# 1913 - 208 - 4914526

 

Page 1

 
 
要件 
[中俄商訂蒙事協約節要（一）]  
辛亥十月俄乘中國有事遽助庫倫獨立十一月向我要求五欵 
（一）中國政府須認俄人自庫倫至俄邊境有建築鐵路權 
（二）中政府須與蒙古訂約聲明下列數項 
甲中國不得在外蒙古駐兵 
乙不得在外蒙殖民 
丙蒙人自治受辦事大臣管轄 
（三）中國所有治蒙主權改隷辦事大臣中俄交涉仍由兩政府協商 
（四）俄飭領事官協助擔保蒙人對於中國應盡　義務 
（五）中國在蒙如有改革須先與俄國商酌 
前外務部以土列五節均屬無理要求無磋商之餘地乃擱置不理民國成立繼續前政一面添派妥人勸導庫倫活佛令自取消獨立歸附民國一面籌畫進兵蒙古函電交馳恩威並用惟時俄人亦有汲汲以武力干涉之勢卒以蒙人頑梗執迷不悟拒我而益暱俄元年十月間竟與俄訂立協約四條其文曰 
第一條俄國政府扶助蒙古保守現巳成立之自治秩序及蒙古編練國民軍不准中國兵隊入蒙境及以華人移殖蒙地之各權利 
第二條蒙古王及蒙古政府准俄國人民及俄國商務照舊在蒙古領土内享用所附此約專條内開各權利及特種權利其他外國人自不能在蒙古得享權利加多於俄國人民在彼處得享之權利 
第三條如蒙古政府以爲須與中國或别外國訂約時無論如何其所訂之新約不經俄政府允許不能違背或變更此協約及專條内各條件 
第四條此友誼協約自簽押之日實行 
蒙古爲我屬土俄人擅與立約公法何在友誼何在我國亟爲外交上之對待立向俄使聲明不承認此約惟時政府會議僉言不能用兵乃定與俄國和平協商之旨自元年十一月起陸總長遂與俄庫使本斯克開正式談判是爲在京議約之始政府對於此項會議主張三事以要求先行取消俄蒙協約爲第一條次由我提議條欵改俄蒙約爲中俄約爲第二條次就俄人提議之條欵而裁抑之以成中俄協約爲第三條至若十七條之商務專條則擬摘取其與條約不相背者而由我許之以收主權陸總長依此步驟逐層進行而俄意堅决於第一第二不肯就我範圍不得己許其由彼開送條欵其所開交四款列下 
爲解除來蒙古上國之中國與俄國對於蒙古問題之誤會並確實蒙古之自治基礎兹提出條件如下 
一中國担任對於蒙古歷史上及種族上之行政制度毫不更動承認蒙古人民在其領土内自有防禦及保護治安之特權得有軍備及警察之組織不許外人在境内有殖民之行政中國人民亦在其内 
 
 
 

Page 2

 
 
二二俄國担任尊重蒙古領土之完全除領署衛兵外若不先行知照中國政府不爲遣派軍隊 
三中國願欲蒙古恢復内狀宣告允許俄國調處以便規定中蒙交際及領土範圍事宜並蒙古自治發生之權利四俄國人民及商務在蒙古享受權利當列本約之附件内（即十月二十一號俄蒙同意所訂附則之各條欵） 
以上稿件内應注意之點有四一渾言蒙古包及全蒙 
二遣派軍隊隠有自由行動之意三殖民一節我禁彼弛 
四禁我用兵而不担任蒙古取消獨立較之辛亥十一月五款擴張之大無可比擬固重思回復辛刻十一月五款之議俄人以景過情遷堅不承認（未完） 
時評 
[爲無辜之人民請命（無名）]  
當今之時而論孰是孰非孰當孰否非特論之者各執一說即　平以下判斷而釁端旣開殺機巳動亦無有人能聽之矣今我所欲急急以言者不過於彼無辜之人民請命而已 
其一爲用兵於有兵之地殺人於有畝之方苟其地而無用兵之必要不可糜爛其地方也苟其人而非抵敵之人不可濫殺其人民也苟以人道爲心者必韙我言 
其一爲速力戰以决勝負勝負旣决速振作精神以維國是則一戰之後或可以爲進行之機若相持過久則國本愈傷而無辜之人民受苦愈甚苟稍以國家爲念者亦必韙我言 
無辜之人民無兵無勢無可告愬者也故敢爲交戰之兩方請命 
命令 
七月十三日臨時大總統命令裕國之計藏富於民未有民不加富而可侈言富國者我國一般人民企業觀念迄未發逹皆因迷信舊習貨棄於地而力不出於身未脫閉關自守之風不知疏濬富源之術現值軍興之後百廢待舉金融益見恐慌生民日形彫　流離之子蹙蹙四方滿目瘡痍未遑恢復本大總統每念及社會經濟與國家財政息息相關且物質救國之效與人倫道德又實互相爲資深愧德薄能鮮無術康濟今幸時事漸就粗寗元氣急宜培養凡關於保護興業各法令業經前清規定者但於民轼國體毫無牴觸即應遵照前次布令槪行適用次第施行各省民政長有提倡工商之責須知營業自由載在國憲尤應尊重務督飭所屬切實振興以裕國計舉凡路礦林墾蠶桑畜牧以及工藝場廠一切商辦公司共現辦者務須加意保護卽巳停辦及有應辦而未辦者亦應設法維持善爲倡導一面由農林工商兩部迅將各種應行修訂法律分别擬議草案提交國會公决施行尤望流寓異地之素封共念我國計艱難民生困蹙投資興利相率言歸果使全國才智之士咸趨重於實業一途不惟專門人材得各効所長卽無業游民亦資生有路收效之鉅豈遜歐美用特掬誠勸導願我國民之上祈國利民福者三致意焉此令 
據兼領湖北江西都督事黎元洪電稱近日亂黨多借政黨名義勾結軍隊散給黨證作爲票布迭次破獲機關拿獲罪犯有某黨黨證收儲甚夥等語查政黨集合本爲國利民福是以世界立憲各國無不有政黨而政黨之作用首重公開其規畫久遠者則有黨綱使天下共見共聞以徴其趨向其臨事肆應者又有黨議令黨員必信必守以一其進行凡以爲公槪無所容其詭飾倘假黨證爲票布陰謀不軌卽爲秘密結社顯係託庇政黨以爲藏身之固利用政黨以爲比匪之媒國法具在斷難寛宥本大總統爲保全政黨名譽起見用特明白誥誡務望各政黨識時俊傑研求政治咸趨正軌以共謀國利民福斯乃國家之庥抑亦政黨所有競存之道至軍人入黨前經下令施禁尤宜服從乃日久玩生仍有被人誘惑甘心附和者亟宜嚴密取締預遏亂萌應由陸軍部妥定此項章程通令遵守一面嚴飭各師旅團長及各路統領隨時查察如有軍人收受黨證者立即銷毁從嚴革究以肅軍紀而維大局此令 
張作霖特授以勲五位此令 
丁槐授爲陸軍中將此令 
七月十四日臨時大總統命令任命文齡爲左翼前鋒統領此令 
專電 
　　下關電今日此間己有變故寗省鐵路停車城門關閉要塞司令吳兆麟有遇害消鳥并聞軍隊代程督出討袁告示程督尚未承認云云 
南京電駐寗第八師師長昨日出示略云現在政府意氣用事北軍進逼贛省釀成風潮以致兵民大爲不服本師長聯合南方各軍隊以爲抵制云云 
南京電昨日寗城各要隘各城門及下關浦口一帶均有重兵駐守見有身帶物件均欲搜查甚爲嚴厲再交通銀行門首及左右均派重兵看守城内津浦火車停止昨日寗城内外紛紛乘車到滬大爲擁擠又聞張勲兵士有來寗之說人心大爲惶恐 
北京電昨晚外人中得報謂湖口北軍小挫黨人此次確有二百萬在手據日人言日本浪人助黨或者有之但確無巨商助欵之事傳稱四川已有小變未確 
北京電徐世昌電袁略云鄙人衰朽病軀不堪問世公素有果毅之才仍當以果毅之道行之肅紀綱明法度别賢愚辨是非開誠心布公道延攬天下人才共治天下之事四海人才將如水赴壑不患無統一之效匡輔之人今日立國地球之上尤當開心鑒誠熟察各國情勢以敏速手腕應之不當囿於國中鄙人衰病已深想望太平愛莫能助爲公一空山老友可也云云 
北京電内務府覆國務院函聲明皇室經費所有元年分並未短交崇陵工程巳過半近年來不居宫内並未遷移曾得國務院函乾清門以内於未移前仍留皇室應用即移園後亦留備兩宫謁廟時駐蹕之所並無逼遷頤和園之舉孝定景皇后旣巳宣布共和於前必不復詔恢復帝制於後其爲亂黨詭託不辨自明 
北京電商部借英商薛福欵五百萬鎊六釐息八八扣三期交三十年還以東省礦産抵聲明外交倘有膠葛則以中英台資另辦他礦確係五月十七劉總長簽字以外部向律師林文德聲明未經國務會議故未交欵現該部人自稱已作廢向次長特呈袁聲明今日議院中將有人提出質問 
北京電陳威擬將各省行章更換派聶其煒赴漢滬調查金融貨幣情狀 
北京電陳錦濤到京一兩星期後仍南下 
北京電胡瑛將北來 
特約路透電 
北京電聞叚祺瑞馮國璋二人不日均將赴漢日來軍隊南下者爲數甚衆 
北京電據奉天傳來含糊之警耗謂東三省已宣布獨立顯因宗社黨運動所致 
北京電北京表面未露驚惶之象諸事均照常進行惟各報皆紛紛評論日本軍官出現江西戰塲一事内有數報並引山座君評詆袁世凱之行政演說以示日本對華之態度 
北京電贛變絕少確實消息私電所云多相抵觸或謂贛皖蘇三省已會拒北軍 
北京電據俄國使署聲稱日者曾通告中政府謂中國國會旣不承認中俄蒙約俄國以爲此種局面殊不滿意故已切實拒絕前約議照以下所列各點爲重開談判之基礎（一）中國應承認蒙古完全之自治權（二）俄國應承認中國對蒙之宗主權（三）中國應承認俄庫條約及俄庫密約昨日國會開秘密會議關係討論關於中蒙約之新要求據各報載稱國會曾拒絕俄庫密約某某六端俄國現復要求更爲苛刻之四端俄國於進兵齊齊哈爾之後復有此舉足証俄國决意脅迫中國就其範圍解决蒙事且可見國會之延宕轉滋不利 
北京電據賴森君來電漢林森君等均無恙現巳回張家口惟未云及格蘭君蹤跡 
北京電憲法起草員開會時某議員提議起草時所用器具當保留以貽後人據謂美國各州當時起草憲法時所用之文具以及椅桌一切至今保存某議員並惜無留聲機以留各員之演說此議經衆通過 
東京電桂太郎公爵之病並無變徴照目下之狀况雖可苟延若干時惟巳無生望外間已提議舉員任立憲統一會領袖以代桂公 
漢城電漢城謀剌總督案内之首要六人重行審訊後巳判定監禁六年並作苦工 
譯電 
北京電九江之大局都人士頗注意蓋恐釀成重大之禍端目下僅知戰釁巳開此外無確實消息豫料北單必可獲勝此乃自然之理惟必俟南京武昌之軍隊可保竭忠政府則北軍恐難深入該省聞袁總統對於大局頗爲關心其機關報平報昨曾登載亂事消息今晨對於此事未發一言想必有用意也國民公報素亦贊助政府載有九江來電内謂星期六日之戰並無勝負星期日續戰後贛軍敗退李烈鈞黄興乃避匿某國砲船黄興抵贛一節此間尚未得有確信各報有謂歐陽武聞北軍將入贛省卽電請黎都督止之謂必引起變端迨北軍入境湖口砲臺即開砲擊之贛軍共有若干未全明白北軍則約有三四千人且有砲兵數隊續電云九江之電報交通現巳完全阻斷故未續得消息衆信此次變故孫逸仙及其心腹都未與聞故目下尚不甚注重此事 
北京電此間接有消息北軍與南軍大戰之後南軍已完全潰敗北軍現據守九江黄興李烈鈞聞巳逃匿下游日本魚雷艇聞有人曾於南軍中見日本軍官六員 
北京電國民黨之和平派以此次長江流域亂事歸咎袁總統取消黄興之上將銜與勲位及於粤皖贛三都督免官之前各予以銀二百萬兩彼等乃以此欵供倡二次革命之用北京電參衆兩院今日（十四日）均開秘密會 
討論中俄蒙約問題俄公使似不允更改前所提出之約文衆議院實巳贊成該約惟參議院則猶斷斷討論俄所不能承認之條件以消磨光陰爲事 
北京電滿洲亦有反抗政府之象顯由南方黨人鼓動以期牽制北軍不能南下 
北京電政界對於贛亂殊爲坦然政府巳派大軍南下助戰並命揚州徐寳珍中將卽撥兵若干開至南京 
北京電國務院决議合併海陸軍二部定名曰海陸軍部以叚祺瑞爲總長設次長二人分理海陸軍事務 
倫敦電布京對於戰情僅略述羅軍已攻入布境佔據伊其福台克進規特化利區現有避難人數千名紛擁入京云云此外均未言及希塞兩京來電詳述布軍退走時虐待人民之慘狀希王曾致電駐英希使曰望以朕之名義向文明各國代表抗議人類妖孽之行爲並爲轉告朕現以不得已而行復讐之舉俾以酷烈之手叚感動一般妖孽蓋若輩之惡毒猶過於野蠻時代之人民此可証明若輩不能再享文明人民所有之權利云云土政府現拒絕布國全權大臣所許之邊界讓與權並命却太爾茄白萊爾茄里帕里之軍隊豫備出發伊才特提督已任總指揮土耳其今日將與塞維亞簽定條約現並與希臘商訂條約 
土京電土耳其陸軍昨晚向亞德里洛堡爾進發土政府因布國態度强硬且不能容希臘爲愛琴海海濱全境之主人翁故不得不出此舉 
倫敦電布政府巳命陸軍當道與土軍統領互商撤退按照和約應還土國各地内之布軍布政府巳與土政府商定臨時界線自愛洛斯起至米堤亞止聞布王現在布京患急性風疾不能起牀布軍殘暴之行爲巳由布政府明白否認且詆責希塞兩軍虐待布人現議組織列國調查會以明眞相 
希京電據官塲宣稱布軍委棄西萊斯之前四出縱火全城幾成灰燼居民三萬七千人無家可歸者二萬人 
西伐斯托泊爾電布國礮船一艘魚雷艇六艘因避羅馬尼亞海軍巳駛入本港 
柏林電希塞兩國政府已拒絕赴俄京開會之請書 
柏林電外間謡傳俄國將保護布國以免羅馬尼亞迫佔布京土軍現向愛洛斯至米提亞界線進發並未遇敵土國各報要求奪回亞得里 
 
 
 

Page 3

 
 
亞洛堡爾及塞拉斯二城惟與　謂俄國必將阻止此舉布國豫備直接與希塞兩國開議談判惟希臘仍主進攻須俟布國陸軍巳露窘狀始允休戰時議謂照目下之局而俄國欲出調和極形困難希臘要求尤奢 
倫敦電土軍巳於前星期六日進攻布軍謡傳巳佔據却太爾茄附近之數鎭土京人士復大具樂觀各報預料十日之内必能奪回亞得里亞洛堡爾 
要聞一 
[江西兵禍記（一）]  
大陸報云九江之電報局現爲北軍所據 
字林報云李烈鈞由滬潛回贛省一節今得消息似巳確實無疑聞黄興現亦不在上海且聞季雨霖亦在贛省聞本埠洋貨疋頭華商昨接電報囑停止運貨至九江及九江以上各處按上年尋常之時接有同式之電兩三次故此項消息並無切實之價值 
[俄人進兵之警告]  
中俄交涉問題自經政府提到衆議院後延宕月餘俄國一方面着着進行以爲交涉决裂之準備現在中俄恊約之條文雖經衆議院表决通過而在俄國一方面則以軍事上之佈置巳成並不希望此種條約之成立曾屢向我政府表示此種態度昨據本舘特别消息俄國巳在黑龍江沿邊實行進兵現在俄兵駐紥之地點距齊齊哈爾僅有七十里情形異常危急本報因事關太鉅旣有所聞自當　實宣布並望參議員諸君速將此案表决通過或者交涉不致决裂領土可以保全兹將各方面之消息詳列於後 
（一）俄公使强硬之要求一星期以前俄公使向我政府提出要求案數項（一）卽撤換黑龍江都督宋小濓（一）卽中俄邊境牛羊皮貿易交涉（一）卽截留張家口入内蒙之俄商（一）卽内蒙戒嚴地方取締我國郵件我公使提出抗議案之後我政府尚未備文答覆忽於日昨由外交團轉出消息謂俄國現在巳决定在中俄邊境地方自由行動凡與中國交涉事件悉用兵力解决之云云吾人正在半信半疑之時果有俄國在黑龍江地方實行進兵之警告據此以觀邊事之危急不堪問矣 
（一）俄公使與陸總長之談話據此間外交界人云自陸總長現在養病於法國醫院後卽未與我使開議本星期三俄使親到法國醫院訪問陸總長見面之後卽聲言接准本國政府訓令深責中俄交涉辦理延緩並謂俄國政府來電以爲前次提出之各　交涉（卽撤換黑龍江都等事）中國政府旣無正式之回答俄國自不能不以兵力解决現經决議以兵力解决中俄各種懸案其詞色之間巳無可以交涉之餘地陸總長抱病與之接談俄使之態度非常强硬頗不欲與陸總長多談其絕决如此嘗陸總長以婉商慰留俄使始允少談片刻又將俄政府一切意見略一聲述並謂此時再以外交上設法轉圜殊非易易之事此種消息雖得自外交團然經本舘詳細偵察星期三陸總長確有與俄使會見之事其會見情形大致與以上所紀者無甚差異此亦可見交涉緊急之實情也 
（一）俄國進兵黑龍江之計畫此次俄國進兵之計畫擬分三路巳如昨報之所紀矣兹又據一種消息謂俄國此次進兵注重之點仍在北滿一方面現就北滿各處巳經分爲三路進兵（一）從海參威爲出發地點（一）從哈爾濱爲出發地點（一）即直攻齊齊哈爾其軍事之計畫則擬先將此次開出之九千名俄兵攻齊齊哈爾（現駐地點僅距齊齊哈爾七十里乘火車數分鐘即到黑龍江省城）效庚子年之故智佔據省城然後提出要求否則卽久假不歸其計畫大抵如此聞我政府接到報告之後屢次會議對待辦法大約仍係外交方面設法解决尚未知能以辦到否 
（一）宋都督之告急黑龍江宋都督因俄兵距省城僅有數十里情勢危急故屢次來電告急並自稱奉職無狀請卽罷職政府對於此事巳决定在北京與俄使交涉要求暫緩進兵仍以和平解决惟關於俄人所要求之事件不能僅憑俄公使一面之詞卽行定奪擬卽電召宋都督來京一次以便當面諮詢一切某報謂政府已徇俄人之請撤換宋都督一節尚不盡確云 
（一）交涉棘手之實情政府對於此項交涉處於内外夾攻之勢在俄國一方面以爲政府有意延宕特以議院不同意爲藉口在議員一方面則以政府外交失敗以俄人强硬要挾議會故此事自經提出之後延擱月餘始勉强通過現在俄人又悉悔前議擬用武力解决所有從前交涉之結果又將無效連日以來接到各處之警告每日必有數起之多而俄使亦非常强硬幾無可以磋商之餘地故日來政府諸人對於此事倍極焦灼大有束手無策之勢此誠民國成立以來外交上從未有之困難問題云 
（一）大局前途奇危此次俄國明目張膽敢於我國領土之内擅行進兵其不顧公理野蠻暴强至此亦可謂亟矣惟今日外交上之局勢本一均勢主義之局勢倘有一國出而破壞此均勢主義首發大難各國以利害上之關係亦不能不各就其勢力範圍以要求利益卽如此次俄國果眞進兵北滿得有利益日本於南滿方面亦不能不取一致之行動他國又何莫不然此今日外交上最可慮之事也政府决定仍從外交方面下手解决此亦深見均勢主義之不可破壞交涉之不宜决裂故不得不出此忍辱含痛之手段以爲對待云云 
（一）昨日段總理之出席段總理昨日又到衆議院出席聞其出席之原因係要請衆議院速將此案咨送參議院以便早日表决并有外交上報告之事因其關係秘密本報無從探悉 
[七月十一日之衆議院會]  
　　七月十一日下午二時衆議院開常會到會者四百十四人議長湯化龍君主席報告段總理有外交緊急問題要求秘密會議院議贊同遂命旁聽人退席至如何問題則不得知惟秘密會中據傳聞因議長前次投票問題兩派各持極端的議論一方面爲議長不能加入表决之列以議事細則可否同數取决於議長之言來相攻擊此國民黨褚輔成及一般暴烈者所主張一方面爲參議院有先例凡同意票吳景濓皆投之且同意權與表决權微有區别此進步黨李國珍及一般稳健者之言論而董增儒君謂前參議院議長旣加入於投票是否又加入表决如加入表决本院先例議長不在表决之列當然不能投票如不加入表决本院亦可適用先例乃國民黨員大噪議長以不能解釋付表决先以褚說請贊成同意在場起立者一百九十九人少數國民黨提起異議要求反證表决張耀曾忽發言曰議長不應列於表决而贊成議長加入表决者此中華民國議會之羞王敬芳回報曰同意權與表决不同欲剥奪議長同意權者此中華民國議會之羞董增儒亦發言曰旣提起異議當然反証表决於反證表决時間忽生討論並議事細則而不之知此亦中華民國議會之羞經此大聲疾呼衆始安寧議長請反對者起立則又一百八十四人然少數議長又以褚說行點唱席次法而國民黨議員褚輔成張耀曾等突然起立爲監察黨員委員吕復陳策更身摇如鐘擺口中作微聲如小孩子背讀然經董增儒君詰問議長起立諸人是否由議長指其爲監察員衆乃安坐點唱結果贊成緒輔成動議者二百三十二人於是中俄協約迺能出門到參議院矣議長迺就第一案開議議題各省議會審議本省預算决算暫行法由提議人鍾才宏君說明共和黨徐蘭墅君反對之後付審查又議第二第三案題目皆爲禁烟案衆主併付審查張耀曾諮詢全院憲法起草委員在起草會期内請暫解除常會義務表决得多數許可李增褚輔成請速選舉審查顧視高曾子書兩君資格委員黄懋鑫主張候院法公布再選議長以李褚兩君動議付表决得多數贊成李國珍君以屢此開會俱不足彈劾案法定人數請議長爲懇切之通告俾下次開會可以開議衆贊同議長遂宣告散會 
雜評一（無名） 
兵禍之預測一此次兵釁開後何方勝敗均不必論祇有一事可預料者蒙藏之非我有無論矣卽東三省亦必入人版圖矣惜哉 
兵禍之預測二革命之時大紙惟重要之地略有戰事土匪尚少蠢動此次兵禍若多延時日則商人之受其害無論矣卽土匪亦必多於前可畏哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[胡陳交替時代之嶺海談]  
　　粤中特别通信 
胡前督擅撥巨欵之結束胡漢民擅撥信還革命運動費自報界揭布後輿論沸騰其結果將取决於省會今已定期十四日開議異日開會後必將發露國民黨員之一場大激戰粤省議員全數爲國民黨其非國民黨者僅陳鴻銓成符孟等三數人各議員多屬將選舉時臨時加入者故氣昧亦不甚深惟議員之中有胡派與非胡派之分聞有三十餘人平時受胡資助者將來必爲辯護卽華僑聯合會之李綺庵其表表也會長謝巳原亦老同盟會但斷不袒胡謝巳原爲謝英伯之弟英伯本充同盟會支部長自國民黨改組後胡漢民攫之而自居但令其充都督府顧間及游歷南洋此舉頗失謝心此番撥欵問題起而謝英伯適回粤其對於黨中頗不直胡所爲謝巳原在議會中亦竭力與諸議員聯絡屢次質問書均與其列將來斷不袒胡也惟陳炯明一方面則必爲胡彌縫近日社會中人盡情攻擊或請扣留胡漢民算數或請取决於法庭陳皆以冷靜出之聞個中人言將來議决辦法必不外已發欵者索其單據未發欵者暫緩償還而巳於胡漢民一方面斷無追欵之事也惟因此事開會而後省議員脫國民黨而入進步黨者必多日來共和黨員唐恩溥（新會人粤中共和黨支部之發起人）方自京中回粤因進步黨成立竭力擴充黨務而該黨之華國報竭力鼓吹又頗迎合粤人心理加以陳昭常新簡粤省民政長昭常共和黨亦新會人於是粤人之熱於利祿者幾以入黨爲終南捷徑日來加入黨籍者非常踴躍議員陳鴻銓等之無黨者巳入進步黨其國民黨之後進者從前但怵於威燄臨時加入近則暗中入進步黨者不少待特别會議後其勢必益加增漲矣 
陳新督牢握軍權之政策陳炯明在粤惟以緊握軍權爲其唯一主義護軍使旣奉令裁撤則龍濟光之議軍副使當然取銷陳炯明可以無所牽掣矣民政長旣兼則警察游擊隊屬内務範圍亦歸其節制矣（粤省游擊隊多由巡防營及警衛軍改編）省中各報特電欄多載陳昭常要求袁總統三事方允到任一調濟光駐廣州卽委龍爲護軍使二巡防隊緝私隊槪歸民政長直轄三内務財政敎育實業各司槪歸民政長完全組織此爲必無之事特以挑撥惡感而巳其實陳昭常之不卽到粤特因吉林案之尚未了結而巳而粤中之紛紛馳電或歡迎或反對或傳其某日到粤或傳其决不到粤五光十色可笑實甚惟陳炯明之獨握軍權前電中央要求三事中央雖許裁撤護軍使然粤省有兩師一旅例設一軍長以管轄現當新募軍隊編制訓練尤關緊要聞陳炯明巳電商陸軍部議軍司令部存廢問題叚總長擬派前調查兩粤軍政軍事顧間宋尚傑充當此舉亦中央集權之一事其間實具有妙用也（宋亦惠州人前清時在粤西管帶進防隊多年）但宋果來粤未知能鎭攝否耳 
粤省公民剥膚之創痛陳炯明自接任後持减政主義對於各機關皆力行裁撤但裁撤人員所省政費究屬有限而粤省歲出以軍費爲最巨現在預案歲支一千四百七十二萬四千一百五十六元匀計每月應支銀一百二十二萬七千零一十三元其需費之巨如此較之前清軍費三倍有奇以粤省情勢而論原可不必兩師一旅之多然裁節軍費之說無人敢言且陸軍皆聚於省城爲多各處巨大衙署多爲駐軍之所飽食無事坐臥游行而各府縣則盜賊如毛呼籲無門駁壳會之聲勢愈聚愈厚近更有已散之旗兵紛紛加入其隠憂更大蓋旗民向有兵額糧食自反正後一律取銷解散而籌畫八旗生計處又皆有名無實徒將旗民公産調查充公故旗民之安分者無計營生多有閉門自經之事而梟傑者則投入駁壳匪此事於粤中治安將來大有妨害也 
[粤省减政紀聞]  
　　裁撤護軍使陳督接事電呈中央後昨接國務院覆電云廣州陳都督奉大總統令支電悉該督業已任事務當維持秩序整飭紀綱以慰輿情而副倚任護軍使一職應卽撤銷等因合電遵照國務院麻印 
裁節各司署薪費陳都督擬照定制合署辦公巳誌報端兹聞陳都督昨部電粤省行政公署薪費擬定歲支一十七萬五千元能否敷用徴求意見請會商電復當卽召集四司長並府中參謀秘書等會議僉以全國預算不敷太鉅自應力求撙節以紓財力經都督核定每司科長科員均額設十三員雇員酌定内務敎育實業三司事本單簡已允照辦惟財政司以該司事務太繁恐不敷分佈嗣經議定多設一員並將所管公産事項連原辦人員案卷槪撥歸内務司範圍之内祗以現改之第一二科改組其第三科原係專管出納卽將金科改組金庫該司一律於本月二十一日實行成立現各司巳遵令分别組織預備連日極爲忙碌財政司兩科科員書記錄事共百餘人現因改組裁減必將過半多恐不能保全均巳紛紛運動以冀免裁云 
裁撤各路綏靖處陳都督以各路綏靖處之設原以光復之初地方秩序紊亂爲綏靖地方起見不能不特設機關以一事權現在地方秩序悉巳恢復本無專設機關之必要且查近日各路綏靖處之舞弊專横迭被人民糾舉不得侵害司法行政之權抑恐實開武人政治之漸擬將此項機關裁撤而以治盜之事責成各縣各事兼管以節糜費而一事權現正着手籌議云 
裁撤司法籌備處陳督對於粤省政策首以節流爲宗旨財政内務敎育實業四司經巳議妥實行歸併民政長署内合署辦公惟司法籌備處係直歸中央管轄聞經陳督電商北京司法部以司法籌備原定四年爲期現粤省預算不敷甚巨非切實減行政經費不足以資補救現擬將司法籌備處不俟期滿先行撤裁其現行手續槪歸高等審判廳兼理以資節省而節虚糜云云聞巳於昨日奉到司法覆電准裁矣 
[潯事未起前之鄂江觀]  
討賊團千變萬化此次亂鄂之公民討賊團卽改進團之餘孽因屢被破獲而數易其名現雖畏罪遠颺然尚雄心未死又改名爲國人共憤社及進化團等名目暫以暗殺爲事准備捲土重來聞其總機關巳由上海遷往寗波秘密製造炸彈其原質藥料皆係最近化學家之新發明十分猛烈刻并派人在下游各省竭力聯絡軍隊改變其向之先取武漢爲根據地之宗旨九江砲台總司令陳廷訓業在湖口拿獲煽誘軍隊匪黨虞龍吟等訊悉九江各台官兵多巳被誘故請黎公派北軍第六師總司令李純帶兵駐潯同時天津移師駐上海亦因是云 
嫌疑犯投案對質武漢湘帮竹木公益會坐辦夏嵩靈本一浮躁狂妄之徒去歲在漢口佔據湖南會館自創湘商會名目勒捐苛歛被湘商告訐正勒令取消之際又被南湖馬隊叛黨牽涉逮捕下獄黎公不欲多肆殺戮未幾經人保出復運動竹木帮　以坐辦此次鄂亂初次殺戮之四十餘湘人據探報告皆夏嵩靈所羅致故將拿交軍法處訊辦奈夏恃無質証諸多狡展昨黎公特傳令報告案情之偵探羅維熊赴軍法處與之對質以成信讞又沙巿水警分署署長周某亦爲亂黨運動擬以各警船相助事敗逃逸經黎公通飭緝拿在案兹因風波漸平該犯特於日昨自赴漢陽水警總廳處自行投到申辯一切水警總監何錫蕃比將轉解都督府交軍法處訊辦矣 
横暴營長槍斃駐紥田家鎭之鄂軍砲隊一團第二營日因武穴之北軍巳調赴九江故命令移屯武穴適有鴻記公司小輪經過該營長黄志標竟勒令將客缷去裝兵赴武該輪大副不允與黄爭辯被黄一足踢倒水中斃命一面驅逐搭客上岸司機諸人大動公憤一齊起坡藏匿致無人能駕駛開行黄大怒竟喝令兵士壯船拆毁抛棄江中經該船主控於都督府委令李司令調查確實派隊將黄押解來省由軍法處復訊明白以黄雖係因公性急而起然如此横暴行同土匪斷難寛宥爰於日昨將其槍斃一面宣示田家鎭武穴等處軍民知曉以肅軍紀而戒不法 
軍事會議紀要黎公以謀亂各巨魁多半倖逃法網雖經政府通電緝拿彼輩恃有外援恐難獲案現在亂黨雖巳改變宗旨不以武漢爲着手究難免不捲土重來善後之手續極關重要昨特在本府開軍事會議列席者有軍法處長程漢卿憲兵司令王文錦參議徐逹明參謀長金永炎秘書長饒漢祥第一師長石星川第二師長蔡漢卿近衛憲兵司令陳血岑水警總監何錫蕃武漢兩警廳長藍壽樞軍務課長唐仲寅武漢偵探長劉有才孔玉山等表决議案爲敎練營改編襄陽游擊獨立隊電中央速簡長江巡閱使設立軍人演說團質問某國保匪助亂及請求漢口法德各領事引渡亂黨訊辦 
[長沙軍械局失愼續誌]  
失愼眞相本月七號荷花池軍械局失愼巳紀昨報初八日清晨湘記者因恐報告或失其眞親往調查該處附近一帶炸裂碎銅片甚夥局中派有兵士分途梭巡不准閑人檢拾物件以保燼餘軍械旋由荷花池至該局由大門入詢之局員云該局軍庫係連接三間七號六時晚餐後忽聞迤南一間（據云此間後牆極低當係有人抛入炸彈）有聲砲響趨往探視則子彈如雨絡繹紛飛不可嚮邇遂擬至彼二間搬運子彈然因三庫相連繼續暴裂雖各水龍往救亦束手無策只好任之除三庫燒去外尚延燒文昌閣惟所有工廠及各住室幸均無恙計此次火警燒去舊式鎗枝若干炮彈鎗彈約數百萬顆至德國新式鎗未在此局並未被燬是時各處水龍聞警前赴馳救因軍士爲保護人命起見拒之各水龍悉數撤回僅有消防隊水龍在此施救警察廳饒科長見火勢不減恐延燒九響鎗庫及炸彈庫遂往北一署發電各處立派水龍前往無一應者遂親往長沙府行政廳自廳長以下均巳外出僅有某某一二人在廳遂飭將水龍駛往災區幫同施救該兩庫因得保全無恙云 
救火情形當軍裝局火勢甫起消防隊卽赴火場救護其時巳經子彈横飛不可嚮邇該隊奮不顧身竭力撲滅旋得警察廳轉奉譚都督命令飭卽趕速斷絕火道該隊卽登屋拆缷致被子彈打傷多人當晚譚都督發出緊急命令飭警廳從速派人巡查以免痞徒乘機擾亂林廳長卽用電話通知各署除甲乙丙三班巡邏隊一律出發外卽各班警察亦須整隊出外巡邏（下班警察只許休息三十分鐘）軍事廳特派機關鎗營飛速馳往救護當時火勢猛烈子彈四射人皆遠避趨之惟恐不速獨該營兵士奮勇直前不顧身命於火燄中奪出鎗數十枝子彈甚夥該兵士有被彈炸傷者有跌傷手足者程廳長擬卽查明分别奬卹以資鼓勸而慰勤勞 
銀行戒嚴是夜都督恐火起之時難免無匪徒乘機搶刧特飭省防守備隊分撥重兵前赴湖南儲蓄各銀行認眞保護不准閑人闖入並令分班澈夜巡邏以免疎虞是夜各銀行異常戒嚴行中人等均通宵逹旦並未寢息云 
防範電局是晚軍事廳李副官率軍士保護電報局無論何人到局發電該副官槪行拒絕保衛居民該局附近居民當火起時聞鎗聲大作羣相驚走携帶箱篋包裹等件者絡繹不絕警察廳恐匪徒乘機刦搶特通令各署長警凡有携帶箱篋等件者均着一律扣留暫存警署俟次日再行給保憑領並令行東二西一北一北二各署長將該管巡邏班全數調往北一署由該署長分派駐守北城口城牆上便路新開口紅牆巷富雅里口學宫街口三公祠口顔子廟口司馬里口小吳門口照常輪流換班俟各居民悉數回家再由該署長員長警等分班調查各戸人口財産有無損失照錄戸籍號數另單呈報其災區住戸驚避一空遂將各戸一律封釘無論何人不准入内事後調查共計四百餘戸所有財産均未損失云 
傷亡統計流彈亂墜中有長尺許者或紫銅壳或白銅壳或鉛壳其形不一墜落瓦面多所破碎學官街稻谷倉營盤街一帶有將屋瓦擊碎　一大方者並有擊一大孔者敎育會坪又一村局關祠等地有行人被流彈墜傷者牛形嶺地方亦有一人在高處遥望被一流彈擊斃者總計是夜附近居民被炸傷者共約十餘人斃者七人營盤街口有小貿一名經過該處被鐵彈擊傷腦部巳赴醫院診治不知能漸就痊愈否 
遷徙情奬是夜當火光燭天時附近一帶住男婦大小狂奔逃避有走失子女者如稻榖倉黄姓家失去二小女營盤街某姓失去一子至今均無下落猶向各處尋訪一般婦女携子挈女奔走於途方昏亂中有舍其重要物品而携一母鷄者有持一沙罐爲煙袋者東逃西竄絡繹不絕云 
[巴拿馬赴賽討論會之前提]  
　　各省商界爲調和黨見代表到京適工商部設局籌備巴拿馬赴賽之期該代表等羣以此舉關係於海外貿易甚鉅極爲注意疊經商議開會討論一切初九日午後三時由籌備局先期發布請帖設備茶觴召集各省代表會議辦法屆時各代表如李朝棟程慶福宋家沛朱立森范鴻準干明文楊木森張興漢李秉熙陸鴻述等十餘人曁京師商務總會總理馮麟沛參議院議員朱兆莘陶遜進步黨幹事胡瑞霖等先後到局於四句鐘時開會首由陳琪報告一切次由參議員陶遜演說略謂此次美國舉行巴拿馬萬國博覽大會我國出品赴賽雖不限於商業一端舉凡農林工藝絲茶礦業等皆應有大宗出品以求比賽利勝而其出品之目的在發展海外貿易則我商界不啻爲赴賽之主體兹逢公等在京代表全國商界就便組織赴賽討論會將來在此討論會中對於政府應如何建議對於各省應如何聯合進行旣居於主人之地位自應行使其主權以求逹其發展海外貿易之目的（衆鼓掌）兹設事務局爲執行機關所有執行一切事務當視公等所組織之討論會爲原動力云陶君演說畢直隸代表楊木森張興漢河南代表李朝棟湖北代表范鴻準等相繼討論僉以此次出品赴賽直接關係於中國之商業自當集合同志一致進行近日外間對於此舉多有不明性質致生誤會政府奉到美國通告因循至今經費尚未撥定在吾商界亟應籌議一切迅赴機宜以期藏事時有湖南代表起立謂宜通電各省總商會分飭各縣分會聯爲一氣同力協贊並謂此次各省商界代表到京現聞巳有回籍者仍應商請再舉代表來京討論一切末由胡子笏君提議各省商界代表組織赴賽討論會章程應卽推定起草員公議暫由事務局起草先付油印分送各代表閱後再行訂期開成立大會云 
[石頭城警務叢談]  
警察費支出劃分之商榷江蘇省行政公署昨准國務院函開准財政部函開警政一項内務擬將省城商埠之警察經費劃歸國家稅支出縣警察經費劃歸地方稅支出兹援照列邦先例依據歷史之沿革擬將此項省會商埠警察經費暫由省自治團體担任遇有特别情形時准由國庫補且請卽日提出國務會議等因兹於七月二日經國務會議公决此項警察經費應照前清宣統三年預算額其鄕巿警費向歸地方籌畫自不必議惟省會商埠警費多由各項湊集而成現在國家地方兩稅界限尚未劃清應由内務部擇要電詢各省能否照辦以資接洽除函知財政部外函請查照辦理等因到部爲此電請貴都督民政長卽日查明詳細電復内務部齊印 
規定裁薪考勤之手續裁減行政經費久巳奉到部章各機關先後酌量改組各情疊誌本報此間巡警總廳奉省長轉到部章之後卽轉知蘇州鎭江上海各處巡警廳長來寗會議其大略如下（一）各廳區署自書記以上薪餉一律八折從八月初一日實行核與部定減薪章程不符尚遠然按之現時情形實折減多矣（一）一二三各級巡士向章由外崗位推升爲週班揆之職務考勤其輕重未免顚倒嗣後巡士等級應視職任之輕重爲升降業經規定此後由内週班視察其成績推升至外崗位凡三閱月一考勤其崗警中之勞績卓著者按序擢升以資鼓勵以上兩項巳經警廳人員公决由警廳總務科科長親往各區署點名善爲開導准於今日實行 
擴充下關商埠巡警下關妓女花捐向歸商埠局經收月前因該商埠局辦理此項捐務對於各妓方面多不接頭遵奉省長訓令改歸商埠巡警局征收各情在案兹悉該警局收理此項捐欵議决擴充警隊保衛地方其擴充情形大略如下一增加巡邏隊額一百名一增加消防隊額一百名一加委消防隊長一員隊員一員調查員會計各一員似此以公欵辦公益較之前日歸商埠局收管此項花捐者其於地方商民造福爲不淺也聞擬於八月初一日實行云 
地方通信 
[提州]  
　　徐前軍長追悼會紀事兩淮運使張弧曁士民等開會追悼前第二軍軍長兼陸軍上將徐君寳山自十號起至十二號止追悼三日來會追悼者人數極衆莫不謂徐軍長之生榮死哀云兹將徐師長寳珍答詞錄下今日承各界諸君子爲先兄懷禮上將開追悼會傾都畢至哀憤共深寳珍悲感之情曷可言喻伏念先兄始自任俠爰迄光復以至於今其蹤跡未嘗不在江淮之間假如佛氏善說因緣則先兄之於揚州其種緣者至深而揚州之於先兄亦若有所固結而不可解是以先兄之對各界諸君子或識面或不識面於心理上莫不認爲至可愛之朋友卽各界諸君子之對先兄亦莫不視爲至親之昆弟是以光復之後於兹兩載元氣漸以回復秩序漸以底寗論者或許爲先兄之功不知非諸君子相習之久相信之深亦何能措置裕如至於如此故揚州之有今日非先兄爲之乃各界諸君子爲之非諸君子爲之乃緣爲之也先兄不幸猝遇慘變未竟厥施諸君子義憤横集如急私仇豈不以喪先兄者卽所以喪揚州先兄固不敢承而要之諸君子之心卽先兄之心先兄这心猶存則先兄固不死也寳珍德薄能淺隨先兄周旋者久各界諸君子或將許爲緣法中人唯當勉翼友於以無負今日開追悼之盛意敢此答謝唯諸君子鑒之又聞徐軍長靈櫬本定於追悼會後卽行暫寄北門外天甯寺兹因遠路赴弔者尚屬紛如故改於陰歷二十九舉殯云 
 
 
 

Page 7

 
 
質問縣會選舉經費　江都縣議會選舉投票業經籌辦縣會事務所規定劃分爲二十八區一切廳辦手續均歸各巿鄕董會執行惟並未規定費用出於何欵昨由某鄕議長楊循提議質問籌辦縣會事務所　縣署所撥之籌辦費洋三千元如何撥用各處經辦選舉投票各費是否出在該欵抑係就地籌備業經各鄕　同擬書質問請具明白答復矣 
[杭州]  
質問槍斃罪犯案之函復朱都督復屈省長函云逕啓者本年七月十日准貴民政長移送省議會議長咨關案據本會議員任鳳　提出質問書一通相應備文咨送請煩查照答復施行等四兹附質問書一通過府准此查陸軍部頒行陸軍審判章程規定凡陸軍軍人軍屬有犯及非陸軍軍人軍屬有犯應與陸軍軍人軍屬同論者均依本章程以陸軍軍法會審審判之原質問書内所稱司法獨立無論何等罪犯皆應歸司法機關執行等語殊屬罣　浙省近兩月以來謡諑頻興推厥原由突由一二匪徒希　搗亂所致近日破獲徐鳴時及邵傑三兩條一係運動軍人一係勾結軍人均屬單純之軍事犯照章應歸軍法審判實無送司法衙門之理經本府組織軍法會審開庭訊鞫供証確鑿且因案情重大本府爲保衛公安計自應按照軍法治罪以遏亂萌而安人心至各犯罪狀均於訊明判决後當堂宣布再事執行原質問書所稱宣布罪狀在處死之後想係指宣告人民之布告而言似屬未知嘗場實情兹准前因相應函請貴民政長查照咨復爲盼軍官凟職之懲戒朱都督前日指令各營云查有礮兵六團第一連中尉張區又騎兵六團第三連少尉江子布濫交敗類作事乖謬卽行撤差永不叙用並咨陸軍部取消所補實官以爲軍官凟職者戒案查軍官具高尚之資格爲兵士之模型其平日應如何束身自愛愼擇交游竟若濫交敗類作事乖謬實屬大干軍紀本都督負治軍之責豈敢姑隠以遣軍隊羞爲此通令各將校一體聞之 
[安徽]  
釐員倍入倍出建平縣定埠釐卡委員方　蘭本係前清撫署書吏光復後卽謀得此差接事以來收數暢旺該卡員遂串通司扦大頭小尾言明四六均分詎該卡員利令智昏事後頓食前言以故司扦怨恨遂令船戸持票赴省控告當經民政長將方某撤差令飭建平縣將方管押並令將兩年票根照算圍加追繳以重公欵而儆貪婪嗣經方某再四懇求聲明弊由司扦而失察之咎實不能辭願罰千金贖界刻聞民政長批令罰五千金方准贖罪云 
寫票生竊欵潛逃皖省國稅廳收發員劉俊三者有子某在中華銀行塡寫票號詎日昨劉某忽竊票欵一萬除元潛逃當經該行副經理胡召南君偵悉以銀行洋票關係極重若不嚴加追究將來該行尚堪聞問刻已將劉俊三拘送地方廳飭令交出伊子以便追繳公欵云 
[漢口]  
　　俄捕毆斃車夫案近訊漢口俄界第五十九號安南捕毆斃車夫龔銀保一安人證確鑿有曾亦生等可爲質證乃俄領事一味偏袒肆意狡辯並由該捕串出日本人三名西人一名硬謂親見該車夫係因病倒斃雖有英德日各國醫士騐明係屬傷斃而俄法醫生則爭謂病斃互相爭執不能解决嗣俄領見各團體大動公憤倩人轉圜允給安葬撫卹費若干而第五十九號捕則不認行兇不能懲辦故外交部特派員電請外交總長向俄公使交涉當由陸總長特派司長伍君來漢會同交涉並兼辦法德捕房引渡亂當熊寗諸犯昨已派員照會俄領及各國領事擬定期公開談判以伸公理而保主權並聞此案卷宗昨亦巳抄錄送部矣 
[廣東]  
　　新會嶺背各鄕械鬥紀新會鉅鬥初由林姓恃强近則官軍鎭壓林姓人受傷不少前月廿七日營縣帶同軍隊駐守彈壓陳阮葉三姓均巳遵具甘結惟林姓恃有澤梧著匪數百以爲勢力足以焚掠三姓而有餘遂不允和息并用婦女出頭將該駐守之兵逼去廿七午刻攻打沙塘葉姓炮聲振天葉姓人少力輕不能支持遂被該匪擁入沙塘將葉姓全村焚掠傷斃男婦百餘是夜九點又往攻潭岡阮姓之禾谷山惟阮姓有炮台堅守難以攻入廿八辰又往攻陳冲山咀陳姓等村陳氏亦請備南山人百餘名幫助仍難鎭守適趙定國統領大兵馳至卽督率分别彈壓惟林姓恃有著匪護衛且鎗炮利害竟與官軍對壘致轟斃官兵四名傷者多名趙定國卽督率軍隊分路剿辦卽生擒著匪六名聞係梁林李容等姓斃匪數十傷者不計其數并焚去林氏屋數百間拾獲匪鎗旗幟等多件餘匪逃往石咀林姓小岡梁姓等處各官軍仍直追搜捉并勒令該處耆董交匪聞此役林姓多有不存人道日前焚掠葉姓周坑一村時輪姦婦女雖林姓之出嫁女亦不能免現聞林姓澤梧匪黨又請小岡梁姓打仔百餘人幫助至九日午後突有羅坑林姓鄕人百餘名携男挈女擁至都督府投遞呈詞各皆聚於府前號哭陳說所苦哭聲震天聞者酸鼻陳督查問不禁惻然委員收呈後勸令靜候辦理各始含淚而去 
雜評二（萍） 
說賽會賽會者所以振興工商業之精神而非以炫燿於域外也若徒不講求於國内而欲藉以侈天末之遐觀是適以示浮侈而非所以言振興耳 
况巴拿馬者中美一海峽也握太平洋商戰之中樞自開通後其於亞東商業地之中心點趨勢若何其於歐西通商中國之大局關係若何此皆今日極有研究之價值也記者竊顧提倡巴拿馬赴賽討論會者且進一解 
說政黨政黨者議員之準繩行政之師資是故某黨之議員占多數則某黨之政策自於其間佔優勝之勢力而大多數之行政官亦隨之而趨矣 
乃吾國之所謂政黨者不然某省之行政官屬於某黨則省議員之最多數亦屬於某黨尤其甚者議員之政黨且與行政官之政黨互爲推移如飄蓬如磨蟻往往不惜屈一己之政見以默揣行政官之趨向觀粤省會近日之情形夫亦足以見政黨作用之一斑矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[湖口兵鬭之影響]  
滬上南北兩巿商界因聞贛省之湖口地方兵鬭激烈電音阻隔商業大受影響業巳商由商會董事急籌維持之法以安人心一面由巿政廳總董函請湘滬警察廳長及六十一團三十七團團長妥爲防備以免流匪潛匿勾煽滋事業已分别籌備矣 
[洋行答復運送軍火之原因]  
本埠英租界日商某洋行於本月十二號裝運火藥四十箱送至製造局西碼頭預備交納該局陳督理因本月並　定購澈底查究曾誌前報兹詢據該行復稱此項火藥係由浙省派員來行訂購並非私連陳督理以旣由浙江購辦何以未有文憑事關軍火碍難遽放業於前日電致浙江朱都督詢問虚實並詢其數目是否合符以杜私運 
[查究運送危險物]  
近有人由滬私運硝鏹水及其他危險之物上蓋藥房中所售之藥水由輪裝運出口江海關未經查出及至雲南海關將各種危險物悉行揭露當向押運之人詰問據稱此項物件爲上海老北門内計家弄信源書局主張家齊卽伯良託運到此該關稅司當即照會雲南都督移文駐滬交涉使陳安生君立飭上海地方檢　廳長蔡季平君飭派偵探金寳山前往提究昨日該偵探至該書局門前見牆上貼有雲南駐滬辦事處等字樣嗣將張拘解到廳　蔡君親自詰問張稱此項硝鏹水確由商人採辦爲書局印書需用之品祗有十二瓶並無如許之多局中有服簿可稽蔡君諭令將帳簿交案詳細查閱其後面數頁巳經址去遂令交保候飭探赴商務印書館及五洲藥房等家詢問平日與張有無往來復到再核 
[續訊宋案之展期]  
　　昨日午後五時地方審判廳發出牌示一道照錄於後照得宋案本定明日公判（指十六號面言）頃新檢察長尚未蒞任蔡檢察長業已辭職無原告官蒞庭諭告萬難審理自應展期除電商高等審檢總廳並通知各當事人外合行牌示 
[盧律師應薛氏探監記]  
　　應桂馨所延之律師盧尚同前日至地方監獄由吳獄官引至獄内與應犯見面盧律師曰爾之案由曾據爾家屬告明無須詰詢惟此次開庭以余（律師自稱）思之斷難判决蓋此案行剌之武士英巳經斃命而洪述祖　未准膠督引渡來滬爾可寛心勿憂届期開庭余當竭力辨論並謂余自担任此案以來屢受報界之辱罵然此係律師應盡之職余亦决不計較說畢即行退出 
應桂馨之妻薛氏亦於前携同一婦至模範盤獄禀明吳獄官入監探視向其夫應桂聲問曰前患疾病已否痊愈應告以甚好繼則互相詢問並安慰一切該氏等始出監而去 
警察調換新槍 
本邑城廂内外衣浦東等各警區所存之七密里九口徑槍械式樣太舊不能合用現由穆警廳長命令各該警區署長署員等迅將前項舊槍調回另向製造局領取新式六密里八槍彈及皮件等件暫存第一區警察署昨巳由第一分署署員第二分署署員等先後請領每署四十支連同子彈皮件一併運回以備防堵矣 
[錢署長敬重北軍]  
　　高昌廟巡警第三分署長錢芝庭君以製造局新到之海軍警衛隊各營兵士軍客嚴肅頗守紀律附近商民甚爲安慰且該軍每日無分晝夜防衛地方尤甚認眞故於前日傳諭站崗各巡士途中凡遇北軍經過務須立正舉手以示敬重一面諭令偵探轉致各店舖如有北軍購買物件務須公平交易不得以言語不通稍有欺侮致滋口實云 
[李英石交缷軍事]  
　　前混成第三旅李旅長現因交缷軍事於昨日分咨松太兩屬各縣知事云查本省軍隊業經編足三師敝旅步砲各團營遵奉江蘇都督程訓令劃歸第二師接管本旅長現定於七月十四號實行交代所有原駐各防隊經與江蘇第二師章師長接洽仍以保護地方爲前提照舊駐紥替人有托整頓防務定當較勝於前嗣後凡關係軍隊保護地方事宜希逕與第二師隨時接洽以資聯絡本旅長服務桑梓忝握兵符二載以來無日不深兢惕而對於保護地方一層仍恐有力不從心之處後來居上屬望甚殷瓜代有期海涵是紉用叙片語敢乞察查 
又聞李英石巳於前日將前辦混成第三旅事宜移交江蘇第二師章師長接收所有旅司令部一切器具以及關於水警之案牘業巳檢理整齊裝載安泰靖湖二小輪運蘇李君則准於今日（即十六號）午後二時至南巿大碼頭乘坐鈞和兵輪開往南黄浦是晚先至閔行暫停一宵翌日黎明駛往泖港繞道至太湖換坐官舫再由安泰靖湖二小輪拖帶赴蘇接受水警第二廳事務所有各科科員及衛隊兵士並僕役人等飭令先行赴蘇預備一切游巡艦總艦長張丹廷君則督駕淺水兵艦一號由滬同時開行沿途護送至本城舊道署改爲水警第二廳駐滬辦公處委一等科員沈辛嘉二等科員朱銘忠二君駐滬辦公俾所屬各專署長等遇有要事就近商辦 
[私販硝磺之被詐]  
硝磺一物其性甚烈且爲軍用要品前清時代内地查禁私販甚爲嚴厲惟租界無此禁例自光復後雖經江蘇都督商由領事團在租界内設有專賣處私販者仍不乏人昨有戴寛良樂阿渭在虹口東洋公司碼頭起運硝磺二十七担計值洋六百元被邱通法江永利二人所見卽自稱係緝私營巡丁當將此項硝磺車至老垃圾橋南堍貽德里專賣處旋由王星安劉煥彩翁裕卿吳谷雲等擅售於北京路同元銀爐内得洋七百零六元事爲樂等偵悉心不甘服以邱等串竊等情控由總巡捕房派探李星福將以上各人一併拘入捕房昨解公共公堂請究戴樂二人投訴前情訊之邱江供詞含糊王星安等四人則延律師代爲辯護關讞員商之美領强君判王劉翁吳四人各存洋五百元交保邱江押候查明於禮拜四再行訊核 
[法總巡預籌防務]  
　　法捕房藍總巡曾於徐企文攻刧製造局一事發生以後飭派通班探捕在華法交界處嚴行查緝嗣因地方安靜業巳撤防現藍君以九江有事滬地又起謡言恐有匪黨乘間滋擾故又飭探調查一切俾便籌防 
[巿議會選舉揭曉續誌]  
巿政廳議事會改選半數議員乙級開票當選名單巳錄前報兹又於七月十五日將甲級選民所投之票當衆開　當選十五人姓名别篆票數列下陸熙順伯鴻二九票程兆魁詠梅二六票郁惠培燕生二二票徐宸炳輝二一票穆蔚林子蘭二一票林祖潛康侯一六票王南坤立賢一六票胡光勲芸軒一五票聞漢章蘭亭一五票陳歸動鑑臣一五票黄慶瀾涵之一四票鄭增基也孫一三票曹庸騝龍田一三票謝宣惠塘一二票宋國傑蕙蓀一一票以上十五名内林祖潛一名甲乙兩級均當選應照巿鄕制選舉章程第四十六條之規定則行知會於限内答復應何級之選所遣之額即於得票次多數内推補 
巿政廳董事會總董陸崧侯君昨致新選各議員函云敬知會者本屆遵章辦理巿選舉改選半數議員卅人甲乙兩級選舉均經開票並分别榜示在案查照巿鄕制選舉章程第四十四條當選人確定後應由總董分别知會各當選人又第四十五條當選人接到知會後應自知會之日起五日以内答復應選其逾限不復者以謝絕論等語合行照章知會請煩查照自接到知會之日起五日以内答復應選以便呈請縣知事給發執照並呈省長存案 
[小輪船貪載搭客]  
江海關定章凡遇小輪攬載搭客至多以七十人爲限多則以違章論查明究罰不料前日有東溝小輪由滬開行搭客多至九十餘名當爲海關查悉急命停輪查驗該輪不睬海關立派小輪追至虹口怡和碼頭浦中始得扣住東溝小輪遂將多載之客併遣散内有搭客徐毛毛正在搬運行李不知如何被該輪　工曾國軒等軋傷徐心不甘服昨投地方檢察颺禀請驗究當奉危檢察官驗得所受之傷尚無大碍判令自醫候提曾等到案訊究 
[絲廠女工之公憤]  
閘北協和絲廠各女工因該廠前日不發工資管車人某甲復將女工兇毆以致羣起不平同盟罷工四區張署長聞之恐釀禍端立率偵探長警到場彈壓極力解散候絲業公所公議核奪 
[勒閉洋酒店]  
淞滬警察廳長穆杼齋君訪悉浦東洋涇鎭八埭頭地方近有劣保陶正發勾串蔡某陶某等開設洋酒店致洋兵水手沽飲酩酊沿途滋事甚有闖入鄕民家見有婦女輙向調笑殊貽地方之害昨巳令知南巿司法科科長赶緊派採會同該處警區署員押令收歇以保公安 
[戒煙藥將停售]  
　　上海禁煙局長嚴濬宣君前日呈上海縣吳知事云案查售賣戒烟藥丸前奉令飭本在部令禁止之例嗣因察度情形一時勢難驟絕爰特規定取締章程並定暫時舊藥期限自陽曆四月十號起至六月底截止業經呈准在案兹查此項藥丸售賣之期巳經逾限如不勒令停止不獨與部章有所抵觸且恐各吸戸藉口煙已不吸尚在服藥似此漫無限制殊非鄭重禁煙之道現擬通告各戒烟藥丸舖定於七月底一律停止營業不得再事售賣以符定章而杜流弊相應呈請知事鑒核是否有當卽希訓示祗遵 
[警察廳會議減政]  
　　前日下午淞滬警察廳穆廳長傳集各科科長課員在本廳會議裁减上級警員薪水聞巳規定上海係繁盛之區每年開支洋一萬五千元其餘清簡地方每年一萬元候呈報省長請示核奪 
[五千元賣斷十年情]  
　　蔡德溪之妾鄭氏捲取值洋五千元之金珠衣飾逃匿城内被蔡偵知控由地方檢察廳飭提去後嗣因該氏潛回租界故由檢察廳將所有木器發封並照章報請捕房派探將鄭氏協提到廨判交五千元人洋並保候訊在案前日午後由聶襄讞與美領强君研訊先由原告代表律師上堂聲稱原告娶鄭氏爲妾曾出身價洋五百元迄巳十年今忽昧良捲逃應請訊究質之鄭氏亦延律師到堂辯護中西官以案關刑事判該氏仍交五千元人洋並保候改歸早堂訊核並函致檢察廳將所封之木器送廨以憑核奪 
[巡捕串通行竊三誌]  
虹口捕房八百二十九號華捕夏明南及八百三十二號華捕邵殿明因串同在逃之人至西華德路盈記錢莊竊取鐵箱一隻雇潘松松之黄包車至嘉興路夏捕家中嗣因爭論車資被夏捕唆令同居之一千零四十九號華捕將潘兇毆故由潘投訴捕房將夏邵兩捕拘獲並起獲原贜解送公共公堂訊押在案前日午後由王襄讞會同英領哲君繼續研訊據見証馮阿榮等先後上堂証明各節判該捕等各押西牢三年以示懲儆至一千零四十九號華捕毆打車夫亦有不合候捕房另案起訴再行核辦 
[誌謝]  
　　昨承華英大藥房惠贈蘇格蘭哈克納司標蒙公司所製之乳汁麥精二瓶其性和平署天服之尤與衛生有益又承滬北廣益善堂送來午時茶純陽正氣丸各一百包臥龍丹痧氣丸各五十瓶囑爲代送合書誌謝 
[城内]  
　　地方審判廳刑庭批○（馬坤生請求速訊批）狀悉爾所訴費芹生等行爲查非緊急現行犯本廳未便逕行預審仰卽投訴檢廳候將其證據搜集事實調查起訴過廳再行核辦（王季氏請求交保批）狀悉爾子仁山有殺人嫌疑自應靜候預審核奪所請交保之處未便准行（陳朱氏請求展緩批）狀悉着令爾夫秀春從速投案候訊母得任意玩延致干未便（浦金泉請求釋累批）狀悉着卽將爾兄阿金交案候訊毌得遲延致干未便所請之處碍難照准（衛文卿等請求保釋批）案經起訴須俟預審明確後方能定案所請保釋之處應毌庸議 
地方檢察廳批○（金有芳等訴胡能譜反對敎會任意誣控求請提究批）據訴此案胡能譜之妻胡丁氏巳在同級審廳呈訴爾等果被牽涉應在審廳提起反訴兹請本廳提訊殊屬兩歧碍難照准（王楊氏爲伊夫仁路被謀請求嚴緝批）據訴已悉此案要犯白玉山一名已由會審公廨移解過廳仰該氏卽日投廳質訊核奪（趙德才請提莊氏等到案懲辦批）察閱所訴各節卽使屬實按諸暫行刑律實屬無罪可科本廳未便受理仰卽知照（周福山爲積竊逞兇請求備案批）狀悉如果周春咸實有不法行爲儘可呈訴到廳以憑按律究辦毌庸備案 
軍人倒斃○前在巡防營充當營兵之山東人某甲前日下午擬至三十七團營中尋友不料行至斜橋南火腿公所前忽然倒斃由二十五保十三圖地保於昨日至地方檢察廳報驗卽由危檢察官等前往驗明發痧身死並無别故卽請善堂棺殮 
[閘北]  
　　考驗長警○穆警廳長前曾訓令各區署長署員及各隊隊長等略云本廳範圍逐漸推廣需材孔亟仰於各屬長警内擇資格程度優美者造册呈報聽候考驗推升在案兹由各區隊陸續呈送到廳故昨日穆廳長又頒通令定於本月十五起至十九止每日上午八時在小東門内敎練所分班考驗穆廳長昨日訓令南北各區警察署各分署云案照本廳管轄淞滬範圍日廣亟須輇選人才相助爲理早經特訂表格通令各署分署隊擇尤保送在案兹查各處保送名冊均巳齊全亟應定期攷試以收眞才而資鼓勵爲此訓令該署長卽便遵照後列單開日期轉飭各長警一體知悉届期上午八時齊集小東門敎練所聽候給卷命題考試結得違延自悮切切此令計開七月十五號一區警察署一區第一分署一區第二分署十六號一區第三分署二區警署二區第一分署二區第二分署二區第三分署徐家匯分署十七號兾嗞水巡隊三區警署三區第一分署三區第二分署三區第三分署四區警署騎巡隊十八號公署守衛隊四區第一分署四區中第二分署四區第三分署四區第四分署五區警署南巿守衛隊十九號五區第一分署五區第二分署五區第三分署六區警署六區第一分署司法巡士 
勒限遷居○前報記寡婦張金氏控房客陸章星積欠房租串同地保夥董阿福宋蘭亭私將店基賣與金姓一案前日由審判廳沈推事開庭集訊陸初尚不認欠租宋亦幫同狡賴事經原告將租摺呈案問官閱之知陸確巳欠租兩月半並欠自來水四季捐等欵着將存於張金氏處之押租抵銷並將陸董宋三人分别交保勒限遷移 
[公共租界]  
無須爭執○警廳巡士朱福堂前日有友托伊至四馬路五洲藥房購買人造自來血朱購得普惠藥房之補血藥携回伊友囑令退換嗣因該藥房不允致起衝突由夥友倪蓮芳鳴捕將朱與解勸人余順山一併帶入捕房准各存洋保出昨經公堂傳訊之下以朱巳悮購毌須爭執遂判余等開釋保洋發還 
祗可破産○美商塞特爾控何植之何範之弟兄不理押欵五萬餘兩由廨訊判交保料理在案兹因延不清理昨由原告延律師投廨聲明請爲押追關讞員商之美領强君判照破産例辦法准由原告查明被告家産禀候核奪 
借債不理○郎全林控倪德章又張良安控顧魁林又王紀堂控費夔揚又馬俞氏控戴玉崑均不理借欵昨由捕房將被告各人傳至公堂交保過堂候訊 
東張西望○何愛桂深夜在虹口西華得路東張西望由捕查見以其形跡可疑當被拘入捕房昨解公堂訊知何係過犯判押西牢半年期滿仍逐出租界 
薄待車夫○甬人周阿忠前日雇乘王阿甫之人力車至北四川路因計論車資爭執當由六百五十七號暗差華捕查見以周不應薄待車夫上前詰問詎周不服旋由九百六十六號華捕帮同拘拿並將周掌頰時有路人張瑞懷上前解勸均被拘入捕房奉飭存洋交保昨經公堂傳訊由張邀同見証陳壽林上堂証明當時情形中西官會商之下判張開釋周罰洋二元内提五角給該車夫爲車費 
押追小孩○南京婦人陳王氏於去年挈同五歲男孩來滬帮傭當將該孩托由何姓寄養於虹口張李氏家近因何姓病故前日經王氏得悉卽偕其夫陳開福至李氏處領孩詎李氏串同二房主王阿生將孩措不交給被控捕房昨由包探將張李氏與王一併拘解公堂請究原告投訴前情訊之李氏供稱該孩巳被王阿生價賣與人王供實因該婦不守婦道屢勸不聽致遭挾嫌誣攀求察王襄讞商之美領卓君判將李氏與王分别押限七天交孩到案再核 
女子可憐○前日有女子春香在北蘇州路投河圖盡當由一百零七號印捕查見救起帶入浦房轉送公廨留至昨晨由官媒解案請示據供年十二歲九江人於去年隨姊來滬在跑馬廳附近某姓家爲婢因遭凌虐逃出圖盡中西官會商之下判女暫留棲流所候其主或家屬來案再核如無人投廨認領准由該所照章擇配 
尚有同黨○沈杏卿控王如芳等串竊皮衣質洋浪用等情昨由捕房將王拘解公堂訊知尚有同黨逃匿嘉定縣境判王還押候函致嘉定檢察廳移提人証並傳收贓人到案再行訊核 
串竊絲繭○唐家弄三百五十號義商某絲廠用人劉順生控女工陳馬氏與陳福祥行竊絲繭等情昨由捕房將二人拘解公堂訊供一過判陳開釋候示馬氏押候照會義領會訊 
勾引賭博○粤帮著名賭棍老廣東近在虹口華洋交界處開設賭場專收一班無賴至租界内誘賭（俗名拉牌頭）前日該賭棍因令陶潤泉張福泉等至租界内誘賭被探查獲昨將兩人併解公堂訊實判各押五天以儆 
沒收器具○小販馬阿三張阿三於上星期六肩挑凉粉冰水在虹口沿途喊售被衛生西人查見以此種冰水食之最易發生疫癘鳴捕將二人拘入捕房於星期一解送公堂訊明姑念苦力中人從寛開釋馬等釋出後往領器具衛生處恐其領出再售不允給還馬等以器具被扣頓絕生計昨晨同投公廨求請給還王襄讞商之美領卓君以此案係英領陪審判馬等退去着於英領堂期投案聲請 
不願交易○德商利康洋行因同昌脚踏車行主諸高林諸同生不理定貨虧欠銀兩業經傳訊在案前日午後由廨復訊先由原告代表律師上堂請追被欠銀一千餘兩訊之被告亦延律師到堂代辯並稱因原告來貨與所定之貨不符且未將定貨交齊是以不付復據原告律師聲稱所有定貨係與被告漢口分行經理張榮貴接洽今張因賬欵糾葛巳經辭退是以前定之貨一律作罷不願與被告交易請察關讞員商之德領裴君判被告仍交原保候會商堂諭飭遵 
拔升包探○楊樹浦捕房華探顧爲生犯警章由卜總巡斥革遺缺以美捕房二百廿三號華捕季寳林拔升試用昨巳到差 
西探辭職○美捕房一百三十四號西探沙來刻因另有别就巳於前日辭職乘輪回國 
漆匠跌傷○漆匠朱阿根前日下午在崑山路三十一號洋房樓上工作失足墜地受傷甚重由捕車送同仁醫院醫治再核 
吞煙遇救○江北婦人焦朱氏住居鴨綠路国上十四號昨報捕房云伊女小英子吞吃生烟捕頭命送同仁醫院救治愈從寛免究 
[法租界]  
　　無力償還○顧阿生前因誘拐胡根福之妻顧氏至客棧中姦宿爲胡偵知報捕拘獲解廨胡稱尚被顧氏捲去衣飾值洋六十七元求請訊追顧氏供衣飾均被阿生質去判顧阿生押三月限交洋六十七元在案今己期滿解堂請示顧供無力措交求宥聶讞員判加押一月完案 
罰欵無着○挑膏店主范小泉前因私售燈吸罰過兩次嗣又故態復萌爲探拘獲抄出煙具十餘副解廨判罰洋四十元在案迄今在押未交由捕房解請發落范供實情貧苦難以措交求宥判改押一月完案 
移花接木○勝家公司遣夥淡如生控收帳人陶興山收得賬洋四百二十六元私自用去向論不理請爲訊追陶供因有急需無奈將帳洋私用情願設法措還判交保限七天交洋 
還毆誤傷○徐阿二陳阿生不知因何在途爭執陳將徐頭額打傷送往醫院醫治未痊今由捕房傳同見證李信昌先行解廨李供目見陳行兇是實陳供因索欠起釁徐先動手還毆誤傷判陳押候徐傷痊再行訊辦 
雜評三（宇） 
　　私購軍火者何愚連日私購鎗彈案之敗露者巳有多起今又有私販硝磺案因被人敲詐而敗露矣吾不知其他尚有未經敗露者否紛紛置備何爲哉但當此國基未固民生窮蹙之時彼此各泯猜疑共相扶植猶虞不及而乃以千掽百湊之金錢爲他人擴張營業試置其小嫌一思大局當必有自悔其愚之又愚者矣 
專件 
[湖南全省礦産調查錄]  
　　巳領開照者 
湖南礦産之豐富甲於各省巳經開採者不下百數十處民國成立以來人民注重實業礦産尤益見發逹兹湘政府欲以礦産抵借日債行見利權盡落於外人之手殊深浩歎用將全省礦山所在地點與礦質及開採者之牌名姓名領照年月一一調查錄下以供留心實業者之研究焉 
縣别地點礦質牌名礦商姓名領照年月湘鄕涵溪塅黑白沿無蔣德鈞戊申年十二月湘鄕開家𡉥煤無蔣德鈞同上湘鄕豹子坑烟煤無蔣德鈞己酉年閏二月湘鄕流水蕩烟煤無蔣德鈞同上益陽板溪銻久通梁煥章戊申年十二月安化江花塘煙煤無蔣德鈞己酉年閏二月安化鎭子灣銻裕固王禮培同上茶陵州金銀塔銻利濟龍綸沛同上瀏陽帆林洞鉛長豐譚阜成辛刻年二四益陽將軍山銻仁通裕王右樞同上安化柑子園銻寳昌劉典欽同上安化梅家溪銻有宜吳捷山同上安化金家灣銻恒湘豐熙記戴績熙同上安化白茅溪銻懷垣資記袁萊勛辛刻年三月湘鄕㘭夾山磺乾豐中路礦務公司庚戌年三月安化莫家坪煤應譜龍岳腴同上益陽南土坡磺兼善曾國清庚戌年四月安化猴子岩石煤宗揚李震霆同上安化馬家山杉山裡石煤玉生李澤山庚戌年十一月安化杉山裡猪梁崙石煤楚記利金李秀仁同上武崗州六山嶺銻兩裕李南肖己酉年又二月安化花岩山銻中易戴績熙庚戌年六月邵陽寳塔坪銻無蔣德鈞戊申年二月邵陽硫磺山中間嶺銻鼎豐彭寳中戊申年十二月邵陽龍山觀音山銻通記王昇椿同上邵陽鍾家山銻廣益福肖雲鶴同上邵陽茆岡洞銻寳興黄景湘同上邵陽厚洞冲銻期爲盛謝宗城同上新化錫鑛山銻九經朱世昻同上新化陶塘銻復興隆益記廖兆鎔同上新寧高掛山銻阜筵蔣德鈞同上新寧龍口坑銻大福肖金壽同上新化安家舖銻無楊廷直同上新化陶塘銻逢源袁世通同上新化錫鑛山銻興國生張唐同上新化錫鑛山銻復楚叚自立同上新化錫鑛山銻大德生楊源茂同上新寧斜石板銻濟美劉澤林同上邵陽沙子蕩自求福肖伯良同上邵陽後洞冲銻三元黄正湘巳酉年又二月 
 
 
 

Page 11

 
 
新化錫鑛山二家冲銻福記大丸成劉傳琛同上新化錫礦山銻三益伍炳榮同上新化錫礦山銻溥利潘升良同上邵陽龍山後洞冲銻承潤劉就庚戌年二月邵陽龍山馬鞍嶺銻元吉周元愷同上新化七里江松术銻三吉彭祥錫同上新化錫礦山銻順祿永陳顯越同上新化錫礦山銻正記賀承能庚戌年三月新化歐家冲銻復興隆昌記梁伯同上新化錫礦山銻石口金治禮同上 
[中華民國世界語會消息]  
　　紀元二年七月十六第四八號中央事務所在上海西門林蔭路　　會員題名（二一） 
姓字名通訊處號數 
卞喜孫君上海新閘路沁園八號二七七 
柴雲屏君青島悅來總公司二七八朱芹香君漢口萬年街裕祥號二七九戴蓮叔君泰興北門外廣吉昌號二八○王瑞堂君杭州豐樂橋東直街四十九號二八一張子正君人傑上海南巿萬裕碼頭大隆花行二八二吳立鰲君葑漁上海南巿萬聚碼頭福康祥二八三朱子畬君圓上海南巿篾竹街一三六號二八四張雙林君文彪上海南巿花衣街生泰行二八五莊纔昌君上海南巿花衣街口恒愼號二八六 
[本會紀事]  
　　六月二十八日 
英國愛而蘭世界語報社寄贈世界語報一份新西蘭英文報社寄贈報紙多份俄國亞雪夫君函詢世界語在中國發逹近况杭州阮久巽君改通信地址本埠錢永年君來本會函授部校正讀音南昌黄愼一君函商組織地方事務所蘇州盛景梁君答函授習題 
鎭江朱浣秋君續交函授費 
如臯劉企君等來函索閱本會各種章程共五十七件二十九日 
揚州潘家　君等續交函授費 
杭州趙祖慰君函商推廣世界語事 
練巿周侣喬君等函答習題 
本埠民生實進會寄來通告一紙 
安慶施航君等共來函十一件均索閱各項章程 
三十日 
長沙叚嶁生君本埠田季恒君營口孫人璋君均報名入本會函授部 
睢寗行政公署曁紹興馮漢堦君均函索本會各種章程共四十七件 
鎭江袁韋卿君等均寄來質疑書 
溧陽縣尤臣君等寄來函授答題及考卷共三十三件 
杭州金學忍君催寄書籍 
（答）本月二十八日寄上 
瑞士寰球世界語會寄來第一四六號公報一份 
 
 
 

Page 12

 
 
   
 
 

Page 13

 
 
自由談 
游戲文章 
[民國謝湯漪書] [  是龍]  
　　參議院議員湯漪先生大鑒昨閱日報獲睹偉論快何如之夫議員之爲民喉舌較師旅之爲國干城誠職重任大相去萬里盖自古有一言興邦從未有一槍定國乃一師之歲費鉅萬而議員之報酬祗此二三千元以居最高機關之偉大人物而報酬如此輕褻不特如尊論所謂卽以國民方面論亦必覺不安也卽國民等之祖若宗亦死不暝目也薄報酬卽所以薄議員薄議員卽所以薄國民豈我堂堂中華國民併此議員數千金之年俸而亦不能担負耶充我等國民之良心鋪張面子極願議員之年俸上與大總統相埓彼主張三千二百元而捶胸吐駡者不特淺測我國民窮視我國民拆我國民之棚脚坍我國民之牌子卽此區區數千金之薄酬尚不能支配揮霍其未見世面如此而能不負我國民之委託者庸有冀乎幸而爲我國民拉面子者尚得多數卒以年費六千元通過然苟非先生竭力提倡則國民等之吝名將與世不杇矣善夫程螢度解樹强向乃祺三先生之言曰財政困難乃一時之影響萬無終困之理此眞國民之知已而深知財政之眞相者矣盖借欵雖鉅而我國民之土地妻孥依然無恙一旦出賣則雖千億萬兆咄嗟立辦來源豐富大足以供我親愛之議員一生揮霍諺曰爭氣不爭財先生旣爲我國民裝面子我國民自應爲先生竭脂膏國民有點金之術請先生恣意用之無多慮也謹謝（三） 
[十二花名歌] [  東埜]  
　　正月梅花白如霜郎才女貌足相當結婚禮節文明甚携手雙雙入洞房 
二月杏花開滿庭議員當選送郎行福民利國縈懷抱八大胡同莫問津 
三月桃花顔色新國民進步閙紛紛化除黨見存心恕勿效人家妻妾爭 
四月薔薇朶朶開檀郎遠地寄書來爲言兩院都成立吩咐嬌妻放下懷 
五月石橊如火紅中俄條約勢洶洶審查字句權利害記取深閨囑望濃 
六月荷花不染塵歛錢跨黨太無情如儂善保千金體莫壞郎君廉介名 
七月鳳仙色正幽全年預算費推求片言敬爲擅郎告審愼開源與節流 
八月木樨香滿墀銀團借約耐尋思得錢省識還時節典質釵環悔巳遲 
九月菊花滿東籬選舉總統莫游移治家須擇賢能者何况沉沉日萬幾 
十月芙蓉池上開六千俸給半宜删荆釵裙布都情願欲爲蒼生請命來 
十一月内水仙香中華憲法費評章遠師歐美近約法男女平權添一行 
十二月中綻臘梅緘書過道報宜男願郎事畢還鄕里共飮團圞酒一杯（二） 
尊聞閣詞選 
[蘭州春社集漁洋句成五首奉郵南湖先生芝瑛夫人雙鑒] [  寒厓]  
　　爲郎三月忽自罷草長鶯飛無限情好記甲辰布衣飮驚心袚褉逼清明 
十日雨絲風片裹千枝萬朶壓檐低雲間墨妙更遵絕潭柘邊鶯亂啼 
燕子初飛春社時故園兄弟軫離思劇憐佳日翻成别一片風帆萬柳絲 
西湖上日鶯花好更有南湖檀此州獨有游人悲往事藤花山下晚風秋 
平生酒態嵇中散海内憑誰論素心今日相思那可道白雲三十六峯深（南湖得皖白山人所銘三十六峯奇石因以名其堂云） 
[留别次影憐贈别韵] [  蝶仙]  
勞卿送上木蘭舟忍把柔情付水流渡口桃根催打漿陌頭楊柳怕登樓早知握手難爲别生就顰眉只貯愁還恐客魂銷不盡臨歧嬌語太清遒 
相思滋味辨津津招惹巫雲入夢頻鴛帳夜寒無賴月馬塍花瘦可憐人依稀桃李三生約凄寂　蕪兩地春聊借瓊簫吹一曲落紅徼倖恰飄茵 
[苦熱行] [  天白]  
盛夏六月天南傾熱甑蓋覆交夷城城人苦久不知熱塵尾談笑時風生忽聞陰山北去十萬里乃有流光突燄飛縱横野人乍苦駭未識暗嗚震動如硼砰赤帝欻起赫然怒叱撥雲霧開天棖斯須火輪出東表烈烈直逹馮夷帝子之幽京祝融乘勢起狂燄北極銅柱遭燔烹大鵬上擊九千丈翔落中闕長哀鳴天皇冠劍集廷議眞宰奮袂心不平願爲吸盡江海河漢百川水撻起龍臥鞭長鯨豐隆霹靂走神皷飛廉屏翳爭先行一洗鬱積沸熾之奇氣遂令終古不復生炎精海客歷歷恣奇語滿座聞之心轉驚南方雖居大火地手捫星斗扶摇輕倘誤觸倒銀漢水得不倐忽成滄瀛嗚呼得不倐忽成滄　 
滑稽詩話[  嘉定二我]  
有以張巡傳糊窗者一士人見之題四句於右云坐守睢陽當豹關江淮賴此得全安至今青史雖零落鏟障窗風一面寒 
予素喜誦香奩體詩幼時鈔得新艶詩十數章讀之如聆雍門之琴花容月貌生景仰心文人墨客現於歌詠亦無傷大雅不必以香奩語爲諱也恨余健忘作者姓氏不能記憶其一云歡意自憐儂勸儂勿纒足阿母不敎鬆依舊　鉤曲其二云挂起百葉窗窗外月如水月下倚歡肩泥講新聞紙其三云聞歡呢倭娘儂比倭娘好不信但看儂插鬢珠花繞其四云飮歡加非茶忘却調牛乳牛乳如歡甜加非似儂苦其五云歡才人不如幾日通鞮寄爲問蟹行書可有鴛鴦字其六云不是楚宫女如何競瘦肥效顰西子態腰細不勝衣其七云生小諳西俗忙中禮數全纖纖金約指握手示殷拳其八云束體中衣窄禁郎幾倚偎内重珠紐密妥貼可身材其九云妾喜西洋畫相看總是春入深還出顯弄色太撩人其十云妾繡回文錦郎繙西字書書中有花使相較妾難如其十一云輕調蓮子羹新擣玫瑰醬早起餉所歡鈎起茜紗帳其十二云儂猶未梳妝爲歡先理髮研得香油膏勝於漆光黑其十三云嬌花子必稀儂顔比花好暗替所歡謀預備宜南草其十四云泥歡奏風琴阿儂歌一曲罷歌悄問歡歡意究誰屬其十五云並枕看雙星一串鬢花墮愛惜此餘香摸得羅巾裹其十六云一卷手不離寫情新小說說與閨中聽不覺春光洩其十七云看花得意回夢醒綠窗靜翻讀洛神篇認取驚鴻影又電車詞九首云歐家住城西儂家住城北一日十往還電氣車兒速電氣車兒速歡亦勿常來車行易殺人人命等塵埃塵埃捲地起瞥眼電車馳軋軋電車輪何以雙鳴機　鐺電車鈴歡行須避遠儂言君記取電車固無眼行行電車道電車去復來昨日儂家鄰朝出暮不回朝出暮不回感此傷妾懷一日不見君幾轉卜牙牌儂家住城北歡家住城西十里電車道步步有危機歡亦不常來儂言君記取豈不望歡來歡來妾心苦歡來妾心苦苦口爲歡語展轉復丁寗涕泣零如雨 
自由談話會 
余友辦理選舉爭議紛起因憤然曰昔日之精神銷磨於八股今日之精神銷磨於選舉八股之弊害一人選舉之弊害全國八股流弊之極沿街背誦尚足以謀一飽選舉流弊之極足以亡國滅種而有餘言下晞嘘不巳余因正告之曰選舉爭議之起患在一般鄕愚不解選舉法耳苟得多數熟讀選舉章程之人使之沿街背誦以代宣講余知聽之者必較滕王閣賦阿房宫賦尤爲歡迎而一般目不識丁之鄕曲於選舉章程亦得耳熟能詳則造福不淺奚止謀一飽而巳哉所患者一知半覺不克如趙錢孫李之爛熟耳友乃筦爾而退[  是龍]  
我國商店對於廣告漸知其利廣告之風乃日盛然猶不過書舖藥房及各種新營之事業耳至於舊有之商店能諳廣告之效力者甚少今試略舉一端以爲比較紅靈丹藿香丸六神丸痧藥我國固有著名之靈藥也自舶來品靈寳丹清快丸仁丹等進口大登廣告揄揚其効用擴張其銷路幾使前之用紅靈丹等藥者今皆改用靈寳丹等藥甚至窮鄕僻壞無不有靈寳丹清快丸等之分售處非國人不知固有之藥其靈效較勝於日本之藥也因被廣告之鼓吹久而久之不覺腦海中有一種靈寳丹等印入竟將紅靈丹等國産之藥屏棄而忘却之也經營商業者可不於廣告之術少加之意乎[  餘姚汪福田]  
小說 
寫情小說 
[黄金祟（二十）] [  天虛我生]  
筝兒之家有所謂盛氏子者初不過聞之於龜我猶未當深信旣而知爲果然我於其時責備筝兒之心直無少原之餘地後乃知其究竟則筝兒亦大可憐也試爲述之盛氏子者北産而官於吾鄕筝兒爲予隣時渠即數數遇於梅姐之家年可三十面團團而腹垂垂望而知爲富家翁也渠有室家乃在北地官於此間則爲夐夐之身名爲官而實則爲某憲轅之幕僚也腰囊所入即以寄頓於梅姐之櫝儼然以梅姐爲金庫梅姐任爲保管之職而其心實欲占領之適盛氏喪偶號嚴於梅姐之前梅姐乃嘖嘖謂其多情語筝兒曰吾女亦知吾櫝中之燦燦者誰家物乎筝兒曰是蓋盛氏之儲也梅姐曰非也吾女有權可以悉舉其數而貽我老人筝兒駭然梅姐乃伸其說曰彼盛氏子鰥矣假使吾女而爲之續則此燦燦之金舍吾女而誰屬筝兒驟聞此語面紅耳赤惶駭莫可爲對旣而忿然曰吾母豈飮酒逾量乃有此囈梅姐笑曰小兒女動以厲色加人誠爲汝一生之大病汝年尚穉汝蓋未嘗知有世情今吾詔汝汝當自量汝身汝蓋一窶人子也所可驕人者惟汝之顔色人之所以愛汝者亦惟汝之顔色然而汝之顔色豈能如畫中美人歷千百年而不改彼畫中人且爲風塵所欺俄然失其光艷而况乎人不觀其他但以我身論之我當汝之年齡未嘗不可愛如汝假令我於當日不以敏妙之手段攝取少許之黄金儲至今日則汝輩早爲餓莩矣安復有此容汝自寳之身夫人身至可寳者惟自由耳欲取得吾身之自由則非有黄金不可今吾女之不能享自由者職是故也吾所欲者惟黄金苟吾女而能饜我之所欲則我亦惟吾女之所欲是聽但勿違反我之所欲而不背乎攝取黄金之宗旨則凡吾女有所弗欲之時或所弗欲之人則竟弗欲之可也然而心雖勿欲貌必勿爲弗欲則求黄金之術思過半矣諸君乎梅姐之言非不透澈然以此言爲青樓中之敎科則當奉爲金科玉律以爲姒敎則悖且謬矣筝兒不幸陷此黑暗家庭之中舍死而外殆無一綫光明之可尋同於是筝兒遂存死志顧當其時尚無死之必要不過於口頭時有此言謂如必不容其生存者則即死而已矣梅姐固己習聞之者則亦弗復爲意日者旣得盛氏子之認可櫝中之金悉歸梅姐更以金珠如干爲玉臺之聘此時梅姐心目中惟見黄金亦不慮有其他之變遷居之費又得盛氏多金爲助顧念己身不足爲報則即昧其天良醉筝兒以酒而於是筝兒清白之身遂爲所玷嗟乎筝兒受此奇辱烏得勿死而於是筝兒竟仰藥以死（二） 
哀情小說 
[畫中人（十二）] [  東埜]  
　　生父聞其言詞隠約不甚了了生再爲述文綺事並言前日畏罪未敢詳告今自知不合惶愧萬分生父回顧其媳掀髯而笑曰數載分離一朝完聚花開姊妹草茁宜男從兹携手相將聚尹邢於一堂效英皇之並降正大歡喜事安用哭泣爲文綺之事吾當一力成之勿庸汝兩人戚戚也女亟起申謝曰翁若此是生死而肉骨也第胡氏撫我厚不啻親生兹事且勿道破令其失望聊以報德生父諾之興辭而出於是一天之愁雲慘霧悉化爲甘雨和風生携女手退入帷房詠大姨夫作小姨夫之句以相嘲謔 
天意亡胡人心思漢武昌一舉四方景從時則戰雲密佈江面成荆棘武漢之間商輪停駛郵電阻滯盈盈一水極目天涯則亦無可奈何已耳生與女聞各地以次光復則色然以喜念文姑消息杳然則又悄然以憂未幾而清帝遜位之書下南北統一之局成武漢解嚴商輪漸有下駛者生父乃挈子媳買棹赴滬兩岸青山片帆稳渡不數日而重抵春申江畔矣 
舟抵埠頭衆相將合岸舍館旣定生卽雇馬車詣文綺庽所至則雙扉嚴扁叩之不應中心惶惑問其比鄰或云他徙或云涉訟不得要領而出至里口有自後攬其裾者廻身視之則故友馮生是甫覿面不及寒暄猝然問生曰一向避匿何處頃從何處來又向何處去生答言自漢廻申頃方抵埠來視畫影軒乃雙扉緊閉桃花猶是人面巳非究爲何故君必能道其詳馮冷笑曰吾正欲問子子乃問我歟生愈愕然不解所謂馮生嘆白子眞不知耶敝居離此不遠君能枉顧者當爲君述之生乃倩馮生登車同馳至其寓所靜聽此一段傷心之史 
女自生行後卽屏棄鉛華杜門謝客王嬷迫之不應横施鞭撻女但忍受之並不稍改其志惟望生之早回後受刑不過屢次投環均爲桂秋勸阻然以嬌怯之區憂患攢心瘡痍滿體遂懨懨成病女本巳懷孚於去秋忽然分娩産下一男暈而復醒託孤於桂秋囑以　生并善視之復倚枕作絕命詩四首投筆而逝王嬷欲置兒死地桂秋出死力護之得免毒手復乘間抱兒逸出奔赴公堂控王嬷以拐買良家婦女凌虐致死之罪公堂乃派員往騐察係萎血症但傷痕纍纍莫能掩飾乃提王嬷到堂桂秋作証一鞫而服判押西牢若干年期滿逐出租界翠蘭金寳發濟良所擇配女柩暫停善堂桂秋自陳願留堂守喪撫孤不負死者之託問官嘉其義准如所請此其大略也（三） 
文字因緣 
[題玉田恨史次詠霞女士韵] [  驚]  
相思一縷入情深欲訴無由淚滿襟得見不嫌座世外且將掘地及泉尋委曲描摹筆有神替傳心事見眞誠可憐無限相思意惱煞挑鐙夜讀人兒女情牽豈自知眼前無物不相思開韓猶作喃喃語阿毌深恩亦太癡淚滴相思粒粒珠那堪生死兩模糊何時得種藍田玉重寫鴛鴦一紙書 
[題玉田恨史次詠霞女士原韵] [  瘦逸]  
　　半園桂樹綠陰深鬱鬱新愁撲滿襟一讀瑶篇一淒絕珮環聲向夢中尋私心默祝自由神敢許相思一念誠天下有情皆眷屬斷腸莫惹世間人重泉幽寂乏人知幾度凝神宛轉思抬取雙魂歸一處者番相聚慰情癡何事傷心續淚珠惹人涙眼幾模糊分明不是文園賦腸斷蕭娘一紙書 
[題玉田恨史重字體] [  寳山陸澂宇]  
情絲縷縷兩相牽竟把良緣化孽緣好事空空孤夢遠春愁苦苦寸心煎離魂巳逐花魂斷鏡影難隨月影圓銷盡紅顔揮盡涙悠悠埋恨到重泉 
生生死死總由天歷歷前因渺似烟憐我憐卿終不了相思相見更無緣似聞窗底喁喁語却借毫尖脈脈傳巳自斷腸難續斷一回重讀一潸然 
[玉田恨史題詞] [  南通月波投稿]  
恨史新編碎玉詞拈毫想見涙雙垂東風最是無情物催折人間連理枝 
尋郎地下太情癡無奈芳魂不自持多少未亡人在世沒人爲譜斷腸詞 
啣恨重泉年復年蘭因絮果總茫然香魂一縷歸何處不化棠花化杜鵑 
不藉丹青爲寫眞傳神端賴謫仙人千秋共仰癡情女朽骨爭如不死身 
攘攘塵囂色相空情絲縛煞可憐蟲他生未卜今生了埋怨天公太不公 
人間無處覔并刀如繭柔情縛更牢憐我薄魂銷不得夜窗風雨讀離騷 
[玉田恨史題詞次咏霞女士韻] [  吳陵陳畹九女士]  
化石難塡恨海深鴛鴦血冷濺芳襟形骸銷損無何有悽絕離魂不可尋玉田花草自精神人事蕭條鬼趣新見說稗官傳恨史眼枯無涙哭伊人魂到重泉儻有知哀情應省後人思當年一曲箜篠引買得千秋兒女痴滿紙遣痕舊淚珠半分明在半糢糊寫生妙手天然筆也恐傷心不忍書 
[題瘦蝶詞人羅浮舘詞調寄沁園春] [  杜雙璧]  
明月浮香卜築梅村（羅浮多梅有地名梅村）想錦衣顯耀紫標富有浮生若夢轉盻成塵門對雲屏室臨瀑片流俗何知幽趣眞塵襟滌藉黄龍磬吼白鶴鐘聞（黄龍白鶴俱羅浮道觀）交親仙蝶成羣料得是莊生留此身羡摉紅訪綠歌來旖旎搓酥滴粉句染香薰六一丹爐九三汞鼎火候純青到十分君誰及有師雄共醉葛令爲鄰師雄葛令皆羅浮朱明洞仙侣葛令卽洪眞曾爲令故名） 
 
 

Page 14

 
 
   
 
