# 1908 - 157 - 4912704

 

Page 1

 
 
   
 
 

Page 2

 
 
論說 
[論海清借欵之可異]  
　　異哉以全力拒欵蘇路而借欵。夫海清路線。與滬杭甬路繳同。包涵於江蘇全省鐵路之内者也。滬杭甬鐵路銀公司堅求借欵。我蘇省人士深知借欵之爲害。出搏虎之全力以拒之。乃拒欵拒欵之聲甫息。而清借欵之。說又發現於。報紙。同一蘇路。滬杭甬之有外人要求也則拒之。海清未聞有外人要求。而乃自向篤信銀行商借。則非特將爲銀公司笑。抑且爲政府諸公笑。而我蘇省人士昔日之拒欵。轉覺爲事矣。此眞令人夢想不到之變態也。 
　　異哉以不願借欵之運司而借欵。海清一路。因趙運司欲便運鹽。商歸官辦趙於去年詳江督文。有總以不借外欵爲主。咨蘇路公司文。亦有本司向不以借欵爲然斷無自蹈覆轍等語。且與蘇路公司訂立合同内。亦有運台允切實聲明不得輸入外欵以重主權之條。是趙運司之不願借人外欵。早經布告天下。乃何以言猶在耳。而運司之手段巳變。此路旣歸運司代辦。籌欵亦由運司擔任。則借欵一事。當必出其主裁。此次與篤信洋行商訂借欵合同之員。豈有不仰承運司之意旨者乎誠不料向不以借欵。爲然之運司。怱一變而爲主張借欵之運司也。出爾反爾。運司將何以自。解 
　　異哉以代表拒欵之員而默認借欵。趙運司詳派許道惲守爲籌欵購地之員。墨瀋未乾也。今惲守出與篤信洋行商訂借欵合同。而許道不與。然亦不聞反對。夫籌欵責任。許道旣允分負。則借欵之事。理應有參與之權。 
 
 
 

Page 3

 
 
乃何以不出而反對。不反對即默認矣。許道之所以不反對。其隱情誠非旁觀者所能逆斷。然將何以釋我江。蘇人之疑竇耶。 
　　異哉以批准不用外欵詳文之江督。而又簽改借欵合向。前次滬杭甬借欵之糾葛。江督亦曾力顧蘇路之大局。以助我江蘇人力爭拒欵。則不借外欵以保路權。固江督之素志。我蘇人士所共知者也。且趙運司之詳文。曁與公司所訂合同。均經聲明不用外欵。江督業巳批准。今篤信合同旣。明。明借用外欵明明牽涉路事。則此項合同。將嚴拒之不暇。而何有簽攺之。價值。研究之足言。乃江督必虚與委蛇者。或以運司籌欵。不易故曲。爲遷就亦未可知。然外人巳有切切私議者。江督將何以解免自相矛盾之。嫌欵耶。 
　　就借欵一方面言之。誠有不可解者數端。然推究其所以發現此項借欵之故。則其病根。在於。將海清鐵路。讓歸官辦。夫江蘇全省鐵路。旣奏定商辦。則此海清線。日應由商籌築。即爲振興鹽務計。我蘇人自築之路亦豈不可以輸運乎使當日者。我蘇人誠。能堅執商辦之議。則何至今日再生此借欵。之怪現象。今旣以此路讓歸官辦。不用外欵。雖載明合同然籌。欵之責。巳歸運司擔任運司旣。執此籌欵之權。而又無法以。募集於是不得巳而置人言於不顧。畫此訂借。洋欵之左計。由斯以談則篤信合同之發。生實由於斯路之讓歸官。辦可斷言也。惟商辦官辦之利害我蘇人士早巳洞見癓結何以當日不出而堅拒乎。 
　　或曰據春間公司發出股東會之議案。此路由衆股東公决讓歸官辦者也夫衆股東旣不願自築此路而。放棄之則今日。運司之借。欵與否應聽有造路之主權。者自爲何必今日紛紛詰責。乎 
　　或曰。據春間各報所載股東會紀事此路由某府股東反對。故未經議决。而緩復運司者也夫旣未經股。東議决而此路。巳歸運司代辦者。必得公。司之許可知也。公司旣以此路讓歸官辦。則是公司自願放棄此路。自棄　奏定商辦之利益。而自以其造路之主權讓之運司。今日又何事擾擾不休乎。嗚呼。誰決之而誰棄之。請還以問之股東與公司。專電 
[電一（北京）]  
　　禁烟大臣奏陳禁烟章程十條與政務處民政部略同但無官膏一條官員均勒令具結由上司册報扶隱照參京官限一月外官限两月辦理 
[電二（北京）]  
　　吏部議復撤銷貽榖保案辦法侍郎壽勳等奏明請旨餘除特簡員外一律撤銷聞此事出鹿中堂意 
[電三（北京）]  
　　徐世昌奏陳昭常（琿春都統）帶印駐延吉廳奉旨知道 
[電四（北京）]  
　　川督趙爾巽電奏初十日抵川稍息再接印 
[電五（北京）]  
　　江督蘇撫會奏華（電碼不詳）依曖昧姦贓污人報私律充近軍犯官加等應發往新疆惟華刁健雖有證據終不供認應請旨定罪至赤金鐲查明再解奉旨法部議奏 
[電六（南昌）]  
　　江督密飭江西官塲緝拿官塲革黨多員 
[電七（南昌）]  
　　萍鄉敎案因两敎衝突營縣獲兇手勢巳解散 
緊要新聞 
[雲南善後清鄉之諭旨北京]  
　　初八日京函云自收復河口後近二日來滇電　少慈宮異常厪念昨曾諭詢樞垣是否續有變端某軍機奏匪己解散諒無後患慈宮又諭善後事宜不可不愼　堂退朝後遂擬諭旨廷寄錫良劉春霖略云匪首漏網後患堪慮善後清鄉尤關緊要着即妥速認眞籌辦毋再疎怱貽患等語 
[法商佔地之交涉北京]  
　　外部以法商倭恩久佔京奉鐵路塘沽地段曾照會駐京法使請爲讓還頃法使復函到部大致以不肯退讓爲言當山外部將原函錄送郵部細核法文原函語氣殊不明顯尙須詳加趍譯以憑核辦 
[湘紳爭路略有轉機北京]  
　　洙昭鐵路由盛官保收歸官辦并經郵傅部奏准嗣萍局忽將路綫攺勘商辦官　同出一道迭經湘省紳商紛紛電請郵部收向成命均見前報茲聞郵部陳尙書對于此 
 
 

Page 4

 
 
事　肯讓步惟案關奏准且局員工程司等亦經派定中道收回殊費躊躇特于本月初九日至北洋公所與樞臣會議此事所有該省近日爭路函電五六通概行擕往張中堂稱此事須籌一官紳調停之策陳尙書則云官辦商辦同出一途殊多關礙須飭萍局攺正觀此則轉圜之機或庽于是 
[商務總會爲海清借欵覆蘇路公司函]  
　　敬復者昨奉惠函誦悉壹是海清路欵事前接道函内有除分致外一語是以函詢貴公司巳否接到意謂旣接此函必巳附有合同故不另抄送及接初八日復緘始知尊處並未接有道函自應將合同等件另錄補送以備叅考此事關繫蘇省路政誠如尊諭至爲密切敝會係集衆討論商業之地非研究路政之地雖經將合同章程抄送在會各議董巳有多日其如何研究尙未接有意見書茲將合同章程錄呈至希察收至前次尊函所述各節先己照轉滬道查核矣 
[蒙古汽車商量立案北京]  
　　理藩部片行郵傅部略謂接准察哈爾都統鈔錄創辦蒙古汽車原奏曁章程清册咨送前來查察哈爾創辦汽車公司行走均係蒙古地方本部有考核之責相應片行貴部於議復奉旨後務希知照本部以憑立案備查當經郵部片覆理藩部云查此案據稱蒙古剏行氣車先就張庫一路開辦等語業由本部行查庫倫辦事大臣須俟詳復方能議奏茲准前因相應先行片復貴部查照一俟議妥具奏當即再行知照立案 
[經綸絲紗两廠糾訟近聞蘇州]  
　　盤門外經綸絲紗两廠自費商承辦以來種種設施均不能滿舊股東之意是以涉訟巳久前日蘇撫陳中丞又接農工商部電開據職商姚銑等電禀經綸两廠巳點交蘇道品仁茲股商公舉周廷弼張履謙等接收求電蘇道速行點交等情查廠事昨巳據禀咨達在案據電前情希飭蘇道速交爲要陳中丞接電以此事糾訟巳久亟應速飭點收緣一面傅諭司道轉飭股東速定辦法一面先行電復商部云經綸两廠據司道會詳張履謙等欲先行收廠後再組織章程與先繳租欵後再承辦原案不符此外尙有費商添置新機墊本銀两亦應照批由接辦之人繳還以清交接界限並令張履謙等速議辦法勿再曠延等情在案今張履謙等尙未議定章程呈核茲據鈞電姚銑等電禀等因詢據司道等稱姚銑並非殷實股商不能聽其朦混干預現諭司道飭令張履謙周廷弼等速定辦法章程通報備核再當飭局將两廠點交接收以重公欵而維商務除札行外先肅電復 
[蘇垣巡防隊大閙戲園四誌]  
　　十二日諮議局開局陳中丞與各官紳提議地方各專後即提議巡防營兵打毁聚福戲園一事中丞謂據長洲縣禀報該營陳管帶送案之弁勇均非在事之人併據陳管帶禀稱肇事者均係該戲園管門人張老三之徒黨巳飭長洲縣提張訊核惟朱紳以增當時因伏地避險两腿得病現尙不能起身是案定須嚴行究辦斷不能含糊了結諸紳均唯唯而散翌日藩憲瑞方伯在清鄉局門首懸有批示頗爲嚴厲照錄如下據禀該戲園於本月初八日被右路巡防隊兵因摘除雀籠微嫌恃蠻兇毆看門等人嗣經投報中路巡警局扭住两勇轉送到營該統帶僅止斥革出營並不懲辦無怪初九日該勇丁糾約多人重往報復攔住園門肆行毆擊并有身穿軍服頭戴頂帽營弁　執馬棒亂打甚至有持令箭之人指揮進退實堪詫異詢之陳統帶猶謂與巡防隊不相干涉令人齒冷試問此項令箭從何而來該統帶何竟毫無覺察荒唐巳極無論該戲園所禀情節及毁壞物件有無裝點揑飾而營兵不守營規擅入園戲即使起釁理直亦屬不合候札飭長元吳三縣及中路巡警局會同查明據實禀復核辦 
京師近信 
[陸總憲身後之狀况]  
　　陸寳忠戒烟隕命聞身後負累甚鉅原因爲其子大坊大湘等素喜闊綽家中所養騾馬有四五十頭每月此項開銷尙須五百金左右則其他可知矣又聞大坊爲農工商部陳列所總辦大湘爲郵傅部奏調主事平日衙叅亦乘坐馬車不知者以爲各部之堂官也因近來風氣較爲開通各部堂官皆用馬車云 
[溥尙書保案之意見]  
　　禮部堂官以謄錄各員勤愼黨差三年期滿特開保案計共得保者二百人其保異常勞績者五十餘人尋常五十餘人餘概咨部議叙其由舉貢攷取者溥玉岑尙書因科舉巳停止途分發到部者日少是以概保小京官升用亦可見溥尙書之嘉惠寒畯矣 
[李希賢條陳之迂腐]  
　　日昨都察院代奏李希賢條陳一件略謂欲除滿漢之意見惟有先正人心欲止人心惟有整頓學務近來留學生日趨邪僻由於中學毫無根柢應請通飭各學堂加意注重中文以維人心而整學務 
[郵部璧還銀票]  
　　山西同蒲鐵路被控一節前由郵傅部札派司員四人馳往該公司查辦路上一切公費皆由郵部給發該公司委員等不知部中情形輒敢前後两次寄匯銀票到京致謝堂官陳尙書以本部堂司 
 
 

Page 5

 
 
從無收人餽遺之事特札斥其謬妄并將前後銀票封還謂該委員如此謬妄非特大非本部維持調護之初心且恐啓各路收受陋規之惡習因特嚴爲申誡云 
[吏部處置人才]  
　　京外保荐人才現將彚齊惟未定有確實辦法茲經探得吏部宗旨以此次保荐各員非特均有官爵且官爵均巳崇隆最小者在京爲小京官在外爲知縣小京官知縣以下保荐無人而計所保各員人數則又甚多故陸尙書與唐張两侍郎擬定辦法照原官各加一級了事其他則無希望 
西報譯要 
[間島交涉近聞]  
　　字林西報北京訪函云間島問題因陳昭常觀察與關東總督大島未能議妥現巳移至北京開議近據東督徐世昌電告外部中日近在間島又起衝突吳祿貞觀察巳離該處赴奉謁見徐督不日並擬晋京與慶袁會商此事前言東督派大隊陸軍前赴間島並無此事因東督吉撫早奉政府諭令小可多派兵隊以免與日衝突故也 
[會議裁撤奉撫]  
　　字林西報北京訪函云奉撫唐紹儀前奏請裁撤奉天巡撫一節昨經各軍機會議以滿洲交涉殷繁且東省興辦新政奉天地方重要若無巡撫助理徐督勢難兼顧故巳决計作罷俟滿洲各事大定後再爲提議袁世凱以寛城子爲日俄勢力交點之區擬將東督衙門移至該處惟奉撫若撤徐督仍當駐紮省城 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[江蘇敎育總會咨呈督撫文（請奬楊斯盛興學）]  
咨呈事竊本會成立於光緒三十一年十一月間開會之日川沙廳人楊斯盛以志願入會預於會員之席當時在坐同人以斯盛毁家興學爲士夫所難咸歡迎致敬禮有加本會旣爲全省敎育機關凡熱心興學慨捐巨欵者照章得上其事於本省大吏大吏聞之於朝分别奬勵有差尊定章風薄俗也旣飫聞楊斯盛興學其毁家幾太半則欲循故事調取事實爲之請奬楊斯盛慨然曰斯盛白痛失學又少賤孤苦因念世間失學而賤苦如斯盛者比比尤戚戚然痛楊斯盛祇知興學不知乞奬本會重違楊斯盛之意而益奇楊斯盛之爲人旣而於三十二年三十三年間經營浦東中學附屬两等小學規定一切章程節經報告本會綜前後四五年獨力捐充學堂建築經常各費共合庫平銀一十九萬三千一百四十两之多斯盛尤慮巳之子孫及族人子孫學費無所出復籌别墅家祠两項産業租費以充之更慮有治人無治法復切囑子孫族人不得干涉校事舉定校董十員以主持其事一員退職九員公舉以足額楊斯盛於病亟時將先後興辦學堂詳情具禀各大憲並報告到本會有云規畫巳定志願巳遂而財力巳殫精神亦巳耗報告至未數日而楊斯盛遽病殁偉矣哉自有詔廢科舉興學堂明定奬勵捐如干數得如干奬朝廷鹽於敎育普及任重道遠斷非官家之力所能勝則不得不日夕盼望民立學堂之多以均其負擔補官力公立之不及夫其人取可私於巳之貲財而坦然公之是其人對於國家負若何之責任朝廷以其責任之獨負而予以相當之報酬此奬勵之說所由起也予之者旣相當受之者宜若無媿蓋自奉興學之詔以迄於今所謂受奬勵而紆青拖紫者踵頂固相望奬其本人或奬其子孫奬其族人否更移奬學堂辦事人斯固可謂交易而公平者巳楊斯盛工也中歲更習爲商僅於山東賑案得運同職銜迨興辦學堂歷四五年捐産公私至二十餘萬幾罄其所有曾有知辦學之有奬勵爲近日梯榮之捷徑病亟始禀陳大吏及本會冀有所維持保護以常情度之必將以不敢仰邀奬叙等詞爲文飾之請求而斯盛垂殁語不及私是其人以至誠興學粹然無一毫爲巳之私區區奬勵視之直外來之鑠我此孟子所謂豪傑之士者也豪傑之士固絶無而僅有之謂夫家族王義一變爲國家主義更進而爲世界主義家族主義者各親其親各長其長之謂也國家主義者不獨親其親不獨子其子之謂也世界主義者凡有血氣莫不尊親之謂也吾國數千年學者所矜尙實多家族主義故偶有如伊尹之一夫不獲是予之辜即推爲聖之任更有如范仲淹作秀才時以天下憂樂爲巳任便目爲宰輔器惟其絶無而僅有故不得不稱之爲豪傑今何時也世界主義西人亦謂之社會主義質言之人人當有伊尹范仲淹之思想孟子所謂舜何人予何人有爲亦若是者故無論其人所處地位若何即如楊斯盛者其地位則工而商其終身所積儲曾不逾三十萬顧以自悔失學之念願人人皆知嚮學遂不惜犧牲其財産而并其子孫族人亦嚴杜其日後之干預何其與恒情大相反蓋相反者家族主義相合者世界主義即社會主義是也竊意置楊斯盛於社會主義極發達之歐美各國度行誼亦不逾中人在吾國則固如鳳毛麟角則雖謂爲豪傑之士亦何媿歟楊斯盛生前口不言奬其區處後人自有條理亦不當代言奬國家所給予者謂之奬勵社會所崇奉者謂之名譽楊斯盛之名譽固巳洋溢乎社會似宜褒以學位或追贈卿銜爲名譽之歸宿此固無當於楊斯盛興學之素志但吾國過渡時代設如楊斯盛者不言奬勵而奬勵亦弗及似無以作一般興學者之氣本會無所阿私於楊斯盛而不能不有所冀望於社會此則區區之意也用敢臚陳清聽懇乞俯賜專摺奏請特别奬勵應否褒以學位或贈卿銜之處祇候鈞裁再楊斯盛辦理學堂詳細情形據所報告業經逕禀並開摺瀝陳列憲在案不復抄呈相應撮叙梗概咨請大公祖鑒核施行須至咨呈者 
分類新聞政界 
[民政部催解經費。蘇州]  
　　民政部所需經費由各省攤認蘇州每年認解洋一萬元分春秋两季解部春季應解洋五千元現由部咨摧解陳中丞即飭牙厘局督辦朱竹石迅於釐金項下提撥派員起解 
[請免提瘠缺津貼。浙江]  
　　前日德清縣王令通禀上台謂近來洋價增漲提欵頻仍辦漕萬分棘手而瘠缺津貼一項每年原派銀二百四十两係就養廉内核扣嗣又加派一千两從前本缺有餘提補瘠缺分所宜然今則自顧不遑勢非求人協濟不可更何能津貼他人爲敢瀝請將先後奉派各欵自上年六月二十起免予扣解此外不敷靜候全案核定再行遵辦倘原派就廉核扣之欵係爲著名七苦缺而設碍難邀免亦求將續派免提俾得稍紓困累 
[札辦全省目治研究所。廣東]  
　　粤督張安帥近特札飭藩司内開地方自治實爲立憲基礎前據廣州府具禀擬借法政學堂設立廣州府屬自治研究所定以一百二十人爲額分别大中小縣按屬選派人所肄習並選法政優等畢業生充當敎員以六個月畢業俟舊班卒業續招新班延法政夏監督爲名譽長該府兼充該所所長南番两縣兼充參議員經費一項即在承售海幢寺田公司人等加繳報効欵内提撥充支當經擬准續據該府申覆巳與夏監督商妥騰出法政講堂暫借爲研究所之用在案茲准前因查部咨飭立自治研究所核與廣州府辦法大致相同惟飭各府廳州縣選送士紳人所肄業係指通省州縣而言能否即將廣州府擬設之所擴充攺爲廣東全省自治研究所其所借之法政講堂能否容多數學生抑或校地不敷必須另行擇地設立將廣州府所設歸併辦理外道府所屬每廳每州每縣應選送士紳若干人所長及参議員能否仍令廣州府及南番二縣兼充抑應加派如果另行設所夏監督能否兼顧需支經費如何籌撥應由藩學臬三司督同廣州府悉心籌議並與夏監督妥商擬具章程由司詳覆以憑核飭開辦並咨報大部考核勿稍 
 
 

Page 11

 
 
稽延除分行外合就札飭札司即便遵照辦理並通飭各屬一體遵照胡藩奉札後昨巳移會學臬二司一體飭遵並札飭廣州府督同南番二縣逐一悉心籌議詳覆核辦 
[咨查司追分科職掌奉天]  
　　東督徐制軍以新官制迄未决定飭諮議廳妥議具覆聞諮議廳以各司道事之繁簡不同分科職掌亦因之有異特分行各司道請查明所屬各科應否酌量裁併及職掌有無不合當予變通之處一並見覆庶便彚核 
[勘建巡警勸業道衙署浙江]  
　　聞浙省擬添設巡警勸業道一缺巳經中丞密摺奏保現辦洋商務局總辦之干豐鎬觀察補授並將督糧道裁撤等語現擬在臬署後面隙地建築新道衙門特派員督匠逐一丈量勘估以便開工 
[閩省官事福州]  
　　升任山東布政司朱少桐方伯其煊交卸臬篆後於本月初八午後乘輪赴魯署理同安縣寗大令雲漢以該縣民風蠻悍難於治理屢請委昌接替經尙藩札留半年王大令家駒前經藩司委署惠安縣篆務王以該缺著名瘠苦深虞賠累現巳託人向尙方伯婉辭聞巳將委檄繳還矣 
軍界 
[電飭欽軍不可鬆懈。廣東]  
　　越南餘黨屢擬率衆内犯經郭道探確電禀大吏略云探報越匪現匿對河及洞中一帶連日雖未犯我境界惟意在乘虚竄擾經飭張廖楊各營扼要堵禦遵飭晝夜嚴防漳現由江平馳赴那良藉察該匪此次舉動倘敢來犯定率營一鼓聚殲請紓厪系并稱各處均甚安靖等語現大吏巳電復飭令率營認眞布置内地各處尤當格外留意勿因現時安靖稍涉鬚懈 
[軍門考拔武弁松江]  
　　初十日提憲劉軍門詣小校塲考選水師千把外額人員計是日當塲拔選者提右營千總陳顯提右營把總周湘傑韓殿海淞南營外委李士傑曾傅宮王楚雄余鳳苞劉思傑李德仲　 
[鎭軍出巡緝匪鎭江]  
　　瓜洲鎭總兵陶樹恩鎭軍近聞泗源港下游一帶梟匪嘯聚肆行滋擾因於日昨親坐砲船馳往巡緝務獲究懲 
[添委陸軍正法官蘇州]  
　　督練公所兵備處提調藍均現奉蘇撫札奏兼充陸軍正法官巳於十三日謝委到差 
學務 
[又電催學生學費。浙江]  
　　浙撫近乂接駐日本欽使電士官學生張承禮等十名每名遵陸軍部定章應給川資整裝百八十元共千八百元欵迫待發請速電匯下斯學費請照减等語馮星帥接電後巳飭司如數電滙矣 
[議結爭奪學欵。浙江]  
　　瑞安縣龍川學堂與羣益學堂爭奪學欵滋閙一案巳誌前報茲聞該縣徐令致章業將議結情形通禀省憲察核當奉藩台批示云趙壁光等興辦龍川小學因爭撥簲捐不遂與羣益學堂總理陳桂元等積不相能持衆執械肆行焚掠格斃两名强傷五人不意學界文明之輩出此野蠻暴動豈僅有玷名譽實屬形同化外據禀前情仰温州府即飭該縣令會同商學两界先將所爭學校妥爲議結一面查拿滋事首要訊明詳辦 
[禀請追查學欵寗波]  
　　寗海縣學界張金鑑等以文正書院一欵被葉起城吞蝕至七年之久大湖捐款三千元被胡撝謙覇匿前由王家棟控告被其朦蔽並不澈查今歷叙情形叩請查追倘有誣控願甘坐罪等情禀奉提學司批示云查文正書院一案前據王家棟等具控到案經飭台州府查明禀復葉起城等經理各賑並無侵蝕情弊又所控胡撝謙各節亦據江令查明王家棟控告不實經司飭府督同省視學查議懲戒尙未據復前據該生等爲王家棟辦誣業經明白批示茲又續禀前來核與該前府縣禀詳大相懸絶是否爲王家棟所唆使抑或葉起城胡撝謙等果有吞覇學欵情事仰台州府許鄧守勒提原告張金鑑等被告葉起城胡撝謙等及前次飭查議懲之王家棟一併到案調齊卷宗按照所禀各節澈底嚴訊務期水落石出以成信讞如此次該生等確係揑詞誣控應即如來禀加等治罪以爲纒訟逞刁者戒有限文到一個月内具報 
[奏奬捐助學費鉅欵浙江]  
　　紹屬上虞縣職員陳渭手創春暉學堂並捐助紹興中學堂本邑縣學堂等開辦建管各費銀至四萬餘两實爲急公好義前經府縣通詳請奬嗣查其子弟均後先物故現馮中丞擬即移奬其孫陳炳耀以道員不論雙單月指分江蘇省試用其胞姪孫陳炳照炳森均以郎中不論雙單月分部行走概免保舉 
[准加糧捐整頓學務杭州]  
　　日前温屬泰順縣通禀省台以該縣地僻民貧經濟因乏城鄉官私各學堂類多因陋就簡難資造就迭經紳商學界禀請整頓奈爲數過巨欵無從出現擬隨征帶收糧捐以資培植紳民亦各允洽故特先行開辦詳請核准現馮中丞以加收糧捐作整頓學堂經費紳民旣皆允洽自可准行惟事關加糧該縣不先禀候批示擅行出示加抽亦屬謬妄己札飭藩學两司核明飭遵矣 
實業 
[郵部寄發鐵路通行章程。湖南]  
　　郵傅部照會湖南粤漢鐵路公司文云路政司案呈接准電稱公司現在長沙東城外設立長善二縣購地公司又在株州設立湘潭購地公所均於四月二十八日開辦購地准備分頭興築收股頗有旺相大部通行鐵軌圖式尺碼請速寄發全分前呈詳章併請迅賜核明發還等因前來查購地先由長善及湘潭弧綫起手自是正當辦法章程正在核辦鐵軌圖式業經本部通行照送在案茲再寄發全分希即轉飭工程師遵照辦理除電復外相應照會貴公司查照辦理可也 
[查覆熱河請開機器麵粉公司北京]  
　　商人李寳源前呈請農工商部在熱河承德府赤峯縣三道街地方開設湧源機器麵粉公司請爲註册等情當經咨熱河都統查核茲據廷護都咨覆巳飭屬查明該公司與地方有益且於本地商務並無窒碍堪予立案 
[辦礦私招洋股浙江]  
　　桐廬縣屬之巖塢莊地方煤礦前由職商 
 
 

Page 12

 
 
程源銓集資開辦具禀上台尙未奉部給發探照現聞該商有邀集某洋商入股添備資本洋三十萬元業經浙省旅滬學會查覺特函致上台請速派委澈查令即停辦 
[米業禀請永禁貼費松江]  
　　西馬橋脚夫葉阿四等三人因强索貼費凶毆元記米行夥業經禀由華尊張令嚴懲在案嗣米業董恐後來如有額外婪索必致爭執釀禍爰於初八日開會議决環禀華婁两縣主出示勒石永禁昨復有穗長豐等三十餘家亦因此事詣府署禀請示禁 
[阻撓礦利之說辭浙江]  
　　紹興十虞縣屬祈福山地方礦苗顯露迭經本地紳民用土法提鍊苗質純凈當經該邑職員田瑞年等發起邀集同志籌　試辦並具禀撫憲曁商礦局憲請予核准咨部給照以便擬章開採詎日前怱有譚姓等聨名多人向各憲轅指控田某　購礦山四至坟墓纍纍一經開工傷動龍脈有碍全邑風水要求飭府札縣從嚴查辦立予封禁尙不知各憲能否照准也 
雜記 
[縣令凌踐商人。寗波]  
　　甬郡冲虚觀前德大舊貨店櫃上擺一銅寳日前鄞縣洪雲孫大令經過以該店售賣賭具即傅出店主在道傍笞責一千板諭令不准售賣當時該店主以地方官威勢赫然不敢抗違祇得忍辱迨大令回衙該店即閉門停止貿易一面向各提莊評論謂此銅寳係各莊與各貨一并發出縣主不問根底將店主在道傍笞責大碍商人體面如各莊不設法轉圜所欠各欵一律不償昨日各莊因邀集同行及閤郡各典當曁各商董等在商會開會集議尙不知作何辦理也 
[奸夫行兇。南京]  
　　頴上縣耆大令詳督撫文云卑縣差役許愷禀稱伊娶妻杜氏過門四年相安無異今晚上燈時分伊由外回家撞見鄰人文生吳樹楠與伊妻杜氏在後院隙地行姦伊上前捕捉詎吳樹楠身帶小刀將伊髮辫割斷經伊弟許維斗聞喊趨至帮同將吳樹楠並杜氏當塲一併扭住帶同奪獲小刀送請訊究等情到縣據經查驗許愷髮辫被割屬實提訊姦婦許杜氏供稱伊與鄰人吳樹楠於本年正月十二日伊去外出吳樹楠乘隙向伊調戲成姦今晚吳樹楠復來續舊經伊夫撞見捉獲等語吳樹楠亦承認不諱查該文生吳樹楠平素不安本分武斷鄉曲恃符横行被控纍纍現與許愷之妻杜氏通姦經本夫當場撞獲輙敢持刀　拒割斷本夫髮辫實屬逞兇妄爲行止有虧除將吳樹楠許氏分别看管一面移取入學年分訊擬另文詳辦外合先具文詳請批示將吳楠樹衣頂褫革歸案訊辦 
[河流將變桑田。山東]  
　　東昌境内之運河久巳乾竭近雖自郡城外之閘北挑至臨清有水貫注惟閘南仍屬乾地茲聞聊城縣令擬禀請將閘南河段丈量　租撥作地方公産 
[逐出同鄉會傅單松江]  
　　留松委員壽宗耀之子少庵因姦拐寡婦王朱氏竊紹同鄉大動公忿開會公决逐出同鄉會十一日刋就傅單發給各同鄉略謂留松委員壽宗耀籍隸諸曁縱子不法造　多端實我寗紹同鄉全體之羞雖奉戚太尊盡法懲治而我同鄉會全體公决亦應將壽宗耀父子逐出會外概不認爲同鄉特先佈告 
[小清河開通之利益山東]  
　　　山東從前護城河周圍一帶水淺淤深不能行駛大船自疏通小清河以後由黄台橋以下接至桓台約長共有四百餘里添建束水草閘十四道隨時開放以蓄水源又將城河挖泥培岸以聚水溜故護城河内水勢甚漲艚船皆能駛入圍城一帶均可停舶卸貨 
[紹興警局被毁續誌杭州]  
　　紹城警局因救火與水龍會衝突當經該府孫少春太尊將送案巡長一名發交山陰縣李大令究辦茲聞大令業將巡長管押大加痛斥而該局巡警大爲不平勢欲解散初九日總董王幼山並將鈐記送交山邑辭職不知作何結局也 
小說 
[庽言小說新三笑]  
　　一日唐伯虎同祝枝山乘坐寗滬鐵路火車來到上海。一見車水馬龍。萬商雲集。好一處熟閙的所在。與姑蘇風景　乎不同祝枝山對伯虎說道。老唐。你是一個好色之徒。見了滬上這種女兒。比你的陸昭容比你的蔣月琴。比你的秋香。更艶多少倍數你見了更要骨軟肉酥。魂靈兒不附身上了呢。伯虎道呸。還是放你的毒勢。張你的毒口。去拆拆梢。敲敲竹扛罷两人正取笑間。忽聞後面有人喚道。唐相公唐查公。伯虎急回頭看時。不是别人。原來是新微浜做荳腐的阿二。伯虎雖知他的名。刦不十分相熟。乃問道。你何時來申。阿二道六月裏凍　河羊。十二月裏氷碎酒甏。說來言語甚長請两位相公至大馬路王寳和小酒店裏喝三杯紹酒。待小人細细告禀。且有一事相煩两位相公作主。伯虎知阿二爲人。素不安分。且又不十分相熟乃對阿二道我與祝相公今日方到上海此刻欲往張園愚園等處遊玩一周。攺日來擾你罷。伯虎被阿二拖衣牽裳的纏擾不休。伯虎何奈。乃隨阿二至王寳和吃酒。阿二道不是别的。小人因在蘇州。闖了彌天大禍。故一溜烟逃至上海。枝山道官司常常贏。祗要金與銀。隨便什麽大事。只要銀子。就百太平安了。阿二道小人是做荳腐的。安有許多銀子使用。枝山道。你旣没有銀子。說也徒然。伯虎笑道你道又是一樁好賣買來了麽。（未完 
清談（安） 
[名士輓聨。]  
　　有名士輓楊君斯盛聨云。東南興學得两人。浙一商。蘇一匠。先後聞訃越六日。曾吾友。楊吾師。說者謂蒿里之音。而有陽秋之筆。子思。顔般之品格。豈將從此定乎。以近來逝者言。如陸寳忠之流。必該名士所指爲王順長息者也。具此特筆不修史而諛墓。恐非正格。適無以處彼曾翁耳。或曰名士善文。此聨即文家所謂尊題格也。若先贈曾。必曰文明抵制亘三年。款拒英。約拒美。而下聨則師友易位。以對之矣。然則雕蟲小技。宜壯夫有不爲乎。 
[錢局批示。]  
　　裕寗官錢局銅元票。持票取圓者必貼水脚。事巳奇矣。銅元爲鑄局大利。懼銷路不暢。乃至滬設局分銷。且錢爲流通之物。隨地周轉。凡使用國寳之人。卽是轉運之人。錢而可収水脚。則工部户部舊出制錢。若行至邊省。可令人民以數錢來換一錢矣。始謂此係局夥作弊乃昨見朱姓友人。出一紙見示。係某日遣僕持裕寗銅元票取元。被扣而歸。朱卽書一簡。往詢所以。局員大書批其後云。每千扣水脚二十文並無别種理由。英洋分文不扣。此批。二十二字。墨跡淋漓。大有泰山　　氣象。因勸朱君寳之。此亦所謂國粹是也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（四十）]  
　　西泠悟痴生譯於是福等五人。舍舟登岸。令警軍二十名。各持鎗械以從。披荆棘。越山嶺。到處摉尋巢穴。至埋炸藥之處。硝磺氣味猶濃。其地巳裂一深縫。沙石堆積。有如培塿勞脫指其下曰。此即隧道之穴也。彼豈能穿地而入。復繞至廢塔邊察閱。只見瓦礫堆有尺許無數尸骸重疊。尙有肢體殘缺。未經壓斃而潰亂呻吟者。福令隨行警軍。將其救出。送回舟俟軍醫療治。時巳夕陽西沈。返照海水作淡金色。李師德曰。日光落矣。無蹤跡可尋奈何。福曰。余終不信彼能他遁。倘此番不獲。恐予輩後患正未巳也。乃復鼓興窮摉。福於袋内取出遠鏡。奔向山頂。四處瞻眺。偶見一石碑臥於叢草間。彷彿係一古墓。細察墓前地甚平坦。較别處獨異。乃引衆人至其前。見墓旁有碧草數叢。尙未凋落。不禁狂喜。呼曰。愛姆生恐在是矣。衆於墓之前後左右。悉心揣測覺無一毫異點。不解所謂。花潑根問曰。君謂其恐在是究有何形跡耶。福曰。君不憶白鴿足上之草。馬丁君笑予戀戀顧視耶。今觀此草質。翠幹紫根。與鴿足帶回者無異。故予揣及此。衆聞言亦將信將疑。福又呼曰。君等疑予言或謬耶。盍觀此臥碑上。所書爲何字。衆趨視之。只見碑上有墨水新寫ＣＯＭＥ．Ａ（譯言愛來）不覺恍然。深佩福之機智。蓋上。巳明言愛來。特将其名之一字。倒書於下。俾示其黨作暗記記耳。福俯首細察石碑四面。其貼地之處。旣無苔草黏連。又無泥土附合。顯見其中有異。遂令衆軍用巨索拽起。下面果有一方白石。如井蓋然。復將白石移開。露出深深穴口。福以石塊繫於索端垂入探測。豈知並不甚深。低首俯視。瞥覺火光熌爍。不禁驚退十餘步。勞脫問曰。内容奚若。君胡爲驚退。福告以見有火光。恐其中埋藏炸藥。勞曰。此未必然。彼旣匿伏於内。豈甘心就死乎。福曰。君言亦是。然俟予再嗅其氣。即可决其有無矣。於是屈身臥地。俯而嗅之。片刻起立曰。異哉。何來豆油氣味。也勞君。汝肯伴予入此穴乎。勞曰。君巳疲甚。予願與波君偕入。即有危險予練就距踊之技。不難超躍而出也。 
本埠新聞要事 
[西報紀北閘爭界事]  
　　文匯報云工部局與華官爲閘北爭界之交涉日益棘手寳山警察近復携刀巡行北吳淞路一帶工部局巳派西捕密察彼等之舉動今晨并有寳山警察官一員至哈爾濱路阻止西捕在彼所謂中國界内巡邏云 
　　按西報旣曰彼所謂中國界是其意以爲非中國界也何西捕乃肯聽警官之阻止而不將警官拘捕耶 
[會訊閳北警捕爭界案]  
　　閘北警局巡士被滙四捕房英印各捕越界拘押捕房一案迭紀前報昨日巡警總局將巳釋放之巡士袁玉坤何林生送交捕房解廨由讞員寳子觀大令與英巴副領事會訊二百六十七號印捕投供巡士何林生立於邊界向說致起衝突三百三十一號五十五號两印捕同供巡至北浙江路華興坊附近見何巡十與二百六十七號印捕爭執即吹警笛有一百九十九號華捕到來目見情形詢之該華捕則稱當聞警笛往查祗見二百六十七號印捕將何巡士拘去其如何爭執實未目覩又據七十三號西探投供華歷二十八晨奉捕頭命巡至華興坊左近虞姓住宅轉角見有两華孩在彼嬉玩當即往逐見巡士袁玉坤站在邊界囑袁站進不允以致衝突旋巡士何林生供稱是日奉命在火車一帶站崗確係華界且自今年正月起每日四班每班三人均在是處查巡無異詎是日忽有西印两捕到來硬阻巡士即指明中國警局界線并告以奉諭站崗母庸千預詎印捕等蠻不講理竟將士巡强拖并吹警笛喚來六七印捕帮同行蠻两巡士乃回局禀知巡官未幾即被拘押捕房求請明鑒巡士袁玉坤供稱是日入點鐘時在華興坊口華界站崗突來英印两捕從背後揪住髮辫無端將巡士拘去告以奉華捕巡官派來辦公如有不合應由領事與總辦交涉不得與巡士爲難該捕等並無一語其時該處木匠極衆孰是孰非可以訪查巡士如果越界甘加等治罪請爲察核寳大令得供諭曰巡士奉命從公并無不合即有交涉亦與巡士無干乃捕房竟派印捕荷槍防守幾釀極大交涉伊誰之咎惟捕房旣稱該處馬路係工部局修理該處界線應歸誰屬須俟勘明定奪則道憲己與領袖領事交涉該處巡務均不得擅專阻止遂與巴君磋商之下判將何袁两巡士送回俟禀請道憲蔡觀察核示聞馬巡李富生一案定期今日早堂會訊云 
[察閱閔鎭清鄉。]  
　　本縣李大令前諭各鄉鎭董保舉辦清鄉刻由閔行鎭董具禀到縣謂巳辦妥請駕到鄉閱勘大令准禀昨日清晨帶同幹差薛貴乘坐小輪到閔行鎭會同各董察閱 
[會議拆城問題。]  
　　南市總工程局各董定於今日在局開會會議奉道憲諭集合各團體擇十六日集議拆城之事 
[蘇松太三屬竟無吸烟官員。]  
　　蘇松太三屬府廳州縣前奉滬道札查有無嗜好飭具切結送候彚總轉呈督撫两憲咨部查核在案現蘇松二府及太倉州等己據所屬各廳縣具結送到均無違犯烟癖情事是 
 
 

Page 19

 
 
以轉送滬道請爲轉送督撫憲核辦 
[阻止各國兵艦游。弋]  
　　北京稅務處日前分電各海關嗣後如有各國兵艦駛抵沿海各口洋面游弋者應即知照關道照會本處該管領事飭令駛回現聞江海關稅司昨巳奉到此項電文即行遵照辦理 
[頒到私鑄銅元新律。]  
　　前因各處時有奸徒私鑄銅元曾奉上台札飭查拿并由部攺訂新律以便嚴懲均紀前報現聞松屬各廳縣己頒到新律嗣後如有拿獲私鑄銅元之犯爲首者斬决從者發配新疆充軍知情買用者杖一百徒三年 
[嚴禁扛夫持械把持。]  
　　道憲蔡觀察出示云據北新涇保甲局委員禀報據法華鎭江橋鎭紳董函稱上邑廿八保十併十一圖商民公舉陳沈金爲扛幫夫頭禀准承充現届蠶汛聞周沈發等持械聚衆越界把持恐有爭奪之虞除派勇彈壓外禀祈鑒核等情到道據此查夫頭一役向來如何分段承充自有一定界限不容稍有爭奪設因界限不清彼此或有窒碍應即呈請地方官訊理况陳沈金承充陳家渡夫頭一事前據周沈發丁善桂等來道具控業經本道批縣核明飭遵自應靜候縣示辦理何得聚衆把持致干法紀除飭縣迅速查明辦理外合亟出示曉諭爲此示仰該處各夫頭遵照約束各扛夫不准吵閙如違嚴懲 
[諭飭地保鄭重蓋戳。]  
　　昨本縣尊李大令諭飭二十二保二十三保各圖地保云上海與寳山交界虬港等處地方現下該處各業户如有田地房産買賣成交不准輕易蓋戳必須詳細查明單契户名目下何人承粮出售之畆分與方單田數是否相符先行報請丈量無誤各該地保具結並無朦報頂替委係該業户之産業禀明存案始可蓋戳存交母得冒率 
[電車售票人推跌乘客斃命。]  
　　温州人華崽揚年約二十餘坐六十號電車在北泥城橋外下車詎車上四十一號售票人將伊推下以致滾跌路旁氣絶身死迨印捕車送仁濟醫院業己無法救治遂將屍車送斐倫路一面飭地甲報縣昨午後由水利廳孫少尉蒞驗委係跌傷腦筋身死並有同坐電車之甲乙二西人到塲證明言該售票人不應推跌少尉因到案之姑丈不能作主飭保棺殮安爲看管俟尸親到案再核 
[造報巡警用欵]  
　　閘北巡警總局現奉蘇撫陳中丞札飭迅將該局每年警察員弁巡長巡十薪水及置辦衣裝一切器具等項用欵詳細造册禀呈以憑轉送民政部核查昨日總辦汪觀察巳飭書照造矣 
瑣事城内 
[私造鈔票。]  
　　周秋堂因招留馬士良在家私造正金銀行僞鈔票收禁巳逾两載馬巳斃命前晚經本縣幇審李明府復訊周則諉稱姚金桂借去洋三十元聳令串同馬士良造此僞票抵還姚供周借小的洋廿元不知何用陸德昌供被抱累求釋判周責二百板陸還禁姚亦押　再訊 
[惡鴇逼娼。]  
　　女子田阿巧投縣喊被清和坊惡鴇矮頭阿二逼娼奉訊發堂在案茲據其父田汝坤妻陳氏投求領女田供烏程縣人住英界垃圾橋女兒阿巧被王巧仙誘押矮頭阿二妓院不願爲娼投求超豁乞准領回河巧與陳氏供同判准具結領去 
[汎官誣控。]  
　　浦東二十二保十七圖鄉民曹作林被某汎官挾嫌告其私售洋烟燈吃聚賭等事經縣尊飭差拘拿到縣看管多日現經李大令訊明被誣卽於昨日飭令覓保開釋至該汎官挾嫌誣控巳禀奉大憲撤差 
[盜賣公産]  
　　塘工善後局董前經函請縣尊將盜賣公産塘田之二十二保二十九圖地保温大勛收押在案刻又據該董等查得尙有二十二保五十三圖地保林善來亦有盜賣情事求請一併提究大令准即飭差將林保拘獲帶至縣署押候訊辦 
[官事。]  
　　分部主事夏濬元江蘇候補知縣夏敬業福建分缺鹽大使陳錕昨日均到道轅禀見署海防同知聶宗羲昨日到道禀知赴小羊山監哨調補丹徒縣知縣王得庚禀辭巡警學堂舍監汪之鈞禀知調充學監差調辦二路一區副巡官鄒高岱二路二區副巡官吳榮實新設二路三區副巡官張應良均禀知本日到差新設東溝巡防局委員蕭泗勳現因過班知縣赴京引見到道禀請辭差道憲札委縣丞嚴善增接辦 
南市 
[巡十通病。]  
　　浦東二路一區巡警局各巡士每有在崗位與婦女談笑等事經巡警辭辦汪觀察訪悉札飭沈正巡官從嚴約束毋再因循 
[押所不合。]  
　　浦東二路一區警局向設押所現經巡警總辦汪觀察查悉以該局之拘留所么六牌均不合宜應速攺良辦法以杜流弊特飭沈正巡官相度情形復核辦理 
[深夜開市]  
　　爛泥渡各廠林立故該處茶酒各店深夜售賣殊干禁令經二路一區沈正巡官查悉飭巡長等傅諭務各照章不許深夜開張以免匪徒混迹 
[在押圖盡。]  
　　黄子高在總工程局禁室中吞服烟泡圖盡由管所巡士查悉報知孫裁判帶案詰其烟泡何來據供進室時隱匿衣袋内明府旋查該犯爲倪起宗控伊父起　合做洋貨圖吞股本人所着赴覔保人出外限理 
[深夜剥衣。]  
　　余阿芳紏人在城根剥取陸在興衣服陸巳逸去昨由陳參軍訊判余戒責一百五十下押一禮拜 
[十年舊債]  
　　姜溪亭扭控内姪薛關慶借錢八千巳逾十載延不歸楚判出外分理 
閘北 
[獲盜。]  
　　閘北巡警届新招偵巡回日緝獲搶刦莊家涇某棺材店之盜犯陸貴才一名解至巡警總局奉警法科員　司馬研訊該盜直認不諱判押候查明有無别案再行嚴究 
[控拐。]  
　　闞學貴控金梅林拐匿伊妻張氐一案昨奉司馬訊無實據判金交保出外幇同尋緝徐賡愚在閘北四路一區分局控郁九思拐匿伊媳一案亦由巡官解奉司馬訊得情節支離判郁押候查明實情再訊 
英租界 
[未開洋行之買辦。]  
　　陳雲岐郭定甫陳阿壽顧倫山張源昌等控無領事管束之洋人雪克司僞設洋行被騙銀洋什物一案昨由西探將雪傅至公堂由寳讞員與英巴副領事研訊陳岐山供該洋人自稱開設新沙利洋行由劉姓舉荐爲買辦墊去洋一百零一元求追郭供由許姓荐與洋人處爲經理墊去銀二百餘两時隔二月未見貨物往來情知受騙詎於四月初一日反被逐出向理逞蠻陳阿壽顧倫山供被取去寫字　等物計洋二十元雪克司延博文律師到堂辯護中西官判雪克司交五百两人銀並保無保帶回捕房於禮拜一再行訊核 
[菜舘經理之寵妾。]  
　　福州路第一春番菜舘經理胡麗生家居北浙江路承業里其妾張小寳前晚與西崽俞金芳犯奸爲胡捉獲控由捕房昨解公堂判俞枷號一禮拜發犯事處示衆期滿押捕房一月旋胡禀請斷離官著具離異結存查張小寳發棲流所一月擇配 
[絲繭抛盤之紏葛。]  
　　日商松村洋行控陳嵩慶定繭不交一案昨午後奉襄讞王大令與日副領事鍾君會訊原告延村上律師聲稱松村洋行向陳定購絲繭四十担抵交十 
 
 

Page 20

 
 
九担餘貨延不交付請追陳亦延律師上堂譯供貨均齊備因市價减跌原告恐虧血本遲延不出催其速出則又以貨劣推諉請堂上派公正商人查驗中西官以供詞各執判陳交何候傅証人到案於下禮拜一再訊 
[貪帶珍珠之代價。]  
　　珠寳掮客張岳雲控侯慶齋騙去珍珠四十粒值洋一千餘元一案昨由包探將侯妻周氏解究判周氏還張洋八百三十元零四角開釋 
[華捕毆犯。]  
　　前日美捕房七百九十六號華捕押解人犯到廨乃在公堂違章毆打犯人經襄讞王肇之瞥見即傅案申斥並函請卜總巡將該捕革斥以儆其餘 
[調戲女子。]  
　　繅絲女子陳阿二王阿。二控流氓呂阿根在途調戲等情由探解究判枷示一禮拜 
[誘奸鄉女。]  
　　王生華誘奸浦東爛泥渡鄉婦陸駱氏之女阿妹匿居美界被探查獲昨解公堂復訊官判王生華先行枷示七天期滿押捕房一月阿妹交伊母領回管束 
[馬夫竊馬。]  
　　黄發記馬房控馬夫王阿之竊取馬匹由探陳雲忠拿獲昨解公堂判押西牢半年 
[積賊竊衣。]  
　　積賊周榮生陳小毛竊取無主衣物經中西探查獲昨解公堂判周押西牢一年陳押三月期滿一併逐出 
[棧客吞烟。]  
　　王愼初年約三十左右前晚一點餘鐘投宿浙江路同福小客棧内詎於昨晨不起棧夥蔣某察知有異即投報捕房將王車送仁濟醫院由醫生驗係吞吸洋烟受毒巳深不及施救旋即斃命昨日午後經捕房飭保報縣委水利廳孫少尉蒞驗委係服毒身死即飭保報堂棺殮 
[公堂瑣案。]  
　　流氓張阿二搶取小孩耳上銀圈判押捕房一月陳慶雲收買瑞镕廠失竊舊鐵判押候下禮拜二解訊王榮根疑施榮卿竊取衣物訊供不認判押候查明於下禮拜一再訊西崽徐金奎將僞洋向洋東掉換判押十天 
美租界 
[眞是兒戲。]  
　　前晚有虞順大行經吳淞路被日本頑童推跌致破頭面由捕帶入捕房轉送同仁醫院復傅到日童之父判給虞洋两元了事 
[走失女孩。]  
　　施連生住裏虹口十二號屋前晚走失七歲女孩一口名珠鳳報請查緝捕頭准如所請 
[是否硬借。]  
　　傅三餘報稱前晚有流氓潘阿九來家硬借不遂持刀行兇捕頭飭探將潘拘獲訊供各有不是判一併逐出 
[侍者作賊。]  
　　某西飯店侍者朱長生將大菜刀多柄至某押舗質錢由包探詰問稱由某出店囑押乃一併拘押候查 
[串竊煤炭。]  
　　王掌林王阿金串竊煤炭由探查獲押候送究 
法租界 
[誣攀爲匪。]  
　　劉三在法新租界開山東餅店近爲梟匪賈德功在蘇州清鄉局供出係是同黨奉藩憲札上海縣派差協探將劉拘案移回訊辦劉供賈前在店爲夥二月後因爲飛划營拘解蘇省倩小的作保不允致被挾恨誣攀小的素守清規店開十有餘年並無違犯判劉暫押諭來差回告縣尊候查明酌辦 
[吃烟遺禍。]  
　　潘松桃木作場上月被小工燒蚊烟遺火柴薪致兆焚如約損失銀萬餘金尙未保險昨日傅案判薄罰洋两元 
[出貨行竊。]  
　　法商韜司洋行遣執事莫某投廨控小工王福生劉愛生金阿友在棧房出貨行竊絲頭十數觔判各押两禮拜 
[吃白飯。]  
　　小工傅炳榮前在榮興舘飯店結欠二千餘文前晚又紏同類四五輩入内晚餐仍不名一錢反敢行兇因喚捕拘案請究堂倌王福生投案請驗被毆傷痕官判枷號七天發舘門示衆 
[誘强奸。]  
　　著名蟻邰招福引誘高世舟孫女小園爲鍾光鈺强奸控經公堂判送縣訊辦等情曾誌前報茲高於前日將鍾尋獲報捕解究小園供是日確是此人所爲並不認錯聶司馬判鍾送縣歸案核辦高着自行投質 
國外新聞 
[英艦離日]  
　　十三日東京電云英國駐華艦隊於昨夜巳離横濱前赴威海衞 
[英皇游俄五誌]  
　　十四日倫敦電云英皇今晨三時巳離里凡爾一昨日俄皇閱看英國頭等巡洋艦密洛托號艦員以隆禮接待英皇並賜俄首相斯托萊賓維多利亞勳章一枚俄國外務部大臣伊斯華克與英皇會談甚久經英皇賜以肖像一架伊君並與英國外務部次官哈定私會两次聞两大臣於馬其頓交涉頗爲洽意以上譯字林報 
[美國大水]  
　　十四日紐約電云美國開恩塞斯地方河水漫溢巳成災象譯泰晤士報 
[英皇游俄之影響]  
　　十四日倫敦雲云路透訪事自里凡爾電稱據俄國官塲通告謂此次俄國外務部大臣伊斯華克與英外務部次官哈定之會晤足見一千九百零七年之條約於各種問題之發達巳有極美之影馨而於對付波斯及阿富汗两事尤徵有同一之意見蓋英俄两國皆願保持各國邦交也十三日栢靈電云俄帝英皇在里凡爾會晤時俄帝奉觴爲壽謂英俄邦交之睦足以維持世界和平英俄協約雖各有限定之志願然此事甚爲光耀云云英皇探謝俄帝誠意並謂深望日後於其他重要問題亦能和衷辦理云譯文匯報 
來件 
[上海圖書館徵書啓]  
　　自西哲赫胥黎氏天擇物競之說發現於二十世紀全球歡迎悉主此義今之世界一戰爭之世界也環球各國或以商戰或以工戰或以農戰而皆不外乎以學戰居今日而言富强舍敎育普及奚從或顧欲敎育之普及非多設學校不爲功欲學校之收良效果又非廣羅圖書不可泰東西文明各國凡學堂林立之區罔不有圖書館以輔之知　務矣上海得風氣之先開通最早大小學堂日增月盛而圖書館之設尙付缺如此亦學界中一大憾事也姚紳子梁有鑒於此擬於僧所住持之西城内關帝廟後進斗閣遣址建屋十餘楹廣徵圖書以備叅考復勸僧以立關所募之金錢悉數撥充工料費僧固方外亦國民之一分子也欣然從之遂於丁未歲鳩工庀材先建樓屋五楹徐圖擴充並由西城全體紳董禀奉道憲傅諭嘉奬批准立安屈計落成巳逾半載而迄今尙未徵書者良以方外人言之無文不敢率行報告也江南爲人文淵藪藏書之富如高郵王氏儀徵阮氏金山錢氏上海郁氏其尤著者也繼起者有常熟之翁邵吳縣之潘彭其他左圖右史坐擁百城者亦指不勝屈倘荷博雅君子熱心敎育以家藏善本寄存本館餉遺後進當掣收票以爲他日原璧歸趙之據如有損失願躭責任倘有願以圖書捐助永不收回者本館尤所欽仰從此丹書錄字萃百哲而登一堂五鹿雙魚披古芬而存國粹倘亦諸君子所樂聞而不以爲貧僧饒舌乎圖書館收掌僧密定和南謹啟 
　　圖書館落成即有以家藏書籍寄存者方集同志草擬章程分認職務適密定上人出示此啓并發熱忱願擔責任善哉善哉亟先登報以　同人章程續布楊古醖李梯雲姚子梁附識 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
雜著 
[脩訂法律大臣沈家本答王樹榮篤疾廢疾問（續）]  
　　晋律。其年老小篤癃病及女徒皆收贖。此又音律之文。亦但曰篤癃尙與漢無異。漢書光武紀元狩六年詔存問鰥寡廢疾無以自振業者貸與之。律曰篤癃而詔曰廢疾。亦可見篤廢但渾言之。未有分别也。南齊書詔被水之鄉賜痼疾篤癃口二斛。此篤廢並言。（痼即廢）然不分輕重。皇甫謐疏。久嬰篤疾半身不仁。右脚偏小。（晉書本傅）此篤疾之專指肢體殘廢。而又損二事以上者。問喪。然則秃者不免。傴者不袒。跛者不踊。非不怨也。身有錮疾。（即廢疾）不可以備禮也。此廢疾之專指損一事者。以上二證。雖非以篤廢分輕重。而隱與後。來之相合。篤疾明言肢體。自不可專屬之精神。北齊律。侏儒篤疾癃殘非犯死罪皆訟繫之。（隋書刑法志）癃殘似即謂廢疾。乃後來分别篤廢之本。北齊時人多明律學。其所定義例。必有可觀。惜久亡矣。唐律名例四。年七十以上十五以下及廢疾犯流罪以下收贖。八十以上十歲以下及篤疾犯反逆殺人應死者上請。始以廢疾篤疾。爲分别輕重之等差。而如何分别。疏義未詳鬥訟一。鬥毆折跌人肢體及瞎其一目者徒三年。即損二事以上。及因舊患令至篤疾者。若斷舌及毁敗陰陽者。流三千里。疏義即損二事以上者。謂毆人一目瞎及折一肢之類。及因舊想今至篤疾。假有舊瞎一目爲殘疾。更瞎一目爲篤疾。或先折一脚爲廢疾。更折一脚成篤疾。此律明言損二事以上爲篤疾。其損一事之爲廢疾。自不待言。原律本於隋開皇律。而其源出於魏太和律。太和律用鄭氏章句。然則唐律之分篤廢爲輕重。其說當有所本。唐類函引户令諸一目盲两耳聾手無二指足無大拇指秃瘡無髮。久漏下重大癭腫之類。皆爲殘疾。痴啞侏儒腰折一肢廢如此之類。皆爲癈疾。癲狂两肢廢两目盲如此之類。皆爲篤疾。此唐時所定義例。謂之三疾。分晰甚明。律文不及殘疾。觀疏之言。則殘廢同等。故從略。後來各家註釋。大抵袒其說。不過小異耳。今律文廢疾下。註云瞎一目折一肢之類。篤疾下。註云瞎两目折两肢之類。係順治初年。就明律增人。沿用巳二百數十年。且自唐以來。法家之義例如此。古通稱而今專稱。此古今文詞之不同。不必强爲附會也。惟來說以周禮之惷愚即今之所謂精神病者。其義甚是。但精神病專屬癲狂之類。固在惷愚之後。而惷愚不止精神病一端。聾啞等人。其精神必有缺陷之處。故智識亦不完全。凡似此類。皆可以惷愚賅之。唐律疏議謂篤知惷愚之類者。係以篤疾當惷愚。故言之類以此相附。并非與後說自相矛盾。漢律狂易殺人。其初無得減之律。自不在篤癃之内。陳忠始定得減重論。在安帝永初之後。必當自爲一條。而不與篤癃相合。是就漢律之篤癃而論未可遂以精神病當之審矣。[  未完]  
路股報告 
[商辦浙路甬屬集股處全交股欵清單]  
　　虞兆芳洋十元紫陽仁記洋五元周啓豐洋五元紫陽義記洋五元榮昌祥洋二百五十元紫陽禮記洋五元宏省記洋一百元紫陽智記洋五元宏怡記洋五十元 
紫陽信記洋五元宏仲記洋五十元紫陽荔記洋二百五十元宏堅記洋五十元紫陽蓮記洋二百五十元宏詠記洋四十元屠柔房洋一百元九頤堂周洋五千元鮑興華洋一百元馬駓記洋廿五元水溱蓉洋三百元梧竹軒方洋五十元張冬壽房元記洋一百元嚴蔭居洋五十元張冬壽房澄記洋十元 
蘇路股欵絡繹 
[本埠洋貨公所經招繳股清單]  
　　張雲卿二百五十股瑞泰一百五十股張麗雲三十股瑞康五百股連蓉江張長林程載厚豐泰瑞盛韓慶庭汪金生德源祥南榮昌俞絅甫金源茂 
鮑生甫以上各十股程敦安二十股錦泰祥夏金林共十股 
[開封朱曼伯方伯曹再韓觀察經招繳股]  
　　熊玉蓀一百股陶月如一百股程仙舫一百股徐襄建二十股畢受廷五股朱錫山全交一股 
 
 
 

Page 27

 
 
   
 
 

Page 28

 
 
   
 
