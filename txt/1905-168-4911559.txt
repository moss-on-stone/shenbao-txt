# 1905 - 168 - 4911559

 

Page 1

 
 
[外人留意中國政治說]  
　　知彼知已百戰百勝治兵然治國亦何獨不然夫一國之盛衰强弱必有所以致此之原知其原而措置之策應付之方可以批却導款如庖丁之目無全牛自來善覘國者若春秋之鄭子產晉叔向吳季札軺車四出察其國之民風政教若者爲有隙可乘若者須待時而動精神所注累黍不差戰國時七雄並爭縱横捭闔之徒亦皆恃此爲交涉之秘籥迨乎三國六朝南北各分疆界使臣銜命聘問於其國政治之得失覘之益微窺之甚密蓋當各國競爭之際內政之經營卽外交之關鍵也中國與外洋各國通商數十年初時於彼國情勢固懵然不知嗣後奉使之官員遊歴之紳士各國名都大邑華人皆曾涉歴於其間然嘗觀各家所著日記大率侈陳地方之繁華風景之瑰麗裒然成帙未嘗不詳盡無遺然於其國之內容如吏治兵政工業商情則並未能研究精詳藉爲互証參觀之助若彼國人之來中國則不然最能留心者爲傳教之士凡足跡所至於民風國俗無不考核精詳若其駐京之使臣特派之官弁尤處處調查精確不肯稍疏故其所　之糧所著之書於中國各事記載之詳往往有爲吾人所未及周知者故其與吾國議一章程訂一條的動中竅要處處爭先嗚呼其用心之精處事之密豈不深可畏哉深可慮哉邇者各國公使照商政府謂各國欲派員遊歴京師欲考察中國政治請准各員前至各署遊歴以便考查一切日本內田公使則照會外部欲至今僕寺上駟院調查我國馬政美國克司白勒報館主筆又欲來上海考求中國事制已田美領事函請滬道袁觀察遇中國水陸各營操演請先知照以便往觀合觀近日所記以上各事可見東西洋各國之人於我國國政雖歴經考求早得要領然猶不惜周諮博訪以考核其因革損益之大端用心固可謂至矣雖然中國之政治果堪令外人見哉吏治之廢弛士風之囂張武備之廢弛以及商不善貿遷農不得新法工不嫻巧藝種種因陋就簡無人焉以考察之則亦已耳一旦爲外人所覘則由形式以求精神何者可以自信夫外人之所以孜孜不倦者豈欲得中國良法美意以爲彼國所仿效哉夫亦以中國政治素有腐敗之名特愚一再詳求以証平日所聞見耳加以閉拒固難免責問之來任令縱覘又豈能免腐敗之誚 
 
 
 

Page 2

 
 
是不得謂外人之相逼太甚實由我國政界之太無足觀耳嗚呼日俄戰事行將告終事變之來最難道料各國之伺於我國者愈迫我國之對付於他國者愈難政府諸公其急思整齊敗政而不致見輕外人則危機之來或可稍緩否則木朽而蟲生醬敗而蚋集鷹瞵虎視防不勝防彼當事者其將何以爲善全之計哉 
[駐美梁使電陳籌抵華工禁約辦法六欵京師]  
　　日前駐美梁星使電致政府云自滬粤各埠倡禁美貨美總統力主修例通融惟謂訂約過寛恐招議院限駁近日旅美華民聨會拒約勢非廢不可饜衆意細察情形前後逈異不如不與訂約由我自禁較爲得體無已亦須嚴定辦法實行報施始免或蹈覆轍（一工外不禁）（二標列工類）（三禁外人及合例工人來往居遊均按最優國條約與各國人民一律相待不得稍異）（四合例工人抵境留難准赴法庭控訴）（五檀香山飛獵賓兩處寛禁）（大禁例章程我可照行）以上六欵似不可缺前稿載工商部派員赴華查簽護照一節亦宜酌改限制當否乞裁柔使在美曾論約事持論頗公聞外部得此電後尚須集議善全之策也（艮） 
[松郡抵制華工禁約傳單松江]  
　　松郡士民以美國華工苛禁波及士商各處議不買美貨以爲抵制爰亦有人於前昨兩日在市廛稠密處遍張揭帖指明美貨牌號囑人勿買可見公心未死人有同情國民前途未必無望也揭帖一紙附後衆位弟兄們啊衆位弟兄們啊現在有一樁最要緊的大事情要告訴弟兄們那就是美國人不許華人到美國並且驅逐我華人出美境這樁事情因爲關係我們全國狠大所以我們要勸我弟兄們大家不要和那美國人做買賣恐怕弟兄們不認識美貨的記號所以現在把那美貨的記號冩出來使衆位弟兄們看下去那就可以心裏頭明白了倘衆位弟兄們買物的時候先把那洋貨的記號看清楚若那牌子上頭有這種記號 
United　St　teg　United　Stateg　of　Amsricg　United　St　teg　of　NorthAme　iea·　U·Ｓ·Ａ·那就是美國的貨色請衆位弟們千萬不可買他松江實行抵制華工禁約會的印刷部印（賁） 
[北京林紓致商會函（爲華工禁約事）]  
　　商會諸公鑒林肯去後美人竟以奴虐黑人者處黄種諸公此舉拔吾同胞於苦海鄙人喜而不寐感而欲涕惟願諸公力持此議外示和平內含剛果必竟所志然後已中國再造之機在此萬不可失 
（南） 
[新嘉坡覆商務總會電（爲華工禁約事）]  
貴會抵制美約義舉佩甚星坡華商力贊如議舉行已電外商兩部乞始終堅持星坡華商代表人吳世奇啓（南） 
[新嘉坡華商决議不買美貨]  
　　十九日香港電云新加坡華商二百人聚會决議與上海商人會同不買美貨以要求美國改良禁約并將所議電告上海及北京外務部商部譯文匯報 
[美政府新改游美執照通融暫用]  
　　美政府新改華人遊歴美境執照已譯登前報兹聞道憲袁觀察查此項新照所載雖與舊用之華洋文合璧照無甚出入惟未奉政府行知恐難作准當卽電請外務部察奪示遵旋奉復電謂現在舊約旣廢新約未成不妨通融暫用新照俟將來新約議妥再行更正希將此意與美總領事商明註入照內並訂定用此新照斷不可再有阻滯云（巽） 
[俄領事請修理泊滬各運船]  
　　停泊上海之俄國各運船以日俄戰事久暫難知轉詢秋汎將至各船損壞之處均未修理恐有不測因請俄領事迅向中國聲明准予趕修聞俄領事已函致滬道請卽照允矣（豐） 
[俄提督請撥還空鎗以備體操]  
　　昨聞俄船提督商請葉桐侯軍門於起存奥斯科船軍械內撥還空槍五十杆以備各弁兵體操之用葉軍門已允轉致滬道照撥矣（　） 
[日俄滿洲將有大戰]  
　　十九日倫敦電云英每日電報駐東京訪事人電云滿洲之日軍屢勝而前進不已俄左右翼軍被日軍全行包圍不久將有極好之消息十九日東京電云由可靠處得來消息謂滿洲之日本各軍隊於三日前均向前直進現正有極大之戰十九日東京電云滿洲之俄軍幾乎全被日軍包圍譯字林報 
[俄國改派議和大臣]  
　　十九日倫敦電云典京維也納外交中人云俄國將派外部大臣伯爵蘭姆斯陶夫及懷德大臣爲議和大臣譯字林報 
[閩督電陳法人開辦閩礦展限事宜福州]  
日前署閩督崇軍帥電致京師外務部云閩礦案正月間魏前督接法國高領事照會展限一年當以事關奏案未便擅允照覆並原稿咨明鈞部及商部在案魏前督隨飭商政局總辦鹿道與高領事面商以洋商所攬三府之礦地叚太寛限內斷難一律辦妥如能减去兩府再酌展限期尚可商議高領事答以减去一府似無不可惟回國在即請與後任妥商等語高領事旋即卸事返國顧爾燮亦經他往故無成議現在法使所請展限一層期倍於前雖託詞戰事稍延大部許允展限年半已屬格外通融法使仍以爲迫致未就範應請大部酌中商定電示遵行（屯） 
　按此事已由外部與法使磋商准展限二十四月邵武一府之礦如逾限不辦則合同作廢載五月十五日本報 
[法人在蒙自要設民政廳之說不確京師]  
　　日前東西各報載法人於雲南蒙自要設民政廳各華字報均轉録其事日本雲南留學生見之由李根準爲首　致京師外部謂法人要設民政廳於雲南蒙自叩懇嚴拒以保國權外部以並無是事卽 
 
 

Page 3

 
 
使在雲南交涉亦未據滇省大吏電告殆出謠傳置之不問（艮） 
[關道拒英兵輪借龍開河上游操演九江]  
　　英國某兵船擬借九江龍開河上游作爲操演之所函商關道瑞觀察觀察婉辭不允後卽派龍驤兵船移泊龍開河上游不時瞭望如有外國兵輪船在此操演立卽阻止（遯） 
[租界招商碼頭不能爭回蕪湖]  
　　蕪湖租界章程經關道童瑤圃觀察與英領事磋商旣定日前道署奉到南北洋大臣來文以招商輪船公司應於租界留一基地以備建造局所童觀察當卽與英領事商辦柯君以章程已定無可更移童觀察乃據上海爲比例謂招商碼頭亦在租界之中柯君答以蕪湖界章並未比照上海不得援以爲例故今日此事尚無成議第招商碼頭若立於租界外則勢成孤懸恐將來商務前途必不能與諸輪船公司競爭也事貴機先辦交涉者何𩕟頇若是（恆） 
[岑雲帥奏保人材再誌（盧州）]  
　　粤督岑雲帥保薦人材已誌本報茲將摺中所保任使者數人再録於下汪詒書可任封疆張元濟可任使才陳寳琛于式枚張謇可備顧問餘如奏炳直歐陽中鵠王秉恩等可備器使（盈） 
[贛撫叅劾縣令述聞江西]  
　　近日風傳贑撫胡鼎帥叅劾前署宜春縣汪春源正任泰和縣陳善垣前署德興縣曾傳泗等三員分别改敎降革惟汪被刑名幕友掛悞鼎帥深爲惋惜詢其爲何人所薦大令不敢以現在當權之吳某實對乃假託已死之吳某爲詞鼎帥亦不便深究並聞汪聲言欲與當權之吳某爲難故吳已酬以多金以平其鬱鬱矣（晉） 
[藩臬陞署傳聞武昌]  
　　鄂藩李少東方伯因張宫保屢有微詞聞已决計引疾官場傳說岑馥莊廉訪陞署藩篆梁星海觀察陞署臬篆大約六七月間當有明文矣（比） 
[南潯鐵路巨股會議情形南昌]  
　　贛省南潯鐵路有廣東人李姓願入一萬五千股計銀一百五十萬兩已紀前報兹聞李姓係湖北候補道李徵五觀察厚熙由贑省鐵路總局紳董派員赴鄂延至會議日前蒞贑聞觀察之意須奏爲會辦實握路權築用收支皆歸一手經理方允入股至紳董則謂如確係華股並無洋人在內亦無洋人包工包造以免將來交涉諸弊餘事皆可熟商云云（音） 
[鎭道會同各員勘丈甯鎭鐵路地段鎭江]  
　　常鎭道郭月樓觀察近接督辦鐵路大臣或杏蓀宫保札開謂寗鎭鐵路購地緊急飭即會員從速丈量以應工需等因觀察當卽於十七八九等日會同鎭江府承瑞卿太守署丹徒縣郭子華大令駐鎭鐵路購地局委員章仲玉别駕及提調陳直剌文藻洋工程師等躬詣南門外高資牌灣等處逐叚繪圖勘丈惟圈用民間田屋墳地甚多准各業户持契呈騐照章給價（觀） 
[土膏統捐總局改借總辦住宅開辦武昌]  
　　八省土膏統捐總局擬在大公館開辦等情已誌前報後因修理需欵浩繁改議商借柯中丞住宅內開辦并聞張香帥飭張中軍將由督轅至局馬路塡成直徑其有民房阻礙者則給價買之刻已丈量動工矣（　） 
[統捐委員銜名武昌]  
　　湖北改辦統捐其詳細章程情形已歴紀本報兹將各卡委員銜名探録如下寶塔洲知府李昌洵武穴直隸州張棟沌口同知孫曾蔭蔡甸知縣楊悅 
新堤知縣李端榮張家灣知縣瞿榮棪（比） 
[商部考工廠辦事各員銜名京師]  
　　商部建設考工廠已紀前報兹聞廠屋工程約在七八月間可以告竣所有廠中辦事各員現已由部派定録其銜名如左總理二員商部員外郎祝瀛元候補三院卿內務府郎中誠璋恊理二員商部主事陸大坊候補道張文濬庶務長二員商部候補主事靳學禮兵部候補郎中顧彥龍（露） 
[安徽學政奬勵退學應試蕪湖]  
　　池州府學生楊錫驚茂才今春入省城高等學堂肄業後復豔心科舉乃於學憲按臨池郡時請假回籍科考居然高列前茅大爲毓宗師所激賞及至優場宗師未見該生投卷因傳詰其故則稱現入學堂無暇學習書法欲退學專習小楷則定章須罰繳學費寒士無力繳還宗師因令速備册卷入塲學費當由本院備文移行安撫免繳該生考試事竣爰賚文到省欲求退學學務處則以有違定章雖宗師得意門生事當别論然亦須待暑假再行定奪也（恆） 
　記者曰此後各省學堂學生之熱心科舉者可援是例呈求學政咨請免予罰繳學費欽定章程之不准應試一條不足慮矣 
[封川會匪蠢動廣州]  
　　近聞封川縣屬有會匪逼人入會情事有不從者則將其家牛雙牲口擄去現經鄉人來省控告大憲札飭司處即飭該縣令將匪首康超宗拿獲懲辦一面出示解散脅從諭飭各姓紳耆約束子弟無得聽糾入會致干拿究云（暑） 
[測繪太湖全圖告成蘇州]  
　　上年前蘇撫端中丞以太湖一帶古稱具區萬頃汪洋素爲盜賊淵藪擬購造淺水輪舟在湖巡緝派特委武備學堂提調王毓江大令在堂挑選精於測驗之學生前往太湖將全湖形勢深淺漲涸及横橋高低灣港處所並將水面行船綫度一併量定詳細繪圖貼說呈候核奪經王大令擇帶素精測繪學生七名前往惟時際秋初蘆葦正盛沿湖港汊未盡分明僅就湖中光福鎭東山一帶繪一略圖先行呈核至冬間蘆葦畢刈全湖盡現因添教習二員擇帶學生十一名分路往測至本月初間始行告成將所繪全湖圖式禀呈撫憲陸春帥鑒核（蠱） 
[呈騐自製軍用品京師]  
　　吳調卿京卿在天津所設之硝皮織絨廠業經遵照公司駐册章程納貲呈請註册近又將該廠自製之皮鞍皮帶皮靴皮鞋及軍裝應用之各物用大木箱裝 
 
 

Page 4

 
 
貯派人由火車押運到京仍赴商部呈騐聞尚欲呈請該部咨行各直省督撫將軍以後遇有採辦軍裝即可向該廠購置云（　） 
[分撥營勇駐紮保護敎堂蘇州]  
　　上海浦東張家樓地方四通八逹爲遊勇出没之區且敎堂林立必須派勇駐紥以資保衛已由上海縣並該處教堂各教士先後函致續備左營㐳管帶派撥後哨勇丁一棚前往張家樓駐紥巡防保護教堂又嘉定縣屬紀皇廟鎭水陸通衢梟匪麕集由嘉定縣及紳董等函請續備左營飭派巡弁常鳳鳴督帶後哨勇丁一棚前往紀皇鎭駐紥（蠱） 
[查追營官吞餉蘇州]  
　　太湖水師右營管帶遊擊王維典號錦堂前奉撫憲撤差派委把總徐海清接帶並面諭徐把總以王維典有缺額尅餉情事飭令據實查復徐隨分赴各防所按船點驗當查得長龍船缺勇二名其餘各船均缺勇一名計全營船二十一號共缺勇二十二名又長龍船中風帆帳棚繩索等件一槪俱無其餘各船風帆亦有破壞軍械多有朽壞者所傾修理各欵已入私槖又王管帶於每月發餉按船攤扣公費成二三元五六元不等共計五百六十七元等情禀復撫憲陸春帥現飭督辦營務處朱署臬司追查革辦經朱廉訪查得該遊擊王維典在差十九個月每月二十二名共缺額餉四百十八名連攤扣公費以及冐領油艌帳棚各欵責令一併清繳如敢抗違定即革辦（蠱） 
[商部准催開辦紗廠彚志京師]  
　　富商朱譜爵前禀商部擬籌貲本銀若干萬在常熟昭文兩縣境內設立紗廠請予立案已紀前報兹經該部批准先行立案仍飭將創辦章程報部以憑查核○職商蔣汝坊等於上年具禀商部擬集資若干萬兩在太倉州屬開設濟太紗廠當經該部批准在案詎事隔經年並未據禀開辦現聞該部已分咨江督蘇撫請將該廠已否建立現在所辦如何情形迅速聲復到部（震） 
[催報花布商會章程通州]  
　　通崇海向以花布爲商務大宗前由該業各董公禀商部擬設花布商會各經批准在案惟開辦後所有章程并未呈報日前該會總董某君接到商部札文一道係飭令將詳細章程及辦理情形迅速報部以憑查核（需） 
[西商請中國政府整頓鼓鑄當十銅元]  
二十日太晤士報載本埠西商商務會於十八日會議要事內有一端即爲中國鼓鑄銅元之事商會總董事代商會致函於北京領袖欽使其文大略如下此十二月內中國各省鼓鑄當十銅元甚多現正在推廣設局鼓鑄共有十五省機器共有八百四十六部內有十成之六現已開鑄其二成現在裝配尚有二成機器尚未到華倘此八百四十六部機器全行鼓鑄每月需銅約九千零六十墩每年合計則需十萬八千七百墩每墩可鑄當十銅元十五萬一千枚故每年可鑄當十銅元一萬六千四百十三兆枚分給中國四百兆人每人可得四十枚合算銅元局可獲利三分半或四分之數有此厚利將來鼓鑄必更加多錢愈多則錢價必減而種種之弊端以起於商務大有妨礙此時之銅元局必欲獲厚利如前勢惟有將銅質成色改低則圜法必更混亂近日中政府與各國所訂商約旣允定用劃一之錢幣而又准各省鼓鑄錢幣成色不一實與商約有違故請貴欽使轉請華政府整頓圜法應照市面所需之數限止鼓鑄蓋此等銅元係通行之錢弊不可有跌價之弊又當維持銅質之成色必使足而不折始不失信於衆人今初鑄銅元時價已不能照所定之數行用以後錢價勢必速跌至此則昔日通行之制錢已不見於市面各種之工藝尚未有成而錢價若是貧民必難於餬口商務亦將衰歇矣故余等以爲華政府整頓鼓鑄當十銅元之事應視爲極緊要云 
[工人聚衆意圖械鬥]  
　　日前周太僕廟北卡工人閙卡一事已兩紀本報兹悉十八日兩黨工人各紏千餘人互持刀械及石灰包等物整備械鬥幸爲洋人威嚇而散刻已將此事禀報到關并聞當時曾拘住一人云（濟） 
[砲隊營教習擬欲辭差]  
　　製造局砲隊營奉督練公所飭改三隊仿練兵處改習德操參用中國口令前由魏觀察聘請湖北陸軍畢業生徐君爲教習前日下午徐傳什長到塲教練不知如何帮帶之張千戎忽將各兵喚回營中徐見此情形昨已具禀觀察擬欲辭差云（渙） 
[滿洲日軍勝俄詳情]  
　　十九日東京電云日本官塲宣告滿洲戰地十七日之情形如下開原逹吉林大道上之懷遠便門之境地內有日軍一枝隊占據蓮華前俄人並不抵禦被日人逐至吉林又占據懷遠便門東北二十英里之揚麻林子又有日軍一隊占據懷遠便門北十一英里及揚子林北七英里之四槐河西高地後又將揚子林附近俄人及占據附近高地之俄人逐出俄人向北潰逃昌圖境地有日軍一枝隊沿鐵路列隊行走將一株苗子南高地之俄步兵及馬兵逐出即占據其地又有日軍一枝隊在奉化大道上行走將雷峯城口附近之俄兵逐出並占據昌圖北十八英里之柳條口當時日步兵及砲兵用槍砲攻擊甚爲猛烈譯字林報 
[英人歡迎日親王]  
　　二十日倫敦電云此次日本專使有栖川親王及其夫人到英衆人公認於國務上極關緊要故甚爲尊敬英皇已派左治納維爾二等副海軍提督及聶克爾將軍爲親王之隨員暫住瑤克宫倫敦府尹及會社將設五席於倫敦公所邀親王及其夫人讌飲英皇及官民已預備設讌及種種歡迎之舉譯文匯報 
[英派員查察弊端]  
　　二十九日倫敦電云英首相巴爾福君昨日在下議院允准選派委員數人查察英脫戰時軍需品作弊一案但於委員會查及禀復之前不允議院議論此事又電云英首相巴爾福君現派委員再查南斐戰時軍需品之案反對政府之議紳已預告此事將合力責備政府之舉動譯文匯報 
 
 

Page 5

 
 
[電詢輪船下落]  
　　本埠昨日接倫敦電詢英印一枯那輪船之下落此船載　三千三百八十三墩於去月二十四號離新加坡滿載米糧由暹邏冷宫擬開往日本者譯字林報 
[俄又定造兵輪]  
　　十九日柏林電云俄國現向意大利定造兵輪兩艘譯德文報 
[摩洛哥交涉遣使彚誌]  
　　十九日德文報接柏林電云美政府已允摩洛哥皇之請遣專使至各國公會會議摩洛哥事惟須言明各國均不能稍有屈抑英政府已允准决不阻設公會駐英德使現與英外部商議設立國會之一切詳情譯德文報 
十九日倫敦電云據云倘法允遣專使至各國公會會議摩洛哥事則英亦必照允英國惟不允摩洛哥之請並未將此事與德國交涉似此情形則解散摩國問題較易譯字林報 
[西班牙王議配英公主不成]  
　　十九日柏林電云據倫敦傳來消息云西班牙王議配英康諾脫公主之事因公主不肯改其宗敎議遂不成按英基督敎西班牙天主敎譯德文報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂督張香帥改辦統捐示并附章程武昌]  
　　爲改辦統捐以蘇商困事照得釐捐之設所以養兵衛民本國家萬不得已之政且近年地方新政義舉亦多取給於此仍係以取之於民者還之於民無如奉行旣久獘竇日滋局卡繁密司巡苛暴查驗則到處留難浮費則有加無已以致商利日薄民生日艱本部堂惄然憂之兹經本部堂督飭司局通盤籌畫挈領提綱應將內地之鮎魚套法泗洲黄陵碱湘口坪坊黄花澇縣河口天門縣黄陂縣孝感縣岐亭武安堰沿長江之蘄州湋源口下巴河樊口北卡江口郝穴宜部縣沿襄河之漢川縣岳口沙洋東津灣鄖陽府及襄陽府船釐張家灣船釐二十六局及下新河宗關沌口三查卡一併裁撤其應收百貨釐者酌於長江襄河及內河共留大小二十一局一律改爲統捐此外若鸚鵡洲竹本捐長江埠土布捐河溶絲絹捐應城石膏捐黄石港石料捐安陸船捐各有專門不抽百貨其河溶應城黄石港三局向來兼抽百貨者俱行停免所有全省收捐章程略分三項外省客貨征之於入境第一卡本省土貨征之於由產地運出內河第一卡計其指運地方沿途經過幾局卡將向章應完釐數合併計算統於此第一卡征收一次以後概不重征其本省銷售落地之貨征之於最大市鎭以後轉運他處除經過各局應補統捐外該貨行抵轉運銷售之地其落地捐概不重征此三項仍照各局向章完釐之數概不加增如有指近運遠者及串通司巡繞漏賣放者前途查出時仍令將朦免之數補完并加重罰凡從前成案禀明之掛號照票灰印三項陋規以及划子錢提艙錢等一切陋規曁隨時勒索各費全行革除在商民於向來應完釐捐毫未加增而沿途查驗留難節次索優蠲除凈盡現已分飭各局遵照統捐新章於五月二十日開辦并將應裁各局卡飭於統捐開辦之日一律裁撤所有在五月二十日以前經過第一卡尚未完納統捐者應卽於前途或出境總口或入襄河總口或落地捐局查明照章補完以昭公允除行北布政司牙釐總局遵照外合亟出示曉諭爲此示仰湖北全省商民人等一體知悉須知改辦統捐專爲恤商惠民起見爾等受益已多凡有販運外省進口客貨本省出產土貨務當遵照現定新章投局完納不得繞越偷漏致干罰究如有委員縱容司巡違背新章浮收勒索藉口留難一經查出或被人告發審實定卽嚴拿懲辦從此商旅寛舒民生暢遂本部堂有厚望焉特示 
[計開統捐章程十條]  
　　一改辦統捐原所以體恤商民所有各局從前成案禀明之照票掛號灰印三項陋規以及划子錢提艙錢等一切陋規曁隨時勒索各費槪行禁革不准再有留難需索 
　　一宜昌爲四川貨物進口寳塔及太平口爲湖兩貨物進口老河口爲陜西貨物進口張家灣爲河南貨物進口武穴爲江西貨物進口均定爲抽收進口統捐局并查驗出口統捐各該局有向收落地捐者仍照舊辦理如遇貨物進口時在各該局報明指運何處或係經過鄂境或係在鄂行銷即照此次所定統捐章程完納統捐由各該局塡給統捐票收執過此以往在鄂省境內如非起坡銷售向來應完落地捐之處及逾於捐票指運之處槪不重征現定捐票之式計共四聨第一聨爲收執票交商人收執第二聨爲查驗票由經過前途第一局截留彚繳總局查考第三聨爲繳核票由塡票之局申繳總局第四聨爲存根票留局備案其出境之外省貨物經過出口之局應查明曾否完足進口之統捐如有統捐票呈驗卽將收執一聨上蓋一某局查騐訖戳記仍交還商人收執將查驗一聨截留彚繳總局查考如無統捐票呈驗即係繞越偷漏賣放應照章補收並罰五倍以示儆戒 
　　一本省出產貨物止於內河出江各河口扼要抽收現以金口沙口樊口之南卡鵝公頸富池口蔡甸清灘口沌口爲抽收產地土貨由內河運出長江統捐局凡商人運貨至各該口出江報明指運何處應行經過幾局卽照各局現行章程統於此一局抽收出江以後如非向來應完落地捐及逾於捐票指運之處概不重征惟土客各貨運進以上各口者各該局應查明已否完足應納之統捐如有統捐票呈騐卽將收執一聯上蓋一某局查驗訖戳記仍交還商人收執將查驗一聨截留彚繳總局如無統捐票呈驗卽係繞越偷漏賣放應照章補收並加罰五倍 
　　一府河口定爲抽收產地士貨往來內河上下水過境統捐局計其經過內地局卡釐數併收如僅運銷內地不出長江不出襄河自不重征其運出長江襄河者亦令指明運銷何處照收統捐比照金 
 
 

Page 10

 
 
口沙口等內河出江之貨一律辦理完足統捐者放行朦漏統捐者補抽懲罰 
　　一襄河以內出產貨物運出長江者現已定爲由蔡甸沌口青灘口三局抽收惟上下游一千四百餘里向章經過兩局三局四局不等若統照舊章抽收則附近貨物未免偏累若分别遠近又恐取巧影射難於稽查兹參酌襄河現行章提襄河以內出產定爲照向章兩道釐金之數併作一次統捐 
　　一漢口石馬頭沙市新隄仙桃鎭均定爲抽收落地百貨捐局襄陽從前係抽收過境百貨捐局今改爲抽收落地百貨捐局各該局於外省本省貨物到埠時如商人有統捐票呈驗卽將收執一聯上蓋一某局查騐訖戳記仍交還商人收執照向來落地章程收捐一次將查驗一聯截留彚繳總局如無統捐票呈驗查係繞越偷漏賣放應照章補抽并加罰五倍 
一漢口向有過載釐金一項卽係各局所收之過境釐其釐章較落地釐减半抽收現在改辦統捐凡上下游貨物報運之地必須經過漢口者應將此項過境釐在第一卡一併核計統收其在漢口落地銷售者仍由漢口局照章辦理如實係在漢口過境之貨商人朦稱在漢口落地未經在第一卡統收過境釐金者應由漢口局查明補收他處向有過載釐金者亦照過境釐金一律辦理 
　　一貨物運至所指之地復又轉運他埠者約分二類一係已完落地捐後或轉易商人或分撥發售又欲轉運出口者除前途經過幾局併計應完釐數於轉運出本口時補足統捐外無論該貨轉運何處行抵銷售之地後其落地捐槪不重征一係尚未起坡未完落地捐因行情不合改運他處者應驗明原領捐票與過載貨物一律辦理以後經過各局呈驗統捐大票一律查驗放行不再重征 
　　一長江埠定爲專收出產土布統捐局河溶定爲專收出產絲絹統捐局應城定爲專收出產石膏統捐局黄石港改爲專收出產石料石灰統捐局安陸船釐改爲抽收上下水船隻統捐局將襄陽張家灣向來所收船釐彚總核算統歸安陸抽收 
　　一各局從前加抽之雜糧石餅籌防船捐振捐等捐係供本省新政要需專欵應仍照舊附於統捐辦理 
[禀商學務蘇州]  
　　江蘇候補道虞觀察和德於本月十五日中浙江珂里來蘇謁見撫憲陸春帥禀商學務聞觀察擬在省垣設一東文學堂（隨） 
[鄂省火藥庫工竣武昌]  
　　鄂督張香濤宫保曾委員在省城湯孫湖大高嶺磨盤磯地方建一新火藥庫占地寛廣距居民亦甚遠刻已一律告竣矣（履） 
[鐵路購地告竣蘇州]  
　　銅元局新廠總稽查兼鐵路購地局總辦姚太守繩武於本月十六日詣撫藩臬各憲轅禀報鐵路第四叚迤東購地事宜一律告竣（隨） 
[學務處添委提調蘇州]  
　　候補知府童太守寶善現奉撫憲陸春帥札委學務處提調已於十六日到差（隨） 
[改遷善所爲習藝所武昌]  
　　鄂省自奉廷寄飭辦罪犯習藝所李少東方伯岑馥莊廉訪會商擬將舊有之遷善所改爲習藝所一切遵照新法辦理至所需經費亦將遷善所原撥各欵充用近已禀之張宫保一俟批准卽可興辦（履） 
[試辦統捐委員武昌]  
　　湖北改釐金爲統捐現經議定所有局卡悉行裁撤刻已札委六七員往指定處所試辦倘行之或有滯碍再行隨時酌議（履） 
[調委總察蘇州]  
　　蘇省南路總察李明府葆鈞現屇期滿遺差經上憲調委西路總察吳大令榭橒接辦而以候補通判郝通剌爾泰辦理西路總察均於本月十六日到差視事矣（隨） 
[甯波]  
　　鄞縣邱隘地方著名賭棍邱阿來現因開設花會致肇事端經彼處紳士聨名禀縣由邑尊高子勛大令飭差拘拿到案笞責千板荷以巨枷示衆期滿再發押遷善所數年以儆○本月十五晚城內東渡門內棋杆閘弄某姓家失火焚去房屋數椽○鎭海縣人錢寗鳳之妻前被鄞縣陳小雲官騙賣與人錢將陳扭控鄞縣署高子勛大令當堂諭限若干日將錢妻交出陳央人向原告懇商願出洋銀五百元了案聞原告業已允許矣○甬郡正副練軍常備營各勇丁前已一律改習洋操日前由正中營管帶劉慶林副中營管帶姚長泰常備營管帶王榮潘督率勇丁至大校塲合演洋操各勇槍法步驟尚稱嫻熟（坎） 
[揚州]  
　　今年春夏之交雨水太多於育蠶甚非所宜兼之湖桑葉每担貴至一元八角故揚郡育蠶者頗有虧折之慮○江邑戴橋鎭大王莊村民李發元有一女小字秀貞年逾破瓜頗守關範日前忽有鄰近王羅小者潛至女所調奸女呼有賊家人驚至王倉皇遁去事後女竟羞忿自盡女父控王於官騐得實係處女並未被污富即通禀上臺一面飭差緝犯近日王羅小忽自回揚赴署呈辨陳大令飭暫覊所候訊供定罪（益） 
[鎭江]  
　　本月十五日常鎭道郭月樓觀察接奉江督周玉帥札父略謂訪聞鎭屬賭風甚熾梟曾各匪往往溷跡其間飭即從嚴拿辦等因觀察已飛飭丹徒縣及警察水陸總巡各防營局所一體嚴密查拿矣○駐鎭滬寗鐵路分委陳直剌文藻以鎭江至金陵中叚鐵路經過丹徒句容漂水等縣一帶軌道每縣須添請總紳一人散紳數人帮同經理購地遷　各事刻已禀准督辦鐵路大臣盛杏孫宫保札飭常鎭道轉飭各縣遵照辦理丹徒縣總紳業由郭子華大令委定舉人吳蘭賓散紳遴派職員柳少雲趙小庵左厚齋等分投經理鎭郡招商局現擬添購小輪船數艘由鎭江往來無錫江陰內河等處鎭郡新湘五營現已改編常備步隊第七標遴委李漢舟協戎接統後力加整頓近更特委王守戎爲該軍稽查專員如有弁兵不守營規者禀明統領治以軍法（觀） 
[青年會開連動大會]  
　　本埠青年會擬於二十二日下午在新靶子路操塲特開運動大會不論中外士女均可往觀振尚武之精神爲片時之遊戱古人鬥智不鬥力尚不能專美於前（南） 
 
 

Page 11

 
 
[軍門來滬]  
　　江南提督楊軍門日前由寗返松現復將次乘舟來滬提右營周參戎已飭弁前往恭迓矣（土） 
[操演水龍]  
　　昨日爲分龍之期先由同仁輔元堂董知照各龍司董舁龍至大校塲操演午後兩點鐘時城廂內外各洋龍先後馳至警察總巡局朱明府曁各局員亦蒞演武廳伺候未幾道營廳縣各官次第戾止各董指揮龍夫汲水噴射幾如萬斛銀泉長空飛洒各官擇其水力優者分别給賞以示奬勵（土） 
[南洋彩票開彩誌盛]  
　　昨日爲南洋籌捐彩票第一會大票在南市商船會館開彩之期是日除江督特派江安糧道譚觀察江南卽補道許苓西觀察提右營周叅戎偕本埠文武官紳到塲監視開彩外又有吕鏡字尚書吳仲懌侍郎李伯行楊杏誠龎萊臣二京卿察和甫學士葉桐侯李壽亭兩軍門梅斐漪嚴小舫周金箴羅與三諸觀察及商船會館諸紳董車馬盈門頗極一時之盛頭彩四百七十九號得洋五萬元由本埠曹素功墨莊批與南京裕與康信局售出此票公正無欺在事諸君無不愼重將事將來銷路暢旺司預决也（容） 
[罰欵充作學費]  
　　警察總巡朱明府之公子與人爭執訴父提究各節已紀前報兹悉是日朱公子乘輿人城有恒昌祥　寶店東夥甲乙二人因飲酒過多致起爭擾公子立時入城喚警察巡士將甲等拘解警察東局奉汪少尉訊供准令同業楊大祥萬源永具保而去越日公子訴知伊父朱明府以自子受辱未便提辦乃即函請本縣汪大令將甲等交案訊辦昨日始由同業董事向明府再三求情明府因案已請縣訊辦未便擅主後奉大令判令罰洋一百元充作正誼學堂經費並服禮了事（金） 
[傳認案犯]  
　　胡桂才等二犯前因在途强攫葛姓洋元由上海縣汪大令拘獲訊供責枷示衆在案昨日大令又傳潤裕氷鮮行夥友到縣指認如胡等實有不法事再行加等治罪（金） 
[控案移提]  
　　前者職員潘鍾鑅投英美公共公廨控龔慶祥等串吞小租費洋致租屋反悔各情經前讞員提訊未結龔慶祥恃在洋商名下抗不到案潘卽投蘇松太道及南洋督轅上控奉批飭回候訊龔慶祥避匿法租界畏不到案昨經讞員屠司馬飭將全案卷宗連要証黄崧甫一併移送上海縣請汪大令訊斷（金） 
[上海官事]  
　　前奉蘇撫陸春帥委來滬上查察俄艦之顔凝閣明府現擬於日內回蘇銷差昨日到道轅謁見袁觀察禀商一切○雲南藩憲札委來滬採辦京銅之柯别駕昨日道經滬江旋卽　乘輪船北上○南市貨捐局總辦鐵太守昨日投道轅禀銷病假　 
（金） 
[上海縣案]  
　　浦東謝總巡查得裁勇王金奎有開堂放票夥搶張家樓屈姓米店情事前日獲解到縣奉汪大令研訊王供裁營後在哨官洪姓烟館帮夥浦東總巡局線勇蔣姓與小的有仇誣陷禀拿大令喝令鞭背一百五十下仍不實供判押候再訊○烟妓吳才寶喊稱鴇阻從良奉大令提訊吳供浙江蘭谿人被同鄉方姓拐來賣於蘭芳里馬阿金花烟間刻有熟客丁某願出洋二百元贖娶爲妻鴇婦勒索三百元意在覇阻投求超拔大令判交官媒候奪○孫炳全周坤和爭奪朱氏爲妻一案已紀前報兹提王老瑞復訊王供去夏與張李氏爲孫炳全作伐聘定朱陳氏之女禮洋二十元後陳氏病故孫又交洋七十元由李張氏關說彼時小的有病回鄉並不在塲朱氏供周姓姨母欲將婦人配與兵子坤和婦人因已受孫姓之聘願嫁孫姓刻已懷孕五月周仍强爭大令判朱氏覔保候傳張李氏復訊後給孫具　○袁瑞林控秦蓮生欠洋經汪大令斷令三期分還刻因逾期提比秦供展期三天先繳二十元餘求交保措繳大令判還押繳到二十元准覔安保（金） 
[浦東總巡局事]  
　　前日英租界水巡捕查獲流氓潘長庚金阿善二人送至浦東總巡局經謝岳松明府提訊知其迭次犯　判各責五百板枷號小衆○前晚團練勇丁在浦東巡獲擺設賭攤之曹三解至總巡局奉謝明府提訊判枷號示衆期滿責釋（土） 
[公共租界晚堂案]  
　　吳廷昌前控陳財源侵虧資本昨經孫明府提訊吳供開設聨陞銀爐託陳財源經手被虧銀四千兩又欠紹豐莊銀六千兩除收過二千兩共虧銀八千兩陳供實因生意虧本又被何生源虧欠潛逃曾經控奉提訊著在外理處庭有何士　擔保銀六百兩洋八百元至今分文不付求請附追何士康供本欲將生源扭案因其發痧不能行動明府判陳財源押候比追何士康限三日內將生源父案○徐月生控邵文清圖賴借欵昨晚明府提訊徐供邵欠本利銀四百九十餘兩其叔邵金奎擔保屢次向催推諉不歸邵供實因貧窘無從措借明府斷令歸還本銀四百五十兩著邵金奎三日內先繳二百五十兩餘限一月分期措繳並令金奎具人銀兩保切結完案（木） 
[公共租界早堂案]  
　　本月十四日報紀西捕解快馬車馬夫王阿四至案禀稱向之喝阻反被行兇經襄讞土明府會同安立德君判將王責三百板枷七天押西牢六月案已斷結土以此案辦理太重且謂是日馬車經過南京路並不疾馳且未毆捕延謂哈華托律師投案請將此案重訊安君准之訂於昨日早堂傳案先據四十七號西捕禀稱本月十五號二點半鐘見一快馬車從漢口路自南至北即舉手阻止該馬夫反加鞭疾馳當卽赶上扳在馬車後背爲車中坐客將手猛擊因之跌下被其逸去後在南京路與八十九號西捕相遇正在談論忽見該馬車又從南京路東首而來仍疾行如故當與八十九號捕分站兩旁舉手喝止該馬夫仍置不理隨即跟追至四百碼外跳上馬車該馬夫欲持鞭毆擊車中婦人著其停車卽將馬車及該馬夫拘住一同送入捕房惟該馬夫崛强不服曾以木棍擊其手並未足踢供畢哈律師將該捕供詞反復駁詰捕頭亦逐層訊問該捕一一相答哈律師欲訊八十九號四捕之供孫明府以爲時已十一下鐘商之安君訂於下禮拜二早堂九點鐘覆訊○包探徐榮珊徐阿華同解唐七發徐阿三至案時有德國洋人帶同此案原告華人楊掌掌楊候生王金生見証林木林等赴案候訊安 
 
 

Page 12

 
 
立德君以此案應歸德國領事訊判隨著捕房帶回俟今日德領事到堂訊辦○劉東記前控胡生林丁阿三葛元太等行竊黄豆經包探張才寶查得胡等銷贜與蔡正泉豆腐店拘案請懲胡等供黄豆係掃艙下來不過數斤携至蔡處掉換豆腐並非行竊官判蔡罰洋二元胡丁葛三人各責一百板○德商信泰洋行被張梅福行竊畢幾呢洋傘等物由包探劉銘芝拘辦官判押候今日公堂由德領事訊辦○張瑞生供在清園烟館爲值堂被夥姜阿華竊去洋銀三元小洋四十八角衣服鞋子等物報捕拘案請究姜供因帮張做工至八十四天不給工資因此取伊之物官以下應不告而取判責二百板○徐大郎等七家環控金綿榮行竊衣服烟槍首飾洋銀約值數百千文由包探顧福祺將各贓吊齊解案請辦判將贜給失主認領金押西牢一年（木） 
[法租界捕房事]  
　　偷兒某甲行竊衣服首飾等物向城河浜某押店求質爲包探所見將人贜拘送捕房捕頭命押候堂期解訊○流氓某乙在城河浜强搶途人摺扇爲失主拘獲交捕送入捕房捕頭命押候解送公堂訊辦（水） 
[美租界捕房事]  
　　福建人吕品器前因假製晉隆品海香烟在市混售爲包探張才寶查獲中西官判押提籃橋西牢昨日在牢身死由管牢西人知照捕房傳地保查明有無屍屬卽行棺殮○前日旁晚時有男孩一名在百老匯路迷途啼哭由巡捕帶入捕房捕頭詢得係楊樹浦路姚安泉之子令傳姚到來領去○東洋車夫王阿連在百老匯路向女子王金鳳爭索車資將王扭住行兇爲巡捕拘入捕房捕頭令押候解堂訊辦○昨晨有甲乙二西人至蓬路小菜場向沈寳元購腰子五付價洋五角甲等祗付三角沈不允甲等即將沈兇毆打失門牙扭赴捕房訴控甲願出養傷費若干從寛釋放（火） 
[蘇省官報]  
　　五月十三日撫轅牌示五月十五日筏廟行香文廟藩憲武廟撫憲文昌太陽風龍神均蘇關道天后風雲雷雨神均吳道火神猛將均首府吕祖總捕都城隍長洲府城隍元和都土地吳縣調補銅山縣高湻縣李禀謝保薦卓異請補嘉定縣熊育銳禀謝奉飭准補嘉定縣缺委辦撫署文案學務處文案特用知縣張祖廉禀知奉撫憲札委開辦游學預備科事宜典史陳瀚禀知奉勸辦奉天善後賑捐滬蘇局憲委辦賑捐差十四日元和縣　禀知赴寶　橋會勘營地巡檢孫寶書禀知奉儲憲委赴溧陽催提漕項差委辦營務處緝捕委員補用守備夏鳴皋禀謝奉撫憲加札十五日辦理學務處提調知府應德　禀謝奉委銅元局新廠提調差知府童實善禀謝奉委學務處提調差通判郝爾泰禀知到西路總察差知縣吳樹橒禀知卽日到南路總察差署靈澤縣縣丞蔡保昌禀辭赴任委署華亭縣縣丞鍾國賢委署長州縣王薄壽宗耀委署吳淞司巡檢賀大相均禀謝奉委署事巡檢周寳珍禀謝奉飭留蘇差委 
[紅十字捐欵]  
　　啓者本曾昨承時報館交來二十年十二月十五日至念五日經募英洋六十一元又承川東道台賀觀察續募銀五百五十兩零四錢三分二厘杭州鼎記莊交來經募玉山夏布總商汪少齋移助私販罰洋四十元俞周氏求病愈在一百元徐季文求病愈洋五十元慈西王洋二十元王瑜記病愈完愿洋二十元瞿朱氏生日完愿洋十元李協臣洋十元永昌宋選卿　藥　瓶瀋北兵灾哀鴻載道流離困苦十室九空本會雖經續派員紳分起出關於蓋平海城遼陽彰武等處徧行放賑而地廣欵絀無米難炊承諸大君子鼎力維持源源募助仁漿義粟感佩奚如除分掣收照并函復外謹乞登報鳴謝伏維公鑒○上海萬國紅十字會同人謹啓 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
