# 1893 - 95 - 4907171

 

Page 1

 
 
[重印鄕會試應備各種書籍啓] [  點石齋主人謹啓]  
　　石印昉自泰西而創行於中國者則自本齋始二十年來所出書籍不下數千百種早蒙海内士林同聲稱賞今届慶榜宏開查歴年售缺各書数己不少理宜重爲補印以使諸君採購謹將其目略列於下計開經策通纂乃戊子年所出縷析條分包羅富有固己盡經生之能事集策學之大成矣當時共印一萬部現巳售罄仍照原式開印不敢縮小以省目力又大題觀海初二集亦於是年告成其初集係國初名作二集則皆所時名人窻稿及各省課讌并本齋自請名手補題一萬篇共得文四萬首裒然鉅集出色當行爲石印文中别開生面揣摩家久己奉爲圭臬又五經文準係本齋自請名宿精選而成凡己見於宏括淵海戞造等集者概從割愛今更重選將稍不愜意及雜見於三五萬選者全行删汰益以華藻矞皇諸作因於原名上加精選二字以示區别又大題多寶船乃本齋印文之嚆矢海内風行己銷十餘萬部其美善處姑不暇贅以上各種並横行佩文韻府均於去冬開印不日卽可出書尚有大部書籍爲他家所未見者己由名家編輯成書現復請經學生詳爲校正容俟續出其餘試帖策府凡有益於文塲者概行重印茲不細登有欲躉購若干部者請來而議可也 
[新印通商約章纂要告成] [  圖書集成局代啓]  
　　是書將道光季年通商而後與各國所定約章及交涉成案删繁就簡别類分門羅羅淸疎有條不紊誠講求洋務者不可不讚之書也茲己由本局印成分裝四册每部碼洋八角諸君子有以先覩爲快者請移玉三馬路逢源里黄熙記及各書坊購取可也 
[驅逐游僧議]  
　　僧之道何在曰謹守戒律五藴皆空悟澈三乘明心見性而己至於呪蓮生缽履葦渡江吞將羅什之鍼吐到鄧州之飯雖曰游戲三昧己非釋伽正宗若夫弄月吟風種花採藥韵則韵矣其如昧三寶宗風何乃觀滬上諸游僧旣不識修持又不能文墨妓寮烟窟到處藏身一至瓶缽蕩然則學爲狗盜雞鳴伺隙探囊胠篋問以梵典而茫然索觀度牒而無著若此之類不特爲釋家之罪人卽律以國法王章亦恐在所不赦又其巷者創爲坐關立關之說煽惑愚人四出募捐以供揮霍如十九日本報記黄大令所逐之秃奴是眞禪家之莠民懲之不容稍緩者矣事緣小南門外校塲中忽有游僧爲坐關之舉使其徒揚言自進關日爲始歴七晝夜一意苦修無識者流信以爲實焚香膜拜致慤致誠大令惡其惑衆斂錢函請某守戎驅逐出境嗟乎西方之教至此而可謂敗壞極矣不特坐關立關誘人財物更有所謂燃指者預期遍發請柬邀齊檀越檀那乃燃巨燭於佛前以一指向燭上焚灼臭穢之氣觸鼻難堪而神色自如略不呼痛人見其苦行若此爭擲香金香積之廚頃刻充牣有小說家紀其事謂奸僧預割婦人之乳剥其皮套指上故燃之而皮肉無傷余雖未經目覩情形然思同一血肉之軀而竟不知痛苦苟非習於左道烏能若斯又有立餓關者身居木籠中屏不使進飲食關期旣滿令其徒扶出遍拜諸施主求結善緣本傳以牛肉擣爛爲丸空錫杖而納其中飢則暗地取數丸服食此其奸詐之術有非人意料所能知者我佛有靈能弗作金剛之努目哉亦有自誇醫術之妙懸壺巿上哄動愚人搓香灰作樂丸謬謂服之可以己病或以相人術鋪張揚厲廣貼招紙妄自稱奇託名逹官貴人題贈匾額入其彀者時有所聞嘻此種行爲卽與光棍同科亦不爲過奈何地方官竟置之不問任其遇事招遥乎有客聞之曰是烏足怪以我所見更有怪甚於此者某鄕鎭有一優婆夷自幼出家今己髮頒白矣生平從不解誦經禮懴日惟出入閨闥引誘良家女子茹素焚修一日忽稱將效和尚之立關乃納身木阱中令香工扃以鎖若干具善男信女有欲開去一鎖者須獻香貲六金俟鎖開完始得從阱中出外延至數日布施寥寥而糞穢淋漓壞色衣己遍染木樨香氣矣夫出家所以習淸净也乃於淸凈域中作種種弔詭矜奇之事非以証果實欲斂財是誠何心豈得謂爲佛家之宗派歟又一客曰是亦不足爲怪我觀各省叛亂之輩每有僧道錯雜其中卽如去歳朝陽叛徒每一交綏必有妖僧捻訣念呪而長江一帶哥老會亦曾供出有僧人爲之主謀然則偏衣秃頂之流有時且斬木揭竿與王師抗拒僅僅煽誘愚夫愚婦騙取貲財此則尚爲緇林中安分良民而奈何竟欲作鷹鸇之逐也則應之曰人非木石誰不知有五倫彼稱戈叛亂者無論己卽如子所稱之安分良民亦口不誦詩書身不勤耕織一味如癡如醉藉佛誘財雖曰顓愚自願輸貲然苟無若輩之巧語花言亦誰肯白白將有用之財擲諸流水且莫謂若輩不滋事也卽如報紀當校塲上游僧坐關之目熙熙攘攘此往彼來小本經營者無不聞風而至有山東人某甲率猴玩把戲某小孩觀之良久不給分文甲忿怒交加披其頰一下某乙以其欺人太甚命儔嘯侣誓欲一决雌雄一片荒塲幾致互相鏖戰幸經人向之喝阻耳否則兩虎相鬥必有一傷迨至匍匐公庭判明曲直科此僧以罪魁禍首誰曰非宜抑又聞之律載凡師巫妄稱彌勒佛白蓮教明尊教白雲宗等會及一應左道異端之術燒香集衆借竊善事煽惑人民爲首者絞監候爲從者杖一百流三千里僧道人等燒香集衆夜聚曉散揑造經呪邪術傳徒歛錢爲從者發回城給大小伯克及力能管束之回子爲奴至守業良民諷念佛經茹素邀福並無學習邪教揑造經呪傳徒斂錢惑衆者不在此例兹之僧尼立關雖律以邪教惑人似乎太過然旣己斂錢行騙卽不得謂爲守業良民律有明條斷無可逭不識各處有地方之　者俱能如黄大令之嚴加驅逐無使若輩潛蹤否也 
[太館接奉電音]  
　　昨由京友電傳上諭一道敬謹譯登○二月二十三日奉○上諭吳大澂奏大員在籍病故代遞遺疏一摺原任山東巡撫陳士杰於咸豐年間在湖南本籍帶勇防堵屢著戰功嗣由監司洊擢封圻克勤厥職旋奉旨來京候簡賞假回籍兹聞溘逝軫惜殊深陳士杰著加恩照巡撫例賜卹任内一切處分悉予開復應得卹典該衙門察例具奏欽此○現換珍珠毛褂 
[臺嶠郵書]  
　　特授臺北府吉雲舫太守昌前在臺灣府任内染患風濕兩足日見腫痛舉步艱難奉邵大中丞札飭調回臺北本任方冀延醫診治勿樂早占不意受濕甚深一時未能見效太守屢次禀請交卸近始仰邀批准由藩憲唐薇卿方伯遴委准補臺東直隷州管凌雲直剌元善代理直剌奉委後己於日前接篆文武各員叩賀如禮○安平縣獄逃脫人犯數名己登前報是日姚西牧大令因公赴嘉義夜間又值大雨淋漓獄墻倒　禁卒稍疏防範致被遁去四名閱時未久卽由大令嚴密緝拿己獲要犯一名通報上憲上憲以獲犯尚未過半將大令調省另候差委接是篆者爲前署澎湖分府兪明府熙大令交卸時本地紳衿追思舊澤如修葺城垣禁止賭博增添書院膏火等事卓卓在人耳目遂製匾一立文曰水淸衡平可見公道自在人心也○飛捷兵輪前由臺南送統領後山鎭海等營張月樓車門赴臺 
 
 

Page 2

 
 
北停泊滬尾海口遂奉憲檄開赴上海裝載鐵路橋料並運送故員靈柩十數具往江南一帶○張月樓軍門籍隷湖北智勇兼優向在臺南後山一帶統領鎭海防勇撫生番以十萬計爲各大憲所器重現經邵中丞札調來北札委統領滬尾定海及基隆銘字等營兼節制全臺各軍以一事權而資倚畀至前統滬尾定海砲隊等營之李本欽軍門定明則令前赴彰化接統定海後右等營蓋因前統是營之邢鶴田協戎長春請假内渡故也○嘉義縣界向有武毅一軍駐紥管帶某君因該營閙餉不能約束於事前又未調停於事後爲邵中丞所聞擬派員往查嚴行叅辦○前署淡水縣丞某君期滿交卸委善後局稽核委員吳少泉二尹光源署理是缺至遞遺善後差使未知委何人接辦也○署理澎湖總鎭兼統宏字全軍王蘭亭軍門芝生前乘靖海兵輪至臺北謁見邵中丞禀商要務以城内登瀛閣客棧爲行轅近日换坐他輪前赴福州禀見譚文　制軍○臺北稅厘提調一差承上接下公事極繁前爲黄芝生太守充當自太守奉委接辦軍械所後是差尚虚左以待現聞中丞己札委前辦臺南鹽務之王芸軒大令懋官接大令奉委後立卽趨轅謝委擇日到差 
[轉圜不易]  
　　天津紫竹林廟産租與津人開張猪羊肉鋪及碗鋪鐵鋪白鐵鋪共有五家雖在法國租界之中向來未睡房捐以示區别去冬由法工部局核議飭令按月翰捐各鋪以難與爭衡遂將雙扉緊閉暫停貿易具呈關道憲籲乞恩施經盛杏蓀觀察函請法國駐津領事核奪尚未就緒旋以鐵路公司總辦伍秩庸觀察熟悉洋務擬請向法工部局調停或令該鋪等各按章程輸捐一半以便轉圜然迄今尚無成議各家仍未闢門交易也 
[巴馬近聞]  
　　近得巴馬來信云俄兵之駐巴者因天時寒冷無一不蝟縮不前然則巴馬之事諒須至春融後始能商及矣　英國實丹逹報云中國辦理巴馬之事甚爲汲汲己委員由甘肅接造電線越新疆以至巴馬境内然則中國於巴馬一地未嘗不視之甚重今俄人眈眈虎視不知將來結局如何耳○英京來信云中國使館叅贊官麥加尼於西二月十七號往見英國外部大臣會商甚久聞所議係巴馬之事至於若何處置則非外人所得而知也 
[烟館標封]  
　　金陵某武生虎而冠者也恃其桀驁之性縱横鄕里莫敢誰何本年正月間賃得武定橋閒房施以　塗加之丹艧越一月工竣遂設軟藤之榻製短竹之槍缸中滿貯芙蓉膏招烟霞窟中人來此遣旅愁消綺思擇吉二月初六日開巿顔其額曰最樂居是日卽座客如雲往來絡繹靑蚨飛至缿桶時盈主人顧而欣然謂陶朱公三致千金安在古今人不相及也越日之晚忽來保甲總局巡勇三四人各據牙牀互相呼吸癮旣過呼居停與語伺應者辭以他出勇嬲之不己伺應者以冷語剌之遂相率去頻行語之曰私設烟燈久干例禁君等好自爲之毋使明日便鐍以了鳥也洎武生歸告以故啞然曰若輩慣撞木鐘黔驢之技止此耳何懼爲如敢再來當以老拳奉敬至初八日忽有雄赳赳者數人至向烟客摇手曰去去去隨出硃條二道斜貼大門上武生至此屏息不敢出一語惟有仰屋長吁而己蓋勇等見武生不肯破慳囊是以回禀保甲局督辦馬觀察逐加裝點興此風波也現己數日於兹依舊重門深鎖有餐霞癖者咸過而駐足相與太息不置 
[强行苛例]  
　　美國議員機利剏設限制華人新例欲令華人概行領照註册方許留住經各華商疉次辯論未能就緒兹舊金山來信言寓居美國華人約有五萬名自允註册者祗六十一名其餘經美官催促再三依舊置之弗理刻下美官再爲出示限至西歴五月五號止倘各華人仍不註册卽由庫務官飭差拘捕載往山洋島暫爲安置俟有輪船由中國到埠卽責令載回永遠不准復至倘諸人或有鼓噪等事立調砲船彈壓拘押下船之際亦派差隊持械擁護庶免借端生事查山洋島與舊金山相距不遠其地可容二萬人夫美國之自爲謀誠善矣然如此虐待華人則中美之交情盡絕不知留寓中國之美人亦能穩借一枝否耶 
[輪船遇險]  
　　渣打兠亞士火船由神戶載運煤炭前赴香港十五早行至域攔島海面是時大霧漫天咫尺不見方欲停輪暫待倐見域攔海島己在前面知係誤駛卽電語機房迅速攺向惟事勢緊逼己不能及驚懼之間船己觸礁船底洞穿一竅海水汨汨而入勢甚危險船主將船駛近海邊擱于淺處可無大碍事後船主乘杉板至香港請救是日下午抵港卽遣駁船前赴該處將貨物搬運又請黄埔船澳公司中人帶齊機器以便將船救護出險拖至香港修葺 
[卦演家人]  
　　廣東訪事人云本月十五晚時交三鼓忽然隂雲四合星月無光箕佁陽威吼聲如虎偃禾拔木走石飛沙屋瓦片片作蝴蜨飛墻壁亦多有倒壞者是時人皆就寢突從夢中驚醒莫不恐懼交加旣而雨師亦命駕而來撼瓦敲檽益助風勢聞有惠州渡船開行來省中途沈溺船中諸客一律付諸波心其餘大小各船之遭風者篙折檐摧尤復指不勝數嘻何飛兼氏之跋扈竟如此哉○十六日上午廣州省垣曾巷後舊寶華坊某姓家不知因何失愼致兆焚如一霎時光燭半天幾似火龍萬道各水龍相率而至多至數十架併力施救僅燬住屋半椽事後每架酬以豬金數圓大約非數百金不能了事矣 
[鐵甕春濤]  
　　丹徒縣屬去歳被旱成災今年辦理春賑經王可莊太守委善堂司事於本月十四日在張王廟設局施放鄕人往領者絡繹於途餬口有資賢使君眞造福不淺哉○黄幼農觀察於月初赴蘇謁見大憲事竣言旋道出滬江乘坐江裕輪船於十四日晚間八點鐘時回鎭下椗招商局碼頭官弁兵丁迎迓如禮槍砲隆隆聲震江滸○鎭江關稅務司夏君現奉總稅務司調往重慶新任鎭江稅務司梅君己於上禮拜四涖關視事連日乘坐肩輿徧拜中西各官各官亦以　答拜輿馬往還一時稱盛○十四日午後有江北差役解男女二犯過境男約五十餘歳虬髯虎眉猙獰可怖女僅二十餘姿容姣好裙下雙鉤瘦如春筍繫以鐵索差役以篾籃舁之行經馬路小憇片時行人駐足聚觀女犯尚向觀者謾罵謂老娘亦猶是人耳非有三頭六臂何眈眈注視爲男犯顧而嬉笑旁若舞人聞此二犯戀奸情熱謀死親夫經邑尊訊實解赴省垣果爾恐不免身首異處矣○十二日福建帮人在天后宫舉行團拜禮是日王可莊太守率同八閩官商齊集此處肆筵設席招寶鳳茶園諸優伶登臺演劇週遇百花生日春城士女赴郊外踏靑聞鑼鼓聲相率來觀喜出望外文值會館兩廊串樓落成未久金碧輝煌見者咸流連不去駢肩接踵擁擠非常片刻間喧嚷三次雖未擠傷遊人而墮簪失履者己不知凡幾矣是亦劇塲中之小刼也 
[法暹搆釁]  
　　法國之與暹羅因美江邊界事久而未决旁觀者咸恐有决裂之虞兹接暹京來信謂暹王因因此事私衷惴惴加以染患疾病深居宫寢故所議若何外人無從知悉若照法國所言界址則暹羅土地幾割去四分之一故暹國中之少年氣盛者咸忿忿不平欲磨厲以須與法人詰朝相見惟暹王之意則不特不敢望勝法且恐兵士反戈相向之爲己憂緣暹羅兵制敗壞己極緑營之衆紀律毫無且時有搶掠之事故暹王不能無内顧之憂也前月廿七日忽有法國戰船一艘行抵暹京泊於法國駐暹領事署前暹人見之一時益形惶恐嗣又接暹羅内地來信云距暹京六十西里之某地有法國教堂一所現被土人燒燬一空然則法暹卽不以干戈從事恐亦不免多費一番唇舌矣 
[南洋雜事]  
　　奥國太子花里蘭命駕出游預計行程約本月十九日可抵新加坡聞擬稍作勾留卽將他適云○麻六甲來電云西歴三月丙民人之染時症者共計三十一人内華人葡人各二名穆拉油人十名吉靈人十七名其中因病而死者多至二十三名十一夜大雨如注此後疫癘或可銷除乎○吉隆島士雅美施地方猝發大火焚去店戶一百九十五家被焚之物約值洋銀三四萬元有一華人死於是役未幾吁魯 
 
 

Page 3

 
 
吉隆所屬實鄰打地方亦遭火患幾至全境被焚僅餘差館及客店各一家而己所幸燬物無多僅值洋銀八千元之譜云○伍忠甫伍忠吉係海南縣屬海口堆頭村人向以捕魚爲業去歳九月初四日在原籍泛丹出海適颶風作惡波浪翻騰一葉扁舟漂逐於洪濤巨浪之中一片汪洋苦難駕駛祗得隨風飄盪任其所之至是月廿五日漂至安南鳥子峙山下二伍乃泊舟登陸惟舟中並無糧信录舉火者己閱多時無奈弋鳥捕焦以療飢腸轆轆迨至本月初一日自念久居於此終非了局因復泛舟他適蓋欲俟有輪船過此冀作寶筏慈航初八日始遇英國郵船公司之萬尼剌輪船由厦門鼓輪至新加坡乃將二伍拯救初十日抵埠適有護差到船稽察同舟者卽將二伍交護差携回護署報聞　憑發落據二伍言入險出險艱苦備嘗得慶重生實爲意料所弗及然則航海覓食不誠艱乎刻聞有海南人名東者己携二伍赴小坡戚屬家暫爲寄宿以俟護憲區處云 
[蹙蹙靡聘]  
　　爪窪消息言爪窪島之西境開設磨房以來磨榖搧米多以華人司之故此項生意其利每爲華人所獲去年該處種植會倡議不准華人深入内地免致攘奪利權查此議本倡自荷國某故員此人去年尚未棄世曾當衆宣言謂華人之在爪窪者勒索撞騙事事侵佔土人故凡華人所到之處當盡削其權云云今發此奇議之人己遭不禄而荷國家猶思其言委員查究此事利弊若何嗣經委員回禀以華人多入内地若無限制究非地方之福種植會遂請荷官將華人嚴加禁止不得私入内地蓋謂内地旣不須華人種植亦無須華人開設機器廠若任其逐隊而來勢必無從位置况華人所到之處必多方經營以奪土人之利故不得不早爲之防也觀此而知嫉妒華人者正不獨美人爲然也渺渺天涯托身無地不幾有我適安歸之歎哉 
[觀察噩音]  
　　江蘇候補道劉治卿觀蔡經上游檄委督辦揚州運河堤工某日由省赴揚偶感風寒呻吟牀褥延醫診視將就痊矣二十日下午忽又氣喘不舒稠痰上湧延至是晚鐘鳴八下遽爾騎箕其公子隨侍寓中擇期二十三日子時大殮 
[蕪湖米巿]  
　　蕪湖一埠濱臨長江販米才趨之若鶩近半月來米巿行情與正月下浣無甚軒惟消路甚疲因粤垣售價平平遠道販 
運無利可沾遂多觀望不前河下米船鱗集羽萃三老長年亦皆如秋聲館之童子垂頭而睡或重挂布帆載往鎭江六七濠售賣彼處價尚相宜因有寍波海釣船常年往收故也惟巿面較之蕪地則有大巫小巫之别耳 
[耕耤禮成]  
　　前日滬上各官舉行耕耤之之禮先是上海縣黄大令飭胥役就先農壇鋪陳一切届期文則道廳縣及丞倅各員武則叅將守備城汛先後戾止循例致祭先農然後步行至田甲聶觀察在執鞭右扶犁劉司馬及大令等散播花豆籽種禮成而退各回本衙一時白叟黄童觀者如堵咸擊壤歡呼曰奇柳夾路名果被園是卽古先王祈榖勸農之大典 
[滬南會景]  
　　製造局附近高昌廟常年於二月二十三日賽會在會者均係製造局各工匠興高采烈爲他處所不及昨日下午一點鐘時會中人等齊集廟旁儼如鵠立及整隊啓行己二點半鐘矣尋常旗鑼傘扇不計外有擡閣一架以十餘齡之童子扮成女郎望之如月裏嫦娥排雲下降採蓮船一艘彷彿在西子湖頭露冷風淸圍紅泛緑時也有淸客班品竹彈絲宫商互奏蓋來自五羊城畔者錦旙彩幟映日鮮明移粤嶠之風光點滬江之景色雜以高蹻扮演各種故事離奇光怪觸目生輝其忍俊不禁者一人短類侏儒頭大如斗鬑鬑繞頰戴墨晶眼鏡携畫眉鳥籠一人頭小如錐長同詹五頭戴凉帽口銜雪茄烟相對相當徬徨中道人皆掩口胡盧有以綢絹紥成之白龍一條長十七節其鱗以菜花銅鑿成夜間可以然燭此外萬名傘香亭看馬執香九連燈及燈牌等亦皆應有盡有極巧窮工不異波斯鬥寶神像坐緑縀繡金八人大轎出廟向東至王家嘴角行王家碼頭向西至小南門大南門等處然後抵壇是日也煖旭微烘和風徐引紅男緑女聨袂縱觀但見人頭如蟻而西門尤形熱閙馬車東洋車小車擁塞道途婦女之在斜橋觀看者失　墮珥時有所聞迨至暮色催人明燈齊上始整隊回廟繁星萬點掩映林端亦一時勝景也是日午後一點鐘時有住居洋涇鎭之某姓女郎年約十六七携弟偕來欲看會景舟抵董家渡北首碼頭登岸時偶一疏虞失足墮而其弟大聲呼救經鄰船上人設法拯起誠大幸也然己眼零雨而首飄蓬矣當會過斜橋時觀者擁擠異常東洋車馬車在人叢中横衝直撞而來令人避讓不及有住居高昌廟之計某携同七歳童子名金生者躑躅途中忽有某馬夫駕車疾駛一往無前將童撞倒於地車輪在胸前滚過該馬夫竟欲揚鞭遁去幸巡防局勇丁在此彈壓將人車一併攔住俄而計某亦至同赴西門外巡防局請訊未知如何發落容俟續述 
[淞濱瑣語]  
　　張王氏有珠押髮及存銀摺一扣向楊炳榮處抵借洋銀管今核算本利共洋五十二元前日由該氏措齊向贖被楊扣住數十元該氏不得己訴知親戚沈文彩向楊理論置諸不理沈携同張王氏告知十六鋪地甲該地甲以此事紏葛頗多不願作和事老恐不免涉訟公庭矣○寍波人某甲於昨午入城行至縣署頭門前忽患急痧頃刻倒地不省人事旁人近前審視知係患痧急倩薙髮匠爲之施救得以霍然甲向衆人再三稱謝始向東而去○新授本邑提右營叅將廖楚才叅戎由崇明來滬定於本月二十五日辰時接印己列前報兹悉叅戎坐船停泊小東門外吳淞碼頭昨晨署中各兵弁及執事人等均至江干伺候鐘鳴十一下參戎舍舟登陸乘坐四人大轎前導有五梅花並提標石營親兵八名迤邐入城至石皮弄長壽菴公館現署提右營傅叅戎守備程守戎城汛李干戎及千百把總等均至八館道賀午後二點鐘廖參戎又赴道廳縣叅府守備等各衙門答拜禮也 
[流氓攫簪]  
　　邇來有一種小流氓每於黄昏以後在法界洋涇浜帶鈎橋鄭家木橋一帶把臂 
意調笑或隂尾其後至僻靜之處攫奪簪珥令人聞而髮指前晚有某氏婦獨行踽踽至鄭家木橋相近被小流氓某甲攫取銀押髮簪一枝飛奔而逸氏大聲呼捉甲心急足違不辨路之高低失足傾踣爲巡街捕所拘惟手中之物己歸烏有俄而某氏尋縱而至扭入大自鳴鐘捅房昨晨經克捕頭訊間以原告未來對質著押至下午卽行釋放 
[死而不仆]  
　　前晚十一點一刻鐘時有年約四十餘身穿舊布袍之某甲倚於法界鄭家木橋西首欄杆上爲夜班巡街捕所見疑其悵然有所思近而視之則己僵矣手中尚握靑蚨十餘翼形容枯槁雙目怒視若甚有所憾者立卽報知捕房捕頭以無人認領遂請同仁輔元堂給棺收殮夫氣己絕而身不仆則其平日之倔强可知手己僵而猶不忍捨阿堵物則共平日之貪財可知雖然天下熙熙皆爲利來人之陷溺其中而不悟者何可勝道豈獨某中也哉 
[遺範堪思]  
　　新茂洋行主於本月十九日病故靈轝下窆時由各西人執紼相送此己列報兹聞滬上西商之充團練者與救火會中人追思遺愛於昨日十一點鐘時排齊隊伍至法界天主堂中誦彌撒經西樂鏘鳴與鐘聲相應答門前觀者頗極一時之盛 
[頓失掌珠]  
　　江北人王某僑居南巿陸家浜日驅二把手趂錢以給饔飱生有一孩年僅六歳呀呀學語殊可人憐昨日忽失去無蹤因手敲脚鑪四出尋訪未知尚能骨肉重逢否也 
[枯骨成灰]  
　　浦東楊施橋人某甲農家者流也前日手携一陌紙錢至外祖柩前焚化拜跪旣畢貿貿然歸偶一回眸兄火光起於柩側赶急奔往撲救而旣無滴水又舉狂風以致四面延燒一刹那間竟焚燬屍棺五具不知子若孫將向之饒舌否抑任其枯骨成灰也 
 
 

Page 4

 
 
[鄕人賽會]  
　　虹口下海廟者相傳係明時創建中供城隍神像每至春秋佳日鄕人舁像出巡有舉國若狂之勢昨日下午二點鐘時踵行是舉各會首齊集廟中排列儀仗旗鑼傘扇之外有執事旗牌敕命等馬數十匹馳逐於芳塍翠陌之間繼以逍遥傘十頂臂香臂鑼旃　馥郁笙管悠揚更有抺粉塗脂肩負花籃色染朝霞香凝曉露扮成各種故事踏高蹺者數十人蕩湖船一艘以少年無賴爲駕娘艶曲淫詞不堪入耳神像以緑呢大轎舁之過張家浜王家宅新馬路穿裏虹口至壇觀者填阡滿陌幾如空巷觀潮美捕房預飭巡捕數名沿途彈壓以免滋裏 
[調戲被窘]  
　　某氏婦者卜居小南門外倉橋地方昨午出外探親行至小九華地方迎面忽來甲乙兩人見氏伶仃獨步四顧無人上前調戲氏大怒曰爾等豈不知老娘手叚耶敢來太歳頭上動土遽以纎纎玉手批甲之頰乙乘間逸去甲欲奔逃而髮辮己被扭住遂如觸藩之羝不能退不能遂因而觀者愈聚愈多甲叩頭如搗赫觀者亦代爲緩頰始縱之去娘子軍誠凛乎不可犯哉輕薄兒可以爲鑒 
[縣署訊案]  
　　兪四奎糾同奚球連施阿王至西門外護城河内私掘泥士當被該處保甲局勇丁瞥見解至巡防局由蔡蓉卿二尹移送上海縣前晚黄愛棠大令請帮審委員葉大令臨恭升堂研訊奚施同供係寗波人來滬多年在兪四奎名下爲小工小的等前往掘泥係兪指使兪供係寍波人在西門外某作塲内爲工頭前日小的前去掘泥不知有干禁令尚乞開恩大令以兪四奎糾衆掘泥罪有應得本當貫懲姑念苦求著枷號十日發犯事地方示衆奚施分别具結呈案交保○陸沈氏扭姘夫聶秀林至縣控其吞没首飾衣服經葉大令於晚堂研訊陸沈氏供稱係本邑人丈夫逝世己久所生一子現爲綫帶業有聶秀林者見氏守寡屢央王氏嫗至家勸令再醮初尚不允繼聞聶爲洋行買辦塲面闊綽王氏又迭次懇商無從推却爲之首肯過門後相安無事繼知聶並非買辦僅爲出店每月賺錢無幾自顧一身尚有不敷安能顧及安計小婦人衣服銀飾都被典押一空規勸之餘又被毆打己將兒子逐出因此情急扭案喊控求請訊究 
沈氏自丈夫死後不能度日自願再嫁由王氏爲媒醮與小的爲妻過門以來小的費去許多錢文近來小的失業該氏亦有外遇遂嫌小的不會趁錢百般尋釁致被扭案小的並未質伊衣飾實遭誣控大令得供以男婦均屬無恥本當一體懲辦姑念愚懦無知從寛不究該氏不願隨聶聽其自便陸沈氏又稱尚有衣箱等在聶處大令著原差吳翔帶同兩造出外將陸沈氏之物點交仍取原被切結附查 
[巡局瑣紀]  
　　劉桂方在南巿王家碼頭向沈姓租得巿房一幢開設成衣店邇來虧欠房金數十千沈屢索不償投十六鋪巡防南局控告局員鍾偉臣二尹飭提到案於前日升坐研訊判令劉桂方於三月初十日付租出屋並具切結備查○孫玉孫投十六鋪巡防中局喊控耿福堂欠租逞蠻求請提究李蘭史二尹飭提到案於前日升座訊供耿俯首求恩二尹判令耿於本月廿六日遷移他處違千提究仍著具結呈案 
[英界公堂紀事]  
　　有一小孩年約三四齡迷失路途且行且哭適爲某號巡街捕所見帶至捕房迨移送公堂蔡太守以年幼不能取供飭差役留養待領○蘇州孩子徐阿全年己十有一齡失路無歸由某號巡捕送至公廨蔡太守未及研訊卽由其父徐阿金投案求領太守准之○通源洋行執事人毛殿春以陳松甫取去烟葉棧單不肯交還扭至公堂請訊蔡太守諭候訊供核辦○丁福壽之妻沈氏背地私逃尋見之餘誓不回去因扭送公廨訴請訊懲蔡太守飭發官媒收管俟訊明究辦○湖北鑷工崔廷山之妻顧氏傭於某處娼寮龜奴李阿春誘與成姦遂置丈夫於不顧前晚被崔捉獲扭送公堂蔡太守委帮審委員宋二尹研訊情由崔訴稱小的在治上開薙髮鋪妻子與李龜相識己一月餘矣今得獲諸姦所請卽究懲顧氏供稱丈夫不能贍養因在親戚所開娼院爲傭雖與通姦尚求恩赦李龜供稱小的與顧氏私識己歴三年不知其有丈夫故敢放瞻爲此二尹喝令掌顧氏之頰一百二十下交崔領回管束不得再往娼寮李龜笞臂一百板具不再與顧氏往來及攺過切結嘗謂天下最寃苦者惟殿與頰試問犯姦之事與伊有何相干而白白受此刑責我知頰如此語必且歸咎於臀曰爾與姦所爲鄰無怪代爲任過我則如風馬牛之不相及奈何亦苦被株連乎哈哈○金生元旣貧且病無信無衣露宿街旁奄奄垂斃適爲某號巡街拙所見雇人舁至捕房捕頭命移送公廨蔡太守飭差役送請棲流公所暫爲留養俟病痊後再行安置 
[招認浮屍]  
　　同仁輔元分局來書云十六號法捕來報鄭家木橋南堍有路斃男屍年四十餘鬍子面長無麻紅結小帽元色棉　白洋布短衫下身無褲只穿藍色破綢套褲白襪元色包頭破靴鞋身懷押票及麝香執劵一紙另有哀書二函内稱宜昌府東湖縣人羅榮光號　廷家嚴署理嘉定府於光緒五年丁憂回籍云云現己爲之棺殮如有親族前來認領可也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[歐西雜事]  
　　亞齊島土人不靖何官　　　　經年素月尚未敉平兹接來信云錫民　　　　　　　　　　　　　　　　　　　　忽見叢林中似有人在意爲荷國兵士也詢廿一故在此詎語未說完鎗聲卽發猝爲流彈所擊致傷手睕斷去一指至是始知此爲是處土　方欲退避卽有兩人揮刃而出勢將行兇　官急以鞭竽相拒且戰且走奔回砲臺昏然倒地蓋手腕流血過多以致不能支拄也巡邇兵士得間此事出而追逐土匪己四散遁逃鴻飛冥冥莫可蹤跡矣營官放命夏域戰船載靈官往阿理利醫院調理○泰西格致之學愈出愈奇不知者疑爲矯揉造作其實則皆有至理存焉土耳其國叙亞利古名郡也人才輩出其中講求格致者此因彼創日出不窮有博士幕撒露禮者講求春蠶吐絲之故遂以化學中之一法取桑葉爲絨斜造機器以抽之卽成新絲現己買地種桑築室開廠他日出絲如果合用是不啻奪造化之利源知約計製價比之眞絲可省其半云○德相急不里維在議院言諸君欲論何事均無不可若論及亞吕西及羅連兩地則難之我德國血流殆盡亦不交還法國也按此兩地本屬於德繼割於法昔年德法罷戰立約之時法國還諸德國今德相旣有是言其殆於法國尚有餘憾存乎○英京電報云西釐侯爵前曾患病現己告痊日内擬往葛非吕地方至四月廿三號撙往挨爾蘭省　吕花士先期約前挨爾蘭大臣答路科於西四月四號往是處會集猶鄰尼黨人共議諸事○中國出口貢物向以茶絲爲巨近年茶務漸壞外洋銷路大不如前兹閱西去年英國茶務報章云英國自有茗飲以來銷茶之多以去年爲首屈一指是年所銷各處之茶共二百零七兆磅原其銷至如此之多者緣茶價之廉所致因查是年銷售諸茶内計印度茶共一百零九兆磅西倫茶共六十四兆磅華茶則僅三十四兆磅而己噫觀華茶運往英國者銷塲若此之少能不深爲隱憂阠或○本月初三日法京電報云亞非利加洲之打含美國前與法兵交戰迭次敗績邇日打含美國王親率大軍再與法兵交仗對壘之下法兵傷亡不少勝負無常其是之謂乎○本月初四日法國電報言亞路芝亞地方饑饉洊臻哀鴻遍野法廷得報後卽諭撥欵項賑恤災民並行文越南東京飭布　捐勿邪克五千枚解至災區協助 
[邗江官報]  
　　十六日運轅　示知事蔡廷本經歴趙春元巡檢許寶生王壬林胡震和胡闌馨均考許鹺尹善登委總避聽差十七日吕四塲劉鹺尹禀辭十八日郭分轉攀桂解京餉起程吕鹺尉承功銷大伊山卡李鹺尹宗業銷吳家集差 
[入水擒魚]  
　　有日本漁人十二名由麥咸馬苗剌地面駕一葉扁舟向海若而遨遊距岸約二里許方下任公之釣倐有鯊魚一尾悠然而來漁人見面欲捕以所獲之魚投於水中以爲餌魚貪餌遊近舟邊中有某甲方十九歳少年好勇躍入水中與鯊魚角力鯊魚負甲泅没水底而去同夥張皇正欲設法救護而魚復上浮水面甲仍扭纒不休其昆仲在舟中見之亦樸入水中爲將伯之助同夥隨亦躍下協力攻擊始將魚擊斃牽入舟中然甲頭顱己被嚙破另有一夥亦受微傷登岸後將魚權之重一百四十一磅誠龎然大物哉 
[濁浪難淘]  
　　前二十年有戰船咨安利打在日本簡倫沙記海面與鐵行火船相觸登時沈没經人多方打撈無如海沙積掩蹤跡難尋久亦置之度外矣近以建造佛蘇砲臺在海底撈沙俾作基址日前横濱有善泅水者名南美加華經過彼處入水打撈己起得水鑊等物據言此物錮於深淵二十餘年未甚廢爛可見折戟銷沈固非浪沙所能淘盡也 
[上海六馬路仁濟善堂籌賑公所經收賑捐謹將收解總數淸單逐欵列明於啓以昭公鑒]  
　　一收順直庚寅年底止除彚解過結存九八元二千五百八十一兩六錢七分一收山東庚寅年底止除彚解過結存九八元五百九十七兩七錢四分七厘辛卯年一收順直正月至六月止共計九八元五千六十四兩七錢三分三厘辛卯年一收山東正月至十二月此共計九八元一萬一千三百五十七兩三錢五分七厘辛卯年一收鄧從善己募來四批共計九八元一千六百八十七兩九分四厘辛功年一收熱可十二分共計九八元一千四百八十九兩六錢九分三厘辛卯年一收臥牛山共計九數九五十七兩八錢四分壬辰年一收山東小淸河正月至七月止共計九八元一萬六千四百七十五兩六錢六分四厘壬辰年一收順直閏月至十二月止共計九八元一萬六百五十五兩六　六分六厘壬辰年一收熱河正月至閏月止共計九八元一萬五千一百六十四兩一錢六分壬辰年一收河南共計九八元二千八百四二四兩一錢三分壬辰年一　臥牛山發計九八元九百三十四兩九錢七分壬辰年一收山東水災共計九八元一萬二百七兩六錢七分五厘　　　一收山西共計九八元一千九百五十八兩三錢二分壬辰年一　徒陽共計九八元一千三十五兩二錢五分六厘壬辰年一收句容共計九八元七十六兩九錢九分五厘壬辰年一敗士　圩火災共計九八元二百　兩六錢五分三厘壬辰年一收海門水災共計九八元二百三十八兩六錢九分壬辰年一收　報館彚解共計九八元一萬二百廿二兩八錢二分五厘壬辰年一收絲業會舘彚解　許九八元五萬八千七百　十四兩壬辰年一收柳少雲翁募臥牛山計九八元一千一百兩壬辰年一收將萬屏助丹計九八元一千兩○以上廿二欵共計收九八元十五萬三千七百五十四兩一錢三分八厘○一辛卯三月十四日付順直彚解九八　三千兩一辛卯　月十一日付順直彚解九八元一千兩一辛卯五月初二日付順直解九八元三千兩一辛卯六月二十八日付山東小淸河　八元四千兩一辛卯十一月初四日付山東小淸河　八元三千東一辛卯十二月二十七日付山東小　河九八元一千五百兩一辛卯十一月十九日付高淳育嬰九　元七十二兩七錢五分一辛卯于二月二十六日付江隂散賑蘇手九八元七百廿八兩一辛卯正月　五日付　贖災婦戶九八元二廿三十六兩二錢五分八厘一辛卯十一月十五日付漢口敦實堂救生局九八元二百九十兩八錢一辛卯十二月二十六日付虹口文昌閣九八元二日兩一辛卯十一月二十三日付印小淸河圖册九八元二百三十二兩一錢五分一辛卯十一月初九日付臥牛山賑九八元八百七十二兩七錢一壬辰正月二十九日付山東小淸河九八元一萬兩一壬辰二月初一日付山東小淸河九八元五千兩一壬辰　月二十九日付山東小淸河九八元五千兩一壬辰三　二十九日付山東小淸河九八元五百兩一壬辰五月十四日付山東小淸河九八元六千兩一壬辰五月二十六日付山東小淸河九八元六千兩一壬辰八月十五日付山東水災潘振翁放九八元一萬兩一壬辰九月二十三日付山東水災嚴佑翁放九八元六千兩一壬辰十月初十日付山東水災潘振翁放九八元六千兩一壬辰十一月初一日付山東水災潘振翁放九八元六千兩一壬辰十二月二十二日付山東水災潘振翁放九八元八千兩一壬辰二月十七日付熱河賑九八元一萬五千九百三十兩一壬辰三月二十五日付熱河賑九八元五千二百六兩四錢五分一壬辰五月初四日付熱河賑九八元三千二百廿五兩一壬辰七月十五日付　直賑九八元一萬兩一壬辰九　初四日付順直賑九八元六千兩一壬辰十月初十日付順直賑九八元三千一百四十四兩一壬辰七月二十四日付河南賑九八元三千兩一壬辰十月十五日付河南賑九八元四千兩一壬辰閏月二十日付臥牛山和八　六千一百兩一壬辰八月初四十六日付丹　賑九八元一千二百五十六兩三錢一壬辰三月二十九日付十二圩火災九八元七百三十三一壬辰六月二十二日付海門賑九八元二百三十八兩六錢九分一壬辰十二月十六日付句容施粥九八元七百廿五兩一壬辰十二月二十日付符欵還愿撥堂九八元二千兩一壬辰十二月二十日付施幫厰九八元一千兩一壬辰正月十四日付助杭城樂善堂九八元十四兩四錢六分一壬辰九月二十九日付助金陵袁公祠九八元七十三兩一錢二壬辰十月二十七日付助建瞿異人廟九八元七十三兩一壬辰十月二十八日付修楊小翁募九八元三十六兩五錢○以上四十三欵共付九八元十四萬九千二百八十兩一錢五分八厘○兩抵除過結收九八元四千五百六十八兩九錢八分 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年二月十五日京報全録]  
　　宫門抄○發抄硃批四道○直督李奏天津堤頭地方建立滚水大壩開挖减河分洩各河盛漲摺○浙撫崧奏知縣續完糧米請飭部减議處分片○川督劉奏籌撥協黔新餉銀兩片○江撫德奏擬動漕項湊解甘肅新餉銀兩片○二月十五日吏部翰林院正紅旗值日無引克○内務府奏派致祭黄木神派出巴克坦布○掌儀可奏十八日祭奉先殿載瀛行禮○召見軍機熙敬長麟○本日二皇上升承光殿德國便臣巴蘭德覲見皇上明日卯初二刻升中和殿看版○發抄譚鍾麟奏林新補台弦都司奉硃批兵部議奏欽此○又上年上忙錢糧提解銀數奉硃批戶部知道欽此○又補用副將盧錫光攺奬奉硃批兵部知道欽此○又長樂令劉敦善署建陽令奉硃批吏部知道欽上此○○大學士直隸總督一等伯臣李鴻章跪奏爲天津堤頭地方建立滾水大壩開挖减河分洩各河盛漲以紓積患而維全局恭摺仰祈聖鑒事伏查直境永定大淸子牙南北運五大河工受西北塞外及晉豫各省之水向皆匯於天津三岔口形勢一束委輸不暢下由海河至大沽出海海河自北塘口以上本極灣曲兼以伏秋盛漲海潮九托水勢更盤旋而不能進下壅則上潰歴年各屬水患職此之由從來治水者先治下游治直隸之水尤以疏通尾閭多籌去路爲第一要義臣察酌情形力籌補救每以限於經費未得通體大修迭次於南北運修挑减河閘壩亦係急則治標專顧一隅之計非於水道總匯之處另籌分疏出海之途不足以消澹沉災挽回積困上年冬間飭委新授大順廣道吳廷斌乘水落後馳赴各處詳細查看籌一扼要辦法兹據該道周歴相度擬於天津城北堤頭地方運河東岸建立滾水大壩接挑减河引入弱河淀下由金鍾河北塘口出海並由壩搧河淀南之孫莊别開减河分入海河由大沽口出海繪其圈說禀請核辦前來臣覆加查閱並與該道逐細商確查得提頭地方適居三岔口之上距永定河大淸河下口三百丈距北運河下口一百六十丈距 
十餘丈係南運河北岸漫水歸入之處是該處實爲五大河群流總匯之區堤外迤東一帶漸趨底下開河洩水甚爲得勢現由此處修建滾水大减壩一座金門口寛二十五丈龍骨高於正河底一丈八尺開挖徑直引河一道長十七里直趨塌河淀心正對金鍾河口以光緒十六年十八年水勢極大時計之壩口過水七八尺約可分洩五大河盛漲十分之匹有此别途歸海不致併入三岔口以專歸海河實爲釜底抽薪之策但分洩旣暢水勢必甚洶猛壩工尤須十分堅固方能經久所有金門龍骨迎水出水簸箕平鋪深漫兩岸金剛墻雁翅各工均用上等石料修砌並以外洋禦水經久之塞們淸土鈎抹兩面泊岸用三合土堅築其沿口另築護沿灰土上抺塞們淸土修築堅實又於滚水壩之南修邊築閘一座别開引河以通減河下口仍修小閘以時啓閉俾藉長流以刷河槽免致水涸時减河游墊又隄頭之北舊有霍家嘴减河一道係分洩北運河盛漲歸入塌河淀迭次大水冲刷壩工損壤並應照舊修復添做平鋪石海漫各工並將引河十一里加挑寛深以資分洩惟塌河淀本受筐兒港陳家溝霍家嘴各减河之水兹再加隄頭一大减河受水過多亟湏添籌出路以免沿淀村民受患查金鍾河上引淀水下逹北塘入海係臣於同治十二年派委吳廷斌勘度挑辦之工歴加修治河身六十餘里本甚條直每届汛漲水勢奔騰下注極爲通暢兹擬再將該河首尾一律加寛挑深更足以資暢洩之於塌河淀南之孫莊關挖减河一道計長三十三里下接軍糧城減河由王莊歸入海河距大沽口僅四十里由此分道入海勢甚便捷如此則全淀水勢出入之數相乘上游經河旣少壅遏之患沿淀各村亦無淹浸之虞統計全工開挖新河加挑舊河各兩道新設滾水大壩修復滾水舊壩各一座各河須添建橋梁數座工叚極長需費極鉅籌辦本非易事惟念頻年水患工撫繁興上勞宵旰之厪下覩民生之困臣久司畿甸兼管河防終歳焦思博諮衆議但有補救之策敢辭籌措之繁此工旣成但能妥籌修守歴久不廢則來源雖廣去路較多卽遇水力之年必資宣洩之利上游腹地縱有被災處所而消退能速涸復地畝尚可補種秋麥知工撫之費所省實多於全省河道民生裨益洵非淺鮮此間就悉地勢水利之紳民間聞有此舉皆欣盼大工之速成當飭估定工程遴派妥員分投購備料物趁此春　開凍尅　興工現接辦春賑之時卽招集附近災民傭趁力作以工代撫尤爲一舉兩得所需欵項飭由籌賑局所集各省賑捐欵内竭力匀撥撙節動用將來統歸賑撫項下彚案報銷此項工程關係緊要該道吳廷斌熟悉機宜辦事結實且係原勘議辦之員應飭現駐工次責成一手經理以貢得力俟全工告竣卽令馳赴大順廣道新任東明黄河甫交凌汛尚非吃重之時不致貽悮所有籌辦天津隄頭等處河壩各工緣由理合恭摺具陳伏乞一皇上聖鑒訓示謹奏奉硃批著照所請該部知道欽此○○崧駿片再據布政使劉豐堂詳稱各屬朱完南米向於例揭題叅後如有續報完解者例應將原叅考成詳請减議嗣准戶部具奏籌　餉需摺内聲明錢糧奏銷各依定限一面具題一面先將未完一分以上各員另開淸單專摺奏報由部核定處分先行覆奏其奏後續完者准其續行奏請歸本案開復等因歴經遵辦在案今嘉興府屬之秀水縣光續十七年分額徵南米除蠲免外應徵米一萬九十八石六斗九升七合一久内除歉收緩徵米一千五百三十七石七升一合三久實應徵米八千五百六十一石六斗二升五合八久内己宗省南米四千四百五十五石一斗一升八久匠糧米二百三二四石月糧米六百二十一石二斗五升减兵餘米八百石共己完米六千一百一十石九斗六升八久尚未完米二千四百五十石六斗六升五合於一題銷案内核計未完考成二分八厘六毫二絲當將秀水縣經徵正任知縣劉頰年未完二分以上職名彚案開花詳請　奏叅在案兹據該縣續完匠糧米七百五石八斗照數解赴織造衙門投納散給並准具峈收移司備案又抵給嘉乍二協營十八年秋李分兵糧米三百三十九石六六双解减兵餘米四百五十四石遵照新章每石折銀一兩六錢共銀七百二十六兩四錢湊給光緒十八年兵餉之用三共計完米一千四百九十九石四斗核計續完考成一分七厘五毫一絲所有初叅案内未完二分以上之秀水縣經徵正任知縣劉頌年職名現尚未奉議覆自應照例詳請奏咨减議仍未売米九百五十一石二斗六升五合計未完考成一分一厘一毫一絲除將未完米石容俟催令赶徵續解歸入南米二叅案内造報外詳請察核俯賜專案奏請飭部减議等情前來奴才覆核無異除咨吏戶二部查照外謹附片具陳伏乞聖鑒飭部議覆施行謹奏奉　硃批該部議奏欽此○○劉秉璋片再查川省奉撥協黔新餉共十七年全年分餉銀前己全數解淸業經奏報在案兹據布政吏龔照瑗詳稱現由川東道在於鹽厘項下連閏計十三個月陸續湊撥銀一十五萬六秸几作爲光緒十八年全年分恊黔新餉先後兌交黔省催餉委員承領解　交收應用等情詳請奏咨前來臣覆查無異除分咨查照外理合附片具陳伏乞聖鑒謹奏奉硃批戶部知道欽此○○德馨片再查前准車機大臣字寄光緒十八年八月初六日奉上諭戶部奏籌撥甘肅新餉開單呈覽一摺十　　内　各軍光緒十九年新餉指撥江西省銀三十六萬兩者該撫嚴飭司道按照撥數於本年十二月底赶解三成至來年四月底再　三成其餘四成統限九月底掃數解淸等因欽此並准戶部咨同前由均經轉行欽遵去後兹據布政使方汝　督糧道鄧蓉鏡會詳稱查江西歴解西征軍餉經前司道詳明自同治八年爲始月撥道欵銀兩移司湊解嗣前項餉銀收爲甘肅新餉仍援照成案動撥漕項湊濤於司道兩庫分成籌解先後詳萓　奏咨各在案今奉撥光緒十九年甘肅新餉銀三十六萬兩仍應分成撥解惟查光緒九年戶部新章擬動潛項應失　奏明接准部覆方能協撥兹前項甘餉擬循舊於司庫地丁厘金項下動撥三分之二銀二十四萬兩道欵漕項　糧内動撥三分之一銀十二萬兩俾得各自籌解免致貽誤要餉除分别設法赶籌一有成數卽富　續起解總期於十九年九月底婦數解淸不敢稍事廷誤詐請其奏等情前來臣覆查奉撥光緒十九年甘肅新餉係計授要需待用孔殷亟應依限籌解該司道仍請融撥道庫漕項錢糧以資湊解係爲解濟邊陲軍餉免叙缺誤起見台無仰懇天恩俯如所尋辦理除飭該可道設法籌撥銀欵詳解外所有擬動漕項湊解甘肅新餉緣由理合附片具陳伏乞聖鑒訓示勅部查照施行謹奏奉硃批戶部知道欽此 
 
 

Page 13

 
 
[光緒十九年二月十六日京報全録]  
　　宫門抄○監督恩奏徵收稅課實在情形摺○總兵劉奏泰報出洋督巡日期摺○將軍長等奏察哈爾領隊大臣因病出缺請旨簡放摺○粤督李等奏特叅貪劣不職之代理知縣摺○又奏侍　病請開缺據情代奏片○新撫陶奏道員因病出缺請旨間放摺○又奏委署道員片○湘撫吳奏籌解協甘新餉銀兩片○二月十六日戶部通政司詹事府廂白旗值日無引見○孫楫假滿請安○廣忠請假十日○耆齡續假五日○召見軍機皇上明日寅正二刻至闖帝廟拈香畢還海○○殺虎口監督吏部員外郎奴才恩浩跪奏爲差滿向京循例齎交盈餘銀兩並短徵稅課實在情形恭摺奏聞仰祈聖鑒事竊奴才於光緒十七年十二月初三日蒙恩派管殺虎口稅務自十八年二月十三日接任起至四月二十一日關期止計兩個月零九日徵收過 
一日徵收稅銀三萬五千四十二兩八錢九分前後一年兩任共徵收銀四萬三千五百四十二兩一錢三分除解交戶工兩部正額及開除支銷各欵外實存盈餘銀一萬五千六百七十八兩七錢三分一厘業經於十八年十月内恭疏具題並造册送部在案今自光緒十八年四月二十二日起連閏扣至十九年正月十二日止計九個月零二十一日共徵收過稅銀一萬七千三百二十三兩二分五厘按例支銷各欵及免稅共用銀三千六百九十七兩九錢八分八厘除支銷免稅訖實存庫銀一萬三千六百二十五兩三分七厘移交接任監晉兵部郎中伊淸阿收管仍俟扣滿一年再將應銷應解各欵數目分晰具題報部核辦所有奴才九個月零二十一日應徵正額木稅曁隨徵經費銀數徵足短徵盈餘銀並木稅盈餘銀一萬七千七百一十九兩八錢六分五厘查殺虎口徵收稅課向以進口羢毛皮張出口烟茶布疋等貨爲大宗竊緣歸化一帶自春亢昌秋霜成災五榖不熟民不聊生以致貨物稀少日形减色短徵盈餘之實在情形也應將奴才任内短徵盈餘銀兩伏候命下勅部核議謹將盈餘銀一萬五千六百七十八兩七錢三分一厘並本年節省三季捐貼解費銀三百八十四兩二項共銀一萬六千六十二兩七錢三分一厘奴才謹齎到京解交何處恭候命下遵行再前准工部劄開大靑山有無徵收木植稅銀應由該監督任滿時隨摺陳明等因在案今查奴才任内並無徵收大靑山木植稅銀合併聲明伏祈皇上聖鑒謹奏請旨奉硃批另有旨欽此○○閩粤南澳鎭總兵奴才劉永福跪奏爲恭報出洋督巡日期有仰祈聖鑒事案奉上諭嗣後沿海水師提鎭著於每歳出洋時具奏一次俟出洋往返事畢卽將洋面如何情形據實具奏等因欽此欽遵在案伏查南澳鎭總兵每年出洋督巡分爲上下兩班上班自正月初一日起至六月底止統巡粤屬本標右營澄海海門逹濠各營洋面班滿劄交澄海營叅將接巡下班自六月初一日起至九月底止總巡閩屬本標左營銅山營各洋面班滿劄交銅山營叅將接巡茲光緒十九年正月初一日期届統巡粤洋奴才遵例卽日帶領舟師並督率值巡員弁實力赴洋巡緝務使洋面肅淸地方安靜仰副一聖主綏靖海疆至意除將出洋日期呈報閩粤督臣查核仍俟洋巡班滿再將歴過洋面情形據實奏報外所有奴才出洋督巡日期理合恭摺具奏伏乞皇上聖鑒謹奏奉硃批知道了欽此○○奴才長庚富勒銘額跪奏爲察哈爾領隊大臣恒明因病出缺恭摺奏聞請旨簡放事竊奴才等於本年八月十八日准察哈爾領隊大臣恒明咨呈稱前在烏里雅蘇台叅賛任内染受風寒兩骽疼痛時發時愈本年入秋以來突患肝疾上逆風寒一觸卽時眩暈撲跌邊境醫藥難覓調治無方且年逾六十氣體斬衰仰懇天恩俯准開缺回旗延醫調治呈請代奏等語語和等當委滿營務協領額爾柯本前往騐得該領隊大臣兩骽疼痛時加肝熱發暈年逾六十氣體虚弱屬實詳覆前來正擬據情代奏間業於十一月二十六日據綏定縣知縣鄧以漢轉據恒明家人報稱家主恒明因舊疾愈篤於本月二十五日因病出缺等語奴才等伏查恒明前由太常寺卿授爲烏里雅蘇台叅賛大臣嗣因請假省親回京服闋後蒙恩簡放察哈爾領隊大臣連年馳福邊塞感觸風霜致患骽痛氣暈之疾竟以不起實堪憫恤其身後诸事現由奴才派員照料妥爲經理所遺領隊大臣員缺歴卽請旨悰賜簡放並由奴才先行揀員接署以重職守查有記名副都統京城正藍旗護軍叅領英裕勤亷有識辦事實心堪以委令署理除分行遵　外謹繕摺具陳伏乞聖鑒訓示謹奏奉硃批另有旨欽此○○頭品頂戴兩廣總督臣李瀚章頭品頂戴　東巡撫臣師毅跪奏爲特叅實劣不職之代理知縣恭摺仰祈聖鑒事竊維州縣爲親民之官必須操守廉謹勤政愛民方足以資治理臣等隨時留心考察業將應劾各員會同擇尤叅奏在案查廣東詞訟各案每多遷延不辦經官屢催而書差竟敢臥票不傳甚至釀成械鬥重案推原其故各獨州縣多有九房規費地方官一經收受每至呼應不靈流弊滋深莫可究詰臣等先經通飭嚴行革除以期吏治日有起色兹查　代理徐聞縣事試用通判費紹裃素行不謹物議沸騰且於奉行禁革之充房規費仍前收受實屬資劣不職據藩臬二司揭叅前來相應據實奏請將代理徐聞縣知縣試用通判費紹褘卽行革職以肅吏治而儆官邪理合會同恭摺具奏伏乞皇上聖鑒訓平謹奏奉硃批著照所請吏部知道欽此○○李瀚章片再准翰林院侍讀學士潘衍桐呈捕竊衍祠本年二月　到籍修墓五月假滿起程入都六月行抵南雄陡患目病轉回省城就醫未愈呈請代奏續假八月下句接准部咨光緒十八年七月十七日奉硃批藩衍桐著賞假兩個月欽此欽遵之下感悚莫名當卽赶緊調治冀得日起有功如期北上無如假期届滿醫治雖己見效而體氣尚木復元據醫者云良由心血内虧以致目光外損非靜攝數月汉脂爲功若遽勉登程風雪長途實難支拄誠恐曠官目久負靡尤深再四思維惟有轉請代奏籲懇天恩俯准開去翰林院恃讀學士本缺俾得盡力調理倘數月以後幸獲就痊卽當赴京泥首官門恭遺恩命等情前來理合據情附片代奏伏乞聖鑒謹奏奉旨己録○○頭品頂戴甘肅新疆巡撫臣陶模跪奏爲道員因病出缺請旨簡放以重職守恭摺仰祈聖鑒事竊照光緒十八年十二月十六日據迪化縣知縣黄袁轉據署鎭迪道兼按察傳銜本任賭什噶爾道周崇傳之家丁唐升呈稱家主周崇傅年五十四歳湖南零陵縣人由翰林院編修攺爲内閣中書援例以道員選用奉調來甘累保花翎鹽運使銜甘肅儘先卽補道歴署甘肅鎭迪及平慶涇固道員缺十六年八月十三日奉旨補授甘肅新疆喀什噶翁道員缺十七年九月二十日到省　者鎭迪道兼按察使銜篆務十月初三日到任近患傷寒病症醫治罔效等情臣親往看視業己不起查周崇傅兩任鎭迪道篆律身嚴正辦事勤能此次兼理按察使事務持法衡情尤稱平允自奉儉薄俸入外一無所取其廉介有足多者兹忽因病出缺實堪悼惜除飭將身後事宜妥爲經理外所遺本任喀什噶爾道係衝繁疲難四項最要缺相應請旨簡放以重職守謹會同陜廿總督臣楊昌濬恭摺其陳伏乞皇上聖鑒訓示再此案改題爲奏合併聲明謹奏奉硃批另有旨欽此○○　　片再署鎭迪道兼按察使銜本任喀什噶爾道周崇傅因病出缺業經奏請簡放在案所遺鎭迪道兼按察使員缺應卽委員署理以專責成查有候補道黄光逹由軍功累保二品頂戴甘肅遇缺儘先題奏道旋補喀什噶爾道該員在任辦理地方事件廉明勤愼練習邊情嗣丁父艱開缺回籍服滿後經前護撫臣魏光燾奏請調赴新疆現辦各項差事均屬得力堪以委署斯缺除檄飭遵照外謹會同陜甘總督臣楊昌濬附片具陳伏乞聖鑒謹奏奉硃批知道了欽此○○吳大澂片再據　理善後局司道詳稱光緒十八年分部撥甘肅新餉銀十六萬兩業經分批掃數解淸今奉撥光緒十九年甘肅新餉銀十六萬兩應於年内起解三成兹己措集庫平銀四萬八千兩仍交天成亨恊同慶蔚豐厚等商號每號各領銀一萬六千兩均於十一月二十七日由局承領限十九年三月初十日匯至甘肅藩司衙門交收守候庫收批照回籍以濟要需等情詳請奏咨前來臣覆核無異除分咨戶部曁陜甘督臣新疆撫臣查明並飭將其餘未解銀兩按限接續籌解外謹會同湖廣總督臣張之洞附片具奏伏乞聖鑒謹奏奉硃批戶部知道欽此 
 
 

Page 14

 
 
[光緒十九年二月十七日京報全録]  
　　宫門抄○諭旨三道録前○發抄硃批四道○欽差大臣崔奏照章續保期滿各員弁摺○川學政瞿奏陳報考試成都省棚及川東川北各屬情形摺○又奏查辦武童閙事情形片○粤督李等奏特叅知縣勒追欠欵片○滇撫譚奏爲叅革知州摺○豫學政邵奏恭報歳試許汝各屬情形摺○閩督譚奏漳州府屬龍溪南靖兩縣被水冲塌堤岸勸捐修築摺○二月十七日禮部宗人府欽天監廂紅旗值日無引見○恭王因孫女指婚謝恩○慶王因女指婚謝恩○松溎續假十日○召見軍機皇上明日卯初二刻至奉先殿壽皇殿行禮畢還海○發抄雙福奏鳳陽關一年期滿循例奏報並土藥厘金稅數奉硃批戶部知道欽此○又關稅項下解造辦處經費奉硃批該衙門知道單併發欽此○德馨奏解甘肅餉奉硃批戶部知道欽此○又新海防捐三十三次請奬奉硃批戶部議奏單併發欽此○○二品頂戴出使美日秘大臣翰林院侍讀臣崔國因跪奏爲照章續保期滿各員弁恭繕淸摺仰祈聖鑒事竊臣於本年九月十九日恭摺具保期滿隨使十一員業經繕單照章辦理現查駐美叅贊彭光譽據報第二次差滿該員襄臣核辦出使三國交涉文牘歴代辦使事尤爲異常出力及續報期滿各員弁均屬不辭勞瘁敬繕淸摺可否仰乞天恩准照所請奬勵之處出自逾格鴻慈除將續保各員弁詳細履歴隨摺咨呈總理衙門轉咨吏兵二部分别咨行外所有照章續保出洋期滿各員弁緣由理合恭摺上陳伏乞皇上聖鑒謹奏奉硃批著照所請該衙門知道單併發欽此○○翰林院侍講學士四川學政臣瞿鴻禨跪奏爲陳報考試成都省棚及川東川北各屬情形恭摺仰祈聖鑒事竊臣荷蒙恩命到任後於十八看一月初十日開考成都省棚並照例調考松潘理番懋茵一廳資州綿州茂州各屬事竣出省安試眉州嘉定府敘州府瀘州重慶府酉陽州忠州及夔州綏定順慶保寗潼川龍安守府其敘永石砫兩廳照例於瀘州忠州附考兹於十二月二十四日回省所有考過各屬内酉陽忠州石砫與夔綏龍三府向係歳科並試臣每至一棚剴切曉諭終日在堂監視塲規嚴密尚少弊端偶有槍手冐名應點均經廪保立時指出發交提調訊辦各屬諸生不乏茂異之才曾在尊經書院肄業者淵源相承尤能講求根抵董卷文理亦多淸通足敷取進惟懋功廳及茂州之汶川地僻人少各缺額一名武塲弓馬以駐防旂童最爲嫺熟其餘考童人數衆多亦不乏命中挽强之技堪以足額臣維學校之事風氣所關當於鼓舞人才之中仍以整齊士習爲務發落文武諸生復各勉吧謹愼寡過爭自濯磨於朝廷化民成俗之意庶幾有得於萬一所有微臣考試省棚及川東川北各屬情形謹繕摺先行具報伏乞皇上聖鑒　臣經過地方年榖順成民情安謐足慰宸厪謹奏奉硃批知道了欽此○○瞿鴻禨片再臣按試各棚均極安靜惟考保寍府武童校閱劍州步箭未畢忽聞喧嚷之聲禁喝不止臣當飭拿獲二人係劍州武童梁彩舟蒼溪武童楊宗興將其枷號示儆該武童略無畏懼恃衆滋閙逼令提調官開釋枷犯該提調退入禀商各童亦擁進咆哮不服彈壓臣次日照常考試一面咨明督臣劉秉璋　飭訪拿旋據該府縣禀報先後查獲武童徐碧梅武舉歐隆晉等十一名訊據供稱徐碧梅步箭脫空因卽勾串滋閙等供臣查四川積習武童良莠不齊縣府試往往藉端閙事此次並無肇釁根由教習不能約束致武童等恃衆滋事自應分别懲創以遏刁風除由該府縣録供詳由督臣照例懲辦外理合附片陳明伏乞聖鑒謹奏奉硃批知道了欽此○○頭品頂戴兩廣總督臣李瀚章頭品頂戴廣東巡撫臣剛毅跪奏爲查明知縣徵存正雜欵銀米並虧欠倉榖延不完解請旨革職勒限嚴追以重庫欵恭摺仰祈聖鑒事竊據廣東布政使覺羅成允督糧道韓文鈞會同交代總局可道詳　查有己故前任澄邁縣知縣李德重欠解徵存正雜欵銀二千七百七十餘兩米四百七十餘石倉榖五百八十四石零迭次飭催未據完繳分毫詳請勒限叅追前來臣等覆查無異相應請旨將己故前任澄邁縣知縣李德重卽行革職勒限四個月嚴飭該家屬於限内將欠解銀米等欵掃數全完倘逾限不完或完不足數再行照例從嚴叅辦所有叅追知縣欠解交代銀米倉榖緣由謹合詞恭摺具陳伏乞皇上聖鑒訓示謹奏奉硃批著照所請該部知道欽此○○頭品頂戴雲南巡撫臣　鈞培跪奏爲特叅縱差釀命之知州請旨革職以肅吏治恭摺仰祈聖鑒事竊查前據署廣西直隷州知州兪炳奎詳報赴州屬落那曹地方相騐　人余小大戳傷楊小老身死一案附詳内稱該州行抵該鄕借宿儂家所帶差勇於吃飯後均各迷倒謂係儂婦卽余小大之胞妹置毒水申解救得蘇將該儂婦拿獲旋卽脫逃畏罪自縊等語臣因情節支離批司飭卽在案嗣據夷民陸光和以州差高順等隨同該州相騐被伊妻陸羅氏煮飯下毒逼斃伊妻並踢死幼子等情具控核與州詳互異當查飭司先將該署州撒任一面委員卽用知縣唐樹譽調取諳仵會同接署知州陳建墉騐明陸羅氏實係逃出自縊身死帶有鐵練幼子陸小三亦係縊斃屬實各屍均有搕掽傷痕填格通詳並將差役高順等的省審辦據雲南府知府鄒馨蘭詳由藩臬兩司詳請先行叅革前來臣查該署州兪炳奎於詣騐命案隨帶差勇多人因儂婦煮飯供役不將置毒虚實立時訊明輙據差役一面之詞鎖押婦女以致釀成二命實屬輕聽妄爲相應請旨將前者廣西直隷州知州補用知府前先補用同知兪炳奎先行革職以纛吏治除咨部查照並飭提　一千犯証審明擬辦外謹會同雲貴總督臣王文韶恭摺具奏伏乞皇上聖鑒訓示謹奏奉硃批着照所請該部知道欽此○○河南學政臣邵松年跪奏爲恭報微臣歳試許汝各屬情形仰祈聖鑒事竊臣於閏六月十八日謹將考過河北三屬曁河陜各棚情形恭摺奏明在案旋於七月二十二日出省先試許汝二州次衣南汝光三屬於十二月二十六日試畢回省各學文武童生如額録取臣每至一棚仍前嚴密關防力防弊竇間有一二槍冐俱經各認保廪生查出指禀發交提調官訊辦武童南汝光三屬向有冐名頂替之斃臣略爲變通於此三屬先試步箭嚴飭各認保廪生認眞稽察亦皆剔除殆盡文風以光州屬下爲優南汝二府亦均有可觀許汝二州稍次武風以南陽屬下爲優餘所録取俱不乏挽强命中之技光州一屬梢次竊惟　國家建立學校培養人材允宜器識爲先文藝爲後臣於奬賞時均勛以立品讀書通經致用武則勉以束身安分謹安學規冀仰副　皇上作人之至意查歳試尚餘開歸陳三府四棚臣擬明年開印後卽行出省以次按臨所有微臣續考二府三州情形謹恭摺具奏伏乞皇上聖鑒再臣經過各屬大雪並霑閭閻極爲安謐堪以上慰宸厪合併附陳謹奏奉硃批知道了欽此○○頭品頂戴閩浙總督臣譚鍾麟跪奏爲福建漳州府屬龍溪南靖兩縣被水冲塌堤岸勸捐修築以資捍衞恭摺仰祈聖鑒事竊查漳州府屬本年秋間被水情形當經臣附片奏報一面分飭府縣認眞查勘嗣據禀報水退甚速田禾不致慨被淹傷惟龍溪南靖兩縣河高水急倒塌堤岸甚寛己成災象被水災民先經由縣開倉賑濟實勘得龍溪縣應修堤岸七百八十九丈三尺南靖縣應修堤岸閘壩一千二百七十七丈六尺鄕民突遭水患困苦不堪斷難自行修復若不趁冬令水涃官爲籌修來春山水漲發沿河一帶必成澤國據印委各員切實勘估每丈實需工料銀一十七兩二錢八分共需工料銀三萬五千七百餘兩擬就漳州一府地面設法勸捐以工代賑所捐之銀懇惟奬叙由該道府移福建游司善後局司道核詳請奏前來臣查龍溪南靖兩邑河道高於縣治所有田園廬舍全賴堤壩捍衞兹被冲塌堤岸廣至二十餘丈洵萬不可　之工其被水災黎雖經開倉賑濟不過權救目前冬春爲日方長尚須籌欵接濟而庫欵奇絀又不能提動正項該司道籌擬就漳州設法勸捐以工代賑一舉兩得所估工料亦核實無浮惟閩省現辦順直山東賑捐己飭漳屬一律勸辦該處現亦被災勢難兼顧合無仰懇天恩俯念龍溪南靖二縣堤工緊要災民急　賑濟准照順直山東成　就地勸捐仍照部　賑捐章程以四成實銀上兌請奬虚銜對典貢監翎枝及推廣各條由藩司核給實收歸閩省造册請奬一俟捐銀足敷應用卽行　停以示限制除飭該道府　　　委各員赶將堤岸修築完固造册報銷外謹恭摺具陳伏乞皇上聖鑒訓示謹奏奉硃批著　　請該部知道欽此 
 
