# 1905 - 193 - 4911586

 

Page 1

 
 
[電傳上諭]  
　　六月十七日奉上諭張廷燎著開缺另候簡用廣西布政使著張鳴岐署理欽此同日奉 
上諭奎俊著調補吏部尚書刑部尚書著溥興調補特圖愼著補授理藩院尚書欽此同日奉上諭張人駿著調署山西巡撫湖南巡撫著張曾敭調署均著迅赴署任欽此同日奉 
上諭世續著授爲大學士那桐著以外務部尚書協辦大學士欽此同日奉 
上諭都察院奏巡城御史用刑不愼據實紏參一摺前因改定法律停止刑訊甫經降旨乃該御史瑞璐以錢債案件濫刑斃命賢　荒謬湖塗僅予撤去巡城差使不足蔽辜瑞璐著即行革職以示懲儆欽此 
[電傳宫門抄]  
　　六月十七日召見軍機榮銓 
[日本改定法律沿革攷續十七日稿]  
第二章委員 
第六條法典調查委員分爲主查委員會及委員總會二種 
第七條主查委員會分定期委員會及臨時委員會二種定期委員會每星期舉行一次委員會有必須之時由總裁召集之 
第八條委員總會有必須之時由總裁召集之 
第九條起草委員應於定期主查委員員報告其超草事務之進行日問其意見 
第十條凡須預先議定之重要問題起草委員應提出於定期或臨時主查委員會問其意見 
第十一條總裁於起早委員及其他主查委員提出之問題認爲必須之時可付委員總會會議 
第十二條法典修正草案之議决以主查委員會之議决爲豫定議决以總會之議决爲確定議决 
第十三條法典修正草案必須經豫定議决及確定議决 
第十四條總裁認爲必須之時於己弳豫定議决之草案得數次付委員會審議 
第十五條已經確定議决之修正案若認有缺漏錯誤或與其他法今有抵牾之時總裁得付委員總會再議 
[第三章議事規則]  
第十六條委員會以總裁爲議最議長有事之時副總裁代理之 
第十七條議長掌整理　塲 
第十八條委員會之議事及分配之議案均應秘密 
第十九條委員會以委員半故以上之列席爲多數 
 
 
 

Page 2

 
 
第二十條委員會之議案自會議三日以前分配於各委員但緊急之事件及法案外臨時之發議得議長之許可者不在此限 
第二十一條凡發言須得議長之許可並須起立 
第二十二條一委員之發言時他委員不得發言 
第二十三條法案之會議議長以每條均作爲議題但有時得併數條爲一議題 
第二十四條凡爲議題之條項議長使書記朗讀之但由議長之意見有時得省朗讀 
第二十五條一議題之議事終結以前不得論及其他議題但他種條項有與討論中之議題相關聨者不在此限 
第二十六條凡欲修正法案者必先提出修正之成案 
第二十七條修正之發議非有贊成者不得爲議題 
第二十八條議長於漢題之事項得在本席述其自己之意見第二十九條同一議題而提出數個之修正時其决定之次序由議長定之 
第三十條會議之可否以過半數决之可否同數者由議長决之 
第三十一條凡出席員不得不加入可否之數 
第三十二條决定之際不在議塲之委員不得加入 
第三十三條此規則於主查委員會及委員總會均通用之 
[  未完]  
[美總領事函覆滬道聲明美約將來必能改良]  
　　日前滬道詢問美領事禁約改良之切實證據兹問美領事昨已函復滬道略謂現敝國剛值議院停議之期須至西歴十二月方可開院十八日上海實行停用美貨之脫曾君早數月曾函致敝處中述敝國大總統有優待中國官商及遊歴學生之諭曾君旣知大總統已降此諭而柔大臣在滬亦具說略送於商會逆料將來總能满足兩國商民之意可知彼此立約本旨欲使此後兪加親睦萬不稍起爭端不然又奚用此新約爲乎十八日停用美貨之說果確該會求速而反以致緩因事旣决裂該約成立之期轉未可必卽希貴道轉致商會仍照前議以待新約之成如必欲强而致之則非本總領事所敢預知也至商會如有信函欲致駐京柔大臣本總領事仍願代爲轉寄云云（羣） 
[公議實行不用美貨之特别大會]  
　　十七日午後四點半鐘滬學會及本埠學界商界工界並各埠派來之代表人假西門外務本女塾大講堂開特别大會公議實行不用美貨辦法男女賓到者除上海各學會各學堂及内地商界學界代表人外木埠商界中到者洋貨董事蘇君葆生邵君琴濤絲業董事施君子英火油業老順記南順記錦章等雜貨業愼裕等紙烟業福和祥　　業可熾等及錢業參業麻袋業糖業南北貨業海味業廣帮建帮漢口帮山東帮商務總會商學會等計共一千四百餘人先出楊君月如宣布會塲規則次由吳君畹九宣布開會宗旨繼由馬君相伯演說言中國數千年來未結團體今因外患學界商界遂能聨絡一氣尚爲中國不幸中之幸惟不用美貨一事我國倡議己兩月而新舊美便尚謂我國素無團結力抵制之說無足懼者試問在座　君能忍受斯言否其實不用美貨係我人自主之權無論美人不能干預政府亦不能禁止故此爲至容易之事無　商量者又痛　天下只有自立决無依賴他人之道有人以爲不用美貨有大不便於我國者譖語耳是故我人如能協力寶行則日本尚可勝俄安知我國不能挽回美約云云穆君恕齋演說大旨謂不用美貨一事須堅持到底繼由吳君畹九宣布蘇君葆生自願賛成公議六月十八日以後誓不再定美貨又由徐君鳳石代表蘇葆生葉洪濤邵琴濤三君願自後不定美貨之意　畢在座一律舉手决議即日不用美貨並助各商業共籌處置現存美貨之善後辦法並儗稿送出商務總會電致外部商部及各埠末由馬君相伯三呼萬歲而散（外） 
[滬南商學會請會議實行不用美貨傳單]  
　　滬南商學會於四月十八日籌議抵制美國工禁其第一條爲不用美貨至本月十八日適满二月實行之期已届卽於十八日午後二時在南門内俞家弄本會開特别大會公議實行不用美貨辦法昨已發佈備單請商界中人於今日蒞會集議（容） 
[揚郡義務學堂續議抵制美約情形揚州]  
　　揚郡義務學堂因美禁華工事特又派發傳單邀約同志於本月十一日在原處續議等情業己錄紀前報兹將續議各情錄左是日兩點鐘同人雲集於是陳馮两敎員曁發起人汪君當衆演說曰上月三十日聆諸君崇諭本堂已聨合上海公會今日復蒙兌降具見同情總之苛約一日不改良我等此志不容稍懈目下兩月限期將满凡我同種自當實行抵制之方昨蒙公會致函並寄到美貨名色清單一紙是以本堂現有應辦之事亟應公舉學界商界中各一人爲辦事員俾提綱挈領各事得以次第施行於是公舉該堂教員卽此會發起人汪君子實爲學界辦事員汪君品端學粹素爲人所欽仰卽後至者聞之亦皆欣然承認商界因今日猝改會期問有不能分身來者旣人數不齊未便遷就容再公議衆皆允諾而散（及） 
[粤東紳商禁用美貨之辦法廣州]  
　　粤東紳商於六月初五日假座十八南廣益會集議實行不用美貨辦法是日到者咸以此舉關係國恥稍有知識者應表同情但恐未及周知特組織一拒約會肩任其事會内所需演說支應編輯書啓各員均己公同聘定俾得實力從事云○新寗某君以籌抵美約一事現尚未能普及誠恐終不能實行反貽國恥筀來省刊印誓書稿歸鄉派送如有志不用美貨者將姓名塡註稿中每逢星期將稿送回以覘民志其稿先叙苛約事其誓略謂今公議實行不用美貨以爲抵制並願力行傳佈勸勉國人惟旣矢誓終身踐行如有陽奉陰違破壞公例神鬼誅譴雷火焚殛皇天后土實聞斯言某年月日立誓書某人并聲明此誓書定以美國苛約註銷之日書此誓書亦公同註銷（谷） 
[厦郡華商社會拒美禁約厦門]  
　　一本會係爲抗拒美國苛祭華人入境續約而設彼之衊我人羣絶我生計可謂極矣而以閩粤最爲關係閩人中則以漳泉人尤爲切膚之痛然國權　所不逮故以民族爭之今幸民智漸啓四方誓應我閩同胞尤宜各自奮勉各用能力而爲全國之倡一特設會所於包武廟華商會議公所公議領袖會員各認職任以專責成時常會議討論以期集思廣益並佈告各埠同志彼此聯絡互　咨照必期逹我目的而後己一募集前此美國各埠及古巴吕宋等埠虐待華人之惨 
 
 

Page 3

 
 
酷及一切關於此案之言論計策編緝成書分送四處務使普國共知人人自能不用美貨則裨益大局多矣一漳泉内地必須有人運動務使家喻戶曉個人自知國恥團體民權抵抗種種義務又須城廂多黏廣告蓋内地之往吕宋經商者爲數甚多縱不爲一國大局計獨不爲身家計耶將來萬一他國效尤英法荷葡南洋屬地一律苛禁虐待則閩人不爲餓殍者幾希一美貨來厦以布疋麫粉煤油紙烟爲大宗係由香港轉輸入口爲多本會亟須聨絡香港郊戶布莊餅鋪油鋪雜貨鋪各店戶應辦貨物皆以他國之同類者代之不費之惠稍具人心者當必樂爲不然同胞受人鞭　殘虐而無反動力卽恐此後各國人不以人類待我矣一我商家現存美貨未售不論外從此各須同心協力凡遇美貨不論居家行戶直接閒接公禁概不得買賣銷用美貨字記花色墨號列後一我商家向所有銷售美國華貨或暫收藏待時發兌或賣與别國商人公禁概不賣與美國人一我商家凡有運貨往來公禁概不得與美國輪船運載一不論我何等人公禁概不搭美國輪船一不論我何等人房屋　禁概不得租賃與美國人一凡我商家輪船公禁概不得運載搭附美國貨物及美國人一凡美國人所設教會吾人未入其會者公禁勿入而己入其會者與欲入其會者亦均公禁勿入而改投他國所設之教會一凡我華人爲工則公禁概不得挑運美貨爲役則公禁概不得與美國人雇用一凡美國人充教習之學堂我學生均當約期解散俟叧聘他國人充教習然後再入學習若本處之同文書院其捐欵多出華人竟歸美國人綜理教督然内容缺點旣多課程又劣兼通漢文者百不獲一就學者不過爲身家口腹計將來只能養成無數漢奸民蠧與我國家所詐學堂格式相去甚遠華人子弟入學不惟無益實有大害凡我華種有志學生尤宜及早約期解散另圖改良庶可成爲造就眞才學堂之望一反對之力結果如何此時尚難臆度但自本六月十四日起算美國苛禁吾人入境續約如仍不照公理改良凡我同人當謹守以上各禁約不論美國如何壓制恫嚇我國民總以至死抵抗爲宗旨庶免貽外人以我國民無團體之譏如有不明大義背道而馳或陽依陰違者則是害羣之馬公德賊本會立將其鋪號姓氏里居貨物尅日登報佈其罪狀不惟勸衆勿與交易凡我華人種子從今以後公禁不得　其通慶弔聨婚姻交通財帛及同居處直以獸禽類視之是爲約（外） 
[外部電飭造報收留戰國弁兵用費京師]  
中立　收留戰國弁兵所用各費須向戰國索還外部已電請南洋大臣轉飭上海道按欵詳細造册按月報部（聚） 
[德使照會皇城東南角己停止演槍北京]  
前者德國借用皇城東南角一帶爲演槍之地經外務部工巡局照會駐京德使謂地近禁城恐震動墻垣有傾倒之慮請移　操演日前德使穆默君照會工巡總局略云本年五月二十九日接准照稱轉飭本國考統帶將在城内東南角設演槍一切物件收回等因前兹據考統帶聲稱本年五月二十九日起業經停止在内城東南角演放槍枝並自六月初一日起動手拆卸所設演槍一切物仵前承貴大臣通融借用作爲演槍處所請本大臣代伸感課之忱等因本大臣除據情轉逹外此事經貴大臣和衷辦理本大臣亦應將感佩之衷持致台端專此聲覆並嗚謝悃云云日前已由工巡局六臣那大金吾委員將地勘妥交工巡局收回管理矣（龍） 
[龍岩州居民聚衆罷市拆毁鹽局厦門]  
　　五月二十五日龍岩州鄉民某甲肩挑曰米一擔至州城求售行經總局門首某司事疑係私鹽喝令放下旣又有意刁難遷延至夕陽西墮時始來扦騐則並非私鹽鄉民以此米不及銷售與之理論鹽局巡勇隨持刀砍甲要害立時斃命州城内外各鋪戶以及各居民聞之咸抱不平各　遂一律罷市一面飛報州遵黎景嵩直剌相騐黎直剌聽鹽局一面之詞置之不理居民愈聚愈衆約有數千之多立將鹽局拆爲平地此事尚不知如何了結也（因） 
[泉南近多結會福州]  
　　福建泉郡南鄉一帶恒有會黨其初起於東西佛兩會尤而效者竟至無所不有如英林鄉則曰太子爺會井林鄉則曰郎君會潘徑鄉則曰七王爺會又有子龍會紅旗會城隍會名目繁多不能悉數倡首者原爲雄長鄉里起見乃至聚集衆多甚至以此會而聨彼會以彼會而壓此會將來不至釀成禍患不止司地方者其爲之消釋勸導以弭患於無形也哉（列） 
[趙留守奏調學生赴奉天未果京師]  
　　商部奏調　業回國之日本留學生章宗祥曹汝霖錢承鋕陸宗輿等共十三人除章宗祥已經該部奏請以學習主事留部差遺外其遭錢二人亦經該部分司委用併充要差前經學務大臣奏請考試日前在保和殿覆試共取一等八人二等五人曹陸二人均列一等錢列二等現在趙次珊留守將赴奉天新任以奉省需才孔亟非有熟悉法律專科之員不足以資治理因特具奏調章君等四人隨同赴奉併咨商部請照所請聞商部各堂之意以該生等現充要差正資辦理而章君等亦有不願赴奉之意大約此事祇可作爲罷論（光） 
[奏請頒賞奥臣寶星京師]  
　　據外務部人云王大臣議商現擬奏請頒賜與國外部大臣果樂仕奇頭等第三寶星俟奉旨後卽當發交駐典大臣轉遞（人） 
[方都戎並未解甯蘇州]  
　　昨報紀江督周玉帥密提方戎一事兹悉藩司效方伯以方都戎壽山雖爲洪帮夥匪在金陵攀供然係六年前之事且以方再三跪求故以去邪歸止詳覆玉帥想可免子起解矣（　） 
[詳定劃一軍服安慶]  
　　日前皖省營務處以編攺常備軍第一恊所送衣褲清單核其軍衣多自一尺八寸至二尺二寸褲自三尺至三尺三寸不等因詳請撫憲略云竊查方今營制首在整齊而軍服一端尤爲顯見若不考求定制則長短錯縱殊不足以肅軍容兹據各營呈送尺寸清單長短相懸至有三寸一營已不能劃一推之各營必更可知若全軍排列校塲難免參差之弊按練兵處選募格式身體限四尺八寸以上南人軀幹較小酌減二寸又軍服表上衣須在兩膝上三寸處相齊下褲以高貼骽根爲度據此則雖未明定尺寸而以選募格式證之亦即在其中安省現編各營係就原營挑選勢難求其一一合格然軍服亦不能不按照四尺六寸身材酌定兹擬上衣以二尺長下袴以三尺一寸爲度即其間驅幹微有長短要亦不過分寸服之而有過長過短者是其人必有乖格式應在開除之列云云（係） 
[再諭軍人易服鎭江]  
　　江督曾札飭各防營所有武 
 
 

Page 4

 
 
弁兵丁一律照奏定章程改換外國服色嗣聞各營以訛傳訛謂有須剃半髮情事以致相率鼓噪爰再通諭各營以安兵心並宣示練兵處奏定軍服章程以軍帽雖改洋式而髮辮應准盤起並無削去半髮字樣自示之後各營倘有造謠生事弁兵務著從嚴究辦（常） 
[國子監满蒙學堂開辦京師]  
　　國子監前擬設立满蒙學堂已誌前　兹悉各堂憲議商謂此事業己奏明奉旨依議自應早爲開辦以宏教育擬即出示曉諭八旗满蒙漢軍及駐防屯居在京子弟一體知悉有願就學者務於六月内到堂報名聽候定期考試等語約數日内即須出示矣（人） 
[徐州道開辦師範學堂鎭江]  
　　徐州道袁觀察現擬仿照甯蘇兩省師範學堂章程在徐州開辦學堂一所以開風氣惟工程浩大所需木料至六千餘根之多特委郭令文徹蒞鎮採辦並移請常鎭道頒給護照沿途關卡一律免繳稅釐（言） 
[戶部裁吏之影響京師]  
　　戶部張大司農日前面諭廣西等司司　飭將常年所入軍需報銷地丁錢漕飯食銀兩等項數目詳細查明分行列册統計若干呈堂查閱俟核妥後奏請一律化私爲公故近日該部書吏極爲掃興（人） 
[戶部允撥修築馬路欵京師]  
　　京師各處通衢律改修馬路嗣因欵項不足或作或輟故尚未能修齊日前工巡局大臣商之戶部各堂已允撥銀二十萬兩刻經那大金吾面諭委員督飭工役卽日赶緊興修矣（人） 
[崇文門監督諭速騐貨京師]  
　　聞總理崇文門稅務監督面諭奏派各委員現　天氣炎熱所有貨物到局應速詳驗不得藉詞查核貨單任意遲滯致滋弊竇擾累商民並飭轉諭堂委各員如有貨車到時立即騐看放行倘再延阻定當記過（人） 
[禀請試騐玻璃砂質京師]  
　　職商汪錫兀以順天府屬房山縣境所産之玻璃砂質極美因無爐廠可以試驗遂呈請商部工藝局委員擬借該局之玻璃科爐房試驗委員據情轉禀各堂刻己奉批准如所請矣（光） 
[官銀號改名接辦鎭江]  
　　常鎭道郭觀察以前辦裕通官銀號之尹姓業已病故查有黄中書鼎堪以承充爰囑將所有產業各契據存道作保估值四十餘萬金因　號專收關稅有關國課不得不益加愼重至號名則改爲義通云（思） 
[鄂督議購楚報館武昌]  
　　漢鎭楚報館當未經出報之先張宫保已飭施植之司馬向駐漢英領事密商两次願出重資購歸官辦嗣因領事不允故爾中止詎楚報發行後所紀官場各事盡數情指摘不少隱諱張宫保怒之而無如何邇因股東劉祥之子與主筆大起衝突幾致動武於是各主筆均辭館東歸事爲宫保所聞因擬飭人向劉直接照價購回（文） 
[工藝局女藝師自盡江甯]  
　　省垣城北工藝局女　藝徒皆自清節普育兩堂挑選年力少壯者分習紡織等事奈因其女藝師督課頗嚴衆藝徒咸以爲恨散布　言敗具名節女師訴諸廠委　員不理慚忿交迫日昨吞烟自盡於廠中　辦方太守政令即從　殯哈並厚給埋葬之負父其家　具　又　該廠　撤委以慰死者之心（道） 
[内河小輪傾棄煤灰辦法巳擇定四條]  
　　行駛内河小輪船傾棄煤灰章程滬道曾函送領袖總領事察核歴久未復近經滬道切催去後聞昨己擇定辦法四條照復滬道實行之期當不遠矣（亦） 
[蘇臬令將公廨修改男女押所繪圖移覆]  
　　探聞蘇臬朱廉訪昨日移文滬道袁觀察令將會審公廨女押所若何修改充繪圖貼說移核奪（英） 
[曳客妓女又押西牢]  
　　昨日五白九十五一百九十一二號華捕解在途曳客之雉妓花紅心謝阿寶至會審公廨英德副領事仍欲判押西牢孫明府不允謂妓女不應科以管押西牢之罪貴領事如此偏斷誠恐於事不公貴領事如必欲管押本廨與棲流女所二處均可若押於西牢斷不可行爭辯良久德君執意不允竟將西國文書簽出明府無可如何卽在中國文書上註明英領事强行判押實屬無理取閙等字不判罪名（見） 
[整頓製造局新章]  
　　南市製造局自與船塢劃分後總辦魏蕃實觀察因前定章程不甚詳妥續又擬章四則札飭各廠總稽查杜大令照章辦理兹錄於下一飭各廠凡銀錢料物均由總稽查處點騐收發酌量辦理一凡領物料等仵均由總稽查處發用三聨憑單照單領取一凡文案報銷等處收發一切公文送稿後即送總稽查處過目簽押然後發行一凡各廠員司所辦各事應節省裁汰之件均由總稽查處會同會辦方道認眞辦理事事求實不得稍有含糊（近） 
[佔計船塢所分價值]  
　　南市製造局前奉江督周玉帥札將船塢改爲商塢劃分接辦總辦魏觀察卽將輪船塢煱爐等廠撥歸葉軍門接管共估所撥各廠價銀約七十萬兩計船塢歴年經營約三十二萬兩煱爐約十萬兩其餘房屋物料各件刻尚未曾分妥須俟督委唐觀察再行由寗來申方能分清云（近） 
[英界公警]  
　　昨晩九點半鐘時英租界六馬路潮陽樓附近失火旋卽枚息（見） 
[日本水師提督函謝義大利國造船廠]  
　　義國乾糯亞地方有一阿撤而佗阿姆司脫郎著名之船廠在日俄開戰前該廠造有鐵甲巡洋艦兩艘後爲日本購去改名日進號春日號維時該兩艦由船廠地方起碇一路至新加坡速力甚雄竟無片刻停留今對馬島一役據聞由日本水師提督奢科君電致該船廠聲謝奢科君日本水師中第一人員兹將電文錄下該巡洋艦日進號春日號在對馬島本與敵軍相隔不遠且攻戰時亦經臨塲助戰適當敵軍猛烈砲火之衝　鐵甲毫無洞穿損傷處臨陣實與戰鬥艦無異因其所造鐵甲之堅固能耐砲火也戰後尚在海面駐泊五日之久巡察俄國船隻本水師提督因此次功成獲勝得力於該兩艦不少心甚欣喜用申答謝貴船廠　意（容） 
[俄將電告日兵攻擊庫頁島南]  
　　十六日英京來電云俄林　維樞將軍發電致俄政府調本月十二日日兵　擊庫頁島之西南納　　地方 
[俄國重設自治會]  
　　十六日英京電云　國　 
 
 

Page 5

 
 
治會已爲俄廷禁止現會中人重設一會將於十七日在本斯科地方開辦警察雖向禁　然會中領領仍不允其阻止也譯字林報 
[俄將電告日船駛入奥爾加海灣]  
　　十六日英京　云满洲俄義維樞治軍電告俄政府云日本魚雷船數戰已駛入海參成北之奥爾加海灣 
[法政府賜英艦員寶星]  
　　十六日英京電云英大西洋艦隊現在法之勃來斯脱埠艦隊之兩海軍二等副提督及各兵輪之船長由法政府賞以寶星其品級不等 
[俄皇贈已故法船員花圈]  
　　十六日英京電云英皇當法國殁於海底行輪之船員出殯時特餽送革嚴之花圈一枚按此船己於昨日枚起 
[查明擱淺紅海之船名]  
　　十六日英京電云英路透電局駐紅海夔屯埠訪事人電稱在紅海雜勒地方擱淺之法郵船係安南郵船非卡力度尼亞郵船譯文匯報 
[惠書誌謝]  
　　昨承江海關惠惠示光緒三十年通商各關華洋貿易總册上卷是年日俄戰事與往届情形微有不同凡商業中人不可不一爲查考也合書數語藉鳴謝忱 
[第四次贈藥誌謝]  
　　昨承位中　堂送來急救散臥龍丹正氣丸囑爲分送合書數語代逹謝忱 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇撫派員赴清江]  
　　　　　　帥派轅下洪都戎至清江　　　　　　　　　　　缺額現己在吳公祠　　　　　　　　　　　少因須身　年富不染　好　　　字者　合　　不易易也（　） 
[徐州設局分兌銅元江]  
　　近來江　銅元所出愈多而每日銷數不　暢旺　辦楊芝育觀察奉上憲行文在徐州設局分兌以廣　　　　巳派司事數人　往定於本月　日開兌（　） 
[改委醫寮坐辦江]  
　　警察局坐辦濮大令文波業赴常　道　辭差由江督飭　汪　生大令蒞鎮棲辦（　） 
[楊河各塲險工已見揚州]  
　　　　　江各壩向例水大則啓水小則閉然一啓一閉工需甚鉅近年因欵項支絀遇水漲時凡人力可施者務令竭力保護必至萬不得己始行啓放蓋恐　决則將來堵築經費更大也刻下已屈伏汛河流日漸增長各壩岌岌可危管壩者昨特至淮南總局　报情形局員聞之立即派人前往履勘將何處　如高何處應培厚逐壩詳細勘明以便轉禀運　請永　行（方） 
[貴州提督回籍清江]  
　　貴州提督　　門萬才於十七日由清江開船　天妃　渡　　回潁州原籍終制（松） 
[尹稚山案訊結楊州]  
　　楊郡尹　山虧欠公欵甚鉅經前任江都縣朱大令提集尹娶胡氏及受寄資財之錢某到案一再研訊大令檢查　存各物判錢呈繳三萬金未幾錢病斃押所新任江都縣陳大令蒞任檢查前卷將錢妻某氏提案諭令仍遵前判詎錢妻堅稱並無此數嗣經卜游檄委王季棠觀察來揚督審錢妻仍不肯承認昨又奉上憲札催謂錢如再不遵繳即將全案人証卷宗解蘇山臬司新提訊鞫於是大令等又復提訊並再三開導聞錢妻己　遵前判當堂具遵繳切結大約此案可就此了結王觀察亦擬於日内回省銷差矣（萬） 
[航船刧破獲寗波]  
　　鄞江橋小航船於前月二十五之夜突被盜匪搶刧報由縣主高子勛大令飭差跴緝日前由縣署線人拘獲是案夥盜唐福興一人解縣經高大令鞫訊唐供同黨行劫共有十二人小的僅分臟洋二元絲綢一塊質洋十五元其洋均存在同黨陳之喬身畔其人已與小陳同逃至奉化大橋某烟間大令得供遂將唐訂鐐收禁一面飭差赶赴奉化緝拿逸盜歸案訊辦（政） 
[嚴懲賭棍類志甯波]  
　　著名賭棍奉邑人張道發張毛毛等日前至寗郡君子營同鄉傅挺秀家聚賭有胡姓之妾被傅引誘共賭輸洋二百餘元經胡姓至就近左營署禀訴當由陳遊戎派兵將張等拘送鄞縣署縣主高子勛大令判各笞責千餘板以　○鄞邑陶公山有著名賭棍忻小成經地方官訪拿　　　忻與洲設花會　　　　　一　日　　　　　　大令　　　營往　　　　　　　　　　大令　　後　　多名赴　　　　　　　　　　（　） 
[大東]  
　　大東總　局在清江　集　頑兹心　　小　往來　在年　停　　彼處正當　卿　海　急不　　否垂久　　　 
[互調塲缺揚州]  
　　運司恩都轉查得通局　利塲缺頭届期满因特檄委本署知　槃鹺尹調署遞遺知　委新選草　塲徐鹺尹署理又板　塲缺緊要檄飭現署角　塲萬鹺尹前往接署至現署板浦塲正任金沙塲張鹺尹訪回本任所遺之角斜塲則遴委淮北大伊山卡員陳鹺尹　　前往庖代　已詳奉督鹽　批准當卽　示轅鬥一面札飭分别遵照（化） 
　　銅山縣　報麥收分數浙江 
　　日前徐州府銅山縣東陳二麥收數情形略謂縣境高卑地畝二麥現已結實收成可期中稔淮低窪之區積水退　入夏天氣過冷未能一　發揚花復　風　折率多受傷通　匀寡約計收成六分有奇（　） 
[鹽險遭沈沒揚州]  
　　上月杪有北鹽船兩艘連帮下駛行至海頭左近忽爲大溜所逼撞　二橋　上勢將沈沒正在危　之際幸各漁船曁救生船飛駛而至竭方救援始獲安全然艙面鹽包浸　撫 
及漂去者已不少矣（化） 
[海州分司赴板浦開綱清江]  
　　板浦鹽地以五月開綱海州分司須蒞板署俾得督辦一切事宜並委各項催督差使以資襄助須至九十月間方可畢事茲悉方分轉臻壹已於日前遄往彼處所委各員亦皆紛紛隨往矣（松） 
[幼童作賊被獲楊州]  
　　楊城近來竊案瀕閱地方官疑城内必有窩屯之家因密飭團男幹捕四出巡查昕宵勿懈前夜突於彩衣街彌陀巷左近緝獲竊賊一人年甫成童而矯捷異常慣用軟棟猱升人内而後開門放進羽黨此次被獲並遺軟梯一架翌晩又於舊城獲住同黨名當經先後禀由甘泉縣宰飭暫覊禁想城中各竊案或不難由此根追也（化） 
[縣令處置機匠停工之得法鎭江]  
　　鎭郡　匠停工一事己屢紀前報兹悉丹徒縣郭子華大令訪得江綢機匠停工井非求加工價實係爲爭論尺寸而起自與聚衆要挾無理取閙者情形有别蓋綢號向例於核算工價時織綢一丈　照八尺八寸價厥後增爲九尺二寸機匠猶未能满意致停工作且時至綢號喧閙幾滋事端郭令爰一面傳諭綢問减扣尺數本非公理姑念習俗相沿准按九六折核算以卹商情一面傳諭工頭督匠卽日　機如再有無厭之求即照刁風懲辦（思） 
 
 

Page 10

 
 
[裁撫行期清江]  
　　已裁淮撫恩藝帥交卸漕篆後定期十三日啓程至馬麗生軍門赴漳州鎭任則行期尚未酌定也（松） 
[潮汕紳商上商部王參議禀] （爲潮汕鐵路攙入洋欵事） 
　　東爲潮油鐵路攙入洋股遠章喪權復碍水道據實瀝陳粘乞恩准團禀大都嚴行釐剔會勘酌改以重路政而保　土事竊聞鐵路之要案三曰資本曰工程曰管駕三者之中资本管駕爲重蓋資本爲利所在管駕尤權所歸權利失一而禍即倚之候補京堂張煜南前禀准承辦潮汕鐵路聲稱不招洋股在案不意關辦之初僞狀卽露爲時愈久謬妄　彰與原禀定章大相違背經紳乃霖等於四月間上禀督憲請爲釐剔蒙督憲批示等因又於本月初三日禀明道　催覆親勘各在案粘電查該公司總理林麗生所充股份五十萬元實盡出諸日本法律生愛久澤直哉之手愛久澤資本實又移諸台灣樟腦三五公司當張煜南未承辦鐵路之先光緒二十九年九月聞台灣總督嘗派正三品長谷川赴汕調查路綫值張有是舉遂謀　合而以林麗生爲愧儡蓋林係福建安溪舉人林鶴年子貧傭于厦曾爲日本大阪輪船公司買辦與張初未謀面由香港吳理卿而結温　始由温介紹而識張張林夬之合股温實爲　掇此洋股之所由來也故林之資本洋實而華名林之籍貫又洋名而華寶其所以顚倒盧實者無非欲淆朝廷之耳目防大部之糾正預爲後來交涉地步至該公司之工程師張煜南出京時己聘定詹守天佑比至勘路輿情頗洽及林股合議遂中變故張初與汕頭英商怡和洋行估工一百七十萬元而林反以一百九十萬元包與愛久澤直哉並讀定將來管駕修理等約而愛久澤乂招大倉公司包辦紳等不知張誠何心不用本國鎭道專門之伎師而用外國法筆卒業之學生不用一百七十萬元之英工而用一百九十萬元之日工更舉一切管駕包修諸權拱手而悉授之夫林麗生之資本如此所　築修　駕之約如彼張猶强曰不招洋股侈曰權由已操不知日本報章已早即而圈人其勢力範圜内矣藉曰不爾試問林籍安溪何以舍本籍而　台灣林父鶴年何以背所生而胃林○源爲叔一身孑然何以驟得鉅項是林麗生代洋人投資本於公司明甚若夫路綫之阻塞水道及損害廬墓激成事變雖曰愚民無知其實皆林麗生引狼入室張煜南養虎貽患所致今張旣竄居南洋置身事外矣而全潮一府九屬縣之土地人民財産生命悉懸諸潮汕區區鐵路之下不知該公司與外人何恩與國家及人民何仇而忍出此險很凶殘之辣手紳愚以爲路權之禍遠而大路綫之害小而速小者固宜補苴大者尤當拯救理合聨名將該公司攙入洋股違章喪權及阻塞水道情形據寶　陳乞准轉禀大部遴員將該公司與日本所証管駕修理合同叧行釐正及林麗生攙入之洋股盡爲剔退並　移知惠潮嘉道憲沈會勘原定路　酌爲更改於國權路政兩有裨益地方人民始得安謐望光上禀 
[上海官事]  
　　浦東三林堂巡局員彭伯良二尹昨日飭丁到道　請假五天○昨日午後四下鐘上海道袁觀察命駕至洋務局接見丹國領事互商要公（近） 
[裁撫將來]  
　　本埠官場昨接鎭江來電知己　　　恩藝業中丞定於十九日乘江孚輪來申滬上文武各員已預備迎迓（近） 
[派員看守俄濫存棧軍械]  
　　俄艦高麗號軍械前經折卸悉數上棧惟尚未派員看守兹由葉軍門商由關道憲袁海觀觀察函致新　稅務司好君就近派巡江吏駐棧看視好君己准如所請矣（嘉） 
[派勇駐紥砲臺]  
　　制造局西砲臺地方爲局中試演槍砲之地總辦魏觀察每於試演槍砲時見有閒人羣聚而觀誠恐肇事爰於前　飭高昌廟局員孫二尹撥勇協同警兵隨時驅逐（欣） 
[推廣船塢開工]  
　　滬南製造局船塢自歸督辦葉桐侯軍門 
管理卽與總會辦商議將船塢舊基　濬深廣兹悉此項工程已由祥生船廠執事洋人命各工人將　時塢中板料拆下暫堆局中機房内新塢所用板料鐵器等已由　觀察飭機器廠生鐵廠各工人赶緊製造以便届時裝配齊全（欣） 
[製造局馬路竣工]  
　　自製造迤西直逹龍華一帶馬路前經製造局總辦魏觀察飭砲隊營帮帶張雨村于戎撥勇開工興修刻已竣事所有車馬往來直　　藥局以後局中領用軍　可以格外便捷矣（欣） 
[照料開彩]  
　　二十日爲南洋彩票開彩之期公司中入仍假定商船會館整備一切並束邀上海道袁觀察上海縣汪大令總巡朱明府以及各文武臨塲監視一面函請二十三七鋪巡防局員届時　勇照料以免閒人擁擠滋事（欣） 
[製造紀事]  
　　製造局總辦魏觀察前遣文案委員魏圖陳二尹至湖南採辦生鐵嗣經購得數千抯運至漢口電稟魏　辦派員至鄂接運觀察卽派委員唐燮速赴湖北接收魏二尹交卸後卽先行來滬昨己至局銷差矣○劃分材料委員王欽軒直刺前因公赴寗兹己事畢回滬擬仍將逐項未曾過磅之材粒挨次付秤（嘉） 
[招商承銷官鹽]  
　　閩省官鹽西路總辦江靜庵觀察以本年爲上　鹽課之期出欵甚銀故乘輪來滬擬招殷實商人往閩承辦行銷事宜（古） 
[蒞騐俄醫船水手自縊]  
　　上海縣汪大令蒞任醫船相騐目縊華水手一節已誌昨朝兹悉昨日午後大令偕　員毛君並　仵書差人等命駕至俄署會同俄總領事闊君由華順碼頭渡往　船會騐當據同船水手等禀稱死者名王如春山東人原籍尚有父母此次實因賭負自盡大令飭件役騐得諉係自縊身死因餫塡明尸格飭役備棺收殮一面諭令同船水手知照屍屬來申領棺（近） 
[賽半仙驅逐出境]  
　　白臬自稱賽半仙　在英界各客　以相術騙取資財去年犯案到堂判押西牢半年甫經釋出通同竊犯張阿全錢福生等行　奴才卿家支票衣服等物報捕查緝適白泉以信大莊票倩人向莊收取被控英公廨移解法界公廨經讞員陳大令訊供押候嚴懲昨日包探　竊犯張阿全陳阿二　福生並　留竊賊之林阿四　并吊到各贓一併解案請訊失主張才卿秦阿炳投案領贜據曰泉供與張等均不相識被賭徒金老五牽累求恩從寛質之　等認竊不諱大令判張阿金枷號一個月責五百板　錢各枷號半月責四百板林阿四　洋二十元白泉責三百板驅逐出境　交失主傾　（斥） 
[醫院逸犯己獲]  
　　昨報紀周　山　　阿木互　各受力力　送醫院求治並由捕頭派六百六十六號　往院看管旣面周　在院逸去兹悉周逸出後山楊妻在法界撞見扭交法捕房由法捕頭　　話告知美捕房　探孫阿星　往將周帶回押候究辦（古） 
[扭控僞物朦質]  
　　浦東朱家宅人朱榮生　　　　衣昨將　 
 
 

Page 11

 
 
押髮三支銅押髮一支持往小浦陀橋合應押　求質由店夥察出破定致被扭送二十三七鋪巡防局押候訊究（歐） 
[提究唆訟]  
　　鹽城人張兆峯遇同鄉江北阜寗等縣人稍有爭競彼即挑唆興訟代作禀詞惟書情節鄙俚不能成句　經上海縣汪大令訪查明確飭提訊究供多支吾大令喝責二百板遞籍　　角哀求判姑交的保如敢再犯立提嚴辦（近） 
[欠欵糾葛]  
　　新關聨陞協記銀　作經理人陳瑞源於本年二月初投會審公廨控浙人胡生源拖欠往來鉅欵會奉襄讞孫耳三明府提訊將胡押候追繳旣而聨陞號主賈海潮又控陳端源拖欠銀八千餘两亦奉訊追前晩堂奉讞員關絅之司馬提案覆訊陳供前奉諭後胡竟挺押不繳分文况小的於本年三月間曾邀公正人核算除收尚虧銀三千二百兩爲此仍求比追胡供　項銀兩因小的前與陳合做棉花生意以致虧蝕現有細帳呈驗尚求恩斷司馬以兩造轉輾拖欠該作鉅欵各有不合均著交人銀並保限半月理楚如延比追不貸（見） 
[控妻圖逃]  
　　徐阿英投會審公廨控妻徐毛氏逃匿申地尋獲圖避等情前晩堂奉關司馬研訊徐阿英伊浙江上虞人向爲石匠毛氏娶己十年從無反目今春忽被族弟德意領至申江避匿小的聞信來申尋獲同附輪船回浙詎毛氏投入浦江欲圖逃脫現由捕房救獲解案爲此求准領歸訊之徐毛氏一味油供堅不吐實司馬著押候提人証到宁　盲訊（見） 
[研訊威逼自刎案]  
　　船戶毛和尚朱寳生誣指葉開全兄弟竊行私刑吊打致關全自刎身死邑尊汪大令蒞　後於前晩提審朱　生供與葉阿三同在　和尚船上爲夥尚有小童徐小狗本月初八日永茂紗廠雇往閩行裝花小的到廠取洋一千六百元藏在客艙與姜勝勝之　同於初十夜十點鐘抵閔行小的因欲送信擬將艙客落鎖阿三關須取衣更換因此未鎖小的偕勝勝入其夥阿弟登岸同至新泰成客人　送信繼到烟館阿三與其兄周全亦來　姻小的囑阿三先回船去及小的勝勝等復至酒店飲畢歸途忽見阿三迎來云客艙内失去洋銀六百元小的　船詢問徐小狗稱阿三初次登岸不久回船伊已安　問阿三開客艙板不知曾否　洋小的懷疑根究阿三不認小的將伊兄　全喚來一同捆縛十一晨有彼處十人圖地保張榮壽到來勸令解縛並有船戶施姜姜來與地保盤問阿三始認竊洋崙放關全家内小的與施及地保押阿三到關全家内關全云洋在内室俟妻回來開鎖取出小的等俱在廚房坐守不料關全取刀自刎醫治無效旋卽身死洋仍未還乞鑒施姜姜供略同葉阿三供船到閱行與朱寶生一同登岸送信吃　後同回船上見徐小狗已　即查銀洋失去六百元朱誣小的所竊將小的與胞兄關全私刑吊打並借鐵砲壓墜兩足受有傷痕旋押至兄所開　蓆店威逼致兄自刎畢命叩求伸售張榮壽供十一長聞有船戶失洋將夥捆縛之事小的到朱船上果見葉阿三葉關全弟兄被　小的立命解釋同到茶館根究阿三承認竊洋除還債外寄存關全處二百五十元即與朱等押同往取不料關全自刎大令喝將阿三鞭背五十下極口呼寃大令以　所供　債斷無如此之速　之無隙往還訊之閔行頭圖地保洪金發供自聞葉開全自刎之　即往察　　卽身死小的來案報驗繼查肇禍緣起實因張榮壽在茶館内　朱寶生登岸後葉阿三有看守之責旣失洋六百元即非阿三竊取亦應賠償迫令賠洋二百元阿三無洋可賠押令阿三兄弟回家勒關全將田單抵借致關全負屈莫伸憤極自刎　鑒大令被拱判葉朱施三人收押朱速喚徐小狗到案候訊　限三天交縱逃之毛和尚到案延干嚴比洪回（近） 
[飯館縱火案訊結]  
　　昨晨十點鐘英副領事德爲門君蒞廨會同襄　委員孫耳三明府升堂訊案時由英捕房將新閘聚源館主任金生縱火案内各人解訊先曰捕頭傳訊任金生供此店小的與蔣阿岳及金全合開五月二十七日之夜小的於五點鐘時至西門張姓處至縱火一節實不知情張根寛供無錫人現住西門城根宰猪作内同居有七八人任於此數日内曾來寄宿惟是否二十七夜亦難記憶王洪康供在店學業是晩三更時適欲小便下樓見任蔣兩店主假寐櫃上餘不知悉其弟洪法與店夥蔡永全所供與前大略相同明府逐一覆訊畢遂　諸德者判任責五百板押西牢三年餘人開釋完案（見） 
[會訊英商克明控造屋不堅案]  
　　英商克明控鴻興升木行主人都愧庭擔保慶記木作包造遠昌機器廠房屋落成坍倒　　在屋機器求提訊追各情已詳前報前日午堂又經孫耳二明府會同英德副領事覆訊先據被告所延律師陸舌儒將都槐庭傳至案前訊問都講向做木板生意此次担保　記代造遠昌　房屋一節初　此屋本由遠昌包與徐順興木作因順興係慶記担保順興逃逸之後故由　記接手商人係保慶記房屋完工之事其式樣不符等情一概不涉立有合同可以檢呈其造費統計四十三百兩有二千兩商人曾蓋圖印其餘均不知情原告律師雪門　向都曰爾英克明相識否克明曾與爾誠及此事否都稱　克明素識惟造房一事商人只知遠昌之屋並不知克明之事故雖與克明遇見　字未經提及且慶記所收之銀均購置水木各料皆有各行開來細帳爲憑於是陸律師復將前次所供申說一遍　律師而言曰所有被屋捐壞機　修理費需洋一百二十元因房屋損壞現在不能工作且不能做生意虧　六月之久造屋自始至終逾期五個月亦應賠償一切均請堂上從豐斷給司馬與德爲門君互　之下判候堂諭遵行（英） 
[會審公廨早堂案]  
　　　　亭控王三和尚將伊妻董傳氏誘姦藏匿等情由廨差協同包探牌提至案明府判暫押本廨　君堅欲帶回捕房爭辯良久始允歸本廨　堂訅斷明府判王暫行管押董傅氏父保候訊王桂榮王老和李義成先後串竊復順須藤行等六家縀子牙筷　燈各物報由包探陳金標獲案昨日解訊判各責三百板押西牢六個月○流氓張阿毛　阿坤范　隆在山東路攫取林巧生之牙扇報捕拘案判各責三百板枷示一月○胡登燭之妻陳氏將婢月香毒毆　捕房查悉傳案明府研訊屬實判罰洋銀五十元充幼女所經費月香亦送幼女所留養○洋務局司　趙德勝之妻秦氏在怡和繅絲廠工作前日與管　人李　　一言不合互相用武氏傷及肩背等處由趙投道轅控告批奉飭提昨日解案明府以管車人略有不合申斥完案○前者美最時洋行控唐沽船買辦李錦廷司事貝連　通同作弊侵吞關稅等情　中西官訊供之下以船中副買辦蔡連查在唐沽避匿因此判將李交保員管押限十四天再行覆訊昨經捕房將蔡連　之保　人　　桂解案李延博易律師到堂候訊英德副領事商之孫明府以限期未届著李交妥保於禮拜六訊核○電燈公司洋人控工人曹小弟曹和尚相約停工致誤工作明府貫之二曹供爲病魔糾纏並非有意明府 
 
 

Page 12

 
 
　　判二曹各霸洋十元照常認眞工作○德昌洋人控駁船戶劉阿友扣留煤十墩不交求提追究訊之劉供因六天工資未付故將煤扣留明府判將煤歸還所有應給工資著照數付給劉不應扣煤判押三天○某姓家丁童升控小辮子卽朱禮記小老虫卽王小茂二人訛詐不遂糾衆凶毆受傷此上月十三日事也邇因延醫調治傷己全愈因此　捕拘辦明府判朱王各責二百板管押十四天○林巧生控流氓龔阿坤范慶隆等七八人在打狗橋堍向之記詐不遂卽將手中牙柄扇攫去報由七百零七號華捕將二人拘案請究明府判各責三百板各枷一個月（見） 
[法租公堂案]  
　　浦東丁老仲之女秀南被族人丁阿坤誘來滬上托　工顧全福曹應樓高裕蘭等轉輾圖寳丁來滬尋緝在小烟間内遇見顧全福向索尋費洋四十元丁不允旋爲包探訪聞將一干人拘入捕房昨日解案請訊丁秀南供隨族兄丁順周來滬住張家花園今顧隨父回去大令判秀南交其父領回管束餘人押交丁順周到案再核法總領事署細崽吳阿四冐洋東之名在支票上簽字向匯豐銀行冒取洋二十元爲洋東杳悉並查得陸續曾竊去大衣書籍等物共值洋一百元昨日將吳送案請辦大令與蘇繙譯會商著俟押交賠贓洋一百元再緩○陳士傑禀稱原籍浙江錢塘縣數年前在治下西門購得糧田若干畝埋葬先人棺木托就近之胡老柄代爲看管燿白由胡代完今欲遷柩回籍胡霸占不允今將田單契據呈求鑒核胡唐氏供此田向由小婦人家經管數十年來無人顧問去年廳次有人認爲先人墳墓小婦人恐受其愚投縣鑿存案縣主恐有奸人冒認盜寳情事將歴年糧串存案請移送縣署辦理大令謂今原主有田單契據呈案豈容狡賴著將近年糧串繳案候核王阿寳禀稱妻子朱氏於本年三月間潛行逃逸至前日小的來滬尋獲反答顔不相識因此扭案請訊朱氏供屢遭丈夫凌虐是以不願回家大令著交本夫領回管朿如再逃出重辦不貸○姚王氏偕子谷全禀稱家住麗家灣養媳某氏上月初過門至二十一日以歸寗母家爲名潛行逃逸不數日尋獲領回今又逃出知爲周和尚誘匿將周拘案請追大令著周押交姚媳到案再核○甘吉昌控螟蛉子桂牛逆忤行兇毆傷頭面等情奉大令訊供查有族中房長兆華兆章等到堂代桂生伸訴吉昌供此輩亚非嫉長實因借錢不遂帮同逆子插訟大令斥退著下期邀同族長來案候核昨日吉昌偕兆鵬兆鴻投案伸訴以桂生忤逆不道未便姑容請送縣嚴辦大令著下期邀同親族人証來案候核（斥） 
[美租界捕房事]  
　　前晩南潯路三十六號洋房某西人因患病身死報由捕房將屍載入驗屍所由西醫生騐明棺殮○本工錢阿林與李順法在西華德路互毆旋卽訴諸捕房捕頭飭錢自赴公廨禀控○某西人不知何故突至外虹橋堍姜愛道家將姜扭去事後由姜投報捕房飭探查核（古） 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
