# 1911 - 332 - 4913947

 

Page 1

 
 
   
 
 

Page 2

 
 
[本館第三次宣言]  
　　前夜有人在各處分佈傳單其文云（近日袁世凱特派員孟庸生輦鉅金來申聯合雷繼聲張菊生夏粹芳等主張君主立憲運動時事新報新聞報申報時報四家揑報漢陽失守等情淆亂人心凡我同胞切勿爲其所惑仍乞堅守一定宗旨以圖進行民國幸甚國民公啓）本館閲悉之下殊深駭詫漢陽失守消息歷據專電並見中西各報（本館已兩次宣言）亮明白之士當不再以揑造相責至於袁世凱派孟庸生輦金來滬運動之説即本報所揭載以警告同胞者請覆按九月廿五廿七十月初六三日本報（九月二十五第八電清廷密派江蘇資政院議員孟昭常挾巨資來滬遊説革命軍解散藉探秘密）（九月十七第五電袁世凱任内閣總理以資政院議員之力爲多京師近日謠傳袁運動各費已耗數百萬之巨）（十月初六第十五電袁世凱命資政院孟議員赴滬運動報界贊成其所持君主立憲之說以冀保存滿洲政府）可知傳單所言之妄豈有本館受人之賄而先自揭發者哉總之是非全憑證據若徒恃匿名傳單架誣脅衆此等手叚豈新國民之所爲本館今設誓言於此如該項傳單所言確有實據無論用何種激烈手叚對付皆所不辭倘係架空憑虚本館寗甘忍受水落石出會當有期天下不乏通逹事理之人敢貢區區尙希亮察知我罪我盡於此言 
 
 
 

Page 3

 
 
評論 
[論今日時局速戰與停戰利害之理由] [  毛一鳴]  
　　今距武漢義師起事未逾兩月而各省響應次第光復誠所謂斯民之憔悴於虐政一旦雲霓在望固罔不引領而稱慶也武昌居華夏之中號召旣易交通亦便現方組織臨時政府一切内政外交在在胥關緊急而於軍事一方面尤爲重要北軍之挾全力以與我爭者其以爲得漢陽卽可以解我全體乎而不知殊非也我軍之爭勝處不在漢陽而在江浙雲貴川贛秦晉閩廣各省其以漢陽啖敵人者殆欲聚集其精髄而爲我一吸之也夫然後北軍之歸路絶滿清之命脉終而各省北伐之師各出其奇兵分道進取直搗黄龍虜廷聞之有不膽戰心驚者乎故爲今之計以速戰爲利以停戰爲害試各抉其理由而申論之兵法云用兵之道貴乎神速左氏曹劌論戰云一鼓作氣從可知速戰之利也速戰則敵人無備易於攻克速戰則餉稰不費軍用充足速戰則勇氣百倍鋭不可當速戰則士心堅固衆志成城速戰則事機順利一往直前速戰則大事早定免生障礙速戰之利有如此者若夫停戰之害則亦不得不計及之夫凡事莫患乎停滞停滞則無靈敏之機往往因之而生阻力况戰事乎停戰則商務受虧市面牽制停戰則奸宄叢生運動詭譎停戰則依違兩可莫有鬭志停戰則防範或疏變生莫測停戰則虚廢時日疲我神志種種危險可勝言乎此固知停戰之說之爲不可行也明矣速戰之利如彼停戰之害如此是在審時度勢者抉擇而行之可也雖然爲速戰之後盾者則宜廣招士卒以厚兵力普捐餉銀以足軍用趕製軍械以爲戰備而其尤爲緊要者則宜聯合各省如身使臂如臂使指轉動敏捷一舉而大功成萬事備如是而我中華民國之三色旗髙矗於雲表萬姓歡呼舉首交頌誠不愧爲我黄帝子孫而使二百六十餘年腥穢之氣一轉瞬而掃除之也豈非漢族之光榮哉 
[專電]  
　　大同府光復晉省民軍進逼張家口聲勢甚盛（山西）　　藍天蔚統率精兵萬人將由海道進攻天津京師大震（奉天） 
　　浦口昨日已下張勳殘兵退往花旗營民軍上前追擊又獲大勝張兵紛往滁州一带逸去 
　　林都督暫駐督署料理善後事宜俟程都督到寗視事後籌備餉需即日出發前赴臨淮關相機進取 
（以上南京） 
　　皖省廬州分府壽州淮上民軍公舉孫少侯爲皖軍都督設立全皖籌備軍政處公舉童挹芳部署一切事務（蕪湖） 
　　武昌民軍已與清軍議定休戰至十六日上午八點鐘爲止 
　　連日有大隊湘軍向長江上游進發紀律頗嚴聞係往攻荆州城者（以上漢口） 
　　庫倫宣告獨立辦事大臣三多逃入俄領事館 
（張家口） 
　　京内聞民軍佔領南京大爲震動喧傳袁世凱出逃各公使令寓京外人悉入使館界内兵由津來者頗衆外人當無危險 
　　清政府知有民軍敢死隊遍布北京大爲驚懼急飭軍警密探防範 
　　清豫藩倪嗣冲向清政府請兵五千與王天縱决戰 
　　趙爾巽電告清政府謂奉屬事機緊急請暫緩調軍他往 
　　清政府新債約經資政院改定將普通進款作押以足付利息爲限（以上北京） 
[公電]  
　　鎭軍林都督電滬軍都督並軍政分府湯壽老張季老虞洽卿伍廷芳于右任諸先生曁各報館鑒吾族舉義以來賴天之靈英豪並起俱以光復祖國爲目的頃者金陵告捷大局稍固亟應設立臨時政府爲新中國之基惟此疆彼界權限未分就江蘇一省論有三都督焉揆諸名實無此辦法區區之見擬即將述慶鎭軍都督名義取銷全省公舉一都督主持以專事權無論名賢贊成與否述慶不敢愛其功名自問去就之際無所容心所願公舉得人爲我國民造福耳乞速賜裁俾免遺悞雪老務望速臨以系衆心爲幸至臨淮督軍業已電布鄙意果軍實完備則赴湯蹈火非所敢辭矣謹聞林述慶覃印 
　　鎭江來電各報館鑒南京浦口已一律肅清大都督已舉定程德全請即佈告一例懸旗三天致賀虞洽卿 
 
 

Page 4

 
 
　　揚軍政府來電各報館鑒浦口光復張賊勳率叛兵向滁 
州一带逃逸請飭所屬一體痛勦以安我同胞切禱揚軍政分府徐寒 
　　清江浦來電滬軍都督軍政分府曁各報館均鑒敝處光復以後土匪饑民乘機肆擾各處紛電請兵日不暇給前編成四支隊分往勦撫東支隊長鮑蘭芬遊擊鹽城阜寗一带西支隊長張長林遊擊宿遷睢寗一带南支隊長夏綺卿遊擊髙良㵎蔣壩一带北支隊長何豐裕遊擊海州板浦一带疊接各支隊長報告匪勢猖獗兵力不敷分佈復加派鄭陳兩隊長星夜馳往淮海各處協同勦撫現接各方報告桃源衆興大伊山葦蕩青口髙家溝等處均與大股士匪激戰數次已將匪目匪巢勦捕殆盡惟各處風氣慓悍聚則爲匪散則爲民仍飭各隊長常川駐守妥爲彈壓以保治安而維地面敢佈腹心伏求鑒諒江北蔣雁行元 
　　報界公會轉各報公鑒頃閲初六日囗囗囗報譂囗囗報載南昌城内有民軍貼有排外之文告一則不勝駭異查本省起義原以尊重人道爲主旨尤於外人生命財産保護不遺餘力頗受本境外人所稱許至省内外文告及報紙均以此意諄諄誥誡彌月以來並無涉及外人之事是該報此則全屬虚誣不辨自明該報已遍行内外閲者不無猜疑應請貴公會轉違囗囗報主筆亟將此條更正毌任盼禱贛省軍政府外務局咸電 
[譯電]  
　　據北京電稱蒙古已在庫倫宣告獨立所有清國留駐官員悉已逃去（十四日倫敦電） 
　　北京德英銀公司反對法國考居男爵承借之債法美銀行亦贊成此事考居男爵所允之限期日内將滿（十三日北京電） 
　　俄國某報載稱現因中國不靖東亞俄國戍兵之滿期者擬尙陸續留駐 
　　奥國巡洋艦已派兵百名在天津登岸 
（以上十二日柏林電） 
　　清軍駐紥長春第三鎭混成協陸軍八千名現已拔隊出發開往保定 
　　清軍第六鎭第十二協陸軍亦將由遼陽開至保定前赴西安府現有火車六十輛滿載軍裝子藥由塘沽開至保定 
　　馮國璋有病不日將回北京 
　　清軍第三鎭陸軍二千名已調往汴省某縣以阻皖省北部民軍入汴 
　　駐於京津中間落垡之清軍現調往保定府石家莊兩處大約擬取道張家口攻大同府以襲山西民軍後路　　法國考居男爵承借之債欵洋三十兆圓現因付欵一事已發生難題外間所傳此債由法比銀行承借之說大約不確（以上北京） 
要聞中国光復史 
[選舉假定大元帥]  
　　各省都督府代表聯合會前經擬定以武昌爲臨時政府現在南京已下鄂省軍務適緊乃復决定暫設南京昨日浙江湯都督江蘇程都督滬軍陳都督均至代表會出席贊成此事並與駐滬各代表投票公舉黄興君爲假定大元帥又舉黎元洪君爲副元帥黎君兼任鄂軍都督仍駐武昌其已經赴鄂代表業由滬會電請回滬不日到齊再赴南京舉行正式典禮現援鄂之軍北伐之軍待發急需統一之號令故從權先舉云 
[石頭城光復情狀]  
　　十二日此間各處紛接南京光復之電或謂張勳於城破後已率其部下投降或謂張已脱逃大約後說爲確民軍入城後城中騷亂即定滬寗鐵路現已照常開車 
　　十一日之戰兩軍轟戰頗烈有重要二砲臺同豎白旗當時民軍以大砲轟擊太平門沿江一带獅子山砲臺與民軍砲艇互相轟擊民軍即於此時完全占據紫金山迨十二日早兩軍議和未成民軍隨即占領全城午時獅子山砲台髙懸白旗外間謂張勳已自南門逃出且信張必逃至浦口要求該處鐵路人員開火車載之赴北民軍聲稱彼等無殺張勳之心但急須阻其逃往北京張人骏鐵良現皆逃至浦 
 
 

Page 5

 
 
口清軍未逃者已悉數降伏 
　　是役也濟軍黎統領先設司令處於幕府山繼乃占領下關及長江兩岸同時民軍巡洋艦亦駛至獅子山礮台之下 
　　又有一說謂張勳已率兵五百名由浦口出發不知何往星期六日浦口之北業已開戰聞該地清軍現爲民軍圍困但電文不明未悉係與張勳殘軍開戰抑如外間所言張懹芝已率兵行抵浦口附近耳 
　　鎭軍林都督已於十二日晨十時率兵數千由太平門入城餘軍由儀鳳門入城全城居民皆懸白旗以表歡迎張軍大半已於前晚逃往浦口餘均投順當光復南京時民兵被害者僅有數人因清軍見民軍早已望風而靡故死傷之數甚少　　昨夜南京來電謂清軍已棄浦口而逃又聞南京旗城已被焚去餘皆安靜但時聞鎗聲想係報警之故城内西人現一律平安 
　　此次南京之戰流血甚慘民軍心甚堅毅當攻城之前已佔據各山昨日下午由寗乘火車抵滬之人甚多皆謂此次爭戰甚爲劇烈南京之下係由四面圍困及江中攻擊所致蓋未克之前已有民軍砲艇四艘泊於南京下游六英里聽候號令届期砲艇果助民軍轟擊成此大功 
　　初十日紫金山之戰異常激烈卒由民軍奮勇力戰佔領該山清軍大敗而逃十一夜清軍均退入城内是日正午張勳出城察看紫金山地勢及民軍圍攻情形清軍退入城中時張勳爲之大哭下午乃偕張人駿由旱西門遁走鐵良聞亦同行均逃往浦口張勳手下尙有殘軍一千人其所招之匪兵則悉留城中　　十三日城内斬决搶匪多名聞連日由張勳之兵身上搜出銀錢飾物甚多將軍衙門已爲地雷炸毁其聲甚猛 
　　十二日下午林都督率領得勝軍入城張兵悉行投降聞各兵皆匐伏於地倒執鎗械其窘熊頗有可觀旣而張勳之兵悉編入民軍中城中現已空虚頗爲寗靜昨日各城門已開廣招居民返家安居並由民軍維持秩序 
　　十三日民軍與清軍在浦口大戰清軍敗退民軍現正追逐張勳 
　　張勳逃往何處現無確實消息或謂已乘某輪船至滬或謂已率殘軍由浦口乘火車逃往北方 
　　據十三日南京無線電城内諸皆安靜頗有秩序 
　　十二日午刻聯軍攻入江寗係由儀鳳門先進緣蘇州都督府特派員姚生范所辦機關部部員成清泉吳映暉（皆湖南人）二人奮勇吊城而上格殺二賊首先開城手執蘇軍内應白旗带某軍敢死隊闖入有幕府山黎統領之二隊官親見其事大加獎許洎至街市路遇本部部員黄家驥柏松筠陳尭民徐紹桂黄宗熙等則勸告商民爭懸蘇字白旗甚至放鞭砲唱萬歲而闔城遂盡豎蘇字旗幟 
[漢口戰報]  
　　初六夜敵軍由蔡甸舵路口美娘山等處分作三路攻犯漢陽民軍亦分作數路禦之並以一軍抄出孝感攻其輕便鐵路一軍由鸚鵡洲抄至蔡甸之後夾攻鏖戰一夜敵軍力不能支乃有張彪部下之鄂兵一營棄械投降黄總司令允之令其退駐城北某處是夜所駐之處忽然失火黄總司令知其僞投降藉作内應立時令其乘划船赴省及至江心黄司令遂命開砲擊之時已初七日黎明紥在漢口龍王廟招商局之敵軍亦疑係武昌派來偷營者槍砲齊發此數十划船反覆無常之軍人多半擊斃僅有三十餘人鳬水逃至租界江岸經英國兵輪救起同時有由漢陽避亂之商民男婦二三百人乘划船至江心上輪亦被敵軍砲彈擊斃屍隨船飄至租界江岸經西人裹以蘆蓆抬至後湖安埋划船中尙有男女孩數口未死由慈善會西人一併留養 
　　初七日兩軍复大戰黄司令官命敢死軍一千餘人僞裝北軍在黑山號召敵人前進敵軍不知是計有三千人直上登時地雷轟發將敵車打死及半其餘未炸死之敵軍因歸路已斷爲大别山之民軍開砲擊殺此三千人幾無生還者敵軍受此大挫始停前進 
　　是日敵軍之在信陽及鐵路各站者多進至漢口原紥漢口之北兵則赴漢陽漢口街市遂紛傳漢陽有失人心大爲震動嗣查實係敵軍 
 
 

Page 6

 
 
造謠以愚弄其兵深入險地也 
　　廣東援軍初七日已經抵鄂由陸蘭廷統率當夜探得漢口劉家廟一带敵兵甚單卽以兵艦渡該軍直襲孫家磯該處敵軍不足兩營見粤軍至不戰而潰粤軍遂得登岸以揚子江機器厰爲駐紥地　　敵軍之紥在漢口正街者初八日調至大智門一带以備與粤軍開戰 
　　鄂省下薪河及鳳凰山砲台均可轟擊漢口詎每次砲擊招商局小關帝廟簽捐局等處之敵兵其砲彈多射在英租界一馬頭一带敵兵未有所傷漢口英領屢次渡江詰問黄總司令乃親至砲台試放三砲皆中在招商局等處方悉掌砲之兵係屬漢奸當訊出弁目四人確受張彪之賄有意釀成交涉當將該漢奸梟首以昭炯戒故日來英界已不見有砲彈飛至矣 
[黑龍江要求獨立之艱難]  
　　江省學界聯絡紳商軍警各界組織國民聯合會要求江撫宣布獨立已略記前報茲探得各界對於該會情形分列於左 
　　軍紳之贊助軍紳兩界接見該會通告書後均極表同情已經舉定代表擬於日内假諮議局開全體大會尤恐江省一方面勎孤力弱尙須聯絡吉奉兩省同聲響應要求三省督撫同時宣告獨立以洽與情而杜外人窺伺 
　　議長之反對學界發起此事後當徵求諮議局意見詎議長李品堂不惟不能贊助反持破壤主義經團體向其建白則稱恐犯長官之怒至於借該局爲會塲一節阻止尤力刻聞各界代表以該局爲全省人民代表議塲爲公共之地該議長如此把持殊違定章現定於日内以全體名義請求如再駁組即與該議長談判并宣布其種種違章背法之罪狀以激烈手段對付之 
　　學界之公憤諮議局各議員承江撫意旨議籌軍餉擬裁撤各學堂經費移作軍需該省學界聞之大譁擬請聯合會南議對付該局議長窺此情　恐釀意外遂將此議作罷 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[陜西民軍起義情形補誌]  
　　陜西舉義後業已匝月惟地僻道遠言人人殊昨有客自關中來者謂此次陜西起事係從咸陽入手初二日即擁至省城錢能訓正因陸軍肇事飭令陸軍分統速卽赴鄂並宣布軍令謂軍械須全數收回俟到鄂再發一時各軍大譁卽行起事先佔省門各官則一律留任不准妄走並電致各省速爲獨立以赴時機初三日卽得渭南臨潼各城至此次起事之兵有陸軍砲隊三營工程隧二營馬步隊二營佈置粗定卽派砲隊一營前往潼關續發二營以爲接應初五日潼關聞信後業已戒嚴所有各軍隊一律調至關上守護并飛電清政府及北洋山西甘肅山東河南以爲援救陜省民軍卽於初六到潼力攻射入勸降告示多張至初九日守兵已聯合一氣初十日午後該軍大隊入城先佔道署次佔兩關未及三時業已布置妥協城内之商民紳士等亦無一人驚懼者刻聞北洋援軍已守硤石汴軍尸守閿鄕山東援軍尙未定准地點十三日傳言閿鄕已失汴軍亦投降民軍將到陜州云 
[新廣東之缺陷問題]  
　　黄士龍電辭參督分送胡陳兩都督軍政府各部各統領自治會報界光漢社九善總商會各團體諸公鑒黄士龍饒景華於初八晚率全兵千餘抵江門初十早可抵省何處重要需兵保護卽祈議定地方以便分駐龍承推參督自問少年無狀不敢妄居老成碩望之先况此次獨立龍無攻城野戰之功反正又在省垣之後無助望而居髙位雖明知諸公厚愛未當以不肖待龍而自問至愚妄居非分足沮志士賢勞之氣將貽吾粤父老子弟之憂北事未定粤事建設未完種種艱難千鈞一髪性命身家尙不知寄託何所斷非吾人爭祿之時惟願共化私見去利心兵力前途肺腑相見祗求大事有濟執鞭龍亦甘之倘各私其私同志相殘淪亡無日吾人將永負破壤之罪無建設之力龍願先披髪入山不忍目視全粤同胞流離失所龍於軍事稍有閲歷可令馳驅參督一位敬乞取銷另舉賢能以慰人望領敎有日謹布區區黄士龍饒景華叩 
　　伍藉磐上書辭職胡都督麾下磐昨蒙委任聞命之不勝惶恐竊磐自遊學英美十餘年來向以提倡民族爲已任是時僞朝政綱紊亂久已觸目傷心况復列强耽視以牛馬奴隸待我漢人磐身歷此况故殫心竭慮於政治法律各科悉心研究且於國際法尤留意焉蓋欲稍得片長爲同胞一雪此恥也天從民欲共和政體不血刃而成厥功此正吾人效力之時漢族振興之會正宜同心一德與大衆共策馳驅今各界不以磐爲不才謬相推許重以都督之付託昨蒙知會命磐會同正長督率各課員認眞辦理經函請黎正長迅速抵省互商開辦至今未蒙示覆近日土匪猖獗各鄉待治不啻大旱之望雨此實民政部内之事磐日夜焦慮意以爲必先統一軍政與本部合力維持擇人委任乃可以收實效但正長尙未抵省無由參議千端萬緒勢不能不刻卽舉辦然草創時代非一人之力所能爲磐恐時日遷延一旦貽誤大局重咎何辭用是函違麾下懇准磐辭職我粤英才濟清致治不患無人想各界諸君亦必諒磐之苦衷也　　華橋炸彈隊之血涙書粤省報界公會昨接華僑炸彈隊代表羅貫環投函畧謂敝華僑炸彈隊駐紥城内炸粉街隊中全屬南洋返國同志毌不欲决一死以謝同胞卽以救中國爲目的自廣東十九獨立後先後抵省者槪計三百人隊中分兩派有主張鎭壓本省者有投効北伐者志向各異情屬有原吁噫中國者中國人之中國不知廣東者廣東人之廣東南人不宜北伐毌論矣近觀邇天有所謂偵探有所謂　民軍廣東一方面幾不可收拾今敝隊除已投効北伐者尙留數十人旣毌裨於大局復毌調遣明文又毌着解散之督諭俾困者自困寒者自寒平日抱一腔鐵血之華僑短衣縮食助軍需之華僑死毌死所生亦何安吾等毌詞以自完其說矣素羨報界爲輿論之母卽有監督社會天職尙冀敎訓不逮 
　　都督調和土客之示諭胡都督愷切曉諭文云武漢義師颷起四方響應流血之慘在所不免而廣東獨能和平獨立兵不血刃告克告成功良由全省一致無有異心方克臻此就如旗滿諸人亦能齊心反正不有種族之私可見政治改良人回此心心同此理變革之後尤須互相扶助共策進行在專制政府之下人心權利不均故種族爭國之私無時或息今則共和爲收何可復留此汚點以貽國民羞而况遡諸歷史本同一種而可爲鬩墻之舉乎乃訪聞近日省外各團體多有以土客爲種族有異於是妄生區别稽疑成忌挾恨尋仇種種釁端皆由此舉查土客之别最爲無理客民係中原漢族從前有揑爲異族之說者業經通人訂正徧布海内學界中人類能言之倘因此種謬說流傳遂使互相戕賊誠爲無理之尤亦非文明國民所宜有爲此愷切　諭土客人等知悉須知土客之分不過語言習 
 
 

Page 11

 
 
慣微有不同不得以此爲種族之别同在共和政府之下均屬國民一分子均有維持之責爲全省計爲個人計均當互相聯絡共結大羣本都督不惜爲吾粤父老子弟痛切言之者誠以在今日時勢即異種者亦在所調和同種者豈可妄生離異自此次示諭之後務宜共體此意同維大局愼勿同室操戈是爲至要 
[新蘇州紀事]  
　　巡警總監交卸之倉皇蔣總監於初十夜聞全體警員在安徽會館程公祠内集議宣布質問之信連夜命姪蔣老虎將總監印信送交總務科戴課長封儲看守裴祝張朱曁蔣氏諸君亦即紛請辭　警務公所中一時大爲慌亂蔣老虎又在總務科内攫取現洋而去迨翌晨奉到都督電委戴課長代理接印後卽慰留裴祝諸君照常供職暫定人心一面立招蔣老虎飭其俟交代算清方能遠離說者謂蔣總監於九月十三夜接印時親自步行至吳警道行署袖懷印信而歸未滿一月星夜交卸情形更爲踉蹌亦官塲現形記佳話也 
　　臨時州議會情形十三日下午四時開會議長周祖培主席（一）議員汪炳台提議重行組織州議會案議得本會名日臨時本爲組織正式議會之籌備若照該議案重行組織非先解散本會不可却又並未說明如何組織之法無從置議全體否决不成立（二）王宗保提議暫定臨時州議會議員名額案議决按照城鎭鄉應出縣自治議員名額酌加一半即由縣自治及城鎭鄉自治職員中按額推舉代表作爲臨時州議會會員其匀加額數交審查會核明確定宣布知照（三）趙振驚提議委撤分防案議决成立交付審查（四）汪炳台提議勸告避難蘇民歸里案議得無從勸告否决不成立 
　　盛氏財産查封之餘聞蘇城盛氏所開久大濟大等典舖查封日久放贖無期前經商會呈請都督迅令放贖日期以免株累貧民即奉批行巡警總監催令會同商會妥定放贖辦法先行放贖預備招盤又經蔣總監於臨交卸時具禀乞恩力辨除久大典外餘係盛宣懷庶母張許氏之財産誤遭封没應請揭還茲經戴總監檢查全卷以前任禀稿與現奉都督訓令兩歧辦理殊爲棘手一時尙費躊躇故貧民之盼候放贖者咸怨恨不置又聞民軍於九月十五日光复後程都督卽札飭將盛氏財産一律抄没蔣總監擱至二十三日始行派委查封中市住宅所封者僅得破箱十餘只皆空無所有云 
　　敎育會遷地爲良長元吳敎育會日昨由會長孔江二君議决移設舊學前縣自治籌備公所以爲辦公之地而以學款處與左營守署公共之課桑園基地悉數移贈馮守之君營領云 
[新杭州種種]  
　　組織中華銀行上海中華銀行開辦因内地招股特派專員王爲新君代表來杭就總商會協商辦法適財政部頒發軍用手票屢議無成總協理遂擬組織分行以爲統一機關特於十三日下午召集衆商討論組織方法先由王代表演說謂此次之來專係招股惟前敵戰事方殷内地人心未定籌餉濟商在需欵若無統一機關軍票亦不無阻碍分行之設極表同情次財政秘書官許養頣君報告浙軍財政支絀餉需浩繁不能不急發軍鈔票以資接濟銀行爲財源樞紐原係應有問題惟招股籌辦手續繁複仍屬緩小濟急總協理復提議浙江銀行所没官款計有四十餘萬加以各同行欠單數亦甚巨卽以是款抵作基本其餘手續及商股輔助事更易舉惟應否改設及准撥基本金各節須得髙部長核定非本會所敢擅擬當卽决議將本日會議大槪報告財政部一面公推裕源惟康申昌興業開泰元昌等六莊擔任上海中華銀行收股經理處云 
　　組織軍用當杭垣散勇滋擾典當一事衆典商四次晉謁司令部商請保護無效决擬聯合同業二十三家公禀都督府請予一律發封停當待贖資還公欵贊成者多數新標統虞賡甫君聞信昨晚特向司令部交涉並受都督委託力任其難親赴同興當磋商擬請城廂同業組織公共軍用當一所凡各營士因餉不濟准其禀明上官給發憑條赴該當公平質用一個月爲期不收利息届期由餉内扣贖等辦法以資調停復經全體集議僉謂此項兵丁如能服從命令亦何至不受彈壓倒戈相向萬一公典開幕彼仍四出騒擾又將如何措置惟該標統力任維護同人等不如力籌報效查城廂同行二十三家核統公款四十萬錢莊長期及零户存款約四十萬實係股東血本僅得七十萬左右而三季存貨數略相等究應如何籌派之處准明午召議公决十四日起仍照舊停止免釀巨禍云 
　　提倡速鑄銀幣浙都督於十二日旁晚准前敵及滬軍府電聞江寗 
 
 

Page 12

 
 
已克速赴滬會商北伐湯都督卽於晚十二時專車赴申政事部長以浙省銀根全涸危機一髪若無大宗現洋勢難補救特於是日下午電致湯都督略謂寗省光復甚喜寗有造幣廠宜將現銀即鑄新幣充銀行資本模型不妨仍舊請協商决定爲感 
　　取銷温州都督杭州光復後各屬紛紛響應自設軍政分府槪名都督業經軍政府分别調停改派民事長如嘉興金華嚴州寗波等處至今尙留充者如紹興温州處州台州衢州等屬亦未經政事部札改惟溫州一屬日前派代表張重秋前往調停本日來電已公舉徐班侯都督爲府民事長惟瑞安一縣前已由省派前會議廳王議員理孚現電改飭符令繼任政事部褚部長疑其有異特電詢問瑞安符令繼任是否出於瑞民公意抑爲個人意見乞速據實電復云 
[豫省大恐惶紀要]  
　　駐省軍力之調查豫撫防亂計劃全恃滿營及巡防隊計其駐防滿營合計兩千之譜巡防隊八營分駐於火神機神城隍各廟内均在城内駐紥陸軍現在省者共有兩營均在城外駐紥云 
　　夜防之嚴緊省内巡防隊每當夜間即分派各署局及各街口防守每街口各四十人一律滿携子彈總在百餘之數荷鎗鵠立以防宵小此外另有巡防馬隊每十人爲一起乘馬巡邏各街巷藉探消息且可策應各處云 
　　撫署之守衞豫撫因各省發難皆以督撫署爲起點故於撫署防守亦最嚴密除原有之撫標親軍不計外大門前新建之營房二十间各駐兵隊大門内則有巡警百名二門則駐以親信之衛隊凡駐守撫署之軍警每月由寳撫捐廉加餉更有特别賞賚以昭激勸 
　　防營統領駐省防營向係巡防各處故所有統領亦均隨處駐紥現因防營均駐省垣後路防營統領柴總戎得貴特駐省垣於撫署後街特設防營公所以資辦公 
　　巡警亦添巡邏省垣巡警向章僅有崗位警道以兩崗相距較遠之處時有盜匪行竊之事因特加添巡邏往來巡視藉防匪類以靜地方 
　　撫示禁止謠言寳撫以近自鄂亂以來省内謠言層出無奇不有殊覺有惑人心深恐奸宄之徒乘𨻶刧掠攘竊日前特出示諭如再有造謠生事之人定卽嚴拿究懲以免莠言亂政 
[各埠通信山西]  
[雁門關已經開戰]  
　　本月初三日武衛左軍周統領带六七八三營步隊在雁門關西南與敵開戰轟擊敵兵二百餘名官軍受傷尙輕惟與官軍交仗者有云係革命軍者有云係土匪者一時尙未查悉云 
[大同府亦有戰耗]  
　　大同鎭王得勝電内閣云據代州郭牧禀報二十五六兩日代州到有太原軍隊一千餘人一營由陽明堡進攻有馬隊七十餘人分站進紥又有一營已到平型關請飭新簡張撫率隊由北路進行並聞武衛軍明日將到大同可否電飭歸得勝調遣謹懇代奏云云河南 
[豫垣銀元飛漲]  
　　豫省向不自鑄銀元全恃他省接濟近因紙幣不用銀根緊急而銀元尤缺每元漲至八錢有零郵政局每票百分向售錢一千一百文今已漲至一千二百五十文矣 
[王天縱之計畫]  
　　河南巨俠王天縱盤踞於嵩陽南陽一带勢甚得利久爲官軍所憚現聞又改變方針以圖大舉並擬將部下精兵千餘人與南軍聯合故近日河南南陽一带頗不安靖云 
廣東 
[粤人出梁鼎芬之籍]  
　　此次梁鼎芬在粤電致黎元洪之書大爲粤人所敝棄且其函末又有大清國梁鼎芬字樣粤人尤以爲荒謬絶倫故廣東同人均不認其爲廣東人矣 
[軍隊釀出命案]  
　　初九晚八黑時候有軍隊馳到西關行至十八甫西約大觀橋不知何故槍聲忽起沿街舖户立即閉門延至三鼓後見大觀橋脚轟斃七人牛乳橋街亦傷一人由坊衆電知黄沙修元精舍紅十字會派出佐醫員陳福堂社晝堂黎可勳等馳往施救該傷者江蘊林肩部受槍穿兩處因傷過重已檯回會内留醫至起事原因因深夜各軍未散言人人殊湖南 
[飭買民間槍彈]  
　　譚都督日昨諭飭巡警各區叚凡民間藏有鎗彈火藥及各式手槍等物均着備價收買以資軍用惟須和平勸買不得掯勒致啓爭端 
[委員檢查軍隊]  
　　湘省自反正後所有舊練新募各軍隊已至三鎭之多現聞都督恐分紥各處查察難周致有兵數不足操練勤惰不一等弊爰即派委曹君耀才左君學謙會同軍務衆謀兩部將軍隊人數及操練勤惰實行檢查以資整頓 
 [P檢定投効人員> 
　　湘省自設立軍事儲材館後投効者甚爲踴躍譯組安都督特派員分日棟定其陸軍畢業人員及退伍軍士皆已分别檢定呈候都督委用 
直隸 
[大雪阻礙火車]  
　　初四日夜二句鐘時京榆大雪大沽約深尺餘初五日由京開往榆關之快車行至郎坊車頭被積雪所阻當經該車電知老龍頭車站遂由洋稽查带領工匠四十餘名前往郎坊打掃路軌至晚八名餘鐘始到津其由京來津之晚車至夜一點半鐘始行到津云 
松江 
[堅留防營管带]  
　　飛划第三營兼鹽捕中營沈管带葆義素爲上游器重近以會攻寗垣需有健將一再電飭遴带所部限日馳往而松地紳商士庶以本境安堵恃沈君若長城一旦遠離恐滋疑擾亦聯名電留未准即　署服裝餉械定期出發本日接南京光復信士紳互　以沈君一人之行止爲合郡安危所繫遂復由西外雷紳譜桐城内沈紳仲屏商會鄭紳子崧同時函禀軍政府仍將沈君乞留以資防緝 
[帽業頗受影響]  
　　松郡士民爭先剪髪洋式小帽價值驟增市上製成之緞帽幾於無人過問統計貨本不下十萬金操此業者無不愁眉雙鎖云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[預備款留孫中山]  
　　民軍領袖孫逸仙君前日已由美啓程遄回祖國茲以南京全城光復東南大定凡組織共和政府規畫一切軍事頭緖浩繁歸心益急故兼程前進不日可以蒞滬刻下滬軍都督陳英士君已在軍政府内預備潔凈房屋欵留係君一面派定妥員準備招待矣 
[程都督展期返省]  
　　江蘇都督程德全本定即日返省茲聞程都督因各省都督府派來會議組織臨時政府之代表尙未齊集會商日須與滬軍都督陳英士君磋商籌備及籌餉事宜不得不小作勾留然後前赴金陵安撫地方犒賞軍士故返蘇之期大約須展緩數日也 
[都督府電書一束]  
　　鄂軍都督通電一金陵大定至賀此間軍事危急欲借除總司令率隊來援餉由敝處供給能否速來盼切復元洪元 
　　鄂軍都督通電二頃駐漢英領事得無線電報南京確已光復西人同聲慶賀民心大安元洪元　　皖軍政府湘顧問官劉來電 
滬軍都督鑒緝捕敵人軍火固與公法不悖前請通知在滬各領事實爲外交圓滿辦法皖府對於長江往來各艦早已格外注意茲奉來電自當加意密捕特復皖軍政府湘顧問官劉崧衡叩元 
　　日本華橋來電滬軍政府鑒力持共和主義妥籌各省府州縣民政以保治安華橋全體公叩 
　　廣西議院公電各省軍政府鑒聞滿賊尙與鄂軍爭持各省義應援助敝省已派定軍隊刻日赴鄂乞同時策應早竟全功廣西議院叩印 
　　滇軍都督通電滇於本月初九軍隊全數反正各領抵省城宣布獨立事表同情滇軍都督府印　　揚州軍政府參謀處來電陳都督鑒轉電悉敝處新勝軍隨敝都督開勦浦匪至派駐臨淮關一带容電票復楊州軍政府參謀處元叩 
　　江北都督蔣來電一陳都督鑒尤電悉資政院議院資格既失容當頒文宣布以昭大公江北都督蔣印 
　　江北都督蔣來電二陳都督鑒侵電悉南京光復張賊就擒舉國人心大快特此電賀江北都督蔣元印 
　　桂軍都督來電各都督鑒敝處已派全權員兩人赴鄂桂都督沈秉堃副都督陸榮廷王芝祥勘印 
　　吳淞姜國梁來電都督鈞鑒本處無小火輪雖知船載軍火無從檢查請速派一艘來淞聽用國梁叩鹽 
　　鎭軍政府來電軍政府鑒聯軍兵站明日移住南京以後寄徐總司令曁各支令隊長電報請寄寗投送爲荷鎭 
　　錫金軍政分府秦來電程陳都督南京林都督曁徐總司令鑒恢復各城全仗碩畫三吳人士歡躍無量從此聯師北伐可卜早竟全功謹此預祝錫金軍政分府秦叩 
　　鄂都督來電陳都督鑒文電悉陳修前曾在敝處並未派該員赴尊處乞援元洪元印 
　　江北蔣都督通電本日通電請協拿匪徒李文釗等情諒早邀鑒現已獲到訊明冒充鄂員藉圖擾亂勾結匪類搶擄等罪狀屬實當即正法矣合再奉聞江北都督蔣元 
　　江北民政總長楊來電陳都督鑒敝部委員金石逸携眷於二十日左右由吉過滬將來希飭勿扣留江北民政總長楊慕時元印 
[浙都督回杭]  
　　浙省都督湯毒濳君於前日來滬與蘇滬兩都督互商軍務業已就緖於昨日先行返省聞湯都督不日仍將來滬會商組織臨時政府事宜 
[閘北種種]  
　　民政長之求才民政總長李厚祐君昨發示諭略謂我漢光復之初正志士振興之日抱關擊柝何地無才本部長忝任地方亟思甄拔英奇爲禁暴詰奸之助凡爾各區警務人等如有警察專科畢業或淹通東西語言文字或曾習戰略精於武士道者均可自行報各繕具簡明履歷到局報考但有一長可取定予不次拔擢以作士氣而重人才昔日衙兵臥虎能摧兀术之鋒亭長斬蛇終息祖龍之燄芳草在步醴泉何源時勢造人幸勿觀望 
　　警界剪辮之通諭北段十區各區長剪辮者僅一區黄士灜君二區蓝祝三君等三四人茲聞警務科長盧君以巡警爲人民之模範而區長又爲一區警員之表率若不亟剪髪辮何以示與民更新而壯觀瞻爰於前日通諭各區長及隊長排長書記巡警等自卽日起一律剪辮 
　　消防之進步閘北消防劃歸自治公所經辦後所有救火器械皮 
 
 

Page 19

 
 
带龍頭等件業已置辦齊全昨又購馬兩匹及皮带車兩乘以便遇有火警瞬息可到不致延悞時刻 
[製造局紀事]  
　　製造局辦事員司以及各廠頭目下至工匠夫役人等因民國臨時政府將次成立一切興辦事宜需欵浩繁特於前日公仝集議擬盡義務一星期將所得俸薪工資悉數充作軍餉嗣會辦陳君濟南施君耕尹以在局諸同胞如此熱心國務深堪嘉尙惟工匠人等全恃工資度日一旦捐助軍餉深恐難以照顧家務因特勸令各自量力捐輸聞各工匠均非常踴躍刻下計已集得四千餘元云 
　　淞滬巡防隊因缺乏槍彈於昨日禀請軍政府飭撥由陳都督轉咨製造局照給七米立九子彈十萬顆已如數發交來弁領回應用 
　　滬軍都督以此次金陵光復得力大砲將來北伐自應仍以砲力攻取故特商請製造局李總理迅即飭令砲廠速將十二生口徑（即砲口有四寸七分圍圓）四十磅之大砲（長有二丈）改加車輸再行配造四尊爲預備轟擊北京城垣之用現李總理已飭該廠趕緊改造矣 
　　李總理昨日發出示諭謂據國民義務保安團禀稱竊自民國成立以來每晚分班梭巡各處一律安堵如常惟邇來賭風甚熾到處設有賭台以致往往樗蒲逹旦即如局中文案處後面小屋係船塢巡士住所彼等以此作爲賭場風聞支應處值差汪金林輸去英洋數千元並有騒擾情事禀請示禁並懲辦前來查大漢光復人人宜自濯磨一洗從前陋習以重人格况茲上海幂事方興戒備期内凡本局工匠兵夫以及附近居住軍民人等尤宜嚴守秩序而保治安乃竟有設台聚賭甚至在局門内船塢巡兵住所聚賭輸嬴爲數甚鉅且有騒擾情事殊屬不成事體據禀前情除函請船塢嚴究並詰髙昌廟警局巡員嚴密梭巡曁將支應處值差汪金林立即開除　逐不准到局外合亟出示嚴禁爲此示仰本局工匠以及附近居住軍民人等一體知悉自示之後無論局内局外不拘何色人等倘再有設台聚賭情事一經梭巡查見立即嚴拿從重懲辦决不姑寛如有人敢將房屋租設賭台除將房屋發封外仍須究辦房東知情不發其各懔遵毋違切切特示 
[旅滬廣幇籌助軍費之大會議]  
　　十三日午後二時旅滬廣帮在廣肇公所開大會議到者約千數百人公推温君宗尭爲臨時主席登檯宣布開會宗旨略謂目今時局危急我國民之有勇者固應策馬從戎而有錢者尤應竭力捐助俾得購辦槍砲以謀戰事之勝利我旅滬粤商不下十七八萬人苟能人人捐助不難立集巨欵諸君亦何樂而不爲哉次由王君寵惠演說謂僕於日前出京見清政府異常惶恐不久必自潰亂迨至上海見我國民心志齊一團體堅固相形之下知我大漢民國之新國徽得與列强並立於二十世紀必在指顧間矣雖然戰事方殷軍需孔急若不設法籌濟非獨民軍流血無益且我國民之生命財産勢必不保要知現在之接濟民軍卽與保衞已身無異云云演說畢大衆贊成籌欵當由各業認定自本月起凡有家眷及開行號者如月須開支百元則以十元助餉各業夥友及出店僕役人等槪以每月入欵捐助十分之一按月彙送源源不絶以捐至軍事停罷爲止定議後遂搖鈴散會 
[派兵護解餉銀]  
　　滬軍都督府茲有應給寗波鎭海縣餉銀因沿途土匪搶刧堪虞是以商請虞洽卿君由閘北選派幹弁小心護解一面諭飭製造局撥給洋槍四桿子彈八百顆給予解餉弁兵隨身佩带如果遇有匪徒搶刧准予格殺勿論現悉此項餉銀准於今日起解云 
[何標統面陳軍情]  
　　南京光復軍某標統領何君元三昨日由寗乘專車來滬後卽詣市政廳禀見蘇省都督程德全面陳南京光復後一切軍情並禀明有反正降軍自願投効請爲收納程都督業已允准聞何君以坐鎭地方撫輯人民極關緊要并求程都督刻日赴寗云 
[寳山城淞保安會開會記]  
　　寳邑城廂吳淞各同志發起城淞保安會以保衞治安共謀地方幸福爲宗旨已於十三日下午一時假吳淞小學開成立大會首由蘇履吉君推舉王醉芸爲臨時主席演述本會大旨並公决會章次選舉會長副會長及會董議員等是日城淞住民到者頗盛至五時選舉畢已不及提議事件定十五日下午三時就城事務所先開職員會務備一切職員名單列後會長　王醉芸　副會長　朱水澄　吳士翹　會董　朱海鶴　邵心箴　繆同甫　王秬玉　俞寶琛　鮑梅溪　議員　朱星六　印湘孫　黄吟岩　蘇履潔　王詠仁　馮志芳　吳質卿　顧丹巢　朱震初　王　航　趙蘭士　王梓才　荏扑人　程漢欽　陳士彬　鮑貫參　董振千　徐祝平　幹事員（庶務會計）劉起東　馮書玉　龔頌僖　陳崧生　（文牘書記）李諧笙　張廣紀　王季書　劉奎六 
[志成商團開幕記]  
　老北門内穿心街漢帮志成堂雜糧公所同人組織志成商團於十三日下午三時開成立大欲到者二百餘人首由業董宣告開會宗旨次公推正副會長與各部辦事員及司令敎員次來賓演說會長筯詞並公議操衣辦法然後閉會推定各員如下正會長葉惠鈞 
 
 

Page 20

 
 
　副會長嚴潤甫　陳壽生　評議員趙仁賢　朱斯美　俞土圭卿　秦炳如　會計長徐杏書　會計員陳世德　幹事長趙柳莊　幹事員程明鈞　王耀品　書記員蕭啓予　翁圭臣　調查員邵志奮　司令部倪莜園　敎員倪奎秀　傳昌裕 
[木業之熱心]  
　　上海木行一業　有樹木捐按貨抽厘自滬上光復一切虐政盡行剷除茲該業熱心志士擬仿照油豆餅業輸助軍餉成規一體辦理業已禀經民政總長核准參照從谫樹木捐章程減去二成按月彙解業將佈告各號商船户等一體周知 
[取締燒煱之文告]  
　　上海縣吳民政長昨出示諭謂奉蘇省都督府程令開照得民以食爲天食以米爲本米賤則民安米貴則民困論米貴之原因往往歸咎於奸商之囤積居奇私運出口而不知酒醪糜穀其害尤深現查本省造酒之糟坊各州縣少者數十户多者且逾百户大槪用米造酒每日燒米小坊數石大坊數十石不等統計全省每日消耗米糧數萬石積日而計月積月而計年其數不下萬萬石殊堪駭異人民可終身不飲酒而不可一日不食米蓋米爲保养生命之物酒爲有害衛生之品利害顯分少造酒醪即可多留米粒則米價自賤而民自安矣本都督爲維持民食預防米貴起見合行通飭各州縣嚴禁造酒用米吊取燒鍋倘有禀請祇燒雜糧勿私燒米者應由該州縣民政長核奪辦理飭具保甘切結聲明决不私自燒米如違察出或經人告發作違法論從嚴懲究爲此行知該縣民政長遵即取締境内各糟坊一面出示曉諭徧貼城鄉市錢俾衆周知等因到縣率此合亟出示曉諭爲此示仰闔邑各糟坊一體知悉各自凜遵勿違 
[紅會養生送死之忙錄]  
　　本埠紅十字會沈仲禮君憫戰事之　酷出發醫隊於各大埠遍立分會多至三十餘處寗城戰爭特商滬寗鐵路備紅十字醫車終日往來駛救搶獲除就近送往堯化門醫院及南京車站醫院鎭江醫院外設床位不數應由寗鎭分會醫院專車運滬送天津路紅十字分醫院徐家匯紅十字總醫院及巴子路滬寗鐵路醫院醫治業於初七初八初九三日三次運滬除第一次傷兵三人由赤十字會第二團負送至同仁醫院醫治外統計三次傷兵因重傷而死者四人悉由沈仲禮君囑分醫院鄧笠航君備棺成殮編號存查並函知陳都督出示招領並將各傷兵繕具年歲籍貫名單咨送都督府存案至總分會各醫院及　寗鐵路醫院傷兵醫愈之後非由都督府派人具領不能出院茲將紅十字會分醫院報告單綠下民軍鍾國長二十四歲桃源縣人　充鎭軍第一標三營左隊正兵又清軍王鴻標十八歲上元縣人以上二名係於交戰受傷在滬寗鐵路本會臨時醫院養傷於十二日身故當即由分院赴保安善堂購運副材二具並請該堂派人前往收殮註册寄存壇所民軍傷愈出院者江文德二十五歲丹徒縣人浙軍第二標第二營二隊二排一棚劉永勝二十五歲桃源縣人鎭軍第二標第二營後隊三排二棚鄭文山二十三歲浦江縣人浙軍第八十一標第三營後隊一排一棚蕭希能三十六歲泰寗縣滬軍先鋒隊第二中隊第一排以上四名刻據軍政府電話告知暫住分醫院兩天候信派員接送出院 
[一路一區示諭三則]  
　　爲諭知事照得武昌起義以來南邊數省似宜將此胡尾早日除去爲此此本區長　等一律剪除縱有不願亦宜將辮盤在帽内不再拖此尾以貽人笑切切特示 
　　又諭葉鴻賓張振聲饒化之三巡長當差多年均　勸愼均准發給月餉十六元其餘周孝譜等四巡長係十三日光復後升補槪給薪餉十三元以示區别特諭 
　　又諭新補各警速即照相限五天送到如不遵律立即斥革以爲冒名頂替者戒 
瑣聞 
[城内]  
　　都督府執法科牌示○訊禁衛軍戴福林酗酒滋事一案據陳王氏供鎭江人年二十二歲到滬七年入烟妓在小東門四十二號因有素識之戴福林同不知姓名者二人到樓上吃烟情似酒醉不問情由將氏母毆打並將檯上花照等件打壞求請訊究等情戴供山陰縣人向在遼署充當衛兵於本月初一日來府補充守衛隊自知疎忽没有請假出外購買鞋子行經陳王氏烟妓門前被他拖住上樓小的見有客在内不願開燈即被女傭拖住逼索小的因飲酒過醉一時無奈將檯上物丁打毁是實案准諜報科判據煙妓陳王氏禀控禁衛軍戴福林毆擊毁物一案將全案並失單移請傳集訊明現查軍律何等森嚴軍人資格何等尊重該衛軍旣不請假於先胆敢出外滋事違犯紀律大失資格名譽姑念犯事地方與良家有别着革除軍籍禁錮一年爲不守軍律者戒 
　　司法裁判案○大生洋行賬房徐春祥控姚維忠積欠田租洋三十六元等情經裁判員提訊徐春祥遣張福堂到案張稱姚維忠租種已三年姚則上年六月間起有租契可查問官以兩造供詞不符徐又不到着姚維忠於三日内先繳一年租金洋十二元俟徐春祥到案再行訊核王阿三即小寶山同倪阿炳王阿金等前在英租界搶刦行客程永茂衣服等物經公廨訊認送縣收押經司法裁判員提訊王等盡翻前供問官開導再三爾等前在公堂已經承認若據實宜毌本委可以從輕發落否則久押不了王等仍不承認判還押候再復陸少華控徐關寳拐匿伊妻胡氏等情經官提訊胡氏供偕居徐姓後樓係氏夫少華向借因少華久已失業無聊極思實係誣告官以陸少華尙未到案着暫回俟少華到案訊核　 
[南市]  
　　遊勇聚賭拒捕○浦東六里橋一带近有已撤之鹽捕營遊勇在彼開賭抽頭爲害頗烈由鞋匠趙勝賢控明五區區員派巡士十二名往拿詎該游勇竟恃衆抗拒以致受傷巡士多名兇手紛紛逃逸當斱僅獲住陸子珊鍾金容兩名同趙一併解至上海市政廳裁判所提訊鍾供在塲拆小頭爲首紏賭者實係趙子珍何成裕二人判陸鍾押候補提爲首紏賭之人究辦　勝賢交保候示一面飭探前往該處查明巡士傷勢再核　 
[閘北]  
　　改充操塲○同善粥廠内義塜掩埋之柩日來雇工遷葬即將該地充作消防隊操塲　　反遭誣害○蔣德春投禀總局控稱伊妻由朱爲林引荐在沈馬氏有帮傭近忽不知去向偵悉被沈拐賣請爲究追昨經孫枓長提訊沈供該傭於日前捲竊衣飾逃逸反遭誣害等情奉判朱沈二人交保限五天帮尋　　原贓查獲○住白菓樹北面之朱禮明家前日失竊衣箱現洋共值洋三十餘元報告 
一區請　嗣經巡警在十二間附近張髙林家搜獲箱子衣服等原贓解經黄區長訊問一過判給失主先行具領張還押候查核辦 
[英租界]  
　　賣珠被押○無錫人王再成前日带有珍珠數串持至三馬路某珠寳店内圖售未成旋至新閘圖售被包探查見以其來歷不明當被带入捕房昨解公堂請究據王供珠係自物應有需用售洋是實關讞員會商英康副領事以王所供難憑判押候查明再核　 
 
 

Page 21

 
 
　　三個迷路男孩男孩周阿毛徐敬文均因不辨路徑由捕带人捕房昨送公堂請示周孩供年十四歲蘇州人父名周順全家貧隨鄰人陳德才來滬帮傭詎被陳剝去棉衣抛棄以致流落徐孩供年十二歲海鹽人父名除愛甫向在蕪湖磚瓦公司内爲業現住法界公館馬路等語又男孩林妹子因在山西路迷途啼哭由捕带入捕房昨送公堂請示據供年六歲住居大東門家有父母等語均奉判暫留本廨候認 
　　大司務猝斃北四川路二十八號門牌某滚人家大司務王栢祥昨晨猝斃由捕將屍車入斐倫路驗尸所報請關讞員會同英康副領事蒞所驗明血冒身死即飭塡明屍格當由屍　陸王氏投求免封中西官准飭自行棺驗 
[美租界]  
　　起火可疑○吳淞路姚九康藥店保險起火延燒多家已記昨報茲經捕房查得該店主即於是日乘輪回甬而店夥等亦避匿無蹤情更可疑現派華捕看管火場俟店主到滬再核 
　　口角吵閙○袁祁氏住百老匯路褔和里八百四十七號前由蟻媒周氏說合與馮阿大姘識已酬周氏洋數元昨周復往硬借口角吵閙袁馮投報捕房請爲查辦 
[法租界]  
　　限期拔還○衛桂咸控陸稿薦肉店主朱鶴生不還往來猪肉欠欵一案經公堂訊判兩造在捕房對明賬洋再核迄已日久仍未理楚茲又覆訊朱供已與衛商明先還洋四十元再立票據四十元餘欠均讓去了事衛稱並未允許此欵追到亦係轉付猪行豈能短少聶讞員判所交之四十元給衛先領尙有四十元限七天再交其餘八十一元分兩個月還清 
　　存洋保出○鐘表店主潘振庭虧欠房金一百四十元不付詎又將各主顧囑修之鐘表私自質押逃避案發後由公堂訊實判令押追昨又提訊供在押難了求恩交保聶讞員判存洋一百元與捕房准予保出理還 
來件 
[滬軍都督府軍需科報告]  
　　十二日張園籌餉大會當場書助軍糈諸君清單及通告語一併刋載於後紀魯薌一千元袁恆芝五百元又規銀五百兩滬北商團會一百元閘北商團會一百元台州公所二百元台州同鄉由徐賢昌擔任二百元磯業衆商由陶正昌號擔任六百元水菓業商團會長徐賢昌一百元祝蘭舫一千元朱節香一百元裘業公所五百元書業商團會長葉丸如一百元陳基明一百元又擔任代募一千元朱五樓三百元烟葉商會三百元方樵苓一千元戴雪來二百元金仰蓀一百元李薇莊三百元李徵五三百元朱曉南朱衡齊二君擔認籌三千元胡稑薌宋漢章二君擔認籌二千元又自助二百元郁屏翰五百元楊信之五百元倪錫疇王麗薇二君擔認籌一千五百元又自助二百元徐通浩一百元沈志賢朱志堯二君一千元黄楚九三百元錢逹三五十元新記號李詠裳共五百元震巽公所代表朱吟江五百元氷鲜業全體五百元江安山一百元潘月樵一千元葉正之五十元黄少巖五十元瞿曉滄一百元氷二公所五十元王一亭一百元又助房金五百元樓心如一百元周金箴一百元朱子謙業百元胡季梅規銀五百兩虞洽卿規銀五百兩王憲臣規銀三百兩陸朝綱一百元布業公所胡仿鶴擔任一千五百元祥大源溥筱菴四百元林蓮蓀三百元茶業公所程伯壎代表洋三百元卓鏡澄謝蓉齊一百元顔明慶許翥屏二君共一百元張靜江一千元龐清臣一千元振華堂洋布公所一千元又同業承認代募已經開辦豫興竹行二百元徐杏書五十元李雲書五百元錢德潤一百元元大享莊各友一百元森和莊各友一百元宏大莊各友一百元福康莊各友一百元任炳榮代募一百元苪芷薌一百元伍嵩如一百元藥業公所二百元吳芹甫一百元陳利華一百元紙業公所二百元毒秀甫五十元自立長老會俞宗周担任一百元浸禮會王十元嚴潤甫五元曹式如現銀五十兩嘉泰茶行現洋十元葉聲違現洋十元公愼號應筱梅二君共一百元彭鍚範現洋十元成濟安助定婚金戒一只重二錢一分髙一某助金戒一只重二錢六分黄膺白助金戒一只重二錢八分爲勸助無意識之首飾作爲極正式之軍餉提倡發起必能聞風感動云又允助房金程杏坪願助房租一年爲期期内全數充作軍餉大違公司認助房金三個月約洋五千　問舜卿官認助房金三個月北市錢業懹安坊房租三個月 
　　按以上所登數目及姓氏等項實以半鐘之間踴躍爭助榷擠非常深恐或有遺漏錯誤請閲者指示再行更正（助捐諸君請將欵項送交四馬路愼裕號財政正長朱葆三君收或送大馬路屏號副長郁屏翰君及北京路觀音閣碼頭張恆和賬房副長張靜江君收隨時掣奉收據此布）滬軍都督府軍需科謹啓 
[中國赤十字會第二團救療記]  
　　本團於九月二十六日醫隊出發由鎭江隨聯軍前進初五日由龍潬步行抵姚坊門（即堯化門）在諸會中最稱先至自是以後逐日救護戰傷兵士已逹三百餘人醫生十五員巽常忙碌救護員三十餘人亦復不敷分配當由總會陸續加員前往並赶運藥品及病人衣物其中傷輕者皆在野戰醫院救治重傷者二十餘人經會員張鈞堂送往鎭江醫院最重者八人經會員徐揚送往上海同仁醫院十二日上午四時經會員周邦傑乘專車護送攻克天保城之重傷八人至上海鐵路醫院内有張勳營兵三名先後救到傷兵僅三人醫治無效餘皆可望痊愈其十二日送滬之兵一人不及醫治而死所有已死四人爲具衣棺鄭重收殮以表尊崇軍人之意並妥爲存厝當查明營隊姓名藉貫俟其家屬領葬附鎭滬醫院名單 
　　十月初七八九等日所送受傷軍士至鎭江泰西醫院數目表游擊隊二營管带董國祥一二營正副目兵蔡得標王超張正才王榮清苪全鳳牛鎭清方能農陳文清陳南表蔡才標呂翠玉許子清徐德標章昌榮董國全章得鴻葉時表童大阮以長胡玉林陳雲駿周良全吳寳青潘北周葉得勝李坤土周林光髙海標孫純興何寳森何連城洪金標陳德和周洪才戴生又初八日送入同仁醫院者許子清章昌榮王超蔡瑞標十二日早三點鐘送入鐵路醫院者　勝之洪品元仲德勝童錫光范文則夏禹雲張年勝黄大榮万國江留住同仁醫院療治者吳志明尹希賢二人係前日由崇明救來附識於此 
[海上閒談]  
　　旅滬廣帮前日開助餉大會議由各商民逐月捐助其法甚善其他各帮如能仿而行之則必巨款立集軍氣益壯興師北伐定能一鼓成功詎不可喜 
　　滬上大紳巨商自南京光復後紛紛剪辮並將刋單宣告吾知滬上各界之未經剪辮者必咸踵而行之豚尾之恥從此可雪詎不可喜 
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[和尙打野鷄賦（仿東坡後赤壁賦）] [  愛]  
　　昨夜十月之望。步泥城將歸於寺院。二徒從予過胡家之宅。更漏旣深。電燈盡熄。人影在地。仰見明月。顧而樂之。行歌相答。已而歎日有徒無錢。有錢無妻。月白風清如此良夜何。徒日。今者薄暮弔膀得人。油頭粉面狀。如野雞之妓頋安所得錢乎。歸而謀諸師。師日。我有鈔票。藏之久矣。以待子不時之需。於是携錢與票。復游於褔州之路。招呼有聲。娘姨千百。地狹人稠。媼牽妓拉。曾相距之幾何。而面目不可復辨矣。予乃攝衣而進。踰門限入堂中。躡扶。梯探房櫳。窺秘密之私室。聞枕衾之香。風蓋二徒不能從焉。忽然大呌。魂魄震動。頑童流氓。風起水湧。予亦猛然而驚肅然而恐。急乎其不可留也。反而出。門奔乎中途。聽其所止而休焉。時天將曉。四顧寂寥適有巡捕。横路東來手如蒲扇。黑面紅頭。戞然長鳴掠予面而西也。須臾徒主。予亦就睡。夢一𤡺鬼。鐵索琅璫。入寺院之内。指予而駡日。野雞之打樂乎。畏其形容。縮而不出嗚呼噫嘻。我知之矣。疇昔之夜攔路而恐我者。非子也耶𤡺鬼顧而笑予亦驚寤開户視之。不見其人 
海外奇談 
[療痴新法] [  欽]  
　　某國癲狂院中有一病人某甲。自謂已死。終日不進飲食。院中人皆設法使之進食。無效。某醫生思得一計。令六人穿白色屍衣。面上手上均塗白粉。如死人然挺挺然至某甲房内。皆閉口無言。圍坐一棹恣意飲啖。甲見之問曰。汝等何人。答曰死人。又問曰。死人亦進食乎衆正色答曰。世界安有不進食之死人哉。於是甲頓覺腹飢不能忍即從衆人據安大嚼。從此每日進飲食如常 
瞎費心思 
[華服改製西式法] [  愛]  
　　邇時一般人民。紛紛剪辮凡剪辮者必需更易西服。舊時華服。視同。廢物實爲可惜。爰思有改製之法亦愛惜物類之一端。幸勿眞視爲瞎費心思。而不加意於其間也 
　　一改長袍法長袍去其大襟。改作直襟。釘大扁骨鈕。其長照舊式裁短五寸。出袖裁短三寸。儼然西式矣 
　　一改馬褂法改大袖作長小袖。大襟作直襟。亦用扁鈕。如西人之便短衣 
　　一改半臂法半臂改製如緊身棉夾襖一式。但無袖。衣於袍内褂内。不合外露。 
　　一改馬褲法褲襠稍收髙。褲脚稍收小。不用扎带便如西人之袴矣。 
　　其餘内服。不改亦可。蓋髙硬領旣爲華人所不慣。而悉棄舊服而製呢絨西服。其所費又屬不薄。若將舊服改製。一可省費二亦雅觀。三則不致有西人首華人足之誚。王於拖辮服西服。無辮服華服戴華冠。此最可笑者也。願吾華人一例改製焉 
忽發奇想 
[處置張勳法續鈍根] [  愁城]  
　　將張賊晒乾。磨成粉末。分身首兩種。將首粉送至宜興窰。與磁泥和之。造成溺器以供吾同胞之用。以身粉與稻艸搗和之。作坑紙數百兆張。供吾胞拭肛門之用。 
　　再製張賊。鐵像數百個。分置各地厠所中。其像兩膝跪地頭面仰上。嘴須張開。腹須中空使糞從其口灌入肚内 
　　晒張賊時。其旁當置藥水數缸。恐其臭味釀成疫癘也。 
[又續] [  省盦]  
　　以張勳圈禁一籠。（如馬戲塲中置獅虎然）冠以紅頂大帽花翎。黄馬褂。置諸張園愚園等處。任人觀看。每人酌收入塲劵費幾角。上海演畢。再護解各省省會。及熱閙之内地各府州縣售看。然後再實 
 
 

Page 25

 
 
行食肉寢皮之法。旣可使人人當面唾駡。數其罪惡。收下看資。又可得一種在宗軍餉。以犒賞三軍。誠一舉而兩得焉 
野史 
[民族流血巾幗俠史松江女傑小傳（續）] [  嘉定二我]  
無名之女傑者。二百六十一年前朱明建國時。所謂南直𨽻松江府人也。不詳其姓氏。第知以遭遇坎軻。墜入於世俗女子最可慘之一境。顧少任俠負奇氣。不甘落落以終者。名花落溷。飄泊風塵。騺鳥將擊。先修羽毛。時則建軍崛起。突入齊晉。滔名城以百數。中原方鼎沸前大江以南。安然無恙。松江故繁盛地。游客浪子。履常滿於女傑户外。顧女傑卒未逹其物色英雄之目的。已而自成内訌。思宗殉國。吳三桂引兵入北平。且駸駸南下。聖安擁立一年。卒就淪喪。投鞭斷流天塹飛渡。哀哀輿櫬之帝。慘慘壺漿之民。一時仁人志士。不忍黄帝之不血食。爭起。義兵相抗。松江陳義士子龍猶龍夏義士允彝李義士待問輩。亦舉兵守城。未幾吳志葵黄蜚兵敗於春申浦。敵軍冒其旗幟。遂陷松江。創義諸公。或亡或死。時敵將爲李成棟故漢人降彼者。旣入城縱兵大掠殺人如草。獨於烽火中一見女傑。魂搖搖不自持。遂擁之而歸 
　　二我曰。風雨蕭蕭。婁水滾滾女傑一去兮不復返。白鶴雲間去青樓不再來。女傑松江青樓女子也。忘其産。佚其名。父老所不傳。故名曰松江女傑。李成棟陷松江。存眷屬獨携女傑往閩粤揣知其意。因朝夕慫恿反正成棟置不理。後卒。爲所動。女傑一娼婦。也世人稱之謂醜業。而能獨具愛國。思想。深明大羲。視若輩自稱爲頂天立地之好男兒居髙位。食厚祿惟知甘心賣國欺陵同胞。絶無民族思想者比。相去何如耳 
　　好姻緣。惡姻緣咄咄成棟。不爲韓世忠。而學張宏範。何物小醜。敢溷我女傑。我女傑亦。寗肯與此傖周旋者。雖然。女傑則計之熟矣。彼以爲今日之事。徒死無益。况成棟雖暴。猶我。國人。非眞異族。不可一日居。我聞我不入地獄誰入地獄者聖人之用心也。不入虎穴焉得虎子。豪傑之處變也。我其犧牲此身以期得當報我民族乎。遂慨然事成棟。回眸一笑。百媚俱生成棟愛之寵冠三軍。所至挾。以自隨。其明年成棟追思文於汀州。襲紹武於廣州。甘出死力以自殘同種。女傑時在軍中。目擊故國之淪亡。賢王之慘死。而已又身嫁胡奴。儼如異域。嘆馬角之不生。痛龍髯之莫挽雄心未遂。英魂欲銷。時時背人下涙。又欲竟以大義說成棟。逹其素志。旣而腦電一轉。沈沈以思。復自詰。日時未。可！時未。可！！時未。可！！！則嚙其唇以自制 
　　二我曰。成棟故降將叛　者。南下之舉。爲滿奴出死力最厚。嗟乎成棟。汝獨非黄帝之子孫歟神明这貴胃歟誤國殃民。私心利已。持壼。漿迎異族。靦顔事兩重不共戴天之仇敵。有能富之者。願爲之吮癰。有能貴之者。願爲之叩頭。家奴走狗於滿奴而自詡爲忠。甘心祖國之陸沈。而必欲爲僞朝庭不世之功臣。殊不知曾幾何時。同歸於盡。富貴果安在哉（未完） 
戲攷[  吳下健兒]  
　　御碑亭。一名金榜樂。王有道之妻孟氏。歸寗後回家。行至途中。忽遇大雨。趨至御碑亭避雨。薄暮。有某書生亦來避雨。孟氏跼踳不自安。而某書生因名敎中。人素以禮法自閑。不涉絲毫輕薄者。舉止端莊。語言厚重。有柳下風。孟氏乃稍慰。夜雨連宵天明始止。各自别去。孟氏抵家。述於小姑。而姑竟誣衊孟氏。讒於有道。有道大怒。繕就休書。立逼孟氏下堂孟氏有口難辨。含寃忍辱而歸。後值大比。士子雲集。棘闈榜發。有道竟及第。而停中之某書生亦獲雋。謁座主時濟濟英才。一堂環列座主謂某生之卷。毫無驚人語。然屢投之而屢雜其中。詰其。生平有何。陰駡。得此良果某即以御碑亭避雨一事。述之座主。有道聞之犬驚。汗涔涔下。竊念亭中之婦。即已妻也。誤信讒言。遽行逐歸。不勝愧悔。回家後急迎孟氏歸拜謝一時孟浪之過。夫婦始和好如初焉 
小說 
[爱情小說周利亞二十] [  閩縣超西子譯著青浦鈍根人潤辭]  
　　林勇悟正在乘危要挾施比亞。忽見單騎飛來。轉瞬間一武裝少年已自馬上躍下。昂立面前大喝爾等：：林勇悟定睛視之。大驚失色。蓋林勇悟初以來者爲盜。而不虞爲其生平最畏忌之舊友陳惠德也。 
　　斯時林生羞愧窘迫之狀。非筆墨所能描寫。而施比亞驟見陳生。亦出意外。失聲而呼。繼以大哭。陳生先喝爾等何人。未畢其辭。已認出 
 
 

Page 26

 
 
施。林面目。急前執二人之手。亦失聲曰。余今日非夢耶。二君何得至此。施比亞伏陳肩而哭。不能作一語。陳又謝林保護施比亞至此之德。林已免冠屈膝請罪陳不知就裡。正欲措詞慰林。忽聞背後又有一女子聲突奔至林前。扭其衣領。且哭且詈日。薄倖郎亦有悔罪時耶。陳急視之。一少年男子。而聆其宛轉嬌啼。則又。然女子。益自疑爲夢。施亦止哭驚視知係林僕增成。而其衣服已非僕裝。又作女子嬌啼聲。亦大疑林覺背後有人扭其衣又聞嬌啼聲腦筋大震。猛力返視則貌似增成。再視之。所覺共貌似周利亞又聆共聲音。則確爲周利亞於是林益愧。益窘。益無地自容。忽起立狂呌曰。余無面目立於世矣。疾趨大石。勢將觸石自盡陳急前抱之。周利亞亦不覺從而挽持林生。林得不死。 
讀者。試思。周利亞又何自來此。蓋自施比亞偕婢逸去後。明日巴黎譁傅其事。林聞之。私計是必拒金之婚而遠出訪陳也。余將追得之。乃怱怱預備行裝。入夜不能安枕展轉終宵旣而入夢。天甫明。周入其室忽聞林夢藝日。施比亞必往非洲去矣。我必追之。周心竊駭林旣出發。周易服潛蹤躡其後林不知也。是日至一山下深林中。見林方納施比亞坐石上。作種種强硬要求語。周憤甚。姑匿林中以觀其究竟。旣見來一武士。實爲陳惠德。施喜極而哭。林愧極血哭。已亦不禁悲極血哭。遂狂奔出林。　林之罪於陳前。 
陳旣止林自殺急問三人究竟林涕泣自陳種種罪狀。施又急欲訴知别後如何相念。林生如何讒陷。求婚之書如何謬妄。儂今來此奔波如何勞苦。周利亞又急欲訴告林勇悟如何負心。自已如何困苦。今日隠情畢露。請君如何處置。陳君此時。以兩耳聽三人連哭带訴之言語。殊有應接不暇之勢。凝神聽良久。始得其大槪 
[上海東亞皇后雪茄烟廠廣告]  
本廠創設有年所製各種雪茄均揀選上等吕宋烟葉吸入喉中故能烟味清香潤而不燥所以有益衛生久己名馳遐邇向來銷售中國各口及本埠等處因價亷物美多蒙各界歡迎今市上有種雪茄外面雖用烟葉而内中却用烟屑烟梗所製之烟以致氣味惡劣吸入喉中未免乾燥不能滋潤若然不信請當試之始知言之不謬也倘蒙　賜顧請至虹口西華德路第卅三四號本廠買辦王君勗甫處接洽可也茂和洋行經理啓 
[上海禪臣洋行經理灤州煤礦公司廣告]  
該礦所產之塊煤統煤屑煤焦炭等均性質甚佳火力耐惠久且而頗亷倘蒙　各貴廠號賜顧者請　臨本行其其價諸可也 
[接業各人知悉]  
凡曾在鳴盛公司報名願充新新舞臺案目之人可於本月十四日起月底爲止將每人名下押櫃洋二百元付交寳安里本公司事務所掣給收條俟開幕時憑條發給銅牌號衣再收銅牌洋三元號衣洋五元以便接業逾期槪不收錄本公司之房屋年内准可落成十二月中定須開幕各接業愼勿自悞　鳴盛公司告白 
[真人參鹿茸靈芝野术海狗腎補身種子衍慶酒此酒陰陽相生之妙水火旣濟之功]  
京都天寳齋起首老店中外馳名敢稱第一舖設上海二馬路中市西鼎新里石庫門交易近有假冒改換名目購者細察眞僞 
此酒有奪天地　化之功本齋獨得之秘方親自採　眞正老山人　　東鹿茸海狗腎並各種滋腎貴品上藥製成催藥性和平不燥不熱老幼咸宜四時可服專治男子陽痿不舉精流不固或精薄無子或未交先洩或　而不射諸虛百損五勞七傷夢遺滑精腰酸骨軟四肢疼痛鬚步健力一切等症雖白髮老翁以及少年體弱之人將酒日飲一杯　者當可轉强老者賽如幼年久戰不倦且身體强健之人將酒常服補命門煖丹田開胃健脾舒　活絡培元固本養精補無血烏黑髮反老還童却病延年多子多壽壯陽補身種子固本十分靈驗敢　第一實事求是每瓶大洋四元中瓶二元如購十瓶照市九扣遠埠函購另有洋　套瓶千里可寄免致破碎之虞○另有第一靈驗參茸海狗腎扶陽種子衍慶丸雙料每料念兩洋三十六元每兩二元單料减半　另有壯陽煖腎種子膏每張一元功效同上不折不扣　另有調　婦科續嗣降生丹每料十六兩洋八元半料洋四元起碼洋二元○另有扶陽第一海狗腎每　十元功勝鹿茸十倍遠埠購者托郵局最妥信力自給 
[吃烟諸公注意]  
廣東彭壽堂○精煉龍涎香戒烟長生丹○當日除癮○半月斷根○戒絶無數○一試便知 
邇來售戒烟藥者皆自稱是良方妙藥百發百中謗他人則嗎啡烟灰僞藥欺人其實誰眞誰僞只有曾受欺者方知何人爲僞藥曾戒脫者始信何家爲良方也當烟禁森嚴時代嗜烟者若不擇善而從趕緊求戒則後患何堪設想本堂精製戒烟長生丹功力之大效驗之速比衆不同戒絶無數因此丹純是中國貴重藥料生尅相宜君臣相配出類拔萃辟易羣方絶無嗎啡烟灰等品如不信只須入口辨味自知不謬凡服别種戒煙藥不效者無論多年老癮有病無病及屢戒屢吃之人但請一服此丹夙癮頓除其精神比吸烟更增十倍能使不知不覺之中烟癮消盡旣無痛苦又無流弊疊經試驗大有裨益此之謂良方此之爲妙藥試道其不用嗎啡烟灰之故使同胞故膽當試大抵用土皮烟灰其顔色必焦帶黄其藥必黏膩不散若用嗎啡其粉必細膩異常且味極苦烈非吾國磨中之粉可比今本堂創煉此丹志在救濟不敢恃己之長形人之短問世以來試過者早有定評日報記載班班可考每癮一錢服丹五粒所奇者數日之間面如桃瓣四肢多力身體忽壯一變枯黑之形狀但願烟癮諸公及早回頭幸甚禱甚每盒一元四角每打十二盒十四元上海河南路廣東彭壽堂啓 
 
 

Page 27

 
 
   
 
 

Page 28

 
 
   
 
