# 1886 - 142 - 4904712

 

Page 1

 
 
[丙戌科會墨出售] [  申報舘主人啓]  
本屆丙戌科會試揭曉後本舘除先後將電傳題名録登報外並託都中友人將官板題名録并會墨迅速騁審其官板題名録已列入十九日報中所有會墨亦卽付工晝夜赶緊排印仍將題名録列於首幅訂作一本刻已將次工竣定於本月二十四日出售白紙每部收回工本洋八分正想諸君當無不爭先快覩矣售處仍照曩例先此布聞 
[七十七號畵報出售] [  Ｊ申報舘主人啓]  
福利公司新到外洋救火藥水日前在白墮橋邊演試照會中西仕商同往觀看以驗功效見者無不喝彩本齋之圖之也蓋望四處居民分叚購儲以備不測更望好善君子開此風氣留以待失愼之家之所需以取信於目所未覩者則造福實無限量畫報之末仍附淞隠漫錄圖說一則准於二十六日出售此佈 
[書張朗帥奏報查勘山東河道酌擬辦法摺後]  
　　治河之道自古無善法大要不過上游宜導下游宜洩兩端然上游人知其宜導而不知其所以導下游人知其宜洩而不知其所以洩紙上空談坐而言者不能起而行也朝廷軫念河道欲求一勞永逸之法因特命張朗齋中丞前　查勘朗帥老成練逹不辭勞瘁節節履勘酌擬辦法覆陳請命凡其所言皆屬實在情形與夫泥古而不宜今者大相懸絶故自此摺陳奏之後己窣有諭旨專責朗帥以一切開辦之事或者自是而後河患可以稍殺乎然而治河之道固有未易言者矣卽就朗帥所親履勘者言之流鍾一口近三四年間黃流海潮互相冲刷河身寛全五六十丈水深二丈三四尺順流而下七十里之遥直至陳家廟又七十四里始至海口此卽徒駭河海口之情形其近海處向無居民　闊廓落至於如此蔣何法以疏之乎由是而上溯至鐵門關則該處附近之河身寛至一百三四十丈深至一丈七八尺由鐵門關而下則北有大堤計相去二十五里又有蕭紳廟相去四十里白牡厲嘴以至海口正溜其水深一丈三四尺或一丈五六尺海灘寛處一望無際鐵板沙則自牡礪嘴以下間斷有之如是面尾閭宣洩何由暢通耶至於徒駭河中叚則形勢連黃河北岸决口冲灌其自歸邑境内以至流鍾鎭以上河身過窄水不能容故一遭决口水勢漫溢東流南岸被淹尤寛遂致人烟蕭條人民播遷其上游則自壽張縣境内起以至豫省滑州境内有所謂金場　長一百六十餘里自黃河改道之後其大溜雖曾逼近金堤然從無漫溢之患上則爲直隸之關闌下則爲東昌之屏蔽大有可恃　又加臨黃堤一道雖滾溜無常當不至有衝失然防之則不可不愼也南岸自運河以至上游東直境内起尙稱周　　　家樓賈莊兩處地勢低窪緊逼大溜工程最爲險要自運河東岸以至長清縣韓家林雖僅二百三十里之遥　箕地兩面多山愈南即地勢愈高挂劍臺以下至於齊河均有大堤而中間黃家渡豆腐窩等處地勢又極低窪故爲目前之對其在南岸推有力護遥堤其在北岸惟有增培民埝善旣經衝濯者無可如何而完善之區夫固不可以不保也現　　理情形先就近溜河灘審度水勢挑挖川字引河藉水力以冲刷沙泥其水底淤泥人力有不能施者則用機器挖泥　使隨時淘濬而於淤墊之海口則仍須隨時挑挖以暢南岸清水各河人海之路至己經築有堤堬之處仍加培　　　　則所謂上游之宜導者導下游之宜洩　洩再加培築大堤以補其不足如是經營慘淡河患庶可少殺乎　减水　在上游方爲得勢今上游居民未曾深受黃河之忠或恐一經挑挖轉多棄地惟有在齊河以下李家岸趙莊之　築　挑河通入黃水入徒駭河之路計徒駭河自臨邑縣田家口起　化縣流鍾鎭止共二百三十里皆頒挑至寛二十四人深一丈五尺而挖出之泥卽以堵築兩旁堤岸其减水壩則改造帶關石壩闡有一丈八尺之孔十二其闡高出地岸　爲有益而無害觀此則與靳文襄公所造之七洞减水壩意見相同惟以前僅有七孔今則增至十二孔用石太多　　於巨所幸者山東素出石塊尙屬取之甚便此次工程雖大苟能事事認眞督率未始非一勞永逸之至計也夫國家軫念民生於治河一事煞費心力特設河工各員上自總督下至千把佐雜歲擲金錢不啻恒河沙數而迄今　　决口齊豫之間灾荒頻告民不聊生况黃河北徒憂及畿輔其患尤大卒未聞有一人　心籌措寳力興辦以上　宵軒之憂勤故僕曾著論說以爲與其費財費力徒勞無功不如裁去河工各員尙足以省國家無數路項魯　自知　　其實亦意在憤時今乃得張朗齋中丞悉心考騐詳加相　殫思竭慮設法籌辦是中國之大聿也朗師以廣西巡　尙未到任奉特旨辦河工足見聖主知人之明用人之當朗帥荷朝廷知遇力圖報效故能建此大策上以抒兩宫之厪念下以拯萬姓之災危以視紙上空談毫無實濟者相去不啻霄壤矣靳嵇諸公創之於前朗帥成之於後　　偉績行將拭目以俟之詩曰纘禹之緒請先爲朗帥咏之尸後大功告成更當揮　伸紙再拜而上河清之頌 
[禮闈佳話]  
　　會試揭曉之翼日賜有事各官燕於禮部以禮部尙書主席前期所司戒光祿寺庀饌至日　臺上望闕設香案樂部和聲署陳樂於臺南禮部精膳司官朝服眠布席堂上東當後楣設總裁知貢舉副都統席西向西當前楣設禮部尙書侍郎席東向左右楹外席各三行同考監試御史叅領巡察外簾四所供給收掌各官席外行依次陳設南北相向又設嗚贊醫官監門巡綽等官席於露臺上左右皆相向黎明總裁以下官朝服赴午門謝恩畢齊集金水橋禮部官屬入請赴燕各官由東長安門詣部主席迎於堂檐下鴻臚寺官引詣香案前北面序立聽黃行三跪九叩禮畢揖讓升堂和聲署樂作儀制司官分表花幣光祿寺官舉壺酌酒授主席主席立堂檐下西面酧酒三迺揖總裁官就位正席獻爵少退揖總裁官答揖迺揖知貢舉副都統各就位光祿寺官分獻同考以下官酒總裁官詣主席席前酢如獻禮各就席坐光祿寺官供饌燕畢各官起席徹鴻臚寺官復引詣香案前行一跪三叩禮士席送總截官如初儀羣官各退穆穆皇皇甚盛典也○十六日黎明新貢士齊集中左門外聽點中左門下設公案一禮部堂官點名放卷並逐名發給佩文詩韻一本稽察之巴護軍統領帶領官兵立於門内每十名一次放入本日早有禮部官赴殿内各桌黏貼名簽監試王大臣由内捧題奉於寳座之上會元於另紙恭錄題目貼於殿外左柱上各貢士按名簽而坐頃刻由内頒出奶茶奶酒各貢士跪而飲之並頒賞餑餑於貢士每名十枚敬謹跪領此卽唐時賜啖紅綾餅遣意也 
 
 

Page 2

 
 
並於保和殿西臺上設火壺預備茶水以供解渴惟殿内不准吸烟准赴殿外吸食點名時有甘肅某貢士未持卷票星速回寓去取及到門己合矣幸放卷官未去某貢士哀懇再三當經門官禀知監試王大臣諭唯放入因掩門未久尙可破格施恩否則終爲門外漢矣至戌刻將卷交齋由監試王大臣收卷十卷一束齎送内廷書房以備翌晨欽派閱卷大臣閱視擬定等第恭呈御覽文題此謂誠於中形於外故君子必愼其獨也詩題賦得流水無聲入稻田得聲字五言八韻又宗室新貢士覆試題未有上好仁而下不好義者也詩題賦得桃花夾岸護溪莊得莊字欽定一等第一名景厚二等第二名吉紳因吉貢士卷誤行點句勾股故抑次等也 
[厦門多疫]  
　　近來厦門時疫盛行凡經吐瀉腹痛君往往不却盖因日來陰晴倐變寒煖不常以致釀爲疫厲養生者當如何保攝哉 
[照譯三月初六日紐約夏盧新聞]  
　　美都遞來消息云金山稅務司欺詐辦事乖謬昨因藐視中國公使並隨員等將來恐被革職中國現駐此間公使今日己將情節知照外部想該稅務司早經奉戸部諭須盡禮以欵待公使乃竟如此妄爲勢難推諉咎亦無可辭矣歴於外國新任公使起程前來皆中舊公使先行知照外部以便入國時行李免稅又俾得上岸時以禮相待外部將情轉逹戸部傳諭該關口飭遵辦理廿定例也此次中國新任公使到來外部己於前數個禮拜得接中國公使照會謂新任約於某日可到請將行李免稅並妥爲關照等因當經移照戸部轉飭金山稅關辦理在案聞外部擬俟新公使到後卽將兩國條約酌改惟有如此重要之公事益宜於初到時格外優待乃此次如此辦事謂不受總統懲責吾不信矣來信如此夏盧報主筆因論之曰金山稅關之欺藐中國新任公使及其隨員等實屬毫無道理雖百辯亦不能辭其咎矣夫以近日太平洋濱各省地方官苛虐華人己屬如火加薪矣乃至中國皇帝特簡之大臣前來今亦受其欺凌肆意苛刻至於此極我願繡統企利扶倫亟宜將欺侮忝職人等悉行黜職幸勿遲疑國體幸甚 
[西江鯉信]  
　　袁州風俗唐世尙有當妻之事韓昌黎爲剌史始禁除之迤今千有餘年而北風又熾上年有某甲不務正業貧無聊賴將妻某氏當與某乙得價三十千今春令其找價乙力不能給甲乃贖回賣與某丙議價百千先付其半餘俟百日始清是夕入門該氏垂頭下涙有久之宵漸深矣丙堅促就寢未幾丙鼾睡該氏灒起自縊於牀頭天明丙起視之己無救矣夫婦不死於乙手而死於丙手不得爲貞潔然視世之朝秦暮楚不以爲羞者又有間矣○近屆秋審之期各屬犯解省者分别寄禁南昌府縣監伺候撫憲當堂會審統計己有七八十起○辛會堛學博萬邑名孝廉以操行爲鄉里所矜式前年以大挑教職署贑州府學正齋兼理副齋深爲上游器重上年副齋程君到任未幾卒於任所貧無以歸學博憫之除將學俸分贈外又傾囊相助俾程君之喪得返故里人皆交口稱之其待諸生尤爲循循善誘時有興國縣新進生員延欠束修七十餘元學博憫其貧苦慨然將原票交還不責其償大有古人焚劵之風近世廣文先生大率計較錙銖閱學博之所爲其亦可以滋愧矣○省垣人烟稠密房金較外屬貴數倍而房客以省費之大儘有一家住一間者廳堂之上曲突勞薪往往攙雜一或不愼易兆焚如日前羊子巷道南試舘因遺火糠中夜半燃着延燒屋柱幸隣人驚醒傾水潑之始免於禍若少緩須臾則有不堪設想者矣○江軍吉字營駐紥吉安储統帶爲飽叅戎莊上月奉撫憲札調來省暫紥惠民門外城下濠邊聞撫憲將於月底閱操當酌量裁減以節餉項云○城内三湖之水一遇雨後驚濤拍岸往往水深尺許德曉峯中丞己札飭周觀察督修城内外溝渠使三湖之水有所宣洩劉峴莊制軍撫江時曾將河道疏濬迄今己二十年不免漸就淤塞德中丞此舉固不可緩也○近來生齒日繁而生計亦日窘於是流氓地棍日見其多去冬經各憲指拿著名數人到案嚴辦宜若有所　儆不料若輩愍不畏法故態依然日前復有數名滋閙街巿經保甲總局拘案從重枷責或者此後稍知歛迹耶 
[蕪湖近事]  
　　長江水師提督定章以半年駐上江半年駐下江李與吾軍門於本月十九日自蕪湖乘官舫導帶以飛霆兵艦泝江上駛沿途巡閱直至岳州○梁小若觀察政體違和近日己占勿藥日前接奉電旨着卽入覲天顔觀察擬俟驛遞綸音到日卽禀請督撫委員接署斯篆以便遄回原籍然後北上覲光云○繁昌縣曹正甫明府伯貞因公來蕪禀見道憲○官場　得排單知彭雲岑宫保貴隖樵文宗皆將取道蕪湖縣署家丁日在江干辦差殊覺異常忙碌○前月梟匪拒捕一案己由蕪湖鹽局憲歐陽分轉禀奉總局憲己死之勇除從豐棺殮外復卹家屬銀一百四十兩傷者每名酌給養傷洋蚨四十元 
[潯陽魚巿]  
　　每年春夏之交九江所產魚苗經漁人結網江濱撈取發客爲該處一大宗生意現在西關外官簰夾地方到有蘇州贑州吉安撫州等帮魚苗船四十餘艘每日各處擔運者絡繹於途各帮船又醵貲演戯數本極形熱閙十五日侵晨各魚苗船攏岸經魚行估價時官簰夾周姓恃衆逞强不許小壩業戸開巿並預備拳師多人一呼向前打傷小壩人多名又將該處魚苗船毁翻三隻聞所耗不貲幸未淹斃漁人而解勸人胡姓己被毆傷多處當卽抬至縣署請騐周邑尊委小池司陳少尹相騐騐出胡某要害受傷七處官簰夾人隨將七旬老者劃破頭面送縣衙搪抵又經少尹細騐無傷周邑尊廉得各情許以照律詳辦懲一儆百實有望於賢父母 
[珠江月色]  
　　日前香山營守備某都戎被人訐告謂其有諱盜貪汚情事張香帥札飭都戎來省聽候查辦所遺員缺以承襲雲騎尉周君文彪拔補○督粮道李觀察政體違和醫云氣而極虛非靜養不能奏效觀察遂向督轅告假數天藉以調攝○軍裝局委員因案撤差由善後局遴委候補縣丞張貳尹綸貴貳尹仁辦理○乙酉科福建副考官張研秋太史試竣告假回籍省墓現假期將滿擬於日間回京供職己向各衙門辭行矣○西關清平天后廟向有戯臺每遇神誕之辰必雇優演劇頻年法越擀釁風鶴驚心此調不彈己久目下海宇昇平民物康阜都人士及時行樂戕戯臺粉飾一新擬卽資雇各班登塲演唱以伸慶寺而答神庥想屆時金鼓齊鳴笙歌迭奏定有一番熱閙也○日前保甲局勇緝護拐盜匪徒各一名解縣審辦邑尊推鞫之餘該二匪熬刑不認邑尊旋卽釋去人皆詫以爲奇○本月十三日南關興隆里生和鮮菓店不戒　火其光熊熊上燭霄漢幸當白日撲救易於爲力僅毁一間鄰右無恙○首府孫太守行知十四屬文童定於本月二十日齊集省垣聽侯示期考試惟南番兩縣縣試尙未告竣兩邑尊卽於十六日考四塲定期二十五日將全案揭曉云 
[憲節過揚]  
　　揚州官塲探得彭宫保憲節將臨卽於二十日預至江口迎迓是晚憲舟將抵瓜洲各官駕舟泝流而上呈遞手版接見有差瓜洲鎭吳總戎亦率領水師砲船出接鎭標弁兵則於江北岸排成隊伍燃砲恭迎憲舟小泊小宵於二十一日起椗聞至十二圩逗遛片刻程尙齋都轉隨至該處伺應大約須俟憲舟上駛方可旋棹也 
[通州近聞]  
　　四月初七日倉憲飭提江蘇第三起漕粮遇雨未輪於初八日補騐初九日提騐江蘇第四起第五起漕糧又江蘇頭起白粮一號至十六號初十日提騐浙江第七起漕粮又江蘇頭起白粮十七號至三十四號十一日提騐江蘇第六起漕粮又江蘇頭起白糧三十五號至五十號十二日提騐江蘇第七起漕糧山東濟左帮粟米十票又江蘇第二起白糧一號至十六號○今歲江浙漕米到壩米色較去年稍次有兩三風者亦有三風陳樣者故每日倉憲辰初騐米至午後始能收竣未免多費周折耳○新簡江蘇藩憲易笏山方伯於初十日辰刻行抵通州卽日進京○新簡薛撫屏大京兆於初十日起節進京闔城紳商餞行者沿途二十餘筵大京兆每至一處必下轎飲酒少許殷殷伸　文武屬員則在西門外鵠立恭送 
 
 

Page 3

 
 
[觀馬戯記七] 　 
　　車利尼馬戯前夜所演諸劇花樣翻新以故觀者較前尤衆奥國領事官同兵官數人亦往觀焉先有一男子乘馬而出手持花朶三女子並轡逐之欲奪其花嗣爲一女奪去而男子尙不肯相捨以帕蒙首暗中摸索一似中國所謂捉迷藏者又有一馬不施鞍轡一男孩騎之超躍騰驤疾於飛隼又有兩馬亦無鞍男女二人分跨之俄而男子忽以一手控兩馬卓立馬上而女復縱身立於男子肩上於時二馬方絶塵而奔如電光之一閃而馬上之人則軒軒霞舉令觀者如覩漢殿昭儀隨風欲去也馬之尤馴者則莫如車君所豢大黑馬名之白黑王一切能知人意掘土四五處埋白巾於其中馬卽銜之以出俄置紅白兩巾於紅白兩廂中又顚倒其色而互置之繼又合置一處馬則逐次銜取白巾毫釐不爽此眞杜少陵所謂與人一心成大功者矣觀者咸拍手歎其神駿未幾有一人作獵戸裝束西人所謂打狐狸也騎無鞍馬播　手叚極離奇變幻之致至若男孩於馬背上飛舞跳躍緬甸小黑馬之調良馴熟男女小孩之翻觔斗巨象之善解人意亦皆推陳出新不落　數日窠白雜劇中之奇者植木桿二繫銅綫於兩端一幼女騰身而上盤旋舞蹈愈險愈奇又用一圈由足而套至頂脫然而出連套兩圈靈捷無比所謂熏籠上立屏風上行者方兹蔑矣又有兩人互相揪打其一僞死欲置之花果桶中口小不得入乃將死者橫置桶口向腰際一擊忽己入桶如常山之蛇擊中而首尾應也嗣以桶置小車上死者忽以手捩輪軸轆轆而入殿之以鬥虎而戯終虎有三頭産自賓加臘美國人名福楞者啓籠門而入卽爲一虎所摶福楞用力挣脫將籠中格扇開之三虎合於一處兩虎蹲伏不動福楞身坐一虎復以頭枕一虎而臥少頃置一圈火星飛射兩虎皆伏一隅惟一虎往來衝突於是福楞始出尙以手拍虎頭以示餘勇可賈術亦神矣今日係禮拜六晝夜開演想觀者必更熱閙也又聞班中經理人威路臣將於今晚往蘇州察看可否到彼開演倘蒙蘇撫憲允准則蘇人見所未見益足以開拓心胸增長識見矣 
[整頓河道] 　 
　　滬城小東門外官河淤而且窄船隻往來殊多未便近經湯小秋觀察札委滬軍營管帶派勇六十名開濬卽以該營哨官章君督工又上海縣莫邑尊以小車入城有碍街道己出示曉諭車夫人等不准違犯云 
[拐賣宜懲] 　 
　　昨有年約二十餘歲之某氏投巡防北局喊稱原籍奉賢人夫故守寡時被夫兄欺侮圖奸未遂本月二十一晚乘我熟睡時唆同夫弟等多人將我紥縳並以棉絮塞口抬赴船中前日抵羅家灣囑我登岸暫住該處某姓鐵店中旋令不識姓名之兩人將我出賣夫兄弟因川資用罄回去臨行時囑付兩人如有主顧卽信致奉賢以便來滬收價至次晨由兩人及鐵店主自羅家灣雇車載我來滬隨至城中三牌樓長順客棧擔擱旋有滬南某錫店主到棧觀看我乘間告知實情錫店主因不敢買令我到局控告金委員得詞卽飭勇提該兩人及鐵店主到局一併解送總巡局馮蓮士剌史立卽研訊該氏伸訴緣由及詰鐵店主供稱該氏由奉賢人曹姓領來寄養曾許日貼飯錢數十文言明價賣後歸償並不知伊等拐賣二人同供該氏由伊夫兄曹某自愿價賣故敢說合並非誘拐剌史向該氏謂爾夫兄作何業答稱夫兄弟均讀書夫兄己入黌門現己回里剌史以蟻黨最堪痛恨判將鐵店主等三人各笞三百板押候重懲該氏暫行發堂候請上海縣備文移請奉賢縣飭提該氏夫兄弟到案訊辦 
[地保禀覆] 　 
　　徽人詹望林控被潘叙堂等攫洋二十元一案昨據地保金洒安到縣禀稱查得詹望林向業草鞋生理貧苦無聊此次係圖姦洪氏不遂衆人不服將伊毆擊至詹所控失洋實係子虛莫邑尊着該地保退去再候覆訊 
[　縣批照錄] 　 
　　本城黑橋地方胡錫九之媳自盡經胡報縣請騐旋由屍母李趙氏等欄免各情早列前報事後該屍屬並不回里向胡　擾胡復赴縣呈控經莫邑尊批云查北案前據該屍母李趙氏結稱伊女卽該職員之媳李氏實係自尋短見並無凌虐别故求恩免騐並據該職員結稱情願從豐超度是李趙氏尙非固執卽該職員亦不失爲翁媳之情當經准予攔騐以全戚誼而免訟端復據呈稱李蕙卿現尙踞擾情固可惡而該職員如何從豐超度未據呈明亦顯有吝惜小費情事兩造均屬不明大義候飭差押逐一面提訊察斷 
[招領小孩] 　 
　　厦門某厘卡截留被拐小孩二名送交本埠陳君竹坪招領其詳己紀前報兹聞此二孩仍未經人領去因由陳君送至滬北棲流公所留養二孩一姓姚名賜福年七歲一姓王名阿二年八歲父母均在惟不能自言住處言語則操蘇音云昨又據製造局帳房徐君託施少欽封翁送失蹈男孩一名至棲流公所據稱姓王名立德年十二歲父母均殁在滬習成衣業口操江北音合誌數語俾其父師得以認領焉 
[會辦賭徒] 　 
　　英租界打狗橋一帶賭攤林立鄉愚受害不淺此處毗連法界賭徒一見法捕至卽竄至英界見英捕至又遁入法界此往彼來無從拿捉故雖屢次嚴禁而賭風仍不少衰羅少耕太守洞悉其獘特與法會審員翁太守會同辦理昨晨太守又請佩副領事轉諭麥總地捕頭會同法捕頭通力合作畛域不分想賭徒自可絶跡太守之功不亦偉歟 
[英界公堂瑣案] 　 
　　二百四十六號華捕稱見張福春私帶單門手槍六枝送案請究張供爲小工昨有粤人囑我掮蒲包不知内藏手槍被拘時粤人己逃去羅太守飭將張押候澈究手槍存○三百十九號華捕稱施仁林張仁郎在路爭毆爲特拘案施供被張碰碎馬甲長衫索賠不依致與爭毆張供推西人包車衣裳係伊自己觸破羅太守隨判張繳洋一元賠衣張稱無力太守着押繳如果無力改爲笞責百板○麥總巡捕頭稱有德國人送華人爲掮客之丁姓到捕房言因棧房失鐵五十捆將丁解案佩副領事商之羅太守以原告是德國人本副領事未便干預太守然之隨飭捕房將丁帶回俟照會德國領事訊供核斷○包探秦少卿稱楊阿順箱内失物開單請緝兹獲胡金華供認與楊相識陸續竊取衣物典質用罄等語尙未吊贓先行送案候示胡認竊惟稱因賭負所致羅太守隨飭該包探將胡帶回吊贓再行覆訊○一百三十九號華捕稱浦灘有船裝東洋磁瓶陳子德竊取八个奔逃由我阻獲跌碎一个失主未到羅太守判將陳管押三天瓶存捕房待領○西捕稱馬夫何桂榮違章溜馬拘案請罰羅太守判罰洋一元充醫院經費 
[上海文報局籌賑叢譚八十七] 　 
　　廣東愛育堂同仁來函云山東水災如此之慘令人心惻同人立刻擬刷長紅分别標貼各處勸人捐助賑濟又多繕告急公信分致各同仁集有成數卽當迅速彙解等因急公好義之忱溢露行間字裏珠海官商夙稱饒富諸公歴年募賑魄力沉雄想大氣包舉必勝於某等瑣瑣屑屑爲之私衷感幸之餘敬爲在水灾民跂足以俟○潘君仲溪來函云捐册分送己多惟中巿街袁萬順銅錫舖未及三日卽將册書滿交來洋二十三元因思此間刊册分布動逾數萬司空見慣久己心力俱窮安得盡如袁公之神速以濟災民之急待緩翹首吳雲吾將鑄金事之○吳門浦君祝三以賢郎采芹之喜前己捐過十元兹復將親友賀儀洋二十三元錢五百文全數助賑此眞如諺所謂快活錢以快活用之浦翁之逹觀不可及矣浦郎之科名不可限矣○杭州同善堂武陽保嬰局兩處諸公向爲籌賑老手荷蒙俯念災區仳離之慘同人心力之窮廣爲設法就近諸公之領册承募者卽請交由彙寄尤徵妥速 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年四月十八日京報全錄]  
　　宫門抄○諭旨三道錄前○發抄旨五道○閩督楊奏報巡閱回省日期摺子○又奏報校閱營伍各情形夾片○又奏爲據情代奏銷假夾片○川督丁奏審明定擬摺子○待　歐奏請開缺省親摺子○湘撫卡奏爲力疾辦事情形夾片○又奏爲委署知府夾片○四月十八日兵部太常者太僕寺侍衛處值日吏部引見三十六名○察哈爾都統紹祺到京請安○熱河總管兆慶請訓○誠動謝授山東督粮道恩○閻中堂請假十日○馮光勛續假五日○關防衙門奏初五日大高殿拜表瀅貝勒行禮○召見軍機紹祺兆慶誠勲○發抄李鴻章奏本屆秋審仍委司道代勘奉旨知道了欽此○又河間民李合等反獄案審擬奉旨刑部速議具奏欽此○又搶辦東明黃河出力都駁各員請照案給奬奉旨着照所請吏部知道單併發欽此○又故城令張煐調雄縣令奉旨吏部議奏欽此○又灤州牧郭奇中被叅各條查覆奉旨知道了欽此○○頭品頂戴革職留任閩浙總督兼管福建巡撫事臣楊昌濬跪奏爲恭報微臣巡閱回省日期仰祈聖鑒事竊臣於本年二月初三日帶印出省巡閱營伍並赴厦門澎湖各海口察看情形專摺奏報在案初四日由馬江展輪初五日抵厦察看海口砲臺並將厦門水師提禁各營及金門湄洲南澳銅山四鎭又南字靖海勇練等營水陸各操校閱事竣於初十日乘輪赴澎周歴島嶼熟察形勢該處因遠隔重洋久爲歴屆閱兵所不到營伍未免廢弛臣當將恊標官兵及練軍逐加校閱尙屬整齊旋於十五日離澎十六日行抵基隆與撫臣劉銘傳晤商改設行省一切事宜平時筆墨所不能盡者均輕面爲商搉就該司道所擬規模復加叅酌彼此意見相同推省垣督撫兩署公事煩重垷在官輪稀少臺内包封遞送維艱臣未敢久覊海外因將臺營尙有未閱官兵咨請撫臣就近校閱咨覆核辦臣卽於二十三日仍坐原輪二十四日回抵省署當將應辦事件赶緊清理其内地應閱各營伍署陸路提督臣孫開華約三月初間内渡擬先逐加整理上遊延建邵各屬茶巿將屆客民衆多營汛未便離防加以學臣陳學棻現將出省考試如臣同時出巡恐沿途營縣兼顧不遑貽悮民事容俟秋間定期再行奏明由陸路巡閱除閱過各營官兵分别等第附片陳明並將商辦改設籌防各事宜另行詳晰會奏外所有微臣巡閱回省日期合先恭摺具陳伏乞皇太后皇上聖鑒謹奏軍機大臣奉旨知道了欽此○○楊昌濬片再臣接准部咨光緒十一年分輪應查閱福　營伍欽奉諭旨派臣校閱業經閱過福州省城滿綠各營官兵等因具摺奏報在案嗣臣於本年二月初三口乘坐美富輪船由海道起程前往厦門將水師提標左右前後五營金門營湄洲營南澳左營銅山營曁水師提標南字親兵中前靖海中左練兵及水師勁勇前等營各官兵分日赴廠校閱陣勢步伐整齊施放槍砲聲勢聨絡籐牌對械長矛雜技亦均跳舞便捷槍砲中靶分數多能逾額均堪列爲一等至水師提標命湄南銅各鎭標等九營水師官兵會合水操船隻折戧行駛施放槍咆火器均能迅卽致遠爬桅各枝上下蹻捷詢以風濤沙線及内外洋駕駛事宜俱各登逹明晰堪列二等其施放槍　各靶按照定制安設並無加寛加高及改近情弊兩岸炮臺大砲就海中打靶命中亦能過半所有各官弁兵丁技藝優嫺者當塲分别奬賞相疏　勒限練習各營旗幟號械均尙鮮明堅利戰船除裁撤及應行修造外餘俱完固塘汛兵丁亦無曠額考校各營官弁内惟金門營額外陳國俊洋槍全無中靶本應降革但命該弁前於臺灣出力保准以把總儘先拔補並賞五品頂戴有案從寛銷去把總保案免其降革仍父營勒限兩個月練習限滿後考核辦理以示勸懲其澎湖協左右兩營官兵於十二日校閱雖屬新集隊伍尙整人亦精壯並卽分别給奬打靶無準者棍責示懲臣仍會同水師提臣彭楚漢嚴飭各該營鎭將務須隨時督率各弁兵勒加　練巡防俾使有勇知方咸成勁旅以備遣用遇有玩視懈弛仍當立子叅革斷不敢稍爲寛縱以仰副聖主策勵戎行之至意理合附片具陳伏乞聖鑒謹奏車機大臣奉旨兵部知道欽此○○楊昌濬片再浙江提督臣歐陽利見於上年五月間由鎭海防次回署傷病交作咨請開缺回籍調理經臣以該提督誠樸勇敢精力尙强未便遽易生手會摺奏懇賞假在任調理光緒十一年十月二十七日軍機大臣奉旨歐陽利見着賞假三个月等因欽此業經恭錄咨會欽遵在案兹准該提督咨稱所有公事仍復照常辦理一面延醫加意調攝近日傷病漸痊精神亦見平復當此　頓海防善後之際正臣子馳騶効力之時未敢以傷病爲詞自躭安逸　不敢以假期水滿相涉因循自應據實鎖假呈請代奏等因並准浙江撫臣劉秉璋咨會前來臣覆查無異合無仰懇天恩俯准銷假以重職这謹曾同浙江巡撫臣劉秉璋附片據情代奏伏乞聖鑒訓示謹奏軍機大臣奉旨知道了欽此○○太子少保頭品頂戴降三級留任四川總督臣丁寳楨跪奏爲審明故殺一家二命重案按律定擬恭摺具陳仰祈聖鑒事竊據按察使游智開詳據成綿龍茂道審移理番廳客民李長興故殺李洪舜李老二一家二命各身死一案到司前任司核　案情未確發委審辦兹據成都府知府黃毓恩督同委員審明定擬由司解勘前來臣提犯親鞫緣李長興籍隸安岳縣先年遷至該廳上孟屯地方開設油米店生理與李洪舜李老二弟兄同姓不宗素識無嫌李洪舜等在上孟屯附近山内搭棚挖做木瓢生理陸續賒買李長興油米欠錢五千六百文李長興因折本歇業屢何李洪舜等索付欠錢未給光緒十一年十月二十三日上午李長興赴李洪舜家索討前欠李洪舜央緩李長興不允李洪舜村斥不應逼索李長興分辨李洪舜不依摱駡李長興回駡李洪舜卽取地上柴塊毆傷李長興左眼嗣李長興拔出身帶尖刀格落柴塊砍傷李洪舜額顱李洪舜撲攏奪刀李長興復砍傷其顖門近右倒地李洪舜在地滾駡辱及李長興父母並稱傷愈定欲殺害報復李長興一時氣忿起意致死用刀亂砍傷及其腦後　頸近右右太陽穴刀尖帶劃傷其右腮頰李老二背連木料回棚瞥見赶攏喊奪李長興慮被拿獲起意一併致死乘勢將李老二推跌倒地用刀砍傷其咽喉近左李洪舜李老二均卽殞命李長興起意燒屍滅跡卽取灶内餘火將草棚引燃正欲跑逃適梅狗扣五路過瞥見攏向盤問李長興不能隠瞞告述實情梅狗扣五赶緊將李洪舜屍身拖出棚外欲再往拖李老二屍身適棚架被燒撲下致將李老二屍身薰燒查看李長興早己逃逸梅狗扣五通知屍妻李劉氏投隣攏看報經該廳勘騐獲犯訊詳批飭審解嗣據覆審定擬由道王祖源審移到司前任可核恐案情未確發委審辦兹據該府等訊明仍照原招由臬可覆解前來臣親提研鞫據供前情不諱詰無預謀致死及起釁别故查例載殺一家非死罪二人者擬斬立决梟示酌斷財産一半給被殺之家養贍等語此案李長興因向同姓不宗之李洪舜索欠爭角將其砍傷被駡氣忿起意迭砍致其弟李老二攏拿該犯復起意將其砍斃放火燒屍查己死李洪舜李老二係同胞兄弟一家二命自應按例問擬李長興除放火燒燬房屋屍身輕罪不議外合依殺一家非死罪二人者斬立决梟示例擬斬立决梟示左面剌字該犯並無財產無從斷給梅狗扣五救阻不及應毋庸議李洪舜欠錢身死勿徵無干省釋各屍棺飭埋兇刀供棄免追除供招咨部外所有審明定擬緣由理合循例恭摺具陳伏乞皇太后皇上聖鑒勅部核覆施行謹奏軍機大臣奉旨刑部速議具奏欽此○○日講起居注官翰林院侍講臣歐德芳跪奏爲瀝陳下情懇恩俯准開缺回籍省親恭摺仰祈聖鑒事竊臣籍隸廣西距京八千餘里雙親具在總緣道途迢遠未能親奉版輿同沾祿養而臣自中戌年蒙恩授職　叨在詞垣侍直十有三載未得一歸故里趨事庭闈近接家信知父母因年屆七旬氣血漸虧精神亦减一切起居飲食不克自持臣雖有弟一人而久患腰膝步履維艱殆同痿廢臣之父母年邁體衰無可告語屢次信囑臣請假暫歸藉慰倚閭之望臣接讀之下寢饋難安惟有瀝情叩懇天恩俯准開缺俾得束裝歸里獲遂瞻依梢伸烏哺之私益切鴻慈之戴到籍俊如蒙福庇雙親稍健定當馳詣闕廷以備驅策斷不敢自躭安逸有負生成所有微臣懇請開缺回籍省親緣由理合繕摺其陳伏乞皇太后皇上聖鑒謹奏奉旨己錄○○卡寳第片再臣因病陳請開缺蒙恩賞假一月謹於正月初六日恭摺叩謝天恩並陳病難速痊仍懇開缺具奏在案奉到原摺軍機大臣奉旨着再賞假一月毋庸開缺欽此臣自顧菲材仰蒙逾格優容不加屏棄聖恩至重雖捐頂糜踵不足報答現己力疾從公勉圖白効惟病體迄未就痊僚屬商量公事均在内齋接見左骽筋痛難伸不能著靴卽不能公服殊嫌不莊各屬招解人犯須臣親訊指日秋審錄囚事關大典未克步出外堂良深焦灼業經迭荷天恩賞　假期毋庸開缺何敢再行瀆請而臣之病狀亦不敢不據實上陳所有力疾辦事情形謹附片具奏伏乞聖鑒謹奏軍機大臣奉旨知道了欽此○○卡寳第片再湖南寳慶府知府豫章據報丁憂遺缺應行委員接署查有候補班前補用知府范正聲勤愼樸實堪以署理除批飭遵照外謹會同署湖廣總督臣裕祿循例附片具陳伏乞聖鑒謹奏軍機大臣奉旨史部知道欽此 
 
 

Page 12

 
 
[朝鮮信]  
　　國王以去歲伏雨浹旬沿河居民多被水害遂下令濬河盖城中大河一道蜿蜒數十里沙泥淤積一遇水漲居民易受其灾督工者數員工人每日約五百人每沙一筐給當五錢二文有怠惰者卽以鞭撻從事大街曲巷中有坑坎之處卽以掘起之沙墊平濬河而兼以修路一舉誠兩得也凡水溝之通河者在誰家門首卽責其家挖之以省工費河之兩濠堆沙如阜一日挖見屍身一具枯骨摧殘見这愴惻想係去歲水發時淹斃者也○上月二十九日法國兵輪三艘駛進仁川王接電報卽派官迎接慰勞盡禮三十日法船發砲數十聲響宸山谷以示其威○朝臣以法使將至京傳教發電奏聞王回電不許法使怒朝臣又奏聞王回電云須請其來京居住再作道理朝臣再三懇求始元所請初三日法使至王就有兵數十名護衛國民見之甚爲驚惶傳說中國又將派大兵船數隻泊仁川以資彈壓而張國威○日前朝臣有請於王曰可延請西儒教習國中聰秀子弟使之諳通西學嗣因法使請立教堂此議遂止○日米來者甚多米價頓落上等之米前次二百八十錢一升者今則落至二百十文華商之領票辦米者己至一二家約有二千石其未至者尙有數萬石之多一朝湧至價必愈廉恐不能大獲利益也○民以法人將來設教也相傳下藥井中以爲蠱惑之計巷議紛紛莫能禁止○德國副欽差某君己至領事卜君將於月底内洩卜君與朝臣浹洽聞其將行均有依依不舍之意○王以法兵進城嚴申宫禁練軍之入宫護衛者較前尤衆○金公芸仰爲外務督辦大臣現以法使來議和约语多挈肘朝夕紛擾寢食不安一髮千鈞關繫誠重○日商之在南山下者現多另建房屋築登登削憑憑雖有移居之諭而彼若罔聞也○法公館原設在駱洞之間法使至以其屋宇湫隘不肯入居遂至穆麟德之舊館居焉是舘經穆君修整頗合洋式德人之來此管理桑蠶事者亦庽其内○居民多患時症雨後少止可見陰陽和則沴戾化也○土人所賣金砂多有薰煉其色而僞作上等成色者各國商人遂多受　欺罔奸商又帶來假洋數千元散布四處僞以亂眞如不嚴行追拿流弊伊於胡底○漢江民船麕集造製新船　甚多丁丁之聲遠聞數里惟製造不得其法易於敗壞耳○民船有由仁川駛至漢江者泛乎中流忽見二巨黿首大如甕昻於水上高丈許船人見之同聲祈祝二黿舉首相向若迎視狀約片時相率入水而　衆人驚悸有面無人色者日後人問及之惴惴然尙有餘恐也○此地無蝎蜈蚣則間有之幸不甚傷人○民家多狐有遭其祟者困苦萬狀祈禳亦或得免間有善勅勒者大半苛歛錢財非具　實本領○蚊虫多而且大以地處卑濕也立夏以來飛鳴不己雖未能成巿成　而擾擾終宵己足破　清夢暑夜將若之何○仁川孫姓店寓其中者多遇邪魅傳說紛紛爲鬼爲狐莫能定也○有建議濬通漢江俾火船得以駛進細核之非數萬金不能濟事遂作罷論說者謂費財猶是小事一旦開通貨輪能入兵輪亦能入天塹失其險將何以固其國耶○紅參絶無售者雖由於禁令之森嚴然土産亦自無多地力竭矣可奈何○日船走天津一路商人之乘搭來往者日見其多　貨初亦日增月盛因其價值甚廉較帆船尙覺減省故商人樂於從事○刀魚出者甚夥商人聞之遂雇船沿海探視有寄信回者謂爲屬寔於是運錢以往惟利是趨雖有風濤之險不顧也 
[上海三馬路與昌絲棧陳竹坪經募山東賑捐四月廿一日第二百八十三次清單]  
　　晉生莊交來漢口李星恆錢十千陳林軒錢二千榮生裕通恆劉子奎胡榮廷蕭麟書田省堂各錢一千周友山王臥雲蕭洪俊張裕川晏東圃各錢六百吳疏九晏建德李沂泉各錢五百七戸錢一千四百一戸錢一百以上廿五戸共洋廿二元錢一百六十○劉河全盛局寄來翁朴記不留名隠名氏吳企氏希文氏各洋五角外慕雲氏洋一元隠名氏二戸合洋五角厚記德記載記福記和記氣記致記祥記各洋一元五角以上五冊共十六戸來本洋十四元英洋兩元○嘉善寳善典錢二千寳記卓記氏生記各錢三百十六戸錢一千六百三戸錢六百二戸共錢三百七十五又以上廿五戸共洋五元○仁成柴行經募勉力子洋兩元王大賚錢五百王瑞林錢四百四戸錢八百十六戸錢一千六百以上廿三戸共洋五元○寗郡春成莊經募王方球宋百英邵維各錢五百周春山王紹氏胡光裕張延秀胡邦琛各錢二百五十十二戸錢一千二百三戸錢六百春成震豐各銅洋四元以上廿五戸共洋四元銅洋八元○老德記交來莊趙氏洋一元姚東來錢五日王傳謨鍾安心平光琛各錢二百五十金張氏錢二百莊姚氏錢一百五十陳阿喜錢二百五十九戸錢九百甡記布號經募十戸共洋兩元三角錢一百○西塘紹隨主人經募江鼎茂錢一千安定氏朱耀記各錢五百舜湖居士胡稚芬各錢三百方振記錢二百五十五戸共錢四百五十以上十一戸共洋三元○青浦惠記布庄經募四十八戸共洋四元○留憩閣經募廿四戸共來錢三千五百五十小洋一角○儀和棧經募錢士彪洋一元小兒女節點心費錢四百二戸各洋二角二戸各錢一百以上六戸共洋一元四角錢六百○鎭江銓昌仁局交來無名氏二戸錢四百○嘉善恊成恆洋一元以上均塔冊○漢口同興德經募昌字冊沙巿金陵賓舘錢六千義記修德堂慶昌永慶餘堂昌記三益祥六戸各錢三千遠記吉記馬正泰保安堂務本堂陶松奎同興正各錢二千生記乾記會記寗記泉記永記源興和聚順和泰興祥沈恆泰承訓堂貞齡堂源記李義昌洪順發長泰福慶興長各錢一千以上三十一戸共來規銀三十五兩六錢九分二千八百一號同字冊同興洋兩元有吾洋一元五角義泰邵朗亭嚴子安盤渚鈎徒故敏齋金永年萬春坤張介福各洋一元凌介眉洋五角以上十一戸共英洋十元本洋一元東　一元○廣興源交來無名氏四戸共洋五十元○宿邑同善堂交來無名氏祈合家平安洋十元又求子病愈洋二元南匯朱寳康求病愈洋十元福州連江縣張欲齋明储壽筵移助洋十五元又船政委員洋十一元慈　陳領梅祈病速愈洋兩元浙甯楊鄭洋三元王洋兩元石洋一元陳五康求病愈洋兩元補過軒洋十元劉河吳子未洋兩元○本日共收洋二百另兩元内有本洋十五元規銀三十五兩六錢九分銅洋八元東洋一元錢五千二百十文合併聲明 
[上海四馬路文報局内恊賑公所經收賑捐四月中旬清單]  
　　二十日急單志成信票號交來漢口志成信募蕭鴻俊廣興恆寳源長益大庄羅永泰萬盛德相永莫無名氏不名氏信記十戸各二元王月卿怡豐祥晉益合天元號賀春山孫小卿徐兆麟大德常天吉號程志仁十戸各一元文金閨福幼冊欽旌節　孫李氏募孫蔣氏四千四百文陶蕭氏無名氏高孟氏高張氏龐郝氏曹任氏無名氏李毛氏龐王氏孫宫氏孫李氏孫唐氏楊何氏任郗氏陶劉氏戴張氏無名氏十七戸各錢一千文張楊氏二千文鄭蔡氏六百文孫張張氏童盛氏田羅氏卡方氏劉張氏饒趙氏裴王氏張陶氏八戸各錢五百文實收規元四十一兩七錢七分太古北京輪船交來四川瀘州府鍾隸杳翁募馮石緣錢鐵江二戸各銀二兩鍾滇生徐氏羅石卿馬雲程鍾隸香鍾滬生白子立七戸各銀一兩馮云閣黃明照楊子泉徐傳彬葉杏林五戸各銀六錢劉華林貴羅大川張坤鍾陳氏五戸各銀一錢秋桂秋蓉隠名氏三戸各銀五分谷種香銀五錢共收銀十五兩一錢五分杭州藩署交來溧陽史善士祈父病痊愈英洋九元銅洋一元○同字圖冊三千一百十三號劉河朱星彩翁募澄江隠名氏力不從心人二戸各洋十元無修守經源記保平四戸各五元公正衣莊　玉麟二戸各一元　敏聚泰衣莊公益隠名氏四戸各五角又募三干一百十四號積善堂朱四元張菊舟二元潘步衡梅萬昌徐　昌陳森記四戸各一元蘇州文報局交來第三十四次募蘇州胥瘦馮廣豐茶葉店交來惟生氏十元悟門氏六元無錫北塘橋陸右豐醬園銅洋三元朱君英洋一元又同宇圖冊四千五百九十二號募藕舲氏慕韓氏錢俊星錢蔚陳廷瞻裘愷慈六戸各一元報親氏隠性氏爲母目疾求速愈二戸各五元　歲廬餘慶堂二戸各虛對開一個○福永有求氏三元揚州萬子明五元蘇州閶門内元裕號來易無名氏三元○本日共收英洋一百零七元規元四十一兩七錢七分現銀十五兩一錢五分銀洋四元虛對開二個○附收江寗振捐細戸清單○十五日甯波新關李君交來李希程周舜記助洋五元周熙記五元周春嘵堂魯人生同慶臥雲氏四戸各一元俞濟臣惲直卿二戸各兩元趙二如九角何厚慶林汝安二戸各七角五分宋乃傑吳傳桂助一元王紹祖何楙徵助七角五分唐鐵生汪子和二戸各五角李希程五元實收英洋廿八元一角五分春生鑑號交來金陵恊賑公所募河南府刑席上元吳蓉軒先生募孟津石工局委員裘次秋秦玉屏兩大令各捐銀二兩河東道委員張幼清先生銀二兩署孟津縣陳理裕大令銀八兩孟縣刑席不留名二兩王楨紀瑞郭新明安靜國各銀一兩元龍公典銀八兩謝蘭軒銀二兩孟津官運局銀四兩城内紳商銀七兩東鄉紳商銀十二兩署偃師縣戴作義大令銀銀兩以上應收銀七十三兩由楊樂庭先生　去欠平銀五錢會費銀五錢實匯收蘇曹平銀七十二兩正○本旬共收規元一千一百五十五兩七錢八分三厘英洋一千五百六十九元計元一千一百五十四兩七錢八分四厘現銀一百十六兩四錢五分批申元一百十八兩五錢七分爛印毛洋一百八十二元計元一百廿三兩七錢六分銅洋一百十三元烊見元十六兩六錢三分三厘小洋七角計元五錢一分五厘虛對開六個計元一贱七錢六分六厘錢三千七百三十文計元二兩四錢八分六厘○八項共合規元二千五百七十四兩二錢九分七厘○附收江甯賑捐蘇曹銀七十二兩計元七十七兩四錢英洋廿八元計元日兩零六錢另八厘小洋一角五角計元一錢一分正三共合規元九十八兩一錢一分八厘○連前共收規元廿三萬一千三百七十兩零三錢六分三厘○付解山東第十八批庫平二千五百兩計元二千七百廿五兩○連前共解過規元廿四萬一千八百三十兩零二錢九分五厘○實壑解規元十萬零四百五十九兩九錢三分二厘合併聲明 
[上海四馬路文報局内恊賑公所經收賑捐四月下旬清單]  
　　二十一日滬上虹口義昌廣貨行交來福州船政局募英洋一千元蘇城盛家浜周筱雅翁交來無名氏二十元恆利庄交來杭省同善堂募四月初一至十五日止同字圖冊二百七十八號募魏用和堂五十元又二百九十四號泰和典募朱康泰無名氏梅城無名氏三戸各一元隠名氏綿力子二戸各五角不書名五百文無名氏范文輔戴仰平三戸各三百文蕉團戴氏張維本朱國熊三戸各二百文綿力子二百二十文實收洋六元又二百九十九號厚記募一切平安三元急單鉄簫仙舘撫松軒蕉綠舘醉石軒合助二十元不書名二十元厚記募崇厚堂四元願人皆無疾病願各業利巿三倍二戸各二元願四野春花秋稼一律豐收願四海昇平有心無力子但願被水蒼生皆登袵席祈從此不患河决隠名氏無名氏知足齋求補過九戸各一元檠砥齋十元愼修書屋特喜山房合助十元王眉伯捐羊巿街租屋中禮六元褚敦伯募六橋嬾漁五元平安福主梅檻侍者二戸各五角桐蔭山房八齡幼覺保嬰平安安拙齋四戸各一元集腋軒一千二百文求恙速痊兩元棉力子銅洋兩元實收洋十二元銅洋三元錢九十文李談氏求病速痊三十元李炳章四十元慕萱氏求父康健十元袁有英五元聞心堂二元吳趙氏生辰香燭五我瓜廬主人二戸各一元誠心求母康健銅洋兩元無名氏竭力子二戸各八百文共實收到英洋二百四十四元五角二分三厘銅洋五元春生鑑號交來金陵恊賑公所諶善之兄手繳還金陵掩埋欵二百元又交來第二次募到蔣厚民二十元周液仙募錢五百文蘇州陳雲卿爲岳父金松嶺患病神前禱告許願求速痊十元巴城周無力子三元馬少卿兩元無名氏二元○急單湖北封墨樵善士募湧月樓銀六兩七錢五分祝春護銀十九兩五錢萬福堂九八五平它銀二十兩封墨樵九八五平它銀十兩另五錢藤花舫主人三兩二錢五分實收九八五它銀六十兩又募挜名氏銀三兩平安福洋六元延陵願洋三元瘦香主兩元福州省大善士募任殿臣懷德堂荔香室師陶書屋四戸各四元靡可居無名氏悔過齋鑑古堂四戸各一元楓經厘局高募南鎭大餅業四元郁凝記袁世德南鎭鮮肉業三戸各一元張春芳張恆泰萬懋園徐正和世福記四戸各五百四十五文南萬昌三百廿七文道生祥七百六十三文楓經厘捐局高十元實收英洋二十元羅店鎭祥茂號募寅記儀記肇記文記仰記道記榮記七戸各一角梅迎居藻記二戸各一角五分仁德杏記二戸各二角五分亮記二角沛記三角徐葆卿三元○寗波寳和藥行同字圖　三千一百廿六號二十四元武陽保嬰總局交來同字圖冊三千一百廿三號急單張黼卿翁募德源典手不書名四戸各二元五角恆豐典同人五千文管不書名一千文孫張趙三姓各五百文實收洋十六元錢九百六十文蘇州祝同心善士交來嘉定秦寳善棧同字圖冊一千九百五十三號募平安居兩元勉力氏祥泰號王敦厚堂朱錫榮無名氏綠雲樓五豐各友七戸各一元詹嘉和五豐瑞豐徐愼餘堂鼎順和五戸各五角陳祥和壽生堂隠名氏四戸共六戸各二百文隠名氏四戸徐翰生無名氏余松元吳寳華徐周氏九戸各一百文錢德泰三百文無力子求安四百文樂安氏求愈五百文黎照居銅洋一元實收英洋十三元銅洋一元虛對開一個硤石恆康號同字圖冊四千六百十三號募震豐咸泰二戸各三百文寄庵鄭先勲二戸各五百文陳生夫施川氏胡煥章無名氏凝遠堂許祥慶月中桂無名字大清貧民九戸各一百文愛莫能不從心成楚臣無名氏　振孚力不從心不書名汪　卿徐少山錢寅生十戸各二百文恆康號一元實收洋五元錢一百文○本日共收英洋一千六百十五元五角二分三厘銅洋六元九八五平銀六十三兩虛對開洋一個錢一千五百六十文 
 
