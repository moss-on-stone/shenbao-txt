# 1886 - 30 - 4904600

 

Page 1

 
 
[分送月分牌] [  申報舘主人啓]  
　　本舘年例於新正初印就中西月分牌隨報分送明年之月分牌現已遺工鐫製四周之人物花卉均極玲瓏工細中用紅綠字以分界限並以外洋潔白堅緻紙張印成愈覺鮮艷奪目其式樣較今正所送者格外放大故懸貼畫壁頗足飾觀刻下尙未印齊俟至正初再當預出告白準日致送先此布聞 
[六十五號畫報出售] [  申報舘主人啓]  
　　淡水輪船水手頭目范阿來破獲蘇孩葉金寶一事彰彰在人耳目間今年拐案之多指不勝屈所望諸君隨地隨時留心察訪俾失孩之家骨肉重回陰功莫大　特繪人此次畫報以供榮覽報首畫　走獸　圖爲任君阜長所繪後附淞隱漫錄圖說一則准於二十六日出售明年正月初六日六十六號畫報之　敬送　色一家春圖一幅係田君子琳所繪妍麗異常可裱立軸特此預白 
[古今圖書集成出告白] [  申報舘點石齋主人啓]  
　　本齋關印古今圖書集成工程迅速擬分六期出書其第一期本可早出兹因石印事繁圖畫不能速印故遲至丙戌年四月内始可出書六月終出　二期倘有因他故而第二次應繳之報今年内未能繳到以致限滿罰去應歸本齋者無論若干部均湏出售自丙戌年正月分起至六月底止每　　銀二百兩其銀交足者即付六期出書之憑單如過六月則湏加至每部三百五十兩先付定銀一百兩尙餘二百五十兩俟書成之後繳銀取　此　 
[讀劉省三爵中丞奏諸臺灣暫難改設省會摺書]  
　　孔子有言曰有人此有土有土此有財葢土爲財之所由生而人爲土之所由治有財而無土財必有意竭之虞有土而無人土必無治安之日而誤其爲海外衝繁之地番民雜處之鄉不加撫衛幾　不淪陷於域外耶臺灣據數千里　　之地横亘海中爲南洋之門户爲中國之右臂數百年來屢棄屢取屢收屢畔顏梗之民皆以此爲負嵎之勢卽海外各國欲有事于東南者亦必安據此地以爲屯兵轉餉之區故前者法人擾我邊陲不於粵之瓊閩之厦而先從事於臺灣誠以其四面濱海汊港紛歧有可乘之隙而土地饒沃礦産豐盛有可守之具也中國有此肥美之地險要之區安可不設重臣以駐之以資控制此當軸所以有駐紥巡撫之議也然事有緩急施有先後非常之功不可以一蹴而至也此　中丞所以有暫難改省之藉也當軸之議所以重臺地也中丞之請亦所以重臺地也前者奏陳辦理前後摺内謂辦防練兵清賦撫番爲目前之急務今日之奏亦猶是心也夫臺灣所出財賦較之貴州新疆雖覺有餘而沿海八縣之地番居其大民居其四各番社所佔之地高山宜茶平地宜縠一旦歸化敎之耕種皆成富區而無如從前招撫者未能認眞辦理一撫之後置之不問徒糜鉅欵毫無實用有辜之秋仍恃閩省爲接濟聲氣聨絡痛攁相關以助孤危之境同在一省之中故不敢瞙視若改設臺灣巡撫與閩省畫清界限則一有事變雖督　或顧全大局一視同仁　道以下勢必各分畛域此時生　尙未全行歸化以臺之出産爲臺之用尙虞不敷一切辦防練兵之費尙須閩省照常接濟方集事若改設巡撫則建造城垣衙署廟宇之費又非百萬不可經費恐亦難籌且外辦防務内撫生番又加以草創城担等事卽使經費有着才力亦恐不濟况現在籌餉艱難凡有可以從减從緩者卽須力求撙節則卽爲大局起見亦宜倣　江寗江蘇規制添設藩司一員巡撫仍以臺灣　行臺一切規模無須更動此分　不分不分之分目下又可節省鉅欵騰出財力爲辦防練兵清賦撫番諸急務中丞之意如是此亦持重之見也顧吾竊思之論治臺於今日固以此四者爲急務而四者之中又以撫番爲最急番不歸化臺灣之地坐若石田雖有沃壤不知耕種賦稅何由而足額賦不清則一切辦防練兵之費必且日形支絀臺地何由而治此撫番所以爲最急也然開闢此地已二百餘年生番終未盡向化豈天果欲留此缺陷耶盖亦撫之不得其道耳雖前此亦曾練勇捍番闢地至五六圍耕者增至六萬餘人厥後亦漸加開墾然番之未化者尙倍蓰於民究何補哉夫中國曠苗之未化如生番者不知凡幾固非特臺灣一處爲然然臺灣遠隔海外四戰之地各國之所垂涎也雖番民不靖則旣防外侮亦有内憂設當兵戈相接之時而番乘其後臺灣尙可問耶畏首畏尾身　餘幾古人言之矣夫所以欲得臺灣者以其地大而物博也若膏腴之地番佔其大半守斯土者何所特耶然撫番亦有術乎曰有之事權歸一則番化矣舉生臺之任責之於一人視臺地之盛衰爲考課之殿最事無旁貸責有攸歸數年之後臺地未有不富强者矣故或者謂添一藩司不若徑設巡撫巡撫可以專制一方藩司則尙多掣肘之處臺地所以不加治者以無專責而恃閩省之援也饑饉兼臻閩省必爲之賑濟師旅有缺閩省必爲之救援以本省之地無可委也治臺灣者亦爲已無專貴有謗可以相分故不必力加整頓也今若添設藩司凡事皆當會同督撫不能自作主張則日後設有事變必且互相推諉又何不仍其故制之爲愈耶然藩司有承宣布化之責苟使之上可以逹　情於九重下可以示其誠於百姓與巡撫相去一肩耳而可以省建造省垣之經費豈非計之一舉兩得者哉近來整頓海軍不遺餘力臺灣爲南洋之阨要尤爲籌海軍者所當先而中丞乃纎悉俱明委曲入告孰緩孰急何後何先措施旣有條而不紊治效亦左劵之可操海疆之實庶吾將拭目而　矣 
[上諭恭錄] 　 
　　十二月初十日奉上諭江蘇松江府知府員缺着恩興補授欽此同日奉上諭陳士杰奏已故知州交代虧短請旨革職查抄一摺已故山東　唐州知州張錫綸虧短司道各庫正雜等欵爲數甚鉅屢經繳追　家屬迄未完繳清楚實屬玩延張錫綸着卽行革職由陳士杰將讓故員任所寓所資財嚴密查抄仍將該家屬敝行押追一面提集經手書吏人等訊明是侵是挪按律懲辦並着直隸總督將該故員原籍家産一併查封備抵該部知道欽此同日奉上諭都察院奏工部主事江孝詒以伊父已故署廣西提督江忠義墳墓被掘案關寃沉等詞遺抱封該衙門呈訴控關發塚案關久未辦結着李秉衡親提全案人証嚴訊確供按律懲辦其未獲各犯並飭屬嚴　　獲訊究抱告鄧在該部　例解往備質欽此○十一日奉旨稽查正紅旂滿洲旗務着文英去欽此同日奉旨稽查正白旂蒙古旗務着　綿去欽此 
[謀害華人] 　 
　　美人與華人積不能平已非一朝一夕之故近閱金山報竟知該處皇家醫生名阿短爾路者招集兇徒專設險計日以謀害華人爲事糾合嗜文人三名俄國人一名在孟金馬厘之亞允夭街租賃一屋屋前　隙地 
 
 

Page 2

 
 
一區築咸園囿聚衆其中製造軍火炸藥限西歴一千八百八十六年正月十四號竣工預備十五號應用其意蓋欲謀害華人並本地官紳富民二十二人欲將衙門監房及華人街道舖户樓屋付之一炬以洩其忿約期干是夜三鼓時候舉事巡捕頭早已探知消息然以未得確據一時無從拿捕後查得其製造局所在因在該局對面租樓房一所暗用遠鏡窺之復細查其蹤跡至十一月十一日夜探出實在情形密飭官差二人帶領差役多人直捕該局破門而入拿獲啫文人三名俄國人一名并搜獲硝磺炸藥軍火各物解交衙門存放先將兇犯提訊供稱製造軍火等事由皇家醫生阿短爾路主使彼謂無礙又供前日國家新擬一例有限制華人之條今本省土人憎惡華人是以照例驅逐供畢巡捕頭謂前日新訂之例原有限制華人之條後在士丙葛大衙門駁銷此例經有新　紙佈告爾可知否答稱不知又詢　此等倡亂之事誰爲之首答曰皇家醫生凡遠近地方議逐華人我輩不過從而附和之耳指使之權實在阿短爾路一人訊問旣畢卽將四犯解監以俟復審迨至十三日忽　四犯業經取保釋放殊不可得而解不意美人之仇視華人竟如是其深且毒也而爲華人計則遠游海外何地不可棲身何必戀戀於是邦致蹈不測之禍哉 
[鄂撫行期] 　 
　　新簡湖北巡撫譚大中丞本定年内起節至袁浦度歲嗣以陸路長行深恐雨雪載塗未能尅期北上聞今冬津沽天時和暖逾於往歲明春解凍必早不若乘頭班放津輪船晋京較爲便捷現聞憲意擬在蘇度歲俟交春後相度天時或航海遄行或遵陸首途卽富趨赴闕廷請訓矣 
[蘇州府試題] 　 
　　末獻題無倦至子曰先有司詩題賦得雨雪霏霏得霏字五言八韵 
[吳中近事] 　 
　　蘇地各鄉民每届歲闌將所豢　鬣屠辛開片入城兠售或尋墳主或係佃農並不經由行鋪其價值賤至數十文一斤故城户旨蓄减取給焉裕呼之爲買洽肉本年猪行會舘司董　某創爲包釐之舉無論江北常錫客販概由伊等收　卽鄉間圈户亦須由董把持平日已形不便　當也歲在邇鄉民亟思循舊兠賣城户亦嗷嗷　甲無如該董算計深龍斷凡有冷肉入城勒令完捐數百文否則以漏稅論　以猪隻充公於各城門要害處欄路　查鄉銀畏而裏足故瞬届社灶之期而城市冷肉絶不復見官憲於此等瑣事豈能知悉哀此鄉民惟有　聲飲泣甘受若輩之婪索而已○西跨塘一帶山麓墳塋林立吳人卜牛眠者咸萃焉故是處有鬼中市之目鄉民熟極生巧每　青烏家貫通一氣又有所謂穿山甲者從中播弄故山中久無隙壤遇有墳裔式微或數年不來焚一陌錢者竟敢逐漸毁賣其樹石　且平塚而售　地　調樓上樓者是也郡紳孔姓聖裔此近年科第鼎盛隆隆如釜上氣查得遠祖墓在跨塘山中向係黄姓看守按諸譜牒侵削殊甚聨名控縣請將僭佔各墳押令遷讓内有撫院書何某家　墳塋葬先人已歴數十年之久一旦迫於聲勢只得自甘避舍惟地係黄姓賣給盜賣之咎自應　黄而久安窀穸忽需關掘心殊不平爰將一切實情禀陳於衛中丞之前靜帥立飭異縣秉公斷理馬明府素稱廉幹必能持平辦理也○吳諺有毛雞　價之說現在花猪市值百數十文而鄉人之肩翰音而求售者不過七十文一斤青魚亦不過是價鮮鯽蝦蛤值亦均短福橘每桶三十六七斤祗售鷹餅一枚吳俗度歲比户均需此品以其口讖旣佳而色香味均　也各物之值爛賤若斯諒由銀錢之獨貴可以知民困矣○本届試辦河運五萬石三首縣各派辦一萬石據云江北米價　諸蘇地略賤可望賠累較輕云 
[私徵監禁] 　 
　　金陵之有水灾也江寗　重上元次之早蒙督憲曾九帥據情入告奉有恩旨賑卹有加一時關心民瘼者方幾蠲議撫之不暇又何忍竭其脂膏於籽粒無收之後乎金陵錢粮向歸粮差包辦其圖某甲某圖某乙皆由若輩各認其經承之里數當堂先數串票而後課責其銀兩鄉民亦習爲故事往往算自已户下　完之多寡核正耗悉數納之粮差卽向粮差領取由單亦不問粮差之果交櫃與否官知　然凡有蒂欠知在差不在民故不足則敲撲粮差以追比而百姓從無暮夜追呼之苦今秋後查災委員早已四出無如今歲之災其不在　邊似可免鴻嗷於澤矣不料又有旱魃爲虐以至龍盤虎踞之地扈耕鳩種之鄉竟無一處稱厥田惟上上厥賦貞者陸桂兩邑尊在大府前爲民請而不一而足陸固知稼穡之艱難桂尤爲孔邇之父田稔見報章所載各省錢糧之獘防不勝防所以本届下忙恐有蠹胥劣董狼狽爲奸肆鬼蜮於粮長莫及之壤因用親信爲之明查暗訪前日江寗果訪出有金姓糧差在鄉間創爲幾分災幾分熟之說勒令鄉愚按成數完糧若干鄉愚畏差如虎又距城遠該糧差更善爲魚肉於是聽其指揮者可數十花户計收錢至五六百串之多適有以事來城者趁便詣櫃交納兾得立掣由單詎櫃書　該户不應完無由單對人始嘖嘖稱怪事相聚語階下已爲署中人所聞細詰情實來者遂手指口畫遵其狀俄頃官升堂訊鄉人不爲諱乃立提該糧差一鞫而服當卽釘鐐下監待庭下環而聽者數千人悉拍手稱快謂如此然後可以爲民父母 
[義塾將開] 　 
　　江南新舉人葛孝廉增祥江寗人幼時家貧甚依義塾誦　師喜其攻苦多以鹽米周給之入泮後卽繼起而爲童子師年來邀鶚薦者屢矣本科果以一百第九名獲雋於鄉於是父詔其子兄勉其弟咸豔羡推爲藝林盛事全陵爲九帥武功告成之地昔之以馬上侍之者今不欲以馬上治之適本届上江兩縣登賢書者十一人爲亂後二十年　未有不覺喜形於色因欲紹作人之盛更上一層以上元縣陸春江大令儒雅吏也乃飭其就上元添設義學一塾延明經　儒監之師以授子弟中之聰俊者俾免他日爲有文無行之士大令現將一切　桂禀由首府孫太尊斟酌　善可以遵循可以永久看光景來　便可開館聞并由孫太尊爲之聘某名宿來主講席矣太尊在皖中負重望今延某來擁臯比所謂尹公之佗端人也其取友必端矣不禁爲門牆諸桃李額手慶春風也因念敎之一道末俗之不可問也久矣農家子多收五斛麥輙欲驅牧豬奴從冬烘先　受三字之經習千字之文而終不能舍叱犢護雞來磨穿鐵硯此讀之不成也雖有志者亦難善日後至於薦紳之　其傳則明師宿儒其子弟則慧中秀外宜乎成矣而十年窓下　習不過僅以華靡之服隨長者後爲應對周旋之節外觀有耀内藴無華其甚者欲求爲司馬温公所謂粗知　義之方且不易一二覯而欲其博通今士爲世大雅則終未見其人也今誠得敦厚好古之君子爲之表率書不必熟十三經識不必兼廿四史而但得叩之以大者則大鳴叩之以小者則小鳴如學記之取譬於撞鐘者然則於童蒙求我之方已覺取法上上矣茫茫宇宙夫誰知師嚴然後道尊也者 
[甄别續聞] 　 
　　滬城正蒙書院肄業各主每於年終由掌敎張經甫明經請關道憲邵觀察甄别以分優劣而示激勸曾見報章今院中各生兼習西學是以道憲復敦請馬眉叔觀察楊誠之太守於二十二日辰刻到院堂主設公座三馬楊二君點名畢分試英法語言文字評定甲乙奬勵有差事蕆道憲請寔掌敎敎習反紳士五人咸陪侍焉道憲之樂育人材馬楊二君之安奬後進可謂一時濟美矣 
[水火交鬥] 　 
　　前日太古公司之武昌輪船泊在碼頭有船上火夫與水手口角旋至爭毆火夫係粵人水手係寗人兩不相下嗣經大副二副等出爲喝阻而散然火夫心終不服至飯時水手正在早膳火夫忽持機器房中鐵器猝然相毆水手未及防俻有被打破額者有傷臂首者受傷者數名船主聞聲立卽出爲喝阻解散巡捕亦到乃將受傷者送至仁濟醫館養傷火夫共十二人均拘至捕房 
[露刃相仇] 　 
　　招商局保大輪船之水手某甲與富有輪船之水手某乙前日爲爭風啓釁兩相爭閙先是富有之水手在妓館閒遊保大 
 
 

Page 3

 
 
之水手繼至兩下口角旋至兇毆　大水手　拔腰間利刃向富有水手直刺喧嚷聲呼痛聲罵詈聲逹於街衢巡捕聞之立卽赶到將受傷人　入同仁醫館療治行兇人則拘入捕房以待究懲 
[兇手解訊] 　 
　　昨報嚴拿凶手一節兹悉受傷之西捕送公濟醫院後經醫生騐得脇間刃傷約深一寸八分勢甚沈重雖經救治尙難保無性命之虞一面　捕頭飭包探等帶同眼綫先亦西門外左近訪緝未獲後於五點半鐘時協同會捕局勇曹錦堂在城内虹橋　將行兇者解送上海縣莫邑尊略詰情由　派勛勇解歸法捕房昨日由捕解案先據在押之王大榮訴稱甯波人因同友人在法馬路蘭芳里與勇丁模樣者相碰誤碎其所穿　羽綢棉襔被彼拉到　肆會鈔後我願爲彼修衣彼不允索洋五六元我不得　鳴捕往拘翁太守詰　解案人據供姓田名友福山東人逃荒來　已三四年推東洋車度日父親亦在滬推小車今已去世太守見其身穿分行元羽綢棉袍内襯羽縀鑲邊窄袖緊身　　其前晚如何將捕戮傷答稱甯波人將我衣服拉破我原着伊修好了事因有一江北和尙逼伊賠償致相齟齬我未與伊打架旋據包探稱伊前曾當勇在茶肆中戴白色毡帽事已　過初次往捉時彼等在城河浜共有四五人伊身軀甚長望見我等卽逃至由明公所南　地在租界之外我等不便　　是　折向太守問同黨者何人答稱祇我一人亦未戮傷巡捕或别人代抱不平則我不知太守謂撞破衣服事甚細微旁人斷不多事何從將捕戮傷若和尙更不相干爾亦不必牽扯着將田友福交捕管押王大榮被人拆梢本應卽釋但西捕　受重傷生死尙未可知　將王大榮交保有事傳質先是有周桂芳者在捕房門前探　此事如何了結法捕頭見而疑之卽行拘押及解案據供湖南人前在太湖營富勇友人文寳林現在當勇因伊友被捕打傷頭額迄未曾歸營故到此相尋太守問所尋者是何名姓答稱不知問現在作何事答稱無事願卽回籍太守謂近奉道憲諭凡游勇來滬當隨時赴衙門局廨將姓名籍貫何年月日在何處當勇何時裁撤逐細聲明俟人數已多卽派輪船送歸原籍升給資斧此乃上憲恩典爾今旣願回籍着　爲安揷再行資　 
[盜犯訊供] 　 
　　由蘇來滬之差弁兵勇恊同法包探在一枝春茶肆弄内拿獲盜犯郭忠福劉萬成兩人已列前報昨日由押所提出訊問郭供徐州府人前在武毅營當勇統帶係吳姓帶往廣東今年八月間裁撤後於九月十四日來滬在友人鄭長才處躭擱二三天鄭前在九畆地當蓬頭我後出城住後新街廣東人所開烟館内劉亦當勇同我來滬前日忽來三人到後新街吃粥後又來吸烟五分向我說已破案旋將我抱住搜去洋八元嗣經巡捕來還洋四元明是拆梢翁太守詰其到滬後可到别處否答稱不曾到别處包探稱往捉時見伊等有地鋪三个劉尙睡于地上搜出竹箱一隻内有鎗彈盟帖等物並洋數元規存捕房太守著將郭劉兩人送縣以便交原差帶回蘇州 
[各執一詞] 　 
　　萬生油坊夥徐錫山至法公堂呈帳簿一本銀票兩張發票一張原告公盛北貨行葉仁記亦呈簿據稱由同順油坊主劉雲山將棧單押去銀二百六十餘兩我將棧單交　萬生油坊主徐梅園今因提油不付銀兩請提徐劉兩人到案旋據寳記愼記元裕元昌大成成茂和泰公順生等九户同稱豐茂棧帳簿因歲暮進出甚多不能携呈兹特抄單呈案我等是在往來賣買者公盛　北貨行並無油貨進出此事明是　順串出葉稱抵銀是寔伊等欲吞没分肥明是萬生串出翁太守問現在劉雲山何在答稱在縣署管押太守着將銀票交法包探存儲捕房俟縣署案結再行核理 
[奪鹽候比] 　 
　　昨報載三鄉人桃鹽在小東門外被人奪去一事捕房將拘獲之盛阿金解案先據原告朱源源稱鄉間無處買鹽三人湊合資本至小東門外買去行至三洋涇橋堍突來五六人將鹽奪去并將髮辮拉脫今特呈騐盛阿金供向做小工並未奪鹽太守惡其狡猾着交捕候比朱源源亦不　買鹽申斥令退 
　 
[爭産涉訟] 　 
　　寡婦羅朱氏偕女厲羅氏壻厲懷德投縣喊稱夫羅振塘籍隸紹興向在本城曲尺灣開設源興煤炭店僅生一女嫁厲懷德十一月間丈夫病故我懷孕已四月前日突有夫侄羅金發同羅田氏到店爭奪産業　據該氏稱係我夫正室但我夫在日並未言原籍有妻特求提訊等因莫邑尊准詞飭提先後前日由帮審委員王司馬集訊羅朱氏等各訴前因田氏供稱丈夫羅振堂向在滬地營生曾娶朱氏爲妾小婦人生有一女嫁與厲懷德現因夫故來滬盤柩詎料朱氏竟與我女等串通不認我爲親生母希圖吞没財産求請鑒察羅金發供伯父病故特同伯母田氏來滬領棺回里伯父無嗣所遺家産應歸小的承受聞伯父家産共有五千餘金查得源順和有存項錢三百餘千益泰順存錢三百千同昌泰存錢六百千其餘零星欵項並源興店本尙不在内且朱氏亦無身孕司馬謂據朱氏稱有孕不知所育是男卽女如男耶爾可毋庸爭奪如其是女届時亦應邀到族長議核判令金發仍同田氏回籍令朱氏給盤費洋二十元候朱氏分娩後再行核議兩造遵斷而退 
[毆斃鄉人] 　 
　　浦東楊家渡前晚有甲乙二人不知因何起釁互相毆鬥乙被甲毆斃該處係上海縣廿四保廿三圖地界未識報案否 
[叅戎晋郡] 　 
　　提標右營陳叅戎前晚乘舟赴松江謁見李軍門 
[利自落空] 　 
　　姚曉江投上海縣呈控已故張錫堂之妻徐氏于光緒三年間憑中王連川將坐落滬南竹行弄之房屋一所抵借錢二千吊在房租内劃付利息去年八月間房屋空閉利息無着今秋由徐租出將租摺掯匿向索不付結算利息亦置不理求請提訊莫邑尊准詞後前日由差提到該氏之子關榮莫邑尊見其年祗十一尙未成丁何能訊判遂將關榮開釋候傳提伊母到堂訊斷 
[英界公堂瑣案] 　 
　　　捕稱馬車夫金惠寳駕駛不愼撞倒路人碾傷其重金卽脫逃當將受傷人送至仁濟醫院一面根獲金惠寳今特送案至受傷人尙不能投質金惠寳俯首求恩羅太守判責金三百板押候受傷人投質訊供再行發落○包探張阿五稱昨見王阿五在路旁毆二十一　攤小賭爲特拘案并起得賭具王阿五稱以後不再犯賭羅太守判王阿五笞責百板賭具存毁○陳阿香稱有事至袁史氏家不知何故突被王阿寶　刀戮傷頭顱報捕拘王送案請爲騐傷究辦袁史氏稱孀守在家與陳原是親戚詎遭王阿寶戳傷我亦莫明其故王阿寶供詞支吾羅太守飭將王阿寶押候陳阿香投醫院醫傷再行覆訊核辦并飭該氏暫退如奉傳訊卽行投質○王寳生稱路遇高阿富碰撞圖詐幸逢巡捕拘案高阿富供與王相識向借錢文是實不敢圖詐王稱與高並不相識羅太守隨判高管押七天以示薄懲○金友雲稱王春生同一　到我鋪稱此人是老爺購辦貴重藥料未成乘間被竊高麗參報捕拘獲人贜請訊又有張氏稱擺水果攤王春生係過犯行竊之賊被竊去錢三百文今聞由捕拘案爲此投質王春生俯首求恩羅太守隨判王春生笞責二百板再行管押一日贜交失主分别認領○王和泰同婦人余　氏稱我等皆　失孩曾經　案奉飭查拿拐犯我等亦在外訪尋昨在虹口地方第一百五十八號房屋内見粵人梁五勝　係拐犯向問恃蠻爲特告知第二百九十六號口據粵音之華捕　令拘拿豈知該捕袖手旁觀致被行凶脫逃請爲着交羅太守隨問捕頭　何該捕不將拐犯拘拿捕頭稱奉飭差協捕拘拿各犯均有姓名開明牌票此粵人票上無名　便拘拿太守謂王與該氏自行尋見該犯而且爭毆指交巡捕設照毆鬥例巡捕亦應拘拿捕頭又稱該氏曾扭二人至捕房並非拐犯故此釋放該氏又稱有人指明梁五勝正欲扭解詎有二人帮彼行凶致梁脫送捕頭又稱該氏不過據人稱是梁五勝自亦不能認實且未扭梁本捕房惟祇奉票恊提决難輕信該氏一面之詞太守謂無論是否梁五勝理合拘案訊 
 
 

Page 4

 
 
供今再飭差協同王及該氏同至捕房拘拿何如捕頭允可 
[移餅餌資助賑] 　 
　　謹啓者今有吳門延齡子來書欣悉憂居匿迹生年屇五旬初度膝下五齡兒欲將平日所積餅餌錢文市香祝壽旋諭以嶺南山左被水災民啼飢號寒苦况盍以此錢助賑兒聞之忻諾出其所有集得洋十元囑瘠壤客解山東孩提隱惻奉庭訓以移資餓子流離幸囊傾而感德荷幹旋於橋梓稍補助乎藿黎謹列報章用陳謝悃[  上海北市絲業會館籌賑公所施善昌少欽氏謹誌]  
[撙年節酒資移賑] 　 
　　謹啓者今有益記洋貨號撙年節酒資共助賑洋二十元囑解山東拯濟移緩就急何妨稍減胾殽聚少成多差幸堪資饘　報　年而趨賀占利市以騰歡謹抒微忱用伸謝悃[  上海北市絲業會館籌賑公所施善昌少欽氏謹誌]  
[依韵奉題小樓吟飲圖卽請松堂先生郢政] 　 
　　俚言欲賦幾探尋一爲披圖豁素襟豪興不辭終日飲清才誰似小樓吟詞壇張鼓騷人致酒國稱軍壯士心自是此間饒樂趣長松林下聽濤音[  鴻賓錢應潮初草]  
[謝小樓諸人惠筍] 　 
　　貓頭鄉味好受賜一何隆口腹原非重心思獨不同雷驚他日志籜解故園風愧乏瓊瑶報高吟倚碧空高昌寒食生拜手 
[蘇省撫轅抄] 　 
　　十九日彭宮保廣東來○二十日候補縣汪國奎禀知聞訃丁祖母承重憂 
[浙省撫轅抄] 　 
　　十二月十五日候補道盛禀知本日接辨防軍局務進見署乍同知莊禀銷杌器局差禀辭赴任典史孫文濤平湖典史高炳堃均交缷回省禀到○十六日署温處道唐進見謝步禀辭赴任候補知州蘇嘉淦交缷新市釐局回省禀到署遂安縣尹椿禀謝委禀安候補同知張夢元交缷海鹽縣丞回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
鎭江電局代收洲振十二月初一日起至十五日止清單○常鎭道憲陳發上海道憲邵解法會　翁棉衣一百件常熟縣　棉衣褲二百套詔文縣黄二百套每門廳李一百件寶山縣高新棉衣五百五十件舊棉衣三百五十件又洋一百元○　陵　　憲發新棉衣褲八百件○湯　勤　九百五　　楊芳山三元信康二元振餘一千六百文○柳少雲來方友　募吳少儀六元王壽山五元盧星溪四元武廣祥劉子　兩户各二元陳筱屏一元王春泉與丹青共一　○共收英洋一百二十六元内少一元錢十一千六百文　衣二千七百件○連前共收二元寶三萬七千五百六十六兩八錢五分一厘一毫本洋四十二元英洋一萬一百六十九元七角一分五厘錢八千九百五十六千六百五十五文新舊棉衣一萬五千五百件 
鎭江電局代收東振十一月分至十二月十五日止清單○清工電局　統帶淮海水師左營王春田各　勇丁等各十二千文金世棟五千文張魁元洪貴賀邦治未朝端裎端寶李文炳吉長泰李福劉振海九户各二千文劉湘泉五百文又種王堂一元李丙記淮揚鎭標左營右硝把總黄　四千文楊莊卡三千文張桂芬　劉　長　二千文楊善夫李鳳舞　傚成興記局馬雲峯楊萬方無名氏單子超無名氏胡永貴三至堂　　船　黄　行中河脚　李　菴醉　記鄭殿船王致中李岐山孫往臣二十户各一子文心記一千二百張壽山　粹華　書田吳永順號王春榮號仲庄口書費六户各五百文仲庄口古四百王恆興程正　櫃房魯德昌行　順行五户各三日○又封　堂五十清　　藥局蕭四千劉文煥恊順號祥茂號賴義和永椿張洪順謙裕七户各一千公發八百李義盛張克　徐萬昌劉興發張　盛春元文泰元七户各五百文鉅記四百文李文堂萬祥泰彭學永三户各三百劉永興祥順徐兀茂張聖彩張洪順王安林張如逹聞福昌余萬順乾昌號十一户各二　熊義順態永發姜源盛姜源興四户各一百○又松心堂徐十千和泰號六千志善士無名氏復新號三户各五千武功郡蘇公茂　東復　徐榮堂爲母求病愈四户各四千文盛號四千五百文益新之三鎰號各三千五百文怡新號源興號公興號三户各三　胡煦齋金莜亭各二千阜豐永春和成各一千五百仁福生　泰　德成號壽春堂萬春　祥原號恆　號公盛號八户各一千文以上共來千一百六十元一角六分毛錢十五千折足錢十千三百三十○楊右岳募丹陽　善堂十元乾和仁糖　募無名氏六元甘泉賈同仁五元無名氏二十元徐文城求目疾全愈並妻身體全愈一元○共收洋二百二元　角六分六八二合二七寶一百三十七兩八錢七分三厘錢十千三百三十文六二七合二七寶六兩四錢七分七厘大共收二七寶一百四十四兩三錢五分除前由揚州糧台墊解庫平廿百兩合二七五百十兩外仍墊解三百六十五兩六錢五分 
上海四馬路高易公館協籌兩廣山東沙州賑捐所經收十二月十六日賑欵清單○十六日京都秦舸南觀察交來岑泰階農部募六百八十八號册天順祥百川通二户各銀四兩天和金協同慶新泰厚天成亨元豐玖日昇昌蔚長厚蔚奉厚蔚盛盛長恊成乾志一堂存義公三益和匯原湧十四户各銀二兩恆昌永大廷號天德公德泰店聚泰號裕盛昌太益長　豐號益泰號永德公寶和謙益恆慶源恆福源隆永聚魁復茂號寳豐盛乾盛享恊和信三普源合盛元全聚號巨興和恆義蔚天豐泰大德通大德玉巨興産德和永寶興號增茂聚萬聚號聚泰號復聚號恆康號聚義號聚豐號蔚豐厚聚昌厚義興公震興昌四十一户各銀一兩　興順德潤興天泰永金豐聚榮興公裕盛　義成謙長鎭湧復生逹敦義裕寶聚公振興隆十二户各京錢十吊以上共六十九户計助銀七十七兩京錢一百廿干合銀八兩一錢共銀八十五兩一錢又嵩犢　侍郎　六百六十九號六百七十九六百八十三號等册福箴亭師繼瞻耀雲舫巴敦甫嵩犢山五户各銀廿兩英濟美錫書農英英國廣蘭錢兆意雲五户各銀十兩莊乾甫之鏡涌松景瞻誠書恆月舫翁普得六户各銀四兩明筱舫增巨川恩汝和吉介鄉溥筱杲鐘少農莊六之岳介之那子　陳伯瀛崇筱舫崇心齋常宣生汪遠棠錫遠齋文潤亭逹問庭世東崖十八户各銀二兩以上三册共助銀二百一十兩又創海臣太史募六百七十七號册八行堂仁昌二户各十兩三益和銀四兩以上三户銀廿四兩李苾園宮詹募六百八十號册簷事寶户部朱一户各錢十千户部錢銀一兩户部張候選李祈壽萱孫重喜四户各銀六錢周禧銀八錢八分崇德堂寇錢四千文以上九户共銀四兩一錢八分京錢廿四千合銀九錢四分共銀五兩二錢二分吳聚恆農部募六百七十　號册吳光奎銀四兩榮安銀二兩那桐錢　千恩通莊允諧　應實三户各錢　千王育樑錢六千曹榕錢四千二百文徐承　蔡源深馬衢亭吳金　徐國盛五户各錢四千以上十三户共助銀六兩京錢八十千零二百文合銀五兩四分共銀一十一兩四錢秦舸南觀祭募六百八十九號而吏科刑科二户各銀十兩户科禮科工科兵科山東道湖廣道山西道廣西道八户各銀四兩江南道銀三兩五錢京畿道浙江道陜西道三户各銀三兩河南道銀　兩以上十五户共銀六十六兩五錢唐春卿太史募六百八十六號册承禧有容堂二户各銀十兩貴芝銀六兩有義堂愛敬堂友愛堂承業堂敦信　五户銀四兩張文卿李瑞蘭積善堂謙益堂董維翰五户各銀二兩四川公局　八兩黄仿鶴銀一兩李富春洋一元乾益號　五堂積潤軒三户各錢二十千素珍齋光裕堂梅野愚三户各錢十千以廿二户助銀六十五兩京錢九十千洋一元合計銀七十二兩三錢八分北城司何募六百九十七號册德盛當大有當松源當德盛當同佑當永聚當聚　當天德當和義當恆源當十户各京錢四千合銀二兩七錢北城外坊李募二百廿八號册人和號萬順號韓三萬慶號隆昌號太和號廣源號寇七萬順德萬盛號十户各銀二兩同和　楊亮興盛永　生號萬成永萬聚成候姓七户各銀一兩以上共　七户　二七兩順遐軒給諫募億興京錢十千文永裕永義隆天興隆和東興隆致和齋合興祥陞三合合豐萬隆永南湧盛北湧盛同和公廣源利源萬和義恆和萬和樓裕源全盛和萬合益祥恊成萬益同泰祥發瑞盛義隆天泰永義福隆瑞和永祥太益成和豐東興隆永和三聚四美齋和豐樓天泰德聚慶隆三和福興舘義和魁聚成齋桂馨樓三和號和盛永茂慶和德盛永合協盛萬源玉4隆和天吉義合和福和元義玉發和益成號泰和坊和盛鼎盛天元寶豐源和永盛天和以上七十二户各京錢四千文天德合聚和二户各錢六千天元會源富和義聚四户各錢八千文永泰錢十千文以上共八十户計助京錢三百四十二千文一四八寸合銀二十三兩七錢九分又秦舸南觀察募丁字十二號閨閣册周朱氏銀十兩孫汪氏秦朱氏二户各銀四兩朱蔣氏銀一兩以上四户銀十九兩北城内坊胡老爺募二百廿七號册百忍堂張桂五敬義堂耕居堂莊薺嵐尙海堂有恆堂敦倫堂凝固堂敬業堂景祺堂宸德堂六謙堂崇厚堂玉慶堂思成堂興記張玉亭黄文卿十九户各錢十千文南新倉山銀十兩胡元銀銀一兩延陵吳京錢一百千文以上廿二户共銀十一兩京錢二百九十吊合銀二十兩共銀三十一兩○以上總共十四欵計京平松江銀五百七十九兩零九分除扣平色銀二兩合伸上海規元五百八十六兩六錢五分 
 
 

Page 10

 
 
[光緒十一年十二月初九日京報全錄]  
　　宮門抄○發抄旨五道○兵部尙書潘等奏爲遵議先儒從祀請旨准行摺○黔撫李奏叅革遊擊遞籍管束片○晋撫奎 
奏請開復已故知縣革職處分片○十二月初九日刑部都察院大理寺鑲藍旗值日無引見○陜西學政慕榮幹到京請安○成桂謝授江蘇督粮道恩○淮安關監督明勳請訓○安徽臬司阿克逹春請訓○崇公續假一月○謙光請假五日○掌儀司奏派十五日致祭火神廚派出漪貝勒○召見軍機成桂明勳阿克逹春○發抄曾國基等奏本年冬漕分别折徵奉旨户知道欽此○譚鍾麟奏督標右營千總彭順補督標右營守備奉旨兵部議奏欽此○德馨奏節年錢粮完欠數目比較奉旨户部知道單併發欽此○又星子令朱錫祁調補樂平令奉旨吏部議奏欽此○又動撥漕項委解甘餉奉旨着照所請户部知道欽此○○署兵部尙書臣潘祖蔭等跪奏爲遵議先儒從祀請旨准行恭摺覆陳仰祈聖鑒事竊臣等准禮部咨以前任江西學 
政陳寳琛奏請以故儒黄宗羲顧炎武從祀文廟欽奉諭旨命臣等赴内閣會議臣等謹按從祀之典古無所見禮記文王世子凡學春官釋奠於其先師秋冬亦如之又凡始立學必先釋奠於先聖先師鄭元注先聖周公若孔子先師漢禮有高堂生樂有制氏詩有主公書有伏生億可以爲之此爲言從祀之始漢魏以還闕焉未舉唐貞觀二十二年詔左邱明等總二十二座春秋二仲行釋奠之禮繼遂以周公配成王而以孔子爲先聖此爲定從祀之始推原事始蓋本樂祖瞽宗之義凡從祀先聖者皆博士弟子所從承學轉相授受之本師没則各以其師附祀所謂將習其道必各祭其師証之古谊斯爲最合濓洛諸賢挺生宋代卓然爲世大師元明以來迭爲增祀亦因士習其敎故以崇德爲報功追契始初並非相悖厥後請祀紛紛無關兹義我朝禮敎昌明動循古法道光九年特旨不准李容從祀盖懼空談心性者冐越其間實與唐人創始之心若合符節臣等遠遵其義近懍聖謨謹核黄宗羲顧炎武之生平及素所嚴習該故儒之遺書竊調宗羲炎武皆有傳經之功衛道之力崇正遏邪之實效敢舉其合於從祀之誼者條列上聞不厭煩瀆一一爲我皇太后皇上陳之我朝文治昌明經師輩出諸經各有專家各有疏義精研小學淹貫羣經者尤難指數蓋自三代以來經學至國朝而極盛而上溯淵源並推至黄宗羲顧炎武而止卽至辨書古文之僞發古韻之微深通天算博稽地理凡樸學之專門皆該二懦之遺緒迄今著述炳在人寰傳授旣繁淵源有在是凡讀其書習其言者皆以該二儒爲轉相授受之本師故道光年間京朝各官特建顧炎武祠於京師春秋祀事直省學人咸爲執事迄今不絶蓋亦未有之創舉矣臣等以爲人心所在卽定論所憑各省名臣逹宦實不乏人何以區區獨祀該故儒此卽所謂將習其道必各祭其師皆發於人心之不自覺臣等準之古誼以爲黄宗羲顧炎武當從祀者此其一然僅合　誼而相乖今制臣等亦不敢妄請伏讀道光九年聖訓先儒升袝學宮祀典至鉅必其人學術精純經綸卓越方可以爼豆馨香用昭崇報又咸豐十年議准從祀先儒應以闡明聖學傳授道統爲斷臣等查黄宗羲編定明儒學案綜二百年學術升降之原會通融貫雖出自蕺山而於姚江未派痛于斥絶故河東姚江兩得其正創修宋元學案條分派别只斥邪而扶止不伐異而黨同其稱朱子謂致廣大盡精微綜羅百代推挹可云極至顧炎武不立講學之名而有蹈道之實其論學之旨　聖人之道曰博學於文曰行已有恥又謂今之理學禪學也不取之論語五經而但資之語錄不如本矣故所學一以肺篤精實而無囂張之氣門户之私至推崇朱子其所著日知錄皆可覆哲夫亦足以當學術精肫之目矣然猶未証諸寔效也明季心學盛行顏山農何隱李贄之徒標目狂禪蕩無禮法細行不謹束書不觀學術旣壞國運隨之黄宗羲排斥其根株顧炎武痛絶其支蔓自二儒興而禪學息矣禪學息而樸學起矣紀續之交固由景運之隆亦該故儒敎澤之力所謂闡明聖學傳授道統者非歟至於經綸卓越之稱該二儒皆以經濟交推特以身丁末運心在勝朝自不能奮跡昌期各抒偉略如顧炎武日知錄所載正定之轄五州二十七縣蘇州之轄一州七縣而蘇州之糧三百三萬八千石正定止一十萬石王者則壤成賦豈有大小輕重之不同若此者後之王者審形勢以制郡縣則土田以起徵科乃平天下之先務此卽列聖減定蘇松浮糧及增設直隸州改併州縣之議其他鑒明人之失開我朝之法者之可枚舉而肇域志宅京記諸書具有深意尤非輿地之學盖典宗羲明夷待訪錄同爲經濟家必資之書矣夫空言經濟能欺一時而不能垂之後世至流傳二百餘年而讀者猶思取失則其非空言經濟可知矣臣等准之今制以爲黄宗羲顧炎武當從祀者又其一凡若此而無列聖欽定之評猶未敢遽定也黄宗羲顧炎武經四庫著錄之書原案已經詳列提要褒者之語學者無不周知臣等毋庸復爲引叙推欽定國史儒林傳於黄宗羲傳内稱其上下古今穿穴羣言自天文地志九流百家之敎無不精研又稱宗羲之學出於蕺山聞誠意愼極之說縝密平寔於顧炎武傳内謂其斂華就實扶弊救衰又謂國朝學有根柢以炎武爲最至篇末特筆謂其在華陰於雲臺觀側建朱子祠則隠然以紫陽嫡派歸之矣如謂四庫提要中有一二紏正之語遂卽寢議此正不然提要爲叙錄之體意在解題係專爲一書而發非是統論全書臂如詩有正變書有眞僞而至今並籌爲經未嘗有所偏廢遠者無論矣臣等卽就國朝之得與從祀者言之如陸世儀思辨錄提要則謂其不免迂闊之失陸隴其問學錄提要則謂其過於主持孫奇逢四書近指提要則謂其不免高明之病至張伯行所著理學各書斥人儒家存目一字不登向使當時禮臣必據提要之辭以爲論定諸儒之案則陸世儀等卽不應爼豆於兩廡矣湯斌國朝從祀之儒之至純至正者也而推黄宗羲之詞曰黄先生論學如大禹導水導山脈絡分明吾黨之斗杓也其與顧炎武書謂　之衰久矣得大力闡明豈非斯人之幸兹數語者苟非宗羲炎武孰敢當此苟非湯斌深知宗羲炎武亦何能發此况湯斌在史舘得黄宗羲一書謂宋史之道學博乃元人之陋遂示於衆而卽去之其志同道合略見也聖君之評如此賢臣之評如此殆幾乎無可致疑矣此臣等準之成憲以爲黄宗羲顧炎武當從祀者又其一以上三端容有未盡之語而初無溢美之詞爼豆馨香洵無愧色乃者禮臣具稿力從駁議臣等實不敢苟立異同亦不敢隨事附和卽如陳寶琛疏中有宗羲倡於前炎武繼於後二語查二人生旣同時初無先後之分學又異派更無倡繼之說該學政措詞偶誤臣等亦不曲爲之諱然因此而遂謂其不明學術因並斥其所請之人則固不可也臣等稽之上訓求之輿論以爲該故儒之從祀實順人心而不違成例况我皇上緝熙典學正當審辦學術以風示天下將因以求所謂師以賢得民儒以道得民者以爲平治天下之本是該敎儒從祀之典似亦繫乎時政而非徒滋議論者已臣等公同商酌擬請旨准將黄宗羲顧炎武徒祀文廟倘因祀典重大不能驟定應請旨飭下大學士六部九卿翰詹科道再行詳議具奏臣等係請祀之員併請廻避所有臣等會議另摺具奏緣中謹合詞恭摺覆奏伏乞皇太后皇上聖鑒謹奏奉旨已錄○李用清片西據原品休致前上江協營遊擊梅金魁以善後局書識陳耿堂盜賣卹賞等情前赴督臣衙鬥禀控當經批司轉飭貴陽府審辦據稱該員於同治四年來黔管帶復字中營先後禀報陣亡勇丁八百餘名應領卹賞銀兩被陳耿堂盜賣等語質之陳耿堂則稱並無其事請飭該員呈騐帶勇丁知及前報底册以知查核乃該員一味支吾延不呈騐迨至善後局清查檔案亦無前項册報具爲　情妄　已無疑義因該員曾經著有勞績皆係因傷休致人員從寛勒令回藉不准逗遛滋事由該府詳明批飭　辦　案該員不知悔悟仍以前情嘵瀆抗不　籍並敢揑造黑白張貼寃狀以圖傾軋似　任性妄爲寔屬行同無賴未便再事姑容相應請旨將原品休致前上江協右營　擊梅金魁卽　革職遞解管束以儆官邪據藩臭兩司會詳前來除咨部查照外謹會同雲貴督臣岑毓英合詞附片具陳伏乞聖鑒訓示謹奏軍機大臣奉旨梅金魁着卽行革職遞籍管束該部知道欽此○○奎斌片再晋省清查交代察内接准部議虧短銀數在三千兩以下者照現定章桂暫行革職限半年照數追繳全完開復等因兹查有已故太平縣知縣勞文慶虧短太平萬泉兩任内雜欵銀一千七百九十四兩零現據該故員之子候選知縣勞啓沃於半年限内如數完繳已故遼州知州祝如濓虧短遼州任内谷價銀六百九十一兩零現據該故員之子候選鹽大使祝楷於半年限内如數完繳據布政使高崇基會同清源局司道詳請開復前來臣覆查無異相應請旨將已故太平縣知縣勞文慶已故遼州知州祝如濓原叅暫行革職處分開復以照激勸除咨部查照外理合附片陳明伏乞聖鑒訓示謹奏軍機大臣奉旨着照所請吏部知道欽此 
 
 

Page 11

 
 
[光緒十一年十二月初十日京報全錄]  
　　宮門抄○上諭五道錄前○豫學政曹奏考察各敎官摺○又奏請奬勵各敎官夾片○粵督張奏審司因病出缺委員署理摺子○大臣裕奏摺繕錯悮奏請更正片○署黔撫李奏甄别知府各員摺○粵督張奏查明部行改補知縣摺子○又奏甄别大挑知縣夾片○十二月初十日工部鴻臚寺八旗兩翼值日吏部引見十八名翰林院十四名○惇王等謝賞燕窩恩○額中堂巴克坦布各假滿請安○烏拉喜崇阿謝署吏部尙書恩○孫詒經謝在毓慶宮行走恩○祥麟謝賞荷包恩○内閣奏奉驗放之　大臣派出肅王善慶周家楣薛允升○值年旗奏派查城之大臣派出敬信○召見軍機○○湖南學政翰林院修撰臣曹鴻勛跪奏爲昭章考察各敎官專摺具奏仰祈聖鑒事竊臣伏查同治十年三月吏部文稱各省學政於按臨時將各敎官留心察看認眞考試並諄諭勤加訓課與士子講明義理務使士習必端人才同盛其　學術淺薄衰老戀棧者卽會同督撫隨時嚴行甄别仍於任滿時將合省敎官是否均堪鐸之處專摺奏明等因於七年二月具奏奉旨依議欽此歴經遵辦在案臣於通省敎官中逐加訪察其未能稱職之瀘溪縣敎諭彭洞源芷江縣訓導胡壽鋆永順府敎授丁振聲三縣業經會同前署撫臣歸人光緒九年大計及十年隨時甄别各案内叅劾此外尙皆恪守官箴未荒學殖堪勝可鐸　任間有一二辦事迂緩經臣面加訓飭或記過示戒均知舊勉可觀後效查有勤於課十品望卓著者二員另片保荐所有臣任内考察各敎官緣由謹專摺具奏伏乞皇太后皇上聖鑒謹奏軍機大臣奉旨知道了欽此○○曹鴻勛片再臣伏查前任湖南學政臣廖壽恒於同治十二年奏保敎官譚鑫振等二員賞加升銜鄒湘倜一員量子恩施均蒙允准在案臣顧雲臣於光緒二年奏保敎官嚴家鬯等四員臣朱逌然於光緒五年奏保敎官嚴家鬯等三員亦蒙飭部加銜加級又查同治二年河南學政臣景其濬保准副貢生蘇源生等五名以訓導用並奉諭旨嗣後學政准於通省生員中綜核名實認眞考察酌保數人以爲鄉里矜式等因欽此前任湖南學政臣温忠翰遵保廪生呂敎孚等二名蒙恩俯允臣顧雲臣遵保廪生閻正衡一名臣朱逌然遵保副貢生左調元等三名亦蒙高厚飭部以敎職選用仰見國家優待儒士作育人材至意臣謹查六品銜升用知縣桃源縣敎諭嚴家鬯宿學清望坊表膠庠經歴任督撫臣學臣屢登荐牘現已無可加銜擬仰懇天恩量子奬勵又長沙府敎授祝松雲學養深粹士論翕脤擬請賞　五品銜恭候聖裁又查寗鄉縣廪生成克襄潜心理學身體力行善化縣廪生蕭榮昌精研訓詁學富品端衡陽縣廪生叚復昌閉户窮經深明易理以上三名皆經明行修庠序中不可多得之士可否援照河南蘇源生等五名成案請以敎職選用出自逾格鴻慈臣爲激勵人材起見是否有當伏乞聖鑒訓示謹奏奉旨已錄○○兩廣總督臣張之洞廣東巡撫臣倪文蔚跪奏爲廣東藩司因病出缺循例由驊奏聞並委員接署篆務仰祈聖鑒事竊廣東布政使沈鎔經於本年夏間以積勞過甚中氣久虚感受暑濕時患時癉氣喘之証屢經具禀請假臣等均囑其靜心調理以期速痊兹據该司家人禀報該司於本月十八日夜半正在辦公陡發舊疾勢甚危劇醫治罔效遂於十九日因病出缺等情臣等查該藩司沈鎔經亷明勤幹爲守兼優前在臬司任内每遇地方公事及海防一切要務無不盡心籌辦悉臻妥善本年升授藩司於六月蒞任時值霪潦爲災兼以遣撤營勇庫儲支絀籌餉維艱該司勘酌緩急於京協各餉及本省應需之欵均能分别解支並無延誤而居官儉約治事公平尤爲粵省官　所敬服臣等與之籌商諸事悉協機宜兩載以來深資襄助不意未竟其用遽爾感疾不起寔堪惋惜除將該司政事勞績詳叙另奏懇恩賜卹外所遺藩司一篆政務殷煩未便曠悮查有署督粮道惠潮嘉道蕭韶守正不阿綜　精密熟悉地方情形民情最爲愛戴堪以署理其遞遺督粮道篆務查有試用道李蕊樸誠廉幹辦事認眞堪以署　除分檄飭遵並咨　吏部外所有廣東藩司缺應請迅賜簡放以重職守謹台詞恭摺馳奏伏乞皇太后皇上聖鑒謹奏奉旨已錄○○裕長片再奴才裕長於九月十六日具奏請爲裕輝立繼仍以繼子承襲世爵恭摺於十月十五日奉到批廻摺件丙開軍機大臣奉旨着照所請該衙門察該辦理欽此惟檢查原奏奴才堂弟裕溥　子四人悮寫堂弟裕順有子二人前經　摺時膽寫　悮　經看出實屬疏忽應奏明更正並請旨將奴才裕長交部議處除咨明正白旗滿洲更正外理合附片具陳伏乞聖鑒謹奏軍機大臣奉旨該衙門知道裕長着交部議處欽此○○署貴州巡撫前布政使臣李甲清跪奏爲知府同通知縣各官試着期滿洲章甄别留省補用恭摺附驛具陳仰祈聖鑒事竊查前准部咨奏定章程道府州縣無論何項勞績保歸候補人員應以到省之日起十限一年詳加察看出具考語奏明分别繁簡補用等因歴經遵辦在案兹查有候補班前補用知府黄慶光候補同知直隸州知州陶春霖試用同知劉金墉試用通判劉德裕候補知縣藍世樾補用知縣陳廷佐俱已試看一年期滿應行照章甄别據藩司曾紀鳳著臬司吳自發造册會詳　奏前來臣查該員黄慶光有守有爲實心任事委辦厘金頗有起色陶春霖老成諳練梱幅無華劉金墉任事明敏委辦城局厘金頗著勤廉劉德裕人頗勤愼藍世樾才具明通陳延佐明幹有爲均堪留省補用除册分咨部科外謹會同雲貴總督臣岑毓英合詞恭摺具陳伏乞皇太后皇上聖鑒謹奏軍機大臣奉旨吏部知道欽此○○兩廣總督臣張之洞廣東巡撫臣倪文蔚跪奏爲查明部行改補知縣恭摺上陳仰祈聖鑒事案准部咨同治八年七月初十日奏准各該省應行更換請補缺該督撫於接到部文後另揀合例人員依限請補係例應題調者卽專摺具奏等因咨行遵照廣東省有瓊山縣知縣周錫璋降補遺缺以卽用知縣邵謙和題補由吏部議駁行令按限揀員更補等因臣等伏查存銷畵一章程内開知縣終養改敎撤回降補廻避所遺之選欽將進十卽用與各項候補人員分班酌補輪用進士卽用將進士卽用班前及進士卽甲本班二員酌量請補卽積進士卽用止班之缺再有缺出於候補班前及候補本班人員内酌量請補卽積候補正班之缺以止五項遺缺合爲一班統　計算如遇同月之缺仍應簽掣缺之先後次序分班酌補等因前出遂溪縣缺已用卽用知縣賴煥辰補今瓊山縣知縣周錫璋降補一缺奉行駁飭應仍以改敎等四項統積上次用至卽用止此次應接用候補班前候補正班人員酌補兹會選有候補知縣劉思敏年四十一歲湖南新寗縣人由監生於同治四年在江西米捐局遵籌餉例報捐縣丞職銜是年投効精捷營隨同雲南臨元鎭總兵江忠朝在江西南　府守城解圍並收復水城案内出力保奏同治五年三月十一日奉上諭着以縣丞選用欽此同治十一年在湖南協黔捐局捐足縣丞三班指分廣西試用並免赴部騐看是年七月初一日離營十二年捐案奏准由湖南騐看領咨十三年二月十二日到廣西省因廻避照例改發廣東試用十三年八月初八日到廣東省先因隨同援黔苗疆肅清並剿滅丹古亂苗及盪平四脚牛逆巢前後三案出力保奏光緒二年七月十八日奉上諭着免補本班以知縣仍留原省歸候補班補用欽此遵例捐免保舉嗣請咨赴部引見騐放分發給照于六年十月二十四日到省甄别堪以補用該員精力强健才具開張以之試署瓊山縣知縣與例相符據藩臬兩司會詳前來相應請旨准以候補知縣劉恩敏署理瓊山縣知縣仍俟試署期滿如果稱職另請實授如蒙俞兀該員係候補知縣請補知縣銜缺相當毋庸送部引見臣等謹會同恭摺具奏伏乞皇太后皇上聖鑒訓示再粵東省補缺例限九十日此件部文聲明坐六月初六日發行按照限減半計算應以十一年七月二十一日准咨三月起限辦理今在限内更換請補並無遲逾合併陳明謹奏車機大臣奉旨吏部議奏欽此○○張之洞等片再查定例大挑舉人到省後試用一年期滿該督撫隨時甄别咨部其甄别堪以知縣用者卽以該員期滿之日作爲甄别日期又准部咨嗣後無論何項出身凡係補缺應行具題者試用期滿由該督撫詳加甄别專摺具奏等因咨行遵照在案兹查大挑試用知縣何超俊江西湖口縣人由優廩生中式同治九年庚午科本省鄉試第三十八名舉人光緒六年庚辰科會試後大挑一等以知縣用簽掣廣東回籍候咨嗣奉文咨取來粵光緒十年四月十四日到省試用已滿一年例應甄别據藩臬兩司詳加察看詳請具奏前來臣覆加察核該員何超俊才具開展識　光明堪膺民社除該員履歴册送部查核外謹合詞附片具奏伏乞聖鑒訓示謹奏軍機大臣奉旨吏部知道欽此 
 
 

Page 12

 
 
嘉平初旬偕吳頴涵觀察訪徐韻生吳瀚濤兩大令吳鞠潭廣文蒙各賜題先大母貽硯圖賦此誌謝並送韻生返斾六安錄呈諸大吟壇 
[哂政] 　 
　　來訪成連侣携琴到處彈酒因知已醉詩爲寓賢刊諸君大作各錄數篇梓入耆舊詩存才大求名易年高話别難前程期努力珍重各加餐[  海鹽徐圓成古春待定草]  
[送徐韻笙太老伯回六安卽請誨政] 　 
　　先生抱道老於行喞念時艱涙欲傾白傳年華賈傳策謫仙才調浪仙名詩令後進繼唐代文述前賢宏漢京小别不須倍惆悵鶯花時節復重迎[  休甯張宗昱朗之氏拜稿]  
吳縣管君秋初由海上寄書詢况賦此答之並冩鄙懷並請玉和○何曾潦倒怨天公一樣飄零感斷蓬傲骨已生徒栗碌壯心太死尙英雄肯將長鋏彈門下翻類焦桐伏爨中柬竹從兹通問訊吟懷無恙託詩筒不是凡民不是臣萬花叢裏一詩人文章見道神先合心性論交面未親伏櫪驥存千里志忘機鷗冷五湖身邇　消息誰從領數點梅花大塊春[  古華陽浣花舘主章志鑾貢稿]  
[沁園春] 　 
　　錢君叔常夙抱兩世之志嘗浮大江憑眺山川憮然興感口占此解贈之○畵長江圖　吳淞臺豈不壯哉有龍韜一卷能消反側魚腸三尺盡斬奸回六合何人千秋待我快展犁庭掃穴才還三歎歎出師諸葛二表徒哀紛紛蟻夢縈槐誰訪士山隈又水隈賸名王武肅芬流青史文孫抑塞笑舉金罍筐篋頻年江湖此際天地扁舟任溯洄知何日徇海西諸郡振旅歸來[  昆侖倚劍客稿]  
[沁春園詠古一首示叔常] 　 
　　舉世紛紛效越人言噫嘻怪哉問邯鄲學步能赢幾里優施奏技得似誰來鐵牝嚴乎　山竭矣費盡經營祗費財聞說又丹青渲染暮氣樓臺百年景運重開須火烈方能起積衰有臣忠子孝能當大事窮兵極武方稱邊材吐哺求賢畫灰布令元氣當從正氣培書生議抱芻堯誰采自　深盃[  崆峒倚劍客稿]  
崆峒倚劍客與子爲一人交其議論類陳同甫之流其貧約在范史雲之右酣嬉放廢而遇益艱久且爲鄉里所賤惡然放言高論指天畫地之態卒無以易也此二詞爲其爛醉時作雖復激烈之音有乖逹識而其志則可哀矣大清光緒十有一年嘉平月中澣花影詞人附識 
上海三馬路與昌絲棧陳竹坪經募山東江寧沙洲賑捐棉衣十二月廿一日第一伯九十五次清單○何鏡秋善士前續娶應俻謝筵承諸親友嘱付賑捐故將此洋移助洋二十元○蓍易堂善士續募江寜昌字二百三十册金祥豐洋五十元李壽甫楊紹康兩户各銅洋一元許蓮甫小洋三角○日昇長烟號荼捐洋六元五角○常熱金陵存德善堂馮勷霖善士寄來蘇州陶沛瀛善十經募江寜昌字二伯五十九册袁萬順洋一元同盛洋五角公記錢六伯文王仁熙錢五伯文嚴義和錢四伯文劉世盛孫邦定鑑記王恆德何大興五户各錢三伯文孟國久成志義李萬順莊炳南永順洽平萬興長恆興張延明錢福記九户各錢二伯文朱士記任麟記兩户各錢一伯文以上　一户共來洋六元錢一伯十八文○又寄來溧陽馮潤堂經募江寜昌字二伯六十六册荆西徐舍鎭裕和泰洋三元李恆泰號洋兩元半易萬祥張恆森商渡鎭鄭廣和三户各洋二元永升恆洋一元五角祥和泰裕德大裕李月龍王祝如無民氏李恆和　麗昌李星川八户各洋一元李秉衡戴永清協和成恆源四户咎洋五角又募江寜昌字二伯六十七册德昌洋二元　泰大有萬源昌三户各洋一元五角德隆益豐履豐汪禎祥無民氏允源坊潘一正齋唐榮盛同大坊王泰來源十户各洋一元潘萬林陳恆茂潘義源屠萬興韋光茂李鴻發東昌盛徐萬渒八户各洋五角以上二册計四十一户合來洋四十四元○春生鑑號交來　欽堯善士經募江寜昌字二百廿二册　先生鍾慶翁位記行益茂四户各洋一元福成裕福昌二户各　八伯文啓仁堂汪宏泰彭吉龍三　各錢六伯文　漢宗朱耀山練公成三户各錢四伯文以上十二户共來洋八元錢二　文○杭州隱名氏求妾病喉症速愈洋二元○無民氏祈身體平安洋三元○本日共收英洋一伯三十九元銅洋二元小洋八角錢三伯十八文合併聲明 
上海三馬路與昌絲棧陳竹坪經募山東江寗沙洲賑捐棉衣十一月廿二日第一百九十六次清單○浙湖厘捐總局憲劉大善士續　湖郡總局洋十九元又錢四百又分局錢十三千五百烏鎭局洋十二元南潯局錢十二千二百廿八武康局洋五元以上五户共來洋六十元○寗波升泰亨號經募昌字一千五百另三册升泰亨洋四元張清源　二元以上二户共來洋六元○杭州肄芸室續募怡記祈産平安先助洋十元小義山人銅洋兩元○金合記蔡文泰兩魚行交來衆姓酬資移助祈保地方太平洋八元又大錢五百六十九又小錢二百七十七○朱青藜先生書潤移助錢二百廿○泰州銓昌祥局寄來吳陵三異堂洋兩元○楊悅興募來江寗昌字二百三十八册無名氏劉先發楊榮記三户各一元不住名郄邦逹二户各洋五角以上　户共來洋四元○同康莊募來江寗昌字一百另八册三省堂洋五元又募江寗昌字二百廿册無名氏洋五元　記聚源捷春大和四户各洋二元順隆子記吉利採才恊興輔庭同順省三仁和瑛記隆記儒記隆順良保振昌國記潮興　記元利森記隆記順興恊記興順利興廣仁和記廿七户各洋一元以上三十三户共來洋四十四元○嘉定睴吉永經募昌字八百四十四册睴吉洋一元又錢二百朱蘭生錢四百陳小泉錢三百潘瑞和錢二百以上四户共來洋兩元○朱門袁氏壬戌生求生産大小平安有心無力人爲　兒病　許求敬　全書廿本移助兩户各洋二元臨平謙吉堂洋一元李小平隱名氏隱名氏三户各銅洋一元○邵伯高興隆報房經募無名氏洋二元○本日共收英洋一百三十三元銅洋三元大錢七百八十九小錢二百七十七合併聲明 
 
