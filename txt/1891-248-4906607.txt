# 1891 - 248 - 4906607

 

Page 1

 
 
[新印左文襄奏繡像三國演義出售] [  圖書集成局啓]  
　　二書俱用本局新式鉊字印成校對裝潢並皆佳妙夫文襄公中　碩輔奇才偉略並世無雙其條陳赭寇之披　敷奏官軍之犀利老謀勝算實堪嫓美武侯披閱之餘猶如見公生平事　焉三國　義原本正史　正　嚴扶正統而斥奸雄足令人心目俱快面又卷首冠以繡像每回更情名手繒圖書中行列　然圈點精妙茶餘飯後實堪消　閒情計奏疏每每二十本碼洋四元演義連紅木夾板每部十二本碼洋兩元請移玉至本埠申報舘或申昌書室選購各外埠則購自申昌及賣申報人均無不可 
[論有可當籌弭變之策]  
　　鬧教之案發端於蕪湖未幾而安慶和州揚州武穴金陵丹陽無錫等處相繼並作蔓延之廣爲禍之烈爲歴來所未有迄今各案有己結者有未結者當事者遴派熟悉洋務之員分赴各處與教士和衷商榷方　案牘可以一清猜嫌不難盡釋更不料宜昌又有鬧教之案也統觀各處鬧教之案少者數百人多者數千人聲勢洶洶王章有所不顧兵威有所不懼地方官雖竭力彈壓僕僕奔馳而終未能稍遏凶鋒推原其弊盖徒知　皇於事後而不能預弭於事先也或謂民教雜處己非一朝一夕之故地方官安知此處之將不免於鬧教而爲先事補苴之計不知草木之將生也必有萌蘖匪人之肇事也先露端倪凡鬧教之先必有匿名揭帖徧粘衢巷往往以莫須有之事裝點情形使見者信以爲眞而又陰遣其黨散布謡言藉以煽惑愚人之心志蚩蚩者胸中本無成見一爲邪說所惑此心卽怦怦然動矣及啓釁時則又以迷拐幼孩爲名目數人倡之千百人和之羣　而與教堂爲難放火拆屋動輒釀成巨案地方有司苟能於事前密爲防範一見匿名揭帖立卽嚴拿匪類一聞謡言散布立卽設法巡防出示以定人心調兵以資鎭攝匪類雖狡當亦有所畏而不敢公然發難近來鬧教之案多出於漫無防範之處若平日夙有防範者雖亦有風鶴之驚而卒能安然無恙此其尤大彰明較著者也卽如滬瀆一隅當五月間亦曾有謡言流布幾於一日數驚經地方文武各官督率兵弁在城廂内外晝夜巡查使匪類無從溷跡而又派兵常駐教堂藉　守衛各處鬧教之案紛然相告而滬上得以幸免者賢有司保護之勞誠有不可没者他處若能仿而行之又何致倉卒釀禍束手咨嗟耶且各處鬧教之案雖有匪類爲之倡率然插足其間者大半係窮苦小民當哄然滋鬧時或掮取門窓或爭奪器具甚至殘木片板斷鐵零銅亦皆瓷情携取恐後争先以爲漁利之計區區之物所值幾何愚民無知甘冒不韋之名而不恤可歎而亦可憐　雖由於匪人煽惑所致然地方官苟能約束於平日禁止於事先亦何致玉石混淆一發而不可收拾也夫愚民之懵然無知者不能家諭而戸曉則惟有嚴查匪類使之不得混跡巿廛目不覩揭帖耳不聞謡言人心自然安帖匪類雖有煽惑之計亦無所施各處滋事首犯雖己先後拿　明　典刑然與其嚴懲於事後三不若預杜於機先可以省却許多瓜葛方今各國以教案遷延未結合詞詰問且調兵艦來華其意頗不欲遷就了事乃前此各案尙未議結而宜昌閙教之案又接踵而起則辦理愈覺　手後顧茫茫正不知何時始可了結况辦結教案無非於焚燬房屋若干搶失財物若干一一照數清還目下國孥未充就近時己出各案估價議償所費貲財爲數己覺不少若再蔓延釀補又安能以有限之脂膏供無窮之賠累耶身任地方者雖無坐視不救之心然事前漫無布置事後徒事張皇則責以疏防貽誤之罪百口亦無以自解夫牧馬者必先去馬之劣者使無蹄趹之患而後牝牡驪黃得以孳生繁衍不善牧馬者反此劣者不去良者且受其害伯翳笑之矣有司奉天子命以撫斯民一任莠民之煽惑愚氏釀成巨禍上煩宵旰之憂勤遠召鄰邦之誥問司牧之謂何清夜自思當必有恧然不安者而况大憲嚴於考覈每於巡防之勤惰分屬員之優劣苟其疏於防範致釀重案無不立卽撤任以示懲儆袞袞諸公苟欲自顧考成仰邀憲　必當振刷精神一洗玩愒因循之習尙不難力挽狂瀾嗚呼煽惑愚民者匪類也而能禁匪類之煽惑愚民者有司也自有司不能嚴防匪類於是匪類熾矣愚民惑矣援春秋責備賢者之義固不能不於有司重有望也 
[諭旨恭錄]  
　　八月初一日軍機大臣面奉諭旨此次簡放學政各員着自本月初八日起每日二員分日遞摺謝恩預備召見如遇出宫行禮拈　及外膳等日期是日應行召見之員卽改於次日預備其餘各員以次遞推欽此初二日奉上諭昨日道旁叩閽之宗室婦黃氏着父刑部會同宗人府嚴行審訊欽此同日奉上諭昨日道旁叩闢之民人喬贅着交刑部嚴行審訊欽此初三日奉旨江西瑞州府知府着江毓昌補授山東萊州府知府着彭念宸補　廣東化州知州着李光高補授浙江新昌縣知縣着濮文曦補授廣東饒平縣知縣着趙士桐補授甘肅隴西縣知縣着馮德坤補授江蘇如皋縣知縣着秉厚補授山東臨淄縣知縣着秦福源補授俸滿教職羅毓椿着以知縣用太僕寺筆帖式着興廉補授禮科給事中着韞德補授河南道監察御史着恩順補授保舉廣東試用班先道吳仲翔着以道員用保送分發廣西補用直隸州知州黃桂丹着照例發往湖南候補知府趙紹華河南候補直隸州知州陳士杰俱照例用京察官盛京兵部員外郎永泰着准其一等加一級盛京禮部筆帖式世綸着准其每次一等加一级欽此 
[本館接奉電音]  
　　昨由京友電傳上諭三道敬謹譯登○八月初八日奉上諭朕恭讀世祖章皇帝御製勸善要言一書仰體天心特垂明訓精詳切實俾斯世遷善改過一道同風實足挽澆浮而臻盛化惟原編祗有清文特命繙書房加譯漢文發交武英殿刊刷成書兹據奏刷印完竣裝潢呈覽着每省頒發一部交各該將軍督撫照式刊發各屬學宫每月朔望同聖諭廣訓一體敬謹宣講用示朕欽承祖訓輔教牖民之至意並着賞給軍機大臣世鐸額勒和布張之萬許賡身孫毓汶御前大臣伯彥訥謨祐晉祺奕劻毓慶宫行走翁同龢孫家鼐松桂上書房行走徐桐徐會澧王文錦李培元張仁黼高賡恩南書房行走徐郙李文田陸潤庠大學士直隸總督李鴻章各一部欽此同日奉上諭致仕大學士寳鋆忠清亮直練墊第成由部職轉列詞垣薦陟卿貳渥荷穆宗毅皇帝如遇之隆命爲軍機大臣内務府大臣在總理各國事務衙門行走晉擢正卿超登揆席簡任綸扉綜理部旂事務補授閱兵大臣充翰林院掌院學士朕御極後深資倚畀賞加太子太傅銜欽奉懿旨管理神機營事務服官三十餘年夙夜宣勤靖共匪懈嗣以大學士致仕賞食全俸方冀克享遐齡長承恩眷遽聞溘逝悼惜殊深着賞給陀羅經被派貝勒載瀅帶領侍衛十員卽 
 
 

Page 2

 
 
日前往奠醊晋贈太保照大學士例賜恤加恩予謐入祀賢良祠任内一切處分悉予開復應得恤典該衙門察例具奏伊子光祿寺少卿景澧着以四品京堂補用伊孫蔭桓着賞給舉人准其一體會試用示篤念藎臣至意欽此○初九日奉上諭前任福州將軍慶春由印務叅領洊升將軍宣力有年克勤厥職嗣因患病准其開缺回旗調理兹聞溘逝軫惜殊深加恩着照將軍例賜卹任内一切處分悉予開復應得卹典該衙門察例具奏欽此 
[鳳池秋色]  
　　崇文門正副監督例應奏派委員各一人隨同辦事名曰奏委逐日赴稅課司督理全綱兹值更代之期新放崇文門正監督慶邸將總理各國事務衙門總辦章京戸部郎中舒文奏充隨同辦事委員副監督崑大宗伯將花翎禮部祠祭司員外郎惪齡奏充隨同辦事委員己循例於謝恩摺内附片奏聞矣○兵部爲傳知事所有應由本部帶領引見之擬補廣西左江鎭標左營游擊袁寅襄等二十三員現奉堂憲訂於七月二十七日卯刻在東長安門外先行考騐馬步射爲此傳知該各員務於是日清晨各帶弓馬前往該處預備堂考如有不到扣除引見○吏部爲咨行事騐封司案呈前准宗人府咨據營理右翼覺羅學文開正黃旗覺羅學副管刑部候補員外郎覺羅桂恩現報五年期滿於學中一切經理均無貽悮自應援案請奬等因抄黏原奏到部本部核與歴屆期滿請奬成案相符應請旨照例准叙繕本於七月二十日具題奉旨依議欽此欽遵到部相應咨行宗人府轉行查照辦理○兵部武選司爲曉諭事現有守備三缺應行由部推升擬選查部例銓選章程正七月遇有營守備缺出專以一守禦所千總以營守備用者與門千總以營守備用者爲一班相間輪用週而復始查上次用至門千總止今此月三缺應以俸滿守禦所千總門千總掣補查有俸滿守禦所千總松成荆州駐防廂白旗滿洲人由前鋒歴升至江西袁州守禦所千總應將該員擬選又查俸滿門千總祥麟正黃旗漢軍人由雲騎尉選授阜成門門千總俸滿經欽派王大臣騐看奉旨以營守備用欽此應將該員擬選又查俸滿守禦所千總冷玉華直隸河間人由廕生選授江西吉安守禦所千總俸滿引見奉旨以營守備用欽此應將該員擬選相應出叙曉諭○阜成門内水車胡同鄭某綽號瞎馬海鄭大爸平日保庫吃倉行同土棍家遂小康日前奉城憲密諭梁家園北城練勇局紳率勇百餘人前往緝拿鄭之内弟尙敢抗拒與弁勇交手旋被將鄭及其内弟一併解局詳城以便彙案移送刑部訊辦○内閣侍讀奎華謹禀爲禀聞事由侍衛處送到清字諭旨一道皇上明日辦事用膳召見後出德昌門福華門三座門西安門阜成門紫竹縣少坐走蘇州街六郎莊進頤和園東宫門至樂壽堂皇太后前請安侍膳畢玉蘭堂少坐出東宫門走六郎莊蘇州街紫竹院少坐進阜成門西安門三座門進承光右門還畫舫齋卯初二刻伺候欽此○吏部爲咨行事文選司案呈所有盛京工部員外郎一缺照章應以盛京刑部主事柏年簽擬升補經本部繕本於光緒十七年七月二十二日具題奉旨柏年着依擬坐補欽此欽遵到部合行咨行盛京刑工兩部查照辦理○七月二十七日爲和蘭國君誕辰在京各國使署於是晨懸挂綵旂以示慶賀○景運門值班大臣處爲知照事所有禁城迤内曁前朝地方以及紫禁城上遍生荆棘蔓草甚多各項官兵夜間傳遞更籌往來深爲不便尤恐潛　竊賊現在節近白露應卽芟除凈盡以期整肅而便巡察相應知照内務府派員帶匠卽日前赴禁城内外各地方刈割草棘以昭愼重○吏部爲移咨事騐封司案呈本部議覆雲南巡撫譚題稱雲南普洱府經歴趙紀瑞五年邊俸期滿照例題請保薦候陞等因核與例案相符自應准其保薦一本於光緒十七年七月十七日具題奉旨依議欽此欽遵到部合將原奏黏鈔移咨雲南巡撫查照辦理○管理太常寺事務禮部尙書臣宗室崑岡等謹奏爲題請派遺事案查本年八月二十二日秋祭賢良祠按照臣寺祀典應由散秩大臣中請遣一人讀文致祭後祠應由臣寺遣員分獻等語准侍衛處開送銜名過寺臣等繕疏進呈恭請欽派一人俟命下日再由臣寺知照屇期前往致祭爲此題奏請旨於七月二十七日奉旨遣委散秩大臣一等侯錫光行禮後祠著遣太常寺官一員分獻欽此 
[雹雨成災]  
　　新疆南路温宿州屬柯爾坪庄所轄十二村於五月十四日己刻雨雹大如郁李歴一時之久小麥雜糧悉被損傷北路鎭西廳屬三塘澗一帶俱罹雹災於六月初一日未刻雷雨大作山水陡發田畝悉被冲刷屋宇坍塌百餘楹經温宿直隸州陳直剌希洛署鎭西廳易壽松司馬飭令各鄉約逐段勘騐禀詳撫院由署撫魏午莊中丞批飭該管官先行撫恤並飭藩憲移會道憲遴派幹員會同覆勘被雹被水田地若干畝額徵錢糧應否分别蠲緩切查迅結詳禀核辦己由魏中丞拜章入告矣 
[榜人閒語]  
　　天津上西河上通保定爲帆檣　萃之區近來日入虞淵卽有盜船出没被其刦掠者層見疊出浮家泛宅者流各有戒心每當蒼烟欲瞑時卽擇人烟稠密之處蟬聨停泊不敢貪趁夜潮致蹈危機後聞被刼之舟迭赴地方衙門報案官憲比捕緝拿捕役仰承嚴諭扮作客商泊舟於水雲浩渺之鄉爲餌盜計盜匪不察果於上月下旬上船行刼遂被捕役拘獲盜犯六名解送該管官訊辦此後盜風或可稍息矣又河剝船自恃轉運漕糧遂於河上橫行爲船家之害今歲倉塲掃除積弊委員查騐米色實力奉行剝船運米除使水外一切攙雜諸技不復能施而僅恃使水一端又嫌慾壑難盈遂相率爲偷盜之計倉憲兌收米石缺數甚多比追無着遂於全漕告竣後將剝船戸押至天津其解犯也卽用剝船裝載剝船藉口官差沿路訛索商賈而該犯又以免死狐悲之義勒詐船家其數目由十數千以至數十千多寡不一盖剝船五十隻爲一帮行則檣聨停則櫛比尋常船隻與之較量强弱懸殊衆寡不敵倘經控告又恐廢時失業報復尋仇而南面者又未必嫉惡如仇爲之伸冤理枉也各船戸側目久之迄今漕務己竣剝船或歸楊村或於各河運載貨物仍復怙惡不悛而於北運河一帶爲尤甚每逢水淺處所節節橫亘河心若非賂以資財斷不退讓稍拂其意竟有硬掮船櫓以爲勒贖地者各船戸敢怒而不敢言此亦地方官所宜整頓者也 
[漏稅充公]  
　　天津嶺南棧某號向由粤東區某持籌握算區於去歲作古遂由其弟經理上月由粤裝運窨乾茉莉到津其中夾帶麕香諸品冀瞞關稅詎料風聲洩漏爲海關扦手所知拆箱查騐圖窮而匕首見遂將貨物充公己於前月下旬連乾茉莉一併拍賣矣關稅爲餉糈所出帑項攸關凡屬商人應如何踴躍輸將以圖報稱乃竟巧於偷漏不顧憲章座致拍賣充公資本盡喪此可爲貪小失大者戒 
[尙衣南下]  
　　新任江蘇織造於月朔到津騶從約二十餘人在紫竹林佛照樓暫駐行旌擬俟新裕輪船到埠乘之南下取道履新 
[懸賞緝匪]  
　　泰州所屬之姜埝鎭烟戸繁多百貨雲集爲裏河最熱閙之鎭頃有從該處來者云六月廿九夜二鼓時該鎭裕隆錢店被匪刦去銀洋金飾等約值數百金並有太平鉛寳十六隻幸該處巡勇勤奮竭力追捕否則恐尙不止此數然巡勇中有高姓者因受重傷旋卽殞命現州尊張剌史因人贓未獲特懸重賞嚴拿用將格語錄左特授揚州府泰州正堂張爲懸賞緝拿事案於本年六月三十日據州屬姜埝鎭地保包升報據監生王尙質報稱伊與徐占魁在該鎭開設裕隆錢店於六月廿九夜二更時被匪撞門進内正在搜取錢物幸經巡勇趨捕匪卽携贓衝出逃跑勇等上前追捕匪放洋槍抵拒致將高裕才等拒傷逃逸高裕才移時殞命等語囑身轉報往看屬實理合叩請勘騐緝追等情並據事主監生王尙質開具失單同報各到州據經會營詣勘飭緝外合亟懸賞嚴緝爲此格仰諸色人等知悉如能拿獲此案正匪眞贓解州訊實者賞銀一百兩聞風報信因而拿獲者賞銀五十兩本州捐廉以待决不食言須至格者 
[安徽考取優貢名單]  
　　正取六名趙曾槐安慶府學廪貢士元寗國縣學禀王榮楙壽州學廪吳本洢太平府學廪汪祖樹霍邱縣學禀金鴻智合肥縣學禀○備取十二名桂作聨石埭縣學禀涂懋儒六安州學廪童益升望江縣學廪張慶庚太湖縣學廪 
 
 

Page 3

 
 
李傅蓉南陵縣學廪朱照廣德州學廪郁濬生天長縣學廪江紹明蕪湖縣學廪蘇錫岱太平縣學廪桂殿華石埭縣學廪楊榮楨當塗縣學廪李長齡阜陽縣學廪 
[蘇河開濬]  
　　闔閭城畔護城河久未開濬鋪戸居民所積垃圾隨處傾棄以致日形淤塞混濁不堪飲此水者易沾疾病今年疫癘盛行未始不由於此剛大中丞念切民瘼爰有疏濬之舉特委陳直剌鳳儀何明府海曙爲總辦又以李觀察雲卿周太守鐔爲督辦又委葉二尹承霖胡二尹隆　周少尹元城三員分司六門聞所需經費概由善後局撥用擇於本月初十日開工從此畚鍤齊施淤者通之淺者濬之三吳士庶自有與德飲和之樂矣 
[徑蘼無]  
　　蘇城瘟疫盛行好事者以鬼之爲厲也相與集資逹設孟蘭盆會號召僧徒誦經禮懴香烟繚繞鐃跋丁當更有無業游氓三五成羣手執黃卷愿簿挨家逐戸任意派捐所得之錢悉以供酒食之嬉游烟霞之供養而守財虜偏不惜慳囊　懷而予嘻何其愚也○某甲膂力過人向充轎役頭目與素業絲綫之某乙燕游徵逐稱莫逆焉嗣因孔方兄之故漸生嫌隙前日乙至大成坊惠月茶室訪友適中先在座中瞥見乙至不覺怒髮衝冠舌劍唇鎗犀利無匹乙不堪其辱反唇相稽甲遽以老拳奉贈乙亦攘臂而前彼扯髮辫此扭胸襟兩不相讓其時觀者如堵有江北人陳某亦在座啜茗恐釀事端上前勸解甲悮以爲助乙遂將陳揪住拳施脚踢用力過猛竟將陳毆倒在地須臾氣絶乙本非甲敵當甲毆陳時乘間逃逸茶室主人以事關人命未便隠忍急喚地保報縣一面着人四路尋乙詎報官者去尙未久而陳己復蘇於是赶將地保追回乙亦尋至本擬抬赴縣署騐傷旋經和事老出爲調處暫免報縣罰令甲乙各出銀餅數枚爲陳養傷費其事遂寢○醋庫巷有某甲者讀書未成棄而學賈又不成由是不尶不　家本赤貧而衣履翩翩外觀甚耀不知者見之固疑其爲貴介也生平工於誑騙與之同游者大都一鼻孔出氣前日向人假得金鑲籘鐲一隻套於臂上適有友人招飲妓寮飲至半酣脫鐲播弄極口誇張妓見之亦將金鐲脫下示甲曰以此相較誰贏誰絀中謂金鐲只須阿堵物可以咄嗟立辦此物雖係籐質然產有地製有時細膩純熟不能有二豈光粲粲者所能比擬卽以金鐲論爾所帶者亦嫌太細乃欲效石家郎以七尺珊瑚誇耀座客豈不令人齒冷我當另製粗者相贈妓聞之信以爲眞勸釂飛觴殷勤倍至甲知妓己墮彀中乃益裝腔做勢裝出大老官模樣妓愈信爲眞瀕行時牽衣囑咐甲極口應允行未數武回顧妓曰爾之金鐲花式甚好盍給我細閱以便囑工照製妓卽取以授之甲曰我且帶去三五日卽送還信步而去妓初不知爲馬扁之流迨候至匝月杳如黃鶴始　焉若喪自恨雙目無眸今之舞榭徵歌歡塲宴客者大都金玉其外敗絮其中陽居買笑之名陰肆巧偷之計如某甲一流人正復不少世風日下可慨也哉 
[荆溪縣張渚鎭水災啓]  
　　逕啓者荆溪縣之西南鄉張渚鎭一帶縱橫五十餘里本當山水之衝於七月二十七日傍晚始雨夜半雨愈急三更後各山岑蛟水驟發比及天明平地水深丈餘汜濫橫流漂去男女老幼無數一時橋梁道路墳塋田地禾槄竹木以及鎭上居民鋪戸糧食貨物冲坍漂没不可勝計水退後查得發蛟之所共有五十餘處初一日在於近鎭二三里之間撈獲屍身己有三十餘名口目擊心傷不可勝道誠爲從來未有奇災仰祈貴館斧政列入報章俾四方閱報諸君垂鑒慨解囊金振恤災黎則幸甚焉荆溪縣張渚鎭紳民公啓 
[魂游墟墓]  
　　某甲落魄無聊在卑田院中苟延殘喘近因疾病淹纒未能蹀𨇾街頭覓取嗟來之食飢腸似火氣息如絲昨午後在玉露春茶館對面堦石上倒斃巡街捕見之禀知捕房捕頭飭包探往同仁輔元堂報明給棺收殮發往義塚掩埋從此東郭墦間吹簫有伴矣 
[入此室處]  
　　北通州人李得勝心慕滬瀆繁華翩然來游賃屋於六馬路開設點心店藉權子母嗣以生涯冷落祗得收拾傢伙將樓底轉租與唐春友開設彈花衣店樓面則有李之姘婦居焉前日李出外唐以樓上仙人無郎獨處遂躡級而上欲取瓊漿以療渴疾俄而唐己回以狂且之窺人閨闥也執而抶之後經四百零七號巡捕拘入捕房捕頭將唐送往醫院療治昨日該捕將李送案其姘婦亦投案申訴前因並供唐上樓調笑己非一次小婦人實不願作此勾當故未成奸然手腕己被拉傷蔡太守曰爾所供確否答稱此是確情又問曰年幾何矣答稱四十六歲又問巡捕曰爾往時聞衆人有何言語答稱小的往拘時旁人說唐向李索錢適李出外後李回見唐在樓上遂致爭毆餘不知情蔡太守得供後着俟唐春友傷愈再行覆訊 
[資遣回籍]  
　　左學奎等八人在洋遭風由美國兵輪救起送至上海縣發堂安揷己見前報昨日午後三點鐘時袁海觀大令升堂發落左學奎等投案訴稱小的原籍鹽城縣現住昭文縣彭家橋地方上月廿九日船至黑水洋大風怒撼巨浪翻天將船潑沈船中十五人均登筏上七人被風捲入海中小的等八人飄浮海面至本月初四日遇美兵船救起解送到案求請施恩大令得供以左等在洋遭風情殊可憫卽着每名賞洋二元諭令赶緊回籍左等叩謝而退 
[悍妻煽禍]  
　　朱紀生者寗波人也僦居滬城北三鋪黑橋地方向作小本生涯其妻某氏不守閫範在家時少出外時多由是人言藉藉伉儷不堪相得爻占反目不復案舉齊眉好姻緣變惡姻緣直不知有倡隨之樂前夕兩人又相詬誶泰水一味袒女兒女情長益令英雄氣短朱至此己乏生人之趣遂萌短見之心抑鬱無聊仰藥而死其妻草草棺殮至次日左隣右舍嘖有煩言甚致謂爲被妻謀死泰水加功究竟如何人命至重本館不敢贅一詞也 
[杖責釋放]  
　　寓居虹口之陸徐氏控族人陸長生等盜賣墳地一案由前任陸春江明府收禁在案現由袁大令接奉憲諭着將陸長生等杖責發落前晚大令升堂命提陸長生朱虎虎至案卽着開鐐照例各杖四十板責畢釋放 
[英界公堂瑣案]  
　　三十號西捕禀稱見王阿六駕車之馬有病不良於行拘案請究王阿六供在馬車行爲夥此馬係木作頭吳某之物並未知其有病蔡太守商之富副領事着將病馬送交公一馬車行喟養俟愈後備資前去領回○一百五十二號華捕在虹口大橋及英大馬路等處拘獲爭攬生意之東洋車夫王阿五李洪郎徐阿毛三人解案請究蔡太守以該車夫等有違工部局定章着各押三天示儆○戴大居訴稱在河南路剃頭店爲夥昨晚至門外倒水突被多人毆打以致受傷旋經小的扭住朱芹桂隣人陳阿生扭住王阿三尙有旁觀者帮同扭住張金發當塲共獲三人兹特解案請究蔡太守問究竟因何起釁原被均稱不知太守謂豈有無事打架之理旋據包探沈金龍稱昨晚至捕房時戴供因倒水悮潑朱王身上朱王等大怒將戴扭住毒毆小的查得朱陳係推東洋包車日在租界中橫行不法遇事生風見証人張阿四稱小的係廣東人親見朱王等將戴毆打陳阿生稱與戴爲鄰因見戴被敺是以帮同獲住王阿三蔡太守謂朱王等藉端滋事實屬不法判將朱王二人各押五天張金發帮同閙事管押三天以示薄懲○包探孔阿才稱蘇州人周阿狗行竊田其元孫少甫等家衣物經小查獲原贓送案請究周供向開南貨店後又在寳善街開小烟館因欠沙遜房租致被釘門刻下窮極無聊出此下策蔡太守着責一百板遞回蘇州原籍○三雅戲園管門華捕送一僧人至案稟稱此僧未空色相欲看白戯小的阻之恨恨而去少頃脫下袈裟惡很很前來辱駡經旁人解勸僧不肯罷休並被扯碎號衣爲此送入捕房僧在途向賣蘆粟人手中奪取小刀欲剌小的幸卽奪下未受損傷現有賣蘆粟人與解勸人作証僧供法名一心昨晚至戲園看戲付錢五十文未幾出外小便該捕卽不准復入出家人不敢行兇在途搶刀實欲自刎耳蔡太守問現住何處答稱住在客棧到滬未久不知路 
 
 

Page 4

 
 
徑未知棧在何處太守判曰出家人應謹守清規何得至閙熱塲中耀武揚威本當懲罰姑念初到着差送回客寓押令下船不准逗留○某號印捕送一大馬車房之馬夫某甲至案訴稱該馬夫駕車疾馳有東洋車一輛險遭碰撞爲此拘案蔡太守判罰洋五元充公 
[法捕房瑣事]  
[法捕房瑣事]  
　　寗波人阿三混名討飯阿三前在重慶輪船爲掛得買四去年因事告假回寗暫延同鄉人陳阿喬庖代今春阿三來滬仍欲接充舊役陳忽有久假不歸之意以此大費唇舌船上西人聞之以兩人各有不是遂下逐客令而兩人仇隙因此愈深初六日各邀多人在法界玉露春茶肆評理議論紛如莫衷一是遂各奮老拳同入大自鳴鐘捕房捕頭以兩人各執一詞着出外自行理處陳復赴法公廨控告同轉諭令將阿三扭交到案以便質訊昨晨陳在茶肆中遇見阿三立卽扭入捕房聽候解案請究○某甲向以推車爲業住居虹口地方日前至法界八仙橋西與同業人某乙作葉子戲乙輸錢一千文約於前日照付前晚甲如約索逋與乙同赴黃壚淺斟薄飲約費青銅三百餘文兩人均不肯解囊遂致口角忿爭當被酒保出外鳴捕將甲乙送入八仙橋捕房昨晨解至大自鳴鐘捕房經備捕頭訊明情節以兩造均非善類着管押候訊 
[分發人員騐看名單]  
　　新海防掣籖分發郎中傅家瑞順天主事傅家淇順天高慕舜安徽光祿寺署正宅印綬河南知縣張炳善直隸同知銜德恩廂紅旗漢軍直隸州州判任文源陜西○籌餉掣籖分發布庫大使劉希之河南○鄭工指省分發巡檢李祖蔭安徽湖北典史李本銘江西廣西唐壬發順天山西○新海防指省分發通判黃用楫湖南江蘇兼襲騎都尉羅志温安徽湖北知縣陸爾昭江蘇浙江文策正藍旗漢軍河南鹽大使錫康廂藍旗滿洲四川布經歴王俊元浙江山西府經歴朱照浙江山東何禮賓江西安徽饒紱榮湖北四川縣丞左培釗廣東福建張嶽煇湖南江蘇張存彛湖南江蘇李佩芬安徽北河謝恩綸陜西山西劉祖檉直隸河南譚炳燮江西江蘇鹽知事克昌廂黃旗漢軍兩淮王仁澤順天兩淮州史目熊熙順天河南王森陜西甘肅鄭克敬河南山東王文燮湖南貴州縣主簿童振棫浙江直隸鹽巡檢　均山東兩准徐吉祥江西兩淮巡檢奚萱順天湖南孫懷湘湖南廣東顧光燦江蘇浙江宋全奎正白旗漢軍河南王萃奎江西湖北文郁正白旗漢軍湖南崇照廂紅旗漢軍廣東從九品劉寳箴廂黃旗漢軍山西劉光湖南福建浵江蘇北河吉興正白旗漢軍浙江祝敏時陜西山西潘家傑湖南浙江典史殷禹鈞順天廣東蔡永寳順天山西高煥廣東浙江俞思儉直隸雲南盧杠山東直隸張源安徽浙江胡宗瑗浙江山西嚴澤浙江四川汪森桂浙江直隸李金鏞貴州雲南未入流盛慶昇浙江四川○海防指省分發鹽經歴劉益江西兩淮巡檢李鶴清湖南雲南○籌餉指省分發知縣那森廂藍旗滿洲貴州布經歴陶沅錦江蘇山東府經歴馬和義順天山西縣丞傅萬直隸浙江典史岑鑾廣東廣西徐恒安徽河南王則侃安徽湖南○勞績指省　發知府花翎袁學彬順天浙江同知汪桐順天浙江知縣六品銜黃煊福建江蘇五品銜黃在申湖南浙江廖業新河南熱河鹽大使花翎鹽　舉銜許之璟浙江兩淮布經歴張宗濬陜西山西州吏目雷燊湖南廣西巡檢豫立廂白旗滿洲廣西劉澤寰湖南江蘇從九品林增順天江蘇典史首書田湖南廣東劉冕湖南浙江方奎元安徽浙江○勞績掣籖分發知縣五品銜林廷贊安徽○議叙指省分發府經歴吕德錫江蘇浙江○應補呈請分發知縣藍翎同知銜高銓廣東廣西從九品何文祿正紅旗漢軍四川蔣鴻賓貴州四川張湘洲　川湖北趙良楷直隸奉天未入流張恩培浙江湖南吳厚餘浙江四川 
[浙省撫轅抄]  
　　七月廿八日安徽候補道任錫汾禀到進見○廿九日候補府徐士霖禀知藩司委解邊防經費禀見○八月初一日署東陽典史殷用霖禀見禀辭赴任○初二日從九品何樹　禀知臬司委留辦湖墅保甲差○初三日縣丞劉廷棟禀知藩司委文闈巡綽差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[八月初一日京報全錄]  
　　宫門　　　　　　錄前○發抄硃批五道○直督李奏查明知縣承審命案並無草率提省審結摺○閩督卞奏揀員請補同知　　　　奏　　　　差遣補用片○八月初一日刑部都察院大理寺侍衛處值日無引見○繼公景　恩景各請假十日○明秀續　　　○松　　假一個月○刑部奏派覆核朝審之大臣派出張中堂徐中堂崑岡松溎敬信續昌文興景善○吏部呈進月官卷　　　　機徐用儀奕年○發抄李鴻章奏勘地各員請奬奉硃批勘辦地畝係地方官應辦之事所請奬叙之處着毋庸議欽　　文　縣令徐銘勲調補清苑令奉硃批吏部議奏欽此○又候補府郭奇中期滿奉硃批吏部知道欽此○又補用副將楊元昇　　直補用　硃批兵部知道欽此○又記名總兵劉祺病故議卹奉硃批着照所請該部知道欽此○○大學士直隸總督一　伯臣李鴻章跪奏爲查明知縣承審命案並無草率提省審結恭摺覆陳仰祈聖鑒事竊查豐潤縣民人吕成山等聽從吕成勲紏遨共毆孫樹頭身死一案欽奉光緒十六年七月二十八日上諭有人奏直隸豐潤縣知縣於人命案仵辦理草率等囚欽此當　遵化州知州陳以培查明該署縣張大中承審此案並無草率禀經批飭提省審辦兹據臬可周馥督同保定府知府朱　旬核明卷宗從集犯証審明擬議解勘前來值臣駐津飭委藩司裕張代審無異臣覆加確核緣吕成山何洛五張文奎吕成勲分隸豐潤遵化灤州等州縣吕成山與己死孫樹頭素不識面吕成勲係武舉張文奎向在灤州之唐山開設烟舘嗣用寳　開賭抽頭時　時散光緒十三年張文奎因素識之陳周頭到彼閑遊邀至烟館住歇向其調戲雞姦吕成勲亦欲與之姦好當託張文奎商允領去雞姦張文奎因向吕成勲借錢不能彼此口角被控處息十四年九月張文奎又向吕成勲强借吕成勲仍未應允並用言刻薄張文奎用鐵劍將吕成勲左太陽等處毆傷控經灤州差傳張文奎避匿不到十五年張文奎與孫樹頭雞姦潛赴豐潤縣之胥吝莊開設烟舘卽令孫樹頭在内作夥吕成勲因灤州差役隔境不能往傳思欲私拿送官因張文奎力大難制又有孫樹頭帮護起意邀人將張文奎等毆打拿究十月二十八日央允王守信轉致石文耀一同邀人事後酬謝石文耀等邀得何洛五子四毛思敬薛印明劉試島三並僱劉四車輛先至吕成勲家吕成勲又添邀族人吕成山吕品兒頭吕成奎吕成愷吕成德等共十一人分携器械二十九日夜四更時分偕至張文奎烟館門首砸門進屋張文奎與孫樹頭各持鐵劍向砍吕品兒頭用槁柄將孫樹頭鐵劍格落吕成山用尖刀吕成奎用鐵　將孫樹頭砍毆致傷孫樹頭脚踢吕成山又用刀將其砍傷倒地何洛五亦用鐵鐧將張文奎鐵劍格落與毛思敬用刀將張文奎毆砍致傷孫樹頭旋卽因傷殞命經張文奎之兄張文源等呈報該署縣張大中騐訊吕成山等將張文奎用車拉至灤州吕成　適在深主正欲送案經該州訪聞飭差將吕成勲張文奎何洛五于四拿獲經張大中提訊吕成動供詞狡展且訪聞該武舉倚恃財勢　欲設法出脫先將其武舉詳經咨革一面緝傳犯証質訊卽據吕成勲之父吕仁以伊子被張文源誣告該縣不爲番明赴順天府尹衙門皇控又有人奏叅張大中辦理草率請飭通永道提審欽奉諭旨交臣確查具奏當飭遵化州查得張大中承審此案並無草率禀經批飭提省審辦訊晰前情不諱案無遁飾查律載同謀共毆人致死下手傷重者絞監後原謀杖一百流三千里餘人杖一百又例載執持兇器傷人者發近邊充軍又和同雞姦者照軍民相姦例枷號一個月杖一百又律載不應爲而爲事理重者杖八十各等語此案吕成山聽從吕成勲異孫樹頭爭毆輙與吕成奎用刀鐧等械將孫樹頭砍毆身死原騐孫樹頭身受各傷惟右膝等處刀傷骨損爲重其爲死於該犯吕成山所砍之傷無疑應以擬抵吕成山合依同謀共毆人致死下手傷重者律擬絞監候秋後處决何洛五用鐵銅將張文奎毆傷張文奎用鐵劍將吕成勲毆傷查鐵鐧鐵劍係例載兇器均應按例問擬張文奎卽張老虎除開設烟館聚賭抽頭及雞姦各輕罪不議外應與何洛五均依兇器傷人例擬發近邊充軍吕成勲因被張文奎毆傷控傳未到紏邀吕成山等將張文奎並共鈾夥孫樹頭毆打拿究致吕成山等將孫樹頭共毆身死卽屬原謀吕成勲除雞姦陳周頭輕罪不議外合依共毆人致死原謀杖流律擬杖一百流三千里張文奎事犯在光緒十五年三月十六日恩詔以前核其情罪不在部議條欵不准援免之例應准援免後再有犯加一等治罪何洛五吕成勲事犯到官均在光緒十六年二月二十二日恩詔以前何洛五係兇器傷人情輕吕成勲係共毆原謀均准减爲杖一百徒三年至配折責遵照新章辦理吕品兒頭于四或帮同格鬥或在塲助勢均依共毆餘人律擬杖一百石文耀聽從邀人劉四旣知私拿受僱拉載均照不應重律擬杖八十石文耀情節較重酌加枷號一個月係武生尙非行止有虧應准納贖陳周頭與張文奎等雞姦應以和同雞姦者照軍民相姦例擬枷號一個月杖一百以上五犯所得杖枷各罪均逢恩寛免石文耀並免納贖張文奎抽得頭錢訊無確數應免着追兇器刀鐧等械及賭具寳盒供乗免起逸犯吕成奎等緝獲鼍結承審此案之前者豐潤縣知縣張大中寔係詳愼研鞫並無草率定讞張文源亦無揑控情事應毋庸議除備錄供招咨部外所有查明審擬緣由理合恭摺覆陳伏乞皇上聖鑒勅部核覆施行謹奏奉硃批刑部議奏欽此○○頭品頂戴閩浙總督臣卞寳弟跪奏爲揀員請補要缺同知以資治理恭摺仰祈聖鑒事竊准吏部咨覆候補班前知府泉州府厦防同知唐寳鑑准補延平府知府所遺厦防同知要缺應另行揀選光緒十七年三月十一日具奏奉旨依議欽此坐三月十六日行文按閩省照限八十日减半計算扣至四月二十六日作爲開缺日斯歸四月分截缺除另行截缺咨部外查泉州府厦防同知係沿海衝繁難題要缺例應往外揀選請補臣與藩臬兩司逐加遴選查有記名分發　補同知張兆奎年四十三歲直隸天津縣增生同治癸酉科鄉試中式舉人十三年考取内閣中書光緒五年補授實缺九年委署侍讀十年俸滿截取奉硃筆圈出記名外用十三年以截取同知呈請分發遵海防例捐指福建是年三月二十日引見奉旨以同知發往福建歸候補班補用欽此領照來閩閏四月二十三日到省該員持守端方辦事精細熟悉海疆情形以之請補泉州府厦防同知洵堪勝任合無仰懇聖恩俯准以記名候補同知張兆奎補授厦防同知俾資治理如蒙俞允該員係記名候補同知請補同知銜缺相當毋庸送部引見並免核計叅罰據福建藩臬兩司會詳前來除咨部外臣謹恭摺具奏伏乞皇上聖鑒勅部議覆施行謹奏奉硃批吏部議奏欽此○○卞寳第片再代理台灣北路協　將兩湖差遣總兵滕國春湖南麻陽縣人由武童投効軍營轉戰江西浙江江蘇福建河南山東等省積功保至總兵留兩湖差遣光緒十五年赴台灣投効經前臺灣撫臣劉銘傳檄委代理北路協副將篆務辦理裕如又花翎補用陸路叅將管定武湖北江夏縣人由武童隨軍轉戰安徽浙江陜甘福建等省積功荐保今職又補用叅將何祥麟湖南平江縣人由水勇投効軍營隨軍轉戰江西陜西湖北福建等省積功遞保今職又補用都司朱義勝湖南湘鄉縣人由水勇投効軍營轉戰浙江福建等省積功保至今職又補用守備漆生珍江西新昌縣人由水勇投効軍營轉戰陜甘福建等省積功荐保今職以上五員於光緒八十十三十五等年先後來閩投効充當勇練各營哨長及内河凱字水師營炮船駕弁據福建福寗鎭總兵曹志忠禀保參將管定武屢著戰功遇事勇往又據管帶内河凱字水師營砲船補用副將陳尙新保叅將何祥麟守備漆生珍營伍練逹巡緝認眞又據前帶内河凱字水師營砲船儘先副將鄧斌儀保都司朱義勝巡防緝捕均能奮勉各等情臣查該總兵滕國春等或委代員缺或充各營哨長及水師砲船差務於地方情形尙稱熟悉閩浙濱海要區將才宜備合無仰懇天恩俯准將總兵滕國春改留福建差遣叅將管定武何祥麟都司朱義勝守備漆生珍均照原保官階留於閩浙分别水陸補用以資差遣除飭　各該員履歴咨部查照外謹附片具陳伏乞聖鑒訓示謹奏奉硃批着照所請兵部知道欽此 
 
 

Page 11

 
 
[十七年八月初二日京報全錄]  
　　宫門抄　　　八　錄前○發抄硃批四道○護新撫魏奏揀員借補知縣摺○護黔撫黃奏揀補叅守各缺摺○蘇撫剛奏騐收　　江全工完竣在　出力員弁遵旨酌保摺○又奏請奬勵片○八月初二日工部鴻臚寺廂黃旗值日吏部引見二十九名大　　六名○海緒服滿請安○八額駙清安陸潤庠闊並通武陳夢麟各請假十日○崑岡請假五日○椿壽續假十日○工部奏派估雍和宫工程派出翁同龢崇禮○廂黃漢奏派蘆溝橋演放砲位派出瀅貝勒奕功○召見軍機熙敬容貴立山○發抄龍湛霖　科試完竣奉硃批知道了欽此○又請將品端學粹龍南縣舉人優奬奉硃批黃英鎭着賞給五品卿銜欽此○又請將相修書院之廬陵縣紳道銜胡日昇之子奬叙奉硃批胡光鈞等均着賞給翰林院待詔銜餘依議欽此○鄧全勝奏接署川北鎭篆謝恩奉硃批知道了欽此○○頭品頂戴護理甘肅新疆巡撫新疆布政使臣魏光燾跪奏爲揀員借補要缺知縣以裨地方恭摺仰祈聖鑒事竊據署新疆布政使饒應祺署鎭迪道兼按察使銜陳名鈺會詳昌吉縣知縣員缺久懸亟應揀員請補以重職　查北路舊有各缺經前撫臣劉錦棠奏准援照甘肅變通章程請補查章程内開如因地方緊要遴才任使須將他省候補及候選分發各員變通委署者應准留於該省分别補用又新疆擬定補缺章程内有分省候選並他省候補各員從事有年於邊務熟悉均准留於新疆照章補署各等語今昌吉縣知縣係繁難二項要缺查有運同銜留甘補用知州李凌漢年四十六歲湖南湘鄉縣人由文童於同治九年投効楚軍十三年十二月十六日遵籌餉例在西征糧臺報捐通判不論雙單月選用關隴肅清案内彙保光緒二年二月初四日奉上諭着免選本班以知縣分發省分歸候補班補用欽此克復烏魯木齊瑵納斯各城案内彙保三年九月初五日奉上諭着以本班留於甘肅歸候補班前儘先補用並賞戴藍瓴欽此攻克幸坂城托克遜賊巢並會師克復吐魯番滿漢兩城案内彙保四年正月二十五日奉上諭着賞換花翎欽此新疆五次剿平邊宼案内彙保七年五月二十日奉上諭着賞加運同銜欽此新疆六載邊防案内彙保十年十月初四日奉上諭着賞給四品封典並俟補缺後再行送部引見欽此十一年留省候補十三年委署拜城縣篆十四年正月二十五日到任十六年四月初十日御事查該員李凌漢年壯才明實心任事前署拜城縣任内辦理一切諸臻妥協且在新疆年久邊情尤爲熟悉以之借補昌吉縣知縣員缺實堪勝任人地亦極相宜雖以知州請補知縣與例稍有未符然例有借補明文又屬人地相宜等情詳請具奏前來臣查該員李凌漢年富才明辦事勤愼合無仰懇天恩俯念要缺需員准以運同銜留甘補用知州李凌漢借補昌吉縣知縣員缺於地方實有裨益如蒙俞允俟奉部覆卽行給咨送部引見以符例章再該員署任内並無叅罰案件合併聲明謹會同陜甘總督臣楊昌濬恭摺具陳伏乞皇上聖鑒訓示謹奏奉硃批吏部議奏欽此○○二品銜護理　州巡撫按察使臣黃槐森跪奏爲揀員請補叅將守備各缺以實營伍恭摺具奏仰祈聖鑒事竊照調補貴州黎平營叅將譚美在滇病故所遺員缺接准部咨係第二輪第四題缺應用儘先人員又補用叅將丹江營左軍守備劉銳恆准補羅斛營叅將遺缺係第四輪第三題缺輪用揀發人員以上各缺應卽揀員請補以重職守臣於儘先揀發人員内逐加遴選查有記名提督都匀恊右營遊擊景春林現年四十七歲四川三台縣人由武童投入武字營隨軍剿賊歴保記名總兵留黔補用並給志勇巴圖魯名號同治十三年借補都匀右營遊擊員缺光緒二年克復下江永從各城保以提督記名簡放七年請咨赴部引見准其借補換給札付回黔到任供職該員熟悉營伍果敢有爲擬請借補黎平營叅將員缺又查有升用守備安義鎭標左營左哨千總高如泰現年四十二歲貴州貴陽府人由行伍奉派出師打仗出力歴保以千總儘先拔補並戴藍翎考拔安義鎭標左營左哨千總弁缺於剿平竄擾川邊著名巨匪地方肅清案内保奏光緒二年十一月十四日奉上諭著以守備升用欽此十五年七月俸滿赴部引見准其回任照例用換給札付回黔到任供職該員緝捕勤能擬請升補丹江營左軍守備員缺當此整頓營伍之際該員景春林等均係久歴戎行熟諳營制之員請補各缺洵屬人地相宜與例亦符合無仰懇天恩俯准將景春林借補黎平營叅將高如泰升補丹江營右軍守備各缺實於營伍有裨如蒙俞允查高如泰引見回署未滿三年邀免送部應懇勅部給予札付令其赴任景春林一員俟接准部覆卽行給咨送部引見以符定制所遺都匀協右營遊擊員缺黔省現有應補人員擬請留歸外補除咨部科查照外謹會同雲貴總督臣王文韶貴州提督臣羅孝連合詞恭摺具陳伏乞皇上聖鑒訓示謹奏奉硃批兵部議奏欽此○○江蘇巡撫臣剛毅跪奏爲騐收吳淞江全工完竣在事出力員弁遵旨酌保恭摺仰祈聖鑒事竊照吳淞江河道急需開浚臣於去年十月委員駐工興辦調勇協夫分叚挑挖曾將隨時履勘情形並將出力員弁擇尤保奬專摺奏奉硃批着准其酌保數員毋許冐濫欽此欽遵在案旋據禀報三月初十日挑工完竣富經臣親赴工次按叚騐收自四江口迤東之橫縷口起至新閘大王廟止工長一萬二千五百餘丈原估面寛十丈坦坡二丈五尺底寛三丈平水面浚深一丈一尺共實挑土八十五萬九千三百七十五方有零河身倍見寛闊坡岸一律坦平均係如式通利並無草率偷减情弊卽於三月二十六日開啓各壩以便舟楫而資灌漑統計土方夫工營勇犒賞以及築壩　水工料等項共用銀一十六萬九十餘兩一切經費在於賑捐餘欵積榖息銀曁各屬攤徵河工歲修項下支用未敢輕動國帑自可邀免造册報銷兹據蘇州藩司鄧華熙核明在事異常出力文武共十九員酌議分别奬勵開單詳請具奏前來臣伏查開浚河道水利常政原係地方應辦事宜非同創舉足聳觀聽人情避難就易厭故喜新巧於立異矜奇而疏於實事求是往往皆然吳淞江年久失浚　嘗推原其故不特集事之欵迫無可籌抑且任事之才遽難其選臣蒞任以來卽與前蘇州藩司黃彭年通盤籌畫並於接見僚屬時留心存記迨撥欵勉可供支始定兵民協挑之議惟全工袤延七十八里營勇民夫分認地叚同時並舉監視照料者三里一弁五里一　　在胥關緊要而彈壓催趲綜攬鉅細尤形吃重自非公忠廉能之員不足以資督率卽經遴派候補知府周蓮駐工總司其事復委蘇　府總捕同知惠榮協同辦理各該員奉委後或奔馳兩岸久歴風霜或泥淖一身無間晨夕又皆能設法籌催盡力節省閱時僅及六　全工一律竣事洵屬實心實力奮勉急公未便没其勞勩復查單開各員均係勞績最著經臣目覩逐加核减無可再删謹繕列清單　呈御覽合無仰懇天恩俯念此次工鉅費省辛苦備嘗實與尋常修浚河道情事逈不相同准予照請給奬出自鴻慈逾格將各員履歴咨部查照並將勞績稍次各員由臣酌給外奬外所有騐收吳淞江全工完竣在事出力員弁遵旨酌保緣由恭摺具　伏乞皇上聖鑒訓示謹奏奉硃批該部議奏單片併發欽此○○剛毅片再此次開浚吳淞江河道承年久未修之後必賴賢員方勝艱鉅查候補知府周蓮蘇州府總捕同知惠榮督辦全工總理一切事宜衝冐風雪跋涉河干與在事各員招集民夫調撥營勇分叚並舉晝而巡歴夜則鈎稽輯睦軍民協和將士均能殫心竭力悉臻妥速並能於無可省減之中設法籌思隨處撙節故　欵僅及前撫臣陶澍所用之半而工叚深長則有過之臣數次視勘目擊其任怨耐勞事事核實尤屬異常出力擬請將候補知府周蓮俟補缺後以道員補用蘇州府總而同知惠榮擬請以知府在任候補先換頂戴以示鼓勵據蘇州藩司鄧華熙詳請附片奏奬前來臣查候補知府周蓮器識閎遠爲守兼優臣見其志秉公忠頗有血誠屢試以事備著成效洵屬道府中不可多得之員可否仰懇天恩俯准將周蓮惠榮照擬給奬並將周蓮送部先行帶領引見以備朝廷量材擢用之處出自鴻施逾格理合附片陳請伏乞聖鑒訓示謹奏奉硃批覽欽此 
 
 

Page 12

 
 
[光緒十七年八月初三日京報全錄]  
　　宫門抄○諭旨一道錄前○發抄硃批四道○東撫張奏鄉試監臨援案請由學政代辦摺○又奏病請賞假調理摺○又奏盜賊搶刦多係執持洋鎗請嚴定私造販賣罪名並地方官失察處分摺○豫撫裕奏揀員請補糧儲鹽法道摺○閩督卞奏揀員請補知縣摺○大臣魁奏爲懇請賞祭摺○八月初三日内務府國子監正黃旂值日無引見○恭王專摺謝賞燕窩恩○慶王謝總理海軍事務恩○張蔭桓等各謝署缺恩○謙光續假十日○希朗阿請假十日○是安惲彥彬張仁黼唐景崇各請假五日○太常寺奏派致祭白龍潭等處派出海公承侯良沐○掌儀司奏初九日祭奉先殿載津行禮○召見軍機崇光薩廉○皇上明日用膳辦事召見後進宫入齋宫○發抄劉秉璋奏梓潼令朱錫蕃補江津令奉硃批吏部議奏欽此○又江南令張熙榖補合州牧奉硃批吏部議奏欽此○奎斌奏請調理藩院員外郎潤樸來口辦理牧地奉硃批清查牧地並非緊要事件所請着不准行欽此○又整頓台站酌擬章程奉硃批該衙門速議具奏單併發欽此○○太子少保頭品頂戴山東巡撫巨張曜跪奏爲本年山東省鄉試援案請由學政代辦監臨恭摺仰祈聖鑒事竊維各省鄉試例應巡撫入闈監臨光緒十四年戊子科適鄭工尙未堵合山東河務稍鬆係臣入闈監臨光緒十五年恭逢舉行己丑恩科鄉試臣正籌辦河務未克分身入闈奏請以學政臣裕德入闈代辦監臨在案該學臣寛嚴交濟内外肅然所有本年辛卯科鄉試八月正秋汛緊要之時臣須駐工督率修防自應奏請仍以學政臣裕德代辦監臨所有一切科塲應辦事宜仍由臣督飭藩司等恪遵條例妥爲預備以昭愼重除分咨外謹恭摺具陳伏乞皇上聖鑒謹奏奉硃批着照所請該部知道欽此○○太子少保頭品頂戴山東巡撫臣張曜跪奏爲微臣現患瘡疾醫治未愈懇恩賞假以資調理恭摺仰祈聖鑒事竊臣氣體素本積濕蒞任以後往來河干每逢盛夏溽暑勲蒸之時屢生瘡㾿光緒十五年夏令生癤多至二十二處臣因旋治旋愈未敢請假上瀆天聽本年自六月中旬以後背上生有凔㾿五處右肩下一處部位更形吃重候補縣丞劉聚奎兼通醫道時正在工令其診視據稱所患搭手係外科著名險證半月以來醫藥未能見效近日疼痛異常寢食俱廢由於氣血凝滯須赶緊調理合無仰懇天恩賞假二十日以便靜心醫治出自鴻慈所有地方公事仍由藩司福潤妥爲經理合併陳明謹恭摺具奏伏乞皇上聖鑒訓示謹奏奉硃批着賞假二十日欽此○○太子少保頭品頂戴山東巡撫臣張曜跪奏爲盜賊搶刦多係執持洋槍請嚴定私造販賣罪名並地方官失察處分以戢兇暴而安閭閻恭摺仰祈聖鑒事竊查光緒十三年五月臣接准部咨刑部議覆大學士直隸督臣李鴻章請將匪徒執持鳥鎗洋鎗嚴定罪名一條嗣後遇有强刼及竊盜臨時行强並結夥十人以上之案但有一人執持鳥槍洋槍在塲者不論曾否傷人不分首從均擬斬立决梟示等因通行各直省一體照辦惟販賣私造鳥槍洋槍者應如何加等嚴懲地方官失祭應如何重加處分均未議及臣維法貴因時治宜探本近來城巿鄉鎭私造販賣者所在多有遂致輾轉流入盜賊之事今持槍之盜旣予駢誅而私造販賣之人竟得逍遥事外似無以照情法之平惟若輩行踪詭秘非地方官嚴密查拿亦不能全行禁止相應請旨飭部分别嚴定民間私造販賣鳥槍洋槍各罪名並從嚴議定地方官失察處分俾知儆畏是否有當謹恭摺具奏伏乞皇上聖鑒謹奏奉硃批刑部議奏欽此○○河南巡撫奴才裕寛跪奏爲揀員請補糧儲鹽法道以重職守恭摺仰祈聖鑒事竊照河南糧儲鹽法道鍾瑞於光緒十七年五月初三日在任病故應以病故本日爲開缺日期業經奴才恭疏具題聲明所遺員缺扣留外補歸五月分截缺造報在案查鄭工銓補章程道府無論何項所出留補選缺先用鄭工遇缺先二人海防新班先一人無人用鄭工新班先人員抵補第四缺海防卽海防先分班輪用一人海防先無人仍用海防卽人員無人用舊例銀捐遇缺先人員如無人用舊例銀捐遇缺人員再無人過班接用各項輪用班次一人以五缺爲一週又定例道府遇病故休選缺先儘候補班前酌補一人次將候補正班酌補一人又道府應用候補時先儘科甲出身一人各等語查豫省病故休道員選缺上次糧儲鹽法道缺出以海防候補儘先道何終楷更補旋准部咨因逾限議駁將員缺歸選並令虛積候補先遇班今糧儲鹽法道一缺照例應用鄭工新班遇缺先人員查鄭工新班遇缺先海防新班先海防卽海防先舊例銀捐遇缺先銀捐遇缺現均無人接用各項輪用班次輪應候補正班到班該道雖係部選中缺而總理通省漕政鹽務責任綦重現值漕糧改折己久運務廢弛尤當切實講求庶期規復舊制必須才識穏練留心漕運之員方克勝任奴才與藩臬兩司在於豫省候補正班道員内逐加遴選查有候補班補用道王維翰現年四十九歲廣西臨桂縣人原籍浙江山陰縣由舉人報捐郎中簽分戸部行走同治七年四月聞訃丁母憂因前辦中城團防出力保加道銜服滿回京供職十二年期滿請留十月奏充普祥峪萬年吉地監修官十三年應甲戍科會試中式貢士引見奉旨以郎中卽用欽此光緒元年十月普祥峪金劵合龍奏保以知府分發省分補用俟補知府後以道員用指省河南三年九月經欽派王大臣騐放覆奏照例發往奉旨依議欽此十月到省報捐免補本班並離知府任以道員仍留河南歸候補班補用四年二月給咨引見四月經欽派王大臣騐看覆奏堪以照例發往奉旨依議欽此五月到省試用期滿甄别留省補用賑務出力加按察使銜八年正月聞訃丁父憂服滿起復回省十一年委署彰衛懷道霜清安瀾保加二品頂戴十三年委署彰衛懷道歴次署篆措理裕如且係正途出身堪以請補糧儲鹽法道據藩司廖壽豐署臬司蔭保會詳前來奴才查該員王維翰才具舠練辦事精明以之酌補糧儲鹽法道洵堪勝任與例亦符合無仰懇天恩俯准以候補正班補用道王維翰補授河南糧儲鹽法道實於漕政鹽務均有裨益如蒙俞允該員係候補道員請補道缺銜缺相當毋庸送部引見亦毋庸查開叅罰爲此恭摺具陳伏乞皇上聖鑒勅部核覆施行謹○奏奉硃批吏部議奏欽此○○頭品頂戴閩浙總督臣卞寳第跪奏爲揀員請補省會知縣以資治理恭摺仰祈聖鑒事竊查光緒十七年四月十四日准吏部咨正月二十六日奉上諭侯官縣知縣李敬人太長厚遇事優柔寡斷着開缺遇有相當缺出酌量補用欽此照例應以奉旨後第五日行文按閩省照限减半計算應以三月十一日作爲開缺日期歸三月分截缺除另行截缺咨部外所遺侯官縣知縣係省會衝繁疲難兼四要缺例應先儘正途人員揀選調補臣與藩臬兩司於現任知縣内逐加遴選非現居要缺卽於是缺人地未宜惟查有卽用知縣李　敏年五十歲河南信陽州優附生應光緒己卯科本省鄉試中式舉人丙戍科會試中式進士引見奉旨以知縣卽用僉分福建十二年十一月十五日到省該員老成穏練辦事勤刃在閩縣尙幹鄉辦理保甲彈壓械鬥駐局年餘除暴安良頗著成効於省會風土民情深爲熟悉以之補授候官縣知縣洵堪勝任推調缺請補　例相有未符而人也實屬相需例得陳請合無仰懇天恩俯准以卽用知縣李樹敏補授侯官縣知縣俾資治理如蒙俞允該員係進士卽用知縣請補繁缺知縣銜缺相當毋庸送部引見並免核計叅罰據福建藩司劉樹堂臬司張國正會詳前來除咨部外臣謹恭摺具　伏乞皇上聖鑒勅部議覆施行謹奏奉硃批吏部議奏欽此○○奴才魁福跪奏爲懇請賞　事適據杜爾伯特左翼盟長　元都爾札布呈據暫護貝子印務管旂章京哈布塔蓋呈報本旗札薩克固山貝子錫逹瓦齊爾於本年四月十八日病故　　皇　　　　才查照道光二十八年間准理藩院來咨内兩嗣後土爾扈特杜爾伯特霍碩特罕親王郡王貝勒貝子病故照　新定條　　　　　大臣具奏就近者大臣一員帶領章京一員奠蔡等因在案今杜爾伯特札薩克固山貝子錫逹瓦齊爾病故自應　　　　　　　　魁福帶領本處章京一員前往奠祭所有致祭應需羊　價銀照例由科布　庫存正項動用咨　戸部核銷理合　　　　　　　　　聖鑒勅下理藩院轉咨内閣編書滿蒙祭文一分由驛頒發到日奴才魁福再行帶領章京一員前往致祭再帮　　　　　　　　現未到任未經列銜合併聲明爲此謹奏奉硃批該衙門知道欽此 
 
