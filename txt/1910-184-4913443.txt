# 1910 - 184 - 4913443

 

Page 1

 
 
   
 
 

Page 2

 
 
上諭 
[監國攝政王鈐章六月初五日内閣奉]  
　　上諭總司稽察守衞事宜阿穆爾靈圭等奏守衞官兵當差疎懈據實糾叅一摺禁門重地守衞宜嚴屢經誥誡不啻三令五申乃本月初三日竟有侍衞處筆帖式海䘲海祥擅入蒼震門該班官兵毫無覺察實屬異常玩忽護軍統領恒春着交部嚴加議處景運門司鑰長恩隆著一併交部議處值班大臣正紅旗護軍統領誠全督率無方亦難辭咎着交部議處餘依議該衙門知道欽此 
上諭吉林西南路道員缺著顔世清補授欽此 
旨正白旗蒙古副都統王英楷因病奏請開缺一摺王英楷着准其開缺欽此軍機大臣署名奕劻世續鹿傳霖假那桐吳郁生 
宫門抄六月初五日召見軍機阿王潤貝勒麟祐 
交旨 
[五月三十日軍機大臣欽奉]  
　　諭旨農工商部奏商法編訂需時擬就前定之分司律重加修訂作爲暫行章程一摺著依議欽此 
論説 
[澄清吏治策（叚世垣稿）]  
　　法令可以。造福利。亦可以造罪惡。官界之腐敗。穢腥障天。吏治之駁雜。流品不一。斯皆法令不善之結果也。我國官制。官爵並用。而官爵不分。職差兼任。而職差同等不知推行官制之意。此材能所以盡消滅於官制之下。又復重之以軍功保。舉議叙。歧途百出。徒競夤緣。而其尤可詫者。如蔭襲捐納。幾不明官職爲何物。曠官覆觫。不亦宜乎。夫蔭襲者國家將以酬勲。各國官制多採之。然皆以爵酬勲。未聞有以官酬勲者。而國朝以蔭得官者。指不勝。屈其中非無亭毒之質。足備國家驅策。然以後此制。斷不可行。何則堯之子難保無丹朱。文王之子不能無管蔡也。徒以官職爲應酬報 
酢之物。而忘國家設官分職之意。吏治安得不紊亂哉。捐納一道。沿明敝制。彌缝一時財政。致登庸官吏。演爲一種商賈行爲。實歷史上一大汚點。此種弊風。非獨我國爲然也。歐洲當中世紀時。英國男爵估值萬磅。法王亨利四世。鬻世襲官職。事蹟昭昭。載在史乘。然英法能剷削此禍於數百年前。我國遷延流傳。至近世方行删刈。而餘毒仍依然存在。我觀法令旣如是矣。今日吏治所以能演出種種怪象者。非官吏自身之罪。法令之罪也。法令爲社會上造此一種寡廉鮮恥。喪心病狂。積惡作孽之徒。使之毒痡四海。戕國家之生命。噫此與國家自殺將何以異耶。今欲矯正其弊。厥有二策。一對於實缺人員之處分策。一對於候補人員之處分策是也。對於實缺人員之處分策若何。一曰設行政裁判所也。我國有治民之法。無治官之法。寄託重而責任輕。階級多而情實蔽。官僚之所以多蟊賊也。擬設行政裁判所。使人民得提起訴訟。下伸民。氣上明國憲。則玩法舞弊者自無所用其長袖之技。一曰開地方官會議也。施政方針。毫無統一運用之不靈。百事之所以不治也。擬每年開地方官會議一次。訓政考績。兩得。其便。則尸位素餐者。自不能免於天演之例。斯二制之監督官吏也。至周且備。我國宜亟倣之。僥倖之門絶。斯吏治之風篤。國運治化。有不與時俱進者。此不明爲治之本者也。然則對於候補人員之處分策如何。曰有三 
　　　　　　 
 
 

Page 3

 
 
嚴加考核。分别去留。策之先者。改給封。典榮以虚銜。策之次者。交附。公債勒令休致。策之終者。三者相輔爲用。非可單獨行之也。蓋官職者。能士之鼎爼果其人堪造就。斷不肯投之閒散。然非嚴加考核。則智愚無由判。斯去留無由决。去留决矣。而去者將若何。此宜觀其人若自黄榜中來者。槪給以封典。自黄金中來者。悉予以公債。（但願叨封典者不在此限（均勒令休致。夫而後爲去者旣不至以閒曹末職。匏繫一生。又不至以個人。貽誤國家。而國家對於去者之個人。亦不傷乎忠厚。選賢任能。國得其人。經商畫工。人得其業。化無用之人爲有用。轉不適業之人爲適業。能力分配得宜。天地。間幾見。有棄材者哉。不然盲者而使之察秋毫。聾者而使之審五音。適自暴其短而已故吾人持積極的排斥主義者。誠出於不可得已也。當世官吏社會。如瀦水然。已腥臭不可嚮邇。苟非抉其流以排泄之。雖有清流參入。不轉瞬而爲濁流而臭矣如惡。瘡然。已腐爛不可。醫治。苟非施手術以剖。割之。雖有新肉。發生。不旋。踵而。爲腐肉而爛矣。入芝蘭之室。久而不聞其。馨入鮑魚之市。久而不知其臭。無他。氣與之同化也。同化於善者。斯人之幸國之福也。同化於惡者。斯人之不幸國之禍也。謀國之福。濟國之禍。而於國家用人行政漫不經心。徒曰愼重名器。愼重名器一若大權不敢輕以假人而其究也事與心違。言與行殊。官職差委。不妨供私人應酬親近之具。至是而國家人材不出於朝廷。而出於私門矣。可勝慨哉。嗟夫。尸像木偶。充塞兩間。贓官汚吏。威福一世。自非振肅官紀。蕩滌其妖氛。如　之李秀瑠汰冗官十萬之舉。吏治安有澄清之日。蓋不如是而朝廷求治之。心與人民望治之意。終徒託空言矣 
專電 
[電一（北京）]  
　　滇督李經羲奏匪黨勾串兵丁起事幸文武得力漸就安谧 
[電二（北京）]  
　　禮部奏考試拔貢擬變通錄用二三等以八品錄事分部願就外職者授以按鹽經歷 
[電三北京]  
　　吏部賄賣知縣案查辦大臣廷杰林紹年覆摺内請將納賄冒頂難廕黄祖詒之巡檢黄啓捷及三益金店之布政使經歷黄德崑一併革職吏部之文海暫令解任魁貞暫革候審而文選司主稿王憲章並未提及 
[電四北京]  
　　陵工大臣奏派王憲章充當監修係鹿中堂所力保 
[公電（南京）]  
　　初四日午刻疾風雷雨震倒會塲東三省動物園及小團茶社各偏屋共傷十三人已送塲内臨時病院醫治勸業且報社（此電可與要聞欄參觀） 
緊要新聞一 
[資政院請派政府委員之資格北京]  
　　資政院通咨各衙門派遣政府委員已詳前報兹聞院章凡非衙門如軍機處憲政編查館政務處等處。均得派政府委員二人或多派數人亦可其資格之規定。必熟悉憲政。能言善辯者。方爲合格。因各該大臣等臨時不能出席。以備代受。資政院議員之一切質問。又聞憲政編查館。接到資政院咨文後已派定六人（一）寳侍郎熙（二）劉少卿若曾（三（達侍郎壽四）李侍郎家駒。皆憲政編查館提調（五）吳參議廷爕編制局局長）六）汪參議榮寳編制科科員 
[討論選任交涉使辦法北京]  
　　上月二十四日外部鄒尙書謁見慶邸商議揀擇交涉使辦法慶邸即於翌日在軍機處。與那相磋議此事。討論兩鐘之久那相謂交涉使與部中有直接之關係。鄒紫東所見甚是惟各省不無精諳交涉人員。而督撫濫保與否。殊不敢料。不如稍事變通。加以限制通飭各督撫將所保人員。歷任辦理交涉之政績。詳加考語。咨部查核。不得含混從事。倘所開政績不實難以勝任。即惟原保大臣是問。庶賢路不致阻塞濫保私人不顧大局者亦有所顧忌一面照鄒紫東之議。由部遴選幹員。届時一併開單請簡。但須考察該員等之能力酌擬正陪請旨簡署仍由部中隨時考核以定去留似於注重國權審愼用人兩有裨益云云聞除由樞垣申明是議分電各督撫照辦外昨已片交外務部飭其遵照辦理 
附外務部通告各省預保交涉使原電。現當釐定官制之時外省學務巡警勸業諸政皆已分職而理外交一門關係尤鉅宜有專司各省向以兼差局所綜理全省交涉職任太輕督撫無以分責成本部無以資考核本非鄭重要政之道近來奉吉浙滇均設交涉使尙稱利便此外交涉繁要省分情形一致辦法似難兩歧兹擬奏請於貴省設交涉使一員其任用之途參照提學使由本部以所屬資勞較著之員曁曾任交涉之實缺道員以上如有合格者可出督撫出具切實考語咨送本部查核相符一體預保聽候簡用舊有之辦理洋務局所即行裁撤併入諒於歲支經費亦不至大有加增特先電商台端如藎籌謂然本部即擬定章程具奏請旨辦理希卽速電復爲盼按此電僅致直隸廣東福建湖北兩江山東湖南七處外間謂四川河南均有覆電到京聲明不設交涉使確無其事琿春亦無重設交涉使之説 
 
 

Page 4

 
 
[官俸新章果何時决定耶北京]  
　　文官考試任用官俸三項章程前由憲政編查館核訂草案預備隨同新官制頒布施行現聞各王大臣對於此項章程極爲注重日前特公同參核於官俸新章多持異議。有謂俸給爲數太優。近於糜濫尙須核减者。有以此項章程施行後則各項津薪雜費同歸淘汰。非此不足以資養廉。而敷辦公者以是未能决定尙須詳細磋商 
[吏部員司得賄案六誌北京]  
　　黄祖貽賄買改選班知縣一事原參之人。確爲趙侍御炳麟。外間謂趙侍御熙者實屬誤傳黄原籍廣西原名啓捷。趙侍御與黄同鄉故知其底藴最悉經手此事者係王幼卿。（三益興金店掌櫃（黄潤卿。（三益興資本家）潤卿住東北。園向在吏部充當書吏。故工於舞文。自參案發現後王黄均自向法部投到王憲章。即王季賓陜西人向爲鹿相所賞識。曾隨赴綏遠城查案。由内閣中書奏調吏部改官主事充文選司主稿與選司掌印劉華。係同鄉故王得以任所欲爲毫無顧忌此次黄祖詒案舞弊之人。尤以王爲主要。聞季賓與幼卿潤卿。常在花天酒地之中。而季賓與潤卿又係乾親家。其經手舞弊已不止一次矣 
黄祖詒案發後前傳係從廣西老館隔壁某姓家中拿獲兹經詳細調查確係匿于。内城旗守衞大理院湖南補用知府彭寓。聞被拿時情形極爲可笑。惟此等奏查重案當黄祖詒望門投止之時彭寓敢於藏匿亦可謂膽大妄爲矣 
據查辦委員云此次難廕。由吏部騐封司承辦黄並未投供。而王憲章于投供册内添入黄名。舞弊情節此爲最重 
黄祖詒到案後供稱此次到京係爲專辦移奬曾以四千金託三益興金店。至伊輩如何舞弊實不知情。黄潤卿則供稱係已革户部書吏李春泉經手。由伊串通吏部主事王憲意所爲與已無干。但王當事出後卽運動赴崇陵工程供差一切均諉過于投供處總核文某計圖倖免李春泉則聞風遠颺不知所之此案將來結果大約諉之在逃之李春泉。即可大事化小小事化無矣 
聞廷尙書林侍郎。日前密派親信妥員帶同探兵前往外城蘆草園將黄祖詒案經手之度支部書手李某家女僕拿獲。據供家主已逃海甸。故日昨又派員前往嚴緝以便歸案研訊 
黄祖貽及黄潤卿兩人交法部審訊後聞定爲絞監候日。内即可入奏 
[停止移奬又成畫餅矣北京]  
　　自黄祖詒案發後蕭侍御丙炎曾呈遞封奏一件謂移奬一項百弊滋生其害甚於實官捐百倍蓋實官捐報捐者。尙需本人移奬則同姓之人。盡可冒名頂替。而金店部吏上下其手。其弊不可勝道此次黄祖詒之案其大較也名器　關前事可鑒應請飭下。吏部度支部立將移奬一項。永遠停止云云當奉旨交吏部度支部會同議奏兹聞吏部堂司對於此事異常棘手蓋以。移奬一項遽然停止。諸多窒碍。又不敢議駁此摺致招衆議。日前特議定一變通辦法。將現在所有移奬不能遽停之實在情形。詳細聲明酌定一適當年限爲永遠停止之期。逾期之後則一律廢止。以資變通而免窒碍聞已飭司繕稿不日即會同度支部入奏 
[度部議訂維持幣制新章北京]  
　　度支部會議以現在新幣制雖經釐訂奏奉諭旨通行惟其中不利官吏奸商之處甚多必至滋生阻碍擬由部另訂三項新章以資維持。聞所擬者一爲私銷私鑄之懲則。一爲破壞定制之罰章。一爲偏重外幣之罰章。即日會同政務處詳加核議奏請施行 
[劉廷琛亦不平於曹吳之躁進北京]  
　　大學堂監督劉廷琛於上月十六日曾遞封奏一件留中未發兹探其内容係揭參新授副都統吳祿貞。及新署外部左侍郎曹汝霖資望太淺陞遷太速殊非愼重用人之道云云。 
[擬定宗室覺羅訴訟章程北京]  
　　憲政編查館前奉諭旨嗣後各審判衙門朝廷旣予以獨立執法之權行政各官即不准違法干涉其有關宗室案件著另　細則辦法奏明請旨等因兹經擬定章程具奏云竊維訴訟者爲保障臣民身命財産之大端審判者爲維持國家安全秩序之要政宗室覺羅。同是臣民。其得享法定裁判之權利。自屬毫無疑義。惟事涉宗室。究與齊民有别。故各國設皇族訴訟之特法。而中國亦有議親之專例。制度雖未便强同義例要不難一貫現在朝廷預備立憲於籌辦審判各端推行不遺餘力其從前會審舊制均已奉旨一律廢止匪特事勢所趨亟應及時通變抑且法權所在尤宜日進大同查向例宗室覺羅訴訟辦法其限制率視旂民爲嚴如犯案到官不問是否無于俱先摘頂跪審告訐有案但係事不干已卽照違制重科至於詐贓入手有實行發遣之條狡辯不承有先行板責之例凡此皆旗民訴訟之所無。而又不適用層遞上控之制。訴理之途旣隘優異之誼徒存况舊制諸王獲戾必奏聞後再行傳問貝子以下則否細繹列朝定法本旨初不過預防驕縱之苦心而揆諸現今立憲精神實應採因時制宜之善法臣館旣奉明諭另訂辦法遵即督飭館員上稽我朝舊制旁採列國良規謹將有關宗室案件各辦法釐訂爲宗室覺羅訴訟章程凡六章。都三十七條。就中以管轄傳喚審判執行各章。爲宗室覺羅特有之法多與旗民訴訟不同。凡向例於宗室覺羅限制獨嚴之處如跪審等項。槪從删節。均與旗民一律毋庸跪審。所有各該審判衙門法庭秩序及該管檢察廳曁司法巡警官署法定職權旣屬制度所關無論宗室覺羅。均應遵守。違者卽按旗民訴訟章程。分别懲　。庶於優待屬籍之中不失崇重法權之意。其兩 
 
 

Page 5

 
 
造俱係有爵宗室之民事案件。各國通例。皇族五服以内親屬。彼此民事訴訟多歸宫内省。惟其審判員。率以宫内省大臣。並大審院長及皇族一人。組織而成。大審院長之獲列皇族會議。受親任官待遇者以此。我國憲政甫經草創驟爾蹈襲鑿枘良多不如仍循舊制暫由宗人府理事官等兼充。俾歸簡易。此外民刑案件宗室覺羅之爲被告者。查照本章分别辦理。若但爲原告。則旗民係屬被論之人。仍分别在所屬之地方。及初級審判廳起訴。以符訴訟管轄之定義。至執行刑罰本檢察官法律上應有之權惟現在新刑律尙未頒布實行凡宗室覺羅有犯。按照現行刑律。應各量予折罰者。自應仍遵臣館前次奏陳辦法。暫由宗人府分别照例執行以期變通盡利一俟新刑律實行曁皇室大典民刑訴訟各律頒布後届時再行欽遵辦理如蒙兪允即由臣館通咨各該衙門一體遵行其現在未經審結宗室覺羅各案件均應按照此次所定章程分别由該管審判衙門審辦五月二十七日奉上諭已錄（章程錄本報要件欄） 
[學部詳述欵項奇絀情形北京]  
　　學部具奏云臣部自設立以來事體繁重動支各項日漸增鉅查前學務處直轄各學堂及資遣東西洋游學歲需經費已達五十餘萬金迨臣部增設督學圖書調查等局添派法政滿蒙文高等優級師範女子師範各學堂擴充八旗學堂改派東洋留學監督補助靑島學堂開辦分科大學附設高等學堂開辦編訂名詞館籌辦圖書館按年分派視學官及辦理留學生考試覆試各省高等畢業生合之臣部應需辦公經費員司薪津無一可置爲緩圖卽無一不需鉅欵雖經臣等再四覈實撙節開支然學務旣隨時推廣用欵自逐漸增加本年豫算增至一百六十六萬兩。臣部進欵。向以華俄銀行息入爲大宗。次則前學務處奏提科舉各費。各省協濟大學堂經費。及臣部奏請各省認解臣部經費。謹將支絀情形爲我皇上縷晰陳之華俄銀行息入一項向於次年結算前一年帳目每年所獲利息。多者三四十萬兩。少或不及二十萬兩。原無額定數。目光。緒三十三年該行生理虧折致臣部三十四年應入息欵分毫無著蓋該行爲營業性質。獲利與否視其商業之。盛衰斷。難指爲的欵此。銀行息入之不可恃者也。科舉各費内分科塲經費廪膳銀兩考棚經費三欵科塲經費則兩江安微江西兩廣雲貴等省未解分文廪膳銀兩則直隸山東河南兩江安徽江西廣東福建山西甘肅貴州等省或已册報或未册報均未解分文考棚經費則東三省直隸河南山西兩江安徽江西浙江湖北四川兩廣陜西雲貴等省均未提解以上三欵雖曾經報解省分亦不免遲延積壓欠解纍纍此提解各省科舉各費之緩不濟急者也。臣部奏請各省認解經費一節除兩江山東照數清解外福建浙江江西雲南貴州廣西甘肅等省未經認解直隸山西認而未解其餘各省或認解不及原派之數或解欵不及原認之數大抵清解者少。壓欠者多。至各省原認大學堂經費除廣西甘肅新疆未認解外山東河南湖南湖北福建等省有欠解兩三年者此各省認解臣部及大學堂經費之參差不齊者也。臣等亦知財政艱窘京外所同一切度支無不力求撙節而環顧應舉之實。事無一非關係緊要。即以分科大學而論。常年經費需欵最鉅。但各省高等學堂陸續畢業。若無分科大學。何以爲升學之地。且專門學術。何由發明。兼之内外觀瞻所繫規制不求恢宏課程必須完備至此外已辦之直轄學堂經堂費用皆有豫算按月支銷殆無可緩臣部歷年節存之欵旣經告匱而各省應解之欵延欠實多值此籌備憲政之時。而中央學務幾有中輟之勢。臣等職任攸關責無旁貸合無仰懇天恩俯念臣部非財政所自出而學務進行。萬無作輟之。理飭下各省督撫於臣部奏提科舉各費遵照定章如數清解。勿得短欠分毫。其臣部及大學堂經費已認解者毋稍逾延未認解者竭力籌認並請飭下度支部查照原案分别催解俾臣部歲有常欵藉資周轉庶於籌備憲政事宜不至延誤五月二十七日奉旨依議 
[京師近事]  
　　政務處王大臣日前會議此次由憲政編查館派員赴各省調查逐年籌備憲政事宜該督撫等有無貽誤之處。俟該員調查回京後將所查各節認眞考核。如有措置不當者即由編查館據實奏參以重憲政。 
攝政王以内外大小臣工遇事因循敷衍對於憲政。尤多以蒙蔽朝廷爲目的。似此九年籌備空成泡影殊非保邦之道昨與樞臣會商擬卽駐蹕三所。切實督催各衙門。以促憲政進行 
聞監國以皇族中才識淹通學問優長者頗不多　現擬每日退朝在休息所輪流傳見近支王公子弟。者驗材質品行。分别飭令研究文事武備以培有用之材而備朝廷任使 
海軍處前次選派之宗室子弟赴烟台水師學堂學習嗣因該生等挾貴罷學回京爲洵貝勒一律斥革已紀前報兹聞洵貝勒以海軍爲當務之急八旗子弟不可無人學習。因於八旗高等學堂中。重行挑選。程度合格。年幼聰穎。能耐勞。苦者二十餘人。再行派往。并面諭該學生等當以前事爲鑒際此阽危於吾八旗子弟之關係尤切當鋭意向學虚心下人萬不可再蹈前轍貽人口實語極懇切該學生頗爲動容聞業於二十六日出京。二十七日換輪赴烟。矣 
海軍大臣洵貝勒業於昨日早車赴陵頻行時與薩大臣會商海軍開辦經費。至爲重要。迴非尋常用欵可比度支部前以本處預算。經費過鉅無法籌措。實則本處所送預算表。已减無可減。業經據情回明監國等語 
 
 

Page 6

 
 
本日兩大臣同被召見卽因此事惟是日洵貝勒因赴陵出京故未進見至召對後如何决議容探明再登 
今歲自留學生殿試舉貢朝考後簽分到部者各部中非常攞擠近日各部堂官因此會議。凡到部學習人員。於公事尙未熟悉不准請派。烏布其原因蓋由新分到部者。其奥援力甚大。不派則礙於情面派則各部烏布皆有定額無法位置故定此暫行章程。以爲抵制。之計聞各部中以郵度兩部爲最闊。運動者亦。最力未識此項章程將來能實行否 
度部限制紙幣章程頒行後京師銀號票莊爐房錢店各商大爲恐慌。昨在福壽堂開研究會並擬月初在正乙祠决定對待辦法。 
瑞莘帥因補授鄂督實缺昨特專摺謝恩蒙監國批摺尾云卿尤當認眞辦事。力任勞怨。俾地方一切政治。日起有功。用副朕倚畀之隆。期望之深。也近日又聞瑞莘儒有一密電遞呈軍機處詳陳籌振防匪安民。三策業經代奏并聞其電中有謂百政因人而舉。鄂省吏治廢弛官方混雜。非嚴厲整頓。不足以示振作等語。監國頗嘉其議 
南洋勸業會造端宏大開中國賽會之先河聞事畢後所有在事出力人員。均邀異常保奬。以資鼓勵。故近日各部司員羣紛紛運動欽差大臣楊士琦。陸續調用雖到差之日無多而將來保案可以利益均沾。云 
前駐美公使伍廷芳近日上一封奏痛陳華人髮辫之害。並言華僑在外洋因髮辫種種受辱情形。及使臣隨員人等一臨交際社會常爲外人所輕視。非從速改革不足以肅觀瞻 
來稿 
[東三省諮議局呈請代奏速開國會書（續）]  
　　所謂萬難久待之故安在。則外患日迫是也。中國上下之論。皆以爲中國國境之。内皆爲中國人自有之産業。中國人之中國一語。幾於人人習爲常談。而不知此語。實不合於公理。萬不足以爲口實者也。湯之於夏。已有兼弱攻昧之辭。周之於殷。亦有伐罪弔民之誥。近代之哲學家。又有天演淘汰優勝劣敗之説。故凡有國家有政治者。必以極其智力。開通經營。使世界人民。日臻於文明安樂爲職務。設有據數萬里之雄國。而聽其荒廢擁數萬萬之人民。而安於僻陋。而厲色拒人曰。我之國也。寗聽其荒廢爾不得以侵吾權。我之民也。寗安於僻陋爾不得以陵吾種。則彼列强者。亦將執兼弱攻昧伐罪弔民之。策以施於我。誰得而拒之乎。前此之屬於中國者。緬甸則爲英屬矣。越南則爲法屬矣。琉球朝鮮。則爲日本屬矣。國境之内。臺灣則割與日本矣。香港九龍。則割與英矣。黑龍江烏蘇里江之東北部。則割與俄矣。靑島膠州。則德據之矣。威海則英據之矣。旅順大連哈爾濱。則日俄據之矣。數十年以來之政府諸臣。對於列祖列宗之靈其負罪可謂重矣。琴瑟不調。必改絃更張。而後可用。失敗至此。猶不肯速開國會。共謀自存。此如同舟遇風存亡呼吸。而舵工篙子。互詈忿爭。則其舟之立覆必矣。今雖有宣布立憲之詔。而政府之用心。專在於壓制人民。所有應行開通之。務必抑而不行。曰國民之程度不足也。國民之用。心專在於排斥政府。所有應行經營之業。亦必拒而不辦。曰政府之信用不足也。是國民與政府。旣爲。鷸蚌之相持。彼列强者。必坐收漁人之利矣。統觀各國力征經營之地。如亞非利加。澳大利亞。南洋諸島。南美洲等處。今日皆無可下手。故舉世所注目者。惟有中國。此時之中國。惟有速開國會。合全國上下之智力。師美利堅盡力。於鐵。路德意志盡力於河道之策而變通之。以開源興利爲宗旨。以吸收外資爲長策。則國内旣泯其猜忌之心。外人亦罷其攘奪之計。何則。借資與人者。其所得之利。自有界。限而我取輕息之資。本以營重利之事業。何所憚而不爲乎。如曰借債足以亡國。此爲負債不償者言之耳。中國人之才力經營工商乃其長技。所乏者資本而已使資本旣充。則决不至於失敗。又何負債之足慮乎（未完） 
時評 
[其一]  
　　今日之政治。僅會議之政治也。一事之興。一議之創。諸大老相通告曰。某日。在政務處會議矣。某日開御前會議矣。外間。亦交相傳曰。某事果將於某日會議矣。某事且將於。某日决。議矣。乃遲至某日。以某軍機未到故會而不議。改某日。至日又。以某尙書未到故。議而不决。又改某日。蓋改。期三數次。而所議之事。即可視爲了畢矣。 
新官制也。責任内閣也。吏禮裁併問題也。是嘗一議而再議者。也然而實行竟何如。 
[其二]  
　　貽榖以貪黷著天下。贓私累累經數大員之澈查。歷數年之訊問。而最後之結果。乃止查實十七萬。較原參該革員乾没之數。僅什之一而不足。甚矣專制國防察官吏之疎。而墨吏之大易爲也。 
雖然滔滔者天下皆贓吏矣。以煌煌親信之大臣。尙貪三十萬金故。而置兩省民命於不顧。藉天眷之優隆。始終怙惡而不少悔。然則貽榖有聞。或將呼屈不置耳 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘省造亂之霹靂手湖南]  
　　吳肇邦。吳肇邦自接任長沙關道後除取媚外人無他見解。現又發出一告示云長沙新關爲國家徵税而設所有本關曁巡捕會審兩局官銀號各房屋係本監督税務司及委派各員辦公之所乃該痞匪竟敢恣意焚燒打毁並劫去銀錢器物多件。實屬形同化外不法已極雖經營縣獲　懲辦究竟焚燒打毁關局之犯尙未悉數緝獲亟應嚴行拿辦以昭炯戒而净根株如能探知匪徒濳匿處所。卽赴本監督衙門報信。若因而拿獲審實後立予重賞惟不得挾嫌誣告致干反坐又本關曁各局號並洋行失去銀錢器物等件甚多如能指出眞贓報案起獲者亦卽立予賞銀以示奬勵倘敢容留匪徒或藏匿所失各物一經訪拿到案定必盡法懲辦决不姑寛聞此示發表後差勇四出任意敲詐居民畏禍莫可如何而湖南諮議局亦如仗馬寒蟬不敢一言。其實銀錢。器物。皆係該關所丁役乘亂竊去。並不關匪徒之事。而損失之確數。又不能自行指出。稍涉嫌疑者。即被株連。致使良善均不能安枕。 
景方昶。辰州處萬出中刀畊火種民食維艱全恃上下游接濟（上游沅州下游常德）一遇鄰封遏糴則餓殍滿途光緒丙午前太守清禀領省榖二萬担經沅陵馮心宅給諫等禀留責成知府經理今守景永昶龐然自大一事不爲日斤斤於鹽厘木税之收入。民生國計漠不關心。截留之二萬担省榖僅剩三千餘担。寄存救生局。大都霉爛不堪。其官欠民欠景守悉不過問沅紳楊耿光等一再呈請查追。反大加申斥。意謂本府自有權衡義倉一任虧欠　不整頓。去夏四鄉吃緊之時。來城請榖者。無不嚴爲拒絶。專意只救城民。故告示有榖産於鄉之。語現在該府荒象百倍去年鄉民朝不保夕萬一饑不能忍起而救死恐終必爲岑撫之續。張惟寅。署沅陵縣張惟寅到任年餘宦囊頗有可觀合計約在萬金以外。（門稿家丁每人皆數千金）陸續輦回通海珂里反以賠累爲詞禀求。交卸。深得以退爲進之法。所得之欵以違旨私收之舊欠爲大宗。次則堂費。沅陵錢糧迭年積欠至萬餘兩之多張奉電傳恩詔後。即嚴厲催收嗣將謄黄隱匿。敲撲交加共征舊欠五千餘兩。全數皆飽私囊。堂費向只三千嗣因津貼工藝局加至五千均合兩造而言張則兩造各取五千文。各加二百五十文。曰新政費。共計十千五百文先繳費後傳訊案無論結否此錢無有不得沅俗健訟張又無不收受每日入欵平均計算總在四十千内外該縣南鄉四十里荔溪一帶向稱米麥之鄉月前天雨冰擊斃鄉民二人。受傷者極多。牛馬死者無算。出水之秧。待穫之麥。皆粉碎云 
[湘省又有亂事湖南]  
　　湖南常德府屬沅江縣刻有匪徒藉水災奇荒號召飢民數千人起事駐常提督曹軍門當派兵前往彈壓匪衆竟敢抗拒接仗勢甚猖獗。昨湘撫楊中丞特急電至鄂請派軍助防經瑞制軍商之八鎭統制張軍門。檄派步隊三十標標統楊開甲率所部。第二三兩營携帶子彈。於初一初二兩日。分乘昌和吉安兩輪船往湘相機勦撫。 
[厦門民變可慮福建]  
　　厦門近日米價飛漲潭州附近居民異常騷動。前有匪黨乘機煽惑。希圖起事由省中派兵警備。幸未釀禍近日以有多數匪徒連合飢民勢將蠢動厦門各商店。皆爲之驚恐。刻已電請添兵馳往防衞。 
[新疆又有兵變警告甘肅]  
　　聞新疆近有兵變之事。竟將撫署藩署縱火燒毁。此次兵變原因係由王藩將藩庫欵外借行息兵餉無着。致起衝突。併聞刻下已將藩庫所畜搶盡王藩外逃不知所之 
[濟南之大火灾山東]  
　　濟南函云五月念二日濟南西關外館譯街安徽鄉祠隔壁左公館辦理喪事延僧唪經當於三鐘時左僕在號房焚燒銀錠。一不留神火光直冲頂棚。接引院中蓆棚霎。時已不能救。幸經多人將其棺木移出火已達至安徽鄉祠該祠内停放棺木一百九十三具。一律被焚。俟消防隊到搶出數十具已半成灰燼。一時濟南城内哭聲震天穢氣直冲霄漢巡警道當時派人將左家主人傳署訊問據云棺木不知去向。後據巡警報告左家棺木搶出。存於某家供詞不符暫行拘留刻由警道詳報撫院當經批云被焚之棺木限五日招人認領。安徽鄉祠着左賠償修理。看守祠堂之役交所看押云。云説者謂此近年濟南最大之火災也 
[勸業會塲之天灾人禍]  
　　狂風雷雨之禍生不測。初四日午後一時狂風雷雨同時并作勸業會向帮辦立率事務所各職員冒雨向各處巡視設法保護正在指揮巡警之際而東三省動物園與小團茶社各偏屋相繼震塌幸會中自建房屋毫未波及於是立命所内僕役將被壓之人抬出送入臨時病院醫治計受傷者十三人其中以緞業公司夏洪興與奉天館杜寄男兩人受傷較重兹將受傷者之姓名及傷情分紀如左 
夏洪興南京人緞業公司雷震頭破傷杜寄男廣東人奉天館腿脚脱節傷余春泉南京人火腿公司腿傷姜梓卿南京人火腿公司腿傷王子竹動物園脚傷陳民志蘇州人荷蘭水公司頭傷繆承明小團茶社腿傷許七子小團茶社面傷臂傷厲貴立禮查　館指傷張某温州人美術館看守脚傷夏福東三省腿傷李雲東三省腿傷張永財東三省腿傷 
 
 

Page 11

 
 
馬戲塲外人之互鬭。會塲内有華商林業者租地開馬戲已近月餘昨日午後五時因該商所雇之藝員有一英人與一俄人在棚内口角英人竟用鎗擊傷俄人當由事務所聞知立派巡警照章處理并送俄人於臨時病院醫治一面轉告英領事將行兇之英人送交英領事矣 
[西報譯要]  
　　德報對於俄日新約之評論字林報載初四日倫敦電云德國各報。評論俄日新約。含有反對之意。謂該約目的。專在美國。且將不利于各國云。拂蘭克費脱報謂俄日兩國雖結該約而天然讎敵。仍無異于昔日伏西斯乞齊登報謂該約係直接抗拒美國。蓋美係日本最烈之競爭者。（字林報按以上兩報均贊助德國自由黨者故有此議論大德和電報公司所傳之柏靈電與此全屬相反） 
萊陽亂事續聞文匯報載初四日青島電云萊陽亂事似較預料略形激烈革命黨已聯合滿洲紅鬍子。擕有新式軍械。此次亂事就現勢而論並非志在讎洋。實與地方官紳爲難耳 
分類新聞政界 
[新蘇撫布告同鄉親舊蘇州]  
　　蘇撫程中丞示諭云照得本部院愛才之念綦篤求賢之志素殷生平宦轍所經在東北最早亦最久彼中壤地遼闊初時交通未便風氣未開人材亦尙缺乏苟片長之足取每優待之弗遑迨後改設行省新政繁興四方英俊輻輳而至已幾有應接不暇之憾矣蘇省本著名富庶之邦今日財政支絀官民交困竟達極點雖亟願大開賓館廣接佳流期匡吾所不逮而此間人文薈萃朝夕延納量能授任實已美不勝收以外疏漏尤奚待言蓋迫於情勢無可如何當爲我同鄉我親舊所共諒誠恐大容旣無其地短馭輒違其長源源而來不免悻悻而去徒營跋涉良用歉然特布區區幸垂鑒焉 
[各膏店反對限制營業。鎭江]  
　　鎭郡禁烟公所因城内膏店將出膏之數任便隱瞞以致百數十家每日認定膏捐不足三百兩可知無照吸烟著仍屬不少現已仿照省城辦法非認定膏捐八兩者不得營業各膏店得此消息連日集　對付之法有謂宜全行罷市以要挾者有謂二店并爲一店以求減認者紛紛擾擾均未能衷諸一是云 
[巡警脱卸稽查烟户責任。湖北]  
　　武漢三鎭去歲開辦土膏牌照捐原爲稽查吸户兼示庽征于禁故在各警區附設牌照局並令巡警負查緝責任詎開辦以來毫無實效徒爲巡警添生財之道刻禁烟總公所特詳准鄂督將牌照局不歸巡警兼辦改派知縣兪耀坤專辦漢口漢陽查緝兼牌照局知縣李承雲專辦武昌查緝兼牌照局現已於六月朔開辦聞漢口設有換牌照處十一所武昌六所漢陽四所凡從前未領牌照之煙民均准補領並由禁烟公所爲請鈐記二顆文曰夏口漢陽士膏查緝兼牌照局之鈐記（武昌者惟上冠武昌二字）至省外之武穴地方從前亦設有牌照局兹仿漢口辦法於牌照局外另設藥土公棧凡士商存貨槪須歸棧存儲即在其中征税不再征牌照捐昨該公棧委員陳丞文祺已禀公所發給公棧鈐記矣 
[鄂省嚴禁飢民附輪下駛。武昌]  
　　瑞　軍近接贛撫滬道來電以湖北沔陽監利等邑飢民屢有大批附輪至潯滬滋擾均持該州縣所發護照詣各官署强索路費請飭屬嚴禁等情制軍以湖北被災州縣迭經撥發鉅欵舉辦工振糶何以尙有飢民紛紛外出特嚴札申斥被災各州縣切實截留毋任外出且飭沿途各州縣遇有飢民過境即勸紳集資遺送回籍一面札飭漢宜兩關道重行知照各輪船局公司洋行轉飭各輪不准再裝飢民下駛並派巡警於各輪將開時上輪稽查遇有飢民即勒令登岸以免出境滋擾 
軍界 
[調蘇江防隊歸巡防營務處符節制。蘇州]  
　　江督張制軍前因蘇垣兵單經奏撥沿江巡防步隊兩營赴蘇業已先調中路步隊第五營前往現據報又派右路步隊第十三營於本月杪開拔到省查該兩營旣出防蘇州距本部較遠應即歸蘇垣巡防營務處節制調遣以重事權等情刻已咨會蘇撫飭遵矣 
[象山軍港添設軍用電綫之計畫。浙江]  
　　洵貝勒去年勘得象山港内之西湖灣堪作軍港卽咨請郵傳部添設軍用電線旋由電政局勘得西湖灣在象山港之東寗波在象山港西北若由寗波通至西湖灣須跨象山港較爲周折不如寗海通往均係旱線共線路一百五十二里雖繞道數十里敷設較易且修理亦易爲力昨已禀部請示辦理矣 
[軍諮處咨請查報軍政。湖北]  
　　鄂督瑞制軍准軍諮處咨開竊查本處暫行章程内開軍諮處爲贊助皇上通籌全國陸軍事宜之所凡關涉國防用兵一切命令　畫胥由本處擬案奏請欽裁之後飭下陸軍部欽遵辦理等在案是全國海陸軍一切政令固以軍諮處爲總匯機關必熟察内外之情形而後可以統籌全局必先有靈通之消息而後可以速應戎機現經奉旨禀設所有各省各衙門軍事文件自應咨報本處以期週知利弊統一事權相應咨行查照嗣後凡有專屬軍事文件均需先行咨報本處藉資籌畫此外各署文件與軍事有關者如鐵路計畫有關於行軍户口調查有關於征兵之類亦應一律咨明以備叅考庶全國軍政一氣相聯事機亦有所統攝希飭督練公所等處一律遵照 
學務 
[樊提學鄭重捐資興學之奬勵。無錫]  
　　金匱北鄉陳墅地方有鄉董楊浚捐資開辦務實學堂已著成效由勸學所遵照請奬章程呈縣轉詳提學憲奉批該縣詳縣屬同知銜楊浚捐資興學𤍽心公益旣稱已著成效自應照章請奬以昭激勸惟查度支部原奏内聲明報効學堂房産器物等項責成該提學使督同地方官切實估價如有浮冒查出從嚴參處等語今楊董浚所捐務實學堂開辦費洋五百元爲建築校舍及置辦圖書之用究竟添築校舍若士支用工料若干置辦何種圖書購價若千有無浮冒該縣未先禀報有案實屬無從查核仰常州府速飭該縣遵照指飭各節詳細查估開具細數清册七分并添造履歷摺六分一律由縣鈐印專案詳候核明轉詳請奬 
[嘉府中學大風潮之結果。杭州]  
　　嘉興府中學堂散學一案迭誌 
 
 

Page 12

 
 
本報兹悉提學使袁文宗業已檄委查明實情飭將學生譚新咸斥革行知各學堂不准收考附和學生十人各記大過一次該府提前放假究屬不合應卽申斥惟該校監督范君聞因此次風潮决計不再擔任矣 
實業 
[商會集議永大追欠之結果。杭州]  
　　初四日商務總會星期常會集議永大莊請追瓶窰鎭駱德順山貨行欠欵抗繳一節各業議董約到二十餘人首由永大經理吳鎔齋君報告該莊與駱德順交易情形謂該行倒閉後揭欠一千六七百元雖有屋契作抵因估值甚微復出本年三月底期票洋五百十五元届期不付復敢改號開張任情黑賴此事關錢業將來甚鉅擬請公决當由商會總理顧君詢據該行東駱如熊答稱敝號擱淺後早經破産光景困難業已罄其所有委實無力籌還至改名曰昇昌實係本鎭商務分會體恤商人爲難囑暫支撐藉資糊口實非確有資本也兩造抗爭多時嗣經顧總理解决謂空爭無益現在期票究應如何設法籌還利息商由該莊叨情作讓敝會爲保商起見力主和平如駱君一味支吾永大勢必涉訟消耗訟費更不合算駱如熊情懇作五年分拔永大莊以期太長情詞各執致未解决而散方出會門突被永大莊吳鎔齋將辫髮扭住勢將攢毆因路人聚觀復又聲言扭送縣署駱某孤掌難鳴逃回會塲赴訴總理尙不知如何解紛也 
雜記 
[調姦斃媳案尙復意圖翻供。蘇州]  
　　丹徒縣西門外地方監生莊鏡蓉因調姦其媳張氏不從卽將張氏勒斃一案前經蘇撫派員提省審辦以期早日定案乃莊鏡蓉之子祜卿又赴撫轅具呈以張姓意存滅門求請開棺復騐伸寃等情奉程中丞批云查此案前據丹徒縣王令騐明爾妻張氏兩眼睛突口開舌抵齒致命咽喉下有布帶痕一道平繞周匝圍長一尺闊三分深一分紅色有血癊委係被勒身死並無自縊情形原騐甚爲明晰斷非揑造况於事後爾父情虚逃匿削髮爲僧尤爲確鑿可據業據王令會同現任倪令訊據爾父莊鏡蓉供認調姦爾妻張氏未成慮恐張揚並欲索其首飾變賣未遂挾恨獨自起意下手將張氏勒斃不諱即爾母及爾在縣亦曾供明有遞茶鬭牌手足勾引均經爾妻暗間告訴情事是調姦一層早有實在根據豈容代爲掩飾案關風化未便久懸經陸前護院委員提解來省飭司復訊確情按擬解勘仰按察司作速提勘明確妥叙供招擬議解勘以肅法紀即張氏亦可早沐旌揚母任狡延 
[笞押商會總理之荒謬。蕪湖]  
　　皖北霍山縣生員吳兆鼒曾奉部札充當霍山農商會總理上月初旬新簡霍山縣邵恆照忽傳吳總理到署堂見不由分説誣以虚報匪亂聲稱奉撫憲公事拿汝到案究辦吳言語倔强邵令百般汚辱先掌嘴後用笞刑三百板收押自新所衆商咸抱不平一面具禀六安州及皖北勸業兩道一面電達農工商部聞大部已電致皖北勸業道派員澈查童道已有五百里排單到縣飭邵令將吳總理因何管押實在情形明白禀復當吳總理在押時邵令兩次出示招告卒無一人往控趙令乃作此野蠻舉動殊不可解現六安州商會自治公所已開特别會議通禀各大憲曁聯合全省商會以伸寃抑查吳兆鼒係鹽運使職銜已故刑部侍郎吳廷棟之姪孫其子係優廪生以堂堂縉紳後裔大部委札之總理無端受此奇辱抑亦奇矣 
[學生搭輪無理取閙被控。蕪湖]  
　　蕪湖戴生昌泰昌源豐三小輪公司日前具禀關道李觀察畧謂上月十九二十二十一連日各處學堂學生三四十人五六十人不等成羣結隊塔廬州班拖船硬入官艙内或坐或臥隨意所爲局夥問其何往均不回答開船之先向章點客收票無票者可以補票價目仍照定章詎該學生等藉勢不買船票不出水脚有令其買票者羣起横言稍不留意飽受老拳等語當經關道批云各處學堂現放暑假回籍學生目不乏人來禀情形稍知自愛者不爲身受敎育無賴似不至此顯係無知惡少年假冒妄爲候即出示諭禁並照會皖南敎育會傳知各學生有則改之無則加免以保名譽曁分行蕪湖縣警務公所一體查照 
[白書搶劫之駭聞蘇州]  
　　震澤函云五月二十五日黎明時有裝絲船李春才由震澤開往硤行行至大海塘橋之北（離鎭約六七里（突來盜船一隻是時天值微雨見船首一人身穿熟羅接衫手持洋傘藉口看艙（該匪船裝色華麗形似市中之生意船）旣登舟即喝令搶刦盜匪等各執軍器將船中所有絲洋三千六百五十元搜劫一空匪即開槍示威而去 
文苑（石）（甫） 
重五飲鄉人笞贈平江姚君。兄弟。 
是何年少已工愁。吟到抽刀斷水流。（來詩有此語）楚國歳時逢楚。客端陽風物在端州。一雙帝子原遺褋。五百童男　返舟。（君兄弟自日本回）珍重瑶臺懷佚女。二姚家世少康求。 
[五月八日龍母祠歌]  
　　龍舟不弔屈靈均。龍池乃賽蒲夫人。一死於楚生爲臣。一生於秦死爲神。五月五日楚人哭。汩羅江邊花躑躅。五月八日粤人歌。悦城水上花婆娑。楚人變騷實變雅。涉之爲王沈沈者。粤人使船如使馬。龍之爲靈昭昭也。夏祠龍母　波羅（波羅廟祠南海神廣利龍王以三月某日祭）一千里外聞靈鼉。鬼神附會須忠孝。合配曹娥與謝娥。（自初六至初八三日粤中大小船艇無不到悦城龍母廟者舉國若狂萬事皆廢但有上水船無下水船也郵報亦停　 
雜箸 
[歐人研究梵文之沿革。（續）]  
大抵西藏人文。未開。智識甚淺。故其所譯。斤斤。然逐字句之末。不能寫其高遠之致。獨至漢譯。當時已臻文明之極。且有道敎與此同趣。故所譯雖不能字字恰合。而其意則毫不相差。遠出藏譯之上。胡珠遜所得梵本傳抄多悮。讀之殆難於自作梵文。故先因藏文訂其謬悮。更就漢譯尋繹其義。然後深旨奥義漸漸通矣。 
研究梵本佛典之所難。在對校南方佛敎然尤難者在不可淡精通吧哩語。緣吧哩乃流傳錫蘭缅甸各地本梵語之訛轉。者旣通梵語。則吧哩不難通曉。故法之研究佛典者。以兼習此四者。爲能近今法之深曉　文者。首推塞拿巴廬特二人。巴廬特年老耳龔。塞拿本業銀行。兼精梵文。曾著譯佛本行集經。釋迦傳等書。襟度高闊。尤可欽敬。列璧孚塞。費諾沙盤等。皆師事之。名聲藉甚。現充學士院會員。兼長亞細亞協會。 
世之修梵語者。有二。門徑各别。所主不同。一派研究古印度文物。乃法人所長也。一派對照講明彼此。之語言。德人多從事焉。梵語與波斯希臘拉甸戈斯斯拉瓦等語本出同源而梵語最存古意。故考希臘拉甸及俄羅斯等語。而不知梵語。則不能舉其所由來。此梵語所以重於對照講明。自德人法蘭斯勃普著比較言語學一書以後德之者造詣益深。然其能　究印度文物者。吾恐除瑞曼一人外不多見也（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[新疆巡撫聯魁奏纒匪聚衆焚劫拒捕攻城拿獲首從分别懲辦摺]  
　　奏爲匪徒聚衆搶刦滋事臨拿拒殺兵役放火攻城業經協獲首從各犯訊明分别懲辦恭摺具陳仰祈聖鑒事竊臣於宣統二年正月二十九日二月五日據署吐魯番廳同知王秉章先後電禀廳屬洋海地方有纒匪阿木而等聚衆滋事焚燒搶刦臨拿拒殺兵役放火攻城隨經移行營縣及回子郡王葉明和卓協同撲滅當塲格斃匪黨十九名並拿獲首從要犯十一名等情當經電飭提犯分别審擬禀辦去後兹據王秉章會同署吐魯番營遊擊張澤忠禀稱遵即提犯隔别研訊緣首犯阿木而於本年正月間因上年秋禾歉收地方糧價稍昻人多顧慮起意乘機煽亂商允玉思普乃素五拉並業經格斃之蘇唐牙士拉子木哈子木玉奴思尼牙士海木都艾則思忙子若以提若子買提托乎的怕子立烏他立甫鰓提買里沙的里等約期二十三日夜起事届期分執刀矛洋槍焚燒洋海漢民邢彭齡房屋經邢彭齡僱工同鄰佑擊斃匪黨一名阿木而等劫得紅錢馬匹糧石次日復出外刦奪馬匹陸續裏脅現獲之色的買提乃買提阿五提牙士買鐵仁木買鐵牙士沙的爾和加米牙士尼則等並當塲格斃及在逃不知姓名者約百數十人四處搶掠該處距吐魯番城一百二十里王秉章聞警馳往查勘一面移會營汛並選派稽查差役鰓勇跟蹤捉拿該匪等兇悍拒捕殺斃差役二名又燒燬民人馬成德艾警提麻亦增房屋色拜爾艾則子被脅不從亦被殺斃隨竄往鄯善縣之吐峪溝地方王秉章恐匪勢蔓延急移行葉明和卓鄯善縣合力堵拿二十七日該匪復在吐峪溝焚燒民人毛五常房屋是夜至魯克沁放火攻撲回城經葉明和卓槍隊擊退追赶十五里擒獲玉思普乃素五接等共匪徒六名首犯阿木而率黨逸回洋海二十一日張澤忠拔隊往追二十九日天明行距洋海不遠該匪等豫伏道旁蜂擁而出攔頭猛撲傷斃營兵警勇差役各一名張澤忠率兵格拿斃賊十一名該匪等仍抵死抗拒復傷兵役四名正奮擊間署鄯善縣知縣劉謨亦派兵役會同巡防隊前往協助續斃匪類七名奪獲槍枝刀矛各件匪勢漸促適葉明和卓派撥槍隊馳至協同兜拿擒獲首犯阿木而並匪黨四名餘衆始各潰散地方悉就敉平據王秉章將就獲各犯連日隔别提訊或認共謀爲亂或供被脅入夥俱各矢口不移供出一轍案無遁飾除格斃者不計外開具供摺禀請核辦前來臣查洋海地方莠民頗多光緒十六年盜匪阿和買提阿不都熱以木等聚衆劫犯挾仇焚殺户民受害最慘當經護撫臣魏光燾獲犯懲辦在案歷時未久該犯阿木而輒因歲歉糧價較貴起意商允玉思普乃素五拉並格斃之蘇唐牙士等焚劫滋事糾衆至百數十人膽敢拒殺兵役放火攻城核其情節實屬形同叛逆自應嚴辦示儆阿木而玉思普乃素五拉三犯按强盜積至百人以上殺人放火例罪干斬梟遵照新章改爲斬决已批飭將該三犯照章就地正法以昭烱戒色的買提乃買提阿五提牙士買鐵仁木買鐵牙士沙的爾和加米牙士尼則等八犯據訊俱係被脅入夥並無執持火器金刃曁攻城抗拒官兵情事尙非甘心爲盜情有可原卽飭按照免死减等發遣倒章調發南疆各屬查照習藝章程依限監禁工作其餘在逃不知姓名各犯人數雖多槪係脅從旣經潰散姑免緝究惟匪亂初定人心難免驚惶正值東作方興已由臣撰發告示張貼曉諭俾各安業如有藉端造謡希圖煽惑者仍責成地方官嚴拿究辦以靖閭閻其死傷各兵役曁被害户民均經分别量予撫恤起獲之贓傳主認領此次事起倉猝該地方文武雖防範稍有未周旣經隨時協拿獲犯懲治功過尙足相抵應請免其置議回子郡王葉明和卓派隊擊匪先後擒獲首從要犯銷除亂萌實屬異常出力可否仰懇天恩准予交部從優議叙以示鼓勵出自鴻慈至該處上年收成合計尙稱中稔雖一時糧價微昻業經廳縣禀請平糶倉糧堪資接濟臣仍當督飭加意綏輯以維本計而保治安除將犯供錄送法部外所有匪徒聚衆焚劫滋事獲犯分别訊辦緣由謹會同陜甘總督臣長庚恭摺具陳伏乞皇上聖鑒訓示謹奏宣統二年五月二十二日奉硃批葉明和卓着交部從優議叙餘著法部知道欽此 
各省籌辦地方自治 
[江蘇]  
　　華婁城議事會第一届議决案。（續） 
一件請嚴禁妖巫案。 
議員提議事件按照城鎭鄉地方自治章程第三十六條第一欵之權限决議妖巫假託鬼神左道惑衆其弊不可勝言應呈請地方官嚴密訪拿實行禁絶凡男女巫家有香堂者一槪撤除按例究辦其金澤陳三姑爲害尤烈應聯合青浦自治會設法禁止 
一件董事會議事規則案。 
董事會交議事件由議長當塲通過經衆公認交董事會執行 
右爲董事會交議議員提議及本期臨時增加事件各條計决定議案十四件 
今將官長臨時交議事件經衆决定議案摘綠於左以資公閲 
一件應設籌備廳州縣自治公所案。 
籌備廳州縣自治公所問題决議會同董事會會議呈覆 
一件本年應設施醫藥局案。 
衞生一項本在自治範圍之内惟城自治公所甫經成立一切經費尙未籌集夏令施醫藥局爲時已邇决議仍請照向章舉行抄呈二十四日通過變通施醫藥局原議案一條至普照寺現設警察總局鄉民出入不無妨碍應在頭門口設立掛號處以便有所稽考病者出入之所由警察隨時指導（未完） 
本埠新聞 
 
 

Page 19

 
 
[海州焚搶麵廠案最後之文告]  
　　江海關道蔡觀察出示云本年六月初二日奉督憲張電諭江北一帶十人多食雜糧向以麥爲大宗近年各處所設麵粉公司本爲挽回利權起見惟開設日廣銷麥較多上年因海州等屬水災麥收歉薄土人以公司製麵外運有妨民食並指爲販運出洋不免間懷怨望致有滋閙海豐永豐等案甚或縱火焚搶攫及豆麥船隻雖係貧民奪食一時逞忿究屬强蠻本部堂保商恤民兩無岐視業經責令地方官嚴拿造謡煽惑爲首滋事之人務獲究辦一面會同陸前護院奏明酌定限制令各公司製成麵粉祇准行銷内地不准販運出洋如遇荒年則無論購成之麥及已製之麵粉麵麩悉儘本地售賣並責成各關稽察如有偷運出口者即行扣留分别充公充賞俾示懲儆正在候奉諭旨飭遵兹據麵粉公司合興等聯名電禀以匪徒散佈謡言揑稱華商麵粉運往外洋有碍民食意在激動愚民羣與公司爲難各公司貨本甚重不得不先事預防乞電飭地方文武實力保護至華商麵粉並無販運出洋之事有海關報騐册可稽應請出示曉諭以釋羣疑亚嚴懲造謡之人以保商業設查有某公司麵粉運赴外洋銷售該公司貨物股本一併充公示儆等情查士人之所以歸咎公司者以其即將運麵出口致碍民食今旣據各公司聯禀並無販運出洋之事則在内地行銷本所不禁且朝廷振興實業亦不容稍事殘毁所有各處土人不得再與麵粉公司爲難應責成地方文武實力保護如有謡言即行嚴禁如有匪類亦卽拿究查飢民紏夥持械搜劫例應照强盜科斷倘匪徒仍敢再行滋事甚至焚廠搶掠應照此例治罪若文武彈壓不力並當從嚴懲處至各公司亦應體恤民艱如遇麥收歉薄務將麫麥在本地銷售以維民食各關仍應稽查若間有偷運麫粉出洋情事查係某公司所運即將該公司貨物股本一併充公俾昭懲戒速由各巡道關道錄電出示遍貼曉諭一面分電各府州廳縣營員及關卡委員一體遵照並傳諭各公司知照等因查麫粉在糧食之列祇能往來各口本關向不准其出洋兹奉前因除分行外合亟出示曉諭仰軍民人等一體凛遵毋違 
[國會請願代表返滬。]  
　　商界代表沈縵雲君由滬赴京呈遞國會請願書迭紀前報兹悉沈君業於前日先行返滬尙有學界代表姚文枬君尙須留京聯絡各省代表再謀進行云 
[畢副巡官拒賄。]  
　　太陽廟北首之福來德協和祥興正和各絲頭廠前經閘北四路四區畢副巡官以其有礙衞生禀奉總局勒限飭遷在案詎本月初三日忽由王家橋正和廠主朱子正卽朱順卿遣人至該區投遞禀函内附鈔票數十元求免遷移畢巡官展閲之下勃然大怒除出示限三天着朱到案領回鈔票外仍飭長警傳諭該商等尅日遷移倘敢故違定卽發封 
[不知竟是誰家之骨肉。]  
　　新關平橋路住户陳袁氏之女玉姑於四歲時拐失乞今已有十一年前日氏在天津路遇見認明已女無悞欲領回家當由婦人龔金氏追來以氏冒認在途爭執旋卽扭至捕房昨解公堂訊充陳袁氏供女兒於庚子年被拐今始尋獲求恩給領龔金氏供丈夫已死十年祇有一女袁氏曾唆使婦人將女價賣婦人不允致被冒認揑控求究中西官以兩造供詞各執一併交保候訊質之女供年十五歲龔金氏確係生母孫襄讞商之西官謂非滴血不能明白判女暫留本廨候禮拜三再行訊核 
[董事會補行議事]  
　　城自治公所定於初三初四日開董事會複議夏季議事會所議各案初四日開會時因各董事告假者有三分之一照章不能開議故於昨日補行開會 
[鎭海縣移提盜匪續紀]  
　　鎭海縣委派弁兵帶同捕頭家丁移提行刦大碶頭恒祥典當之盜犯已誌前報昨奉本縣田大令諭將盜犯戴發根楊月波等十四人交予帶去盜婦李萬氏仍留在縣所有抄獲之贓須俟失主到滬認明再行飭領 
[民立女中學學藝會誌盛]  
　　西門外民立女中學開辦至今已届四載各科教授均甚合法學生日見發達昨日開第四次學藝會所演各節具見精神家屬至者喜悦之色溢於眉宇來賓數百人亦無不擊節贊美兹將秩序錄下一會歌二經義演講三二人合奏四化學試騐五國文朗诵六洋琴獨奏七滑稽畫八化學講演九西洋和琴十英文問答十一洋琴獨奏十二數學演講十三西洋和琴十四寓意畫十五西洋歌十六英文問答十七二人合奏十八體操十九洋琴獨奏二十餘興 
[義務補習夜社放假]  
　　本月初三日下午七時半爲滬城商餘學會附設義務補習夜社舉行第四學期暑假曁游藝會之期來賓五百餘人頗爲𤍽閙兹將順序列下一校長報告二軍樂三唱校歌四國文講演五英文論説六手琴獨奏七演説立憲自强八繙譯世界語九講演毅力十講演商界東夥談十一算術演習十二信札練習十三英文唱歌十四來賓演説十五會長演説十六會長給奬十七散會 
[中日醫學校行畢業禮]  
　　中日醫學校於昨日舉行預科第二次畢業禮畢業生姓名如下談宣吳寳森宋鵠毛季祺何志浩徐肇韓舒振綱 
城内 
[縣令返滬。]  
　　本縣田大令前晚乘坐末班火車由蘇返滬回署時已鐘鳴十下矣 
[偷漏厘金。]  
　　閔行厘卡委員函送偷漏走私之朱阿祥到縣據稱朱裝載網物闖越圖逃追獲拘局後尤敢肆口謾罵移送司署兇横如故爲此移送到案請爲究辦田大令諭飭看管候訊 
[偵探護賊。]  
　　道轅偵探查獲積竊王阿升並在身畔抄出當票吊報熟羅長衫等物帶回道轅禀奉蔡觀察諭發一路巡局審辦 
[押犯病斃。]  
　　改過局昨日函致一路巡警分局略稱四月間發下竊賊高阿三一名刻於六月初三日病斃請爲核示德正巡官接函後查得該賊並無親屬諭飭善堂備棺收殮發壇厝埋 
[道批兩則。]  
　　吳也松禀批查灰船户擬設公所原案曾聲明係爲會辦善舉與各行家毫無關係現據稱挨船賣貨一節究竟是否意在龍斷關礙行業候移商務總會查復核辦可也蘇詠先等禀批查閲議章十八條均尙平妥惟第六條挨次售貨一節該商係爲杜防爭先擁購免致肇事起見而灰行則謂實欲抬價搭賣次貨有礙行業先據來呈批候移請商會調查據禀前情候抄章一併轉移復到再行核辦可也抄黏附 
 
 

Page 20

 
 
南市 
[逃馬傷人。]  
　　前日旁晚時有王姓馬車歇在北市五馬路口馬則繫在日清公司前楊樹上未幾馬忽强斷繩索逃至老北門過吊橋至南城脚狂奔撞倒張永興紅木作夥楊彩興跌傷頭面肩臂並踏傷洪劉氏及其所抱六個月嬰孩頭顱由衆追上馬卽滚入城河内始由路人陸阿二王茂生王阿根將馬牽起時適馬夫瞿春桂追來查認口角扭毆遂由巡士一併帶至工程局先將受傷人三名口送至上海醫院醫治昨又將一干人解由湯裁判訊得陸係積竊不應附和毆打判戒責五十下與王等一同斥退瞿着交保俟受傷人痊愈再訊馬交王領回 
[巡員到差。]  
　　前由廣西返滬之前總工程局巡員龔颺生刻經總董李平書君留爲巡員昨已接辦 
[賠償損失。]  
　　洞庭山碼頭洪順興木作私將所裝自來水分售隣居被内地自來水公司查知將作主送由工程局當值處命罰洋十元償還損失 
閘北 
[誑騙地單。]  
　　北新涇鄉民陸裕洲前日將錢谷生扭至四路五區控稱前因父病需用銀錢以地單二紙央啓祥代押洋一百元詎被錢騙去向沈永興米店押洋十二元請爲究追昨移一區經黄正巡官質訊判錢交保限十天將地單繳案給陸具領再行核辦 
[不知危險。]  
　　汪阿榮前晚在新閘橋欄于上騎坐乘凉崗巡阻止不服因卽拘送四路一區昨經黄巡官訊明判戒責二百下以儆 
[斥退廚役。]  
　　四路分局廚役大狗子因向店舖私賒貨物昨被黄巡官查悉立予斥退英租界 
[幸遇同鄉。]  
　　濟良所昨將女子石桂囡送廨請訊女供年十三歲常熟人父母均在鄉間耕田本年三月間被同鄉錢姓老婦帶至滬上押於同慶里計姓妓院内兹計欲將女子販賣寄於强姓家强姓婦人詢知與女同鄉報捕送案是實强氏亦上堂供明前情寳讞員商之英康副領事判女暫留濟良所候補提人証於禮拜五再訊 
[能否靜耐。]  
　　王芝良曾出洋二百元價婆妓女張氏爲妾詎未兩月氏即捲取衣飾逃匿於司徒連生家内被王頂悉後復移庽湖北路孟淵旋館由王控奉捕房將氏查獲昨解公堂請究氏供因王有大婦是走出訊之司徒連生供張氏係是妻妹别無隱情來鑒判氏發棲流所留養五年期滿擇配如愿隨王回家隨時禀候核釋司徒連生從寛斥退 
[妾媵私逃。]  
　　許鶴汀之妾張氏私行逃逸由許報請捕房將氏母張李氏及其嫂張林氏一併查　昨解公堂請究許供氏於五月十七日托稱至銀樓内兑換首飾卽被妻母等串匿求究張李氏供女兒嫁許已有六七年因許與大婦將女凌虐是以走出現在寗波原籍求宥判林氏收押張李氏候派差協探帶往寗波指提伊女到滬再行訊核 
[不認本夫]  
　　甬婦邵居氏背夫私逃已有三年前日被氏夫邵定發在虹口遇見在途互扭由捕一併拘入捕房昨解公堂訊究即供居氏在籍與莊某姘識同逃來滬今始尋獲求請嚴辦訊之居氏供與邵素不相識旋由包探王寳生禀稱居氏已在捕房供認邵爲本夫襄讞孫明府商之英雅繙譯官判邵夫婦一併留候派差送請寗紹航業維持會遣回原籍 
[拐匿婦女。]  
　　趙阿三控　頭張阿　誘拐伊妻王氏昨經公堂提訊張供王　係爲陸薦頭領去藏匿判張交保限一禮拜交王氏到案再核 
[造屋違章。]  
　　翁阿虎因造屋不塡三和土有違定章昨由包探將翁傳至公堂訊明判交妥保限三日照章砌造如違由工部局代塡所有工料價銀着令照繳 
[持刀行兇。]  
　　江北人陸元因將張金元用刀戮傷右手被捕拘獲昨解公堂請究判陸押候張金元傷愈再訊 
[快馬違。章]  
　　馬夫錢林寳駕車疾馳違背定章昨由包探將錢傳至公堂訊明判罰洋三十元充公 
[賴債逞兇。]  
　　程正銓控王梅生欠洋不還向索行兇昨由捕房派探將王解至公堂訊明判罰洋二元充公借欵着卽交保限一月還清 
[家事紏葛。]  
　　張朱氏與其姪朱良卿朱協卿在途互扭由捕查見一併傳至公堂訊知係因家事紏葛且在縣署涉訟有案判一併移送上海縣訊辦 
[小孩串竊。]  
　　江北小孩王小三子兪小羊子戴大劉子串竊唐昌泉布鞋由探查獲昨解公堂訊明判一併押候傳到各該父母於禮拜三再訊 
美租界 
[葡人欠洋。]  
　　洗衣作主李阿廷昨投捕房控住居南　路二十七號之某葡人積欠洗衣洋數十元向討不還請爲究追捕頭諭李赴葡領事署控追 
[乞兒倒斃。]  
　　昨日黎明時斐倫路某弄内倒斃病丐一名由一百八十三號巡捕報告捕房飭傳該圖地保查明收殮 
[論價扭毆。]  
　　張李氏昨在元芳路向小販湯長茂購買桃子因論價起釁互相扭打被印捕併送捕房捕頭因事甚細微斥出不理 
[賠償修費。]  
　　陳阿福昨將陸阿二之東洋車擊碎車板由陸鳴捕拘送捕房飭償修費從寛免究 
[索債衝突。]  
　　顧阿才昨在西華得路向陳阿友索討借欵無著口角相毆顧即投報捕房捕頭因案關債務命赴公堂禀控 
法租界 
[旣拐又詐。]  
　　酒館庖工金順浦將劉雙陽之小孩搶去逾時送還硬索酬謝劉以金旣拐孩又圖索詐喚捕將金拘送捕房解廨訊究判候原告帶同小孩來案質訊 
[揑寫信函。]  
　　朱杏卿前控季煥章圖賴往來皮帶欠欵經公堂訊判押候交保補提原保人季咸春訊核在案昨日咸春投案供稱原告呈案之信係是揑造商人並未寫過信函亦無簽字情事彼等兩造因價值磅數不符以致涉訟並未欠欵果查明確有欠欵商人情願賠償惟揑寫信函一節應請澈究旋傳送信之茶房高來山至案質証供詞支吾判季煥章交人銀並保出外將皮　估價禀復核斷 
[藉端吵閙。]  
　　蕩婦楊劉氏前因誘拐小孩由公堂判押捕房半年期滿逐出在案兹該婦又至某客棧帮傭該棧欠租被封後氏因衣物被封在内時往吵閙當由該棧主姜倪氏母女扭控捕房解廨請辦中四官以氏不應逗遛界内從寛斥擇如再違犯定干拘禁 
[竊賊荷枷。]  
　　傅炎青前在法新租界廣慈醫院看門因不安分業已辭歇其母仍在該院傭工因此傅仍時往閒游詎傅屢將該院毯子衣服等物竊出報　拘獲吊到各贓昨由該院遣周雲卿投廨禀請重辦聶司馬商之顧副領事判枷一月發該院門首示衆七天贓給周領去 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[憲政編查館擬訂宗室覺羅訴訟章程]  
　　第一章通則第一條本章程所稱宗室如左一有爵宗室二閑散宗室稱有爵宗室者指王以下將軍以上其應封爵而尙未封爵者以有爵宗室論有爵宗室已經革爵者以閑散宗室論謹按中國服圖限以五世與各國五等親大致從同考大清會典天潢支派顯祖宣皇帝木支爲宗室伯叔兄弟之支爲覺羅貴胄繁衍源遠流長邁軼前代其懿親藎臣以勲績世襲罔替者亦與各國微異惟是分有尊卑支有遠近而待遇之禮要不能不判隆殺兹敬遵會典及宗人府則例諸書分爲有爵宗室與閑散宗室二項各條均分别事例指定名稱如僅稱宗室則係兼賅二項言之第二欵依欽定爵表定有爵宗室之範圍查皇子封爵俱有年限此外如親王以下奉恩將軍以上之子亦有恩封考授降襲之别凡此同屬宗親雖在未封爵之時應准有爵論以示優祟其原係有爵而因事革除者不在此例第二條凡宗室降爲紅帶覺羅降爲紫帶不在本章程所稱宗室覺羅之列其訴訟仍照旗民辦理其另檔存記未入玉牒之私生子女亦同謹按康熙五十二年例革退宗室給以紅帶革退覺羅給以紫帶均准附名玉牒蓋恐世代漸遠與庶民無别是以設此寛典惟究係因事獲罪旣褫其章服之榮難齒於宗潢之列至私生子女另記清册並給紅紫等帶所以防選充秀女之用初非特别之章記凡此言應照旗民一律辦理也第三條本章程所稱宗室覺羅訴訟如左一有爵宗室與有爵宗室之民事案件二有爵宗室與閑散宗室或覺羅之民事案件三閑散宗室與覺羅之民事案件四閑散宗室與閑散宗室或覺羅與覺羅之民事案件五旗民對於宗室覺羅之民事案件六宗室覺羅有犯之刑事案件謹按本條定宗室覺羅訴訟之事件第一項至第五項爲民事第六項爲刑事各國皇族限以五等其相互之民事訴訟並不以爵爲衡良以支派較近之故中國宗室較各國圍範稍廣是以特設第一項之制限又宗室覺羅名稱旣繁偶涉簡略恐滋疑慮兹並分列第二至第五之四欵質言之即宗室覺羅之爲民事被告是也第四條除本章程特定外法院編制法審判訴訟各章程及宗人府則例凡與本章程不相抵觸者於宗室覺羅訴訟均適用之謹按本章程乃特别法令之一凡在本章程未規定者仍應適用通常一切法律現在編制法業已頒行此外皇室大典民刑訴訟等律尙在編輯均與本章程關係尤切惟此類法律未實行以前其現行之審判訴訟各章程曁宗人府則例以不與本章程抵觸者爲限仍應行用以收循序漸進之效（未完） 
小説 
[言情小説玫瑰淚（二）]  
　　讀者。諸君。亦知此女郎爲何等人乎。此女郎者。爲露第名羅利亞姓父名托而根羅利亞。曾爲銀行經理。今雖以年邁退職。人人皆知其積有鉅産。將以遺此弱女。露第四歲喪母。托而根愛之至篤。露第年至十七。軀幹。長成。丰貌至美。少年輩一見霧第之面。多迷惑傾倒不知所極。顧露第年事旣少。又鮮閲歷。不知已之丰貌。足以驅使彼千萬之少年男子。使葡伏於裙下。而無一毫之勉强第覺諸少年男子。皆屏息承伺其呼吸如。孝子之趨奉父母。則大悦。以爲諸少年厚我如是。意至可感頃。來之少年。名哈蘭克雷生。幼時與露第同學。談吐至俊雅且善蹴鞠跳舞諸技工於應接。能得婦人女子輩之歡心。凡命婦貴女之見哈蘭克雷生者。無不喜其瀏亮樂與酬接。顧雖如此。而哈蘭克雷生乃有一最不特意事。於貴女命婦之間。如隔一重絶厚之帷幕。輾轉而不得相近。蓋哈蘭克雷生者。家世微賤父輪舶之水手名。哈賓克蘭生嬰疾早逝。身後乃無一磅之蓄。艱苦無倫幸其叔父斯格克雷生。爲衣肆經理人。逐年贍以學費。哈蘭克雷生始得於佛林小學堂畢業。畢業之後。斯格克雷生每月僅以三十磅畀之哈蘭俾養孀母。以富盛繁麗之倫敦都城。而月僅得金三十磅此安可者。故哈蘭克雷。生之拮据至極。而彼命婦貴女。雖心喜哈蘭克雷。生之爲人。而又厭其門祚衰薄。且無一先令一便士。之家産。今日社會中之命婦貴女。其心胞之。原質大都皆以黄金貴爵二物糾合而成。此二物者爲世界上至要極重惟一無二之貴品。不特可以激發人之意氣。開濬人之。聰明且可以爲獵買愛情之代價。世界上所謂固結不解之愛情。而受有此物之代價者。乃幾於人人如是。哈蘭克雷生旣無此獵買愛情之資本。而貴女命婦輩之愛情。亦皆付諸他人而不付諸彼。惟露第羅利亞。不知世故天性至厚。待人接物無一毫一髮之虚詐。且自少與哈蘭克雷生同學。彼此至稔。哈蘭克雷生又出其。媚人之伎倆。極力以求媚露第露第遂覺哈蘭克雷生之一舉一動一言一笑。皆至可愛天下男子始無一人能出哈蘭克雷生之右。 
國外新聞 
[日本兼併韓國之先聲]  
　　某日報載五月二十五日倫敦電云據某報宣稱日本兼併韓國之舉時已不遠各報對於此事均不甚注意又同日紐約電云美國皆信日本併吞韓國事在旦夕惟並無反對之議論 
[英國案造海軍船塢。]  
　　初三日倫敦電云海軍部大臣麥干拉答告商務聯合會代表問東海濱築造。船塢事宜據稱現已興築浮船塢兩 
 
 

Page 27

 
 
所可以容納最大之艦羅西港之旱船塢四年半後可以告成亨白港不合作爲海軍根據地利物浦如已决意不受政府津貼興造長一千尺廣一百二十尺之船塢以供海軍適用則全國將感謝不置云 
[居留島問題近聞]  
　　初四日倫敦電云居留島首府開萊路透通信員電稱各外國領事宣稱居留島議會如不於星期一日遵照各國决議容納回敎議員則將調兵登岸占據税關云 
[女飛船家遇禍]  
　　初三日倫敦電云羅樞男爵夫人在里姆斯駕乘飛船飛蕩空中由一百五十尺之高處墮落於地四肢均已折斷 
[美國大麥歉收預兆]  
　　初三日倫敦電云據紐約電稱政府預計本年大麥收成可得六百二十兆蒲希爾上年收穫之數共有七百三十兆蒲希爾自一九零七年以來以本年收成最歉 
[土政府擬大增陸軍]  
　　初二日柏靈電云土政府擬將陸軍由七軍團增至十四軍團 
[巴拉瑪運河開航之期]  
　　初二日柏靈電云巴拉瑪運河工程管理部定期一千九百十一年正月一號開河通航 
[聖彼德堡疫症近聞]  
　　初三日柏靈電云聖彼德堡近復發生疫症數起（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
