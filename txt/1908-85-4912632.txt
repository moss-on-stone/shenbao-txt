# 1908 - 85 - 4912632

 

Page 1

 
 
   
 
 

Page 2

 
 
上諭 
　二月二十九日奉 
上諭瑞良奏親病未痊籲請開缺一摺江西巡撫瑞良著准其開　缺留京當差欽此 
宫門抄 
二月二十九日召見軍機汪鳳梁 
代論 
[蘇路開會後對於各股東之解釋（股東沈同芳稿）]  
　　二月二十七日。蘇路開第二次股東常會。二十八日又延長一日。會塲之狀况。及提議各事項。旣略如各報所載矣。同芳亦股東一分子也。曷爲對於各股東。復有此解釋。則請畢其詞。 
同芳與聞蘇省路事。自乙已八九月始。時滬寗合同初發現。南中土夫。引爲大戚。報載尹中書致蘇同鄕函。首發其覆。常府紳士遂有聨名上書政府及投函忠告盛侍郎之舉。時同芳方引疾里居里中長老。駴汗相告。浼駴與屬稿之役。爲與聞路事之始。繼而海上紳商。及京朝達官。亦聨名請派滬寗監督。 
同芳時來海上。得預末席。議上格不行。是爲蘇省。人民對於政府第一次之請願。次年丙午二月。同人又發起蘇嘉路線（發起時僅有蘇嘉之議在汪君甘卿座）繼因兼規畫北綫。定名蘇省鐵路公司。其時進行之方法。頗有條理海上紳商。氣誼團結。發起伊始。旬日之間。簽名投貲在一百萬以外。京朝達官。亦鑒於曩年爭滬寗之不獲。相與恊助。又農工商部初設。朝廷壹意振興實業。會浙公司已奏准成立。是年閏四月蘇路奉商辦之旨。是爲蘇省人民對於政府第二次之請願。蘇公司成。立是年九月開 
 
 
 

Page 3

 
 
第一次股東會。十二月鐵路開工。又次年丁未八月而蘇杭甬之風潮作。於時蘇浙兩公司因連接派員到部。部任幹旋之電。十月兩公司先後開股東臨時會。公推代表是爲蘇省人民對於政府第三次之請願。今者代表尙未蕆事。昨開股東常會。除照公司定律。選舉職員。修改章程各條。經公决可否緩急外。其集矢之點。仍在滬杭甬問題。同芳在旁聞之。欷歔欲絕。同爲股東。休戚利害旣相共。則此篇之解釋。非爲鐵路。爲江。蘇也。非爲江蘇。爲中國也。則試舉當日股東所發之言。以個人之見而解釋之可乎。甲之言曰。今洋欵已借矣。洋工師已聘矣。南綫斷送。而殘餘之北綫。亦不可恃矣。其語氣甚激烈。而語意則近消滅。則將解之日。洋工程師之不能去。代表來電。亦引爲疚心。故於郵部存欵章程中。復以雇工合同限制之。其拘束力之有無。全視此路總辦之手腕。而較之並無雇工合同限制章程。如滬寗如津浦。則固差强人意也。諸君得母疑此言爲辯護乎。則滬杭甬總辦之問題。同芳亦著論以爲拘束之不易矣。顧試問激烈派諸君。將以激烈而消滅乎。抑由激烈而進行乎。如其消滅也。則從前力爭滬寗何嘗不激烈。顧一格於部議。而萬口齊噤。一籌莫展。僅僅以江蘇人欲監督江蘇鐵路而不可得。滬寗剝膚之痛。尙未有窮期。亦安用此激烈爲如其進行也。則從前種種非。譬如昨日死。將來種種是。譬如今日生。苟有一意之存。則醫藥之施。斷不忍决其無效。且公司旣係部撥存欵。而十年以後本可一次清還何妨實行此存欵二字部以欵存兩公司兩公司即實存此欵。而不必有絲毫之挪動。蘇浙人民仍以商股辦路。在未得部款以前兩公司本未形其不足則旣存部欵以後兩公司亦不必拾其唾餘十年以後。以部欵還部。而滬杭甬路綫。仍爲我蘇浙兩省一片乾凈土。豈不大。快是說也。諸君得母又疑以和平爲解釋。故爲公司作調人。乎則正告之曰。公司者股東之公司。非於股東外别立一公司也。試爲一淺近之比例。公司猶舟也。股東舟中人也。股本者載舟之水也。舟之進行。恃有舟中人尤恃有載舟之水設舟中人慮其舟之擱淺將爲盜者所得不竭力浚水之來源。但咎其舟所向之輒阻。欲從而焚之。此舟中人乎。吾恐即不與之俱。熸而盜亦尾其後而擒之也。今之以消減主義。自號爲激烈派者。皆焚舟而甘爲盜擒之類也。故江浙兩公司圖存之計。莫急切於廣集商股完全爲自築之路。較之去年代表入都時。更應踴躍。蓋即此一綫。圖存之生機。已非彼不主張舉代表者所能倖獲。不然。二辰九之事。迅雷之下。但見失箸。此激烈派必持進行主義。吾敢斷言者也。此應解釋者一也。未完專電 
[電一（廣東）]  
　　粤商組織大貨塲仿製洋貨集資踴躍已成巨欵 
[電二（廣東）]  
　　商民近日氣憤稍平現專注意製造工藝一事以儲抵制實力 
[電三（北京）]  
　　提署自拿獲革命黨二人後防有潛匿密查各客棧寺廟 
甚嚴 
[電四（蕪湖）]  
　　黨案牽涉之皖省二標一營兵士徐本固己在舒城查獲昨日到蕪今日（二十九日）乘江孚輪船解省 
緊要新聞 
[認購津浦鐵路債票蘇州]  
　　前日津浦鐵路督辦呂大臣咨郵傳部略謂津浦鐵路出售債票現在中國招商購買售價九十二磅十五先令分四期交付如照合同十三欵中國國家定購須在二十三日以前照會英德兩公司云云郵部陳尚書接咨後當即電詢直隸山東江蘇三省督撫每省能否認購若干即日見復以便照復呂大臣轉照兩公司現蘇省大吏已據咨飭即籌議矣 
[江督批飭滬道籌禁租界烟館南京]  
　　滬道梁觀察近以上海城廂内外烟館去歳一律禁閉唯租界烟館自前升道一再照會商禁未見實行致令此禁彼開若不及早籌措恐華人不能滌除舊染貽患無窮業將大槪情形繕具節略禀呈江督當奉午帥批示云上海租界烟館迭經瑞升道照會商禁迄未就範今該道苦心經畫己得納稅地主之多數贊成如能議决使租界各煙館一律限期禁凈庶足以廓清煙害令民自新仰即隨時籌商務期見諸實行是所厚望 
[梧州禁米閙事廣西]  
　　梧州因禁米事米商毆傷耆民大動公憤茲將來往電文彚錄於左 
[梧州總商桂撫電]  
　　梧州總商會協理蘇智邦電禀轉據横州南 
 
 

Page 4

 
 
鄕貴縣東津大横江等埠各商號投稱去臘底在上游販運榖米三百餘萬沿途已全納統稅因水路阻滯到梧稍遲適值封江今年梧州下關不准放行惟此米起運則在封禁之前有統稅票日期可據且資本俱由東匯銀轉來如不准東行在梧又無承受勢必匯欵無交至多窒碍時值春雨連纒更易發壞血本旣虧閉歇立見懇飭梧州下關將該米榖放行以後所到米船不得援以爲例效叩 
[桂撫覆商會電]  
　　梧州總商會蘇恊理效電悉横州南鄕貴縣東津大横江等埠所運榖米三百餘萬果係在示禁以前起運自可從寛准其放行已電梧州關道查明酌辦撫院皖 
[梧州紳民禀桂撫電]  
　　行營撫憲鈞鑒梧商藉電影射運米七百餘萬出口名爲上游榖米大半本埠囤積梧米立罄人心驚惶乞迅賜電嚴禁以顧民食近切待命梧州闔城紳民謹叩效 
[梧州紳民禀各憲電]  
　　行營撫憲桂林藩臬憲鈞鑒下游扯米太多前經周紳之濟電請封江商人添運七百餘萬出口奉道府憲核准酌去四百餘萬縣憲堅執一律放行商人籍勢鼓衆念五酉刻到鐵路公所閧閙戌刻復有癀源泰蘇亞盈等糾率數百人到周紳之濟家打爛門扇踐傷耆民吳亞初紳民共憤乞電飭嚴究公禀郵遞梧州紳士梁廷棟曁五十三人耆民二十二人等公叩宥 
[梧州紳民禀行營電]  
　　行營撫憲鈞鑒梧埠榖米下游牽扯太多米百觔價漲五員六向所罕見確查下關去年祇冬月榖米出口已三千六百餘萬現奸商更紛紛電各埠赶將囤積運去人心驚惶乞恩立賜封江以保民食迫切待命梧紳周之濟等叩禀歌 
[藩臬覆梧州官紳電]  
　　馮觀察鑒志守錢令裘潘令梁紳等宥電悉前據府縣電禀禁米出口以衛民食旋據梧州紳民公電請禁業李撫憲電准並經統稅總局電示在案茲電稱商人添運七百餘萬夤圖出口莊令違批堅請放行廣源泰蘇亞盈等糾衆滋閙鐵路公所打爛周紳之濟門扇擊傷耆民並吳亞初如果屬實亟應拿案嚴懲至禁運出省奉電批後下卡有無擅放情事並希查復志守即傳知梁紳格叩藩感 
[奏陳雍和宫失火情形北京]  
　　步軍統領衙門會奏雍和宫行宫内下戒於火延燒房間情形奉旨知道又禮部奏雍和宫東書院大和齋不戒於火延燒殿座房間請將值班栢唐阿達林康等交步軍統領衙門嚴行究辦其該管堂官照例察議兼攝司員由該衙門議處奉旨依議茲將當日被毁情形附錄於後上月二十日午後八點鐘起火被災者係本廟長處之後大和齋行宫房約有三十餘間經消防隧及同安水會永濟水會永濟南局各廳區左右翼鎗隊等處紛紛赶至施救民政部步軍統領衙門各堂官均至火場至一點餘鐘方始救熄按雍和宫内之大和齋行宫在正殿之左搆造裝修極爲美麗每遇列聖致祭地壇之日爲駐蹕休息之所殿内所列之器具玩好陳設字畫等均有廣儲司册檔可稽所損聞甚巨云 
三誌辰丸案結後之狀况 
[自治會勸弗暴動傳單節錄]  
　　二辰丸事表發後我同胞人人痛憤特於十八日開國恥紀念大會泣血同盟决定用文明對待之策是日各街坊皆掛白誌痛此後惟有萬衆一心堅持第一次會議第六條辦法將本會調查日本輸入工商品各盡個人文明自由對待如有見利忘義甘犯不韙者我同胞定當互相勸誡隨時激勵其國恥之心如其人始終怙惡不悛則直是行同禽獸不齒人類原可置之不屑敎誨之列切不可因此激成暴動以致妨碍治安且我國現值微弱各同胞祇宜忍辱負重以待事機之至若憤激過度授人口實勢必藉端要索損失益多快一時之意貽無窮之累甚非今日開國恥紀今之本旨也我同胞共切記 
[澳州華僑抵制日貨]  
　　字林報載二十八日東京電云澳州雪梨埠已决議抵制日貨曁日本商店惟此事究能實行與否尙未可知 
[辰丸擱淺原因]  
　　日輪第二辰丸釋放後二十日上午十一點鐘即由黄埔附近開行赴港致下午四點三刻鐘駛至急水門近處忽然擱淺據船中人稱船主因病留省現祇由大副及一帶水華人駕駛前來該船旋於晚間約十一點鐘已得浮起駛入香港停泊 
[日人對付自治會之措詞]  
　　粤商自治會昨接到一日本人須藤來函自署由香港鴻安棧寄標題爲與廣東自治會求其反省之書内多恐嚇之詞并以日俄戰爭及日法協約日俄恊約各事以保全中國領土爲已德其函通體用漢文叙次頗不明瞭大旨謂開紀念會足令其國生惡感情又謂排彼之工商品足使其一部份之國民陷於窮困 
[梧州致自治會電]  
　　二十一日下午粤商自治會接梧州來電云粤商自治會鑒辰丸案結咸動公憤文明對待極表同情辦法候覆梧州國民義務所馬 
江浙防匪彚聞 
[紹府請兵防匪]  
　　紹興府孫守續禀箥憲文略云本年二月十七日據嵊縣馮令禀報（禀詞略見昨報）嵊匪蠢動情形常經具禀密陳在案前情是否的確雖未可知而未雨綢繆庶可有備無患應請派營扼要嚴防以免疎虞而期鎭攝除電禀並飭該縣會同凌管帶嚴加防範外理合據 
 
 

Page 5

 
 
情轉禀 
[梟黨供認購鎗]  
　　何明山趙雲生兩梟經松江華亭縣張令疊次研訊供認入帮爲梟不諱昨日復訊何明山供梟中所用鎗械約去年十月二十左右托上海某人買就運送至澱山湖交割餘則未有確供 
[嚴查汛弁通匪]  
　　瑞督辦通札道府略謂梟匪通同土棍皆由各該處汛弁包庇所致仰各飭縣將各鄕鎭汛弁有無通同濟匪情事一併明白密禀以憑拿究 
[嚴催舉辦團練]  
　　瑞督辦以各處梟匪滋擾曾飭各屬舉辦團在案茲查得蘇松太各屬廳縣並不實力籌辦以攻近日搶刧之案較前更多爰又嚴札催辦謂若再諉延定卽查参云 
[調師駐防要隘]  
　　瑞督辦以楓涇等等處梟匪雖已擊敗深恐死灰復然因飭飛划前旗何嘉祿遴派前領哨孫福保率領所部鎗船十號駐紮楓涇又飭蘇捕水師閃國賢派右領哨劉文德亦率所部師船十艘駐紥俞匯塘嚴密防堵以靖梟患 
[札委三營分統]  
　　震澤武進士副將徐人熊現奉瑞方伯委當上游江巡徒陽等鹽捕三營分統之任已於念七日奉到委札 
[徐州府緝拿匪徒]  
　　徐州府田庚電禀各悉云遵奉督憲電飭前赴碭山等縣查察匪徒訪獲馬金玉一名嚴訊尚無顯然惡跡現正押究沿途麥苗暢茂地方安靖堪慰憲厪 
[委辦海屬營務處]  
　　江督端午帥以淮北海屬一帶爲私梟出没之所防務緊要爰札委代理海州直隸州謝元洪兼辦海屬營務處以資聨絡已分别札知水陸緝私等營會商辦理 
西報譯要 
[東省貨物輸出問題]  
　　字林報北京函云東督徐世昌近電外務部度支部云哈爾賓日俄兩總領事昨謁關道稱有日俄商人欲將東三省之麥及材木運往日俄兩國請即准行等情查哈爾賓麵粉廠甚多華官實無權力以禁止洋商販運麵粉至外國似以酌抽釐金關稅准其出運爲是如遇年歲不豐出産不多之時即可禁止販運至於材木一項目今日俄兩國仍在採代托名供給南北滿兩國陸軍中之用而實則運至日俄韓國等處華官亦無權禁止故亦擬照麵粉一律辦理中國抽取稅金以應東省一切興革之用又云俄商於俄歷正月二十三號之前所購豆榖等貨須經過滿州里及胡昌（譯音）之中國稅關曾由俄總領事發給執照請免抽稅一事已由哈爾賓關道及俄領事商定此項免稅單至俄歷五月二十三號爲滿期此後俄商所購貨品須照北滿關稅章與他國商人一律繳納 
[再記唐紹儀近况]  
　　字林報又云東三省交涉須俟新俄使到後方可與唐紹儀開議聞唐已奉命與日使討議建造新法鐵路問題外部現已通知承造此路之英國公司謂中國目下尚不能建造此路又聞唐之眷屬不久亦將來京可見其無回奉之意或謂唐將簡爲稅務處會辦大臣鐵良因政府簡派那桐故已奏請開去差使徐世昌近有奏摺甚長說者謂滿州將大有更動云 
[西報論推廣上海租界事]  
　　字林報云西歷一千八百九十九年推廣租界之舉凡知租界中人口增進之速率者皆當深明此舉爲暫時疏通租界擁擠之計今上海一埠商務之優勢與地方之重要後此必年甚一年滬寧鐵路工竣以後關係更巨就今日社會情表而論當求汽以擴張之策斷不能拘束於此窄狹之地界而阻　租界之發逹也租界以人口擁擠故居民多有驅至租界外曠野之地而另成市鎭者即如寳山縣　之地價現已日見飛漲設此等地方通以平坦之道路益以完善之警察以及電燈衛生之設施則此口岸之紥盛必將更盛讀者猶臆北河南路擴充地叚之情形乎當歸華官管理時頗爲衆人所毁雖屢向滬道籌議而終未見增進改良之效其鄰近一帶竊盜横行賭風甚熾亦可以證租界附近各地之多爲下流所歸矣迨一千九百年此地始列入租界内當年租界有五千六百十八英畝之地計有中西人民三十五萬二千零五十人約計每一英畝得住六十二人去年增至五十二萬三千人每一英畝約須住九十三人較一千九百零六年時人口已增四萬七千人之多若凖此推算則五年以後人口必將增至七十五萬八千七百之數而每英畝須住一百三十五人矣今以上海之人口地而與他國口埠比較之如下方 
（人口一千九百○七年）地面積畝數每英畝容積 
上海五二三七○○五六一八英畝九三 
英國利物浦七四○○○○一七七九二四一六 
英國孟采斯德六三七○○○一九八九三三二○二 
英國巴斯登六○二二七八二四六一三二四四七 
觀此表以上海之人口爲比例則至少應得一萬二千英畝之地較今地面當二倍有餘且觀上海一埠每年添造房屋爲數固不少每屋居人之數亦日見增加觀下表可見 
一千九百年一千九百○七年 
每屋西人人數四一六五八 
每屋華人人數六八八十一○一 
上列數目就華人居室之窄小者而論已爲極高之數夫統計表容有不實之處今且舍統計而論則所以急應擴張租界之理由亦有數端焉其首要爲衞生問題按照一千九百零七年工部局衛生官報告有謂租界以外不合衛生者甚多殊於公衆之康健碍有故租界與邊界之間當有一英哩廣之曠地以爲間隔若爲保全公衆衛生起見更宜將虹口後面最不講求衛生之地圈入租界内畫清界線其自蘇州極北轉灣地方以至楊樹浦與今租界接壤地方之境界包羅虹口之公共遊息場其地於保護衛生之道亦楫有關係者也 
次就關於治理上言之則此擴充租界之舉可以免　部局與寳山華官之不和且其隣近建　之事可以得工部局之監察據工部局工程師之意謂現在租界當擴充三倍若爲北四川路北河南路直北居民之利益起見更宜將該處馬路新建游息場靶子場等一併圈人租界則該處居民之生命財産可得適當之保護而警察電燈衛生等事皆可歸工部局管理　昔日磋議推廣租界之事延至四年之久而始就緒今欲以更廣之地刊入租界自非經數月之磋商不能議結者也（下略） 
按西報之之如此我華人應　急所以對付之策及謀所以整頓租界外自冶之法非然者則他日之上海將盡入於西人勢力範圍之下矣我上海之士商官紳亟註意之 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[度支部奏揀補增設承政廳等處郎中各缺摺]  
　　奏爲臣部增設額缺揀員擬補恭摺仰祈聖鑒事竊查臣部改補各司員缺摺内聲明添設各缺擬請作爲臣部酌題之缺不論滿漢亦母庸歸入輪補班次具擬補人員由臣等遴員擬補等因於光緒三十三年十二月具奏奉旨允准在案查臣部所設額缺除奏明改補外尙有承政廳參議廳郎中各二缺承政廳參議廳員外郎各二缺漕倉司主事一缺稅課司主事三缺未經揀員請補即作爲臣部新增酌題之缺自應遴員擬補以備任使查有筦榷司員外郎晏安瀾制用司員外郎管象頤堪以擬補承政廳郎中又軍餉司員外郎多誠候選道奏留郎中上行走陳錦濤堪以擬補參議廳郎中又奏留補用員外郎錢承鋕田賦司主事董玉卿堪以擬補承政廳員外郎又金銀庫主事徐敬立制用司主事谷如墉堪以擬補參議廳員外郎又候補主事李蘭馨堪以擬補漕倉司主事又奏留補用主事王璟芳候補主事方鑄蔡鎭藩堪以擬補稅課司主事以上各員皆係臣部得力司員以之請補增設各缺與臣部前次奏案相符如蒙兪允即由臣部出具切實考語咨送内閣由欽派王大臣照例驗放並知照吏部註册再此次擬補參議廳郎中陳錦濤現赴美國購買印刷機器擬補參議廳員外郎谷如墉辦理庫倫銀行擬補稅課司主事方鑄現在出差均應俟回京後再行補送驗放至以後此項新添員缺永遠作爲臣部酌題之缺不論滿漢如有缺出仍擬定正陪咨送内閣騐放以歸一律所有揀員擬補增設各缺緣由理合恭摺具陳伏乞皇太后皇上聖鑒謹奏光緒三十四年二月十三日奉旨依議欽此 
[度支部議覆柯逢時奏稅局從緩裁撤請定章程摺]  
　　奏爲遵旨議奏恭摺仰祈聖鑒事内閣鈔出督辦各省士藥統稅事宜柯逢時奏遵照部議土藥稅局從緩裁撤請飭妥定畫一章程一摺光緒 
三年十二月二十日奉硃批度支部議奏欽此欽遵到部臣等伏查土藥統稅由八省而漸推各省一切開辦章程先據該督辦議細釐訂經財政處會同臣部覆加考覈奏准通行即間有變通亦由該督辦隨時奏咨立案現惟東三省新疆尙未推廣其餘各省均按統稅定章一道收清槪不重徵商民稱便惟原議以鴉片流毒甚廣寓禁於徵首注重於整頓本銷開辦以來江皖晋豫等省辦理頗著成效本銷稅項足敷額撥陜西甘肅現亦自籌辦法無須部局撥欵獨川愼兩省變通出口稅章於本銷一項專藉口於零星散處無可稽查現當禁烟令嚴而川愼產數尤多亟應欽遵諭旨各飭所屬切實辦理不得仍任民間自種自吸漏納稅項致失禁徵並施之意且本銷稅則經臣部於上年十一月奏准得以隨時隨地酌量變通並以其稅項所入以一半解部以一年留歸本省此非特有裨川滇餉需並裁種販賣吸食各項亦得藉以稽查此川滇本銷之應另籌辦法也此外若浙省產土多在温台因民風刁悍私販横行地方官置不過問致稅項竟成無著閩省則部局旣收土稅司局復徵膏捐稅與捐劃分爲二顯與統稅定章不符查閩浙兩省額撥之欵共祇數萬果能切實整頓其收數奚止倍蓗應由該督撫督飭地主官設法稽徵准其於本銷稅内每擔按照該省原徵科則撥還不爲限定額數至東三省新疆目前旣未開辦凡東三省新疆運入内地之土未貼部局照花者應由第一關卡照章每擔徵統稅一百兩並經費十五兩其各省運往東三省新疆之土凡已貼有部局照花者一槪不得重征其餘若鄂湘贛粤諸省產土亦屬不少現旣奏詔分年减種並令查明烟畝應即一律各飭所屬實力奉行不得恃有部局撥還銷稅即置本產於不問該督辦原奏謂禁烟一事要在實查畝數以爲按年遞减之根即爲按年征收之據洵爲扼要辦法况現當銳意禁烟稽征尤不容鬆懈應請飭下各省督撫轉飭各司局會同統稅分局認眞辦理不得稍存膜視倘有地方官奉行不力即由該督辦指名嚴參請旨懲以重榷務而儆玩泄至該督辦所請妥定以後章程資 
 
 

Page 11

 
 
原定統稅辦法已甚周詳其有應行變通之處統俟臣部所派司員調查回京後再與該督辦妥籌辦理所有遵議緣由謹恭摺覆陳伏乞皇太后皇上聖鑒謹奏三十四年正月二十三日奉旨依議欽此 
分類新聞 
政界 
[督批長寗鉛山吏治之玩忽江西]  
　　江西長寗縣近將清理各屬詞訟監獄情形禀報江督察核當奉端午帥批斥云查清理各屬詞訟監獄係上年十二月内經本部堂特札飭辦嗣于去年五月内又抄單通飭各屬詳細查明禀復各在案乃該令并不專案具禀輙于申賚詞訟月報册内片紙空文含糊了事况監獄及習藝所更係欽奉諭旨飭令改良興辦該令旣自四月到任何以遲至今日始稱籌欵興辦無非一禀塘塞仍將高擱置之也似此任意抗違實屬溺職本應撤參姑寛記過二次以示薄懲仰西臬司移會藩司註册飭遵仍飭赶緊遵照各前檄將延未審結之上控自理各案迅速訊結監押各犯立即分别詳辦母任延案監押所有監獄習藝所并勒限赶緊籌辦一面將遵辦情形據實專案禀復母再玩延致干參處又批鉛山縣禀云查前據該前縣朱令炳光禀呈監獄改良情形當經本部堂批示奬勵并查核繪圖以該監房南面有窻而北面無窗地板之下各墻脚均無氣洞且祇有故犯出屍之門并無病犯養疴之所至春日有無藥薫夏日如何澡浴衣粮有無的欵官醫曾否專設禀内均未叙明批司飭令遵照辦理禀覆核奪并由司通飭各屬一體遵辦具報等因印發在案不獨西省各屬并未遵辦具報即該縣亦未遵辦禀覆殊屬不成事體查該令係接署之員縱前任所辦事件或者漠不關心豈本部堂批示飭辦之件亦毫不介意耶足見該令玩視民瘼實堪痛恨本應立加懲處姑寛仰西臬司將現署該縣涂令家鼐酌予記過一次移會藩司註册飭遵仍嚴飭該令遵照前批迅速辦理禀復核奪一面通飭各屬一體遵辦其報倘再玩延即由司詳請撤參不貨（子） 
[江省改設各司變通辦法北京]  
　　東督徐世昌片奏略云江改設各司變通辦理疊經臣等奏明將原有將軍衙門戶工各司曁印務處銀庫司分别歸併在案又刑司亦經奏明師併裁判處辦理現在新設各司均已奏飭赴任刑事亦歸裁處辦理自應將從前各司處額缺陳明分别裁改俾昭整齊計共裁判撤理刑員外郎一缺理刑主事一缺管檔主事一缺其銀庫主事一缺應查照東三省官制改爲度支司六品庫官又裁無口級筆帖式九缺九品筆帖式二缺額外筆帖式十七缺所有裁缺各員均以對品分别歸部選用其各該員未改就以前仍請給予原俸如原有升階者並請按照升階辦理以示體恤等語奉硃批覽 
[華婁實行編訂門牌松江]  
　　華婁兩縣奉蘇藩端方伯札辦保甲清鄕擬先由清查戶口入手現城内已飭董保查明共二千七百九十三戶製就藍地白字門牌編列號數挨戶懸訂共二行零三十號（内如兩戶同居祇釘一號）南門内有歸婁縣轄管者共九十九戶計需門牌七十三號（金） 
[常德警務彚誌湖南]  
　　常德府警府警察同所有各警兵多係隨時招募人類不齊日前有郡城某姓被竊報縣請勘旋爲某快役探明賊蹤並起獲原贓一併帶案訊知該賊爲警察第四處巡勇即由該縣移送到局該局坐辦王别駕以警兵職司偵緝今反以作賊被人緝獲例應加等治罪立予笞責一千板卽行斥革又郡城某姓日前演唱花鼓淫戲外間僉稱警兵受賄不予查禁各紳商以警兵如此腐敗擬將警捐一槪停繳關道周鏡如觀察訪悉後即飭武陵縣查詢該警兵爲何人所派須治以應得之罪旋即查知爲第四處某伍長所派當將該伍長斥革並將警兵從嚴懲處（亦） 
[拒烟會請撤膏捐董事蘇州]  
　　蘇城包辦三首縣烟膏捐之董事郭廷楨因假冒知縣招摇勒捐經廣蘇豫三帮土業膏舖公禀控告請撤去董事等情已記前報茲悉蘇城拒烟總會同人亦以該董壇出告示招摇勒捐商民大受其害又聞該董暗囑各膏店准各設一榻一燈似此情形恐鴉烟無禁止之日旋經該會會長姚清溪君邀集會員於前日在中街路本會事務所開會集議辦法業經議定由會具禀各大憲請撤銷董事嚴查私賣烚吃並假冒知縣等事不識上憲若何辦理也（禾） 
交涉 
卡員電詢日商運花辦法杭州 
　　餘姚釐卡委員苓兆鴻電禀杭州釐餉局云日商史星農花衣已過卡一千二百餘包均查驗總單放行現到五十包有牌印無總單應如何辦法乞電示遵（元） 
[中日又生交涉奉天]  
　　奉天海城縣東三百里之山城子地方近有日本商民多人逗遛該處日前公舉代表四人至奉天日領事署訴稱中國官以兵力迫害有四十人大受損害等語現日領事已與中國官吏交涉矣（爲） 
軍界 
[桂撫電購輕機快砲廣西]  
　　桂撫日前電致粤省善後局代購快砲以備軍前之用現由該局已向逸信洋行訂購輕機快砲每尊英金一百零七磅其餘彈子彈盒器具等件均不在内聞此砲口徑係配用八米釐密達無煙彈子云（甲） 
[誮送江北徵兵鎭江]  
　　江北提標在湘卾等省徵集各兵日前乘輪抵鎭周德標總戎恐該兵等逗遛生事當即代雇划船十數號護送至瓜洲口門交江都縣轉送北上（射） 
[咨請照料募兵過境安慶]  
　　督辦湖北鐵廠盛大臣以萍鄕煤礦地處山僻伏莽堪虞現值鄂軍撤防急須自行招兵以資保衞當派巡警副敎習千總楊九龍前赴河南固始安徽蒙城毫州等處各招警兵一百名運回萍鄕認眞訓練業已咨行皖撫請飭沿途各州縣一體照料（賢） 
 
 

Page 12

 
 
[陸軍管帶易委武昌]  
　　卾軍第八鎭二十九標步隊一營張管帶長勝現因患病禀請開去差使當奉張統制彪札委陸軍三等參謀官何錫蕃前往接管音 
學務 
[改設藝徒學堂湖南]  
　　湘省武陵縣師範傳習所現由邑紳公議將師範停辦改爲藝徒學堂藉此振興實業所有改辦章程刻已規劃京緒禀請各當道批示立案（亦） 
[附設女學速成師範湖南]  
　　常德府丁紳偉丞主政於前年創辦蒙養院頗著成效今春擬改良辦法酌收學費推廣缺額并擬附設女子速成師範一所以期振興女學一俟組織就緒即當廣告招生（亦） 
[請追吞蝕租榖撥充學費江西]  
　　江西高等農業預科畢業生陳守眞擬追蠧役呑蝕租榖興辦學堂禀奉提學使批示去據禀芧店三排境内遺有府租一欵共計四百餘石多年爲蠧役呑蝕　經陳鳳書禀府派查候仰贛州府赶速查明具復至此項租榖查明後應撥歸何項學堂並仰該府酌情辦理該生應即聽候澈查核辦可也（因） 
[重舉敎育會正副長常州]  
　　武陽敎育會前舉楊君芝亭爲會長劉君伯中爲副會長近因劉君已赴廣西楊君亦一再辭職學界中人現特重行開會選舉屠君元博爲會長惲紳北生副之會計庶務各職員俟提學司批定正副會長後再行選任）木（ 
實業 
[委員查勘廣德煤礦安慶]  
　　廣德州屬牛頭山等處煤礦有候補知縣鄧星瑞擬集合資本專雇土人用土法開採禀請江督核示端午帥以此項礦産應由官籌款開採故特札委礦政局總辦翟觀察前往勘明籌議核辦一面咨明皖撫請即查照（孔） 
[大逹公司推廣航路鎭江]  
　　通州大逹小輪公司現擬推廣航路添置小輪四艘分駛揚州興化鹽城邵伯等埠業已禀請鎭關道轉飭沿途各州縣照章保護（射） 
[調查紗布滯銷原因湖北]  
　　湖北織布紡紗兩局所出紗布向惟川滇黔湘各省銷路尚暢近又不知何故忽然阻滯該局總辦鄒元汴觀察爰派府經歷陳紹炘先往川湘兩省調查原因以便設法整頓）音（ 
雜記 
[飭拿故令家屬厦門]  
　　厦門廳近奉省憲通飭緝拿前署泉州惠安縣居鏡生大令家屬謂該令署事數月虧用公欵四千有餘現雖已故亟應嚴拿居令家屬賠補以重公帑）夏（ 
[鄂縣飭府迅理訊案武昌]  
　　趙督批職商恒源呈云兌條旣有該號戳記當周稚圭執條赴該號照票時旣知是假應即鳴官察究何以隱忍至今直王案經府訊乃謂戳記係李杰所造乎此案非封質不明李杰係在官人員前經常振咳周稚圭呈控代捐官照不寔批飭江夏縣傳訊在案仰武昌府迅傳李杰及一千人証集訊質對務將確情詳報核辦 
[文廟工程未决議之原因北京]  
　　文廟升列大祀興修工程現估定十八萬有零因樽節經費擬正殿仍用七間之制去歲已覆奏茲聞爲某相國力主孔子旣升列大祀則正殿必宜九楹且殿外丹墀級必宜三成中三出陛之議方與定制相合惟限於地勢狹隘不易擴充且興修之際必致損傷栢樹而殿前樹株前曾奉列聖明諭不准損傷尤湏加意保全是以承修者幾經提議實無兩全之法故至今尙未决議（也） 
[禀控覇佔洲地安慶]  
　　懷寗保嬰二號官洲經前任安慶府龔守札委陳令會同該縣前往勘丈在案現查該洲地溢出蘆地八百餘畝東灘接生數百畝素爲該地紳士所覇佔以致應納覊莊租課任意高下業由洲頭丁某禀控皖撫請爲查辦）孔（ 
[胡革撫由籍來鄂武昌]  
　　天門縣已革山西巡撫胡聘之中丞於廿二日由籍來鄂謁見趙次帥密商要事聞擬出鉅資在漢上經營商業 
[匪犯無須解府九江]  
　　樂平縣近因拿獲巨夏病意之子匪犯夏大輝夏細輝二名特具禀贑撫應否解府訊辦奉批謂匪子夏大輝等於該匪首夏病意糾衆拒抗官兵果否知情仰按察司即飭研訊確供按律懲辦如果始終狡展可提現犯唐墻水等質訊自可不必解府并即知照 
清談 
[上海之租界]  
　　今日西報論推廣上海租界一事。關於中國主權甚大我華人亟宜注意者也。其要點一在租界居民日衆將有人滿之慮。一在租界外各地之不講衛生。一在租界外華官之不善治理。此三者皆我華人所宜自省者也。使租界外華人能早日開闢商場。整頓商業。則何至盡驅入於租界。而租界何至有人滿之患使租界外華人能將地方衛生。早日講求。則何至貽外人以口實。使租界外華人。能將地方自治早日辦理。則何至授外人以覬覦。思及此而我華人所以對付之策。有所着手矣。 
雜著（來稿） 
[四書新酒令]  
　　松郡友人某。風雅士也。戲以四書成語。編成酒令。記者喜其新頴。亟錄於此。以供一粲。 
[父父子子]  
　　五代同堂者飲 
[三代共之]  
　　三代同堂者飲 
[父母具存]  
　　具慶者飲 
[兄弟怡怡]  
　　兄弟對飲 
[姓所同也]  
　　同姓者各飲一杯　 
[親親也]  
　　有戚誼者各飲一杯 
[必得其壽]  
　　年最尊者飲 
[後生可畏]  
　　年最幼者飲 
[伯逹]  
　　有兄出仕者飲 
[父爲大夫]  
　　父曾出仕者飲 
[作新民]  
　　新得子者飲妻有孕者陪飲一杯　 
[娶妻非爲養也]  
　　未得子者飲 
[河東凶]  
　　懼内者飲 
[我丈夫也吾何畏彼哉]  
　　自稱不懼内者飲 
[窺見室家之好]  
　　妻妾曾爲同席所見者飲見同席妻妾者陪飲一杯　 
[愠於羣小]  
　　娶妾者飲 
[有私淑艾者]  
　　有外遇者飲 
[不知子都之姣者]  
　　貌美者飲）未完（ 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（五）]  
　　顧此雪蘭者。日日聞克洛夫之語。乃不解其命意之所在。第竊笑此無識之克洛夫。何以崇拜佐克。至於極他。此至可厭之男子。又具何能力。而能令克洛夫崇拜至於如是。充雪蘭之意者。殊不料此兩人乃欲以己之一身。爲售賣之商品。即克洛夫與佐克。亦殊不料。謀事之不就。以爲此一柔婉之女子必。無抵抗之反動力。第聽其運動而已。 
一千八百九十七年之三月三十一號。克洛夫之邸中。乃開一絶大之跳舞會。倫敦之著名紳士。以及世家貴族之婦女。莫不爭先蒞止。廳事之内電燈之光線熌爍如天上之明星熠燿不定映射諸人之視線摇摇然作白色。披霞諾之節奏鏗然間以男女諸人之笑語。高低競作。幾不辨爲何人之聲浪。燈光之下。忽見一肥短之紳士。面目擁腫。行步至緩。過一少年女子之前。立闢其吻。出言之聲浪至低。似有祈請之狀態。此少年女子者衣一跳舞之禮服。胸臂皆袒。膚色之潔白。乃與胸前之鑽石。兩相激射。燁燁有光彩。諸人之視線。皆集於此少年女子之一身。注目不瞬。女子聞此紳士之語。殊不應。立摇其首。紳士女子之狀態。乃力縱其步。近此女子之身畔。喋喋不已。狀至可厭。女子立變其色。疾聲謂紳士曰。喬治先生。請恕我之無禮。吾實不能曲徇喬治先生之請。即先生怒我者。吾聽之 
噫此女子何人。海倫伯爵之愛女。而克洛夫之妹也。紳士何人。蘇格蘭銀行之主人佐克。而欲求婚於雪蘭者也。佐克不知雪蘭之與已。乃絶無一毫之愛情。故授意於克洛夫。令其開一跳舞之大會。而已乃藉此可與雪蘭同跳。以爲請婚之介紹。詎知雪蘭之爲人外貌雖似柔婉。而性情之嚴厲非常。經佐克兩次之陳請。而雪蘭冷然不顧。佐克旣聞雪蘭之語。乃大憤懣。加肺腑之間。驟中至冷之冰雪。不得已。别求一相識之女友。與之司舞。而時時力轉其目光之視線。以覘此雪蘭之舉動。忽見一少年之男子。年約二十三四許。從稠人中遥引其目。旋繞於雪蘭之左右上下。凝視不已五分鐘間。此少年男子者。己疾趨至雪蘭之側。遽止其步。俯首作禮。立伸其衣袋中之右手。欲握雪蘭之腕。顧倉卒之頃。殊覺其舉動之冒昧。遽力掣其手。兩手相握。屹立不動。 
本埠新聞 
要事 
[新任滬道定期接印]  
　　新任上海道蔡伯浩觀察昨晨乘火車赴蘇謁見蘇撫聞不日即須回滬定於初四日辰時接印 
[頒發傳敎約章摘要]  
　　蘇撫陳中丞前奉上諭飭將中國與各國所訂約章内傳敎各條摘要輯刊分發所屬各官認眞講習曾經札飭洋務局督辦陳道光淞摘錄十六條（摘錄條約已見上年十）一月初五日本報）呈請核定刊刻成册現本埠各官己奉頒給飭令講習矣 
[上海縣李令禀滬道文（爲川漢鐵路不借外欵事）]  
　　竊知縣近接川漢鐵路公司總理學部左丞喬由京來函并抄到禀復郵傳部說貼一紙據開本月十一日奉大部文開案查川漢鐵路集欵籌辦本以但招華股不收外股爲宗旨呈明在案開辦以來招集股欵漸有頭緒本部已得大旣情形近日外間謡傳有人在外議借外欵情事查該路息借外債與原案不符是否確係實情抑或局外之人私議希即查明阻止相應照會總理查照辦理見復等因奉此樹　查四川鐵路公司招集股本經前任總督部堂錫妥定章程據實奏明並不招集外股其辦理租股一節即係爲杜絶外股起見以民間之財辦民間之事現在旣按年付息毫無蒂欠路成之後听有大利亦必滴滴歸民錫督藏富於民之深意聖明諒之紳民之明於事理者感之海内士大夫深知辦路招股之艱難者且羣相稱羡之現任護督趙蕭規曹隨督飭地方官共維大局切實經收又復不遺餘力良由此項路政實在關係國家利害不止西南一隅是以官民合力刻意觀成此外招收官商股本皆以本國人爲限實無招集外股假欵外人之事致與原奏相背即欲變商原定章程亦必由公司詳明四川總督部堂奏奉諭旨允准然後遵行非公司以内之人所得任意更張尤非公司以外之人所得率行招攬也茲承大部來文飭令將暗借外欵之人查明禁阻樹　實深感悚除已陳明川督並分咨駐名駐寧總理切實查禁外樹稱仍一面徧告同鄕京官帮同稽查母令嗜利之徒率行影射以致紊亂奏章潛滋隱患仍懇大部咨明外務民政等部及各督撫並札知各關道聲明無論何國商人非由本公司呈明督憲定立合同准其入股並借欵者皆爲本公司之所拒絶各等因到縣准此竊查川漢鐵路關係蜀鄂兩省公益即爲西南絶大利權知縣前在南滙任内於光緒三十一年十月奉前四川總督部堂錫札飭令協辦招股事宜當即遵照奏定章程不招外股祗以囿於職守未能廣事招徠先後數年僅招過每股庫平銀五十兩者十餘股均經　時塡給股票息摺仍將股銀交天順祥號滙寄川省公司而所招之股非蘇省同寅即地方紳董皆確有根扺可查今郵傳部旣訪聞外間謡傳有人在各處議借外欵之事上海爲通商巨埠東西各國洋商駢集是否果有招摇影射之徒潛借外欵不可不嚴爲防範知縣旣奉札招股即爲公司以内之人尤不得不預爲陳明以免疑謗合無仰懇憲恩俯念川漢鐵路公司並無許借外欵之事亦不招集外股准予撰給告示以便張挂而杜　言之處實爲德便　即抄錄喬左丞說貼并陳明知縣奉札招股情形仰求核示施行 
[法領邀請紳董商議路政]  
　　西門外舖設電車軌道一事經總工程局紳董擬訂合同十餘條禀陳滬道函送法總領事核議在案茲悉法總領事以各董所擬合同尚須切實商議又恐公牘往返或多隔閡特於日前照會滬道請各紳董親至工董局會商以期妥洽現梁觀察已轉諭各董知照矣 
 
 

Page 19

 
 
[三誌租界盜案]  
　　英租界棋盤街寳德錢莊夥友劉子和被盜刀傷已兩誌本報昨日英總巡卜羅斯君偕副捕頭惠爾生君率同中西包探前往踏勘後即飭各包探每晚挨次輪流查緝務將匪黨拿獲究辦 
[電車尙須改章]  
　　聘白爾電車公司賣票人馬義堂因不明西文悮給車票被查票印人指爲舞弊由公堂訊判枷示楊樹浦三天在案詎馬妻因此羞忿呑煙圖盡昨日賣票司機等人咸有兎死狐悲之惡感相率罷工旋經該公司大班與買辦陸某偕往愚園空地上召集各人一再開導允爲集議改章始各照常登車開駛 
[驗收藥庫工程]  
　　吳淞防營徐軍門在三宫堂地方建造無煙藥庫並修理巡防各營子彈藥庫業已工竣共計工料庫銀二千另八十七兩四錢有零又洋四百七十餘元現由江督札委滬道梁觀察驗收工程確係工堅料實並無偷減昨觀察已查核矣 
[地保入將英商契地出租]  
　　英商哈華托有坐落閘北英册第六千二百六千二百零四二百零五三號契地因被流氓乞丐佔居由該商禀明英領照會公廨函請閘北巡警總局設法驅逐茲經汪總辦飭令該處分局查悉此項契地並非流氓乞丐佔居實係江北貧民搭蓋草棚惟據該貧民等訴稱按月由是圖地保收取地租故咸不允拆讓 
[格致舊院三月分課題]  
　　（策論）泰西自由二字界說與魯論民可使由之句義相印證否中西五行異同辨（算學）八綫學准理推正三角形之簡式有三一爲味比斜如任角之正弦比其對邊一爲味比斜如任用角之餘弦比其倚邊一爲味比任一邊如其倚角之正切比其對邊今試由此三式推算斜三角形之兩角夾一邊及兩邊夾一角與三邊求其餘事之公式按比例理繪圖證馭之代微積拾級卷十七第十三欵求得呷術合名式其下端有誤否試准原式詳細推演之 
[焚斃小孩]  
　　前日午後英公廨後面甘肅路孫永泰薙髮店失愼已略紀昨報茲悉共燒房屋五幢薙髮店中人慌張逃出未將樓上所臥之二歲小孩抱出致被焚斃亦可慘矣 
瑣事 
[城内]  
[禁游龍華]  
　　西門外龍華寺每届三月必召集無知男婦開設佛會茲滬道梁觀察以邇來匪徒充斥恐有人雇坐馬車前往赴會被匪搶刦除援例出示發貼該寺禁止外一面飭令縣局一體諭禁往游 
[鄕董聲勢]  
　　楊銀扣之妻秦氏去年被蟻棍戴掌朝張阿妹（即老白頭）等拐賣於南滙六灶鎭鄕民張桂金爲室楊尋見向領被該鎭董事張桂香等恃勢覇掯陳即將戴掌朝扭控縣署曾經本縣李大令訊究飭將戴收押一面飭差楊錦至南邑關提楊秦氏等到案該差奉諭前往即禀知南邑王大令派差鳳岐同至六灶先獲張阿妹帶回南署暫押復至該處將楊秦氏提　正欲帶至城中被該鎭董事張桂香帶同族衆十餘人將氏刦回該差遂回至南署禀知請將先獲之張阿妹帶回上海詎該縣收發處傳諭謂張阿妹現有董事張仁庠來縣具保已准保去給發回片一紙該差無奈遂於昨日回申禀復李大令請爲核示 
[鄕董情面]  
　　法華鎭開設烟館之姚羊羊開燈私賣刻被法華司計少尹查獲判責四百板旋有該鎭董事到署懇情從寛免予送縣少尹准之 
[示禁馳馬]  
　　一路一區巡警局昨出牌示云照得巡查巡長陳光明在陳箍桶橋見陸載昌葉洪堃沈甘如戚民新等四人在狹窄街道馳馬縱突碰撞行人實有性命之虞本　嚴懲姑念初次違犯着各罰洋二元示儆以後　再聨羣結隊乘馬疾馳即着加倍重罰爾等來往游客及居民人等母得自悮 
[禁唱淫詞]  
　　一路四區巡警局昨出韻示云演唱淫詞顯干例禁流氓攪擾實堪痛恨示諭誥誡切須安分倘再不悛訪拿究訊准爾居民即時禀陳言出法隨各宜凜遵 
[官事]  
　　福建候補道徐子青金陵同文館畢業員同知李兆麟約翰書院畢業生奉天提學使署英文譯員居世杰昨日到道拜曾禀見江西候補知縣鍾文到道禀知奉飭停辦粥廠 
南事 
[究辦妖巫]  
　　製造局槍廠工匠戴樹林被師巫何張氏哄稱能使伊家死孩復活騙去洋四十元巳誌前報茲由高昌廟局員李二尹提氏訊究判掌頰二百下將洋如數交還勒令回鹽城原籍 
[尋獲逃妓]  
　　毛炳卿控令順質店學徒吳道雲同兄正卿拐匿伊女毛金枝一案茲由周鐵生在小橋相近神馬店内將金枝尋獲扭入工程局由孫明府審訊金枝供江西人年二十一歲於十四歲時被叔父賣在毛之　婦朱陳氏所開雉妓院内爲娼與道雲認識今因彼鴇母毒虐乘隙逃出求恩成全旋由縣差特票投請帶回判候備文送縣歸案 
[毆傷竊賊]  
　　同泰藥棧出店王阿仁扭獲竊取藥料之王子明兇毆受傷由巡士拘解工程局判阿仁罰洋兩元王從寛斥退 
[交還定洋]  
　　去年潘紹珪憑木工李宏生徐小木等爲中價買大校場旁瞿姓平房十七間議價二千三百元當付定洋五百元茲因單地不符向論不交控由工程局傳到中証尹晋香徐叔眉等研訊伊等供代瞿姓失主簽字茲因其中尙有營地與前價不符情愿交還定洋求宥判限五天交楚 
[收殮路斃]  
　　製造局西栅外製銅鐵廠後面昨有一人在彼倒斃年約二十餘歲身穿布棉袍褂花緞背心頭帶緞帽脚穿鑲鞋因查無家屬即由善堂收殮 
[串呑行李]  
　　崇明木匠郁生英住居會館弄呆客棧被尹全林等串呑行李扭至工程局判尹戒責一百下飭探提到同黨追究 
閘北 
[兇毆妻母]  
　　甘談氏具禀巡警總局控被伊婿孟錫生兇毆受傷警法科員聶司馬諭候提孟訊究 
[移詢盜案]  
　　盜犯朱開眞曹勝友業經巡警局訊明尚未定斷茲因曹盜認刦揚州仙女廟某木行贓物昨已飭承備文移詢矣 
英租界 
[騙子還押]  
　　金銀河在縣控告王阿妹騙取金飾出單移廨提獲昨日解究判仍還押候禮拜四訊斷 
[幼女解廨]  
　　濟良所昨解幼女　彩子到廨請訊判仍帶回濟良所候查明再核 
[拐賣男孩]  
　　崇明婦人倪王氏探陶成郎陸長發串拐九歲男孩翠發六歲男孩翠祺一案昨由公堂提訊氏供通州人生有二子因夫在外貿易婦人照顧不週被陶成郎陸長發將二子拐賣於虹口牛皮作内請爲澈究訊之陶陸二人一味刁狡判一併移送通州訊究 
[招領啞子]  
　　捕解迷路啞孩到廨請示判留廨懸牌招領 
[串呑巨欵]  
　　德商裕通紗廠主朱稚臣延担文律師控同茂花行經理薛山樵呑没巨欵昨由公堂中西官會訊担文律師稱薛與 
李韻甫朱培甫串呑巨欵請爲澈究薛延禮明律師到堂辯稱朱培甫李韻甫均未到堂案難澈查請爲察核判薛還押捕房候傳集人証於下禮拜二再訊 
[被告投案]  
　　日商日東洋行執事佑出吉兵衛控同豐號經理田廷臣欠銀四萬餘兩昨田自行投廨候質中西官諭候訂期訊斷 
[一波又起]  
　　胡蓮卿前犯縱火案由公堂判押西牢一年在案茲已届期解請開釋又有萬泰久大等控追欠銀中西官判胡交保候禮拜五訊核 
 
 

Page 20

 
 
[公堂瑣案]  
　　忠卿僧竊沈王氏家衣服押捕房一月頑童潘天忠搶取李陸氏金闂押候提到同黨再訊田香子控陳松明劉連山竊取鈔票現洋一百十元陳劉不認行竊押候查明再訊侍者顧生揚竊洋東千里鏡押四禮拜江耀子竊魯意斯摩洋人絨毯等物押捕房六禮拜余阿四小珍子串竊衣飾押候訊究許榮梅搶取婦人張婉婉金挖耳押一月朱再郎竊范仲坤東洋車押一月過犯唐阿生潛入租界押捕房一月期滿逐出李阿蘇竊葉阿福衣服一案訊無証據交保開釋金東初劉瑞卿控項阿金騙去縐紗六疋昨日復訊判押候再訊沈銀道竊某洋人皮鞋等物押候查明訊究江北人劉阿三竊唐瑞卿元色洋紗劉供係某甲所竊判押候提到同黨訊辦美租界 
[烟鬼]  
　　前晚有銅匠錢阿福至元芳路同泰昌烟館吸烟沉沉睡去約歷三點餘鐘之久察之已氣絕身死當報捕房舁入驗尸所旋由尸屬自行棺殮 
[惡狗]  
　　工人王三子持值價十餘元之磁盆行至靶子路被十六號屋中惡犬狂噬王即驚倒盆亦跌碎旋訴知洋東同報捕房飭探櫳往查辦 
[拐子]  
　　陸袁氏失去女孩一口昨在粤婦岑陳氏家尋獲報知西探帶入捕房准其領回並着岑陳氏交出拐匪核辦 
[火警]  
　　昨日午後二點鐘美捕房對面公順里八百五十三號房屋失火焚去樓上雜物多件旋即救息 
[俄人逞兇]  
　　楊樹浦路某俄人將侍者王海榮兇毆王即投訴捕房飭令自投該管領事署控告 
[流氓相打]  
　　流氓朱阿忠在斐倫路打傷顧阿寳眼珠由一百號西捕拘獲押候送究法租界 
[拐婦還押]  
　　南洋婦人王吳氏在原籍將錢姓婢女趙四仔帶領來由希圖價賣爲探偵悉拘解公堂判將四仔發堂氏交保候函致南京問明事實再行訊核核因該氏在押多日無人保出於昨日解請復訊判仍還押候南京回信再奪 
[房客就範]  
　　小東門外永順錢莊控房客羅仁安積欠房租一百五十餘元經公堂判限三天遷出在案嗣羅知事不了願先還洋一百元其餘按月拔還業已商准原告昨請銷案聶司馬將羅申斥一番免令遷出 
[匪徒摸洋]  
　　匪徒朱有根張阿根五德寳前日在某輪船見搭客錢某悮墮艙底不省人事遂將錢身藏之銀洋二十餘元摸去事後由捕房將錢送往醫院一面將朱等拘獲解廨並將贓洋吊案判朱枷一月押改過所二月餘人各枷一月 
[烟館留賊]  
　　楊樹弄胡生泉開設之烟館因容留竊賊爲探查悉於昨日將胡及賊土金桂陳桂生陳阿根等一併解廨判胡罰洋十元王等各枷一月滿期陳押改過所四月 
[竊脚踏車]  
　　葉秋生竊郭老杜脚踏車由捕拘解公堂判押兩禮拜贓給失主領去 
國外新聞 
[抵制無政府黨之計劃]  
　　二十八日紐約電云華盛頓京城裕寗街於前星期六有以炸彈投擲者現查得係無政府黨所爲華盛頓警察現方預開萬國大會商議制勝無政府黨之策 
[誤拆美國郵件之交涉]  
　　二十八日倫敦電云南美洲威内湍拉美公使羅塞爾向威政府詰問葵拉郵局將美巡洋艦之公文擅行拆開是何理由威政府答稱此舉實係無心之誤並無他意 
[關於馬基敦問題之文件]  
　　二十八日倫敦電云英議院所刊關于馬基敦問題之文件業已發佈内載英外務大臣於西二月間所呈於各國之議列國均不贊成俄奥兩國並謂此議殊不合於時機云西三月三號英外部大臣曾有通告謂情勢益緊恐有暴動故有簡設馬基敦總督之議以上譯字林報 
[德報對於馬基敦問題之言論]  
　　二十九日倫敦電云英國各報對於英外部大臣葛雷解釋英國在馬基敦之政策頗爲讚美并謂各國拒絕此議殊無切實之理列國祇見其一已之宗旨而不顧及馬基頓之利益云 
[德相入覲奥皇]  
　　二十九日倫敦電云德國首題蒲魯親王入覲奥皇約歷半時之久旋復與外相哀倫塔爾商議諸未結問題良久始已 
[德國歡迎美使]  
　二十八日栢林電云德政府已二次在華盛頓聲言謂美國如簡希爾爲駐德公使定必歡迎故此事業已視爲了結矣 
[俄國議改革馬基頓之政策]  
　　二十八日柏林電云俄國對於馬基敦改革條議已通告列國其關於地方行政之條規甚詳 
[俄國軍艦叛亂消息]  
　　二十八日柏林電云俄國黑海艦隊中一部份有謀爲不軌情事現已拘獲多人近更得海參威來之謡言謂俄軍艦上水手亦有叛亂之事以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
　　安徽全省鐵路公司三月初一日第二年發息廣告 
本公司發息章程原定在無滬兩公司照章發給嗣爲變通辦理起見即將丁未年應付息銀悉數滙交原經手招股處代發詎已付各處迄今未將息摺盡數寄來蓋戳誠恐或有錯誤現議本年應付息銀槪由蕪滬兩公司照發即請　認股諸君先將息摺彙交原收股銀處寄至本公司俟蓋戳連同息銀一併寄還或逕由原股東直接本公司亦可恐未週知特此廣告蕪湖二街小花園上海虹口均益里安徽鐵路公司謹啓 
　　專治小腸氣立刻見功 
　　廣東彭壽堂奇藥到申 
小腸疝氣之症治藥紛紛如欲立刻見效實難其選惟本堂所製小腸疝氣藥膏力大効速與衆不同專治七種疝氣無諭陰嚢腫脹陰核偏墜諸醫束手痛楚難當但將膏貼於膀胱之處陰嚢立刻縮小其患若失氣鳴脹消步履如飛雖數十年老症無不藥到病除屢試屢驗百發百中誠治疝之絕世妙藥也每張一元如内服神效疝氣丸可將膀胱寒濕之氣一掃而空愈後保不再發一試便知每匣一元中匣二元大匣四元上海棋盤街廣東彭壽堂啓 
　　駐滬蜀境川漢鐵路公司付息 
查本公司原定章程每屆付息之期在何處入股就近在何處付息又原章内開息按四厘自收銀下一月初一日起算入股未及一年均安月除閏攤計所需息銀在收存項下截留支付光緖丁未改歸商辦另定新章丁未五月初一日以前按四厘付息五月初一日起周年六厘利息自收到股銀之次日起算於二月登報三月發給各等語細譯章程之意何處入股即應向該處原經手之人取息原經手之人即在收存項下支付今屆三月取息之期除租股應在本籍支付不計外至外少股東應向原經手售股之處取息第念經手之人或有事故股息仍應代爲付清今駐滬辦事處格外通融定期付息自三月初一日起至三月底止凡外省股東因原經手之人别有事故未能取息者務於本年三月持股票股摺向上海永安里正元錢莊支息惟須將原經手人因何未付之處取具上上海殷實鋪户圖章代爲開單聲明以憑轉報總公司查核其有駐滬辦事招股處鈐記及圖章者只須憑摺支息母庸查驗股票可也　商辦四川川漢鐵路公司辦事招股處謹告 
　　萬金不換化痔仙丹 
崔氏瓣香廬藥室凡購些藥必須認明瓣香廬牌號在根德里内假冒甚多購者格外留意切切本主人得家傳秘方虔製萬金不換化痔仙丹專治内痔外漏神效超羣遠近久著無煩縷述攷痔證之起皆漓濕熱下注醉飽行房陰虧熱甚焦勞過度以致筋脉横解精氣脫泄若成疊成塊或痛或癢者爲痔如膿血淋且管長數寸或黃水紫血肛脱疼痛者爲漏以上之證無論如何危重速將此丹每日送服三次立能止痛去血四培補元氣永不復發雖數十年不愈之症至多連服一料永遠斷根萬試萬騐不效包退還洋每瓶一元每料由元　又製三十六種恶痔去管膏如外痔十分危險名醫却步痛澈心肺速將此膏搽之三日之内連根脫落完好如初天下治痔之藥斷無出其右者此藥一出天下再有不愈之痔我不信也雙料二元單料一元 
上海盆湯弄新橋南堍香店轉灣約十餘家根德里内瓣香廬藥室崔宗武督製 
　　壯陽極品眉壽種子丸 
此丸力量宏深能收能放有鬼神不測之機服後反覺寂然不動必至要緊之時然後勇氣百倍大得其力眞廣嗣之金丹生男之寳券也 
與别項種子藥大不相同試舉一端即可知其優劣蓋别藥力量淺薄故至少須服三錢服下陽必驟舉然易舉易洩與放花筒無異此丸每次僅服三小粒計重一分二釐每日服三次統計不過三四分奇在服後不知不覺終日毫無動靜緣週身精隨已爲藥力關鎖牢固不撥不動矣及至臨時之時但取外塗藥一擦立見神威奮發勇往無前愈戰愈堅彌久彌勁極絪緼化醇之樂未足比其功盡陰陽鼓盪之機尚難形其狀當此之際雖以從未生育之婦經此一度無不受孕百發百中靈驗無雙世之無子者試服之即知此丸實爲求子要藥深信其益矣小瓶連外塗藥共二元半大瓶二元 
美界仁乔里括打藥房發售 
　　奏辦湖北籖捐彩票頭彩五萬元三月廿七日開彩 
　　本局奉湖廣總督部堂奏明開辦第七十五會額設六萬張售張售洋六元中彩共九千九百九十八號計六張中彩一張以七成除發彩亦出彩票之高比各公司爲優准定期三月二十七日在漢口開彩得彩紅票憑本局對號單兌銀元本總局在漢口鎭上海分局設在南市萬聚碼頭信成銀行樓上○外埠來信力票力一槪本局不付統歸自給○再得彩紅票如無局騎縫圖章及長方上海分局小印槪小收票兌銀因無根可查也特白 
　　烏利文新出麥古尼戲曲軟片 
此片係由發明無線電報之技師麥古尼用新法製造最爲輕便又極堅固聲音響亮經久耐用從前老式硬片每唱一片需針一支今則用針一支能連唱念片絕無絲毫毛聲且比硬片堅韌經用針逾念倍郵寄往返凡以輕便可省寄費况質地旣軟永無破損之虞收藏尤不佔地位所收戲曲均經新唱係北京天津上海等埠邀請名伶會唱各調無美不備貴客賜顧請認明烏利文牌號庶不致誤價目格外克已分售處上海棋盤街裕昌興昌祥等均有特此謹啓 
　　美商集成儲蓄公司廣告 
本公司禀准駐滬美總領事駐册總集資本美幣銀一百萬元專儲中外紳商人等銀洋以及房屋地産押欵等事其存欵利息甚優較存放銀行有數倍之厚且比壽險集會尤爲輕而易舉意美法良諸君惠顧無論多寡皆可存放欲知詳細章程請移玉英大馬路福利公司對門十三號洋房四層樓上本公司辦事處接洽可也本公司總理白蘭克協哩倍納書記員立體格華董事唐露園施省之同啓 
 
 

Page 26

 
 
小說 
[家政小說不良之母敎（續）家政改良社來稿]  
列位試想一想。這椅子又没有知覺。又不曉得什麽痛癢又没有什麽罪過打便打了。没有一點交兌他的兒子跌了。是他自已不小心。做娘的應該對他說道。不小心便有痛苦來。兒呀要牢牢記著。以後行走。總要留心。總要穩步。總不可眼望他處。那曉得桃兒的娘。家庭敎育。一點都不曉得。不能隨機應變。敎訓小孩子。反說些没道理的閒話。把好好的小孩領到壞路上去。停了幾天。桃兒走到天井中。偶然不用心。又跌在地上。跌了下去。並無哭聲。桃兒一翻身已自已爬起來。他的娘看見了。又急忙取了棒。痛打桃兒身旁的狗。說道我兒不會跌交。都是你這個撒潑撞倒我的兒。桃兒心上。本是平的。被他母親幾句話引起不平來。憑空揑造些罪過。加到凳脚上。加到狗身上。這個意思放在小孩子心上。好像果子核落在泥地上一般。一得著地面上濕氣。天空中暖氣便要抽出芽來。那桃兒被母親一兩次挑撥了心火。漸漸養成一個兇惡性子。把婢女跌個半死。把老母當作老奴。家庭裡閙個不了。還把這兇惡脾氣放到鄰里一邊。親戚一邊。到一處。閙一塲事。使千人萬人吐駡著那個老不賢。列位坐定了試想一想。家敎不修。可怕不可怕。 
　我們聽了這叚故。事可以從反面想去。尋出一個敎養小孩子的好法　子來。什麽叫做反面想。這篇小說。是做娘的打凳脚打狥背。養成小孩　子的仇恨心。閙出許多事。我們便把這事做個對照。譬如我家小孩子　眞個被凳脚絆倒了。小孩子自已埋怨這凳脚時。我們做娘的做保姆　的。便扶那小孩離了這凳。到别處坐定。好好的開道他。說那隻凳有許　多好處給人受享。并且說明那隻凳並無壞意。不過自已不小。心自已　的脚踢到凳脚上去。自已撞跌自已。你踢痛了凳脚不說起。反寃屈那　凳脚絆了你。豈不罪過麽。說到他心腸軟了。自已肯認錯了。纔放過去　倘仍不認錯。停了幾天再尋個機會來開道他。他總有聽從我。勸化的　一日性子養好了。在爺娘身邊做個好兒子。在地方上做個安分人。在　國度裡做個好國民。顯親揚名許多。的快心事。都從那小時間幾番勸　導上得來。豈不是從那桃兒的一件故事上反面想來。尋出一個敎養　的好法子麽。 
公牘 
[直督札提學司文（爲留學自治紳畢業回國事）]  
爲札飭事光緒三十四年二月初八日准出使日本大臣李咨開竊本大臣承准本年九月初八日貴部堂咨開據署提學司盧靖詳稱光緒三十二年十二月奉前督憲袁札飭本司續派直紳出洋爲地方自治之預備等因遵即妥擬章程分二四六月三期來津研究自治各四個月畢業後選派出洋俾調查諮詢較有反握自本年二月開辦至今第一二期兩班先後畢業統於本月十二日及二十一日搭船東渡共計自治紳八十一人護送紳趙翼雲趙憲曾馬鑑沅均係暑假回國留東學生共三人又據昌平州禀該州學正蘇守惪懇請自備資斧隨同出洋業經批准塡具願書亦一併咨送除將札飭紳名及研究自治章程繕　清摺交護送員賫投出使大臣楊查核存案外經合詳請查核轉咨等情到本署督部堂據此相應咨送等因承准此查該自治紳先後於八月間抵東即經本大臣與法政大學商開自治講演班至陽歷十二月二十五日講畢除函送東京各處參觀外復經本大臣照會外務省行文千葉靜岡琦玉茨城朽木五縣分班前往實地考察該紳等尙能切實研究不無所得現届事竣回國相應備文咨明爲此咨呈貴部堂謹請察照備案等情到本署督部堂准此合行札飭到該司即便查照此札 
 
 
 

Page 27

 
 
   
 
 

Page 28

 
 
　　唐强健之本 
人有此身莫不求其强健無如病魔滎繞百恙叢生急而求醫醫又未悉其因混指陰虧陽虚雜藥亂投譬如隔靴搔癢不知人身有總機關焉苟受損害全體失其功能安得不病總機關何則腦是也此說中國素鮮發明近來西法輸入始漸有知補腦之益者而補腦藥已遍於市上此等藥果能補腦與否姑且弗論但腦部作何結搆係何質料成何功用見何損害試一問之彼恐茫然莫對也西醫博士唐乃安君製藥必求實驗 
其製此養身培元補腦藥者非欲欲與時趨利因腦藥關系匪 
輕而市上所售莫可究詰故審定新方特取最能滋養腦部之燐質佐以壯筋骨充血液之貴品配合適宜俾服之者病魔盡去百恙不侵强健之本即在於此無待他求蓋燐爲補品非毒品也以腦中含燐最多故補腦用燐與補血用鐵同爲一定不易（腦部一切另有圖說）詳載仿單而此種唐製補腦藥與市上所售者確有特别蓋他種每自誇效力之速惟此則最少亦須服至月餘方能漸知其妙由此常服則非但後開本元諸病皆可治且智力日增延年可望蓋本固而强健自臻耳此非好爲迁緩實以補腦之藥斷無速效可期苟欲旦暮期之恐又歧途誤入矣有識者諒能辨之主治如下　兩綱○遺傳病父母傷於烟酒色致子女腦弱多病○自致病手淫早近女色酒色過度憂鬰勞傷所成之病　十四目○思慮過席腦力衰敗○傷感過度○色慾過度○陽痿○精遺○手足寒冷麻木○頭晕目眩○肺類病症○肢軟體疲○老年氣血虧弱○小兒先天不足○瘰癧○婦女産育或乳哺過多血虧體虚○服於胎前能保胎元使生子聰慧○烟客消瘦枯悴○○此藥不燥不熱冬夏均宜每大瓶洋二元小瓶一元二角半總發行上海棋盤街中英大藥房外埠各藥房均有發售 
　　比利時國製造有限公司廣告 
本公司總廠設在比利時國海乃聖比爾地方現在上海英租界二馬路第二十一號門牌設立分公司請畢曷威巴納二君爲經理本公司所製各貨如鐵路電車路所里各料及坐人装貨各項車輛與車輪軸管曁車上應用各件並鐵路電車路轉灣鐵軌又火車掉頭機器尚有建造橋染各項村料並可承辦装配其有山阜等物阻礙交通者变有機器可以鑿成崆峒地穴並可承造水閘浮筒及淺灘上應用之長本又盛水鐵池及鐵質鋼質各項柱子管子其餘各項機器材料均可承辦包装如有欲購者指明需用何項機料即可繪就圖樣商量一切本公司前承辦撥韓便綠張西等處鐵路均大有成效當爲世界所共聞也　又畢曷威巴納二人另代辦比利時國各大行所製平面玻璃式門丁泥水爐鋼條鐵條電索獵户所用鎗彈軍装醫生所用器具路燈塌車小鐵路材料及各種大小機器倘官商賜顧函詢即可答復此佈畢曷威巴納仝啓 
　　聲明 
　　杭城慶和正記　　戊中新正將貨物生　盤歸昌記　　正記往來票據銀錢等　　與昌　　　特　聲明晏記啓 
　　遺失莊票 
昨在法租界途中遺失永康莊票一紙第一千四百十五號二月廿三期元一百另二兩五錢刻已咨照該莊掛失作爲廢紙並禀明捕房存案祈中外紳商切勿收用特登中外報聲明勤記號告白 
　　（批發火柴） 
本號開設上海法租界洋行街向在日本親自監造紅虎七星猴桃雙單西瓜童蟾龍馬等　紅頭火柴運申雨天不潮梅天不　枝細而匀燐足面鮮料實工堅價亷物美銷流日廣牌號日多各埠恐未周知用特廣告　貴商賜顧函商面訂莫不隨時發貨誠實無欺聨發號啓 
　　大隆藥房化痰止咳奇藥痰化爲水 
本藥房秘製半夏餅專治男女咳嗽哮喘痰飲吐血等症立服立愈奇在愈後不發無論虚勞咳嗽寒邪咳嗽痰火咳嗽半夜咳嗽及燥咳無痰行路氣急痰中帶血久咳失音産後虚咳老年哮喘傷風喉痛頑痰壅寒等症無不應效如神藥性和平携帶極便補肺不膩降火不寒滋陰清金補虚療損盛發之時隨意含服一二片立刻痰消咳止咳定喘平如不信將餅和痰入内立化爲水眞百試百驗之奇藥也每瓶一元小瓶六角順氣化痰丸大瓶五角小瓶二角半六角順氣化痰丸大瓶五角小瓶二角半上海望平街大降藥房啓 
　　保險可靠 
英界福建路六百四十七六百四十八號門牌恒豐泰源興祥二號毘居爲業突於本月念一夜被隣殃及焚燬一空幸由竺錦翁經手恒豐泰向同安公司保險二千兩朱沛翁經手向華興公司保險一千五百兩源　祥向同安公司保險一千五百二號即向三公司說明俱以如數賠償眞信實可靠也特此登報鳴謝恒豐泰源興祥同啓 
　　（拆股聲明） 
英大馬路大生南貨號向係楊徐沈張四姓股開刻因楊徐沈三人另行别圖將店中存貨生財裝修店帳貨票一應盤與泰記接開前東上午均已付汪倘有圖章票據保單等項均向經手人自理與前東不涉特此登報聲明大生號前東告白 
　　（盤店聲明） 
金匯橋江心堂德裕記今因勿願開張自願將店内生財貨物憑中估見時値價洋如數交楚童姓等合股特改協記爲業所有汪心德堂裕記前該各欵均歸前東自理與後東協記無涉恐未週知特些聲明心德堂協記告白 
　　　成全磁號啓 
　　本號應　景　匯票　　如　照兌　餘水客在鎭及沿　　名　　自成中年　　不　　特登　新二　聲明 
　　ＲＤＯＦＬＩ　 
此種照相干片及ＰＯＰ照相紙中國已銷行五十餘年用過者無不贊美即酷暑嚴寒毫無潮濕參差之弊從無慮棄紏葛等事上海藥房均有出售 
　　高德洋行 
余驗貴客眼光時能包所配之晶無悮因敝人於光學一門精究多年矣　貴客所須之各種晶片無有不能自造如遠光近視或遠近光相連藉能觀遠近兼售夏令所用之各色晶片或平光或照光配做各種眼鏡價目廉而劃一本行設在江西路廿五號紅禮拜堂對過客利飯店隔壁高德醫生敬啓 
　　好富滿紅利股票公司 
　　上海義國銀行担保 
經理歐洲國家工部紅利股票開設黃浦灘第二號 
　　亞西亞火油公司廣告 
本公司今將設分局於中國各處將以前由咪吔洋行瑞記洋行代表之向日最著名之僧帽牌及十字牌火油收回商標自行發售各華商可與本公司直接交易現擬將咪吔兩字剔去改作亞西亞公司賜顧者幸留意及此至牌號仍用僧帽牌及十字牌不加更改雖將咪吔二字改作亞西亞然其貨仍是原公司之貨請認箱上所印牌號庶不致悮請惠顧諸公留意閱仿單上僧帽與十字兩牌即印於火油鐵箱上之鈐記爲證本公司有極美之燈專爲點十字牌油之用其光異常各客家均有出售價洋每盞一角二分 
　　豫綸洋行廣告 
啓者本行開設在上海英租界四川路八十三號門牌福利公司對面定於禮拜一西歷三月十號即華歷二月二十八日起大减價出售縫衣機器手摇脚踏者均有所積貨物約有洋十萬元之多現定價値約對折出售特此廣告 
　　百祿鋼廠 
　　現在上海江西院第十號門牌樓下開設一局 
　　洋房出售 
　　啓者今有洋房一所計房屋七間另有馬房菜園及抛球草地坐落英租界西首商界西首商購者請函致該洋欲由申報館轉交可也 
 
