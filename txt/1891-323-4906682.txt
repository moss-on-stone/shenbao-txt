# 1891 - 323 - 4906682

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡　盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如膽列聖鴻謨乎 
[保嫠篇]  
　　余前者論福建溺女之風因及台州弊俗其溺女也較福建尤甚福建則有卞頌臣制軍札飭各屬創設育嬰堂以保全女嬰台州雖有余友鹿洞後人發大慈願擬爲創建育嬰堂而此願尚未知何日能償故深望其事之克濟然台州之弊俗則又不僅溺女一端而已也少寡之婦往往不能保全凡有靑年喪其天者宗族戚友必多方勸其再醮盖俗例有第一嫁財禮當歸母家第二嫁財禮當歸婆家且再醮之財禮名曰歸婆家戚族中皆得染指焉故勸之甚力勸之不聽則騙之嚇之甚而至於挫辱之强逼之無所不至倘其百計不從伎倆已盡則不使之爲節婦而必使之爲烈婦如果該少寡立志旣堅决意以柏舟自矢則闔家皆相慶謂吾家有節婦戚族之光也於是遍告諸親友大張賀筵屆期衣冠畢集則擇寛廣之地爲臺樻薪其下諸女眷盛妝咸集請該寡婦出爲之理妝加盛服扶以登臺臺之申設竹椅捺婦坐其上諸女眷皆下臺瞻仰若不勝其欽敬者俄而鼓吹大作宗族戚友無論男女爭羅拜之拜畢舉火焚其薪火烈具揚該寡婦遂宛轉呌號以葬於火中旣卒事男女戚族開筵暢飲共相笑樂以爲慶賀其忍心害理有如此者至於地痞坊保逼孀搶醮之事層見迭出更不足異所最可怪者設該寡婦在臺上受拜之後見火將逼身號哭乞命口稱願嫁則諸親友皆一閧而散以爲大辱鄙不與齒由其家人救息其火拖以下臺卽令改醮或竟有家人亦坐視不救任其燔灼而死者曾在臺上乞命之寡婦雖仍行焚斃而不能請旌以故婦果不願再嫁惟有一死而已當共登臺之時多有慷慨激烈者此種弊俗不知起於何時而至今相沿不變抑又何也夫國家定律並無寡婦改嫁作何辦罪之條可知聖王順人情以出治道原不爲過情之舉婦而喪夫果其不能自守則不妨改嫁例所不禁而其能矢志不嫁懷松竹之心凛冰霜之操者則朝廷又有旌表之典俾見之者羡而慕之知守節者之蒙旌則必知再嫁者之可槐以是勵風俗敦人心夫固聖王之妙用也今台州之俗則反其道而行之夫死必嫁不嫁必死人見死之可畏則必情願再醮以緩其死是不啻以死相威嚇而逼人之改節也吾友鹿洞後人亦復惄焉憂之商之諸同志欲挽此弊俗擬於育嬰堂之外更爲保嫠之會淸節之堂廣籌巨欵妥定章程並請地方官憲爲之保護先禁火焚殉節之名更嚴搶孀逼醮之罪有少婦喪其夫者如自不能守情願改嫁者聽之如不願嫁則可送入淸節堂堂名淸節則凡入此堂者皆在可旌之列如以家有節婦爲可榮則正當於該婦入堂時榮起而堂中規矩嚴肅内外截然所有養贍之資悉出之堂中其有殷富之家情願捐資者則亦聽之延請老成紳士以爲堂董凡堂中一切上下人等皆用老成人不得以少壯者厠乎其間而嫠婦悉處於堂門之内以老嫗掌堂門之鑰出入有禁而堂中居處淸潔紡織刺繡各具咸備令各嫠婦隨其性之所近或紡紗或織布或繡作什物可由堂中代爲售賣得錢則可以供零用且旣在堂中别無零用之處逐日積儲其有子女者可爲將來婚嫁之助如有不能作工者亦不勉强之如有遺孤亦聽携養惟至十歲以上卽不得再留堂中或令就傅或令習業女則以十六歲爲度出外遣嫁卽未嫁亦不得再留堂中如此則嫠婦之心别無縈繫而可以安處堂中至合例之時彚禀請旌庶幾寡婦之命可以保卽寡婦之節亦可以全此事固與育嬰並重而無所軒輊余深願其育嬰之舉早早開辦乃可推廣以及於保嫠寄語鹿洞後人思其艱以圖其易此其時矣 
[牛莊冰凍]  
　　聞牛莊忽然冰凍泊在口内之輪船約十艘或已裝貨物或尚未裝貨因見冰凍恐被膠滯立卽鼓輪出口又聞泊在烟臺之輪船本擬開往牛莊後接牛莊冰凍之信恐不敢卽時開往矣 
[東報譯登]  
　　日皇預期降旨定於陽歴本月十八號幸池田侯邸第是日午前十點鐘時啓行正三位池田侯章政肅恭迎駕邸内已陳設精良並備盛筵以供御宴宴時總理大臣以次大木榎本後藤樺山諸大臣及侍從德大德川蜂須賀諸顯宦侍焉宴畢日皇出外與諸臣談論時事有頃退入便殿稍憇而還○議院將開貴族院已於本月十一日裝飾玉座煥然一新日皇所御便殿及皇后皇太子席所用交椅縀帳悉日本物椅四足刻獅子形背上各雕一鳳翩然振羽栩栩如生正面縀帳係著名西京西陣織濃紅色金菊紋帳内張金色鳳翮屏風雨扇口銜金環璀燦陸離光怪奪目○日本各政黨例由大員爲首每黨獨樹一幟視他黨如冰炭之不相能今自由改進二黨中人忽合爲一緣改進黨首大隈伯念及自由黨首板垣伯遣使往來並請板垣伯至邸中叙舊談次論及當世時事堅留夜飲盡歡而散時則二人雖未議及合黨之事而已相印以心矣閱數日大隈伯命犬養毅肥塜龍二員訪候板垣伯說及合黨云云板垣伯允之一時朝野皆紛紛議論大隈伯乃將樞密院顧問官職上表告辭一意辦理合黨事宜十七號無屬自由改進三黨大會於歐游館到者一百五十五人欽席三十六人○日本地震後日皇覽奏卽賜銀賑撫並准採御料山林爲災民盖屋之用并勅令岐阜愛知二縣速辦善後事宜不必遵依憲法計岐阜縣撥銀一百五十萬圓愛知縣撥銀七十五萬圓由明治二十三年度支餘銀内支出此次破壞道路堤防河川本應用地方稅修理二縣知事精細調查災大稅少申請支撥國庫日皇以修繕道路堤防河川刻不容緩准其在國庫中支出速辦勿延至罹災人民振撫二次在備荒儲蓄中提取除給屋料外每户再給食料銀十圓又以此項食料僅敷三十日之用在年壯力强者三十日後能自尋活計若老幼婦女以及遭災傷損者仍無活可尋着依明治五年發布救恤章程負傷人民醫樂療治其費分撥國庫金幾分他則借助於義捐俾不致一夫失所云○地震之地日皇派小松彰仁親王代爲省視本月十號正午行抵大垣見負傷人民温語問慰人民無不感激涕零皇太后亦於近日親臨各處視災十號至大坂復順次赴各地○歐西各國聞日本猝遇非常之災傷及人物甚多特發電逹政府問慰我中國北洋大臣李傅相來電安慰臣民○日本向法國定造軍艦命名松島刻據法國電音云此艦已經下水明年正月下旬可駛到日廷遂預期派歸佐世保鎭守府統轄來時當由香港抵佐世保道經長崎及横須賀入品川灣云 
[鱸鄉風味]  
　　松郡西郊上四圖惡棍趙阿二及其弟阿五串同差役之子胡阿新壯役之子王照生並順福樓 
 
 

Page 2

 
 
茶館阿二周阿小等横行鄉里硬買强賒靡惡不作一日趙等覷得白龍潭帽作之子張某荏弱可欺誘以騎馬載馳載驅之下興頗不惡及興闌力　張獨給賃馬資不顧其他阿二等懷恨於心思所以報復之越數日阿五與張故意尋釁始而口角繼而揮拳經人解散後阿五暗將所穿衣扯得條條粉碎誣指爲張所破并裝毆傷情形登門問罪張不得已許給英蚨數翼以飽其貪囊越數日更深人靜譙樓已敲四鼓趙昆季兩人偕棍徒徐阿金顧春耕喊栅夫某甲啓栅甲答以魚鑰已扃未便啓行趙等奮勇猱升而上越過重關七手八脚將甲倒拖且詈且毆事爲紳董所聞擬禀請官府執法懲儆趙母知之倉卒奔往匍匐乞憐事始中止○西門外水菓店主唐某家貲甚富行年五十尚抱伯道之憂奉萱堂命將嫡姪四觀立爲已子星霜兩易唐妻某氏又撫某姓孩阿晉爲螟蛉子二人均已聘娶先後成婚然婦女識見不無偏徇常厚於晉而薄於四雖一絲一粟之微猶分靑白眼以相看而唐又攝雌虎之威帖耳降心一惟婦言是聽四觀秉性較愚於阿晉吞聲飲泣自問不可以久留遂效晉重耳之出亡在外疉經親族勸唐妥爲安置而唐溺愛阿晉至今尚無成議聞四觀之本生母某氏以欺宗滅祖等詞赴婁署控告矣此事情節得之傳聞至於是非所在本館不敢贅一詞也○松江府署恩詩農太守於十七日接奉蘇省釘封公文飭將靑浦縣監犯胡春榮處决南匯縣監犯曹富春立絞太尊卽日飭差分道齎往勒限斬絞聞胡已於十八日處决曹亦於十九日絞斃矣按二犯一係謀殺本夫一係拐販云 
[禾中人語]  
　　龔仰蘧方伯交缷後秉節過嘉興郡中文武各官咸出迎迓二十日午刻憲舟用小火輪帶至杭州塘各官咸遞呈手版嘉協弁兵并水師砲艇站隊塘畔燃放洋鎗旣而宗太守邀方伯至烟雨樓肆筵以欵飲至傍晚始辭别登舟各官仍赴河干恭送○某日之晚有盜多人擁至嘉善縣屬大雲寺繆姓染坊肆行刼掠翌日坊主投縣禀報江邑尊親臨踏勘諭以本縣勘得此係軟進硬出不可作盜案論遂回署飭捕會營限緝務獲○有巡鹽水師船駛至楓涇附近與婁縣嘉善縣交界之處見有鹽梟販運私鹽連檣而下遂卽整隊拘捕梟皆愍不畏死槍砲齊施巡鹽勢不能支致被槍傷數勇其二當時斃命事後查得其地歸嘉善縣管轄因禀請統領巡鹽水師乍浦協水師陳副戎會同嘉善縣前往相騐殮屍迅飭營弁及縣捕會同隣縣營訊一體嚴密訪拿從重懲辦○新任嘉興縣王邑尊已喬遷入署前任趙邑尊將瀛眷暫寓他處俟迎迓龔方伯後赴省禀銷○本月二十一日淸晨嘉興汛李君梅生經眼線禀報迅卽帶同汛兵不穿號褂至北門外塘灣街東市德豐烟舘拘住匪犯三名解送嘉興縣署據云此犯曾行刼曹庄某染坊云○嘉興縣屬馬安塘橋孫姓甲乙二人於前數日因爭祖遺田一畆以致鬥毆經人勸散甲身受微傷歸家自尋短見死後經鄉人某丙會同开長鄉保令卽收殮不准涉訟公庭訪事人所報如此人命關天本館不敢决其確否也 
[拍賣壞船]  
　　厦門來信云寳記洋行敖固斯得夾板船前遇颶風擱於猴嶼船身損壞約需修理費數千金行主遂於某日拍賣經紀枝安成公司以三千四百元夥買拆開零售 
[烟臺近事]  
　　本月初十日恭逢皇太后萬壽聖節各署咸張燈結彩慶祝呼嵩然北洋各兵船近俱開往威海衛以故夜間燈市繁盛似遜於往年云○十一日盛杏蓀觀察膠續良辰新人暫寓廣仁堂屆期觀察排齊全副儀仗前往親迎坤宅本係搢紳所設銜牌多至數十對妝籨亦異常華美金玉錦繡十色五光道旁觀者無不嘖嘖稱羡○前者有英國某兵船水手二名乘小艇至某處遭風淹斃一名兹由英領事移請邑令出示曉諭沿海居民有尋得該水手屍身者賞銀三十兩弄潮兒尚其隨時留意乎○江湖惡丐麕聚馬頭專俟輪船到來强負客人行李旣至岸上任意訛索銀錢甚有攫物奔逃無從追獲者客商怨咨交作每視烟口爲畏途某日有船來自海參崴一客衣履蕭條隨身惟一衣包此外别無長物丐亦强搶至岸索取脚力若干客囊内空空無以應命始則口角繼更爭毆甚至用刀將客手砍傷遂被人扭送有司衙門一同管押噫若此客者旣被訛詐受傷且復災生犴狴意者眞如諺所謂禍不單行者歟○烟口東通商以前不逼一灣船之處耳除天后宮而外别無廟祀以奉明神今則海船如林人烟漸密好事者遂度地在東河東岸建造廟宇中奉關帝龍王馬明王火德星君本月十一日爲開光吉期進香之人門庭如市○公役某甲路見一人携一幼女形跡可疑盤詰之餘其人知已洩機關奔逃無獲甲遂將女暫行留養招人領歸○小春天氣頗覺温和至十三日忽同雲蔽天大有雪意東北風拉拉雜雜震撼窓櫺有一寍波船走錨上岸所裝紙貨泥水淋漓其餘舢板擺渡等船碰碎激沉者不可以數計何飛廉氏肆虐乃爾○秋去冬來宵小每潛蹤竊發附近各街道仍由嵩武軍設卡巡邏統領孫軍門出示通衢曉諭民間不可驚擾 
[西事譯登]  
　　海防前有時症流行患者多屬亞洲之人則未有傳染者現下法官特委習醫人員商議設法整頓潔淨事務以防時疫之再發云○庇能報言九月三十早庇城遭箕伯之災海上波濤如排山倒峽輪船多有所損而小艇之傷壞者約有五十艘云○兹閱海防法字報言前者法國砲船經將賊匪驅散惟聞賊魁天德地安兩人於今復在東京疆界嘯聚同夥並謀取糧糈軍裝法水師提督得悉此消息卽於九月廿八日調率各砲船馳往中國海面將賊魁圍繞嗣又訪聞華官容縱賊匪給予糧食暗爲將伯之助提督遂泊船於北龍埠咨請土官須將賊匪拘拿而華官經已電逹兩廣總督以聽發落惟未悉總督若何覆答耳或曰賊匪常在東京擄掠婦女又從而發售於附近邊界華官多有干涉其事者此等弊端當設法剔除云○美洲之北境曲國所屬之哥林卑地方原有車路一道自西徂東迢遥數千里兹聞英國輸運事務官現與該車路公司議定用此車路載運軍兵來往各埠以資利便旋擬於西十二月卽將夏理佛士及温哥兩處之兵從車路互相更調以試效騐云○美國京城消息言有高麗王親某於西十月二十二晚在馬利蘭處遭火車意外因而斃命查某於數年前曾奉高廷之命至美國考察外邦風土人情以備輶軒之採嗣某沾染洋人氣怕留戀是邦大有此間樂不思蜀之意高廷屢次徵回皆置弗理高廷震怒遂藉其家産示與决絶某平生素有志於耕種之道因入馬利蘭耕學院肄業去年夏季考列前茅遂入耕學署充當職役居恒每將中日高三國種植土産繙譯美文以供把玩現年已四十歲始悵然興故土之思惟高廷不允所請以故客死外邦人多惜之○十一月六號大呂宋京城來電言下日議政局聚會擬將船艘來往小呂宋之埠盡行豁免船稅由明年正月起例等情未審確否果爾則船户大有喜色也○十月廿九號法京遞來電音暹邏親王名耽鄖日前擬往俄國兹乃駕至法京現追述其游歷英京時英王致禮甚優且談論英國商務暢旺等語○西貢來報言法國輪船公司之雪棐火船上次由西貢往新架波係全用杜倫煤炭經試之後大爲贊賞謂該煤最爲合用怪不得人稱其煤質爲上品也 
[借神惑衆]  
　　閩俗多信神民家有疾往往不延醫調理但請神降童開方給藥雖死不悟以故跳童之人無地不有跳童之家自　數寸偶像奉之或稱爲王爺或稱爲千歲神多朱蔡邢李張陳等姓爲人治病一巷或多至十數神近來無賴黠民又創爲王爺巡洋之說製就船隻稱爲王爺彩船可送邪出境王爺出巡則各家之小王爺又到拜會病人之家堅信不疑至有捐助百壧十金者其跳童又與之表髮爲奸若遇病者難治之症則謂此人生魂被某王爺勾去充當水手須請他王爺往拜說情藉攫錢財以塡貪壑愚夫愚婦甘爲所惑故游閒無賴相率效尤此等惑世誣民斂財取利安得若西門豹之治巫以儆澆風而袪民惑也 
[天道循環]  
　　某甲南海人年三十餘歲與一友善常往來其家友妻頗美甲通之已年餘矣去秋友微覺之甲到每相窺伺甲知其意自檢　不爲所遇蹤跡漸疎遂與友妻相約使之以拜神入廟乘計潛逸挈之往港友失妻遍尋不獲悟爲甲誘訪甲亦不在家愈疑之後聞人言甲與妻同在港中欲往港覓與之理論因念港中西例婦可休夫苟情願相隨不得指爲誘拐雖或訪見終無如彼何也甲妻亦有姿首友連日到 
 
 

Page 3

 
 
其室妻出問故與之見並言甲長不歸君之尊閫雖未必爲所誘然必有外遇無疑言間似甚惱恨友乘機以言餂之甲妻竟爲所中亦與之私友設計令其逃出同居别處甲戀友妻久不還家前月返城則入其宮不見其妻問之於人有微知其事者洩之然已旣先竊其妻復未能親見其事不敢往問惟恨恨而已前人詩云勸君莫欠風流債欠得快時還得快家中自有代還人汝若賴時他不賴觀於甲可憬然悟矣 
[渠魁授首]  
　　温匪首毛炳一成擒已詳前報按毛膂力過人善於跳躍每越數丈溪澗如履平地一般鎗法尤精妙絶倫擄得幼孩必懸之高竿開槍轟斃且更擒禁男婦勒出巨貲稍不遂心卽割去耳鼻乳臂而縱之兩郡士民受其塗炭無不切齒痛恨欲得甘心邵補堂邑尊懸賞購綫費洋二千餘元僅得拿獲匪目黨毛終爲漏網之魚因潛抵防營與叚碧春鎭軍密商剿捕之策適有傳言謂有匪黨周老七蓄意投誠者邑尊遂傳諭老七囑令誘擒匪首以自贖周固知毛蹤迹所在乘毛匪死黨十餘人潛竄樟溪山中意將乘桴浮海乃誘至山下茅屋中置酒相欵一面遣人密報防營鎭軍親率勇丁前往圍捕匪黨聞警堵門由窗隙放槍拒捕防勇繞至屋後破壁而入擊斃匪弟毛炳四等五人毛知勢不佳越墻而遁失足踣于始得縛送雙廟防營旣至柙中猶索取酒肉洋烟擲碗怒駡自稱享用一生不能受此委屈云云聞毛　獗時屢與防營尋釁飛書借頭鎭軍衣不解帶者已三閱月現已解郡訊供仍倔强如昔愍不畏死多所要承詰其爲匪始末自稱起於復仇侃侃而談自誇英勇郡尊隨禀明大憲發縣會營斬决梟示以順輿情當上綁時數十防勇協力綑縛如摶猛虎比至法塲一路呌駡不絶及身首異處尚復唇吻開合作詈人狀嘻此固戾氣之所鍾歟抑何强梁至是也 
[蛟異]  
　　友言在某省時適其地起蛟先是大山裂地而出水卽洶湧高至丈餘並無瀑布不知水從何而至霎時間波浪澎騰如江河之决莫之能禦所經之地附近數村莊皆被冲刷片瓦無存其時因到友家登樓而望郭外樓正面山見蛟乘水而來其首與牛無異浮於水面水勢奔激如千軍萬馬林谷震聳蛟近樓約二十餘丈遂折而西蓋將由此出海也友適有洋槍二桿見其已轉身前去取以轟之連響四五槍有一彈似中蛟首蛟竟若爲不知也者是處鄉人聞槍聲急來相止謂幸不得中若一中傷蛟此地當化爲潭切不可再發友遂止後事定聞將入海之路有大樹旁蔭數畝千餘年物竟爲蛟水所衝倒臥於地蛟初出土其勢如此水之所發其傷實多安得周孝侯復生爲此地除其害也 
[西藏異聞]  
　　有友自西藏回言藏中有一異僧人皆謂爲菩薩化身前生降翁某寺僧圓寂時謂其徒衆曰我於某月日當降生某地某家汝等到時先期往接置磬捶於前吾舉此爲騐汝等誌之勿忘屆期徒衆先往告知其家言某日菩薩　爾家我等故來迎接其家觀待之及生時徒衆爲之誦經禮佛一見卽開目啞啞而言似猶能認識者置罄捶於前竟自取向衆示之徒衆膜拜問去自是常往朝其家父母育至三歲送之返寺今已七十餘歲矣常入定數日或十數日前年時有西人到藏探地彼入定已三日忽開目謂徒曰今有人到此探訪地里已入界矣此人有深謀遠慮宜告衆謹備之自云住世八十年當再生未知到時又降何方也○有一優婆夷年六十餘亦常入定月餘不飲不食自言與諸天女認論經典與之坐常聞異香云天女以花散其身彼處人見之皆膜拜稱爲女菩薩想亦或有夙根也○有一山名古里峭壁參天人跡罕至山上有一樹云數千年物其高十數丈花一歲兩開初春花紅秋時花白若有異僧降世則此樹花開無數一時紅白相問歴騐無爽聞此樹由佛國傳來未知然否也○有一種藏香其香味勝茄楠百倍僧家寳之不以與人云此前菩薩降生時手製寺中亦不焚熱但以錦什襲藏之云若焚香則古佛下降諸天菩薩亦示現空中恐驚動諸天故不敢慢試也 
[羊城瑣事]  
　　某氏婦手携竹籃炫玉求售行經一處有一少婦在門首見之招入在門内取看婦檢貨與觀共取手釧耳扣各數對云入内與夫定價迨出云玉皆不良價亦不合照數送還另日再行擇買也婦收回釧扣數盡相符出門而去及暮爵家亦未細視翌日檢察始知一釧一扣被以僞物相易大駭然事已隔宿當時未及認眞且門户亦不能憶爲何姓惟有懊惱歎其無良而已○某氏子年十七家本貧復比之匪人誘與傅日在家中竊取衣物往賭遂至四壁蕭然仍常在街邊呼盧喝雉城中街邊之賭較諸攤館害人尤烈某氏子敗往往上下衣被其盡脫終不知羞一日往賭旣負求賒賭徒允之復不勝欠錢四百文某氏子約明日卽償數日不敢見賭徒適在路遇之率往東門外一室縛以繩勒令卽償無以應遂爭以老拳揮之痛極昏不知人乃曳往較塲三司廳側某氏子醒臥連日始歸賭徒之横肆亦甚矣哉○某甲素無賴日往來城中爲插手遇有狹路人稠卽竊人財物旦見婦女必調戲之前數日在下九甫往來適迎會人衆有一梳傭輕此甲故以身近之梭其腕復觸其胸梳傭怒以言愈以手戯之梳傭忽以針刺其手負痛而去歸後痛不止翌日遂鍾漸至潰瀾偶然一刺何遽至此或　謂此非針之毒乃神之靈也其或然歟 
[滋事根由]  
　　浦東張家樓鄉民肇事曾列報章兹悉是日起釁緣由因有入西教之華髮匠某甲與鄉婦某氏有私現欲領回家内成之是處教堂中人聞之以其有犯堂規向之阻止甲遂糾領多人向彼滋事堂中人立請爛泥渡巡防局勇到塲彈壓始得息事 
[上海縣署瑣案]  
　　汪張氏訴稱小婦人原籍徽州丈夫汪繼高於去年七月某日病故生時有緑茶四十二箱寄存永泰源茶棧及故　往提無着求提棧主到案訊追袁大令於前晚升堂集訊汪張氏偕抱呈張順投案伸訴前情永泰源司帳人邵思財王蓮甫同供稱安徽人汪張氏所控各情均屬子虚烏有况洋莊茶棧棧單上祗有洋文並無華文亦無汪繼高其人且該氏所執並非棧單實遭誣控大令諭汪張氏曰此單圖記不符究竟從何得來候茶業董事查明禀覆再行訊辦可也○鮑啓盛漆號主鮑斗錄控稱沈雲喬向號中來往結欠金漆顔料錢一百六十六千洋銀十元二角屢索不還現住英界叩求移提訊斷袁海觀大令備文移請英公廨派差恊提到案前晚升堂研訊鮑遣抱鮑照生投案伸訴前情並求追給沈供稱欠銀是實數亦相符實因娶妻用空並非有心延宕現在已央友向原告商懇情願先付洋二十元大令斷令沈除現付二十元外限十二月内再繳洋八十元餘於明年端節一併淸繳并着出具限結央的實人保出原告叩謝而退○三泰荳行一案已見報章前日之晚原差將行中股東王鶴溪行中夥友沈雲生解案袁大令訊供之下供稱陳子祥係行中執事業已停歇不知去向目下願至貨捐局服禮大令謂爾等旣願至局服禮姑准所請嗣後不准再用陳爲夥沈究有不合責手心二百下 
[英界公堂瑣案]  
　　西人湯母司向代謙和洋行經理地基抵欵事日前投英領事署訴稱華人奚朗如卽奚平安曾將二百二十六號三百十五號兩地抵銀一千五百兩言明按月起息迄今本利無着請卽傳催佩副領事據情照會宋二尹二尹飭差傅奚定於昨午前會訊奚延西律師担文到案聲稱曾將地抵與湯母司遂由湯母司掛號現在旣經催贖應令將地改爲奚産始可贖還俄而湯母司到來申訴前情二尹請佩副領事將情諭知湯母司限一禮拜内自行改正户名俾奚取贖○包探禀稱積竊朱阿金竊取丁筱梅家風扇東順興木作木植經小的拿獲人贓解送老爺案下丁及東順興夥某甲投案請領失贓朱俯首無詞惟稱求老爺恩宥宋二尹判令管押一月贓給二失主分别認領○包探禀稱積竊陳阿狗竊取王小亭家布褲等物經小的拿獲人贓解送老爺案下王申訴失竊情由請爲給領陳供稱小的前次犯竊今又犯案自知該死惟以後斷不敢再犯此次求老爺法外施恩宋二尹判令管押一月贓給王領去○包探禀　陳阿富竊取舊鐵經小的拿獲人贓解送老爺案下陳供稱小的充小工爲活貪小拾取舊鐵原是不合尚乞施恩宋二尹判令管押五日贓存間房以待給還失主○包探禀稱翁寳大荷擔而行帶 
 
 

Page 4

 
 
碎梁阿惠之衣爭閙間由巡捕拘至捕房解案翁供稱小的悞碎此人之衣宋二尹以原告未到將翁開釋○包探禀稱項黄氏與項仁生合開某店後因分帳爭閙奉老爺訊供諭令淸理帳目今項黄氏至捕房訴稱項突往搬取桌凳因又拘送老爺案下項黄氏申訴前情項供稱此項傢伙小的因有需用故往搬取宋二尹諭令仍照前斷算帳明白再行將店瓜分現在不許搬取傢伙 
[法界捕房瑣案]  
　　寗波人徐子錦方才初劉蘭芳由嘉興附船來滬旣抵埠舟子囑徐等登岸啜茗及回箱上鎻已撬破失去洋銀數十元遂據情控諸公堂朱明府將舟子柴福生徐阿江收管訊押並傳船埠頭張春生諭令函催船主來滬云云前已備登於報昨晨明府臨捕房徐方劉投案求追張由保交案供稱迭次函催船主終不到滬明府着將柴徐帶出問爾等究竟如何料理答稱此事實係冤枉小的等並不知情明府謂張曰本委訪聞徐等失物後由爾在塲調處有此事否答稱小的在某茶肆中確曾說過柴徐稱伊等交下箱子若干口小的等卽交還若十口至箱内之物何能知悉明府怒其狡展喝令各責二十下押候移送上海縣辦理張仍交原人保去○棉花店主徐如堂控法華司差役張榮等向夥嚴仁林訛詐等情迭登本報昨日朱明府察得張所持牌票硃筆曾經塗改其實差名係張金廿八日改廿四日因飭將張及起意拆梢之十圖地保夥蔣關大帶出徐嚴投案候質明府先問張曰牌票何人所改禀稱麥老爺所改廿二保十圖地保范順金投案禀稱蔣係小的夥求大老爺施恩明府謂爾用此種副役向人訛詐尚復來此乞恩乎今可繳還詐去之洋銀二元錢八百文范唯唯將錢繳案明府給徐領去判令將蔣笞責一百板具永不至新閘一帶滋事切結然後交范帶去張藉端訛詐函送上海縣轉送法華司請麥二尹自行辦理○聚源等十八錢莊環控張甘甫欠銀等情已登本報昨日聚源恒昇德大三莊遣夥友甲乙丙投案求追朱明府着將張帶出問爾何以挺押不理答稱久經管押消息不通旣無保人何從料理問店中存貨及生財共值若干聚源莊夥答曰約值洋三百元左右店東在蘇州另開一店明府以張挺押可惡喝令掌頰二十下仍還押所諭令各原告於二十八日來案恊同包探將店中生財拍賣歸償尚少若干再行核辦 
[樂善爲懷]  
　　謹啓者敝堂經費正在接濟之時兹承俞小坡大善士慷慨樂輸在茶業中倡捐英洋一百元拜領之餘殊深感激仁漿義粟出自鴻施啼飢號寒得免鳩形且連年各處賑務已成弩末况邇來茶業亦未起色竟特惠錫鉅欵非俞翁苦口婆心曁茶業諸公痌瘝在抱曷克臻此結草啣環共荷培育之恩業茂身榮當邀天寵之眷矣肅　數語恭頌謝悃[  滬北鐵馬路廣益堂同人拜誌]  
[名醫施診]  
　　蓋聞譽重杏林淑身因而淑世功深橘井壽已卽以壽人孟河崇山巢老夫子擅金匱玉函之術妙靑囊丹竃之功懸壼市上活人何止千萬計敝堂辦理常年施醫日數百號固已敦請各科碩彦妥爲調治第登山而未窮其頂未免缺如流水而莫及其源終多觖望爲特踵門求教而老夫子亦欣然樂從桌　醫金一律捐助自後凡有極重之症徧治未痊者務卽情屬到堂掛號持票赴診並不需費分文如須　帖仍舊回堂給領以示體恤從此沈疴立挽功德直普於閭閻行看後福無窮積善定傳諸奕𥜥謹啓[  上海鐵馬路廣益堂司事謹啓]  
 
單方止帶酒專治婦人赤白帶下一症而且功能調經種子無論新久老症飲此藥酒極至十天可能包愈此酒入口淸香味甘能通行一身血脉故此比丸見效更速如不靈退還原洋每瓶洋五角○四香千金至寳丹治男婦肝胃氣痛一切心氣脹悶無論年久老症發時痛苦異常卽服此藥一服未至一刻立時止痛或老症連服數次可能包愈斷根永不再發或包愈後謝亦可每料洋四元小瓶一元○神童二仙丸治諸虚百損遺精淋濁一服立愈常服補精血却百病延年種子比未服丸之時精神百倍一元三兩○始創靈驗小腸疝氣膏治陰囊腫大偏墜脹痛或婦女橫梁疝痛最奇者此膏貼上數日卽見陰囊隨日縮小一月平復如常每張四百八十文疝氣丸每盒一元倘多年老症丸膏並用見效更速○秘製立止勞傷吐血藥每料二元○奇效三日包愈五淋白濁丸五角○諸般咳嗽丸二角 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東甌雜志]  
　　温州永嘉縣櫃書某甲設櫃安溪浮征錢糧需索費欵零星小户均以銀三朱六申算所得浮額徒飽私囊舞弊百端擢髮難數現經紳士具控甲供稱其地修造橋梁故將糧額酌加以充經費云云邑尊嚴加批斥未知將來如何懲辦也○上戍某寺向由周鄭二姓捨地興工每年正月初五日住持僧設酒肴數十席延請周鄭兩族人歡飲並分送齋挑照丁散給邇年周姓族大丁多偶與鄭不相能遂將舊規革除不許分送鄭族紏衆向僧理論擬將驅逐僧左右爲難只得聽從周氏指使涉訟公庭邵邑尊傳案訊斷諭以齋酒名目誠恐聚衆滋事有干例禁惟兩遣均薦施主未便左右袒着該僧照舊分送壽桃以思其爭○永嘉縣邵補堂樂淸縣惲　卿二大令均附招商局海昌輪船赴滬晉省謁見大憲面禀要公○塘下人某甲在官庄刈稻偶遇某乙索欠以致口角乙恃負嵎之勢扭甲攢毆以致登時殞命聞甲父年已八旬有七祗此一干一旦遭毆而斃擬卽赴縣禀報後經好事者干預其間出資賄和厚其棺殮免賦鼠牙雀角之詩 
[上海北市絲業會舘籌賑公所施少欽經收順直山東賑捐十月初十至二十日第二千九百九十四至三千零零四次淸單]  
　　初十日尤袁氏　諸病速愈洋十元粤東南海縣馮意誠堂求保孫男阿勤脫離災難平安長養十元嘉善夏智樂十元姚宅二元陸其隆求妻寒熱心疼速愈免樂二元○十一日存性堂主人求次子病速愈棉衣洋五十元陳姓求病速愈四十元姚姓十元○十二日蘇州姚戴氏爲子慰祖求病速愈續助由寳和莊來洋一百元吳縣信士餘恩華保佑雙親並合家康泰願由厦門寄來日本洋十元閩寓成泰遇休居士病愈完願英洋十元無名氏五元○十三日愛吾廬求病速愈由蘇州老人和震記託立大莊來洋二元蘇城潘敬榖求瘧疾速愈由立大莊來廿元乍浦隱名氏十元淸江誦芬堂周求妻孔氏病速愈十元章練塘同春棧程承源三元盛川張鏞求病愈二元盛源二元○十四日羅店隱名氏洋五元王陳氏由姑蘇楊乾豐寄來十元無錫王源來王宗浚施葉餘資移助五元寗波王正謨爲大壻張雨晨求病熱速退三元中州吟肪氏二元强荷生求妻病愈一元心氏求心氣痛速愈一元無名氏銅洋一元十五日敬士弟子何榘求父病速痊由蕭恰和來洋一百元合規元七十兩許堃爲五男永爵授室蒙各親友賜賀將喜筵資移助洋五十元杭省醉華舘主求合家人口平安三十元丁心孚求病愈合家平安廿元江北棉力子求病速愈由江永船帶來洋廿元又求弟病速痊廿元嘉定江夏福五氏爲兒病愈完願十元無名氏求身體安四元鄭修瑚求合家平安三元非非子求病速愈三元彭麗生二元東山劉期斤求病愈二元無名氏二元寳和莊義大莊銅洋一元○十六日蘇城隱名氏爲子病愈完願續助由協源莊來洋二百元金壇無名氏祈内病速愈牛産平安五十元九齡童子病愈完願由春生鑑來五十元合順質十元沈姓五元南翔巾占記續助四元嘉定吳慶禎爲父手腕疽願求速愈三元解凝明心銅洋一元○十七日罷游厘捐局不書姓氏洋廿元常州汪幼安十元無名氏求病速愈四元太倉俞孟頤爲女恙愈完願五角○守身主人完願速成事四角又求南陽氏安稱心三角養性居士求諸事順手三角共三户合洋一元○十八日朱明桂四十生辰求保消災延壽洋十元○十九日九恩主人求肝病速愈由惠泰莊來洋廿元維揚黄蔭森鬻祖所遺膳産餘資十二元　　省墩子塘山陰童公舘求合家淸吉八元童門孫民祈祝平安長壽九三八平銀十兩童元春女子祈保平安洋四元無錫不名氏求超度亡魂以資冥福十元練塘同春程榮懋求保父親病愈三元殷氏求子病愈一元江西范嬸嬸前患腹痛許賑爛印洋四元無錫　正昌求合家平安銅洋三元○二十日臨平何陸氏同子兆春祈保夫君滇生病體回春由餘大莊來洋一百元袁化楊善士十元趙元增元豈爲父痰飲斬速愈十元嘉定錢維豐草堂無名氏祈病速愈十元梅過氏祈平安二元廣源銅洋一元無名氏銅洋四元 
 
 
 

Page 10

 
 
[光緖十七年十月十五日京報全錄]  
　　宮門抄○諭旨六道錄前○發抄硃批四道○陝撫　奏查賑災區情形摺○粤廣撫額奏前署縣丞欠解徵存銀米請暫行摘頂勒　片○桂撫馬奏飭司道　任片○楚督張奏請飭催湖南提督迅赴　任片○監督李奏請准建坊片　撫裕奏請將試用縣丞開復降級處分片○楚督張奏整頓營務情形片○滇撫譚奏　别知縣各員片○十月十五日刑部都察院大理寺正黄旗值日無引見○祥麟等謝議叙恩○河南正副考官吳同甲稽威博回京請安○　貝子續假十五日○成公錫侯各續假十日召見軍機鳳秀吳同甲褚成博現換羊灰褂○發抄升泰奏班禪額爾　尼之呼畢勒罕坐床日期奉硃批着照所請該衙門知道欽此○又呼畢勒罕坐旅可否移封外祖父奉硃批該衙門議奏欽此○又呼畢勒罕坐床的有御賑各物可咎由驛馳遞奉硃批着照所請該衙門知道欽此○又班禪額爾德尼可否賞用黄轎奉硃批另有旨欽此○○頭品頂戴陝西巡撫臣鹿傳霖跪奏爲綏德州等議續報被雹並北山一帶早降嚴霜現在查辦賑撫情形恭摺仰祈聖鑒事竊查陝省本年六七月内各屬聞被冰雹情形均經臣奏報在案兹據綏德直隸州及邠州屬之長武縣具報該州縣境門同於八月十五日風雨交作　降冰雹積地各一二寸不等綏德州查勘北鄉暖水溝等四村保打傷秋禾地一千五百七十七垧地内各色秋糧收成全行失望劉家　等三村堡打傷秋禾地六百三十八垧地内𧃲榖黑豆全行打損高粱粟榖尚有一二分收成長武縣卺勘東北　大西作等十五村堡約長三十餘里被雹地叚疎密相間輕重不一散漫零星難計畝數地内蕎麥𧃲子多已摧折不適一二分收成高梁粟榖等項收成尚有五六分之講又據榆林府屬之神本縣具報該縣西南鄉張家澗等三十一村莊於八月十五十八等日先後被雹大如棗栗積地數寸查勘自西南鄉張家澗起至西南鄉馬家灘止計長三十五里寛約十五六里十八九里不等儘新寨子暖水溝二村尚有一二分收成其餘各村莊秋禾穗粒打碎根株朽壞收成無望並康家寨被雷轟搨懸嚴壓斃農民三名又據榆林縣禀報該縣劉家新莊等處共二十一村莊於八月十九日被雹約計一時之久查勘約長四十餘里寛約數里地内成熟　紋　麥多被打折零落入泥粟榖黑豆高粱損傷稍輕統計收成不過二分又據延安府屬之虜施安寨甘泉三縣具報八月初七八等日忽降嚴霜各色秋糧收成减色並據甘泉縣具報該縣南北二鄉油粉村等九村堡於八月二十日突降冰雹寛約十餘里長三十餘里地内秋禾多被打折該神木榆林甘泉等縣被雹地畆尚未查淸各等情臣查緩德長武神木榆林甘泉五屬被雹輕重不一長武神木二縣前於七月内已被雹傷正值查勘賑恤兹復接遭此災情形實可矜憫當已飭司移行該道府直隸州親詣各處督同各州縣確查被雹地畝數目成災分數照例分别蠲緩錢糧出示停徵一面捐資收埋屍身淸查極次貧户動用義倉糧石作爲口糧籽種令其及時補穗冬麥或禀請由可籌發欵項核實妥爲撫恤其膚施等屬本年雨遲霜早秋糧歉收恐北山地面尚不止該三屬爲然臣已分飭切實確查禀報由司先行酌發銀兩交延安府買糧存倉以備今冬明春調劑之用務使窮黎衣食有資毋任一夫失所以仰副聖主軫念民瘼之至意除俟查辦完竣另行彚奏外所有綏德州等屬續報被雹並北山一帶早降　霜現在籌辦賑撫情形謹恭摺具陳伏乞皇上聖鑒訓示謹奏奉硃批知道了卽着飭屬妥爲撫恤毋任失所欽此○○留瑞芬片再據廣東布政使覺羅成允督糧道韓文鈞會同交代總局司道詳稱查有缷署縣丞烏凌阿前署新安縣縣丞任内徵存雜欵銀六千兩零米九十餘石疉經勒限嚴催未據完解詳請叅追前來相應請旨將前署新安縣縣丞烏凌阿暫行摘頂勒限四個月將欠解銀米掃數淸完倘逾限不完或完不足數再行照例從嚴叅辦所有叅追前署縣丞欠解徵存銀米緣由臣謹附片具陳伏乞聖鑒謹奏奉硃批着照所請該部知道欽此○○馬丕　片再新授廣西按察使湯聘珍已於八月二十日到省經臣飭令接印任事署按察使太平歸順道蔡希邠飭回該道本任以重職守理合附片陳明伏乞聖鑒謹奏奉硃批知道了欽此○○張之洞片再前准兵部咨稱光緖十七年七月初三日内閣奉上諭廣東水師提督着鄭紹忠調補婁雲慶着補授湖南提督等因欽此咨行到鄂臣查湖南素號巖疆向多伏莽匪盜時萌疉經陳奏近日長江一帶復經查出匪徒勾結煽動情事湖南地處上游具視湖北省有建瓴拊背之勢尤關重要所有整飭營務捍衛地方事宜提督職任最爲吃重非任人員認眞講求難資鎭攝該提督婁雲慶威望素著老於軍務相應請旨勅下兩廣督臣飭催婁雲慶迅赴新任以重職守臣爲愼重地方起見謹附片具奏伏乞聖鑒謹奏奉硃批卽張之洞咨行李瀚章飭催該提督迅赴新任欽此○○李鴻章片再上年順直水災甚重小民無衣無褐凍斃堪虞經臣函電各省廣勸棉衣助賑江南淮揚鎭總兵章合才遵其故父章潮海故母章趙氏遺命捐助棉衣褲一千套解交津局分撥散放洵屬克已救災善承先志所捐棉衣褲按照新章合銀一千兩與建坊定例相符准漕運督臣松椿咨請具奏前來應請旨俯准章合才爲其故父一品封職章潮海故母一品命婦章趙氏在於原籍湖南湘鄉縣自行建坊給予樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此○○裕寛片再恭逢光緖十五年三月十六日恩詔　開自同治元年以來曾經任用現已革職官員除大計貪贓及居官不職以致失守城池各員外若有事係冤枉被革果有才力堪用者該督撫查明詳開緣由奏明請旨等因欽此欽遵在案兹據藩臬兩司會詳稱查有河南降調試用縣丞唐繼祖現年三十八歲四川綿州直隸州人由貢生遵例報捐縣丞指分河南試用光緖九年三月騐看四月領照因沿途患病及風雨阻滯遲至是年十二月十九日到省繳照逾限在五月以上因無級紀抵銷經部議以降二級調用今恭逢曠典查辦廢員該員僅止降級處分年力正强請具奏開復前來奴才查該員唐繼祖到省繳照逾限五月以上部議降級核與居官不職叅劾降革者不同前有甘肅試用直隸州知州覺羅安振直隸北河試用縣丞章啓殷均因到省遲延部議降二級調用曾經陝甘督臣楊昌濬直隸督臣李鴻章先後恭援恩詔奏請開復均已奉旨允准該員事同一律合無仰懇天恩准將降調河南試用縣丞唐繼祖開復降二級調用處分仍留河南試用並免繳捐復銀兩出自逾格鴻慈理合附片具陳伏乞聖鑒訓示謹奏奉硃批着照所請吏部知道欽此　○張之洞片再據署湖南永州鎭總兵馬朝龍禀稱現查得嶺東營守備謝上元不守營制貪婪冐餉此皆由嶺東向例稱爲單立營頭每見來文註稱嶺東專營守備字樣因無親臨營將控制以致肆行妄爲歴空錢糧是否招補向不具報該署鎭到任後雖飭其開補必報究不知所報是否相符查永州鎭標左營遊擊駐紥江華縣距嶺東一百二十里擬請將嶺東守備專營二字裁汰撥歸永州鎭左營遊擊屬轄改爲分防嶺東字樣嗣後如有改革錢糧開報考放等事均歸左營遊擊核查庶幾杜弊較易等清前來臣伏查前據嶺東營呈齎營制册内載嶺東營原係永州鎭左營江華縣屬嶺東汛自嘉慶二十年奉文以嶺東橋頭地方緊要應設一營建立城堡安設官兵以資彈壓作爲嶺東專營改歸永州鎭統轄嗣於道光十二年平猺案内部議將嶺東營守備改歸永州與左營遊擊兼轄所有升任考拔員弁事件應由左營遊擊核轉其餘經營兵馬錢糧以及一切文移册案考拔兵糧等件仍照舊章管理在案該營界連粤境山路險遠巡防緊要兹旣據該署鎭查明江華與嶺東相距較近請將嶺東專營二字裁汰改爲分防嶺東字樣　有革退錢糧開報考放等事均歸永州鎭左營遊擊核轉以便考察自係爲邊營僻遠整飭積弊起見所陳尚屬有益理合會同湖南巡撫臣張煦護理湖南提督臣周瑞龍附片具陳伏乞聖鑒勅部核覆施行謹奏奉硃批兵部議奏欽此○○譚鈞培片再道府同通州縣等官到省試用一年期滿例應督撫察看才具奏明甄别以肅官方兹查有同知銜雲南試用知縣林濟勳大挑試用知縣劉向榮留滇前先補用知縣祭鏡蓉均各試用一年期滿例應甄别據藩臬兩司先後會詳前來臣查該員林濟勳精明幹練劉向榮安詳穩愼蔡鏡蓉才具明穩均堪各以本班留省補用除將履歴淸册咨部外謹會同雲貴督臣王文韶附片具陳伏乞聖鑒謹奏奉硃批吏部知道欽此 
 
