# 1892 - 75 - 4906792

 

Page 1

 
 
[重印古事比岀書啓] [  點石齋白]  
　　古事比一書乃桐山方依巖先生所作也先生好史學於古今是非得失罔不瞭然沿晰其故以史學三長鎔鑄千古旁搜遠紹集成是書允爲論世知人之善三誠考据家必備之書也本齋前印業經售罄今復用連史紙重印准於三月内岀書此佈 
[書彭剛直公奏稿後]  
　　壬辰春仲曲園先生送其孫世兄階青孝廉赴禮部試道岀滬上俟孫世兄登輪後將折而之武林蒙過尊聞閣見訪次日晉謁先生以船爲寓寄椗觀音閣馬頭投剌入艙先生適他岀不獲見其家人奉先生命以彭剛直公奏稿見錫捧誦一過不勝快慰盖此稿乃曲園先生命階青孝廉往弗公喪檢公還物得奏疏若干篇先生見之謂公一生戰績及其岀處大槪具見於斯不可不傳之後世乃親爲排比釐作八卷曲園之言曰其中有數篇已見曾文正集中蓋當時公與文正會奏者或疑此殆由文正主稿宜從芟薙余謂不然國家定制凡朝臣會議之摺摺尾必聲明係何人主稿若疆臣會奏初不聲明篇中臣某臣某各陳已見若必削而不列則兩集皆不能載竟無可入之集文字不存事迹亦將湮没爲可惜也故存之夫公以諸生從戎一生動業大半多與曾又正所共爲公之所擘畫者無非公之精心結撰而成又焉得以其會銜入奏也而削之曲園此言爲公非爲私也稿中所載凡公豐功偉烈大要在乎水師先則長江後則海軍其敷陳無不悉中窾要長江水師明效顯著劇宼以滅商路以通觀其歴陳長江水師事宜與夫每年巡閱長江各摺片所謂以實心行實事或扶病而岀不辭勞瘁盖水師由公倡始故於此事尤爲認眞旣而法人内擾公又歴陳江防事宜仍不忘夫水師舊制由長江水師而推廣之則海軍之議所由創也說者謂内江水師與外海不同公熟於長江或者移之海面恐格格有不可入之勢而不知運用之妙存乎一心長江自有長江之法外海自有外海之宜固不可强而合之亦正不必歧而二之也如公摺中言兵輪宜乎小宜乎多以大兵輪一艘之值改置小兵船十艘而有餘若以十艘大兵輪悉改成小兵船則百艘矣中國防海之法宜防於海口及海汊等處固無庸駕駛鐵甲兵艦與敵人相追逐於洪浪中但以兵輪阻其入口以逸待勞最爲上策大兵輪守口船少則不敷分派船多則所費浩繁若改爲小兵輪則雖載兵無多而列隊分守聲勢可以聨絡首尾可以互援敵人必不敢長驅直入以守爲戰乃中國防海之善謀大兵輪載兵雖多而運掉不靈小兵輪則輕巧靈便倘能乘間伺隙近撃敵船則亦不難洞敵人之巨舶堅船以挫其鋒而折其燄以是知海軍之法與長江水師正有殊途同歸之理公於奏稿中言之詳矣至於人才之優劣爲國家興衰所關係公雖辭官不就而於此事則獨爲講求故稿中有奏保之人有奏叅之人其奏保者實有可保之才其奏叅者實有應叅之咎至今口碑猶在人間初非有意毁譽於其間也夫公昌言於君父之前自謂不愛錢不愛宫不愛命此非公之空言也迹公生平不名一錢誠所謂以寒士始者仍以寒士終公之言眞克踐也若官則屢辭不一辭由按察以至尚書迄未嘗一到任不愛官之明徴也至於命則公當投筆從戎之始創設長江水師之時岀入於槍林砲雨之中馳驅於駭浪驚風之際早已置性命於度外卽頻年力疾巡視長江簡搜軍實初何嘗自惜其命若法人之患前赴粤東正當敵人之衝又豈有苟全性命之意特公命繋於天不愛命而卒能考終命此則蒼蒼者之所以佑正人而非公之自愛其性命也卽此三語公亦可以不朽矣猶憶幼時居越曾見公在爛柯山之七星巖取堊帚畫墨梅於壁并系以詩彼時並不知畫者爲何許人越數日徐壽蘅文宗命駕親往於公畫之右題詩數章始知畫者爲公至今猶以木欄護其壁不使人敢近之將以泐之於石以永其傳余時甫逾弱冠見公竹衫臺笠飄若神仙曾幾何時而公已易名今獲覩其遺稿敬書數語於其後以誌欽仰曲園先生或不我責耶 
[諭旨恭錄]  
　　二月十三日奉旨詹事府右中允員缺著景厚補授分發甘肅候補同知易華琛浙江補用同知方駿貴州候補同知周嵩慶陜西候補直隷州知州張嵩生兩淮試用鹽運司運判王繩祖直隷候補知縣張繼軾河南候補知縣戴作乂四川候補知縣文提曾傳泗江蘇試用知縣洪恩培江蘇試用知縣姚桐生陜西試用知縣包述佶江西試用知縣唐我圻王渭濱俱照例發往擬補授昭陵總管衙門筆帖式文森南城兵馬司正指揮劉景韶吏部考功司主事王開甲俱准其補授擬補兩浙黄巖塲鹽大使吳清高兩淮石港塲鹽大使許寳蓮俱照例用刑部員外郎二缺著祥壽音德亨額補授工部員外郎員缺著恒壽補授禮部漢字堂主事員缺著崇山補授盛京刑部主事員缺著文衡補授欽此 
[本館接奉電音]  
　　昨由京友電傳諭旨一道敬譯登○二月二十二日奉硃筆陳夢麟補授司經局洗馬欽此 
[甘電彚登]  
　　前晚由甘肅傳電報至申云伊犁將軍長軍帥於正月二十七日接印同時又接甘肅電報云前護理新疆巡撫魏中丞於今日辰刻起節東行此皆官塲要事合亟譯登於報 
[皇畿春色]  
　　訥侍御清阿等以遵保拿獲迭次結夥持械行强搶刼盜犯岀力司坊紳董請獎銜名恭呈御覽兹將清單照錄於後計開揀發北城差委兵馬司吏目查鴻翥請遇有西北二城吏目缺岀儘先前　補同知銜分發直隷補用知縣前西城兵馬司副指揮孫德成請交部從優議叙前在任候選同知俸滿南城兵馬司正指揮王宗智請俟服滿引見後仍以同知遇缺選用竊北城紳士教習知縣羅錦潢請以本班不論雙單月儘先選用北城紳士候選直隷州州判張槐森請以本班不論雙單月儘先選用竊北城紳士候選教諭王爲幹請以本班不論雙單月遇缺卽選西城紳士鹽大使職銜周啓泰請以鹽大使遇缺卽選　西城紳士候選兵馬司副指揮王兆霖請　賞加五品銜以上各員係會同拿獲盜犯孟兒明秃子卽王蕣張狗兒卽王狗兒趙菉兒卽小木人等之員正月二十五日奉　上諭交部議奏欽此○吏部爲示傳事所有光緒十八年正月分月官知州蕭宗幹通判張模知縣趙從炳周瑞　陳爾延王慕修張趫補行騐看直隷州州同李逹三札應傳令該員等於二十八日黎明赴　上諭舘考試事畢並補行騐看州判劉鳴崗巡檢張應臚截取舉人蕭祥霖一併赴午門前預備騐看再周再鑾陳爾延劉鳴崗應令取具同鄉京 
 
 

Page 2

 
 
官印結識認毋違特示○國史館示傳吏部咨送到漢謄錄吳熙駿楊壽增袁玉炘黄彭壽應澤王士鑫黄仕福宦應亁饒宗韶黎春華璩樾等知悉限於二月初一日親身赴館騐到毋違特傳○九卿各衙門滿漢堂官於正月二十六日在正陽門外琉璃廠大沙土園南安徽會館内舉行團拜禮傳丹桂菊部演劇一晝夜衣冠薈萃鼓樂喧闐極一時之盛事○吏部示傳所有在部投供之坐補國史館漢謄錄申鳳年一員限五日内取具六品以上同鄉京官印結填冩履歴親供親身赴部騐到有執照者携帶呈騐以便咨送　國史館毋違特示○奏事處口傳奉　旨固倫額駙符珍禮部尚書崑岡現在續假所有派岀二月初一日在坤寜宫喫肉著卽撤下欽此○管理太常寺事務禮部尚書臣宗室崑岡等謹奏爲題奏請旨事恭照光緒十八年二月二十日孝哲毅皇后忌辰應行遣官恭詣惠陵讀文致祭謹案臣寺祀典則例應遣王一人主祭近年俱奉特旨改遣近支王公一人恭往行禮准宗人府將和碩睿親王魁斌銜名開送過寺臣等照繕題本進呈御覽是否卽令魁斌致祭抑或改遣近支王公前往行禮之處恭候聖裁俟命下之日再由臣寺知照届時恭往將事謹此題奏正月二十七日奉　旨改遣多羅貝勒載澍行禮欽此○盛京將軍委員管解呈貢内用鹿皮萬餘張以大車四輛裝載於正月杪抵京由崇文門稅課司騐明後知照内務府查照並由解貢委員赴内務府投文以俟定期交納○吏部爲示傳事現岀有南城兵馬司正指揮一缺查有在部投供之撤回另補兵馬司正指揮劉景韶應行擬補相應示傳該員限三日内親身赴部騐到毋違特示○禮部示頭傳咸安宫官學候補教習陳恩棨覺羅官學候補教習郭之秀八旗官學候補教習黄紹憲等限三日内親身赴部騐到並備帶筆墨以便填寫親供當堂覈對筆跡毋違特示○吏部爲咨行事騐封司案呈本部具題於貴州巡撫崧題以貴州安順府屬朗岱廳羊腸塘分防巡檢張鴻逹六年俸滿保薦候升等因核與例案相符應准保薦一本正月二十七日奉旨依議欽此欽遵到部應將原三黏抄咨行貴州巡撫查照辦理可也西直門内南草廠某碾坊掌櫃某甲日前有同鄉人某乙前往探望甲以酒食相欵因爲時已晚卽留鋪中暫宿詎乙竟於是夜三鼓後乘鋪由睡熟取腰帶自縊次晨鋪中人驚悉赶卽報知廳官立將甲解送提署移坊詣騐至乙因何自縊莫明其故或謂其落魄風塵岀此下策然因此貽累良朋死者有知豈能暝目耶○管理太常寺事務禮部尚書臣宗室崑岡等謹奏爲題請欽派事查祖典内開每歳於仲春仲秋月祭雙忠祠應由欽天監擇日由臣寺開列散秩大臣銜名題派一人致祭歷經循辦在案今光緒十八年二月十二日春祭雙忠祠准侍衞處送到散秩大臣銜名由臣寺繕具題本進呈伏候欽派一人俟命下之日再由臣寺知照侍衞處轉行遵照理合題奏請旨伏乞聖鑒謹題正月二十七日奉硃筆鈐岀散秩大臣一等靖遠侯黄永安欽此 
[天津近事]  
　　山東藩憲福方伯潤簡在帝心升授巡撫以來尚未入京陛見至去冬具摺請旨俾遂就日之忱差弁齎回原摺奉旨著來見欽此中丞當於今正遵陸啓行二月初一日至天津地方官除預備行轅外並設茶座於城西小稍直口村以迓棨戟中丞到津卽拜謁李傳相並晤鎭道各員旋於初三日北上○北洋醫院由李傳相創設以療民人之無力求醫者向派西人伊爾文爲總醫官其副者姓林曾在美國游名醫馬根濟之門復以麥某鍾某爲帮醫官每日清晨施治至午後始止邇者伊君查得院中藥餌不多病者亦寥寥無幾遂於正月下旬具禀傳相轉飭海關道將鍾撤去差使○去冬三九和煦如春邇者節届春分峭寒轉甚不特無衣無褐者高聳鳶肩卽身御重棉亦形蝟縮海河於初四日氷漸消融而駁船公司猶恐七十二沽或有灣環背日之區未能一律融化爰派巴馬小輪船於是日來往其間爲開冰之計習日氷塊隨流而下停積大沽口内輪聲帆影又將於此時見之矣○大沽一帶無田可耕土人非泛宅浮家卽以漁鹽爲生計每逢冬令銀魚紫蟹爲岀息之大宗自前年鹽攤被水成災去歳魚巿復不甚旺至冬銀魚紫蟹亦屬寥寥居人生計艱難惟盼開河前赴遼東謀食云 
[鷲嶺春寒]  
　　十六日黎明杭垣聨橋直街烏龍巷口某姓家失愼各叚龍夫聞警風馳而至竭力撲滅幸未成災僅燒燬灶屋三椽然左右隣人已受驚不淺矣○華光巷東首某烟室於十五夜鼉更再躍時有遊方僧至急呼開燈適有王紳家丁某甲正在吞雲吐霧聞僧呼甚急戲謂之曰佛門子弟可吸洋烟乎僧正在癮發滿肚皮不如意聞言怒甚與甲爭辯甲猶嬉笑自若旣而翻轉面孔扭住僧衣兩相門毆該烟室屋小於舟不能用武遂致烟盤等件盡摔地下踏成粉碎諸烟客見勢不佳各鳥獸散而僧亦乘機遁去甲方振衣而起烟室主謂甲曰釁由君起烟客驚散烟錢向誰索取且傢伙均已踏損明日如何開店甲無辭以對願賠洋二元其事遂寢○敷文崇文紫陽三書院甄别均已岀案敷文由崧振帥錄取生童共四百八十卷崇文由藩司劉方伯錄取生童共五百五十三卷紫陽由臬司黄廉訪錄取生童共六百卷師課定於廿四日考試云○杭州府學宫仲丁致祭向章先一刻祭崇聖祠學憲爲主祭官一切禮器仍由丁祭局經管而樂則用鼓手吹打歸學中書役承辦仁和學在府學之右相去咫尺往往赶先祭畢將鼓手移至崇聖祠所謂一差兩用也是日丁祭仁和學略遲陳宗師已至崇聖祠而鼓手未來及上香獻爵之際禮生高唱樂作而不聞作樂之聲直至祭畢樂亦不作宗師大怒謂祭祀大典安得草率了事卽將承辦書役查明於十二日送交仁和縣從重懲治 
[月湖棹歌]  
　　寗波爲通商码頭日有輪船進口去歳滬上有美生通同會匪查獲軍裝情事大憲通飭各码頭查拿在案日前清晨輪船進口有人肩挑行李路過新江橋堍洋廣局門首局勇見其形跡可疑攔阻搜檢是人心虚棄擔而逃行李之中果搜岀火藥銅帽十餘盒難保其不接濟匪徒局員當將所獲之軍裝送縣請卽飭差查訪然其人已鴻飛冥冥無從弋獲矣○陳學憲舟抵西門外郵亭時有奉化縣民人程松亭撲水控告所有批示照錄於下察閱呈詞情節支離斷非盡實惟控關生員而兼人命自應澈查仰寗波府迅卽查明詳覆如係虚誣聳聽照例反坐不貸云云傳說此案係爭奪田産早經訊結後因程松亭家遭回祿疑是前次之被告放火故俟學憲按臨而控告也傳說如是未知然否○十七日有武童在小教塲學習馬箭時有教塲旁馬姓門内之幼孩挈同十三歳之妹在旁觀看被火挨擠兩人均翻落馬道中適馬飛騎而來幼孩赶卽扒上而其妹不及避讓頭顱被馬踏破鮮血迸流僅存一息未知能保無恙否也○寗郡天氣前已錄報兹於十八日早晨又雨雪紛飛扯絮搓棉隨落隨消至晚始止而寒氣凛冽甚於三冬不特柴米漲　卽蔬菜食物亦較去臘昻貴不知何日得能暢晴也 
[寗郡院試題續錄]  
　　浙江學憲陳大宗師考試寗屬生經古題及補歳題已錄前報兹將考試奉鎭象定生員題並童經古題錄下奉好古敏以求之者也鎭女爲周南召南矣乎象女聞六言六蔽矣乎定不知老之將至云爾通塲經題瞻彼洛矣六句詩題賦得牀上書連屋得文字○童經古題經解大人造地解買朱鉏古音徴履帝武敏解漆漆解虞書二十有二人考○古學　楚材晉用賦此其大夫皆卿材也爲韵胡安定先生教士之法可行於今否試詳考而論之賦得繞砌琴聲滴暗泉得聲字賦得竹霧曉籠銜嶺月得銜字五言八韵書昌黎符讀書城南詩後　喜晴五古不限竟不拘首數○算學史言漢高祖入關五星聚于東井北魏高允斥史爲誤史果誤歟通分之法遇子之不受除者輙不除子而乘母其得數也與除子同試言其理　連比例四率數以四率乘一率之羃其數與二率之立方數同以一二三率遞乘其數與二率之立方數亦同其故何也賦得閏月定四時得時字五言八韻○性理論朗道終日端坐如泥塑人及接人則純是一團和氣與所謂十五年學箇恭而安不成是一是二試細論之擬范浚心箴 
[寗郡院取生經古案]  
　　浙江學憲陳大宗師考取甯郡闔屬生經古案錄後正取經解二名　慈馮毓孶　定　王亨彦　備取三 
 
 

Page 3

 
 
名　鎭　鄭内翰　張子飛　張鴻桷　正取古學三名　鄞　陳毓鎬　慈　董承祖　李鍾鼎　次取八名　鄞　蕭章煥　陳崇宸　府學　馮内然　鄞　李國磐　奉　江起鵬　府學　陸璸　謝覲黻　鄞　陳家錕　備取九名　忻江明　王齊曾　府學　黄次會　慈　錢經藩　府學　倪志鴻　鄞　吳宣煊　府學　袁昌年　謝之麟　鄞　董道梴　算學正取一名　鎭　劉鳳岡　備取一名　鄞　徐昌燕 
[誠飭幼童示]  
　　浙江督學部院示本日提堂幼童三名考經解者面問以說文不知爲何書考性理者不知明道爲大程子范浚爲人名考算學者作詩一首大半雷同此非童子之過其父兄師長之過也傳曰君子愛人以德父兄師長之于子弟第一當教子以正以爲他日成人之基卽欲其博取科名亦惟勉其讀書優游饜飫養其根以竣其實果其有所成就何患世無知者今乃當齠齔之時先令携帶書册以希苟得幸而得之必將自以爲是長傲遂非不幸不得徒耗此金王難換之歳月况邇來士風日下童隊尤甚萬一習染是家有璞玉而故投之汚泥也愚孰甚焉本院籍隷江蘇揚州同郡前輩錢侍惑桂森十三歳以背誦十三經入學其明年學使歴城毛公式邭以其年幼而學未成抑之下等面諭不許赴秋試當時人或以爲過戊子年錢公任安徽學政與本院相見云深感毛老夫子此事卽在目前可爲明證馬裕藻林萬楷樊家漙均著該學官傳諭其家卽令回籍延請名師用心誦讀不獨今年不必與考卽再待五年猶未弱冠彼時岀考並不爲遲詩曰匪怒伊教本院自謂愛此三人過于其父兄師長諒之諒之特示　光緒十八年二月二十日給 
[金陵官報]  
　　二月初六日長江安慶恊謂　聲署安徽毫州王懋勲均辭知縣梅長元禀知到厘捐局收　差縣丞查有　銷厘捐局收支差初七日候補道曾廣照由上海回初八日署安徽滁州俞適中到通判孫廷騵禀知奉支應局委調辦製造木火藥局差屠作倫謝才辭赴清淮善後局知州王端啓謝委代理江寍縣事初九日安徽英山縣黄兆岷到見卽辭候補道魏嘉齡禀知山東賑捐獎叙二品頂戴江西通判晏蔚琦由揚來知縣陳王斌禀知奉蘇糧道札飭以十五年分寳山縣任内獎勵酌委一次並記大功一次分部員外郎易晉炎由京來分發江蘇試用巡檢朱祖謙到初十日選用知府沈翊清福建來署滁州俞適中長江水師湖口船廠廣西補用直隷州陳大源均辭上元縣陳謨謝委調署海州直隷州調署銅山縣趙受璋謝委並禀知交卸江寍縣事代理江寍縣王瑞啓禀知任事江西知縣叚紹到縣丞金桂芳叩謝禀知禀司委轅下文巡捕會辦差本日到差正任海州直隷州楊朝鐸禀知知縣林之涵病故江蘇候補府經歴王鵬元到安徽來十一日藩轅牌示沐陽縣祥安病故遺缺查有特旨卽用知縣王之全堪以請補又贛榆縣陳廷潞因病請假遺缺查有截取試用知縣常牧代理十二日福山鎭標右營都司曾廣斌到十三日委署豐縣李文耀辭赴任知縣朱文炳奉牙厘局委赴浙滬兩厘局提還絲捐洋元差叩謝卽辭張貴誠謝委下關木厘分局並銷鎭江木厘分局差丁憂江西通判晏蔚琦辭知縣李慶元奉可飭粥廠岀力奬予酌委三次巡檢朱銅禀知分寍差委鹽大使張紹棠禀知赴寍境上游查勘電報桿十四日縣丞倪璪禀知通判倪入凱丁母憂分發江蘇試用從九孫鼎到由京來十五日新授浙江温處道趙舒翹總辦淞滬厘捐局江蘇候補道錢寳傳又會辦善後局奉撫憲委辦常鎭江寍保甲沈玉祺又會辦善後局吳承潞安徽皖南牙釐兼辦蕪通保甲局安徽候補道袁秉楨溧水縣譚日襄守備焦安邦鎭江來七位均到辦籌防局候補道曾廣照署滁州余適中辭 
[會勘捕房]  
　　去冬英工部局在下海浦建造捕房釘立木樁鄉民以有佔河道聚衆滋事英領事照會上海縣飭差查竄邇來捕房已經告竣前日午後二下鐘時英領事偕英工部局董並英捕房麥捕頭會同袁大令及英讞員蔡太守乘馬車往勘 
[道署失鐘]  
　　前日蘇松太兵備道署被竊皮鐘一架　值甚鉅聶觀察立飭捕役汛捕及城廂内外各鋪地甲分叚查緝旋由十九鋪地甲楊馥查至小南門内安生當據當夥云有人持鐘來此欲典洋銀五十元許以五元伊卽持去遂據情禀明未知可能緝獲否 
[上海巡局瑣案]  
　　前晚夜已深矣薙髮匠甲乙兩人在南巿十六鋪外灘三勝樓茶肆中賭錢有向駐是處之局勇二名向之喝止中乙非惟不允反敢與勇爭敺勇卽奔至十六鋪中局禀報局員蔡蓉卿二尹飭將甲乙拘到研訊之下甲乙俯首無詞二尹判令各笞五十板以爲深夜犯賭者儆○南巿各馬頭渡船載客過江定例大舟准載十餘人小舟七八人如違究辦前日船户張供土小炳榮等膽敢違禁載客三十餘人昨經爛泥渡保甲局員劉二尹查明飭勇拘至局中聽候訊辦 
[英界公堂瑣案]  
　　三百六十一號華捕禀稱小的查得女子張阿珠關鎖在張聽生屋内問以何故云因患瘋癲旋有許熙者投捕房報稱阿珠之父母不給飲食飢餓堪憐捕頭因命小的將此女解案許熙卽許靜巖訴稱阿珠是表甥女不知因何癲癎致被父母鎖錮不給飲食不忍坐視是以投報捕房張供稱小的係無錫人女兒阿珠年廿四歳並未許字本月十二日岀外據言至沈香閣禮佛及回卽發瘋癲逢人便毆見物卽毁無奈鎖錮在室然仍照常給以飯食王氏訴稱張係小婦人之丈夫阿珠係小婦人之女兒阿珠胡言亂語不能取供蔡太守謂阿珠旣發瘋癲應聽其父母自行管束許雖屬親串旣不能代爲醫愈何必多管閒事今姑將阿珠發棲流女所調治准其父母派人服事如有不便之處仍准領回管束○包探孔阿才禀稱小的查獲竊賊王喜生搜岀剪刀及對時表各一沿有某典質劵據稱表在松江竊得目下初至上海並未犯竊王供稱小的係湖北漢陽人年三十三歳向在某營當勇今已撤遣從常熟來此思仍投營効力並未犯竊表是已物且曾將自已之衣質在松江故身畔存質劵蔡太守謂表雖無人報失然旣係遊勇未便容留飭暫行管押俟備文連表及剪刀質劵解回原籍○五十一號華捕禀稱昨日小的在湖北路巡行見徐阿榮將馬車停在路旁蜷伏車中鼾睡約歴十分鐘時始醒今特送案請罰徐供稱小的係寍波人偶然神倦以後不敢如是矣蔡太守判罰洋銀兩元充某西醫院經費○包探顧阿六禀稱徐桂祥報稱在某烟館吸烟被劉三男等勒索洋銀五元因乘間奔來聲訴及小的拘劉及徐元芳研問則稱與桂祥同鄉是以商諸借貸桂祥訴稱小的係川沙人向習木工曾與元芳同在某處鋸木因之相識不料伊流而與無賴爲伍藉圖訛詐是以報捕送案元芳供稱小的亦川沙人與桂祥爲叔姪寳是日向之查問秀秀之妻因而口角劉供稱小的川沙人秀秀早已去世與元芳爲昆季故後由元芳成殮遺有妻子亦由元芳照管不料上年十二月二十八日被桂祥挈至上海不知避匿何處小的因與元芳尋見桂祥向之查問桂祥供稱劉等初入捕房言與小的同鄉商借錢文並未言及婦人之事况小的與元芳並非叔侄惟同鄉同業而已蔡太守飭將劉及元芳押候備文移送川沙原籍訊理桂祥隨文投質　包探孔阿才禀稱席正卿調戯張阿寳曾經小的解案而席竟臨訊不到奉大老爺派差協提今特送案請究席供稱小的係蘇州人現在會德豐洋行當細崽不敢多事尚乞施恩蔡太守謂爾旣已肇事尚敢臨訊不到殊屬藐玩公堂今且不予深求惟罰爾洋銀十元以儆席應之曰諾○包探唐寳榮禀稱陳春記棧雇小車八輛裝運湖絲每車裝絲四包計共三十二包及到缺少一包查明車夫趙慶裕將絲運往方泰地言藏匿兹由小的吊岀原贓送案陳春記司事李澤臣訴稱棧中雇車運絲被竊一包值銀五百兩今旣查獲只求給領並呈洋銀二十元請給包探趙供稱小的係江北人已蒙訊明行竊只求恩宥蔡太守判令笞責二百板發捕房管押一年贓給失主領去○包探沈金隆禀稱孫暹投捕房報稱徐仁芝誘同賭博復誆借洋銀二百元其中情節小的尚未查明惟徐初至捕房稱姓馮現又改姓徐其實卽開登豐客棧之著名賭棍蔴皮阿慶孫訴稱職員原籍直隷曾於某案保舉知縣上年臘杪曾住登豐棧棧主蔴皮阿慶與周姓賭錢央職員入局且欲與職員通譜已繕就帖子惟未送來當時職員悮以爲知已致被借去洋銀二百元未立憑據先時曾同至謝姓娼寮 
 
 

Page 4

 
 
見伊有鈔票洋銀二十餘元提岀十元賞給龜傭似係富豪因而借給徐卽蔴皮阿慶供稱小的係蘇州人在治下開登豐客棧曾與孫賂博　赢過洋銀八元小的並無借取二百元之事更未携帶許多鈔票賞給龜傭沈探又稟稱孫旣稱曾與蔴皮阿慶在謝姓娼寮將鈔票賞給龜傭容小的帶往查明禀覆蔡太守飭將徐卽蔴皮阿慶帶回捕房查明一切閱一禮拜覆訊核辦按滬上牌九司務多若繁星到處引類呼朋誘人賭博本館已屢次著爲論說痛切言之深望父母斯民者不惜盡法嚴懲以除地方之大害不料前日方剴陳賭患而昨日又有蔴皮阿慶局賭事情豈果不畏官刑乎何竟稔惡不悛如此也○二百二十九號巡捕禀稱小的於巡路時見金春寳朱長生打架不休拘案請訊金供稱小的係江北人被朱零星借貸錢文向索不還故與爭閙朱供稱小的亦江北人並不欠錢無端索取現被撃傷眼角請卽訊懲蔡太守判令將金管押三日朱管押一日○五十號巡捕禀稱水紹生黄富林沿途打架適小的巡行到此拘請訊懲水供稱小的係江北人被黄欠錢二千文昨日知伊聚賭赢錢因向索取伊仍不付以致爭毆黄供稱小的係寍波人在治下當縫工昨日至某茶肆尋人水　拉住借錢小的並無欠錢之事蔡太守判令將水交人保釋倘無人肯保則管押一禮拜黄罰洋銀兩元 
[法界捕房紀事]  
　　前日有粤東各客棧接客之甲乙丙丁等人與本邑各客棧接客之戊已庚辛等人爭攬主顧以致互詈不休適招商局江裕輪船開行諸客紛紛附載旋有長春長發中和三棧接客者專佔客房各以老拳拳敬甲等力不能敵致被戊等所傷互扭入大自鳴鐘捕房捕頭將受傷人一併舁送仁濟醫院療治戊等交人保岀候傷愈後到案質訊旣岀中乙丙三人傷痊岀院又在各码頭接客戊等恐再　兇遂於昨晨投捕房聲訴捕頭著各守本分免啓爭端○竊賊王國有專在各輪船码頭竊取來往客商貨物黨中切口謂之隨馬頭前經包探獲送公堂懲辦數次釋岀後依然怙惡不悛日前又在興聖街竊得某雜貨棧蓮子一桶售與十六鋪專收小貨之某雜貨店得洋銀八元失主開單報諸捕房昨經某包探拿獲送入捕房供捕頭以其行竊屬實押候解案請究○前日有某姓衣祖藍縷同小東門外某茶寮　得水烟袋一枝經茶博士追獲人贓扭送捕房管押○某姓在某處小烟館過癮乘人不備竊得值堂人馬甲一件正欲携之而岀適有烟客瞭見立將人贓獲住送入大自鳴鐘捕房摆候解辦○某東洋車夫賃得東洋車一輛一連數日不特車租不付竟將車輛棄諸途中某壬某癸見之告知車主車主　壬癸製車夫通岡一氣扭送捕房聲請追究捕頭著押候解案請究 
[善緣迪吉]  
　　謹啓者敝堂接奉丁成榮大善士爲求外症速愈樂助本堂善舉經費洋五十元又奉杭垣紫石山人大善士由餘大莊交來樂助本堂善舉經費洋五十元集百齡之遐算壁合珠聨握五福之祥符氣求聲應勿藥定占有喜却病更可延年修德不求人知積善自徴　慶吉人天相陰德拜鳴證成大衍之功普濟衆生之願請登報牘叩謝鴻慈[  上海六馬路仁濟善堂董事施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘恊賑所經收順直山東賑濟二月十一日起至二十日止第一百四十五次清單]  
　　十一日閔行同源典來黄少卿洋五角又黄益華洋二角义怡怡堂洋一元又同源當衆善士洋三元銅洋一元來承志堂洋四元　無　氏洋二角又夢熊氏洋一元又沛人氏洋五角又自愼居洋五角又保平安洋三角又金梓薌洋四角又揣摩氏洋一角又補過氏洋兩角又襄善居洋一角又蘇州炳華室來青蓮書屋洋一元五角又吟梅書屋洋一元五角○十三日無名氏洋一元○十四日無名氏三户洋三角又嘉興申　來新豐計　伯洋一元○十六日漢口許鎔齋洋十元又江西俞際盛英洋一元又錢三十一文又冶城山舘主洋八元銅洋二元○十七日無名氏洋十元又徐楊氏洋十元又椿氏　五角○十八日安慶無名氏洋七角又恆豐昌銅洋十一元○十九日無名氏洋一元又無名氏銅洋二元○二十日慈谿陳霄山來幼童陳東保洋一元又陳來保洋一元又陳東保洋一元又徐次記洋二元二角張韶記銅洋一元又武穴無名氏洋一元隠名氏銅洋三元○共收洋六十四元七角銅洋二十元錢三十一文 
[上海北巿仁濟善堂經收南北兩巿各米寳行代收米麥雜糧捐二月十一至二十日止第二旬清單照登]  
　　仁和利寳行錢三千二百四十文潤和二千五百六十八文 
萬隆九百九十四文　元四百四十文裕昌三千五百九十文元吉泰二千九百五十九文鼎昌源五百四十七文賚泰一千七百九十二文葆茂三百六十三文愼益四百四十九文正義隆三千四百八十四文萬祥正三百三十五文潤泰九百五十六文長泰二百廿六文和泰一百四十三文三穗七百五十一文震大一千七百三十七文長義三千六十四文義記四百八十文長豐二千八百五十七文文泰潤一千七百十四文鎭生七百八十六文萬生九百九十三文衍源三千四百八文生泰九百八十六文元和一千四十二文三泰一千一百六十四文萬祥二百七文聚泰二百九十文元泰一百三十五文南元昌二六十一文松盛二千五百九十八文同泰二百六十六文甡義一百八十七文愼十三百八十四文天和四百九十七文萬泰盛二百六文和記一百四十七文和生義三百五十二文新興三十四文恊隆二十五文唐永愼六十四文萬源七百四十五文天成義六十文恊記二百四十五文亁利二千九十文裕祥一千九百七十九文愼餘三百五文萬昌一百五十四文豐記八百六十五文餘州三十文恆祥六百八十一文北同泰廿五文永順一千三百八十一文永茂一百九十五文咸茂一百八十五文恊昌泰二千六百五文穗祥一千四百十一同吉泰一千九百七十六生源三十五百四十二義生五百零四元昌公二千七百四十六豐利三千六百二十啓昌五十恆裕七十振豐一千七百四十一潤元一百五十二宏茂六十五晋泰四百三十二恆源二百十九永愼和九千一百九十四同順二千五十二萬順公一千九百八十七義記公一百六十四德盛三百九十二元生長一百九十六同德一百五十九三和五十愼茂豐九百四十六錦祥四百廿四同發一百三十四聚源一千一百五十八恆隆七百七十七衡大四百七十九昇記五百四十錢恆泰一千三百二十九文大興一千一百零六文同興四百七十五文源順恊九百五十七文○以上共八十九户共收錢九十七千三百十三文 
 
 
 

Page 10

 
 
   
 
 

Page 11

 
 
[光緒十八年二月十一日京報全錄]  
　　宫門抄○諭旨一道錄前○發抄硃批六道○浙撫崧奏查明鄉試未中年老謵生摺○晉學政王奏戲試汾州府屬完竣情形摺○豫撫裕奏軍功候補知縣補缺無期擬請將丁憂道缺重爲變通摺○湘撫張奏留武　差遣片○東學政秦奏考　泰安府歳　情形摺○皖撫沈奏委署知府片○二月十一日刑部都蔡院大理寺侍衞處值日刑部張見十六名○克王等謝稽查七倉恩○恩佑等謝專擬大臣恩○恩公假滿請安○堃　嚴滿請安○祥麟請假十日○多　請假十五日○召見軍機貴恒奕年海緒○發抄劉秉璋奏干總無可叅劾奉硃批兵部知道欽此○又補用同知蹇　等期滿奉　硃批吏部知道欽此○又派委監　官　局鹽務奉○硃批知道了欽此○文降補州同察懋康虧欵革追奉硃批著照所請該部知道欽此○又川陜楚三省　哨情形奉硃批知道了欽此○又長壽令霍潤生者墊汪令奉硃批吏部知道欽此○○頭品頂戴浙江巡撫奴才崧駿跪奏爲查明浙江省鄉試汞中年老各生循例彚奏恭摺仰祈聖鑒事竊照鄉試年老生監三　完竣未經中式者例准查明年歳籲懇恩施賞給舉八本年舉行　卯科鄉試查有年届九十歳以上之附生童國瑞一名年届八十歳以上之附生趙玉堂韓雲布趙抑戒增生蔡兆　阿生　炳奎姚作濬　天健等七名皆踴躍觀光三傷完竣榜撥未巡中式經奴才調查各該生原卷俱文理明順字畫清楚懼據各該縣會同儒學查明入學年歳取造册結由藩可劉樹堂詳請具奏前來奴才查該生等青燈積學皓首窮經沐聖世之甄陶潛修足式件士　之表率　行堪　　切梯雲未預賢書之選祥徴人瑞宜邀寵錫之榮除墨卷册結送部外謹會同浙江學政臣陳彛恭摺其陳伏乞皇上聖鑒勅部核覆施行謹奏奉硃批禮部議奏單併發欽此○○山西學政臣王廷相跪奏爲藏試汾州府屬完竣謹將取進缺額之處循例具陳仰祈聖鑒事　臣於十月間將到任日期恭摺具報在案嗣於十一月二十日岀棚按試汾州府屬文武各塲完竣於十二月十三日回省所有塲内關防加嚴加密尚無槍冐等弊臣惟整飭士風必須因勢利導晋省士習循謹文體平正爲其所長特於赴學講書及獎賞發落之日最以講求正學勵品砥躬並諭令究心經史勉爲有用之材反覆開陳均各傾心聽納文鳳則平遥介休汾揚孝義各學生員均有可造之才童生亦能取進如額武風則臨縣爲最餘亦間有可觀惟石樓地方寒苦同來應試人數無多此番較又减少原設文童學額八名不敷取進謹循任缺毋監之例取進七名缺額一名又介休縣學原設文武學額咎二十名咸豐六年九年兩次奉淮户部議奏因該縣紳民相輸銀兩准加永遠定額十名共取進文武學額三十名此次歳試應考武童人數寥寥不敷衆進亦循任缺毋濫之例取進十三名缺取十七名所缺各額均應存留下届分别酌量補進查上届光緒十四年歳試介休武童缺額十九名由前任學臣管廷鶚於回省後具摺陳報在案所有此次石樓縣文童缺額一名介休縣武童缺額十七名之處理合循例恭摺具陳再臣經過沿途地方民情均極安謐合併附陳伏乞皇上聖鑒謹奏奉硃批知道了欽此○○河南巡撫奴才裕寛跪奏爲軍功候補知縣補缺無期擬請將丁憂遠缺量爲變通以免壅滯而勵人才恭摺仰祈聖鑒事竊查定例丁憂叅劾所岀之缺事功人員准扣留題補其餘人員不准終養改教撤回降補廻避選缺將進士卽用與各項候補人員分班酌補等因當時軍功　補人員應補缺項較多補缺尚易不始不因軍興以來此項人員勞續最著人數亦多因之優給補班所以奬勤勞而　觀感也嗣將丁憂之缺統令歸選候補班人員已有擁擠之思迨光緒九年復經吏部於議覆給事中弋靖等條奏將終養叅革降補並比照終養之條墓等缺專歸内選升調遺病故休撤回改教廻避等缺仍歸外補缺於是候補班人員補班益隘經直隷四川山西各督撫臣先　具奏有請以叅軍一項仍歸外補者有請將各項選缺統改爲分别咨留者部臣以終養等缺甫經議定歸選未便紛更僅准　叅劾降補二項改爲一咨一留奏准通行在案自此以後軍功候補人員雖亦略資疏通無如人數太煩仍多淹滯在部臣總　銓政斟酌損益原期内外持平初無成見且以軍功候補人員有專補之缺有輪補之缺似更不患向隅然一就等補論從前有丁憂叅革兩項亦丁憂較多而叅革爲少現祗叅革一項尚應一咨一留就輪補論内降補一項與卽用輪補而又咨留相同若改教廻避等缺經年不見尤爲有名無實此外　調病故休遺缺班次繁多數年不得一輪再有報捐花樣人員儘捕補轉輪更滯以豫省情形而言現在軍功候補前先候補正班數難隨指較之别項班次獨多該員等旣邀甄叙於前復同廢葉於後揆諸人情不無缺望且此中不乏可造之才坐視頺廢亦殊可惜更　實缺知　丁憂起復成例本歸部選自光緒十年奏定章程准其呈請分發仍回原省亦歸候補班補用在定議之初原因内外用之旨言其情形熟悉有裨吏治兼因選缺壅滯籍以疏通是以近年以來起復人員紛紛仍回原省不占選缺於他項選班未始無益然外省候兩一班因之人數愈增稀情益覺偏枯究之分發回省之員亦復均歸沈滯　之所謂有裨吏治者亦以無缺可補實效難收恐非　定新章之意伏思爲政端貴因時立法期無偏倚前因知縣選班壅滯故將外補之缺改歸内選行之數年選班自漸疏通而外補又形壅滯亟宜量予變通免政過形軒輊查丁憂一項本係重功候補專補之缺與其於他項缺内别求調劆何如卽就專補之缺梢復舊制况丁憂起復例應内選之員旣聽改歸外補例外省丁憂之缺允宜酌予裒分似亦事理之平擬請將知縣丁憂所遺選缺仿照叅革之缺改爲一咨一留專以軍功候補前先及候補正班人員酌量請補如此因時變通内選無慶過隘外補亦免同隅俟數年後軍功候補人數漸少隨時奏明仍歸部選似於維持銓法鼓勵人才之道兩無室碍其餘各項補缺班仍照現行例章辦理據藩臬兩司會詩請　奏前來奴才覆加體察候補班人員壅滯望補無期委係寳情該司等議請將部選丁憂遺缺改爲一咨一留於酌復舊例之中仍不失内外兼顧之意似尚平允是否有當理合恭摺具奏伏乞皇上聖鑒勅部議覆施行謹　奏奉硃批吏部議奏欽此○○張辦片再前准兵部咨准前湖廣總督臣裕祿咨據候補副將李惟義禀稱　保總兵無力揩資入都請仍以副將回長沙恊標差委咨部經部查李惟義由湖南武童歴保留湖南儘先副將於基滬獲勝岀力經福建台灣巡撫留銘傳擬保免補竭將以總兵交軍機處記名簡房並請賞加提督銜於光緒十二年　月十八日奉旨依議欽此檢查保案核准該員旣經保獎總兵應俟照章奏明留省後再行差遣委用等因咨行到臣准此當經轉行去後兹據調署長沙恊副將張士芳詳查總兵李惟義原係該營候補副將年力尚强營務熟諳前因保獎總兵無力措資入都禀請仍以副將回標差委今奉部咨應俟奏明留省後再行差遣委用詳請具奏等情前來臣查該總兵原保並無省分合無仰懇天恩俯准將提督銜記名簡放總兵李惟義留於湖南差遣委用岀自鴻慈除咨兵部外謹會同湖廣總督臣張之洞附片具陳伏乞聖鑒謹奏奉硃批著照所請兵部知道欽此○○山東學政臣秦樹春跪奏爲考過泰安府一棚歳試情形恭摺具陳仰祈聖鑒事竊臣於到任後查照舊章年前先考一栅於十一月十四日按臨泰安府舉行歳試臣於開考之日終日親自監視嚴密椿查復於點名時剴切曉諭各　保認眞查點當由該廪保指岀槍替二名交提調照例懲辦此外弊竇尚少各士子亦皆恪守塲規文風頗稱平順武童技藝亦屬可觀其文武學額均一律如額取進臣於發落日詩囑各生童勵學敦品勉赴前修以期仰副盛朝興賢育才之至意考畢後臣卽起程回省俟明年再爲岀棚所有微臣考過泰安府一棚歳試情形謹恭摺具陳伏乞皇上聖鑒再臣赴泰安經過地方麥田均早布種民情亦皆安靜堪慰宸　謹奏奉　硃批知道了欽此○○沈秉成片再鳳陽府知府趙舒翹現經欽奉上諭升授浙江温處道所遺鳳陽府員缺應卽委員接署以重職守兹查有試用知府孫廷林才識兼優辦事穏練堪以飭委署理據藩臬兩司會詳請奏前來除檄飭　　外謹會同兩江總督臣劉坤一附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒十八年二月十二日京報全錄]  
　　宫門抄○諭旨二道錄前○發抄硃批五道○護將軍富等奏估修各項工程請飭部立案摺○晉撫奎奏揀員請補知州摺○湘撫張奏揀員調補知府摺○護新撫魏奏估修城垣衙署各工銀數片○二月十二日工部鴻臚寺鑲黄旗值日吏部引見二十六名○額中堂假滿請安○山西巡撫奎俊到京請安○西安將軍榮祿請訓○景善前往東陵請訓○裕德松安各續假十日○工部奏派勘估健銳營工程派岀崑岡徐郙○順天府奏京師得雪三寸有餘○召見軍機熙敬榮祿奎俊○發抄馬丕瑶奏聞訃丁繼母憂日期奉硃批知道了欽此○鹿傳霖奏四川學政朱善祥回京在途病故奉硃批知道了欽此○又上年冬季分委署州縣各缺奉硃批吏部知道欽此○惪銘奏廢員榮寛起程回京奉硃批兵部知道欽此○裕祿等奏查勘廟宇要工情形奉硃批著照所請該部知道欽此○○頭品頂戴護理伊犁將軍副都統臣富勒銘額頭品頂戴護理甘肅新疆巡撫開缺新疆布政使臣魏光燾跪奏爲估修伊犁惠遠城未完工程新建將軍以下各衙署並兵房廟宇等工請旨飭部立案恭摺仰祈聖鑒事竊臣光燾於光緒十六年奏估十七八九三年伊犁歳餉案内聲明儘此三年赶將伊犁一切事宜布置停妥接准部覆内稱應行整頓各事宜自應從速辦理儘此三年布置停妥務期成効可觀等因查伊犁應辦各事以滿營工程爲一大宗光緒九年將軍金　奏准離惠遠舊城十五里高敝處所另建惠遠新城十五年前撫臣劉錦棠奏定以將軍都統駐紥其地該處城身雉蝶前經金順興築　報完竣惟城樓城甕衙署兵房等項當時待欵停工此次先其所急自應一律興修俾將軍都統及早移駐以資鎭攝而固邊圉上年臣等會委署伊犁府知府潘效蘇督同署綏定縣知縣鄧以潢前往該處確切勘估呈請核辦兹據該員等詳稱惠遠新城應修城甕八個城樓八座角樓四座砲亭二十四座將軍都統衙署二所恊領佐朝防禦驍騎校衙署二十六所主事理事同知衙署四所兵房八百四十院鐘鼓悽各一座營務糧餉駝馬步軍營火器營印房兵户司公所七處大檔房八旗檔房糧倉義學軍器庫火藥局演武廳接官廳二十三處萬壽宫一座文廟武廟城隍廟龍神祠昭忠祠五座通計大小工程九百五十餘起估需經費銀三十一萬七千餘兩緣伊犁户口稀少工　素昻滿營工程浩大泥木各匠須從他處添雇小工亦由南路各屬招募産木處所距城二三百里不等由山砍伐搬至河沿路徑崎嶇專資人力結筏放運動至經旬再費不少應用物料均較各處昻貴加以防務緊要馬步營旗按叚梭巡僅敷分布土工一項不能照南北各屬工程辦法派勇帮作費用益繁前項銀數實屬從簡估計省無可省懇請核奏立案等情前來臣等覆查所陳各節均係實情估需經費亦屬核實當飭該員等分起興作臣富勒銘額相距較近不時親往督視並加派妥員監辦仍飭撙節動支工竣核實造報所有估修惠遠城滿營各工緣由謹合詞恭摺具陳伏乞皇上聖鑒訓示勅部立案施行再此摺係臣光燾主稿合併聲明謹奏奉硃批該部議奏欽此○○頭品頂戴山西巡撫奴才奎俊跪奏爲揀員請補煩缺直隷州知州以裨治理恭摺仰祈聖鑒事竊照保德直隷州知州蔣拱辰因病岀缺業經具題開缺並將截缺日期咨部查照在案所遺係衝繁中缺例應在外揀選奏補該州濱臨黄河界連秦隴水陸交衝防範稽查最關緊要非精明幹練之員弗克勝任奴木督同藩臬兩司在於候補直隷州知州人員内逐加遴選晉省雖有記名分發並勞績候補班前候補正班曁現任通省知縣在任以直隷州知州候補各員非人地未宜卽現居要缺未便稍涉遷就惟查有儘先補用直隷州知州陳贊清現年六十四歳山東濟寍州監生遵例報捐縣丞分發北河咨補宛平縣縣丞升署良鄉縣知縣調署盧龍縣事因疏防監犯越獄案内被議奉調冀南大營差委剿賊岀力保奏奉　旨開復原官仍留直隷補用欽此同治四年赴部引見六年剿辦梟匪岀力案内保奏奉旨著俟補缺後以直隷州知州儘先補用欽此九年題補河間縣知縣因廻避簽改山西未及到省旋丁父憂回籍守制服滿起復十三年十月到晋光緒四年十二月題補浮山縣知縣奉部覆准五年七月聞訃丁母憂回籍守制八年五月初一日起復到省應以准補浮山縣知縣五年三月十九日奉　旨後第五日行文按照限减半計算扣至是年四月初九日作爲儘先補用直隷州知州到省日期曾任實缺照例毋庸甄别奴才到任未及三月例不加考惟前在藩司任内查得該員穏練老成講求吏治以之請補保德直隷州知州實堪勝任與例亦符據兼署布政使署按察使俞廉三具詳前來合無仰懇天恩俯念員缺緊要准以儘先補用直隷州知州陳贊清補授保德直隷州知州洵於地方治理均有裨益如蒙俞允該員係儘先補用直隷州知州請補直隷以知州銜缺相當毋庸送部引見亦無叅罰案件至該員應補交捐免保舉銀兩業經飭令赴部呈繳所有揀員請補煩缺直隷州知州緣由理合恭摺具陳伏乞皇上聖鑒謹奏奉　硃批吏部議奏欽此○○頭品頂戴湖南巡撫臣張煦跪奏爲遵旨揀員調補省會知府要缺恭摺仰祈聖鑒事竊照光緒十七年十月初三日接准部咨九月初六日奉上諭湖南長沙府知府員缺緊要著該撫於通省知府内揀員調補所遺員缺著嚴家讓補授欽此伏查定例省會知府缺岀例應請旨於通省知府内揀員調補應擇其人地相宜者無諭缺項是否相同及歴俸已未滿年限俱准調補又首府首縣缺岀於通省正途人員内揀選調補如實無合例堪以調補或人地不宜始准於摺内詳細聲明以各項岀身内遴員調補各等因今長沙府爲省會首郡係衝繁難兼三要缺管轄十二州縣地方遼闊政務殷繁且時有發審案件現值會匪游勇伏莽未靖籌辦保甲團防尤關緊要必須精明幹練之員方足以資治理臣與布政使何樞署按察使吕世田在於通省正途知府内逐加遴選非現居要缺卽人地未宜惟查有沅州府知府趙環慶年四十八歳安徽太湖縣人由監生中式同治九年庚午科並補行壬戍　恩科江南鄉試舉人辛未科會試中式貢士○殿試三甲第十六名朝考二等由翰林院帶領引見奉旨著分部學習欽此簽分户部廣東司行走改捐直隷州知州指發湖南同治十二年五月十二日吏部帶領引見奉旨著照例發往欽此領照起程十二年十月二十八日到省採辦漕糧海運岀力保俟補缺後以知府仍留湖南儘先補用湘軍援黔苗疆肅清岀力案内保免補本班以知府留省補用期滿甄别留省補用籌解西征恊餉案内保加道銜復於籌解恊餉案内保加三品頂戴勸辦　直賑捐案内保俟補缺後以道員補用辦理河南鄭工賑務案内保俟補道員後加二品銜籌解甘肅新餉案内保加隨帶二級捐助浙江籌賑案内獎叙花瓴光緒十五年八月奏補沅州府知府十月初二日經部議奏奉旨依議欽此是年十二月十三日飭知赴任旋於十六年三月調署長沙府知府篆務該員才具穏練精細有爲以之調補長沙府知府洵屬人地相宜據藩臬兩司會詳前來相應奏懇天恩俯念省會首郡要缺需員准以沅州府知府趙環慶調補長沙府知府俾資治理如蒙俞允俟奉准部覆照例給咨送部引見所遺沅州府知府缺欽遵諭旨以嚴家讓補授再該員趙環慶係初次請調照例毋庸核計叅罰案件合併陳明謹會同湖廣總督臣張之洞恭摺具奏伏乞皇上聖鑒訓示謹奏奉硃批吏部議奏欽此○○魏光燾片再伊犁寗遠設立縣治分巡伊塔兵備道並駐其地該處舊城僅存基址霍爾果斯通判係屬新設衙署尚未修建塔爾巴哈台緊援俄疆同知照磨駐紥綏靖舊城城垣坍塌並無房屋可資棲止又鎭迪道兼臬司衙門係就領隊舊署修葺房屋無多不敷居住墻壁椽檩年久愈形朽壞以上城垣衙署或從新建造或就舊添補亟應分别辦理以資防守而便辦公惟該各處匠工物料均極昻貴工科一項赴山採伐遠至數百里雇車搬運需費不資據署布政使饒○祺詳據各印委先後估報寗遠縣城工需用工料銀二萬三千餘兩霍爾果斯通判衙署需銀五千餘兩塔爾巴哈台城工需銀二萬四千餘兩同知照磨衙署需銀六千餘兩鎭迪道兼臬司衙署需銀五千餘兩食糧在外彚詳請奏前來臣覆核無異除飭俟工竣併案造銷外謹會同陜甘總督臣楊昌濬附片具奏伏乞聖鑒飭部立案施行謹奏奉硃批工部知道欽此 
 
 

Page 13

 
 
[光緒十八年二月十三日京報全錄]  
　　宫門抄○諭旨六道錄前○發抄硃批五道○將軍希奏遵旨查辦案件審明按律定擬摺○二月十三日内務府國子監正黄旗值日無引見○張中堂請假五日○謨貝子續假十日○内務府奏派致祭黄木神派岀崇光○掌儀司奏十五日祭奉先殿樹貝勒行禮○召見軍機八額駙馬有○發抄劉坤一等奏金陵機器局經費報銷奉硃批該衙門議奏欽此○又淮南徴收課厘數目奉硃批户部知道單併發欽此○又江西補用令劉能繼廻避奉硃批吏部知道欽此○又請豁泰州等屬灶欠銀兩奉硃批著照所請户部知道欽此○張之洞等奏補用牧李九江補棗陽令奉硃批吏部議奏欽此○○奴才希元跪奏爲遵　旨查辦案件審明按律定擬恭摺覆奏仰祈聖鑒事竊奴才於本年七月二十七日承准軍機大臣字寄光緒十七年七月初六日奉上諭卞寳第奏命案首犯逃匿鄰疆縣令不服查訊據實奏叅各摺片案關職官庇匪玩法實屬不成事體着派希元提集卷宗人証嚴行審訉按律定擬具奏毋稍偏縱廣東饒平縣知縣王崧着先行革職卽着李瀚章派員押解赴閩並勒令王崧將王粗皮及綫卒郭專饒平差役林江黄亮一併解閩歸案審辦以成信讞原摺片着抄給希元閱看等因欽此九月十四日復承准軍機大臣字寄光緒十七年八月二十三日奉上諭李瀚章奏兩省知縣各執一詞道員吳世榮宋訉供詞先定禀稿並爲王粗皮預寫甘結因粤省委員不肯照辦遂誣王崧以不服查訉之罪與卞寳策前奏情形逈不相同亟應澈底根究以成信讞着希元將案内人証秉公研訉按律定擬具奏毋稍偏徇原摺着抄給閱看等因欽此奴才欽奉之下遵卽咨是兩省人証卷宗一面遴委福建候補知府張禧正任閩縣知縣徐錫祉海關文案委員分省候補知縣方朗承審嗣　劉浙督臣卞寳第爾廣督臣李瀚章先後將人証卷宗咨解前來檢查原卷兩省督臣所奏情形不同要以有無匿犯奪犯爲全案關鍵奴才督飭委員　心研鞫據撤任福建詔安縣知縣吳庚揚供稱光緒十六年三月奉本府行知委員狄麗源查覆自犯胡　龍逃在廣東饒平縣地方勒限購拿遂由帳房跟丁郭信雇得銀匠郭專令作眼綫旋據郭專探知胡印龍在漁村王粗皮閒屋居住六月初備赴太平墟拿辦另案爲名至離漁村二十里科霞村地方駐紥當卽密備文函交家丁林壽卽林春齎報饒平縣派差協拿王崧派差林江黄亮並備諭帖一道封入覆信内交林壽帶回以便臨時給與漁村家長帮同捆送十四日線卒郭專報稱胡崇禮於六月初自外洋逃回與其父在漁村同居一室正好下手十五日黎明派家丁俞焜馬良帶同土勇許萬楚勇八人將饒平諭帖發交林江等手持隨同郭專進村圍拿守備朱名彪率領大隊繼進詔安營劉遊撃居中卑職及委員梁致新在後陸續行至村口適丁勇饒役被拒逃回訊悉獲犯被奪確切無疑據俞焜供稱六月初八日張烏牛帶同綫卒郭專來說胡印龍們實在漁村地方小的吩咐須打聽明白如果確實先付線費洋一百五十圓俟人拿獲再交三百圓十五日馬良許萬同郭專先行進鄉許久岀來說毋胡印龍們實在剃頭占衕内第三家郭專已用木炭畫圈爲記小的改裝易服與許萬馬良林江黄亮先行勇丁在後一到該處小的看見胡崇禮在屋内扇爐同前拿住交與林江他卽喊救是時人衆紛紛圍住王粗皮走來林江將諭帖交他破他丢在地下小的與林江逃避王友周家中據馬良供稱小的與郭專許萬先行進村郭專說小的是福州口音怕他們曉得呌小的在土地廟守候他與許萬前往查看來對小的說胡印龍們現在屋内隨與俞焜勇丁們往拿見胡崇禮在屋内洗米俞焜向前享獲　綑他不服用刀背砍了二下將屋内掛籃繩索解下綑縳交與林江小的與勇　也將胡印龍拿住因他喊救將門關閑用刀嚇他胡　龍說就將我殺了爾亦不能脫身不如將我父與家長的話後被鄉人奪去據許萬供稱郭專來說明印龍父子現在屋内囑小的們自行進内擒拿小的恐怕認錯房屋呌郭專在於門口畫一記號迨小的們進去俞焜馬良將胡犯拿獲他卽喊救鄉人圍住小的走岀門外俞焜拿獲胡崇禮有無交與林江小的並未看見亦不認識王粗皮據楚勇八人等所供互有參差惟楚勇晏金魁供稱走進鄉内馬良指說屋内二人就是犯人小的向前先將年輕一個拿住俞焜說不是這個要將老的拿獲小的就將年輕放未　内將老的拿住將隨帶繩索綑住後被鄉人打奪據郭專供稱父名將紹卽雲甫素作堪輿謀食第四胞叔名正吉卽蘭甫在詔安縣充當衙門已有五年與他没見面張烏牛陷害小的說小的曉得武生胡印龍下落光緒十五年十二月十四日對小的說能將胡印龍獲送縣主必給花紅否則不容小的工作小的與胡　龍委實並不相識有無逃在那裏小的不知據張烏牛供稱吳縣主面諭購線回家想起銀匠郭專可以作線隨向說明六月間童生帶見林壽他就邀童生與郭專同往科霞村公館見過俞焜相議前往拿犯據林壽供稱六月間持吳主人文函往饒平投遞卽蒙王縣主派差同回這線民郭專是由張烏牛轉雇迨後郭專與俞焜們如何商議往拿小的不知據郭蘭甫卽正吉供稱郭專是小的姪兒向作銀匠後廖作線其缐費先交一百五十圓係小的經手以上係閩省人証所供情形據已革廣東饒平縣知縣王崧供稱十六年六月初九日准詔安縣吳庚揚函文囑派差役前往漁村水尾等鄉拿犯當備票諭文件釘封交給來丁持回隨派差役林江黄亮同往十六日據原差回報王粗皮等抗拒傷差比時因彈壓鬥案先請城守營李時若赴漁村傳集鄉老詰問僉稱並無窩匪奪犯之事因見多人來鄉未穿號衣疑係仇鄉景坑前來捉人是以誤拒後見票諭請進貽禮革員復會同吳庚揚及各委員赴漁村查訊與李時若之語相同吳庚楊云該鄉老不認窩匪奪犯令與丁勇對質革員隨卽傳集開單送交吳庚揚查訊吳庚揚並未提問仍舊交還革員屢提干粗皮郭專等研訊堅供並無匿奪作線情事據林江供稱去年六月初十日王縣主派小的二人到詔安科霞鄉俞焜吩咐小的在外聽候十五日隨同俞焜楚勇八人行至漁村口有馬良許萬在土地廟等候就由許萬帶到該處指稱他二人在内小的與他面不相識時勇丁進去一半就喊景坑前來拿人不料他鳴鑼列械岀來王粗皮走來黄亮將諭帖給他看俞焜並没將胡崇禮交與小的之事胡印龍逃在王粗皮後屋是在科霞鄉聽說的後因俞焜吩咐小的須將漁村閙事情形具禀禀内就說將諭帖先交家長王粗皮因他不遵票諭致後拿犯閙事是以回縣後託人代寫禀單據黄亮供稱富拿犯時人衆紛紛圍住王粗皮走來就把諭帖給他看王粗皮說何早不說丢棄不理餘與林江供同據王粗皮供稱那胡印龍們小的並不認識與他亦無親戚當兵差到鄉未穿號衣所以鄉人誤拒迨後曉得卽送他岀鄉其實鄉内委無匿犯的事據候補知府吳尚恭供稱奉委赴饒平查案提訊王粗皮據稱委無匿犯拒脫情事據郭專供亦並未作線車府恐所供不實不盡復傳訊漁村近七鄉耆民俱供漁村委無匿犯奪犯等事又赴黄岡地方查察據公局紳等俱供漁村誤拒差勇則有之奪犯實無其事又據營弁蔡河宗密查覆稱差勇前往漁村拿犯因未穿號衣疑是素有深仇之景坑人又來擄殺隨鳴鑼聚衆毆打後知係官派差勇當邀鄉中賠禮等語細查情形僉稱漁村並無奪犯情事似屬可信以上係粤省人証所供情形卷查吳庚揚方炳文等禀稱漁村王姓與大布寨胡姓姻眷相距僅二十餘里等語是名雖隔省實則毘連胡印龍父子難免將隔屬爲逋逃况吳庚揚初九日卽至科霞村距漁村亦僅二十餘里猶隔六七日始派兵役進村圍拿慮事不爲不愼如果盡憑張烏牛串同誣陷又何必遲遲若此揆諸情理匿犯似非盧誣惟雇線實由張烏牛經手吳庚揚初則掩飾繼始供認而郭專明係作線猶不吐實復飭委員嚴行審訊始據郭專供稱十六年六月十三日張烏牛雇小的作綫小的見過林壽說曉得胡印龍們在漁村十五日帶他同往指明胡印龍們在該處屋内隨卽逃避其屋不知係何人之屋並未說明係在何人的屋亦未用木炭畫圈在廣東時因恐被害不敢實供[  此稿未完]  
 
 

Page 14

 
 
[光緒十八年二月十四日京報全錄]  
　　宫門抄○發抄硃批五道○浙撫崧奏杭州乍浦二滿營陣亡殉難官兵婦孺請列入祀與摺○二月十四日理藩院鑾儀衞光祿寺正白旗值日無引見○文秀假滿請安○克們泰謝授太僕寺鄉恩○恩全請假十日○色楞額請假五日八額駙自猜機處○禮部奏派閱卷大臣派岀徐中堂周德潤辟允升○召見軍機崑岡錢應漙明安○皇上明日卯初二刻進内升中和殿看版畢還海○發抄張之洞奏拿獲會匪岀力員弁請奬奉硃批著照所請兵部知道欽此○又江岸工竣前借庫欵歸清奉硃批該部知道欽此○又解貴州恊餉奉硃批户部知道欽此○又宜昌關一百二十五結收支數目奉硃批該衙門知道單併發欽此○又請以凌兆熊補蘄州牧奉硃批吏部議奏欽此○接錄前稿據王粗皮供稱拿犯時小的尚在喫烟聽聞閙事前往查看走至數十步遇饒平縣差役說奉公拿犯並給諭帖觀看小的因不識字看不清楚說爾不早來給與我看致後生們把兵差毆打小的事後探聽說胡印龍們係逃在王國才破屋住歇那王國才是小的親房服姪與胡印龍是姑表兄弟不記得是遠親近親差勇來拿有無被獲小的不知亦未知現在逃往何處再三嚴詰矢口不移是作綫匿犯已有確証至奪犯一層據前署漳州府知　俟材驥供稱總據吳令等言之惟事非目撃必須提集兩造質訊方能水落石岀卷查候補同知方炳文查覆禀稱訪查當日勇丁拿　尚未拿獲卽被闌阻胡印龍逸去後王粗皮供無匿犯情事而詔安勇丁希冀邀功禀報獲犯被奪查吳庚揚等原禀拿犯　形據稱六月十四日據綫卒郭專密報胡印龍父子現匿漁村王友周另屋伊曾親見其人十五日密派勇丁赴王粗皮另屋圍拿是合王友周王粗皮爲一人已屬含混况郭專供不知其屋爲何人之屋亦未說明係在何人的屋俞焜供事前並不曉得事後始聽人說係王粗皮的屋是十四日密報數語非岀無因又查吳庚揚移饒平縣文有嚴拿該家長王粗皮等跟交窩主是窩主非王粗皮可知前後各詞諸多矛盾郭專供未用木炭畫圈俞焜等均稱見有圈記同事拿犯所說不一馬良供見崇禮洗米俞焜供見胡崇禮扇爐同時進門所見不一楚勇八人前在詔同供解下挑簍麻繩帮同綑縳現供各人均隨帶有繩索先後旣已兩歧又與馬良所供將屋内挂籃繩索解下綑縳之語不同楚勇晏金魁供先將年輕一個拿住俞焜說不是這一個又與俞焜馬良所供各拿一人之語不同竊思當時入村掌犯堵祗有俞焜等十三人知之此外無可質証乃所供情節種種不符反覆推求奪犯終無實據應毋庸議又查卞寳第原奏據興泉永道吳世榮禀稱在分水關會審王崧未將王粗皮等交岀無憑審訊而饒民故與詔民口角吵閙抛磚擲石王金城彈壓不住王崧置之不理並聞係王崧預雇土勇暗約生事李瀚章原奏稱吳世榮未訊供詞先定禀稿並爲王粗皮豫寫甘結留訊不訊各節訊據王崧供稱五月初二日將王粗皮郭專林江黄亮等帶赴黄岡十二日吳道分付革員同署詔安縣王金城先提人証會訊訊至中間吳道突來提王粗皮訊問良久十三日兩省道員約定十五日在分水關會審是日革員親解王粗皮等前往聽候如未解到何敢請吳道會審犯証具在不辨自明質之王金城情十二日奉吳道顧道面諭曾提王粗皮等會審質之顧元勲稱十五日抵分水關卽據王崧面禀王粗皮等均已解到候訊各等供查吳世榮上李瀚章密禀有正商禀稿尚未提人問案忽然喊呌連天其勢洶洶萬不敢問等語是王粗皮已經爾縣先期會訊是日因百姓滋閙未及提審不得謂之不交犯証又據王崧供正擬升堂會審爾邑百姓忽然爭閙互擲磚石革員赶卽向前攔阻奈人多口雜攔不勝攔革員復邀詔安王令同往彈壓王令從此不知去向據王金城供兩縣百姓擁擠爭閙卑職奮力彈壓王崧形若無事各等語查鄉民閙事地方置若罔聞似應無此情理王崧王金城所供顯係互相諉缷顧元勲謂當時王令向東饒平王令向西分投彈壓尚屬公論自閙事後兩邑百姓互有搶擄經詔饒兩縣示禁巡查當卽安謐如常辦理尚無不合又據王崧供未經審訊之先奉顧道飭調潮普營勇六十名由哨弁何清管帶分札分水關下大橋脚四十名閩粤交界處二十名以資彈壓並無豫雇土勇暗約生事之事質之顧元勲稱因會審要案特飭王崧函調潮勇六十名以備護解犯訨彈壓地方係爲愼重起見質之吳世榮王金城均稱有把總許靖海信可証查閱許靖海原信率皆傳聞無據不足憑據吳世榮供稱此菜職道與顧道相商因以前印委各執一詞以致兩省各有意見似宜先解意見然後合力緝拿兇犯於正案方能有益故據士崧面禀之詞擬禀囑顧道照辦如奉批准再勒限土粗皮具結交犯此卽職道等未訊供詞先定禀稿預寫甘結之原委嗣因王崧不肯照辦顧道約期另審職道未允是以具禀回閩銷差據顧元勲供稱五月十三日吳道來寓談及擬據王崧面禀情節會禀議結職道未見禀稿不知如何措詞不敢應允一定列銜亦未敢逆料不能會禀答以俟見禀稿再酌十五日到分水關吳道先將擬就禀稿交與職道閱看閱未及半百姓閧閙遂未審訊是晚吳世榮函索禀稿内有看來此案不能訊問擬日内回去禀請銷差之語職道覆信請其暫留約期擇地另審十七日復親往面商吳道仍將禀稿二分交職道帶回判行並寫就王粗皮結狀八張囑由粤委員訊取指摹職道紙閱稿中所叙情卽頗有不實之處是以未取照辦等語核與原卷及禀呈往來函稿無異查吳世榮奉委會審要案應俟審訊後商定禀覆何得未訊供詞先定禀稿豫寫甘結迨顧元勲一再挽留仍復不肯候訊未免固執已見以上各節督飭委員研審明確奴才覆審無異應卽擬結查律載凡知人犯罪事發官司差人追緝而藏匿在家不行捕告减罪人罪一等又親屬相爲容隠小功以下减凡人三等無服之親减一等又父兄不能禁約子弟爲盜杖一百又斷罪無正條援引他律比附定擬各等語此案王粗皮供岀王國才藏匿胡印龍僅稱係姑表兄弟不記親疎按照所供王國才知情藏匿應照親屬相爲容隠小功以下减凡人三等無服之親减一等律訊明有服無服科斷惟胡印龍未獲罪名未定隔省提犯輾轉需時已令王粗皮具結將王國才交由該管地方官訊取確供收禁應得罪名俟胡印龍獲案按律定擬後再行擬辦王粗皮係該村家長於族衆誤拒差勇未及禁阻實屬約束不嚴王粗皮應比照父兄不能禁約子弟爲盜杖一百律擬杖一百折責發洛據供現年七十六歳應否收　聽候部議已革廣東饒平縣知縣王崧雖訊無庇匪玩法不服查訊重情惟未將差役帶赴漁村質番郭專王粗皮管押經年又未訊岀作線匿犯確供以致案久未結枝節叢生實屬咎無可辭業經革職應免置議撤任福建詔安縣知縣吳庚揚於十六年二月奉又勒限拿犯遲至六月始行購線往拿迨王崧將王粗皮等傳集開單送交查訊又不卽時收審　臣卞寳第謂其措置失宜該管道府亦謂其辦事籲預有意遲緩興泉永道吳世榮會審此案未訊供詞先定禀稿並爲王粗皮預寫甘結因粤省委員不肯照辦遂不會訊均有應得之咎吳庚揚吳世榮應請旨交部議處林壽張烏牛經手雇線訊明屬實尚非串同誣陷應毋庸議無干省釋調到卷宗發還除備錄供招咨送軍機處查照並咨部查核外所有遵旨查辦審明定擬緣由是否有當謹恭摺馳陳伏乞皇上聖鑒謹奏奉硃批另有旨欽此　○○頭品頂戴浙江巡撫奴才崧駿跪奏爲杭州乍浦二滿營陣亡殉難官兵婦孺懇恩列入浙省祀典春秋官　致祭以彰忠節而垂久遠恭摺仰祈聖鑒事竊准杭州將軍臣吉和杭州副都統臣常恩咨開據八旗恊領禀稱竊照杭州乍浦二滿營自遭咸豐辛酉髮匪之亂陣亡殉難官兵婦孺户口約計一萬六千餘名口男丁則血戰効死婦女則自焚殉節受害最爲慘烈嗣於同治八年興辦善後在於梅青書院後建造昭忠祠一所陣亡殉難官弁婦孺咸設位於祠每逢春秋祗由鄉黨致祭因未奏請列入祀典是以未經地方官致祭殊不足以彰忠烈禀懇咨商會奏列入浙江祀典　情前來奴才查杭乍二營陣亡殉難官兵婦孺均屬忠烈可嘉前經建祠尚未列入祀典自應補行奏請以妥忠魂合無仰懇天恩准予列入浙江祀典春秋官爲致祭所需祭品銀兩援照昭忠祠之例每歳在於兵餉截曠項下動支錢八兩飭發杭州理事同知領辦致祭以隆報享而垂久遠除咨户禮二部查照外謹會同杭州將軍臣吉和杭州副都統臣常恩恭摺具奏伏乞皇上聖鑒訓示謹奏奉硃批着照所請該部知道欽此 
 
