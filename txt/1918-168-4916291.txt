# 1918 - 168 - 4916291

 

Page 1

 
 
   
 
 

Page 2

 
 
時評 
[計畫確定（冷）]  
　　倪電謂計畫確定無須來京然則今日所謂續戰之說已無挽回而主和之信又成虚語矣 
　　雖然以段言證之平粤不過數星期以龍言證之定粤不過在中秋節而段對外報記者又謂用兵南方不過兩月然則今日所謂計畫者不但確定且信成功矣 
　　雖然更以今日之電證之李督之請除職任龍部之在瓊譁變粤事前途初非若段龍之易視也苟戰而不利計畫其果確定耶 
[命令]  
　　六月二十二日大總統令特派李厚基爲閩浙援粤軍總司令派童保暄爲閩浙援粤軍副司令此令　　又令金振中授爲陸軍一等軍醫正此令 
　　又令陸軍總長段芝貴呈請授郭允德爲陸軍步兵少校應照准此令 
　　又令卓乃爾給予三等嘉禾章林出賢次郎給予四等嘉禾章此令 
　　六月二十三日大總統令參謀總長蔭昌呈請任命劉郭芬爲陸軍第十六混成旅參謀長應照准此令 
　　又令蒙藏院總裁貢桑諾爾布呈烏蘭察布盟盟長四子部落旗扎薩克親王勒旺諾爾布咨請以沙拉巴多爾濟補烏蘭察布盟什爾什右翼旗協理應照准此令 
[專電]  
　　北京電倪嗣冲昨日回蚌曾電告晤張懷芝知計畫確定無來京必要（二十四日下午二鐘） 
　　北京電李厚基以請欵無着憤言請撤除討逆之任電到適援粤司令之命發表（二十四日下午二鐘） 
　　北京電龍濟光語人云兩月内必可平粤現以張懷芝吳佩孚童保暄所部爲主軍李厚基張敬堯陳光遠吳鴻昌所部爲協助倪嗣冲已由津回蚌承認再派安武軍十營應援 
（二十四日下午三鐘） 
　　北京電陸榮廷由南甯電馮粤正式國會成立軍政府將開幕法律上較北京完備不忍坐視大局分裂我公是否尙能主和務乞速覆（二十四日下午三鐘） 
　　北京電馮玉祥電告克常德時有日商進城不服盤查致受微傷已向日艦長道歉了結派來陸戰隊一律撤退 
（二十四日下午三鐘） 
　　北京電敎育部令警廳嚴重監視在京留學生勒令出京院湘等將赴津滬（二十四日下午九鐘） 
　　北京電經畧使印已飭局趕鑄先由陸部刋發木質關防 
（二十四日下午三鐘） 
　　北京電交通安福兩系因爭取選費及名額各不相讓内部破裂（二十四日下午三鐘） 
　　北京電出兵西北問題段擬先練模範軍令靳雲鵬統率劉鏡人來京亦與出兵問題有關日出兵事停頓因與美交涉未妥（二十四日下午三鐘） 
　　北京電放逐敵僑停頓仍擬置諸國内（二十四日下午二鐘） 
[外電]  
　　北京電交通部呈報民國六年國有鐵路收入六千三百九十八萬元支出四千三百九十八萬元 
 
 
 

Page 3

 
 
　　盈餘二千萬元較五年多二百四十五萬元惟鐵路收入内多不能兌現之鈔票故去年實無現資餘存今向財政部特别磋商將大批鈔票換出現欵始克給發息金應付逐日開銷 
（二十三日） 
　　北京電贛督電稱粤軍分三路犯境進逼龍南信豐南安如無援兵將被攻陷政府已派兵往援並令總司令退駐贛州以便指揮湘省馮玉祥得利佔據桃原政府懸賞十萬元攻取郴州五萬元攻取永州瓊州龍濟光部下譁變叛兵得手廉州南軍司令已封船裝兵入島相助以掃除龍之勢力政府援李厚基爲閩浙援粤總司令童保暄副之統觀一切舉動政府决欲進行其征服粤省之計畫 
（二十二日） 
　　哈爾濱電歐洛夫將軍之兵已撤往愛河車站而凱爾米柯夫將軍之哥薩克兵則調援謝米諾夫過激黨刻方修理格羅台柯伐東面之鐵路中東鐵路之經理員已赴該處謝米諾夫未遇戰爭進佔狄阿里亞紅衛隊已撤過鄂嫩河先將所得之武裝火車卸除砲位然後毁棄之因河橋已毁不能載重故也西比利亞民政黨各機關召集特别大會除鐵路工人外一致贊成至文於協約國代表聲明德奥俘兵與過激黨合組軍隊目下乃協約國助俄拒敵之時期並請各協約國發表顧全俄國主權與土地完全之宣言（二十二日） 
　　哈爾濱電中國稅關撤銷貨品由滿運俄之禁令預料二三日内與海參崴之鐵路交通當可恢復並允商船裝運貨品前往黑龍江之中國口岸（二十二日） 
　　哈爾濱電哈埠大雨歷六小時之久爲多年所未見街道皆被淹松花江水漲數尺船隻數艘爲風吹覆（二十二日） 
以上字林報 
　　北京電天津來電云張懷芝於二十二日由京來津與倪嗣冲共在曹錕私宅密議甚久倪於是晚回蚌埠（二十四日） 
　　北京電李厚基今日急電政府云南軍又來攻襲福建已瀕危急乞迅速派兵來援 
（二十四日） 
　　北京電馮玉祥昨日電致政府爲開復原職事聲明謝忱有以後仍當遵奉中央命令繼續戰鬭等語而於陸建章事不展一詞（二十四日） 
　　北京電昨日龍濟光語某要人云豫定至舊曆中秋節平定廣東恢復原狀則須半年以上（二十四日） 
　　北京電上海盧護軍使因前曾兩次電致中央勸政府對於陸建章從寛辦理中央皆不聽特於日前又電致中央質問殺陸之理由昨日政府電覆盧護軍使謂因陸建章到天津後有與軍隊相勾結之形跡故予鎗决云云（二十四日） 
　　廣東電東方通信社廣東支社設立披露會於二十三日在南宛開會到會者中國報館主筆國會議員及居留此間之日人等共計六十餘名主席述開會詞後由吳景濓伍朝樞趙世鈺李述庸及各議員報館主筆等相繼演說朗誦祝詞頗極一時之盛此間一般人士皆以爲該支社之開設甚適於時宜對於該社極表歡迎之意（二十四日） 
　　廣東電龍濟光以廣東礦山作抵押向日本三并洋行借欵五十萬元之說極爲廣東人士所注目然有識者皆以爲龍氏現爲西南之公敵且在廣東毫無勢力欲圖如此之借欵斷無成立之望故對於龍氏此舉疑信參半一般人士皆欲得知其眞相（二十四日） 
　　東京電孫文於二十三日乘郵船近江丸由神户赴上海彼於未啓程時曾以來日本後之各方面情形語人云日本國民對於南方政府之態度甚爲良好余於此事甚爲感激到滬勾留兩三月之後將再携眷來遊云云（二十四日） 
　　東京電日皇階下於十九日發禮電於英皇陛下曰陛下列朕於貴國元帥之班位此次又特派康腦脫殿下惠臨敝邦以元帥杖見贈不勝感謝之至兹特對於陛下此種厚意友情上貴重之徵象敬表朕之深厚之謝忱英皇陛下之覆電曰本日接奉陛下懇篤之親電不勝銘感之至敬贈英國陸軍元帥之班位於陛下之歡悅情形因此次令朕之從弟捧呈元帥杖於陛下而得益加深厚聞朕之從弟重承陛下之優待尤爲朕所欣悅（二十四日）以上東方通信社電 
[戰電]  
　　羅馬電意國公報云芒台哥之敵軍昨日仍重施壓力但處處爲意軍所阻意軍反攻得地敵軍圖向西南二面前進雙方遂相激戰意軍俘虜四百人獲砲兩排即用以轟敵康特魯西面有敵軍進攻敗退法加爾與成森前之意軍反攻勢仍在進行意軍已進至前一日之陣地敵軍抵禦雖猛受捐亦巨被俘者數百人敵軍於比亞夫河桑杜拉西面進攻成森四次均因被創過重而止意水兵奮勇衝破柯特拉查北面之敵軍陣線俘虜二百人固守所得之地意軍擴張加伐蘇乞里拉之橋端炮臺美飛行家初次參與大戰（二十一日） 
　　羅馬電意國公報云自星期四日起敵軍未續取攻勢敵軍在洛森方面進攻爲意軍加以重創敵軍於芒台洛與格拉巴山境發炮猛轟繼以步隊進撲爲意軍所阻意軍復擴張加伐蘇乞里拉橋端砲台俘虜一百五十人意軍破亞歇哥高原防營一座俘其守兵意飛機撃落敵飛機十架 
（二十二日） 
　　倫敦電奥國公報云敵軍昨猛攻希圖克復比亞夫河西岸之地未能得志芒台洛之戰事更形劇烈意軍屢次進撲均爲奥軍轟退雙方現於廣十二基洛邁當之陣線以短兵接戰意軍屢調後備兵助戰奥軍於芒台洛一處已俘敵三千二百人（二十一日） 
　　倫敦電奥國公報云意軍在芒台洛及桑杜拉西面進攻均爲奥軍所敗自十五日至二十日敵軍共失飛機四十二架奥軍俘虜之數已逹四萬人（二十一日） 
　　倫敦電今農海各將軍幸報稱昨晚敵軍在美爾里砲轟後以步兵猛攻爲英軍所敗英軍在摩蘭柯爾與布柯瓦附近襲敵俘虜若干人亞佛呂叢林砲火頗厲（二十三日） 
　　巴黎電今日下午公報公敵軍在貝洛瓦境與亞爾薩斯上部襲撃均未得利法軍奪獲聖摩爾東南敵兵防營一座（二十二日） 
　　巴黎電半官公報公松末柯與安克河間之猛烈砲火或爲敵軍重取攻勢之先聲（二十一日） 
　　亞姆斯特丹電自三月二十一日之新攻勢發作後陣亡者已有五十萬人之多（二十一日） 
　　亞姆斯特丹電布京某報載有一文謂德奥須消滅土耳其所抱布國今有賴土國之友交須出代價之主義此足徵布土二國之邦交頗爲不佳蓋二國各欲佔有杜白魯加土地故也德國外交大臣庫爾滿男爵二十一日在聯邦議會演說時曾徵實此事謂布土二國輿情甚爲激昂德國現正設法調和云（二十一日） 
　　倫敦電海牙電稱洛特丹郵報巴爾幹訪員聲稱五月三十一日君士坦丁曾遭大火焚至六月二日始熄火區長二英里有半燬屋五千所浴池二所禮拜堂十座無家可歸者二十萬人災民中現患紅疹流行病困苦情狀不堪言喻其起火原因乃由委棄一吸餘之紙煙所致（二十二日） 
　　亞姆斯特丹電德國伏細斯區報載稱羅馬尼亞全國因戰爭之故發生疫氣頗熾人民死者纍纍羅政府現向德國商購大批化學品及醫學材料救治之（二十一日） 
　　亞姆斯特丹電維也納電稱德國運到榖千車人心大定（二十二日） 
　　倫敦電外交大臣貝爾福民今日在下院答覆某議員之質問謂中政府與洋藥公所訂定收買上海廣州所存印土合同及以該印土轉售與某公司一節英政府未接正式消息中政府之商訂合同英政府並未與聞亦未稍予正式之贊助惟查此項存土乃遵照一九一一年條約運華故英政府亦未便阻止此項私人買賣事件一九一一年條約滿期後有印花之印土不復能運入中國故印華鴉片貿易無復活之虞云 
（二十日） 
　　倫敦電每日郵報北京訪員十七日來電謂曾晤段總理據稱邊界及哈爾濱現皆駐有華兵可與日兵共同行事南方亂事兩月内可望敉平於是可騰出大軍派往邊界段又述及德人於拳匪亂時及佔據靑島之横暴謂中國若無德國創佔地之例則土地可以完全彼深信協約國之堅忍勇毅必可獲勝利之報酬英國加入戰爭之高尙主義各國皆爲欽佩彼乞天佑英軍段總理末謂彼擬於戰後發展鑛産鐵路以興中國 
（二十二日） 
要聞一 
[東京通信（心危）]  
同仁會在華設立醫院大計畫 
東報之孫逸仙人物評 
　　溯正民國四年中日交涉以還彼我關係日深參戰後政治軍事更形接近我國南北紛爭北方政府借欵購械倚爲後援彼邦輿論之責其政府者莫不曰援段援段此其顯著之事實也當此歐洲戰亂美國日本雖一方已參加戰爭而一方商業隆興産業發達蒸蒸日上美則愈富日則不貧如此絶好機會而我國不知乘反使中原糜爛誰實爲之能無愧恧至若出兵問題美已於西 
部戰場建立奇功日則復將防禍未來於西伯利亞顧我國則内有分崩離析之患外有强鄰窺伺之憂不早爲謀恐將噬臍日來彼邦中日親善聲中有可爲我邦人喚起注意之事焉 
　　日本之一體同仁會創立於日曆明治三十五年設立醫院等慈善事業爲其目的與東亞同文會同其旨趣該會推其皇族久邇宮爲總裁大隈侯爲會長現在募集六百萬元設定今後十年之計畫將在中國内地陸續設立該會附屬醫院三十二處以期仁術與文化之普及十三日夜開理事會於九段偕行會發表其計畫大隈侯言日本之文化由醫學而傳來者至夥當時荷蘭醫學輸入日本之時新醫學者其中不乏政治家經世家日本新思潮恒由醫學傳入貢 
獻於國家社會而中國逸此機運故我儕將藥此時機對於中國注入文化收攬民心此日本與中國親善之眞締蓋藉此可以改善中國衛生狀態及敎育發達也云云更有理事佐藤鋼次郎中將言一體同仁會創立之始僅在滿洲朝鮮設立醫院各一處其一屬於朝鮮督府其一屬於南滿鐵道會社其後在北京設立日華同仁醫院各國着眼中國無不講人心收攬方法如基督敎附設病院不下二百七十餘處美國煤油大王曾以二百萬元之基金在北京南京設立醫學校而日本則僅少數今擬於十年間於中國内地設立病院三十處先自漢口南京濟南三地着手第一步費用約六十萬元期於明後年將以上三處成立焉云云該會附屬於其陸軍範圍此其最近之計劃也 
　　孫逸仙氏東渡不逕來東京先至箱根住小涌谷三河屋旅舍同來者有胡漢民戴天仇日人宮崎滔天今井嘉幸諸人由汕頭而台灣之奉隆由基隆而日本至國府津時寺尾亨博士及浪人頭山滿均往迎迓蓋孫氏之舊識也孫氏此次東渡似有無限苦衷故其對於新聞記者之談話恒露其不平之聲以爲梁士詒等之調停終非根本解决而言外亦不滿於南方某重要人物更言僞共和僞民國之誤事東報對於孫氏人物批評不加褒貶惟朝日新聞爲彼邦在野黨之重鎭極言孫氏爲人高尙比之爲羲義大利之馮志尼其言曰孫氏對於其所抱主義精神至爲忠實故外有北方武斷派正面爲敵内與西南諸將不相融合遂至聯合統一議失敗 
而啟分裂之機但孫氏誓以一身殉其主義精神擬以共和民國之文天祥亦未爲不可要其信念實力至可欽佩其結果如何姑不暇論方之義大利之理想家瑪志尼亦不爲過云云日人對於孫氏表同情者甚多惟如朝日新聞所論比擬當否吾人姑不置論苟以滑稽意味出之則重誣孫氏矣 
[紀北京中法新聞記者聯合大會]  
　　法文北京新聞載稱巴黎時報駐京記者蒂博斯君前晚在六國飯店發起一中法新聞記者聯合大會會畢聚餐一堂中國方面來賓爲英文北京日報吳君公方報林君公論報吳君北京日報朱君英文導報刁君法文北京新聞張君北京出版家王君及馮君密勒評論報董君中華新報張君大中報王君法國方面來賓爲蒂博斯君勃朗希君鐸爾孟君司令湯勃朗君公使館參贊柳善君莫納斯蒂賢君那柏爾君酒數巡蒂博斯君起立演說曰吾親愛之同業諸君乎余今不欲作冗長之演說今晚得與諸君把袂殊爲欣幸惟貴會會長適離北京未能與會余實爲之悵悵余在外國新聞界良友極多今願諸君亦盡友余爲余中國新聞界之良友且願諸君鑒余對於同業所供獻之友誼自余觀之今日中法新聞界之交誼允宜日臻親睦蓋中法兩國旣爲協約國則兩國之新聞界宜有互知之明是則舍兩國新聞記者彼此盡力外實無他法惟欲臻斯境首須兩國之新聞記者挾有良好之友誼余今即以此項友誼獻之諸君與協約國新聞記者所供獻於諸君者略同在事實上言之余甚願以法國各種情形告之諸君惟余於貴國事務知之者絶鮮亦望諸君有以啓余吾曹之交誼一旦成立後對於目前之時局殊爲有益蓋目前時局無論如何各國國民之間必具有一種極大潮流之思想及利益余深信此同一之潮流以公道誠實爲範圍必能使吾曹同趨一目的地而利益隨之矣要之報紙爲團結國民使之共趨同一軌道之利器中法兩國之新聞記者殊有合力保持兩國政府良好友誼之責任吾曹新聞記者實負此責且亦優爲之中國報紙爲一種勢力法國報紙亦爲一種勢力吾曹深望兩種勢力互相團結余敬舉觴祝兩國報界之聯合並祝貴國報紙之隆盛及同業諸君之康健次由在座中國新聞記者中之領袖北京日報記者朱淇君致答詞略謂今晚承蒂君招吾同業飲讌得與余素所敬愛之法國新聞記者相周旋特致感謝之忱云云繼由法文北京新聞記者那柏爾君起立演說略謂余今晚得在北京中國新聞記者席中發言至爲榮幸今日各國聯合共起而與人道之敵戰殊足使吾曹之以誼更形輯睦凡向公衆演說或操筆政者似宜指導論俾羣衆熟知何方面爲公道正義眞理之所在此項神聖之職務吾曹誓必始終盡力堅持到底職是之故諸君乃得與余遇於距離巴黎一萬五千啓羅邁當之處諸君爲中華民國之先覺者余得與諸君共力合作殊堪自豪同業蒂博斯君爲法國著名報紙巴黎時報之記者今發起此會余甚感之余甚望以後時有此類盛會使吾曹得有機會重行把袂熟商中法兩國團結之方法余敬舉觴爲中法聯合會賀爲北就報界賀爲中法兩國賀爲協約國軍隊戰勝賀爲世界之平和賀蒂博斯君及那柏爾君之演說由張玉爲之繙譯聽者羣鼓掌歡迎之繼由林君及張君依次演說林君略謂現時中國報紙有一部份之消息係得自日人方面吾曹久欲與歐洲報紙直接更欲與法國報紙交接今日得此機會殊爲可賀云云張君略謂中國報紙在前清時代爲數寥寥自民國成立而報紙勃興現時雖未能如歐洲報紙之完美然進步極速張君復謂中國各種事業殊欲效法法國故在弟子之列職是之故中國人士深望法國之戰勝蓋法國之戰勝亦即人道主義之戰勝也次由法國公使館參贊柳善君演說略謂中國新聞記者如赴法國公使館極爲歡迎法公使必親自接見如欲有所談話公使亦極歡迎云云末由鐸爾孟君操華語演說會衆傾耳靜聽掌聲大作演說畢賓主盡歡而散 
[最近之出兵問題]  
　　對俄出兵事件爲近日中日兩國間一大問題日前外交界消息曾傳日本政府有一致主張出兵之說然據最近東京來電則謂日本之外交調查會已决定此後如無新事件發生仍執以前方針决不出兵此項問題即以此爲一段落云云則日本政府暫時仍不即出兵得此已可證實至於我國政府之意見本取與日本一致茲據京津泰晤士報北京通信云聞段總理對於倫敦每日郵報記者有所聲明略謂刻下中國政府對於歐洲戰况異常注意惟中日共同出兵西比利亞事目下尙無决定辦注據報告德奥俘虜近抵西比利亞者日見其多而過激派尙無侵越附近滿洲郔界之中國領土倘至必要時中國即履行中日軍事協約與日本共同行動以保遠東之和平故目下中國政府對於西比利亞情形所抱之政見必待時而動一面飭駐日章公使調查日本政府曁東京各重要人物對於日本出兵西比利亞問題具何政見並探詢俄國社會黨遠東幹事部要求協約國救援祖國事曾否傳至東京及日本陸海軍事會議討論此項問題之結果如何中國政府尙令滿州各當道調查過激派及其反對黨在滿洲里車站以外有何舉動隨時呈報中央並嚴加防範勿令敵人之間諜潛入中國境内更令各督軍隨時整備軍隊以便履行中日軍事協約之必要時卽可共同出兵云云據以上所述可見出兵問題中日兩國尙未有所决定矣 
[西報論陸建章被殺事]  
　　字林報十八日北京通訊紀陸建章被殺事略云徐樹錚之殺陸建章也非陸罪有應得與否之問題但爲軍人是否有權暗殺人民之問題無論陸如何罪人惡極然不應不審而誅今陸竟未得一度之審判則其死也直純粹故殺耳使小徐果因陸氏爲其政敵而故殺之則小徐更屬罪不容誅若故意殺人而能逃法網則政府與縱容小徐之總理其腐敗可謂極矣北方輿論今頗激昂吾人當有許多續聞也政府一面發表命令縷述陸氏之罪一面給還馮玉祥官職殺其舅而榮其身藉以息其忿是誠趣聞信仰基督敎之旅長今方奉政府命奮戰於湘境聞對於其舅之被殺平淡視之然以馮玉祥之爲人當不致低首下心甘受寃曲苟主和派之督軍竟不因此而愈爲團結以推翻小徐或推倒段氏則眞令人訝異矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[决定攻粤後之張龍]  
　　新簡援粤總司令張懷芝對於攻粤計劃在天津業與曹仲三倪丹忱兩督軍協商妥善惟張氏擬由京返魯再由魯南下政府方面則欲請張直接由京赴湘東以便督隊攻粤張現萬前門外施家胡同義興銀號連日正與當局磋商援粤各項計劃二十一日晚復與龍紫丞磋商某問題一次本擬二十一日出京其所携行李業由隨員等冒雨運至車站靜待出發旋奉張使傳諭復行押回至施家胡同張使此次欲行未果聞係臨時有所變更實因要事權延並非陰雨所致至於龍濟光亦於二十一日下午一時偕李殿甲少將由天津乘專車來京一俟與總理將攻粤各項重要辦法議妥即定期返粤抵京後曾往謁段合服密談粤事良久又據某要人傳述龍濟光與張懷芝二十一日午曾聯銜致新任援粤副司令吳佩孚密電一道係關於實行援粤時之軍事布置特向吳司令諮詢意見電末并極道倚畀之意 
　　張子志授爲援粤總司令業經明令發表聞張使不久即將出京總理對於援粤軍事刻已親擬計劃書内容約分 
數項昨已交張使閱看將來即按照總理所定計畫進行龍巡閱使返京後要求軍餉中央亦經允准遲日即可撥發交龍使携回廣東備用現下援粤局勢旣已發展日内中央尙擬將關於援粤軍事各項分電前敵各軍事長官知照合力前進以期速逹平定粤局之目的焉 
　　據某社消息云前晚明令發表以曹錕爲四省經略張懷芝爲援粤總司令吳佩孚副之據知其内容者所報告則三項命令惟張之援粤爲主體文章對於曹吳不過一種敷衍手段因政府早欲任張爲援粤總司令然曹錕之態度於冷峭之中實含不甚贊成張氏之意此於在漢口時而已然也張對於司令一席有錢有勢本極踴躍然旣知曹之不以爲然於是不得不有讓曹擔任之表示往來京津與徐倪等畫策乃决授曹以一種有名無實之頭銜使曹贊成已爲司令曹聞之以旣不願再行南下督戰掛一空名亦多一種與副總統相近之資格遂默許之明令乃下而吳佩孚在湘勞苦功高亦借此機會與以副手之佳號矣 
[續紀中央選舉之狀况]  
　　中央選舉第一二兩部之議員業於於前日順利産出安福交通兩系各占其半第三部原亦定於同日投票嗣因安福部羅致之票忽有被交通系所吸收者常日在預備會中即已表明態度而該部黨魁前所指定之唐某遂有不能産出之勢因而未行投票一於二十一日舉行第四第五兩部則以報到之人數頗多可望投票聞兩系競爭亦頗劇烈孰占優勝尙非局外人所能預測又一消息云二十日中央選舉會投票尙未完結之第一第三第四第五各部定於二十一日續行投票據某君調查各部之情形如下第一部二十一日傳敎育總長增湘於上午九時親到投票所監督自是日上午九時起陸續投票至法定之正午十二時尙未足法定人數敎育總長兩次延長時間仍未能達法定三分二以上之人數（山西大學全　未到）遂由傳總長存告改於二十二日下午一時到三時續行投票並規定下午四時爲開票期問當將投票團親加封銷以示愼重據某君言第一部日前本已選出七人尙缺四人二十一日因到者不足法定數未能續選其原因以買賣票價繼漲增高暗中爭聞異常激烈既未内定故不能選出云云第三部 
二十一日上午九時由農商總長由文烈親臨監督陸續投票至正午十二時已達法定三分二以上之人數（共三百三十四人）比由田總長親視封國至下午三時開票梁士詒得一百九十二票陳邦爕得一百六十七票江 
紹杰得一百五十一票任鳳賓得一百三十四票均在三分一以上之數目比由田總長宣告四人已依法當選其尙未選出之議員一人曁候補議員五人均布告於二十二日續行投票并聞該會以省投票手續起見擬於二十二日投票時曾設一匭（共三匭）至該部所缺之當選人一名聞以王致隆唐理淮兩君爲最有希望第四部候補當選人已依法選出周裕簡盧宗縉江筱呂蔡少垣等四人第五部二十一日補選候補議員因未足法定人數未能開票亦已布告於二十二日續行投票　　頃又得消息議員中央選舉二十二日續行投票第一部之參議員及第三部又議員與候補參議員均已全數選出尙有第一部之候補參議員定二十三日續行投票兹記二十二日當選名單如下第一部王世澄鄧鎔陳煥章魏思炅第三部王郅隆又候補當選唐理淮馮麟霈劉朝欽郝登武梁蕚聯又據某社消息云據確實報告關於中央第一部選舉情形尙有爲各報所未登載兹約略記述如下有某某二人初入研究系後見該系恐致失敗乃一則投入安福俱樂部一則投入交通系因是研究系票數乃於全體三分之一中減少十票至二十日遂相約不出席以爲消極抵制是日共到三百零六人比法定人數僅多七人（三分之二爲二百九十人）於是安福派與交通系各産出三人研究系獨無與焉二十一日研究系又往運動安福派所已買得之某大學派動以利害該大學派遂不出席是日研究系復有何某前往 
查閱名簿指出有已故及冒頂者指爲違法的對派大攻撃之幾爲警察所捕是日晚安福俱樂部重與 
某大學派綢繆如願以償二十二日選舉居然前往而預定之人遂皆當選第一部選舉之滑稽亦告終矣 
[再紀直隸參院之覆選]  
　　本月二十日參議院覆選選出馮家遂曹鈞二人已紀昨報此外票數太少未能當選者如齊樹楷二票李桀一票韓九如一票种慶曾一票王佑人一票王毓秀一票楊子明一票張檢一票劉炯文一票均爲無效二十一日又繼續投票一切秩序均與上日無異及開匭唱票楊以儉得一百零四票陳賡虞得九十八票當即揭曉二人爲當選其餘之未足票額者無效俟明日再行補選又聞省議會議員牛昭漢因前日參議院議員舉行覆選在選舉場擾亂秩序經監督飭令衛兵將伊送交警察屬昨經省會議長邊守靖會晤曹署省長請即釋放未悉能否允准也 
[兩日之中央政紀]  
　　二十一日之公府馮總統二十一日下午二時三十五分到辦公室三時延見日本駐華公使林權助日本法制局長官兼拓殖局長官有松英義日公使館書記官船津辰一郎拓殖局書記官園田寛四時見援粤總司令張懷芝五時十分張氏出府後元首又閱重要文電數件於六時五分始入内室休息云又聞馮總統是日除與某要人密談時事外并曾接見報告選舉情形之某君一次因公事較常爲少故退休時間亦較早據公府中人云援粤總司令張子志原有二十一日卢赴津之說只因前未見元首故又改期張又於二十一日下午四時赴公府晉見馮總統對於攻粤事件密談歷一小時之主元首並催其尅日南下早定粤亂又聞公府收支處咨行財政部請將六月份總統薪俸交際辦公等費十萬四千元及顧問諮議侍從武官等薪俸即日照撥以資分配支付 
　　二十一日之國務院至國務院方面方立之秘書長於上午九時到院披閱文電後即與第二科曹科長商存二十二日閣議日程二時至法制局辦事一小時四時入府五時回院將命令發表并發密電二件六時左右由院退回私宅各處職員該日臨時缺席者較多是日之參陸辦公處到處人員甚少段香岩總長會到處片時旋亦退出所接要電多起均由陸軍部副官某君送段宅以便總理披閱據聞下午曾通電各省區略謂嗣後各該省區軍隊名額之添招改編兩項務先電陳中央候核准後再行辦理否則餉械等項中央未能配給即希查照等語又聞自援粤總副司令業經明令發表段總理連日對於平粤問題異常注意二十一日午親擬平粤計劃書一件面交龍張充依照辦理 
　　二十二日之國務會議二十一日公布之二十二日閣議日程内中仍無甚要案其中最重大者僅籌撥援粤軍經費問題曁某項邊防案併任官案數件此外聞叚總理對於援粤計劃有所報告曹潤田總長關於某項借欵問題亦有特别聲明之處又聞二十二日之國務會議據預定提議之案仍以軍事財政之件爲多其最關重要者一爲規定攻粤計劃一爲陳贛督請欵三百萬元問題一爲籌欵撥充攻粤軍費辦法一爲電示贛軍維持贛南要區及進攻粤北方針 
[北京政界之聞見種種]  
　　民間文字啓外交外交部日前接到日使館簡略内開上海法租界呂班路文德里二十二號胡公館内孫饒所印刷之一發危機本係先死存亡問題一書約百頁係霞沁所著秘密出版四月二十三日前後饒藻礽攜帶該書多本到日本分送與中國人查該書内容係專攻撃中日軍事共同協定之文章此次在日本之中國學生反對軍事協定之運動似乎多由該書而起　設法在滬查禁等語已由外部致函滬交涉署囑其在滬設法查禁竢 
　　軍官學生死得豪保定軍官學校日前發生一奇特之事有一四川學生劉革飲酖自盡遣日記兩巨册絶命書萬餘言說明其就死之原因有三（一）國事日非前途毫無希望（二）兄死姪殤難堪變故（三）身體道德不如從前本此决心遂辭濁世檢點日記所載其决死已預期於數年之前非血氣用事者可比據其服毒之日照常會食食量有加敎師所課之堂下作業均完全答解製圖數份唱音樂數闋含笑以就死地其從容樂死之狀態殊非筆墨所能形容其人博學能文爲軍中冠其所遺之日記及絶命書直無異屈子離騷賈生痛哭矣 
　　短期公債抽籖期七年短期公債第一次還本抽籖例廳六月十日舉行因該項公債發行於六月三十日截募是以不能如期執行現經財政部定於七月一日在中央公園抽籤並呈大總統派審計官二員前往稽查賬目檢騐本銀以符定章而昭核實 
　　剿匪督辦已决定四省剿匪督辦一席醖釀多時迄未發表據可靠消息長江巡閱副使王廷楨師長對於此席已完全謝絶某督昨復電促中央迅頒此項明令聞段總理現已决定仍以張文生升任此席一經提交閣議通過後即可用令發表又一消息四省剿匪督辦一席蘇魯皖豫各督均以張文生剿匪頗著勞績公電政府請予簡派日内或可發表 
　　魯匪願撫須妥查濟南張樹元帮辦號日電致參陸處略稱接兗州唐鎭使（天喜）電據稱股匪郭安願率匪衆受撫當已電告其妥愼辦理等語兹聞參陸處方面二十一日特覆電令其查明是否眞情再行核辦又一消息在山東兗濟一帶騷擾之匪首郭安近日陳請唐使 
願率衆受撫迭經唐大喜商承護督張樹元先後電致國務院請示辦法刻聞國務院二十一日已拍電令其愼重將事蓋匪等受撫每多反覆無常甚或出於詐僞故令詳審眞情再行電院核辦也 
[關於戰局之最近所聞]  
　　陳光遠之報告南昌陳光遠督軍來電云據吳總指揮鴻昌電般據瑞金知事函稟長汀吳知事來瑞謂五月三十日由永定方面來南軍百餘人經駐汀警備隊符統帶歡迎入城佔領縣城印爲索去符爲長汀司令現被軍隊迫脅避去等語符聞陳督軍二十一日又致電政府據稱贛省應發軍費政費不敷甚鉅懇請迅速接濟三百萬元如中央不能設法即請准其自行籌借聞該項已列入二十二日閣議案中討論辦法矣 
　　張宗昌之急電據某要人消息張宗昌旅長二十一日午又來急電一道聞與湘東形勢有密切關係參陸處比即覆電略謂敵人近日反攻亟應早日殲除以靖地方該旅長將攸境軍防佈置堅固宜速率隊南攻云云 
　　吳光新之索餉據可靠消息吳光新司令二十一日有急電到京報告鄂西各地防務情形極爲詳盡電末并催撥各軍本月份軍餉 
　　劉存厚之告急聞四川督軍劉存厚由漢中轉來急電一件分致府院略謂敵軍北攻愈急奉甘援軍迄未開到嗣後軍事究如何進行務希迅速電示俾有遵循 
　　李厚基之請兵福建督軍李厚基急電政府據稱粤省内訌甚熾應積極進行粤北一路兵少彈缺未敢輕進請速選派軍撥給子彈俾可合力進撃以期早日盪平 
　　田周退守辰門聞參陸辦公處於二十日夜間接津市朱澤黄旅長發來正密電稱田（應詔）周（則范）軍隊因桃源不易堅守其大部刻已退至辰門關 
　　譚治明之行蹤譚浩明日前赴全州現聞譚氏確於十八日仍回永州以期固守並探悉譚氏日前赴全州係因陸榮廷由梧州返南寗路經全州特往迎送並密商行軍問題也 
[湘省之最近戰况（長沙通信）]  
祁陽戰事現因雙方均到有增援隊遂在態飛嶺地方復行後火（按祁陽停戰已久僅兩軍步哨小有接解）南軍所佔地勢甚佳有大山可俯　北軍處實左右又各有小道可直衝北軍陣地其敢死隊兵時由此突出衝撃北軍之所以不敗則以人數旣衆且有大砲數尊故南軍雖勇究不敢密集進攻兩軍相持已及數日現在該地北軍以曠日持久殊屬非計昨已加調奉軍即日開往協助 
　　前次襲取常寗之南軍並非正式軍隊據前敵傳來消息係南方潰兵及當地游勇自由集合共有一千餘人原擬逕投趙恒惕因恐不能得其信用遂先行襲取常寗及常寗旣得乃派人前往耒陽與趙氏接洽趙氏雖已允諾然對於請求接濟鎗彈則迄未應付該軍旣係餉械不充北軍探得其詳即將其退駐柏坊之軍大舉反撃現聞該項南軍以勢不能支已棄常寗向耒陽退去北軍當即入城並分兵前進追撃 
　　耒陽方面兩軍仍在黄岡市一帶駐紥並未正式交綏左路之軍旣葳次大敗北軍自不能不　全力對付以免牽及長沙現在該路之奉天軍隊已有十六營之多正在步步進攻以圖恢復安仁攸縣又張福來所部亦已從側面進攻駐在　攸等縣南軍以北軍大至勢不能支已預備向　縣退走 
　　周則范提出單獨媾和北軍已經允許惟必須周軍退出常德始能從事磋商周氏對於此層不肯承認故第十六旅仍節節進攻其三十一圓距常德僅五十里上下周氏知勢不敵擬卽退駐桃源昨已將一切軍需品物以及現洋票幣悉行搬運下河大約二三日間卽將實行退走又林德軒所部前曾反攻石門現經朱澤黄之兵猛力撃退已向慈利退却 
　　頃又聞常德縣城已於十四日被北軍佔領第十六旅旅長馮玉祥常灃鎭守使王正雅已會銜電省告㨗略謂本月十四日早九點鐘我軍完全克復常德敵大部向桃源敗竄一部敗往漢壽刻已派隊進城出示安民云云張督得電後已轉電中央察核矣馮玉祥旅長十六日早行抵常德縣城辦理善後各事又以周則范所部軍隊係分兩路退走因派鄒心鏡團長向漢壽追撃董世祿團長向桃源追撃昨已續電來省報告又得友人私電報告謂此次北軍佔領常德因周則范之兵係先期退走以故常德附近並無戰事又因馮玉祥所部軍隊入城以後其少滋擾行爲因之常德秩序未至大亂不過當南軍旣退北軍未至之時地方痞徒及游勇潰兵等曾有不法行動然地方並未大受損害云云田應詔所部之軍已悉數退至桃源集合聞其所定計劃係在桃源設險以守如在桃源萬難支持再退駐辰門關與北軍抗拒昨已將各種軍需物品先行運往該關聞該關地勢險峻異常如田軍果堅守不出則北軍雖多恐亦難得志南軍司令謬湘芸所部原駐益陽旋以北軍第四十二混成旅由寗鄉節進攻廖軍卽退駐漢壽現在該旅旅長張敬湯以第十六旅之鄒團旣已由常德向漠壽追撃則該旅正可乘勢夾攻昨已電致張督日内即行移兵進取林德軒所部之軍曾在南縣安鄉迭次爲北軍撃敗昨林軍又反攻石門以國恢復因其久戰疲勞致復爲朱澤黄之軍所撃退刻下林朱兩軍正在慈利激戰聞林軍已有黔軍爲之救援改軍勢復振就目下情勢論之恐朱軍難遽得手也 
[英艦赴浙閩海勦匪之交涉]  
　　亞東通信社消息云英國爲海盗在閩浙軍岸戕害該國敎士派艦自行剿匪一案屢經政府派員交涉浙督并經嚴定剿匪辦法請阻英艦來華迄無效果現英國軍艦沙嘉姆確已開抵閩浙海岸楊李兩督最近均向中央請示對待方法聞政府一面電覆楊李兩督和平對待一而仍派外部政務司長王繼曾向英使交涉謂閩江并非公海深恐華艦誤會請飭該艦退出英使當時態度頗爲和婉并謂中國設有軍艦海盜早已平定誤會一節决無可慮惟仍執前議甚力是則此項交涉目前似尙難解决也按此案最初由外部與英參贊交涉之談話已 
 
 

Page 7

 
 
　　由官場發表因誌之如下外交部公函致國務院云逕啓者英姜敎士被海盜戕斃英國擬派兵艦剿辦一事業於本月六日將部員與英館館員問答抄送在案茲准英使正式照會稱遣派兵艦尋覔此項海盜并令駐事領事乘艦前往請電海軍及浙省沿海地方官與該領事接洽等語查英艦在浙海而剿匪殊與我國主權有關自應由我從速决定辦法總期於英艦未出發以前先將海盜肅清方免英人藉口此項照會本部擬暫不答復相應照錄來函照達貴院查照即希於明日提交國務會議以便公議辦法從速施行并見復爲荷此致國務院秘書廳附抄件照錄英朱使照會爲照會事姜敎士被害一案准五月四日來函閱悉一切查該敎士在福建福寗縣海面被浙省海盜戕斃業經兩月貴部迄未得知浙官員與海軍緝捕該項海盜所持如何辦法本大臣甚爲不平是以曾請本國海軍長官遣派兵艦帮同尋覔此項犯法之海盜並令本國駐寗領事同時乘艦前往理合照請轉行電令貴國海軍以及浙省沿海地方官與該領事接洽便便此次會同辦理之法得有實效爲荷並希見復須至照會者 
[廣東參衆兩院之談話會]  
　　本月十五日參衆兩院議員在粤開談話會提議事件如下一關於總裁事件先由趙世鈺報告岑西林君對於護法宗旨始終如一斷不爲浮言所動已面允即來就總裁之職次由王葆眞報告陸幹帥對於護法宗旨非常堅决一言桂軍在湘時進時退均由軍事上之計劃並無挫敗情事且常勝利若總裁一席伊已宣言就職不久卽實行就職後由龔煥辰提議孫中山雖已赴日應仍派人挽留就總裁職以示護法方面之一致衆贊成二議員解補事件（甲）議定自六月十二日開會後一個月不到者應照院法解職蓋因法律卽有明文規定無須再行院議表决當然解職（乙）迨至七月十二日尙不到粤亦不申請故障各議員一律登報宣布解職（丙）各區所缺員額均由候補人補充其有不便領議員證書者得卽由同鄉議員三人以上證明出席若經過法定日期不出席者作爲不願應選即由後列候補人補充（丁）所有候補人不論名次先後至七月十三日均得出席倘有逾越議員額數之區其候補人由議員資格審查會核定其餘員另定相當處置辦法 
[西南未就職之四總裁]  
　　自軍政府改組國會投票舉定各總裁以來除伍廷芳博士海軍林司令首先通電就職後繼之者爲陸巡閱使而其餘孫中山唐繼堯岑春煊唐紹儀四總裁尚無有表示就職之電報頃聞某政客云四總裁之遲徊未宣告就職者各有所待孫中山宣言出洋不理國事此不過憤極之言斷不能自棄其救國天職若各總裁皆就職料中山亦必就職也而岑氏之出就與否須視唐紹儀之進行如何查唐紹儀此次赴日實負有非常任務除向該國有所磋商若一經妥協即可返國就職故岑氏不能不以唐氏之妥協爲宣告就職之標雀準至若唐繼堯現因鄂軍務諸待進行沙市秭歸巴東等處正在吃緊之際須俟軍務稍暇方能就職也云云觀此則七總裁全體就職尙須稍延時日矣茲附錄軍署敦促四總裁就職電如下衆議院參議院諸君鈞鑒護法軍興時將一載因無統一機關遂致進行遲滯軍政府改組辦法旣經國會通過選出政務總裁七人秩老悅公首先就職幹帥亦允擔任海内騰歡軍心壯躍務懇唐岑孫唐四公垂徇民意早日宣佈就職以慰輿情而維大局並懇國會議員諸公一致敦促廣東陸軍第一師師長陳坤培率全師官佐士兵同叩删印 
　　頃由某要人傳出消息謂莫督本擬出巡西江欲順至梧州謁見陸使請示一切旋知陸使尙滯邕垣行旌未發故未果行乃委親信人員乖廣明電輪西上故多有謂莫督已出巡赴梧者茲聞該委已確悉陸使行程飛報回省謂陸使已定期舊曆本月十四或十五日自南寗東下約十七日定可抵梧聞莫督届時或再往梧請謁亦未可知又一說云陸使此次來梧實欲親奉大兵入湘督戰以壯聲威故桂省援湘各營多已奉令北向將來悉集全州候命進行大約陸使抵梧之後或先來粤省與伍林兩總裁晤商要政後始折回赴湘亦未可料並聞陸使已電令馬左司令趕將桂湘沿站道路速行修繕并飭檢查沿路電線桿倘遇有朽廢者須立行更換以免電路阻碍至悮戎機云 
[江蘇參院覆選之激戰]  
（南京通信） 
　　連日參院覆選不能成立皆爲甲乙兩系運動之作用直至昨日（二十三）安福系方面始正式提出五人徐海爲段書雲江寗爲鄧邦述無錫爲楊壽枬淮揚爲周作民靑浦爲張家鎭下午二時收票已有四百餘數每票價二百元每人須投五票並每人發綸同樣筆跡覆選當選人名單一紙江寗一部分爲安福所吸收者三分之二其餘俱附合研究系方面淮揚有一百餘票蘇屬有一百餘票均爲安福所收總計票數實不敷組織三名若能凑足四百五十票或可佔得優勝不然安福研究僅能各得二名至韓永清原爲江寗所提出嗣以反對者衆票額遂散現已不能成爲事實研究系因觀望票價致爲安福㨗足先登昨午竭力組織四出活動聞已收有三百餘票下午又收得若干票總計亦不下四百餘票如能急起直追或可與安福對峙故下午赴中正街投票者僅安福系一百餘人研究系尙未出手今日果能組織完備或可完全産出不致再延時日矣惟投票時竟有人因字跡不能明瞭經某監察員調换二票始將姓名三字完全（此係係某監察員親對記者之言）寫好更有拿出同樣名軍公然抄寫者檢查員亦置之不問可謂奇矣 
[蘇議員請查選民浮濫]  
　　江蘇省議會議員戴思恭等三十八人呈齊省長内務部文云呈爲省議會選舉調查浮濫請電蘇派員會縣重行調查以重選政事查省議員名額之支配以通省選民總額分區除算選民有法定之資格斷無任意造報浮濫至數十百萬之多而謂可倉卒分配尅期辦選者如本届江都儀徵東臺興化高郵海門泰與淮陰泗陽阜甯鹽城豐縣沛縣蕭縣碭山邳縣東海灌雲等十八縣選民總數爲二百零一萬八千有奇浮報之數竟逹一百二十四萬九千有奇荒謬離奇駭人聽聞請爲大部省長剖晰陳之選民資格法定四項其一爲年納直接稅二元以上此於各縣選民中實佔一大部份蓋第三項之不動産五百元以上大都兼有納稅資格第三四項之小學校畢業與相當資格必居最少數也今以十八縣心漕直接稅總額計其數爲一百五十三萬七千七百六十四元零凡人民納稅額有超過二元以上者有不及二元者今爲充類至盡之計算即以納稅二元出一選民則十八縣亦祗可出選民七十六萬八千八百餘人今乃浮報至二百一萬八千有奇以納稅資格抵算外尙溢出一百二十四萬九千有奇而謂此一百二十四萬九千餘之溢額悉屬於五百元以上不動産以及小學校畢業與相當之資格有是理乎再以上届選民數核計據民國二年内務行政報告書該十八縣選民數爲六十八萬二千三百六十人今不及六年驟增至三倍以上人民縱有滋生納稅祗有此數如謂不動産之關係則寗屬連年荒歉田房價格不聞驟增即選民資格無由增進如謂小學校以上畢業則據鈞署江蘇敎育近王年報告全省學校共得畢業生二萬三千三百二十三人寗屬得六千二百九十四人是十八縣選民第三項資格之增進能有幾何而欲舉一百二十四萬九千餘之溢額求其相當之資格眞百思不得其解矣查選舉人名册由各縣自行寅示初非他縣所周知思恭等以省議會臨時會聚集省垣始悉前項浮濫情狀奔走相告聞所未聞近蒙省長洞悉弊混派員檢查聞阜寗江都等縣已各核減若干但初選期迫僅予稍稍核減即以支配六十縣議員總額手續未完即爲非法務懇省長大部急電覆選總監督迅賜派員會同各縣知事重行調查以袪弊濫而重選政謹將十八縣忙漕稅額以及上届選民原額與本届據報選民數列爲一表附呈鈞覽除呈省長内務部外仰祈鑒核施行不勝皇恐待命之至謹呈 
[南京快信]  
　　倪嗣冲因贛陳光遠迭電告急催速派援聞倪已擬再調所部六營令李紹臣督率援贛李已於昨日過寗赴蕪 
　　吳光新派副官張兆華秦保定赴徐州一帶招募新兵十營李督已電徐州張文生查照 
　　參議員選舉昨晚二時安福研究兩系已商妥安福系以段書雲鄧邦述周作民三名當選正額楊壽枬張家鎭二名當選候補研究系以韓永清徐雋二名當選正額雷奮季通朱增元三名當選候補今日（二十四）全體到場投票聞安福系共收四百九十餘票研究系共收三百五十餘票票價每權二百元三百元不等大約今日投票不致破裂明日開票卽可揭曉 
　　參　員選舉現又起江南江北之爭若無善法疏解恐終成難産惟金錢魔力萬能或足以消弭之 
　　省議僵准今日下午二時開第四次臨時會第一次大會議員多半爲參議員選舉奔走恐仍難足法定人數開議 
　　省議會議决先後停止畝捐案又議决清理本省成典公欵案又議决嚴追各縣欠解滯納罰金案昨均由會咨請省長查照公布施行 
　　省議員陳伯盟提出疏濬運河工程經費及蕆事年限質問書昨由會咨請省署限十日答復以釋君疑又省議員張從仁在徐海道區當選爲衆議院議員昨函省議會辭省議員職請察照逕咨省長依法遞　 
　　總商會以運　帶征二成期　　溢昨函省議會請將本案原卷抄示以便據案力爭 
　　省署牌示委　浚署武進縣知事所遺嘉定縣知事缺委范　湘署理 
　　江蘇全省烟酒公賣局長彭淍恂委許葆榮充第八區烟酒公賣分局長吳禧泰充第三區烟酒公賣分局長 
　　甯垣新報昨日出版並宴請各界於該社 
[江北通信]  
　　楊莊至衆興之航路日夜船隻來往不絶嗣因時有被刦情事除郵船由淮陰泗陽兩縣派警備隊駐船保護外即尋常商船亦復每船派警備隊兩名以防疏忽乃前日晚有郵船一隻民船兩隻銜結由楊莊往衆開行至雙金閘左近突來土匪數人手執刀鎗喝令民船靠岸而於郵船則讓令先行因是兩船被刦一空内有淮軍一團團附劉某在内見來勢甚猛自己又未帶一卒恐爲土匪所虐於是用手鎗向自身要害開撃旋即　下水去立時淹斃而土匪搜括後亦呼嘯而竄去矣 
　　東海灌雲兩縣士紳因籍紳沈某有將錦屏山鐵鑛賣與外人開採消息特紛電省長請電部力爭省長以事關國家主權復電農商部調查眞相究竟有無其事聞部中已委部員張覲光到海調查不日可到兹據東海知事段士璋接沈來電謂該山本爲彼個人産業因産鐵甚多在前清時即擬出資開採因鄰近無煤中　現查出東嶧縣産煤距該山二百餘里可以設一輕便鐵道以爲運煤之所因此擬獨自出資六十萬元以爲開採基金正辦理間不意地方人士不明眞相故事張皇請轉逹云云現在該縣人士擬候部委查覆後再訂辦法 
　　近來時疫流行患者甚多初起時頭痛寒熱大作不思飲食出汗後即愈並無危險聞患者以商店人爲最多 
[杭州快信]  
　　前砲兵團團長王維上年因黨案嫌疑發覺後判處三年徒刑業經執行現得大有力者向楊督力保要求發往援閩浙軍前隊効力贖罪　 
　　司法部特派來浙之凌士鈞余紹宋二員探係磋商各府屬添設地廳各縣屬添設初級廳取消知事兼司法權現已與高等審檢廳商訂周妥即日北旋 
　　暫水橋統捐局員陳曾栻有調辦寗北門消息另委黄琮接辦壽水橋差又委劉光鼎爲嚴東關統捐局長早晚發表 
　　司法部咨請協緝前湖北鍾祥縣知事周樹基天門縣知事高自明利川縣知事王光鴻（俱因違法溺職）三名齊省長已令各屬一體遵照 
　　夏曆七月六日爲楊督軍曁劉夫人六旬雙慶軍署全體同僚由參謀副官兩長領銜具啓徵文 
　　省垣流行症已蔓延至西北各鄉甚爲激烈 
地方通信 
[蘇州]  
　　段會生投河遇救前日清晨有湖北大治縣人段會生在婁門外下縴埠頭地方投河欲圖自盡當爲東區第七分駐所巡長胡鳳鳴瞥見立即趨前援救詢問原諉據段云本月初間由湖北帶同親戚汪陳氏來蘇尋找汪清和討賬乃汪清和不還分文而汪陳氏亦不願回去雖經苦口勸說亦無效果不得已投河自盡云云該巡長即將段帶區經孫巡官傳同汪清和汪陳氏質訊供詞含糊遂解送東區警署轉解廳署訊究 
　　匪徒搶物傷人閶門外馬路佑聖觀弄程老二家前晚十一時許突來匪徒七八人叩門不應將門踢開一擁而入聲稱借貸盤費程老二答稱我夫婦二人臥病多日貧苦異常無錢可借該匪等不問情由將程氏夫婦拖倒痛毆受傷頗重並翻箱倒篋搜取財物而去事後經隣佑人等前來將程氏夫婦扶起報告該處第六警察分駐所轉報縣署勘緝 
　　勸學所提前成立吳縣勸學所所長一席業由吳縣吳知事呈請江蘇敎育廳長委任潘振霄承充第敎育廳規定勸學所成立日期係本年七月一日兹潘所長以各校署假在即成績良否頗有考核之機會特提前組織完善於今日（二十四）宣告成立並束請縣知事到所行禮一面召集各學務委員共商進行方法閉散會已午後二時 
　　省會初選依限投票省議便議員初選舉本定七月一日投票嗣因寗屬選舉人名額浮濫蘇松各屬選民要求省長委員抽查故外間發生投票改期之說兹聞吳縣並未奉到延期半月之明文仍擬於七月一日從事投票 
[無錫]  
　　請　增設農事試　場□紳楊遵霖鑒於中國農難之未　改良財源涸竭原料輸出利源因以外溢欲求財政充裕非振興農業不可故日前商諸錫籍省議員楊道樞（即道霖之弟）介紹睛順書於省議會提倡就無錫創辦農事試驗場業經開議一次　已付審查會俟審查之後再付公决 
　　可佈之時症流行麥收時節適届黄梅汛裏天氣不正時寒時　乍晴乍兩病症之來即由乎是近日南鄉一帶如周新鎭等處發生一種時病患者大都病腦頭暈目眩體熱咳嗽喉痛音啞飲食不進臥床難起十人中有七八人患此病者且有一家數口長幼無不傳染如縣立第三高等小學校及私立廷弼學校之職員學生竟有三分之二患此時病其他如新安鄉各鎭居民百人中亦有六十人遭此惟幸多至十天少至三四日即能自愈尙無性命之憂此病之起源始在城廂一帶不出兩星期即蔓延至四鄉一般庸醫莫不利市三倍最近市上又發生爛喉痧如果延誤不速赴醫則無一不死日前有一家三口因一人染此而殁其他兩人雖即逃避然仍傳染而亡且累及其親友多人云 
[南通]  
　　南公國歡迎上委江常兩縣之沙民爲便私國起見擅築盤籃沙壩損害通如水利健岸工程早經通紳張退庵如紳沙健庵電請内務部水利局江蘇齊省長分别核示日昨中央特派水利局僉事巖善坊會同省委高增秩到通通紳張嗇庵就城南南公圖開會歡迎保坍會水利會各職員及盧子衡知事等官紳凡數十餘人沿江人民之與有利害關係者亦有百餘人一體到會聞已得高委員之宣示俟前往築壩地方察勘後即就地電請省長令仰江常知事開挖該壩矣 
　　初當選人赴甯投票本縣參院初選當選者爲張書張謇薛　孫儆費師洪于振聲六人兹因複選之期在邇張氏昆仲及于費二君旣經聲明理由得難前往盧知事特依法通知各候補當選人挨次按補會同孫薛兩君同赴寧垣投票 
[揚州]  
　　儀屬發現時疫儀屬徐家集新城一帶近日亦發現新流行之疫症傳染甚速罹斯症者已逹二百餘人幸無性命之虞 
　　獲解嫌疑僧人縣署偵探隊長戴洪根昨率夥在缺口城外五里廟地方拿獲搶刦南鄉農民韓兆褀家案内之嫌疑盜犯僧人法成（即前謝任案内之在逃積盜）經禮龍泉三名鎖解縣署鞠訊矣 
　　核減省會選民省署以江邑省會選民過多曾派專員姜慕恂杜子亭來揚抽查迭在縣署會議減少額數並由主任調查員焦汝霖等至省抗議現聞業經齊省長核定照開報之選民册（計三十萬人）删去十分之三故日來省會選舉事務所又復重造選民册籍矣 
　　查禁私售硝磺硝磺總局以近來官硝阻滯實由私銷充斥所致與餉項有碍特呈請軍署通飭各縣查禁並規定懸賞辦法四條以期暢銷官硝 
[南京]  
　　高淳商會之呼籲召集全省商會研究釐稅一案各商會代表聯袂到省公同集議内有江蘇高淳縣比連之皖境定埠釐卡妨害商情實甚查該卡原爲抽皖省郎溪縣出境貨捐而設民國以來卡員混抽蘇省胥河通過貨捐甚至冠扦貨數加以勒索商旅視爲長途而淳邑首受其害業經商會公推代表蒞省提議陳明弊害情形並擬赴京呼訴爲民請命矣 
[武昌]  
　　法政學校畢業法政學校第二班法律經濟兩科現修業期滿舉行畢業試驗已於星期三考試完竣是日學校内外皆紥花彩器具陳設一新上午八點鐘劉校長率各生至禮堂行謁堂禮然後入講堂攷試王省長派敎育廳主事韓家振監試劉校長羅敎務長李監學均親赴各堂檢查嚴禁弊賣下午三點鐘試畢劉校長集各生演說羅紹鴻韓家振李特生均相繼演說其詞意不外勉勵二字云 
　　中華大學畢業武昌糧道街中華大學之一班學生原於民國元年下學期入校肄業扣至本年六月止六學年期滿所有各種科學亦均敎授竣事亟應舉行畢業以備升學故該校陳校長特具文呈報省署轉咨敎育部准予舉行畢業試驗刻下該校管敎各職員正會同省署委員分門别類詳細攷試至其舉行畢業禮式之期聞已定於七月一號 
[漢口]  
　　疏通馮玉祥專員過漢陸朗齋赴津被徐又錚鎗斃一節已紀報端惟軍界對此多抱不平以陸身爲將軍似應先呈請中央宣布罪狀不能由徐　自　　云云聞馮五祥氏對於陸氏之死已有電質問中央段總理以馮旅攻取湘頭正獲勝利贓恐有所　會特派陸軍部順圖　宗嗣南下已於日昨由漢前赴常德名爲奬慰馮旅之戰功實則對於陸事典馮密切疎通云 
　　漢宜路工程之　查川漢路漢宜段工程已由督辦詹天佑委員勘定特派工程司分段建築其工段管理處設皂市鎭正工程司原係德員業於上年辭退另委王國動爲正工程司其餘各分段調資如下易家墩第一至　三分段工程司何寛容長江埠第四至第六分段由何寛容兼理第七至第八分段工程司鄧　 
　　花界籌賑湘災花界名姓王大金玉錢雅文等近因湖南醴陵株州各處災情奇重殊爲憫惻十七號約集諸姑姊妹在清香堂開全體大會公决在堂酒項下由清香堂首事抽取十分之二提作湘南賑欵以二千元爲足額彚齊送交漢口慈善會核收 
　　覆舟慘聞十九日夕陽西下時有駁船一雙上載皮油三十餘桶由南而北將行至怡和碼頭被某輪之浪激翻貨物全行沉没船上七人僅淹斃一名餘六人已向某輪船主嚴重交涉又函云十九日商輪某行駛速度太急至龍王廟下游方面將該渡划擅沉人溺斃十二人已由水警將該輪扣留餘容續誌 
[杭州]  
　　參員覆選之先聲浙省參議院議員覆選日期現準定本月三十日舉行所有管理人員業經齊省長遴委錢塘道尹沈致堅杭關監督兼秘書長沈爾昌政務廳長馮學壹警務處長夏超選舉事務所所長朱國楨兼副所長鄭惟章科員錢因兼所員朱承章所員陶昌世等爲管理員昨已發給委狀令該員等即日到差視事矣 
[天津]  
　　北運漲水之由來水上警察中隊隊長吕富文昨日呈報局長云本月十八日據職隊五號巡船巡長韓振海報稱北運河陡然水漲二尺請即復查云云隊長聞報後當即帶同巡長李永和親往北運河口查看水勢情形來源係由渾河灌入北運河折而南流始入天津西河海河各處特將河水陡漲情形詳細具報 
　　曹督軍赴保誌聞兩湖宣撫使直隸督軍曹仲珊政躬違和現已就愈擬定日内即同隨員前往保定以便視事聞此次去保並將第一路司令部均行遷保以資辦公 
　　關於調和之函商北京總商會現致天津總商會函云逕啓者前以南北政爭兵連禍結人民流苦商業凋殘外侮尋侵口趨險惡中央亟宜休兵早成和平内政急修預防外患亡羊補牢時尙未晚國基賴以圖存人民仰之以生活此其時也非可再緩兄弟閱牆何難解蚌鷸之鬭終利漁人是爲政野咸知徒資口頭議論將何待矣前次天津會議結果祗得某公默然言和迄今未見其實詳察事實仍復遲回有所猶豫民國隠患所關商民生命 
　　繋且又得全國商會聯合會湖北代表段君作楫通啓亦以息事密人免召速亡爲要旨請合力就近力陳政府早日言和本會擬即痛陳尙冀貴會同意協力進行專此飛函翹待卓玉 
[濟南]  
　　參議員覆選揭曉本省參議院覆選舉已於昨日在法校舉行自早八鐘開始投票至下午五鐘開票計當選五名張肇銓莊咳蘭王錫蕃李元亮張玉庚候補五名尹宏慶劉墳蕭承弼于宗灃丁惟魯聞當選第一名之張子衡昨日即致電選舉事務局辭不就職故尹宏慶大有補入希望 
　　設立清鄉督辦說聞軍署消息張帮辦以剿匪之道首在清鄉雖屢飭各縣舉辦惟多敷衍從事常此因循豈有肅清之一日擬設立清鄉督辦以專責成但欵項急難籌措故尙在擬議之中 
雜評一 
[學與救國（默）]  
　　敎育部之言曰惟學足以救國國人而欲有志救國者其惟學乎其惟學乎斯言誠然矣 
　　然吾有一言問之學而至於入大學非學中之優秀者乎非好學而有成者乎以學救國必首先責望此輩然而此次選舉不惜以數百金犧牲其高尙之主張賣去其大學尊貴之身分求學時代見微利而動則他日舍學而執國政利之來誘有千百倍於票價者能不以今日賣票之技賣其他一切者乎嗚呼此卽所謂救國也耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三誌華界徵收攤捐之反響]  
　　本埠城廂内外各菜場小販並大街小巷沿途擺設攤基各户因反對滬南工巡捐局徵收月捐結成團體訂於昨日始一律罷市各情已迭詳前報昨已届期本城九畝地廟前街凝河路虹橋街及四門外南市水神閣郎家橋三角街等處各菜市小販以及向在各街道擺設各色貨攤之人均一律停止營業其早經投局認捐領照者則仍照常營業而各菜市中有上一日賣存之貨昨晨亦仍挑出求售而當日之暈素鮮貨則無處購買所有售賣隔日宿貨之人旋爲該團體中人查見勒令挑回否則灌以洋油該販户祗得唯唯遵命城廂内外大小各肉莊向章每日清晨出售之鮮内由宰猪公司用小車將鮮猪分投途去昨晨則不然因公司中得悉外間謡傳如果公司中送貨外出中途必生枝節中以由公司知照各肉莊應用之貨自赴公司領取所以昨蝴肉價每斤需洋三角平日每斤祗錢三百二十文各處頭座店昨晨莫不利市三倍至午前十時許該團體中人亦勒令停止營業如不贊成則店中陳列各貨或爲之抛棄或澆以洋油各店主知事不妙急將各貨搬入内堂以避其鋒而廟前街之豆腐店因搬貨稍遲爲大衆抛棄頭腐二板十二時以前各小販三五成羣往來各處查察其中雜有流氓匪徒幸各處警局派出長警分投彈壓又向若輩善言開導未致肇事聞今日（二十五）尙須罷市恐較之上一日更爲激烈非將月捐取消不止云 
　　各小販於昨日午後集於愛多亞路及西門某某茶館内會議以警察廳昨日頒布之通告並未提及商請減免仍欲照章納捐官廳方面未免不顧食力小民並以值此米珠薪桂之時謀食困難與其納捐不如暫停營業故即繕就公函投呈南商會請求會長竭力維持以期轉圜未知商會能爲之周旋否 
昨日清晨七八點時小東門華法交界地方集有停業之攤販十餘人見有肩挑販賣鮮魚之擔即上前阻止斥其何不熱心同求免捐乃該魚販等不服致將所挑之鮮魚等類傾倒滿地互起衝突爲崗警干涉而散 
　　昨日上午九時許有南市攤户小販張阿昭毛小芳季阿丁等十餘人赴上海縣公署以無力捐照生計垂絶請爲維持跪香懇求矜恤轉商工巡捐局通融當由沈知事傳諭照常安業靜候核辦愼勿聚衆罷市有碍秩序始各唯唯而退 
　　浦東三區警署解警正昨接淞滬警察徐廳長電話謂滬南工巡捐局因向各貨攤徵收月捐激成罷市風潮現未解决所有浦東一帶販菜之人自即日起不許渡浦營業以免人衆附和一俟風潮平靜再行飭知等語解警正除督率長警分往各渡口查禁虠並通函各分駐所警佐一體遵辦 
　　上海縣沈知事因恐同盟罷市擾碍公安昨又諭令地方警察事務所王主任選派幹探分往各菜市密爲偵察加意防範以免滋事王主任當卽派探分投偵察 
　　駐滬憲兵第一連吳連長昨日得悉各攤販一律罷市誠恐滋生事端妨碍安寗故派憲兵多名馳往南市各馬路調查未見有滋擾之人旋即回隊銷差 
　　淞滬警察徐廳長昨又發布告云照得南市小菜灘販近因滬南工巡捐局徵收攤捐遂有同盟挾制之風說本廳長思忠預防業於昨日剴切佈告曉諭各販户照常安業勿受匪人煽惑在案本日多數販户咸能仰體斯意仍各照常營生足見俱能深明大義殊堪嘉尙窮第前項罷市謡言仍未消滅是則顯見有匪人從中鼓惑佈散流言爾等須知熱鬧街道兩旁爲不准羅列菜攞祗以滬南工巡捐局經多數議董議决藉此酌量徵收攤捐以資公用補助本爲地方起見故本廳長格外通融懇准依時擺設營業各該販户平時旣享受在道旁設攤侔利之權利則當然應畫行納公益捐之義務且該販户等小本經紀食力維艱一日停業卽自遭損失即使對於捐項有何意見亦可公舉代表自向滬南工巡捐局請求和平商辦或向商會機關請願轉逹下情當此軍事戒嚴期内如果擾亂治安厥罪非輕同盟罷市豈安分良民之所宜爲本廳長不忍該販户等予以罪戾當此不憚惇惇重申佈告仰各該販户一體凛遵務速各安生業切勿聽信匪徒煽惑聚衆罷市致獲擾亂治安之咎自經此次佈告之後倘敢再有罷市等情是則故意違抗本廳長惟有執法以繩從嚴懲辦一而并函致滬南工巡捐局指定菜場地點一面由本廳長通令各區隊嚴厲執行警章將道旁各攤一律驅逐以逹便利交通之目的該販户等寺勿自貽伊戚凛之勿違特此布告　　淞滬警察徐廳長致南市縣商會公函云敬啓者連日南市小菜攤販因滬南工巡捐局征收攤捐有同盟抵制之風說敝廳長業於昨日佈告勸令各安生業在案本日晨間多數販户尙能相安營業惟此等罷市風說仍未　滅如果見諸事實設有匪徒從而附和則地方治安不堪設想素仰貴會領袖商界對於地方夙抱熱忱用敢專函奉逹尙乞費神設法開導從速阻止思患預防實多仰賴一面刻已另行出示佈告矣 
　　滬南工巡捐局姚局長昨致第一區第二區署曁各分駐所公函云敬啓者昨聞南市攤户相率罷市之謡承貴署所飭令長警先行預防幸未發生暴動良深感佩雖該攤户等此種行爲不免駭聽人言目前雖幸無事尚恐不法之徒繼續進行誘脅良懦此數日中關係甚爲重要務請貴署所仍飭長警加意防維一面和平勸導俾若輩自知悔悟以期消滅無形至紉公誼 
[粤礦抵借外債之諫阻]  
　　本埠廣肇公所潮州會館嘉應旅滬同鄉會等各團體因悉龍濟光此次在京提議將粤省礦産向某國抵借五百萬以充戰費特於昨日聯合會議决定設法阻止以保主權當卽公擬電稿立時拍發原電照錄如下北京大總統國務院鈞鑒報載龍濟光以粤省鑛産抵押借外債五百萬地權一失國權隨之凡我國民萬難承認以粤欵供戰費殺粤民縱不爲粤民生命計亦不爲國家主權計耶南北同是一家兄弟相爭終有和好之日國權一失永無恢復之時粤東亦中華民國土地商等愛粤即愛國保粤礦産即保國主權務乞鈞座以國家爲前提迅將該議取消以挽危亡而全大局上海廣肇公所潮州會館嘉應旅滬同鄉會叩敬 
[中國煙葉暢銷美國]  
　　字林報云中國南部之煙葉去年運往美境較前大增今年尤甚預料戰後亦不致減少蓋在平時中國烟草之價較土爾其及近東諸處爲便宜也統計去年中國煙草田香港運往美國者爲美 
金四十六萬一千四百七十四元較一九一六年增至四倍有倚從前此項烟葉僅供華僑之用故出口無多自開戰後土國與近東之烟葉不復輸入美國美人之製煙捲者乃採辦中國烟葉逐年增多今年第一季已達美金十二萬五千元之多視去年第一季增至三倍其出産地在粤省沙平一帶以香港爲聚集地目前銀價頗高故美人之購買烟葉者所費較平時加倍一至銀價恢復原狀美人採辦將必愈形踴躍也 
[攻訐商會聯合會新會長違法之部令]  
　　上海總商會因全國商會聯合會新會長卞蔭昌張維鏞違法就職並違法選舉業由湖南等省代表公呈農商部指令直隸實業廳長查明呈復核辦兹特覔到部令抄送各分曾一體備考部令錄下支電已悉并據該聯合會先後呈報會長卞蔭昌副會長張維鏞曁副會長張興漢就職日期到部查本部前據該聯合會湖南代表周國鈞呈選舉未能終結懇速飭閉會等情當經令仰該廳長察看情形可以照章選出應飭從速决選否則未便因此遷延即飭先行閉會所有一切會務由現任會長吕逵先等照舊負責俟九月間任滿即由新選之會長卞蔭昌等就職等因在案乃卞蔭昌張維鏞不待前任期滿即行就職核與定章不符聯合會爲全國商會觀瞻所係似此辦理實屬不合惟前會長業已卸職會務不能無人主持姑念卞蔭昌等以多數當選旣經就職准其先行備案作爲代理仍俟九月間前任期滿之日再行正式就職至周國鈞等所呈卞蔭昌等違法强奪關防查復是否屬實俟呈復再行核辦又决選副會長自應在前會長未交代前 
辦理方合手續新會長就職後决選亦屬非是且該聯合會前呈選舉規則經部批准備案該規則第九條規定到會會員非有省區三分之二以上不得投票等語此次到會代表有二十四省區照章應有十六省區以上會員到會方能投票决選兹據該廳長來電情形是日到會者僅十二省區不足三分之二以上所有張興漢之當選副會長當然無效應即取銷除批示該聯合會會長卞蔭昌等傳知遵照並飭通告各省商會一體知照外合行令仰該廳長轉知遵照並迅將辦理情形呈復此令 
[部員調查電燈加價之爭執]  
　　滬南志成公所萃秀堂等二十六團體反對華商電氣公司增加燈價一事曾上交通部實業廳等各機關呈文業已先後奉到批示諭候派員調查在案兹悉交通部特派員華某已於日昨到滬假寓二洋涇橋某公司一經審查明晰即須回京呈復以憑解决云 
[四誌迎春坊之暗殺案]  
　　潘龍生（即潘阿根綽號跑龍套阿根）於本月二十號夜十時半在湖北路迎春坊第二弄内被人暗殺業已由捕報官騐明收殮並派老閘捕房專查特别事件之華探目李星福張芝卿與一百零一號西探目壳羅香等偵悉死者因與在逃之某甲爭獨牯嶺路三百二十六號門牌雉妓王老四（即陳程氏）被甲糾同六次過犯徐阿三（即夏阿三）徐毛囡等向湖北路二百三十一號門牌水菓店借收扦茡薺刀將潘戳斃現將兩徐及案證劉承毛關係人陳程氏一併拿獲分别押候訊究在案昨經捕房將在押人證解送公共公廨由西探目壳羅香華探目李星福相繼上堂禀明前情並以兇犯某甲在逃請爲展期以便將甲緝獲解案質究經王襄讞商之英卓副領事判各分别還押候補提人證再訊 
[省議會議决案三則]  
　　咨省長議决先後停止畝捐案六月二十二日發爲咨行事查寗鎭淮揚通徐海等七屬二分畝捐發生於民國四年之部令但當時係援照直東兩省濮工經費辦理名爲畝捐確是地方附率性質非國稅所可比擬將來各該屬水利工程完竣自應行後停上以蘇民困兹於六月十九日會議可决咨請查照備案此啓 
咨省長議决清理本省存典公欵案六月二十二日 
發 
　　爲咨行事查本省地方存典公欵名目繁雜如義渡善後等局無慮數十種且有機關早廢仍沿舊名者至存欵數目有二兩庫平一九八庫平九八規元銀洋錢串之别旣欠整齊又難稽考存於處所尤所難知聞財政廳於此項公欵摺據并不完全一任典商自行解息殊非愼生公欵之道亟應從事清理本會於六月十九日提出討論多數决議咨請貴省長派員將此項存典公欵澈底查明另立摺據概名爲江蘇省地方公欵其各種銀兩錢串等名目一律折合銀元利息暫仍原率所有摺據應歸貴公署或財政廳保存並責成全省典業公會將每年利息按期征解以重公欵而清積弊地方幸甚所有可决清理存典公欵案由相應咨請查照施行此咨 
　　咨省長議决嚴追各縣欠解滯罰金案六月二十二日發 
　　爲咨行事查忙漕滯納罰金爲抵支省辦事業專欵關係甚鉅民國三年份應徵洋四十萬三千九百四十九元四年份應徵洋四十四萬六百十七元五年份應徵洋四十二萬九千七百三十元據行政委員報告各縣實解之數與應徵之數相差懸殊三年份解省洋借十二萬六千二百九十二元四年份僅十八萬八千三百六十元五年份僅二十二萬三千七百零三元計每年短解之欵竟逹半數以上聞各縣知事有以此項罰金留充彌補交代不清之欵者有任意不解挪用至數年以上者財政廳並不嚴追幾視此欵爲調劑縣知事之用何怪縣知事以逾限科加二十分之一爲未足輒復聯名呈請倍重加徵乎本會代表人民義難緘默兹於六月十九日提出討論多數决議應請貴省長飭廳將現在各縣短解之欵查明確數迅予嚴追尅日解清其以後徵收此項罰欵應飭各縣知事按月報解一次報解期限至遲不得逾徵收該罰欵三月以後倘有仍前延宕解而不清者應從嚴懲處以重公欵而維省政地方幸甚所有議决嚴追各縣角解滯納罰金並規定將來報解方法緣由合行咨請查照公布施行此咨 
[大批軍火運閩應用]  
　　海關監督馮孔懷君昨接交通部來電以准陸軍部函現有大批軍火由滬轉運赴閩以應前敵要需業由本部填發護照應請飭知各關如遇此項軍火無論進出轉行騐明護照立予免驗放行以免危險而期迅㨗云云 
[海軍服裝免稅放行]  
　　江蘇財政廳訓令各稅所云案於本年六月十四日奉財政部訓令内開准海軍部咨開本部所屬練營本夏服裝應用草帽現由寗波購運烟台並本軍陸戰隊現需皮鞋由滬運至北京又海鹤等艦之各項服裝由北京送往太沽請填護照三紙分交運輸人收執外咨請查照轉飭免驗放行等因到部查前項服裝旣係軍用物品自應准予援案免稅除分行外抄單仰該廳長轉飭所屬各關卡騐照放行可也等因到廳除分行外合亟抄單訓令該所長轉飭各分所一體遵照遇有海軍服裝經過驗明照貨相符蓋戳放行仍請彚報 
[兵工廠記事二則]  
　　浙省前有機關鎗十二尊因内部機關不靈送至上海兵工廠請爲修理除已修整六尊解浙外尙有六尊現在亦已修竣電由楊督軍令委軍械科員蔡鼎彝來滬請領昨謝總辦已交該員裝車運浙矣 
　　陸軍部因須撥濟軍用曾飭兵工廠檢發七五口徑砲彈鋼盂八十擔迅速解京兹由謝總辦於昨日將砲廠鋼盂如數配出計裝二十六箱派韓委員押載火車解寗轉運北上交納 
[海關扦巡抄獲烟土]  
　　海關扦巡洋員前日至浦東華通碼頭新疆輪船上查抄煙土當在搭客某甲皮箱内抄出烟土十餘只值價頗鉅惟販土之人已被乘問逸去該托巡等即將烟土連同皮箱帶回海關報告稅務司請爲核奪 
[陳烈女追悼會預紀]  
　　日前紹興旅滬同鄉會開董事會議决追悼陳烈女宛珍各項辦法如下（一）推定幹事吳善卿曹思仙周岷源曹慕管壽孝天裴雲卿徐乾麟（會場佈置）許默齋（文牌牘主任）（一）開會地點西門斜橋路浙紹永錫堂（一）追悼會日期陽曆八月四號卽陰曆六月二十八日（一）徵求政紳學界女士爲追悼會發起人其已承認者如沈韞石君之夫人王一亭魏清濤兩君之太夫人田袁清和穆鳳英陸兆艮等女士滬上各界名媛閨秀如願贊成列名共襄是舉尤爲該會所歡迎也 
[捕獲審廳第十次開庭紀]  
　　地方捕獲審檢廳林廳長昨日午後二時仍假地方審判廳樓上第二庭會同各員開庭審理德商立克麥林尼輪船公司爲德奇利抺號訴願一案代表者爲可稅亞佛倍克等二人投案伸訴要求追償損失問官得供諭令退去宣佈閉庭 
　　又聞林廳長以本廳職權悉按捕獲條例辦理惟自開庭以來迭有因民事債權關係赴廳訴願者雖照本條例第三十三條駁回仍有援引第十九條來廳抗訴者昨特電京請示俾便對於抗訴人有以檢定云 
[靑年會新會所募捐消息]  
　　前日爲星期日靑年會募捐執行部停止報告然此一日之中實有許多好消息兹特補紀如左 
　　美國駱維廉君來函願爲上海靑年便募捐洋五萬元 
　　美國駐滬商會及英國旅華商會上海分會對於靑年會募捐事贊助極力 
　　美國駐華公使署商務參贊安立德君已代募得大宗捐欵 
昨日（星期一）各隊經募員繼續四出勸募午後一時仍聚集報告第一隊徐可陞君言英美烟公司對於本會此次募捐事非常贊助除自捐巨欵外又肯極力經募現已收到該公司全體職員捐欵洋六百七十一元第二隊歐彬君捐得洋五百八十五元第三隊朱少屏君捐得二十五元第四隊梅華銓君捐得一百四十元又自已慨助銀一百兩第五隊蘇振廷君捐得六十五元第七隊穆藕初君捐得十元第十隊沈粹存君捐得四十五元第十一隊張嘉甫君捐得五十元第十二隊李觀森君捐得銀十兩洋十五元是日王正廷君亦到會報告執行部又募得洋二萬元并勸勉各隊經募員對於此次募捐事非達到目的不可然而欲逹到目的須在此一星期中極力進行并希望各隊經募員每日有一萬元或二萬元之報告則欲逹到二十五萬元之目的指顧間耳言畢衆皆拍手盡歡而散 
　　今日午刻請聶雲台君演說美國駐華稅務委員薩琪君昨日因病未到改於明日星期三到會各隊員當全體蒞會聽講並商進行方法 
　　明晚八時靑年會四川路會所殉道堂開演影戲其戲片皆爲靑年會種種事業及端午節運動會之活動寫眞外賓欲觀者可至該會所向李仲昭君取劵 
　　附誌靑年會幹事湯仁熙君於昨日晨間在該會寫字間内失去皮包一件内藏靑年會捐欵收條簿自二六二六號至二六五○號又二九七六號至三○○○號又八六○一號至八七二五號共七本又有認捐册自三一三號至三一六號又六○號共五册如有人持上列號碼收據及捐册向各界冒收捐欵情事可即扣留用電話知照靑年會事務所四川路靑年會電話爲五千二百號南京路募捐事務所電話爲五千一百九十八號 
[紳商學報各界聯合會紀要]  
　　前日（二十三日）紳商學報界各團體開聯合會於唐山路澄衷中學校駐滬紳商學界各代表到會者三十餘人留日學生救國團幹事部職員並留日各省同鄉會各校同窗會代表與會者九十餘人開會後推蔣智由君爲主席嗣以蔣君有恙推澄衷中學校長曹慕管君爲主席代表次由留日學生救國團幹事長王兆榮君報告此次中日密約條件並日警逮捕留學生之情狀與留學生一致歸國之苦衷請國内紳商學各界同心協力安内禦外次由主席提出拒約與辦學二問題付討議次登壇演說提出意見者有朱伯爲朱叔源朱少屏邵仲輝曾傑王養吾趙厚生諸君次表决由各界當場推舉代表當舉出各界代表如左（紳界代表）岑西林朱子喬張季直朱少屏張元濟（商界代表）朱葆三虞洽卿朱伯爲陳潤夫聶雲台（學界代表）朱叔源黄任之曹慕管蔣石南唐文治（報界代表）葉楚傖曾松喬狄楚靑張詠芙李伯俞馬星馳余榖民張雲雷席子佩（華僑代表）謝碧田陳金山（留學生救國團代表容後登錄）次主席報告以後凡關於拒約與辦學種種進行事宜即由今日所組織之各界代表聯合會議定施行之遂散會 
　　又聞是日有旅滬浙人黄奠華因病未克到會曾有意見書寄致該會錄述於下（上略）竊謂居今日而言救國設法爭拒中日軍事協約固爲要端之一而前日報載曹汝霖擬以地稅抵惜日欵一萬萬元一節尤宜提前力拒蓋我國地稅本包含人口稅故 
 
 
 

Page 11

 
 
　　名地丁若地丁而可抵借日欵是何異將中華民國全國土地人民爲變相的拍賣矣此而可忍又何異國民自舉其生命財産及其子孫之生命財産共政府之犧牲矣况把持財權爲日本對華政策之一美人柏來士先我言之而北京政府數月來借日欵已盈萬萬若墮日人彀中而不知抑或飲鴆止渴畢國命以爲快國民苟再默然承認中華民國亡無日矣他日雖欲爭之噬臍何及可否請卽列入會議問題加以討論通電全國一致力爭一以示民意之所在一以促政府之覺悟（下略） 
[東亞同文書院卒業式預誌]  
　　東亞同文書院於月之三十號（星期日）下午三時在徐家滙西首虹橋路該院禮堂舉行第十五期學生卒業禮院長根津一君業已備具請柬邀請各界名人届時前往觀禮 
[商業打字學校成立]  
　　新北門内舊校場中前王醫馬弄商業打字專修學校昨日下午開成立會來賓甚衆由胡宗祿報告開會宗旨後該校敎員鄧伯賢張宗良吳有三相繼演說演畢欵以茶點而散聞是日報名入學者頗不乏人云 
[養性女校學生同樂會記事]  
　　二十三號（星期日）派克路養性女學校舉行學生同樂會於下午二時鳴鐘開會學生二百數址人各生家族到會者四百餘人首由校長謝强公宣布宗旨次名譽長胡德貞女士及經理周學孟女士相繼演說並述秋季擴充中學云云此外來賓盛女士及敎職員各有演說繼爲本科各生試演學藝觀者同聲讚美而高馺學生演說女子敎育尤爲動聽末佐以鈞天樂處高尙國樂音韻悠揚頗饒興趣迨鐘鳴五下始各用茶點散會 
[國貨維持會評議常會紀]  
　　中華國貨維持會前星期五開評議常會由議員報告畢遂互相計論表决於下（一）本埠高昌工場所製自動織襪機函請給予國貨證明書經衆討論咸謂該廠旣能獨出心裁發明該項襪機復經部准專利免稅本會自應即予給發以資鼓勵在座均表同意（一）美屬金山正埠中國交通洋行函請本會代徵各種國産貨樣及代刋該行特式廣告分寄長江一帶及東北各省商會轉發所屬各商號以資擴充國外貿易等情並由該埠領事馮君來函介紹該行伍銘三張炳桂兩君到會接洽議决公推正議長先行答拜伍張二君而商進行辦法再擇期邀集本會各團體商行開會歡迎藉資聯絡 
[邑廟附近之火警]  
　　前晚十二時三十五分鐘滬城邑廟東首面南六十二號門牌萬順昌扇子毛冷店不戒於火延燒六十三號張小全剪刀店等計西至吟德里口東至生泰酒店爲止共燬樓平房六七間旋由巡警將萬順昌主戴錦堂拘入一區二分所昨午經王警佐向之詰問戴稱年四十六歲本地人昨晚因有學徒捉臭蟲打翻洋油燈延燒紙堆致肇此禍王警佐諭令罰洋五元充公以儆 
　　又一訪函云前夜十二點二十分鐘小東門内廟前街第六十二號門牌萬順昌榮記鬃髮雜貨店因撥翻火油燈燃及紙張陡成火災爲崗警張洪興瞥見報告一區二分駐所電知救火會鐘樓鳴鐘報警幸二區救火會近在咫尺立驅皮帶車汲水灌救未幾各區皮帶車亦均到場撲救歷一時許始得熄滅計燬去該店六十二三兩號雙間房屋二幢並貼鄰張小泉剪刀店胡正大笙簫店雙開間樓面兩間當火盛時經王清河警佐帶同巡官長警等到場彈壓事後飭傳事主戴錦堂到所詰問稱係撥翻火油燈所致並未保險王警佐姑念無心失火着罰洋五元充公 
[江和輪船載運山東白煤]  
　　滬上各輪船各苟廠所用燃料向以日本馬其所出之烟煤爲最宜嗣以歐戰之故來貨缺乏價格驟增數倍即出貴價亦尙供不應求故三公司及各機廠現皆改用白煤以濟目前之急茲聞怡和洋行近向山東福中公司定購白煤數千噸由京漢鐵路運至漢口交卸故特派江和輪船前往裝載來申計有九百餘噸並聞江和此次回申後擬代隆和等船長江班頭因長江各船將次入塢修理也 
[希圖攫取烟土]  
　　山東人張馨堂前日挾帶烟土一包行經江西路泗涇路轉角被同鄉李德勝董其三與揚州人王阿三得悉希圖攫取張即喚到三百七十九號及八百五十二號兩華捕將李等三人連同烟土帶入總巡捕房昨解公共公廨請究張馨堂延律師到堂聲稱張在九江路鼎新里某號爲夥此種烟土係其主人劉小春囑爲代買自食並非私販應請堂上明察訊之被告均不認攫取旋由三百七十九號等華捕投訴當時由李等知照囑勿干預其事故將李等拘案中西官以李等顯係串攫判各押西牢半年以儆 
[提回串攫烟土之同黨]  
　　郭炳成指控流氓胡正祥吳阿金王金才沈毛頭串合同黨在臺灣路攫取值洋四百餘元之烟土等情業經老閘捕房姚錫卿將胡　　人拘解公共公廨訊供押候補提人證併究在案兹經姚探　悉胡等同黨屠阿二陳阿根金雙林等逃匿無錫禀廨備文前往昨將屠等三人移提到廨禀奉中西官諭着押候提同在押各人併案訊究 
[橋工招商投票]  
　　滬北工巡捐局曹局長以依周塘路及虬江路兩處須建橋梁兩座以利交通其橋身須用水門汀泥已飭工程主任王彬産招商投標定於下星期日（即三十號）開標後尅日興工建造 
[拐匪在押猝斃]  
　　孟紀邦前控著名拐匪方景文方沙氏夫婦糾合田永德楊新寶等略誘十四歲女兒孟六羣曾經上海地方審檢屬辯論終結判方等還押聽候宣判在案乃方景文忽於前晚在押斃命昨晨由楊所長報告林檢廳長委派賀檢察官沈檢驗員等蒞所相驗其妻沙氏在女押所内奉諭帶出撫屍大慟要求伸雪嘗經賀君等驗得已死力景文因病身死並無别故判令家屬自行棺殮 
[鄉民含忿自盡]  
　　東北鄉引翔港鄉民施桂松因伊妻陳氏與人私識一時氣忿於前晚在家自縊而死昨爲該處五區四分所警佐訪悉立飭長警前往將該氏並氏之姘夫綽號竹匠榮生先後拘所收押一面諭飭二十三保十一圖地保至地方廳報請相驗林檢廳長即於下午委派夏檢察官毛檢驗員等前往相驗禀復候核 
[車夫撃傷同伴之結果]  
　　人力車夫姚英士因在廣東路將同伴錢連福撃傷頭在由捕拘解公共公廨判交二十元人洋並保候原告傷愈再核在案昨晨復訊據中西包探投訴被告因無人具保押在捕房現原告傷勢平復請爲訊核即經中西官質訊明白判姚押滿五天開釋 
[搶取金戒之否認]  
　　無賴葉美英昨日午刻在虹口密勒路某絲廠門首俟繅絲婦女放工之際在人叢中攫取婦人勞甘氏手上所戴之金戒一只圖遁當被該氏喚到三百四十七號華捕與包探王少廷將葉追獲搜出原贓帶入捕房經捕頭詰據葉供是項金戒係在地上拾來並非攫取論飭押候查明解廨訊核 
[形迹可疑]  
　　前夜二時半警廳一區三分駐所值班巡長陳永安巡至大南門外見有二人形跡可疑上前詰問一名施阿祥一名王小狗係通海人曾經拉車現已失業並無一定住址旋在施身畔搜出鐵鑿一柄王身畔搜出當票八紙交由崗警孫介林帶至警所報告劉警佐拘留候究 
[狎客援救幼女]  
　　浙江路民慶里六百四十八號門牌妓院中跟局大姐王老四因用鐵火鉗將十五歲買女潘桂金毆打被同院某妓女之狎客所見以其絶無人道報告老閘捕房願爲證人請究當即派探將王老四與女帶入捕房分别拘留昨解公共公廨先由中西包探票明協同前往將被告與女拘押情形繼由證人上堂證明被告將女凌虐各節並據潘女供稱曾由父母賣與被告昨晚因被告囑我找尋褲子無着即被用鐵火鉗毆打是實訊之王老四供不承認中西官以被告不應將女虐待且該女年祗十五歲留在妓院有違定章判王老四押女所一月潘桂金發濟良所留養候核 
[流氓敲詐過犯]  
　　過犯嚴蘭生復來租界前日被流氓方朝書譚阿福所見知係過犯向之拆梢洋一元不遂在途爭執由捕查見一併帶入捕房昨解公欠公廨經中西官訊明以嚴係十次過犯判押西牢二年期滿仍逐出租界方譚各押西牢半年以儆 
[署員搜查花會機關]  
　　著名帮匪王全順前至九畝地因賭毆傷游巡隊士曾經淞滬警察廳拘案判處拘役二十天罰洋二十元詎王全順期滿釋出後仍不悔悟日與花會賭棍馬士共伍寳寳等借天官牌樓朱姓房屋開設花會大筒四出誘賭昨日下午三時許東區署員因得密報當即不動聲色前往朱家搜出花會底賬一束並拘獲王全順及郭麻子帶區候究聞其洋銀均藏於地板之下未經抄出云 
[包探升級]  
　　總巡捕房包探邵和鈞因辦事勤愼由該管捕頭禀奉麥總巡拔升控目調赴新閘捕房辦公 
[控告房客欠租之反動]  
嚴桂記在閘北漢中路旁置有房産因有租房高慶德積欠房租過鉅控經地審廳將高傳案收押勒繳詎高慶德之妻高桂氏忽於前日邀同其戚俞高氏闖入嚴家搗毁器具並毆傷嚴桂記夫婦由嚴喚到崗警將該氏等拘解四區警署轉解司法科訊究 
[扛夫被人毆傷]  
　　住居閘北長安路文安志坊之肩運公司扛夫紹興人羅殿發前日至四區警署控被鄰居徐大寛丁董氏將伊毆打受傷即經余署長將被告傳案解送司法料候訊核辦 
[逆子監禁四月]  
　　引翔港鄉婦周沈氏控告其子周四福藉日爲已故嗣祖母延僧超度强索洋一百元不遂行兇等情昨由捕房將被告拘解公共公廨經張襄讞會同英白副領事訊明以被告不應違忤行兇判押西牢四月以儆 
[糞船房控訴無效]  
　　停泊楊樹浦碼頭之糞船房陳德明控爛泥船户胡阿梅竊取鐵錙練等情昨由捕房將胡拘解公共公廨原告投訴前情請究訊之胡供稱因與原告之船互撞勒索修費不允挾嫌誣控求察中西官以原告所控無憑判胡開釋 
[澈究洋松來歷]  
　　浦東游巡第四隊巡長王鳳翔前日夜半巡至洋涇鎭附近馬家宅地方見鄉民楊毛毛門簷下置有丈餘長之白洋松木三根形跡可疑當即叩門盤詰詎有該處二十四保四十八圖地保馬長仙出爲解說並給賄洋四元請免追究該巡長拒却不受即將該地保連同賄洋並楊毛毛等一併拘解至隊迨至中途中拾獲同樣洋松木四根一併帶回經杜隊長訊據該地保供稱此項洋松木係由曹金生在某處買來寄於楊處復經傳到曹金生並在曹之臥房内抄出烟具全副一併拘解三區警署昨經解警正略詰之下判將一干人證轉解警廳司法科訊辦 
[巡捕不受賄賂]  
　　江西人劉大寳串同錢阿庚至東楊樹浦路二千一百九十一號門牌陸子英家竊取布衣十六件逃出被四百八十五號華捕查見上前詰問劉即行賄洋兩元該捕不納即將劉錢二人連同贓洋帶入捕房禀明捕頭押候解廨請究 
[索取賭賬之衝突]  
　　昨晨八時許小東門内長生橋天官牌樓有孫阿秃顧香福二人與陸學生陸仰書陸會生顧長生等因索賭賬扭住兇毆崗警阻止不服由十三守望劉思有將兩造帶至警所報告王警佐詰訊一過令孫等四人各罰一元陸仰書顧長生兩人免罰斥釋 
[弔閱合股營業之證據]  
　　孫秋生昨至法公堂控稱金志伯前在法新租界開設協記營造廠包造某洋行房屋因乏資購料曾托商人代墊銀一千三百九十餘兩迄已日久延不歸還請求訊追詰之金志伯供稱協記廠實係原告與潘子山及商人三人合股開設原告並無代墊欵項之事讞員問合股營業有無合同金答稱並無合同祢有賬簿及包造房屋合同可證中西官判令退去着將證據交案再行察核 
[三保人合力賠償]  
　　猪行主徐友堂前至法公堂控稱肉店主徐盤林前與商人交易 
由德愼館主周否園陸文生業有全三人擔保立有保單爲憑後被徐盤林陸續虧欠洋二百十三元向索不付旋即避匿保人榮有全亦匿不見面請向周陸兩保人訊追等情詰之周陸供認擔保請求寛限尋交徐盤林到案訊理判周陸兩人各交尋常保出外限交徐盤林在案現由兩保人將徐盤林尋獲扭入捕房昨解法公堂請追徐盤林供認欠洋屬實惟一時難以措繳求恩釋出俟後來興隆陸續歸還中西官以被告旣已無力繳洋應着三保人如數擔負賠償周陸兩人仍交原保限七天繳清榮有全改提到案訊追 
[店主繋鈴解鈴]  
　　某店主孔靜洲前至法公堂控被司賬錢五昌在賬上舞弊並宕用賬洋共計二千元察悉後向之理論置之不理故此扭案求追詰之錢供認不諱判着交保限期交還在案惟迄今尙未保出昨已届限又經提訊原告投稱被告現已托人至商人處理勸先還西官准如所請將錢開釋 
[展期料理]  
　　長泰昌主瞿九臯前至法公堂控夥友吳冬友私收客賬宕用賬欵共計洋三百餘元當經訊供屬實判令交保限理吳因無保挺押不理昨又提訊原告仍求嚴追詰之吳供現已托人向原告料理判展限七天理楚違干未便 
[被訴人傳案交保]  
　　婦人鍾包氏在公共公廨呈控其夫鍾紀生將伊虐待請求離異又王國恩控朱友生朱月珍覇阻工程請追損失銀五百四十兩又徐四福控卞慶根不理擔保萬聖千抵單等案業經捕房將被告各人先後傳案中西官諭令分别交保候訊 
[遺物存儲候領]  
　　浦東三區警署崗警王昌全前晚在太古公司碼頭外面查獲豆餅悄四十餘斤遍詢無人承認又該區崗警易樹泉在華通棧門外查獲無人看管之檀香木十餘斤一併帶署請核解警正以此項遺物顯係小竊抛業諭令存庫聽候懸牌召領 
來函 
[劉英倫籌欵報告]  
　　僕由留日學生廣東同鄉會選爲救國團籌欵委員復經救國團加以委任自維力薄望淺恐不堪此而固辭又不獲乃思盡其力之所能及冀少有補於國事雖奔走盡瘁弗敢懟亦以此次中日秘密協約關係家國之存亡吾何獨愛乎一身於是先往横濱未有所獲乃轉到神户徧投公函於廣業公所商業研究會中國慈善會中華閱書報社及商話别所等團體後得楊壽彭李嶧琴二君鼎力相助且偕僕奔走於該埠有名望有勢力之廣東商賈之門及各大商店奔馳數天始稍稍就緒然其中亦往往生大阻力嘲笑怒駡亦皆有之吾國人胸襟小每誤認公事爲私事或以黨見私意觀察天下光明正大之事者或有身爲黨見私意所束縛勿能自脫無可諱言惟募捐一事今日亦可云略告成功嚮使非藉楊君之資望李君之竭力則今日之所云略告成功者亦不可得而其所捐得之欵數又非不瞠乎浙江山東二省後嗟乎獨其棘手焦心則比二省籌欵委員所歷嘗者萬倍也今僕先行師國該欵託楊君收齊後直接滙回上海救國團本部收用而僕之職責亦於是告完今謹書數言一以表揚楊李二君之熱誠愛國一用謝吾過於國人僕臨行時所已籌得之欵近五六百金一俟該欵滙到後再行將其捐欵芳名詳細登報表彰功德可也救國團廣東籌欵委員劉英倫謹誌 
雜評二 
[責任心（一）（訥）]  
　　責任心者第一引國家艱難之任置之於我人之肩上也試觀今日之國人於南北戰事則奔走以謀調息於外交危急則呼籲以謀挽回於中央濫借外債則合力以謀抵制其他各省之兵災水災及一切急難之事無不開會籌商發電協助此即我國人由愛國愛民之一念而引起其責任心之見端也然而此責任心者須貫澈始終而不可如電光石火之一瞥即杳我國人之責任心如何此一疑問也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[以金錢運動選舉賦以有錢使得鬼推磨爲韻] [  秋夢]  
　　换日靈心倫天妙年到處蠅營一般狗苟王荆公甘誤蒼生徐孺子孰云黄口告成有日新選民如獲奇珍恢復無期舊國會　同敝帶番佛廣施法力旣直擅而横衝孔方代表人民眞絶無而僅有「原夫國民之有選舉也殷勤薦士鄭重推賢豈許利權獨擅惟期責任同肩須知暧昧取財沮夜裏心難自問誰謂自由投票　幕中線有人牽莫師韓愈爲文窮偏送鬼堪笑魯褒著論神竟　錢「其以金錢運動也兩黨爭權雙方圖技迹判親仇身經遐　鄉愚竟得出頭奸猾常思染指爲他人作傀儡也算公民以名譽換金錢何殊娼妓北遼奉而南湘鄂忙煞他一介書生任嘉怒而快思離偉異夫九重天使「向使議會猶存紛爭允息保法制之精神順共和之軌則又何至逞岳長之兵力湘水流紅樹遼瀋之軍威海雲變色計同奸賈常欺已而欺人心似鄙夫旣患失而患得「而乃心本祥和才偏庸匪措置維艱冒犯不韙儼泥塑而木雕竟虎頭而蛇尾如忠臣之失節知恥者未免羞慚如貞女之被污首義人枉稱英偉莫謂南疆西鄙仗義無人始知運蹇時乖　揄有鬼「遂致鎗林散兩戰鼓鳴雷碧血染草白骨成灰南有舊國會之召集北有新國會之將開集軍政界之要人部成安福運馮段黨之妙腕技善招徠此日爭衡似楚漢之干戈相逐他年成熟如洪憲之帝位交推「試看利器千錘醜聲四播二百元差算簿酬三五輩居爲奇貨不應千預穆湘玥所見尚明當選犧牲儲南强還　看得破可奈百粤三湘之内未解龍爭空敎名場利藪之中任他磨（一） 
家庭常識 
[玻璃瓶結環] [  楊北濤] 　　 
　　無環玻璃瓶携取甚爲不便即有環矣而結環不得其法每朱之偏側兹有法焉取長約尺許繩一於中段誌黑點甲乙二相距爲玻瓶口圖周之半於此二點上各結一小環再以繩之甲端穿入乙環乙端穿入甲環如合抱然乃套於玻瓶口外然後先將二小環抽緊（成二小結）再以二端抽緊而嵌於槽内復將二端結牢則平穏堅固之瓶環成矣 
[桂花雞蛋] [  企] 　　 
　　桂花蛋爲河南彰德著名之菜余常食於北京鄭州等處味皆不如然其法亦甚簡要在手術之純熟耳用白糖氷糖桂花糖（於八月間摘取花朶用布榨去水分白糖拦和密藏於器封固暴於日中數日即可應用在彰德可購於市）開水融解約一中碗另取雞卵三四枚去白取黄打極透少加芡粉再與糖水打和傾入油鍋之内用久竭力攪拌比蛋漸濃厚取出加山楂糕丁即得惟攪拌宜速油亦宜多則質厚而不黏匙久味乃異常甜美 
[松子糕] [  冠宇] 　　 
　　將來洵洗潔淨即以石磨磨碎於蒸籠内鋪新潔之布一方飾粉一層於上撤以松子（須碾碎）及紅綠絲白糖等物再篩粉一層而再鋪以上列諸物如是反復行之得厚三四分爲止置於釜上蒸之候熟切塊食之味極香美但粉必須新磨之潮濕者若稍乾則無黏連之能力不能成糕矣 
工業須知 
[藍靛詳細製造法（四）] [  禾呆] 　 
　　（寅）藍葉之醱酵醱酵藍葉須於暗室普通於地窖中敷蓆而以藍葉擴於蓆上上注以水使之濕潤後可放置之所有出入口及窗户等一律嚴閉勿使通氣經十日後檢定其水分之如何若水不足則將上下反轉更注以水此次水量約八九擔仍如前法使之均一濕潤後再嚴閉之經六七日再啓口而檢水分如何如再猶太乾燥再加水六擔許再經五日再加水四擔及藍葉醱酵而發熱時以之反轉使固着之葉打開堆成圓錐形上蔽以蓆使起醱酵作用醱酵時若温度過低則上覆之蓆可以多加至四五枚若温度過高則去其蓆而再翻堆注水二三擔自後每隔四五日注水一次水量寗少不寗多迨藍葉呈異樣時可口噴良酒四升許自後如未十分醱酵再當時時加水大概注水十四回醱酵可以終了去其所蓋之蓆將藍攪拌堆積集於一處仍蓋以蓆故置十日許放置時所當注意者爲温度造蒅操作中之所當注意者則爲水量大約從藍葉初入暗室迄造蒅終了所需日數從九十日至一百日之間所定原料二千斤可得蒅一千四百斤如上所述造得之蒅以之入於石白臼中搗之此之手續爲製造中之最緊要者也凡蒅二十斤混砂六斤此砂爲嘗經水洗及細弲篩過者乃以用葉與砂混合再加以水而後用杵搗之水之多少則視杵頭濕潤爲標準一臼搗製費時需三日而用水僅三升許搗藍旣畢用手搓成團子狀擴之蓆上使之乾燥可也藍玉製造之後品質良好者堅如石質不變品質劣者反之大約從製造後五六日需滅少其原有重量三分之一而劣品則於温湲之所尙有赤色之計液流出是於製造時加水不適故也尙有所謂泥藍者不過其原料採用山藍而已至於製法則大同小異故不贅述 
詩囊 
[和栩園四十初度感懷韻] [  皖涇朱硯田] 　　 
　　一夢荒唐四十年驚心我亦誤從前當時失足投塵網賺得謀生向石田福慧兼今人有幾窮通自古理無權奇貧直到無錐立榆莢空鋪滿地錢 
靜坐　空易恍然塵勞何必遠求仙百年日月雙輪影千古功名一縷烟才子書成多寄恨美人老至半參禪誰能公理逃天演枉向斜陽泣逝川 
　　鄉關回首路三千光景流連慰眼前六代靑山新畫本二分明月舊因緣鶯啼高樹風聲暖花落春池水印圓好借詩筒消永晝尖又韻鬭隔江妍 
　　風塵奔走亦堪憐輸却棋坪一著先開口莫攖當世忌保身始信古人賢離懷對酒常拦醉客邸貪花不諱顚檢點年華且行樂四效烽火况連天 
集益錄 
[答第一○六問] [  林屋山民]  
　　螳螂子切忌刀割易簡方便醫書中載有一方僕曾經驗敢舉以告用麝香一分硃砂五分田螺七個（去壳）同搗如泥塗小兒囱門待乾藥自落即愈若極重之症用銀針剌患處使微出血用陳墨抺之（却酬） 
長篇小說 
[氷山奇俠傳] [  常覺小蝶合譯天虚我生潤文]  
（原名ＨＡＮ　ＯＦＯＣＥＬＡＮＤ）法國囂俄著 
第十三章變起 
羅拉斯爲礦工萃集之所凶爭私鬭時有所聞此輩生長荒野獷悍乃成習慣稍不稱意則風潮倐起而其仇視政府則尤人人如出一軌加以苛稅暴征日增無已故人心思亂者十之九矣是日爲禮拜四天氣陰晴不定羅拉斯村舍之外有三人席地而坐時時引領西望則知其猶有所期之人也已而果有急騎至馬上人黑衣緊袴而身殊蹣跚唇角之間時時現爲詭笑此人至衆皆起立迎之曰梅生汝今果來事當集矣梅生一躍下鞍即雜衆人中席地坐低聲曰吾尙須先問汝儕此間事何如矣其一人曰事集矣此間兄弟皆隸吾指揮但俟吾號令下耳梅生曰佳言次解其腰鞓中有三囊貯滿金錢卽以分授三人曰此即舒墨客伯爵用以犒汝三人者其後尙有厚購三人曰煩汝致謝伯爵吾黨不下二千餘人一旦揭竿而起則冬星守兵直可踐之爲泥所難者則尙無威望素著之人爲之統率耳梅生曰此事易也舒墨客之意本欲自主其軍顧在縲絏之中未能遂脫故已用厚幣聘任一人將使來此爲渠帥此人非他即氷島之罕恩也三人皆詫曰罕恩乎此人威震四方果爲領袖則吾人可無愛矣惟不知其何日來梅生曰不出三日吾必與之俱來而汝儕起義之口號則問者曰舒墨客而答者曰萬歲可矣梅生言畢三人遂舉手而呼曰即以今日祝舒墨客萬歲梅生乃起立曰佳今吾尙有事他適不能久留但得罕恩吾即導之來此汝儕第靜待好音耳三人點首梅生遂復引馬略舉冠與諸人爲别即跨鞍而去其㨗乃如飛隼（未完） 
 
 
 

Page 15

 
 
   
 
 

Page 16

 
 
   
 
