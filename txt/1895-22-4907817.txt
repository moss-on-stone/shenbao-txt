# 1895 - 203 - 4907817

 

Page 1

 
 
[新印三家醫案出售] [  圖書集成局啓]  
　　三家醫案一書乃吳君子音集葉天士薛生白　宜亭三先生之醫案也三先生負當時重名治病之神如鼓應桴閱其方　皆靈　活　諸　精　洵醫家之金科五津也本局用新鉛字印成紙墨釘工校尋常格外精美每部碼洋三角賜顧者請移玉三馬路申昌書室各　申昌及售申報　購取可也此　 
[重印六部處分則例及花月痕告成] [  圖書集成局啓]  
　　六部處分則例一書爲道光朝欽定條分縷析　盡無遺誠服官及佐幕者所不可不覽者也前經售罄茲復印成每部分裝八本盛以錦函計兩洋一元二角花月痕亦巳重印告成雖係小說家言而寫怨言情口勿逼肖　曹雪芹石頭記足以輝映後先每部四本碼洋四角諸君子請臨申報館帳房購取可也此佈 
[重印四史告成] [  圖書集成局啓]  
四史者何史記前漢書後漢書三國志是也本局前曾排印出售價亷物美購者盈門未及一年篋笥巳罄茲重復鳩工排就字　　朋　色精良較對裝潢略不苟且每部分爲六十册僅收實價洋銀四元有欲躉購若干者請臨申報館帳房面　 
[論讀書不必專攻八股]  
　　古時取才之法嚴而人才多後世取才之法寛而人才反少豈古今人之不相及哉大抵古之取士也崇實行而不尚浮詞今之取士也尚浮詞而不求實行以至江河日下愈况愈卑而欲於浮詞之中求眞才也不亦戞戞乎其難哉按周官大司徒以鄉三物教萬民一曰六德二曰六行三曰六藝必視有可用之才始升之司馬取士之法不綦重乎秦漢以來規模遞變然舉賢良舉茂才舉孝廉鄉舉里選之法去古猶爲未遠唐宋而降始以詞賦取士則浮麗之習由此漸開有明之初始取士以八股其意原爲籠絡人才範圍豪傑起見非竟以八股爲經世之學也沿之今日遂爲弊政然自明至今以文章名世者豈無功名事業彪炳寰區精理名言膾炙人口似不可以八股爲無用之物而視爲塵土之不如不知有用之才皆以八股爲進身之階梯學問之緒餘而非終身寢饋於斯視如布帛粟菽之不可斯須去者也如謂國家以科目爲重非朝夕揣摩不能爲進身之計致有用之才不能爲世用試問以八股進身者果皆有用之才乎且有用之才果皆能以八股進身乎如謂果能朝夕揣摩無不可以破壁飛去世之落孫山歌康了者類皆因循自誤非八股之咎也試問一邑之中學額有定數也一省之中中額有定數也合各省而廷試之額亦有定數也合一省而計之與選者百不得一合各省而計之與選者十不得三而况與選者未必盡屬揣摩之輩不與選者未必盡皆暴棄之人就進身而論八股已有可恃而不可恃者矣卽使可恃或少年英發直上靑雲或大器晚成不負黄卷無論登館選銓曹部爲州縣平日旣以八股爲事則於修身齊家治國平天下之道亦不過從八股中得來或執偏見以誤蒼生或尚模　因循誤事而於措正施行之道安能實有見地哉然旣能以八股進身姑勿論其無裨於國是無益於民生而苟得顯親揚名榮妻蔭子出則輿馬僕從居則錦衣美食爲一生計固有餘爲子孫計而亦無不足此取償於八股者固不可謂不厚也其在膏梁子弟本不必以八股爲生活一衿自滿足傲鄉愚於八股之中尚無體會又遑　其八股之外哉乃若有志之士朝夕披吟懸梁刺股視靑紫如拾芥以爲八股之效可以坐收而不謂文塲屢躓皓首靑氈旣不能與商賈爭錙銖之利復不能爲農夫分畎畝之勞四壁蕭條一編太息卽授徒鄉里仍不外以八股爲教自誤誤人曷有終極况八股因時變遷故又謂之時文一科有一科之文花樣競翻質文互變以有爲有守之精神而銷磨於風尚不亦惜哉此受八股之害與得八股之利其弊一也洵如是則八股可不必爲乎然朝廷改以八股取士父兄自當以此爲教子弟自當以此爲率八股誠不能偏廢也惟不必專肆力於八股致八股之外一無所能自經史而外以及諸子百家禮樂兵農射御書數何事不可以兼營况讀書多則理自足取材富則用自宏又何患八股之不能爲與爲之不能精哉方今華洋通贄中外一家時事維難需才孔急國家雖已設立水師學堂武備學堂電報學堂方言館同文館等教育羣才俾資實用然天下之大人才之多安能得萬間廣厦盡庇孤寒有志之士宜就其性之所近各習一家無論天文輿地行船兵法及氣化光電格致諸學似不難分八股之餘以專精其業幸而藉八股以登進則抒其實學治則爲富强之計亂則爲禦侮之才卽不幸而守八股以終出其偏才以爲世用不較優於江湖槖筆壓線依人哉世之爲八肌者其毋爲八股所困而不以余言爲河漢也則余之幸也 
[倭犯登州]  
　　西字報館於二十五日得烟臺來電云目下倭人方侵犯登州府惟聞砲聲隆隆不絶於耳英水師提督急調兩兵船前往觀戰少頃又接電報云倭人於二十三日來侵登州府計共兵船三號開放開花砲至二十四日又調倭兵攻犯砲臺廿三五日共調倭兵二萬五千人由永清灣登岸是處所有土城被倭兵船三號攻懷至倭奴運兵船約有五十號云 
[華兵奮勇]  
　　昨日滬上得電報云某日中國大兵猛攻倭奴所據之海城奮勇爭先一以當百觀其　勢倭奴已力不能支惟海城究竟曾否收回當發電時尚未得有確耗也 
[遼海軍要]  
　　本館特派赴奉天一帶沿途偵訪軍務之友人來信云自瀋垣電線斷後消息難通中間海城要道爲倭人所據一切文報皆令驛卒改裝由僻路繞行甚爲不便倭人自南路陸續發兵至海城近已多至萬餘乃向北趨遼陽一路吉林將軍長軍帥統率所部會同韓軍馬步隊數千人在沙河接仗大獲全勝陣斃倭兵千餘人我兵僅一人被鎗子穿入脅骨舁至營口倩美兵船上醫士治之按韓軍爲韓軍門效中舊部軍門騎箕後由三公子統率駐守遼陽卽人所稱爲韓外邊者也十一月二十九日宋帥派毅軍紥石橋子大石橋銘軍改派姜提督統領移駐侯家油坊是晨有奸匪僞稱奉袁大人特奉宋帥令至營口傳諭西頭各鋪將保險銀貨取回倭酋大鳥圭介將於三日内到來欲與各洋行串吞客貨云云旣而又有河南鑷工某甲向大會假傳宋帥將令會見董事語無倫次大會立卽捆送道轅訊供之下禀奉宋帥軍令卽行正法首級傳示各街○前報紀海城失守典史某君夫婦殉難云云當時據海城逃難之人所述今悉典史蔣君已隨徐大令出城並未殉難云○十一月之晦大雨傾盆繼以大雪倭人之盤踞唐王山亮甲山等處者大半足生凍瘡肢體脫落故十日來並無戰事○近時我兵屢經戰陣歴練日深前之畏葸無能者今皆勇氣百倍且寒衣齊備器械精　兵事已有轉機想彼倭奴覆亡無日矣 
 
 

Page 2

 
 
[輪船觸礁]  
　　横濱居留地回番太平洋行之利搖台其野納路輪船於本月三號由金山埠行抵横濱次日開往香港駛至長崎外薩摩海面悮擱暗礁船腹裂開中有從金山載來粤客一百餘人幸遇日本郵船會社之某輪船救出未遭㓕頂之災 
[挨户支更]  
　　杭垣武林門外十里長街人烟稠密而左家橋賣魚橋等處鋪户林列豪商巨賈咸集於此尤爲熱閙迤錢塘倉而　卽湖墅大關一路米業最多各店亦鱗次櫛比其東北則通陵平鎭塘棲鎭菱湖鎭略西則達山墩水陸並通斯眞衝衢要道也近因倭宼犯順謠諑紛如雖經縣署出示嚴禁揑造謠言拿獲懲辦而人心仍不免惶惑况屆冬令宵小繁多此處旣無城郭尤恐匪徒乘間竊發各家創　設立巡防挨户支更以十家爲束立一支臾白牌明瓦方燈一盞每夜輪派一人手持洋鐵燈擊竹梭巡倘遇警報以鳴鑼爲號一聞鑼聲每家均須派人出視如有畏縮閉户者議罰十家之中輪值三夜則出靑蚨五十翼爲油火等費倘貧户無力者油火資九家攤派惟值夜則多派一次故南自武林門外起北至賣魚橋止擊竹之聲終夜不絶而湖墅大關亦已仿行守望相助有如此者何患匪徒之煽惑人心冀圖刦掠乎 
[米市减色]  
　　杭垣米市在武林門外湖墅地方鄉民秋收後挑運前來售與礱坊今冬米商來此採辦者寥落若晨星坊間恐糴米太多成本益重銷路　滯不免虧折凡鄉米之來者一概不收故現在米價略增者實因河乾水淺搬運不便所致想將來必當跌價耳 
[鷲嶺寒烟]  
　　杭垣自前月得雪後天復晴霽頗覺和暖至十五日陰雲四合雪花又飄入夜北風大作雪亦旋止次早瓦上微露白痕連日寒冷異常雖無雨雪而楊光不露寒氣侵骨下祖廟巷栅夫某素有烟霞癖前因天時尚暖將局中所發棉衣質於烟館近日驟冷無以禦寒於十七日晚二更時將栅上鎖後臥於棚内至四鼓時總巡查夜到此高喚開栅寂無人應命差役至棚内查看栅夫已身冷如氷僵臥不動立傳地保派人看守至天明報堂收殮○往年杭城於歲暮時市上行人如織肩販賣物者絡繹不絶今因海氛不靖各貨滯消銀根甚緊市中店鋪頓形清冷○各衙門轎班差役每屆年節輙向店鋪需索節包上年仁錢兩邑尊出示嚴禁此風稍息現屆年節　邑尊出六言簡明告示命地保掮　鳴鑼　諭○停棺不葬久于例禁杭人同多此弊凡有喪者停柩於家大率以三年爲斷未至期出殯者咸以爲過速出殯後又多遷延不葬其　以惑於風水繼則無力經營卒至暴露而後已庚辛之刦棺木被毁者不下萬計故兵燹後類多速葬之舉及承平日久往往復蹈故轍今年日本肇事居民有鑒於前咸急於覓地速辦葬務自十月以來作墳工者爲之應接不暇 
[潯陽餞歲]  
　　九江訪事人云嘉平十九日午刻爲封印吉期道鎭府廳營縣各衙均行封印禮彼往此來賀喜十分忙碌○分巡廣饒九南兵備道督理關部窰廠事務兼營務處誠果泉觀察公事紛紜年終辦理奏銷册報事宜尤需人襄理乃調新關委員沈築夫鍾質卿許曉峯張正甫四二尹育嬰堂蔡次眉二尹保甲局蕭鐵梅少尹稽查兵輪船楊芑泉少尹赴轅對讀○署理德化縣典史嚴鴻波少尉奉本府崔太守札委赴德安縣查辦公事卽日回潯其典史事務暫委城内保甲委員朱明齋少尹庖代○今歲年僅中稔刻下米價上熟者每石二千八百文左右次熟者二千六百文左右運米船絡繹於途市面甚形熱鬧○道憲委義渡局員何芙卿二尹　憲亦委武弁二員押解要犯張某等二名赴江寧某日附江永輪船東下稽查輪船委員吳儀生明府督帶親兵數名在船照料 
[雙珠歸櫝]  
　　揚城蕭家井東首某姓家一子一女在門前嬉戲一轉瞬間忽然不見其父母驚駭非常四出尋覔毫無影響夫婦正在互相詬詈忽見素識之某媪携兩孩來曰爾等毋吵非吾則小嬌生均入拐匪手矣緣吾有事出城至徐凝門街見兩孩哭泣不止旁一老婦促之吾細視似是爾家子女急問何以至此女曰此婦帶吾等來看龍船吾急回顧則婦已奔逸某姓夫婦見雙珠返櫝喜　望外奈家貧無以爲謝惟叩拜而已拐匪大都係男子乃婦人亦有此手叚眞令人防不勝防當此歲暮家家事冗有子女者尚其格外留心哉 
[膽識過人]  
　　揚城彌勒菴橋左近有仇姓者宦裔也寄居此間有年本月某日下午忽一北方口音男子推門而入問主人在家否女傭阻止不理適老主母聞聲而出曰客問誰曰拜爾家主人曰小兒墓木拱已多年何勞下問男子聞言默然良久曰旣如此吾且略憩片刻言畢探囊出九節鞭主母曰客毋爾吾家以針黹餬口景况蕭條旋取靑蚨百翼曰旣承枉駕以此爲贈何如男子笑而不答主母厲聲曰客去休如再不自便吾卽招四鄰來奉陪也語次卽向女傭暗使眼色傭會意急奔而出男子眲之隨亦持錢揚長逸去迨衆鄰至其人已不知何往衆得悉情由咸曰此江湖猾賊也尊府旣不相識不應給錢待我輩至卽可將其攆逐主母曰否吾亦知其爲猾賊奈吾家應門無五尺童使得含恨而去伊必不甘恐與寒舍不利不若略施小惠爲得計也雖然吾仍不可不防當立招親串來家作伴一時聞者咸服太夫人之膽識過人云 
[羊城寒色]  
　　調署廣州府周太守開銘由潮州交卸回省赴上憲衙門禀到聽候傳見○新城濠畔街商賈雲屯貨財山積西客票號咸居其中近因盜賊披猖打單訛詐商民遂禀請大憲設法保護業蒙大憲批准飭派營勇三十名前往巡緝又十八鋪愛育善堂積存善欵爲數甚多匪亦垂涎投信勒索堂中紳　當將原函呈禀大憲刻下大憲已派營勇多名常駐堂前防守○候補府王太守秉恩借補廣州恊副將李副戎先義均奉兩江督憲調往差遣現太守等已將經手各事交卸清楚向上憲辭行並駕齊驅同赴江南○日前有一渡船由省開行甫至中流砥柱砲臺前誤爲礁石所傷頓　沈没船中搭客幸賴砲臺兵士拯救得慶生還惟貨物則盡付東流所失約有千金之多惜哉○某甲手携衣物一包行至清風橋突被匪徒搶去是時觀者如堵皆畏匪徒兇暴不敢追捕迨匪去已遠始行呼喊已無及矣甲無可如何懊恨而去 
[營兵不法]  
　　南昌新建兩粥廠十二月初一日開杓前已列報兹聞每廠每日不下萬餘人男約三四千婦女小孩約七八千保全貧民洵爲極大功德廠中除委員司事專任辦理外各憲復親往巡查并派兵勇彈壓日前北壇粥廠有某營兵丁因領飯食錢不遵向章格外需索委員查點舊簿堅拒不允某兵恃强滋閙何梅閣明府呼喝不退不禁大怒提訊之下某兵復不遵營規明府飭令笞責送營究辦旋卽面稟各大憲德曉峯中丞以彈壓兵丁反敢滋閙理應懲儆卽轅下親兵有似此者亦應嚴辦何况他營某兵初欲糾衆鼓噪旋聞中丞嚴諭卽屏息不敢横行官民皆頌中丞嚴明能息事云 
[祥霙復見]  
　　寗波於上月十九日得雪已列前報本月二十一夜滕六君又惠然肯來天明始止約積三寸有奇旋　微雨積雪遂融雖未十分深透而灌園之叟播種之儔無不額手稱慶謂爲來歲豐年之兆故樂得而誌之 
[哲婦防盜]  
　　廣東南海三江司屬黄某小康也日前卜吉娶鄰鄉某氏女爲室賓朋畢集眷屬盈庭鄉中無賴子某甲素具空空妙手於鑽穴穿窬飛簷走壁之技無所不精附近鄉閶受其害者固已不鮮被獲遊刑亦不祗一次矣近瞰知黄爲孀婦之子旣無伯叔終鮮兄弟承父遺蔭年少無知平時生意皆外戚司權卽婚儀亦其母舅代理則凡内外親屬之來賀喜者諒難盡識廬山乃於新婦三朝歸寧之夕整肅衣冠於更魚兩躍時直詣黄家闖進客廳雜於賓客中與衆周旋談笑自若俄而託言睡魔纒繞卽入室登榻而眠各客均以爲黄之戚友也不之疑迨夜靜更　人皆睡熟甲乃濳起將賓朋衣服納布囊中啓扉而出家人皆未之知惟黄母老成持重思患豫防早於鄉中犒賞更練添設夥伴晝夜梭巡迨甲由黄家負贓而出驚動村大狺狺　吠更練聞聲先伏暗陬以察動靜俄見甲負囊急竄形狀驚慌知爲竊盜來也亟吹號　衆夥馳至將甲拘獲以告黄家賓朋聞報起查各　遺失甚多　列失單啓囊騐視　皆符合贓證顯然翌　集紳商議衆以趙璧旣歸不必控究將甲遊刑並斷其足筋免貽後患如黄母者亦可詣旣明且哲者矣 
 
 

Page 3

 
 
[舟人計騙]  
　　蘇州閶門内和義公匯票莊擋手閻某山西人也年逾大衍人皆呼爲閻老板本月某日以事返梓里雇定某甲之舟先將行李箱筆　上共計貨物約值銀二三百兩之譜甲謂閻曰現屆歲闌且程途迢遞途中恐有不測老板盍向鏢局一保庶幾萬無一失閻善其言卽令甲往鏢局關說逾時甲偕一自稱張姓者到船點騐謂係鏢局中人當約定翌日啓椗是夜閻仍回本莊歇宿翌晨與各夥揖别登舟不料舟中物件悉已搬空不覺大駭甲曰適間張先生來言閻老板現在局中令我將船中物件如數取去以憑局中點視給票是以我等不疑盡被取去矣於是閻赶至鏢局細詢局中茫然不解並無半點影響當將船户某甲送至總捕署請究劉司馬訊供之下甲一味含糊司馬問曰爾所謂張先生者究在何處唤來答稱在鏢局内喚得司馬以此事情節支離悉心研詰逐節駁問閱二下鐘之久訊得係甲串合圖吞遂飭地甲收入押所靜候　比 
[誣良爲竊]  
　　距胥門五十餘里有光福鎭焉房屋則櫛次鱗比人民則轂擊肩摩誠一熱鬧市廛也有鎭江人龔某者向在鎭上開設小烟館鳩形鵠面者流踵接肩摩門常如市生涯之盛不問可知本鎭有渾名九指頭者無賴也向在烟館過癮某日乘人不備竟順手牽羊竊取烟鎗一支袖之而出當交於某鋪小開某甲之手直告來歴意將求售甲細思竊贓何可遽購意欲擲還而九指頭已去遠正在躊躇忽見木匠某乙行經其門當將前情告之令其致信於九指頭速來取去詎乙逕至烟館冋龔直陳龔飛步而出適遇甲於途不問情由竟將甲一把拉住伸手便掌其頰旋拉回烟館誣爲竊鎗賊當在甲袖中搜出原鎗甲大聲曰鎗係九指頭所竊轉交於我汝等須問明而後可時烟館中過癮者無賴居多而九指頭亦在鋪上過癮聞之不作一聲諸無賴以九指頭係日食太陽夜吞太陰之輩不若甲之有家有室可供魚　遂一聲暗號蜂擁上前將甲拳施脚踢攢毆一頓直至甲口噴鮮血始各釋手旋經人竭力排解罰令甲在烟館内燃點香燭施放鞭爆又以洋銀數枚爲諸無賴茶酒之敬事始寢而甲受此寃誣猶不敢訴諸父兄惟有隱忍而已不料事爲其妻某氏所聞氏大家女也以藁砧作此不端事復何顔自立於人世遂緊閉臥房竟以腰帶一根懸樑自縊而斃習日母族聞之興師問罪旋訪知顚末知並不于翁姑事一面備棺成殮一面繕禀先赴光福司衙門控告至是龔及九指頭等諸無賴皆已紛紛逃避蹤影全無矣 
[偷兒技倆]  
　　金陵近來扒手甚多竊物换包不一而足貢院西街後張姓欲將餘屋出賃前貼招報昨有甲乙二人入内看房屋主時已外出與内眷接談便看房間寛窄深淺談畢約於習早復來作定旣去後失去錫燈壺一把錫茶壺一把隨著十四歲之子追出已莫知所之矣又益巷内劉某造水烟袋套爲生昨有某客買套某隨送出南門外收洋二十六元在某錢莊照看無訛包以藍布手巾回家存諸臥榻及取用均屬銅洋舉止失措細看手巾已非已物始知昨於途次經南門大街某店購買絲烟曾將包置諸櫃上致被人掉換竊兒妙手可謂神矣又信府河二十日傍晚時有某甲潛至劉某家内竊取天靑縀面馬甲一件而出劉某適從外歸迎頭撞見就手扭住卽呼人將其綑縛飽以老拳欲送交本叚分局經人勸解始釋放云 
[舅氏拐]  
　　金陵有孀婦劉張氏鹽城縣人所生一女愛如掌珠氏弟張某皮匠也疎慵性成且癖嗜烟霞近又廢業依棲氏處前日午前携女入市購買食物到晚不歸隨卽各處尋找已查如黄鶴料必已被拐賣惟莫知所之哀號不止幾欲自尋短見幸經鄰婦再三挽勸復倩人四方尋訪云 
[惡婦譸張]  
　　宜昌信云某婦川人也先曾過繼一某姓女爲已女及女長成則爲女擇婿及聘禮旣成又將女許字　姓無非爲貪取財物起見所幸婿家已兩處夭亡無人說話今年又欲將女許與某甲不料甲鑒前車不受謊騙始得成親婦又欲將婿赶出該女不從該婦以女歸婿不能再圖謊騙因日夕尋女過失近又找尋該婿吵閙自用碗片劃破頸面到東湖縣呌喊魏大令以該婦惡潑無理取　飭差役逐出署外 
[榕垣叢話]  
　　福州訪事人云南臺水亭厘局楊司馬恩桓接辦以來知販私之輩每與局中司巡串通仍敢明目張瞻繞道走漏本月十七晚二更後發出公文一道密致保甲局梁明府乞派差勇會同司巡協拿明府接文後准如所請於直八日黎明突飭司巡等帶同差勇赶到鴨　洲偵侯時私販林鏡鏡等正駛小艇依岸將貨搬運上岸計三擔卽時挑之而走卽揮令差勇上前拿獲私販挑夫均鳥獸散立拿林　鏡并洋布二十匹送到保甲局明府提訊之下供稱小的與哥子挑一擔係洋布尚有二擔不知何物今日挑二三回皆是挑往恒盛布莊内私販共八人係林細弟等明府飭笞責數百下交差管押一面籖差拘拿私販懲辦○署海防廳曹蘇亭司馬公出回署路由洋中亭有　菜村婦年約三十餘不知躱避彳亍中途勇丁某甲向之呵止推使站立路旁婦忽而詛詈司馬官閩多年夙諳土話惡其無禮卽喝令扭回者中好事者從之而往不下數百人署爲之塞司馬旋卽升堂提訊將婦掌頰數十下飭交差保回以示薄懲○奉旨開辦借錢局業　通飭舉行總局設在省城上憲委福州府唐太守督理其事并遴委廳縣以資勷助想食毛踐土者情殷報效無不踴躍輸將也 
[日本貢獻考]  
　　日本之通於中國實自西漢孝武之滅朝鮮始其時日本種類百餘託驛使以輸誠者約有三十　國卽今日本之極南諸島也後至建武二年乃復奉貢朝賀使人自稱大夫則已臣服於中國矣洎乎安帝永初元年又來入貢者一曹魏之世朝獻者一入京者二兩晉之間前後貢使來貢物者六隋開皇三年遣使詣闕大葉時亦一入貢然猶未能絡繹不絶於途蓋由新維海程數萬里道　紆曲犯險不易故朝貢不能以時至也李唐之興貢獻遂數天寶十二載新羅道便始改貢道由明州馳驛北抵京師其後復由新羅以達中　趙宋端拱元年日本僧徒大周遣弟子表謝其文有云望落日而西行十萬里之波濤難盡夫由日本放洋五日可抵寗波府境其曰十萬里者緣曩日朝命必令繞　新羅俾免熟悉我之海口情形或致有所窥伺亦古人防患未然之先見也旣而乾道九年始附明州綱首以其土産入貢元至元八年復附高麗使臣來貢自時厥後元帝數招諭之俱置不答因致兩次用兵未能得其要領而貢使亦由此絶計自漢魏以逮元世二千宥餘歲來則受之不來則任之操縱在我彼尚未敢生心故亦未敢一窺中國卽元人師出無功而中國之虚實彼究遠莫能知故猶無能驟爲中國邊害則甚矣中　處置之道未爲失也元政不綱盜賊蜂起方張諸宼竊據海濱諸郡以叛朝廷明祖崛興次第撲滅内宼旣盡外宼潛興則其時瀕海之大奸巨滑航海者多苟能潛爲邊備任其自爲生聚於蛟宫蜃市之中亦何致勾結日本之匪徒相與竊發則甚矣非日本之能爲中國患亦中國之人使之爲患以隱收其利之故也然而明之初葉日本之效職貢者獨不絶於史策而惟隨貢隨宼亦隨宼隨貢迨乎嘉靖之季宼擾中國者悉爲戚繼光俞大猷所誅宼患平而貢使不復再至則日人之狡獪好利在昔固有然也後之人欲考日本與中國交際典册具在不難覆按而知焉節叻報 
[病死可憐]  
　　前日下午英界寶善街王大吉弄内有年約四十左右之病夫倒臥在地適三百六十四號華捕巡街至此雇車載入捕房問以　名惟言姓高餘語含糊莫辨捕房令送請仁濟醫院醫治延至當晚九點鐘時溘然長逝由三圖地保毛大報請善堂棺殮發壇標記待領 
[漏捐補報]  
　　船户嚴阿茂從南匯裝載花生來申駛至十六鋪南經貨捐局巡丁查知漏稅禀明局員卽傳十六鋪地甲將嚴看　嚴立時措得洋銀投局補報　局員再三求懇始得釋放 
[勒限緝賊]  
　　前日縣署帳房内失竊自鳴鐘一架黄大令飭傳本署更夫及看門守宿人等到案斥其　於防範限三日内上緊查獲如違定于重比 
 
 

Page 4

 
 
[丈量地址]  
　　應義衡在縣控山雨香虧欠押欵一案已兩紀報端前晚黄大令親提覆訊奚朗如供山雨香前寫賣契及付銀收票均在德華洋行洋人處已托周樹蓮轉言洋人說送至案下大令謂尚未送來今日定須斷結如何一再搪塞契票不肯呈案奚求寛限兩天大令不允再由中保董蘭卿金喜生地保陳惠亭同供十八年三月分山雨香自與奚朗如談妥小的等在塲作中山雨香呈出賣契草稿一紙大令閱畢其地雖立契賣與奚姓而前租於應姓註明九年爲限計算須至不緒廿六年分滿期况應姓業經造屋將來豈非又生糾葛此舉甚屬不妥且奚朗如契票又不繳到衡情酌斷判令更議妥洽章程以冀日後永免訟端且諭曰此地應奚兩姓公買彼此對分丈見派開每畞價照原議一千二百廿五兩彼此付欵押欵均可算清此爲一舉兩得三面均各遵斷應義衡買南面另開出路一條奚朗如買北面當堂具結自行丈量後丈計若于地照數立據分買再行禀覆銷案斷畢一併飭退 
[命案待詳]  
　　船户張景元戮斃同帮船主張八卽殿高一案黄大令於前日往南市老擺渡騐屍訊取大略供詞已登昨報前晚大令升坐花廳飭提復訊張八之夥吕關利投案供由浙江海寗裝載柴炭來滬本月十六日行至閔行停泊張景元是鄰船吳四之夥同帮開行停在一處張景元失物疑金萬祥偷竊迨到申停泊老擺渡廿二夜張景元過船搜檢據稱金萬祥鋪蓋内有伊零物其時張八金萬祥都不在船廿四日張八聞知將金辭歇景元欲公張八交人以致口角起釁張景元供小的廿二夜至張八船上搜出金萬祥所竊小的襪及零物習晨與伊理論反說鋪蓋中有洋三元失去向小的索賠張八囑金他去將小的失物之事置之不理又囑吳四辭小的生意小的無奈奔赴十六鋪巡防中局喊寃李老爺飭地甲帮同理處張八有錢有力黨羽衆多都是帮伊說話小的忿無可洩不得已買就小尖刀一把携帶身畔地甲領至狀元樓茶館啜茶理勸不允伊等起身至烟館吸烟留小的一人在茶舘欲令會茶總小的憤火中燒奮步追上至裏街德安煤炭店門首張八走在末後小的追及將髮辫拖倒持刀亂戳今奉大老爺騐明致傷六刀因一時記不清楚總是小的一人所戳大公問爾因小事將人戳死是何意見答稱情願償命施秀章投案供張八係小的之表叔小的今年廿八歲亦爲撑船生意此次從浙江裝酒紙貨來申今日傍晚始到表叔被張景元戳死已　大老爺騐明求請伸寃大令謂此案爾表叔自有不是船夥偷竊旣被景元查知自應向伊安慰數語將贓物還清再辭金夥生意斷無此事乃一味恃蠻致取殺身之禍今兇手旣已獲案應行照例詳辦惟棺木本由船夥呂關利代爲收殮現爾到案可取行中保人具結交爾領去爾表叔之船或賣或載柩盤歸憑爾自便又傳船牙王恒大黄公順到案諭令將船復賣歸還棺木錢文呂關利供在屍身畔檢出洋六元除作費用外尚欠行内洋十餘元施供其船且緩賣容小的裝撑生意兩次可將欠欵歸還然後　柩回籍大令准之又傳勸理不善之十六鋪地甲夥陸鳳生陳竹村各笞五百板以儆將來劉得生供是民轉局勇不爲甲夥此事實不在塲大令以衆口供稱無干姑免笞責判兇犯張景元逞兇己極先笞四百板釘鐐收禁聽候詳辦起案之兇刀諸庫屍親施秀立候取保呈案領棺諭十六鋪地甲裘鎭如果地方遼闊不妨禀請添派夥役又何理雇劣夥致釀命案問共惟幾人供雇八人分三局當差大令飭以後選用誠實人如再釀事定于重究 
[控追價值]  
　　某木作主夏錫記等投英公堂控寶遠公司股東曹昌獻張介帆串賴造屋價銀宋通刺庭訊之餘判令交人保出設法料理並諭令夏等將工程赶緊告竣禀覆候核此已錄入報章旣而夏等以遵諭完工禀報前晚通刺升堂集訊王明齋供稱監生在森大木行經事今秋虹口外虹橋街寶昌洋廣雜貨號股東曹昌獻與遠昌牛肉莊主張介帆股設寶遠公司起造房屋一百零五幢夏包攬六十五幢倩　生至曹處作保不得延悮工程應由寶遠公司給價銀七千八百七十餘兩經曹出立寶昌圖章保據分四期付銀乃曹等僅付夏四千六百兩尚少銀三千二百七十餘兩監生與夏屢次向曹等催索先尚設詞延約繼而曹張彼此推諉不得已而扭至案下蒙訊飭夏等將工程赶緊完竣嗣夏以衆工匠需索工錢向監生二次借去洋銀五百圓銀代墊作塲保險費銀一百二十兩現在夏欠監生連木料統共銀三千二百餘兩曹所欠夏工資三千二百七十餘兩照算夏尚無虧耗今奉覆訊務乞嚴追夏稱小的所包寳遠公司房屋有寳昌洋貨號圖章作保况寶昌股東均係寧波殷實紳商中有寳善街袁永泰鞋鋪主袁三仁及葉正記張阿桂並曹等五人故斗膽承包萬不料曹性情刁猾竟與張朋串賴現在小的所包房屋業已遵飭完工年關已屆各欠户及衆工匠催促萬分刻不待緩乞老爺訊究嚴追董仁昌訴稱小的包攬寶遠公司房屋四十幢除收過銀一千五百兩尚少三千二百餘兩因亦乞嚴追大豐木行執事人李計毫董訴稱向寶遠公司包造房屋曾至曹處作保不得延悮工程今房屋業已完工伏乞究追所欠工料銀三千二百餘兩且董尚欠大豐木植銀若干洪華訴稱小的曾被寶遠公司次塡泥工值洋銀二百二十圓求准附追張供稱所設寶遠公司由曹爲首小的惟代爲出面而已曹心懷叵測現忽推賴如曹不是股東何得以各項往來及經收房租均歸伊一人經理目有寶昌圖章出立保據爲憑尚求明察曹供稱寶遠公司實張所設小的推代張作保况小的曾墊過銀四千五百兩通刺查得曹張合股屬實未便任意刁延著一併交差管押勒令赶急設法措資料理如再玩延定當送縣嚴追夏等又稱小的等實情被累務求格外矜憐通刺謂爾等宜靜候核　 
[英界公堂瑣案]  
　　巨騙朱東生因案懲辦己不下數十次近日甫由縣署釋出又改名林桂山至匯豐銀行閽人張嘉生處自稱工部局所用　探問曾否有某西捕來乞冷水張見其形跡可疑投捕房聲訴包探秦少卿拘解至案張訴稱小的在匯豐銀行管門昨日朱改名　桂山向小的間可有一西捕來乞取冷水小的答無之彼又自言此事諒係某西探誣指恐西探之生意難保矣小的異而向問則曰我係工部局所用包探小的知包探乃捕房所用與工部局無關明知其有詐僞情事及包探秦少卿至知其爲巨騙朱供稱小的係南匯縣人前雖犯事現已改過自新昨日至匯豐銀行尋訪同鄉某細崽宋莘樂通刺商諸薩副領事著暫押捕房候禀請道憲送入改過所○郁阿生卽吊眼皮阿生與蘇州人陳裕卿爲友日至陳處閒玩昨日又貿貿然來旋卽他往臨行竊取陳帽上寶石一方四處找尋毫無蹤跡以是日並無他人來過惟郁曾至房中在抽斗内摸索多時且問寶石價值幾何因卽投報捕房旋由包探何瑞福拘解至案陳遣傭婦某氏申訴情由郁供稱小的曾至陳之臥房在抽斗中取火紙吸烟實未取伊寶石通刺著暫押捕房候禀明道憲與朱東生一併送入改過所○水手頭目王招云等前因至茂生洋行索取工資吵閙經巡捕送案通刺諭令不得再犯昨晨又經一百零七號印度捕解送公堂禀稱王又向洋人海鎭爭鬧海鎭投案訴稱商人現在茂生洋行鴨屁股船上當船主王等曾在船充水手半月工資俱已算清王供稱前蒙老爺飭小的等靜候領事裁奪乃候之許久未見算出工貲目下已近年關衆水手冋小的紛紛索取小的不堪其擾今知船已到滬故往取錢通刺著暫行管押候易副領事蒞公堂會訊再核○陸正郎竊取高阿三家小洋銀三角經高扭交二百號華捕解案禀稱小的往拘時陸持鐵器向小的猛擊通刺判令交捕帶回捕房管押一月期滿笞責一百板以爲欺侮巡捕者儆○包探杜雲卿禀稱陳桂卿在法租界夏思萬煤炭店内竊取元色縐紗皮馬褂一件失主追過洋涇浜由小的拘獲今特解案請究夏投案領贓陳供認行竊崩角求恩通刺判令交杜探帶回捕房送回鎭江原藉○徐榮德張永生二人串竊朱金福等四家銅鐘錫　臺衣服經包探江阿三緝獲人贓送究朱等投案領贓徐張同供稱小的等飢寒交迫度日維艱與其凍餒而亡不若暫作無本生涯以冀苟延　　今旣拘獲尚乞施恩通刺判令管押捕房一月贓物分别給領 
[美界捕房紀事]  
　　昨晨錢阿龍至北蘇州路第二十一號門牌洋房内竊取煤炭沿途求　經巡街華捕拘入捕房捕頭令押候　送英 
 
 

Page 5

 
 
公堂請辦○縫工孫駝子家於武昌路第七百五十四號門牌向與英租界富慶里娼婦張珍珠繾綣積欠夜度資若干邇日時值年關絶　不往張倡爰遣龜婢往索孫非但不付反贈以老拳龜婢忿不能平奔赴捕房控訴捕頭謂爾旣被毆辱可將行兇人扭來龜婢乃稱謝而退○　晨江北人某甲挈一女孩彳亍蜜勒路包探竇如海見其形跡可疑上前盤詰甲言語含糊遂一併拘入捕房捕頭再三研詰始知女係拐自法　界某　家旋有女之家人投捕房認領捕頭允之惟將甲押候解　英公堂請宋通刺核辦○成衣匠蔡某失業無聊央同業李金奎薦至　　里　鴻記成衣鋪爲夥前日至粤人某姓家工作工畢竊取纔紗棉袍而遁某姓向李索取李卽據情訴諸捕房捕頭遣包探竇如海將李　　捕房　於三日内交蔡送懲如違究辦李唯唯而退 
[法捕房瑣事]  
　　公大諸葛欽控汪輔臣欠火油銀三百餘兩求請究追經葛同轉訊供著交保出外料理昨禮拜一同轉蒞　　　汪到　汪供已致書於友人汪吉甫由英界某號連環具保同轉以年關在邇諭令赶緊清理飭探帶同汪輔臣出外至原告處約定明日　同公正人　算明白禀覆核奪○楊祥記於三月間控許金友欠洋一百元求請究追經同轉提訊著按月拔還許刁頑異常止交一月以後分文不付楊於上期投案求追同轉著將許子友押候覓保出外仍照前斷按期料理兹以許一味挺押原告又投案求追同轉問爾知許在本租界　有保人楊稱此人刁狡性成法馬路長興館係許與胡榮庭合股開張頗有資本同轉提許到案飭探帶同原被出外至長興館著於年内繳洋廿二元違干追比○何李氏卽桂花控張金山以荐妓爲名騙去洋十六元同轉著押候繳洋充公昨日何李氏投案伸訴同轉飭提張金山到案　　五十下　候過堂送縣○高朱氏控蘇金元欠洋二百元同轉訊供之下蘇具限本月廿五日先還六十元餘俟明年一併歸楚同轉准之　具　　送查兹已逾限提案問曰因何挺押不交蘇供求寛限同轉以年關在卽無　可寛著掌頰五十下還押覓的實保人出外　緊理處○席餘　　魏錫侯代包若泉担保萬盛錢莊往來結欠莊欵一千三百餘兩一案經同轉訊供押候繳銀釋放嗣據包若泉繳到銀一千三百五十二　以尚少銀四十兩有奇仍著補交到案並將案情登明告白已紀前報昨席偕翁九孚趙曙東投案呈到領銀銷案切結包若泉呈到續繳找　四十兩四錢八分九厘同轉問包四奎因何不到包若泉供有病不能投案又問報紙曾否更正包供昨日已携稿至新聞報館矣同轉謂新聞　　已停報著於申滬兩報上將如何起案情形一一更正登明告白並具銷案切結送案備查又諭原被兩造著於明日堂期投案呈遞切結以　　案並著包四奎同來不得因病推諉原被各遵諭而退○錦名洋行收租人李含英爲房客徐春山以糞汁污辱同轉著將徐春山枷號半個　在　興里門首示衆昨其子投案遞禀求恩寛免同轉以枷期未滿不准所請 
[捐欵拜嘉]  
　　本月十九日蒙四川聚義魁號送來功德規銀二十五兩捐入施棺項下當卽掣付收票具見樂善情殷功德實非淺鮮用特登報以表仁風而誌欽佩同仁輔元堂謹啓 
[邦江官報]  
　　十四日永豐壩朱分轉之　到揚○十五日泰屬總巡鄭分轉　由差次來揚公幹○十六日張鹺尹錫銘禀知回六漫閘差次運轅牌示十二月十九日午時封印廿一年正月十九日卯時開印○十七日盛分轉曾緒○十八日泰州分司沈分轉均由省公幹回揚○十九日江都轉公座封印各官禀賀○二十日金分轄耀忠由淮北來禀知奉寧藩憲委赴通屬勸辦捐輸 
[上海六馬路仁濟善堂經收養狗所救命功德放生册捐十二月初一至廿日清單]  
　　天順號大善士洋五十元棣華館主洋二十元李敦昌十元　助五元又二元愈法元保消灾延壽范承元求消三生宿孽并范氏門中病愈張芝堂爲父週年懺資移助德興祥恆源祥昌義發永盛長仁和長元興長九户各洋十載綏本月月捐陳廿棠卜子卿趙冠卿鴻資齋德昌厚同人亨義生成義盛成瑞盛春聚義魁恆裕公大吉廬仁壽昌同德和德義生夙了聚慶十八户各洋五元武陵存悔老人鎭江來册無名氏無名氏同愼祥瑞　祥五户各洋四元陸全木木月月捐汪謙和陳正卿郭海嚴胡　堂朱玉書柯仲甫蔡惟　畢仁三王穉卿程仁昌興來盛鼎昌仁顧潤成　石隱主人保安氏無名氏無名氏無名氏廿一户各洋二元邱　珊薛汝泉龔介廷程典臣胡益豐大茂和李珊記補騭子慶豐萬康胡隱名怡記無名氏無名氏無名氏無名氏十六户各洋一元詒燕堂俞銅洋四元以上共收洋三百四十五銅洋四元 
[上海虹口元濟善堂經收十一十二月份常捐清單]  
　　麥桂潤堂一百愿兩月共錢六千文陳鴈記五十愿兩月共錢三千王岐記謝鑑記二户　愿兩月共錢三千六百文全亨號廿愿七月起十二月止計六個月共錢三千六百文始平子麥林氏麥卓然味蘭子麥篆丹范陽子八户每月七愿七月起至十二月止計六個月共錢十千零零八十文梁日三每月廿五愿兩月共錢一千五百文鄭程先九章號禮和帳房三户每月廿愿兩月共錢三千六百文華榮和永義源怡珍居戚益齋湯鴻賓小舫主人巢子餘　潘氏潤德堂九户每月十愿兩月共錢五千四百文廣和記致寶長洗亮光三户每月七愿兩月共錢一千二百六十文何印　華榮昌殷茂庭殷守泰殷守源殷許氏殷恆懷鄭　庭　德堂湯雲亭裕泰昶王禮堂李春山十三户每月五愿兩月共錢三千九百文梁輝堂王尊勳何麗初洗　珊許盛增五户每月三愿冬季共錢一千三百五十文靜慮居守拙子　幢子孫元振張季園衆友康健棣香堂陳高胡氏八户每月二愿兩月共錢九百六十文禮發押裕祥莊源遠堂誠記靜怡軒傅高芬山五户每月三愿共錢九百文江蓉生胡玉如福昌號三户每月一愿兩月　錢一百八十文至義居每月六愿兩月共錢三百六十文筆喇帳房每月四愿兩月共錢二百四十文恭壽堂徐宗璜昭敏氏三户每月一愿冬季共錢二百七十文黄敬堂譚始端黄敬全三户每月二愿冬季共錢五百四十文洽盛恆兩月共錢六百文以上合共錢四十七千三百四十文十一十二月北窓高臥生每月恤三名兩月共錢三千六百文麥逢源佘明三二户每月一名兩月共錢二千四百文來肖齋每月恤二名兩月共二千四百文以上共錢八千四百文 
[上海六馬路仁濟善堂籌賑公所施少欽經收山東順直賑捐十二月初一至甘日清單]  
　　祝大椿善十洋二百元金陵景行堂洋六十元張倪氏保病愈復原三十文無名氏洋廿七元銅洋三元隱名氏廿五元　伯誠交來紫石山人武陵存梅老人朱蘭生無名氏四户各洋廿元介福十二元邵趙氏求病愈朱沈氏保　病不發三山文峰堂保目　　　曹啓豐孫女病求愈廣和代募各位孫三餘堂延陵求安子鴻記無名氏王涘蘭十户各洋十元郭友松保脚疾速愈洋六元四角王趙氏五元銅一元陳隱名求資文　冥福隱名氏求母病愈李敦昌王福泰棣蕚樓范集三林此其東異氏八户各洋五元泉唐戴克　保胎毒速愈頤香齋未來楊太太　錫桂張石泉四户各洋四元嘉定隱名人一洋三元銅一元蛟川無名氏求病愈消灾凡僧存心氏四户各三元無名氏保夫咳嗽速愈仙女鎭子病求愈人濟　滌九氏保出外平安西冷濟陽氏保出外平安王紹球保病愈鄭秋水保　安金匱錢無私何裕記張志英秦無名江無名無名氏十三户各洋二元醉杏生一元銅二元廿三七鋪巡防局爲公和押鋪扭孫明高罰欵洋一元銅洋一元徐式玉女兒病求愈又助完願福合保諸友順吉學易堂知止堂達堂强福范齋德行錢仲珍王新甫陳　生蕉　順元德茂存悔道　范不書名陳禮記馬雲記胡玉十九户各洋一元繼志軒恆德堂各五角吳淞周渭川一角更生室主長豐米行各銅二元　航齋謝隱名無名氏各銅一元姜雨亭錢廿千文馮松孫六千文廣　糖行交來周子勳等六十　錢六千二百文又來無名氏二千六百文陸步魁等一千四百文鹽城鄉　家驛等一千一百五十文胥杜莊錢一千文中石莊智錦　五百五十文北海漁五百文曹子元四百文王彭椿二百文隱名氏陶德煌各一百文以上共收洋六百六十四元五角銅洋十七元錢四十千二百文 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒二十年十二月初九日京報全錄]  
　　宫門抄○諭旨一道錄前○兼護湖督譚奏掃解五批籌備餉需摺○又奏江漢關籌解淮餉摺○鄂學政孔奏遺儒王夫之擬請從祀文廟摺○將軍長奏請支辦公銀兩片○十二月初九日兵部太常寺太僕寺八旗兩翼值日吏部引見三十九名兵部二十六名太僕寺一名光祿寺三名國子監二名鑲黄滿七名鑲黄蒙三名正黄蒙五名正白滿十五名正白蒙八名正白漢二名正紅滿四名正藍漢四名廂藍滿十六名兩翼二十名健銳營二十一名○桂公續假五日○那王等考試應封覆命○八額駙續假十日○兵部奏派管理小四處派出芬車○吏部奏派稽察覺羅學派出張英麟○召見軍機熙敬廖壽恒○○頭品頂戴兼護湖廣總督湖北巡撫臣譚繼洵跪奏爲江漢關掃解本年第五批籌備餉需　兩恭摺具陳仰祈聖鑒事竊照前准部咨奏撥甲午年籌餉備需案内撥江漢關四成洋稅銀十二萬兩六成洋稅銀十六萬兩行令遵照辦理等因業經撥解本年第一批至四批四成洋稅銀十萬兩六成洋稅銀十六萬兩赴京交納經本任督臣張之洞奏報在案兹據湖北漢黄德道監督江漢關稅務惲祖翼詳稱在於第一百三十六結所徵四成洋稅項下動支庫平足色銀二萬兩六成洋稅項下動支庫平足色銀三萬兩共銀五萬兩作爲本年第五批籌備餉需飭委補用知縣劉綬靑試用知縣惲元復管解赴京交納所有奉撥本年籌備餉需四六成洋稅銀兩現己掃數解清等情詳請奏咨前來臣覆核無異除分咨外謹恭摺具陳再湖北巡撫係臣本任毋庸會銜合併陳明伏乞皇上聖鑒謹奏奉硃批户部知道欽此○○頭品頂戴兼護湖廣總督湖北巡撫臣譚繼洵跪奏爲江漢關籌解本年十一月分淮軍月餉恭摺具陳仰祈聖鑒事竊照前准户部咨議覆直隸督臣李鴻章奏淮軍月餉支絀請將江漢關應解額欵於四六成洋稅項下通融匀撥案内議令江漢關應解淮餉如六成洋稅無欵卽在四成洋稅及五成二厘招商局稅内按數提解等因奉旨依議欽此咨行欽遵辦理查江漢關奉撥應解直隸督臣李鴻章淮軍月餉四成洋稅銀二萬兩六成洋稅銀三萬兩均解至光緒二十年十月分止經本任督臣張之洞隨時奏報在案兹應解光緒二十年十一月分四成淮餉卽在第一百三十六結所徵四成洋稅項下動支庫平銀二萬兩又應解本年十一月分六成淮餉並在是結五成二厘局稅項下動支庫平銀三萬兩作爲直隸督臣李鴻章及提督劉盛休所部淮軍月鑲委解湖北淮軍收支轉運局交收轉解據湖北漢黄德道監督江漢關稅務惲祖翼詳請奏咨前來臣覆核無異除分咨外謹恭摺具陳再湖北巡撫臣本任毋庸會銜合併陳明伏祈皇上聖鑒謹奏奉硃批户部知道欽此○○湖北學政臣孔祥霖跪奏爲遺儒王夫之擬請從祀文廟恭摺具陳仰祈聖鑒事竊臣科考事竣課試兩湖書院據院中肄業湖北優貢生王葆心等湖南廪生蔣鑫等合詞呈稱我朝重道崇儒凡有功聖教未曾祔饗文廟者歴經奏准從祀而學行純備博大淵微如衡陽王夫之不登兩廡實爲缺典竊惟聖道重庸德明末張獻忠陷衡州執夫之父爲質以招之不往則失父往則失身乃刺傷肢體舁往示不可用匿其兄介之以死告乃並得免大清定鼎鄭端屬郡守餽粟帛致意夫之以病辭吳三桂僭號有以勸進表屬夫之者夫之逃去忠孝友悌遯世不悔其德行純全也如此儒生之習或務考據而略義理或談性命而鮮敷施夫之辨易圖之鑿排緯書之妄考名物訓詁音韻以正詩集傳三疏修時享儀節以補三禮之闕皆爲後儒導厥先路其尤邃者如大學衍中庸衍則宗朱子而黜異說周易内外傳則斥附會而演眞詮讀四書大全說有申集註者有補集註者則極深研幾以求合乎孔孟之道至其注禮記數十萬言幽以究民物之同原顯以綱維萬事又世之書也當時與黄宗羲炎武同以經學開風氣之先而夫之所著尤多且粹其學問該備也如此有宋道學濓洛關閩易世同稱從周程朱游者類多升主配食彬彬一堂獨張子弟子旣鮮赫著私淑尤曠代無人夫之乃能遠紹絶業注正蒙數萬言發明張子論仁之旨以明人倫以察庶物而合於西銘所謂同胞同與者八百餘年繼横渠者夫之一人而已用是學有本原行無缺憾可不謂博大淵微者夫之著述凡四百餘卷康熙末潘宗洛僅得數種上之史館乾隆中四庫館開其易書詩春秋稗疏已荷著錄尚書引義春秋家說并列存目惜地處僻遠簡編散佚無人博採以呈其精者館臣固未盡見也然提要已備其言易不信陳搏之學京房之術於先天諸圖及緯書雜說排斥甚力亦不空談元妙附會老莊故言必徵實義必切理其說書說詩辨叶韵諸書亦咸推精確嘉慶初國史創立儒人傳夫之獲列專傳而崇祀闕如光緒初元曾經郭嵩燾奏請部臣據前人序船山書有著述太繁純駁互見之語爲駁謹案四庫全書惟春秋稗疏一種館臣稱其得失互見然語皆有本則亦未足爲夫之累也且國朝先儒如孫奇逢陸隴其陸世儀等著錄四庫之書亦多紏正之處禮臣知其無礙大醇故均不廢其從祀况夫之所著尚多精於已著錄及存目者乎生等居接鄉閭身霑教澤知國家祀典不能不愼重於初而賢哲遺風不敢不表揚於後下採輿論上陳天聽等因臣查王夫之籍隸衡陽爲前明舉人隱居石船山著書終老其學行積久而成定論誠有如該生等所呈者其人其書旣經列聖褒嘉矣而乾慶以來碩儒名臣類有論贊叚諤廷稱其集漢宋之大成唐鑑作國朝學案列入翼道命顯鶴序刊遺書稱其學以漢儒爲門户以宋五子爲堂奥議論精卓踐履篤實粹然一軌於正曾國荃增刊遺書其兄國藩序稱深閟固藏以求所謂育物之仁經帮之禮窮探極論千變而不離其宗至於吳廷棟以正學受文宗顯皇帝之知與夫之尤有默契評其遺書有曰先生追蹤横渠而深契程朱心源每因一事一言隱探道要人讀其通鑑論或　其偏粗矣卽謂其借古以抒忠憤亦猶淺也非得程朱心源不能折衷其用意離合也是夫之見推於時賢又極其至也臣恭查累次奏定章程凡請從祀者必以闡明聖學傳授道統學術精純經綸卓越爲斷考夫之學本張載張氏以易爲宗正蒙一書皆補闡太極圖說天人　繼之理假使信從者衆其教大昌童蒙之志皆正於初彼陽儒陰釋之說必不能乘間而張其幟惜張子隱居獨處莫爲翼其書又詞奥義微末學未易窺其涯涘故道不甚顯後有賢知之過者遂别立宗旨而棄實逐虚之敝興至明季極矣迨我聖祖仁皇帝御纂性理精義謂西銘一書乃有宋理學之宗祖與周子書並列篇首而理一分殊之旨乃如日中天若夫之者當學術靡雜之餘　守學以待來者其功不在唐韓愈元趙復下觀其注釋天蒙與思問錄内外篇凡張子引而未發之義皆疏通證明使學者有所折衷　學之傳兹其嫡派乎其他羣經子史皆有彚述而於曲學邪說絲毫不假雖其激揚務盡或有詞鋒峻厲不免招異議者之益然而衛道之意嚴救世之心苦矣此其闡明聖學傳授道統確有可證者也夫之身丁末連尤憤從王凡有規畫動關興亡大計督師何騰蛟　　錫不相能夫之上書章曠請和兩軍以防潰變弗聽卒致覆敗有料事之明三劾王化澄引救忠直瀕死不顧有敢言之勇及事不可爲退遊郴永漣邵間人士慕從者衆夫之輒辭去有動人之誠至所著史論具上下古今之識指陳歴代之興衰治亂嚴尊攘斥黨援深切著明使讀者悚然引爲法戒更以之師千百世而有餘是以咸同之際中興將帥半湘省儒生其得力夫之遺書者居多蓋夫之知明社之屋前由武備之廢弛後由兵謀之未嫻故於歴代兵事辨之綦詳湘人服膺其書多明將略出興戎機遂能削平大難以是朱　然倡立船山書院講明夫之之學彭玉　踵事改建自稱親讀其書私淑其人而後聞風興起正未有艾是夫之固前明之遺老亦我　之功臣此其學術精純經綸卓越又有明騐者也今者海疆有事異教濳興補救之方惟在培養人才出膺艱鉅則奬眞儒而昭崇報使天下咸曉然于聖學之體用固有如是之兼賅者以正人心以扶士氣當今急務無過於此旣據該生等合詞具奏前來伏念夫之學行實足上接眞傳有資實用濳德幽光不容終閟謹鈔錄原呈擬請飭部核議可否以遺儒土夫之從祀文廟伏候聖裁除將船山遺書之尤精邃者二十七種計一百九十八卷咨送禮部備查外謹會同兼護湖廣總督湖北巡撫臣譚繼洵恭摺具陳伏乞皇上聖鑒謹奏奉硃批禮部議奏欽此○○長順片再此次添練新勇五千人卽名爲靖邊新軍一切營制餉章均擬按照靖邊軍辦理吉林將軍原兼督辦邊務事宜向有辦公銀兩奴才奉命出境助是否仍支督辦公費抑或另行開支之需謹附片陳請伏乞聖鑒訓示謹奏奉硃批户部議奏欽此 
 
