# 1912 - 298 - 4914263

 

Page 1

 
 
[本館特告]  
　　訪員及投函諸君鑒　以後如有關於報上函件請祗書申報館主筆房或告白房發報房開拆勿書館中個人姓名以别私函此白 
社論 
[論政府對於海外僑民被虐之膜視（嘉）（言）]  
　　嗚嘑吾讀泗水僑民被害之警告幾不忍卒讀而不禁爲之捐捐以悲也夫各國之殖民於吾神州大陸携妻子而營室家以生以育於吾國者正復何限迺吾同胞居留於海外者託命於彼旅勢力强權之下侷天促地一若勢不盡驅吾僑民無立足地不止吾國政府且懵然罔覺坐視此僑民之窮蹙無告婉轉哀鳴而充耳不聞雖一再被外人之蹂躪蹴踏曾不足以介於懹嗚嘑吾不能不爲海外數萬萬僑民放聲一哭已 
　　去歲泗水僑民因民國成立升旗慶祝而卒受外人之千涉乃吾政府因循玩愒不聞不提起嚴重交涉以與外人絕對之强權抗者外交無制勝之後盾則雖有自國之法律而無對外之主體吾僑民眷愛祖國之熱誠縱迫於中而終淪爲異域之奴以致復有此次亞剌伯人之虐吾檀香山中之烈火思之心驚黑龍江畔之怨魂譚之色變遙望吾僑民顚連顦顇瑣尾流離之困苦日受外人之凌虐摧抑而不得不就其覊勒實與流亡無異吾不知政府亦曾念及此而惻然有動於心乎 
夫僑民之駢肩累足懸生死於異族鞭箠之下者固不止今日之望因埠之槍斃五人泗水井里汶兩埠之被殺二十一人也而孰意隸籍於土耳其之亡國種奴亞剌伯人亦敢仗荷官之勢力以凌侮吾僑民耶誰非人子誰無父母以迫於祖國生計之艱難不惜遠適萬里飄泊重洋雖逐客之令屢下而遠行之念猶不能忘其苦衷可想而行矣乃以亡國賤種之亞剌伯人亦不容吾僑民試思莽莽地球又安有容足之地乎吾政府平日旣不加保護而不能與彼國爲對等之競爭其膜視吾僑民亦已甚矣乃日受外人之欺凌屈辱呼號籲泣之聲不絕於耳鼓而猶不遣一使派一艦以爲吾僑民之聲援雖曰國力之不足亦奚忍苦吾僑民至此也嗚嘑春秋書梁亡者梁未亡也棄其民也不知吾國之政府亦曾熟慮之否抑仍夷然置之而不以爲意也記者不忍言之矣 
來稿 
[修改司法官官傣草案意見書（續）（中央司法界來稿）]  
　　一司法官荐任官多説　原草安論司法官有人民生命財産自由名譽之關係地位極爲重要故用荐任之形式是荐任爲地位重要之關係草案已公認之矣乃關於傣給之最低額則又於行政司法兩機關評論其各占人數之多少定其俸給之高低試問國家官吏之傣給將以國庫之所入就司法行政兩機關用分數法平均而分之乎抑以地位之重要與否定其高低額乎若謂宜就兩機關平均而分之則兩機關傣給之各總額須相等其人數多者則得數少其人數少者則得數多不當復以荐任委任分也若謂宜就重要與否而定之則司法官廳荐任官當與行政官廳薦任官等司法官廳委任官當與行政官廳委任官等其重要同其俸給亦當同也奚爲而歧視耶至於同一司法官廳其荐任書記官最低額高於荐任推檢官尤爲矛盾之矛盾而荐任司法官從嚴格的比較是否多於荐任行政官其非正確不俟言也是原案荐任官多説不成立 
　　一財政説　原案謂從財政計算荐任司法官之俸給宜從儉嗇似也不思量出爲入爲國家財政之大原則以减低司法官一部分之俸給視爲財政上之政策其適合於財政之原則否乎又國庫長此奇窘將持消極的主義束手待斃乎抑宜積極的進行爲實力之整理乎即不然國家財政困難我國民有應盡之義務減低俸額亦負擔義務 
 
 
 

Page 2

 
 
之意然對於國家之義務當平均的負擔亦財政上大原則之一何以不責諸一切官吏爲平等的負擔乃獨責諸司法官吏爲一方的負擔乎是原案財政計算之説不成立 
　　一終身官説　司法官之爲終身官所以保障司法之獨立防止上級官廳之專制蓋優待司法官之意也今原案旣認司法官爲終身官而又限以極低額之俸給其俸給之進級又以上官之意旨自由酌定其與上官無感情者終其身或不得與行政官儕伍其與上官感情良好者最速度之進級非任官四五年後亦不得與初任之行政官等夷其優待乎抑虐待乎是是原草案終身官之説又不成立 
　　以上四説旣不成立則原案薦任司法官俸最低額低於委任行政官其不當可斷言矣法官等旣有所見未敢緘默用是特肅蕪函以陳於諸先生之前惟懇諸先生力維持之則我民國司法前途之大幸也 
[專電]  
　　北京電　六國銀行團法國代表蓋斯里福氏現因大借欵問題須親赴歐洲一行定於本日（四號）由京起程 
　　北京電　蒙古卓王因政府頒給勳章異常感戴現約同奈曼旂王來京晉謁袁總統已於本月一日起程政府以該王等輸誠向化於共和前途實多裨益所有一切待遇及如何優獎之處已飭蒙藏事務局迅速妥備 
　　北京電　直隸馮都督因省議會掣肘曾電請辭職本月一日又親自入都竭見大總統瀝陳爲難情形堅請解職經袁大總統再三慰留馮督已於昨（三號）早車回津 
　　北京電　財政部昨通電各省印花税决定自明年一月起一律實行 
　　南京電　寗蘇兩財政司現擬將寜蘇各屬厘税劃清界限分别管理 
　　南京電　程都督前委薛振東爲寳應厘局長昨第二軍長徐寳山忽將薛局長撤退另委周光熊接充 
　　南京電　江陰商民要求停辦常關俟省議會議决可行再行徵收程都督以事關國課礙難照准 
　　南京電　梁少文經手之軍需公債票五十萬圓難於出售財政部准予收回 
　　南京電　江蘇全省衆議院省議會選舉人數現已確定計共一百九十三萬九千三百六十八名　 
　　南京電　軍務司昨飭軍械科長丁鵬飛赴取銷各旅團營查繳軍械 
　　南京電　阜寗西北一带匪徒復集光復軍馬隊現已馳往𠞰辦 
[特約路透電]  
　　北京電　據此間銀行家聲稱上海某某數報所載六國銀行團擬將中國借欵以九十五作爲發行之價云云此説實屬不確蓋中國卽在信用最著時代債票亦從未有較此更高之價格也 
　　北京電　政府公報載稱近有多數華洋商人向交通部呈請供給洛潼鐵路所用之材料惟中政府以此項鐵路現已有某商承攬故此後若有供給材料之契約未經中央政府批准者則交通部不負責任 
　　北京電　新任浦口商埠督辦沈秉堃於開闢浦口商埠之計劃主張㈠編練警察㈡聘用高等工程師建築口岸㈢實行最近訂定之章程使浦口得爲模範商埠㈣規定關於地方審判廳之特别條規以免外人要求領事裁判權㈤勘定浦口商埠之界線縱二十里橫十里㈥設立税關與市政廳 
　　東京電　據日本郵報載稱中國在東國民黨員電請孫中山展緩赴日蓋因此舉似與眦間華人無益云 
　　北京電　六國銀行團領袖將於十一月八號重在巴黎會議大約該團駐京之代表將於會期之前以與中政府續行開之條件草案呈會討論惟未見明文 
　　北京電　據中國消息長春蒙古十旗大會之蒙古代表已承認以下各欵㈠中國可於蒙古邊界各要隘駐紮軍隊㈡各王公非經中政府許可不得借債㈢蒙人不准以地許外人爲抵押品㈣中政府准予蒙人實行改革並將設立漢蒙聨合會以增進二族之交誼開蒙古代表已允蒙人改用五色旗施行共和國之法律蒙人所用之槍械軍火悉由各都督代購但此會所到之蒙人告預先贊成共和者而活佛之黨則並未與會 
　　漢口電　河南駐馬店及遂平縣附近有匪三千名作亂大半皆携有軍械陳州府及信陽州已派兵一千五百名前往鎭剿星期日及星期一日曾經交戰該匪已焚燬村庄十五處殺人數百名鐵路已停止開車 
[譯電]  
　　北京電　蒙人現仍在作亂 
　　北京電　俄人請中政府准其由莫斯科築路直逹北京 
　　北京電　昨日（二號）中政府答覆六國銀行團之抗議駁絕該團要求以鹽課未經抵押之餘欵作墊欵抵押品之説據稱彼等僅議以鹽課入項作爲大借欵之抵押品以若大之抵押權而抵付區區之墊欵實蕩無此理惟彼等仍願與銀行團和平討論此事云銀行團覆文對於中國之意見全不承認且復提出彼等之要求惟言極望與中政府會晤以釋明眞情云　駐京十一國公使致中政府反對以鹽課入項抵付倫敦借欵之公文尙未經中政府答覆中政府數日前會請倫敦白區克里泊斯公司續交欵項旋接覆電謂照目下金融市面未便進行借欵事宜　外間所傳倫敦借欵已爲六國銀行團吸收之説實屬挜根之詞聞曾有人以非正式之法與六國銀行團商搉此事惟六國銀行團似不致容納妨礙彼等主義之事件蓋該團之得六國政府之贊助實爲其能維持所抱之主義故也 
　　倫敦電　上議院議員勞白特之演説詞豫料英德將來必問戰釁力請採行强逼軍役之制下議院保守黨議員簽名表同意者已有一百人 
　　柏林電　法國首相卜橫卡爾已提出調和巴爾幹戰局之議惟聞奥國現願與塞維亞另行談判而各剛已大都贊成云 
　　倫敦電　土政府已請列强居間調和　資茅特望帕泊萊茅查蕯姆今日（三號）因接海軍部來電調集告假之將士人心均爲震勳海底潛行艇已奉命準備戰事第五第六第七滅魚雷艇隊均將於今日及星期一日開往地中海戰艦羅塞爾號藤康號亦奉命出發 
　　桀白萊特電　第三艦隊今日將由英倫駛抵此間小駐一小時卽將開往東方 
　　蘇菲亞電　外間謠傳特里洛泊爾業已失陷惟尙未接確實消息布國飛船家曾在該城飛繞多次布軍已開始轟擊阿特里洛泊爾頗爲勝利西萊至曲爾洛一带現仍在交戰土國敗軍殘隊固守曲爾洛負嵎抵敵布軍曾圍攻西萊東面高罔土將希夫　特托格特所統之大隊土軍激戰之後衝圍而出已逃抵特沙太爾茄布軍于羅爾白茄斯一役獲砲八十尊軍火一百六十車 
　　拍林電　法國外務部大臣提議各國今不必仍行贊助維持巴爾幹之現狀對於土耳其之土地可各宣述其領土之利益一節奥報極爲反對皆謂奥國無論處如何之境界對於更改巴爾幹之現狀必不甘桎梏其手足云　奥國微集海軍之説已經官場聲明並無此事　巴爾幹各邦外交家現正在討論處置戰利後方法其計畫如下　阿爾巴利亞應有自治權仍屬於土皇主權之下而歸各國管理薩洛里卡及君士坦丁應作爲萬國公有之地布爾茄利亞應得馬其頓全境塞維亞及芒台里格洛應均分塞維亞故土及桑特沙克塞維亞並應受阿特里底克海濱之一部分　各國已請土政府准允彼等之軍艦通過逹之納爾海峽以保護旅居土耳其之僑民 
[公電]  
　　趙漠卿致報界俱進會電　上海公民急進黨孫寄塵轉報館俱進會紹興同鄕會諸君均鑒越鐸報事已由朱都督主持正義批今分别辦理不日可了閲本日杭報載貴曾函電諸承垂念殊深感謝特此電聞趙漢卿東 
　　報館俱進會致浙都督電　杭州朱都督鑒越鐸報被紹分府衛隊搗毁一案起訴日久尙無眉目軍人爲國家法人其緝犯懲兇與賠償損失官順應負其責請貴都督先行撥濟並嚴令緝兇以維言斌中華民國報館俱進會申報新聞報時報神州報時事新報天鐸報民立報大共和報民聲報民報黃報民國新聞冬 
要聞一 
[袁總統接見日議員]  
　　三十下午四點鐘日本衆議院議員團訪問袁總統於總統府是日列席者除衆議員團十五人外並有民國軍事顧問坂西大佐及鄭書記官入座後袁總統卽首起致辭由金在業君繙譯略謂此次諸君遠道來華其有益於邦交誠非淺鮮鄙人深爲感謝唯我民國建設伊始百度維新締造之初胡能卽臻守善今諸君游歷中國竊以諸君之來實爲民國最大之幸深企友邦賛助俾使成立完全政府此鄙人固有之希望尤望諸君善　鄙意云云嗣由衆議員三土忠造君避席致答辭亦由金君繙譯云此次因增長識見且望敦睦邦交故遊歷貴國並忝荷貴國人士到處熱心歡迎足見我中日兩邦唇齒相依之誼鄙人等覩此實况不勝欣喜惟現在貴國狀况實爲建設時代百般事業尤應着着進步旦貴國人士素具熱心從事其建設之效果定能違於穏固地位此則鄙等所最爲傾服者也貴國參𨆋院諸君他日倘肯惠然來東一作游歷亦與我東灜人士同識一堂握手言歡有猶今日之盛會使我中日兩國國交從此益加親厚是則非特鄙等之切望尤爲敝國人士所翹跂者也答畢舉杯敬祝中日兩國萬歲時至五句鐘始辭歸旅館 
[四政黨歡迎日議員記事]  
　　此次日本衆議院議員團來京統一黨民主黨國民黨共和黨四政團於十月二十九日午后二時在虎坊橋統一黨事務所會議借迎賓館開會歡迎當推王印川周大鈞胡賢燿龔煥辰四君到六國飯店與該團員磋定會期該團員等以出京期限已經預定不能延緩無暇與會再三謙辭四團會議卽於三十日午後五時推朱清華鄧匯源周大鈞龔煥辰四君蒞六國飯店向該團員備致歡迎之意該團員樋口興常三土忠造白川友一守屋此助四君亦代表全體答謝曆談一小時許甚形愜治即此亦足見中日邦交之親密矣 
[入籍與選舉法之關係]  
　　外交部現因選舉法編制雖將入籍之外國人加入但其中詳細辦法猶未一一指明日前特爲此事具説明書一紙附具清單遞呈國務院院中接閲後擬即提出國務會議其入籍者約分三種列之於下 
　㈠入東三省籍之韓人 
　㈡入廣東籍之葡人 
　㈢入四川籍之各土司人民 
[省官制又開一次會議]  
　　自虚三級制議定後地方制度編制法草案迭經提出國務院星期一日會議一次其中含反對之意者甚多但均爲枝葉上之推求無人肯從根本上着論結果仍提交總統府會議以決從違二十八日總統府又召集原議諸人在秘書應與朱家實沈秉堃梁士詒王賡諸人逐件推求梁秘書謂廢省存道頗合新社會之心理其如省議會何諸顯問員均謂設新制度以鞏固中華民國耳至道縣設知事問題議會大致均無異議梁秘書又提出地方議會之中分單獨制與合議制二者單獨制屬於初級議會設市長鄕長合議制屬於上級道會設總董各處理其自治及行政事務聞與議諸人涉無何等之主張云 
[大借欵停議後風雲種種]  
　　自大借欵停議後匯豐銀行總理卽赴上海逐日奔走各銀行情形甚爲忙碌近日回京已在該行議數次茲將近日情形彙誌如左 
　　銀行團之初議　據外交界言前數日曾得銀行團消息謂該國於開會時某某兩銀行主張借款條件中以鹽税作抵押品一項須要求中國承認取消另以全國礦産之開採權爲抵押否則於大借欵成立之日中國卽將在倫敦所借谷利斯浦之一千萬磅小借欵自行贖回因該借欵并未經英政府之承認且其抵押旣與大借欵有混合之弊即當然取消 
　　法公使之調停　嗣經法公使康悌聞耗出而調停謂中國與英商谷氏之小借欵係已成立之事若再要求取消不但中國不能承認即谷氏亦斷不肯承認此事一定不能辦到至於換抵押品一事亦須緩議宜仍按以前條件繼續磋商且謂中國政府曾聲明此次小借欵以鹽税之贏餘作抵並不與以前賠借各欵之抵押及以後大借欵之抵押相混則是仍可繼續磋議今日銀行團對於抵押一條應以調查小借欵之抵押品是否與將來大借欵之抵押相混爲第一要務决不可爲消極之反對使这借欵再有决裂事實方不背當初組合銀行團之宗旨云云 
　　法銀行代表之出京　法公使雖有調停之辯論然并未與政府直接介紹蓋因此事尙有許多波折一時不能平復近聞法國銀行代表格司尼夫現定於下月四號回國其原因仍係團於大借欵問題有謂蓋氏此次回國係法使授意使其與各方面接洽蓋氏歸後大借欵始有解决之希望云按此可與本日專電參看 
　　義公使之質問　上月中義大利公使致函外交部稱中國鹽政進欵已抵庚子賠欵此次倫敦新借外債一千萬磅復以鹽課作抵有背庚子和約外交部據原函咨行財政部嗣後財政部函復外交部謂庚子時鹽課舊額止一千二百萬兩至宣統三年已增至四千七百五十餘萬兩此次借欵合同中聲明以鹽課餘欵作抵與庚子和約一千二百萬兩之担保兩不相妨云 
　　外交團之會議　財政部咨復後外交部至今未將鹽政實在情形通告義使義使於日前邀集公使團又開會議俄公使首先創議謂六國團因中國承認向其借欵故願先交墊欵而中國得利用墊欵敷衍一時後又向倫敦團借欵是蔑視六國團也决議對於此次中國新借欵再提抗議現已起草不日即行文外交部矣 
　　銀行團之轉圜　借款問題自駐京法使康悌氏出爲關停旬日以來六國銀行團漸就範圍已有磋商地步靜歐洲總機關電告確信再作行止現康君已與銀行團各代表約定此項問題一日無最後之解决各代表卽一日不可離京返國至法國代表對於該團一切事務則委託匯理銀行副經理代理一切近日莫禮遜氏晤大總統談及此事總統謂渴望大借欵成功　其轉銀行團好爲商量要求不必過甚云 
[政府答覆曹煜案之措詞]  
　　謀殺日本桂太郎之曹煜等前由日本使署某警察官請求我國警局逮捕某警局遂將曹煜等捕獲轉交日署參議院議員侯延爽等以此事關係國際交涉問題遂提出質問書質間總統茲奉答復文云國務院呈稱准參議院咨大總統文開侯議員延爽等提出質問書一件咨請轉飭答覆等因當經内務總長飭據内城巡警總廳查覆並飭將原案卷宗送部逐一檢閲按照質問各端反復印　雖疑議所 
 
 
 

Page 3

 
 
在率由禀報而來而事實可憑慶以　案爲據查卷　辦理曹煜等一案係有日使署警察官德山孝禪及波多野龜太郎請求逮捕該管官廳當詢問曹煜等國籍關係據稱曹煜等是否曾入中國國籍雖不可知確未失其本國國籍則無論其已否入中國國籍自不能不視爲日本人而謂求引渡并交出朝鮮都督府查户籍之調查證書以證共犯案前尙未失本國國籍因又詢以曹煜等所犯是否爲政治犯據稱曹煜等係謀殺桂太郎之犯桂太郎現經辭退大臣之職則曹煜等謀殺桂太郎僅係謀殺一私人與政治並無關係自不能認爲政治犯等語该管官廳以曹煜等旣有跨籍之嫌而所犯又無關於政治自應按照條約共助引渡此當日逮捕曹煜等曾經詢明國籍關係並是否犯關政治之情形也至質問所稱犯人之應提交與否以罪之有無爲斷並歷舉英法主義以見交犯之宜愼重自是正論惟我國對於各國之領事裁判權尙未撤銷卽對於各國之犯人不能審問曹煜等旣不能確認爲非日本國人因之亦不便審問此則爲條約所拘朿事實上之無可如何者也總之我國共和甫經建設承認尙明文一切關係國際事宜迫於事實上之困難該管官吏難保絕無失於應付之處業已飭令警察官廳嗣後凡與外人關涉之件務常格外注意愼重主權此則政府必引爲責任者應請備文答覆參議院查照等因相應咨覆參議院查照可也 
[各部紀事種種]  
　　外交部　安慶焚爛一事已成交涉外國非當注重聞外交部梁總長以此事各執一詞難得眞彖因　特派專員前往安慶實地調查一切惟此案現時仍由安慶外交司與該領事直接交涉並未移至北京云 
　　財政部　政府早有將税務處改隸財政部之説因其中層折殊多至今未見實行現聞財政部昨日提議此事議决三層辦法㈠先將税務督辦裁去以財政總長管領其事㈡次將内部組織略加整頓㈢將三股改設三司人員暫不更動俟税務人才成就後再分别派赴各海關及充三司之甫長科長以期收回税務實權 
　　工商部　工商部近來對於明年該部應辦事宜之預計頗爲忙碌現已將就完備其列出各事項大略如下㈠建設模範礦山於訂礦律劃礦區設礦山監督署之外特設模範礦山一處以資仿效面謀礦務之進步㈡手工場除北京已經設立之手工場廠外另設五處於各大埠專製日用器具等物以增加本國熟貨之産額㈢設紗廠二處（上海漢口兩埠）㈣在張家口及上海設呢廠二處㈤設中英模範製絨廠以爲新立各廠之模範㈥設工商訪問處於各地以資國民熱心工業者之訪問而謀工商業之普及全國㈦設工業試騐所以考騐各廠製貨之優劣㈧設茶葉托辣斯專以提倡茶葉之輸出爲主（此事伍廷芳君所發起工商部所贊成㈨設立生絲羊毛檢查所於天津漢口上海等處 
時評一 
[省制與參議員選舉之關係]  
　　省議會選舉在卽而省制之頒布則遙遙尙未有期 
　　中央集權與地方分權也省長簡任與民選也虚三級制與兩級制也竭全國政客之討論政府派與平民派之激戰聚訟盈庭卒未衷於一是 
　　三問題一日不解决則省制一日不確定卽省議會一日不能正式成立然而參議員選舉之期則已至矣將奈何 
要件 
[國籍法草案（法制審查會修正）第一章固有國籍]  
　　第一條　左列各人屬中華民國國籍　一生時父爲中國人者　二生於父死後其父死時爲中國人者　三生於中國地父無可考或無國籍其母爲中國人者　四生於中國地父母均無可考或均無國籍者 
[第二章國籍之取得]  
　　第二條　外國人有左列各欵情事之一者取得中華民國國籍　一爲中國人妻者　二父爲中國人經其父認知者　三父無可考或未認知母爲中國人經其母認知者　四歸化者 
　　第三條　外國人因認知取得中華民國國籍者須具備左列各欵條件　一依其本國法尙未成年　二非外國人之妻 
　　第四條　外國人或無國籍人經内務總長許可得歸化内務總長非對於具備左列各欵條件者不得爲前項之許可　一　續五年以上在中國有住所者　二依中國法及其本國法爲有能力人者　三品行端正者　四有相當之財産或藝能足以自立者　無國藉人歸化時前項第二欵之條件專依中國法定之 
　　第五條　妻非隨同其夫不得歸化 
　　第六條　左列各欵外國人現於中國有住所者雖不具備第四條第二項第一歀條件亦得歸化　一父成母曾爲中國人者　二妻曾爲中國人者　三生於中國地者　四繼續十年以上在中國有居所者　前項第一欵至第三欵之外國人非繼續三年以上在中國有居所者不得歸化但第三數之外國人其父或母生於中國地者不在此限 
　　第七條　外國人現於中國有住所其父或母爲中國人　雖不具備第四條第二項第一欵　二欵及第四欵條件亦得歸化 
　　第八條　外國人有殊勳於中國者雖不具備第四條第二項各欵條件亦得歸化　内務總長爲前項歸化之許可須經國務會議 
　　第九條　歸化之許可公布之 
　　第十條　歸化人之妻及其未成年之子應隨同取得中華民國國籍但妻或未成年子之本國法有反對之規定者不在此限　前項但書規定不能隨同取得中華民國國籍之歸化人妻雖不具備第四條第二項各欵條件亦得歸化 
　　第十一條　歸化人及隨同取得中華民國國籍之子不得爲左列各欵載員　一大總統副總統　二國務員　三國會及省議會議員　四最高法院長　五平政院長　六審計院長　七全權大使公使　八陸海軍將官　九和省行政長官　前項　限除第一欵外依第八條規定歸化者自取得國籍日起十年以後其他自取得國籍日起二十年以後内務總長得經國務會議解除之 
[第三章國籍之喪失]  
　　第十二條　中國人有左列各欵情事之一者喪失中華民國國籍　一爲外國人妻取得其夫之國籍者　二父爲外國人經其父認知者　三父無可考或未認知母爲外國人經其母認知者　四依自願歸化外國取得外國國籍者　五無中國政府許可爲外國官吏或軍人受中國政府辭職之命令仍不從者　依前項第二欵第三欵喪失國籍者以依中國法未成年及非中國人之妻爲限　依第一項第四欵喪失國籍者以依中國法有能力并經内務總長許可者爲限 
　　第十三條　依前條第一項第四欵喪失國籍者須經内務總長認爲無左列各欵情事者　一届服兵役年齡未免除服兵役義務尙禾服兵役者　二現服兵役者　三現任中國文武官職或各議會議員者 
　　第十四條　中國人雖有第十二條第一項各欵情形之一并無前條各欵情事若有左列各欵情事之一者仍不喪失國籍　一爲刑事嫌欵人或被告人　二受刑之宣告執行未終結者　三爲民事被告人者　四受强制執行處分未終結者　五受破産之宣告未復權者　六有滞納之租税或受滞納租税處分未終結者 
　　第十五條　喪失國籍人之妻及未成年子若隨同取得外國國籍時喪失中華民國國籍 
　　第十六條　中國人喪失國籍者喪失非中國人不能享有之權利　喪失國籍人在喪失國籍削已享有前項權利者若喪失國籍後三個月以内不讓與中國人時歸屬於國庫 
[第四章國籍之回復]  
　　第十七條　中國人因婚姻喪失國籍者婚姻關係消滅後經内務總長許可得回復中華民國國籍　前項規定於依　十四條規定喪失國籍之妻凖用之 
　　第十八條　依第十二條第一項第四欵規定喪失國籍者旣於中國有住所并具備第四條第二項第三欵第四欵條件時經内務總長許可得回復中華民國國籍但歸化人用隨同取得國籍之子不在此限　前項規定於依第十四條規定喪失國籍之子具備第四條第二項第二欵者準用之 
　　第十九條　第十條規定於第十六條第十七條情形準用之 
　　第二十條　回復國籍人自回復國籍日起五年以内不得爲第十一條第一項各欵職員前項制限内務總長得經國務會議解除之 
[第五章附則]  
　　第二十一條　本法施行規則以命令定之 
　　第二十二條　本法自公布日施行 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[程都督蒞蘇]  
　　十一月五號爲蘇城光復之一期屢經各團體電請都督蒞蘇故程都督於前數日趕將南京裁軍發餉各事宜籌辦妥洽特於三號乘專車來蘇憲兵司令張昌熙君親率憲兵在車站照料軍政司盧司長亦率頒衞隊赴車站迎迓巡警及各商團均在車站兩旁列隊保護午刻都督蒞至與盧司長等略談數語即換乘馬車至閒門少憇再行進城當時車站至閒門一带瞻仰都督丰采者不下數萬人亦可見程公與蘇人士感情之深厚矣 
[蘇屬水利聨合會紀事]  
　　蘇省十五縣代表前此曾假吳縣議事會會場（舊王宫内）開蘇屬水利聨合會當將大網决定茲特摘錄如左 
　　㈠决定名稱全體决定用蘇屬水利聨合會㈡统籌全局凡在蘇屬内如湘婁白茆三處尾閶必須開漉深通外卽沿太湖各口爲吐納機關及河蕩港浦遇有芠藘泥沙有碍水道者均須隨宜剷挖以資宜洩㈢籌劃開辦測量開溶各費俟請欵代表報告後再議㈣徵集各縣意見俟各縣議會徵集全縣意見書到聨合會再行審查會議㈤開審查會酌定審查員額公推熟悉東南水利人員俟測量　説及各縣意見書送到後即行交付審查㈥議決執行聨合會公决之議案交行政官廳執行 
　　以上六大綱表决通過一面公舉上海莫錫綸常熟邵玉銓吳縣葉昭敦太倉朱增元無錫俞家振五代表謁都督籌商並由到會代表列各公呈請欵又舉金天嗣葉昭敦爲常川駐會辦事員云 
[吳縣參事會成立]  
　　吳縣參事會於本月二號（陰曆九月廿四日）在民政長署開成立會參事員十三人全數均到由會長宗民政長主席先將參事會議事細則遂條討論表決通過繼乃宜讀民政長提交議會議案各題其最重要者㈠女普濟堂性質辨明歸市師縣案㈡男普濟堂辨明歸市歸縣案㈢安節局辨明歸市歸縣案㈣育嬰廣仁堂性質辨明歸市歸縣案㈤辛亥年九月二十　　至十二月底止本縣公費及行政費决算案㈥各善堂公欵公産辨别省有縣有市鄕有性質案㈦豐僩義倉性質辨明歸市歸縣案㈧東西山歸併吳縣置設當任委員員額任期規則案㈨修明城垣公費應於何項支出自應規定範圍以便編入預算案㈩牙税内留支二成附加税應否撥入縣行政作爲本欵征收費用案此外尙有議案多件不及通告案題按照細則應將各案先行　股審查當經互推各股審查參事員分列如下　法律股　沈長慰　汪炳台　馬乃斌　丁鵬　馬　　　吳本齊　王宗保　宋光鎔　朱同　葉德澍　學務股　柳宗棠　陸錫　　朱家元　孔憲高　並定於四號（即九月廿六日）下午二時開會審責因卽搖鈴散會時已鐘鳴六下矣 
[南京决議開放米市百萬石]  
　　自日本購米事起他國亦援例要求程都督恐輪出過多妨傳　食特召集蘇滬無錫鎭江各處商董會議各　董以在利所在頗多主張開放主義因特議定辦法如下㈠蘇省每年原應解北京　米六十萬石浙江每年亦照便　蘇鳴米四十萬石轉解　連今年　米　經决定停解則　蘇省今歲應有餘米百萬石即將此百萬石認定日才購二十五萬石外餘槪由他國及各省購辦㈡此項米輪出時所收每元一石之特别捐以一半歸公一半爲地方修水利㈢除以上二項辦法外仍得按與日本議定條約規定南京米價漲至六元上海漲至八元之時卽行禁止出口以上三項辦法惟特别捐一欵商民尙嫌過重要求程都督核減聞程督有減輕一半之意姑拭目以觀其後 
[南京政務會議槪要]  
　　南京都督府於本月一號開第三次政務會議蘇寜各司均出席與議茲將當日議决事件探錄如下 
　　㈠徵收地税暫行章程案　議决　此件决辦但條文尙須修改� 
㈠公債票銷數甚滞應否派員賚票分投勸募案　議决　酌　地方情形如富厚者派員按照前定額數資票赴勸瘠苦者先行函告請其酌復再行核辦 
　　㈠規畫民國二年全省警費案　議決　二年經費應以一百五十萬元列算 
　　㈠酌提米捐撥充水利案　議决　撥五成爲水利經費 
　　㈠財政亟須統一並現今困難四端案　議決　各項文稿蘇寜會同核辦以爲統一入手指定專員將光復後軍事行政費共支若干各項税欵共收若干預備着手核算並將蘇省困難情形及支持現狀依次詳述列册付印布告全國 
[電請緩裁瓜洲江防營]  
　　让防營朱營長所統軍隊駐紮瓜洲頗資得力該市議董兩會議長及國民黨分部聞程都督有裁撤該營消息昨特聨各電懇請予緩裁略謂大江南北正在遣散各軍之時瓜口水陸交通一有匪警隠患不堪設想分駐江防步隊一營若經裁撤必致盜賊　起　害生靈想鈞府亦必不　出此也萬不得已俟三月後再請酌奪以順與情而慰民心 
[鎭人挽留張翼雲]  
　　丹徒民政長張翼雲君近奉程都督指令調任無錫遣缺委于君定一接任于君現已奉到都督委任狀蒞鎭城鄕各公民聞訊特於本月二號午後假大街鎭舞台開會籌擬挽留張縣長方法到會者一千三百六十五人二時開會公推李參謀竟成主席經李君反覆演説張君種種善政並云張君今日去留關係丹徒前途非淺請衆各抒意見研究對付方法次有人謂此次張君之調任因楊某殷某個人私見電致都督詆毁張君今日當召楊殷到會陳述理由衆贊成喬君蘭階謂一而請張君曹緩交卸一面公舉代表赴寗面懇挽留當時推定喬君　階胡君健春李君敬之曹君介之柳君祝三閲君　臣仲君介眉等爲代表並請李參謀馬貢芳趙馭六一同赴寜輔助代表之不逮　有人謂今日往召楊殷必然不來宜將二人列入代表名中邀其一同赴寜如其不允向其索　電稿衆　成次有人謂應垻電都督當即擬定電槁如下寜都督鈞鑒現爲丹徒民政長事昨已面懇張鵬曹緩交卸茲已開城鄕聨合大會並舉代表九人到寜而陳一切情形先此電聞次要求楊殷二人赴寜議畢散會吳朱二君散會後卽往晤楊殷二人詎楊殷不允赴寗吳朱退出　即將電中二人姓名除去卽晚拍發矣 
[長江水巡總稽查綱要]  
　　長江水巡總稽查黃漢湘自到任後即以總司令部改爲總稽查部編制草案呈請大總統核行並將草案大綱咨請程都督通令江防各營及各民政長查照茲將其編制大綱錄下㈠長江水巡總稽查部内部於總稽查下設參事一員並設總務承政秘書司法四處外設題間官二員差遣四員㈡總務處分統計庶務兩科承政處分警事調查兩科秘　處分機要文牘兩科司法處分豫審偵探兩科各科設科長一員一二三等科員三員錄事二人其部内所需薪餉每月連活支計算共需洋五千元程都督因該編制未經大總統批令故尙未通今飭照 
[皖省地方公産之爭執]  
　　柏都督爭府署　皖都督前擬將安慶府署改作第一地方審判廳惟該署現爲六邑聨合會佔用故特電詢司法部云皖省裁缺安慶府署現爲六邑聨合會管　　將此署改爲第一地方廳該會不肯搬讓究竟應歸國有或歸公有請示遵行當經司法部電復裁缺衙署應歸國有改作第一地方廳化無用爲有用事舉費省六邑聨合會諒表同表祈妥商辦理可也 
　　祁警廳爭佛寺　懹寜城自治公所設於縣城隍願廟間壁之普濟寺内内已有年所現因警廳將府縣城隍偶像銷毁該公所遂用正式公文詳陳公所房屋前後計共四重呈請劃清界限以免糾葛詎祁警廳答覆限令卽日遷讓究不知城自治公所果能聽從否 
[贛督病委俞應麓暫代]  
　　江西李都督於十月二十九號通函各行政機關云逕啓者本都督蒞任以來夙夜憂瘁期與邦人士共臻治理奈近舊疾復發精神不支建設萬端深盧叢脞茲定於十一月一號起所有府内文件暫委本府高等顧問官軍務司正長俞君應麓代拆代行本都督藉得稍事休養遇有重要問題仍當隨時力疾協籌主持一俟病狀就痊仍當力任艱鉅冀與諸君子伺濟時　　　布外專此通告卽希查照順頌幸福云現聞　都督定於三號遷入孺子亭本府顧問官陳澤需家休息以期早日痊可 
[順德被匪焚刧之詳情]  
　　前月念八號晚（卽陰曆九月十九日）爲去年廣東光復紀念日順德大良地方正在裝黠魚燈四處游行之際匪黨見有機可乘遂集黨數百人分爲三路一路由古樓堡各鄕一路由逢簡一路由一地蜂擁而至及抵石湖涌外是處有一砲　有兵二十名看守并有巡船一號竟爲匪黨襲用口號將砲台並巡船佔踞奪去槍枝數十桿然後分入各街縱刦時康字營警衛軍聞報一面禁出魚燈游行一面將碧鑑街人閘各處街閘頂先關閉派兵嚴守　黨來意以碧鑑街八閘等處爲富商大户所在遂奮力向該街政擊閘門已被攻破一大穴幸警衛軍極力堵禦卒不得入匪當乃在海傍街十二畝等街輪門肆刦是處敷十家店舖靡有子遺下至時辰鐘衣服什物亦梱載而去去時預防　勇追擊並在某什貨店放火攔截營勇來路附近店舖被焚十餘間遂强奪某小輪驾駛而去是晚由七點鍾起至三更後兵匪苦戰甚爲劇烈計康字　勇被轟斃七人匪黨死傷亦以數十計云 
[浙洋又報盜案]  
　　浙洋海盜猖獗迭紀前報茲聞都督府又據上海南商會電開閩商允升木行商船金濟川號前此放洋過大木山洋面突被攔刦並將商夥董青葚據去竟敢投函勒贖洋三千五百元迄迅電王統領從速追捕以重人命等情業經朱都督嚴檄照辦同時續據台防電統領電呈所部第三營管带李治先在海門隣近捕獲洋匪巨酋林元龍一名查該匪黨羽千人專在洋面據掠行旅現已解交浙洋統領歸案澈究矣 
[湖北新交涉案彙紀]  
　　日人無理要求　省垣長街益興棧庽有日本人手島盛吉因阮囊羞澀憑空向棧主强索存放銀物經棧主以理婉卻手島氏遂致函黎副總統請代追索黎公接閲此函置之不理棧主亦不允和息該日人昨復函致副總統略云前函奉達計已旬日尙未發給賠欵此豈堂堂新民國之待外人乎盛吉東歸在卽請剋日賠給銀二千二百元黎公因前函不請求飭棧主賠欵今竞明向政府索償此種無賴之徒不能任其居住宇下特飭外交司函逹漢口日領事以該日人無理取鬧謬妄已極請查明係何職業速卽押解出境勿任逗遛免釀交涉 
　　德商攘奪利權　漢口商人阮文衷君向在河南郾城縣等處設立元豐芝麻分廠曾於前清宣統二年自行發明創造簸芝麻機器呈請前農工商商部立案准予專利五年近復呈經中央工商部准照舊案繼續辦理並咨河南都督飭屬出示保護嚴禁仿造在案不料近有漢口德商嘉利洋行西人亦在郾城購地建廠擬仿造此項機器冀奪利權經阮君呈請郾城縣知事出示禁止嘉利抗不遵示仍將機器料運往該地加工趕造縣差往阻反被痛毆現阮君因縣知事無力阻止嘉利爰呈訴漢口總商會外交司辦理該外交司長已允照會漢口德領事轉飭嘉利停造并將該廠停辦以符約章而保利權如德領置之不問則該司定咨請河南交涉局或勸業轉飭郾城縣以嚴厲手叚對付切勿因循畏葸未悉能辦到否也 
[永春莊知事被控]  
　　永春州知事莊其人因袒庇委員孫鳳藻違章抽捐激成罷市繼而妄拿無辜商民逃散終則大張刑具逼勒誣服以致永春市面蕭條合州悚恐業由紳商學各界全體電請大總統轉電都督將該知事革職該委員擬罪乃莊知事淫威愈甚致合州紳商復電告都督請予革職茲將和電列左 
　　北京大總統叅議院國務院鑒敝州知事莊其人串通商捐委員孫鳳藻例外苛索同惡共濟藉公肥私激成商變合州罷市復妄拿無辜之王河鄭撈等入以抵抗罪名衆情憤敵經由敝州紳商各界電請大總統飭閩督查辦未捝電示近該州長復請大兵欲以異戾手叚逹其營私目的商民惶恐呼籲無聞伏思中央政體旣重統一地方縻爛斷無痛癢不關懇電交孫督並岑鎭撫使撤任查　以蘇民困地方幸甚永春學會留省代表陳崇禮陳省三鄭國器等呼籲 
　　閩都督鑒商　一案前仰泉州府查明覆奪後飭民政司派員確查一切商寃情形應蒙洞鑒何莊州長省中回永仍以勦辨爲調州署科房逼貼館條大書警備隊公所議勇隊公所風傳省兵不日到永一面大張刑具去月廿八夜將在押王河鄭撈提入私堂迫以斬决鎗斃危詞勒令誣服堂板亂敲不由外訴嗚呼前此驚魂未定今又以繼之兇殘拿者益加酷勒逃者奚敢歸來市井生塵悽悽萬狀不知州長承何命令何淫威疊疉乃爾哭乞迅速設法撫綏維持善後以重民命而慰驚黎永春商民全體叩 
　　閩都督鑒永春罷市一月有餘其故在商民離散一月有餘其原在知事亂拿夫前此請兵派勇哄斬嚇勦旣然失之東隅今日安集逃亡和平慰撫猶可取之桑愉奈何王河鄭撈拿者益加酷勒流離顚沛逃者不使歸來凋弊之餘繼以決裂嗚呼永民何辜罹此慘酷亟懇迅速電州禁止拿掠一面分示安商照常開市俾免失業之悲重慶再生之德永春紳商叩 
地方通信 
[揚州]  
　　議會成立　揚州市議事會日前舉定甲乙兩級議員會誌本報茲已於十月廿五日在民政署選舉正副議長由汪民政長監督用記名單記法挨次投票議員到者三十六人先選出鄭斗南得十五票爲正議長次選出董玉書得十七票爲副議長卽日成立由民政長頒給國記定於舊城圖書館爲會址云 
　　議建生祠　揚紳卞敬臺因徐軍統賓山光復揚城從容坐鎭保全揚郡治安厥功甚偉擬代建設生祠豎立肖像以酬其德其生祠卽以前都富二公祠改造聞汪民政長亦贊同其議唯擬另擇基地俾便保存都富舊迹云 
[福建]  
　　辯護陳林　閩同盟會中人以林斯琛陳景松此次被拘未釋及林師尙兄弟等與議員羅織黨獄等事大爲不平聞已派人赴滬譡大律師到閩辯明如岑撫使允即省釋則已否則即赴中央控告并將林陳被拘情形譯登各國報间以徵世界公論 
　　　　蘭江　蘭熾昌江道淼二君於前清光緒間先後卒業福建陸軍武備學堂於研究功課外尤以革命爲已任嘗慨然對同人曰欲實行革命非於此時增進軍事學識不可彼時同人等韙其言無不怦然興起客秋閩中起義蘭君以三十八標執事官調撥軍隊傳逹命令奔馳於于山司令部問經兩書夜不少息勒勞備至卒以身殉江君則以四十標一營排長率領將弁學生隊劇戰於津門樓觀巷一帶是處適當敵衝江君乃於槍林彈雨之中賈其勇敢之氣胃險而前左頸竟爲流彈中傷洞穿氣管然猶神色自若忘却創痛旋由衛生隊勸令舁回醫院診治奈蝕傷過重即於是夜告終其同人等以光復後軍務倥惚未經開曾追悼茲由林之夏蕭奇斌沈珂等擇於陰歷九月十八日即陽曆十月二十七號在宫巷關帝廟設祭追悼以表哀忱 
[湖南]  
　　湘水無靈　湘陰東鄕汩羅江爲楚三閭大夫屈靈均抱石沈淵之處鄕人士特於此處建祠崇祀祠産歲租不下八百餘石除春秋伏臘蒸嘗例祭外開支無多該處董事藉端把持於崇祠祀典竟任其蕪廢茺凉昨該縣汩羅鎭五鄕代表羅某等特將詳情具呈都督請歸入烈士祠俾古先賢烈不至興受餒之悲即奉都督批示云公産之積原以爲公益也歲時之祀原以崇名賢也今不惟無公益之實反以飽私人之囊旦憑倚城社狼狽爲奸致使鄕里受周處之害庭堅有不祀之嗟興言及此　　痛恨况屈子爲騷人之祖楚國之英忠精良金石志氣作河山永宜崇祀不替豈容僉壬凟犯所請併入烈士祠之舉卽當派員調查從嚴　理 
[時評二（萍）]  
　　蘇州光復倐已一年今日此際開盛會表紀念吾不知與會各團體卽景生情其樂何如雖然去年之蘇州義旗高揭鎭揚繼下會師進攻南京底定其所以投袂疾起而起義恐後者原以促進共和之大局非僅僅爲一方謀樂利也 
　　繼自今而民國之大局果統一否民生之幸福果增進否吾知三吳人士際此盛會當必有感懹往事泣下霑襟者矣 
　　記者曰一國之治安必自一地之治安始而况今日之民國固四萬萬人同負責任者也尙願吾蘇人士各謀公安共求進步勿徒以熙熙攘攘畢乃事耳 
本埠新聞 
[北市之新氣象]  
　　北四川路自被外人侵越設立捕房後雖由駐滬交涉使電禀外交部與駐京英使迭次交涉未經解决近始由警局分劃界線先自佈置所有馬路兩旁基地均已由華洋各業主建造房屋取名崇福里麥拿里現在均已竣工中外雜居頗爲繁盛至該路迤西則由西區警局竪立木牌標明士慶路吟桂路馬醫生路各路已遍設路燈並於路口選派資格稍深之巡警站崗該處新捕房亦派中西巡捕在邊界駐查四區區員鄧君並以外人賃居華界自應一體保護且恐無知居民遇有事故越界至租界捕房報告昨特發出通告書如左 
　　照得區境士慶路吟桂路馬醫生路麥拿里一帶地方建造房屋甚多租賃居民中外人口繁盛地屬轄境本局卽負保護之責用特於該處地方設立巡警分駐所選派當差素著動愼之長士分叚分班站巡管理一切事務該長士等應各恪守規則聽受指揮而於維持安甯制止危害之道負完全責任不得稍有貽悮該中外來往居住人等自於政務公衆危害交通通信秩序風俗身體及衛生財産等事各守章程不致自失人民平等自由之幸福如感違背定卽拘究若有事故及本屬是警等徇私舞弊不法情事爾等可來局禀報毌庸含容並越界具告租界捕房致喪我主權而滋交涉除函逹各屬東外爲此通告仰居民來往人等一體遵照 
 
 
 

Page 7

 
 
[民政長照會馬橋鄕議長文]  
　　爲爭管强恕學堂事奉江蘇都督程民字二千二百三十三號指令上涨馬橋鄕議事會議長周宗瑜呈爲閲馬兩區爭管學堂公産請重申謂令迅飭執行由奉令查此案前據該縣閔行鄕議長朱承期等呈稱學校公欵關亽本鄕欋利請飭照章支配等情前來當以此家前據該縣　橋鄕議事會議長周宗瑜函訽分配學欵等情又據上海民　憑長呈報上海閔馬兩邑爭管學堂公産應如何辦理請示前來當　詳晰指令該民政長轉行知贖在案兹撑呈稱各節應由該民政長仍遵前令辦理並即知照原呈抄發等因奉此查此案業交　會公議應俟　决再行知照茲奉前因除呈明外相應照會貴議長煩即查縣施行 
[培養小學敎員之通令]  
　　上海吳民政長昨奉江蘇都督通令云民政司案呈本届省敎育行政會議議决各縣養成小學敎員方法案由省行致機關委託省立各師範學校校長擬訂師範請習所章程分爲甲乙兩種甲種二年畢業乙種一年畢業呈　都督核定通令各縣酌量地方情形於民國二年度認辦一種或兼辦二種等因當經委託省立各師範學校校長公同擬訂甲乙兩種師範講習所章程茲據　送前來察核所擬章程均屬　洽　　施行等語合行通令該縣民政長迅即查照此項章程酌　地方情形認定於朋年　　甲種師範講習所或乙種師範　習所其能兩種並辦者亦所准行均限於年内先行呈報備案其　設有師範講習所者應即比照此次所頒章程辦理呈明備案以歸一律事關培養小學敎員將來敎育良窳全視乎此務宜愼選明於敎育兼有經驗之人爲所長認眞辦理是爲至要此令 
[附甲乙兩種師範講習所規程]  
　　甲種師範講習所規程　第一條甲種師範講習所爲養成初等小學校敎員之所　第三條甲種師範講習所之修業年限爲二年　第三條甲種師範　習所之舉科目爲修身敎育國文習字歷史地理算術理科　　手工音樂　操　第四條甲孫師範講習所之學科程度及每週敎授時數如左表但遇必要時得就各學科　酌增滅之以不出合計總時數之範圍爲限（表略）　第五條志願入學於申郁師範講習所者須身體健全品行端方年在十六歲以上二十五歲以下條業高等小學校之課程或與有同等之學方者　第六條合於前條之資格者須由市鄕公所保送　第七條生徒有學業不進或身體虚弱或性質不良而認爲不適於敎職者得命其退學　第八條甲種師範講習所之課程修業者給予畢業証書　第九條生徒學費膳費槪由縣經費或市鄕經費支給之　第十條本規程未盡事宜依敎育部所公布之師範敎育令辦理　附則甲種師範講習所必設附屬小學校 
　　乙種師範講習所規程　第一條乙種師範講習所爲養成單級編制之初等小學校敎員而設　第二條乙種師範講習所修業年限爲一年　第三條乙種師範講習所之學科目爲修身敎育國文算術理科國書手工音樂體操但遇不得已時手工音樂得暫缺　第四條乙種師範講習所之學科程度及每遇敎授時數如左表但遇必要時得就各學科斟酌增減之以不出合計總時數之範圍爲限（表略）第五條志願入學於乙種師範講習所者須身體健全品行端方年在十八歲以上曾任小學校敎員感私塾塾師者　第六條合於前條資格而有入學志願者須由市鄕公所保送　第七條生徒有學業不進或身體虚弱或性質不良而認爲不適於敎職者得命其退學　第八條乙種師範講習所之課程修業者給予畢奚証書　第九條生徒學費膳費　由縣經費城市鄕經費支給之　第十條本規程未盡事宜依敎育部所公布之師範敎育令辦　　附則乙種師範講習所必設阿屬單級小學絞 
[製造局新總理接事續記]  
　　製造局新總理陳洛書君定期接事已誌昨報昨晨十時陳君到君接事舊總理李平書君即將各項案卷員匠名册及關防等件分别點交該局各員匠旋卽擫班入見茲將陳君在京時與陸軍部叚總長商定整頓局事之要領探錄如下 
　　㈠規書財政　李總理任内舊欠均由中央政府承認用製造局名義訂　常期欵項以後所霜學堂經費各廠開支均於一月内核實規畫列表報部由部接濟一而由叚總長電請程都督就近協助 
　　㈡改良製造　陸軍部因蒙事告急飭將炸彈無烟火　兩項加意預備陳召擬仿德國新法製造快砲其　彈仍向彼國　用 
　　㈢統一器械　前清各製造局所造鎗砲子彈此局與彼局不能通　現上海廠與湖北廠仍未統一擬由陳君先定規種式樣送部核轉湖北一律遵製以免後此適用之弊　 
　　㈣　選員司　段總長以製造局辦事員司非精於工藝　不可切　陳君勿以個人情函函妨局務 
[警務長對於内部衝突之憂慮] 　　 
　　前日下午二時閘北商警兩界齊集操塲開光復紀念會一切布置已載昨報茲將總所長蔣君演説詞摘錄於下　今日爲閘北光復週年紀念日凡吾商人同聲慶祝惟現在時局雖定而内部忽起衝突上寳區城問題發生相持不決此係地方自治行政上問題與警務一方面並無關係但鄙人亦上海一分子坐視閘北紛爭心有不忍故甚望此問題早日解决彼此努力振興市政庶吾同胞不致貽外人笑惟鄙人力薄能鮮不克解此紛爭顧念手創及維持此閘北者皆漢欽英士平書洽卿四君之力四君德高望重一言重於九鼎倘能俯賜排解必能使風潮立時平息想四先生必不忍坐視閘北人長此紛爭不已也 
[嘉獎議和調停人]  
　　英商李德立君昨接國務院電云大總統令去歲在滬議和英人李德立居間調停頗多贊助著給予三等嘉禾章此令囑轉逹云謹賀唐紹儀 
[浙省送還盜贜]  
　　英商亞細亞輪船前在台州洋面被盜刧去煤油九千箱業已由浙江都督令飭統領王爕陽將原贜如數緝獲昨由永寗兵輪運到滬交英領事署騐收矣 
[救護華僑之呼籲]  
　　實業　俠圓社會黨致大總統參護院國務院電云爪哇望因埠華僑突被亞納美亞人槍斃五人荷官彈壓有私　視華僑致泗水井里没兩埠又被殺二十一人僑胞愛國不遺餘力速電荷官秉公辦理並派軍艦前往保護要求賠償母遺民國羞實業圑王文典俠團沙淦社會黨陳國光電 
[通俗宣購社紀事]  
　　通俗宣講社總社於三日午前十時在南市貧民半日學校開第二十三期宣講會來賓二百餘人由俞元爵袁頌豐顧旭侯單貽孫諸君相繼演説旋由貧民學生自治會奏樂散會卽於是晚聨合各支社及不吸捲煙會貧民學生自治會公餘學社各國體舉行提燈會沿途唱歌甚爲熱閙 
[尙賢堂演講衛生紀要]  
　　前日星期法界寳昌路尙賢堂請朱筱韻君演講衛生之道男女來賓聽講者頗衆先由李佳白君報告宗旨旋由朱君登檯演説分天時地理人事三大網剖晣精微並言衛生之道在人自修有假外求云 
[關於律師資格之解釋]  
　　江蘇高等檢察廳知會上海律師團云奉司法部令　查師律暫行章程第四條第三欵内載在國立公立大學或專門學校修法律之學三年以上得有畢業文憑者爲不經考試得充律師資格之一所謂修汪律之學者係指學科言非從校名上區别例如法政學校或别科畢業人員除政治科外果其所學係法律專門而科目完全者均在此歡規定範　以内誠恐外間不控或以此欵規定係專　於法律學堂致滋疑　爲此明白解釋通令京外各該高等檢察聽遇有法政學校及其他大學或專門學校三年以上畢業人員呈請給發律師體書者均應查驗所呈文憑是否　係修法律之學詳細核明方得縣章呈由本部核解等因奉此特此通知 
[紅十字會温處擬務紀]  
　　温處沉災爲數百年來未有之浩刦中國紅十字會副會長沈仲禮怒然憫之特發救投腎　電請前　北救疫熟手黃子靜醫士承乏奈爲步兵第三　冷司長所堅留特舉陸軍第一軍軍醫司長柏楝臣醫士爲隊長陳士芬醫士副之看護配樂念餘人文掩埋隊一隊專理沙掩水冲及暴　之尸骸查振隊隨带棉衣二千數百套白米數百坦洋銀數千元爲醫　兼施之需復商唐錦晉君敦請振務專家十餘人擔任義務名曰中國紅十字會協滽青田義振局带舊棉衣一萬餘套小包麫粉二萬袋定今日趁普滽船赴温拯救 
[大閙大澄樓]  
　　天津人朱光坪又號福卿（卽時常串戲之蓬萊居士）與旅春番菜舘用人鄭　生（即鄭金賣）前日因調穿馬褂起衅各邀友人至新閘白克路大澄樓茶館内評環一言不合各持長橙互　茶碗粉碎人聲鼎沸事爲新閘捕房捕頭得悉立卽派探毛伊文協同華印各捕前往將爲首之朱鄭兩人並帮殿之程根海程長根張葉順傳炳南李傅生沈惠卿徐福增鍎友雲及在場之美捕房四百八十四號落差華捕蕭振海一并拘入捕房飭將受傷之兩程與張等送往醫院醫治餘人准各存洋保出咋經公堂傳訊鄭延德雷司律師上堂代表譯稱朱糾黨持刀將鄭之友人程根海等戳傷應請訊究訊之朱亦延費信惇律師辯稱兩造互毆彼此各有受傷請爲明察並由探捕禀明當時兩造互鬥確無刀械旋由茶館主張仁堂與値堂人戚阿寳上堂禀明被兩造擊毁紥碗等物請追損失王襄讞與英翰副領事判朱與傅炳南各罰洋十五元張傳生與沈徐　蕭四人各罰五元一併充公無洋各改押七天餘人斥退至該茶館請追損失着赴捕房另行控告 
[提燈會之盛况]  
　　前日上海各團體補行地方紀念典禮一切布置已詳昨報茲將是夜提燈會大略情形錄下　救火聨合會及城内外救火社共有二十七起均在皮带車上紮成五色燈彩臺閣先至聨合會會同各團體出發前導有商團馬隊十餘騎並軍樂體育部雜以鑼鼓數班清客串一班臺閣則扮成去年光復滬城火燒道署及三國志中之古城相會與印捕拘拿吸捲烟人以及各種戲戲此外則有虎豹獅象及其他飛禽走獸各燈彩又公民提燈會所製各種牌燈有戲謼法官等種種花樣均足令人發笑又有中城利濟社之凉傘燈八盞地方自治協贊會地方公民會進行會及貞元學堂先春學堂二等公立各學堂學生亦均執燈閲行自出會所後遊行南市各馬路進大東門繞至民政署入内穿堂復出向南迤邀回至該會所前始分道而散 
[光復上海之紀念]  
　　二區各長警多數爲預防隊舊人去年光復時或赴南市攻製造局或留閘北防守地方故此次聞紀念會異常踴躍先期　資布置紮成菊花牌樓一座中嵌攻打製造局及光復巡警總局等彩守衛巡警臂𦆑白布光復白旗飄飄空際情景逼眞閘北總商團内亦紮成松栢紀念亭一座列光復紀念碑紀載陳都督光復上海之功績聞事後尙須改築石亭刊勒石碑永留紀念云 
[傳究短交營米]  
　　滬防福字軍食米向在西門外同興米舖購　自上年九月迄今計共購有三千餘石惟該米舖送到之米一經過秤怚短少十餘斤且米袋亦較他家爲厚迭次向補而該舖終以下次補足推延以致該軍兵士噴有煩宫茲爲劉司令長所聞昨特函致吳民政長請傳該米舖主到案從重究罰並請將所罰之欵撥充總方公用 
[覆訊串合騙款案]  
　　百川通禀號控出店許順根塗改收條冒騙洋二千餘元一案嗣經捕房查獲許之同黨潘康林迭經公共公堂訊供不認管押候查在案昨又將許带案質訊據供係潘起意將一百元之票改爲一千元其洋與潘各半分派尙有莊票銀一千五百兩由潘取去存於大馬路浙江與業銀行現已將票吊回票上之字亦係潘所塗改等語訊之潘供家住蘇州曹胡徐巷棉花弄二十四號門俾此事發現時並不在滬惟與許在蘇州妓院内會過一次因其虧空蘇台旅舘房飯金逃往無錫被我得悉知照該棧追回因此抰雜誣擊乞鑒復據許供潘向居香粉弄此事現發之前一日在潘家内商定次暴即串做此事自後潘即與其拼婦遷居新閘長沙路旋往蘇州是實聶襄讞詰潘是否賃居香粉弄潘不承認聶君遂商之英康副領事判仍還押候派採带同許順根至香粉弄查明復訊核辦 
[流氓糾衆打刧]  
　　十八保二十八九圑鄕民杜阿全前日带洋一百餘元到申購辦什物行經長橋地方忽被流氓榻虎林紏合楊阿勞圖根華等各持兇器索洋不遂紐住痛毆所带之洋悉被擢去當時杜孤掌艱嗚不敢與較至昨午自赴地方檢察廳起訴即經陳廳長委檢察官提案預審騐得杜並無重傷諭令先行回去候派警查明再行核辦 
瑣聞 
[城内]  
　　地方審判廳民庭批示○（江運新呈鐘祿卿訴陸湘南担保不理批）狀悉此案前據鍾浩志訴陸湘南担保協盛及大潤祥欵不允賠償業經本廳開庭辯論飭令趙玉亭查帳呈復卽據該原告代理人查明盛亨記户名係屬爾户存欵自不能移抵担保之欵毫無疑義據呈各情殊難憑信仰候飭傳該民到廳聽候質訊再行核奪　（倪德忠訴胡德明案請執行批）狀悉查此案前據該代理人聲請缺席判决業予照准惟前項判詞漏裁缺席字様曾經本廳依照民事訴訟律第四百七十七條決定更正在案現在距送逹决定之日尙未逾十四日窄碍期間未便遽予執行仰即知照　（胡光點訴忱雲亭等案請執行批）查此案前經决定應調查二事一爲房屋數間一爲漢田價值該地已屬南洪縣墳已咨請南滙地方審判廳轉飭該處區董鑑定價值尙未見復應俟復到卽行定期宣詞判决可也 
　　地方檢察廳批示○（陳徐氏訴吳海榮不交伊子再請协追由批）此案本廳預審多次調查多次以所訴毫無証據已於前呈明白批示以該氏一再呈訴不已姑候添喚人証集案訊奪 
　　自投羅網○孫王氏至地方檢察廳訴稱婦人僅有一女近被開設煤炭店之周正烈誘去姦佔迭向理論周竟恃　不服來家威逼以致丈夫被逼身死求請提究陳廳長已允爲查辦詎昨日周正烈忽將此案牽涉之孫阿烏扭至　務所請究穆警務長查悉此案已由孫王氏在廳起訴遂將周孫二人解送檢察廳歸案訊辦 
[南市]  
　　無可派遣○第二檢察廳看守所業已落成曾經該廳長禀明地方檢察廳長請卽派員專司守護茲地方廳長以該所範圍甚小無庸另派專員故已函請警務長知會南區區員撥派得力巡士數名就近看守惟該區員因巡士缺額未補者甚多一時無可派遣昨已照復警務長請爲核議矣 
　　催繳罰欵○警務長穆杼齊君通告各區員云陽曆十月份各該區經辦地方人民違警罰歀共有若干應卽核實呈報將欵呈繳警務所撥充地方公用仍列表榜示區所以昭信實 
　　廳長請假○第二檢察廳長吳運昌君昨因常州家中有事特向地方檢察廳長請假一天遂奉委令第二審判廳推事金緘暫時疱代 
　　客棧違禁○老白渡慶昌小客棧主婦邱殷氏容留庽客吸煙被四百六十六號岡巡查知報告東區區員派令巡員率警往捕　住私吸之王阿弟蔣友壽轉樹南吳慶照同該棧主婦及搜出煙具一併解區移送警務所預番核辦 
　　偵緝賊贜○福字軍偵探李茂林查得本軍門口東首五十三號門牌錢姓家被竊一案係由王阿根所竊昨已將王緝獲並搜出喊物多件當即解奉罰司令長諭令解送地方檢察廳訊辯 
[公共相界]  
　　　僞亂眞○陳伊平朱順卿二人均將飭質小洋在市混用昨由捕房查獲解至公堂經聶襄讞會同英康副領事分别訊明判陳押兩月林押候查明核辦僞質小洋銷毁 
　　行兇受問○成衣匠王阿瑜近在百老匯路九十八號洋房内做工前日工畢出外被管門華捕高鳳崗攔住搜檢王不甘服致起冲突王用剪刀將高捕鼻　戳傷旋被拘入補房解送公堂訊明中西官以王不應行兇着罰洋五元充公 
　　移提逃婦○當州人家順生之妻陸氏私逃來滬匿居北福建路被探查獲解送公堂押候查辦在案茲被其夫得悉控奉常州檢察廳昨派法警持文投廨移提歸案中西官准交來警带去 
　　違禁售烟○虹口墨克登路二百零九號門牌陳朝實家私　燈吃被捕房查悉昨將陳拘解公堂訊明判罰洋三元充公烟具銷燬 
　　偷竊手鎗○魏泰榮竊取閘北光復軍罷格朋之手槍消贓於探夥王桂卿昨被捕房查悉將二人拘解公堂訊供一過判仍一併押候查明於禮拜三訊辦 
　　流氓收押○流氓余桂生在南京路撥取婦人夏老四之銀表由探查獲昨解公堂訊實判余押兩月以儆 
　　被告待訊○陳玉麟控陸張氏抵單不贖又李芝英控宋阿喜不賠損失等案昨由捕房將被告兩人傳至公堂判分别交保過堂候訊 
　　讞員騐屍○某甲被東洋車撞跌身死已兩記本報茲悉死者姓胡名寛義由其叔胡克齋投控捕房昨請中西廨員蒞驗委係跌斃旋由捕心將車夫宋阿金解訊諭令還押着胡收殮候核 
　　婦人跌斃○昨有婦人曹李氏搭九十一號電車至茂海路下車跌彼頭頗由捕車送醫院已經身死當送騐屍所請驗後由其夫曹阿三投案求免自行收殮了事 
　　是何病症○前日下午有洗衣匠虞紀生至嘉興路慶大酒店内方纔坐下忽忠急病倒地身死當報捕房車送驗屍所經公堂中西官驗明卽着屍屬具結收殮 
　　並無傷痕○西牢押犯廣東人胡沛前日患病身死傳到家屬收殮據稱死者身有傷痕因送驗屍所昨經公堂中西官驗明委係病斃仍着屍屬具結收殮 
[法租界]  
　　洋員回差○法工部局總辦　斐理君前因有事與蒲石律師同回法國今已事畢於前日來滬照常供職 
　　秘密查察○捕房麥總巡以四川人劉少伯陳實林等將烟槍内宿奮及紅硯兒茶等物　合藥丸内運銷各處今雖已經破獲由廨重立恐禁者是禁犯者是犯終難盡絕故飭啃差包探等加意訪查有犯必懲 
　　防範匪類○法捕房總巡以西門至小東門之城墻近已拆去設有匪徒在華界肇事更易　入租界因此加派探捕在交界處嚴行防範以保治安 
　　圓賴房租○金全壽前向某公司賃屋居住未久欠租脱逃報由捕房飭緝宋獲近爲收租人在途遇見拘送捕房解廨訊究判限七天還洋茲因届限未交復由捕頭飭探带出覔保　措理處 
[時評三]  
　　自去年光復以來舊時禁令破壞無餘而私買軍火亦遂視爲常事迄於今内地痞棍流氓挾持軍械聚賭演劇官廳幾莫敢過問揆厥由來皆滬上奸商私售軍裝有以致之今工部局童將重申出售軍械之締禁此後私相賣買或可少戢然而快槍手槍則已滿佈於内地士匪之手矣 
[來件]  
　　浙江朱都督謹勸浙省旅居外埠諸父老遄回故里文 
　　瑞不敏忝膺浙督兩月於茲矣兢兢菜業夙夜不敢或怠自慙凛德幸無限越大過以貽我諸父老憂然而不能不惘惘於　者則以諸父老常光復之初紮家遠去託跡他鄕至今猶浮沈萍繫未賦歸來耳夫瑞受諸父老之委託撫治全浙安集懷來實其天　今乃令諸父老蕩浙離居不遠寗處此瑞一人撫綏不力之罪夫復何喜順諸父老詎無間里鄕黨之樂田廬邱嚨之慮今傭然　蹈寄食秒方遇首明湖煙雨海上流頭能無仰天撫缶而嗽故國　雖然諸父老之所以徘徊觀望欲歸不歸者或以四境之内秩序猶紊亂政治未修明蛇虎懷疑萑荷想逞故周道有瞻願之哀　谷無遷　之望語云千金之子坐不垂堂又曰知命者不立於艱墻之下諸父老老成持重不欲以千金之體蹈　墻之危此固明哲者所應兩非過慮也夫使我浙現狀果如是之險而瑞乃爲不情之請欲令諸父老寄身虎吻驚心風鶴是瑞以欺已者欺諸父老也清夜自問心何以安今我浙自鼎革以後慘淡經營將及一載財政則地丁統捐等項次第清厘軍隊則歸併退伍諸端陸續就緒他若布置防營整頓蟼察愼選縣吏賑濟災區皆組著成效衆所共聞雖有小醜跳　妄思俶擾而數月來滌　蕩慽預絕根萌區區伏莽不難廓清自茲以往林無警隔川有恬鱗可預卜也瑞與諸父老休戚相關安危與共設使諸父老離鄕土背親明撫今思昔愀然傷懷瑞何人斯敢安袵席且諸父老皆一鄕祭酒羣望所歸地方自治選舉諸大端皆有賴諸父老之相與維持恝焉不顧授柄桀願者流遈其播弄之術爲諸父老桑梓計亦非策之得也嗟乎諸父老諸飄異地塊然獨處左右惟僕隸所對惟親屬試念及桑麻十畝保無有日卽荒蕪者乎故隴松愀保無有殘於薪采者乎望喬木之依然湖伊人而宛在諸父老其毅然歸棹聨袂偕來瑞當以民生之疾苦郡國之利病制度之因革商榷諮訪於諸父老前諸父老其勿以輕棄材者棄全浙也秋末阻寒爲國珍重高軒在望引領爲勞朱瑞謹白 
來函 
[北京敎育部致國民公會函]  
　　昨准國務院交來大總統發下上海國民公會姚文楝等尊崇孔祀修葺孔廟呈一件到部查祀孔　題關係重大本部前已通電各省電文登載政府公報宣布茲將電文抄送一份即希察閲可也再查現定官制各項祀典均歸内務部職掌故關於祀孔一事須與該部會同妥訂辦法此佈 
[無錫旅滬同鄕函]  
　　無錫竢實學校開辦最早成效亦最著辦理完密苦心經營非特全邑所稱許即全省全國無不耳聞其名乃有孫子遠者倡議於市區停辦其一而於鄕區分設四校其所主張之理山究根據何項法令不暇與辯惟孫某身任縣親學員不專心於學務存私意以敗壞公益鄙人爲錫邑一分子實不忍見乙已毁學之惡漸復現於今素仰貴報主持公輸望登諸報端以質諸全國人士 
[東京留學界致報館俱進會函]  
　　拜啓民意報十月十二日社論載有留日學生之喪心病狂論文讀之無任欽佩惟吾脩有不能已於言者二三漢奸至政府之電曰全體東京各新聞所記亦曰全體而民意報信之怒駡全體變視留日學生無一非朝鮮一進會李完九之徒是視吾儕全體無一非賣國賊也烏乎中華言國賊竟若是之多乎且二三漢奸假全體名義致政府電其政見雖閶巷小民亦知其荒謬而謂留日學生舉冥頑不靈如此乎雖然數千里之間阻僅懸二三漢奸之僞電一紙之日報所記載與事實相悖又何足怪民意報熱誠愛國發此憤激之言音儕極爲欽敬惟是名譽所在不能終默敬將此事發生及留學界之情形爲　貴報記者陳之 
　　十月二號第一高等學校戎君肇　高君銛閲朝日新聞有留學生反　袁總統韱道政策一則不勝駭異徧徇同人無知其事者遂開同窓會於本校舉代表龐君斌陳君中函請各校代表於三號開會於改盛館商議辦法公決條件如下　一議聨合京外各校請駐日代表電政府聲明廿九號電非外人謀我卽僉壬所爲實非留學界之同意　一致函上海報界請登報聲明　一與東京各報交涉要求更正 
　　十九日又開會於神田之得年會照决議條件赴使館請外交代表致電政府得其許可當時據黃君建文吳君善之報告九月廿九號之會於牛込東五軒町之清風亭者爲湖北同鄕一爲獨立紀念一爲追悼湖北陣亡將十並未涉及政事云云夫同時同地必無兩會並開之理然則致政府之電非二三漢奸受外八之嗾使必外人狡焉以謀我也尙祈報界儲公聲明而更正之幸　第一高等高等師範高等工業高等商業志成學校全體公啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章　　 
[辮子神託夢呈大總統文] [  了青]  
　　爲選政歧誤橫被摧折托夢據實申辨事竊小神自有清開國以來即蒙天帝委任斯職竭力組織絲毫罔懈者三百年於茲矣聿自民國肇興下令剪辮雖大總統臨時約法並無强制執行之條而小神知氣數已終不敢存千鈞一髮之心稍事反對我猶賴南北頑固鄕民視髮辮如至寳小神血食得暫安一綫之延乃不意此次參議院提議有辮者不得有選舉權及被選舉權申報自由談復附會其説條分縷晰嚴訂章程捧閲之餘不勝髮指竊思選舉權之不得不愼重者爲被選舉權也然其必要之點從根本上解决則不在髮辮而在運動設其人有運動心又有運動力則雖無意識之酒嚢飯袋無公德心之賣菜傭挑脚漢旣有選舉權卽可爲議員議長以埀尾胡裝作同胞代表固不雅觀小神歸化有心又何敢自外生成阻撓大計卽令其隨孫悟空過火陷山使遍身毫毛盡付一炬亦不爲苛設其人旣無運動心又無運動力則雖聖賢如堯舜禺湯英雄如華盛頓拿破倫輩亦不過無人顧問空握此權似乎髮辮之有無尙無關選政之得失若必嚴加洗伐過事吹求恐轉生五族歧視之心失民主自由之旨我確有不得不特别規定者則宜向運動神嚴行取締責令迅飭所屬一體遵照嗣後凡有髮辮之選民不得再令有運動權及被運動權違者入披毛獄監禁年限如其髮數庶於寛大之中人庽限制之意則髮政前途不剪自少矣所有選政歧誤橫被摧折托夢據實申辨緣由理合呈請大總統鑒核照准施行辮子神毛延壽謹呈㈡ 
海外奇談 
[多妻敎] [  頌斌𧫤]  
　　巴黎ＬＥＣＴＵＲＥＳ　ＰＯＵＲ　ＴＯＮＳ雜誌　美洲有一種摩門敎者居於所耳來克地方總敎名李利陽其敎與耶穌無異惟一夫可娶數妻一媂不得事二夫輕女重男矣西俗適相反起於一千八百十六年因不容於東土敎皇乃率其徒三百人覔地開聖於美州迄今生齒繁盛已逹十八萬人公建一大禮拜堂容萬五千人費一千兆圓敎勢頗盛美擬繁止之未果行也 
[新島] [  懺廬]  
　　近墨西哥地方新發現一種蜂燕類之鳥色極美頭部之毛能開張如花朶時有蜜蜂誤認爲花欲吸蜜飛集其上輙爲鳥所捕獲以充食餌㈢ 
[人魚] [  懺廬]  
　　日本上野之敎育水族館派員四出蒐集魚族近接南海方面之遺派員報告謂在冲繩縣八重山島近海捕獲一種人魚實從來所未見者㈢ 
尊聞閣詞選 
[洞仙歌艶情三首] [  蝶仙]  
　　絡蘇簾隙襯纖纖眉月悄地芳心細於髮聽珊鈎觸響驚喜相參可憐煞剗地一雙羅襪　倚懹疑半晌欶極嬌軀柔若嬌花竟無骨誰伴阿鎖眼一幅駌衾道已是做成三窟拚露怯風驚此間來恁一刻千金莫嫌倉猝 
　　蠾牆西畔眄文牎窈窕　内紅燈上來早料今宵無分憑仗東風悄地裹將我夢兒吹到　蕭　魂已斷睡眼矇矓初見卿卿枕邊笑輕薄是鸚哥簾底驚寒輕輕把小名低呌這心事如潮怎生休趁翠被餘馨當伊重抱 
　　中門掩了借湘簾影裹悄步尋　碧桃底料相逢驀地小極心情説不定是惱是驚是喜　畫屏剛獨倚彈指聲輕畢竟聰明解人意一幅綉帘開欲笑還禁描不出兩人心計任小婢刁酸隔房聽也分與些兒獨眠滋味 
自由談話會 
　　暴俄步日本之後慶師呑韓之故智以施於蒙我不能不歎其黠蒙人竟爲所惑脱離母國宣告獨立我不能不憐其愚 
　　俄人乃持强權背公理承認其獨立且託詞保護之矣我不能不恨其暴 
　　幸也天佑我華俄亂内起自順不暇未邊及蒙我政府正可藉此時機以武力解决此困難問題然而未聞有所措施我不能不惜其坐失時機 
　　嗚呼肉食者未能遠謀徒使我曹小民曉曉於自由談話會我不能不笑我枉費心思[  廋菊]  
　　外人屢次虐我僑民未聞政府派兵保護可恨 
　　暴俄暗助蒙古唆使獨立可惡 
　　此　協商彼國協約謀我土地可惡 
　　願各紡廠速將土貨改良銷行各處挽回利權 
　　願自由談話會在各處設立分會使我國民人人有言論自由之權[  袁琴鶴]  
　　創辦南市電車者口説拘回利權振興市面而鋼鐵等盡用外貨試問我全國同胞能否挽回我國之權利耶[  醉賓]  
　　人中之多　吃洋行飯人口中也司也司多　黑籍中人呵欠多　洋貨幫中滑頭多　吸香烟人下等多　小老娑中輕薄多　風流之人絲頂多　富有之人鄙咅多　戴金絲眼鏡之人無目疾者多　投稿自由談之人閒帳管得多[  仲麟]  
　　吾生平最喜是外國銀行的鈔票無論若何破碎視同拱壁見了中國人所和用的鈔票像煞靠不住有不敢接受的意思人或機我無愛國心敢不拜嘉我説道我非不愛國我是愛羣上海市上所行之錢莊票羣策羣力力顧大局除私相授受濫出莊票外未聞執一紙而終歸烏有者以視裕　裕蘇之鈔票或減折以求售或託人以抵頂無非滿其中飽者已不啻天淵之殊今者中國將有興華實業銀行之設又値共同　成歡迎沈綴雲之時沈君曾任銀行職務使沈君能出全力以輔助中國銀行之發逹則予將拾其零零零碎之鈔票以視同珍　之不暇矣嗚呼沈君尙其好自爲之幸毌再令人笑於後也[  熱盧]  
劇談（五讀）[  玄郎]  
[新十八扯]  
　　（旦扮元老内唱西皮倒板）見條約不由親魂飛魂飛魄散（上唱正板）一腅熱血向上翻　猛然間睜眼來觀看　啊　分明是瓜分小波蘭　着容那土耳其屯軍馬　各國利　要均沾（白）你駐兵三千只怕　亡國禍就在眼前（唱搖板）大好江山難安享　全不管危急與存亡　土國業已屯兵將　　錦繡的皇宫怕你住不長（白）且住各黨依舊議論紛紛土耳其業已带兵進我的京城不免進宫與國皇商議或者上行下效容易結成團體亦未可知（唱）上行下效有影響　我親身運動到宫牆　滿腹牢騷宫門闖（丑扮太監攔介）什歴事（旦唱）我有大事見國皇（丑白）國皇已睡午覺不敢啓奏（旦曰）呀　堂堂一國之主是這樣醉生夢死如何得了你看君唾臣睡文睡武睡官睡民睡男睡女睡昏昏大夢呼之不醒喚之不應鹽非無貴無賤無老無少同歸於盡你只管啓奏我有機密大學軍國重情國皇降罪有我擔當（丑白）國皇有命有事明日早朝再議（旦白）　啊（唱搖板）國皇昏睡龍床　　好似燕雀處危堂全無一點新思想　國民同入夢黃梁　眼見得波闌無指望　我郡有工夫寫本章　怒髮衝冠議院往　且與那多數官民共商量（下） 
　　按波蘭習於宴安上恬下熙國勢如朝露人心如散沙卒爲各國瓜分前車已　來軫方遒揆之吾國情形呈可偕爲龜鑑愼勿以游戲小道目之也 
附劇評 
[劉鴻聲與王又宸之比較]  
　　劉鴻聲初唱黑頭戲名不甚著後改唱鬚生戲始大噪音調圓活婉轉動聽以共天生一孫好喉嚨他令俱不及也王又宸本一票友耳初隸新新舞臺名振一時至人敬之如神堅留不允終即他去所唱各戲音尙宏亮惟　欠渾圓且少變化斷非鴻聲敵手若欲與之齊名亦多見其不知量矣劉藝員唱李陵碑空城計斬黃袍等戲令人百聽不厭雖大名鼎鼎之小呌天亦當退避三舍惜一足有疾於做工竟不甚注意實一大缺黠王藝員所學太少李陵碑等重戲從未見演所唱之戲不遇十齣做工亦並不見長問鴻聲擬不日北上滬上又少一著名鬚生矣至於又宸則見中華大戲院之賣座不盛又以俞振廷回京有期先行托病輟濱見機而去計亦狡矣雖然票友而能如王又宸者亦已不可多得 
小説 
[奇情小説江舟俠女（三續）] [  了青]  
　　夜將半月色東上長江千里一白無際兩女趁生酣醉忽返已舟與鴇竊竊作私語視滿船傭工皆已睡熟卸裝畢復赴生舟密喚諸舟子盡起曰我平日待衆位如何衆皆曰姑娘遇我厚菊曰旣如此請勿聲乃一手出兩七首置几上以一手指生榻曰但從我指揮盡半夜之力我當以三百金爲衆位壽脱一聲喚敗我事則我兩人先剌生并即自剌不愁爾等不吃官司也衆面面相覷菊又以前言促之并曰從我者利逆我者害君等其籌之一舵工出曰他日但勿爲吾輩累則惟姑娘所欲菊乃命衆解纜順流東去戒勿爲彼舟覺風利水急頃刻逹百里外矣 
　　生殘醉方醒已抵京口兩女促生起共易一舟見前之送金人在焉小梅呼之爲兄沿途風順不三日即抵姑蘇則房屋器用已備而杭庽之舊僮又在焉生疑悶益甚菊乃出小梅藏篋歷歷告生曰近半年來所以開罪於君而使君如在夢中者實緣此篋中物妾在舟所積金玉珠寳不下五六萬爲假母所勒不得取乃作此種種狡詭伎倆使彼不疑又慮是物之不可以驟取而無地寄頓也是以爲君另雇一舟幸梅妹與我同志乃令其協力輸運並以避妾爲詞使君之不敢洩蓋度君清品必不肯作挾資偕遁計故并君而暪之至前夕之行乃半愚假母以棧道陳倉之策彼以爲郎君性命行將斷送我兩人手從此埋寃海底葬骨江心俾妾别抱琵琶再獲重價不圖彼心太狠乃翻墮術中焉今妾三日不返重寳又空恐追者行且至矣生曰然則當如何菊曰無憂有江寗縣之案在豈有事隔十餘旬而妾尙留其舟中者乎彼雖控無益也惟小梅同來我心滋歉幸已竊得身契在君可速求舊冰人某公（即前杭州太守）從中設法令梅之兄若弟與訟厚償其身價可也生乃唖然笑曰途中送金人與杭庽舊僮卽爲小梅兄弟我亦今日方知然則此事始未非卿一夕話我將長抱悶葫蔗矣菊亦笑曰雖然非得小梅兄妹一從暗裹追隨一自明處覊絆則與君发飛之後或不免於失散即君在舟中僦居百餘日微小梅之力恐亦不能忍耐早已一怒去矣是所以成妾之志者梅也生乃改容謝之後事結果一一如小菊言生遂無志進取夫婦三人以偕隠終老（完）㈡ 
 
 
 

Page 11

 
 
   
 
 

Page 12

 
 
   
 
