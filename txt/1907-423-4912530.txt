# 1907 - 423 - 4912530

 

Page 1

 
 
   
 
 

Page 2

 
 
[上諭]  
　　十一月初九日奉旨成都副都統著英瑞調補蘇嚕岱著調補正白旗漢軍副都統欽此 
 [P宫門抄 
　　十一月初九日召見軍機澤公紹英陳邦瑞 
論說 
[論地方自治（蒓）]  
　　一界說 
　　何謂地方。劃定地域。以爲行政之分界。古謂之鄕黨鄰里。今謂之坊廂都圖。皆地方也 
　　何謂自治。凡民必有所受。乃有所供。所受者敎養。所供者賦役。此而不紊乃謂之治。古之比長閭胥族師。黨正皆有敎養之職。後世以賦役而置鄕黨。夫豈以敎養爲可廢。亦日其責巳寄之良有司耳。夫有賦役而無敎養。烏能言治。自來以敎養責之有司。非不欲治之也。特不予以自治耳 
良有司果能獨任地方之敎養乎。夫能獨任敎養。何以不能獨任賦。役督促期會必分任於地方。而後能理。正德利用厚生之大業。一切奪地方各自爲謀之能力。責有司之一身。有司有賢聖之資。則賦役之外。有萬一之敎養。若猶是恒入而巳也。則利其有賦役而安其無敎養。數千年之所謂吏治。所以不過爾爾也 
　　何謂地方自治地方乃國家所區畫之地方。地方無主權。故無不奉命於國家之治法。則所謂目治。乃謹守其界限之意。謂爲治不得越所劃地方之外。此以地方之疆域爲界限者也。又不得越所以治地方之範圍之外此以地方之責任爲界限者也。或者疑地方自治之權重。則國家統治之權輕。此不辨界限之過。其病蓋中於不學 
　　不分任於地方。雖有管商。不可以下賦役。爲國者旣知之矣。主其不任地方。雖有周孔不可以設敎養。顧不能比例得之乎。有司即予聖。何至謂敎養之責。吾一身能畢之。然則敢欵議自治者。必其敢言國民爲宜供賦役不宜受敎養者也。夫待國民者果如是。是眞牛馬吾國民矣 
　　今者有司雖未即奉行。而諄諄以地方自治。責望吾民。業巳見之明語。其仁如天。其智如神。吾民不自研習。甘爲待治之牛馬。不勉爲以自治輔官治之國民。豈非辜恩誤國之尤者乎 
　　二自治與官治之關係 
國與國並立世界之上。凡所以相競於各國之間者。責在國家而不在地方。故國家分部設官。以行其官治。除民政一部之外。無從以自治參之。地方者。民政之所在也。向者以户部管民政。而其實則注重於度支。今分度支與民政爲二部。吾國家始有　民之眞意。亦始有知民自有政之特識往時以度支盡民事。奈何不以賦怨盡地方乎。吾國民今尙不講自治之政試回念國家攺官制之意。放棄自治。使地方敎養不備。正其放棄官治使民政名實不符其罪蓋巳大矣（未完） 
専電 
 
 
 

Page 3

 
 
[電一（北京）]  
　　王文韶奏英欵如無法拒絶應部借部還與商辦鐵路無涉與江浙兩省無涉 
[電二（北京）]  
　　盛宣懷面奉慈諭江浙民心固結借欵一事總須變通盛奏外部巳訂約又多一痕跡慈諭與袁世凱酌議必能量爲變通 
[電三（北京）]  
　　皇太后懿旨令各省速購田畝安置旗丁准照貽榖所奏辦理 
[電四（北京）]  
　　廷寄岑春煊迅速來京面詢要事 
[電五（北京）]  
　　初九日慶醇兩　未入值 
路欵要聞 
[西報紀政府磋商情形]  
　　字林報北京函云中政府鑒于江浙人民拒欵之加劇與夫紹興之亂事慶王袁世凱特邀鹿傳霖世續醇親王及商部郵部兩尙書於上月二十八日在軍機處會議諸大臣以蘇杭甬約章係盛宫保原議遂决意召其來京會同汪大爕與銀公司總理濮來德磋商以期將合同消廢同時並電飭駐英公使李經芳轉告英政府謂外部雖欲承受債欵藉息兩國之爭而今實有萬分爲難情形不便承允云云又聞汪大爕曾與濮來德議代江浙人民賠償一百萬兩以取消此合同此項賠欵即由蘇杭甬公司逐年盈餘項下拔還政府而蘇州杭州兩鐵路公司須存銀一千萬兩于度支部銀行以爲確有的欵能自建路之保証嗣江督復外務部電謂銀公司如允將全綫利權　還則人民願照政府此議辦理云云現在此事須俟盛宫保到京　可定局也按江督歷次電報均極贊成拒欵今西報所登復外務部電外間初無所聞不知何據云然特譯之以告留心路事者 
[湖州國民拒欵會上浙撫電]  
　　杭州撫憲鈞鑒今日國民開拒欵會提議上年浮收漕銀據楊太尊報告解省實數十三萬餘兩全體决議撥入路股公懇就近送交浙路公司未解省之欵乞飭楊守嚴催收有成數即交湖屬總招股處除前由紳商學界禀呈外特再電禀恩准即日飭行並請電復湖屬全體國民沈毓麟李塏等公叩支 
[又致浙省拒欵總會電]  
　　杭州福聖菴巷拒欵總會鑒湖分會昨日續開大會先集欵六十餘萬典錢縐各業續認股簽名控外部約六百餘人湖分會微 
[旅蘇浙人開會紀事]  
　　旅蘇浙人武君仲英等發起拒欵會於初八日下午一時假祥符寺巷雲錦公所開會到者約五六百人先由發起人表明提議事件十則甲辦事處（經濟部會部）乙職員（經濟幹事勸股）丙勸股（官幕商軍學女各界）丁會期（常會特别）戊聯絡（各省公司京師同鄕）巳交通（親往談話函電遠近）庚推廣（外府州縣鄕鎭）辛持外（上開通官界下愼防暴動）壬捐欵（消耗費）癸函告（有差有缺有館）旋經武君及金君吟谷胡君介生陸君雨菴等相繼演說一時起而認股者甚爲踴躍共得一千一百十五股又章月娟女士認二百股旋各認定職務經濟部由倪詠表龐鼐君二君擔任書記金吟谷劉介玉程雲章萬爕臣雜務黄駕雄勸股周子炎許建三周亮才并議定以元妙觀前倪源源珠寳店爲通訊處當塲捐輸組織會事經費計得洋一百餘元遂散會 
[南潯絲商致浙路公司電]  
　　杭浙路公司湯劉總理鑒借磅鋒起四民震駭潯鎭絲業由梅邱沈吳諸紳發起初三日開會决議本業認定零股四千股憑公所担任同業散友亦在勸股集數續報南潯絲業公所董事支 
[陜西紳民致浙江拒欵會電]  
　　杭州拒欵會公鑒蘇杭甬路貴會力拒外欵感甚請堅持勿懈陜西紳民全體公電魚 
[寗垣拒欵會第三次大會]  
　　寗垣拒欵會自前月兩次開會後即派人親赴蘇浙鐵路公司磋商收股辦法現又得馬湘伯先生來書苦口　心因於初四日假浙江會能開第三次大會先發知單布告秩序（一）代表馬湘伯先生來書意旨（二）演說路權失陷之害與保回路權之利益（三）勸股辦法（四）收股辦法（五）宣布本會應行之責任與連合敎育總會商務總會之意見是日午後二時開會到者約二百人當由主席王君報告理由次崇君質堂趙君正平牛君霹生相繼演說（牛君於前認五十股外并再担任招集二百股）又次王君宣布勸股收股辦法并宣告幕界勞玉初沈冕士兩先生代集一萬股巳於初一日籌欵一　 
 
 

Page 4

 
 
萬元由裕寗官銀號滙交上海路公司末由發起人張君怡然　諸君所認之股總以速交爲妙且近有騐欵之說更不可不早繳請諸君赶速先交第一期若矣全交者尤善此次計認一千七百一十股五時閉會 
[金山會路股紀事]  
　　初四日朱涇鎭商會開路欵大會先由李伯雄報告開會理由次吳君吉士顧君重堪演說路事李君伯雄復稱述此次路事風潮未定認股諸君或多欵慮現黄君公續吳君鹿門願以家産擔保凡此次股欵由黄吳二君經理萬一拒欵無效仍有黄吳二君將本利交還蔣瀾江大令亦親自勸導首認一百股又担任勸集九百股當塲簽認共五千餘股願在勸招者更絡繹不絶公推吳君鹿門爲總幹事約於次日午後再開談話會籌商辦法云 
[浙路公司接各處認股函]  
　　淮安李石靑君函述家本寒素僅有薄田二百餘畝現擬掃數變賣認購正股三十七股計洋三千七百元以盡國民一分子之義務惟此事煩重非旦夕所能就緒定於十年或五年之内全數清繳不必按定每年繳股辦法云云○東京留學生梁震岷劉鶴年二君函報外債足以亡國言之可爲痛心集股拒欵無急於此現集得湖北黄紫荆一百股本漢三五十股熙棟六十股四川馮齡昌馮緒昌各一百股湖北劉有餘二百股四川梁震岷陳鏡記各二百股俟股欵收齊明春由三馬路延康里信記土行代交梁君又謂前接家父來諭云巳照公司廣募路股俟募股底册寄到即行報告○黄巖集股會當場認定一萬股計五萬元○新市沈春江君函報仙潭學堂校員學生校役及來賓共八十二人集六百八十六股餘姚張益齋君朱雨帆君翁季良君寄到拒欵會諸君函致公司催發收據云現己舉定升大全元原亨彚餘四錢莊經收路股巳集之欵計十萬餘元續集不在内云○湖州王樹枬顧企韓凌祖壽楊兆　四君函報本月初三開會集股到者千餘人總招股處暫設湖郡商會舉定李松畇沈鏡宣沈譜琴三君爲幹事長並擬定勸股幹事員十六人湖屬細絲作二萬五千包每包提五元共計六十二萬五千元當揚簽認計一萬五千股鈕梓伯君擔任衣業每千提五文五年合計得二十萬酒業每斤加二文五年合計得十萬典錢縐業及其餘各業尚未提議地方公積金歸認路股提議未决三十二年漕糧浮征解省之欵（己解十三萬未解四五萬）歸入路股當由到會全體署名禀撫云○浙女拒欵會函初三嘉　舉夏賡和夫人代表集三百餘股初六硤石舉蔣百鍔太夫人代表集七百餘股○杭州沈補愚一百股 
緊耍新聞 
[中日訂定採運贛米合同南昌]  
　　日本在贛省採購米石一案現經九江關道文觀察會同憲委孫黎兩觀察與三井洋行議定辦法訂立合同即於上月二十二日簽字兹將原訂合同照錄於下 
　　一奉准在九江一口辦米十萬石議由官督商辦所有應完内地各釐稅及出口關稅一律完清再由九江關派員查驗無訛塡給護照出口一切均遵護照所載辦理（此條應完内地各釐稅由華商照完其九江新關之稅應田三井行照章報關完納） 
　　一三井運米出口因護照指明由吳淞放洋自應派専船前來九江裝運以便運至吳淞口時由江海關派員查驗如夾帶等弊即予放行該商即將護照繳江海關收存移還潯關彚案呈繳 
　　一三井行派人在九江一口辦米只能與九江道台諭辦日本糶米之華商直接不得向其餘商人零星購售每石以一百四十斤爲準每斤按照漕砝十六兩每石售價若干由三井派來之人與九江道台諭辦華商照市價隨時酌購其餘洋商槪不得零星收購以符原案（此條所載照市價酌購係照九江市價隨時酌購） 
　　一奉准在九江一口辦米十萬石係陸續辦運如至華歷明年四月底尚未辦齊或停運或將未曾辦足石數補齊屇時由三井行報明九江道台另議期限補足如准辦之十萬石能早日辦齊隨時停購設在限因九江米價騰貴有妨民食無論巳未辦齊三井卽行停購以免窒碍 
　　一派來専船如遇湖口水勢十分乾涸實在不能上駛應將出口之米在九江新關照章完稅再用原船駛赴湖口裝運由關派負查驗放行此條應俟届時察看情形禀該督撫憲核示用昭愼重 
　　九江關道文炳南洋委員補用道孫廷林黎經誥漢口三井洋行副經理高木陸郎押 
[浦信銅官山問題]  
　　旅滬皖學界致同鄕京官電北京大學堂轉皖同鄕京官鑒皖人自聞銅官浦信易蘇浙外欵之警全體震懼現旣舉定蒯吳二總理鄕望允孚乞速電催視事以定人心桑梓幸甚寓滬學界胡耀華等叩　 
　　旅滬安徽路礦公會傳單（前略）前次開會集議因銅官礦産浦信路權外部行將斷送本會迫於事機先行電致各處設法挽救兹定於 
 
 

Page 5

 
 
本月十一日午後一時假斜橋怡園開特别大會選舉本會職員並籌商斷續應辦各事宜前電請蒯禮卿先生業巳來滬與會凡我同鄕務祈届時早臨無任盻禱（下略） 
　　　撫致皖路公司電頃得孫中堂勘電舉蒯道辦路是否専辦浦信抑南北並舉在京股東甚注意速覆等語請即電告以憑轉逹盻切喣艶印 
　　皖路公司復電艶電敬悉查蒯道係省城開會所舉是否専辦浦信抑南北並舉當時並未布告無從據覆前蕪開會議員票舉程軍門爲總理合並陳明皖路公司叩東 
[蘇浙合勦梟匪彚誌]  
　　勦梟運隊之出發松江前營余道生游戎於初七日傍晚調到閔行留防陸隊暨鹽捕水軍當夜謁見松府戚太守華亭張大令籌商一是即於初八晨啟行共帶正副巡防二三隊計一百五十名鹽捕中營淞南營偵探隊衛隊鎗船九十號往太湖澱山湖楓涇朱家角等處極力搜查痛勦 
　　松江提台之佈置松江提督劉軍門偵知匪首俞孟亭夏小辮子一股二百餘人夏竹林江北阿四一股百餘人在江浙交界各湖蕩汊港往來據勒搶刧爰飭部下雇備關快船八十餘艘遴撥陸勇數百名分載各船又派鹽捕營鎗船三十餘號分起往勦並囑員弁扮作商民多購眼線設法跴緝一面嚴飭水陸各防營圑練合力防衛另雇漁船脚蹬船分頭偵察 
　　梟匪投誠之消息近日梟魁俞孟亭在浙省德清秀水海鹽平湖等處連劫典當商鋪所得金銀各物甚多慾壑既飽擬向飛划統領徐轉臣鎭軍處投誠徐許以能將夏小辮子獻出不獨准降且可委以管帶差使又夏竹林生長漕涇原有妻孥房産亦願洗心革面將江北阿四施東生縛獻自向淞南營孔游戎處投誠云 
　　平湖縣禀浙撫電杭州撫憲鈞鑒支電敬悉盜贓巳獲武生盧子秋等卽詳辦仍遵飭嚴拿匪情詳艶電刻匪帮己竄往金山未散蘇營巳到分路會勦平湖縣張懷信叩微 
　　平湖紳商上浙撫電杭州撫憲鈞鑒平湖一帶梟匪横行成羣結隊形同流寇十日内白晝連刦市鎭多處當鋪行號受累尤巨嘉防營勦辦不敵匪勢愈猖裹脅日衆人心惶急環叩迅賜飭派重兵星馳勦辦否則必釀大禍地方不堪設想紳商朱丙壽徐用福等公叩宗 
　　旅滬嘉興同鄕禀馮撫電杭州撫憲鈞鑒嘉屬梟蛋充斥春夏以來迭出白晝搶劫戕弁擄人巨案陳統領深居不出匪勢愈張若再養癰必爲廣西之續鄕情惶迫萬乞速籌辦法以保民命旅滬嘉府紳商沈衛張元濟許應萃錢鳳祥陸積仁陶葆霖等同叩支（遠） 
[江督准釋徐錫麟髮妻南京]  
　　紹府貴福詳請開釋徐錫麟髮妻經浙撫咨請江督查核各節曾記前報現端午帥咨覆浙撫文云接准貴部院咨開據紹興府知府貴福禀稱奉飭捕拿徐錫麟之父職　徐鳳鳴到案研訊等因准此查逆匪徐錫麟之妻王氏妻日本改名振漢與浙省正法之秋瑾爲友係徐匪胞弟徐偉親供由安徽撫部院電知敝處會同據情叙人電奏在案原應嚴密緝拿歸案訊辦兹准貴部院咨據紹興府知府貴福禀據胡紳道南等以該氏秉質柔和素不識字中饋之外不知他事於光緒三十一年間因病隨夫赴日本就醫並未留學亦無改名徐振漢之事且與秋瑾素無往來諒因徐偉深恨其兄遷怒於嫂所致該紳等誼闢親族願爲擔保籲請轉禀昭雪免累又經飭縣復加確切訪查採諸輿論核與該紳等所禀尚相脗合等情轉咨前來自是可信查皖案初起電奏之第二日卽奉軍機處電傳散脅擒渠之諭旨仰見朝廷務從寛大不事株連所有訊無實據及并未知情人等自應槪予省釋以免拖累該氏旣未叅與其夫之逆謀亦未附和秋瑾之邪說揆之罪人不拏之訓當在刑疑有赦之條自應免其查緝以副朝廷明愼用刑脅從罔治之至意除咨明安徽撫部院查明外相應咨復爲此合咨貴部院請煩查照（主） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[浙江嘉善學界徐秉剛徐益三程勁程傑上都察院代奏融化滿漢條陳（續）]  
　　一日裁汰冗員也查滿員自將軍而下都統左右司以及協領佐領等官有官本二地而率所屬官員曁所轄旂民併居一城者如浙省乍浦旗營自髮迄後官民一體與杭旗併居夫兩營旣居一處則都統左右司以及協佐領等官均可斟酌裁去其一或杭營歸乍營兼轄或乍營師杭營兼轄甄别其材可留者留之應裁者裁之總之小僅杭營與乍營可兼併即其他苟可歸併者均可權其可否而一律爲之其裁汰人員或令候補或給七八年俸資令其别圖營生如此則冗員少而縻費可省也一日罷世俸也查滿員襲爵自公以逮騎都武都諸尉以下統計每年世俸爲數甚鉅而國用如此支絀諸捐猶難抵需若將此項罷停以移國用未始非節省縻費有勝於經營補苴之術或謂世官世俸加恩有功也安可以罷之罷之將何以勸有功不知正當國步艱難之日邊釁頻仍交際日形棘手輸財助國固亦分所當然且詔裁旂民口糧夫旂民祇藉口糧以爲生裁之則恐致暴動故與其裁口糧不若罷世俸以二者相較其得失利害顯然可見如此則於國計有裨而旂民仍安也一日添練新兵也我國承平日久旂兵均坐耗餉糈不加訓練養成驕卒一旦有事責其折衝禦侮豈可得哉今宜速飭各將軍都統嚴加訓練或與漢軍合操或自獨操總期步馬陳嫻熟鎗砲無虚發人人有軍民資格個個能敵愾同仇而後一旦有事方能爲國捐　効死疆場其中有老弱不堪訓練者一律裁去其缺額招漢民充補餉糈一律照給其裁汰旗民亦酌給七八年餉糈令其别作營生若各將軍都統暨旂民該管上司奉行不力一律嚴加議處如此則不但化無用爲有用而滿兵與漢兵之界限亦可銷除於不覺也一日滿漢實行通婚也查我朝定鼎以後不閱月而卽有滿漢通婚之詔其規模實爲宏袁惜當時督率不力徒具虚文御溝不流紅葉而此制卒未嘗一行後又反懸爲厲禁自是二百年來此疆彼界至今未能蹈破今則我皇太后皇上勵精圖治規畫宏遠又有懿旨詔互相通婚聖謨洋洋實爲良善然而戍見巳深積習難返在上雖有美意而在下視爲虚文故詔書屢下而未見實行然通婚一日不實行即成見一日不除故朝廷欲除滿漢成見非實行通婚不可一日滿漢婦女須一律同裝暨同習藝也竊思滿漢之溝久畫而不能泯滅者由不通婚姻故詔令通婚而不能實行者由滿漢婦女不同裝暨不同習藝故不同裝則其服不相合其制不相同其俗不相習雖彼此不存界限之心而其服其制其習巳判然不合矣不同習藝則不若漢之婦女均能習女紅工蠶桑而能自食其力之爲美也今宜諭令滿漢婦女一律同裝先銷衣服之界限並諭令一律入女學後咸研習蠶桑女紅以備婦女之資格如此則通婚可以實行而滿漢之界限不期銷而自銷矣管見如此用敢不揣冐昧敬獻芻蕘伏乞總憲大人賜核代奏以備乾採施行 
[對於鐵路借欵事件質問政府書蔣智由]  
　　一國之中不獨國權而己有社會與個人之固有權國權之强大無論至於若何而社會與個人之固有權仍各自存立於其間無因之而撲滅者例若個人於一家之中欲借　與否或借某之金與不借某之金此屬個人固有權之可得而自由者政府固不能勒令其必借金且必借某之金者也今鐵中公司之事亦然不過一爲個人權而一爲社會一圑體之權耳屬於此等之社會權即社會所以組織共同機關必要之作用而社會所以能發逹進步之因由也使此權而可撲滅之則社會己無存立共同 
 
 

Page 11

 
 
機關之要柢國家對於此等之社會權僅能執行國家生活之權利（如收稅等）及干涉其與國法相抵觸或行政認爲有害及統一必要之事項而於其適法内之固有權不能一步立入而侵犯之或且因有自他侵犯其權利者而國家代爲之保護蓋侵犯社會與個人之固有權與盜賊無異國家而侵犯社會個人之固有權則國家即盜賊也今若以國權欲入私人之室而奪其一物夫人而知其不可蓋私人之固有權爲中國所己知數千年所以能成立國家得固恃人人知有此理性故而關於社會圑體之權事屬開始今後將日益加多而以政府之冐昧摧折其萌芽則今後社會各種圑體無發生存立之望與國家自殺無異無論外交上有若何之難題必不能以個人權與社會權供政府犧牲之用今假若外交欲以人民償債務將遂恃國權而賣我等人爲奴乎政府之無理無學無法至此巳極不能不詰問執政諸人濫用其國權之大罪今世界己無無理可以存立之物若政府對於兹質問不能舉其詞則巳成爲不合理之行爲自失隳其政府之尊嚴與信用執政諸人更當失政引咎無顔立於我國人之上 
　　按人民有質問春政府之權政府當與解答此權於議會成立之後即屬諸議會今中國巳爲立憲之預備故此舉悉按理法而行若政府以屈於理由之故不能解答而置諸不答則前此所發之命令巳成爲一不合理之事不能强人民以必從而今從亦當愼重無再發不合理之命令矣 
分類新聞政界 
[詳准免提練餉經費南京]  
　　江督端午帥批江藩司詳復各屬免提練餉等欵禀云查閱議復各節綜核甚屬精詳持論亦極公允應如詳將各州縣之原提忙漕練餉及江浦清河安東儀徴碭山睢寗海州沐陽八州縣之漕米續提經費特准免予提解以恤官艱至劵票一項各處情形不同務須切飭各州縣因地制宜妥籌辦理總以提取書吏中飽爲宗旨倘其中别有窒碍並准據實禀辦一面由司撰就告示飭發曉諭此外如敢多收分文許由花户指名控究俾可預杜流弊此項劵票捐並加收之契捐應俱名爲抵補忙漕練餉捐疑抵補漕米續提經費捐欵庶使將來日久不致昧厥本來惟原提之忙漕練餉漕米經費等項乃係奏明提解而各州縣於交卸之時尚復任意虧短延久不清兹經分别免提體恤不爲不至第恐不肖州縣仍復拖延不解與其叅追於交卸之後曷若考核與在任之時並由該司嚴定清解章程詳候通飭遵辦（商） 
[札查蘇寗兩屬州縣之優劣南京]  
　　江督端午帥札司道及各府各直隷州文畧謂天下治亂繫於民生民生安危繫於州縣近來人心不靖伏莾繁滋邪說波行倡言無忌各州縣責任愈重事務愈繁非特緝捕巡防學堂警察諸新政在在均關緊要卽催科聽訟清理監獄約朿吏胥一切應辦之事措置苟有未善往往致釀亂階蘇省各廳州縣多至六十餘處離省或六七百里或二三百里不等考察賢否誠恐未能周密兹據揚州府嵩守禀稱親赴各屬考查學堂巡警鹽獄等事開摺呈核辦理甚爲切實具見該守盡心民事不憚享勤深堪嘉許因思嵩守到未久尚能如此其餘各府直隷州辦事　實者亦不乏人即如上年江北水災經徐州府田守親赴各屬查勘災情厥後辦賑較有把握亦可謂明效昭著且查各俯直隷州本應將所屬州縣各按半年出具密考無如相沿旣久不免視爲具文現在欽奉諭旨詞意極爲嚴切斷非尋常敷衍所能塞責應即通飭各府親詣所屬州縣將其操4守政事及一切應辦事宜詳細考察至江寗蘇州兩着府事務較繁直隷州有地方應辦之事不能親往並許選派妥員密往查考其直隷州直隷廳等處責成各該管道委員查考總期是非優劣一秉至公如有貪劣實蹟立卽密禀揭叅不准徇隠（商） 
交涉 
[俄國財政家來滬]  
　　字林報初八日東京電云俄國前財政大臣斯波甫氏巳由日本乘輪啟行來滬 
[海參威暴動消息]  
　　初八日東京電云海參威附近又有革命黨人暴動之事官軍與黨人衝突互有死傷哈爾濱地方聞亦有騷動之象云譯字林報 
[馬鞍山民敎衝突武昌]  
　　卾省江夏縣屬馬鞍山地方民敎因買梨起釁互相衝突該處保甲委員特電知楊葆初大令轉禀大憲聞巳派四司把總白祿升率兵馳往彈壓矣（文） 
軍界 
[禀清派兵駐紥要隘寗波]  
　　嵊縣土匪聚衆滋事經官兵會剿旋各逃散寗屬奉化與嵊縣毗連該邑王令深恐匪徒竄入會同奉化汛朱有光訊弁嚴加防堵因該邑兵力單薄日昨由王令禀請甬府夏太守孫桐轉請浙提吕道生軍門撥派營兵二三棚調駐奉化與嵊縣交界要害之區駐紥以資捍禦（皮） 
[詳請派兵剿匪安慶]  
　　安省巡防營務處具詳皖撫略謂據霍山縣徐令禀稱麻邑東八區地方莠民甚多且有紅刀會匪名目匪首鄭大鵬李世英潛謀不軋請速撥勇三十名前赴駐防以資鎭攝當由省城緝捕營酌撥防勇二棚赴該處駐紥俟冬防事竣即行撤回營（上） 
[常備軍添練一協福州]  
　　閩省常備軍章程向以兩協爲一鎭所有前練之一協業巳成軍因經費難籌不能續募現擬將緑營或裁或併以便添練一協合成一鎭云（大） 
[議准暫停製備軍械福州]  
　　閩藩尚會辰方伯近將進出欵項通年核算約計不敷八九十萬日前與各司道在財政局商議擬暫停操練新軍及新製軍械當即詳請閩督察核聞松帥以新軍一項必不可廢惟新製軍械似可暫停以省庫欵云（公） 
 
 

Page 12

 
 
學務 
[提欵捐助學堂長沙]  
　　湘紳黄澤生鎭軍近因廣益學堂英文専科及周氏女塾所定規則均極完善特於西路某礦廠内提銀一千零八十兩一半捐入英文専科一半捐入周氏女墊以資臂助云（敏） 
[准予奏獎捐欵興學之紳士南京]  
　　署江寗提學司陳子勵學使近將調查鍾英中學堂辦理完善情形詳請江督撥欵補助並懇將捐欵之蔣紳准予奏獎當奉端午帥批示云該堂開辦三年蔣紳長洛獨力捐助經費至一萬五千元之多洵屬熱心興學辦理亦卓有成績深堪嘉尚自應照章奏獎以昭激勸惟該紳是何官職應給何項獎叙仍由該司查明議擬詳候核辦至該堂所授外國文法太少所用物理化學課本太深應如何斟酌攺良之處卽責成該司妥爲釐定務使恰合中學課程經費不敷自應量爲補助應由記司會同財政局酌定數目設法籌撥但旣有官欵津貼自當攺名爲官助民立學堂將來畢業考騐程度與官立中學相等應准一律給獎升學現在征收學費亦應按照官立中學堂辦理以歸畫一除札行財政局外仰卽遵昭（吕） 
[秕飭停辦處州體育會及警察學堂杭州]  
　　前處州府肅太守具禀浙撫郡城體育會及私立警察學堂己遵飭勒令停上等情奉批云體育會業經前部院札司通飭禁止自應遵辦至警察學堂具有陸軍部性質不准民間私設前准民收部咨行巳通飭遵照在案張登朝等請設警察學堂無論有無招搖歛錢情事應即革令停止以杜流弊惟警察爲地方要政亟須官爲設立以資保衛希提學使會同警察局轉飭遵照（白） 
[請獎紳士捐助學堂經費杭州]  
　　紹興府試院攺建府中學堂經八縣勸學所總董會議勸募紳富分别認捐先巳認定約三萬餘元而上虞陳紳渭諸暨孫紳誦洛特别各捐助不五千元現由孫太守通詳省台謂該紳等急公好義例得請獎况事在興學育才可否優加獎叙以示鼓勵而昭激勸云云（黄） 
實業 
[湘省路線會勘事竣湖南]  
　　湘省鐵路前由總公司協理席沅生觀察在鄂延聘英工程師羅士君來湘查勘並奉省憲札委邢大令驤隨同會勘現由湘省至易家灣經湘潭洙州上接萍潭一帶鐵路路線業經分段勘竣故該委巳於昨日回省銷差矣（敏） 
[洋麵亦准免稅鎭江]  
　　美商增裕公司麵粉運往鎭江等處須完關稅及落地釐捐兹鎭關道劉觀察准上海關道咨稱該公司所出之麵粉現禀由該國　使函商外務部允准照阜豐成案一律免完稅厘以恤商情而免岐異等因爰飭知所屬各關卡查照辦理（金） 
[撥欵購辦勸工廠物料廣東]  
　　廣州府以勸丄重在習藝而習藝非有物料不能使之趨事赴功查南番勸工廠人數多至三百六十餘名若不以工作範其身心分其思慮羣居坐食酗酒賭博恐不免滋生事端擬在别欵撥給洋銀一千兩發交南番兩縣轉發該廠委員具領以資購辦物料將來出貨之後陸續發售仍可歸還以免停待云（黄） 
[勒繳籮行積欠路捐安慶]  
　　蕪湖南市籮頭行楊經榮等所認路礦捐自去年至今積欠甚鉅現皖路公司巳照會蕪湖米釐局責成該行自本年八月起遵照撫院前諭每包照繳五分母再藉口抗阻以維公益而重路政云（周） 
雜記 
[鄂督派員辦理武漢日報湖北]  
　　鄂督趙次帥近持派委朱太守益叙舒大令禮鑑會同漢口商務局總辦孫詢蒭觀察招集商股銀三萬兩創辦漢口農工商日報又委張觀察預王太守仁俟就省垣官報局内附刋武昌日報洗除官報積習爲輿論之代表機關並以從前官報局撰述各員分别撤换此後所出官報槪附于武昌日報分送現兩報正在組織一切云（昔） 
[鄂督庚壬學堂之演說湖北]  
　　鄂督庚壬學堂學生與監學大起衝突一事迭誌前報兹聞初一日趙次帥親至該講堂傳見學生監學等詢及近日該堂有事否監學忙答以無甚麽事次帥默然旋顧諸學生日王肇基你們巳將他安葬了也算講了同學氣誼只是那具禀的尙在訐控未休這個學堂本是張宫保創造的我們不過襄成而巳我到湖北巳閱過十五堂了總之讀書人要曉得時局的艱難把自巳精神振作一番要講求切巳的事至於飲食衣服都是外來之物只可將就一些總要耐得勞苦這就算是心戰了演說甚長大都以内重外輕自苦自治爲宗旨又謂我們敎書二十餘年這個學生資格甚是難齊也有好的也有不服我管朿無可如何的我未處過學堂今你們這學堂内敎員都是考進來的想必是學問很好的嗎說畢徑往他堂而去（白） 
[公禀驅出城内妓寮蘇州]  
　　蘇垣閶胥門外馬路店鋪三十餘家公禀臬轅畧謂城内下塘倉橋浜一帶各妓寮共計一百二十三户日前曾禀蒙撫憲核准限至九月底一律驅出城外至馬路開設照納捕捐等情分飭示諭遵照乃若輩暗中運動逾限不遷以致城内賊匪有所窩藏鉅竊迭出且各鋪户夥徒人等皆至彼衍遊費時失業於地方商業均有關碍應請札飭吳縣遵照撫憲批示一律驅出城外云云（禾） 
[懲治燈花敎匪重慶]  
　　川省綿竹縣燈花敎匪胡某等誘惑鄕愚意圖不軌九月中旬在南門外開會傳習事爲該縣田令探悉當即帶領差勇一鼓成擒除查獲器械旗幟外并有入會名簿一本業巳禀經上台擇尤懲治矣（德） 
[土膏統稅局歸併湖北]  
　　湖省土膏統稅局總辦翁樹棠觀察擬將省局撤銷歸併常德辦理巳誌前報兹悉該局己於上月二十六日停撤所有一切册籍案件及司事各員均一律遷住常德矣（敏） 
[捐欵創辦淮河自行船安慶]  
　　安省淮河爲商旅必經之路洪澤湖風濤險惡來往客商視爲畏途現有鳳台縣附生陸君炳榮槪捐巨貲擬獨力創辦自行船數艘以便行旅業巳具禀省台准予照辦矣（政） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[時事小說人面獸（四肝若著）]  
　　聿新讓他坐下。說道。病是没有什麽病。只因昨天晚上徐季老請章馨帥。唤我作陪。席上多飲了幾杯酒。回來時酩酊大醉。今朝還覺得有些頭重。你今天來得極巧。我本來想要來請你。告訴你一椿事情。豭類道。今天王天翁動身。多少人送行。我却没有看見你心。裡就有些奇怪所。以走來望望。我這幾天。窮昏了心。終日悶坐在家。馨帥進了京都没有去拜他。聿新道。不錯。我要告訴你的。就是這句話。豭類道。這話怎說。難道馨帥倒扳起這個禮節來了麽。聿新道。那倒不是的。馨帥也那裹管這詐多。倒是徐季老昨兒在席上問起你。說你近來爲什麽深居簡出。不似從前専門望熱閙塲中去鑽了。當時馨帥倒着實誇獎了你幾句。說你才堪大用。可惜無人提拔。我看馨帥的說話。很有意思。所以特地關照你。你趁此機緣去接洽接洽。或者有些望頭。也未可知。豭類聽這一席話。好像落第的舉子。功名心巳灰。忽得着了薦卷房師獎勵的話。就感激到了十二。分登時眉飛色舞。意氣揚揚。大有死灰復燃之勢。便說道。馨帥與我。論起來呢。本有些瓜葛。只爲竊忙兩字。不免荒疏了些。不是你提醒我。我竟想不起來了。讓我明天就去見他罷。聿新道。很好。你見他時。替我代說一句。那部宋拓的鄭文公碑。因爲錦匣破爛不堪。一俟裝潢妥貼。馬上送去。豭類答慫了。又約畧談了幾句家常話。即覺有些坐不住。興辭而歸。豭類這一夜。得意非常。但得意過了頭。倒覺反來覆去。似乎不自在的樣子。竟不曾合眼。好容易盻到了天亮。就一個人爬了起來。妻子錢氏。看他先前幾天。有些發呆昨天回來。有時摸着頭。有時摸着腮。又有些瘋顚的樣子。不明白舉麽來由。問問他又不肯回答。只是哈哈的狂笑。恐怕他果眞得了病。心裏老大着急。今見他霍地起來。直望外頭跑。當子他去尋死。不免着慌起來。就一把扯住了他。不意豭類捽脫了袖。逕自喊那跟班旺兒。趕緊套車出去拜客錢氏道。天還没亮足。你要拜那一個去。值得這樣早呢。豭類並不理會只管催着旺兒。旺兒没法。就到外邊去套了車來。伺候他出門。豭類一上車。即指點車夫逕向上市胡同而去。及到馨帥宅。旺兒投帖進去。門上的人方纔起來。帶睬不睬的回道。你們主人着什麽慌。高頭起身還遠得很哩。回去吃。過朝飯再來罷。帖也。不接。走到裡面去了。旺兒瞪着眼。一句話也說不出來。只好照樣回覆豭類。豭類此時也覺没得主意。要是回去了再來罷。兩趟車價。實在有些肉痛。要是就此不來罷。難得遇着這機會。輕輕放過。又自覺說不過去。左思右想。呌車子先放回去。自己同旺兒走到門口。也不去睬那門上的人。看見椅子。就一屁股坐了下去。（未完） 
國外新聞 
[日本火山噴發]  
　　初八日東京電云日本飛彈谷某火山忽然噴發人畜死傷甚夥 
[總統調停礦人罷工]  
　　初八日紐約電云美總統羅斯佛擬派員調停納笩逹金礦工人罷工事宜 
[俄國借債之宣告]  
　　初八日倫敦電云俄國大藏大臣於豫算案内申明請議院允准借債一百九十五兆羅布方可彌補虧欠此皆用諸前戰時及近今築路振荒者 
[島國議院罹災]  
　　初八日倫敦電云英屬新西蘭島威靈頓地方之議院爲火所毁 
[公司經理自戕]  
　　初八日倫敦電去坎拿大寛倍克地方之克立福尼保険托辣斯分行經理員業巳自戕以上譯字林報 
[瑞典前王殯葬]  
　　初八日栢林電云瑞典國前土亞斯卡之殯禮定於本月十五日舉行 
[英德親睦現象]  
　　初八日栢林電云德王離英時命駐英德使代逹謝忱於英民謂渠在英時所得英民祝函不下千餘通渠心實深感荷深望此行足使兩國邦交益加親睦云 
[粤國黨人行刺不果]  
　　南清晨報倫敦電云匈牙利國都蒲逹貝斯得警察官　近有無政府黨人圖謀殺害奥王約瑟之姪即承繼奥王位之皇子佛迪能被人披露不果實行現方追緝該黨人聞與謀者共四人云 
[列國會議馬基敦事務]  
　　南清晨報云土爾基君士日旦丁各國公使前日舉行會議専以討論馬基敦革新情形所議各節各國公使均無異言以上譯文滙報 
本埠新聞 
[請兵剿匪]  
　　西鄕閔行鎭一帶現有大帮梟匪在來游弋經該處紳士飛報到縣李大令當即選派幹差前往查拿一面並禀請提台劉華軒軍門迅派營兵馳往協助（哲） 
[查禁需索游學照費]  
　　出洋游學須至道轅請給護照向無規費今忽有函致滬道謂有需索規費情事梁觀察查悉實係某報關行所爲 
 
 

Page 19

 
 
因即派委前往查禁（尾） 
[勸學所工程局輔元堂公益會職董姚文柟等呈復上海縣文]  
　　（爲攺良上邑監獄事） 
詳閱王委員兆甲所擬攺良監獄建築圖說第一條第三則簡章第二條内以九畝地計地二十餘畝建築監獄一節尙須商榷查各省州縣監獄設在衙署左近者居多一以有獄官就近易於防範吏目典史附於州縣署管獄官亦可隨時稽察一以未曾審實之命盗重犯解案鞫訊近在咫尺則無疏忽之虞九畝僻處城之西北隅離署甚遠况該處開闢小西門奉旨允准將次興工一俟城門開竣逼近法界市面必盛昔日荒凉之地即爲熱閙之場以之建築監獄似非所宜職等公同商議不如就縣署西偏舊有之監獄添併毗連之常平倉以及典史署併築監獄其典史署即建在監獄之外則管理尤爲切近又查九畆地向有提右營火藥局人烟稠密之中亦甚危險請將九畝公地一併召賣充作攺良監獄創設勤生院流民習藝所開闢城門塡河築路勸學所公費等用又提出若干呈請轉送提右營以作移建火藥局之用俟呈奉詳准照時值召賣得價再行公議如何分派請示遵行職等會商允洽詢謀僉同爲特合詞呈復伏乞通詳批准立案再攺良監獄如舊監添併常平倉典史署倘或地址尚屬不敷因思縣署暨縣丞主簿各署舍均年久朽壞破舊不堪不妨一併規畫重建其縣丞主簿兩署或附在一署或移駐鄕鎭悉候憲裁（企） 
[浦東洋涇局籌辦浦東路政所簡章]  
　　一定名籌辦浦東路政所 
　　一設所暫假楊家渡關帝廟局内爲總所 
　　一開辦擇於本年十一月初一日起逐日收取 
　　一職員臨時酌定開呈 
　　一購地闢路爲地方公益之舉凡界線勘定之地地各業主母得阻撓惟地價亦須量予酌給兹擬分上中下三等每畝上等給價錢六十千文中等四十千下等二十千惟無粮者不給如遇有坆墓房屋不能繞者酌給遷費房屋每間二十千棺木每具五千文 
　　一丈尺查沿浦各碼頭街道兩面房屋凸凹不一擬照現時最闊之處爲率嗣後攺造均應一律收齊如果額外加闊必須開會公議以昭公允腹地路線以三丈爲度勘定先築土路 
　　一工程沿浦街道全砌石塊腹地路線以中間一丈砌用石塊兩旁用一尺闊石條鋪砌以便車儎來往而埀久遠並於兩旁土路種值樹木　　一造報收支各欵按季彚報年終刋刻征信分佈（企） 
[禀控巨紳以妻作妾之批詞]  
　　上海李大令批包潘氏禀云男女婚姻何等鄭重該氏並不探聽明白但憑張袓耕等一面之詞將女許字以致受騙本屬自行率忽惟秦紳係縉紳之家鄕望素孚斷不致以娶繼室爲名串哄價賣氏女爲妾之理察核呈詞非有隠匿之故即該氏有不實不盡之處婚帖未據呈驗所請未便照准（泳） 
[義領仍請傳訊被告]  
　　同茂花行涉訟一事兹義領馬納歌君以此案同茂曾經具禀公堂同茂係爲合股開設至此層是否實情應由公堂察奪義商控告是否合理不應計及案中人是官與否反而干預義商在公堂控案之權利如公堂查得同茂爲義商股開實據則此案應遵向章會訊照兩造所供以成信讞舍此别無辦結此案之法業己函復滬道飭廨照章辦理所有各被均須傳案一面并請訂期訊理云（企） 
[請飭分防隊勇加意巡緝]  
　　製造局函致滬道略謂徴寗館至瞿公廟一帶上冬辦法係由留防隊添勇巡防惟敝局至龍華分局相隔　及十里馬路一帶格外荒僻員司工匠逐日往來夜深可慮雖有隊勇分段駐防人數有限該處馬路一帶并有龍章帋廠滬嘉鐵路等工人往來夾雜匪徒尤易混跡近屇冬防請囑該處隊官嚴飭分防隊勇夜晚加意巡緝保衛行人等因現梁觀察己分飭照辦矣（企） 
[下旂哀悼瑞典君主]  
　　滬道梁觀察聞瑞典國君主薨逝昨特分致海軍統領及招商局轉飭兵商各輪均下半旂誌哀以敦睦誼云（企） 
[禀追串倒貨銀]  
　　裕源鼎泰等北貨行十餘家環控沈爽齋沈欣園串倒往來貨銀一萬數千兩奉上海縣李大令訊實押追在案昨午大令返署時各原告遣夥在大堂攔輿禀求嚴追並稱廢時失業受害無窮大令允許嚴比監追各夥遂退（哲） 
[夥劫傷人]  
　　王金卿昨投新租界捕房報稱家住戈登路昨夜被匪黨馬夫萬全爲口鐵阿炳小江猪等三十餘人劫去金戒三隻並刃傷鄰人二名捕頭立飭中西包探往勘查緝（衣） 
[被拐續聞]  
　　昨報記晝錦里鼎陞棧茶房拐騙任宦婢女一則兹探悉此案情由蓋任宦素患足疾途次必須隨帶婢女八月間由漢來滬寓鼎陞棧月餘九月二十八日由寗回籍復寓鼎陞棧次日即被該棧房將婢女小芹拐去并竊去裕寗鈔票二百元嗣初五日任宦房内忽失婢女遺存之新舊衣服各一件此時除茶房外無閒人進出即詢茶房張阿根孫望生究詰衣服面頓失色該茶房允三日交人任宦急於回籍未克追究此番來申即將前後情節飭丁具控新廨現巳飭差將該茶房孫望生等究追在案此婢在長湖南申地向無熟識之人遽爾逃去顯係有人指使刻聞該棧司帳人等四出運動以冀含糊了事云（川） 
[道五則]  
　　朱若永禀批此案經前道照會義總領事諭飭義商無庸千預嗣該廨以義領仍請飭傳朱幼鴻請示前來亦經本道批示在案現該公司旣延担文律師力爭仰會審委員照案堅持一面嚴密訪拿劉秉卿等務獲究追以期水落石出爲要○曹旦華禀批案經瑞前升道疊次批查竟無隻字具復殊不可解據禀前情仰會審委員速即查案究報母再遲延○顧邢氏禀批錢債細故旣由原中宋桂芳等均愿到堂作証著即自赴公廨呈明母得來轅嘵瀆○張祖良禀批單據既存縣署吊核何以移取兩月未到殊不可解仰會審委員照案催取查明秉公核斷具報勿任延訟○沈鴻書禀批縣批尚屬平允著即遵照母得多瀆（　） 
[坍屋傷人續誌]  
　　南市三泰馬頭三興里對面坍屋傷人己紀昨報兹悉死者名吳鳳林係作頭徐鴻飛之戚串昨日午前十時上海縣李大令到場相驗屍弟吳順生報稱係寗波鎭海人胞兄鳳林來滬五天遽遭斯難叩求恩典地甲禀稱房主係開泰木行所有壓傷五人巳送醫院 
 
 

Page 20

 
 
醫治大令飭仵驗得死者傷及腎囊致命遂塡明屍格飭令自行棺殮候補提作頭再核兹聞在院醫治者又傷斃一人復由地甲報縣請驗矣 
[押追欠欵]  
　　陳學堅控黄芝香欠銀逃避前晚由公共公廨王襄讞提訊陳供與蘇振麟等股開板木行由黄經理未及數月虧空洋四百餘元連帳用空共銀六百餘兩向索避匿昨始來申扭捕解案求追訊之黄供此項帳銀己由友人理勸折歸還洋四百元分期拔還己出筆據求察明府判押限兩禮拜赶緊理楚（戎） 
[失火即熄]  
　　昨日上午美租界西華德路三百九十二號李姓米店失火幸即撲滅未成巨災（西） 
[收贓罰洋]  
　　昨有張某持棉被一條在小南門外協錩押店求質南區十五號巡士見其情節可疑詢問店夥據言素所認識詎俄有失主王立本向該店查問當由巡士偕王告知南區傳店夥浦源鑫到區飭其不應收贓著罰洋兩元限三天交出質被之人聽候究辦（夏） 
[窶人倒斃]  
　　某甲年約三十許形如乞丐昨在新租界池浜橋翁廣隆小烟館吸烟出外甫行數步忽然倒地氣絶當經捕房飭保報堂查明棺殮（衣） 
[吞烟自盡]  
　　鹽城縣人許卜氏住法租界恒興里三十七號門牌前日忽因細故吞烟殞命捕房報縣請驗昨午李大令帶同刑仵往騐屍女許氏禀求免驗自行棺殮大令准之飭令具結存案（舟） 
[官事]  
　　升任贛臬瑞莘儒廉訪昨午命駕至各衙門謝步○攺過局委員姚鳴撤差攺委知縣趙增祺接辦○萬航渡巡局委員黄永璣撤差委縣丞羅雲程接辦○外務部右參議高而謙候補知縣洪冀昌孔慶成東廳王錫章水利廳孫傳楨等昨均到縣拜會（泳） 
訟案 
[滬道會訊華洋訟案]  
　　德商克魯森前延律師穆安素控楊裕興等七家不交所定麵粉一案奉公堂中西官會訊多次未能定案旋由楊裕興上控道轅經梁觀察照會德總領事卜立君於昨夜十點鐘在洋務局會訊楊等仍延律師逹商投稱原定紅狗牌現到之貨太次不能出貨所有虧損應歸克魯森認賠穆律師亦將定貨各情聲訴良久時巳响午觀察遂商之卜君訂下禮拜一早堂再訊（戎） 
[會訊日商控案]  
　　日本商人日野口控蘇榴蓀冒收帳洋由公廨王襄讞與日領事會訊原告日人被蘇冒收帳洋五十餘元向索不睬請追訊之蘇供求恩寛限措繳判交保限十四天理楚如違押追（業） 
[上海縣案]  
　　老虎灶主婦陳朱氏將買女福來毆　身死由公廨將伊夫陳阿小店夥屠阿大剃頭匠曾阿三解縣訊押在案昨在　之朱氏亦由廨解案　襄審李明府提訊陳與朱氏抵頼凌虐屠曾則推諉不知判朱氏交官媒看管陳屠還押曾無干開釋○曾鳳文控周炳東頼婚一案訊據曾及媒人曾善慶王朝星供周將女見許字鳳交爲妻收過洋三十八元銀飾二件近將伊女私賣善價其囊劉氏賄囑曾善慶到案冐充媒人許洋十五元訊之周供詞狡賴判周管押餘人退候傳質○塘橋巡局函解羅裕根嚴榮華到縣訊究羅供嚴將陳姓寡婦賣於張全英之子爲室得洋一百二十元嚴供羅向小的誣詐求究判嚴押候解訊羅斥退（車） 
[總工程局紀事]  
　　花生店主曹慶桃之母張氏因强福祥欠洋不還昨至强處取得襪三雙旋由强至店索還彼此口角强將張氏肚腹踼傷扭案孫明府訊判戒責一百下交保○王俞氏向鄰居鎭福源討取會洋一百餘元并借款洋十元由地甲勸妥到期不還昨日扭案判交保今年先還三十元至明年四月止减還四十一元了案○川沙人林子興扭控陸紹善誘拐伊妻來灑在高昌廟遇見求追陳參軍判交保帮尋○划船户江旺新因與伊妻陳氏口角被伊子秀郎助母行兇扭控到案申斥退去（永） 
[巡警局紀事]  
　　總局　張氏控巡士彭玉華調獻其女阿鳳昨由裁判官集訊判彭記大過一次○六馬路某鞋店學徒逃至閘北啼哭由巡士帶局留候認領○張連標控石長生　欠布款判押候繳銀釋放○吳報林因其妻陸氏歸寗不返向岳父陸其茂理論口角扭控到局　陸氏交吳領去陸其茂斥釋 
　　城内第一路三區流氓王阿毛前月在城内搶得皮衣數件兹由偵探狗獲送局押究 
　　第四路三區流氓陳銀弟在途與某婦人騆笑　去首飾喊同巡士往追陳己逃逃　本巡 
官諭飭拿辦（衣） 
[公共公廨早堂案]  
　　探夥陳大保前被陳祿順誣控索詐中西官以所控無憑判　押六月大保押候查核在　昨解　訊陳供並不索詐寳被祿順誣供求察水包探陸阿九供奉飭查明並無實據讞員寳明府商之英巴副領事判陳交前遞公禀之人保去○美　張桂松家被盜經巡警偵探　長汪禹臣二尹購　傘獲方振法及續獲唐忠輝林文芝等訊供押候提方再訊在案昨警局派令差探隨同汪二尹將方押送到廨訊究張供上月二十二夜十一點半鐘被盜搶刦先將小的捆縛刦去衣飾各物各盜均有刀棍求察訊之女孩根大供是夜見唐林两人拿刀餘人拿火條是實訊之劉毛子供是日唐林來喊小的在虹口萬陽茶樓會集他拿刀我拿火條到張桂松家由唐用　條將大門撬開進内是實唐林同供實是劉毛子爲首並非小的們去喊他另有李金褾等人求恩訊之方供我拿火把張桂松實由唐林及熊胡兒等綑縛求察中西官判唐等還押捕房候飭探捕拿到逸犯併究○張慶福冒刻楊慶和等銀樓牌號僞造首飾向押店押洋判押三月僞飾銷毁○妓女徐沈氏在福臨里蔴皮大阿姐家賣娼昨日乘隙奔入濟良所送訊供被大阿姐凌虐實甚求恩超豁判發所候提到大阿姐再訊○陶阿祥售攙水牛奶判罰洋四十元非無力照繳攺押一月○中和洋行控申絫昌積欠租洋昨亦解究明府以現己繳還判管堂開釋○方子春欠哈律師租洋押限三禮拜繳還再核○裕源紗前控邵厚村姚石記等用空帳銀七萬餘两判押追道契察核在案昨解　追邵供己赶緊設法將道契呈案不敢有悮惟從中實被欠户王步蟾覇阻以致道契不能呈交求察判還押限七天繳契一面傳王步蟾等到案訊奪如逾限不交攺押西牢○葉桂之周永貴等欠銀倒店訊判押交三千兩人銀並保出外理楚在案昨解復訊葉延聖文律師投案代辯明府以華人控告華人母庸律師干預判押交三千兩人銀並保赶緊埋楚如延擬罪○徐阿根與姜王氏在顧阿土松江航船上拐騙陸陸氏女兒阿保一案昨解復訊徐供是船夥阿保與姜王氏等現往何處顧阿土當必知情小的實不知道求察判押候補提人証再訊○陳根桃竊取沈匯泉家皮貨多件判押西牢二年滿逐出界（戎） 
[法租界公堂案]  
　　陳任氏陳阿蘭前被張王氏徐張氏拐賣於嘉定潘裕生爲妻女兹由包探往提滬解訊任氏供賣洋一百十五元均被王張二氏用去願隨本夫陳阿保回家伊夫阿保亦投請給領王張二氏供求恩典聶司馬以徐張氏另有别案被控判還押捕房候再訊究張王氏管押三月任氏阿蘭均交阿保領回管束○本年三月間英界越牢逃脫之巨竊龔麻皮久緝未獲昨由法探在寳昌路拘獲並獲同黨李德順抄出花翎外套各贓一併解訊龔供贓由鄂省竊來判龔還押候核李枷號一月押攺過局半年○紹成燭店棧司趙來發行竊燭坯逃回鄞竊原籍昨由店主沈金森投請移提諭令退去候核○馬陸氏朱陸氏串拐林王氏之媳林張氏前被具控訊明馬朱两氏係寄在胡桂保處當將胡及胡雲亭拘訊判將雲亭交保桂保管押在　昨雲亭禀稱兒子在押患病求恩釋出司馬諭令退夫候　案　明再核（舟） 
[美租界捕事房]  
　　麥克登路二百零二號車庽昨有車夫張七郎病　當由捕房飭保查明核辦○蓬路某俄人圖賴　歸張金寳工卫資昨赴捕房控訴捕頭飭赴俄領事署控告○三百十九號捕昨在沈家灣地方查見孩棺一具禀由捕頭飭保查明移葬○西華得路翁榮昌烟館失竊衣物等件報請查緝捕頭准之（西） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
