# 1893 - 220 - 4907296

 

Page 1

 
 
[開印大清會典] [  圖書集成局代啓]  
　　大清會典一書備載本𪟸一切大禮歴經詔下儒臣修輯燦然大備炳苦日星顧卷帙繁多草莽小臣每有不能盡　全豹者今有人倩本局以新式鉛字排印裝釘必求必求美善校　務極精詳刻已開工指日可以告葳諸君子有欲悉熙朝掌故者所宜置一編也肅此佈陳維祈雅鑒 
[新印增注七家詩出售] [  圖書集成局代啓]  
　　試帖發源於唐而盛於我朝七家詩尤爲選本中之最善者前有石注少韻注今王注增韻注可謂無美不臻由本局以新鉛字代印紙色潔凈裝釘精工每部四本碼洋八角有欲揣摩帖括者請至逢源里熙記書莊及各書坊購取可也 
[論天下學問無窮]  
　　今日讀書士子競尚時文其餘一切學問幾盡束諸高閣及一旦金榜連登置身通顯於經世之道茫無所知卽於刑名錢榖尚且假手他人况天下大計乎問時文能治國安民乎曰不能也能練兵講武乎曰不能也能安内攘外乎曰不能也能招携懐遠乎曰不能也則又何取於時文也况時文特其一端也詩賦帖括所以應塲屋之用者時文可以賅之推而上之講求實際則曰經學曰小學曰考據之學曰音韻之學曰詞章之學曰輿地之學曰歴算之學曰目録之學曰史學曰掌故之學曰金石之學皆有專門名家悉數之而不能終焉至於書學蝌蚪鐘籕隸篆變化無窮尤宜循流溯源然則僅一文字耳而已如此卽使僅工一技青年就傳皓首無成者多矣宇内之人才浩如烟海安能以一已之長誇耀於衆人古云通天地謂伎通天地之人謂之儒中國之爲儒者豈易也哉若言西學則豈徒在語言文字已乎語言文字其末也固其淺焉者也然泰西數十邦各國有各國之文字各國有各國之語言學之勢不能兼全則亦未得爲博也昔英國有一人能通二十一國方言一時驚爲絶學歎爲奇才通國中推爲巨擘其名遂以傳矣言乎學則有若天學算學電學光學聲學醫學重學化學氣學格致之學測量之學製造之學輿圖之學航海行船之學凡夫舟車兵陣諸藝術無不出於學之中學固若是其多也而多識前言往行以備史官之紀述則各國之史學亦不可廢也或謂西人多通今而昧古則亦非也埃及之石柱所以銘功紀德者皆上古文字也塚墓墻屋多有篆文蜿蜒若龍蛇西士細爲考察猶可知其意義爲二千年前之紀載又於所多馬俄摩拉二城所掘出之器物其上有銘皆可識别而如猶太臘頂希百來三國古文人多誦習考古若是其精也西士之學有本原道貫精粗博通今古若此而謂中國之士徒工時文八股者能之乎或謂西人之考究實學蒸蒸日上亦在近今百數十年間耳我中國文明布化氣運光昌在三四千年前制作已犁然大備在堯時已頒歴法置𤪽璣玉衡以齊七政黄帝造指南車墨翟削木鳶能飛備攻備突備梯卽戰陣法也諸葛忠武之木牛流馬祖冲之之千里船不因風水施機自運此非機器之由來乎製作之精何讓西人漢張衡作候風地動儀施關發機有八龍銜丸地動則振龍發機吐丸而蟾蜍銜之蜀張思訓製上渾儀其制與舊儀不同最爲巧捷起爲樓閣數層高丈餘以木偶爲七直人以值七政自能撞鐘擊鼓又爲十二神各直一時至其時能自執辰牌循環而出元順帝所造宮漏有玉女捧時刻籌時至則浮水上左右二金甲神一懸鉦一懸鐘夜則神人按更而擊此其奇巧殆出西人上至於磁石引鍼琥珀抬芥則電氣之權輿也周髀蓋天之學則算法之濫觴也故彼國談幾何者稱借根方爲東來法他若動物之化　爲鶉金石草木之化爲鑠金腐水離木是化學之祖也均髮均懸輕重而髮絶是重學之祖也臨鑑立景二光夾一光是光學之祖也蜕地謂之水蜕水謂之氣是氣學之祖也陰陽相薄爲雷激揚爲電鍊土生木鍊木生火鍊火生雲鍊雲生水鍊水反土中國言電氣者莫詳於此非開泰西之先聲乎地旁沱四憒形如覆槃在天之中大氣舉之日行一度風輪扶之右轉以迎天恒動不止而人不知非卽地球渾圓天靜地動而爲泰西説之所本乎虞廷分職羲和各司一方惟宅西不詳其所至周衰伶官避地遠行至於浮海其時疇人子弟不有高蹈遐荒而流傳其術於異域者乎是則中法之爲泰西所得也久矣彼之精微所稱爲絶學者終不能出吾書之範圍安知非我引其端彼竟其委我開其始彼繼其後卽其奇技巧工如祖冲之張衡輩何遽不如西人無奈當時秘而不宣人死卽復失傳爲可惜也中國以形而上者爲道形而下者爲器遂至高談性命空慕元虚疲精勞神殫心竭智於無用之地於是心思日拙靈慧日汨甘讓他人我先中國人士汲汲以圖功名富貴遂使畢生之聰明智力盡消磨於時文八股之中卽有知時文爲無用者而上之所重下必從焉然則驅天下之人盡入於無用者時文其猶無形之陷穽也乎不然者天下大矣人才衆矣今何以遽不如古也嗚呼不如古尚可言也不如西人可耻孰甚焉夫天下之學問無窮吾願今之人士爲其有用者毋爲其無用者則可駕西人而上之矣 
[太史書雲]  
　　六月十六日爲歲試八旗漢軍文童正塲是日諸童齊集貢院門啓後彈壓監試官先入貢院然 
後由大宛兩縣放簽王大臣搜檢諸童魚貫而入至栅欄門側壽宗二廣文按旂點名給卷諸童各向宗師及彈壓監試治中公座前唱名而入内龍門至聚奎堂按號歸坐點畢宗師等退入聚奎堂是日除不到外實入塲者計二百一十有三人扃門後將首題牌示限四刻謄眞起講查號葢戳申刻卽有繳卷者至亥刻之交方凈塲首題始可與言詩已矣子曰夏禮吾能言之次題後車田獵詩題賦得珍簟清夏室得珍字○禮部爲知照事所有本部具奏六月二十六日皇上御乾清宮受賀萬壽禮節一摺於本月二十日呈遞相應知照各衙門如遇應行廻避事件勿與同日呈遞○兵部爲移咨事職方司案呈本部具奏議覆前福建臺灣巡撫劉銘傳奏將病故官員咨部議卹一案請將副將銜參將王化祥從優照總兵軍營立功後病故例給卹銀二百兩蔭一子給子六品頂戴等情奉旨依議欽此欽遵到部相應抄黏原奏移咨禮部查照辦理○户部三庫檔房爲知照事所有揀調顔料庫員外郎一缺定於六月十八日帶領引見相應知照各衙門傳知前經保送之宗人府副理事官載如等十員於是日五鼓衣冠佩帶對子荷包手巾赴西苑門外户部公所内報到以便於膳前帶領引見萬勿遲悮○吏部示傳所有道員用明保浙江候補知府郭式昌候補知府趙惟崳二員本部於六月二十日帶領引見相應傳令該二員於十八日辰刻衣冠赴部演習口奏履歴十九日晚在内城左近歇宿二十日丑刻穿補褂備帶元青褂並佩帶對子荷包手巾赴西苑門六項公所吏部公所内書到聽候排班 
 
 

Page 2

 
 
帶領引見再該員等是否原任現任一二品大員子孫抑或現任一二品大員兄弟立卽赴部呈明毋違○六月二十八日恭逢皇上萬壽聖節二十六日皇上詣慈寍宮請皇太后升寳座行禮並御乾清宮受王公百官賀禮擬於六月二十一日還宮七月初一日還蹕瀛臺皇太后亦於二十一日還宮俾二十五二十六等日於寍壽宮樓上觀劇先於六月二十七日還蹕西苑先期由總管内務府傳旨知照各該衙門查照○侍衛處爲知照事六月十六日奉旨朕於明日辦事後由勤政殿檐前乘轎出德昌門西苑門走北長街至大高殿拈香畢出東隨墻門走西棚欄門出東栅欄門三座門至宣仁廟拈香畢仍進三座門走東西栅欄門北長街進西苑門德昌門還瀛臺用膳召見大臣夘初二刻預備欽此○禮部爲移咨事祠祭司案呈内閣抄出直隸總督李鴻章奏已故道員辦理工賑勤勞卓著事蹟可傳懇將二品銜直隸候補道金福曾勅部照例議卹並將事蹟　宣付史館立傳等情五月初十日奉硃批著照所請該衙門知道欽此欽遵到部相應移咨國史館遵照○大雨爲災房屋倒塌不少應需各料昻貴異常計白灰每一千斤向者值銀二兩上下今則漲至五兩七八錢若向灰鋪購取每百斤非京蚨十千不可丈蓆向者每領京錢二千七八百文今漲至四千七八百文蓆刀每斤亦加三百有奇瓦磚每百塊加一千數百工匠亦多自高身價是以家計有餘者擇要稍加修砌中人以下則任其倒塌以待秋後再爲較量云○本年考試八旗繙譯生員鄉試録科並繙譯童生馬步騎射經兵部繕本具題於六月十六日奉硃筆圈出正紅漢都统熙敬正藍漢都統崑岡監馬步射這監試御史著烏蘭爾慶額去欽此嗣由兵部司員請期考試由熙崑二堂憲訂於六月二十一日辰刻在東安門内南箭亭子正白旗侍衛教塲考試馬步射先期由兵部分行宗人府八旗滿蒙漢各固山傳令繙譯鄉試録科各生及繙譯童生各備弓馬於是日辰預備 
[芝罘瑣録]  
　　上月初九日烟臺陡起大風跋扈飛揚數晝夜不息田間禾黍大半披靡氣候亦凉爽宛如新秋至中旬始轉炎熱婕妤圑 
扇不必興冷落之悲矣○往朝鮮贸易者雜貨已形壅滯惟私帶紅參尚可覓利有一客於行囊中帶參數包起卸時露出破綻遂被充公可謂爲小失大矣○有一種人衣履翩翩專以誘人局賭爲事良家子弟受其愚弄者指不勝屈日前被人告發經官逮案笞責示儆有此懲創若輩或稍知歛跡乎○烟館生涯數年以來有增無减邑宰重申禁令凡領過門牌者飭令另行更換未領者一律閉歇○四喜堂女班由省來烟每在大行店及公館中演唱門外漢皆以未聆法曲爲憾上月十六日起在同樂茶園奏技檀板新聲霓裳妙舞傾動一時客座幾爲之滿惟眉語當筵不得魂銷眞個耳○小押鋪無物不押不但盤剥貧民抑且代銷賊贓近經巡司葉二尹一律禁止紓民力而清盜源兩得之矣 
[巴峽啼猿]  
　　宜昌地方官因渡船載客違章出示禁止近日查得義渡船只有六隻不敷分載又雇民船八隻議定義渡船祗准載二十 
人民船祇准載五人每人過渡給錢二文不許多索如有違者一經查出責革不貸似此實力整頓行旅往來受惠洵非淺鮮○怡和洋行之昌和輪船欲往上海修理換公和輪船來宜俟昌和修理完整仍來往宜漢兩埠○每届鄉試之年東湖士子赴省乘坐輪船由招商局捐免水脚一半以示體恤今歲慶榜特開由招商局議將水脚船票送往宜昌東湖縣芹香館訂於六月廿五六日令各十子往寫船票芹香館者辦理東湖一縣小試印卷費及大塲賓興費也輪船往還水脚應出銀六兩四錢以六折收取每人約需錢五吊八百文是日寫票每人先交錢一吊其餘或由芹香館在賓興費内提出歸還商局惟東湖一縣如此别縣不得援以爲例○近日江中米船無多米價略形昻貴有某號帶來川米數十袋每袋售錢兩吊論者多以川米較南米爲美捫腹之餘尚復津樂道也 
[拾金佳話]  
　　金陵圬工某甲令學徒某乙搜剔墻脚蓋將營造廣厦也荷鍤從事忽於土中得一物異常沉重摩挲良久不辨何物偶就 
階石磨之灼灼有光知爲貴品懐之而歸權之約重十兩持往首飾店易銀店主人詭云值英餅二三十枚乙不顧而去復至錢店亦如之乙納諸袖中抽身欲逝店夥牽衣不釋曰此夾銅銀條也盍與我我酬若朱提一錠乙不允兩相爭閙夥遣人喚地甲至謂此等人安有此等物非胠篋而何甲曰今春中正街某軍門公館被竊爲數頗巨通城卡員各記大過一次此案至今未獲觀此情形適與相類遂不暇細辨將乙扭送保甲總局時馬漢卿觀察尚未交卸升堂訊供乙歴訴顛末理直氣壯觀察已知其被誣復傳其師某甲到案問爾徒向來安分否曰安分問爾令鋤某處墻脚否曰然觀察顧謂堂上諸人曰此金理於地中已有數十年土斑宛然軍門所失之物那得有此今本道格外施恩擬令某錢店將金領去兑銀若干兩以作存欵照八厘起息每月憑摺支取俟該學徒成立後取回爲營運之資庶奸人不至暗中攫取諭畢立時交幕賓馬姓代爲經理然後退堂乙叩謝而出欣欣然不知手之舞之足之蹈之也現乙已另習他業大有出谷遷喬之勢月下老人亦頗勢利牽絲繫足之人恒往來於其門苟非觀察玉汝於成鳥能致此哉固當買絲繡之鑄金事之 
[皖公山色]  
　皖撫沈仲復中丞以秋闈伊邇遂於六月廿二日在考棚内决科文題有天爵者有人爵者合下三章詩題賦得日 
月望天心得心字五言八韻聞是日與課者大半不知詩題來歴相率曵白而出眞可謂復負將軍矣○邇來大雨經旬積潦未洩距城一帶田禾多被漫傷茅簷蔀屋被風吹倒者約有十餘家沿江一帶停泊船隻亦皆漂流無定泛宅浮家者未免蹙損眉尖矣 
[吳歈]  
　　距蘇州横徑鎭三里許有小村落村中何某家頗小康生一子某甲年逾二十不務正業專以嫖賭喫著爲事每有所需必向乃翁索取累月經年所有家產揮霍殆盡上月二十四日又向父索取不遂所欲隱萌惡念購砒霜於懹中欲將乃翁毒斃忽見一片烏雲自東而至雷電交作大雨傾盆俄聞霹靂一聲甲已跪於塲外手持砒霜自將前事向人縷述言畢巨霆一震渾身焦黑而斃此事係與甲貼鄰之鄉人目覩向人娓娓言之如此可爲忤逆父母者戒○西白塔子巷俞姓子年甫弱冠人極誠樸戚友咸器重之上月二十六日晨起忽得癲疾始僅偃臥於地口中喃喃不絶家人以爲遇祟問卜求巫終無效騐延至傍晚竟携取利刃渾身亂刺家人急行攔阻已受重傷數處勢頗危殆恐非藥餌所能奏效數耶命耶不可知已○上月二十六日俗傳爲雷祖誕辰元妙觀中香烟繚繞裙屐紛來有山塘人某甲偕妻某氏三薫三沐詣殿焚香旣畢而返道經湖沿街忽有醉漢某乙東倒西歪甲偶不經心誤踐其足乙瞠目叱曰爾何人斯見乃公至不卽廻避耶旋見氏在旁相勸竟將甲一把拉住大聲曰清天白日汝敢誘拐少婦逃遁乎不由分説竟將甲按倒在地飽以老拳又將雙手反縛繫於栅欄上甲大聲呼救旁人不解其意皆袖手作壁上觀氏向衆哭訴旁人代抱不平立將乙拘獲然甲已遍體鱗傷血流額破矣嗣知乙係某銅作之夥遂喚作主至作主自知理絀缓言乞恕甲終不甘心將乙扭交地甲赴總巡局控告吾知南面者必當笞其臀而梏其頸醉漢至此亦當豁然頓醒 
[玉石俱焚]  
　　嘉興縣屬屠甸寺鎭某雜貨店兼售蚊藥日來因此物銷塲甚旺昕宵赶製至半夜後始睡不料遺火木屑中星星之焰遂 
致燎原及店主從夢中驚覺樓梯已斷乃由樓窓躍下大聲呼救繼念老母及妻尚未出外復奮身突入火中烟燄迷漫不能再出全家熸焉鑼聲四起水龍分道馳來汲取銀濤盡力灌救至天明始熄共燬十餘家惟該店被災最慘云 
[江西試事續紀]  
　　江西學政盛大宗師於六月二十三日科考豐城進賢奉新三縣文童豐城首題有本者如是至溝澮皆盈進賢仰而 
思之夜以繼日幸而得之奉新又極之於其所往去之日次題未詳詩題賦得城中樓閣似美人官韵未詳○有所謂架子槍者每逢考試之時專以頂冐傳遞爲事甚且招摇撞騙冐充官幕變幻萬端誑騙士子貲財污衊宗師聲譽種種罪惡攉髮難窮前者許星叔宗師督學豫章時雖於袁 
 
 

Page 3

 
 
州嚴辦鬧事文童而於若輩未經究及聞者憾之上月盛宗師考試寗都州拿獲槍手數名交提調官訊辦並訪聞隨栅打槍及招摇撞騙者多至二十餘名當卽指名飭拿若輩已逃回省會日前宗師抵省卽出示指名查緝而若輩心靈手敏不特終於漏網且更百出其技以摇惑多士之心不知宗師將何以使此風凈絶耶 
[廬山眞面]  
　　代理九江府德化縣薛俟甫明府銓捧檄莅潯小駐嶺南會館隨張貼紅示擇吉六月二十七日已時接印届期恭具朝服望闕行三跪九叩禮然後升座公案受書役庭叅○委辦茅店厘卡劉蔭薌明府榮拔交卸稽查輪船差使後於六月二十六日買棹回省前一日各客棧寓公公送德政牌四扇萬民繖一柄循俗例也○九江後營遊擊缺出經兩江總督劉峴帥札委江西候補遊擊王遊戎木生署理游戎奉札禀辭後於六月二十二日申刻附江孚輪船抵潯標下守備千把及各營兵均赴江千迎接遊戎登岸卽具手版謁見鎭憲隨於二十五日馳赴豫章叩謝撫軍然後履任○升任廣信營叅將邱雨亭叅戎於上月二十五日附江永輪船至金陵謁見制軍禀辭赴任○前報載九江府邵太守札委郭子範少尹赴瑞昌縣守提某案盜犯云云兹經太守親訊數堂迄無眞贓是以尚未定讞○瑞昌縣吳慕臣大令奉調入簾所遺篆務委黄紫封大令麟庖代 
[甬案瑣紀]  
　　慈谿縣捕役趙標緝獲賊犯周里雲逕同地保妄拿周阿槐等百般訛詐周之族人周家彥等代抱不平赴府上控所有批示照録於下查閲黏抄該縣提牌殊堪詫異周里雲雖係賊犯豈有不准其自新此次捕役趙標緝獲該犯並未聲明有無贓証尚未解縣訊究輙憑賊犯誣扳一言逕同地保妄拿周阿槐等瞻大專擅荒謬已極本府凡閲詞禀從不聽信一面之詞惟捕役教賊誣扳訛詐事所常有殊堪痛恨仰慈谿縣立將被控捕役趙標地保方阿福斥革提同保夥李阿才從重責懲枷號示衆一面將牌赶緊吊銷不准擾累以杜奸蠧而安良懦仍將遵辦情形禀覆毋延切切○新任寍波鹽捕水利分府蕭勉夫别駕接印日期前已録報兹擇於六月二十一日詣各廟拈香二十二日午刻點卯當堂面諭書辦差役人等奉公守法不得在外招摇生事衆皆唯唯而退○鎭海招寳山供奉觀音像六月十九日爲觀音誕辰各處婦女駢肩接踵而來甬江大道頭除鎭海航船滿載香客外又有買棹前往者亦不下百餘艘茶坊飯店中擁擠不堪山上山下擺設香燭食物玩物及拆字問卜等攤密若星羅坐夜婦女約有萬人剪綹挖包者難免混雜其間雖派砲臺勇分投照料而遺失物件者仍復不少○千歲坊方姓家傭婦吞烟自盡其夫赴縣請騐旋經人調處共出洋二百元求官免騐楊大令已准所請兹聞方姓所出之洋統被崔鄔二人吞没並不將柩領去歸葬方不得已赴縣控告楊大令差提崔鄔二人到案供詞游移飭令繫諸囹囹聽侯發落○縣前蕭家橋源豐間壁蕭姓水果店突來織機匠甲乙丙三人拾取西瓜三塊入口嘗之因瓜味太淡旋卽擲還給錢五文而去該店之幼子以其尚少一文必欲增加甲等吝而不予兩相爭論店中老嫗詈甲等爲喫白食甲等聞言大怒立飛一足中嫗要害立時倒地奄奄一息鄰人咸抱不平將扭甲等送縣乙内乘機逃逸僅獲某甲一人送縣發差管押視嫗傷勢如何再行核辦○不尚書橋箍桶匠之子販冰呌賣行過梅園橋下將冰籃置於河干入水洗澡偶爾失足遂占滅頂有頃經人撈獲則已腹膨朜如五石瓠七孔泥封四肢冰冷不可救藥矣○六月二十七日天將肯時南門外石碶稚渡橋堍某姓不戒於火紅光上熾警鑼鏜然城中各水龍因路途遥遠並未赴救幸石碶有水龍一架汲水狂噴得以卽息僅焚去小屋二三椽 
[扶桑外史]  
　　陽歴七月二十號爲日本已故贈太政大臣岩倉公十年忌日午前六點三十分時霞關本爵邸内舉行祭禮靈前遍陳皇太后皇后及親王大臣賜贈諸菓及各種鮮花紥花祭主本居大教正在朗誦祭文忍報勅使掘川侍從降臨公子岩倉具定亟盛服而出導至靈前參拜之餘捧上日皇所賜祭粢料銀二十五餅公子拜而後受午後鐘嗚九下復在南品川海晏寺行祭墓禮旋於墓前供設祭品并添供小松伏見北白川三親王曁中御門侯中山侯所贈祭品誦祭文如前族人參拜畢始禮成而退○日本新簡出使法國大臣曾禰公使於某日銜命赴神户乘法公司某輪船前往履新當啓行之前設席帝國花臺魯大餐館宴法國駐日使臣及葡萄牙公使簉席者爲外務省諸員酒冽殽芬盡歡而散 
[俎豆千秋]  
　　本邑灑掃公局每年採訪合邑孝貞節烈婦女禀請大憲彚題具奏計至光緖十七年秋間止共得合例者五十一人寄籍婦女十一人光緖十八年十二月十三日奉旨依議准其旌表建坊祠祀欽此欽遵轉行到局擇定七月初七日迎送孝女賈嬛寳等二人並節烈婦女王俞氏等木主入祠由地方官前往致祭該孝女等家屬亦於是日往祭勵素志於生前闡幽光於身後魂兮有知可以無愧矣 
[騐視傷痕]  
　　停泊外虹口招商北棧碼頭之德國公司某輪船上甲乙丙丁四水手在百老會路太平碼頭沽飲至醉雇坐崇明人張云 
順卽張寳順江北人陳阿二梁任福王四芳之東洋車不名一錢徑登船上張等向之索取被丁抽刃戳傷事由美捕房所知將張舁送同仁醫院醫治並照會德副領事爲之審理其詳已載報章前日午後江海關道聶觀察詣德領事署與副領事愛司瓦爾持君商議再三興辭而出昨晨十點二刻上海縣黄愛棠大令會同英讞員蔡二源太守帶同刑件招書人等詣同仁醫院三圖地保石茂卿二圖地保陸坤咸禀訴前情大令將張細騐委係刀傷旋由西醫某君偕華醫曹君歴訴情由大略謂張實被丁用小洋刀戳傷約長二寸其刀自下而上故未傷臟腑閲三四日卽可告痊若戳入腹中則肺肝傷破難免性命之憂矣大令旋升座訊供張訴稱小的係崇明人年三十二歲僑居治下鐵路舊基同鄉人老四所開車寓内前晚九點鐘時驅車至洋涇浜浦灘有水手雇坐至虹口太平碼頭西人酒肆牛飲旣畢仍坐車至招商碼頭向索車資三水手拂衣而去其一欲將小的之車曵往船中小的不依致被將小洋刀向背上猛戳小的昏暈倒地水手遂飛步上船大令問水手面貌爾能指認否答稱小的尚能指認華包控江阿三禀稱上月二十八日之夜十一點鐘後二百五十七二百五十九兩號華捕將張及陳王梁各車夫送至捕房稱被水手戳傷捕頭遂命送來療治翌晨捕頭又飭小的將一千人帶至德領事署偕副領事至公司輪船上著梁王陳將在船諸人逐一細認其中二人指明是丁所戳一人不能指出問之華捕均稱在此處附近巡視聞有人聲赶急奔往見張已臥地受傷因卽舁送捕房大令謂爾等可將車夫身畔檢搜有洋銀否禀稱小的等當塲搜索並無銀錢大令遂向張安慰數語訂於下禮拜一卽華歴七月初三日在德領事署會訊至前報登張被刃後公司船中醫士聞而上岸察閲一週並不爲其敷治云云兹接來函悉當晚醫士一聞有人受傷立卽登岸將車夫帶至船中以藥水敷洗傷痕復用布帛束縛然後送往同仁醫院治理並非給以小洋銀三角揮令他往云 
[飭傳渡夫]  
　　浦東人唐某在楊家渡趁搭渡船行至中流遭米包船碰落浦中次日將屍撈獲向米渡兩船理論經人調停令兩船主合出洋銀五十元給與屍屬了事已記本報兹悉此事經上海縣黄大令查訪恐其中尚有别情前日飭值差往傳渡夫頭目徐仁金等到案訊供 
[押解瘋婦]  
　　瘋婦徐小寳卽唐潘氏喬扮男裝由蘇來滬赴縣署胡閙被署中逐出該氏又至法界被華捕拘送公堂經葛同轉備函送 
縣帮審委員葉司馬訊供之下著押候遞回蘇州此已列諸前報昨日午後黄大令將文發出原差遂將該氏押解赴蘇 
[逼取收條]  
　　滬南各木行小工頭按月輸納經費於准陽公所名曰津貼多少不等惟視送力之多少以爲衡茂昌木行工頭蘇意芝裕 
昌聚豐兩木行工頭紀掌松及散工陳七子陸小瞎吳老漢等以數月貼費交與淮陽公所司事杜某未寫收條向杜索取一味延宕蘇等恐杜從 
 
 

Page 4

 
 
中舞弊遂約同紀掌松等四人向杜盤詰杜言語支吾蘇等逼問不已杜老羞變怒效灌夫之謾駡後經人排解始各散歸杜恐蘇等復來遂作先發制人之計於昨日往保甲總局控告蘇等恃衆拆梢總巡張牧九司馬准詞卽命廿三七鋪及十六鋪兩巡防局查明禀覆再行質訊 
[滬南瑣誌]  
　　本邑人頋四大隴畝中人也其妻王氏年將三九性情輕薄不異逐水楊花顧恐貽中冓羞曾經迭次管教無如誨之諄諄聽者藐藐前月中旬王氏乘夫不備私奔來滬投宿馬張氏吳張氏兩家旋託二家代覔枝棲嗣經薦至唐阿慶家傭工王氏兩意相牽一心似結居然以主僕而成伉儷顧自失妻後屢次查緝蹤跡杳然前日與其父顧坤觀來滬購物回時經過唐家門口適王氏小立門前不期而遇顧上前認領唐見顧父子來自田間愚懦可欺不以理諭而以威脅相爭不已而馬張氏等適至爲之排解將王氏交顧父子領回唐尚不甘心至馬張氏處聲稱我與王氏姘識花去錢洋不少爾等旣爲理勸此欵應由爾等歸償馬張置諸不理唐大肆咆哮異常凶横旋經孫阿俟勸馬張氏貼補些須馬張氏等首肯其事始寢○大碼頭相近黄洽興土棧夥某甲前日至生義弄永順祥烟館收取帳欵烟館主某乙一毛不拔甲旣入寳山不肯空手而回乙忿詈之餘繼以用武甲不能敵奔告十六鋪地甲前往理説後不知其究竟○本邑人朱杏春之母逝世多年朱將靈櫬寄存大東門外高巷頭盛姓屋旁囑盛代爲照料邇來朱營運稱意囊中稍有積蓄遂擇牛眠吉壞經營窀穸前日往領棺木盛以不知對朱往殯所察看亦不見蹤跡遂向盛饒舌未知如何了此一重公案也 
[烟館助振]  
　　本館恊賑所昨接有心無力人來函云前議綺園南寄園及新號並沁芳園四海論交樓更上一層樓西園等各家於本月 
初一日起香茗每壺加價二文店主提助一文充山西順天山東等振濟原爲聚沙成塔之舉冀同業各號聞風興起如能照辦每月約可得千餘元於賑務不無小補及分投勸募不免意存觀望惟有商之綺園號主將此事作爲罷論綺園主人勇於爲善不肯徒托空言首先捐洋五十元南寄園及新號合捐洋五十元共成百元以了此願卽請照收彚解災區尚有前經允議之沁芳園等家亦當量力酌助來函如此合節録之有心無力人洵古道可風哉 
[鉅欵助賑]  
　　廣豐縣屠時齋明府俯恤山西瘠苦續募洋銀一千元由蔚長厚號匯來委解災區接濟彼凋瘵無告者當頌生佛於不忘[  上海北巿絲業會館籌振公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　　　 
 
 

Page 9

 
 
[法界瑣言]  
　　前晚十點鐘時法大馬路大自鳴鐘斜對門元泰烟館中正在烟客如雲開燈呼吸忽有木工杲中　　　　之爭論洋銀一元以致揮拳用武甲手持方几向乙頭上猛擲悮中所掛火油燈登時炸裂火及旁邊木工某内衣褲通紅肉爛皮焦連　　　管甲　事不得了飛步奔逃旋經烟客某丁用藥敷之不知能保無恙否當紛亂之際烟客相約出門有順手竊去烟鎗者有不給烟資而去者各常倌催有疉喚奈何而已○昨日上午十點鐘時法捕房方解犯至公堂適有甲乙二挑水夫爭先恐後以致口舌相爭繼且脚此彼拳如臨大敵甲掣匾擔效當頭之捧喝適中乙右手拇指登時折斷痛極昏沈乙卽棄擔而逃後遂不知其究竟 
[英界公堂瑣案]  
　　楊福欽訴稱小的在某處零兑錢莊爲夥昨日蔣阿一持洋銀一元來兑看係銅質向之掉换將堅執不依以致口角蔣供稱小的因有急需向友人借得洋銀一元不知是銅質蔡太守飭押候交到友人於禮拜一覆訊○德國公司某輪船上西人訴稱俞曰子丁蔴子二人竊取鐵板三塊拘獲人贓交捕送案俞丁同供稱小的等工作之餘貪不行竊以後不敢再犯矣此次尚乞施恩蔡太守判令各管押一禮拜贓給西人領去○張松亭控順泰永號趙華廷侵吞鷄鴨毛銀兩蔡太守飭差傳趙至案暫行管押候原告到堂質訊核辦○娼婦張愛寳亂頭粗服珠涙盈盈訴稱小婦人心厭風塵矢志擇人而事被惡鴇張娘娘多方威逼務令作無恥勾當求恩超豁銜結終身蔡太守諭候訊供核辦 
[法界公堂瑣案]  
　　元亨洋行細崽汪樹才控薙髮匠吳九子竊取白洋布短衫當塲拿獲拘送捕房昨日解至案下葛同轉悉心研訊吳供稱小的向在行中薙髮短衫由汪充與小的同轉飭卽交還并將吳管押三日旋由包探郁庭湘禀稱元亨行主房中失去對時鐘一架草帽二頂事在二禮拜前亦疑吳竊求大老爺究追同轉復加研詰吳矢口不承同轉謂爾旣不行竊汪之短衫何以在爾手内供稱其時汪與小的打架小的欲將伊拉至捕房反被伊將衣服扯碎同轉謂因何起釁供稱上禮拜六汪欠小的薙資是日向索以致互毆同轉謂爾適纔何以不供明吳供稱當時汪將小的呼下樓頭持鐵鉉毆擊有馬夫阿昌目覩情形同轉謂爾所供可是實情吳供稱小的如有虚言自甘重究同轉商諸祁繙譯官著交保出外邀到阿昌再核吳供稱馬夫與汪交好恐其引嫌規避同轉飭於下禮拜二投公堂候核○朱順興包造法商得爾倫之房屋過期未竣控請究追葛同轉飭提研訊適朱因案覊押英公堂央同業周寳湘投案具保同轉限二十日内完工此已屢詳前報昨日得爾倫投案求催同轉命提朱及周到案問爾保朱出外具限二十日完工業已逾期曾否商量定妥朱供稱實因造價不敷虧折過甚同轉謂爾旣知虧折不應承攪周求補給造價以便完工同轉謂爾如置買各料應開明發票向行中支取遂商諸祁繙譯官將朱交保出外應如何完工向周商議定妥限下禮拜一投捕房聲訴周交原人保出○肇泰公司收租人孫友梅控房客汪祥林積欠二月房租計洋銀四十五元六角至六月二十八日忽然將物搬移意圖逃避汪供稱此屋由泰和酒店陳姓轉租一月租金係陳姓所欠孫稱當時言明由汪交付汪供稱陳欠租後避不見面小的願找尋到案同轉著交卜保出限一禮拜内將陳姓尋到○蜜采里細崽陳洪全王有根投捕房報稱主人房内失物見賊由後窓鑽出向作塲中去旋拾得短衫一件知係工匠之衣請爲查究捕頭飭提作頭范老明工匠李阿海葉杏泉訊供此已屢登前報昨日陳王投案求追葛同轉命提李葉研訊老明遣子范阿寳投案候示同轉問爾父遣爾來此何幹阿寳呆若木雞一言不發又問始稱父親並無説話問陳王曰爾等在外曾否緝聽供稱每晚八點鐘後行門一閉卽無人進出同轉謂當時所拘七人中有二人並不做工究竟是誰又謂李葉曰爾等管押多日可知十八夜木架上遣衣係何人之物十九夜不做工者係何人諸人皆默然不答同轉著將李交保出外下期投案葉還押老寳押候交到其父老明再核○前報紀十六鋪源順水菓行夥陳仰三因李金林劉阿奎諸挑夫將鮮荔子失去投案請追葛同轉訊問之餘將挑夫劉阿奎先行交保昨日陳投案訴稱諸挑夫已央人調處自願認賠求大老爺銷案可也同轉准之飭將李阿海交陳帶出 
[桃塢瀘重杭紹鎭滬蘇各公所晉賑記三十九]  
　　二十八日起解十五批規銀五千兩連前共解十萬兩所蒙蘇藩憲發到鎭江府宜興武進婁縣靖江奉賢縣均第二次陽湖第五次盛澤厘局第三次金山南匯上海吳江金匱鎭洋崇明各縣布捐閩廣貨捐常昭海口木瀆厘捐絲茶北卡各局均第一次共洋四千五百六十元六角八分七厘江南鹽巡道發到洋六百五十元安徽五河鹽厘局王觀察倡捐洋三百元無名氏求病愈五百元已卽起解現准七月初一日找解末批就此完卷○桃塢賑所向在桃花河街之廢園本永樂時沈養眞老人均遁跡處凌莘廬詩歲寒後希文落木先元歎理數識先天園名妙於廢卽其地也光緖六年同人星散賑所遂撤比以晉賑移設桃塢西大營門宋梅宣義之五畝園園有梅塢荷池諸勝蹟元明時私祀岳武穆張文忠文忠烈於其中塢以内且瘞梅氏兩烈女俗稱梅氏墳荷池廣數畝亦爲菱蕩所侵相傳蔡家橋菱甘美冠吳中光緖十五年旣復祀事環塢植梅數百本規荷池芟菱芡而君子之花朋挺競茁矣中有碧血蓮一種最珍貴移他處輙枯花時僅一二見今夏花特盛其他緑瓣並頭重臺散房諸種皆苗裔也同人於日夕時一散步清風徐來香沁心脾幾忘炎暑之逼人按碧血蓮學圃雜疏稱錦邊蓮蒂緑花白作蕊時緑苞已微界一綫紅開時千葉每葉俱似胭脂染邊云惟碧血蓮之紅色或麗於邊或流中央直似灑將血涙爲差異耳緑瓣蓮記纂淵海及學圃雜疏稱碧臺蓮花白而瓣上恒滴一翠點房之上復抽緑芽似非花近多重臺盖蓮實中又生花云殆緑瓣蓮多散房重臺之異本一種也並頭蓮孝經援神契稱華苹眞珠船稱雙頭蓮卽合歡蓮又名嚭蓮一名同心蓮自是一種不足爲瑞云然池大數畝歲僅一二見忽東忽西或紅或白皆千葉自是一種之説或未確蓋忠臣烈女聞氣所鍾宜其不凡也賑事畢當廣徵題詠以誌忠烈之氣千古如新云 
[廣東官報]  
　　六月十五日候補主簿王金亮禀到由潮州來禀銷賑捐差從九品華承榮禀辭赴廠候補典史李恩霖候補鹽大使黄以勤俱禀到京來鹽知事戚寳成禀知委解京餉代理高明縣鍾封川縣唐豐順縣王普寗縣顧俱禀謝委代理海陽縣裴克寛禀銷督轅收呈差禀謝委候補縣　淙禀見候補縣向式恭禀謝咨禀見禀辭解餉進京從九品鄧紹忠禀銷差由湖南查引地回缷黄鼎回謝恩詔禀到缷事回○十六日候補府蕭禀知委營務處副提調禀見崖州尚昌錡禀見禀辭赴任候補縣楊蔭廷禀知委營務處文案禀見招收場玉方禀謝委禀見禀辭赴任東莞中堂司曾世璜禀謝委○十七日候補巡檢文潤候補典史陳淞俱禀到京來候補縣丞胡承緖禀知委解京餉○十八日候補鹽大使夏慶荃候補典史江作霖俱禀到服　博羅典史任禀謝飭知禀辭赴任○十九日缷高州通判孫寳琮禀知丁父憂禀到缷事回 
[鄂省官報]  
　　六月二十日專辦馬鞍山煤務河南使補府桑實禀辭大挑縣司徒袞奉委解六批京餉禀知候補縣成槐奉藩憲扎委赴松滋縣楊家腦查騐堤工回銷差湖南常德府同知方濬復自湖南押解例木赴京禀見本任崇陽縣鄭敦祜候補縣周守典姜文治俱奉藩臬憲委武昌府讞局帮審案件候補巡檢盛在福由宜昌聽差回蒙給予超委一次○二十一日本任應山縣管　龢缷事回省分發試用巡檢羅雲由京騐看來省試用巡檢于彭年奉委帮查前後所營鋪差 
[浙省官報]  
　　六月十七日新選臨安縣吳慶祥禀知藩司飭知赴任禀見叩謝候補縣彭循堯禀銷讞局差禀見禀辭赴安昌厘局馮天瑞由京引見回省禀到並銷海運津局差○十八日景方昇起服來省准補昌化縣李禀知藩司飭知赴任盛尚頤禀見叩辭解餉赴都○十九日正任寗波府經歴汪心源叩辭解餉赴都 
[江西官報]  
　　六月十三日護撫方中丞致祭龍神　畢隨拜張孫少爺建昌府玉春謝委赴任知縣孫嵩年禀知江蘇賑捐獎加同知銜從九許廷恩聞訃丁母憂藩祖熙缷辦豐城保甲回南安守備楊柳春贑左營千總王國麟俱請餉萬世毓回洋林港卡杜熾勳辦白口塘卡○十四日補用縣兆褀禀谢甄别行知府經黨恩勳起服來江○十五日方中丞親詣聖廟文昌宮行香署南昌府倪恩齡禀知覆試義武二州縣文童麻瑶往南昌鄉騐收各堤工孫嵩年辦鄱陽高門卡傅晋泰辦三曲灘卡沈世鑅辦洋口卡鄭伯瑞解地丁銀進京署廣信府經黄毓琇謝委赴任指分驛丞鄒培恩從九李裕祺俱禀到係湖北人上年撫州府屬鹽梟滋事當經盡法嚴懲昨東鄉縣復有肇禍之　並敢列隊挾制經地方官飛禀省憲派兵彈壓方中丞卽飭親兵營千總許昌慶右哨方昌高帶勇馳往東鄉臨川相機辦理○十七日候裋縣雷樹人辦泰和沿溪渡厘卡方任棟解遭折銀進京同知鄭榜詔由上海採辦洋鎗等件回江縣丞彭國鈞由會昌等縣催减平回省從九胡際魁豐城辦保甲回建昌同知唐繼周九江就醫回府經張矞藻府照毛鼎俱學憲考試内外巡差○十八日補用府檀球辦三湖厘卡信豐縣陶繼曾缷署永新縣事回從九吳清雲南贛二府屬催屯糧回郭昌會龍南等縣催地丁回縣丞王鑣從九鄺鴻彬充當提調隨員○十九簽選安仁縣左秉鈞禀谢咨晉京引見補用府葉佩蒼徐元霖禀知辦到洋鎗等件俱收存軍火局 
[蘇省官報]  
　　六月二十四日丁憂候選道松長辭行赴浙○二十五日丁憂候補道潘學祖辭行回滬簽分刑部主事貴州司行走方克猷由浙江籍來赴都知縣沈金午禀知臬憲委赴清江提案差保舉仍留江蘇候補班前知縣翁慶麟禀知解淮餉晋京引　見回省指分江蘇分缺間補用州吏目朱火頤安徽人到省 
[邗江官報]  
　　十八日永豐壩吳分轉公幹來揚○十九日施分轉譃由省回吳鹺尉之林銷金陵餉差○二十日江都縣林邑宰公幹回揚武分轉元統辭解京餉起程吳鹺尹大椿委赴通泰查探水勢○二十一日戈分轉乃肅銷查看蝗蝻差委白塔河船私洪鹺尹溶委楚鹽查艙歐陽鹺尹佺奉堤工局委防汛差 
[接録桃隖同人彚報收解晉邊義賑六月中旬蘇藩署及瀘州紹興鎭江蘇州信昌各公所清單]  
　　上海晝錦里信昌珠號陳君養泉經收信字册蒯慶堂柳少溪兩户各四角費耀記吳振記顧茂雲縻嗚山蘇漢章嚴鍼同益公同昌和通德利川德興順源順利和順興和成東崇德喜蓮堂世德堂慶餘堂石金聲靳體之進欽氏無名氏黄德記潤澤居士廿四户各五角錢文樹嚴曾藩徐定買何許人費無名喬德新周源德堂張陳氏周旭初東興樓永咸東益源永福源盛晉昌泰天順和豐仁吉隆永東瑞源雙合順吉咸樓永源盛允成鴻聚成天佑興信昌豐裕同慶和興順藜映堂厚裕堂頤性齋劉玉卿南邨居士王慶孫志芳氏屏山氏西川氏樂山钝人黄貞林雙溪客黄獻廷汪佐林胡殿揚就正善士森元永泰源森盛代友求福祈無災氏胡碧山梁友生何氏何氏曾有五十四户各一元畢脩甫一元七角錢洪記周脩敬堂周無名無名人無名氏李端奇科成永無名氏義順興永順公公源利不留名無名氏葉雲州雲溪氏李慶善堂郭心畦佘桐卿郭紫　何策勳馮旺好洪氏連沙治柳羅治容堯卿悔過子廿五户各兩元周無名天華隆盛謙益戴合順姜子善黄花屏益志堂八户各三元劉吉士無名病愈寓雲聽月室三户各四元森大李記陳記周喜保内外症愈漢日電局孟霄童陳銘三永順福公源興張子餘姜雲卿宋賛臣無名氏公記和順容德立意布林巴厘亞之亞厘公司省城行租治大班法得架公司馬寗治大班容朝鑑容獻卿萬隆盛記傑記辦房怡樂居士廿六户各五元吉盛 
 
 

Page 10

 
 
木　　　程仁和鴨力刺厘兩户各七元恆祥仁元增福豐盛永公和順錦成東許辛伯邵舫琴到刺地庇申治公司衣烟羊打公司沽　治公司打打公司架華治巴倫治公司林抵　　曉珊麗生有心無力人求平安人復安十八户各十元誠脩閣誠脩閣兩户各十四元瑞盛春雙盛泰永來盛恆順昌無名氏病愈家安容功甫豐泰壽萱室兄弟八户各廿元仁州山東會館三十七户五角四明存心主人五百元○又代收電字册楊子翁方子翁經募閩恆順福春生兩户各一元無名氏王西記王壽甫信孚謙記秉恆怡和裕七户各兩元愼餘堂夢湖樓無名氏聚星堂鄒三府愈五户各四元無名氏無名氏南潯分府鄒三户各六元源豐潤新泰厚蔚泰厚蔚長厚四户各十元王念記十一元另七分八厘三影軒華記行友兩户各廿元○又代收張募四次生記十元王翁記健康廿元○又代收鋭字册白雲山莊懐仁堂胡脩竹軒森順吟月舲五户各一元山鳥山花館餐霞别聖兩户各四元三角齋惜陰居士悔過子無名氏四户各十元隱名氏規銀廿兩以上二百十四户共收洋一千四百三十八元零七分八厘規銀廿兩共合漕銀九百八十四兩二錢六分三厘○嚴佑翁經手轉帳張君心泰公砝化寳合規銀三千一百十九兩三錢二分五厘廣西撫憲張公砝寳合規一千零三十九兩七錢七分五厘河南撫藩憲庫平合規銀二千一百九十二兩張太守振棨規銀一千兩廣東蔣亦榭觀察一百兩張太尊曼五十兩錢君　儒七十兩備利記規銀二十七兩八錢四分共收規銀七千五百九十八兩九錢四分○本旬共收漕銀一萬一千四百八十六兩八錢二分嚴佑翁轉帳規銀七千五百九十八兩九錢四分連前共收漕平銀七萬六十七百廿七兩九錢二分申規銀八萬二千八百十一兩三錢零八厘嚴佑翁轉帳規銀一萬兩○本旬十五日解潘嚴君十二批規銀五千兩十八日又解十三批規銀五千兩又解轉帳嚴佑翁經手規銀七千五百九十八兩九錢四分連前共解規銀九萬兩 
 
 
 

Page 11

 
 
   
 
 

Page 12

 
 
[光緖十九年六月二十三日京報全録]  
　　宮門抄○諭旨二道録前○晉撫張奏查明各州縣被災情形請分别蠲緩片○臺撫邵奏臺東州續辦清丈地畝開支各項請准仍照前數報銷片○浙撫崧奏撥解第一批籌備餉需片○雲督王奏委署總兵片○六月二十三日工部鴻臚寺八旗兩翼值日無引見○松溎假滿請安○江南正考官徐會澧謝恩○烏拉喜崇阿續假十日○工部奏派查估大理寺工程派出崇禮○召見軍機克們泰李鴻逵○○張煦片再上年陽曲等廳州縣成災及歉收地方應行分别蠲緩錢糧米豆業經臣於十八年十二月間奏蒙恩旨邗刻謄黄頒發各局欽遵在案兹據布政使胡聘之詳轉據應州大同懐仁山陰代州保德右玉左雲薩拉齊和林格爾等十廳州縣先後禀報以各該處上年被旱成災雖蒙開倉發帑籌給籽種優加賑恤民命藉以保全第元氣大傷卽未經報災村莊亦多十室九空民情困苦或應徵光緖十九年上忙錢糧並秋後應徵米豆未能如期啓徵或歴年民欠以及因災蠲緩錢糧原請緩至十九年麥秋後帶徵者民力仍形未逮礙難催收懇請分别緩徵遞緩以紓民力由司分别核明所有應將四鄉村莊應徵光緖十九年分上忙錢糧請緩至秋後倂徵其秋後應徵米豆請緩至次年帶徵至上年成災八分之蘇家寨等六十村並大同縣寄莊之閻家堡等二村又成災七分之西煇耀等三十四村並大同縣寄莊之王家莊一村成災六分之義井村等三十一村蠲餘錢糧米豆等項原請緩至光緖十九年秋後起分作三年二年帶徵者均請遞緩至二年秋後起再行分年帶徵又歉收之劉家莊等十八村民欠錢糧米豆原請緩至十九年麥後帶徵請遞緩至二十年秋後帶徵又南馬莊等五十八村尚有十八年上忙尾欠曁未完下忙錢糧米豆請緩至二十年秋後帶徵大同縣謝家店等二百九十村莊應徵十九年上忙錢糧請緩至秋後倂徵其上年被災之謝家店七十三村莊蠲餘錢糧米豆又歉收二對窰等二百一十七村莊民欠十八年下忙錢糧米豆並未完光緖十四十五十六十七等年錢糧米豆原請自十九年秋後帶徵並分年帶徵者均請遞緩至二十年秋後再行分别帶徵懐仁縣四鄉村莊應徵十八年上忙錢糧請緩至秋後併徵其上年成災之草地等三十八村莊並大同縣寄莊之小灘頭王家莊二村蠲餘錢糧米豆原請自十九年秋後起分作三年二年帶徵並歉收之西小寨等七十九村未完十八年分錢糧米豆原請緩至十九年麥熟後啓徵者均請一倂遞緩至二十年秋後再行分别帶徵山陰縣四鄉村莊應徵十九年上忙錢糧請緩至秋後倂徵其上年成災村莊蠲餘錢糧米豆並歉收村莊民我錢糧米豆原請緩至十九年秋後再行分别帶徵代解上年原未報災各村偪近災區民情困苦所有未完光緖十八年下忙錢糧米豆請緩至十九年秋後帶徵其未完光緖十七年分米豆請遞緩至二十年秋後帶徵保德州四鄉村莊應徵光緖十九年上忙錢糧請緩至秋後倂徵右玉縣上年歉收各村民欠十八年未完錢糧米豆請緩至十九年秋後帶徵左雲縣四鄉村莊應徵光緖十九年上忙錢糧並帶徵舊欠請一倂緩至秋後倂徵薩拉齊廳土默特六成官地内之河東三局民欠未完十八年分正耗租銀請緩至十九年秋後再行帶徵和林格爾廳物字等里正藍等旗各村莊民欠未完十八年分租銀米石請緩至十九年秋後帶徵等情請奏前來臣查應州等十廳州縣上年成災較重卽未經報災村莊偪近災區民力亦甚拮据謀食未遑現經本省官賑各鄉紳義賑直隸協賑先後散放民命幸獲保全其應完本年上忙錢糧並秋後應徵米豆以及應行帶徵節年民欠曁因災所緩錢糧米豆勢難如期輸納委係實在情形合無仰懇天恩俯准分别緩徵遞緩俾紓民力而廣皇仁一俟奉到恩旨臣謹當督飭藩司邗刻謄黄徧貼曉諭以杜吏胥從中弊混用副聖主惠恤黎元有加無已之至意除飭造具請緩錢糧米豆細數清册另行咨部查核外理合附片陳請伏乞聖鑒謹奏奉上諭張煦奏查明應州等州縣上年被災較重請將應完本年上忙錢糧並秋後應徵米豆及帶徵民欠各項分别緩徵遞緩等語上年山西應州等處成災較重其未經報災村莊偪近災區小民謀食不遑情形亦甚拮据若將應徵錢糧照常徵收民力實有未逮加恩著照所請所有應州四鄉村莊應徵光緖十九年分上忙錢糧著緩至秋後併徵其秋後應徵米豆著緩至次年帶徵至上年成災八分之蘇家寨等六十村並大同縣寄莊之閻家堡等二村成災七分之西煇耀等三十四村並大同縣寄莊之王家莊一村成災六分之義井村等三十一村蠲餘錢糧米豆等項原緩至光緖十九年秋後起分作三年二年帶徽者均著遞緩至二十年秋後起分年帶徵歉收之劉家莊等十八村民欠錢糧米豆原緩至十九年麥後帶徵著遞緩至二十年秋後帶徵南馬莊等五十八村尚有十八年上忙尾欠曁未完下忙錢糧米豆著緩至二十年秋後帶徵大同縣謝家店等二百九十村莊應徵十九年上忙錢糧著緩至秋後併徵其上年被災之謝家店七十三村莊蠲餘錢糧米豆又歉收二對窰等二百十七村莊民欠十八年下忙錢糧米豆並未完光緖十四十五十六十七等年錢糧米豆原自十九年秋後帶徵並分年帶徵者均著遞缓至二十年秋後分别帶徵懹仁縣四鄉村莊應徵十九年上忙錢糧著緩至秋後倂徵其上年成災之草地等三十八村莊並大同縣寄莊之小灘頭王家莊二村蠲餘錢糧米豆原自十九年秋後起分作三年二年帶徵並歉收之西小寨等七十九村未完十八年分錢糧米豆原緩至十九年麥燕後啓徵者均著一倂遞緩至二十年秋後分别帶徵山陰縣四鄉村莊應徵十九年上忙錢糧著緩至秋後倂徵其上成災村莊蠲餘錢糧米豆並歉收村莊民欠錢糧米豆原緩至十九年秋後帶徵並分年帶徵者均著遞緩至二十年秋後分别帶徵代州偪近災區未完光緖十八年下忙錢糧米豆著緩至十九年秋後帶徵其未完光緖十七年分米豆著遞緩至二十年秋後帶徵保德州四鄉村莊應徵光緖十九年上忙錢糧著緩至秋後併徵右玉縣上年歉收各村民欠十八年未完錢糧米豆著緩至十九年秋後帶徵左雲縣四鄉村莊應徵光緖十九年上忙錢糧並帶徵舊欠著一倂緩至秋後倂徵薩拉齊廳土默特六成官地内之河東三局民欠未完十八年分正耗租銀著緩至十九年秋後帶徵和林格爾廳物字等里正藍等旗各村並民欠未完十八年分租銀米石著緩至十九年秋後帶徵以舒民力該撫卽邗刻謄黄徧行曉諭務使實惠及民毋任吏胥舞弊用副軫念災區至意該部知道欽此○○邵友　片○再竊准户部咨台灣造銷台東州續辦清丈地畝開支薪費等項核與前案基隆等廳縣清丈支數過於浮多應令自行核减奏奉諭旨依議欽此欽遵等因咨行到臣當經轉飭遵辦去後兹據藩司唐景崧詳稱遵查台東州地方偏僻道路緜長田畝零星臨山傍海且風雨較多晴日稀少田畝又多在山阜瘴氣如霧不能清晨入山員役人等到地每多染瘴患病又乏閒員堪以代辦每月除風雨外可以赴地清丈者不及半月辦理一切均較基隆等廳縣爲難是以每班每日丈地較少而曠日特久用欵因以加增前次造銷經費係查照前山章程量予核定已屬格外撙節委係實用實銷並無浮冐實難再减等情詳請具奏前來臣覆核無異合無仰懇天恩俯准飭部仍照前數核銷以清欵項除咨部外謹會同閩浙總督臣譚鍾麟附片具奏伏乞聖鑒謹奏奉硃批户部知道欽此○○崧駿片再准部咨光緖十八年十月二十九日奉上諭户部奏籌備餉需一摺據稱癸已年籌備餉需共指撥銀二百萬兩請飭依限報解等語此項餉銀關繫緊要著該撫按照指撥銀數於來年四月前解到一半十月内全數解清毋稍遲逾欽此並准單開撥浙江省銀四十萬兩等因當經轉行籌解去後兹據布政使劉樹堂詳稱在於藩庫光緖十九年地丁項下動支銀五萬兩派委候補同知程煜管解到滬航海運津解京赴部投納作爲浙江省籌解光緖十九年第一批籌備餉需之欵等情詳請奏咨前來奴才覆核無異除分咨查照撥護並取起程日期咨報外理合附片具奏伏乞聖鑒謹奏奉硃批户部知道欽此○○王文韶片再雲南臨元鎭總兵何秀林因病出缺所遺篆務查有現署普洱鎭總兵記名總兵馬維騏器識沈毅謀勇兼資從前督帶練軍駐防臨安邊兵民輯洽中外調和堪以調署所遺普洱鎭總兵篆務查有記名提督楊國發老成練逹資望最深堪以署理馬維騏由普至蒙尚需時日查有提柰中營叅將現署雲南城守營叅將劉鋭恒明練勤能熟悉邊務堪以暫行護理除分别檄委並咨兵部查照外謹附片具陳伏乞聖鑒謹奏奉硃批兵部知道欽此 
 
