# 1891 - 182 - 4906541

 

Page 1

 
 
[新印左文襄奏議像三國演義出售] [  圖書集成局啓]  
　　二書俱用本局新式銳字印成校對裝　並告佳妙夫文襄公中興碩輔奇才偉略並世無　其條陳赭宼之披猖敷奏官軍之犀利老謀勝算　堪嫓美武侯披閱之餘猶如見公生平事業焉三國演義原本正史義正辭嚴扶正統而斥妤雄足令人心目俱快而又卷首冠以　像每回更倩名手繪圖書中行列　然圈點精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼洋兩元請移玉至本埠申報舘或申昌書室選購各外埠則購自申昌及賣申報人均無不可 
[篤素堂文集澄懷園語合印告成] [  申報舘主人啓]  
　　桐　張氏簪纓世胄望重江南文端文和父子蟬聨早登相位人咸羡其文章勛業世莫與京而不知其持躬涉世之間　有切實周詳爲他人所不可企及者本舘覔得篤索臺文集及澄懷園語二書伏而讀之覺大而齊治均平小而周旋勤作無不語長心重切理饜心以之作家訓觀可以之作治請觀亦可洵乎心有所得不同紙上空談也因亟　之手民以公同好印以新鑄銳字校儲裝釘亦均格外精工每部核定碼洋一角五分諸君子有欲讀先正遺書者請臨本埠三馬路申昌書室或就近向各處申昌及分售申報處購取可也 
[恭讀五月十八日上諭謹註]  
　　夫子奪之權黜陟之柄朝廷所以立綱紀而馭天下也二者不由已出則諸司百執事將何以統馭此大權所以不宜下移也雖事貴僉謀君宜從善能自得師者王謂人莫已若者亡古之明君有不敢自逞已意者酈生謀撓楚權欲復六國高祖曰善趣刻印及聞留侯之言駡曰豎儒誤我趣削印夫稱善未幾繼之以駡刻印削印有同兒戲而亦未嘗累高祖之知人穆王之命君牙也有曰子曰辟爾惟弗辟予曰宥爾惟弗宥一似恐其臣之或順從者何嘗以自是爲能不知不敢自逞者聖人之所以明毋我不得不自主者乾綱之所以貴獨斷也蓋事之是非原有一定非臣下所敢越亦非君上所能移故君有不合則請將成命封還詔勑爲臣者固不妨面責廷爭若君之所行固已至當不易而猶必任意翻騰則尚復成何政體本　定法盡善盡美其愼其祥凡有荆名錢榖工役兵戎以及禮節義文廾遷調補諸事各督撫所奏莫不交部核議照例施行或駁或准必遵舊例恪守成法固無可議然每觀各處所奏事雖卒行而其先部議之時卽甚細微亦必再三駁詰者竊以爲部臣何其不憚煩也其在未奉允行之旨而交部議奏者則或例有未符照章駁斥固亦職所當然乃有已奉明諭准其施行而部中猶必以非例議其後此豈非可已者乎恭讀上月十八日上諭有曰吏部奏獲咎人員捐賑請奬申明例案一摺自然子奪之權操之自上近年各省恭逢恩詔及捐輸保奬人員朕核其情節有特旨允准者有交部議奏者其特旨允准之中有照原官起用者有降等給奬者恩施輕重朕心自有權衡豈能以特降綸音仍聽部議駁准嗣後凡遇各督撫奏請奬叙之案其交部議奏者該部自應援照例章分别核辦若特旨賞給官職及照所議奬叙者該部卽遵諭行不得援照部章凟請欽此旨哉王言激勵人才翦除錮習胥基於此矣夫部中駁詰必從例再三瀆請原非有意侵權然自堂憲以下或由正途或由軍功或由捐納其中鮮有讀律者且卽使留心政牘而所存案卷汗牛充楝豈能一一記覧欲比舊案勢不得不假手於經承而經承招權納賄酬應紛繁實亦不暇顧此於是又屬之稿工遇一事先由稿工具稿復委其下謄正而後交之經承呈諸堂上堂憲以下挨次畫一押於紙尾間或改易一二字則亦其字義之未妥者若事理之是非則自知例案未熟鮮有能改之者吏亦知堂上諸公未盡熟例於是視如傀儡任意播弄提之掇之左之右之線索在手罄控從心有利則擅之有害則推之噫是不亦可笑之甚耶是不亦可恥之甚耶衣冠之子羞與史伍後世流品之賤莫賤於吏矣而其權勢之重莫與比倫則其貴又莫貴於吏夫外而督撫内而卿貳其權勢亦已重矣然一事而督撫卿貳曰可部吏曰不可則竟不可甚而至於天子曰可部吏曰不可其不可者亦半是其權直駕乎宰相大臣而上其貴爲何如乎夫所謂可不可者非果例之不符實緣費之不到也音有某縣令因監犯越獄革去頂戴旣而限内緝獲本可給復謀諸素識之吏吏曰此小事耳與君有素百金足矣令曰百金非所吝請明示准駁之故吏曰是不難與我鑫得我曰是雖失察於前究已緝獲於後可准焉不與我金者我將曰是雖缉獲於後究屬失察于前不可准焉令乃與之金是卽漢書所謂所欲生則與生比所欲死則與死比奸更之詭計固有不謀而合者雖有精明之上一時亦難遽破其奸語曰清官難逃滑吏手况部吏之奸滑更十百倍於州縣之吏胥者哉夫子奪之柄黜陟之權朝廷所以立綱紀而馭天下者而至賤之吏乃得以侵其權是豈交部議奏之初意哉今旣有此旨則凡特旨賞給官職及照所議奬叙者皆可不受部吏之抑勒是眞一大快事也 
[本館接奉電音]  
　　昨由京友電傳諭旨一道敬謹譯登○六月初二日奉硃筆文英補授户科掌印給事中欽此 
[蘭臺新志]  
　　禮部爲曉諭事照例各省選拔生後期續到者不拘人數本部會同國子監隨時奏請考試等語今安徽等省選拔生兪錫疇等先後赴部投文騐到本部定於五月二十日奏請廿三日在部考試爲此曉諭各省未經朝考之優貢生等務於十九日以前親齎咨文赴部騐到以便附入一體在部補考毋得自悞○禮部示頭傳覺羅官學候補教習周震濤限三日内赴部騐到備帶筆墨當堂塡寫親供核對筆跡毋違○滿漢文武京官俸米輪應祿米倉給放前經户部行文知照倉塲侍郎劄赴祿米倉監督遵照於四月廿二日開斛至六月初二日止所有承領米票之大小各官如有不願赴倉領米者可賣與米鋪赴倉領出售銷各米鋪酌擬價銀每石計一兩三錢○滿漢文武京官曁八旗緑步兩營兵米折銀兩現奉部知照倉塲侍郎答付監督開放惟昔定米折章程按照米一石折給銀一兩四錢今按照米折實銀核計應得一兩四錢者給放米一石此係暫爲之計以放代盤能否永遠遵行尚未議及也○有胡四者登徒子之流亞也夙在香爐營五條胡同一帶向土妓院尋歡　翠眠香流連忘返上月十七日午後有人見其手執單刀站立某土妓家屋上信口詈駡穢褻難聞下有杈杆六七人向上抛甎擲瓦後經北城甲捕告以似此不法務須赴公堂衆权杅遂各道姓名紛紛散去胡始自詹躍下抛棄單刀奔赴北吏衙指名控告坊官准之出票拘某某等人至案訊辦 
[北通漕務]  
　　祥許二倉憲莅任後面諭江浙兩局總辦及小河口外頂騐漕船委員四人督率更夫徹夜巡緝每遇提船到壩委員須上船查騐如有封條擦破損傷者立提船户究辦潮濕之米令扛赴局門自行颺晾不准攙雜混騐夜間岸上每隔五船矗立一燈更夫身穿號衣澈夜打更遇有賊來連敲木梆員弁務須羣起掩捕云云各員弁見憲 
 
 

Page 2

 
 
諭諄諄不敢少躭安逸○浙江白糧報完後江蘇白糧亦於五月十九日掃數報竣今年江蘇漕糧除撥出賑米十六萬石河運十萬石外計到壩漕糧只四十六萬石浙江共四十五六萬石計至五月二十二日止江蘇漕糧騐過三十三萬石浙江漕糧驗過三十一萬石約計漕糧報完富在六月初十左右云○倉署傳言江北江蘇河運於五月初已入山東界尚未渡河○常沈二廳憲會銜出示略云天庾正供例應乾圓潔淨不准使水舞弊近聞石壩沿河一帶有本地土棍夜間假充行路盤踞附近勾串船户使水舞弊尋釁逞兇目無法紀示後如敢故犯送交地方官照土棍擾撓漕務例加等治罪 
[荒象轉機]  
　　蕪湖訪事人云天時久旱荒象漸成至上月初七日始細雨廉纎潤含坱圠十七日又得霖雨自是鴨頭新水緑漲三稿戽入秧田生機頓暢農民弛臥柳陰之下含哺鼓腹樂也無涯惟東鄉及當塗之青山所有高田依舊紋如龜坼老農老圃呌苦連天迨二十一日黎明時濕雲四起甘澍宏施豐隆君亦破空而來作一鳴驚人之舉下午始雷收雨霽計得雨一寸有奇沿江圩田旣霑旣足沾塗之輩咸雀忭而服歡喜之丸允 
[錢鋪被擠]  
　　福州井樓門永美大錢鋪開張有年生意頗覺興旺五月廿三日午後謡言忽起持票而來者接踵於途入夜更覺擁擠異常無賴棍徒志在乘機搶劫無不駢足而立延頸而望幸督辦保甲局楊晴明觀察率帶局勇到場彈壓喝令勇丁分紥兩頭無票之人不准擅入凡已支者立令退散不許逗留觀望棍徒無從下手人心因之漸定閩縣王吉人大令曁營中員弁亦來彈壓至鼉鼓三撾時游人盡散支票之輩亦漸稀按閩中錢鋪倒閉出於有心惓倒者半出於匪徒搶倒者亦半是役也藉非官府竭力遏阻該鋪已危如纍卵矣棍徒之計亦很矣哉 
[太守出缺]  
　　署理太平府史蓮叔太守到任以後勵精圖治後奉憲札督辦保甲事宜悉心整頓井井有條嗣以跋涉長途樍勞成疾回郡後遽於上月二十五日因病出缺噩耗傳來蕪湖居民無不惋惜所遺篆務奉上游札委現辦蕪湖士藥兼洋務保甲等局之孫詞臣太守前往代理先是孫太守因整頓土稅大有起色商民悅服省憲深爲器重已委北岸厘金大卞到差有日適史太守出缺借此長才銅符暫綰將來或拜眞除或仍辦厘差佳音在邇傾耳聽之聞孫太守定於六月初一日自蕪赴郡初三日接篆所遺蕪局事務現聞省憲已委前辦皖北土藥候補同知周心培司馬接辦約在初十左右到蕪接差云 
[鳩江官塲紀事]  
　　委辦　府厘金總局史培之太过悠福因病出缺上憲札委候補縣丞王畏如二尹前往代理已紀報章嗣悉是差已委候補知縣鄒雋之大令鍾俊按辦不在赴局辦事○前報紀蕪湖閙教案起大吏籌辦善後移調駐紥江陰之南字大營來蕪屯紥云云近聞是營已改爲老湘後營駐紥金陵省城憲檄現下該營統領記名提督頭品頂戴斐英額巴圖魯譚馥亭軍門桂林卽於五月二十八日輕裝減從先莅蕪湖會同地方官相度營基其部下雄師五百名定於本月中浣由督憲等派兵輪運送到蕪常年駐紥○蕪湖牙釐總局劉子幹觀察聞訃丁艱於上月二十日交卸局務比以宦海朋儔紛來尉唁卽擇於二十四日在局開吊屆期同城文武各以生芻一束藉表唁誠白馬素車幾盈户外事畢買舟定於本月初旬奔喪回籍○西江口護關砲舡哨弁莫小廷近因悞公撤去差使經道憲遴委轅下差官田得勝接帶○南岸保甲巡員熊懷之少尹前此曾辦厘差精於摧算袁雨生觀察素相器重旣接皖南牙厘總辦差卽委少尹兼辦本局稽對事務矢無虚發中必疊雙此二語可以移贈少尹 
[船私開局]  
　　本屆辛卯正科查緝船私刻已涓定六月初一日開局其總局仍設五臺山對河一切章程均循向例所有遴派文武各員銜名用特照錄於左五臺山總辦沈分轉元龍施分轉鑣周分轉楳舫隨辦大使張炳坤知事許濬儒巡檢申汝齡白塔河總巡運判武元統經歴吳賜眞孔涵總巡運判田恩厚經歴徐瑞芬知事胡保泰經歴李世伊守備趙鴻猷高寶總巡運判陳康大使康奉琪經歴蔣栻力乏橋總巡運判龍澤鈞大使鄭清瑞璧虎橋分巡大使虞恩蔭攔江壩分巡經歴盛曾緒巡檢汪教威溱潼分巡大使黄燦三江營總巡運判蔣分轉大使沈繼厚張行孚沙漫洲分巡大使韓燾巡檢周鵬翥泗源溝分巡經歴萬賢曾七濠口分巡大使汪内炎老河影分巡大使萬賢鑫老角總巡運判孫厚知事周資楨通屬總巡運判陳宗旭巡檢　寶瑩泰屬總巡運判朱之枏大使許彤詩王維善饒祖矱史悠祉經歴孫務本周光詒知事朱飢勳張承業巡檢許承廣袁運恒洪際昌徐本勳陳若珪海屬分巡經歴汪廷鈞知事曾貞乾以上各員均已奉札起程赴差惟人數甚多恐有遺漏容再續錄 
[縣示照登]  
　　欽加鹽提舉銜賞換花翎署理德化縣正堂加十級紀錄十次張爲出示曉諭嚴禁事照得菴觀寺院最易藏垢納污潯郡地當孔道爲華洋通商總匯之區往往有外來無業游民因無處棲止寄寓於冷街僻巷廟内住持貪圖租錢罔顧利害租給居住疊經本縣訪聞拿獲分别究懲在案現奉道府憲札飭會同委員認眞編排保甲刊發門牌逐户懸掛俾外來匪類無可濳　自應正本清源先將城内外各廟容留游手好閒之徒勒限驅逐出境除由保申委員隨時查辦外合行示諭禁止爲此示仰闔邑菴觀寺院住持僧道廟祝人等知悉立將廟内居住之人各自詳細查詢其有來歴不明者均於三日内令其搬移他往聽候委員稽查如有房客藉口逗遛許卽自行禀首嗣後再有形跡可疑者來廟寄寓槪不准容留窩藏倘敢故違一經訪寶或被舉發不特拘拿本人究辦並拘廟祝住持到案照窩囤匪類例從重治罪决不姑寛本縣令出必行愼毋以身試法也其各凛遵毋違特示 
[捕頭受罰]  
　　兩禮拜前有某號出店人由本埠豐裕馬頭挑火油往法界其箱並未封錮將欲過橋突被法副捕頭拘去號主聞知其事投法捕房訴知情節三道頭非惟不准將人保出反令將號主押入班房旣而解送公堂與賊犯連結髮辮經三道頭押之使走迤邐行經馬路中訊畢釋歸心有不服延担文狀師具控且致書法總領事申辯案由本月初一日法總領事提齊人証照西例暗審不准中西各　館訪事人入觀担狀師係主控之人及讞成卽將讞詞錄登西報譯之知法總領事以副捕頭及三道頭咎有應得判罰副捕頭半月辛工三道頭一禮拜辛工云 
[情有可疑]  
　　昨晨據浦東爛泥渡附近教士致書法界天主教堂略言前晚九點餘鐘天氣陰霾似有雨意有數人形似游勇貿貿然來在外叩門傭人當卽啓視詰問何爲據一人云山東人姓裘名高飛奉某營統領之命特　保護教堂傭人告知教士教士出外探望見諸人形跡可疑正在躊躇而諸人已紛紛散去僅將裘高飛延入室中語言料多閃爍知非善類囑爲通報捕房迨後捕房得信禀明讞員葛同轉卽派會捕同綫勇協同包探同往浦東將裘高飛拘獲解至捕房押候解訊 
[連斃婦稚]  
　　前日午後有數小孩在滬城王家弄口玩耍忽一瘋犬飛奔而至將三小孩咬傷其兩孩所傷甚重立時斃命又有一婦避讓稍遲亦被咬去一乳一時圍而　者不下數百人見犬東奔西竄意欲脫逃遂分持刀棍立刻擊斃 
[鞭不試]  
　　昨日蔡太守蒞英公堂歴訊各案無一判笞者明愼用刑與任意批頰笞臀者其循酷眞相懸天壤矣因類志之曰包探秦少卿禀稱法界法昌洋行主報稱錢雙喜趙德明竊去帳檯抽斗内洋銀二十八元七角小的因拘錢趙送案蔡太守謂法昌洋行旣在法界飭將錢趙移送法公廨就近傳原告質訊可也○陳阿定訴稱小的　本邑人年十五歲在某處荳腐店習業昨日路遇同業陸和尚卽被擁至某茶館 
 
 

Page 3

 
 
强欲借錢小的不依致被褫去布馬甲質敢錢一百文揚長而去爲此報捕拘陸吊贓送案陸雖與小的同業其實並不作工專以拆梢爲務陸供稱有友被陳借去錢一百文歴久不還故將馬甲質錢抵欠陳稱小的年幼尚在習業安敢向他人借錢昨日確被陸硬剝馬甲轉交他人蔡太守判令將陸管押十天以儆馬甲給陳領去○徐春榮訴稱小的有東洋車一輛被虞裕泉售得洋銀六元然小的並未托伊出售且價洋亦未付下是以報捕拘案請追虞供稱徐托小的售車惟價洋未付耳徐稱頃由虞兄到來保伊七日内付還車價如果保人結實則小的亦不必涉訟公庭矣虞又稱兄長確肯担保蔡太守飭將虞押令知照其兄具保限日繳洋○包探孔阿才禀稱沈齊龍投捕房報稱有東洋車一輛租與唐天香突被徐金林拉去不還小的因將徐拘住勒令還車沈申訴前情唐供小的租沈之車停在路旁偶往出恭回時已經失去旋知被徐拉去是以報捕拘徐徐供稱唐借楊阿三錢六千文由小的担保向之索取避不見面昨得訪明在租界中拉車餬口尋見向索依舊不還口角之餘拉車作抵蔡太守問包探曰車在何處尋來答稱車被徐拉至小弄中太守謂據徐所供爲唐保欠楊錢儘可偕楊索取至車向沈賃得豈容硬抵欠錢唐堅稱小的並未欠錢楊偕妻某氏上堂訴稱小的被唐借去棉被一條質洋一元二角延不贖還以致滿期售去旋由徐擔保令唐償錢二各文後仍不付太守諭令徐央人保出唐如果欠楊之錢理合照付車給沈領去○四百零七號華捕禀稱昨日小的見陸阿興飲酒至醉在路喧譁因之拘捕不料竟將號衣拉破小的急吹號呌並無他捕到來旋經旁人帮同拘案陸供稱小的偶同友人飲酒至醉如今惟乞施恩蔡太守以陸酗酒滋事行同無賴判罰洋二元陸稱小的賣菜餬口無力罰洋太守謂爾旣無力改爲管押五天可也 
[東西探案彚登]  
　　英包探顧阿六禀稱口前日本人某甲至德祥銀樓兌金約指二枚計洋銀十二元事後估看知是銀質而外包以金者以銀樓夥毛金根不應欺騙異國人投捕房申訴捕頭派小的拘毛暫押毛卽央人保出保單内夾德祥銀樓招紙上寫包金戒二枚計價洋一元二角字様今特一併送案日人訴稱前者向德祥銀樓兌金約指不防其給以贋物及報捕房毛卽認明兌出包金戒二枚價洋一元二角尚存洋十元零八角毛供稱此日人至小的處兌包金戒二枚計洋一元二角當付銀洋十二元除去包金戒外尚存十元零八角言明十元暫寄八角則存俟另兌别項金銀首飾今已將十元交還矣包探又禀稱毛至捕房卽將十元交到蔡太守問毛曰如爾所供日人何致投捕房控爾欺騙毛稱小的原有不是之處務求大老爺施恩問爾是店主抑夥計答稱小的是夥計謂旣是夥計不應欺人今姑從寛除日人已收還洋十元再繳二元找足十二元之數此外另罰十元撥充某處善舉包金戒發還毛遵斷繳洋而去○鉛利爾丁船主德國人搿爾訴稱粤人陳阿來等在船司機器竟敢不告而辭違背合同報捕拘案陳供稱小的在船司機器向索工資不付且時被兇毆非但小的不願作工卽李英傑曾阿高等亦皆不願搿爾稱陳唆使曾李同辭當未辭時陳欲先付工洋然照例須啓輪時付給並未毆伊實係妄訴曾李所供與陳相同蔡太守謂美副領事曰搿爾旣是德人理合照章先投德領事署訴明俟德領事照會前來然後會同訊辦易君然之搿爾稱然則投德領事署控告可也太守諭令陳曾李退去候訊 
[上海縣署瑣案]  
　　王順泉控瞿金忠串通圖董向之拆梢袁海觀大令倩帮審委員宋莘樂二尹提訊王訴稱小的家治下浦東陸家行耕田爲業月前瞿牽牛一頭寄在小的家小的詢以何來瞿不答次日忽瞿之族叔錦土聲稱耕牛是伊家所失遂卽牽去至上月杪瞿偕五圖董事黄藻向小的百般恐嚇併扭至茶肆詐去洋銀八元向索不還是以來案控求提究二尹諭令明白具詞再行核辦○翁金才控許三寶圖吞洋銀二百八十元宋二尹提訊之下翁訴稱家在洞庭山現在治下某布莊爲夥素來與詐莫逆去年十一月有金釧一雙質得洋二百八十元令許代贖衣服不料許竟將洋銀質票及保火險單一併吞没現在除陸續取過外尚欠二百元有奇求恩追繳許供稱去年翁確有洋交小的贖衣及贖出翁將應用之衣提出餘交小的售錢嗣因議價不諧質得錢一百五十千之譜所有當票數十張寄存小的處小的歴年與翁進出之洋均記明簿上其簿現在兒子處二尹諭令許央人保出限期繳呈清帳以便覆訊○詹明揚控華阿四甘阿坤潘銀桂誘拐妻子張氏袁大令再三提訊令將張氏交詹具領華甘潘分别懲責交差收管限令將張氏衣飾交還此已迭登本報者也昨日午後宋二尹飭提華甘至案謂袁大老爺着爾等繳出衣服洋銀因何至今不繳甘供稱張氏至小的家中時携有衣包一個並無洋銀旋由華挈領張氏取去衣包華供稱小的並未取過衣包卽洋銀亦未目見甘質稱是日爾接張氏去時我偕爾至某酒店沽飲目見爾將衣包取去現在何又稱不取耶華堅稱實無其事二尹判令將華甘收所勒交衣飾如延比究○寓居馮公館學習京語之尾本等三日本人刃斃華人沈關福一案已次第詳紀報章前日傍晚袁海觀大令傳公館主馮夷吾到案以其不應包庇兇犯發捕廳看管候示 
[法界公堂瑣案]  
　　傅生亭遞禀控稱與張炳華合做花米荳生意被欠洋銀一百二十元約期不付求請提究同轉准詞飭包探王榮培等將張提案問曰爾欠傳洋爲何延約不付張供小的素以駕舟爲業傅生亭去年欲與小的同做花米荳生意小的以囊内空空不能爲無米之炊傅允借給資本令小的備舟裝載所售之貸均有行家發票交傅結算小的處並無底帳所控欠洋一節小的不知實數請飭傅將行家發票交出照帳核算可也傅訴稱去年六七月間有黄荳四十三担花子一千一百九十五斤均交張裝船代售後有生意數宗張未交帳私自將洋藏匿人亦避面今年三月初一日經友人在小東門外匯海源烟舘中尋見有陳行先郁老四等兩人帮同理算除收過洋五百十六元外由張付下英洋三百九十六元尚欠找洋一百二十元限三个月拔付立有摺據呈閱同轉閱摺後問張曰花米荳究竟售與誰家答稱米一百十七担售與上海元昌米行每石價洋三元七角黄荳八十担售與毛家弄長泰行當向元昌購得緑荳五十担由傅生亭自已講價不干小的之事且傅所稱三月初四日在匯海源結算帳目實係子虚小的亦未與伊會面同轉謂欠數符合否供須令傅交出原單方可結算傅訴稱陳行先現在外面求請傳問同轉飭包探將陳傳進問爾是否在烟館中理算帳目陳答稱是同轉問傅曰張炳華代爾購買緑荳五十担是何價值答稱閱時已久記憶不清同轉着張還押候追傅陳退出諭令戕帳目交出以便核訊○昨報列乞丐横行一則昨晨捕房將拘到之王阿生解案同轉命傳潤源增舊貨店主質　因店主裘思山不在店中將店夥張文先傳到包探王榮培禀稱裘自不留心致所携衣服被人搶去反怪小的等不拿乞丐粘貼揭帖今特呈閱同轉問王阿生曰爾等向作何事是晚有若干人合搶紡綢長衫供稱小的等流落滬江有時約伴在碼頭作小工有時向人求乞是晚與小山東小江北及和調等三人由洋街街行至護城河畔小的在前見一人脚踏鐵欄手繫套褲帶有紡綢長衫一件放在欄杆上小的乘其不備搶衫飛奔而去在南巿義茂押鋪質錢一千五百文小的用錢四百文餘錢被三人分用同轉問三人現在何處答稱時在碼頭上作小工可以往查同轉復問張曰店主爲何不來揭帖係誰人所繕答稱店主因失物後恐别人未及周知特繕此紙俾見者觸目警心紙尾具名非匿名揭帖可比店主家住滬南紫霞殿待午膳後卽可回店同轉謂旣不干爾事准卽退去諭包探將押票吊贓明日傳店主到案具領○包探王榮培禀陳阿寶手持大菜刀九柄柄上有西字查問之下不肯直言解案請究同轉問陳曰爾爲何業此刀何來供稱小的向在虹口飯店爲夥上月廿八日因患痧症請友人療治痊愈後欲送洋一元以酬其勞友人不肯收受小的欲買楊梅兩籃相贈適有一人手持大菜刀押票求售小的因貪便宜當給押票洋一角另加押本三百九十文與其人同往取贖亦不知其來歴業繙譯官曰閱西字知此刀係招商局所用大約輪船西人之失贓 
 
 

Page 4

 
 
同轉問陳曰店主爲誰該押店是何招牌答稱店主姓林名阿香小的素不讀書不識押店招牌同轉着押候傳店主到案再核○已閉靜芳閣烟館主黄少齋偕奚少卿及中人吳曉生陳永寗郁阿慶等投案請追吳兆熊所匿烟膏等物吳兆熊卽由保人交案同轉問吳曰交保已久爲何不將此事料理供稱烟膏等物均被殷寶元取去烟槍數枝被堂倌取抵欠欵須待殷寶元到案方可料理同轉着押候補提殷寶元再訊○王雲豐豬行夥沈阿根控元豐肉莊店主劉阿龍樍欠肉錢屢索不付反將現錢往購别家貨物請爲提究劉供與豬行往來已有四年之久確有積欠惟小的不識字須查問沈阿限且别家板油每洋一元可購十二斤伊行祇有八斤故向别家購買同轉謂爾旣與别家往來理應將前欵付清着押候交保限本月内理楚○林三才與其弟三全投案三才禀稱小的之弟於前晚九點鐘手持夏衣一件行經法界醬園弄口黑暗中被周永福突來搶奪方爭扭間小的聞聲赶出幫同拘獲人贓送案請究同轉向周永福詰問周供小的行在悅來酒店門首見一人奪取林之衣服扭毆不釋小的在旁解勸悞被指拿同轉着將周還押諭林等邀同悅來店夥質訊○王福生行竊工部局小工孔應生之鐵鋤當被拘獲人贓送案孔訴稱屢次失物務請追究王福生不認行竊同轉着押候笞責一百板○沈福金控稱前晚有王邵氏竄入廚房竊去銅釣一把追至新橋畔始將人贓拘獲送案請究該氏供家住八仙橋持銅釣買水誤被認去問爾在八仙橋不應到新橋買水供稱欲往英界寶善街公順昌烟館挑烟是以行經該處沈福生認取時小婦人問其有無憑據伊言底下有修理痕小婦人之銅釣盖上本有細練現已脫落矣沈稱查知王邵氏現住褚家橋不在八仙橋同轉着將該氏押候查究○押店夥趙品泉控稱馮渭泉來買雪青紡綢馬褲計洋二元三角當囑學徒同往收錢行至中途馮給洋一元小洋十二角後估得洋是銅質小洋分量稍輕想馮有意混用請示懲儆馮供洋係陳九香給下囑購紡綢褲不知是銅質陳現在外面可請傳問及傳陳到案據供洋係樂心樓帳房給下同轉訊得馮並無干涉着卽退去陳交保邀樂心樓帳房到案質訊 
[餽藥鳴謝]  
　　炎氛漸逼疫症潛滋昨承同仁輔元果育兩善堂曁棲流所各以痧暑丹丸藥茶見惠拜領之餘彌深感感行當代爲分贈以溥仁施謹布謝忱伏維均鑒 
[助善彚錄]  
　　竊謂時交夏令宜增火織之威不道序若秋凉大减冰紈之色察天時而揆人事不愼者病恐加身仗人力以挽天災好善者情殷援手敝所職司方便善舉圓通除常年承滬上南北各鋪户捐助留養失業商民病民外每屆必自製各種時氣痧症丹丸分贈善友今更蒙淞滬捐釐總局頒到虔製太乙丹一百四十粒臥龍丹五十包如意丹二百包純陽丸二十包紅靈丹八十包飛龍丹十包通利散一筒止血丹一筒時症茶四十塊均各照收除掣奉收條外當代陸續施送以徵齊世之心也爲求登報俾得咸知再肅者近蒙總辦保甲局陳憲太太助洋二十元周辛濤助周　琪飯資洋二元李生揚助連阿根飯　洋一元錢潮普助女所洋四十元亦均掣奉收條合再彚錄以彰善意此啓滬北棲流公所司董瞿開桐謹啓 
[樂善爲懷]  
　　接奉安徽太平府史蓮叔太守久常函聆悉俯念順直山東罹災助英洋一百元委解接濟需欵孔亟之時得有成數扶持彼湫隘餘生當亦感頌靡已也除　收條仍由壽康莊附去外用特布聞申勸[  上海北巿絲業會館籌振所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　五月廿五日洪分轉鉅回孔涵差次許分轉星璧禀知赴省廿六日新委代理儀徵縣曾大令家驥禀知赴任廿七日金沙塲藥鹺尹來揚公幹高鹺尹雨銷解上海餉差 
[接錄勸辦恊濟順直賑捐滬局清單]  
　　萬記薛隆茂一元盛豐泰王吉昌一元張曜升五角陳萬順五角裕春智洋一元朱義茂恆泰沈同盛衡　元龔守稱陳○記王安甫許樂璋吳春生陸榮元曹企棠潘德昌潘鴻基曹際順潘望昌潘田義吳發生吳順和同懋祥福泰龔敬記王錦裕萬茂長隆李源泰全記雨記永和樓元記與萬裕雲記邱永順裕泰怡茂戴萬盛施順茂張恊興惠楊鎭海關椿記莊張永盛張盛德記心誠堂沈裕昌裕盛號公和朱洪泰葉德昌大萬昌森森堂公興泰大有沈秦和成昌瑞春吳吉詳方定均張際良洪豐香東海氏映雪軒蘭言室瞿葆記胡鳴周吳韃堂恆昌菄錫三袁春生聚和知恊茂鄭興昌黄永泰周元隆周永興永和森陶根生施韶美悅來源薛裕昌何益泰仁德堂張三餘李步階莫鳳山汪定山張張港詹億盛胡玉廷盧煥章泰豐泰來裕興裕源正隆號乾泰莊大成號永源莊以上各洋五角天德沈源盛陸源興東行顧厚卿沈鴻高重德成裕春義瑞楊宏興黄大有榮記楊榮興龔公同龔恆昌龔少青無名氏震記朱元興萬生愼記言泰天來成梁益之汪德生汪俊神王秋帆豐泰笠湖汪耀廷未水氏孫旬禹江誠齋胡存周江志軒葉藍田胡敬軒汪蔭三程夑文張燦庭陸桂卿許廷楝吳雲亭和三房季惇三陳綬之詹守和江子英楊龍之方馨　江新甫洪子福汪汝茂洪四美程重慶胡雲卿汪殿臣胡暢周胡復初樂善居顧三益鄭鵬飛舒盈庭朱魯珍順泰才記隱名氏嚴洽成施恊利戴麗生顧子瑞恆昌東萬泰莊泰隆號成泰莊天茂號王春霆葉理堂顏興記陳鳳　黄璧記添生修竹齋而山婁孝友堂　藝居浣花居海棠舘懷德堂世德堂抱經堂種松書屋于慶堂世慶堂慶餘堂三餘堂福綬堂薛海榮曹邦直潘駁臣吳長生潘勝華潘福亨潘愛夫曹德榮以上各户均各助洋一元焉心梅爛洋一元孫茂昇爛洋二元周鴻勛裕春馮恆豐方鼎方仰漢波舒東山胡楚材汪獻廷亦非積江三省慶性美湯俊　江三省張合隆王錫九枉旭宕司包汪希黼施朗懷江紹勳莊記恆隆衣莊朱魯珍龔志香陳憲章王程氏圓照村吳義從四九圖陸赦大陸文富周永保東夾濱汪尚之以上各户均各洋二元沈明飛陳金記徐炳如彩大號陳望霖蔡德儀和泰楊振記張福成蘇令益寛記王耀卿玉用其蔡玉屏窺圑林寶德林逢源聚稱孫陳以上各户均各助香洋二元李子欣張衡齋程紫昭周元興吳言以上各户均各洋四元胡宗彥金同利黄希文金源號瑞記　吳昌記吳瑞記葉清標三敏齋以上各户均助番洋各四元安昌安祥洋二元四角老源茂祥一元五角王裕生王裕豐洋六元六角袁有才洋六元六角唐泉記丁裕大洋六角六分公源豐龔霖佐安昌典蔣致泰施善慶李承裕陸寶興朱恆豐典　恆　龔仁和龔承和胡時和沈大成龔長興沈大隆沈大茂宣健三飛鴻閣姚南陽清泉區一區二三四五圖六七八九圖以上各户均各助洋十元十圖洋十五元台南府方董源泰莊雲從陳邦記許文啓謝英泰蔡自發安平縣苑台南鹽局王以上各户均各助番洋十元張順記番洋十二元分部郎中陳番洋二十元利源號番洋六元蘇國揚番洋三元旂昌張愷臣各番洋六　柯振德番洋三元陳合茂二角方恊記三角趙永源陳源順四角陳萬隆程浩六角龔恆隆十二元王榮廷汪圃仙六角陳子明龏成四角張詒秦程裕茂興各八元求志居二十元蕊珠宫十六元無名氏七户七元宜荆浙鹽公棧泰來公典十二元陸良昇從同頭圖六元泰合記夏德太六百文北源興吳鎖高胡子同胡廷開胡廷春以上各錢五百文胡景和三百廿五文唐逹榮七百文恊興順耀記八百文恆和陳鼎豐六百文袁少渠陳祥泰四百文黄義成張泰山四百文鳴泰李宗道雲銀四兩無力氏德新川雲銀六兩恆大源同興泰和源一元五角德源義和堂二元保大和陳大生二元和記椿記一元尹心儀堂傅祥泰東源興周正泰八百文張源興張恊興一千文老源茂一元五角龔全記惠和局毛泰和德公泰共二元王裕生王裕豐共六元六角愼泰同豐二元袁有才王永昌六元六角唐泉記丁裕大六角六分源豐衆友六元汪禹功程故臣二元吳稚木一元徐紹記洪晴用五角詹敬齋福記五角黄勉去三元鄭日昌五角鼎成五角無名氏二名一元無名氏二百文楊恆裕四角蔡仁義周永順三元張萬隆洋一元五角張合順管文　二元顧二三櫃三元寫帳頭二捲三元孫熙治五角龔承六角隱名氏四户四元福記同仁堂十元山亭十四五六七八九廿廿一二各洋三元任成區洋八元汪姓洋五元 
 
 
 

Page 10

 
 
   
 
