# 1885 - 209 - 4904421

 

Page 1

 
 
[四十六號畫報出售] [  點石齋主人啓]  
　　京師永定門外地勢平坦芳草一色每當春秋佳日人多約伴跨馬以遨遊張朗齋軍門現駐兵於此而其部下弁兵恆於此處彎弓盤馬各獻神通　方健兒好身手圖之以供衆覽報首畫諸兩圖則一獅一鹿俱係任君草長所繪筆墨之妙已詳前報無俟贅言准於十六日出售後附淞隱漫錄圖說一則閱者鑒之此佈 
[書兵禍記數後]  
　　有客來告曰港報所記天津西人信述有津沽華人言及此次中法戰事約計中國所費并關外馬江臺灣以及各處防務計銀一百五十兆外加各處招勇需費銄銀一年之中亦有四十五兆而華商被阻之生意所失亦復不少死亡軍人約有十萬法國亦費銀七十兆連雇船運兵等費亦在百兆左右斃命之法軍約計在一萬五千至二萬人等語據此則中法戰禍兩面比較華人則費銀二百兆而法人僅止百兆不過十分之五華人之斃者十萬以外而法人僅至二萬人亦止得五分之一可見中國之勢實有未可與外邦言戰者苟與言戰則中國所費之銀與所傷之人必數倍於敵國葢敵國以兵船來華攻我海口十餘隻之船四五萬之衆窺伺於要口之外已足令沿海省分皆起而籌防堵之法而所以守口之營伍船隻炮臺等項大半猝辦於臨時購器招人始敷調撥敵國雖有臨時添練之兵然彼止籌出門以攻我而於本國境内各海口不必如中國之節節設防也且卽使彼有仇讐之國在旁伺隙當其銳師外出境内空虚慮仇國暗中算計於是各口亦嚴設守備不敢懈怠無如歐洲列國拓地皆有限制國境至大無過周圍二三千里且不盡屬海口防戍之軍不必多於出征也兵少則餉亦可節以故中外而有齟齬斷乎中國吃虧况此次法人費半於華死十二於華猶得安享坐收越南東京歸其保護從此倚爲外府不啻英人之屬印度而雲南蒙自創辦通商大開局面將來利益且不可以億兆計中國則已舉自漢迄今之屬地拱手而讓他人而所立約中絶無一條於中國有利益者卽有之約亦虚　 
名而已或曰越南自前明改置府縣設布都按三司治如内地首尾十年卽仍棄爲荒徼至今未入版圖是越不爲法有中國亦無可牟之利今歸法人保護初無損於中國也不知此卽不關於利不利亦不可輕棄者不特與國體有關誠恐疆場之間或自此而多事也津沽西人信又云統兩國而計之費至於此死至於此而其禍實由斐利一人噫此言似可綜論中法大局矣而蒙則以爲斐利之貽禍禍自法人受之於我華無與也當日一再籌餉議院書捐通國紳商色皆不悅幾乎東京與閩洋臺澎之法軍資餼且竭不能持久行將自退及夫諒山克復斐利益不見容於法人不得已辭職而去可見法國幅員不及我華江浙等一省輸捐濟餉招練出援至今年二月間實已無從設法而中國籌餉添兵七省口岸一時並舉顧猶綽綽有餘此固不得謂受斐利之禍也當日寶海回國德理固在滬李相來與晤議法人本心但求我華不與聞越事而已中國深恐兵連禍結所費必浮于法兵之餉所傷亦必多於法人之命遂隱忍不發姑如其願以相償竟將越南讓與法人在津訂定條約斯亦可以己矣不謂法總兵施其狡謀執塗改之稿而欲使中國踐言以媚悅法國之議員因而重啓衅隙大備戰爭而法督孤拔又乘和議未卽决裂之時駛船馬江遽爾開砲毁船於是華人受其暗算創鉅痛深天顔震怒宣示交兵因而諸臣紛紛請戰以成不能言和之局及至勞師糜餉兩敗俱傷仍歸於和并仍本從前之津約在中國固無所得而法豈獨無所失乎吾故曰法人之禍自斐利貽之若中國實勢處於無可如何雖糜費粮餉傷亡將士而究不爲敵所挾制是斐利狡謀徒自損其國家之元氣於中國何害也且津信所言中國用銀約二百兆折兵約十萬亦不過想當然之詞以愚見計之當亦無如是之多也 
[簡使近信]  
　　昨日本埠官場接有北京確信知己簡劉芝田方伯瑞芬爲出使英俄兩國大臣以繼曾襲侯之任又簡張肖野觀察蔭桓爲出使美日秘三國大臣以繼鄭京卿之任想二公皆歴任海關熟諳洋務星軺所蒞自能宣布皇威聯交與國也 
[湘澤傳言]  
　　接揚州友來信謂晤旅居邗上之湖南人接有家信云湘省近因賽會釀成鳴鑼聚衆縱火毆官一案中丞業已飛摺馳奏矣是否果有其事及詳細情形俟有續聞再錄 
[都下叢談]  
　　京師阜城門外關廂富新庄口外住有某甲日前於門首買得白皮香瓜四枚欲剖而食之見中有血絲數條其黏如膠用指甲切之頗不易斷一一剖開無不如是甲以有毒不敢食遂置案上時值傍晚甲與妻子出屋乘凉至掌燈後見屋内光明若燃燈狀大相詫異入屋細視則所剖瓜大放光燄赶用瓦盆盖之屋暗如故掀盆而光又作擲於厠中光仍不减遂以溺桶遮葢次日往觀者甚夥某甲恐惑衆取咎赶卽挖坑埋之此事近誕而目覩者言之歴歴錄之以資談助○順天府拿獲賊犯王安王燾李三景七等研訊據該犯等供在順義縣境劫得馬六銀錢布疋毛驢等並將馬六吊捆樹上並　傷命又在通州搶得徐姓轉當局衣服首飾銀錢並刃傷該局夥一人等語當因案情重大已解送刑部審訊○宗人府招考供事投結報考者已逾三百名俟二十六日三限已滿卽行定期扃試其照料考試官已經派出托實齋副理事　歡等四員○北城坊役有羅十者渾號活閻王强霸一方西香胡同土娼數家皆以羅爲護符有薙髮匠某甲一日宿某娼家乘醉生事娼邀羅至羅眈眈向甲甲懼而逸越日甲集其黨乙丙丁三人復往尋釁娼仍召羅至詎甲有意尋釁不三數語卽出利刃刺羅之脇自左穿右羅立斃娼家急閉門不放甲等去僕緼有受其傷者地方官役繼至獲乙丙而丁逸去甲畏罪自服所帶洋烟而死次日司官相驗甲手中兇器寛大羅傷痕窄細兩不符合諸犯監禁後尚未聞如何供招云○前門外五斗齋有羅姓者性好武初七日天微明羅由窓際瞥見屋上有赤身男子腰繫包袱將越鄰房悟其必梁上君子暗持長棍潜伏要路聞步聲漸近躍起一棍賊落於地將奪門飛奔羅追之急賊窘極叩求饒恕將腰間包袱擲與羅羅放之去展袱見衣袴數件外有摺扇一柄欵有梅堂二字羅知係　關帝廟教讀師之號遂往叩廟門先生尚在鼾睡喚之醒覔衣袴則已亡矣驚惶已極羅備述捕賊事並出包袱與之師感謝不遑當五鼓時師曾聞院中履聲窺之見一人赤身蹲伏作大便狀廟房極多僧又租與他入雜亂多不相識師因疑係鄰居 
 
 

Page 2

 
 
不介於懷遂致失物赤身行竊使人莫測賊之智也然亦僅聞矣 
[東甌瑣記]  
　　台州哥老會滋閙後已將首匪一名黨羽兩名梟示根株業已凈盡近忽喧傳該黨尚有四五十人逃匿温郡當道遂密飭各營弁在各烟館嚴密查緝以杜亂萌○永嘉上鄉明江丁腰等處山嶺毗連竹木幽茂近出怪獸噬人災畜不計其數日前各處鄉人携械往捕槍斃其一然終不能搗其巢而殲其類也○温郡各行捐納牙帖者寥廖無幾周邑尊於初八日親往大南門外白馬廟傳知各行遵　户部新章急行請帖無如各行中殷實者少拮据者多尚無以仰副憲意也○欵局成後辦理海防各官均得名列剡章聞温味秋觀察與張奎垣車門單　温郡出力各官共計一百四十餘名於初七日詳請撫憲附案保奬○温標各營兵額必須託人說項非七八十金不能到手近有蔴行新街某甲託練軍旗哨官謀得兵粮共用洋七十餘元甫及月餘忽又裁汰甲大恨卽赴鎭署控告張軍門訊出眞情遂將某哨官撤差並還甲洋三十餘元案始了結張軍門又通飭各營嗣後如有兵額務須公同考補倘犯從前積弊或被查出或被控告卽行揭叅○永嘉九都黄嶼地方焚香燒蠟等教聚衆毆打委員一節經周邑尊派差將教主張進福司事黄某兩人獲案并查出失物七八件云○温郡早禾暢茂異常爲近數年所罕兒新穀開盤每石僅一千六百數十文云○温味秋觀察病久未痊前曾禀禀撫憲開缺調養當蒙撫憲慰留準給病假兩月安心調養衙恭禀見等事均行示免○入夏以來瘟疫甚盛夜間送船不絶於道不求醫而禳鬼亦陋俗也 
[查案紀聞]  
　　欽差查辦江蘇事件大臣錫席卿星使聞日内卽可請訓出都航海蒞蘇與衛靜帥會商查辦帥會商查辦蘇省官吏咸惴惴焉欵懼交并究未知所查辦者爲何事外間擬議之詞不一皆無實據而三首縣已商量修葺公舘預備星使行臺及一切接差供給事宜想屆時省中當有一番熱閙也又聞錫星使爲現任蘇藩憲譚方伯門下士云 
[僧道荷校]  
　　婦女入廟燒香本干例禁無如相沿成習各省賢長官亦祗有查案示禁究未能盡破其好鬼佞神之見蘇省自譚方伯嚴垂厲禁後此風爲之一廓良家婦女旣不敢輕犯憲章廟祝羽流更何敢貿焉縱納今年春夏各處庵觀漸有白髮老嫗青年閨眷入廟進香者事爲方伯訪聞於二十日立飭幹役將香火最盛之白蟮橋觀音庵住持僧曁元都觀裏之火神殿雷祖殿兩道士一併提案懲責各予巨校判發山門示衆五天又將此三處廟門盡行封閉不准男婦人等進香俟五天屇滿雷誕過後再行開門似此從巖辦理雖湯文正復生亦不過爾爾也 
[蘇垣决科]  
　　本月十八日衛大中丞親試紫陽正誼兩書院士子是日黎明各憲均至試院分三路點名中丞點中路譚方伯點東路長洲縣王明府點西路計到院者共千餘人擁擠喧譁不復成事其正誼卷尤紛紛攘奪大肆爭嚷王明府勸導不理怒而起立未曾點訖隨由學書分散而罷是日通塲文題爲子曰君子欲訥于言三章詩題賦得孝廉船得廉字 
[松郡雜錄]  
　　何仙姑與松琴和尚謀斃小和尚一案經時太守干十六日提審除松琴惠山客懼罪逃去外宋某亦旋故不到太守判將何仙姑掌頰二百着於十日内交出松琴并着惠老和交出惠山客香工長脚老虎不合替惠山客私造刑具笞臀四百餘俱斥退○南匯縣盜犯周竹山等四名斬决外尚有在該處格鬥身死之盜及在南匯監獄病斃之盜共有四人於十六日戮屍示衆以昭炯戒○婁縣監内病斃盜犯一名華亭待質公所亦斃押犯一名均請隣封騐視○郡人醵資延請羽士設醮一壇以袪瘟疫時太守亦出示禁屠由十五日起至十九日止○府知事鄭君健齋徽産也佐治松城歴有年所近以老病日劇請假三月時太守已委某君代理矣○上海縣某武牛逼醮孀婦一案經時太守親提質審後發縣尉管押 
[皖事雜書]  
　　皖垣西門外距城五里許大小新橋紗帽洲毗連西門外正街自江水巨漲以來瓦草各房均遭淹没水漸退災户皆鳬水入屋淘摸零星然陽侯氏餘怒未平往往被其淹斃計前兩日共斃九名之多經人撈得屍身兩具西門外善堂聞而憫之特雇小划數隻有欲拆取屋料者由堂給划拆下發運並禁止結伴泅水打撈物件云○客歲海氛四起大憲飭在東西梁山各建砲臺營壘今春尚未告蕆夏初兩江總督曾爵帥復派朱直刺式程前往督工直刺禀請皖撫盧藝圃中丞籌撥數萬金興工炮臺營壘一律堅固不摇並請加委丁叅軍壽愷隨同帮辦現已告厥成功直刺申請收騐工程當派候補道總理營務處孫樹人觀察前往察勘直刺隨卽銷差暫留叅軍駐工隨時清理聞直刺係曾爵帥之快婿現已禀請廻避改發楚北卽日將赴鄂垣矣○西門外到有被災之男婦老幼一千一百餘名口類皆鵠面鳩形捉襟見肘駕駛一葉扁舟聚江岸下坡獅子山石人馬山汪家埠各處搭盖草棚聊蔽風雨亦有張蓆樹間蟄處其下者聞此項災黎籍隷楚北廣濟沂水等縣到後卽由各善堂清查老少丁口每人先給蘆蓆一張大餅三枚小口則給餅兩枚再行籌集巨資按口给發云○入伏以來每日自辰至酉炎熱異常居民揮扇不停猶作吳牛之喘至晚則西北風大作幾于凉透羅衾以致男女幼孩時患悶痧腹瀉往往歡笑如恒陡然倒地連日傷亡無數醫生亦無法可施云 
[湖北武昌府興國州儒學學正張百揆訓導包長庚俱黄岡人捐免新生束脩告示]  
　　爲出示曉諭捐免束脩事照得新生入學束脩之 
禮海内皆然本屇科試案發各廪保帶同新生來寓公議分别上中下户各書束脩數目存票騐收原無苛溢數月以來未繳者固多已繳者亦不乏人詎五月初旬聞有人招朋引類聚集城隅滋生異議諸生如有隱情儘可來學面訴何用紛紛者爲乃酒食游戲相徴逐上下議論任雌黄義利之辨不明師生之誼何在緬維前代西廠緹綺東林黨禍未必非諸君子所激成幸逢聖世朝政清明如此惡習宜痛湔除兩齋合議出示曉諭爲此示仰諸新生知悉爾等束脩除已收外尚欠繳九八錢一千八百串文概行捐免前屇後屇不得援引爲例本學安貧樂道現各有薪俸五十餘金聊足自娱縱有不給爾諸生及闔邑士大夫必不坐視子飢餓於此土地也自示之後其歸修爾身齊爾家恪守臥碑勉圖上進今秋歌鹿鳴以往明春題鴈塔而來人生樂事莫大於是其各凛遵毋違特示 
[秣陵瑣語]  
　　浙人某甲僑居評事大街服賈牽車家資富足膝下一女甫及四齡秀外慧中嚶吚可喜夫婦愛同掌上珠日前偶衣華服嬉戲前門家人照料稍疎忽被匪徒拐去偵騎四出踨跡毫無遍處黏貼報單如有知風報信及能送回者均許從厚酬謝惟茫茫大海無岸無邊一粒明珠不識能還合浦否也○自交季夏天氣暢晴泛濫洪流早經全退惟自初八晚雨後氣候凉爽異常早晚均須御祫被水各户前因暑濕 
蒸爍今復貪凉招致外感往往化爲瘧痢等症以故醫家藥鋪無不利巿三倍云○首府政務殷繁加以秋闈在邇尤覺晷刻靡甯此次秋考孫海岑太守循例禀請魯小村太守代辦提調各童之補府考者孫太守擇於十二日在府署扃門考試塲規嚴肅不似往日之虚應故事士林中均嘖嘖稱嘆不置云 
[槜李紀聞]  
　　十九日係大士誕辰郡城各處日則禮懴夜則懸燈大有南海燒香西天見佛之意○新塍鎭鄉民赴縣報災朱邑尊諭俟禀詳上憲再行核辦○武監張鐵珊在押斃命一案日前提省訊問斷將屍弟玉珊開復功名嘉署刑書莊書仵作均革役不准復充案遂結 
[颶風陡發]  
　　前晚九點鐘時本埠忽發颶風繼之以雨威揚箕伯澈夜怒號屋瓦飛鳴令人聞而心悸至昨晨仍颼雨交作午後始露晴 
 
 

Page 3

 
 
曦當風急時浦灘所竪地火燈多遭吹損彩視街亦損一盞東洋車被風吹倒連車只人傾跌泥中者不勝枚舉四明公　附近吹倒　墻幸未大損西門外吹倒楊樹一株大東電綫公司之墻半邊頽下别發洋行所搭凉棚極高大坍下後花木幾蹧蹋無遺虹口某醫生家中凉棚亦被摧毁有一游船吹至公家花園碼頭因之撞損二駁船吹至怡和碼頭平地上至其他之毁壞屋宇摧折林木者尤屬書不勝書亦一巨災也 
[逃啤吞烟]  
　　前晚二鼓時本邑廿五保九圖地保蔡湘洲投縣報稱本月二十日有年約十餘歲之女子在西門外羅家灣沿途啼哭經駐紥該處之滬軍營頭目陳老總向詰來由女稱年十一歲小字玉蟬原籍松江被人誘之來滬賣與虹口清遠里余登家爲婢東人凌虐難堪意圖遁回原籍陳憐其年幼恐復遭匪人所算因暫託茶肆主秦阿寶留養意圖信致松江囑伊家屬來滬領取至廿二日有余之友人沈松亭至秦茶肆見女當卽知照余來鄉認領詎女一見東人恐遭懲責私取秦之洋烟吞服施救無功毒發斃命因將秦余沈三人拘解請訊昨午莫邑尊飭將三人提案先據余供粤人借住虹口清遠里向在洋行爲夥本年五月間價買該女爲婢取名玉蟬本月二十日無端走失至昨日由沈遇見知照小的同往果在羅家灣秦茶肆中該婢見小的至彼卽取洋烟吞服閱時斃命現奉拘案自願殮理求請免騐沈供在大亨棧爲夥專向松江航船接客昨在秦茶肆中瞥見該女因卽囑余往認詎女見卽吞烟斃命秦供在西鄉羅家灣開茶肆度日昨陳領來一女據云在途啼哭因卽收留託小的暫爲撫養至其細底實所不知邑尊謂余旣自願收殮姑准所求着具免騐切結當將余秦沈三人分别交保聞午後余已將該婢收殮矣 
[拆股涉訟]  
　　某甲投法公廨遞禀控稱小的前與某乙各出資本六百千在小東門外陸家石橋開設押鋪現欲拆股乙謂店中歴來折耗祗剩錢二百千左右詰其虧本緣由則又難言其故查得帳上諸弊叢生請提道究翁太守准詞飭傳乙到案暫押諒今晨當集訊矣 
[打架被拘]  
　　前晚九點鐘時有料器帮糾集數十人在本城小東門内益慶橋堍某姓茶肆中互相毆闘經該處十舖地甲張四報知巡防局前往拘獲一人餘均逃逸卽解送東局局員略加詰訊飭勇轉送總巡局究辦至其起事緣由容俟探明再錄 
[搜出贓洋]  
　　延孚錢莊報失銀洋一案業經在扶梯下尋見洋五百元毷據該包探等禀稱該莊胡迪祖言吳子亭央人向取鋪盖當卽搜出銀洋九十五元鈔票八十兩爲將鋪盖連贓交捕等語今特解案胡稱尋見洋五百元已蒙准領去後又邀集同業人等商議有令認償了事忽有吳子亭央人來取舗盖察得内藏銀洋鈔票核計所失數目尚少洋三百八十餘元請爲追還當搜舖盖時本庄之陸蘭田楊馥卿趙新和及外來之吳寳益韓懷君趙琴軒等在場眼見陸蘭田及吳寳益等六人供亦同尋見之洋實因問卜而得現央同族吳根咸往搬舖盖内有銀洋鈔票不知何人所藏我不知情巡捕禀搜贓後吳已承認吳稱因遭包探毆打之故韓朝舟供如何失竊如何搜贓我不知情至失竊時我確睡在帳房六令得供之下飭將起案之銀洋鈔票着胡具領舖盖暫存吳子亭韓明舟仍行管押候訊 
[索租續訊]  
　　長利洋行經收房租西人控黄月山之妻李巧林欠租一案昨據該西人同邵某卽趙敏齋投案申誅前因并稱李同其經事人名阿香者於四月十六日來租房屋已付定洋七元當卽收帳簿據呈閱且租定後卽以掛牌日起租彼雖未開演然我行租房規矩如要退租須於一月前知照今核照除牌日爲止向收二月房租已是從寛大令問趙爾與李言向洋東借銀股開之說究竟如何趙答稱李欲令我向洋東借銀未允反被挾怨誣指李巧林仍執如前并將字條呈閱大令閱得係趙與李股開戲園合同底稿隨詰李爾前言趙交爾開演起租之字條在否李答稱趙欲與我股開戲園曾到我家四次在後令人交來信一封内係字條及合同稿今檢查信壳字條已無底有合同卽是股開之證至付定洋一切皆交趙手惟於二十日趙來言欲借銀兩須同去見洋東及與同往先見來　之西人後同至長利行說未允洽我卽回來起又稱付定洋尚在十六日李自到帳房我轉交與司帳人李姓李亦供與趙同并稱李巧林尚同阿香到來大令再四研詰各執一詞商之佩副領事飭傳到阿香再行覆訊呈閱之件存堂 
[英界公堂瑣案]  
　　八十六號印捕稱見人身藏物件搜出土半只川土兩塊送案請訊張掌林供本邑人土由同復昌行拿來欲送　南巿隆記烟館葛大令商之佩副領事判張掌林枷號七天土送洋藥局充公再照巡丁獲私例酌賞該捕可也○包探秦少卿稱葉瑞臣報失單夾皮棉綢縐衣服由我緝獲葉阿正將贓吊齊共被質洋一百零幾元今將人贓送案葉瑞臣申訴前因葛大令商之佩副領事判押　　正一年贓交葉瑞臣領去○沈吳氏稱向曾爲妓現已從良昨有相識之林長生向我調戲與之理論反被辱駡爭毆由捕拘案林長生供因過醉所致葛大令判罰林長牛洋一元撥充醫院經費○張徐氏稱曾租住高易洋行之屋自己添做地板現已退租本欲雇匠於白晝撬回地板因木匠無暇故在夜間往取詎被管房人將木匠及我毒打報捕拘案沈小仁供是木匠餘供與該氏同虞阿華供是隣居見伊等爭毆惟地板不知究是誰物李阿六供是管房人地板實是東人之物因被夜間來取喝阻不依以致爭毆李阿桂供與同捕頭禀查得地板實是房東惟管房人　阿六不應行兇李阿桂亦不應帮兇葛大令商之佩副領事判李阿六罰洋二元給該氏養傷李阿桂罰洋一元給沈小仁養傷地板仍歸高易行賣西瓜之張勝全稱昨與吳兆求論價被毆并失西瓜一担報捕拘案吳兆求供昨向買瓜論價不　伊竟駡我故與爭毆西瓜伊自挑去沈阿五供是在旁解勸葛大令判吳兆求罰洋兩元給償張勝全○捕頭稱有丹國人以華人王鳳仁滋閙送捕房今將王解案丹國人不到王鳳仁供在洋人處做出店兼推車己有十三天今被停歇不付工資又將我送捕葛大令商之佩副領事以該丹國人旣欲控王緣何不投質且據王供係索工資起見别無不合姑飭王退投該管領事署控追可也 
[文報局籌賑叢譚五] 　 
　　徐君仲凡世所稱紹城徐善人家也交到賑洋二千元係紹興合郡官紳捐以備荒者現經公議移緩就急撥充廣西賑欵洵惟君子能見其大也各省類如此欵者尚多庶聞風而興起乎○順直山東請匾案内所載蘇州鹽公堂實係蘇州長元吳　業　所及恊賑董事潘紳榮所載盛澤鎭吳善士實係盛澤鎭各善士理合登明○福刈軍署范季韓先生者篤行君子亦匡濟良才也憫廣西災勸募賑銀二千兩復許在官幕營局廣爲設法斯豈喣仁孑義之規哉古來良臣賢輔半出於叅軍記室之中君其庶幾○某君條說云江浙五月間淫霖爲虐今幸放晴祈各以救災免災之說相告酌陳籌賑之法一節每日吃用也江浙每縣五千户日節魚肉荼蔬十文八文可得二三十萬緡一節衣服首飾宫室器皿書畫古董之用也物惟其備何必踵事增華供後人變賣浮蕩之需量爲撙節惜財兼可惜福一節醫巫道場之用也移賑愈病響應如神移賑荐先必能超度與其作爲無益何如眼前造福一節吉慶花消之間錢也湯餅周歲壽誕入學嫁娶等事所費不貲究之揮霍於當場博執事奴僕之喜何如撙節以助賑博佛天君相之歡哉 
[書醫鑑後]  
　　蜀中萬縣王錫鑫先生素精醫術洞徹五臓著手成春暇時出其心得著爲壽世醫鑑三册光明眼科遂生外科各一册見示本館雖未探青囊秘奥然聞之和緩家云先生於此道中實已　窮數十年始得神乎其技仁心壽世其功德豈有涯乎因綴數語以質求治者 
[南潯育嬰堂恊賑公啓]  
　　各處災兩粤尤爲慘酷兹接上海文報局來電委在潯鎭募捐惟祈仁人君子曁各典鋪善士發心捐助不計多寡請送育嬰堂收存彚繳上海帶往災區捐數付刊申報以昭誠信此項賑捐並無保奬但祝功德無量潯鎭育嬰堂謹啓 
 
 

Page 4

 
 
[上海三馬路與昌絲棧陳竹坪經收廣東廣西賑捐六月念二日第二十次清單]  
　　隣溪書屋洋一百元無名氏洋廿元　泰庄交來得恩居洋十四元　相泰規銀十兩鎭江王克宜洋十元益友堂愼和泰交來無名氏兩户各洋六元公順昌洋三元萬元成李氏乾盛苕溪有心無力人愼和義昌交來李絮泉恆益縐號七户各洋二元梅村氏恆升　坊李附侯盛昌隆劉楊氏陳大房莊源泰自顧不週武穴田廣昌馮金榮合成子洽源泰長茂新大號李連甫十五户各洋一元悅昌文記洋二元小洋四角慶豐銀樓洋五角平江隱名氏杳資移助錢六百文○通順局由常熟寄申報舘交來眞州未遂子廿元又李吉甫洋十元○正源局中硤石寄來永康典募來義利庄勉力子求母康健兩户各洋一元王正之曹仲豪兩户合洋一元○共收洋二百廿三元五角規銀十兩小洋四角錢六百文止合并聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[鄂渚官報]  
　　六月初一日署羅田縣李雯辭赴任本任興國州富池口巡檢謝鈺調署保康縣典史事來省禀到初二日前湖南衡永道蔣銘勳來省委辦應城陸路鹽課候補縣李穎名來省禀到候補府經歷王邦泰奉大憲委赴台灣偵探法人退讓是否情形候補縣丞夏献衡奉臬憲委調查中和門銷查忠孝門差候補巡檢翟宗藩奉委調查忠孝門銷查中和門差孫炳煜奉委查漢鎭居仁坊街道差 
[榕垣官報]  
　　布都事周安冕經上憲委辦井樓門外保甲縣丞黄昌石辦水部門保中知縣樊明逵王樹鼐龍溪縣饒世纓均奉委發審局差同知劉錫　奉委建甯府局務通判王廷芝奉委辦洪山橋茶稅縣丞左振先奉委辦厦門洋北疋稽查帳目從九品潘履亨奉委辦江口稅厘分局巡檢朱炳烺自泉州解犯晉省禀到知縣俞鳳呈缷辦泉州府北溪厘局禀明丁母憂通判沈光綬起服到省水部閂機器局自造後膛炮迄有成效大憲委知縣王士駿前往試騐 
[上海四馬路浦灘文報局經收廣東廣西六月中旬清單]  
　　二十日劉河恭泰募申字一百令一號單恭泰四元潘雨亭福記行黄福太昌三户各二元席誠之劉祥記趙孫寅李德泰唐源茂林錦豐廖梅軒蕭順隆張仁壽九户各一元共十九元○齊裕光四元金備氏十元○嘉定寄棠山房募申字一百零二號單康雅堂顧敦厚堂王臥雪堂袁梁國氏四户各一元紀錦堂義隆合洋一元寄棠山房陳五豐號各五角共六元○恆豫庄交來甬江瑞康庄募谿上力不從心氏求父病速愈二百元敦裕庄瑞康庄各十元尚德堂吳六元萬源號啓興號和記號三户各五元積善堂沈四元滋茂號萬興純各三元天生號源發號泉益號張善　萃豫行曹孫氏六户各二元生大庄永康號怡怡軒無名氏四户各一元共二百六十七元○青村碣隱舊隱張募叔堅四元碣隱舊隱一月閔報費三百又五百文白馨齋二百文仇肖湖一百文共合洋五元○怡順昌王瑞芝翁交來丁悅生堂規銀四百兩○常熟徐承志堂節省西瓜紅豏山庄各一元西河隱名氏求母康健合家平安四元○朝鮮釜山理事陳募申字一百零三號單陳雲裳一百元陳復初五十元張佩西馬仿周各十元元興居八元方學賢熊裕廷各五元吳志福石大隆鄭以中三户各三元許釗堂二元陳藻生一元共二百元○常熟王鶴山翁募申字一百零四號單吳冠亭五元其順尝迪氏范德興各半元共六元常熟曉記募申字一百零五號單寳記正記徐施氏協號四户各二元愼和餘榮芳閣各一元無名氏五百四十文無名氏二百六十文無名氏二百文勿留名一百共十一元常熟殷衞泉翁募申字一百零六號單韓秉鈞十元徐仲堃晉記周同福德泰豐周三讓五户各一元朱雲村振昌　萬記恆春祥時記李鴻勛李麗泉何春霖劉正大生大號王性成鄭恆源王魯門孫伯涵求祖先冥福十四户各半元者香書屋虚對開一元陳恨瀛二百九十文洽記邵公順怡順興三户各二百七十文共廿三元虚對開一个○陳輝廷十元○白下好事人募元共合好事人四元熱心人三元馬伯記荀方堂各一元馬菊生寓汴省吳力不足人遷善人四户各五百不書名六百美也不求人三百共十元○大通池州礦局募楊璧侯本洋十元怡和查陳桐雲本洋八元吳芬本洋七元容業蘭衣佛臣各本洋五元許肇廣梁日初各本洋四元容照華本洋二元楊潤芝八元臥雪山房五元滋德堂四元無名氏二元燕貽堂陳一英洋六十七元小洋五角○東籬侍者二元○金陵曹圓基翁崔國足翁募申字一百零七號車寗重二元曺圓基崔國足曹正庭趄聯登仁和震大隆泰震隆棧土杏樵查怡新查德和十二户各一元曹應梅周德鍾石鑄金君和通源蕉德臣大豐殷能美八户各半元共十八元○大通電報局邵募世白堂楊洋五十二元六角五分鹽行公洋六十元利和庄洋四十元鎰豐厚無名氏二户各三十元春和長裕謙益庄手三户各二十元共收見英洋二百七十二元虚對開一个小洋一角錢五十五文○蘇州惲職思堂二十元○德泰壯父來姚記五十元○陳鑑泉宏裕居士各二元木瀆宋紱生求妻病愈三元武穴鑑記一元侯官龔泰申三十元○顧勉夫翁募滬字一百十號册缾如舘主二十元程子泉葛維卿吳瑞蓀三户各二元明月前身意軒主人小倉氏戟門氏李煇庭朱渭發胡力　馮本初程凝祉堂九户各一元共三十五元○盛澤王塵舫翁募申字一百零八號單凌定記十元壽承堂徐枕經書屋延暉堂三户各四元張益源楹書堂歸承書堂王望雲小築碧樹山房龔平江恆豐莊席費燦然子九户各二元盛正義汪正遠沈萬順汪瑞盛王永和織簾書屋沈咸春汪正大汪正興勤善書屋恆善堂盛德餘堂汪經綸堂史昆和堂謙益堂李信記謙益堂又沈松岩餘慶堂沈姚公氏宜振堂沈廿一户各一元祥止室沈端華氏各半元共六十元○杭電局募第一次杭州積厚軒五十元吳少琴三元無名氏盧錫九各一元共五十五元○丁啓厚翁募電字五十四號册益大記瞻三周謙和三户各本洋二元無名氏巽大厚永和同順怡義黎啓源六户各二元友記復成冬不書名永茂起衍記五户各一元共英洋十七元本洋六元○滬報舘縷罄仙史一元又募孫夔石五元沈啓翁募江左隱名氏十元○本日共收英洋一千二百三十九元規銀四百兩本洋六元虚對開二个小洋六角錢五十五文○本旬共收洋一萬三千零七十一元四角規元二千四百五十九兩六錢五分二厘　錢三分七厘二毫五扣洋三千三百三十六元二角五分原平現銀七兩六錢申元七兩九錢六分扣洋十元　七角九分足對開九个虚對開十六個共廿五個扣洋十元零九角四八開小洋五十一角扣洋四元五角一分銅洋七十元扣洋十四元錢二十九千一百六十七文扣洋二十五元八角一分七項合收洋一萬六千四百七十三元六角六分連前共收合洋二萬九千二百六十九元六角七分○十一付解第九批洋二千元十九日付解第十批洋七百三十八元二十日付解嚴梁兩紳帶去洋五百元連前共解過洋二萬零五百元結存洋八千七百六十九元六角七分計合元六千四百六十三兩二錢四分七厘○付解嚴梁兩紳第一批規元九千兩實不敷規元二千五百三十六兩七錢五分三厘 
 
 
