# 1916 - 111 - 4915517

 

Page 1

 
 
遊記 
[羗海雜誌] （十）（）生入 
　　四月進剿羅卜藏餘黨甘涼一帶悉平先後闢靑海地千餘里分其地賜各蒙古和碩特旗及土爾巵特輝特綽羅斯特喀爾喀共五族皆各自爲部不得復屬和碩特以分厄魯特之勢又不設盟長以靑海辦事大臣　盟盟於察漢託洛亥（後照漠南北例設左右翼盟長王副各二）置大通安西州沙柳溝各衛增西寗西北兩路防兵馬步五千設總兵於安西大通而攺西寗衛爲府靑海辦事大臣於此建牙又西寗番者自厄魯特據靑海番族均爲所役至是攺土司設番日隸於道廳衛所以剪厄魯特之羽翼而脫番子之覊絆其各寺之禪歸國師印勒令呈繳每寺剌麻毌過三百人　藏兵器城戌星羅形格勢禁厄魯特始不敢復亂當時大將軍年羹堯條奏靑海蒙古宜照喀爾喀之例分其旗編置佐領各管各屬定有分界而原屬番人勿許管轄另行安插使權不歸一三年出口察明靑海蒙古乃二十九家即分爲二十九旗每旗設協理台吉一員管旗章京副章京參領各一員按户口之多寡以百五十户爲一佐領共佐領一百一十四員半共壯丁一萬七千有奇每佐領設佐領一員驍騎校一員二十九旗札蕯克　貝勒貝子公台吉俱係世職頒授印信册誥其協理台吉一職引見補授各札薩克憲書俸緞由京解寗支放俸銀每　共九千餘兩在寗支領各札蕯克分爲四班每年元旦朝　週而復始并定以靑海大臣每年出口會集各札蕯克會盟一次不得自相會合凡蒙古番子額兵有事聽大臣調遣視内蒙古之兵即統於各部汗王者不同置互市子西寗日月山以通茶馬布粟之利每年進口辦糧聽其自便其　皆在靑海四面聨絡住牧 
要件 
[游戲敎育] （二）（婺州廢民譯） 
原序（芬來專遜女史原著） 
此種遊戲之事當單簡行之芬來專遜女士旣實行此法而又恐演習之效果有形似演劇之危險也乃合全　之學子以事多種之遊嬉而任彼等自行指示其行動之方法夫芬來專遜女士使各科之學均以遊戲習之吾輩注意其敎授方頗饒趣味焉在地理課偶人均假爲各國之居民其兒童則以適於各國風俗氣候之衣服爲　樂某著名之敎育家云（區區一偶人其所有之哲理與韻文多於千册之書也） 
色斯賽克斯鄉ＴＨＯＳＮＳＳＢＸＤＯＮＷ中有小學一所校中之兒童與敎員均處於奇異而快樂之世界此即芬來專遜女士實行其遊戲敎授法之地也吾願吾美之敎員習於女士經驗所得之敎調也蓋女士對於異日功業徧天下之人物而傳佈快樂之福音於其糼時且確信兒童之光陰如白駒過隙應注以愉快之精神也 
新哈文康内克的霍而約克馬沙朱色等處之學校因得許可而應用遊戲作用之圖解均表示其感謝之忱焉 
 
 
 

Page 2

 
 
時評 
[大局小局] （冷） 
　　大局懸懸不能一定小局紛紛莫知率從何謂大局全中國之謂也何謂小局江蘇一省之謂也全中國之前途究竟如何莫能明也 
　　退位歟不退位歟調停歟不調停歟用武力以相角歟不用武力歟解决今後中國之時局不外此三途而此三途者均遲疑而不進此所謂懸懸不定也 
　　獨立歟不獨立歟中立歟不中立歟獨立不獨立與中立不中立之主旨與效果何在歟表示今日之江蘇態度者不外是二狀而此二狀者今又雜然而並呈因之憤然而自戰此所謂紛紛莫能知也 
小局因大局而擾亂大局因小局益形擾亂擾亂之前途其何時已耶 
命令 
　　四月二十二日政事堂奉策令國務卿徐世昌呈請辭職徐世昌准免本職此令 
　　又令特任段祺瑞爲國務卿此令 
　　又令特任錢能訓爲平政院院長此令 
　　又令特任張作霖爲盛武將軍此令 
　　又令安徽巡按使李兆珍調京另候任用此令 
　　又令特任倪嗣冲署理安徽巡按使此令 
　　四月二十三日政事堂奉策令特任叚祺瑞兼陸軍總長此令 
　　又令特任陸徵祥爲外交總長王揖唐爲内務總長孫寶琦爲財政總長劉冠雄爲海軍總長章宗祥爲司法總長張國淦爲敎育總長金邦平爲農商總長曹汝霖爲交通總長此令 
　　又令特任王士珍爲參謀總長此令 
　　又令特任莊藴寛爲審計院院長此令 
　　又令任命夏詒霆代理外交次長此令 
　　又令特任張作霖暫署督理奉天軍務兼代理巡按使此令 
　　又令特授黄國樑以勳五位此令 
專電 
　　北京電段通告昨就國卿職手諭僚屬誡以時局阽危端賴責任心勿自擾謀調動致機關有停滯象 
　　北京電段就職前約法三章○（一） 
用人畀以全權（一）軍事内閣主持（一）主旨在收殘局定即解職 
　　北京電新内閣人物專取共和派及超然派與帝制嫌疑各員一律淘汰 
　　北京電國會組織法重復起草將交國務會議决行 
　　北京電諭由軍處議定軍防四欵（一）各省毌庸增設客軍（二）省外互援非不得已時毌調客軍（三）北軍嚴飭長官約束（四）北軍如何滋擾查明嚴懲 
　　北京電顧維鈞電復借欵尚無取消意惟俟事平交付原訂交期應再延長 
　　北京電内部遵議妥籌安要策有整頓警察綱要六條并辦淸鄉計畫二欵 
　　北京電段芝貴係給假兩月調理故張用暫署字樣現聞叚有調直督息 
　　北京電黎允即遷北海 
　　北京電吉巡按議由孟恩遠兼　　北京電段上消弭戰禍書批發各省傳閱 
　　北京電儲蓄獎票揭曉頭獎（六十四萬○三百二十五號）粤得二獎（八十三萬四千九百九十號）漢得三獎）五十二萬六千三百三十號）浙得四獎（十一萬○九百三十三號）滬得五獎（八十三萬一千四百五十二號）漢得　　南京電省城秩序如常魯靳將軍昨派丁佛言來甯晤商馮督　　北京電准趙倜來京面陳軍務　　北京電李厚基電告閩狀中分可恃可慮數端 
　　北京電陸宗輿電報起程使務交劉榮傑代 
　　北京電楊士琦着充高等政治顧問 
　　南京電張軍駐大通三十五營逃散管帶張盛林無下落帮帶史長發獲已鎗斃倪嗣冲昨由徐回蚌 
　　南京電政府密派郭同赴浙面屈 
譯電 
　　香港電南華晨報廣州訪員稱岑春煊温宗堯己抵肇慶各領袖開軍事會議後舉岑爲北伐軍總司令二十一日龍濟光之代表與陸榮廷梁啓超會議由某國領事爲調人龍濟光决意引退段爾源將任廣東臨時都督二十日江門革命軍擊沉砲船廣寳（譯音） 
（二十四日）路透電 
　　北京電叚祺瑞已於二十三日就職今日内閣開第一次會議項城擬聘退任各總長爲顧問（二十五日）德文電 
東方通信社電（日本人組織） 
　　北京電廣東電云廣西方面與龍濟光之恊商議决五項大要如左廣東之時局一時紛擾已極今已無事解決矣一廣東暫留龍濟光在都督之地位二於肇慶設臨時都統府以岑春煊爲都統三蔡乃煌處刑四從速實行北伐五地方之民軍騷擾俟岑春煊入粤之後設法撫綏右五項之條件格外寛大故龍及其部下均樂承認廣東市民亦表滿足之意（二十五日） 
　　北京電成爲問題之蔡乃煌於二十四日午後五時在廣東河岸當衆槍斃（二十五日） 
　　北京電新裕號船在温州洋面與軍艦海容碰撞沉沒溺斃北軍千餘名之報並至今政府猶守秘密之江陰獨立軍突出無錫附近南京派出之軍隊敗走之消息在京中國人間己漸聞知因之種種謠言紛起又暫駐浦口之第十二師某部隊曾於該處肆行掠奪大半解散之報亦有由南來京之人傳其事實内外人中以江蘇人尤憤恨該北軍之暴行甚恐江蘇亦不免如四川湖南之戰禍故其心中希望馮將軍速即宣布獨立（二十五日） 
　　東京電段祺瑞總理之下責任内閣成立之報到日東京一般人以爲此决非袁氏之退讓不過造新勢力代袁氏鎭壓南方而已如此收拾時局恐將更加複雜且信此新内閣究難買南方人之滿足云（二十五日） 
　　北京電安南轉來雲電云陳宦初與蔡鍔約定休戰繼復提出妥協條件八條其第一條即袁總統留任云云當由蔡氏電告唐都督並云該妥協條件本難承認姑呈參考而已唐都督將該條件出示雲南幹部見有袁總統留任之一項均非常憤慨即由唐都督電致蔡氏速廢休戰之約開始前進行動（二十五日） 
　　東亦電東京朝日新聞論云袁氏欲爲皇帝終歸失敗退而維持總統之地位適有日俄同盟之風說遂居爲奇貨威嚇南方並以制定憲法責任内閣等條件希圖妥協詎亦均歸失敗蓋袁氏專兵馬之權一味專横如蹂　約法解散國會毒殺並賣同志等之行爲南方人欲忘亦不可得故無論如何甘言今日難獲寸效云云次論叚之責任内閣一劇袁氏仍居内幕總之袁氏如不絶其施弄小策則南北之妥協終難成立至袁已有退意因其未得一身之安固故未决行之說不知革命黨之起而討袁實爲立憲的憤慨想終不至恨及一身袁氏如能放棄其眞野心由衷攺悔當亦一爲已甚之窮追以較有利益也云云（二十五日）　　北京電長沙電云武陵道屬之平江縣土匪蜂起勢極猖獗縣知事生死不明（二十五日） 
戰電（英人路透電） 
　　巴黎電今日下午公報云法軍仍從事進攻德軍進攻貝西負創而退法軍擊散末斯河西敵軍偵探隊法軍炸彈手在柯萊特叢林西北前進俘敵若干人德軍猛轟摩爾化末亞泊勒芒森林有活動之砲戰法軍在伏斯巨本化末方面奪獲敵軍哨營一座法飛機隊在比境兩次重炸彈轟擊維夫維巨火車站中的者頗多諸飛機均安然飛回今晚公報云末斯河西面今日有敵軍猛轟摩末化末法軍陣地末斯河東面及華愛佛有間斷之砲戰他處無戰事星期日夜間法飛機隊頗活動以炸彈擲擊各車站（二十四日）　　倫敦電今晚公報云今日新福音堂魯斯凸角有地雷戰事勒維勒等處兩軍交轟甚烈英軍擊落敵飛機一架英飛機一架不知下落（（二十四日） 
　　倫敦電公報宣布埃及戰事謂蘇彝士河愛爾于太拉在面加蒂亞境有戰事二十三日飛機偵察隊探明有敵兵二百人至五百人聚集希達附近敵兵五百人於晨間五時猛攻希達英軍哨營但被擊退英軍援軍旣抵敵乃棄俘虜三十人屍四十具而走澳軍追擊之敵軍大受損失加蒂亞村由英兵一小隧防守亦爲敵兵三千人所攻英兵激戰後乃退走（二十四日）海外駛來飛過英倫東部兩艘於昨夜十時半飛過諾福克海岸遲半小時第三艘亦飛至敵飛船已抛下引火炸彈數枚（二十五日） 
　　倫敦電海軍部稱近有一船擬在愛爾蘭運登陸軍所用之軍火此船佯爲中立國商船　則乃與一德潛艇聨合行事之德　輔助軍艦當被擊沉船人被拘者若干内有開斯蒙爵士渠即自歐戰發生後在德國等處指揮仇英運動之人物（二十四日） 
　　倫敦電泰晤報華盛頓訪員電稱下院已通過議案排斥亞人並以一九○八年限制日人入境之約定爲法律上院亦將有同一之舉動故駐美日使已告威爾遜總統以日政府視此種立法爲多事因日本已遵守前約故也聞威爾遜　允將此法律更攺但此不得視爲威爾遜允爲日人獲取自由入境或入籍利益之解（二十四日） 
公電 
　　漢口總商會等來電護軍使商會申報時報新聞報時事新報鑒溯自辛亥以來各省一再稱兵金融停滯而對内商業對外貿易均難發展受切膚之痛者以吾商人爲最蓋國人所依賴者金融機關破壞金融機關即不啻自戕其生命辛壬之間幸賴國人竭力維持尚未完全破裂若國民對於銀行銀號及錢莊等紛紛兌現是自窒金融流通之機捲入政漩恐一旦金融機關敗壞非惟亡國且將滅種卽如印度朝鮮猶太皆亡國也印度亡而受英國之金融機關所支配朝鮮亡兩受日本之金融機關所支配故印韓人民生計日促種族亦日　猶太　亡國其國人猶保有金融機關能力保商業故其生活日裕種族日盛近因歐戰且有猶太復國之說是金融機關不亡種族即隨而不亡其關係不甚重耶夫銀號錢莊純係吾商人所自辦與政治毫無關係姑置勿論至中國交通兩銀行爲全國金融機關商股居其大半當時立法頗具苦心以四萬萬人公有之物而誤認爲政府獨有之物捲入政潮之中受禍者豈非猶是吾國國民况歷經變亂而交通銀行固屬無恙即前大淸銀行國體變更商存商殷及一切鈔票均已陸續付淸蓋保護銀行銀號錢莊本身實保護凡頼有銀行銀號錢莊爲呼吸之國民也總之願我國民共保護此公有金融機關尤願政府念國民苦痛不可濫借外債增人民擔負商人等愚見所及我邦人士明達當不河漢斯言民國幸甚漢口武昌總商會正副會長兪崇敬王明文殷彝商辦漢口第一紡織公司總理李紫雲湖北紗布絲蔴四局總理徐榮廷同叩逈 
要聞一 
[北澄兩軍第一次戰紀]  
　　巴塘圩澄軍邀繫 
　　第二批北軍開錫 
　　江陰要塞爲長江之第二重門户本月十六號獨立時祗有黨人三名進城運動竟收全功自宣布獨立後蕭司令即時招募新軍二團組織混成一旅親自統率城内子彈鎗支軍裝等項頗充足機關鎗砲亦多即有大軍進攻收復亦非易易獨立之後澄台首派砲兵二支隊水師船四十艘赴無錫至澄之要道淸暘鎭及巴塘圩南閘等處水陸各路把守以防蘇錫發兵進攻即可中途截擊不待軍臨城下也馮將軍於江陰獨立先飭江陰逃出之旅長方更生率領未變步兵兩營屯紥小茅山與錫軍遙應成爲犄角之勢一面電調上海盧永祥所統北軍第十師挑選混成一營機關鎗隊騎砲輜重工程各一連任攻打江陰之任盧師長於前（二十三）日遵電飭派一小混成團乘滬寗車抵錫後僱輪拖帶裝運各兵赴澄以便進攻隨帶軍需鎗械子彈甚多詎知行抵靑暘鎭巴塘圩時業爲澄軍支隊派出之尖兵偵見遂會合水師發砲射擊北軍未及防備突遭一砲排槍隨來兵船翻於河中者甚多士兵之爲鎗砲擊斃及落水淹死者數達二百名以上鎗支子彈軍需損失尤多第十師受創殊巨乃退還無錫而獨立軍則乘勝緊追直至無錫北門外相距十里餘之高喬門下令駐紥再籌進攻之謀錫邑目前之危險可想見矣江陰七十五混旅之軍士訓練已久此次第十師退守無錫北門錫邑震驚一時偵悉澄軍已到高喬門更爲恐慌（因高喬門爲錫軍之防守線）一刻數警霎時攘擾商民不安而獨立軍抵錫時 
 
 
 

Page 3

 
 
先將火車旗站之房屋並站長辦公室拆毁以除軍事上之阻礙 
無錫車站站長及辦事人員乃各携帶行李物件紛紛逃至蘇州至傅站長處電報上海滬寗錢路管理局長鍾紫垣君核辦故今日傳站長通告各旅客暫將滬寗客貨車由望亭至無錫以達南京者停止開行二次之蘇州專車駛行至望亭爲止 
　　昨日下午七點鐘由上海至鎭江客車行抵無錫時因交通已斷適江陰軍隊與第十師交兵之際乃半途折還蘇州人民始得消息未幾謠言陡起謂無錫已經攻破城内搶掠不堪官長早已逃避云云愚民無知相率警告蘇城居民紛紛搬遷或赴申江或至鄉落今日城中之船盡行雇空其虚驚之盛可想而知市面上對於各種兌換劵一槪不能通行金融滯阻幸經孫知事崔廳長會銜出示曉諭知商店照舊通行不得折價貼水查出重懲并示上海各國銀行之鈔票以及無錫者均要同一通行本城中交兩行現金備足勿爲謠言所誤云云故市面略略鎭靜 
　　第四旅旅長蘇謙於澄台獨立後奉移駐錫當時移調駐淞之第八團第三營開駐錫邑與七團一營同護城垣以保治安而城内尚有陸警水警憲兵各連隊軍力頗足保城似無可慮惟以各不相下互行其是而號令不齊殊難一致即蘇旅長雖有統率指揮之特權又不願於此等時代强施壓力昨自北軍敗還即電請鎭守使道尹等轉達省軍署核辦令奉電諭云現已逕飭盧師長再撥一營尅日赴錫務將江陰攻下此項第二批北軍已於今日下午四時經過蘇州由小火輪裝運赴錫恐此稿登載時或已開戰端矣 
[無錫之大激戰]  
　　無錫通信云二十三日天明禁衛軍駐紥於石幢方面高家尖地方忽有澄軍前來襲擊雙方開仗禁衛軍力不能敵向後退却及至午間 
禁衛軍後隊及蘇軍趕赴戰地而澄軍已節節進攻至西漳塘頭橋地方錫軍急將機關鎗車輪砲連連開放僅能將軍隊扼要駐紥當地鄉市已付一炬下午五時澄軍復大隊衝下鎗聲砲聲連珠不絶北塘及城中一帶人民已聞聲息各商店隨即閉門罷市紛紛逃向城内躱避人心恐慌萬分迨晚間七八九時激戰甚劇至十二時鎗聲稍息天明已覺寂然澄軍初勝後因錫軍援兵衆多其結果澄軍乃退至靑睴錫地今早 
（二十四）已到有滬寗來之援軍並由陸軍警察獲到兵二十餘人城門於晨間十時照常開放軍隊沿街招呼商店開門營業居民稍見鎭靜北塘城中均有流彈落下幸無傷人惟錫軍慮今夜澄軍勢再衝來故已節節設防記者處於危城之中不暇多載餘情探明再續 
　　二十五日字林報云星期六及星期夜間官軍與江陰獨立軍在無錫滬寗路線上曾有激戰官軍不勝而退昨晨（二十四日）南京援兵至始將獨立軍擊退約十日前江陰砲台兵變内有一小部份不允附合遂被逼而去獨立軍追擊之直至無錫（距江陰約三十英里）星期日午後無錫附近戰事發生終夜不已官軍敗北無錫車站爲獨立軍所據二十四日淸晨南京援兵乘車行抵無錫奪回車站獨立軍不敵向江陰退走七時戰事停止是日無錫附近未有續戰聞數日前吳淞兵士往攻江陰砲台竟喪失機關鎗兩架爲獨立軍所得昨日（二十四日）滬寗通車暫行停駛上海車僅至蘇州爲止而南京車亦止於常州聞滬寗路局云二十四日夜車當可設法開行大約今日（二十五日）火車可望照常駛行星期日三點三刻由滬開行之火車行至望亭不能前進乃折回蘇州行客皆在車中度夜該報又載一消息云本報昨夜（二十四日）探悉滬寗通車已可照常開行江陰獨立軍從無錫敗退十三英里官軍保守地方一切平靖 
[常州消息]  
　　昨晨無錫開兵二營進攻江陰交戰一時半被獨立軍擊敗退往無錫是役無錫軍死傷百餘人獨立軍傷三十餘人北七房石塘灣已劃爲戰地常錫交界處之鄉民現均遷避一空 
常錫火車電報均不能 
常州昨到有省軍千餘名聞駐團部今日四城盛搜船隻有將載運駐天寗寺内七十四團兵士開往江陰進攻之謚昨日此間聞有隆隆砲聲昨商會紳商集議維持常州治安事旋即電寗請示辦法散會時已宴現尚未得省復福音醫院院長王完白現已組織紅會籌備處預備開赴戰地救濟 
[江陰獨立軍與九江北軍]  
　　大陸報二十一日江陰通訊云江陰砲台仍高懸獨立白旗現有防兵約一千五百人西南五英里之茅山火藥局有兵五百未曾附和聞有進攻砲台之說砲台新司令乃舊管帶之參謀江陰城門由若干兵十把守意在保護城邑兵士分隊在城廂内外向店舖及殷實民家籌借軍餉知事已籌集五萬元以充軍用今已繳付三萬五千元此次舉勳似全出於兵士方面官民無可如何惟有服從而已衆謂此舉未免過早俟寗滬有舉動後再行獨立未爲晚也寓江陰之外人皆爲美國敎士頗蒙優待並未遇有不便之處居民紛紛遷往上海無錫聞知事之眷屬亦遣往他處以避危險街中常有驚恐之象大商舖悉閉門輟業 
　　二十五日字林報云頃得消息據云星期五夜間九江北軍與贛軍曾有衝突北軍要求五萬兩兵餉否則擄城以致地方頗爲恐慌重慶聞亦有與此相同之情况 
[嘉興之恐慌已漸減]  
　　字林報二十二日嘉興通訊云恐慌漸減逃往鄕間避難之人今亦逐漸回來文武衙署稅關銀行鐵路郵電局所等處皆無新發生之事呂司令之爲人沉靜鎭定實所罕見渠謂已設法保護外人生命財產並準備一切以防意外其人辦事敏捷知其應行之職務邊界天然形勝之地已爲浙兵先占以阻外兵攻入聞駐守邊界之兵率爲浙省精銳但不若外間估計者之多記者察呂司令之言似大局可以談判解决之不須以武力從事也浙人以爲浙兵如有餉銀即可遵守軍紀若北　則不獨須給以兵餉且須容其擄搶以作酬勞云杭嘉火車每日開行三次惟載客裝貨者日僅一次松嘉間之火車尚未通行往來嘉滬之小火輪增加船價閉每日餘利二千餘元外人銀行之鈔票通用無阻若華人銀行之鈔票則多被挑剔甚有拒絶不收者商務頗爲滯頓鄉間人民目下方從事於蠶桑不甚注意政治上海郵件較諸往常遲二十四小時始能到此 
[酆涪間人民苦兵紀]  
　　英文楚報十一日蜀省忠州通訊云三月底前陷酆都之盜匪竄入忠州逗留一星期之久要索銀五千兩與軍火若干若如數給與即可不在城内掠搶四月三日忽聞北軍將由涪州來此民間得此消息愈爲恐慌凡未逃往鄉間者咸思出城避難但鄉間盜風亦熾茫茫四顧似無處爲安樂鄉也城中父老趕速凑集五千兩催此非所歡迎之客早日出境七日若輩挾资資而去似往石柱城内無兵無警知事乃請商會設法防守城門但北兵舉動若何大爲居民所慮若北兵疑城中仍有匪蹤或疑民間窩庇則將不利於民間商會遂舉一代表並請坎拿大浸理會滿狄摩君一同出城往迎北軍滿君執一英旗前行以城内空虚之狀告知北兵並偕北兵之前哨同入忠州俾居民見之 
得以無恐城中滿目荒凉雖欲覓一杯熱茶亦不可得北兵見此情形且不見有盜匪乃傳告後隊從容入城星期日街上貼示文兩道諭人民安居營業勿自驚惶兵土行爲頗好惟在此間無從得食耳 
[英報述李士偉免職理由]  
　　二十二日英文亦報云昨晚命令改任周自齊爲中國銀行督辦蕯福楙爲總裁政界中人對此令人驚異之更動較諸對於組織内閣之命令尤爲注意外間傳說李士偉所以免職之理由其言極關重要本報（英報）未便詳細發表惟有須聲明者如外間之傳信果爲確也則一旦發表定可增國民對於李氏辦理中國銀行之信用矣蕯福楙去春免職今日復來即此察之似政府並未有意向該銀行有所要求以致少損其在中國銀行界中之地位惟周學熙與李士偉同時受職今明令未將周學熙開缺而遽令周自齊代之此誠爲吾人所不能解者也 
[伍廷芳致袁項城書]  
　　敬啓者竊廷芳自辛亥光復之後久置國事於不聞近窺入心不古愈生厭棄平日杜門謝客專心研究道德宗敎等書無心再預塵世事惟是北京發起籌安會以來國謀恢復帝制國民皆不以爲然凡所代表贊成者無非爲箇人權利而已廷芳迭接各處函電敦促出爲阻止均以婉　郤之不期滇南首先宣告獨立黔省又獨立不移時而桂而粤而浙聨翩繼起默觀大勢恐獨立者尚不止此也從此彼則抗拒此則征伐兵連禍結塗炭生靈思之良深憫惻乃國人復要求廷芳帮助廷芳不　輒以大義相責僉稱前因清廷政治窳敗謀攺共和推翻專制公亦與有力焉旋　十三省推公爲軍民代表與淸室代表議和於滬上卒使淸帝遜位民國告成初　孫大總統未及百日即讓與袁大總統公皆極力贊成推公之心無非爲國利民福起見故功成身退一無權利思想存乎其間試問袁大總統蒞任四年有何功德於民否則何人民怨望若此各省吏治未見整頓僅於設官分治稍事更張並不實行德政貪官污吏依舊暴歛横征祗知募債加損花樣百出商民怨聲載道近復允開三省烟禁辱國病民今更聽從籌安會諸人謀復帝制設大典籌備處以萬民之膏血博一已之尊榮逼令將士倒戈四民解體影響全國幾成一局殘棋謂前淸政治不良誰料於今尤甚若此次公再一言不發袖手旁觀何以報四萬萬同胞實毫無國民資格者問心能無愧乎廷芳受其迫促不得已特函告我公然平心而論似彼所云未免言之過甚但細味之亦尚言之近理蓋當時組織共和之際原欲改良政治與旺中華不使專制再行發現縱不能蒸蒸日上或可較前淸稍勝一籌試問今日較淸如何頻年四方不靖内訌外患相逼而來即觀敞省一隅海盜横行擄人勒贖數見不鮮糜爛地方目不忍覩此皆由政治未能攺良也我公雄謀偉略膽量過人欲假　力以浩天下雖治亂世用重典前人亦有是言然必有實惠以辦於民乃能心悅而誠服况今二十世紀時代較前我國閉關時代大有不同若泥古法以治民未免膠柱鼓瑟蓋用於古時則可用於今時則不可所以識時務者爲俊傑也於今靑年士瑘留學餐洋沿海商民貿易他國鑒於歐美日本文明制度咸思而效法之倘舍新法而專以威勢壓人終有反動之一日如水之流下其勢不可阻擋我公四年以來多方攺革苦心孤詣未始不可告人其奈人民不諒變亂環生蓋所攺革者未能從根本解决以表面觀之則可矣此番各省獨立之舉雖爲反對帝制起見然縱無帝制問題發生早晚亦必生變惟無如此速耳我公槃槃大才海内共仰特於共和政體微形隔膜緣氏公僅　朝鮮一國未曾遍歷東西洋未親見各友邦文明政治又不諳外國語言文字所寓目者惟繙譯等數書籍而已以致無從着手亦何怪公之不能實行共和耶今數省起義之人亦係愛國熱忱迫而出此非故意與公爲難也廷芳細思此舉關係全國内政外交稍一不愼後患無已爰不揣冒昧略舉數端惟公熟思之 
今各省旣經起事若以兵力解决一時未必能平將來生出事端或召瓜分之過則公不能辭其咎是愛國反以禍國也此請公熟思者一也查各省舉事者非爭奪利實因政治不良欲圖攺革若蔡梁唐諸君俱夙饒名譽之人非寇盜倡亂者可比倘定以干戈相見恐萬國公論亦不甚爲然此請公熟思者二也 
　　自古兵凶戰危彼此决戰終至兩敗俱傷而人民生命財產勢必大受損失即商業亦當停滯以一人之意見而禍數十萬生靈損數千百萬財產愛民如我公當亦不忍固執已見此請公熟思者三也 
　　自滇黔事起内地人民紛紛逃往各省租界或香港等埠作避地之計流離失所苦不勝言匪徒乘間蠭起擾亂治安搶刧日有所聞商務大受影響出口之貨益少若不趕速了結商民受苦何堪尤恐外國商民要求彼國政府出爲干涉縱不干涉而中外商人日深憤恨防有意外之　不可不慮究其原因皆爲我公一人耳想關懷民瘼者定早幡然攺計也此請公熟思者四也 
　　至用武力戡亂一在軍械二在軍餉三在軍人今槍砲當歐戰之際無從向外洋購買中國各廠製造有限亦恐供不給求若論餉需各省獨立者無論矣其他行省咸思自衛解欵已難照常何從再事籌餉而内國公債今又鮮人願購至借外債則大局未定咸存觀望亦恐難如願以償縱獲借成則　累愈重前途何堪設想若論兵士則民心不向軍心亦必動搖原有者旣難　侍倘倉猝招募應募者毫無軍事知識萬難淸事况不敎而戰聖人所不取焉蓋民爲邦本不固民心專事窮兵議武恐亦勢成弩末矣此請公熟思者五也如定用武力未必全以制勝縱或僥倖成功而民心已去畏威而不懷德不能使國民無藐視之心恐外邦亦漸起侮慢之意他時號令不行何樂如此此請公熟思者六也 
　　各省繼滇黔而起風　所激勢將全國洶湧届時逼令退位更失體面不若預籌之爲妙上臺終有下臺時此請公熟思者七也 
　　至謂退位之後恐無合格之人接手此言稍差查民國約法註明總統去位副總統得代行其職權今黎公元洪秉性慈祥素孚衆望且爲民國第一建功之人以之接替誰曰不宜卽行組織内閣擔其責任以輔佐之互各懲前毖後當可有裨國民無庸過慮此請公熟思者八也 
　　公服官前淸外任封圻内掌樞密未晉侯封至民國被舉爲正式總統又曾躋九五頒布帝號貴至極頂蔑以加焉夫復何求况今帝制取消退歸總統無異降級如尚書之降爲侍郎督撫之隆爲司道辭尊居卑公何取焉此　公熟思者九也公今年近花甲數十年勤勞國理鬚髮蒼然亦宜稍息仔肩林泉頤養或借此機會遊歷外洋考察政治得其綱領他時返國國民知公富有政治經驗再推舉爲正式總統亦意中事也此請公熟思者十也 
　　以上數端因與公相知數十載夙荷優容用敢竭盡愚衷一以國家爲前提一爲我公絶後患所言非害公實利公耳公久住京畿外情稍形隔闔謹以見聞所及縷晣上陳藉獻芻堯以全交誼不識高明以爲如何抑廷芳更有陳者自維邇年放棄名利一無所圖去歲本擬作印度之游藉以研究禪學及婆羅門等敎祗因歐戰未息不克成行若他年公許同遊尤爲欣　蓋人生在世不過數十春秋縱講衛生者亦不過百有餘歲始終總有一死所不死者惟靈魂耳凡爲善者靈魂永受安樂爲惡者靈魂當受苦臘天理循環報應不爽若佛家之茹素非故爲立異不過少動殺機而已物猶畏死人更何堪今世塵身聊當過渡終不如靈魂之久遠廷芳近數年來專假塵身力行善事欲修得良好之結果其目的惟因靈魂安樂已耳不知公亦念及此否狂戅之言統祈涵鑒專此布臆祗頌籌祺諸維埀照不備伍廷芳上言四月二十日 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京預備組織内閣]  
　　星期六（二十二）上午十時公府中召集各部總次長 
公府各顧問及叚香岩倪丹忱兩將軍開特别會議據聞討論之件均係關於組織責任内閣一切計畫及維持目下中央財政方法是日午後二時復在澄衷堂開重要會議一次政府之意務期從速成立連日籌議進行辦法查共用意一因徐國務卿見目下情形不欲擔此重任刻已數日未到政事堂不可不速組織内閣處理政務二欲搜羅國中人材特藉攺組内閣以爲勸駕又南軍所要求懲汉之禍首亦應亟使退黜以使和議之進行並聞當局者於數日前已與段建威磋商請其擔任責任内閣國務總理之揆席當是時段芝泉曾提出條件數則刻聞該項條件政府亦有認可者亦有芟削者雖非全然滿足然而叚公終於前日允諾國務揆席至於各部總長之人物現時正行擇選不日即可望發表在官場消息謂此次新内閣之組織其原意本欲第一流人物然殊不可得乃姑降格而求其次而外面仍聲稱特注重新派人物以期允孚衆望並言徐東海楊杏城均允於政務上從旁助力梁燕孫允帮助財政而叚總理受命之先曾派徐糼楨前往江寗與馮將軍協商一切馮亦允在外極力贊助觀此則此次内閣之組織蓋純爲收拾時局之一種過渡機關也外間所盛傳之新内閣人物大致如下財政陸宗輿（次長張弧陸未到任前由張代理總長）交通曹汝霖内務王揖唐農商金邦平（一曰汪榮實）外交陸徵祥敎育張一塵司法章宗祥陸軍叚總理兼海軍劉冠雄參謀總長王士珍内閣中法制局局長有任林長民之說其餘各局長多半仍舊留任以資熟手惟另即一方面觀察則現在政府於無聊之中爲此積極進行組織責任内閣之說颇似爲政府抵制南軍組織政府之下　蓋以政治已謀攺良爲藉口而期應付殘局此事當下施之殊嫌太晚無論政府此時如何籠絡可知革軍必不見信以是近聞徐東海知此决不願擔任内閣總理一席並聞徐曾因此已數日不出私宅託故請假據某方面消息此事實爲政府最後至急之要着故所擬閣員多派心腹以冀民軍之轉意惟事實如何則不可知又據政界人云此事全屬一時政略上之手段刻下西南革軍勢力漸大不易抑壓當局進退維谷故假名責任内閣之樹立以調和民心且資與革軍議和之基礎故此内閣之成立果在何日茫然難知若　行發表其阁中人物亦不過僅列其名本人之承諾與否固非所問也 
[京内外各機關之變動]  
　　新内閣不久產出而所有不適宜各項舊有機關已無存在之理茲悉此後之第一步先應取消國務會議以　全國政治皆歸内閣會議表决其有連帶關係而取消者尚有政治研究會以及南軍所指爲機械作用之各機關均不容存在然聞政府大致已有確定之計畫所可知者目下除初步攺組責任内閣外其最注意者聞爲解散參政院之後正式國會尚未召集以前猶欲存留一諮詢機關或將政治研究會暫不取消令其研究應行提出内閣會議之各種議案爲將來另組元老院之地步再次即府内之内史處（或言將攺爲集賢院）府外之肅政廳（此項有歸於平政院之說）以上各節皆爲最提議中至確之件國務會議爲此問題已於昨日（二十二）上午開會各部總長均蒞席後當將關於現任各部總長全體職辭與否之問題特别提出討論有言辭職一節家用呈文者有言宜用口頭空說者有言無特遞辭表之必要者大致後一說較爲多數其理由蓋謂若新内閣成立仍使現任總長繼續留任縱提出辭表亦難望當局許可惟有靜待新閣員發表再定方針等語但結果仍屬議論紛歧未能意見一致席間各總長均以此日會席爲國務會議之最後一次云至於府内外各機關所有現在已决未决各案件之彚總結束當局者昨已面諭政事堂所屬機要主計法制三局暫不解散以便辦理各機關之交代事宜其政事堂國務會議以及政治研究會等妥將關於行政方面之一切議案與外交上最近發生之緊要各問題以及軍政方面如臨時軍務處統率辦事處將軍府日來提議之各要案以及財政上之至急事項均須尅日結束淸楚而府外各機關亦飭由政事堂分别通告令其應於内閣成立以前將最近解决各案提出另爲審核而未决各項案件亦應詳加簽注緣由備案列表呈由政府彚總結束以憑内閣成立時由政府將此項之交代手續提出不至有遺漏不齊之虞聞此項日内即將通告京内各機關矣 
[川桂消息]  
　　兩師長之於川總統府昨接征滇總司令 
陸軍第三師師長曹錕第八師師長李長泰聨銜萬急密電一道聞内容係報告蜀省人民反對政府之情形及陳二菴最近趨向革軍之態度請中央預籌防範方法以免迅雷不及掩耳等語袁公披覽後甚爲焦慮又接川東消息南軍一小隊自退去鄷都後卽於十六日取石砫二十八日取忠州在忠州招募軍隊進取萬縣雲陽夔府巫山等縣其一支由涪州過墊江梁山開縣進取綏定府七屬今川東一帶僅有重慶附近在北軍之手（北軍駐紮於此）現北軍在四面楚歌之中） 
進無所往退無所歸其處境蓋殊苦難也 
　　王祖同之於桂前廣西巡按使王祖同本爲當局舊　寄以心腹頗加信任畀以桂省巡按自有特别原因乃桂粤兩省先後獨立王氏亦不即日返京亦前曾有某要人在極峯剛一再代其剖白希冀舉貴州巡按龍建章氏之例一　蒙宥惟聞政府大不以王氏爲然其原因乃爲廣西未獨立前政府曾電詢王氏以陸耀武之態度而覆電力陳陸氏確無異志政府遂撥給經費及軍械不料翌日遂宣布獨立當局曾請人云王祖同蠢才實不如龍建章之有知識蓋黔省獨立以前龍曾有電致政府謂此後不負責任政府因之預知貴州不穩此次撥給廣西經費皆由於王氏力保無他之電所致並探知陸榮廷氏曾予王巨金遣遂出境有此原因政府頗不以王爲然云 
[湖南獨立遲遲之内幕] （長沙特别通信） 
　　湖南預備獨立情形業經詳誌報乃未及兼旬情勢忽又大變而湖南獨立一時忽又成爲泡影矣亟將此中内幕揭載如左　　湖南獨立之聲浪震盪於吾人耳鼓者已歷兩月有餘謂爲外間謠傳耶則軍署某要人固已明明承認有此事矣謂爲確有其事又何以遲之又久迄未實行此中原由大約有二（一）湯將軍本無臨機應變之才陽夏之役人固譏其爲無名英雄者自帝制發生後一切措置毫不合宜因而惹起中央之疑忌頻加軍隊於湖南陽將軍又不能羅致各軍隊以爲已用（聞有某某等高級軍官均有獨立意曾數以電來探察湯將軍意旨不料湯竟誤會疑爲中央授意覆電嚴詞拒絶）以致可資臂助者反逼而使立於監察地位（二）湯將軍自蒞湘以後對於某黨人物即極力摧殘故某黨之人雅不欲與湯共事即所謂撥湯派者是也又另一派黨人向素推戴者今亦未必盡能同意故獨立之舉至今磋商未决而未能實行然此尚屬廣東獨立以前之情形也自後有人從中主持於上述兩原因調停均稍有頭緖於是湯氏即决計步廣西之後與中央脫離關係首先將湖南混成旅趁此停戰期内由前敵撤回又派人前赴各屬添募新軍一俟布置就緖即將通電各省宣布獨立乃正當籌備之際忽而一電飛來廣東又獨立矣無何龍濟光不能安於其位之電又至矣湯氏至此乃大驚失色以爲龍氏之不安於位實以多殺黨人故凖此以談則自已所處之地位實與龍氏等一旦宣布與中央脱離則廣東之現象勢必復演於三湘七澤間微特地方糜爛且恐一已之位置尚難保全有此波折獨立之舉遂不得不暫爲停頓方此之時而倪嗣冲忽又開去安徽將軍底缺默揣中央意旨必令其統兵來湘無疑未幾果有倪軍進駐長沙之耗此信一來而湖南獨立遂成泡影雖現在已得明令倪軍不來長沙（倪軍進駐長沙之耗來湘此間巨紳汪頌年梁和甫舒禮鑑等以長沙現尚平靜若倪軍突來駐紥人民必愈爲惶駭遂羣推熊秉三領銜聨名電呈中央請勿令倪軍來省轉滋紛擾咋已得政事堂來電謂倪軍南發本令駐岳並無進紥長沙之說湘人慮患情切中央無不計及但可以滅除困苦無不委曲圖之云云）然只駐紥岳州即足以見其用意之所在矣至於省城一方面雖連日小有驚慌然大局亦尚平靜也 
[閩省政局之大變動]  
　　閩省軍民兩長官平時尚稱輯睦本届因受外方潮流之剌激意見漸見枘鑿本月十七號忽奉中央來電福建巡按使許世英請假來京應即照准云云各界人士聞信莫不愕然蓋前數日並未聞許使有請假之事且當戒嚴吃緊之際守土大員更無請假入都之理後經詳確調查始知日前兩方對於時局會議之時許使雖未明勸獨立然於財政上各種籌畫已略表不能兼顧中央之意爲李將軍所窺破當即密陳中央翼日而斯電遂至許使即將印篆移交於將軍署擬於十九號晚乘坐　晏　輪赴滬到滬後果否入京尚未可知政務廳長姜可欽亦已聨帶辭職其遺席由内務科長張國鈞接充張蓋閩產也而本月十四號新任命之財政廳長林炳章亦爲閩產數日間炙手可　之皖系一流人物悉以閩系代之政海滄桑洵非意料所及此後繼起而辭職者當更有人蓋自許使蒞閩以來上自道尹下至僱員皖人實居十之七八値此多事之秋若皆聨翩辭職亦不免有所影響頃聞中央將以前福建民政長汪聲玲接充閩巡按之職則以皖易皖人心或可藉此稍安也 
[潮汕獨立軍將攻厦門] （福州通信） 
　　福建省垣兵備雖云薄弱尚有一旅之額李將軍又慨然自任保護之責以爲閩口爲天然要塞黨人何能飛渡故人心雖甚洶洶而變亂之象尚未見也惟厦門甚爲危險一島孤懸四面受敵本月十三號聞有黨人向該處警廳抛擲炸彈人心因愈恐遷徙避難者絡繹不絶昨又聞莫擎宇之軍已由汕頭運輸來厦距離厦門祗有數十里軍界聞信更覺驚惶無措咸以省城旣無兵可撥而中央所派軍艦急切不能到厦區區一隅之衆何能與汕軍相抗厦危則閩勢亦孤故日内軍署人員正在研究救厦之策並電促中央速派得力軍艦來厦 
[浙軍將迫皖境之消息]  
　　安徽廣德縣與浙江湖州泗安等屬毘連向有防營駐紥近日該處防營已爲倪將軍調往前敵地方不免空虚頃聞湖州有兩營兵士漸逼廣廣境而來民心乃爲惶恐該縣李知事已具情詳請省中速派營兵前往防禦矣 
[嘉興通信]  
　　嘉興於獨立之初騎砲工步各軍紛紛開駐嘉善以資防守現悉嘉松二方面軍事接洽已妥此間已到有嘉善撤回之軍隊約數營詢之軍界人謂不日將開回杭垣則杭滬一帶以後更無軍事發生可想矣 
　　前日盛傳杭州有黨爭地方不靜之謠居民又稍惶恐其實殊不足信現杭垣閭閻安堵市廛無　　擾内外軍民當局均和衷共濟力颁顧大局事實昭然故近日謠言亦已不戢自消矣 
　　禾地居民於宣布獨立時殷實之家紛紛遷徙現見軍隊撤回漸入平穏加之地方秩序毫不紊亂故近日搬回故居者日有所聞 
南滙鎭於前日被大帮匪徒刦掠軍械經水警開鎗追捕等情略誌前報茲再將當日劫掠詳情錄下該鎭向駐水警四艘由張巡官率領保護尚稱得力陸警則僅有十人警局在鎭中大弄自治公所内（南滙小學校亦附設在内）禾地獨立駐鎭水警奉調至嘉善塘駐防於是該鎭除陸警外一無所恃事出之前一日有盜匪數人至鎭要求借地設賭鎭人不得已允之遂公函要請向駐該鎭之水警四艘撤回以資防守十八晚二鼓時突有大帮匪徒三百餘人蜂擁至警局刧奪鎗械十餘支各警士夢中驚覺然亦無可如何有警士方某開鎗將盜匪擊死一名而逸該盜匪等又直入自治公所將文房檯椅搗毁一空並至小學校内向鮑敎員要求軍械鮑答以學校内並無鎗械　菲遂將各敎員之衣服被褥刦掠而出復至蔣義順烟聚順醬園執械撞門適水警亦於是晚撤回聞聲各荷槍實彈散駐要地截擊將匪徒鎗斃　名雙方交戰歷四時之久奪回鎗械三支擊斃匪徒五名水警受彈而死者僅一人直至天明匪勢不支相率逃逸至離鎭五里許之洪家灘　方屬嘉善縣）之洪溪鎭沿途刦掠（時在十九日上午五時）被劫者爲仁義德衣莊等十餘家損失不下數萬現經兩鎭士紳各赴縣呈請派兵駐防（陸警長蔣維文等十餘人迄今不知下落）南滙商民當夜雖受大驚然一無損失實不幸中之大幸也 
[粤事將和平解决]  
　　解决之次第此次海珠會議遽出慘劇聞者痛心乃參謀長呂嵩壽於十二晚發放口令擅出得意二字不特跡近挑撥抑且駭人聽聞龍都督事後聞知以呂之居心實屬有意播弄當即嚴追回署究明宣布懲辦並密究海珠肇事正兇訊明究辦以示坦白而正人心岑春煊氏方行來粤尚在途驟聞此耗當致電都督府略謂聞海珠會議禍變猝生湯譚諸君同時被害春煊聆耗悲憤環生查海珠爲警區森嚴之地官階會議非比尋常而竟有此慘劇誰爲禍首應難任逃法網懇速查捕明正典刑以慰諸賢於地下以釋粤人之猜疑庶大局可安云云此外各方面向龍氏質問者亦時有其人龍氏覩此情形又見陸梁行至肇慶遲遲不前心乃大不自安昨聞自行提出辦法四條一查辦海珠事變禍首以明心跡二敦促陸梁兩公來粤共籌維持粤局三電請廣東護國軍總司令徐勤通飭各路護國軍暫停進行以待解决四嚴厲剿辦土匪以安地方旣而張鳴岐岑春煊譚學衡諸人再四往返於省肇之間以事磋商龍氏又自行到肇與陸梁晤談事乃漸次就理十九日譚學衡時於此事已有布告一則其文略云海珠事變粤事益覺危急衡特往肇慶晤陸梁兩公並於昨日回省晤龍都督兩方意見已極融洽粤事敢保平和了結各界可勿驚疑商場亦可照常貿易矣特此通告云云然則粤事之平和解决爲期殆不遠矣 
　　誤會之預防陸都督梁任公由梧起程後粤垣當局計程預備一切歡迎手續及行營駐紥地址等以次布置龍都督慮粤地軍事各機關誤會陸梁東來與所帶桂兵之一切用意特爲傳諭各機關云現在陸都督梁任公將次東下係爲國家前途而來相與籌畫北伐大計所率桂軍來省亦爲保護治安起見我粤水陸軍警自富仰體時艱顧全名譽萬勿各懷意見致誤會而生衝突如有不受約束者本都督惟以軍法懲治决不姑寛仰各軍官兵士等一體遵照毌違又分電軍事各機關云陸梁兩公是午到粤我粤軍界人員自營長以上各應服大禮服前赴碼頭歡迎除飭警廳通知紳商各界外合電遵照又聞龍都督以陸梁二公東下經飭軍民人等一律歡迎但以沿河兵艦届時鳴砲歡迎恐生誤會昨特通飭各艦限制放砲祇准燃燒串　以爲歡迎云云先是桂軍將行東下之際肇陽羅鎭守使早已與桂平梧莫鎭守使密表同情疉由邱渭南陳簡叔來往其間通達意見莫鎭守使以茲事重大非雙方各派員接洽不可適陳太龍以欽廉運動終結由港歸梧遂特派陳爲代表十一號赴肇與李使商議得手李使并於十二號午刻開軍事會議使陳參與其間以堅其信决議後以事務緊急遂於是日下午派雷震魚雷船送陳返梧復命并派汪梁二君爲代表來晤莫鎭守使是　三時到梧見莫鎭守使後翌日陸都督亦至得陳等之確實報告即於是夜派莫鎭守使帶兵赴肇而已則隨後出發汪梁代表遂於十四日乘雷震返肇惟陳叔簡則仍留梧 
　　會師之凖備龍都督以會師北伐必須愼選勁旅粤東一省擬预預備三軍昨特面諭第一軍司令叚爾源注意編組尅日舉行操練段氏受命之後於十六日有電布告省内外其文略云天佑中華使埀絶國命苟延然袁氏一日不退民憤一日不息乃欲戀棧以圖復燃爰總師干用張討伐爾源現奉廣東都督龍委任爲廣東護國軍北伐總司令受命之日即率三軍誓飲黄龍部署稍周即行出發諸公藎謀碩　伏望隨時指示以策進行是所禱盼刻聞北伐第一軍業在長堤舊紙局設立總司令部各事着着進行並飭匠趕製紅黄藍白黑等色大小旗幟多面預備出師之用至於第二第三兩軍司令亦已委定李鴻祥馬存發擔任其第二軍司令並經擇定東門外北横街模範團設立司令部所有郁下各 
 
 
 

Page 7

 
 
職昨已發給委任狀矣 
[南京快信]  
　　徐州來人言倪嗣冲昨日出京至徐州面晤張勳旋即來蚌 
　　昨據某要人言李經羲南來之說不過係政府請求李氏並無來意 
　　殷鴻壽現任全省軍政執法處長去滬之說不確 
　　江北釐務總稽查攺委鍾鳴鈞接充宣武將軍行署參謀長師景雲有調任蘇常鎭守　　使消息不日當有命令發表 
　　今日（五日）滬寗車已通 
　　駐寗各國領事館昨已加派兵士守護　　前江陰鄧團長已由常州派人押解來省聞有通民軍之嬚疑 
　　南通捕獲黨人伏龍等十餘人聞已槍决 
馬龍標王壽彭昨來徐請張勳再派兵十營防魯 
　　駐雨花台之軍隊昨晨（二十四）早車開往常州 
地方通信 
[南通]  
　　南通嚴防黨人十八號警備隊李連長在港口盤獲携帶炸彈之黨人伏龍沈嶺南張廷楨等三人一併解送鎭署經軍法科兪科長訊供詞涉某營革兵趙亞傑等多名當晚密派軍隊前往將趙某等拿獲研訊後隨即電禀馮軍督核准歸入軍法範團於十九號晨將伏龍趙亞傑沈嶺南張廷楨顧錫九吳良臣張一同萬朋劉崇山李子洲龔士方梁峻泉李式卿凌桂森等十四人一律押赴城西北隅王家壩地方鎗斃管鎭守使隨飭駐港軍警嚴守各要隘商輪過境亦暫令免卸上下旅客貨物藉資愼重是晚八時後城内外由巡警傳令各店舖均上門闥城門亦即時下鍵無論何人非有口號不得出入軍警步哨線加至街頭爲止二十號又續獲多名並炸彈數枚據供係某偕往滬地時令交其帶回迨返通後始悉託帶之物係炸彈等語訊後還押午後鎭縣兩署接奉馮軍督電開略謂南北戰事將有和平解决之希望鎭縣兩署接電後業已會銜出示以安人心而維秩序 
[嘉興]  
　　木作肆發現命案有鎭江人王某者在嘉邑東門内薦橋街開木作肆素性兇惡圥徒輒遭鞭朴前日禾地獨立謠諑繁興該木作學徒小餘（年二十三歲）至東門外某茶肆啜茗探聽消息返店稍遲王某即持椐木棍將小餘痛毆竟被毆傷腰部口吐鮮血奄奄一息臥牀不起旋於前日因傷斃命王某見已肇禍竟於謠言蠭起之際偕妻逃匿他處及小餘死後王某已不知下落現經小餘之弟買棺成殮並具呈縣署相驗勒限緝兇究辦 
[安慶]  
　　添募衛隊籌欵皖北盱眙縣壞地濱湖臨淮素爲盜匪淵藪原駐安我軍營隊向與縣署保衛隊互爲聨絡以保治安近以該軍隊已奉調撤防縣有之保衛隊爲數僅六十名不敷分布故該縣知事已會紳議决添募保衛隊四十名應增餉需則擬加抽串票費以資挹注昨已具詳到省經李使核准照辦矣 
廣東 
　　江門戰事紀聞十六日上午約七點餘鐘忽用小火輪九艘拖帶大渡二十餘隻滿載民軍約千餘人入北街河在北街洋關對出登岸排隊由寗陽車路直向江門進發其旗號甚多有書李馬王吳馮等字樣所持之軍械亦甚新式且有機關砲雜在其中行至江門狗山時即分兵圍困狗山并入江門令警局繳械狗山上有濟軍二百餘人駐紥聞聲亦列隊以待由八點十五分鐘起開戰互相攻擊砲火連天附近各村鄉之鄉民被流彈轟斃者不可勝數而官民兩軍亦死傷甚衆至江門商户居民亦一時驚恐異常家家關門閉户附近大王廟各街均有持械者把守不准行人來往其餘各街亦防護甚嚴惟幸未聞有搶刧之聲新會顏知　聞報即派方耀廷及李捷鵬帶軍數百往援作至白沙即嚴守車路及各處要地以防民軍直落縣城兩軍戰至下午六點仍未止戰現來往江門各處船渡皆已停走火車亦不開行惟由會城西門外入新寗之火車則仍照常來往而香港江門火船亦照常行走北街　關亦平安 
　　桂軍陸續抵粤十七號上午九時有河頭船四隻載運桂軍數千名由廣西電安兵艦拖帶來省灣泊天字碼頭附近未登岸聞該軍係俟陸都督到省時然後列隊護送陸都督入城以免　虞又聞肇慶桂軍兩營於十五日登岸所有在城肇軍一律遷駐城内不准持械出遊桂軍分駐地點一下三界廟二將軍廟三梅庵四下龍母廟五龜頂山六肇雅七行台八上黄岡其已出羚　者共有四營 
　　王廣齡之哀思前警蔡廳長王廣齡因公殞命靈柩運回長沙鄉前日權葬蘿行地方沿路數十鄉均設路祭以王廳長爲粤人而死且居官淸廉羣相哀悼甚有伏在道旁向靈柩痛哭者 
[濟南]  
　　濟南最近之警訊濟南爲南北咽喉自粤浙獨立後黨人謀濟益急二十一日濟南商會突接某黨首來電略謂討袁時機已熟現正厲兵𥞊馬定期舉事並携有綠氣砲以期迅收奇功作最後之解决戰事一啓蹂𨈆不免尚祈見諒等語並聞軍署同日亦接此項電文並請迅將軍權交出云云因是各方戒備較前益嚴而人心亦愈覺恐慌云 
[靑島]  
　　砲彈爆發之慘禍本月十八日靑島濟南町某鐵舖因鎔化鐵器内有鎗彈偶未檢出即時爆裂憲兵巡捕等聞聲往視見血污碎肉散亂滿地有掛於樹上者有落於東海樓飯市釜中者尚有一手踰東海兩重樓落於海岸上鐵路邊某商人正在過磅有肉自其身邊飛過猶未知砲彈爆發之所致也官署以其無可檢驗僅拾其未盡血肉裝殮木箱掩埋云 
雜評一 
[告湯薌銘] （一子） 
據湘中消息湯薌銘本已預備獨立後見粤　以已所處地位與龍濟光相等故復翻然變計云云嗚呼湯薌銘誤矣今姑勿言獨立之前提爲國家大計即以個人位置論廣東此次事變實由龍氏宣布獨立時態度不甚明瞭致啓人猜疑而生兩方之誤會苟以明白出之者决不至攻擊如是也况與陸梁相會後各出其眞誠相示意見即已消釋以龍如是危險之地位尚可免決裂而趨和平然則天下事無不可解之嫌隙亦視其眞心與行動何如耳若先自疑懼而退縮焉則眞將鑄成大錯矣湯氏何不思之甚耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江蘇公民致馮上將軍之函電]  
　　其一函謹肅者自滇黔首義桂浙景從吾蘇人民同此心然而枕戈之士遲回不即發者一則懼地方之糜爛一則恃將軍之誠意耳將揭軍　擁護共和維持秩序八字以昭示全省人民逖聽下風孰不感奮乃者盤馬彎弓遲之又久消息旣　雜無倫態度更明昧雜示馴致風鶴彌天　鼓動地吳江江陰義旗旣舉鎭常蘇錫一夕數驚將軍不恤民意之成城猶欲恃武力爲後盾誠不知其何心夫江蘇居大局之中樞將軍繫全國之重望將軍之志决則江蘇之事定江蘇之事定則全國之和平可望此無待蓍龜决也與其任局部之瓦解何如爲高屋之建瓴不此之務而徒耀兵於一隅勝之不武不勝爲笑如將軍之威何謂誠擁護共和則何以與護國軍對壘謂誠維持秩序則何以澄錫之作戰計畫蘇垣之搜捕志士竟使數百里間人民蕩析離居咸感劇烈之苦痛口血未乾而所爲乃一反　如將軍之信何威信不立何以令衆項城前轍足爲殷鑑且將軍即不爲吾蘇計亦當自爲計兩軍相接必互有死傷處可以和平之機會而反欲犧牲麾下之士卒以養一已之威望亦豈將軍所忍出乎公民等咸正義之難磨審危機之遍伏再四集會磋議僉謂非將軍即日宣布獨立無以維吾蘇之秩序亦即無以鞏共和之基礎古諺有云當斷不斷反受其亂萬一禍機四發釀爲廣東獨立前之現象破裂之咎其誰與歸公民等誠不忍將軍之出此尤不願見吾蘇之罹此浩刧也涙竭聲嘶言盡於此迫切待命伏候鈞裁江蘇公民吳江錢崇固周積芹武進孟森無錫秦聨奎吳縣李思愼陳則民上海黄炎培錢永銘楊景斌賈豐臻松江張通朱昇　光域常熟馮國鑫靑浦張家鎭崑山王景虞王續嘉定黄守恒秦曾鉞寶山沈健印書畦南匯朱祥緩徐承禧許言陸以鈞奉賢陸渠川沙莊以涖黄洪培張志鶴金山黄端履宜興吳鴻基崇明陸家鼒沈味希六合林鵬萬溧陽狄迺健謹肅 
　　其二電南京馮上將軍鑒澄錫開戰生靈塗炭甚非我公維持治安之本意各地人心響義迫切長此遷延深恐别生枝節滋蔓難圖旣於地方之元氣有傷復於我公之威望有損愛國自愛者當不願出此某等惓懷桑梓憂心如焚根本解决在公一言凡所以慰人心而奠大局者想我公固早有權衡也餘函達外特再電聞顧忠琛王勍同叩有 
[錫澄方面之戰耗]  
　　昨日本埠紳商得無錫消息謂二十三號錫地全市商業停頓城内外之秩序大亂蓋綠二十二號晚由滬出發之北軍一營（據云係第十師禁衛軍）乘夜車抵錫即攺乘民船十餘隻由内河招商局之小火輪拖帶前往意欲奪回江陰該輪行過白蕩圩之上月城橋附近其時天尚未明被駐紮該處之江陰民軍聞小輪所放汽笛聲遂暗伏麥田及蘆蕩内並在兩岸架機關鎗數枝迨北軍行過民軍乘其不備開鎗亂擊致北軍傷死甚夥是日錫地商民聞之知兩軍已開戰均携老挈糼紛紛逃難火車擁擠不堪二十四號晨無錫車站之站長及賣票等人亦均離錫至滬暫避故是日滬寗火車祗開至蘇州爲止然由滬至寗之軌道並未拆燬昨聞江陰方面戰事已停滬寗火車亦照常開駛惟錫地車站辦事人員昨午由洋總管另在滬站親自帶往又訪函云松滬楊護軍使於前日傍晚（二十四）接得無錫蘇旅長來電云昨日向江陰方面前進蘇軍隊遭遇失利退至車站附近十師楊營長復儘力抵抗六小時敵漸退却現在楊春普師長已率隊到錫籌畫向江陰進攻錫邑安靖知常夜車可通特電聞旅長蘇謙敬印江陰無錫地方鄉民近日避難來滬者絡繹於途旅滬同鄉諸紳商均電請江蘇馮將軍速籌良策維持地方 
大陸報云星期日無錫有民軍二千人攻擊官軍兩軍遂接戰滬寗車務暫爲所阻聞官軍業已得手馮將軍昨夜（二十四日）致電滬局謂攻軍已被逐離鐵路十三哩向江陰退走該處己無危險云故南京火東昨夜仍按定時開行本日仍照常通車 
[金山縣亦有不靖消息]  
　　昨日（二十五號）聞滬海道屬金山縣忽有民黨多人於是日上午九時逼迫縣知事宣布獨立縣知事出逃來滬當即謁見軍道兩署面訴情形楊護軍使以金滬密邇當即飛檄水警第二廳飭派駐紮　行之水警第一專署長沈葆義督率水警巡船前往並調所部步步兵兩連馳往鎭壓一面並會同派員調查情形核辦 
又一訪函則謂兩浙緝私第四營兵士及水警於昨日淸晨六時同至金山縣署向知事林希直要求每名發餉八元一時聲勢洶洶幾難遏抑事爲水警第二廳第一專署長沈葆義所聞立督所部全隊師船開往金山彈壓一面親赴松滬護軍使署報告一切楊善德將軍據報立卽電飭駐松防守司令何豐林酌撥機關鎗一隊開赴金山帮同辦理以資鎭攝 
[續誌吳江消息]  
　　蘇軍於二十三號淸晨收復吳江情形已誌昨報茲又得本埠訪員報告云吳江自十六號爲何嘉祿等宣布獨立後即與該縣周知事會同點查倉庫計有征收餘存之糧稅等銀二萬金有奇仍交周知事執管何部下軍士千餘人派令守護吳江之東北二門以防蘇軍攻擊蓋蘇州距離吳江路程祗二十六里而該縣之西南二門離城數十里即是浙界故未調兵嗣經馮將軍令第二師朱師長調派步砲軍士各一營並飭水警第二廳趙廳長派撥淺水兵艦二艘於二十一號天未破曉之先會同由蘇出發經尹山橋至夾浦橋而抵吳江東門外之三里橋彼時天將黎明遂彼此開戰至二十三號天明爲止鏖戰二晝夜軍警受傷者二三十人何之部下傷一人嗣因何之槍彈不敷部下亦已力不能支故率領水警第四分署長楊玉貴第五分署長余桂生（均二廳管　）等從八尺 
鎭經平望而達浙境之王港涇現已退在嘉興此稿排竣又得一消息謂昨日（二十五）下午何嘉祿率領民軍已將吳江奪回未知確否 
[警報中各機關之戒備]  
　　上海縣沈知事因江蘇境内已發生戰事隣縣金山亦有不靖消息影響所及昨日城廂内外謠言甚熾特於昨日（二十五）上午十一時柬邀本邑紳士陸文麓姚文枬穆湘瑤吳懷疚姚紫若等在縣署議事廳開臨時會議集議維持地方辦法議畢並通知救火聨合會知照各社龍所預備一切 
　　松滬楊護軍使以昨日城廂内外謠言甚熾深恐影響及於治安當即特發緊急戒嚴命令飭知水陸軍警各機關一體戒備嚴防其飭文略謂現在黨人擾攘各處防務均甚吃緊且江浙交界如蘇州松江等處皆係接壤尤應嚴密戒備以保治安惟區域旣廣必須水陸協同商議防範方能聨絡一氣使之無隙可乘自應飭仰該軍等務須隨時會同各該處所駐水陸軍警妥爲協商互相輔助以期一致云云一面並與江寗馮上將軍互通消息聞昨日來往電報甚夥云日來無錫蘇州等處迭起警報因此滬上謠言更熾淞滬警察廳徐廳長昨命偵緝隊瞿隊長選派得力偵探二名前往該處實地調查 
[南碼頭小户責令遷移]  
　　徐警廳長前飭各區所示諭各房主取締境内小烟紙店老虎灶等須覔俀保方許開設等情曾紀前報昨日一分駐所安巡官在南碼頭等處按户傳諭見該處小户甚多每屋一間居至數家當以該處地叚與製造局相近人口衆多形迹不無可疑遂責令一併遷移出境 
[調查龍華鎭户口]  
　　龍華鎭之某藥舖因有黨人暗設機關部爲軍署查明破獲曾誌前報茲悉此事牽涉者甚多昨經上海縣知事飭令鄉警馳往龍華鎭調查商舖居民户口着令逐一註册諭知各商民不得容留外來之人住宿以及代藏禁物違干嚴究 
[海容軍艦果何往耶]  
　　招商局新裕輪船載運軍隊被撞沉沒一事已誌昨報茲聞本埠海軍總機關及某方面昨日連接某處無線電報謂海容軍艦自肇事後發來一電迭電無復現已不知去向如該艦駛進即便設法扣留查詢密報云云 
[西報紀新裕輪失事情形]  
　　字林報云招商局新裕輪船載北兵約千人左右於上星期由天津出發至何日啓椗滬上未能確悉惟料其必在星期四日開離北方該船爲中政府當差似未以行動報告上海公司該船與他船由中國巡艦護送海容亦在護送艦之列近數日内海濱一帶濃霧迷漫二十四日晨間招商局圖南輪船抵滬據稱曾於濃霧之中經過諸船星期日下午二時海關巡江司接海容巡艦　來無線電云星期六日下午六時十分海容與新裕於濃霧中互撞新裕汽鍋炸裂而沉其地點在北緯度二九一三東經度一二二二七詎白魚山（譯音）燈塔北二十二英里　晚八時海關又接海容無線電云救出第三機師及兵二十人水夫九人今海關巡船流星已開往失事處招商局海晏輪船亦赴該處星期日晚間招商局發無線電以新裕船副等是否無恙詢諸海容至昨日（二十四日）下午猶未接覆聞新裕輪船沉於二十三尋（第尋六蚇之深處） 
該船滬人士皆知之駛行二十餘年未遭意外一八八九年成於英國格拉斯哥凈容一○三八噸駛行滬津間多年近年攺駛福州旅客多樂乘之船中共有歐員六人今確知已遇救者惟第三機師摩爾君耳 
大陸報云據本埠招商局聲稱新裕輪船共載兵千人奉密令由津赴閩同行者共有五船海容海圻二巡艦任護送之役新裕新銘愛仁三船則載軍隊新裕由海容護送新銘愛仁由海圻誮送聞新銘載有海軍軍官多員居前駛行其餘數船依次魚貫而進泰晤士報云茲悉新裕船乃在白犬山附近失事船中之兵及辦事人等共約一千二百人此次由塘沽出發非赴福州即赴廣州該船第二機師美克英第爾君完姻在即其未婚　一二日前已由新加坡啓程來滬特未知美君能否脫險也 
[輪船辦事洋員要求優待]  
　　經營中國海濱商業各船之辦事洋員要求增薪一節已誌　報茲悉中國各口輪船船副會館已向太古怡和兩公司提出要求船長月薪須增百分之二十五船副則增百分之十五此外尚有優待諸條件如至五月一日下午五時無覆則即一律輟業云 
[續紀南市大火]  
　　寗紹碼頭三四號兩棧户於二十三日夜半失愼成災燬去所堆各貨約有百餘萬之損失詳情已紀昨報茲悉該兩棧房適堆貨充足共有五萬餘件内牛皮毛品藥材等均一時不能盡化故餘火至昨日尚未盡熄是以由該公司仍用皮帶取水灌澆四圍高垣被　坍塌然有未倒者數處恐突然坍下不免傷人故由第一區署董警正及水巡隧潘警佐均分别撥派警察在周圍馬路及碼頭等處禁阻行人華商電車公司之電桿亦被燒壞兩支現已派匠修竣昨日午後已可通車 
　　聞該兩棧於四月一日劃租與英商鴻安公司後專堆長江各貨由劉耀廷爲棧房買辦接辦甫及二十四天遽遭此災故商界上對於此事頗多疑竇因棧房曾由寗紹公司倩華成公司等保有火險惟客貨未保者爲多數昨日各客家均持提貨單紛向該棧詰間據云貨色甚多一時不及細查須次第淸理以明實數云 
　　此次被　各貨聞雜糧業志仁堂同行十餘家均有堆存進口貨在内其損失約在五六萬金之譜云 
[滬江大學演講森林之利益]  
　　敎育部定章各學校每逢淸明節須種植樹木並舉行植樹節禮楊樹浦滬江大學係敎會設立亦照定章舉行由校長魏博士敦請上海靑年會演講部美國大學森林科畢業生淩道揚君於昨日下午四時來校演講森林之利益先由魏博士致歡迎詞並述舉行植樹節之宗旨次由凌君登臺演講大旨　森林之利益實不能以數小時之光陰盡述惟簡舉之則有直接的利益與間接的利益二種直接利益又分爲材木竹料桐油松油樟腦軟木造紙品染漆料硝皮貨果核藥料林業工人製造資本等間接利益又分能使寒暑　和濕氣增加雨水增多河流不息能保山嶺泥土能令水災減免禽獸棲息能發衛生淸氣能增地方美景等逐條解釋精晣異常聞者莫不鼓掌演講畢復由魏校長起述謝詞並謂今日天氣不佳植樹一節改日舉行云遂散會 
[基督敎會之消息]  
　　基督敎中華全國聨合會開第四次續行委辦大會地點原定杭州適値嘉湖不靖各省會員交通不便茲經該會執行部攺定以上海新天安堂爲會場定於本月二十七（明日）開議下月二日閉會每日上下午由中西各代表討論全國敎務以促進行 
　　本埠耶穌敎友會曾於二十三日午前十時在各堂恭行復活節典禮並由僑滬英美官商分集新天安堂大英國敎禮堂等同行公祈由牧師講道午後在麥家圈敎堂由余慈渡女士領查聖經演講復興要旨並由郁女士奏琴 
[上海廣東銀行定期開幕]  
　　香港廣東銀行開設多年南洋外國各大埠均有分行資本雄厚信用昭著茲因上海爲吾國商務中心點特就本埠設立上海廣東銀行地點在寗波路東二號鳩工建築現已工竣定於陽曆五月一號開幕並　定李煜堂爲監督姚鉅源爲正司理黄朝章爲副司理聞行内一切組織皆仍照外國各大銀行辦法極爲完備云 
[私塾敎師禀詞之離奇]  
　　内地電燈公司附近有邱巧明者以敎師自居在家設塾敎讀前日午後有學生王金山王金生弟兄因向邱弟邱巧發索討課本起　王等出言辱駡致與巧發衝突王等歸家哭訴乃父王悅淸糾合多人手持鐵器前往理說一言不合竟將巧發頭額繫傷由警到來拘解一區警局昨送地方檢察廳邱巧明即繕具禀詞請究其禀詞中稱檢察長爲沈公祖自稱晚生稱受傷之巧發爲舍弟並有已經嗚呼哀哉字樣且别字頗多當時法警等見之爲之捧腹以其不合格式着令更正由刑事繕狀處代繕然後投呈 
[同舟共濟之衝突]  
　　前日午後有姜榮祿與梁樹阮在南市浦灘雇趙雙喜之划船渡往浦東詎該船駛至中流姜梁不知因何互相衝突繼以揪扭梁即將姜推入浦中幾被溺斃適美孚洋行差遣小輪在旁經過立時停輪設法將姜救起一面報告水巡捕房飭派探捕將梁拘獲並由趙雙喜爲證人昨由梅捕頭備函飭將姜梁趙三人轉送地方檢察廳訊辦 
[通州人因病倒斃]  
　　通州人張仲侯年二十九歲在滬貧病交加前日傍晚時在义袋角仁德里口倒地斃命由四區二分所崗警查見歸禀譚警佐飭傳十一圖地保查得死者係住居該里内婦人楊張氏之甥當傳該氏到案諭令具結收殮了事 
[鐵梗擊傷脚骨]  
　　工人范杏生前日在蘇州路草地上被同類王伯生用鐵梗擊傷脚骨由捕查見一併帶八捕房飭將受傷人車送醫院醫治王押至昨晨解送公共公廨請究據二百零一號西捕上堂禀明目覩王行兇情形中西官核供判王押候原告傷愈再核 
[流氓攫飾案兩起]  
　　匪徒陳阿四前日在南京路攫取沈王氏金挖耳又流氓沈雲春在西華德路搶取戴鄔氏鈒簪均經包探查獲昨解公共公廨經中西官逐一訊明判陳押西牢兩月沈押一月分别示儆 
[冒名騙取電燈泡]  
　　北河南路四百六十九號門牌電燈店主沈惠鈞控姚興鑫冒用胡公館名義騙取電燈泡六盞消贓與周阿　等情昨由捕房將沈周二人拘解公共公廨經中西官訊明判沈押西牢一月周押兩禮拜示儆 
[冒名騙取行李]  
　　王陳氏投法公堂控稱婦人乘輪來滬行李堆地碼頭上托人看管俟婦人回家後再着人來搬取詎被陳阿德冒充傭人將行李騙去報捕拘獲求請訊辦陳供認冒名騙物不諱判押半年期滿逐出租界 
[包探查獲翻戲]  
　　著名翻戲傳濟川（即傅子恒）因與在押西牢之李幹卿孫子雲等串同局騙銀五千兩又貨銀一千三百兩逃逸已久前日被總巡捕房探目李星福查獲昨晨押解公共公廨請究即據中西包探上堂禀明前情經中西官核供會判押候禮拜六解究 
[均非安分之徒]  
　　胡寶淇控許福寶朱阿新等十餘人前日在九江路廣西路轉角行兇攫取金表金練等情昨由捕房將許朱二人拘解公共公堂請究原告偕證竺蘭亭及代表律師上堂訴明前情請究訊之許朱二人供不承認中西官核供以二人均非安分之徒判各押西牢三月 
[拐匪解送檢廳]  
　　拐匪羅三拐得十六歲小孩李小毛昨乘淡水輪船離滬爲水巡捕房查獲解送地方檢察廳訊辦 
[婦人水性楊花]  
　　婦人張馬氏之女王張氏再醮與趙福郎爲妻過門未久詎王張氏又與陳榮海私識偕逃避匿在鹹瓜街某號門牌内昨爲趙福郎張馬氏尋獲鳴警將陳榮海王張氏拘解一區警局移送地方廳經檢察官預審之下判令分别收押候究 
[傭婦誘逃之判押]  
　　某鐵行主周子靑控妻李氏（即李月明）於二月二十七日捲取値洋數百元之衣飾逃逸等情由捕將李氏與傭婦馮阿巧及阿巧之母宋林氏一併拘解公共公堂訊供收押在案昨晨由廨復訊原告投訴前情並延律師上堂請究訊之李氏供稱實被馮阿巧誘騙出外所有衣飾由阿巧帶往嘉興被其夫搶去一時受愚求宥質之馮阿巧供認不諱並代其母求宥中西官核供判李氏交周領回馮阿巧押女所年半如能交還衣飾准予減罪宋林氏押三月示儆 
[鴇婦迫令幼妓應客]  
　　西棋盤街一百十三號門牌鴇婦王陳氏因迫令十五歲幼女崔小毛應客被人函告濟良所知照捕房派探將王鴇與女一併查獲分别拘留昨晨解送公共公廨經中西官訊明判王鴇罰洋二十元充公崔女發濟良所留養 
[婦人攔路索債]  
　　龔長琦在又袋角王秀龍所開之小車行内爲夥因龔前借婦人周陳氏洋六元未還昨日推車至大統路被該氏遇見扭控四區警署押候訊辦 
[不認混用僞小洋]  
　　閩人王阿品前日持鉛質小洋在大沽路混用被捕查見搜出僞小洋數十角帶入捕房昨解公共公廨經中西官訊供不認奉判押候查明再訊 
[混寄烟土之查獲]  
　　李學明因將烟土至北京路九號門牌郵政局混寄希圖偷漏關稅被江海關調查西人查悉於昨報請捕房將李拘解公共公廨請究由江海關調查西員上堂訴明前情訊之李延律師到堂辯護中西官核供會判李交五百元人洋並保候禮拜五訊究 
[勘查竊案檢獲銀票]  
江西路三十一號門牌代客報關某字號内前日失竊金飾報告總巡捕房即派中西包探協往該號内調查毫無形跡惟在寓於該號内山東人王化淸衣箱中檢獲形如鈔票之濟南雙合公銀號五元銀票一千張遂將王與該銀票一併帶八捕房昨晨押解公共公廨請究先由中西包探上堂禀明前情訊之王供該銀票係現在濟南之孫渭章與　姓囑爲代印故托山東路競新印刷所印刷等語關讞員核供會商美郭副領事會判王押候補傳人證再訊 
[兩竊賊均被拘獲]  
浦東沿浦灘各洋棧近來時有失竊物件情事昨又有竊賊徐金標混入大版公司棧房内竊取棉花被巡丁莊阿狗查護　　　 
 
 
 

Page 11

 
 
物送交水巡捕房又竊賊周順榮亦在壳件洋棧行竊皮油被獲解交水巡乓房梅捕頭諭飭將徐周兩犯函送地方檢察廳訊究 
[欠牛價尚須覆訊]  
　　朱朝奎前投法公堂控馬福記虧欠牛價洋一千五百四十七元訊供後馬延阿梅達律師到堂請求覆訊判令將洋如數繳存公堂方准請求現馬遵諭繳洋即由阿律師代表到堂聲稱照被告核算祗欠洋二十八元有往來摺子爲憑該摺在原告處請堂上着其交出核算朱稱被告旣延律師商人亦須延律師到堂代表求請核准判准如所請 
[繳淸土價完案]  
　　陳德生前投法公堂控李幹才購去川土四十六兩計洋二百二十元當時出立期票約期付價詎到期不付向索不面以致分文無着今始尋見求請訊判追交保限繳在案現李將洋如數繳淸中西官判傳原告到案將洋給領完案 
[拍賣產業作抵]  
　　楊介山前向蘇鶴山借得田單一紙托沈裕嘉向邵姓抵押洋銀被蘇具控法公堂將單吊出給還蘇鶴山後着楊交還邵姓本利洋銀楊稱民人已將本利洋三百六十元交與沈裕嘉被沈私自用去亦請訊追判令各淸各欠一併押追不繳故查產備抵在案現查明沈楊二人均有田產惟皆已抵押與人故由公堂登報聲明限受抵之人於十四天内投案禀陳候核今已逾限無人投案禀訴聶讞員以不便再懸判先將沈裕嘉之產拍賣作抵如少若干再將楊介山之產拍賣補足 
[工程司服務期滿]  
　　粤漢鐵路總工程司卜泰伯君現届服務滿期已於前日來滬勾留數日即當回國 
[美租界捕房瑣事]  
　　昨有銅匠帮甲乙丙等三人不知因何在西華得路互相衝突由捕拘入捕房訊明核辦 
　　昨有黄包車夫陳阿江拉車至狄思威路停車不遵規則由某號印捕巡見拘入哈爾賓捕房聽候訊理 
[誌謝]  
　　南社第十六集現已出版材料較前幾集更爲豐富昨承惠贈一册書此誌謝 
[氣候報告]  
（上海徐家滙天文臺天氣測候報告） 
　已　者之報告四月二十四日此間晨間徽雨後天氣漸　氣壓在揚子中游略見升漲而在西部與中部重復下降二十五日陰雖日出時天　淸朗恐或能雨二十五日下午四時前二十四小時内上海氣候温度至高六五二至低五四四去年同日至高五九七至低四九 
　　未來者之推測二十五日下午四時三十分豫測天氣稍晴而微涼海濱一帶新起北風 
[維評二]  
[江蘇之戰禍（訥）]  
　　江蘇馮將軍素以鮮明之態度稱述於衆口非若未獨立前之謂濟光以極端擁護中央聞者也今粤事解决矣而江蘇之民反將不免於戰禍乎 
　　江浙兄弟也人之視江浙者必以爲同其利害同其禍福者也今浙人得享平安之福矣而江蘇之民獨將不免於戰禍乎 
　　自議和之說起雖未有切實之解决然已露接近之機而全國亦在停戰中也川湘交戰之省目前尚得暫紓戰禍而江蘇之民獨於此際不免戰禍乎 
　　且戰禍之開不開自外而開自内江蘇之民之受戰禍實爲江蘇之民夢寐所不料嗚呼酷已哉 
[來件]  
　　上海總商會入會各商業借地開會簡章　　一本會議事廳及常會廳凡有入會各團體及入會各商號因商事行爲欲開會者得借用之其非入會與商業無關有礙禁令者一槪謝絶 
　　一借本會開會須先期十日備函致會並須將開會宗旨詳細聲明候會復函允准方可登報 
　　一開會日期如本會已定自用或有他業訂定在前者由會知照另攺會期仍須將攺定日期函會候會復函作爲定期 
　　一借用開會每日應出借用費分三等如左（一）四十元（二）三十元（三）二十元借用費三等視商業之大小定之如會時延長開用電燈其費另加 
　　一因借用開會如有損壞物件借用者應負賠償責任　　一借用開會本會人役有在場協助者無須另給酬資倘需另雇人役應由借用者自雇之 
　　一會場應備物件除本會現有外如需添加或另備應由借用者自行設備 
[美國波士頓之中華閱書室]  
　　吾國僑商之旅居美國者以數十萬計經商作工之外設立報館運輸書籍其好學不倦較之内地實不多讓惟數十年來尚無有設立閱書室者故有志靑年不無向隅之歎前年麻省理工學校學生朱君起蟄與同學設立一中華閱書室於波士頓中國城内以爲之創借寓房屋購置書籍上而經史子集下而科學政敎諸書兼收並蓄已逹千卷又備内地報紙雜誌多份俾海外僑商通識國事以鼓舞其愛國之心此室開辦數年已著成效僑民見之極力贊助每於星期暇日聨袂偕來其好學不倦之槪有不覺令人起敬者想亦内地人士之所樂聞也美國麻省理工學校具 
[來函]  
[徐幾亭來函]  
　　閱某報二十四日北京專電有段内閣組織不分系統内外一致段曾派徐紹樍赴寗與馮華甫接洽馮亦允竭力提携等語查家君并無受段委託赴寗接洽之事惟日前報紙有載徐樹錚因事南來之說想係因此傳訛殊乖事實除已函請該報即行更正外應請登入來函欄内以明實在無任企禱徐幾亭拜啓 
[張廷記來函]  
　　敬啓者閱三月二十二日貴報本埠新聞欄内載有收買遺失鐵路股票之被拘一則所叙情形與事實不符查敝處所執者係蘇路還本有期證劵於民國四年三月十六日由義生錢莊閉歇時抵欠前來當經夏君玉峰李君拂塵交與敝處收執敝處曾於去年陽曆六月及十二月領過五六兩期還本不意茲届第七期還本突有黄雪濤出名掛失敝處卽委托禮明律師備函質問乃黄雪濤延不具復以竊案在公堂誣控上禮拜四美領堂期鄙人曾偕禮明律師赴公堂備質貴報所載張廷記被拘實無其事想係傳聞之訛爰特據情函請貴報登入來函欄内以明實在張廷記啓三月二十三日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[西廂記别解] [  劍秋]  
　　若能彀湯　一湯蚤與人消　障我定要手兒上高擎心坎兒上温存眼皮兒上供養（暗幕中提倡帝制者之心理） 
先生你休謙夫人專意等自古道恭敬不如從命休使紅娘再來請（自稱國民代表者之請登極） 
你若有主張對艷妝將言詞說上還要把你生死難忘（某欽差之頻頻南下 
　　心兒裏早癢癢（預備做侯爺之心理） 
偌大個宅堂豈沒個兒郎要梅香來說勾當（代表民意之參政院） 
不做周方埋怨煞你個法聰和尚（對於不贊成帝制諸人）耳邊金鼓連天震征雲冉冉土雨紛紛（帝制將成熟時忽聞雲南倡義 
　　難捉摸你說　天來大成也是你母親敗也是你蕭何（忽而推翻民國忽而取消帝制） 
轉關兒雖是你定奪　　兒早已人猜破還要把甜話兒將人和越敎人不快活（取消帝制後之舉動） 
　　走將來氣冲冲不管人恨匆匆女孩兒家怎響喉　（某將軍入京會議以力請征滇被斥） 
他眞有出師的表文下燕的書信只他這筆尖兒敢横掃五千人（敦請某大老出任調停） 
夫人你得好休便好休其間何必苦追求（某大老致電倡義各都督謂目的已達可停戰媾和） 
不要香積厨不要枯木堂不要南軒不要東牆只近西牆（南軍覆電謂非總統退位無商量之餘地） 
　　你元來苗而不秀呸一個銀樣蠟鎗頭（前敵軍士對旋取消帝制之觀念） 
　　他誰道月底西廂變做夢裏南柯（籌安會諸人之封爵） 
如今嫩皮膚去受粗棍兒抽我這通殷勤着甚來由（帝制派之下場） 
　　恨成就得遲怨分去得疾（八十二日之中華帝國） 
塵餘觚剩 
[綠沉沉館筆記技擊類（燕子）] [  繩妓]  
　　江湖賣藝多走索之女稱之曰繩妓數見不鮮戊子春來大帮賣藝者約十餘人領班者一長大麻面蚪髯絸頰之老者舞大砍刀如雪花一片紛紛亂落見者目眩自稱紅羊時積功保副將衝姓劉名捷三爲湖南人氏其弱息一十七八歲女郎丰姿綽約體態苗條拳腿鎗棒無不神而化之飛　如一葉墜地輕身能屏風上行捷若猿猱繫　　　　桂中聲稱有能舉起者即妻之武　顧某自恃其勇經人　　徑前運全力於臂雙手高提忽逼拍一聲　　在手而籐底已　繩妓依然踞地未動眞有輕似鴻毛重若泰山之槪時人莫不稱顧之神力繩妓之奇藝云一日忽挿繩索架於市河兩岸觀者如堵午後三時獻技將畢繩妓忽紥朿定當挑花籃一對緩步行繩上忽前忽後忽伏忽起如晴蜓䀡水蝴蝶穿花或故作失足狀以纎勾倒掛繩上令人驚心或作大鵬展翅獨立鼇頭令人拍掌繼換木桶一對満貯淸水劉則以五六歲兩梳了髻之女孩兒坐小車雙手推行繩上及中兩不相讓繩妓忽飛身下墜以纎指勾繩蕩深不已而肩頭水桶竟無滴水潑出劉乃推車前行過河而下兩女孩兒歌花名如新鶯出谷嚶嚀可聽繩妓更翻身疾上作種種夭魔舞翩若驚鴻矯如遊龍觀者擲金錢如萬點飛蝗彩聲雷動生涯之盛得未曾有獻技三日積資數百千乃收拾而去從此不復來回首前塵不無悵惘 
燕子曰功名抛撇托迹江湖僕僕他鄉無非爲衣食計蚪髯與繩妓亦大可憐已 
名人軼事 
[羅蘭] [  孤梅]  
　　羅蘭少貧室如懸磬其父遊蕩無業且當飲卑酒近婦女日日如是其至一家三口冬無以禦寒饑不得求飽而羅蘭之母又一氣息奄奄孱弱之女子不克勝任時羅蘭年方十歲無能爲也不能獲金錢以養其親久之家益貧羅蘭乃往英京倫敦唱歌曲乞食於市人或與之食或與之錢羅蘭始得養其親習以爲常雖遇繒積無温墮指裂膚之時亦不攺常度經年以往未嘗出一怨言也孤梅曰羅蘭一貧困之女　處此父頑母病之家庭而竟能盡其所能以供養其親可謂孝矣吾獨悲世之堂堂男子則何如者 
自由譚屑[  鶴雛]  
　　不必神州陸沉舉族爲魚即此渙散張皇之氣逼於國中解體之象已呈求艾之功難望矣 
相遇以僞相動以貨利遂其欲則唯不遂其欲則否於是今日曰唯者明旦則否無信不立國不國矣 
小說一 
[萇弘碧血（續）] [  泗濱野鶴]  
　　廣場一片遊人駐足者可千數中有巍然一臺紅心之草拱之臨風若泣蓋此臺爲好男兒斷頭臺而草也者精誠魂魄所憑式焉者也時爲晴晨宿鳥啾啾作悲鳴慘雲疊疊羅乎其上朝曦遂爲所障不得覩執法官已覊一人上嗟乎此何人者非却理司　却理司旣上臺乃告法官緩十分鐘法官諾之却理司乃大聲曰諸君乎我虚無黨人也此虚無黨三字見惡於惡政府久矣我身　不惜中的惡者良以宇内苦苛政久淫威所逼二間乃盡成肅殺之景竊不自景欲爲我諸君廻此融融之春光不使有幾微毒霧雜乎其間苟能是則吾身良不足惜而今乃鬱鬱死於此耶諸君乎懷是念歷萬刧而不磨則他日之日我俄終能發現此同胞藴結之異彩爭雄於列邦也吾今死矣願諸君毌復相念　次泣數行下面法官已不耐轟然一聲却理司英毅之魂遂翱翔於太虚之中不復覩此惡相與夫惡政府時則廣場之中有一女郎悲泣至不可仰視者蝶痕是也 
　　日已午矣滿階花草得太陽先生爲之寫影幽艷乃無其倫時大相坐於圈椅之中默默未得語司閽者手一刺入相大聲曰速之來未幾即有一身幹魁　勳章瓌　之人入　吾人　之其位　不亞於相見相則鞠躬爲禮厥狀維恭相　稱之曰迭歸大　别來無恙寒暄移時迭郎稱有某家妇貧甚不足以自在意欲　　大相　庇餘蔭惟恐相不賜容納故敢先　相　　即展其笑容徐言曰善善使之來可耳迭即乃辭出明日而所　某家女者入相　矣 
　　日之晚矣求晤相者充斥於庭相猶高臥未起相之起以十句鐘爲準歷數十年未嘗舛是日乃獨晏僕隷遂起震驚意者相其有疾耶將入其寢室叩之醒則又慴相之威未敢乃相聚竊竊私議中一人忽起曰比新至之麗𠈗何不見又一人　曰麗恒每於無人處竊有所動作顧自秘甚乃不得覩少　又有一人　然曰然則是矣昨日之夜大相寢時彼非猶待在側耶吾人嘗度此人心頗險峻大相乃暱之竊爲不解首言者乃復曰吾人曷一告大公子瑪伯瑟衆僉稱善遂入告瑪伯瑟乃　相寢室入則見相與麗恒駢死血泊中相之元在麗恒手中匕在其　而麗恒雙瞳进出爲狀猶若其憤也 
　　嗟呼此貧家女而稱麗恒者果何人耶蓋即虚無　要人却理司之情人蝶痕是已（完） 
鐖血雙鴛促翼飛老夫秃筆舊曾編如今文采　亭鶴也似班固繼史遷 
　　野鶴此篇意境其似余去年所作之一篇戲書二十八字 
鶴雛議 
小說二 
[賴述日記（三）] [  新]  
　　予不禁得意言曰豈時每者吾海克武賴　生平直不知失敗爲何物也但姑娘所欲果何事者女郎聞語變頰遽暈紅　　語復止者再亞德遂粗聲曰麥歇彼所求汝實爲其夫瑪生之事今瑪生病不能自來　令其未婚妻來耳女郎乃力自　其羞熊言曰麥歇麥歇此事實爲一國際上最重要之事吾夫瑪生本爲外部　泰萊之秘書長極得信任凡國際上重要文續莫不由瑪生管理今日之晨瑪生方　寫一密約忽　上喧　聲起乃出　及返則此文件已不翼而飛吾夫由此　悸而暈今　臥床予　語大愕蓋不圖登門造訪者乃即爲失物之本主使此内容竟爲所知者則其結果得不知如何危險顧猶力自　定曰其内容可得聞歎實則其内容吾早已熟讀一過女郎所知　猶不及我之半也女郎初未知則顰蹙曰此内容關係國家吾實未能爲君言適間警察亦必欲問我内容我不願告故捨　造先生今先生當鑒予苦衷允予所請言次涙顆如珠乃直隙其　角兩下狀若梨花經雨嬌倩無倫予心至此不禁大躣幾欲告以此文牘即在予寢室地板之中顧念及查理士之四百法郎則又不期立默自計不如暫守秘密俟今夜取得查理士四百法郎之後再以原件返之女郎如是則旣見思於女郎而又得四百法朗之鉅欵固一舉而兩利也乃曰然則姑娘試告我此文件果如何而被竊女郎聞語涙包於睫言曰此事實至不幸先是吾夫方　寫文件忽樓下有爭　之聲乃出視則有二人方爭路各持不相下　致　爭後經人排解遂亦罷去　生亦返室則此文仲并其所　副本已不翅飛去今瑪生驚恐願死驟患　炎之症現在臥　乃不能自來見先生然先生當憐其苦衷一爲追究苟能將此文件原璧而返者吾常以五千法郎爲酬予聞語大喜幾蹟樓而下良久始忍俊曰倘姑娘能與我二十小時者吾必覔得此文件以奉之於君 
 
 
 

Page 15

 
 
   
 
 

Page 16

 
 
   
 
