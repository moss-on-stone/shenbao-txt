# 1911 - 257 - 4913872

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　七月二十七日内閣奉旨翰林院侍講學士著文華補授欽此 
　　旨誠全著調補正黃旗滿洲副都統樣遺正藍旗滿洲副都統著訥欽泰调補遞遺正藍旗漢軍副都統著伊克坦補授欽此　　旨鑲藍旗護軍統領著希璋補授欽此 
　　旨良鄉縣等五處官兵事務著派英信管理欽此監國攝政王鈐章奕劻那桐徐世昌署名二十七日召見内閣總協理大臣倫貝子澤公 
評論（無名） 
[岑春煊入川]  
　　川事夫人而知爲棘手也。徇政府意。則拂民情。徇人。民意則拂政府兩者中無相商之餘地。亦無轉圜之樞機。國有旣定爲政策。而商辦又不可反汗。政策即可變。而借欵旣已成立。何以答四國。商辦即可捐棄而死者不能復生。何以對死者。是又兩無向後之。退步。故曰。川事之難。夫人而知之也。 
趨利避害中國近日官吏之同情。也。四國借欵之成立。鐵道幹路之國有。鄭孝胥所主張之者也。盛宣懷所成。立之。者也。端方所奉命而行之者也。然而川亂事起。盛宣懷欲端方赴川。端方不肯。至假以朝命。而後可。端方欲鄭孝胥同赴川鄭孝胥。不肯。而反至。反唇相譏借款有利。督辦鐵路有利。故群趨之赴川有害。故群避之。故曰。趨利避害。中國近日官吏之。同情。也 
岑春煊者。鐵路借欵。旣非所與。鐵路辦理又非所聞。平日投閒置散又非政府重視之人。及至川亂事起他人所不願赴者。而岑獨立應命束裝促行。其赴川後之設施。是賢是。否雖不可知。而其臨難無苟免之氣骨。足以風近世之大世而有餘矣。 
特有一説。願爲岑春煊告者。政府之命岑曰。爲剿撫事。宜是勦是撫不能並。舉岑心宜早定也。川事定後。不戀大官。依然退歸滬上。勿爲測爲。熱中者所。中是又記者所深望也。 
[專電]  
　　昨日御前會議川粤等省風潮皆以借欵辦路爲藉口不如將鐵路借欵加入幣制大借欵内充作鼓鑄金幣之用一面再向四國添借若干不用鐵路名義由部出面收回官辦以執人民之口監國然之刻正向四國代表磋商辦法如其允認俟川路風潮稍平卽當宣布 
　　端方有電致政府甚爲秘密惟聞内有數語謂蜀中兵民均變勢難速平方徑直前進恐尤疑慮俟到宜昌後暫行停駐相機而行 
　　鄂督電致内閣謂疊接端督辦來電川軍不服調遣實不可靠已派鄂軍星夜入川惟川鄂接壤亟宜防堵擬調鄰軍塡駐 
　　東督趙爾巽電奏川事急迫臣弟爾豐不能鎭懾懇賜罷職以安人心爲救急計請簡錫良督川解亂或簡岑春煊接替亦必可望敉平 
　　内閣電致江督謂岑春煊奉旨赴川事機急迫應速飭滬關撥欵應用 
　　岑春煊奏調廣東龍濟光帶步隊兩營入川平亂餉由度支部給發已邀俞允　　内閣電寄粤督澳門駐軍由民籌餉深堪嘉尚現正嚴重交涉澳門劃界員責任重大應飭妥愼辦理並約束軍民母得躁動釀成意外 
　　新簡俄使陸徵祥奏俟交代淸楚即覲見俄皇並密陳修約事宜奉旨著外務部核議 
　　東督趙爾巽電奏借外債五百萬分二十年歸還並派某道赴郵部密陳辦法（以上北京） 
　　成都解圍亂勢漸鬆總督以下各官均無恙惟提法司已遇害統制協統均自戕（重慶） 
　　廣東受川事影響亂象已成各處戒嚴 
　　粤督接端方自沙市來電謂川省民亂尚可解勸惟陸軍弁兵已大半離心不能用命方身入險境固不足惜如大局何（以上廣東） 
　　瑞督派文案黃某（係川人）至武昌府署陪伴發交看管之川紳蕭湘其餘無論何人一槪不准探視 
　　鄂督昨夜（二十六）又接端督辦急電謂川省陸軍經派多員探悉實情確已十變八九方過沙市時已電請速調鄂軍乞速酌定（以上武昌） 
[譯電]  
　　四川大局漸有進步成都英領事威金生君二十二十三兩日發出電音均謂西人皆平安無恙自十六日起城内未見戰 
 
 

Page 4

 
 
事另有消息謂大局已有轉機亂民業經擊退 
　今日（二十六）接重慶税務司二十五來電謂川督趙爾豐今仍坐　成都城外亂黨大受損失西藏派來之精兵二千名已抵成都（以上北京） 
　　此間接北京英使電音取消外人即離四川之令（重慶） 
　　大陸報接特别消息叙府各敎士已安抵重慶惟未與寗陽及成都之敎士通信 
　　維也納人民近因糧貴暴動社會黨在議事廳外聚衆示威警察欲行驅散亂民拾石擲之復於黑暗中攻擊做工之人并拆去電燈設立防堵物掠刧資財大呼革命兵隊向放排鎗亦不解散皇宫現已駐軍防護據官塲告亂民死者一人警察與兵士亂民受傷者共五十八人另有報告謂死者六人傷者二百五十人　　昨日發出之俄首相司徒來賓病狀報告謂首相現患腹膜炎 
其狀極危續電云據基孚電稱首相之傷業已無救全城大爲震動恐將因此受累各街道均有兵士晝夜巡邏又電云據基孚電稱首相司徒來賓已因傷逝世（以上倫敦） 
要聞一 
[川路滴滴血]  
　　川省亂事起後電綫忽斷絕不通政府對於此事異常焦急蓋 
以外人當川路風潮初起之時即擬遣派兵輪驶往重慶等處嗣經政府力任保護之責此議始寢今電綫不通消息隔斷外交團紛紛疑懼屢向外部詰問茲聞自昨日起已經繞道可通惟自北京通成都須兩日之久云 
　　十二日辰川省趙季帥有電到鄂略謂川民爭路風潮以附省之州縣爲尤甚現計三十餘邑罷市罷課日益蔓延難免匪徒不乘間暴動川疆寛廣道路崎嶇一有大變坐困邊隅調應匪易請卽派兵一協（計三千人）星夜開到成都以資救援等情鄂督得電卽派六協三十一標全標兵士立時整隊開往成都該標統帶曾廣大於上午十時奉命後立即督同各管帶赶速準備不過三點鐘即束裝齊全由文昌門外出發每兵發子彈五排毡子一床軍裝共四套其命令之速爲從來所未有也 
　　川省罷課罷市業已兼旬風潮日見激烈茲聞成都省城仍舊被圍匪徒内外響應勢甚洶洶川鄂電綫已斷至今消息不能直達鄂省大吏以邊防關係緊要派兵調艦日不暇給其已開之三十二標一營三營曁二十九標三營日内已先後抵宜昌茲以宜昌爲該省咽喉水陸巡防均關緊要而楚同楚泰江淸等艦均經出差鄂渚鮎魚套現在僅有南洋之建威一號寄椗恐不足以資防衞日昨咨請南洋大臣張安帥酌派兵艦一二艘迅速駛鄂以備緩急一面並派湖鶚雷艇林霆亮管帶湖隼雷艇林振鏞管帶先行開赴宜昌駐防　　鄂省派往川邊之兵隊計陸軍八鎭已開未開者其派出七營茲三十一標全標又已奉派直抵成都於二十二日之夜二十三日之晨陸續出發取道宜昌起旱計旬餘可抵該省現督提兩憲以鄂省地方素多伏莾防備關係緊要所餘十五協步隊五營尚有枝隊出差在外甚形薄弱已飭兵備處電請陸軍部飭下保定六鎭於十一十二兩協之中迅派一標來鄂以防意外　　鐵路督辦端大臣於十七日之夜由鄂附坐商輪上驶途次並無躭擱過沙市鎭時由荆宜道督率府縣迎迓該大臣並未登岸停輪約一時即命展輪上駛聞日昨鄂省官塲接金守電謂使節已於二十三日上午安抵宜昌果爾則被刺之説或不確也 
　　又聞端方昨有急電到京密陳四川反對路事風潮愈形激烈請速宣示辦法内閣接電即招盛宣懷共商處置之策盛仍主張派兵彈壓如不服彈壓惟有恪遵前旨格殺勿論並聞諭旨業已擬就後因内閣總協理大臣不肯署名遂不果行 
　　前兩廣總督岑春煊自卸任後久住滬西舢板廠橋東茲奉諭旨入川平亂官紳商學各界咸往晉謁商議川事幾至應接不暇茲聞郵部巳密電催促速即赴川而岑雲帥初擬尅期赴鄂先與瑞督晤商機宜嗣因舊有幕僚早已星散招致不及暫緩起節刻已密委幹員先赴武漢探聽一切矣並聞旅滬川帮日來亦屢詣行轅面陳委曲並請萬勿帶隊入川以免愈激愈厲當蒙雲帥婉谕悉主和平妥籌解决川人心志爲之稍定　　駐滬法副領事兼公堂陪審西官顧寳君近奉法政府命令升調四川成都領事已將一切公牘移交新任副領事白鼎業君接收旋因川中有事聚難赴任故於前日至内地各處遊歷俟返滬後探聽消息再定行止 
　　寓滬川商致重慶商會電云徑電悉路事危急各情已面求岑帥解决據云不日即行入川先有霣出告示蜀父老子弟文言之懇摯詳盡諒渝已悉祈轉咨各界鄉人幸勿疑慮暴動靜候岑帥至川和平辦理斯爲幸甚蜀商公所等同叩沁　　昨日午前十時蜀商公所董事陳潤夫朱成之劉相羲葛純武童子鈞賈應泉秦薇卿等同詣岑宫保行轅面陳意見謂宫保德望向爲川人所欽佩今 
 
 

Page 5

 
 
得節麾重蒞無限歡迎但現在省城糜爛已達極點若再蔓延商務大局勢將不可收拾務望宫保早日起行救萬民于水火且自流井與省城相逼甚近該處莠民衆多假使出而謠惑鹽場工人勢必轟起附和敢請速定方針川人幸甚宫保答云煊自奉命以來無時不以川事爲念煊久聞諸君爲川帮之巨商今日光臨不勝榮幸現在川事緊急煊本擬即日起行但舊時文武員弁早已星散一時召集頗非易易且朝廷雖已降旨命煊往川而一切辦事權限均未宣示故今日已電致内閣籲請明白宣示一俟復電到來如可奉准自當束裝起程以慰諸君之望陳君等乃歡謝退 
[滿洲里界約相持不下>]  
　　中俄兩國委員在黑龍江省會議界約已歷兩月而其所以爭持不下者爲滿洲里也俄人因該處爲入彼國首站且爲滿蒙俄人往來必經之地將來必爲陸上貿易地之中心點故决不能讓給中國我國委員則謂滿洲里爲中國領土已爲世界所公認該處居住之中國人比俄國人多四十倍况臚濱府開墾中國招致本國人民已非一日乃滿洲里爲中國領土之鐵証决不能絲毫讓步因此兩國爭執甚力幾至决裂現聞兩國委員深恐相持不下有傷中國邦交故擬將此問題暫停另議他處 
[日人又主張開放旅順]  
　　旅順軍港日本政府近日多主張開放爲商港蓋因中國連山港築成之後於日本滿洲鐵路有直接之影響但日本政府仍不取全部開放主義而取一部開放主義卽中西各國商船雖開放後可自由出入港灣然須經海軍司令官之許可而將在旅順之鎭守府則廢棄之未知果能實行否也 
[監國不御大元帥軍服]  
　　監國臨閲禁衛軍大操爲我國未有之創舉故政府頗愼重其事日前禁衞軍大臣呈遞封奏一件聞即大元帥戎服蒞軍以重軍政惟監國並未允准面諭濤貝勒等謂本監國雖有代表大元帥之餈格然揆諸事實殊有慚德斷不敢如此僭越有虧臣節莫如仍御常服俟有大事再爲商酌濤貝勒遂未敢再請而罷 
[李家駒淸查資政院積案]  
　　資政院李署總裁現飭秘書廳將本院一切積案槪行調查淸晰聽候核定貝奏聞調查之積案共分兩項（一）本院提辦之件因世總裁反對未能解决者（一）本院應奏之件因世總裁請假未能核定者想李總裁此時大權在握不難按部就班分别淸理也 
[肅邸提出藩部質問書]  
　　肅邸對於蒙藏回各部一切行政事宜現已决定逐漸改良特提出質問書五件咨行各路將軍大臣查明咨覆以備分别核辦茲紀其槪略如左（一）預擬各部落施行自治一切籌備之法（二）各盟旗警察要政應如何預備（三）敎育實業兩項應如何提倡（四）各部諮議局預擬當於何年設立（五）關於墾礦路電漁牧農林等政各該處現設有若何機關并具有若何提倡之策 
小説 
[無名罪人（三十七無名）]  
且説愛姑當時。半晌不語。自後答道。我們知道這些事。可是雪姨道我們雖是知道了。這件事。却是依。舊當不得證據。不但。依舊當不得證據。倘若説了出。來於你的身分。大有妨碍愛姑道雪姨。那麽如何是好。雪姨也道小姐你看如何是好。兩人相商了半响。雪姨説道。我看小姐。不如去氷心姑娘處。和他商量愛姑道。你不是説去尋芳秋君的胞妹麽。雪姨道。正是。冰心姑娘和小姐的處。境不同。他是自已的阿兄。便是出。頭盡力此事。也無妨碍不比你小姐是出不。得名的。愛姑聽了這話。不覺飛紅了顏答道。可是一樣我去也無益。氷心姑娘。他因我舍了他。阿兄和這石勃訂了婚。他心中十。分憤恨。從没和我來往過。這次去尋他。怕他不肯理我。雪姨道。我想冰心姑娘决不至此的。你見。他時。你可對他説明這次和石勃訂婚是父親。的意思。你相强不過。只得。屈從的。他也决不怪你而你去求他的。又是他。自已阿兄的事。他肯不理你麽。愛姑道。我去見他。我怎樣説法。愛姑道你只説你的。阿兄現在受了寃。屈在那裁判所裡受了。死刑的宣告了。愛姑道。謀財殺人的事。要告訴他麽雪姨道自然。一併告。訴他我想他也决不相信他阿兄是犯這罪的。爱姑道。不錯不錯。二人正在商議。忽然聽得外邊門鈴聲響。雪姨連忙走至樓窻一看。説道不好了。不好了。石姑爺來了。愛姑忙用白巾揩去了眼。涙迎下樓去 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[浙屬饑民暴熏]  
　　浙屬上武飢民暴動情形已見前報茲悉紹屬上虞縣葉令大琛昨日電禀各憲文云虞被災三十鄉沿江北鄉沙地西鄉塘路爲尤重兼旬履勘正在淸查戸口而北鄕紳董奔告沙民聚衆要挾即須遍賑並請派兵彈壓等情查奉發賑欵數祗二千不敷一鄉之賑仰懇憲恩續濟庫欵如蒙允准請就近由地漕項下動撥以免周折并飭派防兵暫駐以拯災黎除由知縣開導撫恤外謹電聞祈復而武康德淸所屬之洛舍鎭地方日前亦以被災較重商店存米絕粒當經該縣商會自治會等先後告急籲求迅速接濟在案茲聞該處富紳馮姓等存米不糶被災民訪聞於二十三四等日聚衆紏搶搬運一空現由該紳等電禀撫院誣爲帮匪煽亂暴動請兵勦辦聞上峰巳電飭各該縣妥愼查辦矣 
[莊河廳民變紀詳]  
　　奉天莊河廳地方日前忽起抗捐風潮茲調查其原因該廳管内一帶地皮素稱磽确收成甚薄故各項税捐向行减額以恤民艱至本年春間當局擬對於該地方人民照一般通例征收人民聞之甚滋恐慌上月間聚衆一千餘名赴廳閙擾異常迨實行征收新税之告示出現人民等竟揭竿而起而鳳北關門山土匪蔡景芳者卽率大股土匪投於民黨復州屬沙泡子顧家嶺等處鬍匪亦相率附和民匪統計至三千餘名之多各帶精良快槍初則驅逐巡警嗣與陸軍衝突互有死傷而匪燄日熾現鳳凰城遼陽及其外各處陸軍陸續前往莊河者不下一千人聞該處在日本租界皮子窩與太孤山之間屬中立地面次帥接電後深以此次莊河廳民變係莠民與鬍匪聯合而成非一般風潮可比且該地方係屬中立地域如匪黨竄至日本租界則或釀成重大交涉亦未可知故日來甚爲焦慮已將北巡日期展延於二十一日特飭陸軍第二十鎭添派步馬砲各兵一百三十名砲兩尊砲彈二百顆槍彈一萬五千顆軍馬二十疋馳往助勦外同時並札諭各隊長以早日勦平務令勿竄日本租界致惹交涉爲要一面通飭各處陸軍預備一切以便臨時派遣且通飭巡警局憲兵隊等與陸軍聯絡一氣以期得力現大孤山巡防步隊一營已進至蕭家泊於十八日與匪開仗將領陣亡一員兵士負傷十數名而遼陽巡防馬隊一營於二十三日取道瓦房店向莊河廳方面進發此外步馬各一營亦在陸續進發之際至駐奉步馬砲混成一標則已於二十二日由奉南下瓦房店日下營亦將於二十四日前往莊河大約一俟各隊到齊即當聯絡進勦矣 
[晉豫匪氛不靖]  
　　晋匪倡言保民該匪多係在園會黨羽以目下禁烟令嚴民間無大宗入欵鄉農無利可牟百姓困苦非常兼以官派捐款甚多民間蓄怨已久近來該匪遂倡言保民勸人入會凡入其會者皆可不受官之蹂躪本年以來各府百姓入在園會者竟十居其七上月十五日澤州王老虎率領三千餘人在四鄉開會現又派黨入汴勸人入會名爲保民其實竟有假此而搶刦者日昨河南懷慶府薜太守已在德化拿獲三人刻聞正在鞫訊也 
　　陜匪定期舉事該匪本與河南登嵩伊郟刀匪通日昨陜州岳直刺在閿底鎭拿獲七人内有三人訊係河南登封縣籍並係王天從黨羽（王天從是嵩縣刀匪之首）已在該處犯有刧案十餘起均云定於九月重陽起事先佔嵩宜一帶然後大舉詰其同黨若干人則以三萬人爲對當時又從身畔搜得快砲三支僞文三件云 
[中本兩國人代價之比較]  
　　本兵前在蓋平擊斃華人吳成功高振九兩名經我國迭次交涉日人置之不理迄未賠償乃日人某去秋赴蒙游歷在阿城縣被匪將其隨役擊斃要求賠償甚巨現兩項交涉辦理多日迄未解决茲聞許交涉司日前與日領磋議業已就緒日人擊斃華人彼認賠二千五百元胡匪殺斃日人我認賠八千元已經訂立約件簽押存案矣噫我中國人命何若是之不値錢耶 
[九品警官赴任之笑林]  
新委竹山縣警局巡官劉憲章係京師高等巡警學堂不列等率業生以九品警官分發湖北由前警道全興帶之來鄂差遣去歲委充警區巡官以不勝任撤差留在公所學習新警道干履康到任以前曾充京師警學提調與有師生之誼特委之充竹山巡官渠奉札後語人曰我之職守與縣令平權我管司法彼掌行政於是鋪張揚厲 
 
 

Page 11

 
 
做高脚牌置四人轎紅傘旗鑼無一不備復以百餘元爲其所眷之土娼小紅脱籍稱爲太太昨已雇就大 
柏本鄭幫船一艘上址紅旗一面大書欽命民政部分發湖北七品警官特授竹山縣巡官劉字樣以四轎接該土娼上船命船夫放鞭打鑼歡迎以顯其榮耀並帶文案會計庶務司事各一人聞其一切花费約五百餘金可謂闊綽之極特不知到竹邑以後又發生何種笑話也 
[鄂省督練公所實行新官制]  
　　督練公所遵照部章歸併三處改用參議官所有參議總辦提調各名目一律銷滅設局設科分權理事由瑞督會同張軍門鐵參議等查照新章籌備改革准於八月初一日舉行其新官制所須人員正在量材委任聞已派定參議高曾介爲一等副參議官敎練處帮辦李克果爲局長陸軍小學堂總辦寳英爲科長以上三員均於二十一日下午下札其餘局員科員數十人日内亦即行札委以便届期舉行新制禮節云 
[鄂省裁撤各府首縣之佈置]  
鄂督瑞莘帥現已奏准各府首縣槪行裁汰如江夏漢陽黃岡鍾祥東湖鄖縣安陸恩施襄陽十缺俱在裁併之列凡地方民事併八該府直接管理擬將各縣原有錢糧規費提歸籌設地方審判廳之用其縣署騰出建設法庭以期民治而重司法不日卽 
當實行矣 
[蒙鹽不得抵借外債]  
　　督辦鹽政處前因長蘆鹽商濫借外債幾釀交涉曾通飭各省運司鹽道嚴諭商人不得再以辦理鹽務爲名私借外債亦不得以引地及存儲鹽觔向各銀行抵押欵項並知照外部照會各國駐使轉飭各領事嗣後各國銀行如與鹽商私相往來通融借欵公家槪不擔承現理藩部以蒙古一帶關係尤重特又咨行東督及各路將軍大臣畧謂蒙古等處不得私自借用洋欵前已奏明通飭各盟旗在案所有此次督辦鹽政大臣奏准各處鹽務不得借用外債及抵押各節自應通行轉飭所屬查照以免外人啓覬觎蒙鹽之漸 
[浙提學司詳復公布議案情形]  
　　浙提學司詳復撫院云爲遵飭詳復事奉憲台札開案查宣统元年批准公布諮議局議决各案迭經嚴催實行准憲政編查館咨行釐訂諮議局議决各項淸單復經通飭遵行各在案現查公布諮議局第一次常會議决案十七種續行公布第一次常會議决案四種又公布第二次常會議决案七種及本年臨時會議决呈請批准公布案除試辦宣統三年地方行政經费歲出預算案外計五種以上共三十三種計内有全案已辦者有正在籌辦者有因發生障礙未能卽辦者但已辦者有如何成績籌辦者至如何程度未能即辦者發生如何障礙應由主管衙門詳咖審核以照鄭重札司卽便查照黏抄公布各案各就主管事宜分别註明如有未能實行理由並宜切實聲明以憑提出修正務於七月三十日以前詳復到院母得逾限致兹貽誤是爲至要切切計黏等因奉此伏查黏抄各案應由本司衙門主管者計有宣統元年公布之籌辦浙江全省簡易識字學塾辦法案及統籌全省師範敎育辦法案又二年公布之師範生任用方法議案又三年公布之修正浙江全省籌辦简易識字學塾案及停止各屬認解省城優級師範學堂膳雜費以上五種除元年公布之籌辦浙江全省簡易識字學塾辦法案旣由諮議局於本年臨時會期内提出修正呈奉憲台核准公布施行原案當然不生效力應請毋庸置議外所有統籌師範敎育費案自公布以後辦理情形理合遵飭分别註明繕具淸摺祈憲台察核再查宣統元年公布案内有推廣全省蠶桑辦法一種雖由勸業道衙門主管而原案規定各條曾由本署司會商勸業道劃分辦理詳報在案自應將司署辦理情形一併開列合併聲明爲此備文呈請照詳施行 
[各埠通信東三省]  
　　禁止韓錢入口韓國向用當平制錢其錢甚重嗣又改鑄當十銅幣通行國内近來日人私鑄過多華人亦有仿效之者現聞韓國每洋一元換銅幣二百數十枚較之我國每洋一元只换　幣百餘枚其利倍蓰勢將源源而來混合攙用實與我國圜法大有妨碍近由外部准駐日欽使函述以上情形已咨趙督嚴飭各屬實力查禁矣 
[廣西]  
　　梧州航業公司之擴張梧州航業公司於七月十五日在粤東會舘爲添置輪船事開大會議首由主席黃君伯浩報告開會　旨次由李君泉石宣布添輸理由再由書記孔君炎亭詳述議案茲將議案錄下一議添裝新輪船一艘行走港梧經衆議决定名廣來計英尺長一百五十尺一議廣來成立後將廣威輪船改走省梧一　公推監理人三員每員共支夫馬膳費銀二百元一由衆公舉黃君伯浩陳君寅甫徐君惠臣爲添裝新輪船監理員仍須會同總協理妥籌辦理一議俟廣來輪船成立後將廣泰輪船裝修長英尺三十尺一議監理員準在月内赴港興裝新船一　所裝廣來新輪船一艘務期從實訂價不准折扣亦不准私相授受倘有侵吞浮價與及用錢等弊一經查出接照所得之欵五倍賠罰惟須執有証據方能揭發 
 
 

Page 12

 
 
[山東]  
　　魯省收成减色東昌出產焦棗馳名各埠常年貿易額達十餘萬金以上今年六七月間津滬各商即挾資來東以待收貨并於閏月下旬在大王廟演劇酬神蓋以天然美利操劵可得故預作慶賀也不料七月初六七間狂風驟兩棗尚未熟即紛紛剝落預計將來收成應减十分之七即墨縣於本月七夕風雨交作高梁晚稻被風撲折薯豆花生被水湮沒大半霉爛不堪以致該處商農莫不憂形於色 
[湖南]  
　　茶務講習所開辦湖南勸業道王慕宜觀察日昨札飭各府廳州縣云案奉農工商部劄准外務部咨准出使英國大臣劉函開據倫敦茶務公會函稱公會設立已歷五年近來華茶销數較前年增至百分之二五比較一千九百零五年增至一倍皆因公會首能勸誘英國各茶販刊印仿單並送給醫生張貼聯絡報館冀與印度錫蘭互相角勝等語行令通飭產茶省分一體認眞籌辦以期茶務日有起色等因茲悉王觀察除札飭各州縣外并具禀督撫兩院請就勸業公所附設茶務講習所現己组織完竣定額六十名二年畢業暫作通學辦理不收學費惟須繳証金洋十元畢業後退還聞已札飭產茶各屬府廳州縣選送學生一二人其餘則均就省城招足云 
[湖北]  
　　王警道定期出巡鄂省巡警道王履康觀察組織武漢市政公益會規仿日本警察協會之辦法該道自爲議長委任屬官十六人爲議員凡在商會充當議帮董者皆得爲該會議董每月在武漢各開常會一次以討論地方公益事宜俾除官商隔閡之積習又以各府廳州縣商埠城鎭之警察辦理鮮見成效現在綠營已裁巡警之責任益重亟應擴充改良期與行政有裨爰禀准督院擬親自周歷各府城及繁盛商塲督飭將警政切實整頓其辦理得法者則破格奬勵毫無實效者即從重懲罰聞已定於二十八日起程先赴沙市荆州宜昌循序由施南鄖陽襄陽德安安陸各府遍及全省以促進步其警務公所日行事件由總務科長代拆代行云 
[浙江]  
　　粤督雷乞賑款兩廣總督張鳴岐日前電致浙撫畧稱粤省潮州府屬地方本月十一日大雨後上游山水暴發江流陡漲二丈有餘附城數十里悉被淹沒夜分郡城對面東津提驟决東津一鄉田廬蕩然次日海愓縣屬東鳳鄉堤繼决夜間澄海縣屬團濠華富外埔外砂下埔等堤又决各堤内數百鄉村一片汪洋盡成澤國淹斃人口不可勝數此外饒平縣屬隆都等百數十鄉受灾亦重類連困苦慘不忍言聞報後即札飭該文武搶修决口開倉濟急一面購米運潮散放急賑並經據情入告懇恩頒發内帑惟灾區甚廣灾氓極多且收成已失查無可望尤非速籌賬款無以救此遺黎粤省亂後遭灾窘况諒邀同鑒各省偏灾迭見亦何敢請發賑但災廣且重不忍不爲民請命諸帥痌癏在抱無不一視同仁務求迅賜設法酌量補助感級厚誼　　催建陸軍打靶塲浙省陸軍編練成鎭前經大部派員蒞浙調查謂其形式尚有可觀惟各營隊散駐防地操演各自爲謀似非愼重軍備據情禀復電飭撫院從速購造四十一協全軍打靶塲以資統一等因業經增中丞於本月十四日札委前陸軍第二十一鎭中軍官吳恩預迅速禀商協標各統將籌畫估計在案迄未據復到昨又批飭藩司特委候補縣汪令遠翥會同吳中軍𨑙將此項建築工程切實估計從� 
速開具淸摺禀候核辦所有打靶塲建築經費應在宣統三年預算案臨時營造門新練陸軍類第十項工料費内動撥等由到司業經吳方伯特札汪令遵辦外並於前日移知二十一鎭統制官查照矣 
[江寗]  
　　督署設立統計處江督張制軍以江寗調查局裁撤歸併督署於督署設立統計處將該局所辦事件賡續辦理業經議定章程派委度支部主事王鳳文爲科長候選直隸州州判趙祖銘候補知州周紀常補用知縣陳安浙江候補知縣趙寛爲正股員鹽大使祝傅望縣丞職銜劉錫璋爲副股員辦理統計兼法制事宜即日開辦嗣後凡關於統計法制各事宜槪由督院行文調查不得仍用調查局舊式以符體制所有飭塡光緖三十三年起至宣統二年止統計各表以及飭查法制各事宜如有未送者限文到一個月内查明呈送如已送者尅日禀復事關憲政勿稍膜視等情通行各署局所學堂一體遵照矣茲將開支經費數目列下科長一員月支二百兩正股員四員（每員六十兩）共月支二百四十兩副股員二員（每員四十兩）共月支八十兩書記三員（每員十六兩）共月支四十八兩寫生四名（每名八兩）共月支三十二兩活支每月二百兩每年無閏共支銀九千六百兩有閏共支一萬零四百兩 
　　元寗籌賑公所成立元甯兩縣各圩鄉於七月初旬先後被水冲破前己由元寗城自治公所曁該邑農會並緞業公所分投籌賑茲該公所以勸捐者旣交錯於途恐出捐省將有應接不暇之勢於賑務不免紛歧昨由該公所發起聯合農會曁辦賑之緞業公所爲一團體以歸劃一爰於七月二十二日就該公所開三團體聯合會當經公同議决名稱爲元寗籌賑公所即附設於該公所内並即舉定坐辦曁文牘幹事各員此後籌辦元寗賑捐即由籌賑公所舉定各職員分任其事俾便責有專歸而募集捐款亦得以逕寄江寗府城隍行宫俾資接濟而惠灾黎 
[鎭江]  
　　禁止買賣人口鎭埠地方審判廳廳長宗加彌觀察以民間玩視禁令仍有買賣人口情事特於日昨出示嚴禁略謂買賣人口己於宣統元年奉旨嚴禁此後無論買作奴婢買作妻妾買作子女買作娼優一律禁止倘敢違犯不論何人於處罰之外仍將身價入官人口給還親人媒人一併治罪如有誘拐情事重則死刑輕亦充軍定例甚嚴何可偶犯各宜凛遵毋違　　海盜登岸行刧江北鹽城縣小海口左近王姓家於前夜三鼓時被海盜多人明火執仗衝門而入大肆擄掠約計損失贓物一千餘元聞已由事主赴縣報案矣 
[松江]  
　　金澤鎭商務所長續任靑浦縣金澤鎭商務分所於本月二十五日午後開選舉正式大會先由所長倪君訪範報告本會成立荏苒二年鄙人聨舉聯任自愧才疎學淺恐於所事無裨茲届第三次選舉之期務望諸君愼選賢能俾促團體之進行云云次由會計員報告收支帳畧然後開筒檢票倪訪範三十七票陳子良二十六票邱芳邨二十四票陳智瓶二十三票吳吉人二十二票吳欽士十九票池純靑十九票各當選爲議董後由議董複選所長倪訪範得票最多數仍舊續任倪君辭不獲已業已首肯矣 
[蘇州]  
　　鉅賭案分别發落蘇撫程中丞飭據巡防營務處派探拿獲蘇城塔兒苍鉅賭窟内拘到賭犯談異卿等九名並續獲著名賭棍毆陽老四等三名發交巡緝公所現已由該公所總辦洪觀察禀請將著名賭棍歐陽老四徐定生吳太平三名解送蘇城地方檢察廳起訴其塔兒巷之賭案由公所裁判員胡陳二明府提集談異卿即戴異卿一董道蔭潘三寳陳松林李潤生陸阿蕭王耕榮馬耕福顧綬生等逐一研訊僅據董道蔭供認坐索賭規潘三寳供認在賭塲兜售西瓜其餘均稱偶爾犯賭于何人開塲聚賭矢口不吐又因房主周允明逃避未到無可質証惟各犯均係當塲獲到自應酌予懲罰將董道蔭送交模範監獄習藝二年潘三寳陳松林均發游民習藝所一年其談異卿李潤生陸阿肖王耕榮馬耕福顧綬生一併取具的保從寛保釋房主周允明俟獲到再行訊究塔兒巷房屋訊明確係賭窟應即飭縣發封起獲賭具存銷金戒二只變價充賞己由公所詳奉蘇撫批准飭遵 
[淸談(東吳)] 　 
　　今年中國各省。屢有暴動之事。而其原因大都起於生計問題。今年歐洲各國。屢聞同盟罷工。而其原因亦大都起於生計問。題 
　　嗚呼。世界愈開通。生計愈艱困。斯賓塞言之詳矣。豈蒼蒼者天。故予社會黨以發榮滋長之機會乎。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
揚子江口新起東北微風南海海濱天氣不佳臺灣中部仍有旋風今日該島 
北濱與東海中之天氣或將因此不佳本埠新聞 
[提究私運食米之船户]  
　　滬道劉觀察前奉江督札文略謂據蘇狼福三總鎭會呈掘港營二號艇船哨弁鮑維瓚等查復金祥發寗波釣船户唐阿福等私裝白米二十九石由吳淞駛回四礁希圖出口當將船人一併扣留等因據此合亟札飭該道轉飭上海縣立提該船户等訊明詳復等語觀察遵卽飭縣派將唐阿福等提獲鈞船帶至南市大碼頭派役四人到船看守聽候發落 
[嚴查私販米石]  
　　滬道劉觀察查悉近日仍有米販私運出口之事雖爲數無多亦應取締除照會税司嚴查大宗私販外其餘數石數十石之中小販亦已飭縣派差查緝以杜奸商私運牟利妨碍民食 
[劃一平米價値]  
　　南市商船會館内附設之平價局近因洋價日短已將米價兩次核减每升現售錢一百文昨經城自治公所董事查明日來米市來源稍旺米價亦漸跌落而承認平價之各米店零售秈米每升仍須錢一百十七文核與平米定價相去太遠爰卽派人向各米店詳細調查令將零糶米價一律酌减不得私自增漲並知照浦東各平米處槪用錢碼每升售錢一百文一面將近時米價鬆動情形禀報道縣以慰厪系 
[請免閏月房租]  
　　上海全體商民求减房租代表劉保昌等昨日復至商總會呈遞節略大致謂去歲請减房租曾蒙道憲批示担任勸减並移請貴會邀集各房主切實商議在案於本年四月初五日復請貴會竭力商勸靜候至今未蒙措意明知貴會局面闊綽不屑爲窮苦商民請命各代表亦自知勢力蒲弱只得坐以待斃不敢凟陳但疾首蹙額舉市皆然查西歷向無閏月中歷閏月亦有免租之例今房主旣不依西歷無閏又不遵中歷免租私創苛例欺我房客歷來工部局不收閏月房捐近且折减地租維持大局洋商寓滬槪照西歷付租而收我華商房租獨同車異軌公理何在是以全體房客决定不付閏六月房租並將歷届閏月苛收額外之租抵銷欠租然猶不敢冒犯淸聽故求道憲明示大衆旋奉憲批候據情移請貴會向各房主切實勸减等因體察憲意誠以貴會操商務最高之機關自應負商民非常之責任道憲旣卹民如子一視同仁貴會亦應曲體道憲之苦衷出民水火登民衽席倘再坐視不顧一旦釀禍咎將誰歸用敢不避𤨏凟迫求總協理迅賜解决邀集各房主懇之以情爭之以例俾商民等達到目的則市面亦可轉危爲安矣不勝延頸待命之至 
[第三次研訊圖害公廨幕友案]  
　　公共公廨幕友王博谦君被鎗擊傷一案昨晨十時仍由寳讞員會同英康副領事升座特别公堂研訊由探目米順將獲案之陳小甲子（即陳阿二）連小姜口（即王阿四）並主使圖謀之陸惠生一併解案請示堂上命提陳小甲子與陸惠生到案據陳小甲子所供情形及陸惠生之代表穆安素愛理司帮辦兩律師辯駁各節大都與前堂相同惟穆律師又稱昨日午後奉公堂訊供後陳小甲子與王阿四回至捕房均留於審事間内且其食物係王阿四之兄送去捕房旣將陳等如此優待陸惠生同是被告前日一天竟不與飮食此中甚爲可疑捕房代表侃克律師起而譯稱捕房待陸亦甚優厚並據原告代表沃沛律師聲稱原告被槍擊傷後莫知緣由嗣經捕房將陳小甲子緝獲始悉係陸惠生主使圖害迨陸惠生投案申訴中西官以時已過午遂諭一併帶回捕房訂於禮拜四午後二時半再行研鞫 
[關於積穀公欵之批詞]  
　　上海縣田大令批王增梁等禀云本邑積穀卷查光緖三十一年間經城鄉紳董公同妥議以嗣後息欵撥充學费敎養兼資原以學堂爲培植人材各鄉極宜遍設而經費難籌挹茲註彼原屬不得已之舉經禀奉各大憲批准立案以本地公欵而辦本地學務似不得以攘用爲詞現因米缺價昂業經照會城自治公所曁積穀紳董邀同城鄉各董體察情形籌辦平糶此係通邑之事自應公同議决非該鄉一區所能獨異據禀前情候再照會勸學所城自治公所縣自治籌備公所積穀紳董邀集妥議復奪仍候督撫憲批示遵行 
[尹克昌將次保出]  
　　已閉信義銀行總理尹克昌前日具禀道轅求請保釋劉觀察准即轉詳撫憲核示現聞程中丞己經批准着交妥保出外料理惟股東及存户人等聞尚不肯具結云 
[卸任湘撫抵滬]  
　　前任湘撫楊中丞文鼎自湘卸任後即由漢口乘輪來滬昨已抵埠駐節泥城外新洋務局本埠官紳咸往晉謁 
[女犯縋下四層樓]  
　　王李氏前因竊取巨贓由廨訊實判押女所五年禁錮於四層樓上詎該犯婦前晚乘同押人犯熟睡時用洋釘撬開窗口木板將鐵梗扳開復用舊被面絞成布索由窗口懸下逃逸旋經看所女傭查悉禀知押所委員轉禀寶讞員讞員大怒以官媒疎忽異常立即照請麥代總巡轉飭各捕房中西探捕一體偵緝務獲解辦 
 
 

Page 19

 
 
[巡警道澈究僞造憑照]  
　　江蘇巡警道吳方臣觀察以閘北警局已革巡警周少山串同龍振海等僞造憑照案情重大未便含糊特於前日下午乘寗滬火車來滬暫駐洋務局擬提集全案人證親自研訊澈查定讞 
[印捕强姦女工續誌]  
　　匯山捕房四百三十五號印捕在塘山路强姦香烟廠女工唐毛氏一事昨經捕房提到該捕詢問不認傳毛氏質對一過飭赴英臬署起訴嗣緣該氏不願控告故僅將該印捕斥革了案 
[絲廠女工待訊]  
　　繅絲女工王小妹張顧氏徐張氏李曹氏等近在公共公廨控告某絲廠不付工資洋四十餘元茲據該廠經理某西人具禀指控該女工等無端吵閙昨由差探將各女工傳至公堂經德襄讞會商美海副領事判王等各女工一併交保候訂期會訊 
[紅幫木匠罷工]  
　　紅幫木匠集議加價未成於前日起同盟罷工捕房特飭探捕嚴防滋事並出示諭略云該木匠罷工時不得在本租界内有不法舉動如有强迫加價恃衆滋閙等情定須從嚴究辦 
[姘婦喊控姘夫]  
前日下午田大令因公出外有陳王氏在大堂上攔輿喊寃據稱婦人係寗波人年三十四歲現被姘夫陳榮春持刀行兇威迫賣娼婦人有螟領子女各一年均六歲寗波尚有阿嫂兄長現在美界順泰木行帮拉貨車度日與陳姘識七年今陳不務正業威迫婦人賣娼婦人不願卽被毆打持刀恐嚇兇刀呈案請驗大令諭令退去候查明核奪 
[買船不知來歷]  
　　駁船户徐慶林失竊大駁船一艘偵知被江北人王小喜子等竊去賣與蘇州金山河茶館主談大仁徐即赴蘇尋獲原贓旋復回滬將王尋見扭控裁判所研訊王供有三人同竊小的分得洋兩元判王戒責管押立即飭探至蘇州馬路一區警局將談協提到案昨復研訊談供該船係在吳壽寳之船行内買來出價洋六十元不知其中紏葛湯裁判命談交保出外迅將原船交還失主至所出價洋着自向吳壽寳追還王仍還押 
[瑣聞城内]  
　　掮客收押○驗花局函送花衣掮客朱德 
泉到縣前晚經田大令提訊朱供南匯縣人向做花衣掮客代客定貸銷售行家素來安分不敢爲非今因同行嫉妬致被誣指攙水乞恩明察大令怒其狡賴判押兩月期滿核釋 
　　鎖示竊賊○竊賊余阿毛於前日早晨潛入頭舖段董汪永思家偷竊水煙袋一只長衫一件當傷拘獲交由崗巡梅占春帶至一區分局經德區長判令鎖示犯事處贓給失主具領 
　　縣批彙錄○王瑞卿禀批爾長子王桂發旣稱游蕩不務正業自應嚴中管束豈得任其與地保陳蘭堂勾串抵借但房屋旣係現住方單可在爾手面謂陳蘭堂揑造假單出抵不顧眞單出世恐無如此之愚詞不近情顯有不實不准陸祖胡禀批沈少梅租住該族房屋原租幾間自必立有筆據如果於光緖三十年分於原屋之外復佔用空屋兩間爾旣稱於上年甫經接手經理公產則從前族長管理之時何以不向歸屋爾與同族諸人又何以默無一言現在必令付納曠租一半租賃事須各相情願何能勉强不准魏李氏禀批該氏第一次呈詞謂夫魏志榮在日本貿易是以由夥黃姓出面借洋帶訊供詞相同而借據則志榮曾列名作中無論與原呈原供自相矛盾亦斷無妻子放債丈夫作中而反以旁人代作債主之理前經明晣批飭並移提氏夫魏志榮質訊茲惰差復以魏志榮提到捕房捕頭將其放回顯係氏夫運動夫妻控人丈夫作中而反不願投質其虚實已可想見限十日同氏夫魏志榮來縣投訊逾限即將控案註銷不准追理着即遵照 
　　道轅紀事○揀選知縣嚴曾鑑知縣沈鳳詔均到道禀見 
[南市]  
　　催繳房捐尾找○房捐局委員以各圖地保地甲經收捐欵所欠五六兩月之尾找延不繳楚殊屬刁狡昨特飭差予限本月底一律繳淸不准再延 
　　房客要挾房東○嘉定人葛以浩江裁判所控告萃豐馬頭三勝樓麵館主沈榮奎欠交房租洋三百十九元屢催不理昨經湯裁判傳訊沈供如允續租即當繳淸欠欵判交保限一星期自向房主商議 
　　二十年宿債○彭孚鴻前代陳壽康爲中向伊友彭正榮借洋二百元迄已二十年尚未理楚茲由正榮撥奉裁判所傳訊陳供此款云是母親所借但母親病故時並未遺囑實未知悉判交保限二十天邀到彭孚鴻質訊核斷 
　　兩個月分還○新馬頭錦興成衣店主馬友卿昨將滬北梵航渡某學堂庖丁江蓮塘扭至裁判所控被借去洋四百元除還尚欠二百元延不歸還江供實因無力求恩酌奪判交保限八九两月各還洋一百元 
[閘北]  
　　弗再往來○崇明人張鴻高在四路分局禀控其弟福高與姘婦毛陳氏口角相毆被二區拘押三天尚不釋放前晚經蕭區長飭令該區將一干人証送案訊明所控由張丁氏串同捲逃一節並無實據判令省釋福高與毛陳氏各具不再來往切結並令鴻高代弟繳還該氏經借洋十五元一併交保開釋　　拘押竊賊○孟錦芳同妻姚氏投四路四區控潘阿三行竊衣服十三件由張區官飭提阿三到案移送分局經蕭區長訊明屬實判發習藝所拘押半年期滿核釋 
　　查究起火○川虹路天保里張伯仁家保險起火己紀前報前晚經四路分局蕭區長提訊據張陳氏供丈夫有事出門是夜婦人早已上樓火係樓下所起諒因撥翻洋燈所致丈夫曾保火險銀千數百兩是實判氏存洋二百元交保候查 
[英租界]  
　　美部索債○美商白馬氏控胡愼生欠洋 
不還昨由差探將胡傳至公堂判令交保候訂期會訊 
　　抵單不贖○王文學控張仲甫抵單不贖案内之金子亭昨由捕房傳至公堂押候過堂訊理 
　　汽車無照○汽車夫余仁卿光阿金均因開驶無照汽車被捕房查悉昨將二人傳至公廨訊明判各罰洋十元充公 
　　繳還不易○文匯西館控式拉夫巫利泉虧空帳洋二千零五十八元一案昨經公廨王襄讞會同美哲副領事復訊巫繳洋五百元並票據一帋到案求釋判交保淸理呈奚之洋先交原告領回 
　　流氓攫物○胡雲順控史招才在四川路携取小孩金項圈又周棄氏控周阿法在虹廟附近搶取金挖耳昨由差探將史周二人一併拘解公堂訊供明晣判史押候補提同黨到案再訊周押三禮拜示儆 
　　查獲贓賊○南京路福利公司西思洪光照因竊洋東値洋七百餘元之衣物窩贓張阿林家被洋東報知捕房將洪張二人查獲昨解公堂訊供屬實判洪押西牢二年半期滿遂出租界張押半年 
　　女犯復來○姚張氐前因犯案由廨逐出茲又潛來被探查獲昨解公堂訊實判押女所半年期滿逐出租界 
[美租界]  
　　並不受傷○住居狄思威路之張生雲偕妻王氏至捕房控被陳四福陳忠福踢傷氏之小肚捕頭飭提二陳到案將王氏送至醫院騐明無傷分别斥釋 
 
 

Page 20

 
 
　　乞丐倒斃○西華德路美華里後工部局所建之坑厕旁昨斃一丐由捕禀報捕頭着地保查明收殮 
　　違章打架○無賴王祥林任忠堂二人昨在鴨綠路互相鬥毆由一百七十三號西捕併送捕房押候究辦 
[法租界]  
　　地保不敢蓋戳○近有某洋商購買徐姓地產因念七保四圖地保侯根泉不肯蓋戳控奉公堂傳訊侯供前奉上海縣憲面諭此項地產須奉憲示方可過割是以不敢擅專諭單呈驗聶司馬商之西官判候查明再核　　不僅竊爾銀洋○趙周氏扭王子衡至捕房控被竊去洋一百元昨經捕房飭探送廨經中西官訊得兩造事屬暗昧且所控無據碍難准理一併斥退將案註銷 
　　但認口角○郭阿三同房客湯小福祁阿四高掌全等投廨控稱顧鴻源向湯小福拆梢不遂紏黨十餘人持刀行兇旁人向勸亦被毆辱求請究辦質之顧供因索還印子錢口角事實有之並不行兇聶司馬以两造所供均有不實惟顧旣經英公堂辦過四次顯係不安本分判押捕房三月期滿驅逐出境　　細崽行竊○吳阿二在洋人谷帝愛處爲捕連贓解廨訊辦吳俯首求宥判押捕房三星期示儆 
[海上閒談亮渠）]  
　　旅滬川人向誤於。少數人之師心自用。以致團體不堅。情誼不洽是全體川人之太憾也。今亂耗頻聞。勢已岌岌。川人中之資望較深。富有閲歷者。始出而與岑雲帥商量政策。以救危殆事果有濟。則該省七千萬同胞。咸受旅滬同鄉之惠矣然而吾恐少數人又將多所疑忌。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
雲貴總督李經羲奏查覆龐鴻書等被叅各款摺 
　　奏爲遵旨查明疆臣道員等被參各欵據實覆陳恭摺仰祈聖鑒事竊臣於宣統三年二月初二日承准軍機大臣字寄宣統二年十二月十五日奉上諭有人奏疆臣昏瞶溺職據實糾參一摺著李經羲按照所奏各節確切查明據實具奏母稍徇隱原摺著鈔給閲看等因欽此遵即遴委署雲南迤東道候補道郭燦馳往貴州按欵確查茲據查明禀覆臣詳加覆核並參以密查證以輿論謹將所查確切情形爲我皇上縷晰陳之如原奏龐鴻書嗜酒近利終日昏醉密室吸食鴉片由其親屬經理且兩耳重聽一節查龐鴻書夙稱善飮從未因醉廢事在黔數年僚屬亦未見其昏醉之時原奏所稱近利未指事實無憑訪查至吸食鴉片果在密室即非外人所易覺察然平素之起居與治事之精力要難掩衆人耳目經臣及前護督臣沈秉堃兩次派員密查据稱烟癮實已戒斷自屬可信原奏謂由親屬經理親屬何人未據指明且旣查明並未吸烟自可母庸牽究龐鴻書精力尚强右耳現有微疾於詢事考言尚未阻碍亦不至如原奏之兩耳重聽又原奏龐鴻書異常庸闇任巡警道賀國昌充總文案一切用人行政歸其主持一節查賀國昌由知府截取到黔龐鴻書委充撫署總文案兼警務局提調旋奏請試署巡警道仍兼總文案旣總一署之文案原許密參機要至用人行政則固各有專司原奏謂一切歸其主持訪查尚屬不確又原奏賀國昌勾串撫幕徐曾祀朱禮和等賄賣差缺龍汝霖方象矩各賂以二千金兼數優差保至知縣賂款均由天順祥號過付一節查黔省人財兩乏才能之員多令兼差原期事舉而費節龍汝霖係貴州補用知州人頗明幹現調來滇在黔時曾充警務公所總務科科長兼發審局帮審省城釐局差方象矩以縣丞到黔因都匀貴定苗匪肅淸案内出力保升知縣曾充撫署民政科科員兼警務公所調查局兩處差使實未先兼四差加派二差據查該兩員並無向賀國昌行賄之事且綜計該員等各差歲入薪數多則千金揆之人情亦未必甘以二千金賄買調查天順祥號簿據賀國昌曾於光緖三十四年向該號息借銀二千兩兑至湖南還欠付摺作質旋經陸續還淸而龍汝霖方象矩與該號亦素有往來原奏指爲過付賄欵或因此傳聞致誤至補用知州徐曾祀補用知縣朱禮和均曾充撫署幕職與國昌旣同署辦事自必縱迹相親原奏謂勾串賄賣查無實據該兩員亦尚無劣蹟惟朱禮和言語素欠撿飭物議之來實由於此又原奏知府陳鴻年因賄補缺調缺知縣儲世鑫因賄得缺均朱禮和沈爕堂過付曁沈燮堂爲賀國昌説事過錢並與門丁金幹廷分贓兇毆一節查陳鴻年係先補黎平府旋調署貴陽府儲世鑫係由候補知縣補修文縣當黎平府出缺時龐鴻書先以知府方荃請補部駁與例不符始以該員更補准覆儲世鑫則係以分缺間輪斯缺查該府縣等固係按章序補即陳鴻年調署首府亦由三司具詳撫臣主政查無由朱禮和沈爕堂過付賄求賀國昌之事沈爕堂爲賀國昌説事過錢原奏經未指明確據無從查覆惟補用從九沈爕堂曾在撫署當差與署内家丁金幹廷相善金幹廷在外撞騙經龐鴻書查知驅逐該家丁疑係沈爕堂禀訐向其兇毆實有其事又原奏通判潘聿新從九龔德潤監修道署浮開銀一千餘兩餽賀國昌以八百金遂委潘聿新警差復將截曠欵項暗送委辦釐差曁龔德潤皆得工程優差一節查貴州改修巡警道署一案係由善後局委通判潘聿新在縣李家蘭按圖估計由巡警道委縣丞徐寅淸從九龔德潤照估監修原估工程銀七千兩有奇未及核辦潘聿新即委甕洞釐金出省輕李家蘭會同龔德潤等將工程修竣共報銷銀五千兩較之原估計减支銀一千數百兩實無浮開一千餘兩之事且查潘聿新雖曾先充警務公所收支差未及辦工即委釐出省則原奏所指因工程而餽金因餽金而得差各情自可無待查究各巡警遇有缺額向即派人接代本無截曠欵項潘聿新實無暗送賀國昌情事至從九龔德潤卽或監修别項工程係由善後局所委與賀國昌無涉又原奏已辦巡警四十餘處實祗省城巡警百數十名素未敎練反爲民害一節查各府廳州縣巡警因籌欵困難未能照章完備不獨黔省爲然黔省據本年二月所報各屬已辦者五十餘處名額多者三四十名少至四名雖名數參差尚無虚額省城巡警共二百五十名皆由敎練所派出該所以六個月爲畢業因懸額需人有未及畢業先行選派者省城巡警實無未經敎練之人又原奏巡警雞姦乞童李友二一案賀國昌前後曲爲袒護曁授意區官周篆訓提刀率警赴法政學堂將殺敎務長曹興蘄該撫均明知故縱一節查有貴州桐縣人李友二年十四歲在省行乞去年五月間巡警李士忠許以錢文和同雞姦迨向索錢李士忠不給爭角用警棍將李友二毆傷李友二當赴巡警道署鳴寃賀國昌發交警務公所司法科科長雲南補用巡檢周聲漢承審該巡檢並不詳確騐訊傷痕實情復聽僞證一面之詞遽令李友二出具悔結酌給川資勒令回籍旋經賀國昌覆核並因公報將案揭載當以周聲漢審斷草率立予撤差將案發縣代理貴筑縣王國梁騐訊雞姦屬實未及核辦交卸經接任知縣馬啟華按照和姦例從重將李士忠收入習藝所罰充苦工半年禀准有案巡警區官指分貴州試用通判周篆訓係周聲漢胞弟因伊兄撤差心銜公報總理舉人曹興蘄時曹興蘄兼充法政學堂敎務長丁憂四十餘日即薙髮上課周篆訓得間乘醉一人制服佩劍逕入法政學堂滋閙並拔劍擲地謾罵經警務公所他員聞信趕至勸令出堂賀國昌亦旋將周篆訓撤差查以上二案周氏兄弟誠屬謬妄賀國昌聞知後均予撤差是前案尚無袒護後案亦非授意旣經由道查明撤差則撫臣亦無明知故縱之事又原奏禁烟一事本年實祗遵義一縣未種其餘州縣仍遍地烟苗一節查宣統二年龐鴻書禁煙頗爲嚴厲派委正佐多員分路查禁如興義安順等處毗連螄境曾與臣文電交馳合力通禁以小民之痼習已深官吏之辦事不力若謂全省絕無烟苗誠不敢信原奏謂未種僅祗遵義一縣實屬不確又原奏該省盜賊充斥省城外螺螄山車姓飛山廟史姓沙子哨許姓大關地方土客甘姓先後被刧殺傷多命其他各屬糜爛可想一節據查螺螄山車福興家被賊行刦拒傷事主一案業經獲盜二名飛山廟在省城内查祗史姓一家並無被刧之事沙子哨查無許姓附近之水淹壩地 
 
 

Page 27

 
 
方有許超羣家出有刧案疎防限滿犯未弋獲已照例開參大關甘姓尚刧查無案據訪諸本處人民謂有賣豬客甘姓聞於距大關十里之長坡搶又有謂甘姓係爲騙賴債主揑稱被搶是以未敢報官原奏或卽指被被此至於其他各屬如北路一帶搶刦誠時有所聞然破獲者亦屬不少不至於糜爛此查明龐鴻書等各欵之實在情形也伏查龐鴻書老成持重廉靜不煩撫黔數年鎭攝辛勤治事具有條理惟邊徼求才倍難用人意存寛大馭下主以德化間或欠於威斷若就治功而論十長之中不無一短此誠不能爲之曲諱然該撫慈惠有之處事公明並無袒庇劣幕玩丁行爲不妥一經查實即行分别斥逐亦爲人所共見原奏指爲昏瞶持論太苛何至於此該撫現已開缺合無仰懇天恩免其置議貴州巡警道賀國昌查無賄賣差缺袒護員警等事惟於李友二一案事前失察咎有難辭應請旨交部察議指分貴州試用通判周篆訓酗酒尋讎行同無賴雲南補用巡檢周聲漢承審要案處理荒謬貴州補用從九沈爕堂暱比劣丁爭閙滋議應請旨一併革職貴州補用知州朱禮和雖無劣迹而人欠謹飭擬請飭下貴州撫臣沈瑜慶隨時察看舉人曹興蘄親喪先期薙髮亦由該撫臣查例議處其飭被參各員旣經逐欵查明並無實據應請槪免置議所有遵旨查明疆臣道員等被參各款據實覆陳緣由是否有當理合恭摺具陳伏乞皇上聖鑒訓示謹奏宣統三年七月十五日奉硃批另有旨欽此 
譯件 
[英日修訂同盟條約]  
　　英日同盟再行展期十年將前此千九百五年八月十二號之條約重行修正已於西七月十三號晚在倫敦簽字遠東通信社覓得該約全文譯其大意如下 
大英政府與大日本政府以現時之情勢較之千九百五年八月十二號訂結英日同盟之時大爲改變前約已不能與現勢相適合因此恊議將前約改訂其主旨如左 
甲項維持遠東及印度之平和 
乙項尊敬各國在中國之共同利益保障中國領土及其獨立自由俾各國工商業之在中國者得以機會均等 
丙項尊敬英日兩國在亞洲及印度之領土主權保障英日兩國在亞洲及印度之特别利益 
爲達以上三項主旨英日兩國共訂條欵如下 
第一條倘於以上三項主旨無論在英一面或在日本一面覺其主權及其權利有危險時即未見諸事實亦得彼此互相關照連合一致共求解决應以何種方法保障其主權及特别利益之被侵損者 
第二條倘一戰事發生非由英日起意乃爲第三國起意者無論加於英日何一方面其開釁國或係單獨之一國或係多數之連合國英日中之此一方面出而爲防禦之戰以保障其條約中之主權及特别利益則英日中之彼一方面應出而以兵力相助或戰或和皆須共同一致 
第三條英日兩國預約倘未互相關照於前未得兩國之同意任何方面不得與其他之第三國訂結背以上三項主旨之條約 
第四條倘英日兩國中在此一方面（即甲國）與第三國訂結普通平和裁判條約而彼一方面（即乙國）忽與此訂結普通平和裁判條約之第三國干戈從事則此同盟條約不能勉强此一方面（即甲國）與第三國訂結普通平和裁判條約之國出而以兵力助彼一方面（即乙國）干戈從事之國連合戰鬥以致失去普通平和裁判條約之效力 
第五條英日兩國遇有戰事如何互相援助之法須由兩國海陸軍人主張隨時研究互相討論 
第六條此約期限自簽字之日起以十年爲滿期倘至滿期之時英日兩國均未出請作廢則此約效力得再延長一年倘至第十年此約已將滿期英日兩國中忽有一國遇有戰事則彼一國仍須扶助 
簽押全權大臣英國外部大臣格雷日本駐英大使加籐 
按此約對於吾國及美國。其關係均至大。此次改訂。當爲英國一面首先提議。其中第四條。至宜注意。蓋以英美將訂普通平和裁判條約而礙於前此之英日同盟。深恐一旦美日有事。則英宜出兵助日敵美。殊多不便。故借展期爲詞。而將其中困難之點。隱爲取消。然在遠東外交上。此約成立之後形勢又將大變矣。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[一一先生傳（愛]  
　　有一處地方。具一派淸幽景象。一座靑山。一道淸溪。一帶花木。旁有一簇茅屋。内分一間書室。一間臥室。一間炊室書室内一幅古畫。一張古琴一架奇書。常坐一人。戴一頂華陽巾。手一枝筆。或吟一首詩。或作一張畫。酌一杯酒。敲一局棋。窗外有一樹梅花。一祼老松。每當一輪明月。一簾花影時。先生爇一爐香。鼓一曲琴。自命一陸地神仙也。偶一出游。則携一童。抱一琴。隨一鶴掉一葉扁舟。來往於一徑斜陽。一湖秋水之間。日暮歸家。則見一妻一子一女候於門。入室後一盂一碟。飽餐一頓。乃一開北窗。高臥一匡床。一覺睡至天明。且喜又是一日。仍爲胸中一一欲爲之事。閒事一毫不管。勢利一個不交官心一絲不動。見一貧苦人。必一爲設法周濟。見一不平事。必一爲作晝剖白。見一賣國求榮之大奸巨惡。必一一痛斥其非。因此先生未有一定稱呼。或云是一奇人。或云是一隱士。或云是一道學先生。或云是一風流才子。觀其一片熱腸。一心愛國。一往情深。一意鋤奸。到是一個英雄本色。一生多著作。又似一文學家一生好諧談。又似一東方滑稽者流。一直根問下去。方知是一淡泊自甘之一一先生。偶一念及。因作一傳以傳之。 
[揚州消夏竹枝詞（續）]  
　　刋上寄雲生大虹橋下水潺潺。畫舫如雲競往還説到荷花開正好。萬稿齊駐小金山。（小金山畔荷塘畝許花間紅白二色遠望綠影搖天鮮豔奪目來往遊船均以停棹賞觀爲快） 
泛遍平湖涉絕巓萬。松陰裹坐參禪。正愁解暑無良計。恰好傳來第五泉。（第五泉在蜀岡之巓。其味淸甘。不同常品） 
今年閏月度先週。天爲詩人暑暫留。我願一年十二閏。莫敎時節去如　。 
廿首新詞唱竹枝。詩成已是落梧時。秋懷浩蕩重重寫。大葉粗枝好借資。 
海外奇談 
[最奇巧之鐘（掩耳）]  
　　美國某城有一製造家名誇克。（譯音）近造一報時鐘。高一丈四尺。深廣俱九尺五寸。重約四千觔。不特能報本地時辰。兼能報英法德美日本及中國等共十三京都之時辰。盖西人以日度定時。各國日行之度旣不同。卽時辰亦因之而異也。鐘上又指明四時歲次。其機關與電線聯合。故籍電力開行。而不假人工。每當報鐘點時。先有一八音匣。鏗鏘自響。如空山滴水之聲。繼有美國開國王瓦心當之像。出而立於鐘頂。右手持一牌。其文曰。吾國家永永卓立。不受牽制又有一傭人像。啟右側門。則有歷代總統像。魚貫而出。各至瓦心當像前。點首爲禮。少頃。諸像皆自左門入傭人像舉手閉門。而鐘乃行走如故。觀者莫不詫爲奇巧。現聞法國親王。願出五萬五千法郎。購得是鐘。而誇克定欲六萬法郎。故尚未説合云。 
[議員脱褲]  
　　西班牙愛士多邦古蘭特士伯爵。一日在議會提議一事。方開口時。其褲忽墜落。而伯爵仍繼續演説。泰然不以爲意。全院爲之大譁云。 
[述所常談錄天印山樵]  
　　林浣香女史。吳門名族。寓居滬。上自名其居曰瘦秋樓。工詩善畫貎亦温文沉靜。不染囂塵。常憶其寄笑林報一函云。笑林主人雅鑒。昨喞翁過瘦秋樓。袖貴報授浣香讀之。見上排有拙作四　。系甫脱稿而未推敲者。浣香頗怨喞翁多事。竟以粗服亂頭之句。貽笑海内。喞翁莞爾笑曰。奇必有偶。請觀瓜棚搭對柳絮淸詞之標目。何可秘密不宣。便成缺陷。浣香因睇視上端。則有吟蟬詞人偶放之對。鼓人吟興抽秘逞妍。其對語云。南瓜棚朝北搭。東倒西歪猶憶兒時見故書叢裹有一殘編。上刋對聯。冬夜窗前。夏侯氏讀春秋傳之出聯。下綴東門城上南京人唱北西廂。未嘗不嘆其絕。是或此對之來源耶。浣香郎仿其意。夏枯草至冬凋。春華秋實。惜未能工。本不足錄供大雅。緣喞翁脱口曾對滑稽語云。靑果頭戴紅頂。黑鬍白髮。滿室閧然噫。調侃斯世。用烏鬍藥。捐臭頂戴者多矣。喞翁旋去。浣香因憶其語。亦錄乞登諸貴報。大可噴飯。並希吟蟬詞人改正。其或薄彩見酬。仰或薄　見責。悉恭聽之。錄癸卯閏月十二日笑林報。婦女有此才。實未易也。猶記其有感一聯云。寥碧有天難補恨。軟紅無地可埋愁。又齊女有情空化石。杞人無計枉憂天。句多類此。工于言愁。境遇亦極坎坷。雖鬵畫賣書。而米珠薪桂。長安大不易居。後聞有魏塘王大令。聽鼓江西。道經滬北。慕其才華。憫其遭際。遂爲償淸逋欠。偕　湖山。云 
懨弗淸爽 
[有題（續俶髠）]  
　　良宵對影坐春屏。細膩心譚最可聽。歡語轉能滋怨涙。卿儂情緖共惺惺。 
　　香氣初慵酒力微。眼波相對思依依。不嫌語絮嫌宵。短魚柝三聲郎欲歸。 
　　團圞明月漸西。沈燭影搖搖漏已深。遽爾分携猶未忍。下樓親送到街心。 
　　暖意還貧半刻偎。遵塗執手一低回。歡悰怨緒須重訴。苦約明宵早點來。 
　　淺幫雙屧最時宜辛苦成來忽我貽。看到鞋頭花一朶。　絲縷縷是情絲。 
　　欲試情悰故惱伊。看花兼採隔牆枝。窅娘果中蕭郎計。春水無端縐。 
 
 

Page 35

 
 
一池。 
迎顰送笑極盤桓。已作尋常慣例看。體貼佳人情過處。始知薄。怒即儂歡。 
恩重能令此事輕。搴幃一笑謝傾城。從來刻骨難忘處。豈必高唐雲雨情。 
題扇新詩盡意狂。親聞香口儘誇郎。香檀扇子原香甚。不及檀郎詩更香。 
人孰無情不諱痴。自通欵密自誇持。平時已是矜持慣。難再矜持是夢時。 
無端謗語起重重。鍜鍊風光罪阿儂。從此不須多勘問。新詩。。廿首是親供。 
瞎費心思 
[顯宦優伶名妓集對（老俠）]  
　　恩嘵峯蕭國珍八九貫盖呌天端午橋朱家寳三六橋張鳴歧楊福田桂雲峯陸福來李德山夏榮坡柴洪山吳祥達程利川陸菊芬郭筱蘭文桂香張桂軒盛杏蓀唐蔚芝王芝祥陳筱石管海峯筱金鐘張翠芬路三寳寳湘石楊文鼎吳郁生趙次珊趙飛燕榮桂筱翠寳佑廷謝月亭吳振麟寳棻桂春陶樹恩岑雲階 
[過渡（笑時續）]  
　　大臣考察至覆命之過渡。買譯本書。 
　　女學生至文明結婚之過渡。自由交際。 
　　大姐至先生之過渡。打底革員至開復之過渡。督辦大臣親貴至賬捐之過渡。得九五扣。皇帝至封王之過渡。友邦保存獨立。 
娘姨至姨娘之過渡。住小房子頂子由紅至綠之過渡。娶姬妾。 
[千金一笑]  
　　昔有某童生善滑稽。赴考時大宗師出題云。夫子四十不動心。童生文中有云。黃金棄於道路。美女宿於房中。請問夫子動心不。動心。夫子曰動。下復連寫三十九動字。學使愛其文。首拔之。故事新秀才。　解四書一章。老師隨手翻出君子不器章。童生解之云。君子在上之人也。即做官者也。器是一件東西。不器即不是件東西。君子不器。即做官之人。不是。件東西。 
昔有縣令。因不善蓬迎。被黜回籍。適省憲因事邀人。一見即問曰。爾年富力强。官聲甚好。因何罷職。令對曰。卑職作縣官。有三件東西看不慣。憲怪問之。則曰。第一杖責罪人時。那個屁股。實在難看。第二相驗女尸時。那張陰户實在難看。再有一件。卑職不敢説了。固强之。乃起身答曰。稟見大人時那副嘴臉。實在難看。（痴生） 
[編輯餘談]  
　　哈同君一外國人。而能熱心爲中國籌賑不惜以心愛之名園。供人游覽爲徵集捐欵之借徑而華人之往游者。大半視爲及時行樂。門票費而外更投特别捐者。實居少數吾爲抱歉。 
本報自增刋自由談以。來海内文士。絡繹賜稿。奇文佳著美不勝收。乃爲板口所限不能不時盡行登出以副閲者先覩爲快之雅意。吾爲抱歉。 
岑雲帥致川中父老書情詞温厚。誓不妄戮一人。而吾國民猶有目西林爲殺人專家此次帶兵入蜀。爲將實力奉行盛大臣之嚴辦主義者。辜負雲帥熱心。吾爲抱歉籌賑何等重要極力鼓吹。猶虞解囊之或緩。而報界中人。每因一二經理者之舞弊。遽加訾議致生前途之阻力吾爲抱歉（鈍根） 
[見見聞聞（樹立）]  
　　昨遊多景樓。見有題壁聯曰。此日登臨。覽茲錦繡江山。忍使沉淪歸異族。及時奮進。雖是坎。坷身世。豈甘暴　學愚流。語意沉壯。抱負不凡。惜不署名也。 
天津意國領事。調任駐美。所有俄國馬三匹。馬車兩乘。苦難携帶。乃售與　王。得價銀六千兩。馬夫兩名。亦隨至北京云。 
[戲攷吳下健兒]  
　　第一忠臣。又名　楊廣。乃南陽之前叚也。隋煬帝弑父弑兄。纂奪帝位召伍建章草詔。懾服衆心伍披麻帶孝而入。大　煬帝無父無兄。大逆不道。頭可。斷詔不可草也。帝怒殺之。孫菊仙唱此戲。聲音洪亮。調又悲壯蒼凉。字字淸綻。一字一涙。有石破天驚之槪非菊仙之聲調。不足以狀伍公之忠。憤也。余生平聽菊仙戲。以此爲最得意。名下無虚。實深欽佩。他伶多以大巫在前。不敢盂浪試之。 
小説 
[短篇駢文小説風流案（定夷）]  
　　本朝康熙間。南海王大儒。館於陳鴻家。與鴻從女彩鳳有私鴻知之。拘男女送官。大儒以駢語爲供。 
辭曰。律固因罪以相加。法或原情而議减。生性耽疎放志篤夸修。午夜攻書。詎識桃紅柳綠。丁年問字。常憎蝶浪蜂狂。弱冠採泮水之芹。帪下設陳生之榻自宜居今鑒古。勿窺董子之園。豈容蕩檢踰閑。竟步長卿之轍。不意風流孽債。早結於五百年前。遂至雲雨私情。倏成於十五日内。遙憶仲春佳節。上己芳辰。效濠濮之觀魚。步蘭亭而修褉。春光明媚桃。化映人面而俱紅。風日晴。和柳綠拂蛾眉而共翠。回頭一顧。風情逼我上雲霄。逆目交投。神魂伊人肺腑心乎愛矣。歌以詢之。予旣示以私囊衷。彼亦忘乎公路隱窺小子秋波尃而銀海無塵。强挽侍兒。蓮步移而玉環有韵。含情凝睇。欲語還羞。笑拈金雀之花。歌倚木魚之曲。轉詢其字。則彩鳳爲名。旋詰其親則陳鴻是叔。乍聽驚爲淑女。未可强求。旣念喜屬主人。或能撮合。維時西施方去。東道適來。婉叩絲蘿曾受聘而喪偶懇聯珠玉。旣許諾而食言。楚岫雲封。莫必高唐之有夢藍橋霧擁。縱懐玉杵而難。投知跨鳳以何年。信乘鸞之無日。已捐妄想頓滌煩腸。乃芸窗方計燃藜。而畫閣忽來正字。靑鸞有信。敬屈先生紅葉題詞冀有後命。由書齋而向。芝房繞廻廓而穿曲徑。濳身入户。瑤台橫一案之書舉步登樓。繡榻貯千金之體私揭羅幃而偷覲芍藥方濃故彈綺枕以驚回。海棠睡足。斯時斯景。父台身履具 
境。將若之何。而狂生色胆。如天。竟若此矣 
 
 

Page 36

 
 
   
 
