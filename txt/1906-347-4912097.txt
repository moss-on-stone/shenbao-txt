# 1906 - 347 - 4912097

 

Page 1

 
 
[電傳上諭]  
　　十一月初四日奉上諭貴州布政使著興祿補授牀堮著補授貴州 
按察使欽此 
電傳宮門抄　　十一月初四日召見 
軍機顧芳鹿傳霖唐景祟陳邦瑞 
趙御史奏請逐年刋布内外 
要政摺稿（代）（諭） 
 
 
 

Page 2

 
 
　　河南道監察御史臣趙啓霖跪奏爲内外要政宜分别列表逐年刋布俾全國便於研究以爲議院基礎恭摺仰祈聖鑒事竊維政必揭其綱要而後可資考求事必期於周知而後可謀公益中國風氣蔽闇由來已久實者但求過寡不肖者各目營私其於國家大　天下大計多以爲無與於已漠不關懷良由凡百要政其文卷藏在官司其册籍浩如淵海並無簡明之表會要之編逐年刋行之册傳布遠近使大衆便　購閱易於尋求籍以爲留心時事之資而啟其關切國家之念以致人才衰乏庶務不舉故無論庸愚厮賤於時政茫無所知卽士紳之流賢智之選目閱邸鈔時　報紙　其所得多在依稀恍惚之間其於内政外交諸大端眞能了然於心了然於口者殊不多覯試詰以本縣田畝丁漕之數叩以本省賦稅兵勇之額其能知之而言之者十無一二况周知天下之故乎頃奉明詔豫備立憲將來一切庶政方須採諸輿論叅用議員自非導之以國家思想何以贊嘉謨自非使之知政治情形何以抒讜論查周禮六官歲時布治於邦國都鄙懸法象魏與民共見東西各國於大小政事逐項列表盡人可知所以各效其才力聰明熱心國務擬請飭令各部臣疆臣自本年爲始每年各將要政分别列表每部每省各爲一編統交政治館彙核由政治館先行酌定表册式樣咨發各部各省令其逐項臚列以歸劃一而免叅差如外務部本年與各國往來案牘及各疆臣使臣文涉交件咨部者除極密之件不宣示外餘皆摘由登註如民政部將現在京城警察若干警兵若干並分别地叚情形清查户口情形抽收捐項情形支發薪資情形衛生局習藝所情形及各省各商埠警察情形一一登註如度支部將本年所入所出大宗之欵每項若干雜碎欵百若干所完各國債項償欵若干並各已銀元銅元局所情形及總分銀行情形一一登註如學部將京外已辦成之學堂若干等級如何或官立或民立何時開辦何人監督經費若干學生若干及東西各國畱學生若干人所人何校所習何科程度幾年一一登註如陸軍部將練兵處近年所練幾鎭兵若干餉若干員弁若干營制如何餉章如何何時入伍退伍分紥地某鎭現存軍械若干及各省兵餉員弁軍装之數駐紥何地統領何人並各省武備學堂情形一一登註如農工商部將本年海關出口進口稅項及大宗貨物輸人輸出之數各省製造局工藝廠情形各省礦務旺虧情形外洋各埠華商貿易情形一一登註如郵傳部各省鐵路本年議辦者幾處造成者幾處已成之路所人運費多少支銷多少餘利多少局站若干員司夫役若干薪資章程如何及電報郵政輪船各項情形一一登註如理藩部各地屯墾事宜及卡倫鄂博防戌情形一一登註其吏部禮部法部大理院如本年有創定新章一一登註外省則將本年丁漕鹽釐關稅欵項若干雜捐欵項若干支銷解撥之數若干兵若干餉若干各局所若干並其内容大槪情形及辦礦幾處實在辦成之學堂工廠幾處一一登註其條例由疏而密其事項由略而詳隨時變遷即隨時修改至各部各省本年所辦特别重要之件尤宜將辦理摘由登錄各部各省均限每年年底刋印成册送政治舘由政治館核閱後隨即彚齊排印恭呈御覽然後交官書局分之可以每册零售合之可以全部購買並由政治館將各部各省所送之表提綱挈領另爲簡編如坊間所刋縉紳之式於每年春間出書進呈御覽交官書局發行卷帙無多購閱尤便夫如是朝廷旣可執簡馭繁便於稽考諸臣亦可循名責實以策事功而海内士庶於國家要政皆能暸澈大勢或逐事研求以增進智識或合羣規畫以裨益公家袪期蒙之習振渙散之局啟蔽塞之局必有收效於無形者將來如設立議院乃可收集思廣益之效而不至詒扣盤捫燭之譏所有請將要政列表逐年刋布緣由恭摺具陳伏乞皇太后皇上聖鑒訓示謹奏光緒三十二年十月二十五日奉旨考察政治館知道欽此 
○專電一　北京　淮鹽督銷差改章。 
江督端午帥近吿政府謂淮鹽督銷一差現擬歸運使節制改派府州縣辦理（白） 
○專電二　北京　趙御史條陳設立官報局。 
御史趙炳麟條陳印刷官報須設立官報局奉旨交政治館辦理（白） 
○專電三　北京　陳璧外用消息。 
度支部右侍郎陳璧有簡放山東巡撫消息（白） 
軍機處致卾湘贛督撫電（爲萍醴匪亂事）　 
奉旨張之洞岑春蓂電奏均悉據稱江西萍鄉有會匪四起搶劫聲勢浩大湖南瀏陽醴陵縣亦有會　潛謀滋事瀏陽拿獲匪目王永求醴陵拿獲匪首陳顯龍等五名均經審明正法並由湘鄂各派營隊分往會剿等語著張之洞岺春蓂吳重憙等嚴飭派出營隊及地方交武各官趲程分頭勦捕務將各匪夥黨迅速撲滅母任蔓延致貽後患並將路礦及各處敎堂洋人認眞保護勿稍疎虞至萍鄉匪勢猖獗該撫吳重熹何以並無奏報殊屬疲延著傳旨申飭欽此樞有（方） 
[滿洲開埠近事]  
　　○初四日東京電云北滿洲四城定於西正月十四號開故此間皆謂此係出於日本人之計議南滿洲遼陽鳳凰城兩處尚未開放日本宣言一切均已預備中國何時願開放卽可開放也譯字林報 
[東報東三省要聞彚譯]  
　　大阪朝新聞云日歷十二月十四日（即中歷十月念九日）午後 
六時日本師團長氏開會歡迎振具子 
大阪朝日新聞云奉天日本領事館擬于日歷十二月十七日（即 
十一月二日）開會爲議决抗議宅地稅事 
又按大阪朝日新聞謂此事議诀後需與將軍交涉 
大阪每日新聞云南滿洲各地馬車稅現已一律廢止昨由趙將軍通咨日領事 
大阪朝日新聞云長春俄國領事官已於日歷十二月十一日（卽十月念六日）開設 
[各部要聞彚誌京師]  
　　○聞法部議定官制擬分爲入 
 
 

Page 3

 
 
　　司不日當有明交商部奏請所用人員不必由吏部簽發已奉旨俞允民政部官制聞已議定其章奏已于初一日呈遞共三十三條吏部堂官以下其津貼之費聞已增加或增半倍或增一倍以便各員專心辦事聞吏部前日具摺呈奏凡部曹由捐納者不得簽發外部吏禮學三部必須五貢出身者方準簽發郵傳部衙門已移至理藩部衙門暫作辦公之所前日農工商部通咨各省屬一律開辦勸工陳列所農工商部以黃河工程甚爲重要奏設河務大臣已奉旨俞允 
[郵傳部揀員奏請補署丞參京師]  
　　郵傳部張尚書日前具奏略謂臣部新設左右丞叅責任繁重請將直隸存記道陳昭常補授右丞内閣侍讀學七那晉補授左叅議存記道施肇基試署右叅議以上三員才品均堪勝任至左丞一員容俟愼選得人再請簡授云云（宫） 
[大理院奏請調用司員北京]  
　　大理院日前具奏略謂臣院係刑名要地辦事司員自以熟悉律例才優聽斷者方能勝任查有法部郎中英秀樂善聯惠榮寛顧紹鈞陳毅董康員外郎成允治良桂恩煕楨劉嘉斌王景濬王儀通劉敦謹唐烜施紹常馮受褀主事許受衡周紹昌蕭之葆麥秩嚴汪忠杰陳棣堂吳尙廉胡濬胡蓉第徐翀鳳蔡瑞年吳正聲周鳳翔段維農工商部員外郎徐塽芝主事吳和翀候補署正吉同鈞内閣中書金恩科法部筆帖式花良阿春緒奎秀扎拉前農　商部筆帖式增琦共四十一員仰懇飭下法部及各衙門將該員等調歸臣院任用並請援照學部及從前巡警部成案母庸開去差缺遇有陞轉仍因其舊俟臣院奏補實任後再行照例辦理云云奉旨依議（宫） 
[度支部奏請變通保送稅差人員京師]  
　　度支部日前具奏略謂坐糧廳張家口殺虎口各監督向由臣部咨取各衙門　員請旨簡放伏思轉漕筦榷均係行政之官各衙門職有專司似未必請求有素且任期迫促即稍得梗槪已届報滿是以該三處收稅未能起色嗣後擬由臣部京察一二等司員中不分滿漢揀選熟悉榷務稅務之員擬定正陪請首簡放並擬爲三年一任以策其效云云奉旨著將該部熟悉稅務之員揀選數員帶領引見母庸擬定正陪（官） 
　按此事已見前報專電及要聞欄今得原奏尤爲詳晰因節錄之　以便觀覽 
[潮汕鐵路帮辦出洋考察北京]  
　　張榕軒京卿日前具呈農工商部稱潮汕鐵路帮辦黃道景棠情願自備資斧出洋攷察路政請給護照並咨出使各國大臣保護等情部批謂出洋游學惟美國一國需用護照應由就近海關請領茲發給咨行出使英俄德美比義法日等國大臣公交入件卽轉給該道親身持往投遞以便隨時保護云云（同） 
[農工商部給發開礦執照北京]  
　　農工商部日前接准皖撫咨開浙江增廣生李鋆禀辦皖省涇縣屬北鄉靑東都二圖古樓鋪地方十名老蛇形又名　形山柴煤礦由局節縣驗契勘地查與部章均屬相符並無違碍取具保單呈蔽照費咨請給發開磺執照等語現已由部核准塡發執照咨送皖撫轉飭給領（仁） 
[贛撫批飭力争屯田洲地江西]  
　　湖口縣　大 
令日前因英商都志善承頂張謀禮屯田洲地核與條約不符特禀請贛撫核示遵辦並將英領原函抄呈察閱當奉批飭洋務局迅移饒九道向英領力争以符約章定例原批錄左 
據禀及清摺均悉英商都志善違約在内地置買私產且所買係屬屯田洲地查屯地定例不准典賣有典賣與人者照盗賣官田律治罪軍户避私賣之名互相頂退係向來相沿積弊一經查出卽應科以應得之罪是中國人民尚不准違例典賣都志善爲英國商人更無頂受之理該英商不知中律誤頂前地飭令查明將價退還已屬格外優待藉敦睦誼乃察閱抄呈英領事復函内稱永頂卽係永租江濱不爲内地夫永頂與永租何殊該屯田洲地在租界以外不得謂非内地地方官身爲民牧查有違約違例之事理應查究亦不得指爲互相掯勒　函末嘱添寫北界至江心一語查濱海及内地江河國權所繫關係極重豈容任意佔至江心漫無限制種種與約章律例不符亟應逐一據理力争仍由縣差提賣主張謀禮及中証人等到案訙明究追仰洋務局迅移饒九道遵照批示各節照會英領事查照並飭該縣查照前今批示妥速查明遵辦禀復核奪均母違延此繳（最） 
[河道擁擠幾釀交涉南京]  
　　寗垣下關前日有日本運煤駁船一艘因船隻擁擠未能駛入内河駐寗日領事遂謁江督謂名爲塞口實則抵制以冀暢銷萍礦午帥一面分辯一面電傳金陵巡警水師正巡官伍從順帶領巡士河快人等前往該處巡察凡往來船隻只准隨出隨入以免日人藉口云（良） 
[撫批仿製洋綢專利杭州]  
　　浙省綢業本推商務大宗近年以來漸覺日憊茲有職商吳恩元等集款組織公司仿造洋綢禀請專利並免重稅當奉浙撫張筱帥批示云該職商等設立揚華織綢有限公司用洋莊浙絲製成縐綢光彩奪目花樣翻新呈請核咨准定專利年限免予重征等情浙江以絲名著環球自有洋莊絲後歷受洋商傾軋坐失大利久矣而浙人又不知仿製洋綢以致洋貨侵入土貨滯銷工商交受其弊該職商以洋莊絲仿製縐綢果能仿照東西洋花色尺幅工料精良不難行銷暢遠應准立案照辦所請專利二十年並援上海紡織局完一正稅槪不重征之例仰候據情咨明農工商部稅務大臣察核辦理所有鶴牌現織綢樣應由該職商徑行寄呈農工商部陳列所以備考察仍仰商務局傳知遵照禀摺圖畫均存（的） 
[漢陽鐵廠展免稅釐湖北]  
　　鄂督張香帥以漢陽鐵廠準免出口稅釐以十年爲限今歲十一月十一日限期已滿請 
 
 

Page 4

 
 
[第四版]  
　　展免稅釐十年曾專摺奏請前日稅務處奏覆以爲此項稅釐准予展限五年已奉旨俞允（外） 
[山東巡撫咨皖撫交（爲玻璃公司稅事。）]  
據山東博山縣創辦博山玻璃有限公司自光緒三十一年春間興建廠屋修造鎔爈茲已一律工竣本年十月計可出貨現有商人預定包銷各埠及外洋等處惟玻璃一項向係外洋進口之物欲求抵制要在價廉庶銷路可度而實業可興自應援照徐州耀徐玻璃公司成案納正稅一道沿途槪免重征並豁免出口稅項通行各省洋關曁厘卡等處將來中英新約第入欵第九節施行再行改征出廠稅項（後畧）（克） 
[李京堂咨皖撫交（爲議駁籮行免捐事）]  
爲咨請事光緒三十二年十月初五日接准農工商部照會内開據安徽蕪湖縣南市米業公所籮頭行董監生詹慶霖等禀稱安徽自辦路礦加抽籮頭行米捐每石五分行等賠繳無力公叩大部節准飭免等情相應照會貴京堂查明核辦並希聲復本部核奪可也等因本京堂據此除據案聲駁外相應將農工商部來文曁本京堂復文咨送貴撫部院查照備案爲荷須至咨者（克） 
[川省試辦土行京師]  
　　前日度支部上奏以川省土捐最盛而督辦土藥統稅大臣電稱查川土統銷之數每歲所入捐金當在三百萬之上又函稱擬設土行請本部逕電川督令道員黃秉湘試辦惟此事須請旨轉飭川督以便該省試行已奉旨依議（外） 
[盜賣山地之交涉蕪湖]  
　　蕪湖大官山地一區爲邑民劉福宏張國海盜賣與怡和洋行墊土工頭李廣記以備挖土運築租界碼頭之用當經巡警工程局委員查悉該處係屬官山留作取土修築馬路之用因將盜賣之劉福宏送巡警局管押究辦後經怡和行主出爲干預禀請英領事函致釋放在案刻又據有宣道會敎士出面稱此山已買自袁明才確有眞實憑據茲聞又有揑造僞弊賣作推廣租界之用面請關道催令蕪湖縣將該會所買山地迅速稅契等情到道當經關道馮星宕觀察已札飭邑尊沈益齋大令洋務局湯允　直刺會同查勘明確據實禀覆以憑核辦云（九） 
[滬道札關讞員文（爲查禁嗎啡戒烟藥事）]  
爲札飭　照得嗎啡一項係屬毒品爲害甚烈中英新約第十一欵聲明不准任便販運英國藥舖須在領事署出具切結非有西醫藥單不得出售卽有藥單亦僅以些些小數出售所以防碍衞身公益者旣嚴且密乃近來租界各種藥房往往偷運嗎啡進口或攙入戒烟丸内或製成毒針私售圖利不顧害人身命深堪痛恨迭奉憲飭查禁並蒙政府議定戒烟章程方藥内禁用鴉片烟灰嗎啡三種自應遵照辦理現經函准稅務司請由熟悉西醫密購各項藥丸如法化驗除三馬路中法藥房天然戒烟丸驗無鴉片並無嗎啡外其餘有攙入嗎啡者有攙入鴉片者並查有出售嗎啡毒物及嗎啡毒針之店開具清單請爲嚴禁前來除照會領袖總領事轉致領事公會一體飭禁並禀報南洋大臣外合亟札飭札到該廨立卽遵照勒令各藥房停售鴉片嗎啡藥丸如有陽奉陰違即行提案嚴辦其違禁私售嗎啡者一家私打嗎啡毒針者兩家並卽提其店主到案從重究罰撥充地方善舉該丞庽目即辦限文到十日内將遵辦情形具報察奪勿稍違延切切特札（　） 
[大連灣風雪爲災]  
　　初四日東京電云自禮拜一夜間起大連灣左近暴風大雪爲害甚臣港内各船暫時不能與岸上通訙大連灣一處船隻被毁者有二十餘艘譯字林報 
[英國辦理斐洲亂事之策]  
　　初三日柏林電云英國太員任雪門代外部大臣宣言英國辦理西南斐洲亂事一本和平 
[舊金山風爲灾雨]  
　　神户西報載倫敦電云舊金山大風雨財產之遭損壞者計值洋一百萬元人口死者二人受傷者甚多 
[俄國大饑]  
　　神户西報載倫敦電云俄國大饑災區甚廣難民有數百萬 
[俄國前相簡充駐日公使之消息]  
　　香港日日西報載倫敦電云俄國前任首相韋特伯爵殆將奉簡充駐日本俄國使臣 
[德政府與議院除意見]  
　　香港日日西報載倫敦電云德國政府與議院當可言歸於好 
[意大利議論外交大事]  
　　初四日倫敦電云意大利國鐵托尼俟爵在議院提議外交大事謂德意奥之三國聯盟意國當固守勿失論者謂此舉足以束縳意國之自主權實不可信該侯爵又反覆討論英德兩國之邦交及两國之必起衝突復從而字明日英德之友誼去歲曽有進步倘意奥兩國能調和其間使之言歸於好則意奥之受益大矣 
[美總统對於日本學童入校之意見]  
　　初四日東京電云美京華盛頓及舊金山两處之消息謂美總統羅斯褔對於剔除日本學童使入他校一事已稍變其初志舊金山入所要求者半已允許惟此間習不屑此說 
[英商敎育條件]  
　　初四日倫敦電云昨日英國學部大臣勃烈爾君財政大臣亞斯闊士君克留伯爵與反對黨兩次商議敎育條件其效果今日當可宣布矣譯字林報 
[摩洛哥亂事]  
　　初四日柏　電云駐紥丹支亞之各國公使要求先將叛 
酋剿除再辦他事 
[列强會議瑙威爲局外國事]  
　　初四日柏林電云瑙威國政府已將 
瑙威爲局外國一議備文照會英法俄德四國擬開會商議此事矣 
[俄報不願俄國退讓]  
　　初五日倫敦電云俄國報章論日俄議約事有驚 
人語且有謂日本要求漁業海權俄國與其退讓毋寗開戰者然兩國争辦之事固未嘗不可和衷商結或請人公斷也 
[意外部失言]  
　　初四日柏林電云意大利國外部大臣鐵托尼侯爵在議 
院忽發奇論先謂意國政府願堅守三國之聯盟繼謂法意兩國睦誼之厚然終則謂德意奥三國邦交之日疏此實大誤盖其所言與實事適相反也譯文匯報 
[贈書誌謝]  
　　新學會社贈備立憲官話報一册○此報體例詳備議論明通誠預備立憲時代開通一般社會之重要品也 
時中書局贈重要商品表一册○此書爲商業學校讀本之一所列各品條分縷晰商業敎科中此其首選矣憲政研究會贈意政維誌一册○此報分社說來稿紀事各門内容豐富凡撰文者習一時知名士　筆墨尤有特色云（　） 
 
 

Page 5

 
 
 [G　　宏文學院編輯普通科師範科講義錄第九編新到全十四册　每本五角　　月一回發行　光緒三十三年三月止●本講義錄係日本　門大家二十餘家所講說　家分科專門將其所講授之稿本精益求精再三訂酌以成是發售兩書一繙是書則諸家之音　髣𩬱現于紙上有躬親在講堂聽淵博之講說之思矣雖學界多書良如是書前此所未嘗有也●第九編卷頭寫眞版宏文學院秋季大運動會塲嘉納長及各省提學使一頁　同大運動會各樣競技眞形三頁●本講義錄所載科目　倫　學院學日語日交科世界歷史地理學地文學動物學植物學　生理及衛生學鑛物及地質學物理學化學法制經濟學算術代數學幾何學心理學倫理學敎育學各科敎授法學校管理法日本敎育制度雜錄科外講義宏文學院敎授東野十二郎先生著西師意先生譯算則算數之學　應融　　通矣若有疑焉者　問諸是　農學士佐佐木祐太郎先生著西師意先生　　　最新算術教科書 
全一册洋裝大判美本定價一元　新到算數之書行于世者汗牛充棟其爲淸人譯成漢文者亦不鮮少也顧　出之書不過以日本現行之課本繙譯其文者也故如諸名數皆套用日本度量衡且應用問題等亦有頗不適切于淸人者豈不斯學之一恨事乎先生著力於數學　名天卜久矣嘗在學習院執敎鞭者十數年于茲頃者有鑒於此用揀撰問題說其理論也亦務期平易簡明若其度量衡諸目主取準於淸國舊慣以欲裨淸國學生速通數理也初學者一　是書英大馬四十四號　　農學叢書第四編栽培各論全一册洋裝大本上等裝訂價七角　並裝價五角新到●農者國之大本故不可不置重於此也敝公司所出之農學叢書目各編皆係我日本第一流專門大家之筆旣出第一編　農業汛論第二編（耕種原論第三編　裁培通論大博大方之質讚茲又第四編（裁培各論）告成本書分編八立章凡十三自米麥蔬菜之普通生物以及纖維染料糖料等之特殊作物氣候適地播種裁培收穫貯藏之法經學班　寳　記述精細而不流冗漫　斯界之好著也 
　　光緒三十三年當用日記　一册大判美裝洋布金文字入縱九英寸弱横六英寸紙數五百餘頁●光緒三十三年當用日記卷初恭寫立愈　上諭次之揷置精緻照相銅版所印慈禧皇太后陛下御影寳座及大淸門正面萬里長城等數畫其次　　月令及禮拜日淸單記入欄每月之初則設其月之歲時記節用月令食品月令及授時之項　播種移種以至採藥之類一概網羅毫無遺憾日日欄則錄華歷外并記陽歷俾覽者一見知陰陽歷日而另設七曜干支及天氣寒暑會客通信起睡等欄臨時應事可以註明記入欄則劃細綫於紙上以成秩序井井之　裁故一註之則足以爲後來之小史欄頭列古人金言及佳句以取趣致其餘所附補遺會計錄貸借錄各月款項支出便覽住址錄各有十數頁且添以國民當知之各樣統計諸規鐵路及輪船票銀表等大約一百頁用爲大方諸公府右之珍若有疑本册價値何如者請試購一本應用便知非虚也　　光緒三十三年袖珍日記全一册小判美裝洋布金文字入縱五英寸榏三英寸半紙數三百五十頁賣價二角●開　先見立憲　上諭其次所揷照相版繪畫數張均極精緻玲瓏其次揭季節大節禮拜日淸單等記入欄每月之初則錄其日之歲時記節用月令食品月令日日欄則設華歷陽歷七曜干支及天氣寒暑等欄且另附補遺貸借錄各月進項表各月款表通信錄住址錄會客及約欵錄等各存餘地數十數頁以便臨時應事詳細註明又附以國民當知之緊要統計及諸規章程類大約九十頁可以知本册之有益也另開當用日記則案頭應用本册則携帶應用並推爲身邊要具之一而此兩種共鑒從來中國發賣之類書採長補短别出一新機軸文明之人盍購盍購東亞公司新書局　　日商瀛華洋行日本美術雜貨貢禮必需减價出售 
　　善治耳聾廣東彭壽堂始得　法卽愈耳聾丸○立服立愈○假冒甚多○購者宜愼凡患耳聾者因腎水下虧相火上炎或鬱火傷肝以致耳聾目昏視聽不靈皆因陰虧陽僭而其病源尤在氣虚血脈不能流通呼吸不能　捷氣逆則虚火向上故有耳鳴耳聾耳脹耳痛言語不聞等症本　起首創製異傳秘方加工精製是丸專治一切耳内之症無論男女　少兩耳重聽雖二三十年老症服之立見奇效轉聾爲聰補　陰生津液樞納浮陽退除虚熱重者二大匣斷根輕者一大匣全愈妙在神淸　爽身强體健永無復聾之患專治耳聾之天下第一奇樂也虚言欺人罪我惟天每匣四元中匣兩元小匣一元如兩耳扒挖損傷常流膿　另　珠黃吹耳散即愈　　　　　　　　　　舖分上海英大馬路小菜塲西首朝北轉灣億鑫里内　 
　　信裕軍械軍衣皮件一應軍營學堂應用器具工料道地價目克已式樣遵練兵處定章訂製尅期交貨　賜顧考查竭誠相待　上海四馬路東永康里口 
　　癲狂鎮心丸除痴如神京都天寳齋秘製痴　第一　藥○另有治痴第一的眞馬寳曾經試驗多人每分洋二元此丹專治男女文武癲狂及羊癇或錯心作呆服則立愈方用安神通竅順氣辟邪降火補心化痰利濕解悶平肝鎭魂　　之品大凡染痴癲一症皆因痰迷心竅憂鬱驚思痰滯胸　湖塗不醒或事結於心或功名未成或見色而痴或爲財而癲致患　魂落魄之症則自言自語大呼小呌弄文作武嘻笑怒　染此等症受累無窮本齋覔得海外奇方何忍秘　心存濟世非　誠利行世　年俱謂靈騐治愈者指不勝數無論遠年新起丹到其效立見愈後永不復發誠治痴之至寳也初染五丸包愈久　十丸除根雙料每丸洋一元單料减　函購當班回件郵局妥而且便○認明鋪分上海二馬路中市西鼎新里口石庫門内交易 
　　揚州小琅環湖北票頭彩聲明啓者本行開設以來　售各種彩票屢獲大彩不可枚舉中外　欽茲於九月廿六日開彩第廿十八會湖北票頭彩四千一百五十號又是本行門莊分條售出得主台銜臚列於后　舊城方澄淸翁得兩條北皮市街王子翁得一條東關街薛君得一條興化晉昌裕錢莊吳楚珍翁得　條楊泰和得一條又楊耀鐘翁偕余子文翁合得一條楊復興號内五友合得一條費君得一條共　　　萬　廿紅　如數收齊特此聲明現售第五十九會湖北票及南洋安徽各票　價格外公道外埠函購原班回件如諸君欲得頭標請　至本行　購爲幸 
　　小吕宋廣益隆吕宋煙廠聲明批發　廣告啓者木廠開設在小呂宋地方歷已有年監製各種呂宋烟選用上等烟葉　精　良其味淸香早已中外馳名本廠所製鷹妹牌將馬牌老金獅牌馬車牌以上各牌　種呂宋烟統歸上海虹口○同泰呂宋烟行獨家經理　發價亷物美凡蒙　仕　賜顧者請至該行批售爲荷無論零躉批發價値格外從亷時此佈告　　上海美泰洋行本行開設英界大馬路抛球場東首第五百七十三號門牌專辦照相器具材料以及化驗應用各物精美絕倫凡間業光顧無論零售躉批均照價折扣較之他行格外克已欲知詳細價目者請向本行函索價目書當卽寄奉不悮 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　再續署台州臨海縣蕭邦愷通禀（爲海 
門兩敎互鬭事） 
伏思卑縣民稱强悍一經入敎更復各不相能雖經三令五申隨案勸懲而積習相沿梗頑難化且海門地處海隅兩敎錯居近年開設輪埠外棍卽易溷跡内痞又復思逞海門碼頭一帶痞棍潛居其間附近烟户投耶穌者十居入九痞棍卽倚爲長城推原其故皆由英敎士不自親身在堂派令就地人民爲之司事若輩一有權力不問賢否慨收入敎不論曲直盡行庇縱從此入敎者因事相争藉敎以圖報復被人控告藉敎以作護符甚有敎與敎互相衡突者兩不相容勢成犄角是投敎者日益衆而地方元氣日益漓矣即如紅毛三紅毛四癩頭元北岸肚等海門著名痞棍爲道途所側目而郭司事竟收錄門墻認爲敎友官府訪拿公然出爲緩頰卑職此次到該地查辦該司事初則日紅毛三行爲不端宜乎拿辦迨經獲案忽改日現又回敎定須保釋似此信口雌黃任意威逼此風一長轉恐有碍内治之權况敎民全賴司事馭駕今郭司事微　不能約束抑且隨同附和恃衆挾制以致痞膽鴟張目無官長將來政不能行何從而言整頓何從而言保護乎卑職查耶穌在各國傳道素稱和平抱定勸善宗旨從不與聞地方民事名譽卓著夙爲全球所欽佩且上年英國麥領事函稱通飭各縣謂耶穌勸人行善不准干預詞訟如敎士司事來署晉謁儘可擯拒不見等因具見精明鑒察杜漸防微核與該司事所爲大相剌謬相英領事聞之亦應髪指也除將此案持平議結並將菱塘籌議善後不得復起衅諯另行禀報外合即仰懇憲台轉請照會英領事轉飭敎士迅將海門内地會敎堂司事郭愼言斥退另換接充並將痞棍紅毛三紅毛四癩頭元北岸肚等革出送究嗣後如有敎民犯事者地方官查明劣迹函致敎堂該堂敎士司事卽應革除敎名憑官拿辦不得徇情容隠其有未曾入敎者該敎堂亦不得認爲敎友强行庇護卑職爲綏靖地方保護民敎起見是否有當理合肅泐具禀仰祈察核示遵（荷） 
安慶府上皖撫禀（爲定擬青陽匪案事） 
此案夏樹林在大吉輪船經李民之交給九龍山匪票五張該犯輙敢轉給陳春華等五人各一張實屬愍不畏法惟並無紏夥搶刧爲匪情事雖法無可貸而情尙可原現值減罪輕刑之際應請貸其一死將該犯夏樹林撥入縣監永遠監禁以示懲戒而免後患陽樹生訙係狹嫌誣扳僉稱在營多年實無違犯不法之事業據該旂哨官謝澤霖等聯名結保其爲無辜陷害幸而有証應請將陽樹生准予取保省釋免累不再進營吃糧藉杜防閑是否允恊通飭各營不准收留理合具文禀請仰祈鑒核（正） 
[皖撫札防範匪徒竊毀電報桿線安慶]  
　　皖撫近接部咨謂近來各省竊線毁桿之案層見迭出若不申令嚴辦設因竊損阻斷貽誤商電事小貽誤軍國要政厥咎匪輕現經奏定竊毁治罪專條應咨各省督撫轉行通飭該管地方官一體遵照恩中丞接咨後已札飭洋務局迅速轉飭該管地方文武各官一體出示曉諭矣（多） 
[創設商辦蠶桑公司鎭江]  
　　鎭郡城厢内外曠地前任祥太守雖曾勸設課桑園然經費支絀僅種數千株未有成效近奉商部札飭商會以振興實業爲勸現經商會議員吳君等紏　股份組織興綸蠶桑公司將城内外荒地先行種桑次及育蠶已將章程刋佈入股者頗形踴躍可見實業之進矣（再） 
[創辦織絨公司京師]  
　　經緯織絨有限公司招股一百萬元 
以五十元爲整股五元爲零股現已於西城劈柴胡同設招股總處又于前門外北孝順胡同設立招股分處並訂有入股章程　（助） 
[更正]  
　　前月三十日本報所登蘇州政界彙聞内有法政學堂腐敗一節本館係照有聞必錄之例本無成見今日接該學堂項君來函並寄來講義一册再四調查知該學堂課程並無不完備之處名譽所關合亟更正 
來函 
[宋培之由海州來電]  
　　盛宫保顧緝翁曾少翁施子翁諸善長均鑒海州灾重民困匪亂未靖拯救不易欵少尙可求益缺糧實抱杞憂蓋隣近皆灾無處轉運目下糧價較之春間已漲三倍恐至臘盡春初無糧可買次貧中户亦將餓斃國以民爲本民以食爲天務求顧緝翁援二十四年義舉煩招商局在甯波温州赶辦山芋一萬担由商輪速運海州臨洪去新浦鎭感零現立海關義賑局亦設該鎭並懇勸募棉衣褲附輪運來正是施當其厄還求諸大菩薩籌欵助成萬担芋干可救三四萬人性命功德無量請登報勸募治基心香叩禱 
[湖州義賑經收第九批清單]  
　　昨蒙施子英兄交到令兄子清顴察在漢口代募無名氏洋三百元又承姚亷泉兄經募隠名氏洋十元丁蘭軒助洋三十元壽豐莊助洋十元致和堂助洋五元榮湯氏助洋十元大豐莊助洋十元東和公助洋甘元恊豐莊助洋十元又蒙沈子悙侍郎雁到寓京同鄉勸募諸善士第四起捐款計開嚴覲侍洋三十元李惟賢二拾元阮尙緒洋甘元章仲和洋甘元胡冕襄洋甘元彭光瑩甘元沈研裔洋拾六元馮毓潤筵資移助松平銀拾兩合洋拾三元三角朱哲丞洋十六元吳介叔京足銀拾两合洋拾三元五角沈秉惠小洋一百拾二角魏梯雲王汝淮莘聘三胡步青顧笙揚陳簡持傅國屏七位各助洋十元許梓政周彬甫王紫儀温錦孫周潤甫趙菊鄰六位各助洋六元石煕祚楊述傳司徒衡關應雲何慶雲五位各助洋五元于　莊段曜庭吳鏡夫任璧東張奎施爾常德善金店胡礽泰入位各助洋四元陳雄飛岑鼎勛陸鴻三位各助洋三元胡玉叔陳庚年孫培王念曾汪袞父廷逹臣胡薛森陸貽美六銅鼓齋種竹僊館姚萬源賀蓮青李玉田實興隆袁實三愼餘齋三十六峰主人張迪生陳樂信葉翰翔金敦甫秦馥蓀沈艾園王佐香嚴悅庭歐鳳池劉子珍雷袓根李經世環碧齋雨人主人舌耕書屋無名氏濟急堂雅巢主人潘斗南汪國樑三拾七位各助洋两元許承岳盛霞初王傳　張壽田徐堦朱頣陶少菊全蓉庵胡伯一趙世增葛紹勤周振聲李蘭馨鄭濤胡慶科萬淵萬班李純祜李和祐周維榕瞿綬謝開述任孫臣邵棠王建祿劉樹楠劉文元劉紹棻沈紹華陳雲誥區召廬馮演秀伍大奎唐文壽陳壽銘金文輝趙仲恂鄭啓聰沈志善九谿槑癡迮夔欽潘仲樵金實公周端臣徐承錦興盛張傳中張幼書餘慶堂趙慶生周延青趙子仁廣元銀號王壽山項漱雲章衍蕃夏鏡芙五拾七位各助洋一元陸應炎京錢五吊合洋六角共大洋四百九拾一元小洋一百三拾四角以上總共計大洋八百九拾六元小洋一百拾四角合函臚列各報各端以誌盛德楊兆鑿吳慶第等同啓 
今日尙有本埠及各省新聞均列入第三張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
 [G商務類誌　　滙票　初五日老中庸洋行報 
上海匯至倫敦 
銀行電匯　三先令零六二五銀行即期　三先令零六八七五銀行卒日期　三先令零八一二五銀行四月期　三先令一辦士商匯四月期　三先令一辦士六八七五 
商匯六月期　三先令一辦士八七五 
大條銀　三十一辦士八一二五 
上海匯至法國 
銀行電匯　三佛郎八十五分 
商匯四月期　三佛郎九十三分 
商匯六月期　三佛郎九十五分 
上海匯至德國 
銀行電匯　三馬克十二分 
商匯四月期　三馬克二十二分上海匯至紐約 
銀行電匯　七十三個七五商匯四月期　七十六個六二五上海匯至印度 
銀行電匯　二百二十五個二五商匯即期　二百二十五個七五 
上海匯至香港 
銀行電匯　七錢三分二五商匯十日期　七錢二分二五上海匯至日本 
銀行電匯　六錢七分商匯十日期　六錢六分　　金銀錢洋十一月初五日 
標金現貨　三百十九兩 
遠期標金　三百十七兩 
足赤　三百二十五兩 
沙赤　三百二十六兩五錢新匯劃收市　七錢四分零七五本洋　一兩 
小洋　六錢五分六厘三七五銀拆　二錢一分 
洋找頭　七錢三分五厘錢找頭　一千文銅元　一百三十九千四百文市錢　一百三十四千文衣牌　一千零五十文　　洋貨十一月初五日○粗布　鬼頭四兩四錢二分半　本機十三磅御馬三兩一錢半　十四磅御馬三兩二錢半　十五磅春牛三兩四錢七分半　十六磅春牛三兩五錢七分半　　十四磅喂馬三兩六錢七分半　恊隆 
虎獅三兩七錢　又英雙旗三兩六錢五分　恆豐馬鹿三兩三錢半　三井騎驢三兩一錢五分　三井大龍頭二兩九錢半　○粗斜紋　豐裕飛龍五兩一錢半　大小英牌三兩五錢　地球四兩三錢半　圈熊頭三兩二錢半　和合三兩二錢　○細布　恊隆壽星二兩九錢　信餘劉軍三兩三錢　公平海軍三兩八錢半　○洋標　義記二六聖人三兩四錢　又六鳳三兩二錢　又公茂彩五賢三兩一錢　又祥泰連元三兩　又川流二兩六錢七分半　義記二四聖人三兩零五分　又孔雀二兩九錢元芳洋行拍賣　○元羽綢　卅碼取三郡每疋六兩一錢七分半　又送子五兩六錢　○羽毛　九老大紅每疋十四九錢半　頂好莊靑十六兩　洋藍十四兩三錢　桃紅十五兩三錢七分半　玫瑰紫十二兩七錢　新綠十二兩五錢　淡黃十四兩七錢　船牌大紅十二兩九錢二分半　頂好莊靑十四兩七錢　洋藍十二兩一錢七分半　桃紅十四兩五錢　新綠十兩零二錢　○大紅嗶嘰　頂好七兩四錢　○元色羽綾　老牌十四 
兩六錢二分半　紅路燈十三兩五錢　九老十一兩八錢　○元色泰西緞　卅碼鸚鵡洲每碼三錢二分半　又燕國公二錢八分七厘半　又賜樂二錢零七厘半　○羽綢　卅二碼花燭每疋九兩二錢　又頭號七塔七兩七錢二分半　　棉紗　十一月初五日○本廠紗　十六支大包紅團龍八十四兩　十六支大包藍龍八十四兩二錢半　十四支雙虎七十九兩　十四支雲龍七十六兩五錢　十四支財神七十七兩　十四支丹鳳七十九兩　十四支雲鶴七十四兩二錢　○印度紗　十支牛耕 
田七十二兩　十支四童人六十六兩　十支雙旗六十五兩二錢半　十六支紫馬車七十七兩五錢　十六支小白龍八十兩　○東洋紗　十六支藍魚九十二兩二錢半　十六支立馬九十二兩二錢半　十六支金象九十兩零七錢半　十六支三馬八十九兩　十六支福島八十九兩　十六支播磨八十七兩五錢　十六支三朶八十七兩五錢　十六支伏龍八十五兩五錢 
　　米麥　十一月初五日機噐白米六元三角至六元　常白新六元一角半至五元九角　常白元六元五角至六元三角　錫白新五元九角至五元六角　錫白元六元二角半至六元　六直白陰六元零五分至五元八角　同里白米五元八角至五元六角　松江雙轉六元零五分至五元九角　靑角雙轉五元九角至五元七角　泗涇白米五元 
九角至五元七角　平望白米五元七角至五元五角　常小麥四元六角至四元三角　錫小麥四元四角至四元一角　　油　十一月初五日棧牛荳油九兩零五分　船牛籽油八兩一錢半　船萊荳汕八兩二錢半　　煤油　十一月初五日現貨老牌一兩六錢七分　月底期一兩六錢八分　鷹牌油九錢八分　十一月份九錢九分半　咪吔油九錢九分　十一月份一兩　十字牌油九錢　十一月份九錢二分　　郵政　初六日收信時刻曉諭傳單 
寄往各埠　交由　本日截止收信時崇明堡鎭　小輪　單日上午八點半南翔崑山　火車　本日上午七點半沙頭無錫 
蘇州巴城　又　又　又 
太倉黃渡　火車　本日上午七點半安定羅店　又　又　又瀏河浮橋　又　又　又朱家角白鶴港小輪　又　上午九點鐘嘉定　又　又　又靑浦重固　又　又　又奉賢新塲　民船　又　又江灣寳山　火車　又　又閔行南橋　小輪　又　上午十一點南潯湖州　又　又　又泗涇七寳　民船　又　又大塲　專差　又　又平湖　小輪　又　下午一點半川沙南匯大團民船　又　下午二點鐘海門廟鎭　小輪　又　下午五點鐘周浦　專差　又　上午十二點甯波　輪船　又下午三點半松江亭林　民船　又　下午四點鐘 
洙涇楓涇　又　又　又張堰莊家行　民船　又　又章練塘　又　又　又杭州嘉興　小輪　又　又石門灣　又　又　又 
石門塘棲嘉善又　又　又莫干山　又　又　又以上每逢禮拜日上午十一點下午三點半挂號信件應於所限時刻前一點鐘送交郵政局長江各埠　下午九點鐘每日更改單寄往各埠　輪船名　截止收信時福州　新豐　晚九點鐘 
香港　新康　又廣東　又　又 
威海衛　順天　又 
烟台　又　又秦皇島　又　又 
塘沽　廣平　又 
天津　又　又北京　又　又牛莊　又　又　　就都天寳齋人参鹿茸靈芝野术海狗腎扶陽種子衍慶丸 
天下聞名○種子仙丹○靈驗無敵○鋪設上海二馬路中市西鼎新里内交易○若服他家不靈請來一試虚言欺人罪我惟天本草云海狗腎一物名曰腢脼臍其性大爲扶陽養腎養精堅固一切諸虚百損五勞七傷夢遺滑精屬酸骨痛四肢乏力服則立驗本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服專治男子陽痿不舉舉而不固旣舉未久或精淸如水精冷如冰或未交精先洩洩而不射雖年輕損傷體弱之人服之轉弱爲强此乃本齋獨得秘寳非他家大言欺人毫無寳際可比常服補命門益丹田開胃煖脾活絡壯筋培元固本養精烏鬚黑髮返老還童却病延年多子多壽此丸扶陽種子因十分靈驗敢稱第一絕非是誇口矣每料雙料廿兩三十六元每兩雙料二元單料減半○另有始創秘製鹿茸海狗腎壯陽補身種子衍慶酒大瓶四元中瓶兩元功效同上此酒如購十瓶照市九扣○壯陽煖腎種子膏每張一元○枎陽第一海狗腎每條洋六元功勝鹿茸十倍○遠埠函購託郵政局最妥　局愼防作弊　　新開日豐洋行本行向在日本轉造軍營學堂各樣皮件皮箱皮包皮鞋及各色熟皮漂粉雜貨等物數十餘年貨眞價亷久以馳名今分設上海英大馬路北首貴州路七號門牌便是德律風二千二百九十四號 
 
 

Page 14

 
 
   
 
 

Page 15

 
 
 [G　　永昌洋行 
本行開設四十餘年專售各色金銀首飾各色鐘表千里鏡眼鏡打樣量天尺機器一切俱全代理有喴金銀各表並修理打樣機器鐘表等物凡士賜顧者請至英大馬路黃浦雖第一號便是　 
　　喇司勞士 
　　大馬路五百六十六號瑞祥茶號隔壁　　明晶　ＩＡＨＧＮＡＨＳ洋行 
本行新到各色眼鏡平光遠光近光大小俱全躉買每打價洋四元倘欲多買者尚可通融議價惟本行爲招徠生意起見祇暫時便宜定價務請　貴客早來購買爲　特此布告 
　　始創龍涏香戒烟丸啓者本齋秘法創製龍涏香戒烟丸三十餘載符蒙○士商賜顧功效昭彰久已中外馳名遐　信用近有襲用本齋龍涎香丸希圖影　魚目混珠誠恐各有志戒烟者爲其所悮用特佈告四方凡欲賜顧者千祈辨認招牌細嘗藥味庶免以僞亂眞也服法原方另詳仿單○廣東邇遐齋謹啓分設上海三馬路　　賠欵迅速 
本月廿四日鄰居失愼殃及小店幸向順利洋行保有火險廿五日即蒙賠償足見信實可靠特此登報公盛齋啓　　ＤＩＯＲＥＢＵＲ 
　　ＤＥＲＴＶＳ　　ＥＲＫＲＡＭＥＤＡＲＴ啓者本公司近以格致新法製造盖屋布瓦名曰雨不漏瓦業已風行泰西各國凡宮室大夏巨廠層樓莫不喜用此布瓦盖其價亷物美華麗可觀比窰燒之瓦白鐵之瓦更堅且久雖颷風驟雨無傷亦可免每年檢瓦拾漏之煩邇來之海造屋繪圖公司在敝行購去多多查驗此布瓦能避冷避熱避雨避風洵稱衛生之上品如　貴商欲購者請至二馬路十二號門牌二層樓上面議可也 
　　信記洋行謹啓 
　　燕製除痰聖藥 
 
專治傷風咳嗽哮喘癆瘵以及一切咽喉氣管肺部各症此藥各大藥房發售每瓶價洋一元上海四馬路東首第二十一號門牌燕大闢父子藥房經理人謹啓 
　　痰化咳止 
本堂家傳秘方精製化痰止咳順氣四賣半夏露入經馳名活人無算○此露補肺不膩降火不寒滋陰生金開胃健脾補虚療損固本培元有起死回生之功專治男婦老幼諸般咳嗽吐血咯血受寒哮喘痰火咳嗽夜半咳嗽五更痰喘肺痿乾咳久咳失音痰中帶血鰔痰白痰産婦虚咳痰迷肝厥等症隨意冲服三四錢立刻化痰止咳平哮定喘吐血即止胸膈寛舒喉嚨爽潤妙在藥味極其甘和使人樂於服食功效極速品性又極和平屢試屢驗眞仙丹也每料十兩四元每瓶二兩一元大瓶每打十二瓶四十元小瓶每打十元　鋪分上海英 
大馬路小菜塲西朝北轉灣億鑫里廣東彭壽堂 
　　普天下第一等 
新式頂響唱戲機器比戲檯上唱更響永遠不壞　　專辦各國軍營需用載鼓號筒笙簫弦笛遠近燈鏡得勝樂音 
本公司開在上海三十餘年經辦各國極大名廠大小奇樣洋琴風琴自行琴多至幾百樣以及軍營物件貨俱全備價亷物美久蒙各大憲嘉許刻由英國名廠托本公司獨家經理頭等唱戲機器比以胶他項之貨大不相同每雙是廿四元至二百餘元京調徽調　　廣調崑腔梆子各省小曲洋操洋調男女哭笑一應俱全○仕商賜顧請認明大小機器底面有本公司牌號以及坐狗牌爲記購買之時祈認明　器上黑底白銅牌孑西文號碼方是眞貨京調用仙孩牌洋廣調用坐狗牌爲記此佈　 
英大馬路東首英商謀得利有限公司白　　衛生諸翁請服調理之聖品贊醫士製五牛園景牌頭等補劑鐵精牛肉汁 
牛肉汁補脾經强筋骨滋液腦開胃口益氣養神補虚療損實效名馳中外誠有再造之功本醫十機巧獨出取碩大且壯之肉煎取精汁佐加鐵精淸潔純粹何殊玉液瓊漿考鐵精大補血液牛肉大補脾胃其力巨且神效其補尤峻參著植品奚可比擬凡精神疲乏血氣不足脾胃虚損元陽不振夢遺滑精行路腿酸夏季畏熱冬季畏寒一切内外損怯等症無論男婦老少服之立見奇效　其得後天之津液爲養身之佳汁歷來已荷各國官紳博士褒獎頻加實效久著今中邦閭閣不特深信購服者衆且官禮持贈珍過參燕本醫士有鑒於用之宏監督精工較他家品益新鮮存藏一兩年決不走味劣貨藏售冬令交春色味必變○賜顧者認明五牛園景商標方是眞貨○服法每日服三次每次服半調羹用開水一杯送下○每瓶洋一元兩角○每打洋十二元○總發行所設在上海二馬路中幣西鼎新里石庫門内○暹邏大德通公司便是 
　　辦法五則本社以衛生保種强族爲宗旨　 
求雅俗共賞一切盡美盡善　將辦法五則錄后一如有中西著作家珠玉紛投本社覆函必有以重酬潤資各埠訪員修金按　早寄一自選上品材料加工印訂成册每册二角全年十二册二元閏月加二角刻字紅木夾板加三欲購秘本中西衛生方藥書籍委溿石印鉛印書籍圖畫仿單之類本社均能代勞 
 
一如有熱心衛竹之士惠寄郵票一元本社謹遵來函所開號數寄報六册以供試銷 
一本報事雖創如遠近風行訂長年報者不郷於途茲特加密封專備代分派本報者之用不致損污又可退還定報不在此例一登告白祇來節畧旣代作圖說務取新頴每版一圖收費十元本社詳述節畧分刊 
上海各報不加分文是刊本報告白獲刊數報告白之益衛生學會報社書記員述 
　　香港太古糖局車糖出售 
本行由港自運ＢＯ唛氷糖ＢＡ唛五温Ｂ唛四温半ＯＷ唛四温二五　唛四温三唛　温七五 
Ｈ唛三温車糖出售如　貴客欲買祈請到本賬房面議買定即收定銀如過期不出將定銀罰去特此佈聞上海老太古洋行謹白 
　　遺失匯票信本號營口交裕興福信局帶寗上海匯票信一封被該局遺失一計仁裕號十月初九期第一千零零八號票元九日五十八兩五錢一計怡大豐號十月初四期第四十四號票元九百六十八兩今已向該兩號說明前票作爲廢紙特此聲明寗波萬豐泰白 
 
 

Page 16

 
 
　　結收數開支尙不敷銀四千一百六十五兩六錢一厘在上結留存曁續在宜昌關借撥共銀五千八百四十八兩一錢七分四釐一毫三絲内如數提出動支彌補外下餘銀一千六百八十三兩一錢一分三釐一毫三絲存涘下結開報再本結並無洋藥進口毋庸造册報銷等情詳請具奏前來臣覆陔無異除清單清册分咨外務部户部户科外謹會同署理南洋通商大臣两江總督臣周馥恭摺具陳並繕具四柱清單恭呈御覽伏乞皇太后皇上聖鑒謹奏奉硃批該部知道單併發欽此 
宮門抄九月初三日刑部都察院大理寺廂紅旗值日無引見四川川東道陳遹聲謝恩召見軍機陳遹聲 
直隷總督袁奏爲硝斤現設公司例無硝匪拒捕殺傷之罪酌擬專條摺 
太子少保北洋大臣直隷總督兼管長蘆鹽政臣袁世跪奏爲硝斤現設司例無硝匪拒捕殺傷之罪酌擬專條恭摺仰祈 
聖鑒事竊據升任按察使增韞鹽運使　嘉榖會詳稱硝斤爲例禁之物從前順直產硝之處硝户與販運者私相買賣無　過問以致私販充斥禁令徒存光绪三年間補用同知周國愷等請在文安霸州永清保定清宛安州雄縣高陽新城蠡縣束鹿河間任邱任縣隆平寗晋等十六州縣設立督硝公司改爲商辦硝户由公司自募煎出之硝悉數售與公司凡官商販運無論來自何處槪令赴公司採買不得仍前自相交易每年公司按照出售硝斤總數提取二成作爲報効一轉移間事有歸束不特裨益公家亦可杜奸民私販之弊禀經臣批飭前任運司注瑞高核准詳覆飭令開辦嗣恐硝户與販運者無所稽考復經該運司陸嘉榖將公司募定硝户發給編號門牌執照販運者亦發給三聯護照各執爲據若硝户無門牌執照販運者無三聯護照即以私煎私販論查出分别按例治罪其私販奸民責成鹽巡查緝以免紛紛雇募通飭文安等十六州縣並行知該公司遵照在案惟是私硝雖干例禁内僅有私煎私販應治之罪而無硝匪殺　捕人作何治罪明文現旣設立公司爲商辦其硝匪歸併鹽巡查絹亟應將拒捕殺傷之罪酌定科條以資引用飭據該公司查明硝匪販運有一二人者亦有三五成群或聚衆十人以上帶有槍械用大車騾驢裝載販運者核其情形與鹽匪販私鹽相類查硝斤爲製造軍火所必需若不嚴爲查緝慮其接濟匪人關繫尤重擬請嗣後匪徒私販硝斤如有殺傷捕人均照鹽匪拒捕殺傷之例辦理其鹽巡殺傷硝匪應否照擅殺及凡鬭殺傷仍以是否詳司報院有名爲斷至未經拒捕之硝匪例有治罪專條應仍照舊辦理母庸另議會詳請奏明立案並請旨敕部覈覆遵行等等情前來臣覆核無異理合恭摺具奏伏乞皇太后皇上聖鑒敕部核覆施行謹奏奉硃批該部知道欽此 
宮門抄九月初四日工部鴻臚寺正藍旗值日無引見前江西學政黃均隆假滿回京覆命召見軍機 
署両江總督周奏爲揀員請補陸路副將員缺摺 
頭品頂戴兵部尙書銜署理兩江總督山東巡撫臣周馥跪奏爲揀員請補陸路副將員缺恭摺仰祈聖鑒事竊照江西袁州協副將陳步曾丁憂遺缺係陸路第一缺輪用儘先人員前經揀以儘先副將袁大升請補旋准部咨袁大升名次之前除聲叙之施從善等外尙有胡煦程慶元黃連陞王金助黃瑞堂黎泰春楊開泰等牙員並未聲叙碍難議准行令另揀請補等因未及具覆袁大升旋卽病故自應查照部咨以名次在前之胡煦另行請補查胡煦係两江儘先補用副將借補江西寗都營叅將年六十一歲安徽當塗縣人由武童投營隨勦洊保叅將同治七年八月到標嗣於勦平西捻出力案内經前直隷督臣李鴻章查明保奏同治九年四月初二日奉上諭胡煦著免補叅將以副將仍留原標無論題推缺出儘先補用欽此光緒念四年經前督臣劉坤一奏請借補江西寗都營叅將員缺是年四月初九日到營任事三十一年十一月内請咨北上經部帶領引見奉旨著准其借補照例用欽此領札出京檄飭赴任該員巡防勤奮資勞已深自任寗都叅將以來於該營事務尙能悉心　頓合以請補袁州　副將洵堪勝任况該員名次在前核與定章亦屬相符合無仰懇天恩俯准以無論題推缺出花翎兩江儘先補用副將胡煦補授江西袁州協副將員缺實與營伍地方均有裨益如蒙俞允該員赴旨未滿三年無庸調取引見應請敕部換給札付以昭信守除將該員履歷咨部查照並飭先行赴署外謹會同江西巡撫兼提督銜臣吳重憙恭摺具陳伏乞皇太后硃批兵部訓示再所遺江西寕都營叅將員缺係新章第一輪第二缺輪用卓異人員容臣另行揀員奏補合併聲明謹奏奉硃批兵部議奏欽此 
宮門抄九月初五日内務府廂藍旂值日吏部引見七十九名孫中堂等同鄕官謝恩内務府奏派致祭内外城隍廟派出繼祿文煦掌儀司奏初七日祭奉先殿倫具子行禮召見軍機桂春劉永亨 
署兩江總督周奏爲光緒三十一年徐州倉錢奏銷改題爲奏摺 
頭品頂戴兵部尙書銜署理兩江總督山東巡撫臣周馥跪奏爲光绪三十一年徐州倉錢糧奏銷改題爲奏恭摺仰祈聖鑒事竊據江西督糧道譚啟宇詳稱應造徐州倉奏銷册籍自同治十年起至光緒三十年止均經奏報在茲查光緒三十一年奏銷例限已届應卽遵照辦理催據各屬陸續造册送道並准江寕藩　將災熟各數核明開送前來復經逐一確核徐州府屬銅由縣蕭縣沛縣碭　縣豐縣及徐州衛光緒三十一年分額徴徐州倉正銀三萬一千三百五十五兩五錢二　　釐内除徐海高秭捐施義塜豁除銀三分二釐又前徐州道譚鈞培等捐置義塜豁除銀三錢四分七釐外仍實徴銀三萬一千　百五　五兩一錢四分七釐隨徴加一耗羡銀三千一百三十五兩五錢五分四釐内除捐置義塜先後豁除銀三分八釐外仍該耗銀三千一百三十五兩五錢一分六釐二共銀三萬四千九十兩六錢六分三釐今催據各屬已完解道正耕銀一萬八千八百四十　兩七錢六釐實實緩正耗一萬四千四百二十一兩三錢二分五釐仍有銅山蕭縣碭山三縣未完熟田正耗銀一千二百二十一　六錢三分二釐除嚴催趕緊完解再行分晰造報外理合循例造具督催經徴接徴正署各官職名接卸日期考成分數四柱總散各册詳請分别題咨等情前來臣覆覈無異所有光緒三十一年徐州倉錢糧簡明總數繕具清單恭呈御覽除將各册分咨部科外理合會同江蘇巡撫 
 
 

Page 17

 
 
[罪省官事]  
　　日前藩方伯牌示云新選毫州吏目薛电敬飭赴新任又知縣何允恕大令奉委墾牧樹藝局文案兼收支差（丁） 
[州縣易委蘇州]  
署理太倉州姚炳熊直刺茲因另有差委所遺員缺由藩憲陳方伯札委候補府揭傳淇太守接署嘉定縣熊育銳大令奉撫軍調省遺缺札委辦理中學堂正敎員張孚襄接署又署震澤縣楊寳善業已期滿撤回所遺之缺札委候補知縣張鎔萬接署以上各員均由方伯於本月初四日下札飭知矣（且） 
[寗藩牌示南京]  
　　署沭陽縣于銘訓撤任遺缺查有候補知縣兪都山陽縣胡希林丁憂遺缺查有直隷州知州有維藩均堪委署（才） 
[錫紳電留縣令蘇州]  
　　無錫縣楊大令士晟捐升道員遺缺業經委伊大令立勲署理惟聞該邑士紳以楊令在任民情愛戴紛紛公電蘇撫竭力挽留云（甲） 
[蘇臬飭屬照遞公文蘇州]  
　　蘇省各州縣驛務因今夏淫雨爲災驛路均被淹没所有投遞公文殊多不便故由各牧令一槪停遞現奉自憲朱廉訪訪悉以現届冬令恐有公文疎失旋即通札各州縣照常接遞毋得推諉倘若實有阻滯之處應即挨次截留（且） 
[擬請緩發標營經費安慶]  
　　東門外龍子橋二標營房業經勘佔需銀四萬七千五百兩曾由支應局撥發三萬其一萬七千五百兩尙未撥給刻督練公所又請該局仍照撥發總辦藩司馮方伯以局欵奇窘擬請緩發略謂建造標營經費需欵十數萬瀝情詳請撫憲批示一俟奉到擬即騰挪移轉尙可權宜目前庫局旣無現銀可撥又無捐欵可指躊躇至再無法可施應請　緩時日再行酌量籌撥（寔） 
[提標警察學堂開校寗波]  
　　提標警察學堂前由浙提呂道生軍門禀准籌貲開辦擬以小敎場所造洋房作爲學舍茲因鳩工築造尙須時日特借中府署先行開辦業已聘定敎習於初六日開校矣（易） 
[武備學堂招考插班學生蘇州]  
　　蘇省武備學堂總辦杜雲秋觀察現擬推廣辦法議再添招插班生四十名刻已詳奉筱帥批准報考者限於本月中旬截止靜候示期招考以定去取（且） 
[江寗提學使接任日期南京]  
　　江寗提學使陳伯陶已於初五日接任視事即以學務改爲衙署云（才） 
[簡字學堂給憑蘇州]  
　　蘇垣斌華講報社書記員沈振華前在烏鵠橋立聖弄創立簡字學堂堂中甲班學生有百餘人之多現届畢業於本月初三日午後三句鐘由敎習程銘彜率領各生齊至鐵瓶巷舉行畢業禮按名分别塡給憑（且） 
[飢民强伐坆樹揚州]  
　　揚州西北鄕二十里以内所有坆山樹木半爲飢民强伐且人數衆多手持利斧鄕民畏其横暴莫敢有向之理論者（引） 
[偵探誤指流氓爲票匪蘇州]  
　　蘇省巡警局中路偵探前日在途獲一流氓誤爲票匪兪廣明之羽黨當即拘解到局移送長　縣署請辦旋經蘇大令訊得並非票匪因判押流氓公所三月一　移請巡官切誠該偵探以後不得誤指云（且） 
[蘇鄕盜案]  
　　盛澤鎭某二錢庄及某烟紙鋪某衣庄于上月二十七夜連被盜刦所失約五六萬金事後卽開具失單禀請吳江縣查緝云（且 
[懸賞緝盜松江]  
　　淞南營孔子元遊戎近據協源局主汪李利禀稱在大塔浜地方被盜行刦舟子王可法略被拒傷等情遊戎准詞立出賞格凡拿獲此案盜犯一名賞洋二百元云（歌） 
[上海官事]  
　　北洋武備學堂千總吳保恕昨日到道禀見 
署理鎭洋縣知縣吳其昌禀辭赴任義渡局委員候補縣丞陳　蕃禀知由廣西賑捐案内過班知縣（宜） 
[議定用庫平納稅]  
　　荳麥油米業在龍王廟集衆公議稅帖繳納章程已紀昨報茲悉現已議妥以後稅餉均用庫增繳納現各商允洽照辦矣（尺） 
[青年會改期演講]  
　　青年會第四次政治演說原定月之初六日茲因嚴幾道君遠出未歸特改期十三晚補講（助） 
[尙賢堂演講敎育]  
　　新法界石牌樓後尙賢堂定於本月初七日下午四句半鐘由該堂督辦李佳白博士演講美國學校之制度任人往聽無須入塲劵云（助） 
[道批照錄]  
　　邱陳氏等禀批此案現據黃惠萱即鴻翔以丁兆麟匿帳圖賴反誣謀呑等情來道具禀業予批縣查案究斷據禀前情仰上海縣一併核明辦理仍卽具報母違陳榮禀批該職與何瑞棠往來欵目糾葛甚多非訊不明旣據控廨有案仰會審委員關丞迅卽傳案研訊秉公核斷具覆察奪母違蔡仲才禀批候塡照函送法總領事簽印給執可也朱有恒禀批候行文留防隊免調浚河藉固冬防可也（宜） 
[札飭勘丈漲灘]  
　　法工部局在蕭家廠創建自來水公司近因該處漲灘並未升科由清文局查悉共有七畝餘禀明滬道照會法領事詳細勘丈瑞觀察札飭清文局員會仝該洋商勘丈外並又札委水利局委員崔司馬查明究竟有無侵碍水利限卽呈復以便附案備查（尺） 
[札飭嚴訊匪棍]  
　　道憲瑞觀察札飭上海縣略謂洋人西曼被攫一案近有流氓在外冒充本轅包探向各鄕人拆梢當經本道訪聞特派包探楊金山查拿在太平街擒獲周老佛卽　猻一名當塲搜出尖刀查該棍持刀拆梢不止一人又敢冒稱包探實屬不法已極著該縣速卽嚴訊詳　大令奉札後即倩襄讞洪明府立提該棍復訊一味游供並攀出仝黨之陸以福並荳腐幇人數名因判還押候提案質究（宜） 
[被虐幼女供詞不符]  
　　美界捕房某西探訪聞江西路第二十四號門牌廣東妓院有凌虐幼女並以鐵練鎖足情事因即禀知捕頭將女孩銀彩帶入捕房據供年八歲蘇州人爲人拐賣於該粵 
 
 

Page 18

 
 
人家日事鞭撲並以鐵練鎖足等語捕頭復飭華探將鎖足鐵練取到銀彩則遣人送　濟良所暫畱一宵昨早飭傳鴇婦李王氏及銀彩送公共公廨請究李王氏延律師逹商到案聲訴先據捕頭及中西包探禀訴前情逹律師稱李王氏並未開設妓院惟樓上住有妓女銀彩係氏之孫女並非買來偶有過失略責數下有之並無鎖足之事鐵練係捆鎖箱籠所用華探禀稱小的去帶銀彩時親口向小的說是蘇州人爲人拐賣與此處四年卽如藏鐵練之處尙係銀彩指出方能取到訊之銀彩則稱打我鎖我之人已往廣東李王氏實是祖母捕頭以該孩之供與在捕房互異即反覆駁詰無奈銀彩呑吐不敢言逹律師謂如堂上不信請傳鄰人詢問卽據鄰人廣婦阿虎李氏等供我等只知女孩日李王氏孫女並不知有拐賣之事關太守與美白副領事以此案不實不盡著李王氏取具的實保人將銀彩領回若捕房查得有不符之處再行提案重究該氏遵諭而退（力） 
[西牢斃犯]  
　　昨晨提籃橋西獄内病斃押犯翁雪記一名由管獄人知照捕房飭傳地保查殮（似） 
[欠欵糾葛互控]  
　　寡婦曹氏被曹晉山曹利生圖賴存項投巡警局控告曹晉山等亦投局互控未知如何訉究（宜） 
[上海縣案]  
　　在押船户楊照林之妻强氏前晚扭控劉寳卿騙取洋銀經襄審洪明府訉究氏供夫因短交漕米奉押案下前日劉寳卿來稱伊能設法將夫保釋騙去洋五十一元令知受愚扭案求追劉供洋祇四十七元係向氏所借明府判劉收押限即還洋如違干比○施榮狗與妻母江張氏互控案結茲復翻控昨經提訉施供妻被張氏縱容犯奸小的領出不允張氏供施係招贅入門意圖領妻價賣明府判　旣入贅不准領妻（宜） 
[總工程局紀事]  
　　法捕房昨派包探至總工程局聲稱園萃泰昌同豐泰　義大米行夥楊文墀串騙倒欠銀兩請爲夥提局董准即派探恊提歸案川沙船户陳某附帶川境公泰益典洋銀一包計七十餘元送至滬上元大亨錢莊不料行至泉障會館相近被匪徒掉換鉛餅迨送莊後始知受騙乃莊主代報總工程局請爲查緝○海門人陳鍳人來滬後借宿保安棧内被總工程局七十二號巡士李鴻標僞稱代荐生意騙去皮箱一只陳據控局由警務長將李革去卯名送至裁判所由孫明府提訊陳供尙借去洋廿四元李一味狡供官判戒責二百五十下押繳學費四十八元諭陳退去函追伊父到案再核○隆順皮店控陳馥生竊皮一張由東區解案訊判戒責一百下逐出贜候失主具領○朱彥倫前晚在城下飛奔由東區巡丁拘獲解局請究據朱供在南翔訓蒙來滬探親被流氓軋住訛詐情急奔逃官判廿七鋪地甲帶去訪明情形再奪（寸） 
[公共公廨早堂案]  
　　新閘路王公館馬夫謝阿堂前日在新租界白格路卡得路等處行駛快馬車爲七百八十四三百六十三两號華捕拘入捕房昨晨解案　延高易帮辦瓊司律師到案訊問二華捕之供詞訊畢即反復駁詰以該捕等前後　詞不符請將控案註銷太守准之○胡者友李大平均要禮查西飯館服役已歇侍者周金榮與胡李有𨻶前日長得匿名揭帖數十紙在禮查内外黏貼胡李訴明洋東函致捕房昨早將周拘獲解案中西官訊明之下判周罰洋五元充公○江北人　小三子向王善谷勒索不遂用刀將王戮傷報經包探拘案請辦太守判押西牢六月期滿逐出租界○王吉金在馬路中攫取高元甫六兩元七角由捕解究判押一月○劉少云與劉杏芝攫取火塲上糖包鍚補由捕解究判各押兩禮拜○過犯宋明坤前日冒充包探向陳浦卿拆　報捕解究判押半年滿期逐出租界○過犯陳連生前因圖竊經包探張全林拘獲陳堅稱誣良爲竊經捕頭訊釋在案茲陳掩入陳公館内圖竊衣服當塲拿獲報由包探李星福解案請究並禀明行兇情形官判押西牢一年逐出租界○細　張阿二在北四川路廿八號門牌内服役前日一點多　行經四馬路胡家宅向婦女調笑五百三十九號華捕見而喝阻不服口角之下彼此互扭入捕房昨解請訊究官判張交保下禮拜四由捕邀同見証到案再訊○流氓李阿六攫取婦人王陳氏鑲金挖耳由捕拿究判押二月○醫生董谷林乘儲梅初家失火竊取金表烟嘴等物值洋三百元控奉訊押限兩禮拜繳贜茲已逾限昨解案請究太守判押捕房兩月（力） 
[公共公廨晚堂案]  
　　夏瑞芳控蕩福庭翻印商學兩界書藉求提究儆等情前晚堂奉讞員關太守提訊屬實判范　　一千元准原告所請撥充善舉押候繳洋始釋○嚴曾松控無鍚人榮紹忠呑没股　等情亦奉提訊嚴供故父在日開設錢莊用榮爲經理嗣父病重所有衣箱及現銀五百兩被榮呑没資本銀二千兩亦化爲烏有向諭行兇請究訊之榮供店係張修文所開出本洋二百元學徒五六人後來嚴父病重回去並無資本求察太守判押候補提人証到案訊追○候補縣丞臧鴻猷即臧少泉向妓女醉春别墅等騙取銀洋五百餘元逃逸控由包探劉光震拿獲解訊押限繳洋一面禀請道憲批准詳革究辦等因已詳本報昨捕房將臧解案並稱押期已滿請示讞員關太守判即開釋不准逗遛一面禀請道憲免予吊照斥革等情云（力） 
[法租界公堂案]  
　　應云祥前因將倒閉莊票向瑞龍洋行購買洋酒控經公堂訊押追交洋三百餘元應挺押不理近且有病甚重昨解堂從寛交保限一月　理○陳四寳行竊車墊官判押三天○陳由如禀稱兒子金文前由包探囑同指拿盜犯喬福康等解縣後該盜挾仇誣指兒子爲首致被縣尊笞責八百五十下釘鐐收禁乞求伸雪陳明府得供判候函請王大令裁奪○張賢生控王恆昌行竊人力車一衆王昨將王三交案據供係向戴姓買來轉賣與恆昌官判恆昌將車仍行裝好還張王三押一月○永安街永順生酒店學徒方阿桂前日持洋燭三箱行經洋行街爲許阿榮張桂堂汪金泉陳阿平朱惠金各匪徒搶去報探獲案官判朱無干交保餘人各押一月○林紀元乘輪船來由爲小車夫王阿福搬取箱子鋪盖而逃追獲解訊判押廿天贓給領○沈阿全因收買偷兒所竊之繩案發拘訊不認官判交保出外候查明禀復核辦○王阿三在新租界爲人謀斃棄屍一案前經屍兄王步青屢次投廨禀請給領屍棺奉飭靜候備文至縣核辦迄已日久未蒙批示昨屍兄又投廨禀催命王持又至縣投遞（臨） 
[美租界捕房事]  
　　李餘才至楊樹浦路梅興街向丁有康索久被丁刀傷腰際而逸由李弟阿三聞知　送捕房轉送醫院求治一面飭探將丁嚴拿送辦○　艦兵昨雇東洋車至西華得路不名一錢而去車夫向之追索反被兇毆二百二十九號印捕喝　亦被毆及該捕急吹警叫始由　捕帮同拘入奉飭押送美署訊辦○昨日元芳路弄口倒斃無名丐屍一具由捕回禀捕房飭傳地保報堂收殮○某西人　後跌傷雇坐東洋車至百老匯路被六十一號西捕帶入捕房奉飭載送公濟醫院求治（似） 
 [G　　北洋新編第一最新最備最要之外交書約章成案滙覽出現按是書爲連平　顔均伯觀察奉　北洋大臣袁宮保之命編纂觀察曾至外部調查案卷圖表綦詳門目大備海内公認爲第一外交要政全書初印五千部早經各省大吏紛紛提取發給各屬備查現又續印五千部除官用外餘允發售公諸海内士林倘研究外交者必以先覩爲快也現約十一月出書欲購　　　　　　　　　　發行所上海點石齋申昌書局上海北京有正書局 
者速來預定每部售大洋十元 
 
