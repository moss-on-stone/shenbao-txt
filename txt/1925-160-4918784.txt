# 1925 - 160 - 4918784

 

Page 1

 
 
1;第一萬八千七百八十四號;中華民國十四年 西曆一千九百二十五年六月十七號
星期三 * *   
 
 

Page 2

 
 
1;第一萬八千七百八十四號;中華民國十四年 西曆一千九百二十五年六月十七號
星期三 * *   
 
 

Page 3

 
 
1;第一萬八千七百八十四號;中華民國十四年 西曆一千九百二十五年六月十七號
星期三 * *時評 
[緊要時期（冷）]  
　　近日滬案正在交涉緊要時期各方人士對之宜有兩語一曰勿懈二曰勿裂有一於此必爲自害 
　　有人亦言即勿懈勿裂交涉如何亦未可知然就交涉以論交涉則一心一意勉力以行較易順利也 
　　夫人心之所見不同世間之途境不一合而互助以求達一目的可也若分則力薄矣 
　　是故勿懈者所以對外勿裂者所以對内對内得其道即對外亦有益 
國内專電 
 
 

Page 4

 
 
1;第一萬八千七百八十四號;中華民國十四年 西曆一千九百二十五年六月十七號
星期三 * *　　北京電滬案華委員改組爲四（一）蔡廷幹（二）鄭謙（三）曾宗鑒（四）虞和德至許沅以與領事爲對手應除外另給隨同交涉名義交涉全案移委員團洋委員六人外英日義均派助理員一二人此項委員團任務（一）會查眞相（二）審定責任（三）證明損失（四）折衷條件滬領事只許陳情不許參加意見以後此委員會决議中外兩方不得推翻昨有人慮華人四外人六有畸重義使曰此六人中與滬案無關國佔其四領事不得加入實公證人佔多數云 
　　北京電漢案外部認爲地方問題已電交涉員與英日領事就地交涉并將英使昨晨照會轉漢令其覆查不贊成派大員前往　　北京電津巿民以游行租界被拒極激嗣英日兩領事納張作霖請派中國憲兵到租界駐紥彈壓由楊毓珣帶憲兵數百全武裝入租界外國軍隊閉屋不出避免衝突故秩序極佳張并電京謂免除今後租界之不安請援華軍到租界例羣情自服 
　　北京銑（六十）閣議吳光新章士釗均銷假列席以現時外交緊急非朝野一致應付不可决徵及名流組織外交委員會 
　　北京電贛方李查覆十三日有九江對岸工人坐小船往租界與英巡捕衝突其時界外有學生游行團當時日兵已登岸嚴陣對峙幸吾軍警趕到始勸羣衆退回適臺灣銀行空屋起火即熄其租界内商戶偶有損毁器具亦極微細等語（十六日下午十鐘）　　北京電英使十六日警告外部江西牯嶺附近有暴動危險請速防止外部急電方本仁派隊保護（十六日下午十鐘） 
　　北京電倫敦電安格聯赴鄕避暑顔惠慶去電無表示朱爾典對汪大燮電告朱兆莘曰中國現狀甚不寗滬捕房態度非過在袒捕房（十六日下午十鐘） 
　　北京電外團諫（十六）會議决照會政府速制止各地危機對滬案主滬委員會全權决定對漢潯兩案均認地方問題 
　　北京電范源濂師大講演謂政治腐敗民德落墮當以提倡國家主義敎育爲入手并謂此次事變能表現自由精神全國一致互助實騐理性力表現等足以償失 
　　北京電加拉罕近日見客特多尤以黎明時爲最忙加每日晝寢三時加函各使館如慮使館界不安可指調中國保安隊守衛爲妥又覆使團謂在世界各國京城之公使團均是儀式的關係本領袖居儀式上之領袖對於以辛丑和約壓迫中國行爲恕不參加并望列國對於駐在地方人民感情上勿種惡因（十六日下午二鐘） 
　　北京電外部函詢交部查吾國與紐約電報公司訂有馬尼拉海線在上海上陸執照是否現行有效交部覆臨時執照早已失效（十六日下午二鐘） 
　　北京電吳光新所部十七八旅已得奉張允調駐近畿（十六日下午十鐘） 
　　北京電交部令各路洋員照舊供職并飭警務處加意保護往來站上外人 
　　北京電商聯會推代表周星棠王森甫赴漢慰問（十六日下午十鐘） 
　　北京電英白代使午見段對漢口事提警告北京電外交委員以顔惠慶王正廷汪大燮黄郛等加入（十六日下午十鐘） 
　　北京電删（十五）晨國民三軍航空處派飛機架三散傳單於鄭洛間（十六日下午八鐘） 
　　北京電英武官由通州押槍彈一悶車入交民巷（十六日下午十鐘） 
　　北京電光雲錦在來今雨軒招待報界謂報到參政百二十餘可望按期開會 
　　北京電淞滬巿區督辦孫辭鄭兼令即晚下北京電頃令孫寳琦辭鄭謙兼署淞滬巿政督辦（十七日上午一鐘） 
　　北京電薛篤弼召屬官議捐欵助滬演詞激烈爲外人注意（十六日下午十鐘） 
　　北京電馮玉祥由京選高等偵探五十名赴張口（十六日下午十鐘） 
　　北京電開灤公司福公司有代表往勸罷工工人代表要求加薪英員答可商故緩和北京電吳俊陞到津與張作霖商黑龍江中俄航行案道尹宋文郁與俄領商妥本年修江仍照前訂臨時地方協定及附件至中俄正式訂約時失效該問題暂時不爭執北京電曹汝霖在湯山病重（十六日下午二鐘） 
　　北京電張弧陸宗輿來京（十六日下午十鐘） 
　　漢口電蕭英銑（十六）午前二時半在漢槍决　　漢口電英美烟廠男女工銑（十六）上工 
　　漢口電日僑憤英領保護英租界日僑不力警告日領向英抗議日副領昨訪英領談此事英領諉其責任於英海軍司令英租界仍未解嚴日租界設備尤嚴重並檢查行人晚間交通即阻（以上十六日下午五鐘） 
　　漢口電省議會等九法團銑（十六）電段沈請迅提漢案抗議民衆誓爲後援正　當犧牲舉所不惜又通電全國請一致援助保我國權（十六日下午七鐘） 
　　漢口電財廳寒（十四）在漢成立借欵六十萬元以金庫劵七十萬作抵計銀行公會淮鹽局各認十七萬錢業公會十萬外帮十六萬限閏四月底彙交商會解廳 
　　漢口電夏斗寅部第一團已集合將開駐蒲圻五里牌羊樓司八斗山等處第二團及砲兵節後開拔已派羅副官來鄂商承一切　　漢口電英美烟廠解决工潮條件寒（十四）簽字准諫（十六）上工（以上十五日下午八鐘） 
　　九江電九江南偉烈大學美人張南伯饒南德羅佈德裴敬思等因滬案牽動長江特函請駐滬美領事及美以美會以友誼出面調停（十六日下午六鐘） 
　　天津電删（十五）吳俊陞帶衛隊百餘名由奉專車來津庽法租界國民飯店旋赴曹園謁張晤談甚久 
　　天津電日司令官小泉六一删日由泰來津　　天津電東北軍無線電庶務陳連貴帶衛隊押步槍子彈六萬發又奉軍第六軍黄團删（十五）由馬廠過津轉京畿塡防 
　　天津電元（十三）寒（十四）由小站開來之第六軍約一旅聞係駐近畿諫（十六）午見軍需子彈大車三十餘輛由宇緯路運向新站何往未悉 
　　天津電東馬路李嗣香宅因欠鹽欵被縣守備隊查封 
　　天津電英租界當局議决允奉軍派憲兵三十名入界防護并借領館屯駐 
　　天津電同文新學兩書院學生昨均全體離校表示與英日斷關係 
　　天津電蘇鄭與魯張商定前以第一軍名義所委各徵收機關一律交還蘇省并將第一軍撤至魯境聞魯張日内將通電聲明 
　　天津電京校滬案宣傳隊主任李大經等十八人昨晚携經濟絶交傳單二十萬張來津沿京奉線順次宣傳（以上十六日下午四鐘） 
　　天津電鎭威軍駐京辦公處長楊毓珣删（十五）晨晋京當夜返曹園復會内容未詳 
　　天津電諫（十六）晨王正廷張弧馮德麟王印川傅增湘均晋京（以上十六日下午四鐘） 
　　奉天電省敎商各會議决援助滬案辦法（一）電請執政嚴理交涉（二）電請使團領事主持正義（三）通電全國聲明加入雪恥運動 
　　奉天電張對滬案捐助二萬元李景林三千元王永江二千元 
　　奉天電省署派丁鑑修劉奉岑赴安東調查日警槍傷華員案 
　　奉天電英日各工廠工人暗謀同盟罷工現已會議數次相機待發英日當局已極力籠絡南滿中學校已停課學生紛紛退出　　奉天電各團體籌設募欵機關集鉅欵援助滬案除在省垣竭力募集不日實行 
　　奉天電于冲漢由日回奉寒赴津向張報告一切黑督吳興權來奉（以上十五日下午十鐘） 
　　吉林電今午開滬慘死者哀悼會同時並得當局諒解開巿民大會游行示威與會約萬餘人後以大會名義電京請提懲凶撤領賠償撫卹收回租界撤退滬海陸軍取消領判權保證取消不平等條約道歉等十項如不達到吉人誓爲後盾（十四日下午二鐘） 
　　吉林電商界組滬案後援會省總商會爲總會各縣設分會並議停進劣貨 
　　吉林電俄官廳强奪伯力華商逢學曾價買俄人扁果夫火磨裘領提交涉經逢控由莫斯科大理院取消原判令崴法院覆審仍難保留 
　　吉林電各界募捐頗踴躍商界第一批已滙滬（以上十六日下午五鐘） 
　　哈爾濱電張作相昨晚從綏芬行今日可到　　哈爾濱電滬案各界大活動致力助欵由亞細亞公司華員發起各洋行華員皆表贊同　　哈爾濱電王樹翰將回吉 
　　哈爾濱電伊局長對華員挑剔關内各路專門職員又不願東調故東路用人我難佔勝利伊不發工大華學生官費意亦忌培華才（以上十六日下午一鐘） 
　　哈爾濱電與華鄰境各地俄方迭作恐嚇舉動實則無力惟我邊吏始終愼重鎭靜綏芬附近發生赤俄偵探縛白黨家屬至雙城子拘禁事我警官已向俄領質問 
　　哈爾濱電哈總商會長今日改選張鳳亭正王致先副（以上十五日下午八鐘） 
　　濟南電删日學生會以漢口英兵慘殺華人開會議决電漢唁慰電京政府嚴重交涉　　濟南電各校敎職員組織山東省垣各校敎職員英日慘殺同胞雪恥會删（十五）成立 
　　濟南電督署派九十四團一營分巡城内二營分巡商埠三營分巡東南關外保護外人與游行學生（以上十六日下午四鐘） 
　　青島電今午巿民開雪恥大會到三萬餘人民氣激昂會畢游行赴督署請願電政府先對英嚴重交涉並請求先釋四方被捕工人英國工廠公司華人將一致罷業碼頭工人先不裝卸英貨各棉紗行土産莊錢鈔部均罷巿一天隨同游行（十六日下午八鐘）　　張沙電白崇禧眞（十一）電趙收復柳州沈鴻英部完全被繳械韓彩鳳吳學顯唐繼虞各軍均被擊敗唐率殘餘回竄湘黔邊境 
　　長沙電趙對滬案鹽（十四）通電主張三項辦理（一）向英日使嚴重交涉並制止各地巡捕艦兵不得再有慘殺發現（二）此案起因係日本紗廠擀搆禍英日同負對等責任故我國交涉亦當分案辦理（三）在此案未解决時應繼續罷工請中央與各省募欵源源接濟免生反響 
　　長沙電駐湘中交兩分行允借節欵二十萬元　　長沙電歐陽振聲無意就參政院代表 
　　張沙電趙偕陳强鍾才宏等電熊秉三請借撥海關振欵二十萬元散放湘災 
　　長沙電趙通電本省軍民長官負責保護外僑生命財産愼重對外運動 
　　長沙電葉開鑫電趙催撥節餉二十萬田應詔葉開鑫均來電請籌大宗賑欵救濟湘西災荒（以上十六日上午十鐘） 
　　香港電大本營删（十五）開會胡漢民譚延闓朱培德程潛汪精衛孫科廖仲愷蔣介石吳鐵城李福林梁鴻楷李濟琛等均列席議决兩項（一）軍民財政交通統交還政府整理由民黨中央委員會訓令各軍政機關遵辦（二）統一各軍名稱所有建國軍改爲國民軍議畢某要人提議以中央委員會爲最高黨治機關中央委員會下爲政治委員會其下爲國民委員會如軍事委員會財政委員會省政府均屬之軍事委員會由國民軍各總司令組織之此議有人反對須俟許崇智返省解决 
　　香港電魏邦平删（十五）通電解除所有任務　　香港電大本營下令指定各軍駐地（甲）　　西路第一軍移廣三路江門肇慶一帶第一師移三水肇慶（乙）北路軍湘軍及攻鄂軍移高塘建國滇軍暫駐沙河（丙）東路軍移廣九路駐地由蔣校長指定但蔣校長兼廣州衛戍司令須留黨軍及黄埔入伍生一部駐廣州巿警衛軍現駐龍眼洞不必移動 
　　香港電許崇智定删（十五）離油返省 
　　香港電廣東總工會聯合港澳總工會組滬案後援會 
　　香港電中央銀行定篠（十七）復業 
　　香港電廣州巿商協會呈當道要求三項（一）移軍郊外（二）禁烟賭（三）豁免雜捐 
　　香港電北路柱軍殘部由韋冠英統率衝過太和巿由從化方面退去 
　　香港電公安局文（十二）元（十三）檢拾巿内遺屍共三百四十餘具 
　　香港電大本營派重兵駐守觀音白雲兩山　　香港電省銀業界定篠（十七）復業　 
　　香港電滇柱軍三千寒（十四）午反攻廣州在北郊東得勝砲臺與學生軍劇戰數小時不敵被學生軍激械數百旅長羅廣標被俘餘向白雲北方退去 
　　香港電省報載范李黄軍眞（十一）攻破南寗　　香港電粤軍第三師眞（十一）由蚌湖渡河在石馬擊敗桂軍元（十三）早進佔石井兵工廠　　香港電汕訊許崇智所部定删（十五）完全離汕先由水道赴汕尾集中再遵陸回省聞洪兆麟删（十五）下午可抵滬洪部軍隊寒（十四）晚到留隍將抵潮城 
　　香港電删（十五）汕巿罷工罷課罷巿一天對滬案巡行示威適大雨羣衆仍冒雨進行　　香港電大本營今日議决改總裁制 
　　香港電删（十五）夜港大雨養和院倒塌壓斃數十人跑馬地水深没膝 
　　香港電廣九路删（十五）通車廣三粤漢路軌未修復車仍停（以上十六日下午八鐘） 
　　厦門電高義尙在鼓浪嶼寒（十四）晚宴海軍林志棠等多人龍巖李雲復部已由洪兆麟調赴永定備回潮汕傳熊略部已抵大埔許祟智函勸洪兆麟部暫駐閩邊 
　　（十六日下午九鐘） 
　　洛陽電删（十五）晨八時國民第三軍航空沈司令等因憤日英滬慘殺案特駕飛機三架散佈三種傳單於鄭州洛陽間語極强烈藉以喚醒同胞（十五下午十一鐘） 
　　鄭州電路息碭山一帶素多匪患現蘇軍全部移防人心滋懼已由徐海鎭署轉請剿匪總司令部派兵塡防以資鎭攝 
　　鄭州電林實屢辭交涉員及局長職岳督均慰留日前林因病久未痊恐難兼顧又力辭岳派劉參謀長再三勸慰無論如何須貫澈終始勉爲其難刻林稍愈聞已赴汴謁岳將有要事面陳（十五日下午四鐘）　　 
　　霍邱電霍邱各校滬案後援會銑（十六）在高小校開成立會（十六日下午七鐘） 
　　南京電南京學界滬案後援會銑（十六）開大會議安挿和記罷工工人由朝陽門至紫金山興築中山馬路經費先儘捐欵撥充留日學僑歸國代表馬一燦到會演說日人殘虐華僑及今年五月七日東京華僑游行被種種侮辱情形痛哭失聲闔座莫不悲憤（十六日下午三鐘） 
　　蚌埠電删（十五）亥刻倪旅長朝榮因盱眙匪患派團長馬祥斌率補充旅倪營帶五人兩連兵士携機槍二架大砲二尊乘車至三界往剿　 
　　蚌埠電銑（十六）蚌總商會覆京商會電贊成經濟絶交即日實行 
　　蚌埠電聞皖北六安渦陽太和蒙仁靈璧各縣法團均致電段執政以前皖軍第二旅長李傳業驅馬反直有功因忤王揖唐罷免代求恢復原職（以上十六日十午四鐘） 
　　温州電温米私運出洋以致米少價昂每元十四斤銑（十六）日貧民搗毁米行全城罷巿（十六日下午七鐘） 
　　松江電銑（十六）下午國民大會到九十六團體萬八千人大游行（十六日下午七鐘） 
特約路透電 
[北京之情形]  
　　十六日北京電聞各使已致牒中政府請適當保護外人閣員警廳長警備軍司令昨日開會討論辦法其結果以馮玉祥之兵巡邏各街道　並置特别衛隊於大洋行及外人住宅前張作霖今日派兵入京其第一隊已於午後抵此駐北門外之黄廟 
　　十六日北京電英使署周圍之防禦物及衛兵均於星期日夜間增厚並設有剌鐵線網蓋聞是夜將有排外暴動也但是夜安靜無事昨日因有大示威游行仍嚴事戒備入夜鐵線網拆除防兵之數亦减 
[漢口英領覆文]  
　　十五日漢口電交涉員已向英領事提出關於開槍擊衆案之抗議略謂當時無開槍之必要所死之人應由英領事及下令開槍之軍官負責並請撤退海軍陸戰隊及諭禁嗣後再有開槍情事英領事於今晚覆稱抗議實無理由而不符事實並駁交涉員抗議文中所述各節末謂當時因租界中之外人生命財産處於危險中且是晚暴動者已釀成重大損失及戕害日人一名故舍開槍外實無他法云云 
　　十五日漢口電大局仍安謐商團與海軍巡邏隊仍出防英艦台斯配區號今日午後可抵此領事團致書蕭督謂星期四夜之事變本可不發生並請其施行適當計畫以防再見英美烟公司廠中罷工者已與公司洋員商定解决爭端辦法明晨可全上工當此外間有總罷工消息之際諸工人抱友好態度願復上工此事殊關重要 
　　九江安謐惟漢口英領事現誡外人勿赴牯嶺 
　　十六日漢口電昨夜無事今日亦安靜但空氣尙未澄清目前風潮似有延久之勢中國當道所捕之鼓吹布爾希維克主義者七人内有一人名哈阿殷益博士者今晨爲華官槍斃英美烟公司工人今晨復業 
[福州戒備]  
　　十六日福州電學生現勸外人所僱之華人罷工並請商會接濟罷工者軍事當局已駐　於外人叢集之處一切安靜 
[廣州近狀]  
　　十五日廣州電昨晚因繳滇軍之械城之東北段仍有戰事據當局宣稱滇軍之械均繳降者頗多將編爲工兵團鐵路工人已於今日上工 
 
 

Page 5

 
 
1;第一萬八千七百八十四號;中華民國十四年 西曆一千九百二十五年六月十七號
星期三 * *特約路透電二 
[英議院中不明瞭之滬事問答]  
　　十五日倫敦電今日工黨議員等在下院提出種種關於中國時局之問話工黨議員桑恩氏以爲上海之事變因工資低微及僱用幼童而起外部薩繆爾答稱英政府已行其力所能及者以改良公共租界之勞工狀况至於界外則非其權力所及上海暴徒人數甚衆而又慘酷如果奪得捕房槍械則定有更大流血英國對於中國事變之政策係與有關係各國協同採定者並未有意見不同之點北京外交團領袖意公使辦理此事堅决老練殊可嘉許英政府尊重中國業予扶助以謀中國之興盛與和平上海計死華人二十一人傷六十五人外人中有一美人受傷英兵並未殺死華人所有死傷皆上海公共巿政局之巡捕所致者云議員有以政府是否將訓令日後對於游行者不得以槍砲轟擊之爲問者薩繆爾答稱政府未便發此訓令致國際巿政局上海公共租界中工業狀况較英政府權力所不及之中國境内爲佳又稱漢口領事呈稱開槍之舉實不可免如中國當道早與防兵合作則不致有此可悲的生命喪失漢口上海之騷亂乃深而蔓延的民情不寗之表徵有私利作用者利用之以激起反對在華利益最大數國之民情故數國深願在進步與改良事業上與中國合作渠意救治中國排外情感之最穩妥方法即作於條約國實行華會議决之企圖至於中國與列强問關於有益於中國的計畫之合作一層英政府現正考慮制勝因中國現缺有效力政府而起的種種困難之最善方法英政府希望將來之中國關稅會議可給予機會以袪除此種障碍銷釋目前之不信任的空氣並創立中國與列强間有善果的合作之新時代云首相包爾温答工黨領袖麥克唐納爾之問謂英政府現確與列强合作刻正盡力設法以防此次騷擾變爲遠東之眞正國際大事變渠有種種理由可信列强與中政府之在滬調查專員團將甚和衷合作以期早獲和平而使一種企圖達到關於關稅之協定此種協定當可維持與鞏固中國中央政府云 
[英報對於滬事之俄日計]  
　　十六日倫敦電倫敦報紙評論英使致中政府之覆文主張迅速與堅决行爲之必要每日電聞謂宜早日召集中國關稅會議有數報紙謂中國事變溯其責任首由俄國負之英國應對俄斷絶外交關係每日郵報主張英日密切合作謂日本行事極忠實且就近有充分兵力 
尤熟悉情勢云 
[印日工廠工作時間之比較]  
　　十五日倫敦電印度事務部次官温特頓伯爵今日在下院答保守黨議員米倫氏所提比較大阪日人總廠與孟買棉廠之問話謂日本工廠法所定之最多工時爲每日十二小時但此條可不適用於僅用十五歲以上男工之工廠女工每日向來工作十時至十二時並有夜工一九二一年修正工廠法將女工最多工時減爲十一時並禁止女子夜工但此修正文迄未實行印度法定最多工時爲每週六十時即每日十一時此係指成年工而言若十五歲以下之童工每日工作六時女工禁作夜工云 
[英國之絲進口]  
　　十五日倫敦電五月份進口絲貨共一千四百萬碼比四月份多五百五十萬碼蓋商家豫料豫算案行將實施故及早輸入故也麥甘那稅則内所列之貨物除汽車外進口亦加多五月份共值一百萬鎊比四月份多四十二萬鎊 
[各國近事]  
　　十五日日内瓦電波斯代表今日退出軍械會議因大會通過關於監查波斯灣與阿曼海之條文波斯代表認此爲妨害波斯主權與尊嚴也 
　　十六日巴黎電法總理班樂衛今日由摩洛哥抵此十六日柏林電駐德法大使今日將法國答德國保安公約提議之文送交德外長原文定六月十八日公佈　 
　　十六日巴黎電巴黎廻聲報稱法巡洋艦宇萊米歇萊號已開往上海 
[公電]  
　　北京通電一各省衙門均鑒臨時執政令達穆林汪楚克晋封鎭國公喇濟木多爾濟加輔國公銜此令京寒（十四）印 
　　北京通電二各省衙門鈞鑒臨時執政令沙克都爾扎布晋封爲郡王此令濟克秘特根敦札木來星封爲呼圖克圖此令 
　　全國水利局河南省長呈請將兼署河南水利分局局長任文斌免去兼職應照准此令全國水利局河南省長呈請任命劉峯一兼署河南水利分局局長應照准此令陸軍部呈請任命張承恩爲陸軍第五師副官長舒如恒爲正軍械官楊應銓爲砲兵第五團副軍械官應照准此令京删（十五）印 
國外要聞 
[東京通信（與九）]  
　　日本各方面對中國罷工之態度 
　　此次中國上海罷工罷巿停課運動日本非常留意連日烽火頻驚皆以爲内容複雜不易解决故其朝野上下囂囂評論亦不一致兹摘錄其稍堪傾聽者數項如左（一）干涉論當青島罷工潮勃發時日本資本家以爲自家頭上之切膚問題頻頻奔走各方建議政府主張用高壓手段撲滅罷工團政團與貴族院頗韙其說先後詰問政府敦促速講對付方法更認此次上海事件之釀成實係中國政府當初怠慢取締之咎日本應要求中國賠償其損害即主張干涉論者二三政黨及資本家是也（二）觀望論持此論者有二三新聞及政府外交當局略謂此次中國人運動雖以日本爲第一當事者然而形勢進展早轉向於英國上海事件幾以英國爲主要當事人物且其動因深而且遠今次不過藉罷工問題以發洩歷年之宿憾日本似不宜率先當衝激增中國人之憤慨以致弄巧反拙不易收拾目下除速派軍艦保護居留人之生命財産外槪與列國取協同行動一任工部局主持　至於提出損害要求云云尤宜愼重審議决不可輕率突進也 
　　（三）同情論數日前日本關西勞動團體諸組合派代表十二人歷訪駐東京中國公使館及外務省向中國公使館提出警告北京政府公文求代理公使轉達對外務省應嚴重質問詰責日本政府不應持帝國侵略主義壓迫中國此外東京政府某外交大官亦發出警世言論謂此次中國人運動與已往者不同旣非單純勞資爭議又非單獨排日行爲實含有政治經濟思想三方面的意義實際參加運動者有政學工商農各界彼等所樹旗幟爲廢除不平等條約與打倒帝國主義祗以彼等所取手段未免稍涉過激耳夫不平等條約之苦痛日本亦曾飽嘗之中國青年之痛心疾首於此殊堪同情日本不宜以己所不欲之事施於華人此時應推誠相見發表愛及鄰邦之衷心斟酌情形解放中國庶幾變亂可戡苟徒事壓迫深恐禍患更有甚於今日者也云云此種論調見於日本報紙亦頗有研究之價值也（六月十四日） 
國内要聞 
[北京各界援助滬案近訊]  
　　京中各校大募捐結果北京各校滬案後援會十日在各城大募捐後十一日午後二點即在北大三院大禮堂開始整理捐欵事欵事前由該會去函京師警察廳請其派員蒞場以昭愼重警廳當派巡長四人前往該會籌欵委員會各職員（每校一人）共四十餘人偕巡長入場開始整理自二點起每校撲滿各在一處先將撲滿打破然後整理在整理時間不准他處人員入内整理員亦不得無故外出直至夜深四點尙未完畢乃封存至十二日晨八點又從新整理至午後二點始將大槪數目算出如下（一）現洋二千五百餘元（二）鈔票三千六百餘元（三）銅元五十餘萬（四）毛錢二萬八千四百七十餘毛四項合計約在一萬一千餘元之數三點以後則開始清算詳賬因該會派赴上海之代表顧千里於前日來電催速匯滬接濟工人故大槪該項欵數將於日内由大陸銀行或由北京學生銀行匯滬也 
　　全國休業一日之提議北京各校敎職員滬案後援會所約集之各界聯席會十二日下午三時在中央公園水榭開會到會者爲敎育改進社北京敎育會雪恥會敎職員後援會商聯會各校後援會銀行公會籌邊恊會學聯會京師總商會農會等團體代表三十餘人新聞記者八人公推總商會代表張造卿主席由胡仁源報告發起聯席會之原因最要之點即係關於學生募捐事接濟上海工人非大宗欵項不可學生分任募捐費力甚多而獲利甚少且有無良之徒藉口欺騙流弊甚多應組織一各界捐募統一機關議定辦法較爲便利次由張造卿報告商聯會最近之辦法已分電各省各鎭之總商會商會分别籌欵並已派員分往津漢各處說明捐欵之理由及辦法次由朱我農請先將組織募捐統一機關决定張造卿謂本席極端贊成但已用商聯會名義發電各省省會分别募捐不便再行更改名義朱我農謂募捐進行仍由各界不過有統一機關以總其成庶防流弊旋劉乾初葉我心等相繼發言主席即以贊成設立統一機關者付表决全體通過時有漢口代表李齊民到會提出緊急報告謂頃接漢口來電謂昨日上午十時英人向華界開槍擊殺華人五名傷七八十人今日恐繼續有衝突在塲者咸悲憤不置仍接續討論組織統一機關方法决定由今日到會各代表向各該會恊商派出正式代表二人十四日下午二時仍在此處開會 
　　討論統一募捐方法（用表决通過）查良釗謂各界加入範圍暫時以已經進行籌欵者爲單位以後再聽各界自由加入次由譚熙鴻請大衆討論對付英日務期必生效力之方法楊以儉謂商界曾擬有辦法即預定一個時期由各界分别通電全國士農工商一致舉行罷工罷巿罷課表示全國人心一致至時期應在何日與期間之爲一日或半日當請大衆討論但必全國一致方有效力衆謂日期與期間由各代表向各該會恊商後十四日開聯席會時提出請先以楊君所提辦法付表决當經全體通過五時半散會 
　　張志良與段執政談話全國商聯會會長張志良以第五屆大會現已結束滬案愈趨擴大特於十二日午入府晋謁段執政當經段氏接見張會長報告此次開會一切經過情形計到會者共二十七省區通過例案一百四十件次述及滬案張氏謂本會已三次派人赴滬調查首爲聞會長次爲欒會長再次爲勞會長至本會應付滬案辦法可分對内對外兩項（一）對内據近日報告滬上罷工者已達二十六萬人每日用度須在六萬元以上若不速謀救濟辦法勢必至有斷食之虞而於滬案交涉前途亦必大受影響故本會同人現已積極籌備救濟辦法（二）對外英日向以商業立國我國爲彼輩一大銷貨塲且該兩國原料均取運於我國故我國抵制英日辦法惟有與彼辈經濟絶交現本會已討論經濟絶交辦法與國人一致進行云云段執政當亦表示兩項意見（一）希望官商界合辦一種大規模實業銀行以備將來向新疆一帶開墾荒地振興實業救濟民生（二）擬擴充僑務局爲僑務部内容組織取委員制并招來在英法荷美等國華僑組織大規模工廠改良國貨以與舶來品競爭暢談一時許張氏始興辭而出 
[鄂蕭關於漢口慘案之通電]  
　　鄂督蕭耀南元日通電云（銜略）竊滬案發生風潮震撼武昌學界得訊擬與滬上取一致之動作演講罷課游行大抵與各省普通情形相似耀南迭電敎育警察各廳竭力化解維持幸尙未越範圍至漢口五方雜處又與滬上消息相通深恐受其傳播捲入漩渦曾迭電該管警察廳及軍事各機關嚴密防範亦復恪守秩序惟正值滬潮澎湃之際忽有英國太古公司過磅人毆傷碼頭夫余金宿之事以致激起衆怒抛擲石片已調解無事忽又有英捕房副保正由太古行經江岸因誤會爭嚷輾轉入於租界軍警探知飛奔彈壓而武裝例不得攔入英商團與華民衝突忽開機關槍向衆射擊竟斃華人七名有年歲籍貫姓氏可查並經地檢廳相驗拍照華民人衆雖多然皆徒手機關槍乃抵衛大敵唯一利器竟不顧人道施此激烈險毒手段耀南恐羣情忿極復釀意外鉅變仍漏夜分飭安慰消弭奈創鉅痛深民意愈爲激昻惟有一面設法鎭撫一面力與交涉已飭提出嚴重抗議耀南承乏桑梓同深義憤誓必力申公理以報國人除已報告中央外合再通電奉達諸蘄公鑒蕭耀南元（十三）印 
[吉林各界對滬案之激昂（隱）]  
　　吉林通信本省因地位特殊關係對外事件向鮮顧問當道且從而防範之以免節外生枝此次上海英捕慘殺華人案惡耗傳來羣情憤激尤以學界爲甚學生總會於九日召集各校代表開緊急會議議决即日停課游行示威藉以喚起國民覺悟遥爲滬案聲援並發出代電云「上海英日兩國無故慘殺我國同包一案我吉林學生界驚聞之下不勝義憤兹經學生全體大會議决不達到謝罪賠償損失及撤廢一切不平等條約之目的絶不承認所望我全國各省各界之同胞急起直追呼號奔走以表彰正義與人道以與英日之帝國主義相周旋内爲政府之後盾外求世界各國之人道主義者與我以深切之同情則英日當局或有相當之覺悟以容納我國之要求則同胞幸甚世界之人類幸甚否則我同胞對英日兩國經濟絶交以促其反省嗟乎我同胞之稍有把握者惟此而已吉林學生會泣上」政務廳長鄭仲期聞學生將游行示威以軍民兩髭在哈未回省城治安亟須妥爲維持誠恐學生血氣方剛釀出意外事端又以大衆義憤所在亦難阻止爰電省會警察廳轉飭所屬各署對於學生舉動務須加意戒備並令各校敎職員隨同游行以昭愼重俾免外人藉口十日上午十時學生在公共運動場集合者計爲第一師範·第一中學·第五中學·毓文中學·法政學校·職業學校·縣立師範·第一女師·第一女中等中等男女學生二千餘人首由學生總會長報告游行宗旨嗣有各校代表相繼演說甚有哀痛號哭者比即整列大隊聯合巿民出運動場經河南街出朝陽門奔岔路口由大馬路過日本總領事館而至省議會沿路手揮白旗上書種種字様高呼抵制英日貨推倒帝國主義經濟絶交等等約有百數十種沿路并散發各種傳單氣勢雄壯秩序嚴肅大隊到省議會後即由齊議長及各議員接見各校代表又向衆宣言願將民衆之意見電達北京段執政及外交總長並通電全國合力抵抗爲政府後盾公理不滅直道必能得伸願學生及巿民諸君保持秩序勿爲軌外之行動云云學生乃入新開門經糧米行街而至吉長日報由該報編輯顧江華君接見學生代表要求爲輿論上之援助並立發號外以廣宣言均經顧君慨允代表乃稱謝而出復至交涉署工商兩會請求一致進行最後至軍民兩署經鄭政廳長熙參謀長接見代表要求當局電請政府嚴提抗議鄭熙兩氏當面許諾並囑應守秩序並有軍署某課長向學生演說謂當由堅忍妥愼上做去勿生軌外行動勿作五分鐘熱度當道自有相當之援助方能得最後之勝利云云均滿意而退各回本校又於晚間假省議會召集代表會議以學生僅游行請願尙未正式講演决於十一日上午九時仍在運動場集合分組出發各地實行講演日人所辦之同文商業學校華生亦於十日起停止上課敎職員對滬案亦有嚴重表示特組織敎育界滬案後援會推舉馬天安張乃仁爲正副會長由到會會員擔任募捐救濟滬上學生並發出代電云上海各報館轉上海被難同胞家屬曁受傷同胞公鑒英日在滬無故槍殺華人一案人類無不痛心况我同胞誰弗切齒同人等悲憤之下對於内地同胞之爲義而起表絶對充分之同情用特飛速組成兹會由衆議决誓與國人同抗英日積極爲傷損索相當價值消極對兩國行經濟絶交一切犧牲槪不顧惜吉林敎界同人滬案後援會同人含淚叩蒸又省議會經學生請願後立即電京云北京執政鈞鑒迭准各方電稱三十日上海英捕慘殺工人戕害學生佔據學校逮捕人民之事慘無人道舉國驚駭羣情憤激恐釀巨變應請飭令外交部嚴重交涉以維國權而重民命大局幸甚地方幸甚吉林省議會蒸印並聞總商會亦已接到北京商聯會議决經濟絶交之通告日内當有嚴重表示矣（六月十日） 
[魯各界組織巿民雪恥會]  
　　濟南通信濟南各界自滬發生後已紛起作救國運動今日（十四）下午二時各界代表復在省議會開會有學生聯合會提倡國貨研究會·外交協會·百七縣代表聯合會·國民會議促進會·敎職員聯合會·商埠商會·城内總商會·商業公所·等四十餘團體共計百餘人開會後公推李郁亭爲主席報告開會宗旨大致謂青島日紗廠屠殺工人及上海英捕槍殺華人均爲我國之奇恥大辱凡稍有血氣者即當誓起雪除故召集各界到此討論組織團體辦法以便辦理一切進行事宜大家有何意見即祈隨意發表云云報告畢王翔千起立發言主張由各界組織一濟南巿民雪恥會地址假定省議會衆鼓掌贊成主席以付表决通過胡覺郝驚濤二人主張本日作爲籌備會推舉籌備員接洽未到之團體勸其一律加入即定於本月十七日下午二時在省議會開成立大會討論多時各界代表多數贊成主席乃付表决通過當經推定田泮生·張安軒·杜荔棠·胡覺·朱全瓅·高永清·延白眞·李容甫·秦茂軒·李郁亭·張道村·何冰如·王翔千等十三人爲籌備員並公推李郁亭爲籌備主任推畢時已下午五時遂散會散會後各籌備員又開會分配職務當經决定由田泮生張定軒杜荔棠三人接洽商界胡覺朱全瓅二人接洽敎育界張道村何冰如二人拉洽報界高永清延白眞二人接洽工界李容甫接洽議會王翔千李郁亭二人擔任發信 
　　學生會對於張宗昌令上課特於今（十四）日下午五時開緊急會議討論應付方法是日到者共計三十餘人一致主張繼續罷課並預備實行與英日兩團經濟绝交至下午六時許始行散會又本省第一師範學生謝修齋·正諠中學學生蔣繁俊二君現因辦理救國事業 
 
 

Page 6

 
 
1;第一萬八千七百八十四號;中華民國十四年 西曆一千九百二十五年六月十七號
星期三 * *爲國犧牲學界已預備開會追悼以慰忠魂（六月十四日） 
[關於滬案之要電]  
　　國外及各省來電 
　　横濱來電上海申報館轉北京段執政廣東胡留守上海商工學聯合委員會曁全國同胞公鑒英鄰慘殺我同胞請嚴重交涉堅持到底務達到取消不平等條約收回治外法權賠償損失目的僑日横濱同胞力爲後援横濱僑民大會寒 
　　北大敎職員會電申報鑒北大敎職員全體捐滬案救濟失業工人欵一萬元删日由中行電匯總商會轉發特此電聞北京大學敎職員滬案後援會 
　　北京朝大瓊崖同學會代電上海各報館總商會學生聯合會轉被害同胞家屬均鑒此次英日兩國慘殺我滬同胞死傷數十人噩耗傳來殊深痛悼除發出宣言誓死雪恥外謹電慰問北京朝大瓊崖同學會叩 
　　北京律師公會滬案後援會電各報鑒滬漢慘變普天同憤本會當竭力援助北京律師公會滬案後援會寒天津留美同學會代電北京段執政外交部沈總長鈞鑒此次上海公共租界巡捕槍殺巿民一案在國人方面雖認爲證據確鑿不必再俟調查然爲折服對方起見不妨以公開方法搜集全案事實以爲解决此案之根據但此次中國政府及使團派遣專員分赴上海本會認爲無益有損因中國所派委員在上海租界内無傳集證人之權外國委員難免無偏袒掩護之成見將來各執一詞徒費時日於交涉前途毫無進步爲此擬請政府從速向外交團提議由雙方會同組織正式委員會赴上海用公開方法自由傳集證人搜求證據然後會同或分别報告以明責任而免遷延天津留美同學會叩元 
　　旅津財商同學會代電申報轉各團體各報館鈞鑒滬上慘劇薄海憤激務望全國同胞奮力决鬥堅持到底不容稍懈慰寃魂於地下莫謂我中國之無人也臨頴涕泣不知所云旅津財商同學會六月十三日 
　　馮玉祥來電總商會工會學生會均鑒滬案發生比即匯上五千元藉資急用計邀察及兹特派顧問彭程萬前來慰問并送上大洋一萬五千元作撫卹傷亡救濟工人之用到祈察收接濟西北國民外交後援會現正進行籌欵日内可陸續匯上滬仇未復鄂警又聞英人視我直同草芥望以沈毅堅决之力收折衝禦侮之功馮玉祥寒 
　　洛陽孫岳電各報館均鑒上海英日巡捕一再槍殺學生工商死傷相望在交涉中猶復有繼續捕拿民衆及解散學校之暴行遠道傳聞深致悲憤夫民族各抱其信仰各忠其國家意志之向背聲氣之應求由軫結而宣達動乎情之不能已假以紓其不平而企於平耳故輿論常裁於至公即羣衆之游行又各國巿民所恒有雖政府施措往往用是爲轉移豈自號文明先進之國家而反昧此况租界猶吾國領土也領土以内人民言動祗不悖其國之政令則宜享充分之自由乃不意該巡捕對於此次游行講演之羣衆横加干涉待之若仇虜驅之若犬羊冠帶之倫竟遭此駢首横屍之慘劇蔑視人道輕侮友邦於斯極矣比年内治不綱外患迭見執兵柄者每每有别具野心甘冒燃萁煮煑豆之嫌遂開自伐人侮之局尋至憂時之士匪薄軍備昌言裁兵若治軍與謀國不相與者軍自軍而民自民怨尤旣叢綱維斯弛優秀士子激於義憤至欲以手足之煩口舌之力周旋於詭譎之外交改造其蕪雜之内政其志誠可嘉用心亦良苦矣吾儕分屬軍人志存報國引責自反能無憬然今兹上海之事變死事者類皆潔白青年本愛國之精神爲合羣之運動竟爾顯遭戮辱死於非辜人道何存衆怒難犯雪滌此恥責在同袍除聯電懇請中央責成外交部嚴重抗議期達公平解决外謹佈悃忱統惟亮詧孫岳文印 
　　湖北各校敎職員滬案外交研究會宣言本會同人謬負敎育之責敢忘報國之誠爰邀集武漢各校敎職員組織滬案外交研究會業於六月六日正式成立冀以對内指導羣衆趨於正軌對外宣示友邦引其同情除正式向外宣言外揭築數義敢告國人此次滬案日本肇釁於先英國助虐於後自應以日英爲外交對手方未可牽連多國致貽排外口實愈難收拾此其一各地國民對日英實行經濟絶交抵制其貨物日英在華所辦學校學生應一律罷課爲此消極之抵制藉以促其反省此其二上海罷工工人各地應急募資接濟俾能持久故對於日项罷工一節先僅限於上海一隅使易接濟一俟經濟能力確有準確各埠亦可倣行此其三無界限的罷巿罷工罷課偶用之於對内則可若用以對外恐徒使我國工商感受痛苦我國學生犧牲光隂匪惟不足以對外且恐内部發生意見反分對外力量故不可不愼也此其四舉國應一致主張我國政府急向日英嚴重交涉提出條件如下（一）懲辦兇犯（二）撤換上海日英領事（三）撫卹傷亡（四）取消碼頭捐及印刷附律（五）收回日英在華領事裁判及租界（六）釋放被捕華人（七）日英政府正式向中國道歉此其五右述諸端本會同人幾經討論一得之愚激於公義邦人君子幸共鑒兹 
　　河南省立第三中學電各報館轉全國同胞公鑒五卅慘劇空前奇辱凡有血氣同深憤慨同人不敏願竭心力爲之援助除聯合紳商工學各界協力共謀抵禦外特此電聞並祈全國同胞一致奮起不達雪恥目的不休揮淚陳詞伏維良察河南省立第三中學敎職員全體叩文 
　　嶧縣學界電申報館轉蔡曾兩專使許交涉員鑒滬學生慘遭槍擊噩耗傳來悲憤同深萬望力爭保持國權倘有不幸亦願犧牲以爲後盾山東嶧縣學界銑電福州基督敎醫院等電交涉署申報時報新聞報轉全國學生會各社團基督敎各團體公鑒此次滬案發生顯係英日兩國濫用武力蔑棄人道之鐵證懇全國各界堅持力爭勿稍退讓同人願爲後盾福建基督敎醫院曁專門理産醫學校全體叩 
　　壽州商會電申報館轉各界鑒同胞迭被慘殺羣情憤激除電政府嚴重交涉外敝會誓逐後塵堅决抵抗另擬宣告容俟詳陳壽縣商會 
　　太湖徧家橋各界電申報館轉全國同胞公鑒滬濱慘殺天日胥淪聞耗憤激誓死力爭安徽太湖徧家橋各界公叩 
　　阜寗縣立中學等電申報館曁各公團鑒工學同胞慘遭奇戮人道何存公理安在務希一致堅持同人誓爲後盾阜寗縣立中學第四小學全體叩 
I 
[十日湖北學界大游行（此係女師經過閱馬廠攝影）] I 
　　六安州第三農校職員電申報館轉學生總會五卅慘案悲憤同深國人除經濟勞工絶交外務促政府嚴重交涉以達懲凶洗恥撤廢領權目的同人共捐洋二百元供恤死救亡之用籌備六安省立三農職員公叩 
　　皖政研究會代電各報館鑒滬上血案未了漢臯又見屠殺事關東方民族之存亡豈但蔑視我國權務祈國人分别輕重事理認定目標各本所能一致對英迅速組織對英後援會籌備種種以防萬一尤望國人除與英國有關各業不合作外對於國内第一要危舟共濟并望擇一日期全國同時總休業一天以示國存與存之决心切勿可攏統罷業而先行自殺皖政研究會王崧生等叩 
　　全椒商界五卅後援會代電上海申報館轉各報　曁國内外工商學各團體鑒英捕殘殺同胞凶耗傳來全城悲憤敝邑商人特組全椒商界五卅外交後援會以爲國人後盾當開會議决懸旗七日表示哀悼募集捐欵匯滬援助推舉檢查商訂規則誓與英日絶交經濟由商界同人自動游行演講一切愛國動作願與滬上各團體取一致行重五卅交涉一日不解决則本會職責一日不解除務祈各界諸君忍痛犧牲勿逾初志全椒商界五卅外交後援會叩寒 
　　黟縣旅蕪同鄕恊進會電此次上海英捕慘殺同胞愈演愈烈蹂躪國權實爲世界萬國所僅見罷工罷巿罷課風潮日見擴大敝會本日開會議决誓爲後盾務請貴會就近向駐滬領事團曁工部局嚴重交涉并希將交涉情形隨時電示以明眞相無任盼禱 
　　當塗滬案外交後援會電上海日報公會轉各報館各公團鑒英捕逞兇慘無人道凡有血氣憤恨同聲望一致堅持正義冀達到目的以雪奇寃當塗滬案外交後援會 
[浙江各界電]  
　　浙江私立女子職業學校代電各報轉各縣敎局敎育會通俗敎會公鑒滬案發生以來各界公憤達於沸點伏思弱國無外交全恃民氣爲後盾現經同人等商催之結果擬就各縣高小以下將此次慘案始末眞相編成白話作爲課外演講一面請貴局會派員分赴鄕村各地講演各種和平抵制方法以堅衆志而免誤會貴局會夙具熱忱秉持公誼此種宣傳諒早在計劃之中惟時機緊迫一髮千鈞務祈迅速舉行敎育幸甚國家前途幸甚浙江私立女子職業學校滬漢慘殺後援會叩 
　　杭州佛學聯合會代電各報館轉北京段執政曁各省軍政長官鈞鑒五卅滬案肇自日人成於英捕慘無人道從所未聞故公憤所激全國一心乃滬案未了鄂案又興長此不已其何能國同人等素抱慈悲深信因果以爲我國頻年内亂相尋草菅人民騰笑友邦外侮之來豈無由致今幸執政與各省軍政長官奮起救國作有力之後盾持此公義何往不利尙冀各捐舊惡永息内爭一致捍衛國家則外交庶有順利之可期吾國存亡在此一舉臨電不勝悲切懇禱之至杭州佛敎同人敬叩 
　　嘉興國民外交後援會代電敝會業於本日成立對於滬案漢案决與全國一致行動務求澈底解决不日當組織對英日非常執行委員會努力進行經濟絶交募欵救濟罷工同胞等事謹電奉聞此後貴會等對於滬漢案有何主張希不時賜敎臨電無任企禱嘉興國民外交後援會叩删 
　　平湖新埭國民大會代電申報館轉蔡曾兩專使鈞鑒五卅慘劇舉世所無滅種亡國嚆矢於此敝鎭同人爰於寒日下午罷業半天並在公共運動場開國民大會會畢隨作大規模之游行羣情激昻咸主懇請兩公以懲兇撫恤償失道歉收回租界撤消領事裁判權爲交涉目的想兩公特使南來辦理此案諒必不肯任意退讓以失民望平湖縣新埭援助五卅慘案國民大會三千餘人叩删 
　　平湖縣商會代電上海申報館轉各省區各華僑總商會各縣縣商會各團體鑒滬案慘酷有生同憤巨萬工人罷業亟應募欵救濟敝會自寒日起全體同人組織募捐委員會積極勸募一俟募有成數即行匯滬總商會轉交各工團以濟眉急萬望各界一致進行俾得堅持到底雪此奇恥平湖縣商會删 
　　崇德滬案援會電申報轉全國各公團鑒上海英捕槍殺學生工人喪失國權蔑視同胞是可忍孰不可忍本會爲外交後援起見於前日開成立大會到者工商學界共數百人誓以血誠相救爲各界後盾萬望一致進行勿稍自餒崇德滬案後援會叩咸 
　　桐廬縣議會電上海各報轉段執政鈞鑒滬上英捕槍殺同胞凌辱國家莫此爲甚伏乞鈞座迅行令飭外交部嚴重交涉從速解决以平公憤而保國體無任迫切待命之至桐廬縣議會叩 
　　天台雪恥會電申報館轉各界公鑒五卅慘案舉國髮指吾邑實行經濟絶交誓作後盾天台國民雪恥會叩 
　　諸曁上海慘殺案後援會代電上海申報轉工會學生會曁被害家屬均鑒本會成立業已旬日奔走呼號未敢稍怠内促合邑民衆羣起奮鬥外合各省同胞協力進行俾我中華奇恥恢復有日寃死忠魂昭雪可期業將前次捐銀三百元於文日寄由滬總商會轉給兹又續募得大洋二百元仍託該會照前分配一滴之助聊勝於無惟捐募隊員正在分頭出發一俟集有成數即當源源寄奉謹此電達伏希鑒原浙江諸曁上海慘案後援會删 
[江蘇各界電]  
　　南南農科大學學生會代電申報館轉全國各大工廠各股東各經理先生電鑒此次滬上發生慘劇凡在國民憤慨同深津滬各埠英日工廠華工更一致罷工後援外交成效已著國内各愛國民内各愛國志士復踴躍輸捐接濟罷工同胞俾得貫澈初衷用意良深第念募捐接濟只屬治標根本要圖須設法安置此數十萬工胞俾不致貽最後之失敗各貴工廠素以愛國爲懷此時正效忠之日亟宜設法收容彼罷工同胞非特使其生計可安實予外交上莫大利便且帝國主義者在華設廠非僅直接吸收金融本國出品實多遭阻塞貴工廠等果能於此際盡力擴充加工製造推廣國貨於私於公俾益彌窮千載一時幸毋錯失此而不圖國亡無日是否有當伏祈垂察南通農科大學學生會啓元 
　　徐州學聯會電盧宣撫使鄭省長鑒五卅日英槍殺吾同胞侮辱國權旣以兵艦示威漢口又生慘案野心至此非獨公理不容且爲人類髮指請迅速派兵保護以伸國權否則民命弗堪徐州學聯會叩 
　　海州學界聯合會電申報館轉各報館鑒敝會對滬慘殺案憤極已於文日罷課游行宣講反對英日行動望一致主張以伸國權東海學界聯合會 
　　實應氾水鎭巿民大會電申報館轉各界鑒慘案出舉國痛蔑人道奪主權昨開巿民大會無不悲忿塡膺除組設後援會募捐救濟外謹電聞乞堅持寳應汜水鎭巿民大會銑 
　　嘉定縣地方自治恊進會代電上海申報館轉鄭省長蔡曾二專使鈞鑒滬上慘案發生旬餘巿民罷巿罷工願受偌大之犧牲蓋欲爲死者伸奇寃爲國際爭人格公等此次蒞滬受政府付託之重人民囑望之殷應請根據民意向領事團嚴重交涉千鈞一髮誓爲後援嘉定縣地方自治恊進會叩删 
[江浙各界對於滬案之援助]  
　　南京南京國民外交協會十五日下午三時在江寗巿地方辦事處開成立大會到軍警政農工商學報各界代表四十餘人公推周質青爲臨時主席將所擬會章九條逐宣讀當塲加以修正表决通過旋經公推蘇民生爲評議部長陸規亮爲副部長高占元濮祁趙永平胡雨蓀甘鋐仇埰秦元邦七人爲評議員周質青爲執行部長王春生爲副部長陳謀卿爲總務主任劉志正爲調查主任陳耀東爲交際主任胡邁爲宣傳主任葉家寳爲募捐主任定十七日下午開聯組會議商訂分組辦事細則並按事務繁簡酌量添聘臨時職員南京學界上海慘案後援會代表汪同塵葛天民到會陳述意見汪謂受後援會全體之委託來此請願有四項請求（一）速募捐欵救濟工人（二）請商會通告實行經濟絶交（二）請商會轉知商界將外貨商標提出宣布（四）謀巿民自動的遊行並代述後援會一工敎職員代表張鶴齡提出意見（一）軍警政代表以職守關係祗得爲國民外交恊會之名譽會員不得任會中重要職務（二）聞警界有調解罷工事家最低限度須使和記公司對滬案有主張公道之表示（三）巿民游行宜由商會召集各商店每家出一二人（四）國民援助外交責任宜由成年者分擔不宜使青年獨負其責（五）請商農工報各界對國外各界譯成數國文字宣傳此次慘案眞相以求世界同情汪個人亦提出意思謂工人生活之艱難學生運動之熱烈均與援助外交有重大關係必得有最良好之救濟及安慰方法方可免危害而收利益希望諸公本老成持重之心有勇往直前之氣至於各校學生罷課後認募捐欵除已接濟下關罷工工人外約尙餘萬元之譜已於今日彙存江蘇銀行以備撥用各學生以爲責任已盡嗣後希望諸公設法維持以善其後云云總商會代表甘鋐答復謂關於外貨之停購停運調查商標等事已着手進行下關已設有外貨檢查處决不放鬆云云並取出上海總商會致寗總商會元電交給閱看周質卿答復募捐事謂本會當積極進行同是國民痛癢相關斷不能坐視致令缺望有背集會宗旨云云其他各項答復亦甚圓滿汪葛兩代表云當於明（十六）日至慘案後援會將接洽情形向衆報告旋興辭而出各代表略有討論亦即散會 
　　南京基督敎青年會爲援助滬案關愛國演講大會請丁錦主講所講大意謂對於此次慘案應取之態度爲與英國「不合作」「有抵抗」應將日本除外單獨對英組織「中國對英不合作會」但必先有决心如「供者」應力求出品之完善價廉「求者」應倡用國貨祗求勿碍生活不必過求精美此次交涉如對方强硬則非抵抗不可而事先應注於「軍國民之鍜鍊」與「民兵之養成」兼應組織「中國對英抵抗後援會」現在吾國民最要宗旨（一）自己勿過犧牲須保持長久性（二）目的勿籠統對英言英勿涉他國罷巿罷工一事以爲紀念則可以之威嚇他人則無用最好與英人有關係者一律罷工業外吾國應以一日爲全國各地罷工罷業罷巿之日以爲紀念範圍愈廣愈佳時間愈短愈妙以上所述皆係對外至於對内則學工商各界均宜速自發憤擴充國力以謀根本上之解决可耳云云 
　　清江浦十三日三農學生自治會全體對於滬上慘劇開會公議援助辦法議决組織滬案後援會内分四股（一）講演（二）募捐（三）交際（四）事務刻已分頭從事至救濟罷工工人除由校内職敎員學生共捐百元外復公議减膳以事補助已於本日實行 
　　南通南通學生上海五卅血案後援會前派代表徐家瑾李守黑二人赴滬接洽已於十三日回通十四日下午三時在農校邀集各校代表報告經過情形又各校學生組織調查股派定輪值人員逐日分赴各處調查貨物規定地點（一）城區（二）唐閘（三）天主港（四）蘆涇港（五）任港（六）姚港已由調查委員吳之屏等議决調查股辦法七條尅日實行又通邑各校原有學生聯合會之組織去歲因事停頓兹因推舉代表列席全國學生總會事於十四日由各校代表議决重行組織 
　　松江松人以滬案交涉延不解决而漢日九江又發生慘殺案以致人心愈形憤激兹將十六日情形錄下（一）松江各界上海慘案後援會名稱改爲松江各界滬漢慘案後援會（二）舉行公民大會是日下午一時各界團體齊集公共體育塲開會到五十餘團體約萬人至二時開會由姜粟香仲太池錢天聲徐立揚等諸人用傳音筒相繼演講上海漢口九江等埠情形講畢即舉行大規模游行示威運動各持小旗上書「收回英日租界」「嚴重交涉」「懲兇」「撫卹」「收回治外法權」「經濟絶交」「抵制英日貨」「堅持到底」等種種字様並彩畫外人殘殺我同胞各種圖紙紮虎頭蛇尾模型二具列隊游行由體育場出發繞道西外跨塘橋大街一帶沿途高呼口號俾警醒國民一致對外團體到者爲（學校）松巿一二三五九十十一十二十三初級小學省三中承志聖經第四聖經大學東吳五中維四廣育院松黨懷民縣立一高公立二高公立第九（女校）七縣師範明德四德培本松筠景賢慕衛一女高（團體）縣議會（朱墨民代表）巿公所（錢魯詹代表）縣立工場松江襪廠大有襪廠縣前街商界十人團外交後援會松江各界滬漢慘案後援會國民黨縣黨部一區張澤國民黨縣黨部一二區救火聯合會公共體育場縣敎育會巿敎育會圖書館朱家行少年救國社樂恩益德會張澤旅外學友會及巿公民等秩序井然誠空前未有之大游行也（三）有自稱上海工商友義（義字原文）會韓孝本吕志民韓寳寳邵祥霖（寗波人）等四人來松募捐被後援會盤詰言語支吾當由松江工商友誼會電詢上海工商友誼會復稱並無此會本會中亦無韓等四人顯係冒名欺廳函送警所押候訉辦 
 
 

Page 7

 
 
1;第一萬八千七百八十四號;中華民國十四年 西曆一千九百二十五年六月十七號
星期三 * *國内要聞二 
　　無錫昨日（十六日）上午十時英日人慘殺同胞無錫後援會開調查外貨委員會到委員周含茹許廣圻王實恨徐叔豪等及審查外貨顧問孫德先諸祖蔭魏光釗等許廣圻主席周含茹紀錄首先討論調查外貨辦法議决案如下（一）貨物上祗有中西文字牌號而無出品地址者議决先行檢查商標分别國籍凡係英日兩國文字者一槪抵制（二）廠主洋人而係華工製造者議决對於該兩國籍資本家當然一槪抵制（三）華洋兩國原料合作者議决凡屬英日兩國原料槪在抵制之列（四）家用及實業必需之品而無代替者議决除該兩國之出品外酌量用别國貨物代替（五）華廠出品用他國原料攸關華人生機者議决苟係該兩國原料亦須抵制一方面設法促進資本家改用他國原料代替之辦法訂定後續開執行會議公推許廣圻爲執行委員長周含茹爲調查長孫德先爲調查部書記原有王實恨·諸祖蔭·徐叔豪·劉薪初等九人爲基本委員外當場復介紹施錫其石清麟等爲調查委員共同辦事調查長推定後即開會議由周主席報告上海學生聯合會來函抵制外人食品當場推定張瑞初蔡漢民爲車站調查委員次推主席與運輸公會總董接洽恊助並請同業一致拒運俟接洽後再開聯席會議議畢散會已十二時矣又今日後援會續匯滬洋一千元交罷工工人應用 
　　邑人對於滬案之罷業工人均熱心捐助以資救濟巿董事會與滬案後援會除已將捐欵匯解上海總商會二千元外在本星期結束約可捐集洋五千元左右此外各業商號自行捐集匯解總商會者數亦不少昨日耀明新記電氣公司職員工人自願在薪水内扣成捐助薪俸在五十元以上者捐二成十元以上者一成其不滿十元者統捐五角總數約在二百二十餘元而公司方面亦捐助二百元並悉滬案後援會於十六日上午續開會對於派員審查洋廣貨業英日貨名一事重加討論議决照前日推定之各員與該業接洽共同審查至下午五時又繼續開會議决如下（一）黄包車警語傳單尙未貼齊議决再與普安車業公所董事孫荷生接洽辦理（一）漢口英捕槍殺華人案議决本會應去電慰唁常熟本邑巿民對日外交會於删日（十五日）急電北京外交部總長沈瑞麟力爭漢口慘案文云萬急北京外交部沈總長鑒報載眞晚漢口英租界義勇隊陸戰隊開放機關槍轟殺我國民八人此外傷者甚多滬案未决漢案又起民衆悲憤益不可遏鈞長壇站蜚聲公忠謀國以去就爭人民感涕應請速提條件向英政府嚴重抗議必達償命撫卹道歉目的民氣盾公公又何懼迫切電呈涕泣待命常熟巿民對日外交大會叩删又因滬案問題於同日復致電張學良云五卅慘案普天同憤麾下到滬全國仰望懇請嚴重交涉務得滿意解决以保國權而平民憤臨電迫切血與淚俱常熟巿民民對日外交大會叩删 
　　揚州邵伯縣立第八小學敎職員趙述唐等以東大本科龔恩霖附中學生王爲賢等五人來邵報告五卅慘案遂集合演講募捐接濟滬工人民激於義憤莫不解囊相助計得捐欵數百元由龔等滙滬接濟矣江都外交後援會已推出戴靜山爲總幹事該會復於十四日下午假圖書館樓上集會除討論外交事件補選職員計交際部幹事許慶曾湯森達·陳崇光·臧養初文牘部幹事戴星一·梅達夫庶務部幹事陳濤·沈少希嗣又推定各團體領袖擔任募捐幹事而散又江都縣參兩會議員黄龍臣等寒電盧宣撫鄭省長云上海英捕慘殺同胞驚耗傳來同深悲悼仰祈鈞座據理力爭堅持到底爲生者圖存爲死者雪寃臨電飮泣迫切待命之至 
　　鎭江鎭埠各界連日對於援助滬案已偏重於勸募捐欵除外交後援會募捐團各組竭力在外勸募外說書公會之說書先生現亦聯合於每晚在有餘社說公書以所得之資盡數捐助滬上罷工工人而各伙食房現亦發起廚司募捐團掮大竹筒上街向各商店勸捐彙交後援會代寄上海罷工工人爲給養之費故每日捐得之欵頗多此外租界風潮之交涉已由賈交涉員與英領公函交涉昨賈交涉員並將交涉情形函知商會且提出兩種意見請商會轉告學工兩界（一）由會轉告各校以後宣傳範圍務須縮小所有宣傳之印刷品及演說辭祗可專從和平的援助方法着想（一）由會轉告各工人照常工作對於外僑須與本國巿民一律待遇現商會已遵照轉知矣又鎭江外交後援會致各報館函云各報館均鑒逕啟者敝會集合各團於五日大游行秩序甚形嚴肅並遵照滬議一致未經租界惟同時英租界忽發生自擾事故以致引起恐慌並因西人馳乘脚踏汽車將牆垣撞倒壓傷尾隊男女學生多人近聞英人方面有提出要求賠償之說此事呆確敝會各團誓不承認除另電外交部外用特抄陳乞即登載實爲公盼（致外部電從略） 
　　崑山崑山大學生聯合會自聞五卅慘劇後悲憤異常日前多數會員特回崑聯絡邑中各校組織演講團赴各處宣講藉以激勵並組織募捐隊四出募捐已誌前報兹聞已於十四號上午十一時在圖書館部筒屆時各界之參觀者頗衆並有縣公署代表俞搢方清鄕處主任蔡望之商會會長朱孟豪敎育局代表朱敬之監視一切當衆計算共得大洋四百七十二元小洋五百二十二角錢七十一千四百八十文除去十一年份廢毫六十二角合結大洋五百三十六元正現暫存於崑山銀行不日即將滙滬杭州各公團聯合會總務股幹事十六日午後四時開重要會議公推韓寳華臨時主席總務股主任朱章寳報告事件有須討論者（一）莫永貞爲滬上某會長有私訂三欵交換條件即日開巿之說擬就一通電報告有無異議陳明遠謂傳說尙不能證實應當審愼羅霞天吳庶晨等都附議姑保留（二）陸佑之提出多延外交人才如入第三委員會作國民外交之張本馮中鈞等有異議决請第三委員會自動擴充名額延聘有經騐及素所研究國際學者數人詳加考慮又倣甬外交後援會辦法電請唐紹儀等有名外交界代表本會參與交涉（三）基督敎小學指導員激於愛國義償脫離關係請加入本會服務議决由文書股復函請李以團體名義加入以符定章（四）會計組潘豪報告所收捐欵數目及解滬經過（甲）共收四千六百十九元零（乙）今晨始行匯滬總商會由中國銀行轉（丙）今又收到緯成公司　絲部工人捐洋二百五十元浙江病院同人五十元等（五）報告女　促進會代表周自强因事離杭該會派劉湘代表出席（六）吳品馥提議請大會通過照辦議至此時已六時餘衆主俟交代表大會議决再行　辦 
　　嘉興嘉興國民外交恊會於十五日下午在縣議會舉行成立會各界人士曁各法國代表到者共十八人由顧作之主席宣佈開會宗旨畢即散票公選非常執行委員結果陸端臣·徐文彬·順鳳台顧作之·王貫三·周　涵·顧叔明等九人當選繼又集議事項散會時又萬家燈火矣又嘉興濮院鎭由各公團發起演劇等欵充作援助滬案工人經費業由徐堯典·王伯瑜·傳禹丞·夏葆文·夏冠五·朱蘭初·謝星垣·鐘秀夫·俞起云等數十人惜該鎭敬業校開會集議積極進行現已雇定歌舞台準於閏月二十七二十八日夜開演所有辦事人員由各公團指派均爲義務職所演劇資除去開銷外悉數撥助滬案工人經費 
　　湖州自滬上慘案發生後此間蘭商蠶戶頓受絶大影響縐莊絲行亦即先後停巿學界現仍力謀聲援未嘗稍懈昨日起由湖羣女學等校學生手持竹筒分向巿民募捐商界方面經學生聯合會表决責成商會竭力勸募以省週折一面則仍貫注於宣傳運動已由六中組織聯合演講團分赴鄕邨宣講女子師範一組已於今日出發所需經費槪由商會担任 
　　寗波寗波各公團聯合會於十三日午後開會由袁端甫主席通過簡章次李琯卿提議主張本聯會組織援助滬案經濟委員會前後援會所組織之經濟委員盡數充任衆附議又寗波各糖業昨在安瀾公會開會討論援助滬案問題到者有益和·正源·德和·源大等各糖行三十餘家議决與英日兩國經濟絶交組織寗渡糖業滬案外交協助會當場推定各職員即由調查員调查同業存貨限期列表報告此後不得再向英日行家交易以示决心又寗波學生聯合會十三日下午開代表大會公推韓光漢·耒元義二人爲出席全國學生會聯會代表次中工代表報告本埠西崽八十餘人對滬慘案亦甚憤激次議决與總商會共同組織調查外貨偵探隊派代表與該會接洽又甬埠士绅裘珠如·裘霞如·楊槐堂·洪祥麟·傅宜任·倪德昭等發起演戲募捐成續頗佳共得洋一千五百二十二元聞已解人中國銀行又甬埠紳商周子材等見演戲募欵有成績亦發起演戲募欵之舉定十五十六等三日地點仍借商業大舞臺又援助斐迪離校與生委員會十四下午開第二會議其議案如下（一）推定常任委員一人由汪崇幹擔任（二）由汪崇幹宣讀致省敎廳代電及斐迪離校各學生家長函（三）有介紹各學生入商界事議决由委員備函至滬甬各商店及各同鄕另由委員私人親至接洽（四）致函杭州各公團聯合會督察省政府請辦浙江大學（五）備函省敎育會請求保送轉學入大學各生又今日（十五日）下午二時寗波各公團聯合會在縣議會開會討論援助滬案積極進行辦法 
　　東陽自滬上慘案發生浙江東陽縣民氣甚爲悲憤已於六月九日由各法團召集開巿民大會到者約一萬三千餘人誠本縣空前之舉當組織一委員會推縣議長金寳銘爲正會長陳烈文（縣議員）傅作新（商會會董）爲副會長内分六股（一）文書嚴股長趙完璧（縣議員）（二）庶務股長倪漢丞（縣參議員）（三）交際股長吳靚敎育局長）（四）講演股長吳彬（通俗講演所主任）（五）檢查股長馬子奇（東中敎員）（六）會計股長陳廷儀（一高校長）并舉葛綏成爲駐滬代表張錫昌爲駐杭代表會内經費已募得千餘元現已從事經濟絶交及分鄕演講又出一民聲日刊以喚醒民衆台州臨邑海門鎭商會·學校聯合會·漁會·農會·聯合組織滬案後援會於昨（十三）下午三時假本鎭商會開成立大會到者甚衆公推何靄圓爲臨時主席報告開會宗旨議决事件大略如下（一）宣傳慘案（二）抵制英日貨（三）募捐救濟滬上罷工工人與此案關係國商業公司直接營業者促其停止至五時許始散會蕭山蕭山各法團以五卅慘案有乖人道損失國體除發電援助外一面組織滬案後援會分頭進行兹定於十六日假明倫堂舉行成立大會並捐募鉅欵以濟罷業工人 
[廣州連日戰事情形（毅廬）]  
　　八九兩日夜之兩岸戰爭雙方陣地無變化 
　　廣州巿内兩軍對河作戰自六日下午發生後連日以來入夜後雙方即互派軍隊乘船襲擊惟屢次進攻均未得手蓋珠江河面遼闊南北兩岸相距百數十丈雙方派隊渡河均未易登陸故戰事時發時止六七兩日沿岸戰事已見前報至於八日入夜之候河南方面之政府聯軍用武裝小汽輪三艘載軍馬數十名向河北（即廣州巿）駛來先至沙面租界河傍寄泊候至夜深一時遂由白鵝潭向東行至長堤大新公司前河面即被岸上滇軍開槍掃射該輪亦開砲向滇軍陣地轟擊於是沿岸滇軍皆施警戒火線齊集於該輪輪内敵人亦放機關槍抗禦擬乘機登岸詎沿岸均有滇軍節節佈防敵輪遂且戰且東行至海珠向該處滇軍砲隊襲擊彼此又開槍砲鏖戰約數分鐘敵船遂鼓輪西返暫寄椗於白鵝潭休息結果岸上滇軍死數十人而敵輪兵士亦被傷三十餘人斃者七八人至九日早廣州西隅又聞槍聲四起查係進駐石圍塘之西江聯軍與對河黄沙之滇軍開火當西江聯軍李濟琛部於七日下午三時由佛山進至石圍塘時廣州巿滇軍即派重兵分防黄沙沙基一帶河岸以防對面石圍塘粤軍之進擊八日午雙方哨兵已開始放槍示警彼此遂放排槍互擊惟僅隔岸遠射並無衝鋒迫近之戰故不旋踵而雙方停火詎經八日夜深長堤一帶之激戰後此地兩軍戒備綦嚴當九日拂曉四時黄沙岸前滇軍忽見有小輪駛近疑爲敵船來襲於是急放槍向該船轟擊而對岸石圍塘之聯軍又以爲滇軍開槍向自己陣地來攻遂亦還槍禦敵因此雙方陡起綿密之槍聲間以水機關槍聲連棉不絶戰至東方大白時槍聲始息九日兩岸軍隊尙無接仗僅時發冷槍而已直至九日下午七八時河南聯軍以杉筏載衝鋒隊渡河用兵艦掩護乘暮色迷離之際揮隊向長堤撲攻詎又爲滇軍發覺開水機開槍掃射而聯軍兵船亦放巨砲助戰砲彈一顆落於城北觀音山麓附近是役相持頗烈然聯軍衝鋒隊以在水面無險可憑卒被岸上滇軍擊退自是澈夜雙方互放冷槍至十日天明始停息廣州各社團以兩軍分據南北兩岸對抗戰事時起伏致令繁盛巿區百業停頓巿民被流彈傷斃者日以數百計長此不已禍無了期爲生命財産計不得不設法請願兩軍離出巿區作戰以免數百萬巿民日處槍林彈雨中之危險聞巿商會會董楊某等連日因此事奔謁雙方軍事當局諸將巿區劃出戰線援照上海天津成例移戰線於巿外三十里九日十時已派代表渡河至河南與粤軍第三軍軍長李福林磋商業得李氏簽字答允代表等復向滇軍當局徵求同意聞滇軍方面曾批答云該軍爲防衛廣州起見對方苟不來攻則斷不開火云云觀此情形則軍閥尙無實行退兵巿外之意巿商會代表此塲奔走之結果恐亦徒勞面已蓋滇軍刻下所據之地盤祗得廣州巿一隅若請其在巿區外三十里作戰簡直連其根本地而推翻之焉有答允之理故九日午各社團發出請願雙方軍事當局離巿作戰之電而九日下午巿内戰事依然如故巿民無實力以制止軍閥弄兵迨戰事已發而乃勸其自動息爭亦可憐矣（六月十日） 
[陜東楊麻戰禍近聞]  
　　陜省澄城通信在陜國民軍楊彪决計以武力解决麻（振武）部先派惠有光等聯絡麻部要求地盤麻即以宜川讓之後又勾通駐邵麻部連長楊緒兒襲據其城繼復勾通駐韓王果金等佔領韓城嗣即進偪澄城麻乃令騎兵團長段子宜率部前往恊助駐澄團長姜青海防守結果先後斃楊部營長一·連長三·排長司務長等二十餘名兵士死者約四百有奇傷者約五百以上當段入澄城時駐郃楊部往救亦爲麻部之雷營長堵截擊潰楊又調其舊部王玉柱·姬晋娃·馮欽齋·等各帶所部恊同井（岳秀）部之高雙成·楊袞兩團悉銳攻澄經段姜兩團恊力防禦楊雖挖地洞轟城圍城至四十餘日終未擊破至五月二十八日麻乃親率二團一三營·步三團·備補營·機騎砲各連往援先攻克楊部佔據之南中北社高家嶺等處連奪十餘村堡楊部之繳械者約兩連以上駐潼李旅長處臣亦親來朝邑更派團長姜伯範帶兵前來制止楊部調停戰爭姜至前方晤麻麻部即時撤回楊亦約三日全退回防不料麻旅去後楊再折回復駐中南北舍等處現聞姜伯範團長出兵一營已開至西馬村一帶助麻恊攻澄城之最後勝負當於此役决之然澄民苦矣（六月九日） 
[天津會議中之魯政局]  
　　濟南通信自張宗昌赴津與奉張會議解决魯長及一切問題後濟南政客議員亦紛紛赴津擁林（稚香）擁杜（尙）各盡其奔競能事但結果均爲奉張所拒絶十二日省議會副議長陳鸞書等又往謁張張派楊宇霆代見楊謂諸君來意大帥盡知大帥對於魯長仍堅持魯人治魯主張但非杜尙云云據確息張宗昌曾向奉張獻四條陳（一）膠濟鐵路歸山東省有（二）膠澳督辦署改爲商埠局隸屬省政府（三）整頓全省財政（四）澈查百七縣知事如貪贓害民查有實據者定行槍斃以警將來現省長龔積柄爲固位起見捐入清史館經費一萬元懇求趙爾民巽代向奉張說項敎育廳長于恩波辭職已照准省長公署敎育科長徐亮曦運動繼任甚力此均魯省政界現狀也（十四日） 
[外交緊急中之皖政局]  
　　皖地盤入奉之經過端節前財政之支配 
　　安慶通信皖省督長兩席現均虚懸當此外交日亟留心時事者莫不以此爲皖局前途危兹有某要人由京返皖謂皖局已入於奉軍勢力範圍之下固屬無可諱言現在奉方縱能讓步省長一席或可畀諸皖人而督辦一席則已决定爲姜登選并據某要人述皖局之入於奉方勢力範圍之原因云皖敎廳長江暐久欲一嘗省長滋味而又苦無活動機會因向與魯軍旅長胡翊儒有交往去歲未任皖敎廳時即常至魯說胡勸胡趁機入皖可以執皖軍牛耳祇以胡之軍隊名爲一旅自得鞏縣兵工廠之便利實際上確有一師之衆所以此次胡旅被奉軍繳械各項槍砲所值不下數十萬元現在之武人未有不想得地盤者聞江言甚以爲然於是胡遂爲之游揚與鄭士琦處故江前爲鄭之出席善後會議代表迨鄭士琦督皖令下江又奔魯說胡謂時機至矣可速預備若嫌兵力不足柏烈武將軍尙有兩萬國民軍駐在豫境可以開拔回皖張克瑶一旅駐在江西如至緊急時亦可引以爲助如此則表面上擁護鄭督辦到皖後設法將倪系軍隊剷除將來鄭一光桿督辦去之何難計畫擬定江復恐王揖唐識破機謀又特回皖以鄭王合作之說說王使王不疑不料種種計畫皆爲蚌埠倪系軍人所探悉一方報告張宗昌一方則派兵五團扼駐宿縣夾溝兜截張宗昌亦適以胡旅回皖獨杏樹一幟爲慮且與張克瑶聯成一氣則長江局勢不能統一矣遂决定解散胡旅現在鄭不能來王亦必去江暐之計畫完全失敗日前江暐本擬回任行至南京聞王揖唐已去即追踪至滬隨王北上不再作回任之思想外傳江暐日内即行回皖非事實也 
　　皖財政廳長柳汝礪以節關伊邇各機關均需欵孔殷各軍餉尤須敷衍日來籌畫辦法頗費苦心兹從財廳某要人處探得消息謂皖南鎭守使兼三旅旅長王普日前來電索五月份餉柳以各縣解欵來省週轉費時因逕電當塗無爲宣城等縣就近撥欵四萬元又電烏溪釐局撥三萬元復電當和兩縣加撥二萬元共九萬元爲三旅度節之用蚌埠第一旅長倪朝榮等亦有歌電致財廳以瞬屆午節需欵甚殷請籌一個月的欵匯蚌等語故柳又分電阜陽等二十餘縣撥欵十萬元接濟又電運漕釐金等十餘局撥十萬元藉濟急需至其他各機關以軍餉旣已支配妥當節前總可望發一個月也（六月十四日） 
地方通信 
[無錫]  
　　水警會議欠餉問題駐錫水警第二區分防宜興之第九隊長警薪餉自去年十二月份由該縣撥付二千元後今歲亦祗收到一千元截至上月爲止共欠薪餉二萬餘元迄今分文無着駐防常州之第十隊至上月爲止亦積欠至一萬四千餘元紮錫二區亦積欠至兩月有餘區長王靖宇雖一再向蘇廳請求維持無如本省財政異常支絀無法救濟劉警廳長爲維持各區長警餉銀起見特召集一二三四五區署會計員昨日下午在蘇廳會議救濟辦法本邑區署會計員蕭輔卿於前晚七時餘乘特别快車赴蘇出席會議至王區長赴蘇除列席會計會議外尙有一五區颧長會議 
　　繭巿結束後之消息錫邑在蘇省各縣中爲蠶繭産額最富之區上年葉價短而繭價貴飼蠶者獲利較厚故皆多留種子本年縣農會又以兵災之後鄕民於種子不免損失爰　放蠶種甚多因是蠶戶所育之蠶更多惟桑葉並不增加雖有吃不足葉之弊幸氣候晴和收成大佳因是乾繭之産額合江隂溧陽宜興在内增加至七萬包以上約合乾繭三萬担在右奈因桑葉吃不足之故皮分薄缫折短次者每廠絲一擔須乾繭六百五十斤惟改良種（俗稱洋種）則成績甚佳屢經試騐均在三百六十斤左右即可繅絲一擔本届繭行開秤之第三日適值滬案發生巿情大受影響繭價每擔短去十元以外故青城巿一帶蠶戶多數自行以土灶焙或以日光曝曬今各繭商已前往開行收買出數頗湧乾繭每擔收至二百十元看高至二百五十元 
[常州]  
　　安尙公民請願取消畝捐武邑安尙鄕鄕董秦清楨爲籌警察經費曾呈請徵收畝捐四分鄕民一致反對迄無解决十五日下午忽有鄕民千餘人擁入縣署手中各執反對畝捐旗幟當由姚知事派李警佐勸諭鄕民回鄕靜待解决當由鄕民公推代表施仁·徐立·孔泰昌·陶靜九四人向李警佐請願四項（一）請撤銷畝捐（二）嚴懲主張畝捐之黄直介（三）撤換劣董秦清楨（四）撤換警所長舒鑑當由李警佐允即轉陳姚知事再定辦法至畝捐並非縣署所主張祗須警費有着儘可仍由秦鄕董呈請撤銷各代表認爲滿意至七時許始散 
　　廳委來常催提繭捐武邑繭捐原定比額十八萬元繭捐惲委員前以廳電催解業經凑解兩萬元財政廳以端節將屆庫空如洗特委張筱魯來常守提若干以便節關開支張委於十五日抵常寓大成旅館刻正與惲委員接洽將俟繭捐結束應繳省欵解清方回省銷差 
[南通]  
　　通海墾牧公司之股東會通海墾牧公司十四日假城南别業開股東會到會股東四十八人計二九九九股合一六零四權首由總理張嗇庵報告本屆經過情形並謂甲子年統計已分地之核餘計銀九萬二百九十餘元視上年稍减其未分地之核餘計規銀十一萬四千五百二十餘兩除照章提工程準備金及紅奬外每股派得銀二十一兩一錢六分二釐視上年稍增云云次監察人趙望寅報告賬略旋公推章靜軒主席討論張總理提出（對於分地前後之條議）計辦法五條（一）組織團體爲股東全權代表籌議一切辦法（二）改變總理制爲董事制悉照公司條例辦理（三）由股東新推代表協同辦事人調查已墾未墾地畝分别造表以便支配分田以上三條全體通過（四）籌議公管自管之辦法公决保留俟代表産出調查公司田畝後再行洽商（五）除照第四屆股東會條議提存甲乙丙丁戊五項外仍有第四第五第六隄未圍灘地約共二萬餘畝擬請股東不必圍築不必續議配分亦提作公産爲自治基金公央照行所有推舉代表辦法係以公司股本四百五十股爲一團共組九團每團自由集合公推代表三人共計二十七人規定推舉代表以隂曆五月底爲限各團應將股數及推出人名送逹公司 
[揚州]  
　　奉軍搜查槍械楊屬楊顧陸巿陳龍家橋鄕民陸獻祺家十四日有駐鎭奉軍戴副官梁稽查鳴同眞武廟警察入門搜查槍械當獲快槍兩枝連同人證一併帶回鎭江發落矣 
[嘉興]  
　　拆城安又起波瀾嘉興拆城築路一案自籌備委員會將移營一節相地繪圖完竣即經宣告裁撤並將拆城築路劃入巿政範圍暫緩籌議在案詎忽有自號公民之李廣元等二十七人具呈督辦署請求拆城危知事於呈報撤消委員會文内亦條陳及此地方人民疑此中有黑幕現正調查原呈中二十七人之虚實再定辦法 
[湖州]  
　　南潯鎭發生姦殺案南潯西　有王某者不務正業有一養媳稍具姿色近爲革警某甲所垂涎百般引誘欲與私奔但女始終嚴詞拒絶甲憤極前晚私入女之臥室突出利刃向之猛戮三下繼復自刎女以受創過重立時殞命甲則雖未氣絶然亦奄奄垂斃今已舁至書院　有性命之憂 
 
 

Page 8

 
 
1;第一萬八千七百八十四號;中華民國十四年 西曆一千九百二十五年六月十七號
星期三 * *   
 
 

Page 9

 
 
1;第一萬八千七百八十四號;中華民國十四年 西曆一千九百二十五年六月十七號
星期三 * *[本埠新聞]  
[南京路慘案開始交涉]  
　　六國委員與我國四委員在新交涉署開議 
　　後數條權限尙須電京請示 
　　昨日使團所派六代表及我國蔡曾鄭許各委員在新交涉署開始討論南京路慘案結果對於會審公廨等數條使團代表以權限問題尙須電京請示故無甚結果兹錄昨日消息如下 
[（一）正式交涉之第一日]  
　　昨日正式交涉之會議情形昨日爲正式交涉之第一日公使團參贊六人與我國特派員四人於下午三時在新區交署開議直至六時始散議時以關防嚴密無從探訊有於晚間晤見我國特派員者亦謂兩方尙有磋商之處公理所在當能順序進行惟事關機要此時以奉到訓令殊不能盡量發表實爲抱歉云 
　　又訊有自其他方面探訊會議情况者昨日下午列席使團參贊六人我國特派員蔡廷幹·鄭謙·曾宗鑒·許沅·四人外部本加委虞和德在内虞以商會會長之地位業爲辭去故不列席席間由蔡氏與法國參贊祁畢業發言祁氏先宣稱余等奉使團訓令來滬本主調查一據事實爲公平正確之報告旣又奉訓令謂此案宜即在上海就地開議一主息事寗人之意以開始討論俾得早告解决中外復業繼即由蔡氏致答詞並分别討論總商會所提出之條件爭執頗久而於收回會審公廨一端尤多詰辯至經時之久所討論者約略如下（一）復業後自然撤銷戒備（二）被捕華人業經釋放學校則分别是否但因戒備而占據之故以辦理恢復（三）懲兇當再研究磋商惟尙稱華官亦負維持治安之責（四）傷亡者用COLNPENSATION之名義與賠償INDEMNITY之字義爲較輕尙未論及數目（五）使團領團已屢與中國道其歉忱當再商酌（六）參贊殊無過問公廨之議最後允再電京請示（七）使團恐未必能干預商家職工然必力爲贊助容再續議（八）優待工人有中國之法律可按（九）工部局及納稅會等參贊等怱怱不知其内容待商辦（十）築路事自當商辦（十）（一）三附律可望撤銷（十）（二）言論出版集會之自由本有中國法律之存在（十）（三）魯和但一書記在此尊嚴重大之會議中最好不及此種枝節小事至其權限自已經力爲縮减矣談判之後英秘書樊克理起稱中英邦交於今已二百四十餘年無時無地不圖與中國親善即使館擋卷亦每標有親善之格言MOTTO此事發生急宜設法解决且上海一埠尤爲世界觀瞻之所繫倫敦居民每引上海爲同等之巨城英太子引次來滬益復引起英人之重視每以爲一切治安秩序可與倫敦媲美乃昨者不幸有英人死傷之事亦正爲遺憾後此中國亦當速盡保護維持之職云云時已六時即散會至討論節目續俟今日下午之會議並定此後每日談判至有結果時始再行交換公文云 
　　昨日會議情形之又一消息日前使團代表接奉使團電令略稱授權與彼等與中國政府特派員正式洽商解决南京路老閘捕房槍殺華人事件之辦法並切實訓令不准滬領團加入代表團及參與會議我國專使鄭省長蔡督辦曾次長亦接奉政府電令有權交涉此案並聞政府電令總商會長虞洽卿會同鄭蔡曾辦理此案許交涉使隨同辦理處於被諮詢之地位昨日下午二時雙方代表齊集新西區交涉公署相偕入會議席吾國專使代表領袖爲蔡督辦使團方面領袖爲法使館代表祁畢業兩領袖相對坐其餘雙方各代表依次相對坐於兩旁雙方祇由領袖發言其餘如有竟見發表以其意見書於紙條上捲緊後遞交於其領袖領袖即拆視相機宣讀故會議席上極爲靜肅兹又探悉總商會所提交專使之十三條因十一十二兩條性質相同併爲一條故會議席上所討論者實係十二條各代表入席後蔡督辦首先發言陳述南京路慘案槪况復簡單說明十二條要求並聲明中國政府非將十二條完全達到不能認此案爲圓滿解决祁畢業起立發言謂貴國代表所提諸條敝團予以鄭重考慮後自第一條至第五條可以接受磋商蓋均與南京路案有直接關係故與使團訓令爲敝團所規定之權限相脗合至其他諸條或關勞工問題或爲貴國政府與敝團諸國歷久磋商而未决之懸案或純與南京路事件相涉者敝團實無權接受而加以磋商蔡督辦嗣起立發言詳細說明所提各條均與南京路事件因果相關不能分離之理由與事實欲杜後患保障華人非將全部條件履行不可互相辯論歷時頗久最後使團以爲此乃彼等權限範圍問題須請示使團後再議我國代表亦以會議情形電告北京並請示進行方針至五時半散會惟聞辯論南京路事件暫告段落後英代表請法代表聲明前晚大西路附近英人麥根齊遭人暗殺中國官廳當負保護不力之責並保留提出一切要求之權並又探息昨日上午十時半英總領事親至新交涉署向鄭省長許交涉使提出麥根齊被殺案之嚴重抗議鄭許答稱俟眞相查明後答復 
　　交涉署外交會議之又一函昨日爲開始討論交涉條件之第一日地址在新西區祁齊路交涉公署門外自小木橋至豐林橋沿路有警士多人荷槍防守時間爲下午二時半列席者委員團方面有法國祁畢業義國斯佳圖英國威禮克美國顧爾霖日本重光葵比國于斯蘭中國方面有　督辦耀堂　次長鎔甫鄭省長鳴之許交涉員秋颿楊科長筱堂唐秘書賡石計十二人討論事項爲權限問題及所可解决之範圍聞委員團方面之意見僅就此次發生之案情容納條件其涉於此案以外之條件則須俟使團復電後再定討論抑或保留今日下午尙須繼續會議云 
　　政府派蔡鄭曾虞進行交涉電執政府昨有電到滬派蔡廷幹鄭謙曾宗鑒虞和德與使團委員尅日會議五卅案電云特急上海許特派交涉員許密分轉蔡督辦鄭省長曾次長虞會辦鑒昨義翟使謁執政稱已接到赴滬委員團調查報告并條陳辦法議决擴充委員團之權限兹使團已訓令該委員團授予就地與中國委員討論解决之權并决定不令滬領團加入一面飭知各國僑民靜候辦理等語查此項辦法爲迅速解决滬案起見我國亦應遣派委員就地會商辦理本日開特别國務會議奉執政諭特蔡廷幹·鄭謙·曾宗鑒·虞和德·與使團所派委員根據事實尅日開議并派許沅·隨同辦理等因除由部知照使團外希即遵照辦理外交部咸一 
　　虞和德辭辦交涉電虞洽卿君昨得北京派令辦理交涉電後即復電懇辭電云北京外交部沈總長崇鑒咸一電敬悉奉派與使團委員辦理滬案本不敢辭惟和德現猶立於商會會長地位一經加入會議反生障礙於事無補生平不稍畏難苟利於國仍當惟力是視加派命令萬不敢承合亟電辭乞代陳執政爲禱虞和德銑 
　　工商團體請楊晟協助交涉中華工商研究會中華國貨維持會華僑實業協進會等團體昨致函蔡督辦曾次長許交涉員云敬肅者滬案重大亟待解决前交涉員楊晟在滬有年歷次罷巿風潮均曾躬當其衝卒就平息兹經各公團函電電交馳敦促其即日由京南下業於日前抵滬本日開歡迎大會徵求其對於滬案意見并當場推舉其受工商方面委託會同鈞座迅籌解决此案辦法業蒙允許除逕電段執政沈外長外謹肅以聞即希查照爲荷云云 
　　蔡廷幹昨晤强森政府特派專員蔡廷幹昨晚八時往晤前工部局警務處長强森茗談滬案 
　　商業團體贊成總商會所提條件本埠銀行公會及各業等三十餘團體昨公函總商會云逕啓者閱報載貴會爲五卅慘案致蔡曾兩專使及交涉署函擬有交涉條件十三條敝會等逐條審核詢係應時勢之要求爲平實之主張展誦之餘任贊同所望貴會旣已提議於前務須堅持於後庶達維護華人生命財産之目的敝會等同在滬上安危與共擁護公理人同此心無論此案進行有無波折誓當各竭全力以爲後盾專函奉布至希亮察此致上海總商會上海銀行公會·錢業公會·紗業公會·紗業公所·上海運輸同業公會·上海通商各口轉運公所·上海茶業會館·上海出口各業公會·鐵業公會·廣肇公所·中國棉業聯合會·南北巿報關公所·華商紗廠聯合會·景倫堂紙業公所·上海江西會館·泉漳會館·華商雜糧油荳餅同業公會·煤炭總公所·上海絲繭總公所·縐業公所·金業公所·上海江浙絲經同業總公會·呢絨洋貨同益會·緒綸公所振華堂洋布公所·山東會館·潮惠會館·旅滬潮州雜貨聯合會·洋貨商業公會·寗波旅滬同鄕會 
[（二）重要團體之消息]  
　　學生會法律委員會昨日之進行（一）六月三號被西捕槍殺之傅文貴家屬請求該會轉請上海地檢廳檢驗該會當委侯健民·黄扆言君與檢廳接洽已蒙許可於日内即行復驗（二）該會現聘請公正醫生赴各醫院詳細診斷已接洽者有歐本海·張致果·江逢治·牛惠生·諸醫生（三）死亡調查表昨日已告完竣并即發表以便交涉　　學生聯合會通告繼續罷課上海學生聯合會昨通告各學生會函云逕啓者日前代表大會議决在滬案交涉未了以前各校一律不准上課繼續奮鬭堅持到底以博最後之勝利而免功虧一簀之憾恐未週知特此通知即希查照爲荷 
　　總商會五卅委員會添舉委員上海總商會自組五卅委員會後連日開會甚形忙碌所有往來文電較前增加一倍餘因原有人員精力有限故於會董中推舉王一亭·王曉籟·許建屏·三君爲文書股委員以便審閱而利進行 
　　總商會覆寗總商會電南京總商會對於滬案曾致電上海總商會主堅璧清野之長期抵抗以防進銳退速之慣性原文已誌十五日本報兹悉該會昨已電復大致謂崇論宏議至佩熱忱外交方術自應審酌彼我情勢權衡利害關係乃能制勝尊電所云甚有見地現已提出條件正在進行容審度形勢斟酌辦理知注特復　　上海各學校敎職員委員會消息上海各學校敎職員委員會昨日下午三時在江蘇省敎育會開會到會者袁叔峹·殷芝齡·曹梁慶·金共眉·馬羣超·潘文安·吳倚滄·舒蕙楨·黄鎭磐·徐佩璜·公推袁叔畬主席殷芝齡報告交涉在滬進行情狀議决案如下（一）黄君鎭磐提出上次委託修正之第二次宣言書討論後略加修正全體通過（二）會計報告東吳第二中學華敎職員捐助工人銀三十五元又滬海英文專門學校敎職員捐欵銀十二元（三）議决委員會常會會期暫行改定間日一次仍於下午二時半在省敎育會舉行附第二次宣言書如下 
　　「上海各校敎職員聯合會第二次宣言」此次上海英捕槍殺巿民一案一變繁盛巿場爲殺人場不圖此種野蠻行爲竟見於化日光天之下匪惟世界潮流所不容亦爲文明各國所共棄不但一之爲甚而且故事張皇調軍搜捕全巿騷然逼成罷巿罷工之舉乃英捕猶不知悔禍誣稱過激悚人聽聞幸肇禍迄今我失業失學同胞無一軌外行動久爲各國所公認彼輩計不得逞復四處尋冀吾國人忍無可忍墮其術中激成報復然後彼得以赤化排外爲藉口引起各國同情以博外交最後之勝利其術甚劣而其計不可謂不工矣所宜注意者罷工日衆失業日多我國人更宜自愼繼續以正當方法一致抗爭爲外交後盾務使隂謀诡計不得稍逞抑更有進者各界對於此次交涉應以對英擊斃巿民一案爲先决問題俾我華人工商早日復業以其所得接濟援助庶無中輟之虞自是我人對於不平等條約如收回租界·撤消領事裁判權·諸大端更宜急起直追繼續交涉不達目的不止則以後世界種族大戰爭之慘禍不致發生於我國此不僅我中華民國之幸尤爲世界各國人類平等之幸也謹再宣言諸希亮察 
　　商總聯會之會議各路商界總聯合會昨日下午二時開會瞿振華主席議案如下（一）林仰之報告謁見張軍長許交涉員均未晤見情形（二）上海學生五卅後援會請求加入游行公决復函應允（三）登廣告勸各路商店請端節節省餐費移濟工人（四）致函總商會請將端節結賬手續延至隂歷五月底（五）函催各路將勸捐欵項迅交濟安會（六）陳壽芝提議以罷業工人赴吳淞築路可獲五利（甲）可免閒居滋事（乙）捐欵不致坐耗（丙）路成可留紀念（丁）商埠早成可減少租界勢力（戊）苦力所得工資較協濟爲豐議决通過推定陳壽芝程蘭亭周霽光王肇成與虞洽卿君接洽（七）周霽光請討論築路方針公决設籌備處積極進行議畢玉時散會 
[（三）中外官塲之言動]  
　　蘇省長布告江蘇省長行署昨發第一號佈告云案照上海公共租界槍殺學生及巿民一案前據各官紳法團報告即經電令聲明對於此案鄭重負責勸告各界人等力寺鎭靜以待解决勿逞一時之忿或有軌外行動别生事端俾免影響治安貽人口實在案兹者本省長承政府之命來滬查辦接見學商各界復以此意相勗頃奉臨時執政文電開此次滬變猝起全國人民基於愛國之誠同深悲憤政府據理抗爭期伸正義與民衆心理相同惟此案未經解决以前全國各界於一切集會運動不得逾越正軌貽人口實如有發生暴動擾及治安情事應由各該省長官嚴切制止以維秩序所有外人生命財産尤應按照約章切實負責保護勿稍疎虞等因奉此具徵内外相維上下一致以人心之團結卜公理之勝利現在條件業經提出解决當在目前對於地方秩序外人生命財産更應加意維持以盡保土衛民之責旬餘以來我學商各界幸能深明大義謹守範圍而無業遊民存心叵測假託名義藉事生風不能不預爲防範除飭道縣警廳隨時認眞查察外仍望我學商各界一致密爲監察勿任稍有妄動須知本案交涉爲一事保境安輯又爲一事倘有軌外行動擾及治安本省長職責所在不得不從嚴懲辦特此通告俾衆咸知此布 
　　五卅案外論之一斑昨日（十六）駐滬葡領加薩魯伐函約本埠地檢廳長孫紹康會晤葡領操法語與孫接談記其談話如下葡領云夙稔閣下通曉各國語言今承過訪正可任便暢談無任歡迎隨談及五卅事件孫云此次之事敝國與英國處交涉對持地位雙方輿論易蹈偏激之嫌貴國係居第三者地位亦將有公平之評判以語我乎葡領笑頷之隨云此次上海青年學生本其愛國熱誠爲有秩序之遊行殊無可非議其對於被捕同學要求釋放及要求同受拘禁尤見愛羣赴義之美德而捕房竟認此愛國學子爲暴徒認無武器之羣衆爲戰敵遽爾開槍轟擊在貴國人士固甚激昻即滬上外人稍明事理與法律者亦當認爲缺憾之事余日前閱英文日報載英京倫敦海特公園工人罷工示威運動勢甚淘湧未聞巡捕以槍擊之也即吾歐因社會問題而發生有類此次之事者不一而足若一一以槍擊爲解决方法則恐歐洲社會早已淆亂不堪矣使余爲警察當局則對於此次之事當用善法消弭之或禁制之禁之不已或捕之捕之不已或以水龍澆散之澆之不散或於必要情形　　槍以恫嚇之　　不至遽施　憚之慘酷手段但此不幸之事旣已發生宜急設法防止不幸範圍之擴大余願以個人之誠意勸告貴國政府應以實力約速青年學生及無知工人等免因仇視英人而波及其他友邦僑民且領團方面旣認和解辦法貴國之要求亦應依事勢爲有範圍之立論例如巡捕擊死學生等則懲凶恤死等事負責國自應容納此等條件若收回租界及撤換領事等事則非空言所能辦到並希望速組委員會討論和平辦法以早了結爲宜否則罷學罷工罷巿犧牲極大華人損失倍於英人非得計也言時意甚沉痛孫廳長答謂貴領所見甚是可稱公論但收回租界一層事實上原不易辦到不過此等不幸事件之發生實租界制度不良所致英人若不覺悟一再逞强則將來慘禍正不知伊於胡底年前歐戰之禍不外逞强者講强權滅公道之結果吾人本人道主義放世界眼光不能不希望英人稍有覺悟之心也至敝國輿論雖甚激昻亦能認定英捕之殘忍無理故除注重攻擊英人外亦無攻擊一切外人之意思現在地方軍警努力維 
持秩序中央政府所派蔡曾兩委員及鄭省長張軍長等先後來滬共商解决苟英人有悔禍之心彼此尙有商量之餘地還望各友邦之如貴領者羣出主持公論則此事便易解决也談約一小時許孫遂致謝招待盛意而出 
　　冷禦秋昨日返寗江蘇全省水陸警備司令冷禦秋氏於前日來滬調查五卅慘案並襄辦一切本擬待案結返寗現因某項事務故於昨日（十六）乘車返寗云 
　　岳維峻代表來滬河南軍務督辦岳維峻昨派胡逸民來滬調查滬案眞相胡氏到滬後投寓大沽路友人處昨往工商學聯合會接洽　 
[（四）張學良抵滬後之第四日]  
　　張學良訪謁怡和大班昨日下午二時半後張學良帶隨員二人乘汽車至外灘北京路口英商怡和洋行内先謁買辦潘澄波之長子潘志銓述明往訪大班斯密司氏之意遂由潘志銓偕至斯密司處張氏英語頗流利談話時由張自行交接未用繹員張之謁斯密司氏請其對於滬案主持公道斯密司允爲帮忙斯氏欲請張氏晚餐張言余奉父命來滬辦理五卅案今交涉猶未結束實無安宴圖樂之理遂即辭出張與斯氏談話僅祗十分鐘云 
　　十二團體代表晋謁張學良昨日下午二時學商工三界十二團體代表二十餘人晋見張漢卿軍長於共和路行轅適軍長因公他出由副官長代見副官謂軍長今晨因公外出尙未回來諸君有話一切當可代達當由上寳小學敎職員聯合會代表陳濟成君上海各路商界聯合會代表陳勇三君二代表申述來意大致謂請求軍長對於五卅慘案從速督促當局嚴重交涉毋稍退讓以達最後之勝利並由代表遞呈函件請爲轉達副官允俟軍長回後當即轉達如須軍長答覆者務請各代表於明日上午十時再來以軍長極願與各代表作詳細討論也各代表乃興辭而出 
[（五）關於慘死者之消息]  
　　慘死學生陳虞欽家屬之沉痛函上海申國權先生轉南洋大學凌校長敎職員同學各報館等公鑒虞添自去年冬應直隸臨城礦務局之聘歲月怱怱倐將半載不得共海上諸君子作一度之歡聚縈念萬端徒勞夢轂此心悵悵至難言宣上月三十一夜接讀家姊錦煌來電僅云吾弟虞欽傷重不及其他私念滬上人烟稠密車龍馬水弟性活潑或罹意外之災正未可知當即電託葉貽東兄從速送其入院診治訊其有無危險須否親自到滬本月一日又電託申國權兄照料一切是日午後接煌姊來電囑吾不必返滬翌日未得滬上函電竊喜欽弟傷勢轉痊或可無虞不意三日夜間又拉姊電言欽弟已於三十一日作故囑吾弗來嗚呼吾弟生長天南深痛該地敎育不良難得完備學識年方十二竟離父母涉重洋負笈來滬冀求學有所成供身社會以爲祖國之光吾因從事臨礦未便使其輟學携以同行遂致吾弟死於非命不得與以歲月終其抱負而没使吾先知雖祿食千鍾位高萬乘吾亦不忍别離以行傷不能知其情死不能憑其棺吾將何以對吾弟於地下并爲吾父吾相告也痛悔交加肝腸迸裂不知人世間尙有生活意趣方欲乘四日京漢車南下適京報載滬上學潮之事由郵局遞到雖約略不詳而此間同人咸謂吾弟對於此案定有關係現在風潮未畢深恐虞添去有不測堅不放行有以煌姊電囑來相印證同人愛我之深適與滬上諸君子意出一轍虞添以眞相未明而吾弟身後之事又急須人處理當即電覆煌姊并電懇沈叔逵先生申國權兄等先行照料是晚接國權兄三十一日半夜所發之電因誤投山東臨城輾轉始到而滬上各報亦先後遞到始知吾弟此次慘亡純係出於血忱爲國捐軀永诀之時凛凛尙以憤雪國恥爲言不及其私方今政潮鼎沸國事蜩螗外人乘間侵凌　層見迭出吾民苟不力謀自術勢必日蹙淪亡幸賴人心未死始得如垂縷之不絶然湯火在前懦者却步吾弟竟能不顧一身奮勇前進雖交涉迄今未定而影響所及全國振動已足發當道之聾褫胡兒之魄使假天年則其報國之長更難言量是吾何幸得弟之死於是吾亦何不幸得弟之僅死於是也虞添不敏而有弟若是衷心稍寗勉欲急起直追而知與不知紛紛函電來慰均以大義相責敢不忍辱偷生蓄志以待至於吾弟喪事已經沈同一先生申國權郝履端葉貽東及母校諸師長同學等代爲規畫感激之私更當與吾弟易簀之言永矢勿忘容俟此間摒擋就緒即行到滬向諸君子泥首道謝也承勞遠念未能一一報覆謹繕此函懇請國權兄代爲分達是荷陳虞添謹啓十四年六月十一號 
　　五卅死亡調查表上海學生會法律委員會前曾將受傷調查表發表至被槍殺人各方面調查報告者已不少現該會根據（一）屍屬報告（二）醫院調查（三）各團體報告（四）報紙登載調製較爲精詳之死亡調查表自五月卅日起至六月四日止共計二十八人其中　有八人姓名尙未查悉兹將是表照錄如左 
　　姓名陳虞欽尹景伊何念慈唐良生 
　　年齡十七二十一二十三二十二 
　　籍貫廣東增城山東照縣四川彭縣江蘇 
　　住址南洋婆羅州同濟大學醫上海大學 
　　山口洋文島宜科 
　　職業學生求學學生華洋電話局 
　　每月薪金八七八接線生 
　　傷在何處腹部小腸曾用手術割去壞腸四寸）（背部及右肺彈傷背及肺肝用手術去二腓骨）（背及膀胱未施手術） 
　　彈從何處入内彈由背後射入小腸被穿七洞彈由背射入肺（未施手術）由背射入穿過肺肝彈由背射膀胱　　有何特别證據 
　　死者曾否加入運動抑係路人加入演講 
　　受傷日時五月卅日下午三時半五月卅日五月卅日五月卅日 
　　受傷地點南京路老閘捕房附近南京路南京路南京路 
　　死之日時五月三十一日下午五時三刻（一說三十六分）五月卅日下午七點四十分五月卅一日下午二點二十二分五月卅日晚八點一刻（一說六月三日） 
　　死之地點仁濟醫院同上同上同上 
　　屍在何處暫寄西門斜橋嶺南山莊山左寺斐倫路騐屍所由妻楊氏領回 
　　死者家屬情形父陳宴棠南洋婆羅州　子商兄處添姊錦芳依兄爲生有妻未婚父母全已娶妻有三齡子一妻楊氏 
　　有無檢騐證書有上海地檢廳騐過 
　　見證人姓保及職業住址 
　　姓名石松盛王紀福鄔金華陳兆常 
　　年齡二十三十六十五（一說十四據仁濟錄）十八 
　　籍貫浙江上虞浙江寗波奉化西郭廣東新會 
　　住址浙江路 
　　職業每月薪金大中華電氣公司夥裁縫學生及新世界西崽東亞旅館廚房 
　　傷在何處腰腎（曾用手術去一壞腎）子彈射入跨下傷及大腸（未遑施手術）肺及心房被老閘巡捕槍傷（未施手術）胸部 
　　彈從何處射入彈由腰射入穿破兩腎彈由脇射入肺及心房 
　　有何特别證據 
　　死者曾否加入運動抑係路人路人路人路人路人 
　　受傷日時五月卅日下午同上同上同上同上 
　　受傷地點南京路南京路南京路南京路南京路老閘捕房門前 
　　死之日時五卅下午七時半五卅下午八時五卅五時三十分五卅下午 
　　死之地點仁濟醫院同上同上老閘捕房門前 
　　屍在何處由其師及岳父領去其妻王單氏領去其父鄔順寳領回家屬領回 
　　死者家屬情形上有六十老母所生僅此一子有八旬老母在原籍 
　　有無檢騐證書 
　　見證人姓名及職業住址 
 
 

Page 10

 
 
1;第一萬八千七百八十四號;中華民國十四年 西曆一千九百二十五年六月十七號
星期三 * *[（六）義憤圖盡之繼起]  
　　女學生亦憂國投浦廣東女學生王秀貞年廿歲在滬寓居海寗路親戚姨母家自五卅慘殺案發生後連日查閱各報見國勢日非政府雖派專員來滬交涉迄已多日尙無圓滿希望因此數日不進飮食昨日午前在姨母處僞稱探訪女友出門將所有銀錢悉數接濟罷巿工人旋走至南巿金利源碼頭跳入浦江以圖自盡幸有向業送報生意之沈某瞥見急即囑船戶帮同救起該女士已略受微傷當即盤問根由檢得信函二件一致姨母一致父母信内所述情形伊因救國無能起此厭世之心後由沈某遣人報告该女士之姨母接回家中矣　　應銀壽憂國蹈海記詳自此次慘劇發生應君銀壽憤而蹈海自殺迭誌本報兹得應君歷史及自殺詳情再誌於下應銀壽乳名增壽號寳玉别署兆葦甬人年十九下海浦聶中丞公學畢業父阿財爲上海（俗名大純廠前三泰原址）第二三紡織株式會社打包工頭由小工升充者應君畢業後即由乃父自薦於該廠任寫字間職員因日人輕視華工憤而辭職入上海電燈公司總廠任工銀部職員後以目疾住醫院久不愈停職擬辦楊樹浦平民學校因資望未深爲原有各校所反對不果去年有私塾式之養德學校停辦由黄冠卿改組廣化小學原有學生不願受新敎育而去者十之七應君因鑒於此遂寢辦平民样之議八月間廣化無法維持由劉笑天再改組爲楊樹浦公學並辦英文專科及平民晨夜校等擴充校舍加聘男女敎員應君即以鄰居誼謁見劉君因言語投機遂自任爲校募捐並犧牲精神爲義務敎員劉君頗感其臂助愛之如弟應君偶有不决之事必問劉而行應君之友甚多惟劉爲最睦暱應君國文不甚深造故每晚必受業於劉自日人殺顧正紅事發生應君遂觸動其往年在日廠時之目睹情形大抱不平經劉再四勸導故尙無他項熱烈表示但在工人進德會宣講已時有某某受大純廠招工主任鈴木之命至楊樹浦公學調查工人舉動並索蔡志華·張佐I（蹈海自殺之應銀壽君遺像）I 
　　臣·高雷·吳先清女士四人劉見形勢緊張嚴禁校内員生緊守中立應君心大不懌其父風聞此事誨應君曰我在大純廠二十餘年始有今日我不顧汝曹反對東洋人也微日人吾何以至此應君則云須顧大局不當念私惠父子稍有齟齬遂禁應君赴校然應君猶私出而往其父聞之命其母監視越數日遂傳應君仰藥事自應君仰藥遇救後乃父命其表兄來申於星期六押赴原籍當星期五晨劉君曾赴應宅應君父子出其餘捐洋三元繳劉應君並送劉君至路口曰吾當爲我國家爭人格吾不負天之虚生也時劉君以爲憤激語笑頷之將别應君曰勉乎劉君後會無期矣劉驚而勸曰願君留有用之身於他年今日尙非時也應君曰吾不能再忍視日人之横暴華人之怯弱矣劉復剴切慰勸之而别星期日晨盛傳應君跳海劉聞信即至應宅見鋪蓋置堂中其母慟哭甚哀訊之則曰銀壽跳海矣當跳海之前數分鐘應君語伴行之表兄曰銀洋一百五十元及衣物等煩汝送吾家吾無他言但寄語你母譬如不生我或已死於昔年之病其表兄鄕人也不知此爲永訣语皆唯唯諾諾諾語畢出房艙其表兄詢何往應君曰如厠表兄乃放心隨之行至船邊大呼曰同胞努力救國竟跳入海中其表兄在後亦欲跳下往救爲船中人拉住面部已受微傷船員擲救命圈於海應君已有决志故不顧而死時船在東海口三夾水也其表兄乃折回上海應君無昆弟僅一妹名鳳寳爲大純廠細紗間上等女職工司敎生手月薪二十餘元庽華忻坊三弄七十一號今其家屬哀痛過甚已回籍矣應君生平無他好惟愛打枱球及閱義俠小說茶酒烟賭等均不染誠青年中之有志士也 
[（七）罷工與救濟工人之昨訊]  
　　海員罷工後之昨訊海員罷工以來至昨日太古怡和日清等三公司之長江下行船亦已完絶蹟來滬故昨日之進口船長江祇招商之江天一輪餘兩船爲日本來者日郵社昨日當上海丸至滬之時在北揚子路本社碼頭以保衛上下旅客爲言用二十名海軍陸戰隊將碼頭完全包圍以防學生或已罷工之海員上船與輪中水手西崽接洽同時又在匯山碼頭派陸戰隊一排以該社有貨輪一艘來華急須起卸貨件也故昨日起日郵社碼頭上盡係持械戎服之輩扣止昨日浦江中罷工之輪已達四十五艘其中四分之三爲英商輪日商輪古少數 
　　海員罷工後英日輪船之調查遠東通信社云自海員一致罷工後英日兩國商人之輪船究有幾何及其公司與船名外間均不甚明瞭兹調查如下 
（甲）屬於英國者（太古公司）（怡和公司） 
　　頴州通州景星同陞 
　　順天臨安阜生樂生 
　　四川聯益公和隆和 
　　山東宜昌瑞和廣生 
　　牛莊盧州威陞電報局 
　　温州黄浦寗陞電線船 
　　新寗大通福和祥泰木廠 
　　新疆蕪湖定生老祥泰 
　　新北京吉和新祥泰 
　　（開灤煤公司）開平亞細亞公司福光直光英野鷄　　（乙）屬於日本者日清三菱郵船會社三公司 
　　巴陵丸大福丸岳陽丸白山丸 
　　大利丸太陽丸神港丸蓉江丸 
　　蒿山丸襄陽丸木凡丸天山丸 
　　瑞陽丸南陽丸笠島丸（以上完全罷工）大山丸永安丸長府丸巖山丸岩松丸（以上五輪僅有一部份罷工） 
　　以上各輪自罷工起截至至十六日下午止計共五十一艘海員二千一百五十餘人 
　　紗廠罷工之昨訊楊樹浦平凉路日商康大紗廠十五日晨六時停歇停止工作該廠共僱有男女工約一千六百名十五日有八百餘名前往工作惟因人數不足故隨停歇勞勃生路六十四號日人之TOAJUTEMILL亦於十五日晨停歇因工人一律罷工無人工作該廠共有男工八百零五名女工四百六十三名楊樹浦華盛路一號華商恒豐紗廠平日有工人三千餘名於六月一日起一至停工現已於十五日晨開工日夜班各有約一千名工人進廠工作楊樹浦地界有華商紗廠均已開工惟楊樹浦路八十七號之三星紗廠則仍未開工 
　　洗衣業開會洗衣公會洗衣同人昨日下午三時在滬軍營開大會到者千餘人學生聯合會代表亦蒞會演說是日會場議决在提出條件未得滿意答復以前槪不上工以與各界一致 
　　洋務職業公會開會紀中國新聞社云上海洋務職業公會於昨日下午二時在閘北新民路事務所開會到者除該會會員外有上海木器工會罷工工人計三千餘人由朱昌利主席首由主席報告畢次即討論議案議决要求四項（一）罷工後仍得復歸原職（二）罷工期内工資一律照發（三）不得虐待華人（四）减少工作時間并公議組織勸導隊每十人一組共十二組計一百二十人由張王兩隊長率領分赴各處勸導次公議致函未罷職同人至六時散會 
　　電車工會昨日開會中國新聞社云公共租界電車工會係該電車公司銅鐵木匠等罷職工人所組織昨日上午十時開全體大會公推顧鳳鳴主席報告開會宗旨略以本會會員王有渭因罷工被拘公廨經審訊後宣告無罪由何律師保釋王君熱心愛國爲羣衆犧牲同人應當致敬（一）全體起立向王敬禮（二）王答禮嗣議决（一）各工友在十三條件未解决前誓不上工（二）在罷工期内各工友時至工會聽講以增知識主席付表决一致通過議畢散會 
　　總工會昨日發給工人維持費昨日（十六）總工會發給維持費於各罷工工人其詳如下 
　　廠名人數時間發欵地點 
　　瑞容廠造船工九○上午十一時宋園 
　　浦東日華紗廠工會四六一七上午九時吳家廳 
　　英工部局電氣職工會二六○○上午九時宋園 
　　裕豐紗廠四五○○上午九時遠東運動場 
　　碼頭工人五七○○滬軍營 
　　上海印刷工人聯合總會六三二上午九時老西門翁家弄 
　　洋琴工會三○○下午一時高郎橋 
　　美藝木工會四○○下午三時大統路新民戲院 
　　梧州路戈登路工部局工程處四五上午九時工部局 
　　自來水工人汪三九上午九時虹口 
　　老公茂二○○下午長安里 
　　内外棉（六廠）一四○○○上午潭子口三德里空場發欵人楊樹浦黄宗英周愚人小沙渡李清漪浦東郭塵俠宋園方淵泉滬軍營劉貫之老西門李孫 
　　浦東罷工後救濟情形之昨訊浦東陸家嘴英日各廠棧相繼罷工經各界捐欵救濟迭詳本報兹將昨日情形彙錄於下（一）英國烟公司第一二兩廠男女工連日經慈善界會同總工會發資救濟尙無滋擾情事乃人數衆多不無遺漏昨午後又經濟之會携欵往吳家廳散放所發係一二兩廠錫包間女工仍按照做工銅牌號碼每人各給大洋一元（二）日華紗廠男女工約四千餘人昨午後齊集吳家廳劉公祠要求工會救濟人聲嘈雜遊巡第三隊巡警曁爛泥渡保衛團在四週彈壓秩序尙佳當經總工會會同濟安會代表查明各工人做工手摺號碼先發小票定今日上午憑摺散放（三）隆茂花衣棧昨晨有貧苦婦女小孩五百餘人在内揀剔花衣當經罷工者前往勸諭停工遂各散去並邀該棧買辦孫某偕往吳家廳工會辦事處理論孫允許風潮未解决以前决不招人開工（四）大英烟公司烟草工會因據人密報謂該公司第二廠急欲出貨連日派楊毛毛（即烏浪子毛毛）趙阿生等四人在各碼頭招致小工等情該會除函致楊趙等警告外並派糾察員多人分往各碼頭調查眞相 
　　關於罷工之救濟方法本埠自五卅慘案發生以來碼頭小工與紗廠麵粉廠等各工人一致罷工其數約有十萬之衆其間華商自辦各廠工人約占十成之三每日由總工會籌欵救濟發給輟業工人工資爲數甚巨雖由各界熱心捐助入不敷出兼之銀錢業停巿籌欵頗感困難故各公團提議有勸令華商各廠先行開工俾資救濟昨聞已由總商會通告國人自辦之恒豐厚生申新永安德大各紗廠先行開工以資補苴而免困難云 
　　虹口小菜場照常營業楊樹浦（華德路）梧州路（蓬路）愛爾近路（新唐家弄）等各小菜場各攤戶於昨晨一律設攤照常營業矣 
[（八）外人方面之種種]  
　　美日艦往揚子江美國驅逐艦第八號係於今次風潮發生後調派來滬者現因九江等地工人罷工形勢亦殊嚴緊該埠美領事電滬請求派艦前往故滬領事昨已派該艦往九江矣又有日本第一外遣隊之司令野村少將以漢潯急迫之危詞報告其海軍省故該國政府决定在三十六小時内由佐世堡海軍軍港調派一等驅逐艦四艘載海軍六百名急駛至揚子江以保護居留民撥歸永野司令統率云 
　　西報紀英商行致本國電上海泰晤士報云上海極有勢力之英國商行多家已電致本國總行大班請其盡力促英外部贊助駐華公使及本埠英領事否則全中國英僑之生命財産將受危險電中措辭着重於現狀之嚴重並稱英政府有維持强硬態度之絶對必要云 
　　美領請還被扣美商團軍裝江蘇交涉公署昨准美總領事函請發還美商團在華界被扣軍裝許交涉使據函後即轉函上寳兩縣閘北保衛云「逕啓者准美總領事函稱本國人杜維廉亦上海義勇隊隊員前被閘北地方官阻留查杜君所有軍裝係政府之物現時尙被扣留應請送還本署昨日下午貴署楊科長旣對雅領事聲明此節當然照辦等語是前項軍裝自可收到不至遲延此乃本總領事之所竊信者也再者杜維廉對於公共租界及閘北地方界線因未熟悉以致身穿制服隨帶軍器誤入華界殊爲抱歉當時雖感困難仍承地方官禮待杜君個人曁本署深感激即希查照轉達謝忱可也等由相應函達貴司令請煩查照爲荷順頌台祺許沅」等情惟該團雖於六月三日扣留美國商團美團員之槍彈但當時美團員自供名脫來勿崙（FJPRreVILLIaN）並非杜維廉而被扣之軍裝亦未詳明種類尙須向交署詢問明確方能檢還云 
　　日領請保護僑民食糧江蘇交涉公署昨公函淞滬警察廳閘北保衛團函云「逕啓者頃准日本總領事函以前次虬江路衆僑民運送食糧燃料曾承貴國團警防護得以安然通過兹又據新寳興里會代表末政芳一禀稱現有所購食米燃料等擬由北四川路運至寳興路新寳興里會交付請求轉致中國官廳派警沿途力予保護以免意外等情附呈地圖一紙前來相應檢同地圖備函送請查照轉致淞滬警察廳曁上寳保衛團特派得力團警特别保護以防意外而惠僑民等由准此除函致淞滬警察廳閘北保衛團查照保護外相應照繪地圖函達貴廳團請煩選派得力團警加意保護爲荷順頌台祺許沅」 
[（九）昨日之公共租界]  
　　公共租界之昨訊公共租界防務日來稍鬆停在新世界門前及南京路石路等處之鐵甲砲車現已開去昨日起萬國商團每隊八名駕一鐵甲砲車游行各要道馬路聞此項砲車共有六輛虹口方面有日水兵每隊約十餘名均分段在各馬路巡查南京路浙江路要道之區則有英國陸戰隊兵士每隊八名往來梭巡各捕房門前每一捕房有二西捕一俄捕守衛華商店舖除小雜貨店飯粥點心香烟仍開半門營業外其他各商店仍一律閉門云 
　　昨晚公共租界情形昨晚公共租界武裝商團較前日略减各馬路上荷槍西人已不多見各路商店除點心店烟紙雜貨店外皆仍停業往來行人則較前增多一二六路電車已有人乘坐各巡捕房門前戒備消减僅有五六西捕持械防守駐於要道之砲車仍未撤去 
[（十）公廨與工部局消息]  
　　被控撕告示某西捕查見小工江北人孫大成山東人周阿二前日在麥根路康腦脫路江灣路等處撕毁工部局所貼之告示拘入捕房昨解公共公廨中西官質訊之下判兩被告各罰洋二十元充公示儆　 
　　被控干預上工西楊樹浦路恒豐紗廠前日清晨有男女工人到廠工作被碼頭小工山東人范緒堂在廠外阻止經該管捕房所派之探目季立仁查見向范詰問范即與之爲難將季探之衣服撕破是時附近之美國水兵聞警到來帮同將范逮捕昨解公共公廨由陸襄讞會同美海副領事質訊之下以范旣非該廠工人不應干預尤敢拒捕行兇判押西牢三月示儆 
　　賣公理熱血報被控王永桂前日在茂海路沿途叫賣「公理」「熱血」兩種報紙被一百五十四號西捕查見以其所售之報言詞激烈當將王及報一併帶回捕房昨解公共公廨中西官質訊之下判王罚洋二十五元充公報紙銷燬 
　　工部局布告工部局昨發通告一道照錄於下爲通告事照得負地方責者不論任何區城莫不以維護治安秩序爲唯一不二之天職滬上自有租界來工部局即負此重大責任且承認租界爲與貴國政治不相關故無論内地有若何兵亂租界置不聞問昔如洪楊近如去歲江浙今春齊盧等兵燹避難者羣以租界爲安樂窩而租界亦甚歡迎難民之來歸附飭令公共巡捕等百計保護兹者五卅釀禍彼時西捕類赴鄕賽船供職者寥若晨星適學生游街並不先禀捕房許可乃爲釀禍之初因繼而旁觀愈聚愈衆良莠不齊喧閙逞兇巡捕和平解散之而不服此爲釀禍之第二原因嗣又擁擠上前將巡捕推至捕房門口復有匪徒欲奪其手槍巡捕已退至無可再退地步遂大呼開槍之警告而仍置若罔聞捕等此時性命難保則有保守捕房之專責更有保護商舖之義務逼至於無可如何而始開槍此爲釀禍之終因有此三因而禍自釀成工部局亦誌哀悼靡已邇今中央政府已派專使曁鄭省長來滬公使團代表亦蒞滬調查眞相是非曲直不難水落石出爾衆竟可趕先恢復原狀言歸於好若罷工罷巿乃爲昔者人民反對官長之激烈手腕然大有障碍於和平之解决罷巿愈久惡感愈深而磋商愈難務望風潮速遏各界仍安分營業是則本工部局之所厚望焉此佈　 
[（十）（一）端節展緩結賬之主張]  
　　商帮聯合會致各貨莊函各省旅滬商帮聯合會昨致各錢莊及各辦貨莊公函云逕啓者滬上自五卅案發生迄今二週商業罷巿客貨停頓金融閉巿往來賬欵勢必難以結算且轉瞬端節若不延長改期商業前途殊堪憂慮業經各客帮公共討論僉主從緩結賬以維商艱幸荷上海總商會及各商業團體一致主張暫緩敝會同業非常贊成惟恐尙有一部莊家未明困難情形爲此分函各界各團體請一致主張明白宣佈事關對外伏乞亮察爲荷各省旅滬商帮聯合會謹啓 
　　南巿商界籌議端節結賬辦法五卅慘案發生後工商學各界一致行動以致滬地金融停滯已歷多日兹聞商界方面以現在適屆舊歷端陽節各業商號有結束賬欵之習慣抗議事件旣不能一時解决此次節屆結賬關係尤鉅應取相當之辦法故已有大多數商號集合提議以北巿租界商店罷巿錢業停止匯兌南巿錢業亦隨北巿同業爲轉移故金融界難以活動則一切賬項收束更難着手大旨有延至五月底爲結束期間以應端陽節之收欵若數日内能得美滿解决之消息則仍按舊例進行云 
[（十）（二）文電與主張]  
　　沈兆熊致國貨維持會函國人憤外侮之日迫而互相號召提倡國貨作救國之根本溯我國開化數千年來不乏優美之産品第以際此商戰之世我國製造者故步自封不求推廣致購用者日趨尙於外貨良可慨也值兹國人憤激之時正我國貨提倡之會素仰諸位先生商界泰斗愛國熱心用敢不揣冒昩將鄙人對於國貨上目下須加注意者數點奉達尙希鑒核採納施行是否有當祈即示復（一）貴會名稱應改維持二字爲提倡似較有力（二）速調查貨物對照表付印尤須先將目下應用者（如洋紗等）宣佈每物下須詳述創辦人之履歷經驗並該物質料之如何優美以引起購者之信仰（三）編輯國貨錄分贈各界内須分門别類每物下亦須詳述創辦人之履歷經驗並該物之優點並徵求提倡國貨之文字或有益身心之小說等挿入之日後可出一月刋討論及報告國貨之進行（四）勸告各國貨製造者關於國貨上毋用他國之文字（五）通告經售國貨各商號於國貨上須將品目及價格表出並層　目之廣告以引人注意 
　　李锦標對於提倡國貨之意見書上海巿民李錦標爲提倡國貨事昨致國貨維持會書日我國之弱實由於貧而貧則由於暢銷洋貨鄙棄國貨以致頻年輸出之金錢動以千萬計長此漏巵不塞我國貧困狀態正不知伊於胡底鄙人自五四運動後即矢志提倡國貨抵制洋貨故個人所用物品所御衣服完全採取國産每遇親友亦以此相勗實行以來垂七年矣惟兹事體大非合羣策羣力不足以竟全功兹者滬案陡起國人創鉅痛深已覺悟前此愛用洋貨之非貴會宜乘此時機實力提倡而大商店爲小商店之指導者亟須本身作則查新新公司設在南京路其規模與先施永安相埒今者建築房屋行將竣工開幕之期會當不遠鄙意擬請貴會勸告該公司組織大規模之國貨公司無論何種洋貨槪不賣買樹全國之先聲吾知聞風繼起者必不乏其人而該公司當亦樂予贊成也事關國計民生幸速圖之是否有當敬祈貴會諸君子公决 
　　余華龍等忠告國貨香烟勿漲價昨有余華龍王廉方等致函南洋興業等各香烟公司請該公司在此時機切勿漲價原函云五卅慘案發生後正諸君提倡國貨香烟之好機會也近來氣象大有一日千里之勢抵制方法以改用國貨爲第一外貨跌價仍無人過問不得已用易名取巧改頭換面等伎倆亦未見絲毫效果此可見人民愛國程度之進步遠非昔日五分鐘熱度可以比矣風聞近日各處（内地及小碼頭）國貨香烟趁勢漲價果爾則諸君自殺之危機又在目前人家熱心愛國諸君圖己發財爲良心計爲國家計捫心自問可以安乎故在此千載難得之機會中宜减價推廣成提倡者之志趣當以多做營業爲本旨挽回利權爲目的如此則外貨可以絶跡剷草可以除根復燃之虞可以免矣若只顧一時計爲自己計諸君縱發財恐諸君之子孫仍難免爲人牛馬也鄙人等但願傳聞不確最好請貴公司明白宣示以釋羣疑或謂此係發售處另賣居奇之行爲與公司無涉殊不知此爲營業前途之障碍也宜更注意之 
　　岳維峻來電全國學生總會公鑒齊電誦悉滬案發生維峻即電請政府嚴重交涉並通電各省一致主張此案關係國權人道至鉅分屬國民援助當維力是視也岳維峻元 
　　南京路商聯會警告軍人南京路商聯會鑒於外交緊急國内軍人萬難再爲私鬥近日又有謡傳某某軍將備戰云云故昨特分電全國軍事當局其文云（銜略）歷來外交失敗均由國民乏愛國精神軍人無國家觀念喪權辱國至今已極乃者五卅慘劇發生舉國人民一致憤激我軍界同胞職在保國衛民丁此危急存亡之秋萬勿再有黨同伐異爲爭奪地盤之舉須以國家爲前提民意爲歸束蓋正兄弟鬩牆同禦外侮之時也如有假託名義孤行己意者則吾人當暴其罪狀與衆共棄之上海南京路商界聯合會叩銑 
　　山東路小商店籲請免收房租本埠山東路商界聯合會昨接該路各小商店會員來函云會長先生鈞鑒溯自五卅發生慘案以來迄今已逾兩週罷巿罷工罷課之聲愈呼愈高同心協力一致援助固華胄應具之精神亦國民應盡之天職也然罷課者雖犧牲其寳貴光隂而不惜目前尙無何種生活上之困苦其生活最艱者莫如工界而工界又賴有各界仁漿義粟源源接濟亦不至發生何種問題獨我罷巿者均係商界由表面上觀之列身商場犧牲數日之進益何關得失敢有非分之妄想存乎其間哉惟具雄厚之大資本家本可置之勿論而一般手藝小店則困窘萬狀平時全恃門巿以維生計甚者或卿糧寅食亦指不勝屈罷巿期間之艱苦尤可想見轉瞬月底即屆房金何可拖延且目下金融停滯點金乏術將伯難呼小號等之意以滬上富有經濟之財翁當能稍盡人類互助之天職豁免收納房金此乃行載一時之義務實非過分之要求倘各房主以此爲意外之損失亦可統計數目聯合要求當局列入我涉案中責成外人負責賠償亦未始不可且此次風潮之發生全由外人起釁是非曲直定有公理裁判區區之見謹請貴會長垂念下情轉請各路商界總聯合會及工商學委員會上海總商會等各團體共同討論則大多數力不從心之小本經營者當啣恩戴德於無旣而抗禦外交之後盾亦可得堅持到底矣謹佈蒭蕘是否有當伏乞察核幸甚幸甚山東路望平街新豐刻字店錢受吾等謹上 
　　道路協會通告各分會中華全國道路建設協會前爲五卅慘案曾由道路月刋社名義發表宣言頃該會特將該宣言及吳山所撰之五卅慘案辦法大綱意見書郵寄全國各分會轉達各界一至主張期得最後之勝利函錄如下逕啓者上海工部局違約越界任意築路侵我主權迭經本會提出沿租界修築馬路在案今於五卅一再槍殺同胞多人蹂躪國權草菅人命激成世界公憤與罷工罷巿罷課等慘象本會道路月刋社廳負宜傳之責對於五卅慘案宣言一文及主幹吳山文日通電一致主張嚴重交涉合力對付誓挫兇燄而保民命人格素仰貴分會執事諸君愛國熱忱不落人後謹特附陳前項宣言及文電希爲查照本國民之天職依良心之主張一致奮鬥據理力爭藉雪國恥而伸正誼臨池嗚咽不盡欲言 
　　渝商之兩電（一）蜀商公益會鑒此次滬地英日慘殺華人敝會聞耗異常慨激同人議决一致與英日經濟絶交特電聞重慶綢緞同業公會叩寒（二）（銜同上）英日慘殺同胞羣情憤慨敝會同重慶外交後援會一致援助并議决電到滬日始凡渝莊已買英日貨速結束未買停辦務遵勿忽煩轉滬外交重慶疋紗公會寒叩 
[尙有本埠新聞轉入後頁]  
 
 

Page 11

 
 
1;第一萬八千七百八十四號;中華民國十四年 西曆一千九百二十五年六月十七號
星期三 * *本埠新聞二 
　　工商研究會請乘機裁釐中華工商研究會昨電段執政云北京執政府秘書廳代呈段執政鈞鑒滬潮淘湧我國唯一武器在提倡國貨國貨滯銷焉能根本救國滯銷在國貨蟊賊之釐稅釐稅一日不除國貨一日不能發展當此外交緊迫工商各界協謀救國之時鈞塵急宜屏除一切下一决心明令各省無論生熟各貨過境一律暂行豁免内地釐稅輕其成本利其運輸是即我之所以無上禦外政策全國工商將歡欣鼓舞競頌仁明而中外耳目爲之一新所以促進滬上交涉尤力非常事業必得非常之人不必游移尤無所用其瞻顧當機立斷唯鈞座實利圖之中華工商研究會叩 
　　民國路商聯會致法梅領事函民國路商聯會昨函駐滬法領梅禮藹云啓者本埠不幸發生重大慘殺案於英租界以致影響他處咸蒙甚巨之不利幸本路商號素感貴國邦誼忍痛維持一如原狀又經敝會等宣解均已完全復業藉慰廑注惟慘案事已逾旬餘是非曲直早蒙洞燭深知貴领事最重人道仰懇一秉至公採至平正之方法出爲判證調解俾存公理而迅進行則國交公誼敦篤更深敝會當至深切之啣感也云云　　刁也白致蔡曾許電奉賢縣敎育會會長刁也白致電蔡督辦曾次長及許交涉員謂滬案慘不忍聞而一波未平漢口又不幸同遭槍殺苟不整頓國將不國先生榮任交使對於此案應以去就爲爭萬不可用平時外交之習慣以拜會等爲了事現在已經多日尙未見若何之進行五分鐘之熱度外人又將訕笑本會甚抱杞憂應速嚴重對付以伸義憤而保國體其學生工人方面更當先籌保護之法免蹈前輙而對於罷工工人生計問題尤關重要雖有捐資捕助亦可暫而不可久非官廳予以維持勢難收拾尙有强迫解散之各校學生或謀遷設或予轉學亦未便令其自然先生等熱心素著然亦責職所在芻蕘之見諒早計及能否挽救惟賴諸公迫切陳詞諸維賜鑒 
[（十）（三）學界方面消息]  
　　今日之閘北巿民大會閘北學生五卅後援會鑒於閘北民心散漫宜有結合因發起閘北巿民大會於今日下午一時半在中興路致遠路曠場舉行加入者有上海總工會閘北各路商界聯合會閘北各學校及巿民云閘北學生五卅後援會昨派代表徐元善張横南二君與外交界接洽兹將接洽結果報告如下（一）上午十時到共和路第一軍司令部謁見張漢卿軍長因公外出由副官黄君代爲招待允爲將巿民大會及會中要求一一代達（二）上午十一時到滄洲飯店謁見蔡曾二專使曾外出蔡適與各外交要人開談判由外交部員黄松壽君接見代表陳述來意黄君謂今日下午二時第一次交涉正式開始蔡曾二使明日尙須繼續交涉恐無暇列席云（三）二時到霞飛路交涉使署是時許交涉員外出由楊筱堂科長接待態度極爲誠懇並謂官員折衝於前巿民迫動於後交涉當能勝利由民大會極宜提倡再當商同許使再行出席云云 
　　馮玉祥代表慰問受傷學生西北邊防督辦馮玉祥爲五卅慘案特捐鉅欵優恤被殺學生外并委托其摰友羅運炎博士爲代表就近親往總商會學生會等團體代達馮督贊助之忱日昨羅君承馮督之意前往同仁仁濟同濟紅十字會等醫院慰問諸受傷工人學生嘉勉備至諸受傷者對於馮督對外之表示咸極端表示滿意 
　　河南省署慰問代表胡逸民蒞滬昨日（十六）河南省署慰問代表胡逸民君赴學生聯合會由顧君穀宜接見胡君詳述該省民衆對滬案異常憤激誓死援助深望滬地巿民堅持到底貴會在滬適當其衝登高一呼全國響應尙乞領袖羣衆堅忍奮鬭貫澈主張保全國體等語旋顧君告學生會辦事經過詳情學生等忝在智識階級當引導工商各界爲政府後盾誓死力爭所有十三條已提交交涉員以便向英日交涉不達目的不止語畢該會贈血潮日刋及死傷者照片若干張胡君現寓于右任處明日擬往病院慰問受傷者由該會派員同往云 
　　北京敎職員滬案聯合會代表來滬北京公私立大中小百四十餘校敎職員對於上海慘案均極憤慨曾在太僕寺街法政大學組織各校敎職員滬案後援聯合會推代表民國大學雷殷華北大學總務主任姜紹祖來滬現寓法界大安旅店聞俟雷君來到同赴各界慰問並聞姜君昨訪蔡廷幹曾宗鑑虞洽卿諸人及赴各馬路聯合會一度調查業將最近狀况報告京會定日内續向各團體作詳細之調查云 
　　約翰離校學生委員會消息（一）接洽轉學現南京陳亮東君專函來會報告往東大接洽轉學問題據云東大敎授會已將轉學問題交該校招生委員會酌量辦理而該校招生委員會現定辦法須予轉學生以入學考試並須繳驗成績單其辦法與普通入學考試無大差異惟正式通知尙未由該校招生委員會寄到一俟收得正式通知即根據通知重行接洽（二）商借校舍據日前第二次委員會議决對於下學期校舍問題分兩頭進行一爲暫借復旦大學之心理學院由何葆仁朱經農二位向復旦當局接洽一爲龍華護軍使公署由劉湛恩許建屏偕學生代表向張漢卿先生接洽懇其轉商（三）代表慰問上海基督敎大學同學聯合會派代表傅若愚·蕭元恩·二君來會慰問由該會胡·史·二君接見詢及大學進行消息及以後方針并允經濟上及敎務上一切補助 
　　續訊昨日該會派代表張祖培·陳調恕·費毓洪·李思廉·四君偕同許建屏·劉湛恩·兩君赴閘北張學良軍長行署先由行署高秘書接見各代表當即陳述此次脫離約翰之經過并籌設新大學之情况請高秘書轉達軍長予以援助云云繼由張軍長親自接見略謂諸位來意余已知悉事出愛國熱忱鄙人無不竭力援助張軍長因預先與意領事有約不能多談已約四代表於今日上午十一時再行面談又該委員會連日接到各地同學詢問新大學進行狀况并報名入學者日必十數起揚州駐漢中學學生亦因校長壓迫全體離校投函該委員會請求在大學容納云 
　　美專學生會舉辦救濟五卅事件書畫展覽會上海美專學生自五卅案發生全體奔走呼號不遺餘力現又鑒於本埠罷工工人生計斷絶待哺嗷嗷苟不予以救濟旣無以慰其愛國熱忱復恐因生計窘迫不能持久前途至爲可慮兹悉美專學生現正籌辦救濟五卅事件書畫展覽會採用售劵抽籖辦法定六月二十六日至二十九日舉行該校各省區同學分途擔任向各界銷劵外并聞本埠諸名家如康有爲·吳昌碩·王一亭·劉海粟·王濟遠·許醉侯·章太炎·等應徵之作品近四千餘件每劵一元可得名人書或畫一幀在捐資者旣於熱心救濟之餘仍可得到名人書畫以作永久之紀念一舉兩得尙望各界人士踴躍捐輸云又該校學生會爲救濟本埠罷業工人除發起舉行救濟五卅事宜書畫展覽會外特又敦請該校校長劉海粟·敎授王陶民·許醉侯·潘天授·錢瘦鐵·等五人賣畫一月所得潤資悉數捐助工人潤格扇册每件二元整張五尺以内每尺三元條幅每尺二元諸君平日不輕意落墨此次慷慨鬻畫純係熱忱援助工人云並聞該會又有發起舉行游藝會表演新劇售資所得亦悉數移助工人刻聞請定郭沬若先生到校指導從事練習云 
　　大夏大學學生會最近宣言（上略）中國今日之病在於大多數民衆之沉淪每遇一事都巿則甚囂塵上而鄕村則寂寞無聞誠爲恨事是故吾人對於此次滬案一方面於該案未解决之前萬難稍事引退而一方面又不能不將「五卅」事件竭力宣傳於内地城巿鄕村以鼓勵全國民氣敝會駐滬代表會之組織即所以協策各界之進行促滬案之解决謀最後之勝利而内地各分會之組織乃所以謀民衆對於「五卅」事件之周知同起而爲滬案之奥援揭藥此道以詔邦人攄腑陳辭維希公鑒大夏大學學生會六月十五日 
　　廣肇公學請陳寳聰演講五卅運動先鋒者同濟大學學生陳寳聰君前因在南京路演講爲巡捕槍傷當即送往寳隆醫院醫治刻已病愈出院廣肇公學特於昨晨請其到校演講略謂余於五卅日偕同學在南京路演講爲巡捕棍打數十下遍體鱗傷頭上流血如注然猶高揚血巾大呼同胞隨我來等語捕頭怒極向余發槍遂受傷倒地病愈後出院捕房復捕余去百端迫余承認爲過激黨并交保一百元余旣非過激黨當然無承認之理由且余實未犯何法律亦無交保之理捕房知余非弱者不可强迫遂釋余出云末復謂吾人不犧牲則已苟有犧牲之决心則宜貫澈到底終有勝利之日至不平等條約及海關權實操我國人之死命宜誓死力爭并謂此案了結後將集合全國學生在吳淞組織一大工廠以爲紀念使國人永久不忘云 
[（十）（四）各團體消息]  
　　各團體外交後援會本埠各團體外交後援會在十四日開成立大會到一百十一團體主席史國英記錄顧執中劉紹先詳情已誌前報昨日下午二時在閘北虬江路香同鄕會（永久會所）開第一次執行委員會議主席史國英記錄馬邦本先行選舉各科科長兼常務委員兹錄如左（一）總務科史國英（華僑聯合會代表）（二）外交科馬邦本（全國民治恊會代表）（三）宣傳科馬勛（同志服務團代表）（四）文牘科徐翰臣（喚羣書報社代表）（五）調查科梅國楨（上海總工團聯合會代表）（六）交際科陳鍾柔（浙江駐滬勞工恊會代表）（七）經濟科倪旡我（全國民生恊濟會代表） 
　　内地會敎友之義憤自吳淞路内地會西敎士惠司尼其衛司豈理（華名席國珍前會轉道於四川富順）在會審公堂贊成殺人妄作見證身犯聖經第六條第九條誠命後輿論大譁敎會人士均加駁斥該堂之華敎友除少數因生計問題不敢有所表示外其餘稍顧人格者均已不赴該堂禮拜相約該總會如不將此假冒之人革職黜退則華會友等即宣告與該會脫離關係另謀敎會自立云 
　　大世界詩謎攤改用國貨香烟本埠大世界内詩謎攤共有三十餘處每日香烟銷路甚鉅近自五卅案發生後各團體如法租界南陽橋愛多亞路等各路商聯會致函大世界總理請限期更換國貨香烟各攤以存貨尙多不易立即更換昨有該各商聯會派員調查各攤均於櫃上貼有存貨銷完即行更換之字條愛多亞路商界聯合會昨特推派代表童理璋邱士文等面商黄楚九君請從速督促更換云 
　　學生組織檢查糧食委員會上海學生總會昨日召集各職員開會討論議决組織檢查糧食委員會由各學校分段擔任檢查若遇裝運米石出界須得該委員會查明後始得出境聞民立中學學生檢查員擔任自新北門起至南巿大逹碼頭爲止之一段歸該校檢查昨日午後四時在小東門中華路口查得有食米五十石裝運貨汽車運至租界當被該學生團查知暫爲扣留於該校候派員查明後再核 
[（十）（五）關於輸捐之消息]  
　　馮玉祥全軍减薪助工人馮玉祥昨來電云上海法政大學徐季龍兄鑒敝署及警衛司令部並各師旅官佐救援滬案均按薪俸二百元以下者捐助十分之一以上薪俸二百元以上者捐助十分之一五以上薪俸三百元以上者捐助十分之二以上薪俸五百元以上者捐助十分之三以上計共捐助洋一萬二千五百元謹先匯上請兄至上海金城銀行支取并乞轉交易是荷其百元以下各官佐之捐欵因未捐齊容再續匯外先此電陳弟馮玉祥叩銑 
　　北京各校後援會電匯捐欵北京各校後援會昨有電致總商會云總商會鑒敝會託中行電匯救濟罷工工人捐欵一萬二千元請與赴滬代表顧千里君接洽妥爲分配以後集有成數再寄祈登滬上各報并將辦法見復爲盼北京各校滬案後援會删 
　　蕪湖總商會電匯捐欵本埠總商會接蕪湖總商會來電謂五卅慘案全國憤慨特捐大洋二千元以救濟因此案罷業損失諸君該會接電後已去電申謝並將交涉近狀摘由電告矣 
　　蘭谿著存學校匯寄捐欵之來電申報館轉全國學生聯合會鑒五卅慘劇羣城共憤除游行外並募洋一百四十三元兹由浙江實業銀行匯奉請轉給工人候覆蘭谿著存學校元 
　　金山塲鹽務秤放局匯寄捐欵之來函申報館諸執事先生均鑒自五卅慘案發生後鄙人爲救濟罷業工人起見從事募捐無如窮鄕僻壞人烟寥落居民貧寒者多商店規模亦小奔走泣告始募得大洋四十八元因未悉學生聯合會地址故特備函商請貴館煩爲轉交該會核收並乞轉知該會掣賜收條捐戶姓名另單開附并希查照計鄭廷榆·十元詳餘廠·三元如玉廠·三元謝幼山·二元余金城·一元公裕廠·六元周子良·二元同裕廠·三元沈棟臣·二元陳沛田·一元協餘廠·三元朱雅琪·一元史以惠·一元杜之芳·一元曾北藩·半元歐陽記·小洋四角王冕士·一元譚發政·小洋五角管聯芳·一元元茂泰·三元愼餘廠·二元曹介眉·一元以上統計洋四十八元一角八分兹將尾數扣作匯費凈以四十八元寄奉此請查照鄭廷榆啓 
　　寳隆醫院看護婦募捐熱寳隆醫院看護婦素熱心公益五卅慘劇發生後該院住受傷同胞數人中有同濟大學陳寳驄君每於診病之餘向彼等陳述慘劇發生情形并罷工同胞苦况彼等無不淚下即組織一小團體議决每餐减少肴菜兩様節省所得全以救助工人又於服務之後出外募捐兩日中即募得大洋九十八元小洋三十角此欵已託陳君交同濟大學學生會籌欵股轉送工會一面仍努力繼續進行云 
　　交通界各捐月薪三十分之一援助工人本埠交通界昨接北京交通部同人來電云本部同人議决捐助上海工人辦法特發宣言如下交部及各國有鐵路同人現因上海地方英人槍殺學生激成事變工人失業困苦堪憐經公同議定本界同人不論已經捐過與否每人於本月分各捐一月中一日之薪水即月薪三十元者捐洋一元餘依此比例遞加如至下月交涉未得勝利工人仍難復業即照此舉行第二次第三次之續捐屆時再行相度情形通告辦理等語現聞本埠路電各機關接電後均自本月起一律辦理云 
　　工商學聯合會致總商會函逕啓者五卅慘案發生後各地皆紛紛匯欵來滬接濟失業工人貴會所收之欵請送交臨時濟安會發放以救眉急以後各方轉來捐欵睛速交中國金城上海商業華大等各銀行取本會收條以歸劃一 
　　臨時濟安會上海臨時濟安會前日（十五）所接之接濟罷工工人費爲日華第三四廠與同興紗廠工人計洋四千八百六十七元花旗英美兩烟草公司工人計洋二千七百零一元中西印刷所瑞容鐵廠及美藝工廠等處工人計洋二百六十九元聞該會於六月十日起出發散放均由各路商界總聯合會派員隨同監視截止前日（十五）共計發出大洋四萬一千七百元云 
　　上海銀行上海商業儲蓄銀行及虹口界路兩分行并旅行部各職員共同捐輸洋一千四百零五元又南京上海銀行捐來洋一百元昨已由該銀行備函送交臨時濟安會請爲轉給工人云 
　　三星工廠引翔港三星棉鐵工廠張志廉君昨致函上海臨時濟安會附送三星毛巾六百打請發給或售欵接濟工人云 
　　請討論劃一捐欵收付辦法浙屬旅滬學會因對於收付各方捐欵問題特致函總商會請討論劃一辦法略謂五卅慘案全國震驚近數日各省各僑埠同胞捐欵救濟者絡繹不絶但滬上對於此項捐欵收付辦法尙未統一有交貴會者有寄濟安會者有匯總工會者有工商學聯合會者如何撥付亦無確切辦法殊非鄭重欵項救濟同胞之本意擬請貴會邀集各方開一會議討論劃一辦法是爲至盼 
　　各界消息「南京路」南京路商界聯合會經募援助工學兩界捐欵曾於十三日各報披露兹悉該會十五日起又收到泰豐二百元華英藥房同人百二十元字林西報瑞泰同昌車行各一百元東亞酒樓旅社同人百三十六元小洋二一日十八角同昌同人六十元永升昌五十元萬源祥同人四十三元江西路自來水公司裝修部同人三十元香亞同人十三元小洋十二角香亞三陽梁新記各十元易安居同人十元小洋四十四角蘇州銀行張延德高立益各五元九大同人四元小洋十角萬成昶三元豐大二元陶正昌一元連前共收到三千三百四十六元小洋二百九十一角除於十日送交工商學聯合會一千四百元外又於十五日送交濟安會一千八百二十元二百九十角十六日送交濟安會百二十元餘數六元俟凑成整數再行彙送濟安會云 
　　「滬北六路商聯會」滬北六路商界聯合會募捐隊第二日報告如下協昌德三十八元顧少岩三十元龔施仁公和乾記茶棧萬利南貨號恒昌泰茂萬盛萬新盛各十元公德吳順生沈金記永春絲廠邵鴻章黄合記程萬興各五元緒興絲廠元餘絲廠陸斌記各三元許公若北成大張頣新致大木行統一協泰成裕和豐德茂源宗興同德和記錦昌鐵廠葉永記乾康德臣商店姚公記各二元同茂粤昌怡成天生堂永亮廠陸稿荐榮成元康大成同順公協昌泰源榮大乾振康萬家春北元森匯泰競泰徐善根丹鳳源昌高永興傳三才義昌信昌李鴻順厚泰童聚興維記鴻昌源和瑞豐汪萬利各一元趙恒泰六角兩日綜計共六百六十三元六角「中央信託公司」中央信託公司同人因鑒於此次慘案各界犧牲極鉅而尤以工人爲最困苦爰特捐集大洋三百三十九元已於前日送交總商會代爲發給罷工工人藉資補助云「九如里等房客之捐欵」閘北虬江路九如里三多里房客聯合會同人對於五卅英捕慘殺同胞案悲憤異常鑒於因此案罷工之工人已達二十餘萬之多以救國之熱忱致遭無棲無食之困苦其志可嘉其情堪憫同屬國民義無坐視爰開大會决議以該會名義印成捐册向該里各號房客勸募聞共捐得現洋七十元已由代表趙奎章周翹青沈秉元崔堅吾等四人送至里正聯合會會計方身白處轉送相當機關散放資助罷工工人云「書畫家捐潤助工人」本埠書畫名家黄靄農鄭午昌許徵白諸君對於五卅慘案罷工工人深表同情合作書畫扇面百件將潤貲全數捐助工人收件處商務印書館編譯所中華書局編輯所已見昨日本報告白黄君係商務印書館書畫美術部主任精篆刻書則正草隸篆皆臻神妙鄭君係中華書局編輯書宗張猛龍山水兼長倪黄文唐各法許君工寫山水人物花鳥士女皆爲海上名家求者僅須出數元之捐潤即可得三家合作手蹟長揚仁風又可留作此次慘案之紀念品想無不樂於購求也 
　　各學校消息「和安小學校」新閘巿立和安小學校鑒於此交罷巿風潮商工辍業所受隱痛深堪憐憫特於前日發起募捐學生納捐者甚爲踴躍除自行納捐外又向校外募集多金計募得大洋三百零三元小洋四千三百二十三角銅元一百三十三千四百十文業已全數送交濟安會掣取收證矣「精武體育會函送捐欵」敬啓者此次慘變各業羣起罷工作最大之犧牲謀最後之勝利殊堪欽佩敝會爲援助工人起見特募集捐欵大洋一千九百零七元小洋六百二十二角銅元三十五枚並清單一紙捐册三十八册一並付上統祈照收該欵懇代發給各停業工人藉資補助明知盃水車薪無濟於事亦聊盡國民之義務耳此致上海學生聯合會精武體育會啓「江蘇省立第二師範近訊」自五卅慘劇發生後該校學生目擊罷業工人之衆多急待救濟故對於募捐一事急起進行不遣餘力聞連日在本外埠募得者共計大銀元二千三百三十二元小银元四千四百四十七角銅元九萬一千六百二十文現已如數送交上海學生聯合會元「二師學生赴海募捐消息」本埠尙文路第二師範學生募捐隊赴海門募捐該縣紗廠及巿鄕各機關等頗踴躍慨助計大生三廠捐一百元該廠費經理及各執事捐一百元茅鎭縣公署·商會·繭業公所·縣高小·敎育局·警察局並個人如薛少廷·黄雲龍·陶晋昌諸先生等共計亦有一百餘元之多聞該隊現已集欵回滬交上海學生會云「中法學校學生會」中法學校學生自另組中華救國學生同志會以來各會員從事募捐不遺餘力除本月八日送交學生會欵洋二百元外連日又募洋二百餘元今晨該會又屆開會之期即由經濟部將各會員所捐之欵詳加檢點然後再選代表三人携往中國銀行總工會代收欵處以便分發罷工工人云「上海廣東公學」廣東公學自慘案發生後師生合作募捐援助停業工人之欵已達八九百元除十一日送交總工會四百餘元外昨日又續送總工會洋四百餘元聞自停止校外募捐後幼稚科及小學部即於昨日上課惟中學部學生仍各向親友繼續勸募不懈云「公立商專」前日公立商專募捐團王瀛生柳友梅二君往滬西北新涇虹橋一帶募捐當蒙該地鄕董顧君佩蓀及蒲松巿立第二小學校長導往各鄕村捐募共得洋數十元之譜又北新涇之沈惟信薛大根二君亦熱心勸募至可嘉許云「南洋中學勵學會」南洋中學勵學會自五卅慘案發生後逐日在西鄕一帶游行演講分發傳單大有堅忍不拔之槪兹又感於工人罷工後之生活問題特在北新涇等處開始募捐聞已募得大洋七十餘元刻由該會會長沈宗泳君偕同會計李世光君送交學生總會接濟工人云「華英中學」閘北公興路華英中學全體敎職員學生鑒於五卅慘案頗爲憤懣除分頭出發演講外並組織募捐隊先後四日共募得大洋四十九元小洋一千四百八十七角銅元四十四千三百五十文内剃頭擔秦某自認一元四十八角七百八十文泥水匠文某自認一元十角又皮匠王某自認二元十四角昨日已彙交學生聯合會收領轉放九「巿立暉橋小學校」上海巿立暉橋小學校自五卅慘案發生後每日課餘即以案情如何發生開槍人如何殘暴人民如何慘况一一由高級學生閱報演講學生興起組織募捐團議决兩種辦法（一）由各生歸家詳述請家屬捐助（二）年長生組織募捐濟工隊出外募捐推校長孫鵬雲爲總隊長各級任敎師爲隊長分兩大隊於十二十三十四三天爲募捐期由敎員張北辰孫倜人率領各隊學生出外募捐其校中募捐悉由敎員潘洪桂主持一切昨日募捐事畢當衆公開捐筒成績以第一隊學生龔俊才吳文瑞駱雨田等爲最佳共計内外募到捐洋三十二元小洋一千三百二十六角錢七十九千八百七十文當由總隊長送交新北門外濟安會請代散放並停止募捐矣「道中女校」閘北虬江路道中女校開辦迄今未及二週學生已達百餘名此次該校小學部學生自五卅英捕慘殺學生案發生以來鑒於一般罷工工人停工久無棲無食困苦堪憐除請敎職員學生自行認捐外復組織募捐隊携帶竹筒向外界勸募昨日當衆核算已積得百元即推學生胡錦龍徐士宏孔荷英何碧雲四人爲代表偕同敎員崔陳二位持送至上海學生聯合會資助罷工工人云「愛國女學生回家募捐」上海愛國女校學生楊進志女士自滬案發生後特回原籍上虞瀝海所募捐援助滬工日前會同越蘭女校敎員宣糾梅女士及楊守凱等組織募捐團十一日赴崧厦前江等處募捐楊女士對衆演說搥胸頓足聲淚俱下聞者大爲感動莫不解囊慨助時僅兩天即捐得大洋四十一元小洋一百四十二角銅元六百六十一枚聞將由該校轉匯至本埠學生聯合會云 
[滬團體援助漢口慘案之表示]  
　　湖北旅滬同鄕會致蕭耀南電湖北蕭督辦鑒報載漢口英兵上陸槍殺巿民死傷多命傳來噩耗憤恨殊深况滬血未乾漢血又濺慘無人道公理何存風潮所流全國震怒我公鄕邦坐鎭責有攸歸自應尊重國權保全民命迅電外部嚴厲交涉據理力爭内順輿情外雪國恥湖北旅滬同鄕會叩删　 
　　大同大學湖同學會代電武昌蕭督辦鈞鑒自英人憑藉暴力濫施威權殘戮同胞大辱國體以來邦人士憤正義之不存懼國亡之無日奔走駭告力圖自决是以有罷巿罷工罷課之重犧牲與夫遊行演講種種之示威運動各本良心之主張出於愛國之熱忱宗旨正大旗幟鮮明旣無絲毫排外之心復乏暴民專制之跡政府代表民意俯順興情凡所設施務求公允而各省疆吏關於此項慘案先後通電迭有主張無非督促政府喚醒民衆堅我朝野上下之心寒彼殘暴不仁之膽誠以人非木石嗜無惻隱之心天下興亡匹夫與有責焉者也鈞座坐鎭雄州帶甲百萬爲國宣勞歷有年所獨於此次强隣肆虐之日國家危殆之秋事隔旬餘迄無表示同人等方訝其不類不倫深滋欵惑然尙以爲有深謀遠慮計出萬全延頸而望佇候佳音乃連日報載鈞座致政府之電一則曰流氓滋事再則曰工人暴動而於遊行講演輕輕抹煞一若言之成理持之有故者又報載督署十二日佈告禁止羣衆遊行違者格殺勿論此種煌煌命令爲保護外僑生命計爲維持租界治安計在鈞座或係别具苦衷情非得已然此言一出而於國家體面民衆心理毫未顧及似欠周詳此同人等所大惑不解者也綜之聚衆遊行抵禦横逆界限分明無他作用目爲妨害秩序固不可藉口流氓滋事而嚴厲取締尤不可至於英人滅絶人道不顧公理滬濱之流血未乾漢上之槍聲又起一之爲甚至再至三苟非居心狠毒倒行逆施何忍出此凡負守土之責者允宜内納民意外抗强暴庶衆怒稍平遊行其何害之有焉若夫好惡拂人遇事高壓跡旣近平媚外心復疚於神明則天下本無事庸人自擾之以此而保護外僑適足以危害外僑以此而維持治安適足擾亂治安遭國人之指摘爲仇者所竊笑鈞座豈其然同人等一息尙存碍難緘默心所謂危不敢不告爰本愚者千慮一得之旨用效春秋責備賢者之義冒昩直陳不計工拙語曰惟善人能受盡言書曰天視自我民視尙望鈞座尙機立斷爲民請命我國前途實利賴之上海大同大學湖北同學會 
　　學生會致蕭耀南電武昌蕭耀南先生鑒滬案流血未止漢浜又遭慘殺凡我國人誰不痛憤先生責在衛國保民日來何多倒行逆施縱不爲國權人命惜寗不畏中外千秋唾駡耶此後愛國運動勿得絲毫干涉并勿媚外過甚貽我民族羞否則我全國學生决不爲先生恕也全國學生總會銑 
　　文治大學敎職員電萬急武漢總商會鑒同胞無辜寃遭傷戕滬屍未掩漢血再流英之蔑我云胡有極同人等聞耗痛憤尤苦不得眞相乞將慘殺詳情迅電露佈死傷縱非學生民族豈有階級務希堅持正義始終不屈同人等誓爲後盾上海文治大學全體敎職員叩删　 
　　北城商聯會致漢口胡交涉員函敬肅者溯自漢口慘案發生迄已多日敝會同人同屬國民一份子務求表示個中眞相並乞速向英人據理力爭我公外交手段度必明達蓋公理具在人心不死萬衆一心以作後盾不達美滿目的不止臨頴母任迫切待命之至敬請鈞安上海北城商業聯合會同人公叩六月十六日 
　　徽寗同鄕會對漢案之表示徽寗旅滬同鄕會昨爲漢口慘案發出三電兹錄如下（一）武昌蕭督辦鈞鑒滬案未已漢案重生慘斃多命哀痛良深英人一再欺凌公理安在人道何存務懇嚴重交涉以保國體臨電悲憤無任主臣徽寗旅滬同鄕會叩諫（二）漢口胡交交涉員外交專責務乞嚴重交涉勿稍退讓公理具在終勝强權特電懇請誓爲後盾徽寗旅滬同鄕會叩諫（三）漢口新安同鄕會轉各團體公鑒滬案未了漢案復興慘殺頻聞痛心曷極敢乞代慰傷亡詳示眞相不勝盼禱徽寗旅滬同鄕會諫 
　　南陽橋商聯會開會南陽橋商界聯合會昨日下午八時開職員會議到者二十餘人吳發林主席討論各案畢臨時議漢口慘案公决電京云北京段執政外交部均鑒滬案未了漢潮又起若不嚴重交涉恐失天下人望湖北蕭督辦反主張對愛國運動者格殺勿論似此勿怪外人輕視尙乞嚴電制止並派員查辦以平民憤上海南陽橋商界聯合會叩 
　　嶺南茶點工會電漢口工商學會全埠同胞鑒滬案 
 
 

Page 12

 
 
1;第一萬八千七百八十四號;中華民國十四年 西曆一千九百二十五年六月十七號
星期三 * *交涉未已漢口慘刦重遭全體沸騰衆怒莫遏請迅查眞相另行提出嚴重抗議民衆誓爲後盾不達目的不已悲陳辭墨與淚俱上海北四川路嶺南茶點工業會同人叩 
　　餅乾糖菓公會電北京段執政外交沈總長鈞鑒報載漢口又生慘劇死八人傷多人近見駐京英使不但無制止能力且態度强硬我政府當局辦理案件延遷時日切望順從民意毅然决斷以慰民望而免意外上海餅乾糖菓同業公會叩删 
　　上海藝術師大學生會電各報館轉全國同胞鑒滬案未了漢口又罹慘禍英人藐視我國權已致極點凡我同胞均應一致起而抗爭非達到澈底目的誓不甘休泣血陳辭實深盼禱 
　　中華五卅救國團電蕭督辦胡交涉員鈞鑒滬案未了漢案又起噩耗傳來曷勝悲憤務請鈞座勉持鎭定嚴理交涉對内民氣尤宜善維護之如外事獻媚内取壓迫則國人視爲民賊决不爲二公恕也同人分屬國民服膺國家興亡匹夫有責之訓言用敢直呈臨電不勝號泣拜禱之至中華五卅救國團叩删 
　　民國路商聯會致鄂蕭電民國路商聯會昨致鄂蕭電云（銜略）驚悉漢口有同様慘殺案發生英人之蔑絶人道仇視華民至於此極滬地人民更增悲痛激怒尤烈幸我公派兵保護尙祈力救同胞生命免再屠割並令交涉使着英領速先懲兇撫卹稍平民氣後再提其他條件滬民一致願爲後盾務達目的而止（下略） 
[范巷宅發生綁票殺人案]  
　　死一人傷一人擄去六歲小孩 
　　梵王渡火車站西首范巷宅徐樸齋君業醫現任蒲淞巿二十八保四圖圖董其家稍有積蓄昨日上午七時左右忽來四人乘六百五十號汽車於朱家宅下車手執手槍直入徐宅徐家人見狀向後門奔避當被刦去徐俊才（樸齋之侄）之六歲幼子當刦時俊才堅抱小孩不放致被匪人連擊三槍一彈由左肋骨穿進胸前出一彈由腰進一彈中腿部因傷重即倒地斃命其叔（即樸齋）因侄孫被擄上前追趕腰際肩部亦中二槍即用汽車送至附近之徐家匯紅十字會求治該匪入徐宅除刦六歳小孩外因附近鄰人鳴鑼集衆未及刦取他物即乘汽車向東駛去事後由家屬報告當地六區第三派駐所警局務請嚴緝死者徐俊才（小名關興）曾畢業於膠州路某中學校現年二十五歲其妻因夫死子失極形悲傷云 
　　又訊滬西周家橋鎭東首里許之范巷宅前通愚園路有蒲淞巿二十八保四圖圖董徐樸齋素操醫業昨晨七時三十分鐘突有坐汽車之盜匪四人口操北音以問訊看病爲由闖入徐家斯時徐適外出未歸家中祇有徐妻王氏一人不疑爲盜該四盜坐待徐歸約歷十五分鐘答從曹家渡鎭回來見該盜等形跡可疑不允出診遂將徐樸齋扭住問你的兒子在那裏快快交出徐答稱没有兒子祇有女孫甚幼該盜探懐出手槍向徐連開二響一穿手臂一穿肩膀二盜闖入臥室搜索小孩不見旋奔至徐侄關興家其時關興全家正在早膳其妻石氏不知是盜向二盜曰你們請醫生看病走錯門口了盜則不問情由將石氏强拖至房内連問你的小孩子在那裏石氏窘極倒地關興見事不佳急抱六歲孩子名漢明從門逃避一盜隨後追趕距離約十丈許不料前面又來一盜攔住去路其時關興無路可走將孩子漢明抛地己即越籬奔逃盜即放手槍二響彈穿關興胸部當場斃命該盜將小孩漢明擄去乘坐原來汽車向東而駛出事後一面由彼處地保王子堂報請檢廳蒞驗一面將受傷之徐樸齋車送海格路紅十字會醫治經該會醫生察看傷勢恐有性命之虞云 
[開司惠克路前晚之暗殺案]  
　　國聞通信社云前日（十五日）下午九時五分鐘工部局電氣處西職員麥根齊偕其女友藤根女士同乘汽車擬赴滬西大西路某酒排間同進宵夜車行至開司惠克路時車輛橡皮輪忽告爆裂車遂停於當路麥根齊正在下車設法修理之時突來匪人五六名與之起釁後即開放手槍數響麥氏左頸中彈三處一彈係致命之處當即斃命藤根女士手臂亦中兩彈其附近巡捕聞訊趕至當即報告義勇隊轉報巡捕房現麥氏屍首已舁至驗屍所藤根女士則在公濟醫院診治特派交涉公署聞訊當於昨日下午派秘書王鏡舜前往捕房調查案情而據某方消息謂麥氏家自有妻藤根係其女友此次被戕或有戀愛關係並非華人云 
　　又聞麥氏有妻尙有一八歲之子而鄧根女士（MISSDUNCAN）爲澳洲産服務於美商班達公司（蛋廠）充當縮寫打字職已二年餘現年二十六歲尙未擇偶鄧女士一手傷指一手傷掌心胸部受飛彈經過略受損傷無生命之憂 
　　大晚報云今日租界當道在梵王渡區大搜昨晚九點至九點三十分間開司惠克路戕害麥金齊氏之凶犯麥爲英人任工部局電氣處打様員同行之鄧肯女士兩臂亦受彈　已入公濟醫院傷勢不重據鄧女十日述昨夜八時三刻渠與麥氏自麥特赫司脫路往梵王渡至大西路遇駐守之水兵告以前面有溝溝爲華界保衛團近今與工部局爭該路警權時所掘麥笑謝之復前驅旋在極司非而路與大西路間之開司惠克路遇穿苦力衣服之華人七八人阻車前進麥詰其故若輩報以笑並用電筒相照麥乃躍下喝衆退去先操英語繼操華語即有二人以上向之開槍不作一語麥奔回躍入汽車捩機開駛若輩猶繼續開槍麥旋前仆以一手握頸將仆時口稱中彈將斃鄧立前代執開車之輪駛出彈線至轉入大西路時汽車軼出馬路前進一百呎許墮入溝内鄧遂爬出奔往附近人家喚起兩商團團員立打電話報告靜安寺捕房時爲九時三十分麥總巡據報立馳往靜安寺捕房趕招鐵甲砲車巡捕商團水兵等馳往出事地點見麥已氣絶即將麥屍車往驗屍所麥頸中一創彈入大靜脈管料係立斃巡捕等並四出搜尋嗣在附近檢獲三二口徑空彈壳四枚途遇兩苦力據稱見有七八人向曠野飛奔按開司惠克路爲工部局所築馬路兩旁皆華界今晨英按署金裁判官檢驗麥屍一過由電氣處弼格斯氏認明麥屍旋諭展期至下星期一續訊租界當局對於此案頗覺疑惑究係排外感情作用抑屬盜匪械刦未能决定云 
　　文匯報云麥金齊氏英人於一九二一年一月入工部局電氣處繪圖間辦事年三十二歲住新閘路七十號家有一妻一幼女鄧肯女士澳人在班達蛋廠任打字之職 
[廣東路越货傷人案續誌]  
　　廣東路源康銀樓於前日下午三時被盜搶刦開槍傷人已誌昨報兹悉盜匪共有五名均穿藍布短衫褲操江北口音搶去值洋一百二十三元之銀器現欵五盜皆有手槍臨逃在門首開槍兩響示威以致流彈將該銀樓之司閽南京人石義明之面部右頣擊傷盜乃逃逸事後該銀樓股東汪順泉投老閘捕房報告由捕頭派包探王德標馳往調查一過將石送往醫院醫治迄昨猶未能取出槍彈傷勢頗重云 
[縣議會定期開第三屆臨時會]  
　　上海縣議事會代理議長李味青昨致各議員通告云逕啓者本會訂於本月十九日起開第三屆臨時大會預算二讀會相應函達務請台駕准時蒞會是所至禱 
[警餉有着之電告]  
　　各官員致張宗昌電 
　　淞滬警餉因五月份迄未散發經常警廳長邀集各官紳假縣署開會商决分别籌墊等情已紀昨報兹將列席各官員致張宗昌原電錄後天津恒記德軍衣莊山東張督辦鈞鑒密蒸電敬悉議籌滬警餉四萬五千元已遵凑齊計江海關署撥一萬元上海稅所二萬元上海縣署閘北工巡捐局第二區烟酒局各五千元業與常警廳長接洽矣謹此電聞有濟·元度·厚祚·祖夔·斅亮·即 
[華界捲烟稅風潮昨訊]  
　　捲烟營業特稅總處昨訓令捲烟稅局云查本省捲烟營業特稅按照徵收章程第四條之規定凡依則納稅之烟須於最小容量器上貼用憑證如捲烟私賣將憑證藏匿餘存者按照罚金條例第二條第六項之規定應予處罰定章綦嚴不容故違乃近查各區烟商遵章奉行者固不乏人而違章取巧者尙復不少殊不知各種憑證業已印刷年月各該烟商購領憑證不即貼用藏匿餘存者一經過期不但失其效用抑且違犯定章第商民無知不忍不敎而誅除呈省備案並分行外合行令仰該局長剴切布週知之告各烟商此後銷售捲烟務遵定章一律貼證凡印刷上月份勸憑證其有效期間應即截至次月十五日爲止過此時間無論匿藏多寡一律失效如果各烟商先未遵貼致有積存者一經查出或被告發即行照章罰辦其商店存貨先經於容量器上依法黏貼之證應由各該局長隨時騐明核辦並即遵照此令 
[四盜匪分别定罪]  
　　總巡捕房特别機關華探長鍾星南·探目白忠麒·王長根·魏金福·等前在西藏路緝獲盜匪杜成興·陸阿福·楊杏林·陳福生·及王子榮·張才榮·王兆祥等七名搜出實彈手槍兩支解由公共公廨諭令押候查明訊辦在案兹經該探等查得東漢璧禮路一千零七十入號門牌鍾泰山店内於四月七號被刦鈔票銀洋八十元係杜成興糾同陸阿福·楊杏林·陳福生·等所爲而杜等並已在捕房供認其餘王子榮·張才榮·王兆祥三名查無爲盜證據日昨傳同事主鍾泰山將杜等解廨經關讞員會同英馬副領事逐一質訊之下判决杜押西牢五年期滿再核陸楊各押五年期滿一併逐出租界陳押一年其餘王子榮等三名一併開釋槍彈没收探目白忠麒獲盜有功應請警務處長嘉奬而英領對於杜成興一犯則處以徒刑十五年 
[浙紹公所永錫堂推補總董]  
　　爲田時霖開追悼會 
　　浙紹公所永錫堂總董田君時霖因病出缺日昨特聞董事會到者田祈原·徐乾麟·王曉籟·等當公推田祈原君爲總董·宋漢章·胡熙生·爲副總董並公推王曉籟·曹慕管·裴雲卿·等聯合紹興同鄕會及中央信托公司發起爲田時霖君開追悼會并邀各公團加入從事籌備云 
[警廳通令查報外商在内地開設之行號]  
　　淞滬警察廳長常之英昨特通令所屬各區署警正佐一體知　以滬北公共租界發生五卅慘案後曾由工商學各界一致休業合力抗爭民氣激昂進行甚烈惟恐内地各處或有外商開設行號易滋交涉亟應預爲查明故特令仰各該署所在管轄地點注意偵查明確有無前項情事限令文到日起迅行派　查明遣報毋得隱　延誤致干未便等因南巿第一區總署及一人駐所奉令後已派巡長分投調查矣 
[毛經疇等今日宴請警界人員]  
　　上海救火聯合會會長毛經疇上海南巿保衛團團長姚福同訂於今日（十七）午刻假座小南門外救火聯合會宴請南巿各警署署長署員巡官並警廳各科長等聞此次宴會係因時局日趨嚴重討論維持治安辦法藉爲未雨綢繆之計昨已遍發請柬並邀各區主任各區團副兼各紳商等作陪云 
[眉州路之刦案]  
　　前晚八時有盜匪五名侵入眉州路五百三十六號門牌某姓家内袖出手槍嚇禁男婦人等聲張搜刦得值洋一百數十元之衣飾銀洋携贓逃逸嗣由事主投該管捕房報請查緝 
[蘇州河内發現無名男屍之檢騐]  
　　二十九保六圖地保王顯卿昨投上海地檢廳報稱北新涇蘇州河人汆來無名田浮屍一具年約四十左右身着黄色油布衣服形似工人模様奉六區一分所飭查家屬無着爲此來案請求派員相驗奉委盧檢察官於午後蒞場騐明委係落河溺斃塡格拍照判由堂收殮發封義家候領 
[警廳招領女孩傳單]  
　　淞滬警察所收有女孩二口一名劉鳳英年約十歲圓面孔又無名女孩一口年約六七歲劉鳳英身穿青斜紋布單褂青方格布單褲赤足青布鞋頭梳小辮耳帶銀圈無名女孩身穿白布單褂藍布單褲赤足青鞋頭梳小辮五只紅繩紮根於六月十六日到廳現留置於婦孺救濟會特印發傳單如有親屬人等知悉該兩女孩情形者可即前往認領云 
[男婦拐匪一併拘獲]  
　　南京拐匪張松濤拐婦張王氏在南京地方拐得十四歲由女子劉月香搭乘火車來滬於昨換乘招商廣利輪船擬帶赴厦門圖賣舟未啟椗時爲救濟會偵探余長林王緯文查見可欵駁詰之下彼此言語不符遂一併逮送到會奉諭函解地檢廳訉辦奉檢察官訉供一過判張及該氏分别收押劉月香發該會留養候傳家長來案認領 
[公共公廨訊案彙錄]  
　　昨日公共公廨訉理民事訟案併誌於下（一）李印彪聲請破産案債權中國通商銀行延慕思律師到堂反對堂諭中國通商銀行南巿分行代表人應將其請求内之證據情形自行報告理賬員帮同查明具報核辦（一）徐虎記訴蔡筠德不理地皮押欵案堂諭准予註銷（一）沈伯達訴章啟衡地皮糾葛案堂諭章啟衡呈遞請求狀仍不到案應即註銷（一）瑞源莊周氷奎訴周錫三等賠償名譽損失案堂諭被告不到改期十四天由被告償原告連同三千四百三十七號案三次到庭律師費銀七十五兩（一）振藝工廠及吳憲廷同訴李鑄銘欠貨欵案堂諭候函致直隸樂亭縣將永順號查封備抵被告請求省釋碍難照准（一）德順源米店訴許協記欠米洋案堂諭改期一禮拜如被告再不到案應予缺席判决（一）秦張氏延江一平律師訴秦鶴歧不顧赡養案堂諭改期特别訂訉（一）永倫興號訴恒豐永報關行賠償貨物受水漬損失案被告延台维斯律師辯護堂諭報關行代客運貨如遇有雨水損壞貨件該行應否負責賠償向章如何候函詢報關公所查明復到再核（一）張志良延海思克律師訴胡福金欠房租案堂諭被告延不遵諭履行准原告代表律師所請將該被舖内生財由本公堂拍賣抵償如有不敷之數仍由被告照數付清呈案至逾期一月另六日房租准免付給（一）應頴生訴朱加昌不理墊欵案堂諭准予所請着該被十日内先還二百元其餘之數按月付五十元以清完案仍交原保（一）吕小棣延朱樹楨律師訴顧寳庭欠往來賬洋案堂諭准具結出外每月拔還五元還清完案不得延悞（一）同發米店延朱樹楨律師訴趙鶴生欠貨洋案堂諭被告當庭先付原告三十元其餘二百三十七元准予具結出外每月拔還三十元以清完案來函 
[工商學聯合會來函]  
　　昨日報載敝會致南北巿報關行一函係致通惠各轉運公所之誤除另函聲明外特此更正工商學聯合委員會啓十六日 
[安裕莊復工商學聯合委員會函]  
　　敬復者奉讀大函祗悉一是五卅慘案凡屬國人莫不同深憤激敝同業取一致行動相率停業靜待解决日前見公理日報載有以金融接濟某行情事小莊亦誤被牽及殊堪駭異此次英捕慘殺我同胞事關國體人命凡有血氣者斷不肯作此無恥之事究竟小莊有無其事不難確切調查乃該報遽爾登載使小莊受此不白之寃業經向該報聲請更正並於今日起登申新兩報切實聲明辱承垂詢詢謹以奉復專此即請台安安裕莊頓啓六月十五日 
[順康莊覆工商學聯合委員會函]  
　　（上略）此次本埠五卅慘案發生凡我商民莫不義憤塡膺一致進行錢業停巿以後敝莊並無分文鈔票現洋與某銀行進出乃八日公理日報所載以現洋接濟某銀行云云全屬道路傳聞失實當即去函於九日報上更正不意十日以後各小報又有此項記載至再至三曉曉不已敝莊以該報係臨時發刊之印刷物姑亦置之乃日來疊接匿名函件數十起紛紛詰責不勝其擾故即日起在申新兩報啟事聲明諒貴會亦會鑒反按錢業在未停巿以前爲調劑國内絲繭之需用曾以現銀向洋商銀行押借現洋二三百萬元現在尙未掉還各小報所謂敝莊接濟之說非傳聞失實而何以莫須有之事而横加蜚語最足爲社會障碍兹承垂詢敢以實告倘尙有疑義儘可向公正商人認眞調查不難明其眞相敝莊經理忝居會董之列愛國愛身問諸良心豈肯某冒大不韙耶（下略）順康莊 
商業巿况 
　　北京專電 
　　前場玖陸開盤三一五七五低至三一四高至三一八七五收盤三一八成交一百三一四收盤三一四五成交一百二十餘萬（十六日下午七鐘） 
[神戶英美滙巿電訊]  
　　昨日神戶巿午前電日美賣價四十元零七角半較上日跌六分二厘五買價四十一元較上日回高六分二釐五日英賣價一先令八辦士一二五較上日跌一二五買價一先令八辦士二五正午電日美價不變仍爲四十元零七角半買價四十元零九角三分七釐五較午前回跌六分二釐半日英賣價一先令八辦士○六二五買價一先令八辦士一八七五較午前各跌○六二五午後巿價均未變動 
[法日滙掛牌價改賤餘無更動]  
　　昨日星期二先令掛牌勿動仍掛三先令一辦士二五印滙仍掛二百○六羅比法滙大十五法郎改掛一千五百六十五法郎美滙仍掛七十五元半香滙仍掛七十三兩七錢五分東匯小二五改持五錢四分嗬滙仍掛一百八十六盾半新滙仍掛七十五兩七錢五分 
[銀行滙價巿况]  
　　昨日星期二銀行先令賣價爲三先令一辦士六八七五買價爲三先令一辦士八一二五美匯賣價爲七十六元買價爲七十六元二角半東滙賣價爲五錢三分七五買價爲五錢三分三七五午後英美價格不動東滙則互有上落計銀行賣價爲五錢三分半至五錢三分四三七五又至五錢四分五六二五買價爲五錢三分三七五至五錢三分三一二五又至五錢三分四三七五交易甚夥云 
[大條銀及國外滙兌]  
　　昨日星期二大條銀來電近遠期均長一二五計近期掛三十一辦士七五遠期掛三十一辦士六八七五花旗滙兌開盤勿動仍掛四十八元五角八七五收盤大二五改掛四十八元六角一二五銀價大一二五改掛六十八元八七五日美小一二五改掛四十元○八七五日英大○六二五改掛一先令八辦士一八七五云 
[紗花均漲]  
　　現紗成交一千七八百包賣價趨漲 
　　交易所繼續停巿 
　　昨日星期二美棉因旱區缺雨收成報告不利及空頭抵補巿價趨堅計期貨漲三十九至四十七磅音現貨漲四十磅音英棉期貨漲三十四至三十八點現貨漲六點印棉初隨美棉消息上漲後因本地多頭購進巿况益堅計孟加拉漲四羅比奥姆拉漲三羅比白羅溪漲三羅比大阪現紗二十支藍魚跌二元二十支紅財神跌二元十六支福島跌一元十六支三馬跌一元本埠期紗花因交易所繼續停巿未有巿况現紗方面川帮進二十支歡喜鴻福寳鼎天女十支金鷄等五百包北帮進六百包江西帮進三百包福建等進一百五十包其餘汕頭寗波内地等帮共進百餘包價漲二錢五分至五錢鴻裕紗廠開出二十支寳鼎一百包扣佣價一百七十二兩五錢現貨餘牌巿價列左 
　　十六支汽球一六六·○○二十支三羊一七七·五○二十支天女一七三·○○十六支人鐘一六六·○○二十支人鐘一七一·七五二十支雲鵬一七三·七五十六支日光一六九·二十支地球一七四·○○十支人鐘一五三·五○十二支寳鼎一五九·○○二十支歡喜一七七·○○十支雙喜一五○·○○十二支地球一五九·○○二十支鴻福一七六·○○十支大發一五○·○○十二支金鷄一五八·二五二十支五福一六七·○○ 
　　公會現棉消息廣勤進吳淞花三百擔價四十一兩七錢五分現貨送廠 
[大阪紗巿微漲交易清淡（十六日大阪電）]  
　　棉紗現貨因實際需要依然不振故巿中交易仍極清淡僅川口帮買進少許餘無成交惟一方面原棉略有起色期巿亦轉機故交易雖淡行情反漲起三元中等二十支六月期呌價爲三百十九元次月期爲三百十八元 
　　雙鹿三十二支現貨三八三○○ 
　　鐘十支現貨二七○○○ 
[大阪布巿不動（十六日大阪電）]  
　　棉布巿况因賣貨非常缺乏雖紗巿續漲亦無影響巿面上旣無具體交易行情亦無變化 
　　横濱絲巿平平（十六日横濱電） 
　　生絲現貨巿况陳絲已非常缺乏新絲漲起五十元惟買方進貨已告一段落本日無大宗交易巿况平平 
　　絲屑巿况歐洲帮已買進三萬餘斤其他零星交易亦陸續成交巿况堅俏 
 
 

Page 13

 
 
1;第一萬八千七百八十四號;中華民國十四年 西曆一千九百二十五年六月十七號
星期三 * *敎育消息 
[要聞湘省議會反對中　日文化恊定]  
　　湖南省議會通電各法團謂報載中日文化恊定已經正式換文不勝駭異自此案發生全國敎聯會及各團體先後宣言反對并呈請執政府嚴重交涉取銷協定各在案乃竟蓦地簽定悍然不顧喪權辱國後患無窮謹爲我國人陳之查退還庚欵倡自美英俄諸友邦以自動的善意謀鄰誼之親密日本踵行其美似亦同文同種親善之機乃察其恊定内容則大不然如總委員之職權規定不違反日本法律之範圍有對於事業之計畫决定管理三項權限但將來如有計畫須經帝國會議之恊贊後始發生効力日本外務省文化事業部仍然有最後决定之實權是日本肆其操縱之隂謀我國政府徒供傀儡假發展文化之名行侵略内政之漸此吾國民誓不能承認者一也凡兩國合辦之事處處加以箝制揆之情理寗得謂平且北京人文科學研究所及圖書館之建設地基由中國無代價提供是明明於基金外在我國有使用土地之權即無異承認二十一條協約第五項之要求此吾國民誓不能承認者二也再查日韓齊物浦條約第三欵日本退還朝鮮賠欵四十萬元用以辦理改革新政當時亦日謀日韓親善而朝鮮遂由此斷送當時韓人尙能自由支配該欵今中日文化協定以示惠式之退還庚欵行侵略計之文化事業其待遇内容轉不如朝鮮侮辱至此其何以堪殷鑒匪遥言之心悸此吾國民誓不承認者三也總之發展文化乃吾國共負之責亦爲吾國政府特有之權日本如果退還庚子賠欵要求合辦文化事業亦當取消恊定由兩國選派專門學者另行商定辦法當以不妨我國主權爲原則如非退還庚欵更無煩日本之越俎代謀本會謹代表吾湘三千萬人民鄭重宣言對於日本文化侵略認爲喪權辱國對於執政府違法簽字認爲不生効力此時國會雖中斷而各省民意機關責無旁貸苟一息尙存當同聲反對邦人君子愛國具有同情急起力爭以期取銷此種違法喪權之協定而後已瀝血陳詞佇候明敎 
[教部規定選派留日學生之辦法]  
　　前欠未清者嗣後不得再派 
　　敎部因各省留日學費愈欠愈多應付無方特於前日訂定取締辦法通咨各省以示限制兹將原案錄下爲咨行事案查選派留學本部於五年十月頒布選派留學外國學生規程迭經按照規程舉行考試選派學生在案惟留日學生前因有特約關係暫未查照規程選補現特約旣已廢止各省選派學生自應遵照規程辦理查核近年駐日留學處册報各省遵照規程選派學生固屬有之其自由派遣者居其多數在各省不欠解留學經費之際本部固不妨通融辦理近年以來欠費省份日多一日積欠學費爲數甚巨駐日使署曁留日學生函電呼籲中央自不能不籌救濟之法從崇關項下月撥補助費若干元顧留日學生自有補助費以來各省皆以中央旣有補助欠解愈多而自由選補如故益以此項補助費之發給漫無限制駐日機關旣無發給之辦法而中央亦無帳目可以稽考馴致缺費省份學生每年所領學費反較不欠費省份爲多長此因循殊非重視國帑培育人材之道兹本部訂定墊給缺費省份學費辦法所有缺費省份嗣後欠費未清不得再行派遣學生即不缺費省份遣派學生亦應遵照選派規程辦理否則將來遇有欠解學費情事本部未便代爲籌濟除通咨各省並令行駐日留學事務處外相應咨請查照辦理此咨附辦法第一條按缺費省份學生確有缺費情形於民國十四年七月起每月由中央崇欵項下墊給若干元以前缺費應由各缺費省份籌發第二條缺費省份嗣後滙欵應由部咨行各省將匯欵數目詳報敎育部轉知學務處以便按其缺費程度將中央墊欵核算扣除第三條凡缺費省份學生卒業後由中央塾給川資令其回國勿庸繼續留東實習研究其在實習研究中學生一律給資回國不給學費第四條凡缺費省份官費生遇有缺額時即將該額取消自費生不得請求預補第五條凡缺費省份自民國十二年四月以後所補之官費生及自費生之補有津貼費或補助費者中央槪不負責第六條凡缺費省份所有省定單行辦法一律取消 
雜訊 
[南京科學敎員暑期研究會聘名人演講]  
　　科學敎員暑期研究會訂於七月十七日開幕所有事前一切籌備情形已見本報近悉該會孫主任又函請國内外科學專家於開會期間作課外演講其所請者如祁天錫博士·湯姆森博士·伊烈克敎授·秉農山博士·胡剛復博士·葉企蓀博士·趙石民博士·任叔永君·熊雨生君·陳裕光博士·李耀邦博士等皆現今科學界有數之人才也 
[蘇州中國體育學校歡迎校長顧拯來]  
　　蘇州中國體育學校校長顧拯來偕集美海童子軍於前日抵蘇該校全體學生由敎務主任朱了洲率領赴車站歡迎晚間開歡迎大會朱主任代表全校同人致歡迎詞畢顧校長即登臺訓話大致分兩層余（一）因服務厦門開學及一年始返蘇蒞校諸事端賴在校職敎員維持不勝感激（二）今日蒞校所見諸同學成績卓著又使余很覺快感惟體育家除講身體與技術外尤須顧及德智兩育庶將來可取人信仰末由學生表演各項成績至深晚始散 
[本埠蘇省童軍聯合會將開總敎練會]  
　　江蘇童子軍聯合會昨通告省總敎練員函云逕啟者兹准本會省總敎練員薛嘘雲君函稱擬定於本月二十一日即本星期日上午九時假揚州敎育局開本年度第二次省總敎練員會等情合　函達查照提議案件以爲期怱促即希逕寄薛君爲荷祗頌公綏 
[省敎育會體育研究會定期開會]  
　　江蘇省敎育會附設之體育研究會昨通告各委員函云敬啟者本屆委員會業已决定在蘇假中華體育專門學校開會日期定在本月二十七號下午二時台端如有議案務請儘三十四號以前寄到王壯飛君處以便彙印屆時並希准時　冗蒞會否則亦盼在委員中去函委一代表爲盼專頌公綏 
[工程學會年會定在杭州舉行]  
　　中國工程學會定在杭州舉行第八次年會日期爲七月三日至六日會場假杭州省敎育會會程已擬定一部分年會委員姓名如下委員長錢昌祚通訊書記李俶記錄書記王崇植會計鄭家覺庶務蔡常參觀吳欽烈交際楊耀德論文　維裕通俗演講李熙謀宣傳張延祥 
[彫塑家李金髮歸國]  
　　旅歐美術家李金髮氏廣東梅縣人富有天才自民八赴歐研究彫塑擅絶技兼長繪畫及文學去年畢業於巴黎美術大學彫塑科近年來屢在法國國家展覽會出品博得衆譽在法時曾與上海美I 
[彫塑家李金髮君] I 
　　專校長劉海粟氏訂交願回國後在上海美專創辦彫塑科今春由巴黎而意大利而羅馬諸邦從事考察兹於前日已偕其夫人抵滬當由美專校長劉海粟氏招待至劉氏私邸討論開辦彫塑科計劃甚詳並聞李夫人在法研究繪畫著有聲績並聞美專暑期學校將添設彫塑一班即由李氏敎授 
[敎養團童子軍將行檢閱禮]  
　　膠州路貧兒敎養院童子軍定於本月十一日（星期日）行十三年度檢閱禮請沈總敎練及全體敎練等校閱並有各種表演以助雅興兹將要節目錄下上午校閱游戲·表演歌·唱歡呼·架橋·游泳·宴會下午參觀成績·同樂會並宴會·皆由童子軍親自烹調云 
 
 

Page 14

 
 
1;第一萬八千七百八十四號;中華民國十四年 西曆一千九百二十五年六月十七號
星期三 * *   
 
 

Page 15

 
 
1;第一萬八千七百八十四號;中華民國十四年 西曆一千九百二十五年六月十七號
星期三 * *本埠增刋 
[天氣預報]  
　　徐家滙天文臺昨日 
　　下午四時三十分氣 
　　象預報云天曇或 
　　隂江蘇以北氣壓 
　　低降有旋風北緯 
　　三十度以南有微 
　　弱之東北風及局部 
　　之無風區域又昨 
　　日下午三時前二十 
　　四小時内本埠氣温 
　　最高八五·五最 
　　低五八·○去年同 
　　日最高七七·六 
　　最低六八·四 
[牙刷之研究] [  洱淅]  
　　近世紀來國人於口腔術生已漸注意通都大埠之居民莫不人手一刷矣自雙輪首創機製牙刷（用蜀産牛骨猪鬃）後國貨製刷之廠踵起經營者苟能推銷得法舶來吕固不難肅清也雖然毛頭之式様我輩雇客似極少講求意者其吾人之缺乏進取心乎鄙人閑嘗留心及此且曾與業中人及牙科醫士爲數度之磋究兹願以考研所得爲我讀者一述之 
　　吾人一向所用之手工牙刷 
　　均係平毛不合齒列之形故只可刷門前數齒臼齒及齒背均不易刷着且毛之組列甚密又無水孔（牙刷背面漏水之孔）積垢極易此爲式様之最下者 
[梁岵廬之口書]  
　　山中　水　　　不心到神仙　　　　平　　　 
和風人子　三　　　　　　　 
　　　　　　　　　　　　　　　 
　　自機製牙刷出現多將毛頭改成彎形亦有加添水孔及鳳頭（解見後）者惟毛之組列仍是過密一般人囿於習慣甚歡迎之然非上乘也 
　　至我所謂爲最合理之牙刷其要件爲（一）毛之組列須有間隔而毛組之間必有水孔所以免積垢保清潔也（二）刷前之毛須凸起（業中人名爲鳳頭）所以便刷臼齒也（三）毛頭須成山形所以刷牙縫也（四）全部仍須成彎形所以合齒列之式俾全刷到也以上之條件備斯爲最上乘之刷矣（按雙輪牌近已出有此種） 
　　此外毛與骨板之消毒吾人購買時亦須十分留心故必擇其顔色白者蓋刷必漂白後始能爲消毒之保證也 
有刷牙時吾人尤應破打下列之習慣（一）臼齒及齒背各處均須刷到不可只及門前數齒（二）刷時須向上下一般人之向左右刷者不合理也 
　　近來巿上之新發見一種人造骨（或稱假象牙）柄之刷有透明與不透明二種其透明者狀類瑚珀按此種柄料係以化學製成即賽路懦得（CELLULOID）是也並非國貨幸用者注意焉 
[吾之飮食法改良意見] [  張震雲女士]  
　　吾國人有一陋習焉其年齡已數千載其效果爲陷同羣於傳染之症如共食之害是也改良此害吾欲提議分食問題以忠告我國人深冀世之人士不爲陋習所囿一衡學理而審察共食與分食之利害則一得之愚或足以供採擇之一助 
　　吾人試一思之吾輩現行之飮食法將有何等之觀念乎雜沓環坐非不人置一箸一匙也而舉箸入饌運匙於羹往返頻仍肴之不潔已甚其涎沬細菌之聚集羹液中者且不知凡幾人固未之察也故凡係傳染病有細菌之暗藏於口舌間者均可藉一飮一食而散播之不觀夫流行性感冒（俗稱重傷風）之速於流行也一家之中有一人得此則其餘鮮有獲免者雖散布之原因亦關於免疫性之暫短手巾茶杯之公用衣裳之不連宜而箸匙間之傳染實爲至易而至烈更有慢性肺癆人初罹之其任事作工飮食起居雖一切如恒而口脗之間痰沬含有結核細菌其爲害同食之人則一如肺癆病之迅烈然則共食之患不亦大哉兹吾爲籌分食之法分食之法有三 
 
 

Page 16

 
 
1;第一萬八千七百八十四號;中華民國十四年 西曆一千九百二十五年六月十七號
星期三 * *（一）座中分肴之法座中分肴之法膳時除飯碗箸匙外人備碟一杯一預使人以淨箸潔匙均分魚肉蔬羹湯於杯碟中而後食之西人食膳亦有家主爲之分肴者 
　　（二）廚中分肴之法每人備三四小碗置以分納食品使甲之肴不傳於乙乙之肴不及於丙西人飮食均由庖丁預分而後食之各大餐館多沿用此法 
　　（三）增箸加匙之法每一席中尋常碗箸匙之外添置公箸公匙二三副食時以公箸公匙運肴羹於各人飯碗及匙具之内不可直接入口再以各人之匙箸食之或另置一小碗以備飮湯之用凡初行此法時自覺不便至四五日後則習以爲常矣 
　　又碗箸一經用後即宜以沸水洗之此爲滅菌之一法否則雖選用以上三法終歸罔效也倘與肺病者同食則食具宜入釜中浸水使沸沸至十五分鐘至半時爲度蓋癆菌盡枯方不致貽害吾人 
[美國冰淇淋運滬]  
　　南京路A字十七號時評洋行内福祿壽冰淇淋公司新自美國運到上等冰淇淋多種質地純潔凉沁心脾每大包十二塊售洋二元每小包六塊售洋一元凡家居諸君欲嘗新味者可致電話中央四七七○該公司當即飭人乘脚踏車送上以期迅速其欲代爲經售或批發者可前往該公司面洽 
[罷巿聲中之鴻興織襪廠]  
　　鴻興織襪廠發行所自此次五卅發生慘禍後全體職員憤激異常湖北路門巿部罷巿休業迄今已有半月一般愛用狗頭牌國貨絲襪之顧容多抱向遇之憾該公司經理以爲此次慘劇之發生實因國人不知根本辦法不肯提倡國貨致受外人凌辱該廠郵購部除照常營業特促工廠努力織造選工加料精益求精以期開巿後接應一般愛用國貨者之惠顧云 
[白花除蟲菊暢銷]  
　　滬西梵王渡如鵬農場自去秋所栽除蟲菊已達五十餘畝今春共獲乾花八十餘擔之多此即巿上所售滅蚊盤香之原料也其價較其他農爲廉故往購者日衆 
[鼓王來滬訊]  
　　著名大鼓書之翹楚白姑娘　聲京津一帶頗爲都人士所推賞譽以鼓國大總統近聞新膺上海大世界之聘不日來　奏技並有燕艶親王筱燕樓同日南　共隸大世界云 
[聯益善會贈送時疫藥水]  
　　胡家木橋香烟橋路上海聯益善會邇因天氣酷熱疫病漸生即令施醫院配製神效救濟水除派員在外調查遇有感染時疫即行發給以資需用外並函致臨時濟安會工商學聯合會中國紅十字會滬城分會等代給罷巿中之工商學界以備時需而該會　醫院正日夜趕製極爲忙碌云云 
[金石壽减潤充捐]  
　　金君石壽爲已故書畫名家金免痴先生之哲嗣素擅八法得力晋唐所書雄逸渾穆獨成一家年來鬻藝滬濱世人多能知之比因五卅慘案工人等停業力爭生計窘困各界同胞多傾囊相助金君亦係國民之一救濟之舉義難坐視故定於即日起就對聯摺屬兩項滅潤鬻書對聯每副取潤六角摺扇每頁取潤四角均以小洋計算箋扇自辦欵須現惠期以十日爲限所得潤資悉數捐入上海學生聯合會作救濟停業工人之需外埠函屬可交郵寄如欲託辦箋扇亦可代購惟欵須照潤加半作箋扇及寄件之費對聯每副七角五分摺扇每頁六角世之愛得金君書法者幸速圖之以匡善舉也收件處本埠靜安寺路張園東首精藝公司 
[出彼界消息]  
　　物外吟社叢刋爲笛漁主所　純以發揚國焠討論文藝爲宗旨取材謹嚴披沙揀金寗少母濫以方時下泛泛者相去有不可以道里計第二期已出版函索須附郵花四分寄伯頓路五九號物外吟社即照寄不悞 
[集會表]  
　　時日地點召集者事由 
　　十八日起上海巿議會巿議事會夏季常會 
　　二十日下午一時浦東慶寗寺上川交通股份公司股東會 
　　七月一日下午一時凝和路也是園江蘇縣議會聯合會常年大會 
　　七月一日午後一時骰牯嶺路徽寗同鄕會蕪湖商辦安徽銀行創立會 
　　七月十二日下午二時江西路六十二號中國水泥公司股東會 
 
