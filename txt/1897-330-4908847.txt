# 1934 - 330 - 4908847

 

Page 1

 
 
[長江各埠赶早發報告白] [  申報舘主人啓]  
　　長江數千里埠頭林列本舘所銷申報向來依期寄送惟歴來有人在滬收取閲過之舊報寄至各埠求售往往紙幅破壞附章不全購者憾之　致信本舘饒舌是以本舘今特赶緊印寄較前早到一日以副諸君子先覩爲快之意如有遲到者卽係閲過之事報可向經售報紙人詰閲　　拜日無輪船開發須於下一日并寄閲者鑒之 
[添印白紙玉堂字彚出售] [  圖書集成局啓]  
　　本局向印玉堂字彚久已風行海内惟所印均係竹帋現在添印白紙紙張格外潔白裝訂亦極精工每部計二本碼洋三角竹帋者仍碼洋二角欲購者請至三馬路申報舘及申昌晝畫室購取可也此佈 
[閩刻武英殿聚珍板叢書寄售] [  本舘謹啓]  
　　刻有友人寄售閩刻武英殿聚珍板叢書計共一百四十八種釘成一千本板旣精緻紙猶潔白裝訂亦工欲購者請移玉至三馬路申報舘吸申昌書畫室閲看可也此佈 
[論秀才作賊]  
秀才奈何而作賊哉按今之所謂秀才與古實異古者秀才亦稱茂材策諸朝廷號爲異等其榮顯雖今之進士不啻也秀才掌故可更僕數執筆人不耐掉書袋第卽傳奇院本中徴之如王實甫西廂曲中之張琪者明明解元也而亦稱爲秀才可知秀才二字爲古時文人未仕者之通稱非若今之秀才專以屬之生員也生員本非秀才而俗稱秀才猶舉人本非孝廉而俗稱孝廉沿襲已久姑置弗論第爲之顧名而思義則苗經擮穎而爲秀人通天地而爲才何等典雅鄭重卽論其生員之實固亦古者學官弟之也名列膠庠身登黌序上之縱不能爲聖爲賢次之亦當勵其志節才操以成有守有爲之品庶幾逹則可以爲名臣窮則不失爲名士如范希文作秀才時卽以天下爲已知秀才顧不重歟卽曰生不逢辰時當多故或投從戎之筆或爲入幕之賓所謂秀才不出門能知天下事固何事不可爲者極之下儕市井較及錙銖斯已難言品格矣奈何每况愈下不作他事而竟作賊乎則有吳郡秀才張桓伯其人者固元和縣學生員也與故紳謝綏之家有連以瑣瑣姻亞之親試其空空妙手之技不知如何竊得金飾古玩等物潛至滬上輝霍花叢事發到官解省歸案究辦本報已數志其事矣片牘流傳名騰萬口不幾令普天下秀才爲之短氣乎或者謂此等事古亦有之如曹操曾舉孝廉而爲國賊孟昶爲唐永狀元而身當僭竊黄巢爲下第舉予而倡亂叛逆他如明之劉鴻儒宋獻策牛金星或爲諸生或爲舉子皆稱劇貱顧彼之所謂賊者大則窺竊神器豁據版圖小亦斬木揭竿發號施令大丈夫不能流芳白世亦當遺臭萬年人有懹才抱智不甘老死牗下者日暮途遠倒行逆施不妨引石革語作解嘲兹如張之胠篋探囊不過狗偷鼠竊雖曰賊星照命無乃賊運未通不克大展其賊才廣施其賊技乎雖然涓涓不絶將成江河不矜細行终累大德漢昭烈云弗以惡小而爲之一失足成千古恨文人無行往往有然業旣身犯王章公庭對簿鄉黨自好者所羞其爲補救不亦難乎且更思賊字之義如孟子云賊仁者謂之賊賊義者謂之殘殘忍之人謂之一夫是人君而以賊稱也又云我能爲君闢士地充府庫今之所謂良臣古之所謂民賊也是公卿大夫而以賊稱也孔子云鄉愿德之賊也是搢紳儒者而以賊稱也晉王敦入石崇厠解衣裸體而無赧色石家婢女謂其人能作賊是則人以賊稱大率指作亂叛逆者如今世賊匪馬賊皆是查律文所載明火執仗者曰强盜鑽穴縋垣者曰竊盜惟成羣持械沿路搶刼藐法拒捕者稱之爲賊然則以張之所爲得無有未足以爲賊者乎總之賊者害也攘奪他人之所有也滬上風氣日壞旣有婦女作賊又有秀才作賊江河日下可爲浩歎然試比類以觀則如文人筆下勦龔成説以之獵取浮名或竟幸登科第者何不可作賊論他如官吏奏報攘功蒙賞以及張冠李戴諸凡欺蔽聖明之事科以誅心之律皆賊也名爲賊者易治不名爲賊而實無異於賊者難治正其本清其源必自廣行教化始而欲言教必先言養則教化亦未易遽言况以學校之中而亦有敗類如張者人心世道尙可言乎此則論列及之而不禁慨然興歎者也 
[俄德訂約]  
　　本月初六日倫敦來電云德人占據膠州灣一事俄人已許其並不爭論惟俄人辦理高麗國政德人亦不得與聞 
[謡言姑志]  
　　上禮拜六卽華十一月初四日本舘曾登粤中防務一則略謂昨得香港電音言兩廣總督及廣州將軍互商防守事宜將虎門砲臺大加整頓兹中西人忽紛紛傳説謂虎門砲臺已被英人占據然遍加訪聞未得確音惟數日前英國各兵船多有望南方行駁者意者因此而致謡傳歟 
[勸令還地]  
　　士希交戰希人敗衂以致跌殺黎地方被士人所據兹譯本月初六日倫敦來電云議和之後土人不允將其地退還俄國聞之會合法人竭力向土人解勸務令土人退去將其地交還希人 
[議院打架續聞]  
　　日肖本報曾譯登奥國議政院中人互相打架一事本月初六日倫逆鶆電云院中打架之後院外民人亦大爲紛擾巡捕頭目急調諸捕會合馬軍出爲彈壓戈矛並舉傷及多人奥廷恐釀禍端急將各部大臣紛紛理調民人遂不復譁囂次第退散 
[洪山演武]  
　　湖北武備學堂創設以來成效頗著惟學生雖講求武備究未身經戰陣一旦兩軍相見恐未能措置裕如日昨洋教習某君特率領通班學生至保安門外之洪山寳通寺隙地操演戰陣計新舊學生共一百二十人分作兩班互相攻撃如臨大敵一切陣法步法皆仿照德國陸軍章程直鏖戰至兩時之我始鳴號收隊而回一時觀者咸謂步武之整齊軍容之嚴肅較之泰西各國未遑多讓他日疆塲有事定可收干城腹心之效焉 
[鷹揚扄宴]  
　　鄂省武闈於十月廿四日揭曉已登前報旋於廿七日在撫署大堂舉行鷹揚筵宴監臨張制軍因事未到由主試譚中丞曁提調岑儲使監試李觀察同考命協戎率同中式各武生行謝恩禮禮成後循例筵宴儀節秩然赳赳武夫幸逢盛典宜如何勉自砥礪以供朝廷折衝禦侮之資哉 
[禾中盜案]  
　　嘉興采讠友人云某日之晚夜半時突有盗匪擁至嘉興縣屬鳳橋鎭落鄉某圩客民某甲家持械破扉入内行刼其時甲家男婦咸在睡鄉聞警驚惶大聲呼救盜匪怒甚操刃砍傷三人餘遂畏縮不敢聲張任若輩恣意窮搜并被刼去十六歳之女孩一口閲日事主告知地保舁受傷人投縣署禀報縣主騐明傷勢許以前往踏勘飭捕緝兇 
 
 

Page 2

 
 
[防營獲匪]  
　　揚城西門外向稱荒僻雖有鄉鎭而不及東南北三門之熱閙上月杪有某甲身帶洋銀一百餘元黄昏時行經廿四橋鎭瞥見有素識之行夥正與人口角扭毆甲不忍袖手坐視上前排解不虞一挣扎間身内洋蚨包忽然脱落一似有人攫取者甲遂大呼爾等勿扭吾洋錢失落矣行夥等聞之赶卽帮同尋找無著舉首見前面彷彿有人奔逸遂相與狂呼追赶及至距城不遠南字營駐防處營内弁勇聞聲齊出當將奔者迎頭攔阻計共三人搜其身畔原贓俱在爰卽拘住押解至有司衙門訊辦翌日甘邑宰提案訊問供稱實係在中途檢拾並非攫搶邑宰笑謂曰贓證確鑿豈容狡賴飭各笞責仍衍還禁想須照例嚴懲也 
[德國水災] 　　 
　　廣州省城中西報云德國塞賴夏及薩格循省河水横决一時未能合口據受災處地方官報稱民間房屋多被衝塌百餘年來無此巨患現有二十餘萬人無處棲止薩格循省受災尤重計所失財産約有六千萬馬克之多亦云鉅矣 
[巨艦東來]  
　　廣州省城中西報云英國頭等鐡甲巡艦豹亞虎奉命徂東已於九月十二日由砵士毛埠開行繞道阿洲好望角前來此船碩大無朋册注一萬四千墩機器可扺馬力一萬五千匹食水甚深不能從蘇彝士河經過是以繞道而來多歴海程三千此里緣俄國現在有巨艦名勞力駐紥東方雄視一洲故英國特委豹亞虎前來以與之頡頏也 
[賁育轉世]  
　　金陵采訪友人云江南武闈已揭曉矣當校閲外塲之後有淮安府某武生馬步全紅然自以爲尙不見有異人之處爰於考技勇時舉頭號石加諸雙膝並疊二號制石又加頭號大刀於其上歴半點鐘時之久始次第將刀石放下而面不改色依然氣息和平觀者咸舌橋不能下内提調吳仲懌觀察歎爲觀止暗記底册許爲出類拔萃之才覆試時劉峴帥見其赳赳桓桓不愧干城之選亦屬意焉及挽五石弓從容引滿連開三十次乃許爲通塲冠冕得以虎榜榮登噫若此生者其眞賁育轉世者歟 
[禁革陋規]  
　　江西采訪友人云省垣育嬰局定意亂婦承領嬰孩分别城内城外各地叚開摺送交保甲總局轉飭各分局呈騐門牌發給亂婦收執蓋欲杜冒混地叚並稽查嬰孩是否得所也某日南昌府江訒吾太守訪悉近來保甲分局丁役竟有於亂婦領取門牌執照以及育嬰滿堂之時勒索陋規實屬知法犯法查育嬰原係善舉乳婦皆是貧民豈容在官人役舞弊索錢爰會同城内保甲總查宋陳兩太守城外李太守諭飭各分局委員隨時查禁并示諭各分局丁役嗣後乳婦領取門牌執照及育嬰滿堂之時均不准措留刁難絲毫勒索倘敢故違許該乳婦等赴本府衙門及總局禀請究革决不姑寛 
[航船沈没]  
　　金陵省垣通濟門外河道爲往溧水必由之路每夜必有溧水王家渡航船載貨物來寗亦有航船由寗開往溧水此往彼來均需由七橋甕經過是處水勢極溜其險與蜀江三峽無殊由寗往溧之船力爭上流雖費推移尙少意外若由溧水至寗則順流而下岌岌堪虞每當潮汐漲落之時其險尤甚上月二十四夜四鼓有溧水王家渡航船載客二十餘人駛行經彼處時正退潮水如激箭舟師握舵不穏致撞於橋下之分水石上登時沈没二十餘人同時滅頂月黑星昏無人拯救以致淪音不返均步鴟夷子後塵至所帶信函亦遂如殷洪喬爲人寄書悉付波心一任沈浮於水底矣 
[海運先聲]  
　　杭州訪事友人來函云浙省片收冬漕開倉在卽所有海運糧米均須陸續運解至滬現由糧憲鄭芝巖觀察委定三局總辦滬局委蔡太守增光通局委韓太守緩津局委顏太守鍾濬其餘差遣各員則尙未下委也 
[舉辦民更]  
　　楊城冬防保甲業已開辦而甘邑宰程明府以郡城地方遼闊猶恐百密一疎因特出示勸諭城鄉舉行十家民更與保甲相轉而行大旨謂現屇冬防宵小最易竊發巡查最關緊要縣境上連天六下接湖浜難保無匪徒乘間滋擾亟應重申禁令舉辦保甲十家民更分上中烟户以十家爲一牌十牌爲一甲每夜每牌輪出一人或持器械或執燈籠撃柝鳴梆隨同保甲巡員弁董上夜梭巡以天明爲度鹽典公舘亦應一律照辦至巡查章程卽責成員董就地方情形隨時籌議禀候核奪除諭飭各董遵照外當此冬令並奉各大憲札飭整頓保甲之際亟應實力奉行合亟示諭爲此示仰諸色人等知悉此後一聞鑼聲緊急務各迅速往援倘能擒獲正盜眞匪捆送來縣一經訊實定當格外獎賞以資鼓勵見者咸曰此法果行深合古人守望相助之義吾儕皆可高枕無憂矣 
[嚴徵工匠]  
　　機器局工匠因事肇禍由城外保甲局員許明府枷責嗣爲同類所聞糾集多人赴局冲毁一空局員許明府立卽知總辦袁觀察遂移文至府飭縣查辦一面拜會總辦郭觀察商辦此事一切情形俱詳前報兹悉總辦郭觀察已收肇禍工匠四名革退并拘送江寍縣請辦趙小帆大令立卽升座略詢數語讼各笞責數百板仍發外所管押俟期滿再行釋放 
[武林官塲紀事]  
　　杭州采訪友人云部選桐廬縣沈大令宗麟於日曨領憑到省因途次稍有感冐請假調養刻已告痊赴各憲轅銷假○調補諸曁縣沈大令寳青前經藩司飭赴新任大令因省中尙有要事未及卽日起程嗣因越郡縣試係十月二十七日首塲署任之倪愚山大令望重欲於考前交缷函請早日接篆大令遂於二十日禀辭赴紹擇於二十四日接印任事○今秋雨水過多江潮衝激沿江石塘稍受損傷業由塘工局赶緊修葺惟南龍頭一帶被衝較重刻下陳觀察特委提調李小亭太守前往勘工太守奉札之下於十月二十六日禀辭○部選龍游縣湖鎭司巡檢李少尹經藩司飭赴新任○新選安吉縣訓導沈廣文壽慈經撫憲於十月二十七日傳知到轅考騐以便給憑赴任 
[演試紅船] 　　 
　　九江府映太守留意民事認眞整飭因義渡紅船水手有救生之責恐所習未能嫻熟爰於上月十八日親自試演令放鴨一龍於中流飭水手等駕船住搶先獲者奬賞録用落後者斥革是亦關心民命之一端也 
[失愼兩誌]  
　　杭垣太平橋北岳家灣地方有屋一所中供佛像非庵非寺人皆以念佛堂呼之平日雙扉緊閉僅有老婦數口在彼焚修每屇佛會及朔望之期有男婦多人往彼誦經禮懴至晚始散本月初一日諸人正在宣誦經卷至午膳後忽聞廚下走水急往看視火已燃及檐牙竭力樸救得卽熄滅然已不免飽受虚驚矣○本月初四日四更時杭垣下城范姓老嫗家又復失愼婦年五十餘素性侫佛家有子媳各一及幼孫二人是處左近今秋屢次失火婦因在外勸募紙錠十萬有餘度佛燈數百盞將延僧道設壇以爲禳解之用事未舉行而祝融氏已臨婦家先爲收取當火發時婦等俱已深入黑甜從睡夢中驚醒但見火勢燎原不可向邇遂各逃竄性命所有衣飾契卷等物均未取携屋後與城守衙門相近張都戎立飭洋龍人夫赶赴馳救分頭灌澆鄰屋得以無恙僅燒去房舍十餘間尙稱幸事 
[憲示二則]  
　　浙省臬憲丁潛生廉訪到任後關心民瘼疾惡如仇訪聞杭地每屇冬令時有放火匪徒乘間奪取財物等事因出示嚴禁其大略云徒匪徒縱火燬民房乘機搶奪爲害無窮跡其居心比之强盜爲甚盜匪搶刦受害者借止一家而房屋尙可保全若圖財放火一成燎原延害他屋居民受累不淺應照盜犯罪名加等就地正法决不容寛查杭地五方雜處良莠不齊每屇冬令時有縱火之事爲此出示嚴禁并諭諸色人等如見有放火匪徒富卽拿獲送縣究辦審實後卽與重賞立將該匪斬首示衆除飭保甲冬防各員及府縣嚴拿密訪外合行出示曉諭各宜凛遵毋違特示又廉訪訪知杭地近多失孩之事出示嚴禁其略云照得杭地近來遺失幼孩時有所聞持盆敲撃沿街呌喊幾於無日無之從中必有匪徒拐帶誘往他鄉售賣得錢肥已實堪痛恨若不嚴加懲辦此風伊於胡底爲此出示曉諭如有拐騙幼孩希回得財者一經拿獲當卽就地正法决不姑寛切切特示 
 
 

Page 3

 
 
[寳婺聯輝]  
　　上月廿三日爲九江府聯太守夫人設帨良辰凡僚屬送禮均令閽人璧謝分毫不受祝嘏者亦一槪婉謝太守之亮節清風於此可見一班○廿一日總巡吳儀生明府太夫人壽辰亦不受禮惟往祝嘏者款以筵席籍伸僚友之誼云 
[恩綸下逮]  
　　前夜十二下鐘時出使德國大臣吕鏡宇星使在滬接奉電傳上諭著加内閣侍讀學士銜卽日出洋俾與德廷商辦佔據膠州一事卽於昨日上午十一下鐘時在行轅中恭設香案望闕行三跪九叩首禮謝恩辦差丁役燃放鞭爆以誌賀忱本埠各官咸往叩賀轅門以外冠蓋紛紜聞星使定於本月初十日附乘德國公司某輸船出洋昨日先將行李挑運上船以免臨時忽促 
[龍門甄别]  
　　上海龍門書院向例於先一年冬預行甄録本屇仍循曩例擇於本月二十三日预行光緒二十四年分甄别昨已由關道憲察和甫觀察牌示遵行矣 
[局船被刦]  
　　永義昶局由申開往常熟之班船於本月初五日在嘉定相近之馬陸鎭歇夜至初六日天已將曙忽來盗匪行刼將船中所裝銀洋大小川土貨物等件約值一千數百金盡行刦去想局中就近報緝然鴻飛冥冥不知能弋獲否也 
[定期收狀]  
　　英界公堂讞員張賡三直剌示定每逢三六九日收爱呈詞每隔一期卽行批示蓋不准將案牘稽留以致難於清理也 
[請禁小票]  
　　南順泰出售發財小票每紙洋銀兩角事爲英界捕房麥總捕頭訪知以其蹟類騙錢曾由前道憲出示嚴禁在案因於前日將情禀知工部局董請函致值年總領事照會江海關道蔡和甫觀察立時禁止值年領事答以此種瑣事不必煩動監司大員昨日麥總捕頭遂親赴公堂面禀讞員張賡三直剌請爲示禁直剌允之不日卽當出示諭禁矣 
[駁船失愼]  
　　南市祥記碼頭某姓駁船户前日滿裝火油數千箱傍晚時不知因何失愼延及火油濃烟直射勢甚披猖霎時冐穿棚頂舟子大聲呼喊由隣船率衆汲水澆灌得卽熄滅然船中什物已盡付一炬矣 
[嚴追票根]  
　　近日滬北各小錢莊所出空票貼換現洋圖利之徒貪取重息趨之若鶩屇期無洋可付紛紛倒閉潛逃受其害者實繁有徒事爲英捕房麥總巡訪聞業已嚴行查辦昨日法大馬路錦康德大兩莊以所出期票票根不肯付下以致不敷代墊恐屇期持票收洋者紛紛擾擾致啓事端據情役訴捕房克總巡諭飭先派巡捕在門前看守遇有收票者以好言撫慰一面諭令莊主嚴追票根照付倘坐視不理拘送公堂究追 
[准保理票]  
　　陳玉燕以沈蘭汀不付票洋扭控英界公廨張賡三直剌於前日晚堂提案訊問陳供本地人有震源莊本月十二十三等日期票計共洋銀八百元震源於前日倒閉意圖吞賴故此扭案求追票據呈電沈供開設震源錢莊前者出立期票因各票根到期不歸小的墊付洋銀四五千元前日實在支持不住關閉一天今日仍舊開張外面票子約有數萬求請交保出外赶緊料理當有高福具禀投案亦將震源莊票洋一千二百元呈閲求請究追張直剌判令沈蘭汀交的實人保出設法了結並諭原告稍緩催逼毋壞市面票據發還 
[請追票銀]  
　　周瑞堂扭顧光瀛至縣喊稱顧在英租界開設德隆小錢莊出有期票兩紙共計洋二百五十元至期向收莊已倒閉向之理説一味不睬故此扭案求追黄大令飭差看管候訊 
[逸犯送縣]  
　　改過局將總巡局函送之陳隆寳法界公堂函送之陸雲生英界公堂函送之顧禮生三逸犯由局員馬明府一併轉送上海縣署訊究黄大令飭差小心看管其未獲之逸犯諭令赶緊緝獲毋使遠颺 
[押候繳洋]  
　　天福戲園主武春山前因虧欠各茶房押櫃銀洋涉訟法界公堂經鄭大令訊供交保理處旋由老裕茂酒店主陳永寍擔保出外爲之墊洋一千零七十六元拖欠二年之久屢索無着爰具禀呈控法界公廨鄭大令准詞出票將武春山移提到案昨禮拜二堂期所探將原被告解案請訊陳永寍申訴前情武春山供所欠之洋已還過若干大令檢閲票據謂旣經還過何以票據尙在陳處此事已有二年之久因何延宕不理實屬刁頑武稱求准交保出外理償大令着將武春山押候三日内繳銀原告斥退 
[拆梢受懲]  
　　本邑浦東人朱了頭在南市會舘碼頭撑駕駁船前日有倪阿狗者糾同謝全林冐稱某號駁艇勇丁向朱聲稱日前爾有急事由渠等在塲介紹始得出圍酬勞之費何以至今未付朱以無端拆梢心實不服與之爭辯旋復互相攢毆扭至十六鋪巡防中局請究局員潘仲泉二尹升堂提訊朱投案聲訴前情並請究辦渡夫頭沈和尙供稱小的在塲目覩詰之倪阿狗謝全林同供不敢抆梢求請恩宥二尹以其無端訛詐殊屬可惡判令將倪責四百板謝責二百板具败過切結交保開釋 
[司機斷臂]  
　　蘇州府屬某邑人桑子裕向在美界華英石印書局司理機器昨日午刻正在作工偶不留意遽被機軸軋傷其臂以致血肉模糊痛極難忍暈仆於地嗣經司事者舁送同仁醫院求療未識能免於殘廢否也 
[驅逐猴戲]  
　　本邑南市一帶邇來有種鳳陽婦人在冷僻街巷搬演戲法誘人觀看藉以牟利而人數聚集旣多時有匪徒乘間攫取物件迭經巡防局勇丁一再驅逐而若輩均置若罔聞前日小南門外大校場官廨旁邊空地上又有多人大張旗鼓牽一猢猻使之走索并有婦女玩弄缸甏故觀者愈形擁擠適二十三七鋪巡防局委員姚殿卿二尹在彼經過瞥見之下勃然大怒以此處地近官廳何得容閑雜人等在彼滋擾因卽飭勇丁地甲前往驅逐押令令出境不准再行逗遛 
[毁物受責]  
　　前晚九點鐘時有西鄉人窑貨船户四人在南市大東門外新碼頭豫康酒店沽飲不知因何起釁將碗盞撃毁酒保責令賠償而若輩置之不理昻然而去當卽竭力追上袛獲周西昌一名遂拘送十六鋪巡防南局請究局員鍾偉臣二尹提訊之下著重員二百板驅逐出境 
[推毂興訟]  
　　昨有甲乙兩人互扭至縣聲稱家住南市同以整容爲業因薦生意以致起釁孰是孰非須請琴堂一判黄大令准之著值日差分别看管候訊 
[另立期票]  
　　滬北泰源等各錢莊執事夏春培等前控拔維晏洋行買辦吳少坡沈子雲股開乾康絲廠欠銀六萬餘兩經鄭大令迭次研訊將乾康絲廠作銀四萬兩斷歸各錢莊管業拔維晏洋東孟仰存銀一萬兩應歸沈子雲承認諭令夏春培等照六成二八折還銀六千二百十八兩先行墊付著沈子雲具結按期拔還等情已屢紀前報昨禮拜二堂期鄭大令會同何繙譯升座夏春培偕各莊執事投案呈遞沈子雲所繕底稿聲稱當時奉堂諭每月拔還銀三百兩沈意有不愜轉輾推諉恐不免有始無終沈倩律師慕爾弄上堂伸诉大令問夏等應付孟仰之欵曾否交到夏等同稱刻下銀根異常緊急向錢莊商借只能出立西歴歳底期票大令謂前堂諭爾收還現銀何得遲至一月之久夏等同诉沈子雲異常狡滑請將期票先行交案大令以所呈底稿給予沈子雲觀看沈稱此非職員所繕惟每月拔還三百兩實在無力尙求寛限大令謂前堂讞詞言猶在耳豈容狡展沈稱奉斷二年拔還職員以力有不逮請緩至五年每月三百兩非職員所許夏稱如不肯遵諭作爲罷論大令謂本委祗斷二年拔還如何出立期票爾等自行妥商夏稱前已具禀明白請爲核示每月三百兩沈子雲尙稱力不能逮倘積至二年一併歸還愈覺力有不逮矣大令著沈另立期票呈候核奪 
 
 

Page 4

 
 
[服禮銷案]  
　　趙梅祥被流氓小金狗在邑廟凝辉閣拆悄不遂毆失雜物報局飭緝至今未獲前日由天主堂教主函請各巡局一體嚴拿小金狗知事不得了遂請曹財寳極力解勸趙亦不欲多事遂爲旨肯昨日在凝輝閣罰奏清音一日並以香燭向趙服禮遂由趙告知教堂照會各巡局銷案 
[出洋了事]  
　　有名和尙者未識其姓向在某麫店執業前日同友數人在本城穿心街某飯店果腹迨給資時缺少數文以致互相口角旣而各奮老拳扭結不解店夥大怒羣起而攻遂將和尙扭至巡防北局請辦王二尹飭看管候訊和尙恐精皮膚受一頓打願出洋蚨數十翼向店服禮二尹准之飭具保出外 
[姑子免究]  
　　南市小南門外張家弄口徐長發成衣店前日有同業人沈子泰向店主徐某索取工帳因某夥友楊秋亭在旁多言以致口角旋復用武在街心互毆繼至二十三七鋪巡防局互控局中人詢明原委正欲禀官提究店主徐某報局聲稱事起細微願邀同業從中解勸求免提訊局差據情禀明局員姚殿卿二尹命傳徐到案諭謂爾等無端生事本應重辦姑念均係手藝中人從寛免究著速邀人理處不得再啓爭端徐連聲諾諸而退 
 
 
 

Page 5

 
 
新出石印中西算學叢書初編告成 
是書四明求敏齊主人搜羅羣書採輯中外名人專集數百種悉心讎較選擇已經數寒暑矣得最有實用者四十五種彚爲一編如已有單行刻本槪不閳入倩上海鴻寳齋石印紙張墨色均皆精工字畫清爽無蠅頭之弊各種目錄列後○新義象法要蘇頌譔○同文算指前編○又通編○測量法義西士利瑪竇譯○渾盖通憲圖說○圓容較義李之藻譔○勾股義徐先啓譔○簡平儀說西人三能拔譔○五星行度解○曉菴新法王錫闡著○江愼修數學十一種○鄒徵君遺書算學六種恆星圖二幅○夏鸞翔算學四種○徐有壬算術三種○焦里堂算學五種○南海陳灃算法二種○正續對數簡法戴煦譔○代數勾股　伐滉著張已上共計四函裝訂四十本每部實洋六員寄在上海三洋𠗊橋緯文閣廣東省緯文閣寗波奎元堂源記漢口鴻寳齋湖南愼記代售� 
[普太和始創戒煙一粒金丹批價格外公道]  
此丹乃本號始創戒脫萬人其功之速其法之妙久爲海内馳名矣但邇來冐效者頗多不特外省人冐效卽吾粤藥家亦多依樣葫蘆是誠魚目混珠有眞僞之難分焉　諸君賜顧者尙希認明本號牌記庶不致悞是丹品性和平不燥不熱每瓶百粒計重三分能戒烟一兩可見藥小勝多丸小力大服後不但癮除患消且能補元益氣種子延年誠戒烟之金丹幸勿輕視○每瓶價洋一角如批發者彼别家格外公道○分鋪蘇州紹興京都江西○分設金陵蕪湖常州杭州湖州常熟仁川○上海棋盆街高大洋房廣東普太和丸藥店啓 
[公平洋行保險]  
啓者本行保險向例多年信實而行今告者現下加保號棧生財貨物保價格外公道望欲保者祈請至本行面議可也特此佈告 
[通州大生紗廠告白]  
光緒二十一年冬署南洋大臣張奏以通州在籍紳士張季直殿撰經理通海一帶商務議就通州興設紗廠始聽商辦集股不就更議用南洋商務局所購四萬餘錠之機器中間復因人事乖迕展轉稽遲至本年七月乃與盛杏蓀太常定議與商務局重訂合同各分機器之半而於上海之浦東别設一廠太常主之其機器之歸通州者作爲官本二十五萬兩集商股二十五萬兩共計官商成本五十萬兩業已如數招足節略登報以供衆覽　一厰在通州西門外與内河外江兩便之唐家閘地方名曰大生　一官商股本五十萬兩分作五千股每股計規銀一百兩皆以銀到之日按年八厘計息凡從前巳入股領有收據而未領股票息摺者請至上海新北門外天主堂街本帳房換給　一商務局機器作爲本厰股本二十五萬逐年獲利按股均分如有虧折亦按股攤認利害相共永遠合辦立有官商合同咨總理衙門存案　一厰中用人理財全歸張殿撰選舉商董經理商務局不更干預　一機器由南洋派威靖兵輪船裝送通州業於本月十八日開運　一本厰行棧夏初竣工厰屋今歸木作曹慶章包造取有承攬保書卽日開工趕辦　一未開機以前紳不取公費董不取薪水　一本厰議於正股二十五萬外由張殿撰盛太常合招新股十五萬兩諸君願入股者請赴本帳房交銀鎖取股票息摺由盛由張票内答明以登報之日始四個月爲限逾限不收限内股滿不收　一本厰刋有詳細章程兼及議辦本末欲閱者可至本帳房面取 
[告白]  
我永安保人險公司者乃首次承保中國人之一公司又適出華文新譯章程之一公司也茲有告者本公司必欲使盡人皆知平日與他公司之顧有區别者徽特辦法國四交涉無且尤有莫惑於聽睹者因近查有他公司中辦事之人嘗聲言該公司與本公司如出一轍甚有謂本公司新出章程又一若爲彼先路之設也有種種淆混殊不知本公司現所派出辦事之人皆持有華英文字爲據内書特派人之名姓末又加以本公司中總理人漢密登監理人朱葆三之簽字故凡有欲向天下至大且穏之公司投保人當先認明上海黄浦灘第六號門牌便是庶免差錯否則設有其人以假股眞甚或冐稱本公司中辦事之人在外招搖過市諸公可詳加審視或問以果持何據而至是如是則眞人苟無據之可呈者卽屬子虚斷不可以輕信噫嘻秦鏡温犀在此一舉閱者察之 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報舘主人啓]  
本舘京報悉照邸抄原本赶緊排印並不抽去各摺以省續幅且隨到隨登免積壓之　凡在官塲早所深信現在格外赶緊印出　人皆先覩爲快閲者鑒之 
[善爲開導]  
　　安徽省垣采訪友人云臬司趙廉訪爾巽督辦保中整頓冬防困各處游勇會匪時或釀成盗案省城重地不能不防患未然也所定官民同植之章程二十有二條前報已載其大略其法令居民鋪户各置梆鑼十家一聯置燈一盞輪流守望官弁寓所均皆一律有力者如能獨置一燈亦聽其便然閙市鋪户舉辦不難而窮苦之家吝惜燈油没辦之誠非易是以各地叚雖有先後舉行者而城北一帶迤東迤西均屬灌園小户地屇曠野頗易藏奸苟若勉力從公仍不免夜行多警旋經司城委員洪君親率地保擬家勸導謂憲示煌煌誰取不辦且此係各保身家之要務所費油火　委儘可帮貼且不必效市中之置巨燈爾等袛須置一小燈每夕費錢二三文各家輪點每月不過數十文之費何憚而不爲居民聞　欣然未及三天已一律舉辦矣 
[去思彌永]  
　　署理揚州府江都縣童米蓀大令蒞任以來勤政愛民口碑載道兹聞准補斯缺之朱大令江闈差已竣於上月下旬某日已蒙上憲牌示飭赴新任不日卽可履新本城民庶知舊令尹交缷在邇不禁有依戀之忱各具聯匾牌傘等物呈送以表去思日前划船帮曁某鄉已各備鼓吹恭送至署邑宰謙遜再三始行收受聞日内繼之者尙不乏人卽此可見大令德澤之入人者深矣 
[押單涉訟]  
　　美商約丹控趙樹山等人將田單抵銀並不取贖昨晨英界公堂讞員張賡三直剌傳集樹山及趙錫鄉瞿瑞卿會同美國衛繙譯官研訊約丹請追銀五百兩贖回田單以了此事樹山供稱此紙田單確由小的借與陳陶陶趙子亭然並未向洋人抵押銀兩其押銀者係瞿事與小的無干錫卿供稱小的惟從中介紹而已並未分用洋銀直剌商諸衛君然後飭將樹山錫卿管押限一禮拜内料理清楚 
[控追定銀]  
　　吳少堂以陸福堂彭柳橋命造房屋不付定銀扭控英界公廨前晚張賡三直剌提案訊問吳供在尤正記本作執事由陸彭二人爲中在池浜橋附近包造唐公舘房屋數十幢計銀八千兩當立合同承攬言明先付定銀五百兩開工已有三月之久水森料等均已購齊而定銀延約不付小的至唐公舘訪問始知並無此事爲陸形所騙故特扭案求追陸彭同供唐姓定造房屋尚未成交故承攬上並未簽押嗣由王海珊另囑趙姓木工包造訊至此王海珊亦投案訴稱唐公舘由彭囑小的找尋作頭故薦至尤正興處並無另訂趙姓包造之説求恩鑒核直剌得供之下判將陸彭二人交保王押候勘明再行核辦 
[不願賣笑]  
　　肖報紀陳洪氏被其并夫胡阿三逼作皮肉生涯因不情願阿三遂吞服洋烟希圖恐嚇由高周氏鳴捕拘獲轉解英界公廨值日差將阿三送往仁濟醫院求治前晚讞員張賡三直剌升座提訊陳洪氏供湖南人丈夫陳子雲在湖南原藉小婦人於去年十一月間被同鄉人胡阿三誘騙至滬押於高周氏處逼勒爲娼小婦人實不願意被阿三打駡凌虐以致爭吵又吞服洋烟希圖恐嚇由高周氏鳴捕送案求恩安捕高周氏供亦湖南人陳洪氏由其姘夫阿三領來抵借洋銀十五元因洪氏不願烏娼阿三常來吵閙肖日吞烟恐嚇婦人恐遭牽累故此鳴捕解案求鑒質之阿三供陳洪氏係小的表疿婦餘供含糊直剌以陳洪氏雖失足於前而不願淪爲下賤尙可憐憫遂判發棲流女所留養俟其夫至滬領回或有妥當親友亦可遺送回籍胡阿三押候病愈核辦高周氏無于斥退 
[凌虐肆孩]  
　　包探顧阿六解王李氏至英界公堂禀稱小的查得此婦不知向何　　得一女名曰金林偶不遂意即任情鞭橽以致遍體鱗傷是以告知捕頭解請大老爺訊究金林供稱年甫七齡時遭凌虐王土李　　　婦人係常州府屬無錫縣人金林於某年出資購得偶因作事糊塗加以笞責並不凌虐尙乞恩寛實緣崇於病魔以致容　　　　員張賡三直剌商諸衛繙譯然後著將金林送往仁濟醫舘請醫生善爲療治王李氏押候金林傷痊再行核辦 
[英界公堂瑣案]  
　　包探石金榮解歹人王阿寳至案禀稱小的查得此人係　　名流氓曾因向人訛索解經前任某大老爺訊明遞籍今又潜來滬上在閘北唐家弄一帶横行無忌魚肉懦良適經小的查知　人捕房捕頭令解請訊究王供稱小的係浙江寍波府屬鎭海縣境舟山有前雖犯案業已改過自新叩乞施恩免於懲辦讞員張賡　直剌判令從重笞責五百板管押半年期滿之後遞解回藉○包探竇如海禀稱前日賊犯張阿松竊取王阿四家皮帽一頂旋經小的拘獲連　解入捕房兹者捕頭令解案請判王授案領贓張供稱小的因貪小利以致犯此此後自富謹守法度不敢爲非矣叩求大老爺恩宥　　判令笞責一百板贓給還失产○负探石金榮解賊犯王阿仁至案禀稱此人連次犯竊幾於懲不勝懲近又竊　嚴侯采家布被一條報捕後捕頭令小的查獲人贓解請判斷嚴股案領贓王人供稱小的確曾行竊然常思改惡從善非怙終不悛　求恩赦一遭以後决不再犯直剌判令笞責三百板○包探金阿三禀稱陳錦源賃屋楊樹浦開設小酒肆小的查知未向工部局納捐領照有違定章是以傳入捕房告知捕頭解請訊罰陳供稱小的開設未久不諳租界中工部局章程致未納捐尙求原諒直剩判罰洋銀二圓並令捐領執照 
[法界公堂瑣案]  
　　包探禀稱竊賊王阿三在瑞福里五十二號房屋歴挖洞而入竊取皮統二件元縐馬褂等物爲探夥拘獲身畔搜出鐡鑿賊具傳同失主王雲桂周品齋開單呈請訊追質之王阿三供稱尙有多贓被同黨阿實取去現已逃逸惟所當各物向能記憶大令着帶往吊贓復核呈案各贓先行給領○徐關全禀稱舊夥施榮生辭歇後不務正業漸入下流前晚掩入室内竊去馬甲一件翼日在途狗獲送案請訊施供小的在浦東第一樓爲堂倌不敢犯竊大令著押候嚴比○包探禀稱王榮泉在途搶幅當場拘獲人贓解案請辦大令判責一百板○包探禀稱劉阿三攫取某鞋　新鞋一雙當塲追獲送案請辦大令判責一百板○包探禀稱劉阿三竊取銅吊一把在途拘獲解案請訊大令判責五十板○榮華棧執事胡家祥前控船户沈阿虎裝連行李失去皮箱一雙經大令訊供交保出外理償兹已賠償理明求請銷案在砱准之著當堂畫押 
[美界捕房紀事]  
　　浙江寗波府屬某邑工師應鴻記挈眷僑居滬上裏虹口　　　鼓　如睡鄉深入　徐　姚明富脱攘而入竊取綢布衣服若干正欲席卷而逃適爲二百六十六號華捕所見得以拘解捕　　頭令　候解送英界公堂　請讞員張賡三直剌究辦○有張阿鶴者梁上君子也屢輕懲治怙惡不悛前晚溷入百老匯路新興　某姓家　得銅錫器物携至某押鋪質錢所探王阿虎見之拘入捕房捕頭令押候解送公堂禀請究辦○小工朱阿新癖嗜烟霞以致飢寒交迫邇者舍其故業習作穿窬前晚途經西華德路瞥見某木作闃其無人送鶴步入門竊携衣物而出行甫數武卽爲包探洪阿友所獲連贓解入捕房捕頭令押候解送公堂禀請懲辦 
 
 

Page 10

 
 
[江西官報]  
　　從九張鴻勛往宜黄韓長英往南城徐家勲往德與魏紹節往會昌姜資綸往泰和首樹藩往萬年屈振聲往德化馬聲烈往上高趙鶚往南康俱催地丁陳鴻钧往廬陵何作澍往臨川程仁嘆往新喻俱催税契俞永康往蓮花許植往湖口俱催减平曾廣選禀謝奬賞五品頂戴補用府姜秀瀾缷辦瑞洪卡回帥恩喜委解第一批漕折進京吳崧高委辦角山厘半候補縣邢慕祖監修雷有圩堤張學勤缷辦二套口卡回王履安往長寗江忠修往安仁俱催地丁與史汪炳文往龍泉准漕折俸廷超往高安催道欵姚光運往建昌催稅契南昌縣丞吳作雲監修大有圩堤候補縣程津張承祖委解地丁進省王萬育委解第二批漕折進京木兆　代南昌王鄉公幹回師恩喜禀謝拔委知縣一次行知指分試用縣徐景琦由籍來江從九朱蘭成往長寗李自怡往清江俱催税契濮濰往崇仁邱紹繆往興安鄧裕杓　　　　　　　　水劉福　往浮梁俱　地丁喬永怡往述花藍康陞往永新俱催屯糧劉仁壽往臨川催道欵程元壽往進賢催漕折岳恭先往建昌電煕賢往饒州俱催减半　　　　朱齊　　　保　知縣補用　　　者送部引見該印　以　瀾署理翰林院彭樹華辭冋萍鄉籍知縣唐顯謨代　建下鄉回應衷禀謝加級紀録二次行知從　劉瑞　　　　催减平沈浦往安福催税認　南康府檀球缷事回改指卽用縣徐錫祉由福建廻避來江張柱芬解關餉京回孫如賓邵作賓俱解東北邊防銀進京縣丞凌剛往　昌惟　　候補府斌鑑缷辦凃家埠卡回　謝淮補臨江府行知代薪昌縣黄傳羲缷事回禀謝准補上猶縣行知黎開湘長江催運回縣丞王子琛由京起服來江蔣賡往宜黄催　丁劉輔元往大賡催知欵曹　　往鄱陽　漕折知縣檀家琮解地丁京回朱延紐解　字營餉往金陵楊鴻耆解地丁京回王懋漳往樂平催屯糧王豫昌往萬年柏長青金谿俱催　平鍾華嵩往奉新催税契 
 
 
 

Page 11

 
 
   
 
 

Page 12

 
 
[光緒二十三年十月二十四日京報全録]  
宫門抄○楚督張奏爲俸滿千總期滿世職情形苦累懇請暫緩引見摺○東撫李奏爲節交霜降黄河普慶安爛摺○又奏爲疏通河道爲入海之路據實陳奏摺○兼府尹依奏遴員按署道篆片○川督鹿奏爲委署知府片粤督譚奏爲委署知縣片○十月二十四日禮部宗人府欽天監廂藍旗值日兵部引見五十七名刑部十名鑾儀衛二名頣和園十八名○山東巡撫張汝梅請訓○橚貝子續假十日○富侯文治各請假十日○吏部奏派考試繙譯膽録官派出松溎清鋭○又奏派受卷官派出常明善貴○又奏派彈壓副都統派出果勒敏○又奏派搜檢之王大臣派出睿王壽耆漙善景灃漙良曾廣漢明性會章○又奏派騐看月官一派出煕敬漙頲徐用儀壽昌漙良堃岫徐承煜載萼高爕曾慶綿張仲炘秀林德藩松齡桂斌馮錫仁○禮部奏派磨勘繙譯外省試　　　出漙　文海儒林瑞海恩順○兵部奏派磨勘試録派出崑中堂準良堃岫○都察院奏派專司稽察派出許應騤○召見軍機　許　　　張汝梅○○頭品頂　湖　總督臣煩之洞跪春爲俸滿千總期滿雲騎尉世職情形苦累擬請營緩赴部俟升補各缺再行併案引　見以恤未弁恭摺仰祈聖鑒事竊查瑄例各省千總歴俸六年後該督撫提督詳加考驗如人材弓馬可觀年力精壯熟諳營伍堪膺保送者給咨送部其年力未衰弓馬尙可堪以造就者該督撫等出員考語准目留任資部換給劄付庸劣衰邁者勒令休故又例載雲騎尉留營學習三年期滿恩騎尉五年期滿果能弓馬嫻熟諳練營伍該管大臣出具考語給咨送部引見分别録用各等語歴經遵辦在案臣查湖北湖南兩省緑營困苦情形日甚一日軍興以後保舉者過多武弁升轉補缺亦日難一日所有俸滿千總期滿世職兩項經兵部飭謂後均係遵照考送請咨惟千總微弁廉俸無多學習雲騎尉恩騎尉世職俸銀微薄家計貪寒襤縷飢窘者十居八九卽在標當差尙若不能餬口若台赴京引見往返萬餘里資斧艱難每苦無從籌措且引見回省以後其升遷補缺仍復渺茫無期體察情形實可憫念查早年定例時今者情形實有不同擬請嗣後俸滿千總期滿世職如遇軍政巡閲之年應由督撫考察其人材弓馬可觀年力情莊熟諳營伍堪膺保送之員卽行照例保題分别升用補用造册咨部兵部核其與例相符卽由部覆准具奏奉旨後以本省千總俟升補守備時雲騎尉俟請補守備時再行併案給咨送部引見其因騎尉品秩尤卑將來止補千總情形尤苦可否於補千總時暫免赴部俟將來升擢守備時再行併案給咨引見其俸滿千總年力未衰弓馬尙可堪以造就應行咨部雷任換劄者及庸劣衰邁應行勒休者及輕車都尉應行引見者俱仍照舊分别辦理似此量爲變通旣所以體恤未弁軫念忠裔而於愼車武職實缺之意仍不相妨如蒙俞允實供逾恪鴻慈所有俸滿千總期滿世職情形苦累懇請暫緩赴部引見緣由理合恭摺具奏伏乞皇上聖鑒勅部核覆施行謹奏奉硃批兵部議奏欽此○○升任四川總督降二級留任又降二級留任山東巡撫臣李秉衡跪奏爲節交霜降黄河一律安瀾恭摺具陳仰祈聖鑒事竊查節交白露三游險工防護平穏情形臣於八月二十一日奉報在案本年秋汛較小黄水時漲時落惟秋汛淘底搜根溜性較伏汛尤勁以致險工疉出如上游南岸之賈莊藍路口中游北岸之枯河黄陡岸外游之王平口等處皆因大溜側注勢極險危均經搶護平穏惟利津北岸之東鹽窩河勢曲屈該處正當坐灣危險尤甚其迎溜頂衝之處掃叚共五十座經秋汛淘刷自十四座以下全行蟄　致將堤身衝刷過半岌岌可危督辦道員馬開玉知府勞乃寛先後駐工分投購撥料物督飭防汛營委各員晝夜搶廂先後五十餘日始漸平穏臣此次赴工親詣查看復飭勞乃寛添建順水壩三座以拓溜勢以後汛水漸落當可無虞伏查今提　　　時較早當五月未交夏至之前北岸先歸民修民守之埝卽被漫决其兩岸官守隄埝出水高不盈尺迨伏汛一屇水與隄平各處搶加子埝而風濺浪激時有漫溢之虞臣五月奏報摺内謂防其冲不能禁其盈滿實自愧宣防無術恐難免疏失之之虞也幸仰賴聖主洪福河神効靈俾河工律安瀾臣慶幸之餘倍深悚懼相應請旨頒發大藏香由臣祗領虔詣人王廟祀謝以答神庥在工文武員弁自春徂秋胼胝經營不辭勞瘁應請暫行存記照章歸人下屇彚保其總辦道員擬請先行奬叙以昭激勸除下游上叚督辦道員馬開玉臣已另片奏保下叚督辦知府勞乃寛已於西韓工案内列保不敢再請奬叙外合無仰懇天恩俯准將止游督辦兗沂曹濟道錫良中游督辦候補道林介景均交部從優議叙刻下節屇霜清水勢漸定尙未大見消落仍當督飭各總辦隨時相機修守不邮稍涉鬆懈仰副朝廷愼重河防至意所有節交霜降黄河一律安瀾緣中理合恭摺具奏伏乞皇上聖鑒訓示謹奏奉硃批另有旨欽此○○升任四川總督降二級留任又降二級留任山東巡撫臣李秉衡跪奏爲韓家垣舊河現已淤塞擬以北嶺口門及陳莊新河兩處爲入海之路謹繕圖貼説恭摺具陳紳祈聖鑒　竊查利津南岸北嶺西灘兩處民修民守之埝於五月漫口經臣於五月十七日附片奏明並飭道員丁逹音將該　入海情形德否堵合詳　查勘禀覆嗣據禀　西灘口所已　漸　游塞惟北嶺之水奮溜至七八分出口向東由永阜並趨南禹莊辛莊楊家河折向南行　二道嶺由絲網口入海現已刷成河　勢極通暢等情臣此次赴工於察　四韓家堵口工程後卽至北嶺口門乘坐小舟至二道嶺絲網口等處　　查看由北嶺至絲網口約六十餘里溜勢甚順絲網口以下十五里卽係海面再十五里爲太湖洋大洋誠爲　然去路伏查黄河以入海爲歸　比年因韓家垣家尾閭不暢以致漫濯頻仍臣上年奏開陳莊親河山蕭紳廟入海本冀韓家垣尙可分洩留作支河今韓家垣已不能通船北嶺至絲網口旣屬深通自應留爲入海之路惟北嶺口門已將奪溜迤下正河日見淤淺仍應間叚挑挖使分正溜入新河蓋論目前之形勢則北嶺分溜較多而度將來之情形則蕭神廟以下河身較絲網口更爲低不可不留此正道爲久遠之計也現已飭下游下叚總辦直候補知府勞乃寛分飭委員將正河游淺之處設法疏導並擬於北嶺口門南北岸添築遥堤使水由兩處分洩入海以免壅淤爲患惟水性就下將來有無變遷亦惟隨時因勢利導已現擬北嶺口門及陳莊新河兩處分流入海緣由理合恭摺具奏並繪具圖説恭呈御覽伏乞皇上聖鑒訓示謹奏奉硃批著照議妥辦核部知道圖留覽欽此 
○○依克唐阿片再奉錦山　關道廷雍因接扣六年俸滿請咨赴部引見所潰員缺應卽委員前往接署查有奉天候補道王頣勲通　治體爲守兼優堪以委署除檄飭遵照外謹會同北洋大臣直總督臣王文韶合詞附片具奏伏乞聖鑒謹奏奉硃批吏部知道欽此 
○○鹿慱霖片再查夔州府知府劉心源調補成都府知府現已奉准部覆應卽飭赴新任所遺夔州府知府缺現在遺缺知府　炳年尙未到川需員接署查有順慶府知府耆年辦事勤奮堪以調署遞遺順慶府缺查有記名知府張祖謨老練勤以堪以署理兹據藩臬兩司會詳前來除分别批飭遵照外理合附片具陳伏乞聖鑒謹奏奉硃砒吏部知道欽此○○譚鎭　等片再准部咨疏通正途案内嗣後各省州縣缺出令將輪委班次並出缺日期每屈三月奏報等因歴經遵照辦理兹光緒二十年春季分出有三水縣知縣林兆　調省遺缺以候補知縣王崧署理壯缺係挨委缺内地方緊要酌委該員署理不人　次署缺計算又石城縣知縣向東森准補化州知州飭令請咨引見遺缺　用正途班以截取知縣王壽培署理又英德縣知縣朱治利開缺男補遺缺輪田勞绩班以候補知縣鄒翼清署理又西寗縣知縣清安開缺另補遺缺輪用委用試用班以試用知縣吕椿培署理花據廣東布政使張入駁列册詳請具奏前來除册咨送吏部外臣等謹合詞附片具陳伏乞聖鑒謹奏奉硃批吏部知道欽此 
 
