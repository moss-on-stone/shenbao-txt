# 1895 - 347 - 4908141

 

Page 1

 
 
[沈氏尊生書將次裝訂出售] [  圖書集成局代啓]  
沈氏尊生一書久己膾炙人口按是書爲錫山沈孝亷所著孝亷博通今古於醫學尤爲精邃窮半生之力著爲是書行之醫林奉爲枕秘惜坊刻糢糊漫漶每多帝虎辛羊之悞本局覔得原刻善本代　肆中重付手民印以大號新式鉛字挑選潔白紙張刻己告竣將次裝訂成册加以錦套定於本月望邊出售世有研求醫術者請届時移玉購取可也 
[景岳全書出售] [  圖書集成局啓]  
是書爲有明張介賓先生所撰首傳忠録次脉神章次診家要語次傷寒典次雜症謨由是而婦人規小兒則痘疹詮外科鉁本草正新方古方又别輯婦人小兒痘疹外科方都計六十四卷國朝曾收入四庫全書蓋以先生爲勝國一代名臣遠紹長沙並驂束璧旣窮源而竟委復由委以溯源用能至精至微不偏不倚豈他人所能望其頂背步其後塵哉所惜木板漫漶模糊讀者不能了澈本局因代書肆友人覔得原刻善本印以新鑄鉛字潔白帋張裝釘無訛校讎盡善刻己告成分裝二十四本裹以錦函每部碼洋三圓分存湖南廣東上海愼記書莊蕪湖湖南寳善分局金陵詞源閣及寳善分局三馬路申昌書室出售世有欲樹醫林之幟者尚其購置一編乎此佈 
[輪中國商務有振興之機]  
泰西各國最重商務富國强兵之道皆繫於商商務旺則國用以舒商務壞則國用以絀故特設商部以統率而保護之商本不足可以糾公司國用不足可以行息借誠善策也始則重於國中繼且重於域外通商之處各設領事各泊兵輪商之途日擴而日充商之利日增而日益逾重洋數萬里若履户庭到處可擅利權無地不可建業非西人行商果能於中國也官商一氣商有所恃不受挾制於國中自不受欺凌於域外不特泰西各國各能自保其利惟以中國爲鼎中之肉咸思染指卽日本以區區島國向爲各國所輕視而仿行西法以來商務日興近又以强賓壓主内地通商不行欲擅中國之利且欲分泰西之利其貪得之心不可限量中國如不再振興商務利源之涸可立而待要知中國之商非眞泰西之不若也資本不足故也資本之不足不能設公司故也不能設公司皆官之不能督率而保護之也非但不爲督率保護而且阻遏之牽制之使商之權不能專商之志不能齊故通商五十餘年僅能爲坐商而不能爲行商雖終年贸易而究不能細察外洋之情形也若洋人之來我中國也各埠貨物均能自賣自買中國之利弊無不周知中國之好惡無不盡悉中國之商如面牆而立欲與之爭利不亦難哉雖現在風氣日開華商與洋人能稍稍爭利然一商僅能保一商之利一業僅能保一業之利而終不能保一國之利大抵洋人以利與我者仍以我之利與我也我之取利於洋人者直不啻自取也統籌大局經年出入終有損無益推原其故皆商權之不一商志之不齊耳欲一其權齊其志非准民間設立公司購置公司輪自往外洋不可且必備兵艦開往各埠以張國威以資保護一如洋人之來華而後商權可一商志可齊耳現在華人之在外洋者固不乏人然傭工者多商賈者少均受外洋挾制不足有爲薛叔耘星使籌洋芻議中曾論及揚武輪舟遊閱東南洋各島時吕宋旅居華民喜色相慶至於感泣以爲數百年未有之光寵可見内外商情隔絶皆官不能設法保護之弊也方今朝廷明降諭旨鐵路公司聽商設立自辦己有重商之意朝廷旣重商務則别項公司亦可次第舉行商務不將大有起色耶國中商務一有起色可以保一國之利外洋商務起色可以收外洋之利至能收外洋之利則外洋一切經費皆可取之外洋之商而不必另籌欵項矣前報紀福建船政局曾奉部議由南洋招商承辦閩浙總督邊制軍己委延觀察前赴新加坡儐榔嶼及南洋十三海島等處招殷富華商集股辦理船政若歸商辦則集資必多集資多則置船白易當時船政之設祗爲海防起見蒙意局面愈變愈新事機愈謀愈密現在局勢宜偏重於商非但官與商宜聨爲一氣而兵與商亦宜聨爲一氣也船政招商辦理不難格外擴充公司船急宜赶緊製造俾出口之貨華商自行運往進口之貨華商自行運來無論買賣之權不受挾制赢絀之數不能預决而水脚之費則無不皆爲我有矣且中國設有公司船華人出洋較便去者必多去者多而外洋之情華人皆能盡悉熟悉情形商務自旺不難如洋人之在華地建基立業迨基業鞏固商人咸有恃而無恐而懷才之士有志四方者亦皆得有所依傍而不至於重洋難涉之憂流落異郷之感如此而講習洋務之人不期精而自精不期多而自多是使士與商聨爲一氣而人才亦可以奮興矣故曰現在局勢宜偏重於商也况鐵路船政旣開商務之要端皆有必成之勢將來接踵而起别項公司可不招而自舉矣謂非中國商務振興之一大轉機哉 
[本館接奉電音]  
　　昨日午前京師飛電傳來上諭三道敬謹譯登○十月二十六日奉上諭户部右侍郎兼管錢法堂事務著惲彦彬補授未到任以前著吳廷揚兼署欽此同日奉上諭禮部右侍郎著徐會澧轉補未到任以前著陳學棻兼署欽此同日奉上諭福建鹽法道著余聨沅補授欽此 
[巨案未結]  
　　廣州采訪友人云闈姓總商劉學詢卽劉問芻被叅被控之案迭經讞局委員提集原被人證研訊數次而供詞各執未能判斷十月十六晚廣州府周太守高坐堂皇親提勘問先向劉詰責曰闈姓雖輸納餉銀實屬賭博爾旣身爲進士何竟不知自愛甘作賭博匪徒耶劉理屈詞窮俯首認罪太守又謂原告各人亦健訟逞刁有干例禁隨備文將原被人証解送臬轅臬司接閱來文謂案中人証皆係搢紳解送二字殊爲不合卽將案卷發還後太守改易呈送二字始將人証發交南番兩縣取保出外聽候傳訊現聞閩浙總督譚文帥己札委候補道林觀察賀峒審理此案務期水落石出官塲中人咸謂此案情節重大或須解部云 
[鄞試正案]  
　　寗波采訪友人云鄞縣楊穉虹大令奉文科試縣屬文童刻己告畢擇吉十月二十五日發出正案所有前列五十名照録於下林植三袁覃陳冕瑞郭敦壎金琅周運謙李士英張壽鏞周錫侯王瑋陸延康茅雲瑞鄭星焕王謀道胡璠李藩余清樾張壽鎬謝定邦吳祥麟凌震南章大澍胡炳輝周以卣陳鼎辰高振霄王燡陳紳張傳鋐厲繼唐周宗鎬張其賢孫錫祚詹守純張崇暐陳賢佑李康綏邵顯庚廖壽慈董德鑿丁志賢忻錫慶徐振麟范仲駿陳受謙郭澄蔡宗文陳逹焯袁彬煒 
[圜法日壞]  
　　宜昌采訪友人云近日小錢甚行各錢店中欲求如昔之所謂稅錢者杳不可得有地名石牌者出深林密茅屋數椽中有婦女用小瓦罐私鑄小錢官差如往捕拿卽被綑抛其身擲諸坑内無人援救飢餓而亡以致官差視爲畏途不敢前往現在地方官不准買賣小罐諭以再有以小罐出售者定必從重科罰往歲小罐每個一二文者兹貴至十餘文而各銅鋪又每每私毁制錢據云精銅每斤可售五六百文鎔毁制錢一二百餘文卽得銅一斤是以 
 
 

Page 2

 
 
每日每制錢者不知凡幾各輪船復在漢口私運小錢至郡换大錢出口以故宜地之錢更形缺少近日傳聞有石牌人用上上川白銀錠在宜昌换取制錢每錢一千零數十文可兌銀一兩洋銀則每圓只换錢九百餘文尚有紅毛錢攙雜不知地方官將何以維持圜法也 
[傭婦害夫]  
　　金陵訪事人云江北人某甲向業農近因天旱歉收秋成失望復有烟霞所累日逐阿芙蓉呼吸成癖以致日形艱窘生計毫無不得己偕妻餬口四方寄跡金陵由媒行送在南郷鳳塘門某莊家爲傭上工月餘幸主人仁厚遇事不甚苛責甲妻以爲温飽可託直視爲安樂窩矣無如主人係一土著富户飽煖思淫欲人之恒情當甲偕妻入門時主人見其妻固窶人婦雖無膏沐爲容尚覺風流自賞因涎其色久之遂與婦有染甲漸聞知頗不平主人私謀諸婦謂某晚家宴時餉以酒食你伺其醉誘令他往迨其行過廢井側卽推墮而下石焉婦許之越日果如其計婦先蹲於井側俟甲過突起而推落井中主人接踵至連擲巨石十數塊壓斃之井以廢故無汲食者人遂不之覺莊上同伴人久不見甲意或主人遣之他往亦置之不復問其下落忽一日村童嬉遊其地攀樹而登俯首瞥見屍身大呼井内有人婦適在門首遥聞此語驚而走避衆往硯則甲屍也相與議論又述頃間其婦驚避之狀因疑係婦謀害其夫遂告知地保轉禀邑宰相騐後出籖逮婦至堂一鞫而服 
[福人福地]  
　　沙巿訪事人云風水之惑人甚矣哉貧者絀於財力或借戚友麥舟之助以爲入土卽安此至理也惟豪赡之族則異是千里聘名師裹白日糧行萬里路積之數年或十數年尚有不遇吉壤者卽遇之又或係世族之恒産農家之先疇非百計鑽營飽其慾壑不能得旣得之而又彼此獻疑瞀惑主家甚至謀福未得而現成之白鏹盈筐者先己罄盡風水之惑人甚矣哉故俗謂卜地一事求之難而得之亦匪易然竟有易如反掌者此諺所以有福地等福人之說也荆州駐防某公身前歴膺顯秩以成都將軍致仕退老林泉迨薨逝後諸公子以松楸未奠因購葬經數十種悉心而研究之其五公子需次卾垣訪得龜阜鶴渚間有精於堪輿者二人深相交納今歲乘來沙查案之便載與俱來適七公子在江寗知清江浦某道士能讀撼龍逆龍經亦羅而致之珂里又有宜昌顯宦延請下江某地師道出沙頭七公子函囑五公子俛留府中不啻曾楊廖賴萃於一堂擇日分道四出各盡平生伎倆以答知己其供給之豐腆裘馬之烜赫僕從之氣燄皆田舍翁畢生見所未見聞所未聞一日於八嶺山得牛眠佳兆五公子請各師斟酌虚實果同聲道好有贊其龍之剥换者有贊其水之之元者有贊其砂之帶曜穴之合局者於是卽同四師玉趾親臨山麓審其山川星辰巒頭理氣証之諸家地書無不脗合掀髯大笑嘆爲得未曾有是日地師皆四轎五公子於繖扇輿馬外隨帶親兵十餘人郷民皆釋耒襁負來觀及呼問地主爲誰卽有鼠目龜背者蹩　而前局促將下跪五公子挽之以手問汝業主乎家有何人對曰無次丁無妻子問願售乎對曰願需價若于對曰三十串五公子卽傳地保至命帶入東城府中成契輿從先行地保業主尾之書劵交價畢始歸而桑土遂爲魁府佳城矣聞此地近二畝餘論田價尚不止此旣爲魁府許可二千金可立致郷民之黠者皆嗤業主之愚卽四地師亦惜其福之薄也業主曰吾以官爲洋人買地耳不從將捉之官裏去誰爲送牢飯耶賤售以免禍尚可十日飽故唯唯承命不遑將來或可在墳上爲彼看守安知不是我終身飽煖處所耶觀公子仁厚當不是刻薄小家子過橋折橋是日五公子餞四師於堂舉酒屬客衣冠而致敬焉四師同聲謝曰遇之速得之易殆老大人積功累仁之報余等何有焉五公子以右手撚左髭點頭而作笑容曰始願不及此 
[拿辦賭棍]  
　　寗波采訪友人云近有著名賭棍周阿洋等在靈橋門外濠河頭應家弄等處大開花籠賭窟勾引年輕子弟及行家司帳學徒入其羅網無不三戰三北甚至剥去衣服或勒寫票據現經近處各行號主張君昶福等聨名禀請鄞縣提究楊穉虹大令准詞除飭提賭棍龔阿福等訊究外復出示嚴禁想嗣後當稍知畏懼不敢如前此之忌憚毫無矣 
[旗營巡夜]  
　　浙省自遭粤匪之亂滿洲駐防馬甲向不足額雖由他省抽撥西丹人等前來充補總不如前營房空閒者頗多以故皆賃與漢民居住其中賢愚不等近年以來營中每有偷竊之案古仲謙爵軍憲深恐匪徒混處其中特飭左右兩司嚴查保甲如有來歴不明者立予驅逐現在舉辦冬防添派員弁督率兵丁分路巡夜營門統限於二砲以前上鎖不准擅開其各旗恊領隨時出轅查察俾各弁兵咸知認眞巡防不敢稍玩是亦鄭重關防之意也 
[金陵書院紀事]  
　　十月十六日爲各書院山長課期尊經文題天下之士悅之至無足以解憂者詩題賦得先河後海得源字鍾山文題風雨如晦鷄鳴不己詩題賦得此身竟出古人下得人字 
[嶺南簷嚗]  
　　廣東采訪友人云本年秋季雨澤太稀各屬農田收成告歉入冬亢旱尤甚田皆坼裂作龜紋農人欲補種雜糧深苦無從下種各郷紛紛來省告𨤠謂己十室九空省申米價陡高每洋銀一圓中下者僅買三十二三斤凡數米而炊者莫不愁眉雙鎖矣○某晚初更時西關清平約某妓館廳中所掛火油燈忽然炸裂火星四射幾兆焚如幸龜子衆多立時救滅然鳳窠諸妙選己莫不鈔横鬢亂驚駭非常矣○南關某富室生有一子年甫五齡某日偶立門前忽失所在偵騎四出蹤跡杳然想己落匪人之手矣說者謂有一種匪類專誘幼孩運往新寗開平等處販賣彼保赤爲心者當何如加意防範哉 
[武林小録]  
　　候補府傳少卿太守澤鴻前在杭省歴充要差權任首府循聲卓著前年丁憂回里兹己服闋由湖南原籍起文來浙禀到矣○衆安橋遭回禄之後大街店鋪俱成灰燼乃未及兩月巿面均己造齊生意復興一切裝飾較前更爲輝煌而小巷之中依然一片瓦礫未及營造也○制錢本極短少杭地又　私鑄故上城中城尚用制錢卽使搭用亦須紅銅熟子方肯收用若下城則制錢頓少店鋪不得不通融兼用小錢此等小錢收下後仍以之兌换銀洋凡相認者皆可向兌名其錢曰通用每洋一元可兌乙千一百四十文其錢在下城行使不致有所掉换有每元换至乙千二百八十文著則幾無一銅質矣各錢店中名雖不换通用而兌出之錢每百文中制錢不過五十文餘皆砂壳鵝眼鐵錢而己現在此等錢文兌價每元兌錢一千制錢短缺如此當局者果有補救之善法否 
[沙渚禽言]  
　　沙巿采訪友人云武漢兩帮會館對峙於便河橋西逢壬午春卾城書院大興土木建坊栅欄内勢極崇閎夏間卽與漢帮齟　幸當時葉邑尊協同城守營迅往彈壓閱三日卽鳥獸散今歲復蹈故轍擾攘益甚惑於青鳥家言者謂必有相尅處爰延一形家前後環視形家言左青龍右白虎嗣後仍必大動于戈問有解救之方否答以此處聳立層霄煞氣甚盛惟低數度方可安堵無虞迨武勝前營駐此槍傷水龍夫好事者遂又造謡生事乃擇吉十月初鳩工改造兩旁竪長木數捍中横雲梯一具下置數小梯四圍束以麻繩以便登臨拆毁聞開工時鎭南營勇排齊隊伍鵠立門外東西燃砲三聲爲之鎭壓云○川船之赴沙巿者攬載客貨入川往返數千里無論何地船中牽纜摇櫓者或失足隨水卽溺死亦無異言僅以六千四百文了事而壓斃艙内者曾未議及焉某日雅帮如松營字號有棉花若于雇定萬縣杜某舟在竹架子停泊用大杉板船從上流載往杜舟下艙當下艙時先令一水手赤身仰臥艙中兩手分開如八字形牢握船舷雙足向上在花包中間撑住俟彼處擁進向此處堆放仰臥者卽匍匐而出舟邊水手　喝一聲衆水手聲聲齊應環繞踐踏如擂鼓然杜同縣某水手年十九是日入艙充是役花包將進艙口衆水手意其己出如法施行不虞某水手尚偃仰艙中及午炊時按名給食少某水手一人疑與波臣爲伍四處打撈竟無蹤跡後呼衆水手向艙中掀出花包始見葉水手己腹破腸流而死頭顱波壓成餅週身現青黑色杜知某水手有叔于役别船急延接到此某叔撫屍大慟旋向杜曰我猶子命該如是與船主及丿水手何尤如蒙矜恤施以薄棺足矣杜心良不忍往如松榮字號說知如松榮號中人以裝載號花遭此慘斃遂 
 
 

Page 3

 
 
付青錢二十千令裝殮從豐破土安葬其叔得以稍分餘潤遂默默不作一言 
[查勘善堂]  
　　本城普育善堂董事朱吟香故後堂中虧空甚多日用支絀無人肯接手經理關道憲黄幼農觀察前委總巡曹明府至堂點騐留養人口己紀前報昨日觀察又委本縣黄大令總巡曹明府到堂騐訊由董事王君介眉曹君寄耘陪談片刻大令明府諭傳該堂帳房及老人婦女各所四司事進内諭曰現奉道憲面諭著將堂中光緒三年分起始至今何項出入各欵及所存公産房田逐一詳細開明清單不得稍涉含混務速呈送以便轉呈道憲查核 
[散勇銜恩]  
　　前由厦門來申散勇一百餘名經黄大令分别資遣回籍己紀前報兹悉該勇等籍隷兩湖及河南者計六十二名九江八名南京十名鎭江蕪湖各一名安慶十八名浙江温台湖計四十八名尚有烟臺七名因無便船未遣約俟新裕輪船開行方可動身以上共一百五十五名均由黄大令每名給發洋一元並發船票各勇蒙恩之餘歡聲叩謝而去 
[遞解散勇]  
　　前准法公堂移送散勇劉寳蓮劉春泉李桂華在萬安樓客棧串竊舉人王中理銀兩並從箱中搜出會匪票布解請訊辦一案黄大令訊著劉將串竊銀兩賠償王中理領回從寛辦理押候遞解在案己詳前報兹經公文備就昨日午後大令飭捕役持文將該三犯押解湖南原籍矣再有積竊周老三一併遞解湖南 
[臨騐病斃]  
　　今年六月間江北車夫王小全住英界梅春里門樓上與同業陳成坤因索錢口角扭毆後患病身死經屍兄王小二投縣請騐黄大令騐訊後將陳成坤帶縣訊究供認互毆是實收所核辦並由屍兄王小二以伊弟死於二百廿四號華捕之手係用木棍擊傷致斃等詞赴府上控奉批仰上海縣澈底根究又經大令提訊陳稱華捕並未動手原告亦肯具結與該捕無干大令移知英捕房將捕斥革不予深究陳成坤在所中於九月内瘋癱醫治難痊至九月杪送交普育善堂各情俱紀前報不意陳疾診治無效反加痰湧氣喘延至前日午前氣絶由堂中函知黄大令請爲驗屍大令於昨日午前帶齊刑仵書役人等鳴騶蒞正升座公案先詢堂丁朱景元供稱死者九月廿九日蒙大老爺片發來堂醫治住在廿九號病房内不料病漸加增延至昨午身故小的照應湯藥並無疎忽地甲金茂供亦相同大令飭仵作騐得屍身黄瘦肚腹平陷毫無傷痕委係因病身死報畢大令離座親視無異飭堂棺殮發交地甲收管取具各結附卷判畢退堂 
[法界火災]  
　　公館馬路寳興里外轉角處同盛米店於昨日十一點逾二刻時不戒於火烈燄飛騰冒穿屋頂捕房鳴鐘報警法界洋龍首先馳至急用皮帶套自來水管上竭力狂噴旣而英美各界救火會西人驅洋龍至分投援救約歴一點鐘許火始息滅計焚去面南及面西樓房各三幢因進四幢細詢起火之由據云同盛飭　　有樓下　　　　勢　忍　　　　所致賴曾保險失之東隅者尚可收之桑榆而各隣則己波累不堪矣當火熾時法捕頭立派中西各捕探帶同通班探夥分投彈壓鄭大令亦飭會捕局線勇嚴密梭巡 
[英早堂案]  
　　前報紀藥水廠西人泌控車夫繆得生許阿四繆阿金繆阿三繆阿戴湯阿仁傳阿二繆阿大戴阿三徐阿時推送洋瓶缺少四百个當時在繆等身伴查出十四个餘贓疑卽繆等所竊曾經公堂訊問繆等不認飭令包探張阿五查明於禮拜一復訊昨晨據張禀稱小的曾到各車夫家細查並無蹤跡因特解案請判藥水廠洋人投案訴稱雇繆等推送洋瓶一百四十四件共少瓶四百個值價洋二十二元伊等雖未竊取但物旣交與伊缺少亦應賠償質之繆得生許阿四等同供洋瓶雖係小的等推送而藥水廠有出店押行如何缺少小的等亦不知其故叩求鑒核别駕得供商之薩副領事判令繆得生許阿四等合賠洋二十元否則須將二人之塌車罰賠○過犯陳阿金今又在郷間竊取嚴子琴家綢布衣服多件經包探倪順泉拘獲人贓送究失主未到質之陳阿金供蘇州人行竊該死求恩别駕判令笞責二百板遞解回蘇贓存捕房待領○小工胡小毛在虹口遠昌機器廠工作竊取廠中生銅機器數件當被廠主瞥見扭送捕房昨晨倪包探將胡小毛送案遠昌遣人投案訴稱廠中時時失物無從查究今旣人贓並獲求爲查辦並廠中做工共有一百六七十人之多故求示儆胡小毛供認行竊求恩别駕判笞二百板○包探孔阿才禀稱江北人陳海竊取陳阿四之東洋車墊一個當由陳阿四扭送捕房是以送請訊判别駕判將陳海管押三天○三百六十三號華捕解送在途拉客之野雞妓女周蘭芳到案請判周妓供本地人不敢拉客叩求恩典别駕判押三天示儆○積竊李君夫前經公堂懲辦遞解今又來滬竊人家皮馬褂一件烟燈二隻適爲包探黄四福所見拘住向詢失主堅不肯指出送案請究質之李君夫供江北人行竊該死失主業己不能指出四求恩典别駕判令笞責一百板仍遞回籍○徐陽生昨晚糾約多人至虹口張阿四所開飯店内吃飯共食去酒飯小菜等類計錢一千餘文不名一錢揚長欲去張向索資徐等非但不給反肆咆哮旁人不服代唤一百八十三號華捕將徐拘入捕房昨晨送究張阿四投案申訴前情求追給飯資質之徐陽生供江北人向開老虎灶度日昨至張處吃飯實因酒醉糊塗以後不敢求恩别駕著徐給還張阿四洋一元從寛斥釋○包探杜雲卿禀稱李子才在門首焚化冥錠巡街捕向之喝阻李非但不理反敢糾同陳桂林與該捕爲難特送請究别駕以李子才陳桂林不應毆捕判令各掌頰五十下○包探黄四福趙銀河同解鎭南小火輪執事陳林才岳阿載到案禀稱伊等前曾代吳錫甫向徐文才租得小輪一隻駛至漢口私抵與人爲徐知悉遣人到漢贖回共費洋二百餘元又租洋四個月亦未收到因悉此事吳錫甫與陳岳二人串同而做今吳避匿是以將陳岳送案徐文才投案申訴前情請○爲究追質之陳林才岳阿載同供小的等雖該輪執事到漢後但見吳錫甫與之日事游蕩餘情不知求大老爺明鑒别駕得供以此事枝節太多著將陳岳二人押候過堂復訊○英商平和洋行控恒吉泰王泰興同生福裕和鼎和薛雲記楊松記王德記趙永泰等不交定貨一案定於昨晨會審届時據原差禀稱現在恒吉泰五家己經來案惟薛雲記四家避匿無從傳案先據平和洋東訴稱曾由張守仁經手向各家共定購棉花二萬數千擔遲延不交請飭速爲清交張守仁供所有監生經手之恒吉泰王泰興同生福裕和鼎和均己陸續交過惟尚未齊至趙永泰貨己備齊將次可到薛雲記楊松記王德記三家則不知避匿何處監生自當赶緊找尋來案恒吉泰等同供均係小本經營平和之貨非不願交實因交過之貨洋東不肯付銀以致轉掉不靈不能續交耳旋據平和行執事稱爾等並不提銀兩故不付耳嗣後如有貨交到自當照付銀惟貨不得走樣恒吉泰等五家均爲首肯中西官互商之下遂予限一禮拜將貨交清 
[美界捕房紀事]  
　　騙子王新發專誘孩童往烟間開燈乘間棄孩携鎗逃遁前經包探查獲解送英廨屠讞員判令發回捕房禁押二個月遞解回籍昨日押期己滿捕頭派包探竇如海將王帶至法界附北京輪船解往寗波原籍○偷兒王富南屢獲懲辦前晚又在百老匯路某飯店晚膳經包探倪順泉查獲拘解捕房捕頭令押候解請英廨訊辦○江北人王紅仔小王寗波人某甲此三人均充野鷄小工前晚竊得廢鐵一百餘磅分藏身畔行動遲笨後至百老匯路經包探范進才看破一併拿解捕房押候查明送辦○郷人某甲昨午肩負筐籃二隻至虹口巿物尚餘青蚨一串儲在筐内行至西華德路遇扒手某乙潛從背後將其青銅竊取乙恐甲覺故意將手按住其筐一路隨行意欲趁人叢中撒手脫逃行至中虹橋附近爲三百七十四號走街捕看出破綻因卽拿獲拘解捕房押候送解究辦○寗人某内衙棉被一條昨早在北山西路二百二十八號三道華捕疑其偷兒拘送捕房捕頭詰其是否偷得據稱並非竊得實係己物巡捕誤拘捕頭令暫行管押候派包探查明核辦○胡桂村前日午後投捕房據稱與陸正甫股設冰廠被吞洋銀若干求請提案送究捕頭謂錢鈔瓜葛非捕房所應理因遣包探倪順泉帶出唤頭圖地保孫順和妥爲料理 
 
 

Page 4

 
 
[法界捕房瑣案]  
　　昨禮拜一鄭大令蒞八仙橋捕房發落各案旣升座命提萬安樓客棧竊衣逃遁之縫工胡錦昌案内邱開泰覆訊邱供稱當票由顧子桂林交出迨後由天成昌烟館門外設攤之阿順代爲料理大令謂唐姓家丁供稱爾亦在塲何以忽又推諉供稱此人姓汪向在萬安樓代寫禀詞並非唐姓家下大令謂爾何以不先禀知輙敢鹵莽從事况四十六號巡捕亦曾見爾在塲本委判令枷號二月實係衡情酌理並無冤抑邱仍執定前供邱妻陳氏呈遞禀詞代爲剖白大令擲還叱出提訊桂林供稱據劉先生云當票在楊樹弄順來處小的卽往取回大令提顧小仰詰問供稱小的不知保人胡阿順投案供稱小的只保陸顧二人當時由萬安樓劉濟川等五人在塲小的在某茶坊守候大令謂爾明明在塲尚欲飾詞抵賴耶著從重掌頰一百下供稱帳簿由邱交與小的當票贖取五張與接客人王元成等同去大令謂爾但作保人何以代爲贖物其中難免無分肥情事究竟如何可從實供出胡供稱有五人在茶坊商議贖還問胡現逃何處所供仍復如前大令著押候再核小仰掌頰二十下桂林供稱劉云當票囑小的至順來處取回大令命提劉研詰供稱邱等五人取出當票小的並不在塲請詰茶房王元成可也王供稱當票由四十六號巡捕帮同檢出時邱陸翁顧皆在塲大令謂旣有此事何以不先報捕房隨飭將小仰及邱還押候提順來訊核○孟洪昇控陶三寳竊取洋銀逃逸獲案比責挺押不繳大令著照原斷先枷號二月期滿責二百板○王幸桂嚴端文枷號期滿大令命將枷開去照原斷各責一百板王從寛開釋嚴還押覓保○包探禀稱陳桂福在近水坊圖竊未成經管門人拘獲送請大老爺判押五日此係積竊己搜出當票四十餘張吊到原贓呈電大令命帶案嚴比○賭棍胡子卿卽大屁股阿四經大令判令枷三月昨己滿期命帶案疎枷照原斷笞責二百板交保具結開釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[誤認可笑]  
　　本城侯家浜前晚有某申踽踽獨行突來男女數人將甲拖任大　曰　等在此間窺伺非姦卽盜意不干休甲不知來由茫無以對彼此爭辯良久祗得　到九鋪地甲處經地甲細詢原委始知認錯悞拖令向服　了事然甲被拖時己屬受驚不淺矣 
[急鴻嗷]  
　　　遐齡善士爲妻病求速愈　賑洋一百元楊服泰賑洋六十元劉保之仁翁交來懷古得屋洋五十元無名氏洋十元葛安之求病愈身健　絞銀申規銀十八兩八錢二分六厘上黨氏完前愿並未裏病痊助銀十五兩六錢七分五厘值此天氣嚴寒水天雪地山東河南順直遍地鴻嗷正呼救命之時濟急服而解囊保平巡於勿藥吉人　佑福報無虚祗領之餘莫名欽感請登報章用伸謝悃上海六馬路仁濟善堂籌賑公所施善昌等謹誌 
 
 
 

Page 10

 
 
   
 
