# 1903 - 84 - 4910755

 

Page 1

 
 
[正通志出書并發售新編九通全書目錄啓] [  圖書集成局謹曰]  
　　九通一書集歴代政治之大成爲　本朝掌故之淵藪本局旣據精本校印以餉學入又以全書卷帙浩繁檢閱或多不便爰不惜重貲禮延通才博學將是書條分件繫編成九通目錄四十卷語節繁蕪事無滲漏提綱挈領并然秩然現已付印不日出書定價每部大洋一元八角曾購本局九通股票者僅收工料英洋一元以示區别諸君有欲購取者請於領正通志時繳洋預定掣給憑單俟正通攷告成一併登報發書特此佈聞諸維雅鑒 
[皇朝政典類纂五百卷開印招股啓] [  圖書集成局自]  
　　是書纂錄　皇朝政治典章及奏議集部都八百三十二種其大恉旨　開國以迄嘉慶二十四年以會與事例　皇朝三通六部則例彙案爲主而叅之　聖訓　諭旨及　欽定專門諸書自嘉變季年至光緖二十八年以　聖訓　諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦盧陳終始備舉摩遺方今崇尙實學朝野上下成究心經世之務官書卷帙繁重購寶匪易私集事有龐雜抉摘尤難是編總裒諸書采輯精要而芬煩冗每條注明原書出處無取增易一字讀者執偏見全引端振緖不啻舉八百餘書之菁英彙爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈　御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各坊均有出售此啓 
[論中國遊學生在美國考試事]  
今之談時務者輙謂中國之患患無人才夫中國豈眞不能出人才哉大抵皆誤於習非所用用非所習以致數十年以來内憂之興外侮之起國勢至孱弱而不可收拾誠無人才以補救之過然究之非人才之誤國實國之有誤於人才耳迨至拳匪肇事　　朝廷痛定思痛於是攺科舉設學堂思振興人才徐圖補救亡羊補牢誠未爲晚惟學堂之設事屬創行學者固多教者尙少而求專門之學更不可得即借才異地安得如許師資則不如仍多遣學生赴外洋學習外洋學堂林立各有專家取法自易且子弟出洋不領文憑不能歸國自能專心力學故出洋學生雖資質不無高下而無有不成惟遲速等第之稍分耳閱薛叔耘星使四國日記云查舊卷光緖十三年署洋監督師恭蕯克禀曾侯云查閩廠初次續次出洋學生除攺充出使差事者不計外實有學生四十五名内能造船者九名能開礦者五名能造火藥者一名通曉軍務工程者二名能造砲者一名能充水師教習者一名能充駕馭者十三名能充匠首者九名調往德國肄業無從考察者二名病故者二名而昨報又紀中國派往美國之學生已届一年期滿此次考試得一等者九人得中等者五六人其餘多列二三等其中工程生胡朝棟習測量鐵路所畫之圖獨冠全班教師獎譽不止陳錦濤習格致藝學列入一等吳桂靈習機器學亦列前茅王寵惠習律法學王寵祐習礦學嚴錦榮習政治學均在一二等惟張煜全尤爲出色於考試武備時得有美國中衞之銜按美國倘有戰務必須得有此銜方能督帶兵民如無戰務亦可任武戰故得之　非易易也以此觀之出洋人才可謂後前輝映惜乎所派太少二三十年中不過百人若早能如日本之踴躍則此時中國人才當過於日本奚止數倍何獨讓日本之國日以强哉因循之咎固誰任之而乃輙曰中國無人才豈非如繫良馬之足而責其馳騁縛鷙鳥之翼而使之飛騰乎說者謂中國非不知派學生出洋爲至急之務學生亦非不知出洋學業爲至要之計無如官派則庫儲支絀經費難籌自費則寒素居多無從措手夫經費之不易固不待言然中國與日本比較中富乎日富乎固盡人而知之者矣何日本不惜籌費而學生成就者如此之多中國反一籌莫展耶大抵日人所見者遠而華人所見者近當時日本舉行新法首派子弟出洋遊學籌費之難不言可喻惟不畏其難以故時閱二十年卽已收回利權中國不肯竭力從事目前之經費固省要知終無收回利權之一日此中利害日人明之華人昧之强弱之分卽由於此然於此而補救尚未爲晚經費卽曰難籌而尙可籌若不早圖利權盡失斯眞不可救藥矣事至噬臍尙何及哉雖稀游學外洋固至急之事特必如昔之閩省所派及今之留學於美者宅心正大肄業精勤斯可耳若中學一無所曉僅略識和文四十八字母卽詡詡然誇示於人甚且日以自由民權流血革命諸謬說號召黨羽潛滋亂萌則非徒枉費巨貲抑且必釀成隱患矣奚其可者 
[本館接奉電音]  
　　昨日午前京師飛電傳來　　上諭一道敬謹譯登○三月初一日内閣抄奉　　上諭欽天監奏測候日食一摺内　　　廟諱並未敬避衙門堂司各官均著交部議處欽此 
[宮門抄]  
　　二月二十二日兵部太常寺太僕寺廂黄旗値日内閣引　　見二員外務部四員値年旗四員中書科一員廂白漢八員廂紅滿二十三員正藍滿十八員廂藍滿二員健銳營十四員莊王克王各假滿請　　安澤公謝守護　　　東陵　　恩裕德謝署廂黄蒙都統　　恩毓秀因伊子以道府用謝　　恩廣西知府余誠格謝　　 
恩順天學政陸寳忠請　　訓盛京禮部侍郎景厚請　　訓振貝子續假十日文熙續假五日徐森奏請開缺順天府奏京師得雨一寸有餘　　召見軍機及景厚余誠格○二十三日刑部都察院大理寺正黄旗値日吏部引　　見七十四員奎俊假滿請　　安葛寳華溥興由　　　東西陵查工回京請　　安　倬由　　　東陵回京請　　安伊立布　謝調授缺　　恩恒順謝授廂自蒙副都統　　恩普公請假十五日德公續假五日沈家本續假十日　　召見軍機及胡燏棻 
[戰事謠傳]  
　　日本某日報云頃得中國京師來電悉邇日俄兵之占據鴨緑江西岸者轉運糧食軍裝甚爲忙迫人皆謂其昕宵備戰寢　俱忘以致民間懦懦於心多擬豫期遷避至俄人戍守奉天之兵士撤回之後刻皆屯聚各火車站附近謠言如此竊恐終不免因之而惹起風波也 
 
 

Page 2

 
 
[俄工羣鬨]  
　　華歴本月初二日英京倫敦來電云俄國薩剩至夫地方製造鐵器廠中甲乙丙三工人因事　巡捕所拘一時衆工人大肆鴟張迫令釋出捕頭不允衆工人遂一擁入總督署總督忿甚調兵放槍致擊斃二十八人傷五十人 
[委君謝事]  
　　英京倫敦來電云危地馬拉國大伯里璽天德卡司托洛氏近忽欲辭職爲民一時議院之中萬衆攀留堅不依允或曰其弟某氏思繼伯里璽天德之任然須俟下期會議時由臣民公舉也 
[馬島風災]  
　　華歴本月初二日英京倫敦來電云某日阿非利加洲南境馬達加斯加島忽起大風海濵房屋巿廛槪被飛廉摧毁亦巨災也 
[僞鈔敗露]  
　　前者滬上忽有匯豐銀行僞鈔票以致人皆惴惴巿中幾不通行兹得日本來書悉製造此項僞鈔之人姓山本名某刻已在大阪緝獲搜其身畔藏有每紙五圓之僞鈔七千五百張因之管押捕房一面由巡捕四處偵求以免黨羽聞風避匿 
[僞銀敗露]  
　　日本某日報云邇者大阪警察北署聞有奸人僞製中國銀錢情事因之留心伺察後訪知東歴三月八日有北區西堀川町人森岡龜吉者將屋賃與同區南森町人橋本治三郎開爐鼓鑄月得租値二十七圓遂於二十二日午前十下鐘時由刑事官排闥而入搜出已成未成之僞銀錢共數萬圓每圓與日本二十錢相似卽華諺所謂銀四開者旋以除橋本之外尙關涉北區河内町一丁目人花岡巖次郎旅籠町人矢尾并熊治郎大工町人若林仁次郎紅梅町人西野金利寄寓東區谷町一丁目山岡兼吉家之前原藤吉兩替町二丁目人勝見酒松石町一丁目人森下京次郎刻已一律緝捕以便研求或曰橋本乘中日交涉時航海赴華向同國人某姓借得鑄模遂於是月二十一日興工每日私行鼓鑄又聞有地名奥者亦有人在土藏中鑄造僞幣目下正在窮搜也 
[日皇巡幸]  
　　日本東京來信云日皇定於東歴四月七日由東京起蹕暫駐名古屋行宮翌日至舞子地方就有棲川别邸小憩至十日臨幸神户觀海軍合操二十日偕皇后幸大阪舉行勸業博覽會開會大典定於五月二日還東京 
[日船遇險]  
　　日本長崎友人來函云東歴三月二十一日之夜二十鐘越五分時日本郵船會社西京九駛赴上海甫過佐世堡軍港外大立燈臺正在池島梅島之間突觸暗礁急開足機力於三下鐘越四十五分時駛入崎港倩船塢中人檢視見船之右舷已破并傷及第二號艙房横濱神户二埠所載海帶均被水浸濕船中諸客居上等艙位者十五人居二等艙位者五人居三等艙位者三十人一律暫行上陸隨於習日另附德國某郵船啓行當遇險之時天氣甚佳適船主及第二司機人山本氏當値 
[地震成災]  
　　日本某日報云東歴三月二十五日之晚七下鐘越三十分三十五杪時日本大分國境瓜生島地忽大震歴一分三杪時始止迨夜半十一下鐘越五十四分四杪時又震翌日清曉六下鐘越九分五十五杪時又微震按此島東西綿長一日里南北相距二十町本與久光島連屬島中居民千有餘口建有神祠四寺院三慶長元年陰歴閏七月十二日地震海嘯怒濤衝激致與久光島分而爲二迨三年閨七月二十九日島中鶴見獄忽爾崩裂繼卽沈入海底溺斃者約四百人迄今洪波浩淼之中無復殘林片石桑田滄海誠哉變幻須臾矣聞之東京氣象臺上人言此島大抵每歴百年必大震一次計自陸沈以至今日約三百零六年或三百零八年地維震盪者前後三次當二十一日之夜人咸見空中火毬亂滾意者卽地震之先幾歟 
[急塞漏巵]  
　　日本某日報云近日我日各内地米價陡昂民間待哺嗷嗷全賴中國南方運米接濟東歴二月之杪忽聞有中國北方之米聯檣而至人皆駭而異之後知此米實由南省華商由香港上海二處運經烟臺以抵旅順巧瞞稅吏私越關津其計亦可謂工矣其至長崎也由華商萬昌和廣豐晉恒永生隆東合泰等輸入北方煤礦公司分行載米之船爲三友丸北辰丸元山丸中越丸相川丸其來自旅順及達路尼者祗就東歴三月中旬計之已逾五萬二千五百石値日銀二十六萬八千七百二十八圓迨二十一日相川丸又運到三萬五千餘包二十二日有輪船名司達痕笛獨立矮者運到三萬九千包皆留存稅關貨棧刻下中國某關道已移文俄官請於西歴三月二十號爲始嚴禁粒米漏出外洋矣 
[京察未蒙　　圈出銜名單]  
　　京師采訪友人云此次舉行京察各堂憲保送一等中有未蒙　　硃筆圈出曁因事故不圈者兹已訪悉銜名備錄於左　計内閣中書　英斌　世樸　松壽　覺羅崇俊　恒謙　興亮　筆帖式　宗室鍾繼　吏部員外郎　宗室海錕穿孝　孫紹陽　委署主事　匯灜　筆帖式　廣濬　崑瀛　寶善　户部郎中　紹彝出差　筆帖式　英麟　聯瑞　覺羅同林　長昕　鐵齡　謙順　恩特賀　寶泉局北塲大使　凌謙　禮部郎中　覺羅隆端出差　劉思翥出差　筆帖式　文堃　仲熙　色克通額　兵部筆帖式　銘翰　委署主事　春照　筆帖式　續齡　崇耀　永寳穿孝　刑部郎中　樂善　英勛　饒昌麟出差　員外郎　常泰　羅維垣　筆帖式　鶴年　國鈞　榮厚　同海　蔭康　廣陞　榮光　工部郎中　桂森　延清　筆帖式　多興　覺羅穆都凌阿　覺羅毓康　耀斌　和康　清平　成勛　理藩院員外郎　覺羅三壽　景濂　元瑞　文哲琿　聯緩　筆帖式　世林穿孝　希斯琿　蕚恆穿孝　文俊　寳訓　耆賢　都察院御史　成昌　陳秉崧　王振聲出差　高　　筆帖式　國順　瑞銑　恆凱　兵科筆帖式　存志　翰林院筆帖式　錫璋　寶芝　賡音通阿　起居注筆帖式　耆昌　太常寺寺丞　廣隆　讀祝官　啓順　博士　志銳　筆帖式　錫佩　光祿寺署正　勞啓祝　筆帖式　珊德　太僕寺筆帖式　吉成　國子監助教　文鼐　周濂徽　筆帖式　啓紳　欽天監司書　陳壽圖　筆帖式　文隆　鴻臚寺鳴贊　長齡　步軍統領衙門筆帖式　春常　倉塲衙門興平倉監督内閣侍讀　樸奎　内繙書房行走欽天監筆帖式　聯芬　上諭處行走户部筆帖式　普華　中書科筆帖式　恩臨　鑾儀衛筆帖式　常春 
[銀行緩議]  
　　天津直報云户部近議開設國家大銀行一事刻以責重事繁章程不易釐定擬俟那琴軒侍郎由日本考察回京然後定奪 
[叅案覆陳]  
　　天津直報云閩浙總督許筠𤲅制軍被叅各欵奉　　旨交兩江總督查辦等因近已由署督張香濤宮保查明據實覆陳摺中牽涉某臬司詞甚嚴厲 
[學生遺回]  
　　漢口日報云月前有湖北出洋學生若干人道出金陵往謁張香濤宮保詳詢一切知其中數人於中學全無根柢乃 
 
 

Page 3

 
 
[批禁運錢]  
　　江西訪事人云上月某日有義寗州諸生具禀州署請准運錢數千串赴某處購茶尊張雲初直刺批示曰查義寗地方向來制錢缺乏况値辦茶之際全賴他處販運來州藉資周轉是以前據各錢店禀請禁止運錢出境當經禀奉茶釐局憲聯銜出示嚴禁在案原爲維持巿面愼重茶務起見不得不嚴切辦理據禀前情正在核批間卽奉茶釐局憲遣丁持帖傳諭查有船隻裝錢千餘串由卡經過稱係　往三都辦茶詰以是何牌名茶莊不能指出因卽扣留飭取匯號憑條亦無所呈騐旋有書院肄業生數十人至卡喧閙祇得　行等因　此面　　該生之錢並非運往三都辦茶可想而知似此違禁運錢邀衆挾制揆諸情理殊覺難容應候移學查覆核辦且茶務有關釐稅仍候面禀茶釐局憲嗣後再查有運錢過卡而無匯號匯條者卽將錢船嚴行扣留知會聯銜具禀藩憲諭示遵辦 
[學堂被火餘聞]  
　　昨報紀二月二十四日之夜十一點鐘時武昌大學堂湖南申字齋忽然失火警鑼亂鳴居人咸從睡夢中驚醒賴各水龍紛紛馳救始得告熄已焚去齋舍十間兹閱漢口日報述起炎之由緣申字齋第四號學生徐靖功素患痰疾日來病益加劇監院劉君派甲乙二人看守不意更深人靜後二人同入睡鄉徐悞將燈内洋油潑翻致有此禍次晨查看見徐已斃於第九號齋舍檐下手足俱經焦爛但存軀殻而已見者莫不慘然當起火之時署鹽法道梁集𤲅觀察馳往彈壓直至天明始回 
[之近事]  
　　　烟臺訪事友人云上月某日大關馬頭工人某甲不知因何觸怒日本人某乙突被刺傷殞命事後經人禀請登萊靑道兼東海關監督李觀察照會駐烟日領事緝凶究辦○前者東海關稅務司某君驀被瘋犬嚙傷屢謁史醫迄今尙未痊愈駐烟西人因之咸有戒心禀商各國領事官函請道憲李觀察出示嚴禁惡犬在途行走並由領事署派出二洋人携帶洋槍周游巡察遇有無主之犬立卽放槍擊斃亦思患預防之道也 
[邗江客述]  
　　揚州訪事人云去歲通屬李堡角斜場商仁豐益禀請准設公所購買灶鹽并領借淮南總局公欵一萬千按月八釐繳息至上月某日呈繳利息一年局員批示云本局存莊存商以及廟灣公收領借等公欵照章均八釐繳息周年以十二個月計算並無十個月爲一年之案該商具領之一萬串與廟灣公收所領情事相同兹據呈繳利息八百千文以八釐核計僅得十個月姑先核收其餘著卽補繳毋得短少以符定案○獻歲以來巿情寥落加以錢價日貴花朝之後每千値銀八錢九分有奇致墨西哥銀每圓僅兌錢七百八九十文小銀圓每枚七十二三文且每百中攙和私錢數枚所望在上者杜漸防微預爲查禁未始非維持巿面之道也 
[委員解犯]  
　　上海縣應解秋審人犯陳培生張榮生傅阿妹楊小喜朱錫春汪品山金鶴昌七名昨日縣主汪瑤庭大令委主簿孫少尹閔行司巡檢王少尹押解并移文提標右營叅將廖楚材叅戎請届時選撥武弁兩員營兵十四名沿途護衞以免疎虞 
[移建電廠]  
　　前者本邑南巿馬路工程局總辦翁子文太守度地南馬頭滬軍營左近建造屋宇擬將老白渡所設電燈廠移設彼處近復攺擇十六鋪迤南行仁馬頭官地特於前日帶同弓手親往勘丈隨禀請蘇松太兵備道袁海觀觀察飭都料匠估計工價大約不日卽須經之營之矣 
[馬路將開]  
　　去年本邑南巿馬路工程局總辦翁子文太守擬將十六鋪迤南裏馬路及大馬頭迤西至大東門一帶仿照浦灘馬路章程安置路燈設立巡捕並由大東門外大街至浦灘開築馬路以便車馬往來現已禀明蘇松太道袁海觀觀察大約公欵旣集不日卽可開工矣 
[違章被罰]  
法界工部局近在褚家橋左近設立宰牲廠凡界内一切牲口槪歸廠中宰殺如有未經工部局查騐將肉入巿混售者酌量罰鍰擬就章程禀請法總領事曉諭各肉店主遵照各肉店主以此事諸多不便願每猪納洋銀二角一律驅入廠中聽候騐明仍歸各肉店屠宰一面於上月某日禀諸公廨讞員孫建臣大令大令以工部局新定之章未便驟議更易將禀發還各肉店主因復聯各遞禀上海縣署請將　令設廠之甲乙丙三人提案訊究縣主汪瑤庭大令准詞飭差持票往提前日丁戊已庚四縣差在新恊成烟館與甲乙丙互商事爲捕頭所聞查得票上並未簽字貿然拘入有違租界定章一併拘入捕房管押昨日除將各肉店所售猪肉抛棄外復傳店主沈全奎許金順汪少溪沈耀祥朱雲泉陸祥順葉沛生王阿福蔡生順萬初順至公堂請訊沈等仍執定前說大令商之法總領事署費繙譯官著每家罰洋銀十元 
[英界火警]  
　　昨晚十一點鐘時泥城外新閘路某姓家不戒於火經瞭望臺鳴鐘報警救火會西人急驅皮帶車馳往灌救得卽熄滅未幾黄家厙某姓家又遭回祿警鐘復吼亦經救火會西人救熄至兩處焚去房屋若干及如何起火俟明日探明再錄 
[法界火警]  
　　昨日午後五點鐘時法界菜巿街迤西某姓老虎灶不戒於火瞭望臺上鳴鐘報警救火會中人急驅英法兩界洋龍分投施救逾時卽熄僅焚去房屋一間事後包探將起火之某姓拘入捕房捕頭令押候堂期解請讞員孫建臣大令訊罰 
[名人講學]  
　　英界六馬路格致書院每於禮拜四之晚八點鐘時由美國名士李佳白先生登壇講學本禮拜四宣講美國與英屬坎拿大政治之異同凡我有心人盍秣馬膏車往聆偉論乎 
[軍門謁客]  
　　昨日午後三點鐘時江南提督李壽亭軍門乘與至虹口武昌路拜會駐滬日本總領事小田切君茗談良久始興辭而出不知有何交涉事宜也 
[日人已釋]  
　　前有日本人佐藤虎吉等男女三名口持匯豐銀行僞鈔票入巿混兌經虹口捕頭拘獲轉送駐滬日總領事署旋由日總領事小田切君訊得此項僞鈔並非伊等自行製造適大坡作僞之人已經拘獲遂於前日一併開釋不復深求 
[上海縣署瑣案]  
　　前者竊犯黄清河在押所患病縣主汪瑤庭大令飭發普育堂醫治兹已痊愈由堂送回前晚大令升堂研訊黄供去年十月小的與周老樸等七人乘江永輪船來此由周起意竊取彭姓所携皮箱一口内有寳銀九錠周分給小的四錠兌得洋銀二百零六元後經包探將小的及袁清山兩人拘解法界公堂小的卽將原贓如數呈出袁亦繳洋銀二百零六元至周等實不知匿於何處大令飭仍收押候辦○縣差李福奉飭押解兇犯曾言江回籍解至嘉定縣境忽然逃脫因將夥役鍾全解請訊究鍾供天雨路滑寸步難行曾突將小的猛擊一下小的負痛倒地隨被脫逃求恩寛宥大令判掌頰五十下諭令赶緊緝拿○月前浙江海運局員某君函致縣署請提訊盜賣糧米之船户吳秀王大令准卽拘提未獲兹由奉賢縣將吳拘解來滬前晚大令升堂研訊吳供去冬小的承裝浙江秀水縣漕米三百石來滬　經閔行附近船忽滲漏旋卽沈没後經船夥胡寳其代雇船三號將米撈起重裝惟已浸濕耗蝕甚多小的不得已另購一百石補足此數詎料被胡開往奉賢縣境南橋鎮盜賣叩求鑒原陳元土供小的前與胡同營今伊盜賣漕米小的並不相干吳供胡運米過船時小的目見陳在内今求勒令將胡交案究追大令飭將吳陳分别收押候提胡到案訊核 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前晚南巿二十三七鋪巡防局員徐錫臣二尹督勇巡至陸家浜小弄内見有一賊潛入某姓家行竊飭捕拘拿未　僅將賊具帶回○前日浦東楊家渡歸米工頭陳寳山之夥某甲不知緣何在鎭上小烟館内與人格門被人持刀將腿戳傷因匍匐至巡防　　控局員賀二尹飭赴總巡局控訴 
[英美租界公堂會訊案]  
　　德商康祥思投本管總領事署控馮　記不交所租之地等情德被領事據情照會公廨讞員張樞司馬准卽簽差將馮提到訂於前日午後會同德繙譯官麥君研訊康延律師哈華托馮延律師佛威主控先由哈律師聲稱康曾托　永遠承租法租界中地八畝每畝計銀四百兩付過定銀二千兩及向索地一味延宕請卽訊追馮供小的收到定銀是寳因各鄉人不願將地　　租出是以　延請爲公斷司馬與麥君會商良久限馮一月内先交地四畝其餘自向康情商 
[英美租界公堂瑣案]  
　　包探何阿春解馬雙壽到案禀稱伊向江明康騙去金剛　　嵌之約指三枚押得洋銀一百二十元報由小的拘獲備本贖出送案請究馬供此項約指由友人付押現已贖出叩求鑒原讞員張柄樞司馬商之美總領事署繙譯官白君取具攺過切結覓人保釋約指給江具領○包探倪順泉解馮三子到案禀稱此人前曾犯案今又藉端將王榮林家器物攫去向論行兇報由小的拿獲送究司馬判笞責五百板發押捕房半年然後遞解回籍○包探竇如海解王阿桂到案禀稱此人至某洋貨號購物乘𨻶竊取竹布一疋報由小的拿獲送案請究司馬判笞責二百板○包探方長華解朱福壽到案禀稱此人行竊紀福卿等三家衣服報由小的拿獲送請訊究司馬判笞責四百板逐出租界贓分給失主具領○包探陳金標解顧慶山到案禀稱此人行竊錢月山處鉛字數百枚報由小的起到原贓送案請治司馬判笞責三百板發押捕房一月○包探顧阿六解陳長生陳阿生到案禀稱伊等同類二十餘人聚於翁阿三烟館中專拉客人附船翁令散去伊等不允反敢擊毁器物忙亂中失去烟槍一枝報由小的拿獲送案司馬判各笞責三百板荷校兩禮拜○包探石金榮解陸永堂到案禀稱此人是剪綹賊前日竊取顧亦生衣袋中洋銀被顧扭交小的送案請究司馬判笞責二百板遞回原籍 
[法租界公堂瑣案]  
　　浦東嚴家橋人徐竹溪前向某藥店主季錫之借得吸鐵石所製骰子中誘人賭博事敗被人將骰子攫去前日季遇徐於途邀入南誠信烟館理論徐允賠洋銀十二元然苦無以應付乃向陸文卿借得花緞棉袍一件質取洋銀五元旋又向大方棧輿夫某甲借得洋銀七元以了其事事經包探訪聞將季拘入捕房昨日傳同徐陸解案請訊讞員孫建臣大令商之法總領事署費繙譯官判將季枷號一個月責三百板棉袍著徐給還質本始准領回○張子福由蕪湖附某輪船來滬被福建人林阿坤騙去鋪蓋衣服前日途遇扭送捕房昨日解案請訊大令判責三百板○前晚積竊顧阿松行竊王長福家錢四五千當塲拿獲送入捕房昨日解案請辦大令判枷一個月責一千板○倫兒季阿五行竊王愛　家花瓶旋經包探拘獲送案請辦大令判責三百板贓給王具領○小竊江王成至招商局金利源某號棧房行竊花衣數斤被巡丁拿獲解案請辦大令判枷號一禮拜發馬頭示衆期滿責三百板 
[美租界捕房紀事]  
　　前晚江北人黄六仔至西華德路唐茂記小客棧借宿迨天明竊取棧中布被携至某押鋪質錢包探顧福生見而詰問言語支吾遂連贓帶入捕房捕頭令押候轉解公堂禀請讞員張柄樞司馬訊辦○昨日寄居北四川路之某粤人家失去一婢追尋無著因卽投報捕房捕頭允派包探查緝○昨晨跑灘賊方阿二混入外虹口某碼頭上貨棧中行竊舊鐵若干適爲司問之印度人所見連贜解入捕房捕頭令押候轉解公堂禀請懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十九年二月二十二日京報全錄]  
宮門抄　　諭旨均錄正張○陜撫升奏爲陜省遵　　旨設立課吏館酌擬章程摺 
頭品頂戴尚書銜陜西巡撫奴才升允跪奏爲陜省遵設課吏館酌擬章程繕具清單恭摺仰祈　　聖鑒事竊奴才於光緖二十八年正月十七日恭讀電鈔欽奉上諭爲政之要首在得人内而部院外而封　均應以詢事考言爲鑒别人才之準各部院衙門行走人員旋進　退何能明習例章諳練政事現當振興庶務亟應切實考課以期鼓勵眞才著各堂官於該衙門司員除掌印主稿各員每日自有應辦事件應隨時考核外　餘各員不分滿漢及筆帖式均令檢閱例案俾得專心考究遇有應辦應議奏咨事件即令學習擬稿並准各抒所見另具說帖呈堂查屬以備採擇一切要差卽由此選派務使司員皆親手治事書吏等自無從蒙弊攬權至各省候補人員冗濫尤甚平時不加考查一旦使之臨民蒞事安望其措理得宜近來各省已有奏設課吏館者自應一體通行惟重　考核人才不得視爲調劑閒員之舉仍著該將軍督撫兩司等勤見僚屬訪問公事以觀其才識並察其品行其賢者量加委任不必盡拘資格其不堪造就者卽據實叅劾咨回原籍統限半年具奏一次務當破除情面而嚴行甄别不准虚應故事稍涉瞻徇致負朝廷循名責實之至意將此通諭知之欽此當卽欽遵飭辦在案竊維人才消長爲國家强弱所　方今時局孔艱　　朝廷銳意求才學堂而外尤　　於課吏誠以學堂所教者十猶可需之歲時課吏館所教者官行將付以民社且仕途日雜半非學古以入官吏治未諳深恐代斵而傷手此緩急輕重之故所關尤非淺鮮也陜省地方簡僻官塲風氣較稱謹飭自當保其所固有增其所未能查前撫臣葉伯　奏設學律館課試各員專以講習刑案爲主現擬推廣辦法另行擇地建館卽遵此次　　諭旨課吏館爲名凡正佐各班皆令入館肄習館中功課叅酌大學堂仕學規模統分三類一曰歴代政書一曰國朝政書一曰西國政書各分子目隨令占習一門期於中外古今得知沿革短長之要限之課程日記以稽其學試之策論公牘以察其才每月課試而外仍當隨時訪見遇事甄﨩以爲施教因材之用即就等差之擾劣以爲委用之後先並仿政務處政要彚編之例每月由館選刻秦報一本敢助見聞惟開設之始教率須人擬仿晉豫各省設立監督一眞無論本省京　各官求其品學兼優者主充斯選現時尙難其人暫擬令藩臬兩司權兼課督所有應需經費由司酌籌常欵撙節開支現擬章程如有應行變通之處隨時酌核辦理等因由司道等會詳請　奏前來奴才伏查課吏之法與課士不同課士宜廣其途以儲宏達之才課吏在考其實以收切近之效自當懔遵　　諭旨以才識品行爲教育之宗旨以考言詢事爲鑒别之準繩異日臨民任事於一切地方事宜悉皆請求有素自不致措置乖方至於語言文字各學能兼習固佳否則亦可從緩總期有濟實用不敢徒託空談該司道等所擬章程於陜省吏治情形尙爲切合應亟擇期開辦抑念兹事重大因責立經久之法尤貴得法之意入仕而學其大要必使作宦者皆嫻吏事皆能聽斷皆不敢貪　苟且　軋　緣而致此之由則在操衡人教人用人之權者秉公無私果能鑒别分明其才者以感激而効馳　不能者愧作而生奮勉則收效宏而成材衆吏治自蒸蒸日上奴才惟有隨時認眞督課秉公黜陟以期仰副　　朝廷循名責實之至意所有陜省遵設課吏館酌擬章程綠由除分咨政務處吏部外謹會同陜甘總督臣松蕃繕具清單恭摺具陳伏乞　　　皇太后　　皇上聖鑒訓示謹　奏奉　　硃批知　了仍著隨時認眞考核以裨吏治單併發欽此　謹將酌擬陜西課吏館試辦章程十八則繕具清單恭呈　　御覽　　謹開　一陜西課吏館係遵奉　　諭旨開辦入館之員務宜心存正大品務端方學究本源才求諳練以仰副　國家甄材佐治之意切勿誤視爲干進階梯希榮徑路期以一心志而獲實功　一陜西課吏館之設專以考察人才講習吏治爲本所有候補同通州縣及佐雜各員現無要差及卸差卸任回省悉令入館肄習其現有要差自願入館者亦聽　一在館各員人品心術學業才能各有不同應卽仰遵　　諭旨以詢事考言爲鑒别之準擬於每旬三八日由布按兩司分期到館會同監督傳集正班數人佐班數人面詢一切治理兵刑錢穀風土人情已任者有地方　弊可諮初官者有生平閱歴可訪總期從容陳說不激不隨於以考覈心迹才猷試之以事如有岡知體果妄肆干求者即子斥出館外以杜藉端請託之漸　一入館人員異日皆須出治一方折獄聽訟之功必宜細心研究應由監督將各員輪班分日飭赴西安府及咸長兩縣學審斷每日三處各以四員爲率期於日久諳悉民情眞僞參考切究以次漸臻練達預儲將來勤民息事之才　一館中課程專以政學爲主京師仕學館章程分　學博物物理外國文輿地吏學掌故理財學交涉學法律學政治學十一門山西課吏章程分講習中外政治各書編錄晉省檔案鈔點律例約章通志三門河南課吏章程分掌故本省情形律例交涉時務四門今擬參酌辦理以歴代政書爲一門以　國朝政書爲一門以西國政書爲一門歴朝政書則　地史學政治學賅焉　國朝政書則掌故理財學法律賅焉西國政書則算學博物物理外國文賅焉各員在館肄業於三門中均各自占一門必俟此門卒業後方許再占他門不得兼管並進以期專一精熟　一歴代政書如　　御批歴代通鑑輯覽資治通　正續文獻通攷五禮通攷皆是　國朝政書如東華全錄大淸會典則例正續經世文編中興名臣　奏議　大清律例通商約章類編皆是西國政書如灜　志略泰西新史攬要四國近事彚編時務通攷西國富强叢書格致新編等類皆是入館肄業者各占一門每日限將所占門類書詳　兩卷如有所得錄入札記本中十五日一呈監督校閱不得推延自誤　一設館之意本以考求吏才爲最要前一條所列古今中外各政書係爲兼賅體用者言之至如急切診治之方簡練揣摩之法則牧令書刑案匯覽約章分類纂要之書最爲通用他如原治之書若大學衍義補徵典　書若吾學錄初編能照前條每日二卷之課行之積之旣久精義人神未始非初蒞什途者之金鑑也　一政書而外以　報章閱公續考志乘習詞章四者爲要報章以知時政公牘以知民事志乘以知本省之情形詞章以爲行遠之要略入館肄業者每日將所占門類書閱畢後　閱此四項文字如有所得亦另錄札記中隨同前項並呈以覘學識　一每月監督將各員所呈札記校閱後立一功課表某員所得爲優某員所得爲次某員所得爲下列一總表分印三本呈送院司三處以便考覈列表所定優次下如有含糊從事處查明須將監督記過以　瞻徇而期切實　一在館各員每月初二十六兩日由兩司各考一次每季由巡撫考課一次均試以公牘策論等題優者酌獎其有志趣學識超軼尋常而才能又足以自見者考察試驗名實相副應請破格保奏次則予以酌委拔委以示鼓勵屢列下等者勒限學習期於知悔知　藉底成材　一每年以開印日開除封印日停課每五日給假一日其到館時刻總爲一班以上午八點鐘到館十二點鐘出館無故不准違誤餘暇作爲學習審斷及　養休息之用並由監督置稽查出入簿一本逐日掛號如有故違定章者記過示懲　一每月朔望日由巡撫率同司道到館傳見正印數員佐職　員均諮訽一二吏事用以考察才具　否在館各員於本省政治事宜得失利害確有所見者亦准繕具清　詳細數陳飭交監督核議　摺中均不得攔入時報妄談腐　陋說與夫不　　　而輕遽自見倘仍違章逞臆應卽斥革出館外以期端一趨向免涉　張　一館中擬仿政務處刊刻政要　編及湖北商報山西晉　之例　　前藩司李有棻選邗秦中官書局彚報舊法每月集秦報一本首列　　諭旨奏疏次列本省緊要公牘次列外省緊要公牘次列館中　　　　各報中所載之路透電仍發官書局用鉛字封印成册人給一本俾於中外及本省之要政均可一覽周知藉以　政而知通知本　　開　　　一法也　未完 
 
