# 1905 - 137 - 4911528

 

Page 1

 
 
[電傳宫門抄]  
　　四月十九日召見軍機盛宣懷現换單袍褂 
[自强必先自治說]  
　　今之欲圖自强者莫不曰合大羣結團體固已夫羣何以能合則必使千萬人之心同爲一心始能免參錯不齊之患而合爲一羣體何以能結則必使千萬人之身視同一身始能免涣散隔膜之病而結爲一體然所以能使之一心一體者斷非在 
 
 
 

Page 2

 
 
上者刑驅勢迫所能奏其功亦斷非在下者舌敝脣焦所能動其聽則惟有使國民能自治而已自者指個人而言也治者不亂之謂也自一言一動一事一物莫不各有一定之秩序合乎秩序則有整齊嚴肅之規背乎秩序則有紛亂散漫之象一人之事如此一家之事如此一社會之事如此一國天下之事亦無不如此蠻野之與文明放棄之與干涉胥視此而區别焉譬之於網惟其目之整齊故提其綱而目張焉若散亂破壞紊如亂絲綱雖舉而目不能張也譬之於珠惟其渾圓中孔故貫以絲而珠聯焉若渾沌無孔堆如散沙絲雖具而珠不能聯也羣之不能合體之不能結亦何獨不然吾國民氣之散漫紊亂至今已達於極點其所以致此者實由於人人不能自治故國勢盛時上之威令能行於國中能使衆人受治於一人不敢有所歧異自表面觀之亦似有治安之氣象然但壓制之使不敢妄動箝束之使不敢違章非能生其自尊自重之心而棄其可羞可耻之念也故其受治也僅如羣盲之倚於相傀儡之待於人欲東則東欲西則西欲動則動欲止則止非有絲毫之主動力也不遇外力之擊刺則冥行暗索不自知其能力之薄弱一遇外力之擊刺則手足無措一步不可行矣慨自歐勢東漸風潮日起莽莽神州有陸沈之患四萬萬炎黄之裔將爲奴隸爲牛馬而長此沈淪無復有自由快樂之幸福熱心志士惕於亡國之悲迫於減種之慘不憚大聲疾呼唤醒國民合大羣結團體以禦外侮而保利權然所謂四萬萬人者人各一心自私自利旣無公德又無定力雖有唐虞三代之善政歐美各國之良規一經吾國倣效無不弊竇叢生變態百出徒有舉行新政之名而無實獲新政之益於此而欲圖自强之事業其果何由入手哉 
　　則將望之於政府乎而今之政府則專以敷衍因循推諉粉飾爲唯一之秘鑰其於内政也則無論若何重大事件一紙空文即可塞責而官吏之奉行與否不問也百姓之樂從與否不顧也其於外交也則畏葸退讓懼洋如虎先事無預防之法臨時無抵禦之策一任外人之誅求要索而莫敢枝梧國勢之積弱如此其不足恃也可知矣將望之於地方官乎今之官吏督撫以仰承政府爲宗旨司道以迎合督撫爲宗旨府廳州縣以謟媚督撫司道爲宗旨其印纍纍綬若若者無大無小皆以升官發財爲目的其視民生之利害殆如秦越之膜不相關且又更調頻仍席不得暖賢者苦於朝南暮北無暇展施不肖者則更以五日京兆自居而毫不措意卽有朝旨之督責文告之頒行亦惟以虚詞搪塞視爲具文而已其不足恃也又可知矣然則如之何而可曰惟賴國民之能自治而己一曰一身之自治凡古來成大事者必其自勝之力甚强者也人之一生誰無嗜欲惟能知其過而克制之俾事事求合於規則處常如此處變如此處安樂如此處憂患亦如此養之於平居施之於倉猝則自能整然秩然無復有造次錯亂之病孟德斯鳩云法律者無一飯之頃而可離者也凡人類文野之别以有法律無法律爲差羣無法律之人而能立國吾未之前聞也一曰一羣之自治夫羣家而成族羣族而成民羣民而成國　國者合多數之人民而成者也欲以數多之人民而受治於一二人其治也難則何如人人自治其家自治其鄉自治其國之各分職任也人人能自治則大而一省一府一州一縣小而一鄉一市一公司一學校皆能固結團體儼然具獨立之精神非然者事事仰給於人則人之無吾也聽之人之虐吾也亦聽之馴至百事廢弛而爲强有力者所干涉主權旁落外禍日深是皆不能自治惡果也故居今日而欲自强則必從人人能自治始 
[商部派員至津密查蘆漢鐵路事本館天津專電]  
　　商部尚書振貝子密派紹昌隨帶主事阮惟和至津晤袁督密商查辦蘆漢鐵路事并遵諭妥訂章程（需） 
[袁督奏陳學務本館天津專電]  
　　袁督奏陳學務事宜聞極有益學界（容） 
[杭紳呈請拒絶倍次開辦鐵路杭州]  
　　美國人倍次請開浙贑鐵路一事自商務局札飭杭嚴衢三府後己由杭州府照會同善堂紳士會議均不以爲然且謂美領事雲飛得君照會中據倍次所稱有前在上海會集浙紳僉云建造鐵道於本地大有利益等語渾言浙紳未曾指明何人殊難深信現已由紳士樊恭煦等具有公呈向撫署投遞詳言此事利弊矣（外） 
[日本議在濰縣等處設立領事]  
　　十九日青島電云日本副商部大臣遊歴山東内地於前日回至青島聞己决定在濰縣設一領事並在濟南府及趙村設副領事各一譯德文報 
[商輪運煤出口轉商日使京師]  
　　處置滬上各國商輪連煤出口一事已由外部札飭總税務司擬就辦法轉商駐京日使電達日本政府以俟認可（明） 
[江督電覆德佔青口之不確南京]  
　　海州青口爲德所佔藩司黄方伯已據海州王直刺來電於十四日轉電署督周玉帥請示機宜越日不得覆電方伯頗深惶遽迨十六日始接玉帥由仙女廟發來覆電大致謂德佔青口之事决非確聞英德均有兵船在彼德兵登岸當不過偶然游獵非有他意毋庸多所疑慮果如所說則是德兵之入青口玉帥固預知之矣（豫） 
[查覆山西藩司被叅各欵京師]  
　　日昨山西巡撫張曾敭具奏查明調任藩司被叅各欵據實覆陳略謂光緒三十一年三月初三日承准軍機大臣字寄奉上諭有人奏調補山東布政使吳廷斌貪鄙昏庸徇私溺職一摺著張曾敭按照所叅各節確查具奏毋稍徇隱等因欽此遵卽飭派署山西臬司胡孚宸署歸綏道曹受培按照原叅各節逐一確查經該司道檢核卷宗博稽衆論悉心察訪兹據查明詳覆前來臣詳加覆核該藩司吳廷斌服官晉省臣與共事年餘和衷商確並無不能相下及遇事不置可否之事用人察吏亦未專任浮薄少年顚倒是非被叅各欵現經確切查 
 
 

Page 3

 
 
明所稱虧空弊混誣陷及收受李兆慶等賄賂徇庇翁葆昌各節均無其事應請毋庸置議至晉省釐金委用本省及候選人員經前撫臣岑春煊奏准有案惟吳守坤係吳廷斌同族委充釐差翟廷璋隨吳廷斌之予來晉亦委釐差致招物議當胡湘林先後札委正吳廷斌在護撫任内當時均未駁止殊屬不合請旨將調補山東布政使吳廷斌交部議處等語已奉旨吳廷斌交部察議矣（訟） 
[監利縣教民釀禍漢口]  
　　鄂屬監利縣羅山地方有聖公會天主堂兩所向稱和好兹有聖公會教民某甲强將毗連某乙之灌田水道暢開乙田大受侵逼之害某乙畏之不敢與爭遂亦投身於聖公會堂久之與會長聲氣漸通乃將受欺情形詳細禀訴會長以曲在某甲向之申斥某甲以會長袒護某乙憤懣不平竟舍聖公會而就天主堂一日適某乙他出某甲遂領率多人將某乙田麥悉行强割以挑其怒某乙將此情形白諸會長會長即走謁天主教神甫某君據理直爭卒未平允事後某甲仍仗堂主之勢約集教民等糾閙至聖公會堂會長均退避三舍庖丁某適當其鋒受傷斃命現已有警電來漢由駐漢總牧師余君文卿與天主教駐漢總神甫辦理此案未識若何了結也（泰） 
[龍中書條陳吏部選缺辦法京師]  
　　日前内閣中書龍建章遞封奏一件條陳練兵籌餉興學理財等事並訂吏部選缺辦法略謂如某月官缺應選某輪預期先將某輪候選人員繕表懸諸大堂遇有缺出即由各堂查明將名次在先人員入選似此辦理雖用書吏亦無從舞弊摺上兩宫極爲嘉許日昨由軍機處片交政務處妥議矣（訟） 
[詮曹呈請分發未准京師]  
　　吏部郎中張檢主事王闊城二員前係主張裁吏者近以裁吏後諸事棘手於初八日呈請本部堂官代奏分發出署當由世伯軒尚書面奏奉皇太后面諭不准（坤） 
　　按十八日本館京師專電奉諭各部司員不得呈請分發即因張王二曹詮之請世尚書爲之面奏故有此諭也 
[政務處議添司員京師]  
　　政務處王大臣議商現在奉旨交議摺件較前倍增事務繁冗應須添泒司官四員分司各事以期交議各事得以迅速議覆（訟） 
[財政處已議緩裁京師]  
　　前任户部趙次珊尚書决計奏請裁撤財政處以節糜費頃聞自張大司農到任商之王大軍機以財政處頭緒紛繁銀行又將開辦故目下已暫緩議裁矣（訟） 
[外務部電報局添員京師]  
　　外務部各堂議商現在各省及各屬通達電報紛繁本部電報處官員實屬不敷所用擬卽添派數員分任其事以免遺漏而重要差（訟） 
[刑訊仍須交政務處會議北京]  
　　法律館奏准廢刑訊一事當時並未交政務處議奏卽奉旨宣告中外决然廢去乃近日反對之各言官及刑部各司員紛紛奏請復用刑訊故兩宫又有交政務處重加會議之意（坤） 
[直督奏調洋務道員京師]  
　　日昨直隷總督哀宫具摺奏保直隷候補道朱寳奎略謂朱道向隨侍郎盛宣懷辦理鐵路電報事宜前年臣與候補侍郎吳重熹遵旨接辦電政仍委該員經理電局頗能認眞整頓擘晝精詳商情翕服旋經盛宣懷派令總辦寗滬鐵路奏明有案查該員才識明通諳練時務現值北洋交涉殷繁需才孔亟經臣電商盛宣懷檄調該員來直襄辦洋務藉資臂助聞巳奉旨允淮矣（訟） 
[趙將軍晤商直督善後事及行期北京]  
　　趙次帥赴任之期遲疑未决特於本月十二日赴天津晤袁慰帥商議接理善後各事及起行日期定於十四日回京（坤） 
[恩夀外用述聞京師]  
　　浙江巡撫聶仲芳中丞屢被言官叅劾政府有意令其呈請開缺而以恩中丞繼其任然確否未敢知也（月） 
[旅美華商電請堅持抵制美約]  
　　舊山金旅美華商於四月十六日致滬上籌拒美約諸君電云抵制事請力持到底美洲十萬同胞叩謝（外） 
[凌君致商務總會代演說稿]  
　　昨奉貴商會來函委於今日赴議抵制美禁華工苛例事關全國工商權利安敢放棄義務惟僕本粤人操土音則恐多未曉講京話蘇話則又愧未了然於口故謹將美國虐待華旅之實情略書梗概以當演說美國苛禁華人入境之例始於西歴一千八百八十二年自興禁例以來華旅之人數頓减昔美國廣築鐵路華工應募而　死於瘴毒者無算厥後鐵路工竣華人留美尚約三十萬今除非律賓羣島不計外其流寓於美國及檀香山者不過十三萬人即此而禁例之苛虐可想而知夫曩者實因美國鐵路招工故華人始入美境不然美國今日亦如英俄德法絶少華人之蹤跡而已乃路築則招來路竣則揮去此禁例之所以令人不平也潛夫寓居美國十一年凡於虐待華旅之情形習聞慣見語其慘狀有足令人下涕者夫美國初時與我訂約不過限制華工耳至若商賈若學生若美産之華裔等原不列禁例之條乃其後故爲刻意苛求雖明明爲商而務使商之有跡近於工者則必苛刻而杜絶之蓋禁例　有若錢行若公司等總辦一受工項即與工等則欲求一合於美例之所謂商者吾知其難矣又華商回籍領有美政府准復美國執照者而亦多方阻止先派醫生駐紥香港倘驗該商之眼稍有紅筋顯露則禁止下船獨於頭等艙位之華商可免驗眼但未經該醫生之簽押允可則雖坐頭等位之商賈旣抵美境亦必擯逐回港固非律師所能爭辯亦非保劵所能挽留故每有華商苦遭虐待而忍無可忍不得已將數十年心血所經營之産業甘願短價賤沽遄歸故國而貧老於鄉者嘗有某商挈其美産之幼子復向美國美官以該商跡近於工立逐回國惟查幼子的是美産則獨准幼子登岸該商情深舐䑛安忍其 
 
 

Page 4

 
 
子之孤苦伶仃無奈又携其子復渡數萬里之鱷浪鯨濤飮泣吞聲復横太平洋而回國耳又有商婦遠尋夫婿因婦人措詞羞澀口供忙亂美官則困於木屋押案候訊乃因遷延日月婦心焦急忽然素性失常癲狂無狀該商情深伉儷徬徨無主迫得將所有産業賣盡而歸以示無復美國之意夫商人多財善賈何地不可經營豈甘受此無端之苛虐獨惜我國出洋學生之又受禁網耳近年各省之遊學者衆屢受苛待舊金埠之文興日報及中西日報等固已書不勝書亟應電傳該數報館備檢歴年苛待來美學生之報紙以備調查并刊派各省學堂俾咸知美國之苛禁卽學生亦所不容蓋禁例載有學生來美務須習專門之學而爲中國學堂所未有者方准來學否則立下逐客之書所以留美學生至今不過一百五十人從可知來美游學之難也猶憶昔年有學生唐某游學檀香山美官藉詞阻之當時由中國駐檀領事官具立保劵始准留困於海濱之木屋一面函禀駐美伍公使據約與爭乃經數月往還唐學生染受海濱濕毒一經登岸即就醫院調理無何染毒已深未幾因病而斃嗚呼虐哉慘哉按學生固美國人自稱優待者也而乃苛刻若此又何况於工人乎華工由美國歸來例給執照以爲他日准復回美之憑但限期須在一年之内方准入境如再展限准續一年過此别無續期乃急欲回美之華工必須由美國派駐香港之醫生驗眼彼則多方留難不准放行甚至有騐經十數次之船期難邀一准卒至遇限而止所最慘者當美國未派醫生駐港之年某華工附航抵美由醫生驗眼折回某華工孀婦子也因資斧貧乏母乃盡變家産爲船資旣以被逐而歸財窮路絶竟爾蹈海而死其母聞之亦自縊焉諸如此類不忍痛述差國之酷虐如此其中本有緣故蓋凡屬辦理華人入境之官概由工黨所舉國中又添設一衙門專訊華人入境之案堂訊時必有工黨窺探若見堂官或者具有天良不爲已甚則必誣官納賄袒庇華人必謀罷其官而後已所以該衙門之官無非喪心昧良極謀所以虐華人者以討好工黨然後羣奉爲良有司而彼亦可長保其祿位夫美設種種苛例限制來美華族以爲自固吾圉之計猶可說也乃華人遠赴南美洲之墨西哥秘魯等國者不過船經舊金山口岸乃美官誣爲偷進美境悉數拘囚於海濵木屋跼大蹐地旣不釋放過境又不提解回華幽禁經年甚於囚犯幸蒙前任駐美沈參贊因抵舊金山埠辦公得閱商民訴禀遂力爭而省釋之然當押解回國時在船上猶加以縲絏不知華人何仇何罪於美國而美國何怨何恨於華人我國紳商今日不亟謀抵制大失機緣竊恐各國效之我國士商悉遭外人擯棄前途復何望乎今謀對付美國之策我全國通商口岸華商宜結團體萬衆一心萬心一力誓不購辦美貨美貨一經滯消於中國則不獨美商棘手卽美工食力者亦必受其影響夫禁例實由美工大肆其毒今務令美國工黨戚然於中國抵制禁例之策則羣情雷動想不數月美國當有轉圜也望貴紳商力合大羣實行此抵制之法萬勿空言徒託半途輒止致爲美國人所非笑方今商戰時局他國必當隱助我也（外） 
[俄艦隊離康克希海灣]  
　　十九日香港電云越南來電謂俄波羅的海艦隊於十六日離康克希海灣向北而駛 
[白希海峽遇俄運船]  
　　十九日香港電云長沙輪船今日抵埠報稱在白希海峽遇見俄運船四艘船上裝有無線電機又元山輪船於昨日抵此報稱在白希海峽亦遇見俄運艦向南而駛 
[俄艦尋覔裝煤船]  
　　十九日倫敦電云法京接西貢電音謂俄海軍羅提督之扶助巡洋艦於十六晚回至越南海岸泊於迨亞埠相近其地在法屬領海之界外此等巡艦似在尋覓大隊裝煤船蓋聞此等裝煤船已赴瓊州故也 
[旅順起出所沉輪船]  
　　十九日烟台電云由旅順避難於本埠之人謂俄人前在旅順口所沉之安加勒輪船數日前爲日人設法起出又所起開存輪船現已修竣能駛出口外將赴日本 
[俄公堂判定船貨充公]  
　　十九日倫敦電云太古洋行開爾夫思輪船於去年七月被俄海參威艦隊所拘一事現俄京公堂已斷定將船上所載之棉花及木料充公並擬探查船上所裝機器究竟送往何處然後再將船上之他貨釋放公堂又斷定俄海軍拘獲此船頗爲合律因可免賠欵之故惟判詞内以棉花作爲禁止品殊爲可異譯文匯報 
[俄擬進攻日本]  
　　十九日倫敦電云俄京來電謂滿洲之俄軍現將四面先行下手以攻日軍譯文匯報 
[最近日俄戰事詳情]  
　　十七日東京電云滿洲俄軍於十五日同時進攻開原北之南城子東北等處皆被日軍所擊退旣又攻昌圖之西北及法庫門大道之俄軍亦被日軍擊走未幾復攻法庫門西北庫坪之軍醫部日軍亦擊却之俄而兩軍又復砲攻俄軍傷亡之數甚多此外戰地並無他變十八日電云外圓堡門方面於十六日晨有俄步兵兩隊馬兵兩隊由通泥溝攻前城子被日軍逐退同時楊子林及棉花泉又有步兵一聨隊馬兵五隊由西北力攻前城子至下午被日軍擊退之至昌圖方面目下並無緊要變動日俄兩軍在遼河石岸之斥堠隊彼此小戰外俄步兵隊於公樹林近地迫近日軍後面之營房因日軍守禦甚嚴俄軍無隙可乘旋即退至西北 
[羅提督擬至海參威後辭職]  
　　十七日倫敦電云駐俄京訪事人皆謂俄海軍羅提督現患内症及心悸之病聞擬帶艦隊至海參威然後辭職回俄譯字林報 
[羅提督辭職之由]  
　　十七日倫敦電云俄羅提督辭職之故皆謂因患心悸之症但衆人以爲實因俄國當道屢次從 
 
 

Page 5

 
 
中牽制放急謀告退也 
[勃厯勒夫預備接羅提督後任]  
　　十七日倫敦電云俄京半官場中傳來消息謂俄海軍羅提督力請辭職勃歴勒夫海軍提督已預備一切於今晨由俄京起程至遠東接羅提督之後任 
[尼蒲格韜夫暫統遠東艦隊]  
　　十七日倫敦電云俄京傳來消息謂因羅提督之病尼蒲格韜夫海軍提督將暫統遠東之俄艦艦隊譯太晤士報 
[俄艦隊向廣州灣行駛]  
　　十七日倫敦電云由香港抵新加坡輪船報稱於十三日在北緯線十三度二十分東京綫一百十一度三十分洋面遇見俄艦隊向廣州　而駛 
[俄向英法定購藥彈]  
　　十八日倫敦電云英太晤士報報稱俄向某公司定購槍彈五百兆枚並由德國軍械廠與俄訂立合同供給俄國藥彈七百萬枚爲大砲所用譯太晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇郡府試六志]  
　　府尊許子元太守於本月十七日發九縣文童再覆案兹將各縣前五名錄下（長洲）張慶繩宋履豐汪樑孫張斌榖汪增祚（元和）王鼎李恩灝顧文光朱兆麟祝淦（吳縣）錢袒濂王龍朱祖基雷學志張志俊（吳江）陸明堃蘇成章陳鑑源沈寳棠　大猷（震澤）吳毓麒龐文彬沈人鑑吳錫嘏沈建勳（常熟）周祖烈邵覲鑾楊定榮屈温鈺徐家坤（昭文）殷鮮灝姚震清朱祖堯龐樹模兪樹春（崑山）陳肇基周一陽葛昌新王國楨楊禳（新陽）陳球馬祖授陳宗皓邵汝綸汪納台（隨） 
[揀茶開工九江]  
　　近日天氣晴霽山茶雲集各棧開揀陡增做茶男婦以千計捕廳向有彈壓之責方儒明少尉親駐各茶棧彈壓警察局分巡委員朱楊王來四少尹晝夜梭巡以免滋事（遯） 
[電綫延長九江]  
　　電報局員汪芑孫明府偕總管韓君德祿率領工匠安設潯城至廬山牯牛嶺電線以便裝置德律風現已告竣於初八日傳報矣（遯） 
[諭禁斂錢]  
　　前日上海縣汪瑶庭大令查悉本邑城廂内外各道院有設立過關名目令婦女幼孩入廟燒香歛錢肥已因即出示諭禁並札道會司一體查禁南市高昌廟茅山殿安瀾道院均不遵禁令被值日差往阻（土） 
[軍門勘厠]  
　　本邑老北門外城脚厠所前經堂董塡平蓋屋出租被江茂才等聯名禦控提署奉楊軍門批飭查勘在案兹聞軍門定於日内親往履勘聞周參戎已整備一切矣（土） 
[移提光蛋]  
　　青浦人陳金奎與冐充探夥李金標向徐生華拆梢由徐報案訊懲經孫明府判將陳李分别押辦在案前日青浦縣尊移文至廨稱陳金奎卽小白皮係青浦著名光蛋手下羽黨甚衆擄人勒贖之案不計其數請移回歸案辦理屠司馬即照會捕頭將陳帶廨聽候移解（木） 
[推廣捕務]  
　　馬路工程局總辦翁子文太守擬將捕務推廣至裏街現已勘定目十六鋪橋迤南集水街起朝西至裏鹹瓜街朝南大東門外大街止先行裝設電燈二十盞派捕梭巡曾經申禀上海道袁觀察批准（土） 
[捕夥交保]  
　　流氓虞阿囝沈阿新帮同捕夥陳長生向吳協和拆　控經二十三七鋪巡訪局局員姚谷蓀二尹提訊分别笞責鎖示在案旋據陳長生稱在捕役沈晉發處爲夥命具攺過結交人保去吳亦交保完案（土） 
[大令驗屍]  
　　住居法界菜市街福建人何道賛前於本月初一日因刀傷身死經二房東張錢氏報知同鄉擅行收殮伊弟何道英聞信來滬以其身死不明投縣請驗法捕房卽將一干人證移請上海縣訊辦縣主汪大令查得該屍理在福建會館義塚卽飭傳十五圖地保預備屍塲昨日午後率同刑仵人等前往蒞　據驗報委係自刎身死飭塡尸格伊弟求免發封自行收殮大令准之候提代殮之同鄉陳志堂房東張錢氏質訊再核（金） 
[拘獲匪類]  
　　前晚某印捕在垃圾橋北麫粉公司左近見有形跡可疑之甲乙丙丁戊五人當卽上前拘拿祇將甲乙拘住搜其行篋有洋槍刀械之類因卽拘入捕房押候解堂訊辦（木） 
[縱火何多]  
　　四明李寓不知何許人賃屋於寳善街滿庭芳前晚三點鐘時鄰人忽聞其家有火當即排闥而入見火勢炎炎已將透頂立即取水澆滅事後查點見有引火之物並有火油三箱並置一處經左右鄰投報捕房立飭包探前去查勘李姓已聞信潛逃捕頭以事關縱火飭探嚴拿懲辦（木） 
[撈獲孩屍]  
　　昨日午後本邑二十三保東十三圖地保在圖内河中撈獲年約十二三歳之男孩屍一具查無尸屬投縣請騐奉飭預備尸塲聽候蒞驗（金） 
[上海官事]  
　　前晚江蘇糧道陸申甫觀察在海運局設席邀請浙江海運局總辦葉夀山太守商約大臣吕尚書電政大臣吳侍郎工程局翁太守招商局總辦楊京卿等讌欽○昨日江南提督楊鏡巖軍門命駕詣馬路工程局拜會總辦翁太守飭丁擋駕○南洋官彩票總稽查許岑西觀察擇於二十一日下午三下鐘假北京趙氏花園特設西筵請製造局總辦魏觀察船政督辦葉桐侯軍門新任廣州將軍夀留守李經芳京卿劉閣學學恂龎萊臣京卿等飮晏○新任廣州將軍夀午清留守定於日内赴粤接任昨日命駕入城分投道營各署辭行○江蘇候補道李礪嶼觀察國璠自京來滬住晉陞棧定於今明就　赴蘇公幹浙江候補府萬印樓太守昭廣昨日由京引見南下即日乘輪赴寗謁見兩江總督面呈要公○代理吳淞司巡檢補用縣丞孫書玉一 
 
 

Page 10

 
 
尹麟瑞由蘇領憑履新昨投道轅禀呈履歴（金） 
[上海縣案]  
　　製造局提調李平書明府函稱有英文講習所學生齊集運動徐關林夫婦藉端口角被王阿黄紏同流氓將學生毆辱等情汪大令准飭提案於前晚審問先詰十九鋪地甲楊馥供本月十二日有講習所學生在倉塲空地抛球徐關林幼子在門首觀望見球到足邊趁踢一脚學生將孩推跌啼哭徐妻出爲理論學生欲扭徐夫婦往講習所徐夫婦就近奔訴警察南局衆學生隨往糾葛適局憲外出巡長排解不服命學生書留姓名不從一哄而去翌日局憲傳小的轉諭徐家前往講習所服禮徐妻不願前去是實徐供是日妻聞長孩啼哭懷抱幼孩出詢並未詈駡卽遭學生毆打王供在倉後染坊爲染司與徐鄰居徐妻被學生圍毆小的以理相勸反遭牽連大令諭徐歸囑妻子後逢學生抛球切勿觀望王不應干預掌頰十下一併斥退○諸許氏姑媳控諸發發串保奪産奉大令訊究氏供長子已亡次子盛春續娶金氏三年未育撫一螟蛉子上月延僧追薦祖先將螟蛉子書名榜上夫堂弟諸發發率姪諸福福到來打毁僧入裝嚴婦人亦遭毆跌硬欲將福福之子嗣與盛春並串族長及地保林少卿勒分田地一半約五畝餘逼迫吵擾情急控究盛春繼妻金氏供同發發供盛春無子不應撫養外姓福福供兄弟三人小的居長祇小的生有一子餘供支吾大令察閱宗圖福福兄弟三人祇有一子自支不敷且居長房焉知金氏終不生育顯與發發串奪田産應各笞責許氏同媳代求發發寛免福福責一百板判具不再謀奪滋擾切結完案○　仁元沈文彩投案互控奉汪大令提訊張供光緒十二年曾借倪姓洋一千元將會作抵後三次得彩共歸還本利洋一千零八十元俱注明會簿借據迄未收回沈文彩後托小的作中向陳張氏借洋三百十六元向索至今忽持未曾收回之倪姓借據指爲未還圖賴托借之欵沈供前與倪姓夥開順康錢莊借給張洋一千元後除劃收會洋外尚欠四百五十元小的託借陳　氏一欵照扣尚應找一百餘元陳德明供張借順康莊洋由小的作中餘與沈供略同大令察核案情謂沈曰張未還清借欵爾可向索洋　百五十元何必出據托借三百十六元况據載倪姓出借與爾何干申斥不准判限沈一月繳洋三百十六元張將會簿呈驗如無劃還借欵確據准倪姓另行控追（木） 
[公共租界早堂案]  
　　李松濤控沈阿重阿妻李張氏調戲并毆傷其母李陶氏額角旋被流氓顧生生張洪保張阿裕等軋至茶館勒索洋三百元拘案請究判沈阿重責二百板枷二禮拜顧及二張各責三百板顧生生前經犯案再枷二月○青浦婦人潘趙氏控夫兄潘仁喜誘至客寓姦宿繼領至張阿二家串同價賣因投濟良所内潘仁喜供弟婦趙氏自已到申並非騙出亦無串賣之說包探李星福禀張阿二前經犯案潘張各責四百板押西牢二年潘趙氏暫發濟良所俟本夫具領○律師哈華托前控瑞記洋行細崽馬桂生打笆攔佔昨日傳案諭令交保俟訂期訊問○陳四寳前控後父陳賢鶴凌虐經屠司馬令陳朱氏檢呈婚帖昨晨陳朱氏帶同其婿及媒証到堂陳四寳不認其夫並供並非朱氏親生本生父温竹平現在上海西門陳賢鶴逼勒賣娼致遭毆罵孫明府謂勒女賣娼理應離異著將過繼帖子呈堂註銷陳四寳發濟良所留養俟傳其父到案再訊○婦人莫雲蘭前控流氓搶去衣服拘解究辦内有張松泉在逃未獲昨由包探獲到判責三百板枷一月開釋○濟良所送妓女王巧鳳王喜鳳至案同供本地人被父母賣至蕙秀里爲雉妓現俱不願判准發濟良所留養○小茶館主趙金生聚賭抽頭由捕拘案判罰洋三十元○陸阿桃王阿才陳文炳蔡二郎聚衆鬭毆由捕拘案判各責二百板○福順洋行控王阿慶行竊棉綢二疋判責二百板枷十四天○朱榮甫控周小炳行兇毆打掀翻熨斗燒破馬褂值洋十一元周供無力賠償判責一百板减賠洋六元○沈全淘因快馬違章由捕房飭探傳案昨據差探禀覆沈抗傳不到明府命提訊究○汪馬氏控傭婦李周氏竊去金挖耳一只判戒責二百下○小工頭唐明禮控被小工郁寳泉竊洋六元並衣數件判責二百板○方贊堂控盧焕文古燕堂等欠銀不還由差探解案諭押候過堂訊究○紅帮木匠姚少記吳如山等十三人環控同業姚少南帶刀向各户拆梢由探李星福拘案請辦兇刀呈案判責四百板押西牢一年期滿再責二百板○馬車夫王阿炳周和尚在車磕睡由捕拘案判各罰洋四元○毛瑞林行竊恒昌絲廠錢芝記綢衣由包探沈阿炳拘獲解究判枷一月贜給錢領去○王金生戴金甫串竊孫順昌家衣物由探拘獲吊贜解廨候訊詎戴曾充華捕熟悉署中路徑乘間逸去捕頭飭將王金生仍舊帶回俟將戴獲案再訊○博文律師投案聲稱伊德洋人控鄭湘藻一案鄭之保人實是城内帽店易順泰並非山東路之泰生祥孫明府著另行明白具禀核奪博律師遵諭而退（木） 
[法租界公堂案]  
　　己故梁福卿妻孫氏控地保鍾書堂覇佔田畝牽涉舊保黄俊卿昨日傳訊梁孫氏遣夫甥談文奎代質鍾書堂供此田由韓根生爲　代工部局購買共一百餘畝梁姓所買之地小的不知大令斥其糊塗著押候嚴辦黄俊卿無干省釋○朱子美前控朱廷奎誑騙色布數千疋向恒德典質洋念元訊供之下因兩朱前在上海縣涉訟著押候查明再核昨日朱子美將縣批呈電大令著押交裕昌店夥朱少雲到案再核○陳錫桂錢福三因訛詐互控奉大令提訊以兩造均非善類一并斥釋○楊阿桂陳林鶴劉一桂禀稱被同業曹桂生拆梢請究大令判將曹交保不准再向滋詐○夏蘭齋控吳和尚行竊衣服首飾等物報捕查獲大令判枷一月責四百板贓交失主領回○潘榮叙前控朱長發朱漢章誘拐伊女奉大令訊供押辦昨日復訊判朱長發交保出外帮同尋緝（水） 
[美租界捕房事]  
　　孫友卿應阿榮持香港匯豐僞鈔票九紙至楊樹浦路丁錦芝小錢莊混用察出後報知捕房由包探沈阿岳拘獲押解公堂請辦○唐阿成行竊燮昌自來炎廠自來火梗爲巡捕拘送捕房原主不欲多事從寛釋出○錢連生行竊麥倫書院木板由捕拘送捕房以所竊甚微押乞丐牢半日（火） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
