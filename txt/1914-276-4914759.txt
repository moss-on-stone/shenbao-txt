# 1914 - 276 - 4914759

 

Page 1

 
 
   
 
 

Page 2

 
 
時評 
[近今之外人論調（默）]  
　　近日外人之論調約有三派其一贊美中國以選派約法議員及近來政府舉動均認爲當然之手叚是也其二詆毁中國以近日借 
欵修港等事疑爲離間邦交中傷睦誼上也其三代中國作不平語而痛斥他國如指某某等國索償賠欵爲無恥之要求又憤恨某國擴張揚子江勢力及獲得礦務管理權等等是也赞美我者親我也然而與我果有利耶詆毁我者疑我也然而與我果有害耶助人以斥外人似又公論矣然果足爲我之助力耶 
　　我之此言非謂外人之議論不足爲意也謂政府當善辨外人之言而求得其眞確之用意以應付之槪置外論於不顧固足失外人之信用然輕信外人之言又適足爲外人所利用嗚呼政府知之否耶 
命令 
[三月十二日大總統令]  
　　茲制定會計條例公布之此令　　又令茲制定審計條例公布之此令 
　　又令前因黔省煙苗未絶電飭貴州民政長戴戡切實嚴此事成績定官吏功過惟交通阻塞稽核不　迭據密查報告有駐紥邊境軍隊及貪吏潛與奸商勾結保護往來又外省奸商潛入黔境重價收買業經電咨粼近省分擊獲烟犯一律嚴辦仍請明發命令飭由各省無公疆域嚴密稽查等語查禁烟條例官吏帮縱者與犯人同罪贓重者仍從重論立法何等森嚴乃不肖軍隊及貪吏竟與奸商勾結致奸民圖利之心重而畏法之心輕似此營私縱奸深堪痛恨着各省都督民政長申明禁令一經拏獲即按法嚴辦以絶根株此令 
　　又令知事任用關係重要與試者抉擇固應從嚴免試者審查尤宜加愼原條例中特薦免試之規定本爲徵引遺賢搜錄才僯起見倘或辦理未善是不徒賢不難得且轉爲求仕者開倖進之門茲據知事試騐委員長朱啓鈐等呈稱本屈審查保荐各員未免過濫應請酌加限制等語着内務部嚴定資格妥爲限制呈候核定頒行仍責成該委員長等嚴核審查毋使稍有濫竽致滋流弊該各保荐長官等務各其體國家愼選牧令之意以後於所荐各員勿稍寛徇庶吏治可望澄清人才得以輩出倘荐舉非人即惟原保長官是問將此通令知之此令 
　　又令任命顔惠慶爲全權代表前往和京會議禁烟事宜此令 
　　又令據海軍總長劉冠雄電稱軍港司令中將林頴啟自奉任命悉心規畫不辭勞瘁現因病身故懇給䘏曲等語該中將奉職勤恭熱誠任事茲聞逝世捥惜殊深應照中將例給䘏勵　勤此令 
　　又令署財政總長周处齊呈請任命趙基年兼任河南官銀錢號監理官應照准此令 
　　又令農商總長張謇呈請任命沈步洲爲技正應照准此令 
　　又令農商總長張謇呈請任命顧琅許徵蕭寛王紹瀛朱行中劉鍾琟洪彦亮胡壯猷朱焜袁翼劉謙爲礦務監督署技下應照准此令 
專電 
[北京電]  
　　昨英文京報著論曰無耻之賠欵要求謂某某國且以拳　先例要求革命賠償此恐十七世紀海盜猶耻爲之且謂法俄日三國似以分裂中國爲目的不肯扶持中國財政亦不肯助原狀之恢復而一方面則以秘密手段取得路礦以貫澈政治上之目的云云 
[北京電]  
　　修築福建馬尾港借欵外報載已由海財兩部會議係續載濤與某美人舊議草約雖定但借欵總額以金計或銀計及擔保品尙未有成議其回扣不得逾九四息五釐還期三十五年二十年前還利十年前還本現有以閩省正雜稅作抵之說 
[北京電]  
　　山西匯商借欵前由熊希齡允歸政府擔保茲周總長又變計故中止 
[北京電]  
　　新聘礦務顧問之安德林瑞兼礦局總裁安於一九十年曾刊一書曰世界産鐵之程度此次政府特聘瑞曲人者實欲脫離國際臭味 
[北京電]  
　　約法會議資格審定會已審畢計五十七人惟朱家寳張蔭棠蔣尊篕未列入 
[北京電]  
　　今日（十四）總統府會議東三省紙幣事 
 
 
 

Page 3

 
 
特約路透電 
[北京電]  
　　英文北京日報載有社論評詆日本因日政府每年補助日清汽船會社日洋七十五萬元設法擴張揚子江勢力並獲得漢冶萍公司之管理權且圖利用孫逸仙及南京昌黎之案以達此目的　漾榮一男爵今代表中日企業公司來京亦爲此事云 
[北京電]  
　　英文京報載稱礦律雖經修改而以外人目光視之仍未滿意中政府如誠心欲得外人資本振興中國礦業則仍須再行讓步蓋以中外人各半組織之董事部實難辦事妥善也 
[北京電]  
　　袁總統宣稱目下之國務員均將照常辦公並無更動 
[北京電]  
　　袁總統命約法會議議員於三月十六日前抵京定三月十八日召集該會 
[北京電]  
　　前清政府曾撥地予衍聖公藉籌祭聖經費光復後收歸國有今由衍聖公呈請取消前命給還原地 
[北京電]  
　　法使康蒂請外交部派員會同法員赴南調查越邊華兵槍擊法兵認爲匪徒一案聞外交部允於八日内派員南下 
[北京電]  
　　三飛機由京出發前赴保定皆由華人駕駛其一曾在安肅縣取油於六小時後抵其一飛過天津在通州過宿翌日始抵尙有一人於五十分鐘内卽抵保定　 
[北京電]  
　　張弧决意辭職或可邀准張懋謙（譯音）有繼任之望 
[北京電]  
　　政府電告粤督賭禁萬不能弛 
[北京電]  
　　中國北方敎長洛里斯君今日（十四）下午行抵北京將於明日正午在西城英敎堂行履任禮 
[北京電]  
　　日本第二巡洋艦支隊計護甲艦四艘現駐秦皇島海軍中將加藤及參謀員皆在北京今日下午曾晉謁袁總統 
[漢口電]  
　　大漢報已於昨夜封閉主筆胡石庵（譯音）被拘當道對於此事不肯有所宣布漢口路透訪員得悉該報之封閉實由近來屢次評詆官軍征剿白狼匪亂不能奏功有以召之某日論中謂官軍因犒賞過輕不願從戰且復登有鄂北之民詆責官軍不能衛民之投函胡君乃有名革命家且善著小說該報宗旨和平去夏亂時曾力袒袁黎二公 
[張家口電]  
　　台巴爾附近北蒙之兵自張家口北之古北希爾族大喇嘛叛變爲忠向中政府之蒙軍鎭平後卽㧞隊開回庫倫該大喇嘛業經就擒昨已解至此間 
[廣州電]  
　　籌資三千萬元設立銀行一事仍任討論之中紙當折價並無補救方法開弛賭禁雖有竭力反對而賭徒仍在四處運動 
[東京電]  
　　貴族議院已通過修正之　備案海軍經費共减日洋七千萬元該預算案後交至衆議院大約該院將反對貴族議院之修正案兩院將開聨會會議據消息靈通各界之意此舉必無結果今若無折衷辦法則政府亦將承認减少日洋七千萬元今日（十三）討論之際邨田君痛詆首相宣述其腐敗各端且要求首相辭職如是則海軍預算案始有通過之望云 
[東京電]  
　　貴族議院修正之豫算案續減海軍經費日洋四千萬元已由衆議院否認故兩院須開聨合會議大約在三月十七或十八號舉行 
[東京電]  
　　各報皆載有關於岩原謙三君被拘一事極駭聽聞之消息如報知新聞當謂英國維克斯森斯麥齊姆公司之代表温特君聞岩原謙三君傳往法庭即逃至海參威路透訪事得悉温特君現爲避見新聞記員起見已赴京都三菱公司宣稱岩原謙三君曾由檢事傳往會談並未回寓或其辦事處等情彼等毫無所知 
譯電 
[北京電]  
　　袁總統命令略謂豫鄂秦皖之匪現與遣散之兵及叛黨勾結爲亂據各都督呈稱孫逸仙曾派林越（譯音）赴白狼處傳命任爲都督孫逸仙且常以軍械子彈接濟白狼等情白匪蹂躙之地若是之廣而瑙威敎會之傳洛倫博士復遭戕害薩瑪敎士亦受重傷本大總統聞之深爲負疚今特命段芝貴調查該案及爲薩瑪君調理復原各都督當速平匪亂並扶助外人又據段芝貴呈稱叛黨曾於本月六日圖取宜昌幸未成事拘獲叛黨蘇龍光（譯音）一名據供乃由孫逸仙黃興李烈鈞派渠與張伯誠（譯音）同至宜昌聨合匪徒查叛黨志在以漢口上海爲根據地而於各大商埠密布羽黨以圖勾結白狼再興革命故各省都督及鎭守使當嚴加防範緝拿亂民云云 
[北京電]  
　　審查約法會議議員資格之委員會已通過五十七人今尙有三人未抵滇粤浙各一人 
[漢口電]  
　　白萊克三女士據鄂督聲稱均安抵樊城 
[柏林電]  
　　前俄國首相維特伯爵曾語某客謂俄皇極重和平俄國外交政策僅俄皇能定之外交大臣薩薩洛夫亦語客云彼望俄德商約能得良好之進　彼殊願維持俄德奥三國之和平俄報所載激烈之言論全無關係云 
[柏林電]  
　　荷蘭國會社會黨議員樊柯爾君擬赴日本調查該國大實業一年 
[倫敦電]  
　　損毁名畫之女權黨安特生女士定罪監禁六月女士入獄後卽絶食 
公電 
　　歸化張將軍贊同浙都督省長擬留省城審檢廳電 
　　朱都督屈民政長鑒勘電敬悉年來財政艱窘人材缺乏兼以國民程度不足司法一道深遺憾馮都督姜都統擬暂行停辦審檢兩廳所黨切中時獘惟法院爲文明國必不可少機關且寓有收回領事裁判權之目的一旦全行廢除恐不免有駭外人觀聽尊意擬將各屬原設審檢各廳一律暂行停辦僅留省城商埠數廳並加整頓所見尤爲周密鄙意極表贊同除電逹姜都統外謹復張紹曾印 
[陸財兩部催送槪决算數目電]  
　　國稅廳籌備處審計分處財政司長鑒歌電飭抄送最近月份各機關支付槪算及决算僅據江蘇單蔣兩處長南寗孔處長電覆語意似有誤會而各處除浙江陸軍審查分處吴處長電覆遵辦外此外並無電覆須知此次本部調查各省槪决算數目係備參考卽將來稍有出入儘可聲明更正並非執此以爲核銷之據現在急待先知大槪仰該處長司長迅將該省最近月分實支决算數目按照各機關名目摘錄總數先行電覆幸勿遲疑一面仍照歌電辦理　限速送毋延爲要陸軍部財政部文印 
要聞一 
[歐洲短信（游歐特約通信員白子）]  
　　前外交總長陸徵祥罷職後來遊瑞士其地本置有房産原有久居不歸之意近忽遭大變故所有歷年積蓄宦囊二十萬金均存於瑞士之迭善國家銀行乃存入不及兩星期該行忽而倒閉現陸方在瑞士與該銀行涉訟因其迹近騙詐在理當可收回一部分然受損已甚巨矣 
[日本海軍受賄一案]  
　　歐報每日均有長電詳記其事頗足損日本政治上之名譽而中國白狼之患歐報亦極注意近數日所來長電甚多於法敎士被害言之尤爲詳盡倘軍隊不能速平此匪或至起國際上困難交涉未可知也 
政局内幕之新談片（本報北京特約通信員談虎客） 
　　有人晤某使某使曰中國至何時爲止可以不借債其人答曰大約六七月後當可不再借債詢何以故答曰中國最大收入祇有地丁鹽稅關稅三種關稅鹽稅均已抵外債現在正當收入　　地丁地丁向分上下兩忙上忙須五日封櫃如由各省收齊解到中央自非六七月不可各省國稅廳現已一律接收由財政部合其認眞辦理故彼時或可不再借債某使 
摇手曰靠不住各國對於中國雖至上年年底猶希望中國有整頓得好之一日然自今年正月以來各國實已絶望中國借債當局並不計畫如何用法如何還法不過經手人以得回扣爲目的各自爲弄幾文上腰而已如此中國尙整頓得好麽其人又曰貴公使與袁總統數十年舊交旣有所見請與總統一說必能聽從使曰我前已交過一單子内載某某得過回扣總統亦置之不理我以前說話雖靈近來已不聽我的話了 
[法國在越南邊界之兵]  
　　越境至廣西滋事一節外間早有所聞茲聞法人以廣西都督與安南革命黨有關係遂買通一人冒充安南革命黨謁見都督請其發給護照都督不察竟然與之法人得此護照遂電由駐京法使與外交部嚴詞詰責刻政府已派前參謀部員姚寶來久外交部員沈某前往查辦惟此事若眞將來外交上必有最大之影響 
[張弧有一二萬五千元之証據爲丁恩氏]  
所得故張不能不辭職外間所傳辭職之原因皆屬不確 
[近來實業取開放主義人人皆知頃有友人告]  
以政府又訂兩路與外人事極秘密問係甯湘及日人閩潯路否皆答曰不是又云不必管他知之亦不能發表云 
[政府又與法人議辦土地銀行聞已訂約其]  
辦法與中法實業銀行相似云 
政治漩渦中之近訊 
[討論省制案之結果]  
　　探聞星期日上午國務院曾舉行茶話會一次有孫代理及張周蔡章四總長到會所提議案係大總統封交省制核議案當時提出四項問題分别討論（一）行政區域如何分配（議决）院中已設行政區域調查會此事即委諸該會辦理（一）地方議會如何組織（議决）地方議會如何組織須視爲制廢除與否以爲衡現省制已有不可廢除之勢大約議會亦無須大改於議員員額及組織權限上稍加注意斯可（一）行政權如何劃分（議决）此事關係極大擬令各省民政長各派代表來京公同商議（一）邊省制度如何籌辦（未决）散議已過午矣 
[審查司法意見書之報告]  
　　梁任公條陳之改良司法意見書前已交諸政治會議今正討論審查聞各議員關於此事之意見額不一致其結果關於前數條者須再加以修正又按該十條之大體觀之偏重司法自身之利益對於保護人民之生命財産反置諸第位如司法官人人善良尙可無如全國得悉任用此最完全之司法官實屬不易故若通過司法官之權限擴大則同時須於此十條以外不可不加定司法官懲戒法對於此等議論由司法界選出之議員均贊成之此案係劉邦驥艾知命王學曾等提出大槪此添加之條項或可通過云又據一說云梁啓超氏所上司法計畫書十大端袁總統交政治會議討論該會議審查會會員之意見於其中三審三級制以及設立法官養成所之主張等均加贊同聞已擬就報告書不日報告大會呈覆總統云 
[資格審定會審查要點]  
　　約法會議議員資格審定會已於九號起開始審查閔該會對於各議員注意之點略誌於左（一）是否足法定年齡（三十五歲以上（一（符約法會議組織法第六條規定之被選資格否此外須令各該員蒞會由審查會員面詢數事（一）有無身隷黨籍（一）於政治上有無實在經驗（一）在被選省分曾否辦事其名譽及成績如何（一）憲法學識能否俱備 
[外人之約法選舉評論]  
　　約法會議之組織本係一種特别機關與平常之立法機關性質不同自着手組織以來外人卽極注意茲聞外交孫總長日前接見某國公使時某公使詢問關於該會事件極爲詳細略謂此項會議之組織在人民程度不足時用此等選派方法極爲適當不然政府若取放任主義恐所得結果將不免仍蹈前此兩院之覆轍矣云云並聞日來各西報訪員關於此項事件亦時有電文報告其本國云 
中央各省間之財政觀 
[總統府之續開會議]  
　　總統府所組織之財政會議昨星期二日繼續開議列席之員較上次加多除財政總長及幣制局長均到會外財政次長張壽齡氏並某某兩省派來之財政會議委員亦均與會聞其議題卽爲大總統提交之規復各省認解洋賠各欵問題 
[財政部之接見司長]  
　　各省財政司長國稅廳長或財政代表現將陸續到齊財政部總長次長分省接見預商一切聞自初五日起每日接見三省其所擬會商之條件有十餘項其重要者（一）釐金問題各省近日如何能否擴充（二）驗契稅各省能否實行（三）牙帖稅能否整頓（四）所得稅能否推行（五）減契稅（現章抽九十分擬减收六十分以使商民踴躍輪將一（六）印花稅能否推行（七）田賦稅後擬加一倍或半倍能否辦到等項均係諮詢各省之意見而已此外尙有重大問題（一）各省賠欵項下除應解中央歸還各國外能否多解（二）預算能否照槪算辦理（三）各省軍事財政擬按年遞减各省能否辦到各項此皆令各省財政界按照本省情形各抒已見以待將來會議聞俟接見各省財政司等後卽在財政部開會議有頭緖後在總統府開大會一次取决云 
[河南省之自治餘款]  
　　現在各省自治機關業經政治會議議决裁撤日昨總統府接有河南叚督田民政長會銜電陳中央財政支絀異常請卽通令各省將裁撤之自治機關所有節存欵項暫解中央以爲協濟等情當經大總統訊交國務院妥速核議矣 
[桂粤兩省之商借德欵]  
　　廣東省前提起借欵一千五百萬元以充收回紙幣之用唯此項借欵未至成立茲據探悉廣東及廣西兩省現就德國克盧布公司商借德欵五千萬瑪克（華銀約二千一百萬元）已經政府允認不日即當簽押聞其合同内容大約如左金額五千萬瑪克年限二十五年利息年五釐擔保兩省之地稅 
條例規則中之鑛務談 
[煤油鑛專辦規則]  
　　全國煤油礦專辦業經大總統特派熊希齡氏承乏熊氏已允爲擔任惟對於權限一節頗爲注意日來迭與農商張總長會商與部中及礦務局劃分辦法並擬定一種煤油鑛專辦規則不日具呈大總統核定公布云 
[礦務單行條例]  
　　近來政府特别注重礦産故特設礦務局專司其事該局楊局長又聘請鄺榮光李士偉等充任顧問日昨曾後礦務單行條例七種擬先呈請國務會議大約不久即陸續公布（一）修正礦律（二）礦業條例（三）礦産勘查法（四）礦務借欵條例（五）礦員任用法（六）礦稅條例（七）礦員獎章條例 
實業界新出現之場局 
[農事試驗場]  
　　農事試騐場原爲三貝子花園爲前任　林陳總長所欲拍賣於某國商人者也自張總長任農商總長後頗爲注意聞日前已囑令該部參事起草農事試驗場官制將舊有規模大加擴充云 
[水利支局]  
　　河南河防局係河廳改組前年由豫督呈請簡任局長辦理一年毫無成效糜費甚鉅刻聞全國水利局以黃河近數十年來水勢趨重山東魯防較豫防尤關緊要東省尙未設立專局豫局更可裁撤擬俟取消局長之後卽以該局常年經費設立水利支局以求欵不虚糜云 
雜評一（無名） 
[外交上縱横時代]  
　　自巴爾幹戰事已平歐洲各國近東之關係已少而悉集其力於遠東今日世界之外交舞台中國適當其衝也故中國今日政府能於外交上應付得宜則中國之福皀否則其害更有勝於内亂内亂有可復平之時外交上之失敗則將萬刧而不復不觀乎今日外人之議論乎咄咄逼人之語又日出而不已不特議論觀於各國爭攬路權經營借欵以及要索革命賠償薦任各種顧問美日之相忌英俄法德之相聨相抗其手段之可畏可駭又豈弱於議論哉久交當局其審愼之 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[亂後之安𡽪財政（本報旅行記者抱一）]  
　　安徽自去年九月以來成爲軍政時代讀者須知我所謂安徽財政乃安徽軍政時代之財下也 
　　全省歲入以現狀論除鹽關歸中央不外約可得銀六百萬元其出欵雖軍費甚鉅而以其他行政種種節縮停廢故收支差可相抵 
　　安徽現有兵約三十餘營多未按新章編制者總數將及二萬人月支餉需及各項軍事機關費約三十萬元臨時征狼費不在内惟以軍政統民政故支取無有芥蒂 
　　縣知事最重最急之職務二曰辦匪曰驗契省行政長官所憑以定考成者也 
　　辦匪之欵取之於地方安徽停辦自治開全國之先聲而皖北尤停得乾淨地方公欵完全充清鄉用焉 
　　驗契之成績特優於他省開辦以來已收得十萬左右不力之知事三予以撤任處分舞獘之知事一處以二年間之有期徒刑釐金收入中之卓卓者也去年收數較最旺之年約减十之三然地方商業之凋敝農田收成之荒歉所减奚止此數 
　　安徽田賦光復後未曾改章地丁每額銀一兩徵一兩三四錢不等縣知事解正銀一兩耗銀一錢於省餘留地方用故安徽縣知事經濟上之活動遠過於江蘇 
　　省公署通令各縣設財政局清理地方財政其局董由地方紳士公推縣知事察其可則加委任自治停辦後之自治費地丁項下解省餘欵咸歸管理焉巡警也圑防也其他支出咸歸支配焉 
　　六十縣有學校停歇全縣無一校者省敎育費預計自一月至六月支出七萬元爲主其事者力爭所得之結果 
　　夫以都督兼民政長以縣知事兼軍法科長聚衆力於一點有所取誰敢汝怒有所不予又誰敢汝怨所慮者民之元氣耳 
　　雖然有一事殊足爲他省法則省城機關之簡少得未曾有都督府與省行政公署合敎育實業與内務司合内務司與財政司合財政司與國稅廳合賑撫局與財政司合就行政統系言軍民行政總機關外僅一審計分處特設而未曾被併此外不聞設一局立一所也 
　　安徽之省公債當光復以前朱家寳在巡撫任内曾借外債本息合計達一百二十餘萬以報部手續未完中央不允擔認須由省庫自行籌還光復後借三井欵二十萬元（見前次銅管山通信）賣米不成應還日人米價二十萬元又未收回之紙幣三十七萬元是爲安徽財政上之未了事件 
[解釋徵收官獎勵條例之内容]  
　　督徵經徵分徵官解欵足額獎勵條例及額外增加獎勵條例公布後各省以條文之間頗費解釋與舊時財政部所頒各項法令章程亦每衝突故多行文財政部致問該部開會籌議解釋之法聞由參事某君擬具解釋八條送請周總長核定茲錄原文如左　　（一）解欵足額獎勵條例及額外增加獎勵條例爲各省督徵經徵分徵官而設顧名思義督徵爲監督徵收機關經徵分徵官則爲徵收機關前清徵收丁糧舊例督撫藩司道府均爲督催官州縣爲經徵官是其例也查國稅廳籌備處章程第十條規定國稅廳籌備處處長爲徵收命令官徵收局局長爲徵收官徵收命令官卽督徵官也而遵奉民國二年十二月二十三日大總統令民政長有督催之責亦爲督徵官各省縣知事及徵收局長爲經徵官徵收分局長爲分徵官但依解欵足額獎勵條例第十一條報解京部之規定及額外增加獎勵條例第十一條徵收報解之規定該項徵收分局必向以分局長名義直接有解省之欵者方適用本條例規定之獎勵若各縣分設鄉櫃及徵收局所設分卡分口徵解稅欵仍由經徵官完全負責者其所用員司卽不得以分徵官論該項員司著有勞績自應由該經徵官於所得勞績金内自行酌提酬給不得援引本條例另請獎勵又額外增加獎勵條例對於一般之經徵分徵官均適用之而解欵足額獎勵條例則因第一條有報解京部之規定對於經徵分徵官不能無所限制蓋督徵官報解京部之欵固由各經徵官分徵官集合而成然京部但知某省解欵若干决不能知所解欵内有某經徵官之欵若干某分徵官之欵若干自屬無從給獎卽令該督徵官於解欵時隨交聲叙而各經徵官分徵官徵收稅欵報解到省省庫卽籠統存儲該督徵官亦未必於起解之時指明提動某經徵官某分徵官之欵卽或指明提解而各經徵官分徵官同一徵收同一解省該督徵官以之報解京部則有獎勵以之用作本省政費則無獎勵亦屬近於偏枯故解欵足額獎勵條例規定經徵分徵官之獎勵必如直隷樂亭縣之徵解海稅多倫縣之徵解落地雜稅木稅等類以地方行政官徵收稅欵向係直接報解京部者方適用之其經徵官收稅解省而由該省督徵官報解京部者不在此例此應行解釋者一也 
　　（二）解欵足額獎勵條例第一條額外增加獎勵條例第一條均規定鹽關兩稅不給獎勵但關有海關常關及海關兼管常關之别海關及其兼管之常關自不適用本條例獎勵之規定内地常關與海關情形不同卽不在限制之列查内地常關有由中央特派監督者有由各省國稅廳派員管理者各省派員管理之常關無直接報解京部之欵自毋庸給予獎勵其特派監督各常關雖有直接報解京部之欵但該監督本係中央直接專官所徵常稅又係本應解部之欵報解如僅足額稱職亦毋庸給予獎勵如於額定正稅盈餘外再有盈餘則不論中央特派監督或各省派員均准依照額外增加獎勵條例給予獎勵其他中央直轄徵收機關額外增加亦得比照給獎此應行解釋者二也（未完） 
[陳璧案最近之預審]  
　　陳伯台被人暗殺一案凡司法界中人員均視爲極重要極可研究之案情一切之訊問皆出以異常之愼重蓋此案之離奇實爲從來所未有前者地方檢察廳檢察官對於此案起訴認陳璧公子等七人爲此案中最有關係之人茲聞現該廳中又有某檢察官否認前說據其意見此案中最要人物係董升五姨太太及董升之弟等四人與陳璧父子無關係現正在搜集證據且已開預審數次不日卽可起訴是現在此案已分作兩邊判審後來之結果如何尙難預測又一訪函云陳伯台被人謀殺一案始經地方審判廳民刑二庭公開審理兩次嗣因案内之要犯王貴忽復翻供未能判决且以該案嫌疑犯極多内容至爲復雜遂於本月三日由審檢兩廳長指定推事劉某檢察官尹某將案内之嫌疑犯復行豫審仍無頭緖近經實施偵查得有證據多種而陳璧之五姨太太亦由廳派警票拘到案經推事劉某訊問據供伊與陳繩並未通姦如有其事正不妨直言以明心迹現在文明世事爭言自由嫡妻與人通姦者時有所聞何况乎妾問官頗然其說故前日已交保釋出現在審檢兩廳正將各種證據詳細研究俟審得確情卽可開庭判决矣 
[最近動議之兩鐵路]  
　　中日五路交涉之重提關於洮南五路中日政府間於年前曾起交涉已迭誌前報昨悉五路交涉近日復在有動機爲分記近情如下（一）草約之擬定五路問題緊接南京交涉而起爾時日人對華外交甚稱得勢外間多謂五路條約已於當時簽字經切實調查始知係傳聞微誤近日交通機關時有五路交涉消自之傳出而日人方面聲稱五路條約草案已由日政府草定不日卽郵交駐北京公使山座圓氏以便與中國政府重行開始交涉又稱五路條約至遲必於三月下旬可行簽字（一）日報之論調日前東京某報論五路問題云五路交涉時行中斷現政府决定重開根本上之交涉至交涉中斷之原因非以中日兩國意思欠融洽之故蓋因五國偕欵圑以實業借欵爲自由競爭之目的各國對中國政府時行提出可驚可駭之要求中國以格於利益均沾之故未敢遽爾許允故五路交涉遂亦拖延云云 
　　閩路收歸國有之核准閩路收回國有一節已誌本報茲聞政府與閩路公司陳元凱代表疉次磋商議定暂將該路交由交通部接收管理俟將來該部籌欵廷長該路時再將原有工料估價發還該代表均一一承認並定有辦法六條經呈大總統核准交通部現已派部員丁之瀾爲接收閩路專員後來若接續興築則局長一席必屬丁并聞現某國有出爲謀攬此路之借欵並建築權交通部尙未答覆云 
[部訂解剖規則之反對者]  
　　日前内務部訂定解剖規則五條頒行各醫院（一）醫士對於病死體得剖視其患部研究病源但須得該死體親屬之同意並呈明該管地方官始得執行（二）警官及檢察官對於變死體非解剖不能確知其致命之由者得指派醫士執行解剖（三）凡刑死體及監獄中病斃體無親族故舊收其遺骸者該管官廳得將該死體付醫士執行解剖以供醫學實騐之用但解剖後須將原體縫合並掩埋之（四）凡志在供學術研究而以遺言付解剖之死體得由其親屬呈明該管官廳得其許可後送交醫士解剖之但解剖後須將原體縫合還其親屬（五）本規則自公布日施行自此項章程發表後北京醫專校長湯爾和以該規則第一條載須呈明該管地方始得執行及第三條載須將原體縫合並掩埋之等語皆於醫學校實施解剖障碍頗多特擬訂解剖施行細則十條呈請敎育部轉咨内務部鑒核以圖挽救茲得内務部函復敎育部允許醫校解剖變通辦理其函稿如下謹啓者前准函開據本部直轄北京醫學專門學校校長湯爾和呈請將解剖條例第一條第三條變通辦理請查核見復等因前來查本部所訂解剖規則原爲一般醫士而設所有第一條醫士對於病死體剖視患部須得該親族同意並呈明該管地方官始得執行文係爲預防流弊起見貴部直轄北京醫學專門校旣屬國立機關自與普通醫士不同不妨酌予變通擬請知照該校校長凡得該親屬司意之死體但於該校執行解剖後將解剖具數報告該管地面官廳備查似此辦理當無困難至第三條所載將原體縫合一節查死體旣經多人解剖其勢固難於復原惟其間肢體或臟腑若不留作標本逢應湊集一處裝置掩埋如但爲一部分之解剖除留作標本者外亦應仿照第四條將原體爲之縫合似不宜以無親故歛收遺骸之故意存歧視至掩埋一節我國無論刑死體或監獄中病死體官廳咸爲掩埋匪一特師古人澤及枯骨之遺意亦寓預防疫癘之苦心未聞以惜費之故不爲掩埋及難覓葬地者乃該校長指掩埋困難之點稱一二年中已須覓極大葬地並謂掩埋非棺不濟棺費積少成多學校經濟所關卽國家歲出所繫等語殆爲國立機關惜此小費抑知該校所剖死體如槪留作標本則購置收藏各器需費亦必不資獨於裝置之具乃爲國家吝惜似屬過慮如謂掩埋需費可師文明各國之火葬查火葬行於我國不但易啟無識者之驚疑且須預行建設火葬之場臨時又有種種手續要亦未必不需費似不如暂行從緩以順人情而安習惯要之我國解剖方在萌芽開始者爲國立機關旣不能拘泥以文法亦不必偏執夫成見是在當事者師法之意而不戾於法自無窒礙之虞矣爲此函復貴部希即轉知該校長遵照辦理可也此致敎育總長 
[鄂省戒嚴近狀]  
　　武漢當道近因白匪分擾隨州棗陽光化河口各地而長江土匪又復濳聚此間詭謀百出是以戒嚴非常吃緊稽查旅客尤爲周密而出入城門檢查愈爲認眞卽挑米炭賣菜担等項亦須檢驗放行凡婦女小孩手提小包或携籃盛數升米亦必用手探摸而着軍服者出入尤須盤問來歷查看徽章其煩瑣爲向來所未有各師旅兵士之會客均設有招待處由長官派員監視談話不准引入兵棚卽下級官佐亦然蓋恐黨人運動也 
　　漢陽門巡查軍隊前日曾盤獲三人各裹手槍數支藏於身畔已解軍法處訊辦又第二師北軍巡查隊在文昌門江岸見一青年華服金鏡手提皮包與隊伍相遇頗露驚慌之色當由帶隊官胡某喝令查驗皮包内竟有炸彈二枚書信二封徽章二方（書救國圑等字樣）身上又有手鎗一支當解至都督府轉發軍法處訊辦又省城蛇山近在戒嚴時代不准自由行走前日有衣服麗都者二人由閱馬廠上山窺探被守護炮壘兵士盤詰有異解衣搜索有小旗一面及徽章二方上寫洋文并編有號碼蓋印槪係洋字現軍法處正在研訊又武勝門外黃家巷胡長發客棧於七號被軍府調查官帶軍警往抄獲手槍子彈及名册各項証據所有棧内之人一槪捕送軍法處矣聞該棧係黨人所開專住其同黨者又軍法調查在漢口法國租界見有石灰船一隻停泊江岸船中人自挑石灰起岸不允碼頭夫代挑惟願認給碼頭捐二角因之啓人猜疑卽請捕協同檢查果獲炸彈纍纍刻所獲各犯尙押捕房正辦引渡交涉又省垣花堤中街朱宅其主人曾任都督府參謀名曰朱威赣甯之亂曾避匿數月茲於前日被軍警圍抄其宅捕去四人下獄朱亦在内聞朱現爲救國接厲圑鄂支部代表官中已獲其証據不少云 
　　軍法處近來處决黨人與匪犯多不宣布罪狀亦不標明其人姓氏故處决後外間只知某日曾槍斃幾人某日以斬首幾人某日又絞斃幾人而已茲經探悉六號槍斃徐長清胡本義游應龍三名係在漢口圖謀起事之犯七號槍斃之侯昌明一名係前第八師季雨霖之執法官去歲與擾亂沙洋事有關今又濳至漢口被獲者其屍並無人認領八號槍斃張進元一名係安徽人前在北洋當兵私行逃入白匪奉派來偵軍情聨絡北軍同至鳳凰山砲臺窺探游說炮兵被獲者同日以槍斃周應祥一名係　白狼參謀經羅麻警備司令蔡漢卿拘獲解省者聞周係河南㧞貢曾留日學習法政白狼許以得到汴省卽委其爲民政長故周遂誤爲匪用因至羅田勸某紳附匪致入羅網也 
　　近日所獲黨人以劉天猛余鰲朱威三人爲最要劉余皆湘籍故同黨之被捕者多屬湘人劉之姘婦張月娥前日亦在略佳賓館中被捕茲已經親人保釋仍操淫業有問詢消息者即痛駡不止謂其幾爲連累云 
[白匪由河口下竄襄樊消息]  
　　湖北老河口及光化縣城爲白匪之黨所擾亂已紀昨報茲聞該匪係由鄧州經張家集趨至河口該處駐防甯軍僅一營有人云該營與匪力戰衆寡不敵敗而四竄者有云兵已與匪連合僞爲敗狀使匪衝入行刧以互分銀錢者而都督府所得官電亦謂寗軍已變與匪合股將城鎭精華盡行搜括當夜卽向襄樊下竄所有河口光化各敎堂亦被刧幸西人均安未受傷害樊城所駐奉軍九號晨已㧞隊往河口後因聞襄樊土匪勢將暴動而河口之匪亦已向下竄故又折回固守襄樊人民現大恐慌十號忽電報不通襄陽逆料該地必又糜爛矣 
[六安知事殷葆森槍斃紀]  
　　前六安知事殷葆森因白匪擾亂棄城捲欵潛逃業在合肥境界拿獲曾誌前報昨日十一號聞合肥王知事已派劉隊官乘輪押解來省送交都督府執法處研訊確供呈奉都督批示遵照大總統命令着即槍斃隨由軍事執法處長執行併於刑所宣布罪狀云照得六安知事殷葆森現經拿獲解省發交訊辦由軍事執法處訊取供詞呈奉都督批示以殷葆森身充地方知事爲該縣守土 
之官乃賊未至而先逃以致城内土匪肆搶燒殺放囚人民即受大害實屬罪無可逭應遵大總統命令照軍法從事着卽槍斃以儆官邪云云同時有匪犯王 
耀卿一名又有由蕪鎭守使署獲解匪犯李斌李玉成等二名均屬游勇秘密結社証據確鑿供認不諱呈奉都督批令槍斃 
[粤人對於弛賭之痛言]  
　　粤人有自稱觀覺軒者致函商會略云頃閱本日各報載有粤商藉紙幣低折爲詞電請北京磊總統飭粤吏弛賭禁驚駭弗勝痛哭流涕爲吾粤前途哀想賭之爲禍盡人皆知不待鄙人再述前總商會集議倡弛賭禁鄙人忿激痛深曾致函商會及貴會請代宣佈意見以爲大聲疾呼之助後聞商會佈告謂係二三劣棍所爲實非正當商人所出此又見民政長通佈賭害云無論如何斷無弛禁之理本以爲我粤之大害永除日後無有復見也今竟出於行商之請豈近來商會中正當商人盡退俱爲劣棍把持耶抑小人道長君子道消正當商人盡隱伏而不動耶想無非金錢主義最足以妨碍人廉恥所以致之也諒有此嚴明之大總統或不爲所愚但我粤有此小人用事深足以爲前途慮鄙人係粤東一份子此等爲害之事實不忍緘默而坐觀謹將再函貴會以爲大聲疾呼焉 
[鄂省長公館之火警]  
　　初九日傍晚高家巷畔都督府堤前柯逢時前居屋宇現民政長住宅前進忽肇焚如霎時黑煙似霧　重火焰不可收拾幸施救得力取水便利至九句餘鐘卽行撲滅爰就當時耳目所及抉要述之於左　　火毁之情形當火發時其勢頗小因東北風　掠火仗威而起刹那間宅内竟著五六處所幸院宇深邃地方寛廣雖火勢甚熾僅焚去前進所有民政長住宅鄰近房屋均未波及至起火之由傳述不一未敢臆斷 
　　人民之驚慌該宅牆外向設有過街捲棚（長約五丈横盈丈）與對面房屋毗連火勢熾時附近居民恐長蔓延大呼撤倒捲棚惟其時人聲嘈雜彈壓之警士救火之龍夫咸莫之聞居民無奈自集同志拆卸詎柱料堅固力不能逮祇有羣詈當事者平昔不照章干涉致遺害於今日云云觀此情形殊堪歎息 
　　省長之鎭靜火雖起於民政長住宅前進然中段尙隔高家巷官街且所在後進係另闢門户隔牆垣二道故呂公極爲鎭靜不形恐慌所有細軟及家屬 
 
 
 

Page 7

 
 
均未移動惟命人協力救火而已迨火息後屬僚之問安道驚者次第而至頗爲勞倦 
　　廳長之布置警廳長崔振魁氏聞火警大駭除令消防隊赶往施救外因地點在新行政公署之右民政長住宅之前乃乘包車率數人親往彈壓並至民政長處小坐俟火　方歸消防隊救火夙稱得力而此次尤屬奮勇異常先諸水龍而至後諸水龍而去火之得滅消防隊居其半功焉 
　　警隊之擁護行政公署之警衛隊聞警均武裝至高家巷省長住宅前擁護以免匪人乘間搶竊第五警署亦派警官軍隊在左近彈壓警衛各士所持之武器與火光相掩映耀人目氣象森嚴是以紛擾之場秩序行以井然云 
得以井然云 
地方通信 
[蘇州]  
　　水警改組記新任水警第二廳長趙會鵬前日到蘇於三月十二號接印視事暂住舊都督府内辦公俟總廳撤消後再行遷入總廳内所有總廳及二廳内各科人員一律不用另由趙遴員組織故近日一般被裁人員莫不憂形於色又聞總廳已定於三月十五號取消先於十二號停收公文盧鹿萍總廳長以所部各員大半係前清督練公所人員迨光復後由軍政司而改入水警總廳宣力有年自宜優予體恤擬酌給恩餉數月已呈請都督省長核示謂水警總廳存有餘欵係各處來廳購買軍械及前軍政司任内積存之欵約有數萬元如蒙允准卽在此欵内支給云云不識能邀允否也 
[鎭江]  
　　徵集賽會物品紀韓省長擬訂巴拿馬賽會江蘇協會章程送部核准並委鎭紳　君賓南　辦徵集物品事宜現在陶君抱定輸出土貨推廣海外貿易之宗旨不必誇奇鬭靡赴賽之品專取特種土貨爲外人尋常日用所需者韓省長極表贊同現標定以桐油蘭綢爲特品以美國人之家屋鮮有不用我國桐油者外國人之衣服鮮有不用我國繭綢者故美國國家特頒免稅以鼓勵進口也 
　　江蘇出産鎭江之貢綢無錫之絲宜興之陶器南京之漳緞蘇州之繡貨徐海之大豆麫粉揚州之漆器皆可徵集惟須考察外人嗜好略加改良前次南洋勸業會每縣設一物産會所費太鉅此次徵集物品不必如此但就蘇省某縣應徵之某品派員前往會同商會農會實力指導而已蓋前次勸業會已經查悉各縣所出物品之大槪陶君又爲前辦勸業會徵集出品之人故此次巴拿馬賽會江蘇出品之徵集有預定之目的簡單之手續云 
　　誣害律師之可疑十一號下午有某甲貿然至三善巷内孫昭律師事務所在書記室略坐即去遺有舊菜籃一只内藏烟具等件經書記員發覺棄之門外詎某甲卽報告警務所卽由陸所長飭勤務督察員會同三區區長率領巡士多名至該事務所樓上下搜查殆遍毫無吸烟證物孫律師以做贓陷害勢不甘休業於十二號早乘車赴寜向江蘇行政公署投訴以期澈底根究矣 
[楊州]  
　　都督派員檢查軍隊江蘇馮都督擬於十一日來揚閱看軍隊此間張旅長已預備迎迓嗣馮以事不果至揚特派師參謀長於十一日午刻抵埠由旅部所派軍隊歡迎入城住居天成旅館師參謀長已於今日（十二）開始檢閱百五一圑各營軍隊矣　　營址遷移步隊第百五二團二營向係駐紥舊城石塔寺内惟該營長胡學祥調升團長後新受委任之趙營長彦龍前係駐紥舊皇宮内步隊十三團三營營長眷屬即居皇宮左側昨因蒞營不便已將該營本部遷入皇宮内辦公矣 
　　委定佐治職員江都縣署第一科員毛昌緒因新知事到任恐有更動特先行辭職經謝知事挽留毛堅不就現謝已委定胡汝言爲第一科員即日到署照常收受呈控矣 
[武昌]  
　　王司令回鄂紀王司令占元此次在河南商城剿辦白狼現該匪已逃竄棗陽王司令亦奉大總統命令返駐武昌臨行時卽將商城光山固始光州羅山等縣及各地要隘一槪留兵防堵　置週密據聞該匪所陷各縣慘無人理凡幼女老婦悉被其擾甚至躲入山裹婦女盡行搜出姦淫不從者即用鎗斃至於搶殺焚擄猶其餘事二師所獲逃匪多有身穿女服者 
[安慶]  
　　規定兵差辦法懷寗縣知事徐茗樵前因兵差絡繹不絶每日封船拉夫拉車之事紛至沓來應接不暇因將爲難情形呈請都督另設夫馬局專辦此事以重軍務旋奉督批謂兵差亦關緊要該知事夙稱敏幹務仍兼籌並顧勉爲其難准於縣署内附設辦夫處一所由縣委派專員承辦惟手續必須畫一嗣後凡各軍營需用車船人夫槪由都督府軍務課函知該縣辦理行政界需用夫車槪由總務處第四科函知辦理凡非軍務課及總務處第四科公函槪不承應云云徐知事於奉令後業已照辦矣 
雜評二（默） 
[新航空術]  
　　今日爲各國飛行競爭之時代第以昨報之譯電觀之德國國會正會議空中飛行章程英國預算案則注意於飛機工程經費而其陸軍飛行家之飛行竟高至一萬五千英尺爲全國未有之高昇土耳其現已贊成設飛船郵政之議而其飛行家亦爲長程之飛行至落於茄法外海一高飛一遠行均爲近今最佳之成績我國之飛行術僅具萌芽而京中之航空支隊其飛颺之高已逹五六百米突行程之遠已歷三百餘里且將遠赴湘豫雖較之英土兩國之飛行家相差尙遠然以孩提學步而不傾躓已足自誇矣苟由此而精研之庶於世界飛行隊中有占一席之望乎 
[新外交術]  
　　各國之外交有術中國之外交無所謂術也然而外人一有猜疑之意則無往而視爲非術偶一借欵也則曰引德防俄引美防日偶修軍港也則曰離間日俄中傷實業社會其實中國之舉動無心而日人則疑爲着着有意且據毫無影𧬰之談以爲煽惑開戰目之曰中國之新外交術夫中國外交而果有術何致失敗至是耶奈之何其勿思 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[新大橋之新交涉]  
　　工巡捐局長楊南珊昨日呈報鄭鎭守使云爲呈請事竊照閘北光復路西首跨越蘇州河接通租界之新大橋係前清光緒二十九年閘北開闢商場時由前閘北市政廳董事沈鏞等所捐建實爲華洋交界之要道十餘年來並未大修不無稍有捐壞前市政廳曾議修整以無從籌欵迄未興工然尚非十分危險詎租界工部局並不先與華官廳協商遽於陽歷二月下旬擅在橋之兩岸圍築竹笆竪釘木椿阻塞車馬往來查閘北地方自新閘橋阻塞文通以來已將五載居民舖户已覺受累不堪深滋嗟怨現在橋工雖已定料尙未開築忽又將新大橋斷絶交通致凡往來閘北者必須繞道租界之西藏路橋奔馳往來須五六里之遥莫不同聲憤恨且此橋純爲華人所建造更難准外人越俎代謀擬請鎭守使函逹領事團轉飭英工部局迅將新大橋兩岸所築之竹笆及木椿等尅日一律拆除以便交通一面當由本局飭匠核實勘估酌量修整一俟新閘橋大工告成再議大加修葺理合呈請鎭守使鑒察迅赐施行實爲公便 
[法領對於越界築路案之答復]  
　　駐滬外交部特派交涉員楊小川君前據上海縣洪知事報稱法分重局越界築路擬在華界二十七保七圖境内交界之處放寛馬路數丈並在新築之寶隆路口竪立界石數塊卽經楊君據情照會駐滬法總領事甘世東君請飭停止工作在案茲聞甘君業已答復允俟詢明法公董局再行解决云 
[調和商界感情之宴會]  
　　華商旅滬維持會因反對招商局與洋公司續訂合同一事上海總商會總協理不允代發致交通部之電報致起齟齬詳情屢紀前報茲由楊觀察使出而調停特於昨晚（十四號）在署設筵邀請兩方面會宴解釋意見是晚赴宴者爲維持會正副會長張樂君黃少岩商會總協理周金箴貝潤生及各商帮領袖梅竹廬王文曲周清泉梁綸卿商會議董沈仲禮陳可揚嚴漁三諸君席間由楊君起立演說謂兩會均爲商人代表機關深望此後展除意見恊力進行謹奉一觴爲諸君壽繼由觀察署職員卓璧如竭力周旋解釋兩方面疑圑在席諸君亦互有勸導並討論三公司合同　問題直至更闌始散 
[搶匪供出首領之舉動　]  
　　紹興人張根順錢少江李桂萬周銀根周寳其錢進發邢永標高漳清等八人同寓公共租界泗涇路越台旅館内行踨詭秘業經總巡捕房將各人一併拘解公共廨判令押候澈究在案嗣由麥總巡與刑事科員侃克君會同五十號西探總目安姆斯脫郎將各人帶至大寫字間詢得張等迭在租界内持械夥刧唐家弄九百七十七號門牌沈寅生家值洋六百元之金飾各物並沈之同居錢兆俊家值洋三百八十二元之衣飾及馬霍路三百八十二號門牌楊王氏家值洋四千六百餘元之飾物又辛家花園附近胡金聲家值洋三千餘元之金珠飾物又貽德里顔明卿家值洋一千餘元之金飾各物贓交盜首胡筱照分銷且悉張等均係逃兵胡筱照曾充紹興軍政分府參謀除請公共公廨出票補提在逃人証外昨特傳同各原告將張等一併押解公廨由孫襄議會同德領裴君升坐樓上公堂研訊先由十五號西探目依克偕三十號西探開上堂禀明拿獲張等並在捕房詢供情形以及調查各節繼由華探目李星福禀稱上月二十七號將張等八人拿獲内有六人迭在租界搶刧現各原告均到堂候示惟唐家弄九百七十七號被刧事主據稱係盜首胡筱照之親戚張等曾在捕房供稱胡擔任三次革命籌餉事宜手鎗等物亦均由胡臨時發給事後卽須繳還包探曾經詰問領繳地點據稱均在王公館内等語應請澈究中西會商之下以此案關係重要須詳查澈究判被告各人還押候訂期開特别刑庭研訊 
[傳大文被拘]  
　　閘此警察分廳長徐君前日據軍事偵探密報稱有黨人傳大文定於今晚由南京搭車來滬云云徐君卽親率探警等至車站守候當晚十一時滬寗火車抵站即將傳拘獲搜出委任狀及書信等件押候訊明核辦 
[南商會選舉開票]  
　　南商會第八届選舉議員現已届期先期由總協理將選舉單分送各業領袖轉給各商照式塡寫送會投筒昨日下午爲開筒之期因票數較多手續甚繁所有當選人名改於今日宣布 
[調查内地洋商之催促]  
　　上海縣洪知事前奉馮都督令查境内日本商人所設店舖若干男女幾人資本若干以及開設年月店舖地址着令照表塡報當經移由巡警薩督辦轉飭各警區查塡在案茲因未據查復又奉馮都督電催故昨日又請薩督辦迅飭各區查報核轉 
[臧旅長分派新兵]  
　　天津馬廠新來兵士二千十六名昨由吴淞搭坐小輪駁船來滬即由臧旅長按營分撥一百十二名派歸各連補足缺額所有應撥福州第十四圑各營新兵命令暫留製造局聽候派員搭輪同送其餘應攪松江楓涇等處之兵亦令暫留候令啓行 
[法總巡保衛治安之措置]  
　　法總巡藍維藹君以近來租界内搶匪充斥有碍治安故於緝捕一道異常注意今自敏體尼蔭路新有慶里史瑞雲家發生搶案後藍君以盜匪入室路徑甚熟殊爲可異乃密飭各包探悉心詳察昨經偵知該盜等大都利用挑皮匠担及各項小販另有婦女僞爲賣花傭或以借物爲由探明路徑暗中指導故各匪出入甚爲熟悉迨搶得贓物後探路之小販婦女均有分潤故若輩樂爲之用現藍君已諭令各探捕知照界内居民以後如遇此等形跡可疑之男女小販亟宜留意以免後患藍總巡又以近來拘案之竊賊大半曾經犯案故特諭飭各探捕如遇逐出復來之遇犯無論行竊與否卽行拘案訊究各探捕奉諭之下卽四出嚴查拘獲何阿金陳阿六陳阿金張雨生陳新法沈阿四唐寳生王阿毛謝巧生李金德等十餘人並吊出各贓解送法公堂請究何等均供後來决不敢再入租界行竊求宥敢聶讞員判分别禁押二三個月期滿再行驅逐出界 
[檢察廳迎提拐匪]  
　　誘拐婦女陸小妹之顧榮福丁少慶（即賣粢飯阿桃）等前由地方檢察廳飭警查拿祇將顧榮福獲案丁則在逃未獲茲因大沽路刧案牽涉由公共捕房將丁及丁妻俞氏拘獲解送公廨訊明並無關係當爲汪檢察長查悉昨卽備文飭派法警金寳山赴廨將丁夫婦提回收押候訊 
[押店不甘受罰]  
　　河南路二百九十六號押店主俞申榮因收押顔明卿家被刦贓物由廨將俞傳案訊明判俞罰洋三十元與當本洋二十元有零一併充公在案茲悉俞以接到捕房失單後卽將原贓送至捕房不服判决昨延律師上堂聲請復訊王襄讞商之德領師君以此案係關讞員承審判令退去候會商原審官於下禮拜六再核 
[辦理警務之掣肘]  
　　西門外巡警第二署署長錢允祥内勤巡官楊煥峨及書記盧某等近因辦事掣肘意見各殊均於昨日具呈薩督辦自行辭職未知能照准否 
[巡官與署員不睦]  
　　南市第一區第一分署巡官馮光耀近因與該署署員倪炎稍有齟齬特至南市警察分廳禀請辭職聞崔廳長已准如所請另行派員繼任 
[巡官互調]  
　　南市第一區警察署巡官李蘭亭刻奉崔分廳長訓令調任城内二區一分署巡官所有該分署巡官田忠友則與之對調日昨均已到署任事 
[徐廳長獎勵探警]  
　　胡家木橋北二區三分署轄境内邱貴福家曾於本月一號夜被盜搶刧由事主投報該分署署員轉報警廳立飭偵探前往勘緝旋經探警孫榮生瀋斌生緝獲是案盜犯周陳保子孫國泰高大觀子等三名業經司法科訊明屬實解送鎭守使署訊辦昨聞徐廳長以該探等辦公勤奮業已傳集到廳分别給賞以資獎勵矣 
[徐廳長分發表式]  
　　閘此警察分廳長徐君昨日通令各署云照得警察職務責任匪輕整理事端尤關緊要對於辦事實際自應次第舉行茲由本廳擬定表式十一種隨令附發所有日行事件自應另文呈報仍照表式所開各項分類查塡爲此令仰該署長卽便遵照於平時辦理各事及本管境内機關團體營業等類有無設立停止應於每月考查一次分别事項自本年一月爲始按照表式塡齊彙報限次月上旬送廳以備考查而覘成績是爲至要 
[電車夫與小車夫爭執]  
　　江北小車夫控南市華商電車公司某號電車司機人陳明全駕車不愼致被撞傷等情當經巡警拘送司法科轉送地方檢察廳派員訊問陳供原告不照定章在路推車横衝直撞致將電車撞壞請飭賠償該公司张稽查朱君亦到廳面訴各節與陳略同問官以原被各執一詞當即禀明汪廳長於前日飭派法警赴滬南浦灘肇事處實地調查再行核辦 
[包討賭債之爭鬥]  
　　凌金卿前糾徐聲生等到家聚賭徐曾輸負洋數十元迄未照付茲有黃友甫爲凌代表向徐索償賭債前日兩造約在縣西街茶叙一言不合互相兇毆黃力不能支爲徐繫傷頭面控經警局昨解司法科移送地方廳訊辦檢察官以黃受傷甚微判令自行醫治徐押候再訊 
[純泰錢莊倒欠案近聞]  
　　滬城小東門内純泰錢莊於辛亥年冬虧負倒閉後即經各債主及各存户控經地方審判廳令將該莊放出各賬分别收取再行分還在案茲有債户王可城凌伯華等到廳請求將所收之銀卽日分攤張廳長以純泰債户極多現已諭飭理賬員催傳未到該債户等亦當督促進行俾速了結所請分攤一節暫毋庸議 
[應由債權人起訴]  
　　婦人張魏氏因謝志元不理擔保郁誦芬央伊故夫張順全爲中轉向伊母商借之洋三百元控經公廨於前晚傳訊原告廷摩西律師上堂請追訊之被告供稱前雖興原告之夫相識然因行爲不端早已絶交交無擔保郁誦芬轉央作中借洋之事况郁住居城内係地方紳董我係商界中人素無交接並延律師到堂辯護孫襄讞以此案原告係中人之妻無索債之權且舍的被而控保人亦於理不合判將案註銷郁誦芬住居城内應援以原就被章程着原告之母自赴地方審判廳起訴 
[暫緩缺席判决]  
　　奚朗如前央中保顧仲涵轉向王章氏以地産抵借銀二千三百兩逾期不理控經公廨迭次傳提奚顧二人均抗避不到故於前晚由原告代表律師投案聲請缺席判决王襄讞判再展期兩禮拜由廨催提並由本廨登報諭令該被等依限投案候質如再逾限不到卽行照章缺席判决 
[錢債案自行理處]  
　　振大潤大束源等同在公共公廨禀控王國恩不理結欠巨欵一案因傳訊不到判令展期再訊在案茲王自知不合急央友人向各原告料理並未立期票銀一千兩商請銷案前晚由原告律師投案聲訴前情請准將案註銷王襄讞以旣據原告律師聲稱案已在外了結禀請銷案應准將案註銷被告王國恩着即開釋 
[滬南火警]  
　　前晚十時小南門外南倉街校場梢弄口萃記洋布店失愼其時東北風甚緊火勢猖狂經救火會到場施救約歷一時許火始熄滅除燬去該店樓房外並燬南隣廣昌發刷染店後屋當火熾時有比鄰水菓店主高毛毛之妻某氏聞警慌張從窗口躍出跌傷脚骨當場由警察將起火之萃記執事人孔禮堂帶到一區三分署問明保有火險數千兩詰其因何起火孔稱從家内聞警到店火已蔓延急將賬簿等搶出實不知因何起火署員卽飭連同簿册移送分廳司法科訊明再核 
[美租界迭報火警]  
　　前日傍晚虹口塘山路尙賢里第七弄一百五十一號門牌某姓不戒於火當經救火會西人驅皮帶車到場救熄焚燬後樓一間又北四川路第十二號門牌某姓家亦於昨晨起火幸卽撲滅未致成災 
[蟻媒流氓之同惡相濟]  
　　議媒顧周氏前與流氓張杏生等將鄰居丁金全之妻引誘出外與人私識嗣爲丁查知即將伊妻禁止出外詎顧周氏等復將丁妻騙出藏匿無蹝丁遂將顧周氏張杏行控經司法科於前日解送地方檢察廳請爲訊辦 
[父子驟難完聚]  
　　火車站附近住户山東人陳安邦之子金發前被拐匪誘出擬往大連灣出賣當經救濟會查獲解送上海地方檢察廳留候家屬認領在案昨據陳安邦到廳請求將子給領汪廳長諭候查明再核 
[拐匿婢女之敗露]  
　　愛而近路一百零八號陳立村家之十七歲婢女彩年被乳傭李氏與在逃之陸某拐匿虹口武鶴倫所開之鞋店内經人報知陳姓出洋二十元將女領回詢悉前情報捕將武拘押昨解公堂經中西官略訊一過判武押限七天將陸等交案再行訊核 
[拐案暫緩復訊]  
　　金老三控同居婦人王莫氏串同王林兒將其十五歲姪女扣寳拐匿無蹤昨由捕房將氏與王一併拘解公堂請爲復訊孫襄讞商之德領裴君以此案係由美領承審判分别押候美領堂期解訊 
[匪徒姦拐女子]  
　　常熟女子錢阿寳因家貧來滬帮傭被拐匪陳榮根誘至法租界某小客棧内姦宿六夜復於前日串黨劉光裕及在逃之老九將女領至某輪船上希圖帶往奉天販賣因女不愿在船啼哭經管艙人詢悉報捕將陳劉與女一併拘入法捕房詢知女之嬸母王謝氏住居英租界浙江路遂將三人送至老閘捕房分别拘留昨解公共公堂經王襄讞會同德領師君研訊明晰以陳姦拐屬實判押西牢四月劉押二月且訊知該女已許與彭襲氏之子彭四四爲妻尙未完婚准交其姑具領帶回原籍完姻 
[妯娌衝突之拖累]  
　　昨有住居二十三保九圖沈家宅之婦人莊殷氏至閘北警廳禀稱丈夫在江灣鎭擺肉攤爲業前日婦人與夫弟媳莊吴氏細故口角互扭之下吴氏撞傷頭面詎有本圖地保范全生欲圖訛詐唆使吴氏投三區一分署控告致被警士將丈夫拘去求請核辦廳長閱禀後諭令退去候查明核辦 
[管車人凌虐女孩]  
　　江北女孩吴阿巧在梧州路大豐絲廠内學習繅絲前日無故被管車人張錫生將手腕擊傷經女之父母報告捕房昨將張拘解公堂訊明以其不應將女凌虐着罰洋五元充公再貼吴女醫費洋兩元留候繳洋開釋 
[總會聚賭售烟]  
　　王阿福在北蘇州路八百八十九號門牌金王氏成衣店樓上私設總會聚賭售烟被氏報告捕房派探將王與賭徒張何表顧順生徐金生等五人連同烟賭具一併帶入捕房昨解公堂訊實判王罰洋二十元如無力繳洋改押三禮拜餘人各罰洋五元一併充公烟賭具銷燬 
[警察捉賭]  
　　第三守望警察霍子山前晚查悉大碼頭宋阿六家違禁糾賭當即報告一區署長派令田巡官帶同長警前往拿獲賭徒王雪堂李四福李榮堂張大力等連同宋阿六解署問明姑念初犯從寛各罰洋五元開釋賭具銷毁 
[讞員騐視板花]  
　　卞富順控李阿寳曹杏元攫取六衣等情由廨將兩人提案訊供不認押候查究在案昨晨由廨復訊據中西包探禀稱查得兩人均非安分之徒且曹兩腿均有板花請爲訊究中西官令曹脫褲騐明屬實判與李各押三月示儆 
[房客不肯拆棚]  
　　邵楠平前投法公堂控稱房客倪順錦租賃房屋開設染坊詎倪在屋前空地上擅搭木架現欲在該地建造房屋堅不拆讓求請究辦倪稱實係出路並非餘地後由捕房勘明實係餘地故限七天拆去在案今邵又投稱今已逾限延不肯拆向催不理仍求提案訊究讞員以倪飭傳不到照章先罰洋一元充公候再傳案訊核 
[祇可改期質訊]  
　　張芹輝在閘北初級審判廳呈訴張春喬押地糾葛一案前日開庭辯論因原告患病令長子張桂生投案庭判須芹輝親自到庭方可質對張春喬暫令保釋候再定期集訊 
[公共公堂瑣案]  
　　周雲卿控王阿松又廣生號控楊錦如均不理欠欵昨由捕房將該被告等傳案分别交保候訊 
　　李同慶張阿福劉清郎因串竊楊連城等五户衣物由探拘獲昨解公堂訊供屬實判李押西牢一年期滿逐出租界張劉各押一年 
　　雲南路晉和押店廣西路洽昌祥押店均因收押賊贜被捕房查悉昨將該押店主趙連卿張榮生併傳到案訊明判趙罰洋二十元張罰洋十元充公 
　　流氓王阿三在新閘路攫取胡朱氏金環由探查獲昨解公堂訊供不諱判王押候查明另案於下禮拜六併究 
　　襲羹梅控王榮堂騙呑定銀三十兩一案昨由捕房傳同証人怡昌祥號主張順林解至公堂質訊明白係是定貨糾葛判將王繳存捕房保銀三十兩交原告具領完案 
　　蘇州婦人宣龍氏偷竊大沽路一號沈友來家值洋九百元之金珠飾物由探查獲昨解公堂訊知氏在沈處爲傭判令押候查明於下禮拜六訊辦 
[法公堂瑣案]  
　　某洋商投案控稱用吴善生爲侍者作事不妥稱爲訓斥詎反行兇故報捕送案請究吴供因向洋東支取工洋口角並不行兇判令開釋再犯提究 
　　王汀生陸應田等控被小孩曹和尙吴阿毛沈福福竊去衣服各贓求究捕房禀稱曹前已辦過旋有沈母張氏投案請求免辦帶回管朿判曹押一月吴候傳父母到案具領沈罰洋兩元交伊母領回管朿 
雜評三（訥） 
[商會聨合會開幕]  
　　今日關於政治上各種之會議已闐無所聞矣而商界則有全國商會聨合會之舉不可謂非商界之幸也不可不寳貴此會議也記者故於開會之始而貢一言 
　　開商人之知識者曰學爲商業之關鍵者曰財供商界之驅使者曰人才中國商界人才之有無我不敢知而無學無財則固無可諱言也無學則知識常鄙陋不能與各國日新之商業相競爭無財則振興無藉手不能與長袖善舞之商家相競爭興學之法有種種而以廣設補習學校爲要圖理財之法亦種種尤以鼓勵資本家爲急務與會者注全力於此二點而研究之斯不虚此大會也已 
[補錄十一日陞官命令]  
　　兼代陸軍總長周自齊呈請授馬得元爲陸軍騎兵上校應照准此令 
　　兼代陸軍總長周自齊呈核　新疆者督擬以馬得元補和聞營参將請予准補等語應照准此令 
　　兼代陸軍總長周自齊呈請將朱文藻授爲陸軍步兵上校陸軍步兵中校敖盛周加陸軍步兵上校銜朱述曾鄭廣鎔均授爲陸軍步兵中校陸軍砲兵少校苗得霖加陸軍炮兵中校銜張本福孫士法均授爲陸軍步兵少校陳道五授爲陸軍工兵少校王俊傑陳鈺淇王國材董希天董良材甄德璧田早立王增立任裕網張時英李得泰孫士卿王金玉諱信成趙全德孫柏連徐振鐸陳榮禧陸鳳章霍廉敬孫鉞武鮑傳捷吴長珍羅鳳鈞李文林徐興善張振傑翟學文李先魁周欽誼薛廣謨李進貴萬蘭生張鳳林張全功劉泰然韓慶榮江惟仁劉玉德王滿倉徐得功陳讓湯得功姬振清王文桓張義榮張啓銳平以和張鍚川朱瀛山均授爲陸軍步兵上尉顧敬榮毛先福宋學純均授爲陸軍砲兵上尉趙開疆姚紹虞李世祺葉自青耿文明舒長珍趙漢卿胡永松盧參駱連捷萬林保白經賓馬永順連忠信馮克讓鄭新文丁學玉予得慶褚思棠劉文選李成章張榮熙宋克敬陳俊傑曹珍亭胡文廣袁喜桐郭微祥王鳳翔黃俊之劉和鼎許翰林姬學玉吴占魁呂華唐熊兆尙王紹年孟廣居五王景安葉傳標宋全田宁振武張秉經盛玉發張郁文張殿英桑維林陳獻斌劉景德孔慶修李瑞榮岳起才靳明新田占鰲呂薌傳寳棫周興廷馬玉平均授爲陸軍步兵中尉范樹有蔡克檢戈振麟均授爲陸軍騎兵中尉吴立信冷書堂馬朝進薛榮田劉潤生李紹榮姜景瑞張鍾俊刁金履均授爲陸軍砲兵中尉陶振中授爲陸軍輜重兵中尉黃文瀛張長有李鈞智慶雲康瑞林李香山程學詩樊景祿唐青田任孝圖吴王蘭李玉臣蘇尙德許德貴王國良徐烈趙連科孔慶鎭羅守震劉雲階李春來朱敬鈞高俊亭孔龍海田鳳友梁永興左敬堂胡忠田張克明俞存仁張曾良孫學孟薛文才連宗成楊文炳許發連殷允平白得成張陞三魯萬增張俊傑馬獻龍張文柱馬明魁祝清和宋義嶺張紀動滿寳成劉金錩楊見喜韓東虎俞純然王金城均授爲陸軍步兵少尉高鴻魁授爲陸軍騎兵少尉史成山朱漢典伍繼泰張文輔崔長清李清周王寳鼎胡新均授爲陸軍炮兵少尉上官祿授爲陸軍工兵少尉應照准此令　 
　　兼代陸軍總長周自齊呈請將平定粤亂出力之劉樹蕃馬如麒均授爲陸軍步兵上尉應照准此令 
　　兼代陸軍總長周自齊呈請將李志遠閻吉勝王玉奎劉士偉王紹芳沈永福田順昌張守鎭韓執堯陳得才郭玉璋吴英東胡景清高振遠辛桂芳王同德田傑臣胡永生馬有林任虎臣張廣漢張宗耀馮恩楷王煃文周森王時堂張廷棟劉廣烈宮茂泉楊得勝韓登墀厲同升温克聚延勛王澤霑趙有清邵慶功汪錫曾范奪魁郭玉璋王胡棟楊義德劉玉珍段鳳山萬恩炎湯玉林授爲陸軍步兵上尉李慶墀授爲陸軍砲兵上尉吴錫卿授爲陸軍輜重兵上尉李承元紀清洲戴福堂授爲陸軍步兵中尉並加陸軍步兵上尉銜喬福順田寳鋆王鶴守胡士同田輹潤梁昌盛李玉生董蔭棠劉文章王樹林王佐臣伊守寅鄭繼　王清德蔡芳田劉子亭劉宏得梁壽衡張佑卿宋煥卿孟錫珂劉玉盛臧士福鮑熙蕊丁建動左鳳翥王華堂施袓光孟慶鳳王岳文張樹城王鶴年張貴林王寳和張榮業邊鐸姜連榮張紹林于占鰲鍾志緒宋霞燦授爲陸軍步兵中尉王純如授爲陸軍輜重兵中尉苗壽山王振海周永祥姚振卿王仲順張文奎楊勝和袁虎臣李夢雲哈哦達王玉璣王見元張福龍雲清蕭得勝郝鳳山張杜瑞孫東海楊承修盧鳳林劉勝興常殿邦張永泰宋蓮城劉安明王寳正牛金彩李發源白福祥胡金銘曹萬臣王清辰李中經毛鳳河王勝三李超張運疇王書君王向斗鄭自發陳永勝辛文勝王玉明高登舉翟有才宋合堂蔣捷三劉懷棠王慶觀趙祥珂吴文全郭雲城韓清珍楊樹滋高萬喜文蔭棠王殿香趙景蘭張善積張永清范玉成劉崇忠時得勝趙景星常繼芳焦冠君叚玉海于國春李克信寇帮山陳樹盈陳玉相金帮昇董綬常李鴻修路登山范呈祥劉連江張永志唐國棣高澤昭楊振魁張起元李景恩任鴻熙曾顯章錢選郭藴玉紀宗賢呂自元楊富春劉廣普王之凱譚樹仁授爲陸軍步兵少尉郭玉德授爲陸軍輜重兵少尉史玉田授爲陸軍軍樂長應照准此令 
來件 
[敎育讜言（三續）（民國三年二月項鎭方稿）]  
　　第三篇論敎授 
　　敎授如行軍然行軍必步步爲營而後無後顧之憂而後可以致其力於前敵倘輕敵猛進首尾不相顧未有不敗者教授又如建築然建築必固其基礎使無傾圮之虞善其棟樑使無摧折之側 
 
 
 

Page 11

 
 
然後藻飾得以施文釆得以具倘不求其本而齊其末未有不顚覆者試問今時學校之敎授法果能合乎循序漸進之訓正本清源之道乎高初兩等小學無論矣海上有某校者聲譽爲一時之敎員學生咸意氣自豪目空一切數學課程有代數幾何徵積極等等名目某生畢業回家適其家購薪論價計值提筆舒紙盡數紙不得其數售者不能待乃倩代心計而與之錢嗚呼何其知識之高而應用之絀如是耶京師某校觀其名義固以數學爲至要科目敎員某某固一時卓然負時望者也然其敎授也每小時盡十餘紙豈特走馬看花已哉旣看不清楚於是相率假寐閉目不視我友某就學數年並其初習者而忘之嗚呼何其好大喜功不求實際如是耶夫新學家之咎舊學家者曰專事空談罔識科學今新學之敎授如此將何以自解耶 
　　學理者事實之賓也神而明之存乎其人無庸膠柱拘泥者也二者不可得兼寗舍學理而講事實所謂終身由之而不知其道也嘗聞京南某校專授農藝時舉夏令敎員試植瓜種子之選擇肥料之配合灌漑之分量悉如書籍所載用其實也其大如盂其味如梅鄉人見之而大笑又見京某園試育蠶具熱法冷法二種入其熱室炭火紅熾無異盛暑察其筐中色灰黑而觸之立成　粉者皆焦灼之蠶尸也彼植瓜者育蠶者未嘗不依據記載也所惜者趙括之讀父書也一知半解之徒竄入敎育矜奇駭異於凡人之前卒之無一獲益而此孑遺之實業道線遂爲世詬病不能自存其禍青年而害敎育可勝道哉 
　　敎授材料賅於科目科目之配置有三要端焉一曰科目宜簡單二曰科目宜有類别三曰科目宜合地方情形何謂科目宜簡單人之精神止有此數與其散之而浮泛無歸毫無所得不若聚之而用心數處當有一長何謂科目宜有類别科目雖並列若干種按生徒應費腦力而論實不能等視爲之類别使知逐年轉換也何謂科目宜合地方情形萬事之行當以淅進從宜從俗自古已然如鄉間小學之體操内地各學之唱歌跡近游戲徒足召輿論之反對而確合地方生活之技能所謂鄉居訓農市居訓商者比於不相干之科學輕重何如昔者敎會學堂每以帖括爲訓用意所在不難探測拘執成法惡乎可哉茲再將敎授科目列表以明之校别主課附課特别課初等小學中國文學算數之學生活知識生活技能高等小學中國文學算數之學實質之學生活知識生活技能中學外國文學算數之學中國文學生活知識生活技能嗟乎吾國之敎育至於今日已爲萬矢之的斥之者以其驕養也以其放任也以其浮泛也救驕養放任之獘俟下篇論之矯浮泛之獘舍我之三端將何由哉（未完） 
來函 
[萬國商團華隊公會函]  
　　前日貴報登載巡士誤拘商團會員陳錦春一節未免傳聞失實故在上禮拜六陳操罷還家身服戎裝新到崗巡懷欵即隨陳至家詢問陳告以所以該巡釋然退去陳易服後遂往四區報告當由四區署長囑陳次早往市政廳報告陳卽次早先往四區偕伴往市政廳報告後遂還實無誤拘情事特將該事始末詳陳請即更正是爲至禱上海萬國商團華隊公會謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬鄉民呈請賽會文] [  超然]  
　　爲振興商業鼓勵農工請求援案准予賽會事竊民等欣聞浙江籌備賽會特設總理由實業司長主其事並飭各縣一律籌備賽會設立分事務所於縣公署内以縣知事爲所長仰見我政府注重賽會竭力提倡之至意民等躬逢盛典曷勝踴躍爰經會同各鄉村耆柱徵集賽品五光十色旣美且備正擬定期舉行出賽乃忽奉令飭各警察長官勒令解散斥爲迎神賽會妨害秩序等因不勝駭異之至伏念同一賽會何以對於外國則竭力逢迎徵求供獻對於鄉民則竭力禁止不許舉行若謂迎神賽會與出品賽會有别則神像係彫塑之物實爲美術出品巴拿馬賽會局編行出品數目第一門第三部第四類第五類大正賽會規則第一部第十九類及出品人心得第八條均有明文規定要不在禁止出品之例卽使不能出賽於國外而在本地物産會中要不妨於陳列至於出品之合格與否事務所長應有鑒别之權不妨俟送至物産會時再行剔除仍令出品人舁回往返抬力民等自甘擔任固無涉於事務所之開支預算至謂迎神係屬迷信則約法本許人民信敎自由至謂結社集會官廳有干涉之權則警察官服務規程祇有取締結社集會之規定並無禁止結社集會之明文而况此次賽會係由政府提倡並非人民自動彼以爲可此以爲不可將使人民何所適從至謂迎神賽會實爲荒廢農工糜費金錢有碍衛生無益社會之舉則民等竊有說焉農民終歲勤勞曾無休假之一日值此芒種未届東疇未嘗有事斷無荒廢之可言藉此爲春社鄉飲之禮爲聨桑梓之情聊表枌榆之誼固爲古聖昔賢之所嘉許者惟以人心不古乃假神道設敎亦所以正俗敦風俾人人有畏敬之心不敢啓鬼蜮之想亦足以補王法之所不及考之古籍周禮且設職方之官力爲提倡孔子則於鄉人儺時朝服而立於阼階以表其歡迎之意聖如孔子豈不能力除迷信蓋恐道德之說未能普及故不敢以一言道破不得不以愚人者而亦自愚此所謂民可使由不可使知之聖術也末世一得之士自詡聰明倡爲無神之說而人心因之無畏險詐百出病蓋中於弛而不張康南海有鑒於此亟亟以祭天祀孔爲前提其用意正同乎此然而村夫俗子無祭天思想無祀孔資格取其習近之土神俾作舉頭之監察蓋亦往昔時賢默化潛移之苦心孤詣也用是民等不惜金錢歲行迎賽觀其表面雖似近於迷信而按其實際大有裨於人心抑且每逢賽會士女傾城舉凡平日窑藏之金錢際此一時得以流動於社會經濟上實有莫大之利工商家賴此懋遷營業之盛一日可抵一年而勞動界中肩挑負販之徒亦得因此一時博得一歲之蓋藏其于貧民生計上利益爲如何而受糜費之害者則惟少數之富家翁富家翁與守錢虜平時一錢如命致使金融不能流動本爲世界之罪人稍稍破其慳囊固亦無大害於彼也兩害相衡取其輕兩利相權取其重古訓蓋有之矣至言術生則無非謂駭汗奔走多人聚集一處肩摩踵接易生傳染之病已耳然儺以逐疫古有明徵香烟繞道則以辟穢　聲赫然則以逐疫儀仗鮮明則以明目鼓樂迭奏則以達聰高蹺檯閣所以使人仰面觀瞻以清内熱其用意實同於風箏神像經過之處則必家家洒掃户户焚香爆竹之聲達於四境正所以爲蠲除穢惡　　瘴氣之作用也特愚民習於弗覺已耳至言社會之益則已詳述於前而貧民得有勞動之收入亦可免其生竊盜之心小家兒女大户妻孥得於此時擇婿相攸藉爲文明結婚之導線功效實無異於蹈舞之會抑且行會不比坐會坐會則觀覽之人　集一處易生危險行會則觀者但於經過處所沿街坐待用意之善莫過於此此沿街小賣擬場麟比櫛次無異關一極大極長之新市場也是則迎神賽會不過其名而振興商業則其實也昔實作法類採權術主義愚人但知其然而不知其所以然明達者固利用之也外國舉行賽會號召全球何嘗不利用此義藉爲振興本國工商冀收一時之坐利爲此呈明事理援各國賽會成案呈乞知事察核免予禁止開放舉行如恐有碍秩序仍不妨嚴格取締以重政令而順人心實爲公便謹呈（二） 
尊聞閣詞選 
[春柳四首] [  戴夢香先生遺稿]  
　　幾行新綠帶烟生不是東風織不成萬里隨人回玉塞十圍夾道指金城參差馬度橋邊影斷續鶯流夢裹聲珍重柔枝曾折處可憐多少别離情 
　　三起三眠感舊因最離披處望丰神畫眉啼斷疑無路彈指聲傳若有人短笛至今吹别恨長隄終古拂征塵羡他蘇小錢塘住閉户深藏一院春 
　　寒食𦆵過絮未飛無邊春色起晴暉花如桃李羞爭艷鏡兆芙蓉� 
待染衣欹岸欲迷垂釣艇横江細辨酒家旗南朝莫更凭欄望烟雨猶籠古帝畿 
　　慣惹離愁是此條短長亭畔若爲招非緣愛客才舒眼豈爲干人學折腰漢苑風流誰得似章臺歲月不經銷讀書堂外聽　語何必雙柑慰寂寥 
[惜玉吟并引] [  東園]  
玉琴眉史生不逢辰死不得所爰就所傳聞者作惜玉吟以哀之一枝灼灼桃花紅無端含笑鈎春風體熊輕盈妒飛燕丰姿綽約艷驚鴻女兒嬌小美如玉眉峯聚翠鬢雲綠對鏡慵梳窈窕妝倚簫怕唱姜凉曲年方碧玉破瓜時不但賣獃還賣癈纒綿意惹千頭緒繚繞情牽一片絲飄茵墮溷轉成恨那有黃金買如願鹿盧入水　九回蠟炬成灰心一寸芳蹤十載滯珠溪弱絮沾塵雪印泥夢隔雨廉丁安澀愁生煙樹子規啼祇因誤結同心結鑄爲大錯九州鐵耀彩休敎雉作媒營巢悔不鳩藏拙蠶絲自縐脫時難竹倚黃昏怯暮寒油油亦解蓮心苦醋醋偏諳梅味酸忽遇廣平貴公子（謂宋君研愚）瑶琴何幸新絃理並蒂荷開翠覆鴛合歡杯接香浮豐璧絡珠聨戀壻鄉紅燭歌樓調鳳凰方期楊柳藏春久底事　蕪帶怨長迷津依舊關盟續（謂顧姓）輕薄何能消艷福好姻緣變惡姻緣無翻覆時有翻覆雲翻雨覆奈何天恨海深深誰與塡彩霞已散何由聚明月將虧難再圓綠窗一夜南風惡春自闌珊花自落海内難求續命湯世間安得回生藥美人已死釲臺孤脂零粉䑆血糢糊枇杷花下朝朝燕豆蔻梢頭夜夜烏傷心最是范堤路蔓草荒煙竄狐免愁碧低徊蘇小墳塟紅憑弔眞娘墓舊時羅襪已生塵天外朝雲夢裹身神女幽靈如未冺也應齋痛恨酒邊人 
筆記 
[鄉拳] [  韋士]  
　　星其日西人每至吴淞近處行獲牽盧敖尉島鎗常事也一日余閒行江濱村舍間見三西人飛奔似有所逐余矚之至一小溪而止蓋一肥雉已中彈落水中西人憚涉但痴望有頃一鄉人赤足携籃口唱村歌緩步來西人令其拾雉鄉人果拾與之向索錢西人不予余細察西人知非上等人也鄉人怒仍投雉水中提籃逸去余大欽其剛勇一西人怒追上拳其背鄉人已覺側身避西人拳乘勢拉之西人前仆急起踢鄉人以足鄉仍以二指接其足尖西人又仰跌不能再起後二西人奔至夾攻鄉人在前者壯而偉張兩手突抱鄉人鄉人微跽格以臂西人卽倒乘勢勾起後足在後者亦却退鄉人携籃徐徐去三西人羞極一人奔取鳥槍發彈射鄉人第三鎗發後鄉人即踏於地以手捫其腿西人歡笑去余大憤姑先救傷者奔近鄉人鄉人笑曰予未傷彼西人中吾計耳予不禁狂笑鄉人亦起去仍唱其村歌不止西人聞聲回首怒目遥視而已 
[僵怪]  
　　某壯士以膽豪心目中無畏字也一夕盛服飲於市賓朋促膝不覺夜闌時方秋末霜凝階砌冷月隱雲裹壯士家去市約三里許衆留壯士宿壯士不願提燈獨歸出市行邱墓間壯士素放逸風吹燭滅則竟棄燈村梢犬吠樹杪鴞鹿反引起壯士夜行樂趣忽身後足音筑然乃緩步俟之蓋以爲夜行得伴共話殊較踽踽爲佳也久之履聲漸近壯士乃遥問之曰客何往客默然不答壯士睨之來者面黑牙突出鬚髮森森獰鬼也駭極而奔鬼隨其後壯士幾爲鬼及屢轉折以避之棄路落荒田中鬼追仍不釋大恐且踣念身爲鬼獲者裂矣奮力前奔突有湖阻其前壯士心膽俱裂而鬼已追至湖旁有柳一析冐死猱升鬼抱樹而摇樹幾折以爪搔樹幹樹皮屑屑落壯十驚絶恐樹倒已身不落水卽爲鬼擢四望不見人居呼號莫達危急中忽念鬼愚可以計誘乃折枯枝脫身上衣冒枝上投之湖水花濺起鬼果入水抱枝奔去壯士隱柳葉中猶隠約見鬼越邱墳也驚弓疲鳥暫棲樹上聽雞鳴聞足音不敢呼行近見其面知爲人始央救掖之使下送之還家終其身不再夜行不以膽豪噫夜半追人得枯枝而去者豈祇此怪世傳僵尸殆此類歟擲以衣抱而去鬼中人書耶抑人中鬼計耶行路難可慨哉 
自由談話會 
　　前晚獨坐寓中無以自聊乃出散步於福州路則見馬龍車水　擊肩摩鬓影衣香引人欲醉加以酒樓茶肆之盛娼寮妓院之多南朝金粉北地臒脂一肌一容盡態極妍青年子弟一入其中則珠圍翠繞粉膩脂香不惜將祖宗之遺産揮之如土酒綠燈紅流連忘返蓋入迷魂之陣不死不已陷銷金之窟不盡不止迨夫金盡牀頭被逐而出旣耗財而傷身復名譽之掃地當此時也雖欲求簞食瓢飲亦不可得矣卒致尸暴路隅魂歸義塜九原飲恨千古遺羞夫亦大可憐也一念及此遊興頓消乃愴然回寓　終身不爲狎邪[  弇北陳漢佐]  
儉德會規則一不狎邪二不賭博三不必以酒食徵逐四不必華服五不輕寒素 
入會者揚州周雲龍慈谿洪味新漢口盧希聖鄞縣李郁趙育臣杜春山句容載　　丹徒　子甘陳寳棠劉筠農常州巢福仁秦州汪　文上海許芝麟張淵如　塘徐湘蘭女士笠澤周穴僧邵伯蔣伯陽揚州桑緯卿高郵韓壽芝皖涇潘介孚雲南張桐洞庭韓齊賢葉愼齊鎭海　潤滋吴由已陳潤璋乍浦姚仲軒南翔陳菊如上海楊錫蕃休甯汪燕儕華亭九郎偕妻五媛泰縣沈文彪秋湖陳福昶常熟袁夢熊屈維　霍君才霍君敏邗江季希哲休寗劉雲清龍川旋魯山甘棠任星樓紹興魏增三海陽江子敬江念慈江藍助青女史江李守一女史江琦香女史江釆珍女史 
小說 
[牟尼珠（八）] [  仁後]  
　　客旣納遠鏡於囊中左提壺右執燭爲之先驅女郎扶母循級徐徐而登旣畢登客乃剪燭促坐拂榻讓寢老媪爲藥力所困雖解餘毒尙留覺腦海昏昏若墮雲霧遂取冷茗痛飲之方寸頓清靈臺復瑩一往追思第憶倦而隱几進而跡其餘固絶無絲毫之影響也乃夢回一枕而人地都非以何因緣遂及於此誰爲爲之孰令致之也斯時老媪轉思轉疑亟欲得其究竟方絮絮詰顧末而女郎則以遭逢强暴狂駭劇痛迭逼交攻體力腦筋均困億達於極點始猶爲憂危慮患所迫强自支持今也旣即於安而又值此主人多情臥榻竟容鼾睡因而脫略形骸徑自側身内向和衣少息一任高燒紅燭正照红妝而海棠睡去早已香夢沈酣矣人到暮年遇事輒喜尋根究蒂者恒占百分之八十而强矧在老媪頃間之遭遇奇幻無倫無怪疑雲層起而爲此剌剌不休之質問也客方慮年高夜深不勝疲困乃殷殷然促媪少蘇而媪力言毋須轉殷殷然促其詳語客知其不可强也遂就發現於遠鏡與獲聞於女郎者舉要删繁以崖略告并指窗外餘光隱約以實之謂是卽媪頃間玩月之危樓而女郎歷刦之場合也今火矣以意揣測彼劍客所謂尙有要事亟待勾當者殆卽指此蓋按諸時間旣甚合符卽揆諸事理設非付之一矩者不獨留此禍淵他日且復萌故智又將焉置此狡童與淫尼者是劍客之大殘忽正劍客之大慈悲也斯時旅客方掉其燦花之妙舌爲題外之論文老媪傾聽未終則已驚悚喘汗戰若履冰而阿彌陀佛之號早街咽而出　　如貫珠客語始竟而媪已踉蹌及於實際合掌東向效和南之膜拜口中呐呐然謂母女倖獲生全徵大慈大悲之觀世音菩薩又詎能救苦救難者客乃狂笑不能自禁因思媪敬拒却三姑雖有比邱尼百　胡由攔入者以侫佛故遂至浸携　女同　穢　幾使無價之明珠化爲成烟之紫玉倘非適逢其會獲此意外之救星則陷身重圍中又胡後自拔者嬌鳥入網羅此時此際當已不堪設想而媪尚歸功於佛力佛果有知當亦　汗顔甲引咎不遑何敢貧天之功以爲已力乎乃深歎老媪之愚爲不可及而迷信之毒入人之深不易破除也滔滔者天下皆是而媪實爲、 
之代表歲必　金無算直接間接以輪入於虚牝若深慮若曹　酒縱博引好賣俏之無資而爲此佈施也者雖世固未嘗無納研戒律專心淨土者要不能爲一眚掩大德然此僅少數耳其餘擁巨金占飫産不耕不錢而錦衣玉食奢侈蹌世家且時時由其餘資購置幼稚俊秀之男女廣爲下髮以衍其緒餘以故支日繁而流日遠全羣只此數分利者日以盛則生利者日以袞其影響直及於全羣之生計坐視披猖聽之生滅理固非宜而擬切從事又勢有所不可蓋壓我甚則反動益烈也徵諸歷史有始則𧭊　沙閂後且捨身佛寺者往車旣覆來軫宜防治之以嚴要不若灞之以漸誠能懸剃度爲厲禁俾壯者老老者死則數十年間自歸於天然之洶汰而禍源塞害本拔矣（二） 
 
 
 

Page 15

 
 
   
 
 

Page 16

 
 
   
 
