# 1916 - 226 - 4915631

 

Page 1

 
 
   
 
 

Page 2

 
 
時評 
[可畏] [  冷]  
　　嗟乎我今日所謂可畏者不在粤事之難定也不在各省之善後也不在各地之匪徒也不在財政之爲難也不在軍隊之爲難也不在政黨之不和也不在議會與政府之不洽也不在各省之有異心也不在帝孽之不盡也不在共和之不鞏固也不在敎育之不興人心之不良也不在農工商之不發達民生之日促也凡此種種未嘗有一不可畏而以可畏之時間言尙未睱及此也 
　　夫中國之可畏原常懸於眉睫使無以上種種淺近之可畏以亂人心目其可畏固未嘗一日去也第以近日種種之可畏環生遂使其原有之可畏因而忽略是則中國人之所以爲中國人也 
[專電]  
　　北京電憲法草案主修正者關大總統緊急命令大總統財政緊急處分内閣違法彈劾政府解散國會手續之規定 
　　北京電叚總理封呈緊要說帖内容分𠞰撫蒙匪激勵軍隊廓清鄂陜盜匪選任直奉黑鄂省長改簡晉閩贛省長 
　　北京電恢復舊黨已有動機國民决由張繼出面召集進步經孫洪伊汪彭年等發起組織尙在討論中 
　　北京電嘯日國務會議議案安挿魯奉民軍速𠞰蒙匪籌措本� 
月中央政費獎叙從征軍隊撫恤傷亡將士預籌九月分近畿餉糈 
　　北京電内部亦主復元年官制正着手改編 
　　北京電海部長程去薩繼 
　　北京電元首特派范參軍赴漢邀蔡鍔來京一面意使長參謀 
　　北京電丁世嶧辭職昨審查結果俟公府官制頒布時再决定 
　　北京電權量王景崇等均辭職　　北京電東海出京一說赴豫爲項城點主 
[譯電]  
　　北京電政府擬於兩院提出追認内閣議案該議案可望通過十八日黎總統擬親臨　　 
 
 
 

Page 3

 
 
院會（十七日） 
　　北京電第二次大借欵談判聞幾告竣惟候國會通過（十七日） 
　　北京電北京日報載稱龍濟光電告北京政府謂不日將離粤請政府指定濟軍駐紥地點（十七日） 
　　北京電各使署現議以鹽稅餘欵洋二百五十萬元交還中政府（十七日） 
　　北京電前清慶親王已抵京此行與調停朿蒙宗社黨亂事有關（十七日）以上德文電 
　　北京電鄭家屯中日兵十衝突一案雙方所傳消息大相牴觸眞相莫明故目下未便加以評論此次闪鬨日兵死傷者十人華兵死四人查征剿蒙匪之第二十八師陸軍現以鄭家屯爲其大本營揆度情形彼等必曾請日僑退出戰區未經允可據某日員聲稱自上次衝突後鄭家屯即駐有日兵一隊惟華人則否認日本有權駐兵於鐵路區域外之蒙邊此案現由奉天中日當延辦理今所悉者惟日本馬隊赴鄭家屯之命令業已取銷耳此間中日各界對於此事視爲地方爭端不甚注重但此乃不愉快之事日本以林權助爲駐華公使主張中日邦交益臻親善之新政策今林使甫經到任即有此意外事而成日本新政策之開端誠屬不幸（十六日） 
字林報 
　　北京電北京接到消息中日軍隊在鄭家屯大啟衝突此事似起於日商與華兵間之口角繼而用武迨日兵到場爭鬭已止日兵乃趨往中國兵營互相鎗擊以致華兵死四人傷若干日兵亦有死傷又聞縣知事偕商會會長同至日本兵營擬解釋此事和平解决但日兵將該二人一併扣留至今未放（十五日）路透電 
　　香港電中國郵報云石龍亂徒約百人佔據九龍邊界之深圳加以掠搶龍派兵三百拒敵並欲奪回深圳昨晚龍軍扣留九廣火車旋留下一機車數貨車允其前進龍軍拆毁路線以阻石龍亂徒之行動避難者紛紛來港深圳英人站長以戰事將作已被召回今中國境内九廣火車暫行停駛工程師克里興森氏星期日爲槍彈所傷幸傷勢不重（十五日）路透電 
[東方通信社電] [  日本人組織]  
　　奉天電蒙匪及宗社黨勢甚猖獗頗不可侮現張督軍决派軍務帮辦馮德麟爲總指揮官率領二十八師全部從事討伐馮氏已於昨夜由省啟行回二十八師本部所在地之廣寗遼西一帶之守備則將在北京二十師之二聯隊調回（十七日） 
　　東京電外交同盟會因關鄭家屯事件爲督勵善後外交發起於十八日特開大會各政黨均派代表出席兼開懇親會協議一切（十七日） 
　　東京電鄭家屯之詳報現尙未到鐵嶺領事已於昨日馳赴該地旦晚眞情即可判明然後移於北京交涉日本爲保護僑民增派軍隊之事業已通牒北京政府聞中國方面之報告謂已並無不合然此不足爲信因尙未至知其眞相之時機也（十七日） 
　　東京電日本政府發表關於鄭家屯事件謂據其後報告中國兵已悉數退出郊外該處日本居留民百餘名悉皆無恙由公主嶺及鐵嶺派赴該地之我騎兵一聯隊及步兵一大隊旣抵該處故此後當無衝突之事茲先調查眞相俟明應負責任之第二十八師長馮麟閣氏及他責任者之範圍後於北京開外交的交涉求中國政府講適當之處置同時並防將來斷不再起如斯事件執機宜之處置云云（十七日） 
　　濟南電山東省議員對十月一日召集省議會之命令以爲過於遲緩有背民意頗爲憤慨且以本省近有急切事件亟待議决故特呈請孫省長速即召集臨時省議會（十七日） 
　　濟南電周村民軍首領吳大洲昨晚由北京歸來數日内當與曲同豐開民軍善後之談判濰縣民軍首領居正則委全權於許崇智已則仍就國會議員活動於北京（十七日） 
　　南京電張勳現於江蘇之徐淮海倪嗣冲於安徽之潁毫壽各屬招募新兵各該地方之游民土匪相率應募者已頗不少（十七日） 
　　南京電齊省長昨呈北京政府建議將海州所屬之青口開埠通商並於該處設立稅關（十七日） 
　　漢口電由蜀退出之北洋第八師第一次輸送步兵第二十九團砲兵一營輜重兵一隊於昨到漢（十七日） 
　　東京電南洋土人觀光團四十五人本日入京（十七日） 
[戰電]  
　　（英人路透電） 
　　巴黎電今日下午公報云陣線之大部分夜頗安靜錫哇芒佛勒里伏俠比特砲火甚厲敵飛機以炸彈擲擊貝爾福未有死傷（十六日） 
　　倫敦電今日下午海格將軍報稱安克河與松末河間戰局未變僅波齊愛萊附近有步兵小戰兩軍終夜交轟甚烈（十六日） 
　　倫敦電海　將軍今晚報稱前敵無要事可報（十六日） 
　　彼得格勒電今日公報云德將波士末猛禦進攻之俄軍已使止於金灰樹河西岸白齊柴尼南面惟俄軍現方於金灰樹河口與里斯河間逐漸進步俄軍已佔據比斯特里柴河沙　維拉小鎭及該地西南之一小村敵軍爲俄軍所迫由第拉汀與伏洛區太境退走（十六日） 
　　杜爾班電彼薩將軍會晤德屬東斐英將斯末資後歸來有客問以戰局據稱東斐英人荷人彼此相助情殊相得該處戰局至可滿意結局之期當不在遠云（十五日） 
　　巴黎電德皇曾巡視西歐陣線該處德軍已得大批步砲隊之援助各報皆謂此事足徵德軍現仍求决勝於西方而已不望在他處戰區獲勝（十五日） 
　　巴黎電法政府决議永遠保存英軍陣亡兵士之塋地（十六日） 
　　倫敦電愛士葵今日在下議院聲稱英政府决議於戰事結局後須俟佛里雅特船長謀殺案得有相當之報償始與德國重啟外交又曰協約國受虐於德人之手尙有更甚於吾人者吾人今方謀諸協約國必定如何之媾和條件始得報復而彰公道（十五日） 
　　倫敦電展長國會期限與選舉註册議案今晚可在下議院二讀通過（十六日） 
　　丹麥京城電下議院以六十四票對四十四票通過决議案擬舉行衆民會議解决以丹屬西印度島售與美國問題（十六日） 
　　華盛頓電上議院通過之三年造艦程序規定即造無畏式戰艦四艘戰鬭巡艦四艘海軍將士增至七萬四千人今已由衆議院表示同意上議院通過之海軍議案規定三年經費共英金七千九百萬鎊較衆議院前所規定者多英金九百萬鎊（十六日） 
　　紐約電許士属仍在抨擊威爾遜總統之外交政策謂如有必要時彼將毅然作戰以保護美人之生命財產云（十六日） 
要聞一 
[倫敦中國協會常會紀（續昨）]  
制定新憲法乃世界任何國家最困難最複雜事業之一况在土地幾等歐洲之半而人民又與全歐總額相　之中國乎以此龐大之國欲定一穩固之行政體制而有因時制宜伸縮變更之性者則必聚中國各黨之最良人才咸盡其能力於此而不分馳其精神於内訌夫然後憲法問題始得解决苟能如是則吾國將予以極表同情之注意有非他國所可比擬也今日中國政局雖仍俶擾然國内民生情勢視前數年較爲興盛國事安穩之原素其在此歟一九一五年海關收入約爲三千七百萬兩較之一九一四年減少約二百萬兩但視一九一二年以前尙有過無不及察其大宗短收一爲鴉片稅減收九十萬兩二爲船鈔亦減收三十萬兩惟出口貿易較往年爲大出口稅收入之多爲向來所未有此乃甚可滿意之點五金及　物之出口者亦多足見中國礦產事業在舊礦律之下尙未完全停頓至入口貿易之低落推其原因當不外乎物價之昂與運費之貴而顏料奇昂戰前染布一疋需費五角今則需六元之代價此亦與入口貿易大有關係者也今年起初五個月内鹽稅收入共爲三千一百五十萬元去年同時爲二千八百五十萬元除地稅外鹽稅今已成中國最重大之稅源今年春季各省相率宣告獨立各國恐事變蔓延中央政府將無以保其地位乃有扣餾鹽稅以備不虞之舉動於是鹽稅約一千七百萬元遂分存於外人銀行之手以此數償還中政府近日應付外債之欵且多盈餘其有礙於中國財政從可知矣伹中政府尙能依期應付外債迨黎總統繼任後銀行團即將鹽稅餘欵一千二百萬元撥付中政府中國於屈受此種不獨爲難且近專擅之行爲時居然能應付外債之利息其信用有足稱者報章對於停付現金之命令責言頗多但此舉之影響有未免言之過甚者蓋蒙其影響者不過二三華人銀行而已且其範圍僅限於國内財政界與外人固無甚大關係也今年最大事件與遠東有關係者乃俄日條約此約大有政治作用日本外務省曾有宣言謂此約不妨礙英日盟約且增加英日盟約之力而與他國志在和平之地位亦不相妨吾人因俄日兩國交誼極佳故歡迎此約而對於日本外務省之宣言尤爲歡迎云云 
[春明珍聞八] [  湛存通信]  
　　今日（十四號）衆議院開正式會陳副議長主席前日紛擾於臨時議長誠無謂矣抽定席次由議長指定二人一人抽簽一人唱名約歷一小時而畢有人提議省議會急待規復聞政府已有命令飭各省長一律召集省議會并定十月一號爲開會期猶憾過於遲緩蓋一方省行政待其議决一方參議院議員如有缺額尙須待其補選也應請公决後咨請政府提前於九月一號開會云云滿場無反對者惟褚君輔成主張不定期限但請從速召集庶各省各就事實上辦得到者依期召集彼此討論甚久始由主席以咨請政府召集省議會之說付表决全體通過再以應否定以期恨付表决大多數主張不定期限遂宣告散會蓋某某等省已經召集某某等省秩序尙未回復若必定一期限於事實上仍有變通之處不如不定期限之爲愈也又有人報告政府定於十月一號召集省議會之命令已經付印今晚即可發布院中猶欲以九月一號之說進勢必無效不如僅言從速召集之妥今日會場整齊之至自有開會以來所鮮見由於抽簽席次絶對無法擾亂者所議爲規復省議會亦當然不生問題但願有問題時亦能保守今日之秩序則庶幾近矣 
　　總統府與國務院之間暗中頗發生權限爭議問題然皆卒起卒落其中有人暗中調和遂得幸勿破裂黃陂合肥皆道德高尙萬不致以私見而起爭議至其左右前後各不免有相當人物略事播弄此亦古今中外所必不可免府中或疑院中之專擅而以不負責任之總統爲虚設院中亦懼有民國二年以後之事實發現其實非黃陂與合肥之本身作用也此在一月以前則然近日已如雲散太空不留障翳雖云調和之功亦二公本身道德有以致之蓋二公之感受力遇調和時則較强遇播弄時則較弱故播弄之結果不著而調和之結果轉顯也 
　　日來内閣之更迭已不成問題唐君紹儀已决定不來或云唐君本無意政界故遂辭外交總長之職或云以内閣不成迺不果來今早又聞尙須北來則誠惝恍迷離不可臆測矣 
　　各總長中惟谷君鍾秀不易得各方之同意據最近調查衆院之可投同意票者至多不過一百五十人其去半數尙遠好在提案約須在二十左右谷君尙宜好自爲之以免第一次内閣即不得完全組織也 
　　孫君洪伊與谷君鍾秀在國務會議時發言頗不易蓋合肥旣深疑其與同派之舊國发黨相連絡於是許君世英乃得絶好機會一方與合肥引爲同派一方又與孫谷握手孫谷有言或轉賴許以達之若范君源濓則中立不阿且亦不甚預聞本分以外之事其職務上之關係亦與他部接觸較少聞有某項命令谷幾與合肥衝突某事孫幾拒絶副署蓋合肥性極敦篤而條理却甚簡單如開誠布公與之明說並無不可商量之處若必專尙形式硜硜然與言法律則一串新名詞且不易上口何論其他孫谷在議會中爲健將於法律手續自然熟悉據其習慣遽以責諸合肥其鑿枘也宜哉 
[梁任公第二次談話（一續）]  
　　兩年來歐洲各國之國會皆以國防議會之性質行之故議案極稀少而議决極敏捷我國今雖無對外戰爭而國家之危急存亡實較現在諸交戰國尤爲迫切故今次國會允宜採用國防議會之精神議案愈少愈妙近聞有緩舉副總統之議鄙人極爲贊成乃至閣員同意暫置爲後圖亦鄙人所詳望蓋鄙人所心營目注者惟一憲法甚望國會擺除百務集全副精力以赴此大業也但現時約法效力仍存同意權不能不行使則惟望大總統速將閣員提出國會議員各以良心上正直之判斷速了此着此後庶不致復以對人問題擾其神思或可澄慮努力以從事於國民所熱望之憲法耳 
　　天壇之憲法草案曾經咨送大會今宜即以爲議案無庸别行起草聞國會多數之意見旣認此程序爲適當最堪欣慰天壇草案幾經精心結撰鄙人於大體上認爲善良惟仍有數大端切欲商榷者 
　　第一一院制之主張一院制與兩院制各有得失各國學者辨之綦詳無待泛引伹以我國現在之國情及前次經過之狀况論之則兩院制之利益絲毫不能得兩院制之弊害無一不備蓋兩院議員同在黨派之旋渦中苟兩院而同以一派佔多數耶則結果兩院常同爲一派意思所左右所謂以上院調節下院之利益終不可得苟兩院各由一派佔多數耶則甲院所可乙院否之乙院所可甲院否之兩院永不能一致即議案無一能成立兩弊有一於此前途何堪設想此不能謂標不黨主義可以救濟也憲政必恃政黨爲運用此無可逃避之公例不黨者一時之現象也爲國家制永久根本法不能不計及將來前舉兩弊豈容輕輕看過鄙見以爲我國實無兩院之必要若必設兩院者則上院必須有特殊之組織及特殊之職權特殊之職權且緩論所謂特殊之組織者謂宜設法網羅國中特殊之勢力使萃其中堅於國會然吾嘗百思而不得其法蓋吾國現時社會之組織本無所謂特殊之勢力藉曰有之則或非正當或根柢甚淺薄旣不可網羅亦無從網羅也聞天壇起草時頗有人力倡一院制而參議院選出之起草員全體反對此甚可笑爲國家制定永遠大法豈容以個人現在地位之觀念摻雜其間豈惟不容有甲院乙院現在地位之觀念存並不容有議員現在地位之觀念存也（未完） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參議院正式開會紀]  
　　八月十四日下午二時參議院開會議員列席者一百四十三人續到二人議長王家襄主席宣告已足法定人數會議前先有文件由秘書長報告秘書長張東蓀登演台報告國務院咨文一件爲議員缺出應依法以葉恭綽訥謨圖二人補蒙古缺以馬蔭榮一人補山東缺並議員襲玉崑建議恢復省議會案報告畢主席報告議員請假者數人應付院議公决經衆許可主席又報告議員丁世嶧有函到院内稱已就大總統府秘書長任請辭議員付諸公議黎尙雯起謂議員做官於職守旣有妨於名譽復有碍先辭議員職而爲人民由人民而謀官吏猶可　也今丁君先就大總統府秘書長職後乃辭議員是其未得許可前實以議員身分兼充官吏今日輿論對於議員獵官攻之甚堅不可不自爲之整飭云云王正廷起謂今大總統府秘書廳官制尙未制定秘書長之爲官吏爲公吏旣屬問題能否以議員兼之猶有討論餘地本員以爲此問題討論之處甚多應請付交審查再爲表决衆鼓掌稱善主席以丁世嶧請辭事可否付審查付表决多數通過主席問人數如何衆主張四人主席問用選舉抑用指定衆請指定主席乃指定安鵬東辛漢趙某等四人爲審查委員時二時二十分主席宣告開議按照議事日程第一案簽定議員議席主席指定彭介石李堯年等五人爲監察抽籤員一面由委書二人抽籤報號三時三十分抽籤旣畢主席宣告續議第二案選定審查新到議員證書委員案主席問此案委員由於選舉抑或當由議長指定一時爭執未决黎尙雯等主張選舉最力主席以起立法付表决贊成指定者極多主張選舉者僅數人黎尙雯復主張不許指定帝制派人爲審查委員主席指定黎尙雯陳光壽彭介石王湘等五人爲審查委員議事已畢宣告散會時已鐘鳴四下 
　　同日下午一時衆議院亦開正式會詳情已錄要聞一 
[國家地方兩稅劃分動議]  
　　國務院以省會行將恢復凡各項與省會連帶之設備均應早日籌議以便届時得以從容措置現在業將國家地方兩稅應如何劃分辦法函交財政部妥速核議送院取决俾得從長討論以免臨時或有爭執反致多費手續部中近正籌商一切不日即可將劃分辦法屬稿矣查國家地方兩稅前清本混合爲一宣統年間各省有力士紳始有倡劃分之議者然迄未能見諸事實民國肇建各省陳請頻煩僅乃實行然當時中央地方各執一詞互欲以大部分之收入劃爲已有實則地方國家原屬一體逞四肢之動作以害其腹心固不　侈腹心之奢願以害其四肢則更大謬此制行之未久以地方之收入供地方之支出未能適合之省頗多不得已乃籌借省債於是中央限制各省自由借債之議以興文電交馳省吏欲徇中央則制於省會徇省會則職位不穩大有進退維谷之勢然其視省會之重要終不若自保之關切故不應劃分之論調乃時　傳聞癸丑以來凡辛亥故制一律如吹風隕　國家地方稅之制亦隨以消滅然當時財政部所　之國家地方稅劃分章程草案確有未　盡合國情之處　鑒於東西各國之現制又議劃分但望能平心靜氣凡所取舍一秉至公國情學理兼權並顧則國家財政之基礎庶乎有鞏固之一日也 
[段芝泉並無辭讓政權意]  
　　近有某要人因風聞段總理有辭讓政權之說通訊勸阻茲聞段氏已有覆函其文云一番新雨蕉又添陰遠荷賁書恍承清晤猥以弟之去就有繫於時匡督過情增我慙汗瑞本憂患餘生飽嘗世變青山笠履私慕前人止水盟心入林求密會逢多難檝折維傾内外相煎不容家食自問昔創共和曾與其役今因紛革竟召淪胥罪案千秋將何自解是以幡然改計重入漩渦國是未寗誓不返顧非謂衰庸必能有裨蓋援佛氏我不入地獄誰入地獄之說愛國之念猶之諸君子也所幸並時賢達能諒愚衷疾病扶持或能勉濟至於毁譽之來習焉若忘擁我以虚位怵我以危詞弟雖不才詎爲所動勞公肫摰敢盡其私云云觀段氏此函則其决心可知矣 
[部院改組中之交通與農商]  
　　各部院人員改組消息外間頗有所聞目下交通部改組事件已將公布各部院自不能免惟據政界所述交通部之提前改組係有特别原因據某議員云該部員司聞此次消息大爲恐慌日來到部人數頓形減少而外間一般傳說則謂許總長因聯絡某派起見將來去留當以某黨派爲標準云云又據英文京報云許世英自長交通後該部早有改組之說聞其内容係照民國元年辦法分四大司計電政司路政司航政司郵政司聞綜計該部自參事至辦事員以及調部任用人員共約三百餘人大約必有一番極大更動預計被裁汰者必係本部之舊人而乘隙而入者自爲許總長夾袋中之人物云云然則交通改組之原因誠爲政界近今惹人注意之一事矣又聞農商部官制近來亦屢有變動如林務處及勸業委員會本皆舊制所無林務處以次長兼總辦而另設會辦一席此次部中改擬官制仍將林務處列入谷總長大不以爲然遂將會辦一項抹去將來或竟併入農林司不再另設專處至勸業委員會聞谷總長曾語工商司長謂農商部即是一大勸業會似不必别設機關則將來新官制中恐未必再有勸業委員會之名目矣至於其他各部院聞須俟國務員通過後再行着手辦理其各項官制法制局已趕速修正不日即可送交國會 
[津浦路釐又有議裁消息]  
　　津浦路釐於近數年中忽裁忽復頗有歷史可按當民國初元該路本設有沿路釐局歸直魯皖蘇四省分辦每年收入在百萬左右其數並不爲少迨二三年之交梁士詒以公府秘書長兼長財政力持庽征於運之政策以爲一方裁去釐捐一方增加運費挹彼注此有盈無虧且路政之發展於此握有關鍵遂以裁撤定議當時中央　權主義尙未如去年之牢固故四省羣起反對各派代表來京相持莫决（江蘇所派者爲雷奮等）旋以項城萬鈞之力僅僅能達梁士詒庽征於運之策其附帶條件爲每年由交部撥欵八十萬元於財部以爲交換乃交部迄未履行及去年周緝之再長財部嚴核四省民四釐金預算遠遜宣四釐金預算之故飭其明白查復四省財政廳長大都歸過於津浦路釐之無着其時適四路參案發表物議沸騰財部一再向交部索欵交部意欲取消前議以每年撥欵十餘萬爲調停周氏大怒由部直接設局抽收路釐每月竟有十餘萬之收入全年在百二十萬元以上較之交部允撥之八十萬元已增三分之一出於初意之外現在交部以抽收路釐與路局營業有關以局部論固有財交兩部之盈虚如以全國論倘增收運費實足以相抵重持前議頗力茲聞業由閣議准裁不日即將實行云 
[粤局轉機之消息]  
　　陸督之來粤陸督軍起程來粤消息已誌前報茲聞龍氏因陸幹督已返桂林尅期啟節東下昨經飭署中辦事各員趕速辦理案卷預備交卸并分飭大小文武届時一律歡迎據此則廣東戰事大有和平解决之望又查陸督請先交代與譚浩明接理一電係在未出湘省時所發今已無效 
　　桂軍約一營前日由梧抵肇駐伍氏家祠團長翟氏云係陸督親軍隊奉飭先馳抵肇聞翟隨護陸督於上月底由湘抵桂林逗留六天本月二日奉令開㧞東下臨行時聞陸督啟節來粤之期亦定初旬 
　　戰事之暫停西路龍桂兩軍昨因九善堂堂 
院籲請罷兵經雙方奉命停止進行桂軍方面業將花埭南塘及五眼橋所部前鋒一律退回防禦線内石圍塘上芳村黃沙大坦尾牛牯沙各路濟軍亦由陸司令傳令各營勿相侵越以待後命九號日間兩方戰事業已全行停息至九號晚十二時許五眼橋方面忽又鎗聲隆隆兩軍誤會約有一點餘鐘之久查是晚兩軍各在防線發出峭探太多往來巡察各以冷槍戒途龍軍有一小隊巡至棉花圍忽有一彈破空飛來擊傷兵士腿部該軍疑其有意亦還鎗轟擊兩軍大隊一聞警耗疑有敵軍刦營各率所部迎敵迨後查悉緣由始各收隊回守陣地至十號日西南各路並未聞有砲聲商民奔走相告罔不欣欣然有喜色又南石頭綏靖台一帶九號日停止攻擊至今亦未聞砲聲艦隊司令蔡春華頃據左江兵艦探報以南屬迤東至新洲黃埔一帶均無敵艦蹝跡江大一艦已於昨早駛往西海寳璧一艦現仍泊駐三山其餘統一廣貞二艦分在石肯大石寄泊統一一艦現仍來往梭巡東江河道極形安靖等語該司令據報現將敵艦停止進攻情形詳報督軍核察矣 
　　駐紮坑口西朗招村等處龍軍與東朗桂軍相持不下日昨該處桂軍以東朗地面多屬平田并無掩護即將砲械搬運對河兵士亦向平洲方面退紥現兩軍駐地僅隔一衣帶水兩相射擊步鎗可及查平洲以南古松石肯樜圍等鄕一律高樹桂軍白旗平洲以北西朗招村麥村等鄕徧挿濟軍紅旗遙遙對峙防範極爲嚴密又聞西路石圍塘一帶自九號停戰後龍軍方面昨由胡令宣普懷安王存善統率砲步各軍前往扼紥陸朝珍納順洪所部軍隊現已陸續調回省城休養桂軍方面現尙未見移動十號早復由佛山調來步兵約二千餘人分紥五眼橋一帶嚴密防堵 
[重慶之要人消息]  
　　川東巡閱使戴（戡）循若奉命到渝之日各行政官吏均在海棠溪歡迎是日渝中各界各法團代表古綏之汪雲松董麟書傅奎安楊崇階肅敬侯曾鐵琴曾小學向少桓劉克成陳禪生沈愼修劉作彬趙璧完等在太平門外行街設座歡迎時已五鐘戴司令步行上岸與各代表行一鞠躬禮彼此接洽聞各界所要求者爲清鄕治匪保衛治安等事戴司命答言此次南方起義實不得已而用兵幸彼蒼厭亂南方告捷得以再造共和黎總統繼任是起義之目的已達各保疆宇自治地方可以慶無事矣殊料川省突然發生事件中央特任蔡總司令爲督軍兼省長蔡意本不就任繼弟與羅司令等以雲貴川唇齒相依維持有責救災恤鄰天下公義等詞相勸勉蔡始允由瀘起節晋省繼得蔡軍電稱北軍東下委弟防守渝城兼綦南江津治匪事宜弟以爲區域旣有限制辦理當不難着手乃昨謁代表某某以梁涪萬夔一帶匪風尤熾亦當負其責任則區域廣闊誠恐一時難奏虜功對於此事頗費躊躇况清鄕一事弟在黔省曾經辦過每每匪患未除而人民已受騷擾之害總宜嚴束軍隊循序漸進治川方略蔡督軍想已智珠在握成竹在胸弟惟有靜聽命令惟弟初次入川地理鄕關極形隔閡一切應興應革諸望各界隨時會商總期達到固國衞川治匪保商之目的云云各界均極端贊成時已六鐘戴司令乃鞠躬辭出乘騎入城觀者如堵又聞戴使此次到渝所率之兵約一混成旅内有彭團長之一團及熊團長之一營熊團中尙有兩營現駐綦江 
　　陳宦現聞在渝請假一月寓浮圖關附近倪家花園前月下旬傳說陳已赴湘者非確息也周駿王陵基現已同抵重慶住白象街某洋行内並拍有長電至京内容未詳 
[滇代表與張總長起程時之景象]  
　　滇中通信云雲南軍事財政代表葉香石陳鶴亭唐萍賡諸君於本月二十三號午前十二時偕同新任司法總長張君鎔西及各隨員搭坐專車赴滬稍事勾留即行赴京是日城内外遍插國旗唐撫軍長曁軍學各界代表咸至車站歡送各街居民亦多往觀者莫不嘖嘖稱贊謂各重要人物至京當必能爲民國前途造莫大之幸福云 
[魯事待决之急迫]  
　　魯省省議會致國務院電云國務院鑒南北統一已近兩月東事解决迄少端倪表面雖已屬平和内容實異常危迫倘再遲延勢將不救兩月以前聞民軍爲數尙少爾時設法處理需款無多著手自易鈞院遲疑猶豫坐誤時機且聽信莠言盛倡武力解决之議無論地方彫瘵不堪再啓戰端試問滌蕩廓清有無把握現聞諸高濰周各處民軍已達三四萬人長此以往收束益難以數縣有限之財力焉能供多數之需求羅掘旣窮恐生他變况安邱景芝鎭膠州王台莊官民兩軍已生衝突膠在環界以内尤不可有戰事發生内亂若起牽動外交淪胥以亡誰尸其咎鈞院處决國事宜秉大公不宜畛域攸分致生觖望雲桂黔粤均已設法維持東省民軍自當視同一律寗人息事端在於茲伏望鈞院迅予解决勿再游移以保地方而全民命不勝迫切待命之至山東省議會議員張介禮等九十六人同叩元 
　　居正吳大洲赴京磋商山東善後之策茲據日報所載聞已得中央承認者四條（一）山東民軍全體改編正式陸軍而不解散以護衛地方（二）交於山東督軍後其威德兼備之高級軍官須任用之（三）凡關於民軍事項由省長辦理督軍無須參與（四）民軍在山東之財政及外交上之責任由政府完全擔負之 
　　善後專使曲偉青於十三日晚十一鐘回濟仍寓李公祠内聞曲君此次晋京善後各點已與當局磋商就緒且與吳大洲氏接洽已有把握吳氏於今明兩日亦即返魯 
[皖省黨案之追溯]  
　　自七月十三日大總統解除黨禁之申令頒布後皖省所有陸軍監獄懷寗監獄覊禁之政治犯先後省釋者已有三十五人（常褚兩君亦在内）然迄今未釋者亦有多人未釋各案當發生時執法處均照政治犯罪審訊判决檔案固俱在也茲特調查未釋各案判决之内容披露於下 
　　懷甯監獄寄禁之洪孟揆於癸丑之役以袁世凱倒行逆施曾直電袁氏勸其退位迨倪氏蒞皖洪遂於八月十六日在省寓被捕并抄没其家時執法處以迭訊未得確據遂以安正鐵路借欵事牽制發交懷寗縣監禁原判稱查洪孟揆即洪忠愷爲安正鐵路理事該路押借外欵與該路總理管鵬有經手關係俟緝獲管鵬再訊應發交懷寗縣監禁待質云云故洪孟揆前年曾解滬公堂與管對質證明無甚關係今仍藉路事久覊不釋甚不解也 
　　又田象坤亦爲政治犯罪執法處原判稱查田象坤即田震勳除訊無通匪栽種烟苗各情免其追究外惟屢與黨人張孟介往來並收存槍械私運倉穀百餘石以備軍需似此串通黨人圖謀内亂實屬藐法但該犯前與伊朝珍等進城佔署事在光復之初未照内亂定斷且承充團練維持地方屢辦盜匪不無微勞商民丁隆興等感戴具保情稍可原擬請將田象坤照一百零三條陰謀内亂罪處二等徒刑交模範監獄監禁八年褫奪公權全部十二年云云此次　迭由皖紳商電保而倪省長仍批照原判執行並聞加以盜匪字樣究不知置原判於何地也 
　　又彭叔瑾一案執法處原判稱案據軍法課一再研訊該犯實爲入帮助逆本應從嚴懲辦姑念尙知趨避且於維持治安稍有微勞應照刑律一百零三條陰謀内亂罪處以二等徒刑九年准如所擬辦理仰卽交模範監獄執行云云此次大總統申令頒布後皖省已先後省釋多案而承審處及高等檢廳均未提彭會訊一次亦不知其爲何項原因也 
　　又陳錦榮陳有翹兩案亦照刑律内亂罪處以無期徒刑業經高等檢廳與承審處會訊詳復倪省長稱皆完全政治犯可援令省釋現省長仍批俟轉呈中央核辦故錦榮等未克遽爾省釋也 
　　陸軍監獄覊禁之李訓涂彥威當癸丑政爭之際李爲長江水警第二署長涂充第四段艇長駐防繁昌三山鎭因該署水警軍餉數月未發曾派涂彥威向地主籌借一百六十六元以充餉糈維持軍心并出具印借一紙在案旋程炎勳得水上警廳長事藉李涂邀功遂報告若輩籌餉助逆將李涂捕解來省交執法處審訊原判稱李訓與黨人錢文海圖謀内亂并籌餉助逆應照内亂罪處以二等徒刑七年上年十一月經倪將軍以李訓在獄實有後悔情形應逾刑期酌減二分之一此次又由張督軍清理監獄又減去刑期三年按兩次減去刑期六年半僅餘半年刑期而李之執行已近三年早當開釋况又四紳商等公電張督軍請援令開釋而督軍仍批稱李訓勒借餉項跡近騷擾未便照准云云（原電已見本報）茲由旅皖湘人等（李之同鄕）擬公電政府及參衆兩院將李之全案錄呈公斷以免久覊 
[浙省政界之内幕] [  靜眼]  
　　省長問題日來喧傳於耳鼓以現有地位論之呂公所應保薦以民政廳長王文慶爲最近其人自黃花崗革命以來百折不回自足令人起敬顧於政治上實少經驗聞警政廳長夏超亦頗有得省長之望然夏於政治智識若何亦未敢懸斷因此頗有主張廣義者如財政廳長莫永貞高等審判廳長范賢方秘書長陳時夏論其革命關係與政治常識皆足勝任者故呂督軍頗視爲難題不敢輕於下筆矣 
　　隨省長問題之進行而同時並傳於人耳者則帝制運動及關係之人連被告發是也告訴人分爲二組（甲）組告發人梁嘯泉沈濱林等十人其被告者爲　胡翔青　張𣉿　袁榮灸　蔡汝霖　童杭時　劉焜　毛雲鵬　許丙堃　朱福詵　陸樊勛　張世楨　顧松慶　王錫榮　呂渭英　王犖　葉誥書　歐仁衡　余名銓　徐傳隆　屈爔（乙）組告發人爲謝星輝　徐米山等八人其被告人　爲張𣉿　蔡汝霖　胡翔青　袁榮　劉焜　童杭時　毛雲鵬　許丙堃　顧松慶　王錫榮　汪嶔　呂渭英 
 
 
 

Page 7

 
 
陸樊勛　朱福詵　徐傳隆　費　卿　朱　夫等上項告發案王天木長檢察廳時已接有此等訴狀移交在即乃送交殷叔祥君接管聞殷君亦頗躊蹰嗣恐告發人據法理詰　乃有詳請總檢察廳核辦之批因國事犯係大理院管轄故也 
　　此舉於世道人心有無影響仍視當局者辦理之合法與否實則被告之人卽未必眞有附逆憑據而首鼠兩端反覆無常以丈夫而爲妾婦之行於良心上亦必受責備也他省尙無此等事實發生或則以大總統命令免究之故然浙省之主張斯事者則以内亂罪係法律規定司法官伹根據法律不必依命令而變更云云 
　　康南海於十五日在第一師範學校演說初時約定午後三時旋因天雨遲至六時始到聽者二三百人等候三小時而康君乃講保存國粹守孔敎讀經書尙武勇犖犖數大端旋即下臺而去昨日即赴滬矣 
　　孫中山於昨日午後抵杭與康之去乃同日杭人又多一番議論矣又有人言康主張復辟各團體不可請彼演說者故省敎育會請康之時亦頗有人來詢問所演講是否政治請爲審愼云云惟在杭人只知兩公皆偉人均可崇拜而已黨派内幕非所問也 
[鎭江鄕民聚衆焚毁小輪]  
　　戴生昌永和兩小輪公司開往仙女鎭之恒豐小輪與元吉拖船於日昨午後三時由鎭啓椗開行至橋頭巿適値江潮漲有六尺之高水勢奔騰該處鄕民以圩堤岌岌可危要求停駛該船未允鄕民遂鳴鑼集衆二千餘人分立兩岸各持碎磚將恒豐小輪亂擊復以洋油灌澆元吉拖船燃火焚燒全船付之一炬　船中人已星散未及於難現聞兩公司已據情禀請英日兩國領事照會該地方官查辦矣 
地方通信 
[蘇州]  
　　稅所長禁革陋規蘇州稅務所長葉汀松通告云照得商船載運貨物經過往來各機關照章托驗單貨相符卽予蓋戳放行遇有弊混夾帶查出嚴行補罰向不准收受照票費以病商旅前奉財政廳通飭責成趕將驗票費先行禁革當經通飭遵照在案誠恐日久玩生自應重申前禁仰商民船户人等一體知悉嗣後裝載貨物經過各分所務即投呈稅票照章扦驗蓋戳放行如有票貨不符亦應查明補罰各船户如敢私相餽送一經察出定卽嚴行究辦各稽征員亦當律己律人約束丁役勿得陽奉陰違暗中需索致干究懲　 
　　商團支部開操蘇垣各部商團自本年四月間重行召集以來出防梭巡頗著成效近更陸續添招新團員以期逐漸擴充閶門外商團第一支部新團員報名者已有五十餘人日昨舉行開操禮式各團員預行齊集事務所先由部長蘇稼秋當衆演說略謂商團之組織爲輔助軍警之不逮團員資格高尙對於地方負有保衛治安之責對於同志應存同舟共濟之心鄙人多病謬承斯之惟有竭其駑駘隨諸君子後云云旋經司令程平若演說並勉勵團員復至操場舉行開操禮旋即各散 
　　水警分署長撤差駐防東山水警第二專署第三分署長鄭宜富因所部巡官巡士等盜賣火藥事該分署長跡涉嫌疑經水警二廳趙廳長詳省將鄭撤差查辦遺缺以丁寳貴接任現已分别委任飭　矣 
[南通]  
　　兩警區裁撤消息觀永巿競化巿警區因經費支絀均有裁撤消息聞各該區員已來城禀求楊警務長設法維持暫緩裁撤 
　　探報宗社黨密謀通海鎭守使署駐滬偵探隊長吳伯英近探得滬上宗社黨設立機關分部有所圖謀深恐潛往江北一帶擾亂特據情報告鎭署設法防範管使得信後業已電禀馮督軍請示辦理矣 
[無錫]  
　　選定積穀經董縣署自批准積穀經董高倪兩君辭職呈文後即照會鎭鄕公所開會選舉經該所定期十五號召集呼巿鄕董事投票公舉昨日届期下午四時開會除三數巿鄕董事因事未到外到會者共十四巿鄕董事十八人隨由主席宣布縣署照會及選舉積穀經董章程即席討論决用記名連記法遂按次投票畢後當即開票最多數爲楊壽楣次多數爲榮宗銓當選爲積穀經董當即由公所具函通知並由全體巿鄕董事具呈縣署以便照請楊榮兩人接辦 
　　后橋農民被刦昨晚后橋居民浦根榮家忽來盜匪十餘人手執快鎗利刃破門而入逼索銀錢浦本一農民家中並無貯蓄祗剩銀洋數元及布衣數襲盜匪搜括良久見别無他物疑浦密藏隱處即將浦根榮及其弟按於地上用刀亂戳後復發快鎗多響呼嘯而去事後浦根榮等傷勢甚重由鄕人連夜雇舟送往南城普仁醫院診治一面由該處地保報告縣署請求勘驗 
　　妓捐收數減少無錫自馬路開通以來旅館林立凡三等妓女之來錫賣娼者大都賃居旅館自上月一號起禁止旅館容留妓女後旅館營業大見減色而妓女之報捐者爲數亦少比諸前月不到半數其實該妓並未他去大半另覓居處仍操秘密生涯即每日潛赴客棧住宿者仍不乏人也 
[鎭江]  
　　會議搶修圩岸鎭屬揚中縣沿江新洲和尙洲各圩岸因江水冲騰勢甚危險現經地方官紳會議擇要搶修以保農田 
　　通飭愼重防務南京馮督軍刻因徐州各屬如邳　等處匪耗甚惡誠恐竄入淮屬邊境特通飭清淮各旅團營官長加意嚴防以弭隱患 
[杭州]  
　　康南海離杭康南海君於上月來杭避暑養疴於西湖茲以時漸秋凉擬欲赴京一行今午至軍署辭别呂督軍兼省長留宴午餐後即乘輿至車站乘下午特别快車返滬呂督軍曁民警各高級廳并各要人送别後一同至清泰第二旅館拜謁孫中山 
　　孫中山蒞杭昨日（十六號）孫中山君偕同胡漢民馮自由鄧永彥周佩箴戴天仇但壽朱卓文諸君乘早班快車蒞杭呂督軍即派參謀長曁各師長旅長各廳長至城站歡迎孫中山下車後卽與軍政警學紳商各界脫帽行相見禮遂乘輿至新巿場清泰第二旅館會客廳休息由軍署招待員指定樓上第二十六號房間爲孫君僑庽之所浙江鐵道協會總幹事阮石麟君往謁孫君暢談中國路事聞須開講演會以表示歡迎之意 
[江西]  
　　省議會籌備消息贛省督軍省長公署昨接江西旅滬公民徐蘇中周堅許貲時胡元軾歐陽喧歐陽豪鄭維瀋龔自洪朱洪梅張嘉禾余傑張霆鄭志超鄭君俠陳立鼎楊芄劉愼德孫鏡亞曾振五危鳳洲曾震蔡公時張隆轍張孝友羅猗陳安策王湘等公電催促將省議會籌備進行電文云南昌李督軍戚省長鈞鑒國會已開省會自應繼起現湘浙俱依法召集各省亦籌備進行江西事同一律何能獨後同人等特促旅滬諸省議員歸省組織卽祈接商一切俾民意機關早日復活實爲公便省議會自設通信處於敎育會後顏議長等日籌進行方法十二號函請戚省長撥給開辦費十三號省長已飭財政廳撥欵二千元交由該議會負責人顏丙臨領取惟顏君等以欵雖尙未交到然究不知係原存欵内撥付抑係别處提撥爰擬公同會議去函詢問 
　　杜知事捐廉募警贛省尋鄔縣知事杜應魁於初到任時查見該縣警察非常腐敗以爲際此多事之秋非整頓警察不足以保衛地方特首先捐廉在縣認眞辦理並擬訂籌辦警察單行章程及辦法詳報到省請示遵行聞當道以該知事接任伊始竟自捐廉募警綏安地方求治情殷深用嘉尙應如何就地籌欵俾資經久之處着詳候核奪 
　　李督軍宴請湘代表上朋贛西鎭守使曾經赴湘磋商兩省邊防嗣贛省督軍又派代表陳某赴湘故湘省督軍亦於日昨派代表到贛磋商上項事宜湘代表爲趙子賓係湘督署參謀抵省後晋謁李督軍今日督軍特設宴欵特並聞磋商事竣日間即須起程返湘云 
[湖北]  
　　省議會仍欲提前召集湖北省議員李宗唐代表赴京要求恢復省議會至前日始得閣允十月一日召集業已有電到鄂十二日在省省議員又加討論僉以十月一日仍太迂緩且各省情形不同何必同期開會遂議决再電李宗唐分途力爭仍請政府提前召集 
　　續釋政治案犯湖北之政治犯前已遵照大總統命令釋放七十餘名但其中多係嫌疑犯之無關緊要者而因排袁被拘之黨人覊押者尙多陸軍審判處長程漢卿迭據各黨人禀求特再詳王督軍請示業奉批准於十二日續開釋一批共四十餘人内有處無期徒刑之容景芳王神斧及處一等徒刑之王子英管心源王漢等聞尙有多人亦將援案開釋至各縣所禁之黨案人犯亦經行查罪名凡確係政治犯可望釋也　 
　　活埋假名籌餉之匪徒九號黃岡縣屬團風鎭附近趙家灣有身着西裝之青年三人均携有炸彈手鎗自稱係奉護國軍總司令聶某命令來此勒捐軍餉該灣户長趙雲漢陽爲招待宴以酒餚并引宿祠堂之内迨至半夜該三人正在酣睡之際將武器搜索盡後聚集全灣壯者將三人一併捆縛活埋土中 
　　商會散發恤欵之通告漢口商務總會昨發出通告云爲通告事前德華里一帶被焚被搶災户業經本會員同四區公益會調查完竣並一律塡給查票交由各災户收執在案茲本會訂於陰曆七月十四日上午十句鐘至二句鐘止在後城馬路天一閣内散發恤欵凡執有本會所給查票者務於是日限定鐘點前往天一閣地方聽候驗票發欵爲此通告即希一體知照 
[山東]  
　　民軍又佔領宋官噇安邱宋官噇距安邱縣城四十五里距景芝鎭十五里城堡頗固日前有李士若等率領多人將該村佔領並將堡門關閉村人不得自由嗣力與交涉始允開一二門以便出入然檢查甚嚴村中住户異常恐慌 
　　驗賠工業學校之損失南關高等工業學校經軍署移駐數月後校内器具及學生書籍物件多有損失各件開單具呈聞估計在一萬餘元云 
雜評一 
[兩稅劃分之動議] [  一子]  
　　兩稅劃分今又動議矣我謂此事至難解决者也譬之一家父與羣子本一體也因欲圖自立之故而議析炊父之財權大羣子終歲所入不足供撫養勢必借債　產日窘一日迨至彌縫無術則父亦受其影響也羣子財權大致令父無以支撑其門户其結果之不良羣子亦同受之是故支配不均害仍在一家無論何方面不能以多獲爲幸也 
　　然欲求支配之均第一須先知一家出入之數第二須先明父與羣子事務之範圍第三須先定兩方事務費用之數此三者確定而後可以言支配此亦一定之理也 
　　然吾謂此尙非先决之問題所謂先决問題何在在其家人有成家立業之眞心與否而已爲父者忍耐刻苦以總持其家計羣子樸實勤勞力圖建樹全家上下一洗從前奢侈偷惰之風則家業自能蒸蒸日上雖分配之間稍有偏倚而於其家之前途决無妨碍也 
　　今日言劃分國家與地方兩稅者得毌類是苟知此義則前次困難之現象當不再見於後日矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[九誌離奇駭怪之烟土案]  
　　公廨研鞫之第一幕 
　　洋藥公司禁烟聯合會協同老閘捕房中西探捕在湖北路孟淵旅社及閘北華興路道尹公署毗連之空屋内搜獲大宗雲南土一案昨晨由老閘捕房捕頭派令中西探捕將拘留人證用汽車送至公共公廨請究當由檢察處用電話知照滙司捕房加派中西探捕到廨照料並禁止閑人到堂旁聽至九點半鐘由俞代襄讞會同英卓副領事在樓上正式刑庭開訊道尹公署淶淞滬警察廳地方檢察廳及江海關均派員到堂觀審惟江海關所派譯員陳世光（昨報誤爲陳世元）得以列席先由洋藥公司代表穆安素律師上堂譯稱原告控告問題有二（一）販運私土（二）被告六人私藏雲土違背禁烟第二百六十六條定例而第六被告李徵五所犯案由係收藏違禁烟土此案關繫重大故中國政府委任敝律師兼爲代表應請堂上注意自此案發生後各日報所載或有不符之處容爲聲明查雲南土出產甚多向來推銷各行省廣東近已堆積滇省都督府積有一千餘萬元之多現擬運往長江一帶消售故政界中禁烟各職員對於此事非常注意秘密調查至本月七號據調查員報告滇省議員來滬行李内夾帶雲土有一百二十餘萬元之多原告得報切實復查後即請公堂給諭會同老閘捕房前往湖北路孟淵旅社該議員等寓所搜查先至樓下十一號官房内已聞烟土氣味當卽抄出上箱業已呈堂當查抄時第一被告孫世奇並不在内故派探捕兩名在彼守候復至樓上房間抄查見第二被告王竹村與另外數人在内其時由西探懷愛脫首先入内搜查王大爲震怒詰問何事卽將公堂諭單給閱彼不應允聲稱房内之箱非伊所有不能啟視如果定欲開看則内儲公文等件關係重大倘無違禁物品誰擔責任須赴公堂控告損失名譽辯論良匀始行開看確無違禁物品旋至三十五號房間内抄出毛瑟手鎗四支及子彈等軍裝並無烟土惟該軍裝亦未請護照復至十一號官房内見孫世奇由外而入狀頗驚慌向詢皮箱係何人所有彼云係友人托伊看管内　公文其友現在粤省將次來滬雖知該四箱内藏有烟土並未開看向索鎖匙據稱不在伊處遂令包探喚一銅匠將鎖探開箱内均係烟土因即將土連同孫世奇帶至捕房至第二天（即八號）又得報告謂該旅社有皮箱四十多只運出即派人查到當時搬箱之塌車夫一名領至法租界貝勒路六號門牌遂協同法捕房入内搜查未得旋經查得是項皮箱已由汽車運往他處即向各汽車行查到汽車夫一人據云已運至閘北可以領往然該處地屬華界非工部局管轄範圍即至淞滬警察廳聲明後該廳亦派員二人同往閘北分局請派巡警八九名荷鎗同往迨至華興路該汽車夫稱卽是處見係道尹公署咸爲奇怪大衆以不能搜查而同來二委員亦已回局敝律師至道尹公署因楊秘書長初不在局另有一能操西語之人出爲招待據云署中並無箱物其時調查手續殊難復派人至附近調查約歷一句餘鐘始悉該皮箱等藏在近處空房正欲往查適楊秘書長到來向之索取該屋後門鎖匙查該屋周道尹前曾居住遂開鎖入内查見皮箱二十隻均内儲雲土復至淞滬警察廳商明准予將箱帶回並由該警廳派員件同將土車至老閘捕房當給該員收條一紙而去查雲南來滬各人除新任司法總長張耀曾外尙有議員數人該被告等未到滬之前已由道尹公署曁江海關稅務司接有雲南議員袁嘉穀由海防及蒙自海關稅務司來電謂滇省議員偕新任司法總長張耀曾等共有二十餘人來滬請飭格外優待免驗行李迨破獲烟土後上海稅務司即電致蒙自稅務司詢問前電何人囑發於十二號接到復電謂新任司法總長張耀曾囑發滇省議員等於五號抵滬時周道尹即派員至碼頭照料並帶有道署封條六十張復於箱上加封免驗並由秘書長楊潤之聲請捕房派令探捕各一人隨至碼頭照料遂相邀各人至孟淵旅社自烟土查出後次日即請公堂出票逮捕七人當日下午即提到三人旋至晚上又獲一人所有提到各人均經捕房搜檢當在該被告等身畔搜得字條一紙時有一被告冀將該字條抛棄被第副捕頭所見奪下所有烟土曾經過秤其箱内均有箱子號數烟土分量之字條所註Ｘ８８８８１等號碼顯見烟土確有六十箱之數現查得新任司法總長與私帶雲土案並無關係亦未囑托蒙自稅務司發電來滬祗有行李七件僕從一名惟查孟淵旅社運出之土共有二十二箱現祇查獲二十箱尙少兩箱約計價値有三萬元之數不知現落誰手所驗抄獲之土均係雲南土已於西曆一千九百十三年四月一號奉命禁入上海口岸該被告等不應販運請爲察核繼由老閘捕房副捕頭第上堂所禀各節與穆安素律師所述略相同故不贅錄並由該副捕頭將所包烟土之雲南某日報及運單各一張呈案復聲明此項報紙及運單與本案無甚關係至請客單一紙大約俟烟土售罄後被告等須大張筵席請客惟所獲烟土二十四箱均有數目字樣箱外均用毡毯包裹毯上畫有紅圈及海防如意樓客棧之招牌紙請堂上注意禀畢由被告王竹村之代表高易葉香石之代表担文帮辦畢士華李徵五孫世奇之代表費信惇陳和庭王鐵珊之代表德爲理等四律師向第副捕頭盤詰一過即據江海關代表馬斯律師聲稱海關亦有見證二人到堂應請先行傳訊據江海關副稅務司與管理轉口事宜之西員勞勃司相繼上堂證明本月二號正稅務司接有施監督來函並蒙自稅務司來電謂滇省議員與新任司法總長來滬時囑爲優待免驗行李迨至烟土案發生後電詢蒙自稅務司何人囑令發電所覆各節已由穆律師聲明毌庸贅述並將往來函電分别呈案請察並稱是項烟土已至捕房驗明確係雲南所產早經禁入上海口岸等語又據老閘捕房西探懷愛脫上堂禀明本月七號隨同捕頭至孟淵旅社分往上下各房間搜查在十一號官房内搜獲雲土四箱並在三十五號房内搜獲未領護照之手鎗子彈各節復經被告各代表律師向該見證等逐一駁詰良久因時已過午中西　目 
宣諭退庭被告各人仍均帶回捕房至午後二時半復由俞卓兩君繼續研訊先由海關監督處之收發員王敬清到堂證明周道尹送交施監督轉致稅務司請轉飭免驗優待信函並將該信函呈案請察繼由老閘捕房華探朱阿巧投訴奉諭協同西探將被告葉香石李徵五先後逮捕情形又據塌車夫王阿根投訴六月初十日早六時半孟淵旅社派人至三洋涇橋車行内雇車至該旅社車貨當由轎夫搬出衣箱十二只每只約重一百餘斤當裝車時見有馬車一輛坐有兩人（一指李徵五一指王竹村）一人下車一人即坐馬車而去該箱等車至法租界長浜路停車即將衣箱搬入該處屋内由後門而入當時押運到彼見坐馬車之人亦在其内等語又據道尹公署聽差徐阿祥投訴八月五號由楊秘書長給我封條五六十張至碼頭即將該封條交與孟淵旅社在碼頭接客之人而回並未帮同粘貼又據道尹公署顧問楊潤之投訴道署接到袁嘉穀來電道尹委我分往施監督及海關稅務司處請爲免驗行李言至此即將來電呈案並稱當由稅務司給我西文信函囑令轉交查驗西員信内所云新任司法總長張耀曾議員袁嘉穀等行李免予查驗迨張袁兩君抵埠我即登輪迎接初未謀面旋與會見後據云行李悉在艙中已擇定孟淵旅社爲行臺遂偕張袁兩君同乘汽車至該旅社至王竹村等諸人後在孟淵旅社内會面略叙寒暄張總長即至法租界明德里三十一號門牌寓所次晨張君卽赴杭州至是案發生時道署接有電話謂捕房至孟淵旅社干涉行李我即馳至該旅社見烟土已經抄出我即回家迨至晚上八時又接道署電話我即到署見第副捕頭與穆安素律師等已在道署稱署中藏有烟土我稱不知伊等遂出外俄即在隔壁空房内抄出烟土二十箱由伊等知照淞滬警察廳長派員將土車往捕房查該空屋係虞洽卿之產業惟三月二十四日以前道尹眷屬確曾寓内樓上與公署通連自道尹眷屬遷居後門已釘斷該屋空閉已久言至此即由被告代表高易律師向楊詰問被告等來滬人地生疎何能將是項烟土運藏該空屋内請將理由聲明楊答稱雖在道署辦公並不常駐公署是以不知復由德爲理律師向楊詰問該屋是否由爾開門且所帶封條何以祇有六十張楊答稱該屋不知何人所開至於封條因接來電共二十餘人每人行李三件是以祗帶封條六十張德律師又問箱上何以貼有張總長封條楊答稱此非封條係張耀曾三字又由穆安素律師向楊盤詰數語畢英領卓君亦向楊詰問爾稱每人祇帶行李三件張耀曾一人已帶七件尙有僕從不計係用何種算法核算楊答稱出門人大約一人所帶舖蓋衣包食物籃共有三件卓君又問如何計算楊答稱此事係道尹主張且來電本有十二人每人以四五件計之六十張封條可以敷用卓君又日爾之腦筋狠足且能善揣人意是否可以知人之事楊卽操西語回答而退又由道尹公署庶務科員張秉生上堂由穆安素律師詰據供稱本月七號下午大雨之際有六七人乘汽車隨帶行李多件到署據稱係雲南代表送來已與道尹商明其時道尹已回寓即用電話至道尹寓所詢問據稱並無其事我卽在洋檯上回復彼等卽從後門而去等語又由穆律師向堂上聲稱該見證等所供盡屬虚言請堂上飭令交保或請堂上函致道尹轉令該見證等隨審隨到以便質證俞代襄讞曰周道尹已有信來可以隨時到堂訊供至此爲時已晚堂上宣告退庭判被告各人仍均帶回捕房訂於今日上下午接續研訊 
[日人擴張航業之計畫]  
　　大陸報云大阪商會前曾籌議經營中國南洋美洲斐洲航務辦法該商會近近决議呈請日政府開辦新航務五處（一）中國沿海以上海爲開行點（二）南洋羣島以新加坡爲根據地（三）自新加坡至西貢盤谷（四）自新加坡至雪梨．墨爾邦．亞特萊特．爪哇．（五）自新加坡取道好望角至南美東海濱紐約巴拿馬云 
[飄船總會預防颶風]  
　　文滙報云上海飄船總會之總事務所設於游船福姆號中該會因有颶風將抵此間之警告故於今日（十七）下午將該船移泊避風之處因鑒於前兩次颶風時該船輒受重損故也 
[江北又有大水]  
　　近日天氣潮熱疾風暴雨時作時止　年他處水發海上必有此現象昨日滬上各報館果由郵局知照謂邵伯．　高郵．　泗陽．　寳應．　清江浦．衆興．　淮安．　汜水．　海州．　板浦．　灌雲．　等處刻因江水大漲報紙祗可停寄云云當此禾稻將次成熟之時各處水勢設不速退恐江北一帶之收成又將减色矣 
[化除移提案證之意見]  
　　公共公廨與内地官廳近來對於移提案證一事彼此頗有悞會卽如開　礦務公司在公共公廨呈控將寳生私用巨欵一案被告匿居内地又傅又儀在審判廳具控何松亭不賠失物一案被告已在大理院上訴傅則現居公共租界彼此移提均未就範以致結案無期是以公廨讞員關君特邀審判廳長袁鍾祥君曁駐滬英副領事卓乃爾君於前日午後蒞廨延入領事憇息所由關君向袁卓兩君疎通意見將移提案證事宜磋商良久聞雙方業已允洽以後遇有移提案證彼此通融協助當不致再有悞會云 
[政敎分離之動議]  
　　本埠基督敎同人爲政敎分離問題擬協同全國信徒條陳國務院已略誌前報茲由各委辦通告海内外同志徵集意見一面定於二十一號午後四時在天安堂協商辦法以促進行茲將通告書錄下信敎自由載在約法吾輩旣同受自由之保障更何有法外之請求但前袁總統旣頒尊孔之制復行祭天之禮甚至祀關岳倡神權浪抛五族人民共負之政費扶植一敎祭祀鬼神之儀文雖云習俗相沿未免流於歧視此實吾輩當認爲違背約法破壞自由者也頃者國會再開憲法將定欲打破此關實行信敎自由非請求國會將政敎分離四字加入憲法不可但茲事體大非得全國基督徒之列名請願恐不生效力謹書大略通告海内外各公會各信徒如蒙贊成請將台銜及會名地址寄交下列通信地點以便登入請願書爲荷惟國會已定八月初一開幕（開會大約三月）來函務請從速近省以八月底遠省以九月十五日爲限如不及函覆請以電聞并定捐集鉅資特製精美聖經進呈公府曁國務院各部總次長冀被上帝之恩寵以固民國之基礎如蒙捐助多多益善事關敎會前途定荷諸公贊許海内高明有何指敎尤爲歡迎特此書奉全國同志先生道鑒並乞轉致尊處各會各堂是感　上海基督敎聯會値年會正虞思才　會員浸禮會鄔采芹余士廉馮釗光　中華聖公會戴調侯陳繼鐸沈嗣恩汪邦奎　監理會袁恕庵江長川顧念劬王樹聲　長老會俞國楨張葆初李恒春　倫敦會李福江柯駿行姚啓豐龐子賢　基督會李賴主顧定堅　福音會周亮亭　安息浸禮會趙星卿公啓　通信及收捐處上海北四川路一百三十五號美華書館張葆初 
[慶安里爆發炸彈]  
　　法新租界李梅路一百四十六號慶安里内五號門牌樓上某姓家藏有炸彈於昨日三點餘鐘忽然炸烈某姓頭面受傷負痛逸去旋爲嵩山路捕房捕頭得悉率同探目沈德福包探周寳生任阿坤金九林前往拘獲某姓所雇之廚司一名並抄 
 
 
 

Page 11

 
 
出炸彈八枚拘入捕房押候錄供送廨訊辦至抄出之炸彈一律浸入水缸消其烈性俾免爆發 
[棉稻收成之槪况]  
　　上海四鄕農田固都種植木棉對於禾稻不甚注意故年歲之豐歉均視木棉之收成爲標準上年木棉央開花結鈴時迭遭風潮以致收穫甚歉花價因而大漲不但農民受損不資卽紗廠家亦大受影響現在節過中元四鄕所植木棉多已結實一轉瞬間即可收穫調查現時情形生長極形發達苟無風潮發生本年豐收可操左劵惟目下正當緊要之際天時雖不惡劣而日夜兩潮水勢劇盛低窪之區多被侵入殊有岌岌可危之勢倘此數日内風潮陡起則木棉收成又將減色以故日來各鄕民均惴惴不安云 
　　本埠米巿每届舊曆七月卽有新貨出售現時已逾中元調查南北兩巿新貨惟秈米到有千餘石係由無錫淮陽等地運來高貨每石開售六元四角則六元至浦東新粳尙無來貨近來南巿米業曾向浦東一帶致函查詢據覆因本年入夏後天未酷熱禾稻發生較緩以致收穫稍遲大約至二十以外方能上巿合計秈粳兩項本歲收成頗稱豐稔此後米價可望漸趨和平云 
[伍廷芳之改良幣制譚]  
　　中華國貨　　會王文典君等因鑒於吾國幣制雜亂無論國家人民對内對外吃虧之鉅伊於胡底日前特約王介安潘峻夫萬選青徐春榮諸君赴戈登路正會長伍廷芳先生處協商改良之法伍君謂凡不好之事旣已知覺應當立予改良若旣知其不良而仍因循不振坐視弊害誤國甚矣吾國幣制不良官商交困人民受累國人雖久欲力謀改良之道卒爲專制所壓抑豈不痛哉查世界各國已有多數用金爲本位銀列貨値吾國與各國通商徵借國債關係密切而各國皆用金位吾國獨用銀位金價損失歲盈鉅萬按諸世界大同吾國事實則銀本位應速廢金本位宜速舉或謂吾國無現金誠是然無金可用虚金本位制耳日本改變虚金本位之始吾嘗反對迨行之數年見其虚金本位成效大著吾始知前言反對者是余所見不廣所致鈔票爲補助現金最美之制他國在本國境内政府皆有特權發行吾國昧於是理雜亂無章以甲省之鈔票向乙省兌現耗水甚鉅以丙省所鑄銀圓不能行使於丁省嗚呼國猶是國省界何分不祥孰甚角子銅元爲大銀元之輔助品理應小洋十角爲大洋一元銅元十枚爲小洋一角而吾國銅元合小洋耗水若干小洋合大洋耗水若干節節虧耗流弊叢生究其原由皆因主幣政者無學識無公心所謂角子銅元耗水之原並非巿人取巧皆由鑄造者成色不足故耳香港從前通用華角耗水極鉅商人受困迨用强力通用英角而耗水之弊除滅無遺蓋彼所謂强力者非以成色不足之角子强人通用而英人所鑄銀角十枚適合大洋一元重量毫無欠缺而人民自然洽服也總之吾國要改良者千端萬緒惟見一事舉一事愈速愈好積極進行萬勿可因循延誤虚擲光陰等語在座諸君甚服伍君所說擬即繕具請願書陳請國會核議施行 
[請求免募公債之無效]  
　　上海縣公署昨接松江縣知事來文云爲咨會事本年八月七日奉財政廳批貴知事會同敝縣曁各隣縣等詳爲五年公債商民無力應募請核示由奉批據會詳五年公債勸募爲幾各節固係實情本廳長於六月以前雖經届限迄未飭催亦深知時局影響詎忍爲竭澤而漁之計今奉部電督促進行良以政局更新先從整理財源入手凡百設施　非空拳所能撑拄此次舊令重申勢豈得已當爲各省官吏所深知亦爲全國商民所公諒若如該知事等所陳請予免募此中困難情形不獨各該縣等有然卽全省各縣皆然推而至於各省亦莫不皆然且又加甚須知中央募債事在必行况滬海道屬各縣尤蘇省菁華所萃目前秩序回復政體共和在國民各有應盡義務仰仍勉爲其難盡力勸導前飭依限如額報解至交通鈔幣政府正在籌現不久當可開兌本年公債償期極短尤與苟細雜捐逈别更屬不成問題所請自無庸議　候省長曁滬海道尹批示仰松江縣知事先行分致各該縣等遵照此批同日又奉道尹批開詳悉所陳各節不爲無因旣據逕詳仍候省長曁財政廳核示祗遵並仰松江縣知事錄批分咨各該知事知照此批各等因奉此除分别咨行外相應錄批咨會貴知事希即查照此咨　 
[烟酒聯合會之聲應氣求]  
　　中國烟酒聯合會昨接浙江杭縣全體酒商同福泰永昌公等八百三十六户公函略稱自支去年實行公賣捐稅重疊烟酒珦商罔不切膚抱痛呼籲無門今逢貴會成立爲商請命敝縣酒業極願急起直追以附驥尾已於舊暦七月十六日邀集全體會議公决加入貴會聯絡進行並公推醬業董事姚宣甫沈禹卿兩君爲代表於七月三十日來會接洽云云又接直隸灤縣唐山永遵十縣酒業公所函稱烟酒苛稅商困已極近閱報載上海組織烟酒聯合大會敝公所聞風興起極端贊成請將名附列南北一氣和衷共濟以圖進行并由直隸遷安縣商籲 
會會長凌星樓君附來一函本擬來申與會現困敝省公推爲全國商會聯合會幹事卽日赴京爲代表如有意見書請即交下鄙人情願介紹作爲議案以待公决云云總幹事陳良玉接函後以此次旣由各省一律贊同自應抱定宗旨聯合請願已備函答覆凌君約在北京會晤磋商辦法以期一致進行 
[鐵路橋工告竣]  
　　滬寗滬杭兩路接軌工程積極進行所有梵皇渡之蘇州河及三涇港蒲葉塘三處大橋業經工程處督匠趕造已於前日一律告竣由該路總局報部查考矣 
[再紀荳巿街之兇劇]  
　　湖廣船帮小工前日在南巿荳巿街新发社茶肆内聚衆械鬭崗警因不能解散遽將所持之鎗向上開放致附近商家大起恐慌事後拘住兇徒多人管押候究已紀昨報茲悉當日所獲之湖南人工頭李長有小工徐長生施學奎馬二及身受刀傷之戴金寳與解勸之魯人工頭錢佩榮等即由工區署董警正詰問起釁情形據供因爭奪船上掃艙生意戴供在毛家弄某浴堂洗澡突被工人馮周二人持刀前來行兇刺傷腿上等處現俱逸去等語因飭一併移送地方檢察廳預審核辦 
　　另一訪員報告此事起釁情由實因各洋棧野雞工頭錢佩榮勒扣運費所致凡遇榮子等貨上棧向章每包運費錢七文錢則祇給五文小工李長友等因此不服糾衆約定在荳巿街新民社茶肆等候一决雌雄錢亦糾集各小工在附近三陽茶樓聚談李等得信即喝令衆人前往不四分說扭住逞兇一時兩造打成數團當由巡警報告一區加派長警馳往當場將李長友戴金寳徐長生施學奎馬二並錢佩榮等一併拘送到區昨解上海地方廳經檢察官預審之下判令分别收押候查拿在逃行兇各犯到案再訊 
[紗廠工人之風潮]  
　　楊樹浦某紗廠開辦以來歷有年所廠中男女工人約有數千名前日不知何故該工人等一律罷工聚集廠前大聲呼號並以磚石擲入廠中聲勢兇悍當爲該管捕房所悉立派探目陳銀松包探季立仁楊阿全陳海標等到廠善言開導始各分道而散 
[蘇浙協訂水警保護航商之辦法]  
　　江蘇水警第二廳長趙會鵬及浙江内河水警廳長俞肇桐前以上海湖州兩處往來之小輪拖船屢被水盜刦掠搭客財物曾經通飭各該水警官兵密查水盜巢穴以便兩省水警會剿在案茲又經趙俞二廳長擬訂辦法五條詳經蘇省馮督軍齊省長浙省呂督軍兼省長核准昨特通飭各該所屬水警官兵實力奉行所有兩省聯合保護小輪辦法五條照錄如下（一）上海湖州航線由上海經松江以及洋橋俞滙蘆墟黎里平望梅堰震澤南灣等處以至湖州在浙省界内者由浙派船警保護在蘇界者由蘇派船警保護互相聯絡以靖航路（二）前條應派船警若干蘇浙兩廳各自定之（三）蘇浙航線交界之處平時應四兩省駐近各隊長或分隊長擇定緊要地點每月帶領船警舉行會哨二次事畢當將會哨情形各詳本管廳長查核（四）蘇浙航線交界之處港汊紛歧盜匪最易潛匿應責成附近所駐二省水警隨時偵查的確互相知會協力緝捕如事機緊迫不及知會時得不分界域先行逮捕仍一面知照若遇大帮盜匪必須巡船會剿者得就近逕行會同巡艦剿捕之（五）本辦法經廳認可雙方飭屬認眞實行不得視爲具文 
[酌留稽查員之布告]  
　　松滬護軍使楊善德昨日布告云照得本署現因政返共和大局漸定所有滬上軍警各機關原設偵緝人員無存留之必要業經通飭實行取消並將派出各項探員一律撤回以資結束惟念滬地爲東南巨埠五方雜處良莠不齊宵小匪徒易於匿迹偶一竊發殊爲行旅商民之害若非從嚴稽察不足以戢澆風　昭法紀因另由各機關酌選老成練達辦事勤愼稽查員數人專司詰奸禁暴除莠安良務使　閽無驚奸徒歛迹以副本使保衛地方之至意第念事須愼始弊貴預防倘有藉端招搖假名訛索則衛民之政轉以厲民揆之初心寗非刺謬除由本使密派幹員隨時查訪有犯必懲外爲此出示布告商民人等嗣後如遇有冒充各處稽查在外留難需索及一切擾害行爲但有確實證據准其指名控訴以憑究辦惟不得挾嫌誣告致干反坐 
[冐充盜案失主]  
　　匪徒王厚古韓長生丁禮倫於本月二號夜與湖南人李正華（卽胡儒珍）同在南成都路馬霍路轉角徘徊被新閘捕房中西包探拿獲在胡身畔抄出新式實彈手鎗一支併解送公共公廨訊供收押嗣經捕房查得胡儒珍與謀斃日本人池原鴨井一案涉及嫌疑復解公廨請示諭將胡儒珍另行收押虹口捕房王等三人仍押候訊究在案昨晨復訊據中西包探投訴查得王等三人曾先後搶刦麥根路四十八號門牌王伯芝家及新閘路一百二十九號門牌顧震浩家衣飾請爲澈究王等三人均不承認旋有陳桂友冒充事主王伯芝到堂朦訴請追失贓經王襄讞察破商之美領郭君以陳不應到堂冒充事主着交二百元人洋並保聽候查辦王等三盜仍着還押候再訊究 
[復訊夥刦當舖之盜匪]  
　　夥刦南匯縣屬魯家匯鎭匯豐當舖値洋三萬元金珠飾物之盜匪張阿妹林德根徐雲芳薛金南（即薛金蘭）及張之姘婦夏吳氏張子張金兆業經該探來警協同匯山捕房中西包探將張等男女六人先後拘獲解送公共公廨訊判張阿妹林德根先交來警帶同徐等分别押候訊核在案昨晨復訊先由來警帶同張阿妹上堂證明徐薛兩盜曾同往行刦請予一併帶同歸案訊之薛供不承認中西官判薛交一萬元人洋並保徐雲芳在租界办亦犯刦案着仍還押候示張金兆夏吳氏訊無關係從寛省釋 
[正式委任巿經董]  
　　上海縣公署昨致上海巿副經董陸文麓函云逕啓者前接姚君子讓函以纂修縣志請辭退巿經董之職並請委任貴董接任等因當經敝署挽留一面函請貴董暫行兼職在案茲接姚君函因國會召集北上請將巿經董名義解除正式另委等語自應查照原議繕具委任狀一紙函送卽希貴董查收接任報查爲荷 
[屠宰稅不允豁免]  
　　上海縣沈知事昨復南商會函云案准貴商會函開據滬寗蘇鮮肉莊全體代表方金泉顧聚霖等略稱上海城廂鮮肉一業徵收屠宰稅以來商力凋疲聞有明令准將各種苛捐一律豁免代表等禀乞縣長准將屠宰稅詳請免除請貴會迅予轉陳等情檢同原禀備函轉達等因並魇禀一件至縣查屠宰稅係中央專欵各省各縣一律徵收斷非上海一隅所能僅免近由財政廳詳奉財政部批示通飭不得誤爲苛細務須認眞整頓核實徵收以期稅收起色等因該代表等禀請詳咨豁除勢難照辦現已批飭遵章繳捐務祈貴商會愷切開導免致遲誤稅欵至爲綛感 
[乾康醬油廠得獎]  
　　上海乾康醬油廠所製之特别醬油精及衛生醬油發行以來膾炙人口前此農商部特開國貨展　會該廠曾送往陳列業經物產口評會評定此項醬油精及衛生醬油應給特等奬現已將奬憑奬章頒發到滬矣 
[紗業公會選舉會長]  
　　棉紗商家聞蘭亭孫瑞康周頌和陸竹坢等於上月間發起在申　舊址組織紗業公會入會者共有二百餘人每月各出會費一元惟正副會長尙未選舉會章亦未宣布外間頗爲盼望昨日發起諸君特發會章及選舉單通告在會諸人訂於明日開選 
[湖州旅滬公學之校友會]  
　　湖州旅滬公學開辦十年高初等畢業生升轉於滬上各大學者殆　前由王成志周宗模陳必達諸君發起組織校友會原擬本届雙十節時各校同學齊集正式開會現因王君考取清華留美肄業放洋伊邇以故提早於月之二十日開成立會亦可謂小學之特色矣 
[巿立貧民學校明日開校]  
　　南巿大南門中道橋南首巿立貧民學校刻以署假將滿定於十九日（即明日）上午十時行秋季始業式聞該校本届開校以舊生鮮有轉入他校祗招挿班數名並不廣招新生又據該校主任袁君言是校原設之學生自治會擬自始業後大加整頓並增設園藝圖書販賣工作各部俾各生於課後實地練習藉增智識云 
[哈同允讓地址]  
　　文滙報云茲由非正式方面探悉哈同君已允將近在南京路上海自來火公司樣子間對面所購之地（卽南京路與江西路轉角處）讓賣一部分與工部局俾放寛馬路聞價銀十萬兩 
[女子忽然出現]  
　　大南門内梅溪弄開設絲作之黃松林家有一女名阿大近忽走失無蹝當經黃查係附近之陸榮福誘匿控經地方廳林廳長飭警將陸提案預審不認押候偵查阿大下落再行核辦在案不料黃阿大於前日下午在民國路一帶徘徊來往無定嗣向法租界方面站崗華兵詢問濟良所係在何處該捕詰其究爲何事阿大稱因無家可歸擬投該所該捕以其言語支吾帶入捕房由捕頭詰得該女家居城中遂飭該捕送至老北門交由站崗巡警送往二區一分駐所轉送警廳飭發司法科員提訊據供今年十八歲近因在家被父母價賣爲娼女子不願走出到過蘇州欲在人家帮傭因無保薦拒却不得已返申等語判送新普育堂留養候示至昨日爲該堂董陸伯鴻查悉該女之父黃松林已與陸榮福在檢廳涉訟遂將該女送還警廳備函送至檢廳歸案訊辦檢察官即將黃松林黃王氏夫婦傳案提同在押之陸榮福並黃阿大等預審良久判陸交保黃夫婦斥退阿大收押候再訊辦 
[氣候報告]  
　　（上海徐家滙天文臺） 
　　已過者之報告八月十六日東海中之颶風稍有減小之勢仍回向浙江海濱緯線二十七度以北之海濱終日有東北暴風十七日有東北暴風及暴雨氣壓下降 
　　未來者之推測十七日下午四時三十分豫測東海天氣惡劣颶風向日本西南進發 
雜評二 
[社會與國家] [  訥]  
　　今日社會上所發生種種之惡現象窮其原因無一不由於失業之人多也中國每有一政變卽增製一大批之閒民至於今日閒民之多徧地皆是我輩從前對於社會苦口婆心力促國民之自立茲則百業堕落愈陷愈深國民即欲自立而不得矣然則此時除希望新政府之力爲扶助外寗有其他之希望耶 
　　以國民之程度言在此保護期内本不足高語自由競爭况乎爲時勢所迫幾有相率待斃之勢則非由政府立發宏願納此社會於國家之中以國家之力扶植社會之進步决無他法可以善其後也我望内閣我望國會我望省長省會皆注意於此點 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新桃花扇傳奇] [  楊珥珊]  
　　鬧會（續） 
　　（前腔）霜飛寃．又似海底寃．轉眼雲翻雨變．呌不盡．奈何天．說不盡．湘妃怨．個個將咱譴．愁懷難捐．愁懷難捐．猛抬頭雲裏宮殿．（指介）恨輕薄新進．放屁胡言．（生末）好駡好駡（衆）你這等人敢在會場之中公然駡人眞是反了反了 
　　（越恁好）（合）不當人子．不當人子．那許你嘴兒尖强分辯．雁行鷺序愧班聯．急將吾黨嗚鼓傳攻之必遠．趕出籍．羞與同州縣．剝公權．只當閑猪犬．（副凈）好打好打居然打起我等來了可惱之極（急跑介） 
　　（紅繡鞋）難當雞肋老拳．無端臂折腰顚．腰顚．回家去．莫流連．（副淨等下）（小生衆）分邪正．辯奸賢．帝制逆案鐵同堅． 
　　（尾聲）籌安勢燄掀天轉．今奔逃．亦可憐．禮帽打扁．歸家應自恨洪憲．（生．末．小生）．今日此舉大雪公憤以後大家努力莫容此輩再出頭來（衆）是是 
　　（下場詩）（生）勸他改過贖前愆（末）魔道常生政海邊（小生）保護共和重人格（雜）自然民國樂年年 
麈餘觚剩 
[紅氷碧血館筆記] [  警衆]  
　　龐新 
　　龐新者浙之嵊縣櫛工子也小字阿三職業雖微賤而性尙任俠以氣節自矜其父常出巿貨囑新守肆正苦悶坐忽對户肆主趙某惠然肯來新笑起承迎略叙寒温坐稍頃即去新以其與有鄰誼未忍拒絶自是趙覷其父他往卽來閒話新意亦甚得蓋藉此足破沈寂焉一日其父又外出趙携書一卷來與新共覽新粗解文義展而讀之乃黃金印全套曲本也翻閱一通並不解曲中音律節奏但仰慕大俠之爲人行事愛不忍釋就趙假之無人時輒出朗誦每年春月邑人必循例賽會召梨園酬神有友朋邀新往觀檯上粉墨登場適演此劇新閱之眉飛色舞或喜或怒或哀或樂若别有所領會者新自觀戲歸一舉一動時時躬自刻效思有以一朝逞其志人不之覺也時宰是邑者爲嚴思忠其人貪　暴視阿堵物如命固恣睢無人理且値太平軍甫敉平瘡痍未復民尤不堪其虐嵊邑舊署兵燹　燬於火思忠來此攝篆暫賃民屋以居因陋就簡内宅公堂祗一屏幙隔之殊無防範忽一夜三鼓將殘月明人靜萬籟無聲新懷刃至縣署後院攀樹登垣一躍而下躡足潛蹝深至思忠寢所即牀猛砍之並及其小妻思忠負痛大聲呼救其女臥複室中聞聲知有異披衣踵至新見有人來援恐爲所獲遂反身出迎就門外刃之殞焉復入連刺思忠與其妾俟氣絶乃出（未完） 
小說一 
[斷雁哀絃記] [  鴆雛]  
　　第一章（七續） 
　　語已遂出將及門忽笑曰我乃健忘我至此果何事者馬利亦笑曰君不欲飲乎儂當爲君取白蘭地語時狀仍羞澀音乃微顫萊孫則止之曰且弗不敢澢姑娘且我茲已健復得餐姑娘秀色勝白蘭地多矣言次復一笑遂别此一笑也在萊孫爲至尋常而自馬利視之則在在挾有温存之意亦即弗坐俟巫孫之出可一分鐘已亦歸樓視其弱妹行時步履至輕趫思三數年來從無一日有此一刻也嗟乎愛情之花方蓓蕾時而潤以春雨於是芽蕊怒挺破其心房而出矣馬利且行且思方及梯次半聞一縷歌聲清脆如春絲落其耳鼓歌曰曼得來兮曼得來兮明月之光映蔗田兮如川之流日夜弗息兮儂爲靜女歡吉士兮曼得來兮我愛汝兮此排倫愛情之詩馬利獨居空房嘗曼聲自歌不審其妹何時學之歌聲乃無脫誤馬利旣入視愛而司方據小榻陳蠟孩子案坐而放歌似視此蠟人爲其所歡而雙眸烱烱憨態可掬卒覩其姊乃立躍而下以手攀姊之裾憨笑弗語馬利悄然就坐目視其妹而耳畔歌聲彷彿猶繚繞有餘音也（未完） 
小說二 
[偵探小說情塲蠧史] [  天虚我生]  
　　第七章（續） 
　　馬丁年事約在四十以外行事輙好迂緩且多疑故其人之來亦非白雷格所深喜誠恐其多方探索或且疑及其亿雖已僞裝爲湯麥司勳爵之事未必能爲所覺即覺亦萬不料化裝爲湯麥司者即爲偵探白雷格然而此事終覺有所弗便且無關於本案耳馬丁見白雷格已先已而至則亦微詫笑曰白雷格汝誠消息靈通乃又先我而至白雷格曰君至亦不爲遲馬丁曰然吾一得電話立以汽車馳至故需時尙不及十分鐘之久言次見警吏則立挺其胸此狀蓋馬丁專爲見其下級屬員而設警吏果大懾立舉其手爲禮馬丁曰汝已有所得乎警吏乃翻其日記册囁嚅曰長官此命案也馬丁咄之曰疇不知爲命案乃勞汝報告吾蓋問汝亦有所得之證據否警吏聞語不禁大頳旣而曰吾人亦纔至故猶未有所得馬丁曰汝乃無用今吾當自爲檢視言次遂俯視古沃之屍然亦無所得乃向白雷格曰老友汝亦有所得乎白雷格曰就予所知則殺人者必爲一墨西哥人其來有携一小獸馬丁笑曰汝乃從何知之白雷格指桌上血刃曰汝但視此豈非爲墨西哥所產物爲他處所絶無者又指新聞紙曰此上有黑點吾已用顯微鏡照之實爲小獸趾印且··馬丁曰安知其家不豢貓老白雷格曰汝語似當但貓之趾印必不如是之細以予度之其物殆爲鼠類且屬於血食之類其所以登案頭者則因屋頂之上懸有鳥籠 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[初小改設國語科意見書] [  吳縣　懋治]  
　　謹按近來畢業於高等小學之兒童其所學國文不能達意者頗占多數其僅初等小學畢業者程度更下求其作尋常家書而亦不能以較日本及歐美諸　之兒童嘡乎後矣雖敎授法之不善亦由吾國文字簡古初小高小及中學以上並無劃然分明之程序可言其所藉以判淺深者祗字句間略顯區别而已於兒童心理初未適合也故敎者學者皆徒勞而少功欲救斯弊竊謂宜改初小國文科爲國語科取今日通行之語所謂官話者擇其尤近於文者而編定之爲國語小學之國文科即改用此種國語其各種敎科書亦用此種國語編輯之庶幾聲入心通易知易解不特敎育　於普及且可爲他日語言統一之基礎是誠急不容緩之舉矣爰設爲問答以著明其利害焉 
　　一謂改國文爲國語則中國古書能解者少文學將絶歷史及其他學術知者更小答無論今之小學非專攻國文在學且僅四年畢業後必無能解中國古書之理即往日科舉時代亦未必一隸學籍皆能讀古書也其以文學著名者各省皆不多覯若在偏陬僻邑求一明白　暢尋常書記之才已不可得遑論其他蓋中國文學係美術的非實用的專門的非普通的故　專心致力十餘年必不能通苟其人天資非近文學即有十餘年之功亦不能通夫以萬不能使人人共能之事而必强之使能此所以日言與學而無效也况夫初等小學固非爲造就文學專家之地有志文學專家固當於專門以上學校求之中學及專門學校以上不廢國文中國文學安得而絶至於歷史及其他學術則因純用語言傳播易於索解知者將更多矣　 
　　二謂初等小學學國語後入高等小學再學國文厥有二獘先入爲主文俗互混不易純一阻礙國文進步一也前之所學必盡廢棄徒傷腦力事倍功半二也答使今所用國文業與語言一致則第一事誠足慮然各地方言已與文異未入學以前所學之方言已先入爲主入學後學文不患其文俗互混然則先學國語後學國文亦何有進步阻碍之懼乎至第二事亦不足慮前之所學雖無與於文然三千餘常用之單字及常用之名詞形容詞動詞等文與語固非絶對不同安得　必盡廢棄乎且十一歲入高等小學始學國文已曉字義亦不得謂事倍功半也 
　　三謂我國方言詻殊文字則一今舍文用語其弊必至各用其方言而數千年統一之文字將因是破壞而釀成各地分離之禍答我所主張者謂改國文爲國語科非改國文爲方言科也謂就今日通行之所謂官話者整齊而釐定之定爲國語亦非欲以一地之方言强使全國人習之也夫今所謂官話最近於文各地之人伹曾受敎育者無不能藉是以達意故定之爲國語實有三利人人易知易能一也俓俗土語可漸淘汰語言得漸統一二也文中所常用之名詞形容詞動詞等即爲語中所常用而一般人民思想可以稍擴語言程度提漸增高三也 
　　四謂國文所難在與方言異耳今國語旣與文近又仍與方言不同然則童子入校學文學語初無二孜譬之施采於素黑黃　赤爲色不同爲工則一難易旣等而改國文爲國語徒爲此紆曲且滋紛擾不亦惑乎答國語誠不可謂與方言同然亦不可謂與方言絶異蓋其異同之點固不能以國文方言之相差爲比例矣謂童子初無所知學文學語彼若無别似也然其難易文與語固不同試以實事證之歷史者最適於童子之心理而所喜讀者也然而授以四史能解其文而識其趣味者殆數百人而一焉易之以演義三國志之屬比例乃與之相反蓋彼所欲知者歷史之人與事演義近於方言其費思力於字句間者較少有餘力以默識其人默會其事四史文義簡古思考其文至於能解精神已疲而其人其事已在恍愡間矣此其所以一迎一距一讀者多一解者少也且更證之讀報京師白話報紙其每日銷數較文言之報銷售最廣者殆三倍而强雖由售價之低廉然亦可見白話之易解矣故謂學文學語難易相等而詆國語爲紆曲而紛擾才非實事也 
　　五謂國語旣較國文爲易則小學愈不可不學國文學之縱不能必成而學校旣以此爲敎千百中有二三成就者究較無一成就愈矣國語旣易出校以後可以自修何爲必用之學校使此千百之二三亦無自而造就也答此所謂千百之二三者必其天資之近於文學者也天資所近苟無專門學校爲之培植誠有消滅摧折之慮今小學以上專門多矣何慮其無自造就也且所謂文學者當就其廣義的言之廣義的者國語亦文之一也必典謨訓誥始謂之文則孔子删詩不宜存里巷歌謠矣然則今日白話小說未嘗不可列於文學而童子資禀近文學者即其學爲國語時必已能自表見必能由是而漸發達其文學之天才又何足慮乎六謂改國文爲國語不如於國文科之外增設國語科　於他種學課之課本均用國語而仍存國文一科俾資近文學者得養成其文學之本能而與文學不相近者亦可稍識國文梗槪若是則國語國文人人可兼習之矣答此偏於理想無充分經驗之談也童子腦力未足本土方言旣不能不學而又益之以國語國語與方言大同而小異又加之以國文國文之於方言及國語則小同而大異者也其異同之點皆必一一强記之而後能用之各當否則所謂文俗互混之弊見矣夫至成年以後小學畢業已習國語及入高等小學乃習國文尙慮其文俗互混而於辨别力尙未發達之時而同時三者並授乃不慮其一無所成乎 
　　七謂文與語不妨並存國文國語小學可以分設聽其擇一用之兒童之資近文學者令入國文課本之小學其不近文學者令入國語課本之小學此兩全之策也蓋學問之事半由人力半由天賦天賦者出於其人祖若父之遺傳故世家子弟多能文之士而能奮迹白屋以揚聲文苑者究居至少之數文語分塗俾弓冶箕裘專家之業可以勿替斯亦保存國粹者之秘許乎答遺傳性之事固有徵矣然亦未必人人皆同也有子孫不類其祖父者有兄弟而各具特性者亦常常見之矣且安能於兒童未入學之前知其資之所近而爲區别之乎此事旣與事實相背而與國民敎育之原則尤　國家設立小學乃爲一般國民計决不能有兩種之敎育旣爲國民即有受小學敎育之義務而父兄不得自私其子弟仍人自爲敎而家自爲學也且更不容存有階級之制以違反民國立國之精神也故分設文語兩種小學之說乃决不可行者也 
　　八謂文與語較語繁於文用文則外形雖簡而内蘊實繁用語則文字冘長而内蘊單簡文長則費時日内蘊單簡則所需之知識或不足答簡與繁之比誠不能易矣然童子學文之難即苦其外簡而内繁耳蓋外形旣簡則辨别不著辨别不著而欲　辨之審也難矣然使外形簡而内蘊亦簡猶之可也乃文之所包即至淺者亦較語之所含　爲繁　其辨之也更難若夫所需知識之足與否則視乎敎科書材料取舍之當否與夫敎授者之良否而分且小學旣有規定之敎授要目其所出入蓋亦鮮　 
　　九謂今朝鮮有諺文矣其便於小學敎育也當如今之所論而無救於亡馬來亦有文字其語文且一致而文化若彼然則此固無關得失之事歟答是不或以爲例也朝鮮之亡其原因至多謂其敎育之不良猶可言也謂其有諺文而無關於敎育必不然矣馬來人種之於南洋也亦然且何不觀印度乎梵文之奥衍不亞於臘丁而何以見并於英也然則古文學之不足以興國也明矣且日本用東京語統一全國而敎育乃勃興又何說乎 
 
 
 

Page 18

 
 
   
 
