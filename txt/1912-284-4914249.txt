# 1912 - 284 - 4914249

 

Page 1

 
 
社論 
[組織鹽務銀行之手續（鳴）（秋）]  
　　記者前論整頓鹽務主張創設鹽務銀行不過泛論其闗係耳茲更將组織該銀行之種種手續分條述之如左 
一鹽務銀行之會議鹽務銀行創設之初應由財政部宣布其原由一面委派專員分赴產鹽各省會同財政司邀約鹽商開會集議將一切進行辦法從長商榷所有招股開辦職員辦事營業交易各種章程均由該會諸人詳加討論再行訂定廣爲宣布其有事闗重大會中未便解决者可呈報財政部或本省財政司聽候核奪俟開辦略有頭緒舉定辦事職員後卽將本會取消 
二鹽務銀行之股本鹽務銀行之股本應由各鹽商分認足額不必分途招集其總額隨產鹽銷鹽之多寡而定每股定額不必過多以便易於招集股東官利按照普通股份公司章程酌量定之其股本一期繳足或分期繳納應酌量開辦情形 
 
 
 

Page 2

 
 
而定如有鹽商以外之商民自願入股者應與鹽商一律看待 
三鹽務銀行之職員鹽務銀行之辦事職員應按照普通銀行之規律酌量派定之但本銀行旣由集股而成係含有商業銀行之性質似與國立銀行不同惟與國家鹽稅之存貯又有直接之闗係且銀行盈餘之報効亦與國家有間接之闗係則本銀行所派職員似宜由兩方面公同匀派於事務上方能互相聮絡無慮隔閡此爲最妥善之辦法或按照股份公司章程先由股東中選舉董事若干人更由董事中選舉總理協理司賬司庫等重要職員共若干人以職員爲辦事部以董事爲議事部互相維繫共圖發逹必能收推行盡利之效别由財政部或本省財政司委派一人常駐本銀行監視一切以此銀行雖由鹽商組織而成然鹽商乃國家專賣食鹽所附屬之商人與他種商人不同鹽務銀行旣專屬鹽務之範圍國家自可行其監督之權力也 
四鹽務銀行之營業鹽務銀行之營業可分鹽務營業普通營業兩種鹽務營業凡國家鹽稅之收存以及鹽商往來匯劃之歀項久暫存蓄之欵項均屬於此其他各種商號如以抵押物來借欵項均可准其往來是即普通營業也俟信用大著名譽四播後再議發行鈔票以圖鹽商之便利而資金融之流通辦理倘能盡善必能廣用於商巿也 
五鹽務銀行之報効鹽務銀行之設非在貿利而在增益國家鹽務之入欵故除股東官利職員俸金及一切雜支外如有赢餘應悉數歸諸國家俟將來營業發逹赢餘豐足後或提撥若干成分給股東亦無不可 
上所述者不過就記者個人之意見而表示之耳挂一漏萬明知無裨於實際第當此財政窘迫之時羅掘告窮借貸無門將有坐困之勢鹽稅旣爲國家歳入大宗極應先加整頓以發其凡鹽務銀行仍爲保全鹽商之姑息計畫耳若此又不之辦則就現今之鹽務眞相觀之實有無從整頓之勢矣 
[命令]  
　　十月二十一日臨時大總統命令 
參議院議决海軍官佐士兵等級表本大總統按照約法第三十條公布之此令 
科爾沁左翼後旗博多噶台親王阿穆爾靈圭首贊共和動勤卓著嗣後勸諭各蒙旗輸　助順實屬深明大義自應特别優奬以酬殊　阿穆爾靈圭落給予一等嘉禾章並支親王雙俸此令 
李準授爲陸軍中將此令 
任命崇林爲陜西河州鎭總兵任命方玉普充陸軍第五師第十旅旅長此令 
[專電]  
　　北京電駐京法國新公使康鐸到京後卽爲前任公使馬士禮及參贊等請給勳章故有昨日命令實爲民國成立後外使請給勳章之第一次 
　　北京電稅務處總辦有由財政總長兼任之說 
　　北京電科布多參贊延年私向俄政府借欵四萬盧布駐俄鄭代辦有電到京請示辦法 
　　南京電程都督准日人運米確係五十萬石（前電二十五萬石小誤）訂立契約最要者兩條（一）每石加特别捐二元先繳現欵（一）限定五十萬石明年二月截止如米價漲至八圓立卽停運 
　　南京電浙督因浙商反對蘇省米捐特電請程都督取銷特别捐程覆電以軍餉無著碍難照准 
　　南京電部欵百五十萬未到甯軍需餉急程都督特飭江海常闗及蕪湖米捐局迅將徵存欵項掃數滙解以濟要需 
　　南京電都督府前日會議江蘇省軍隊與陸軍部編制規劃顯然相背擬裁遣軍隊後遵照部制南京電光復軍馬團與駐徐之三十九旅兵士因事大起衝突袁總統電飭嚴予查懲 
　　南京電程都督以水巡官制亟須由中央訂定特飭所屬水師將如何聮絡分配之處迅報備查 
　　南京電參謀部電程都督測量出身人員並無終身爲測量士之文請勿誤會 
　　南京電程都督飭各初覆選監督及警察官吏如選舉人册内有觸犯刑律第八章各條者務必據實糾發以重公權 
　　南京電甯省鐵路總管現有委任王弼臣消息不日發表 
　　杭州電亞細亞火油公司在台澳被盜刦去九千箱由英領事嚴重交涉 
　　杭州電今日浙都督委吳錦棠爲工商顧問俾成借欵 
[特約路透電]  
　　北京電路透電所傳俄國承認外蒙獨立之消息此問聞之大爲震駭俄國公使館必係預知此事現中政府對於此事極爲注意其將來之舉動大約須視歐洲時局以爲定奪也 
　　北京電張謇致電政府力辭鹽政總監之任並請政府以鹽課歸蘇都督程德全督辦又謂徐國家堪勝管理之任 
　　北京電政府因庚子賠欵所定磅價近日吃虧過甚商諸外交團擬加更改現外交團己開會討論此事决議自九月起重行更改 
　　北京電梁啟超己於昨日抵京現正組織報館擬於十一月一號出版報名平等 
　　北京電參議院今日討論不闗重要之事務後乃商决歡迎衆議院議員之秩序因日本現在國卹期内故以私禮欵之 
　　北京電梁孟亭與駐京各國公使現仍不相往來己有英德美三國公使派繙譯至外交部討論此事謂五十年來外務大臣履任輒先拜會各國公使己成定例外交部答稱中國數千年來相傳之帝制近尙推翻故於此事亦願破廢舊例然亦不欲自創新例惟期依照各國通行之例或照英德美三國之成例以解决此問題云 
　　北京電據政府公報載稱江北統領劉某致電袁總統詳陳兵餉愆期發給之危險並請政府由江北鹽釐項下撥洋十萬圓以充軍餉袁總統已將來電付財政部核奪 
　　北京電據半官消息日本山座君之遊歷中國實犬有助於日本重定對華政策預料山座君於新年過後將任駐華公使 
　　北京電孫中山致電袁總統請收回錫予勳章及上將銜之成命 
　　北京電英國海外軍隊總監查哈米爾登將軍將於明日赴漢 
　　北京電俄國飛船家古明斯基君曾於上星期六日在津展試其航空術頗爲得法今已抵京擬於本星期六日在天壇空地駕白納里哇飛船飛游一周 
　　南京電鎭江外交司曹君已由程都督調任南京外交司兼海闗監督現任南京外交司温秉忠巳赴滬襄助孫中山君辦理路政 
　　廣州電廣東都督府與美國銀行家前於九月二十四號簽定之借欵合同（金洋五百萬元）今將重行商改因參議院反對以地丁爲抵押物之故現廣東都督將派代表赴美商訂新借欵 
　　東京電吉長鐵路已於昨日開車通行　　東京電聞孫中山十一月九號可抵神户 
　　東京電大阪汽船會社海參威輪船和生丸（譯音）昨日駛入海參威船港時在羅西亞島擱淺民船寧波號前飄浮於横濱外海處境頗苦今已拖入清水港 
[譯電]  
　　聖彼德堡電外蒙獨立俄己承認俄國專使郭索維慈（即前任駐華公使）抵庫倫後己由活佛接見當時殿上之華觀爲從來所未有卽以俄國承認蒙古獨立事陳告活佛俄國洛伏佛萊牙官報曾詳紀之按活佛接見俄使實在本月十一號各王公喇嘛時均蒞止廓索維慈曾言蒙古與中俄之闗係今不可不確定範圍彼此次至蒙卽　政府之命討論此節及俄民在蒙之權利並蒙古商業等事　　長春電烏泰蒙王自在洮南府敗北後復在呼倫召集蒙兵以圖再舉今己佔據滿洲里車站附近之基那嶺（譯音）金礦途見漢人卽拘而殺之 
　　柏林電據聖得堡某報載庫倫消息活佛巳接見俄國專使力謀重定蒙古與中俄之闗　並求獲俄國與蒙古通商之權利活佛曾向該使深謝俄國恒久不變之友誼 
　　長春電據吉林各報載稱日政府請奉天都督趙爾巽准其於遼陽及錦州各城駐兵三師團趙己電告政府請示辦法 
　　北京電此間華字各報已宣載克里斯浦借欵（卽倫敦新借欵）合同全文 
　　栢林電法國提議召集歐洲大會討論巴爾幹問題現己暫行中止法國重行提出意見擬邀各國相機干涉巴爾幹戰事各國政府正在討論此議而皆主張候戰事勝敗己决之後再出此舉 
　　栢林電英國阿姆斯届郎船廠承造之中國巡洋艦一艘希臘政府　有出價購買之意今已作罷 
　　蘇菲亞電布爾茄利亞步軍兩大隊己於昨日（十八日）佔據未斯太法巴沙按該處爲赴阿特里洛泊爾鐵路上重要之地位布　費狄南及各親王當時皆在近山觀戰第一次傷兵舁回營中時王親往慰勞並分錫動章 
　　倫敦電革里特之軍隊己抵雅典大受歡迎希臘政府照會列强謂巳封鎖土耳其沿海各地希王致書聮盟各國謂余祈上帝賜福於此新十字軍而救同胞於苦難之中　　培爾格萊特電塞維亞並未攻克泊里虚的拉僅佔據小鎭一處外間所傳未免過早土軍已拆毁鐵路土耳其海軍己封鎖伐那及白茄斯二地 
　　君士坦丁電土皇巳准將廢皇阿白特爾哈米特移至君士坦丁 
　　倫敦電據蘇菲亞消息塞維亞已佔據曼化米亞希臘亦稱與土軍在某山交戰後已佔據愛薩沙那及愛披納斯現巳進佔格里姆巴伏而據土耳其來電謂連日僅見小戰土軍實佔優勢芒軍佔據土齊鎭空無所獲該處土軍僅有四百名多己退走芒軍所獲之大砲皆屬銅質而無用者 
　　倫敦電英國巳承認意大利屈里波里（意國所得土耳其之新土）之主權 
　　柏林電德國新任駐英大使曾告路透訪事謂余此次赴英並未懷挾躁急之政策除擬與英國妥爲商定闗於兩國海軍之各問題外並不涉及該問題之工業一方面又謂英德兩國之牴牾現已弛解以理論之斷不致不能商定條約云 
　　芝加哥電著名黑人拳術家瓊生因被告誘拐十九歳之白種女童逮案審問該女童乃其旅舘中之會計員到案後不認有被誘情事瓊生乃得即時開釋 
　　東京電據芝加哥電稱羅斯佛君之傷口痊愈星期一日將赴哇斯特培兩星期後將重行施展其選舉運動韋爾森君現在東方運動塔孚脫君現在皮　萊運動 
[公電]  
　　交通部復温董事電巧電悉該局迭起風潮其初意爲維持航業起見本屬可嘉近開各人互挾意氣以相爭競於大局實有妨碍民國時代不宜有此本部開誠布公不惜巨欵力予維持特派專員赴滬與股東等切實妥商求一至當辦法並無强逼抑勒之意該董事自當平心靜氣聽候籌辦豈得輒據影響之詞電部撤銷派員殊爲不合况該董事主張國有未必能代表全體個人主義無圖輕重該派員等何必藉此　電母庸誤會交通部効 
　　温董事再致交通部電北京交通部効電悉貴部何不平靜至此招商局風潮不過二三辦事人把持所致貴部苟不干預董事會不難處分解决乃貴部偏聽辦事人言貿然派員己有未協然旣以查辦有無洋股立名亦董事會所深願除此有無洋股一事而外派員卽不應更置一詞本局並未請欵何勞維持自籌自辦何須聽候宗堯並未主持國有曹委如未朦電貴部何所據而斷爲宗堯所主張者然則非宗堯之輒據影響乃貴部自相矛盾欲蓋彌彰也至宗堯以董事資格發言董事乃股東全體所公舉來電乃以爲個人主義無闗輕重是直欲以官力取消董事會蹂躙全體股東權利前清時代無此專制民國時代乃竟有此是否强逼抑勒天下人必能共辨要之撤銷委員與否貴部　有全權有無洋股而外法定投票公舉之股東代表董事會自能處分貴部母庸違法越爼温宗堯部 
　　揚州來電各報館鑒國民黨高郵分部十月廿號成立選定正部長吳銘勳副部長易龜高郵分部馬 
要聞一 
　　財政部統一財政之新計畫 
　　財政部以中央與地方亟宜籌財政上之統一特於部中設立調查委員會劃分國家與地方行政費之範圍及國家稅與地方稅之種類近日大總統以中央政費每月須四百餘萬全恃借債以爲生活非急遣財政專員分赴各省調查財政現狀劃分稅項商辦預算不足以謀財政之統一聞巳派出直隸冒廣生陸定河南胡翔林湖北陶德琨黄紹第湖南劉頌虞葉瑞棻江蘇賈士毅單鎭夏辰翼浙江邵羲安徽陳惟彥熊正琦福建方兆鱉鄭禮鏗江西李盛銜黄序鴛廣東張汝翹伍宗珏四川蔡鎭藩陳光弼東三省弦欒守綱鄧邦述山西袁永廉雲南熊範輿山東王宗基蕭應椿陜西薛宗道廣西汪德溥等各員不日即有明文發表矣今將周總長呈 
 
 
 

Page 3

 
 
大總統文錄下 
　　竊惟民國初創百端待理而命脈所在尤以財政爲亟學熙到任以後目睹庫儲支絀羅掘俱窮仰屋旁皇莫名焦灼業將中央困難情形電陳黎副總統曁各都督在案伏念前清季世財源枯　　移彌補勢巳不支光復以後軍隊林立餉項倍增財政益形竭　各省旣自顧不暇中央遂無從挹注數月以來政費無出債負纍纍長此以往破產之危卽在眉　分裂之禍不堪設想學熙忝膺斯職責無旁貸竊以爲居今日而言財政非從調查入手不可是以本部設立財政調查委員會業經遴派專員鈎稽擋案參考時勢一面劃分行政經費釐訂預算範圍原欲以通外之消息權彼此之盈虚也然而閉户造車未必出門合轍是又非派員周歷各省切實視察不可今擬按省分派財政視察員分途前往專事考察財政事宜若奉直湖廣兩江閩粤等省事務較繁考查不易擬酌派兩員或三員以資助理至甘新貴州等省現尙無相當人員俟遴選得人續行請派本部此次宗旨在欲周知各省財政爲難情形而中央困苦之忱亦可與國人共相告語破内外隔　之弊收氣賑共貫之功以期各出至誠共籌國是稅項早爲區别歳入各有常經政費因此劃分財用不虞牽混際茲百度維新將財政根本問題從速解决則可杜外人監督之口亦以鞏民國新奠之基此則學熙所日夕禱祀深願與各省都督戮力同心共支危局者也抑學熙更有請者財政爲全國之機樞中央尤爲各少之綱領現在中央各項行政常費每月至少以四百餘萬計絲毫無著斷無常恃外債以爲生活之埋以後政費應如何籌措國稅應如何督催自當责成派出各員奥各都督切實協商等擬辦法時會不常事機易逝能若急起直追力求統一財政或尙有轉機之一日除將財政視察員名單另行開呈鈞鑒伏候命下由部飭遵 
[幣制問題之莫衷一是]  
　　財政部周總長以現在財政萬端待理要以改良幣制爲入手之方法連日國務會議己决計從幣制入手業經全體贊成惟該部幣制委員會之主張約分兩派一主金匯兌本位制一主先求銀幣統一然後徐圖改用金本位前說蓋取法於印度和者甚衆後說則以菲律賓等處爲先例而於經濟問題之利害得失較爲明晰透澈兩說紛歧莫衷一是聞周意擬俟顧問衛司林（荷蘭人）到京再與詳细討論後始能决行 
[法俄密議對待中華新政策]  
　　駐俄外交代表鄭延禧昨日有電來京略稱俄政府昨與法首相波安加雷氏密議 
對付中國政策採取聮合各國一致進行主義並有俄在蒙古法在雲南彼此將一切情形通告並保護外商等事祈政府諸公格外注意云云未知政府諸公若何辦理也 
[東蒙善後辦法]  
　　東蒙善後辦法己經趙都督電請交由國務會議公决施行日前總統府國務院又同時接到趙都督要電一件大略謂扎鎭兩旗善後辦法酌採洮南文武所陳擬添二條如下（一）變通徵租蒙疆各州縣巳放荒地歳收糧租係由漢蒙官員會徵扎旗因債案改由地方官往微歳給該旗津貼銀二千兩現擬扎鎭兩旗巳放荒地及未開放荒地均由地方官往徵永遠毋庸會徵扎鎭津貼仍照案分給兩旗未放之地將來開放除台吉每員酌留四方壯丁每名二方免科地租或照巳放之地優給津貼統由奉天都督杳核呈明辦理（一）限制槍械兩旗蒙户曾經爲逆釋放者不得再行置械其安分蒙户所有槍械由地方官帶同蒙員騐明編號烙印註册如有添購先行呈報外旗附住之户前皆由報陽變亂而來此次從逆允衆一律不許私藏軍械以上二條請一併交國務會議速爲議决以便分别實行而免遲誤如有未盡事宜由各地方官妥慎呈核辦理 
又聞前日（星期五）國務會議東蒙新設治問題趙總理以爲東蒙戰事平定奉督趙次珊條陳將科爾沁右翼各旗劃歸洮南以便爲各蒙王協籌善後事宜辦理甚爲得體卽當照准無如查該督來電所陳分劃手續尙欠詳晰宜電趙督速將分劃手續詳細陳報以便議决施行 
[貢總裁取消庫倫獨立政策]  
　　蒙藏事務局貢總裁以西藏亂事雖平而蒙古獨立尙未取消殊與五族共和大有妨碍現擬定取消辦法五端日内謁見袁總統陳述此事如得總統同意卽將實行茲將辦法錄下（一）不用武裝此次取消蒙古獨立决不用兵力蓋以兵力從事彼亦必以兵力拒我雖勝負未卜而民國财政困難軍餉難以籌措且遠行之軍必有疲乏我軍終稍遜一籌擬以平和主義對待（二）慰勸活佛由政府派代表赴庫倫慰勸活佛取消獨立心向共和並許以取消獨立後仍照原爵升加一級所有旣往一概不咎（三）陳利害飭該代表赴庫倫後陳說　立之害共和之利並發明共和宗旨以期五族之合一（四）勸導附和獨立之盟旂此次各盟旗之附和獨立多爲活佛所迫脅非出於本心者現由政府派員赴各盟旗勸導該盟長旗長取消獨立後仍復原職且升加一級（五）與俄國交涉蒙古獨立共原動力多爲俄國所主持擬咨外交部與俄國交涉並申明此次取消蒙古獨立事宜俄國不得稍有干預 
[副總統解决西藏問題]  
　　黎副總統日昨電商大總統聞係闗於和平解决西藏之政策約共八端（一）照會英政府實踐光緒三十年唐紹儀與薩道義所訂之藏印條約英人不得侵佔两　及干涉政治（一）令鲒穎直接與逹賴交涉以免疑誤（一）由大總統命令復逹頼封號（一）滇軍調回以一半暫屯鹽井實行停戰（一）川軍分守巴塘裹塘以資鎭壓（一）切實保護外人以免英兵藉口入藏（一）由政府撰擬五族平等共和實益之藏文白話告示遍示藏人（一）准藏人自由信敎大總統披閱之下頗爲嘉許 
[調騐官吏法案之内容]  
　　鴉片流毒中國迄今己數百年近今疊增厲禁然但嚴於民而不嚴於官恐禁種禁吸禁賣各條文終歸無效現由參議員劉盥訓提出調騐官吏法案己列入前日日程因人數不足未得開議茲悉該案内容（一）立調騐所專調騐官吏有烟癖者分爲三種曰中央調驗所以司法内務兩部人員組織之曰省會調騐所以司法内務兩司人員組織之曰地方調驗所由以上兩部或兩司因地方情形分設（二）調騐手續國會議員對於京内外特任簡任有嗜好之員得提議請政府查辦各省議會及各地方公益團體五人以上之聮名得提彈劾案或呈訴該省與該地方有嗜好之官吏均得咨請調騐所定期調驗簡任荐任各官入中央調驗所或省會　驗所委任各官得入地方調驗所（三）處分凡經調驗所確認爲有嗜好者咨明政府　職並奪二年内之公權規避及朦哄者加一等 
[時評一]  
　　參議院爲代表民意最高機闗議員爲遵守法律最高人格乃當其初則意氣萬丈不可一世迨其後則東奔西散曹部一空或爲黨務忙或爲報務忙或爲選舉運動忙其甚者則暮氣日深貪圖一巳之暇逸以故議案日列議事日程延至一月餘而不議議員屢次缺席延至三四日而不能開議可爲浩歎者也 
今旣有意整頓則惟有按照規定懲罰辦法嚴重執行己耳而議長又不敢爲此破除情面之舉僅僅減少其服務鐘點陽以天氣漸寒爲詞陰冀各議員之稍發天良勉盡厥職用心苦矣特恐此後朔風益厲雨雪載途各議員仍不耐僕僕奔走之勞也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[孫中山校閱江陰鎭江砲臺]  
　　孫中山先生本月十八號田滬乘聮鯨兵艦起程於十九日抵江陰查勘砲台事畢展輪上駛二十日早六時駛抵京口下椗江心維時駐鎭十六師各營弁兵均至江干列隊歡迎旌旗五色映日鮮明停泊江中之各兵艦亦俱高懸彩旗鳴炮致敬旣而顧忠琛師長張偉齋趙念伯兩旅長張翼雲縣長以及各營官　砲台員弁各界代表均詣艦中竭誠歡迎先生次第接見茶話片刻旋即登岸偕同長江要塞總司令洪君承點先至象山砲台查閱一周當先生到象山時砲台上軍樂大作守台弁兵排列隊伍荷戈立正恭迎如儀繼往焦山　山圖山都天廟各處砲台檢閱成績並演放巨砲隆隆之聲震動山谷張縣長以空砲聲響較大特先期傳知各區長飭保肩牌鳴鑼使家喻户曉届時不致驚恐云 
[蘇城工商代表北上]  
　　蘇州商務總會舉定工商代表三人呈請都督核咨昨奉電開代表名額每省限定四人蘇州己舉定杭祖良爲代表其餘祗能旁聽統於十一月一號以前給咨赴部等因茲聞杭君以會期將届定於本月二十一號（卽九月十二日）束裝北上該會爰於二十日設筵祖餞開會歡送云 
[江西財政觀]  
　　收入概略李都督覆財政部電云查贛省丁漕等欵前清壬十年預　歳入銀三百五十六萬餘兩向章徵錢解銀其隨丁漕派解者名目繁多自銀貴錢賤各屬征不敷解積欠纍纍光復後將丁漕派解各雜欵一律删除統名曰地丁每地征錢二千百文漕與兵米統名曰米折每石征錢三十六百文征錢解錢以常例計之歳可得三百七十萬兩現在大局甫定民情猶懷觀望兼之本年水旱頻聞災區甚廣皆爲征收障碍較諸常例只可作十分五六計算釐金一項暫仍舊制前清壬子年預算歳入銀二百萬兩光復以來商務凋敝百貨滯銷收數因之銳滅現經飭司設法維持規復比較釐訂坐支剔除中館以近數月收額估計全年收銀約一百四十萬左右至目前整理手續及將來改革計晝本年六月内郵呈財政概說業經詳載合併聲明　　　解賠欵十月十五號又電復財政部云洋賠歀及京協餉前鹽電本擬八月後設法籌解嗣以大水成災損失甚鉅秋間迭　風蝗晚收又歉以致収入驟减力不從心現在籌賑辦捐煞費經營司農仰屋正與中央同病查贛省地居腹裹曩日養兵行政該費均較隣省爲儉而從前中央撥歀獨較他省爲多迨甲午庚子以來擬認賠欵爲數尤鉅前清時代鬚省歳入係七百萬兩有餘而指撥協解各數幾及五百萬兩實爲他省所罕有光復以後兵費驟增重以累災民命不堪豈容再事　刮鈞部總攬全國財政必有碩畵宏猷揆度全國俾使負擔均平烈鈞謬膺重寄但使力能勉任自當設法籌措源源押解以盡鞏固中央之　區區愚忱尙希朗察並候蓋籌 
[贛都督突受虚驚]  
　　江西都督府於十月十六號午後二時正在辦公室翻閱公牘之時忽然一聲槍響流彈由隔房穿入李督疑係變亂驚惶萬狀當即調集衛兵　行杏究再三盤詰始知係因護兵在副官室磨擦槍枝不防槍内尙有宿彈一枚以致悮出轟然作聲李督以該護兵黄春田等四人太不經心擬予重懲嗣經顧問官及副官再三要求始獲發交軍事執法處從寛究辦 
[蕪廬兩商會維持本洋辦法]  
　　蕪湖商務總會因金融恐慌各莊岌岌可危特呈請都督設法維持略謂上年此問光復正值水災之後金融恐慌之時巿面狀况一落千丈迨本年二三月雖商民殘喘稍甦無如地窮財盡急切難望恢復其稍資週轉者不過本洋而巳而本洋又爲鄉民所注重詎料數月以來任意苛求挑剔成風甚至小有蚊脚虻班者昔日視爲凈光今竟擯棄不用以致各錢莊日積月累愈　愈多上户四五萬中户二三萬至少者亦存七八千通共二十餘家竟擱置四五十萬現洋不能抵用而數百家商號同受此累者尙不在内蕪埠如此全省可知况當此之時外路旣無來源公家又難接濟以致九月下旬以來申票漲至一千零五兩漢票漲至一千零六十兩英龍洋飛升七錢八分爲數十年來所未聞推原其故皆由挑剔本洋致使淤塞而不流通現此危迫之象是以敝會邀集十三幫迭次開會籌商流通之策以免破裂之虞僉以創立公印處將本埠及外來本洋剔除唖板夾銅鑪胚大爛廣建板外所餘光洋冲光一律交公印處粘貼印花加蓋銅戳隨巿通用爲急則治標之計此項鋼戳呈請發給正在組織間不料該錢莊忽然倒閉兩家而昨今兩日各莊所出銀票竟有多半無人肯收其危迫情形有不可收拾之勢敝會又開特别大會邀請中華銀行胡監督十三幫商董詳加討論决議趕設公印處將通行本洋由該處粘貼印花加蓋錮戳一律通用以免再生苛求光洋之弊一面呈請都督發給印示嘵諭大江南北各縣衆擎同舉一體辦理如有任意挑别再事苛來由地方官隨時查究庶可稍挽危機而救目急云云茲將各電錄左 
　　柏都督來電查本洋一項皖省沿用最久爲害最深其重量銀行與龍元無異而價值每高出龍元二三錢之多巳屬非法近更挑剔花色愈接愈厲商民交受其困迭據各屬呈報請示辦法本都督現擬辦法二條（一）除夾銅及廣建板外不許挑剔毛光由各商會加蓋銅戮一律通用其價隨時起落務便商民（一）本洋無論毛光與龍洋同一價值勿許低昻以維巿面二者之中何策最善希各商會體察情形悉心研究限三日内電復以憑核奪栢都督删 
　　商會復都督電删電敬悉本洋挑剔之害商人受累鄉民尤甚奉電後敝會開會集議恰值廬州商會代表謝君毓淮到會公同討論公家旣不能補助祗得遵照第一條設立公印處爲急則治標之計詳訂章程先由蕪湖廬州正陽闗安慶大通甯國六大埠趕速成立以利推行而挽危局並委託正紳赴滬購辦銅戳印花一俟回蕪再行開辦除詳章另文呈請立案外合先電聞蕪湖商務總會協理崔法嘯叩 
[粤省棺材店復業]  
　　棺店表白苦衷竊敝行奉警廳諭飭填報死亡册藉等因經疊將碍難填報理由呈請免報未蒙批准迨十月一號票傳河南榮壽店周鞏之勒遵二號復傳周　之併西闗大德店張景漢老城昌壽店頼伙榮東門連壽店辛全等到廳嚴飭遵辦詳辯無效詎九號忽票傳老城長茂店黄顯廷益生店徐紹舟拘留兩晚始行釋放敝行人等惶恐異常紛紛避匿迫得暫行停閉不料十二號東闗廣德壽店東又被拘拿並强扛棺本一具此日來之大略情形也伏思正當營業原有自由之權若沽貨必逐件填報不勝紛擾即如港澳取締之嚴對於調查死亡亦未嘗責棺店投報况近日站崗長警調查死亡確數業己周浹無遺又何必敝行重報致等駢拇抑尤有進者誠恐紛紛填報致開詰難之端種種困難由茲而起此敝行不得不疊求免報之原因第恐或者不察故特將此中委曲情形縷述一切伏冀同胞諸君子垂鑒焉中華民國元年十月二十日長生行謹啓 
　　警廳自備棺木警察廳咨總商會云本廳取締各棺材店原爲調查死亡人確數保護國民生命起見此衛生之必要各國皆然且尤繁密本　之創　各店以前衛生司所發之表不便經明即改換新表辦法至爲簡單有何阻礙若猶不滿意是明有意反抗阻礙進步惟有聽其自由停業本廳當另行購運棺木以濟死者而己所請取消填報之令萬不能行貴會爲商人之代表亦應共圖進化策勵進行也此啓 
　　醫院自備殮工警察廳通告云本廳取締棺木店係應盡之職務乃有匪徒從中煽動無意識者附和突然罷巿經本廳重訂最單簡之辦法猶復不恤一再由商會堅請取銷如此野蠻則不能不有以對付今時與各棺材店約如本月十五日仍以罷巿爲要挾本廳惟有准不入行之棺材店專賣加以保護並由廳購運棺木分發各區任人照價承領警察醫院備有殮屍工人由喪家報告警區卽往殯殮其反抗之棺材店旣自願停業不願損失以後卽永不准復開以遂其欲凡屬棺材店之股東不可不察勿聽信匪言置資本於不顧若再頑抗他時悔之晚矣特此通告 
　　棺店一律復業昨日長生行又邀請九大善堂及救災公所各董事齊赴廣濟醫院集議衆以下情亟應上逹特聮同該行代表擬具請願書赴省會請議求免册報旋即開議經衆表决擔任維持并用電區門胡都督代逹衆意復婉勸各長生店照常開業　　阻礙喪户該行亦卽允肯已通布於十五號一律照常貿易矣 
[志銳將正首邱]  
　　前清伊犂將軍志銳之幕友錢某於本年四月率志銳家屬由俄道返京後昨由京兌匯俄帖七千餘張來伊囑令金君（亦志銳幕友）央請廣都督向各部院司總長說合將　銳尸骸由東路搬運回京各部院司總長業經會議並言　銳之死非死於私讐實死於公敵擬在城隍廟致祭以示至公無私聞金君己於九月九號另具衣衾棺椁重新殯殮不日卽將搬運東下隨行者三十餘人云 
[湖南光復紀念會誌盛]  
　　湘省前次舉行光復紀念會係以去年陰曆計算故於九月二十九日（卽陰曆八月十九日）曾經開會三日其熱鬧情形己誌本報乃開會後忽接中央電令應以陽曆十月十日爲永遠國慶盛典然今年是日適爲陰曆九月初一爲湖南光復之日譚都督遂令行該會籌備事務所届期仍開會三日以申慶祝仍以敎育總會爲會場一切設備均照前次辦理推此次籌備較早視前次尤爲整齊各商民尤興高彩烈如前次之　懸國旗者此次則張燈掛彩鋪張揚厲　巧爭妍洵爲未有之盛舉夜則舉行提燈會每一街道結一團體或數團體甚或　分行業另爲一部均向商務總會報到加印布製紀念帶章每夜　燈赴會　街游行此項商團人數較全體學界尤多故此次提燈會較前次人數不止增加一倍會場左側之運動場布置亦更完備各學生之入場運動者不特較前次更多且較前次更爲純熟城廂内外之游人則因傳播旣久有不遠數十里或數百里而來者一時紅男綠女白叟黄童絡繹不絶幸各叚派有軍警彈壓尙無跌倒踐踏之事云 
[石家莊之國慶盛會]  
　　本月十號石家莊國民黨交通部聮合軍商學警各界舉辦國慶紀念大會於事務所並約京津伶界名角演戲一日附以軍樂以助雅興是日午後一　開會國徽高揭　樂齊奏到會者一千餘人首由林季良主　迫祀起義諸先烈祀畢公行慶祝典禮全場高呼中華民國萬歳後由楊生池演說中華民國成功之述建設之難并援建築房屋之種種階級以証我國之危險現象爲必經之要途洋洋數千言繼由來賓法人剛比尼君演說法國常時革命之劇烈盛贊成我中國革命成功之敏捷外人深爲欽佩以後尤願中法携手聮合美利堅俾世界均進而爲共和並陳明現時各國對我之態度與大借欵之闗係後又力言中國人無恒心毅力以任事剛君口　華音甚爲嫻熟批却導竅深切著明每一停話台下鼓掌如雷又山西軍務司科員池香亭君演說民人監督政府之手叚保定軍官學校學員陳仲甫君演說政治革命以後尤當進爲心思上腦筋上之革命林季良君演說專制與共和的比較以上中外人士均爲大演說家咸如傾峽倒海　娓動聽演說畢由楊生池君致答謝詞並述以上演說諸君之歷史及去年奔走國事之槩略遂散會開戲至晚會場内外燃千支燭力電燈數盞人影電光輝映於五色旗下各界提燈遊行街巿軍樂齊奏爆竹亂鳴與會諸君復相繼演說是晚有山西壽陽縣國民黨分部部長潘維周君演說解釋共和後人民雖受損失而蔣來之幸福則爲無量并痛陳剪髮一端爲脫離專制振作精神之要素又楊生池君演說自由平等之眞理莊諧并用掌聲不絶又復開戲至夜半一鐘始散 
[吉林國慶紀念會紀盛]  
　　會場秩序吉林各界於本月十號舉行國慶紀念會會場設於望雲山西偏之打靶場地方面積約二方里圍以蘆蓆東西分兩門樹國旗於中心正北面居中者爲演說壇東爲代表休息所西爲本會事務所凡與會者各有地點内分四隊西北爲軍警東北爲各界各團體正南對於國旗爲軍樂隊東南西南兩隅爲各學校序次故秩序甚爲整肅 
　　升旗典禮是日正午各界各團體均已到齊都督與各司道亦均到塲於十二時升掛國旗奏軍樂向旗行脫帽鞠躬禮嵩呼民國萬歳場内數千人聲聞二三里外 
　　追祭先烈升旗後詣諸先烈位前追祭讀祭文時各界行脫　禮以表敬意 
　　李界整齊是日到會者以學界爲最多各校均全隊而來各奏金樂前驅國旗次爲紀念會旗後金鼓奏樂各生隨列於後手執紀念旗步伍整齊沿路奏樂入門乃改唱國慶新歌至其應列之地點而止一時彼唱此和大有和聲鳴盛之概 
　　女生與會是日除各等男校外並有師範女學堂及兩等女學堂兩校女生亦合班而來其旗色與男校相同隊前以十二人鼓風　其後按次唱　步法行次亦甚整齊絶不參差入場後占一地點容止亦極嚴肅吉省女學之進步可謂速矣 
　　遊行街巿會場禮畢遊行街巿冠軍者爲軍樂隊次爲各學校各團體依次而行秩序不紊由會場入北極門順北大街過草巿至都督府經糧米行出新開門至省議會爲止點各團體各界互行賀禮而　 
[陜省禁烟手續]  
　　張都督通令各屬云照得鴉片惡卉流毒無盡本軍府業經普發令示專員派送嚴行禁種在案此次令出法隨决不稍事寛假現在節届秋令誠恐各該知事玩忽瞻循巡察不周致愚民妄思徼幸貪利私種貽將來無窮之害茲由本軍府將全省軍隊分區派撥以備實行查辦倘敢以身試法卽當辟以止辟所有分派軍隊及指定　域開列於後除再嚴申禁令明白示諭外合亟令知仰該知事凛遵前今令飭務當振刷精神嚴密查禁母稍因循陷民刑網自取重辟本軍府法如秋霜令嚴烈日其各慎之切切此令計開派撥各軍隊區域 
　　省垣附近（咸長咸陽興平整　臨渭）本都督自督飭各標營鳳翔屬第一協郭勝清 
興漢屬第七協張實麟 
乾邠屬第一鎭張雲山 
潼闗二華及商州屬第二鎭張鈁 
同州屬（除渭河以南）第六協陳樹藩 
河北一帶（涇原耀同高富）第十六標一營并岳秀 
北山各屬馬隊第五標鄭庠 
　　民政司呈云案查前奉都督批據本司呈齎委員調查各屬新政規則並擬飭令各屬設立禁烟局派委專員駐紮該處辦理禁種事宜案由奉批兩呈曁規則均悉所擬辦法尙屬妥協可行惟禁種鴉片本係新政要端除由本軍府通飭各屬認眞嚴禁並出示曉諭外仰將禁烟一事列入調查規則大綱首項即督飭各調查員每到一處剴切演說務使禁絶不種一苗不必另派專員以節糜費嗣奉鈞批各調查員暫緩委派復奉秘書廳函開西路種煙最盛之區須派專員前往督同官紳切實查禁各等因奉此遵查洋烟流毒爲害甚深前清雖屢經查禁而愚民貪利偷種總未斷絶根株第現值煙苗播種之際亟應趁時委員前往督同地方官绅鄉約村長剴切開導實力嚴查務使不種一苗禁絶凈盡爲要義第種烟之區西路最盛東路次之北山雖少種於南然亦在所不免若普通派委不特需費孔多反滋擾累自應擇其種煙最盛之處派員查禁以節糜費除通令各屬一體遵照嚴禁外所有選派委員查禁種烟緣由並擬定條約理合呈請都督鑒核訓示祇遵施行此呈計呈齎條約一紙 
　　一此次禁煙遵照張都督法令以一律禁絶淨盡决不能稍事姑容爲宗旨 
一此次派員禁烟原以助地方官力之不足地方官不得缷其責於委員而自置身事外 
一委員公費及隨役口食俱由本司發給不得再索支　違者准地方官紳呈請核辦 
一委員分赴所派地方會同該地方官責成各區紳耆分赴該區協同鄉約村長隨時勸導查禁並令遞具斷種切結 
一委員隨時須協同各區紳約赴各地方嚴密查禁不得稍有怠忽以防鄉約村長等朦蔽 
一委員下鄉查禁時該地方官有保護之責 
一該地方一律禁種後由該知事曁委員會具切結逕呈民政司查核 
一該地方如有頑民偷種情事先由委員曁各紳開導勸禁如果負固不服或聚衆刁抗輕則由地方官辦理重則通呈核辦一地方官曁紳耆等如有敷衍諉推坐事不理情事由委員逕呈民政司核辦委員如有此等情事亦准由地方官呈請核辦一委員知事曁紳約村長並胥吏人等如敢有受賄朦蔽情事一經覺察法令俱在决不姑容尙其勉　 
地方通信 
[江陰]  
　　步　調寗蘇都督擬將江陰步兵團長徐繼斌所統全團軍隊調寧垣駐紮當即由寧電飭蘇州軍政司盧鹿萍君轉令徐團長先行派員赴寧垣與軍務司接洽商定駐所再行開拔等情盧司長接電後立卽電復都督請爲緩調原電錄下南京都督鑒筱電敬悉查江陰步團係江常巡防所改編分防各處軍民習久相安瞬交冬令防務更爲緊要移寕填澄差費旣屬不資情形復多隔　擬懇緩調以免紛更可否之處敬乞示遵世儀嘯印 
[蘇州]  
　　美中不足蘇屬今庚田稻頗稱豐稔詎近日忽有蟲傷之患日來各鄉民紛紛持蟲傷及水淹之稻來城報荒者日有數起吳縣民政長宗加彌君以各鄉報荒虚實均難懸揣際此十室九空農民艱難之時斷不能如滿清舊習置之局外昨特照會各巿鄉公所先行履勘呈報成色然後派員復查再行核奪滸闗巿鄉公所自接到此項照會後即經議員張冕傑提議剔荒徵熟辦法因今歳之荒或有全坵顆粒無收者或有毫無損傷者若普通減成未免苦樂不均各議員及董事會均贊成此舉並願不辭勞瘁親至各鄉逐圖逐坵分别履勘成色注册呈請民政長派員覆查以定辦法亦足徵滸闗巿公所之辦事認眞矣不識其餘各巿鄉公所諸公亦能如此熱心否 
　　得賄包庇閶門外荒地多爲浙籍客民領種有潘某者在閻胥三區境内領有荒地數畝種植山芋屢次被竊防不勝防前日又被竊去一大叚潘乃於夜間暗伏田内守候竟被捕獲扭解三區警局不料該賊與該局巡長有舊得賄包庇反指潘毆傷竊賊遽將　痛責四十大板拘押五天並勒令罰洋五元爲該竊賊養傷之費云 
[時評二（萍）]  
　　異哉李準今日亦儼然陸軍中將矣 
溯自勳位令頒大總統藉此以爲酬庸之地若者上將若者中將若者下將而尤以中將一級爲最濫軍長師長與夫開國時之薄有勳績者無不羅而致之於其中而尤奇者莫如今日之授李準爲中將 
謂爲有功於民國也則李準忠清最烈慘殺志士亦最酷謂爲有德於廣東也則除當道一二私交爲李說項外光復以後久已不容於嶺東之　論而放棄屏逐僅獲保其首領以去今乃與陳炯明龍濟光輩等量齊觀此何理耶 
嗚呼李準嗚呼民國之勳位 
 
 
 

Page 7

 
 
本埠新聞 
[保薦統領之疑問]  
　　滬防全軍水陸營統領李顯謨上禀程都督略謂現充滬防水師第四營管帶楊玉貴原係太湖水師第五營從戎數十年明通精幹實爲水師中不可多得之將才於去年光復上海時頗爲有功查滬地中貫大江盜賊出没防衛匪易皆楊君之得力且顯謨得免罪戾亦藉楊之臂助也久思薦拔苦無餘地近聞蘇軍太湖水師上級將領將有更調之信擬請以楊君代之當可收駕輕就熟之功爲特舉薦等語聞程都督以太湖水師統領係劉榮盛充富近來毫無事故亦無調動之說李统領憑空保人接代不知何故已令軍政司詳查禀復核奪 
[軍營舉行祝典]  
　　滬軍營楊管帶炮隊營余管帶滬防第六營師管帶第八營王管帶等以去年陰曆九月十三日光復本埠並攻克製造局且本軍等亦均於是日反正現届週年亟應舉行慶祝並於晚間各率兵士舉行提燈會遊行南巿一帶以光盛典又滬軍營楊管帶以去年九月十四日有右隊隊官王錫均奮勇陣亡故於明日即十四日尙須舉行追悼大會云 
滬防福字營劉司令長定於今日舉行紀念慶典故在司令部及各營隊紮成松柏寳星並懸五色國旂軍旗掛燈結彩並紮成老虎燈國旗燈曁五色紙燈准於晚間督率軍士排隊與軍樂隊等遊行城内南巿各街道又在本司令部邀集合軍官佐攝影以誌紀念 
[上海紀念會日期儀式]  
　　上海縣民政長吳君昨出示諭云爲公布事准縣議事會移議决本地方紀念日期案一件自本年爲始改從陽曆規定十月二十二日爲上海地方共和紀念日永著爲例其應行紀念儀式爲時己促由本民政長按照議决案事理酌量展期於十一月三日舉行合依江蘇暫行縣制第四十八條公布之除通行外特示計開補行紀念儀式（一）擇定地點開紀念會（二）各學校放假一天（三）各官署曁各公團體停止辦公一天（四）公私各團體曁合境商民一律懸旗結綵 
　　精武體操會舉行畢業禮 
　　閘北中國精武體操會爲技擊專家霍元甲君所創辦巳届兩年茲定於陽曆十月二十七日下午二時舉行初次畢業禮并開運動會藉以淬勵體育之精神該會素以普及爲宗旨聞將分贈入揚劵遍請各界參觀并歡迎各處技擊名家與會俾南北絶技共冶一爐藉促全國體育之進行云 
[調查紅十字會地址人名]  
　　民政長致上海紅十字會函云奉江蘇都督令准内務部咨准紅十字會咨開請查各省紅十字會處所地址以及辦事人員姓名造册呈府轉報内務部咨會以便召集會議等因到署當經函請貴會杳造迄未送到合再函請貴會迅速將各處會所地址辦事人員姓名詳造清册送署以憑轉報 
[道敎公會機闗部將次成立]  
　　張天師來滬組織道敎公會總機闗部巳屢誌前報茲悉此事業己由李佳白李提摩太梅殿華麥士尼伍廷芳陳潤夫諸君協力贊助組織完備定於陰曆九月二十日假也是圜開成立大會想届時必有一番熱鬧也 
[查緝山東逃官]  
　　前清山東諸城縣知縣吳塤短欠雜捐銀一萬九千餘兩京錢一萬五百餘千乘間脫逃經署布政司王丕煦查知呈奉山東都督咨請江蘇都督令行上海縣民政長一體嚴緝解東追究現吳民政長己照會警務課長轉飭各警區嚴密查緝矣 
[開槍捕盜之奇禍]  
　　本邑南鄉二十一保七圖何家渡口圖董何逹如前日午後命子舫梅姪根生駕一小舟裝載棉花十餘包來滬消售鉅甫過塘灣港口忽遇緝私營巡船在彼追拿盜船開放洋槍以致舫梅根生二人俱爲流彈擊中舫梅登時殞命根生則腿上受傷不能行動當由同件將傷者死者載回家中即由何逹如恊同該圖地保投報上海地方檢察廳請騐昨午檢察長陳君已委陶檢察官帶同檢驗員等下鄉詣騐候再查辦 
[規定營制餉章之通令]  
　　陸軍混成第三旅旅長李英石君前日分令所部水師第四第五第八第三營文云爲通令事前奉都督指令所有本軍餉項應按照陸軍部暫行給與令請領俾謀軍事統一各節嗣因本軍水陸各營編制不合章制未便即行遵照辦理故於九月二十七號通令各該營先行知照在案茲者水師各營編制業經會集各管帶查照江防水師章制規定凡闗於俸餉之給與亦應遵章改正以歸一律仰各該營卽於十一月一號起將所有營中編制俸餉遵照頌發表定之數實行並於文到七日内將改編人員及官佐士兵俸餉遵辦情形先行造册呈候核奪此令計頒發編制餉章表式一紙 
水師各營暫定營制餉章 
管帶一員月薪一百十二元公費一百元 
副官一員月薪五十元 
軍需一員月薪三十元 
書記一員月薪三十元 
司書五員每名月薪十四元 
軍醫一員月薪二十四元 
隊官三員每員月薪三十元公費每員每月十元 
排長十五員每員月薪二十六元敎練三員每員月薪二十地　 
　長每員月薪十二元 
號令四員每名月薪八元 
漿兵一百二十六名每名月薪六元 
砲兵四十名每名月薪七元 
頭兵二十名每名月薪七元 
舵工二十名每名月薪八元 
護兵每名月薪七元 
伙夫二十名每名月薪五元 
[緝獲常熟逃犯]  
　　常熟越獄各盜犯内有爲首之嚴莊牙等灣匿滬上己由該縣警探偵悉來滬報請福字營派探協拿茲悉福字營司令部偵探長周銓珊業己派探周坤山向長春李錦成吳春山等於前晚在新北門内將嚴莊牙嚴合山嚴梁棉三犯拿獲解請劉司令長訊明轉解常熟歸案究辦 
[五族少年保國會紀事]  
　　昨日下午二時五族少年保國會總機闗部假座西門京江公所開歎送大會到會者約二百人公推張吾軍君爲臨時主席報告開會宗旨次由顧維淮君宣布新章並謂今日　會蓋因陳其民錢也氓楊巨川三君北上組織本部並籌　實業團事宜於國財民生闗係匪淺當開大會歡送也次由　野　陳其昌兩君演說次推顧維淮君爲副會長王炳烈嚴士元二君爲財政科顧　清蕙德貽鄧漢臣三君爲文業科陸　奎管耿榮二君爲交際科張吾軍高恂甫周志兩沈頌南四君爲評議科李　李鴻鈞二君爲庶務科嗣由管耿榮君演說本會從前腐敗及重譽會長之理由並發起義勇隊之原因另推丁立鈞錢植二君爲查帳代表與前會長周壽田程傑二君請將虧歀責令賠償次由顧維淮君宣讀歡送詞並行歡送禮陳其昌君宣讀答詞致謝未由來賓王如　君演說散會之後全體撮影以誌紀念時己五下鐘矣 
[道家又將集議]  
　　本月二十三日卽禮拜三下午三句鐘聞有蘇州道敎中人曁本埠道敎公會諸會友擬假法界寳昌路石牌樓尙賢堂演說道敎之原理并籌議進行手續民國成立羣敎爭嗚正有心宗敎者搜集聞見之時也 
[通俗宣講社第二支社成立]  
　　通俗宣講社第二支社於二十日午後一時假南巿隆德小學校内開成立會是日總社之二十二期宣講同時舉行來賓約有八十餘人先由總社發起人袁頌豐君報告第一支社設在北巿成立己久今單君貽孫在南巿發起第二支社以期民智普及次由顧雲龍君宣講戒吸捲烟葛雲韶君宣講尊孔問題單貽孫君宜講勸戒女子纒足散會時隨分各種戒吸紙烟印刷品以資警惕 
[宰牛作行賄之疑竇]  
　　西門外羊尾橋一帶素爲地痞　集之區近因新開沙盛泰宰牛作費去運動費若干外間遂謡啄紛傳或謂巿政廳得賄或謂巡警局得賄前日爲巿政廳總董所聞立即通告各舖户令其指名控告乃若輩出其恐嚇手叚無敢出首致巿政廳與巡警局互相疑忌牽涉多人而得賄者仍逍遥事外聞前晚區員陳君與稅務員姚君又因片言之傳述以致小有衝突未知何日始能水落石出也 
瑣聞 
[城内]  
　　地方審判廳刑庭批示○楊謙齋新費趙氏立據悔議陳請訊判批狀悉查費產兩所係從本廳判决變賣得價履行債劵確定在案是該產受本廳訴訟拘束之後費趙氏即己喪失其所有權爾常時如有意出價承買自應於此產未賣之先指定價格呈請本應核辦或與費趙氏接洽之後由該氏呈知本廳酌定均無不可惟無論如何萬無與無權之費趙氏私立允據並不告知本廳而能發生效力者此事在該民固屬可原而費趙氏意乃貪　中費明知故作實屬荒謬現在此產已由本廳當庭判與受抵人嚴安生繳價頂買不能再行發生變更之理如該民有因此致受捐害祗可另案向費趙氏主張不履行契約之損害賠償並無呈請本廳判令找價交產之權也所請應母庸議 
　　禀請驗傷○昨有高紀祥高志蓮等同至地方檢察廳訴稱家住蒲淞巿二十九保頭　内務農爲業邇來田中所植棉花迭被周阿三縱容子弟乘間竊取我等以損失不少向之追究反被紏衆兇毆受傷爲此禀求驗究陳廳長着明白具訴候核 
　　　味不明○湖北人嚴良正扭堂兄嚴良君至地方檢察廳訴稱妻子被堂兄誘拐無蹤求請訊究陳廳長以所控無憑斥不准理昨日又扭入福字營並牽涉婦人某氏等當經劉司令長備函飭探將二嚴移送地方檢察廳收押候究 
[南巿]  
　　商團購械○滬上紙業商團成立後曾請滬北總商會代購鎗械十支報告商團公會照章烙印以備操防茲又有花業商團等亦請會長轉稟陸軍部核准購械應用未知能照准否 
　　學習法政○中華民國法政學堂業於本月二十號開學曾經警務長穆杼齋君親往該校行開學禮並挑選警界上級官長入學肄習法政聞區員巡員書記等昨己入校謁聖卽日上課 
　　催拆坑厠○巿政廳路收處以城内外各處坑厠雖經諭令填除改造房屋多未遵辦茲又飭知業主迅行拆除至應造衛生新坑容再核議興辦 
　　馬車　逃○前晚九時有快馬車一輛從英界法界逃至華界由巡士追獲將馬夫吳德友拘至東區　洋兩元旋由法捕房派探持片索回究　聞該車逃迅公共租界時沿途撞　人力車多輛曾否傷人尙未查悉 
[閘北]  
　　豪門秋　○近有人在閘北四區嚴家閣地方開設鬥蟋　場輸赢頗巨前日午後被閘北商團會員得悉前往拿獲賭客沈仲芳等二十八名解送四區當經鄧區員略詰一過分别處罰並交保開釋仍飭查明爲首之人以及房主到案訊辦 
　　帮同找尋○金趙氏之媳孔氏前由其叔姑金宋氏親戚陸趙氏荐出帮傭近忽不見疑　兩氏串拐扭控一區張區員判解警務所移交檢察廳經王檢察員訊供無憑着陸趙氏與宋氏交保出外帮尋 
　　黑暗世界○前晚七時半閘北水電公司内總機闗忽然損壞霎時各馬路及各舖户所裝電燈盡行息滅自來水來源亦絶其時正值各絲廠開做夜工之際聽然黑圓各女工紛紛趨出越一小時後始經修整 
　　　設路燈○楊家石橋居民函禀閘北巿政長以該處路燈稀少　間黑　難行深恐宵小潛伏爲害請爲派警駐防等情業經巿長派員往查屬實卽飭管理員於該處添設路燈並候派警梭巡以安閭閻 
[公共租界]  
　　尙欲贖回○華洋人壽公司控辛少勤抵單不贖業經公堂函致會丈局勘明過户地歸原告管業在案茲因被告不遵復由原告禀請公廨於昨日將辛傳案訊究據供情愿備齊本利贖回王襄讞商之英康副領事判辛押候禮拜三原告到堂再核 
　　妓女受欺○雲南路妓女孫文蘭控方德　冒充伶人楊四立以呌局爲由誘至弄内攫　金鐲昨由捕房將方拘解公堂訊供不認判押候查明再核 
　　改期審訊○雲南路二百八十一號成衣店主李式昌偕妻潘氏控被姚子香金季發等毆傷由廨訊判被告存洋保出候傳齊証人再訊在案昨由捕房將指使行兇之姚子洪傳至公堂請究姚延律師穆安素辯稱此案敝律師尙未調查明白應請改期審訊中西官准之判姚存洋十元交保訂期禮拜三訊核 
　　虐待女子○天潼路六百七十四號門牌粤人歐陽茂生家七歳買女旺　因病送入新閘以沙利培女醫院醫治經醫生騐明係受虐待所致報由捕房派探查明屬實昨將女解送公堂請示中西官以歐陽未到判女送濟良所留養 
　　妓女有志○雉妓陳阿彩前因被　虐待受傷自投濟良所茲已醫愈該妓自愿在所習藝不復爲娼所董以其志可嘉昨特解廨請示中而官諭准陳妓留所習藝並爲擇良婚配 
　　誘姦不　○無錫女子陳秀英前因來滬找尋胞姊不遇流落在滬由捕　　公廨判令自行回藉詎女仍匿居老閘劉姓薦頭店内前晚　　髮匠吳鐘明誘至東新橋令女至法界客棧奸宿該女不允　　吵鬧由捕拘入捕房分别拘留昨解公堂訊據女供在老唐　　開設理髮店與女隣居是以相識並非誘拐判吳送錫金公　　插吳押候查明是否開店再核 
　　串賣女子　　王趙氏控秦松山將伊女賣與白克路六號往户張恒卿爲　　洋七十元昨由捕房將秦與女並買主一併解送公堂經中西　研訊明白判秦押兩月女發濟良所餘人開釋　　懲辦流氓○流氓周和吉糾黨在博物院路攫取粤人歐彬現洋四十六元由探拘解公堂押候補提人証併究在案昨日復由捕房解廨經聶襄讞會同英翰副領事復訊屬實判周押西牢三年期滿逐出租界仍飭緝拿在逃各人解究 
　　强搶財物○山東路森泰控袁瑞生攫取小洋五百七十八角又沈蘭臣控王望天在石路搶取行李由探將兩人查獲昨解廨分别訊明判王押西牢一年期滿逐出租界袁押半年分别示儆　　分别歸案○廣東婦人陳周氏湖州婦人劉奶奶均因拐案牽涉被人在法公堂控告昨由法界包探恊同美捕房包探在虹口將兩氏拘獲旋經公堂訊供一過判交來探帶回歸案訊辦又竊賊陳三寳因在寗波竊得綢衣等物來滬由探獲案訊押昨又由捕房將陳解案請示判送該處檢察應歸案訊辦 
　　擅用權勢○新閘成都路大隆絲廠男管車羅小芳女管軍王蔡氏因用熱水　傷打盆女子宋阿多被控昨由公堂傳訊宋女　見証阿　彩雲等証明前情中西官以羅情虚不到判將保洋十元充公王蔡氏罰洋三元再貼原告養傷費洋二元開釋 
　　搶親原因○楊樹浦住户吳曹氏控未婚婿劉兆祺紏合多人强搶伊女成婿等情昨由捕房將　拘解公堂請究原告設訴女兒於三歳時許與劉姓曾受聘禮洋八元迄巳十餘年不通音信今忽紏人搶親求究訊之　供因貧無力迎娶且係未婚妻私自囑令搶親中西官以此等舉動有礙租界洽安判劉押七天以儆　　無可更改○英美工部局營造處控木作頭朱永發不照原樣造屋昨由捕房將朱傳至公堂訊明判罰洋十元充公並着交保限兩禮拜照式改造　干未便 
　　拐失女孩○曹沈氏住老朱家宅三百五十九號昨報捕房云有四歳女孩名純香被匪拐失捕頭允爲查訪 
　　侍者行竊○張葛氏在北蘇州路念號西妓院爲傭婦昨投捕房報稱失竊值洋八百元之金飾　戒等物當派包探沈阿炳前往查知係侍者傅某所竊拘押捕房吊到贜物候解公堂訊辦 
[法租界]  
　　煮煙肇禍○西興橋南甯波會館路三十號門牌丁姓家借住之潮州人周維川前晚因煮烟起火毁去披屋三椽捕房即飭包探往拘到案究罰 
　　分派地價○張春林前控褚馬氏褚陸氏爭賣地產延不交清當奉公堂判候會丈局將地丈明再行核斷前經該局丈得是地照原單多出六厘有零陸氏名下祇有三分九厘六毫餘地俱是馬氏之產故由公堂傳齊原被判張春林將原價洋五千五百元備齊交案並將丈出餘多之地價照算補繳令馬陸兩氏各將田單呈出立契領價照丈明畝數分派 
　　乘機呑没○李光龍上春在温州地方託諸孫洪収冒土槳二千四百元存候領運詎回家後諸卽致函與李聲稱該處陡發蛟水致各物漂没無存該土漿亦巳漂失李接函後卽往查察知是揑飾迨往向論詎巳逃避來滬故卽追蹤至申尋見扭捕送廨經聶讞員訊悉前情判押候厚告查明土漿售與何處禀復再核　　幸免科罪○周張氏前將董仁發寄養之男孩領往鎭安輪船赴滬圖賣被包探截住解送公堂訊明判孩交父覔保具領張氏亦於前日從寛開釋 
[時評三]  
　　以議董而不知一巳之居住地斯眞天下之創聞 
一己之居住地且不知則遑論自治區域之大小地方事務之繁簡所謂議董者董何事也 
衣食住三者爲人身必要之需住旣不知衣食知之否姓氏籍貫爲人身必有之事籍貫旣不知姓氏知之否 
要件 
[營業稅法草案（續）]  
　　第十六條設置客房不論供給飲食與否使旅客宿泊或使人寄宿使川三人以上者爲旅客營業課營業稅 
第十七條設置客座販賣飲食物而使用三人以上者爲飲食店營業課營業稅 
第十八條出賃客座或集會場而受賃費者爲貨座營業其房屋賃價在五十元以上者課營業稅 
第十九條紹介營業經紀營業牙行營業代辦營業全年報酬在課營業稅囗元以上者百元 
第三章課稅標準 
第二十條營　稅依左列課稅標準及稅率每年賦課之 
營業名稱課稅標準稅率 
　行營業資本千分之二五 
貸換銀錢營業房屋賃價千分之五十 
典質營業 
保險營業從業人每人二元 
販賣國内貨物營業賣出金額。。。躉賣萬分之六零賣萬分之二十房屋賃價千分之五十從業人每人一元 
販賣國外貨物營業賣出金額。。。萬賣萬分之二十零賣萬分之五十五房屋賃價千分之五十從業人每人一元 
製造貨物營業資本千分之一五房屋賃價千分之三十從業人每人八角從業人内工人力役夫每人四角 
仿造貨物營業資本千分之一 
印刷營業房屋賃價千分之二十從業人每人金六角從業人内工 
照像營業從業人内工人力投人每人金二角 
出賃物品營業資本房屋賃價從業人千分之三千分之二十每人一元 
倉棧營業資本千分之二房屋賃價千分之三十從業人每人一元 
運送營業資本千分之二 
起缷貨物營業 
航行營業 
泊船碼頭營業 
船廠營業從業人每人一元 
牧畜營業資本千分之三從業人每人二元 
旅店營業房屋賃價千分之六十 
飲食店營業 
貸座營業從業人每人一元 
介紹營業報酬費千分之十 
經紀營業 
牙行營業 
代辦營業從業人每人二元 
包辦士木營業包辦價額千分之二 
包辦力役營業從業人每人五毛 
來件 
[小學敎育研究會簡章]  
（一）本會以研究小學校之敎授訓育養護之實施方法而設故名小學敎育研究會 
（二）本會以發表心得討論疑雖共謀小學敎育之進步爲目的（三）本會附設於上海縣敎育會 
（四）凡有志研究小學敎育者皆得爲會員 
（五）本會會員分爲二種 
（甲）基本會員凡會員每届開會時能到會研究者謂之基本會員 
（乙）通信會員凡會員逢開會時不能到會而能以心得及疑難問題寄至本會者謂之通信會員 
（六）凡會員平日所經歷之心得及疑難問題當隨時記出逢開會時親自到會發表或寄至本會藉資研究 
（七）本會會員不納會費 
（八）本會以每月第一日曜日爲當會期 
（九）本會研究之結果刊印會報分送各會員 
（十）本會推舉幹事二人一任編輯一任庶務會場書記臨時公推 
（十）（一）每屆開會時由會員中公推一人爲臨時主席 
（十）（二）此簡章如有未盡事宜隨時修改 
發起人范雲錄王立才稽景修顧旭侯贊助員王引才賈季英楊月如姚孟　李頌之李右塤曾公冶 
來函 
[奉直魯協會順直旅滬同鄉會通告]  
　　直隸水災甚重前經本同鄉會本協　發起勸募義賑會己蒙諸大善長熱心贊助茲直隸省議會　議長王　三君來　籌　義賑事宜現定於賜曆十月二十四號）卽陰曆九月十五日）午後三時在張園開會屆時　懇請紅十字會長沈仲禮先　蒞會　倡擴充進行辦法務請諸大善長到會公同討論期促不及　　特此登報布告 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[述甲乙社會主義談] [  張鏡笙]  
　　甲問於乙曰今世盛倡社會主義大要不出兩種一國家社會主義一大同社會主義（兩義演講巳煩不必再述）大同社會主義識者謂不適今用姑不必談今言國家社會主義此主義根本重在土地國有謂銷滅大地主土地權直接歸之國家團體也顧或謂大地主義本與國家社會不相遠因土地廣遠散漫國家不易徵取以大地主爲國家代表地主所收佃租即代表之酬資也國家所入租稅即直接之收納也可知土地當然在國家無别立第二國家社會土地權之理由今讓一步作爲國家直接有土地權試問國家以法團之資格空懸法令以收租稅乎能保農民不匿其所有乎旣不能當然需人奬勵其收穫督率其耕作久而久之其奬勵督率之人仍化爲間接之大地主國家仍處於第二之地位尾大不掉徒擁國家社會之空名必至收入更遠遜於間接納稅奈何乙曰子殊懵懵國家社會主義但去其間接之大地主國家租稅之收入委之一地方之法人此法人或爲一地方之官吏或爲一鄉鎭之法團旣國家以下無人能私有土地之權所有收入皆歸之國家銀行國家社倉爲社會大團共同之用如築鐵道如立銀行如救災恤難興商植林建廠置機養兵造艦皆取於此至農夫爲國家傭工有一定之給與餘皆國家社會公共之物也安有第二第二云云哉 
甲曰子言誠悏但有二義永不能解决一大地主現有土地權非國家資本不能收入今乃以口舌之勸誘道理之講說　其全數奉歸國家即挾以兵力且不能成恐無望有此一日回念上古土地本無主聽人佔取其民智漸開有曾長據之見其生產可爲備凶災延性命之資增長勢力私爲已有遂爲酋長之大地主曁後機變愈深貪得愈甚多寡不平相爭相奪有元首起本國家之義令其納稅歸國聽其自有至於死亡貧困互相質賣遂又生出壟斷之大地主前一級今全化爲後一級此一級不可以口舌爭也如革命乃共同心理之事可以口舌動如商業鹽業乃一部分之事可以命令爭惟此土地固有之私權遍乎全球不可以口舌爭也一土地國有事事受國家支配民間生養死殮無不仰給國家國家不勝其繁即組織盡善人人合法而輕重多寡一有不平喧然競起仍然相爭相奪復返大地主之制况人人受國家支配孰不願坐享其成則胼手胝足之農將盡逃其業國家有擔負共和之責亦無刑迫之理國家公共土地將變荒田奈何 
乙曰子未知國家爲最高法人人民同受治於法律國家果直接有土地權人民無反抗之理組織之法自十六歳至三十歳此十五年中無論何人有力田之義務上自總統國院兒孫下至普通民庶皆須盡此義務不必求學不必治事不必當兵不必營業此少壯光陰全爲服農之用田不分隴畝大家量力公耕穫不間爾我粟粒同歸國庫水旱凶災不分畛域稻梁菽麥不論精粗國家社會主義至於此方爲完全無缺豈不懿哉 
甲曰歐美學說爾我未聞黨人理想爾我不識我與爾以下愚之心思觀世界之事實總覺比井田之法更難十倍爾我胡言不相干設爲社會諸君聞之又生出多少反對贊成聲響 
海外奇談 
[世界最高貴之歌女] [  頌斌譯]  
　　倫敦有一善歌女子名派德爾者今年僅十有七歳當其十一二歳時己以善歌名於時四處人民莫不敬之重之不惜出重資以聘之歌者縣格以招無不可如願以償近有富紳某者家有慶事欲開音樂會芒無善歌之人聞而往謁彼此暢談良久甚稱莫逆少頃某富紳述及家中有事欲開音樂會三天請往歌三夜以光盛會可乎派德爾女士答曰可曰酬金若休曰每夜僅需英金九千元三夜共計英金二萬七千元足矣如以爲然請先付一半作爲定錢紳士聞之大訝曰以二萬七行元之英金唱三夜之歌乎曰然曰似此聲價似乎太昻可否少爲通融派德爾女士曰君嫌其昻請君另僱賤值之人往歌可也某紳默然無言竟如數聘定之噫若此女子者可謂世上最高貴之歌女矣頌古人一曲清歌一束綾美人猶自意嫌輕不禁爲之黯然 
遺聞軼事 
[錢竹汀] [  了青]  
　　我鄉錢竹汀先生博極羣經淹貫子史六書九數之學廉所不通一時有南錢北紀之目蓋謂與河問紀曉嵐先生　頡頑也顧處心下問如恐弗及一日下鄉收租佃户具雞黍延塾師作陪先生問曰叟年幾何矣其人以螺絲之年對先生茫然不知所本歸後遍檢書籍窮數日之力卒無所得後復值塾師乃殷勤致問其人大笑曰豈不聞俗語云年紀活到六十六卵卵（勢之俗稱）好徼螺絲肉乎蓋六旬有六也其後塾師每告人曰竹汀好學乃爲我所窮 
清世宗時先生入直南書房順荷恩寵一日上忽問曰爾嘉定俗語何以稱秋兩爲秋歛柴歛贖若拉上聲柴讀若　平聲）先生對曰南人於花萁稻草之風皆名爲柴秋間禾稼登　逢日即　遇雨卽歛故有是稱一時皆服其敏捷而後人亦藉知三字之　蓋初本有聲無字者也 
戲評[  玆郎]  
[十一夜之新新舞臺]  
　　（一）雙趙家樓高福安止演刦銀結義兩場未見長處餘俱使其徒演之小福安盤扛子花樣甚多歷時約五六分鐘亦能以兩足跟鈎扛倒挂滬上除小王桂花外（桂花尤能以一足跟鈎住）此藝能者絶少不圖俱於雛伶中得之劇中又甩旋子五十八個尤出色當行然亦宜謹慎自愛梢留餘地也 
（二）戰長沙麒麟童之黄忠工架老常唱做亦步步入勝苗勝春飾魏延神氣唱工色色俱佳生面别開不意能臻此境逼降一塲做工尤卓絶（三）牛頭山尙和玉之高冲舞碗口粗之長槍力大藝精游刃有餘惟白口失之太尖不類虎將口脗挑車時做工亦嫌鬆懈似尙遜福安一籌 
（四）十八扯較之尋常所唱多加取洛陽桑園會眞假李逵斬姚剛等數齣擊鼓時甩四只檯撞鐘時扒上扛子作張飛賣肉種種花樣（四立本武丑出身自是拿手長技）足徵冠絶儕輩惟嗓患乾枯動聽句甚少快板幾句尙好四盞燈調高聲響做优活潑惜間有力竭之處不能一線到底 
小說 
[短篇小說情絲（四）（續）] [  青溪佩玉]  
　　素翠獨坐粧閣問閒愁千種無聊巳甚忽侍婢報曰主人歸矣素翠聞之驚疑是夢出視殊確　胡爲何來哉繼念我乎生曰然素翠正色曰君以妾而消磨壯志君對於妾則情深矣如國家何雖然皆妾之罪也妾負君矣轉身入室揮霍疾書齧指出血以緘封口當是時生方安頓行裝不疑有變約一時始畢入内室則香奩依舊而人己寂然細察之血痕滿地蓋玉碎香消春魂玉貌與流光並逝矣唯桌上血墨迷離黯然慘淡急啓封閱之而是時生巳滿面呈恐佈之景象手足無措若死灰矣其書中之言悲慘巳極讀之凄然涙下文曰至愛之我夫　　當此書入我夫目時妾已作長眠夜台人矣妾之死也忘情於君也實逼於不得不死蓋妾死則君可釋念妾之情而以七尺之軀馳驅沙塲上馬殺賊下馬露布爲祖國造幸福將來鮮花缭繞於君之靈朶朶作蝴蝶之飛舞君之榮亦妾之榮也卽妾今日最後之希望亦如是而己君若眞愛妾者其勉之其勉之 
妾本欲直陳君前作最終之話别唯料君心阻止妾之死妾存則君之志氣衰無益於國家無益於社會非妾之願也雖然死則死矣何嘵嘵者蓋妾死己晚獲罪良多不得不求君之恕宥耳更有進者世人之牽於情者當復不少我妾當正告普天下妝閣樓頭曰情惡魔也母以情牽掣而累大事則妾願足矣妾今死矣然對於我至愛之夫不得無情書至此身雖尙存而愁賜寸寸裂矣噫情之爲累也甚矣夫復何言唯君弗悲千萬珍董妾互翠泣血言 
生閱書後大慟不止以涙洗面者累日厚禮歛之於是悉變家中恒產挾資以助軍需投筆從戎報地下人於萬一後亦不知其所終傳聞戰必前驅勇猛過人卒於石頭城下陣亡云 
佩玉曰貪生惡死人之常情設素翠不死則與曾生終老温柔可保壽終唯素翠能輕身視死如歸於是曾生不得不效忠祖國不得不死於沙塲誰曰巾幗中無英雄哉 
佩玉曰曾生眞多情種子也始鍾情於朱生朱亡而鍾情於兒女勢也然朱生雖亡而其遺志曾生能守之死亦瞑日矣惜曾生一不慎造成素翠自戕之慘劇不然則素翠存而天復假之以緣唱凱旋鄉其樂也何如（完） 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿怠不奉還 
 
 
 

Page 11

 
 
   
 
 

Page 12

 
 
   
 
