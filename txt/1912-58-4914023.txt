# 1912 - 58 - 4914023

 

Page 1

 
 
[南京孫大總統覆上海報]  
[界電]  
　　報界俱進會及各報館鑒民國一切法律須經叅議院議决發布乃生效力此次内務部所布暫行報律三章未經叅議院决議應作無效除令該部知照外特此覆聞總統孫文麻印 
評論 
[論新政府今日急宜痛除]  
[虛驕之習]  
　　甚矣虛驕之習之足以擾亂人心而影響國是也在易坤上艮下爲謙其象曰地中有山謙君子以褒多益寡稱物平施損山之高以益地之卑而地無不平故必褒已之多以益人之寡乃可以稱物而平施否則固執已見以予智自雄假公之名攘私之實於物不稱於施不平鮮有不害於爾家凶於爾國焉者 
　　此次新民國之成立也仗衆心之響應以袪專制之虜庭未及匝月而大功告成東南旣下北方隨之合五族之共和而赫然成一偉大民國此其時宜如何兢兢業業以鞏固丕基焉者乃以一念虛驕之故强執南京爲建都地點致臨時政府之組織濡滯兼旬迄未成立袁總統南下尙未成行而京津保定之兵變　起北地之塗炭商民之損失與夫外交上之種種棘手此後當不知如何善後如何維持方始得勉爲亡羊補牢之策藉使南中新政府不堅執袁公南來之說于其前而統一政府早日成立北方諸將士或不致從而譁潰大局裨益當非淺鮮此記者所不能爲新政府寬其責備者也 
　　前淸之亡於失民心民國之興於得民心乃合衆人之力以成國而不亟思爲小民籌生計徒役役於用財之無藝國用不足則大舉外債以爲挖肉補瘡之計不思褒已之多以益人之寡惟沾沾焉於民而取盈鐵路則舉債矣航船則舉債矣漢冶萍煤礦又舉債矣雖曰軍興時代百事草創非大宗鉅欵不足供新民國之締造然新政府之斗米尺布何莫非小民之脂膏統一之政府未立完全之國會未成曾是大舉外債之不暇而又引狼入室爲漢冶萍合資之謀今日者内外堅持幸未成議然已令狡詐百出之盛宣懷藉口於公司合辦草約亦經核准而昌言歸咎新政府矣此記者又不能爲新政府寬其責備者也 
　　要而言之新政府之種種失機皆此一念之虛驕誤之也當事諸公旣以天下爲我輩馬上得之遂隱然有予取予求不汝瑕疪之意一建都問題也必欲遂其一隅之私而恝置大局一國用問題也必欲遂其取盈之私而漠視後患坐令民生塗炭物議譁然日以損人益已之舉貽誚於公民卒之人則損矣而此日之所得未必足以補異日之所失君子之於治也小則損其財大則損其心吾損吾財乃可以平天下之財吾損吾心乃可以平天下之心大學曰絜矩而天下平然則新政府於此將如何亦惟有平其不平昭絜矩之公以痛除虛驕之積習焉斯可矣 
[專電]  
　　京津保各處自嚴辦兵匪後秩序已後交通照常人心大安 
　　黎副總統將赴南京代表袁總統接受印信袁總統已𢌿以代表全權 
　　南京政府來電已允袁總統在北京宣誓履任現正磋議組織内閣及擇期宣誓事宜 
　　南京代表宣言共和政府仍設南京惟内閣將在北京組織袁總統擬於陽曆九月間赴寗 
　　袁總統現與六國銀行商借巨欵將先交銀二千萬兩 
　　得聖彼得堡來電中國使館改懸共和新旗爲俄政府所反對旋仍令其將旗收落（以上北京） 
　　參議院咨復政府其道勝銀行借欵合同第七條議决仍照第一次議决案 
　　財政部呈請以次長王鴻猷兼充江南造幣廠廠長以王兼善趙家蕃充帮長已蒙總統批准 
　　孫總統批准陸軍部呈以第八第十七兩師編爲第三軍（以上南京） 
[公電]  
　　北京袁大總統電　上海陳都督鑒歌電悉盛意感佩日前駐京三鎭之礮輜兩營因誤會謠傳結匪擾亂廷及津保意在搶掠潰走並無政治思想經竭力鎭撫分别調遣拿辦京師津保秩序漸復均已就貼可無勞南師遠援已電達黃總長矣此復並謝袁世凱魚 
　　北京唐紹儀等電上海國民協會諸君鑒承電慰問深爲感謝京津現就平靜　儀精衛宸組元培魚 
　　杭州楊際春電浙江旅滬學會公鑒京津保亂事刻已一律平靖前次派定北援之軍隊今已由黄總長命令暫緩出發知注特聞並祈傅知滬上各團體俾資接洽而免謠傅至禱楊際春叩麻印 
 
 
 

Page 2

 
 
　　安慶孫都督電萬急南京大總統各部總次長參議院武昌黎副總統各省都督督撫北京新舉袁大總統各專使段軍統馮軍統姜軍門鑒頃接袁總統曁段軍統支電藉悉北方情形敝處前請議决臨時政府地點問題電中曾謂袁總統舉足南來恐大局因之牽動並稱此項問題萬不可久懸亦正慮及於此惟目前亂象雖已平靜人心未盡安寗更非前日情形可比所有敝處前請移駐天津之議應請暫行取銷仍就北京城内組織統一政府並請袁大總統正式宣佈此係暫設臨時政府將來都城建設何處再由國會公决一而將組織統一政府佈之各友邦則大局即日可定事關存亡大計情勢危迫伏望迅賜解决免使功敗垂成無任祈禱之至皖都督孫毓筠叩魚 
　　長沙譚都督電至急北京袁大總統各部院各大使會南京孫大總統武昌黎副總統各省都督鑒黎副總統微電所言兵亡民亡國亡種亡各節沉痛迫切深中現時危險北京聯合會支電尤中肯要廷闓才學淺薄時切隱憂建都問題與新政府之組織曾於二月詵日及三月江日通電各處將意見發表誠以都城爲政治樞紐非建立燕京不足以謀五族之統一鞏固共和莊都督咸電實爲至論袁公旣爲北部安危所係自不能輕去燕朝致起亂機諸公關懷大局務望從速决定勿再稽廷祗得先將建都間題解决然後將南京政府各機關移之就北自不致有柄鑿之慮伏望諸公賜予贊成免致他變不勝悚惶待命之至湘都督譚廷闓歌印 
　　江蘇莊都督電南京孫大總統財政部長叅　　 
議院武昌黎副總統公鑒頃准江蘇臨時議會函開報載南京參議院議决以全國賦稅抵借外債此舉無異以全國土地人民拱手授人除最少數之利用此項不正當外債者外其他中華國民稍有人心者必不承認違法蔑衆竟至此極可爲共和二字痛哭應請貴都督電達孫大總統黎副總統財政部長叅議院迅將此項議案撤銷一面聯合各省在南北統一政府未成立以前各種賦稅俱歸各省逕收未便任由現政府隨意指抵再本省參議員業經全體辭職即參議院議决案本省無意思參預其間嗣後院决各件如與江蘇義務有關涉者槪作無效應請併電聲明等語請賜察核爲幸蘊寬魚叩 
　　上海十三團體電北京袁大總統武昌黎副總統鑒南京參議院以八人之少數議决將全國賦稅抵借俄債實爲違法國民死不承認除電違南京外希即電致孫總統立刻取消參議院違法議决借欵之條件四百兆人民幸甚乞電覆以安衆心共和建設會公民急進黨工商勇進黨社會黨工黨華僑聯合會民社民國公黨民國統一黨民生國計會大同民黨公濟總會宣導會共和憲政會公叩 
　　又電南京孫總統曁各部長鑒亡淸以外債激憤覆國民國初成不宜重尋覆轍且參議院以少數不法之契約貽累大局恐啓監理瓜分之慘國民誓不承認今叅議院議員寥若晨星已失議事資格現各團體决議電袁總統執行以收統一（團體名同前） 
　　貴州趙都督電南京孫大總統各省都督均鑒南昌馬都督沁電謂聯軍統一各節洞中機宜敝省贊成乞即實行黔都督趙德全叩號印 
　　雲南蔡都督北京袁項城各省都督鑒粤都督致袁公電請通懸民國軍旗下令限期剪髮宣布民國成立三端係爲統一政令起見敝處極爲贊成尙望袁公照辦滇都督鍔叩艶 
　　又電上海陳都督及電政總局鑒陳都督先後來電請守共和主義謂上海電政總局仍兼統轄各省電局曾經復電承認在案嗣接唐局長支電核定民國報價暫行章程六條當查所定報價都督府以下之軍政司軍務參謀等部印電列一作四等收半價尙屬有限至省内之各團局所外及鎭道統領軍隊府廳州縣防營局署均因列作四等每字一角爲費殊巨竊維滇局邊徼地廣財絀交通阻滯與腹省情形不同應請援照李淸督舊章第二條特别通融本省内無論何等機關何項明密每字均收洋四仙惟拍寄外省仍照此次通章辦理每字收洋一角以上係目前通融辦法即自元年二月一號起一律實行俟局勢大定仍查照通章辦理除備除備文咨復並分飭遵照外合先電復請貴總局查照備案並請電復實爲公便滇都督蔡鍔漾 
　　泗水來電華僑聯合會汪會長鑒泗水風潮被拘未放者三百餘人其中百餘人被强指橫誣爲擾亂治安之首從將來必科重刑獄中刑斃數人如何死法無從調查乞政府速派員蒞泗正式交涉别事易了若徒與公使電報往還曠日持久目覩同胞慘狀令人難堪如何速覆禱切盼切邱囗囗叩 
　　此電係八打威特派蒞滬代表順途赴泗水調查案情在泗水所發者 
　　揚州軍政分府電各報館鑒六號時報所載揚有變故閉城三百一節並無其事請登報爲叩軍政分府陽 
　　武昌黎副總統電各報館轉桂汝劼鑒盼速回鄂以備諮詢洪歌 
[譯電]  
　　中國當局已承認俄國在東淸鐵路之舉動並未違背中立（海參威） 
　　有華僑千餘人擬刦獄釋放華囚後經兵士擊散未成（新嘉坡） 
　　荷屬印度政府擬暫將不守法律之華僑百餘人驅逐出境（柏林） 
　　九江民軍暴動即經鎭平僅焚掠商店數家其暴動原因係由軍隊領袖意見不和之故（漢口） 
　　民軍已在山東得手將西南頑民之反抗者擊散死傷約近千人（威海衛） 
要聞 
[三紀北京兵變情形]  
　　北京兵變消息已兩載前報茲又得京友詳函云二月二十九號下午八時三十分第三鎭兵一千五百人先行起亂姜軍内有一營以不服剪髮之令聞變亦起而響應槍斃隊官三員該營統領以無法鎭壓立卽電禀姜軍門及袁總統撥派陸軍兩營並加派長官數員前往撫慰詎行至營前該營兵士竟將袁總統所派兵弁槍傷即與陸軍兩營大起衝突開槍亂擊勢若臨戰另有一隊變軍因子彈告匱且戰且退由前大街向南直退至天壇迤東該地局勢寬厰陸軍與之續行開仗槍彈之聲直至夜間三點餘鐘尙未盡息聞酣戰時適有提燈會遊行而前至前門大街地方兩軍彈落如雨因之頗有受傷者 
　　當晚抵抗變軍以内城防禦爲最力變軍不能如志遂分散至各街衢專事搶掠所有銀行錢莊銀號票莊及大洋貨店一掃而空前門外大街計搶一百餘家而大街南東西一帶約搶二百餘處琉璃廠大溝沿一小巷亦被搶小银樓一家地門大街計搶三十餘家東安市場亦搶三十餘家前門外傷斃一人大栅欄斃錢店舖夥友一人内城斃兩人以上各處均在十點餘鐘被搶至十人點鐘則電話已斷不得其詳矣 
　　兵變時各處火光沖天自九點鐘起廷燒至兩點始息惟外城情形較爲安靖内城如船板胡同東草樓方巾巷等處均有火起計十餘處之多聞半由變軍縱火半係土匪所放　　是晚黎明大勢稍定袁總統出一命令飭第三鎭統制及姜軍門設法將各變軍召令歸營妥爲安撫如能從此自新當予不究乃經該統制姜軍門親向各變軍傅諭招撫而遵諭歸營者不及十分之二其餘皆散佈各處聲言將再謀亂以圖一逞 
　　又聞駐京英使朱爾典於十餘點鐘時見亂兵聲勢甚大恐袁總統或有不測必致搖動大局當卽由使館發電話至袁總統府請卽前往使館界内暫避袁氏初不肯行繼因英使屢次敦促乃即移駕前往　　兵變原因傅說不一有謂因聞袁氏南下北方軍隊郷對不贊成故憤而出此者有謂由宗社黨羽翼鼓惑而成者有謂因爭餉銀而起者未知孰是此乃二十九日自八點三十分至四點二十分之兵變情形也 
　　當夜十一點餘外交團聞變卽飭兵隊將東交民巷東西南北各要隘用麻布袋盛土堆積約高二丈餘厚一丈餘以爲保障各國兵隊即在内分任守護非有特别命令不得開放此使館界防禦之情形也 
　　天明後約五鐘本館駐京訪員前往各處調查則見東華西華兩門交通已斷探之知係世續於當晚電請袁總統核准辦理者以符保護淸帝后之條件訪員乃即返寓以後情形若何俟探續報 
[西報紀京津保亂狀]  
　　北京電信云星期二日夜間大沽亦頗騷亂西國婦孺均登拖船大半已赴天津 
　　據敎會來電謂英克蘭敎會之台敎士於星期一日夜間在祁州被戕台敎士於前星期四日與敎士斯考脫及許和斯二君由保定府出行迨抵田莊營時斯考脫敎士派台敎士與許和斯二君赴祁州取信適有判兵在該處刧掠即攘奪二君之騾車二君與之抗辯叛兵開槍轟擊台敎士中彈殞命許和斯幸未受傷現庽該處官署斯考脫亦平安英使館武隨員及漢文書記今晨已率英兵八名前往調查此事 
　　又北京電云兵變後袁世凱頒諭各軍隊謂余向日遇待軍士無異家人應各盡其協助之義並勸各軍人注重責任紀律否則必致惹起外人干涉云 
　　北京各街道於上燈後即無行人居民不准夜行兵士不准離營專用警察憲兵巡邏街道各項貿易均已暫停商店多有白盡閉門者購買食物頗爲不易 
　　北京亂事已廷及各處據軍界中人謂兵變原因之一實爲袁世凱曾許軍士如奪回漢陽每人賞銀二十兩事後並未踐約且聞有遣散軍隊之說乃齊起作亂 
　　一說此次兵變非全因索付欠餉而起實因諭令第三鎭兵士於領餉之前須一律剪髮衆兵一時不服致釀此變 
　　又聞北京當局因得升允佔據潼關消息已將第三鎭兵士赦免變亂之罪將派往抵禦升允北行 
　　天津電云洋兵各統帶已允相機派兵巡邏城中津城周圍七英里皆作禁地所有華兵不准行入禁地之内 
　　英租界已頒行戒嚴令各街道均用軍隊梭巡夜間十一點鐘後華人不准在街行走 
　　旅順日兵八百已抵秦皇島夜間可抵天津尙有日兵五百名亦將由奉天赴津美國則由小呂宋派兵七百名卽日來津　　鐵路現可開至保定府現已派員修理該處以南之電線 
　　直督照會天津各領事謂擬派兵一鎭維持城中治安洋兵各統帶反對此議現决意將津城分爲數區由洋兵各保一區此事殊合華民之意 
　　聞保定府已全行被毁該處外人歸日兵保護均慶無恙法國公使已於星期二日派兵前往保護僑民 
[蔡專使與袁總統會議要政]  
　　前日蔡子民專使與袁大總統會晤時袁又提議國都南北建設地點之利弊蔡君言此次代表等雖爲迎駕而來然果大勢攸關暫難南下則臨時政府暫設北京培亦無不贊成惟須將總統之意轉達南京孫公聽候電覆再行决奪項城當請蔡君卽日拍電並請代爲詳述不能南下之苦衷語極沈切嗣袁氏又提議我國旣改共和政體將來一切制度自以取效法制爲佳但法制對於選舉之限制殊不適宜將來選舉總統似應兼仿美制蔡君以國制問題關係重要應俟他日公同酌定答之至是蔡君并請示袁氏之政見是否設立内閣袁答内閣總須設立但宜格外詳愼庶可組織妥善次又議及總統之任期袁自謂余之擔任此席係屬臨時問題可以五年爲限至將來永遠年期則當以十年爲宜不可過短免滋紛擾之弊并述凱承諸公推舉本當爲同胞多效微勞無如年力就哀五年已屬不支五年以後必當退職以免久尸重任貽悞大局願諸公代向國民宣佈此意以明心迹云云議至此時已傍晚乃散 
　　又聞袁總統與唐少川蔡子民諸公會議組織臨時參事院之内容除召請南京參議院各議員來京依舊任職外其北方應舉之各議員卽在京另行開選以便任事至外間紛傅東南各省議員亦將另選之說則未必確實云 
[袁總統南行問題]  
　　二月二十八號蔡專使曁諸代表同謁袁大總統重申歡迎南行之請袁總統以一時尚難成行答之而唐代表敦勸甚力蓋聞唐君在南已力任請袁南行一事並有授意叚芝貴等上書請袁總統俯允此議之說 
　　袁總統於二十七日晚十時在迎賓館議政廳召集各部首領及唐君紹怡等特開秘密會議一次至夜半十二鐘始散因赴寗受任一事礙難殊多故特密商辦法是晚袁總統政見擬於二十八日與專使議此問題時請其變通辦理由袁總統另委專員赴寗代表總統接受印信等件並於受任之日卽在北京成立臨時統一政府庶於大局有益而亦不背南北之感情云云已將此意請由唐少川君代爲致意各專使矣 
　　某友晤蔡元培君詢問國都地點蔡云本專使專爲歡迎總統而來非爲議定地點而來目下只請項城赴南京一行以安人心地點所在自有一定不易之理非專使所敢過問云云 
　　南使未到之先袁大總統曾有一電邀請黎副總統來京協商組織臨時政府一切事項前日已得黎君覆電謂南使一到即請先行開議如得同意表决無不贊成之理至來京一事自當遵命惟此間稍有布置方能離鄂 
　　德文報代表嘗至六國飯店謁見唐紹怡據謂俟南京代表四員袁世凱代表兩員抵寗後卽將組織聯合内閣於是全中國之臨時政府將在北京接手視事卽以北京爲臨時都城并豫備召集國會事宜蓋國會亦將以北京爲開會之地云 
　　袁大總統前擬在北京召集臨時參事院以立監督行政機關曾派李柳溪預訂草案並電商南京政府在案茲聞袁大總統預備與南京專使會議單内開有於一星期内先在北京召設臨時叅事院或仍南京之制定名參議院 
 
 
 

Page 3

 
 
以代臨時籌備處之職任惟召集之法是否另行選舉尙須會議取决云 
[神户華商提燈會復活]  
　　神户華商因舉行提燈會爲日警干涉大起衝突已兩誌本報茲悉神户華商曾向警察部交涉多次近始磋議妥協於三日午後五時集合於中華會館重後舉行提燈會其前導有音樂隊隊中日人四組華人一組音樂隊之後卽爲提燈行列約二千餘名以每六十名爲一隊各隊設有隊長其游行之路悉如以前兩次幸未再起衝突 
[勤王隊尙不心死耶]  
　　勤王隊仍在東三省秘密籌畫一切日來該隊又在威海衛組織分府已募得兵卒八營聘請俄人爲總司令二月二十七號致電東三省宗社黨財政長普俊速撥欵三十萬兩並在該處撥斯夫洋行定購快鎗三千杆彈子五十萬顆野戰砲八尊德意志機關砲三十尊機關大礮一尊務必尅期運到 
　　又勤王隊首領善耆日前派宗社黨員往說王懷慶同叛茲聞王已於初一日由通說王懷慶同叛茲聞王已於初一日由通永鎭領兵前往有謂係署理黑龍江巡撫者然王與善耆素有密切關係此行總不懷好意也 
來搞 
[神州大學缘起]  
　　國家之興廢係乎人才人才之盛衰乎學術學術者始於一二人之提倡而終足以鼓舞羣倫成周以上賢者在位學術典册皆守於官廣設學校以明人倫蓋是時敎育之權操於官府東遷而後典籍散軼暴秦以降務愚黔首於是敎育之權操於私人孔子起自布衣立德行道造就宏獎弟子布满天下卒興儒業爲萬世宗五代迭興流失敗壞周程諸子以性命之說義利之　鼓動天下朱陸繼起其道大光永康永嘉諸學者雖所持之說略殊而溯厥由來莫非程氏之支流餘裔陽明倡良知之說以爲人人可至於聖賢四方之士雷動雲集餘韵流風被於海内明室流離瑣尾之餘而大義終不泯於人心者講學之功也蓋敎育家常默察當世之所急以振起學術鼓鑄人才而國家卒收其用於數十百年之後夫世之所患莫大於人才之不足往者專制自封懷安　日習於苟且以敷衍粉飾爲事國之有才無才蓋莫得而計也今動　一發全國興奮事業之應建設者不知凡幾然而用才之地恆患其多而應付之才恆患其少當此國家存亡絕續之秋千鈞一髮若長此陷於無才之地位則事業　廢國家何恃以自存言念及此安得不徬徨四顧而爲之寒心哉此無他學術不足以致用而人才因以銷亡也方今科學大明求因證果皆有至頣之條理不易之原則有一分之學術卽可以建一分之事業有十分之學術師可以建十分之事業凡片長薄技莫不由學而出固非師心邊臆以天下事爲數著可了者卽謂人才之斯在也夫當世需才之急如彼而人才有待於學如此古今學術雖若殊方而可以振起之道則一深謀遠慮之士宜如何奮發興起昌明敎育振起學術造成有用之人才以應無窮之事業願可視爲迁緩不急之圖乎有精神科學有物質科學精神學所以推知識之極致治平之功物質科學所以究寔利之源立富强之本經國遠猷生財大道不可不熟讀而講明也然各科之中其統系因果極爲繁博專心壹志猶恐不給若必兼收並騖决無可通之理且人之性質各有所近因其所近則日進有功强其所遠則鑿柄不入必分　而治各致其情則人無枉用之心思而材力亦無虞其不給學問精進人才衆多然後宏遠之事業始可建設而國家之寔力始可發展也 
　　各國科學日致其精爭出新理以與世競由其廣興大學各有專門窺其全功益加致力然後能日躋崇高而進於無窮已也人才敎育旣盛國民普通之程度自有相資相長之效蓋一國之中多專門之學者各以其學發展灌　全國人士　　觀感學問程度必增高於不自知此大學所以於國民之學問有增進加益之助也夫學校之設有爲發達一般之知識有爲應給當世之急需同人等縱觀時勢學殖之荒落人才之缺乏無有甚于今日大厦　覆孰任扶持未嘗不惄焉而憂惕焉而懼不自量其棉薄輙欲仰法古人倡提敎育之盛心出其一得之愚貢獻於世爰以三數私人發起神州大學冀使學問日增人才輩出共扶斯世之顚危而造全國之幸福民國肇興人負其責天下宏達之士不鄙固愚而柱敎焉則尤同人等所馨香而尸祝者已 
　　發起人　唐景崇　唐文治　伍廷芳　張騫　嚴復　李家駒　熊希齡　陳錦濤　莊蘊寬　雷奮　楊度　汪榮寳　謝遠涵　趙熙　馬良　姚文袇　袁希濤　程明超　嵇岑孫錢競民　丁鎔　吳鼎昌　吳匡時　薛頌濤　陸夢熊　朱斯芾　孫多鈺　陳輝德　劉景山　諸翔　華龍　孫嘉禒　余名銓　沈祚廷　華鴻　謝學　　高彤墀　姚菼　楊壽桐張嘉森　張嘉　　楊景斌 
譯林（蘇譯） 
[風景如畫之瑞典] （六）（續） 
　　司瞰亞司脫子克花而姆港内有局而克而典島全島爲一大公園游人乘自動車廻旋於林間最爲快適或居山頂俯瞰港灣則眞彷彿置身圖畫間矣而在列司脫那更有服古代裝戴赤鳥帽曳赤色裙之侍女招待外國之遊客花容嬌艶良足動人島之一面爲動物園園内豢養之動物率多珍禽奇獸茂林之間曲徑可通而遊牧之場所在多有那布郎脫人之部落悉居於是其生活狀熊猶有古代司瞰季那比亞之遺風焉更設有木造之矮屋用以示其陳跡並陳列那布郎脫土人之器具藉可爲考古家之資料又有歷史博物館凡瑞典歷代帝王之御劍御服鳳輩以及瑞典古代服裝之變遷皆一一陳列所謂司瞰亞者乃於靑色仰塵之下建設公園之義野天露洗披襟當風宜飲宜歌飄飄欲仙唯靑色仰塵下之公園足以當之若至日没時則爽氣頓增而服古代裝戴赤鳥帽之美人更增其優雅娬媚矣夏日之司瞰亞實北歐之天國也（未完） 
[淸談] （東吳） 
　　明明人道之標幟明明高尙尊貴之名義而我中國人一效東施之顰則便非騾非馬卒不免爲他國笑 
　　去冬美國某報曾有徴詞謂某某團體者各國所欽仰神聖不可侵犯者也乃中國人誤認爲保護個人權利之物有人確見某華官曾於戰鬥區域中借某社之名義以運輸其私産云云鳴呼此何事也而可舍急就緩假公濟私者况其種種之内容猶不止如美報所云耶 
　　駢拇枝指本屬多事諸公而僅爲個人權利計則又何事不可爲而必褻瀆此神聖不可侵犯之名詞使世界萬國笑我華人人格之卑也 
小說 
[俄王之偵探] （廿一）（無名） 
　　霍林忒道你如不信請看此處因取燈向椅子之後觀看只見椅後有兩鐵線椅前又有兩鐵片在余方纔坐時踏脚之處他們在這椅子上接着兩根電線通於電燈線上苟一發動立時可死五十多人余此時一睹此狀不覺呆子身體動不敢一動深恐觸着了　霍林忒說道此卽你的仇敵設計陷害你的余此時不知仇敵爲誰亦不見有仇敵在此現又無睱詳問霍林忒又向余告罪求余於未詳言之前勿卽罪彼余卽允許且向之道余夜之危亦係你救我决不恨你霍林忒道那麽你快走快走你若再不走時仇人便要來也又道老主人老友如若有人阻你去路的你便用手鎗擊他余道他們究係何人你速告我霍不答急推余至門狀甚急迫余在前行霍在後推且推且駡僞爲余逃霍追之狀至中途黑暗處忽有一人從旁捕余將攫余手余急以手鎗指之其人卽讓路余乃下樓開門而去至街上幸已得生乃乘車而歸此事爲余生平最危險之事生死卽在俄頃至今思之尙覺惴惴也至明日余往尋惡克斯福街之密賴脫酒店不得問人人亦不知又問街上巡警信差等亦不知有此店名查倫敦之行名簿亦無所有 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南潯鐵路改歸公辦]  
　　南潯鐵路本屬商辦現因經費短絀續修無資業經鐵路公司備陳議案擬借外欵還債修路此事現經臨時議會討論多次投票表决定爲公辦以贛省各義借欵五百萬還淸吳端伯欠欵（一百萬元）及材料欠欵又如數收買股票一百四十餘萬元其餘二百餘萬兩由議會公舉省中正直紳士爲總協理及監查人趕修鐵路事已定局不日卽可通告籌備進行 
[贛省裁兵之電商]  
　　陸軍部致贛都督電南昌馬都督鑒養電悉現在合計全國軍隊爲數甚多貴處可否嚴加淘汰編定一師定名爲第十三師至編制表給與令服制圖說已郵寄前來祈查收又貴省學生軍有願編入第十四旅邵文輝中者有願回省求學者意見紛歧恐另生枝節請速電蔣督帶將願回省學生軍帶領回省或全數率帶回省請電復陸軍部逈印 
　　贛都督覆陸軍部電南京陸軍部鈞鑒逈電悉編制表給與令服制圖說均已收到贛省陸軍除駐寗軍隊外照新編制表改編約計二師有餘改編二師尙須嚴加淘汰若復縮爲一師淘汰過半勢恐有意外之虞况贛省當此民國統一之始秩序未盡恢復軍隊驟减亦恐不足以資彈壓擬仍改編二師其一師即定名爲第十三師其又一師仍請電示號數至駐寗學生軍除電飭蔣督帶全數領回省外併聞贛省都督馬毓寳印 
[南昌近事鱗爪]  
　　贛都督之薪費贛省臨時議會以馬都督到任至今薪費尙未規定當經提議定都督月薪四百元公費六百元不能出數已預備行文呈辦矣 
　　熊樾山之負氣贛省政事部成立以來迭閙風潮所幸馬都督維持有方未釀暗殺之慘劇近因中央内務部又委熊樾山君來贛接任部長聯合會等先後反對故馬都督對於此事頗有左右爲難之勢聞擬將熊君改任都督本部高等顧問官暫爲位置一俟政事部將來改爲政務廳再行調動惟熊大不满意决計日内赴寗繳委 
　　柳國璋之無趣贛省巡警總署幫辦柳國璋成婚之後於二月二十六號借江南會館宴客召集梨園一部演唱各戲鑼鼓喧天頗爲熱閙沿途門户均派巡警荷槍把守不許閒人雜遝出入詎有標兵多人强要入内看戲巡警不肯放進致起衝突警兵開放槍彈致傷人命會館擺設亦搗毁一空實屬大殺風景（會館屋宇物件業經蘇皖旅贛同鄕開會向柳交涉）嗣巡警與民團聯合二千多人一律罷崗相約二三兩標兵隊於二十八號赴德外芝麻地開戰以分勝負二三兩標兵隊亦預備槍彈拔隊赴戰先將全城巡警崗棚一律打毁地方居民大爲驚惶當經馬都督諭派四標統帶許炳藜督率官長設法勸阻其事始息惟雙方意氣極深暗潮頗大鉅禍决不在遠聞馬都督擬調潯兵來省彈壓再懲辦爲首者一二以息戰端而靖地方故日來衛隊官兵荷槍上子長夜梭巡頗形忙碌 
[新安徽之財政談]  
　　借款全皖財政司黃君書霖前以皖省經濟困難特赴滬上籌借巨欵以資接濟因已與某公司成議草訂合同遂於日前返皖并將合同呈請都督查核其數目共計七百萬兩係以四百萬爲皖省軍需以三百萬留辦實業期十年攤還七厘起息以皖南北茶釐及米釐作抵刻孫都督已將草合同發交議會公同議决矣 
　　開礦皖省礦産甚富多未開採貨棄於地甚爲可惜茲經各屬先後禀請都督給照開採惟無總機關以董其成恐有扞格特由孫都督派委竇君以珏爲礦務局總經理已發委任狀仍就前鑛務局舊址爲辦事處冀闢利源而裕財政 
　　追欠皖省自光復後所有各屬州縣以及局卡委員多將已征未解之欵乘機席捲近有南陵等處紳士查明前淸知縣程用傑彭鴻年原邦用等計欠公欵不下二萬餘金特稟請都督派員切實淸查分别追繳俾公家多一分餉項即吾民輕一分擔負聞孫都督已派委專員認眞淸理查追矣 
[蘇都督指令彙錄]  
　　部民余思勉等具禀都督府請建立岳武穆于忠肅二公專祠奉莊代都督指令云擬禀請建岳武穆于忠肅專祠一節尙非今日急務來禀復叙前淸官銜殊屬不合此令 
　　蘇垣共和促進分會呈送章程請借用寳積寺爲會所奉莊都督指令云來呈及草章均悉該分會所訂草章權限未淸範圍廣汛按之現情尙多未恊所請暫借塔兒巷寳積寺一節如該寺僧自願出借無不可行該會以促進共和爲名務宜顧名思義爲要此令章程存 
　　松江五屬鹽商潘宏昌等以松鹽五屬公厫被佔禀請核示奉莊都督指令云松鹽五屬公厫原係該商等集資建設松人士如議松鹽松辦自應與該商等公同妥商呈請核辦何得輙以松軍政分府名義帶械盤踞前據該商顧浩電禀前情當即電詢松軍分府據該軍副司令宥電復稱松人收管松鹽並無松軍分府命令顯係松人擅自主張尤屬不合已據來電訓令松鹽科查明呈候核辦並咨會江蘇兩淮鹽政總理察核矣仰松鹽科遵照前次訓令迅速查明妥議呈候核辦並轉飭知照此令 
[浙江都督府要聞]  
　　浙都督前以財政困難而軍隊餉糈及行政敎育等費待用綦急特專誠赴滬擬借欵濟急勾留一星期於昨晚回杭聞此項借欵已經某僑商慨允擬續派財政司赴滬會商訂立契約以便交欵 
　　又都督未歸以前因聞南京政府大借欵成議已繳到第一期九百萬卽經兼代都督高司長往返電商决定派二鎭統制周赤忱等二君赴寗禀商大總統籲請先撥一百萬以維浙局周統制等業於前日出發 
　　軍務部長陳公俠前以浙省軍隊意見紛歧聯絡調和煞費苦心决計自行辭職請都督遴員接替昨聞上海同志陳漢第等已聯電挽留想熱心桑梓如陳君當不至恝然舍去也 
　　參謀總長蔣百里宏才碩望學識俱優經都督敦聘來浙襄贊戎幕詎被人誣爲漢奸疊求卸差歸隱均由都督剴切慰留此次蔣都督赴滬不知因何事故蔣君竟痛哭流涕歴述來浙之希望卽晚出轅未知去向 
[陜甘軍情彙述]  
　　段軍統以升允在陜勢益猖獗已飛電調晉豫各軍合力進勦並聲言俟北方大局稍定即日親赴陜西征勦 
　　升允現與甘督長庚聯合並勾結新疆軍隊及回人佔據陜西八縣並已進佔潼關袁大總統旣派段芝貴率兵前往勸導復飭毅軍三營星馳赴勦並遣第三鎭入陜赴援 
　　甘肅京官秦望瀾等寄甘督及議局電云蘭州制台諮議局鈞鑒共和已定舉袁總統定都北京速爭二事秦望瀾宋振聲等宥又電云蘭州諮議局共和半月甘電尙無諸公洞達時勢希速表同情以固吾圉瀾聲等蒸又電云蘭州制台鑒宥支電鈞達希公速聯陜新維持共和以蘇民困賜覆秦望瀾宋振聲等叩蒸 
[謝寳勝兵敗自戕]  
　　河南南陽鎭謝寳勝因所屬州縣如南陽鄧州新野唐縣泌陽五處已被卾軍佔領遂退守裕州正擬檄調各軍隊到裕力圖恢復不意各處報告言分布各處之兵隊皆變正在無可如何之時滴接齊耀琳電言其不善撫馭以致如此謝得電恨極卽召其偕來裕州軍隊商議進功招撫之法詎料該隊聞欲開戰均不用命三日之内三千七百餘人皆變謝鎭撫馭無術遂於舊曆正月初三日自戕於裕州城内 
[補紀西藏亂事]  
　　西藏亂事已略誌前報然以道途窵遠消息滯鈍所記載者往往不能詳盡茲特探錄如下閱者幸母譏其明日黃花也 
　　自川省爭路風潮起後駐藏陸軍半係川人早已各有歸志兼以餉糈數月不發以致軍隊大譁遂於去歲九月二十三日羣起暴動搶刦兵備處軍械粮餉二十四日刧掠駐藏大臣官署庫房局所以及街市之富商大贾是晚公舉兵備處書記李治平標部書記范金爲總參謀兼任書記二人固辭不允信當衆要約三條（一）不准傷害漢官满員則奪其權而不傷其命（二）不准搶刦漢番及自相仇殺（三）如諸軍必欲回川須優待番民振旅回川以免妨害將來之藏事衆皆樂從二十五夜范李二人即命衆軍生擒聯豫易排满之名爲勤王以掩番衆耳回川後再商善後辦法於是田得勝蘇宗幹張榮繁嚴步雲吳金山郭秉侯葉綸三等（皆哥老會中之首領）率兵入署生擒聯豫置札什城營中而陸軍統領鍾頴對於目兵素有感情乃膝行入營哀懇將聯豫釋放衆以緩商對之鍾乃使隊官丁克敵乘間率兵十餘人入營刦回聯豫槍斃葉綸三因而自相殺害聯豫遂於十月初一日潛逃回署范李二人亦赧针而退鍾僞請兩人議事因拘留之旋以江孜一帶之陸軍及警察聞拉薩有變整旅回薩聯豫聞之於初八逃往别蚌寺任内諸事交鍾穎代理鍾於是夜三更陰殺范李二人衆兵不服復謀起事鍾以銀賂各頭目及江孜初回之兵始將該兵等收入隊伍又大開演說凡目兵皆給三月餉銀为在正餉之内每人每月所食米銀以八分計算其餘由公欵墊出自是兵氣愈嬌搶殺之事無日無之前駐波迷之一三馬隊各營又變將兵備道羅長裿標統陳慶綑缚請示鍾穎誅殺二人鍾答以參處衆不允復回江孜鍾穎散給餉銀二萬餘兩始得安靖尤險者聯豫旣退居别蚌寺其戈什閃圓光於營隊中以哥老會名義籠絡川兵强壯者百餘人爲聯豫衛隊又連合該土寺中之衆喇嘛（約四千餘多半蒙古人）每日操演打靶俟兵力稍足欲與鍾穎所部之兵决一死戰 
　　江孜自熯兵去後達賴差番官噶布倫調聚番兵數千欲排漢人後莊札什倫堡所駐之陸軍轉至江孜與之開戰番兵約死二百餘人後又連戰數次番兵死傷千餘人漢軍死傷僅數人番兵始懼而講和現藏中各地雖暫平靜然漢人他徙一遇番人則必將銀錢勒令全行交出如常多康馬噶拉等處蠻人殺死漢族軍民不下二十餘人而亞東帕克里所駐紮之陸軍亦欲在該處搶刦竟無所得乃將槍支賣與蠻人得資而散聞其價僅値四五十盧比不等故該處蠻人現存槍支不下二百桿子彈不下萬顆實爲經營西藏之後患也今拉薩發難之首領嚴步雲吳金山二人各帶黃金百餘兩已同叅贊錢錫寳離藏地將由印度轉往香港至上海矣 
[山東全體人民公佈張廣建吳炳湘罪狀書]  
　　獨立取消後孫寳琦仍爲巡撫然於山東政事不能作主一切均由張吳把持孫遂成贅旒不得已乃請病假二十日於十月十七日養病南關美國醫院中 
　　濟南商埠五里溝有萬順恒洋貨店與宜春軒鐘表店者皆同盟會之機關部也劉君溥霖等庽宜春軒藍君玉昌等庽萬順恒正謀畫山東再行獨立事有漢奸張某者亦同盟會中人張吳　以多金令作偵探張某遂以劉藍二君之謀畫告張吳張吳以淸廷有革黨准作政黨之諭不能捕殺遂亦用楊以德齊曜琳等誣政黨爲土匪之慣技於十月二十日早將劉君溥霖等十七人捕去縛於防營非刑拷訊逼令自認土匪藍君毓昌則被防兵擊死於萬順恒後院濟南諸大紳聞其事卽謁張吳言劉等確爲共和黨人張吳則堅目爲土匪各紳遂公函要孫撫及提法使胡建樞出而干涉張吳乃將捕去十七人交審判廳當經保釋十四人劉溥霖蕭蘭孫池仲濂三君則仍拘留待質使無各紳及孫胡之干涉則劉君等十七人已早以土匪頭銜永含寃於九泉之下矣齊魯公報爲師範學堂監督王默軒與學務公所總務科科長趙心如兩君所組織劉君溥霖等被捕後此報即極力指摘痛詈張吳之病狂喪心張吳銜之剌骨嗣吳炳湘又贿以千金王君等不受並登報鳴謝張吳益恨至十二月初八日竟藉端將齊魯公報封禁並捕其主筆蔡君春潭館中一切財物均被乾没並派人捕拿王趙二君以毫無罪名之紳士而公然派人捕拿張吳之蔑視東人毫無顧忌可爲達於極點矣 
　　山東未宣布獨立以前由各界同人組織一聯合會旣獨立以後遂以聯合會爲臨時議會而公决將諮議局取銷張吳抵任即將聯合會解散並派警兵查拿會中重要人物又派警兵八人常川駐諮議局無論何人槪不准入山東遂無建議機關而成爲完全官吏專制政體 
　　十月十五日山東京官有公電到濟各紳士均到諮議局商酌覆電到者十二人吳炳湘知之親率警兵七十人持械到局指爲開秘密會（豈有在駐有巡警之地開秘密會者吳之昏昏即此一語可見）將各紳士一律剝衣搜檢觀其有無炸彈並言此後若有三人相聚卽須禀報否則一律干涉（仍未完） 
[雲南二刁之優劣]  
　　刁安仁雲南干崖土司刁君安仁曾留學日本聲譽卓著畢業返國亟圖自强改良所屬陸軍以待時期去歲滇省獨立刁君約束所屬土司歸附滇省近以民國成立條呈各土司行政事宜於孫大總統以圖中國之統一而絕法國之覬觎孫總統閱畢深以所呈改土歸流於統一主權有莫大之關係應視爲正當之辦法旋命内務部妥議詳復以慰土司忠愛祖國之熱忱 
　　刁上達雲南鎭康土酋刁上達自回鎭康後縱匪抄掠民不聊生當經勝越恊都督張文光派委張嗣梁鄭明軒兩管帶率先鋒隊第一第二兩營前往鎭康相機勦撫二月二號由小極統分途進兵一營由猛梯户而進已經獲勝二營由羊槽出木瓜寨近攻德黨四號午前八鐘將衙門圍住午後一鐘一營接應合力圍攻該衙門十分堅固極難攻破四號午後九鐘一營正哨官田子元面帶一傷五號早六鐘二營管帶鄭明軒亦面帶槍傷迄未得利由是該酋聚黨數千盤據永康州縣仇殺漢民肆行搶掠並於永康州署四隅建設碉樓各要紮立營盤并下書與撫辦軍約戰現已由李師長電請張協都督飭張鄭兩管帶痛加勦辦務須殲此醜類無留餘孽並請飭知各土司無得輕爲刁上達所惑派兵助惡倘刁上達逃遁該境勿放過緬拿獲就地正法如張鄭兵力尙單即速飭騰越附近兵隊前往助剿云云 
[江蘇縣議事聯合會記事]  
　　丹徒臨時縣議會發起江蘇全省縣議事聯合會刻已成立臨時正議長已舉定侯君鴻鑑副議長舉定柳君貽徴會所暫設金山寺事務所暫設丹徒臨事縣議會該會宗旨在聯合各縣謀同一之進行以補臨事省議會之不及並爲國會之預備云 
[新埭鎭黑暗續記]  
　　平湖新埭鎭黑暗情形曾誌前報茲據署名商學界來函辯白略謂該鎭自光復後新黨用事舊黨中人每借民團捉賭警察剪辮之事煽動鄕愚致令警察局禁烟局民團商團局及學堂盡被打毁純任意見不顧大局誠哉黑暗云云是前報所謂黑暗指辦事人而言來函所謂黑暗指反對辦事人者而言爰記之以待知者之公論 
 
 
 

Page 7

 
 
本埠新聞 
[定期集議建都問題]  
　　上海　商會於三月六日通告各業云民國成立建設方新正當設法維持力圖恢復乃以建都地點南北爭持生出種種障礙此次北軍兵變京津一帶焚刦一空商民何辜屢遭兵厄似於建議改都及袁大總統南來兩事問題不無關涉大局一日不定商業一日不安列强已藉保衛爲名調兵干涉國事愈艱民生愈蹙茲訂於陽曆三月八日即正月二十午後三句鐘邀集議董與各業代表在天后宮後總商會大會决議電懇南北當道諸公早定大局以保治安實達國利民福之宗旨届時務請駕臨抒發宏議至所盻禱 
[紀江北財政司長來滬籌欵情形]  
　　江北財政司長陶思澄君於舊曆去年十一月初旬以軍餉支絀來滬籌款並請席子佩周金箴諸君爲顧問恊籌一切席君因淸江軍隊時正赴北迎敵特助洋一千元以備凱旋獎勵當時陶君等并籌借華商欵項鑄造江北銅元以濟軍餉旋於舊曆十一月下旬至江寗謁見孫大總統陳述江北困難情形力懇大總統電致蘇滬兩都督設法協助經江蘇莊都督撥洋二萬元上海陳都督撥洋三萬元又電請江北都督電懇陸軍部黃總長前後共撥洋十萬元江北軍餉賴以挹注至舊曆十二月中旬陶君擬即回浦又以籌辦江北銀行事未能卽返迨舊曆正月初旬諸事略有緯目又以江北都督及參事會屢次電請回浦遂於正月八號回至淸江籌辦一切進行事件聞陶君咯血未愈力疾首途亦可見其熱心任事矣 
[追還漢陽兵工廠公欵]  
　　湖北軍政府代表彭壽朋控前淸漢陽兵工廠總辦王壽昌與收支處委員張鴻鈞串呑公欵等情經紀前報昨由捕房將王傅至公共公廨與張質對彭代表上堂證明被王張二人串呑兵工厰與海關兩處公欵銀八十萬餘兩現查被告在交通銀行存銀十八萬九千三百餘兩又在道勝銀行存銀五千兩且查知張鴻鈞家内亦存錢一千餘串應請嚴追被告代表佑尼干律師辦稱漢陽兵工厰總辦係淸政府委任該厰進欵毎年約四十萬兩今原告控被串呑八十萬餘兩安有兩年延不解庫之理且該厰公欵存放銀行王曾於今正電禀黎副總統願將存欵交出當時因解交何處不能確定是以未繳被告並非侵呑請爲察核又據王壽昌供稱該厰進欵共六十萬餘兩除開銷外約餘四十萬左右去秋民軍起義後計存公欵二十萬兩約計用去一萬餘兩其餘悉存銀行均願交出供至此即將兵工廠賬據及漢口交通銀行上海道勝銀行存摺兩扣並禀黎副總統之電稿一紙一併呈案訊之張鴻鈞供稱存欵悉由王總辦主持所有家内存錢一千串本願交出惟道勝銀行存欵須用自已名義親往領取况王總辦電禀黎副總統在前原告控告侵呑在後須請明察王襄讞商之美副領事海君以王旣將存摺交出准予開釋張交妥保令於今晨十時來廨協同九十一號西探前往道勝銀行提取存欵尙有張名下應繳錢一千串限七天交案如漢口交通銀行之款不能領取仍須着保究追所有賬據存摺各件候備文移送交涉使核奪 
[炮兵與團長之惡感]  
　　駐紮滬杭總車站附近之陸軍炮隊第十團各兵士與團長史秉直感情素惡近更結合團體不服命令是以史團長擬將爲首抗命之各兵士分配他隊减其勢力不料該砲兵等非但不遵且於前日在營鼓譟幾釀大變史團長無法處置祇得禀明師長吳紹燐請派衛隊營兵士數十名前往彈壓現吳師長已允如所請飭令衛隊營長章豹文於昨日飭派副官廖守忠隊長汪占林等馳往解勸並諭以師長紀律森嚴如敢抗違定以軍法從事等語各砲兵始帖然歸隊得以無事 
[討論保護僑民問題] 　 
　　昨日午後華僑聯合會及滬上各團體在張園開大會研究泗水華僑被虐之事應如何對待及組織大會爲政府外交之後盾當由王君少文宣布大意謂今日開會大旨有三一外交責任應由我國民承擔二荷人碎我國旗應雪此恥三我國民在國内已受共和幸福而海外僑民尙受此侮辱應速設法拯救次由白君蘋洲布告荷蘭待華僑之種種苛例隨後蔣希泉田子琴諸君次第討論對待方法俟翌日各派代表至華僑聯合會議决實行 
[再誌呑匿公款之糾葛]  
　　前淸江寗財政局委員兼籌防局委員李崇鎏與該局收支委員諸以師及寗垣鐵路總辦厲玉麒均乘民軍光復時捲取公欵並値銀二百餘萬兩之各項契據潛逃來申匿居租界經代理江蘇都督莊君委派江蘇財政局委員郭定森來申偵悉禀奉交涉使轉咨公共公廨將李等三人票提到案分别諭交人銀並保候訊在案前日午後由廨復訊原告代表赫來司律師上堂譯稱因證據未盡檢出須請改期集訊並據江蘇財政委員郭定森禀稱李等三人雖均捲呑公欵然性質各殊應分三起訊理今先請訊追李崇鎏所呑修理軍械局工程銀八百兩及向裕寗官錢局領取購辦籌防局軍械銀四萬兩又購煤銀二千九百兩並將各項證據呈案請核旋又由承包修理軍械局之工頭張濟川上堂證明訊之李延愛理思律師到堂辯護諸以師亦延博易帮辦律師到案代表訊至日暮始由聶讞　商之英翰副領事判各交原保候下禮拜　復訊再 
[五誌印製鈔票之欵寳]  
　　英美捕房以藻文印書局所印之鈔票與中華銀行之票形式相似恐有假冒情事業將攬印此項鈔票之局夥趙可成經理倪希林及囑印之陳漢文陳叔龍陳永法董大繆玉林等傅至公共公堂一併交保候查在案昨晨由廨復訊捕房代表侃克律師與被告代表穆安素律師上堂互辯良久旋又據穆律師聲稱此項鈔票確係陳漢文　委來滬囑藻文書局代印並非私造應請將案註銷王襄讞商之美海副領事以陳等囑印之鈔票業奉交涉使移文准予取銷遂判董與三陳一併省釋惟趙可成繆玉林總有不是之處着合罰洋一百元充公印板銷燬完案 
[挽留閘北市政副長]  
　　滬軍都督陳英士君函致新舉閘北市政廳副長沈聯芳君略謂閘此地方改建市政廳推舉市長此事提議已久遲未果行前日由民政總長呈報之件未經見及而反對之公禀適至因念輿情間有未洽甚非兩利之道當囑平老召集公民改定名稱正式選舉以昭愼重而杜物議執事因公旋里未曾蒞會而地方上人民之同意推爲市長具見衆情愛戴物望允孚曷勝欣慰比來民國初立百凡待理辦理公事非力任勞怨無由鞏固基礎毁謗之來賢者以之自修正復不須介意閘北地濒衝要深望執事刻日接任整理一切諸希垂察 
[劉司令勸戒力香烟]  
　　滬軍福字敢死隊劉司令長昨出示諭云爲通告事照得紙烟之害流毒中國較之鴉片爲尤烈在昔上下社會岡覺其害任意購吸漸至婦人稚子肩挑乞食之流莫不口銜一捲推其流毒所極必至於通國之中盡人咸染實爲消耗民財之漏巵妨害衞生之毒劑昭然共見不待多陳前者上海等處發起戒吸紙烟會推廣分會勸導戒吸於是多數明理之人莫不立時戒絕惟少數蠢愚無知之人不明紙烟之大害輕忽戒吸之良言可慨也夫然而勸導國民匹夫有責非但自戒爲貴尤必苦口熱心勸導同胞方今民國成立凡百更新社會種種之惡薰染皆將逐一洗伐凈盡而紙烟首當戒絕况在軍士居最貴之人格舉止行爲國人注重試思口銜烟捲豈不有玷軍容且論衞生則火毒燻　易生燥病論經濟則烟貲日耗積少成多其理甚明衆所共悉凡吾軍人理當自愛務望决心戒吃肅軍容而除習氣節餉用而重衛生本司令長愛重軍人不能不力爲勸告勿負斯言其各懍戒此告 
[更換製造局總理]  
　　滬南製造局總理李平書君自行辭職由南京陸軍部長札委日本造兵部留學生陳洛書君榥來滬接辦已紀前報茲悉陳君於前日接奉札文後即行來申赴局謁見李總長面商機宜並調查内容仍即回寗報告部長聞不日卽須來滬接差又聞該局會辦陳濟南以李總理旣經告退亦於前日電陳孫大總統請將會辦一缺另行委派未知能否允准 
[電車公司重視人命]  
　　英美電車公司總理麥君以租界内行人甚多每有冒險在軌道上或雙軌之間行走者更有切近電車行動均極危險卽如西曆二月十七號有祝德勝者乘坐脚踏車在南京路山西路口軋斃一事亦因祝在雙軌之中依傍三十號電車由西而東行至福建路東已爲司機人所見囑其照章向軌外前進祝竟不以爲意俄有十一號電車由東而西致遭不測司機人照章行車且經警告於先並無不合而途人冒昧行動亟應警告以表公司重視人命之意現特擬就簡明傅單俟函請總捕頭認可後卽行宣布 
[假公濟私]  
　　滬軍都督陳批水菓公所董事兪俊臣等禀云據禀已悉此案前准恊濟總會移請察核給示當即明白答復不忍以羅掘纖瑣致病小民嗣據該業董楚金生等聯名控告該董招搖漁利以案已批駁未加深究但據稱兪俊臣等並非同業顯係假名公益計在歛錢其中難保無少數同業之人援引外人欺壓同業且禀訐之人卽爾等所稱前此公舉之人該禀稱由前滬道批斥不准復經閘北警局訊明押辦等情爾等又稱歷經禀官立案出示保護情詞各異若經准辦必致纒訟不休總之爾等旣非同業即云善舉學校亦應該業同人自行公舉有辦理學校之資格經營善舉之公必者爲之董事爾等一再嘵凟志在把持旦楚金生等所禀爾等劣迹太多萬難勝任公益毋得再行嘗試著不准行又批水業公所帮董馮榮生等批云已於兪俊　等禀中明白批示矣 
[謝贈月份牌]  
　　昨承司各脫魚肝油公司惠贈月份牌廿五幀又允康人壽保險公司修道院藥房各贈二幀設色鮮豔並皆佳妙書此以誌謝忱 
瑣聞 
[城内]  
　　都督府批示○滬軍調查部長潘月樵呈批呈悉該調查長辦事認眞其力求撙節平日本無糜費而尤以糜費爲虞平日已多墊貼爲苦急公好義本都督寔深嘉佩所稱裁員節費及改部爲司各節准如所請曹慶雲呈批和議已成各處辦事人員方擬漸次淘汰碍難設法位置該生可往他處投効不必在此久候北段警察第八區隊長書記巡長巡士等呈批獎案早經辦畢該區何以遲至今日始行來府呈請未便補發袁幹臣呈批前陳司令徐參謀未出發時該排長何故不早日呈報所請碍難照准漆琴齊呈批該生海外歸來熱心堪嘉惟現値和議已定本府公事較簡無可位置希卽另往他處投効樂金陵呈批該生如何籌募之處呈中並未指明一紙空言無從擇採且現在大局粗定凡關於募餉事項業經本都督示禁在案所請着毋庸議丁國衡呈批鐵廠係李總長主持本都督未便據情代謀該員旣光復有功候遇相當職務再行酌委可也沈佩廷呈批該生旣歷充各洋行部司測量繪圖要職且有証洋荐信可溤儘可自往効用無庸本都督給用 
　　是否硬佔○上海縣民政長批靈應寺僧淸定禀云開辦學校借用公産必須雙方允協方爲正辦據禀江姓硬佔寺屋等情是否屬實候函致市政廳西區迅卽派員查明妥爲調處覆奪 
　　違犯军禁○上海初級審判廳刑科昨日宣布判詞如下（判决）同級檢察廳起訴警務公所移送孟阿三等私賣燈吃一案被告人孟阿三年二十九歲紹與府人衣莊帮夥陳李氏年三十四歲鹽城縣人係陳小六子之妻右案業經口頭辯論終結本廳判決如左（主文）孟阿三　王等有期徒刑監禁二朋併罰金一元陳李氏處五等有期徒刑監禁三月併罰金一元查獲烟槍烟憲等件案結銷毁（証明事寔及援據法律理由）缘孟阿三陳李氏均供留人吸食鴉片烟以圖利者經原告談晋堂報由警務所查獲移送同級檢察廳預審屬寔起訴到廳當卽公斌審理孟阿三雖僅供認自已耒領牌照吸食鴉片烟並無私賣供人吸食情事但於檢察廳預審時業由原告談晋堂質明並派法警調查報告係於九月下旬賣起併據陳李氏供認逢禮拜日供人吸食賣洋一二角各等語以上事寔係孟阿三陳李氏對於本廳江庭所自折者本廳因得証明前項事寔無悞右事實孟阿三經談晋堂等証明及陳李氏自認均係開館賣烟供人吸食寔屬不法各依刑律第二百五十九條判决如主文 
[南市]  
　　保衛行旅○十六舖大達碼頭素多流丐混迹欔竊各輪船搭客行李擾害非淺去秋曾經大達公司派巡丁長楊芝階專司巡察着將流丐一律趕逐近據楊造報去冬破獲竊案共有三十餘起旋經總辦某君查得該碼頭原與租界接　竊賊竄擾破獲爲　爰諭該巡長須於輪船到埠時無分畫夜悉心守護並函請警務長撥警協緝以資輔衛 
　　幸未運出○大東門外恒順草貨店賬箱内前曉失去大洋四百元疑係庖丁瞿掌生招留之替工吳阿毛所爲卽在身畔搜出洋十二元鎖匙一枚並在灰堆内搜出洋三十八元又在牛皮堆内搜出三百五十元當由執事人鄭壽生將瞿吳二人扭控裁判所訊據吳供身畔之洋係是已物是晚店内賭博不知如何失竊訊之瞿供並不知情判吳留候查百核斷瞿交鄭帶出候示 
　　小孩待認○裁判所昨將崗巡查獲之迷路男孩四名帶案研訊小兎子供淸江人年十歲小驢子供年八歲亦淸江人小二子供年九歲徐州人王耕生供年十四歲靑浦重古人當卽暫留候出示召其父母認領 
[閘北]  
　　巡士捉賭○罰子靑夏阿三何阿大趙　州王阿金等在應周氏家賭博由五區巡士拘解總局昨經田科員訊判各罰洋二元充公如無力繳洋改押七天 
　　搶親惡習○黃鶴山聘定沈朱姑娘爲室尙未完　前日黃紏集陸小狗子孟松廷等雇蘇阿根王小伯子之馬車前往搶親被崗　拘解總局着黄　到媒証再行訊斷 
[英租界]  
　　盜匪就擒○盜匪沈阿龍前因夥刧常某姓鉅　由探查獲解廨轉送前淸上海縣署收押在案詎釋出未久又與蔣發貴等租界行刧蔣等均已獲案訊供收务前日沈在虹口復經包探查獲昨晨解廨經聶襄讞會同美强副領事略訊一過判沈押候禮拜六與蔣等質訊併究 
　　女孩迷路○女孩彩林因不排路徑山捕轉送公廨昨由官媒將女送至公堂請示據供年十三歲四川人餘語不淸判暫留棲流所候核 
　　何妨劃抵○昇昌偾號經理李錫　控成大昌乾和順兩號主徐光甫應鳴和不会貨銀三千八百餘兩一案前日午後由廨復訊原告延哈華托律師上堂請追並稱所有瑞大錢莊劃來存欵銀三千一百餘兩乃是曹榮卿之欵與被告貨欵不能相混訊之被告伯延梅吉言律師到堂代辯並由曹榮卿投稱所劃瑞大莊存欵曾向言明購貨扣抵並據被告將應找貨銀七百餘兩呈案王襄讞以所劃存欵旣非長期應准劃抵貨欵以免爭訟遂判將被告繳案貨找銀七百餘兩給予原告具領完案 
[法租界]  
　　兵士多事○一百二號華捕前日在菜市場驅逐賣菜婦人詎有某營兵士陳友勝陳新甫二人出爲干涉繼卽行兇該捕卽吹警笛由十八號一百另三號兩華捕帮同獲住送廨請究中西官以該兵士不應違犯警規姑念業已斥革從寬各押一月示儆 
[美租界]  
　　探目獲盜○昨有搶刦某鄉人家之盜黨態銀狗在路行走被美捕房探目石金榮查見拘解捕房押候查明送廨訊辦 
　　姘夫無情○住居西華得路二百四十四號之婦人許氏昨投捕房控稱無湍被姘夫徐裕福毆傷頭額捕頭諭將氏送院醫治一面飭探查辦 
來函 
[徴求全浙光復事實公啓]  
　　吾浙光復兵不血刃皆吾同胞深明大義通力合作之功若不彙集事寔何以昭示後來本會同人有鑒於此敬求全浙父老兄弟諸姑姊妹洞晰此次光復全省情形者各舉所知投函本會以便編輯信史至於光復前數十年凡因運動事業致爲满淸官吏慘殺幽禁或逃亡異地資恨以没者皆望開具事實姓名籍貫寄交本會無任歡迎惟望將其人若何被害若何運動事在某年人隷何部不憚精詳以便查核蓋當時黨案動以匪徒二字賅括一切非詳細開示或恐傅聞失實直將擾亂治安者誤爲光復厕名史傅轉非同人　幽表烈之微意也區區寸心伏祈垂諒如蒙惠稿請寄交杭州高銀巷源豐潤舊址浙江共和促進協會秘書處收併希開明寄稿人通信住址以便商權一切原稿毋論登載與否恕不檢還其登錄者書成各贈送全部以爲紀念至諸生存偉人已死烈士像片書翰尤希搜集賜寄以便弁諸　巻首同誌景仰自登報日起以陽曆本年四月底爲截止之期望勿遲延實紉公誼此啓 
　　中華民國元年二年念四號同盟會浙江支部浙江共和促進協會同啓 
來件 
[陶遜致滬軍陳都督書]  
　　質問鎗斃陶駿保事　　 
英士都督麾下革命軍起以人道爲前提以推翻違背人道之專制政府建設主張人道之共和政府爲目的謂非欲援救我全國同胞生命使得共受保護於維持人道之法律之下不致有所寃死而無可告語歟我公持此義崛起海上遜亡弟駿保亦奔走寗鎭力謀光復南京以爲我人道昌明之根據地非所謂志同道合者歟乃於民國未成立以前之陰曆十月二十三日亡弟駿保忽受槍斃於貴都督府之階下越日而罪狀現又越日而告示現舉國駭怪遜以親愛骨肉之無四而遭兇死尤爲慘痛昏無天日以報復之義論遜豈不能　刃尋仇者雖然同類相殘洪楊覆轍遜雖極憤不忍蹈也且亡弟之死果當其罪復何仇之可尋否則人道一日不亡於天下卽公理一日不亡於天下雖有沉寃亦可伸理乃當時復忍痛不言者蓋綠大局未定全國生命尙儳然不可終日故不願以一時爭辯搖動全體致啓意外之擾攘今幸南北統一共和告成全國同胞之生命皆將有所託以資保護遜之亡弟駿保之生命竟聽其沉淪寃仰以終古乎是遜欲依託諸公以人道救全國而先不以人道待亡弟恐亦非主張人道如公者之所許也今者亡弟身雖死而目不瞑據當日罪狀告示所宣布實不足以服天下人之心而箝天下人之口敢舉所大惑不解者逕爲質問唯執事垂察焉夫世界之最宜詳察審愼者莫過於死刑處决所以尊重生命尊重人道也難以野蠻專制之满淸政府欲處决人罪亦必經煩　之手續若在文明立憲之國家其刑事裁判尤爲鄭重至以軍事論被刑者爲高級軍官則必有高級軍法審判及高級軍法裁判之特設今者亡弟之被刑經何種高級軍法審判之審判及何種高級軍法裁判之裁判告示中所指與大元帥黃江蘇都督程再四籌商是否即爲正當之高級軍法之審判及裁判抑或一軍之都督卽有任意屠殺同志各軍高級軍官之特權而無須有高級軍法裁判及軍法審判各法庭之特設此遜所爲質問者一且死刑之處决未有不經被刑者之供認　服而可以定讞者據當日時報所記載亡弟入見甫抵中門卽遭背縛對之讀罪狀亡弟大呼寃枉並稱願見都督發一言而死死亦無恨左右不之應竟以布覆其面而施槍矣則是當日之罪狀實由貴都督府中閉門自造未嘗一問被刑者之供而被刑者亦無從而供貴都督府而爲綠林盜窟也則可矣如其非也無論何種之專制法庭未有如是之草菅人命者此遜所爲質問者二至所宣布罪狀之大端一則曰掯壓子彈遺誤前敵果爾則罪誠巨矣然所掯壓者何軍之子彈據何人之報告經何人之調查何時日有何人爲之證是否有亡弟之親筆或蓋章之證據且亡弟所任者爲鎭軍參謀無下命令於他軍兵站掯壓子彈之權他軍之運子彈者何以聽其掯壓至前敵是否遺誤更非可混沌其詞究竟如何遺誤未經指實此憑所爲質問者三其一罪狀則曰播弄是非幾釀大變所播弄者爲何種是非其是非有何種之關係致有釀大變之豫測豫測之詞是否卽可據以判罪外間猜疑以爲此條罪案係指一省有三都督之電而言電文具在反復抽譯委係據實直言並無播弄之迹是否果卽指此且據遜所知當時亡弟與遜聯絡范君鴻仙宋君漁父胡君培德等力勸林君松亭踐取消鎭軍都督之約自退臨時寗軍都督由亡弟取都督印親送程都督收受竊以爲銷泯是非力遏大變則有之茲乃謂播弄是非幾釀大變知與不知　不迷岡此遜所爲質問者四其二大端之外又復加以潛來上海散布謠言煽惑人心等語以重其罪夫果爲潛來則必銷聲滅迹矣計亡弟之到上海爲陰曆十月二十一晚二十二日卽走謁宋君漁父及今陸軍部長黃君克强時報總理狄君楚靑二十三早謁莊君思縅中午至聯軍兵站晤葉君子安頃又至黃君克强處上北伐軍隊區分策得晤執事午後四時乘馬車至貴都督府拜謁彰明較著絕未藏頭露尾潛來者固若是乎至謂散布謠言煽動人心是否有傅單或其他印刷物之可據抑據何等之報告否則莫須有三宇是否即可定獄此遜所爲質問者五告示中復稱陶駿保一昧擁兵自衛不放聯軍入城佔据各要隘通電各處揑報軍功等語夫兵權在都督乎抑在參　乎試問貴都督府之參謀有擁兵自衛之權乎且在寗而果擁兵自衛則孤身至滬必更謀所以自保其請謁左右也目應廣帶　從矣何以單車請謁無一介之從乎光復南京之日鎭軍午前十一時入太平門因其由堯化門前進故入城　早聯軍總司令部由馬羣繼至午後三時亦由太平門入其他濟軍則由儀鳳門入蘇軍則由聚實門入浙軍聞因搜查地雷於次日始由朝陽門入均通行無阻不放入城之說從何而來至於勝軍入城扼守要隘以防餘匪分所應爲何得指之爲罪若論攻寗之功各軍皆有電通報鎭軍亦然所謂揑報軍功係指何電而言該電之爲揑報又據何人之裁判卽果有　報之電又何以知其罪在參謀此遜所爲質問者六又曰致臨時政府未能卽日成立而義旗北伐因之遲延此更令人目炫神啓矣南京光復爲陰曆十月十三亡弟之被戕爲二十三日其時黃君克强被舉爲大元帥謙讓不遑不允任事今總統中山先生未回國參議會尙未成立是以臨時政府之組織以致遲延又其時聯軍總司令業已取銷接續者尙未推定程都督復因病赴滬聯軍無統屬者致緩北伐之期此人人所共和也乃盡取以周納亡弟之罪則何人之罪不可周納者此遜所爲質問者七又曰此等漢奸决難寬縱漢奸之名詞固可漫加乎旣曰漢奸則必有通满之跡所謂通满之跡者何在若據所宣布莫須有之罪狀及張皇其詞之告示卽可謂爲漢奸之寔據則所謂漢奸者果爲事寔上之漢奸歟抑僅意想上之漢奸歟如意想上之漢奸即可以定漢奸之罪則何人不可指爲漢奸耶即如令弟靄士亦曾受漢奸之嫌黎副總統特發電通問設黎副總統當日不爲審愼卽憑其意想驟指靄士君爲漢奸而顯戮之我公將以爲何如耶生命之問題重名譽之問題尤重孔子曰是可忍孰不可忍此遜所爲質問者八且死刑處决之近例亦可類舉矣貴都督府之殺陳豹也其罪狀始據間諜之報告繼據執法科之審訊及判决固亦手續粗具矣何於亡弟而竟草菅若是江西馬都督之處置徐世法李哲湘也其根據各方面之報告均郎然可揭其如何調查如何審訊如何取供亦確鑿可述罪狀旣得又復加以愼重暫予稽押遲之又久乃釋徐　刑李其内容雖不得而知所經之手續則甚周至也今亡弟之　戕於公手也若獨電一刹那間竟不知所以而死馬都督之審愼周詳如是則我公之鹵莽滅裂亦何說歟此遜所爲質問者九以上各節非遜個人心中有所偏蔽而致憤激卽返諸天下人之心亦莫不慷慨憤激以爲萬不容隱忍者也以滬上一隅左右東南半壁大權在握睥睨一世執事之威亦盛矣朱郭之雄　蓄門下刃彈　　從心所欲執事之手叚亦辣矣欲殺竟殺誰敢忤之雖然遜所恃者人道所持者公理敢爲亡弟一鳴其不平一明其不明公若不背主張人道之初心幸恕激切開懷見誠逐一答復卽或當時感受激剌惑於謠啄熱血噴發腦炎　聰倉猝之間成此暴舉亦望開明見咨無所隱諱人道幸甚個人之征命幸甚斧鐵如飴匹夫何投血涙塡　立待尊命專此並頌人安　　頓首 
 
 

Page 8

 
 
自由談 
游戲文章 
[袁總統與孫總統論總統書] [  鈍根]  
中山先生閣下公與僕非皆今日共和國民眼光中之所謂總統乎第一國不容有兩總統公之總統是則僕之總統非也僕之總統是則公之總統非也二者必居一於此矣或稱公爲南京孫大總統而稱僕爲北京袁大總統然中國今日固已南北統一未嘗分治也或稱公爲舊總統而稱僕爲新總統然公在南中手闢新機固未嘗舊也或又稱公爲前總統而稱僕爲今總統然公固未卸事而僕亦未接任也名義所在不可通融日來報紙紀載多有以孫總統袁總統並稱者恐歐美諸共和先進國方竊笑於其後耳才識如公必有以處之敬候大敎不盡拳拳凱再拜 
海外奇談 
[體恤怨女] [  幼齊]  
攷英國丁口册籍計女浮於男者約有六十萬人竟有終其身不得適人者情殊可憐現有人擬設一公會專集捐欵儲備此等不得嫁人之女酌給川費使往别國擇配以免辜負靑春亦内無怨女之惠政也 
[金雞奶] [  頌斌]  
金雞奶樹名也始出於亞斐利加洲取其樹皮之膏製成白藥治寒熱有奇效爲西醫藥籠中上品惟一隅所出爲數不多故西人多有分而種之者印度西報載去年冬季三個月中金雞奶皮共出口九十六萬五千五百三十二基勞每一基勞合中國三十兩内三分之二入英國口岸餘入意美兩美目下錫蘭埠附近有金雞奶三百萬株皆二年前所種者今而後出物愈多每歲約可增至三百萬基勞銷場之最廣者莫如英國一千九百十年粗皮進口七百七十九萬九千九百八十九基勞是年法國進口五百三十一萬九千四百六十三基勞日耳曼進口三百三十六萬六千三百八十四基勞意國進口三百九十九萬五千基勞包利昧及秘魯兩處金雞奶樹一望如林不可勝計惟運載爲難故亦不甚獲利也 
尊聞閣詞選 
[庚戌自遣] [  洽秋館主李鵑字漱蘭]  
春花秋月等閒過念載渾如一刹那空把雄心証明月留將熱血洗山河江湖歷遍知音少世局蒼茫魑魅多苦爲家貧謀大拙可憐壯志盡消磨 
[百日] [  曼靑]  
百日竟敎社　屋兆民辛苦豈徒然推翻靑史開新局揖讓神州入漢年安樂退居猶有地水衡私藏尙論錢從茲無復家天下熙攘同登夏禹前 
心直口快[  鈍根]  
　　古人說若能去吊自私自利的心便是大英雄我看現在存着自私自利心做大英雄的也狠多了從前在專制政府底下做一個小民狠願意提倡民權痛駡專制如今做了共和政府的大臣不由的動了專制思想却恨不得掩住全國人民的口不許他們駡一聲兒纔好 
　　長長的袍兒大大的褂兒馱著背兒曲著膝兒走路像個專制官兒頭上却戴一頂外國帽兒驢唇不對馬嘴兒眞是一個土老兒只惹得外國人把他取笑兒倒不如仍舊戴頂縀子小帽兒省花幾個寃錢兒 
　　男子愛戴外國帽女子愛穿外國鞋這都是洋商的財運好要不是這様爲甚麽有着縀帽不戴去戴價錢昻貴的外國帽配著長袍大褂狠爲難看擱著平底鞋兒不穿倒去穿高底皮鞋伶伶仃仃怪不舒服 
衞生談 
[烟酒與衛生之關係（再續）] [  江蘇袁焯]  
夫烟毒之爲害旣爲上如述矣請再言酒酒之種類有韋斯格白蘭地蒲萄酒麥洒高梁酒紹興酒燒酒日本酒諸種其中所含酒精雖各因製法而有濃淡之分然皆有炭酸酵母諸毒質故其性皆熱而能令人麻醉世俗以其能奮興精神排解鬰悶遂謂酒能益人不知酒精入腹則腦筋先受蒙蔽由是先失理解力繼失感覺力而運動力反增加旣而酒力達於皮膚皮膚之神經悉爲麻痹則運動力亦失甚有因之而成終身不治之廢人或因之而醉死者且酒毒之害匪獨於一身已世且害及其子孫或生瘋癲痴愚之子或産聾啞多疾之人者德人埒孤領氏嘗取好酒者二百一十五家族合其四代計之其所生子女百中之五十爲違背道德者四十爲大酒家一十爲患狂病者鳴呼嗜酒之受禍如此可不愼歟或曰酒可以禦寒而發熱冬日飲之豈云無益不知此正其害也夫酒精爲水素炭素酸素三者合化而成炭素水素可燃燒之料也酸素能使燃燒者也人之飲酒而發熱者由於酒精之燃燒曁血行加速血管漲大之故耳然皮膚雖熱而腹中温度實較平時减少且熱至於皮膚則放散更易少時反覺寒冷昔美國醫學博士達維斯氏研究飲食物與體温之關係曾設種種試驗始知凡物消化之間皆能增進體温飲酒以後體温亦加但放散過多故不出半時體温卽下降而反覺畏寒必至兩三時以後始止其下降之度其時間之長短則準於飲酒之多寡由是以觀酒匪惟不能禦寒且反令人畏寒矣况神經屢受麻醉血液屢受催促久之則　失其固有之功能而釀成種種疾病吾嘗見啫酒之人有陽痿而不能生子者又嘗見因酒醉吐血咳嗽而成肺癆以死者豈不悲哉茲將酒毒之害詳列如左（未完） 
戲攷 
[連營寨] [  吳下健兒]  
劉備痛關張二弟俱爲荊州故被東吳所害起大兵伐吳孔明諫不聽又借蠻兵助攻意欲踏平吳國以報弟讐兵威所至東吳損兵折將屢次乞和備俱不許後孫權從　澤之言用陸遜督師陸係書生年僅弱冠劉欺其幼略不顧忌將大兵布成連營占沿江七百餘里馬良恐遜用火攻竭力諫阻備不從謂汝若過慮可繪圖入川問孔明先生良遂携圖去孔明觀圖大驚謂陸遜必用火攻以敗我師催良速行請備避往白帝城卽令趙雲出東川往白帝城救駕良未至而備之連營已被遜付之一炬番將傅同兄妹二人爲殿軍護備而行以死力拒吳兵俱爲吳將所殺幸關興張苞率兵來援得脫於險至馬鞍山谷口爲吳兵縱火斷其歸路吳兵又從山後攀越而上將獲備正危急間趙雲從火光中奮力殺入得以救往白帝城然備已焦頭爛額奄奄垂斃矣前在大觀見王金元演此劇鬚眉飛舞身軀矯健工力悉敵火光中忽没忽現猶如生龍活虎活畫出當年常勝將軍一副神威能令觀者神往敻乎尙矣 
小說 
[寓言小說黃金國] [  願深]  
極樂國之西太平國之南有黃金國焉國中政治脩明法令美備無君主無盜賊人民平等自由熙熙皞皞甚自得也各處遍産黃金取之不盡用之不竭家給人足不假外求東方貧國聞而羡之使人請其故黃金國人告之曰吾國政俗善良故人民康樂道德純厚故天賜黃金使者歸以語其國人國人因立意效之果有少許黃金出現不意貪心未革見利眼糽紛紛攫取國中秩序大亂所獲之少許黃金亦倐忽變成瓦礫國人乃大懊喪黄金國人聞而笑之曰黃金産於人心汝國人心如是而欲以盜賊手叚博黃金黃金何自來乎 
[笛中血（二）] [  野民]  
其長官乘西伯利亞高頭駿馬手握雪亮軍刀足着長靴目光烱烱氣宇雄豪聞俄兵報告畢略一點首揮其部伍出村外選定村之東隅相距約百　達掃除落雪張蓋天幕爲本日軍隊之宿營處佈置畢長官始傅令休息散隊兵卒等或據地圍坐或倚樹石吟嘯或漫游野外或解革襄内乾飮　之或取水瓶就飲或折枯樹枝葉及野草蔓藤燃火就烘且作熟食 
　　俄兵雖未凌虐村民及押人爲質等事然防禦極嚴由林村達他處之電線一律拆毁無遺凡遇十字徑口均設置障礙物及衞兵村中人民槪行禁足準在村内運動不得出村雖如最和順之竹嫗亦失其自由行動之權利 
　　凍雲飛散雪霽後慘淡夕陽斜橫林表寒鴉歸樹頃刻間雲海蒼茫一輪皓月冷冷淸淸自樹頭湧出映照落雪塋然似碧玉砌就村落向東遙望俄軍槍劍如林刁斗無聲二三炊場靑烟縷縷矗起樹間飄没雲際此殆自從天産林村以來未有之景象也 
　　無何鐵笛一聲飄林振木宿鴉紛飛驚散咄俄羅斯之軍士夜膳畢耶不然將以彈丸飽汝腹矣笛聲愈覺雄壯駭怖之槍聲亦隆隆驟發響破天空彈丸如雨紛落如飛蟲之掠面俄兵羣起噪曰（埋伏埋伏戰線戰線）噫此不可思議之笛聲猛烈之槍聲爲天外飛來歟仰雲間電歟不但俄兵料不及此即林村人民恐亦未知究底聞其聲之方向自北來其梅林堡歟 
　　梅苓堡之居民頗富愛國心周圍數十里叢林峻坂曲徑羊腸適一天然作戰及防守之用武地堡中如布業店咖啡室彈子房雜物店屠人工人士紳醫等一聞俄波戰事起各出資材購大砲小銃招集子弟組織一義勇軍保衞梅苓堡之生命財産唯苦無諳練軍事者爲之統率及計劃防守事宜以林村之寳羅雄武英邁現在華松軍隊中乃命人往華松乞於主將主將允之時寳羅年纔十六在軍中以善吹笛名軍士聞其聲輙發揚蹈厲勇猛驟增旣歸被舉爲義勇軍司令乃分全軍爲一中隊數小隊每日勤訓練卒成勁旅分守於村堡各路 
　　竹伯老嫗聞其孫爲司令喜不自勝曰吾知是兒不凡必能勇往有爲已亦被舉爲義勇軍前哨特别通信員由林村至梅苓堡相距不遠特設一軍用秘密電線其線安置地道中機關室置於竹伯之榻後俄兵雖智亦無偵知 
 
 
