# 1908 - 308 - 4912855

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
上諭 
[十月二十日奉]  
　　上諭朕欽奉慈禧端佑康頤昭豫莊誠壽恭欽獻崇熙皇太后懿旨醇親王載灃授爲攝政王欽此 
　　上諭朕欽奉慈禧端佑康頤昭豫莊誠壽恭欽獻崇熙皇太后懿旨醇親王載灃之子溥儀著在宫内敎養並在上書房讀書欽此 
論說 
[論西藏亂事（朔）]  
　　我朝開國二百餘年。優禮藩屬之君主。未有逾於此次達賴來朝者。部臣則盛飾供張。廷旨則再三温慰。一言一動。莫不曲如達賴之意。蓋所以爲改革藏事計也。夫藏人之於達賴。夙所歸順。欲改革藏事。必先鎭服藏人欲鎭服藏人。必先覊縻達賴。循雍乾時代撫綏藩服之成法。以求達其目的。原不得謂朝臣操計之左。但今日之情勢旣異。操縱之方法宜變刻舟而求之。恐收效無日耳。不然。達賴受此高天厚地之恩。一切藏政。宜可迎刃而解。何以改省一中。卒無成議。改省旣未定議。藏事固仍在達賴之手。藏人又何所用其惶擾。而忽有此聚衆反抗之舉耶。 
我國雍乾時代之撫綏藩服。消極政策也。如餌小兒以糖果。但求不啼不哭爲已足。故所謂理藩部者。僅管理其元日萬壽之賀表收受其按時進貢之方物。而於開疆拓地興利殖民諸事。未嘗一注意焉。所謂辦事大臣者手不握尺寸之兵符。目不見絲毫之財政。旅進旅退。三年一任。僅間接司其奏報。而一切行政之事。皆在藩屬君主之掌握焉。幸而四邊烽靜。枕戈不驚。則太史氏大書特朝曰。某年某月。某藩入貢天朝。蓋祇求爲歷史上之光寵而已。不意西藏一地。介居於兩大。强鄰眈眈乘我無聲無臭之時。潛行威刦利誘之計。而彼藏人目中。所見天朝之代表。祗一辦事大臣曾未嘗有尺寸之槽力。稍加乎其上。則以爲天朝之威力。不過如是於彼於此。惟我意所向耳嗚呼。野蠻之人安有見利而勿動見成而勿懼者。而彼初不知威刦利誘之者。固將犬　豕豢之也。而藏事於是日益岌岌矣。今者達賴忽於隱遁之後。飛錫東來。登感我上國之恩義。而翩然思反乎抑慴我天朝之威武。而不敢外向乎。此等狡險之人。其用心已不可測度。上月京師風傳達賴來朝。實有某國人隱爲主持。故於西藏改革諸要政。事事加以挑剔。以僥倖其弗成。此等風聞之詞。記者初不敢信以爲據。而今觀於藏衆無端暴動。則不能不疑其事之有因也。何也西藏改省。爲某國之不利其理固可推測而得。而達賴首於此事抗議弗遵者。是可異也在達賴恐改省之後。失其權力。固亦情理中事。顧達賴旣得藏衆之心。則一切改革。仍須假彼以行事。必不至全失其權力。達賴豈不知之。第旣經 
 [G 
[蘇路公司新股展期廣告]  
本公司因各處招股機關來函商展現議定暫展至十一月初五日開會爲止 
[蘇路公司股東大會定於十一月初五日舉行會塲在本公司上海車站]  
本公司遵照二月股東會議案無論新舊股交足百元者即有一權股多遞加入塲劵於開會前五日内隨時憑股據至本公司換取 
[粤路收二期股銀廣告]  
本公司由粤特派人來滬寓廣肇公所内訂十月初十日起開收二期股銀每股一元五角隨派第一期兩年息銀每股一角二分此佈　廣東粤漢鐵路公司註滬分局謹啓 
[鄭板橋先生真跡出現]  
余家藏板橋先生默寫易經全帙印章題跋俱備足爲書家模範不敢自私特選連泗紙精印裝潢古雅外幕錦套每部兩大厚册定價洋兩元書印無多購請從速發行所集成圖書公司中國圖書公司掃葉山房南洋官書局新閘醬園弄朝記書莊各大書坊均有經　漢口六藝書局杭省城南務税課廳　總發行所小花園書帶草堂 
[浙路公司第二期收股廣告]  
本公司續收路股前經股東滬會公决截至八月底爲第一期而第二期同時並收己詳前報現届第二期有第一期認未及繳及補繳補購者仍絡繹繳來見義勇爲全局利賴務請本省外埠各經理處諸君不憚煩勞仍舊照收分别報是爲切禱 
[粤漢鐵路第二期繳銀諸君鑒]  
啓者第一期粤漢鐵路股銀係由敝帮五家代收現在應繳第二期股銀敝帮因事繁不及經理己由總公司派人來滬寓廣肇公所接收即請繳股　諸君至該處照繳可也所有第一期敝帮五家所出收條尚有未經調換總公司收據者請即仍來敝處調換萬勿再延爲盼　上海潮帮　南順泰　德順　仁成　聯發　捷興　仝啓 
[恒豐洋行經]  
經麵粉機器售各色油墨 
本行經理美國最著名白奶利廠麵粉機器出粉最佳成效卓著每日出粉自四包至至四千包均可隨時開帳克期到貨並經售銅板石印鉛印各種五彩油墨價廉物美如蒙各省紳商賜顧請至棋盤街泗涇路十二號本行面議可也 
 
 

Page 5

 
 
改省。華官事事皆得預問。某國將不能以達賴爲傀儡。此則某國之所大懼。而必欲設法抗阻者耳不惟是也。推某國之心。不但以西藏改省爲不利。而西藏苟有一事改革者。皆其心之所。不欲也。今達賴自開議藏事以後。時而唯諾。時而反覆。已延宕幾許時日矣。而政府必欲於其回藏之先。籌定改藏之策。日復一日。達賴。將無延宕之計。某國奚謀藏身之固。於是藏衆忽有暴動之。舉而政府改省一議。戞然罷矣夫達賴正在抗議之時藏衆忽有暴動之舉。何其巧也。且即云改革達頭尚未回藏宣布藏地。遠隔萬里。蠻民蠢蠢。何由知之。而忽以此相號召。而即反戈内向也。嗚呼達賴來朝。旣有主持之人。則又安知主持藏衆之無人也。我竊因此不能無疑焉。 
　　今改省一事。旣因藏衆暴動而罷議矣。設藏衆負嵎不散。或旣散之後。聞一事之改革。而又暴動。則將一事不改。任其腐敗乎。我向者謂藏事改革。旣被阻撓。惟有派一才幹之統監大臣。相機進取。漸收其兵權。或漸收其財政權。以爲逐步改良之計。而或有以爲快心之論者。然則急進旣不可漸進又不能。惟有仍用雍乾時代消極。的政策而已。今强鄰耽耽。方以積極的殖民政策。施行於我屬地之上。威刦利誘。使之事事與我抵抗。以期達其進取之目的。而我猶覊縻之。縱容之。藏事其尚可問乎。大凡野蠻之人。多貪利而畏威。今藏人之心。已爲他人威刦。利誘而去矣。我不刦之以威。誘之以利。相機規取。逐步進行。而謂藏人即肯翩然内向。有事乎。嗚呼。國家行事。宜有一定之目的。勿畏難。勿逆億其不可。百折而不回。百屈而不撓。則庶幾有成耳。三思後行。季文子之流亞矣。 
專電 
[電一（北京）]  
　　皇上大便已解力甚疲今日並未召見軍機 
[電二（北京）]  
　　袁軍機倡議裁撤駐藏大臣另簡重臣前往先興學校徐化愚頑再圖改省 
[電三（北京）]  
　　禁烟人臣鹿傳霖現又擬請專派大員分赴各省密查督撫司道嗜好 
[電四（太湖）]  
　　閱兵大臣端制軍已於十八晚抵太湖駐節城内考棚行轅蔭侍郎今日亦抵太湖混成第九鎭在潜山一帶混成第十一鎭在宿松一帶均自行演習第九鎭由江督自爲統監擬親赴鳳池驛地方觀兵 
[公電（餘姚）]  
　　餘姚三山林司賄庇花會蔣紳鑣等具禀省憲畏罪自盡旋因林母聽唆反蔣等赴郡聽質致被管押輿論大譁爰在邑廟開會到者三百餘人與葉香塘爲議長集議對付之策 
緊要新聞 
[選聘私法起艸客員北京]  
　　去冬翰林院學士朱福詵請聘日本法學博士梅謙爲民商法起草客員現經修律大臣沈家本覆奏云延聘外國法律名家一節上年憲政編查館於請派修訂法律大員摺内聲明應俟開館後由該大臣奏明辦理旋經臣等奏陳俟酌定後另行具奏在案臣等一再斟酌以聘用外人至有關係不得不加意愼重遂於今年三月館事粗定後派令臣館提調大理院推事董康前赴日本詳細訪察該員在日本將及半載深悉梅謙次郎爲該國政府隨時顧問必不可少之人斷非能輕易聘用訪有日本法學博士志田鉀太郎爲商法專家名譽甚著禀經臣等公同商酌聘充臣館調查員電請出使日本國大臣胡惟德妥定合同約其來京此外另訂舊在京師之日本法學博士岡田朝太郎小河滋次郎法學士松岡義正分任刑法民法刑民訴訟法調查事件以備參考臣等仍督同編纂各員限定課程分類起章一面派員調查各省民商習慣隨時報告總以酌采各國成法而不戾中國之禮敎民情爲宗旨此臣等日與編纂各員所兢兢致愼者也十日初四日奉旨知道了 
[石御史奏請攷用學堂拔優貢北京]  
　　御史石鏡潢奏稱各省高等學堂及府中學堂次第舉行畢業而高等學堂畢業各省皆按中學請奬查奏定章程中學堂五年畢棠由督撫提學使考選送入升級學堂最優等作爲拔貢優等作爲優貢中等作爲歲貢是待士不爲不厚矣惟是此班學生負笈五年低科頗有程度用力亦甚艱辛一旦幸膺拔優之名僅有升學之　旣不獲邀舊學拔優之盛典又不若遊學畢業之優榮有力者固可再入升級學校無力者經費維艱雖有向學之思不無自餒之志擬援拔優貢朝考之例除歲貢例不與考外凡各省高等中學畢業作爲拔優貢者由舊撫咨送來京聽候分塲考試其餘考列最優等並優等者分别量予錄用考列中等咨回本省升入學堂肄業考列下等或照例就職或聽自營業至考試年限或三年一舉行或照遊 
 
 

Page 6

 
 
學畢業生每年八月朝考一次其已升入優級師範及高等實業學堂作爲拔優貢者亦可一律准其與考似此廣搜英俊士人幸有出路之寛朝廷亦收得人之效於學務不無裨益擬請旨飭下學部酌議辦理十月初三日奉旨學部議奏 
[農工商部議覆整頓實業北京]  
　　十月初四日農工商部奏覆御史謝遠涵整頓實業一片略謂查原奏稱宜選工商子弟稍能知書識字者補習算學圖畫格致東語一年略具初等小學程度派往日本工廠學習手工以實騐爲學卒業回國遍地可設小廠遍地可造藝徒然後令各地設立專校大約饒磁蜀錦湖蠶蘇繡凡著名物產略仿日本靜岡漆工西京織染學校辦法漸次擴充庶工業日盛可與列强並軌等語竊維理西各國工科敎授之法約分兩種上者覃研格致道器兼通所造就者多博士通人程度最高而成材較少次者辨器飭材專門實習所造就者多藝師技手致功較易而需用最繁兩者相資不能偏廢臣部設立以來卽本此義以爲提倡旣設京師高等實業學堂造就通才復設藝徒學堂工藝局勸工陳列所繡工科銀器科以資實騐頻年之中各省之蠶織工藝學堂局廠傳習所陳列所及繅絲紡紗織布製革繡工染料榨油釀酒磨麫造紙髹漆陶瓷火柴燭皂罐詰各項公司皆接踵而起風氣日漸開通以我國原糾之富傭値之廉城能廣設工塲化生爲熟使人人皆有謀生之術勞力之資富强之基即寓於是該御史請選學生派往日本專習手工洵屬目前要務惟查近年北洋工藝局曾選派學生赴日本工廠學藝入廠以後但令專供操作製造之法矜秘不宣獲益殊淺今欲於事實有裨似應變通辦法本年九月二十一日學部會同臣部郵傳部議覆御史俾壽請派子弟分送各國學習工藝摺内稱嗣後京師及各省中學堂以上畢業生擇其普通學完備外國語能直接聽講者酌送出洋學習實業等語謹擬參照前奏凡此項學生在工校畢業者必須各就學科所近再入工廠實行研習學理旣經貫澈再令專攻一藝庶幾窺尋秘奥能自得師在國家母庸另派學徒而該生等復可兼精藝事回國以後再行多設專校廣造藝徒必可收事半功倍之效奉旨依議 
 
 
 

Page 7

 
 
[請看家叙樂戲園西國文武戲]  
本園自開演以來己蒙中外諸君嘖嘖稱羡本園因而精益求精添聘英法美俄超等女優開演文武挑舞諸戲並請歐西大技術家演各種奇妙幻術外加法國新到活動影戲如承商學界諸君惠臨定必大擴眼界也每晚九點開演風雨無阻　頭等一元五角　二等一元　三等六角　園在法界二洋涇橋南堍 
[禮拜六拍賣寳和洋行]  
准廿一日下午二點鐘在本棧拍賣鏡邊木二百打各色　子貨黑籐橋咸肉和合毯香水香皂釘鞋皮酒洋刀口杯银箱火爐各色木器以及各種另物等貨此佈 
[禮拜六拍賣木器雜物摩利遜洋行]  
准於廿一日十點半鐘在五馬路十三號本行拍賣洋鐵盤一百餘打腰帶香水香皂皮夾蕩口杯銅鎖絨衫全副房間式山扒書廚寫字檯寫字椅大菜檯梳粧籐椅火爐鏡大小銀箱另物等不計此佈 
[悫件洋行禮拜六拍賣各式檯吊燈]  
准於本月廿一日上午十點鐘在本行拍賣各式檯燈掛燈數百盞　香油數十箱象牙洋刀數十打油火爐十餘箱　條皂五十箱及煤起餅干外國　等貨屬時務請駕臨小行面拍可也特此等　　壳件洋行啓 
[禮拜六拍賣]  
啓者禮拜六即廿一日十點鐘在本棧不限價拍賣賣各色海馬牛牌鵝牌無牌獅牌黃　等呢各種八仙旗女母子利市洋紅標大紅嗶嘰等貨此佈　義記洋行啓 
[禮拜六拍賣上等雪茄煙瑞和洋行]  
准於廿一日十點鐘在本行樓上拍賣各種名牌頂上雪茄烟千餘盒各客欲拍先一日來看明可也此佈 
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　恭送玉牒大臣禮王臣鐸禮部尚書溥良昨有電奏到京略云玉牒已於十二日辰刻敬謹尊藏 
　　赴皖閱操大臣廕昌定十六日起程又外國觀操武官並外國報館員定於十九日上午九點鐘乘京漢鐵路專車啟行其接待外賓係外務部司員張煜全管理 
　　烏里雅蘇台將軍崑岫電奏到任後尚有條陳一則大略以烏城蒙漢雜處商務繁盛應以整頓巡警爲要務並謂開墾事項烏城距内地甚遠一時尚難辦理 
　　外部以南斐洲總領事期滿應行更換奏派道員温祥署理南斐洲總領事已奉旨允准 
　　法律館奏派諮議官名單内閣候補侍讀梁慶桂翰林院編修胡峻邵章陳敬第譚延闓檢討林步隨金邦平唐寳鍔庶吉士林世燾御史黄瑞麒外部郎中陳懋鼎吏部左丞寳銘民政部左參議延鴻右參議汪榮寳郎中王地恂度支部左參議曾習經禮部右丞劉果學部左丞喬樹枬參事官林棨陸軍部軍學司司長良弼軍法司司長丁士源法部左丞曾鑑高等檢察廳檢察長徐謙參事潘元敉員外郎任廷颺麥秩嚴主事姚普圻饒叔光商部郎中胡祥鑅郵傳部僉事陳毅大理院推事史緒任廳丞張成勳前民政部右參議吳廷爕候補四品京堂陸宗輿前刑部郎中伍兆鰲陜西潼商道齊普松武陜西陜安道沈潛甘肅斯疆阿克蘇道楊曾新奉天候補道齊福田直隷試用道王學曾江蘇補用道朱恩縉廣西補用道湯魯璠直隷候補知府張一麐前河南候補知府傅鍾沅奉天署義州知州金衍海補用知縣陳漢第北洋法政學堂監督黎淵 
　　日本鍋島侯爵細川侯爵淸浦子爵小川議員等十四日午後到法律學堂參觀由沈侍郎董提調等導引旋由淸浦子爵演說略謂今日參觀法律學堂能於講堂中發表意見榮幸何似中國預備立憲已奉明詔於九年後實行而改良之始不可不採用各國良法而設立學堂尤爲改良之基礎諸君今日在學堂研究法律將來國民之身命財產及其他種種　利皆賴諸君保護之則諸君所負之責任重矣夫法律家最要之條件莫如强固之意志高潔之思想光明正大之判斷力三者缺一法律家之價値掃地已盡且中國今日爲新舊過渡之時諸君適當其衝宜融合而調和之否則衝突必起諸君今日雖研究法律而將來應用之術一不措意殆將無所用也蓋法律家之大弊在偏於理論一方面欲免此弊須具有消化之力質言之即應用之謂也融洽而消化之以應用於實際卽孟子所請左右逢源者是也時限過迫不能多所貢獻以此粗淺之談爲他日之紀念 
　　法部戴少懐尚書於月初假滿請安聞戴尚書前實有因病奏請開缺之意無如屢蒙賞假調理並賞給綢緞等物且各王大臣皆不願尚書退休故尚書以聖恩優寵已進署視事其署理尚書葛寳華仍回廂紅旗都統原任 
　　軍機處廷寄東三省督撫云吉林年例應貢東珠現因短乏即著勿庸捕打俟明年再行奏請 
　　東督致度支部電云牛莊遼陽鐵嶺等城鐵路佔用地四千六百八十畝開原蓋州縣熊岳復州等鐵路佔用地一萬八千三百三十四畝復州劃入租界地六千三百五十八畝所有該鐵路及租界佔用地畝一律請援津蘆成案蠲免徵稅等語聞度支部覆電請其奏明辦理 
分類新聞政界 
[江泰鄉民誤會加征蘇州]  
　　太平廳江泰兩縣民錢光仁丁奉禮等日昨赴藩轅禀請免加忙銀以甦民困當奉瑞方伯批云查各州縣因忙銀賠累奏准自光緒三十四年上忙起各征銀一兩加錢二百文係專指蘇屬而言寗屬則仍循其舊並未照加該廳境跨寗蘇兩屬所有經征徒陽蘆課應每兩加收錢二百文其隷屬江泰應征銀價仍查照該兩邑向章征辦不准籠統加收前於該廳申報案骨明晰批示在案該民等何得誤會率爾瀆請仰太平廳轉飭遵照 
[改定解項新章長沙]  
　　湘省近日擬定解項新章由藩司會同善後官錢兩局出示曉諭略謂本省各廳州縣應解藩庫錢漕等銀向來凡官錢局各項銀錢票幣以及銅元均准上兌兹改照湖北辦法所有銅元及各項票幣需赴官錢局易銀傾鎔蓋用官錢局戳記方准完納藩庫錢漕其補包加平等費悉仍具舊至傾鎔火耗前各廳州縣繕具淸單每解欵銀一千兩支銀六兩或有不及六兩者茲酌中改定每千兩支銀五兩歸官錢局收兌其銀價以解赴到局之日照市核算即於十月十八日堂期起如無本省官錢局戳記慨不收納 
[毓欽使由鎭北上江]  
　　接待美艦欽差毓貝勒至鎭情形已紀昨報茲悉欽使蒞鎭後暫住焦山十七日淸晨欽使偕同常鎭道劉襄孫觀察駐揚鎭巡防隊統領周錦堂協戎等詣象山雩山各處查勘砲臺兼閱巡防隊各營防務一切佈置閱畢後復至金山及新河曹家花園游覽 
 
 

Page 11

 
 
文武各官公議假該園中設延欵待至暮始散是晚九句鐘欽使乘招商局江永輪船上駛先至皖省謁見江督後再往漢臯改乘火車回京覆命瀕行駐鎭巡防隊曁新軍各營咸在江干歡送水師砲船亦排列江上鳴砲致敬 
[江督整頓警察辦法南京]  
　　江督以各州縣舉辦巡警原以保衛治安乃近聞各該地方仍不免有奸徒刦賊擾害民居是該牧令曁巡官等對於警務但知縻欵請械敷衍門面實屬不成事體爰卽通飭各屬立將所屬巡警切實整頓一面派員密查倘有辦理不力即將該管牧令及巡警官弁一併參處 
[武令斷案之荒謬常州]  
　　武進附近孟河鎭之鄉邑有謝姓兄弟係積年賭棍其同族陸軍部主事謝紳作霖特函知孟河都司拘送該賭徒交縣嚴辦武進顔令緝斯不問情由遽將解送賭徒之保正重鞭三百並當堂面諭該保正謂此三百鞭一百鞭謝主事一百鞭孟河都司一百鞭汝云云該賭徒則僅令各罰五元立時釋放聞者無不譁然稱異 
　　按武令被控撤任已紀昨報惟該邑紳士所控是否此事尚容續探 
[通飭府縣整頓警務浙江]  
　　浙撫日昨通飭各縣略謂浙省各屬警察未盡舉辦即已舉辦之處大率敷衍了事未能悉合規章殊非保衛地方之道現在省城已設警務處統籌全省警務原有之警察總局即歸警務處節制以期聯絡一氣此外各府廳州縣巡警亦應一律整頓庶全省警務日有起色茲發去章程一本應由該縣體察情形查核辦理如果間有窒碍難行之處亦應斟酌損益隨時詳請酌奪 
軍界 
[江督仁赴太湖安慶]  
　　江督端午帥十八日寅刻到皖並未登陸旋於下午改座小輪由内河馳往太湖駐節 
[秋操前之大演習三誌安慶]  
　　閱操大臣端午帥十八日抵潜山縣十九日跨馬出北門至七里舖迤西一帶監閱江軍混成第九鎭與臨時編成之假設混成鎭對抗演習黎明徐固卿統制指揮第九鎭自縣城之東北拔隊渡河而西並臨時架橋以濟師第三十四標統帶官艾忠琦現　假定統制官率所部步隊及昨日加入之馬隊砲隊自縣城之西起而對抗　其半渡而擊之未能得勢乃退越七里鋪其時第九鎭已全渡即跟蹤追之在七里鋪附近接戰假設鎭慮被包抄即以馬隊張兩翼相迎距復徐退至朱家衝結營並施用防禦工作第九鎭見其整練不敢攻擊因宿營於七里鋪仍放哨戒嚴 
[學生隨觀秋操蘇州]  
　　蘇省陸軍速成學堂步兵科畢業學生吳炎等三名禀請自備資斧隨觀秋操以資歷練經劉總辦咨商兩江督練處當奉復電謂事屬可行請即轉飭該生等尅日赶往皖省云云昨劉總辦諭飭該生等從速前往 
[咨飭研究軍隊衛生要則蘇州]  
　　蘇撫陳中丞准陸軍部咨略謂衛生之道爲軍隊强弱所繫我國素未講求亟宜妥定章程以資遵守兹特由部擬訂軍隊衛生要則九章咨行各省轉飭各軍隊按章詳核如有應增應改之條即令籤注明白於文到一個月内送部以憑彚訂等情中丞當即札行所轄各標鎭轉飭軍醫各官長遵照辦理 
[科爾沁王練兵自衛蒙古]  
　　内蒙古東部沿東三省邊界各旗時有鬍匪滋擾防兵不敷佈置以致鬍匪均以蒙旗爲逋逃藪茲聞科爾沁王倡議聯絡烏珠穆沁旗杜爾伯特旗奈曼王旗各蒙古王公等共同議商籌欵訓練新操以謀自衛一俟組織略有頭緒即禀理藩部存案 
學務 
[電禀羹梅學堂罷學情形南京]  
　　正陽關羹梅學堂係以鹽欵捐作經費監督李時敏蒞堂未久即有學生等反對罷學現經總辦徐棨調停幸未全體解散茲將禀呈江督及提學使原電錄後督憲學憲鈞鑒羹梅學生許蔭恩函謗監學有意多事學生袁家修與許蔭恩反對以罷學電禀挾制監督均不安分已商明李監督一併革退餘令回堂特聞 
[查究假冒學生攫物蘇州]  
　　蘇城元妙觀一帶曾於八月間有形似學生數人攔入女轎奪取眼鏡當由該處警察查問袖出英華學堂學 
生名片遂得脫身刻爲長春巷英華學堂監督查悉知係無賴冒名調於學堂名譽有碍亟應查究當即函致長元吳三縣曁各路巡官一體嚴密查察並請諭令站崗巡警人等嗣後如有前項情事不論是否學生概予查拿以憑究辦 
[學生希望美國還欵武昌]  
　　鄂督刻據京師大學堂湖北學生梁光照呈稱該生肄業有年照資格應升人分科大學現因分科大學開辦需時擬請撥給美國退還賠欵派赴西洋留學工科專門得以及時深造等情小帥以美國退還賠欵是否移撥數成添派留學並未奉有部文所請碍難允行業已批駁不准 
[警學改升高等長沙]  
　　湖南全省警察學堂前辦甲乙兩班原係兩學期畢業現在續辦兩班自去春開學至今冬已歷四學期緣該學堂擬仿北洋山西等省辦法改爲高等警察添授各門科學現在監獄學及警察國際各法均未講完今年暑假後乂添中國律例一門聘請刑名家劉君入堂敎授聞已禀准各大憲展至本年年終再行畢業 
農業試騐會與鄉紳之爭執浙江 
　　農業試騐會會長宋左林日前具禀錢塘縣謂上四鄉黄梅山各荒地現有外沙紳民聲稱地皆有主不容會中墾闢請即前往勘明歸會認墾等情旋經伊令批云前據職員張頲等以黄梅山向係有主將完糧户名開單禀呈業經飭據里書查復内有七百十六畝五分核對糧册雖有户管而歷年錢漕久已無人完納本與官荒無異惟外沙紳民旣係出而爭認不容墾闢則國家課賦豈能任聽虚懸據禀前情候即往勘明確諭令各户補完歷年糧賦指定地叚丈明畝分分淸界限管業其餘官荒仍准歸會認墾可也 
 
 

Page 12

 
 
[蘇綸紗廠新股東改期會議蘇州]  
　　蘇綸紗廠各新股東前因廠内怪象迭生定於十八日開臨時會集議整頓廠務已誌前報聞是日周經理股東高秋泉均因别故未到以致未能開議惟查廠内近來秩序紛如且有賬目混淆股欵取巧情事故各股東改定於二十三日在廠内特開新股東會選舉董事職員釐訂辦事章程以維廠務 
[咨查農會章程安慶]  
　　日昨農工商部咨詢皖撫略謂前據分省補用知縣程其濬等遵照部章請於皖省地方創設農務總會公舉江蘇補用道兪錫疇等爲總協理並請撥皖北災賑餘欵以充經費等情惟查該職等並未擬有會規章程所舉總協理是否熟諳農務皖北災賑曾否尚有餘欵本部無　核辦應請查明見覆辦理 
[商商定期開選舉大會漢口]  
　　漢口商會自去年舉定總協理議帮董等任事以來將届一年例應更舉刻已定於二十二日開選舉大會由入會各業先期投票公舉至開會日當衆發表 
[淺水輪船之新發明武昌]  
　　鄂省留日工學畢業生胡國昌新發明一種淺輪船可行駛小河灘多之處刻已繪就圖式呈請勸業道查核當奉批飭籌資試修一輪如果適用卽轉詳農工商部提倡給予專利 
[考察蘇省鐵路學堂之評論蘇州]  
　　郵傳部簡派美國大學校畢業生工科進士胡朝棟考察江浙鐵路工程於日昨由京抵蘇已紀前報茲悉該員到後即往盤門新橋巷鐵路學堂考察該校敎授情形經該校總理曁温敎習接待陪視因見所授各種科學完備頗蒙贊許即各學生程度亦能繼長增高足徵温敎習熱心敎授之力并勉勵各學生認眞向學儲爲鐵路有用之才刻聞該校現定明年下學期建築科生亦須畢業以備本省建築北綫之用 
雜記 
[留學生持鎗傷人續聞武昌]  
　　留學生鄒永乾持鎗擊傷益泰典當舖夥一案已紀本報兹悉該店夥名項恒經被傷之後鎗子雖已取出然喉管受傷徧身發熱水米未入口者四日頗有難治之狀 
[南田盗匪猖獗杭州]  
　　日前寗屬南田保甲墾以務局委員候補知縣田大令澤深具禀省憲略謂南田所屬七都花嶴另爲一島四面皆海其山名臣大佛頭數十石洞盗匪據爲巢穴邇來更形猖獗遠近洋面受其刧掠者指不勝屈其島近金漆門及高塘大小烏嚴珠門龍泉塘等處現在盗魁名小李者尤爲梟桀羽黨衆多的用盡後膛快鎗目有僞號本月二十二日聞小李率黨在花嶴殺人祭旗巡防隊官張玉坤聞信後已派勇往探知縣派局兵會合隊勇至花嶴查緝該匪早已赴海行刧果見殺人形跡足見　盗　横不法行同化外伏思南田孤懸海表上接甌閩下通甬滬州則商船如蟻外海則洋輪如梭南田爲東南海障十都兩塘周圍近二百里僅　章玉坤部下數棚隊勇分駐亦太單弱花嶴爲巨盗巢穴在陛則金漆門大小南田及龍泉塘等處不時受其擄刦在海則洋面遭其荼毒若不認眞剿滅恐蔓延滋多本國商民受其害者固無可呼籲一旦擾及洋輪釀成交涉如粤東西江之案及蘇禾梟匪之事其害更不忍言區區南田受害及七都租賦無可征收尤小焉者也可否懇求憲恩俯念盗風披熾量撥勇丁駐紥小花嶴以凈根株 
[永寗刀匪爲患河南]  
　　河南府永寗縣屬之老郎山現有大小刀匪二萬餘人時常出山搶刦老郎山與嵩密兩縣連境刀匪向以此爲逃藪初十日永寗某紳亦被搶去財物萬金傷人數口現該縣已禀報大吏請兵往捕 
[改委釐局司員蘇州]  
　　蘇州木瀆釐局司員試用從九周思積將届兩載期滿現　牙釐局憲飭委候補縣丞金以明前往接辦 
[湘撫津貼報館長沙]  
　　湘省長沙日報前奉湘撫岑堯帥札飭整頓認眞　良當由該報館總經理蘇蓉齋大令擬定新章呈禀撫轅懇予撥給官欵以資津貼昨奉批准並飭由善後局先撥銀二千數百兩以爲購辦機器鉛字紙張之用嗣後每月酌給津貼銀三百兩按月支領應用 
[藩臬愼重冬防蘇州]  
　　蘇垣藩臬兩憲以現届冬防宵小易於潜熾特諭飭三首縣出示曉諭限定二鼓後巷門木栅一律關閉除延醫接穩婆外一概不准擅啟 
[名醫逝世松江]  
　　靑浦朱家角鎭名醫賴嵩蘭君抱病月餘於本月十九日黎明逝世聞其門人將搜集遺箸梓行海内云 
[斐工回津天津]  
　　南斐洲回華工人一千二百餘名由秦皇島換乘火車於十三日早晨到津又有丄人二千餘名由奉天來津又一千餘名由營口來津分住各客棧再行回籍 
[拿獲滋事要犯寗波]  
　　定海前經商學兩界禀控各莊滋事兇犯共廿九名均未獲案現由廳差王奎等潜至岑港拘獲戴阿測盧阿才二名到案龔司馬略訊數語發押再究 
雜說 
[說貓（選）]  
　　余畜有貓。暹產也。人謂貓以暹種爲良。用是多方面購得此貓。頗愛護之。 
　　此貓性極　。見余輒戀戀。作貓貓聲。余以爲異待之遂殊於常貓。然貓性極懶。終日配睡。且不喜捕鼠。每與鼠同眠。甚至見鼠輒避。家人告余曰。此貓失職。無益於我家。辜我豢養之恩。盍棄之。 
　　余尋思暹貓稱爲最良。善於捕鼠。此貓乃改其常度。是殆有故。乃靜察之。 
　　久之。鼠益縱横。家人咸詈此貓之無用。余以其馴也。不忍捨棄。而曰姑俟其改良。家人以余獃。竊笑不已。 
　　家人不耐。另畜一他貓。亦暹產也。性好動。捕鼠無算。家人咸稱之曰能。而益厭恶前貓矣但後畜之貓。狂跳以逞奮勇。以示捕鼠之能力。然杯盤之屬。多被其觸碎。損害不少且好竊食。常若不得一飽。家人又惡其饕。而告余曰。畜貓亦難矣哉。因與比較兩貓之優劣。功過與利害。 
　　余曰。貓不捕鼠。是誠無功。然亦無過也。至於以捕鼠之故。而損壞器物如是之夥。衡其功過。亦足以相抵。至於竊食。則與盗賊無異。是謂劣極。不如不捕鼠者遠矣。且貓鼠同是凉血部動物。以不忍自殘同類。寗受主人之憎惡。是其賢也。然則此貓實優於彼貓。 
　　家人服余之論。遂待前貓如初。 
　　余因而歎曰。暹人最懶。不事生計。此貓乃與其國人之性質相近。是尚有人心者　。且吾聞支那之人。自戕　趣以媚異族。姦狡騙詐。無所不至。日作虎悵。以刦奪同胞爲天職。其行爲甚於盗賊。則亦與善捕鼠而好竊食之貓相類也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[士民動議調查]  
　　江蘇蘇屬（松江華婁）華婁紳士定於二十二日開大會華婁劉張兩令先期出示曉諭略謂案奉江蘇諮議局籌辦處札開諮議局以明年九月初一日爲成立之期必須赶辦選舉方免誤期各州縣以本衙門爲辦理選舉事務所一面會紳另設選舉調查事務所協同籌備一切事宜業經照會城鄉紳商學界曁各莊圖董迅速照辦並出示曉諭各在案惟事屬初創人或不知選舉爲何事寡聞尠見者流甚且疑爲歛錢派役之計相率裏足不敢過問不知列入名册者少則分配當選人之額數亦減是本爲人民應享之權利羣因疑阻而放棄之深負朝廷詢及庶人之意故從事調查之先應須切實研究互相解釋勸導俾知選舉權爲極貴重事倘隱匿資各有權而自甘放棄後悔難追且一人放棄權利即全局有所欠缺不可不思章程第三條第五節所謂五千元以上者蓋重視財產爲有資格有體面之人並非爲將來派捐起見萬勿誤會斯旨致生疑慮爲再剴切曉諭凡調查員到門時應舉實報告由調查員詳細註册須知此次選舉調查關係於本人無窮之權利甚屬可貴毋得自誤 
　　乂（太倉鎭洋）太倉州鎭洋縣近由聞封圻等數十人連名具禀籌辦處略謂已經設立選舉調查事務所業於本月十一日開辦另附規事簡章若干條請處准予立案 
　　山西（汾州平遥）汾州府平遥縣敎育會諸紳近因省城諮議局札催調查選舉擬暫留東洋留學生楊天章緩日起程幫同料理選舉應行事宜刻正磋商一切不日卽照章實行調查 
　　浙江（紹興上虞）本月十五日上虞敎育會邀集勸學所商務分會組織選舉調查機關議暫借城中節孝祠爲臨時事務所常住幹事由敎育會勸學所商務分會各幹事輪流担任一面通告各鄉擇日再舉職員 
[官長設立]  
　　貴州 
黔省諮議局籌辦處已决議租借北五省會館爲處所一切事宜由五司道會同籌備其尤重要者則由撫憲龐劬帥自行督同裁奪下設參議紳十二名雲南試用道錢登熙補用道直隷候補知府李天錫廣西候補知府石承霖分部郎中華之鴻内閣中書唐爾鏞湖南試用知州樂嘉荃前廣西鎭邊縣知縣丁良佐揀選知縣樂嘉藻周恭壽黄家琨廩生黄祿貞增生李端楘起草紳二名内閣中書任可澄中書銜候選敎諭文明鈺書記員二名補用知縣曾榮楚金壯春書記紳一名廩貢生周培藝庶務員一名請補仁懐縣知縣馮慶樾定於二十六日開處 
　　江西前報紀贛省敎育商務兩總會議定十四日請各大憲親臨監視開票公舉諮議局總協理一節茲悉是日藩學臬三大憲均臨百花洲諮議局時有二三百票自稱諮議局紳投票公舉者大憲以敎育商務兩總會早經成立咨部立案該二三百票並未成立一會亦未立案不能作數飭令撤去當督同敎育商務兩總會公同開票查舉總理者以喻紳兆蕃得票最多舉協理者以賀紳贊元文紳龢得票最多遂卽舉定先是敎育商務兩總會曾公舉喻紳總理諮議局電催來省覆電謂今冬不能遠離明春晋省晤敎撫憲馮中丞聞知此事即乂發電請其今冬一行主持局事此次官紳同心合志公舉喻紳當必慨念桑梓惠然肯來矣 
　　河南汴省諮議局自錢紹雲觀察督辦籌辦處後卽將應辦各要事開呈汴撫核示聞已遵章定於三十五年正月十五日爲初選舉期諮議章程及選舉草册業已赶爲刋印札發各屬一體遵照惟各屬亦須亟立選舉研究所以爲造就選舉人才之地汴撫吳仲帥因簡章尚屬合體當即批准照辦大約不日即通飭也 
　　汴藩朱方伯極力保舉洪叔雨大令堪勝文牘科員之任而洪大令曾在吳仲帥處當差多年乂爲仲帥所深知者刻已下札委定並飭十五以前到差 
　　江蘇寗屬江督端午帥以江寗諮議局籌辦處協理魏家驊電辭後添委翰林院編修夏寅官爲協理已誌前報兹聞當時並委廣東高雷陽道叚紳書雲前河南南陽府周紳鉞爲名譽協理又委補用知縣易煥鼎充庶務科科長月薪銀六十兩候選同知顧琪充庶務科科員月薪三十二兩其司選科員派委知縣張曾謙擔認惟規模宏大經費難籌刻雖開局不過爲籌備處之基礎聞將開會布告士紳提議担籌地方稅辦法否則無欵籌辦云 
　　江蘇蘇屬蘇撫陳中丞批丹陽縣羅良鑑禀云查近來奉行新政類皆頒有章程江蘇風氣開通先於他省似遵章而行不應有所延誤然猶不免後時者誠如來禀或以條文有疑義遂聚訟以廢時或以辦法無秩序致欲行而中阻其因循玩忽者更無論矣數語可謂切中時病禀中第一條審釋名義固應討論精確以免意見紛歧第二條匀配初選複選期限以不逾來年九月初一日之限爲主義尤爲必應變通必應規定之舉仰蘇籌辦處迅速詳愼考核連同第三條共謀輔助一節併酌議詳復通飭遵行正選舉調查員辦事細則應由一切選監督擬訂呈請複選監督核定施行然必待初選之各廳州縣分擬再呈由複選之各府廳州縣核定已不免曠時持久設所擬未能妥洽或難免參差勢必更多轉折本部院覆閱該縣附呈摺表除投票區所應由各廳州縣各按本管地方之廣狹人口之多寡分别劃定至多不得過十區毋庸彼此一律外其所擬調查員辦事細則極爲周妥並卽由該處覆加察核通行蘇屬應辦複選之各府廳州縣及應辦初選之各廳州縣逐細閱看如有意見不同廳行斟酌損益之處即於文到五日内各抒所見連同劃分投票區所一併禀陳該處聽候覆核 
 
 

Page 19

 
 
否則即以該處所發之規則爲一律照辦之章程以免紛紜迂緩之弊仍令先將奉文日期報查該縣羅令此次禀摺所陳均屬確當具見於新政講求有素而辦公敏捷毫無習氣亦於此可見應由處轉行嘉奬一面錄報督部堂曁候批示繳禀抄發摺表均發錄存即繳 
[官長調查]  
　　直隷諮議局選舉調查員昨將辦事細則一分舉選舉資格調查表千分送交到縣昨由邑侯刷印諭帖數百張飭差發交各村村正副並飭會同城董及村正副散發選舉人資格調查表並解說選舉資格並由縣分派各村選舉調查員詳細講解惟津埠調查員僅十八人或有人地生疏呼應不靈之慮故令該村正副等會同傳布以便週知 
本埠新聞 
[上海道詳江督蘇撫文（爲審擬假鈔票事）]  
　　職道審勘得周秋堂卽周銀寳等聽從製造外國鈔票知情行用一案緣周秋堂卽周銀寳陸德昌姚金桂分隷寳山南滙等縣先未爲匪光緒三十一年不記月日周秋堂與素識在逃之陸仲甫及已故之馬士良遇道貧難陸仲甫遇馬士良起意製造外國假鈔票騙錢分用馬士良因無本錢邀周秋堂湊錢人夥周秋堂貪利允從自備洋銀十元又向姚金桂轉借二十元言明停過四五日加倍歸還周秋堂當將洋元一併交付馬士良買紙應用因無地方做票借與餘屋寄居刻刷日本正金銀行假鈔票一百餘張分給周秋堂六十四張餘票俱由陸仲甫等携去周秋堂當將假票四張付還姚金桂收用姚金桂携往老閘地方米店兌換當被察出不收退還周秋堂另換現洋付訖周秋堂復至寳山縣境大通菴地方行用被人看破與姚金桂先後拘押捕房改押西牢周秋堂被獲後因票板及餘票尚存家内寄信伊妻周沈氏燒燬周沈氏留存十張於三十二年二月初二日交付陸德昌收買洋紗賺錢酬謝陸德昌隨至川沙廳境陸續在周振華店内購買洋紗先後用去假票五張後又往購察出不收當經川沙廳訪聞獲案訊供通詳奉批提道訊辦遵提集質犯供諉卸發縣復訊兹據上海縣傳提訊明錄供詳解職道親提覆訊供認不諱再三究詰矢口不移案無遁飾查修訂法律大臣沈伍會同奏准凡僞造外國銀圓行駛無論贓數次數多寡爲首及匠人均於奏定私鑄銀幣章程絞罪上减一等擬以流三千里爲從於流罪上減一等問擬所得流徒罪名仍照章收入習藝所工作等語此案周秋堂即周銀寳聽從已故之馬士良及在逃之陸仲甫凑錢入夥並借屋居住刻刷仿製日本正金銀行紙幣行使即屬爲從今依奏定僞造外國銀幣爲首流罪上减一等擬以杖一百徒三年其陸德昌姚金桂兩犯一係受雇行使一係知情行用均應分别科减惟原奏并未聲明受雇及知情行使僞造外國鈔票作何治罪明文似應比照三十一年刑部奏定私鑄中國銀幣治罪專條内受雇及知情買使杖一百徒三年均量減爲杖九十徒二年半仍照判定年限照章收入習藝所工作但此項假鈔票及借周秋堂餘屋刻刷餘票亦在其家起獲據供聽從陸仲甫等合夥仿造難保不避重就輕未應俟陸仲甫獲案訊明併案擬結惟查此案於前年十一月間奉撫憲批司轉移瑞前升道飭拿周秋堂提同訊詳因周秋堂姚金桂拘押捕房會商領事解送歸案訊辦輾轉爲難以致延至年餘陸仲甫久已遠颺驟難弋獲似未便因此久稽全案可否先就現犯據供定罪發回川沙廳查照新章辦理仍俟陸仲甫查獲訊明該犯周秋堂等果有避就情事另行更正以照核實 
[滬道飭查閘北地界]  
　　工部局拔去閘北界石界一案已迭誌前報茲聞警局夏參事官又奉道憲札文略謂工部局前將穿虹浜等處界石及寳山路南口啣接木牌先後拔拆業經疉次照會租界領袖領事飭令工部局照舊竪還迄今未准允行究竟現在各處界石曾否竪還各處更動路工有無侵佔之處未據禀報特飭迅即逐細查明覆奪 
[請交鎗斃喇嘛更補弄兇手]  
　　美人德門内前在雲南淮西廳槍傷喇嘛更補弄身死曾經駐滬美按察司判將德門内從寛省釋嗣由該喇嘛家屬具禀滇督求請伸雪抵罪在案現由外務部札行滬道轉致美領事速將該兇凶德門内拘回聽候外部與美公使磋商辦理蔡觀察奉文後現已遵照辦理 
[初訊水爐公所盗賣義塜案]  
　　溧水帮水爐公所投道轅控邵招福盗賣新閘白克路義塚公地與公共工部局改築馬路當奉滬道蔡觀察札委英公廨襄讞李司馬與譯員陳震東二尹帶同徐順卿等查勘在案茲悉前日李襄讞諭令廨役飭傳屍屬將被掘尸棺前往指認并傳齊原被及見証人等定期會訊昨日由探邵阿金將邵提解公堂請究讞員寳大令與英巴副領事會訊邵招福供稱此項義塜係咸豐二年由同人公剏今被徐順卿盗賣小的實不知情求提徐到案質究不難水落石出裁判官詰以查詢工部局爾與徐順卿二人所賣何得諉爲不知遂判邵招福收押本廨寳讞員諭飭廨役趙全提徐到案候訊 
[江督電詢元源欠欵情形]  
　　元源錢莊虧倒公欵案現經江督電詢滬道以元源錢莊倒閉究被虧繳各處公欵若干現在如何情形迅即查明禀復 
[關於元源錢莊倒閉之道批]  
　　滬道批嚴其達禀云元源莊虧倒官商存欵爲數至巨業經本道飭提股東沈上之發縣押追在案該商被調銀二萬五千餘兩是否屬實未據呈騐莊票無憑察核著即傳同貼票之人檢票報縣逕行控追可也又批秦竹書禀云元源莊虧倒官商存欵甚巨該民人所存銀兩旣執有憑據已在縣附追應即靜候上海縣核辦可也 
[司令官奬賞侍者]  
　　美艦將臨時由麥道電托本埠西商匯中洋東代雇侍者廚役人等七百餘名赴厦各情已紀本報兹悉此項侍者計分頭二兩等頭等工資每名二十元二等十五元美艦到廈後司令官以該侍者等侍應週到烹調得宜大加贊賞擬犒以銀洋四千元嗣毓梁二欽使以侍者服役週到分所應爾應由華政府自行給賞爲詞向美司令官堅持不受侍者等遂於臨行時同至尚方伯面求照毓欽使所議賞給 
 
 

Page 20

 
 
方伯諉之麥觀察嗣以太古寗波輪船啟椗在即故未及領賞咸附輪而返 
[照會查勘浦東地畝]  
　　英商怡和洋行前因購置浦東董家渡地產圈及該渡口凉亭基地互爭由紳禀官交涉在案現李大令以案懸已久未便再延特禀請道台照會英領事轉飭該洋商以便訂期發往會紳勘 
[總工程局定期選舉裁判員]  
　　正副裁判員孫星垣陳良玉已届一年例應重舉故定下禮拜六在局邀集各董公同議决以便禀道核明飭遵 
[判定捷報主筆罪名]  
　　上海西字捷報前因論說毁及美國按察司威而拂萊君由威君據情投英國公堂控告請爲傳究等情當經英按察司班德瑞君惟詞爲該報館主人亞西傳案連日在按察司署質訊已於昨日定讞以該主筆言有不實判監禁二月 
[城内]  
　　賄差保平民受屈○縣尊李大令前日回署時有陳茂才攔輿喊禀大令立即審訊供稱女兒被鄰人沈三寳夫婦兇毆受傷小的來城控告求請驗傷究辦且有三寳之兄沈文奎賄串地保董阿福局差趙桂將小的之妻周氏扭至閘北巡警局被趙董朦稟局員以致將妻掌頰五十下爲敢再行投案喊控求鑒大令在案關差保得賄朦官虚實均應澈究諭飭候提兩沈及差保等到案訊究 
　　私賣烟明府開恩○拒烟總會調查員前在浦東三林塘東西兩鎭查獲徐竹樓葉阿長兩户均係私賣燈吃抄獲烟具送局轉解到縣昨奉襄讞員李明府提訊徐葉兩人均各叩頭求饒明府姑念初次從寛各枷號一月發三林塘鎭示衆 
　道批○批英商祥泰洋行禀云洋商各貨商禁呈請立案示禁冐牌應禀由該管領事照會本道酌辦著即遵照辦理仿單藥物暫存又批巢縣廩生李克賢等禀云據禀呈甘保結存查兹填執照一紙隨批飭發著即持赴郵政局聽候驗明照章辦理該館務當遵守報律倘敢有違定將執照撒銷勿謂言之不預也 
　　官事○江西臬署委員候選巡檢李爲林松海防同知查燕緒昨均到道禀見淞滬厘局提調候補知府張壽鏞禀知請假三天 
[南市]  
　　未便額外再追○恆興絲線店夥傳培卿控川沙縣境雜貨店朱瑞卿私收匪贜當經弔贜五十五兩著傅具領在案兹傳仍求訊追餘贜到案昨由孫明府復訊檢朱之帳簿祇收六十兩未便額外再追判朱補繳少絲五兩給傅具領並著出具以後不准再行收贜切結 
　　且俟被告到案○貨捐委員金兆藩函送欠繳退辦羊捐認額之曹顯章到案訊係曹司帳遂判交保飭認包之呂錦蓮到案訊追 
　　錢債案○趙友生前被玉文卿控追經手票洋九百五十元訊判理處在案迄未理楚昨又投催傳訊趙供尚有章祥洪欠洋五百元約王同往理處王未到塲遂判交保限二十天淸理 
　　誘拐案○張香泉控徐雲廷誘拐伊妻毛弟一案昨日復訊毛弟不認與徐同住判戒一百下交張領回管束徐具不准來往切結開釋了案 
[英租界]  
　　包探大膽賣人妻○楊阿華控碼頭包探王阿林即黄鶴林與妻朱氏串同婦人張沈氏拐賣伊妻邵氏與南匯縣鄉人黄關星爲妻兹由廨差將黄關星之父黄木生移傳來滬昨晨解請寳讞貴與英副領事研訊黄木生供稱憑媒人王阿林及王妻朱氏並婦人張沈氏出洋一百元作爲媳婦聘禮婚據上祇寫八十元此洋由張沈氏交與王阿林收取小的確係目覩兒子因病未到求察中西官判黄退去候下禮拜一復訊核奪 
　　悍婦毒手斃養媳○唐六春與妻朱氏串同倪黄郎虐斃養媳奚鳳金棄尸河内一案昨奉寳讞員傳唐六春之子唐根生到案研訊據供伊母與倪有隱情實有串同虐斃弟媳鳳金之事父親在淸江銅元局爲工當不知情鳳金被勒死後父親帮同抬尸棄於河内係八月初三夜之事中西官判候函致上海縣將案卷送廨核明於下禮拜二復訊 
　　搶鈔票○楊王氏控金陽生搶取鈔票二十元由探查獲解訊供無憑據判金交保查明再訊 
　　搶金簪○流氓周阿榮因搶婦人朱李氏金簪由探拿獲解訊供認不諱官判押三月 
　　罰野雞○雉妓王月英王小妹包王氏在途拉客由捕查見昨傳廨請究官判各罰洋五元 
　　騙洋酒○吳鼎甫因騙顧姓洋酒被控訊押在案昨又復訊屬實判吳押滿九月如還洋酌改押期 
　　緝流氓○英總巡卜君出示云有王望大安徽人年二十九歲曾充捕房華捕於九月間串同某高麗人在新閘及靜安寺等處常行劫掠飭提未獲仰各探捕留心查緝 
　　賊案○喬再庭控江和尚陳阿大張福堂串竊値洋五百餘元之金飾由探查獲解訊不認官判一併押候查明於下禮拜五再訊孩子沈木金圖竊王雪榮衣物由探獲解判押改良所半年沈阿耀控何貴芳竊衣由探解訊判判一月逐出羅大者控過犯王阿二竊衣判押西牢一年期滿逐出唐興公控顧榮華竊衣由探獲解判顧押三月 
[美租界]  
　　電車禍○前日午後聘白爾六號電車行經巴子路撞傷工部局所雇修路工人譚茂林由捕車入捕房轉送同仁醫院醫治一面飭查司機人姓名再核 
　　馬車禍○老嫗陳葉氏昨在西華得路被 
張茂生馬車撞跌略受微傷由捕車送捕房 
捕頭飭張給養傷費了事 
　　塌車禍○李培林張學二等三塌車夫昨日推車行經百老匯路將某姓九齡男孩撞跌碾傷送捕捕頭飭將該孩送同仁醫院醫治李等押候訊辦 
　　衣店禍○昨晨五點鐘美界百老滙路王榮昌西式成衣店起火延燒後鄰何錦豐棧房等六幢後經救火會救息 
[法租界]  
　　認誘拐押候帶回○錫山人王菊生在原籍誘拐范曹氏來申轉托唐老大陳大胡兩蟻煤押在朱吳氏烟寮爲娼近爲氏夫訪實控由無錫縣派差移提昨由聶司馬飭探將王等提案王認拐不諱唐陳同供不知拐來判曹氏菊生押交來差帶回歸案訊辦唐陳各押捕房兩禮拜吳氏不應買良爲娼姑念身價不追從寛斥釋 
　　不通同何以致信○楊亞元與如林串拐許和尚至汕頭業由王子增送案具領在案昨日復提同在案之義豐烟間主劉正山楊義興等訊詰王供實係油頭坤太店主阿冲囑送來案並非同黨司馬以劉前堂供認限兩天交孩並致信坤大顯見通同知情判劉王交原保候查明嚴究楊義興訊係無干開釋楊亞元發押改過局二年 
　　朋友如何作賊○顧金珠在廈門與新大昌洋行内之江阿新向稱莫逆前日同乘新裕輪船來滬抵埠時値深夜起運行李顧失去籃一件疑爲江所攘即報捕房昨日訊問以所指無憑判斥不准理 
　　女兒姑准領回○女孩沈雙寳因同方許氏控伶人葛明友匿女被押候領在案昨沈福生同妻投稱唱戲爲業雙寳係親身女與方許氏同屋居住求恩給領中西官准之 
　　貨債不同嫖債○嘉綸綢莊夥汪見文控開妓館之張桂雲賴欠貨洋二百餘元昨日提訊張供所欠由王培卿擔保王欠小的之欵扣爲作抵官以各淸各欵未便牽混判交保限一月理淸 
 
 

Page 21

 
 
 [G 
[萬國九洲第一靈騐耳聾聖品]  
京都天寳齋○耳聾痼疾○我有神劑○服此立聰○不靈還洋上海二馬路西鼎新里第二石庫門京都天寳齋發兌 
凡患耳聾一症皆因腎水虚弱相火上炎或因鬱火傷肝以致耳鳴耳聾耳脹耳痛等症本齋家藏良方屢蒙官紳試驗故出而問世非徒漁利已也善治男女老幼久年初起一經服此二三盒立覺血氣調和呼吸靈捷補眞陰生津液退浮火除邪熱雖十年廿年舊症服此丸一料立見奇功極重久年老聾服此二料無不轉聾復聰眞乃第一聖品每匣一元每料六匣五元不靈包退還洋以昭信實如兩耳挖損再吹八寳吹耳散無不立愈每瓶洋五角○效驗妙藥包可斷根立有包單設不見效原洋奉還批發另議 
[安徽鐵路彩票大彩電報]  
本局廿八會正票於十月十七日在蕪湖當衆開彩來電　頭彩第三萬一千三百四十號　貳彩第一萬四千零五十七號　又一萬九千八六百四十四號三彩第二萬二千九百十號　又一萬零三百四十九號　四彩第九千四百二十四號又四萬零五百九十八號　第一千七百九十三號　五彩第九千九千二十六號　又三萬零六百五十二號　第三萬二千八百四十五號先此佈告　安徽鐵路勸股票滬局啓 
[北京萬福來又逢江南票頭彩誌喜]  
第廿三會江南票第二萬七千另九十號並上下附彩均由本行售出得主台銜再行聲明又九月十三日開彩第廿二會江南票二彩第一千三百九十七號亦由本行售出己登前報連中大彩眞是財臨旺地雖係　得主洪福小行亦叨榮幸也現售湖北安徽各省大小票批發另售格外克己諸君欲得錦標請早購票爲盼今江南廿四會十一月十五日開彩各埠購票原班回件函資自給　　楊梅竹斜街萬福來啓 
[硤石大通商業兼儲蓄銀行有限公司招股廣告]  
本銀行以硤石爲總行禀　農工商部及　度支部批准立案議集股本英洋三十萬元整股每股英洋一百元零股每股英洋十元以二十萬元爲整股分作二千股以十萬元爲零股分作一萬股官利長年八釐以交洋之日起息中國不拘何項人等均可入股開辦之初先收五成現己有創辦人認定先繳七萬五千元議以十月底截止營業内容悉按度支部通行銀行則例儲蓄銀行則例參照　農工商部有限公司律辦理如有願入股者本埠請至本銀行辦事所及通源莊兩處取閲章程交納股本外埠各創辦人處特此奉聞幸勿自誤此啓創辦人楊黼卿　陶吉齋　孫仰峰　吴繹芝　黃賓謙　任季卿　張茂萼　吴滄洲　徐申如　吴藴甫　何潤庵　徐瑩如　徐霞軒同啓經收處嘉善怡和莊　蘇州慶豐莊　硤石通源莊　上海敦和莊　嘉興通裕莊　紹興承源莊　杭州鼎記莊　石門公源莊　甯波愼康莊　平湖通濟莊　王店張隆茂 
[吉房出售]  
蘇州中張家巷有六進住宅一所平樓廂房花院共計一伯四十餘間其内一切不及全録如有欲用者請至王洗馬巷志成信面議抑或來申後馬路志成信接洽均可此佈 
[新到極品大鹿茸]  
本號向在上海小東門外咸瓜街中市發兌參燕鹿茸等貨貨眞價實遐邇馳名兹值冬令鹿茸爲補劑中之聖藥特着妥友親往關東採辦刻己辦到多架皆品貌出衆内有極品大貨數架其身材之雄壯品貌之秀麗可稱獨一無二世間不易多得之品如蒙　仕商賞鑑者請即　駕臨小號品評也　德昌阜參號廣告 
[新到極品大鹿茸]  
本號向在上海小東門外咸瓜街中市發兌參燕鹿茸等貨貨眞價實遐邇馳名兹值冬令鹿茸爲補劑中之聖藥特着妥友親往關東採辦刻己辦到多架皆品貌出衆内有極品大貨數架其身材之雄壯品貌之秀麗可稱獨一無二世間不易多得之品如蒙　仕商賞鑑者請即　駕臨小號品評也　德昌皁參號廣告 
[羅威醫生獨一發明改良造血天然補品商標紅血輪]  
業經禀請英署存案註册他人不得仿造冐牌开己于去年登過各報因編譯華文主書以致遲至今日在發行合併聲明 
中國總經理批發所英商祥泰洋行上海北京路六號上海副經理發行所南洋大藥房英大馬諸中市 
人身所賴以生者氣血也氣血充裕運行合度則身體强健氣血虧損營衛不調則疾病叢生是氣與血不可偏有缺點者也查中醫論氣不論腦西醫論腦不論氣二説雖殊其理一也何以言之中醫論氣指體功而言西醫論腦指部位而言是以名稱雖不同其實則一也若補益之品中醫分補氣補血即西醫分補腦補血有補氣而不補血者各種補腦汁是也有補血而不補氣者各種鐵汁丸是也近數十年東西各國製出補血補腦之品幾如恒河沙數其間有重用鐵燐宜於西歐而不宜於中士者有偏重燥熱合乎寒帶人種而難合乎華人體氣者有初服之功效丕著不久反滋流弊者有藥初到羣相争購不數月而絶無過問者此何以故一言以蔽之曰不合華人之體質耳本醫士二十餘年詳考中國水士氣候華人體質以至男女起居飲食各項細故凡關乎人身氣血功用衛生諸要端無不悉心試驗詳加考覈頗有心領且己驗得華人體氣之弱疾病之多半由種種衛生程度不及注意注意 
别種補血藥概以鐵質製合如鐵酒鐵丸鐵水鐵糖露等品服後均須忌茶難免鐵腥氣味更于服藥後一周日間若飲食茶汁菜菓等類與胃内之藥相合立生反尅力即變黑色成爲無效兼礙臟腑之運化獨紅血輪補藥則不然此藥乃具天然化生滋補之力藥無異血血無異藥故服此藥後百無禁忌與種種飲食茶酒無絲毫反尅之礙所謂鐵藥之流弊與妨礙紅血藥輪一藥無絲毫之或存鐵藥之補益與功效紅血輪一藥有過之無不及此尤與别種補血鐵藥判若天淵具有特色者 
實驗 
用此藥一兩盛在磁杯内上加磁蓋蒸於鍋内約半時之久藥即凝結如凍與鮮血凝結之形一式可知此藥内函補血原料與蛋白原料甚爲富裕此既紅血輪補藥確能補益全身之鐵證也 
以致血分養生保守强健之力無從改良半由父母遺體血輪不足之故有以致之也本醫士有鑑於此亟思補救之策欲移弱就强却病延年非有特别改良補血之品不可所謂血足氣自和藏府無不强健故培養之品應以補血爲君補腦佐之先固其本而清其源然後克奏奇功此本醫士數十載心得之秘因將歷來經驗之方特製一藥以公於世其色赤其味甘譯其名曰紅血輪補藥將來暢行東亞各國可操左劵而與華人體氣甚爲合宜此藥具天然補血功力無絲毫隐微流弊曾在醫院試治男女老幼内外各症無不立奏功效頓起沉疴詳細用法請閲匣内方單可也賜顧諸君請認明本醫士西字牌號并藥瓶上有藍色雙獅并紅血輪三字爲商標庶不致誤　大瓶三元小瓶二元批發外克己　　　羅威醫生謹識 
杭州總發行所三元坊大街紅磗大洋房○紹興總發行所城中丁家弄同德紙行 
 
 

Page 22

 
 
 [G 
[專治小腸氣立刻見功]  
廣東彭壽堂神藥到申 
小腸疝氣之症治藥紛紛如欲立刻見效實難其選惟本堂所製小腸疝氣膏藥力大效速與衆不同專治七種疝氣無論陰囊腫脹陰核偏墜諸醫束手痛楚難當但將膏貼於膀胱之處陰囊立刻縮小其患若失氣鳴脹消步履如飛雖數十年老疝無不藥到病除屢試屢驗百發百中誠治疝之絶世妙藥也每張一元如内服神效疝氣丸可將膀胱寒濕之氣一掃而空愈後保不再發一試便知每盒一元中盒二元大盒四元上海棋盤街廣東彭壽堂啓 
[商辦廣東粤漢鐵路公司續收第二期股銀上海代理處]  
河南路三馬路口潤寳齋自來水橋南寳善里黃順泰 
[奏辦江南賑捐公益彩票頭彩四萬元]  
第廿四會十月十五日開彩 
總局奉　南洋大臣兩洋總督部堂端　奏明辦理現設票三萬張每張十則售洋六元以八成派彩計中彩有四千零四十張之多較各省彩票爲優按月開彩由　南洋大臣委派大員以及公正商董奉惠臨監視以昭大公又第五十五會副票十月廿三日開彩所有中式紅票憑本總局對號單實足兌洋　諸君定票請至上海南市久大碼頭便是特此布告本局外埠分局漢口昌巷虞炳記董蘇州閶門内天燈衖杭州分設在珠寳巷松江分在西門外南京府東大街湖南長沙永興街湖州北街中鎭江東塢街江南振捐公益彩票總局謹啓 
[奏辦湖北籤捐彩票五萬元十一月十六日開彩]  
本局奉　湖廣總督部堂奏明開辦第八十三會票額設六萬張每張售洋六元中彩共九千九百九十八號計六張中彩一張以七成餘發彩派出彩銀之亮比各公司爲優准定期十一月十六日在漢口開彩得彩紅票憑本局對號單兌銀元本總局在漢口鎭江上海分局設在南市萬聚碼頭信成銀行樓上惟本分局均係躉批向不零售○本埠來信力票力一概本局不付統歸自來○再得彩紅票如無本局騎縫圖章以及長方上海分局小印概不收票兌銀因無根可查也特白 
中法大藥房道鑒啓者鄙人體羸善病自昔爲然幼隨侍　先嚴于江西任署以鍾愛故日間不甚吃飯性喜食肉每夜將睡必進麵食一大鍾一夕將三皷命庖人作水餃十數個食己逾半先慈恐停滯不化命多加酣以酣能消麵積也吃後便就寢翼日痰飲洶湧氣喘大作喉中如牽鋸聲晝夜不得坐臥苦不可狀服破藥數劑方愈由是遂成痼疾每感風寒或稍勞倦此疾便作弱冠廣置姬妾溺于色慾病益甚服中西藥不下數十種迄無效果惟喘初起時吃鴉片數口咯能少止未幾上了烟癮既癮則仍不效遂覺多此一累甚自悔恨乃極力戒去調養半年始亦稍瘥繼復如故幾有長此終身之勢家人共憂之甲辰春間創辦敝處臚峰兩等學堂組織金峰警察乃籌設蠶桑實業學校各事奔走忙碌病遂增劇比閲中外日報見其中有艾羅保証書載有貴藥房經售之艾羅補腦汁療肺藥二種靈驗異常頗爲心動既而思歷年所服西藥不少亦未必實驗亦置之迨去歲兩妾相繼病殂鸚鵡琵琶感傷成疾瘧愈而痢痢愈而痰喘繼起是時又在法政學堂肄業科學堆積不得不扶病入校遂致飲食縮減日就尫弱戚友相見莫不驚詫咸勸暫歸養疴自念此病原因複雜非醫藥所能爲功歸亦無濟不如姑安之一日偶遇壽人氏藥房見有人購補腦汁忽憶報中語因思得此一試終勝于坐而待斃乃購一小瓶如法服之初亦無甚大效但覺乎足輕便骨痛稍减遂再購一大瓶與療肺藥同服甫及半而喘定痰亦漸少每餐且多吃飯飯後二三小時便覺腹飢夜間隨便吃點並無從前吞酸脹滿之苦起舌行走迥異尋常心竊異焉及歸家妻妾相見　怪氣色之佳戚友來訪者亦感詫精神陡健告以二藥之奇驗僉曰中國古稱有延齡之酒不老之丹不過方士欺人語耳不圖世界乃眞有是物因而輾轉相告莫不以鄙人爲試驗品爲保証書藉是以起沈疴者指不勝屈鄙人乃深悔前此兩妾之病其原因皆出于肺腦二經而當時竟未獲以此一救之也現鄙人哮喘漸己斷根身體亦漸聖健復統計前後所服補腦汁大小不過半打療藥僅二小瓶而神效便獲如是　艾羅先生惠我之恩豈第深濳淵而重九鼎哉雖然鄙人四百兆中一分子也五大洲中分子之分子也生遇聖聖明不才見棄事功無益于人羣名譽不揚于閈生之何補不生亦庸何傷顧念世界不乏英雄安知無抱掀天揭地之才而與鄙人同病者或者得　先生之藥而假其天年以成事業則　先生活一人何啻活無量數之人乎所謂躋斯世于仁壽之域者皆此藥之力也四百兆同胞胥蒙　先生之賜矣又豈催鄙人身受云己哉獨是無　艾羅先生固無此起死回生之藥而無　貴藥房則　先生奇藥亦不能普及于亞東飲水知源鄙人又不能不爲四百兆同胞焚香頂禮于 
我　黃楚九先生也銘泐五中愧無以報夜半酒酣耳熱走筆書此即頌　道安並希　雅照不既　中法大藥房登錄 
[惠醫士新發明戒煙善後丹]  
普告世人凡受鴉片毒或受嗎啡可根種種毒質者大注意 
自洋烟流入中華爲害之烈徧各行省吸烟者甚衆而戒除者百不獲一近年恭奉明詔諭禁甚促有志者均欲湔除舊染奮發新機此誠中國自强之進步可以額手相慶者矣是本醫士搜求中西諸方窮本追源詳如叅酌務使吸烟之人購服此丹功效甚　無論新久烟癮戒除之後再不思吸遺患毫無屢試屢驗均收善果况此丹非特可以爲人戒烟並能解除嗎啡可根等毒如市購之丸久服祇能止癢而無實效者儘可將此丹戒除無絲毫之痛苦如己服過他種戒烟藥内含有嗎啡可根毒質者後患無窮急宜服餌此丹以收善果而杜毒根此丹蓋戒烟無過於此善後亦無過於此者洵爲過滌惡氛之靈寳振刷精神之奇珍也願我同胞早登彼岸信者購試幸勿自悮原班回件每盒定價大洋一元每打十元外埠好善之士如願代爲分銷請即　賜函自有詳章奉告總經售處英大馬路西逢吉里三百三十九號門牌日勝公司 
[奏辦廣東全省籌餉彩票恒豐公司]  
十一月初十開彩頭彩二萬元五千元 
本公司前届經辦多年誠信相孚久爲中外士商許可茲復厚集資本奉兩廣督憲批准承辦移咨各省及上海道憲一體通行在案每月開彩一次第十二會設額票一萬張每張價洋六元内有八千張分爲十則每則售洋六角有一千張分爲念則每則售洋三角又一千張每張分爲四十則每則售洋一角半共大票一萬張其號碼係由第一千另另一號起至一萬一千號爲止以悅買主之意定於十一月初十日在粵東省城西關北帝廟戲檯當衆開彩由大憲派員監督以示大公其票額少而中彩多足飫獵彩諸君之雅興也其中彩紅票銀由廣東省城恒豐總公司兌交或由上海漢口厦門各分局及各分售處憑本總公司印出對號單爲準本公司紅票槪印騎縫圖記若無本分局圖記之票無從查對未便代收恒豐公司駐滬分局上海老北門新泰票行 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[偵探小說意外之奇案（廿六）]  
　　弗雷格森旣一一陳其事。實於裁判官之前。勃雷博士之罪案定矣。雖謀殺麗亞克未成。亦按律科以五年之監禁。倍乃根爲勃雷之辨護人。目見勃雷博士乃作如是之結果。心至懊喪。斯。時葉德恩之得意極矣。目送倍乃根之去。仰首微哂。弗雷格森忽立回其首。引其視線。以注視葉德恩。大驚遽呼曰。此少年律師爲何人即某夜與脫而斯女郎共語者也。葉德恩驟聞此語。亦大驚欲暈。裁判官見葉德恩忽受此殺人之嫌疑亦至以爲怪。乃詢此弗雷格森曰。汝確見少年律師。即爲與脫斯女郎共語之少年紳士乎。弗雷格森曰。然彼時之月光至皎。吾之視線乃絶無一毫之障翳。明明見此少年紳士者。即爲今日之少年律師。語旣。泰勒斯亦謂葉德恩曰。君之足迹吾已得諸死者之身旁。而死者袖中。乃有一紙之簽字單。僅署一大寫之日字。此日字者。非即君姓名之首一字乎。今又有弗雷格森之確證。吾敢斷言葉德成君必與死者有切近之關涉。語此。葉德恩慨然謂裁判官曰。今事已至此。吾亦不必守此無。謂之秘密矣。裁判官閣下。亦知吾與麗亞克之情愫乎。蓋此麗亞克未識蘇克之前。與吾之愛情至渥。彼此皆蓄有結婚之思想。吾嘗於無事之頃。向麗亞克私請訂婚。麗亞克不語而笑意至愉快。此爲一年前。吾與麗亞克相愛之情形。乃麗亞克自識此無恥之。蘇克生。即棄置我之愛情於不顧。有時見吾之面。且歘然引避。若恐不及。裁判官閣。下亦知斯。時吾之激刺。爲何如乎。吾憤極至於飮食不御者。兩日决計欲置之死地。以報此痛心切骨之仇恨。一日者吾潜至脫而斯之邸中。欲以覘其舉動。乃見此無恥之傖。携彼麗亞克同步於草地之上。切切密語。情意至殷答地觀此狀態。心中之怒燄沸騰幾欲闢此腦門而出。悲憤至於無可爲計。設使彼時吾身畔而有手鎗者。此二人必且飮我之槍。彈矣。吾自此。以後謀殺麗亞克之心。乃躍躍而不可復制。必欲得間肆其一擊。而後快吾之胸臆。顧當此方寸交戰之時間。忽得一新奇之計劃。自念吾苟殺此無耻之女子者。吾將爲法律之罪人矣。吾何必以至可寳貴之生命而易一區區之女子。且此女子者。當彼時與吾相愛之際。常有往來之密札。吾何不俟其旣嫁蘇克生以後。舉此密札。而宣布於社會衆人之前。則此無恥之傖。與彼無耻之女子。一生之名譽毁矣。吾思及此。心乃大快乃密致一函於麗亞克。告以汝果嫁此荒傖者吾必銷滅汝一生之幸福。至於死而後已。 
國外新聞 
[德皇談片問題續誌]  
　　字林報載十九日倫敦電云德國代理外務部大臣在議院首次演說辯護外務部各員謂皆勤勞供職急進黨與社會黨聞之嘲笑斥駡高呼命下一時呼號叱呌秩序全失旋有黨員相繼演說謂帝權之尊實危國之道嗣後大西洋海軍統領可即以太平洋海軍統領稱之並有詆德皇之談片爲喪心病狂之言論旣准其儼居學術宗敎之長矣而復貪得無饜僭盗大權若此復有謂德皇雖爲統一德國再造之君然統一之舉非所樂爲云文滙報十九日柏靈電云德國保守黨中央黨國民自由黨幾占議院全席三分之二現咸不願討論答覆德皇之言首相蒲羅親王故不復在議院有所陳述一俟議院討論旣畢普魯士内閣即須集會届時首相當請各大臣同心輔助以圖他策今日首相將向聯邦議員會解釋關於外交各務星期日擬赴杜洛斯輕干將各事奏陳德皇 
[東方殖民公司股份充足]  
　　十九日東京電云東方殖民公司之股份據最近估算已招逾原額三十五倍 
[瑞典探險家抵日]  
　　十九日東京電云瑞典探險家希丹博士已於今日行抵東京定期十一月初一日前往東京政界及科學界擬設宴 
欵待者甚衆 
[澳洲組織新内閣]  
　　十九日倫敦電云澳洲曼爾邦電稱工黨領袖費希君現已從事組織内閣 
[英戰艦駛行速率]  
　　十九日倫敦電云英國新造奪雷諾脫式戰艦培爾洛方號近試航每點鐘駛行二十二海里有奇 
[美工黨不允開會]  
　　十九日華盛頓電云美國工黨各領袖不允應羅斯佛總統之請在華盛頓開會集議因羅君未請該黨總理高泊斯君故也以上譯字林報 
[羅斯佛將任議員]  
　　十九日紐約電云羅斯佛總統昨與鈕約省共和黨各領袖宴談要請竭力爲國務大臣羅脫君運動使獲舉爲鈕約省上議院議員以繼泊萊脫君之任鈕約現盛傳共和黨擬俟一千九百十一年上議院議員台樸君任滿後推舉羅斯佛君 
[美黨員被害續聞]  
　　十九日紐約電云台里斯省民政黨因茄曼克君殞命公使尊爲英雄該省民情目下頗爲騷動以上譯泰晤士報 
[近東大變局三十四誌]  
　　二十日倫敦電云匈奥兩處議院已於昨日批准歸併巴斯利亞與赫在戈維拉議案十九日柏林電云俄皇曾致電塞王戒其保持和平 
[萬國海上公法大會近聞]  
　　十九日柏靈電云萬國海上公法大會已展期西歷明年正月一號舉行 
[英國海軍力之强盛]  
　　二十日倫敦電云英國首相愛斯奎士近在下議院承認擴張海軍之策畫庶英之海軍力較某兩大國超過十分之一外間咸謂此爲加造奪雷諾脫式戰艦六艘之先聲以上譯文滙報 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
 [G 
[駿利洋行]  
寫字房並製造皮件所在世號江西路馬房並製造馬車所在廿七號威海衛路本行精製馬鞍駕馬具及軍車應　皮件等類並修造時樣各式馬車均屬精細其價較衆格外公道　賜顧者請至以上列明二處惟信扎馬等望遽至三十一號江西路爲盼　主人謹白　 
[三井洋行]  
經理明治火險　東京水險　日本火險　共同火險 
兹者本行經理明治火險東京水險日本火險各公司數十餘年辦理妥恊赔欵迅速中外紳商深所共知餘不再贅今有共同火險公司己歸本行經理專保南北市房廠棧其價格外公道　諸公光顧請　駕臨四馬路北四川路口四十九號門牌本帳房面議可也三井洋行特白 
[三日愈癩疥瘡藥]  
每盒二角不效還洋上海英大馬路盆湯衖保太和啓 
[胡榮總堂馳名風濕天醫酒]  
此酒專治男婦七十二種風濕入絡筋骨疼痛手足麻木半身不遂筋絡抽縮左癱右瘓口眼盃邪面黄肌瘦五勞七傷骨節痠痛等症一瓶全愈屢試屢驗雖三十年老症多至一料斷根妙在酒性善通筋絡骨節功效最速最靈大瓶一元小瓶半元上海代售處老北門内馬衖長生菴隔壁華英學堂　總發行紹城榮德堂 
[崔氏瓣香廬總發行所崔製消痰半夏各省經理處]  
黑龍江磚城普安堂山東濟南普大和成湖北京山縣鄧益泰鎭江城五洲大藥房安慶龍門南洋藥房安徽毫州摠派報處江西洗馬池同仁堂杭州清和坊光明齋紹興柯橋鎭德茂典紹興水澄橋頭華英蘇州閶門新源公司蘇州觀前街洪順號蘇州都亭橋新聞館江西合同巷羅洪泰安慶省城中英藥房寗波大道頭其香號河南西平同林藥房宜興建華祥恒記號寗波東門内大有豐揚州敎塲新聞報館鎭江日新街日新社硤石茅橋人和綢莊如有不遵約章混售僞藥購者至本廬通報自當從重酬謝决不食言以杜淆亂○上海盆湯弄新橋南堍洋貨號轉灣約十餘家根德里内崔氏瓣香廬總發行所啟 
[如日之升日光日光鐵丸]  
新發明之日光鐵丸爲祛病延年種子之無上良藥服者僉稱奇效無俟贅言而尤可寳貴者無論老年壯年幼年若經試服無不百病消除若大地之紅日一升陰霾盡退詩言如日之升不啻爲此丸詠也每瓶洋一元二角每打十二元　 
總發行所上海三馬路中法大藥房 
[上海老德記大藥房時令要藥]  
玫瑰香蜜水　潤膚洋蜜糖　滋肌香蜜膏　百補貢邦水　補身牛肉汁膏　百補鐵質酒　凍瘡未潰己潰藥　靈應咳嗽水　神效咳嗽糖丸本藥房所製之藥不惜工本精益求精其餘名目繁多不及細載倘蒙　紳商賜顧請移玉　英界大馬路口便是　 
[斯登醫生魚肝油]  
啓者斯登醫生所製魚肝油此種魚肝油内含有鐵酒凡用心過度四肢無力精神疲軟者服此即可復元且能開胃又可補血養血百病全消婦女小兒服此斯登魚肝油尤爲合宜此油氣味和平極易下咽現分發各藥舗代銷賜顧者請就近購取可也美國彌其剛地方斯登公司啓 
[秘製墨魯窩兒]  
華譯鰵魚肝油精丸 
墨魯窩兒者即華言鰵魚肝油精丸也此油之功用能治内傷　　吐血陰虚癆瘵肺痿咳喘肺管發炎童子身體軟弱肌肉不生等症無論老幼服之均能立著神效但其味腥厚胃弱之人或不能下咽而况詐僞日多每難辨别不但無益且有大害本藥房因詳加考究以化學提取此油之精秘製爲丸此丸之力實具二十五倍之功效凡平時服油一瓶者改服此丸不啻己服二十五瓶魚肝油矣價廉功倍莫過於此而且一經製丸不論胃强胃弱之人皆可吞服以小瓶裝之隨身皆可携帶年老者以之補血生精孕婦以之固胎滋乳小兒隨意與食尤以糖果無異易化易長疾病不生一切男婦服之開胃健俾身强力健服丸一個月能抵服油兩年之功真挽回造化培養後天之一大補劑也維亞兒藥房謹啓服法毎天服三次每次二丸上海中西各藥房均有寄售 
[高德洋行]  
光學各家 
本行創于千九百另五年專門攷驗眼光包配深淺合格購用之後可除目酸頭暈即各種新式眼鏡架子各色透光晶片皆由本行攷製而成邇來新發明之吒力克鏡片較各種更爲精美現己名馳四海試過諸君莫不滿口讚揚世之苦無目力者請嘗試之方知余言之不謬焉行設江西路廿五號紅禮拜堂對面　高德醫生敬啓 
[新造洋式店面召租]  
法公舘馬路角子天主堂對門有新大洋房店面二間如合意請到二馬路本行面議此佈　祥茂洋行白 
[棧房出租]  
今有高燥大小棧房兩個如欲租者請同四馬路廿一號禮逹洋行領看租金面議可也　禮逹洋行啓 
[永和洋行告白]  
余在工部局辦事有年久蒙中外紳商所信任現創辦永和行凡監督工程繪圖打樣測量營造建築碼頭經理地産掛號一切均可承辦無不精細稳妥以飫諸公之望用特登報廣告如蒙　賜顧請駕臨江西路第八號洋房樓上本行寫字間面議可也 
永和行紐門謹啓 
[普濟藥房望平街時中書局代售咳嗽不吃藥]  
秘傅百草膏潤肺化痰咳嗽立愈每張銅元十枚獨得第一良方揀選上品藥材煆煉取汁法製蜜棗專治諸般咳嗽哮喘不止氣急氣逆陳病老痰吃棗立愈每箇銅元陸枚 
[（盤店聲明）]  
虹口中虹橋西華德路門牌一百零一號一百零二號萬生寳烟紙燭號本爲華松記開設今華松記將生財貨物放帳一概盤與翁寳記爲業改號萬生筠記憑中言明時直估價計洋如數付清以歸莊欠自盤之後如有己前一切交涉概向華松記理楚與萬生筠記無涉特此聲明 
[新屋召租]  
馬霍路德福里有新庫門三間兩廂數宅房子高大寛暢自來水晒台俱全衖内自來火徹夜明如白晝或做公館住宅無不相宜租金從廉如欲租者請至泗涇路一號本行面議此佈德和洋行啓 
[（新到活鹿）]  
本號自運活鹿今又到廿餘頭肥壯異常如欲購者格外克己并每逢禮拜日生宰零賣每元一斤倘蒙光顧請先來掛號可也　虹口廣益號白 
[（招請分行經理人）]  
本行今欲在杭州開設分舖招請經理人須熟悉藥房事務薪水從暨豐用金外加合意謂到上海河南路七號門牌帳房面議 
[（退股聲明）]  
虹口新記浜路寳大煤號本翁寳記與戚金記二人股開今翁寳記别圖他業將寳大煤號歸併戚金記一人名下自併之後一切往來等情概與翁寳記無涉特此聲明 
[公信洋行英國磗瓦廣告]  
本行經理英國有名磗瓦公司運來各色牆磗火爐磗地磗等花樣甚繁貨質堅固且極美觀價尤克己諸君光顧請到英大馬路十三號本行觀閲可也 
 
