# 1891 - 88 - 4906447

 

Page 1

 
 
[恭印光緒十六年諭旨告成]  
　　本舘除歴日將諭旨敬謹錄諸報簡外每届一歲復排印成本傳薄海内外咸得給綍恭聆兹已將光緒十六年諭旨排成印以佳紙釘爲一巨册祖收工料洋銀一角五分有欲瞻仰訏謨者請至上海三馬路申昌書室及各埠申昌曁售報人處購取可也 
[重印曾文正公家書] [  申報館啓]  
　　曾文正公家書本舘屢經排印購者爭先恐後遂致積篋爲空兹復用新鉛字排印校對精詳紙色潔淨每部訂　十二本價洋四角卽日出售諸君子有欲讀公遺書者乎請向本埠申昌書室外埠申昌及售申報人購取可也此佈 
[新印繪圖三國演義] [  圖書集成局啓]  
　　三國演義一書近來層見疊出然或字跡太細殊費目力閲者每以爲憾本局特用新鉛字以上等閩製潔白連史紙重加刷印字跡清朗行列井然輿所印廿四史異曲同　其中眉批圈點悉照原刻者卷仍列繡像每回各繫圖説裝訂精工每部十二本外加紅木夾板定碼洋二元卽日出售合意者請向本埠申昌書室或外埠申昌曁各處費申報入購閲如欲躉購請至申報舘帳房面議可也此佈 
[隂隲果報圖注] [  點石齋啓]  
　　隂隲果報一書乃文帝救世婆心現身説法仁濟善堂特倩吳君友如精繪成圖逐句注釋每句兩圖一善一惡善者可勸惡者可懲顔曰隂隲果報圖注交本齋石印以廣善緣書祗一册工亦從亷圖畫旣超妙絶倫楮墨更精良無比刻在開印指日成書倘有賞鑒省家樂善君子本淑身以淑世由盡性而盡倫翰墨有靈功德無量如欲附印分送尙祈及早示知請賜諾金幸無吝玉 
[續論中國欲建鐵路當行之以漸]  
　　論者以爲籌本必借洋債則尤斷斷其不可行者天下但有放債以圖利未有　債以獲利家國一理可以相喻洋債利息雖輕然成本旣重則息亦不貲如以五釐息借一千萬計之每年息金已在五十萬兩鐵路尙待經營而每年輸數十萬之資於外洋多一年卽多一年之息鐵路之欵己苦其鉅今復加以數百萬之息金此其失計寍待智者而後知洋債旣不可行合官本商本而每年統籌四百餘萬之資其勢實難然猶有不盡於此者就令今日府庫充盈每年四百餘萬之資不難措辦然如此大工必其料出於中土則雖費而仍不出我門闥之外今中國素未講求鐵路之道其於興造一切茫乎無知其勢不得不仰仗洋匠外洋輪車鐵軌近漸由鐵易鋼蓋以堅硬耐重爲主俄　等國皆舍土産而購自英廠今中國晉省鐵礦尙無把握煉鐵之法未得其精設貿然以晉鐵造軌其質不堅其敗必速必至前功盡棄可勝痛惜其勢又不得不購買洋鐵原議僅於首叚酌購洋料欲使財不外散然二年之後中國工匠豈遂能習外洋之長技中國鐵礦豈遂有成效之可收工料器械始終專恃洋人太阿倒持不啻舉三千萬之資盡輸於外洋是欲收鐵路之利權而先受鐵路之虧耗欲杜中土之漏巵而先竭中土之脂膏其失孰甚且中國上而縉紳逹官下而編户齊氓拘墟之見牢不可破曩者電報初行雷擊電杆遠近相傳以爲上干天怒不經之談明者所　况鐵路所經三千餘里之中凡民問廬舍田園墳墓豈能盡避必多阻撓直豫各省連年荒災小民蕩析離居今造鐵路不患其不能集工然無告之民易聚難散莠民會匪溷入其中設有桀騖不馴之徒簧鼓煽惑於其間不難攘臂而起事端則其弊有不可勝言者不特此也八年之後鐵路則告成矣設商買之往來貨物之載運不見暢旺則三千餘里養路之費何自而出廢之則數年之經營琹於一旦不廢則虧耗難堪愼終於始豈爲過計凡此數端非當局所宜預爲綢繆哉或者曰中國創造鐵路有良法焉招外洋殷富商人令之包造限以年數期滿歸還中國彼爲其勞我受其逸彼爲其創我受其成豈非上策而不知此乃不蕃於利害之説包造物料必不堅固歸還之後一切修理其費不貲彼享其利我承其弊豈計之得哉夫非常之事非可以驟然爲也愚民成兄非可以一朝奪也中國人民四白兆知鐵路之利者僅萬分之一事在創始不知顧慮貿然行之需欵一千萬之巨計程三千里之廣計工八年之久中國今日力旣有所不足勢亦有所不能卽按之泰西初創鐵路之時亦無如此辦法然則鐵路將不可興歟曰不然王道無近功亦　之以漸而已矣行之以漸奈何曰擇形勢便利通衢衝要殷實繁富商貿必經之地勘定地段先建一二百里或由天津接造至於北通州或緩辦津通另闢一路或卽於南北幹路四叚中擇其最相宜者先建一二百里要在使民觀聽務變其拘墟之成見此一二百里者儘可倩洋匠建造自鐵軌至於一切物料亦不妨購之於外洋蓋地近工省卽輸於外洋亦屬有限行之數年中國人民盡知鐵路之便利而其平日拘墟之成見脱然無所累於其心我復講求鐵路之道精究煉鐵这法使工匠無待於洋人取材不須於異域一俟府庫充盈然後大舉或按叚接造逐漸推廣由幹路而枝路縱横路繹自是之後水舟而陸車二十一省之地骨卽靈通譬猶身之使臂臂之使指無事則以便行旅有事則以捷轉輸不百年而中國鐵路之利可與泰西相頡頏蓋利共知則集　自易浮議息則阻撓自無推行盡利此則所謂循序漸進之道也若卒然之間建三千餘里之廣安在其爲循序漸進哉是故當局者得吾説而存之則鐵路可幾而理也不然者急功而欲速騖廣而侈大吾恐未見鐵路之利先受鐵路之害豈不大可懼哉 
[諭旨恭錄]  
　　二月十九日奉上諭户部奏遵議崇禮所交左翼監督盈餘銀兩一摺所交盈餘銀四千八十二雨令着交廣儲司餘　議欽此同日奉上諭户部奏遵議芬車所交右翼監督盈餘銀兩一摺所交盈餘銀八百廿四兩零着交廣儲司芬車短收額内盈餘銀兩應得處分着加恩寛免餘依議欽此 
[鷺江談屑]  
　　厦門自去臘迄今雨水全無雜糧不能播種人民亦以乾燥之故喉症叢興本月初六夜間始大雨時行徹夜不息耕夫饁婦無不雀躍歡呼惟封爱姨輕薄顚狂絶不稍怠以致海中　舶時聞失事之虞有安海渡舟二艘開赴泉州船中搭客各百餘人駛至中途被風吹覆雖得他船援救而宵深寒重瑟縮不堪迨至彼岸誕登早已十斃八九可謂慘矣○金門協鎭王國材鎭　自光緒六年到任至前年調署閩安協篆去歲復回本任本月初三日竟因病出缺彭軍門據金門都司呈報卽檄委水師中軍叅將劉毓仲叅戎前往署理所遺叅府篆務委左營遊擊陳游戎宗凱著理遞遺左營遊擊篆務委前者左營遊擊賴遊戎望雲署理○署厦門同知秋司馬嘉禾於去冬捧檄履新除暴安 
 
 

Page 2

 
 
良政聲卓著現經藩憲另委黄司馬澍珍署理厦門士庶咸不免甘棠蔽芾之吟矣○有李永仁者不知因何被吳觀察所訪拿案旣了矣復遣黄園爲抱告投督轅瀝訴寃誣督憲批示曰該職李永仁與前署厦防同知張丞交結往來并私抽結費本部堂久有所聞正在訪拿間適據興泉永吳道以李永仁巧立名目私收船費并出入衙署包攬詞訟等情具禀當經批司轉飭限繳簿據查訊澈究在案兹復敢赴轅瀆辯實屬刁頑抱告黄園隨呈押發仰福藩司會同臬司立飭厦防廳查照嚴究李永仁避匿所在連拿解道訊辦具詳毋稍寛縱黏抄附發○秋司馬政尙寛平時於撣　之中導人爲善頌聲載道幾於有口皆碑有一妙手空空見經事主獲住人贓禀送至案司馬細心研鞫見其貌尙文秀知非慣作穿窬者因賞給洋銀一元令其學作好人小本營生以糊口一時堂上堂下咸頌使君仁慈愷惻頗有古君子之風○本月初八日下午德國水師提督萬而望統帶三枝桅大鐵甲兵船三號駛抵厦門砲臺高懸德國旌旗兵船上放砲廿一門以爲之敬砲臺亦如數燃砲答之次日萬而望帶同管駕叅賀隨員曁樊正領事梁繙譯拜會彭軍門吳觀察晤談良久至十二日軍門偕觀察上船答拜船上升砲恭　並令兵丁演砲彈琴奏泰西軍中之樂閲日三船卽次第鼓輪出口前往福州○本月十三日彭軍門出巡閩粤臺灣各洋面順道與卞制軍會商公事吳觀察亦於是日因公赴福州 
[械鬥記]  
　　厦門訪事人云新安下楊二社俱隷海澄縣管轄其地犬牙交錯擊柝相聞社中人大半係兒女姻親髣髴古朱陳村風景然各以富饒之故時恩炫異爭奇彼則曰黄鏹盈千此則曰紫標累萬兩不相下常有鬥心計新安社集得公費洋銀一百五十餘萬元寄存新加坡某銀行生息下楊公欵雖捐集無多然百萬金資亦可一呼卽至去冬十一月下楊社中人迎神賽會將回廟執事者手燃鐵銃銃口適對新安新安社中人遥望見之引以爲辱以致釀成械鬥誓不肯休當其礮火喧天旌旗蔽野新安社勢力稍怯被下楊人槍斃一人事後查知所斃者卽下楊某姓之甥耆老以爲彼此久諧秦晉之歡何必再相仇殺但得下楊社中人叩頭謝罪并出撫卹洋銀一萬二千元則當息鼓偃旗各安生業而少年好事者自逞男兒好身手堅不肯從一日在厦門雇雙櫓五槳船載運大礮二尊青鉛十數條以便鑄就彈丸將下楊薙洗不料事爲下楊人探悉卽在半途截獲呈諸某汛弁禀報上游新安社中人自知私連軍裝有干法紀亦願聽憑調處無不唯唯曲從本月初三日特請某巨紳婉勸下楊人依舊言歸於好然彭軍門已訪聞其事飭將運砲者移送厦防廳矣 
[密拿劇盜]  
　　寗波鄞江橋一帶近多盜案旋經某事主探知蜜嚴山上有盜窟會同該處舉人朱某等赴郡禀報鄞縣徐邑尊鄞江司徐少尹均派幹差會同鄞江橋巡防局馮弁率領局勇帶同事主前往密捕衆人尙未上山盜已開鎗抵禦事主當被擊斃後因盜樂彈已完馮弁首先奮勇登山痛勦陣斬盜黨二人生擒六人加以綑縛送交提署由提憲解送鄞縣收禁想當明正典刑以伸國法而快人心也 
[嚴禁注戲賭博示]  
　　甯波府正堂胡爲嚴禁事照得淫戲賭博最爲敗俗傷風歴經　禁在案不圖日久玩生訪聞不法棍徒近來故智復萌或扮演串客淫戲描摹閨房醜態或紏衆聚賭哄騙無識愚民藉以斂錢不顧法紀而被其煽惑者若痴若狂流蕩忘返踰閑傾家皆自此始貽害閭閻莫此爲甚揆其肆無忌憚之心大都賄結差保所致若不嚴行拿禁何心維世道而正人心除行鄞縣並飭差訪拿外合行出示嚴禁爲此示仰軍民人等知悉爾等須知廟會聚賭最爲命盜之源串演淫職尤爲風俗之害愼勿以勤勞之貲甘輸痞棍清白之户浸染邪魔嗣後務宜痛自警省各安本分爲父兄者尤須時時儆誡毋任子弟婦女流蕩犯法致玷家聲自示之後倘敢故違一經拿辦不貸其各懍遵毋遠切切特示 
[駁船碰沉]  
　　本月十九日清晨甬江有駁船一艘滿載貨物將過老江橋下此時浪急風狂舟子把舵不穩誤碰橋樁立時沉没幸救生船赶急撈救人雖得慶更生而貨物已盡付東流矣惜哉 
[滃洲香市]  
　　鎭海一邑環懸海中春秋時越王勾踐封夫差於甬東卽其地也招寳山向有觀音大士像寳相莊嚴琳宫幽敞俗以二月十九日爲大士誕辰老幼婦女咸至甬江大道頭趁鎭海航船往招寳山燒香紛紜雜沓較往年殆又過之山上下擺列香燭食物等攤密如棋布業此者無不利市三倍而游手好閒之徒在人叢中任意擁擠口頭評足謔語浪言難以入耳噫嘻南海燒香不若西天見佛璇閨繡闥中人愼勿結伴出門致爲輕薄兒嘲謔也 
[縣示彚登]  
　　温州府永嘉縣邵補堂大令蒞任以來因訟案繁多特出示諄詳曉諭云一每月定於三八放告當堂收呈非關係緊要與迫不及待之案件不得紛紛傳遞亦不准攔輿喊　違式禀詞一原告具呈之後倘被告卽時到案具訴本縣立卽傳訊如原告無故不到照例將案註銷復控立案不行一原呈内不將作呈人姓名籍貫住址並自作各緣由詳細開載或僅塡來稿兩字者照例不准收理並提代書責處一原呈内所註作呈之人例應傳同聽審一經審屬虚誣具呈人照例反坐代作者與犯者同罪其主唆之人起意者以爲首論倘集訊時具呈人雖到而作狀人托故不到例得照原告不到案之例立案不行一無論紳衿代人扛帮作訨審屬虚誣照教唆詞訟例分别治罪一致仕在籍職官舉貢生員年老篤疾以及婦女幼丁實係切己之事應陳告者方許遣人抱告其餘平民人等均須本身來案具呈不准雇人代遞狀詞一詞内開列原被于証人等至多不得過十名其所告之人必係實犯實証不許波及無辜及續詞添控原狀内無名之人亦不准牽連婦女和違一槪不准仍照例治罪並提代書責懲一無論大小案件家有夫男不許婦女出頭具控如敢故違槪不准理並提夫男懲處一户婚田土錢債細故口角微嫌先宜邀集原媒中証秉公理論不得聽人慫恿動輙告狀如實係爭持不下應告理者准兩造自行邀同原媒中証檢齊執據婚書繪圖貼説各具呈狀投審以免票差傳喚徒滋煩擾除非本縣公出請假期内隨到隨審必不拖累爾民久候一本縣審斷案件必虚心研鞫務得曲直實情秉公判斷從不肯附會了事其中或有未盡之詞許爾等當堂剖訴倘於遵斷具結之後逞刁翻異及率行上控者倍加懲處以上十條俱爲清訟起見兼寓息訟安民之意令在必行行在必信爾百姓其警省之愼勿故違嘗試自貽伊戚本縣尤有厚望焉○又大令自考取代書後復以八條殷殷示諭云一大堂之側添設官代書考取代書除三八告期在房辦公外平日派二人輪值遇民喊告案件以便代作呈詞不准在家另掛招牌一呈詞只准依口代書以逹其意毋得出意指授增减情節亦不准逾格疉寫過三百字之　一呈内開列原被十　至多不得過十名其有情節無甚干涉不准將其姓名混入計開之下一凡尋常詞訟案件不准牽連婦女其婦女家有夫男者亦不准出名具狀一未見原告被告之面不准代作呈詞如本人帶來呈稿囑令代寫或寫就呈狀囑令盖戮者均須切實問明代作代寫或自作自寫於呈尾代爲登註倘係僱人代作代寫者將其人姓名籍貫住址一一開列一凡在籍致仕職官舉貢生員年老篤疾婦女幼了等均准遣抱具呈其餘一槪不准混塡抱告一代作代寫呈每張量取筆資以二百文爲率不准任意多索如命盜重案並不得索取分毫所有從前考取規費現己一律裁革以示體恤以上八條各宜遵凛如敢故違輕者記過重者戒飭屢犯卽斥革勿有其餘未盡事宜隨時諭飭遵照毋違特示 
[揚城火警]  
　　本月二十日上燈時揚城磚街南首某燭炭店因晚炊遺火致燬廚屋一間餘皆無恙然左近鋪户居民已受虚驚不淺矣 
[格致書院南洋特課出案]  
　　庚寅年格致書院秋季特課所有課卷彚齊後寄呈兩江督憲南洋大臣沈仲復制軍鑒閲兹已區分優劣甄定甲乙計開超等八名項文瑞楊嘉木俞贊李鼎頣車善呈孟康葛益庚吳佐清特等二十名萬人傑楊毓輝李寳鑄王鉞朱正元子鬯李經邦朱昌鼎孫廷璋羅毓林朱有濓李慶銓劉邦俊程一鶚黄潤璋馬澂沈昌鳳何希泌施寳熙張駿壹等二十五名李經德張玠盛朝爵舒文釗張　 
 
 

Page 3

 
 
青許玉庭卞良玉張藴輝吳兆麒陳鑣茅瓚姜其修褚德紹項藻馨顧曾煜許安國俞鼎元顧榖顧昻駒秦善祥張翰藉顧儊基黄慶澄周思賢周偉臣書院例有正奬二十五兩南洋大臣另有加奬鷹洋一百二十元計開如左超等一名正奬銀十兩加奬洋十二元二名正奬銀七兩加奬洋十元三名正奬銀五兩加奬洋十元四名正奬銀二兩加奬洋八元五名正奬銀一兩加奬洋八元六名至八名加奬洋各六元特等一名加奬洋五元二名至五名加奬洋各四元五角六名至十名加奬洋各三元二角十一名至十五名加奬洋各二元十六名至二十名加奬洋各一元肄業諸土子欲領奬銀者請仍至三馬路格致書室持單支取可也惟課卷尙存道署俟聶觀察發下後再行往看此次沈制軍鑒閲極爲詳盡評語另鈔一紙以備諸士子覽觀制軍爲浙水碩儒藝朴名彦四方遠近之士久已奉爲宗師秉玉尺以量才懸金鑑以衡士一經品題聲價十倍無不願攀龍門而附驥尾特沛廉泉沾被無曁凡在院中肄業諸士子有不同聲感頌益加奮勉也哉 
[西操記略]  
　　日前有香港將軍來滬定期昨日簡閲西商團練兵午後二點鐘時由帶兵官率同馬隊砲隊槍隊樂工陸續至老巡捕　外空塲聚集然後整隊向西北至大馬路迤西過泥城橋在賽馬塲操演旌旗展處肅靜無譁惟聞槍聲砲聲車輪與馬蹄聲絡繹如織繼而列成陣式作兩軍對壘之形至六點一刻時始整隊而返仍從原路至老巡捕房外空塲是役也計馬隊三十二人鋼砲四尊由車裝運殿以藥彈車二輛砲兵約四十餘人槍隊一百二十人樂工二十四名有兵官乘馬掛刀沿途彈壓時則禁烟天氣半隂半晴拾翠佳人踏青公子彼乘油壁此跨青驄或相會於賽馬塲邊爭欲一恢眼界而守門捕役每以五色棒宣威以致翠袖青衫相與望門却步惟歐西士妇則游行無忌得以入内縱觀云 
[清明賽會]  
　　今日爲清明佳節會中人舁城隍及四司偶像巡行各處藉口於奉旨賑祭孤魂實則不免招摇過市定於午後出小南門傍晚進老北門陸邑尊知會中花十景大鑼隂皂隷逍遥傘解餉會女犯人等矜奇吊詭易肇禍端因先期出示禁除違者懲辦 
[幾子肇禍]  
　　前晚一點鐘時本邑小東門内四牌樓康家弄某甲家廚房失愼火勢上炎急呼衆人汲水救之始得煩滅城廂重地不謹乃爾不知有保甲之責者亦將有以懲之否 
[示禁鷄燈]  
　　雨絲風片桃柳爭妍頑童每三五成羣擇高處放風筝爲戲晚則懸燈空望之如千點繁星雖曰及時行樂之一端然亦易於肇禍陸邑尊因出有四言告示曰風筝火燈遺火堪虞如再懸放立提究懲語雖樸實不文然亦足見其綢繆未雨也 
[傳訊倒莊]  
　　本埠南北震源正兩錢莊被莊上經手之股東黄具祥父子捲逃後上海縣陸邑尊訊供之下以股東黄鎭心奚世榮互相推諉交人保出將帳舁明後以奚延不到來傳到保人王陞限三日内將奚交案此已見諸本報者也日前王將奚交到至晚邑尊卽傳黄研訊黄供稱職員墊出之銀爲數甚巨奚旣合股自應照股棤償何致職員一人賠累奚供稱黄墊之銀生員未經目見且贏虧尙無實數烏得遽爾歸償邑尊諭奚曰爾旣係股東應將黄所墊之銀先行歸楚隨令原差帶同兩造赴北震源正算明帳目禀候核奪 
[英界公堂瑣案]  
　　昨日西員並未到堂觀審蔡太守旣升座卽有美界西華德路捕房某號寸門華捕禀稱押犯沈阿桂私購銼刀欲將銕栅銼斷乘間脱　經小的解奉大老爺懲辦兹又拆取熼桶上鐵　商同沈阿寳偪令王春林助其掘墻逃逸嚴阿華聞知其事告知小的禀明捕頭查得王初押新巡捕房後調至虹口祗有三天沈偪令掘墻土不允沈言爾如不襄助其事設被巡捕查出定扳爾起意爲非王懼而允之及至往查王卽據情直告　捕頭禀稱沈狡猾已極請子嚴懲嚴　稱小的犯事管押再遲二十餘日押期已滿因見沈等掘墻圖逸深恐波累故向守門巡捕告知王供訴前情沈供稱小的前次已笞責五百加押一年如今受苦不堪尙求矜恤阿寳一味支吾蔡太守以沈屢圖逃逸判令笞責五百板仍照前　管押阿寳笞責二百板王改押公廨班房嚴卽行聞釋臨出諭以嗣後當改過自新勿再犯事○包探秦少卿禀稱小的緝獲積竊唐正興搜出質票吊到甯綢衣服詰知正永安棧某客矢贓尙有對時表一枚無人承認永安棧主施樹堂訴稱周胡范三客各失衣服曾報捕房今由包探緝獲人贓爲此投案代領唐供稱小的蕪湖人行竊該死以後再不敢圖暗昧之財矣當質等鋪夥呈票請追質本蔡太守判令　唐笞責二百板枷號一月期滿遞回原籍贓給施具領諭以照例當鋪須償本　一半質鋪不償表旣無失主發還質鋪○本邑人高臣裕控妾高郭氏卽阿蘇私行逃逸復串同龔陣五竊　罈内洋銀二千零三十二元金壓髮簪銀臂釧諸物包探顧阿六何瑞福查獲龔及郭氏田夫顧松林知情索分之　阿黑一併解案訊供押候查明覆訊此已詳登前報者也旋由句探查明顧有洋銀二百五十元金臂釧一雙藏在川沙家内龔有洋銀四百八十元藏在妻子陸氏處遂禀明蔡太守分别移吊及包探奉文協差至川沙廳署投文廳尊又添差至顧家吊到原贓復至龔家陸氏堅不承認搜查無着因將該氏帶案禀訴情由高亦申訴前情請爲追比郭氏供稱龔處有洋銀一罈計一千二百五十元不止四百八十元陸氏供稱小婦人分娩男孩迄今祗四月又夫並無洋銀存諸家内太守謂龔已在捕房供出爾何必抵賴不承該氏仍堅持前説太守問顧等曾否解來捕頭稱俟下禮拜六將通案人証解訊原差禀稱陸氏因有生甫四月之孩子央頭門地保具保今該地保忽不肯保伊矣太守飭將郭氏陸氏發官媒收管俟下禮拜六覆訊蓋從捕頭之説也○包探唐寳榮禀稱王大榮有洋銀一元放在某茶肆卓上邵一和見而攫取向索不還扭捕房解送案下王供稱小的係江北人與邵同鄉邵見洋銀貿然奪去向索則稱定須借用是以扭入捕房邵供稱小的與王素來相識偶爾商借尙乞施恩蔡太守判令笞責一百板交人保出將洋交還 
[法界公堂瑣案]  
　　江北人戴羅氏偕小車夫李伯渭到案該氏禀控太古碼頭專推客貨之小車均歸我夫戴谷喜管理我夫於本月廿三日因事往他處旋有某絲棧出店羅春元至太古棧房中提野絲一百七十一包應歸我處車夫推送適在用膳由别家車夫頭目趙春林喚令錢春元傅昌成瞿二寳等將絲運去十八包嗣經我處車夫李伯渭徐長太等瞥見向趙理説反被逞凶將徐長太打傷現送仁濟醫院療治不能來案質審趙春林偕妻周氏及鄰人廖益興投案禀訴該絲棧係小的之主顧前日雇車推送野絲八十四包適有戴羅氏之夫戴谷喜等喚集車夫數十名突來扭打我處車夫袁大亦被打傷現在醫院中捕房將趙春林名下車夫錢春元傅昌成瞿二寳戴谷喜名下車夫沈發子沈昌林瞿大等一併解案研詰之下供詞相同同轉間趙春林曰爾言該絲棧係爾之主顧可知名字答稱不知謂兩造各執一詞未便懸斷着將拘到之六人一併還押令原被告出外邀同絲棧出店到案質　○土曉芳禀追靜芳閣烟館主黄少齋所欠借洋二百元又自來火捐十餘元同轉立飭包探將黄提案謂所欠之洋爾於去年在公堂具限目下逾期日久爾深藏不出令爾妻到堂搪塞是何意見供稱實因司帳人吳兆熊不肯將灰烟膏理還以致延擱謂限狀上並無烟灰字樣着將黄管　待兩造約定日期理算帳目再行核辦○寍波人陳范氏卽叚氏去秋與輪船水手范阿小在義泰烟舘吸烟被其夫陳咸章尋見囑令回家反被范阿小毆傷范逃逸太獲經葛同轉訊明情節當將該氏暫寄善堂候拿范阿小再行核辦早詳前報此案爲時已久范仍無影響日前據陳咸章之外甥婿唐阿金從中理勸偕陳投案禀請將該氏給領回家同轉准詞函致善堂　晨將該氏送案旋據陳咸章偕唐阿金投案仲訴前因同轉問該氏曰爾在堂中多時當知改悔答稱以後不故再蹈前轍謂此次回家須往寍波居住該氏唯唯問爾曾見范阿小否答稱不見陳咸章禀聞范匿在虹口輪船阿生家謂日後遇見准卽扭交來案陳夫婦叩謝而退○孫阿春禀 
 
 

Page 4

 
 
稱於六年前憑媒娶江北人楊氏爲妻尙稱安分去秋在法界彩視街開設小客寓適鄰人鄭阿榮因擲沙袋起釁小的被伊所累管押捕房有車夫朱寳林乘間將我妻楊氏誘逃及小的釋回家中闃其無人門户已被房東封閉日前楊氏潛回滬南經捕班夥役瞥見在途拘獲勒索洋銀四元後送信與小的將妻領回不料朱寳林仍至門首探望適被鄰人所見當卽指獲送捕房管押妻亦投案候質同轉問朱寳林曰爾如何將有夫之婦誘騙不畏王法耶供稱孫阿春犯案覊押其妻餬口無資欲隨小的過活小的趁錢不多無力養赡是以令其回家楊氏供丈夫因案管押朱寳乘醉誘我同逃小婦人因自有丈夫不肯隨去朱百般恐嚇不得已而隨伊問爾逃至何處供稱先至杭州鳳凰橋地方躭擱我不願意欲回江北朱楊言不必回江北當爲爾另揀好人家小婦人知其心懷叵測於十月廿三日乘船逃至江北二月初旬來滬先在南市店住後被捕役在路軋住勒索洋四元問勒索者爲誰供不知姓名問此次如何又與朱寳林會面該氏供與孫語相同同轉問孫因爾所遞稟詞謂朱寳林本係著名蟻棍何以知之供稱以道在醫園弄犯過數次同轉曰朱寳林之爲蟻棍與否尙未查明然誘　有夫之婦於法亦應重辦商之業國　君判朱押候笞責二百板枷號一月示衆楊氏仍准孫阿春領回管束○永和祥京　店夥錢英奇禀稱前晚九點鐘時因櫃上洋油燈被風吹熄入内取火適有陳兩炳懷他小孩行經　首將櫃上玻璃匣攫去當經追獲人贓送案請究同轉問陳曰　在櫃上攫物不法已極供稱我由　　小烟間出外適遇名小杭州者于待玻璃匣令　代携致受其愚同轉曰人贓並獲豈容推諉着押候掌責一百下贓給錢領○周錦園老虎灶夥沈仲山控稱園後有坑厠一問常被人盜糞　日黎明時又見江北人劉兆同手待糞箕又來竊糞追至老北門外劉躍入河心小的亦下水等獲送案劉供有糞船一隻停在西門外前日小的未經竊糞悮被拘案同轉判責一百板　儆○通事稱徐和尙今晨在法界四明公所南首竊鷄一頭旋至法界被巡捕所見拘案請懲同轉問此鷄究由誰家竊來供在途中竊得謂旣爲僧人不應竊物供稱於三月初一後欲投龍華寺誦經須備香燭數副因乏資本以致竊鷄同轉謂出家人不應如此着押候掌責八十下 
[鉅欵助賑]  
　　延　齋大善士俯憫山東壽光縣連年决口瘠苦異常指助與平二七寳銀一千兩合規銀一千十五兩五錢委解拯濟災惟衝要廼慷慨以扶持惠逮流離尤感銘而欣打存　　德可爲　裕者樹之型而永駐春暉允符頌禱矣上海北市絲業會舘籌賑公所愚弟施善昌謹誌 
[筵資移賑]  
　　接誦安和祥號盧　卿善士函云小兒完姻承親友貺儀理合備筵伸謝因念東直　饑移鷹洋三十元請解災區散放云云篤於匡時而勇於愛物不知幾經籌畫而後出此良圖也修德不逞具賡同調人欲濟世其於杯槃七箸閒留心挹注焉可上海　市絲業會館籌賑公所愚弟施善昌謹誌 
[江督轅門抄]  
　　二月二十一日南匯孫袁樹勲辭○二十二日知縣葉琳赴蘇浙兩省絲捐銀兩差補二十日藩轅牌示江寗府龍江大使周祖蔭病故遺缺查有試用從九而吕長治又如臯縣西場司沈志曾丁憂缺以試用從九丁的平均著理○二十三日滬正土藥厘捐候補縣程南金袁應志由滬來 
[浙省撫轅抄]  
　　二月十五日候補同知　文　禀辭赴北門厘局差新選於濳縣文臨安　楊俱　知藩司飭知赴任禀見叩謝童德輝禀知藩司飭知准署遂安縣缺禀見叩謝候補縣黄安海禀見禀辭濮院厘局差青田典史龔沛霖禀知藩司飭知赴任禀見禀謝卽辭張國年禀知厘捐局委箸裏厘局禀見叩謝德葆禀銷雙林厘局司員差○十六日顔其慶禀辭赴青陽匯厘局○十七日靳印交缷　　厘局回省禀到○十八日王毓藩禀奉委管解第一批京餉禀見卽辭巡檢朱鎭禀知藩司飭知准補泗安巡檢叩謝太平典史王肇鎭　知藩司札飭赴任叩謝○十九日　　同知程恩普禀知二批京餉東北邊防經費京官俸餉等銀兩今日釘鞘寄存外庫調補黄巖縣唐濟山隂卽用縣胡裔麟太平候補縣馮兆松松陽俱禀奉藩司飭委署縣事禀見叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十七年二月十八日京報全錄]  
　　宫門抄○粤督李奏請開復運同原銜片○又奏請開復運同原官片○桂撫馬奏柳城縣西門外失火情形片○台撫劉奏籌抽撫墾經費片○川督劉奏調　知縣片○又奏捐助浙省賑欵各員請分别移奬摺○雲督王奏請補遊擊守備員缺摺○川督劉奏巴州進士學行交修懇恩給奬摺○江撫德奏甄别知縣片○二月十八日户部通政司詹事府廂曰旗值日無引見○陸潤庠等謝一等記名恩○提督衙門奏拿獲盜犯靳來子等九名又拿護父拿人犯黑面判官玉魁齋等六名均請交刑部○召見軍機涂用儀廖壽恒○○李瀚章片再據署廣東布政使王之春兩廣鹽連使英啓詳稱廣東候補運同鄧清鳳光緒　一年八月經前兩廣總督張之洞以委充梧州緝私不恤商情專務漁利奏叅以鹽連知事降補嗣因　辦黎匪瓊州肅清在事出力於光緒十五年八月經前總督張之洞奏請開復原官吏部以係尋常勞績議駁該員被叅後投効河南鄭州大工合龍出力經前東河總督吳大澂前河南巡撫倪文蔚疉次保奏經部議准開復原銜查該員前辦梧州緝私整頓堵緝尙爲認眞祗因剔弊太嚴或有未能體恤商情之處詳加查訪並無漁利實跡詳請援照光緒十五年三月十六日恩詔奏懇開復前來臣恭讀恩詔内開曾經任用現已革職人員除大計貧贓及居官不職矢守城池各員外如有被叅寃抑果有才力堪用者聽該督撫詳開　由奏明請旨等因欽此伏查降補鹽知事鄧清鳳曾經原叅督臣奏請開復自係過有可原功足相抵旣於叅後疉在軍營河工奮勉立功實係才力堪用核與恩詔條欵相符旦係降補准復原銜之員本非廢棄可比合無仰懇天恩俯准將鄧清鳳開復運同原官仍留廣東補用之處出自逾格鴻慈理合附片具陳伏乞聖鑒訓示謹奏奉硃批着照所請吏部知道欽此○○李瀚章片再前兩廣督臣張之洞叅劾候補運同江懋勲居心險詐罔利營私等情並聞有隱匿私鹽賣放私貨情弊奏請革職查辦嗣據兩廣運司英啓會同藩臬兩司查　實據詳請免追並隨案奏懇開復臣因未知該員素行尙須考察祗於光緒十六年五月十二日附片奏明結案未敢遽請開復兹又據兩廣運司英啓會同署廣東藩司王之春署廣東臬司王景賢詳稱江懋勲原叅名節查無實據已經奏咨完結該革員年力正强遇事尙知知以詳請援照光緒十五年三月十六日恩詔奏懇開復臣恭讀恩詔内開會經仕用現已革職人員除大計貪贓及居官不職失守城池各員外如有被叅寃抑果有才力堪用者聽該督撫詳開緣由奏明請旨等因欽此今江懋勲被叅各節查無　據屢經該管運司及查辦叅案之藩臬兩司以該員年力正强尙知急公詳請具奏前來臣覆加查核與恩詔條　尙屬相符合無仰懇天恩俯准將已革運同江懋勲開復原官仍留廣東補用之處出自逾格鴻慈理合附片具陳伏乞聖鑒訓示謹奏奉硃批着照所請吏部知道欽此○○馬丕瑶片再廣西地瘠民貧多係茅檐竹屋每值冬令易遭火災兹據柳城縣知縣陳師舜禀稱本年十二月十七日未刻該縣西門城外沙街客民梁合記家失火延燒房屋該員聞報立卽會同營汎水師員弁督率兵役馳謂撲救該處民房多係木皮茅竹搭蓋適值風大火烈人力難施多方拆開火路始行救息已燒去房屋一百二十四間燒斃男丁三命受傷二人當經捐給棺木醫樂並捐廉銀將被災户口分别撫恤一面查明所由失火之人照例究懲等情前來臣查柳城縣西門外失火延燒民房多間並斃人命殊堪憫惻值兹冬寒尤恐極貧之户有流離之苦當飭善後總局　欵酌量加恤以免失所理合附片陳明伏乞聖鑒謹　奏奉硃批知道了欽此○○劉銘傳片再查台灣辦理撫墾闢地日廣經費日繁不得不厘剔餉源藉資接濟前當清　之時内山新闢田園隨時報墾升科其高山巨嶺地利宜茶第土薄力微民人種輟無定因就余收豐歉重抽撫墾經費包商繳收光緒十三年試辦之初收數未暢十五六兩年每年約可收銀六七萬兩均隨時撥充辦理撫墾之需除按年截清數目彚人善後案内列歀造報外據善後税厘兩局司道詳請奏咨前來除咨部外理合附片具陳伏乞聖鑒謹奏奉硃批户部知道欽此○○劉秉璋片再署理江津縣知縣准補宜賓縣知縣國璋飭赴新任遺缺查有安縣知縣趙湘老成練逹堪以調署該員正任内並無經徵錢粮未完展叅及承緝盜刦已起四叅案件兹據藩臬兩司會詳請奏前來除由臣批飭遵照外理合附片陳明伏乞聖鑒謹奏奉硃批吏部知道欽此○○頭品頂戴四川總督臣劉秉璋跪奏爲捐助浙省賑歀各員懇請分别移奬以昭激勸恭摺仰祈聖鑒事竊臣准户部議覆浙江撫臣崧駿原摺内開各省官紳捐助浙賑請由各省督撫核明給奬於光緒十六年七月二十日奉旨依議欽此欽遵到臣伏查上年十月間臣接准浙省各京官公函以秋雨爲灾饑民待賑孔殷囑爲籌欵接濟當經臣捐撥銀六千兩並令浙人之服官於川者量刀捐助陸續寄浙備賑兹據成都府知府朱其煊詳稱該府捐銀一千兩同鄉各員共捐銀四千九百兩總共銀一萬一千九百兩由該府經收匯寄浙省前任兵部侍郎臣朱智收明捐賑在案除臣捐撥銀六千兩無庸奬叙曁該府朱其煊捐銀一千兩另行辦理外所有捐助浙江省賑欵各員懇將捐項各移奬子姪由府造具姓名年貫履歴三代清册詳請奏咨前來臣覆查此項賑欵銀數核與蘇浙賑捐章程相符合無仰懇天恩俯准勅部核議給奬用昭激勸除將清册送部外理合恭摺具陳伏乞皇上聖鑒訓示謹奏奉硃批該部議奏欽此○○雲貴總督臣王文韶跪奏爲請補遊擊守備員缺以寔營伍恭摺仰祈聖鑒事竊臣准兵部咨雲南廣西營遊　員缺係題補第二輪第五缺應用儘先人員迅即揀選合例人員請補又尋霑營守備員缺係題補第四輪第六缺請以督標中營右哨千總吳逢春升補核與輪缺不符應另揀應補班人員請補各等因臣遵即汝照部章於滇省應補人員内逐加遴選查廣西營遊擊係第二輪第五缺應用儘先人員查有副將銜儘先補用遊擊韋高魁防邊著績人亦樸實堪以請補廣西營遊擊員缺又尋霑營守　係第四輪第六缺應用第九缺應補人員查有前請補永北營左軍守備部駁應歸應補班補用之雲騎尉世職沈炳差操勤愼堪以請補尋霑營中軍守備員缺韋高魁係久在防營素稱得力沈炳係雲騎尉世職引見回省照例歸應補守備班補用以之擬補遊擊守備各員缺均属人地相宜謹將該員等簡明履歴繕具清單恭呈御覽合無仰懇天恩俯念員缺需人准以韋高魁沈炳分别補授遊擊守備各缺寔於地方營伍兩有裨益如蒙俞允俟接到部覆後韋高魁給咨送部引見以符定制沈炳係曾經引　見之員並懇勅部給與札付所有揀員擬補遊擊守備各缺緣由謹會同雲南巡撫臣譚鈞培署雲南提督臣蔡標恭摺具奏伏乞皇上聖鑒勅部議覆施行謹奏奉硃批兵部議奏單併發欽此○○頭品頂戴四川總督臣劉秉璋跪奏爲巴州進士余煥文學行交修懇恩給奬以資觀感恭摺仰祈聖鑒事案據布政使崧番轉據署巴州知州張蘭准儒學蕭開瑞訓導周允森牒據進士分省候補知縣李含存等禀稱州属貳粮民籍余煥文現年六十六歲中式咸豐十年庚申科進士簽分禮部主事是年告假回籍同治三年從陜西撫臣劉蓉襄辦陜西軍務因助剿蒐泯堡獲勝案内出力保奏禮部員外郎旋因母老養親母殁廬墓三年終制起復延掌該州書院生徒雲集造就甚多講求實行德望素著凡地方一切善舉無不竭力維持合邑士民奉爲楷模訪查確寔造具事寔册結禀學牒州加具印結詳送到司該藩司覆核無異申請到臣臣核看得該員外郎余煥文持身清介處世和平學術深沈孝行卓著凡此德行交修委属名寔相符旣協輿情宜邀曠典合無仰懇天恩俯准將禮部員外郎巴州進士余煥文勅部核議給奬以資觀感除將事寔册結送部外臣謹會同學政臣朱善祥合詞恭摺具陳伏乞皇上聖鑒謹奏奉硃批該部議奏欽此○○德馨片再查前准部咨嗣後道府州縣保歸候補班人員應於到省一年後察看考核分别補用等因歴經遵辦在案兹查有勞績保舉仍留江西遇缺前先補用知縣張瓊試看一年期滿應行照章甄别據藩司方汝翼會同臬司福裕詳請留省照例補用前來臣詳加查看勞績保舉仍留江西遇缺前先補用知縣張瓊才具練逹堪以知縣留於江西補用相應請旨留省照例補用謹會同署兩江總督臣沈秉成附片陳明伏乞聖鑒謹奏奉硃批吏部知道欽此 
 
 

Page 10

 
 
[光緒十七年二月十九日京報全錄]  
　　宫門抄○諭旨二道錄前○發抄硃批六道○粤西撫馬奏勸辦蠶桑成効漸著請豁免新出綢疋税厘並將出力員紳擇尤請奬摺○陜撫鹿奏甄别知州片○粤督李奏請准建坊片護新撫魏奏揀員借補副將摺○粤西撫馬奏委員勸辦蠶桑緣由片○二月十九日禮部宗人府欽天監廂紅旗值日吏部引見六十二名户部十名禮部三名國子監三名正紅滿十五名正紅蒙六名正藍蒙八名○博公等田村駐班完竣覆命○豐公恩公良培各假滿請安○壽昌因伊子一等記名謝恩○禮部奏派麗皇貴太妃金棺前行百日禮派出鄭王○宗人府奏派正補進王六班派出澍貝勒倫貝子○又奏改派致祭陵寢派出裕公○又奏派充族長派出芸公○召見軍機文秀崇禮錢應溥○發抄李瀚章奏前督臣墊解賑欵造報奉硃批户部知道欽此○又通判王遵路期滿甄别奉硃批吏部知道欽此○又知縣張卿雲爲其母捐賑建坊奉硃批着照所請禮部知道欽此○裕寛奏學政捐賑請奬奉硃批高賡恩着户部核給奬叙欽此○李鴻章奏運司李邦楨赴任奉硃批知道了欽此○德福奏各屬已未結新案交代奉硃批户部單併發知道欽此○○頭品頂戴廣西巡撫臣馬丕瑶跪奏爲勸辦蠶桑成效漸著仰懇天恩俯准豁免廣西新出綢疋税厘並將辦有成效員紳擇尤請奬以示鼓勵而利行商恭摺具陳仰祈聖鑒事竊臣於本年三月十三日曾將桂林梧州兩府開設機坊曁繭絲免抽税釐各情形附片具奏奉硃批着照所請户部知道欽此欽遵在案臣維農桑並重地利當興自開辦蠶桑以來加意董勸近省一帶民情興起爭趨第恐宜於此或不宜於彼便民或未必便商本年八月遵旨巡閲出省沿途接見官紳詢察土宜就所見聞互相印証乃知廣西桑蠶之利有三宜三便亦有一難敬爲皇上陳之蠶性宜暖北地嚴寒只春夏一造故三月爲蠶月廣西四季温和無時不可養蠶平樂以上可四五造梧潯以上可六七造昔稱交廣鄉貢八蠶之棉徵之良信是天時之宜一廣西水縈山後除石田童山不宜種植又或膏腴成業不必改奪種桑外其餘近山坡地尙多閑曠草木叢植經冬葱碧兩山之間澗水停積若以種桑可收地利灌蔭亦便所過潯梧府屬之平南藤縣兩岸桑林枝多童秃問之土人云交秋蠶已七造桑葉漸稀芟去旁枝八春新條愈暢且柔潤最宜蠶食推之他處當亦同然是地利之宜一廣西民風樸質縉紳之家能嫻禮法其鄉村貧苦婦女井臼親操耕樵自給不諳女紅間卽賭博雜處墟市姦拐益生若令事蠶樂業安居獲利倍蓰浮蕩之習不戒自除况田有凶荒蠶無旱澇能養必收風氣已開聞者爭思學織則人事之宜三至創辦伊始繅織需人指示廣東順德所出絲綢通行已久工匠精夥招致西來舟行立至一便也桑蠶器具多資竹木合屬所植匝野彌山仿式自製並可省費二便也廣西各府皆通河道蒼梧爲衆水所歸無論何府所出綢疋悉可順流逹梧並至廣東西逹六通卽與蘇杭綢絲暢行相等商運靈捷三便也夫旣有三宜三便何以歴任撫臣疉議興辦或作或輟至今猶未易行者則以有二難在一難於綢疋厘税之徵綜計開辦以來桂梧兩局約可得絲兩萬餘斤容藤兩縣共得絲五萬餘斤其餘各屬出絲或一萬或千數百斤不等查東販來梧屬設棧收買者不下八九家官局雖有織成綢疋購絲者多購綢者少則以絲斤旣免税厘較可獲利綢疋猶須完納價重難銷夫官設機坊原爲民倡須令民間自能織綢通行利源乃可廣遠且自絲自織不至爲商販抑勒絲價廣西向不出綢本無此項厘税今卽請免無損於課有益於民擬懇恩施豁免廣西新出綢疋税厘於機頭上另織廣西某府州縣機房新造某綢槪免出境厘税字樣所過關卡騐行無滯綢旣通行民必爭思學織卽可漸成行業非徒通商正以利民一難於官紳倡辦之力種桑養蠶教練設機在在需費廣西缺多瘠苦户鮮殷實官難賠墊紳無餘財辦理本屬不易今於無可設法之中立一集股之法多者每股五十金少者一金或數錢均爲一股分少合多衆擎易舉現在平樂府屬之賀縣梧州府屬之岑溪集股盛行成效昭著然非才幹之員實心愛民及公正紳耆協同辦理不克通籌無弊夫勸課農桑本地方官分所應爲何敢妄邀奬叙然塲圃耕桑晋入豳風之圖繪雞豚材木悉勞仁政之經營家長代謀子孫生計官長代謀黎庶身家衣食足而禮讓興飢寒迫而盜賊起不敢不爲是兢兢也况廣西兵燹之後元氣未復粤民儉而不勤全恃賢有司孜孜勸導若不擇舉賢能稍示優異不足以振吏治而樹風聲擬懇恩施於各屬辦理蠶桑確有實效者或官或紳擇優奏保以勵其餘是二者皆係因時酌請冀去二難以收三宜三便之全功倘仰荷天恩俯如所請免綢疋之厘税商運日多奬賢幹之官紳羣心一振將見大利蔚興邊民樂業庶冀仰副朝廷實邊教養之　仁恩臣迂拙之謀瑣瀆天聽實爲富民勵能起見是否有當所有請免廣西新出綢疋税厘並將辦理蠶桑有效官紳擇尤保奬各緣由謹會同兩廣督臣李瀚章恭摺具奏伏乞皇上聖鑒訓示謹奏奉硃批知道了廣西新出綢疋着准免税厘辦理有效之官紳准共擇尤酌保數員毋許冐濫欽此○○鹿傳霖片再准部咨道府州縣無論何項勞績保奏歸入候補人員到省子限一年察看才具分别補用等因兹查有候補班前知州趙章華於光緒十六年二月初二日到省連閏扣至十七年正月初二日試看一年期滿例應照章甄别據藩臬兩司會詳前來臣查該員年力富强辦事明愼堪以繁缺補用謹會同陜甘總督臣楊昌濬附片具陳伏乞聖鑒謹奏奉硃批吏部知道欽此○○李瀚章片再本年順天直隸水災甚廣迭經户部議奏行令各省勸捐助賑兹據署廣東香山縣知縣楊文駿禀稱縣屬封職何錫蕃遵其故父五品封職何元登故母五品命婦何李氏遺命捐助順直賑銀一千兩解交藩司彚收轉解聲請不敢仰邀奬叙等情前來臣查定例捐銀一千兩以上者准其建坊給予樂善好施字樣合無仰懇天恩俯准香山縣封職何錫蕃爲其故父五品封職何元登故母五品命婦何李氏在籍自行建坊給予樂善好施字樣以示旌奬謹會同直隸督臣李鴻章附片具陳伏乞聖鑒訓示謹奏奉硃批着照所請禮部知道欽此○○頭品頂戴護理甘肅新疆巡撫新疆布政使至魏光燾跪奏爲揀員借補副將要缺以重邊防恭摺仰祈聖鑒事竊已里坤鎭屬哈密恊營副將員缺前經奏准作爲題缺亟應揀員請補以重職守哈密係新疆南北要衝彈壓巡防均關緊要非熟悉邊情明幹有爲之員弗克勝任查有頭品頂戴留甘肅新疆儘先補用提督騎都尉現署該營副將巴克坦巴圖魯蕭元亨樸誠勇敢辦事勤能歴在新疆帶隊著有戰功自署任以來營伍操防尤能認眞經理以之借補斯缺洵堪勝任合無仰懇天恩俯准以該員借補哈密協營副將員缺於地方營伍均有裨益如蒙俞允應請勅部先給署劄俟防務大定卽行給咨送部引見以符定制除飭取該員履歴清册咨部查照外謹會同陜甘總督臣楊昌濬喀什噶爾提督臣董福祥恭摺具陳伏乞皇上聖鑒訓示謹奏奉硃批兵部議奏欽此○○馬丕瑶片再臣勸辦蠶桑先從桂林梧州府倡始桂林府一局初委請補泗城府知府黄仁濟講求董勸種桑教繅設立機坊辦理一年漸著成效附近桂梧等處均已通行所出絲斤甚夥現在風聲已樹遠近皆思爭趨其盖藏略厚之處尙易圖治可交地方官倡辦而柳州慶遠思恩鎭安泗城五府素稱　　官民皆苦創辦維艱小民難於圖始樂與觀成非得勤求民瘼實心任事大員周歴各府專司董率恐不能一律踴躍趨功查請補泗城府知府黄仁濟條理清楚勤政愛民本在省局創辦之員一切諳悉尤能任勞任怨因地制宜擬卽委令馳赴五府因勢利導勸教並行除州縣禀報萬不能種桑之處親往勘明外其餘悉責成該守次第曉諭量力集股並將局刻桑蠶各書分布指示俾得一一確有把握庶冀各府屬普收美利轉貧爲富易惰爲勤劫盜之風亦潛消於不覺以期仰副聖主嘉惠邊民至意所有專委請補泗城府知府黄仁濟勸辦五府蠶桑緣由是否有當謹會同兩廣督臣李瀚章附片具奏伏乞皇上聖鑒謹奏奉硃批知道了欽此 
 
