# 1903 - 340 - 4911011

 

Page 1

 
 
[九通目録出書啓] [  圖書集成局曰]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分仵繫編成目録四十卷己讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書己告成每部裝釘十二本無論曾購本局九通股票與否一律售洋銀二元有志經世學者請速臨甲報蝕申昌書室及各書坊購取可也 
[恭印諭旨告成]  
　　拳亂旣息朝政改觀王言如綸宣布遐邇本館覓得光緒二十八年諭書敬謹排印刻己告成裝釘紙張與前一式簿海内外有欲恭聆渙汗者請臨英界三馬路申報館及申昌書室本埠外埠各書坊備價購取可也每本計收工科洋銀三角正 
[重印大字康熙字典出售]  
　　康熙字典一書爲考求字音字義者不可不備之善本惜木版卷帙繁重不便携帶石印字跡過小又費目力閱者憾焉茲本局特將前己鑄就之鉛版重印校　縝密髮憾無遺每部定價碼洋三元卽日出售賜顧者請向申報館申昌書室購取可也此佈 
[籌藏策]  
　　日前英京倫敦來電謂英廷派往西藏之兵現己據守針卑山旋進紥間士城離西藏京城沙剌祇一百五十咪攷針卑山爲由印度入藏之門戶英兵旣據守是山而又逐節進取駐紥間土城則是己經深入藏中腹地藏入於此其將若何驚恐謀所以抵禦之耶乃天津直報則謂英國武弁烏羅林與古里二人分統印兵闌入西藏甫至邊界卽爲藏兵所拍遂廢然而回道經沙漠中失去行李馬匹不少觀此則似英兵刻尚未經入藏也二說紛歧末由知其孰非孰是吾以爲英兵現己入藏與否旣言人人殊莫衷一是則亦可姑置勿論惟其寗圖入藏之心則固未嘗一日息也夫藏爲中國之屬自我朝崇德七年逹賴喇嘛卽遣使歸誠迄今垂三百年貢獻不絕雖熙年間有雀轕爾之變然我聖祖仁皇帝特命撫遠大將軍十四貝子及平逆將軍延信定西將軍　爾弼副都統伍格雲南總兵趙坤副將　玉麟率大兵討之準或噶逃而藏事遂定顧其時雖設有駐藏大臣不過督官兵鎭壓之而己也其貢　　　官除授等一　　令仍皆由逹賴喇嘛主之迨乾隆五十七年大學士福文襄公至藏始奏改其制釐定章程二十餘條由是逹賴喇嘛之設不啻一外藩而藏中諸事權無一不歸駐藏大臣管理論者謂設官定制廣大同詳己非元明兩朝徒事覊縻之比然吾猶惜其政教未變民俗未變朝廷之視藏也祇如藩屬屏蔽藏之視朝廷也不過翊戴王靈故其性淸　與我殊異而不相入聲氣終與我阻隔而不相通其政之應革應改必如何而後始足稱善者試以問之孰政大臣執政大臣類皆瞠目莫能陳說也其地之孰夷孰險宜如何而後可爲扼要者試以質之知兵統帥知兵統帥亦皆歛手未能規畫也冰雪烟瘴風塵沙礗山塲平陸均難耕種然世無棄地必有所宜高山峻嶺之中豈無礦産如何興利舉世皆未能詳悉也珍珠玉寶羽毛之屬爲藏地出産然如何興商俾之流通無滯當世又皆未嘗措意也於是藏地雖入我版圖而不啻仍同化外其情形之固閉擁塞轉不若歐美諸洲之隔以大海猶能粗知端緒約略以稽原其故雖由於輪船鐵路之未通因此不能聯絡一氣然亦由於我朝幅員式　大無與京雖鞭之長不及馬腹故於藏地不甚措意仍其舊風以致約七千里縱一千七百里之前後藏地獲之幾等石田而設兵以爲之護衞設官以爲之鎭撫轉不惜歳費數萬帑金遠爲饋運是得藏地而我無所益轉有所損欲棄置之則不足藩屏邊圉仍漠視之則必爲他國薦食吾故謂前此處置藏地之法雖曰盡美而猶未至於盡善也策尚未宗容卽賡續 
[本館接奉電音]  
　　昨日午後二點半鐘時京師飛電傳來上諭二道敬謹擇登○十月二十三日内閣抄奉上諭前據江西學政吳士鑑奏進前江西峽山縣訓導李有棠所著遼金二史紀事本末一書發交南書房閱看兹據奏稱該員排纂成書用力甚勤等語李有棠著賞給内閣中書銜以示嘉奬欽此同日奉上諭署江西巡撫夏旹奏請整頓軍政一摺據稱江西内河水師積弊甚深如老弱充數短雇應名擅離砲船上岸滋事久己翌爲故常而每遇更換營官哨弁均須墊支項脚銀兩營弁旣輸巨資卽取償於空額及接手之員惡習相沿營務萬難起色現擬更定管制遇有各項情弊立時撤參並嚴禁項脚名目等語此等積弊恐他省皆所不免營務廢弛若此言之實堪痛恨著各省將軍敊撫一體嚴查禁革切實整頓如再敢陽奉隂違卽行從嚴參辦並予按法重懲總期力除錮習餉不虚糜兵歸實用以副朝廷綏靖地方之至意欽此 
[電傳宫門抄]  
　　昨日午後二點半鐘時京師友人專電告知本館云十月二十三日皇上召見軍機大臣及李聯芳劉學謙 
[英相論日]  
　　英京倫敦來電云某日首相巴爾福君當衆宣言曰俄日協商約欵不日將次可告成以僕觀之此約利於俄而不利於日近日日本政府不知何故凡事出以秘密照英日同盟條約此事不可不與英國互商刻下俄日邦交必不至於决裂惟日本保全中國土地之意業己廢於半途可暵也 
[英人意見]  
　　廣州嶺海日報云　者英國駐華使臣定計中俄之事概不與聞將來若得和平了結則俄人所得利益英人亦當一體均沾萬一竟致交　則視戰後俄人權力如何以定宗旨 
[日相被擊]  
　　日本東京來電云華歴十月十四日故相伊藤春畝侯由府第登車至某處突一學童開槍轟擊幸無所傷傔從等人隨將學童拘獲送官收禁鞫之云瘋人也 
[意工東下]  
　　廣州嶺海日報云去國由越南東京建築鐵路直逹雲南僱用意大利工人五十六名業己行抵 
 
 

Page 2

 
 
越之海防府海防法字報恐大利被鄰邦所奪紛紛擾擾議論風生但滇中水土不佳路工難辦法人一念及此物議自當漸衰矣 
[密查逆會]  
　　聞之廣州友人云湘粤毘連之處近有土匪嘯聚千餘人歃血聯盟大開光復之會事由大吏偵知密派幹員前往查察聞會首朱姓副會首趙姓 
[前功宜竟]  
　　香港循環日報云湖北武備學生張嘉謀未及畢業因病旋里日前具禀兩廣督轅以陸軍助教自薦並言訓練洋操苟及三月卽可成軍督憲岑雲帥批示曰昔賢云兵事爲儒者至精之學卽以洋操而言所有講堂功課操塲功課均須身歴其境乃能講授斷非掛名學堂取資譯本卽可濫竽該生先求自竟　功爲是所請得難照准 
[死難瞑目]  
　　香港循環日報云前廣東菉蘭釐廠總辦候補知府全炳炎太守炤自盡押所時深恨廠事人員自書一函歴叙被人所陷死不瞑目云云嗣經大憲所知立傳廠中委員高肇祥裘運昌車懋曾司事王遠瀚黄藜靑等十餘人發交廣州府訊究本月十八日府尊沈太守詳鞫口供隨交番禺縣看管 
[維持圜法]  
　　蘇州訪事人云江蘇撫憲恩藝棠大中丞以邇來巿中小錢充斥貽害閭閻爰與藩臬二司會商諭令蘇州府知府許子原太守督同長元吳三縣宰出示禁止併嚴緝私鑄匪徒以維圜法又查得元和縣金大令所獲葉家弄鑄匪某某及吳縣李大令在朱家園左近所獲鑄匪洪雲祥等數犯迄今尚未定讞因飭從重懲辦以儆效尤 
[學堂經始]  
　　松江訪事人云府城中學堂經前任許子原太守籌集公欵請郡紳于次彬明經在府署東偏拓地建造刻己雲片月斧昕夕從公不久當告厥成功矣 
[刺史神明]  
　　蕪湖訪事人云安徽和州夾山關一帶萬山環疉竹籬茅舍儼然世外桃源居民甲乙二人夙相友顧甲妻性蕩時與乙眉眼傳情久之雨地雲天竟成燕婉乙恐甲窺破乘夜　刃斃之旋縱火焚其廬毁屍滅跡不意茅龍飛去甲屍毫髮無損旋經其妻殮以桐棺而有耳屬垣人言藉藉前州尊鄭刺史訪獲研訊未得端倪閱年餘始經州尊何刺史亮標訊實本月某日帶同刑仵開棺相騐頸項肩背等處傷痕顯然姦夫淫婦自知無可掩藏一鞫而服剌史可申詳上憲按律重懲並以刑書王某扶同徇隱釘鐐下獄一時聞者皆服刺史之神明 
[誨爾諄諄]  
　　松江訪事人云某日松江府知府丁次軒太守發出六言韻示張掛通衢歴指搶孀逼醮擄人勒贖以及亂倫賭博各律諄諄勸誡何啻三令五申若輩見之不識果能革面洗心否耶 
[初訊賭場盜刦案]  
　　杭州訪事人云前者九曲巷吳姓家被劫後投縣報稱是日適逢其母壽親朋畢集無可消閒偶作竹林之游至午後突來不識姓名之盜匪十餘人大呼捉賭手持利刃砍傷多人遂刼去洋銀器物若十等情某日邑宰鄭大令將所獲人犯訊鞫供稱吳姓向在旗營設局開賭己有多年嗣因營門夜閉早開進出不便乃遷至營外仍以花骨頭作生涯當在旗營局賭時雇在逃之某甲等人保護月給洋銀若干移遷時積欠頗多因向索取吳姓持刃先砍甲等亦起而相拒以致傷人現在甲等均己遠颺小的不過入局閒觀突延波及大令命用大刑始供隨甲前來夥劫惟當塲被獲贓未入手且非正犯大令乃命收禁獄中候獲到甲等然後訊懲 
[水師爲盜]  
　　蘇州訪事人云本年八月某日蠡墅滇某姓家被盜行刦報經縣主會營履勘購線緝拿近始偵知是案實係飛划營某號槍船舵工某甲所爲遂獲解縣署禀請訊懲 
[盜匪正法]  
　　蘇州訪事人云本月二十日蘇州府知府許子原太守率同長元吳三縣主及中軍守備督率營兵百餘名趨詣撫轅恭請令箭將盜犯四名一律正法有知其事者謂四犯一爲鄭雲桂一爲張洪泰一爲周福牲一爲辜漣寶均係長江上下游著名梟首曾國璋之羽黨卽本年七月某日曾連劫崇明縣治某某等三當鋪當押赴法場時皆顧盼自雄毫無懼色是眞可謂　不畏死矣 
[閭閻安枕]  
　　杭州訪事人云浙江自興辦警察後凡從前保甲局所行事宜均歸警察局辦理現届冬令各處戶口皆由警察局員按叚淸查計分五等一爲仕宦人家列入仁號二爲舉貢生監列入義號三爲商賈列入禮號四爲肩挑負販及工藝人等列入智號五爲茶坊飯鋪客寓烟館列入信號凡仁義禮三號逐月復查一次智字則旬日一查信字則三日一查客庽俱發給循環簿間日一換烟館則隨時稽查如敢容留外人立卽發封重辦入夜以五人爲一隊按照所派地叚加意梭巡每叚五隊遇事則彼此互相救應撫轅亦派令親軍衞隊不時查察以輔巡警之不足似此辦理周寗閭閻或可高枕無憂矣 
[華婁縣試二誌]  
　　松江訪事人云本月二十日爲華婁兩縣考試童生正塲旋經華亭縣主屈吉士兩大令將試卷評定甲乙於二十三日傍晚發案計華亭招覆一百五十名婁縣招覆一百二十名均定於二十五日在校士館覆試兹將前列各二十名照録左方　華　亭　張宗明　嚴騰蛟　陳邦傑　張友騏　兪宗彞　雷應運　徐光祖　甘希盤　尹錫熊　沈爵喜　張瑞芬　趙慶燕　唐遇恭　姜　璜　顧鳴鳳　夏允中　葉桐圭　吳汝梅　陸祥震　張葆琮　婁　縣　王壽錢　金　章　杜　朴　計元龍　何啓運　王承羆　薰　炎　鄒雲章　宋景賢　費源深　潘爾昌　湯　史　顧履祥　王開屏　杜葆琨　顧宗丞　陳世昌　張大中　沈維淸　聶　賢　 
[松郡官塲紀事]  
　　松江訪事人云奉賢南橋司巡檢吳少尹均元報丁外艱由府尊丁次軒太守委本署委員吳少尉豫長前往署理○南匯縣知縣戴子邁大令擅允保釋革命黨黄炎培等人事爲上憲所知立予撤任札調金匱縣知縣張大令寶線接署大令奉札後卽束裝來松禀見府尊丁太守然後赴南履新○新任江南提標後營遊擊某遊戎奉提憲李壽亭軍門飭赴新任現署是缺之郭遊戎回平望都司本任現署平望都司之中營守備張守戎亦將交卸回任○松江府知府丁次軒太守於本月十八日命駕赴靑浦等縣查勘例荒 
[甌江寒鯉]  
　　温州訪事人云此間郵政局司事陸錦亭羅功甫前因舞弊營私經主持其事之西人某君交請永嘉縣主程子良大令訊供收押迄今己閱半年本月十二日大令提案覆訊隨命釘鐐收禁以儆效尤○正和信局倒閉後所有瑞安平瑞一帶往來銀信由福潤局主代爲經理本月初旬某日局主之子突攫去銀信若干封後經夥友竭力追回得免賠償之累 
[四明客述]  
　　寗波訪事人云日前浙江鄞縣知縣周少軒大令飭差將行劫某姓家之盜夥阿章毛華標何榮生王才云押解府轅禀請勘審府尊白幼三太守示期十月十七日提勘以便申詳上憲核定罪名○江東斌橋左近某姓家不戒於火忽兆焚如城廂内外各水龍聞警馳來而火巳熄滅僅燬房屋一椽○江北人某甲專事賭博日前經官拘辦笞責荷枷閱日潛至荒僻之區毁枷而逸地保窮追不及遂禀請飭捕 
 
 

Page 3

 
 
嚴拿 
[麋臺蘚蹟]  
　　姑蘇訪事人云本月十五日午後三點鐘時蘇城因果巷張姓家不戒於火街鄰嗚鉦告警各水龍飛馳而至四面圍噴并將毗連之屋拆坍吳回氏始返斾僅焚去房屋三間○著名流氓陳丁香曩在護龍街刃斃人命由吳縣主訊實擬抵近由刑部遞到釘封文適在萬壽花衣期内遲至十四日始由縣主李大令令同營弁帶兵押赴校塲處决○省垣每有流氓藉端訛詐近有甲乙二人向元妙觀前某姓家無端詐擾被某姓控之長洲縣署縣主蘇靜安大令飭提訊鞫備得眞情乃於本月十七日午後釘上脚鐐裝入站籠發元妙觀山門外示衆至晚忽由縣役揭封開籠提押翼房不知係奉大令之諭耶抑虎而冠者得規私啓耶○本月十六日之夜更魚初躍元妙觀迤西施相公弄底某姓家遺火積薪致兆焚如之禍之霎時延燒房屋十間其中甲乙丙丁戊五姓均藉小本營生一旦器用資財盡成灰燼殊可慘也○中西學堂近擬添設圖畫科己由大吏禮延候選主簿林少尹大良爲敎習矣 
[上海官塲紀事]  
　　銅山縣知縣陶仲彞明府在銘因公來滬假寓英界泰安棧昨日午後命駕詣道轅謁見蘇松太兵備道憲袁海觀觀察繼至上海縣署拜會縣主汪瑶庭大令延入花廳茗談良久然後興辭而别○昨日午後三下鐘時英美等國公共租界公廨讞員鄧鳴謙司馬命駕至縣署拜會縣主汪大令晤商要公旋卽辭别○日前工部主事甘主政鵬雲因公來滬僑寓英租界大方棧昨日命駕至本邑南巿馬路工程局拜會總辦翁子文太守太守飭丁擋駕○昨日前籌餉貨捐局帮辦盧崙三明府懋善由蘇省來滬命駕至南巿馬路工程局拜會總辦翁子文太守 
[滬南火警]  
　　昨日傍晚五點餘鐘時南巿湯罐弄口某姓油紙作不戒於火霎時問冐穿屋頂烈焰飛鄰右各家均被延及旋經江蘇海運滬局洋龍馳往汲水灌澆得卽熄滅然己焚燬平房二十餘間矣 
[盗案報縣]  
　　前晚本邑西門外二十五保五圖民人錢裕章家突來盜匪十餘人排闥直入劫去衣服首飾約值洋銀二百餘元昨晨事主開明失單協同地保投縣禀報縣主汪瑶庭大令諭候派捕勘明嚴緝贜盜 
[琴堂鞫盜]  
　　今年五月某日浦東張家浜倪包二姓家及曹姓磨坊迭被盜劫報經上海縣署捕役查悉划船婦劉李氏載盜渡浦事後得贓遂拘解至縣縣主汪瑶庭大令訊鞫之下堅執不承因交官媒管押旋由英界包探查獲盜犯康山甲窩主倪恒壽解送公堂移解到縣大令研訊之下刁展異常爰飭嚴加管押前晚提案復訊康供小的係湖南某邑人某日由某處附輪船來此船中與沈姓聚談深相契合旋由沈起意竊取某客所帶衣箱一口携至素識之倪恒壽所開裁縫店寄存隨卽一去不返小的無奈獨住客棧中未幾倪將箱鎖扭壞私取各物小的見而爭論致被包探所拘箱内所藏袍套三件己盡被倪取去矣求鑒大令問浦東劫案獲犯推鞫供出由爾爲首爾當日是否乘劉李氏所駕划船往劫答稱五月某日小的乘划船至浦東訪友並未行劫得贜船婦是否劉李氏亦無從記憶大令喝令鞭背二百五十下倪供小的操成衣業康前在滬上當勇時曾有一面之緣某晚負來皮箱一口聲言暫寄旋至某客棧借宿次日小的心疑此箱從何得來啓而視之中藏袍套等件始知其係竊得隨報明捕房拘解至案大令將康復詰始稱當時乘劉李氏所駕划船至浦東行劫惟不知事主姓名後因乏錢取銀餴兩件抵船價劉李氏供小婦人不知伊是大盜故敢收受銀飾叩求恩宥大令著將康釘鐐收禁劉李氏仍發交官媒看管倪交人保釋 
[嚴查庇賭]  
　　前日上海縣主汪瑶庭大令查得閔行塘灣各鎭時有梟匪在彼開塲聚爰派令差役前往查緝至則己紛紛逃逸未獲一人嗣大令以若輩如此猖狂地保豈無聞見明係得賄匿報咎無可辭因於昨日飭差往傳來案嚴加訊究以儆將來 
[大令騐屍]  
　　山東人朱某僑居法國新拓租界中德祥里其妻許氏與同鄕人王留生有姦被朱偵悉因於前日手持鐵器突然而入將王擊傷氏則洞穿右太陽穴以致當塲斃命治旣報捕房捕頭令人舁王至仁濟醫館求救延至晚間亦溘然而死捕頭命包探偕地保投報上海縣署昨日午後三點鐘時縣主汪瑶庭大令帶同刑仵人等呼殿至德祥里騐得許氏委係因傷身死迨至仁濟醫館騐明王傷重致命飭地保報知某善堂備棺收殮暫厝義塚并飭差將朱緝獲解案訊辦 
[姦拐宜懲]  
　　成衣匠周山大由無錫姦拐趙徐氏謝徐氏來滬圖賣經包探徐榮珊拘獲解英美等國公共租界公堂禀稱小的查得周誘得二婦賃居新閘恣意歡娱嗣以日用不敷漸將衣飾典質旋復與某水販議價變賣二婦不從昕夕痛哭由鄰人報知小的解案請懲趙徐氏供小婦人於某日回母家行至黄家橋被周哄之來滬今忽意圖價賣故與忿爭謝徐氏供趙徐氏係小婦人之嫂餘語相同周俯首無詞襄讞委員王松丞剌史商之德總領事署繙譯官師謀君一併移送上海縣署請縣主汪瑶庭大令訊明究辦 
[唆訟宜懲]  
　　前者命婦馬黄氏投江蘇臬署控陳德濬插身唆訟等情時署藩司效述亭方伯方綰臬篆查知此案牽涉陶寅保因批飭上海縣主汪瑶庭大令提陶訊斷大令以陶住英美等國公共租界移請讞員鄧鳴謙司馬簽差協同包探石金榮提獲昨晨會同英總領事署繙譯官迪比南君升堂研訊陶供馬黄氏控陳一案應俟陳到案方可水落石出司馬商之迪君著將陶暫交人保出一面函知大令俟陳到案卽著保人催令陶投縣備質 
[公界火警]  
　　昨日鐘鳴三點三十分萬籟沈沈天未破曉忽聞瞭望臺上警鐘亂鳴急出訪之知火起於新閘迤西平橋路南首文宜路第三十九號門牌某棉花棧旋由救火會西人分投救熄是役也共燬巿房六間至第三十八號而止先是兩點半鐘派克路第七百九十九號某姓家遺火積薪烟霧迷漫幸經家人取水救熄僅燬去樓板數方事後捕頭派包探徐榮珊往查明確 
[上海縣署瑣案]  
　　邇來時有匪人至浦東各洋棧竊取煤斤類皆窩囤毛福隆處經人將毛查獲禀知稅務司函送蘇松太兵備道轅道憲袁海觀觀察飭發上海縣署訊究前晚縣主汪瑶庭大令升堂研訊毛供小的在南門外平安里開酒釀作一日有人携煤屑求售小的向購數十斤不知其實係竊來今願將煤繳案求恩交人保出後當痛攺前非大令著收押所中一面飭捕役將煤弔出送還洋棧○陸錦甫前在英界後馬路開源康錢莊至今年八月倒閉積欠某號銀一千兩控經大令提案訊押前日英美等國公共租界公廨讞員鄧鳴謙司馬以某洋商被陸欠銀八千兩雖己還過五千餘兩尚少二千餘兩移請送廨訊追至晚大令提陸復訊陸供小的所欠一千兩現己措得四百兩先行繳案尚少六百兩求恩交人保出設法理淸大令著還押所中限三日内如數繳齊然後送歸公廨核奪 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上藥易員]  
　　宜昌訪事人云宜地土藥事宜近由鄂中大憲委朱觀察前來接辦其前辦是差之錢觀察則調往漢口辦理鐵路軍務交卸後卽擇吉起程荆江水師統領李軍門與觀察交契甚深因派砲船七八艘隨同宜昌水師砲船沿途護衞 
[甘邑决囚]  
　　揚州訪事人云本月十八日之晚甘泉縣主沈大令接奉上憲轉行之刑部公文著將斬絞犯各一名照律行刑遂於翌日淸晨升坐大堂飭差將二犯由獄提案如法綑綁會同城守營守備孫守戎千總方千戎督率隊伍押至西門大汪邊處决有知其事者謂斬犯某甲上年在韋家井商同姦婦謀斃親夫絞犯某乙則係己正法之巨梟黑老虎羽黨 
[縣差受窘]  
　　松江訪事人云華亭縣主陳仲陶大令前接教中某司鐸來函隨飭差至東北鄕車墩鎭拘提某甲差旣至鎭在烟館中該及教中緍配等事信口譏嘲適爲教民某甲所開糾人扭差至堂中禀請司鐸處治幸堂中人有與差熟識者爲之謝白始得縱歸然己飽受窘辱矣 
[揚城火警]  
　　揚州訪事人云本月二十日傍晚七點鐘時舊城四望亭南首中小街某姓家晚炊遺火霎時烈烈轟轟各善堂水龍一聞警鉦立卽馳往施救江都甘泉兩邑宰亦命駕臨塲竭力彈壓迨火熄後訪得僅燬甲乙兩家 
[剥膚之痛]  
　　松江訪事人云本邑火神廟住持羽士某甲之母年逾五秩向在杭州戚串家某日晨起寒沍難堪乃赴灶下執爨火星延及褲脚驚惶亂竄遂致上炎屋中人聞有呼救聲奔出救護己遍體焦灼一息奄奄矣戚串恐變起非常急馳告甲昆季人星夜雇舟載回則痛切剥膚終難保其性命矣 
[隋隄衰柳]  
　　揚州訪事人云城外河道淤淺異常各小輪船祗能駛至戭塔灣其由淸江下駛者僅至五者僅至五臺山以上民船亦須於此起駁兩淮運司恩新甫都轉查悉情形分别委員堵築各壩俾蓄水以利舟行○儀徵粥廠董事厲君瑶靑歴年辦理頗能實惠及民近忽有某孝廉者托稱厲向有痰喘之症具禀運轅請派某明經爲之臂助運憲恩都轉批令縣宰胡大令查明禀覆適大令因公來揚謁見都轉面陳厲董雖有舊疾然不常舉發精力尚覺冲强决不至有覆餗之慮都轉遂令仍歸厲總理不准添派他人現聞厲己具禀淮南總局請領經費以備購儲柴米料理開杓矣○揚郡紳宦張午橋觀察丙炎逝世後家屬於本月十七日舉襄暫厝城外重寍寺至二十一日扶回儀徵祖塋安葬○運河歸江各壩每届水大則啓之使有所宣洩水淺則閉之俾得有所蓄儲刻下揚河水勢日淺運憲恩都轉因將秋初所開各壩遴委熟諳河務之員前往　測計壁虎壩委戴分轉文携攔江及金灣二壩委毛司馬華鳳凰橋及灣頭二壩委程分轉謙大約月杪卽可興工矣 
[上海巡局紀事]  
　　日前無賴周桂文在南巿王家嘴角與王胡氏遇始則瑣譚繼忽互詈後竟攫其所穿皮坎肩氏心不能甘奔投十六鋪巡防南局控訴局員賈礎玉參軍提周到案飭責二百板昨日帶案復訊命再責一百板勒限繳出原贜然後鎖示局前以昭炯戒○朱張氏雇石龍甫所推小車載行李至某處迨交卸時忽失去衣服一包向論支吾遂控諸十六鋪巡防南局局員賈參軍研訊之下判責二百板追賠洋銀十二元○潘榮生向爲汛捕其妻張氏僑居十二圖内前日氏以潘不顧家用投高昌廟巡防局呼冤局員孫羹梅二尹傅潘研訊申斥一番叱令退去○有姚阿四者在江南機器製造局前圖竊被汛捕全川拘解高昌廟巡防局局員孫二尹判責四百板驅逐出境 
[馬路工程局瑣案]  
　　南翔人張順泉傭於大東門外大街良興絲線店日前因事回家雇陸保琪庖代事後陸向索工資張無以應陸遂攫取店中絲線執事人張長發大怒喚令巡捕拘解捕房捕頭令轉解馬路工程局總辦翁子文太守倩襄讞委員黄衡堂二尹研訊判令將陸掌頰二十下著陸將絲線交還各具切結而退○靑浦縣人許和尚在小東門外浦灘大便被奚東林糾黨訛詐不遂所欲攫取金約指一枚并推墮浦江經人救起將奚追獲解入捕房捕頭令轉解馬路工程局經黄衡堂二尹訊悉情由限奚交出同黨昨日提案復訊諭令賠還金約指免子深求 
[英美租界公堂瑣案]  
　　電報局司事談春榮之女于歸有日因至某洋貨店購洋珠論價不諧突被店夥陶連生誣以行竊喚令巡街捕拘入捕房昨日午前解案請訊陶供談將洋珠藏套褲内喚捕搜出請卽訊懲捕禀稱小的拘談時見珠置樹直旋有委員孫某者投案聲稱談素性誠實遭陶誣指乞賜伸寃談供向論珠價安有行竊事情襄讞委員王松丞刺史商之德總領事署繙譯官師謀君著押候交妥人保出俟下禮拜六查明核斷○積賊汪長裕見日本人某甲雇坐張阿榮所拉東洋車携有洋銀若干圓出其不意攫取十二元飛奔而逸及經甲追獲張竟助汪行兇甲遂報令包探倪順泉獲案請辦剌史判各笞責三百板枷號一月期滿之後發押捕房半年○常州人范瑞林與夏恒卿同寓某客棧每日徜洋於花天酒地未幾卽牀頭金盡藍縷若乞人前晚將夏所置皮衣乘間竊取夏查知報由包探竇如海獲案請辦刺史判發押捕房一月○偷兒羅阿林李阿金先後掩入韓寶林沙培方二家行竊衣物報由包探竇如海獲案請辦剌史判各責三百板枷號一月○吳周氏傭於蕩婦汪陸氏家旋被誘令張某與之姘識後忽指其行竊報時鐘水烟袋等物報由包探張寶成獲案請辦剌史以其情節支離著一併押候過堂　究 
[法租界捕房瑣案]  
　　積竊朱阿虎王阿六前由包探解奉讞員魏蒓塢大令訊明判各枷號一禮拜期滿責釋昨己期滿命帶案疎枷各責一千板釋之使去○積竊錢六仔前因糾合陳阿毛等串竊某姓家衣物經包探解奉大令訊明著將錢重責五百板陳責四百板汪阿根陳阿四各責手心二百下陳耀寶從寛免責一併送入攺過所監禁二月○前者蘇恩恩控傅金氏拖欠洋銀三百元圖賴不還等情大令訊取供詞判令交人保出折還一百五十元後傳金氏祗繳五十元尚少二百元延宕己久昨日獲投案求追大令著保人將傅金氏交案訊追傅金氏叩求寛限大令准展限十日如數措繳延干押追○竊犯陳阿三由包探解奉大令訊明判枷號一月將及期滿旋因英租界另有竊案由英包探帶同失主婁土生來案認明禀請大令准子帶回歸案訊辦 
[美租界捕房紀事]  
　　前日傍晚時東洋車夫戴阿華曳車至百老匯路旗昌路轉角處適日本人某甲乘四輪轎式馬車飛駛而來碰於車輪木爲之折事爲一百十五號印捕所見欲將馬車帶入捕房甲出名剌一紙書明住址付之捕遂偕戴投捕房訴知一切捕頭令自投日總領事署禀控○前晚歹人張兆富潛入篷路西華里某姓家用小刀將東洋車篷割破適爲六百九十五號巡捕所見拘入捕房張懼解送公堂請懲願償洋銀一枚捕頭乃從寛釋出○前晚偷兒朱桂芳掩入虹口哈四鴿路三十七號門牌某姓家行竊衣被等物被包探劉阿炳查見連贜帶入捕房捕頭令押候解送公堂禀請懲辦 
 
 

Page 10

 
 
[皖省官報]  
　　十月十六日壬寅科翰林五履中到桐成人卸辦華陽釐卡知府胡大庥到前大桃知縣柳元翹辭回河南候補知縣周　煃知入課吏　肄業王一鶴知奉臬憲委赴太和帮審張其濬知奉志應局委勸辦賑捐十七日卸辦定埠釐卡縣丞陳桂馨到指分安徽新海防試用州吏目申翰周到浙江人鳳陽關解餉委員州判劉啓宸巡檢田家學均到候補直隸州芮慶麟皖北採買硝觔巡檢余光柱到由准北茶釐回典史傳炳章知過班縣丞十八日指分安徽試用道歐陽述到江蘇人號藜齋縣丞劉書甲到江蘇人分發安徽試用知縣蔡煥颺到江西人號賡雲本任安慶府通判張廷鑾知任事署安慶府通判員道灼知卸事署知州何亮標辭候補知縣孫毓嵩知奉行知甄别留省補用鄭學嶟知奉委發審局副行徐德銘王祝三均而試吏目施際昌辭赴措皖北惜資十九日布經廳董壽祺辭赴上海領書候補知縣劉啓文到由宣城淸理交代回鄭學嶟知奉委發審局副辦 
[江西官報]  
　　候補府趙椿年奉委赴滬會議銷塲出産等稅辦法候補縣王祖彞辦建昌淸賦通判周謙辦洋務所文案又謝甄别行知新選分宜縣施聯元禀到摺分縣陳樹滋禀到州同　堉卸辦瑞昌膏捐卡委辦謝埠厘卡道庫張興國委辦南局分巡易德煥由湖口措資回新選瀘溪縣沈善謙禀到候補知府聯震委查南贑等處土藥膏捐各卡知縣王祖彞往弋陽審辦案件蕭渭委辦樂平統捐卡羅以炯往瑞州徐德淵往瑞金俱辦土藥分卡軍機處存記二品頂戴指分道潘永受禀到指分儘先前知縣吳尹昌禀到張桂芬往峽江辦淸賦黄錫光往淸江新喻提案縣丞湛精禀丁父憂典史劉光華禀到王道隆禀辦兩江時憲書陳思忠禀呈御覽鄕試題名録 
 
 
