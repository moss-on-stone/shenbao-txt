# 1921 - 221 - 4917416

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[自動（冷）]  
　　太平洋會議已定而國中有心之人均謀所以自動之策所謂裁减軍備也統一鐵路也皆欲於人相迫之前先自爲之以示人以國家尙能自治其國家也 
雖然此其意甚善獨惜今中國之國家不盡有心人耳且以國家重要之權不在此有心人之手耳而能有國家之大權者非但不能有此自動之思想復與此自動之思想相反非但不能自動裁减軍備且以相爭相奪故自動增加軍備矣非但不能自動統一鐵路且以搜索欵項故自動紊亂鐵路矣愛國者之計劃如此而秉國者之舉動與之大相反背人謀雖臧其奈無道以達其所望也安得不爲有心人深嘆息哉 
[命令]  
　　八月十五日大總統令參謀總長張懷芝呈請任命劉偉署陸軍第二十七師一等參謀官夏洪謨署二等參謀官均照准此令 
又令陸軍總長蔡成勳呈請任命趙瀚章爲陸軍第十二師步兵第四十五團團附宋復昭爲第四十六團團附陳情蔭爲第四十八團團附蘇埏爲第四十五團第三營營長馬瑞雲爲第四十六團第三營營長那錫祿爲騎兵第十二團第二營營長均照准此令 
又令陸軍總長蔡成勳呈請陸軍第二十七師步兵第一百零七團團附常英珍另有差委請免本職應照准此令 
又令陸軍總長蔡成勳呈請任命毛長安爲陸軍第二十七師步兵第一百零七團團附李奎標爲陸軍第二十七師步兵第五十四旅少校副官均照准此令 
又令内務總長齊耀珊呈准兼署吉林省長孫烈臣咨請任命張毓賓試署長春警察廳警正應照准此令 
又令譚椒馥晋給二等嘉禾章此令 
又令段福勝晋給四等文虎章此令 
八月十三日大總統令任命馬德潤兼司法官懲戒委員會委員此令 
又令陸軍總長蔡成勳呈直隷馬蘭鎭總兵孫文治久病未痊請免本職孫文治准免本職此令 
又令任命汪學謙爲直隸馬蘭鎭總兵此令 
又令任命劉峻泉爲暫編奉天陸軍第二混成旅步軍第一團團長此令 
又令任命朱繼先署陸軍第二十七師參謀長此令 
又令任命楊式中署伊犁鎭守使署參謀長此令 
又令陸軍總長蔡成勳呈請任命高汝桐爲陸軍第八混成旅步兵第一團中校團附應照准此令 
又令陸軍總長蔡成勳呈請任命張寳善爲陸軍第二十四師砲兵第二十四團中校團附李殿榮爲少校團附王述先爲騎兵第二十四團少校團附安錫爲步兵第九十四團第一營營長于綸蔭爲第二營營長均照准此令 
又令陸軍總長蔡成勳呈請任命周懷印爲暫編奉天陸軍第二混成旅步兵第一團第一營營長應照准此令 
又令陸軍總長蔡成勳呈請任命李國政爲暫編奉天陸軍第一混成旅步兵第二團第二營營長應照准此令 
又令王景岐給予二等大綬嘉禾章此令 
八月九日大總統令陸軍總長蔡成勳呈請任命古振興爲陸軍第十八師步兵第七十一團團附歐海林爲第一營營長楊建明爲第二營營長賈楓林爲第三營營長均照准此令 
又令陸軍總長蔡成勳呈請任命郭希鵬爲陸軍第二十七師騎兵第二十七團團附應照准此令 
又令陸軍總長蔡成勳呈請任命劉酈爲陜西督軍公署軍務課課長王金城爲軍需課長均照准此令 
又令陸軍總長蔡成勳呈請授劉礽祺馮麗生爲陸軍步兵中校藍廷棟爲陸軍步兵少校聶長善劉峻泉爲陸軍騎兵少校趙得勝爲陸軍輜重兵少校唐文起爲陸軍三等軍需正蕭廷球爲陸軍二等測量正均照准此令 
[專電一]  
　　北京電美使館消息太平洋會邀請我國正式請帖與英法日意相同惟缺一句爲限制陸海軍戰備至邀其他國家者爲另一方式美國朝野對我提出魯案頗有同情北京電巴黎汪精衞章行嚴等組中國旅歐國際和平會主魯案二十一條提太平洋會鄭毓秀等主自動的撤廢軍備又駐外某使請自動的統一鐵路免爲被動的共管（十五日上午十一鐘） 
北京電吳佩孚元電請將兩湖巡閱作妥協讓步條件而取消之但外交團咸謂吳俟大軍集漢將有解决時局之表示並認黨匪組合下之自治謂必非民意 
北京電李厚基電謂將請欵交查烟大員携閩一若查烟大員影響閩軍餉源之故（十五日上午十一鐘） 
漢口電湘趙派代表二人到鄂議和但所提條件不易妥協 
漢口電吳删（十）（五）午後一時半率第三師工程營赴咸寗汀泗橋布防銑（十）（六）午前二時返省午後仍擬前往預料明後日戰雲復起吳行營已由劉家廟移查家墩前十八師鄂司令部内（以上十六日下午三鐘） 
漢口電吳光新删（十）（五）夜在陸軍監獄潛逃（十六日下午十鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　香港電總部删（十五）報告賴世璜電稱元（十三）完全佔桂林 
香港電馬君武佳（九日）抵邕眞（十一）就職楊愿公爲政務廳長 
香港電龍州桂軍託某國人向陳訂降件武鴻榮字軍变兖繳械 
香港電孫令駐桂各省軍隊歸陳全權節制民政由馬治理（以上十六日下午七鐘） 
[公電]  
　　温州公民又致盧督軍電杭州盧督軍沈省長鈞鑒温屬複選本可依法進行惟因王團長受人運動藉口年荒海寇宣布戒嚴勒停選舉迨由林監督電奉省長准緩十日督軍電飭暫緩並令各縣法團合議省憲省選可否並行限於蒸日以前電復在案該團長乃憤林監督密電往來突於魚日早晨派兵圍困監督迫繳密碼電本並將在寓選舉人用兵迫散羣情洶洶禍在眉睫查省定正在審查省議院之産出尙須時日二屆省會已期滿宜亟組成三屆省會以接青黄將來省議院産出時三届省會當然解散並行不悖無待紛爭督軍迭電猶知尊重民意予以議决之權王團長乃敢受少數暴民之鼓動單獨宣告停選圍困督驅逐選民如臨大敵非但越權且足釀亂并查王團長宣布戒嚴之理由亦曰年荒流寇而已現在早禾豐收非備荒之時郡城深處腹地非防海之區况省會選舉係法定行政事宜與人民自由集會者有别即使戒嚴亦在不禁之列非蒙電飭王團長從速解嚴林監督趕辦覆選則民心易動而難靜公憤易激而難平治亂之機惟公决之再温屬郵電各局已被王團長派兵駐守故專差由滬電呈合併聲明温屬公民程鵬躉吳志伊等二百八十叩世界路透電 
[俄國之太平洋會議]  
　　十六日倫敦電據里加電稱莫斯科各報載有消息過激黨現正考慮召集太平洋會議之議志在與華盛頓會議相抗現議邀中國蒙古遠東民國各勞農國參與此會以期籌議自衞方法以抵制日美法英四國討論之主要問題將爲締結經濟協定連俄蒙陸地貿易條例在内並將開以中東鐵路交還中國之談判 
[美國太平洋會議之進行]  
　　十五日華盛頓電法總理白里安氏將親自參與裁减軍備會議 
十六日倫敦電路透電社華盛頓訪員電稱該處政界今甚注意英國殖民地直接參與裁减軍備會議事路透訪員曰今悉美總統個人甚願英殖民地以英國代表團另增之代表名義盡其充分之職務美政府則願各國代表團均以六人爲限俾免人數過多惟曾表示意見謂如是可使英政府自派代表兩人加拿大·澳大利亞·紐絲綸·南斐·各派代表一人各成六人之數倫敦之意見以爲華盛頓之歡迎英殖民地代表殆望殖民地關於遠東問題之政策與哈定内閣之政策互相符合 
[美國將召集財政家大會]  
　　十五日華盛頓電財政部現正攷慮召集萬國財政家大會問題俾討論鞏固外國匯兌事大約將與裁减軍備會議同時舉行 
[英議院之中國烟禁問答]  
　　十五日倫敦電下院今日開會時統一黨議員葉特氏質問中政府旣未能履行禁種罌粟之條约印度政府關於印土出口事將取何行動印度事務大臣孟台格氏答稱中政府曾於一九一九年禁止鴉片入口印政府受海牙公约之拘束不能運鴉片至華 
[美國進口貨稅率]  
　　十三日華盛頓電美國估計進口貨品稅率之原則即共和黨所議定者將對於外來貨品可與美國自製貨品作比較上之競爭者依照其在美躉售價格征收關稅大約美國進口貨可適用此原則者定占全額百分之七十五凡此進口貨或照外來競爭品所可比較之售價而估定關稅或照出産國内之價値加以至美運費與百分十六以上之利益而計算關稅否則計算以出産成本爲根據再加赴美運費 
[愛爾蘭議和記]  
　　十五日倫敦電杜白林與倫敦皆未因英政府與新芬黨政府間之往來又件而視時局爲絶望愛爾蘭人民自休戰議和後咸有時局可望昇平之感想故新芬黨國會明日開會時當可爲此感想所左右持重將事而不遽採一種行動致再陷國家於無法之境今日杜白林報紙議論甚爲温和顯有人授意勿濫發言論致閉塞談判之門 
[英國之俄黨首來英說]  
　　十五日巴黎電據倫敦消息英相喬治氏在下院答覆某議員提出列寗氏將來英倫是否確實之質問謂俄國已發表正式否認文告彼亦從未夢想及此又有某議員質問國際聯盟將否請德國波蘭派代表參與上西萊西亞問題之討論英相答稱今當然將力助有關係之各方面提出其要求保衞其利益但邀請德國波蘭與會一節將全由國際聯盟行政會决之 
[法國馬賽口岸之重要]  
　　十五日巴黎電巴黎微言報云法國地中海之馬賽口岸其前途大有希望意國縱經營其日諾亞口岸亦難望與馬賽抗衡馬賽現新添美國起重機二十架内有十六架能起重五噸其他四架則能起重十噸以船澳言馬賽儘有擴張之餘地非若意口岸之爲岩口所限馬賽尙不以其現有之新式船廠爲滿足復增設威爾遜船廠長七五三密達寛五○三密達深一二密達能容最大之船隻馬赛西端亦將添船廠兩所與馬賽羅恩運河直接交通馬賽以有此運河故不獨爲法國最大之口岸且將爲歐陸之主要口岸云 
[俄賑災與美人]  
　　十五日巴黎電聞共産黨聯隊現開往俄國内地奉命凡見飢民圖由一省入他省者即開槍擊之據里加消息里夫諾夫氏通告美國賑務委員會謂勞農政府不許革命時在俄之任何美人偕辦賑員同行聞俄國當局之施此計畫乃因當時在俄之美人見聞頗詳不受過激黨之紿之故 
[英德之顔料業]  
　　十五日倫敦電格拉斯哥之蘇格蘭顔料有限公司總董頃游歷印度與殖民地歸來據稱德國顔料製造家决計排拒英國之顔料彼等已組織鞏固之團體凡在英國所不能得之特别顔料均取奇昻之價 
[各國近事記]  
　　十五日里伐爾電亞昌格爾消息前白魯佃洛夫將軍軍事執行會會員康波夫斯基將軍與格土爾將軍久禁獄中今與其他軍官四十員及二將之婦聞遭槍斃十六日倫敦電薩克遜號輪船載斯末資將軍開赴南斐開浦鎭中途出無綫電謂船中煤艙兩處失火現偕威巴拉號駛往西斐賽拉里安今夜可抵該埠 
十五日美國費城電大西洋煉油公司之角風油廠失愼火燄高數百尺閱二十四小時始熄死五人損失約百萬金元 
十五日倫敦電駐英日本大使林權助男爵已由巴黎回抵此間 
太平洋路透電 
[湘鄂戰事未息]  
　　十六日漢口電趙恒惕奉北京命令停戰但兵士皆不遵從戰事今復進行中國砲船三艘昨夜由武昌砲轟上游三十哩之簰洲吳佩孚現圖攻湘取岳州聞吳佩孚俟將鄂省之敵軍逐出後將復圖議和茲復有吳軍一萬三千人開抵漢口前王督部下之兵到大冶興國後即從事刦掠繼渡江刦掠黄州豫料若輩尙將攻入武穴該處未有兵隊駐紥 
[日本駐外使人之轉職]  
　　十五日東京電日本駐意大使伊集院已免職繼其任者將爲現駐海牙大使落合男爵國際聯盟議會九月十五日開第二屆會議日本擬以林權助石井與駐比大使安達爲代表 
[東俄政變消息]  
　　十六日海參崴電赤塔近狀未有確實消息紅軍爲反過激軍逐出之謠言迄未徵實 
國外要聞 
[倫敦通信（紀鴻六月二十三日）]  
　　回復紡織業頓挫之經過英國大宗商務厥惟紡織業已於前函内略言之當時記者對於此項事業尙無精深之考究所云皆屬表面之現象至於該業回復所經頓挫之根本問題今不妨爲讀者一述之也 
紡織業自入本年已極銷沈英人以爲根本職業固非早復不可從事紡織活動者亦莫不竭盡其力商業中夙負大名之施脫克氏Edwinstockton（曼卡斯特商會長）其熱忱鼓舞頗堪欽佩然信該氏之說者輒遭虧折而演說論文之力亦遂失奮興之效用 
紡織之根本需材一爲棉花一爲燃料大戰以來或因直接淪於戰區或以間接供戰塲之食料皆使棉花生産減少價格不能低下致成今日困頓之象燃料在英國惟煤是賴而煤夫罷工又爲回復前途頓挫之原因 
世界秩序已就穩定棉産可望增加然望生材以救目前艱窘不免有遠水近火之嘆是切要之圖更不能不從煤業着手蓋英國乏水電之利用工廠活動多恃煤礦苟煤業無虞製造品尙有伸縮之能力又煤礦不僅用於工廠内航運亦與商業大有關係今各運閉塞所以有此困難也茲就本年陽曆五月内與戰前同一時間輸出之比較詳述於左 
（一）棉紗 
國别一九一三年磅一九二一年磅（重量）中國（香港在内）一五七九○○七九○○美國四六五七○○二三三六○○阿根廷一二二四○九一五二九○○埃及二五九一○○八二九○○英領印度 
孟買一○四五二○○七七二二○○馬達拉一五七三六○○三六六三○○班各爾五一三五○○四七二一○○缅甸二一一二○○一七○○○海峽殖民地一二一四○○一五二○○坎拿大三六一六○○七一三○○荷屬東印度七九四○○三三○○○俄羅斯一九三○○○ 
瑞典一七二九○○三四三○○挪威一七一五○○四七二○○丹墨三八九○○一七二○○國四四二五○○九六五五○○荷蘭二九九○○○○二四八四六○○比利時五五一三○○一八五七○○法國四三九三○○一七五七○○瑞士五八八八○○一八一六○○ 
奥國（匈牙利在内）一一九六○○九六○○ 
白爾格尼五七九九○○七五六○○ 
羅馬尼亞五九三五○○九七○五○○ 
土耳其七三○二○○一九三八○○ 
（其他各國）一二七三一○○九八八二○○ 
總量一七七七六七○○八五五三九○○（未完）國内要聞 
[北京通信（吹萬）]  
　　敎育部之欠薪風潮敎育部薪金至今已積欠至五月之多一般小部員平日月俸所入祗敷本月之需毫無積儲者至此大有質典俱盡不能復支之概於是羣起效法敎職員爲全體停止辦公之運動其初不過以爲恐嚇部長之具志在得薪連日在敎育部大會場開部員會議多數主張向部長索薪且有主張請馬氏到場責問者各司長從中調停主張不責問部長亦不請部長到會而由司長代請部長促財部速發欠薪馬鄰翼初不以爲意但口頭允爲設法其後見部員眞不能支乃擬將八校四五兩月臨時費撥充藉口八校四五兩月未上課不當有臨時費不意八校爭之甚力且集矢馬氏馬不得不將八校臨時費發給而敎部薪俸遂歸落空部員以交涉無效益憤開會益急日來幾無日水開會司長調停無效祗有不問十二日復在部開會討論停止辦公問題全體主張可分兩派（一）激烈派主張停止辦公以爲索薪之表示如果部長無辦法即全體辭職亦所不惜（二）和平派主張消極的索薪每日到部簽到而不辦公即工塲中所謂怠工方法也如果敎部一日不發薪則一日不辦公和平派所持之理由以爲停止辦公以後將無辦法善其後以彼等固無後勁在敎職員之前車已足爲殷鑒後盾不若敎職員者更不可輕於嘗試激烈派則謂與其坐困不如痛快解决之爲愈全體職另謀生活即爲停止辦公後之善後辦法激烈派多爲月薪較少之部員而和平派則爲各科長及月薪較多之人蓋彼等對於部差尙含鷄肋之意也馬鄰翼聞是日會議之形勢重大託其親信出而疏通問此會議之意是否對己個人表示不滿如果不滿彼個人者則彼可辭職若但爲索薪彼亦可盡力設法當時有人答以大衆意思所在少數人不得而知索薪爲正事當然以得薪爲歸束但因交涉欠薪之故而對於部長有不滿則或有之蓋此會内幕實含有驅馬意味也馬氏得報頗自驚惶一面與財部商酌於今日（十三）竭力設法二萬六千餘元發半月薪一面仍託人向各部員疏通無如各部員對之仍未能滿意已於本日通知全體部員定下星期一（十五日）在敎部開全體大會討論停止辦公辦法茲錄其原文於下「欠薪不發瞬又五月同人等生計窘迫屢次呼籲均未能引起部長注意前聞部中有欵不得巳開會聚索并轉請各司科長迭向部長陳述苦况無如每往一次陳請即聆一度虚辭今日允爲設法明日即忘宿諾前週指定某欵來週即作他用輕諾寡信欺惑部員有如愚衆其尤足使人憤恚歎息者財政部撥付八校之欵不敷即以部俸補塡而同人等反負挪用校欵之名京師學校經費有交通協欵可撥何致以不可常望發給之部俸爲常有的欵可恃稼經費之代償此二種經費旣經劃分應當分籌也夫學校之經費固應重視然全國敎育行政機關似未便輕忽根據上述種種情形益以部長欺誑部員手段同人等不得已於十二日大會爲停辦公之宣言夫官吏之於國家在君主時代爲臣僕其特質爲一面的服從在共和時代則爲對面其特質爲兩方之契約各有權利義務也權利旣無義務何有設使政府待遇平等同人等又有何言迺待遇顯有軒輊而又以應得之薪俸爲地方之代償同人等實不願獨爲犧牲茲定於下星期一即八月十五日早十鐘在本部大會場開會討論停止辦公辦法屆時務希一致出席爲盼」觀此則敎育部員已與馬鄰翼開始破面馬固不能覥顔再幹然後起者恐實亦不易幹也聞部中人頗有主張自行設法者謂以二百萬鹽餘國庫劵可抵百五十萬道勝銀行應給敎部股息四年最多者年四十萬少亦可二十萬合共百二十萬有奇此欵前曾指抵新亨等行借欵百萬由道勝作保其後新亨以道勝股息償還無定期要求以鹽餘作抵到期而後由道勝於鹽餘項下代爲扣還以道勝爲一管理鹽餘之銀行也故此項息金名雖已抵實已騰出敎育部當然可以促道勝算給如果道勝算出敎部償新亨百萬尙可餘二十餘萬而可抵百萬借欵之鹽餘當然又可抵借百萬且往歲可作抵之鹽餘至今歲已更近一年銀行家當然更樂以爲抵如此一轉移間可得百二十餘萬合共二百七十餘萬合敎部薪俸與八校經費月約二十七萬餘已足支持十月十月而後政局或有變動財政或有轉機亦未可知聞已向敎育當局陳述特恐此種騰挪之法未必能如願辦到耳 
[外人所傳之鄂事狀態]  
　　大陸報十五日漢口電云王占元聞湖北黨人在長江一帶組織機關擬取其生命故折回漢口乘京漢車北行星期六日往晤曹錕是日即回天津現住前德租界内吳佩孚致湘軍勸令停戰之哀的美敦書迄未得覆新鄂督蕭耀南星期六日召集武漢官商會議請當地商會籌借三是萬元謂吳佩孚現來武昌志在武裝調停若湘軍不了解其好意則鄂省惟有訴諸武力别無他策惟軍備首賴經費現擬以京漢鐵路南段收入爲此借欵之擔保品八個月内即可贖清年利逾一分五釐商會答稱此事當召集議董會商之星期日黄鶴樓開公民大會通過議案要求没收王占元私人産業以償兵亂時民間之損失並要求眞正自治軍人不得干涉吳佩孚刻在咸寗星期六日雙方曾有衝突湘軍旋退至趙李橋吳致文北京並未用湘鄂巡閱使之職銜吳向北京要求兩事皆大得鄂人之歡迎（一）罷免上游總司令孫傳芳（二）不認湯薌銘有與湘軍議和之權聞此兩條要求頗招張作霖之怨恨吳佩孚被任湘鄂巡閱使後所遺直魯豫巡閱副使一職現成北方軍閥之爭點張作霖欲以趙倜繼任靳雲鵬欲位置其弟靳雲鶚而曹錕則欲以此職畀諸馮玉祥究不知捷足先登者爲誰也 
上海日人某通訊社十五日漢口電云吳佩孚來漢後立赴前線與南軍欲試調停擬先令南軍退出湖北境界而開交涉然南軍總司令蔣作賓拒絶之且不承認吳佩孚之兩湖巡閱使與蕭耀南之湖北督軍執意欲攻擊武昌而設立自治政府因此講和調停似甚困難或謂吳佩孚之談判已决裂戰事行將重開十四日午後湖北國民大會開便於武昌黄鶴樓决議大要如左（一）宣布王占元罪狀要示証處分之（二）没收王占元之財産（三）懲辦援助王占元之湖北人（四）宣布湖北省自治區域凡湖北問題由湖北解决之（五）撤退南北兩軍於湖北自治區域以外（六）實行廢督裁兵（七）自治實行委員由各縣各選一名充任之又十五日天津電云華人方面消息超然立於政治圈外之黎元洪今因湖北人之請求以私人名義向政府與曹吳請停止軍隊之前進向趙恒惕則請約束部下用和平手段解决湘鄂問題更向政府建議吳蕭就任以後當順民意而籌辦自治令於中央政府監督之下進行云 
[湘直戰爭中之弭兵運動]  
　　漢口通訊云湘直兩軍業經開始接觸靳旅且死傷過半幾難成軍現張福來所部二十四師之九十四五七三團業於前昨兩日分批運往只留九十六團防範武漢蕭督所部二十五師亦悉數開赴前敵前敵各軍聞吳佩孚親來戰線不覺氣爲之一振聞十二十三兩日激戰結果湘軍舟挫汀泗橋方面湘軍均已退出咸寗尙爲直軍所扼守正面戰况似已漸見轉機左路簰洲方面湘軍傳亦被金口江面軍艦擊退十餘里惟右路崇陽已失劉躍龍旅有退與咸寗方面直軍聯合之說是通山尙在劉旅掌握與否猶不明瞭聞吳佩孚到劉家廟甫下車後即與蕭會商前方軍務蕭當上一形勢地圖吳閱畢頓足曰如此布置大失機宜當命蕭備專車自己親往前敵重行布置十三日上午十時由漢來省十一時即帶衞隊數排機槍兩連乘車赴咸寗其幹部第三師九十兩團亦於昨日運赴前線湘軍若再進擊恐難免有一塲惡戰也漢口各團聯合會昨十三日分電各方面請速停戰議和並請政府明令許各省自治以遏止戰機宜昌災民代表覃葆初昨亦致函蕭督重申速即停戰召開國民大會解决鄂局之請此均與鄂局前途至有關係者爲錄雙方函電如下（各團聯合會致政府電）北京大總統國務院均鑒鄂人秦庭之泣湘省同仇之賦爭自治也欲行自治先去共障王督雖已罷免自治猶未實現故前敵戰爭猶烈今自治潮流遍於國中專恃武力未有不蹶懇祈俯察民意明令宣布許各省自治統一庶幾有豸存亡所繫豈惟湘鄂千鈞一髮尙希垂察漢口各團聯合會叩元（致京津同鄉電天津黎前總統·陳二安·饒秘僧·胡英初·瞿幹琴·唐冰如諸先生北京周樸老·田煥老·夏仲膺·李隱塵·胡子笏·并同鄉諸先生鈞鑒王氏雖然罷免自治猶未實現故前敵戰爭較昔猶烈肉袒相搏漸逼省垣北來軍隊絡繹於道本吾鄂軍民之戰一變而爲湘直之爭吹縐春水干卿底事客鬭於庭居停無覩聽彼刀爼甘爲魚肉嗟吾鄂人其何以堪懇祈再電前途即行停戰并祈速派代表來鄂共籌辦法解决難題否則互爲進退盈野盈城吾無遺類矣臨電神馳無任惶恐（致湘政府電）長沙趙總司令均鑒威望日重道德常新故人逖聽曷勝慰惦王氏禍鄂七載於茲水深火熱呼籲無靈京滬寓公間道出關泣訴秦庭非得已也麾下同仇敵愾救災恤鄰義聲所指敵氛披靡王氏罷斥陰霾盡消拜赐嘉惠寗有旣極惟是敝省迭遭兵燹民不堪命懇祈令檄前敵將士即行停戰以順輿情公爲自治先河　當不致出而助之者反而害之也除電中央請求停戰外尙希開誠相示互換意見以資結束臨電神馳不勝待命之至（致湖北自治軍電）長沙湖北蔣總監轉孔文軒李小垣何雪竹夏凌冰曁同鄉諸公均鑒王氏禍鄂七載於茲强暴專横民不命公等眷懷桑梓泣訴秦庭義旗一舉毒燄以摧惟吾鄂迭遭兵燹元氣凋殘人心厭亂不堪再擾正宜及時休養力圖自治否則戰無了期民無噍類雖有良善自治亦無從設施矣惟冀諸公容納立罷戎行有何卓見即希明示全鄂幸甚大局幸甚（覃葆初致蕭督函）恒公督軍鈞鑒敬陳者王氏踞鄂七載於茲前因武宜迭遭兵變葆初等被舉赴京迭開大會請願去王歡迎我公督鄂現旣均如所請足見中央亦順自治潮流容納民意葆初等方以爲更始有期鄂省治安可立而待乃據報載前敵戰爭猶未停息南北主張尙各異趣似此情形吾鄂禍亂將無已時葆初等心所謂危不敢緘默用將管見所及爲我公敬陳之中國近數年來南北愈益糾紛人心愈益厭亂吳巡閱使前在湘防任内即知人民自覺不可遏抑處處順從民意所向克捷故能以一師長資格繫全國安危者至重且遠安福敗後猶復提倡國民大會以爲解决時局唯一要圖風聲所至不惟尊重民治各方面奉爲圭臬即素以武力統一爲主義者近亦漸趨覺悟公與巡帥素屬同袍所持順從民意政策當亦無不盡同茲値與民更始之時似宜速令前方停戰與在湘鄂籍作戰諸首領誠意接洽請其迅速回鄂公籌召集國民大會解决鄂局蓋兩方面同係鄂人同係愛省同係順應自治潮流主張民治萬無不易接近之理若必視爲仇敵專恃武力解决無論將來孰勝孰敗而戰事延長一日即鄂民多受慘痛一日將來力竭事定全鄂浩刼不知更糟到若何地步非惟大局之不幸吾鄂之不幸抑亦决非我公之幸也事關大計葆初等明 
 
 
 

Page 11

 
 
知人徽言輕决不足以動尊聽然自武宜變亂以來呼籲府院亦旣數月無論言之能否有效總不能不盡其在我以答災民數十萬人付託之重倘蒙俯鑒愚誠不以爲狂妄而辱採之葆初等謹當代表全宜災民頂禮三祝民國萬歲湖北萬歲我公萬歲除以聯同請願資格分致在湘鄂籍作戰諸首領請其一體罷兵速歸共籌外謹佈忱悃惟我公實圖利之（八月十四日） 
[吳佩孚抵鄂紀]  
　　吳佩孚於十二日夜九點半鐘專車抵漢吳氏於未來之先曾有通電到鄂告知各法團略謂湘軍驅王侵鄂佩孚奉中央命令來鄂結束湘鄂戰事凖於文晚抵漢聚首匪遙先此電達等語各機關及法團等接電紛紛預備歡迎武昌以夜半不能渡江多於日間往漢等候漢口鎭守使杜錫鈞·警察廳長周際芸·各團體代表·及紳商巨子·亦均早至站候迎新督蕭耀南及省長劉承恩·於省署宴畢即同坐兵艦渡江迎迓聞是日吳氏車行至孝感時劉佐龍旅長即派隊赴站迎迓吳氏與劉旅長接談對於黄孝防務面囑劉氏善自維持約談半小時至九點半鐘始抵劉家廟共計花車二輛係吳氏之參謀長秘書長等重要人物通車二十輛係衞隊是時軍樂大奏吳氏下車對各界鞠躬道謝謙撝良久乃赴附近二十五師司令部與蕭劉兩氏寒喧畢即接見各代表謂余（吳氏自稱）此次奉令叨得重臨斯土與諸君子相把晤甚爲幸事所有湖北全省治安余當與蕭督軍同負責任以盡吾人之天職而答諸君之雅誼云云各代表一致聲謝乃興辭而歸蕭督仍留與之商籌軍務到夜半兩點鐘始行過鄂吳氏仍就行司令部暫息征塵十三日上午蕭派軍樂隊赴漢歡迎十一時吳氏乘軍艦渡江惟未至督軍公署直往鮎魚套當即上車赴前方勞軍並視察近狀蕭氏聞訊趕往送行吳氏在省行轅已定明月橋奉直會館早由蕭氏派庶務處預備一切又聞吳氏到漢之日自上午六時起至下午十時止共到兵車十八次每次車箱約在三十輛以上共計軍隊總額約三萬餘人其所紥地點下至劉家廟上至橋口帳棚林立此次所到軍隊除第二十四師外吳氏所部第三師亦有一部分云 
[東三省通訊（隱）]  
　　松花江航權與俄輪日資問題東邊松花江黑龍江航船問題爲年來中俄兩國相爭之點兩三月前據各報傳說松黑江防司令部曾對於俄國航行松花江之輪船發生疑點當經詳細調查分呈各該長官請爲妥切辦理以期廓清航政保全利權權時甚爲秘密旋爲俄人所知密訴日領日領出而反對中央對於此事亦不主絶端嚴厲辦法濱江道尹秉承此旨稍從寛格司令部司令王崇文氏不知其詳特函稟東省當局謂濱江道署傅科長專斷喪權一時贱方意見隔閡現在對於此事爲時勢所迫當然不能過嚴故將俄人烏拉瑣夫所有之莫諾馬和及阿穆爾兩號輪船有疑義者暫與停航以爲雙方兼顧之計茲事雖已經過但此後恐尙有問題且暗中有人援助隱然與松黑兩江航權問題極有關係茲就各方探聽得其大要如下（一）俄人方面主張謂此項輪船確爲俄人所有詳言之即莫諾馬和號爲俄人烏拉瑣夫及工程司克林斯基所有阿穆爾號及拖船施爾加節牙號於一九一三年由俄國遠東公司定購於窩特金工廠後於一九一八年賣與克林斯基一半遠東公司由俄人烏拉瑣夫索林及謝米諾夫組織而成至於外間謠傳謂此兩船屬於日人亦不無原因蓋當一九一九年莫諾馬和號可以航行黑龍江下游與他俄輪船同由廟街運日本軍用品至黑河恐受多數黨没收故凡運送日人貨物者均掛日旗於一九二零年阿穆爾及莫諾馬和二號因多數黨之猖獗停泊於伯力不得到哈於一九二零年秋當日軍由伯力撤退時伯城將爲多數黨所佔領又恐該輪被其没收遂請求日軍援助日軍遂將輪船懸日人旗幟由中國砲艦保護由伯力帶至哈埠交還俄商前項謠傳之來即緣是而起現在上項輪船中國地方官旣有疑義應爲證明具結（甲）此船船主並無外人亦無外資（乙）烏拉瑣夫此船之資本與阿穆爾及莫諾馬和兩輪之資本無關並另立簿記賬目（丙）將來如查有外資加入情事商等甘願以各人所有財産連環擔保此結爲烏拉瑣夫闊莫夫瓦吳林石滿斯基同具此外另具結聲明謂船主烏拉瑣夫今請濱江道署兼交涉員准許阿穆爾莫諾馬和二號輪船及拖船施爾加節牙二號暫行航行二個月於此二月之間商定請克林斯基撤股如至期克林斯基仍不撤股則華官得以自由處分克林斯基股份云云（二）日本公使主張略謂吉省官吏對於松花江航行之俄國船商因向來掛俄國國旗航行松花江之俄輪中有參雜他國資本嫌疑此時若不由各船主證明無此關係將不發給航行護照查該地方日本商人中現在根據正當契約出资於此等俄輪航運事業及有他種利害關係者頗不乏人茲由貴國地方官遽以上述理由禁止航行是不獨違反明治三十八年日清條約成立之時貴國全權對於松花江航行所聲明並有違兩國通商航海條約對於本邦商人濫加壓迫與以財産上不當之損害此事前奉本國政府嚴訓應請注意且查此等俄輪之國籍證明書所載該俄輪係正當取得俄國國籍有懸掛俄國旗之權利所有航行運用之資金與本邦商人有無關係原無庸過問譬如大北電信會社對於英國等雖負有鉅資然仍以丹麥會社之名義存在所屬船舶又有丹麥國國籍而懸掛其國旗作爲丹麥國船舶待遇並無其他理由况愛琿條約承認俄輪航行權其所用資金並未加以何種限制云云（三）我國政府之主張我國官府對於此事如何主張尙未探悉惟聞對於此種事件抱定尊重條約主義公平判斷謂日本苟無暗串俄人之事實自可聽其航行否則不能憑日人一面之詞而坐令航權無形損失也此事關係航權甚大將來必尙有多少爭執云 
[廣州通信（平）]  
　　桂戰將告終結 
現在桂局未全肅清者惟龍州桂林龍州方面陸譚餘衆猶有萬數千人馬鈞馬濟申葆藩等部集中於太平府嚴密佈置希圖一逞然龍州雖號險固而僻在一隅外無接濟勢難久过現翁式亮已公令團長黎笙羅應平第八統領喻炳焜各率所部節節進逼桂軍糧盡援絶必不能支聞陳炯明之意擬用重兵包圍彼如允繳械即不爲已甚而陸譚則欲保存武鳴老巢維持其所有産業方肯解除兵柄未知陳氏允彼要求否耳至桂林方面沈鴻英自擁兵佔據平桂後節經粤軍協力進逼所有平郡恭城富川賀縣荔浦修仁昭平屬業爲粤軍所陷即桂郡之陽朔灌陽全縣各屬亦已盡入粤軍範圍沈鴻英收拾富賀殘餘部衆號四十營而兵額不及萬人獨恃桂林天險以爲河以負固現粤桂贛三軍已協定會師計畫大致劉震寰一軍由平樂進賴世璜一軍由陽朔進吳忠信一軍由富賀進各部隊已陸續向目的地進發滇贛軍則已逼近靈川該處一下桂林已無險可守聞沈部已有降意將取銷救桂軍名目聽候改編桂林或可不戰而定至於桂省議會前此主張組織自治政府推舉省長主持民政粤當局頗疑爲陸譚所授意現粤軍已入南寗陳炯明颇有乘勢解散之意聞桂議員亦已一變態度擬公選馬君武爲省長惟馬氏方面並不欲借此自重聞將赴横縣面陳炯明後即一同移駐邕寗宣佈就職 
[廣東出師武漢策之阻力]  
　　國會非常會議停頓已久頃因議員銘章等提案咨請政府下對北討伐令出師武漢赞成提議五十餘人林議長遂於十二日召集大會討論當即一致通過照原案咨請政府下令討伐但國會雖通過是案而實行出師尙多阻礙昨鄂湘籍國會議員張某蕭某等進謁孫文以鄂湘戰事關係西南大局訽問何以至今尙未出師援鄂孫答以桂省軍事尙未收束惟據深悉此中内容之某要人言未即出師之故實有種種困難孫文雖有會師武漢之計畫然此次鄂湘戰事係由趙恒惕主動會同川軍進行並非受孫文之指揮川湘滇黔已經訂有一種盟約如果援鄂得手即在長沙另組聯省治政府不置首領祗由各聯省遣派代表會議各事以多數取决反對總統之獨裁制與孫文之主旨大異倘此時逕行派兵入湘反起湘人之嫌疑故對於鄂湘事不得不暫取放棄主義俟察看情形再行設法聯絡以期融洽一說也師武漢尙須有待擬先從閩贛兩省發展令李厚基陳光遠宣布自治與北庭脫離關係表明與西南一致行動否則先將閩贛收入範圍再向武漢進攻云 
[粤議員對太平洋會之意見]  
　　自美國哈定總統發起太平洋會議後在廣東之國會議員頗爲注意已定期十二日召集非常會議連日各派議員各在其俱樂部紛紛討論預備開會時提議茲據調查除鄒魯組織之太平洋問題討論會另有所討論外有主張請孫文親自出席者此時已不成問題有主張、 
委派唐紹儀爲代表者亦不能得多數人之同意將來此項重大責任多數屬意伍廷芳擬即提出請派伍廷芳而以伍朝樞佐之此議預料必能通過惟因近聞北京政府有派顔惠慶顧維鈞之說故又有人提議通電各國不承認北京政府有委派代表之資格但内部之事而取决於外人未免有損國體現折衷派主張南北各派代表一人將來或將照此辦法也 
[雲南之籌備制憲聲]  
　　雲南當唐繼堯出走顧品珍執政之初即宣布趕制省憲主張民選省長一時風起雲湧似省憲之成指日可待且當時更有民黨分子組織國民大會以爲制憲之機關乃未幾而顧氏兼長民政此事即烟消火滅無人提及直至近日顧品珍以各省自治呼聲日高雲南不能獨異乃於滇省創設省憲籌備處聘請前清官僚趙藩·孫光庭·陳度·袁嘉榖及前任雲南民政長李鴻祥·現省議會議長李正芬·副議長龔炳文等七人爲籌備員即日組織省憲籌備處聘請法學專家起草省憲俟草成後即由政府議會派代表組織審查會共同審查完畢再由各縣推舉代表大縣三人中縣二人小縣一人到省表决通過此政府方面籌備制憲之情形也 
至社會方面近日亦紛紛組織團體研究省憲問題其已成立者一爲省憲促進會該會由雲南法政學校敎職員學生及自治研究所學員所發起已於七月二十三日就敎育總會内開會討論章程本月一日又在敎育總會内開推舉會長及評議員會當選出劉祖武·爲正會長楊思源爲副會長惟該會組織之目的外間謂其欲爲劉某運動省長並包辦省憲故民黨派對之頗有微詞一爲省憲法研究會係鄧文翰·丁懷瑾·張西林·李伯賡·段全昌·李鉅裁·何慧卿等所發起現已擬訂簡章函請警廳備案並於七月三十一日在北門街雲南中華新報社内開一籌備會議决即假報界俱進會爲社址該會組織分子多爲滇中名士派云 
[杭州快信]  
　　甌海道尹林　翔（兼十區覆選監督）因辦理選舉諸多掣肘掛冠逕去職務暫由王家琦代攝 
沈省長昨午拜詢盧督磋商要公 
各法團聯合會晚開會到吳球許倬雲等六十餘人推許壬主席討論修正章程逐條通過定十七日下午續會選舉正副會長·及評議幹事各員 
全浙敎育會聯合會本屆臨時會議决敎育獨立各案巳繕具清册送交省憲法會議加入憲法 
省敎育會今日（十六）下午因維持敎育獨立案柬請在省各代表·曁各省憲議員·各校長·並本會評議幹事讌會討論辦法 
杭鄞金永各律師公會對於選舉推事及保障律師兩案已擬有具體辦法陳請加入省憲 
魯田來電乞振盧督除自捐巨欵外並設法籌募 
[南京快信]  
　　中央徵集對於太平洋會議意見聞齊督王省長擬日内召集兩署人員曁各道尹廳長交涉員到署會議交換意見以便條陳備擇 
吳佩孚電告文日抵鄂齊王兩長昨去電道賀 
聞魯續派潘旅援鄂已派員來浦籌備運輸 
颶風暴雨今晨始全息聞下關民船損壞十餘艘城内外倒塌民房電桿不計其數 
電燈廠昨奉省署令本月起各校燈費概收七成 
財部昨電蘇財廳關於土布免稅辦法施行以來非常困難官商均受損害特與稅務處會商擬定解决辦法仰即迅速徵集各種土布布樣送部核辦 
財廳昨委岑郊麟充樊孔稅所長吳大椿充運北統捐局長 
地方通信 
[蘇州]  
　　高廳審理選舉訴訟紀省會覆選當選人狄梁孫錢名琛被初選當選人陸同琛向高等廳起訴吸食鴉片一案高審廳今日（十六）上午九時公開審理被告錢名琛缺席由代理律師程祖伊到庭陳述原告陸同琛·被告狄梁孫·均親自報到由第一庭庭長譚辛震訊問原告年歲籍貫住址職業後又問原告是否初選當選答是又問被告狄梁孫資格何以不合答與狄向不相識惟知其吸食鴉片請庭上審查又問何時知其吸烟答今年春問在上海大新街滬台旅館看見與黄謙齋同在房間中吸烟又問你旣與狄向不認識何以知是狄梁孫答問由茶房告知又問茶房何姓答不知道又問是白天抑晚上答是白天又問是那個月答是二月内不記那一天又問姓黄的爾是否認識答不認識又問姓黄的住在那裏答僅知其在常熟住址不詳又問在未問茶房之前向來知狄吸烟否答不知又問錢名琛認得否答不認識又問告錢是何理由答吸食鴉片又問是否向來知悉答因其在上海開衞生旅館所以曉得吸烟的現在衞生旅館又盤與他人開設又問你根據在開旅館時現在知其吸食否答不知道又問錢不做旅館生意已有多少年代答三四年了庭長遂轉問被告狄梁孫年歲籍貫職業住址又問是否二區覆選當選人答是又問對於原告所稱各點有何答辯答當選人向不吸烟滬台旅館亦未到過且自二月十一以後即赴北京至四月方還來原告向不認得今天到庭之原告是否初選當選人之陸同琛應請庭上調查其初選當選證書曾否帶來庭長遂復問原告當日當選票數若干答一千五百八十餘票又問證書帶來否答在寓中當即諭令退庭後將當選證書買交狀呈閱復又問錢名琛之代理人程祖伊錢何以不到答因辦理廣益墾植公司改組事所以不能到庭又問原告告錢資格不符有何答辯答錢并不吸烟又問以前開旅館時吸烟否答亦不吸烟原告應提出吸烟證據訊至此已鐘鳴十二下問官宣告訊問中止聽候定期再訊一面諭令原被兩造下次須親自到庭當由書記官讀供經各人簽字後退庭 
[松江]  
　　欵産處清理公欵松縣地方欵産經理處以郭知事他調所有任内征收之附稅積榖爲數甚鉅屢請未發應即查明確數悉予提還以維公益定於十九日上午召集二十四巿鄉委員開緊急會議公决進行方法 
高委員坐追舊欠松縣經征忙漕自民國四年至八年止被欠不少前經財廳委員清查已得確數茲復專委高蔚臣來松坐追限半月内掃數清完並免收限外加價以示激勸逾限不完即由高委下鄉勸導萬一仍舊不理即行提追以儆刁玩 
[鎭江]  
　　各洲紛紛報災近日束風大作江潮暴漲水勢浩大爲三十年來所未有沿江下游連城佛感和尙順江等八洲（半屬江都半屬丹徒）堤岸皆先後潰决淹没村落不計其數田禾亦沉浸水中均遭腐爛秋收絶望災情甚重現各洲農民紛紛赴丹徒江都兩縣報災縣署刻正與地方紳董籌商善後辦法 
大風雨中之損失鎭地十四十五兩日颶風大作繼以猛雨城巿房屋震動墻壁倒坍者不計其數沿江八濠及束南各鄉茅屋被風吹倒者亦復不少四鄉棉稻受損更巨沿江各港潮汐異常洶湧居民一夕數驚十四晚大港口新莊圩岸被風浪冲刷潰决至二十餘丈之長江潮内灌淹没田禾約有二三千畝此外沙頭中閘七濠各圩人民因連日風狂浪急均趨江岸逐段防護日夜不懈以免潰决又由鎭至東馬頭一帶水漫上岸交通斷絶停泊江干之各民船因波浪湧起有互相撞沉者有斷纜走錨者號泣之聲聞於遠近泃鉅災也 
[南通]  
　　發生選舉訴訟省會第八區覆選前就本縣舉行投票所有覆選當選人名業誌前報刻有公民朱葆生等以陳琛（葆初）張望明不識文義瞿名川（愷之）吸食鴉片電請王省長革退議員資格聲明即日親身赴省垣補遞正式訴狀 
[揚州]  
　　開放車邏壩之爭執運河水勢以江潮頂托潮飽難宣存水以高郵御馬頭誌樁爲標準已達一丈六尺二寸照章即須開放車邏壩惟興東各縣以早稻雖已刈穫晚禾尙在田中各推代表來郵保壩以緩開爲目的至湖西農民以壩若遲開田廬半爲淹没况時已立秋定章本可開放亦集千餘人至高郵縣署環求開放當經姚石樵知事稟請駐工運河局徐參贊胡道尹核示至十二日尙未得具體辦法而江都水八鄉農民（東孔黄北火赤梁堰）亦以湖田已成澤國有圩之田日益危險水距圩高僅數寸公推胡顯伯等十四人代表要求運河工程局速開車邏壩以救倒懸江都農業研究會亦請速開該壩除具呈該局察核外並電駐工處查照茲錄電文如下（其一）高郵運工防次徐參贊沈科長鈞鑒湖水日漲圩漫潰決日有所聞設運堤因勉保出險則運河東西生命財産同歸於盡請速開車邏壩以策萬全江都水八鄉代表任桂森胡震農業研究會長朱德恒詹介臣等叩元（其二）高郵淮揚道尹堤工辦事處鑒水逾樁制圩沉十已六七壩若遲開災區愈廣請援興化縣老樁誌速開各壩以解倒懸江都縣農會叩寒 
覆舟淹斃多命東鄉仙女鎭於十三日舉行賽會城鄉人民往觀者極形踴躍有邵伯鎭瓜船一艘亦載會客二十餘人駛經萬福橋左近寛河地面以水勢湍激駕駛者應付無方登時舟覆都葬身魚腹無一倖免亦云慘矣 
[嘉興]  
　　颶風暴雨爲災嘉邑自本月一日起疊遭狂風農産物受損不少詎十四十五兩日颶風又作加以暴雨河水𨺗漲四尺許電桿電綫多被吹折故電話不能通行四境早稻即待收割遭嘴風吹水浸多霉腐發芽損失頗鉅米價因此見硬當風起時北門外之姜姓房屋因年久失修被風吹倒有七齡之女孩不及逃避竟被壓殞命腦漿外溢亦云慘矣 
[北京]  
　　舉行法官才試之通告司法部通告云本屆司法官考試定於本年十月十五日在京師舉行業經呈奉大總統令准在案應自十月十五日起分塲考試以九月十五日起至三十日止爲報名日期凡具有司法官考試令第二條各欵資格之一願應試者務於限期内親赴司法官考試事務處報名並繳納報名費二元領取履歷書及保結書照式塡寫依限投遞並將足資證明各項資格之憑證書類文件隨同送騐 
雜評一 
[對外一致（默）]  
　　太平洋會問題不可謂政府不注意然政府所注意者但知對外謀撤除各國勢力範圍而不知對内謀撤除武人勢力範圍但知對外商廢領事裁判權制而不知對内商廢督軍巡閱使制但知對外應順世界潮流而不知對内亦應順世界潮流但知對外須容納民意而不知對内亦須容納民意但知對外宜南北不分畛域而不知對内亦宜南北不分畛域政府對外之所宣示不能代表其對内之行動此種弱點外人方代我惋惜獨我當局中人尙未稍有所覺悟此則最可憂者也 
國民非不欲與政府一致對外然政府對内之舉動實未足使我國人深信其有一致之誠意徒以對外事急而强合之貌合神離必不能發生眞實之力量是故政府而誠欲一致對外宜先於對内謀所以一致之道不然而但以空言一致示人其效力有幾何哉 
 
 
 

Page 12

 
 
   
 
 

Page 13

 
 
籌備處九江路一號即大通銀行二層樓上電話中央一千一百○三 
[專醫新老白濁]  
凡初患白濁時即用最新無痛美法醫治極易斷根若不急早醫治則其淋蟲移進致成後尿道病遂成老白濁矣斯時雖未覺許多痛苦然而日久不治其症變化不窮如封口尿中不清常含膿絲等甚至禍及妻子或自尿道縮閉尿不能解以致尿中不清之物不能解出逐漸化成尿毒數月之後卽知其危害之來矣本醫院醫生有鑒於此特設一科專診新老白濁以故一經醫治者頗知本醫院醫法之良器皿之清潔收效神速取費亦廉且得限期可愈永無後發之患倘君患此症者請即來診本醫院醫生當必詳細告君之症如何醫法也○本醫院並請女西醫用最新無痛手術接生無論何種難産均可减危爲安○二馬路即永安公司後守仁醫院啓醫例門診一元二角 
[上海鞋業增價聲明]  
兹因京緞杭緞飛騰暴漲惟各料亦無物不貴而且各工爲米珠薪桂工資紛紛加價所以不得不增價格以作血本爰於本月初十日起每雙增價光緞花緞鞋一角布鞋五分羽綾鞋五分倘增價單有未分到之處請同業向南石路久安里公會領取可也特此聲明 
[新到德國花旗時鐘]  
本行頃由歐美老牌運到大宗報三刻四刻奇巧各式掛鐘座鐘一概削本照碼七折出售凡我各界人仕素所歡迎斯貨務希從速駕臨敝行參觀選購可知敝行品質優美之堅固内械眞確便宜貨價請來一試方不謬言再新到瑞士金銀手局捫表一律照碼八折花式繁多不及詳載諸君如欲選購幸勿失此機會凡購表者郵寄每只二角如購鐘者關稅貴客自理通訊處上海南京路抛球塲七十一號電話中央六一九六號茂德利洋行啓 
[婦女閉經丸活人無算]  
乾血癆第一聖藥 
此藥專治婦女衝任損傷及腎虚血枯血少血閉而或憂鬱思慮過度而經不行則中氣益損隂氣益乾癆瘵瘀血凝聚致成險症本齋世祖秘傳良方久已馳名活人無算無論婦女老幼遠年初起一經服此聖藥三日立刻健脾開胃養血滋隂重者服藥二料足矣血脈流通功效大見因此藥十分靈驗故敢出而問世非圖漁利也每盒二元每料四元不靈包退還洋舖設上海二馬路西鼎新里内京都天寶齋啓 
[鹽業銀行廣告]  
本銀行額定股本五百萬元實收三百五十萬元 
公積金一百六十萬元 
盈餘滾存二十五萬六千餘元 
總行北京西河沿 
分行號 
天津法界八號路　上海英界北京路 
漢口英界一碼頭　南京下關惠民橋 
揚州左衛街　杭州上珠寶巷 
信陽州信陽車站　香港德輔道 
周家口口南西新集街張公館内 
其餘各省會商埠均有通滙機關上海分行電話經理室營業室中央三七六九三七六七 
[拔毒止癢]  
癩疥瘡藥 
此藥無論何種疥瘡小孩黃水瘡濕毒一搽止養頭尾三天便無痕跡大盒半元小盒二角上海抛球場北首廣東杏林軒啓 
[拔毒止癢]  
一掃光疥瘡藥 
此藥無論何種乾濕疥瘡遠年毒瘡小孩黃水瘡一搽三日全愈便無痕跡大盒半元小盒二角上海三馬路新聞報館對門杏濟堂啓 
[包愈斷根心胃氣痛藥]  
此藥見效極速無論何種心肝胃氣痛及遠年難治之頑症雖痛到十分辛苦一服此藥馬上止痛止後包愈斷根永不再發大瓶一元中瓶半元小瓶三角上海抛球塲北首杏林軒啓 
[非常靈騐癩疥瘡藥]  
專治乾濕癩疥痛癢難堪及小兒黃水瘡胎毒爛頭爛肉皮膚濕毒等症一搽癢止數天全愈每盒二角大盒半元上海四馬路巡捕房西首廣東接元堂啓 
 
 

Page 14

 
 
本埠新聞 
[津浦車突然中阻之滬聞]  
　　滬寗滬杭二路車務處昨接津浦路來電據云該路蚌埠新橋車站之間發生水災不能通車故昨日（十六日）滬寗路由寗開滬之特别快車（即通車）到滬津浦路南下之乘客及郵件均未到滬寗滬杭二路即通電各大站於昨日（十六日）由滬開寗之夜班客車起暫停出售徐州濟南天津北京等站之聯票惟售至蚌埠車站爲止據車站方面消息此次之災一時不能恢復原狀惟一般人對於此次津浦車驟然中阻是否確係水災頗滋疑訝姑誌之以觀其後 
[航業消息彚紀]  
　　本埠南滿洲鐵道會社之　丸SakakiMaru自十三號由青島開抵上海後十五日晨即行開出詎該輪甫經行抵吳淞外洋面忽遇狂風阻滯不能前進思欲退滬進口而風勢更益劇烈船上之前後桅幹被風打斷船身亦受有損壞不能再行旋於風勢稍停之際由該社設法拖駛還滬當時即入塢修理一面改期至二十四日出口云 
中國郵船公司之中國號自十三號離滬赴美後敵遇發生暴風該輪船身及噸量雖大但在洋面是否安然無驚迄今滬公司尙未接到無線電報告因之頗爲盼念云太古公司之四川號須展期至明午出口昨日先有本埠錦經綸銀號裝往廣東之大條銀一百條計十萬兩又有招商局之飛鯨輪船本日裝赴福州有銀子七箱計二萬二千兩 
昨日太古公司之通州號裝至天津貨中有各期槍械子彈共計十九箱係運至天津起卸者 
東洋汽船會社之大陽丸本日五時進口下午三時接客小火輪在新關碼頭轉駁旅客至吳淞換登郵船由滬赴美之旅客中有吾國之留學生多名並聞有留美女學生數人同乘此輪而往出口貨中有湖絲一百餘件云 
印度鴨家公司之亞鴨家號昨日由喀爾喀特裝來大批蔴袋等三百餘噸又有今日開往孟買之鄧尼拉號裝去湖絲一千零八十一包大批茶葉七百五十噸綢子一百餘件黄荳三百包雜貨三百餘噸又有第一次來華之曼尼拉號新輪現定二十四日開還歐洲上海運往之出口貨報裝者已有花生仁四百噸芝蔴三百噸茶葉五百噸草帽邊一百五十噸湖絲四百件羊毛一百噸 
[大風之餘聞]  
　　上星期六日起颶風爲災至前日風勢漸减昨已靜息惟當大風時航海船隻不及躱避而遇險者不知凡幾有南市和記號之全中利沙船此次由山東裝載鹹貨及北貨開駛來申於初十日已抵瀏河相近沿海抛錨避風無如風浪甚巨致將檣子折斷漂失艙篷索及行船應用物件盡被捲去貨物亦遭潮濕幸未傾覆然不能開駛來滬昨派帮卸周正卿來滬報告號主即雇拖駁小輪前往拖帶來滬又鄔正元沙船由女姑裝載水菓雜貨等物亦在瀏河東六七里海面遭風折去頭檣二檣二根船夥墮海二名幸網漁船救起未遭淹斃正恐慌間有某輪船經過遂將鄔正元船拖帶至淺灘擱住一面由耆民王阿根來申訂雇拖駁小輪一艘拖帶回滬據查貨物損失連同修理費共損失六七千金矣又前日當風浪交作之際船户朱阿二之駁船在老港内運貨有船夥浦東人某甲措手不及失足溺斃昨其家屬舁歸收殮云 
[總商會請提倡人力紡紗機函]  
　　上海總商會致實業廳函云逕啓者案查吾國自互巿以來入口貨物以紗布爲首屈一指關册所載此項漏巵歲在二億餘兩之鉅有識之士競以設廠自營藉謀抵制稽其成效惟布匹一項自足踏之新式鐵木各機自東瀛輸入以後各省競相仿效所出提花平面各布尙能就地行銷分舶來品之餘至於布匹原料全恃棉紗而紗廠則就現設者及正在計劃者供求合計所短實鉅即使逐年添役非但在十年以内尙不能達自給自足之域且就事論事廣設紗廠一層其間尙有許多窒礙蓋紗廠購機建屋需費極鉅即每萬錠之紗廠亦非三四十萬金不能集事爲財力所限一也機器購自歐西大戰終止以後各國紡織業羣待修復求者旣多而工廠時因工人罷工發生障礙購貨交貨每有不能刻期速至之苦二也機械運轉需煤與電如其地無水陸轉運之利無煤斤供給之便即使原棉豐富仍未可爲建設工塲之用爲地勢所限不易普及三也有此三難是以紗廠事業近來雖有勃興之象而欲衣被全國堵塞漏巵計日程功距離尙遠如行兵然非有異軍突起即難出奇制勝近幸山東即墨縣人傅君煥功發明人力鐵質紡紗機搆造完密出貨捷速每架機械僅需三四十元小本經營者盡人可以購置一具且所紡紗支能自十支起以至二十支止旣無昔時土法之拙滯又無購機設廠之繁費實爲發展家庭工業抵制外貨之利器此項紡紗機早經呈奉農商部准予專利在案傅君近復糾合同志仿照有限公司辦法設民生鐵工廠於本埠浦東專製此項機械並於廠中設所傳習冀以美利公諸國人用心公溥實堪欽佩據敝會管窺之見以爲社會近來需要對於細紗頗有漸次增加之趨向日人察知其隱現時在滬所添紗廠亦以細紗爲多我欲藉謀抵制嗣後所辦紗廠儘可專從細紗下手而以二十支以下之紗劃歸之庭工業專由此項機械辦理尤足收分工之益而免競爭之弊此項政策如果有當蘇省産棉縣份何止十數擬請由貴廳竭力提倡通行産棉各縣實業團體每縣籌派數人來滬傳習俟手法純熟以後即行購機回里轉相傳授民間知大利所在聞風興起應者必多更能爲之呈明財政當局凡有此項棉紗在本省境内行銷者准其暫免稅釐若干年當更足以收勸業之效應請察核情形酌量辦理再此項機械有十六錠與二十錠兩種每日每機出紗多少視紗之粗細各分等項每日每機出紗多者六十兩少者二十四兩其詳具見該廠來函已登入十六日各報新聞欄並請參考爲荷此致江蘇實業廳 
[總商會募金團開幕紀]  
　　上海總商會爲籌辦商品陳列所及商業圖書館特組織募金團於昨日下午五時在議事廳正式開幕到者二百餘人届時由總隊長簡照南主席宣布開會詞次由總參謀聶雲台報告大意謂陳列所與圖書館應時勢之需要亟待創辦但此事非有巨欵談何容易遲遲不克舉行亦即此故所幸前會長聲望卓著對於此事慘淡經營各團員又極踴躍將事將來結果定能滿意鄙人濫竽其間良用感愧簡先生爲會董之一對於公益情事尤爲熱心鄙人敢代表總商會竭誠歡迎之云云次副總參謀秦潤卿報告籌備經過情形並宣布各隊隊名及已收之捐欵（欵另錄）次沈戟儀演說次田時霖報告陳列所辦理情形略謂陳列所在七年前即已由前會長會董積極籌備直至今年二月間始竣工今各處所來之陳列品尙不多次臚列農商各官廳及各商會商家之函件次由袁履登演說略謂陳列所圖書館不僅關於現在且關於將來上海爲通商大埠全國之觀瞻所繫今有陳列所圖書館之發起此後内地各埠或且聞風興起云云茲將繳欵各户略誌如下佩箴隊洋五千元金業隊洋五千元錢業隊洋五千元中央隊洋五千元南洋烟草公司五千元紗廠隊洋五千元寗波隊洋五千元銀行隊洋五千元絲繭交易所五千元麵粉交易所五千元大盛隊（即地産隊）洋五千元總商隊王養安君洋兩百元棉花業隊五千元 
[晉學生請山西大學開女禁函]  
　　山西學生聯合會赴滬代表請山西大學校校長開放女禁函云幼臣先生鈞鑒此次全國學生聯合會招集各省代表在上海開第三届評議會之瀛亦以代表山西學生會來此興各省代表週旋嘗有以我省敎育情形見問者之瀛每據實以告各位對於我省敎育尙無不良之批評惟關於大學未開女禁一事諸多議論與非笑僉謂男女同校在歐美各國早已實行即我國近年以來北京大學開其先南京高師繼其後現各省大學及各高等學校均無不男女兼收山西在吾國號稱模範何乃頑固若此得母爲頑固之模範耶言下並促之瀛告先生再勿拘守成法反背潮流云云竊以我省女學界前此已有請願貴校開女禁之舉卒以未得見許致失所望今外觀時勢之趨向内察敎育之需要大學開女禁之事實爲當今刻不容緩之舉素諗先生熱心敎育極力求新對於此舉諒表贊同務請自今年秋始即招收女生俾使我省女學界不致有望門莫入之嘆且可以免外人之譏笑專此佈達先生察之曲之瀛啓 
[旅滬皖團體否認皖省選舉電]  
　　旅滬皖團體致本省各界各團體通電云（銜略）吾皖政治黑暗水深火熱久矣軍隊如虎官吏如狼冐充人民代表之議員復爲之爪牙卒至道路以目省會喋血過去慘史可勝寒心際此選舉法恢復方冀産生合法省議會爲人民作喉舌抗强權不圖舉辦伊始弊惡叢生不可殫述述其著者調查選民任意塡造有其名不必有其人全省六十縣自一萬至二十萬不等縱令有差何竟如是懸遠按之事理不符一也選民册未經榜示即行初選選舉票未給選民當選人居然出現似此骫法舞弊依照選舉法不能有效二也初選當選人多具消極資格起訴者多至三十餘縣每縣訴訟案多至數十起依法糾繩初選人將不能及法定人數事實上選舉已不能成立三也初選未辦以前倪道烺即明目張膽號召黨徒包攬選舉甲等五千乙等三千以金錢作前驅某知事貪某監督詐藉官力作後盾今日選舉現象即倪道烺暗中操縱之結果以此而行複選則議會席上必盡爲趙繼椿劉碩之化身三千萬衆必將爲姜高琦周肇基之後繼議員由人民選舉議員殺人是爲人民自殺人死於賊猶有憐之者死於自殺其誰憐之本社等鑒於前車顧念後禍誓不承認此違法舞弊之選舉凡我皖欠孰無身家孰無性命尙祈一致主張將此次選舉根本推翻重行調查選民依法榜示依法投票選出眞正民意之代表如北庭弁髦法律不允所請則吾意民寗爲賊殺勿自殺也臨電不勝激切之至旅滬安徽新新社皖事改進會自治協會皖民公社救國代表團改造安徽同志會學生同鄉會學生同志會叩文 
[聶憲藩器具搬運到滬]  
　　安徽省長聶憲藩將在安徽公署内所有之家具器用如（官箱木櫃鐵床桌椅等項連舖板在内）共計四百餘件由招商輪船悉數搬運於昨日午後抵滬該輪船抵招商碼頭後另雇民船數隻將一應器具撑至法大馬路外灘有衞隊數名看管旋經公館馬路之寳記名利棧雇就挑夫十餘名各發竹簽爲記按次搬入該棧另派人站在門外收簽點鄂自三時起至五時始行告竣據其衞隊稱聶憲藩尙在北京其眷屬業已送至天津僅將器具等項搬至上海以便來日到滬居住云 
[贛人電賀自治籌備處成立]  
　　江西自治籌備處公鑒醉心自治各處同風敝會早經竭力鼓吹期能實現頃奉尊電欣悉吾省籌備處業巳成立於事可謂得人實深歡汴從此促成自治藉救時艱轉危爲安不但贛民之幸抑亦全國之福也同人等雖僑居海上眷念枌榆管見能窺自當敬陳一得之愚以冀高深之助謹賀旅滬江西同鄉會眞附來電旅滬江西同鄉會諸公鑒自治救時風靡全國贛居腹地能不奮興矧條例早經頒布軍民兩長提倡以八月九日籌備處成立熙與承元適承其乏自維迂拙罔補時艱顧念亭林匹夫有責之言詩人桑梓敬恭之義磨鉛策蹇黽勉以從想錫箴規匡其不逮歐陽熙譚承元文 
[雲南公欵運滇消息]  
　　雲南公欵自繆嘉壽君移交省議會代表後迄已多日尙未起運此間關心之滇人深滋疑慮嗣聞繆君遠游歸來羣相走告繆君查悉係因議會與政府磋商辦法尙稍有參差之故立即電達滇中主張從速運回鑄造銀幣救濟巿面金融至將來辦法原案俱在不妨悉心討論以昭妥愼刻　滇中巳來電照辦催令接收之員尅日起運云 
[交通大學滬校近聞]  
　　徐家匯交通大學上海學校（即前南洋公學）改組事務已將就緒現正添建機械試驗廠修理校舍及馬路 
該校已約定新華儲蓄銀行在校設立分行代收學費並備學生隨時存儲欵項 
該校敎員已添聘周仁周銘胡仁源諸君 
該校西文文牘柴芷湘君因省立第三農業學校再三敦請柴君亦以在校多年擬改換事業以資調劑不日辭職離校新舊同學將定期歡送云 
[天馬會員報告巴黎美術近况]  
　　天馬會會員江小　隬曉江二氏赴歐考察美衞己有半載近自巴黎來信報告該都美術界近况爰錄如下巴黎爲世界美衞之中心點博物館有數十處之多其中最大的而有陳列繪畫者有三處（一）鮦佛宫Courre内陳列二十世紀以前的美衞品分繪畫與彫刻兩種建築雄壯其大無比在歐洲屈指第一（二）小宫PetitPalas内陳列法國十九世紀及現代各名家傑作分繪畫與彫刻法國美術界近代的精華盡萃於此（三）羅森堡Juxembrg是法國國家選擇現代各名家的傑作預備分佈到各地各博物館内陳列的其餘小的博物館甚多不勝枚舉返顧吾國並小的而無之感慨系之矣至於美術展覽會現時舉行的有大的兩處（一）法國美術展覽會SocieteDesvrtistesPrancaisQeSohna（第一三四回）即散龍裡面陳列之件有五千餘點其中繪畫占三千五百餘點會期開兩月之久自五月起七月止（二）法國國家展覽會SocicteNationaleDeeBoawx-wate因新舊派之爭法國國家專爲新派設立此會所以其中之作品較散龍新頴但未來派立體派之類亦没有的因爲現在法國對於這兩派未能决定他有十分價値其餘個人展覽會遺作展覽會及各種公私組織的臨時展覽會更不知其數一般國民受美術展覽會之衝動概可想見矣至於研侒所在巴黎有三十餘處有公立的有私立的公立的不收費私立的有每月或每日收費兩種公立的研究所畫石膏爲主每日有敎師指示私立的研究所每月收費五十法郎以上每禮拜敎師到兩次石膏人體都有其他的預備館在巴黎有千餘所都是畫家私立的 
[美按察使今日回美]  
　　大陸報云上海美按察使羅平吉告假回國定十七日乘銀邦號輪船赴美參與九月間美國律師公會之會議大約離滬三月即須回任云 
[周浦新米上巿續紀]  
　　滬上米巿近來銷路平淡緣青黄不繼米價仍昻故咸望新貨登塲米價平落始行購買茲者長江之江邊客秈米新貨已到五六天浦東周浦一帶所産之新粳（即東新）昨日爲上巿之第二日所到六十餘石南北兩巿行家競相買進故最高者開價每石十二元一角半比前日漲一角半南巿董家渡振餘同泰等行離碼頭甚近故得購買後各米店聞知新米上巿亦爭先購買聞本年浦東新粳較上年遲到六七天今届骨堅好周浦有九成年歲馬橋八成年歲該處農人云田地高沃雨水雖多無所損害將來閔行西鄉各處地勢代窪預計出新不及東新之佳西鄉本年高者或有八分年歲大都以七成爲多西新大約在八月初間可以上巿米價方可鬆動也 
[麩皮漲價之原因]  
　　麩皮現貨巿價月來常稱平穩無甚升降交易所期貨買賣亦不如前次之踴躍惟近日有長江某軍隊派軍官吳某來滬購買聞係作喂馬料之用前日由輪裝去一萬餘包運往漢口致價至一兩九錢云 
昨日之金巿 
　　昨日（十六日）紐約銀巿報告大條（近期）長三七五遠期只長二五標金（九月份）開盤比前日收盤每條跌銀八錢旋因業外人買者過衆致期金最高價漲到三百四十七兩二錢未開先令時略小四錢迨先令揭曉忽長一辦士各國匯兌均因之變動金價即小到三百四十六兩最低價係三百四十五兩先令巿面初穩後硬由友華銀行買進現先令萬書鎊價五先令九辦士又買九月份先令一二萬鎊價三先令八辦士六二五又某銀行賣出九月份先令一萬鎊價三先令八辦士半又某某等銀行買進九月份束匯數萬元價七錢零八七五又買進十月份美滙五萬元價六十八元兩角半又賣出九月份東匯數萬元價七餞一分至七錢一分二五因之金價逐增兩許嗣後金價甚穩移時正金銀行忽買九月份現標金七百條（或謂工百十條）價三百四十七兩所以九月份期金價又高至三百四十六兩五錢俄因香港來電報告該處先令只長二五且上海等銀行賣出九月份先令二三萬鎊價三先令八辦士六二五又某銀行賣出十月份美滙五萬元價六十八元一角二分增以是九月份金價小至三百四十五兩四錢嗣因正金銀行又買本月份（陽曆）現標金七十條價三百四十六兩致收盤期金略高至三百四十五兩六錢　赤交易寥寥大約在三百五十二三兩之譜以上皆午前情形也午後金價先令未開前頗爲穩定至揭曉亦無變改各銀行先令交易不過數萬鎊之出入惟價又硬一二五由某某等銀行賣出九月份先令二三萬鎊價三先令八辦士七五又賣九月份美滙數萬元價六十八元二角半又賣出十月份東滙數萬元價七錢一分二五後因香港先令改長二五因之九月份標金最小到三百四十五兩一錢嗣由某銀行買進九月份先令一二萬磅價三先令八辦士八七五又買進十月份先令一萬磅價三先令八辦士七五於是收盤金檢略漲到三百四十五兩五錢烚赤未曾售開各銀樓首飾每兩小半元據銀行中人述稱今日銀行升縮不過二五至三七五故金價不無飛漲之必要云 
[友華銀行銀巿報告]  
　　中美新聞社譯友華銀行十六日報告云昨日倫敦銀價近期高一便士之八分之三遠期高一便士之四分之一紐約銀價高一分之四分之一倫敦紐約間匯木高半分今日此間開盤金鎊高一便士金洋高一分又四分之三交易價金鎊八月份爲三先令九便士九月份爲三先令八便士又四分之三金洋八月份爲六八又四分之一九月份爲六八市况堅固 
[福建國貨陳列會展期開幕函]  
　　上海總商會接福建保存國貨公會函云逕啓者本會第三次國貨陳列會原定夏曆七月初旬開幕應徵出品限六月十五日以前送會前經函請貴會代爲徵集物品在案現在省内外各出品家物件尙未寄齊且天氣酷熱不特設備會場恐難如期即參觀人亦殊感不便茲改爲夏曆八月初一日開幕各地應徵出品自應展延期限七月十五以内請寄交省城南台大廟山本會七月十五以外請逕寄省城西湖公園本陳列會辦事處均備有收據掣發爲證以七月三十日爲止所有國貨陳列會改期開幕緣由理合函請察照并希代爲通告各實業團體及各工廠商店知悉實紉公誼 
[海關騐估處附設樣品室]  
　　上海總商會接農商部訓令云准稅務處咨開據總稅務司呈擬於江海關騐估處附設樣品室一座查所擬辦法係爲各機廠貨物預防影射以保護其所享機製洋式貨物特别之利益起見應請轉飭各該省商人凡在國内各通商口岸或内地設有機廠製造洋式貨物其出品曾經本處及前總理各國事務衙門或前外務部核准予以特例之利益者（即機製洋式貨物稅現行辦法）即各檢具貨樣一份並印有商標之仿單一份寄送江海關稅務司查收以備陳列於樣品室嗣後遇有添設之新廠或各廠添造之新貨及增改之新式商標並均照此辦理等因到部合行抄錄原咨令仰該會遵照通知各該商人凡已奉核准享有特例利益各商廠迅即檢備貨樣商標各一份逕行寄送江海關稅務司查收以備陳列其新設之廠或各廠添造新貨及增改新式商標於呈請時多備貨樣商標各一份隨呈送部以便咨送稅務處轉發陳列可也此令 
[合衆晚巿交易所選舉職員]  
　　合衆晚巿物劵交易所發起以來第一期股欵業已收足爰於前日假座總商會議事廳開創立大會選舉理事監察人下午三時振鈴聞開會由臨時主席向淑予君報告籌備經過情形次由籌備員徐湘波報告籌備處賬目朱佛公宣誦章程逐條通過繼開匭檢票向淑予得八萬八千八百六十權陸少卿得八萬八千三百十五權王漢强得八萬五千五百六十權鈕毅德得八萬零八百二十五權賈蔭希得七萬四千四百五十五權徐湘波得七萬二千二百九十五權朱佛公得七萬二千一百四十五權徐春榮得六萬三千六百九十權孫慕康得六萬二千二百四十權朱志龍得六萬一千六百九十五權汪季修得五萬六千二百四十五權以上十一人均當選爲理事又候補理事五人爲張丹庭四萬零三百三十權劉梯青一萬四千五百零五權楊小川一萬八千九百二十權金惠泉一萬四千四百權廉南湖一萬四千一百零五權常選監察者四人倪旡我得七萬一千二百七十權吳時若得七萬一千三百七十權周慕濂得六萬三千七百六十五權郭天佑得六萬四千零八十五權候補監察四人周鼎丞一萬二千九十權姚纘禹六千權尹春甫五千八百十五權吳伯如三千五百二十五權昨日下午復開理事會互選理事長及常務理事計當選者理事長向淑予常務理事鈕毅德賈蔭希陸少卿徐湘波朱志龍王漢强候補常務理事朱佛公徐春榮并議决公請廉南湖爲總董楊小川劉梯青張丹庭金燮和爲董事諸青萊楊小堂汪伯奇爲顧問云 
[國内輪船運貨進出口之調查]  
　　進口貨（港粤）太古公司之四川輪船昨日由香港載來香蕉一千九百件車糖五千五百包大小氷糖二千零八十包白糖五千七百六十八包赤糖一百四十六包拷皮九百七十三件香水一百四十九箱燕窩十一箱蔴包糖三百包箱糖三十箱籐二百二十一件籐皮五十八件鉛絲八十八件藥材一百七十七件電燈電料三十七件大木頭二十八根佛手三十件海參二十件蝦尾二十四件淡菜二十九件魚翅四件檀香四十件生粉一百二十件胡椒十件茶蘿卅件毛絨七件紅皮二十四件頭髮十一件攝影器五具西藥二十二箱烟葉十二件雜貨七十件（長江）招商局之江新輪船昨由長江裝來麵粉一千包黄豆七百零八包菉豆三百二十包桐油七百三十五桶青蔴三百九十件機花一百包茶葉一百二十六箱瓷器二百零六件絲綢四十八件藥材七十八件香因十四箱烟葉五十箱蓮心三十九箱粉絲四十一件水烟七十二箱大桶油六十六桶紅棗十七件雜貨一百六十件又太古公司之聯益輪船亦由長江裝來豆餅五千四百塊青蔴一千三百件礦砂一千四百八十九件白米六百八十一擔小麥五百十九包黄豆五百二十四包桐油二百五十桶紙頭一百四十四件蛋白二十九箱皮蛋五十壜絲綢十一件茶葉三十七箱爆竹三百二十二件棕衣二十七件雜貨三百七十一件（烟津）太古公司之通州輪船昨由烟津裝來紅瓦六千六百張水菓七千七百八十一簍洋酒七百五十五箱土酒二百十五壜府綢六十八箱粉絲一百六十二件高麗參五箱冬菜一百壜藥材五十六件棗子五十五件杏仁四十二包瓜子八十六包野絲十一件猪鬃五十五件猪腸六件雜貨四百四十九件 
出口貨（福州）招商局之飛鯨輪船本日由申裝往福州有麵粉一萬二千八百六十包豆餅七千張黄豆一千七百七十九包茶葉一百六十箱青蔴一千二百六十一件洋布二百十四箱水菓三百十三簍认貨二百三十八件又轉口貨二百三十八件（烟津）太古公司之通州輪船同日由申裝往威海衞麵粉五百包糖二百五十包紙頭一百十件洋布四十六箱汽水五十七件舊鐵八十擔瓷器十九件雜貨九十六件又裝往烟台有麵粉二千八百包白米三百三十一包白糖五百九十包洋布一百六十八箱土布二十箱紙頭六百六十一件靛青二百十三箱香烟六十四箱棉花四十包汽水七十件綢緞八件白礬二十件舊鐵一百二十五擔雜貨三百三十九件又裝往天津有麵粉一萬二千包洋布三百二十一箱洋燭七百七十箱白糖一百五十包洋酒三百十箱紙頭三百十件桐油一百桶西藥一百六十三桶桶油六十二桶桂花九十包竹頭九十捆茶末八十三箱玻璃五十箱菜蔬四十件五棓子三十五件雜貨二百八十四件 
[昨日疫症仍不少]  
　　昨日上海時疫醫院·紅十字會時疫醫院診治染患時疫之病人仍形忙碌用手術注射鹽水救活危重之霍亂症各有三四名晚、 
九時許有一印人倒臥外白大橋經路過西人鳴印捕到來車送醫院聞亦似染患霍亂云 
[希臘人謀斃妻命案之預審]  
　　俄國婦人畢勒也耶於七月十二號被其夫希臘人斐爾考波拉誘往引翔港青江路謀斃於浜内案發經公共公廨諭令醵醫將尸體剖騐報告並以兇手在騐屍塲忽然起病致人證口供未訊着將該兇手送往瘋人醫院治愈再訊在案茲由該醫院騐明兇手所患並非瘋疾因春素打嗎啡針實係嗎啡癮發所致繕具報告書送呈公廨以故昨晨九時半經俞襄讞會同英包副領事升座第四公堂飭捕傳齊人證將該兇手提案研訊捕房代表律師爲高易公館某氏被告則延甘維露律師代表首由譯員將醫院所出被告非患瘋病之報告譯述次由工部局西醫上堂聲稱七月十二日下午由捕房知照即從吳淞路右面而去騐屍見屍體衣服已經扯碎頭髮散亂身體已腐外部無傷頸項有青色面腫此種青色若屍體已腐亦能發現並不一定爲打傷衣服盡濕或係被 
 
 
 

Page 15

 
 
人將其頭撳入水内溺斃何時氣絶不能斷定云云又據證人十四歲孩子張小狗上堂證稱是日上午我在青江路拔草突聞音似羊鳴之聲從路外浜邊發出我即邀兩孩往觀但見一外國男子騎於一外國婦人身上兩手撳住婦頸使其面伏於水内是時不聞聲息亦未見該婦動彈男子見我等至起而逃去躍上渡船欲遁往浦東撑船者共兩人今已有其一到堂等語又據楊樹浦捕房一百二十號西探目搿勃脫上堂稟稱是日下午三時許得引翔港崗亨電話謂有一外國男人將一外國婦人謀死兇手已被警局拘留我遂往閘北警局見被拘者即本案之被告據局員稱被告謀斃婦人後擺渡脫逃中流將渡船喚回被告登岸仍欲逃遁爲巡警追獲拘留我聞其語仍請將被告暫押即循軍工路而至發現婦屍之地察勘置屍地點似非臨死之處屍體四週之蘆葦多已倒地此案似表現先有在蘆草中劇鬭之事該處約有深一尺之水屍係仰面頸有青色衣濕似已在水中浸過勘畢而歸請西醫往騐並將被告由警局帶轉捕房警告以須控告謀命之罪被告即言伊願將是日自早至晚一切行爲盡情供述但共所供之詞經我調查殊不可信至此將被告供詞呈案轉交譯員譯出華語誦讀略謂「我年卅九歲於兩年前來滬住居北四川路七十號失業已有五月我妻年二十八歲西比利亞人因怨我不能贍養於上禮拜五投入外國棲流所我亦遷住狄思威路二十一號門牌出事前我往看妻囑十二號早再去故我於是日上午八時復往與妻同出乘黄包車途次妻言伊妹與二友人已帶烟土來滬託爲帮忙是時車夫不願前進換車抵一河畔我因妻不應將我领至如此僻處發怒欲歸妻哭怨我不肯帮忙躍河自盡我亦入水將其救起與以洋兩元使納入皮央我即乘舢板往迎妻妹等船至中流爲華人喚回華人欲令我將金戒除下旋來二三警察將我拘禁搜查身畔我疑爲妻之妹等帶土事發覺而將我逮捕從此我遂不知妻之行動矣」讀畢該西探 
目續稱因被告供詞内有洋兩元交與其妻納入錢袋之語故再往出事地點找尋不見銀洋但於蘆葦中獲得刀一柄察此刀形式爲東洋人製造用以切魚者嗣查明刀係被告向吳淞路東洋店中購買稟畢退下堂上即將英文紀錄交由俄文譯員譯成俄語細讀與被告聽被告聽畢無言旋由見證孩子徐有生馬榮發二人相繼上堂證明一切所言與張孩略同又由見證工巡捐局收捐人田良臣上堂證稱十二號晨八時許我與同事一人往軍工路另有所事不期而見一對外國男婦步行至青江路轉灣對於該兩人初無若何注意後我去買鴨見三孩子來說有一男外國人騎於一女外國人身上我乃偕孩往視男者已逃女則面伏水面因波光盪漾我誤爲女之身動近前知已氣絶當命鴨販將尸移出水面見頸有痕一足穿履而遺一履於馬路上我令一孩往報警局並與兩孩尋覓男子行經該處碼頭知男子因乘舢板渡浦經多數鄉民將渡船喚回故男子即登岸放步而入一村莊下體均濕並無瘋癲狀態顯露等語又由田之同事潘豐林證稱伊與田看屍體後先歸後事不知訊至此已十二時一刻問官宣諭退庭至午後二時升座續審由閘北五區四分所長警偕巡士一名到案證明是日得報即至碼頭將舢板喚回追獲被告帶局稟奉廳長命送就近捕房及目覩屍體各情又由舢板船户趙延齡投稱其時船沿碼頭被告突然躍上兩手作勢令即開船嗣岸人喊回被告登岸而跑等語又由吳淞路一百五十七號門牌日本商店夥上堂證明被告於上月初到店出洋一元二角購去切魚刀一柄情形又由培開爾路五十八號外國婦孺救濟會女主任偕譒譯俄籍英婦曁寓於該會之俄國少婦等三人分别到堂證明死者因其夫無力贍養且被虐待係從霞飛路遷來曾與同住之俄婦少婦談及家庭之事輒慮其生命將爲其夫斷送蓋經迭受虐待且以其夫曾向伊開放手槍之故死者嘗言伊妹已到滬將往訪是日早被告來會死者後即請假與其夫同出狀極愉快云云又由十七歲之俄國男子到堂證明前與被告同居於霞飛路二百七十七號門牌一屋時見其虐待伊妻情形堂上又將英文紀錄如前法令俄文譯員讀與被告聽畢因人證已齊遂宣佈堂諭云訊據各證人供稱希臘人考波拉對於其妻有謀斃情事應將該被告押候捕房起訴訊判諭畢由俞襄讞命該長警至案對於其捕獲被告一層表示公堂極爲滿意奬勵一番並以此案現經豫審終結被告確有非法行爲將來定項公開審理應即到案作證着將此意稟復廳長該警聞諭欣然退去 
[春振欵項不符之查復]  
　　江蘇財政廳前因滬商否認附加稅嗣據商會調停即以籌措春振欵項爲抵補去後商會即將是項振欵數目以五萬元撥入北省災區其餘就近請上海慈善機關散放在案嗣該廳因上海稅所長詳報核與縣商會籌解之欵尙未足額爰特令知俞稅所長轉函縣商會將各業商認解振欵細數詳細抄錄呈報來廳以憑核對等因縣商會接函後當抄錄細賬照復稅所請爲轉詳並聲明當官商議訂此案時因案未决定所有各業記賬·及稅所散收附加稅欵均概行扣除解欵時因數未繳齊除去劃抵各欵外即由商會暫墊九百餘元合成五萬元之實數由稅所出給五萬元之收條爲證此次發現數目不符諒由稅所於該所之散收項下漏未列入所致現正去函力爭請查照當時議訂辦法之原案便知底蘊併請核示云云 
[屍屬請究玩忽業務之渡船户]  
　　公共租界勞勃生路寳成紗廠男女工人十八名於十四日（即舊暦七月十一日）黎明上工時搭譚家渡徐永明之擺渡船過渡適在蘇州河中流𨺗遇狂風大作該工人等立足不穩紛紛墜水除救起外巳溺斃女工六人男工一人當由水巡隊巡船聞耗趕往立將渡船户徐永明拘獲解隊轉送四區警署訊押聽候解送法庭一面設法打撈屍身至前昨兩日巳將屍身七具一併撈獲分别安置談家渡岸灘查溺斃者爲王阿四之女現年十三歲名錢秀·又薛秀成之長女現年二十歲名阿三·又薛之次女現年十歲名全林·又盛榮生之女現年十二歲名林珍·又林阿友之女現年十八歲名銀大·又婦人許張氏之媳現年二十三歲許薛氏·又婦人陳杜氏之夫現年三十一歲陳阿五·昨晨各該家屬均詣該紗廠請求撫恤該廠經理允之每名給予殮費洋四十元由各該家屬分别爲之棺殮該管警區則諭飭二十八保南十二圖地保許鳳台投報地檢廳稟請相騐許保奉諭後以各屍體已由各家屬棺殮遂帶同屍親王阿四薛秀成盛榮生林阿友許張氏陳杜氏等同投檢察廳稟求核示並由王阿四等聯名另具稟詞請求將玩忽業務之徐永明按律究辦爲死者伸雪云云當奉王檢察長諭飭靜候核辦 
[江蘇童子軍聯合會消息]  
　　林蔭路江蘇童子軍聯合會於本月二十日及二十一日舉行常會時擬提出女童子軍問題共同討論昨特分函本省已辦童子軍之各學如南京一女師附小·吳縣第一女高·常熟市立女高·縣立女高·淑琴女師·本埠女子體操學校·愛國女學等校届期請各派代表出席與會討論又聞該會以袁觀瀾君上次考察歐美敎育頗留意彼方童子軍情形擬請其於常會期内酌定時間講演歐美童子軍之概况昨已去郵敦請矣 
[理科講習會終業閉會]  
　　理科敎授研究會之理科講習會自七月十六日開始迄今已經匝月規定課程一律告竣計正課之實騐實習凡一百二十小時附課之小工藝凡二十八小時旅行採集凡四小時臨時演講凡十二小時實地參觀十六小時合計一百八十小時平均每日得六小時而學員之自修及討論會等時間尙不在内前修業期滿主任吳和士君與講師學員開一茶話會分授證書正式閉會所有學員僉謂本屆講習會之有益匪淺希望明年再辦第二屆俾本屆未能來學者不致向隅云今將學員姓名列下（依姓之筆畫多少爲先後）孔慶春·王軫遠·仲中·朱光熊·莊琛·吳鴻洤·吳家熙·邵亞·李祿永·沈善述·范海揚·姜世維·郭熙·徐宗愷·徐鴻·徐經褒·徐龍蓀·陳光輝·陳靜波·陳廷杰·陸大同·孫鏡清·馮福聲·黄藩·黄聲遠·程裕林·張岱·葉武·楊洪九·楊國楨·劉丕基·劉青照·鄭重·鄭瑩光·潘行素·鮑長叙·儲迎吉· 
[各學校消息彚紀]  
　　商科大學東南大學與曁南學校合組之商科大學於十五日始假本城尙文路省立第二師範學校考騐新生報名投考者有二百十三人額定本科正取二十人以甲種商業或高等專門學校肄業一年爲合格預科兩班各一級額定八十人以中學畢業爲合格定十五十六兩日試騐預科十五日上午九時至十二時數學下午一時半至三時二十分英文三時半至五時國文十六日上午九時至十二時心理常識測騐下午一時至五時口試其本科十五十六兩日考試科目同前復加十七日上午九時至十二時簿記下午一時半至三時二十分商算三時半至五時經濟凡錄取生檢查體格定於二十一日下午一時在霞飛路本校舉行如考生等有不及待至是日者可於十七日至校面取檢查體格表親赴指定之俞鳳賓江逢治牛惠霖牛惠生四西醫家檢查該表由四西醫逕寄該校檢查費由考生等自認惟投考諸生内有手續未經完備者姓名如左牟世禄缺通訊處曹熙宇同上蔡世禄同上徐振麐缺證書吳章德同上陸宗寅同上陳作新同上盛映垣缺相片張賦聲缺履歷凡試取諸生定二十一或二十二日登報發表九月十九日開學 
正蒙學校正蒙院設在老西門外唐家灣憇園爲上海中國濟生會會員所創辦初時僅設國民科是學期内經校董會議決增設商業班定於本月二十二日行開學式國民科内學額己滿商業班尙有餘額九名又閘北新民路美興里濟生會所立之正蒙第二國民學校暑期捕習科巳告結束定於十八日開學十九日起正式上課新生報名插入者已經逾額查是處貧民失學者多該校學費書籍費一概不收云 
[山東會館籌賑續誌]  
　　山東會館爲本省利津縣黄河決口開會籌賑一節已誌前報茲聞該會館已於昨日（十五日）在吕班路會址開全體大會何護軍使及各商家到會者頗多魯省災賑公會委託來申之募捐員高子厚劉冠三兩君亦到會向同鄉切實陳述被災狀况并需賑孔急情形當經議决由何護軍使及會館領袖王紹坡等先行設法籌墊兩萬元兌至災區散放急賑以解倒懸容再分頭募集歸還墊欵大衆均贊成并聞是日該會館爲總商會建築商品陳列所事亦提議募捐可集多數云 
[錦綸綢商公會之議决案]  
　　錦綸綢商公會於昨晚八點鐘開評議會到會者約二十人由會長沈承甫主席朱慧如記錄經公衆議决於陰曆八月一日起同業各家出售貨品於價格上實行全體劃一並秤尺亦全體改用足尺杭平由公會置辦較準之足尺杭平分發各同業尺上皆燙有「錦綸公會會同公尺火印」之字樣舊有之尺均由公會吊銷末又議决定織各省綢緞而散 
[勸導員徵品之進行]  
　　江蘇省第二次物品展覽會應徵出品業經南北巿兩商會推舉勸導員分别出發勸導並經浦東三林商會農會等分别擔任將關於農田水利出産等品竭力勸徵聞應允籌備者均已記錄種類名義以便届時應徵而上海總商會之商品陳列所亦於同日舉行應徵物品亦由該勸導員分爲南北兩起注意勸導現聞南北巿各勸導員擬將每日出發成績酌定每五天接洽一次以便互相記錄而資進行云 
[上海絲繭交易所審查經紀人]  
　　上海絲繭交易所籌備業已就緒現聞該所經紀人掛號者有三百書人之多昨由正副主任王正廷楊奎侯等議定另行組織經紀人審查委員會從嚴抉擇已發出通告限令掛號者於三日内塡具報告表到所以便審查而定去留云 
[證劵物品交易所消息]  
　　上海證劵物品交易所市塲揭示第三百四十四號云九月期本所股交易八月十五日止所有現存賣出者一方本所認爲必要每股應徵收增加證據金十元須於八月十七日上午十二時以前繳納其八月十六日起之新交易無論八九月期賣出者一方每股均徵收增加證據金二十元與本證據金同時繳納 
[斷繩索跌斃工匠]  
　　昨日下午一時半虹口南潯路漢璧禮女童學校建造電梯之工匠名阿二小大者二人於三層樓繩架上工作繩忽摧斷二人同墜落於地皆跌傷甚重當由校中西人鳴捕到來車送同仁醫院阿二一名示汲醫治即斃小大傷狀亦甚可危不識能保無虞否 
[汽車碾傷行人]  
　　某公司汽車昨日下午六時許駛經愛多亞路束新橋　碾傷寗波人武金林右足骨痛仆於地由老閘捕房五百零七號華捕到來抄錄汽車號碼另雇車送受傷人往仁濟醫院醫治一面歸報捕頭候核 
[電車磕傷行人]  
　　住居厦門路之舟子張阿甫前晚十句餘鐘行經浙江路厦門路口被六號電車撞倒磕傷頭顱當經六百六十九號華捕查見抄明電車號數即將張車送醫院醫治並據情回訴捕頭請爲核示 
[懷疑竊物私行弔打之押儆]  
泥匠駱阿坤與甬人邱文德及在逃數人悮疑張錦元有竊物情事將張拖至吳淞路某作塲内私行吊打被人報告捕房飭探將駱邱兩人與張一併帶入捕房解奉公共公廨諭將駱等收押在案昨晨由廨提訊即據張錦元投訴被駱等指爲竊賊曳至作塲内吊打求究並據西探目司密司到堂稟明被告等將張吊打情形譸之被告等供詞支吾中西官核供判駱邱各押滿三禮拜示儆 
[河南正劵開奬紀]  
　　昨日爲第十九次河南救濟有奬正劵開奬之期在南巿久大碼頭舉行自上午九時開始至午刻十二時始竣茲將五大奬號碼及經銷各票號錄下頭奬第一萬九千零九十九號本埠新北門大有利二奬第二萬九千一百九十七號本埠大利元三奬第一百三十一號本埠廣豐四奬第二千零十一號河南義振會又四獎第二萬零六百八十一號福州同和五奬第一萬四千一百七十八號本埠善中又五奬第二萬五千零二十八號本埠飛來福 
[貧婦投浦遇救]  
　　潮州婦人王陳氏因貧無依靠於前日下午至南京路碼頭投浦圖盡當經九百十二號華捕查見設法救起帶入捕房送留公廨昨由看所婦人將氏解送公共公堂經中西官訊悉前情判氏留候函送潮州會館資遣回籍 
[工程學會上海分部常會預誌]  
　　本埠華工程師今春發起組織中國工程學會上海分部以便同志聯絡感情講求學術研究實行工程工藝半年以來頗形發達新會員之加入者日必數起研究演講以供參考及諮詢者甚多每月至少集會一次茲悉八月常會定本星期四即八月十八日晚六時在四川路青年會會食堂舉行由會員機械工程郭承志主講并歡迎外埠會員之因公過申者多人聞有厦門大學敎務主任兼化學敎授劉樹杞博士及由英考察回國電氣工程師周珂等云 
[懲罰私烟間主客]  
　　鎭江人張少山因在河南路二百六十六號屋内開設私烟間前日被總巡捕房包探邵仁被偵悉稟明捕頭協同西探往將張與烟客李新鶴孫阿裕曹妙林連同烟具一併帶入捕房昨解公共公廨經中西官訊實以張破壞烟禁判押西牢一月餘人各罰洋三元充公烟具銷燬 
[烟賭徒分别科罰]  
　　安徽人周子山因在七浦路一千零七十號屋内開設私烟間並藏有賭博花會之字據前日被該管捕房捕頭偵悉派令中西包探協往將周與烟客王瑞榮方成祥江德元曹阿榮連同烟賭具一併帶入捕房收押昨晨解送公共公廨經中西官逐一訊明判周罰洋二十元無洋改押兩禮拜曹阿榮罰洋十元餘人各罰洋三元一併充公烟賭具併燬 
[私售烟膏之科罰]  
　　潘泉生范周氏兩人在法租界租賃房屋私煮烟膏秘密挑售事爲法捕房探目沈德福偵悉以潘等有違禁令故於前晚稟明西探長脫雷沙克君率同包探等前往按户抄出烟膏烟土並盒頭烟數百盒一併帶入捕房諭各交保昨日傳至法公堂請究先由沈探目上堂稟明前情詰之潘等供認私售不諱中西官判潘罰洋一百五十元周氏罰洋五十元充公烟膏銷毁 
[搶土禁押一月]  
　　彭麻子日前下午在公共租界購得烟土一小包行經愛多亞路被無賴倪連生瞥見上前將烟土如數攫取而逸彭大聲狂喊經法租界巡捕聞悉趕來將倪拘獲抄出烟土帶入捕房昨解法公堂請究先由原告上堂稟明被搶情形詰之倪連生供認搶土不諱中西官判倪押西牢一月以儆烟土銷毁 
[誌謝]  
　　昨承商務印書館惠贈第三○六期「英語週刊」及第十八卷第十三號「東方雜誌」各一册又銀行週報社惠贈第二百十一號「銀行週報」一册又錢業公會惠贈第七號「錢業月報」一册誌此併謝雜評二 
[說花會（訥）]  
　　賭中之花會普及於一般勞苦貧民剥膚敲髓爲禍甚烈英法租界時見有查獲之案獨華界内地漠視若無覩以致此風愈煽愈盛公然兜攬毫無顧忌當局者非特不爲此種無知愚民驅除蟊賊以留勞動社會一線之生機并置國家體面於不顧此則甚可慨也 
或曰花會小事耳彼奬劵彩票觸目皆是政府且爲之提倡焉更有類於奬劵彩票之營業風起雲湧有識者亦從而爲之鼓吹焉敎員棄其敎以營此類似賭博之事業學生輟其學以習此類似賭博之事業敎育界爲知識階級而尙爲此倖獲之一念所轉移則又何怪無知之愚民哉吾人爲國家社會憂誠不右此區區一花會矣 
公布欄 
[江蘇高等審判廳]  
　　民庭判决王文氏與王少甫等爲家産涉訟控訴一案（判决主文）原判撤銷被控訴人在第一審之請求駁回本案訟費歸被控訴人負擔劉景端等與鯺亦樓爲共有物　爭執控訴一案（决定主文）本件控訴管　　誤據送江寗地方　判　受理預納本審訟費發還爆李廣文與潘茂森等因阻撓權利涉訟再抗告一案（决定主文）木片再抗告駁回再抗告訟費　再抗告人負擔以上八月十六號 
[江蘇高等檢察廳]  
　　批示許午等狀悉該被告等當選是否合法應以民事狀逕赴審廳訴　核辦如謂吸食鴉片涉有刑事亦應提出確切證據另向原縣起訴均非本廳所應受理此批童錦甫狀悉爾父是否爲造辭侮衊憂憤　命旣未　在縣知事公署呈訴何得越級率凟特斥此批王漢輔等狀曁附件均悉吳庚鑫當選資格果有不符應以民事訴訟逕向審判廳呈訴據稱各節核與省議會議員選舉法第九十四條不合所請應毋庸議此批王冕廷狀悉仰候提卷核辦此批李雲喜對於杜廣田案不服判决聲明上訴等情呈遞一狀嚴永高對於袁五郎案爲突遭障碍請求免予飭傳呈遞一狀周文達聲明窒礙請求定期傳訊以雪寃抑等情呈遞一狀以上三狀　經本廳查閱函送同級審判廳核辦仰即知照此示李文耀補具上告理由呈遞一狀　經本廳查　候呈送總檢察廳核辦仰即知照此示以上八月十六號 
[上海地方審判廳]  
　　判决主文（民一庭）件决定朱錦堂與陳阿榮爲墊欵涉訟聲明窒礙一案主文本件窒碍之聲明照准一件决定稽漢深爲與陳汝霖房屋糾葛聲請撤銷假執行一案主文本件聲請駁回一件决定婁金發爲與馬文鋆租房涉訟聲請再審一案主文本件聲請再審照准一件顧乃霖與顧乃佩保證債務糾葛聲明窒礙一案主文本件堀明窒礙照准一件判决吳如賓與顧禎祥等因賠償糾葛一案主文原告人之請求駁回訟費歸原告人負擔（民二庭）一件决定胡兆根與孫正田因租屋糾葛一案主文被告人應將所租天通庵房屋一間退還原告人接收並應償還自本年舊曆四月一日起至出屋時按月一元八角計算之房租訟費歸被告人負擔一件判决沈逸舫與周乾康等因股欵糾葛控訴一案主文本件控訴駁回審訟費歸控訴人負擔一件判决馮葵卿與李伯言等票欵糾葛控訴一案主文本件迭訴驳回本審訟費歸控訴人負擔 
批示一件伏德明狀請銷案由狀悉准予銷案改折工作趙生雲仰候函知江蘇第二監獄提釋此批一件張逸民狀請銷案由狀悉准予銷案此批一件吳錄泰狀請追租由狀悉此批一件張順卿狀請將田翠存案由狀悉對已當庭諭知矣此批一件瞿燧賢狀領單串由准領此批一件王亮卿狀交欵洋由准交此批一件瞿燧賢狀請銷案由狀悉已將存案方單一紙糧串二紙給領完案矣此批一件王象寳狀請執行由狀悉仰候函請寗海縣知事核辦此批一件包樂益狀領期票欵洋由准領此批一件王華氏狀請函知給領由狀悉查爾女王蓮小保由同級檢察廳函送中國救濟婦孺會留養爾應逕向檢察廳聲請核辦着即知照此批一件嚴聘梅等狀請銷案由狀悉准予銷案此批一件王亮卿狀請執行由狀悉候傳案訊奪此批一件印景高狀領賬簿由准領此批一件烏邦慶狀領賬簿由准領此此一件老陸蔡工狀領單據由准領此批一件劉福房狀請銷案由狀悉准予銷案此批一件吳彩之狀交欵洋由准交此批一件劉芹泗狀領筆據由狀悉巳當庭給領矣此批一件王蔡氏聲請送卷由狀悉本廳前據該氏不服南匯縣知事公署所爲之處分聲明抗告業經本廳决定驳回在案查决定理由並無可於法定期間聲請將卷申送上級行政衙門等語來狀所稱殊屬無據此批一件陳阿小狀領契紙欵洋由准領此批一件黄毓麟狀領期票欵洋由准領此批一件張順卿狀交田單由准交此批一件小陸蔡氏狀請銷案由狀悉准予銷案批此一件張永桃狀交欵洋由准交此批一件周薛氏狀領欵洋方單照古由堆領此批以上八月十五日 
[上海地方檢察廳]  
　　批示子范氏狀悉案已起訴仰即自赴同級審判廳呈請可也此批林賢龍狀悉所訴是否屬實候偵查核奪此批陶萬滿狀悉蕭錦松等如有藉端索詐情事儘可隨時扭警解送本廳核辦毋庸先行備案此批張國祥狀悉查本廳前據侯金生告訴爾子誘拐有案狀稱田松鶴侯金生冒探詐索等情難保非砌詞報復惟據稱曾將爾拘交四區警局是何實情姑候函查核奪此批汪綌國等狀悉案經起訴候送同級廳核奪此批孫范氏狀悉候再偵查核辦此批蔣有田狀悉案已起訴該氏如有何項請求仰仍遵照前次批示逕赴同級審判廳呈請核辦可也批批王小峰狀悉所訴是否屬實仰候查明核奪此批華文興狀悉所訴如果屬實仰即邀證來廳候訊此批蘇朱氏狀悉准予撤銷告訴此批勞卞寳狀悉候設法傳案訊奪報三紙付卷此批周正才狀悉該案巳付預審候送同級審判廳核辦此批王道傑狀悉該案巳付預審候送同級審判廳核辦此批譚永全等狀悉該案正在偵查所請出所候訊之處暫毋庸議此批古張氏狀悉該氏之姪張慶祥如果傷巳痊愈應即來廳候讯前巳明白批示矣仰即知照此批張渭川狀悉限七日内補具控訴理由書以憑核送此批董佛義狀悉案巳却下毋庸纒訟此批錢周氏狀悉前據該氏代子錢林請求易科與律不合業巳批示不准在案茲據重申請仍不准行仰即知照此批謝徐氏狀悉爾媳沈氏藏匿何處候派警查傳毋庸案外牽涉他人此批以上八月十五日 
[淞滬警察廳]  
　　批示一件孫振田批查本案巳經警署訊結未便再准提訊如王長勝等瞻敢再有挾　報復情事實屬兇頑不堪仰候令行五區警署切實保護並准予發生事前時報警解究可也此批一件張貴榮批查洪阿二因保薦趙興安關係前經諭令交保出外帮尋趙興安到案訊奪茲旣提出刑訴應准法庭核辦所請移解之處着母庸議此批一件林賢龍批查糾衆行兇致人傷害及强虹脅迫取去衣洋均屬搆成刑事該被告徐雙根素有住址職業當可無慮逃亡仰速前赴上海地方檢察廳訴請提究可也此批一件戴連昌批案經移送法庭仰速逕往聲訴可也此批一件孫會浩批呈及被捲衣飾失單均閱悉仰速自行偵查爾媳下落隨時扭案訊究可也此批一件范燕峯批移呈各節核無違警行爲所請　毋庸議此批 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[游美隨感] [  朽木]  
　　記者於昨日通信中已將美國總統哈定氏召集裁兵會議之重要及其内容略述梗概昨信謂各國均已一致贊同所未回答者惟日本一國據本日美國報紙喧傳果然日本之回答僅贊成有限度之裁兵問題至關於遠東及太平洋問題等應提出由美日兩國自由討論并要求合衆國政府於此次召集裁兵會議之範圍再行詳細宣布蓋歐洲國際聯盟之高等會議中本本一裁兵會議哈定氏欲攘爲己有者其目的本完全不在裁兵不過借此召集各大强國解决遠東及大平洋等各問題日本知之且深慮此次英日聯盟尙未繼續忽而發生此會將來英美兩國得一握手之好機會而自己反成孤立之勢故不能赞同將遠東等問題併爲一談者此也至對於美國之邀請中國加入尤大不以爲然且對於中國之與議冷嘲熱笑謂中國無海軍以何權力加入此會至遠東太平洋等問題雖於中國有關日人則謂此等問題全恃各强國之公共解决已足中國無置喙之餘地日内日本政府正與英國政府電報絡繹不絶極力拉攏美國謂於與會之前英日兩國須於各問題有一致之主張至美國政府對於日本之要求宣佈會議範圍雖未表示如何之回答但極力使日本滿中能一致加入蓋日本不加入則此會終成虚設於太平洋遠東各方面必不能得圓滿之解决惟此會之重要點在遠東及太平洋方面自不待言據昨日某報謂美政府於裁兵問題之主張毫不改變即不能撤去最重要之遠東等問題也 
筆記 
[斷腸記（上）] [  汪珠]  
　　余爲友人草斷腸日記旣已綠嫣死又屬斷腸詞若干首先後成刋不覺情腸屢斷比益以斷腸記削之成章衋然不知其涕之落嗟乎必有起而斥余者若何獨擅言情筆墨哉余轉而笑請述其事焉先是一僕名周忠侍先君子歷署任有七嗣亡走於江夏縣署近二十年矣嘗聞父執雅談喜話忠事忠有灌夫之直擅劉四之駡嫺技擊能以飛矢攫人雙眸不少爽朋輩疾之積不相能頗中傷之惟先君知之深故能用也性喜竊闔廨杖頭囊内恒有飛蚨之患說者將謂其竊必律於義然覷之並無所規每先君長夜夢回必聞步聲作於寢右則忠一槍在衞日日如之日問則鼾睡酒館呼之不至然一日先君危於路盜濱就禽矣忽聞大笑於樹之巔視之忠忠笑顧盜曰鼠輩縛一人力且拙猶笨手也盍去休鳴彈數響盜皆應響而倒是忠忠於主者志大心細求之衣冠朋侣中且罕况爲僕侍哉余姊丈隨侍廨政悅一女於民間而終委之闔衙罔知忠獨　之神色變異者數夕突於某夜捉刀入姊寢揪姊丈欲殺之姊奪刀大號忠號求以民女勿捐許之遂出母聞而大怒呼杖責之忠謝過不怨翌夜姊入寢忽一人伏枕泣燭之楚楚幼女問爲民女忠抱之至也遂内之迨後忠眷一娼久久娼有他歡覘之眞假置酒爲别飮之泥醉遂死之反奔狎者之家一彈死其歡即亡去 
劇談 
[滑稽劇話] [  亶]  
　　娶了妻子要養兒子這兩句話是一定的現在招親時代的戲劇過了養兒子戲劇來了天蟾的那本狸貓換眞主不是注重在養小囡一塲麽往後去一定有排出全本李三娘磨房産子這就是招親的效果 
倘然有人開一爿小戲館裏頭角色老生小小于三勝花旦小翠花武生小菊笙武旦小如意大面小穆以及小孟七小寳義小楊月樓小保成小子和小雙鳳小連生小三麻子小達子都搜羅進去魔力决不會小的有人說憑你小得多敵不上一個小梅 
我想把奎派老生劉景然孫派老生雙闊亭同侯俊山余莊兒田桂鳳陳德霖一起叙攏來合着李春來三麻子沈韻秋搭在一起唱總比老孫强些吧論到年紀千齡大會開不成五百春會總成功的了有人說果眞有這一天聽戲的必定最近之三傑 
踴躍不過搬了一台的老翁一定要當他養老堂裏開跳舞會哩 
現在交易所的潮流還不十分退步如果有人組織一個戲劇交易所把張欣生這一本戲做遠期競賣一定飛漲至於閻瑞生一類的戲已經變了信託公司的股票有些不時髦了 
瑣錄 
[小游戲] [  隱]  
　　盲捉人此游戲七人行之一人爲先生一人爲報告一人爲證人一人爲瞽者先生用手蒙瞽者之眼其他三人無論作何游戲設如甲扮駝腰乙扮漁翁丙扮賣菜一一由報告人報告而後先生將手鬆開令捉賣菜者於是瞽者察三人之情形若將丙扭住則丙爲瞽者若扭錯他人則仍爲瞽者所以設證人者以免圖賴也 
鷹追鴿十二人分爲兩組甲組爲鷹乙組爲鴿每組各設一首領鷹組爲老鷹鴿組爲老鴿而後老鴿放一小鴿出老鷹則令一小鷹追之追著則罰鴿追不着則罰鷹如是六小鴿放完後則老鴿自出老鷹親追之其罰法一如偷瓜姑從略 
小說 
[社會小說衆醉獨醒（四○九）] [  瞻廬]  
　　第六十一回流長飛短頓破機關弄假成眞枉鑽圈套 
那時小賓娘子知道事已破露郤在門前輕輕的向丫頭央告道春桃姐窮遮不得醜遮不得今天的事瞞不過你春桃姐没奈何求你成全則個春桃也知道齣戲早巳開幕落得做個人情和他同到裏面瞧個熱鬧瞧那三貞九烈的少奶奶怎樣的冰清玉潔當下便向小賓娘子說道舅太太你莫見怪這呌做主命難違今天的事不知那個耳報神在太太面前搬脣弄舌鬧出這般的亂子實則實虚則虚料想少奶奶斷不幹這没廉恥的勾當舅太太家敎又好門第又高雄蒼蠅都不放進一個有甚麽風吹草動落在人家的眼裏你只放膽進去敢怕我家太太冒冒失失錯怪了人顚倒要向你陪罪服禮小賓娘子吃了這幾個鹽塊只好忍氣吞聲咽在肚裏（伶牙俐舌安在哉）急煎煎跑到女兒房門口探頭看時一個坐着一個跪着還有一個不知跑到那裏去了暗暗喚一聲『女孩兒闖下了滔天大禍『他便效法老薛保硬着頭皮也在邦平娘子的膝前跪倒惹得春桃在旁掩着嘴只是啞笑邦平娘子把司的克撩在一邊長長的抽了一口氣翠娥郤嗚嗚咽咽伏在婆婆膝蓋上啜泣滾滾涙珠從裙幅上直淌下來又把他婆婆的心浸得稀軟一腔怒火化做了兩道清泉從眼眶裏涓涓流出且哭且說道翠兒件件般般都可替你包荒獨有這件事包荒不得你肚皮這麽大倘被你公公瞧見敎我把面皮擱在那裏（大了媳婦的肚皮丢了婆婆的面皮可發一笑）我在你公公面前把你說得怎麽貞怎麽潔誰料人要挣氣氣不挣人這事鬧破了敎我一輩子見不得人翠娥哭道這事除郤婆婆誰肯成全我婆婆不替我包荒我只死在婆婆面前免得婆婆爲了我丢臉小賓娘子跪求道妹妹千朶桃花一樹生（桃字應改柳定）頭頂着一個字彼此都是柳姓的人你不替翠兒包荒誰替翠兒包荒這妮子說死便死性子是很烈听邦平娘子冷笑道好一個烈性的女孩兒小賓娘子伸着手把自己打了一下巴掌便道姑太太我是跑急的黄狼放不出好屁免得你貴人動手我便自己打自己的狗嘴但是肐膊總向裏面彎姑太太你不把翠兒成全過去這妮子便没有命活說時搗蒜似的連磕着幾個響頭翠娥也是苦苦哀求只說饒過他一遭以後若再如此聽憑婆婆處死死而無怨邦平娘子本是袒護娘家的巴不得把這事遮掩過去免出娘家的醜當下把娘女俩攙了起來商議遮醜的計較 
餘瀋[  靜淵]  
　　蟬唱高枝燕飛天半當夫落照啣山暮烟未起時徘徊宅畔踽踽行吟如許閒情致足樂也領略移時漫成誰家年少得如我之句以自傲驀見桐葉舞空婆娑砌地則又深感秋風之易至矣 
好逸惡勞人之恒情若乃悲華年之似水慮晏安如酖毒者當不以安逸爲可樂也 
 
 
 

Page 19

 
 
   
 
 

Page 20

 
 
常識 
常評 
[說笑（續）] [  老圃]  
　　觀人者觀其笑不笑者無情輕笑者近痴僞笑者陰險當艱難崦有愉色者必成大器居豐亨而有愁形者必遭顚沛魏書宗室萇雖有吉慶事未嘗啓口而笑高祖因别賜萇酒拜飲而顔色不泰高祖曰聞公一生不笑今方隔山當爲朕笑竟不能得高祖曰五行之氣偏有所不入六合之内亦何事不有左右見者無不扼腕大笑凡如此類者非生理上有所缺即性情多執拗錫蘭人種有韋達者其人不知笑而性極愚不知二與二爲四此即所謂五行之氣偏有所不入也然古之君子往往寡笑宋人以包拯笑比黄河清包拯法官也法官尙威重荀子言臯陶之狀色如削瓜削瓜青色俗謂不近人情者爲青面孔即削瓜也故司馬光有詩曰從來獄吏少和氣臯陶之狀如削瓜吾謂法官固尙威重要以慈悲爲主尤須參透人情菩薩低眉勝於金剛努目若徒以青面爲貴則唐盧杞鬼貌藍色宋丁大全亦面作藍色豈皆可貴乎晋陸雲有笑疾見張華以帛繩纏鬚而大笑不已又於水中自見其影大笑至落水宋扈蒙亦有笑疾於朝堂不能自禁此皆名人不得謂之痴要爲神經病之一若無可笑而輕於發笑者類皆神經簡單此較之韋達人之不笑所謂過猶不及矣唐李義甫柔而害物時人言其笑中有刀宋蔡元慶對答喜笑溢於顔面雖所見甚恨者亦親厚無間人莫能測謂之笑面夜乂自來善笑者往往多小人然子之閒居夭夭如君子即之也温若終日愁首喪面乃天之戮民也 
衞生 
[茶杯通用之害] [  姜昌]  
　　牙刷之不可通用近人巳曉之矣而茶杯之不可通用人尙未之覺也嘗觀公衆會集之地若梨園也旅館也游戲塲也幾無一不以茶敬客者其茶杯即萬口共嘗者也在進茶者無非爲博利計顧人習焉不察或以其致禍漸而不驟遂毫不留意實則其禍中於隱微而至爲可怖也 
余嘗碎杯口一小片以顯微鏡驗之發見病菌數萬此數萬之病菌果何自來蓋由患咽喉炎猩紅熱肺結核症以及扁桃腺炎（喉核症）楊梅毒等疾者之涎沫從而粘附杯口以之轉飲他人則病菌由口而入於胃臟輾轉散布於全身之血液脈絡而斯人殆矣然其所以致病之由人尙不疑爲茶杯也而此有毒之茶杯其爲公衆飲器依然如故輾轉傳播其害可勝言哉可勝言哉 
欲救斯弊不外禁止與銷毒二法以我國習尙論禁止旣不易唯有適用銷毒之法無論何種公衆會集之地所用茶杯均須銷毒假如此杯甲飲畢須以銷毒藥水銷毒後方可爲乙飮器否則須嚴行取締以免貽害願海内同胞其注意焉（不受酬） 
經濟 
[農家宜利用閒日以營副業] [  明璋]  
　　農家自春徂冬驟視之似無片刻之閒細思之則冬天與雨天爲事甚鮮也每見冬天與雨天鄉鎭上之茶寮酒肆較平日爲盛視其顧客强半多農人也中較儉僕者一度飲喝即歸家作夢鄉遊年少者更團聚作樗蒱戲對於經濟道德法律衞生都有違犯之處茲有一兼數善之法在其法維何乘此閒日以營副業是能如此則對於經濟旣不消耗又得産殖旣不犯法又得勤勞而合衞生之美德豈非事之至善者乎茲以副業種類略舉如下編簾子做草鞋絞繩索辫草帽鞭編蒲（如蒲褥蒲包蒲扇等）織席編掃帚搓絲線釀酒捕魚打獵樵柴採藥草（如茅根蘆根菖蒲等等更可不須資本）等等更可依地方上特産物而從事之以上種種皆無須大资本深學識人人得而爲之若能集合數鄉村將以上産出物組織小公司以收賣之則更善矣（乙種酬） 
法制 
[自然人與法人之意義及區别] [  志遠]  
　　在法律上可認爲有權利義務之資格者除自然人外又有法人自然人者以不假外力而能自然生存活動之謂也其得爲權利主體之資格以出生時爲始死亡時爲終至負義務行爲非達法律規定之責任年齡在民法上其行爲爲無效在刑法上不得科以刑罰關於自然人出生問題學說不一有主張㽸痛說者有一部分娩說者又有全部分娩說者以及發聲說者議論紛繁莫衷一是然最適當者莫如獨立呼吸說以胎兒離母體後而能獨立呼吸爲出生時期此說於生理學上及法學上均爲可通至自然人死亡問題學說亦不一致有以心臟鼓動絶止而爲死亡者然亦有心臟不動而未死者故死亡時期究以如何爲最妥當迄今尙無確論也法人非自然人不過法律上認爲有自然人之資格而已就法人之組織而分别之則（一）社團法人集合干人爲一團體崦營共同之事業爲目的例如公司等是也（二）財團法人湊合一定財産以應一定之目的例如寺院會館等是也就法律關係上而區别之則（一）公法人如地方自治團體等（二）私法人如各種商事會社等就法人之目的而區别之則又有公益法人與私益法人之區别法人之刑罰單以罰金爲止非若自然人之可科以自由刑及身體刑也（乙種酬） 
道德 
[讀史雜感] [  阿獃]  
　　閒來讀史見古人言行之可爲今人取法者甚多茲摘錄數則於後以告國人不特於身心道德有莫不之裨助即於社會頽風或亦可以稍救也歟 
廋亮所乘馬有的顱殷浩以爲不利於主勸亮賣之亮曰曷有巳之不安而移於人浩慙而退（晉書本傳）阿獃曰廋亮此言有道之言也今之人只圖利己不惜以禍嫁人雖親若骨肉交深刎頸者猶且不顧而况於其他乎心術之壞達於極點不有補救曷障狂瀾願我國人共將廋亮之言牢記不忘莫作利巳害人之事莫爲陰賊險狠之謀庶幾社會惡風可以稍戢也歟 
宋人或得玉獻諸子罕子罕勿受曰我以不貪爲寳（左傳）按不貪二字實爲當今之藥石誠以貪多務得爲我國人之大病得隴望蜀欲壑難塡因此之故舉凡一切不道德之事華盛頓會議中國之希望鵬 
皆躬冒不韙而爲之卒至身敗名劣遺羞中外吁可悲也故我以爲宋玉之言實今對症發藥之言也國人乎其將宋玉之寳服膺而勿失哉 
許衡嘗暑中過河陽道旁有梨衆渴爭取之衡獨坐樹下不取或問之曰非其有而取之不可也人曰此無主矣曰梨無主吾心未嘗無主也（元史）阿獃曰許衡此言悟道之言也較宋玉不貪爲寳之言尤進一步蓋必心有所主宰能知非其有之不可取而後可以不貪也噫今人之心無主宰者多矣利之所在雖汨没良心亦不惜豈特無主死已久矣哀莫大亽心死而身死次之願我國人無爲外物所誘惑須將清白之心自定主宰非其所有切不可取庶幾與人無爭而固有之人格亦可以保持矣 
晏敦復爲左司諫舉朝憚其風采秦檜使所親致意曰公能屈從要地可立至敦復曰薑桂之性到老愈辣吾豈爲身計誤國以誤蒼生耶（宋史）噫敦復剛正之氣眞足上冲霄漢哉每見一般無賴議員以及色厲内荏之徒其始也高談雄辯肆力彈劾不肖之官吏及受一度之疏通以金錢要位相餌即可噤若寒蟬樂爲鷹爪蓋彼徒知爲一身利祿計雖誤國誤蒼生而亦不惜矣人格之卑至於斯極我以爲宜將敦復薑桂使若輩嘗之庶可受辣氣之激剌而翻然感悟乎國人國人無嫌味辣盍試嘗之愼母祗爲身計而誤國以誤民也（乙種酬） 
[西方格言（一七八）] [  謝子選譯]  
　　悟解爲人生第一要務（安德生）（HansAnderson） 
不能自察者當知畏己（英吉利諺） 
靜默者鮮失（德意志諺） 
售物宜衡巿情（英吉利諺） 
播種於是即收成於是（土耳其諺） 
目中之微傷即爲巨創（英吉利諺） 
柔懦之外科醫必致創傷纒綿（土耳其諺） 
從容而正確（英吉利諺） 
彼於無翼之前即思飛翔（荷蘭諺） 
人有知慧與學問而無德者將爲人輕視（辛格利斯）（Cingalese） 
雜錄 
[哀馬業勳] [  蔡行素]  
　　六日京電粤人馬業勳因購交易股票失敗投井自盡嗚呼馬業勳不幸而爲迷夢所陷溺矣 
馬業勳之業固郵局執事也馬業勳之年固不過二十九也馬業勳之家庭固有一妻二子一女也人孰不願享其夫妻子女之樂以有爲之年執可爲之業正宜力謀幸福而今竟以輕生畢命聞誰爲爲之孰令致之僥倖希冀之不可爲訓有如是乎 
馬業勳之畢命書僅言久病不愈憤而自溺其殆謀自掩其弱點歟以余推測馬殆確係有病者更確係新近投機而失敗者因病而困於財因困於財而冒險圖逞更爲財所困此一見也因有所希冀而陡遭失敗因陡遭失敗而猝然患病因失財患病而自戕此又一見也總之其自戕也不離於病更不離於財 
貪財即心病也貪失分之財妄思作孤注之一擲者更心病之至險者也身病易治心病難治全國之人不安於正當之職業而欲以賭博之道暴發於一朝患不可救之心病區區馬業勳特數十百千之先溺者耳 
馬業勳死而其妻亦圖自盡其子若女均在幼年有無可恃長養之資殊非遠方人所能詳悉總之馬業勳實爲有罪者其不顧責任之罪不能爲馬業勳貸也 
馬業勳不僅負其家而巳因投機失敗之故馬業勳不免有欠人之債務而被欠者因馬業勳之死不免受若干之影響擴大以觀則將來之投機勝利者投機失敗者均不免有牽倒他人牽倒自己之趨勢有可信者 
一馬業勳死而無數未陷溺之馬業勳因以戒愼則馬業勳之死不爲無功余不更爲馬業勳哀而爲無數未陷溺之馬業勳賀矣（乙種酬） 
[小說大觀包天笑先生主任]  
　　大廉價附贈書畫屏聯每册有五彩時裝妓女照片精美簡峭短篇小說每册有趣味醲郁長篇小說筆記劇本詩詞歌曲第一第二第三三年每年四册减售三元第四年三册售三元每年均附贈名人書畫屏聯一元購兩年者售五元八角贈屏聯二元購三年者售八元五角贈屏聯三元購四年者售十元五角贈屏聯四元書畫屏聯數十種陳列店内請任意選擇郵費每册一角上海棋盤街文明書局發行 
 
 
