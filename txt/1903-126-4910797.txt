# 1903 - 126 - 4910797

 

Page 1

 
 
[附送山東賑捐册] [  申報館主人謹啓]  
　　去年山東省馮夷肆虐高原下隰一片汪洋田　旣顆粒無收家室亦懸罄同慨嗟彼鴻鳫何以爲生茲承本埠仁濟善堂印成捐册倩本館隨同今日本報分送尙祈見此册者慈　慨發各解仁囊俾數十萬類連無告飢黎不至同塡溝壑不惟仁濟堂諸董所厚望卽本館亦馨香禱祀以求者爾肅此佈陳伏惟德鑒 
[九通全書告成并附送校勘記啓] [  圖書集成局白]  
　　本局用大號鉛字鑄印九通全書其皇朝三通續三通正通志正通典早經印就發交各股友現正通考亦已告竣諸君在滬購票者請即日至申報館繳票取書其各省經售處速將短繳之欵悉數匯申以便核數將書裝出此項書籍運至六月杪爲止逾期則須持票逕行來滬領書至局刻訛誤脱落之處正三通已據元明本校正付刊皇朝三通續三通則敦請名宿赴杭垣就文瀾閣本重校繼又至蘇垣借程氏家藏精抄本核對計成校勘記百餘頁叧訂兩册隨書附送敝局所以不惜重貲延聘通儒碩彥經時歴日再三讐校者原因此書爲掌故淵藪稍有不愼必致貽誤藝林彼外間所行石印九通僅據浙本因陋就簡全未詳校者其得失優劣有識者心能鑒及也區區苦心諸維諒察 
[論汴省舉行鄉會試之非宜]  
　　京師自拳匪亂後舊時試士之區竟至鞠爲茂草於是朝旨令順天鄉試及各省會試攺於河南舉行在皇太后皇上之意原以洛陽居天下之中規制特爲雄壯且四方來者道里適均而又有蘆漢鐵路以爲轉輸行程必甚便捷故擇此相宜之地俾各直省士子之赴考者不致有疲於行役之嗟體恤士林可謂周至頃者春秋兩試已告竣有差四月十二日又奉上諭本年順天鄉試仍在河南舉行懷才抱智之流伏誦綸音無不躍躍欲試然愚竊以爲試士而擇汴梁於體制似宜矣而於應試之士則甚不便也何以言之從前江海各省輪車輪舶未嘗通行之時則汴省地處適中四方之挾策而來者固無遠近懸殊之慮今則東南諸省輪舟暢行汴梁勢處中權鐵路雖築至信陽州然離省尙有六七百里此次吳越湘鄂閩廣等省之公車赴汴無論自信陽州換車由清江浦起岸皆須陸行數百里始能得抵汴中其間或因道路難行或因車輛難覓種受累窘不堪堪言故有甫至中途卽行折回者亦有勉强至省已逾塲期者功名無望跋涉徒勞夫亦大可憐矣不意今歲鄉闈仍在汴省雖夏秋之際未必再如此次之雨雪連綿而杲杲驕陽亦殊難耐然則爲之奈何曰是宜改於湖北之武昌或江蘇之江寗舉行蓋因武昌據江漢上遊南則有洞庭之　輪湘省最爲近便泝漢西上又可直達泰中若江浙皖贑數省乘輪上駛尤阻礙毫無卽遠至南粤北燕海舶飛馳計桂亦數目可達所毠嫌不便者惟甘肅山西等處然彼數省卽驅事　　本亦須累月　時今改赴鄂中所差亦屬無幾良由航海之法旣行欲計行程遲速不在地之遠近惟以輪舟之能否直達以爲衡此殆今昔情形之不同而斷難執一以論者若夫江蘇之江寗其濱臨大江與武昌相等而龍蟠虎踞地勢尤甚雄奇由滬附舟而上計程一書夜卽可安抵石城年來應京兆試諸君南極兩粤西至三秦本皆繞道申江然後航海赴北今若在金陵開科則一葦可杭較之燕都尤爲便捷西南諸省如此而江浙皖贛之近在咫尺者更無論矣如此一轉移間彼擔簦負笈之徒免車殆馬煩之苦有不非常感激者哉抑嘗思之昔馮氏桂芬有言安分讀書之士終年所入輙不足以瞻八口平日之苦已逾平民及應試則舟車廬舍糗糧以及代館事備試卷隨在需費其苦又甚焉省試途較遠時較久其苦倍甚焉至會試則必棄置平日傭書之地聚糧治裝間關跋涉數千里經時逾年勞費十倍其苦益甚焉計集關下數千人素封便家十不一二中人之產往往爲之中落况寒素乎故遠省舉人一試不中或畢生不能望國門竊意生監驟得舉人論其進階在舉人得貢士之上功令可畀鄉試官以舉人之權何不可以貢士之權并畀之應請鄉試榜發後一月卽於省闈借地會試定爲若而人取一人一切如鄉試法中式者始令進京殿試是亦卹士之一端云云夫當道咸之時各省舉子會試皆在燕京然已有因費重而裹足不前者矧今日借闈汴梁勞費百倍於往日維彼寒陖其何以堪倘能舉馮説而行之鄉試中式後卽在本省會試則諸土子之獲益尤多矣謂非體卹士林之善法哉 
[本館接奉電音]  
　　昨日午前京師飛電傳來上諭一道敬謹譯登○四月十五日内閣抄奉上諭升允奏特參管帶營官請旨懲處等語各省勇營優給餉項迭經嚴飭不准有缺額冐餉等弊兹據該撫查有管帶續備屯軍左旗補用遊擊毛岳斌管帶前旗補用叅將王得貴均有缺額尅扣情弊王得貴並有役使勇丁營造私宅之事實堪痛恨僅予革職不足蔽辜毛岳斌著發往軍臺王得貴著發往新疆効力贖罪以示懲儆該部知道欽此 
[宫門抄]  
　　四月初三日兵部太常寺太僕寺正白旗値日吏部引見五十四員刑部十四員太常寺二員廂白滿九員德公假滿請安莊山謝寛免處分恩周儒臣關以鏞預備召見橚貝子續假十日太常寺奏派視看牲隻派出恭王特圖愼召見軍機及周儒臣關以鏞○初四日刑部都察院大理寺正紅旗値日無引見恩綸監放粥廠完竣覆命崇壽假滿請安淮安關監督恒啓請訓江寗副都統奎芳謝恩江蘇知府丁之栻謝恩雷補同聨壽預備召見普公桂伯各請假十日召見軍機及雷補同聨壽恒啓 
[記英國上議院聚議事]  
　　羊城日報譯登太晤士報云西歴二月十七號下午英皇及后由北瓊咸宫發駕御車配白馬八匹御車之先有五車前導則皆皇之親人也沿途所經各處聚觀甚衆極形擠擁鐘鳴兩下皇駕到上議院諸爵紳員弁等均預先齊集伺候各世家及耶穌教監督等則均穿長袍博士按察世家命婦及下議院諸議員咸集焉皇就位后坐於旁皇太子則坐於右爵臣將議稿奉呈於皇皇隨將該稿宣讀兹將其稿節譯云雲拿蘇連國藐我英國傷我百姓身家產業故封禁其海口一事今已調處朕深喜各國干戈可以寢息英國在美洲之屬地與亞利士加國相 
 
 

Page 2

 
 
連者其界限今已劃定該約已簽名作准土耳其國在歐洲諸省份令朕常常切杞憂朕嘗極力問土皇及其使臣勸以攺革政治卽奥國亨加利省及俄國之政府亦嘗籌及凡曾在栢靈立約諸國宜勸土皇革故鼎新朕思由朕力勸土皇或亦能令其獲益也土國與英國在雅典附近劃界之事久未就緖然亦已催促辦理矣由地蘭花路及柯連治調往意大利國森馬利蘭處之馬步兵業已在　比亞登岸與阿剌鴨都刺人對敵且大約已進兵至其内地意國此次協力相助亦極形爽利朕意經此次征伐則該處種族可以帖服無復有亂之事矣南非洲經營政策諸事均臻妥恊現我英進兵嘉勞地方征伐淹毛人已據其都城則北乃加利亞劃界之事亦諒能底定印度爲朕舉行加冕賀典備極繁華朕深嘉悦來年國用估計之數不久可頒諸爾下議院諸紳其數雖極力撙節仍復甚鉅亦勢所使然也爾諸爵紳等聽之挨爾蘭耕植之制度擬攺易其業主之權英京學校擬將教法更新南非洲殖民地國家擬借欵推廣倫敦之港口及船澳其管理之法擬更進益之蘇格蘭所議准之例文數條深洽輿情擬卽著爲該處定例佔價之例擬爲增益雇用小孩之例擬爲較正禁止販賣不合宜牛乳所製造之物之例積貯銀行之例均擬增益又再設立義勇公欵凡此諸事均將有例文宣布於爾等朕爲爾等祝福宣讀旣畢皇返駕北瓊咸宫時已鐘鳴三下矣 
[會試全榜題名錄]  
　　本屇會試題名錄本館已於十三日將電傳十八魁及九省各進士姓名登登報兹得全榜照錄於下 
周藴良浙江會稽　田步蟾江蘇准安　楊兆麟貴州遵義　黃兆枚湖南長沙　史寶安徽廬州　褚煥祖湖北江夏　葉景葵浙江仁和金兆豐浙江金華　胡嗣瑗貴州開州　王震昌安徽阜陽　紹先江寗駐防　陳曾壽湖北蘄州　郝繼貞直隷内邱　陳善同河南信陽曾熙湖南衡陽　錢辰鍠江蘇陽湖　區大源廣東南海　張運魁四川華陽　吕調元安徽太湖　祝廷華江蘇江陰　林步隨福建侯官劉焜浙江蘭溪　馬君實安徽桐城　汪升遠江蘇六合　胡藻江西新建　吳建三湖南長沙　王鼎直隷肅寗　黃純垓湖南郴州覃壽彭湖北蒲圻　張恕琳山東掖縣　劉鳳起江西南昌　張瑞璣山西趙城　徐謙　徽歙縣　張坤雲南昆明　張鵬翔浙江海甯郭立山湖南湘陰　單鎭江蘇吳縣　王壽用山東濰縣　胡炳益江蘇昭文　魯藩江西新建　田毓璠江蘇山陽　劉昌仁四川長甯袁大琖湖南長沙　鈕澤成浙江烏程　李德星安徽太湖　蕯起巖福建閩縣　周杰湖北天門　楊鴻發江蘇丹徒　朱壽彭江蘇上海魏元戴江西南成　王召曾直隷豐潤　姜曾泰山東萊陽　胡大華湖北江夏　郭則澐福建侯官　聶畬浙江象山　吕興周直隷樂山彭兆琮湖南湘陰　玉聲溢山東招遠　尙秉和直隷高唐　馬進修陜西德州　張衷沅湖南瀏陽　侯來儀河南温縣　丁惟彬山東日照杜述宗江西淸江　張之崑直隷遵化　任承沆江蘇宜興　陸鴻儀江蘇元和　許中傑直隸正定　顧承曾河南祥符　石金聲山東博山周鏞陜西涇縣　曹興初湖南長沙　吳嘉謨四川井研　章鈺江蘇長洲　王永和雲南昆明　孔昭晉江蘇吳縣　何湛福建閩縣馬廷裁山東安邱　左霈廣州駐防　華宗暢四川長壽　朱寳璇浙江嘉興　陳中孚江西德化　王丕熙山東萊陽　關掄三河南淇縣丁王驥山東黄縣　郭名典河南偃師　陳念典廣東增城　陳鈞雲南石平　商衍瀛廣東駐防　水祖培湖北武昌　湯文錦陜西西鄉任墉陜西浦城　温肅廣東順德　熊朝賓貴州黔西　史國探江蘇荆溪　吕彥枚山東文登　武曾任浙江錢塘　陳煜庠廣東仁化程繼元安徽休寗　李臣淑江西永寗　張治人湖北江陵　曾光義四川邱州　謝慕韓江西廬陵　張孝慈陜西安康　張雲翼廣東順德劉思明貴州平越　王允猷浙江山陰　龔慶雲安徽合肥　郭家聲直隷武淸　蕭湘四川涪州　廖玉英福建侯官　邵章浙江仁和顧承曾河南祥符　李振鐸安徽廣德　林棣福建壽甯　于君彥福建閩縣　王宗基浙江海鹽　朱國榕湖北大冶　李慶萊廣東南海汪應琨安徽六安　恩華京口駐防　楊繩藻江西清化　陳樹勳廣西岑溪　欒俊聲奉天海城　吳曾甲江蘇江陰　李效儒河南睢州曾肇加貴州貴筑　杜光佑湖北江夏　龐玉同直隷棗强　李愼五山西平定　朱慶奉天錦州　關陳謨福建莆田　孫寳書江蘇通州張繼信陜西安康　楊肇培直隷遵化　袁加榖雲南石平　張濂直隷獻縣　蕭開瀛貴州　方履中安徽桐城　薛登道山西同城唐瑞同貴州貴筑　王楊濱湖北江夏　李澤辰山東利津　陳德昌山東濰縣　陳其相福建閩縣　張祖蔭順天寶坻　楊恩甘肅會寗劉春堂直隸肅寗　龔元凱安徽合肥　楊位咸安徽績溪　董秉清江蘇武進　王宗仁直隷縣　張壽南陜西大茘　王蔭南直隷祁州陳起鳳江西陽　何正淸廣西賀縣　徐紹熙安徽石埭　吕祖翼安徽旌德　單志獻江西高安　孫鴻烈河南温縣　張智遠四川宜賓趙曾檣直隷淶水　易順豫湖南龍陽　楊熊祥湖北江夏　孫志敏浙江錢塘　郭宗熙湖南善化　陳震黻浙江瑞安　班繼本荆州駐防劉道春江西德化　沈澤生江西高安　張蔭椿浙东錢塘　袁冀保四川成都　王大均浙江秀水　夏起瑞浙东鄞縣　馬天翮福建侯官于文山東新城　胡獻林江西南昌　彭士襄江蘇吳縣　劉敏福建閩縣　唐樹彤廣西臨桂　李海光河南商城　林乾福建南安陳旭仁廣東新會　朱茂春湖北武昌　路士桓直隷南宫　黎湛枝廣東南海　高加仁廣西蒼梧　張文源甘肅清海　朱豐元山東諸城夏敬第浙江仁和　袁祖光安徽太湖　張新曾陜西廬山　張鳳喈安徽廬江　施安欽雲南昆明　聶夢林直隷大名　徐士瀛江西玉山余樹棠浙江黃巖　郭玉章陜西華山　王益霖江西南昌　楊渭山東濰縣　王景峨湖南益陽　有瑞荆州駐防　何吕藜河南固始荆育瓚山西猗氏　劉彝銘四川成都　哲克登四川駐防　陳天培直隷易州　李盛樂江西德化　徐彭齡江蘇靑浦　高遵章直隷靑縣甘鵬雲湖北濳江　翁長芬江蘇江寗　解宗輅山東方泉　范振緖甘肅靖源　侯延爽山東東平　甘辰緖甘肅靖元　黃西朋江西南昌常林書山西榆次　孟廣範山東曲阜　王紀翔江蘇丹徒　卓寶謀福建閩縣　樊海瀾河南禹州　蕭丙炎江西廬陵　劉貞安四川奉節趙國光河南氾水　馬璆麟陜西綏德　關文彬廣東南海　何啓棟福建侯官　閻廷獻直隷昌黎　楊光祖江蘇銅山　王世徵福建侯官李皞雲南昆明　范之睱山東歴城　萬　江西豐城　周汝敦雲南太和　李增榮四川綿竹　梁鴻藻廣東新會　王保淸湖北江夏尙壽章浙江山陰　培成陜西駐防　王汝榆直隷涿州　高廷枚浙江平湖　李澤蘭江西寗都　牛蘭直隷獻縣　王廷槐奉天五常鄭廷琮福建候官　吳鼎金福建候官　李漢光河南光山　鄭宣漑湖南益陽　賴際昭廣東增城　吕濬堃廣西陸川　孟宗與陜西長安鄭祥興雲南太和　鄧榮甫廣西臨桂　金文田浙江天台　彭立栻甘肅皋蘭　朱德恒廣西臨桂　李肇律四川雲陽　區大典廣東南海楊倫福建候官　廷昌京口駐防　李玉振雲南太和　陳耀墀廣東番禺　程宗伊河南祥符　胡商彝雲南石屏　陳國祥貴州修文丁樹齋貴州貴陽　楊鳴翔山東金鄉　廖振廣西平樂　馬晉山陜西恒仁　夏之林浙江嘉興　殷維陜西岐山　高毓　直隷靜海 
 
 

Page 3

 
 
宋如林河南安陽賴瑾廣西桂平顧視高雲南昆明賓光春廣西博白魏垂象甘肅泰安　曾蘭春福建莆田　李文召廣西岑溪忠舉凉州駐防周廷于廣東順德朱崇年廣東新會吳庚山西香寗黃居中甘肅階縣　任祖蘭山東高密　錢昌頣江蘇如皋申樹富甘肅臬蘭張家駿河南林縣李化丙山西香山殷士俊甘肅皋蘭高浚昌廣西臨桂　景俊肖陜西云陽　孫回瀾貴州靑平和中布靑州駐防談泉廣東新會狄棲海山西猗氏程昌鼐江蘇通州張鋭甘肅武盛　夏瑞庚雲南昆明　栢太淡陜西大荔徐冕四州綏寗黃光原福建侯官李維玉貴州安化張書劇廣西臨桂 
[振興吏治]  
　　重慶訪事友人云四川藩司陳方伯目擊川省吏治疲苶皆由州縣之不得其人州縣之不得其人由於上司進退之不得其道設法整頓俾身膺民社者相與砥礪有成特於日前懸牌署前其文曰照得正佐人員署理各缺向章一年期滿應予更換因循自棄者固不免粉飾敷衍計已瓜代及期便可卸肩勤愼有爲者每慮署任不久又不免瞻顧畏葸輙灰乃志遂致吏治民生廢墜不修輾轉更替貽誤滋多况州縣地方本有大小之異而居官才具實有長短之分使長才而任小邑固屬未盡其能以要地而畀短才必至有虧厥職本司但求人缺相宜與民生有益原不拘泥常格現已禀奉督憲面諭嗣後凡屬署理人員果能關心民瘼不欺不懈實有循續可錄雖署理必准子久任設有過犯當繩卽實任亦立子罷斥務使正署各員均得及時自効一除瞻顧因循之弊庶幾吏治日有起色願賢有司爭相渥磨勉爲循吏本司有厚望焉合行牌示其各遵照毋違特示 
[京餉攺章]  
　　武昌訪事人云鄂省京餉向分十批按站解京每領解餉銀一萬兩准支給解費一百五十兩相沿已久署撫端午橋中丞因漢口火車已通至磪山爰諭藩司瞿賡甫方伯轉飭解餉委員嗣後管解京餉卽附乘火車以期便捷所有應給解費亦應量加核减以節糜費方伯奉札後卽詳加籌酌擬將解費减去三十兩已詳奉中丞批准照辦矣 
[摺弁誤事]  
　　蘇州訪事友人云每届元旦各省督撫例有賀表先期派弁齎呈上届江蘇巡撫恩藝棠大中丞飭轅下武弁繆長林者齎摺進京適繆家中連斃四人不克啓行逾半月始就道又値連日天雨道路泥濘以致墮馬跌傷手足不得已攺乘驢車輾轉遷延迨抵京已逾年節中丞初未知悉至上月某日接到回批見有下届補遞等字樣不覺勃然大怒立飭將繆押發長洲縣署看管候再訊核 
[虹橋畫舫]  
　　揚州訪事人云兩淮皖岸桐城運漕等處向銷北鹽每届開辦新綱例由本岸督銷局道員預備簽枝傳集各商當簽派以昭公允日昨淮南局員奉皖岸督銷總辦蒯禮卿觀察來文略謂丁酉春綱北鹽新舊各商計共一百七十五票現經本局察看各處銷數存數當即照章邀集各商眼同簽派兹掣定桐城六十五票運漕五十票三河四十票合肥二十票合亟行知請煩轉飭各商按照派數立卽訂單繳價領運開江以濟銷市云云局員接奉來文隨卽牌示局門曉諭皖岸各商一體遵照○揚屬江都縣署日昨接奉省憲釘封公文一角邑宰吳大令卽於上月二十六日淸晨升坐大堂由監内提出斬犯二名騐明正身飭劊子如法綑綁會同城守營孫守戎押解至西門城外處決並梟取首級解赴犯事地方懸竿示衆據聞此卽前數日上憲派委來揚會審之嘶馬盜案云 
[茸郡梅雨]  
　　松江訪事人云近日郡中謠言蠭起謂有匪人拐取民間小兒剖割心肝睪丸等情一時互相傳述幾同目擊事爲府尊許子原太守曁華亭縣陳仲陶婁縣屈吉士兩大令所聞立卽派差查禁一面懸示通衢詳細開導不許惑於匪言再騰口説○日前府署幕友某君被竊古銅香鑪一件函請縣主陳大令飭役拘到小竊一名笞責枷示據供銅鑪已賣與某舊貨店内遂飭傳舊貨店主務令將原贓繳案○新署提標中營叅將正任福山鎭標掘港營遊擊張冠庭遊戎熙於日前來郡趨詣提轅禀到隨擇吉本月十一日就兼帶之新兵正營中接篆視事○松郡西半城河道因爲天雨所阻從事三閲月之久始得竣工本月十一日華邑尊陳仲陶大令階各紳隨同府憲許子原太守親至各叚丈量深淺事畢卽飭開壩放水以利舟行至東半城未開各河道日内亦將開工矣○有皖省梟匪鄧某至南匯縣所屬下沙地方意圖開賭各土著忌之遂邀同南橋錢家圩等處土人二百餘名各持槍械意欲與之格鬥説者謂兩雄相阨必有一傷殊非地方之福也 
[江督關防]  
　　英美租界公廨讞員張柄樞司馬接奉兩江督憲魏午帥蒞任關防告示一道當卽黏貼兹照於下頭品頂戴兵部尙書兩江總督部堂西林巴圖魯魏爲愼重關防嚴禁詐僞以肅功令事照得本部堂恭膺簡命調任兩江是邦地廣民稠政繁責重整躬率屬事悉親裁幕賓各取端方宗戚咸稱謹恂僕從僅供奔走吏胥惟繕文書斷不容欺罔朦敝上下其手凡我同寅文武務各恪守官箴勿聽招搖致墮奸計倘有不法棍徒冐名撞騙或謂桑樟故舊瓜葛姻親或稱幕下賓僚府中僕隷乘機誑詐隨處招搖立由地方有司訪拿到案禀報嚴辦以儆刁詐除通飭各屬一體訪拿外合亟出示曉諭爲此示仰合屬軍民人等知悉本部堂行政用人務持公道詰奸禁慝决不寛容爾等切須安分守法毋蹈前項情弊自羅法網其各准遵毋違特示 
[親王起節]  
　　喀喇沁親王來滬後駐節泥城外洋務局行邸本定於十七日起節昨晨忽傳諭卽日啓行爰由上海縣主汪遙庭大令在大王廟碼頭豫備官舫導以萬和小輪船瀕行時本埠文武印委各囎恭送如禮先是午前十一點鐘時法總領事巨籟達君奧斯馬加領事許乙詩君大西洋繙譯官畢禮納君日斯巴尼亞總領事闓迪羅君日本總領事小田切君英總領事滿思禮君義總領呈聶臘濟泥君美總領事古納君俄總領事闊雷明君均詣行邸進謁親王一一接見蓋外交之道宜然也 
[留守來申]  
　　新簡荆州將軍綽留守已於昨日傍晚時乘新豐輪船自天津來申登岸後就北河南路天后宫側出使行轅内暫駐襜帷 
[豫備供張]  
　　昨日上海海縣汪瑤庭大令得悉兩江總督兼南洋通商大臣魏午莊制軍將蒞滬江察閲江南製造局卽辦差八等蕆備供張恭申迎迓 
[移文緝盜]  
　　日昨婁縣屈吉士大令移文上海縣略謂去年十二月二十七夜境内泗涇鎭戴九岳家被盜匪搶去衣飾銀洋計有數千金報經詣勘屬實飭捕嚴緝迄今日久贓犯獲誠恐遠颺合行移請貴縣派捕協緝並抄送失單賞格無論軍民人等如能將全案各犯拿獲者賞洋三百元僅獲首犯者賞二百元知風報信因而拿獲者賞五十 
[匪徒攫物]  
　　前晚提標右營守備程厚庵守戎之夫人由英租界乘輿回城甫至西門内學宫前突有四匪徒飛步而來猛將輿夫擊傷探手入輿攫取金簪及釧臂等物輿夫狂呼救命適有捕役巡查至此帮兠拿當塲將四犯拘獲夫人回署訴之守戎不覺勃然大怒立將四犯解送上海縣署請辦縣主汪瑤庭大令飭分别收押候堂訊嚴辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[中丞小極]  
　　武昌訪事人云署督端午橋中丞近日在肩背之處生有外症疉經延醫調治尙未痊愈又延某西醫診治聞無大碍大　不日定占勿藥也 
[公廨停訊]  
　　昨英美租界公廨因輪訊之美繙譯官白保羅君叧有要公咨照公廨並各捕房暫停讞案一天法公廨堂期亦緣費繙譯官隨同總領事拜謁喀喇沁親王須倩讞員孫建臣大令陪往先期咨照捕房暫停訊案一期 
[從寛遞籍]  
　　日前法公堂移送長江輪船積竊林慶雲等八名到縣經縣主汪瑤庭大令訊明笞責分别禁押在案兹經大令查得内有王茂生陳步雲陳福生三名並非同黨當從寛典論飭書吏備文解回湖南長沙原籍交地方官管束 
[上海巡局紀事]  
　　前晚王家馬頭左近洪昌烟館夥阿三持洋銀五元至近處某鋪兑換靑蚨中途突被流氓多人按倒痛毆攫取洋銀而逸阿三忿甚次日據情投控十六鋪巡防南局請爲究追○前日滬南米業中人醵資建醮被流氓攫中途突被流氓多人按倒痛毆攫取洋銀十六鋪巡防中局請辦旋經彭錦章投局保出昨日恒大行執事張六涇禀請究辦局員黃衡堂二尹命去鑼鼓二副當塲拘獲陳扣扣一名送至委滬南二十三七鋪巡防局委員韓二尹自接奉蘇松太兵備道袁海觀觀察札文已於昨日到差視事傳彭到案限令將陳交出以便訊懲○新 
[馬路工程局瑣案]  
　　陳芝良扭趙四福至捕房稱被無端索詐等情由捕頭轉解馬路工程局總辦翁子文太守倩襄讞委員黃衡堂二尹研訊陳供小的在江順鴨屁股船上執役被趙無端訛詐洋銀二元叩求究辦趙供小的向陳索取煤價不敢妄爲二尹判責四十下斥逐○陳喜生前因寄宿生義馬頭東來小各棧内被包探黃量海查得形跡可疑解經黃二尹研訊供認行竊不諱判令枷號在案昨已期滿帶案疏枷交人保去○謝掌發扭陳阿榮至工程局控被竊去划子船一艘黃二尹提案研訊陳供小的向謝商借不允故取其船二尹判責八十板限令將船交還 
[英租界捕房紀事]  
　　有剛寶朝者携婦人顧某氏寓鼎陞棧剛因事赴蘇被張阿寶誘顧至棋盤街爲妓并將剛存洋銀數十元一并携去剛歸忿不欲生致將自縊爲棧主察覺將剛送入捕房候送公堂請讞員張柄樞司馬核辦○張阿利不知在何處竊得銅爐等物經包控何阿春察獲拘入捕房捕頭令押候解送公堂禀請訊究○夏阿五行竊蔣阿富家海虎絨馬褂及洋傘等物經包探趙銀河拘入捕房捕頭令押候解送公堂禀請究辦○張福生行竊四馬路楊小弟迎春坊趙倩娥兩家銀水烟袋豆蔲盒報經包探張全林查獲拘入捕房捕頭令押候解送公堂禀請究辦○蟻媒華老八拐婦人杜巧雲買與粤人馮升利得價洋銀　百元而去昨有杜之姘夫謝　山在馮門經過見杜在内因闖入稱係杜夫向馮索詐報經包探竇如海拘入捕房詢明往拘華老八則已逃逸捕頭飭包探務須緝獲一并送案請究 
[法租界捕房紀事]  
　　浦東女子王媛媛挈其六齡胞妹來滬托某甲賣與朱姓得身價洋銀二十五元由王親立筆據交買主收執前日王忽投浦東某教堂向神甫泣訴聲稱胞妹年甫六齡父母雙亡無人照管被某甲誘拐來滬售與朱姓求請追還神父卽函致法捕房請爲百緝捕頭立飭包探將甲與買主及六齡之女一併傳至捕房研訊之下始知所探盡屬子虚判將甲與王一併管押女孩仍交朱姓領回候解送公堂傳案備質○前晚三鼓時有某甲身帶手槍利刃行經法租界被巡街捕拘入捕房昨日捕頭冋之研詰供稱向以販私爲業同伴五人均被鹽捕營拘去小的幸得乘間逃逸捕頭令押候解送公堂禀請問官訊究○駁船户某乙雇某丙爲夥每月工資洋銀六元當時先付一月未幾丙竟不别而行前日在途遇見乙向索還工資丙堅執不允將其衣服褫去丙遂以被乙訛詐爲詞投捕房控訴捕頭飭包探拘乙研訊以兩造均有不合命一併管押候解公堂訊究 
[美租界捕房紀事]  
　　昨晨跑灘賊潘阿六潛入外虹口某機器廠行竊舊鐵管若干枚携之而出適爲一百三十號巡街捕所見連贓帶入捕房捕頭令押候解送公堂禀請讞員張柄樞司馬訊辦○昨日亭　時甬人周阿森傅阿貴杜阿寳在百老匯路索欠起釁一言不合大肆兇毆六百六十三號巡街捕見之一併拘入捕房捕頭令押候解送公堂禀請懲辦○前晚小竊張阿梅混入蓬路某姓家竊取布衣若十件携至某押鋪質錢適爲包探沈阿岳查獲連贓帶入捕房捕頭令押候解送公堂禀請究辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十九年四月初三日京報全錄]  
　　宫門抄諭旨均錄正張○閩浙總督許奏爲崇祀鄉賢以彰濳德摺○又奏查明營員懈弛不力分别叅劾摺○署粤督德奏揀員請補副將摺○又奏請裁撤粤鹽加價口捐以節靡費片○直隷總督袁奏恭報出轅騐收新易鐵路工程並北上扈蹕謁陵摺閩浙總督臣許應騤跪奏爲崇祀鄉賢以彰潛德恭摺仰祈聖鑒事竊臄舉人傳朝旭等呈稱已故進士何秋濤由光澤縣廪生中式道光癸卯科本省鄉試舉人甲辰會試中式進士乙已補殿試授部主事咸豐十年以進呈書籍召試奉旨以員外郎補用懋勤殿行走欽此故進士少負異禀講求經史之學能　發義藴通籍後益肆志於學爲故大學士委仁曾國藩所稱許其共職刑曹也尙書周祖培重其品學舉爲總辦秋審處决獄明允平反無訛故進士内行敦篤孝友聞於鄉里而澹於榮利孜孜以敦崇實學誘掖後進以爲已任掌教邵武屬五書院以行爲本以文爲末以經史考據爲宗裁成人士甚衆後掌教直隷蓮池書院日聚生徒討論睱時卽閉户讀書易箐前數日猶手不釋卷貧無以爲殮門人醵資葬於保定西郭外故進士家本寒素服官後清操自勵每至饔飱　繼而講誦弗倦生平著述宏富無力刊刻遺稿散失十不存一好學深知之士代爲刊行者有一鐙精舍甲部稿專講經學如周易爻辰申鄭義禹貢鄭氏略例等篇皆能補注疏之關又周書王會篇箋釋一書於訓詁地理二端考核精詳又校正元太祖親徵錄考其方輿辦其譯語證其脱落凡十易稿而成均足爲讀史者之助又孟子編年考一書於亞聖事蹟逐年詳記俾學者識其本末其有功於聖學尤匪淺鮮溯目宋儒朱子講學閩中人士漸知嚮往然於究心經世之務未易多觀故進士嘗謂俄羅斯地居北徼與我毗鄰諸家論述未有專書爰采官私載籍爲北徼彚編增衍圖説八十卷進呈顯廟恭奉上諭賜名朔方備乘於制度沿革山川形勢瞭如指掌現値邊防緊要洵足以資考證伏思故進士敦行勵學足爲閭里矜式曾荷褒揚之曠典尙虚鄉黨之明禋爲此開列事實聨名呈請由該管府縣確查取具事實册結並所著書籍詳由福建藩司呈請具題入祀鄉賢聲明該故員子孫現在尙無顯宦等情前來臣覆查閩省地處海隅民風渾樸自安溪故大學士李光地發明經世之學人文蔚起近數十年閒如故督臣林則徐沈保楨皆能以學制著爲勳業該故主事何秋濤澹於榮利濳心實學雖未及見諸施行而其濳德純粹著述流傳實於文教大有裨益合無仰懇天恩俯准入祀鄉賢以順輿情而作士氣除將事實册結書籍送部外相應遵照部行改題爲奏謹會同福建學政臣秦緩章恭摺具奏伏乞皇太后皇上聖鑒訓示謹奏奉硃批禮部議奏欽此 
閩浙總督臣許應騤跪奏爲查明營員懈弛不力分别叅劾恭摺仰祈聖鑒事竊維兵力之强弱視將備爲轉移緑營廢弛已久皆由大小員弁狃於痼習不思振作値此整頓營伍之際尤應認眞考核查有浙江樂淸恊副將湯盛明任用清江汛千總徐德元交通聲氣徐德元常離汛所至樂清縣與湯明盛時相往來藉公營私以致物議沸騰該管官温州鎭總兵劉祥勝平日漫無覺察經臣等派員往查始行據實禀揭亦屬表率無方又據署處州鎭總兵趙永銘禀署金華巡防都司補用都司王友桂擅離職守並不在署防緝遇事張皇失措呈請查辦前來亦經臣委員查明屬實况現値裁併緑營編練巡警軍隊該營員等應各振刷精神湔除頽習乃竟因循懈弛實於營伍有妨未便稍涉寛容相應請旨將樂淸恊副將湯明盛清江汛千總徐德元補用都司王友桂一併革職温州鎭總兵劉祥勝交部議處以示懲儆而肅營伍除咨部外謹會同護理浙江巡撫臣誠勳浙江提督臣吕本元合詞恭摺具陳伏乞皇太后皇上聖鑒訓示謹奏奉硃批叧有旨欽此 
頭品頂戴署理兩廣總督奴才德壽跪奏爲揀員請補副將恭摺仰祈聖鑒事竊准兵部咨廣東赤溪恊副將缺係外海水師題補第六輪第一缺輪用儘先人員行令揀員請補又准咨稱該省外海水師儘先副將班内現無注册人員惟查有已保儘先副將吕文經補用副將陳榮輝二員未經該督造送履歴咨部註册應由該督查明酌核辦理等因前來除陳榮輝一員籍本省不計外查有外海水師儘先副將吕文經年六十三歲福建同官縣人由行伍管駕輪船迭次出洋遞保儘先叅將奏調廣東差遣准部咨覆歸入廣東外海水師儘先叅將班内註册旋於救護各國輪船出力案内奏奬免補叅將以副將仍留廣東外海水師儘先補用光緖二十八年八月初九日奉到硃批著照所請該部知道欽此業經造送履歴咨部註册該員久歴風濤水師老練於赤溪協副將缺人地實在相宜前在外省軍營亦無朦保情弊雖保舉在見缺之後尙示註册與例稍有未符惟本班另無合例人員合無仰懇天恩俯准以吕文經補授赤溪協副將俟部覆到日再行給咨送部引見以符定制謹會同廣東水師提督臣何長淸合詞繕摺具奏伏乞皇太后皇上聖鑒勅部議覆謹奏奉硃批兵部議奏欽此 
德壽等片再粤省鹽務向係招商承辦行銷廣東廣西湖南江西福建貴州六省地方遼闊辦運本難同治初年開抽鹽釐每年八九萬金厥後捐振頻仍商力已覺難堪上年因新案賠欵奉行鹽斤加價各商無力支持或請退辦或求寛免紛紛觀望再三勸導擬就廣東產鹽省分每斤加價二文行銷省分照比抽收合照部定每斤四文之數廣東歲計徵銀二十七萬餘兩連釐金防餉計之幾加正課一倍此外一切雜欵等項爲數亦鉅湖南廣西东西等省粤鹽本省加價釐税今復各加每斤十文十餘文不等多設廠卡截抽雖名有口捐加價之分要皆取諸客販並非抽自食户因而客販裹足銷路滯鈍查鹽務漏巵患在走私平時减價尙虞私充官價驟漲私鹽必致充銷額引因以阻滯微特加價無可取盈卽有之課餉釐税恐歸無著是加價徒有其名而正欵實受其害在各省餉需浩繁原不得不多爲籌措無如加價過重妨碍孔多現在粤鹽配銷大形短絀課餉征收寥寥嚴切巡防終無起色若不亟圖挽鹽務勢將不支兹據兩廣鹽運使國鈞詳請具奏前來奴才查粤省鹽務素稱疲難辦理偶一不愼卽不免虧累之虞近年多方整頓謹敷正餉奏額查核該司所詳委係實情合無仰懇天恩俯准飭下湖南江西各撫臣將加價口捐分别核减裁撤以節糜費而顧大局理合附片具陳伏乞聖鑒訓示謹奏奉硃批户部議奏欽此 
太子少保北洋大臣直隷總督袁世凱跪奏爲微臣馳赴新城易州一帶騐收路工並往保定點閲旗兵具報起程日期恭摺仰祈聖鑒事竊臣欽奉上年九月十八日寄諭由新城高碑店接造鐵路直達易州著袁世凱速派員估辦又欽奉十一月初七日寄諭八旗挑選兵丁著先派三千人交袁世凱認眞訓練各等因欽此當經臣將遴員估工請欵興辦情形曁酌擬京旗常備軍開辦章程應需餉項先後分别繕摺具奏在案兹據委辦工程道員王仁寶楊上琦林志道知府梁浩先後禀稱新易路工業已告竣並准京旗練兵翼長鐵良呈稱現挑定兵丁一千一百九十名先派赴保定編伍練習等情臣查以上二事均關緊要應由臣躬親馳往新易一帶逐叚騐收並往保定按名點閲方足以昭鄭重事畢之後卽由保定北上到京詣闕跪請聖安以便扈蹕謁陵敬謹伺候現定於本月二十七日由津起程所有津署日行公牘循例暫委署理天津道龎鴻書代拆代行重要事件仍包封遞臣行次核辦理合恭摺奏報伏乞皇太后皇上聖鑒謹奏奉硃批知道了欽此 
 
