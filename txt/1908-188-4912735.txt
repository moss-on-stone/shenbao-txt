# 1908 - 188 - 4912735

 

Page 1

 
 
   
 
 

Page 2

 
 
諭説 
[諭鹽斤加價（續）]  
　　再以經濟學之原則言之人之。貧富。雖萬在不齊。而鹽米菽粟之所需。貧富無有大異。若槪行加價。則貧民之負擔。無殊於富民。而自富民出之則甚裕。自貧民出之則甚苦。社會之富民少而貧民多。則害之所中。不在少數之富民。而在多數之貧民。夫貧民者。國家所當扶助者也。以當扶助之民。而重課之。歐洲之革命。所由來矣。況國家之課税。不可侵及其原有之 
 
 
 

Page 3

 
 
財產。當以涵養税源爲原則。譬之每鹽一斤。加錢四文。此四文者。固富民所視爲無足重輕者也。然目貧民視之。則不啻生命之所關。貧民旣無奢侈費以相浥注。勢不得不以其有用與必要之金錢。購此日用必需之品。夫以日用必需之故。而至牽動其有用必要之基金。則是國家歲取其一部分。旣人民歲不其一部分。推其至極。必涸竭人民之母財。而各種事業因之退步。社會經。濟愈益恐慌。听謂一指蔽前。則泰山。不見。貪目前之小利。而不計來日之大難。謀國者倘非利令智昏。何至若是其愼歟。 
且各處引地。鹽價本參。差不齊。各處加價。彼此尤不能劃一。或政府一加。而地方再。加或甲省加二。而乙省加四。昂者日昂。即苦者日苦。姑無諭運司之侵漁。鹽商之尅。扣奸胥猾吏之上下其手即如兩引交界處所。往往有鹽價高下之縣殊。而低價之引地。偷運於高價之引地。官鹽私販作奸犯科。本欲專。利而適以競私。本欲加價。而適以亂。價國家有誅求無厭之名。而無損下益。上乙實。徒然厲民而己矣。不然。使厲民而果有益於國家有裨於大局。則雖吾小民。猶當敲脂竭髓。目靖自。獻何有於區區食飲之資。而靳惜勿與無。如各項收。入中飽居其半。虚耗居其半彼其報効之實數。攤派之正項猶其小小者耳。國民雖愚。何忍使國家蒙其名。而官吏獲其實。則鹽觔加價。反不如加賦之猶爲直截矣。 
要而諭之。開源不如節流。加價不如平價。仿就塲征税之法。而各府州縣。不復置官。則中飽革而虚耗除矣。收鹽户所煮之鹽。轉鬻於商。人而任其所之。則私販泯而盜賊消矣。昔松江李雯。謂鹽之產於塲。猶　榖之生於地。宜就塲定額。一税之後。不復問其所之天下皆私鹽。即天下皆官鹽。此言最堪玩味。或者慮賠欵無從攤派。鹽商無可報効。不知民之需鹽。祗有此數。行銷所入。不蝕於官。必歸于。國史稱劉晏管鹽。其始不過四十萬緡。至季年增至六百萬緡。當時國用充而民不困敝。是則化私爲公。盈虚消。長。此中自有至理。惟是拔本塞源。改頭換面。茲事體大。實行難期。必不。得己。而議加價。則與其加自政府。而集財於中央。用財於不可知之所。無若加自地方。而以之興學造路。經營一切助長行政。庶國民猶得受間接之利益。所謂兩害相權。則取其。輕也。暛夫。君取其一。臣取其二。計奏一定。有加無除。剝民之端。古今一轍。自非大開國會。與國民以監督之權恐中國財政之紊亂。無能善其後也吁。 
尃電 
[電一（北京）]  
　　資政院各軍機大臣奏資政院章凡十條一總綱二選舉三職掌四資政院與行政暑之關係　資政院與各省諮議局之關係六資政院與人民之關係七會議八紀律九秘書廳制十經費 
第一條大旨總裁定二人副總裁二人或四人以三品以上大員兼充議員用欽選互選法選定各議員於院事權均同等會綦分常年會臨時會二項常年會每年一次臨時會無定期開會閉會日期請降明旨開會時請聖駕臨幸或遣親貴代行禮宣布開議事件 
第二條大旨議員須三十歲以上一王公世爵由軍機處會同宗人府理藩部開單呈請欽選十人一宗室覺羅一各部四品以下各官惟審檢巡官不限品一業主有產百萬具被選諮議局員資格者一各省諮議局員由諮議局宗人府吏部民政部查明合格人員開送資政院各員互選擇票多者呈請欽選宗限五人部限百人業主每省口人其互選法由資政院令各選一人封送資政院定期開封各省諮議局員互選後由督撫擇票數多鄉望優者照該省額十之一送院奏請作爲資政院議員 
[　　皇上仍未大安不耐久坐召見較晏爲時亦短 
[電三（北京）]  
　　吳緯炳奏請分發人員槪免廻避本籍一摺經吏部議决佐貳照准 
[電四（北京）]  
　　袁軍機未入直已五天 
 
 
] 

Page 4

 
 
緊要新聞 
[州縣匀定公費辦法將次實行北京]  
　　前日某侍御奏請匀定州縣公費以期久任一摺樞垣各堂一再翻閲莫不贊歎。當即請旨寄諭各省督撫將軍都統迅速體察情形妥籌辦理茲聞袁大軍機以此事於國計民生大有關係志在必行擬即分電各省迅速籌辦並以各省匀攤撥給公費雖化私爲公在在有自然之欵而欲其盡心民事必先厚給俸糈揣測外省情形不敷尙鉅擬即諄囑度支部堂官迅籌常年的欵預備撥用而世中堂之意則謂此等事件均須取給部庫恐有未逮理宜就地。籌措。爰此意見叅差未即定議惟袁之辦法贊成者多大約不久仍當照袁議辦理云 
[會議陸軍部奏籌購艦經費北京]  
　　前日樞垣曁度支部各堂會議前陸軍部奏請添艦巡洋一摺各樞堂均已贊成祗以開辦經費千五百萬驟難籌措准由度支部認籌一半其餘一半須歸陸軍部自籌一俟籌定即　覆奏請准照辦茲將原摺摘錄於左 
海陸各軍爲國家强弱所係臣部奉命兼轄海軍急應陸續籌辦而資基礎現在兵輸僅海琛等數艘擬購置囗囗　兵輸廿一艘以巡緝洋面將浙江寗波府屬之象山港脩葺爲該艦停泊之所並飭江寗烟台廣州各學堂添招學生併日授課庶演練學習同時並舉收效自易開辦經費千五百萬兩應飭下度支部迅速妥籌其常年經費當由臣部自行設法奉旨著軍機大臣度支部妥議具奏 
[郵部借外債築路之説擬罷北京]  
　　郵傳部陳尙書前因各省鐵路集股不易擬即籌借公債由官擇要興築冀得餘利爲各路之助詎前日奏陳路事摺上後忽奉交諭此後借外債必須先行奏聞並咨商外務部辦理陳尙書知此事將來必多掣肘大爲灰心聞昨日與左右各堂商議擬將前事作罷 
按此事曾見前報專電當時電文簡略耒能明晰爰補詳之 
[蘇路北綫近聞]  
蘇路北綫前月即派工程司測勘近接工程司電至甘泉境之顧夏莊鄉民聚衆阻撓由公司分電府縣保護並究滋事之人江督端午帥亦已電飭李鎭軍派弁勇保護前進矣 
蘇路北線其來源則自開封而直接洛潼陜甘其去路則瓜洲爲出口之必要從前原案因津鎭尙未改線津浦故取道海州自津浦發表以後蘇人通盤籌畫不能不將路線之先後次第研。究而尤非實地調查不可目前蘇公司函知協會推定調查員三人又接駐京辦事處來電京官亦。推定二擬在滬會齊同往調查茲將函電錄左 
蘇。路公司致蘇路協。會函敬啟者前泐蕪函請貴會推員調查北線嗣知巳推定袁君觀瀾張君蔚西方君惟一深爲欣慰頃見報端京官亦推王君君九調查除由公司已函請王君即日南來偕往調查外務請貴會知照袁張力三君俟王君。到時即日偕往所有調查川資及相當酬報均由公司擔任敝處亦一面函知三君也合此佈聞 
　　駐京辦事處單部郎致蘇路電蘇路公司調查員京推王季烈沈秉乾楊麟香二十外赴滬鎭咸 
[郵部擴張航業近聞]  
　　調查外海航利外務部日前分電駐英美法日李伍劉李四大臣速將前咨調查　西利比　安南　缅甸　山打根　賓角　淡水　小呂宋　神户　橫濱　長崎　等埠有無本國及他國商輸專利航業迅飭各該領事刻日查明轉咨報部以憑轉咨郵部推廣航業等語聞是電係本月初三日由郵傳部咨請電催云 
　　調查本國商輸郵部前擬擴充内江外海航路本由直魯閩粤江入手日前陳尙書復與農工商部溥尙書在園議商大致謂此項航業實與權利有關不容稍缓惟由部籌欵殊覺不易擬先由兩部會咨前定各省督撫詳查商辦航輸數目及行駛省分造册報部擇其緊要之處再行由部添輸行駛以保航利 
[浙省官紳對於國會之𤍽心杭州]  
　　浙紳請願國會一事送紀前報現官界中之明逹者亦頗主張速定期限而尤以洋務局總辦王省一觀察最爲𤍠心昨日擬一條陳上諸馮中丞籲請代奏内容要旨計共兩端（一）速定國會期限以慰民心而安反側（一）每省設立西文報館略言中外交涉及民敎衝突等事西報往往憑其一面之詞激動衆怒而我華人猶茫然未知雖間有一二華報與之辯駁而西人之不習華文者亦屬茫如彼此隔膜爲患滋大若能設一西文報章凡有上項情事儘可援照條約據理力爭洋洋千餘言頗爲中肯想明逹如馮中丞必能上逹天聽也 
　　又浙紳會議請願國經滬學會代表葉景萊吳敖二君來浙發起聯絡 
 
 

Page 5

 
 
總敎育會赶先刊發簽名書後未幾葉吳二君即行返滬會長王孚川君又因延聘勘驗師範工程師赴申彼此怱怱未將臨時職員派定刻僅四府公學敎員胡之綱君一人支持報往跋來殊難兼顧此項簽名册現因裝訂不及至本日止統共發出五百九十餘本尙有温合嚴寗等府須明後日始可一律發齊惟事務所雖設而經費未籌距七月十四日會期尙須匝月人財兩乏胡君頗覺爲難聞擬函致發起人請示善後辦法云 
[中國官民對付法國要求問題]  
　　字林西報北京訪函云據外務部中人傳稱中政府對付法國要求僅允兩欵一撫䘏被殺法民之家屬二懲治擔任其咎之華官惟須先經中法委員實行查勘始能辦理此事其餘各欵擬嚴詞拒絶云秦晋兩省人民近電告外部。謂法國要求將正太鐵路展長至西安省城一節萬不能允若此路由法管理則各國將援例要求後患不堪設想雲貴兩省人民亦嚴詞電抗。法人請黜滇督一事略謂法政府縱能强迫外部饜其慾望斷不能强迫。中國四萬萬人民承認彼無理之要求云云中政府近接滇督錫良電告謂法兵之死實係亂匪爲官兵所逐竄人法境時　殺云 
[淮北梟匪又斃弁兵蘇州]  
　　淮北私定字旗陳管带搜匪被害經督憲賞給撫䘏並嚴懲疏防各文武面勒緝兇匪迭志本報茲聞蘇撫昨得海州謝直牧及戴叅將等電禀略謂陳管带被戕案初七由辛朔會同營汛董役緝獲路五楊小房兩名松曜朔洪會審晝夜已認同夥九人持鎗抗拒轟斃管带不諱請委沈道佺抵州復審禀辦云云陳中丞以該二犯姓名爲謝牧前次原禀　無又查沈道查復禀内亦無該犯等之名且人數亦屬不符恐其中有借犯消弭希圖塞責情弊爰即電飭沈道迅赴該州會同復訊。穷竟是否此案正犯詳晰禀復以憑核奪午後又接該訪員函云蘇州撫臬各憲昨又接到海州謝直牧戴叅將電禀稱前日緝到楊路兩犯據供張萬銀匿在。劉玕。即經松密派綫兵李戌龍薛從甫沈保舉胡守業先行往探屬實乃張匪知係購綫隨將薛沈兩兵殺害即行他往胡生死莫卜李受傷。逃回。除即由洪與松勘驗另報外謹禀云云陳中丞當以該管地方文武一再。疏忽實屬辦理不力立即電飭沈道佺就近親往該州督審督緝以期從速獲兇懲辦早日結案 
[沿江各圩岸被災三誌鎭江]  
　　連日大雨江水陡漲沿江圩堤被水冲決者已有數處現聞安濟圩。亦頗危險 
江北提督徐固　以江北各州縣沿河堤岸岌岌可危特飭揚屬運河堤工總局司道轉飭有堤各廳州縣會同運河各段防汛委員紳耆。無分晴雨督率工役悉心守護以備不虞 
句容縣屬之丁閣一带因連朝大雨山洪怒發低窪田禾悉被冲沒農民咸憂形於色 
江都縣農民因江潮泛漲十二十三兩夜又復大雨若注所挿之秧不能發生己紛至江都縣報災 
今日因告白過多尙有緊要新聞接入第二張 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[皖省水災續誌安慶]  
　　皖省淫雨爲災各屬圩田淹沒略情己詳前報茲悉赴省報災人民計有懹寗桐城望江太湖四縣　被災過重者以太望兩縣爲最馮中丞察核禀詞即批飭派委往查再行分别撫卹 
休寗被災情形亦已錄報茲又接來函較詳節錄於下五城灾情最重山斗以上冲屋傷人不少青漪一带居民皆已蕩然龍灣之下溪口星洲偷堂水灾相同其自南鄉向西鄉各路自月潭到不璫一路山崩於途道路不通水高數丈下溪口浮潭東州方干竹背後等處一片汪洋蓀田商山一路亦山崩道塞屯溪衆水所匯水勢更甚沿河店屋盡被水淹茶葉淹沒有一百數十萬之巨水退泥深六尺舟無泊處而西鄉之板橋亦於念五日午時蛟水暴發渭橋災情更覺可慘云 
[保荐人材員名全單（）二（）續]  
被保人員姓名　　被保人員官缺　　　　　　　原保大員銜名 
胡鼎彝　　　　　候補知府　　　　　　　　　豫撫林紹年 
陸爾奎　　　　　江蘇舉人　　　　　　　　　同 
洪壽彭　　　　　候補直隸州知州　　　　　　同 
蹇念益　　　　　畢業生　　　　　　　　　　同 
劉　果　　　　　禮部右丞　　　　　　　　　禮部尙書溥良 
何剛德　　　　　蘇州府知府　　　　　　　　同 
延　鴻　　　　　民政部左參議　　　　　　　民政部尙書肅親王 
汪榮寳　　　　　民政部右參議　　　　　　　同 
陸宗輿　　　　　郎中　　　　　　　　　　　同 
宋書升　　　　　在藉五品卿銜翰林院庶吉士　署魯撫吳廷斌 
魏家譁　　　　　丁憂開觖東昌府知府　　　　同 
張允言　　　　　户部銀行正監　　　　　　　度支部尙書載澤 
曾習經　　　　　度支部左參議　　　　　　　同 
程利川　　　　　度支部署右參議　　　　　　同 
管象頣　　　　　郎中　　　　　　　　　　　同 
喬樹枬　　　　　學部左丞　　　　　　　　　管理學部大臣之洞 
劉廷琛　　　　　京師大學堂監督　　　　　　同 
平　遠　　　　　學部小京官　　　　　　　　同　 
榮　恒　　　　　江南鹽法道　　　　　　　　同 
方　碩　　　　　江蘇候補道　　　　　　　　同 
陳曾壽　　　　　記名御史　　　　　　　　　東三省總督徐世昌 
譚延闓　　　　　翰林院庶吉土　　　　　　　同 
董　康　　　　　法部郎中　　　　　　　　　同 
張鳳臺　　　　　候補直隸州知州　　　　　　同 
陸宗輿　　　　　記名參議　　　　　　　　　同 
宋書升　　　　　翰林院庶吉土　　　　　　　同 
曹汝霖　　　　　外務部主事　　　　　　　　同 
戚朝貴　　　　　補用知府　　　　　　　　　同 
張國淦　　　　　内閣中書　　　　　　　　　同 
金邦平　　　　　翰林院檢討　　　　　　　　同 
郭則澐　　　　　翰林院編修　　　　　　　　同 
章宗祥　　　　　記名參議　　　　　　　　　同 
李煜瀛　　　　　度支部員外郎　　　　　　　同 
金　永　　　　　吉林賓州廳同知　　　　　　同　　（未完） 
[京師近信]  
　　未派閲操大員之原因此次南洋秋操陸軍部擬奏派本部堂官前往並以廕昌屢次出京校閲頗有經驗擬即指名請簡而各樞垣之意則以財力艱難爲節省計不必再遣重臣故陸軍部遲未出奏 
會議政務處日前會議政務處接到資政院移送初四日所議藏僧入覲辦法節略一册計共八九節内容未能探悉聞已由吳提調飭役繕刷分呈諸王大臣披閲 
會議政務大臣議清鹽政各節迭詳前報今聞政務處擬定辦法係先咨飭直閩川粤等省及内外蒙古等處已歸引道之產鹽省分各督撫大臣等速飭該運司鹽道及專辦蒙鹽人員各將辦法造册輔由各督撫等咨送備查再由各該督撫等議定清釐辦法一併咨報聞澤公擬先行奏明再飭各省照辦 
會議政務處因憲政編查館奏編輯全國統計年鑑一事今逾三月期限各部院應行咨報事項尙多未經造送其原因實由各省督撫及邊遠藩屬各王大臣或因程途寥遠或因調查未畢尙未咨報然亦有道路匪遥延不咨報者現除商明郵陸兩部整頓郵遞驛站外再由本處會同憲政館嚴飭各督撫及諸該管大臣務期即日將應行調查各事宜分别咨報憲政館及各部院衙門以便各按應轄事項對勘鈎稽彙總編查咨送憲政館照章核辦日内將行分咨照辦云 
郵傳部郵傳部修訂路律聞已議有草案茲探得日内又向圖書通譯局移取東西各國關係路律圖籍以備叅攷不日即將審定專律入奏又陳尙書近與外務部會商嗣後凡屬電政交涉事宜請由郵傳部直接 
 
 

Page 11

 
 
會議以期斟酌情形商訂辦法裨免隔膜 
度支部聞度支部以財政困難仰屋紆籌苦無良策日前傳諭各司員發抒意見如關於財政改革及籌欵方法務須切實議陳以備釆擇 
戒烟公所戒烟王大臣奏調江蘇補用道趙文粹充戒煙公所提調現已到差茲悉其原因趙爲順屬舊員曾歷任大興及西路廳各要缺熟悉京師情形此次奏充是差係爲籌畫地方戒烟辦法以期逐漸施行云 
[西報譯要]  
待御奏阻加賦問題字林西報北京訪函云王御史近上一奏請明降上諭不准加賦以安農民摺中並引康熙五十年永不加賦上諭謂當遵守祖訓云 
中國聘用顧問官尙無確信字林西報北京訪函云北清華報館對於中政府聘用希拉君爲顧問官一舉評諭紛紜有著名華報謂希君之聘用係爲私人顧問蓋慶邸袁尙書之意遇有中外交涉問題藉便顧問一切耳在同報則謂希君不日將由北京啟程赴偷敦充中國使館顧問官以繼勃洛恩之任余曾以此事詢諸京津華官彼等亦無决詞且有數人尙不知希君已受此任云 
法派大隊赴越文匯報十五日柏靈電云法政府現已派兵二千五百名軍弁四百七十員先赴越南尙有兵隊五千名不日亦將拔隊 
西報載雲南近狀字林報雲南訪函云目下全省業已安謐省南一带除防邊之外别無他事中國官塲對於此事從前過於張大滇督前曾嚴禁談諭兵務及以函電通告亂情故省中人民於省南情形皆少知者革黨舉動組織頗有條理黨内能員甚衆經濟充足若於兩年前起事則雲南府早入亂匪之手滇督現猶在東海一带親自統率駐紮省南各處之兵隊目下亂事已靖尙須辦理善後事宜該省路工因亂事之起業已停築此事適與該鐵路公司解散之機該路任意糜費巨欵本約六月間可以築至蒙自今恐本年尙難築到也雲南西藏交界之處近亦起有亂事惟似無大舉雲南府統兵員現已拔隊馳在西北鎭剿矣 
法國泰晤士報云二月三十九河口失守實係孫逸仙之黨與黃明東即去年攻破鎭南關之副統領其兵先在東京召集共廣西人五十名皆携带手槍河口防兵共祇二十三人自殺其統兵員降服革命黨其後陸續增集遊民黃某之兵至是始有二百五十人乃沿鐵路北向進攻二十五英里後於四月二十五日爲開化府之華兵所敗遂退入法境散竄四處 
分類新聞政界 
政界 
[蕪湖河口司移駐魯港安慶]  
　　日前馮中丞奏請將蕪湖河口巡檢移駐魯港鎭并令兼辦巡警所有該鎭一切賭博私宰打降細故即由該巡檢就地審辦其刑名錢粮及應行裁判重件仍由該縣訊問至該巡檢印信曁養廉工兵役食悉仍其舊等情業已奉旨允准現經吏部恭錄咨行皖撫查照飭遵 
[浙撫奏保巡警道浙江]  
　　外省添設巡警道員各督撫早奉廷寄浙江應設之員探悉馮中丞已密摺奏保現辦洋商務兩局王豊鎬觀察熟諳交涉前曾遊歷各國才堪大用等語力請簡放想不日當即揭曉 
[電查皖路購地税契安慶]  
　　郵傳部致皖撫電云本部准粤督電稱粤漢鐵路購地請豁免税契查鐵路地畝旣應完粮税契亦應一律照完等因貴轄鐵路公司購地有無税契請速電復以憑核咨當經馮中丞轉行藩司蕪道查明購地章程據情再行電答 
[巡警取締學生權限武昌]  
　　高澤畬學司近以各堂學生在外常有與人民爭執之事巡警徑行带局辦理致警學時起衝突特與馮巡道商妥嗣後如有學界違警之事祇能執交本學堂由管敎各員間接交涉不得徑行拘訊以致釀成事端 
[新撫到任確期杭州]  
　　新簡浙撫增中丞本定於初八日出京南下嗣其太夫人年已八旬不忍遠離故必回直迎養隨同帥節雇快車由鐵道而南定於二十日起程 
交涉 
[英山敎案餘聞安慶]  
　　皖撫昨接英山魏令電禀前敎案内之要匪業經研訊供認無諱應請電示遵辦刻馮中丞電致該令略謂錫鴻胡細老虎二名旣據研訊均刧獄焚署案内要匪直認不諱應再覆審如果無異准即照章就地正法以昭炯戒又皖撫致江督電云英山敎堂敝處持照式賠修之説方牧來省與費司鐸開議以便宜許以二萬金費司鐸謂由姚主敎作主聞費擬赴滬倘過寗晋謁仍求力與磋議勿任多索先此密佈統乞鈞裁 
[中俄北滿協約交涉奉天]  
　　中俄北滿協約曾由政府着交東督徐奉撫唐辦理與俄國全權大臣在哈爾濱開議現聞俄國極力反對不願承認恐將來終當在京開議也 
軍界 
[三十五標兵房可危鎭江]  
　　鎭江三十五標兵房工程窳敗業經江督訪知札飭幕府李君及兵備處許總辦會同確查并傳監工委員高 
 
 

Page 12

 
 
杰到省聽候核辦詎連日大雨如注該兵房岌岌難保特由標統蕭先勝報告午帥請速派員修理以防不測 
[督憲示禁毁壞電綫福建]  
　　松督昨發告示略謂奉郵傳部札開以各省電綫時遭匪割電桿被匪破斷盜賣等事前已咨請各省督撫轉飭地方官妥爲保護電綫傳遞軍情關係尤關緊要而各處電綫仍時有割斷盜賣等情茲特奏定割毖電綫盜賣電桿各罪名一體示遵 
學務 
[府敎育會開會詳紀寗波]  
　　寗波敎育會於十三日午後開第四次大會道府各官亦均蒞會會員到者約二百人開會秩序列下（一）宣讀開會辭（二）報告事件（三）選舉職員舉馮丙然爲正會長章述洨爲副會長張傳保陳訓正勵延豫孫紹康葉𢡟宣馬鑑范賢方郁桂芳馮毓孶馮良翰章崇藩張琴等十二有爲評議員張原煒爲書記員屠懌恒爲庶務兼會計員（四）提議事件（甲國會請願）由張讓三君提議先將簽名簿分送六邑甬道喻觀察深表同情並詳言國會之急宜設立（乙保送西洋留學生）由喻觀察提議各縣學生須具切實保結由府備文赴省考試再由本會備函報告省城總敎育會旅滬學會（丙中學堂事）由喻觀察提議请馮君丙然爲監督衆贊成（丁法政學堂事）由府尊夏太守提議下學期正届畢業時期請公留孫表卿君辦事以資熟手（戊議政大會日期）由勵建侯君提議謂天氣炎鷙六月中旬開會到者必少應否改爲　季多數贊成遂改定於九月舉（已女學堂事）喻觀察擬聘陳君訓正爲監督衆贊成（五）演説（六）閉會 
[贊美省視學之批詞杭州]  
　　金衢嚴省視學徐履莊廣文禀請提學司謂將來調查學堂可否仍带舊表册等情奉支提學批云批云該敎諭往返嚴郡各縣詳細調查察閲所呈各表猶能不辭勞瘁細意鈎稽至請分急查詳查兩類新舊表册並用一節查部頒一覽表係專爲統計而設原非平時調查亦可藉此以圖省便但於部表若過求明晰又於辦理統表大有妨碍欲出兩全非如該敎諭所陳不可該敎諭所陳非深知學堂情弊研究有得者不能言批候通飭視學各員嗣後均即仿照辦理以期學務日有裨益 
實業 
[購地局聘紳董爲總理天津]  
　　津浦鐵路督辦呂大臣聞已延聘素著聲望之紳董三員充購地局辦總一爲候補道朱君樑濟一爲前廣西知府潘君江其一未詳 
[商會擬開百貨陳列所福建]  
　　商會總董林爾嘉京卿昨與税司商議以美艦隊來時約近萬人擬在商會内關一廣塲陳列百貨凡刺繡製造天然物品美術物一一陳列備美艦隊之游觀以便振興商務又擬易開電燈電扇公司云 
[定期集議農會辦法杭州]  
　　農工商礦局總辦王省三觀察以浙江農會萬難再缓特禀准馮中丞定期本月十七日假商務局開特别大會擬合全省紳商學界先設省城農會一區爲各府首倡並擬限期於暑侮内赶先成立妥籌勸農辦法以謀改良按此則略見專電 
[電咨糖捐辦法安慶]  
　　鄂督致皖撫電云查漢口籌餂糖辦法糖包落地起棧交洋商由輸船轉運他口向不抽捐必須貨離租界賣入華商之手始行按包抽收其華商用華船由輸棧駁運轉口及運入内地銷售者除領有子口三聯税單驗放免征外餘均由經過第一卡照章抽捐龍印皖撫爲糖捐事致江督電南京督帥鈞鑒辰蕪湖糖捐係仿鄂章辦理以貨票兩離歸入華商行棧方予抽捐鄂贛行之初無梗阻此次開有數奸商聳恿英領事出頭干預并有賄通之謠事非創自皖省尙祈援案力爭 
雜記 
[鄉民私鑄銅元福州]  
　　白苗鄉五顯廟東偏民房内有鄉人陳交敬陳開祐等引誘棍徒私鑄銅圓或用銅壳灌以白鉛攙雜行用茲由南合警局總巡高大令慶銓密派巡士巡兵暗購線民前往圍獲陳文敬等七人業已解送臬轅發府訊辦因供詞狡展尙未定罪 
[紳士提創宣講所漢口]  
　　漢陽學紳李君逢年等因省垣宣講所開通下等社會成效昭著爰籌集經費禀准提學司在漢陽仿辦一所以爲士民之倡 
[委員優待罪官南昌]  
　　贛省辦理假捐之蔡縣承濟良上年奉拿破案擬定監禁十年於本年五月間發交罪犯習藝所罰充苦工以示懲儆該革員到所後不耐勞苦情形可憫該所管理委員爰爲另備一室以免與竊賊流氓同居以故多數罪犯頗爲不服 
[查禁奸商包繳釐税漢口]  
　　漢陽竹木捐局總辦李觀察汝釗訪悉有奸商包攬湘贛竹木客商過完厘捐從中把持漁利與税務大有妨害刻已將包攬者之姓名調查得實函請漢陽縣按名查拿酌予罰懲 
[飛娘傅十七續]  
　　飛娘曰。何事。福曰。此賊就擒時。余弟詢以汝欲何爲。賊曰。不欲盗爾物。而欲盗爾命。飛娘曰。如是令弟必與此賊有仇無疑。福曰。否此賊又語曰。倘汝與飛娘絶交。則放汝性命。飛娘聞語。顰眉作疑訝狀。又頃眉目稍舒示有聆解之意。後獨自罵詈。似有痛恨。福曰。飛卿解此否。飛娘曰此賊何來。究係何人所使。亦曾一詰之否。福曰。疑團之所以莫釋者。正惟此耳。未曾詰問。飛娘曰何鹵莽若是。福曰余視卿顔色似已聆解。飛娘曰數日前。康德因簡爾斯之紹介。求婚於父。父峻拒之悻悻而往。康德爲人。多狡詐素知我與。飛娘語至此。顔色驟紅。不更下語。福知其意乃曰此賊素知我二人交善故欲殺之。以絶飛卿之。望設果如是。則後患何堪設想。彼百出其技以相謀害。則我防不勝防。飛娘曰然。福日。卿有萬全之策否。飛娘沇思良久日無。福自思飛娘之所以顔紅而語半不續者。羞語耳。倘康賊果出是計。尙有策以對付之。康德之所以求婚於立克者知。飛娘未婚耳。若我與飛娘早日成婚。紧絶其希望。則後患或可稍舒。惟飛娘羞怯如是。未可直接與語。惟有使人轉述鄙意耳。乃語飛娘曰有一妙計。明日告汝。不知卿肯成全否。飛娘欲問何計。福笑曰後當自知之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[社會小説滑稽生（十一）（賢）]  
　　李醉歐拿着鉛筆。就小方紙上。寫了幾個字。我看衆人正在交頭接耳。絮絮相語。聲息至於微不可辨。我心上覺得不耐煩。對不住。抛了醉歐。一溜烟往外去了。及至醉歐回來。埋怨我演説的不是好像我是。由他介紹的人。出了我的醜。就是出了他的醜。我道做差了事。有我一身擔當。你我兩人。不是合著褲子的。你沒有分我一點好處。我又何至累你許。多壤處呢李醉歐道。這個也不必辭咎了。倒是你無端説出賀儀兩字。我實在不解我道。你在會塲上不是明明説。代表麽。你可記得家鄉風俗禮尙往來。凡送娶婦人家的。叫做代扇或是代带。送嫁女人家的。叫做代花。或是代翠送喪。事人家的。叫做代香。或是代帛。還有長輩送與幼輩的。又叫甚麽代果。今天是文明事情。挂着燈。結着綵。想來要取吉利的。這代表還不是賀儀麽。李醉歐歎道。咳代表。名義你還未知。可笑可笑。這是我們紳士中。公舉。他到京城裡。頭呈遞國民志願書的。我道。可是叩閽告御狀麽。李醉歐道你越説越遠了。去年江浙路事。曾經舉過代表入京。你忘記了麽。我經他提起。想着不差。忽又憶及去年代表入京時。報上載過一條新聞。所説代表臨行情狀。送别的人。泣數行下。歡呼代表萬。歲我當時看了。覺得這種文理有點詫異路事借欵正當危急之秋旣然揮涕相送何又歡天喜地呼起萬歲來旣而一想萬歲兩字是文明人的中頭禪像我這樣腐敗的人。斷斷不可。訾議。因即高呼兩聲。代表萬歲。丨國會萬歲。日李醉歐道。你憑空呼萬歲做什麽我道。在這裡呼萬歲。倒不要緊。若到京城裡頭開一個歡迎。代表。會那時挺。看喉嚨喊幾聲萬歲。丨萬歲日竊恐政府諸公聽見或者疑心。你們這般人。都懹異志。國會期限。諭不定也要遲至萬。歲呢。李醉歐道萬歲兩字。你不。贊成。麽。我道。何嘗不贊成。你若能做萬歲。我也想做一個九千歲。（未完） 
本埠新聞 
[江蘇請願國會代表北上送别紀事]  
　　十五日江蘇紳商開會於醬園弄法政講習所到者甚衆先由沈君友卿報告開會秩序略謂中國習慣凡親友遠别必有送行之事今日之會其性質却大不同蓋平時送行純乎希望此遠行之人或遂其個人富貴利逹之志願於送者一方面無甚關係今日我江蘇全省籨名請願者已萬餘人此萬餘人不能一　皆往遂推雷孟兩君入都是兩君此行無異萬餘人隨之俱往也成敗利鈍萬餘人共之即江蘇全省共之亦即二十二行省共之故今日送行不算送别人只算送自已我送行人之貴任與行者無異云云次由馬君湘伯許君九香伊君綬臣袁君觀瀾顧君霖舟相繼演説次由夏君芍賓代全體致祝詞次雷君起致答詞略謂此次入都有兩種問題必須研究一請願有效則以後議會應如何履行其職務一請願無效則此次簽名之萬餘人與江蘇全省人民對於請願作若何之觀念代表爲萬餘人之分子亦江蘇人之分子應請全體注意云云時已鐘鳴七下遂散此次公呈領銜者爲繆京卿荃孫云 
[蘇省同人歡送雷孟二先生北上祝詞]  
自丙午七月二十三日欽奉預備立憲之諭朝野上下岌岌籌畫迄今幾及二年始知憲政之事千端萬緒而其執要全在國會乃觀近時朝諭或以五年或以十年甚者遲至二十年國民之意主速而政府之意主緩夫緩急之間存亡之所繋也以今日中國之情勢而諭積薪厝火固已岌岌不可終日倘復遲之及久内憂外患相逼而來不特無開國會之時且恐無開國會之地亭林有言天下存亡匹夫有責今日之事其權操之政府其貴仍在於國民試觀歐美各立憲國固莫不有國會而原其國會之所由設又莫不出於要求卽以日本之和平立憲而木户板垣氏等亦前後上書數十次乃始逹其目的我國人民之派代表入京請願者自去年江浙路欵事始繼此而國會請願之議把各省所舉之代表紛紛入京而我江蘇父老亦於是縣集議於滬上一時簽名者多至萬三千餘人公舉代表十人而雷先生孟先生於炎風酷暑之中慨然首途二先生之熱心毅力足以慰我江蘇人之希望者固不待言然不能不一言者今日雷孟二先生爲我江蘇人請願固我江蘇一千三百九十萬餘人之代表也爲國會而请願則又非第我江蘇人之代表而實我全國四萬萬人之代表也以全國四萬萬人之付托而在此一行然則二先生之所自期許與全國之所以期許二先生者其責任之重且大爲何如哉爰爲之頌曰吾聞輿誦惟新是謀代議非古方駕歐洲沈沈天陸尰獅方起不立模範孰網維是觥觥先生東南導師賚書請願壯釆雲馳清酒在室驪駒載途萬人託命敢告僕夫 
按前報所紀敎育總會觀送係國會之誤特此更正 
[江蘇敎育總會法政講習所畢業紀事]  
　　十五日江蘇敎育總會附設法政講習所舉行畢業先由主任講員雷繼興君報告開會秩序略謂諸君畢業以後或在社會或在政　界辦事不能不使共同辦事之人有同等之知識者何法政是也近日共同辦事之人練習法政者尙少故一聞法律上研究之言諭輒格不相入甚或以爲詬病因詬病而生齟齬此本意中之事諸君以後當知講習法政須兼敎育家之性質忍氣耐勞務使人人明晰法政而後已此即吾輩之責任云云次馬湘伯君演説謂國民之所以爲國民其組織之具即係法政罕譬而喻淺而彌顯聞者皆解頣鼓掌不置次由鄭蘇戡君演説略謂今日請習法政不嫌速成何也孟子言孤臣孽子操心慮患故逹此孤臣孽子之所以能逹純由於操心慮患要嘗從事於學問我中國今日人人所處地位皆無異孤臣孽子但願人人操心慮患而又加以法政上之知識則此速成者當與完全者亦無異在坐者皆動容次由張雄伯君報告曅業人姓名由鄭君依次給憑保行鞠躬禮而退除上年補考二人外計此次得曅業憑者七十九人姓名如左 
祝廷瑞　黃嵩年　周家俊　吳祖森　張　相　蔣曾燠　董春沂　周一陽　狄念忠 
廖世培　吳殿瑛　李賡棠　陶示斗　錢家勤　杜應昌　尹恭夀　紀澍溶　朱紹文 
周儒亷　黃報廷　楊同時　馮世緰　陳恩沛　張錦睦　趙昌頤　封　璜　徐嘉清 
張恩祺　羅時冕　楊士煌　吳星臨　吳紹炬　丁福佑　汪　鏡　周廷璋　王春福 
欽毓麟　王　樸　何武烈　王宗麟　蔡雲樵　解秉鈞　汪慶蘆　陳冀毓　汪　煥 
 
 

Page 19

 
 
欽景賢　魏光垣　陳孔昭　余羡曾　汪慶沅　何　偘　張駟羣　江煥文　孫錫疇 
陸紹基　陳家龍　羅復陶　吳懋德　朱世瀛　蔡國璜　徐希陶　鄭同申　顧　藩 
陳佐漢　張　恒　趙滌聲　賈汝言　余和鈞　周　鼎　王輔臣　唐睟然　曹樹培 
王敬照　盧　駿　井閏生　欽歐基　施雲鵰　張益謙　韓道立 
[主張保存城垣之議諭]  
　　上海全體紳商保存城垣公會於昨日開第三次大會到者一百二十五人公推鄭菊初爲臨時主席旋由楊耀山交到意見書謂拆城於闔城數十萬生靈有百害而無一利又有曹頌清草擬拆城十辯當塲宣讀約有千餘言汪季航張星若唐子衡蔣綏之劉吉人等亦各有意見書痛陳拆城之害又由趙輸秋送到西鄉紳民沈頌銘等六十餘人公函謂上邑築城原出自四鄉田賦工役今當干預保留又南城居民七十餘人請薄俊卿代表簽名送會不願拆城嗣經會員公議各任調查及編輯等事遂散會 
[上海縣李大令致公廨寳讞員函（爲獎卹顧咸卿事）]  
　　敬啟者已死顧咸卿爲揚州甘泉縣人小本經紀商人宜乎未聞大義乃於搶犯葉莛忡途攫余周氏金飾之時親見章泰福上前捕捉已被戳傷倒地使稍形畏葸方以事不干已爲袖手之旁觀而乃奮不顧身明知該犯手有凶刀毅然徒手與摶追往捉拿由貴州路小巷追至浙江路已將該犯扭住致先受左膀一傷血已湧出尙不之捨迨被該犯第二刀戳其胸旁左乳之上深二寸有餘已透肉膜始行鬆手葉匪遂奔命飛逃其時顧咸卿流血如潮淋滿襟袖見証沈和尙顧關林等皆爲駭然乃更奮勇窮追沿路高呼强盜殺人赶快捕捉直至偷鷄橋浜葉匪爲其窮迫駭跌仆地印捕始得趁勢擒獲顧咸卿旣親見之其心必爲一快而傷勢已重血又攻心亦遂立時倒地及送入醫院猶自述追捕受害情形旋即身死是其見羲之勇嫉惡之嚴眞有蹈白刃而不悔之慨雖謂之殺身成仁亦無不可似此義民應否隨案請旌擬俟定案時附詳請示核辦惟顧咸卿有孀母吳氏年已六十有餘其妻顧沈氏年僅十九孤子則只一歲平日仰事俯畜皆咸卿一身任之一旦捕盜被戕孤寡無依恐不免於餓莩敝縣於相驗之際其母其妻環跪哭訴眞使見者慘目聞者傷心現擬捐洋二十元以爲死者身後摠卹之助自慚棉薄不足振其孤窮敢懇雲情垂察俯念該商民捨身捕匪死由赴羲足壯國民果敢之氣振末俗頺靡之風其老母幼婦孤兒情更可憐宜加矜恤如何厚爲之賜俾死者瞑目生者倖存具賴仁人之澤倘能函嘱各國領事及商會紳董捕房寺處同爲提倡義舉集腋成裘不特顧氏一門矢結草啣環之報凡住居租界者知仗義而死猶邀身後之恩感激奮興足使匪徒膽懾亦即保全治安之妙用惟高明審度之再查客夏有匪犯土阿仁拒捕刺殺黃勳伯身死因鄰人喊捕竊賊將阿仁協獲被其圖脱刺傷多處斃命事後王阿仁經訊明正法黃勳伯係商團體操會友經虞紳和德爲之表彰勸募粤東紳商集欵至數千元以爲優卹播爲美談一時傳爲盛事若以顧咸卿擬之黃在商團曾受敎育而顧則未嘗學問烏知見義之當爲黃習體操必富膂力而顧則頗形孱弱鳥有尙武之精神而竟先後同揆犯難不顧其足以警柔弱而怵奸邪與黃勳伯固無殊致而弱息可衣憫也則過之執事操激勸民俗之方知獎義之殷必不在粤省紳商之後敢布狂瞽覼縷以瀆清聽實懼此事不加獎卹嗣後遇有凶徒人人以避害爲得計恐租界賊匪益肆橫行無復忌憚其有損治安者大惟執事實圖利之 
[電車碾斃人命駭聞]  
　　前晚八點餘鐘有住居法界八仙橋首安里之甬婦王龔氏挈冋十二歲幼子王阿方出外買物甫出巷口適有二十三號電車如飛而至將該氏母子撞倒碾入車底該車司機人知已肇禍仍疾馳圖逃途人大抱不平一時聚集百餘人追至紅房子相近始行停車迫令速打倒車始將屍身檢出然母子二人之頭顱手足均已碾斷碎爛一路血肉狼籍不忍逼視後由捕頭到塲將屍身舁送輔元分堂荒地上傳到屍夫王娘子飭與包探報縣請驗司機　王甘和送押捕房邑尊李大令蒞騐後王請自行備棺收殮嗣因屍身不全復至沿途拾獲女腿半截碎肉數片亂置棺中號哭而返 
[賠修賀客馬車]  
　　昨晨製造局總辦張楚寶觀察乘坐馬車至法總領事署慶賀法國民主紀念期經過法大馬路適某號電車從後駛來將馬車輸盤撞壞該電車亦略受損傷反喚巡捕將小馬夫一名拘去觀察旣抵領事署告知領事立發電話至捕房將馬夫放回一面派探至製造局驗明撞壞馬車回告捕頭知照電車公司責令賠修 
[回掌敎抵滬]  
　　土耳其國欽差耳利君於昨日午前十一句鐘由蘇乘火車抵滬城内外回回敎民及體操會學生四十人清眞務本學校學生六十人均至車站迎迓其時泰培洋行大班與土國在滬商人已先在車站耳利君下車後握手道謝即至英界六馬路敎堂暫憩旋乘馬車至新北門口換坐綠呢大轎進城至穿心街清眞寺駐節門前高懸中土兩國旗幟堂内懸燈結彩陳設精雅一時頗爲𤍠閙 
[法國改立民主之紀念]  
　　昨日爲法國改立民主之期寓滬法國官紳俱停辦公事互相慶賀上燈後黃浦灘大馬路等處所懸五色彩燈一律點齊觀者絡繹於道法顀事署並設有西樂欵待外賓本埠道營廳縣各官以及各國駐滬領事均往道賀 
[新發明舖地資料]  
　　英商怡德洋行新出之高腦來脱（譯音）係用硬木屑製成舖於地板上與塞門汀泥同一堅固火不能燬且乾燥清潔有益衛生其價尤較木板爲賤現英國兵船用者極多本埠德律風新行及江海關辦公處亦均用此舖地莫不贊美是可見他國工藝之精也 
[女校暑假]  
　　新閘愛文義路元昌里上海女學校於前日下午三點半鐘行暑假禮秩序如下（一）何女士詳述設學缘起及校中程度（一）學生答問（三）洋琴雅奏（四）學生合唱（五）日本女士獨唱（六）日本女敎習操英語演説由丁明玉女士譯述（七）楊秋生先牛演説（八）來賓李君演説（九）何校長以諸生所作各種手工陳列几案請衆展覽（十）閉會 
[兇犯順供]  
　　强搶俞周氏金挖耳並戳斃顧咸卿之兇犯葉小弟昨晨由滬道蔡觀察提勘葉自知罪無可逭供認不諱觀察命葉在供單上加蓋指摹仍飭發冋上海縣監禁候電禀督撫擬罪嚴懲 
 
 

Page 20

 
 
[城内]  
　　幸是同宗○唐坤泉前控唐佛金加嘆不遂戳傷伊侄保保一案茲又由縣復訊姑念佛金管押已久且係同族　佛金具不再滋擾結從寛省釋 
斥革汎捕○二十二十二舖汎捕馮祥十五十六舖汛捕錢福皆因玩視公事經本縣李大令於昨日條示斥革 
官事○候補知縣陳翼鴻公省縣丞鄭夢蘭閩省採辦石印機器委員候選縣丞沈夑堂雲南候補知縣方炳華貨捐局查驗委員沈兆源昨均到道禀見 
[南巿]  
　　划子船户亦須登岸○總工程局在日暉港地方租借空地飭令艒艒船户起岸居住曾誌前報茲因尙有本地划子船户亦多以船爲家爰又諭令管幇許巧福知照各船户一律遷往該地居住毋許抗延 
區長厭煩○南區區長以現當夏令區前居民每於晚間携同男婦老幼在路乘凉人聲嘈雜昨特諭知巡警及僕役人等隨時喝阻 
失火即熄○前晚九點鐘萃豐馬頭鴻協公司懸掛之保險燈忽然跌下幾肇焚如幸即撲滅又董家渡剃頭店樓上某成衣店前晚起火由巡士立吹警笛經鄰人幇同救熄僅燬棉被等物房屋未損 
[閘北]  
　　又圖拐賣○李夏氏昨投巡警總局控稱張阿根誘拐氏女朱李氏至烟台價賣由是處地方官遞解回滬茲張又來引誘請爲嚴辦判張責三百板押候再究女交氏領回 
不認拐匿○虞興初偕見証呂太婆至巡警總局控告莊萼根拐匿伊孩一案昨日提訉莊不承認判押候查明再行訉核 
[新租界]  
　　電車撞壤汽車○聘白爾五十五號電車昨日午後四時駛至爱文義路戈登路口將某西人汽車撞壤幸未傷人 
流氓强搶銀洋○昨晨五點鐘有成衣匠某甲持洋一百數十元至派克路昌壽里被流氓三四人扭住搶去洋五十元申情急喊救又被用刀將手戳傷旋即投報浦房送往仁濟醫院醫治一面飭探嚴拿究辦 
[英租界]  
　　不出定貨○英商錦降洋行控雲章泰號主孫祺申定貨不出昨由公堂傳訉被告延穆安素律師投稱所定之貨由周再琴一人經理店主並不知情請爲訉究質之周再琴供因貨到悞期是以未出有定單呈核判一併泿去候禮拜三傳孫祺申到案復訉又和商望賚洋行控祥茂號主徐仲堂不出定貨昨亦傳訉原告洋人供此案已蒙公堂於去年斷令被告應交墊洋一百元一面赶緊出貨詎被告延約至今僅付墊洋五十元求追判徐交保着十四天將墊洋先行繳案再限六禮拜出清定貨如違重究 
總會串賭受罰○美亞洋行買辦鮑蕉芬及王子記控小花園四號門脾公記總會串賭被騙注五千餘元經公廨將同賭之吳寶生顧海泉訉押在案昨日復訉原被各延律師到堂辯駁中西官以事係賭博判吳顧各罰洋二百元公記總會罰洋四百元並諭包探時往搜查如再賭博著拘送捕房從嚴訉究 
查勘火場○昨日午後公廨寶讞員與美巴副領事乘坐馬車同至河南路會勘廣章洋廣貨號失火一案旋定於禮拜四會訉核斷 
公堂瑣案○陳王仁竊衣物押捕房两月王顧氏竊季桂水衣物押候禮拜四再訉長興洋行夥陳阿榮　阿小朱永寶串竊行内泰西缎二十疋一併押限七天交贓周王山徐二串竊邵祖振衣箱一只値洋五千元判各押西牢五年李品法竊自來水公司白鉛判押兩月在案昨又由探將同黨夏華堂拿獲一併解訉判夏押五禮拜李照原斷加押四月張長根張老四陳阿四夥搶王阿桂銀洋五元一併押候禮拜四訉究 
[美租界]  
　　建醮勒捐○吳淞路楊春記西式成衣店昨由同業朱春年强寫醮捐五角不允被搶去女衣二件楊即奔訴捕房飭探查辦 
店夥行兇○劉桂堂至南潯路十九號門牌雜貨店兑洋口角被店夥某甲將碗擲破頭角當卽投訴捕房飭送同仁醫院醫治候再核辦 
　夫兇惡○遞藉復來之流氓吳三林昨將姘婦兇毆又用碗擲傷頭面駭氏投訴捕房飭送醫院求治一面飭探將吳拘押候究洗衣無照○工部局西人查得沈紀才所開洗衣作未領執照當卽拘入捕房押候解送公堂究罰 
[法租界]  
　　客棧欺人續誌○鴻發棧夥劉生邦因留難寓客魏宦經滬道派人往勸復被挺撞等情已誌昨報昨公堂景讞員親往該棧查問寓主車阿運聲稱確照承單辦理並不另有需索求請將劉開釋景讞員諭候辦妥函知魏宦再核 
供訴被拐情由○蔡子卿張王氏誘拐許阿四之妻沈氏經公堂判令押交在案昨許妻自行逃出投訴捕房轉解公堂請訉氏勝訴被拐情由請爲究辦判氏交夫領回蔡張各押一年期滿再　 
國外新聞 
[美國選舉總統之競爭]  
　　十五日紐約電云共和會袒護塔虎脱君各首領現因所望難逹無不惴恐觀於此次裴利安選舉時各員之𤍠誠裴氏將爲塔虎脱絕大之競敵共和會亦自謂恐奥哈哇印提納及維斯柯新各省咸將歸向裴氏云同日紐約電云裴利安君已離丹佛遄歸萊勃喇斯開省林肯故里一路火車站上歡迎者甚衆皆趨前與之握手而祝其能逹目的云譯泰晤十報 
[日本内閣組織已定]  
　　十五日東京電云桂太郎侯爵已奉日皇之諭組織新内閣各大臣於十六日晨間可以舉定聞南滿鐵路總裁後籐男爵將爲内閣大臣之一兵部大臣寺内政毅仍將入新内閣云十六日束京電云今日下午一時内閣各大臣已在日皇御宫舉定如下首相桂太郎侯爵大藏大臣桂太郎侯爵兵部大臣寺内下毅男爵海軍大臣齊籐男爵宫内大臣平田男爵刑部大臣岡部子爵學部大臣小松君農商大臣大敬男爵遞信部大臣後籐男爵外務部大臣小村伯爵小村未到任之前由兵部大臣寺内政毅代理 
[德法互爭保護土國]  
　　十六日偷敎電云巴黎近得消息謂德國已行文通告中國凡在中國土爾其之民均歸德國保護以代法國云云此信旣佈聞者異常騷動巴黎有半官文牘載稱法國自十八世紀後即保護土爾其國會今日此變並未接有文告云以上譯文匯報 
來函 
[三井保險行莊]  
　　今日公堂會審公記總會一節由原告鮑蕉芬誣攀莊坤元爲公記經手人敝處聞信當請敝行大班寫信至總巡捕房注銷三井洋行莊坤元字樣請爲更正今日所罰洋四百元係公記總會之事與莊坤元不涉今托敝友带上洋十元經貴館退還刻已如數收到感激無已 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
