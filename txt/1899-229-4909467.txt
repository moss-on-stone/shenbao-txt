# 1899 - 229 - 4909467

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印大字本王鳳州綱鑑會纂告成] [  圖書集成局代啟]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑綱目卷帙較繁閱者不便爰會通兩家之書撰爲是編用筆謹嚴叙事詳備方今國家崇尚實學史書尤能益人神智增人識見承學之士允宜家置一編所惜坊間向少善本石印者又字畫纖小讀者憾焉今埽葉山房主人倩本局用新鑄鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[論近日盜匪之多]  
　　嗟乎今天下盜賊横行何竟至於此極哉觀昨日本報所紀廣東新寗縣某鄕彭姓被刼一事不禁深歎於世途荆棘其患將不可終窮履霜堅冰他日寗止以越貨殺人爲事夫彭姓以出洋貿易爲業多財善賈其家之豐裕也可知萑苻中人宜乎垂涎已久祗以鄕之人思患預防團練壯丁藉資捍衛以故緑林豪客莫從肆其狡謀乃本月初二日遲明所有盜黨千餘人駕船二十餘艘直抵鄕間登岸行刼團丁卽鳴號出隊列械禦之盜衆四面環攻砲火連天如臨大　相持至二點鐘之久團丁以孤立無助子藥告空致爲盜黨所乘闖然直入挨户刼掠席掷一空事後檢查計鄕民之被盜槍斃者五人傷者二十餘人慘遭茶毒者多至一百八十餘家所失各贓值銀十萬兩有奇噫從來刼案未有若斯之巨者縣官卽欲按名緝捕吾恐終以盜黨太衆而捕役皆爲寒心必也督飭精明詳細之線人探得其巢穴之所在禀知上憲派委武員督帶勇丁數千名馳往圍捕而後可冀將是案破獲擒治渠魁所不可解者盜黨雖衆何以竟有千餘人之多有此千餘人嘯聚爲非官斯土者何以於平時竟漫無覺察耶若不及時剿殄恐將來羽翼愈聚愈多一旦起議揭竿必致踵髮逆捻匪之故轍養癰貽患諸可不愼之於前夫各州縣盜刼之案烏能保終歲之不一逢然盜不過數人而已數十人而已至數百人已不經見所刼之贓不過數百金而已數千金而已至萬金已不經見何是案之盜竟至千餘而所失之贓竟至值銀十萬有奇此又豈可以尋常盜案目之而不亟思捕剿哉或曰廣東之盜與他省有别他省之盜盡係游民廣東之盜多有良善百姓而亦爲此者每有强徒欲行刼掠之事往往糾其羽黨沿路高呼鄕民之不知利害貪得貨財者相率隨之而往故廣東之盜獨多而刼人奪貨之事一若視爲尋常無足深異然余觀近日江蘇一帶亦强梁充斥聚衆爲非卽以松郡而論去歲塘橋鎭人張象貞及　橋某甲均被鹽梟刼去本年塘橋鎭復被刼去某烟館主金山縣興塔附近復被刼去四人而上月二十九日東門外武生屠某初四夜南鄕常梓廟左近屠夫梅淡卿又被若輩劫之以去勒索錢財謹按大清律例載擄人勒贖之案除用强擄捉脅逼上盜應依强盜律斬　外其他被擄之人或因病身死或謀故毆殺或被逼自盡應絞應斬立决應斬監候分别輕重治罪有差至用强擄捉脅逼上盜雖被擄之人無致死情節而依强盜律斬决是則擄人勒贖之事其罪重在用强擄捉初不繫乎被擄之人之死不死也今松郡被鹽梟所刼之人或已出銀贖歸或尚被其輭禁雖無致死實跡而爲用强擄捉則跡甚昭彰按之律例罪應斬决是其人雖非元凶大敦而要爲王法之所必誅有地方之責者烏可任其逍遥法外而不設法以捕之耶雖然地方官文臣也欲緝捕盜賊不能不責之營中武弁乃松郡鹽梟當刼人之時每有砲艇局勇目見春事而竟偃旗息鼓置若罔聞是誠何心豈畏梟匪之兇横而不敢攖其鋒乎抑與梟匪通同一氣而故縱之使逸乎有一於此皆有應得之咎是故封疆大吏而欲姑息以養奸也則已如不欲姑息以養奸也則宜將此種武弁處之以法使知有所车憚而緝捕不敢不嚴如是而盜蹤有不從此絶者吾不信也 
[法索口岸]  
　　香港循環日報云傳聞法人欲將廣東肇慶府屬三洲地方開作通商口岸按三洲居西江之中外通澳門若法人開爲商埠則香港不便良多蓋英商欲入西江必須假道於此也然法人已迭派砲艦將河道逐一測量是其盡力經營不已一斑可見哉 
[密電紛傳]  
　　香港循環日報云本月初一日日本東京官塲接京師郵簡言近日意大利國駐華使臣屢有密電致駐日本之意使及意政府電文之長有逾千字者雖事機秘密外人無從得知然從旁窺之大約不外向中朝多所要挾耳 
[俄築礮臺]  
　　新嘉坡來信云本月朔日英國連那士輪船由歐洲行抵新加坡船中滿載膠泥蓋運交琿春俄官供建築砲臺之用者也 
[海外祝釐]  
　　日本長崎埠訪事人云六月二十八日恭逢皇上萬壽聖節數日前駐長崎理事官蔡二尹飭巡捕傳諭各帮董事届期須一例懸燈恭祝旋接横濵來電知是日適爲各國人雜居内地之第一日故日人肆市中亦各懸燈結彩各日紳在公園内開設大懇親會無論内外人民如欲赴會須先納銀圓二枚於各報館届時卽能入會聨驩惟下等人民不准闌入是晚赴會者約共一千數百人長崎歌妓二百數十人咸往伺應四處陳設酒菓皆由歌妓司之洋房内又設有番菜及各種洋酒繼復於山腰登臺演劇舞袖翩翩與粉膩脂光相映觀者蟻集熱閙非常 
[報銷新章]  
　　京師訪事友人來函云近年各省善後等局報銷到部往往因新增經費不符例章駁詰往返至再全三刻經兵户二部先後奏請嗣後各省軍需報銷案内遇有新增經費名目均照光緒八年奏定章程預先咨部立案以憑核辦倘臨時報部或迹涉牽混者概行議駁某日奉旨依議欽此刻已飛咨各直將軍督撫軍營一體遵辦矣 
[示保民食]  
　　漢口訪事友人馳書本館云鄂省素稱產米之區每值新榖登塲下游各省大吏紛紛派員購運以致本省民食轉有不給之虞撫憲于次棠中丞心焉憂之以爲遏糴雖非王政所宜行然當倉箱告匱之時亦不能爲從井救人之舉目下本省所出之米僅足供本省民食未便遽令轉運出境致異日轉生庚癸之憂因卽出示諭禁並飭 
 
 

Page 2

 
 
各關卡嚴密稽查俾升斗小民皆得含飴鼓腹之樂謂非中丞思患預防之效哉 
[暫停振務]  
　　蕪湖采訪友人云前者皖北渦蒙一帶干戈纷擾小民四出流離蔀屋茅簷瘡痍滿目幸蒙朝廷發帑義士解囊振撫兼施迄今半載今幸天心悔禍漸有轉機二來收成約得二三成之數雜糧亦各有所穫昔之呼庚呼癸者漸變而鼓腹以嬉且自夏徂秋連得透雨不日高梁麻豆亦可望慰豚蹄是以省憲出示通衢定於七月十三日撤局停振所有各屬辦理振務之委員司事薪水亦一體停發以便造册報銷雖　州太和潁阜等邑依然水旱頻仍而振務總以渦蒙爲綱領自奉旨籌振之後兩省藩庫已撥至百數十萬金勢不得不暫時停辦未識孑遺黎庶能苟延殘喘不致餓殍盈途否北望漆園仍不禁杞憂難釋已 
[京師保甲]  
　　都門訪事友來函云六月杪京師五城察院委揀發人員分赴所屬地面挨户倒換門牌牌上注明鋪户住户鋪長家長姓名年歲籍貫營業及男若干名女若干口每十户中派第一户爲牌長遇有遷移住址增减人口及留宿親眷者牌長須轉逹保甲分局以憑更改册籍免致總局抽查有舛至各處店廟時有遠來寓客增减尤繁必須日日赴局報明以昭核實又由保甲總局分飭步軍統領順天府五城察院各繪所屬地面里巷圖籍呈送總局以便委員抽查時不致遺漏舛誤刻已覓工繪圖陸續呈到由總局大臣分派委員將内城自先查核矣所有保甲總局告示今特照錄於左云欽命稽查保甲大臣爲剴切曉諭事照得京師人烟稠密良莠不齊欲衛民生以編查保甲爲要欲清盜藪以稽核户口爲先方今各省一律舉辦保甲皇太后皇上厪念首善特派本大臣會同步軍統領順天府五城御史按照十家户口妥定保甲章程嚴密稽查俾得安良除莠本大臣遵照設立公所遴派總辦帮辦督同委員認眞經理現各該衙門業將城内外户口册籍陸續送到擬卽派員覆查一次以後按月抽查二次本大臣曁總辦帮辦各員亦不時抽查以期嚴密惟創辦伊始誠恐未能周知爲此示仰爾京城内外官商旗民人等知悉須知此次辦理保甲並非徒伖空言爾等各宜循分守法毋得容留來歴不明形跡可疑之人及聚賭窩娼擅行一切違禁犯法之事本公所委員覆查時亦不得藉端阻撓互相隱庇倘有以上各情弊立予嚴拿懲辦如本公所吏役書辦勇丁人等有在外需索擾累情事准爾等指名呈告訊實嚴行治罪虚誣反坐爾等須知稽查保甲全爲澄清盜源綏靖地方起見朝廷不惜煩費諭令實力奉行本大臣固當不避嫌怨力求實際爾等亦當仰體聖懷互相盤查務使匪徒屏跡良善相安自示之後倘敢視爲具文或身自爲匪或代人窩藏或知情徇庇或不服　查本大臣令出惟行决不寛貸各宜凛遵毋違特示 
[日本奇災續述]  
　　日本横濵埠忽遭火厄焚去民居數千户昨報已譯登詳細情形兹閱東歴八月十五日東京日日新聞尚有足補昨報所遺漏者爰再譯之當火熄之後神奈川縣警察部詳加查察計房屋全燬　實共五千三百三十七家半燬者四十九家巡役之負傷者三人居民之死於火内者十一人負傷者七人内有三人所傷甚重昨日已募得振撫銀貨二萬六千三百圓災民之無家可歸飄流失所者計共三百九十六人起火之勝盛館澡池主杉山辰次郎於十四日午後五下鐘時因事至某處附近無賴羣起攻之迨伊勢佐木町警察署派役往援而已身受重傷危在旦夕矣大阪每日新聞所載大略相同并言當火發時鄰近人家爭先逃避都橋宫川橋柳邊橋諸處男女之荷物而過者互相擠擁道不能通至有裸體躍入大岡川泅登彼岸者赤十字社素以救護阽危爲事此際由甲乙内三醫長分派諸醫員悉心救護港務局醫士亦篤志治療是以傷者病者咸獲安全誠仁人君子之用心也内務省大臣西鄕氏於十四日午前十下鐘時陛見日皇上陳災狀一面委書記官井上氏由新橋乘火車駛赴火塲巡視十六日東京日日新聞又謂日皇覽奏後卽簡侍從廣幡氏往勘災情會同警部長繪畫成圖進呈御覽所募義捐截至十五日正午止共得三萬五千一百三十八圓其外人之樂助者計華商會議所代輸鄺阿滿捐銀一千圓露清銀行執事人袁子壯捐銀一百圓此外歐美各國人有捐五百圓者有捐三百餘圓者好義急公不分畛域有足多已蔦座劇塲掘出一焚死之男屍肢體已變爲灰燼伊勢佐木警察署被燬後暫假縣會議事堂辦公先是十三日清晨及十四日向晚捕獲乘火刼物之匪人十三名押候懲治目下郵便局中各處之馳書慰問者多不可以數計局中人幾於徹夜不得少休云 
[宜都閙教]  
　　漢口訪事友人云近日傳聞宜都縣屬有已革勇丁某甲與教民某乙齟齬竟敢招集同類麕至天主堂爲尀聲勢洶洶誓不相下宜昌鎭傳鎭軍聞信立卽調兵前往彈壓未知能弭患無形否 
[仇殺駭聞]  
　　蕪湖采訪友人云大江中輪船上下每多竊匪溷跡其中爲患旅人不可勝記迭經各大憲札委員弁盡力稽查而若輩非惟不肯潛蹤且黨羽日多爲患更無紀極上月某日前代理蕪湖縣朱蕙卿大令由浙中珂里起服來皖道出申江乘某輪船溯江以上行至某處忽失一小枕箱中儲文憑及洋銀二十餘圓因揚言於衆曰苟有人查獲文憑則洋銀可儘數酬謝卽竊者自行呈出亦決不究問根由旋卽有人應聲而至將文憑原璧歸趙大令喜出望外稱謝冉三不料其人繼又矯稱大令索返銀圓向竊匪饒舌致竊匪羣動公忿將其人舉而擲諸江心其人曾充某處緝捕差與竊匪皆似曾相識墮江之後並不聲張從容攀得輪船錨練猱升至大令前長跪乞命蓋知匪黨最喜仇殺設非大令代爲緩頰必不能幸獲生全也大令方欲問其原委而竊匪已跟蹤而至向大令鞠躬云此乃小人家事不與外人相干旋將其人曳上船棚快劍利刀如雨之下直至僵斃然後抛擲江中輪船中各水手雖有目覩情形者類皆不敢過問搭客亦無能贊一詞噫行路之難幾等荆天棘地何爲民上者竟不爲鄭昭而爲宋聾耶 
[輦轂要聞]  
　　昨得京師訪事友來函云崇文門内東長安街有榮公府焉去年議將府第改建西賓館經譯署請旨擬將所封革員慶寛之屋與之互易旣而西賓館因事未及創建現在又欲就府中開設銀圓局安設機器鑄造銀圓惟此屋與奧國使館比鄰奧使聞之以機器震動有聲出而阻止大約此事亦作爲罷論矣○意人近向總署求准在浙省興築鐵路至由京城至西山之鐵路亦欲歸其承辦總署以事關重大未便允從 
[潞河凉汛]  
　　昨得北通州訪事友來函云七月初二日潞河書院輪應州尊考課是日吳刺史渭濵親詣書院點名扃試生員文題富　屋德潤身詩題賦得天孫未織雲錦裳得裳字童生文題若民詩題賦得三更畫船穿藕花得花字○俗傳七月初七日爲奎宿誕辰是日奎星樓住持就樓之上下滿掛紅燈凡籍隸　宫者咸往拈香祈禱腐儒結習殊不值識者一哂也○秋收在邇禾稼如雲匪徒每潛匿其中逢人刼奪實爲行旅之害州尊吳刺史關心民事除派役分叚巡查外復傳諭所屬各村莊首事人遇有行旅過村者須酌派村人數名手執器械沿途護送旣出此村卽由彼村接送直至分界而止亦保護行旅之善政也○入伏以來雨暘時若運河亦浪靜波平從未漲發是以高原下隰普慶豐收滿　滿車不難操劵卜之矣 
[八閩瑣誌]  
　　福州訪事友人云福建藩署紫微堂向駐全福勇丁若干名藉以防守庫欵近日勇丁某甲與布司埕童子某乙偶因細故齟齬欺其懦弱遽肆痛毆乙回家泣訴情由其父挈之前往理論哨弁某君聞而大怒立提甲至案喝責二十軍棍以示薄　乙父始叩謝而去○時疫流行前已稍稍平靜不料入秋以张天氣酷熱民間吐瀉之症因之復作醫治稍遲往往立時畢命目下城廂内外患此者實繁有徒　生　宜如何善自保衛哉 
 
 

Page 3

 
 
[晴川秋月]  
　　漢口訪事友人云本月初十日午前有胡某者怱怱過天祥藥材行前行主某甲以其面與欠户某乙相似未及細心辨　遽號召行中人一擁而出不由分說飽以老拳直至徧體鱗傷奄奄一息始知其誤急令釋手事後胡心有不廿奔赴縣署禀控未知將何以判之○老嫗陳王氏以女連姑被倪瑞泉誘出姦佔向之理論反被兇毆據情投控清軍府署狄司馬雲章准詞飭差提倪訊辦○漢陽府屬各州縣每届舉行考試先後不同以致黠者往往有跨考之弊現聞五州縣一律定於七月十九日開考俾考童無可矇混則積弊不絶而自除亦未始非愼重掄材之道也 
[上海官塲紀事]  
　　前晚上海縣主王欣甫大令控悉江蘇督糧道羅少耕儲憲劉峴帥刻已事畢於十七日由滬回蘇因飭辦差人等整備恭迎○前者上海縣主王欣甫大令之太夫人頸後患痬大令至孝性成日延數醫診治今幸吉人天相已漸次告痊矣 
[佈置電燈]  
　　前者南市新馬路所設電燈不甚光亮經前工程局總辦朱森庭明府禀准江海關道蔡和甫觀察自本年正月二十五日爲始與精於電學之西人派勒司估計價值訂立合同另置大號機器自十六鋪橋迤南至董家渡止共懸電燈四十八盞再由董家渡迤南至滬軍營止添懸電燈十八盞議定價銀八千九百兩限七十五日之後卽可大放光明如逾限一日則罰銀五兩併倩律師哈華托在合同上簽字以昭憑信一面禀經觀察申詳南洋大臣劉峴帥立案迨上月某日一律竣工然仍不甚光亮明府詰問派勒司則稱由汽爐太小之故明府因請易以大者務期照耀通衢如入琉璃世界派勒司允之業已佈置妥當矣 
[貨船傾覆]  
　　前日傍晚時白大橋左近蘇州河中有江北䑵䑵船一艘因潮漲水急以致傾覆船中男女數人幸經鄰船上篙師救起然所載各物已悉付東流矣 
[工頭兇横]  
　　前日楊樹浦某紡紗廠工頭曹阿大與同廠工人朱三郎口角事後忿不能平糾同流氓數十人擁朱至荒僻處肆行毆繫直至遍體鱗傷始各釋手後經朱之家屬聞信赶至將朱舁送同仁醫院求治醫生騐得傷勢甚重恐難免有性命之憂然則曹雖狡獪其能法外逍遥乎 
[移請查訊]  
　　前日南市泰昌糖果作出店人某甲肩擔糖漬青梅行經小南門外吊橋堍適有某麻毬攤學徒在彼浣衣甲不顧前後以致撞及學徒身上爭論之下甲卽回訴作主盛某由盛函致二十三七鋪巡防局請究局員邱友林二尹以是處係城内十九鋪所轄因卽移知城内巡防南局請局員查明訊辦 
[窶人倒斃]  
　　昨日有一年約五十餘之某甲倒斃於大東門外附郭曠地上衣衫藍縷狀似窶人嗣由十六鋪地甲查知報請某善堂給棺收殮吁亦慘已 
[上海縣署紀事]  
　　前日英界公廨移解逃犯應桂馨至縣主王欣甫大令飭差看管候訊至晚恐再圖逃因發交待質公所管押○藉端索詐之劣員曹維善及串竊簿碼之劣夥吳子方洪仁貴三人由道憲曾觀察發縣嚴訊已紀報章前晚原告董恒元等投縣遞禀聲請質訊以免差傳王大令准之○流氓順啟洪如兩人係火燒毛毛之羽黨平日拆梢打架無所不爲近日膽敢引誘鄰居趙姓之童養媳至城外某客棧中姦宿經其姑緝獲意欲投縣控告兩流氓懼浼大力者再三調處始得息事不料事爲縣主王大令所聞謂似此大傷風化之事不可不盡法以懲爰於　飭役查拿務獲究辦 
[馬路工程局瑣案]  
　　太平馬頭烏山船户戎阿連爲利記船局裝運鐵料停泊浦中被賊竊去若干捆報捕後經利記船局主周瑞堯查悉戎船上共有篙工五人何至失去千餘斤之貨物竟爾毫不知覺此中恐有别情爰卽投訴捕房令捕頭提船上各人詰問捕頭允之令包探黄量海將戎及船夥周阿順陳阿虎翁榮芳陳阿林等一干人拘解工程局禀請會辦委員司徒貽芬司馬　問周投案訴稱浙江寗波府屬某邑人在新太平馬頭開設利記船局代源昌及徵記兩鐵號雇戎阿連之船裝載鐵料至烏鎭交卸本月十三日經洋關騐看後移泊南市浦江是晚卽據戎報稱被賊竊去舊鐵千餘斤船上諸人均未覺察小的以鐵係重物且多至千餘斤船上共有五人何至漫無知覺其中情節大有可疑是以報案請究戎供船上一切均歸周阿順主持小的未知底細周供小的在戎處爲駕長是晚偕友人至中華樓啜茗留陳阿林守船比至天明始知被竊急將情訴知船主投報捕房陳阿虎供是晚小的偕周往茶樓品茗如何被竊實出不知翁榮芳供與略同陳阿林　是晚雖由小的守船至被竊之事實未知悉司馬謂陳阿林留守船中周阿順管理一切船上被竊豈有不加查察之理其中有無别情候查明再核隨飭將周陳各責二百板還押捕房餘人交管帮人鄭九保去○恒甡木行所雇船夥謝阿增被王阿五竊去衣服當塲拘獲送至捕房移解工程局局員司徒司馬提訊之下謝供小的在恒甡木行木船上當舵工竊犯王阿五忽於前晚駕一小舟駛近船旁緣索而上竊去短衫褲二件經小的當塲拘獲解案請究王供小的係蘇州人竊物自知該死後當痛改前非所駕小船從姊夫張祥雲處竊來求恩寛有司馬判責一百板枷號十天衣服給謝領去船存候張祥雲來案具領 
[南市捕房紀事]  
　　張桂福手持某號東洋車捐照在新馬路中彳亍而行被二十四號巡街捕查見拘入捕房捕頭詢問之下形似瘋癲爰押候解送馬路工程局禀請會辦委員司徒貽芬司馬訊究○昨日長源木行夥唐維德在馬路中肩荷木植適遇王阿大之東洋車飛馳而至不及避讓以致互相碰撞口角之下繼以扭毆四十二號巡街見而喝阻彼此皆不依從因卽一併解至捕房捕頭令押候解送馬路工程局禀請可徒司馬核奪 
[英界公廨紀事]  
　　門皂李春每見有體面人入内觀訊必任情勒索務飽貪囊固已非伊朝夕矣前日又向新巡捕房繙譯某甲索取小洋銀數角甲回告捕頭禀知讞員翁笠漁直刺直刺大怒立卽斥革招人補充以示懲儆書吏盧阿鳳之從弟蘆元祥曾和吳子良誑騙洋銀一百元旋由前任讞員後調署鹽城縣事經剛子良星使以衆怨沸騰聲名惡劣叅革之張賡三直剌所用門丁張衢階代爲控告翁直剌將阿鳳提訊押交在案昨日元祥知事不得了自行投到聽候訊懲想阿鳳要邀恩釋矣 
[來信照登]  
　　餘上同人來信云本月初三及初九等日貴報登有思患預防委員查勘各則蓋告者過也攷大　山介乎寗紹台三府之間非止毗連餘上兩邑也山中向稱盜窟出没上虞南鄕者以小麻子爲首出没餘姚西南鄕者以寍波阿四爲首然均在離山三四十里之内肆行搶掠不敢過遠恐暮出曉歸不及也五月某日上虞汪邑实募南鄕山農將小麻子及餘匪十餘人擒獲收禁寍波阿四遂聞風遠颺此出自小麻子親供固衆耳共聞者安有分竄餘上境内乘機煽惑聚衆至二百餘人之事此次曹娥江水漲梁湖之沙湖塘後郭丁趙等村之各江塘均因失修潰决洪水滔天飢民遍地乏食之虞固不獨江塘外一帶然惟百官崧厦有搶掠之事至曹娥瀝海等村則全屬子虚所刦崧厦米鋪五家係上湖頭某姓所爲刦去糙熟米及雜糧約五六百袋在某姓宗祠及某堂分給衆人由是飢民效尤遂有嚴姓周姓郭姓被搶之案而於大蘭山之盜黨無與焉陸守戎因查瀝海霪洞順道赴崧帶有護勇飢民卽見而分散今乃以飢民掠食作爲台匪及沿江沿海私梟行刦何致張冠李戴若斯哉市中有虎人言難信合請更止以免傳訛 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　剛子良中堂蒞申後訪悉南市李久大沙船號購得大厦兩所價銀三萬餘兩匿不稅契因　縣提訊重懲縣主王欣甫大令遵札派差拘到號夥林竹山前晚倩馬明府詰訊林供去年及今春主主李雲書價買丁蔣兩姓之　其價若干不知備細惟悉上年所買業己納稅今春所購者因號主有事現回寍波原籍尚未到申以致延遲求鑒明府研詰再三林供並無　項隱情明府謂時閱半年尚未稅契顯係有心隱匿飭將林收押候錄供詳請中堂核示遵行○春間十六鋪巡防中局函送李鋪氏扭控拐賣女孩之王阿榮到縣縣主王大令屢訊不承收押在所前晚倩馬明府傳同原告質對李錢氏訴稱今春某日王阿榮　友來喚小婦人至某茶肆小婦人卽携七齡女孩而往閱時被王友抱去小婦人向之阻止王稱不妨不料一去不回是以扭控巡局蒙局員老爺轉送案下迄今案懸日久務求嚴辦王阿榮供向爲輿夫李錢氏之女係自已遣人送往七濠口親戚處事與小的無干明府惡其狡展判責二百板還押限五日内交出其女再延血比 
[英界晚堂瑣案]  
　　洪裕錢莊執事人何立標控協吉煤油棧主鄒金生欠銀逃逸監生徐安甫復　追所欠往來銀兩前晚讞員翁笠漁直刺提訊之下何立標供監生被鄒人銀一萬零三百九十九兩蒙恩押追迄今已閱兩月未繳分文鄒曾買吳淞口地六畝兹欲抵與監生作銀五千七百兩然監生聞鄒去年買地時每畝祗給錢九千文何以今竟加至如許之多且協吉煤油棧雖將牌號改爲源地實則仍鄒所開每月出洋銀五十元倩人代爲經理又在吳淞鎭置有市房六間所欠各欵並非無力歸償現在監生不願得地求恩著鄒將房屋估價抵還徐安甫供監生被鄒欠銀一千一百九十七兩有帳可稽屢向索取一味延約叩乞究追鄒金生供小的祇有地六畝並無房屋所欠何銀萬餘兩已還過一萬兩至徐欵因小的處並無帳目不知細數叩求明察直刺謂鄒旣有房屋著卽具結歸何管業徐姓之欵候函致寳山縣署查明數目然後派差押令將帳算清再行核奪○晉豐錢莊主包鍾訴稱張星甫串同厚生錢莊執事人趙潤生私作押欵盜用銀八千二百兩業已逃逸因將其胞兄雲卿扭案請追讞員翁笠漁直刺諭令將趙潤生管押雲卿交保出外著尋交其弟星甫到案訊追一面將星甫向邵金魁所購新閘陳家浜十圖内房屋十七幢發封嗣以星甫尚未將契價繳足未便遽封因於前晚飭傳邵金魁及具保之張雲卿舒高春訊詰包鍾供張星甫等共盜用銀八千二百餘兩所　邵姓之屋因係租地建造未將契價繳齊今卽將屋作抵尚人銀二千六七百兩求恩提星甫追繳以僃效尤邵金魁供今春三月十一日星甫向小的購屋自言爲晉豐莊介紹議定價銀五千五百兩曾收過銀三千六百三十四兩尚人一千八百六十六兩小的　包姓並未會面今包欲收管此屋須令將契價付清趙潤生供此事與小的無干實被誣控求恩省釋舒高春供張雲卿保釋後因　病暫回鎭江原籍刻下星甫仍無下落其叔自願來案代押叩求察核直剌謂包邵二人曰此案捱延日久俱被張星甫所累今爾等宜各自認虧著邵具結將房屋交包管業所有未收之契價及包被欠之欵仍候提星甫到案究追趙潤生旣未串通從寛開釋舒高春旣保張雲卿出外臨訊不能交案難免通同舞弊著責手心一百下 
[英界公堂瑣案]  
　　　中元令節新閘廣肇山莊盛設盂蘭盆會任人日夜遊觀前晚趙星根携妻李氏乘車而往比遊捲思歸步至門外無賴徐壽生涎氏姿色突前擁抱趙喝阻不服正爭執間適爲包探趙銀河所見將徐拘入捕房昨晨解案請訊趙星根　妻李氏投案供稱是晚偶往遊覽被徐調戲向之斥責兇横異常叩求嚴辦徐壽生供稱小的係揚州府屬某邑人在新閘王宦家服　偶與此婦碰撞不敢調戲讞員翁笠漁直剌商之白繙譯官判將徐從重笞責五百板以僃○包探倪順泉拘解竊賊施連生到案禀稱此人竊取吳德才家綢衣三件及銀對時表一枚經小的緝獲人贓送請訊究吳德才投案請領失贓施認竊不諱直剌判押一禮拜○包探倪順朱解湯仁卿江阿三張阿四到案禀稱湯曾控江張二人訛詐現經小的查明湯曾倩江賃坐馬車欠賃價洋銀三元張偕江索取突被誣控是以送請復訊湯仁卿供稱小的確欠洋銀祗以伊等催索過急無力應付故與爭閙叩乞施恩江供稱小的在某烟館執役湯所乘馬車由小的代賃如賃資不能應付儘可婉商何得誣控拆梢叩求明鑒張供稱小的當執鞭之役實因索欠被誣叩求懲辦直剌著湯將欠欵如數償還○包探趙銀河禀稱流氓王桂生前因訛詐受懲甫經釋出卽糾同朱阿順向王根根訛詐洋銀二元根根力不能給致被强褫衣服適經小的查見是以送請究懲根根投案申訴情由王桂生供稱小的向之索欠不敢訛詐朱阿順供稱小的惟帮同索欠不知其他直刺判令將王押兩個月朱押一個月○包探張全林拘解陳阿祥到案禀稱此人冐稱船埠向袁阿三索取船捐袁不付致相爭閙今特送請究懲袁阿三投案申訴前情陳阿祥供稱小的前在滬南當船埠之役被此人欠繳船捐故向索取直剌判管押兩個月 
[法界公堂瑣案]  
　　二十七保九圖地保顧掌生以祖墳餘地三分九釐之田單二紙借與程福田向工部局收捐西人　　才抵銀四百兩旋卽乘間逃逸柏禮才投控該管法總領事署由領事咨照讞員朱森廷明府出票提顧訊供之下交保出外限期　繳顧曾繳銀二百兩嗣因餘欵屢追不繳押候嚴比昨日其妻某氏措繳洋銀二百六十五元請將顧釋出併給還田單明府飭具領狀准將田單領回繳案之洋銀存候給領顧稱小的不堪賠累請提程福田到案追還明府著自行扭案究追○工部局收捐人張榮福向蔡兆榮車寓收捐蔡强用强水鎔壞之八開小洋銀向換不允以致口角被毆事後張投訴捕房捕頭飭提蔡兆榮連原告解案請訊明府與何繙譯會商之下將蔡兆榮禁押五天以儆○陳順德控英界廣仁昌烟館主蔡琴甫欠洋銀一百五十元明计出票拘提研訊蔡自願出立期票分期拔還原告爲之首肯昨日投案求銷明府准之○裘連生住法界醬園弄前晚被賊王阿金撬門而入竊去衣服一包水烟袋一枝昨由包探查獲連原贓送案禀稱内有長衫四件係陳順德所失尚少長衫短衫各一件明府判責五百板原贓給失主具領○金陵人金三子因俞蘭生虧欠各户巨欵牽涉到案前經明府諭令押候核辦昨日上海縣署公差齎呈信票内開金際堂沈蘭汀等虧欠巨欵牽涉金三子應移歸縣署訊究明府諭以金公堂有案須俟訊結然後送縣辦理隨著將金三子還押諭令赶緊帮同俞蘭生清理延干比追○虹口裏虹橋畔人王東海控菜市街人王仁發欠洋銀三百元明府准詞出票提王昨日由包探傳同原告解案請訊明府略訊數語著押候人銀並保限五日内理楚○車夫高二被中西書院肄業生潘少齋施放洋槍彈中腰際巡街捕拘潘入捕房一面將高送至仁濟醫館請醫生箝出彈丸解經明府訊明判　潘洋銀五十元充公另以二十元給高爲養傷費昨日高投案求領明府飭具領狀存查○包探禀稱偷兒周阿根竊得衣服二件並無失主報案詰之據稱在浦東竊來明府判責二百板贓暫存待領 
[美界捕房紀事]  
　　昨日西華德路有某號裝貨車横　直撞而來某姓小孩不及避讓致被撞　傷及面部適爲某號華捕所見將車夫某甲拘入捕房捕頭令押候解送公堂禀請　員翁直刺訊辦○昨晨小竊程裕生混入西華德路某姓家圖竊經事主當塲拘獲扭入捕房捕頭令押候解送公堂禀請究辦 
 
 

Page 10

 
 
   
 
 

Page 11

 
 
   
 
 

Page 12

 
 
   
 
