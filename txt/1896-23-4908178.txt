# 1896 - 23 - 4908178

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請　申報館帳房購取可也 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[接述西友論中國之弊]  
　　中國之人不能皆讀書識字固爲人才之患然卽讀書識字而未嘗講求一切實在之學致不能破除虚無杳渺之事尤爲風俗之憂中國旣奉聖人之教自當一律尊崇窮聖人之道爲聖人之事而乃有所謂和尚焉道士焉名不列士農工商之中事亦在士農工商之外居處不同衣服亦異初以爲此種人必有益於中國者也故中國之人信之亦無足怪乃久而習知和尚道士爲中國最無用之人而中國之人皆以爲修行之善人夫善人當濟人之急救人之危爲人間有益之事而和尚道士則轉欲募化於人并以燒香念佛欺弄愚人引誘婦女中國官長未嘗不知故上海屢有佛店之禁誠以佛店中之和尚顯有不端之事故干例禁然但聞禁佛店而未聞禁和尚也和尚在佛店而爲不羰之事豈和尚在廟宇而遂不爲不端之事乎婦女入廟燒香亦干例禁何但聞禁婦女之燒香而不聞禁人家之延僧道也不禁人家之延僧道而但禁燒香是禁其身而未禁其心雖禁猶不禁也而况入廟香燒之未必遽能禁絶乎豈足爲正本清源之治哉且男女居室人之大倫禁人之不准有家室旣非人情士農工商人所執業任人自外於士農工商亦非正理故欲禁僧道之不端宜先禁人之爲僧道若以僧道爲無害於世　爲世之善人則世將趨於僧道者日多而僧道不端之事愈多矣况無家室之人而又不操農工商賈之業其處心積慮斷非善良可知旣非善良豈有不爲世害者哉在中國雖未必皆信僧道且有明知僧道之拜懴念經爲無益而一有喪事仍延僧道在家念經拜懴一若不用僧道不足以爲孝者甚至出殯舉襄無不用僧道爲導引結壇建醮無不用僧道以祈求智者如此奚怪愚者之吏甚耶士夫如此奚怪小民之更甚耶男子如此奚怪婦女之更甚耶若能禁一無用之僧道卽可多一有用之人才并可省無數之浮費中國何以千百年以來未嘗一計及耶大抵中國崇尚虚無由來已久其不能力圖整頓變革舊章者皆因不能專精實學以致浮僞之事層出不窮原其所以深信僧道皆其深信鬼神之故人之有病也有不用醫藥而求之於鬼神者謂之仙方人之有事也有不能自斷而求之於鬼神者謂之籖訣有求降福者咸焚香點燭於鬼神之前有求免禍者咸匍匐拜跪於鬼神之下然所謂鬼神實一木偶耳一土偶耳而中國之人以爲要偶土偶之上所憑者鬼神也試問中國之人曾見有鬼神乎鬼神曾與人相告語乎各鄉各邑每年所焚之香所點之燭所燒之錠及一切祭品賽會等事統計當亦不菲若移此種糜費設立醫院瘋人院等以惠窮民補中國時政之未逮豈不較爲有益乎更爲推其深信鬼神之弊中國凡一切娼喪喜慶等事皆須擇日造房立墓等事皆須看向擇日之義本乎天文看向之義本乎地理中國之人不聞有精求天文窺測星辰明於核算而反以星辰之隱見爲災祥風雨雷震不時爲妖異是皆空言禍福之弊有以中之耳甚有以擇是之吉而雨雪之中不辭舉事者有擇日之不吉卽光天化日之時而因循坐誤者此不精天文不能實事求是之弊也至於地理則中國不聞有窮歴山海精詳繪圖究礦苗之衰旺測沙水之淺深風濤之險惡各城各鄉之間道路不平而不知修水利淤塞而不急濬而惟風水之是信葬人也必倩地師看地地師之言人人殊如以風水爲有定何地師之言不同也如以風水爲有據則中國之人何皆不能富貴也且有數畝之地而僅葬數人有數十畝而亦僅葬數人者所有風水之地其價必昻有錢買風水者得地如此之多無錢買風水者毕至永久不葬不特人無能築之力將來恐無可葬之地其弊又何可勝道耶要知禍福之事人自爲之不能憑之虚無也愈信虚無愈不能實學此又中國風氣之所關人才之所繫其弊尤宜急除者也未完 
[福州大火]  
　　福州訪事友云福州火患疉見早經登報上月三十晚　鼓四更後城内渡雞口某甲家烟膏店失愼一時祝融氏東穿西突延出通衢左燒至府前街十閩首郡牌坊止右燒到鼎成當店垣并對面舊倉米莊垣止前至渡雞里至新客寓後至達明里幸風轉東南有廣窿穹高墻當阻回祿神始不能越雷池一步共燬民居鋪户二百餘間至天明時火始熄當起火時夜已過半居人皆在黑甜鄉中一聞火警故皆手足無措其最近起火數家所有大　　件悉付焚如尤爲悲慘雖有搬運出門而爲匪徒所搶者事後於瓦礫塲中檢出焦屍數具聞有搶火之徒致葬身於火坑中者亦可謂自投羅網矣 
[火災疉見]  
　　杭州訪事友云杭省於上月間火警數次迭登先報本月初一日未刻小北門地方　傭沈寳榮家因烘物失愼以致沿燒板壁沈適在外墾地家中祗有婦女二人不及撲滅以致成災該處逼近藥局城守營張都戎及保甲局憲聞警卽飛奔而至督率洋龍極力施救下城義龍旋亦赶到移時救熄計焚去房屋三間又初二日巳刻望江門外草舍失愼各義龍正欲出門火已息滅不多時又聞警鉦四起遥見正東方烟焰騰空各水龍飛奔而出約一點鐘時始掌號擊太平羅而歸探悉火起之處乃安樂橋任姓家計延燒房屋七間各營兵弁及保甲局員一府兩縣總捕同知均到塲彈壓以防搶火其起火之由或云油鑊炸裂或云烟燈延及蚊帳所致俟探悉續詳 
[火警續述]  
　　嘉興訪事友函云前報中街腐乾作火警一事兹詢悉該作當起火時作司學徒只顧搬搶自己物件並不赶急撲救亦不呼喊求救竟將作内一切搬至西首親家作内往來數次直待河沿船帮中大呼始告火起左右鄰已不及搶物僅各逃性命而已事後經各家訪察情形確實因是被難之家大不甘服聞將鳴諸琴堂現在作主俞老避而不出以後不知作何了局又十二月初五日初更時忽聞水龍連綿飛馳詢之據云在太平橋落鄉是否容訪確續聞 
 
 

Page 2

 
 
[粤海寒濤]  
　　東友人來函云闈姓商人公和瑞成兩堂辦至明春二月卽滿五年之期例應更換兹聞户部已有咨文到省飭令招商接辦以顧餉源並謂現辦商人獲利甚豐認繳餉數顯有不實當此時事艱難庫館匱乏該督撫等務宜體察情形酌量增益毋任商人中飽等語外間得此消息凡富商大賈莫不垂涎欲謀幹承充者甚多但不知捷足先得者爲誰也○學憲惲次遠文宗於十月初旬由省起馬巡試潮州次及嘉應現在兩屬試事均已完竣聞前月之廿三日文宗在嘉應與新生簪花畢卽日起節馳往惠州屈計臘尾春頭便可竣事回省故惠府洪宮闈姓票限於臘月初五日截收云○每届年終例賞給貧員度歲銀兩兹藩憲張方伯示諭各員先向府署報名聽候查核凡得過優差美缺及到省未滿五年者槪不賞給如敢冒領永遠停委○南關天安碼頭某烟館前晚有强盜兩人在此吸烟營勇聞知疾來掩捕幸值該盜爲烟所困僵臥床上如醉如痴登卽擒拿回營審訊該盜將平時刦撩各事歴歴供吐絶無諱飾聞已轉解縣衙歸案審辦矣該兩盜一名飛天蛇一名大瞻壽逃匿多時終被弋獲可見天網恢恢疏而不漏彼作奸犯科者當以此爲鑒矣○南海秀水堡有甲乙兩人皆经耕田爲業出入相友向無怨嫌前日因爭水灌田起釁遂致互鬭甲非乙敵身受重傷鮮血淋漓延至次日竟因傷斃命鄉隣見事關人命不敢袒護立扭乙送縣懲治想殺人者死律有明條必不能爲乙恕也語曰忍一時之氣免百日之憂觀於忆而益信矣○河南沙地某富室前晚被匪入内行竊匪先燃放悶香室内諸人悉被迷悶傾箱倒篋無一聞知迨翌日早起見門户洞開始知被盜查檢失去各物約值銀千兩有奇當卽通報營縣親臨勘明飭捕查緝但未知可能緝獲否也○近因氣候不和染疾者衆各善堂之贈診者日凡數百人如在山陰道上應接不暇昨有一人欲往愛育堂就診詎行至半途卽倒斃在路幸有親屬相隨卽舁之回家棺殮 
[福州官話]  
　　福州訪事友云南臺保甲局委員施少尹帶勇往高湖鄉捕拿私鑄小錢縱容家丁差役得賄不能將要犯獲案爲總辦舒司馬訪悉立將該局差提訊重責事闻於臬憲張廉訪於司馬衙叅之頃深加究詰并諭令將如何情由據實禀覆以肅官方一面將施少尹撤差委王少尉珍辦理○漳州府榮太守堃升補汀漳龍道所遺漳州府缺已委知府李太尊光第署理○福防廳温杏樓司馬宼春現奉札兼辦鹽課釐局 
[命案駭聞]  
　　蘇州胥門外橫涇鎭附近有地名杜村者瓦房茅屋錯雜其間村中金姓昆季二人上有老母年已花甲昆名子夆年近而立中饋尚虚雖受雇於田家耕作而工資無多略不能顧及家計季名子泉年當花信於前年娶有妻室妻年二十有一生子年甫十閲月子泉自幼習釀酒爲業近在靑浦西門外熊得豐酒作爲夥所得工資悉歸家用計老糼數口全仰子泉一人爲活去年九朋十二日其家遽遭回祿更覺苦不堪言上月某日子泉工作之餘仰臥牀頭憇息作頭孔壽廷亦杜村人孔武有力動輙與人鬥毆是日見子泉歇息於牀責其偷懶子泉應以工罷假息有何妨碍孔卽勃然大怒飛步上前揮拳亂毆子泉力不能支起身逃避忙亂之際失足墜於樓下孔不捨手持釀酒之方木棍飛步下樓渾身痛擊子泉痛極倒地又被舉足連踼二下時已渾身鮮血淋漓至是竟一命嗚呼矣孔見其已死將其身上血衣脱下復將屍身置入巨缸内用水澆凈血跡復將乾凈衣服爲之著上令同夥張福龍者雇一扁舟將屍身載送至金家許以酬謝洋銀四十枚又封固英洋兩元錫箔兩塊授張而教之曰汝至金家但云金子泉在作内患病故特伴送回家不料在途中斃命封内之洋蚨錫箔係作頭孔壽廷所送之吊儀張受計而行及至金家歴述孔所授之語屍兄金子夆謂患病送歸確是好意何孔壽廷知其必死於途而先送吊儀耶遂至舟中將屍身翻閲但見遍體鱗傷慘不忍覩當喚地甲金榮圃將張與船一併扣住卽偕母及弟媳抱呱呱於懷同至城中投吳縣署鳴寃求騐凌大令閲禀之下以是案犯在靑浦不便准騐遂將禀詞擲還金姑媳情極旋投蘇州府大堂上痛哭呼寃府尊桐太守飭差接禀細閲立傳值日差蔡三持片至吳縣署請凌大令詣騐大令帶同刑仵書差下鄉臨騐仵作翻檢一週唱報死者渾身受傷頸骨爲木棍所擊斷背上有一洞大如手指深約三寸右脇釘靴傷二處腰間致命傷一處兩腿皮肉皆遭毆脱實係受傷身死大令離座親視一周遂飭塡明屍格時張福龍已將正兇孔壽廷騙到大令卽飭差保將孔壽廷張福龍一併帶回縣署孔壽廷釘鐐收入外監張福龍押入刑房候詳細研鞫 
[官樣文章] 　 
　　詹事府爲再行曉諭事照得本府供事懸缺前經出示招考在案現在報考者人數寥寥爲此出示曉諭投考人等務當取具五六品同鄉京官印結並開寫年貌籍貫三代履歴呈明本府定於十一月二十五日截止以便核給卷票再爲定期考試各宜懔遵毋得自誤特示○國子監爲曉諭事照得本監例載凡捐納監生向由户部發給執照一張再由本監加給監照一張歴經遵辦在案現在捐納監生持實收在户部換照往往不赴本監加給監照應不得作爲監生爲示仰報捐監生等知悉如持實收在户部換給執照者應赴本監呈明加給監照以符定制各宜懔遵特示 
[奏請鑄銀]  
　　京師采訪友人云都門爲萬商雲集之區財源總匯邇來銅斤解數廖廖以致鼓鑄時作時輟市上制錢不敷應用銀價漸漸低落每兩只換當十京錢十二吊數百文翁叔平大司徒操出納之權欲思有以挽救之擬在京城仿照外洋之法添設機器鑄造銀圓其式分爲五等大者重庫平七錢二分第二等三錢六分第三等一錢四分四釐第四等七分二釐第五等三分六厘一面鏨光緒元寳四字並幾錢幾分一面鑄團龍紋刻已擬就摺稿大約不日卽可入奏此事若蒙　俞允實利商便民之舉也 
[直省氣候]  
　　入冬已來久未降雪且天氣和暖反常河水凍而又開草木生芽較去歲朔風凛冽大有天淵之别説者謂今冬無雪明春災癘當不免也 
[白下官場紀事]  
　　署安徽臬司安廬滁和道丁觀察峻因俸滿例應述職入都刻將署任内事宜交付清楚卽乘輪北上道經白下晉謁香歸隨禀辭而出翌日登程○江南鹽巡道胡廉訪嘉楨前因調署江蘇按察使巡道一缺係桂薌亭觀察接署兹廉訪因新任到蘇已將署篆事務交代一清擇日回寗乘坐官舫用小火輪拖帶已於前日抵省涓吉廿五日履巡道任署巡道桂薌亭察觀卽於是日禀知卸事○正任碭山縣調署甘泉縣陳明府守晸前署豐縣以瓜代有人回省赴督署禀知交卸並謝委署大約赴揚履新不出旬日内矣○會勘安阜蘆洲委員知縣戴明府德明刻因差竣由清江回寗前日趨轅禀到○鎭江轉運局候補道何觀察福海刻因要公由鎭來省同日赴督署禀謁香帥　刻興辭而出○本月廿五日藩轅牌示六合縣裘宗圻調省另有差委遺缺查有候補知縣朱湘堪以署理 
[判語解頤]  
　　鎭洋縣與太倉州同城而治前月有州差某甲與縣差某乙互締絲羅男婚女嫁本事之常無足怪者詎届鳳皇于飛和鳴鏘鏘之日彼此各撑門面妝奩之華麗固不待言而綵輿前後之鋪張揚厲擬之縉紳之家有過之無不及親迎之夕已有議其忘却本來面目者而彼等竟恃其多擁造孽之貲夜郎自大殊不顧也事後縣尊已有所聞不料纔閲數日又效齊高固反馬故事卽俗所謂回門者是兩家復於迎送之際極意僭越適往返道路必徑由縣署門過於是縣尊聞之立飭幹役將甲乙帶案先將乙責以千板甲自請發回州署懲辦縣尊曰爾以本縣不應辦爾耶亦責以千板各賞巨枷枷諸縣門之外使兩親家荷校相對過者咸駐足爲之一快兹有友人抄寄縣尊判語讀之可發一粲爰列報端俾知此等有關風化之事非賢宰官不能如此明察秋毫焉判云該差同厠隷胥宜知法度一則州轅執役奉差亦旣有年一則縣署趨公催科本已不力近以向平之有願遂　良吉以聨姻好事當　祥刑安用乃敢藉兩行之花燭僭陳來道之旌麾肆志鋪張侈排輿仗致胥臺之卑 
 
 

Page 3

 
 
賤冒仕宦之威儀放浪形骸强裝體面招摇廛市罔恤道路譏評闖過衙齋任意公門出入迨經發覺難學痴聾旣忘在公奉公是用當罰必罰科以不應之律諒無解免之詞笞杖加身敲同蝶板荷枷示衆繫出蜂衙只因狂逞一時遂致法甞三尺馭紅鸞而逢白虎問燕爾於意云何因舐犢而累犁牛懲　胥當如是也給以肉鼓吹兩部餘音猶合卺之笙簫賞以酒獨桌雙臺雅叙作會親之筵宴實葛籐之自縛詎桁楊之不情公庭上户對門當豈云齊之非耦親家翁求榮反辱直同楚之對囚凡兹略示薄懲尚其速知悛改此判 
[冬雪初見]  
　　杭城自九月間降雪後天久晴霽雨澤稀少雖陰雲時合每有釀雪之意而滕六君終未駕臨至本月初四日辰刻始見雪花飛颺著地卽化未能凝積午後細雨溟濛移時又止而天氣較寒或者祥霙之立沛也 
[鹽船滲]  
　　十二圩運鹽河水小築壩灌塘等情已紀昨報兹聞本月初三日清晨有泰屬某塲鹽船滿載鹽斤行至寳塔灣以上進口處怱與他船相撞船腰擊成一孔登時水卽汨汨而入船身隨亦欹側聞艙内載鹽七十餘引赶急搶護淹消已十之八九蓋此船因聞通江大壩金門尚未堵閉是以與各船竭力爭先以便隨潮駛入不圖口門船多水溜致肇此禍端欲速則不達是之謂矣 
[紅顔薄命]  
　　邗上訪事友函云揚城打銅巷有黃某者不知爲何處人曩年價買女孩一口黃倩人爲之盥沐脩飾居然貌可羞花及至梢頭荳𦸅將笄年華愈覺丰神跌宕楚楚動人黃遂將其鬻入烟花使作賣笑勾當刻年限届滿黃又將其贖回貪其顔色意欲留作小星女不願� 
黃遂鞭鸞笞鳳終日肆意摧殘女不堪其虐特於上月某夜逾垣而遁不意足織力弱跌落墻隅墻外係某公館後院黑夜中陡聞仆咯一聲疑爲梁上君子赶呼僕從提燈審視乃一荏弱女郎公館主人詳詰家世女且泣且訴細陳原委主人憐其紅顔薄命不禁勃然大怒隨亽翌晨開繕黃名送請有司訊辦刻聞邑宰昨已簽差將黃提案想當有以嚴懲也昔人句云護花恩比種花多可爲公館主人詠之矣 
[合浦還珠]  
　　金陵北門橋李姓飯店主人於廿四日娶孀婦某氏爲妻合卺之夕喜氣揚揚正在雙雙交拜忽聞門外一片聲喧有機匠率領多人破扉直入搶入洞房將新婦抱置懷中一擁而去出門向北狂奔迤邐未到鼓樓地方該店主亦嘯聚多人從後赶上機匠見衆寡不敵擬撇下新婦奪路逃走詎婦乃强武有力者至是瞻頗壯大踏蓮船乘勢揪住二人髮辮不肯放手以故飯店夥黨得以上前獲住餘衆四散翌晨恊同地保將機匠解案請究嗣訪得機匠曾與婦姘識兹見其適人大動醋意故集黨來此背城借一初不料胭脂虎之餘威尚在也 
[保護教民]  
　　古田齋匪戕害洋人一案現經官憲將首要之犯先後正法所有餘犯均已定案分别軍徒流各罪名以昭炯戒更有在塲兇犯陳七七等數人早被兎脱古田縣易大令嫉惡如仇現已移會閩候兩縣懸賞購辦督憲邊制帥復剴切諭示略云所有吃素之人著令開　不准再有齋會名目其未經獲案之犯准軍民人等投報以便拘拿等因是見近日地方大小文武於教案看得鄭重保護之心十分周到矣 
[太守拜客]  
　　浙江海運滬局總辦莊太守人寳前日乘四人大轎命駕進城遍赴各衙門拜謁至縣署時黃大令飭丁擋駕 
[琴堂停訊]  
　　本縣黃大令保甲總巡曹明府邇爆均沾微恙服藥調理是以應訊案件稍停數日云 
[局員懲賭]  
　　滬南萃豐碼頭金鳳園茶館前日下午有船帮中人在彼啜茗門牌正在揚揚自得適十六鋪巡防中局委員李蘭史二尹帶領勇甲巡查過此瞥見之下喝令將在賭　人並茶館主一併帶回局中升座訊責舟人供稱小的等駕船爲業刻因空閒偶爾玩耍並非聚賭叩求恩鑒茶館主一味苦求恩宥二尹喝令各責數十下從寛釋放 
[散勇乞資]  
　　臺灣散勇附永清輪船將次到滬一則已列前報兹悉該散勇共計五十六名前日清晨抵埠昨日進城投縣署請乞資遣回里黃大令飭差妥爲照料聽候給發船票遣散云 
[流氓收所]  
　　浦東著名流氓張阿林遇事生風近因滋事犯案經爛泥渡巡防局委員劉穆亭二尹提案轉送保甲總巡局請究曹荃生明府又將該犯片送縣署究辦到縣後值日差禀明黃大令飭令先行收入自新所聽候提案訊辦 
[工匠互鬥]  
　　新閘迤西之乂袋角地方現由洋商起造繅絲棧雲斤月斧昕宵從事水木各匠共約五六百人時有　　情事昨晨泥水匠與木匠又相口角各聚百餘人在該處空地互鬥聲勢洶洶聚而觀者頗不乏人事爲黃家厙捕房所聞恐肇禍端立飭印度巡捕前往驅散并拘獲爲首者四人想須解案訊辦也 
[醋海風波]  
　　本城人某甲前日娶滬北野鷄妓女某氏爲妻不料有某包探夥許文元邀同黨羽數人進城尋覓將甲輒至邑廟内茶館中謂曰該妓女乃我輩舊識費用金錢不少爾何人斯敢娶人之姘婦耶心甚不甘評理之餘繼動十戈聲勢洶洶幾如倒海排江茶肆主誠恐肇成事端極力排解並喚地甲力勸甲見許兇橫無匹亦覺不寒而栗願罰酒席二檯並洋八元爲謝罪之費其事遂寢 
[勒捐被訴]  
　　昨日有米船户蔣開火張祥甫二人到縣署聲稱前日從西鄉裝米來滬蔣船裝二百七十石張船裝二百廿石行經南卡經司事朱某查看艙中米石小的報稱兩船共計四百九十石照數報捐朱稱另要酬費五元就可照數報捐否則要算七百石收捐小的等請他將米面斛實數不肯多捐分文當卽斛見四百九十石與報數相符朱不從所欲百般挑剔誠恐以後難過此卡投案聲訴求請諭禁等情未悉黃大令如何批示也 
[控縣二則]  
　　吳正文陳兆軒扭吳克文到縣喊控欠土洋銀兩向索無著扭求訊追值日差詢明後入禀内署奉諭補詞候核○鄉民何大坤前日扭曹茂生至縣署喊控聲稱搬去棉花四十包向索不睬扭求訊追等情值日差據情禀知黃大令諭令看管候訊 
[英廨早堂案]  
　　包探趙銀河禀稱昨日奉傳單往傳深夜違章之春申樓聚仙居順興長興福春恊源順等十一家酒館來案判罰不料到順興時被該店主俞大桂俞大發扭住不放與我爲難幸有巡捕到來始將二人獲住今請訊究俞大桂等同供不敢與包探爲難實因店中並不賣酒略與分辯求鑒春申樓等均各求宥屠别駕查得春申樓聚仙居順興長興四家已經二次違章遂商之薩副領事判各罰洋四元福春等七家各罰洋二元俞大桂俞大發不應拒捕着加罰洋二元○何王氏向在某繅絲棧爲女工此次竊取棧中繭子數十斤經包探黃四福緝獲人贓送究繅絲棧遺執事人洪蘭亭投案請辦以昭炯戒何王氏供實是貪小以後不敢求恩别駕判交官媒管押二十一天以儆○四百二十七號華捕禀稱野雞倡婦王陳氏李王氏在途拉客經小的查知爲此解案請究質之王陳氏供前雖賣倡業已從良昨因出外購物致被悞拘叩求恩鑒李王氏供爲傭婦不敢拉客求監别駕判令各押三天○前報紀賭徒陳阿堂之妻潘氏控在某西人處爲侍者之陸阿佐拐騙洋一百五十元等一案昨晨由黎副捕頭將陳潘氏陸阿佐及曾爲包探之張阿根解送到案請判别駕略詰之下判令留候過堂○李阿裕昨日推車過四馬路偶一不愼致輒傷王小毛之足骨由三百七十八號華捕拘解到案請訊王小毛因事未到質之李阿裕供寗波人實因疎忽尚求恩典别駕判將李阿裕管押兩天以儆○胡阿寳與婦人張顧氏姘識有年前日不知因何在途口角由包探趙銀河拘送請訊胡阿寳供因有事以致數日未到氏處故致該氏爭闹昧鑒張顧氏供與胡姘識而胡竟在外宿娼不顧家事故與理論叩求大老爺訊判别駕以男女均係無恥之尤判令各掌五十下○黎副捕頭禀稱耶松船廠鐵棧及招商局怡和洋行等各棧所堆之鐵時被小工竊取私售與各舊鐵店現由包探施奎江查得小工周咸生王永慶陳阿海等竊後售賣與專收舊鐵之張錦川楊阿二王阿六陳怡顧企周朱王氏朱永元張金張瑞卿吳仁之等今特一併拘送請究施 
 
 

Page 4

 
 
包探稱張等專收賊贓經小的查行張等有帳一本係收贓之户名及行賄之帳呈案請電張瑞卿供向張景川買得張劉供向顧企周處購買顧供由祥記洋行購買曾有派司一紙存在捕房旋有卜易律司到堂聲請將張瑞卿暫行保去隨堂候訊别駕准之其餘各人仍交捕房帶回候查明於下禮拜二復訊 
[美捕房紀事]  
　　周浦人王阿二前晚至伯勞頓路第三號門牌錦昌順烟間開燈吃烟吞雲吐霧意興甚豪乘人不備直上樓頭摸至臥室竊取衣服首飾丄欲逃遁爲店主所見人贓一併捉獲與包探石榮拘至捕房詰問之下知此賊犯案甚夥令押候查明送辦○前晚六點半鐘虹口某繅絲棧放工繅絲婦女千百成羣一擁而出中有某某二女郎緣何各呼羽黨大肆雄威一塲惡鬭遺簪墜珥不可數計後經走街捕到來衆始哄散當將爲首之二女郎拘進捕房捕頭姑念女流無知因一併斥釋○伯勞頓路恒昌酒肆前晚有江北老嫗携一十餘齡男孩昻然入内端坐呼飲對斟對飲幾有汲盡西江之勢學徒某甲言語間觸嫗之怒霎時拷檯拍凳聲勢洶洶甲亦非善類與之拒敵復取菜碗遥擲適中嫗首皮破血流嫗極聲呼救二百八十六號巡街華捕赶至甲見已肇禍乘間逸去當將店夥某乙拘送捕房捕頭令送嫗至同仁醫院療治並謂肇禍者乃甲與乙何尤因令出尋甲到案送究○靑雲里第十五號門牌石庫門内前晚被偷兒撬門入内竊去皮棉衣服及首飾等物不計其數事主於昨晨投控捕房捕頭准派各包探偵緝 
[爲善必昌]  
　　頃有無名氏交來本館英洋二十元並不稱禳災求福而慨然解囊固當世之仁人君子也本館當卽匯解災區俾窮黎咸沾守惠爲代災民九頓謹謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法捕房紀事]  
　　禮拜三鄭大令蒞八仙橋捕房會　　　捕頭發落各案命提油炸檜擬之朱阿三用劣油煎熬爲包探拘獲照斷先行荷枷半月遊行街市示衆期滿開枷罰洋五元具以後不再用劣油切結釋放○徐阿才朱富昌二人在江裕輪船竊取豆餅當塲拘獲照斷各笞二百板還押覔保○許金元控許松林盤踞滋擾照斷先行荷枷一月期滿責釋旋據某甲投案聲稱已向原告説明松林業已搬出不敢滋擾求請免枷大令不准卽命斥退○積竊金雨卿在浦東高橋竊取希布五疋來滬爲包探拘獲照斷先行枷號一月期滿笞責二百板○泰昌棧接客夥錢阿林冒充探夥在江孚輪船將扒竊劉正元私自帶回棧内勒索爲包探偵知拘獲照斷各枷號一月期滿各笞二百板○長江一帶著名扒竊王榮桂於五月間遞解回籍潛來滬上爲包探拘獲照斷枷號二月期滿責二百板○萬隆醬園主遣夥莊浩亭投案禀稱奉主人命來案叩求朱寳卿毆捕一案可否免責大令謂爾店倚仗人衆動輙毆捕實屬目無法紀爾回告主人法無可貸朱寳卿著照斷笞責二百板還押具改過切結交園主具保○臺灣遣撤營勇劉友春逗留滬上在北京輪船搶刦婦人金耳環當塲拘獲人贓著照斷枷號三個月責四百板期滿遞解回　○賈茂卿控王步雲私造僞摺抵銀一案迭經大令訊供交保兹在押日久一味玩延命帶案問比王一再求恩寛限大令著掌頰五十下限五日内赶緊理明延干重比○邵中才控張硯香領洋逃避一案迭經大令訊供押繳兹在押日久有意玩延原告屢次求追命提張硯香到案著從　掌頰一百下還押限五日内赶緊清理邵中才斥退著邀同各原千具禀到公堂候示○翁義昌偕薦保衛汝林投案禀稱店夥陶長明竊取竹　　案業已講明從寛免究求恩將陶釋出查明禀復銷案大令著覓本租界保人呈具保單存查○洋行街方惠和等各家投案禀稱被告沈夢　係烏鎭人在押日久無人具保禀求嚴追大令命提沈夢九到案問限期已逾因何一味挺押沈供異鄉客地舉目無親求恩寛限緣離鄉三百八十餘里往返艱難大令著限五天内赶緊清理延干重比○升和板行葛士英偕見証沈三寳及船户楊樹生投案求追船夥王阿壽竊取皮衣三件命提王阿壽供並不竊取大令謂爾薦朱鳳祥在逃未獲希圖推諉况有沈三寳見証豈容抵賴著從重掌頰五十下原告又禀尚有别人見証一定無疑王阿壽抵死不承大令著押候交保出外找尋朱鳳祥到案再核原告斥退 
 
 
