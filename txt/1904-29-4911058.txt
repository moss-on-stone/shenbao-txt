# 1904 - 29 - 4911058

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[重印十三經注疏○五經備旨○十七史商搉出售] [  點石齋啓]  
　　自來詁經解經之說莫詳于十三經注疏一書其次若五經備　則疏解五經語意雖各樹一職而其閘發精義類皆詳盡無遺本齋　將此二書　校情詳悉心石印以惠七林海内風行早已不脛而走兹更用頭等潔白連史紙印成計十三經註疏裝訂三十二厚本每部定價洋銀六元五經備旨每部定價洋銀七角○十七由商搉一書爲王西莊先生所輯　論郝卓　　詳明論世知的折衷至當有志史學者不可不加意請永兹亦用頭等潔白連史紙印成每部定價洋銀五角卽日出售 
[美儒李佳白先生講義]  
　　從來欲强兵者必富國欲富國者必重商蓋商可以銷我之貨博人之財而裕國便民猶其次焉者也泰西各國如英如美如德如法何一非由重商而致富强中國古昔盛時富强之策聖人不樂道儒者不屑言是故四民之中首爲士次爲農次爲工再次方爲商誠以士也者所以教農也無士則農不足以生物農也者所以惠工也無農則工不足以成物工也者所以潤商也無工則商不足以運物是商必仰乎工工必仰乎農農必仰乎士輕商之故其在此歟然而今時何時乎輦輸而來捆載而去求已財之可阜亡人國於無形噫是誠一商戰之時也中朝有鑒於斯特設商部以維持商務聯絡商情未始非振興之一道將見商務日興能與歐美各國抗衡於輻湊之塲未必久居人後也然使非泰西商務蒸蒸日上施權力於東方則中國商務猶是昏昏夢夢無甚可觀吾請以西商入華之緣田並各口通商之次序一一爲諸君詳述焉道光二十二年中國爲英所敗立約行成准開廣州福州厦門甯波上海爲通商口岸咸豐八年中國爲英法聯軍所挫立約行成准開牛莊登州註後改爲烟臺臺灣潮州瓊州爲通商口岸又英約准一年之後在長江上下游開鎭江九江漢口爲通商口岸是年法約亦定開淡水一口英則求開金陵爲互市之場金陵自古帝王之都雄峙長江地勢險要中國政府頗欲閉關自固故遲至光緒二十九年始開爲通商口岸咸豐十年法約准開天津爲通商口岸光緒二年英人瑪加利被殺之後英人求開宜昌蕪湖温州北海爲通商口岸光緒十一年中國以越南之役與法立約准開雲南之蒙自廣西之龍州爲通商之地光緒十三年法又要約開鄰近安南之蠻耗葡又要約開拱北團拱北在澳門對面　英又要約開九龍光緒十六年英人更與中國立約開重慶爲通商口岸顧當時尚未開至光緒二十一年中日搆兵卒爲日敗立約行成遂准開重慶以及沙市蘇州杭州爲通商之地是年中法約成改蠻耗爲河口又開雲南之思茅爲通商之地思茅當時未開至光緒二十三年英約旣定始開思茅爲邊陲互市之處至雲南之騰越廳順寗府約明此後再爲酌定是年英人議立商約又准開廣西之梧州廣東之三水江根墟二處爲通商口岸光緒二十年准英人開西藏之亞東爲通商之地光緒二十四年上諭開湖南之岳州直隸之秦王島福建之三都澳廣西之南寗府爲通商口岸此則自行立埠並非外人所要求今南寗府尚未設立稅關光緒二十五年德求立約准開　州灣俄求立約准開大連灣光緒二十八年英求立約准設總領事官於雲南之大理府是年英人議訂商約准開湖南之長沙四川之萬縣安徽之安慶廣東之惠州及江門光緒二十九年美人議立商約准開奉天及安東縣日人議立商約准開奉天及大東溝由此觀之合中國二十二行省除貴州河南山西陜西甘肅無一通商口岸外其餘諸省通商口岸共計四十有九此四十九通商口岸之中商務最盛利益最隆者要推上海顧五十年前之上海爲何如乎一片荒郊瓦石纍纍在華人視之棄如敝　乃英人始而開闢之繼而經營之致成此繁華之世不夜之城使無數貧民得力食於工廠機局之間是誠開中國養民之路也然則通商之益豈外人所獨有而中國不能操哉惟捷足先登智者多得是在自取自棄耳且内地紳富多有携資而來或建造房屋以收租或購買基業以營利大有武陵桃源高枕無憂之概異哉夫今日之上海固五十年前之上海也自英人一整理之卽一國仰瞻萬商雲集此中之緣由諸君其三思之哉 
[電傳宫門抄]  
　　昨日午後三下鐘越二十分時京師友人專電告知本館云十二月十一日皇上召見軍機大臣及黎大鈞是日並無明降上諭 
[電告俄情]  
　　日本大阪某日報云頃得中國京師來電悉東歴一月二十二日卽華歴十二月初六日中國 
簡駐俄羅斯大臣胡馨吾是使電達外務部大旨謂俄人正擬與日蛟兵不虞巴爾幹半島亂民濳擬乘間起事以致在廷各大臣之主戰者類多默默不言我國東三省事機只須堅以持之可望挽回一二也 
[俄盼調停]  
　　日本大阪某日報登西歴正月二十一號德京柏林來電云俄日交訌迄未言歸於好俄廷甚願各國出爲調停俾免相見以戎衣目下英法二國駐俄使臣似欲爲之排解而日本獨自開列各欵與俄協商並未將所商事宜向各國宣露 
[宣見日臣]  
　　日本東京來電云頃得英京倫敦電信悉西歴正月二十號俄皇特宣我日駐使栗野君入宫覲見其爲何事電文並未言明意者欲申言修好棄仇之意乎 
[俄兵永駐]  
　　日本東京某日報登中國京師來電云邇者奉天新民屯附近時有俄兵與馬賊交戰每日俄兵或數百人一隊或數十人一隊策騎梭巡時來往鐵嶺及法庫門等處刻又派令工師在新民屯一帶　　地勢繪圖貼 
 
 

Page 2

 
 
說頗極精詳詢之則云擬於此擇地安營永遠駐兵守戌也 
[力拒俄求]  
　　日本大阪某日報云頃得中國京師來電略謂日來中俄又有交涉之事俄人請由新民廳經奉天遼陽安東以達京師張家口開築鐵路以利車行中國政府竭力拒之 
[俄督誓詞]  
　　日本長崎來電云當俄日戰事之急也日人之僑寄奉天各處者上書俄督矮立幾息甫堅求設法保全矮立幾息甫答書曰余今老矣精神衰　大不如前深望時局和平得以從容經畫如有以一指如諸日人身上者當視余爲馬不妨執策鞭之蓋誓詞也然究不知其眞意何居耳 
[日重海防]  
　　昨得僑寄日本東京友人手　云東歴一月二十三日日皇召見樞密院各大員互籌防海之策旋卽頒布勅令著依憲法第八條嚴防沿海各要隘計共禁令十欵刻已一律施行矣 
[日艦行蹤]  
　　英京倫敦來電云日本向美洲捱眞丁國所購之春日進二軍艦已於西歴正月二十號鼓浪駛過亞丁向洛鏗薄進發矣 
[覆文未到]  
　　日本大阪某日報云東歴一月二十日得法京巴黎斯來電悉日本末次致俄政府之書俄政府已於西歴正月十九號備文覆答然迄今日廷未經外務部陳奏殊令人莫釋疑團也 
[請派兵船]  
　　某西字報登京師來電云西歴正月二十二號中國簡駐高麗大臣許星使電達政府大旨謂俄日之釁未弭各國皆派兵艦來此保護公使行轅我國亦宜調撥一二船以壯聲威而免紛擾尚未識政府意向如何也 
[韓備軍火]  
　　高麗仁川來電云西歴正月十八號韓國各營轉運火藥彈丸之賴一若備戰務者然僑寄各處之日本人見而危懼深慮韓兵素無紀律或致釀成事端因籲請駐使林君向韓外部李容翊詰問李答以我國早經嚴密戒備可保無虞 
[江防鞏固]  
　　鎭江訪事人云長江水師瓜洲鎭總兵高藎臣鎮軍近以東三省事機日亟深恐長江上下游伏莽繁多未免乘間蠢動爰於日前調集水師砲艇分泊三江口以壯聲威亦防患未然之道也 
[新勇抵潯]  
　　九江訪事人云江西常備軍統領岳恊戎前奉上憲委赴湘鄂兩省招募勇丁編列隊伍以便尅期訓練務成勁旅而備不虞近日陸續到潯暫在大校場駐紥 
[洋務得人]  
　　杭州訪事人云前者浙江撫憲聶仲芳大中丞以台州教案未敉奏調丁憂安徽候補道許九香觀察鼎霖來浙襄辦現因前辦洋務總局之許豫生觀察貞幹升署運司所遺洋務一差卽由中丞委觀察接辦已於本月初一日下札矣 
[輪船失事]  
　　鎮江訪事人云本月初二日之夜美商泰昌小輪船局葦渡輪船由袁公浦載客返鎭行至八濠口突被鴻安洋行德興輪船撞沈船上諸人悉行淹斃常鎭通海兵備道兼鎭江關監督郭月樓觀察聞而憫之捐俸雇令紅船撈起屍骸數具飭署丹徒縣洪鷺汀大令會同洋務局總辦邵虎伯直剌騐明用西法各照一像暫行棺殮以待屍親領回瘞埋亦好行其德者也 
[京華雜録]  
　　京師訪事人云京西良鄉縣鐵路旁煤廠三十餘家議向鐵路公司租定宣武門外迤西地基挨次開設分廠其地前臨鐵路運煤甚便價值亦廉都中各煤鋪恐不免因而受虧矣○十一月十六日之晚宣武門外西草廠胡同徐宦家突來宼盜若干人時徐方偃息在牀若輩以衣蒙其面喝令不許轉動旣而各傭人聞聲而至與之格門車夫某姓力不能敵身受重傷餘人亦知難而退任若輩翻箱倒篋攫去財物甚多事後開單報經北城練勇局購線跴緝二十日在騾馬市大街捕獲二盜解送局中訊究○十一月二十一日某姓家庖人某甲至前門外果子市盛隆果店購葡萄選擇太苛致與店夥口角互毆經人勸之使散甲聲言失去當十京蚨六千果店執事人某乙深恐滋生事故如數認賠迨晚張燈時甲又率人至門外申申怒詈乙向理論不隄防昏黑中一棒飛來適中其額登時暈絶於地鄰人聞聲齊集勸令甲等至附近茶社爲之排解移時乙殞命店主遂喚到巡街勇丁將甲等拘送西珠市口中城練勇局報案 
[福海潮音]  
　　烟臺訪事人云山東福山縣署捕房中久慣糾人聚賭自興巡警賭禁甚嚴上月某日警兵巡街過此驀聞呼么喝六聲向之禁阻捕頭某甲置若罔聞警兵遂拘至局中禀知一切局員令鞭責二百下以儆效尤○十一月十四日之夜二點鐘時南大道福聚酒肆不戒於火頃刻延燒比鄰阜裕德鋪至五點鐘時始救熄計焚燬屋房十九間○某英商雇用華人劉甲興販耕牛劉恃有護符積欠各牛客洋銀至三萬元左右索之不獲致被控諸登萊靑道署道憲函請英領事某君將劉交出歸案究追○上月某日有甲乙丙三匪人攫取過客所携衣物旋被巡勇邏獲解送登萊靑道署道憲札發福山縣吳大令嚴懲○邇來天花盛行小兒尤易患此醫家束手歴三五日卽殀殤寄語家有寗馨者尚其愼益加愼哉○嘉平初一日會英街東洪泰鋪後某姓家忽以失火告衆鄰竭力救熄僅焚去廚房一間○時值隆冬宵小最易竊發赴省大路刦案繁多道憲因商請中營王恊戎步淸派撥勇丁按站設戌○道署房屋於本年六月中被水衝塌兹已修葺報竣并將基址加高數尺較前益壯麗非常矣○東海灘一帶德國人所設德律風線時被宵人割竊公司中人禀請駐烟德領事函致東海關道署請卽飭屬比捕嚴緝以憑究辦並告知各冷攤及各典鋪均不准收買此項電線 
[之江鼓櫂]  
　　杭州訪事人云前者浙江錢塘縣境九典巷陳姓家正在聚衆賭博忽有匪人持刃入劫　者拒之致被砍傷斃命報經邑宰鄭瀚生大令相騐緝兇兹已緝獲若干名隨於十一月二十九日午後開棺覆驗聞身上刀傷十餘處行兇者係甲乙丙三人○省城制錢匱乏每洋銀一元僅易八百五十文時近年關大憲深爲顧慮札飭銅圓局赶緊鼓鑄存儲庫中旋於本月初旬在藩署兌換每元定價九十五枚每人祇准易一元 
[越水冰紋]  
　　紹興訪事人云濱江一帶漲灘沙地迭經農民投撫轅禀請納賦承種撫憲聶仲芳中丞准之札委蔣鼎臣大令來越查知蕭山縣境最多因先在彼設局辦理一面禀請藩憲翁方伯頒給鈐記聯簿并委齊二尹筠副之現已按里繪圖逐加淸丈准由土民承領墾種每人自五畝起至三十畝止覓保繳費領取執照此外灶地則另由鹽塲丈量升科○上虞縣儲仲章大令家藻前經上憲調省察看旋復飭回本任近以温州府平陽縣鄒大令壽祺被劾革職遺缺卽以大令調補已行文到府飭遵矣○府尊熊再靑太守示期上月二十五日舉行府試因念　屬童生不下五千餘名當此天氣嚴寒之際恐一遇雨雪未免難堪爰自頤門起支塔席　以便駐足並委山會兩縣宰爲提調　張告示嚴社槍 
 
 

Page 3

 
 
替頂冐夾帶諸弊雖曰官樣文章亦巨典應爾也○蕭山縣庫書董鑑淸近被農民聯名赴省控其串同門丁侵課浮征舞弊欺剥等情當奉大憲批示發交原縣澈究縣主李香畬大令傳董質訊狡展異常遂詳請派員訊辦○近者藩憲翁方伯以山陰等縣應解隨糧帶徵之賠欵未能如期呈繳因委李大令茂蓮來越催提限令掃數繳淸以便湊解 
[鄮山寒黛]  
　　寗波訪事人云鄞縣柴場灣前有土棍忻正潮等開設花會經邑宰周少軒大令飭差拘獲盡法嚴懲近日各處仍有賭棍大張旗鼓大令聞而震怒特派防營哨弁帶勇協差前往掩捕至則各賭徒已聞風逃竄僅獲陳正水余仁才徐紀世等十餘人押回研訊押候重懲○鎭海縣小溪頭地甚荒僻有某姓占築室居者家頗富饒某日之夜突來盜匪十數人一擁入門大肆刼掠去後檢點所失約值洋銀數百元隨卽開具失單報縣請緝○日前有某甲者偕友至江東某茶肆啜茗良久始去旋回茶肆稱遺失某鹹貨行所出本票一紙計洋銀一百五十元茶博士答以未見甲怒糾黨逼令賠償擾擾紛紛相持不下時方考試甲遂嗾令各童聯名禀請鄞縣宰周大令追查大令查得甲藉考索詐茶肆亦有賭博情事正欲分别嚴懲而茶肆主已邀人調停償給洋銀二十元其事遂寢 
[沙渚叢談]  
　　沙市訪事人云前者蘆席巷火起被災者皆係貧苦小民荆宜施道余堯衢觀察惻然憫之飭警察東局某大令按户給錢一千文共發去一百八十千文市中好善者亦各量力施以錢米誠仁人之用心也○十一月初六日午後三點鐘時文廟巷土妓某姓家不戒於火各水龍飛馳而至吸水狂噴祇焚去矮屋七家餘未殃及至初八日上燈時紫雲臺側某姓家又以晚炊遺火燬去七八家○荆宜施道余堯衢觀察考録荆南中學堂肄業生於發案後覆試一場以定去取亦足見其鄭重掄才矣題爲霍光魏徵宼準張居正合論 
[琴臺淸嘯]  
　　漢口訪事人云十一月二十八日之夜三更時大智門外某姓家不戒於火迨水龍雲集施救而附近茅屋三十餘間已付楚人一炬惟人口俱獲無恙尚稱幸事○漢口某局執事人阮某被人以侵欵舞弊納妓賭博等情控諸上憲刻已委員查辦尚未聞如何禀覆○鐵路漢局總工程司沙多到漢未久適上海有緊要公事因於日前附某輪船東下 
[虎阜雲痕]  
　　蘇州訪事人云本月某日虎邱之麓忽有男屍一具年約四十左右身穿羊皮袍褂懷中有洋銀兩元銀對時表一枚地甲見之細察致死之由似係吞鴉近烟自盡大約須報官請騐也○江蘇升用道前署常州府知府吳太守道中年届古稀精神素健近爲二豎子所虐延醫診治藥石無靈延至本月初一日遽爾仙逝翌日大殮省中文武官員咸詣吊奠○傷科醫某甲於本月某日偕其嫂及妹至貢院前開游時適考童雲集瞥見雙姝卽攘臂一呼攢圍調戲甲惡而喝阻突破飽以老拳眞无妄之災也○貢院附近定慧寺大梵宇也現當府試之時每有考童入寺隨喜月初某日童天王十餘輩頭戴洋帽背後拖假辮履聲閣然一擁而至將佛像擊毁一空住持僧不敢校量惟自認晦氣而已 
[上海官塲紀事]  
　　江蘇候補縣毛薌林明府籍隸山左昨日因公來滬詣縣拜會與縣主汪瑶庭大令晤談良久而别○新任湖南按察司龎劬菴廉訪籍隸常熟陛見出京由津抵滬昨日赴道縣各署投剌拜會○新委九畝地撫標滬軍營帮帮馬午橋參軍高昌廟巡防局員孫庚梅二尹蘇松太兵備道轅繙譯萬瀚香明府均於昨日詣縣署　會縣主汪大令○上海縣學教諭邱贊思廣文於上月二十日赴松送考昨日回申卽赴道禀安并拜會縣主汪大令○昨日上海縣主簿孫立幹少尹遣丁投縣署請假三日蓋因偶攖小極也 
[太守續假]  
　　前日本邑南市馬路工程局總辦翁子文太守政體違和特遣家丁赴蘇松太兵備道轅禀請給假一日以資調攝兹仍未痊因於昨日禀請展假一日 
[馬車釀禍]  
　　昨日南市源元錢莊某姓高駕馬車飛馳而北馬忽驚駭以致溜韁沿途觸仆行人幾不可以數計并將廣濟彩票公司司帳人薛文寳裕隆成鐵鍋店夥劉錫康東洋車夫夏芝發曹生淸曹仁保踹傷巡街捕見之急舁至捕房爲之療治旣馬夫某甲偵知馬已奔赴法租界被法捕帶入捕房遂訴請捕頭給還及牽至南市馬路中又被巡街捕扣留解送馬路工程局總辦翁子文太守倩襄讞委員黄衡堂二尹研訊薛等投案聲訴前情甲稱小的偶不經心致肇此禍尚求公斷并乞施恩二尹著出洋銀三元分給薛等爲醫傷之費 
[禁約烟館]  
　　上海縣主汪瑶庭大令以刻届隆冬每有游兵散勇勾結哥會各匪爲害地方實非淺鮮誠恐鄉間烟館有意容留爰派差恊同地保分投傳諭著於晚上十點鐘一律閉歇不准延遲並將各烟館主年歲籍貫姓名造册呈報以憑查核 
[嚴懲劣甲]  
　　本邑十六鋪地甲裘鎮匿報地方公事前晚經縣主汪瑶庭大令傳訊裘連連叩首供稱小的一時疏忽求恩寛宥大令怒斥之曰爾屢次朦混舞弊尚稱一時疏忽耶喝令從重笞責三百板諭嗣後若不改過定當斥革卯名 
[桃李盈門]  
　　美國進士李佳白先生假上海英界六馬路格致書院剏設尚賢學堂培植搢紳佳子弟迄今將及一年教法周詳收效頗速門牆桃李欣欣向榮今日爲歲暮解館之期入晚八點鐘時中西諸董事衣冠齊集獎勵學生并延美國進士林君樂知登壇講學有志之士其盍入座共聆乎 
[南市火警]  
　　昨晚九點鐘時本邑南市小東門外陸家石橋南首集水街某鹹貨行不知因何遺火頃刻冐穿屋頂司更人鳴鉦告警俄而城廂内外各洋龍風馳電掣而至相率汲水灌澆得漸熄滅然已燬去樓房四五幢矣至瞭望臺鳴鐘五下者殆因地近法租界一時未能詳審故也 
[正悮]  
　　昨日報論須加一萬八千兩以五月計之須銀九萬兩句當作須加十八萬兩以五月計之須銀九十萬兩匆促間未經核淸又鱗次櫛比之鱗字悮作林字亦未校出爰併更正於此 
[申報館協振所經收山東四川振捐十一月初一日至十一月二十九日止第二十二次淸單]  
　　十一月初一日瑞豐永王客遺下洋二元孟氏公啓洋二元四角杜寳田堂病愈還願洋一百元○初三日謝記洋一元楓涇全盛來慶安居洋二元○初四日無名氏銅洋七元無名氏銅洋三元四角德昶順來不書名子病愈洋一百元○初五日隱名氏求途中平安洋二元○初六日延源同餘銅洋一元○初七日徐州政大源來桂修爵洋八元余時修洋十元○初八日裕興康來京口合記龍洋一元○初九日泉唐胡氏求保合家大小平安小洋四百角鐵嶺文氏保產平安小洋四十角○十一日勉力子求兒求病速愈洋五十元顧顧 
姓眷屬心許洋十元○十二日吳永禄堂洋四十元宜興鴻源局來蔣仲記銅洋二元○十四日寅記洋十四元○十五日吉和輪船交來湯門沈氏求氏夫湯國樑患病速愈金簪一只售洋三十一元九角○十六日無名氏洋一元三角○十七日松江全盛來雲間知過子洋五元楊至文廣文洋四十元○二十日新倉全盛來古棠椿庭求保平安洋五元○二十一日無名氏銅洋一元朱佩紳洋二百五十元嚴姜氏爲女病痊愈還願洋二百元○二十六日李燕貽堂洋十元無名氏洋十元○二十八日隱名氏病愈還願洋四十元○二十九日寳應　興潤來徐紹來洋三十九元○以上總共收洋一千零十八元六角銅洋十四元四角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
