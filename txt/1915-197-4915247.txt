# 1915 - 197 - 4915247

 

Page 1

 
 
   
 
 

Page 2

 
 
時評 
[模範國民（三冷）]  
　　模範國民之體格 
模範國民之體格如　此第一所應知者也蓋體格之關係與國民甚爲密切國民之大義有三第一能營養此國家第二能保護此國家第三能存留此國家營養此國家者即對於國家而任一種之職業旣任職業則必具有盡心盡力於職業之體格保護此國家者即於國家危急之秋能執干戈以衞社稷而又不可不有軍人之體格存留此國家者即於生育子女遺傳種族之間使之世世子孫得有强健之體格此體格之於國民所以至爲重要也 
是故模範國民之體格第一不殘廢第二無疾病第三能任勞苦第四無自戕伐第五常自操練而己 
命令 
　　七月二十一日大總統策令　毛繼成解朝東給予三等文虎章此令 
又令　廣東巡按使張鳴岐特别委任監督該省財政事務此令 
又令　廣西巡按使王祖同特别委任監督該省財政事務此令 
又令　任命吳鈁署浙江財政廳廳長此令 
又令　政事堂存記之徐文棨桑宣均着交財政部酌量任用陳光麟着發往直隸連文澂着發往黑龍江陳士凱着發往山西王文卿着發往廣東由各該巡按使酌量任用此令 
又令　參謀本部呈請任命劉懋修爲河南豫北鎭守使署參謀長應照准此令 
又令　參謀本部呈稱鎭安上將軍行署參謀張仁另有差委請予免去本職等語張仁准免本職此令 
又令　參謀本部呈請任命湯家駒署鎭安上將軍行署參謀應照准此令 
七月二十一日大總統申令　昔孔子觀於鄉而知王道之易易亦以治國之道始於一鄉惟綱舉目張乃於詳密之中得易簡之理是以周公設官逮攙比閭族黨管子施政必自軌踽連鄉東西各國地方自治之精神本吾國三代以前所固有降至漢代尚重鄉亭六朝以来師心變古良法美意蕩然無存以縣令一人之身坐理數十萬户口伹能於緝捕聽斷催科等事奉行勿違己爲上選至求東西各國所謂教育行政非惟不暇亦所不能子曩在前清　設地方自治於天津以次及於各省根蒂未固遂遭改革厥後暴民用事良懦藏身改絃更張以息狂燄勢非獲己夫豈素心京兆爲全國所具瞻當定爲特别區域以作自治模範經飭政事堂另議修正京兆官制務倣西國都市之政東鄰町村之規心摹力追日就完備京兆尹事務繁重創辦之始需員助理存記道尹昆東高密縣知事王逹着開缺籌辦京兆地方自治事宜商同京兆尹分期立限依次施行其矢以誠心濟以毅力將所謂福利政策者庶幾遇之予日望之矣此令 
七月二十二日大總統策令　曾繼賢給予三等文虎章此令又令　陸軍獸醫學校教習伊藤浪三給予四等文虎章此令 
又令　内務部呈准署湖南巡按使陶思澄咨請任命方崐劉壽吾介陶賀希范張致元王之綱鄭興藻皮大口爲湖南省會警察塵警正張炧棠爲拔正應照准此令 
又令　財政部呈請將僉事何國璽鮑立宏彭繼昌趙連璧黄元蔚潘承福均免本職應照准此令 
七月二十二日大總統申令　國民教育以小學爲基礎觀於小學兒童之態度而可以覘國之興衰爲小學教員者兼父母師傅之職故愛之重之異於常流吾國教育本未普及重以改革廢學尤甚且辦法分歧精神缺乏予在天津時因小學班級參差進步遲滯特設模範小學一所頗資倡導之力京師爲全國人士所觀瞻應迅設模範小學爲各省表率所有建築開辦等經費本大總統自任捐發以樹風聲務使學校如林庠序盈門有厚望焉此令 
補錄七月十七日大總統策令財政部呈稱浙紳陳　承購四年公債票額十萬元欵己繳付擬請照章給獎等語該紳陳渭獨力認購公債巨額實屬急公好義著給予四等嘉禾章以資激勸此令 
又令　國務卿呈據銓叙局詳稱遵核内務財政兩部秘書僉事技正各員資格請分别叙官等語陳毅殷錚曾維藩唐堅王揚　朱綸王念曾沈承熙祥壽延齡王大亨王　康順顯曾楊乃賡鄭威陶洙聶琛王守恂華學瀚沈國均金紹城汪立元尚秉和張維勤世常袁永濓張潤普沈保儒沈昌祺郝　頻世棻屠文溥何國璽　蔭桐鮑立宏均授爲中大夫李升培許德芬黄兆熊林念京吳之董瑞椿馬榮陶毅蘇世樟吕宗恰李盛銜何卓時金興華均授爲少大夫汪郁年嚴家懤王承吉但詒張怗陳應龍汪東寳俞慶濤吳承湜鄭毅權瞿長齡伍晟周秉清李炳　朱延昱黄濬李杜芳張繼昌晏才傑鄭釗楊蔭渠楊延森王世澄王啓常何福麟馬光驄張競仁潘承福朱祖宏李象權李口啓黄元蔚居益宏黄體濬趙連璧均授爲上士此令 
又令　内務部呈准黑龍江巡按使朱慶瀾咨請任命章斌郎官晉杜芳洲何渭李景顔王文衡宋光濂孫世榕爲黑龍江省會　察廳廳正李鴻臣爲技正應照准此令 
補錄七月十八日大總統策令　阮忠權授爲中卿此令 
又令　任命李湛陽會辦川東籌賑事宜此令又令　陸軍部呈請將朿鏖賓張鳳藻授爲陸軍步兵中校安　貞授爲陸軍步兵少校應照准此令 
又令　王式通鄭沅張星炳均授爲少卿此令 
又令　夏壽田王壽彭馬吉樟均授爲上大夫並加少卿銜此令又令　沈祖殷閔爾昌吳闓生陳燕昌沈兆祉劉春霖吳璆均授爲上大夫此令 
又令　董士佐王振垚均授爲中大夫此令 
又令　施紀雲一再固辭川東尋賑會辦應照　此令 
補錄七月十八日大總統申令　據河南巡按使田文烈呈查勘民國三年豫省光山永城等縣地畝災歉分數擬將應徴新舊糧銀分别蠲緩豁免開單呈覽等語上年光山永城等縣逢春徂夏雨澤衡少入稍以後旱澇不均加以風雹蝗蝻迭爲災害若將各該　三年應徴各項糧銀仍行照常徴收民力實有未逮應准照所請將光山永城等縣應徴各項糧銀按照單開分數分别蠲緩豁免以紓民力該巡按使即將單開詳細數目刋刻布告張貼曉諭務使實惠均霑甲副國家軫恤民艱之至意餘並如所擬辦理交内務財政兩部查照單並發此令 
又令　内務部呈准文官高等懲戒委員會議决四川巡按使呈劾知事陳兆熊等三員交付懲戒一案依照知事懲戒條例前署蒲江縣知事陳兆熊應受降職處分前署大邑縣知事彭錫疇署江北縣知事龍秉鈞均應受褫職並奪官處分等語陳兆熊著照所請即行降職彭錫疇龍秉鈞卽行褫職停叙實官以示懲儆此令 
專電 
　　北京電　袁總統所自立之模範小學將以向在津辦學之劉寳時爲校長 
　　北京電　葉恭绰前上書萬言備述歷年路欵與政費關係内容甚秘袁總統交曾述棨一閱後即收回留中一說謂滬甯汴洛道清三路經肅政查復後諭令交通整頓並非查辦 
　　北京電馬良主張秘密起草憲法 
　　北京電　有人控杭州舒蓮記於憑單上蓋本店己納印花稅不再納捐之章財部飭浙廳嚴查 
特約路透電 
　　北京電　華報頗注意於總稅務司安格聨與日使日置易關於靑島稅關之談判目下此事進行似尚平穏日使己允將稅關管理權交還中國華報謂日使因日本在華貿易日增要求稅關職員多用日人袁總統致公文於參政院議長黎元洪謂除以行政元首之資格向憲法起草會表述關於民國特别事情之意見外絶不干預憲政起草會之行事至於各省大員可否表述意見出委員會自行決定九月一日正式開會後委員月薪爲五百元袁總統在公府設立政治會議每星期五日舉行總統親自主席討論國事其他各會議一律裁去前四川巡按使陳廷傑近由成都抵京爲肅政史所參因與成都查辦劉瑩澤舞弊案有關己被拘交大理院（二十三日） 
戰電 
[其一（英人路透電）]  
　　倫敦電干特消息謂齊不魯日抵有德國魚雷驅逐艦多艘泊於内港蓋由運河乘夜駛抵者現料不日尚有潛艇由該路駛抵 
（二十一日） 
　　巴黎電　全陣線一帶大半安靜而小里沙克斯柯夫之戰事其劇烈情形幾難信之今日午後公報謂星期一日夜間開始大戰昨 
 
 
 

Page 3

 
 
終日未己德軍接連回攻九次德軍進攻固猛而法國騎鎗兵抵禦亦力曾加重創於敵法軍今固守各陣地且稍得進步孟斯台爾北面之法軍己將所得蘭治各陣地之防務修繕鞏固法飛行家擲重炸彈十二枚於比拉爾維爾北面哇特里車站逹逹納爾戰地自法軍於十三日獲勝後頗形沉寂今晚公報謂沙龍營境内敵軍飛行家希圖以炸彈擲擊設有軍需處之各村及火車站其擲下之引火炸彈無所損傷且爲法軍發砲猛轟法軍激戰後占據孟斯台爾北面蘭治山巓且在山巓南面叢林中石坑處得有立足地（二十二日） 
　　倫敦電俄人聞敵軍己近華沙與里加之消息大爲震動星期二日晚六時全國各教堂鳴鐘舉行二十四小時祈禱大會星期三日天氣甚熱各教堂人極擁擠俄京加桑大教堂外舉行彌撒會（二十一日） 
　　彼得格勒電俄軍總事令大公爵尼古拉斯接見莫斯科代表團時極讚士卒之勇武謂彼等皆信可操最後之勝利調查德軍暴行之委員報告謂德軍現用含有靑酸之砲彈（二十二日） 
　　烏狄尼電　加沙高原之戰事非常激烈意軍因近今進攻獲勝故固守戈里西亞至芒法爾康西面之地意軍奮勇奪得奥軍之戰壕意兵乘夜持炸彈刀斧匍匐前進攻擊敵軍破其鐵條障礙物拂曉時意步砲隊畢其未竟之功步兵亦蛇行而前背負土囊以防砲彈旣止即以十袋堆成女牆上鎗剌衝敵奪獲戰壕五英里之遥兩方面之損失甚爲重大據戈里西亞避難人云該鎭旦夕將下守兵幾全以菜蔬充飢入夜全鎭漆黑有開窗者即被槍擊（二十一日） 
　　倫敦電　戈里西亞之戰事雖因目下衆皆注意俄境大戰而易漠視之然其性質甚爲重要兩軍昨終日血戰于戈里西亞橋端意軍於晚間佔據控制該城南面桑米其爾山之高地奥公報謂陸軍少將布格己以後備軍奪回該高地惟承認奥軍在附近各山抵禦意軍甚爲困難兩軍交綏極形慘烈（二十二日） 
　　羅馬電意人因土耳其阻止土國意僑回國甚爲忿怒皆謂意國戰事不日將展至土耳其 
（二十二日） 
　　倫敦電　美克拉瑪拉君在平民議院宣稱德人迄今共擊沉中立國船隻九十五艘（二十二日） 
　　倫敦電福會工黨在崑斯議事廳開會通過致謝前敵戰士之議案國會議員胡巨氏及英倫愛爾蘭工人聨合會之坐辦蒂納恃氏等皆有演說主張戰事之堅决進行反對派（即主張和局者）屢欲干涉皆被逐退兵士在場彈壓某和平會在金斯敦開會旋被驅散衆以腐果鵝蛋擲擊演說之人秩序大亂八分鐘内衆湧至講台將一般主張和局者拖至街中兵士即與衆人合唱愛國歌主張和局者避往車站衆追往將倡和局者從招待到拖至月台倡和局者飽嘗困苦始得登車赴倫敦沿途人咸笑辱之（二十二日） 
　　紐约電罷工者五千人攻擊钮哲西省巴榮之美孚煤油公司機廠衞兵開手槍擊散暴動者事態頗危連警察共傷五十人（二十二日） 
　　紐約電　橋埠軍械廠工人昨日並未罷工聞其要求己經廠主承認紐約甫經造成之無畏大戰艦哇克賀瑪號忽然起火形跡可疑戰艦頗受損傷造造疑係有人縱火所致上星期阿拉巴瑪號與紐哲西號兩戰艦在紐約與波斯盾船塢時亦曾起火（二十一日） 
紐約電　　橋埠軍械廠有工人若干停止工作略有暴動旋爲警察驅散　紐約各報謂官塲應查考各處不靖之象是否外國代表應負責任工黨領袖謂不久全國工人將一律罷工以使承辦外國訂購貨品之工廠不能營業但廠主稱工人不愁缺乏事態可保無恙云（二十一日） 
　　其二（德人華德日報信） 
　　柏林電　（此信係電至中途由快信寄來者）七月十五日德軍大本營報告稱 
德軍進攻亞貢境内之敵陣寛有四個啓羅密逹大得勝利迄今並獲有法軍三千人 
東方前敵德軍之攻勢到處得利德軍前進時佔有村莊甚多普拉斯尼石巿己經克復 
昨日德軍又俘俄兵一萬二百人（二十三日） 
東方通信社電（日本人組織） 
　　東京電靑島海關問題交涉之要件惟海關收入以二成交與日本及照德國成例副稅務司（電碼不甚明）應向日本徴求之二項未決然據觀測中國政府終可允從日本之主張其他之件日本可全承認中國之要求（二十三日） 
　　東京電　昨今北京來電報稱中國政府頻頒法令如土地房産條例修正礦山條例等傳聞係爲減殺中日協約日本之特權或加妨礙等語因之日本人多疑惑中國政府爲中日兩國國交計此際誠宜明快聲明以解疑惑（二十三日） 
　　東京電廣東報稱該省洪水之後復發生激烈之處列拉疫東京接到此報唤起多大同情澁澤男爵台灣銀行三井洋等之有力者並各大公司現己從事募集捐欵以賑災黎目下正在斡旋旦晚即可發表事實 
（二十三日） 
　　濟南電　山東鐵道修繕工事係於去年着手本月内可工竣下月初旬靑島濟南往來火車可以短縮時間一小時云（二十三日） 
濟南電　新任靑島守備軍參謀長前中國北省駐屯軍司令官奈良少將由津來東昨夜抵省今日啓行赴靑履新（二十三日） 
　　東京電　前電所報霧島山噴火一節全屬訛傳此實測候所輕率所致此事現竟成爲朝野之問題據内務省當局者言現正調查進行之際此件或應該縣知事負責亦未可知云（二十三日） 
　　東京電日本自入伏以來天氣甚隹惟炎熱非常（二十三日） 
公電 
　　舊金山來電　各報各商會鑒巴拿馬賽品經國際審查會審定中國得大獎優獎金牌等一千數百政府館建築亦得大獎與賽二十五國我國占優勝謡言勿信餘詳告陳琪 
要聞一 
[地中海之德潛艇]  
華德日報曰德潛艇一隊突過支伯拉得海峽而抵地中海此說傳來惹起普天下人之注意協約國聞之乃驚恐官中立電日本警告日本郵船會社開赴歐州之船舶而外觀乃持冷靜態度謂德潛艇應需之燃料因未有供給來原不久必告匱乏又有一般人謂德國旣調潛艇至地中海則所用以封鎖英國海岸者必因之減少以德國無力於兩方面儘逹其目的也此等見解不值一笑無足加以評論惟聞因德擴充潛艇戰於地中海致來往商船向由法之馬賽海口始保戰時危險者今則改由綏維斯運河之波特塞得埠即保此險矣據日本消息云俄艦隊之汽船一艘由海參崴開赴波特塞得路過長崎聞地中海之德潛艇因半途中輟將貨於長崎卸却復回海參崴另定行程前赴加拿大現協約國之船舶今正從事箝制德潛艇燃料之供給並己忠告希利尼政府以倘希之汽船有供給德潛艇燃料之舉必行拘留以吾人觀協約國之舉動不啻兒戲日本報有云德政府倘未將潛艇之應需物品籌備至萬分妥協安肯輕易冒險將寳貴之潛艇送往地中海乎噫誠哉是言吾知此潛艇必能致協約方面寢不安席也 
[德人論潛艇戰爭之必要]  
　　大陸報六月二十三日柏林通訊云德意志日報妄論美德交涉致被封禁世人視之爲國際上大有關係之舉據外交部某要員云德皇不欲與中立國輕起無謂之葛藤而對於美國尤欲保全邦交今爲維持其政策起見乃有封禁德意志日報之事德政府固不願抛棄自己合法之權利然亦不願蔑視美國之利益某某數報不解政府維持和平之苦心妄發議論而以德意志日報爲尤甚自魯西台里亞號沉没以來該報張大其詞幾視美德困難交涉有不可終日之勢但世人不可以德政府之封禁報館爲德國行將廢棄潛艇戰爭之朕兆要知德國之所以有此舉者不過防止報章狂言以免另生枝節加增交涉之困難而己最近海牙和平會對於飛行器曾規定條例今潛艇爲輓近發明之新戰器自應援用新條例惜美國似未能注意於此然無論如何德國必續行潛艇之戰爭否則直無異抛棄最重要之利器也無故損傷中立國之感情誠非吾人之願但他人若欲干預吾人潛艇戰爭則亦非吾人所能忍受中立國之船隻吾人不願擊之若吾人誤擊之其罪在我則吾人當思所以贖罪之道若懸掛僞旗希圖脫逃或不能按規則顯示其中立之符號致被轟擊則商船咎由自取吾人不能任咎吾人豈好擊沉船隻以爲遊戲哉苟中立國船隻不駛入戰區以免誤中魚雷則吾人尤感激不置矣吾人對於英國商船亦不輕舉妄動惟遇絶對必要時始擊沉之美人豈能謂吾人無合法權利以擊沉裝運軍火足以制萬千德人之死命者之商船　 
[里加港之關係]  
　　字林報云自五月初旬德人由法國陣地調集巴伐利亞各師馬隊助以普魯斯禁衞軍聨隊攻入俄國波羅的省後於是該省戰事遂成一可怖之舉與戰之軍其數甚衆當六月杪左右己有十四軍團共約五十餘萬人此後所增尚巨至其確數今無知之者德軍曷爲攻繫是地乎則當戰事初作時傳說紛紜莫衷一是或謂德人恐東普魯斯省淪于危境也吾人今繙閱上月中旬所發之公報及半官性質之電文殊覺此說仍無實徴然言之亦頗成理蓋德國旣遣大軍馳往加里西亞前敵則東普魯斯省防務當然較爲空虚德國深恐俄軍乘虚襲擊故先發制人攻入波羅的省以牽制俄軍或謂德國此舉乃圖截斷俄國北面之交通線俾便復攻華沙云云以上之說皆屬懸猜惟至今日始知以後說爲確顧今復有逆料德人欲取里加灣爲海軍根據地並欲使俄國與國外世界更相隔離者其然耶豈其然耶里加爲俄國對外貿易出口要港俄國伏爾希里亞等處所産之木料及西部各省所産之麻及各種糧食皆由該港運出此外出口之要品尚有蛋蠟烟葉地毯等類每年約值英金五百萬鎊該港每年結凍之時平均雖有一百二十七日然其東面及東南面均有鐵路貫通故得在俄國對外出口貿易占第四位（其餘三處爲彼得格勒·哇特薩·里巴·）入口品在尋常時以鹽魚·魚·酒·油·果品·生棉·機器·石炭·爲主自開戰後軍械子彈由此輸入者頗夥德軍之攻擊里加亦正爲欲阻此等物品運入俄境耳德軍目下在該地之得手似無庸諱如温杜果己陷落而俄國公報復於此事故意不言則德軍之控制温杜河必己確實無疑矣敵軍顯在米托與夏夫里間受挫顧聨接該二地之鐵路線西面俄軍人數未見衆多故里加之隐似難免也里加陷後海上因以發生戰爭固爲意中事然如今日電中所云德人擬將里加作爲海軍根據地云云則未必盡然也 
雜評一 
[政府之威信（無名）]  
　　政府常以威信爲言雖然余以爲威信二字不可離而二之也有威而後信乃有用有信而後威乃可見若僅注力一字舍信而言威則人僅見其可畏而不見其可服也威僅一時而不能久也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[各部以次裁員之實况]  
　　外交部日前裁員係從辦事員入手嚴加考詢分列三等計被裁出者有三十餘人尚有考列乙等者均行減薪聞陸子欣總長此次異常堅决無論何種請託概行拒絶並言外交部己經人浮於事決難加入一人此後只許各使館領事向部調人不能添員入部聞某司長見陸方欲有言陸卽長捐謝之部令將發表時某司長向曹次長云刀下留人署中傳爲笑談云 
財政部裁減人員大略己於昨日發表計（一）總務司（未詳）會計司七人賦稅司四人　泉幣司四人庫藏司二人（一）僉事四人（皆未經發表先行呈辭）主事二十餘人辦事員三十餘人聞此次裁減未經發表時其先得消息者大抵己於前兩日請假或甫入署而又散歸者亦復不少又聞財政部每月經費約虧一萬元有零此次裁減後計算每月經費尚虧不及一千之數所差無多大約不致再有裁減之事矣又　該部所裁之僉事擬均發交各省財政廳量委用 
參謀部自奉裁員交片後現己裁去部附十餘名上擬將第一局與第二局併合爲一局第三局與第四局第五局併合爲一局其第七局則併合於海軍部所有冗散職員均將實行裁汰聞該部人員近日甚是恐慌又聞陸軍部裁去諮議顧問以百計據聞每年亦可省一筆鉅欵 
現在外問　謂交通部冗員最多而各界集矢於路局總統早有所聞故屢諭梁總長督促裁併日來又以路案事項轇轕致兹事不克進行聞梁總長以裁員事項中央各官署現己切實辦理路局冗員較夥更不容稍緩裁汰擬由路政司先將各局職員名册認眞稽核再行派員赴局調查各員所辦職務以便斟酌繁簡分飭裁併 
[紧近查辦之兩財政廳長]  
　　蔣懋熙　浙江屈巡按使電參該省財政廳長蔣懋熙險詐周章不顧大局昨己奉令將蔣懋熙解職候辦兹聞屈巡按於電參之前曾有一密函致某當局備言蔣接事以後種種乖謬行爲浙省向以接濟中央力顧大局爲唯一天職乃巡按使以爲應解之欵蔣竟把持不解揣其意似欲故意遲誤以毁壞巡按使等在中央之信用非請中央立予斥革不可當局得函未及作覆而屈使參電己至所謂險詐周章不顧大局者即指以上云云也現聞周財政總長己遵令遴派親信人員預備馳赴該省查辦矣又蔣旣奉解職之命理　即日交卸在省聽候查辦惟全廳事繁任重不可一日無人負責蔣案查辦結果無論如何蔣　不能再在浙江故財政部己預備相當人員呈請簡署斯缺聞前廣西財政廳長孔昭火頗有望　　胡文藻湖北財政廳長胡文藻以嗜賭被　褫職己見命令兹聞胡氏褫職之後尚有查辦之說蓋胡氏不只嗜賭一端在湖北任内又虧空鉅欵爲人舉發故也其虧欵之原因則以胡氏在浙江財政廳長任時虧欵三十餘萬去歳被人控告胡氏乃將湖北公欵私挪二十餘萬以彌補之控案得以取消而胡之財政廳長因以鞏固胡乘交卸之際大肆搜羅本欲彌縫了事然虧空過鉅彌縫甚難終多破綻事爲某肅政史所聞業己提起彈劾總統以該員旣嗜賭博復虧公欵己飭段少蒼巡按澈查究辦矣 
[汴洛道清兩路又被參]  
　　近來喧傳人口之五路參案除己交平政院審理及方由交通部查辦者外其滬寗一路亦己交部查辦雖有先撤局長之說然結　須交平政院與否尚未可知不謂五路之事未了又聞肅政史等己再揭參汴洛鐵路道清鐵路之種種舞弊情形詳細欵目尚未探悉惟聞其中有該兩路均係國有年年虧耗頗鉅等語現亦由總統批交交通部查辦由此觀之全國己成鐵路幾無一不被參者矣又聞滬寗路之查辦亦援京漢先例己由部派員查辦大約該路局局長必先撤换至其是否歸平政院審理則現尚未定 
[審計院寳顧問之條陳]  
　　審計院顧問官寳道近上政府條陳一件備言中國聘用客卿己逹三千餘員之多項俸給全年計之爲數甚鉅中國果能發憤自强何必利權外溢并言歐戰告終外交上將有重大爲難問題發生亟應早修軍備普及教育力圖自强云云現聞此項條陳己分交各部傳觀以資警惕 
[仇亮己執行死刑]  
　　仇亮潛行來京由軍政執法處拿辦一節兹聞日前業己槍斃並由執法處宣告其罪狀云爲宣告事民國四年五月十七日准京師警察廳咨送在滬密爲叛徒經理軍械彈藥並在大連購買軍火圖謀内亂之仇亮一名節經本處長督員研訊該犯供詞熌爍嗣准統率辦事處將其親筆函據檢送前來當飭照錄並以該犯所書親供互相比較實出一人之手復加研詰俯首無詞查該犯私買軍火圖謀内亂核與陸軍刑事條例第二十八條第七欵之罪相符應即宣告死刑以昭炯戒而消隠患除將該犯仇亮押赴刑場槍斃外特此宣告俾衆周知 
[廣東水火聲中之炸彈案]  
　　特約員平生 
　　粤省此次大災將軍龍濟光時時出巡前當水勢極緊時龍將軍騎大馬親在西門城基巡行後復乘艇由西門直出救護難民及巡至第八甫知鉅紳鄧華熈（前清安徽巡撫）年八十餘方避水在生和泰商店樓中龍將親爲安慰一番然後爲之僱轎派軍隊保護入城其他沿路災黎受其拯救出險者不少故粤人甚爲德之乃因屢次出巡匪黨遂起意謀炸十七日（即舊曆六月初六）下午龍將軍出府到鎭守使署鎭守署使在大石街積厚坊即前清隨宦學堂地址時鎭守使己出巡省外勘災龍將軍到使署查察災情方膳畢回府詎出門至積厚坊忽有人抛擲炸彈致傷衞隊十七人内斃命者五六人有副官一人斃命龍將軍無恙惟左足略有微傷當時軍隊憤甚卽欲放槍轟擊兇徒鍾某龍將軍恐傷及路人不許隨親率衞隊將該兇手拿獲步行押解回署立交軍法課研訊懲辦隨卽出示宣布並無受傷之實情以安人心其文云爲出示併告事現值省垣水火奇災居民蕩析探報亂黨乃欲乘此擾亂妨害治安當經本上將軍一面飭派軍警拯護災黎一面密飭軍隊嚴行防範本日午刻本上將軍親往各處巡視考覈勤惰以維秩序乃行至積厚坊街中𨺗遇逆黨擲放炸彈僅止炸傷衞隊十七人本上將軍並未受傷當時衛隊憤欲開槍追擊本上將軍因恐傷及路人不准妄發一槍立即親督弁兵將該逆黨拿獲步行押解回署現己發交軍法課研訊究辦云云聞該兇手年四十餘歳惠州聲音係假扮賣白欖及鹹酸乾菓者將炸彈暗藏木桶内故能掩飾衆人耳目也 
自此事發生後即晚加派軍隊於各街口徹夜巡邏特别戒嚴此事自不可少因邇來災民𢋵聚於城内而暴亂之徒時謀擾動某日城門檢查員曾搜出有人携一棉胎其中浸溼水火者隨即拿解警署而各匪之中連日皆有發生放火之事如小市街則有人爬上電燈柱身帶有惹火物者被獲廣府前壬癸坊口則有人將火藥包在街栅上燃燒亦被獲高第街謝恩里則一夜之中破獲兩次放火其他街道種火匪徒所在多有故巡查之舉實爲要着云 
此間某報號外則云十七號下午龍將軍行至大石街積厚坊忽有兇徒抛擲炸彈希圖行剌當場傷斃軍隊及過路人等約共三十餘名有差官某受傷甚重即送醫院救治聞未至卽己斃命兇手當場擒獲并獲小童數人提訊時兇手供稱係嘉應州興甯人姓鍾名明光字逹權年三十五歳昨年八月由南洋回受陳炯明委任回粤起事同時領到炸彈來省者三人現擲之彈有五千斤力窺伺兩月餘始有今日此炸彈係以洋毫一元瞞使售賣兒童玩具之小童借其坐桶暫貯臨時取用其實該小童并不知情此次受任來城兩龍但炸其一則我之職務己了等語問官吕參謀問以旣到多時何以鎭守使以前數天日日出門不見汝有動作必係乘此次水灾混入無疑究竟與汝同來之人之外尚有黨徒若干機關設於何處該匪不答隨訊售兒童玩具之童子供略同乃飭由審案委員續節研訊旋即下令戒嚴憲兵亦荷槍出巡各街口加兵守衞是晚城中安靜如常聞該兇待抛擲炸彈後訇然一聲彼卽發足狂奔二區警兵鍾漢禁適在十九洞地方站立見有一人身穿方格洋布衫袖上鮮血淋漓知與頃問炸彈案有關即向此人詰問該兇知事機敗露欲先發制人將該警兵雙手一推該警兵愈知其爲兇犯卽拔槍將該兇擒獲未幾龍將軍之衞隊馳至該警兵會同衞隊親謁　將軍行署龍將軍大爲嘉許賞銀一百元與　漢橋并飭二區區長過有警長缺出即以　　補 
[粤災之特别報告特約員平生]  
　　粤省此次水災爲百餘年所未有東西北三江同時暴漲其慘狀於前函略見一二然此乃本月初七八號以前之事至八號以後電杆一律衝斷各縣災情不得其詳其縣知事報告惟恃專足呈　而己兹查專足呈報到省以高要三水清遠南海災情爲最重其實廣肇各縣多己成爲澤國特以爲水阻塞各縣禀報多不能通耳而自十一號而後水禍波及省城西關十二十三兩日水勢滔滔最爲劇烈至十三未刻加以火警直燒至十四日申刻始熄焚燒一日有餘燒去千餘舖户水火交刧其災情實不堪入目粤民厄運至斯極矣兹將其情形縷述於後 
余於十二號尚發一快信此爲省城西關水勢驟盛之時至十三號而各報館皆被浸報界一律停業余亦避而入城矣此次水患之波及省城蓋由西江則最大之景福圍己缺北江則最大之石角圍洪流己高過圍面一丈有餘而東江則早己盛漲不能容納故西北二江之水順瓴而下城西實當其衝城西之最窪下者若泮塘澳口南岸增步等地爲北江水災所經故受害最慘十號十一號兩日下西關一帶水深不過三尺有餘惟居民狃於習慣以爲每年皆有西潦不以爲意至十一晚三鼓而後水勢陡漲居民從夢驚起多登樓以避至十二晨早而水高及門矣十二日爲舊曆六月初一又爲潮水增漲之時故是日繼長增高由下西關而及上西關水勢汪洋不可復遏下西關水高至屋瓦上西關水亦高至門於是災民紛紛走避入城矣是日警察廳特派救生艇一百艘以拯救災民慈善團救傷隊施粥贈藥等隊亦紛紛出發詎知艇少而難民多且街道狹隘街栅林立行艇尤多阻碍計是日水勢最急災民我伏於屋瓦上但聞一片救命之聲而房屋紛紛倒塌人民即溺斃水中矣下西關一帶如逢源多寳寳華等街殷富最衆有一百元而僱一艇有數十元而僱一轎有三五百元而救一命者此等街道人民被救者尚多其泮塘西村南岸近村鄉諸地窮民被救則但蹲伏於山崗而己十三日水勢益盛城西繁盛之商場如十八甫十六甫上九下九甫第六七甫一律被浸即太平門淨海門西堤一帶皆水可没頂是日商工停業交通阻塞省港輪船各鄉渡船皆因水猛不能開行全城自來水皆因水管被浸不能開放晚上則電燈亦因電機被浸不能放光全城皆成黑暗世界是日爲最恐怖之時難民洶湧相率入城由西門入城者則栖息於光孝寺元妙觀金剛菴舊將軍衙門等地由太平門入者則栖息於舊海關署由大南門入者則栖息於大佛寺廣府學宫等地而在大北門外則棲息於西山寺及雙山寺莊房者尤多其災民不下十餘萬大抵皆鳩形鵠面僵臥地中其慘狀實不忍覩迨及未刻（時計約二點三十分左右）忽聞警察分區署警鐘密報城内消防隊紛紛出城一加訪查知乃是西關十三行街九如茶居對門火警自聞警而後登高瞭望火勢愈燒愈猛火頭約分五六支徹夜不息直至十四日申刻五點鐘火勢始稍滅此次火勢蔓延甚廣焚去街道數十由十三行西北延燒故衣街普濟橋登龍街過金花街長樂街連至杉木欄簑衣街及雞欄福德里等處另一路由長樂街連至槳欄街十七甫打銅街西榮巷等處又在十三行東路延至廻瀾橋新荳欄穀埠等處凡最繁盛之處皆付之一炬而其中有同文街爲火水油屯貯之地火水棧房凡二三十家故一經火至卽爲之沸騰大水旣入水中愈流愈遠水所及之地卽爲火所及之地火勢之猛卽由於此是時水深火熱災民之號呼尤慘逃生無路死於是者實難以數計欲行施救水喉因無自來水旣不能開用水車又因街道浸水不能安放巡警消防隊祗有用拆火路之法詎知火路拆開三丈餘而火頭太多四處噴射且水火交逼牆壁紛紛倒塌消防隊第一隊二十人正奮力進行而壓斃於水中者九人其餘亦多傷重因是在後者不敢前進只得任其自然愈燒愈遠此所以直燒至十四日申刻其浸水稍淺之地始可用施救之法也十三行一帶商廛林立爲全省商務精華今皆蕩爲煨燼人民不死於水則死於火其逃生者或焦頭爛額或傷胸折臂此種景象爲從來水災之所未有傷心慘目莫過於斯計此三日間民命傷殘尚未得確數而財産損失總在數千萬當西關水勢極深之時居民隻身逃難而竟有愍不畏死之徒紛紛乘艇入屋公然行刦一至火警則搶火者尤多龍將軍親巡災區特行車令令軍警加意巡邏凡有乘灾搶掠者當場執獲即行槍斃十三四日槍斃者十餘人匪徒始稍斂戢然横街小巷僻遠之地其被刦者仍紛紛也刻下災區廣大城外災民飢餓數日者固不知凡幾即避入城内麕集於廟堂空地者總在二十萬左右粤東本非饒米之地全恃外來接濟城内一隅驟添數十萬人米店一律告空僅敷五日之糧人心皇皇大有絶食之慮報龍將軍特允發出軍米二十萬石造幣廠長盧乃潼兼管惠濟倉復召集倉紳會議由倉欵撥出從政府借輪船二艘往香港辦米二十萬石得此四十萬石尚可以稍顧目前然來日孔長善後不易從前各省災荒以及粤省各縣災荒凡辦賑卹粤省素來踴躍而捐欵者以鉅商殷富爲多今西關爲全省精華之地鉅商殷富盡萃於斯經此水火浩刦身家財産盡付東流自救不暇豈能求人而政府又財源涸竭棉力有限所望滬中慈善大家廣肇公所同人竭力籌捐以辦急賑愈急愈妙庶幾粤省百萬災民或猶有昭蘇之望也 
[廣東水火大災四誌]  
粤災情形前報紀至十六日是日水勢退落尺餘由西門口直至第五甫閘脚大街水己退清自第六甫閘脚起水仍二尺餘第七甫水仍丈餘光孝寺玄妙觀五仙觀西山廟　　災民因水退陸續遷回故居人數己滅少三分之一惟官廳善團坊衆或個人之施粥者仍源源接濟至小南門文明門大南門各城門口與高第街頭尾水深没脛高第街中間及大南門直街仰忠街等處則水己退清永漢直街水深尺許永漢門口水深二尺餘永漢大馬路未浸由天字碼頭大馬路至五仙門水深尺許油欄門大馬路至西濠口水深二尺餘沙基水深過胸細查水勢與十五號相彷彿九廣車照常開行但至石龍要轉車始能逹九龍港澳輪船己照常來往惟鶴山惠州輪拖及粤漢廣三鐵路仍暫停開至惠愛街雙門底一帶電燈放亮己一律復開夜市矣十七日午後老城積厚坊炸彈案發生後城内益爲戒嚴水勢與上日略同十八日西關一帶潦水再退尺餘第六七甫可以照常來往恩寗黄沙十六甫長壽街等處淺者可以蹇裳而行深者亦不至滅頂官廳是日將從前派出之救生艇一律撤去潦水因一時不能宣洩雜以污穢等物變作黑色且有臭氣幸自來水從速修復西關一帶是晨己有水到各用户得供飲料各商民因潦水漸退日間復業紛紛薰洗舖内地方及摒擋家具其商店之最忙者一爲棺材店因死亡人數過多大有應接不暇之勢一爲搭棚店各處房屋因潦水淹没牆基浮動故擬搭架支持一爲泥水匠各處房屋倒塌之後横梗街道故從速將其收拾以免阻碍交通其餘日用飲食如魚肉蔬菜等類市上略多價格漸平昨各米商恐來源告絶每元沽米八斤至九斤現小新西合設公司每元沽米十三斤至十四斤日間當可復回原價也 
龍將軍李巡按續呈總統並内務財政部電云文電計邀睿察頃又據報省城一帶水勢　漲丈餘西關房屋均被淹没居民露踞屋頂崗警均停情狀慘不忍覩往來省河輪船火車一概停止電線亦斷交通幾於阻絶三水距省最近據報縣城被水冲塌全縣基圍己破四分之三其餘各縣因水阻尚未報到查上年粤省水災爲患者僅止西江己爲數十年所未有今則東西北三江同時漲發來勢洶湧搶救無從災情之重災區之廣實較上年爲甚除飭屬竭力趕籌急賑外擬請立沛恩施撥帑賑濟以廣德意而惠災黎不勝迫切待命之至督理廣不軍務龍濟光廣東巡按使李國筠呈震印 
譚督辦請同鄉籌欵賑災電云北京廣東同鄉京官三江水同時漲隘誠向來未有之奇災沿江各圍或崩决或水過面日數十起比去年尤甚西關亦浸及丈省内外難民以數百萬計前日梧州報稱水高七十九英尺二寸比去年加高六英尺十一寸下游各縣基圍亦陸續淹没雖多運包搶救恐難得力危險萬狀更防有意外之虞欲圖補救非急籌施賑不可聞各堂所賑欵淨盡極盼接濟諸公關懷桑梓務乞力助或先墊電滙事更有濟譚學衡等叩元印 
[漢川演劇禳蝗之惡果]  
湖北漢　縣屬彭家集地方因蝗蟲爲患鄉民迷信神鬼不敢捕滅故祀神演曲以圖禳解經駐防憲兵禁阻無效釀成兵民激戰烈潮兹探錄詳情　下 
（甲）肇禍之情形彭家集人民爲蝗蟲之故集資雇伶演曲十日爲駐漢川憲兵第二營營長所悉卽派王排長率隊前往禁阻該地紳首以戲己開 
 
 
 

Page 7

 
 
演　求縮短日期以三日爲限王排長亦己有允意時戲　開場王即登台演說捕蝗之方法及演曲無益詎觀戲之人數千羣以其禁演意殊憤憤　有流氓乘間煽弄合數千之衆齊聲鼓噪抛石喝打首董跪求息事無效衆竟以火油柴把來焚戲台王排長乃率隊下台以避其鋒忽被衆包圍憲兵急施正當防衞開鎗擊之衆亦拚命持械反抗兩造互有傷害聞憲兵當場被戕斃一人衆方逃散憲兵乃出險而歸 
（乙）禍首之拿辦王排長即於事後飛電仙桃鎭憲兵鄧司令鄧卽星夜馳往傳令地保首人訊問抵抗實情飭卽交出兇手但其時人數衆多熟爲兇犯誰能指出各紳首懼遭牽連羅織之禍竟胡亂供出教唆抵抗首犯三名嫌疑行兇犯五名當由軍隊逮捕押解司令部訊辦鄧司令又押逼將戲台拆毁勒令伶人出境布告嚴禁續演並調派軍隊一連暫駐彭家集以防匪人再生事端蓋以該地爲襄河咽喉會匪出没無常此次閙戲風聲一播匪徒復欲再押戲捐演曲以與官抗也 
（丙）婦女之被害當兵民抗衡之際有婦女觀戲看台一座突然被衆擠倒老幼婦稚跌地擠成一堆其稍有姿色之婦女大受男子戲弄且釵環首飾多被人乘間攫去其跌軋受傷者尤多輕則破皮流血重則　體傷殘聞有眼目失明足骨跌勸者數人現輿論皆歸咎於軍隊之查禁而不知禍由迷信演曲而起也 
地方通信 
[松江]  
　　學　署假期内遵章温習　松江泗涇鎭縣立第四高等小學校於七月二十一日起依照省定暑假日數休業三十五日並於暑假期内每日上午八時半起至十時半止令諸生到校温課由本鎭各教員輸日監視以免廢時失學 
[蘇州]  
　　車站巡士刃傷職員滬甯路蘇州車站三十四號巡士昨日不知因何事起釁與車站職員李某大起衝突事後該巡士身藏利刃在錢萬里　側俟李歸家時上前將李亂戳李頭部受傷頃刻間血流如注幸經人　救得以未遭戮斃遂由站長傳君用電諸報告馬路警察署當由董輔臣署長率領長警前往履斟傷勢隨即唤令籐轎將受傷各擡至福音醫院醫治未知有性命之險否 
[鎭江]  
　　寗紹同鄉會成立　　鎭寗紹兩帮遊學經商及傭工力食者不下二三千人向　無聨絡機關一遇公益等事不易邀集兹由朱中孚李高裕魏謙等發起聨絡兩帮同鄉集合團體組織寗紹旅鎭同鄉會以維持同鄉利益爲宗旨己在日新街設立事務所業於日前開會一次宣告成立現將組織情形及擬定章程函請丹徒縣公署立案業經章知事批准飭行警察事務所轉飭各警區一體保護矣 
　　中學試驗學生　省立第六中學於二十一號試驗投考新生計投考者三十餘人内有第二高等畢業升送投考者五人午後即行揭曉計錄取合格者三十二人當己由該校長分别函知各該生家屬預備繳納一切費用及應備書籍矣 
[揚州]  
　　落第學生之若衷　省立第五師範日前招考新生投考者頗爲擁擠該校左近客庽幾有人滿之患現有未經錄取各生以清江第六師範招生考期尚遠己各紛至縣公署塡具證書請求給女遄往應考 
　　學委　查之忙碌　本年五月縣教育會行政會議有飭學委調查私塾及學齡兒童一并繪　報縣一案曾誌本報日昨縣公署又有通飭十區學務委員將各該區内己設待設之各校地點及私塾總數私塾學生數與私塾距離己設校址遠近一併繪圖送　并令將各該區内之學齡兒童分别己否入校與現在私塾者各若干數限文到十日内詳哳具報以故該學委等日來頗形忙碌 
[安徽]  
　　知事濫刑苛罰之得釋　前任靈璧縣知事劉沛被高姓來省上控經安武將軍倪前兼使以濫刑苛罰民不堪命上章彈劾奉大總統命令着即先行褫職歸案訊辦遂由後任許知事將劉押解來省交由高等廳覊押於懷寗縣看守所今己半載曾經該縣紳民屢次聨名具保倪將軍以訊明濫刑苛罰各欵雖咎有應得而情尚可原并以其才尚可用遂據情呈請大總統准其留營効力業於六月四日奉到批令旣據稱該革員情有可原才實可用應准其留營効力以觀後效云云故高等廳己於七月十八日將劉沛開釋矣 
　　請免食鹽加價之批詞　皖岸食鹽改用洋碼人民恐慌日前經李國楨等具禀巡按使署當奉批云據稟己悉查皖鹽售價改收銀元前據榷運局詳稱計歲入約增十四萬餘元兹禀稱共加五十餘萬元是否屬實候轉咨財政部曁鹽務署查明核辦仰即遵照 
[杭州]  
　　派負代理財政廳長財政廳長將楙熙被劾業經奉令解職現擬即日交　遺缺己奉巡按使飭委杭關監督張允言暫行兼代矣 
　　於振越仍判死刑　前玉環縣知事於振越鎗斃胡姜麒一案高審廳己於二十日下午三時開庭莊廳長以於冤殺無辜證據確實罪己成立仍照地方廳原判處以死刑當庭宣佈於默默無言惟哭不休進監後即函囑其妻某氏（現寓螺獅山姚宅）云某案辨護終結己判處死刑諒無回生之術執行之後汝迅速回籍侍奉老母女某姑將來擇婿招贅接繼於氏之香烟（於尚無子）身後各事務求同鄉料理越死暝目等語該氏接函後日來痛哭斷腸誓言俟夫執行後同赴黄泉聞者爲之酸鼻是小可爲貧官酷吏之草菅人命者鑒矣 
[湖北]  
　　財政廳長接篆　新任財政廳長張書鏞現己抵鄂於十八日到廳任事該廳舊委之總務制有徴榷三科科長涂福田蔡焕文陳兆生等均己辭職隨同前廳長辦理交代科員二十八員現　撤换四分之三計撤者辭者共二十一員僅李德純王兆祥逃希伯　肇星周化吾范慶彝王之翰等七員留職照常供差聞張廳長帶來人員有六十餘人除廳中安置各員外尚有四十餘人皆希望得釐金者云 
　　道尹充捐局長　湖北分發來省之道尹多至十三員除金鼎現充宜昌開埠督辦金叔奮充武穴徴收局長餘多未有差委甚有要求小就縣知事或徴收局長苦不可得而當查案等短差者兹聞巡按使以漢口警察經費全恃房舖各捐以資悒注乃該埠警廳派員經徴不力收數短少故特委分發道尹汪聲赴漢組織警察捐局即委充局長以重事權 
雜評二 
[客卿三千（默）]  
　　中國之官最多非特中國人爲中國官者多即外國人爲中國官者亦多今日所用歐美各國客卿多至三千餘人此其一證也夫各國莫不用客卿且莫不獲用客卿之益獨我中國客卿雖多而卒未聞獲有客卿之益者何也以中國所用客卿一則非爲事而用也或以感情用之或以局面用之或以特别關係用之而實亦不過備員之一種一則雖爲事而用然而中國之所謂事每有其議而不能實行或因主張不定或因經費困難或因他種牽連之阻力故客卿之條陳獻議不合我國情現勢者無論矣即其計劃可採亦每以種種窒礙而廢棄焉此客卿雖多所以無益於中國之事也審計院寳顧問之言若爲中國深慨惜夫三千餘人之俸給者豈無故哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[大雨水溢馬路]  
昨日天氣炎熱午正寒暑表熱度己逹百外迨至午後四句三刻鐘風雷交作　下傾盆大雨有二小時之久　致英租界如老垃圾橋之南浙江路新垃圾橋之南西藏路老閘橋之南福建路盆湯弄橋之南山西路自來水橋之南河南路裏白渡橋之南江西路以及厦門路北京路牛莊路甯波路雲南路貴州路廣西路胡家宅等處各馬路均積水甚多低窪處竟至水高尺外一時行人没脛車馬濡滯頗有行不得也哥哥之慨迨至十時後各馬路積水始漸見消退吾見馬路之水而益念廣東之災矣 
[詳陳會議河工經費之議案]  
　　本邑公欵公産經理處經理員丁賡堯會同三鄉經董等昨詳沈知事文云爲帶征三林塘河工經費一案遵飭由處邀集三鄉經董等公議辦法會同詳請察核事竊本處於本年六月十九日奉鈞署飭並抄附三林楊思塘橋三鄉經董詳稿三件飭處邀集三鄉經董公民會議劃一辦法公同具覆察辦等因奉此當由本處知會三鄉經董邀集公民先期分别討論以免臨時齟　致稽要案旋訂期本月十九日一時邀集三鄉經董及原詳連署之公民曁對於此案有關係之紳土等公同磋議六小時議决劃一辦法案三條如次（甲）此次三林塘開浚之後於三林鎭西市梢築壩一座以遏渾潮永遠留存築壩及隨時修整費由三林鄉擔任（乙）伴徭必須還役將來塘橋鄉開譁漕澾時由三林鄉各圖每畝每年帶征銀一分以三年爲度但須三林河工經費帶竣後方能續征（丙）三林河工悉照原案辦理惟三林河本易淤淺倘須重浚時塘橋鄉不得以未經還役或有異議右甲乙丙議案三條當場通過一致從旋經與議同人各自簽字畢並議决遵照鈞飭公同具覆以昭巡重除將簽名議案歸卷保存外所有奉飭集議三林塘河工經費日期及議决劃一辦法各情形經理員謹依據議案會同三林楊思塘橋三鄉經董公民等聨名具詳聲復仰乞縣長俯賜察核批示施行 
[鐵路接軌工程之近聞]  
滬寗　路眞茹站與滬杭鐵路龍華站接軌工程迭由鍾局長督率進行在案兹聞最近工程業己過半購地事宜亦將完竣故現在己由購　委員造報清册以便結東惟有蘇州河橋工甫經開辦故鍾局長己將一切辦理情形續行報部矣 
[同源莊倒閉續誌]  
　　公共租界後馬路之同源莊前因同行拆票金融　慌市面週轉不靈以致於本月二十一號倒閉虧空三十餘萬並虧欠上海縣公署公欵三萬餘金由沈知事派員將該莊經理韓楚香拘案訊押限繳各情己紀昨報昨日沈知事查明該蔣虧欠存户各欵頗鉅而本署之欵關係國庫亟應早日淯理爰特函致總商會請將倒閉虧欠情形迅速開會設法維持一面咨請英公廨將該莊派探看管並提各夥查究 
[研訊川沙知事被控案]  
　　川沙縣鄉民顧鳴臯因前被該邑知事范鍾湘以其私種烟苗濫用笞責并判處徒刑心不甘服遣妻王氏具狀上海地方廳請求昭雪奉批准理在案昨日午前奉趙刑庭長會同端木吳兩　事官曁賀檢察官開庭飭提顧至案研訊據顧　稱小民向務農業曾充川邑　間地保本年舊曆四月十八日午後突有川沙縣署警顧文奎楊茂齋及推車人沈定珍地保陸茂忠等至小民家　其時小民適不在家由該警等向小民妻子聲稱小民私種烟苗己奉縣長拿辦等語次日即由地保協同該警又來將小民捉去當奉縣長提訊即用笞刑四百板次日又奉縣長復審因小民不認復責五十板並判處徒刑二年零十個月因此不服第一審判决來案上訴請求伸寃質之地保陸茂忠供稱是日由地保瞥見顧鳴臯田内種有烟苗當即報告縣署派警協同前往起出烟苗四五顆一面將顧拘署訊明判决所供是實署警顧文奎所供與陸略同繼由顧鳴臯所延　律師出庭陳述一切問官核供之下判令顧鳴臯還押聽候核辦 
[探事指拘黨人]  
　　現在法租界行醫之江西人黎聚五前日午後因事至公共租界被鎭守使署探事陳樹臣等遇見以黎係黨人曾經串黨十三人圖謀不軌並犯搶刦案事敗逃匿經上官命令通緝未獲因即報請老閘捕房派令華探王寳生協同四十號西探將黎拘獲昨晨押解公共公廨請究先由中西包探上堂禀明協往將黎拘獲情形繼由陳探事投訴前情聲請將被告引渡俞代襄議得禀商之英領卓君以陳探事並無公文證據呈案所稟遽難憑信遂會判黎仍帶回捕房諭令陳探事補具正式公文及證據等到廨於下禮拜五再行訊核 
[盜匪解送鎭署懲辦]  
西鄉漕河涇鎭蔡晋生所開米店内前遭盜刦失贜洋四百餘元並槍傷店主及鄰人劉志堂等一案曾由縣警察所偵探緝獲盜匪趙糊塗一名解所訊押在案兹經景毓華警佐查得趙犯除行刦此案之外尚有夥同己經獲案正法之王阿二等在浦江中行刦商民財物等事實屬愍不畏法因即禀明沈知事於昨備文飭探將趙糊塗（卽曹得勝）由所提出申解鎭守使署請爲按律嚴懲當經鄭諭令發交軍法科訊辦 
[勸用國貨會執行會紀事]  
　　本月二十二日午八時勸用國貨會開執行會到者爲原文山盛丕華孫梅堂洪承　袁禮敦俞宗周屠景山趙林士畢雲程李徴五趙晉卿諸君由陳良玉主席報告己辦各事畢卽問簡章前由執行會討論完了應否再由代表會通過衆謂准於下星期四開代表會其關於經費方面之責任亦由是日提出討論又輪值員主張信封信箋内刋入勸用國貨字樣經多數决議准由本會函致各信封信箋舖勸其照辦至散會己十一時矣　又該會於本月二十四日（即今日）開報告常會聞該會對於商業上有多種計劃己濱預備一切將於關會時提出以資討論云 
[兩大實業之進行]  
　　啤酒廠　北京玉泉山於前清宣統年間由世太保袁得亮朱克廢等劃地一千畝奏准創辦啤酒汽水廠年來銷行甚廣現爲濱充起見由總理朱克賡君（統率辦事處一等測量正）携帶黎副總統馮上將軍介紹書來滬晤鄭鎭守使曁商董陶蘭泉朱葆三宋漢章諸君招股現己推舉工巡捐局局長朱壽丞君爲招股經理交通銀行爲收欵處該公司定額五十萬元每股銀五十元鄭君等查上海一埠消行此項啤酒汽水海年爲數甚鉅擬在南京路分設出張所先行試售以挽利　 
　　絨線廠日暉織呢廠前由滬商郭建侯君向省委該廠保管員王培蓀君承租改組毛絨線廠嗣有部派滬欵清理處以未曾接洽函詢道尹飭行停止修理兹悉郭商與省公署及滬欵清理處三面議妥仍以織造毛絨缐事積極進行連日開機試造由振新染廠製色十二種送交國貨維持會及商號一體試用現先招股銀十萬兩分作二百股兹將預算錄下（一）本廠每日可出毛絨線一千磅每磅售元一兩一錢每日進欵元一千一百兩若照現時舶來品每磅須售元一兩二錢五分（一）七廠每日須置羊毛十五擔七十斤每擔（山東四川）統扯價元四十兩計支元六百二十八兩揀選淨分四折七七上車合成本每擔元八十三兩七錢三分四釐每百磅合元六十二兩八錢（一）支廠租元五十兩（一）支紙包牌 
子元七兩（一支官利元二十六兩六錢七分（一）支漂白粉元十兩（一）支顔料元一百五十兩（一）支車油元十兩（一）支辛俸元五十五兩（一）支火食元四兩（一）支保火險元二兩（一）支落地捐元三兩五錢（一）支煤元二十五兩（一）支雜項元三兩每日進出除淨可餘元一百二十五兩八錢本分一年作三百日計算共餘元三萬七千七百四十九兩 
[救國儲金昨日之收入]  
昨日（二十三號星期五）爲中國銀行收受儲金之第八十八日計收銀洋十四元又交通銀行收受儲金之第六十二日計收銀洋一百零一元兩共計收銀洋一百十六元連前共計己收銀洋七十一萬四千八百二十三元銀五千三百零三兩九錢六分八釐 
[落地稅將實行併辦]  
　　蘇省落地稅前有歸併原有各地稅所兼辦消息兹聞此事係因落地稅所吳所長以落地稅開辦以來各處遍設機關費用甚巨且辦事權限未易劃清不但進行困難即各處局用亦難支持因特條陳廳署自請歸併仍由各地原有局所兼辦以節經費而杜紛爭聞己奉到使署財廳批示以所陳頗中竅要准予據情轉詳財政部核示並聞該局業己預備大約日内即可見諸實行矣 
[烟酒業請求未己]  
　　本邑烟酒兩業日前相繼具禀上海烟酒公賣分局請求核減公賣費經謝分局長據情轉禀省局長高幼農核辦嗣奉批飭以僅繳十分之二己屬格外體恤酌中定斷若照部章辦法至多有十分之五所請核减碍難准行等因當由謝局長分别飭知在案兹該兩業尚有請求之理由以故連日分别集議會禀仍懇核减云 
[各押店允繳加稅]  
工巡捐總局長朱壽丞君前飭該局稅務科長將南巿境内各小押店牌號及店主名姓抄錄呈報後擬照閘北分局定章辦理令各押店一律納稅領照營業己議定章程每季繳稅共分三等其第一等每季十二元二等十元三等八元地方稅仍舊照繳在案兹據該業各店舉定代表赴局陳明艱困情形並以南北市店業基本金大小不同勢難一律舉行請求核准豁免旋奉局長予准通融辦理着即改從月　地方稅項下添加數目至少應繳洋三元以示體恤各押店始各允繳自本月起實行加稅矣 
[軍士奉調赴京]  
中央政府查得現駐上海陸軍第四師步兵第七旅之十三圑所轄各營官兵於民國二年六月間保護上海製造局軍廠頗爲出力實廳奮勇堪嘉現應將該團各營一併調回京師保護故於前日電令第七旅威旅長着將十三團所都三營官兵尅日白滬出發赴京以資防範 
[黨人自首之批詞]  
黨人崔巍等八人均知改悔前愆前日曾經親投鎭守使署自首請求給發赦罪　書昨經鄭鎭守使　示云禀悉前奉統率辦事處頒發續訂條例凡自首之人如無妥實保結可取者不得照准　崔巍費廷楝廖傅銘等均未取具保結碍難照准其餘各人均須再行咨查原籍以憑核辦惟畢捷三一名尚應補呈像片二張以符定章此批 
[委任工務處處長]  
製造局總工務處處長謝邦清前接陸軍部電令晉京查詢製造軍械辦法己經遵令赴京惟製造局總工務處長一職關係管理製造軍械工務事宣職務甚爲繁赜自應派員代理昨經鄭總辦查得本局文案金尚齋熟諳軍械造法堪以代理此職爰特委任金君接辦 
[法領署遷調總案官]  
本埠法總領事署總案官蓋鶴君現奉駐京法國欽使飭令調往使署辦理公務所遺之缺由前任總案官現署福州正領事唐助君接任唐君己於昨日乘新豐商輪抵申當即謁見總領事甘世東君後駐節署中擇期視事 
[甲種商業學校之繼續]  
　　法租界鐵浜私立甲種商業學校係由商學會諸君倡辦計自開校至今己逹十載近以費絀幾至中輟遂由該校教員及畢業　等二十餘人聨名函請商學公會准予接辦並願各盡義務力求實際聞日昨己得商學公會諸君完全許可大約不日即須著手進行矣 
[尚賢堂之星期會]  
同一宗教析之爲二而其分子之積不相能者莫如天主之與耶穌入者主之出者奴之仇視之心比他教爲尤重明日下午四時半法租界寳昌路尚賢堂開常例會由李佳白君演說耶穌教徒何以應贊成天主教之理由欲洞教理者盍往聆之 
[夫兄誘賣弟媳]  
安徽人齊進之偕其親戚汪言文扭汪之堂兄汪言祺至一分駐所控稱因齊有胞妹前曾許嫁汪言文之兄言生爲室不料今春被言祺託名薦爲傭工誘　來滬串同蟻媒劉雲卿販賣無蹤查悉言祺得受身價洋四十元請爲究追等語詰之言祺供認屬實惟云劉之下落實出不知是以尚難追回云云舉飭移送警廳司法科訊究 
[認領迷路男孩鮑明生]  
男孩鮑明生前在法租界迷途爲捕查見帶至法公堂判發堂候家屬具領在案今有鮑章投稱大團大明生係兒子日前帶同來申因人地生疎以致迷途今求給領中西官着明生當堂認明生父無訛准予領回 
[盗匪圖刦被獲]  
盜匪甲乙等三人於前晚深夜時在法新租界　搶適爲善鐘路捕房捕頭脫雷沙克君巡緝瞥見率同探捕將三匪一併拘獲抄出手鎗一支暫押該處捕房聽候解送大自鳴鐘捕房詳細錄供再行核辦 
[查獲匪犯]  
　　逃犯某甲　日被楊樹浦捕房包探在轄境内查獲解入捕房收押候辦 
[旅館聚賭之破獲]  
　　某警署繙譯錢新初串同福州路（即四馬路）一百十四號門牌鼎陞旅館主某甲在該旅館内開設賭場聚賭日久事爲總巡捕房捕頭偵悉於前晚密飭中西包探協往查察　　與賭徒鼎　湖石安甫王福寳吳明如張芝　陳钱發高雲生張春衆王芹香慕順卿周金寳董老三趙三吳阿桂陳阿二王芝香王文奎陳雲山陳芝山吳芝明等正在呼盧吳雉之際遂將各賭徒連同賭具一併帶入捕房諭各存洋交保無洋收押昨日解送公共公廨請究經中西官訊判到案者各罰洋五元不到者保洋充公賭具銷燬 
[兜售僞軍用票之復訊]  
四川黎漢杰劉芝龍王貞安玉貞之因持一元之僞鈔票二千張冒充蜀省軍用鈔票至漢口路二十九號門牌川帮字號内折價兜售經該號内之章星田蔣雲麟察知是僞報請總巡捕房派探王松濤協同二十七號西探目往將黎等四人連同僞票一包一併拘解公共公廨奉飭押候查明訊究在案昨晨復訊先由中西包探投訴前情將僞票呈案請察訊之黎等各被告延律師上堂聲明甫經延爲代表案情尚未研究請爲改期再訊中西官准之判被告仍一併還押展期下禮拜三開審 
[私造車票人押滿開釋]  
侯榮根（即韓榮根）張阿三蘇侯生錢根海葉德耀同在英美電車公司内爲賣票人因串同私造車票被控捕房一併拘解公共公廨訊實判各押西牢半年期滿帶堂再核在案昨届期滿由捕將各人解案請示中西官判均開釋諭後安分 
[電車展斃行人]  
　　紹興人劉阿桂住居楊樹浦華盛里胞妹處前日傍晚行經自來水廠旁被五十八號電車撞倒碾傷頭腦立時畢命當由七百零八號華捕到來將屍體車送驗屍所昨日由公共公廨中西官蒞所驗明捕房傳到電車司機人王阿　到案訊間據供係被前面薛炳章所乘之馬車撞斃又將薛傳案據稱是日至該處約離十丈見一行人被電車撞倒等情奉判着死者胞妹王劉氏先行收殮候公廨訊明核辦 
[蘇州婦人投浦遇救]  
　　年近四句之蘇州婦人陳楊氏前日至黄浦灘投浦圖盡由捕查見立命舢板船户設法救起帶入捕房轉留公共公廨昨由官媒解案請示經中西官訊供言語含糊似有神經病繼據婦人葛何氏投訴與陳楊氏相識該氏向在兆豐路九號洋房爲傭伊子陳金根現在蘇州滸墅關原籍請爲暫留候函囑伊子來案云云中西官得供准判陳楊氏暫留棲流所候伊子來案再核 
[毆傷案兩起]  
李長壽前日與嚴　氏口角起釁李毆傷該氏頭面流血不止由四區崗警拘送檢察分庭預訊屬實押候起訴公判　錢根寳與王寳義因索欠起釁錢毆傷王之腹部由五區崗警查見拘送檢察分庭預訊屬實押候起訴核辦 
[金冬木擅刑姘婦]  
甬人金冬木以其姘婦楊阿謝近有外遇圖逃故於前日邀友何德合及在逃之麻皮將木頭做成脚銬銬住楊婦兩脚閉置虹口華記路某號屋内經捕房查悉以金擅用私刑有違定章飭探將金何二人拘押昨解公共公堂請究先由中西包探投訴前情並將木脚銬呈案請究繼由金之姘婦楊阿謝上堂證明被虐請形訊之金冬木供稱實因原告欲圖私逃因將其兩脚銬住等語王襄讞核供商之英領康君以金不應擅用私刑姑念愚蠢無知從寛判令交保於半年内不准再將原告凌虐如違除提案究辦外並責令保人賠洋五十元不貸何德合從寛省釋 
[攸關風化案禁止旁聽]  
向在閘北一帶承裝石灰之船户婦人黄王氏僱夥嚴加生前因强姦該氏之六歲女孩仁寳受傷曾控由英公廨函送地方檢察廳預審明確判令收押候起訴在案昨日午後由吳樓推檢兩官開庭研訊因案關風化禁止旁聽研詰良久仍飭將嚴還押 
[詰究竊玻璃賊之同黨]  
　　滬上自歐戰以來玻璃價甚奇昻以故南北市城内等處居家或空房等所藏玻璃屢有被竊之事日前商船會館外面鼎新里房屋内兩次失竊玻璃多至數百方昨由管門人胡星生撞見賣舊貨之張阿二竊得四方立將人贜扭交崗警送至一分駐所在身畔搜得圖竊器具據云有人賣給進内拆取等語奉飭移送警廳由偵緝隊長詰究同黨下落以便澈底嚴懲 
[懲儆竊賊]  
竊賊王毛頭行竊華興坊空屋内玻璃由英公廨送回閘北前日下午經李檢察官提起公訴由孫推事關庭判决該竊賊處拘役二十天並科罰金洋五元 
[公共公堂竊案一束]  
　　深夜　竊　積竊將榮生於　晚夜半在狄思威路弄内徘徊圖竊由捕查見當在蔣身畔搜出賊具多種因即拘押昨解公共公堂訊供不認爲非由中西官會判押候查明再訊 
　　傭婦犯竊　九江路一百六十四號門牌馬季良控傭婦莊阿寳竊取綢衣質洋化用等情昨由捕房將莊婦拘解公共公堂訊實奉判押女所半年示儆 
　　摸竊現洋　林金標前日因在南京路摸竊張書生袋内現洋十三元被捕拘獲人贜昨解公共公堂訊供屬實奉判林押西牢半年贜交原告領回 
　　過犯竊物　王阿三因竊西藏路三百零一號門牌張雲奎家衣物由探將王查獲昨解公堂訊知王係過犯奉判押西牢九月贓交原告領回 
[冒售正廣和嗬囒水]  
虹口狄思威路九百零四號門牌某决廠主李榮桂因出售　　水冒戤正廣和牌號經該號查悉控由捕房於昨由探將李傳案請究原告延律師上堂譯訴前情請究質之被告亦延律師到堂辯護中西官核供判候查明於下禮拜三再行訊核 
[欠債人患病身死]  
魏維生前投法公堂控謝愼齋僞造田單抵借洋五百五十元不理一案飭提避匿經缺席判决後謝爲原告遇見扭探到案押追至今分文不理日前謝在押患病由捕房車送醫院醫治無效身死當由醫院知照捕房飭探傳諭謝之家屬到來備棺成殮 
[欠房租尋着保租人]  
魏元泰投法公堂控稱前有唐少蘭來租房屋一幢開設肉店由楊宏秀保租今唐虧欠租洋六十元人不見面求向保租人訊追訊之楊供保租有之唐現往蘇州俟伊回申料理聶讞員判交保限七天交唐到案訊追如逾限不交如數賠洋 
[黄星橋交保候訊]  
安記號在公共公廨呈控黄星橋不理據保欠洋等情昨由捕房將被告傳至公共公堂中西官諭令交保過堂候訊 
[誌謝]  
　　催眠術家陳維新等假海寗路域多利戲院開演戲法四天得资助賑粤灾至昨業己演滿兹因來觀者衆於今晚始展演三天昨承惠贈入場劵十纸書此誌謝 
雜評三最要之主義（訥） 
廣東因水火擾攘而有黨人抛擲炸彈案四川因旱災祈禱而有峨眉會匪謀亂案湖北因蝗災演劇而有漢川鄉民衝突案中國每有一災患必有會黨盜賊遊民種種之人乘之以滋事故凡救一災患必須又防此會黨盜賊遊民種種之人地方亦必兼受　會黨盜賊遊民種種人之害而此會黨盜賊遊民又因災患而益多蓋災患益多生計益困而此種種之人益多乃自然之理然則今日救民之道不但在弭災患籌振濟也應時而興之平民生計久己喧傳人口者今可以稍忽乎哉他主義可置爲緩圖而此主義可以再緩乎哉 
[來函]  
　　工巡捐總局來函 
敬啓者頃閱本日貴報本埠新聞欄載築埠事宜之進行一則内有董家渡因係教堂之産不在其内等語查南市外馬路以外沿浦一帶灘地均歸公有並無教堂之産諒係傳聞失實用特函請查照更正以免誤會是荷　上海工巡捐總局啓七月二十三日專件 
[美國治宜電機工廠考查記（孫世華來稿）]  
（一）大電機試驗廠中字蓋繁多製造機器之處不一試驗部亦隨之而分散最重要者則惟第十一及第十六兩廠大概試驗生在廠實習數月之後始得入此二都以機器旣巨責任　較重故 
 
 
 

Page 11

 
 
也兩廠爲期各四閱月第十一廠所試電機能量至三百啓羅武合爲止較大者則入第十六廠兹先舉第十一廠言之廠之左右分治異工左係政府試驗以前此美國政府戰艦所用之電機皆在此試驗故也譬如引動砲盤使其左右旋轉至臨陳時運用各種鎗砲類皆用電機他如伏戰艦上所用之電燈電話探海燈等更不必論電機易於運用故目今戰艦裝設之者日亦廣逹南美洲各國政府所定購之電機亦於此處試驗電機約皆十啓羅武合之下機器雖小而各該政府則派員監視亳末相符始准收納故公司構造此項電機取值亦倍昻實習生在此部所操重要試驗各動率調制無大刷收繁度經熱試驗運用特性及實效是也（二）廠之右邉爲試驗各種生電機之所生電機種類繁多要可分爲兩大派曰直流曰交流直流生電機小電燈廠多用之以蒸汽機轉動之速率每分鐘約三百餘次至百數十次試驗法以廠中電動機牽以皮帶引動大小輪盤使可得所求之速率旣知其旋轉一定之速率再以若干之界磁流通入即可量所生之電壓此種生電機多係繁紥故滿載時之電壓與無載時相同用以燃燈而光明不改不然滿載時電壓低一二度電燈之光明減少八九分矣電燈廠最通用之電壓爲一百十么度故電機之電壓以一百十么度或二百二十么度爲凖其二百二十么度者則用三線傳遞每邊與中間一線均百十么度矣此種機器最要之試驗即量滿載時與無載時之電壓務使其符合而後己其他之試驗即實效損力軍壓調制滿磁量及經熱試騐無大刷收等類如前所陳第十一廠 
（三）電動機試驗能量由數馬力至三百馬力電動機能量以馬力爲定率生電機則稱啓羅武合每啓羅武合應等一馬力零三分之一電動機（或生動機）者構造與生電機初無差别因受外來電流磁電互相感引而生動力其用處最廣各種製造廠無不用電動機者目今歐美各國工業繁盛之區中央生電廠外行電力供電燈者祗居三分之一其三分之二則屬電動機之負載焉何則工業製造　繁多自設生電廠較費是以多向中央電廠購電亦若煤氣公司以煤氣傳至各處利用煤氣機化爲動力然以銅線傳電利用電動機化爲動力其實效最高煤氣蒸氣皆不及也譬如在中央電廠十餘里範圍之内但以尋常百十么度或二百二十么度之電壓傳力至應用之處又以銅籲爲關關便可得動力矣至十餘里之外使欲以尋常之電壓傳遞電力則沿線電壓墮落及失力過多否則增加銅線價亦昻貴兩非善策最通用之法係用高壓交流（歐洲各國間或用高壓直流傳力者美國則不常見）傳遞電力至應用之處以變壓器降其電壓至所需之度此爲交流可以更變最大之利益直流則不能升降也 
來件 
[神户華信商業研究會會長吳錦堂咨陸公使書]  
潤生公使鄉台先生大鑒接讀七月七日來示欣悉勛躬安燕爲慰近閱中外各報知祖國自入夏以來各處水災蔓延甚廣若浙江之開化蘭谿龍游廣東之梧州安徽之桐城江西之新建湖南之湘潭洪水泛濫民不堪命甚屬堪憐浙江系作　父母之邦關懷尤切若廣東則霪雨更甚西江之水暴漲數丈淹没人民無算灾害之巨實從古所僅見作鏌因不忍坐視願出捐英洋萬元以充振欵浙江廣東各半其濟浙江之五千元滙劵一紙請我公轉寄屈巡按使如何辦法議其裁决施行其助廣東五千元刻僑日神户商業研究會由弟發起募勸待數天之内集有成數即當設法買酒仍煩我公代寄廣東巡按使收乞渠轉撥灾區擇要施振　觀從來石　之由每在於飢饉薦臻之後蓋飢寒切膚人心思亂於是鴛鶩之徒乘機輒發星火燎原以致不可救藥往往有之作鏌自知盃氷車薪無補於時然我同胞遭此巨灾竟致生者流離死者暴露作鏌實寢饋難安是以不揣緜薄略端微忱以爲之倡惟望我祖國曁僑商各大慈善家慨發宏願設法籌措源源接濟俾無數哀鴻得以早登衽席是作鏌所馨香禱祝者也我公愛民如子痌瘝在抱必表同情手續之勞統容泥謝肅此敬請勛安治弟吳作鏌鞠躬七月十七日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[古裏古董公司拍賣袍褂靴廣告] [  蓮僧]  
　　敬啓者近因政界鉅公喜樸惡奢穿開氣袍方馬褂當作大禮服登厚底靴當作黑革履風尚一時以故所有袍褂靴等搜羅殆盡趕製爲難本公司有鑒於此特向前清大員竭力收集古裏古董袍褂靴多種以應門市兹將各種貨物開列於後賜顧諸公請於每日十三點七十分鐘駕臨面拍可也 
[計開]  
　　古裏古董對襟銅鈕四方馬褂　天靑團龍花寗綢身長二尺四寸袖大二尺無領單夾棉皮俱全 
古裏古黄開氣袍　二藍色五福捧壽或小團花寗綢身裁大小長短單夾棉皮俱全 
古裏古董厚底官靴　頂上舊貢緞方頭長統千頁白粉底計厚二寸 
其餘古裏古董忠孝帶荷包袋馬蹄袖等名目繁多不及備載北京官僚胡同古裏古董公司主人裘萊西白 
[與自由談諸君子訂交書] [  須曼]  
蓋聞南蜚談狐寓言十九東坡說鬼罵世二三大抵飄零騷客各有難言託之譎諫陳書不無小補或歌或泣都成絶妙之辭若有若無可入太虚之境莊生化蝶原期警醒痴迷柳子捕蛇實願革除苛政此龍門所以列滑稽之傳而兎册亦多載游戲之文也比維自由談諸君子者或爲志士或爲詞人或爲閨閣名姝或爲江湖覊旅盡是詞壇健將無非藝苑名流明月前身清風在抱吞脂　粉原多咏絮清才嚼雪吹霞咸具粲花妙舌胸有成竹目無全牛慨國學之淪亡建文壇於尺幅固己東山絲竹儘可優游南海人才推爲領袖矣而乃荆山之璞未貢明堂隋岸之珠不逢國士懷佳人其未遠對香草以含愁繡虎雄才屈作司香之尉雕龍妙技盡成碎錦之篇出感慨於滑稽以文章爲游戲言言入妙字字皆香託大養於微言豈無所寄寫前朝之笑語别有用心是非才子心腸有懷皆妙詞人筆墨無往不能乎須曼東海皇孫南州世澤十年落拓萬里飄零己逢作賦之年未遂請纓之志幼續玉臺之詠曾嘔心肝近塡錦瑟之詞别多涕涙值乾坤之紛擾悲歲月蹉跎醉裏題裙不無影事花前說劍　有雄必駿骨自憐誰許千金之價峨眉見嫉空爭　研之奇所謂爲怨難勝無愁可解者焉於是出　餘緒發爲諧文借文字之英靈寄生涯於歌哭聊抒我素用以自娱偶求指教於時賢乃敢投書於驛路自愧鴉鳴蟬噪居然擲地成金兄留鴻爪雪泥有類抛磚引玉蓋亦神交良友久愜私心文字知音望風零涕者矣嗚呼人生如夢孰幻孰興豹死留皮亦虚亦假人來人去都成幻境之緣花落花開空作太空之夢倘許華嚴界裏長聨翰墨因緣須知忉利天中無非神仙游戲想亦君子之所許而爲私心所竊願者也惟是慕韓有夢識荆無緣問聚首以何時托孤懷於怎地用修雁札聊代鳬趨 
　更正　昨日遊戲文章九九消夏歌第九十句與十一二互相　句倒置特此更正 
譯著 
[間諜生涯] [  天虚我生]  
　　（四）君士坦丁之遊（續） 
一日克姆又來告予謂苞而羅姑娘家嘗往之人實爲國務總理右顧問愛柏道那予聞語頗爲滿意蓋予在柏林時即聞君士坦丁之國務總理恒有仇德之心德國政府逆知必爲俄支二國從中運動惟其運動方法則皆莫能知之今聞克姆之言則其内容概可知矣吾嘗謂君士坦丁之女伶女伎能力實爲至偉論其種族則俄法各種人均有之其來也光芒有如彗一般君士坦丁之少年軍官趨而拱之有若北斗咸不恤以千金博美人一笑殆至金盡囊空欠負累累則又莫不懊喪欲絶欲去此則温柔鄉固未能捨然欲不去則温柔鄉固不能爲避債臺也當此之際乃有人焉不惜解其阮囊與　管鮑之交窮其結果則莫不以金錢牢籠勒令其偷賣國家秘密以爲理債之劵耳讀者亦知此解囊者爲如何人乎則即其夙相愛好之女伎而己故吾嘗謂此輩伎女直可謂之國事伎要非妄也苞而羅者卽其中之一人克姆旣與苞而羅之傭人諦交久遂盡得其内容凡信札一切莫不偷得殆予一爲檢閱不禁大喜欲狂蓋予不料主動者亦即苞而羅也 
詩選 
[消暑吟仿汪老詩圃體五首] [  東園]  
　　何處好消暑凉房水檻隈琴眠靑玉案酒貯碧筩杯楊柳鳴蟬院梧桐戲鳳台綠隂留客地寗有俗人來 
何處好消暑僧樓佛殿前穿籬原有菜咒鉢忽生蓮龍腦銀爐品貓頭玉版禪無端悟清淨疎磬出諸天 
何處好消暑清泉白石間竹籬茅舍繞瓜架豆棚環香粥防風饜巖扉鎭日關坐攤書一卷心與野雲閒 
何處好消暑秦樓楚館中冰甌中冰甌湖藕白雪椀海桃紅釵影月臺月釧聲風扇風紫雲無我笑見慣只司空 
何處好消暑溪橋野屋旁雨餘蕉葉翠風過稻花香捲幔迎朝爽披襟納晚涼漁樵聊溷迹北牖傲義皇 
筆記 
[西戍途中日記（五十一續）] [  桐城劉雨沛]  
八月十八日午前八時自頭水驛易馬西北行天山之首至此轉向東南而地勢漸開地質亦變沙爲土水草漸多可耕可牧五里大坡其西一望平蕪灘地肥沃又二十五里天山蛇皮口自此東北行經芨芨台務兎水可至鎭西廳通蒙古有舊壘一廟一泉一水流汨汨可灌田碧草如茵予與張君下馬席地坐須臾從者至復前進路見避風蒙古包兩處蓋是處兩面山高常多風且九月以後即多大雪路上常雪深數尺不能行届時必改由南路行馬撥届時亦南徙又十里蛇皮橋下有水旁有廢牆又五里對頭坡有橋長十米逹又五里小石頭兩旁山上多煤苗又五里五里莊泉源來自四十里外水聲　　向大石頭而去又五里過山至大石頭在住官店一客店二馬撥一關廟一馬兵一棚小店二家賣油酒麵食及菜蔬居民一家種地十畝水泉清冽大石頭亦名烏蘭烏蘇 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第四十七章（續） 
當雪笠兒仰天自語時哈勃克適返其室意將衣此大衣出而有事迨啓其桶則不禁大駭蓋此大衣者竟己成上古時代戰時之甲裙四邊咸綴以流蘇不復成衣哈勃克初欵入夢旣又疑爲皮靄卡所爲乃立提此大衣返　而赴書室則皮靄卡方獨坐意者正在待哈勃克也哈勃克亦不俟其語遽曰茉特冒史汝何爲碎我衣皮靄卡詫曰我碎汝衣耶旣見其衣果己粉碎不堪則立悟曰是矣碎汝衣者雪笠兒地哈勃克曰彼何故碎我衣豈非傎甚皮靄卡曰烏云傎竊安西來之支票者彼耳哈勃克聞語以爲輕蔑其弟乃怒曰此何語哉吾弟乃能竊耶皮靄卡曰母噪吾試問若禮拜六之夕十句鐘時汝嘗歸而復出乎哈勃克恨曰吾早告汝吾自八句鐘出門之後未嘗一歸汝奈何不信皮靄卡點其首曰吾信子矣但汝之大衣吾於十句鐘時親見其出門也而其所衣即爲藍格子呢一面其人似較汝稍短汝試思此人非雪笠兒而誰耶彼自有大衣而必衣汝之大衣而又反衣之使與威廉之衣相同則其居心之在諉罪可以知矣當今夜晚餐之時吾即覺其面色有異然猶未疑及竊支票者即爲披也今彼乃以虚心而碎此衣裏其用心明矣 
奇情小說 
[秘密汽車] [  東埜譯]  
　第四章（續） 
　　滕逹一聽這句說話心竅裏像嵌了一塊餳糖甜得狠有味道兒身體軟在椅上問道眞的嗎還是你騙我斯德道奇了那姑娘不來騙你我何爲騙你你還不曾看見他的字跡兒他那小小册子上寫得一筆好字亦秀媚亦剛勁通常肆中出售的考賓薄克有他的格式還没有他的靈活呢滕逹道他旣然聰明絶世區區雕蟲小技不消說是好的了只你方纔說到他拒絶聨婚一個人逃回家裏以後如何呢斯德笑道呀老婦偷說閒話忘記了正文他回到家裏想起哥哥擇交不愼以致自己一個清白女兒身險被人家糟躂一夜的慚恨想明朝告訴哥哥勸他同這個朋友絶交麾之大門以外豈知事有大謬不然的一到明日他在哥哥面前囁囁嚅嚅不甚好啓口他哥哥却己嬉皮笑臉的替那上賓向妹子代求婚事並且實說前日帶來的衣服首飾原是艾期置辦專誠贈給他的雖不好說是聘禮然而物微情重不可辜負了人家好意又說艾期乃是改界上著名人物並且富有家資三千鄰女人盡願爲夫子妾他都是掉首不顧如今偏偏鍾愛妹子想三生石上姻緣也是前定嫁得這麽一個封侯婿將來定有揚眉吐氣的日子哩那姑娘越聽越氣就把斬丁截鐵的說話拒絶他說得聲色俱厲他哥哥勸了他幾次總歸無效就也老羞變怒起來駡他生成寒賤骨不識抬舉將來定要墮入餓鬼道中如此决撤以後那姑娘倒狼是安心以爲再没有反覆的了誰知那上賓心還不死過了幾天竟约同他哥哥用起威嚇手叚來這威嚇手段如何柳仙日記簿上不曾載明那姑娘又不肯告訴我總之是一種絶無天理人道的方法使得那姑娘不敢不從幸虧那姑娘機警預先窺破他們的奸謀想到地方廳告發又恐貽祖宗門祚之羞并且燃箕煑豆骨肉相殘問心也有所未安因爲那奸謀中不僅關係他一個人的利害未便輕舉忘動的那姑娘旣然在家中安不得身便想出一　三十六着走爲上着之計他歷年授徒稍稍積得一些私蓄又向鄰村一個嗣窓姊妹　名呌做秋羅的託言訪親假得英金幾　當作盤川扁舟一葉渡海直到倫敦來 
救國儲金 
[中國銀行收欵清單]  
　　七月十日第七十七次報告 
　　第五百六十一册三號至三十一號陸雁門一元胡歲祥一元陳有爲一元陳金林一元周維翰一元陳肇基一元馮宗萼一元馮藻堂一元蔣梧庭一元張裕生一元范其昌一元陳裕康一元王炳華一元楊德鏞一元金嘉福一元蔣鳴卿一元李彭齡一元陳惠泉一元劉東昇一元何炳章一元曹金杉一元王秀卿一元盛彭年一元陳茂生一元朱菊屏一元馮永道一元高橋鄉立初等小學校教員學生十六元又陸裕全孫長庚二元孫可改一元 
　　第五百六十五册十號至七十三號　英華書館第四年級撲滿四元鄉人織草鞋者一元崔瑞增周富榮一元徐希奎仲續貴一元龔梅初一元徐鑄顔五元馮尚彬五元譚兆廉五元葉魁斌五元王連奎五元方志成五元史久運五元史朱娟娘五元朱士林五元談懷清五元孫承基五元沈桂林三十元徐鐵成十五元袁開帙十元楊古六十元張孝增三元韓綺侯三元唐步洲三元韓梅庭三元王庭王顯三元王治熙三元黄國祺三元曹天聲三元江維石三元曹俊卿三元宋榮生三元王毓三元胡振發一元湯河北一元金榮桂一元張國順一元夏桂泉一元朱德山一元丁仁香雨泉一元余六富任長福一元曹文俊一元葉錦元一元朱積仁一元王烈一元李守志一元王仁義一元王金忠一元張佐英一元張厚鋆一元聞人傑一元凌福生一元王瑞元一元唐伯臻一元張楚臣一元顔定浩一元魏根森一元沈五朝一元楊芥臣一元張　祥一元謝祖康一元吕定軫一元劉春泉一元夏逸濤一元鄒龍一元 
　　第五百六十七册七十八號至一百號　李恒直二元花義培二元張招生二元吳復同二元崔祥增二元馬文彬二元徐桂生二元唐震二元唐傑二元梁篤倫二元程帝澤二元常梅生二元韋隆興二元沈繼華二元陶恭魁二元周志清二元朱永福二元王沛　二元顧叔時二元趙雲趙裳二元陳兆根一元程鶴生二元金世恩二元 
　　第五百六十九册一號至十二號　宋庚甫二元黄愼生二元王明齋二元馮竹洲二元王琴之二元龔祥麟一元　文良一元華祥根一元凌鑑清一元黄士廷一元胡明德一元蔡康仁一元　七月十日第七十七日計收儲金銀元三百零二元連前共計　己收儲金銀元六十三萬二千三百九十五元銀三千七百九　十二兩四錢六分　中國銀行謹啓 
[七月十二日第七十八報告]  
　　第五百六十一册三十二號至五十二號　陳萬源十元陳太元十元謝豐泰十元金子淇七元劉添錦女士二元成逹才一元胡洪根一元陳太之一元朱成先一元李錦文一元徐阿華一元陳紹祖一元葉先初一元李守謨一元王洪壽一元陳建章一元（以上江蘇海門事務所來）施則慶衞順生合一元何鳳翔陸寳魁合一元羅似蓮一元華霽光二元李渭長二元 
　　第五百六十五册七十四號至八十二號　張美如二元盧少鄉二元江蘇省立第二師範學校十週紀念會販賣部三百七十四元又七月份酌減膳費八號止十六元奉賢竟小學校學生全體公積二元戴逸民施郁文合一元瞿叔鳴朱文彬合一元李生一二元李行健六元 
　　第五百六十九册十三號至二十七號　川沙養正學校一元朱敬餘一元川沙培元小學校一元胡敬郁一元陸步詒十元顧霖周一元川沙高昌鄉教育會二元川沙高等學生一元倪文軒一元仁和五元川沙靑年勵志會二元永記二元蘇省立第二師範學校六月份酌減膳費六十二元王德鑫一元林炎一元 
七月十二日第七十八日計收儲金銀元五百五十五元連前共計己收儲金銀元六十三萬二千九百五十元銀三千七百九十二兩四錢六分　　中國銀行謹啓 
　　更正　第二百八十九册十四號曹鏡揚一百元誤寫一元特此更正 
 
 
 

Page 15

 
 
   
 
 

Page 16

 
 
   
 
