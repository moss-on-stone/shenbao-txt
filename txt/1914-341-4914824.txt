# 1914 - 341 - 4914824

 

Page 1

 
 
遊記 
[羌海雜誌（二）（生入）]  
耍之其地宜牧宜漁宜獵宜採鑛宜養森林而亦無不宜於耕種何言之漢神爵初趙充國請發卒屯臨羗浩亹等處閒田治湟陿以西道橋七十所令可至鮮水左右永元中曹鳳言諸羗居大小榆谷土地肥美有西海魚鹽之利宜建復西海郡縣規固二榆廣治屯田又植榖富邊省委輸之役上官鴻開置歸義建威屯田二十七部侯霸復置東西邯屯田五部又增置逢留二部列屯夾河合三十四部隋大業五年命劉權鎭河源縣大開屯田捍禦土谷渾以通西域之路唐永隆二年黑齒常之於河源廣置烽戍七十餘所屯田五千餘頃收榖五百餘萬石由是戰守有備此尤成績之最著者所屯各地惟浩亹湟陿邯川在西甯之東南餘皆在青海境上西海河源更在青海以西其後興而旋廢者良由渾番交閧亂無已時内地亦以道遠置之明清相承徒事覊縻不復强以所不願今日時變勢遷情形又大非昔比蒙番孱弱漸至不能自存西陲息鼓鼙者已二百年因勢利導豈復置爲緩圖近如東三省綏遠伊犁及川西沿邊要地均不惜費鉅帑興大工殖民開屯經營不遺餘力雖辦法有難易成效有遲速耍其對内對外之主義則皆同也青海地勢隆高氣候稍寒山脈連綿又多沙磧不毛地論者每持此說以尼人進行遂使西海一隅浸成中亞最寂寞之區天下事見其利而爲之利或有窮未見其利而不爲而利終不見矧疆宇千里人民百萬豈尚不足以有爲經理之初分直省財力以供之猶恐其不足而徒以人力未至先諉之於氣候地勢之不宜不幾幾乎暴殄天物哉長白某公鎭守青海披圖歎曰是固大有爲之區也擬大興屯政廣闢利源以改設行省爲目的上書微探朝旨時清季光緒丁未歲也適綏遠歸化以邊屯啓釁興大獄邊吏方以覆轍爲戒某公力排羣說獨徵求進行方法而就商於武進蔣君康蔣號公度熟習邊務講求地理學而隴西之良吏也沖停車於隴時過蔣君得備聆其言論因說蔣君力贊某公之議某公乃備陳屯田便利略謂預備設省自從墾殖入手畜牧旣繁土質自肥地利旣闢人種自聚由屯防而設軍衛由軍衛而改郡縣不出十年遐荒可頓易舊觀期以三十年或可推遍於全境部議從之然終以經費難籌未能驟議擴張先立開墾簡章數十則録其要者存之 
　　一查地放地約分四路近邊一帶抵於海西岸周海四面三百里以内之地爲一路由丹噶爾巴燕峽出口循湟水而進柴達木以北極於西 
 
 

Page 2

 
 
北境爲一路由大通之永安俄博出口緣海北面而進柴達木以南巴顔拉哈刺山以北爲一路由丹噶爾正西日月山出口至下郭密循黄河北岸而進此三路皆在黄河以北黄河南岸西至巴顔拉哈刺山以南極於西南境爲一路由貴德西三屯出口至上郭密循黄河南岸而進（未完） 
[時評]  
[統一軍隊（冷）]  
統一軍隊誠中國今日之要政也軍隊不統一而欲財政之統一勢所難也財政不统一而欲其他政治之统一其勢亦難也民國成立以後政府日以統一爲言而終不能統一者皆軍隊爲之梗也去年兵亂以後政府自以爲能統一者以反對之軍隊稍稍消滅也然而今日政府之所謂統一不過排除反對之人耳其内部之紛亂如故也 
除各師軍隊之外又有所謂毅軍焉濟軍焉此軍制之不统一也師長旅長團長而外又有所謂都统焉副都统焉協鎭焉此官職之不統一也同一軍隊一駐外省而其餉有自部發焉有自省發焉此軍餉之不統一也其他若敎練若額數若軍械若餉金更隨軍隨地而異所謂不统一之尤者 
今者政府又有統一軍隊之政策矣不知其政策之行果在何時 
命令 
[五月十六日大總統命令]  
　　宋聯奎給予二等嘉禾章此令又令王金鏡給予二等嘉禾章此令 
又令張鳳　給予二等文虎章此令 
又令吳慶桐給予二等文虎章此令 
又令朱淑薪給予三等嘉禾章此令 
又令李治雲給予四等嘉禾章此令 
又令彭象乾給予五等文虎章丁叙山给予六等文虎章此令 
又令陳金鏞給予五等文虎章翟玉振閻振清給予六等文虎 
章此令 
又令任命馬龍潭爲東邊鎭守使此令 
又令任命范壽銘爲河南豫東觀察使此令 
又令財政總長周自齊呈稱僉事趙廷敭呈請辭職趙廷敭准 
免本官此令 
又令司法總長章宗祥呈稱吉林高等檢察廳書記官長歐陽雲呈請解職歐陽雲准免本官此令 
又令内務總長朱啓鈐呈據署湖北民政長吕調元轉據卾北觀察使朱佑保　稱技正鄭璜呈請辭職鄭璜准免本官此令 
又令陸軍總長　祺瑞呈核覆管理炸器營事務江朝宗擬以文厚補空花翎慶喜補鳥鎗護軍校請予准補等語應照准此令又令據南陽鎭守使吳慶桐電稱帮統李治雲等率隊分路搜捕方城牛心等處山内藏匪擊斃甚多并擒斬前在棗陽與白狼夥結劫掠之匪首白瞎子關安五馬洪秀安萬福等各情該匪等糾夥肆刼貫盈就誅所有搜捕出力人員均着交部從優給奬以示鼓勵此令 
又令海軍總長劉冠雄呈請任命黄鳴球補科長王傳烱署科長應照准此令 
又令平政院院長汪大爕呈稱任命陳洪道王紹　爲肅政　書記官應照准此令 
又令陸軍總長段祺瑞呈請授閣振清爲陸軍砲兵上尉翟玉振爲陸軍步兵少校陳金鏞爲陸軍步兵中校應照准此令 
又令陸軍總長叚祺瑞呈請任命洪璧爲四川都督府軍需課課長曾鵬袵爲四川都督府軍口（此字電碼不清）課課長應照准此令 
又令司法總長章宗祥呈請任命劉含章高震朱震修朱孔文署廣東高等審判廳推事廖鶴齡署雲南高等審判廳推事沈家駿署雲南高等檢察廳檢察官應照准此令 
又令司法總長章宗祥呈請任命賀寅清李苃羅人杰署河南高等審判廳推事王紹榖署江西南昌地方審判廳推事樓英洪文瀾署江西九江地方審判廳推事王廷揚爲江西高等審判廳書記官長應照准此令 
專電 
[西安電]  
　　白狼擬由畧陽入川先派一股向松潘方面進發以爲聲東擊西之計官軍現麕集秦南 
[蘭州電]  
　　省垣現有兵五千俱係漢隊人心尚定甘督委陸洪濤爲警備司令官 
[奉天電]  
　　洮南附近蒙匪又起勢甚猖獗吳俊陞已由遼源州調集隊伍前往痛勦 
[山海關電]  
榆城頃來多數海盜上陸到處搶掠駐守淮軍現與接戰尚未除滅 
[濟南電]  
　　駐省新軍有少數不良分子日前密謀潰變已有預備並暗中看守武庫形幸覺發甚早即時弭平 
[烟台電]  
　　近有十數艘捕魚日船遊弋沿海一帶專事捕魚地方官與之交涉無效 
[南京電]  
　　政府電飭省長將驗契稅項先撥四十萬交馮督軍事經費 
[南京電]  
　　警備隊已成立省長特請王鎭守使爲主任 
[南京電]  
　　蘇省協濟中央二十萬元省長已令中國銀行撥付 
[南京電]  
　　日本男爵澀澤偕馬越恭平白岩龍平等來甯後都督省長均宴請昨日僑亦開會歡迎 
[南京電]  
　　上海鄭鎭守昨來甯謁都督省長磋商遣撫事卽返 
[南京電]  
　　省長委竇以莊爲沭陽知事 
特約路透電 
[北京電]  
　　據華人消息政府現籌畫統一全國軍隊辦法各省軍隊大半行將合併取消省界此爲革命以後行政大計畫之一 
[北京電]  
　　五國銀行團與中政府代表定明日會議中國仍主借英金七百五十萬磅已敷各用惟展緩改革幣制一事頗有反對者此爲明日會議時討論問題之一至以英金一百萬磅移作廣東收回紙幣之用其詳欵幾全商定 
[北京電]  
　　英文京報載有鹽商之請願書措詞至嚴謂丁恩所定之計畫行於印度尚不能有效何况中國政府如果行之全國經濟必爲紊亂京報得悉政府不日將召集鹽商鹽運使等開會討論以得眞相惟據要津聲稱丁恩之計畫確將招一部分人之反對且非笑政府干涉丁恩計畫之理想 
譯電 
[平陽府電]  
　　據隴省電稱狼匪已陷數城最後之一爲徽縣長驅而入絶少阻礙 
[北京電]  
　　敎育總長命各省敎育司陸續增設小學須於民國五年組織完全 
[柏林電]  
　　德日新訂互保在華實業文學産業條約已由國會通過 
[柏林電]  
　　山東鐵路公司去年收入馬克四百十三萬支出馬克一百十九萬前年收入四百十三萬支出一百十七萬該公司與津浦鐵路公司所訂之車輛合同極爲有效産煤之數亦見增加前年出四十一萬三千零三十三嚬去年出六十一萬二千二百零一嚬本年售煤希望之佳正如去年 
[華盛頓電]  
　　墨西哥外交總長已允查究美國水兵巴克遇害一案 
[倫敦電]  
　　調和各員將於星期三日在里亞加拉福爾斯會齊墨西哥代表由迂道而行以致遲抵其意顯欲避在美國登岸美政府現望烏爾太總統經西班牙之勸喻可以保全顔面而退 
[華盛頓電]  
　　墨西哥代表赴里亞加拉福爾斯者已抵此間 
[維拉克羅慈電]  
　　墨西哥叛軍已擊敗官軍佔據特克斯班官軍逃入諸山 
[柏林電]  
　　齊泊林新飛船載客十七人飛行三小時半曾達距地三千一百七十五密達之高度堪稱飛行界之新成績 
[柏林電]  
　　俄國國會否認内務部預算所列各欵以示反對内務大臣瑪克拉柯夫之政策且通過動議指明政府政策有礙國務各節故已發生風潮國會現促開除内務大臣瑪克拉柯夫 
[倫敦電]  
　　日本陸軍委員已抵羅馬尼亞京城向巴爾幹進發調查近今戰事情形 
[倫敦電]  
　　要求參政權之女黨縱火焚燬白明亨賽馬場之屋 
要聞一 
[參政院組織之性質將有變更]  
參政院組織法聞昨日（十五）已由審查會審查完竣孫議長已定十九日開大會（依修改約法時之形式則此次大會當爲初讀但聞多數主張作爲二讀云）星期五六開三讀會大約二十二三日卽可公布其草案討議之要點聞頗於該院組織之性質有所變更蓋參政院组織法之原草案多出於有賀博士之手其组織性質與樞密院略同爲一種官廳性質故組織分子有參政官參政官外又設參事日昨該審查會開會時僉謂此制未免太創一院中列席者有兩種性質人物淺學者妄加非笑尚不足較而事實上參政官　有一舉手表决之用不幾成爲虚器皆不願絶對贊成惟此案係總統提出其意旨必有所在須俟將不用參事理由呈明總統得其應允再行開會審查故昨日之會尚無結果又一說云該會審查之結果以參政院於立法院未成立以前尚有一部分之立法權若純爲官廳性質似不甚合故將原案參事十人删去參政員不名之官只曰參政其數約五十人以至七十人此說頗多贊成云 
機要主計兩局之剖解觀 
[機要局之辦事細則]  
　　政事堂成立後分設各局其中如機要主計各局均係新設自當另定辦事規程昨經該局將分科辦事通則擬訂十五條具録於左第一條政事堂機要局置左列各科如左第一科第二科第三科第二條第一科所掌事務如左（一）關於頒布命令及恭請鈐章事項（二）關於收發文電事項（三）關於典守印信事項（四）關於保守圖書事項（五）關於編輯擋案事項第三條機要局第二科所掌　務如左（一）關於撰擬命令事項（二）關於審核各部事務事項第四條機要局第三科所掌事務如左（一）關於清室來往文件事項（二）關於立法院來往文電事項（三）關於各部文件接洽事項（四）關於本堂各局所接洽事項第五條每項事務各設專管員一人至三人視事務繁簡由局長支配指定之但事務過簡者得以一人兼二項以上之事第六條每科各設主任一人由局長指定之第七條關於兩科以上聯帶事務由各該科主任會商辦理第八條各科擬稿校繕及經辦事件人員各於稿面書名其係數人合辦者須數人連署第九條各科分設考勤　各員於每日到府出府均親自書明時刻月終由第一科彚列成表呈堂考核第十條本堂辦事分時刻如左自四月至九月每日上午九時至十二時下午一時至五時中間以一時休息自十月至三月每日上午九時至十二時下午一時至六時中間以一時休息但有緊要事項不在此限值宿員於值宿之次日得休息之第十一條各科中有事務過勞刻不能離者得分早晚兩班上午自七時至二時下午自三時至九時第十二條各科派員輪流值宿第十三條各科辦事細則另定之第十四條本規則如有未定事宜得隨時修改之第十五條本規則以呈堂批定之日施行 
[主計局之職掌解釋]  
　　政事堂已將主計局職掌解釋咨財政部以清界限略述如左（一）籌議財政事項（解釋）係關於全國財政有所意見並無施行之權爲具體的財政抽象的權限（一）稽核預算（解釋）所謂稽核者係稽核政事堂範圍以内之預算概算决算等不侵審計範圍（一）關於統計（解釋）專管本堂管轄之處（一）關於財政文件及編輯（解釋）各種文件程式係指頒行全國而言編輯指文稿及編檔而言 
新政局中舊制復活之見端 
[請復副署之說帖]  
　　政體改組國務卿一人負責各部　列於事務官地位一切政務幾不過問東海遞說帖於總統略謂副署之責中外相同漢制詔由丞相下御史唐詔命則中書令等同署名宋金元皆仍之明雖廢此制但票擬出自内閣詔旨或誤言官可劾票擬之閣臣前清末季用副署制民國改革雖仍沿用各總長尚有卸責之處倘廢副署責任太重請仍復舊制以輕擔負 
[恢復舊名之一端]  
　　政事堂組織官制除國務卿左右丞外設五局一所八參議局設局長所設所長次則僉事主事等名目爲官制令應有之階級吾人以意測之帮辦行走等種種名目當不能復見於今日也惟近據個中消息則殊有出吾人意料以外者蓋政事堂所發表之五參議郭則澐氏實居其一近聞國務卿復派郭爲機要局帮辦政事堂所設局所員額本有一定現經國務卿將各項人員分配就緒但更於正當額缺以外設有參僉上行走名目云 
財政部最近之用人行政觀 
[兩科人員之更動]  
　　財政部擬藉考裁員嗣因與論攻擊遂爾作罷兹聞甄别之議全發端於某某兩司長目下雖已打消然不考亦更動而其更動者爲賦稅會計兩司第一第二各科長賦稅司第一科科長何福麟改派在參事上行走以現署參事賈士毅接充以賈曾任司長參事恐僅一科長未必肯就乃又派爲兼賦稅司帮辦其第二科科長蹇先聰則調在秘書廳辦事以現署秘書袁永廉接充會計司第一科科長沈慶輝改在秘書廳辦事以該司會辦徐某繼沈之任第二科科長熊正琦改爲舊稅所議員以辦事員朱延煜補其缺又署參事之張茂炯有派爲鹽務參事之說財政部人員固已多於他部而其人員之變動亦較他部爲甚云 
[證劵公司之法]  
　　股票之交易視國家商巿之信用如何而後可决其發達與否歐美各國商業旣盛國信孚於是股票之交易國家亦頗注重在中國此項事業向不發達即如國庫證劵鐵路及實業各種債票旣無一定行情亦無人肯於問津以致各種証劵債票均不能著信用於巿場現在財政日見統緒歸一國家事業日見有成效各種証劵債票亦斬有光彩於商場即外人亦頗視爲貿易中之要品然無一定機關無一定標準每有交易亦每隱受損害於無形財政部鑒於此等流獘欲設一種統攝機關俾證劵貿易悉由此經過庶不至有虧耗而貽累於國家聞現已由制用局擬定辦法倡立一公司名曰物産證劵懋遷公司凡關於物産上如礦路林牧及一切實業証劵有交易情事該公司均得代爲處理若不由該公司理即作爲無效其詳章已議定若干條於昨日（十五）繕呈總統候核矣 
[大借欵簽約之訛傳]  
大借欵一事久無確耗昨日（十五）北京英文日報及日文新支那報則謂幣制借欵於上月十五日已經簽約日報並謂已先交欵二百萬此事殊未確實兹將兩報之文譯載如下北京英文日報曰幣制借欵之合同現已成立其合同雙方簽字之時爲上月之十五號合同之内容今尚秘而不　惟據最確實之信息其大要如下（一）借欵之總額一千 
 
 

Page 3

 
 
五百萬磅（二）其用度專爲改良幣制不得移作他用（三）債額之保證爲中國政府（四）代表中國政府者爲外交及内務兩總長代表五國銀行　者爲北京五國銀行之代表由五國公使指示之（五）借欵之發行價格爲九十五磅（六）借欵發行後分四期交付新支那曰幣湒借欵有前月十五日成立之說伹政府極爲秘密不稍宣洩惟探聞已交欵二百萬磅其借約條項如下（一）總額二千五百萬磅（二）專供幣制改革之用（三）以鹽稅之盈餘抵押（四）由國家保證（五）中國代表爲外交財政兩總長銀團代表爲五國公使及五銀行經理人（六）實收百之九十五償還期則尚未詳此說雖不可遽信然中國之事每出於理想之外不能斷其必無也姑誌之以供參考 
[順天府規定區域權限之陳請]  
昨財政内務司法三部會呈總統係陳明順天府行政區域及權限應行規定各節兹録原呈於下爲呈請事竊查順天府爲首善之區府尹一官治理畿輔翊贊上京職掌尤爲重要舊制管領宛平大興兩縣并兼領良鄉等二十二縣而一切吏治財政仍受制於直隷長官又别設兼尹以監督之故其時權限混淆職務糅雜政令歧出幾無考成之可言民國成立不設兼尹稍一事權而行政區域仍從現制其一切受制於直隷者亦尚因仍舊貫前雖有革新都會官制之議但因地方制度尚未决定頒行斯首都之行政　織應採何種制度至今亦未能解决竊維行政區域必以地方之便利爲衡而行政事權尤以統一之能力爲斷查順天各屬原領二十四縣以形勢論關山險峻川澤縈流鐵道四達交通至便惟甯河一縣介於天津遵化之間大城保定文安三縣距天津爲近現擬將該四縣劃歸直隷管轄而其他之二十縣皆歸順天府直接管轄庶幾地勢團結控制易周而無鞭長莫及之慮此行政區域之應行規定者也行政區域旣已規定凡　區域内行使政權皆應由順天府尹統治之從前　制凡受制於直隷長官者一切罷去所有順屬各該縣上訴案件應由京師高等審檢　核辦其餘關於司法應行呈報事宜應分别呈報京師高等審檢應長官曁順天府尹查核至財政一切收支及預算决算等事亦應由順天府獨立舉辦將來或另於該府尹行政區域内設一國稅分廳以明職任此行政權限之應行規定者也如此變通辦理責任旣有專歸乃能課其事功徐圖整理於地方行政必有裨益以上各節係爲劃清權限刷新政治起見是否有當理合會同呈請鑒核批示祗遵謹呈已奉批如擬試辦矣 
[奉省宦海之退潮]  
　　奉天官場當前清改省時徐東海高掌遠蹠羅致各省人才致本省人員鮮有參與其列者自民國改政後本省人漸露頭角至張督　任又從各界之請自司長觀察使以至縣知事大半以本籍人員充任迨自奉中央迴避本省之命迫不得已又須退職宦海潮流之漲落殊可玩味兹將奉者官場行將更動人員彚誌於下 
盛京副都统兼三陵守護大臣三六橋氏因八旗經濟困難已極諸事棘手又兼丈放隨缺伍田迭起風潮屢次辭職未蒙政府照准日昨又電請辭職並荐舉漢軍副都統籍紳恩沐久氏自代未悉能否邀准 
外交特派員于冲漢氏籍隷奉省遼陽縣蒞任年餘對於交涉辦理尚稱和平惟限於定章故迭次呈請辭職因無相當之替人故亦未照准日前經都督保荐前交涉司孫葆瑨氏接任是職聞經中央照准都督已電促孫氏於日昨來奉不日即可接任 
實業司長馮少棠籍隷遼中縣蒞任年餘對於實業並未有如何振興之策兹因迴避本省聞張省長已保荐其東牀何子璋氏接充是職亦内舉不避之義乎 
敎育司莫貴恒亦係遼陽縣人因迴避本省曾具呈辭職經民政長轉請中央以敎育一職與行政無大關係請仍以莫貴恒續任無庸更換以資熟手日昨已奉部復允准照辦南路觀察使王維　氏籍隷奉省兹亦因迴避本省具呈辭職聞民政長現已保荐前警察署長廖彭接任一俟奉到命令即飭赴任 
奉省司法界尤以本省人最占多數此次中央命令高等廳迴避本省地方廳以下迴避本籍省城高等推檢共應開缺者八員地方各廳應改調者十七員業經程廳長照章實行所遺各缺則由中央分發到奉取録之甄拔人員分别委赴各廳練習陸續補用 
奉省各縣知事屬本省籍貫者共有十八員兹經民政長令行各本籍知事除已經呈准免試者外餘則於第三次試驗均須赴考不得再行推諉赴考之前數月亦應照例交卸以符定章遺缺則由分發到奉之新考各知事中酌量委署以故本籍知事近來大掃其興暗中紛紛來省設法運動或保舉免試或另謀司局科長科員等差者甚多云 
[東省新紀事]  
　　俄大員行蹤記俄陸軍大臣司賀莫利諾氏由俄京起程迭誌本報兹聞該大臣此來雖稱專赴海參威調查礟台工程校閱邊防軍隊惟聞尚有别項關係預定往返期限以兩星期爲率約十七八號可路過哈埠駐哈俄政軍各界及中東鐵路人員刻正預備迎迓矣又中東鐵路公司全權代辦達聶爾氏自中東鐵路創始時即在東三省辦理一切故情形最爲熟悉華人亦多耳其名現該代辦又屆歸國之年（鐵路定章每三年准假一次）已電告俄京總公司請假四月復電允准當於本月初九日由哈起程鐵路人員至車站相送者甚多 
[赫哲種人敎練記]  
　　吉省東北臨江富錦一帶均有赫哲人種散處其間該族係完顔氏苗裔卽所稱魚皮韃子者是也茹毛飮血至今尚有圖騰社會風氣言語亦不相通其人類習漁獵即幼子童孫每逢打圍亦能開鎗殪獸性　善服從天生忠實之氣實足捍災禦患惟沿邊散處者　來往往爲俄引去以期利用招撫之策萬難再緩現聞富錦知事擬因其性而利首之呈准省中在富街先立一陸軍中學延聘素嫻軍事學問人員敎練使習陸軍攻戰之術以備異日之用並藉以覊縻云 
[俄人請設中俄界碑記]  
　　黑龍江省之形勢東西北三面與俄接壤舊有之界限封堆年久埋没於前清宣統元年時經中俄兩政府議定派員會勘中政府特派呼倫道宋小溓就近會同俄員劃勘一切至宣统三年始行竣事並在江省經巡撫周樹謨與俄員訂約以額爾古訥河爲天然界限惟迭次割讓之地尚未立封堆界碑嗣因中國多事俄亦未及提議現聞俄内務部提議兩國界限不清恐年久難免有誤會之處特請財政部撥欵由駐北京俄使照會中國外交部决計本年春夏派員於中俄交界地方設立界碑封堆免至年久誤會云云按中俄地界最爲糾紛歷來被俄人之暗設卞倫潛易鄂博者不知失地幾何矣俄人正利用地界之不明得以暗肆其侵略手段也今忽欲設立界碑明定限制者何哉 
[補録朱都督請准續假之電文]  
　　直隷朱都督家　以家庭噩耗異常悲痛上月二十九日特致電總統陳情請給假百日由國務院電傳總統命令以現值時艱僅再給二十日期滿即視事兹覓得朱都督及國務院兩電原文誌之於左 
[朱都督來電]  
　　北京大總統鈞鑒竊家寳罹先父大故屢電陳乞奔喪蒙賞假一月在署持服家寳大養之督責不敢固執私情假　苫廬若隕冰谷日前又接家電胞弟家琛因父棄養號泣不食竟以毁終家寳與弟同爲人子而自盡之道判若天淵噩耗再聞五中摧裂現在假期屆滿而家寳痛甚愈遲斷難驟膺艱鉅且達孝之道贒愚共喻若不踰百日遽乘軒蒞事邦人具瞻將謂家寳何仰懇大總統予假百日不使家寳遽以昏迷凶閔之身貽誤要職重其罪戾匪獨曲諒家寳一人之哀悼實於地方治道有關崩迫陳情伏求矜許朱家寳稽顙 
[國務院去電]  
　　天津朱都督奉大總統令二十九電悉該督胞弟以哀毁過甚竟致不起同爲痛悼但時艱方殷該督職守至重所請給假一節應再給二十日期滿即視事是所至盼等因特達國務院三十印 
[雜評一（無名）]  
　　狼又入隴據西電白狼又入隴勢如破竹然而攻狼之軍方以大勝聞也余謂攻狼之軍如以逐狼出中國之境爲目的者則勝固可喜也白狼走而愈遠攻狼軍之功也雖犧牲沿途人民之生命財産猶可言也若欲去狼以除後患則狼之徒有一人狼之生有一日攻狼之軍責尚未盡也罔論其功况狼之東奔而西突勢猶未衰也耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[景德之磁]  
　　本報旅有記者抱一　鄱陽湖溯昌江而上閭閻撲地萬突刺天以三十方里之地而聚人口至三十萬以工　而直接間接仰衣食於斯者數十百萬所奇者手不假半部機械口不談半句學理甚至目不識一丁字惟恃天賦之聰明與材力俾其業名聞萬國利賴衆生觀於景德鎭誰謂中國人民生活能力薄弱哉 
景德磁器之出品總額當清光緒初年僅數十萬元厥後漸增最多時年四百萬元光復之際商工停滯辛壬兩年獨少今則漸復舊額年約三百餘萬元 
全鎭燒窰户約百二十家其燃料用木柴者八十餘用茅柴者三十餘窰主人專爲人燒磁以取值他不間也其出資雇工製坏發燒出賣者曰做窰户磁業有三十六行之稱某户做某種器某工製某種坯若者盌碟若者缾罍若者圓器若者琢器若者彫鑲若者精若者粗以至某工用何法上釉用何法施彩各專其藝不相通亦不許相通也下至爲人燒窰看火者爲人運坯入窰出窰者各名一業 
窰户不須大資本有數百元千元即可開辦而獲利厚且速一二年間千金可立致所苦一事無把握則燒窰成敗也舊式窰皆半環偃蓋形頂高二丈餘方開燒時置磁坯於匣缸匣缽作扁圓形缽缽相疊且相倚其高抵頂及燒畢開視則若士疊已倒毁且彼此牽掣東傾西應毁坯無算相與頓足浩歎苟此一事克有把握者雖家素封而户金穴不難而談者皆歸其禍於天謂某户某户之發財皆天佑之也 
景德瓷業之精以分功故而其同盟要挾把持壟斷亦復並世無兩凡窰户雇工皆包做其工資論件數不論時日所以奬勤勉也乃相約作工不准過多凡燒瓷家多經三十六時乃成俟其熱度漸低　運出故隔五六日可燒一窰乃　約必隔十日方准燒一窰匣缽中儲瓷坯大圓小圓彼此容切若稍稍加以配當其容受當較多乃相約不准滿置此已無理取閙矣　可惡者窰户送坯於他户以薄板條長丈餘闊僅四寸者滿承磁坯人各左右肩兩條顚巍巍行於狹巷稠人中一觸則板欹而坯墮立召同業呼百應蜂擁入肆論賠此數十磁坯之賠欵尚有限而合座茶酒耗費無算積威所致使人人遥見磁坯立避三舍記者始至未及問禁不之知也但見夕陽西下一白往來私念此瓷坯也非賣餅家以顱承筐可比何彼工人不自珍其手澤乃爾初不意其招人觸損以取償也猶幸余舉趾稍慎不且閙大笑話及今思之猶心悸 
凡此尚與瓷業之進步無關吾今更述一事見風習之頑陋與驕横焉瓷器施彩之普通法用繪畫而其特别法則用印畫印畫者滲顔料於蠟紙作花鳥形由紙以印於瓷器此法功省而美觀實工業之一進步向例只用之於略見燒壞之瓷器以稍掩其窳楛七八年前忽有人施之於良瓷器羣工大譁謂將奪繪畫者生計也罷工相要甚至鬥毆殺人釀成大禍而此功省美觀之印畫法卒不得露頭角於瓷工界其罷工也至捷且普法用竹片削之使銳縛雞毛於其端逐户擲送户各一片名曰雞毛報見者立停工作違之則犯衆怒其罰不用他法但毁其全廠工作物使不復能工作故魁桀攘臂一呼無敢抗者 
以是之故浮梁一縣在前清號稱難治官斯土者日惴惴焉惟瓷業罷工是懼而長官愈畏禍工人乃愈驕縱磁業分三帮曰都帮舊南康府屬都昌縣人也勢力最雄厚次曰徽帮徽州各縣人也其餘土客合爲一帮曰雜帮此三帮之名詞已爲社會公認遇事則三帮取均勢主義而都昌以一縣人占其全勢力三之一故人尤畏之鎭去浮梁城三十里浮梁人惡此大工業之盡爲客民占也戲呼鎭爲租界疾視之而無如何 
鎭敎育不發達男女小學校僅三所宗敎亦不發達天主耶穌兩敎會皆殊蕭索工人工餘娱樂機關爲茶肆酒肆爲娼寮昔時則雅片尤盛此作工之客民年終歸春三月乃集客氏多故私娼獨盛工資高下相差甚鉅最高者以一身兼受數家之傭雇月可得數十圓最下每日除三湌外得數十文耳 
　　夫以數十萬無敎育無宗敎之人民麕於一地一業焉得而不頑陋驕横把持壟斷哉夫其生活能力之高度與其頑陋驕横把持壟斷之高度爲正比例者也 
此大工業果尚有改良之希望否乎當於下回通信述之 
[加入萬國郵政包裹公約之呈請]  
　　交通總長朱啓鈐昨呈大總統請飭下外交部照會瑞士政府轉達萬國郵會通告各國聲明中國政府加入萬國郵政包裹公約等情原呈云爲呈請事竊查本國郵政於本年三月一日加入萬國郵政公會前由外交部照請瑞士國政府轉達郵政公會通告聯郵各國業經瑞士政府復稱已通告各國並由本部呈明在案查該公會所訂約章計分數種最重要者爲萬國郵信公約或稱主要章程此外尚有萬國郵政互寄註明價值信函及箱盒協約萬國郵政滙兌協約萬國郵政包裹公約萬國郵政代債主索償協約萬國郵政介紹訂購報紙及各種按期出版物協約等項均聽入會各國任便加入除郵信公約在會各國業經全體加入本國亦已聲明加入外其除各約惟包裹一項各國加入者尚多本國辦理包裹歷年以來成效甚著亟應乘時加入以資聯絡謹將歷辦情形及入會利益約略陳之查本國包裹自設立郵政之初即已開辦始於通商口岸織漸推及内地近則全國郵路所經之處悉能通行光緒二十八年全年經辦件數僅十二萬六千八百件重量僅二十五萬基羅至民國二年則件數已達六百十七萬七千餘件重量亦增至二千二百八十二萬基羅綜計十二年間進步之速幾及百倍至與各國互計則自光緒三十一年後卽與法國英麝香港日本德國法屬安南先後商訂專章施行以來咸稱便利此本國歷年辦理内外包裹之大略情形也至其加入公會後之利益有如郵境貫通疆界融洽互寄包裹無遠弗届提倡商業聯絡國際其利一未入會前與各國客局互寄須訂專章復嚴制限進行遲滯窒碍殊多加入公約則聯郵各國悉可直接辦理其利　郵費收納各國客局在中國内地價目不一頗有侵奪之慮加入後統按公約辦理庶無畸輕畸重之虞其利三則加入公約後所得利益之大略情形也綜觀上述歷年之狀及將來之利益是包裹公約之加入自未便　爲緩國查萬國郵政包裹公約第二十條第一欵内開凡在郵會内之國未加入本約者如聲請加入時須照主要章程第二十四條第二欵所載應按照外交上之程式照會瑞士國政府由該會通知已經聯郵之各國等語擬請飭下外交部照會瑞士國政府轉達萬國郵政公會通告聯郵各國聲明中國政府加入萬國郵政包裹公約並聲明前經加入之郵政主要章程均自本年九月一日起實行遵守并發生效力至其餘各約本國應否加入應由本部隨時體察情形再行呈明辦理所有擬請加入萬國郵政包裹公約緣由理合呈請大總統鑒核施行謹呈五月十三日已奉批交外交部查照辦理此批 
[知事口試之第一日平均分數]  
　　知事試騐委員會布告本日（十四）爲第一日知事口試所有與試人員委員會已評定甲乙與第一二試分數平均核定兹爲分誌如下 
[直隷]  
吳廷模八十七分　郭賡韶八十分吳錫珍七十九分　張彭年七十九分　李秉鏞七十九分 
李玉田七十七分　鄭彤　七十分　　高桂馨七十五分 
廖儒宗七十三分　杜鴻賓七十三分　楊墀馨七十五分 
葉樹維七十二分　張曰睿七十二分　史維七十二分 
錢福森七十一分　常述明七十分　　劉玉田七十分 
陳曜七十分　　　馬泰蜂七十分　　齊涵玉七十分 
孟清溪七十分　　孔慶驤七十分　　王寳璐六十五分 
李世熙六十二分　張九鵬六十分　　李祖蔭六十分 
蘇長銘六十分　　劉毓俊六十分　　計二十八名 
[浙江]  
　　杜芝庭八十一分　沈德瀠八十一分 
丁炯七十五分　　邵詒榖七十一分　張其濬七十一分 
朱承佑七十一分　張錫康七十一分　林澤七十一分 
莊澤定七十一分　王邦彦七十一分　顔詠黻七十分 
陳時夏七十分　　張翥七十分　　　董祖羲七十分 
汪懋森七十分　　趙　七十分　　　樓岑七十分 
何炎七十分　　　陳慶保七十分　　楊寅恭七十分 
倪瑞芝七十分　　褚德言七十分　　沈啓熙七十分 
俞錫蕃六十五分　樓繩武六十五分　喻品衡六十一分 
華國六十分　　　計二十七名 
[河南]  
　　朱霞八十六分　　周翊清八十五分 
廖允僑八十五分　鄭春魁七十八分　張稱身七十五分 
熊紹龍七十三分　王淦七十二分　　李瑞瑾七十分 
邊英儕七十分　　薛勉七十分　　　陳景元七十分 
廖雲禎七十分　　李繼堯七十分　　尤士奇六十五分 
趙琦六十五分　　殷卓才六十分　　孟廣鐸六十分 
錢炳炎六十分　　盧璧臣六十分　　白源　六十分 
游青田六十分　　計二十一名 
江蘇 
　　劉承均八十九分　張嘉樹八十四分劉鍾球七十九分　韓仁祖七十二分　張鍾武七十二分 
趙鉦　七十一分　俞廷颺七十一分　施景華七十分 
秦肇煌七十分　　朱邦傑七十分　　程鑑七十分 
賀同慶七十分　　朱錫琛七十分　　周士森七十分 
莊鼎元七十分　　鄒鳴材七十分　　李錫庚七十分 
張純熙七十分　　錢昌頤七十分　　程起鵬七十分 
姚熙六十七分　　王寶謙六十三分　華毓　六十二分 
李芳六十二分　　黄鎭六十分　　　計二十五名 
山西 
　　喬聯沅七十五分　陳淑七十二分 
楊大芳七十分　孟森立七十分　計四名 
[四川]  
　　王鳳至七十五分　徐正鼎七十二分 
張鑄七十分　　　馮慶榆七十分　張雲濤七十分 
黄怡蕃六十五分　李增湘六十分　蕭澤溥六十分 
計八名 
[丙等知事求免講習之公函]  
　　行政講習所内丙等知事欲求免講習特致一公函以冀内務部變通條例原呈云爲呈請事竊查本所原章規定丙等學員畢業等級分數業蒙所長呈請修改並增加學期試騐前列分發條文感激已深何敢再凟惟念學員等童年就傳畋獵詩書壯歲求師鑽研政法學期有用業精在勤是以或入登科之記曾通籍於清時或爲法家者流久濫竽於刑院民國肇造官制斯更政治刷新舊階無取知事决於試騐仕途藉以澄清學員等脂膏不潤難爲張翰之逃名荐達無人安望吳良之免試飢能驅我遂應時挾策而來命不猶人受綴榜停年之限雲泥有分不爲入彀英雄老大徒傷再作横經弟子以名自累欲罷不能無如家非南阮都託命於一身客鮮鄭莊必齎糧於千里學然後知不足雖焚膏繼晷而難窮仕有時乎爲貧已度日如年而更遠前期難問内顧多憂况自兵革初平以後適爲公私交困之時開源則莫如節流說食則未能果腹司農仰屋虚糜横舍之錢臣朔苦飢難索長安之米事實如此無庸諱言此鑒於公私經濟固應免除講習者也試騐條例原有保免一項或以有口皆碑夙著神君之績或以等身作則久傳名世之書取精用宏循名覈實特著非常之典廣蒐有用之才法至良意至美也近者内務部又變通現任保免條例體送驗之困難故寛令甲應地方之需要免與計偕具頓紘張網之心有因時制宜之妙惟學員等此次應試與攷資格限制綦嚴保証文書審查無濫有甄録試以騐其文字有一二試以課其學識有口試以覘其經騐新知舊學冶於一鑪詢事攷言别爲三等糊名射策纔登千佛之金經試紙程文足抵十行之荐剡况例應送考之輩且寛其途以收攬人才豈試已及格之人猶限以年而課其學業此徵之保荐免考可以免除講習者也夫積分計等遠則溯諸宋賢一道同風近可證諸海國選官造士莫不皆然雖逢異等之英原可署以上上而立求才之鵠但期攷以中中况六十分一體授官今法曹已有成例與一二等同時任職前法部久導先河同爲出治之官宜受均衡之利此證之法官分發當然免其講習者也學員等旅居不易來日大難冀分破格之恩蔣免向隅之歎用特瀝陳下情仰懇代爲呈請内務部變通條例免其講習即予分發實爲公便臨鑪無任迫切待命之至再學員等具呈名次以榜先後爲序合併聲明謹呈 
[彰濟路成議之原委]  
[適當終點之擬議]  
　　濟順鐵路訂約於去歲十二月三十一日該約有未定之點一即濟順鐵路係假定名詞而非確定名詞也按該約規定濟順鐵路以濟南爲始點其終點則附著於京漢鐵路於順德府以南信陽州以北擇一適當地點充之由是一時有三地點之擬議（一）順德（二）彰德（三）道口此三地點皆附著京漢鐵路彼此互爲優劣德人自訂約後百方躊躇迄未敢决最近乃歸宿於彰德 
[間接關係之比較]  
　　順德爲北方皮巿之集中點其由濟南以達此中經東昌高唐臨清大名等地爲棉花羊毛等品物出産地以順德爲路之終點頗足以資此項出産物運輸之便利然順德地鄰山境循此以西功用頓减道口附近京漢路然該處實爲道清路之終其與京漢鐵路終爲間接關係轉不如順德之較爲妥當者德人之歸宿於彰德蓋亦幾經審度比較而始出此 
[德人利益之二點]  
　　彰德在順德南二百啓羅米突其由濟南以至此爲經廣平臨清等處其出産品頗與由濟南以至順德一帶出産品相類然以彰德爲鐵路終點其有特别之利益二者（一）彰德爲河南要衝以此爲終點則德人勢力可　至豫之全境豫於商業前途爲最有希望其較之以順德爲終點其勢力僅至直隷者似勝籌（二）彰德附近多煤礦德人之垂涎已久以此爲終點則其素所垂涎者可唾手而得之因欲攫此二大利益德人乃舍順德道口而專就彰德然彼之利益　我國之不利益且德人得藉口於高景祺前此之提議以爲此出自我國方面之意思彼之指彰德爲終點乃屈彼以就我因以表示其曲意示好之厚誼而彼乃實受其惠矣 
[雙方咨照之成議]  
　　昨據報告日昨駐京德使將指定彰德爲鐵路終點一節正式照會外交部該部昨已轉咨交通部現正核議一切德使照會上關於鐵路解釋甚詳長至三千餘字昨已有見其原文者又據德使照會鐵路條件各節多仍津浦路借欵之舊借欵利息四釐半交欵九三修路期限五年並有以路欵派人至上海及青島德文學校學習工程等規定交通部特於日内備文咨覆外交部轉覆德使允照德人所請各節云 
[駐哈美領自戕慘報]  
　　駐哈爾濱美國領事官吳恩近因染患病症在傅家甸濱江醫院養疴以所患之病一時不能痊愈竟於本月初九日下午一時用獵槍自牀殞命該領事年僅三十一歲所辦交涉流涕其餘各國官員亦皆深爲惋惜聞該領所梁係濕毒上攻頭部全行腐爛屢在租界内俄國醫院調治無效遂移至中國濱江醫院調治因該院醫生雷君素爲該領事所信服入院後屢愈屢變爲日甚久終無起色駐哈俄國領事及吳之親友每日至病院探視該領事每言自愧不講衛生復以病勢日益增劇有負國家付託之重云云大概自戕之念已早計决矣該領自戕時以屋内所置獵鎗（係雙筒卓立於地）口銜鎗嘴以足力踏機關故將頭部掀去大半及看護夫役聞警至時已無可救此項獲鎗係該院雷醫官（英人）所置聞警後神色俱變蓋旣痛逝者復以由手購之鎗斷送人命益不安也該領事慘死後由領署電禀美政府及奉天總領事昨總領事已由奉派員來哈調查致死始末以憑呈報該政府及死者家屬駐哈各國領事曁中國外交特派員江省交涉局員均至病院視察並於接到美領署通告後均下半旗三日以表哀忱該領家屬昨已接到電報當即電懇奉天總領事將屍首運回本國以便舉行塟禮聞吳領事爲美之富户云駐奉總领事特派員業已調查明晣今日卽（十二日）起運靈柩回奉 
武漢近聞誌要 
[保衛地方治安]  
　　卾都督省長以各縣土匪充斥攪擾良民搶刧之案日有所聞縣署緝捕小隊爲數無幾此緝彼　起伏無常各鄉團防亦多有名無實若不實行清鄉匪源終難斷絶爰會同商定於省垣開辦清鄉總局呈請中央政府特任代理内務司長余楶爲督辦前任武昌府知事吳曜金爲帮辦卾北觀察使朱佑保鄂西觀察使凌紹彭則爲西北兩路總辦前任漢陽知事姚元昶棗陽知事白壽銘爲兩路會辦責令妥訂章程尅日舉辦又以各屬迭遭匪擾元氣未復清鄉固應舉辦團防亦屬急要所有已辦者應令由該觀察使督率認眞整頓未辦者責令縣知　會同正紳限期舉辦以靖匪類 
[維持小學敎育]  
　　卾省長以小學乃敎育基礎發達與否倍關重要而各縣知事不明系統棄本就末於敎育基礎反多廢弛羣以縣中學及甲種實業學校爲務不按程度招生經費動輒數千虚糜巨欵貽誤青年此爲民國成立以來各屬敎育之通病現賠欵改學堂捐照昔提省五成則地方學欵當然困離即小學亦恐難存在是以會同敎育司長商擬下列維持辦法數端通令各縣知事　照辦理甲縣立中學校及甲種實業學校除辦理兩年以上現有學生超出五十名外與五成解欵無碍准俟現有學生畢業再行停辦餘一律取消適合程度學生該知事可選送本區中學插班否則發給證明書聽各自由投考以免荒誤（乙）勸學所高等小學校乙種實業學校等項亦應詳加核減俾其收入適合（丙）如核減經費仍不敷用而高等小學校在兩數以上者應即歸併惟不得因提欵之故致撤一初等小學校有背國民敎育之旨（丁）所有此次核减支出作爲修正支出預算尅日呈復核奪按觀以上各條所謂維持者不過裁併耳核減耳於維持之眞際殊未見焉 
[整飭官方辦法]  
　　鄂省長以本省普通文官違法曠職應受懲戒處分者時有發生自應迅速遵照大總統所頒懲戒敎令組織普通文官懲戒委員會刻該會已决定附設於省行政公署自行兼任該會委員長其應置之委員四人應於公署高等文武各官中遴選業經選定總務處第一科長章寶榖第三科長王衍曾内務司第三科長周廣財政司第二科周毓棠四員狀委兼充不支薪水至關於委員會之議事及一切庶務臨時由民政長指派管理庶務之職員辦理以符定章 
[聯絡外交感情]  
　　漢口日本總領事昨接九　日領電稱澀澤男爵定某日晨到潯勾留一日即乘輪上駛至大冶石灰窰上岸前往大冶鐵山查勘礦産立行赴漢准翌日可到故漢口日領已預備 
 
 

Page 7

 
 
歡迎事宜并另東請江漢　丁監督夏口縣王知事租界會審委員侯局長商務總會總協理到會參觀聞商會諸董以澀氏此次來華游歷實聯絡感情研竄路礦各項實業亦擬於十六日假地開歡迎會以資聯絡 
粤人反對焚燬紙幣會近訊 
[李心靈之表明]  
　　昨維持紙幣委員會長函覆黄挺飛文云接誦大函箴規深切何幸如之日前有人藉口維持紙幣電京請弛賭禁心靈電京反對遂有謂心靈受澳門賭商之賄者今有類於山票之焚燬紙幣會通過又有謂心靈受賄者究竟賄與不賄受與不受公論在人無容深辯即辯亦恐無以自明以粤人無眞是非已久也至於焚燬紙幣會通過之日心靈因公赴港實未與聞議案亦無簽字成之者非自我則我亦安得而廢之諸公責備無乃太重要之心靈向嫉賭如讐前電可按决無贊成開賭之理諸公爲吾粤計爲全國計電請　禁自屬正當靈不敏深望諸公之目的早見施行也五月十一日 
　粤報界之揭破粤某報云西關第八甫中國日報左隣之焚燬紙幣有奬義會開幕後在指之會舖票變相聞者或以證據未足及未經當道正式允許故尚疑爲言者有過且逆料雖最玩法之人亦不爲公然爲此上仁與令悖下貽地方憂（語見都督痛斥賭棍批詞）之謬妄舉動也乃查該會十日下午經已貼出長紅大書特書曰奮曆四月二十一日開收第一期會份舊曆五月初一日擇地當衆開投又一面分派傳單及附往各鄉單中填列一百二十字并在單旁註明將此一百二十字内任揀十字投會榜銀十元五元三元二元　元半元諸字會中人則童童往來面露得意色見者至是始深信該會確爲舖票之變相 
[王璟芳之主張]  
　　頃聞王璟芳氏到省後昨特會同都督民政長磋議略謂外問紛傳有開賭消息似此飮鴆止渴之謀禍害全粤非老成謀國者所宜出此亟應出示宣布表白政府實無此意幸勿慮自相驚擾云云都督省長甚韙其議已令財政司擬稿呈核矣 
浙路公司之接續談 
[股東大會之日期]  
　　現聞浙路公司擬定陽曆五月三十日（即陰曆五月初六日）上午九時在杭州城站路第一舞臺内開臨時股東大會議决交通部接收後各重要題及選舉清算處主任一人監理二人路局查察員六人并請各股東於開會前三日携帶股票交由公司出收條以便領給選舉議决票入場又理事王湘泉馮暢亭監事周仲渠急電上海浙路辦事處請理事姚慕蓮顧企韓監事陸叔同黄逸村從速蒞　議訂開會日期乃昨日四號快車及下午特别快車姚顧陸黄諸君均未見趁車來杭故擬定開會日期後即於昨晚十七電達云 
[債票本息之發給]  
　　浙路公司發行債票二百萬元　年售出債票二千二百八十一張計收洋二十二萬八千一百元上年續售及抵出債票五千六百三十二張計續收洋四十五萬九千四百五十元兹查前年售出債票第一期應付本息已於上年陰曆九月起陸續給發所有上年售出債票第一期應付本息及前年售出債票第二期應付本息已於昨日（十七）由理事會通告股務科即照債票購買日期一律給發本息 
[搗毁臨浦商會商團紀聞]  
　　浙江臨浦地憊湯阿生前日以敲詐郵政信差爲商團拘辦送縣旋有同族湯錦康等串同湯二老聚衆數十率領阿生妻眷等將商會商團局雜物盡情擣毁初則團員以一時未　召集繼則團長韓陶餘畏湯氏勢焰尤恐釀成巨禍阻止諸團員等不願决裂詎知該地憊等愈聚愈多將團内指揮刀洋鼓洋號屏對桌椅門窗户楹無不搗成粉碎所存軍衣褲帽無不燒成灰燼並搶去後膛鎗十一支子彈六七百粒職員衣服銀洋搜括一空商團第一區區長傅永灝素來熱心公益當機關被毁時屢欲帶隊彈壓以不得團長命令不果後以店事至山陰街地憊恨如切骨拳打脚踢幾無完膚幸得某棧棧司死力相助得脫虎口聞受傷極重頗有性命之慮其餘團員亦多有被打者商會商團兩機關旣被毁後由商會總董吕黎青團長韓君召集各職員開會於文昌營地點議種種進行辦法由議員李嘉珍君謂於紹蕭兩縣及民政長商務總會處將先後情形報告俟知事到臨後再定辦法衆皆贊成遂表决商團一區區長傳永灝扶病召集五區團員五十餘人武裝至會要求團長秉公辦理勿失商團體面團長允認遂散會當兩機關被毁時駐臨警備隊知臨浦事之難辦縮頸不出遂至成此慘刦哨官劉百屏亦有難以辭咎者 
又一函云昨晚接臨浦函浙路總理湯蟄仙先生之胞弟農先向在臨浦中街開設沅泰錢莊於五月十六傍晚突來刺客一人適農先步行出來行至門首忽被連中三彈當身墜地血流如注並於其旁得白郎廷手鎗一支匿名信一封有人見該刺客身衣元色小拷形極惶悚由大廟經山陰街逃去　按另函所述與擣毁商會事是否相涉一時無從細辨姑並存之以待續報 
地方通信蘇州 
[警廳禁私娼]  
　　署理江蘇蘇州警察廳布告云照得私娼賣淫有傷風化迭經本廳嚴密查禁在案現聞蘇城内外俗有所謂台基者專於深邃密室暗藏私娼引誘年輕子弟宣淫聚賭甚有勾引良家婦女秘密賣淫一般無知男女墮其術中必致耗財失業身敗名裂言之實堪痛恨此種導淫歛錢之徒不但法律所不容實於風化人心大有妨害亟應嚴禁拿辦以維風化而伸法紀除飭區密拿外合行出示通告限十日以内爾等務各從速别圖正業所有租於台基之房屋該房東亦須於此限期内驅令遷出自示之後如有犯前禁令一經訪悉或被查獲定即從嚴懲辦并將房屋發封决不寛貸 
鎭江 
[物産會幹事之忙碌]  
　　已拿馬賽會丹徒出口分會於十二號閉會後經該會幹事各員將出品人送到之願書草目說明書等重行修整手續已竣昨經各評議員將各出品一一評議分别優劣酌擬選定各件以便呈請劉知事會長蒞會監督審定運赴上海矣 
[徐墓被掘紀聞]  
　　丹徒徐故軍統寶山之墓已於去冬舉柩深塟封築完固墓在徒邑西南鄉高資鎭石馬廟地方忽於前日夜間不知被何人挖掘盜棺經該鎭董事至縣報告十六號劉知事張警務長同赴該鎭踏勘情形以便緝犯 
杭州 
[嚴禁反對絲繭捐率]  
　　浙省絲繭捐率業由國稅廳胡處長修改增加呈奉財政部核准施行近來杭嘉湖絲繭商反對增加迭電中央請求緩加日前農商部電令民政長以近年來繭絲銷路日益短絀各商連年虧析確屬實情希即體察該省情形與該省國稅廳籌備處切實磋商辦理以示體恤等情頃聞財政部以浙省修正絲繭捐率已呈部核准事在必行斷難緩辦昨特電令屈省長胡處長轉飭各屬嚴禁阻撓母使煽惑致碍治安矣 
[惡鬭之可惡]  
　　杭縣上四鄉周家浦地方有小寳阿毛者與旺紮該處陸軍測量局某護兵積不相能日前該處社廟演劇酬神該護兵乘興往覯驀與小寳等遇始而口角繼而用武正在扭打之際小寳竟取油炸燴攤上之熱油鍋猛向該護兵頭上冒下急欲喊呌已被推入江中幸船隻衆多即將該護兵救起然已血肉　糊矣昨由楊巡官將小寳等八人拘送警廳懲辦 
山東 
[陽榖縣紳之籌欵新法]  
　　陽榖縣知事宋渭春於日昨具呈行政公署略稱據該縣紳民孫彝智等禀稱該縣地方經費向稱艱絀近年以來尤加甚焉現在自治機關雖暫停而各項公益急待籌辦無米爲炊實屬困難該紳等特擬籌欵新法擬派妥實人員若干於全縣境内按户口清册實行調查凡有析産者無論爲父子爲兄弟爲叔姪即按其人口財産之多寡酌定數目令納稅捐旣可以增公欵之收入又可以維持末俗樹之風聲一舉兩得請予批准立案云云聞公署以該紳等所呈辦法實屬奇想天開荒謬絶倫該知事不加申斥反爲之轉詳立案尤屬冒昧不知大體擬予痛斥矣 
雜評二（默） 
[赦民黨與赦宗社黨]  
　　旣有寛赦黨人之令又有起用張耀曾谷鍾秀輩之說是近日政府對待民黨之態度也旣有起用奕劻那桐輩之說又有寛赦宗社黨之議是近日政府對待宗社黨之態度也對待民黨與宗社黨取同一之態度政府之心理亦可見矣 
吾非謂政府取同一態度之不當也謂夫向者政府並不以民黨與宗社黨同視而今忽同視之政府其幡然悟耶抑仍有軒輊於其間耶雖然起用奕劻那桐輩之說政府已聲言否認矣則起用張耀曾谷鍾秀輩之說亦安知不出於誤傳歟政府對滿人與黨人果否取同一態度吾將於今後之用人卜之 
[至性中人之大官僚]  
　　汪聲玲以親老思子并以次子被難六安新婦同殉故其辭職呈文中引老父黄昏夕陽好之詩句哀痛迫切讀之令人涙下者也朱家寳丁父艱又以其弟哀毁而卒故其請假電中有同爲人子判若天淵等語亦足見其悲傷之甚矣他若梁敦彦丁母憂而請假高景祺丁母憂而辭職呈文均悱惻動人非所謂今日大官僚中至性獨厚者耶且朱汪兩氏家庭問有殉夫之婦有殉父之子尤足以勵薄俗而愧當世其殆朱汪兩人之至性有以感化其家庭歟抑至性獨厚之人偶聚於一門也此後果能移其獨厚之至性以道國而治民不更足爲舊官僚生色耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[收回營産之告示]  
　　邑廟西營房弄營地前經救火聯合會向前巿政廳租借後造屋出租現因收回官産經水陸台營官地局孔局長查得此項營房係被佔住昨特頒發告示飭令住户限半個月遷讓交還原文録後據本局調查員呈稱上海道字號營房現被有人佔住囑遷不理請給示諭等情據此查上海道字號營房係屬營産亟應由局收回招租豈　任意住佔並提右營營産除城壕外亦應一併清理合行出示曉諭爲此示仰佔住營産各户知悉所有道字號營房佔住之户限半個月内一併遷讓交由該調查員接收招租具報尚有提右營營産除城壕外現當清理之際其有佔住者速即自行報告調查員轉報自示之後倘再任意佔住希圖朦混一經察出定行函縣押遷並予究罰不貸其各凛遵母違 
[江浙駐滬偵探之撤回]  
　　各處黨人自上年失敗後大多匿跡上海租界勾結同黨密謀再舉故各省軍府多派偵探駐滬查緝乃各該偵探程度不齊希功操切對於匿居租界黨人逮捕手續未能悉遵規則以致各國領事嘖有煩言時啓交涉現在江浙兩省都督奉到陸軍部命令飭將駐滬偵探一律撤回各該本署辦公嗣後遇有黨人匿跡租界秘設機關私運軍火密謀擾亂情事應由上海鎭守使偵查得實函致駐滬交涉員照會領事團轉飭捕房恊捕故兩省駐滬各探員昨已遵令離滬各回原派軍府銷差另候録用矣 
[鎭守使慎重川南防務之訓令]  
　　駐浦陸軍第一營長廖守忠昨接上海鄭鎭守使令開探聞南滙川沙兩縣境内謡言紛起並有發現爲示龍虎旗幟且有痞棍鹽梟盤踞各處開場聚賭擾害地方深堪痛恨合亟令仰該營長一面選派得力官長督率士兵前往該二縣境内嚴密稽查認眞偵緝一面選擇善操本地語言者穿着便服潛赴滋事處所秘密偵探如有前項匪類暗指拘拿就近解交地方官嚴行辦以保治安等因兹悉廖營長業經令飭各連連長遵照辦理矣 
謡諑聲中之水陸軍戒備 
[陸軍]  
　　上海鄭鎭守使探聞黨人現將軍火私運於南巿僻靜地方存儲以備暴動之用云云旣有發生此等謡言無論是虚是實亟應派探秘密偵查除令飭十三團十五團第陸團周吳龔三團長轉飭所部各營嚴加澈查外並已密派各稽查員分赴淞滬浦東等處荒僻鄉村嚴密訪察矣 
[水軍]  
　　海軍李總司令近以滬上謡言紛起民心又生惶惑岸上軍警業已下令戒嚴徹夜梭巡而浦江水道亦應慎加防禦除止民船不得夜行外並飭駐泊浦江之各軍艦一律防備一而傳令各該艦長諭禁水手兵士無事不准登岸非穿海軍制服嚴禁上落軍艦 
暗殺犯當塲被獲 
住居法新租界白而部路四十九號門牌内之張某自知仇人衆多恐人謀害故雖租借房　家中祗住眷屬傭人而已自已常不在家又請某甲爲護衛之人以防暗算前晚十一點時忽有張之仇人金雲奎等四人至張處敲門口稱張先生在家否有要事與伊相商當經張之護衛人某甲開門出問詎金誤某甲爲張姓一言不發突出手槍向甲猛擊甲閃身將彈避去乘隙將金手腕扭住急吹警笛該處均係洋商住宅疑爲盜刧各持器械出外帮同拘捕該匪黨三人見勢不住乘間逸去金竭力撑拒後因眼目受傷始得拘住扭送捕房請究藍總巡得報即是金詰訊供出同黨甚多諭　探目沈德福帶同各探四出緝拿旋在英法兩界各旅館内續獲同黨五人解入捕房在金雲奎及同黨身畔抄出手槍三支藍君諭令嚴行管押聽候澈究金眼目受傷飭令先送醫院醫治俟醫痊再究 
　　又一訪員報告云前晚兩時法捕房中西包探至公共老閘捕房報稱有住居法租界寳昌路之張堯卿報有某某等出資主使欲將其暗殺已在法租界拿獲三人供出同黨數人分寓公共租界北京路某姓及福建路九江路等客棧内請爲派探協提捕頭准卽派探陳阿四與一號西探等協往所指地點拿獲丁某等四人諭令暫留繼又派探陸桂山至二馬路衛生旅館三十七號房間守至昨晨又獲許姓一人卽帶入捕房經捕頭向各人略詰一過併交法包探帶回歸案訊辦 
[破獲華特路附近之盜案]  
　　盜匪王德才張啓發張阿五王春甫因於本月十五號夜半糾黨三十餘人各執手鎗利刃夥刼虹口華特路附近華界居民曹桂華家衣飾各物携贓逃入租界被美捕房包探陳銀松與一百四十五號西探查見以其形迹可疑當將王等四盜連贓一併攔入捕房押至昨晨解送公共公廨請究先由中西包探上堂禀明前情並據事主曹桂華供稱向在新關爲出店是晚十一時該盜等約有數十人明火執仗撞門入内各出鎗械恐嚇舉家驚恐從旁門逃出惟媳婦不及逃避被該盜等用繩縛住毆打致被搜刼一空求請追贓嚴辦訊之王等四盜供詞互推孫襄讞商之英領哲君判均押候查明於下禮拜一復訊 
[芝罘路刧盜將解鎭署]  
盜匪張永卿張根泉因於上月二十六號夜與在逃同黨持械夥劫芝罘路四號洋商奚蘭卿家值洋三百餘元之衣物經奚報請捕房將兩張拿獲抄出原贓現洋二十九元銀徽章一個連同該盜等所棄手鎗三支一併拘解公共公堂迭經訊供收押在案昨晨十時經關讞員會同奥克副領事升座特别公堂復訊原告延德爲門律師上堂譯稱在被告身畔抄獲之洋與原告所存之洋同一圖書確係原贓該被告等膽敢糾黨持械搶刦殊碍租界治安且贓証確鑿應請按例嚴辦並由中西包探偕原告到堂証明堂時被刧並拿獲情形中西官得供磋商　下判將該兩盜押候備文解送鎭守使署按例懲治 
物産會閉幕日紀事 
[外賓之參觀]  
　　上　物産會開幕以來曾經延長會期三天昨已期滿應行閉幕是以來賓之赴會參觀者自晨至暮絡繹不绝午前細雨如絲仍不減游興會場内外頗形擁擠午後天色睛霽來者益衆共約二千餘人其中學界男女生及染業學堂學生四十人均由校長率領觀覽迨至下午三時上海鄭鎭守使滬南崔分廳長南北商會總協理等　會旣而英法奥俄日本等國領事各　譯　及各西商實業團敎中人士等均先後戾　經總幹事員王省三君及招待員等迎至客廳由會長洪伯言知事及副會長周金箴君等歡迎欵以西式茗點然後引導至會場分别參觀陳列各種物品畢仍返客廳略叙寒暄始各興辭時鄭汝成君與瞿分廳長均以公事紛繁未　久留已先分道返署故僅由洪知事等親送至會場外言别警備隊等均各荷鎗排班站隊迎送 
[紀念之攝影]  
　　會長洪知事因昨爲閉幕期應行閉幕禮式是以穿着禮服在會招待外賓旋於傍晚時與南北商會商董各業勸導員各幹事員陳列員庶務員招待員稽查員并名譽各職員等均齊集會場外花園旁側共攝小影以留紀念 
[經費之不敷]  
　　聞物産會開幕以來所需一切經費除由縣公署撥欵三千元南北商會輔助二千元省公署頒給二千元共計七千元尚有會中售賣門票共計數百元聞綜核預算支各欵除義務職員外其餘各欵仍有不敷云 
[蘇省出品展覽會之預備（三）]  
[警察駐所之安排]  
　　陸家浜蘇省籌備巴拿馬賽會出品展覽會會場保衛事宜經滬南警察分廳長崔怡庭遵奉鄭鎭守使訓令特編臨時保安警察隊一隊專司駐會防護在案兹悉此項隊士共四十四名　昨已由隊長柴崇基督帶前蒞會場當經該會總幹事季君指定會場東首一帶房屋樓上爲警隊駐紥之所現已安排就緒其樓下房屋定爲消防會員駐足處昨亦由救火聯合會幹事等詣會察看擬日内即行蒞會 
[物品價格之酌定]  
　　又該會會場後方空地自季總幹事規定招人開設各項商店每地見方一丈繳價二角登各報廣告後承領者非常踴躍現在酒烟果點各項商店已分别指定地址投具願書繳價承領季總幹事因此項辦法原爲利便游人起　誠恐各商抬價出售致碍旅客故各物價格擬由會中酌定以昭一律而免壟斷 
[巴拿瑪賽會美國代表之函件]  
美國政府前特派巴拿馬賽會勸導出品專員司徒斯密士等來華勸導出品兹悉該員等業已回國並致函吾國官商各界以表答謝之意昨上海出品會會長洪伯言知事將該員來函譯送兹亟録其函如下敬啓者代表等受敝國政府之命特派來華代表敝國大總统及國民全體答謝貴國樂與一千九百十五年巴拿馬太平洋萬國博覽會之盛意兹謹爲貴國大總統袁世凱曁各部總長各省長官與辦理此次赴賽同人禱頌萬福代表等因旅華時日短促不能遍往各省游歷並參觀各省協會徵集赴賽之品物至抱歉懷蓋代表等本願親赴各省洲覽以廣見聞兹乃有志而未逮也代表等自蒞華以來凡經過各處見有多數商人及製造家預備出品赴賽甚形踴躍私心爲之欣動旣又聆悉貴國各省聯絡一致協助貴賽會事務局辦理各省出品協會更加佩慰由此以觀將來貴國出品赴賽必在會場傳播名譽於全球且在商務上獲收莫大之利益兹煩貴事務局通致各部各省長官與出品協會同人告知代表等此次未能親赴各省與諸同人相見所有徵品運賽一切偏勞慚　兼集又代表所經各省諸承貴國官紳商等優禮相待並請代達謝忱敝國古語有云凡最美之　人必着最薄之面紗期以顯露其本來之面目貴國地大物博舉凡工藝製作天産等品特别優秀眞如最美人婦乘此機會務宜多輸出品赴賽以與全球各國相表見切不可苟簡從事致使雄富之邦反如最美之婦人厚着面紗致弗能顯其特色也今代表等勾留數日即將啓程回國俟届明年開會之期當將在舊金山埠會場歡迎諸君以反貴國之出品人臨别贈言即希亮照美國政府特派代表司徒斯密士等謹啓 
[通緝如臯縣盜匪]  
　　閘北　廳徐廳長昨日通令各區署文云案查第二百五十一期省公報内載江蘇都督府通令内開案據如臯縣知　呈稱據南鄉郭家園郭顯庭報稱開張恒泰京貨茶食店陰曆三月初四夜被盜手持後膛鎗轟門而人刧去衣洋等物又據郭家園商民陳子文報開張公正祥綢緞洋貨店又商民王芳廷等均於是夜被盜劫去大洋二百餘元小洋二百餘角及貨物衣飾等並拒傷本鎭警局巡士又據警董郭鎭瀛報稱被盜刧去銀洋衣物一併開單報請勘緝前來當經前往分别勘明派警偵緝並呈請清鄉局一體恊拿在案本月二十二日接南通清鄉局養電郭家園案已探獲二匪被匪殺害偵探一名等因奉此除將已獲二匪訊辦外理合呈請通緝在逃各匪務獲究辦等情（中路）爲此令仰該署長並轉飭各分署一體遵照恊緝云云 
[拘獲寳山縣匪徒]  
　　匪徒曹中彦陳阿青在寳山縣城中紏衆滋事當經該縣知事查明飭拿卽被逃逸兹經該縣知事查得曹陳避匿上海城内因移請上海地方廳汪檢察長於昨午飭派法警將曹陳一併拘獲到廳禀奉汪君備齊公文解赴寳邑歸案訊辦 
[前德總領事來滬]  
　　前駐滬德總領事史都伯君曾奉德政府命令升任該國殖民大臣現因游歷乘輪來滬於前晚抵埠寓居黄浦路德領事署 
[上海律師公會改選職員一覽表]  
　　（正會長）徐爾音住法界寳康里（副會長）黄鎭磐住上海縣西三牌樓（評議員八員）狄梁孫住白克路陳則民住四川路文超住上海縣前馬國文住打鐵浜楊景斌住三牌樓秦聯奎住文監師路沈豫善住白克路金鴻翔住公興里（幹事員四員）王道住平橋路沈時復住七浦路錢祖勤住西門外孫彭壽住法界新民里 
[請修損壞之馬路]  
　　製造局望道橋橺外起至滬軍營舊址西轉角爲止之陳家橋馬路及炮廠後馬路等處均因年久失修凹凸不平行人頗爲不便而滬軍營西首電車軌道兩面之馬路更爲損壞每至天雨非僅路人濘滑難行卽東洋車輛經過該處時有翻倒情事昨經高昌廟警局歐陽巡官呈明崔廳長請函致工巡捐總局迅速修理該兩處馬路並乞將滬軍營西邊之河浜加裝鐵欄以便行人而重路政 
[西裝女子露宿之奇怪]  
　　西裝女子王秀英前晚露臥於成都路被捕查見以其形迹可疑即帶入捕房轉送公共公廨昨由官媒解案請示據供原籍湖北年二十九歲在新北門内爲成衣父母雙亡亦無丈夫子然一身係耶穌數友等語判暫留本廨候核 
[勤務督察處服務規則之核准]  
　　滬南警察分廳勤務督察長劉秉倫擬定勤務督察處服務規則呈由崔　長批准通令各區署云案據本分廳勤務督察長劉秉倫呈稱竊思勤務督察處之設乃廳長之耳目爲官長長警之監督旣時時稽其勤惰亦處處察其利獘雖司外勤之責而與偵探攸關察奸燭惡須防患於未然除暴戢强更慎備其突起日夜莫懈遇事留心竭力進　始與警政前途大有裨益惟際此秩序甫定手續紛繁似非暫室規　不足以專責成而收效果且各該督察員職司所在自應互相振奮勞怨不辭切莫稍涉瞻徇致滋貽誤勿忝厥職　副廳長殷殷求治之至意用撮數言俾共遵守所擬　章數條列後是否有當理合呈請鑑核伏候指令祗遵如果可行即祈通令各　曁各區署一體遵照計呈簡章等情據此本分廳長復核所擬各條深中現　利弊規晝進行方法尚稱妥協應即照准定爲督察處暫行服務條例以清權限俾便率循除批示曁分行外令將原擬簡章訓令各該區署仰即一體遵照此令（節章明日續登） 
[軍警之小衝突]  
　　閘北初級審檢廳裁撤後駐防共和路之陸軍十五團第二勞軍士已遷居在内前日地方審檢廳袁汪二廳長派法警等前往搬運器具什物不知如何軍士與法警大起衝突嗣經地方廳長傳電話報告鄭鎭守使始得和平解决云 
[工巡捐局之批示]  
　　上海工巡捐局朱局長昨批承辦東南區清潔商人朱新記呈云呈及認狀保結均悉候即給諭布告函請滬南警察分廳查照飭屬一體保護可也 
[醋海之波瀾]  
　　賃居小東門外民國路附近之平姓女郎年已及笄尚未字人前曾與大碼頭某米行小主有染近又與崇明人花衣客顧某私識彼此願爲偕老頗有憐新棄舊之意是以該米行小主心有不甘前晚糾同無賴數十人各執利器登門捉姦當將男女一併捆縛顧情急竟被詐去洋銀百元旋爲崗警所聞潛報第一區警署即派警探密往查拘若輩早已星散因事關糾衆夤夜騷擾有礙公安故已分别傳拿究辦矣 
[贅婿行兇]  
　　新閘婦人池丁氏偕證張池氏控張杏譚（即池金發）將其兇毆受傷等情昨由捕房將被告拘案請究原告延律師上堂代表請究經中西官查悉張自幼入贅池姓由其妻母撫養成人成婚後不顧家用曾由其妻控經公堂訊明諭將其妻張池氏領回好生看待在案兹因池氏不歸疑係池丁氏所使以故將丁氏兇毆故判張不應行兇着罰洋五元充公示儆 
[領回被拐妻子]  
　　陳阿裕投法公堂控稱妻子陳邵氏於上年十一月間在杭州原籍被人拐去今接得妻子來信始知被婦人周寳林拐賣與治下張安生花烟間内報捕拘案求究邵氏供被周騙來上海帮傭即被押入花烟間得洋二百十元因受苦不堪故通知丈夫求究張安生供　周作保故敢買下並無身契是實周寳林供係王阿秀所拐婦人不過介紹而已並未分用洋銀求宥判寳林押六月安生押三月邵氏交伊夫領去 
[韓阿香姊弟迷路]  
　　女孩韓阿香身穿格子布夾襖緑洋緞夾褲携同身穿雪青洋綢夾襖芝蔴呢夾褲頸圍披肩之男孩韓小弟均在法租界迷途啼哭爲捕查見帶至法公堂請示阿香供甯波人年六歲小弟係胞弟年三歲父親現爲馬夫餘不能知聶讞員判送堂留養候父母認領 
[第三次犯賭之懲罰]  
捕房解戴月生至法公堂禀稱戴前因賭博罰過兩次今又深夜在家聚賭抽頭故解請訊究戴供此次實係自已人义蔴雀不敢聚賭求宥判加罰洋二十元充公 
[查獲嗎啡之定罪]  
　　本邑閔行人姚阿妹來滬私購嗎啡並嗎啡針等在南巿擬乘舟回鄉當爲巡警查獲拘送地方審檢廳訊明候辦在案昨日午後戴推事官與韓檢察官開庭辯論姚供本地人向爲小本生理素食洋烟邇因洋烟價昂無奈往購嗎啡及針意欲回家自行打針代癮並非爲人代打漁利求鑒韓君即將預審筆録當庭起訴略謂姚阿妹私購嗎啡實犯嗎啡第五條之罪請爲公判等因問官卽諭辯論終結當庭宣判科姚五等有期徒刑監禁三個月仍命還押聽候執行嗎啡十三包連針照同律四十八條規定没收消燬 
[鴉片案二起]  
　　昨日閘北警廳司法科將各區署解到之土犯洪阿二姚景生吳祖仁施吳氏等四名口預訊一過分别收押候辦又三區警署前日查獲私種烟苗之黄蘭堂一名解送警廳押候查辦 
[私售燈吸]  
　　徐介庭在家私設烟榻售賣燈吸爲捕查見以其違章將徐連起獲烟具併解法公堂請訊徐供小民夫婦均吸洋烟故有煙具多副不敢違禁私售判罰洋二十元充公烟具銷燬 
[攫金環匪徒定罪]  
　　匪徒王阿才葉大成黄阿如串同劣孩羅阿浩專在虹口武昌路一帶攫取婦女簪前因搶取粤婦劉陳氏之女孩秋喜金環由探拿獲一併解經公堂訊明判將羅孩發押改良所習藝王等押候核辦在案昨日復由捕房解究奉判王阿才押西牢二年葉押年半黄押一年期滿均逐出租界 
[船夥盜賣白煤P ] 
　　船户李榮紀承某煤號之托前日在浦東三井洋棧裝得白煤三十墩駛在下海浦某紗廠交卸及點交時缺少大半查係被船夥王根泉等串通買户在中途盜賣遂報告水巡捕房飭探將王拘獲於昨日下午傳同李榮紀等併解地方檢察廳請訊當經汪廳長諭令將王收押原告等在外候示 
[養媳在堂病斃]  
　　蕩婦顧張氏（即三阿姐）控婦人陳孫氏凌虐養媳徐福保之女徐　寳等情前奉地方審判廳訊明判陳孫氐拘留徐金寳時因患病發普育堂醫治俟病愈後再行給領在案兹悉徐金寳在堂醫治無效而斃當經地方廳汪檢察長委派檢察官等蒞堂騐明委係病斃判令棺殮回廳禀復一面命法警將該氏傳案當因該氏一再請求折贖汪君准之判繳折贖洋四十元斥釋 
[神經病送院醫治]  
　　粤人陳某在北四川路大德里口搶取廣利廣東雜貨店内之菜刀將自已咽喉割破由捕查見送入捕房轉送同仁醫院醫治候查等情已誌前報兹悉陳某素有癡病現在醫院屢與看守華捕爲難由該捕禀明捕頭於前日將陳送往海能路工部局西醫院療治候傷愈再行核辦 
[租界之過犯何多]  
　　過犯陸桂生劉阿二陸杏生王和尚馮二寳王阿林陸友根侯子卿匿居新閘孟納拉路二百二十四號屋内被新閘捕房探目劉森堂查獲一併拘解公共公堂訊供押查在案兹經該探目查得陸等曾串竊成都路馬士述家衣物及某姓布衣業已弔出原贓於昨併解公堂請爲復訊經王襄讞會同英領康君研訊屬實以陸桂生屢辦不悛判押候與前次候商解離滬最遠地點之各犯一律辦理陸友根侯子卿無干省釋劉阿二押一月餘人均押滿一月期滿帶堂再核又過犯汪保安與顧阿四陶少卿徐子祥前因匿居成都路希圖搶竊由探一併獲解公堂訊明陶係九次過犯押候會商解送離滬最遠地點之各犯一律辦理徐無干開釋汪顧兩人押候移傳見証董三福質証在案昨由捕房將董移傳到案訊明判汪押西牢三月期滿由董具保不准再來顧阿四候函送上海縣知事轉遞無錫原籍 
[公共公堂瑣案]  
　　英商新瑞和洋行控四馬路言茂源酒店欠租一案昨奉公堂傳訊兩造均延律師到堂辯護奉判被告將欠租呈案候再訊奪 
　　徐全貴控陳麗清等不付股本又范康才控陳順安不付支票又姜仲僑控詹銘珊不理抵欵等案昨由捕房將被告各人傳案判分别交保候訊 
　　英商實客利控前充十一圖地保之陸增祥串同盛阿四盜賣六百三十號契地七分四釐有零等情由廨將陸提案判交二千元人洋並保在案昨經公堂提訊以盜賣地皮係屬刑事判陸仍交人洋並保候訂期會訊 
[謝贈]  
　　昨承甲寅雜誌社惠贈甲寅第一卷一號一册又怡昌洋行惠贈奥都牙水三瓶漱口杯三隻書此併謝 
[雜評三（訥）]  
[駐滬偵探之首先撤回者]  
　　江浙撤回偵探是上海人民之福也滋擾不法之偵探未必卽爲江浙所派然江浙旣樹撤退之先聲則各省自必接踵而起偵探旣盡撤即少一種造謡誣陷之人故曰上海人民之福也追溯撤回偵探之議創自徐相國今日滬人之所謂福實出徐相國賜敢不拜嘉 
　　然平心論之擾害地方者不僅偵探一種也因偵探中有擾害地方之人於是種種謡言種種非法舉動遂皆疑爲偵探所爲前日破獲之大帮黨人亦有疑偵探藉以圖功者確否未可知惟旣撤而後當道必另有人以偵查黨人之蹤跡機關時敗露暗殺又日出而偵探以外之造謡滋事者又大有人在當道固未敢高枕臥我人民又豈遂從此安樂耶 
 
 
] 

Page 11

 
 
補録十四十五日命令 
十四日命令陸軍總長段祺瑞呈　將唐紹得張瑞麟授爲陸軍一等測量正于化龍彭肇梓劉錫田林家生林彰鑒郭恩榮均授爲陸軍三等測量正劉渭然授爲陸軍一等測量長並加陸軍三等測量正銜王澄清邱岱敬懼趙振岳篷壺陳文海陳恕王琇章垣朱述唐員永福黄裳李長銘張保瑞白崇福吳紹元林超崔振基于海文靳星阮訥全李濟川田兆霖李先知閔文熙斬光榮趙煜華張全周永麟恩懋黄傳旬劉恩澍陳大滄鄭楷瑞陳啓迪程伯楊雲覃陳璞黎嗣慶鄧能李芳匡銘周功成丁振亞吳子傑余文光解祖恭阮繼咸王敬針均授爲陸軍一等測量長吳枚楊壽桐楊春生章鈺馮鑒池晉陽葉殿華周作型林鈞邵桐吳佩璜章羅均授爲陸軍二等測量　張召棠授爲陸軍三等測量長並加陸軍二等測量長銜鄒英梁聿鵬范守志鄭周陳國經謝繼鯤陳大猷曾昌文劉佐週劉玉琦夏銘三馬文田馮蘭波張孝誠王沛曾鋕祥張渺王潤宋秉煊陳榮昌王治雷玉堂何樹珍李森榮何翰年昌齡夏錫賡夏復王遵先王椒樹王耀光陳文中何書紳農保謨池　賢徐壽椿蔣尚英曾廣均均授爲陸軍三等測量長應照准此令 
又令陸軍總長段祺瑞呈請將剿辦夏可爾出力之孫志祥授爲陸軍騎兵中校向友益馮永祥授爲陸軍騎兵少校應照准此令 
又令陸軍總長叚祺瑞呈請將保護四王子府等處出力之汪啓才授爲陸軍騎兵少校隆溥倭和布均授爲陸軍步兵上尉貴凌孟繼成周玉林張齡王本賢馬近仁余國銓楊瑞珠蕭渭章均授爲陸軍騎兵上尉文龍興顔禮瑞升王永興陳得勝桑義魁劉恩波杜銀全秦成謨杜廷太均授爲陸軍步兵中尉松康丁福文都楊德全曹用泉何占元史樹蘭毛長慶田建魁趙福湯振標王樹林白敏張成龍許長貴段清江陳連福李奎新李慶林均授爲陸軍騎兵中尉克同　張五林孫耿　均授爲　軍砲兵中　　維城授爲陸軍三等軍需正丁雲蔚授爲陸軍一等軍需許心甫張崇勳趙傳典李樹珊均授爲陸軍一等軍醫績譜授爲陸軍二等軍醫侯占林盧榮珊吳楚華均授爲陸軍二等獸醫應照准此令 
又令陸軍總長段祺瑞呈請將李權授爲陸軍步兵中校耆年文準授爲陸軍步兵上尉秦瑞廷徐思孝授爲陸軍步兵中尉應照准此令 
十五日命令陸軍總長段祺瑞呈請將克復什巴爾台等處出力之王得勝賈時翀張永謙崔恒泰均加陸軍步兵上校銜李象山加陸軍騎兵上校銜蕭長貴趙家駒均授爲陸軍騎兵中校高際有授爲陸軍炮兵中校姜瑞周授爲陸軍步兵少校並加陸軍步兵中校銜賈汝評張煥章賈廷驤張文運均授爲陸軍騎兵少校並加陸軍騎兵中校銜王連三奎楨莊啓先均加陸軍步兵中校銜王繡江劉大鵬嵩保均加陸軍騎兵中校銜徐春林加陸軍砲兵中校銜張文義耿得魁崔玉成孫承業李學雄于學忠均授爲陸軍步兵少校傅　銜授爲陸軍炮兵少校陳國武盧光蕙杜瑞璜均授爲陸軍步兵上尉並加陸軍步兵少校銜董鴻賓周鴻恩侯福崔新立滕雲龍均授爲陸軍騎兵上尉並加陸軍騎兵少校銜李成志王長黨張玉貴劉永清叚福勝趙永祥李萬勝董新盛桑有良均加陸軍步兵少校銜李文學展其昌曹國芳戴廣陞沙振綱劉景元李藎臣王桂成馮鐸林王鳳魁均加陸軍騎兵少校銜秦耀奎李春元均加陸軍炮兵少校銜宋樂書黄占魁趙廣濟李振清郭長奎馬煥邦趙元吉蘇從仁吕成光李煥文王海李運昌袁永慶孫昌文馬全建雷樹德均授爲陸軍步兵上尉李萬銀張俊陞于振江孫福山鄭榮叡桂枝邢鳳翔盛大發閻春校董士俊田富貴馬永隣趙澍斌任芳清張鳴山田玉勝均授爲陸軍騎兵上尉金本儒王華清均授爲陸軍砲兵上尉楊　　　　　　　　　　　　　　　　　　傳山劉　　劉　德徐　光范玉信端英魁馬明新陳攷山徐荒均加陸軍步兵上尉銜時廣俊敖富占宋占一順治勝尚有才牛振海王振山閣景山蔣樹勳夏玉堂郭百臣均加陸軍騎兵上尉銜周佩蘭趙繼延均授爲陸軍砲兵中尉並加陸軍炮兵上尉銜梁得魁王英魁高月成楊金琦田保恒李麟書馬壎陳春台賀起春趙繼銘史萬和蘇貫仁陳錫恩王恩臣文通永旺文惠郎察呢初賀伊罕豐伸凌山喜春祥瑞明額爾德蒙額恒祿錫登額于化南任有謙王斌張際泰　夢庚劉志朔徐雨樓陳永昌李鴻儒周群臣均授爲陸軍步兵中尉滕雲建馬世吉王烈春孟占魁范中和鄧純熙王永發陳士榮王占清魁金生周全賀張玉慰倪長慶劉起鳳均授爲陸軍騎兵中尉孫朝俊授爲陸軍炮兵中尉武朝山賈希聖張本立胡全勝均授爲陸軍砲兵少尉並加陸軍砲兵中尉銜榮廣信端道三李玉珍姜學明王裕斌黄文彬龔邦傑均授爲陸軍步兵少尉張鴻陞范文星朱永清霍春山宋恩隆常伯祥均授爲陸軍騎兵少尉劉金鼎姜古司張永貴鄧心忠均授爲陸軍砲兵少尉應照准此令 
來函 
[公共工部局駁復佛敎會函]  
佛敎會長仰西常貴擬定辦法五條期推行於租界呈請公共工部局核准給憑並予保護旋經駁復云啓者五月九號來函爲考察節制本界内佛敎菴堂寺院一事所擬辦法　西人界内所有供奉佛敎者母論僧尼他項人等除所有居户由巡捕房按其職分管理保護治安外一概自由無所節制限止是以爾等所擬各項辦法本局一概萬難照准其各審慎無須在本界内嘗試實行是所至盼庸特告誡工部局啓五月十八日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[麻雀賦仿阿房宮賦體] [  詩隱]  
　餐畢賭友储排場設莊先擲相約三里五里竟無虚日輪赢不　而不折四面方方牌砌如牆一霎工夫不肯躭閣籌碼分清但　剥啄一色三　幾元幾角昏昏　沉沉焉手忙脚亂正不知其骰子脫落旣碰緑鳳又碰紅龍三付碰出一條如虹裡面四張雙　西　辣子和出喜氣　融輸家懊惱顔色凄凄一圈之内一牌之間　輸赢不齊公館住家衙　局所消遣過癮每聚於賭忙裏　閒爲　中人三七十　牌　穿也四八十二作到底也六點十點推上莊也五點九點擲在手也圈子倒出莊做過也人人遠聽心不知其所之也一進一出窮思極想左顧右盼而望赢焉有不　和者二十四圈皮夾之收藏薪水　經營腰　之精英幾歲幾　　攢　斯旦　曾用輸來其間銀行鈔票借債典當七姘八　賭者視之亦不甚惜嗟夫一場之賭千萬場之賭也人愛賭博　至傾其家奈何赢如錙銖輸之如泥沙　屁股之　比於跌　　病夫兩手之勞等於拉客之妓女中發之摸勝於戒烟之藥　心思用細於滿頭之髮　輸帳之多高於上海之城郭打張錯姑於旁觀之言語彼不和之人雖忽氣　忽怒好賭之心根　蒂固賭　發急忙去一輸精光可憐何苦嗟乎打四圈者自圈也非賭也偶赢者赢也非眞赢也嗟夫使人人不想其赢則足以戒賭不必經官場之禁則自家可至百家萬家而俱戒誰得而　端也賭者不知自哀而我獨哀我旣哀之而復作此以諷之或使斯人而轉以勸人也三 
[廣野雞解　適見覺迷野雞解嫌其未備作此廣之] [  心根]  
　之沿路拉客者曰野雞覺迷以爲雞或妻之轉允已然長三么二皆野妻也何不亦以野鷄名或曰野雞者豔姬也雙聲故訛然未必豔即如其說長三么二何必非豔姬或曰漢諱吕后名雉爲野雞　以吕后比之以其行同吕后且下口大於上口也然吕后雖韋　食其究未若野雞之甚卽如其說長三么二又何必非下口大於上口者或曰野雞與夏姬吳音爲近或係夏姬之訛按夏姬擅采戰衛雞皮三少據經傳野史所載夭子蠻殺御叔弑靈侯　夏南　孔儀喪陳楚死襄老報黑要族巫氏而破彭祖誠千古第一淫婦也人盡可夫可謂無行之尤沿路拉客之野雞殆似之矣或曰詩　風匏有苦葉云雉鳴求其牡雉即野雞野雞之沿路拉客則有　其鳴而求牡也按此詩本爲刺淫亂而作晣章取義以此句爲野雞寫　誠形容盡致矣或曰否此皆太古奥太風雅施之沿街叫　之淫倡終嫌未稱吾聞姦養　者俗謂之捉小雞野雞者　其賣淫於野故云是說也將以質之慣打野雞者 
稿甫脫忽憶雉爲文明之象文明以自由爲歸粤有所謂自由女倡也倡而至於沿街呌賣以禮法論自由極矣號曰野雞殆以爲文明之象歟一笑四 
[再續新方言銓解] [  蔚雲]  
讀　雲女士續新方言銓解詞諧　妙爰步後應戲舉八則 
棺材裹伸出手來死要經徵官吏之普通辦法 
船頭浪跑馬走頭無路民　入物之流落滬上 
鳥龜弗咬人形狀難看章瘋子之任意譏駡 
鎗籬破野狗鑚外國人之要索權利 
頂子石臼跳　官吃力弗討好各處敎育事業之前途 
自扳磚頭自壓脚偵探栽贓誣陷之反坐 
千年　遇虎　　巡閱使之昭雪江西議員 
八十歲公公學吹打氣短北京各大老之研究法理 
[三續新方言銓解]  
各地流石之方言儘有妙理更舉數則用博一笑質諸蕙雲未識以爲當否 
老道士撒屁句句眞言王壬秋先生之演講學理 
豬八戒吃鑰匙開心考試及格之知事 
嘮水狗弗咬人嚇落人頭大某都督之電請嚴格限制保送知事 
壽星唱曲子老調徐東海之組織政事堂放樣東三省車袋養出搭膊來一代弗如一代修改後之約法烏龜敲背壳裡痛苛刻借欵條件之承認 
樁頭上烏龜一撥就脫各省之初級法院 
[四續新方言銓解] [  蔚雲]  
駝子跌一交兩頭弗着實現任知事之赴試 
捩頭和尚拜懺弗對經起用滿員以堅外蒙古之内向屁股裏吃人參後補舊議員之新位置 
四金剛摇櫓大推大扳去年今日之比較 
歪嘴吹喇叭邪氣銀行團提出之條件 
老道士翻觔斗做破冠子弗着借欵之抵押品 
肉骨頭敲鼓葷鼕鼕政客之徵逐八大胡同 
雲端裏跑馬懸空八隻脚中美同盟之風說 
黄連樹下彈琴苦中作樂蔚雲之做游戲文章五 
[吹毛日記] [  鈍根]  
大律師張維怕吃官司舉家逃匿自有大律師以來未有盛於張維者也吾於是歎裁縫司務脫紐扳厨子跌脫湯罐裏張天師掽着鬼迷都無足怪 
余友告余謂某洋行欲聘之爲康伯度月俸十五元余詫曰何其小也恐非康伯度殆式老夫耳友笑曰十五元尚不足聘殺老虎只可聘殺狗 
尊聞閣詞選 
[讀史雜詠] [  鷓鴣詩裔]  
狗盜雞鳴技絶倫虎狼國内倖全身安陵未養三千客挺劍秦廷却有人 
送客悲歌易水濱燕丹志氣信無倫荆卿一擊身隨戮猶勝章臺北面人 
方丈篷瀛禮涉茫海船無計遠仙鄉三山自有長生藥御極何須號始皇 
揭竿斬木起窮　隴上徘徊志豈虚燒盡簡編斯弭謗不知魚腹有　　 
軍壁鴻門氣象雄沛公先已入關中名城不把咸陽壞留與人爭第一功 
蒯徹三言志不回漢王何事苦疑猜淮陰莫怨烹功狗爼上羹曾乞杯 
太乙詞壇禱未　墓門松柏露華凝求仙已有前車鑒不笑　山笑茂陵 
百萬貔貅壓陣雄一天雷雨助成功昆陽不學榮陽遯果否蕭公遜沛公 
[浣溪紗申遊有感]  
十二闌干十二樓珠簾半捲掛銀鈎嬌爲雛燕不知愁過眼烟花皆幻景傷心風月幾經秋依然黄浦水空流 
[前調暮春旅懷]  
芳草今年又似茵天涯紅雨壓香塵落花時節最傷神寒食清明都過盡來朝客舍餞殘春春歸猶有未歸人 
小說 
[哀情小說滿園花（六）] [  天虚我生]  
吾自入塾以來光陰荏苒瞬經兩月雖未得與漱花謀面而漱花之一舉一動吾必日有所聞蓋白公與吾父交誼頗篤每於退食之暇則必來塾與吾父深談所談者則皆漱花之病狀也其初憂形於色謂痘點夥如繁星面部幾無隙地吾聞其語竊爲擬議則覺漱花之貌殆類魁星而平時愛慕之心至此輙一易爲可憎甚至形諸夢寐則其醜有甚於嫫母且復幻爲野叉將攫我而啖也我乃驚號而醒田是舉我平日之妄想日益收縮而白公之報告於吾父之病狀亦復日益危險聞之幾欲使人噦惡吾乃不復願聞而吾父則復絮絮於吾母之前略謂漱花之容顔實爲平生所見第一今若此卽病瘳亦必成爲醜奴兒矣造物忌人一至於此吾母則曰北方之人不諳南俗兒時不爲種痘是無怪其然也吾亟詢吾母曰然則兒亦嘗種痘否歟吾母曰汝在三歲以前即經引種兩次非然者且將傳染然在今時亦當留意凡渠飮器與夫服御之物苟與共者亦必無幸吾父笑曰渠乃深閨遠處吾兒與無一面緣安有共飮器之事吾母乃亦一笑置之殊不知吾在墊中舉凡漱花之筆墨書卷吾在前數日竊嘗一一把玩而彼案頭置有粉磁金花之茗盞爲狀極可愛吾因注茗於中徐徐飮之則覺尋常之茗一經注此其味滋佳而香且益烈由今思之茗豈能香香者殆漱花之口脂耳然則傳染必矣繼而念及魁星之形則噦惡大作雖已隔越多時而唇齒間似有餘穢不可復去則大悔恨方悔恨間而白公欣欣然至面吾父曰吾家福運滋盛夜來吾女睡態彌酣今晨入視則痘點盡皆平復惟紅斑尚在彷彿桃花覿面轉形其美據醫士言更七日者還其本來矣吾父亦爲之大喜惟吾心中以爲洵如所言則由魁星而變爲關公矣竊爲摹擬則可憎之念依然横梗胸中（二） 
[浮生恨（七）] [  浮生]  
余之歸也在四五月間彼時無師可延乃從余姑丈讀（即叔之胞姊家余家自省遷還時會授余書二年）姑丈設帳於家距城約六七里同學七八人而余兄亦在焉余生平素不善八股時適康南海用事以策論取士諸同學改弦更張悉以爲苦而余遇此機會意頗自得居無何以中秋假歸玩月中庭多冒風露次日頗覺困倦然自余母見背後羸弱之軀日漸强壯亦不以爲意午後母煮菱呼余食余故嗜此食之不覺過多次日遂病腹中漲懣欲死寒熱交作昏不知人如是者凡十餘日旣而滿身腫漲腹大如五石瓢頭涔涔如巨鰲戴山羣醫束手時余姊適歸甯睹狀大駭姊有叔翁善岐黄術而家素豐不屑操此業姊素愛余乃告父曰事亟矣弟之病非某叔莫能治而叔又不屑此無已女當親往懇之乃連夜買舟苦邀以來館於家凡更十餘方始少瘳然自始至終一病已五月餘矣方病亟時適值戊戌政變之禍余與康梁二君素未識面不過在上海時讀時務報傾倒二君之言論丰采已耳方昏聵時聞此消息痛哭欲死恍惚見二君立余前余力疾起欲從與去家人慰余曰子夢魘耶二君固安然無恙也余始帖然臥如是者累日及余病瘥家人及戚友知此事者咸戲呼余爲康先生云（此雖事實亦一啞謎也讀者與余苟有一日之雅則閱此當啞然失笑不難推求而得余之眞名也） 
余病自戊戌八月起至年終始得起牀又三月乃漸復元重午以後父乃延師課余讀師張某文理殊鮮通順不過藕八股之爛腔騙得一衿已耳授課以來破句别字無日不閙笑話如左傳陷於淖之淖讀如卓椊慎　梓讀如辛之類不一而足最可笑者一日先生圈左傳至齊殺其大夫國佐一節破句連連令人噴飯兹將原文及句讀照録如下 
[書曰齊殺其大夫句國佐棄命句專殺以榖叛故也]  
余在十二三歲時與余兄共讀師爲兄講解左傳余從旁竊聽頗了了故余自讀左傳以來均自講於師前遇有不合者乃由師更正之是日見所圈句讀心知其誤然余自幼好與人惡作劇睹狀亦不言講至此故曰此數句頗未了悟敬以質之先生師曰齊殺其大夫傳述經文也國佐棄圍鄭之命罪不至死而齊之殺佐專討其以榖叛故也余進質時已忍笑而前及聞妙諦不禁笑不可仰師以余頑舉戒方擊余首砰然有聲余乃忍痛告師曰師誤矣恐不如是讀師益恚厲聲曰余向日受之師者亦復如此童子何知乃敢挑剔我待爾父歸必以爾狀晤之余素畏父聞言噤不敢聲及父自滬歸師一一訴於父父怒呼余將施夏楚余不得已乃以所圈之書呈於父父猶疑余誑質諸叔乃信將下逐客令叔以師之來由其姊婿介紹力勸父顧全面子父礙於叔之情至次年乃令幼弟從之讀而爲余别延名師 
徵求游戲文章自由談編輯者徵求游戲文章篇幅務求簡短詞意務求詼諧頭等每千字奉酬五元二等四元三等三元四等二元五等二元　稿概不奉還不受酬者請於稿未注明小說不收 
 
 

Page 15

 
 
   
 
 

Page 16

 
 
   
 
