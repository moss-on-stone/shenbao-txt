# 1909 - 166 - 4913068

 

Page 1

 
 
   
 
 

Page 2

 
 
上諭 
　　 
[國攝政王鈐章王月初五日奉]  
　　上諭江蘇巡撫着瑞澂補授欽此 
　　上諭江蘇布政使着陸鍾琦補授欽此 
　　旨車登索諾木所遺之烏里雅蘇台叅贊大臣員缺着三音諾彥部落副長札薩克多羅郡王庫魯固大札布補授欽此軍機大臣署名奕劻世續張之洞鹿傳霖那桐 
[宫門抄]  
　　五月初五日召見軍機王之篆顧祖彭長潤趙從蕃松嶲龍建章 
論說 
[論憲政館攷覈第一届籌備事宜]  
　　從前各省督撫於奏報地方舉辦事件。率皆視爲循例之公文。虚應故事而已。自新政興而於是有九年籌備之事。責成京外各衙門。自朝廷重視憲政。而於是憲政館有攷核各衙門舉辦新政是否認眞之章程。自憲政館有攷核章程。而後各衙門不敢視憲政爲循例舉辦之事。有亟亟焉致力於分年之籌備。以兾次第施行者。不可謂非中國之新氣象已。雖然京外各衙門。果盡能盡心力以籌備乎哉。 
　　第一届奏報第一年籌辦憲政情形。與第二年籌備事宜之期已過。外省各督撫。俱已紛紛入告。竊觀奏報各摺。除二三省認眞舉辦外。餘均大略相同。於第一年之籌備。僅僅略舉諮議局初選以前調查之手續司選員之分派而已。於第二年之籌備。僅僅帶叙應行籌備之目次。至應如何舉辦如何入手。則尚毫無端緒。故記者觀於各省籌備憲政之件。其所謂切實舉辦之處。均未能窺見一二。夫藉奏報之件。以論各督撫辦事之優劣者。不過僅據各督撫之文字而言。至其所奏報者。果能與其所實施於地方者。是否相符。則尚未敢臆斷。蓋偏遠省分。交通不便。調查爲難。其所以不敢僅據督撫之奏報。而即貿然論斷其實行之成績者。非敢致疑於督撫奏報之不實。記者盖誠有所見也。即如陜甘總督升吉帥。所上籌備憲政之奏報。其按步就班以備次第舉行者。亦猶夫人之奏報耳。未見其稍有反對憲政之迹也。然反而按諸該省之輿論。則其所措施者。事事與憲政相背。人且目之爲仇視新政。詆之爲獨一無二之頑錮黨。則如升吉帥者。果可僅據其所奏報。而即斷定其與施行之憲政。若合符節乎。此僅據文字不可即以分殿最定考成之確據也。然即就文字以論之。而各省督撫之奏報。猶多敷延塞責未愜人望若此。則欲求實施憲政之成績可觀。不更戞戞乎其難之哉。 
　　善夫憲政館考覈各省籌備憲政之摺曰。辦理憲政。事貴實行。部臣疆臣。當以實心持毅力。又曰。臣館擬不時派員分赴各省抽查。與所奏是否相符。再行據實奏報。斯眞探本之論矣。夫籌備憲政之有效與否。必以各督撫能否以實心行實政爲斷。然欲知各督撫之果否以實心行實政。則非空言所能搪塞在館臣亦不能僅憑章奏而遽深信不疑。必也隨時派員調查以究其實在。而後疆吏不敢視爲虚應故事輙以空言相嘗試。故憲政館派員不時抽查之舉。誠非獲已也。 
　　憲政館此次考覈憲政。謂江蘇省獨能如期複選。議員猶有餘暇以致力於討論。係江督蘇撫督率有方所致。以選舉爲州縣考成。能將籌備事宜。提前赶辦者。以桂撫爲最認眞。調查歲出入。以東撫爲最覈實。（見昨報 
 
 
 

Page 3

 
 
專電）是誠然。矣此三省。者惟江蘇如期複。選係彰彰在人耳目之。事誠非可以空言掩飾者。至若桂撫。提前赶辦之認眞。東撫調查歲出入之覈實。在該兩撫向以熱心辦事著稱。當克副認眞覈實之名。倘有工於欺飾之疆吏。僅僅致力於文字上之籌備。則所謂赶辦所謂調查者。亦可揑詞欺飾。言之非不娓娓動聽。而按之事實則非。此憲政館派員抽查之舉。尤爲刻不容緩者也。 
　　方今憲政。正在萌牙之際。在外則恃各督撫之提倡。在内則恃憲政館之督促。相維相倚以冀逐漸進行。今第一届之籌備期已過。則惟有希。望第二。第三以至於九年進行之速率愈進愈速。未届期血憲政竟能告成。我國始有自强之一日。斯則記者所深望於館臣疆臣者也。 
來稿 
[敬告蘇省諮議局議員開局第一次會議當以振興本省實業爲宗旨（婁）（縣）（惠）（朝）（瑩）]  
　　實業者。羣生之命脈也。英儒斯密亞丹之言曰。凡一羣生事之所需。皆於其民力是出。故國之歲費與其歲殖。有相待之率。殖過費爲盈。盈則民舒。費過殖爲朒。朒則民蹙。今衡中國全體所堪稱爲膏腴之區。沃壤之土。實業之藪者。非在吾蘇屬揚子江流域一帶乎。外人之羡吾蘇屬也。曰地大物博。民力豐阜。江南福壤。修到幾身。職是之故。當軸之取於吾蘇民也。賠欵之攤派。賦稅之徵加。往往較他省爲多。吾蘇民亦自以爲取之不盡。用之不竭。衣食足。知榮辱。從未聞有一人發一憂惕之言。建一善後之議者此大可怪也。而今者時勢值百廢待興之際。一切創辦事宜。規模如何宏闊。歲費之增加。不言可喩。使默爾以待當軸者之開厥利源。足吾生計恐源未開。而已索吾蘇民於枯魚之肆矣。 
　　幸哉春霆一聲。生機轉勃。三月十五日。非吾蘇省羣生捧擁出此諮議局六十六議員乎。此六十六人者。對于蘇省。固宜自由獨立。發表蘇省人民之意思者。吾蘇新議員諸君乎。今歲開局第一次會議。願諸公先其所急。以開本省之利源。爲發言建議之宗旨也。 
　　蘇省澤國也。水利之足漑。土質之純良。氣候之温和。皆具天然之配置。民務耕稼。自昔已然。物產銷行。大宗爲米。昔紅羊東下。蹂躙殆遍。乃不數十年。盈沃如故。地力增速。其驗昭然。假使講求栽。培發明新理。提倡而開導之。設法以保護之。生計之隆。當有十百倍屣於今日者。而邇者蘇省茫茫學海。盡爲無舵之舟。崇尚虚名。急功近利。學者都博欽賜舉人進士之榮。都講教師束修多寡之利。實業一途。不過問者。居其多數。各屬官。辦學堂。雖已林立。而實業之校。寥若晨星。各地印刷書局之書。汗牛充棟。而實業之書。絶無僅有士民。之趨向如此。當軸之粉飾如彼。大利之源。任其荒塞。生之者不衆。食之者增多。爲之者不疾。用之者不舒。外强中乾。名不副實。岌岌乎殆哉。不有以善其後。恐難以繼也。 
　　吾蘇六十六諸君非已處於意思機關之地位乎。指陳通省利病。籌計地方治安。實爲諸君之天職。然則轉移吾蘇屬民風。開辟吾蘇屬利藪。俾不至歲費過于。歲殖者。舍諸君其誰哉。 
　　諸君規畫建議。計惟有先令各屬開辦農業學校。設農會及農業經營公司。多創農事試騐塲。俾農民目睹新法栽培之利益。使羣相效法。以開風氣。鄉鎭多設交通機關使與城巿相等。俾互收研究改良之效。且使農民得受行别之利益。他若籌欵派送遊學實業學生。亦爲要務。誠能如此提倡。而吾蘇農業有不起急潮猛浪之進步者。未之有也。吾蘇屬議員諸君乎。試拭目翹首以俟之 
　　記者按此亦蘇民對於諮議局意見之一斑 
專電 
[電一（北京）]  
　　直督楊電奏中風病危請假電諭安心調理賞人参四支 
[電二（北京）]  
　　護滇督電奏滇邊防務現仍緊要委王正雅統節各軍以一事權設有事變調遣較易 
[電三（北京）]  
　　政務處議覆設立八旂學務處由學部遴員奏派管理所有中小學堂歲加經費六萬由度支部籌撥 
[電四（北京）]  
　　赴日謝禮專使振貝子帶有備贈品百數十件 
[電五（北京）]  
　　于式枚奏報考察憲政均推誠相與能得其詳 
[電六（北京）]  
　　陸軍部奏定於本年妥訂各省督練公所官制爲設立陸軍司令處之預備 
[電七（北京）]  
　　川督趙奏寗遠夷匪勢甚猖獗陳囗緒到寗任大小數十戰擒兇數百投誠者十餘支最悍之白母子亦求招撫現均潛匿不敢出擾俟善後事宜籌畫就緒再深入匪巢痛勦 
 
 

Page 4

 
 
緊要新聞 
[軍機處鄭重機密近聞北京]  
　　軍機處政務處憲政館等處因所辦之事均關緊要未便隨意宣提特嚴定章程派員互相查察不准稍有漏洩等情已略紀前報近聞軍機處益加愼密凡關重要之件竟田樞堂自辦並不假手章京發抄之件由張鹿二相隨時酌量分别辦理 
[實錄館開辦後之狀况北京]  
　　實錄雖已開館因正提調某太守尚未到京諸事未辦仍於三六九日到館會議一次正副總裁自開館日蒞館後均未到過一次憲政館因未覔妥地方亦尚無讓出確期 
[蘇撫因病出缺紀詳蘇州]  
　　蘇撫陳伯帥因病出缺已紀前報專電兹悉中丞病症向請御醫曹志涵部郎診治因日久無效反覺增劇遂改請東醫椒谷氏醫治此外至各廟求仙方喚師娘看香頭送鬼飯請喜等凡迷信之事無不做到仍不見效復請貝君賦琴醫治忽於前日陡發滿身紅痞斑點闔署咸相慶喜方謂病將霍然而醫生則云老年發此大不相宜恐有不測初三日早中丞尚思食物不料於是日午後忽有痰上升壅塞喉間氣甚喘急至申刻出缺陳中丞之公子輩均已預行來蘇隨侍在側一切衣衾棺廓早已預爲看定即於初五日寅刻大殮當初三日中丞逝世後即用德律風飛通各署蘇藩學臬司以下文武各官咸齊集轅門商辦各事由蘇州府何太守中軍仉叅戎兩員同至内署將巡撫關防一顆及王命旗牌等物恭請至官廳面呈藩司左方伯帶同藩署暫行儲庫一面飛電江督端午帥核示 
　　補錄蘇撫奏請開缺調理摺竊臣自閏二月間染患痰嗽潮熱等証醫治略痊復因勘案過堂重感風邪病勢益增精神困怠當於本月初十日電請軍機處代奏請假旋奉上諭陳啓泰着賞假半個月欽此欽遵自應靜俟假滿何敢多凟惟數日以來方藥迭進肝鬱稍逹肺氣更虚喘逆痰多不耐久坐加以内熱熏灼一日數作外邪未凈根本大虧年近七旬陰陽兩衰補救不易如以破舟與風浪相搏激非人力所能自主倘能正氣健復則歲月或可久处所慮眞陰消磨則旦夕亦將不保伏念臣起家詞苑躐位疆圻歷受累朝知遇之隆敢不盡瘁報國况當我皇上勵精圖治凡日維新遭際聖明尤思感奮江蘇地當衝要財源異常支絀措理極難臣平日於應辦事宜罔不惟日孳孳以勤補拙其關乎新政者除興學練兵諸大端外如罪犯藝習所商品陳列館農業試騐場率皆次第創辦局諮議兩次選舉亦已如期蔵事至本年應行籌備憲政六條悉於奏設會議廳後督同地方官吏一一議决舉行惟其中審判廳一事臣愚以爲宜準司法獨立之意暫行試辦不可苟簡尚須悉心斟酌與督臣商妥從事凡此大綱旣立尤當細論條目工夫然必先有精神而後有事業臣病深至此何能爲彼即令如天之福不遽殞滅而自揣體虧神弱亦斷非一半年所能奏效遷廷貽誤負疚必多再四思維惟有據實披瀝上陳仰懇天恩俯准開缺回籍調理臣重負旣釋或可早日就痊則有生之年皆出自皇上所賜矣所有微臣病勢難支懇請開缺緣由謹繕摺具奏伏乞皇上聖鑒 
[蘇省自治研究所詳准開辦蘇州]  
　　江蘇蘇屬自治籌辦處已於本月初二日開辦啓用關防已紀本報現悉該處業將自治研究所章程公同訂定日前呈請撫憲核奪陳伯帥於出缺前兩日批准兹戕此詞錄下查蘇省應設自治研究所前經本部院於會議廳第一次開會時提議及此業經議决兹據詳送所擬章程及豫算表大致相符應即照准惟自治總局現已裁撤另設自治籌辦處自應由處飭遵又學額旣定八十名各廳州縣每屬只送兩人長元吳三縣雖係省會之區不妨酌量多送然每縣至多不得過四人京口駐防應照各廳州縣之數以兩人爲限津貼一項專爲旅宿需費起見省城所送學員母庸照給自治總局旣裁已無局長名目凡摺内局長字様均應更改仰蘇屬自治籌辦處遵批核開迅速開辦並移京口副都統曁通飭各屬一體遵照所需開辦費約銀五百兩按月經費及學員津貼每月約銀七百七十兩並候札飭蘇藩司籌欵撥解該處濟用 
　　按自治籌辦處所訂研究所章程明日續錄 
[唐星使改革幣制談]  
　　某君昨晨晉謁赴美唐少川星使暢談中國改革幣制題之政見該大臣於西正月杪由美行抵倫敦旣復行抵巴黎羅馬維也納栢靈聖彼德堡勃吕塞爾各處所至之邦輒蒙其君主召見並與政府諸公討論財政問題據該大臣宣稱渠從未致電北京主張通國行用七錢二分本位之幣制如本年正月下旬各華字報所紀渠之意見則主行用庫平一兩本位之幣制前曾具摺奏明若嫌一兩重之銀幣過大不便携帶則助以半兩一錢五分之小圓以便行使蓋七錢二分之銀幣通行於商界較兩制爲小此種銀幣雖通用巿上爲數甚巨然殊難推行於通商口岸之外　續收回尚無大難况兩幣之制絶合中國逢十遞進之法故唐專使主用兩制唐專使復論及紙幣濫出之害皆濫觴於辛丑之年一時紛紛踵起而均無實在之資本或實在之擔保今欲挽救此弊惟有由中國通商銀行與各省殷實銀行聯絡經營之一法耳節譯字林報 
[吉省維持銅元辦法吉林]  
　　吉省造幣分廠前曾詳稱現時銀元巿價已在中錢三吊以上銅元巿價比例太低擬以銅元每枚作中錢三成行使旋奉陳撫帥批示云銅元一枚作制錢十文原係法定之數吉省銀價局絶他省如强作中錢三成即以制錢十五文行使官家 
 
 

Page 5

 
 
豈能出此違法之命令吉省銅元現當缺乏與各省充斥者不同正因官帖價值太低銅元故隨無價值現時銀價難定實無善法維持之惟有不以錢爲本位而以銀爲本位其行用銅元不依中錢定價而依銀元定價銀之巿價有漲落銅元價值亦即隨之漲落庶銀貨雖有巿價之不同而銅元之價格自不至受官帖之影響亦可免奸商從中把持之弊　 
[川省清理財政之預備北京]  
　　川督趙次帥奏云度支部先後頒到清理財政章程及各省清理財政局辦事章程令即派員設局專案奏咨並蒙簡派方碩輔爲四川正監理官又奏派蔡鎭藩爲四川副監理官自應實力奉行以免臨期貽誤兹暫就藩署匀撥間屋茸治備用俟覓得相當處所再修作此項專局一面飭委布政使王人文爲清理財政局總　以鹽茶道重慶關道及現辦財政之官運釐金經征籌餉粮餉造幣各局廠總會辦兼理財政局會辦並設坐辦一員以專責成已刋給木質關防於本年閏二月初三日開局啓用其科長科員均由局遴選曾習法政及素嫻計學者委充經費由藩庫籌撥作正開銷惟正副監理官現尚未到議紳亦未聘定已飭局將通曉本省財政情形之公正紳士廣爲採訪以便延充議紳隨時諮詢一俟正副監理官到局奴才即當督同該局總辦會辦親蒞司道局庫盤查造報並開特别會議一次先將興革事宜擇要商摧收支辦法妥議改良嗣後即照章按月會議數次按年開特别會議數次以收集思廣益之效現在該局已酌擬表式加以說明分發各衙門各局所令將光緒三十四年分各項收支存儲銀粮確數塡註報告並嚴定功過章程以免查復遲延及欺飾錯漏等弊其各項征收慣例及各種溥表票式應俟調查明確再行審訂惟財政困難至今已極部臣綜核度支請撥旣窮於應付疆臣百端待理無木又何以爲炊新政所需動關緊要新添之欵歲有加增始則取給於外銷閒欵繼則並外銷向有專支之欵亦復挪用今則外欵告罄而侵及正雜等項正雜不敷而借給次年津捐欵皆實用實支並非官吏侵蝕祇以造銷恐干部駁即不能不任其虚懸積久成虧日益轇轕當局者旣不克盡情直達接任者更無從借箸代籌今欲澈底澄清自非破除積習不足以得其要際幸荷聖明主持於上部臣又以旣往之弊不加追咎查出之欵仍可留存等語諄諄示以眞誠俾曉然於此舉非爲搜括謀更無吹求之念奴才敢不懍朝廷之明訓體部臣之苦衷務使有蘊畢宣無覆不發一洗從前敷衍欺飾之弊惟是創辦伊始督過尤須原情川省幅　遼闊道路險阻内而府廳州縣外而四北屯台多至百數十屬遠者三四千里加以事係創舉官吏旣木經歷編司又無成規一有不符即須駁查有一未到即難彚編凡此顯然易見之端已爲稽延通察之累况欵目紛紜錯雜相沿有年即使悉心搜尋猶恐舛錯遺漏設再一意迫催更將欲速不達部臣於川省每年預算决算報造册均各行予展限則光緒三十四年之報告比較册表及起自宣統元年之按季報告總册自必同在展限之列奴才仍當嚴飭該局實力督催認眞辦理以廓清積弊爲清理之要領以確定預算爲清理之歸宿總期次第成功如期蕆事俾清理之成效大著憲政之前途無阻此則奴才听夕圖維不敢以事涉艱鉅稍存畏阻者也四月二十九日奉硃批度支部知道 
[京師近事]  
　　日前籌辦海軍大臣會議閩省沿海以馬尾背山面水曠宇天然江口兩岸炮台險固我國軍港中主權未失者惟此而已至于三都澳灣闊水深山四環拱港口鞏固久爲外人所垂涎當初開埠時曾詔飭劃留船塢地庚子亂後其議始寢今恢復海軍該港形勢天然興築必易將來奏派大員查勘沿海險要於該處尤當注意云 
　　徐尚書前曾以中國鐵路自建造以來與電報不相聯絡於交通上實未得滿足之便利覆查膠濟東清滬寗鐵路與各電局訂有接綫合同一切事宜甚爲完備擬將京漢京張京奉正太汴洛醴萍等路局一律仿照膠濟東清滬寗等路電聯絡章程辦理以期消息靈通刻聞此議已經議决不日即咨行各省一律查照 
　　民政部擬令各省詳籌巡警學堂辦法其設堂之數須遵定章每省設高等巡警學堂一處府廳州縣設巡警教練所二處所有應授課程不得擅行改易現已通咨各省一律遵照 
　　農工商部因各省運河理宜挑濬疎通以便商民行船輸運等事且較敷設鐵路省欵而輸運之利便則同已與郵傳部商議派員分赴各省調查運河不日即將派定 
　　聞已革尚書陳璧近與京友函云現家居無事擬效范蠡之遊在滬經營商設立公司其股本並不另招卽以已欵辦理因官界風波甚險故從事商業以謀經濟之發達云 
　　樞府因核定督撫權限一事近來提議有主張增擴者有主張縮减者莫衷一是擬由各部臣公議各陳意見以多數取决 
　　法部堂憲日前特與樞臣提議擬俟新官制頒布後所有各省提法使按照學部奏定提學使出洋游歷章程派赴東洋考察司法制度 
　　官膏專賣一事現經兩廳丞與京師商務總會議訂章程申請民政部堂憲核定頒布聞已定期六月初一日實行 
　　廿九日英國銀公司代表濮蘭德在六國飯店筵請徐尚書陪客未詳 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[長元吳通籌學欵問題蘇州]  
　　蘇州通籌學欵事宜於二月間曾由柳君宗棠等禀詳提學使嗣由長元吳學務總匯處蔣太史等復呈（原文均見前報）柳君等見復呈後即據此再上一禀而鄒翰講諸先生亦於是時具呈請退議董今樊學使甫將蔣君等呈批復爰亟照錄如下來牘閱悉長元吳學務總匯處名目旣經周前司查與部章不合詳奉撫憲批示改爲勸學所行知彭故紳等遵照在案斷無仍舊設立之理此節應無庸再議至補助鄉學必以保存的本爲要義保存的本又以來牘所稱遇事裁節爲要義蔣紳等爲地方盡義務而仍願博采衆議以息謗言持論至爲懇切本司忝綰學務於地方學欵事宜不能置之不問用特酌核辦法爲蔣紳等剴切言之查經理公欵之易於招尤來牘早見及此總匯處照案裁撤原有監察財政之議董自必一律退職蔣紳等接管潘紳移交之欵係以地方公欵作爲學欵然則蔣紳等總協理名稱亦應改爲經理長元吳學務公欵紳董而爲之稽察者應以長元吳勸學所教育會士紳爲範圍以昭公信而息疑謗其大叚辦法查有吳江王鍾澍懷疑禀控該邑辦事公所金祖澤等一案現經藩司會同本司查辦核議大致以公所專司稽察不管銀錢董事管銀錢悉聽稽察一年一易皆由公舉公所員董連舉連辦不妨以三年爲限管理銀錢董事雖復被舉毌令接管仍於歲尾報銷年頭交接等情聯銜詳請列入章程年年照辦在案此案即應叅照辦理自本年七月起蔣紳等應專管銀錢所有公立中學公立高等小學以至補助城校各欵一體先期預算會集三縣會所士紳公同議决查照開支年終册報核銷一面會同該會所士紳妥擬章程以便經理公欵紳董年内公舉年外交接嗣後即以一年爲一任連舉者不連任惟間隔一年復被舉者仍得連任至會所人員但司稽宗不司出納其任事期限仍各按學部定章辦理總之各以節省現在之出欵保存原有之的本而即以騰出將來鄉學之補助欵爲宗旨清權限消意見全公益本司反復審度計不得不出於此蔣紳等於勸學所教育會本稱畛域不分咸有敬恭桑梓之誼並無絲毫芥蒂之嫌當亦樂於從事也除仍錄報院憲鑒核並移藩司備案曁札飭勸學所並由所移教育會一體知照外鄒紳柳生等繕具呈禀各件亦即一併抄黏送備蔣紳等省覽此復再來牘所稱榖息帶徵等欵查與蔣紳等現已經理之欵有别自又另爲一事毌庸併人此案以清界限册摺存按柳君等再上蘇提學禀容緩日續錄 
[陳陶怡釋放紀聞南京]  
　　松江金山縣附生陳陶怡去年由日本留學畢業回國在滬被疑逮捕拘解寗垣發交巡警局看管頗蒙優待等情曾誌本報日前奉江督端午帥傳至督署先詢問年歲籍貫後復面諭云爾自去年來寗後同鄉人禀請保釋者甚多近尚有人爲爾作保且於一年中留心察汝非但不犯規則并能用功學問前事大約言語不愼之咎嗣後當益加謹愼並諭汝現已無事可先回家以慰家屬後再來寗當爲爾覔一位置陳對生學術淺薄如蒙大帥裁培仍擬以求學爲宗旨云云午帥頷之陳卽具以後愼言之結旋奉午帥批云着卽釋放寗家謹言愼行以待世用聞陳陶怡傳見時由警察局劉監督帶入頗蒙午帥優待囑以不必行禮賜以旁坐臨行時并給以川資洋十元故陳已於昨日乘火車到滬即日回里矣 
[西報譯要]  
　　美國攬借華債之經營泰晤士報載初四日紐約電云花旗銀行已在北京設立分行俾與中國籌商借債事宜較爲利便現已派定葛利痕君爲該分行總理該報按本館曾以此事詢諸本埠花旗銀行據稱該行稽查員葛君目下已在北京將開行前應有各事部署妥洽至何人總理據該行銷息則尚未定議 
　　英國允美合辦華債文匯報載初四日倫敦電云據華盛頓日報載稱英政府答覆美國合辦川漢鐵路借欵一事議請美國銀公司先與英國銀行或他國銀行商議一切不必與中國重開談判以免延遲債務聞美國國務大臣勞克司君已婉詞照復謂願與中國直接開議此事又載初五日倫敦電云英國答覆美國合辦川漢路債之文並無抗議之性質英政府甚願與美在華協力共謀並望美國於今次債欵不致引起難題致使中國政府遷延批准該欵路透電報接有消息謂川漢路債事宜各方面不日可望會商妥洽美國對於中國之抗議可以取消前月三十日之電顯由中國各報悞讀所致其文實爲倫敦皆望美國之要求不致拒絶云云 
　　東沙島交涉難結又云聞日政府因中日東沙島交涉問題性質　雜故不日將派委員前赴該島調查一切 
　　赫德請展假期據大阪日報前星期二日倫敦電稱赫德總稅務司因軀體未健已請中政府續展假期 
分類新聞政界 
[電商疏濬由梧州至南寗河道廣西]  
　　此次粤省復遭水患業經大吏據情電奏兹聞軍機王大臣等察核情形以粤省近年屢遭水災民生困苦究其患之所在皆由西江上流自梧州河面以至南寗屬境河道均皆狹窄每遇春潮漲起沙泥堆積愈多迨夏秋山水驟發壅塞難通以至泛濫成災屢貽巨患且上下游一帶爲通商航道要衝亟應勘察情形去其壅滯清其於積設法疏濬以免遺害地方阻碍航道現已由軍機電商桂撫即由桂撫電致東督會同妥籌辦理 
[巿民公社定期開成立會蘇州]  
　　蘇垣觀前街各商前由倪君詠 
 
 

Page 11

 
 
裳等發起創設巿民公社各情已紀本報兹悉該社因各商曁各團體全體贊成當由倪君等定於初八日在元都方丈内開成立大會該社草章容另日錄登 
[禁烟總會開成立大會鎭江]  
　　鎭紳陶樸卿茅子貞等以鎭郡自禁烟以來戒除者固屬不少而陽奉陰違者亦多公同籌議禀准大憲擬於城内設立戒烟總會一面由當鎭道劉襄孫觀察照會陶紳爲該會名譽總理茅紳爲協理鎭江府承瑞卿太守爲總辦警察局委員饒子敬司馬丹徒縣王緯臣大令爲提調劉觀察亦自任督辦之責於五月初一日在城内萬壽宫事務所開成立正式大會提議會中一切事宜 
交涉 
[巢縣組織銅官山礦保存分會安慶]  
　　巢縣爲爭銅官山事於五月初一日開會到者有二百餘人由李君蘊初劉君邠欽陶君戎周魏君少如等先後演說銅官山之歷史及凱約翰要挾麥奎横暴情形并叙述此次代表諸公在京抵死力爭之熱誠聞者無不感動隨組織爭礦會定名曰巢縣銅官山礦保存分會會所即假設教育會内遂公推汪君松泉爲正會長杜君斗南爲副會長其餘書記會計庶務招待評議各職員亦均舉定當塲籌議勸股事宜權以龍洋五元爲一股共認有四千餘股四鄉均有人到會皆担任各往各鄉勸股并議定兩電稿一呈外部請堅持一呈代表請力爭隨即公舉徐君盡民乘輪往蕪發電電稿如下北京外部王爺中堂大人鈞鑒銅官礦約作廢久成鐵案凱商大肆要挾縱麥奎横暴皖人憤極泣懇堅持以保國權而全皖命巢縣紳商學界汪有林李克賢等二百人迫叩北京皖學堂轉代表諸公鑒礦事經力爭幸甚敝處已電部請堅持并協力籌股仍乞功全一簣巢縣紳商學界汪有林李克賢等二百人公叩 
軍界 
[贛撫嚴辦軍兵毆官之飭議江西]  
　　贛省巡警道詳請飭查科員救火被水兵等毆傷一案奉馮中丞批云查東西各國消防隊遇警到塲身穿制股無人敢犯謂其地處危險時極迫急事關保護治安未便稍有侵越也該挑水兵胆敢用扁担並拳擊毆傷保安科員陳其逹甚重並傷及科長巡長等三人家丁三人實屬大違法紀有碍消防旣據查該水兵身穿紫花布軍衣前後有釘線紅字頭戴草帽此武軍帽號衣總不外巡防衞隊兩處且查該道另詳同日營勇糾衆閙娼亦係身穿紫花布短衣訊係巡防第一營兵難保非因挾嫌尋仇而起此而不辦何以肅軍律而重警章仰兵備處派員密查是否巡防兵犯事抑係衛隊兵犯事勒令該營管帶哨官指交富時動手傷人各犯按名按律治罪並將該管帶哨官懲罰尅日具報 
[巡防隊緝獲著匪湖南]  
　　湘省東路巡防第三隊譚管帶輝芳督率所部弁勇分駐灃州認眞巡緝日前該營什長在州屬長發皖捕獲巨匪朱明貴一名帶交譚管帶研訊據供自光緒二十五年入會曾在灃州匯口槐林垸開堂放票稱天平山地厚堂四海水五嶽香等名目並供去歲在鄭公渡殺斃營勇一案亦曾在塲逞兇云云當經譚管帶解送灃州衙門經州尊劉業唐太守暫予收禁一俟審訊明確再行議擬詳辦 
學務 
[高等學堂罷課續聞安慶]  
　　安省高等學堂學生與監督衝突一節已誌昨報兹聞洪監督業已上禀撫憲及學司該生等亦已聯名禀訴各執一說朱經帥以爲首滋事之余程兩生旣已革除餘可槪免深究至洪監督爲諸生侮慢應令班長率領全體赴洪私宅恭迎來堂藉平監督之氣潘監學曁毛博泉旣爲各生所嫌亟應更易惟須由監督自行遴派他員接充該生不得要挾務各遵守秩序雖此案經帥擬如斯辦理究未識學生能服從否 
[定期招攷兩江法政學生南京]  
　　江督出示招考兩江法政學生文云照得兩江法政學堂定章每一學年招考正科學生一次以一百名爲定額寗蘇皖贛一律兼收計蘇屬二十名皖贛各十名寗屬六十名蘇皖贛學生由各該省藩司按照定客每年每名補助學費一百元畢業之後發歸各省任使曾經通行在案本年夏季爲第二次招考正科之期自應遵照上届章程辦理惟查去年部定招考限制章程内有本年六月爲始法政學堂正科屬於高等教育得槪不得收未經中學畢業之生等語當時以兩江法政學堂招考在先部頒章程在後變通辦理以與中學畢業有相當程度者爲合格本年招考一遵部章凡未經中學畢業之生槪不收錄又查京師法政學堂辦法於正科學生專收有中學畢業文憑者不設預科直人正科如東文程度不足分别補習一二年以能直接日本教員聽講爲限本年所招中學畢業學生如東文程度不足應照京師法政學堂章程開設補習科補習東文東語以期直接聽講所有寗屬學生限於五月初十日起二十日止親赴法政學堂報名聽候示期考驗至蘇皖贛三處學生由三省撫部院查照定額遵照部定新章選送學生來寗一律入學不再覆考并由各生隨帶中學畢業憑照以憑查核 
[模範學生全體退學江西]  
　　江西模範學堂共有學生一百五十餘名因英文王教員程度不高品行污劣公懇更換而監督葉紫封太史一意摧壓學生以致全體公憤均於四月二十九日退學搬出學堂並經李文誥等電禀學部請飭查辦矣 
[世亦有不好爲人師者湖北]  
　　鄂屬麻城高等小學堂國文教員曹慶雲具禀學司自請辭去教員一席懇送入自治研究所肄業自治局坐辦梅觀察接准學司咨送當以該生不願爲人師而願爲學生其志已可槪見當即允准入學以鼓勵其上進之志 
實業 
[曉諭農工商界預備賽會蘇州]  
　　蘇府物產會監督何太守現因物產會定於七月初一日開辦試騐恐農工商各界尚有未盡周知爰再發出六言簡明告示曉諭周知 
[漢口擬組織茶葉公棧漢口]  
　　漢口茶業爲商務之大宗近來年 
 
 

Page 12

 
 
年失敗今歲茶巿聞較曩年尤壞從開盤日起計寗州茶銷去十萬箱尚存二萬箱兩湖茶銷去四十一萬箱尚存八萬箱最低價值售至八兩而成本須十三兩餘除祁門茶安化茶通盤核算虧折約二百萬以外各茶商以年年有害無利來年决計改業現商商協理汪炳生君擬禀請農工商部設法挽囘由部商借郵傳度支兩部銀一千萬兩組織公棧來年先將各色茶囤積不准減價再由各茶商出欵維持聞其公棧擬用交通銀行新建之大堆棧云 
[部咨限制收回紙幣安慶]  
　　度支部咨皖撫又云各直省官商銀號行用銀洋元票係爲維持圜法流通巿面而設恐相沿日久不無流弊應即通咨各直省轉飭官商銀號嗣後銀錢票不得再行增發至已發行之銀錢票應即逐日收回以示限制相應咨請轉飭一體遵照並分飭所屬地方官傳諭各商會一體知照 
[札飭調查造林區域浙江]  
　　浙撫增中丞札行農工商礦局勸業道文云四月十四日准農工商部咨開准軍機處片交欽奉諭旨農工商部奏酌擬振興林業法辦一摺着依議欽此除分行外恭錄諭旨抄奏咨行貴撫欽遵查照迅將所轄境内適於造林之區域與固有天產之森林限期詳細查明備具圖說咨報本部以憑核辦等因准此合亟札飭仰即迅速分飭各屬限期查報 
雜記 
[江督籌濟甘荒辦法南京]  
　　江督端札寗潘司文云准陜甘督部堂升與甘肅毛藩司電開（原電錄前）等因並據陜甘旅滬紳商劉定榮李岳瑞電稱現在上海發起甘省籌振公所請飭江南官紳協力援手等情據此查甘省地廣災深情形極爲慘酷亟應設法籌助共救沈災當與撫部院電商寗蘇合籌銀一萬兩解濟振需並准撫部院電開已飭蘇藩司即籌銀五千兩解寗彚匯甘省等因前來應即飭由江寗藩司一俟蘇藩司前項銀兩解到立即籌銀五千合成銀一萬兩發交商號匯解甘省查收至應如何勸導官紳廣某捐欵以資接濟之處並由該司妥速籌辦具報合就札行札到該司即便遵照辦理 
[崇陽將有漕糧之變湖北]  
　　武昌府屬崇陽縣自夏令紹範作宰後溺信劣紳孫賓臣孫簡善該劣紳等即以辦理警察爲名加派餉米票捐致激闔邑公憤遍散傳單公舉代表入城核算各項公賬孫等懼劣跡發露竟糾黨數百人盤踞於學務公所内云俟鄉紳到縣時即聚而殲之坐以焚署刦餉大題現四鄉之人聞信亦在糾衆兩造大有决鬪之勢 
[書吏戒烟問題南京]  
　　江督端批兩江禁烟公所詳請通飭勒限書吏丁役戒烟禀云查書吏丁役向來沾染嗜好較士民尤夥當此禁烟嚴厲之際非先廓清若輩癮癖則辦公之人顯違功令何以責士民之奉法據詳前情仰候通飭各衙門局所迅速依限取結送所勒令戒斷該所一面移行轉飭遵照來詳切實辦理如稍徇庇一經查覺即由該所指名調騐並將該管官吏詳請懲處以爲馭下寛縱者戒 
[江督不肯放鬆劣董南京]  
　　海州謝牧以監犯李幹廷可否准予贖罪等情禀奉江督批云查此案前據海州舉人鄭中魁等來轅禀保當經本部堂以該劣董李幹廷庇匪殃民被控纍纍前經李統領拿獲禀報飭據海州提訊禀請監禁十年當經批司轉飭遵照在案今監禁未滿二年何得率請保釋若令虎兕出柙仍爲地方大害該舉人等能保此重咎乎所禀應不准行當經行司轉飭該州知照在案據詳前情仰蘇臬司即飭遵照前批辦理仍報明撫部院並候批示 
[派委查勘城河情形揚州]  
　　揚州吳都轉據知事葉康安禀稱揚城小東門城根吊橋一帶城河淤墊成陸致多子街失愼無水可取延燒多家若不興挑不獨火患無備即民炊有涸轍之歎懇飭營勇分叚挑濬並委員督工照料以期迅速大東門文風河污穢淤塞可否同時舉辦等情當委府經歷吕某前往查得小東門城河淤塞自由太平碼頭起至小虹橋止丈量一百六十三丈長其餘水勢淤淺查文風河一帶底深岸高淤塞稀微因外河潮小水源斷流所致刻已將往查情形申復都轉 
清談 
[李元李福]  
　　李元李福之被逮也。曰洩漏　密。曰洩漏機密。 
　　初不知共回等之機密也。以意度之其必有極大關係者在。其必有萬萬不可洩漏者在。不然亦何必密。 
　　今方知之矣。其所謂機密者非他。僅僅洩漏五忠謚號於報紙耳。則所謂有重大之關係者何在。所謂有萬萬不可洩漏者又何在。 
　　如是而曰秘密則何事爲不秘密。而可以宣布。如是而欲治以徒罪。則凡報紙所載錄者。將盡在應秘之列。無一人可以幸免。則開罪者奚特李元李福。 
　　或曰在政府之心目中。則固人人是李元。人人是李福。欲前以李元李福之罪者久矣。二人特其榜様。 
鬼蜮談（褐奴來稿） 
[董事傳賢記（續）]  
　　某沈凝半晌曰。有子不傳固非人情。董事世襲。從無此例。爲今之計。惟與心腹者訂盟　。舉爲襄董。君翁千秋萬歲後。即有匪人窺視。有襄董在。其奈我何。大事旣定。襄董可以讓賢爲。詞歸政於君。兎窟之計。萬此爲上。得此一窟。賢父子可高枕爲藥矣。談頃。騃子愁雲頓殿曰。將軍眞天外飛來。他年獲保舊物。皆感君賜也。然環顧知交。堪爲心腹者。非君莫屬。弟將請於家君以行之。某　爲固辭。騃子曰。勉爲之。安用此虚文爲騃子歸。一一告諸父。某董猶豫數日。某恐計阻。又聳騃子促其父曰。此眞所謂取諸内府。而藏諸外府也。他年珠遠合浦。非依然吾家故物乎。事急矣。時不我待。何疑爲。但此春光一點。愼母漏洩。基董意稍悟曰。如兒意計將安出。騃子曰。父親可以年老爲詞。用密函請縣主諭某爲襄董。事無不成。某董曰。彼或反汗奈何。且私相授受。事若洩。羣起反對。危乎殆哉。騃子曰。鄉愚無知。誰敢鼾鼻。即有少數窮醋。亦無能爲。功則歸親。咎則歸兒。何鰓鰓過慮爲。某董意遂決。屏家人書一箋致縣主。越數日。諭下。某適外出。其家人疑爲尋常函仵。浪擲諸几案間。及某歸。啓親之。則一皇皇縣諭也。欣喜欲狂。袖之入。謂家人曰。此活命符也。爾其何輕視乃爾。其家人以爲得未曾有。攢聚觀之。問何所需。某漫應之曰。得此一家衣食可吃著不盡矣。旋授諸其妻。曰荆其爲我什襲藏。之母爲外人道也。其妻唯唯。入且走且笑曰。良人者所仰望而終身者也。今若是某曰。此某董賢父子福我。屬垣有耳。毌多談毌。多談。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局複選開票 
[奉天]  
　　奉天府奉天府複選舉於二十五日開票以五票以上爲當選計當選者二十名張程九鹿鳴書銘孫百斛桂森高瀛海王玉泉張煥棫劉東烺福珠隆阿陳瀛洲毛椿林楊鴻序宋聯琦任聖之牟維新永貞徐珍紀鳳䎗周連昌尚缺一名以得四票之張之漢袁金鎧馬泮春毓衡開列廿六日再選 
　　錦州府錦州府複選初次開票足額齊賡雲温廣泰吳景濓吳國珍杜贊宸蕭露恩薛俊升王景原馬芳田再選候補人蕭雨春徐尚志黄樹忱高清和鄭會榜解銘閣 
　　昌圖府昌圖府複選廿六晨開票得議員四名王文閣劉興甲鄭宗僑王伯勳再選候補人三名李秉恕武翰章李夢庚 
　　鳳凰廳董之威楊雲淑王香山華鏡堂殷廷璋英桂杜培元 
議員辭職遞補 
[江蘇（蘇州府屬）]  
　　蘇州府何肖雅太守以元和縣紳士王同愈呈明不願應選自應照章即以候補當選人中得票最多名次在前之昭文縣紳士劉永昌遞補當於四月二十七日知會劉紳應選並備文通報各憲備攷矣 
初選舉開票 
[浙江（衢州西安）]  
　　西安縣有選舉權者一千零九十八人當選額數十四名初選開票以三十一票爲及格當選僅五人再選開票始足額其姓名均錄下初選當選人五名葉如璋四十二吳瑞四十孔慶宜三十二章璜三十二余廷元三十二再選當選人九名鄭永禧八十五詹熙七十二宋良建六十二張濬五十六陳紹虞五十四葉向榮五十鄭康書四十七朱良楷四十五舒文甫四十二候補當選人二名程大廉三十五汪張黻二十六 
[又（衢州常山）]  
　　常山縣有選舉權者僅七百七十人當選額數九名初次開票即已足額姓名票數錄下初選當選人九名徐式圭六十二徐國霖四十二聶日培四十一何士謙三十四詹鳳藻二十七徐廷熊二十三余夢齡二十二袁士爕十六徐廷洪十六候補當選人一名徐希俊十五 
分配選舉議員名額 
[江西]  
　　贛撫馮中丞復籌辦處函略稱頃展來函爲禀復樂安楊令禀王輔行等上控選舉事務所紳董案兹批云據禀已悉旣據查明鄒令國詹祖芬挾嫌揑名冒禀屬實應將該兩生奪去選舉權及被選權以示薄懲仰即電知撫州府飛飭楊令遵辦繳等因除即發外先此函逹以免稽延再另緘核覆更正分配選舉議員名額並來單等件具悉一一兹已查照確定額數電逹民政部備案抄電稿一紙仍送上希照更正額數存卷可也電稿錄下北京民政部鈞鑒洪江西諮議局選舉議員遵照憲政編查館電示增定額數一百零六名兹計十四府州選舉人共六萬二千四百八十四名分配議員南昌十四撫州十建昌五瑞州四袁州十三臨江四廣信八饒州八九江四南康三吉安十四南安三贛州十三寗都州四現定五月初一初選六月二十一複選除造册咨送外謹聞汝騤印 
釋解選舉章程 
[江西]  
　　南安府陳太守沁電悉封套非票紙可比無碍秘密如確有選懇資格應爲有效諮議局勘印南昌諮議局憲鑒奉示重選得票算法細繹係以每次缺額加倍數除每次投票人數折半據三月初二神州報漓縣祇以缺額名數不加倍除之折半是函設例以十名除此十名未知是原額十名抑缺額加倍三十名乞示遵萍分司選員李禀南昌諮議局憲鑒勘電敬悉其人確有選舉資格初選當選否知府裕艷印南安府陳太守艷電悉册旣無名不能當選諮議局艷印 
本埠新聞 
[補錄利濟公司舞弊善後章程]  
　　滬道蔡觀察前戕承辦濬浦局挖泥工程之利濟公司舞弊結案辦法及整頓善後章程禀陳江督已據西報譯登初三日本報當時以闕略不全聲明俟覔到原稿再行補錄兹將原稿錄左 
　　一此案完結之法必須承攬挖泥工程之荷商利濟公司遵照不領工價别挖五十萬立方碼倘本年具領末次工價以前未經挖竣則浚浦局應得於本年末次工價之内扣存現銀十五萬兩一俟該公司如數挖妥然後再將扣存之銀給還具領就此了案 
　　二凡浚浦局巡　早經一律更換惟巡工德雷克福一人如願充當海關巡役之職即由海關派充 
　　三應添派才識兼優性情和平不論華洋祇須熟諳英語之委員一位駐紥吳淞口任便於辦公之際得與營造局曁工程人員互相往來討論並准其察看一切惟總營造司設施之諭令該委員不得干預所有每日無論登記一切工程之簿均准該委員查視並准其將簿抄錄以免外人將來再生疑慮 
　　四應照第三條辦法另再派小論華洋熟諳英語之委員一位駐紥高橋沙或距該處相近之船上將每日交來工程之材料如石子及塘柴等 
 
 

Page 19

 
 
親自檢查共有若干之數一併分别記賬惟各材料成色若何仍應悉聽營造處察奪 
　　五利濟公司挖泥船主每日須將起泥數目登簿如稽查員索看原簿立即交出不得留難 
　　六按期應行發給工價之時浚浦局總辦得隨時揀派熟悉河工之洋員稽查浚浦各工與合同是否相符一經該洋員呈報無訛後應即登時發給惟往查之前須將所派何人知會總營造司以便接洽 
　　七各種材料合同應抄三分以一分送監督一分交駐紥高橋沙之檢查材料委員一分由浚浦局存案 
　　八浚浦局須用材料仍照章投標公同議决方准承辦非投標及投標而不合價格者不准通融承攬 
　　九此次所議章程如有未盡事宜將來添訂利濟公司應即照辦 
[甘肅籌振之要電]  
　　英租界望平街甘肅籌振公所致廣港各慈善團體電公電云甘肅奇荒牛馬餓仆人至相食甘民嗷嗷待振素仰諸公施濟爲懷敢請協力籌振以救西北大局之危又致甘督電云滬上籌巨欵擬由川陜運麥米雜糧以濟急需如合算請將辦法電復又致成都巡警道高觀察電云甘省奇荒滬上擬匯欵托公由川運米及雜糧往甘運道便否並川北年歲何如是否可行祈迅覆 
[批飭訊辦小輪撞翻航船案]  
　　大東公司永吉丸小輪拖帶航船開往常蕩駛至吳淞江被戴生昌元陞丸小輪撞翻一案兹由崑山縣張令詳奉蘇臬批示云此案戴生昌輪船撞翻大東公司拖船溺斃至十命之多情固可憫且因爭先起釁尤屬不合雖局在上海該公司等現在上海自相交涉惟業已致斃人命按照行輪章程應如何撫卹擬辦當以起釁曲直爲斷未便任其含糊了事仰蘇州府飭縣移會上海縣轉飭該局交出水手人等解縣訊明照章核辦 
[謝劵]  
　　昨承中國品物陳列所惠贈五月份遊劵二紙書此誌謝 
[城内]  
　　失孩者鑒○本縣田大令昨接厦門廳來函稱前日輪船抵埠時由偵探隊在該輪貨艙内查獲小孩三口拐匪二人一併解署訊究匪等供認不諱業已從嚴懲辦據小孩蔣阿二供年七歲蘇州人交名老頭子在蘇州做水烟筒生意胡小麻子供年十三歲南京人父在江寗做織帶生意汪小五子供年十歲南京人父母均故家中祇有二兄一名阿大一名阿四均爲織帶生意爲此派差將該小孩送案請即飭傳家屬就近領取等語犬令立傳該孩蔣阿二等三人至簽押房詢問與來文所稱相符遂飭將該孩等送往普育堂暫行留養候飭差訪查家屬到案認領 
　　差役脫累○喬計氏控沈雲山吞没代完漕糧及代取租洋等情案懸兩載分文未繳前日由縣提訊沈供已託原差顧福生繳洋二十元被顧侵吞顧供並未收洋實被揑誣田大令查得沈於上月攔輿遞禀並未聲明託差繳洋顯見刁詐判收押嚴追 
　　盜匪供詞○夥搶姚小和家贜物並戳斃探夥朱老五之盜犯勞本初鄒福林張召福李漢卿等前日由縣復訊勞等供小的等本在楊樹浦做小工三月二十八日由徐秀榮邀至浦東四月初二日同往洋涇鄉間由李引至陳萬香家此時已有七人至晚陳即紏令夥搶陳率七人先行小的等後往迨抵事主門首陳等已搶得衣包兩個招令同返伊家俟天明當洋分派當夜同夥十二人俱住伊家後有巡警營勇同來小的等遂被捉獲其餘七人拒捕得脫不知何人將朱老五戳死求鑒判各還押聽候詳辦 
　　募捐滋擾○湖南僧人了善前向朱紳佩珍募捐滋擾經朱紳禀請滬道飭縣提究兹奉蔡觀察批縣飭將該僧遞回湖南原籍毌許逗留昨田大令已飭差將該僧提案判令即日起解 
　　道批二則○滬寧蘇肉業衆商張正隆等禀批該業議設宰猪公作旣經前縣出示曉諭並已全體議决擬章定期開辦孫源來何得以少數五家藉詞别議分辦有意破壞仰新任上海縣田令核明飭遵另禀抄黏附發邁婦姚王氏禀批此項單契前已發局勘丈據稱姚繼如户名兩單係伊子新根串保揑造如果屬實自應止丈並將單契移縣查驗飭提姚新根等到案澈訊究報仰會丈局委員查明辦理具復母違 
　　縣此三則○嚴王氏禀批染工增加酒錢叙衆滋鬧最爲惡習此案迭經前縣批諭　集公正人妥議兩造均未遵辦業董亦不肯出而以致各使機謀横生枝節而一種包攬招搖之徒且從中漁利商業手工兩受損害若非速予訊斷勢必纒訟不休應候飭提朱庭魁及氏示嚴吉甫並傳原告陳鶴堂黄錫桂盛阿元業董石時濟商人勞雲軒梁工花紀文袁連順到案察訊究斷沈妙泉禀批爾等當時旣不報案迨前縣訪聞請勘又請免驗現忽歸罪於地保謂其黑夜帶人意圖私換棺木試思地保責司巡緝不能破案則不能辭咎若將事主之棺私自更易於事何益從何收賄殊不可解旦查爾父屍傷在何部位共有幾傷未據爾等當時供明究竟是何案情應俟密切查訪一面提楊廣平傳同該民人等及地保密訊沈陸氏禀批氏子沈妙金搶奪婦女爲從擬絞恭逢恩赦業經前縣彚案具詳聲明不准援免仍准减等應俟奉到憲批遵行不必混瀆 
　　官事○花翎同知銜浙江即用知縣梁慶庸源通官銀號經理張仲謀候選州判陶鴻勳候補州同姚元焌都司米占元昨均到道禀見 
[南巿]  
　　幸有同鄉○江陰人王子英向在法界德泰洋酒店執業日前與某洋人討欠衝突致被洋人擊傷頭部兹江陰公所各同鄉以王受傷甚重連日集議擬禀請滬道照會該管領事轉飭捕房將該洋人拘留懲辦 
　　公所擾累○鳥山船夥同人前與柴炭公所爭索提艙錢大起衝突控由工程局將爲首滋鬧各人送縣訊辦在案乃前日又有生和米行主陳春生赴局禀稱柴炭公所司事陳金桂等紏領十餘人將商人所有之鳥山船扣住逼出提艙費種種蠻横不堪言狀求究當經孫裁判飭提陳金桂到案質訊先據春生供該船被扣之後所裝各貨遂即跌價大受虧累孫裁判以金桂不應抑勒捐欵大加甲斥並諭春生曰船旣放還須各妥生業勿再嘵舌春生唯唯而退 
　　移泊船隻○百官船户戴小良等具禀總工程局略謂同業各船自大逹碼頭開工後均已移泊董家渡南首惟該處與白蓮涇遙對水勢湍急頗爲危險現擬改泊葆奏碼頭請爲出示保護等語昨奉批云該船户等在葆泰碼頭另覓空檔停泊如果空闊無礙自應照准除另行示諭外此批 
　　被人疑竊○施念生在崇明輪船上被人竊去黄魚一包共有數十尾施即登岸追尋見有周錫康手携黄魚一包與所失之貨相似向之詰間遂致口角旋由巡士拘至工程局周供此魚係由久記木行内之王先生託小的出洋四元買來正欲送至該行被施誣竊求察判飭探帶至至久記木行内間明再行復訊 
　　强奪賊贜○朱永林竊得皮衣一件携至益昌典求質被曹錫坤姚阿根窺見當塲奪下轉赴某押店質錢分用朱心不能甘訴知巡士一併拘送工程局訊明朱係積竊判戒責二百下押七天曹姚二人各罰洋五角斥退免究 
　　偷竊划船○煤炭船夥張友生竊取久記木行划船一艘昨由徐家匯巡防局查獲解至工程局請究判張交保限交在逃之竊船江北人到案再行訊究 
 
 

Page 20

 
 
[閘北]  
　　並非養媳○彭隆順控盧周氏逼令養媳彭招招賣娼一案前日由警局汪裁判飭提該氏及其夫盧毛毛到案研訊據供前領招招爲養女並非養媳今憑媒嫁於浦東顧潤之爲妻是實判押限五天交招招到案訊核　　勾引孀婦○寡婦林李氏李吳氏姑嫂二人偕同其戚林士暄至三路分局控被蟻媒林四姐誘至上海逼令與王寶元兪林生姘識求請究辦德正巡官當將一干人証移解總局總汪裁判訊明情由判二氏交林士暄領回林四姐及王兪二人一併還押候辦 
　　不准賴婚○梁方梁陶氏誣控其壻陶位賢紏搶伊女巧雲一案前日經警局汪裁判提訊梁方梁陶氏同供陶於光緒三十一年送過聘禮約值七八元小的並不允許陶位賢不應紏人强搶應請究辦且女兒現因與母吵鬧不知去向汪裁判以其故意藏匿希圖賴婚判交保限三在將女交案如違嚴辦　　警局停訊○昨日爲端陽令節巡警總局及三四兩路分局均停訊一天 
　　巡警總局批詞○職商蔣聯棣禀批建造菜場旣易振興巿面又可清潔地方係警政中亟應籌辦之事惟公家經費支絀以致尚未分勘舉行北據該商禀稱擬集股創設春森公司在虬江橋起造菜場事關公益自應照准仰即妥擬章程及如何認繳警捐之處禀候核奪 
[英租界]  
　　股欵紏纒○英商赫朝顯控粤人吳俊南吞没大紀公司股本一案前日午後由廨會訊原告延博文律師投稱該公司開設時係由原告與馮槐清訂立合同被告並未入股惟當時囑其經理一切月給薪資洋八十元今被告所呈各帳尚少兩册有意侵吞股本請追吳延費烈律師上堂譯稱原告與馮訂立合同時在光緒二十八年但並無赫朝顯字様應請察核判各退去候會商定斷 
　　虧空莊欵○烟台永盛恒號主李安洲因虧欠元春等八錢莊往來銀三萬七千餘兩昨由公廨派差協探至江西路十五號門牌將李提獲解入捕房候追侒 
　　又獲一人○河南路利源通洋貨號被葉偉屏等串竊銀五萬八千餘兩葉已由探拿獲解廨収押在案兹葉之同黨胡卓屏匿跡虹口昨經總巡捕房中西包探前往查獲解入捕房押候究辦 
　　勿再薄待○英美捕房華捕正巡官張君出示略云華歷四月三十日有一華捕毆打杉板渡夫業由本正巡判罰在案此後各巡捕切宜辨認是否平民或犯罪之人即使平民偶有違章情事亦因愚笨所致究非作姦紀罪之徒斷斷不能薄待各巡捕倘再拳打脚踢毆辱無辜之人定必從重究罰至流氓盜賊拐騙等輩倘有拒捕情事儘可相機毆擊不必拘泥 
　　巡捕降級○匯山捕房二百七十七號華捕許安忠辦公疎忽昨由正巡官張君著令降充四等巡捕二月西虹口捕房二百六十六號華捕張阿興辦公不力降充三等巡捕二月新閘捕房七百七十七號華捕汪阿方老閘捕房八百三十六號華捕王濟仙均因在差瞌睡汪捕降充三等巡捕一月王捕降充四等巡捕四月新閘捕房二百五十九號門差華捕蔣爕林將屋租人賣娼降充三等三道頭巡捕三月 
　　查詢命案○戳斃總巡捕房暗差華捕毛久康之兇犯陳阿四沈七仔沈哭賓等由廨送縣訊辦迭紀前報兹悉總巡卜羅斯君以該犯等在押日久案懸莫結昨特派探李星福與四號西探同至公廨查詢此案寶讞員諭候函詢由大令再行訂期訊斷 
　　因何起火○河南路漢口路交通之慶和里内永安洋廣貨號於昨晨四句餘鐘起火焚燬樓屋兩間捕房以該號保有火險恐有别情即飭包探往查 
　　搶失金飾○住居廣東路四百十九號門牌之陳王氏前晚由山西路購物回家行經漢口路被匪搶去金挖耳一只氏即投報捕房派探查緝 
　　强取衣物○王念祖昨向廣西路程姓家索洋無着强取衣物程即投報捕房捕頭以王擅搬衣物有違定章飭探查拿究辦 
　　庽客失竊○蕪湖路月桂里某客棧庽客王某昨日失去現洋九十一元王即投報老閘捕房飭探葉長亭前往查勘 
　　雉妓違韋○雉妓花香雲前晚在途拉客由捕查見禀知捕頭請廨出單傳訊 
[美租界]  
　　西人溺斃○前日下午某號水巡船在楊樹浦撈獲西人男屍一具當即送至驗屍所候查傳家屬到所収殮 
　　醉游黑酣○前晚兆豐路有一西人醉臥道旁由捕車入捕房押候酒醒核辦 
　　索債互毆○王阿四兪阿二張小毛喬江生等因索債紏葛在途互毆由捕一併拘入捕房押候訊究 
　　司帳舞弊○舟山路莊震祥米店主扭控司帳詹善祉侵吞洋六十元捕頭飭詹交保理還 
　　収買賊贓○北京路沈立昌舊貨店収買竊賊黄金華之皮酒等贓由黄供出飭探往吊原贜已被售去兹捕頭已請單傅究矣 
[法租界]  
　　巡捕敲詐○舟子馮掌林投廨禀稱前日由浦東隆茂棧裝運綿花回滬因與人口角被張四九通同落差華捕張阿根紏黨十餘人軋至萬雲樓茶館内拆梢洋二十元小的先付四元旋即報捕搜出原　解案請究又據謝捕頭禀稱張阿根因在老行時調戲婦女故調往小東門捕房詎仍不守本分應請嚴辦判兩張一併交保候核 
　　不應行兇○金光生同妻楊氏投廨禀稱小的與三十九號華捕周阿四同居前晚周忽尋釁搗毁什物人亦受傷求驗周供金妻楊氏係小的之外甥女因伊破口辱駡不能忍耐求恩寛宥中西官以周係在官人役不應行兇姑寛着罰養傷費洋四元斥釋 
　　各罰兩元○某號電車司機人李樂庭前日囑令収票人代爲駕駛遽開快車幾至肇禍昨由捕房傳至公堂請爲究罰判李及収票人各罰洋兩元充公 
　　押店収贓○寶泰小押店前日收有牙筷八雙嗣經捕房查悉此項賊贓早由捕房開單知照不應収下當將牙筷吊去並傳店夥王榮生解廨判罰洋五元充公 
國外新聞 
[俄員赴東游歷]  
　　初四日東京電云兹有俄國學生二十人商民及新聞記者十五人自海參威行抵輕津埠擬赴日本各處游歷 
[東京近有疫症]  
　　初四日東京電云東京近日患疫兩起均不治 
[俄法律家逝世]  
　　初四日倫敦電云俄國著名公法學家馬丹氏於出游里伏利亞時卒於旅次 
[第二蘇彝士河]  
　　初四日倫敦電云據每日郵報載稱蘇彝士運河公司現與埃及磋商擴長讓與公司之地該公司現擬增集資本另開河道與現有之河平行 
[英船自取其咎]  
　　初四日倫敦電云俄國海軍部頒發文告謂英國汽船胡特彭號係由芬蘭領港人駕駛俄艦曾向舉號命其停輪該船置 
置若罔聞故由俄國魚雷艇兩艘發炮轟之 
[古巴不認債欵]  
　　初四日鈕約電云西班牙向美政府索償古巴國債金洋三百兆元古巴並不承認此欵 
[英擬購買最佳飛船]  
　　初四日栢靈電云倫敦某報館開募捐欵英金二千磅擬用以購買最上之外國飛船 
[土員赴德學習陸軍]  
　　初四日柏靈電云土爾其特派士官十九員赴德學習陸軍 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[古巴總領事報告古巴商務情形（續）種烟及榨糖之情形]  
　　一播種宜新地擇山麓或半山泥土肥沃有草木者斬去以火焚之留其灰候至旬日炎氣已過鋤鬆其泥以此灰爲肥料將地劃分區叚泥須稍潤勿令太乾太濕所播烟子不用水浸兩日一澆水七日即萌芽俟葉大如銀錢移種沙泥夾雜燥濕得宜之地每株相隔約九寸加以蔴麱淡料蓋以疏籬免受太陽曝壞植後勤耘草有蟲即剔之勿遺蟲屎三閱月可割初級老葉其有六丫葉者宜摘其正薳免致長高烟之弱者四丫葉即須斷正薳留横薳割葉時勿傷下丫小薳如摘桑然以例再長新葉歸下次採摘計可有三四次收成此播種分秧之說也又忌雨後移種移種又以望日後至月底間爲得時雨水太多其烟無味古巴以七八月爲播種之期取其交秋雨少之故烟子宜新逾年已枯即不能用 
　　一採葉宜雙片交加放竹上以逢寮陰晾忌日炙葉乾之後以板舖地然後堆葉勿令潮濕葉堆之中每每發熱如炙須再三翻疊至一個月後熱氣透發香味不變方可打包收存否則葉焦而生蟲即無用矣此採葉之說也 
　　一卷烟卷烟之時先以清水潤葉去其骨層疊以板壓之令其稍乾分别烟皮烟心由揀烟人妥揀分授卷烟人長短大小有度各如其式每卷製百枝工價金銀一二元至十餘元不等烟價之昻以便拿彌窰省所產爲最工作加良工價亦因之加貴也此等烟西人大讌會用之烟價每百枝至貴者金銀一百二十元 
一榨糖宜用機噐斬蔗之後以火車運至糖寮之旁用提重機將全車之蔗拉起移置糖機之頭此蔗隨來隨拉絡繹不絶該機亦轤轆而上蔗卽隨之後一級置有機刀將蔗截斷每截約五寸第二第三级將蔗計輾轉絞乾流下鐵槽有鈾沙網將原汁隔清其蔗渣即由上機自行擲入火爐作柴其蔗汁由下機流入鉅鑊鰲糖層遞數節由汁成膠去其濁質留其清質再經一節將糖膠旋轉使受生風吹凍竟成結白糖沙此糖遂由機尾鐵管滲下分置布袋於機孔以承之仍以機器立刻打包旋轉之間蔗即成糖每機一架每日可出糖二千包每包重二百磅全用機力以人爲之看管司火轉運機關而已此親往糖寮考查榨糖之情形也按古巴一島糖烟兩宗歲入金銀一百兆元我國沃土遍野荒地甚多講求種植製造以闢利源不特可以惠民生實堪以裕國計 
小說 
[俠情小說卿小傳（一名像片案）叜著（三十三）]  
　　第十九章惡感之消釋 
　　漫旣返臥室。見所謂客者非他人乃小唐耳。漫逆計其來也。必爲縵卿作說客者。唐迎謂曰。何數日示見鬍公之蹤跡也。漫笑曰偶抱小恙耳。唐曰天下事何竟有不謀而合者。公亦知意中人亦懨懨瘦損耶。漫徉問之曰。君所謂者何人也。唐曰公之意中人。我所知者僅縵卿耳。其他不知也。漫曰縵卿亦病耶。渠有何事可病者。唐曰我亦不知其何故。特渠急欲公一蒞止。我今日之來。即渠一再懇託。以爲遞信人也。漫曰去亦無妨。容俟我病愈即往。唐曰以我窺渠之情狀。其盼公之切。雖一日猶以爲遠。况久俟耶。以我測公。初無大病。何不即與我一偕行。漫笑曰君爲人游說耶。唐曰否否。公一見之。即以予言爲非謬矣。漫略一沈思曰善。乃相將俱往。 
　　旣至。見縵果容光略減。丰采非昔。入座後縵乃緩緩而言曰。鬍公來耶。唐即笑曰。我爲卿故。致鬍公疑我爲卿作遊說。卿速以欲白於鬍公者白之。免我負此不白之寃也。我且往覔杏子話。無嬲鬍公事。言已出門。漫欲留之已去。 
時縵坐倚於床。即招漫以手曰。曷不來此共坐。漫乃步至床前笑。曰卿亦病耶。我連日亦小不適也。縵曰妾無他病。惟胸次抑拂耳。公得無病氣惱否。漫見其憔悴可憐。語聲滯澀。即笑曰否。我病酒耳。蓋前日自卿家歸後曾濫飲也。縵乃嘆息而言曰。公千金之軀。所關匪細。即如公所疑而不謬亦屬細事。乃以酒自傷。何不愼乃爾也。况公所疑者又全屬錯解耶。漫聞之轉無以答。乃笑謂曰。往事無庸再及。我正欲問卿。小唐謂卿有言告我者何語也。縵曰是良有之。第必先袪公之惑。而後可言。乃牽漫並坐曰。公知前日隔房之客。究爲何人。漫曰初未計及。 
 
 
 

Page 27

 
 
   
 
 

Page 28

 
 
   
 
