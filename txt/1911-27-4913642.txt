# 1911 - 27 - 4913642

 

Page 1

 
 
   
 
 

Page 2

 
 
   
 
 

Page 3

 
 
國會歬程 
 
 

Page 4

 
 
上諭 
[監國攝政王鈐章十二月二十五日内閣奉]  
上諭資政院議决新刑律總則會同軍機大臣具奏繕單呈覽請旨裁奪一摺新刑律總則第十一條之十五歲着改爲十二歲第五十條或滿八十歲人之下著加入或未滿十六歲人字樣餘依議又據憲政編查館奏新刑律分則並暫行章程資政院未及議决應否遵限頒布繕單呈覽請旨辦理一摺新刑律頒布年限定自先朝籌備憲政清單現在開設議院之期已經縮短新刑律尤爲憲政重要之端是以續行修正清單亦定爲本年頒布事關籌備年限實屬不可緩行着將新刑律總則分則曁暫行章程先爲頒布以備實行俟明年資政院 
開會仍可提議 
修正具奏請旨用符協贊之義並著修訂法律大臣按照新刑律迅卽編輯判决例及施行細則以爲將來實行之預備餘照所議辦理欽此 
上諭明年五月爲英君 
加冕之期著派貝子銜鎭國將軍載振充頭等專使大臣前往致賀以重邦交欽此上諭總管内務府大臣奏遵旨查明大臣子嗣一摺己故科布多辦事大臣錫恒之承繼孫斷艮加恩着賞給員外郎欽此 
旨崇文門正監督著那彦圖去副監督著壽勳去欽此 
旨左翼監督着逹賚去右翼監督着瑞啓去欽此 
上諭錫良奏查明奉省新民義州等屬旗民各頂地畝被災分數懇恩蠲緩糧租一摺奉天新民等處本年夏秋霪雨連綿各屬地方多受水患間有被雹成災收成歉薄實堪軫念加恩著照所請所有新民等八府州縣並各旗界地畝著按照單開各村屯被災分數分别蠲緩如有已徴在官者准其流抵次年正賦其曾經被災緩徴者著遞緩一年帶徴以紓民力該督卽刊刻謄黄徧行曉論務使實惠均霑毌令吏胥舞弊用副朝廷軫念民艱至意餘著照所議辦理該部知道單併發欽此上諭馮汝騤奏查明江西被災各屬分别緩徴遞緩新舊錢漕等項開單呈覽一摺江西南昌等府各屬本年入夏以來雨水過多山溪暴發河湖並漲沿河禾苗多被淹浸又因晴霽日久天氣亢陽高阜秋稼漸廿一黄萎收成均甚歉薄若將應徴新舊錢漕等項照常徴收民力實有未逮加恩著照所請所有勘實被災之新建等廳縣並九江府同知所轄之南九二衛均著將應征新舊遞緩以紓民力該撫即按照單開各廳縣村莊頃畝分數旣應緩銀糧米石各數刊刻謄黄徧行曉諭務使實惠均霑毌任吏胥舞弊川副朝廷軫念民艱至意該部知道單併發欽此軍機大臣署名奕劻毓朗假那桐徐世昌 
監國攝政王鈐章十二月二十六日内閣奉 
上諭馮汝騤奏考察屬員賢否據實舉劾一摺江西吉南贛寗道俞明頤南昌府知府武玉潤署南安府知府陳光裕試用知府金士彦署定南廳同知吳春鑅署廬陵縣知縣臨川縣知縣易順豫署瀘溪縣知縣歐陽保福署德興縣知縣余永濬補用知縣黄綬萍鄕縣蘆溪司巡檢劉蔭福旣據該撫臚陳政績均着傳旨嘉奬試用知府程堻辦理官銀分號假公濟私不知自愛前署德化縣補用知州華桐辦事操切致釀命案前署瑞金縣補用知縣魯光斗藉案需索不知大體候補直隸州州判梁鏡寰視學南贛歛索規費安福縣敎諭趙汝明品行不端署上高縣丞朱繼昌辦理蔡烟不知覈實興國縣典史陳肇麟嗜利無恥臨川縣典史楊奎選捕務廢弛崇仁縣鳳岡司巡檢袁惟昞不知檢束貴溪縣上清司巡檢王頌彬庸懦無能署南城縣新豐司巡檢蔡純操守不謹補用巡檢向楷玩視警務湖口礮台台宫候選縣丞陳剛不守營規均着卽行革職補用縣丞梅寳琦禁烟調驗搜獲夾帶試用從九蔣聿修調騐規避均着革職永不叙用永寗縣知縣胡嘉銓精神不振前署會昌縣知縣吉水縣知縣張肇基辦事迂緩均着開缺另補餘著照所議辦理該部知道欽此軍機大臣署名奕劻毓朗那桐徐世昌 
　　監國攝政王鈐章十二月二十七日内閣奉 
旨武備院卿著榮銖補授欽此軍機大臣署名奕劻毓朗即桐徐世昌監國攝政王鈐章十二月二十八日内閣奉 
上諭試辦宣統三年歲入歲出總預算案由度支部擬定奏交　議　務處會同集議旋經該處王大臣奏交資政院照章辦理 
 
 

Page 5

 
 
兹據該院奏稱此項總預算案業經斟酌損益公同議决遵章會同會議政務處具奏並繕具清單請旨裁奪等語現在國用浩繁財力支絀該院核定宣統三年預算總案朕詳加披覽尚屬核實如確係浮濫之欵應極力削减若實有窒礙難行之處准由京外各衙門將實用不敷各欵繕呈詳細表册叙明確當理由逕行具奏候旨辦理至裁汰錄防各營於各省現在地方情形有無妨碍著陸軍部會同各省督撫悉心體察熟權利害從長計議詳晰具奏又會奏議决京外各官公費標準一片著俟編訂官俸章程時候旨施行欽此 
上諭直隸提督姜桂題電奏武衛左軍應否裁撤請旨裁奪等語武衛左軍木係毅軍改名歷經戰陣嗣經派駐近畿用資拱衛關係尤爲重要武衛左軍營隊餉項著毌庸裁减仍責成姜桂題認眞訓練照常駐紥該部知道欽此 
上諭法部尚書廷杰老成練逹端謹廉明由部曹簡放外任洊陟監司升任熱河都統擢授尚書宣力有年克稱厥職前因患病疊次賞假方期調理就痊長資倚兹聞溘逝軫惜殊深加恩賞給陀羅經被派貝子溥倫帶領侍衛十員即日前往奠　照尚書例賜卹任内一切處分悉予開復應得卹典該衙門察例其奏伊孫一品蔭生廷齡著俟及歲時以郎中用用示篤念藎臣至意欽此 
上諭法部尚書著紹昌補授沈家本著轉補法部左侍郎法部右侍郎著王垿補授欽此 
上諭沈家本現在有差法部左侍郎著曾鑑署理欽此軍機大臣署名奕劻毓朗那桐徐世昌 
監國攝政王鈐章十二月二十九日内閣奉 
上諭法部左丞着王世琦署理許受衡着署理總檢察廳廳丞欽此 
上諭楊文鼎奏耆紳鄕舉重逢籲懇恩施一摺在籍翰林院檢討王闓運早列賢書儒林矜式現届該　鄕舉之年花甲適周洵屬科名盛事加恩着賞加翰林院侍講銜以惠耆年欽此 
上諭甘肅巡警道員缺着趙惟熙試署欽此 
上諭甘肅蘭州道一缺卽行裁撤改設勸業道着彭英甲補授欽此 
上諭廣西勸業道員缺着胡銘槃補授欽此 
上諭前據御史石長信奏參趙爾豐徇私溺職殘刻貪污各節當經論令長庚確查兹據查明覆奏或事出有因或傳聞失實惟趙爾巽前在永寗道任内辦理叙永土匪任用官紳罰及無辜究屬失於覺察趙爾豐着交部察議候選知府傳嵩木都司鄭子均隨辦匪案擅作威福恃勢勒罰均著革職永不叙用鄭子均貪黷無恥情節尤重着發往軍臺効力贖罪知縣用候補府經歷范國溥聲名素劣分省補用知縣吳俣不戒於火燒毁營中糧米均着交部分别議處打箭鑪同知王典章旣多物議着開缺另補寳豐隆銀行股東喬世傑結交官長把持招摇着查明如有官職卽行斥革並發交原籍地方官嚴加管束以示懲儆餘着照所議辦理該部知道欽此軍機大臣署名奕劻毓朗那桐徐世昌 
　　監國攝政王鈐章正月初二日内閣奉 
上諭甘肅蘭州府知府員缺緊要著該督於通省知府内揀員調補所遺員缺著鳳來補授欽此 
上諭上年順天直隸各屬被災地方業經分别蠲緩糧租小民諒可不致失所惟念今春青黄不接之時民力未免拮据加恩著將被災歉收之武清等州縣廳各村莊應征本年春賦地丁錢糧等項並原緩宣統二年及節年地丁錢糧等項分别緩至本年麥後及秋後啓征其坐落武清天津二縣地方之津軍廳葦漁課納糧地畝並歸入該二縣災歉村莊一律辦理以紓民力該督卽按照原奏開明詳細數目刊刻謄黄徧行曉諭務使實惠均霑毌任吏胥舞弊用副朝廷履端布闓嘉惠畿疆之至意該部卽遵諭行欽此　軍機大臣署名奕劻毓朗那桐徐世昌宫門抄二十九日召見軍機紹昌 
交旨 
　　十二月十九日軍機大臣欽奉 
諭旨李家駒奏考察日本財政編譯成書繕册呈覽各摺片著該衙門知道書留覽欽此又奉 
諭旨李家駒奏考察憲政隨員援案懇恩給奬一摺又片奏請給　員寳星等語均著該部議奏又片奏繳銷關防等語知道了欽此 
十二月二十日軍機大臣欽奉 
諭旨會議政務處會奏議覆浙江巡撫增韞奏改設糧道庫大使專缺一摺著依議欽此又奉 
諭旨督辦津浦鐵路大臣徐世昌等奏津浦鐵路工程過半　預籌進步一摺又奏津浦總工所現移往電報車務學堂辦公一片均知道了欽此 
　　十二月二十一日軍機大臣欽奉 
諭旨資政院奏陳請山西省北鹽務辦法一案一摺著督辦鹽政大臣知道欽此又奉 
諭旨都察院奏代遞已革花翎文耀等爲變通旂制壽畫生計又代遞貢生章福榮等條陳八旗生計呈二件著變通旗制處知道欽此 
　　十二月二十三日軍機大臣欽奉 
諭旨農工商部奏　章預縣次年農工商政實行辦法一摺著憲政緝查館知道欽此又奉 
諭旨農工商部奏高等實業學堂五年畢業在事出力各員分别酌擬奬叙繕單呈覽一摺著該部讀奏又片奏高等實業學堂監督侍郎紹英編修袁勵準勤勞最　應如何奬勵等語紹英著交部議叙袁勵準著以侍講升用欽此又奉 
諭旨農工商部奏遵　奬勵棉業化分礦質局曁工會各章程分别繕單呈覽一摺著依議欽此 
 
 

Page 6

 
 
　　十二月二十四日軍機大臣欽奉 
諭旨資政院議决運送章程遵章會同農工商部具奏請旨裁奪一摺著依議欽此又奉 
諭旨修行法律大臣沈家本等奏法律館籌辦事宜　旨廬列一摺著憲政編查館知道欽此又奉 
諭旨修詳法律大臣沈家本等奏刑事訴訟律草案告成裝册呈覽一摺著憲政編查館覆核具奏册併發欽此又奉 
諭旨管理法律學堂事務大臣沈家本奏法律學堂乙班學員畢業酌改官辦法一摺著該部議奏欽此 
論說 
[對於今歲敎育界及實業界之希望（醒）]  
爆聲除舊。忽忽開春又數日矣。河山依然。景物更新。兒童歡呼。舉目皆是昇平之象。鑼鼓喧擾。薄海共享康寗之福。記者寒牕秉律。卽境興懷。竊以爲駒光倏近。年復一年。而社會之事業。儼同泡影。國家之改革。付諸水流。絕無形迹之可捉摸。推過去而測未來。殊不勝四顧蒼范之感。雖然社會事小。國家事大。當此歲序更始。在置身社會謀公益事者。固不可不存奮發有爲之心。期除往目雍容游移之惡習。而國家當庶政革新之際。凡屬臣民。亦莫不殷殷嚮望。以冀措置之咸宜。而爲全國人民謀共同之幸福者也。溯自丙午之秋下詔預備立。憲以來迄已五載有餘。每年施行之憲政。先後已屬不可勝數。然其成效果何在哉。蓋振衣必提其傾。張網必舉其綱。未有根本不立。而惟枝葉是謀。可望其事之有功効者。我國舉辦憲政。而不設内閣。則政府行政之機關不完備。不開國會。則人民立法之機關不成立。於棼如亂絲百端待舉之憲政。而以不完全之立法行政機關當其衝。所謂朝三暮四。虎頭蛇尾。安能責其成效之可必得北固三尺童子而可知之者。而執政諸公以大權獨攬之可以爲所欲爲也。寗捨此而不顧。嗚呼其又何望。開設國會。須俟諸宣統五年。大有一成不變之勢。在臣民斷不宜更以縮短請矣。而内閣之成立。又遥遥無期。卽成立矣。而無國會相對待。則與今日之軍機。固名異而實同。亦何貴有此内閣哉。總之以今日國事而論。不開國會。無國事之可言。祗可聽二三大臣之任性行事。俟數年後徐圖收拾可也。故吾亦不作希望國政改良之語。居今日而言救國之謀。在十者殊無所望。勢不得不由我人民自爲謀矣。至於希望國會之速開。内閣之速立。吾亦不作此夢想矣。 
一國人民欲其守法委而保治安。必敎養二道。咸得其宜。相互爲用而後可。此固古今中外不易之理也。是故國家之政治。與社會之事業往往有背道而馳者。國家政治善良。固足以謀社會之幸福。而社會程度高超。亦足以矯國政之惡戾。稽諸東西各國。其事跡實有彰然不可掩者在也。以我國今日政府之無能。又不許人民參預其間。而欲望其盡心國事。改良國政。必不可得之事也。惟有由我人民經營一切事業。兼程並進。尅日計功。一俟人民之能力充足。社會之事業完備。至時政府諸公心慄氣餒。未有不望風傾倒者。於是乃能成完全無缺之立憲國。惟在我人民好自爲之耳。我人民如不責政府代我謀。而由我自謀也。則所謀之道。仍不外敎育實業兩大端而已。 
我國振興敎育之議。發起於十年之前。上有學部學司之提倡。下有敎育會勸學所之簿畫。加以熱心志士之奔走呼號。其所以爲敎育謀者。亦不可謂不力。顧所得之成效。果何在乎。近年統觀各地敎育事。不見擴張。徒形减縮。其受病處惟在經濟之困難耳。然亦當事者不能善爲措置之過也。敎育以普及爲最要。國家不頒强迫之令。人民不盡勸導之責。而欲望其普及。雖更數百年。亦難逹此目的。蓋現今之敎育。一部分之敎育。而 
 
 

Page 7

 
 
非全體之敎育也。富人之敎育。而貧民之敎育也。試觀各處初高兩級小學。其入學子弟。非盡上中兩等。而下等者絕無僅有乎。但一國人民。以下等者爲最多。羣最多數之無智愚民。充塞國中試問社會文明。何能進　工商事　何能發違。雖國家　行憲政開設國會然徒賴少。　人民而爲多數人民謀。其果有裨國家大局耶。故以今日之敎育成績與十年前未興敎育時之蒙館私塾較之。亦未見有勝於彼。不過入學子弟。稍具普通智識而已。於全體人民賁無絲毫之裨益也。往者朝廷頒籌備憲政之令。有簡易識字學塾之設。期敎育之普及。此舉殊屬最要。自學部通飭各屬照辦後。未見切實舉行。以故絕不聞有議及此事者。爲今之計。完全初高小學。旣不能隨地徧設。且貧苦子弟。謀生爲急。斷不能俟諸畢業出校。必有中途廢學者。似不如多設簡易識字學塾爲宜。竊以爲就城鄕之公共房屋。置備尋常桌椅。卽可開辦。所用課本。如不能購給。儘可用鋼筆眞筆等版刷印。分發各生。以免購書之難。所有敎員。不必另聘。但就近請各小學堂敎員輪流敎授。或於晝間。或晝夜並敎。或於星期日敎授。儘可臨時酌定。修金亦可從省。略給津貼可已。在各敎員旣在本地敎育之事。卽有推。廣敎育之責。度亦無不贊成者。是則旣不收取學費。又發各種用品。貧苦子弟自必聞風興起。爭先入學矣。苟能隨地遍設。實力舉辦。則較諸多設完全小學。其功效之大小。誠不啻天淵之别也。是在各屬地方自治公所與敎育會勸學所以。及本地學界之共同商辦。力任其艱矣。此所希望於全國敎育界者一也。（未完） 
專電 
[電一（北京）]  
樞府奉旨電寄鄂督瑞澂據該督電奏漢口車夫誤會生釁聚衆暴動當卽彈壓解散等語着仍督飭文武加意防範毌任滋生事端 
[電二（北京）]  
東督錫良電奏哈爾濱患疫斃命者有二千六百餘名之多各處疫勢頗劇需欵甚鉅請續撥大連稅關銀十五萬兩以濟急用 
[電三（北京）]  
粤督電奏德儲於二月内抵粤此事關係兩國交際巳飭藩司勸業道預備優禮接待惟需費甚鉅未經列 
入預算懇准於事竣後將支欵據寔報銷 
[電四（北京）]  
鄂督瑞澂奏請開缺奉硃批湖廣地方重要端賴治理得人該督向甚勤能力任勞怨認眞辦事朕所深倚豈能聽其引退着再賞假十五天安心調理稍痊卽銷不准開缺 
[電五（北京）]  
御史陳善同奏江皖豫三省水災甚重急須推行以工代振大舉查疏治淮河可期永逸大有利益辦賑則止沸救焚治淮則抽薪曲突請派幹員酌量籌辦 
[電六（北京）]  
湖北京官盧靜遠等奏湖北方言學堂關係造就譯才未便輕議停辦奉硃批學部知道 
[電七（北京）]  
歐美留學監督奏續派游美學生程度較高均分進各項專門大學進步甚速易臻完材 
[電八（北京）]  
贛撫奏報解欵短少現向裕寗官銀號借欵濟急 
[公電（陜西）]  
各報館鑒陜省皂貨改行統稅并未裁併局卡剔除中飽但就頂有釐數倍加貨捐商情急迫萬狀紛電止裝除呈請陜撫藩憲仿江西辦法外乞發議陜西商會 
 
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
祝辭 
[辛亥元旦祝辭（寒）]  
維宣統三年辛亥元旦之吉。陽和乍布。羣物發生。春風廣被。化日增妍。山意衝寒。濤聲鼓暖。梅柳渡江而披拂。栢椒含靄以葱蘢。邦人熙攘。同遵逵路。士女歌舞。樂此歲華。滬上一隅之地。有滬寗滬杭兩鐵道交會其間。又有吳淞縱貫。長江横帶。水陸輻輳。梯山航海。廛閈撲地。歌吹沸天。重江複關。四會五逹。誠神臯之隩區也。一時商賈相與休於巿。行旅相與歌於塗。士人遊遨。工農讌喜。值兹鶯啼燕語。爲簫鼓之追隨。偶然遊目騁懷。極視聽之娱樂。冠蓋如雲馬龍車水。烟塵似海。衢溢城闐。百貨萃中外之菁英。萬里集東西之人士。五方雜處。九逹齊行。頳壤飛文。同棋局之界劃。朱垣詭異。荷棟桴而高驤。對此民物之殷阜。兼以習俗之奢泰。與時俱新。亦其宜也。豈留連忘返。此邦樂土之可思哉。母亦風氣開先之地。文明賴以灌輸焉耳。惟是交通頻繁。則疾疫易發。去歲檢疫風潮。幸當事者慘澹經營。竭力消弭。方慶安居樂業。卒歲悠優。否則恐不堪設想也今北方疫癘正熾滬濱地居衝。要衛生事宜。不容稍懈。記者謹祝租界居民。自重生命。各保康寗。母貽外人以口實。則不特我民之樂利。抑亦國家之幸福。矣至若撫時度勢當國步艱難之會揭野。人負勴之忱。竊願我士夫國人。勤求治理。相與輔翼德化。誘啟編氓。苟内政之充實。斯外侮以潛消。是在我國民合羣圖治。母挾私見以僨事。毌以小利敗大謀。和衷共濟。力爲振作而已居官者宜捐棄保祿希寵之心。事事以國是爲前提。則庶政易理。百廢俱舉。刑清政簡而上理可臻。爲紳者佐治維新。謀地方自治之完全發逹。毌以意見紛歧。致各要事阻滯不行。母以專已自謀。致諸羣治晦盲不舉。念迨天陰雨之戒。深覆巢壓卵之懼。以期克底於成功。國會年限業已縮短。憲政進行。愈益迫促。所望國民振奮精神。共襄郅治。智識不開通。則自治之阻　力横生是敎育宜亟謀普及也。財力不充足。則無窮之漏巵更大。即敎育变無所藉而施。是實業宜亟謀提倡也。欲禦外侮。首謀自保。海陸軍爲國家保衛之至要者。今方力謀振頓。所望海軍於今歲即能成立。陸軍於今。歲益加訓練耳。若夫商業。尤爲富國之基。吾國金融近頃閉塞不靈活久矣。惟望吾商界諸鉅子。有以挽救而整理之。警政實爲内治之要吾國舉辦有年。東施效顰。益增其醜。惟京津稍有精神。餘省則腐敗時見。虚糜鉅欵。民脂幾何。惟望董其事者。有以革新而改爲之。國以民爲本。民以食爲天。去年皖地饑荒。至爲。慘目。歲豐民樂。是不能不望水旱偏災之倖免也。我國民祁寒怨暑。要在以人事回天命。語曰天時不如地利。地利不如人和。亮哉斯。言方今外患　至急。殷憂所以啓聖。多難所以興邦。吾民尚其一乃心德。以恐固我中國僮萬斯年强䋲䋲繼有道之丕基。而克與歐美列强。相頡頏於大地。則吾儕濡毫灑翰。居此邦城。亦得於良辰吉日。徜徉於大好之河山。容與於寛閒之歲月。以共保有此天賦之人權。而爲東亞無上之光榮也。豈不懿哉。豈不盛哉。 
緊要新聞一 
[資政院籌邊十策北京]  
　　資政院閉會時復遞封奏二件均經明諭宣布其整頓邊事一摺長約數千言未能窺錄全豹兹探得十大綱目亟錄於下一改設中央殖邊行政一設置邊境殖邊官治一屯田以固邊圉一移民以殖邊疆一變通旗制參仿自治一振興實業以培富源一維持宗敎以防隠悉一注重界務以尊主權一運全力發展交通一統全局措籌經費聞監國覽奏頗韙其籌畫周密云 
[監國關念北京鼠疫北京]  
　　上年直督陳制軍循例奏報雨糧情形監國批畢適東督亦有電告鼠疫猖獗情形監國披覽數回復將硃律親批摺尾云再者朕因東三省疫氣蔓延深慮傳入關内已迭　　　　　　　　　　　　　　　　　　　　　　東洋　帶不　染疫爲要用副委任之重并面諭各樞臣謂天津逼近京師設鼠疫流行天津則早發夕至實屬可慮萬一津埠發現疫病應飭京津鐵路趕速停止以防傳染 
又東督吉撫會奏疫氣蔓延請俟事竣將出力人員照異常保奬立案一摺亦奉硃批謂該省疫氣蔓延朝廷深爲繫念已屢申電諭矣此秦固屬可行着允如所請惟一切防疫銷疫事宜該督撫等務當仰體朕意認眞妥速辦理以衛人民母得視爲具文焉 
[春季開國會之難行北京]  
　　資政院閉會後倫貝子又請於政府准宣統五年春間開設國會意謂如此辦法則可以將國會提早半年隨後政府飭憲政編查館核議則謂國會議案以預算案爲最要必於是年春初將上一年之出欵入欵核過然後夏季預先核辦下一年之預算至七月時將預算册卷繕寫停妥八月交到資政院九月開議十一月閉會十二月頒發各部各省自明年正月起即照所議之預算案實行如此方合次序若改爲春季開國會則預算案必赶辦不及云云政府皆以此說爲然改倫貝子春間開會之議作罷 
又聞憲政籌備清單由編查館改擬宣統四年頒布憲法五年開國會政府謂宣統五年止辦得開國會一事未免太少不如將頒布憲法一條亦 
 
 

Page 12

 
 
移入宣統五年辦理而於宣統四年另添别種籌備事項似較周密隨後館員駁云必須於先一年頒定憲法然後次年可以開國會否則恐不能兼顧於是卒從原議 
[都察院以行政裁判院自居北京]  
　　都察院請改該院職掌一節曾紀去年專電兹聞此摺由都長具名大致謂現在實行立憲開設議院都察院一機關似已漸歸無用不知議院監察之範圍僅止政府大臣而都察院則上自主上之尊下逮閭閻之細皆可風聞言事故議院監察之範圍有所疏漏者都察院得以補其所不逮且都察院制度相沿歷數千年關繫重要未之非或現當改訂官制之際萬不能徒恃繙譯所得以爲東西名國所無中國卽可以不有嗣復援引日人北鬼氏之言謂中國之都察院卽實行立憲後亦可不裁不如因其機關改爲行政裁判院較爲適當蓋隠以將來之行政裁判院自居末復言究應如何變通職掌明定權限之處請飭下憲政編查館會議政務處會議具奏云云故有旨交憲政館政務處知道 
[海軍部計畫之遠大北京]  
　　吾國現在海軍合各地所有軍艦之數計之不過二等巡洋艦一艘三等巡洋艦七艘水雷砲艦二艘砲艦三十艘雷艇二十艘共六十八艘總排水量不出四萬五千七十噸故此次創設海軍部亦僅能就南北兩洋及廣東長江水師舊有之規模聯成一氣以爲興復海軍之基礎現聞該部對於前途一切計畫極爲遠大欲在七年以内（宣統元年至宣統七年）建造一等戰艦八艘各等巡洋艦二十餘艘各種砲艦二十艘及第一第二水雷艇隊各若干隻並就全國設置四大軍港以搆成二十五萬噸内外之海軍勢力一切經費約須一億五千八百四十萬兩軍港地點正在選擇之中大約南北兩洋分設三港其浙江象山一港則早經决定並擬以程提璧光充當築港之任惟此項設備總費甚屬不資就舊有之艇艦及一切官署學校而論由宣統三年以至七年每年經當費雖不過二千五百二十二萬二千六百七十九兩而新海軍費（即臨時費）宣統三年需三千六百二十四萬五千九百二十五兩四年需三千八百七十一萬千八百五十兩五年需四千一百十七萬七千七百五十五兩六年需四千三百四萬三千七百兩七年需四千六百十萬九千六百五十二兩是現值擴張年度（卽宣統元年二年）新舊兩海軍經費合計每年只需四千萬兩以上者宣統三年以後每年必逹一億百六十六萬兩矣而宣統七年且須增加二千餘萬兩年計一億二千二百八十四萬兩至是財政上或不免困難而全國陸海軍則可望完成矣 
[度支部覆查各省歲出入總數]  
　　上年十二月十八日度支部奏云憲政籌備事宜清單内開第二年調查各省歲出入總數第三年覆查各省歲出入總數第四年彚查全國歲出入確數本年係應行覆查之期先經臣部通咨各省督撫將宣統元年出入總數按照預算册式分類分欵造册送部復經臣等詳加查核細數雖有參差大致均尚符合間或原報舛錯均經駁查更正其有銀錢不一平色不齊亦均折合庫平俾昭畫一至各省互協之欵本係重複收支自應彼此相抵一律删除惟部撥及解部各欵仍行照列蓋以本年所查爲各省出入總數旣不能將部庫收支羼入其内自未便以各省承受部撥及解交部庫之欵槪予删除應俟明年彚查全國確數再行查明剔除統計宣統元年各省歲入除受協不計外共收銀二萬六千三百二十一萬九千七百兩一錢六分三釐歲出除協欵不計外共支銀二萬六千九百八十七萬六千四百三十二兩五錢九分六釐出入相抵不敷銀六百六十五萬六千七百三十二兩四錢三分三釐謹將覆查數目分别繕具清單恭呈御覽伏維調查出入爲確定預算之資而確定預算宜以收支適合爲度全國財力止有此數新政具舉需欵方殷年年不敷則此後之積虧胡底省省皆困則中央之應付立窮財政艱難至於此極仰屋徬徨實深後慮伏望聖明主持於上諸臣協贊於下審度財力權衡緩急統籌行政之綱維早定匡時之計畫至於釐定稅法統一財權設出納之機關使國庫得資以獨立訂收支之方法使會計得便於檢查凡國家財政之清釐皆臣部職司之所屬尤不敢不悉心規畫急起圖維以期稍濟時艱於萬一者也（清單續錄） 
西報譯要 
北方疫患彚電去臘二十五日北京電云北京復有疫症五起使館界遮斷交通之舉已展緩實行滿洲之人現均紛紛至直隸避疫同日北京電云據官塲聲稱北京共有疫症十一起六起在北京城内五起在禁城之内中政府所定防疫辦法頗能安靜實行現正在西南城角冰定門建造廠舍以供安置病人之用並詳定章程凡疑係傳疫之處有人患病無論何症及凡有因疫而死之人均應報官至使館界遮斷交通一舉民間頗爲疑慮德使前曾柬邀寓於使館界外之德人於德皇壽誕之日在使館會宴慶祝今已將邀柬撤銷昨日開赴漢口之專車頗形擁擠寓京之人現均紛紛他適同日栢靈電云俄國内閣於近日會議之後已將東清鐵路所定杜絕疫症蔓延辦法批准並飭多用醫員俾收實效二十六日北京電云疫氣現仍未退昨日哈爾濱死去一百六十餘人北清一帶患病而死者亦都染有疫氣現仍向南蔓延政府現將無閱歷之醫科學生悉行徴用目下急需外國專門家百餘員今查滿 
 
 

Page 13

 
 
洲避疫之人紛紛南下多所接觸致疫症蔓延無已二十七日北京電云此間疫症情勢並無重大之變動政府因無種痘之漿液已向維也納定購痘苗一萬服同日烟臺電云據此間道臺報告前兩星期内共死五十人昨晚西人大開會議籌商除疫辦法當時開捐經費意政府當撥欵助之 
[逹賴喇嘛豈果死乎]  
　　二十六日東京電云據此間外交團傳稱逹賴喇嘛已死於喀爾喀脫惟尚未見官塲明文 
[英員論中國之前途]  
　　二十七日倫敦電云宼仲貴族在格拉斯戈大學演說謂中國之情勢似將變更其問題爲中國將否與日本聯合而執遠東之牛耳也 
[京師近事]  
外交界傳言滇緬勘界交涉業已决裂英兵己闖入越騰地方滇督歲杪曾有電致軍機處請示辦法並咨商軍諮處陸軍外務度支等部至於朝廷應付有關外交及軍事上之秘密未便宣佈 
樞府電致南北洋大臣曁東鄂滇三督徴求參預改革外官制之政見如電商不得詳細准其派員來京代表與議 
聞東督錫清帥致理藩部憲政館公文各一件内開近因喇嘛等倚恃佛敎阻撓憲政若不早爲設法恐將來不堪設想請部館速籌良策示復以憑辦理 
軍諮處向有巡兵一隊因歷來腐敗故將隊長更換新隊長辦事較嚴近革退一巡兵又革去一火夫適爲該革兵之甥二人懷恨遽萌殺機該革兵即於十八日夜跳墻入其甥遞刀與之初入遇值日巡兵見其神色倉皇知必有異乃婉言勸之返不聽值日兵情急將呼革兵即持刀亂斫其頭見其倒地即趨入此值日兵忍痛且追且呼復被一刀而倒兇手闖入隊長房中途遇二人又殺之時隊長未脫衣臥被斫十四刃幸刀口尚淺逃至兵棚兇手尚追至遂被捕送南苑計所殺三人傷四五人兇手與値日兵本爲好友見其屍尚哭之云奈未殺仇而先殺友余罪也其甥曾在洵邸爲伙夫此時乘亂逃至邸中邸中人怪其神色謂汝供差軍諮處何此時倉皇來此送之至軍諮處則處中適覓彼未得也聞均送南苑以軍法處治之 
時評 
[與民更始之一端]  
古之定歷者。大抵本於氣候之寒暑。然寒暑者天爲之。歷象者人爲之也。天爲之者。不可以强。人爲之者。得以自由。自由則甲所主張者不必同於乙。乙所主張者。不必同於甲。甲乙不同。以何爲準。則不得不仍準之於天。西人用大陽歷。以日爲準。中國用大陰歷。以月爲準。以日爲準者。肇於埃及。成於羅馬之該撒而盛行於今英法德各國。以月爲準者。始於顓頊。成於虞夏。而盛行於東洋各國。顔淵問爲邦。孔子曰。行夏之時。吾國守之。歷數千年而不變。雖其間若秦之始皇。唐之武后。偶有變更。旋復其舊。雖然。天爲之者。非人之所能變。人爲之者。人得自由變動之。人爲而準乎天爲者。又不得不視其得失利害。以定向背去取之宜。今吾國步武泰西。修訂法律。而於歷象。仍用舊制。蓋沿襲已久不能一朝變也。然二者之得失利害。有可略述者焉。 
一曰推算之精密不如也。用太陰之朔望定月。以合太陽之𨇠度。則五歲之内必再置閏。從太陽之𨇠度定月。則統四年而僅置一日之閏。七千年後。僅生一日之差。季候無忒。寒暑有常。太陰歷之不如太陽歷一也。 
一曰變通之便利不如也。自互巿以來。中西交通。日益繁密。而英德實操商業之主權。商人計算帳目。每以月終歲終爲歸結。今以歷法不同。而計算上常有月餘之差。誤甲商值歸帳之期。而乙商猶在放帳之日。太陰歷之不如太陽歷二也。 
一曰記憶之精確不如也。以太陽歷計算。則前年與後年所差甚微。日與日相當。月與月相值。故今年某日。爲去年某日某事之發生或消滅時期。來歲某日。爲今日某事之紀念時日。歷歷可數精審不淆。太陰歷之不如太陽歷。三也。 
有此三利。而廷臣不能决然改正朔。則舊習爲之也。日本以明治五年十一月布告。改從來之太陰歷爲太陽歷。與民更始。一新耳目。而地方習慣。至今有仍用太陰歷者。今年始禁各報館登載舊歷。而太陽歷益就統一。大勢所趨。吾國將來不得不改舊歷審矣。洵乎人爲者之得自由改變者也。 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
緊要新聞二 
[漢口罷巿風潮始末記湖北]  
　　去冬漢口罷巿一節屢紀專電兹得訪友詳述始末云漢埠英租界二馬頭江邊於臘月二十一日薄暮有人力車一輛拖載一西人到彼下車詎西人去後車夫忽倒地不起英捕房西探某見狀詢係患病隨召印華捕各一人將其抬往捕房附設病院醫治時有數車夫在旁疑爲印捕踢傷一時謡傳殆遍而該車夫到捕房後未及服藥卽已斃命西醫見其猝斃疑係鼠疫傳染到漢隨經騐明病源屬於氣厥始命人抬往英界外後城馬路囑華警察召人認領緣漢上業拖車者均住在後城外也不料各拖車人曁塡築後湖之土工人等已爲前謡所惑衆口一詞謂爲踢傷斃命而罷巿風潮已伏綫於此矣 
車夫名吳一狗湖北應城縣人年約三十歲其家屬均住後湖聞信前來撫屍大痛時值昏夜圍而觀者數百人而痞徒又煽動屍親當夜將屍抬至捕房圖賴初意無非要索卹金執知圍觀之人愈聚愈多人聲鼎沸滋閙頗甚印華各捕不能禁制反被擊傷乃由捕頭電請夏口廳王國鐸派防勇百餘人前來彈壓一面帶同刑仵馳來相驗委係病死毫無傷痕特賞薄棺一具裝殮釘封命差勇押送出界於是一斑苦力人等大憤謂官袒洋人我輩此後在租界營生性命殊屬危險遂倡租界車夫次日一律罷業之議如違衆者必攢毆之此議旣定時已深夜衆遂散歸而彈壓各文武見衆已散去以爲安靜無事矣亦卽各分途回署詎二十二日辰刻後湖一帶有人鳴金聚衆召集各車夫士夫實行罷業是晨租界遂無一乘人力車後湖内亦不見一輛土車行動矣 
是日車夫旣罷業好事者無不趨至英界觀看苦力人等遂隨衆攔入痞匪又從中煽動各挾石子於上午十鐘之際蜂擁至捕房前投石如雨各碼頭挑夫又因禮拜進出口輪船稀少無貨上下且因平日與印捕積怨已深亦羣起附和呼喝之聲勢如潮湧各印捕聞變均調歸捕房守衛各馬路竟無一捕彈壓而華界之人又紛紛聞聲往觀於是租界内人山人海幾至擁塞不通 
當圍閙捕房之際捕頭於樓上陳巨砲二尊各印捕槪執槍守衛故愚民均不敢逼淮滋閙惟在遠處投石呐喊而行路之西人多被石擊匿不敢出有某國領署文案謝某之子謝景堂君已改西裝經過歆生路時被衆擲石追逐謝卽向鴻昌洋貨號内躱避衆復追入該號主人阻之衆痞大怒立卽搶毁其店間壁之同昌天佑兩洋貨店亦被衆痞以借刀槍爲名順勢搶毁損失甚鉅至是租界内各商店戲園等遂一律閉門（洋商行店是日適因禮拜停现各痞徒旣搶三店胆氣益豪竟欲劫某軍裝行迨至門首已有人持槍警備遂不敢動手時英領法磊斯君因風潮甚大華官彈壓不下特調停泊漢江之英國各艦兵登岸防守領署銀行並請該艦司令官率兵一隊約五六十人鼓角負搶巡緝彈壓不料走至一馬頭華人阻其前進投石亂擊大聲呐喊英艦司令官卽令各兵站立先放一排空槍各華人良莠不齊有滋事者有隨觀者聞鎗聲皆反奔英兵見之大笑乃前行未數武各華人又阻其進擲石如前英兵遂裝彈開鎗此一響應聲而撲者共二十一人傷十四人斃七人（己斃之七人惟二人係商界中人餘均苦力其受傷之人抬至醫院次日又斃三人共斃十人尚有二人傷勢甚重命亦難保）餘人遂若戰敗之軍如潮而退 
漢上文武聞租界警報即於十一時調防軍巡警二百餘名前來彈壓而漢關道齊耀珊觀察因太夫人生辰賀客正盛故遲至十二時數十分鐘始帶十餘護勇行抵租界時漢陽協夏口廳等各文武皆已先至迨齊道台至與衆文武言我們出去勸散不行再請大帥的令各文武唯唯隨之偕出適遇英兵槍斃多人衆愚民反奔正與諸文武遇銜其袒護洋人驗屍不公遂舉石擊官齊關道陳漢協首當其衝一傷左目一傷鼻端其餘各文武無不受傷以夏口廳王國鐸受腿傷爲最重當經防勇護兵極力救護仍返洋務公所而齊之面部已腫起血流大呼了不得了不得即以電報電話雙方告急於瑞督請兵又自乘快輪往謁制府而衆愚民因洋兵己過復聚鬨閙於是華街與租界毗連各處店舖皆驚駭罷巿大有變亂之象焉 
鄂提張軍門聞警立調二十九四十一兩標軍隊預備出文昌門整備船隻專候制府命令渡江往漢適齊關道乘輪來血面糢糊入謁瑞督又大碰釘子惟瑞督以事已如此非兵不能平靜即令張提率新軍前往和平彈壓以解散爲宗旨並頒大令一支如有不散者格殺勿論又派藩司交涉司巡警道勸業道立刻渡漢會商官紳領事妥愼辦理張提之軍用輪船八隻渡江於兩點一刻由英界碼頭登岸詎最先上坡之兩兵士一排 
 
 

Page 19

 
 
長竟被亡命之徒出其不意以匾担擊傷各兵乃蜂擁而上獲住兩人聞卽該碼頭夫役張提隨即調度各兵駐紥各華洋交界街口祗准人出租界不准入界又派兩營分作六隊鼓號巡查各處所經之地愚民不敢呐喊亦不敢投石惟站立兩旁觀望而捕房之圍遂解英水兵亦由施交涉使與英領商令各歸兵輪所有鎗斃之屍經夏口廳命人昇至洋火廠暫殮均各驗明傷痕拍一小照以備將來交涉（未完） 
分類新聞 
政界 
[張督規復就地正法之見端廣東]  
　　張督此次來粤最注意於整頓捕務昨特電致各屬道府鎭恊以東省自欽廉一帶軍興其時土匪會匪游勇嘯聚藪澤抗拒官兵各屬匪徒分投響應迨經大兵勦捕四散竄匿隨後肆行刧掠各屬盜風猖獗類皆前項匪黨所爲查新章土匪會匪馬賊游勇嘯聚藪澤抗拒官兵形同叛逆准就地正法其餘尋常盜案一律解勘等語第匪犯到案往往狡供避就止供曾犯刧案堅不承認曾充土匪會匪游勇及有嘯聚抗拒重情希圖展轉解勘久稽顯戳地方官每因犯供反復停擱未辦囹圄幾滿以致串謀反獄之案層見迭出似此因循玩愒何異縱盜殃民殊堪痛恨亟應申明定章共相遵守嗣後各屬拿獲盜犯一經究明曾充土匪會匪游勇及有嘯聚抗拒情事卽行摘叙要供通電由府覆核電請批飭就地正法不得任令避重就輕養癰貽害如果委係尋常盜犯確非土匪會匪游勇及有嘯聚抗拒情事亦卽照章解勘道近解道府近解府分别咨詳提法司覆核詳候核辦惟須認眞研訊不得以止認盜刧狡供草率定讞致涉輕縱而長匪風卽飛飭各屬遵照仍將奉電遵辦緣山報查督咸 
[提法司通飭舊案歸廳審辦鎭江]  
　　蘇提法司署近日據江南江北各州縣解到命盜各項案件十餘起均經隨時備文轉送高等檢察廳照章作爲第二終審辦理並通飭各屬州縣嗣後凡命盜各案均逕行解送高等檢察廳審辦等因日昨鎭屬四縣一廳均奉札遵照矣 
外交 
[通飭各屬清理交涉案件廣東]  
　　粤督張制軍以粤省地方互巿最早省外各屬共有通商口岸六處之多其香港澳門廣州灣三處或爲洋界或爲租界均在粤省版圖之内而欽廉一帶復與越南毗連是以華洋交涉之事較之他省倍形繁雜經部奏設交涉司以專責成惟現在尚未設立所有各項交涉事件即在督署内設局辦理亟應將各交涉事宜詳細查明分别清辦并飭各屬遇有交涉案件務須早日清結照約辦理以免外人藉口 
軍界 
[粤省新軍將派部員點騐廣東]  
　　陸軍部以各省訓練新軍如經成協成鎭當由部奏派大員點騐日昨電告粤督及粤省新軍業經規復成協所有軍隊器械服裝營房馬匹必須督飭趕速預備整齊該部准正月間奏請點騐等因大吏准電後即行督練公所遵照妥籌辦理矣 
[鄂提取締新年時之軍人武昌]  
　　鄂提張軍門以向例每届臘底正初之際各營多有不肖軍人三五成羣或徘徊於戲館或嬉遊於妓院稍一拂意卽逞强暴之手叚與人爭鬭損失名譽莫此爲甚兹特傳諭各標營預爲約束嚴行勸誡並訂取締規則六條俾資遵守如敢違犯查明嚴辦兹錄規則如下一無特别事件不准請號渡漢二不准至戲園茶樓等人跡最多之處三不准三五成羣蕩遊僻街小巷四不准在營内飮酒猜拳及聚衆賭博五不准請夜假不歸營宿六不准玩龍燈及高唱戲曲 
學務 
[常德勸學所經濟之困難湖南]  
　　常德勸學所所有經費向以串票一項（每年約五千餘串）爲興辦初級師範及小學堂之用自初級師範停辦後卽酌提若干爲該所經費此外僅屠戲兩項捐欵而已現在串票一項已全數提歸自治公所而屠戲兩捐又復收數日絀以致勸學所幾至不能支持昨經該所總董余君伯琳邀集各學堂敎職各員公同會議擬將勸學所併歸自治公所或卽停辦嗣經多數主張俟學務議紳戴君堯誠返常後（戴君因公晋省）再行議决云 
[工業學堂監督易員長沙]  
　　湘省官立工業學堂監督韓觀察子良日前具禀撫轅懇予辭缷監督另派專門人員接充當經楊中丞批准飭學司遴委接辦學司奉文後卽照會翰林院檢討彭紳世俊接充現已到差視事矣 
實業 
[鼎慶兩莊善後近狀杭州]  
　　鼎記銀號擱淺後迭經兩憲委督同商會分别清理一面責成股東墊欵二十萬按照股數分期繳解業於十月内公攤二成其餘繳欵原擬年内再攤二成在案詎時届冬令銀根緊急全巿收帳困難各股東變産無人過問上臘十一日商會集議潘經理報告現情奉委員周太守面諭無論如何爲難年内必湊解五釐事爲上峯所聞責其過於寛縱故續又函致商會飭令年内至少必再攤一成惟該莊多數存戸均曲諒潘某之爲難自願展至明春並不收受押欵取息其零星小戸仍遵委諭照數支給不料二十六日忽有候補縣曹宗逹率領僕役多人親向該莊索取存項八千餘元恃蠻滋閙將什物器具盡行搗毁並扭毆潘經理扼傷喉際狂呼拼命一時幾爲所斃幸他存戸在旁羣抱公憤謂該莊倒欵數十萬正需一一清理何得逞蠻威逼當衆斥逐 
 
 

Page 20

 
 
該員如悻悻而去惟潘經理受傷較重股東憐其無辜决擬於正月望再攤二成一面公禀撫藩各憲請懲曹令矣慶餘莊倒欵六十餘萬委員督理七閱月僅償官項普通存戸四十萬分文無着衆情憤激援照新法律組織維持會調查股東財産澈稽存欠總數一面恊同莊夥督收官欠現聞己查出莊東隐匿田産决擬於明春呈報官廳實行封抵惟官欠各戸如成本璞楊鴻迪瞿世琥等員任情狡賴並敢認欠不還指斥維持會種種不合亦經該會幹事公禀各憲要求從嚴參追矣 
雜記 
[凌得勝結果何如蘇州]  
　　前飛划營管帶凌秉忠即凌得勝運私被拿曾紀本報兹悉此案業經浙西鹽捕全軍總統洪觀察親提訊問凌供伊在枯林地方向有晒鹽板二百四十塊每届年底前往算帳一次現由該處回蘇帶鹽五十七包約有二千餘斤十二月十七日行至澱山湖被獲船上小旗係前次帶營時所製云云觀察得供即禀呈蘇撫請爲核示程中丞以凌得勝旣已投誠仍敢率同徒當販運私鹽且乘坐艙船備有旂幟似此目張胆實屬目無法紀當于十二月二十六日飭發令箭由洪觀察督同蘇州府即在巡防營務處提案點名並未綑綁隨飭劊手將凌押赴黄廢基校塲即行正法 
[楊葆初下塲至此武昌]  
　　承修武漢各級審判廳之楊革令葆初侵吞公欵共五萬七千餘兩皆嫖博浪費殆盡前經瑞制軍將其參革發府看管後卽飭查抄其寓所衣飾器物封存充公然估計所值不到萬金現在時逾半年屢次提追祗繳銀一千兩日前鄂督查及大怒飭提法使卽照侵盜錢糧例從重問擬詳候奉明請旨嚴辦昨武昌府奉到法司札飭特遵照將該革令提出鐵鎖赭衣移送高等審檢廳飭收模範内監與諸死囚爲伍聞入監時其母與妻及子女均在監外涕泗與之談話該革令惟頓足曰是皆籃橋别墅（妓名）誤我蓋籃橋爲蘇滬最時髦之妓女該令納之爲妾贖身還帳製飾等項所費二萬餘金事敗時該妓聞信立挾巨資而遞致侵蝕公欵無從繳出刻下查抄之衣物已由江夏縣拍賣聞鄂督現擬辦以絞立决罪名以爲侵吞公欵者戒 
[雜著]  
　　元旦喜雨說 
辛刻旦。天氣陰凝。膏雨霡霂。行人霑沃。俄焉日光穿漏。雲陰解駁。天地和煦。萬象昭蘇。　艾歌詠。民人大和。解之者曰。今歲在亥。其配爲豕。亥之序爲冬。五行屬水。在古豕　水畜。爾雅釋獸。豕四躋皆白豥。詩曰。有豕白蹢。 
丞涉波矣。意者月離于畢。有滂沱之象。故白蹢之豕。亦且進而涉波。今歲紀元二兆並見。在物從豕。在氣從亥。亥者六陰俱盛。嫌于旡陽。論道者惡之。卦以六陰稱龍。月以六陰稱陽。意者剥極則復至。否極斯奏來。陰礙之至而天地爲開。遂呈兹乾端坤倪軒豁呈露之佳象歟。果爾。則今歲之歲曁人和。有可必矣。記者不敏。且于此履端乎卜之。 
[清談]  
　　議員屁股忙 
資政院議員中。有自開。會以迄閉會始終未發一言者。而逢起立表决時。則無不起立以故議員之口。甚閒。而屁股則甚忙。京師所以有議員用屁股不用口之惡謔也。 
[議員請假忙]  
資政院議員之風流者。往往因尋花問柳而請假。以故八大。胡同内。常見議員足迹。人亦以司空見慣而不異矣。一日有某議員遇某部特派員於妓寮某。議員突謂某部員曰。此處豈公等所可託足。某部員答曰。然則公可明目張膽公然到此耶。某議員不能答蓋自忘其議員身分也。 
說苑 
[釋豕]  
今年辛亥。配象爲豕。古者術數家以三十六禽配十二辰。粤稽于今。時有十二少。以配十二支。而已象蛇刻象豕。皆取象形。古文亥爲豕。字與豕同。然則豕也者。其殆亥之象形字歟。不揣譾陋。掇拾古訓。以成斯篇。謂之豕雅也可。謂之亥雅也。亦無不可豕。彘也。亦謂之豬。又謂之豛。 
小爾雅。廣獸豕彘也。纂文豕河南謂之彘。急就篇顔注。豕者豬之總名。方言。豬關東西或謂之豕。說文上谷名豬曰股。廣顔豛豬之别名。 
其子曰豚。 
玉篇豚豕子也。急就篇顔注豚豕之始生者也。 
牝者爲之婁。　亦謂之豝。 
說文婁牝豕也。增韻豝婁豬牝豕。顔注急就篇豕其牝曰豝。牡者謂之豭。 
廣雅𧰿豭牡也。隠十一年左傳。鄭伯使卒出豭。正義豭謂豕牡者。祭祀例不用牝故使之出豭。 
大者謂之豨。亦謂之封。 
說文。豕走豨。莊子知北遊篇。正獲之問于監巿履豨。注云豨。大豕也。定四年左傳。吳爲封豕長蛇。杜注。封大也。大荒北經。有封豕。注云。大豬也。羿時殺之。 
小者謂之榖。 
說文榖小豚也。左傳晉先榖。字或作榖。故人稱彘子。 
生三月者謂之豯。 
玉篇。豕生三月爲豯。廣韻。廣韻豯豚也。 
生六月者謂之豵。 
字林豵豚生六月者。小爾雅廣獸。豕小者謂之豵。 
一歲以上亦謂之豵。 
詩騶虞。壹發五縱。傳曰一歲曰縱。鄭司農周禮註亦同。 
二歲謂之豝。 
字林豝牝豕。一曰二歲豕。鄭司農注大司馬曰。二歲爲豝。 
三歲謂之豜。亦謂之肩。又謂之特。 
說文豜三歲豕肩相及者。詩七月獻豜于公。傳云三歲。曰豜。豜肩聲相近。又齊風遠並驅從兩豜兮。韓詩作肩。傳云獸三歲曰。肩又魏風伐檀傳云三歲爲特。 
一說。三歲謂之特。四歲　之肩。又云。三歲爲肩。四歲爲特。 
毛傳肩特皆三歲。鄭司農周禮注則曰三歲爲特。四歲爲肩。廣雅又作三歲爲肩四歲爲特。 
始養之者曰畜曰豢。 
急就扁六畜蕃息豚豕豬。鄭元周禮注養牛羊者曰芻。犬豕曰豢。說文。豢以殼圈養豕也 
用之于宗廟曰牲曰腯。 
詩鄭箋牛羊豕爲三牲。玉篇養之曰獸。用之曰牲。故禮記以郊特甡名篇。而曲禮篇凡祭家廟之禮豚曰肥腯。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
[驥製哮喘氣急丹世無其匹]  
一病經十載　無殊受慘刑　何來龍府藥　枯木頓回春　附近假冒　須認明五開間門面 
謹啓者僕因紅羊之厄奔走過勞壯年又不善衛生致患哮喘氣急逢節必發醫家謂肺主出氣腎主納氣病係腎虧感寒邪所致投以藥石毫無功效近年愈發愈甚竟至食不下咽口不能語僵臥如尸累月不已滬上馳名妙藥服食殆徧祈死不得自厭餘生去秋偶感風寒宿病又發危險異常諸醫望而却步忽得陳蘭如表兄來舍述及上海盆湯衖寗波路口五開間門面崔氏瓣香廬藥室所製哮喘氣急仙丹靈騐昭著渠亦賴此痊愈並言家中尚有餘藥一大瓶爾時僕己昏沉不知幸二小兒急偕往取來用薑湯送服三次當日略覺安善一面郵局匯洋五元購辦一料一面將餘藥次第送服睡中稍有微汗醒後嘔痰碗許三日之間呼吸舒暢竟得起身行步星期幾度未見再萌一種感激欣喜之忱未可言狀特先登報以誌神驗鐵據容再踵門泥首○附近假冒但丸藥非他物可比若購僞藥貽害非淺須格外小心認明五開間門面藥紙包上有驥雲氏肖像切記切記　湖州府城隍廟前郭修身誌　購者至上海盆湯弄絲業會館北首寗波路口五開間門面内○崔氏瓣香廬驥雲氏發行所每瓶一元外埠來信湏寫明寗波路第一百十五號批發格外克已如無消路包可退還 
P>善治耳聾 
上海河南路廣東彭壽堂眞正第一家始得異法卽愈耳聾丸○立服立愈○假冒甚多○購者宜愼○順氣化痰止咳丸每瓶二角半大瓶一元 
凡患耳聾皆因腎水下虧相火上炎或鬱火傷肝以致耳聾目昏視聽不靈皆因陰虧陽僭而其病原尤在氣虧血脈不能流通呼吸不能靈動氣逆則虚火向上故有耳鳴耳脹耳聾耳痛言語不聞等症本堂起首創製異傳秘方加工精製是丸専治一切耳内之症無論男女老少兩耳重聽雖二三十年老症服之立見奇效轉聾爲聰補眞陰生津液攝納浮陽除退虚熱重者三大盒斷根輕者一大盒全愈妙在神清氣爽身强體健永無復發之患眞乃天下治耳聾之第一奇藥也虚言欺人罪我惟天每盒四元中盒二元小盒一元雙料加倍功效更速如兩耳挖損受傷常流膿水另搽珠黄吹耳散即愈每瓶洋五角雙料一元鋪分上海抛球塲南首河南路七號洋房廣東彭壽堂内懸上海縣告示爲記近多冐名仿售幸勿受愚各埠托辦必須由郵局另函通知爲禱○郵票不收 
[勸募皖賑芻言十則]  
一勸各店鋪行棧將春巵酒席費移助皖振　一勸祝壽之家將親友所送禮分及宴客酒席費移助皖振　一勸生子之家將親友所送賀分及宴客酒席費移助皖振　一勸嫁娶之家將一切浮文減省移助皖振　一勸宦塲陞官得缺得差者酌量捐助皖振　一勸各店鋪行棧生意獲利者酌量捐助皖振　一勸求病愈求壽求嗣者酌量捐助皖振　一勸病愈還願者酌量捐助皖振　一勸爲先人資冥福者將齋醮之資移助皖賑　一勸求家宅平安者酌量捐助皖振　皖省灾情之慘歷登報端爲仁人君子所不忍聞現冬賑萬緊春飢方長灾民數百萬啼飢號寒無衣無食人之好善具有同心謹擬簡要勸振十則伏乞　官紳士商各界諸善士注意注意 
[治咳神効無比]  
瓣香廬主人驥雲先生雅鑒啓者久耳　貴廬法製消痰半夏治咳之功神效無比賤軀素秉虚寒常患咳嗽之症去歲冬間因他鄕作客偶感風寒遂致乾咳不已屢延名醫診治服藥毫無影響不得已修書至滬托友人向　貴廬購買一盒如法服之果然宿疾頓除精神爽適飲食較未病見增雖盧扁復生亦未必過此不覺喜形於色自後凡遇咳嗽醫不能治者予必囑服尊製半夏靡不應手奏效其間敝親患此最重者百治不效弟亦慫恿上海瓣香廬驥製半夏大可信服彼即着郵局匯洋購半夏一盒試服之下病去六七後又購服一盒病竟霍然弟身受之外兼及他人愧乏瓊報特馳函敬謝望代登各報以誌不忘專此敬請　壺安　福州長門陸軍講武堂學員楊葆春頓上言○留心假冐須認明仿單反面有五開間門面畫圖并驥雲氏字樣方是的眞價目大匣洋二元四角小盒洋一元二角每料六大盒洋十三元二角外埠批發格外克已如無消路包可退還○上海盆湯弄過絲業會館寗波路口五開間門面瓣香廬驥雲氏總發行所抄登○原信留置案頭任憑閱看 
 
 

Page 26

 
 
小說 
[短篇小說全福壽（老農）]  
桃符乍換。柏酒初斟。萬象回春。三陽開泰。哈哈。　又是一番新氣象了。在下閒暇無事。不免到大馬路四馬路去逛逛。看着那香車寳馬。綠女紅男。有的是華服鮮衣。摇摇擺擺。有的是呼朋引類。笑笑談談。却總脫不了恭喜發財的浮文。打恭作揖的惡習。我看了多時。便又雇了一部東洋車。到老北門外停下。給了車錢。一個人踱到城隍廟裡。那廟裡的風景。雖然不及馬路上的繁華。却也别有佳趣。我四面隨喜了一回。便走到一家茶館。去消遣消遣。我一面喝茶一面看那來來往往的人。非常熱閙。還有許多賣小食的。或是賣兒童玩品的。都趁着這新年新世。做幾件新式的物品。四處兠售。有一個賣　勿倒的。也學著上海商店最流行的招牌。維新特别改良的做法。將　勿倒胸前。寫上不倒翁三字。手裡拿了許多元寳。上面也寫著許多字。或是當朝元老。或是一人有慶。好像替這紙做泥塑的傀儡歌功頌德的樣子。我看了正在好笑。接著又有一個賣小燈籠的。燈上的字。却更加特别了。也不是什麽狀元及第。什麽五子登科。什麽文華殿大學士。都是按著一二三四等數目寫去。什麽是一閙鼠疫哩。二减房租哩。又是三月資政院哩。四品京堂哩。五年國會哩。我正在賞玩。忽然旁邊桌上的一個人。對那同坐的人說道。翥虚兄。你看現在國民的文明程度。竟一天高似一天。連這做小生意的。也改良起來。有些國家思想了。那人答道。墨友兄。什麽呌做國家思想。我最不佩服的。就是這國會二字。去年好端端的。忽然閙起國會來了。有的說國會在西園裡。有的說西園裡開國會。我聽聽這會名倒還新鮮。便逕奔到西園去。誰知不去猶可。一去之後。却大大的掃興。那裡有什麽會。不過幾個學生。在那裡點著燈籠。胡閙一陣罷了。後來有人告我。這本不呌國會。這是呌提燈會。我也不管他什麽國會提燈會。總之不及我們的三節會好看。簡直說。近來的新事業。皆可作如是觀便了。話還未畢。遠遠的來了一個拆字先生。那人便又自言自語道。來得恰好。我正要問問今年的流年運氣。不要像去年一樣。買了橡皮股票。弄得一敗塗地。連今年新年頭上。坐馬車。出風頭的排塲。也沒得。只好在這裡七惋風生。學那個晋朝人的揮塵清談。那個呌墨友的答道。你又要迷信了。這種人信口開河。沒有什麽效騐的。你倒相信他麽。就是現在報館裡的幾位主筆先生。新年裡頭。常常學著這拆字的口氣。做幾篇短篇小說。也不過是游戲律墨罷了。不料事有湊巧。去年戌字是屬狗。各報上便都說狗。到得後來。果然閙成狗議員的笑話。今年亥字是屬猪。若照樣做去。不不是又要閙成猪八戒下凡的笑話麽。那個叫翥虚的。笑著說道。八戒先生。倒還好商量。只不要叫他請著他的師兄齊天大聖來代庖那位大聖。是要閙天宫的。現在的天宫。還閙得起麽。要是再閙一閙眞眞是上海人說的。遇見了齊大老爺。一班小百姓。愈加沒有命活了。說到此處。那拆字先生已經走近身旁。笑嘻嘻的對着兩人道。阿要拆字。阿要相面。那翥虚聽了。不覺心動。便對拆字的說道。我就把辛亥二字。請你談談今年的運氣。拆字的聽他口氣。像是學界中人。便道。恭喜先生。辛字加一畫是幸字。就是幸福的意思。合上一個亥字。亥有二首六身。是綘縣老人壽考的佳話。這不是福壽雙全麽。翥虚不曉得他說的什麽。但聽見福壽雙全。便滿面春風。非凡得意。墨友却淡淡的接道。你的話我有些不信。我今也把辛亥二字。請你拆看。你再說怎樣的吉利話。拆字的方纔聽見他說議員議員的。又當他是個官界中人。便不慌不忙的答道。亥字無力。不成劾字。今年的資政院議員。是不會彈劾軍機的了。旣然不彈劾軍機。自然就有四品京堂做了。做了四品京堂。不就是我方纔所說的。辛字上加一畫。弄成極大的幸福麽。恭喜恭喜。今年一定高陞。說罷。墨友。也假作斯文。連連點頭。付了談資。偕翥虚下樓去了。在下看了。不禁好笑。畧　坐一會。也就下樓散步。一霽時。又已走到馬路。便一個人往酒樓小酌。三杯下肚塊磊頓消。想把今日之見見聞聞。作一篇短篇小說。供諸君茶餘酒後談助。忽然聽見遠遠的座客。也興高采烈。在那裡福壽全全福壽的猜拳行令哩。在下舉眼一瞧。不是别人。正是在城隍廟裡拆字的翥虚墨友兩位老先生。便又不免對之一笑。酒闌返寓。就借重他全福壽三字。做這篇小說的題目。并祝今年閱申報的諸君。都幸福無量哩。哈哈。 
本埠新聞 
[華界禁賭之嚴厲]  
　　閘北各茶館每逢新年均擺設賭檯抽頭漁利自前年四路分局黄正巡官到差之後去今兩年一律禁絕故新正以來地方尚稱安靜惟閘橋東首沿浜永豐祥火油號内有賭棍杜某違禁 
 
 

Page 27

 
 
擺賭招人賭博崗巡阻止不服禀明黄巡官立飭長警前往拘拿獲住李金壽張阿五二名餘均逃逸旋將賭具及李張二人解避押候究辦一面將該號發封仍傳號主及杜某到案訊究 
[聚賭賽燈之禁令]  
　　本縣田大令接到蘇撫程中丞通札略謂照得設局叙賭最足貽害地方舉賽燈曾亦易滋生事端查蘇屬各處多五方雜處往往有等無業游民或設局誘賭抽頭以漁利或名賽燈歛錢而肥己良家子弟無知愚民一經誤入彀中有傾家蕩産而不顧廢時失業而不惜者際此物力維艱民生凋敝豈堪再受此無謂朘削瞬届新正亟應妥爲禁止以靖地方而安閭閻除分行外札縣遵照出示諭禁務使軍民人等一體凛遵一面由巡警局多派長警分投查訪拿辦等語田大令遵卽照辦並移會一路巡警分局德正巡官分致各區一體查禁 
[巡警局出示禁賭]  
　　巡警總局出示云照得開塲聚賭例禁綦嚴閘北自開辦巡警以來疊經本局出示嚴禁不啻三令五申誠以賭博一途小則廢時失業大則傾家蕩産亟應嚴行禁止以重警政而保治安除飭局區官弁長警嚴行查禁外爲此示仰軍民人等一體知悉自示之後務須各安生業毌得藉口新年仍行違禁聚賭倘有不法之徒不遵警章立即嚴拿究辦不貸各宜凛遵毌違 
[嚴彭齡交保之動機]  
　　滬道劉觀察批職商劉泩嚴義彬呈云查嚴彭齡因買賣空盤敗壞巿面奉商督憲密札飭拿押侒與尋常錢債控案不同且嚴鼓齡逮案以後迄今三月有餘所虧鉅欵絕未清厘何能請予保釋惟嚴彭齡係德源莊經理該職商係德源莊股東所請暫准取保出外理賬能否准行姑念據情轉禀兩院憲核示結附又批嚴彭齡禀云查該職商前因買賣空盤敗壞巿面奉商督憲專札飭拿押究與尋常錢債控案不同且該職商逮案以後迄今三月有餘所虧鉅欵絕未清釐率以母病自請保釋應不准行著即遵照 
[船戸毆傷巡捕]  
　　新閘浮橋於去臘二十八日傍晚竣工本年元旦不午工部局打樣西人前往驗看以工程草率恐生危險阻止行人母許往來其時新閘捕房派出之一百四十一號站橋華捕因未奉到捕頭命令聽人行走而該處私渡船戸以該捕不加禁阻於伊等生意有碍故將該捕詈罵聚集多人將捕揪毆後有一百六十號巡捕聞知赶來亦被肆毆衆人見二捕均已受傷始一哄而散 
[禁烟政策之進行]  
　　上海禁烟分公所自去臘十四日起發給烟民執照至二十四日截止一時以小票換領烟照者頗形擁擠又於除夕將頒給膏店之章程簿分送城廂内外各膏店令其遵照禁烟公所定章將日銷烟膏數目及吃戸名姓分註明白以憑查攷而符按年遞减之例 
[飛行艇行將飛行]  
　　法國技術家勒禮希於去歲隨同前工部局總董麥　也君携帶飛行艇一艘來申僑寓密采里旅館定於正月初七八等日借江灣萬國體操會塲由駕馳人壞龍夫婦駕駛升空聞該艇行駛頗速升降盤旋亦極靈捷云 
[日領參觀自治公所工程]  
　　駐滬日本總領事有吉明君定期去臘二十六日至城自治公所參觀一切曾紀報章兹聞是日有君特偕譯員西田君於午後兩時詣所由總董李平書等導引至總工程局後面所造之自治所議事廳閱看一周有君以内容完備地位宏敞頗爲賛賞後欵以西式茗點互叙寒暄握手言别 
[地方自治之成效]  
　　城自治公所警務處於去臘二十日起加派巡長巡士會同巡邏隊及馬巡等在緊要各段切實逡巡以防匪徒肆刧西南各區巡士亦各實力巡查商團公會各會友亦整隊出巡在十六舖等處熱閙巿肆通宵巡護頗形出力誠地方自治之進步也 
[周京堂由京回滬]  
　　納稅多額議員周舜卿京卿廷弼因資政院開會入京多時迨去臘十一日閉會後周京堂卽收拾行裝於二十四日乘京漢鐵路快車抵漢換乘江新輪船於二十八日回滬 
[會審官之光寵]  
　　法公堂會審官聶榕卿司馬蒞差多年凡遇交涉案件莫不與西官和衷商酌秉公判斷是以巨總領事前曾電致法政府奏給寳星一座業於去臘由外務部專差送至南京轉送到滬其文曰安南龍頭頭等寳星聶宗羲聞司馬已於二十四日接收佩戴矣 
[盜匪持刀傷人]  
　　去臘二十六清晨有盜匪多人擁至唐山路喬再庭家圖刦刃傷傭婦陳張氏之頭面某號印捕上前拘拿亦被推入浜内一哄而逃惟喬家物件幸未刦去 
[城内]  
改期提訊○信義銀行經理尹克昌破鎭江造紙公司股東馬文卿等控告一案去歲奉滬道劉觀察示期於二十六日親自提訊嗣據上海縣禀復以各原告回藉度歲一時難以傳到准俟開印後再行示期提訊核　屬員賀年○本縣田大令於初二日乘坐火車赴松至松江府戚太守處拜賀年禧即於是日下午返滬 
[南巿]  
禁約巡士○自治公所警務長以時屈新年恐有警界中人在外賭博或則收受賭規特於去年除夕頒發　令諭令各巡士束身自愛切勿貪利妄爲違者定須重究云 
定期開審○城自治公所裁判所自去臘二十日封印停收呈詞後一切舊　槪行清理直至二十八日始行停審聞今届新正定期初六日開堂審判 
體恤巡士○城自治公所警務長於去年除夕頒給條諭所有巡士守崗自元旦起每人各派雙崗並免派一差以示體恤 
承認通姦○北京輪船買辦粤人梁誠謙之婢女名生意去年十月間被車夫陳正基誘姦捲逃控由工程局提到　頭鄭銘豐等訊明下落遂節偵探趙勝帶往鹽城縣原藉指提獲往該婢及陳一併解回歸案由陳裁判提訊婢供年十七歲與陳通姦成孕將次分娩於十月間私逃並未捲物詰之陳亦供認不諱判分别拘留候傳原告到案質明發落 
並不吞用○張王氏去臘在工程局控告十圖地保戴瀛洲乘　出售基地時吞用價洋一百十元由局傳到戴妻范氏訊據供稱丈夫因病未到此項價洋因得主未給實未吞用判交原告帶去自行赴縣控告 
[閘北]  
房東行竊○住居洪慶里之老嫗陳俞氏控二房東彭長生行竊現洋五十元去臘經四路分局黄正巡官提訊屬實判押候繳　再行核辦 
[新租界]  
 
 

Page 28

 
 
寓客自盡○常州人趙洪生年二十二歲去臘除夕住於愛文義路長發客棧内不知因何吞烟斃命後由棧主投報捕房將屍車送驗屍所飭保報縣請驗初二日下午　上海縣田大令蒞所驗明飭保棺殮 
殃及隣居○去臘二十六晚二時半新閘路一千八百六十二三號泰昌絲線店起火延燒葉向記篾作店恒茂盛茶葉店恒昌衣莊振昌線店等樓房十餘幢後由捕房查得起火之家保有火險特飭包探馬阿美查明復奪 
[英租界]  
警鐘餘響○客臘二十五日南京路山西路轉角怡泰興洋貨店樓上起火即經店中人取水澆息僅燬貨物一堆又二十七日天將黎明時北京路　順昌木作起火延及協泰舊貨店旣一百二十二號空房後樓尚有李萬興燈籠店王姓花烟間兩家均受水漬匪徒定罪○匪徒李阿四王海生曾至虹口天潼路三百八十五號門牌總會内向蘇瑞初磚借洋一百元不遂即持手鎗將蘇之頭面擊傷並攫取值洋二百十元之金表金練逃逸後由包探將二人拿解公堂訊供收押在案去臘二十六日由廨復訊屬實判各押西牢四年期滿逐出租界 
藏匿婦女○鄕婦居顧氏之妹蘭貞帶同女孩阿毛至新閘愛文義路金阿二荐頭店内託荐生意被金串同張謝氏將蘭貞母女藏匿嗣經居顧氏偵悉報知捕房於去臘二十六日派探將金與謝氏拘解公堂請爲訊究金等俱稱蘭貞託荐乳傭因乳水不足荐至法租界勝安里二弄第一家爲傭並不藏匿判金遠押張謝氏交保限七天將蘭貞母女交案再核 
帳簿無着○英商太古洋行控吳渭川吞用水脚銀兩一案去臘二十六日晨經公堂寳讞員會同英康副領事升坐特别公堂復訊案証張炳生延愛理司律師上堂辯稱張係恆泰號股東已於二年前將店盤去所有號内一切進出均不干涉奉諭吊閱恒泰帳目因太古時常派人到號軋貨所有帳簿或被客人搬開難以交案中西官磋商下判之張交殷實舖保候再復訊核奪 
在押度歲○義成火腿店主曾聖專因欠揚州裕成祥號主馬鼎臣火腿價洋一千餘元不還被控去臘二十五日晚經公共公廨德襄讞傳集人証復訊原告投案求追訊之曾供此項貨洋因與馬之胞兄馬心田股開義成新號作爲股本並不虧欠質之馬心田供稱並無合股之事德襄讞以曾所供無憑判押限十天繳洋 
私收客帳○王裕生控沈西圓私收客帳銀一千餘兩去臘二十五晚由竊提訊據被告供稱祇欠銀六百兩求請寛限料理判沈押一禮拜繳銀 
追獲流氓○流氓周三子丁小寳因攫取奚張氏丁陳氏等金銀挖耳均被巡捕追獲於去臘二十六日併解公堂分别訊明判周押三月丁小寳押兩月分别示儆 
曾否誘匿○虹口崑山路十六號門牌住戸沈紀林偕見証金江氏控告丁榮庭誘匿伊妻趙氏等情去臘二十六日由探將丁拘解公堂請究沈與見証江氏投稱屢見趙氏在丁臥室内今被誘匿求究訊之丁供向在俄國書信館爲庖丁與沈　居並未誘匿趙氏乞鑒德義讞商之美郭副領事判丁交妥保出外候查明再核 
女孩被拐○女孩陳阿桂深夜在新衙門前徘徊啜泣由捕查見送留公廨去臘二十六日由官　將女送案請訊據供蘇州閶門人母死父存被匪誘拐來滬判暫留本廨候核 
 
 

Page 29

 
 
不甘下賤○江西女子洪金寳破人誘拐來滬押入娼寮該女不愿逃至濟良所於去臘二十六日由所將女送至公堂請訊據供被姊夫金寳誘來押娼丈夫亦名金寳叩求超豁判發濟良所照章擇配 
竊案定斷○北京路協泰舊貨店主楊桂生益源舊貨店主馬二與啞子某甲串竊華洋各商脚踏車消贓於陳阿初陳莫境由探李星福赴杭州將各人移提來滬解送公堂訊押在案去臘二十六日復由捕房將楊等解廨訊明判啞子押西牢三年期滿逐出租界楊押二年馬押一年陳阿初押半年陳莫境無干省釋並着將協泰益源兩店發封拍賣得價若干除去房租曁赴杭緝捕　外餘均充公 
妾媵捲逃○牛舌路住戸方鎭記之妾林絳珠於去臘二十四晚串同　婦捲取值洋二千餘元之金珠飾物逃逸業已由方報請總巡捕房飭探查緝 
公堂停訊○公共公廨於去臘二十八日停訊定於新正初八日開堂先期由寳讞員分别函致駐滬各國領事請爲查照 
[美租界]  
客棧失愼○去臘二十八日天潼路新長興小客棧樓上不戒於火延燒比鄰新萬興飯店披屋後由救火會到塲救熄 
刦奪衣服○住居海甯路五百六十號屋内之吳學廷於去臘二十八晚持　衣三件出外被匪刦去吳即報告捕房請　查緝 
竊兇極恶○王關生於去臘二十八日闖入狄思威路陳關關家尋釁滋閙肇毁器具由陳鳴捕將王拘入捕房押候查辦 
欺騙當舖○王慶記於去臘二十八日以僞銀鐲至天潼路晉元當鋪興質被夥察破扭控捕房押候核辦 
縣令驗屍○去臘廿六日下午上海縣田大令至驗屍所相驗被塌車碾斷足骨因傷身死之江北女孩陳小五子由孩父陳開泰求請伸雪大令准飭具結棺殮候再移提該車夫王紹咸歸案究辦 
[法租界]  
暫弛　禁○法捕房總巡麥君於去臘二十九日下午特頒命令暫弛賭禁兩天至初二日晚即飭探捕知照一律停止違者懲罰防範匪徒○法捕房總巡以除夕日夜各店舖購物收帳人等絡繹於道恐有匪徒搶刦特派探捕嚴密稽查是以若輩不敢嘗試言者諄諄○捕房總巡於去年底刊刻諭單發給居民店舖其文曰照得本租界工部局章程第四十五條第一欵凡有人死須於念四點鐘内報明捕房等因事關公益合行發給諭單仰居民人等一律　照毋違特示 
 
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
小說 
[短篇小說牧猪戲]  
殘年一瞥。已如過眼之烟雲。去不復返。新年無事。簫鼓喧闐。柏酒宜春。桃符壓勝。兒童三五。縣袂游嬉於馬路之中。以樂此昇平之歲月。江山如昨。歌舞依然。若不復知人世間有困苦境。 
富商大紳。多以新年縱博。爲惟一之消遣。千萬一黄標。百萬一紫標。攘臂奪勝。瞋目呼盧。一擲之贏負。蓋不止中人十家之産。 
浦濱某處。有一秘密之博塲。來博者强半皆爲著名之大宦豪商。勝負以千萬計。紙幣纍纍若牛腰。匯劵疊疊若束書。媵以大小之金幣。黄色爛然。直照耀博徒之視線。 
新正三日之夜。博徒皆集。大開博局。人人皆以爲必勝。忽一三十許之男子。冠皮冠而衣狐裘。闖然遽入。目横眉豎。頓足詈曰。可恨可恨。 
座客見此男子之狀態。咸相向愕眙。不知其所爲何事。有一少年回首問之曰。若今日何故如此。 
男子切齒曰。今日有人過我。强欲索我助皖振千金。吾不允。則曉曉不已。直欲以强硬之手叚相脅制。吾不得己。勉許之其人爲吾父執行。又素爲滬人。士所推重。吾弗能慢。不爾者。吾老拳奮矣。語次猶軒眉努目。悻悻之色見於面。 
少年笑曰。若何必如是。苟今日一擲而勝者。數十萬金可以立致。區區千金安足數。男子聞少年語。忿懥少解。則就座縱博。自宵中至於平日。每擲皆梟。不得一盧雉。男子大負。腰橐之儲金盡罄。懊喪而返。時己上午八時。日光朗然。照及男子之面。空氣清暢。天風吹袂。而男子肢體大顫。如中隆寒。股慄不可止。 
男子方躑躅出門。道左突見一人。進握男子之手。謂之曰。新年恭喜。吾昨聞某某語語我。君允助皖振千金。吾爲皖人。謹代表爲災黎謝。語旣立鞠其躬。俯首爲禮。誠懇之意。溢於詞表。 
男子瞪目直視。有頃。始答曰。吾方縱博而負。何喜之有。且吾雖己允助皖賑千金。而今日所負者。乃逾於千金倍蓰。實告君毌庸語此。吾將爲先。儒之。癩矣 
其人遽聞此語。失色郤立告之曰。君幸念國民同胞之誼。萬勿如是。助振千金。可以全活災黎數百人之生命。君固鉅富。何必靳此。男子忿然曰。昨日苟無彼老畜之肆擾。亦何至負此鉅貲。吾方恨彼至於切骨。雖未必靳此千金。然决不之與。金爲吾金。君休矣。勿預吾事。 
其人再欲有言。男子己掉臂竟去。其人怒甚。然無如何。戟指而詈之曰。社會之蟊賊。冷血之畜生。 
記者曰。以賑救民命之資。而卜之於樗蒲之一擲。此男子之計。學可謂精矣。雖然今日官商學界諸公。苟能舉此新年蒲蒲博之資。歌舞纏頭之耗。悉數。以移賑無告之災民。記者願九頓首以謝諸公。願三舉手以祝諸公萬歲。 
要摺 
[考察日本憲政大臣李家駒奏皇室財政宜謀獨立等片]  
再立憲要義在明宫府之分而欲維持皇室之尊嚴尤以財政獨立爲首務考東西各國皇到財政可别爲三一曰皇室經費君上制定常額每年由國庫提支雖列之豫算而議院不得削除者也二曰皇室收入於國家收入外别爲一宗不經國庫而直接貢獻皇室者也三曰皇室財産有動産不動産二種别設專司以經理者也凡此三者各國爲數不同就其大略言之皇室經費一項以俄國爲最多約當中國銀一千五百萬兩其次爲墺大利約當中國銀九百萬兩普魯斯約當中國銀七百餘萬兩意大利約當中國銀六百餘萬兩西班牙約當中國銀四百餘萬兩英吉利最少約當中國銀四十餘萬兩日本每年三百萬元亦在較少之列至於皇室收入在歐洲各國有皇室租稅皇室專賣等項名目而以英吉利爲最多故皇室經費少至四十餘萬兩而不患貧皇室財産則英德兩國均稱鉅額日本皇室收入惟歷專賣一項而財産則頗富惟實數未經公布不得其詳我國立憲之後國家收入每年豫算應由議院協賛又按憲法大綱皇室經費應由君上制定常額自國庫提支議院不得置議是將來皇室經費制定之後每年列入預算議院自不得减削雖然若專恃此有定之常額以維持於永久則非計之得者也夫欲鞏固皇室之基礎必謀皇室財政之獨立欲謀皇室財政之獨立必賴有皇室收入及皇室財産至於皇室經費則但能供君主施行政事之用而已足蓋皇室之所患者在財政不能獨立一切費用仰給於國家而皇室財政遂爲國家財政之所左右若有皇室收入及皇室財産則基礎已固所需經費自不在多世界各國立憲君主之地位以英爲最尊而皇室經費實以英爲最少日本皇室經費亦僅三百萬元所以不求議院增加者非懼議院之不承也懼皇室經費過多人民尊崇皇室之心將因之而減也故即有應用不敷之時 
 
 

Page 35

 
 
亦但藉皇室財産以爲彌縫以示君主力足自養初未嘗重累人民又日本天皇凡遇救恤勞賜均由皇室財産開支未嘗動用皇室經費蓋動用皇室經費則人民將謂君主之所錫賚實出自入民之所供奉不足以示惠也我國將來立憲皇室事務與國家事務不能不分則皇室財政與國家財政不能無别考周官有惟王不會之文所謂不會者言有定額不必會也則與今日各國皇室經費之例相符矣又周官有内府外府之分而王之金玉玩好兵器則掌之玉府則與今日各國皇室財産之例相符矣又古者王畿千里諸侯建國大夫食邑自天子以至大夫皆各取其封内之稅以供宗廟社稷之享則與今日各國皇室收入之例相符矣降及後世聚斂之臣每導其君經營私蓄故少府水衡桑羊以計臣見譏瓊林大盈陸贄以節用爲諫蓋取之無節則不免厲民若制之有方亦何可詬病我朝宫廷供御以内務府大臣掌之與戸部畫分權限實爲前代未有之制度而深合憲政之精神惟内務府經費亦有取給於戸部者近聞度支部清理出入欵項應歸皇室經費者爲數七百萬兩以上將來釐定官制凡故事之當改隸者與新職之當增加者尚多事務加多經費亦必加鉅則入欵亟宜分别清理清理之策有三一設立皇室財政調查局也我國皇室財政向歸内務府管理然歷年旣久積弊相沿較之國家財政紊亂尤甚今當清理之初若仍交内務府專辦恐不免因循敷衍之弊擬請特簡親貴重臣以總其成而以内務府大臣爲之副分設三科一皇室經費科專司興理皇室經費之事會同内務府度支部辦理二皇室收入科專司清理皇室收入之事會同内務府及各省將軍督撫辦理三皇室財産科專司清理皇室財産之事會同内務府辦理期以數年清理就緒再將調查局裁撤併入宫職一設立皇室審計院也東西各國關於國家財政有度支部以總出納有審計院以司監督而監督機關獨立以隸於君主蓋必如是而後蒙蔽之弊無由生而綜核之實可以舉今朝廷預備立憲旣擬設立審計院矣竊謂皇室財政如欲爲長久之計亦宜仿照審計院之例設立皇室審計院爲監督機關與内務府行政機關相對待擬請簡王公大臣一員領院事下設審計官若干人掌稽核内務府出入欵項之報銷而准駁之其權限大别有四一稽核皇室全體會計報銷事項二稽核皇室特别會計報銷事項三頒行報銷欵式事項四咨查或派員檢查内務府收支憑證及簿記事項每届年終决算一次彚奏成績請旨核奪至皇室審計院之體制須與内務府大臣同等不相統攝蓋如是方足以昭獨立之義而舉監督之實考日本皇室會計審查局屬於宫内大臣管理然審查事務仍屬獨立其所謂屬於宫内大臣管理云者所以表明不屬於政府别爲統系而已固非受宫内大臣命令指揮之謂也近來且有改爲直隸天皇之議所宜仿行三設立皇室財政會議也皇室財政之贏絀關於皇室之榮瘁凡調度經營之方稽查謀議之事非有親貴大臣精詳審議不足以昭愼重擬請仿照日本皇室經費會議制度設立皇室財政會議置顧問官若干員選派親貴大臣充之此外内務府大臣皇室審計院領院大臣曁皇室財政調查局大臣均准列席與議其應行會議事項有六一皇室經費之預算及决算事項二皇室收入之清查整理事項三皇室收入之編定改廢事項四皇室財産之稽察存廢事項五皇室資金之運用經營事項六皇室之收入及財産與國家或人民關涉事項其大略也以上三者爲今日清理皇室財政必要之布置而後二者又爲備日維持皇室財政不可缺之機關與内務府互相爲用蓋必如此而後皇室之財政可以獨立而皇室之尊嚴賴以維持所關非細故也顧或謂我朝列聖仁儉相承力戒多取今若遽事清理其皇室收入皇室財産二者尤易滋世俗之疑謗方謂皇室經營私蓄與民爭利有傷國體不知東西各國莫不行皇室私有財産之制蓋以私法上之關係言之皇室固與人民相等且立憲國家亦有官有財産矣則皇室何爲而不能私有財産至皇室特别收入則各國之例尤多大抵基於歷史我國盛京等處土地山林多屬陵寢宫廷貢獻之資尤宜歸入皇家方足以昭敬愼且皇室有財産有特别收入則供具己充所需於皇室經費者自不過鉅閭閻之負擔旣减深宫之宵旰亦舒羣黎愛戴國體日崇斯誠長治久安之謨安上全下之道也或又謂皇室財政向爲内務府所專司而與内廷宦寺相爲表裡積弊相沿莫可究詰故天家供御不過十之二三而侵蝕者或十之六七今若澈底清查諸多不利阻格横生亦所難免然使循是不改則皇室徒擁玉食之虚名内官坐享耗蝕之實利爲朝廷計不宜出此且及今不加清理則皇室財政永無獨立之望他日議院旣開一切財政均歸監督届時始圖清理掣肘孔多若夫排羣疑决至計袪歷年之積弊示天下以大公此則在我皇上之英斷矣臣爲鞏固財政基礎維持皇室尊嚴起見謹附片密陳伏乞聖鑒謹奏宣統二年十二月十九日奉旨已錄 
國外新聞 
[奥國擴張海軍之理由]  
　　二十五日倫敦電云據維也納電稱奥政府頒發文告聲明海軍預算之增加實爲保護奥國商業海道及海線起見蓋自併吞巴斯利亞後海綫之關係較前益重也 
[南斐洲種旌之閒隙]  
　　二十五日倫敦電云據開浦湯電稱南斐洲有土人因侮辱白婦經曷姆塔里裁判所判定死刑後由總督格蘭斯登减輕其罪諾台西亞之人對於此舉殊爲忿怒蒲羅韋約曾開大會反對干涉律法當時有人發激烈之詞欲以私刑處罰黑人 
[阿拉伯亂事近聞]  
　　二十六日倫敦電云據君士坦丁電稱阿拉伯人現紛入薩拉州之化台逹口岸居民大駭惟戍軍軍力頗厚足可保護該鎭土軍於本月二十三號圖與薩拉通信竟未遂願二十六日倫敦電云化台逹軍中今有黑死病流行 
[膠州商業報告大略]  
　　二十五日柏林電云德國國會已接膠州常年報告内謂一九零十年之商業其盛不减一九零九年中國商業危期業已安然解脫恐有中國商行數家不免因此受困惟預料不致有重大之結果是年私家建築房屋較諸前一年益形活潑 
[英皇定期出游]  
　　二十六日倫敦電云據官塲宣稱英皇定於本年七月間偕后往游特白林及愛汀堡兩地路透社得有消息謂皇與其后赴愛爾蘭及蘇格蘭之舉與簡派康諾脫公爵爲坎拿大總督一事 
 
 

Page 36

 
 
並無關礙公爵曾定期秋間啟程前赴哇太樺 
[波斯擬聘美員治理財政]  
　　二十六日倫敦電云據華盛頓電稱美國國務部聲言波斯政府確曾邀請美國財政專門家並會計司一員稅務總理一員分清海關及内地收稅之制 
[法國黨人近舉]  
　　二十六日倫敦電云據巴黎電稱今因法國革命黨集衆開會反對日政府治死無政府黨故日本公使館已由警察嚴重保護據西班牙京城曼特里特電稱巴斯洛拉地方有人張貼公啓請開會反對日本治死無政府黨卽由警察撕去首相卡那利茄斯已咨飭該地官吏如該會稍有政詆日本政府之徴應卽勒令解散 
[德國國會近事]  
　　二十六日栢林電云德國國會己將非由勞働增得之産業稅議安第二次宣讀通過 
[美國資本家在俄運動]  
　　二十六日美國資本家哈芒特君現在俄京聖彼德堡竭力謀以美國資本輸諸俄國商　以五榖及升降機兩項爲主哈君並圖得土耳其斯坦及屈萊斯開斯披安之商業利益 
[葡萄牙整頓海軍之方針]  
　　二十六日倫敦電云每日電報接里斯本消息論及英美兩國公司請代葡政府規畫使之實行整頓海軍之計圖一節謂葡政府之志擬備戰爭之時可以保護海岸之英國式軍艦而不藉英國之力以辦此舉其經費須需英金二十兆磅將分長期籌付 
[法國飛船之新成績]  
　　二十六日倫敦電云據法阿丹萊部毒齊電稱飛船家洛格君近駕雙機飛船載客六人飛過該地 
[韓國舊臣自盡]  
　　二十七日倫敦電云據聖彼德堡電稱前任韓國駐俄公使在其私宅自縊而死遺有上韓皇書一通及羅卜二千五百圓 
[德國注重領事人才]  
　　二十七日倫敦電云據栢林電稱近官塲與商界代表在外務部會商簡派領事事宜議决嗣後之領事候補員必具有商業實業及航業之實在學識始爲勝任 
[意土齟齬和平調停]  
　　二十七日栢林電云意大利與土耳其因屈里帕列斯驅逐意民彼此齟齬現已和平調停 
[法國亦不干荷築砲臺]  
　　二十七日栢林電云法政府己停行關於荷蘭興築砲臺之外交舉動 
[俄國注意波印鐵路]  
　　二十七日栢林電云俄國内閣處决議簡員研究印波鐵路問題 
[美均條約全文宣布]  
　　二十七日倫敦電云美國與坎拿大締結之條約其全文業己宣布美國弛减之稅共金洋三百八十五萬圓坎拿大弛减之稅共金洋二百五十六萬圓同日紐約電云美總統已將美坎交換利益條約報告國會上下兩議院必將反對此事蓋自由貿易有多種之商品殊與保護貿易之利益有損也 
[美日將訂新約之風傳]  
　　二十八日倫敦電云紐約泰晤士報得確實消息謂美國提議與日締結新約除去拒逐日人之欵 
[當秉呈瑞]  
 
 

Page 37

 
 
雜談 
[京師歲闌之恐慌（希夷）]  
記者於去歲將闌之際作京師匝月之遊十一月下旬附輪前往回申則己除夕矣兹將中央政界上社會上種種歲底之恐慌彚錄於左以助談資 
鼠疫之恐慌東三省鼠疫之影響。自京奉火車暫停開行後。漸次及於京津一帶。初則天津驗有鼠疫發現。而西人倡議華洋各界遮斷交通矣。天津之電車與京津之火車。亦擬停止矣。（據言如調查確有鼠疫卽須實行）繼則京師傳有鼠疫發現。而内外總廳已議設醫院。預備種種防疫法矣。東西交民巷己不許華人。往來矣。并聞鄂督有電至京。謂京師如果鼠疫盛行。卽將京漢車暫停開駛。以防鼠道南行。人心惶惶。如不終日。此其恐慌一也。 
議員之恐慌資政院自開會以迄閉會。所議决入奏各要事。大都均無效果。如此資政院。幾同虚設。且自劉監督奏參後。繼起而暗中攻擊議員者甚多。以故閉會後之議員。不復如開會時之眉飛色舞。而咸惴惴焉憂此後之難以進行。此其恐慌二也。 
各部院之恐慌自資政院議决裁减各衙門經費後。自丞參以至司員等。所有薪水津貼夫車費種種名目。均議核减其半。從前三百金者。則减至一百五十金。從前八十金者。則減至四十金。以故各部人員。咸恐恐焉憂此後尋花閙酒聽戲等各種揮霍之不能如意。而益恨資政院議員之胡閙此其恐慌三也。 
[京都天寳齋花柳毒門聖藥經騐良方除病妥速無憂]  
京都天寳齋藥房○天下馳名○靈騐第一○異人傳授珠黄八寳化毒丹○包愈男女一切楊梅結毒限日全愈永無後患 
此丸乃本齋獨得異人轉授良方重用眞正犀黄珠粉血珀極品上藥泡製煉成專治男女楊梅結毒横痃下疳小便皮破腫爛一切毒門無論初起久染包可限日痊愈如請醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内攻逢春復發四肢酸痛甚至鼻塌髮秃紅班起點皆緣毒藴經絡且必染妻絕子其害非淺餘毒未凈其害不休此賣藥者未得其法患者豈能安全今本齋不惜重資修右濟世染者即將此丸服下立刻止痛消腫袪毒絕盡凡極重極危之症服藥一料立可全愈價雖略貴而效足值當可掃盡骨肉一切毒根且能生育無害屢試屢驗必發必中輕者五天重者旬日除根如用倒提丸輕粉升藥雷殛火焚凡有染此毒者雖諸醫束手危險萬分請嘗試之方知本藥房方眞藥靈之功　每料價洋十元每瓶洋二元　另有珠黄下疳散每瓶洋七角如男女下疳腫痛或陽物臭爛或筋爛去半節即搽散立可拔毒去膿生肌止痛保復原形仍可生育種子此乃第一奇方也○立愈珠珀五淋白濁丸價洋一元鋪在上海二馬路中市西鼎新里石此庫門内便是遠埠託郵政局購寄信局作弊難靠 
[好立克麥精牛乳]  
最補飲料無上食品　經理處上海仁記路二號文達羅洋行 
本公司所製之麥精牛乳久已馳名各國最宜於老年氣虚血衰之人並小孩體弱肌瘦以及仕宦紳商旅行之用因其能補血益氣强健筋骨乃乳膏中之魁首也　光顧者請認明牌記幸甚 
 
 

Page 38

 
 
   
 
 

Page 39

 
 
   
 
 

Page 40

 
 
   
 
