# 1909 - 69 - 4912971

 

Page 1

 
 
   
 
 

Page 2

 
 
今日本報目錄 
第一張宫門抄論說來稿專電緊要新聞 
第二張接緊要新聞分　新聞清譚 
第三張各省籌辦諮議局本埠新聞 
第四張譯件小說國外新聞來函 
宫門抄 
三月二十五日召見軍機李經羲張定邦 
交旨 
二月十八日軍機大臣欽奉 
諭旨外務部會同修訂法律大臣奏擬訂國籍條例繕單呈一摺著憲政編查　迅速覈議具奏單併發欽此軍機大臣欽奉 
諭旨沈家本奏法律學堂取支欵目開單奏銷一摺着照所請該部知道單併發欽此軍機大臣欽奉 
諭旨郵傳部奏核銷贖電收支欵目開單呈覽一摺著照所請該部知道單併發欽此軍機大臣欽奉 
諭旨郵傳部奏彚陳光緒三十二年九月起至三十四年年終鐵路收撥借用各欵開單呈覽一摺著度支部知道單併發欽此軍機大臣欽奉 
諭旨郵傳部奏報銷光緒三十三年至三十四年鐵路辦公經費收支欵目開單呈覽一摺又奏報銷三十四年分取支經費數目開單呈覽一摺又片奏各路盈虧大概情形列表呈覽均著度支部知道單表併發欽此軍機大臣欽奉 
諭旨農工商部奏請將該部欵項送交度支部庫收存一摺着依議欽此 
十五日經内閣派大臣驗看十六日覆奏奉 
旨廕生榮齡著以侍衞用溥露着以七品筆帖式用内閣典籍員缺著潤麟補授截取繁缺知府吏部郎中王聞長著以簡缺知府用欽此 
十五日經内閣奏派大臣驗放改用知府盛京裁缺兵部員外郎水錫堪以知府分省補用保送直隷州知州吏部主事汪述祖揕以交部記名以直隷州知州　　　順天西路廳同知駱育焜貴州普安直隷廳同知江良醇均堪以准其升補卓異山西候補道前崞縣知縣王爲𠏉堪以准其於知縣任内卓異加一級奏留吏部學習員外郎慶壽堪以准其留部十六覆奏奉 
旨依議欽此 
論說 
論法部開脫貽榖叅案（續） 
 
 
 

Page 3

 
 
試即。以此案大略情形論之。文哲琿揭叅之原奏卽曰與貽榖互相攻擊。難保。不挾有私見任意揑陷。則記者且置文摺於不論。然鹿中堂等之覆。奏。與貽榖之供詞。彰俱在。固可叅攷而得之者也。鹿中堂等覆摺有云。貽榖原奏謂地商包攬之弊。概行禁止。惟墾局零星散放。紛擾實多。請於張家口設立公司。後又分爲東西兩公司。凡入股者核照荒價領地。所謂。荒價者。卽每畆收押荒銀三錢是也。如公司領地千頃。先繳押荒銀三萬兩。即撥地任公司轉售。東公司定價上地每畆八錢。而公司則非上地不。領。以千頃計。賺銀五萬矣。而東西兩公司。共領地二萬頃。且其價更有。什伯　八錢者。又云。查東西兩盟。共放地五萬餘頃。以每畆八錢計。當得。地價四百餘萬兩而六七年來地價未入奏銷簿籍又無確數朝廷僅入。押荒銀二十萬兩觀此則貽榖種種侵肥入已之弊。已可概見。其他姑勿。論。即以領價一事言之則鹿中堂等所謂八錢者非鹿中堂等大略計之。而實。即據該公司自定之價值也雖其自定八錢之價值。專指上等。容有。下等之地不足八錢者然彼旣非上地不領。則其所領皆上地而爲八錢。者可知。而貽榖清供則云。所訂荒價有二錢三錢五錢八錢一兩一兩二錢不等。地有肥瘠即值有高低。押荒收欵。應得四百餘萬。而今僅二百餘萬者。職是故也。寸度銖較。相去天壤。若一律以八錢酌中約計。理想所成。豈爲事實。斯言也。雖以。之欺三尺之童而不信。蓋彼之定價即有數等之。分。然旣非上地不領。則其所轉售於人者。必無二錢三錢五錢之賤值。余固前已言之矣即間有二錢三錢五錢等之賤值。然彼又自言八錢之上。尙有。一兩一兩二錢之上價。則八錢上一兩一兩二錢之上值。亦足與八。錢下二錢三錢五錢之下值相抵以八。錢折中計之。又豈得謂之不平。更即使上地下地不足以相。抵而下。地竟稍多於上地。亦豈有相去一倍至。二百萬之多。况鹿中堂等所謂公司定價八錢。非上地不領者。並非。約略。計算。僅據理想。而實有東西盟墾。案卷宗可查。此種案件。不必再三研究而始得眞想也。乃法部鞫訊經年。不以鹿中堂所言按照八錢計算之說爲可信。而反輕聽貽榖一面之詞。　貿然斷之曰。貽榖謂並無此數亦殊。可信。且爲之申明其說曰。貽榖辦理墾務。歷年已久。開墾數千頃。拓至數。州縣。費用較多。存餘自少。一若大其開墾之功。而轉。惜其。餘存之少者。斯言更無從令人索解矣。夫多墾一畆之地。即多收一畆領墾之錢。理應開。墾愈廣。則存。欵愈足。豈有墾地廣而存欵反少者乎。抑豈有墾地少而反。獲多數之存餘者乎。至丹。丕爾一案。貽榖受蔽於姚學鏡岳鍾麟之徒。縱令譚湧發等涎其財產。縱火焚燒。慘斃丹丕爾家屬五人。復將丹丕爾鍛鍊成獄。白頭就戮。蒙。民咸爲呼寃。幾致激成巨禍。據鹿中堂等調查甚詳。乃法。部亦據貽榖一面之詞。代爲開脫謂貽榖之言殊非揑造。且曰。該貝。子曾報院中起火。夫該貝子即使曾報起火。然又。安知起火之即爲縱兵。焚燒一事乎。况起火自燒。與縱兵焚掠。爲萬人矚目之事。一調查即可解。决。無從掩飾者也。而法部則僅據院中曾報起火一語。即以。斷定貽榖之。言爲非揑造。然則鹿中堂等之。實地詳查。蒙衆。之義憤呼寃。反皆揑造乎。斯又。令人不可索解者矣。（仍未完） 
來稿 
王勝之蔣季和兩太史復甯籌辦處函 
（報告蘇屬多數主張合設諮議局）（再續） 
蔡松如君寗蘇諮議局之應合稍明事理者莫不知之且有一必合之證據兩屬地丁奏銷皆蘇撫專政頃見官報載蘇撫奏據江寗布政使詳稱江寗等屬地丁錢糧因撫藩不同城例准展限一個月造報云云此實寗蘇不能分之確據 
單束笙部郎旅京同鄕已由元和尙書等公函答復具逹寗蘇諮議局必合之恉凡吾蘇人斷不可因鄕土之依戀强分南北之畛域局所尤須在寗 
周子均君江蘇兩字本兼括江寗與江蘇而言寗蘇旣爲一省則諮議局之有一無二何俟多言故非特不應言分且不必言合 
葉永孚君寗蘇分局不特事實上諸多窒礙名義上似亦未當順直相合其明證也 
沈友卿太史江蘇省之名稱旣人人知爲合江寗蘇州組成之名詞不聞江蘇省之外别有江寗省之名稱也故吾江蘇諮議局不欲籌計通省則已如曰通省也則江寗各屬在江蘇通省内乎抑在江蘇通省外乎此不待辨而自明者也 
陶君樂君周仲英君姚學洲君王士洲君張景范君雷亮采君熟察輿論江蘇諮議局必出於合惟其位置必宜在蘇江督爲三省行政長官江蘇咨議局之應受江督之監督者猶皖贛諮議局也若設局在寗而以管轄三省之總督爲監督則江督之權過狹且何以處江蘇　皖贛蘇撫則爲一省行政長官而諮議局爲一省議事機關故應在蘇不應在寗 
俞武功君大意同上 
張叔鵬大令主合理由不盡可據主分理由不盡可非折衷言之江蘇諮議局應合設於蘇與皖贛諮議局同受江督之監督 
陶念橋中翰江蘇諮議局宜合設於寗而於蘇地别設一議務處則統一之中寓呼吸靈通之機於事實較便 
主折衷者計一函要義如左 
 
 

Page 4

 
 
朱錫紱太史姚子讓大令江蘇諮議局辦法宜如原書丙說合議之地甲年在寗乙年在蘇 
主分者計四函要義如左 
江霄偉觀察督撫所駐地皆爲省會即皆應設諮議局若合局在寗則蘇撫蘇紳不免有跋涉之勞且諮議局職務繁重僅就五屬爲之猶虞其不及安可空務廣遠乎 
孔康侯主政局章言諮議局設於督撫所駐之地明明督駐之地撫駐之地皆當有諮議局江寗江蘇議員名額對峙不能改併字句以釋之且寗蘇分局則蘇局中可兼及蘇皖贛事之一部分由江督監督之蘇局中兼及寗事之一部分而不及皖贛由蘇撫監督之名義最正若夫行政得失全不係乎境域之大小而係乎用心之公私辦事之勤惰且團體之設每由小而至大日本往事可以殷鑒 
曹督彥太史諮議局應設於各省省會江蘇一省旣能分寗蘇爲兩省會則兩省會中何不可設兩諮議局如分設兩局於事甚便寗局之事督諮之寗紳而議之蘇局之事撫諮之蘇紳而議之合局在寗則越國鄙遠蘇紳不易過問議員乃得上下其　矣苟如議者之言充類至義之盡則必撤省會之名凡省城制度皆隨之而撤地方治安將不可保可見合局之議萬不可行 
王步瀛君寗蘇　分局一切權利義務莫不可分合局則第一選舉議長必有隔閡第二財政難於調查第三議事必有齟齬第四局所難於擇定况局章分議員名額則主分之意固已昭然若揭（完） 
專電 
電一（北京） 
張孫兩中堂等昨在憲政館會議講義聞攝政王注 
意西國歷史擬出月起進講 
電二（北京） 
信勤與貽榖有舊此次諭令查覆信勤必爲彌縫可望翻案 
電三（北京） 
軍機處議攝政王升文華殿後仍應引見 
電四（北京） 
吏部議新設各部司員扣補五品缺三年後始准列入京察 
電五（北京） 
禮部奏奉移梓宫用夫六十班共七千九百二十名由直督選帶來京先行演習每日給錢六十文免當丁差一年奉旨依議 
電六（北京） 
寄諭新任東督錫良兼程進京毌得逗遛 
電七（北京） 
吏部議覆廉欽河口奬案均令删减奉旨依議 
緊要新聞 
[陳璧叅案影響於陸軍部北京]  
　　自陳璧叅案發現後各部大受影響現均議及减薪裁冗學部則已議及歸併局司農工商部則議裁烏布若陸軍部則已通諭各局所學堂當差各員將所有兼差自注明凡兼任陸軍部本管學堂局所差事者其兼差薪水一律停止業經通飭實行矣 
[廷寄各督撫永遠停止本人貢品北京]  
　　攝政王頗以各省進呈貢品爲粃政屢諭内務府　得輙令外省呈進物件况現當諒陰之時無甚要需目應停止故前日又廷寄各省略云前曾降旨現之後再行降旨等因茲再明白宣諭著俟三年之後所有各省例貢准其呈進外其各該督撫等本人之貢品概不准進永著爲例聞已由樞臣分寄各省矣 
[軍機處供事擬招攷廩增附北京]  
　　樞垣添招書手一節屢經會議世相主意在招考舉貢張相則謂本處無七八品缺升。轉不便不如專招廩增附生每届三年照常給以保奬實於寒畯出路有裨云云大致已經議定出月即出示招考派前領班章京華世奎監試即在政治報館或政務處分日考試 
[直督奏請整頓馬蘭鎭緑營北京]  
　　直督楊蓮帥奏稱馬蘭鎭緑營守護東陵與泰寧鎭標緑營守護西陵情事相同本年十月間孝欽顯皇后梓宫奉安即在東陵馬蘭鎭標緑營亦應預籌整頓。所有營兵操練並酌加官弁津貼兵丁餉項曁置給軍裝裁成併　及鎭署奬賞公費擬請旨自本年春季起按照泰寗鎭標緑營一律辦理如蒙俞允由臣照會馬蘭鎭總兵遵照並令查明官弁兵丁原額實支俸廉薪餉若干及每年加給銀數咨由藩司核明開單詳請咨部立案 
 
 

Page 5

 
 
京師近事 
自刑律草案被各省督撫逐條註駁後攝政王頗滋不豫日昨特召法部各堂面諭從速修訂現行法律以免歧異並諭增添交涉律以資遵循法部尙書奉諭後即派該部員外郎吉同鈞爲修訂律例起草員聞尙有連培型蕭熙亦已派爲修律人員 
地方審判廳原奏内外城各設一區以期周密嗣以欵項支絀暫設内城一廳統轄内外城旋因報効監獄項下尙有餘欵擬即設置外城審判廳此事聞已爲某丞所阻謂各署正當裁汰局所之際礙難增設衙署擬於審判廳内各增民刑兩庭以資辦公 
京張鐵路　辦關冕鈞觀察被某御史揭參早誌本報昨聞郵部李尙書以全國鐵路局正值裁减經費之際並陸續裁撤會辦帮辦名目以節經費故將關冕鈞撤去差使聽候查辦並聞該路局之會辦不再復派矣恭修實録諸大臣已將各項事宜辦妥昨日交諭内閣恭擬摺稿聞草稿定於十八日呈請監修世中堂核閱然後繕摺入奏 
内務府堂官奎繼兩大臣日昨提議攝政王常年經費謂現時各省已將内庫帑銀解到四十餘萬應先將攝政王經費十五萬撥放其他再行核辦故該大員現已傳飭庫官於二十日開放矣政府現擬通飭京外各衙門將近來所有裁汰冗員撙節經費所餘之欵詳細咨報不准擅行提撥以備彌補正欵之用 
樞臣曾定奏事規制凡各部院衙門如於值日之期有具奏事件應於前日呈遞膳牌於奏事處其平日各該部院遇有加班具奏之件亦應前一日呈遞奏片至言官封奏都察院代遞各呈仍於當日遞牌著爲定制刻已通諭實行矣此次學部議將本部所設局司分别裁併一節已誌昨報茲得消息綜計改設六司一總務司二專門司三普通司四實業司五調查司六圖書司所有原設之會計司併入總務司改爲會計股 
德宗景皇帝梓宫於三月十二日奉移由景山大門出地安門至阜城門抵彰義村爲第一宿安蘆殿十三日至韓村河爲第二宿安廬殿十四日至魏村爲第三宿安蘆殿十五日至梁格莊行宫暫安 
[東京近信]  
留日鐵道學生之津貼駐日胡使咨郵傳部文云前准貴部咨開丞叅廳法制科案呈接准前出使日本大臣李咨開前經貴部認定年撥銀三千兩資助留日學習鐵道之自費生茲就岩倉東亞兩校選定三十名造具履歷清册服務願書請查核迅撥等因查該生等服務願書應飭補行註明畢業後到部服務三年在服務年限以内聽憑本部派充各項職務不得私就他處差使等字樣另行報部備案惟領費之額僅三十名尙覺稍隘須推廣以五十名爲率按三千兩匀攤每人每年約助銀六十兩以廣裁成除將京平銀三千兩另行匯寄著咨前任李大臣查照外相應咨行貴大臣轉行留學生監督田參贊查照辦理可也等因到本大臣准此當飭監督處辦理去後茲據覆稱本年十一月選定東亞鐵道學校學生任瀛等十名岩倉鐵道學校學生聶國華等十名連本年五月所補之三十名共補足五十名額每名津貼六十兩已發訖又東亞學生本年五月内所補之十五名現已畢業九名已於本年六七兩月先後給與咨文飭令親賚到部所遺缺額於本月仍在東亞學生内選定何碧等九名提補所有服務願書均經飭遵填寫計共二十九紙又前届津貼之陳鴻藻等三十名部咨飭將願書改填陳鴻藻等二十三名已將改填願書送部外其黄紹南等七名亦經續飭改填惟内有韓壽仁一名業已辭去津貼請另擇補不必更具願書其缺即擇定任關東提補共取願書七紙連新補各生共願書三十六紙應請一併送部又陳鴻藻趙汝銘二名本年九月已畢業本科現入高等科肄業其黄紹南徐庭冀二名因上學期試驗落第故緩一學期至宣統二年三月本科畢業合併聲明等情前來本大臣據此相應備文咨送爲此合咨貴部請煩查照 
計開東亞鐵道學校學生姓名籍貫學科如左 
任瀛四川聶國華湖北饒　溥廣東錢啓承江蘇張實湖北馬國楨江蘇均建設科楊家騏江蘇機械科劉景武直隷建設科吕烈燿安徽機械科黄玉晨廣西戴紹華廣東均建設科（以上十名係補此次推廣之額） 
任關東江蘇建設科（以上一名係補韓壽仁之缺） 
計開岩倉鐵道學校學生姓名籍貫學科如左 
晏紹璵四川陳璞福建楊慶四川李葆華湖北劉錫崧四川張耀光湖北彭德裕四川李喬生四川張四明四川均建設科以上十名係補此次推　之額） 
何碧福建王炳勳四川汪宗堯安徽高峴四川陳延四川盛國鈞湖南廖天澤四川許士諤浙江姜宗泉山東均建設科以上九名係補今年畢業之缺額） 
第一高等學校試驗改期第一高等學校試驗期本定於陽歷二月十七日近接校中報告云三月一二兩日因校中寄宿寮記念事改於陽歷三月三日起施行試驗准二月二十五日赴校領取受驗票 
法政新報行將出現法政新報社員邵修文王用賓陳漢元王蔭藩等四十餘人所組織不日開大會籌議一切並報告使署禀請公使監督賜序出版聞王觀察運嘉大加贊助慨捐巨金 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[蘇撫咨憲政館籤註新訂刑律草案文（三）（續）]  
第二十九條凡二人以上共同實施犯罪之行爲者皆爲正犯各科其刑加功於實施犯罪之行爲中者凖正犯按中律共犯者以先造意一人爲首隨從者減一等此向來普通之辦法今仿外國律法　共同實施犯罪之行爲者皆爲正犯意議却甚精到世固有雖非起意之首犯而先時同意設謀臨時共力實施所謂同惡相濟科以正犯洵不爲枉惟須有精熟法學能於裁判之人方可無偏無倚否則易致出入耳 
第三十條凡敎唆他人實施犯罪之行爲者爲造意犯照正犯之例處斷敎唆造意犯者準造意犯按舊律敎誘人犯法敎誘爲亂敎令獄囚誣指及敎唆詞訟等項亦散見各門惟未規定敎唆犯罪之總律今將敎唆他人實施犯罪之行爲者爲造意犯照正犯例科斷其敎唆造意者即準造意犯頗爲允當可以遵行 
第三十一條凡於實施犯罪之行爲以前幫助正犯者爲從犯其造意犯亦同幫助從犯者准從犯從犯之刑得减正犯之刑一等或二等按二十九條實施犯罪之行爲者皆爲正犯本條又云實施犯罪之行爲以前帮助正犯者爲從犯就以前二字意義似帮助在前爲從犯是否凡臨時助力或前後始終幫助實施行爲均照正犯科斷此中尙須推敲揭明以免淆混至造意犯亦同句自係正犯先有意於惡而在旁贊成者爲幫助從犯若甲未有意而乙特代爲設謀决策是即首先造意及敎唆之犯難與從犯同論應再聲叙明顯庶不至誤其幫助從犯者准從犯句似亦欠明是否指從犯轉邀幇助之人而言旣係聽從幫助似可不論轉邀非轉邀概以從論又從犯之刑得减正犯之刑一等或二等查犯減一等係屬向例至減二等應將如何情節得以再减請於本條添叙或於各分則叙明以便遵循 
第三十二條凡於前敎唆或幫助其後加入實施犯罪之行爲者照其所實行者處斷按本條是在前敎唆或幫助在後又共同實施犯罪之行爲照其所實行者科斷即二十九條皆爲正犯之意足補前條所未備惟遇有在前並無敎唆或幫助惟在後聽從實施行爲是否可照從犯論應再請聲明以期周妥 
第三十三條凡因身分成立之罪其加功者雖無身分仍以共犯論因身分致罪有輕重時其無身分者以通常罪論按本條身分成立之罪係指官員及有職之人犯罪而言其加功者雖無身分仍以共犯論旣本註謂如常人敎唆吏員収受賄賂其敎唆與吏員處分相同加功二字是否專指　唆抑凡幫助爲惡者均以共犯論與官吏一律處分應請再切實釐訂至因身分致罪有輕重時其無身分之人以通常之罪論自係别於敎唆納賄等類之事雖係共犯一事自應官吏照官吏論罪常人照常人論罪即舊律所謂本條别有罪名也自可照行 
第三十四條凡知情共同者本犯雖或不知共同之情事仍以共犯論但於分則有特别規定者不在此限按本縣旣云知情共同者又云本犯雖或不知共同之情者以共犯論語意似欠明晰當云知情默許贊成雖或不知臨時施爲之情事仍以共犯論較爲明顯 
第三十五條凡關於過失犯有共同過失以共犯論按本條所註理由甚當可以遵行 
第三十六條凡值犯人故意犯罪之際因過失而助成其結果者如按本條應罰以過失時則過失帮助之人亦準前條之例按本條值故犯罪之人因過失而助成之者此等事殊不多見似可臨時叅照辦理不必着於明文若豫定此條轉恐示人以趨避之徑（未完） 
分類新聞 
政界 
[浙撫批飭知縣條呈政治浙江]  
　　知縣周爕煊條呈撫轅請將憲法内容演成白話分赴各鄕演說及改良行政各節茲奉增中丞逐條批云察核條呈將憲法演成白話派員到鄕演講并分明權利義務兩節意在開通風氣俾人民共和責任之所在候飭司會同諮議局籌辦處查照議辦警察稽查戶口一節查警務處辦事細則於村莊統計戶口統計已早定有辦法自能認眞經理設立水巡學堂一節現在浙東西水巡已經派員履勘妥議籌辦水路巡警即在各州縣敎練所畢業之巡警中擇其優者任之其水巡與巡防水師之關係亦經定有專章藉收相助爲理之益水巡學堂等應毌庸議清查州縣出入欵項一節現准部咨清釐財政已飭司查章擬表分行各屬照辦若不先事清釐一旦派查仍與事無濟司法獨立係設立裁判所時應有之事此時暫從緩議清釐案卷本部院衙門早已從事並飭屬仿辦至書吏差役將來改定官制後必須切實裁革非明定年限優與薪工遂能掃除積弊也採擇學說一節查中國人民向有言論自由或上書或演說自爲著述或登之報章有泛論得失者有指陳利弊者未必所言均可實行即有可以實行各事有效無效不可預期奬勵從何而定所云明定奬勵似難准行若規定訟費一節係爲預防差役需索起見現奉明諭各省訟費名目繁多百端需索寃縱獲理家産已傾著京外問刑各衙門將一切弊端認眞釐剔等因此項釐剔要在地方官就各屬情形竭力整頓候行臬司核飭各屬認眞釐定詳候察奪其餘清查災歉籌裕公欵兩節無甚精義可採應毌庸議仰即知照 
[設立審判廳之預備安慶]  
　　皖撫朱中丞現准部咨各省府州縣均已籌辦諮議局等事宜然地方裁判亦不得不亟爲籌畫應速設立審判廳以爲將來立憲之基礎故特諭藩學臬司及巡警勸業兩道妥爲核議具復察奪 
[度支部不允請減解京各欵廣東]  
　　粤督前以本省財政支絀出入不敷咨請度支部酌减本省解欵現接部覆略謂財政支絀辦事拮据自係實情惟現下通行清理財政設法維持並預備辦理全國預算决算各事凡此皆係所以謀財政之振興藉裕各處度支用費所有攤派各省之賠欵磅欵洋欵以及籌解各欵將來即須酌照各省財政盈絀情形匀平攤認照解不至使有竭蹶拮据之時惟現時仍應將應解賠磅洋雜各欵不論已否指提有着無着均須按期一併設法籌解其從前欠解各欵亦應設法補解清楚以重要需 
[商學會組織法政講習所蕪湖]  
　　皖路查帳員潘偉人度支部郎中胡伯午於本月十八日就蕪湖皖南敎育會與吕仰南胡夔文黄倬如潘伯和諸君籌議在蕪埠開辦法政講習所以爲將來實行地方自治之預備擬擇福建會館爲校所學科分爲長期簡易兩班其經費由商學會擔任如有不敷公請關道補湊日内當可發佈章程定期收考聘請敎員開校之期約在三月中旬 
交涉 
[自治會關於澳門劃界事之佈告廣東]  
　　粤省自治會昨據香山代表文來澳門地圖並張中堂督粤時與葡人交涉奏案摘要佈告如下（一）畫清界限應分水界陸界何謂陸界東枕山西濱海是爲澳其原有之三巴門水坑門新開門舊址具在誌書可考彼所營砲路兵門均屬格外侵佔應於立約時堅持圍墻爲界不使尺寸有踰何謂水界（公法）載地主有管轄水界之權以砲碼能及之處爲止若兩土地毗連中隔小河以中流爲界此係指各國自有之地及所得者而言）澳門係中國之 
 
 

Page 11

 
 
地其租借時葡人只能管轄所住之陸地其餘海權全爲我國所有祇可准其船隻往來不得援引公法並管轄水界（一）水界仍是中國所有自無水界之可分陸界至舊有圍墻爲止葡人於同治初年將圍墻拆卸希圖滅跡然墻可拆而舊址終不可毁將來約有成議似應由粤省督撫臣就近派員會同葡使親往履勘詳查舊址公同立界俾免影射踰越 
[咨報各埠華僑情形廣東]  
　　日前農工商部咨查各埠華僑商務情形及旅居人數當據小吕宋等將情報部咨粤切籌保護維持在案現復據星加坡賓榔嶼等先後具報到部經部彚核後咨行來粤計賓榔嶼商以海産果品爲大宗而一切農品所出尤巨華僑約二十八萬又大小霹靂埠以錫産爲最每年産須至九千餘萬元華僑約二十萬人現農工商部統核情形以就商務而論則以星坡賓榔嶼爲盛就物産而論則以小吕宋西貢等爲多而經營墾闢尤恃華人且其中不乏開敏明逹之士徒以情形隔閡遂爲外人所壓亟應設法維持挽救藉資保護應卽酌核情形妥爲辦理 
軍界 
[營勇鄕民互鬭案之批詞蘇州]  
　　總統鹽捕全軍瑞方伯批浙西鹽捕副中營詹管帶禀云查私販糾衆拒捕照例格殺勿論該馮懷堂果非私販當時因何在塲該營弁勇因私販聚衆刦奪情急開鎗容或有之若云馮懷堂確係行路良民恐係一面之詞未可遽信案關私販拒捕捆縛弁勇刦奪船隻軍械情節重大究竟當時若何情形馮懷堂是否私販其陸同福金省生等是否爲首之犯現在已否拿獲奪去船械等件曾否追繳齊全及該處　保有無串通包庇情事特札飭松江府戚分統會同太倉州確切查明據實禀復核辦並札飭鎭洋縣即將勘驗情形稟報一面嚴緝私販陸同福等務獲澈究詳辦並將奪去船隻軍械刻日悉數追繳具報 
[嘉防先鋒隊攻毁警局情形三誌浙江]  
　　駐紮嘉善縣游擊先鋒隊打毁警察局並毆傷什長李景山局勇李月棠一節兩誌本報茲悉此事經王管帶星夜用巡船將李景山等送往蘇垣傷科醫治幸無性命之虞一面懇求地方紳董及周正巡官向居民商舖竭力勸阻勉可了結次日王管帶即赴嘉郡嘉防統領處禀陳始末情形並稱業已了事不料手下營勇俟管帶出後又於十五夜將西路警察燈打毁七盞現該處紳董公同集議禀請撫憲將該隊撤回以靖地方聞徐統領探悉情形已將王管帶鳳飛撤差矣 
[余協統軍紀嚴厲安慶]  
　　皖省新軍自去冬叛亂後經協統余大鴻嚴行淘汰但其間尙有不肖兵丁在外招摇滋事復經該恊統出示曉諭略謂本協統治師江鄂先後十餘年軍紀最嚴皖軍自改編之後概從嚴汰但恐其間尙有不肖兵丁或地方痞棍流氓在外冒稱本軍員弁及偵探等敢與居民舖戶滋擾如目兵可記其衣章肩牌識别號數直向本協司令部控訴值日官必善爲接待决無阻障惟有意揑誣查明得實亦應移送地方官加以相當之懲罰以昭平允 
[巡防營弁緝獲叛黨安慶]  
　　皖省新募巡防第三營左哨秦哨長十九日在三步橋浴堂見有三人閑談上年兵變事均帶鎗彈頗有悔恨不能奮力擊敵官軍之意該哨弁知爲叛黨隨即跟蹤拘獲扭送巡警道聽候審辦 
學務 
[學生與警局衝突續誌浙江]  
　　杭垣嚴緝革命黨一案疊誌本報茲悉當日師範學堂學生胡俊訊明無罪後由警官徐士炎及總局某員送回其時監督王孚川君適不在堂該警員等送到後當即遄返時齋務長吳復齋君正寫覆函因囑齋夫追回交付函内係謂某生業已收　略具申謝之意（按此函聞已送存總局）不料該警員甫轉已爲多數學生所聞全堂譁然警員大爲所窘直至三句鐘之久學生午膳時始行趨出於是學生相率停課要求監督三事一懲罰警員二開敎育總會三分明警察及學堂權限監督一一允之當時咨呈提學司自請辭職聞咨文内有查闕玉麒即黄人傑重要人犯皆溷迹撫署此次爲温郡防營揭發實出意料之外警察然冀掩人耳目因而故意張皇紛拿擾累等語且講敝監督名位卑微致令學堂之尊嚴掃地實無面目以對學生自請辭職應請貴司選人接辦云云詞極激烈惟於學生停課一事絶不提及此項咨文聞已由學憲轉詳撫院請處警員以相當之罰惟據警界中人傳述則謂當日師範提人實由王監督許可且告以校服係堂中物須先交還故有令胡生脫去校服之事自謂於行使巡警權並無横濫情詞各執究未識如何批示也近日堂中雖已上課然多數學生因胡俊被拿時監督貿然允許秘不以告且齋務長急將名牌上胡俊二字擦去一似深恐株連者未免鄙其所爲故仍多不滿意 
[選定游學歐美學生山東]  
　　魯省選送歐美留學生曾於去歲考試現聞選定赴英者四人係榮城李方城李方踪即墨侯延賓武城許宗漢赴美者三人係即墨毛陞三壽光沈文郁日照許翥世赴德者二人長山劉文顯青州駐防敬源共九人餘一名係已赴德游學之鄒秉綬改爲官費以足十人定額至啟行日期須俟閏二月初九日到上海與各省赴歐美留學生會齊同往 
實業 
[電查紗廠有無洋股浙江]  
　　浙撫增中丞以通益公紗廠延欠官欵屢催罔應現在庫欵支絀萬難任令久延即經批准新商某紳籌欵接辦詎該廠高經理以權利全失不甘退讓潜行赴滬運動並於本月十七日託劉某代表借省城總商會開會提議抵制是日各業商董僅到三十餘人股東亦祇二三人並假總商會名義電禀商部力請維持並攻訐新商有暗糾洋股情事一面擬添招新股照公司律另舉總協理接管云云茲奉到農工商部電復農工商礦局湯道云商務總會條電悉前據拱宸橋商會曁該廠股東等電禀卽電撫查辦准復稱高鳳德拖欠官欵自失信用新商准限交欵禀辦頃又詢浙撫新商有無洋股希切實查明妥籌 
 
 

Page 12

 
 
辦法各等語仰傳知該會曁各股東遵照 
[續請開闢廢湖以興農業浙江]  
　　富陽縣職員樓汝烈邵雲書等前曾禀請各憲請開墾該邑陽陂湖淤田以興農業即經通飭地方官查勘禀復以該員等寄居隔縣不洽輿情徒籍公司之名爲壟斷計查可墾湖田不過二百畝擬請撥歸學堂招致近湖農民承墾免啟爭端各情批駁近聞該職員等復又具禀撫轅以現在明詔迭頒注重農業我憲召又以清查荒地勸民開墾爲諭職等前籌資本已得八千元無非上裕國課下利民生與個人壟斷者有别該湖已葑之地僅得二百餘畆照中則田價計值已不相上下惟未奉核准不敢貿然呈驗云云昨經中丞批准飭司札行杭州府飭縣查復 
[籌辦梧廣湘桂兩路廣西]  
　　桂撫張堅帥近因防務日緊擬速籌鐵路先設寗桂及粤桂各路派員細查各路形勢擬定辦法咨商大部略以該省防務首以邊防及城垣兩者爲至重但邊防爲地遼遠其可掌握全局機關者厥爲南寗自當急籌寗路以爲關鍵惟是該省兵力有限而省垣又僻處一隅設有緩急尤賴各省協助現擬先籌寗桂一路次建梧廣桂湘兩路以資聨絡而握形勝刻准郵傳陸軍兩部來咨以鐵路爲行軍根本形勢所在必須分别緩急次第興辦至如何籌議設法集欵興辦之處務請逐一籌議咨覆云 
[乍浦設立官米局嚴防漏海浙江]  
　　乍浦同知蔡文杰馳禀省台略謂本月十四日奉撫憲電飭近年嚴禁米糧一概不准出口現經本部院核定但禁米榖兩項麥麫均准營運等諭因知米榖兩項仍須遵章嚴禁現據商人吳世傑等禀稱乍浦爲浙西口岸凡温台閩廣船隻如梭時有進口購配水手食米爲名私運漏海故設有全義順官米鋪近年閉歇已久各米商影戤牌號爭相兜售查察不易疊奉憲諭嚴查懲罰並諭集股另設官米商以杜奸商取巧現擬在南門内開設大豐官米店專售海船食米視程途遠近計人數多寡憑票給米其餘米商有兜售者概以私運論各情同知查漏米出洋歷憲飭嚴禁即海船食米一項最易弊混到任後已查獲數起照章以五成充賞五成撥充地方公用並令組織官米局以杜奸商而維民食現據該商所禀與定章相符詢之商會亦稱可行除驗資諭令試辦外理合通詳伏乞察核 
[浙臬嚴札防緝盜匪浙江]  
　　浙江臬司李燏農廉訪因嘉訪因嘉湖一帶盜風甚熾特嚴札楊夏兩太守飭屬嚴拿以清盜源略謂嘉湖兩屬各縣地方自前年辦理清鄕痛拿梟匪而後各地盜風稍爲歛跡近來仍復狂猖如前甚至無日無之且有一夜連搶數家盜風日熾居民受害無窮各營縣捕務不力已可概見實堪痛恨仰嘉湖兩府速札各該縣嚴密防範并將已報各兇犯一律拿獲悉心研訊詳覆核辦如有捕務廢弛各州縣隨時詳請叅辦切勿徇情代人受過 
[寳應捕獲票匪揚州]  
　　寳應山陽交界之氾水鎭現忽有匪黨散佈票布招人入黨經該處駐防營弁協同砲船吳汛宫馳往拿獲朱姓匪黨一名已送往淮安府研訊矣 
[學生郵禀合肥禁烟之不力安徽]  
　　合肥人直隷陸軍速成學生吳中俊日昨郵禀皖撫略云去年請假回籍省親目覩肥境禁烟一事甚屬敷衍官則因循於上差役朦賄於下以致城鄕烟館仍然開設非特於禁烟前途大有阻礙將來藏奸匿盜爲害更非淺鮮等語朱中丞閱禀後已嚴札廬州府速飭該縣認眞查禁 
清談 
五十元之監察費 
閏二月初一。爲蘇屬諮議局。初選投票之期。照章。監察員一職。以本地士紳爲限。某郡某。紳頗聞其　消極資格第五項。然權利思想。近極發逹。當調查資格時。某郡有所謂官設之查驗所。某紳不甘奪權。而又探知。查驗之易與也。毅然以藥丸　欣然以無瘾出。 
諸君。諦聽。辦理選舉爲官紳共有之責任。予完全紳士也。予將。辦選舉。謂予不信。問諸。查騐所之官長。好消。息自耳得來。所得云何。縣尊將派監察。員。已且有望於是大喜。即日啓宅門。發傳單。集同。志數十人。開大會議。討論監察方法。衆皆曰。吾輩無監察望。奚討論爲。某紳急思有。 
以慰之。方啓齒。忽縣。役至。某紳急奪其所持紙。丨何物丨何。物。丨嘻。照會。丨嘻派充監察員之照會。眉飛色舞之某紳。乃對會衆而言曰諸君姑。散。予且有法於是送客返坐伸紙研墨吮筆疾書洋洋數十行旣脫稿整衣冠服藥丸乘。轎拜縣祉致條陳一扣記其三條最後一條。尤爲。精神貫注之點。 
一監。察員須多派也派也。派員之法。宜令各學。堂。敎員届期一律停謙。一律派充監察員。如嫌太多。可改名帮察員。其非敎員。而爲生所信仰者並擬由生代訂一坐次宜規定也。開票時。官紳齊集。以預。定坐次爲最要。宜於中堂設公案五。謹繪圖式如左。 
□監察員案 
□監察員案 
□初選監督案 
□監察員案 
□監察員案 
一經。費宜預支也。監察必須研究。研究必。須開會。開會必須經費。擬請先撥英洋。五十元。作爲監察費。由生領收。俾便監。察上之展布。 
某紳。旣上條陳。所謂監察費者。未知其曾否。收到。然已開會數次。滿漢細點。時常領略。其對人言。恒謂儘吃儘用。此欵終有着落云。 
[二十元之宣講費]  
天下。事無獨必有偶。同郡敎育會。將舉宣講。員。某生擬舉其戚某。先期對衆揄揚其戚。謂非某無能任宣講者。復使。其徒黨運動蓋。其。戚雖充敎員。而赤貧不給。思得補助金。旣而。投票。其戚果得多數。儼然宣講員矣。某郡。之宣講員。例得二百金之年俸。然按季。致送。向無預支者。某旣被舉翌。日向收支所。支洋二十元。謂將届宣講。理宜預備。是二十。金者。宣講之預備費也收支所礙於情面。如數付。所長知其事適開會。詰問預支理由。且謂盡人預支。則收支所將從何應墊。衆皆曰。然。數十百之眼綫。咸集祝某。 
某忸怩低首掩面旣而囁嚅言曰。實不相瞒。索逋急。此疑已失占有權矣。 
衆皆曰還。丨還丨還良久不應某生見事急。又劇。憐其戚之窘狀。不得已補交二十元代。還乃已。 
記者曰。吾今而知權利兩字。乃聨屬之。名詞。權也利在其中矣。某監察員殆深。得權利二字之眞義者。故旣得監察權。必請監察費。某宣講員更神明乎權利。者。故未行宣講權。先攫宣講費。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
初選舉區成立 
[江蘇蘇屬（松江青浦）]  
青浦城鄕初選舉投票所劃分九區已紀前報茲悉該縣投票日期原擬分作三日嗣因批駁仍遵章於閏月初一日一律投票所有投票開票管理監察各員名單錄左 
城廂區投票所管理員候補直隷州知州陳德球監察員錢學乾張家鎭張毓英金詠榴蔡鍾秀陳龍章潘其偉方存純葉其驥許其榮項鍾英宋寳祁沈樹敏葉昌陛 
蟠龍區投票所管理員七寳縣丞孫逢陽監察員陳作成徐宗德 
陳坊橋區投票所管理員縣主簿葉承霖監察員李家驥陳珍彜 
葑澳塘區投票所管理員元江青縣丞孔昭敬監察員金潤陸祥麟 
朱家角區投票所管理員候補知縣沈唐監察員席淦蔡承烈莊大紀吳炳熙席裕壽 
西岑區投票所管理員澱山司巡檢壽琳監察員唐寳淦陳金鑑 
金家橋區投票所管理員典史李登元監察員朱光輔夏本立杜濂凌官爵劉清藩 
白鶴江區投票所管理員新涇司巡檢周汝霖監察員戴克寛許啟琳許啟秀徐士廉 
重固區投票所管理員本縣敎諭陳志堅監察員何紹書何繪書朱履中葉寳根 
開票所管理員候補直隷州知州陳德球候補知縣沈唐本縣敎諭陳志堅監察員錢學乾張家鎭張毓英金詠榴蔡鍾秀陳龍章潘其偉方存純葉其驥許其榮項鍾英宋寳祁沈樹敏葉昌陛官長設立 
[山東]  
籌辦處現在辦理選舉事宜異常鄭重日前因年内外各州縣不無更調恐有推諉之弊特通電各府州轉飭所屬一體遵照認眞調查以重責成茲將通飭電文照錄如左 
本處前飭各州縣造具選舉人名册限正月底造齊此刻正在吃緊之際年前各州縣　換者多深恐新舊交替互相推諉以致違誤期限勢將掣動全局仰即速飭所屬如有新舊交替之處不可一日懈怠督飭各調查員認眞調查依限辦齊届期電申本處若違誤期限該州縣前後任皆不得辭其咎也諮議局籌辦處庚 
籌辦處以選舉事關重大期限甚迫恐各州縣辦理稍或違誤日前又查照前定辦事期限單特再詳明通飭遵照茲將札文照錄如左 
爲通飭事按照本處籌辦選舉事宜曾經劃定辦事期限清單分别飭遵并飭各該州縣初選舉人名清草各册於造成時按期先行電告本處各在案查選舉調查爲辦理地方自治之基礎茲事體大各州縣宜如何周詳鄭重認眞經畫惟是事屬創行頭緒旣繁期限亦迫稍有違誤即致牽掣全局本處爲先事預防起見不得不詳籌辦法一再聲明俾各州縣有所遵遁免彼此參差之弊查本處原定辦事期限單以正月底爲第一期調查報告各州縣人名草册自應依限於正月底一律告成自二月初二日起至初十日止各州縣應督飭各審查員覆查選舉資格並應於此十日内補行調查以免遺漏自十一日起各州縣應核定選舉資格彚造選舉人名清册按期限時電告本處仍應一面將辦理情形及選舉人數補詳備案自閏二月初一日起各州縣應將造成之人名清册一份先申送各該管府直隷州彙申本處候本處分配額數發交各該州縣宣示經各該州縣照章判定更正後方爲選舉人確定之名册應儘於三月底補造清册三份一存本處一存撫院一由院咨部均逕申本處分别照轉各該州縣即將初次之人名草册存留備案以上各節各州縣務切實照行先爲預備毌得疏漏參差致干駁詰而誤時期除分行外爲此合行札飭札到該□即便遵照至補詳三份清册需用各紙應俟各該州縣申報到後由本處查照人數另文分别札發仰併知照此札 
籌辦處排定辦事期限清單内閣自正月初十日起至月底止各州縣選舉人名草册簿造成茲探得歷城縣金大令已於二十三日將草册造齊詳報到籌辦處頗蒙嘉許並　新城長山德州以及曹州府屬之定陶鄆城武城荷澤青州府屬之臨淄等縣亦均次第告成先後禀到籌辦處此外各州縣亦已紛紛報齊通計調查合格人數最多者黄縣三千七百六十人莒州三千六百人沂水三千三百人東平州三千一百二十人陽榖二千一百三十二人即墨二千四百八十二人其餘在一千數百人左右者約有二十餘處云 
[廣東]  
廣東諮議局籌辦處訂定辦事期限清單共分八期其一二三期應辦各事已録昨報茲自第四期起續錄如下（第四期）本處發初選舉投票所開票所細則並初選當選人執照於各廳州縣各廳州縣申送選舉人名册於本府直隷州彚申本處本處按照選舉人名册分配各複選區議員額數請督憲核定飭知各府直隷州卽由各府直隷州分配各初選區當選人額數轉飭各廳州縣知照並由督憲咨報民政部（以上二條現議變通辦理凡府廳州縣有電可通者人名册造成日立將全册人名總數速電本處以憑彚報督憲分配議員額數本處即電知該府直隷州即由該府直隷州分配初選當選人額數轉電各廳州縣知照各廳州縣奉電後一面宣示人名册預備初選舉各項事宜如未通電之廳州縣立即送通電處轉發其名册均仍從速申送）（四月二十日）（第五期）各府廳州縣榜示初選當選人額數並　員分配額敷各廳州縣繪圖呈報投票區及投票所開票所地址於各府直隷州及本處各廳州縣保荐初選舉投票開票管理員及監察員呈請本府直隷州核定（或用申報）宣示選舉人名册於各投票所選舉人呈請更正名册各廳州縣判定更正名册呈詞申報本處各廳州縣選舉人名册分存各投票所及開票所（以五月初十日爲限）各廳州縣布置初選舉投票所各廳州縣發投票紙投票簿投票匭於投票所本處預發複選舉投票開票所各細則並議員執照於各府直隷州各廳州縣布置初選舉開票所（五月二十九日）（ 
 
 

Page 19

 
 
第六期）行初選舉（六月初一日）投票管理員監察員送投票匭於開票所並報告情形於初選監督開票並榜示初選當選人姓名及票數投票管理員監察員具報開票情形附送票紙於初選監督初選監督知會初選當選人初選監督榜示初選當選人姓名職銜給與初選當選人執照並申報複選監督（以六月初十日爲限）各府直隷州張貼複選舉告示並發所屬張貼各府直隷州派定複選舉投票開票管理員監察員各府直隷州布置複選舉投票開票所（以六月二十七月五日爲限）各廳州縣催飭初選當選人齊集複選舉區（初五日）督憲咨報選舉人名册於民政部（第七期）行複選舉（七月初十日）投票管理員監察員具報投票情形連同投票匭移交開票所開票並榜示複選當選人姓名及票數開票管理員監察員具報開票情形附送票紙於複選監督複選監督知會複選當選人複選監督榜示議員姓名職銜給與議員執照並申報督憲及本處（先用電報告）（以七月爲限）督憲分别咨報議員姓名職銜於資政院民政部立案（第八期）議員咸集廣州（八月二十五日以前到）諮議局成立（九月初一日） 
[江蘇]  
江督端制軍致憲政館電云據前電示當選票額以投票人實數計算惟各省初行選舉仍慮不能足額如須重行選舉或至三次四次選舉是否均照初次投票人實數計算抑各按照每次投票人實數計算各省風氣未盡開通重行選舉投票人數必較初次爲少選舉次數愈多投票人數亦必愈減概照初次投票人實數核算恐有終不足額之虞究應如何辦理之處祈酌核明示（復電錄左） 
南京制台元電悉當選票額旣以投票人實數計算如須重行選舉自無庸照初次投票人之數可照每次投票人實數核算辦理此復諫印 
專件 
[上海縣李令照會選舉調查事務所文]  
爲照會事奉蘇省諮議局籌辦處司道憲批上海選舉調查事務所呈請人名册免其按區分造由奉批來呈及投票區清單宣示名册均悉查定章選舉人名册應於選舉期三個月以前頒發各投票所宣示確定之後應分各投票所及開票所循繹文義如不按區分造欲知選舉人有無遺漏錯誤勢必將全分名册繙閱一周於事實上轉多煩瑣且投票區所亦於三個月前籌定而名册頒發宣示適在三個月以前又應按照各投票所所屬投票人分别造具投票簿是按區造册按册造簿本處實爲辦理選舉便利起見該事務所旣分姓編輯與本處同一用意且稱寫手一時無從添雇應准如所請免其改造除行縣外希即知照此批單册存等因查此件文尾係批回貴所之件誤發到縣奉此除録報府憲外合行錄批照會爲此照會貴所煩爲查照並希將應行補造名册刻日送縣核轉幸勿再稽 
本埠新聞 
[盛宫保咨蘇撫文（爲紗廠總董被剌事）]  
據又新紗廠司事張培忠徐福庚等曁闔廠人等公禀竊職等充當楊樹浦又新紗廠司事本年正月二十五日夜子時本廠總董三品銜雲南候知府陳景瀚由斜橋乘馬車回廠至住房樓門下車棧房小工駱榮即駱再祥聲稱正月工資被帳房扣發總董以問帳房答之駱榮突即上前撲在總董身上小馬夫赶緊救護將該犯拖起該犯即向小馬夫猛擊一下反身逃走總董倒在梯上呻吟受傷查看右脇受刀傷一處血流滿地並在地下檢獲兇刀一柄其時司事等聞警趨視追查兇犯業已遁逃無蹤當即就近報知楊樹浦捕房查勘一切兇刀即由捕房帶去旋請洋醫生寳隆診視據稱傷深四寸肋骨損傷一根腹内腰子亦傷連日設法醫治傷重無效於二月初一日申刻身故（中略）司事等伏查已故總董陳守向來心氣和平御下極寛從未見其疾言厲色全廠辛工均歸帳房支付一秉大公人無間言該犯駱榮工資是否扣發總董尙未查究突即行兇暗殺傷重斃命實爲天理國法所不容闔廠上下人等無不同深悲憤理合聨名禀乞宫保俯念該總董無故罹此慘禍兇手脫逃至今未獲案情重大奇寃莫雪迅賜咨請兩江江蘇安徽湖北各省督撫憲轉飭各地方宫並分防營汛曁照會上海道縣一體加懸重賞認眞查拿務獲從嚴懲辦以肅法紀而靖地方没存均感等情據此查此案先經本大臣分别電逹即請飭屬懸賞五百元嚴拿懲辦茲閱該廠司事等公禀所叙慘殺一切情形實屬異常凶險非等閒命案可比且近來暗殺風潮各省時有所聞苦不認眞拿辦勢將釀成巨害茲據該故守家屬禀稱情願再行加賞一千五百元共二千元儲欵待給除飭該紗廠將懸實通緝登報並分别咨行外相應咨會貴部院請煩查照刻日行司飭屬一體懸賞二千元迅將駱榮即駱再祥嚴拿務獲照律懲辦 
[滬道查究差役需索]  
　　公共工部局因各圖地保每遇命案報縣請驗須酬謝差役轎夫等洋銀十餘元禀由領袖領事照　滬道請飭查禁已誌昨報茲聞蔡觀察以差役轎夫除應領辛工外本不准勒索分文且各圖地保亦係辦公之人遇有命案報縣何以須用十餘元之多究竟有無其事自應查究因即札行上海縣迅速查明禀復核辦 
[華商不允加繳帖稅之原因]  
　　松滬釐捐總局曾於光緒三十二年奉蘇撫札文飭加牙帖稅銀遵即照辦惟南市各花行迄仍抗不加繳日前由本縣李大令移請南市商務分會勸導去後茲接復文據各花行聲稱華商花業本應遵章納繳釐金是以同業認繳貨捐局每年落地捐銀自光緒九年迄今陸續加至二萬二千餘兩惟洋商所開花行非但不領部帖且其應納帖稅亦不照繳華商未免向隅刻下如須加繳帖稅應令洋商花行先行領帖繳稅以歸一律而昭平允等語李大令以該花業等不允加繳帖稅皆因洋商違章以致藉口且查約章載明内地本不准洋商開設行棧現在十六舖橋南首旣有洋商花行自應禁止爰於昨日禀請滬道照會該管領事迅即飭令遷往租界以符定章 
[巡士何嘗越界]  
　　英美工部局工頭劉三巧於二十二日午後帶領小工十二人至北四川路横浜橋地方（與閘北華界接壞）修築馬路三路三區巡士李水卿張謙前往查勘劉卽訴知捕房飭派西捕將李張兩巡士拘去旋由巡官索回聽候商辦昨日午後經公共公廨寳讞員會同英副領事巴君傳訊據劉三巧供稱是日帶領工人在横浜橋電車軌 
 
 

Page 20

 
 
道修築馬路是處係屬租界詎有張李兩巡士越界喝阻是以報捕旋由捕頭與西探禀明當日情形並將界綫圖樣呈案中西官察閱良久以該處確係華洋交界兩巡士並未越界判卽將案註銷 
[蘇藩飭追倒欠欵項]  
　　邱潤初倒欠元源錢莊銀七萬餘兩由縣收押後邱竟挺押不理刻奉蘇藩瑞方伯札飭速將邱潤初嚴比究追李大令奉札後立即遵照提比 
[府海公司繳還軍火]  
　　浙鹽在滬銷售業已改歸官辦所有以前府海公司商人嚴與敬領去緝私所用之洋鎗子藥應即繳銷聞該商人昨已將毛瑟鎗三十桿子藥二百粒繳還滬道儲庫矣 
[體操會給憑名單]  
　　滬城體操會於本月廿三日行第一次畢業禮道委文大令海防　查司馬到場給憑茲將名單錄下（畢業九名）袁傑陸培泰周步寛馮斌張廬顧蟾榮袁煌張文鑅程憲章（修業七名）沈仁俊孫兆初沈鴻書袁爐戴汝寛袁忠源倪奎秀（前在滬西士商體操會畢業今給一等奬劵二名）曹秉誠梁鴻逵 
城内 
[訪查烟賭]  
　　本縣李大令前日由蘇回署後立即飭差至浦東等處嚴密訪查有無私設燈吃及聚賭情事現各差正在訪查尙未禀復 
[查拿賭徒]  
　　浦東六里橋著名賭徒陳阿根屢次犯案曾經浦東總巡沈明府飭拿未獲茲訪得陳阿根避匿城内昨即函致縣令請爲拿辦 
[營地錯雜]  
　　城内九畝地之營地曾於本月十七日由本縣李大令先行履勘再與各紳集議擇期丈量茲經各董查閱該處營地之版　號册其毗連之處有與各業戶之版圩號册錯雜者若欲一時分清殊爲不易爰即先行禀縣　飭該圖册書將該地毗連之處詳細繪圖開單送核若能商明調換以免紏葛尤爲省事昨李大令已諭飭該圖册書照辦矣 
[欠租覇房]  
　　一路巡警分局游巡官批監生程仲庭禀云據禀王瑞珠欠租不付抗斷不遵復被積欠三月懇請飭遷等情前來仰候飭甲查明理讓倘再抗違定予勒遷不貸 
[官事]  
　　五庫釐局委員萬茗琛昨日到道禀知交卸局務辭行赴蘇糖捐局委員姚炯熊禀知赴寗房捐局委員陳廷楨禀辭赴蘇 
南市 
[死無所歸]  
　　南滙人某甲向在周浦江湖醫生瞿阿郎處服役前日患病雇船載運來滬送至小南門外因姘婦某氏不肯収留遂由船戶湯雲逹扶至董家渡江南一枝春茶館啜茗仍欲載回不料忽在茶肆内氣絕身死旋由店主及巡士報知南區將湯解至工程局収押飭保報縣請示昨日午前本縣李大令到場相驗委係病死遂即由堂收殮湯交管帮帶去諭著查明屍親認領埋葬 
[恐仍無益]  
　　怡大參店執事邱統斌前在工程局控被諸曁參客翁新華經辦老萬豐莊永豐兩號參貨被欠貨洋判令移送商務分會理處在案茲因尙未理妥傳翁復訊判再押送商務分曾秉公理處 
[自行發落]  
　　蘇路公司小工李萬卷竊取工頭衣服一案昨由工程局飭將該小工函送公司自行發落 
[自尋煩惱]  
　　劉紹九之子懋英前因誘姦木匠楊裕慶之妻周氏由楊倩人尋獲勒書楊圖詐並使某嫗掗賣伊妻求請吊據等情奉批略云該民自尋圈套與人何尤如果有某嫗說項掗賣爾可不必預聞所請吊據之處詞出一面未便照准 
閘北 
[開釋賭徒]  
　　四路分局巡士拘獲賭徒沈文和等四人押候訊辦在案昨經孫正巡官提到頭家顧水金質訊明確判各罰洋一元具結開釋 
[開釋淫棍]  
　　董仁康姦拐蒯永寛之妻楊 
氏經四路分局孫正巡官収押在案昨日覆訊判董交保開釋 
[拐匪狡賴]  
　　陳鈞明拐賣鍾壽州之子昨經四路分局孫正巡官提案覆訊陳仍不認判還押候查 
英租界 
[强姦幼婢]  
　　新閘白克路譚庭干家之十歲婢女秋菊被已歇飯司甬人陳五伯與四川人陳安邦强姦受傷經譚妻王氏察知報知捕房將二人一併查獲昨解公堂請究譚妻偕婢到案訴明被姦受傷情形訊之陳五伯供認於正月十三日脫去該婢下衣摟抱有之求恩寛宥陳安邦供與婢調笑並不行姦中西官以二人不法已極判陳五伯押西牢五年陳安邦押一年 
[並非騙吞]  
　　顧仁寳等控東清輪船公司股東方光清（即方子元）與羅子培張文治騙吞押櫃洋一千一百七十元一案昨經公堂復訊方等延穆安素律師聲稱方等所開之東清公司虧本甚鉅是以未將顧等押櫃洋交還當顧等至總巡捕房控告時捕頭以事關錢債令赴公堂控告今顧等禀控騙洋殊不合理此案應歸華案辦理判方羅張二人改押本廨歸晚堂訊奪 
[跳出火坑]  
　　濟良所昨解烟妓汪愛林到廨據供江北人被嬸母賣於法界典當街花烟間爲娼因鴇母兇惡是以逃出求恩超豁判發濟良所留養 
[騙取書籍]  
　　龐國英偕見証宋阿寳等控告遠海龍騙取書籍一案昨經公堂復訊屬實判袁押西牢半年 
[兜銷彩票]  
　　粤人陳登違章在租界内兜售彩票由探查獲昨解公堂請究判罰洋三元彩票充公 
[私開烟館]  
　　袁寳珊私售燈吃由捕查見昨晨將袁傳至公堂判罰洋十元烟具銷毁 
[勿再聚賭]  
　　瞿生生李阿成周阿二安桂生等各茶館均違章聚賭昨晨由探一併傳至公堂請究判各罰洋十元以後不准再賭 
[閩人聚賭]  
　　福州人鄧文彬等十五人在虹口華記路聚賭由探一併查獲昨解公堂請究判各罰洋五元充公賭具銷燬 
美租界 
[吞烟圖]  
　　趙書堂前借張熊氏金戒質錢應用前晚氏向趙妻孫氏索討口角孫氏吞烟圖盡經趙察知報知捕房飭送同仁醫院救治不識能保無礙否 
[失火即熄]  
　　舟山路舟山里王小本家前晚失火燒燬棉被等物幸即覺察設法撲滅 
[人言可畏]  
　　住居鴨緣路三百號門牌周姓家之養媳日前身死鄰人嘖有煩言謂被周妻虐斃事經捕頭訪聞特飭中西探查辦 
[防範取贓]  
　　西華得路順裕押店深夜開門收質物件由捕將店夥陳道松拘入捕房押至昨晨從寛斥釋 
[水手跌傷]  
　　前晚有一英國水手在百老滙路因飲酒過多跌傷頭面旋由行路西人車送同仁醫院醫治 
法租界 
　　怙惡不悛 
　　流氓吳阿鴨前因屢犯姦拐拆梢等案拘押捕房詎釋出後又專窩竊賊並將賊贜烟膏數百兩售於小烟間主陳雙桂前日由探查知一併拘解公堂請究吳改名王品鶴詐稱有人託伊代賣不知竊贜陳則諉諸烟客所買因少洋兩元將烟膏抵借等語判陳交保吳押候提到竊賊再行嚴究 
[挺押不理]  
　　張永林前控皮貨掮客周坤全不還貨銀一千三百兩經公堂一再訊追分文未繳後因原告離滬由聶司馬判押捕房一年以二月底爲限果能於限内交銀五百兩即可免辦詎近已届限仍置不理原告昨已到滬投案請追聶司馬諭候提案核辦 
[追繳房租]  
　　愛爾德行収租人控房客　阿弟虧欠房金四十九元經公堂飭提徐妻毛氏到案據供所租之房本擬轉租他人居住現因無人過問以致拖欠求察判交保限十四天理楚 
 
 

Page 21

 
 
   
 
 

Page 22

 
 
   
 
 

Page 23

 
 
　　　 
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[土耳其重頒之憲法（續）]  
第二十三條不論何人照將來所定專律非該管官不得勒令到案 
第二十四條凡没產苦役罰鍰概不准行惟戰時合律之徵收及事關軍務者不在此例 
第二十五條不諭鉅細資財除律定應取外不得借課稅額支曁他種名目妄行徵收 
第二十六條各種刑訊全行禁止 
部臣 
第二十七條國務大臣憑土帝信用各部臣亦由土帝勅任 
第二十八條各部會議國務大臣主席以本國内外要政爲議件議結後應聽十廷主裁一經照准即當遵行 
第二十九條各部臣分理職權以内諸事其有逾此職權者稟由國務大臣批復後或交議政處酌奪請旨或由國務大臣親自裁度聽候廷斷此項辦法將來訂立部章再行規定 
第三十條各部臣於治理各事件應任其責第三十一條議員中一人或多數如因某部臣有負責令并蒙蔽議院應知之事意圖告發應稟由議長照章於三日後發交調查局察核視有無應交下議院公斷處該局意見應於查實及該部臣自行申說後方能從多數取决設該局意將禀件發交下議院其報告意見應先經公衆閱看再由下議院於得聞該部臣親供後邀請本人或受委人親臨會場從三二之票决以定從違設竟决可謂該部臣當受審判於是稟由國務大臣請旨發交高等審判廳 
第三十二條審判部臣辦法將來再行專律 
第三十三條不論部臣平民凡關涉公務外之私家訟案不得稍分軒輕其辦法與尋常等 
第三十四條凡部臣旣經下議院宣佈歸案審判應將職權暫行提空至結案日止 
第三十五條設某部臣申說某律可以採用而下議院以票决故竟予駁斥則土廷得將該院解散照國律規定期限重行選舉 
第三十六條設遇要事而國會未集則部臣得擅自主張以拯國家危急保公衆治安苟主張不背憲法一經旨准卽作爲暫行律俟國會再開仍應交議 
第三十七條各部臣於上下兩議院有親自到會或遣該部上官代表之權并得於會員未報發言前先行發言 
第三十八條設部臣因下議院多數意見邀赴講解應於親自到院或遣該部上官代赴時將各種問題一一答復答復可以察度延緩惟延緩之責由該部臣擔任 
民官 
第三十九條任用民官應照將來專章各視其才具能力以爲格旣經合格任用則黜退更換不得輕易從事限定如下一其行爲無可黜實據者不得黜退一旣未辭職又未經政府察核其不能不黜之故者不得黜退其有清廉端正及經政府攷核後等候録用者得享法定官俸及層累升任退隱食禄之權 
第四十條大小各民官之職權俟將來訂立　章再行畫定凡職權以内之事應各任其責 
第四十一條各民官應敬事其上惟順從處仍由國律畫定範圍設違律順從則該官不得辭咎 
國會 
第四十二條國會由上下兩議院集成 
第四十三條上下兩議院應遵奉帝旨於每年十一月一號開會次年三月一號停會兩院應同時舉辦不得於一院開會期外獨自會集 
第四十四條土庭得酌度時勢提前會議或展縮會期 
第四十五條開會禮應於土帝親臨會塲或國務大臣代表時當上下兩院各領袖各議員之前嚴肅舉行朗誦皇家祝辭一篇將上年内政外交先行宣佈再將次年應辦各要政逐一提議　 
第四十六條各會員應以忠君愛國遵奉憲法不負委任守正不阿等語對衆宣誓新充會員應於開會時對國務大臣開會後對該管會長或該員與議之民會宣誓 
第四十七條各會員凡於輸意見投票决等事皆得自由不爲誥誡許誘所束縛亦不受恐嚇之勢力但使所陳意見所决可否於會章嚴定之欵目不相背謬即不得挾以究詰 
第四十八條各會員設犯有暗通異國破壞憲法糜用公欵等罪應受禁錮謪戌之罰爲本會三分之二所攻擊者則無論其在上院在下院即失其議員資格應歸該管裁判官審問 
第四十九條各會員能獨决可否亦能於投票時置身事外 
第五十條一人不得兼充上下兩院議員（仍未完） 
小說 
[譏彈小說滑稽魂（十八）]  
第三回審盜情大令糊塗打官司小人索債 
包松濤聽了。心上更加不服。睜着兩個眼睛。正要講話。覺得背後有一個人。把他肩上拍了一下。包松濤回過頭來。只見一個二十餘歲衣冠濟楚的少年。立在自己身後。包松濤仔細一看。却又不認得他。正要開口。早聽得那少年打着一口紹興鄕談。對着他笑道。老哥可就是前天在漢口呌停輪的麽。包松濤見是同鄕。便道。前日叫停輪的正是兄弟。老兄尊姓。那少年笑道小的姓馬賤字小卿說着。也回問了包松濤的名姓。便笑着說道。老兄不必和他們爭論。他們船上正在深恨老兄呢。包松濤聽了駭然道。我和他們又没有什麽仇恨。爲什麽要恨我呢。馬小卿道。聽說就爲老 
 
 

Page 27

 
 
第四張第三版 
哥在半路上叫停了船。他們行船的規矩。是向不停輪的。前天這裡的買辦。聽了老哥一口紹興口音喊叫停輪。他心上疑惑老兄是有什麽要緊公事。或是查察什麽秘密軍情的。現在是和日本開戰的時候。惟恐不肯停輪貽悮了軍情機要。所以特地照會了船主。停了輪船把老哥請上船來。那知據老哥說來。不過是回家去的。不但没有什麽軍情。並且也没有什麽公事。把他就氣了一個發昏。所以他見了老哥。就是這般模樣包松濤聽了。方才恍然大悟。想了一回道。是了是了多承指敎。怪不得船上的茶房見了我都是這個樣兒。但。是我雖然叫他停輪。他的肯停不肯停。原是他自己的主權。呌不呌在我。停不停在他。他自己情情願願的停了輪。船。請我上來。又不是我强迫他的他不怪自己没有主意。怎麽倒怪起我。來。况且他們這個輪船。原是搭載客人的。我旣然是個搭客。就可以呌他。停輪。他們吃輪船飯的人。全靠著我們一班搭客。那怕照顧他一個大錢。也是。他的衣食父母。怎麽把衣食父母。這般的得罪呢。 
國外新聞 
[會商中國債務]  
　　二十四日倫敦電云英國斯丹逹報載巴黎訪事來電謂英法德三國銀行家近於星期六日討論所擬借與中國之萬國公債問題卒未定議顯係各員對於用欵管理權一節意見不合 
[英國本年預算]  
　　二十四日倫敦電云英國本年預算案經費預料必逹英金一百六十五兆磅缺乏之數約十三兆磅 
[英廠代造飛船]  
　　二十四日倫敦電云美國飛船家拉愛脫昆仲已託英國某公司在希配地方新廠建造空中飛行船六艘約兩星期可成一艘 
[美將發行公債]  
　　二十四日華盛頓電云美國國會議員托萊君宣言美國將來必發行公債劵以抵國用蓋入欵不能及數故也 
[美國偵探被害]  
　　二十四日倫敦電云美國偵探裴屈瑙西里近查究鈕約黑手黨之組織時爲該黨在配納瑪地方擊斃故美政府已决意嚴緝羽黨不稍寛貸 
[古巴財政充裕]  
　　二十四日倫敦電云哈瓦拿電稱古巴下議院因該島財政充裕已遵照總統之議停征雪茄烟紙烟烟草糖料出口稅 
[美墨開會干涉戰事]  
　　二十四日倫敦電云美政府因中美洲共和各邦雖有華盛頓和平契約然時釀戰禍故已照會墨西哥政府擬與開會協商維持和平之策墨西哥政府覆稱該國甚願干涉此舉以保和平或與美國相助爲理亦所願意現由墨西哥政府承允委派兵艘開往中美洲海面同日鈕約電云聞尼茄拉圭已與薩爾凡多耳在水面開戰 
[更調駐日美使問題]  
　　二十四日鈕約電云美國國務部宣稱美政府現尙無意調回駐日大使奥平君惟派員繼任一節業經討論並與日政府交換公牘磋商此事至前傳哇斯茄君將簡此任實無其事 
[近東大變局百十二誌]  
　　二十四日柏靈電云塞爾維亞答覆奥國之公文已呈交維也納外務部要求將舊訂商約仍舊實行因奥國前已拒絕此舉故亦不願與奥直接交涉以如其願奥國接此覆文大不滿意塞爾維亞與芒替里格洛現仍備戰甚殷土爾其近開内閣會議討論土國防禦塞爾維亞各策 
[土擬設立駐日公使]  
　　二十四日柏靈電云土爾其政府擬在東京設立公使署 
[俄國進兵波斯]  
　　二十四日柏靈電云俄國黑海艦隊現已整旅預備開往波斯二十五日倫敦電云俄國洛凡萊姆牙報載稱近有波斯官兵一千五百人進軍巨爾法焚燬鎭市十處内有四處係俄人聚居悉遭殘殺 
來函 
[鄭伯軒來函]  
西山旅滬全體同鄕公鑒伯軒等以學務爲鄭祖庚率同伊姪恩富恩良地棍福壽福寳等數人肆意毆打傷及腦部千古野蠻無此兇狠呼籲無門搥心泣血惟思吾輩乃好男兒身可殺而不可辱今伯軒一人辱矣但未識吾滬上熱心諸同鄕有肯起而干涉者乎書到之日請即設法援助不勝迫切待命之至再吾山學務正在萌芽若聽其摧殘傷心孰甚吾旅滬熱心諸同鄕即以伯軒爲不肖亦當爲全山敎育前途計也 
[西山旅滬會館幹事部同人覆鄭伯軒函]  
頃接尊示矜悉先生因公受辱同人等實深憤激吾山地瘠民貧黑暗已久幸得羅公熱心公益先從普及敎育着手獨興小學十區以爲提創始放一線光明祖庚持勢毁學野蠻暴動非但出於情理之外實意料所不及也夫雲深堂爲六村集捐所公建羅公設學以培植六村子弟用公共之處設公益學堂誰曰不宜今祖庚以雲深設學不便堆積私物之故而設計阻撓羅公以育才義舉志在必成乃實行開校於是私心不遂因羞成怒因怒成仇而出此野蠻舉動則先生之受老拳傷頭額又轉辱而爲榮矣吾山旅滬會館旣爲圑結同鄕提創梓里敎育善舉而設同人等自應力籌對付之策决不任其强行武斷而漠然坐視也除發知單定期開特别大會商擬公禀外特先謹覆 
[徐銘甫家屬鑒]  
本商會於十九日下午接領事官來文咨照爲英歷三月六號即中歷二月十五日由上海乘坐博愛丸頭等客位徐銘甫年二十七歲係清國籍不知是何處之人船票買至長崎其人在半途失去想必投水自盡所有行李物件由該船主送來存在領事署内本埠已向各商號店舖均已查問並無認識徐銘甫之人爲此咨照貴報舘拜託録報如申地有認識此人者請速爲通知該家族爲感長崎商會沈熾昌謹白 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
