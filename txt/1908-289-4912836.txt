# 1908 - 289 - 4912836

 

Page 1

 
 
   
 
 

Page 2

 
 
[交旨]  
九月二十四日交會議政務處本日翰林院侍讀榮光奏實邊開墾寓兵於農一摺奉 
旨會議政務處知道欽此同日交郵傳部本日貴部奏派員勘查各省鐵路摺奉 
　 
 
 

Page 3

 
 
旨知道了欽此　奏安徽鐵路公司改派總理摺又奏擴充電政妥議辦法摺均奉 
旨依議欽此 
二十五日交理藩部軍機大臣面奉 
諭旨逹賴喇嘛着於入宴坐次跪迎跪送欽此同日交理藩部禮部軍機大臣面奉 
諭旨逹賴喇嘛祝嘏著於王大臣行禮後在景福門外另班行禮欽此 
代論 
[郵傳部奏訂匯豐滙理兩銀行借欵合同摺]  
　　奏爲擬訂滙豐滙理兩銀行借欵合同恭摺仰祈聖鑒事光緒三十四年九月初十日臣部奏擬籌借滙豐滙理兩銀行英金五百萬磅俟商訂合同條欵咨送外務部復核再行具奏各摺片奉旨依議欽此欽遵當與該兩銀行擬訂合同藉資憑信此次借欵臣部立定宗旨債東及承辦銀行不得有絲毫問事之權並不指明該欵作何項用處籌畫年餘商議數家惟該兩銀行所開條欵尚爲合宜經與磋商數月擬議合同十五欵其大要係稱英金五百萬磅以八成爲預備補足還鐵路借欵以二成爲自辦工藝實業之用還本以三十年爲期前十五年利息五釐後十五年利息四釐五毫折扣九四凡外國銀行經紀費分售費分售經用電報告白郵票刊印招貼債票各費印花稅律師酬費各項均歸該兩銀行認出自第十一年起分二十期攤還借本由第十六年起至第二十三年止可提前多還或全還借本惟每百磅加給四磅半第二十四年起無論多還全還祇照票面還本無須加價所有應還本息由郵傳部所管工藝實業餘利支付如有不敷則另於他項補足指定直隸湖北江蘇浙江各省雜捐進欵爲頭次抵押另於還本息一年以前將下期應還本息預存兩銀行此存欵亦由銀行繳還利息並由兩銀行繕回函據聲明槪不干預鐵路及工藝實業之事各等語臣等綜核合同大　祇言借欵之如何交付曁拔本還息之如何滙撥並不言及辦事亦不專指某項用處則從前因借欵而牽涉各種事權悉行杜絕且除折扣外並不另給酬費所有售出票價無論每票售出若干如有盈虧皆該兩銀行担任先經臣部電商各該省督撫臣擬以雜捐進欵作爲抵押接准復電均尤賛成此項本係虚作抵押應付本利仍由臣部各項餘利提還預算此三十年本利必可提還分無缺旣挽目前之虧失復杜將來之千涉完全借欵此爲權輿似於國家財政信用富强要圖不無裨益當將合同擬稿咨行外務部查核兹准復稱合同擬稿業己查核等因謹繕具擬訂合同十五欵清單恭呈御覽應否中臣等簽字盖印請旨遵行恭候命下臣部並分咨外務部度支部及出使英國法國大臣一體欽遵辦理所有擬訂滙豐滙理兩銀行借欵合同緣由謹恭摺具陳伏乞皇太后皇上聖鑒訓示謹奏光緒三十四年九月十四日奉旨着郵傳部堂官畫押依議欽此 
謹將與滙豐滙理銀行擬訂合同繕具清單恭呈御覽郵傳部（後文即稱部）今於光緒三十四年九月十四日即西歷一千九百零八年十月八號奉旨代中國國家與滙豐滙理銀行（後文即稱承辦銀行）訂立合同 
　　第一欵中國國家今允准承辦銀行或自辦或招人協同辦理出售中國國家金磅借欵英金五百萬磅一次出售該項借欵中國國家以八成在歐洲預備補足還鐵路借欵之用其餘二成爲郵傳部自辦工藝實業之用 
　　第二欵此借欵以三十年爲期由第十一年起還本每年還本一次匀分二十期拔還每次應還英金二十五萬磅由第十六年起至第二十三年如中國國家於六個月前知照承辦銀行卽可將此項債票全數清還或於常年應還之票數加號拈　拔還惟須於此種加號應還之價每百加二釐五即原價英金一百磅須給付英金一百零二磅十先令自第二十四年以後餘存未還之數如欲全行清還或加號拔還仍照票面之數交欵無須加價以上所有加號拔還辦法須照借欵招貼章程在歐洲每逢訂定還欵日期辦理 
　　第三欵此借欵利息自第一年起至扣足第十五年上按處數長年五釐計息自第十六年按虚數長年四釐五毫計息均按照未還之本計算每年分兩期付與執票各戸自出售債票之日起給到借本全數交還之日即於是日爲始停止利息 
　　第四欵所售債票本利到期由部將應還本利之數均匀分交上海承辦銀行經理給還執票各戸由出售債票之日起算利息還本以一年爲一期還息以半年爲一期期滿以前十天交付到期十天以前由部在上海交與承辦銀行上海通用絞銀足敷每次應在歐洲交還金磅之數所有兌價由承辦銀行與部再訂公平辦法但部有權於還本利期前六個月内無論何如可與承辦銀行預定兌價若中國國家遇有金磅實在存在歐洲欲提用交還本利亦可用金付還但不得爲此由中國滙去每次付還借欵之本利由部允給承辦銀行每千分中二分作爲經理費用即每千磅給與二磅 
　　第五欵此借欵本息由郵傳部所管各工藝實業餘利項下支付如此項餘利不足照付另以他項補足郵傳部自第一期利息到期之日後在此借欵期内逐年在上海交存承辦銀行一欵分存滙豐滙理各一半其銀數與下一期到期應付借欵利息金磅之數相　再自第十年年底以後郵傳部又在上海交存承辦銀行一欵其數與下一期到期應付借欵借本金磅之數相等以上兩項存欵其銀兩與金磅如何折合之數每半年更換一次其更換之日期以還息之日爲定具本利銀兩與金磅折合之數按照上一次到期十日以前還付　利所定之兌價折合或照預定之各項兌價折中折合此項存欵承辦銀行應照該行所登長年十二月存欵告白之息率給回利息按照逐年長年利息定價日期計算利息每半年一付 
　　第六欵承辦銀旣承允許遵將債票招人承購至全債之數爲止悉以金磅爲準該項債票無論何國文字無論多少數目悉憑承辦銀行酌定至債票内之意義文詞須由中國駐英國法國出使大臣核定後由中國駐英國法國出使大臣蓋用關防以示中國國家允准及承認發售所有已發債票應由承辦銀行交與中國駐英國法國出使大 
 
 

Page 4

 
 
臣倘此借欵發出之債票或遺失或被竊或經焚燬承辦銀行隨即知會中國駐英國法國出使大臣由該大臣飭知承辦銀行在新聞刊登告白聲明已失之票不能憑以取銀並設法按各該國例章辦理倘所失之票己過期限仍未覓回銀行照例應取具失票人切實担保及失票憑據請中國出使英國法國大臣驗明由中國出使英國法國大臣毌庸聽候中國國家命令應照原數重發别票加蓋關防交承辦銀行收領所需一切費用槪由承辦銀行自備所有已經抽出之本票及息票自每次付本息之日起每逢二十年後不來領取則該項本利悉數應繳還郵傳部 
　　第七欵此項借欵應還本利統由中國國家担認並准以下開雜項進欵作爲頭次抵押並　轇轕浙江房捐酒捐當捐契捐共銀四十萬兩浙江新舊鹽觔加價銀六十萬兩江蘇鹽觔新案加價銀七十萬兩江蘇房捐銀三十萬兩湖北川淮鹽新舊加價銀六十萬兩湖北烟酒糖稅田房契稅銀四十萬兩直隸烟酒雜稅銀八十萬兩直隸運庫均價銀二十萬兩直隸鹽觔新案加價銀二十五萬兩共庫平銀四百二十五萬兩以上各欵無論每年收數若千祗以此庫平銀四百二十五萬兩爲抵押倘有多數不在抵押之内如遇應付本利之期倘有不能照付中國國家當飭各省應將該省雜項進欵交與承辦銀行收受此借欵未經全數還清所有各省雜項進欵倘有續行抵押等情仍須先儘清還此次借欵本利嗣後倘有續行借欵以各省　項進欵抵押者該項合同不得與此次相提並論該項合同仍須聲明先儘清還此次借欵 
　　第八欵所有此項借欵之債票息票以及收付各欵不納中國各項釐稅 
　　第九欵所有借欵招貼章程以及代爲執受債票諸人經理付利還本一切詳細辦法未經本合同詳載者由承辦銀行酌定招貼並由中國國家飭知駐英國法國出使大臣遇有應行會同辦理之事與承辦銀行協同酌辦並將此項借欵招貼核定簽字 
　　第十欵此項借欵債票英金五百萬磅統由承辦銀行認購其交與中國國家之數係按照虚數九四折扣應得之實數共計英金四百七十萬磅内有三百七十六萬磅至遲必須於光緒三十四年十一月十七日即西一千九百零八年十二月　號在歐洲存儲聽候郵傳部提用其餘英金九十四萬磅在光緒三十五年正月十五日即西一千九百零八年二月五號在歐洲存儲聽候郵傳部提用　如滙至中國則兌價仍由承辦銀　與部公平酌奪其滙至中國之數如在二萬磅之外須於十日之前知照承辦銀行其存在歐洲未動用之欵應給回利息將來由郵傳部與承辦銀行再行商定 
　　第十一欵所有經理此項借欵之費用如分給外國各行經紀費分售費分售經用電報告白郵票刊　招貼賃票各費印花稅律師酬費等一切用項槪由承辦銀行認出 
　　第十二欵如有關係政治或歐洲或他處銀巿意外之事中國英國法國現在巿面之債票價值因之有礙以致此項借欵未能按章辦理准承辦銀行退辦即將合同作廢或由彼此商訂展期緩辦之條　 
　　第十三欵滙豐匯理銀行等辦此借欵應各分一半彼此不相牽連 
　　第十四欵此借欵係光緒三十四年九月十四日即西歷一千九百零八年十月八號欽奉諭旨允准其簽字並由外務部即用公牘照會英國法國駐北京出使大臣 
　　第十五欵本合同繕寫華英文各四份郵傳部留存一份外務部留存一份承辦銀行各留存一份倘有文字可疑不符之處以英文爲準 
專電 
[電一（北京）]  
　　度支部奏各省土稅支絀請推廣牌照捐奉旨依議 
[電二（北京）]  
　　某御史奏東灘鹽斤宜歸官辦寄諭著徐世昌妥籌奏覆 
[電三（北京）]  
　　逹賴喇嘛呈覽萬壽貢物單共八十餘件 
[電四（北京）]  
　　樞垣奉旨電寄各省飭功臣劉銘傳袁甲三等三十餘人後裔加恩錄用 
緊要新聞 
[西藏改革問題]  
　　密查藏人私立條約上月二十四日午後兩時外務部會辦大臣那中堂親往頣和園軍機公所謁見慶邸密談二小時之久隨於軍機處封交外部洪字密電一通約二百餘言由該部轉寄駐俄蕯公使探其内容係爲駐京英使朱邇典日前面告那相中英藏約現己簽押方明藏人如與他國立約中國應不准行　聞藏人近與某國仍有私訂條約之事恐妨兩國交誼應由中英兩國互查等語是電卽因此而發 
　　各部應議藏事大綱軍機政務兩處及外務理藩陸軍度支郵傳農工商等部公定上月二十四五兩日邀請逹賴喇嘛在理藩部本署開議西藏改革各要政其各部應行預議之大綱分錄如下（一）外務部應議之事係印藏英俄邊務及傳敎通商各條約實行後之 
 
 

Page 5

 
 
布置（一）理藩部應議之事係核照順治初年欽頒藏藩敎規欽定藏屬會典重訂藏僧敎法規律并劃清逹賴與欽命大員之權限及添官設治各事（一）陸軍部應議之事係邊防軍備是否純用唐古忒兵隊或參用川軍（一）度支部應議之事係因藏中圜法素極紊亂應會同外理兩部按照條約確認西藏爲中國屬地以期抵制外國錢幣并核照内地限制他國銀洋紙幣辦法使一兩新幣設法流通其新定度量衡亦應　商農工商部按照各省辦法一律通行藏境（一）郵傳部應議之事係川藏路電郵政各事惟目下最注重者尤在軍用電報擬先添設新疆迪化府屬綏來縣至阿爾泰山十六站之軍電并另接支線直逹川省再添川藏幹線以期軍機神速（一）農工商部應議之事除會同度支部實行度量衡輔助幣政外金銀各礦設法開採以擴利源以上各要政應需各欵經軍機政務兩處擬定俟各該部與逹賴商妥後切實計算需欵若千分别援急再行會商辦理至編修朱汝珍前奏藏僧亦選議員入資政院一節則須另行咨會資政院核議云 
　　軍機調取條陳要摺二十二日會議政務處奉慶邸交諭命將上年三月間岑春煊奏整頓西藏一摺及各省將軍督撫議復西藏改省各摺并近日參劾逹賴之電奏摺片一并檢齊於二十四日午前封送軍機處聞該提調巳派文案官封呈計摺片三十餘件 
[十一誌逹賴喇嘛在京情形北京]  
　　逹賴喇嘛在京覲見各節迭紀前報現聞逹賴覲時通身著黄色袍衫并穿黄靴隨帶喇嘛六人俱光頭亦穿黄衣黄普魯偏衫手捧佛尊步行前引至左門逹賴下轎換帶黄桃形又似鷄冠形之大帽詣仁壽殿行禮畢即退出左門形狀頗爲怪特宫監莫不掩口而笑 
　　逹賴此次覲見兩宫禮遇之優出其意外日内與各大臣會晤極表感激之忱故對於西藏改建行省及整頓西藏各要政近日大有轉機已不似前此之唯唯諾諾並擬將革壽聖節呈進貢品格外豐厚以表敬意刻已知會理藩部早爲代奏 
　　昨日逹賴特派堪布喇嘛至理藩部申請該部帶往駐京各國使館拜謁該部覆以俟選定日期咨皆外部轉行照會各國駐　公使再行前往聞部定日期大約在初十左右云 
[度支部奏撥雲南邊防餉需北京]  
　　度支部議覆幫辦雲南邊防劉春霖等奏籌辦滇省邊防應需餉項一摺略謂該省前因河口匪亂添兵籌餉當由臣部撥給銀五十萬兩現在匪勢稍鬆而防務仍屬吃緊自應再籌接濟以資捍衛計開廣邊軍新募之十四營每營月餉約一千八百兩約且需銀二萬五千餘兩援軍兩營每營月餉約二千七百餘兩約月需銀五千餘兩請由四川鹽務項下撥銀十萬兩廣東鹽務溢收項下撥銀十萬兩長沙關洋稅撥銀五萬兩重慶關稅撥銀三萬兩蒙自騰越兩關稅撥銀二萬兩共銀三十萬兩若照該督所稱援軍兩營先行裁撤則此次所撥三十萬兩約可敷一歲之用至該省赶練一鎭新軍成立所有防營並應實力裁併以節餉需如蒙俞允即由臣部電知各該省關汛速解赴以資要用八月二十七日奉旨依議 
[西北改省停議原因北京]  
　　西北改建行省一事本定二十日特開會議因袁尚書尚在病假期内而二十日鹿中堂亦因耳疾並未人值遂停議 
[資政院議定權限大綱北京]  
　　十月十九二十二等日資政院迭次會議該院對於内閣總理大臣及都察院之權限今已大致議妥於二十三日送呈軍機政務兩處　核以便彚入續訂章程具摺入奏探其大綱資政院有上議院之性質如内閣總理大臣副大臣及諸會議政務大臣　有違背法律情事該院確有參劾之權惟在九年籌備之時期應稍予限制其内閣大臣之辭職罷黜及官民之關涉行政裁判者該院不得千涉至都察院雖有監督行政之責然係發表個人之意見隨時指陳闕失與上議院規制不同即與資政院性質不同應仍舊制以收兼聽並觀之益卽欲改革權制亦應由該院自行酌訂云 
 
 
 

Page 6

 
 
   
 
 

Page 7

 
 
   
 
 

Page 8

 
 
G>　　禮拜三拍賣 
魯意師摩洋行始創自同治十三年即英一千八百七十四年 
准於初四日二點半鐘在本棧拍賣增裕萬年青色泰西緞色花羽綢萬事如意閃花羽綢縐地花布裕昌大發財源元羽綢黃邊泰西緞同孝圖新花羽綢賣花圖色素羽綢公茂金獅劉海花羽綢美最時美人花羅緞花羽布拔維宴色泰西緞船牌燈芯絨榮華條子絨布御菓園元花羽綢順全隆十二鈫元泰西緞和記豐年漢宫圖元羽綢茂生月宫花羽綢福鹿素羽綢太白題詩雪青羽綢華爾閃花羽綢克魯森拾穗圖元羽綢魯麟得箭圖元羽綢地亞士元羽綢金銀花羽綢花席法門亷布○水漬十二支○○十支老中國人雙同人等印度棉紗等貨此佈　魯意師摩洋行啓 
禮拜三拍賣 
貴重産業 
魯意師摩洋行始創自同治十三年即英一千八百七十四年 
准於十月初四日下午四點鐘在本行拍賣地皮一塊計三分八釐六毫在英署註册第一千三百五十七號工部局號頭第七百卅二係西租界北近工部號頭七百卅一南近過衖東亦近七百卅一號西近過衖又一塊英署號頭三千一百六十四工部第號七百卅一亦西租界北近蘇州河南近七百卅一號及過路東近小路西近七百卅二號計一畝三分九釐二毫二塊共計一畝七分七釐八毫其地近蘇州河新閘橋底離門前一百尺係極便水路兼便碼頭過路甚好再又堅固三層樓棧房一所上面平頂可以晒物如耍加高亦可地板一百卅尺及六十五尺此屋乃通和打樣造成極其堅固一切如　貴容要看道契打樣驗單並欲知細情者請向小行可也此佈魯意師摩洋行啓 
禮拜六拍賣　駁船　亨得利洋行 
准於初七日十一點鐘在楊樹浦油車碼頭拍賣駁船一艘裝重五下八墩計長七丈四尺闊一丈三尺深五丈八寸船上錨鋉縄索帆桅杉板另物等歸一莊拍賣至於是於光緖三十二年造就其料用杉木梗木置就現在甚爲堅固此佈　亨得利洋行啓 
禮拜三拍賣 
貴重地産房屋 
魯意師摩洋行始創自同治十三年即英一千八百七十四年 
准於十月十一日下午四點鐘在本行拍賣地皮一方計拾畝另二釐九毫坐落海寗路寳山縣地界第二百廿四號在英署註册並有號房六十間木架市房七十九間共計一百卅九間如統租去每月可得租銀五千八百九十兩此屋造成至今不過十八個月衖内自來水俱全倘貴客欲看契劵等或要知細情者請至小行可也此佈魯意師摩洋行啓 
禮拜四拍賣 
本行每逢禮拜四准於十點鐘不限價拍賣羽毛羽綾嘰嗶泰西緞羽綢色羽綢洋紅布市布原布細布洋標斜紋折竹布漂標漂布等貨列明拍賣簿内屆時請至本行面拍可也　元芳洋行啓 
奉公堂�十月十二日即禮拜四拍賣地産房屋　瑞和洋行� 
准於十月十二日下午四點鐘本行拍賣在新閘橋西首江蘇藥水廠隔壁文安坊英册道契第二千二百五十四號計地四畝四分八釐一毫地上街房十五幢衖内住宅單廂四宅雙廂一宅尙有被火未造者三樓三底雙廂四宅貴客欲拍者請先至該處預看或臨本行詳閲地圖惟拍後限隔日付銀過户可也此佈 
拍賣吿白　貴重産業 
魯意師摩洋行始創自同治十三年即英一千八百七十四年 
兹有地皮一方坐落寳山縣地界北河路相近十一畝九分四厘三毫在英署註册第十九號卽商務書館房子對過面前極好過路南首約二百尺北首約四百尺至河東首即王姓地西首係周聶顧蔡姓地此地可做押欵七成半貴客欲看樣圖及一切細情者請至小行可也再一俟拍期定實即當正行登報此佈魯意師摩洋行啓 
吿白 
魯意師摩洋行始創自同治十三年即英一千八百七十四年 
啓者小行已於西歷八月間遷至老行北首天津路相近英大馬路北口卽江西路四十百號前經登報廣吿恐各寳號未及週知爲特再行佈吿此啓魯意師摩洋行啓 
出賣油木汽船一隻　亨得利洋行 
兹有英國名廠製造汕木汽船一隻身長三十三尺開闊六尺六寸吃水三尺三寸機器堅固船上一切傢飲具全如本買者請向本行領看可也此佈　亨得利洋行 
（尋人賞格） 
廿七日早晨走失嚴兆根年廿八歲上海人身穿藍布襖褲略有心病務望仁人君子知其下落送到靜安寺北首嚴宅謝洋十元通信者謝洋五元决不食言需洋以待　嚴家宅吿白 
（雪衣批發） 
本號專售長毛絨雪衣風帽厚呢披肩大衣呢衣衛生絨花邊女衫併售处運麥而登元厚呢各種厚呢雑色芝蔴呢彩條絨長毛絨批發公道在棋盤街三茅閣橋北　萬成永吿白 
聲明廣吿 
啓者裕記棧原日本有李炳南一股今炳别貿願將已分一股推於嚴程二君管業以前裕記炳所經手銀錢勿論中外交涉仍歸炳自理决不能牽涉後東在内以後裕記凡銀錢來往一切槪歸後東自理亦不與炳相涉恐未周知特登申新二報聲明裕記棧嚴茂記程均記謹白 
大隆藥房化痰止咳奇藥　痰化為水 
本藥房秘製半夏餅專治男女咳嗽哮喘吐痰咯血等症立服立愈奇在愈後不發無論虚勞咳嗽寒邪咳嗽痰火咳嗽半夜咳嗽及燥咳無痰行路氣急痰中帶血久咳失音産後虚咳老年哮喘傷風喉痛頑痰壅塞等症無不應效如神藥性和平携帶極便補肺不膩降火不寒滋陰清金補虚療損盛發之時隨意含服二片立刻痰消咳止咳定喘平如不信將餅和痰入内立化爲水眞百試百驗之奇藥也每瓶一元小瓶六角順氣化痰丸大瓶五角小瓶二角半　上海望平街大隆藥房啓 
潑拉斯飛船 
潑拉斯所造飛船一艘業已竣工定於禮拜日即華歷十月初八日在張家花園倘天色合宜即行演放至空中盤旋供人觀覽仍至原處停下此船於十月初二日起置於張家花園内每晨十點鐘起任人前往觀看至初八日下午四點鐘卽須放至空中是日每客資收洋一元 
通學報戊十八 
戊申新報全年四元丙丁彙編每年六元新拼法两角半秘訣課本初二集均六角英文全規不日出板在三馬路本館出售 
御用印色 
東洋御用頭等印色向歸本號經售大匣三元中匣二元珠水油大瓶五角小瓶二角半改良黑汁四角如蒙函購請認明蘇州觀前蘇九華上海二馬路南首九華堂啓 
當面立愈諸般毒癬藥水 
耑治諸般毒癬風癬惡癬遠年頑癬一搽立愈永除根株不効加倍還洋每瓶五角小瓶三角寄售上海望平街外國坆山一經堂 
　　(炸藥廣吿) 
兹有哥拉斯溝名廠炸藥專歸本行經理常有現貨存在上海甚合開山裂礦等用如欲購買者請至本行面議可也　上海甲怡和洋行白 
阿格登洋行啓 
本行新到黃斜文及元色大青厚呢專配合近日中國軍操衣之用價亷物美如蒙賜顧請至三馬路九號二樓本賬房面議可也 
止痛止嘔永遠斷根　包愈心胃氣痛 
市上心胃氣痛丸散甚亦多然欲一瓶服下其痛立止再服一瓶永不再發者惟本堂立止九種心胃氣痛散確能如此奇效雖痛極暈絶險症服後立收痛止身安之功詨市上各藥大不相同一試便知每瓶一元○如外貼立止心胃氣痛膏藥取效更速每張一元○立止筋骨疼痛丸大瓶一元小六角茄楠氣痛平安丸每丸二角半上海棋盤街廣東彭壽堂啓 
被騙染衣者鑒 
廿八日在怡園會商辦法公舉蔣君柏臣爲代表當晚拏獲該店一人解送公堂蒙官捕提東夥究追在案惟被賽新及又新兩公司騙认者尙多祈于三天内至二馬路禮和洋行蔣君處報明一切或下午五旬鐘至怡園亦可　受騙同人公啓 
警船吿示 
大清各口巡工司戴　爲兹查江海關税務司所屬界内南匯嘴地方曾設紅黑二色豎線自鳴鐘警船浮一個現因移置方向改飾紅色合將其情形度勢開列於左　計開　一長江松江府南匯縣南匯嘴曾設紅黑二色豎線自鳴鐘警船浮一個現爲指明浙江海灣口移至南邊之陡岸一律改飾紅色自浮視大戢山燈塔爲南七十六度東相距四十一里有奇　所開度數均按羅經方向 
光緒三十四年九月二十二日　第四百五十九號示 
（推盤店業） 
坐落蜜勒路和順瑞記煤炭店因無力經營情願挽中將店中生財什物招牌店基盤與陳興記爲業和順瑞記所該存項往來貨欵皆由順瑞記理清不和 
涉陳興記之事特此聲明　和順瑞記啓 
蘇州胥門昇園招盤 
本主人現圖别業急將本園盆湯浴堂全副生財減價出盤如合意者來園面議是禱 
（遺精有方） 
僕體質素虧因思慮過度致有遺精之症服藥調理終然難愈近患症病較前更覺日重甚至四肢酸軟腰膝疼痛久之合眼即滑雖憂鬱萬分惟壽數天命矣幸蒙友人谈及從前亦患此症購大馬路德仁里廣東陳恒德堂奇效遺精丸服之幸獲痊愈僕聞悉亦購遺精丸二元照服確見日覺病减後再接服四元亦獲全愈且服後身體强健歎喜之極特登報章使世之同病者　得問津矣　本埠城内火腿弄范景豎敬謝 
（立愈）疥瘡藥水 
疥瘡濕毒最易蔓延患處悶癢一搽此水馬上止癢除根每瓶五角三角寄售上海望平街外國坆山一經堂 
遺失收據 
兹有邵愫記遺失蘇路公司股份十股計一二收據二帋寒字八百另九號閏字四百八十九號已向公司掛失補給如有人拾得槪作廢紙特此聲明 
 
 

Page 9

 
 
   
 
 

Page 10

 
 
接緊要新聞 
[陜撫奏籌辦延長石油情形陜西]  
　　陜西巡撫恩壽奏稱延長礦産擅美全球果能擴充開採不徒爲陜民開一生計實爲我中國塞一漏巵以油質言屢經提煉確係光白烟微堪與歐美所産相敵以産地言近一二百里内皆可開井現開之第一井每日出數約三千餘斤提出輕油不止得半將來能開多井自可比類而推現在經營目的自以博採廣銷爲主義而著手必當以開通運路爲先前撫臣曹鴻勛試辦原議亦以築小鐵路爲上策而以暫修車路爲急策是運道之必求疏通鐵道之不容緩設早在建議意計之中惟審察地勢由延長陸運至宜川縣屬之圪針灘計程一百七十里其下河道艱險由圪針灘裝船起運駛至龍門黄流湍急必須改裝轉缷始逹潼關周折過多耗失已甚若由延長逾河東經晋境永和永寗等處連峯疊嶂䭾載肩負跬步維艱勞力需時亦非易易至於安設鐵管折耗尤多前撫臣原奏已將窒礙之處切實指陳毌庸贅議再三審度似不若仍就原有車路舊基改建一輕便鐵道雖工鉅費繁實爲一勞永逸之計統計現有車路由延長至延安一百五十里由延安至西安七百二十里由西安至潼關二百九十里共程一千一百六十里業經委員調查若設行軍輕便鐵路計用二十五噸小汽機而牽重五百噸合華權八十餘萬斤每點鐘可行九十里千里之程一晝夜可到車之增減稱力而施一切舖路造車購機安軌曁架橋挖洞廠站電話等費核實估計减無可减平均計算每華里約需銀四五千兩以現議建造之一千一百六十里通共覈算共需欵約在九六百萬兩以上第念造端宏大計畫方長斷非淺近可以見功獨力所能收效前撫臣曹鴻勛原奏亦言保護利權非官不可經營利益非商不可商辦之逾於宫辦有斷然者現據陜省紳商士民聯名具禀以延油關係中國利源陜民生計情殷集股設立公司擔承自辦業經奴才批令聽候遵行惟經營締造之始非得有鉅欵之輔助終無以資振奮而固根基詳考外邦於商工要政多由政府規畫合力維持此項石油利賴正多有關國計懇恩俯念陜省地瘠民貧商力薄弱飭部籌撥鉅欵作爲股本助成商民自立之公司則人心咸知鼓舞而地利可自挽回矣九月二十一日硃批該部議奏 
[京師近事]  
　　玉牒四十四本定於十月初二辰時啟行十一日送至盛京所用花車上紥黄彩經過奉天所屬各州縣地方應於本屬最初入境之車站搭設綵牌坊一座高二丈二尺寛二丈飾以綵綢另用長竿高懸國旗一面至新民府停宿仍乘京奉火車外設黄色栅欄四角高掛汽油燈在奉省城外設綵棚本柱鐵瓦上嵌脊獸中繪雲龍環紥綵綢地舖花蓆外有黄色木欄前面三門左右後各一門左旁瓦房十一間中間爲各官跪請聖安之地兩邊爲王公更衣茶座禮畢用彩亭二十座抬至崇政殿安放 
兩宫廿六日還海先至農事試驗塲游覽并賜銀兩一節略紀前報專電現聞由頣和園至内西華門蹕路先由右翼滿兵及清道處修理整潔并由陸軍民政兩部會同步軍統領衙門調派軍警員弁分别城内外地叚派定稽查站路護駕等差以昭愼重是日皇太后係乘船至高亮橋再換鑾輿至塲游覽皇上則由蹕路先至塲前候駕并聞該塲總理誠裕如京卿特購菊花萬盆種類頗多顔色錯雜慈宫顧而樂之 
　　恭邸自任崇文門稅務後日求清釐之策近聞因某國郵政箱件向無抽查專章各紅貨商往往朦混運寄希圖偷漏日昨特派委員四人帶同警兵至三元店萬順店豐城館掌扇胡同某號等四處拿獲紅寳石翡翠十餘箱均無稅單當將人貨帶局以憑罰辦聞該貨約值數十萬金 
　　政務處議奬條議時政各員曾紀前報專電今聞該處王大臣擬俟萬壽節後將近年京外各員條陳現巳照議興辦著有成效者先行奏奬其未試行及己試行尚未著有成績之人員分别編列等次一俟成效昭著即行援案題奏 
　　裁旗問題政府擬通飭各部院衙門各具說帖條陳辦法外省則由督撫通飭司道府州縣各官無論實缺候補如有見解均准條陳由該省大吏彚送變通旗制處辦理以臻完善 
　　新任俄使因北滿中俄條約日久未結屢次商請外務部派員協議現外部已派梁敦彦侍郎會議此事一俟由閩回京即行開議 
　　俄使又照會外部以俄商在新疆經營商業屢被回人侵擾請電飭該管地方官認眞保護外部答以俟飭伊犁將軍查察情形再籌保衛之法　　政府現己决定明年修築海軍船塢二處一在北洋一在南洋業將該二處形式測繪成圖經陸軍部尚書詳細覆閱不日具摺入奏聞該船塢工程現有英法義三國特派員來京包條義人刻已他去英法兩國人均尚留京竭力運動外陸兩部以期逹其目的 
　　陸軍部議設鍊鋼廠曾紀前報現擬遴選熟諳英德語言文字之學生派往英國阿模士莊德國克虜伯廠學習鍊鋼俟學成回國即於各製造廠附設鍊鋼廠並設鍊鋼學堂招生敎授聞此次廕午樓侍郎赴德即與德政府提議此舉英國則電飭汪大爕便中與議 
　　農工商部現調查中國産棉最佳地方以順天府涿州山西解州綘州蒲州河南洛陽安陽靈保江蘇通海崇明海門湖北漢陽德安安徽懷寗太湖等處爲大宗昨特通咨各督撫札飭勸業道迅速研究改良種植以 
 
 

Page 11

 
 
興棉業 
　　庫倫辦事大臣延祉電奏一件由軍機大臣抄交農工商部核議其原電係爲蒙地額爾濟斯河産魚甚富蒙人不知漁業請飭部設立公司極力提倡以保自有之權利 
分類新聞政界 
[江督批准仿辦清鄕事宜南京]  
　　徐州鎭道等以籌辦徐屬清鄕各情會禀江督奉批云兹該鎭道等擬仿曹州章程舉辦清鄕在於銅境于團之五叚地方設立清鄕總局先從銅沛湖團入手遞推銅沛各鄕以及豐𥓘蕭邳宿睢六屬辦法極有次序夏間高粱茂盛盜匪恃以爲藏身之固俗所謂青紗幛者是也現將沿路兩旁二三里内悉飭改種荳子等類不准再種高粱違者拔棄俾使盜匪無可憑依此條最爲扼要團内清後再有窩匪之處逐其人而追其地以充該團公費誠足以昭儆戒第其中如有窩藏要匪情節重大者仍當照例懲辦不得僅以驅逐了事其餘各節及摺開所擬章程切實詳明均可照辦應卽以新委署理徐州道奭道爲督辦徐州鎭揚鎭陳統領煦亮爲會辦徐州府田守爲總辦文武兼資以昭愼重至坐辦一項查有候補知府吳守憲奎堪以派委坐辦銅山縣藍令未能常川駐局查有候補知府樊守溥霖堪以派委正提調並以藍令爲副提調候卽分别檄委飭遵揚鎭奭道陳統領田守藍令係有差缺人員毌庸另支薪水吳守樊守卽照來摺所擬各給予薪水銀八十兩即在清鄕經費項下開支以資辦公此外議長議紳及各分局委員即由該道府遴選妥人分别委充其報開辦經費已由袁道捐備錢二千串外應如該鎭道等所請飭由財政局撥籌銀五千兩移交該道發局撙節動用仍由該鎭道等督率印委各員按照章程認眞經理 
[鄂督用紙幣以平錢價之政見武昌]  
　　鄂督陳小帥以武漢巿面近日銀根吃緊銅元充斥雖嚴禁銅元入境而銀價仍不少跌轉瞬西歷歲杪漢上各外國銀行須將現銀收回巿面必愈形擾亂現擬飭湖北官錢局將各項錢票暫行停止發出廣銷銀元紙幣一面飭銀元局加工鼓鑄銀角以資週轉箱平銀價但此事關係通省財政特飭藩司勸業道江漢關過官錢局善後局核議有無流弊以便施行 
交涉 
[敎民爲盜續誌蘇州]  
　　鎭洋縣湖川橋鎭地方盜匪連刧數家經邑尊飭捕查得盜匪中有教民二名尚未交案各情己紀前報兹悉此案昨經臬憲左廉訪以陳瑞良劉倫春旣爲敎民胆敢甘心爲盜該堂敎士沈志誠不知迅速交出訊辦意存庇護大屬不合特移文滬道蔡觀察請即照會美領事轉飭該堂將陳瑞良劉倫春迅即交案質究一面批飭該縣葛令勒限半月嚴拿在逃各盜匪務獲解辦 
[罷巿風潮已息青島]  
　　青島台東鎭巿面前因增抽攤稅小本營生者一律罷巿集合同業多人赴膠督處請求豁免嗣經膠督處譯員密喜森偕文案處于壽宸親往該鎭用善言慰撫照例减收始各仍舊開巿軍界 
[秋操陸軍分批出發武昌]  
　　湖北派赴太湖秋操陸軍全軍共一萬五千餘人兹於九月二十八日起分作九批雇大亨長安兩商輪按日運送第一批二十八日出發員兵一千零二十七名馬一百七十四匹十月初一日出發第二三兩批員兵二千四百三十二名馬二百九十五匹初三日出發第四五兩批員兵二千五百六十二名馬二百八十一匹初六日出發第六七兩批員兵二千五百五十二名馬二百三十四匹初七日出發第八九兩批員兵二千四百餘名馬二百八十餘匹 
[陸軍協統將次晉京南昌]  
　　江西陸軍協統李竹溪總戎瑞奉部飭開缺後經馮中丞調充巡防隊總統總戎當即謝絕現擬令俟陸軍部派閱軍隊大臣張懷芝到江檢閱後即行缷事北上故部派繼任之商協統已於九月廿六日抵江 
[統領禀報拿獲匪首蘇州]  
　　統領徐防馬步各營陳煦亮呈報督憲云接據第二營張管帶文典禀報督率弁勇在銅山縣境拿獲匪黨劉萬信曹拔二名起獲洋砲剌刀各一件復又督飭弁勇帶同眼線拿獲張振祥一名續又跟蹤追緝遇桿首李三等臨拿拒捕致勇丁什長等受鎗傷甚重遂將桿首李三李長路二名拿獲先後　獲桿首及黨羽五名均解徐州道審辦等語督憲即札飭徐州道府審明禀辦 
[陸軍部咨查新軍組織情形廣東]  
　　陸軍部以粤省新軍業經成協憲兵隊亦已成立特咨行到粤將所有現在關於新軍之組織支配情形設置處所每年應需經費均應一律列報務期脉絡相連呼應靈捷以立基礎而資考核至全協步兵司令部標司令部砲工輜重司令部及各標營舍砲工輜營舍學兵營舍憲兵司令部學習區新軍軍械粮餉所軍樂隊軍醫隊測量隊牧廠等均一體詳細列報 
學務 
[寗垣創設圖書館南京]  
　　江督端午帥籌設省垣圖書館久有成議兹已據情入奏略謂江寗爲省會重地自經粤匪之亂官府以逮縉紳之家藏書蕩然承學之士將欲研求國粹揚扢古今輙苦無所藉手爰建議於城内創立圖書館舊時揚鎭兩閣恩錫秘籍久罹兵燹擬即說法傳鈔次則四庫未收之書以及舊槧精鈔之本兼羅並蓄不厭求詳至於各國圖書義資參考舉凡專門之藝術哲學之微言將求轉益多師宜廣徽書之路惟是購書經費所需較鉅亟應先立基礎徐議擴充適有浙中舊家藏書六十萬卷出售已籌欵七萬三千餘元悉數購致此外仍當陸續采購務臻美備並延聘翰林院編修繆荃孫爲圖書館總辦檄委前江浦縣敎諭陳慶年爲坐辦候補知府琦珊爲提調其司書編校各員均經分别委派購到書籍先行借地儲藏一面於城北清曠地方相度建築但求規制合宜工程堅實無取華侈藏書及觀書章程已飭妥爲商訂其購書 
 
 

Page 12

 
 
建館經費員司薪水雜支均由奴才飭財政局籌撥的欵核實動用九月二十二日硃批學部知道 
[籌欵興辦三育學堂江西]  
　　江西瑞州府高安縣遍城内外除官立小學一所外更無第二學堂現有該縣紳士徐邦俊等擬設三育兩等小學於北鄕米峯村就地方公欵酌撥常年經費其開辦費則分途勸捐共有學生六十餘人公舉徐兆麟爲堂長現已禀請學司核示立案矣 
實業 
[九南鐵路近事江西]  
　　贛撫馮中丞於九南路事極爲注意前己照會黄桐生陳小梅兩觀察爲查帳員兹又函請高等農業學堂監督龍之溪孝廉偕同黄陳二紳前往九江查勘一切業已束裝就道九南鐵路自官牌閘至馬回嶺相距五六十里其中多係民地迭與購讓迄未議妥日前總理劉雲樵觀察復派妥員前赴該處再三開導現已一律購妥 
[郵部調員顧問路政漢口]  
　　漢口京漢鐵路南叚總局提調雙太守壽刻奉郵傳部電調入京詢問接收京漢鐵路應行預備各事昨太守已乘車前往遺差暫令鐵路正巡官馮耦澐大令代理 
[嚴禁鶯粟製油寗波]  
　　近來甬地有一種鶯粟油攙和于麻油中列肆售賣民間貪其價廉買回拌食積久毒發便生喉症爲害實非淺鮮現經鄞縣令蕭别駕禀請各憲通飭所屬重申禁令不准油坊再造鶯粟子油以杜攙和之弊 
雜記 
[管帶禀陳兵士索取回手被打情形南京]  
　　陸軍警察營管帶陶道報告江督云竊據職營第一隊黄警官報稱十四日上午有該營副兵鮑士進在花巿大街因事被賀榮森店主呼衆毆打受傷甚軍警官當即派司務長吳江友帶同警兵前往彈壓旋據報告司務長到該號時衆已解散見有輜重兵一名臥地口吐白沬不省人事勢甚危險而該店櫃檯等物亦被衝毁多件訊問肇事情由據聚觀之民人云有賀家店者在該號買盔甲一具錢已交清惟回手未拿今邀親戚輜重營副兵鮑士進來取回手店主不允遂至口角該店主遂招呼流氓多人將該副兵打傷又該營副兵周榮名在旁排解亦被毆打拖往江寗縣等語司務長當囑警兵二人在賀店看護藉資彈壓一面趨赴江寗縣見輜重營副兵周榮名身帶多傷店主賀榮森亦復帶傷旋經龍縣令坐堂訊問并勒令該副兵跪倒訊因買甲索取回手以致鬭毆是實所有副兵周榮名店主賀榮森傷痕經龍令當堂勘騐均屬毆傷當由龍令親履賀榮森店勘騐副兵鮑士進傷痕三人中以鮑士進受傷較摥訊案時並有該營方管帶及週番官王寳善鎭部執事宫執法官等一同在塲訊問店主賀榮森歸縣照例懲辦該兵等當由司務長妥交該管帶等領回醫治等情前來查兵士干預外事固屬有違軍紀理應歸營從重懲罰該店主賀榮森以口角細故竟致招呼流氓多人肆情鬨打其素不安分可知擬請轉飭江寗縣除將店主賀榮森重懲外所有在塲帮同毆打之流氓廳即一律拿辦以靖地方又江寗縣質訊時喝令兵士跪倒查該兵身穿軍服似不合跪訊擬請轉飭嗣後凡遇身穿軍服之后士因事到縣質訊一律免跪以全體面而重軍制己奉午帥批准照辦 
[缷任藩司赴寗九江]  
　　贛藩沈愛蒼方伯缷任後携眷乘輪於二十三晚抵潯次晨附招商局江新輪船赴寗謁見江督再行入京 
[僞造乎非僞造乎武昌]  
　　前署圻水縣徐令培光有舊僕殷升僞造主人借伊銀千兩劵一紙屢肆滋閙並敢在督署揑詞呈控昨日徐令具禀鄂督申訴陳小帥以惡僕訛主殊堪駭異其爲該令平日失於寛縱已可槪見但此等刁風斷不容長亟應　重懲辦特批飭首縣嚴拿究辦以儆效尤 
[記事]  
　　袁軍機五十初度 
袁大軍機五十初度。京津保三處南紙舖泥金箋屏聯爲之一空。有某部堂司各官。循例公製壽屏壽對等禮。以伸祝意。因作文者脫稿稍遲。故購屏畫格。未能早爲預備。不意都門泥金箋。無從覔購。惟津地一家有之。奇貨可居。索價較平時加增二倍。卒如價購去。可云洛陽紙貴矣。聞共計壽聯有五百餘幅。壽屏共一百二十餘堂。悉係泥金箋。無用紅臘箋者。可見程度之高。有某幕客粗閱一過評曰。佳卷殊不多　惟丁觀察象震云。 
五嶽同尊惟嵩曰峻極百年上。壽如日之方中。 
　　此聯能渾寫大意。阮府丞。忠樞爲袁公。最信用之人其。聯云 
　　赤手擎天星拱北。黑頭參政日主中。 
袁公嘆賞不置。然日方中三字。上文不加以百年上壽。則不切五十歲。故不及丁聯之佳。袁公向惡人譚文墨事。此次甚爲注意。每於暇時品評優劣。與公子輩細細咀嚼。張樞相聯云。 
　　朝有王商威九譯。壽如召奭佐重光。 
典重謹嚴極似中唐律句慶邸用　文清公所集成句云。 
　　有猷有爲有守。多福多壽多男。 
　　調意落落大方不意江侍御春霖竟以此入彈章。謂下句非人臣所宜言且謂下欵書慶親王奕劻。亦屬不合親王不應書名也。振貝子聯云 
　　相我國家。尚書北斗。錫公純嘏天保南山。此聯爲陽湖名士趙君所撰。極似梁山舟學士所作楹聯。於凝重之中。有跳脫之致。又合振貝子語氣。江侍御。因其下欵書如弟載振。亦加抨擊。謂以親貴與政府結昆弟之好。亦屬不避嫌疑。北洋大臣楊尚書有師生誼。所送壽禮爲孫夏峯五十學易圖。係傳青主所繪。陸清獻湯文正手書楹帖。且均係紅色壽聯。尚有人他物數色。均名臣墨寳。價值每件悉逾千金。開各物係於四五年前。留心購覓。蓄志已久。借袁公於書畫賞鑑不甚留意。近日袁公乞假五日。旋又續假五日。或云。因江待御彈章。頗有退志。此臆度之論。非事實也。袁公生日。兹宫於例賞之外。又特别加賞多品。有銀碗各一帶翡翠翎管等件。均内府珍重之物。隆天重地。開國承家。上下交歡。一時無兩。（以上選報） 
　　評曰。如上五聯。以張相國一聯爲最佳。非特典重謹嚴。且極合兩邊身分。上聯切外部尚書。下聯以召奭許袁。卽隠隠以周公自命。丁象震一聯。造句頗工。面河南老五十壽聯。大人可用。失之寛泛。且日之方中。尤有語病。易曰日中則昃。或者丁其以此警袁公乎。振聯平稳。阮聯扭揑。旣碌碌不。足道。而慶聯集句不擇。款　失體。尤可等之自鄶無譏之例。不知袁公與公子輩細細咀嚼。果能辨其滋味否也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[士民動議調查]  
　　江蘇（淮安清河） 
清河縣敎育會會長王義成遍發傳單邀集　政生張友白陳恩沛等曁闔學同志擇十月初六日在敎育會公同商酌組織諮議局俟議定卽通禀上憲借裁缺學署内開辦 
　　江西 
　　江西敎育總會正副會長商務總會總協理於九月念五日邀集同人在敎育會提議諮議局爲最近要事公同電請丁憂在籍萍鄕喻庶三方伯來省主持一切以便開辦 
[士民實行調查]  
　　江蘇（鎭江丹陽） 
丹陽紳商學界於廿六日會議决定調查選舉擬照學區分劃每區各舉調查員一人自十月初一日起分投調查列表如下 
丹陽投票區及投票所地名表 
區數　　　　　　區名　　　　投票所 
第一區　　　　　威内 
第二區　　　　　永觀鄕　　　　訪仙橋 
第三區　　　　　永和桂仙鄕　　　　大華 
第四區　　　　　高牧鄕　　　　珥陵 
第五區　　　　　石城鄕　　　　漢王廟 
第六區　　　　　太平鄕　　　　麥溪 
第七區　　　　　壽安鄕　　　　毛甲 
第八區　　　　　練塘鄕　　　　都觀 
第九區　　　　　仁信鄕　　　　後朱巷 
第十區　　　　　尚德鄰　　　　前艾廟 
[官長設立]  
　　山西 
　　山西諮議局照會各屬敎育分會云查選舉事宜關係重要以期立地方議會之始基業經本局擬定選舉登記簡章表式通飭各屬督飭員紳舉辦在案惟是選舉人數事關奏案自奉文之日起限三個月内一律辦齊呈送到局彚齊後轉詳撫憲按照選舉人數分配各處議員名額等因本局遵照定章尅期舉辦但期限緊迫少縱即逝又恐各府廳州縣事務煩冗轄境遼闊驟俾以調查責任難免延遲疏漏之處貴紳桑梓所在義不容辭合將奏定諮議局並選舉章程及擬訂選舉登記簡章曁表式照會貴所貴會貴學堂員紳協同地方官迅速遵章認眞舉辦依類塡入務於三個月内一律辦齊送局以便轉請撫憲通籌分配望速施行 
湖北 
　　鄂紳張繼照等以湖北諮議局籌辦處純爲官力承辦紳界無從預聞特商請敎育總會會長吳心階侍御於二十四日在黄鶴新樓柬請諮議局自治局總會辦並各課員開質問會詳詢該兩局籌辦規畫選舉各事項吉林 
吉林諮議局開辦在即所有議員均由各司道保薦提學司舉張令王鍾蘭德馨提法司舉閫德先融春深輝慶康民政司舉趙壽垣馬良翰孫榆棠等十員均由陳署撫於九月十六日加札委派並咨請前任察哈爾領隊大臣峻昌前任吉林將軍富順爲該局參議至所有辦事課員亦盡係候補人員均於十六日札派又聞該局原擬假自治會爲辦事所兹總理嚴觀察恐與該會意見不合致生嫌隙故暫遷至長公祠俟松觀察交代清楚再行定奪 
[官長調查]  
江蘇 
　　蘇省諮議局籌辦處札飭各屬文　本處爲籌備諮議局一切事宜而設諮議局以明年九月初一爲成立之期必須赶辦選舉方免誤期查選舉章程初選舉以廳州縣爲選舉區初選區廳以該同知通判州縣以該知州知縣爲初選監督有監督初選投票開票及選舉一切事宜曁保薦初選投票開票管理員監察員籌辦初選投票區投票所開票所　址種種之責任除照章各以本衙門爲辦理選舉事務之所外亟應遴選公正明逹士紳另設選舉議查事務所將造册事宜尅期告竣以爲選舉監督之補助機開札到卽便查照刻日先就本衙門設立選舉事務之所一面會紳另設選舉調查事務所一處協同紳商學界赶將選舉事宜分投辦理尅期告竣以免遲誤致碍大局並將設立日期及辦事職員姓名先行報查以後凡關於選舉一切事宜均隨時直接報告及質問於本處以便檢察查考是爲至要毌違 
專件 
[蘇省諮議局籌辦處簡章]  
　　（總網）第一條本處以籌辦設立諮議局一切事宜爲宗旨至諮議局成立時即行裁撤 
　　（職員）第二條本處由撫院派委藩學臬三司爲督辦并委明逹官紳爲專任職員其應派職員如左一總辦一會辦一提調一科長一科員一司選員總會辦提調科長均由撫院委派科員司選一員均由本處委派詳報仍官紳並用 
　　（分科）第三條本處應辦各事分爲三科如左一選舉科掌解釋諮議局選舉章程及關於選舉各項事宜一文牘科掌本處一應文牘事宜一庶務科掌本處一應庶務及會計事宜第四條每科各設科長一昌另設科員數員以分理之應設科員如左甲選舉科管理左列一切事宜一分理關於選舉及編纂各事一分理關於選舉報告登記及調查各事乙文牘科管理左列一切事項一分理文件之撰擬各事一分理文件之收發及檢存案卷各事 
一分理文件之收發及監用關防各事一分理文件之繕 
 
 

Page 19

 
 
校各事丙庶務科管理左列一切事項一分理欵項之收支及購置各事一分理不關於他科之一切雜事 
　　（權限）第五條總會辦商同督辦處理本處一切事宜第六條 
各科長商承總會辦率同本科科員辦理本科事宜第七條各科員商承本科科長分理本科事宜第八條本處得遴派諳習法政員紳爲司選員分赴各州縣爲該屬士紳講演諮議局及選舉章程并幫同地方官籌辦初選複選一切事宜第九條司選員對於派赴各地方所辦選舉事宜有會同查催之責 
　　（定期）第十條諮議局現限三十五年九月初一日至成立之期應將辦理調查選舉各事另定籌辦日期表 
　　（經費）第十一條本處經費分爲開辦費常年費二種由本處預算詳院指撥 
　　（附則）第十二條本章程詳定後如有未盡事宜或有應增應减之處隨時更訂呈院定施行 
[來函]  
　　本月初一日旅滬福建同鄕會第十一次常會公議聞福州現辦諮議局甚不得法擬由本會擔任催督自本月起每禮拜日二點鐘會員悉至會所各抒意見實行隨時應付之法 
本埠新聞 
[江督奏請維持織呢廠]  
　　江督端午帥據上海日輝織呢廠職商樊棻葉璋等禀稱廠屋落成開機在即所有應行完納稅釐擬援照上海湖北織布局成案辦理期得暢銷懇請奏咨等情午帥查光緒八年上海初設織布局經前北洋大臣大學士李鴻章奏明在上海零星銷售照中西通例免完稅釐如運往内地照洋布花色在上海新關完一正稅槪免内地稅厘光緒十九年湖北創設織布局經前湖廣總督張之洞援照上海織布局成案均奏奉飭部核准在案近年督理稅務處大臣核定新章凡機器仿造洋貨均准於第一關卡按值百抽五收正稅一道沿途槪免重徴現在日輝織呢廠製造洋式氈呢冀杜漏額事同一律爰特奏請援照歷辦成案分别免釐免稅九月二十二日奉硃批該衙門議奏 
[拘提絲廠股東之交涉]  
　　滬道蔡觀察近接義國領事照會稱義商德利洋行洋東伊得利格里前控勤昌絲廠帳房吳玉林私捲票銀一萬三千餘兩逃逸一案公共公堂延不出票簽提反將並無牌票之湯星源擅行提案此等辦法殊屬非是蓋湯係勤昌股東勤昌由義華兩商合股開設即使湯星源必須傳提亦應由領事簽字方能提案會　審訊請飭公堂速行開釋等情兹觀察飭據公堂寳明府查覆謂湯星源雖係勤昌股東究非洋商用人是以無庸領事簽字且湯星源被控乃係華商人和永花行之事業已將案移送商務總會理處將來商會如果不能理結再由公堂提訊亦不應與領事會訊請即照覆領事勿庸干涉 
[泗礁山洋面不靖]  
　　浚浦局石子船前日在泗礁山洋面被盜搶刦並鎗斃船夥多人現由船主陸阿狗禀知浚浦局轉禀滬道札行崇明縣查拿嚴辦 
[滬道赴寗]  
　　滬道蔡觀察昨日午刻乘坐火車赴寗謁見江督面禀要公 
[札催造報敎堂總數]  
　　江督端午帥前飭各屬查報境内共有天主耶穌等敎堂若干處並敎士姓名曾誌前報兹端午帥因各屬尚未送齊札催造報昨本縣李大令已奉松江府轉飭遵辦矣 
[經辦彩票捐之辦法]  
　　各省彩票捐現歸工程局總董李平書明府經辦凡分銷外埠者每張加捐洋四分行銷本地者每張加捐六分此項捐欵由認捐所於每月底至公司結算彚繳並由該業輪值公舉四家爲司月派人入所帮同辦理 
[誥誡北巿馬夫車夫]  
　　總工程局昨日出示略謂南巿新舞臺戲園定期開演凡北巿紳商乘坐車輛來南觀劇業由該戲園認繳總捐暫准免查執照今將北來各項車輛免查車照地叚時刻一切章程出示曉諭各馬夫車夫等務各遵照如敢違背定須拘罰（章程附後） 
一凡自乘馬車行家馬車目乘東洋車雇坐東洋車均准過外十六舖橋之南 
一凡前項車輛准過外十六舖橋迤南至太平碼頭止此一叚内准予免查車照如過太平碼頭仍須照章查照 
　　一免查車照時刻每日自午刻十二點鐘起至晚間十二點鐘止非在時限内仍須照查查照一北來車輛只准從外十六舖橋朝南不得從裏十六舖橋朝南 
一雇坐東洋車至戲園前一候坐客給資下車即行拉往外十六舖橋以北不得在橋南停歇或在路兠攬生意 
　　一馬車過外十六舖橋而南只准緩行不得爭先疾馳一候坐客下車須認定本局牌示停車處挨次停歇不得任意亂停並不得停過太平碼頭 
[札催修理城門]  
　　本邑七城門官廳水栅敵樓等項年久失修曾經各門汛弁禀知提右營移請滬道派委飭匠黄永昌逐處估勘計需修費洋三百十餘元詎迄己多日仍未修理昨日又由蔡觀察飭令本縣李大令傳諭該匠赶緊修 
[謝劵]  
　　徐家滙郵傳部高等實業學堂初五日午後開運動會蒙贈特待劵兩紙西門内龍門師範學校初三日開第五次運動曾蒙贈入塲劵兩紙 
南巿新舞臺戲園初二日午後開幕蒙贈入座劵三紙 
[城内]  
　　扭控逆子○陳張氏扭逆子陳阿海至一路警局禀稱阿海不務正業專與流氓爲伍婦人向之訓斥蠻横不聽請辦判責二百板發改過局押三月 
　　女孩何往○西區巡警許梅成扭控鄰人朱寳生誘拐女孩經一路警局巡官審訊許供住居西門内家有七歲女孩被朱誘出買物一去不回求追朱供許女自已走失小的並不誘拐求鑒判朱交保幇同找尋 
　　不認賴債○邱子卿扭控孫寳生圖賴借洋前日經一路警局巡官審訊邱供孫前挽劉福壽爲中向小的借洋五十元除已還外尚欠洋卅三元向索圖賴求追孫供今春向邱商懇停利拔本已還過十八元尚少十五元並不圖賴判孫交保邀劉福壽到案訊核道批二則○胡阿二禀批前禀飭據警局叅事查復胡阿二與桂發因賭互毆確有其事惟打落洋元一節無從訪實果往分水廟探視親柩似無挾帶重資之理經裁判誤員提訊駁詰不能指出証據復派巡士訪詢胡阿二乃一素無營業之人必係投入賭博口角互毆心有不平砌詞揑禀等語是爾平日不安本分已可槪見况賭博　毆本在懲辦之列乃敢一再揑詞朦控殊屬胆玩仰巡警 
 
 

Page 20

 
 
局夏叅事官提案澈究仍遵前批嚴飭偵捕隊嚴拿懲處以除民害毋稍疏縱切切陳阿蠶禀批如果陳炳坤用空店欵應予押追何至加押西牢三年之久來禀是否屬實仰會審公廨寳令查明錄案具復察核 
　　官事○内閣侍讀學士劉學詢試用道虞和德松滬厘局提調知府張壽鏞上海縣李超瓊公共公廨會審官寳頤襄讞員李修梅法廨會審官聶宗羲縣丞王基恒昨均到道拜會禀見滬軍營後哨哨長把總王錫鈞禀知於初三日調往嚴家橋分卡防護 
[南巿]  
　　不繳罰欵○信泰祥洋貨店學徒俞應宗私接電線曾由工程局判令罰洋五十元在案兹因抗不照繳復傳店夥曹國生到局押候訊核 
　　安揷貧婦○貧婦藍蘇氏在街露宿前晚被巡士查獲帶南區據稱年四十九歲夫故多年求爲安揷判送善堂留養 
[閘北]  
　　棍從健訟○巡警總局批徐連生禀云查該民人指控俞蘭芳拐匿爾女一案前經四路分局提集兩造訊明確供毫無拐匿實在証據誣告例應反坐該分局僅將該民人戒責交保辦法已屬從寛乃該民人開釋後胆敢到處張貼匿名揭帖毁謗官長當由該分局將該民人拘解來局即飭警法科提案澈究並派弁訪查該民人平日行爲雖據稱向來不甚安分仍從寛不予深究即行交保該民人從此應知愧悔痛改前非竟又敢直書已名遍貼寃單並飾詞赴道署控告三日之間復又連遞兩禀來局如此故意逞刁健訟情實可惡該民人業經在押候飭警法科再行提案訊究倘再曉曉不休定照訟棍例究辦决不寛貸兩禀均不准特斥 
[新租界]  
　　學徒猝斃○大沽路裕泰里曹源順漆匠店學徒堂四年拾二歲前晚忽然斃命屍父以伊子身死不明投報捕房將屍車送斐倫　險屍所飭保報縣相驗 
　　庸醫索詐○張芳姚因病請寳善街長安棧内醫生瞿楚寳診視開方服藥病反增劇張因向瞿理論瞿以藥店不合遂與張同至舒同壽藥店索詐兹由藥店同業王天福姚泰山等八家將瞿張扭入捕房押候解辦 
[英租界]  
　　發封妓院○南京路附近英華街四十七號門牌雉妓院積欠三個月房租經房主控奉公廨於昨日派差協探將屋發封 
　　雉妓違章○雉妓陳翠香王小寳前晚在途拉客由捕查見禀明捕頭請廨出單傳訊失竊皮袋○婦人黄冰佩昨持皮袋一只内儲金飾八件又潘正昌之一千元存摺一扣並現洋若干元至河南路寳成銀樓購兌首飾被匪竊去當由店夥投報捕房請緝 
疑及僧人○九江路三百八十號某姓家失竊鈔票洋十元疑係僧人華九九所竊報知捕房派探拘入押候解究 
累及老父○厦門路一百十八號某姓失竊珍珠金飾約值洋一千元昨由包探將竊賊徐阿清之父徐文卿查獲解入捕房押候解廨訊究 
[美租界]  
　　拐賣小孩○吳周氏王包氏前在鄕間串拐小孩一口來滬售於亷周氏家得洋分用由探一併拘入捕房轉送公廨押候訊究 
誘匿婦女○小車夫施臣文之妻被車洋車夫陳錦文誘匿報由捕房飭探至漢璧禮路一併拘獲陳押捕房施妻送廨押候訊辦拐匪逮案○毛阿二誘拐婦人被人告發由探拘入捕房押候提到該婦解廨究辦 
塌車肇禍○小孩羅阿新昨在天　路被嚴阿根塌車撞跌碾傷足骨由捕并送捕房嚴押候究辦羅孩送同仁醫院醫治 
　　日人行竊○日本人錦山行竊新閘等處西人住宅金飾洋槍等物　值甚鉅由新閘捕房中西探會同美捕房日探將該日人拘獲弔到各贜於今日解送日本領事署訊辦 
[法租界]  
　　涉訟免跪○法廨會審委員聶司馬現定審案新章凡錢債田十及尋常紏葛等事集訊時無論原被一律免跪至案關姦拐逃遁流氓痞棍犯科違法盜賊等被告仍照舊章惟原告免跪以示分别 
　　彈壓賽會○昨爲下元令節本邑城隍神像循例出巡捕房麥總巡以游人擁擠恐滋事端飭派中西探捕前往西門外新租界等處妥爲彈壓以免棨釁 
　　廚司負欠○某輪船廚司劉延年虧欠萬春肉莊等六家共洋一千八百餘元屢索不還控奉公堂提至捕房押候解訊 
　　木匠欠銀○木工徐慶堂承造崑山天文臺虧欠某木行銀八百三拾九兩昨由捕房派探拘提押候解廨訊究 
小說 
[偵探小說意外之奇案（八）]  
　　勃屈力克旣聞泰勒斯之語。意至榆快。以爲泰勒斯者。吾警署中者名之偵探。縱凶手而狹獪至於極地者。泰勒斯亦舉手而得之矣。乃又謂泰勒斯曰。君適云已得數般之證物。此數般之證物云何。得毌即指草地上之足跡乎。或别有所得乎。泰勒斯自將其髭。微笑謂警察長曰。長官之言誠是。即此草。地上之足跡已足資吾偵緝之資料而有餘。吾細察死者身畔之草地。乃有男子之足跡三人。女子之足跡二人彼女子之足跡。一則爲尖頭高底之皮靴。爲倫敦貴女所常御者。一則頭尖而靴底少寛。且較長於彼足跡者。約一分許。吾又細察死者足上之靴印。乃與此首窄而底寛者。不差累黍。是此之足跡。爲死者所印無疑。而彼之足印。乃與密司愛地玲足上之靴。絕無一絲一毫之别。語至此勃屈力克大驚。驟然起立曰。豈凶手即密司愛地玲　乎。泰勒斯立摇其手止之曰。長官勿遽宣布。此案之内容。雖於密司愛地。玲　有最近之關涉。然不得切實之證據。胡可冒昧舉此殺人之罪。而加諸脫而斯女郎。且此中尚有絕大疑竇。吾乃百思而不得其解。此女子之足跡。固知其爲麗　亞克與愛地玲矣。尚有此男子之足跡。果爲誰氏之所留乎。兩人者。皆爲上等紳士通用之靴痕。一人之足印較深。而一人之足印較淺。更有一人之足跡。靴底已穿。絕似穿窬者流之靴印。此三人者。旣不知何自而來。又不知何自而去。惟以吾一人之意見測之。此三人者。於麗　亞克被殺之案。必非絕無關係者。所苦者。不能舉。此足印。而核視多數人所着之靴。即彼日赴會者。亦皆倫敦著名之紳士。斷不能出此無意識之舉動。以招外人之姗笑况即使不得已而出此下策。亦未必即能緝得案内之罪人。吾之所以遲遲而不能遽决者職是之故不爾者彼凶手早己自投罪網。安能聽其逍遥於法律之外乎勃屈力克聞此。乃問此偵探之泰勒斯曰。然則君以何術而緝此罪。人然則君以何術而緝此罪人。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏酌改管理日本游學生監督處章程摺（併單）（續]  
　　第四節管理條規一凡游學日本學生無論官費自費非經日本文部省選定及出使大臣指定者監督處槪不送學將來畢業亦不給證明書一凡游學日本畢業生均須有監督處證明書其速成畢業普通畢業無證明書者不得充各省官立學堂敎習專門高等大學畢業無證明書者不得赴部投考並不得充各省官立學堂敎習一證明書須編定號數截留存根並將咨送省分經過學校送學畢業年月一一開列每遇考試之時先將存根送部備查一凡請領普通證明書之時須時所在學校畢業文憑呈請查驗果係完全普通畢業方予發給請領專門大學證明書之時須將前領普通畢業文憑普通畢業證明書普此次專門畢業文憑呈請查驗相符方予發給一此次章程頒布之後凡有轉學改學情事者雖經領有畢業文憑概不得給發證明書一凡游學日本學生入學請假等事均須本處允准其未經允准而擅行者將來畢業文憑槪不得給發證明書一凡游學生如有品行不修學業不進者經本處查明卽行勒令退學咨回原省（並將事實咨部備核）一凡游學生非在本國中學當畢業或在日本各普通學校畢業者不送入官立高等及專門學校非高等學校畢業者不送入官立大學肄業一監督處應於每年正二月間查明日本普通各學校年内所有游學生畢業者若千人畢業以後願學何科願入何校先期與日本文部省商定辦理以上係普通管理條規一凡官費生所習學科雖由本生自擇監督處亦得斟酌情形諭令學習何科一凡官費生寄宿舍除在學校外其在旅館下宿屋或自租房屋者如本處查有不合之處限令遷移一凡官費生學費槪照本章程所定數目由監督處按照人數先期核算清楚每人發給支領憑單一紙由學生持憑赴監督處請領支發日期由監督處酌定 
一凡官費生患病非入醫院不可者應人監督擇定之醫院醫費一切宜從節約由監督派員與醫院清算毌庸學生經手其可不必入醫院者概不給費一凡官費生旣入醫院學費即行停止俟其出院入學再行發給以上係管理官費生條規一凡自費生先有名籍在使館而又能遵約束切實用切者如資斧不繼經監督處查明屬實得在該生本省經費項下撥借至多不得過五十圓限兩月清還如逾期不還者不得再借一凡自費生借貸官欵未經還清者將來補入官費即向該生應領官費内先扣所借之數以清欵目一凡自費生先有名籍在使館而又能遵約束切實用功者如有疾病入醫院已逾三月之久資斧不繼目願回國者監督得在該生本省經費項下酌給川資五十圓但以一次爲限一凡自費生有死亡者由監督分别路途遠近於該生本省經費項下撥給棺歛運柩費惟至多不過三百圓以上係管理自費生條規 
第五節設員辦事條規一管理日本游學生監督處設庶務會計文牘通譯四科分理游學生事務另設編報所編纂監督處官報所有各員均歸出使大臣監督統屬並附設諮議員以備採訪一庶務科設科長一員科員二三員由監督禀商出使大臣酌派其應辦之事如左聯絡學校接見學生辦理監督處不屬於他科之一切事務一會計科設科長一員科員二三員由監督禀商出使大臣酌派其應辦之事如左核定應發應扣欵項造報實發實收表册一文牘科設科長一員科員二三員由監督禀商出使大臣酌派其應辦之事如左撰擬公文信函繕校公文信函並收發典守編造表册並收發典守一通譯科設科長一員科員二員由監督禀商出使大臣酌派其　辦之事如左與日本各官廳各學校辦理交涉撰譯日本各官廳各學校往來文牘繙譯日本各學校章程及各報一編報所由監督委派理事一員經理編報事件每月出報一次其應行編輯事項如左日本學校情形游學學生往來人數游學生成績品行官費生有無開除及自費之改官費者每月各省學費等項收支數目學生之有疾病事故者關係學務一切應行登載之事一諮議員以十員爲額由監督禀商出使大臣酌派遇有重要事件隨時諮商議員如有所見亦可陳明出使大臣監督核辦一監督以次各員如任事已滿三年實在得力者准比照出使章程擇尤酌保數員 
　　第六節經費一監督處常年經費仍援照成案由外務部每年撥銀一萬二千兩學部撥銀八千兩其餘各省原有監督經費仍照奏章滙寄駐日使署以資本處辦公之用一監督以次各員薪水視事之繁簡由出使大臣酌定數目按月發給並咨明學部備案一官費生學習普通學科及肄業私立高等專門學校與私立大學者每人每年學費日金四百圓整一官費生肄業官立高等專門學校者每人每年學費日金四百五十圓整一官費生有由官立高等學校畢業升入官立大學者每人每年學費五百圓整其入官立大學祗習選科者每人每年學費四百五十圓整一由官立高等學校畢業升入官立大學之學生除支給學費外所需實驗旅行等費得由監督酌核支給一官費生所有學費由各省按照所派學生所入學校名數按期滙交監督處發給其應發實驗旅行等費經本章程載明者除在該省游學經費項下隨時指撥外仍由該省按數補滙監督處每學期造報各省學費實騐旅行等費表册刊登報端一各省應解學費曁監督處經費均仍按照疉次奏章按期預匯日本交出使大臣照章辦理不得短少缺欠致疑要公 
賑務 
 [P八月份經收月捐清單> 
　　李珊記翁節捐洋二百元衆質商洋一百元徐貫翁育嬰捐洋廿六元道署洋廿元祝蘭翁洋十二元王漁翁洋十元揚潤翁洋九元怡情軒洋六元陳善翁洋五元宏大錢莊泰昌號怡泰興李季翁共四戸各戸洋四元李雪翁綸華廠貿孚號信昌隆俞順利共五戸各戸洋三元朱葆翁韓山翁徐貫翁譚幹翁王陽翁巢仰翁巢張氏祝源昌戴生昌南順記老順記招商局燮昌葉天德萃豐大慶樓順泰復泰以上十八戸各戸洋二元戴運翁蘇責翁金松翁昇平樓烟雨樓聚昌汪萃利元昌號第一樓大觀樓老悅生新順記錦章申茂天餘愼餘堂怡泰昌燕慶園永豐三并可熾號可熾順號樹德公司董天頤何錦豐同昌號以上廿六戸各戸洋一元源豐潤洋一元八角莊源大洋一元六角中和帳房洋六角五分北天成永裕成申園久成九章以上五戸各戸洋六角 
 
 

Page 27

 
 
   
 
 

Page 28

 
 
   
 
