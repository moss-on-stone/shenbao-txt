# 1894 - 32 - 4907467

 

Page 1

 
 
[三百六十二號書報告白] [  石齋啓]  
　　法國巴黎士京城近有人欲養鳥浮　所產大犬置諸木挑小船之上以救　者其法誠　其功　　　　　　　足　　　　　　以　生　　　紅粟何來獅嶺之金苗忽現眈眈各養成大患薨薨者莫識何名力大稱　　推羽士目盲諱疾　認西施及　附各屬准於二十六日出售此　 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○咸豐朝東華錄　洋二元五角○左文襄公奏疏碼洋四元○繪圖三國演義碼洋二元○駁案彙編碼洋二元○明季椑史碼洋七角○明季南北略碼洋一元二角○欽定六鄒處分則例碼洋一元二角○補註洗冤錄碼洋六角○康熙字典碼洋二元五角○臨證指南碼洋一元五角○花月痕碼洋七角○徐霞客遊記碼洋六角○永慶昇平碼洋三角○玉堂字彙碼洋二角○徐氏十三種醫書碼洋一元六角○大清會典碼洋一元六角○六科準純六套實洋五元五角諸君欲購者請移玉申報館帳房可也此佈 
[論廣東多盜]  
　　前日本報載廣東被盜之事一連四事何粵中盜風之熾一至於此此誰之過與韶州地方之土匪其最猖狂然實亦盜之一類也據稱匪首係陳姓爲紅逆陳金剛之義子明張旗幟大書爲父復仇字樣又有已革總兵湖南人方某相助爲虐勾結湘中游勇四五千合土匪苗民計之其數竟不下萬衆現經大憲札調安勇馳往彈壓安勇之數不過三千除調往廣府各屬辦匪外實屬不敷抵禦聞鄭心泉軍門擬再添募數營協同往剿此則盜中之最巨者揭竿倡事形同叛逆矣此外則又有廣府屬之從化縣地方盜賊縱橫閭閻受害前經大憲札調安勇二百名前往剿辦無如盜蹤出沒無常無從下手日前勇等緝至某山之麓適與匪遇勢甚披猖接仗之下勇等畏其兇鋒莫不退避三舍事後查點各勇計被殺斃者十餘名又有客商陳某南海人而在韶州經營歴有年所資財頗充匪等涎之設計誘之回巢始猶殷勤欵接繼則竟爲曹沬之刼盟勒借銀三千兩陳愛財甚於愛命堅執不從匪等惡其不情立卽將陳殺死夫盜風之熾至於如此其極粵中地方不幾成爲荆天棘地哉而又有白畫刼人者羊城有所謂第七甫地方有諚鋪焉某日下午時突來盜匪八人手執刀槍勢殊兇悍店夥六人盡被驅之入內將各人髮辮互相結連使之不能走動於是傾箱倒篋啓櫃搜括掠取一空始揚長而去直至夜分鄰人見其店內闃無人聲又無燈火心竊疑之競相與入內查問則見夥伴等蜷伏如蝟幷作一團不禁駭絶代爲解求詢問情由始知被盜查檢銀兩早已空諸所有並有是日從外洋匯到之金錢二十餘兩亦俱刦去正不知該盜等何以消息靈通若此夫粵東盜賊之橫行由來已久而大憲之辦理捕務亦未嘗不盡心鄭軍門老於軍營熟悉地方情形其於捕盜事最爲老斵輪手畀以緝捕盜賊之責宜乎地方可以乂安　苻　以永靖　而鄭軍門雖智勇足備精勤捕治而一人之耳目究不能　及一人之手足究不能周顧而彼盜黨則　聚者不止一虛蠢動者不止一時而且種類不一出沒無定防之實有不勝其防者然則粵地之盜竟無可剿除乎吾嘗謂中國此時製造日精槍砲藥彈益復精妙幾乎泰西所有之軍械無一不有而且皆能由華工自造不必仰給於西匠有此利器以之防禦外侮或尙不敢深恃若以之剿辦內訌則綽乎其有餘跳梁小醜弄兵潢池盜賊逞強明火搶刦若臨以中國此時之軍威未有不當之輙靡者顧何以廣東之盜乃肆無忌憚一至於此則以廣東之盜黨亦有軍火足以與官軍抗衡故也近來各處盜賊皆有軍火而廣東則購軍火尤便香港之地旣屬英國而粵人多往來其間其中雖亦有防查稽察之法而防之甚難彼盜黨欲購軍火極易盜黨旣有軍火則與官軍工力悉敵而官軍之所恃以爲長者又不足恃而盜賊乃愈見猖狂矣夫叛逆之情形已露至於大張旗幟顯拒官軍而至今猶不能捕治剿滅則其視盜若尋常無關緊要之事而於殺人奪貨之輩更不足以攖其慮而官軍之勢愈弱盜賊之勢愈強向所謂今日之官軍治內訌有餘者仍成爲紙上之空談而國家費如許錢　　此軍兵用如許貲財製造槍砲曾不一得其用以之防外侮旣尙虞其不足者以之靖內匪而亦不見有餘是又不可異之至乎故欲剿匪防盜非嚴禁私售槍砲不爲功蓋匪盜雖橫究不敢明目張瞻開爐鼓鑄軍器所恃者不過私購之槍砲藥彈而已苟能與西人商通凡購軍火必認眞騐明中國家護照始准售與否則槪不發交一面在各口明查暗訪格外　密如此則盜匪無從置備軍火而官軍防剿無難矣廣東特其尤甚者耳 
[上諭恭錄]  
　　十二月初八日奉上諭巡視西城給事中桂年等奏特㤗疎防刦案之坊官請旨摘頂勒限一摺西城兵馬司吏目李炘於所屬刦案兩月之久賊犯尙無弋獲實屬捕務廢弛李炘著先行摘去頂戴勒限嚴緝倘限滿無獲卽著從嚴叅處輦轂重地捕務亟宜整頓並著五城御史嚴飭各該員弁認眞防範實力巡緝毋稍懈弛欽此同日奉旨著派那彥圖管理中正殿事務欽此○初九日奉上諭禮部奏明歲元旦令節應否舉行筵宴請旨遵行一摺所有明年元旦太和殿筵宴著照例舉行一切應行預備事宜著禮部知照各該衙門先期敬謹辦理欽此○十一日奉旨江南道監察御史員缺著土綽補授保舉吉林候補同知劉調元山東候補同知孫嘉榮甘肅候補直隸州知州蕭晉昌福建候補通判董榮綸直隸候補知縣蔡朝元王文翰山東候補知縣神兆庚甘肅候補知縣黃燾俱照例用卓異直隸天津縣知縣李振鵬山西襄垣縣知縣沈士鑅山西黎城縣知縣馬汝良俱准其卓異加一級仍註册回任候升泰陵工部郞中員缺著恩光補授工部員外郞員缺著晉齡補授泰東陵工部員外郞員缺着聨興補授盛京戶部員外郞員缺著慶和補授昌陵工部主事員缺著富廉補授盛京刑部本處員外郞員缺著奎齡補授擬補盛京戶部筆帖式享榮著准其補授年滿熱河辦事司員刑部員外郞李善初著以本部郞中用擬補　淮廣盈庫大使許鳳文著照例用欽此同日奉上諭巡視北城御史恩漙等奏叅捕務廢弛之將弁請旨交部議處等語據稱該御史等屢出查夜並無弁兵巡邏堆撥無人看守曾經牌行該營都司曾崇蔭守備王玉春等置若罔聞捕務實屬廢弛曾崇蔭王玉春均著交部議處南營叅將鮑湧泉遊擊唐福均有地面之責亦未能實力整頓著一併交部議處倘仍前玩泄卽由該御史等隨時奏叅並著步軍統領左右翼總兵嚴飭營汛各官一體認眞巡緝不准稍涉疏懈欽此同日奉上諭巡視北城御史恩溥等奏請續發煖廠米石一摺京城梁家園百善堂煖廠收養婦女前經發給倉米三百石本年就食貧婦衆多不敷支放加恩著再賞秈米二百石交該御史等督同紳士妥爲散放餘依議該部知道欽此 
 
 

Page 2

 
 
[天門詄蕩]  
　　欽命稽察會同內館監督例由六部司員奏請簡充一年期滿另行更換茲屆更換之期理藩院咨取六部司員各一員於十二月初二日帶領引見請旨更換本日奉硃筆這稽察會同內館監督著吏部郞中常裕去欽此○喀爾喀外蒙古各旗每値年終例貢九白茲已遣使恭齎於十一月二十七日到京報明理藩院援案於二十九日代奏並飭來使齎貢物進內陳設景運門外俟奏事官交還原摺奉旨賞收然後由理藩院行文禮部循例筵宴來使以示懐柔九白者白𩥮馬八白駱駝一也○嘉平三日諭祭固山貝子綿勳主祭官禮部左侍郞少宗伯長麟預定於半壁街呂祖閣會集貝子孫公子載信雇備黃亭龍旗玉仗全部鼓樂至呂祖閣迎祭文並遣官數員花衣補褂乘馬前導迤邐抵絨線胡同勳貝子府貝子載信於門左跪迎少宗伯降輿太常寺官捧祭文入由禮部筆政四員導至靈前主祭少宗伯就几筵前立禮部祠祭司滿漢堂印左右侍祭禮部司員二人展祭文太常寺官宣讀畢奉於黃案執壺琖之禮部司員二人遞酒於少宗伯少宗伯跪奠三爵興太常寺官捧祭文禮部筆帖式引至燎爐焚化載信向上叩頭謝恩畢少宗伯率執事各員出載信跪送如來儀○欽天監爲知照事所有本監滿五官正連華升補右監副遺缺請以滿主簿桂山擬補於十二月初二日帶領引見本日奉旨欽天監五官正員缺著桂山補授欽此欽遵到監相應知照吏戶二部曁正白滿固山查照○欽命稽察會同外館監督例由科道中擬定正陪請旨派充一年期滿照例另派茲屆年終內外蒙古入都之期理藩院將咨取到都察院開送給事中二員於十二月初二日帶領引見本日奉硃筆這稽察會同外館監督着兵科給事中宗室德本去欽此○戶部舉行京察過堂福箴亭總理與大司農會訂十二月初七日已刻本部滿漢實缺郞中員外郞主事司務筆帖式等官過堂初八日午刻本部候補學習滿漢司員筆帖式等官過堂先期由派辦京察處分傳闔署官員按期穿補褂進署預備○侍衛處爲知照事十二月初四日奉旨朕於明日辦事後出乾淸門景運門至奉先殿拈香行禮畢進景運門內左門走長街御前侍衛等隨同出順貞門神武門進北門由西山道至壽皇殿行禮內廷行走王等御前大臣軍機大臣等隨同行禮畢仍由西山道出北上門進神武門順貞門還宮至乾淸宮穆宗毅皇帝御容前拈香行禮畢還宮用膳召見大臣卯初二刻預備欽此○貴隝樵大司宼開缺就醫所有稽察內七倉大臣一缺經値年旗咨取各都統堂銜繕單請旨派充十二月初四日奉硃筆圈出廂白旗滿洲都統固倫額駙符珍欽此○盛京遼陽城守尉耆徵以三年任滿應奏懇恩准入覲以紓犬馬戀主之忱俾得親聆聖訓咨由盛京將軍照章代奏十二月初二日奉硃批耆徵著來見欽此○戶部爲知照事所有奏請留部作爲候補主事之本部期滿學習主事王淸穆一員於十二月初二日帶領引見本日奉旨期滿戶部學習主事王淸穆著准其留部欽此初三日述旨奉旨是欽此欽遵到部相應知照吏部查照○兵部爲移咨事武選司案呈本部議覆兩廣總督李瀚草題請廣東改用外海水師武舉馬朝瑞試騐期滿循例保題一疏核與例案相符應准保題一本於十二月初一日具題初三日奉旨依議欽此欽遵到部相應抄黏原奏移咨兩廣總督查照辦理○戶部爲片傳事所有各營兵丁應得本年皮袄奬賞銀兩現准銀庫付稱於本月初十日開放爲此片傳貴護軍營派員於是日辰刻赴庫承領毋誤 
[捕役通賊]  
　　捕役有不作賊者斷無不豢賊者蓋惟賊知賊非若輩不能破案亦非若輩無以分肥公私交盡胥於若輩賴之津城有大廠又曰捕盜勇募設於數年前其名目與捕役稍殊而行逕與捕役無異前月義慶亨有失竊錢帖銀條一案指控該廠現已逮其夥勇穆興起並了事人分別責押矣義慶亨開設於津城東門外東新街爲有名之雜貨鋪常有行販躉購貨物售於四鄉失竊之日有某販購物若干尙未取携隨有裝束似鄉人者躡跡而來詢問某人去否鋪夥答以人雖已去物尙未携回時卽在須臾去年亦復不遠鄉人謂我亦辦貨而來如此當姑待之以免失之交臂鋪夥以其係屬主顧肅入櫃臺小坐櫃臺內設一几兩椅傍几堆磊整串錢文椅離帳桌不過咫尺司帳人固跬步未離也週値日晷方中只留四人應酧門面司帳者率同餘夥往屋後授餐鄉人危坐堂中鋪夥竊睨錢文塵封未動卽以不理理之不虞帳桌抽屜內帖夾一本已不翼而飛鄉人偶爾欠伸略一徘徊便興辭而去司帳者飯畢仍未顧及抽屜逾時需用帖片始啓抽屜而錢帖一百六十餘千銀條五十餘兩連帖夾均歸烏有大驚失色惟以錢帖旣屬畸零店號又復不一無從掛失惟銀條係屬一紙且係益興兌付同在本街當往掛號且囑以有人來取懇一面扣留一面知照以便根追未幾果有持條赴益興兌現者益興與義慶亨相離數武暗中知照店夥前來叩問來人行業姓名並根究銀條來歴其人聲稱姓穆名興起爲捕役盜勇銀條係由友人拾得現在憑票取銀不知其他如由義慶亨失竊請卽付銀我係辦公人役可代緝賊追贓益興不允付銀穆遂仍携銀條而去義慶亨投縣控案了事人請以銀條返璧而錢帖一槪免追該號又控於守望總局總辦湯太守有緝捕盜賊綏靖閭閻之責提穆並了事人責令將賊交出適縣主差提遂將穆送縣天津藩大令研訊之下以穆非知情卽屬故縱判令重責蟒鞭並釘鐐鎖押以免豢賊殃民 
[宵小充斥]  
　　津城小竊向來祗搶烟袋不搶衣包小帽現當冬令宵小叢生遂覺無一不有紫竹林北有乘車人於月初被搶衣包一具嗣由守望局在小店中逮獲九人送縣恃無贓證不認爲賊而搶小帽烟袋者則當塲拘獲數人於初六日枷游街示衆以示懲儆 
[啓用新鈐]  
　　全臺文武各屬前奉藩憲唐薇卿方伯札飭以臺地改省以後府廳州縣及地方營汛凡有未經請領印信曁已領之印歴時過久字跡模糊殊非所以愼重關防或由部頒或由司刊應飭酌量更換艋舺營陸路中軍楊守戎於本月初九日奉到本協憲陳札准臺藩憲唐移送新刊臺藩字八十一號守備木質鈐記一顆其文曰臺灣艋舺營陸路中軍守備鈐記轉發承領飭將啓用日期逕行通報並將舊鈐截角繳司銷毀等因楊守戎奉札後遵卽承領於十二月十三日敬謹啓用除將舊鈐截角另文繳司銷毀外一面啓用新鈐日期備文申詳各大憲 
[派員管帶]  
　　前帶基隆銘字左營李鼎臣游戎泰因欠欵糾葛由營務處唐方伯批飭基隆廳就近訊辦一面由邵中丞諭知統領基漉防勇等營張月樓軍門將游戎卽日撤差各節已登前報慈悉所遺銘字左營事務業輕張軍門禀請以升用總鎭卽補協鎭都督府姚松亭鎭軍秀芳前往接帶按鎭軍前在臺北管帶定海副營於剿辦大嵙崁一帶生番案內卓著戰功請假省親回浙江秀水原籍回臺未久委帶是營上游器重可見一斑 
[兇犯解省]  
　　今歲春間鎭江營守署陳營總被營兵童家惠用利刃刺斃後經丹徒縣王伯芳大令帶同仵作臨塲檢騐死者實受刀傷並無別樣傷痕飭令備棺暫行收殮將兇手帶回縣署釘鐐收禁候備文申詳上憲再行定讞早已詳記本報茲悉大令疉次升堂研鞫毫無確供屍屬已至臬轅控告本月初十日大令接到省憲來文將兇手提赴臬轅請訊大令遂於十八日上午升坐二堂飭差將兇手提案訊問之後派城守營兵丁數名沿途押解赴蘇想此次訊有端倪自當按律懲治也 
[送客跌斃]  
　　鎭江西門外大街成泰綢縀鋪塲面之闊裝飾之麗資本之多生涯之盛爲他家所莫及其股東李姓者本城人也年未知命家住大巿口日則在店暮則歸家習以爲常人頗老成毫無外好日前有客某甲在店下榻李殷勤欵待客於月之十八日傍晚附搭鄱陽輪船赴上海李喚店僕將行李什物挑送躉船僕唯唯李親自送客到船藉伸東道之誼江于握手黯然魂消及僕回店而李未見偕來店中人問李某何往僕答以想已回家店中人不以爲意詎料次晨有人哄傳太古碼頭大陰溝下有一體大身肥人跌斃其側不識姓名無處報信未幾有素識 
 
 

Page 3

 
 
者見之奔至該店告以顚末店人驚駭異常當卽往視果李也面貌　無傷損衣履亦無水痕不解何故跌斃在此急至李家報知當經家中人雇夫舁回購辦衣棺從豐收殮昔人詩云客中送客難爲別今客去依然而主人遽爾作古子敬人琴之痛其能已乎 
　　　從善如流 
　　蕪湖洋務局差撫憲改委丁紉蘭直刺接辦道憲以原辦吳太守老成練達久爲遠人所欽服驟易生手或多扞格禀商中丞請仍留太守爲會辦已列前報茲奉回批以太守辦理得宜著仍爲正辦而以直刺爲會辦已於日前下札一時中外官商聞風額手謂中丞洵虛心若竹可謂善於用人者矣 
　　　預備迎春 
　　本月二十九日光緒二十年立春之日上海縣黃愛棠大令已於昨日預飭差役家丁整備迎春典禮出土牛以道寒氣其亦古之遺意歟 
　　　海運局示 
　　浙江海運滬局爲曉諭事案照海船承運漕糧歴奉奏准八成裝米二成載貨經過海關恩免納稅查浙省寍波商船自寍至滬應帶二成南貨准其照例在寍裝載免予輸稅如逾二成仍將餘貨納稅倘帶有洋藥應遵奏定章程完納棁銀不在尋常貨物之例本屇海運業奉糧憲飭知循案詳請撫憲咨明兩江督江蘇撫憲幷行蘇松太道察照辦理等因到局奉此合行出示曉諭爲此示仰承運各商船知悉該商等承運糧米應帶二成南貨准其在寍裝載免予偷稅如所帶之數有逾二成及携帶洋藥應遵定章納稅以重國課而杜包私其各凜遵毋違特示○浙江海運滬局爲出示嚴禁事照得浙省各屬應完漕白糧米例應本倉起運節奉撫憲嚴禁米販奸商包辦包交均經轉行遵照在案乃訪聞上屆海運竟有龔姓奸商包攬漕糧行藏詭秘不顧米身好醜專以賤價煽惑而貪圖價廉者卽私相授受坐兌丁胥朋比爲奸謬指本食請騐以爲米色不純限於天時籲懇通融一不經心卽受其朦蔽遂到津變壞辦理掣肘此等漕蠧若不密訪查拿何以肅漕政而除大弊除嚴密訪　有犯必懲外合行出示曉諭爲此仰各屬坐兌奸商米販人等一體遵照須知漕糧爲天庾正供豈容若輩包辦從中漁利倘再以賤價醜米希圖朦混請騐者定卽令船斥退一面立提承辦奸商丁胥人等解省從重究辦本府言出法隨愼毋嘗試凜遵切切特示 
　　　銀行紀事 
　　匯豐銀行收付銀欵定於本月二十八日爲止蓋因二十九日爲西人禮拜期三十日則大除也 
　　　雌雉長鳴 
　　棍徒馬蘭苞因向孫公館騙取洋銀一百二十元詐稱開發法捕房通事包探捕頭訪聞之下禀請葛同轉飭探拘拿孫公館已遣家丁楊升投案遞禀聲稱小的奉主婦之命前來控馬因被馬騙取洋銀一百二十元並借去珠花金鋼鑽約指金挖耳簪共約洋銀七百元現偵知押在楊阿木處叩乞究追同轉飭拘馬訊供稱祇借珠花一對同轉著押候傳孫楊氏備質此已屢紀報章矣昨日孫楊氏投案遞禀馬之姘婦葉生林卽野雞娼陸阿大守候補房門外連聲辱駡差捕告以現旣涉訟應靜候葛大老爺訊斷何得在此饒舌阿大遂泄泄然飛鳴而去　　　航船肇禍 
　　昨日下午三點鐘時往來高橋上海之航船戶朱老亭由高橋滿載男女各駛出界浜旣　浦江卽掛帆行駛其時風勢甚猛掉戧間船向左側風帆偃於水面舵工急捩舵使轉而船已覆沒諸客均入浦中衆舟子奮力救援多有誕登彼岸者五六人已與波臣爲伍矣慘哉 
　　　英界瑣聞 
　　英公廨前菜巿工部局定有章程每日於正午十二點鐘收去茲者年關將屆購貨者多因由巡捕傳知每日展至下午一點鐘爲止○歲云暮矣人家皆以牲醴祀神其有采烈興高者往往燃放高陞鞭爆然租界之內禁令森嚴與其違禁罰鍰孰若不放之爲愈乎 
　　　虹口雜言 
　　駁船水手應阿釗年三十有八家在四明飄流滬上失業已久貧病交攻前日下午四下鐘時行經虹口天潼路顧源泰帽鋪前忽失足仆地良久不起卽而視之已命歸泉壤矣旋輕相識者告知母舅洪三毛備棺成殮舁至四明公所冡地暫厝○南洋保民兵艦主吳坤三之甥寳生不知其姓年方十八向在船上當水手前日下午邀集中乙內三友由吳淞口乘杉板船來滬駛經引翔港口突被巨浪激沈諸杉板船戶見之相與入水撈救得以彼岸誕登載至天后宮馬頭雇人舁赴桃源坊吳公館門外其時寳生已因水多腹脹一命嗚呼經吳公館中人買棺殮之甲乙丙則送入某醫院燎治 
　　　覆訊兇犯供詞 
　　上海縣黃大令相騐謀斃及研訊兇犯各情備詳前報前日飭公差趙淞將吳沈氏卽阿金及陸阿大吳阿東陳金元張阿安卽安仁一併帶齊覆訊屍母吳陸氏屍兄吳渭忠因有他事於是日午後挈帶阿金之妹愛金回去至晚十點二刻時大令升坐花廳先提阿金至案謂此案爾前已供明惟與陸通姦以後如何往來如何商議可將實在情形供出阿金供稱去年正月起與小婦人對門鐵店之陸阿大私識初時丈夫未知日久微有所聞今年四月中旬丈夫入內捉姦小婦人遂勸陸以後不必往來陸不聽時來乞飯問陸因何向爾乞飯答稱或遇店中飯不敷食卽遣學徒到來乞取問爾夫在家否答稱總乘夫出外時問乞過幾次答稱五六次小婦人烟館內風爐每日生火甚熾陸必取生猪肉到來煨煮問此次爾因何商通陸等將爾夫錫華謀死答稱丈夫屢次揚言欲將小婦人及陸刺死小婦人思之寒心故令陸等在西街富家塲將夫毆斃問此計於何處商議事在何日答稱十一月二十日在某茶館商議問富家塲在何處答稱在三林塘西問此計成否答稱未成問如何不成答稱二十後陸向小婦人言此處晚間行人頗多難以動手問以後如何答稱小婦人問陸如何陸稱須約錫華至上海迨回時下手小婦人問如何下手陸稱用刀砍死小婦人言用刀必有傷痕陸言用繩勒死小婦人言繩亦不好陸問然則用何物小婦人言用束腰帶勒死最妙陸允從而去嗣後聞陸在茶館中與陳金元張阿安商議下手之事約二十九日哄錫華出門屆時張因天色已晚不及動身遲至三十日淸晨張與丈夫同去先食羊肉麵丈夫並在自已烟館吸烟又至曹旭堂烟館過癮然後赴申問其時爾夫出門爾心中亦早知此去必不歸家矣答稱小婦人惟望其早些歸家尙可保全性命大令曰如此說來爾亦有好心乎答稱是問晚上陸回來爾查問否答稱向之查問張言與丈夫在申分散至烟館收巿後人皆散盡張始云丈夫已被陸等在愛佛廟前毆斃問爾聞知後如何答稱小婦人佯作不知至伊等如何動手何人毆斃小婦人並不目覩故未得知大令命提陸至案問富家塲欲將錫華謀斃未成可是阿金主意答稱是問愛佛廟前將錫華揢斃是何人主意答稱是小的主意惟曾與張陳商議阿金亦知其計且曾令小的用束腰帶勒死問商議時吳在否答稱不在問廿九日張何以不去答稱因天晚不及旋於十一月三十日午刻向小的借洋銀一元然後與錫華來滬至傍晚時糾陳不允遂糾張同去問當時爾向張言明此事否答稱言明先至某酒肆沽飮然後至愛佛廟前守候八點鐘時小的見張行來向之詢問張言錫華在前行走小的遂將皮馬褂脫下交張代收奔上將錫華推倒騎在身上以手揢其咽喉吳在後撳其脚旋亦上前揢住咽喉問陳究竟在塲動手否答稱並未到來問張動手否答稱張並不動手惟取小的之衣在旁觀看而已問錫華死後如何答稱將屍拋在墳邊先令張回去告知吳亦歸家小的獨自回來遇陳訴知前事陳云放在此處不妥遂與小的及吳將屍移至周家渡小的與陳提其手吳提其脚及至浦邊忽被渡夫周　大所見當時賄給洋銀四元倩周駕舟載屍至浦西拋棄大令命與阿金質對無異問陸曰阿金將錫華謀死因錫華欲殺阿金故爲先發制人之計爾則爲何代其出力耶答稱阿金曾向小的言若將錫華謀死願隨小的過活阿金稱小婦人並無此言大令謂旣無此言爾夫死後爾將何以度日答稱或做針黹或出外傭工問爾等二人幹此瞞天之事可知過否答稱知過問知犯何罪二人同供稱惟有抵命而已大令喟然嘆曰早知今日何必當初爾等可知今年三月十八日吳妙林與阮阿狗之妻張氏阿 
 
 

Page 4

 
 
珍將阮謀斃事發到案實定以謀斃親夫之罪爾等此事與前案無殊况吳妙林一案本縣已擬辦多人難道爾等在鄉略無聞見耶隨飭提吳至案問爾可是與陸同去撳住錫華頭脚答稱三十日小的遇陸於三林塘陸糾合小的往楊師橋游玩洎至始言明央小的帮毆小的允之及錫華被陸按倒於地小的卽撳住其脚並未撳首問爾帮陸行兇得錢幾何答稱並未得錢大令微哂曰凡人幹不端之事無非貪暗中賄賂耳旣無財物烏肯帮忙供稱小的實係一時愚見大老爺不信問陸便知大令轉詰諸陸陸供稱小的實無財物給伊大令謂吳曰前堂爾尙供有不還烟錢之語可再供明供稱陸言事成之後小的所欠錫華之烟錢可不歸還小的以錫華雖死阿金尙在况烟館非陸所開是以口雖答應心內執定還錢大令問陸吳及阿金曰今晚爾三人口供可有錯悞同供稱不錯大令曰今晚訊過後年內並不覆訊矣如日後再訊爾等如何供法同答稱仍照此供大令著將三犯帶下提張研訊供稱小的向爲布業失業後借住三林塘阿金烟館中與錫華相識曾借阿金銀手釧一雙付質於上月二十後歸還三十日錫華糾合來申並非小的合伊亦未與之商議大令曰現已衆供確鑿爾亦不必狡展張執定前供大令著掌頰八十下鞭首二百下始供稱上月二十六日小的實與陸等商議三十日糾合錫華來申至邑廟船舫廳啜茗購買鵪鶉旋各分散約於傍晚在新裕昌烟館會面及七點鐘時回家錫華在前小的在後過浦上岸行至愛佛廟前陸向小的問錫華何在小的告以在前陸將衣服拋給小的追上前去迨小的到來陸已與吳在彼動手小的袖手旁觀並不帮兇叩求明察問爾得受陸之洋銀多少答稱一元問伊等下手時爾見陳否答稱不見惟知事後陸與陳等前去拋屍大令飭提陳嚴問供稱小的係本邑人向當茶博士安分守法並不賭錢亦未與陸等爲伍大令色然怒曰不用刑法焉肯直供喝令掌頰八十下笞臀五百板鞭背二百下始供稱二十六日小的確與陸張商議三十日陸糾約小的帮忙小的因欲賭錢答以無暇陸遂去約吳同往晚間小的恐有不妥前往觀看中途與陸等相遇告以已將錫華毆斃拋屍墳旁小的言須擲入浦江遂同回將屍舁至浦邊倩船戶載去大令飭將各犯加上鐐銬分別收禁聽候擬辦 
　　　薄暮騐屍 
　　包探黃四福至英公堂禀稱揚州甘泉縣人顧九如在漢口路郭王氏家賭博輸去洋銀十元有奇氣忿吞烟救活無效而斃小的因傳屍弟顧昌友並提氏及同賭之戴恒之張恒茂鄧阿二湯阿六送案及昌訴稱伊等誘令胞兄九如賭博以致因輸尋死郭王氏供稱伊等先在小婦人家擲骰後賭牌九不知九如如何尋死戴供稱小的係鎭江人張供稱小的係揚州人鄧供稱小的係河南人湯供稱小的係江蘇阜寍人蔡太守問如何聚賭所供一味支吾惟湯供稱小的並不與賭太守飭一併移送上海縣請究幷諭令昌友自行投質午後三圖地保曹福卿帶同屍兄顧九春及顧昌友卽顧長友投上海縣報稱胞弟他九如被張恒莊卽莊恒茂及湯六卽唐六子等誘賭致輸吞烟自盡送至某西醫院救治無效而死叩乞伸冤黃大令略詰情由於將晚帶同仵作書役等人臨院相騐曹保禀訴前情九春長友同訴稱小的等原籍揚州甘泉縣胞弟九如現在治下英租界石路西首開設老虎灶莊唐設局誘賭輸去洋銀五元又借給五元旋亦輸去忿甚吞烟若非伊等所誘决不致此莊唐同供稱小的等在郭王氏家讌飮後彼此相約賭錢不知九如如何尋死鄧　二戴恒三同供稱小的等皆是同業然並不同賭郭王氏供稱九如等均在小婦人家先時擲骰繼推牌九勝負如何小婦人並不知悉大令命仵作騐得吞烟身死遍體無傷命將銀　從喉中揷入泊拔出針有黑色的係吞烟九春等又稱小的等自備衣棺成殮求免發封大令准之隨飭棺殮後具請免發封及領棺　結並諭令將郭王氏及莊唐戴鄧帶回候再過堂訊辦九春等又訴請重懲大令謂爾弟自已吞烟於人無涉至因賭釀命自有科罪之條隨排導遄回時已鐘鳴六點三刻矣 
　　　赭衣載道 
　　犯事遞籍之人莫多於英公廨昨日蔡太守飭將長練連繫十餘名由捕役押解入城請上海縣黃大令分別遞解 
　　　英界公堂瑣案 
　　寳昌繅絲廠西人某甲訴稱竊賊王阿寳從前門混入竊取絲頭一包値洋銀六元旋由後門逸去阻獲人贓交捕送案王供認行竊叩求籲恩察太守判令枷號兩禮拜期滿再管押一禮拜贓給西人領去○王李氏訴稱王阿六前曾竊去洋銀三十一元銀針二枝茲得尋見交捕搜出原贓惟少洋銀數元請爲給領王供稱小的係嘉定縣人行竊該死惟乞施恩蔡太守判令笞責二百板押候備文遞解回籍贓交該氏領去○西婦磕訴稱家中失去茶匙刀又等物共十餘件包探查無外賊入內情形疑出店人李阿棠所竊是以送案請究包探張阿五禀稱小的查得玻璃窓已壞玻璃未碎决非外賊行竊向李查問堅不認承李供稱小的係寍波人在磕家服役祗有三禮拜並不知如何失物蔡太守飭張包探將李帶回查明再訊○某號華捕禀稱某竹器店夥沈阿四金阿福互相打架沈受刀傷是以送案請訊沈供稱小的專製蒸籠並收買竹籃等物出售金年幼新來昨有人來售籃及竹筐金言籃可收買筐則不要小的告以爾年幼無知理應問我老夥計金不服驀將小的之鼻刃傷金供稱昨日確因此語起見然沈先用板凳擊小的小的遮架間伊自已跌下由篾片劃傷小的雖持篾刀做工並不向砍若砍之則傷更重矣蔡太守騐得沈受傷屬實判令將金管押兩禮拜期滿交人保釋○江阿二訴稱小的係潮州人現在治下四馬路某烟館供煮烟之役有同姓不宗之江寳林先來借去洋銀十四元今又借五十元小的不依卽被攫取五元及對時表一枚是以報捕拘案寳林供稱小的帮阿二煮烟已歴半年工資尙未算清故向索取阿二又稱寳林並非小的之夥實是流氓藉賭博爲生蔡太守飭將寳林送請潮州董事查問情由覆候核辦○張嘉金控葉成章侵吞股本銀蔡太守飭將葉管押候訊前晚宋二尹訊供之下張訴稱監生在治下四馬路股開評花醉月樓舉股東葉成章爲執事所有帳據均未交出忽於月初不別而行現經尋見扭請究追葉供稱小的股開評花醉月樓共二十股貲本洋銀二千元小的得二股得以經理店務按月虧本及有放出之欵均有帳據爲憑二尹飭張邀集各股東核算帳目禀候復訊○孀婦鄭吳氏呈控夏陸氏等借欠不還蔡太守准詞飭提至案倩宋二尹研訊鄭吳氏訴稱小婦人夫故後隨母親寄居治下舊鄰夏陸氏言有李萬生者往吉林販人參尙乏貲本借去洋銀二百五十元收過利銀五十二元其餘向索不還求請追究夏陸氏稱小婦人向在滬上傭工李先與鄭吳氏說明借用洋銀二百元旋央小婦人爲中另有五十元係小婦人自行借出現已歸還惟借據尙未曾註明叩求明察李供稱小的向業錢莊與鄭吳氏素識是以向借洋銀二百元央夏陸氏爲中現在失業無聊一時無力歸還容按月拔楚至夏陸氏所借之洋五十元確已先還求恩察核二尹著暫行管押令央人向鄭吳氏理明再行交保○倡婦徐彩珍控龜子逼索帶擋措阻從良蔡太守飭交官媒收管候訊前晚二尹提訊之下彩珍訴稱小婦人年二十一歲係寗波人當十五歲時由生母價賣與傅姓龜子家爲倡傅龜轉賣於王龜家本年正月以洋銀八百元贖身現在同安里倡婦王珊林家爲夥共欠帶擋洋銀八百餘元屢被逼索無力歸還心厭風塵求恩超豁二尹飭送請樓流女所暫行安置以便擇良婚配 
　　　法界捕房瑣案 
　　昨禮拜三下午葛同轉蒞八仙橋捕房升座命帶李同泰煤炭店主婦李沈氏所控宓水龍至案飭照原斷掌煩四十下交李沈氏送回原籍○招商局某號巡丁徐坤三拘送竊取冰糖殭蠶之王阿狗顧炳生二犯至案葛同轉判令枷號一月期滿時顧笞責二百板王笞責一百板○小車夫錢渴和停車四明公所租界附近華捕向索車照不服肆毆經捕扭送西門巡防局轉送公堂葛同轉訊明著押候枷號半月昨已期滿飭提到案著堂頰四十下卽行釋出○王李氏控逆子王阿三不遵教訓反敢兇毆葛同轉訊供之下著管押一禮拜昨日期滿著掌頰八十下交其母領回管束並諭以如再不服准扭赴公堂嚴辦王李氏叩謝而退○九月十七日萬仁泰雜貨店主周某控店夥　增福　將鎖匙付給陳渭林以致被竊洋銀八十元葛同轉著將朱管押捕房令交陳渭林到案陳避匿不見以致屢次比追昨日同轉飭探傳周旋有　 
 
 

Page 5

 
 
元倫者持保單投案保朱同轉准之飭提到案交陳帶出著找陳送案究辦少焉婁其川投案遞稟訴稱陳已往寍設屢次找尋毫無　　同　飭卽退去 
[上海北市絲業會館籌辦順直新災滬局瑣記四十四]  
　　廿一日承古巴總領事余易齋太守募美國金錢一百八十三元五角六分合來規元二百三十二兩三錢五分五厘並蒙函開古巴種槐穀食不敷工稅之用故於於糖爲大宗刻屆冬令工人被頭目拖欠工資華商又被工人拖欠衣食價値因之未能廣募擬俟春初出貨充裕再行招集商民勸集鉅欵寄作春撫之用等因展誦之餘至深感佩又李清華善長募錢廿二千四百文合來洋廿一元廿四安徽祺太守印厚錢刺史印文驥寄助洋六百元係募寅僚中捐助物件變價助振並承函示此後俟集有成數再行續寄等因聞之倍深感篆請先刊報奉揚仁風至劉主政錦藻楊觀察鴻度分別捐助銀棉衣當經則敬稟懇合肥相國奏請照例建坊現奉札飭內關十一月三十日差弁齎回原片後開奉硃批着照所請禮部知道欽此飭卽欽遵查照等因謹一併附登以示旌奬而勸後來○十二月廿四日錢塘施則敬子英甫謹啓 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十九年十二月初八日京報全錄]  
　　宮門抄○諭旨三道錄前○雲督王等奏揀員升補知州摺○又奏道員飭回本任片○浙藩劉奏撫臣因病出缺謹代遞遺摺摺○黔撫崧奏新海防第十一次收捐請奬摺○又奏收到各省協餉銀數片○滇撫譚奏查勘各屬被災情形片○十二月初八日禮部宗人府欽天監廂紅旗値日無引見○蒙古王公到京請安○謨貝子由東陵回京請安○長麟瀾公各謝左右翼監督恩○隆山謝蒙古侍衛恩○召見軍機崑岡蒙古王公皇上明日卯正二刻至大高殿拈香○○雲貴總督臣王文韶雲南巡撫臣譚鈞培跪奏爲揀員升補烟瘴要缺直州知州恭摺仰祈聖鑒事竊元江直州知州鳴泰於光緒十九年八月十二日在任病故當經具題開缺聲明所遺元江直州係烟瘴三年俸滿撤回內地候升例應在外揀選升調之缺照例以該員病故本日作爲開缺日期歸八月底截缺係屬要缺毋庸掣簽查定例知縣以上官員如遇例應題調缺出及烟瘴地方俱准升調兼行又應行調補之缺均令該督撫照例於屬員內對品改調若該省實無可以調補之員而屬員內果有才守兼優政績卓著者於疏內將無可調補必須題升之處詳細聲明吏部查明與例亦符卽行議准又知縣以上必須本任歴俸三年以上方准揀選升調又烟瘴苗疆各缺令該督撫於現任人員內揀選熟悉風土能耐烟瘴之員題咨升調不得以初任候補人員題咨補用又烟瘴苗疆各缺應擇其能耐烟瘴之員升用毋庸拘定儘先卓異之員請升又題升知縣以上官員俱令送部引見各等語伏查元江爲迤南衝要地方遼闊與南掌接壞漢彝雜處政務殷繁且有兼管銅鉛之責烟瘴最盛水土惡劣非精明幹練之員不足以資治理臣等督飭藩臬兩司於通省應調人員內逐加遴選非現居要地卽人地未宜實無合例應調之員惟於應升人員內查有補用直州知州昆明縣知縣許台身年四十八歲浙江杭州府仁和縣人由䘏廕生候選縣丞改捐鹽大使指分兩淮試用同治九年六月初十日經　欽派王大臣騐放堪以發往領照到淮於江北河運案內出力保俟補缺後以知縣前先補用丁嫡母憂服滿起復嗣於金陵賑捐局加捐知縣三班光緒五年六月初十日經欽派王大臣騐放堪以知縣發往江蘇照例用領照到省試用期滿甄別留省補用丁生母憂回籍守制服滿起復在廣東捐局加捐海防先歸部銓選十四年九月分簽制雲南祿豐縣知縣十月初四日經吏部帶領引見奉旨雲南祿豐縣知縣員缺著許台身補授欽此領憑起程光緒十五年七月二十日到省繳憑飭赴本任八月二十九日到任調署恩安縣知縣試俸期滿遵例報銷於克復富民祿勸兩縣並保守武定州城出力保奏請以直隸州知州在任候補光緒十八年六月初八日奉旨依議欽此調補昆明縣知縣委令先署十八年十月初六日到任奉文覆准於光緒十八年十一月三十日准補到任據雲南布政使史念祖按察使岑毓寳以該員請補元江直隸州知州出考會詳請奏前來臣等覆查該員許台身穩練勤明能耐烟瘴合無仰懇天恩俯念邊疆要缺准以昆明縣知縣許台身升補元江直隸州知州實屬人地相宜洵堪勝任歴俸已滿三年與例亦符如蒙兪允該員係現任知縣保舉直隸州知州在任候補今請升補直隸州知州俟覆准日期照例給咨送部引見恭候欽定所遺昆明縣知縣係省會要缺例應在外遴員調補所有揀員升補烟瘴要缺直隸州知州緣由謹合詞恭摺具陳伏乞皇上聖鑒勅部議覆施行謹奏奉硃批吏部議奏欽此○○王文韶片再雲南臨安開廣道湯壽銘前因病請假回省就醫旋經醫調痊愈檄飭辦理善後局營務處差使諸臻妥協現在滇越界務亟須勘定立石而近日越南游匪竄擾開化府邊界籌防籌剿營務事繁該道係實缺人員應卽飭令回任以專職守仍兼總理營務處差使其前署是缺之迤南道陳燦卽令交卸回省除檄飭遵照外謹會同雲南巡撫臣譚鈞培附片具陳伏乞聖鑒謹奏奉硃批吏部知道欽此○○頭品頂戴浙江布政使臣劉樹堂跪奏爲撫臣因病出缺謹代遞遺摺循例恭摺馳陳仰祈聖鑒事竊浙江撫臣崧駿久患腹瀉精力難支於武闈辦竣後奏明乞假調理所有日行事件委臣代拆代行在案詎發摺後病勢日見增劇多方醫治迄難見效臣每次進見猶以政治諄諄指示未肯少休力勸安心靜養冀獲速痊乃自本月十五日以後腹瀉不止神氣耗散二十日勢更危篤伏枕哀鳴聲稱渥荷國恩不能再圖報効嗚咽流涕口授遺摺交臣呈遞遂諭將關防封固卽於是日酉時出缺伏念該撫臣整躬率屬事無鉅細無不悉心經理久任疆圻所至之處政績卓著官民愛戴自到浙撫任後奉旨整頓科塲積弊竭力妥辦士風爲之肅然光緒十五年大水爲災籌募鉅欵辦理工賑各屬災黎幸免昏墊紳民感誦至今異口同聲十七年各省會匪滋事毀壞教堂故撫臣設法保護拿獲哥老會匪地方得以安堵無恐近年順直告災尤能不分畛域籌欵接濟本年四月間忽患腹瀉因科塲在邇仍力疾從公而受病之深實基於此文闈事竣接辦武闈不獲稍自休息實已勉力支持而一切公事猶復照常核判臣與各司道等見其晝夜辛勤未能靜養屢經從旁勸其爲國愛身節勞自衛輒謂尙無所苦迨校試事畢精神頓形困憊是其積勞己非一日不期醫藥無功竟至不起彌留時尙以地方各事爲念並無一語及私臣見其身後蕭然無殊寒素深堪悽惻一時官弁軍民無不憫感交縈同聲悲悼其子戶部候補郞中昆敬請假來浙隨侍在署除將故撫臣身後各事宜會同臬司趙舒翹運司惠年糧道世春杭嘉湖道王祖光督飭府縣商同其子妥爲辦理外所有巡撫鹽政關防印信由臣敬謹封固儲庫一應公事查照成案由臣暫行代印氏辦以免延誤浙江巡撫員缺緊要相應請旨迅賜簡放以重職守並將遺摺附呈御覧謹循例恭摺由驛馳奏伏乞皇上聖鑒訓示謹奏奉硃批另有旨欽此○○頭品頂戴貴州巡撫奴才崧蕃跪奏爲黔省接辦新海防捐第十一次收捐名數銀數恭摺具陳仰祈聖鑒事竊查戶部議奏遵照海軍衙門奏准籌備海防需欵緊要擬請停止鄭工捐輸接開新海防事例收捐以濟急需一摺又准咨議覆直隸總督李鴻章奏請推展海防新捐照鄭工條例量爲變通一摺於光緒十五年十月十八三十等日均奉 
旨依議欽此又先後准戶部咨各省新海防捐輸奏准展限一年各等因前已檄行藩司遵辦其初次至十次收捐緣由均經奏報在案茲據署藩司唐樹森詳稱自光緒十九年四月初一日起至六月底止收捐實官三名隨官監生一名共計四名作爲第十一次共收實銀一千三百一十四兩八錢由該署司塡給各捐生實收彚造淸册詳請奏咨前來奴才覆覈相符合無仰懇天恩俯准給奬以昭激勸除册咨部外謹恭摺具陳伏乞皇上聖鑒敕部覈覆施行謹奏奉硃批戶部議奏欽此○○崧蕃片再光緒十九年七月分收到各省關恊黔軍餉銀數業經奴才奏報在案茲查八月分收到江蘇省恊餉銀一千七百五十兩又收江西九江關恊餉銀一萬二千兩又收四川省五月分鹽厘稅協餉抵捐等銀二萬八千兩又六月分恊餉銀一萬二千兩共銀四萬兩又收浙江省本年分兵餉銀一萬兩又收江蘇江海關協餉銀四千五百兩又收江蘇省恊餉銀一千七百五十兩共收銀七萬兩據署布政使唐樹森申報前來除咨部查照外謹附片具陳伏乞聖鑒謹奏奉硃批戶部知道欽此○○譚鈞培片再羅平州屬及建水縣屬之西莊霸等村田禾被水前經臣等將籌欵委員勘賑情形先後馳陳在案茲據羅平州知府謝詩純續報州屬南鄉之龍沙等十八村東路之不穹一村西路之羊皮山等五十八村稻穀均於八月上旬連被旱霜以致秀而不實穀粒半成百穀收成大减又據建水縣知縣史建中續報縣屬東壩等八村稻穀因楊花之際傷於北風以致秀而不實穀粒悉成空壳本年收成至多不過四分甚至僅得一二三分不等糧價騰昻民食艱難各請委勘賑撫等情臣等據報卽飭藩司會同善後局籌欵委員並責成該管道府督飭印委各員乃投勘查妥爲賑撫一面督飭農民赶緊補種雜糧以資來春接濟錢糧應否蠲緩亦卽分別輕重造册詳報茲據布政使史念祖糧儲道英奎會同善後局司道詳請具奏前來臣覆查無異所有羅平建水兩州縣稻穀被霜被風收成大减籌欵勘撫緣由謹會同雲貴督臣王文韶恭摺具陳伏乞皇上聖鑒謹奏奉硃批知道了欽此 
 
 

Page 10

 
 
[光緒十九年十二月初九日京報全錄]  
　　宮門抄○諭旨三道錄前○晉撫張奏河東綱引疲滯現擬試辦督銷摺○又奏恭逢慶典河東鹽商報効工需銀兩摺○江撫德奏調署知府片○又奏新海防第三十九次捐輸請奬摺○又奏起解第一二批漕折銀兩片○江撫德奏起解第三四批漕折銀兩片○雲督王等奏第二十卯捐輸請奬摺○十二月初九日兵部太常寺太僕寺正藍旂値日無引見○那王謝管理中正殿事務恩○松森謙光各請假十日○榮公續假十日○召見軍機蒙古王公徐樹銘○○頭品頂戴山西巡撫臣張煦跪 
奏爲河東綱引疲滯現擬試辦督銷以期漸復課額恭摺仰祈聖鑒事竊查河東鹺綱每年正加額引五千二百九十八名零行銷陜豫晉三省自咸豐四年捐免後除晉省係應官運官銷外陜豫兩省改爲民運民銷嗣因散漫無稽未能通暢又改爲另募專商祇以商民本小利微不敷分布迄今懸案仍多益形疲滯近年銷數三省均勻牽算不過七成餘遂致奏銷展限年復一年光緒十二年原任河東道邁拉遜以鹽務積疲部撥甘肅新餉力難如數批解詳經調任撫臣剛毅奏交戶部議令由藩庫代爲設法經臣前在山西藩司任內詳請由藩庫地丁項下按年籌墊銀十萬兩交該道湊解甘餉亦經前撫臣剛毅奏明在案上年臣蒙恩調補山西巡撫到任以來查藩庫自十三年迄今已代河東道庫借墊銀五千餘萬兩伏思晉省連年荒旱錢糧徵收不濟藩庫支應浩繁日形竭蹶惟有設法整頓鹽務以冀漸有起色俾該道應解協甘之欵可以自顧不至再累藩庫亦節流之一法於大局不無裨益當飭河東道設法認眞整飭茲據該道詳稱近來陜豫鹽務疲滯已極似非變通辦理難期成效臚陳現在情形請飭遵辦前來臣查陜豫改招專商以後銷數非不稍增祇以商力單薄販運未能周徧各處私鹽乘間投隙官引難於暢銷欲圖補救祇可仿照兩淮督銷局辦法仍就陜豫引商販運所有設局之處發給官本募用商人設局派員試辦督銷添募勇丁嚴緝私販以官運彌其罅隙則私鹽可免橫行由近而遠次第擴充官惟督運緝私商則專事營販界限分明兩無窒礙當不致有折闕虧本之虞現經臣查有河東監掣同知張貽琯熟悉鹽務檄委該員在河東運城設立督銷總局專司其事又在陜西州一帶設立陜運分局河南襄城業縣郟縣一帶設立豫運分局並由臣遴委分辦幫辦各員與該同知會同辦理仍統歸該總局稽核擬在運庫雜欵項下籌解銀六萬兩以二萬兩作爲陜運官本四萬兩作爲豫運官本先陜後豫次第辦理稍有盈餘足敷週轉可陸續歸還原本所有支發各項均由該同知彚總按月報臣查覈並仍由河東道就近稽察如此變通辦理似於潞綱全局不無小補試辦一年後有無成效再行由臣據實奏聞至本省各屬近在目前應飭該道照舊督銷臣爲整頓鹺務起見是否有當除分咨戶部曁陜西河南撫臣查照分別檄飭遵照外謹恭摺具奏伏乞皇上聖鑒訓示謹奏奉硃批戶部知道欽此○○頭品頂戴山西巡撫臣張煦跪奏爲恭逢慶典河東鹽商報効工需銀兩據情代奏恭摺仰祈聖鑒事竊臣前准戶部咨軍機大臣會奏明歲恭逢慈禧端佑康頤昭豫莊誠壽恭欽獻皇太后六旬萬壽普天同慶請照乾隆年間成案由中外臣工報効經費酌擬數目懇恩俯如所請各省鹽商有照案呈請者應由督撫據實奏聞請旨遵辦等因一摺奉旨依議欽此欽遵咨行到臣當經轉飭遵照去後茲據河東道宜麟詳據河東鹽商姚長盛王恒盛等聨名禀稱該商生逢聖世均荷甄陶欽維慈禧端佑康頤昭豫莊誠壽恭欽獻皇太后壽宇宏　慈暉普被商等感深覆幬久荷高天厚地之恩上祝期頤時切巷舞衢歌之悃謹報効銀三萬兩藉申芹獻等情轉請具奏前來臣查該商等世受國恩欣逢盛典報効銀兩委係出於至誠合無仰懇天恩准其報効以遂野人獻曝之忱如蒙兪允臣謹當飭令河東道轉飭呈繳道庫聽候提解應用理合恭摺具陳伏乞皇上聖鑒訓示謹奏奉硃批准其報効聽候部撥該衙門知道欽此○○德馨片再南昌府知府曹秉濬病故另行恭疏具題所有該府印豫應卽遴員接署查有饒州府知府倪恩齡年富才優堪以調署遞遺饒州府印務查有現署斯缺尙未據報交卸之九江府知府崇俊講求吏治堪以接署饒州府知府印務遞遺九江府印務仍以補用知府邵夢善樸誠穩練堪以署理據布政使方汝翼會同按察使福裕具詳前來除分檄飭遵外謹會同兩江總督臣劉坤一附片陳明伏乞聖鑒謹奏奉硃批吏部知道欽此○○頭品頂戴江西巡撫臣德馨跪奏爲江西勸辦新海防捐輸第三十九次開單懇恩奬叙以昭激勸恭摺仰祈聖鑒事　照案准戶部咨具奏停止鄭工捐輸接辦新海防事例仍由部庫及各省藩庫收捐於光緒十五年十月十一日具奏奉旨依議欽此計原奏內開此次之捐改爲新海防事例所有捐數仍由各省按次報部請奬銀兩另欵存儲按次知照海軍衙門聽候提解又十八年十二月十五日接准戶部咨海防新例捐輸於二次展限期滿再行接展一年各等因行司遵照業將光緒十五年十二月十二開辦收捐之日起至十九年八月十一日止先後三十八次開單奏請奬叙各在案今據藩司方汝翼詳稱自光緒十九年八月十二日起至十月十一日止計收報捐實官貢監共一十一名按照定章分別减成共折收實銀四千六百八十二兩八錢除收前項銀悉數積儲牘庫聽候撥用外合將各捐生年貌籍貫履歴三代造具清册列爲第三十九次詳請奏咨奬叙並請將副實收咨送戶部並咨吏部國子監塡發執照來江轉給等情前來臣覆加查核所捐銀數及請叙實官與例章相符合無仰懇天恩俯准分別奬叙以昭激勸除將清册副實收送部曁咨海軍衙門查照外理合恭摺具陳並繕淸單敬呈御覽伏乞皇上聖覧敕部核覆施行謹奏奉硃批戶部議奏單併發欽此○○德馨片再江西省光緒十九年分漕糧體察情形仍難起運本色應請循舊折徵經臣據實具奏在案茲據督糧道鄧蓉鏡詳稱徵完十九年分漕折銀十萬兩分作兩批以五萬兩作爲第一批札委補用知縣王金元以五萬兩作爲第二批札委試用通判薛鍾翰各領解於十九年十月十二十六等日起程查照舊例仍由湖北安徽江蘇山東直隸等省正站行走解交部庫等情前來臣覆核無異除照例分別塡發勘牌撥兵護送飭令該委員等小心管解星速遄行確探前進曁咨移部科並咨前途各督撫一律撥護以昭愼重一面嚴催赶徵續解外所有起解光緒十九年第一第二兩批漕折銀兩緣由理合附片陳明伏乞聖鑒謹奏奉硃批戶部知道欽此○○德馨片再江西省光緒十九年分漕糧體察情形仍難起運本色應請循舊折徵經前護撫臣方汝翼據實具奏奉硃批著照所請戶部知道欽此欽遵並將催完光緒十九年分漕折銀十萬兩分作兩批札委補用知縣王金元等先後領解赴部交收經臣附片奏報各在案茲據督糧道鄧蓉鏡詳稱現又催完光緒十九年分漕折銀十萬兩分作兩批以五萬兩作爲第三批札委大挑知縣楊景星以五萬兩作爲第四批札委補用同知鄭景洙各領解於本年十月十九二十四等日起程查照舊例仍由湖北安徽江蘇山東直隸等省正站行走解交部庫等情前來臣覆覈無異除照例分別塡發勘牌撥兵護送飭令該委員等小心管解星速遄行確探前進曁咨移部科並咨前途各督撫一體撥護以昭愼重一面嚴催赶徵續解外所有起解光緒十九年第三第四兩批漕折銀兩緣由理合附片陳明伏乞聖鑒謹奏奉硃批戶部知道欽此○○雲貴總督臣王文韶頭品頂戴雲南巡捕臣譚鈞培跪奏爲新海防第二十卯捐輸請奬恭摺仰祈聖鑒事竊查前准戶部咨奏辦新海防捐輸一摺奉旨依議欽此行令仿照籌饟例定銀數四品以上五成實銀上兌五品以下四成實銀上兌常例封典虛銜升銜頂戴貢監等項均照例定銀數核减六成由各直省督撫責成藩司核實辦理隨時發給實收按月造册並將副實收隨册咨送戶部核准換給執照隨收飯照銀兩並同請奬淸册解部等因當經行司通飭各屬並出示曉諭一體遵照業將第一卯至十九卯捐生造册奏咨在案茲據布政使史念祖詳稱自光緒十九年八月十一日起截至九月底止所獲報捐實官吳式莊等十一員監生三名共收正項銀三千四百二兩四錢彚爲二十卯所收正項銀兩存儲候撥部飯照費銀兩俟集有成數另文批解造具各捐生姓名履歴清册及副實收詳請奏咨前來臣等覆查無異除淸册副實收送部查核外所有新海防第二十卯捐輸請奬緣由謹合詞恭摺具陳伏乞皇上聖鑒敕部核實施行謹奏奉硃批戶部議奏欽此 
 
 

Page 11

 
 
[光緒十九年十二月初一日京報全錄]  
　　宮門抄○諭旨四道錄前○蘇撫奎奏請更正江都縣蘆課奏銷案內銀數摺○又奏解固本京餉片○又奏解厘金銀兩片○江督劉等奏徒陽二縣振撫情形摺○直督李奏請賞給從二品封典片○湖督張奏籌解海軍經費片○浙撫崧奏請展緩查閱營伍片○十二月初十日刑部都察院大理寺廂藍旗値日宗人府引見六名吏部二十四名戶部六名兵部六十六名提督衙門三十八名正黃蒙六名正紅蒙一名正紅漢一名兩翼十六名○熙貝勒慶公各假滿請安○廣西正考官張亨嘉到京請安○孫毓汶謝調兵部尙書恩○薛允升謝授刑部尙書恩○復州城守尉盛恒請訓○掌儀司奏十一十二日祭奉先殿溥侗載振行禮○召見軍機薛允升張亨嘉盛恒崇禮○○頭品頂戴江蘇巡撫奴才奎俊跪奏爲查明江寍等屬光緒十七年壓徵十六年蘆課奏銷案內未完一分以上前任江都縣林之蘅職名銀數誤列地丁項下聲請更正核議緣由恭摺開單仰祈聖鑒事竊准戶部咨江寍所屬光緒十七年壓徵十六年蘆課奏銷册列江都縣林之蘅未完分數在一分以上至江寍等屬光緒十七年地丁等項奏銷以上未完一分以上案內開列江都縣林之蘅查該省造送該年地丁册列該縣林之蘅未完九厘核與原叅分數不符移咨查明聲復嗣據查覆江都縣光緒十七年未完一分以上係屬蘆課銀兩當因誤將蘆課項下四字刪除以致接連地丁開報已於具題十七年奏銷案內聲請更正歸入蘆課核議等因前來查此案江都縣林之蘅蘆課項下未完一分以上前據列入地丁未完開單奏報當經本部按照地丁未完分數會同吏部核議覆奏在案今據咨稱係誤將蘆課項下四字删除以致接連地丁未完開報自應改歸蘆課核議應將錯誤緣由專案奏請更正再由本部會同吏部核議移咨到奴才伏查江寍等屬光緒十七年地丁等項奏銷未完一分以上案風開列江都縣林之蘅查係未完蘆課銀兩當因奏單內誤將蘆課項下四字删除以致接連地丁開報業經於十七年地丁等項奏銷疎未聲請敕部更正歸入蘆課核議在案准咨前因相應查明光緒十七年壓徵十六年蘆課奏銷未完一分以上前任江都縣知縣林之蘅誤列地丁項下聲請更正核議緣由開繕淸單恭呈御覽伏乞皇上聖鑒勅部更正歸入蘆課核議施行謹奏奉硃批戶部議奏單併發欽此○○奎俊片再江蘇省奉撥固本京餉分派司關各庫按月籌解自同治五年八月二十八日欽奉諭旨改歸部庫後業經陸續解至光緒十九年夏季止在案所有本年秋季七八九三個月應解前項銀一萬五千兩現由司關各庫照數籌撥發交號商百川通蔚盛長匯解部庫投納據蘇州藩司鄧華熙詳請分別奏咨前來除核明給發咨批交商匯解並飭取起程日期另行咨報戶部查核外理合會同兩江總督臣劉坤一附片具陳伏乞聖鑒謹奏奉硃批戶部知道欽此○○奎俊片再案准順天府尹臣孫家鼐孫楫等公函給事中余聨沅奏近畿水災極重災民無衣無褐勢必凍餒父作請旨諭令直隸江蘇浙江各督撫寛籌捐項多備棉衣交輪赶運來京早爲散放等因欽奉上諭給事中余聨沅片奏請飭籌欵廣搭窩棚多備棉衣等語著李鴻章孫家鼐孫楫酌度辦理原片均著抄給閱看等因欽此叅錄郵寄到奴才卽經轉飭蘇州藩司派員分別製辦勸募共集新舊棉衣褲六萬八百套分批解交上海招商局轉交輪船裝運赴津分濟順直災黎業於十月初五日以前一律起解等情由蘇州藩司鄧華熙詳請具奏前來奴才伏查前項棉衣係奉寄諭飭辦現已全數起解理合附片具陳伏乞聖鑒謹奏奉硃批知道了欽此○○奎俊片再光緒六年二月初三日欽奉寄諭此次開辦東北兩路邊防需費甚鉅撥江蘇厘金銀八萬兩自光緒六年爲始按年解部於五月前批解一半年內全數解淸等因欽此遵經解至光緒十九年上半年止附片陳明在案茲據蘇州藩司鄧華熙詳稱本年應解下半年銀四萬兩准金陵蘇州松滬三厘局移解到司因欵關緊要先後發交號商匯解赴部交納詳請具奏前來奴才覆核無異除繕給咨批交商領解外謹會同兩江總督臣劉坤一附片具陳伏乞聖鑒再本年蘇省厘金項下奉撥前項銀兩業已全數解清並無蒂欠合併陳明謹奏奉硃批戶部知道欽此○○兩江總督臣劉坤一江蘇巡撫臣奎俊跪奏爲查明丹徒丹陽等縣辦理冬春二賑收放銀洋錢欵並以工代賑放給戶口各數恭摺仰祈聖鑒事竊照上年鎭江府屬之丹徒丹陽二縣被旱成災飢民待哺業經籌辦冬春兩賑情形先後會摺奏報在案茲查動用各欵計自賑務開辦起至現在止共收截漕折價銀一十四萬一百餘兩又外省恊撥曁本省捐募銀四萬八千七百餘兩洋六萬二千九百餘元除撥放各處二賑銀一十八萬六千九百餘兩洋二萬七千餘元外尙存銀二千五十餘兩洋三萬五千八百餘元留備開濬徒陽運河工賑之用並各官紳勸募棉衣褲四千九百五十套亦經委員解赴災區分別散發此外尙有鎭江府逕收外省本省捐恊各項連丹陽金壇溧陽荆溪武進江陰常熟等縣就地捐募濟用各欵幷計共收銀四萬四百餘兩洋五萬三千三百餘元錢九萬八千八百餘千茲據各屬陸續開報放過極貧次貧大小口八十五萬三千七百餘口計發口糧錢二十七萬七千一百餘千動用積穀一千三百餘石又以工代賑項下用錢一十二萬九千五百餘千洋一萬二千九百餘元統共開支錢洋併合錢四十二萬餘串又動用積穀一千三百餘石現經按欵覆核均尙核實無浮行有輪捐各戶應給奬叙分別查取履歴分案造册詳咨至在事出力員董擇尤酌保奬叙另行開造淸册詳辦等情據籌賑局司道會詳請奏前來臣等覆核無異除咨戶部查照外謹合詞恭摺具奏伏乞皇上聖鑒謹奏奉硃批戶部知道欽此○○李鴻章片再張家口內外並葛全縣地方上年秋間嚴霜早降禾苗枯萎顆粒無收民間困苦流離不堪言狀當經籌欵賑撫並飭就地勸捐接濟查有萬全縣紳士四品封職運同銜附貢生霍枚捐助銀二千二百四十兩分撥散放洵屬篤念梓桑有裨時局雖據稱不敢邀奬未便沒其好議之忱據署萬全縣知縣潘靑照具禀前來查順直賑捐章程由運同銜捐加四級請從二品封典應實銀一千九百五十六兩該紳所捐銀數有盈無絀合無仰懇天恩賞給霍枚從二品封典以示觀感理合附片陳明伏乞聖鑒訓示謹奏奉硃批該部議奏欽此○○張之洞片再前准戶部咨奏撥海軍衙門常年經費案內指撥江漢宜昌兩關銀六萬兩均於一百三十結至一百三十三結洋藥厘金加徵項下按季勻撥解交海軍衙門兌收又承准海軍衙門奏咨各省關每年應解常年經費等銀自光緒十八年起每兩隨解飯銀一分准其作正開銷至本歲已辦之欵應隨飯銀並令照數補解併交海軍衙門兌收各等因均經轉飭遵照辦理茲據湖北漢黃德道監督江漢關稅務惲祖翼詳稱歴年奉撥海軍衙門經費銀六萬兩均因宜昌關徵數甚微無欵可撥專由江漢關徵收洋藥稅厘項下撥解以供要需自應照成案辦理業經在於第一百三十一結所徵洋藥稅厘項內共動支銀三萬兩隨解飯銀三百兩並補解上年飯銀六百兩委解赴京交納詳奉奏報在案茲據在第一百三十二結徵收洋藥稅厘項內動支銀一萬五千兩作爲海軍衙門經費隨解飯銀一百五十兩飭委候補同知薛華城候補通判張良弼管解赴京交納其餘應解銀兩容再籌撥委解等情詳請奏咨前來臣覆查無異除分咨外謹會同湖北巡撫臣譚繼洵附片具陳伏乞聖鑒謹奏奉硃批該衙門知道欽此○○崧駿片再奴才於本年四月二十五日接准兵部咨開內閣鈔出光緒十九年二月十八日奉上諭本年輪應查閱福建浙江廣東廣西四省營伍之期浙江卽派崧駿逐一查閱認眞簡校等因欽此欽遵奴才當於五月間先將撫標城守等四營曁杭滿營官兵分別校閱嗣因天氣炎熱幷須開辦科塲事宜未便出省原擬闈務告畢再行定期現在武塲甫於十月下旬告竣浙東各府路途較遠水陸紛歧往返非一月有餘不可年內爲日無多斷難前往浙西嘉湖兩郡離省雖屬不遠惟地處衝要現値冬防吃緊之際應令弁兵分防汛地不准稍離未便　集候操致誤巡防所有本年閱伍事宜　應請旨俯准緩至明春察看情形再行舉辦一俟出省有期另當奏報理合附片陳明伏乞聖鑒訓示謹奏奉硃批著照所請兵部知道欽此 
 
 

Page 12

 
 
[光緒十九年十二月十一日京報全錄]  
　　宮門抄○諭旨三道錄前○大臣晉等奏叅護軍統領等摺○御史鄭　奏州縣不宜輕易更調摺○江督劉等奏揀補要缺知縣摺○又奏委署知府片○又奏委署知縣片○又奏飭糧道赴任片○蘇撫奎奏知府等核准給奬片○陜撫鹿奏知府開缺請旨簡放摺○大臣定奏派員校閱軍操竣事摺○直督李奏叅知縣追交銀米片○江撫德奏起解第七批京餉片○十二月十一日工部鴻臚寺八旗兩翼値日兵部引見五十四名工部六名値年旗二名廂黃滿八名廂黃漢七名正紅滿七名廂曰滿三名廂白漢十一名廂紅漢二名正藍蒙一名廂藍滿四名兩翼二名嚮導處六名頤和園十四名上駟院二名○祥霖謝授閣學恩○錢應溥請假十日○花尙阿請假十五日○召見軍機懐塔布長麟汪鳴鑾○○御前大臣臣晉祺奕劻那彥圖謹奏爲奏叅事昨日皇上前往大高展拈香還宮時神武門外聲音太衆出班進班之前鋒護軍統領步軍統領左右翼總兵未能豫先嚴管甚屬非是相應請旨將前鋒護軍統領德隆恩普步軍統領福錕左右翼總兵崇禮長麟均交部議處以示懲儆爲此謹奏請 
旨○○掌貴州道監察御史臣鄭思賀跪奏爲州縣親民不宜輕易更調致滋紛擾而長夤緣請飭酌籌定章以肅吏治恭摺仰祈聖鑒事竊維州縣一職務繁責重與民最親非莅事日久斷未能深知民隱興除利弊乃臣聞山東州縣向有年終紛紛調缺之說近來順天各屬亦多輾轉調署實任甚少爲地擇人固屬詳愼之意但相沿日久上司藉以爲調劑屬吏卽藉以爲鑽營而覬覦奔競苞苴囑託無所不至且多一調動彼來此往兩處交代旣已　轕難清而送舊迎新吏胥又復乘機弄法滋生百弊卽有才堪任事者亦恐遽易生地不能盡其所長無益於官有損於民官民交困欲課以循良之治其可得乎一省如此各省亦皆相同擬令嗣後各省委署應補應選各缺照章仍以一年爲率其有爲缺擇人量才移調者均當試署二年如果人地相宜似可酌爲調補儻竟遷地弗良才不勝任或撤或叅原不爲過固不可用違其才稍爲遷就尤不可輾轉互調過事紛更應請飭下各省督撫府尹悉心整頓力挽積習並諭令吏部妥議定章隨時稽核務使缺分少一更調地方卽少一紛擾官民相習冀可漸收治理之效而屬吏各知責任旣專考成亦重夤緣苟且之風亦可藉以少戢臣爲愼重牧令澄淸吏治起見是否有當恭摺具陳伏乞皇上聖鑒謹奏奉旨已錄○○兩江總督臣劉坤一江蘇巡撫臣奎俟跪奏爲揀員請補要缺知縣恭摺仰祈聖鑒事竊照丹陽縣知縣郁保章於光緒十九年八月二十六日丁母憂開缺歸八月分截缺所遺丹陽縣知縣係煩疲難三字要缺例應由外揀調該縣地處衝要南北通衢兼管運河驛站民情瘠苦差務煩重爲蘇省著名累缺非能耐勞苦有守有爲之員不足以資治理臣等於通省現任知縣內詳加遴選非現居要缺卽人地未宜實無合例堪調之員惟查有卽用知縣趙以煥年三十九歲貴州廣順州人由恩貢生候選直隸州州判兼襲騎都尉應光緒八年壬午科本省鄉試中式十二名舉人已丑科會試中式二百二十四名貢士十六年庚寅恩科殿度二甲第二十三名朝考二等引見奉旨以知縣卽用欽此遵例報捐指省江蘇十六年八月初八日領照九月初九日到省覆查該員品端才裕吏治留心以之請補丹陽縣要缺知縣人地相宜洵堪勝任與例亦符據蘇州布政使鄧華熙會同江蘇按察使陳湜詳請具奏前來臣等覆核無異合無仰懇天恩俯念員缺緊要准以卽用知縣趙以煥補授丹陽縣知縣實於地方有裨該員係進士卽用知縣請補知縣銜缺相當毋庸送部引見亦無須查造叅罰謹合詞恭摺具奏伏乞皇上聖鑒訓示謹奏奉硃批吏部議奏欽此○○劉坤一等片再請補蘇州府知府王仁堪因病出缺所遺蘇州府知府係省會要缺政務殷煩時有發審案件必須精明練達之員接署方資治理茲查有候補知府林文炳老成諳練爲守兼優堪委接署除檄飭遵照外謹合詞附片具奏伏乞聖鑒謹奏奉硃批吏部知道欽此○○劉坤一等片再蘇州府新陽縣知縣蘇品仁現經調省所遺新陽縣員缺催科素稱疲難當此開辦冬漕力求整頓之際亟應遴委幹員接署以期無誤查有宜興縣知縣姜立鈞堪以調署據蘇州藩司會同臬司具詳前來除批飭遵照外謹合詞附片陳明伏乞聖鑒謹奏奉硃批吏部知道欽此○○劉坤一等片再前准部咨光緒十九年九月十四日奉上諭江蘇蘇松糧儲道員缺著吳承潞補授欽此卽經轉行欽遵在案查該道係奉旨簡授人員現當開辦新漕之際應卽飭令赴任以重職守除檄飭遵照外謹合詞附片陳明伏乞聖鑒謹奏奉硃批知道了欽此○○奎俊片再蘇省光緒十三年冬漕辦理海運出力各員保奬案內經吏部駁查候補知府馬玉田報捐歸知府班補用之案核准係在光緒十八年二月十四日原保請奬奉旨日期之後補用知縣宋恒均報捐歸知縣班補用之案尙未覈准所有該二員此次聲覆請奬礙難核議均應另核奏明請奬等因奏奉諭旨咨行遵辦卽經轉行遵照在案茲據蘇州布政使鄧華熙將奉查各員分別聲覆改請奬叙詳請具奏前來奴才覆核無異相應開繕淸單恭呈御覽合無仰懇天恩俯准勅部核准給奬除抄奏移咨吏部查照外謹會同兩江總督臣劉坤一附片具陳伏乞聖覽訓示謹奏奉硃批吏部議奏單併發欽此○○頭品頂戴陜西巡撫臣鹿傳霖跪奏爲要缺知府據報丁憂開缺請旨簡放恭摺仰祈聖鑒事案據藩司張岳年轉據延榆綏道馬相如咨報榆林府和府施典章於本年十月二十二日在任聞訃丁父憂應行開缺詳請具奏前來臣查榆林府係衝繁難要缺地處北邊界連甘肅蒙古連年北山歉收民情困苦督率撫綏在在均關緊要相應請旨迅賜簡放以重職守除將開缺日期恭疏題報咨部併飭司先行委員接署外謹會同陜甘督臣楊昌濬恭摺具奏伏乞皇上聖鑒謹奏奉硃批另有旨欽此○○奴才定安跪奏爲吉齊兩軍兵丹大操派員前往校閱現已一律竣事恭摺具陳仰祈聖鑒事竊照吉林黑龍江兩省練軍兵丹本年應閱大操飭派全營翼長寍夏副都統蘇魯岱前往曾經奴才於八月間奏報閱看盛字營秋操情形摺內聲明在案嗣該翼長於九月十五日由奉起程先至黑龍江將齊字營練兵操演陣式閱看完竣後於十月十八日折赴吉林復將吉字營兵丹詳加校閱據報該兩省馬步各隊常時均能認眞演練臨操益臻純熟洵屬一律精強堪稱勁旅現俱竣事造具等第清册回奉禀請銷差前來奴才覆加查核無異除仍飭吉軍總統侍衛富林布幫統協領穆隆阿齊軍總統護軍統領倭恒額帮統副都統鈕楞額隨時悉心督練不准始勤終怠外所有派員校閱吉齊兩軍大操竣事緣由謹恭摺具陳伏乞皇上聖鑒謹奏奉 
硃批知道了欽此○○李鴻章片再據藩司裕長祥稱前署赤城縣知縣石承武在赤城縣任內虧短銀米豆石除以領欵抵解外尙欠內結雜稅銀一百一十五兩一錢九分又動缺屯糧正耗米一千三百四十四石五斗三斤六合二勺九抄七撮正耗豆一千一百四十五石二斗六升七合五勺八抄延不完解當經由司詳請將該員先行摘頂勒限淸交現在二叅例限已逾仍未完繳由該管宣化府知府汪守正揭由口北道吉順咨司轉請叅追前來相應請旨將前署赤城縣知縣石承武暫行革職勒限兩個月在於該員外下照數追交倘逾限不完完不足數再行從嚴叅辦除咨戶部外理合附片具陳伏乞聖鑒謹奏奉硃批著照所請該部知道欽此○○德馨片再光緒十九年分京餉撥江西地丁銀三十五萬兩厘金銀十萬兩又續撥地丁銀四萬兩行據藩司籌撥地丁銀二十八萬兩分作六批又動放續撥地丁銀二萬兩厘金改動地丁銀五萬兩飭委補用知縣張瓊等先後解赴部庫交收隨時奏報各在案茲據布政使方汝翼詳稱現於光緒十九年地丁項下動放銀五萬兩作爲第七批地丁京餉隨解飯銀三百五十兩遴委試用知縣李澂領解於十九年十月二十八日起行由陸路前赴戶部交收詳請具奏等情前來臣覆覈無異除飭續籌委解外所有委解十九年第七批地丁京餉銀兩起程日期緣由理合附片陳明伏乞聖鑒謹奏奉硃批戶部知道欽此 
 
