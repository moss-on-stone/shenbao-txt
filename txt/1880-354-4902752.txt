# 1880 - 354 - 4902752

 

Page 1

 
 
[任伯年繪山水總神圖出售] [  點石啟]  
　　摧殘　鼓歲將更　萬家報賽莫不以祀神為第一事本　曾以重　請任伯年先生用小李將軍山水神軸之式繪成一幅計長六尺由本　石印而成山水着以靑綠秀色可餐山水之間流雲四布　松揰天　下四神並立一城隍一土地一灶君一招也惟井神則盤膝面坐　旁有白石橋一橋上為符神位快馬飛　神來發越　左有杏花臺右有石藏畫欄環繞曲徑通幽山之嶺則有天臺一座奇峯並峙已月合璧則帥位也其畫筆逈不　人惡諸堂中洵　　目現在本舘申昌書畫室發售計　色者價洋五角着色者一元已裱者另加裱工洋六角正此佈 
[取士說] [  艾約瑟來稿]  
　　泰西各國多以希臘拉丁二國書籍為學　中之根本而格致諸學居乎其次中國康熙年間曾以幾何原本中算學開科取　選拔人才　見勢不能行遂仍以四書文取士以是知中國不以天文算學取士非謂其不足重也祗以士子之心思學術難　易耳西國近時創立多端新法附益格物致知較之前時格致中工夫益多夫　西各國雖殊族而寶亦同原西國人勤講格致中國人亦應講格致况中國人之聰明才力非有遜於西國人何若是之安於委靡甘讓他人以獨步哉英國邇時於倫敦城西北相去一百七十英里比耳明罕城中立一書院專講格致諸學有一富翁名美孫者　室一項已捐銀六十八萬兩復有供養教習之進欵亦復一一細籌美孫實總其成　在諸欵籌妥工皆告竣於　學日羣賢畢至少長咸集何哥斯力　首發論云頃聞董事人報命書院告成功矣是書院中肆業諸生不考希臘拉丁文學不讀教門中書不講各國律例止講格致學一門云云泰西人聞書院中不講文學止務格致多以為咄咄怪事於是互相辨論何哥斯力謂文學諸書於格致學毫無裨益既不能增廣其知識復不能熟練其技能不遇徒費心力耳在殫心文學者謂靜展書史伏案披閱聞見日增學術日廣品行克端器度益宏文學之功其益無窮也何哥斯力則云覽書史縱有益身心而窮年不能畢其功累世不能盡其業稽考之功過巨有益亦不足為益將是工盡用於格致　益美乎英國斯時多有人云能博覽拉丁書希臘書者為文學人而何公獨云格致極多卽為有學間人復有一英國人名馬大阿耳挪者云學間之要全在明白事理練達人情惟多文學者方能洞見事　辨別是非是之謂眞學問何公則云雖如是言之尤不可不知　致譬之為軍士者必有兵器文人學士之兵器格物致知是也何公之言類多如是泰西各國於三百年前讀書有感創立新學原以拉丁希臘二國之書籍多讀多講奉為本基而創設之新學乃其末焉者也斯時欲將上古書冊置之高閣永不取閱誠恐稽古之心志將由是失不能復有稽考閱歷之標準果如是也寬宏博大之人心地亦變為　狹將見遇事張皇是非顚倒眞僞混雜何能寶事求是復恐於考測格致之功亦有所損夫盡心於格致欲知物也精心於書籍欲知人也將謂人重乎抑謂物重乎中國唐宋八大家古文歷代相繼之廿四史所載者人事也不知焉可乎故吾謂文學與格致二者不可偏廢應並學之則得中矣是日何哥斯力立言與其識見問者百人中止有一二其餘九十七八人俱同心合意曰讀書稽古文學斷不能廢而格致學亦不可輕棄弗講如中國十八省固為聲明文物大邦矣而於開科取士時誠能使應試士子悉曉西國格致學之大略於中國乃大有裨益何也學者苟能留心格致之學自不為風水占卜星相及各種驚世駭俗之異說所惑蓋文學之士悉在鶩盧聲留心格致則學歸實際格致之士患在矜小慧本於文學則功集大成二者不偏廢亦不可偏執化而裁之神而明之庶乎可哉 
[閩督閱軍] ○近閱西報云英本月初九日浙閩總督何小宋制軍在福州西門教塲閱操按福州各營每月本由營官操演九月間曾大操一次以備督憲校閱屆時旌節遙臨各官咸集軍容嚴肅步伍整齊位按八方旗分五色共計兵一萬人內有馬兵六百名皆操弓矢其餘步兵有用抬槍者有用刀牌者恃矛者一千二百人而砲隊則缺如所有小砲但以備大憲駕臨聲砲迎送之用而已操演將畢演習打靶命中者殊覺寥寥是日自早六點鐘起至下午二點鐘尚未卒事想制軍校閱既畢定當循例入告矣兵丁每年冬令各人例給棉衣一襲其有武藝精熟者受上考賞給銀牌一面牌長約五寸許值約洋一元五角獲此牌者將來可得保舉盖亦所以激勵人材也近當海防孔亟之時其愼勿虛行故事哉 
[中丞閱兵] ○杭垣之東城三撥營地方亂後盡成荒址數重之內不見人煙前撫梅中丞因下城特有搶劫案情因於是地蓋浩營房百餘間周遭環以營墻中設大營一座規模雄壯墻外幷拓隙地一區艸軟沙平為演陣操兵之處凡留省之楚軍皆駐扎於此歸候補府成君統帶營中紀律甚嚴兵力亦甚精銳是以軍民相安　未聞　生事端也本月十一日譚中丞親至該營閱操首演陣法次弓箭次洋槍洋砲終以馬射技擊手搏等技直至酉　　事中丞賞罰嚴明操演時無不踴躍從事十二日憲駕至羅木營親閱撫杭四營馬步各標兵丁操演至晚始囘十四日則在本署箭道面試四營弓箭似此脩明軍政行見兵容荼火有備無虞矣 
[甯城火災] ○月之二十日已刻甯城大池　原大金箔舖失火延及對街重元樓酒館四路延燒幸各處　 
 
 

Page 2

 
 
　　龍間警　集併力合救得以樸滅計焚去房屋約有四十餘閱云 
[貧婦自盡] ○寍城南門外有某姓婦年老貧病一子遠出不歸家僅一媳度日維艱不得已遣媳出為傭工不料婦獨居一室羣　交加竟致自盡翌日衆隣見其日高不起破扉入視則已四肢僵冷不可救藥矣騐似　毒而死隨喚囘其媳集資買棺成殮云 
[總巡捕賭] ○蘇郡南路總巡汪明府久膺巡查職任於地方澆風弊俗靡不認眞釐剔近來葑門賭風漸熾無知愚民都為誘惑每至敗家失業害不勝言明府留心察訪查得該處賭局並無窩聚定所每於深夜搭蓋蓆棚成羣聚賭天明局散隨行拆卸幾無蹤跡可尋明府偵知情形密於三更時分帶勇前往掩捕在局賭棍至有五六十人之多幸見巡兵强幹不敢抗拒拿獲着名賭棍多名立時枷貴遊街示衆庶無賴者知所懲儆也 
[封娼續述] ○前報蘇城水潑粉橋妓舘中訪拿員弁一節　悉該妓舘卽係司馬僧君公舘司馬聞信遠颺已由撫憲飭屬邇詳在案所拿某將官綠職名與司馬相同幾於李代桃僵現已查明底歷惟該將官狎妓宿娼亦有不合已令罰鍰示警免予叅處噫此事眞有令人不可解者矣 
[維楊得雪] ○楊境望雨甚殷卽裏下河向稱澤國刻下亦形乾旱鄉間飲水均取自溝澮中混雜泥土非攪淸半日不能飲本月十三日晚陡降瑞雪積地約有半寸惟轉瞬晴霽得澤無多恐於田疇仍無益也 
[變幻奇談] ○夫修德行仁每邀福　貪財戀色終致咎殃自古伊然無足為異然未有獲報當前捷於影響人既同鄉同業　恰反正相形如昨日天津郵來兩事請詳述之天津九河聯絡居人多以駕船為業俗稱養船距城三十里有村名楊柳靑戶口數萬居近河濱俗云靠山吃山靠水吃水故該處業養船者比戶皆是船戶安某年逾半百老於駕駛常在九河一帶鼓枻往來今年秋末西河水長布帆一片前指河間既歸復往適十月念三日風雪叫作寒信陡發河道冰阻安乘舟遵陸結伴而囘因憶滄州西境某家有宿逋欲往索取遂約伴繞道而行行抵滄州離欠戶約三十里該處一片荒郊半為墟墓斷碑零落衰草蕭條前後離村鎭均遠日輪將墜暮色蒼然正蹀躞間瞥見播間有蓆一捲露出土外上貼紅棉紙知是赤子遺屍蓋俗遇夭殤不不能具棺多用蓆裏埋葬例貼紅棉紙取吉利也安心生憫惻擬為掩埋同伴以日暮途遠催其速行安約令前途旅店相候伴應而去時天寒地凍徒手無藉頗費躊躇惟憶身邊攜有佩刀卽以掘地作深坎坎成日色半暝趕將該屍移置穴中乃甫經動手見蓆中所裏並非屍骸却是牛肉一塊隨手撥轉則肉下燦露白金安喜出意外細檢共得十錠重五百兩卽行藏起趕到旅店告之同伴其伴後悔不迭詰朝重往尋覓却無所見是安慈悲一發遽獲儻來也乃事有變幻彷彿而情節適相反者西河塔灣係帆樯會集之所篙工張某亦楊柳靑人傭於某船一日船泊塔灣獨自上岸閒遊至一曲巷閺其無人惟見一及笄女郎踟蹰路側明眸皓齒光豔照人身旁倚一布囊似是候人於此張一見神馳瞻顧徘徊愛不忍去女初則紅漲於頰粉頸低垂繼忽廻眸向張自頂至踵打量一遍欲言又止囁嚅者再張覩此情景倍加顚倒故意趨前數步女四顧無人低聲向張曰子非船家耶船非泊在塔灣耶張唯唯曰妾與子邂逅於此殆是前緣當以下情相告妾本地人係宦裔而凌夷者不幸母亡虐於繼母朝夕鞭撻度日如年故收拾細軟攜有千金之資擬遠引潛蹤得人而事不　與君僻處相逢自是天作之合况覩子狀貌謹愿有餘日後當不至反覆顧卽委身相依今以行囊付子請挈之先行日間相隨礙人耳目晚間請在塔灣等候妾遲至二鼓必來風露之下斷不使君候久也詳叩姓名細訂會所稱姊妹行尚有寄存當往携取珍重而別張喜不可言　挈布囊踉蹌馳歸同伴覩其形狀爭致詰問張因喜極盡述所遇併自誇　幾謂陶朱公載西施游五湖目前卽是同伴聞知羣相稱賀而欣羡嫉妬者半疑信相參者亦半張將布囊展開見內裏以破被然猶謂敗絮其外金玉其中再將破被打開乃赫然一死嬰口塡棉絮身無半縷盖係私孩落草悶死者船主者舵相與譁然張知為鬼揶揄神色懊喪亟舉而投之河出資購香燭鞭炮為船解穢翌日向曲卷梭巡而人面桃花不知何處談者傳謂笑柄云之二事者傳聞是否確實姑置弗論惟一則理朽骨而致多金一則炫多金而變朽骨皆非初念所及料而受之均不為過相提並論得失分明然則人何必不設菩心又鳥可絕無定力哉 
[西歷節期] ○今日係西國節期故會審公堂各案停訊一天云 
[酒醉斃命] ○西報述招商局海珊輪船之英人名茂發者於禮拜一停歇是夜卽宿於法租界之水手房次日早八點鐘出門頗有醺意又向他處覓醉行至英界洋涇浜左近酒店復偕兩人入門猶欲沽飲店中人見其早已醉不成步乃不復與酒該洋人隨向長凳躺下同伴亦不為意時店中生意怱怱亦不暇顧直至下午一點鐘尚未起身店友見其聲息俱無近前呼之不應撫之已僵急報捕請醫該西報館飭人往觀見其屍身尚熱右肱曲以作枕口則靠於手上比柏醫生於一點半鐘赴店看畢卽命拍至醫館至三點鐘用藥無効巡捕卽將其屍檯往外國墳山昨日晨刻已由英按察　前往相騐此人已有六月未曾飲酒故是日痛飲過醉以至喪身貪口腹而忘性命該西人亦愚矣哉 
[鐘內點燈] ○法捕房之大自鳴鐘本是四面一樣自攺低後毗存朝南一面時刻較准行人每以審對然夜間則目力難辨今於前晚起礬面之內點燈兩盞望之明晰如同白晝是誠方便行人之舉也 
[牛棚失愼] ○前夜十二點半鐘捕房警鐘亂鳴旋打一下知係虹口地方失愼英法美界諸洋龍及各捕房之藥水龍齊往樸救豈知失火之所係下海浦西北某姓牛奶棚比水龍趕到已成灰燼矣幸棚在曠野中間不致延燒民房計焚去房屋約二十間燒斃大小牛三只聞其起火是由靠外草棚燒起漸燒入內故又疑匪人縱火但放火係希圖攫掠該處並無隣右何必作此恐所疑未必然也 
[日船受驚] ○虹口日本公司碼頭停有日本公司輪船昨晨七點鐘時該船之烟囪忽然損壞火已冒出慌卽報警英美水龍及救生 
 
 

Page 3

 
 
船小水龍齊至灌救不致失事然受驚已不淺矣 
[判還妻子] ○昨英捕房華捕遇見一起起人在路毆鬥當卽扭送公堂先據一人名陸雨泉者供做扇面生生理娶妻朱氏已生有男女現住城內穿心河橋豈朱氏竟於十月初十日携孩出外不返四處找尋無着今始控悉朱氏日從我同業友人沈保芝　　胡家宅地方隨　同周洪茂唐可生前往尋覓果然在彼因致與沈爭毆云云沈供與陸原係朋友因伊妻在家口角暫寄我家幾天周唐二人同供陸邀我等同去訪尋及見妻孩子便執沈毆打我等從旁解勸是實朱氏供陸雨泉確是我丈夫因衣食俱無並欲將我賣去故投沈處暫避陸又稱衣食並未缺少不過窮苦些更無將伊價賣之事陳太守聽供畢飭將朱氏及孩交陸領回管束沈保芝何枷一月發頭門示衆周唐二人無干省釋陸叩謝而遇 
[情迹可疑] ○昨晨朱委員臨法捕房發落各案時有戴小東同妻王氏扭送張唐氏及施阿香兩人到案先據戴供前在招商局利　轎船當水手在家日少前日囘家妻調住居間壁剃頭店樓上之張唐氏來說有施阿香喚我前去說話因思素不認識如何來喚是以不去旋張唐氏復來相喚仍行回絕度此情形張唐氏是開設臺簊無疑為此扭送求辦戴王氏與夫同朱委員訊之施阿香則稱前在公和輪船工充當頭目素與戴小東相識前日戴向我借洋不允是以挾仇誣告伏求明察及訊張唐氏則供認因施阿香着我往喚戴王氏故曾去過兩次朱委員聽供畢諭將施阿香交保俟禮拜二到公堂覆訊張氏既認曾往戴處着管押待質云 
[贖押成訟] ○前有浙人俞敬和投法公堂稱曾將茶壺兩把向東洋人押洋二元今備洋往贖詎東洋人已他往然有華人林清和曾與東洋人合夥今找至向伊取贖林竟置語不問為此請理當經准詞昨日傳到林清和對質據供茶壺係俞當面押與東洋人與我毫無干涉東洋人現住英界大馬路俞不往向取後來向我糾纏云云又據俞敬和供實係林清和經手况東洋人尚欠我筆資等語旋據法包探稱此事已訪問明確東洋人曾欲聘俞到東繼而中止俞有磁茶壺兩把欲賣與東洋人計價洋二十八元東洋人嫌價貴而俞相抵押與彼用洋兩元茶壺實尚在東洋人處朱委員謂既據林清和供稱東洋人在英界着赴英會審衙門控告林清和現住法界暫為交保以備傳質云 
[夜讀] ○日落霜氣寒朔風吹短晝夜坐展書城棐幾鐙如豆執卷破長宵偶吟愧宿搆攻苦懷古人雪案窮研究豈必獵功名嗜學亦勤就閨中書韵清窗外月光逗待婢屢垂頭蓮花促深漏道是阿儂獃未見吟肩瘦○偶成　隔院雞聲曉夢闌霜風靜念鴈飛寒殘膏未滅窗微白細數晨鐘日上竿○讀紅樓夢補有感而作　盡將缺陷補三生粲舌翻新最有情銷得瀟湘無限怨繡絲我欲代顰卿　初讀前書記幼年幾回掩卷淚痕漣傷心欲碎埋花徑恨結千春泣杜鵑　妙腕頻將宿夢尋愁心忽變作歡心普天同此多情者移誦成連海上琴○感事　身世茫茫那得宜無窮恨海少人知月當圓朗看原好花至飄零感已遲閬苑有仙容獨住桃源無伴剩單枝綺年玉貌孀閨影苦雨淒風淚代澕　　　補羅山人未是稿 
[客窓悶坐悠然有今昔之感慢成四律卽請海上忘機客醉墨生適廬主哂政] ○無端墮刦到紅塵幻作男兒七尺身所過光陰疑是夢本來面目認雖真畧諳世味憐今我未脫名韁笑故人獨恨藏嬌空有願未成金屋祗愁貧○千里關山夢裏身綠顦悴困風塵豔嗤世態俱爭富冷怪人情不恤貧未許垂楊長絆客卻憐叢桂舊留人明知色色空空意偏把烟花看作真○酒旂春暖着閒身昔日風流迥出塵世眼可青原可白我生辭病莫辭貧落花水面誰知己芳草天涯索解人一覺揚州初夢醒黃粱時事本非真○蝴蝶翩翩作化身浮生若夢漫言真不容對鏡自愁老但得看花何患貧醉裏休談世間事悶時且訪意中人清高我亦林和靖願入孤山避俗塵　　眠香艶史萬壑雲初稿 
[吳江舟次] ○八月吳江路扁舟入畫圖霜華酣木葉秋色老抹湳雲際鴈聲遠天涯客夢孤何須動歸興風物有蒪鱸○歸舟阻雨有感　勞勞歎行役風雨阻歸舟鷄肋棄猶惜駒光去莫留親恩游子夢時事杞人憂倚櫂空惆悵情閒羨白鷗　　藏鋒逸史未是草 
[贈謝實韻校書] ○真箇溫柔是此鄉似蘭非麝自然香清狂故作矜持態恐把微詞惱謝娘　一回相見一新把琖先消撲面塵我未颓唐卿未嫁大家珍重百年身　檀板清歌譜六么最難消受可憐宵簫聲月色人如玉不數揚州廿四橋　解珮丰神詠絮才箇中消息漫相猜仙源未許漁郞到只看桃花洞口開　　藏鋒逸史未定草 
[光緒六年十一月初八日京報全錄]  
　　宮門抄○諭旨三道錄前○發抄　旨五道○粵督張等　奏循案奏　聞摺○又　奏提督傷病漸增請缺醫調摺○又　奏先行委署水師提督片○川督丁　奏請援案畱養片○陝督左　奏請開復局員處分摺○蘇織造立　奏為謝　恩摺○○十一月初八日工部鴻臚寺正藍旂値日無引　見○肅王等預備　召見○吉和謝授杭州將軍　恩○邵亨豫假滿請　安○長叙假十日○內閣呈進勾到本○召見軍機　肅王桂全程祖誥潘紹詒○發抄　裕祿奏寍國令惠恩調署旌德縣事奉　旨知道了欽此○左宗棠等奏省標各營操事竣奉　旨知道了欽此○楊昌濬奏請以副將林得貴補寍夏鎮標都司奉　旨兵部議奏欽此○魏光燾署臬司謝　恩奉　旨知道了欽此○銘安奏出征存營官兵副甲數目奉　旨知道了欽此　○○兩廣總督臣張樹聲廣東巡撫臣裕寬跪　奏為都司因病自縊身死委員查訊明確恭摺具陳仰祈　聖鑒事竊准署廣東陸路提督臣楊玉科咨開據署惠州協右營守備張煊等報稱惠州協中軍都司景霖因染患痰迷病證忽於本年七月初八日夜在署內臥房自縊身死等情咨會查照核辦並據惠州協副將陳培桂稟報前來臣等以都司景霖身為四品武職因何無故自縊是否另有別故當經行司委員前往確查茲據署廣東按察使華祝三會同布政使姚覲元詳稱飭據委員候補知府夏献銘會同著惠州府知府張聯佳署惠州協副將張善慶歸善縣知縣鄭菼前詣惠州協中軍都司衙　提集値宿兵丁及僕婦魏劉氏等逐加查訊賬 
 
 

Page 4

 
 
兵丁李明亮李標漢黃裕中廖慶奎馬朝瑞張俊良劉定邦羅廷彪藍進升等供稱都司景霖於光緒六年七月忽患痰迷病證神色昏亂言語顛倒當經延醫診治是月初八日夜神氣稍清飭令兵丁等毋庸伺候自行進房關門睡歇次早不見開門呼喊不應撬開房門查看見景霖在房用衿帶懸掛牀柱自縊解帶急救業已氣絕身死並無別故質之僕婦魏劉氏譚李氏陳湯氏等供亦相同傳同醫生李鵬适質訊據供都司景霖染患痰迷病證當經對證用藥醫治後聞於初初八日夜自縊身死等語各遞具　結呈請核辦並據歸善縣騐明景霖屍身係自縊身死並無別故由該委員等將該都司身後事宜妥為料理飭令眷屬扶柩回旃安葬將會同查訊緣由錄供取結稟經臬司合同藩司詳　具　奏前來伏查道光二十八年六月二十五日奉　上諭嗣後武職自守備以上如有自盡之案著該督撫卽行專摺奏聞以昭慎重等因欽此今惠州協中軍都司景霖係廂紅旗滿洲文秀佐領下人補授廣東惠州協中軍都局光緒元年七月十八日至任現據報在署自縊經委員會同府縣營員查騐明確委係染患痰証自縊身死並無別故提訊値宿兵丁僕婦醫生人等供詞如一其為因病自縊已無疑者除另看委員接署併飭將該故員原領劄付送部查銷外其所遺惠州協中軍都司係陸路部銓之缺本省現有　補人員容俟部覆開缺時另行　員請補所有都司因病自縊委員查取供結緣由臣等謹會同署廣東陸路提督臣楊玉科循例恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○兩廣總督臣張樹聲跪　奏為水師提臣舊傷復發病勢漸增咨請代懇開缺回籍調理恭摺馳　奏仰祈　聖鑒事竊准廣東水師提督臣翟國彥咨開提督弱冠從征援剿江西湖南廣西等省攻克城隘百餘處遍體受傷迭　保擢蒙　恩簡授廣東水師提督凡造舟置器選將練兵整頓營伍無不殫心竭力旋擬修復虎門各砲臺經前督臣劉坤一　奏委掉督同委員佈置建造提督不敢畏難苟安夙夜辛勤矢公矢慎經營數載今已告成正在配撥砲位添練勇分台駐守以前在軍營屢受重傷元氣虧損邇來督率工作據風冒雨潮濕侵蒸以致舊傷屢發脾虛腹瀉瘦骨露形然時作時愈尚可勉強支持今歲自夏徂秋肚腹泄瀉不止病勢日增目下食不知味夜不成寐坐臥不安心神恍惚據醫者云皆因昔年受傷數次出血太多遇事操勞遂形疲憊斷非藥餌所能急救若不安心調理必致漸成痼疾當茲時事艱難提督具有天良豈忍稍耽安逸但以舊傷屢發病莫能支萬不得已瀝陈痛苦情狀咨請代奏籲懇　天恩俯准開缺回籍就醫調養俾遂犬馬之殘生再效駑駘之驅策提督現年四十九歲精力尚未盡衰一俟病愈當泥首　宮門叩求差使斷不肯自甘廢棄等因前來臣伏查提臣翟國彥勳勞夙著在任多年於洋巡營伍及修築炮台各事宜均勤厥職今年力尚未衰弱乃因舊傷復發病勢漸增當此整軍經武之時水師尤為緊要勢不能以傷病之體勉強支持相應據情　奏懇　天恩府准提臣翟國彥開缺回籍醫調如蒙　俞允並請將廣東水師提督一缺　迅　簡放以重職守所有提臣因病代懇開缺緣由謹恭摺由驛馳奏伏乞　皇太后　皇上聖鑒訓示謹　奏奉　旨已錄　○○張樹聲片　再廣東外海內河洋面遼闊水師提督駐紮虎門統轄全洋責任綦重現在時務方殷虎門鎖錀中路已成之　遠下橫檔兩炮台藥庫兵房均未蒧事新募勇丁尚未馴練簡兵習砲整頓舟師尤皆刻不容緩現任提臣翟國彥舊病增劇實不能支自未便再行羈滯致悮事機查奏留粵東駐守省河大黃達砲臺前福建水師提督吳全美忠勇奮發任事實心且係水師夙將卓著勳勞於粵洋情形尤為熟悉當經派委接署廣東水師提督印務俾得率將士赶辦工作認真操防以副　聖主慎重海疆之至意所有先行委署水師提督印務緣由　　片陳明伏乞　聖鑒訓示謹　奏軍機大臣奉　旨知道了欽此　○○丁寶槓片　再總兵雷玉春前於光緒二年辦理東鄉縣匪犯袁　蛟鬧糧滋事案內經部議以革職發往黑龍江充當苦差奉　旨允准欽遵轉飭發遣去後茲據該犯雷玉春之母張氏呈稱該氏現年八十四歲原籍湖南木綏廳寄居四川秀山縣道光二十九年夫故守節撫養四子成立均投入前安徽撫臣李續寶利中營效力咸豐八年十月十三日三河集之戰全軍覆沒該氏長子藻春三子霆春四子先春同　陣亡僅次子玉春突圍得出復投入前兩江督臣曾國藩部下轉戰十餘省　保總兵現在因案革職發往黑龍江充當苦差玉春因在軍營並未生子該氏年老無孫懇乞留養等情由藩臬兩司據秀山縣臺明屬實援引慕慶十七年福建已革遊擊丁壽祿二十五年福建已革護總兵陳琴备留養成案會詳請　奏前來臣查已革總兵雷玉春罪由自取卽成　窮邊極瘴原不足惜惟犯母張氏年逾八旬諸子臂効命疆場祗餘該犯雷玉春一人又未有孫侍奉殊堪衿憫可否籲懇　天恩准予援　留養之處出自　鴻慈逾格如蒙　俞允再飭取供結咨部核辦謹附片具陳伏乞　聖鑒謹　奏軍機大臣奉　旨刑部議奏欽此　○○欽差大臣大學士辦新疆軍務陝甘總督二等恪靖俟加一等輕車都尉臣左宗棠跪　奏為局員因賑務被議懇　恩開復降調處分以昭明允恭摺仰祈　聖鑒事竊臣前據上海採運局委員降三級調用布政使銜江西補用道胡光墉稟稱光緒二年阜寍鹽城海州述　等州縣歲荒民飢壯丁流徙老幼婦女不能出境覓食將坐以待盡胡光墉自捐小麥八千四百石棉衣四千七百件勸捐銀一萬一千兩棉衣三千數百件公舉無　正紳花翎候選知府李金鏞馳　沐暘等處散放李金鏞因沐暘被災更重賑救宜先躬腄鄉村散放賑票先給錢文及豆餅小麥　延殘喘一面　商胡光墉加　捐輸以資接濟辦賑五個月有餘　過四州縣飢民一十八萬餘口用去賑銀七萬五千餘兩稟明在案原稟　聲明不敢仰邀　獎叙維時陳任兩江總督沈葆楨以倡捐給賑應照成案請獎附片具奏江寍藩司移知胡光墉遵辦胡光墉以李金鏞於此案　為出力稟請優　沈葆楨行司核議江　藩司詳請援照辦賑道員吳大澂案俟李金鏞經手事峻送部引　見沈葆楨批准行司移知胡光墉遵照胡光墉於李金鏞服務完畢稟請沈葆楨卽據胡光墉稟具奏摺內漏叙行司移知胡光墉一節致編修何金壽以　妄糾劾胡光墉部臣辦以任性妄為議降三級調用胡光墉此將原委稟知沈葆楨批准奏懇　天恩開復未及具奏遽因缺茲據胡光墉照　全案　　粘沈葆楨原批具稟前來臣覆加查核知何金壽紏叅部議降調均由沈葆楨原奏漏叙司詳僅據胡光墉稟經　　宸聰所致雖旋卽批准奏乞　恩施　因病懸擱未辦在胡光墉以尚未　省之員因公降調原屬無關得失惟任性妄為之義實止諭其職究未得某情沈葆楨雖已 
 
 

Page 5

 
 
出缺案卷俱在可考而知也應否仰懇　皇上天恩准將胡光墉降三級課用處分開復出自　聖裁伏乞　皇太后　皇上聖鑒訓示　　　　奏軍機大臣奉　旨該衙門議奏欽此　○○蘇州織造奴才立山跪　奏為恭摺叩謝　天恩仲祈　聖鑒事竊奴才接聞邸抄本年八月二十三日奉　旨蘇州織造仍著立山接管欽此遵卽恭設香案望　闕叩頭謝　恩伏念奴才內府世　知識庸愚自上年仰蒙　皇太后　皇上諭格　鴻施　畀以織造差使一年屆滿未報涓埃撫衷循省正潔惶愧茲復渥荷　綸音仍令接管愈受　恩之愈重　圖報之並艱聞　命之餘彌殷悚惕奴才惟有始終勤奮將應辦一切事宜妥慎經理期無貽誤以仰副　高厚鴻慈於萬一所有奴才感激下忱理合恭　具奏叩謝　天恩伏乞　皇太后　皇上聖鑒謹　奏軍機大臣奉　旨知道了欽此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
