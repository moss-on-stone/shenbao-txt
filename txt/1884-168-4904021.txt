# 1884 - 168 - 4904021

 

Page 1

 
 
[烟舘茶樓宜禁婦女説]  
　　風俗之壞愈趨愈甚有地方之責者雖無轉移風化維持名教之大權但使禁令時申庶人心尚知警惕不至流而忘返俾有心人興不成世界之慨也上海敝　莫甚於婦女廉恥道喪紡檢潰决至今日而已極説者謂傷風敗俗之事有所由始而洋塲諸事大半須會同捕房辦理苟中官獨斷獨行西人出而勸阻故治洋塲者亦無可如何禁令非不申明而究之禁令自爲禁令風俗自爲風俗於是禁令無權終且并禁令而亦不出矣至於不出禁令豈非將上海一隅而棄之化外歟曰有西官在吾中官不能主也然胡不思地　何國之地有外其地而置之官者乎西人風氣男子各尊其婦視女有重於男者通國皆然徧歐洲亦無不然西人士女　　飲宴習以爲常相處而忘其形骸故禮節疏略亦不聞苟且之事多於華人蓋西女與男子　體其幼所學長所爲者無或大異能守禮法自立制防故形骸之嫌可以從略華人之婦女其本來不如西人斷不能學西人之放　街頭蹀躞過市招摇非淫媒娼妓即駘逸蕩婦問有如西人之舉止大方情不及　者乎故如西人之意輙曰中國婦女苦如覊囚若上海之以遨以嬉自是體卹之道阿必嚴其禁令而孰知以華官治華人整華俗既不能驟變風氣使通國婦女一如西人之不必懸禁然則安能不爲婦女立之防閑乎所惜者華人未將此意達之於西人故西官每於華官欲辦案件輙以律意不同致相違戾耳去年法公堂擬禁花烟間盡傳到案諭令閉歇改業各具遵給即日有關門待遷者乃次日廵捕挨户收捐即傳語開張半日之間板梯　門側鬼燈懸簷頭依然羅刺夜又窮形極相而公堂就此不復過問矣明目張膽　花烟間者尚不能禁則臺基之藏垢納汙無有形跡者與夫女堂棺之若有若無打野雞之忽夾忽去更何所證據而盡獲之乎愚謂不可禁者恪於勢不能禁者存於疑而風俗之壞必有由來推　原而治其本惟婦女之入烟館茶館則猶不覺其難禁而華官得而治之者也夫鴉片之害盡人知之而盡人嗜之自道光　禁不果轉益廣行四十年來毒痡殆徧居今日而言禁亦誠未得其法然爲地方風　計則雅舉一省一郡之大而欲烟館絶迹亦屬易事蘇藩譚公前年特設厲禁賣吸之人與到官吸烟者一律查拿按法徵治自省城　於外郡次第淸　吳中烟禍雖不能除而既無烟館則匪徒無由窩宿拐賣無所潛藏地方實受其益惟方伯縱雷厲風行而洋場仍　聰　目小東門十六舖橋爲界內外隔絶幾若兩國殊俗亦可見華官之權不行於洋場方伯如此何論關道何論讞員哉顧今則不欲即禁烟館而但禁婦女不准入烟舘也且由烟舘推之茶舘而亦立之禁令勿使其入也人情雖極寡廉鮮恥但不在裯人廣衆之中謔浪笑傲則天良之未絶者猶如一縷烟舘有增而無減茶樓　陳而出新所以舉國若　趨之如驚者正以有此等婦女句留顧盼而入其中者始迷而不得出也試思臺基所以遂苟合之願　鷄所以結拚搭之緣嚮無烟舘可以並枕而眠喁喁私語吾知密約幽期非可於街頭訂定也抑無茶樓可以並坐傾談互相撮合吾知姓名居處非可於旁人訪求也然則禍根必在是矣十年之前洋塲大烟舘不及今日十之三而茶樓則惟正經生意客帮買賣或借一茗之閒講説交易若恣意於花柳中者猶不屑入今則所開茶樓正爲此輩而設蓋嗜烟者於烟館不吸烟者於茶樓姣女蕩婦三五成羣於此於彼得以布　羅而垂香餌而况近日市面淸淡生意人之消遣長日者尤　於此情天容與色界徜徉其能嚴立防閑而不墜其術中者有幾人哉言念及此害更無窮嘗謂十年以來冶游之人取徑便捷所費亦遠不如前正有此處所而似妓非妓者更善於妓女之撩人也故前之所費爲闊客無盡之藏今之所輸乃平人有限之本然則不啻以烟館茶樓爲搜括之地也嗚呼尚可久乎能勿禁哉 
[本館接奉電音]  
　　○昨由通州電局專發電音到本館有五月二十七二十八日上諭五道敬謹譯登○五月二十七日奉上諭詹事府右庶子陳學棻奏舉貢生監保舉捐納同通州縣佐維等官到省後請比照大挑朝考人員准其應試等語着該部議奏欽此同日奉上諭琿春副都統依克唐阿着隨同希元帮辦吉林一切事宜欽此○二十八日奉上諭麟書奏病仍未痊懇請開缺一摺麟書着准其開缺安心調理欽此同日奉上諭張樹聲奏瀝陳粤事大略情形一摺所稱吏治軍政用財民風各端核省積弊至此張樹聲在任數年何以不早爲整頓直至交替在即始行陳奏實屬任意倭缷着張之洞於創任後將一切應辦事宜認真經理總期有利必興無弊不革以資冶理而重地方欽此同日奉上諭前經降旨諭令大學士六部　卿各直省將軍督撫保薦人才因思我朝龍興東土其時英賢濟濟悉出天潢現在宗支番衍當必有腹心干城之選至旂漢世職多係忠藎後　諒亦不乏可造之才着管理宗人府王公八旗都統各直省將軍督撫悉心訪察自　入八分公以下至　散宗室並旂漢各世職人員如有志行卓越才識明練或嫺習兵事驍勇出衆者出具切實考　分别保奏以　器使該王公大臣等務當秉公遴選不得徇私濫保致于咎戾總期賢才輩出共濟時艱用副朝廷籲俊旁求至意欽此 
 
 

Page 2

 
 
[外洋信息]  
　　○昨日英公司輪船來滬帶來外洋新聞紙云李丹　星使接辦駐法欽差事官已於四月十六日謁見法國總統矣又云福尼兒前曾在領司兵船爲兵官往來中華已久熟悉中外交涉情形與李傳相本有覿面之雅是以中法立約之先李傅相即咨商法國外務大臣請派福尼兒夾華訂約較易就緒法廷因授福尼兒以全權俾收駕輕就　之效云 
[法使行程]  
　　○香港西字報云法國新簡駐華欽差巴德諸脱於五月十九日抵海防旋往順化與越南國王商議和約條款在後即當起程夾華大約廿九日可抵香港云 
[法艦裝兵]  
　　○印度西字報云法國駐東京之兵現已調動五月十四日有兵船一只名雲龍裝兵六百名抵新加坡裝煤十五日早再行啓輪往馬達加斯加云 
[縣令更調]  
　　○營口信云海城縣缺省憲已有牌示飭正任張瑞山明府即行赴任余叔廉明府則着來省聽候差委云 
[市面蕭條]  
　　○營口自得雨以後街市竟無賣買輪船亦少往來是以海關上人幾若毫無所事者市面蕭條不可概見耶 
[無錫絲市]  
　　○錫山絲汛本届出數極旺而價值甚貶開秤時不過十七八元之語旋漲至二十一元左右現又回至十九元五光景繭市惟旗昌洋人白樂納購游約值銀二萬兩現已回滬其嘉湖帮中之赴錫抄莊者刻正方興未艾惟聞外洋信息未見大好觀望者亦不少云 
[電工述聞]  
　　○總辦兩廣電線佘徵甫太守奉張振軒宫保奏調後即率洋匠工役向西路開工無如水複山重灘河危險天時陰雨冬春幾無晴日又奉兼辦越南往來重報督率華洋員司工匠弁勇人等逐日冐雨趲催節節前進四月初五日甫抵南甯府設局工竣與王錦堂副戎西至龍州之線相接十三日折回沿途廵修水陸各線布置各局善後事宜五月十三日抵粤東省城現辦各項經費器具物料報銷淸釐一切並一面籌備東路物料擇於五月二十五日仍由廣州開工前赴惠潮兩府至汕頭分水關入閩以接北來之線炎天赤地烈日乾風太守亦賢勞矣哉至全工告竣大約在七月間云 
[穗垣近事]  
　　○佛山大埠外現添一火藥局因西江廵防吃緊所用火藥不少而又接濟西省故另設局於此俾便於轉運已於五月十六日開工矣○城西河基鄉潘李何三姓時相争鬥上月十六日潘李二姓之婦女竟又用武始而口角繼而相毆李婦將潘婦乳頭咬去潘婦痛極倒地其夫聞之刻即絨率多人持械報復李姓亦邀集族黨與禦是時稱干比戈勢甚兇猛西關汛弁及南海縣左堂均往彈壓暫得解息○太平門口有一賭館私開白鴿票係某武弁所包庇者向不派送陋規各衙門差役久深含恨上月十七日某役率多人齊往索費賭客恃勢靳而不與某役駡進將舘內什物盡行毁拆賭客持械驅逐互相鬥毆是處爲進城總路往來人衆有某甲經過避之不及被誤斫一刀受傷殊重由隣控諸有司經邑尊親到騐明責令守城者將賭客交出懲辦并查緝兇犯云○　　元和里某姓老媪年近六旬奉　甚誠每夕念經至三更而止乃上月十五夜媪方寢息香爐遺燼致兆焚如該媪從夢中警覺急急跳出火坑雖不　斃命而已焦頭爛額矣○宋某鶴山人在城內某公舘雇工上月十一日其主人失去珠寶一件值銀二百餘兩疑宋所竊竟交番禺縣審訊宋某之母聞之大爲慘惻親赴縣署呈訴求將其子釋放邑尊審訊一堂知係被誣但必須覓人作保始能放出着宋某之　回去宋母見不肯交領未知官意如何悽慘愈甚登即昏倒在地官急着差役舁去迨至家中而氣已絶邑尊聞之心甚不安賞銀二十元棺殮并傳知親屬準明日釋放宋某俾得親視含殮次日棺木預便親友咸集待宋回入木宋於午後回家甫及堂而母已展動登時起立見者不勝驚駭所有棺木等立即棄置别處親友詢以如何回生宋母謂從夢中見子回家不覺驚醒至前日之事則不復記憶矣聞者咸以爲奇 
[孝婦可敬]  
　　○廣東沙基於五月初十日午後有一婦人投水幸得行人看見立即拯救不至斃命詢以何故如此則云家貧難以度日老姑在堂又夫販賣爲業日中所獲能　母而不能畜妻每食姑必分所食與我至不能飽我是以欲圖自盡使姑得以果腹旁觀者聞之皆憫其貧而敬其孝有某甲贈以洋銀五元勸其　　力勸　作該婦感謝不已而去 
[通州瑣聞]  
　　○新任守備曹守府已於五月十二日接印任事矣○前署通州李兼甫明府交缷通州篆現署固安縣事已赴任矣○北　街美國傳教舘設立多年時有醫者由外洋來此施醫并不著名就醫者　屬寥寥兹　厚大夫係女醫僑重通州二年有餘施醫捨藥無不立效城　就醫看頗多尚有數十里外來者足見名馳四遠也○五月十三　南關王恕園廟會演戲四天買賣甚多人烟稠密此通邑古刹無人不争先游逛也○今夏天氣淸凉實屬罕　近日天氣漸熱棉衣始可離身現皆換單衫惟天時較旱麥秋在邇不日登場今年以西南麥苗爲盛蓋因徧沾透雨也麥秋若能豐收庶可補救上年被水災黎於萬一耳○通關税課歷歸户部坐糧廳騐收前因洋藥税課虧短經前廳憲裁撤官行改令商人自行來轅投報蓋用置印試辦一年仍無起色且商人來轅投報時值公忙以致守候遲延諸多不便現出示仍照舊章遴派妥役在外查收嗣後商買販運洋藥到通無論車載船載及零售烟鋪　憑在外差役察明包數斤兩蓋用印花按例納税不准額外需索至洋藥官行復經設立東大街路北巷投報者當源源相繼也 
[多言買禍]  
　　○揚州新城東營二　開古董玉器店之白大於七月初四日黄昏後被人刺死於巷口已列前報至今凶手未獲苦主日日號哭公堂官亦嚴比差役趕緊訪緝尚無頭緒十一日爲死者初七之期全家因其慘死愈形傷慟號哭之聲達於門外時有夾剪橋觀音　之道婆年約四十許行過其地聞哭聲而憐之平日不相識忽入門勸慰向白母云死者不可復牛彼亦自作自受白之客人聞言生疑即問其何以自作自受泣何由知之道婆見問自悔失言不無掩飾家人愈疑立即交保禀官原差即刻堂回官先喝掌嘴未招繼以竹枝一百繼以兩踏槓皆未招現尚監禁令其供出兇手始行釋放一面仍加差密訪嚴緝云 
[看戲失女]  
　　○上月十六日杭州下城之彌勒寺中酬神演戲有青雲街某姓民家女盈盈弱質已憐碧玉之愆期寂寂空閨猶作綠珠之待字是日與隣近女伴同往看戲乃道塲散了而玉人　竟不歸家其父猶疑其爲戚好家欵留也待至更餘仍然不返急向隣女詢問咸謂戲散後一路同歸至人多處忽然相失以爲先已到家也於是四處追尋杳無蹤跡或謂爲拐徒所騙或疑爲有約而逃今已數日矣 
[失洋無迹]  
　　○閩省漳州所屬之龍溪地方有局姓者充厘局司事離郡城約百餘里家居鎭署之側一日回家訪其親戚於鄉間甫坐定適細雨溟濛未能撥　策　諺所謂雨落天留客也顧家中僅老母少妻是夜三更忽有賊撬門而入傾筐倒籃略不畏人周之母妻悉從夢中驚醒見桌上一燈榮　共披衣起坐則竊兒之如何探索如何搬運無不歷歷在目急不呼人護救而口不能言祗得瞠目直視至五鼓賊去而周之母妻始動而不悶隣人聞聲廹視則賊已遠颺杳無蹤跡頓足悔恨此去年四月初旬事也閩人謂之爲燁悶香乃頃有自閩中來者謂距省城百二十里之水囦地方亦有失洋一事雖　燒悶香而其理　莫能解據稱水口厘局司事陳姓則人誠樸老成歷年來克己儉約僅蓄得周家卜年之數放在一皮箱內上舖衣服甚厚自以爲娱老有資心滿意足一日忽探手其際則纍纍者悉歸烏有急促中遍索不得即上下閉門大索遍局 
 
 

Page 3

 
 
中亦竟無恍惚之者　其箱　衣服初無損動　　疑莫釋陳無所歸咎因指其同事某君以爲戯已也者但某君亦世家子老成不亞於陳而宅心仁厚無論識與不識皆傾心相推許聞陳曹咸嗤　妄然某君不得不自明其心迹遂舉其五歳之小孩以誓於神陳亦旋悟曾凌之不殺人然事閲數月終莫得其端倪或曰是狐僊之所爲或曰是鐵算盤之幻術築室道　草衷一是豈非造化小兒有以顛倒其心志歟何其得之難而失之易也 
[失銀賭咒]  
　　○寧城某姓婦爲子定親日前向某錢莊支取洋票一紙計數八十元歸而藏諸箱籠箱中另有二十三元洋票一紙是夜竟被賊竊去次早查知其二十元之票當即挂失惟八十元之票因號數未能記明即向某錢莊關照則已被人收去矣但是夜别無他物竊去僅失二　若有從而窺伺之者故不疑外來之賊　爲女傭所爲女傭無以自明勢將釀成命案現聞女傭勒令主人自備香燭齋戒沐浴同赴郡廟賭咒此雖婦女之當　而青蚨終成黄鶴疑團將何日破哉 
[搶親話柄]  
　　○浦東人王某在董家渡開設　桶店有一女許字本城趙某趙係銅匠乃虹口鄉間人也女年已十七趙無力迎娶今春擬作搶親之計王某微有所聞謀所以藏掌上珠者　隣龔祥泰鞋店主女之寄父　遂與計議龔稱有親戚住虹口保和坊不如將女暫寄彼處租界有廵捕查察當不致被搶王欣然從之即將女由龔送至虹口迄將三月詎趙某信知竟於前夜十一點鐘待糾集多人至保和坊弄內某姓家　開門户蜂擁而入女在夢中驚醒不及逃避竟被搶出女情急聲喊經廵街捕攔住將搶親人等一併拘入捕房暫押某姓即往龔祥泰及王某處報信而搶親者見女衣履未穿殊不雅觀急往某姓家取衣其時與某姓同居之老嫗早已驚慌失措遂任其揀取及某姓同王某夫婦至虹口捕房將女及婿趙某保出方始查知取衣之人婦去衣　甚夥約值數　千文復　開單報知捕房未識能緝獲否説者謂滬俗搶親之舉雖狃於積習然未始不由女家勒索聘禮所致迨至生米煮成熟飯女家終無可如何而女已抛頭露面於稠人廣衆之中此恥非西江所能濯也然則爲父母者何忍以愛女之故而轉辱女 
[魄堪憐]  
　　○甯波人陳阿三於前晚在虹口浦灘意欲投河自盡經廵捕瞭見救起送入捕房人已昏迷捕頭飭送同仁醫院療治得甦據稱向做小工後拉東洋車近因病足難行餬口維艱故有生不如死之念耳苦情亦可憐矣 
[局員捉賭]  
　　○前日新閘廵防局員查明府帶同局勇至泥城橋堍車行內拿獲賭徒徐癩痢阿王二人帶回局中各責四百板交保 
[嚴辦賣娼]  
　　○上海縣捕役黄　訪得江北　劉聾子所開花烟館內窩藏來歷　明婦女多人並將祈來之江北勒女李大雙子勒逼爲娼李欲投河覓死因此獲到李聾子及李大雙子桂林桂寶等四人解縣由蔣明府訊問李大雙子供稱江都縣人年十五歳同　與兄逃荒來滬途遇江北　棍王扣子張得可等暗約我兄將我賣與劉聾子處爲娼講定身價洋一百六十元尚未過付我已住三日强欲逼我接客我不愿故欲投河自盡幸有人救援盤出實情致將劉聾送案現求傳提母兄來案領回原籍等語桂林供稱甘泉縣人年十九歳丈夫王友春在滬唱戲將我寄在劉套子家桂寶供稱江都縣人年十八歳丈夫沈裕高在甯波輪船爲水手我與太婆沈王氏同住劉套子家劉套子供稱江北人向業剃頭因有餘屋故租與桂林等合住並非開花烟館李大雙子係由伊兄李金咸寄在我處明府問李大雙爾既在劉套子家住三日應知桂林桂寶果賣花烟否答稱劉租樓房一幢上下隔成四房桂林桂寶逐日有男客來吃烟住夜明府隨喝將桂林桂寶掌頰　據原差禀稱李大雙子之母與兄在外候訊但不知真僞明府先詰李大雙子將其母與兄姓氏年歳供出存記一面傳進據其母稱李朱氏兄稱李金咸均願將李大雙子具領回籍月府以李金咸不應將胞妹賣入花烟館喝笞責四十板李大雙子交其母領回原籍不准逗遛忽有一人上堂自稱名王友春係桂林之夫明府詰其何故肘妻賣娼王供實因貧不聊生出此下策明府喝將王笞責一百板將桂林交領桂寳暫押待伊夫到案具領劉聾子笞責四十板具不敢再開花烟舘切結 
[催提人証]  
　　○包探曹錫榮解府後補提陸子雲陳　勤陸子雲先行投案候訊等因節列前報兹聞此案屢經博太尊委員研訊曹供詞狡猾陸稱曹錫榮與王阿安挾怨尋衅前在滬時早經免會審員陳大老爺訊供發落可據未幾又因口角不知如何争毆王旋身死據其妻投縣控夫被曹錫榮打死請騐各情均與我無涉實係平空被扳等語又經博太尊親自訊供曹仍游移將喝用天平　棍等刑曹始供認打死王阿安及再訊又獲翻供太尊隨飭將曹錫　仍行發縣監禁陸則交保俟催提陳維勤再行覆訊現聞太尊行文上海縣由悓移請英會審公廨提陳及該差詰陳姓家據其家屬云陳已投案矣 
[邑尊騐屍]  
　　○昨報　烟請騐一節兹悉死者實係霍姓非郭姓也昨午前黎邑尊帶同仵作書役人等臨驗據屍弟及地保略訴前因邑尊飭仵作騐明自吞洋烟身死屬實又詢得兩造均係貧苦之人無力備棺隨飭地保知照善堂備棺成殮暫行發壇張姓帶案候訊 
[押犯病斃]  
　　○松江人王月山前犯竊案拘押虹口捕房現因患病送同仁醫院醫藥罔效於前日身死經醫院通知地保報善堂收殮云 
[絲價正悞]  
　　○昨報登雙人溧陽絲係售與筆喇洋行其價實是二百五十五兩云 
[洗眼妙方]  
　　○來信云山西太原府李鄉宦年十九歳失明七十一歳遇一道人傳此方洗眼神效遂傳於四方治好數千人現在浦上用此方者頗多抄登貴報俾患目疾者採擇也　當歸三分　黄連三分　油勺銅菉三分　皮硝二文　用水一椀煎半椀裝在磁瓶內將瓶口封好理入地下滿日取出洗之　製時　正月初二廿四　二月初二廿四　三月初四廿四　四月無　五月初十入地三十取出　六月初九入地三十取出　七月初十三十　八月初五三十　九月初二三十　十月初八三十　十一月初八三十　十二月初四三十　閏月同前小建廿九 
[閔行鎭救生局司事潘鴻喬致上海絲業會館書]  
　　○少欽先生大人閣下久違雅教時切依忱辰維起居晋吉杖履咸亨如頌爲慰五月初九日彭家渡及周家渚因風沈溺兩船又於二十一日沙港沈船一隻均本局廵船　同救護人俱無恙堪以告紓僅懷今歳寒暖不時疾病堪處閔鎭醫家不少然施醫之人在貧病交廹者萬分苦楚經　黼翁心存側隱徼請平湖儒醫程君壽蓀素精岐黄抵鎭後飲食住宿均係黼翁供給因無視診之所向晚商借懸壺局中每日巳刻來局至申刻回卡定於閏五月朔日起送診三月晚以事屬善舉擅行允許謹以奉聞想大善士樂善爲懷無微不至山東順直尚且不分　域苦心孤　竭力代募該處　灾之區均叨仁風廣被再造恩深竊思衆絲商在閔行設立救生局連年以來遇風遭難救活不少今程君發慈悲之願暫庽局中施醫三月姪等隨同照料以襄善舉閣下聞之定能樂於從事如蒙俯允請即覺報庶遠近無力治病者即可莅局就診挽回多術幸和緩之復生貧病相連豈銖錐之必較從此九旬爲度瞻妙技於回春無非一念至誠起沉疴於炎夏叅蒙移玉簪恕卻金刻下需用純陽正氣等丸務乞多募彚寄俾到局以便分給不勝代禱之　肅此敬請善安恭頌籌祺萬福　　[  世晚潘濂春頓首謹啓五月二十六日]  
 
 

Page 4

 
 
[别感六絶集疑雨集句]  
　　○臥聞優雨暗心傷春晝初長夜更長今夕客窻孤　畔所思迢遞隔三湘　捲簾無復玉人來分付庭花莫再開想到碧懸携手地三年珍重感憐才　排愁剩有聽歌地一度聽歌幾日哀翻悔未成歡愛日幾回偷看畫圖來　妾淚如波濺玉杯滿前花事眼　　綠牕鶯度豳垉畫又是離人夢覺來　墻陰細徑枕銀塘碧篠當杳壓墻暗想個人相佇慣含悽重過再商量　啼珠壓袖不堪張新舊難分話短長安得暫酬心願了幾年辛苦做蕭郎○題宫女圖　井梧落葉又深秋庭院無人看女牛鳳輦不來珠履杳怪他紈扇惹人愁　　[  哀紅吟舘主歩雲楊嘉煥稿]  
[送金吉石茂才游日本]  
　　○吁嗟乎悲哉我生文不如馬相如作凌雲賦武不能殺敵痛飲黄龍府窮愁著書徒自苦寂寞無聞老牖户金君奇崛士掉頭不肯住曹將東海游濯足滄浪去異書快讀吾棲鏡古跡還尋徐福墓君不見佘山東去波浪高樓船擊鼓魚龍逃好將大筆寫胸臆青天紙海濡毫進君酒君毋辭來日相思盡此一巵夕陽欲落風吹柳絲莫忘申江話别詩　　[  南湖外史楊伯潤藳]  
[輪船來滬電音]  
　　○招商局保大輪船廿九日從天津繞煙台來申海晏輪船同日自津直回上海 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十年五月二十一日京報全錄]  
　　宫門抄○上諭四道錄前○缺單○府丞楊奏請飭申明定例摺○豫撫鹿奏修竣民埝各工河溜北移情形摺子○閩督何等奏請給　廵檢頂戴片○江督左等奏酌量地方情形請將現任知府繁簡互調摺○陝撫邊奏飭道府赴任回任片○都統恭奏遵旨查明保奬人員請改奬註册摺子○直督李奏請給封典片○五月二十一日工部鴻臚寺正藍旗值日無引見○左中堂到京專摺請安並請假數日○徐桐詳允升由奉天回京請安○延煦謝管户部三庫恩○卓凌阿服滿請安○桂祥由口外賜奠回京請安○陳文騄謝授浙江金華府知府恩○英麟續假十日○果齊遜續假一月○召見軍機　徐桐　薛允升　陳文騄○○光緒十年五月分缺單小京官翰林院孔目梁仲舒改教知州雲南安寧邊祖恭近知縣四川南部張宗瀛革甘肅文騄湛宗和丁四川岳池何肇祥丁按經歷廣東喻蕃昌故　○○順天府府丞臣楊頤跪奏爲營兵考試籍貫不淸請飭下部臣申明定例俾有遵守恭摺仰祈聖鑒事　章試爲仕宦進身之始以淸厘籍貫爲先學政全書載淸厘籍貫事宜責成廩保認識立法至爲周密惟順天府所屬州縣武童多有由營移送州縣因而收考廪保亦從而畫押籍貫混淆遂至不可究詰推原其故總由營兵例得考試而營兵之非本籍者應令各歸本籍與武童一體考試數語祗附見於武塲條例內千把等官鄉會試條例之末並無專條難於查核以致營官顢頇移送州縣即據以牧考不復深求朝廷淸厘籍貫之本意臣備員府丞專司考校四月間在通州開考順屬州縣府試時生童禀控由營送考之武童並非本籍者不一而足臣以冐籍考試固干例禁而挾嫌攻訐亦事所常有未便遽行准駁當經批飭各該州縣查明該武童何年何月入營當差有無田墓廬舍尅日聲覆以憑核辦嗣據州縣申覆文內竟有營中招募新兵如遇有志觀光者營官即行送考向不查註籍貫以及有無田墓廬舍歷經辦有成案等語可知順屬武童由營送考不復查註籍貫久已視爲故常若不申明例禁則相沿愈久流弊愈多難保無不肖營官徇私得賄借招募新兵爲名將並非本籍身家不淸之人濫行送考致武童憤相攻訐别滋事端可否飭下部臣將入營兵丁非本籍土著者營官不得濫行送考明定處分章程咨行順天學政通飭各屬認真辦理庶成法可遵弊端自絶臣爲愼重考校起見冐昧凟陳伏乞皇太后皇上訓示施行謹奏奉旨已錄　○○河南廵撫臣鹿傳霖跪奏爲榮澤民埝各工修竣河溜北移順軌恭摺具陳仰祈聖鑒事竊自去秋榮澤縣保和寨一帶黄溜南圈民埝塌陷險工迭出經臣派委文武員弁竭力搶護民棯之內添築月堤未塌之埝加帮後戧陸續增磚石大　入道節節挑溜防埝先後奏明在案春來天時漸暖即飭副將裴政等帶領練軍添派勇隊刻期到工增築土埝月堤加培上年挑築磚石各　以防郭廟低窪之處趲運磚石實力催辦各兵勇踴躍赴工勤苦力作並飭開歸陳許道陳彝隨時察看情形督同修守以期永臻穩固兹據該道將節次禀報淸明前後河水陡漲溜勢逐漸北趨似有仍歸故道之勢南岸僅餘分溜瀠洄七八埧之間其加修埝壩各工亟應次第核實上緊添築臣商之臣覺羅成孚於查看河工之便親赴該處查看河勢及所修各工與禀報大致相同旋據報四月十二日一律工竣前來臣復派員查勘委屬工堅料實足資捍禦伏思黄流變遷靡定而民埝爲向無工程之處去秋水落北岸灘淤逼溜南圈岸地民埝層層塌陷瞬息數十丈情形萬分危險幾有猝不及防之勢經臣派員督率兵勇馳往搶護暫保無虞今春赶培壩埝沿河防護以期禦溜或有憑藉甚幸仰託福佑溜向北移南岸漸生嫩灘分溜甚屬細微大汛水長或可復歸故道雖盡人工實由天助臣固不敢貪天之功謬謂搶護得力惟各員弁督工修築經冬歷春晝夜興作觸冐風雪異常艱苦不無微勞足錄除弁兵勇丁由臣酌量犒賞及開歸陳許道陳彝聲稱不敢仰邀議叙外所有督修出力之信陽恊副將裴政請交部從優議叙副將用劉知儉請加總兵銜叅將陳錦標請以副將用其餘出力員弁擇尤開具淸單籲懇天恩俯准照單給奬以昭激勸相自逾格鴻施第河勢無常以後能否不復南圈殊難預定臣仍飭地方官隨時查看加意防守不敢稍涉疏懈除所用工科另飭據實開報造册咨部核銷外謹將埝工告竣河溜北移情形會同河東河道總督臣覺羅成孚合詞恭摺具陳伏乞皇太后皇上聖鑒謹奏軍機大臣奉旨着照所請該部知道單併發欽此　○○何璟等片　再前代理泉上里縣丞曾良材交代案內短正欵銀三百五十七兩零當經彚摺奏叅摘頂限追欽奉諭旨允准恭錄飭追去後兹據藩司沈保靖會同臬司裴蔭總督粮道劉瑞祺詳稱該員曾良材所短正欵銀兩照　解淸尚知愧奮請將原叅頂戴給還等由前來相應請旨將前代理泉上里縣丞事長汀縣古城廵檢曾良材原叅頂戴准予給還以昭激勸除咨部查照外臣等謹附片陳明伏乞聖鑒訓示謹奏軍機大臣奉旨着照所請該部知道欽此　○○大學士兩江總督臣左宗棠江西廵撫臣霨跪奏爲酌量地方情形將現任知府請旨繁簡互調以資治理恭摺仰祈聖鑒事竊查定例煩簡互調人員如才堪治煩現任偏僻或止堪治簡現任煩劇准該督撫酌量更調部覆到日將題調要缺調補部選缺分之員送部引見等因兹查江西贑州府知府係衝煩疲難四項兼全最要缺項一廳八縣政務殷煩責任綦重且地與閩粤等省接壤風氣　其獷悍宵小出没靡常現在廣東防務方殷贑郡爲江右門户一切稽查防範在在均關緊要非精明幹練才堪肆應之員不足以資表率現任知府斌鑑前在贛州府知府任內未及一年調省察看現在調署臨江府知府印務一年有餘謹愼從公於地方應辦事宜並無貽悞惟察看該員才具於煩劇之任未盡相宜查有准補臨江府知府王之藩才堪任劇明爽勤能該員由軍功出身在江二十餘年歷署南昌廣信臨江瑞州南康等府印務軍務固素所諳繡情形亦甚熟悉現署贛州府印務到任未久已著成效洵屬堪勝煩劇以之請補贛州府知府足資整頓所遺臨江府知府係衝煩二項相兼中缺領縣四屬政務較減即以斌鑑調補亦堪勝任如此一轉移閭人地各得其宜據藩司劉瑞芬署臬司周溯賢會詳請奏前來臣等往返札商意見相同合無仰懇天恩俯准將王之藩調補贛州府知府斌鑑調補臨江府知府實於地方公事均有裨益如蒙俞允王之藩係現任簡缺知府調煩例應送部引見其准補臨江府尚未到任定例並無不准互相對調之條查有咸豐十一年饒州府知府鍾世楨未魛任准與廣信府知府光泰調補成案可援惟未經到任無俸次可計應否毋　捐免試俸歷俸嗣准調後由部核覆遵行至斌鑑係煩缺知府調簡應俟接准部覆照例給咨赴部引見臣等爲因地擇人起見謹合詞恭摺具奏伏乞皇太后皇上聖鑒訓示謹奏軍機大臣奉旨吏部議奏欽此　○○邊寳泉片　再新授鹽法道吳鎭陝安道唐樹楠均於本年三月二十八日到陝應各飭赴新任其署理鹽法道實任西安府知府李楹及護理陝安道實任漢中府知府奇臣均交缷道篆亦即由司飭回各本任以專責成除分檄飭遵外謹附片陳明伏乞聖鑒謹奏軍機大臣奉旨知道了欽此　○○開缺西安將軍烏魯木齊都統奴才恭鏜跪奏爲烏垣歷辦邊防善後彚保案內另核請奬人員遵旨查明改奬籲懇勅部分别註册恭摺仰祈聖鑒事竊奴才於光緒九年七月初七日具奏彚保烏垣邊防善後已逾六年在事文武員弁擇尤請奬一摺九年八月十三日奉旨該部議奏單併發欽此欽遵在案嗣准吏部咨開查奏定章程尋常勞績只准請奬一層不准越級保升又尋常勞績不准層遞預保並是否現任實缺均應令查明另核請奬光緒九年十月初八日奉旨依議欽此等因知照亦在案當即飭行原保文武各員弁據實禀覆兹據徐萬福等陸續禀請更正前來自應另行核奬遵將該七員先行繕具淸單恭呈御覽合　仰懇恩准飭下吏兵兩部分别註册以示鼓勵理合恭摺具陳伏乞皇太后皇上聖鑒訓示再其餘應行改奬人員俟查覆到日另爲續請核辦合併陳明謹奏軍機大臣奉旨該部議奏單併發欽此　○○李鴻章片　再據勸辦直隸賑捐道員胡燏棻稟稱浙江　陰縣人　　銜刑部候補郎中祈壽鼎丁憂在籍遵其故父三品封職胡邦傑遺命捐助直賑規元銀三千兩併合庫平銀二千七百三十七兩二錢零現值　事艱難勸捐不易該員慨助巨欵好義可風請給予從二品封典核計例銀及部飯照費有盈無絀等情臣覆核無異除將銀兩飭由天津賑局兑收濟賑並將飯照費彚捐解部外伏乞聖鑒勅部核准給照謹附片具奏軍機大臣奉旨户部議奏欽此 
 
 

Page 12

 
 
[光緒十年五月二十二日京報全錄]  
　　宫門抄○發抄旨四道○尚書額等奏請飭整頓雲南礦務摺○閣學尚奏請將已故副將准予附祀摺○將軍崇奏揀員請補知縣摺○浙撫劉奏委署知府片○將軍崇等奏揀員升補知州片○五月二十二日內務府國子監鑲藍旗值日無引見○靈中堂崇禮各假滿請安○徐桐謝兼署兵部尚書恩○希朗阿服滿請安○安徽臬司張端卿到京請安○吉林副都統恩澤到京請安○奉天府府尹裕長請訓○截取知府汪仲洵賀爾昌陳錦譚承祖各預備召見○內務府奏派署奉宸苑卿派出齊克森布○召見軍機　張端卿　恩澤　裕長　汪仲洵　賀爾昌○發抄劉錦棠奏遵旨統籌新疆兵餉官制屯田情形奉旨該部議奏欽此○又哈密恊辦大臣衙門應用員役暫照向來額設章程開支廉費奉旨該部議奏欽此○岑毓英奏委用副將三等果勇侯楊建煐等補維西恊副將等缺奉旨兵部議奏單併發欽此○又遣撤唐炯所帶川省安定中左兩營官兵奉旨該部知道欽此　○○經筵講官户部尚書臣額勒和布等謹奏爲雲南礦務急宜整頓請旨飭令該督撫妥籌辦法及時開採事光緒十年四月十四日軍機大臣奉諭旨雲南礦務迭經諭令該督撫等妥速籌辦應如何廣爲開採之處着户部妥籌辦理欽此由軍機處交出到部竊維滇省出産銅斤自乾隆以來每年部撥銅本銀一百萬兩歳運京銅六百三十餘萬斤而本省之鼓鑄資焉各省之採買資焉此外蒙自建水各屬兼産五金民利賴之通商惠工利至溥也肅淸以後廵撫岑毓英請撥工本以資採辦由臣部先後撥銀二百萬兩自光緒元年試辨起已歷十載運辦京銅只有五百萬斤尚不及常年一年之額上年正月間署督臣岑毓英撫臣杜瑞聨等奏整頓銅政事宜據稱裁革使費預借底本寛予年限别開新廠官商並辦各條均經臣部議覆請旨飭令督飭承辦各員實力奉行以求絶弊典利上年九月間復據督臣岑毓英撫臣唐炯等奏滇省礦務仍擬招商集股並購買機器以補官本而利開採奉旨着該督撫妥爲經理詳擬章程具奏等因欽此本年三月間內閣學士周德潤奏請以開中之法興辦滇礦亦經臣部議覆在案是開礦一事上關國用下利商民中外臣工亦既熟慮而審籌之矣惟是方今各省均有防務令如常年歳籌工本一百萬兩餉力刻尚不繼若如上年該督撫所奏廣招商民湊集股分購偹機器既不輕動庫儲復能有裨廠務且稱一年必有起色三年决著成效是必確有把握言大非誇當此時事多艱餉需支絀以天地自然之利爲地方富庶之資生財大道孰愈於是果能開採暢旺辦運足額即不妨於商銅多與成數至金銀鉛錫各廠亦可仿照舉辦毋令棄貨於地乃可藏富於民相應請旨飭下雲貴總督雲南廵撫廣集商刀及時採辦欽遵上年九月諭旨詳擬章程具奏並將採辦成效隨時奏報仍督飭承辦各員實力講求毋致始勤終怠以足國用而裕餉需恭摺具陳伏乞皇太后皇上聖鑒謹奏奉旨已錄　○○內閣學士兼禮部侍郎銜奴才尚賢跪奏爲在防出力歷著戰功已故副將擬懇飭部核議准予附祀以彰勞勩而勵戎行仰祈聖鑒事竊維軍興以後凡戰功卓著之員積勞病故或由紳耆呈請公捐建祠或由疆吏表揚從邀祀典奴才伏查留奉辦防候補副將姚懷德自前署將軍崇實調赴關東練兵勦賊營帶長勝營歩隊技勇嫻熟迭著戰功均經歷任將軍奏陳各在案上年十一月間在防出力舊疾觸發業由該將軍照軍營立功後病故請卹仰懇天恩允准在案仰見朝廷微勞必錄有加無已之至意惟是該副將留防最久遺愛在人平時馭下廉明持躬勤樸所餘口分輒分給所部故士卒樂爲之用所向有功以致身後蕭然幾無以殮合營之兵感至流涕幸賴將軍崇綺優給賻資其子始得扶櫬歸里實爲奉天防軍中不可多見之員奴才伏查前大學士文祥將軍都興阿崇實三臣建祠合祀業經奉旨允准在案今姚懷德以奉調辦防克盡職事在奉創立營規不避勞怨卒成勁旅歷著動勞現雖物故輿論追思奴才不忍聽其湮没仰懇天恩飭部查案准予附入崇實等祠旁廡庶足以慰忠魂而彰勞勩再該副將平生戰績甚多可否宣付史館之處伏候聖裁如蒙俞允應請一併飭部查取該員履歷事實核辦奴才爲激勵戎行起見是否有當伏乞皇太后皇上聖鑒謹奏奉旨已錄　○○奴才崇綺松林跪奏爲揀員請補要缺知縣以資治理恭摺仰祈聖鑒事竊查奉化縣知縣錢開震前請補授興京撫民同知現准部覆於光緒十年三月十一日具奏奉旨按後五日行文照限减半計算應以四月初一日接到部文之日作爲奉化縣開缺日期歸四月分截缺係沿邊題調要缺例應在外揀員請補查奉省簡缺知縣內並無可調之員雖有勞績保舉在任候補知縣於斯缺不甚相宜惟查有曾任實缺委用知縣張寅年五十五歳係四川温江縣人由監生報捐縣丞加捐知縣選授廣東增城縣知縣咸豐八年三月到任九年拿獲隣境要犯保奏奉旨免其送部引見以應升之缺升用欽此同治元年指捐直隸州知州歸候補班補用二年四月調補澄海縣知縣到任保　卓異甄别革職五年降捐縣丞投効軍營迭次在永漋河等處隨同打仗出力保奏　部奏駁改爲開復知縣原官飭令補交捐復銀兩將銀繳淸歸單月選用十二年七月簽掣雲南元謀縣知縣八月初二日引見奉旨張寅着補授元謀縣知縣員缺欽此領憑赴省在途聞訃丁父憂囘籍守制前曾投効貴州軍營因歷年辦理防勦克復城寨全境肅淸案內保奏於光緒元年正月十六日奉旨候選知縣張寅着加同知銜賞戴花翎欽此二年二月服滿起復赴部投供八年五月二十五日揀發奉天知縣經欽派大臣揀選六月初一日經欽派王大臣驗放初二日覆奏奉硃筆圈出張寅以知縣發往奉天補用欽此七月十三日到省查該員心地明白辦事勤愼以之請補奉化縣知縣洵堪勝任且係曾任實缺今請補要缺知縣與例亦符合無仰懇天恩俯准即以委用知縣張寅補授奉化縣知縣實於地方有裨如蒙俞允該員係委用知縣請補知縣銜缺相當毋庸送部引見所有揀員請補要缺知縣緣由理合恭摺具奏伏乞皇太后皇上聖鑒勅部議覆遵行謹奏軍機大臣奉旨吏部議奏欽此　○○劉秉璋片　再署台州府知府郭武昌丁憂遺缺應行委員署理查有候補知府陳瑞老成練達堪以委署據藩臬兩司會詳前來除批飭遵照外謹會同閩浙總督臣何璟附片陳明伏乞聖鑒謹奏軍機大臣奉旨吏部知道欽此　○○奴才崇綺松林跪奏爲揀員升補要缺知州以資治恭摺仰祈聖鑒事竊照遼陽州知州徐仲三奏請勒令休致於光緒九年十二月初六日奉旨按後五日行文照限減半計算應以十二月二十六日接到部文之日作爲開缺日期歸於九年十二月分截缺依煩疲難要缺應由外揀員升補查奉省並無卓異應升人員雖有勞績保舉應升知州惟人地未宜亦歷奉未滿即現任知　內或尚未到任或甫經調補實無合例堪以升調之員惟查有錦縣知縣張錫蕃現年四十九歳係江蘇陽湖縣人由監生報捐典史分發直隸同治二年十二月到省五年八月因黄防案內出力保奏奉旨以縣丞用七年八月因剿辦捻逆管帶砲船出力彚案奏請免補縣丞以知縣仍留直隸補用十二年九月補咨赴部引見回省期滿甄别以煩缺補用光緒元年奏調奉天差委二年三月到省復奏請留奉補用經部核准嗣因拿獲馬賊案內彚保奉旨賞戴藍翎欽此四年六月因歷次拿獲首要馬賊案內保奏補缺後以應升之缺升用八月奏補開原縣知縣五年二月初八日到任試署期滿題請實授遵例捐免歷俸奏請調補錦縣知縣於七年閏七月二十三日調補到任查該員才識精明熟悉吏治以之升補遼陽州知州洵堪勝任且本有勞績應升之案其知縣歷俸前已捐免毋庸再捐任內並無展叅及三叅限滿已起四叅降調革職處分核與升補例章相符合無仰懇天恩俯念員缺緊要准以錦縣知縣張錫蕃升補遼陽州知州實於地方有裨如蒙俞允該員係由知縣升補知州俟接准部文再行給咨送部引見所遺錦縣知縣員缺係冲繁疲雖題調最要缺例應由外請補所有揀員升補要缺知州緣由理合恭摺具奏伏乞皇太后皇上聖鑒飭部議覆遵行謹奏軍機大臣奉旨吏部議奏欽此 
 
