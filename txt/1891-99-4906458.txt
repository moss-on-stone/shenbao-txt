# 1891 - 99 - 4906458

 

Page 1

 
 
[附送捐册] [  本館代啓]  
　　會稽任金門先生文詔少年爲善惓念災區待哺嗷嗷特製捐册如干本屬本舘恊賑所代爲分送其捐欵亦由本恊賑所收解殊見急公爲羲眞鑾可嘉兹於今日隨報分送見斯册者務念中澤哀鴻慨解仁囊以資濟助應不負任君一片婆心焉 
[得彩求售] [  申報館協振所啓]  
　　　本舘恊振所集腋社二次彩票其第一彩乃嘉興朱夢廬先生所得兹以其文孫偶患驚風願將所得彩物仍交本舘代售助賑冀求速痊計文徴明山水册頁一部伽南香朝珠一串連翡翠佛頭記念俱全望江罷申題草虫册頁一部古銅香爐一只紅頂一座花翎一　漢玉五件如有合意　請速來購取其價亦可格外從亷旣得珍貴之物又有施濟之名一舉而二善備想痌瘝在抱者自必踴躍樂輸也 
[點石齋發售各種精本石印善籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁圖成璔補角山樓先正事略新印瞿子冶先生墨寶五尺蘭竹屏八角巿裱加七角○本齋種頻繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路申報舘　壁又設分局在二馬路横街三層樓紅墻洋房内此佈 
[再論烟酒之捐]  
　　前論謂概免厘捐専捐烟酒實爲目前救時之第一要策忽有客卒然問曰現在所捐各項貨物多係人生所必需故不得不輸捐而捐數多若専稅烟酒兩項則此二物究非人生所必不可省者設或一輕加捐而天下之人皆屏去烟酒而不用又安所得而捐之不且有捐之名無捐之實耶余應之曰不然所以専捐烟酒者正以烟酒之足以爲人害不足以爲人利故重其稅泰西於烟酒之捐特重而至今未聞有因畏捐而不作此生業者亦禾聞有因價昻而絶此嗜好者不過捐既加重價必加昻價昻則貧苦者漸不能購數必稍减然亦所减無多而國家之所入則殊不貲又可使吸烟酗酒之人逐漸見少豈非一舉兩得之道也哉客曰今天下吸烟之人與飲酒之人大約百中不及一二卽使捐之當亦無幾而先將各項厘捐悉數除去恐所得者少所失者多其將奈何余曰酒捐向所固有北地則燒鍋之稅南邊則酒缸之捐倘能核實其數不使有影戤匿報之弊則合南北而計一年之中己成巨欵若再加烟捐則其數更有可觀至於烟則僅就淡巴菰一項而論鶯粟漿土不在其列而所費己覺不少試觀近今之人無論貧富貴賤老少男婦吸烟者十中約有三四假如一家八口全家不吸鴉片者十得七八全家不吸烟者竟未之見一家之中吸者且不止一二人下而至於肩挑貿易以及牧豎佃人皆有烟具隨身不時敲火吸食直視之爲性命譬諸布帛菽粟之不可一日離卽使加捐又豈能一旦屏去乎客曰去則固難然鴉片尙且欲戒安知其將來不漸漸戒除且烟之爲物究不比鹽鹽爲人生所必需故國家設鹽課以稅之若烟則與鹽異矣且鹽之用廣烟之用狹卽欲加捐恐亦無幾又將奈何余曰無慮也烟有水旱之分吸水烟者食力之人尙少旱烟則上等下等無一不食近雖上等之人多吸水烟而吸旱烟者猶不甚少約計一人之吸食截長補短損此益彼牽扯算之所需約在每日五文合四百兆人數計之吸者十之五則每日五文以二百兆計之其數可盈兆積日而月積月而歲其爲巨欵顯而易見食鹽者連醬油而統計之每人每日不過三四文此猶就南方食鹹者而言之若北方食酸食辣則猶不及此數惟無人不食則扯算亦與烟相彷佛而鹽價在海濵煎熬之地每斤不過一二文烟葉之價則昻於鹽且煮海而爲鹽其工省製葉而成烟其工大且人無鹽不活鹽之爲物有益於人烟則止以消閒並無别用其先因辟瘴而起蓋烟氣四暢可以通氣開竅而肺實受其傷惟其傷以漸故不之覺耳以鹽之益人也如此而每日所消之數反不敵乎烟之數以烟之損人也如彼而其吸食之人其盛如此此而不加捐又將焉捐乎哉今試　加酒捐仍如前此按缸核算蓋酒之成也成於缸倘前此每缸捐四百文者今則倍之彼釀酒之家仍取償於酒客約計一缸之酒加增四百文而於每斤攤償所失不及兩文彼有劉伶畢卓之好者豈肯爲此兩文而對糟邱望望焉去之也乎然而每缸八百文計算則所捐亦將盈億又加之以烟捐烟捐則自當以按鑤核計爲是蓋烟葉産於地地本有糧不能因其種烟葉而格外加收種烟者取烟葉乾而積之其成烟也必由鑤而出约計一日之中每鑤一具多者可出烟十二三斤少或七八斤牽扯算之每日每鑤出烟十斤令其一日繳一斤烟價以爲捐統而計之當復不少而業此者則又不過取償於吸食之人以一斤之價分攤於九斤之中則吸食者每日所增不過毫厘又豈遽至於舍去耶以其爲言人之物而重其捐則雖重而人不怨旣有此項巨欵捐數則國用以足軍需以濟其他各項厘捐局卡凡因車興之際不得巳而設者一律概子裁撤俾商民得以共享其利如此則雖取於民而民止知感而不知怨豈不善哉今之厘捐值百抽五卽古者二十取一之法也烟酒之捐十取其一則古什一之法也以此什一易彼二十之一而有餘而一切局卡司巡丁役多方騷擾百般搜求以及平空勒索諸弊一掃而空之是眞一大快事卽余今日言之而仍不能行之要亦一大快論客聞余言雀躍而去 
[南屏春曉　]  
　　杭垣某姓向充庖人之役近因閒居無事邀集同事甲乙丙三人打麻雀以消永晝鄰人某翁素有登徒子之癖老而愈壯　某姓之妻頗有姿容遂思暗入桃源多方引誘未遂所欲一夜燈殘漏轉獨宿無聊不能復忍起而叩門婦從夢中驚覺試問誰何翁言天氣寒冷與其獨睡無温不若同衾共夢也婦大怒然恐力不能支狂呼救命翁知事不諧潛身避匿然懷恨在心必欲報復而未得其隙適某姓邀人聚賭遂勾通某段洋燈夫以捉賭爲名閧然入室時己傍晚賭局己散撲入内室順手將鏡臺旁銀手釧一雙金挖耳一枝戒指四枚竊去及某姓歸檢黠物件知己不脛而走翌晨復集同人聨名具禀呈控縣署想高坐堂皇者執法無私是非曲直不難一鞫而得也○白馬廟巷臬氏子甫三齡父母極鍾愛之上月初延德清縣某醫生種痘後因出痘太多徧身皆是幾無針縫可尋閱半月餘痘毒攻心魂遊地下現聞其次子生僅六月亦傳染痘毒未知能無性命之憂否說者謂牛痘保嬰歴年巳久爲父母者似不妨棄舊圖新舍難就易俾赤子同登壽域其言亦頗近理保赤者所宜知也○錢塘縣束大令自蒞任以來興利除弊閭閻久 
 
 

Page 2

 
 
巳戴德其政績之最著者嚴辦棍徒積賊消奸宄而靖民生固宜花縣士民有萬家生佛之頌也現奉蕃司許星臺方伯飭知調署甯波府鎭海縣缺此鄕則父老攀轅去思同繫彼土則兒童騎竹來暮興歌孰謂循吏不可爲哉 
[吳中近事]  
　　姑蘇來信云鄕村四月閒人少纔了蠶桑又插田惟此上巳光不陰當可及時行樂以故婁門外各村落無不鳩資演戲藉以娱目騁懷鑼鼓聲中如蟻之集直至金烏西墜袍笏闌珊始興盡而歸臨流唤渡一日有一老嫗龍鍾衰邁幾如昌黎伯之視茫茫而髮蒼蒼甫上船頭失足入水舟子急爲援起則己昏迷不醒手足皆氷未知舁返家中尚有絲能續命否○疹癀流行小孩尤甚往往臥牀不起雖有盧醫扁鵲苦於藥石難施某鞋店昆季多人賴一子以延宗祏其子髫齡聰慧鍾愛若掌中珠某夜正在嬉戲庭前忽呼頭暈急延名醫救治醫未至而人己亡矣又某姓女郎自覺胸中煩悶不瞬息而己魂赴重泉呼嗚慘己 
[捐俸築牆]  
　　定海大水成災後崧振靑中丞曾委候補道楊王二觀察前往查勘籌辦善後事宜兹又電委甯紹台道吳福茨觀察親往覆查觀察見是處冋來未建公牆以致火勢蔓延難遏今雖新築四道而地面廣闊尙嫌牆少屋多一旦猝肇飛災仍不足以扞衛因慨捐鶴俸添築四牆一時士庶紳耆咸稱頌不置 
[鳩江火警]  
　　本月初二日午後鐘鳴兩下蕪湖城内花街中門蔣德隆藥鋪後面某姓草屋火起一時水龍雲集衆志成城極力救援火不肯熄以致燒燬比鄰某瓦屋並蔣德隆後面住房附近人民急將什物遷移俾免池魚殃及幸風姨不甚助虐吳回氏遂敗陳而回計燬房舍十餘家祖龍一怒竟至此哉洵可畏也 
[悮認浮屍]  
　　松江華亭縣朱家行四圖人陸某縫工也懶於壓綫癖染烟霞時向叔母某氏貸錢氏心焉惡之默想有女兒嫁於柘林遂計定陷害賺陸至女處誑稱每日可得工資百文陸信其言欣然請往氏遂於本月初二日挈二子及陸駕一葉扁舟前去行至柘林河見村孤人静雲水蒼茫卽與二子說明將破被絮塞陸口四肢復縛以繩繫巨磗數方於頭足舉而抛入河中越二旬屍始浮起先是奉賢縣屬靑村港某姓米行囑親信顧老七駕舟至廊下買米帶有洋銀三百餘枚雇工人殷阿狗偕往中途乘間竊取二百枚逃逸顧急據情回報行主將原船扣住投縣署禀陳旣而殷父聞人言藉藉逕奔柘林認識則死者己沉浸多日面目模糊貿然慟哭曰是眞吾家千里駒也急偕地甲投華亭縣署禀報葛邑尊准詞移知奉賢縣會同相騐氏聞之私謂本圖地保曰大老爺到彼騐屍不知與吾輩有關礙否地保異之潛告知圖董將氏及其幼子帶赴屍塲及邑尊飭仵檢騐屍身則巳腐爛不堪並無傷痕顯出惟見身畔尚藏有針綫包知係縫工提氏研訊氏直認前情隨令連其幼子帶回再行訊鞫 
[茸城小錄]  
　　松江西門外某甲素開帽作生意頗佳去年秋末冬初浼同業某乙製縀帽數百頂先將貨料交付詎乙頓昧良心意圖　没多方巧飾一味胡言甲催索再三未免聲色稍厲乙銜之一日甲自嘉興附航而下路過錢涇橋乙乘其不備糾合多人驀取糞穢塗其口此拖彼扭衣衫扯得似帋條條兒所帶零星盡歸烏有後經魯姓力爲排解罰乙出洋銀若干以充賑欵然貨料依然圖頼不還甲遂投琴堂控訴想良有司明鏡高懸或當有以懲治也○前月之杪南門汛陳某因乘馬奔逸南郊隨帶一汛兵躬往拘繫鄕民惡其攪擾春熟一唱百和羣起毒毆旣將陳逐赴水中猶不肯涣然解散陳筋疲力盡幾於寸步難行遺溺褲中血污遍體無奈央人舁　婁署禀請騐傷張邑尊籖差拘捉二鄕民研訊情由喝令從重笞責刻下陳尙僵臥不起旣不能識一丁字又不能挽兩石弓矣嗚呼傷哉○有地名吉羊匯者距西門八九里之遥野店荒村居民寥落有某姓者母女兩口製簔衣爲生十指纎纎差堪自給月初某夜更深人静不知因何　火於簑衣中吳回氏采烈興高大張威燄其母從睡夢驚醒急擬挈女兒奔逃無奈烈烈轟轟火巳延及被褥及至村鄰救熄早己蓬樞桑户一炬無遺小嬌生亦焚斃其中香消玉殞矣回祿君眞惡作劇哉 
[洪都紀事]  
　　江西招摇撞騙之風日甚一日稍有舉動無不捕風捉影以假爲眞衆口一詞爍金湼玉眞防之不勝防也德曉峯中丞近悉斯弊深惡而痛絶之因飭將輪委各班牌示大堂有目共覩俾如鬼如蜮者無所施其伎倆可謂苦心孤詣弊絶風清者矣其牌示略曰光緒十七年二月分州縣輪委第一老班劉步元第二卽用班胡毓祺第三拔委班邢景彬第四正班黄際亨第五新班張鵬程第六同通插班空缺第七卽用班潘尚志第八新班王重藩第九舊班汪恩灘第十卽用班陳本棠○光緒初年洪文卿宗師視學江西會同李捷峯中丞力籌巨欵整頓經訓書院章程並購致羣書以資稽考維時中丞復創建孝廉書院課試闔省舉人惟因經費不敷將購書從緩未幾德中丞奉巡撫江西之命各孝廉先後禀請將餘息購書中丞深相嘉許及飭司道會議多以餘息無多不堪購買爲詞禀請緩議本年各孝廉以時閱多載餘息己積至數千兩原呈書價不過數百兩儘力選購書籍使貧士之無力購取者得免過於儉腹貽笑通儒查經訓書院蒙前憲籌撥巨欵兼備諸書而人數無多管書者發收尚易近年經訓人才蒸蒸日上士林稱頌弗衰孝廉書院人數名望均與之不相上下似未便始終獨令向隅而今日之孝廉亦有卽昔日之高才生更未便以幸登乙榜反令其昔有書而今無書爰援案禀請中丞成全盛事中丞批示查前據該司詳覆會議孝廉書院疑業舉人饒士騰等禀提息購書請從緩辦理當經批允飭遵在案兹據禀前情仰布政司會同鹽法道查照前次批發該舉等禀内抄發書單移會書局查明將單所開書籍如爲局中所有者卽提取送入孝廉書院收儲不必另購其爲局中所無者卽於息銀内發價購置倘息銀餘欵無多亦卽另籌别欵照單收買俾資觀覽而期嘉惠士林仍將購撥書籍數目發交該監院妥愼收藏經理以免遺失緣由詳報立案查考由司轉飭知照各孝廉奉批無不歡欣鼓舞以爲中丞之作育栽培無微不至云 
[江西官報]  
　　指升知縣葉培椿謝咨進京萬載縣尹自芬禀請迴避原籍五百里以内印務以廣豐縣周鳳藻調署遞遺廣豐縣印務卽以尹自芬署理查照新章各飭交代清結方飭赴任先以候補知州洪籛生代理萬載縣事以便互相交替又萍鄕安樂司湯國屏據報病故以沈裕昆署理知縣孫新用拔委本班一次湖南試用道陳本球由靖安原籍來省卽往湖南同知陸錫康委辦江口兼茅店卡 
[蕪湖官報]  
　　督辦運漕厘卡李少靑直刺汝霖服官皖水歴有年矣近因二豎爲災於上月下旬殁於差次公子曼靑少尉亦在皖南襄理厘務聞訃之下立飭家丁禀報丁憂○督辦蕪湖鈔關稅務俸静山大令之介弟問山少尉需次多年曾署徽州府黟縣典史旋卽急流勇退以病免官解組後僑寓鳩江蒔花種竹烟霞泉石其樂陶陶至上月二十九日忽撒手西歸大令以手足情深請假十日○無湖縣王明府於上月二十二日赴郡恭祝史太守五旬弧誕並順道詣金陵向督帥面禀要公旋於本月初二日回署○鳩江書院爲蕪湖合縣生童肄業之所王邑尊示期上月二十八日甄别 
[安徽官報　]  
　　新放安徽廬州府知府張子頤太守端本乘某輸船抵皖省禀見各大憲呈繳文憑嵩書農方伯旋懸牌飭赴新任供職聞太守擬於本月中旬束裝前往履新云○貴池縣知縣劉明府經大憲撤調至省另行差委所遺之缺以本任石埭縣知縣顧象山明府懷壬調署遞遺石埭縣缺以候補縣許伯巖明府金綬署理靑陽縣某大令呈請攺歸教職遺缺經大憲委廖梅羹太令光珩署理和州州同檄飭嚴二尹恩 
 
 

Page 3

 
 
培署理無爲州吏目檄委沈少尉連翼署理　 
[邗江官報]  
　　二月三十日慧鹾尹昌解海分司餉銀來揚潘鹾尹寶瑩銷儀河差三月初一日江都轉公座掣籖總局林分轉銷假湯鹾尹福琛銷儀河彈壓差 
[雨夜觀西戲記]  
　　後夏禹誕一日西伶氈臣献技於圓明園路戲園時則霪雨涔涔沿途泥滑乃相舉蠟屐張蓋乘興往觀甫入門聞洋琴聲丁丁然初凄厲以動心忽噌𠴈而盈耳細則如綠窓兒女之絮語巨則似易水壯士之高歌斯時泰西士女己滿座間而臺上猶繡幔低垂寂無聲息也旣而燈光微暗氈臣結束登塲一垂髫女曳霧縠衣霞綃一笑嫣然低鬤侍立先取白磁瓶分置兩桌上向客借一表置此瓶中旋從彼瓶携出及置彼瓶則此瓶亦如之旣忽有昻首出瓶外者驚而視之則常山率然之流而表頓失所在出木尺向空亂畫則表忽自上墮乃舉以還客而蛇又不知所之矣次取二銅瓶實以米女郎用盖覆之及揭蓋則一爲牛乳一爲加非遍餉座中人不啻藍橋之瓊漿玉液焉閱半刻許臺上設一木架一伶出繪具成山水小幀運筆如飛頃刻而就古人五日一水十日一石自謂能事不受相促迫以視此伶之信手塗抺章法井然不誠相懸天壤乎旣而燭龍萬道一霎潛蹤映以電光明如秋月兩人扶一石像出兀立臺中氈臣取鑿剗之厥聲鏗然略不損缺一轉瞬忽清臚四矚舞袖輕廻杏臉柳腰並世無兩驀一紅衣雉冠者從旁躍出向女調情而女仍化作石人兀立不動嘻古有因望夫而化石者此女其亦具鐵石丰姿歟然而石不能言最可人矣其最足驚心動魄者有二其一塲上置大木桶竹篚各一拉一孩出置諸篚而嚴鐍之出利刃交刺入篚血淋淋下及啓篚則中己空空正疑訝閒孩己自桶出嘻笑如恒其一一伶納火藥鋶中入以尺許鐵鍼築之堅望氈臣一發則鍼己入氈臣之手此其眼明手　爲何如哉說部載北方劇盗往往能手接飛矢以此例彼當更過之己其他如翦紙爲蝶栩栩臨風攝影幔中神情逼肖類皆見所未見足令人眼界一新及演畢遄歸則報時鐘方鳴十一下宿雨己歇痴雲未消車聲轔轔然猶與屐聲相和答也 
[死殉木圈]  
　　上月十二日上海縣陸邑尊拿獲虹口賭犯韋大寶莫阿方郭阿寶蔡毛毛張阿喜等帶回訊鞫判令將韋莫收禁郭蔡荷雙連枷發頭門示衆張收所邇來郭忽患病醫治無靈延至前日下午斃諸頭門地甲榮文家榮卽據情禀報昨晨七下鐘時邑尊親詣署東四牌　榮家相騐旣升座榮卽禀稱郭患痢疾小的並無疎忽等情旣而仵作騐明喝報季係因病身死邑尊離座親視一周令善堂爲之棺殮聞蔡日來亦患病昨午己由差役禀明矣 
[行頭蠻覇]  
　　本邑烏木作向有大行小行之分如有學業滿期者例須捐資若干歸行頭經管近有茂　祥烏木作學徒某甲因未出捐行頭王寅華糾同無賴葉孝發周大春等攫其器具使不能作工旋經作主某某等投縣具控陸邑尊飭差查明候覆王等抗不將器具交還各作主遂聨名投縣遞呈公禀王復唆令各工匠一律停工各作亦閉門不作貿易邑尊聞之飭差向各作理諭一面飭提行頭等到案訊懲 
[英界公堂瑣案]  
　　包探沈金隆禀稱小的緝獲竊犯張仁芝吊出水烟袋二十二支及靑種羊馬褂棉馬甲等物再三盤問據稱竊自何瑞蘭等家今特解送案下何暨高阿泰張半池司徒元陳立元俞和泰盛阿珠許阿六同訴稱張向操貿易與粤帮各商家曾有往來因此任其出入自如不加防範豈知失業後竟入下流乘間行竊張供稱小的係寗波人向曾糾股開設糖行後因虧本且自己作事荒唐以致落魄此間不得己而犯竊蔡太守謂爾雖初次破案然己連竊八家未便寛恕判令管押四月贜給各失主分别認領○祝桂生訴稱小的係蘇州人在治下福建路開設飯店昨日陳阿元來用膳連酒應給錢一百五十餘文先付八開小洋銀一枚及向索找伊卽連小洋取去與之論說反稱己付爾小洋銀二角語畢出外飛奔小的赶上扭回伊又倚醉蠻横及呼巡捕至亦被扭倒道旁以致伊自己亦磕傷請大老爺訊明懲儆二百七十號巡捕禀稱小的巡至是處見陳醉後與祝爭毆欲向拘拿不提防竟將小的扭仆於地旋經二百五十二號華捕帮同拿住二百五十二號華捕禀稱小的雖曾帮拿然不知其如何起釁管門華捕禀稱二百七十號華捕拘陳至捕房時小的見陳酒尚未醒陳稱小的係紹興人醉後誤事以致受傷蔡太守謂爾酗酒滋事本應懲辦姑念己受微傷着送入仁濟醫院醫治俟傷愈勒令自行回籍○周毛頭禀稱小的係寗波人前在致遠街唱山歌餬口突有陳雙林者因訛詐不遂以致爭毆今又到來尋釁是以唤捕拘案某號華捕禀稱小的查得陳係流氓當與周尋釁時有鄧盤根倪阿富在塲胡閙因之一併拘案陳供稱小的係無鍚人向在泰記洋行爲傭現己辭歇與周因細故口角吵敢訛錢鄧倪同供稱小的等惟向兩造解勸而己蔡太守以陳訛錢不遂遽爾逞蠻判令笞責人百板枷號十四天發頭門示衆鄧倪從寛保釋○洋人培而定訴稱庖丁王仁才己雇用三年矣近忽無端辭歇是以另雇他人不料竟無人來承乏異而查察始知王在外造言誹謗以致如此尋伊理論伊竟不服爲此交捕送案王忠瑞卽王仁才具禀聲稱小的係喜定縣人在培而定處當庖丁己經一載二月二十六日偶患喉痛是以辭歇回家培而定素待傭人刻薄以致人皆視爲畏途今日何反誣小的誹謗蔡太守謂培而定所控無憑不予准理飭將王交人保釋 
[法界捕房瑣案]  
　　楊錦榮羅阿金在萬山河酒肆中串用銅洋經酒保戎元海覷破送押捕房此前日事也昨晨葛同轉發落各案時戎申訴前情同轉命包探王營培帶楊羅詰間兩人均不直供同轉着楊退下問羅曰爾家在何處前晚如何與楊串用銅洋供稱小的之母現在英租界偷鷄橋開設金記小客寓楊又名培榮與房主相識是以時時在外同游前晚小的送友啓行途中遇楊同往酒肆沽飲計酒資六十七文以洋銀一元抵押不知如何被楊掉换銅洋如大老爺察出小的有串合事情願甘死罪同轉謂爾一人能死幾次羅一再苦求問爾須將情節從實供明羅堅執前言通事稱羅入捕房在身畔搜出入開洋一枚錢百餘文當時如何不將小洋及錢付酒貲竟將大洋抵押此其有意混用不問可知包探禀稱小的查得楊住英界家有姘婦阿大前因犯事經蔡大老爺拿獲判罰洋銀廿元同轉飭將楊帶案　爾家在何處爾姘婦爲何前在英公堂判罰供稱小的原籍松江姘婦己於數年前拆開不知其在公堂犯法謂人皆知爾名望爾尚敢在案混供乎喝令笞責二十下問是晚飲酒共有四人是何名字供稱祇有羅及小的並無他人謂酒保言之鑿鑿豈容抵頼不承着再責六十下楊稱小的下次不敢再犯矣求大老爺施恩饒命謂若將確情供出本分府卽可從輕楊供稱小的身畔帶有銅洋前晚遇羅同往飲酒羅以洋銀抵酒資六十七文小的左手持銅洋僞爲論價掉在手中不料情形敗露將小的扭毆以致失去洋銀一元同轉令楊將掉洋式樣當堂試演見楊手法快捷防不勝防問銅洋是否爾自己製造供稱在城中縣署西首元源錢店兌得曾出價洋六角問上海有幾人能數銅洋爾同黨有幾人供稱聞此等銅洋由南潯販來上海専用銅洋者有新如金海玉坡等數人同轉謂羅曰楊巳供認情由　亦可從直供明免受刑法羅稱小的前在城中看會至三牌樓某飯店中午餐計　一百文用去銅洋一元由楊分給錢一百二十文連此次共用過兩次問戎曰伊等來飲酒幾次矣供稱從前陸續混用銅洋四元後又混用兩元均經小的賠償前日又來混用其法與前相同同轉謂此事必有隣人目覩可卽退去明日邀同隣人到公堂質問可也楊羅還　○陳聖武卽阿寗由蕪湖誘陳熊氏來申一切情由曾登昨報昨晨全泰盛信局夥陳康云陳康生投案訴稱阿寗係小的等之堂兄弟曾在蕪湖私拆信銀誘領婦女來扈由蕪湖信局主婦陳吳氏來電告知經小的等據倩訴諸捕房將人拘押今又接陳吳氏寄來禀帖是以投案代呈葛同轉問阿寗私拆信銀是誰家所寄答稱信由鷺州寄來計本洋四十元又三十二元鷹洋二十元五角及至後信來查方知被其私拆問陳吳氏之意如何供稱洋 
 
 

Page 4

 
 
信巳經料理請將阿寗管押捕房略爲儆戒可也同轉着帶阿寗到案問爾拆去洋信是誰所寄供稱蕪湖信局本伯母所開帳目由小的經理是以外人均稱小的爲小老班前有泰州寄來信洋十元交蕪湖某僧因尋橧不見將洋私自用去爲日未久伯母將信局盤與别人司帳人董文英仍令小的爲夥而新夥徐姓在伯母前唆弄是非致將小的歇出謂爾旣私拆信洋當盤店時應與伯母言明答稱小的欲來此借洋還楚問然則如何拐婦人供稱陳熊氏來此尋姊與小的不干康云等同稱阿寗歇業後卽將衣箱物件遷往陳熊氏家昨日陳吳氏與董己經來滬矣同轉着將阿寍還押令康云等明日邀同陳吳氏及董來案訊核○上月二十三日之晚天成昌烟舘傭人謝雙全被失業細崽陳阿泉毆傷己詳前報昨日謝投案聲稱小的傷己稍痊惟腰間尙酸痛葛同轉問是晚因何日角致被毆傷供稱小的適在烟榻上晚膳陳偕一駝背人來唤開燈定欲小　讓榻小的告以膳畢讓爾可也陳不問情由揮拳便擊小的悶仆於地致腰脇在凳上撞傷同轉命將陳帶案問爾與謝並無深仇爲何如此兇狠供稱小的前去開燈令伊讓榻伊非惟不肯反將飯碗擲小的之頭小的是以毆擊謂烟舘堂倌大半皆藹然和氣斷不致持碗擲爾爾前經保出又敢至烟舘中大言恐嚇是何道理供稱小的並未說話同轉問天成昌司帳人沈炳華日陳來如何說話答稱陳保出後聲稱殺人償命何足爲奇有人保出不怕誰人同轉謂照此行爲定當嚴辦遂判令枷號示衆陳母投案一再求恩訴稱小婦人一家三口全頼此子養活同轉曰此次若不懲辦恐以後其胆愈大矣因判令罰洋六元給謝爲養傷費復掌頰一百下 
[恩同覆幬]  
　　敝所昨承江蘇藩署鄧從善堂大善士續募到第十批賑欵英洋一千八百二十九元銅洋一元虚對洋五元業經如數拜登以待彚解當此靑黄不接億萬災黎率皆菜色堪憐仰蒙鄧大善士心存胞與念切痌瘝本己飢己溺之懷矢救災救澈之志深仁厚澤直同覆幬之恩矣除掣奉收照外理合登報叩謝[  上海文報局恊賑同人謹誌]  
[賑欵彚誌]  
　　頃承蘇州桃花塢賑所以第四批中路棉衣餘欵洋四百元寄交敝所委解災區祇領之餘遵卽彚入賑欵解往散放又承五峰書屋助來英洋二百元亦己拜領併解災區矣一則移緩濟急術妙權衡一則隠姓藏名情殷補救是皆加人一等者烏可以不誌上海文報局協賑公所謹誌 
[叩謝仁施]  
　　謹啓者本年敝堂自蒙申報館代派出施醫贈藥一文愿册荷蒙薄海仁人軫卹瘡痍無分畛域宏施疉沛惠助源來溯感泐之私怳實敷宣而罔旣雖經登報鳴謝愧無酧答涓埃祇有悉將台銜捐款除抄清單刊報外另彚結清册一扣恭繕疏又一摺肅具衣冠在敝堂列聖神前焚呈叩求默佑諸大善士褆躬迪吉闔第延釐聊盡區區之忱以期仰答鴻施於萬一耳統核由正月初二日起截至二月杪止共收回捐册二百廿九扣總計收到英洋五百十元零二角五分規銀三十五兩五錢五分大錢十一千九百十三文常捐二百八十四愿合併陳明兹敝堂己定於本月初六日開局施醫業經登報奉聞度己上荷公鑒惟是一經開局就診者勢必絡繹而來經費鉅繁謀可不言而喻同人等濫竽承乏自愧人微念籌欵之日艱每終夜而三起仔肩難缷奚敢告勞况善舉固宜擴充辦理尤期盡美事求實濟欵不虚縻無如所入不敷以故時虞支絀須籌接濟庶可永垂然而大厦非一木能支凡事合衆擎易舉爲此攄誠上啓伏乞賜援或量　捐貲或隨緣助愿仁風廣扇疹癀皆消雖　滴之稍施亦是楊枝一灑倘慈悲而慨助何殊寶塔七層謹誌報章　祈賜覽[  上海虹口元濟善堂同人等拜啓]  
[江督轅門抄]  
　　二月三十日通判李銓銷期服假並禀知通判方　烈　故○三月初一日通判丁相郁禀知分寗差委○初二日同知周澄清謝奉厘捐局委寗城土藥局差賴　　奉委　厘局差遣○初三日同知江於煒謝委同圩港厘捐差 
[蘇省撫轅抄]  
　　二十七日候補知縣劉本　禀知奉撫憲飭知派蘇差委○二十八日黄章雲禀知奉委騐收太鎭河工差叩辭○二十九日藩轅　示照得常川府管糧通判李蕚然在任病故遺缺查有候補班前同知金鍾彦堪以委署署陽湖縣何錫之禀知交缷任事回省禀到○三十日五品頂戴浙江金華縣縣丞戴麟昌江西人由杭州來○三月初一日候補同知莫葆辰禀知交缷署太湖同知任事回省黄璨禀銷東路總巡差候補直隷州周煦山禀知到東路總巡差○初二日叩用知縣高振聲由江寗來禀知奉督憲委提厘局捐餉差候補知縣沈唐禀知奉委管解京餉差頼豐熙禀銷吳淞江河工差候補府經歴俞同慶禀知交缷常州府知事任事回省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[新春温風温温執論]  
　　古越曹君絳人今之精於岐黄者也賔爲察利甫觀察治舌病刀圭甫投霍然若失眞盧扁之流也日者以其心之所得　　温風温執論别精詳同異判然出示禾南遯叟讀之稱善爰爲刊錄於篇其言曰原夫春温風温温熱者皆春令之時症也然其感邪各殊病發不一有内外合邪者有表受風熱者有裏傷眞陰者症旣不同治法亦異近見滬上時醫每以春令温症混稱傷寒動輙温表兼雜消導見其身熱便云防發癍疹預爲地步不知温邪治療得法原無癍疹之虞因其温表消導刼津傷營悮治使然習焉不覺枉死者多矣亦有僅知温病不與傷寒同法施治然不能將各症分晰清楚朗若列眉焉能用藥均得其宜余也不才敢就管窺所及約與言之經曰冬傷於寒春必病温以冬受寒邪伏於管衛不卽外泄藴釀成熱王春令發洩之時伏邪值感冐内外引動而發故始起頭痛微寒者表陽不伸也口渴苔黄者裏熱鬱蒸也若症勢輕者宜分治之先以葱鼓湯宣表攘外繼以黄苓湯清裏安内若證重裏實表又急者宜以雙解通聖湯兩治表裏内外旣和病自痊矣此春温症兼表裏病於藜藿之人居多以饑飽勞役衝風冐寒邪藴於内而不驟發者以冬令閉藏爲然也至風温乃春月傷風其氣己温經謂春病在頭治在上焦師位最高邪必先傷此手太陰氣分先病失治則逆傳手厥陰心胞絡致令祇識昏迷痓厥瘛瘲若乘其邪在師經氣分之時用銀翹散幸凉宣泄病無不愈此風温乃外感風熱而無裏邪者也若夫温熱膏粱之體尤多經曰冬不藏精　必病温不藏精則邪易入於少陰至春必發於少陽以肝胆屬木木應乎春邪旣久伏必從氣化發爲温熱燔灼津液相火熾盛風大披猖　從仲景熱人少陰例治惟黄連阿膠湯養陰清熱而擅　長方中用黄連者心爲用子實則瀉其子也黄苓清相火白芍平肝陽鷄黄阿膠滋陰熄風緣邪熱竊發由於陰分素虧乃純屬裏症而無表邪妄施汗散徒傷津液以致變症蜂起葉氏所謂温邪在裏忌汗者正指此耳以上三症雖　流各殊症情錯綜大旨總以保陰存津爲急務余學陳識淺每嘆悮治者夭札衆多證治之餘嘗以各症博考深思略覺一隙微明故敢筆之楮端就正有道望勿以蕪辭無文而棄諸 
[申報舘恊振所三月初一日至初五日止經收第一百零二次清單]  
　　初一日醒園主人洋四元不書名洋二元無名氏洋一元求安氏洋一元南豐補過子洋一元○初二日宛得通錢一百魚化龍錢一百五十來自董錢三百俞成美錢八百七十俞静甫洋一元先盛祁錢一百六十任德門錢二百六十原是王錢二百六十靈白齋洋二元以上九户共來洋五元留餘堂錢五百德大信洋一元乾大信洋一元程少梅洋一元虎痴錢五百虎痴錢五百又新氏錢五百毛聘臣洋一元善事錢一千外湊錢八十五以上十户共來洋七元○初三日董兆存銅洋一元惺齋氏九五錢一千梅生氏九五錢一千馮睛軒九五錢一百以上三户來洋兩元子美氏花洋二元六橋氏花洋二元逢吉人花洋二元逢吉人花洋二洋强恕軒花洋八元復初堂錢五百文敬修堂錢五百以上二户來洋一元○初四日途拾氏洋一角○初五目隠名氏洋五元繼　主人洋六元李尊臯洋二角李義盛洋二角張生和洋六角無名氏銅洋四元金錫濟爲子病愈還愿洋一百元總共收洋二百三十八元一角花洋十六元銅洋五元 
[上海六馬路仁濟善堂籌賑公所施少欽經收定海順直山東二月十一日至二十日賑捐清單]  
　　定海丁悅生堂九八元一百兩衡陽馮氏藥善堂求事願遂入條壺齋主人四户各洋十元聚源號下惟室主人兩户各洋六元不書名湧興裕二户各洋五元元升典孫成章誦記叅記四户各洋四元任記喻本堂黄二户各三元餘藥堂蕪湖義源泰來靑室廣勤堂孫麟伯裘勇房鋤月山房隠濟道人强記芝暉　屋文記吉祥氏志明氏張楚塘愈　記龍發藴道堂文清江廣源募友人江西王寓烟閩省葉二十户各二元無名字不留名田信堂陸順堂志成軒召東老漁亦　堂項　非子　蔭書屋盧姓叢菊山房德符堂王安愚堂逹己湯氏隆記陳少峰促嬰居士宋錫九吳叔園無名字鐘毓秀順和氏鈕氏鸞　珍記紉記新記劉壽記無名士徐原德古茹居務滋小築潘文軒不書名陸玉鏈詠記竹溪華省沈倫　堂邢雙桂　周蓮蔭堂錢塘梁求病去身安無名氏二户四十四户各洋一元無名氏七角五分小山氏六角義善堂　千堂葉壽徴靑梧堂不留名知非子王立泉邢祥生李隆陳穉春姚叔方張楚封心集田厚記立記鶴記小記幼記華記榮記潤記圃記輔記硯記諸有德孫濟川紹山氏袖雲道人三七堂王陳紹虞　尉堂沈巧雲三十二人各五角無名氏六人各五角宋鏡清鵝西中隠二人各四角林彦卿師儉堂程殿臣無名氏聚星堂陳李濟三茶陽邱楊氏邱藍氏八人各三角張翔和楊鏡康周維成屠偷記程茂如五户各二角五分名賢堂壽比堂補過人邱招姑邱蔭棠吕棠高姓七户各二角曹吾氏幼洞氏張其槎三户合一元五角程公舘錢一千文周德利錢五百文公記錢三百文季札南徐鎭明長源順三户名錢二百文義森王殿魁王敬之狀元齋同慶升胡吉記三户潤德氏胡記醫心臣芸炳氏不書名無名氏不書名十六户各錢一百文孫敬亭錢四百文李雲卿林坤林朱王堂牛瑞卿四户各錢二百文項兆賢錢一百無名氏三户合八百計二千一百來洋二元綠蔭　屋陳子卿嚴玉成三户各二百花農氏章冠翁文翁四户各一百合來洋一元陳子箱萬源無名氏順記鈕記五户各銅洋一元無名氏銅洋八元不書名銅洋二元共收九八元一百兩洋一百九十八元七角銅洋十五元錢四千○順直劉西銘來吳我生一百元李耀章洋廿元唐讓卿求子病速愈十二元吳舞銘陸袁氏百福生求妄安順王本奎求父病速愈四户各十元元如求先慈冥福餘樂堂杭州劉公放生責移賑三户各六元陳桂亭求妻病速愈五元太原馥四元鍾毓秀梁寶昌二户各三元丁仁子求平安聚氏祭父　墓資移賑聚氏祭庶曾租母墓資移賑十齡女童壓歲移振求一年平安龍寶楨求父病速愈無名氏時亨來裕興典求安室無名氏九户各洋二元黎合璧堂周運蔭堂二戸刻各一元沈巧榮無名氏二户各五角問舍氏銅洋七元共收洋二百廿六元銅洋七元○山東無名氏二元 
 
 
 

Page 10

 
 
   
 
 

Page 11

 
 
[光緒十七年二月三十日京報全錄]  
　　宫門抄○發抄硃批五道○將軍額等奏量地劃分旗屯民屯繪圖貼說摺○楚督張等奏援案借欵修葺營署摺○署江督沈奏揀補水師副將員缺摺○河督許奏凌汛防護平　摺○二月三十日工部鴻臚寺正藍旗值日無引見○肅王莊王等由東西陵回京請安○松溎清安因伊子授缺謝恩○金保泰等將謝授缺恩○熱河道廷雍謝恩○候補道丁兆基謝恩○特用道會紀渠謝恩○江西知府崔國榜謝恩○徐致靖張仁黼預備召見○豐公請假二十日○師曾海緒各請假十日○召見軍機廷雍崔國榜曾紀渠徐致靖張仁黼現换珍珠毛　○發抄卞寶第奏守備陳德慶請開復原官奉硃批該部議奏欽此○又總兵曹志忠回任奉硃批知道了欽此○又福建善後局辦賑分别建坊奉硃批着照所請禮部知道欽此○又吳永兆補澎湖營都司奉硃批兵部議奏欽此○又駐防八旗捷勝營建造庫局估需工料奉硃批該部知道欽此○○護理併犁將軍副都統臣富勒銘額護理新疆巡撫臣魏光燾跪奏爲查勘伊犂旗屯民屯量地劃分耕　以清界畔繪圖貼說進呈御覽恭摺仰祈聖鑒事竊臣魏光壽前於光緒十六年四月初六日具奏擬辦伊犁地方事宜大　　形摺内陳明伊犁向分旗屯兵屯回屯民屯旗屯地畝應由將軍飭令畫文計户授田聨成片叚不與各屯攙雜以示區别等因於光緒十六年五月初九日奉硃批知道了該衙門知道欽此臣等伏查伊犁滿營承平之時向有旗屯地畝發給閒散壯丁耕種藉資養贍迨兵燹後地方蹂躪以致兵民蕩析離居旗民屯地久以荒蕪渠畔被水冲刷半成溝澗經界不清無以區别仰賴聖謨邊圉重新奠定正值新疆議開行省設立郡縣從前歴任將軍大臣皆未暇計及臣等和衷商辦凡有關於地方興復事宜靡不悉心諮訪妥爲經營現當滿營甫經規復一切舊制亟應次第舉辦伊犁雖有旗民屯地棄置年久此時清厘劃分勢同創始又因舊卷遺失無案可稽訪諸地方孑遺兵民咸莫知其所以或有一二知者及至其地半爲水冲沙游某係旗屯某爲民屯漫無分别若非親往復勘何以正經界而分旗民之屯臣富勒銘額率領滿營協領暨綏定甯遠兩縣知縣善後局委員等遍履踏勘自塔勒奇上游屯地引用泉水灌溉綏定城以東牛求灣紅山嘴至新舊惠遠城紅柳灣屯地以及城東北一帶屯地皆引用烏哈里克河及通惠渠水灌溉稻地通惠渠中渠南渠屯地皆引用伊犂河水灌溉阿齊烏蘇渠屯地引用哈什河水灌溉惠甯城屯地引用闢内沁莫霍圖阿里本圖河水灌溉自闢里沁疏濬水　渠迤南阿齊烏蘇渠迤北屯地引用闢里沁河各灌溉以上統共查勘旗屯民屯綜計可耕之地十二萬八千餘畝此項地畝向不與兵屯回屯交涉臣富勒銘額就地現巳查勘旗屯民屯悉心酌核公同分撥擬將塔勒奇上游屯地約八十餘畝阿齊烏蘇屯地約五萬四千餘畝自闢里沁水磨渠迤南阿齊烏蘇迤北屯地約五千餘畝共六萬七千餘畝均撥歸屯交綏定甯遠兩縣接收經理招户屯懇自綏定城迤　年录灣紅山嘴至新舊惠遠城紅柳灣屯地並城東北一帶地及通惠渠地約一萬七千餘畝稻地通惠渠中渠南渠地約九千餘畝惠甯城引用闢里沁莫圖阿里木圖河水灌溉地約三萬五千餘畝共六萬一千餘畝均撥歸旗屯内除教場新築惠遠城地基貿易圈以及官兵民人墳塋日行小拴馬廠並筆湖沙磧之外僅有可耕之地約三萬八千餘畝按輪年歇種實得地一萬九千餘畝就近撥交滿營飭令兵丁及時播種秋收後所獲糧石交倉存儲以備不虞惟恩伊犁地處極邊巡防操練尤宜隨時講求每於該官兵農隙之睱督飭勤加操演庶於稽頓營伍兼習耕作均有裨益所有臣等爲量地四分旗屯民屯界畔免致　雜相爭起見是否有當謹合請恭摺具陳並繪圖貼說恭呈御覽伏乞皇上聖鑒訓示再此摺係臣富勒銘額主稿合併聲明謹奏奉硃批該部知道圖併發欽此○○湖廣總督臣張之洞頂品頂戴湖北巡撫臣譚繼洵跪奏爲援案借欵修葺荆州駐防旗營各官衙署以資辦公恭摺仰祈聖鑒事竊照湖北荆州駐防旗營大小官員衙署遇有坍場例准借欵修葺前因修費無出曾經於同治十年光緒七年兩次奏准在於宜昌川鹽局稅課項下借欵興修各在案兹准荆州將軍祥亨咨稱荆州駐防濵臨江河潮濕極其又加近年雨水過多各官衙署於光緒七年修理後又及十年椽柱牆垣諸多朽壞若不及時修補勢將坍塌將成鉅工查光緒七年借撥川鹽局稅課銀一萬五千兩由應解旗營俸餉内分作十年扣還扣至十七年六月銀己如數還清今按大小官員借俸興修共估需工料銀三萬三百二十兩請照案借撥以資修理等因當經行令湖北藩司會同鹽道查案籌議詳辦去後兹據署湖北布政使陳寶箴鹽法武昌道瞿廷韶會詳稱遵照荆州駐防旗營大小衙署皆爲棲止　公之所今因年久朽壞借欵修補自不容緩惟司庫各欵湊解京協等餉以及例支一切要需時虞不繼實難籌撥擬請仍在宜昌日　　　課項下借撥銀一萬五千兩解交旗營擇要補修由荆州將軍轉飭妥辦俟工竣之日照例造具册結送部查核所借銀兩仍請分作十年扣還由宜昌川鹽局於每月應解旗營俸餉項内　銀一百二十五兩陸續歸還以清借項等情詳請具奏前來臣等查　州駐防旗營各官衙者自光緒七年借欵修葺迄今己及十年既經勘明墻屋多行朽壞自應及時興修以資辦公相應仰懇天恩俯准仍在宜昌川鹽局稅課項下借撥銀一萬五千兩給發赶修分作十年於應解旗營俸餉内按月扣還以清欵目除咨部外謹會同　州將軍臣宗室詳亨具奏伏祈皇上聖鑒訓示謹秦奉硃批該部知道欽此○○署理兩江總督安徽巡撫臣沈秉成跪　爲　　隨補水師　將員缺恭摺抑祈聖鑒事竊裏河水師淞北營副將陳永春補授浙江定海鎭總兵所遺副將員缺接准部咨係　河水師題補第一輪第六缺輪用應升人員行令照章揀員請補等因臣查裏河水師提標右營叅將周鼎於補是缺案内尚未引見給　到任無俸可計定例京口太湖兩　將缺出於川沙吳淞兩營叅將内揀選請補等語淞北副將一缺本係京口申營副將攺設應照例於該二營叅將内揀選請補查吳淞營叅將徐傳隆請補是缺案内亦未引見受札無俸可計與周鼎請升是缺均與例章不符惟查有川沙營叅將劉長春年四十八歲安徽貴池縣人由軍功投營隨剿荐保記名總兵歴經借補川沙營守備蘇松鎭標中營輪船都司掘　營遊擊各缺光緖十二年經前督臣曾國荃奏請借補川沙營叅將員缺旋准部覆聲明前補遊擊案内引見未滿三年毋庸送部於十二月二十三日奉旨依議欽此十三年閏四月二十六日接受叅將札付定例外海水師一年俸滿計自受札日　歴俸早滿該員　暢戎機歴補各缺均能辦理裕如且久在江蘇水師於裏河情形尤爲熟悉以之升補是缺副將洵堪勝任亦與例章相符合無仲懇天恩俯念水師員缺緊要准以記名總兵川沙營叅將劉長春升補裏河水師淞北營副將　缺實於營伍地方均有裨益如蒙俞允俟部覆至日卽行給咨送部引見以符定制除飭取履歴送部查核外謹會同江南提督臣譚碧理恭摺具陳伏乞皇上聖鍳訓示再所遺川沙營叅將員缺江南現有合例人員容臣另行揀員請補合併聲明謹奏奉硃批兵部議奉欽此○○頭品頂戴河東河道總督臣許振褘跪奏爲時届春融黄河兩岸凌汛防護平穏現仍督催籌備修守以重工防恭摺仰祈聖鋻事竊查節逾冬至督飭兩道各廳愼防凌汛並催赶辦歲料情形經臣於上年十二月初八日具摺奏報在案伏查黄河水勢自交隆冬以後天氣服寒冰凌堆擁而行大河不免抬高溜急水深之處風浪尤爲吃重各廳臨黄埽叚幸早普律加廂密掛逼凌椿木尚足以資抵禦惟　滙坐灣之處埽壩閒多坍塌蟄缷當經各該河廳動用工存甎石料物相機厢抛各工己臻穏定兹己節交春令地氣上升　　悉己融化黄河南北兩岸凌汛工程業經防護　穏伹轉瞬桃汛届臨一切修守事宜必須預爲籌備查騐各廳採辦歲料歳麻均各堆有成數丈尺觔秤尙　短少現仍督飭赶緊認眞籌辦以期無誤修訑勘估另案土工採購備防甎石亦飭次　料理不任稍涉遲延所有時届春融黄河南北兩岸凌汛防護平穏現仍督催籌備修守緣由理合恭摺具陳伏乞皇上聖鑒謹奏奉硃批知道了欽此 
 
 

Page 12

 
 
[光緒十七年三月初一日京報全錄]  
　　宫門抄○諭旨一道錄前○署江督沈奏　補裏河水師都司摺○楚督張等奏學政按試荆宜援案攺坐輪船摺○直督李　奏審明因瘋叩閽按律定擬摺○廣西撫馬奏厘定土民應試章程片○三月初一日内務府國子監廂藍旗值日宗人府引見六名廂白漢十一名廂紅漢十八名内務府十六名奉宸苑五名○伯王假滿請安○壽蔭克們泰由東西陵回京請安○那公請假十日○高賡恩華金壽預備召見○史部呈進月官卷○召見軍機福中堂高賡恩華金壽○○署理兩江總督安徽巡撫臣沈秉成跪奏爲掝員請補裏河水師都司員缺恭摺仰祈聖鑒事竊裏河水師太湖右營都司生玉賓升補　南營遊醫所遺都司員缺接准部咨係裏河水師第一輸第三缺輪用預保該省預保無人應用揀發班人員請補等因兹查接管卷内太湖右營都司一缺業經前督臣曾國荃按照輪補定章以揀發班内升用都司裏河水師淞北營守備許國詳年强力裕諳習水師堪以請補飭取該員出身履歴未及具奏留交前來臣查該員許國詳年四十九歲江南儀徴縣人於咸豐六年投營隨剿藨保藍翎儘先把總同治九年歸入江南提標候補歴拔太湖左營把總提標右營千總光緒四年海運出力請獎案内經部議覆俟補守備後歸揀發升兩都司班分别序補七年四月十一日具奏奉旨依議欽此復於六年分海運出力請獎案内經部議覆俟補都司後加游擊銜十年請補淞北營守備八月直部引見經部發給守備札付回省到任歴署蘇松鎭標中營輪船都司太湖右營都司篆務均能辦理裕如且要獲盜案長於緝捕於太湖一帶情形尤稱熟習以之請補是缺都司洵堪勝任與例亦屬相符合無仰懇天恩俯念水師員缺緊要准以升用都司淞北營守備許國祥補授裏河水師太湖右營都司員缺以收人地相宜之効如蒙俞允俟部覆至日卽行給咨送部引　見以符定制除將該員履歴送部查覈外謹會同江南提督臣譚碧理合詞恭摺具陳伏乞皇上聖鑒訓示再所遺湖北營守備員缺江南現有合例人員容臣另行揀員請補合併聲明謹奏奉硃批兵部議奏欽此○○湖廣總督臣張之洞頭品頂戴湖北巡撫臣譚繼洵湖北學政臣趙尚輔跪奏爲學政按試荆宜兩府援案陳請攺道乘坐輪船以速行程而惠士林恭摺仰祈一聖鑒事憲照湖北荆州宜昌兩府歲科兩試學臣向由江夏雇坐民船取道漢陽漢川沔陽天門等州縣至潜江縣屬之澤口登陸前赴江陵　次中途阻水難行到荆州後乘民船泝江上至宜昌舟行異　濡滯行程不能尅期生童齊集守候需時諸多未便臣尚輔前於光緒十五年十月歲試荆州内河行舟動淹旬日而陸行驛路頻年被水冲坍修理維艱多半淪浸水中無從辨認路徑循行民垸之上迂廻曲折晝夜兼程夫役倍形困苦若遇深宵風雨役夫失足墮水時有淹斃文卷關防漂没損濕在在可慮沿途居民避水遠出行程百餘里無客店可以棲止併少食物購買本届科試若仍由襄河澤口一路行走水陸均多稽滯殊形窒碍查近年廣東高廉潮州等府學政按試疉經奏明攺坐輪船欽奉諭旨允准在案若由武昌省城攺乘輪船泝江而上計程二三日可到荆州生童尅期取齊無須守候亦無文卷損失夫役淹斃之虞擬請援案奏明攺乘輪船與臣之洞臣繼洵函商前來當經檄行司局籌議詳辦去後兹據湖北藩臬兩司會同善後局司道詳稱查學政按試荆州府由襄河前往水陸均多阻滯今若攺道長江乘坐輪船行程迅速試事尅期既免牛童守候之苦亦省州縣供應之煩應請卽自本年荆州科試爲始援照廣東成案奏請攺乘輪船官輪商輪均可隨宜乘坐所有官輪油煤商輪船價等費應卽在向來經行之各該州縣折支夫馬欵内酌量提撥所費甚屬有限至由荆州上至宜昌府官商各輪俱屬通行若乘民船上駛水程又多三百艱滯尤甚將來學政按試宜昌應請一併攺乘輪船以期利便等情具詳請奏前來臣之洞臣繼洵查學臣函商司局議詳各節係屬實在情形若攺乘輪船旣足以惠寒儒　兼以恤州縣實於試事有裨合無仰懇天恩俯准自本年荆州府科試爲始攺道長江乘坐輪船將來按試荆州宜昌兩府均卽照此辦理以速行程而惠士林出自聖主鴻慈謹合詞恭摺具陳伏乞皇上聖鑒訓示謹奏奉硃批着照所請該部知道欽此○○大學士直隷總督一等伯臣李鴻章跪奏爲審明因瘋叩閽按例定擬恭摺抑祈聖鑒事竊准刑部咨南皮縣民人劉忠盛以劉桂林等搜搶銀衣强姦妻女等情在道旁叩閽一案訊供擬罪奏明將該犯遞回集証訊辦卽所控得實仍治以衝突儀　之罪等因經臣飭據臬司周馥委提人卷至省督同保定府查卷集証審明委係劉忠盛因瘋妄控飭取族鄰人等供結擬議解　前來值臣駐津飭委藩司裕長代審該犯劉忠盛確係患瘋未能取供其餘人証各供無異臣復加確核緣劉忠盛籍隷南皮縣與劉桂林劉三成劉福安均係無服弟兄先無嫌隙光緒十一年間劉忠盛地内被竊柳樹高粱穗報縣差緝贜賊未獲劉忠盛旋患瘋迷病症時發時愈常欲屬街劉桂林等向其理阻劉忠盛因此挾嫌卽以劉桂林等搜搶銀衣姦污妻女等詞控府發回該縣審因患瘋妄控經劉忠盛母舅韓平妻兄傳詔文呈明免究由縣照例發給鎖銬交親屬領回在家鎖錮劉忠盛旋卽拧斷鎖銬啓門脫逃潛自赴京於十六年閏二月間復以前情並忝砌韓平傳詔文賄揑報瘋等詞在道旁叩閽呈訴由部訊供擬罪奏明解直摘提人卷至省審辦查騐劉忠盛瘋病未愈不能取供犯妻劉傳氏等均各供晰前情不諱並飭縣訊取族長地鄰切實供結案無遁飾查例載聖　出郊衝突儀仗妄行奏訴者杖一百發沂邊充軍等語此案劉惠盛呈控劉桂林等搜搶銀衣强姦妻女各情業經提集被証查訊明確均屬虚誣雖係因瘋所致與有心誣告者不同第於蹕路經由處所輙在道旁叩閽妄訴應照部擬仍治以衝突儀仗之罪劉忠盛合依聖屬出郊衝突儀仗例擬杖一百發近邊充軍事犯在光緒十六年三月二十二日恭逢恩詔以前核其情罪在部議條款不准援减之列應不准其援减該犯現患瘋病照例發回該縣鎖錮監禁俟數年後察看瘋病痊愈不復舉發再行定地發配劉桂林劉三成劉福安訊無授搶行姦及偷竊樹株高粱掅事應與並無賄揑報　之韓平傳詔文均毋庸議劉忠盛地内被竊贜賊事在赦前應免緝拿除備錄供招咨部外理合恭摺具奏伏乞皇上聖鑒勅部核覆謹奏奉硃批刑部議奏欽此○○馬丕璠片再臣出省閱伍沿途所經土司各屬土民紛紛以土官抑勒阻考不令上進具詞呈訴均批所轄府縣查覆並隨在訪查情形土官中庸陋者藉端漁利有之狡獪者慮其上進或與抗衡故爲抑阻有之土民椎魯全在勉以讀書明理化其　悍似此抑勒殊於風俗人心大有關繫亟應妥議禁革伏查學政全書康熙五十九年禮部議准廣西士屬子弟有文理清通者先令就近流官州縣附考取進其名數俟該撫酌量人文多寡具題定議又雍正元年議准太平土州設立學校定額取進四名又嘉慶十年奉上諭那彦成等奏議廣西土民向學一節祠後退種土司粮田之正民雜民准其呈明應試該土官不得藉端阻擾其番哨隷置等項土民身充賤役向不准其考試仍循照舊規辦理該部知道欽比又查禮部則例内載廣西土民佃種土官之田聽土司役使充兵果有志上進退還所佃之田實無原藉可歸者准令土司送考又道光二年兩廣總督奏定章程除承耕土司役田各户仍照舊例不准考試名其承耕粮田各户與内地佃户無異無諭曾否退田俱准送考各晉因統查學政全書禮部則例廣西土州縣惟太平土州定有犖額四名此外本就流官州縣附考因退佃土田之户有准土司送考一語遂致藉端勒索抑阻諸弊叢生應卽厘定革程以除積弊擬請嗣後各屬土民除身充賤役之番役隷置各户及承耕土司役田供役之户不准應試外其餘無論何户均准赴承審之漢州縣及徑歸管轄之知府報名考試不由確查應照苗童應試用漢禀生一名苗生一名不論廪增附生公同聨名保結之例用認識土生一名會同漢　生聨名結保以查混冒如此辦理將見土屬人皆涵濡聖化胥成文物之邦臣與學臣往返咨商所見相同理合會同兩廣總督臣李瀚章廣西學政臣黄煦附片具奏伏乞聖鑒訓示再土屬地方有租父先人己讀書應試而子孫未能相繼隔數十年復有後商出而應試者率指爲冷籍土官廪保皆向需索阻擾尤爲惡習應併嚴禁以廣登進合併陳明謹奏奉硃批禮部議奏欽此 
 
