# 1890 - 294 - 4906294

 

Page 1

 
 
[賑物求售] [  申報館協振所啓]  
　　本舘開辦賑捐以來　海内諸同仁捐助各種貴物隨時　價彚解災區兹又承以下文刻　章一方歴代服制考原三十部每部二角五分銅　　兩隻花翎藍翎各一支隷有五十部每部六角石印小耕石齋畫譜廿部疫痧草六十本每本洋八分倭刻和漢三才繪圖一部盛　　要廿本每本一角豹皮一張白象牙笏一方玳瑁邊墨晶眼鏡一付碧玉三聯扣帶一付眞　砂二粒宮式白玉鐲一付白玉墜兩個鍍金　翠時辰表六集翡翠帽正二對法帖兩册前朝近時名人家畫中堂對聯扇面另物繁多不及細載現當顧直山左水災汪洋數千里飢民朝不保暮待哺嗷嗷諸君子有情殷匡救者速臨本舘　購庶幾　盛集腋實惠早沾乎 
[九朝東華錄减價出售] [  圖書集成局啓]  
　　本局所印九朝東華銶一書紙墨精良校讐詳細分裝六十四本外如紅木夾板六副可謂盡善盡美髮　毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[說騙]  
　　嗚呼古往今來盈大地間何往而非騙局哉使凡事必正顔厲色侃侃不阿待人以誠心口如一人且笑其戇欺其愚嗤其樸陋而弇鄙必致多方排斥使之無可容身則騙之道尚焉顧騙亦豈一術哉其上者以立談取卿相華屋抵　竟受六國之封豹縱連横遂成戰國此其騙術之大實爲超絶古今其次則如越之沼吳始也俯首下心甘爲臣僕含羞嘗糞汸穢不辭卒之覇業竟成吳爲越有噫嘻其騙人於不及知使人卒墮其騙計句践亦騙中之魁哉至於騙　之夜泣深宮彌子之餘桃分液其君雖受一時之騙而兔爰　媚醜狀不堪史册流傳千年貽臭此則小人之無廉　者恐巨騙亦將不屑爲儔矣若今之騙人貲　者則更異是嘗聞故老言某騙子僞充某親王沿路招搖撞騙某中丞雖心疑之而未敢發其覆訪知王善書福字乃具手版登舟以金箋求一揮其人坦然允諾書至示字偏旁忽擲筆大駡曰我悟矣我悟矣爾殆疑我爲　鼎故假求書以試之耶言已柫袖而起立命解維中丞懼長跡請罪贐以萬金後閱邸抄見王日日召見並未出都而萬金已付諸東流無從查獲矣嘻柛出鬼没竟至於斯其殆莊生所　進於道者耶惜乎用之不得其正耳若蒲留仙所記念秧雖妙想天開使人入其彀中而不覺而爲此區區之行李竟至出妻献女甚且身爲龍陽以媚之其末也一遇狐仙幾至全軍覆没以今例古盖較之驪姬彌子益爲下乘豈非無恥之尤不値有識者一笑者哉顧此猶尋常之事無足異者也所可異者邇來日報所登或訐逹官或充巨賈衣服都麗輿馬輝楻喝雉呼盧夜以繼日迷花戀酒樂此不疲當其得意之時狎客淫朋争相趨奉一且行蹤敗露則笞臀械頸戮辱隨之昔之阿　隨聲者至此皆銷聲匿迹如今春所辦冐稱提督之張姓冐稱道員之王姓及曾日萬等合中國二十餘行省内凡若此者悉　難　顧彼其人餘入下流雖身敗名裂而無所惜乃有衣冠之子借行善爲名到處騙錢以供漂賭如昨報所記吳炳南一案者則眞奇之又奇者矣吳安徽人在滬冐名誑騙西出勸捐事爲陸春江大令訪知飭差獲諸石路解經帮審委員竇明府研訊供稱向操南貨業失就無聊是以出此下策遂薄責二十板枷號十六鋪示衆夫拐騙惡事也勸捐善與也一善一惡相去奚啻萬里乃旣已爲惡而復陽冐行善之名事雖出於飢寒而跡其居心實較他種拐徒更爲可惡大　寛猛互濟嫉惡如仇拘而責之謂不足懲一以儆白乎雖然今日之假　善以誑騙者豈祗吳炳南一人哉猶憶本年孟夏曾登某甲某乙等賃屋一椽懸掛某善局匾額託名本邑某巨宦及寄居之某善士釘成緣簿各處勸捐猶恐巨宦及善士究追乃將名字故寫音同字不同者或悞寫一二筆在輸捐者數頗不菲而問其善事毫不舉行噫城廂南北市中善士如林咸以振飢爲急務頻年勸募幾於筆秃舌乾旣活災民億萬人猶不敢自居爲行善而任令此種不尶不魀之輩借善事以飽私囊涇渭不分是非莫定以致匪徒騙子公然敢與士大夫爲儕果使無可奈何藉此以免餓死猶可恕也乃吳旣稱向爲南貨生理則　明可操故業以博饔飱而竟舍却本分生涯冐名行騙自居善士聳動愚人然則盈天地問固何往而非騙局哉於是乎作說騙 
[御苑秋光]  
　　漢廕生一項例由原籍起文在京者取具同鄉京官印結報由吏部核准訂期奏請欽派閱卷大臣在上諭館考試分列等第進呈後再由吏部帶領引見恭候錄用兹聞到部漢廕生計有四員經騐封司核與例章相符禀堂訂期奏派考試各堂憲訂於本月初八日在上諭館考試已行　内閣各部院堂銜曁御史銜名以便繕單奏請欽派閱卷監試各官台將應考漢廕生錄後漢正一品廕生翟紹恕湖南新寗縣附生前任廣東水師提督翟國彥之子漢正一品廕生羅道源浙江西安縣附生前任湖南提督羅大春之子漢軍正二品廕生尚其源廂藍旗漢軍監生現任正紅旗漢軍副都統尚昌懋之子漢正三品廕生應德明浙江永康縣監生前任江蘇按察使應寳時之子○總管内務府大臣爲知照事准内總管李連英傳旨皇太后皇后於九月初三日前往頤和園所有應行導引扈從以及跟隨關防各項官員侍衛等俱於是日寅正在德昌門外伺候等因交出相應知照各衙門凡有應行傅派預備之處查照向例辦理○户部倉塲坐粮廳刑部郎中孫欽晃蒙恩簡放廣西慶遠府知府所遺坐粮廳應行揀員帶領引見恭候欽簡現由户部行文各部於一等資深兩項之漢郎中保送一二員出具切實考語並將出身履歴卽日開送過部以憑彚齊揀擬帶領引見○阜成門外北驢市口有技勇兵小萬者娶妻劉氏過門後日漸貧乏萬月得餉銀僅敷日用劉氏不耐淸　每與萬口角萬則朂以耐守若升一級所得餉銀卽可敷用該氏不聽吵閙如故隣人已厭之一年後家計益窘時有斷炊之慮該氏不能再耐遂效朱買臣妻求去故事萬無計挽留遂具一紙休書令伊回家另嫁此客歲三月事也萬自後得拔補七品領催旋擢六品現已於正紅四甲廳上委充坐廳領　非復昔日寒乞相該氏聞之靦顔赴廳求收覆水萬峻詞拒之氏復述音年恩愛兾藁砧之見憐而萬意已决終難轉圜後有效魯仲連者爲之排解謂妻旣割愛於前夫亦絶愛於後然此係官廳禾便令其久延致動旁人哂笑令萬出京錢二十千了此一重公案此後伯勞禾燕各自東西萬首肯氏乃携錢以去女子從一而終旣已主持中饋則茹苦食貧固其分也 
 
 

Page 2

 
 
該氏下堂求去　朱買臣妻如出一轍世態炎凉古今同慨卒之郎君官貴覆水難收後悔無從徒貽人以笑柄此眞不齒於人類者矣○張子靑相國之女公子許字李蘭蓀宗伯之公子爲室六禮旣陳諏吉九月初三日迎娶子靑相國製備妝奩於初二日送往計共八十餘抬一切櫃箱桌凳木器純用花梨雕刻細巧玲瓏並有簾幔座鐘古玩等前列吹鼓手二十餘名所有抬送人去皆穿緑色駕衣由北池子迤邐以　繩匠胡同宗伯宅内兩家賀客白輛盈門沿途男女覩此妝奩莫不噴嘖稱羡○太常寺爲咨行事現在天壇五品官懸有一缺應卽揀擬送部引見相應咨行貴旗卽於已革四五六品京外各官以及六品以下之前任人員曁舉貢生監人等查無親老者揀送以便由吏部帶領引見○新授欽天監左監副瑞太史左令純新授欽天監右監副瑞太史右令恆均於九月初三日上任先期由主簿廳分行示諭合署官生書史以及皂匠人等至期進署伺候一體謁見○東長安牌樓三楹派衙興修已緣前報兹聞工程業已告竣呈報工部請卽派員騐收按該牌樓琉璃瓦片一律新製彩畫甚形工細望之金碧輝煌頗足眩目也○正陽門外打磨廠西恒興錢鋪出票甚多資本不給外間漸有所聞紛紛持票取錢鋪前不勝　擠該鋪極力騰挪逐一開放未形缺乏人心漸定持票支取者遂寥落若晨星翌日該鋪忽赴中東坊請封城内外人存有伊鋪錢票者莫不怨　交加京中錢法廢弛錢鋪以倒閉爲常事由　辦理之不嚴也 
[遺使致禁]  
　　朝鮮國王太妃薨逝經該國王循例遣使恭賫表文咨文於上月杪抵京赴禮部投納請爲代遞按朝鮮久列藩封每遇王妃薨逝表奏到京例由禮部繕　奏派　　使恭齎御製祭文羊酒前往奠輟以示朝廷懐柔之意刻由禮部以朝鮮國王太妃薨逝請派前往朝鮮賜祭之正副使一摺於九月初二日具奏本日奉硃筆遣户部左侍耶署吏部右侍郎續昌爲正使户部右侍郎正黃旗護軍統領崇禮爲副使欽此除由禮部咨會該國使臣遵照曁分行知照外一俟祭文撰就　星使卽請訓　途云 
[鳩江火厄]  
　　上月二十八日午刻蕪湖西門附城市屋忽兆焚如告警鉦鳴永龍雲集陽侯回祿鏖戰多時燬去門面三椽後屋數椽火始漸熄　本月初六日下午北門内火神廟西首某姓家又不戒於火洎各洋龍聞警馳至勢已燎原是處距水甚遙不能如蘇海韓潮滔滔汩汩以致五家房屋悉付刧灰殊可憫已翌日上午吳回氏復稅駕於江口鷄窩　萬泰木棚屋宇生財盡成煨燼計其所失約値千餘金一時店鋪居民懾於火正之威無不惴惴恐懼遂有好善士勸令各店鋪紏資添　洋龍一架以備不虞錢業公所復往上海購到新式洋龍頗甚靈便關道憲成觀察以河之南岸茅屋叢雜易肇飛災擬亦購備水龍存諸署内禦災捍患誠可謂藻密慮周矣 
[嚴拿拐匪]  
　　金陵之靜謐由於捕務之認眞而捕務之認眞由於保甲之得力昔年每當東岳盛會必有一種人乘間抵隙誘拐人家小兒女被害之家鳴鑼呌喊三四日後猶聞其聲嗣經保甲局會同營縣明查暗訪加以城外保甲總辦劉道憲爲之加意緝捕每獲一犯務究根株從嚴懲辦不少寛貸拐匪遂從此遠颺近數年來閭巷幾不知有此匪類乃邇日上江兩縣各有示諭　昭文所屬之白苑港一帶往往有湖廣划船連檣停泊借賣洋烟爲名招人入艙呼吸實則誘拐童男婦女略賣别處或徑載至上海售與帆舶轉販出洋該處地方官已經獲案數起想沿江數千里此等湖廣划船無岸不有誠恐　具術者不止昭文一路云云此上有事也究竟金陵五方雖雜四隅雖遙而城内則已分叚責成如棋之布城外則有分局委員如網之羅其間偶有形跡可疑之人邏者早已上前盤詰務得其端倪窮其底藴而後已故間遇失路孩童悞入匪人之手苟非飲以迷藥使之痴若木雞未有不立破敗於飲泣呑聲之下者刻下城内保甲總辦馬觀察見入秋以來小竊之騒擾於閭巷間者幾令法窮於法防窮於防月之三日到差後卽分晝夜梭巡所屬各叚接見文武之職是役者聽其所陳察其所爲以較其勤惰其意蓋欲使大街小巷瞭然於心目而後發蹤指趵如身之使臂臂之使指六轡在御一塵不驚就使紛至沓來而某局居某地某事有某人早已若網在網有條不紊盖此番周歴之　程迥非尋常之按視而各員役由是益奉令惟謹矣况指日冬防會哨城廂内外添此數十員從事於夜明爲民間司扞掫而實則消不逞之禍於未萌杜不軌之情於未動用意最爲深遠豈止江左有一管夷吾我輩可無憂而已哉有自江北來者謂長淮以東至裏下河拐案層見迭出窮鄉僻壤非地方官一人之耳目所能周卽有　毒手者亦不敢公然瀆諸琴堂就使有選事父老急欲望縣門而思一訴又往往爲吏役所阻抑揆其情　未始非卽昭文之所謂湖廣划船者移　就此焉耳尤奇者本月初二日有六合縣百姓在江甯大堂上喊冤據稱身姓王家在東溝相近之某洲上近因新娶鄰洲之某氏女爲婦旣入門婦性和順操作亦勤平時並無家鷄野鶩之事前月因　河千淘米不知何故一去不返查問親串中咸不知其下落前　忽接婦託人帶口信始知某日正在淘米陡一巨船沿岸而過趁婦起身突出兩健漢將婦刧入艙中閉置艙底旣到南京卽售與砲船上某甲甲以賤價得　又轉售與某乙乙間游閒無業之徒知來歴不淸便怱怱託城内信府河開私門子之某丙爲之藏匿教其賣娼改名月林初時尚不願以送往迎來爲事後因逼迫萬狀兼以同居姊妹朝夕浸润始遇某客託其帶信因此身親到信府河訪問的實且確見月林實係身婦非得大老爺速爲超拔恐龜鴇一聞消息必致藏嬌别塢且泣下趙明府問爾係月林之親夫否應曰是乃立簽値日差楊役同女差王平前赴丙家提月林到堂當下由丙交出經手人劉姓洪姓至此中是否尚有别情俟訊出確供後再行續報惟該婦以在江干淘米而竟被人軋去明目張胆轉售與人此與略賣人口之匪類無異揆諸律例厥罪匪輕然非該婦之巧於寄信又孰知其身落烟花下賤哉於以知拐風之欲禁愈熾欲戢彌張誠有非官府一紙具文所能革其面而洗其心者矣是在當軸之關心民瘼者法嚴於上令行於下搜無形有影之窩藏究陽奉陰違之庇護而又使司筦鑰者化畛域之私職伺察者愼勤能之選又何患鈐轄之下不相率而共樂帡幪哉吾故曰金陵之保甲爲東南最 
[吳中客述]  
　　蘇垣向多無賴成羣結隊朋比爲奸每遇鄉人之可欺者或訛詐錢文或强索酒食幾視之爲釜中魚甕中鼈可以惟所欲爲一日有甲乙兩棍徒正在敲索某鄉人適總巡因公過此立飭拿送地方刻已笞臀荷枷以爲若輩龜鑑矣○城中街道狹窄乘馬馳驟易滋事端雖賢有司禁令屢甲而日久玩生每致復萌故態長元和三邑尊奉剛良帥憲諭一例嚴禁諄諄告誡無非一片婆心不知若輩能否仰體憲懷稍爲歛迹否○胥門内某作塲學徒秀外慧中不一年盡得師技其師亦　逾常格稍給辛工無如愛賭性成近又屢博屢負衣衫典盡避債無臺淸夜自思彌縫之術遂密購阿芙蓉膏一盒背人呑下臥牀洒涙幸師知覺尚早多方醫治將毒吐盡不致魂歸冥府嘻賭之一字其害何可勝言世有喜效劉盤龍之一擲千金者盍及早回頭免喪身家性命乎 
[讞員續假]  
　　英公堂讞員蔡二源太守因病請假一月經江海關道聶觀察札委西門外巡防局員朱森庭明府權理昨日假期已滿太守又禀請續假是以公堂讞務仍油明府代庖云 
[英界火災]  
　　本埠三馬路南首新興里門樓爲姑蘇人某甲賃居昨日午後一點鐘時用灶煮飯旋出外購取食物祗留孩子在家偶不留神以致火延積薪一霎時卽冐穿屋頂延及左右隣家捕房急撃警鐘各洋龍紛紛畢集開取自來水管四面狂噴麥捕頭督同英印華各巡捕及中西包探彈壓匪人蔡太守亦乘轎親臨爲之照料火勢隨向南延及平安里轉角約共焚去樓房十幢始得漸衰至日下虞淵各洋龍尚在噴 
 
 

Page 3

 
 
滅餘燼云 
[邑尊騐屍]  
　　某觀察雇坐蘆墟船用利川小火輪帶至申江行近陸家嘴浦面蘆墟船水手葉阿二失足墮河以致淹斃觀察函致英公廨　將小火輪船舵工陳樹心提案訊究朱明府飭差捉陳移送到縣前日下午救生局巡船在原處將葉屍撈獲帶至老白渡浦灘知照屍子葉阿大認明屬實遂協同十六鋪地甲投縣報請臨騐昨日十二點　時邑尊帶同刑仵書役命駕至屍塲原差將陳帶案研訊之下供稱小的係浦東人在利川當舵工本月初六夜一點鐘時帶蘆墟船來滬行至新關對面浦邊潮水甚急繩纜中斷葉欲撈取失足墮江叩求明察阿大供稱小的係吳江人年十二歲家有祖母父親死於非命叩請伸冤邑尊飭仵檢騐旋喝報委係墮江身死並無别故邑尊親視無誤　大稱父親屍骸求准自行棺殮免子發封邑尊俯如所請着具結備查　鳴騶回署陳仍帶回候訊 
[上海縣署瑣案]  
　　鄧　堂石雨亭誘法界蘭芳里烟妓陳巧雲被營勇在途拿獲解送至縣陸大令判令將巧雲發交善堂留養鄧石分别懲責枷號一月發老北門示衆前日枷期已滿飭提訊究鄧石同供稱小的等皆湖南人初次悞犯叩乞施恩邑尊着卽開枷收所交人具保倘無保人分别遞回原籍○本邑小東門内沿城一帶俱係公地近有衛姓起造樓房居民以有佔街道投縣禀稱陸邑尊以城下公地不准建造房屋候飭差傅諭將屋拆讓 
[英界公堂瑣案]  
　　寍波人孫蓉塘向在本埠開設煤炭店前曾投英公堂控妻弟王慶祥屢次詐擾及訊懲開釋又偕交立　向孫吵閙聲言孫曾借去洋銀四百元後更帶同婦女盤踞滋擾遂由孫之叔父孫漢文控求提究朱明府飭差提王父子庭訊漢又申訴前因並稱王父子至侄處胡閙曾經解勸一味逞蠻孫供稱屢被岳父妻弟硬借洋銀均有帳目而慶祥稍不遂意卽將家用物件典質錢文且連次遇諸中途輒行阻擾立誠供稱有洋銀四百元借與女婿務請究追慶祥供與相同明府檢閱原卷問立誠借洋與女婿有無憑據答稱因係翁婿未經立據明府以立誠任意妄言殊屬不成事體姑念翁婿至親不子懲責諭令嗣後不得再至女婿　吵閙立誠嘵嘵置辯出言無狀明府怒甚喝令掌頰二十下押令回籍慶　具結交保安分營生○陳小弟肩零星洋貨沿街喊賣徐阿仁向購銅絲耍貨論價不諧以致口角争毆由捕拘送公廨俄而有人出爲調處聲請銷案朱明府准之 
[法捕房瑣案]  
　　上月十七日有製造局爲小工之楊福禀控憑俞老頭子姚陳氏等爲媒出洋數十元娶再醮婦章陳氏卽崔姑娘爲妻旋於六月十八日捲逃八月十五日在法租界尋見當卽嗚捕將崔姑娘並伊姘夫章　玉等扭案堂訊着崔姑娘等交保出外合楊福邀同媒証人到案再訊迭登本報昨晨楊福邀同廿五保十四圖地保張慶華製造局工匠頭目趙德明持巡防局委員名片又有貼鄰薛倪氏媒人姚陳氏等同至案下禀訴情由並稱俞老頭子因患急病逝世其子俞二喪事未畢不能來案問趙德明曰爾　楊福是否鄰居可曾見過楊妻趙稱小的本在製造局中爲匠目住處與楊不遠今年三月間聞楊娶崔姑娘爲妻廿八日俞老頭子並崔姑娘之柹雇坐小車送至高昌廟先在茶館啜茗另有崔姑娘之母並其兒子乾生等次日至楊家成親隣人咸往探視故知其事問楊於何日成親爾等曾否送禮可曾　喜酒笞稱素無往來故未送禮亦未飲喜酒同轉卽問姚陳氏曰爾知崔姑娘之姐夫唤何名字答稱名應和尚現在　南毛家弄鐵貓廠内爲夥問爾旣作媒人飲喜酒時可曾請　答稱前一日楊交付茶禮洋四十八元窵立婚據有小婦人之名字當時簽押其洋經崔姑娘之姐拿去小婦人　俞老頭子均作媒人祗得英洋三元各分其半並未飲喜酒問崔姑娘後來捲逃爾可知否答四月二十九日楊欲搬　西門城中與崔姑娘之母同居小婦人言明爾欲　往以後有事我乃不能經管至六月十八日楊與崔姑娘口角次日卽逃走同轉間薛倪氏曰爾知崔姑娘如何來去薛倪氏供與姚陳氏相同同轉卽飭包探將崔姑娘並　子乾生傳案詰崔姑娘曰今日來案之人爾可　識否供稱姚陳氏於六年前本是鄰居嗣後　曾見面其餘之人一　不識同轉卽令趙德明等當堂辨認此婦爾等　認識否趙等均稱此婦卽係楊福所娶之妻同轉詰崔姑娘曰爾之拼夫章餘玉及爾姐爲何不來供稱姘夫因病不到姐家在大南門外隨時可以往傳謂今有媒証人等來案禀明情由爾有何詞抵賴供稱今年二月間姚陳氏至小婦人家願意代我作媒小婦人不允以致挾怨誣控謂爾姐作媒而且作保收去英洋四十八元確鑿有據尚敢抵賴乎供稱如姐姐　白馬蟻可請提究　轉謂其一派胡言喝令掌責四十下問乾生曰爾今年幾歲是否隨　母同往楊福家居住供稱年十三歲生父姓蔡去世多年向在家中並未同母出去與楊福素不認識趙德明禀乾生確係楊福之油瓶　子四月後楊搬至西門内曾眼見蔡乾生携小籃一隻送飯至高昌廟交與楊福　倪氏稱乾生來時由楊福製備新衣楊稱因乾生　飯常在溝内摸蟹有友人看見小的卽不令乾生送飯薦在西門内金姓銅店習學銅匠崔姑娘稱楊所禀者均非　情同轉曰觀爾情形眞是奸猾　再掌責四十下將母子分别管押著張慶華趙德明退去楊福與姚陳氏薛倪氏等邀同俞二並崔姑娘之姐下期來案再行核訊○兵船水手劉淸建被同太和烟間夥季阿四王錦齋等毆打受傷失去鷹洋十元堂訊着押追查核在案昨據包探土榮培禀今將同太和店主之弟季阿太提到請訊旋據劉淸建投案請追同轉問季曰季阿四毆打劉淸建爾可知否供小的因病在床聞聲出視見劉酒醉脚踢同太和之店門不知其打失銀洋謂劉之衣袋何以被人挖破着帶季阿太王錦齋至案卽令季　太詢問其夥仍無實語同轉着季阿太暫行交保季阿四王錦齋兩人還押着交到行兇人再核劉淸建送回兵船邀同杉板船上人朱子仁到案質問劉供朱已回吳淞兵船明日出洋不得久留務請追到失洋同轉着退下再核○顧祥泰帽子店夥陸禮春乘店主顧靜三病死覇夻店業經顧靜三之兄顧靜安及子西園等控案當將陸禮春沈友隆等押候查明再核已詳前報昨晨通事稱陸沈等在押所與包飯之畢松培商通保陸等出外嗣因沈友隆等兩人奉諭准令保出惟陸禮春一人案情較重不准交保陸因此在捕房中百般吵閙務請根究同轉命包探將顧靜安傳案問目下店中尚有歹人否答稱目下尚稱平安並無歹人滋擾若將陸禮春釋出恐難免禍陸在押所揚言欲用尖刀刺我同轉着顧暫退卽將陸禮春提案問爾在押所與包飯之畢松培有何言語供稱沈友隆本是我之徒弟經畢保出由沈交付畢松培洋七元言明保我出外因延擱日久仍未交保因此怨恨同轉命將畢松培傳進問爾在捕房包飯是否天天進出供是謂陸禮春託沈友隆交爾銀洋七元有否畢供與陸素不相識如何交我洋元因陸屢次懇我作保我知陸姓素不安分不肯擔保致彼挾怨誣控同轉命提沈友隆少頃據沈投案聲稱上月廿八日經畢松培保出當向友人處借洋七元當面送交畢松培請其將陸禮春保出因懸宕日久依然不保致有轇轕問交洋時有誰人看見答稱顧靜安及西園店夥王桂亭等均經目覩同轉復傅顧靜安　爾子並王桂亭目下何在答稱子與王桂亭有事返浦東十六日可來問沈友隆付洋與畢松培爾看見否供不看見旋據畢松培帶同燒飯夫夏春林吳阿木投案聲稱陸禮春在押所曾囑送飯人代伊寄信如得保出許各給英洋一元並另送帽子等物同轉着將陸禮春掌責八十下還押諭顧靜安下期帶同王桂亭等來案質訊並着畢松培先行具改過切結嗣後不准招攬詞訟 
[更正]  
　　揚州復茂恒協賑公所經收賑欵項下查有福蔭主人節省湯餅會英洋四元移助賑需誠所謂廣種福田垂蔭後人也前次登報誤冩福隠合亟更正以昭徵信 
 
 

Page 4

 
 
[卽洒楊枝]  
　　敬　者敝堂自興辦以衆所議善舉業已次第施行想蒙諸　善士洞鑒日前購買造堂地叚經於八月初十日興工築造曾分派人小捐册叩乞助捐滬上地廣人裯其間貧苦之輩病無醫藥飢乏粥糜寒無挾纊之温死有暴骸之慘孤兒寡婦不免流離斷簡殘編在憑踐踏凡此數事皆有心人所爲扼腕咨嗟也同人等謹造善堂專爲施醫捨藥贈衣給粥掩骼卹嫠惜字義學起見惟是造堂經費實屬不敷勢又不能中止伏求遠近官商士庶諸入仁人垂憫貧民鼎力捐助資無多寡各盡已心俾敝堂藉以造成則諸大善端皆得舉辦咸沐德澤於無窮矣前派捐册伏祈早日捐助或解善囊或代勸募捐集多少悉數將册寄回實爲德便敝堂現因興築事務殷繁又籌辦施粥施衣等事故議於本月十五日停止施醫合併聲明以免貽誤[  上海虹口元濟善堂同人等叩]  
[妙手回春移助完願]  
　　謹啓者頃奉到古吳孫溪逸士來函爲次兒春間患病甚危蒙陳咨篤卿醫愈年纔半歲氣體虚弱迨至八月又患傷風痰　兼之寒熱交加症成漫驚愈形危險勢在岌岌復蒙陳君悉心診治賴以斡旋得保幼命次兒有生之日皆出陳君之賜因感厚惠情何能已謹勉湊洋五十元酬謝陳君而再三固辭又不獲命今移助順直賑濟棉衣囑爲登報以彰盛德云云拜登之下莫名欽佩竊思陳君篤卿具四春之妙術懐濟世之婆心莫不稱爲緩和再世毋待榆揚若孫溪逸士之感戴不忘殆所謂君子受恩必報者歟且移助救災爲少君造福不惟易養易成將來頭角崢嶸可爲操券用綴數語謹　勿諼[  上海北市絲業會館籌賑公所施善昌謹誌]  
[慨解朱提]  
　　敝所昨承揚州福和祥賑所毛聲和善長匯到振捐規銀一百三十八兩二錢一分九厘當卽如數拜登以待彚解除將捐户花名另列淸單外合先此爲慨解朱提者崩角謝焉[  上海文報局協振同人謹誌]  
[挾纊銘恩]  
　　初十日平湖沈賡賢大善士捐助東省新棉衣一千件由電報總局收支所交到敝所拜登之下卽於是日託海定輪船如數運津交招商局黃花農觀察查收轉解災區散放當此風霜凛冽之時億萬哀鴻號寒不輟一旦章身有具卒歲無虞吾知蒙其澤者當必懷挾纊之恩矣爲誌數言藉彰盛德[  上海文報局協振同人謹識]  
[贈畫鳴謝]  
　　顔寳山守戎鴻斌四川華陽人少多膂力嫺弓馬暇則模山範水毫無武人習氣前年因法人擾臺灣乃奮然起曰此大丈夫建功時也遂渡臺役效大營屢立戰功得保今職復因築鐵路事隨劉爵宮保勘閱山路縋深鑿險不敢言勞而畫法轉因之大進近以母老丁單乞歸省視道經歇浦介晚霞中贈以山水三幅奇特幽秀無美不備信乎賢者之不可測如是乎謹當懸之座右以誌不忘 
[康强逢吉]  
　　昨日虞山朱大善士積昌自皖江寓次以順直災賑鷹洋二十元寄交本館協振所求保病愈身安時値深秋飢寒交迫荀得一絲一粟猶勝文繡膏粱何况特沛廉泉足救數人性命哉身其康强子孫其逢吉敬敢誦洪範語爲大善士祝之 
[蘇省撫轅抄]  
　　初八日候補知府林文炳禀知奉委兼辦蘇城六門釐捐差候補同知陳家態禀銷發審局差卽辭赴錫金釐局差通判王兆霖禀知丁繼母憂指分江蘇卽用知縣葛祥態浙江人由京引見來省禀到分發江蘇海防班試用縣丞曾勳崇江西人由京騐看來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　 
[上海北市絲業會舘籌賑公所施少欽經收順直山東賑捐八月廿六至廿八日第二千五百九十六至九十八次淸單]  
　　包貢章求恙速愈由信昌隆來洋一百元香港福和行陳光秩由振興來三十元樹德堂張求保大小病恙速愈家口平安三十元屯岳傅氏求夫病愈廿元葛學啓病愈完願廿元陳炳卿十元直塘顧仁浩爲弟仁溥求病速愈十元曹覺先求保合家平安十元還舊願人求保内子小產平安十元南京省過氏由安孚　來十元章志端同妻康氏求病速愈由吳淞貨捐局章寄來六元鹽城宋子香先生爲潘小洲兄寫照移潤資助二元婁東恆農氏醉雪山人二四休邑金友仁一元有心無力人求平安一元皖省近聖街俞公舘代陳一元○黃菊人來潮陽鄭鴻濟募鄭冬官第鄭本立堂各　一兩四鄭集成長順號姚寳隆鄭濤珊鄭郁齋劉喜合柄瑞昌七户各七錢姚協豐合順陳增盛三户各三錢五分共十二户合爛板洋十二元五角以上廿六日○鴻寳齋石印局同人各抽月俸共集洋六十二元安徽建陽衛金壽募繁昌北鄉横山橋添儀等旱老圩公積由晋和莊來五十元徐西椿求母病速愈十元枕省萬承志堂許城隍神前經願移助十元又許慈谿梁山伯廟經願移助十元彭城氏求平安十元瀏河江海關勸徐發順船六元張以文爲兒面體弱不時停食等症求愈五元無錫逹源莊鄒滋墻因母吳氏惠病求速愈五元王瑞發爲子病愈還願五元和悅州劉曉江募無名氏英洋三元日本洋三元又省過子完心願求合家平安四元富陽通義號徐勝眉求妻病愈產安添丁四元杭州高子懐由海防禀署　四元陸榮采求諸事順遂三元宋子香小照資移助二元管遵孝求病愈二元鹽城宋子香先生爲靑藜閣主人寫照潤資二元太倉繆季豐童馥堂募桶捐無名氏陸愼守病全各二元金陵鈕治富求保家宅人口平安五元靑村港何震山銅洋一元○硤石泰豐恆悟因氏募惇叙氏洋六十元又六十元隠名氏四十元又四十元以上廿七日○長沙文吉主人　善士棉衣捐由蔚盛長號王育齋先生來長沙錢平實銀一千兩合規元一千另五十五兩四錢四分又江西豐城楊錫純目疾早愈合家平安楊振聲爲母楊傅氏病愈各洋廿元丹陽程雲軌求子病速愈由惠泰莊來三十元蕪湖愓安生廿元無鍚朱子週歲節省助賑十元又保佑身體康健十元瞿趙氏保佑身體康健福建藏少梅居士五元福建百忍堂張保六龄幼孩消災延年五元東新場方滄洲求兒藴生痢速愈四元蘇無名氏求病速愈二元松郡卓厚悅求弟厚槐病速愈二元王義卿求病愈二元朱家角不留名一元太倉潤興布莊俞明遠求病速愈一元汪允中錢四百文○金陵上新河上草堂同人續募程培之吳瑞麟各洋一元無名氏錢六百文柴昌記五百三十文玉鈺卿五百文張冠山張桐甫各四百文曾祥興劉興太興茂祥三户各三百文俞曉春王洪源義豐太合順號魯均記德厚祥厚生福程受正俞烈文唐德甫高少山呂樹人呂厚仁李嘉榖李嘉勳李嘉猶王新和劉雨江陳復興潤記復元太慶源無名氏王益順朱雲記俞佑之汪楚珍洪沛之廿八户各二百文汪德岐葛敬三陳燕山俞廷鍚胡志仁鄭克銘無名氏許豈源廖小安萬興源慶源洪立齋江春甫任培生葛敬山吳德卿永太劉同原無名氏朱文記黃幹邦廿二户各一百文共六十户合洋十三元以上廿八日 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年九月初四日京報全錄]  
　　宮門抄○諭旨三道錄前○發抄硃批五道○四川學政朱奏報川東北歲試情形摺○又奏續試卭州等三屬片○將軍裕等奏援案點騐軍器摺○又奏職官圖財阻繼審明定擬摺○護新撫魏奏委署州縣缺片○九月初四日刑部都察院大理寺侍衛處値日户部引見六名内務府九名○廣東巡撫劉瑞芬請訓○補用道府黃雲等謝恩○八額駙定公信俟各續假十日○椿壽請假十日○吳樹梅續假五日○召見軍機劉瑞芬黃雲○發抄曾國荃奏廣西撫臣捐賑請賞頂戴奉硃批馬丕瑤着賞給頭品頂戴欽此○又記名提督易致中請更名奉硃批兵部知道欽此○李瀚草奏山西撫標守備秦金照請　回山西候補奉硃批兵部知道欽此○張樹勳奏巡洋班滿日期奉硃批知道了欽此○鳳秀奏謝管理牛馬稅務恩奉硃批知道了欽此○○四川學政臣朱善祥跪奏爲敬陳考試川東川北各府州歲試情形仰祈聖鑒事竊臣於去年八月曾將考畢重慶回省錄遺情形具摺恭報在案臣嗣於十月初四日出省按試酉陽次忠州次夔州綏定順慶保寗潼川龍安等府以上府州惟順慶保寗潼川三屬歲科分考餘俱歲科連考於六月二十二日試竣回省臣每至一棚均先期檄行提調訪拿槍匪並責成教官督飭禀保於點名時認眞稽察正塲日臣仍坐堂監試以防越號换卷等弊面試文童調集縣屬試卷詳細核對文理筆跡符合始行錄取各屬文童知無從　倖咸恪謹守法塲規一律肅靜各府州錄送武童多至七八千人少亦二三千人臣先令提調核實淸厘剔除重名又於内外塲令　保教習互相稽查以防頂替臣詳加考校擇其馬步技勇合式年貎相符者取進覆試弓力悉合尚無各項情弊發落文武生員勖以讀書立品安分守身勿預外事庶於文風士習均有裨益用仰副聖主培育人才至意所有微臣考試川東川北八府州情形理合恭摺具陳伏乞皇上聖鑒謹奏奉硃批知道了欽此○○朱善祥片再臣按試所過各州縣境麥秋豐稔禾苗茁秀雨水霑是可望有年民情輯和地方安靜足紓宸厪臣此次拜摺後卽日出省續試卭州雅州寗遠三屬十月初間回省開辦成都科試合併陳明謹奏奉硃批知道了欽此○○奴才裕祿濟祿跪奏爲現届點騐官兵軍器之年擬請援照歴届變通章程分别點騐恭摺奏祈聖鑒事竊查向例盛京通省官兵額設盔甲槍砲弓箭每届三年由盛京兵部侍郎前往點騐一次道光八年前任將軍奕灝以從前侍　每届點騐之期帶領官員家丁書役前往各城需費較繁奏奉上諭嗣後盛京兵部點騐軍器之例着照所請停止飭令各城尉協每於年終將一切軍器是否整齋造册咨送兵部存查仍責成該軍隨時酌量密委妥員前往抽查以期核實等因欽此嗣於道光十九年六月奉上諭據御史阿克丹奏請揀員點騐盛京軍器一摺盛京兵丁素稱勁旅器械尤須堅銳嗣後每届三年點騐軍器着該將軍前期開列將軍五部侍郎及副都統銜名具奏請旨简派欽此道光二十二年復經前任將軍禧恩奏奉上諭禧恩奏　將官兵軍器送省點騐一摺着照所請盛京官兵軍器着自平夷撤防之日起每届三年開列將軍副都統五部侍　銜名奏請簡派一二員將各城軍器調至省城公同點騐欽此各等因欽遵辦理在案嗣因咸豐年間官兵奉調出征或設防海口或在外緝捕咸豐四年七年十年三次點騐之期均隨時奏准責成各該尉協就近核實點騐迨同治二年以後至光緖十三年歴届九次點騐年分内除光緖十年十三年兩届因辦理海防援案奏准責成各該尉協就近點騐外其餘七次皆因地方盜賊不靖仿照舊章稍爲變通奏請簡派大員就近　騐省城官兵軍器其興京金州錦州所屬地方卽責成該副都統點騐仍由將軍衙門彚總咨送兵部查核今自光緖十三年起扣至本年九月又届三年應行點騐之期所有官兵軍器原應照依調省點騐之案辦理惟現在奉省官兵練隊分布各處駐防緝捕若將外城軍器全數調省點騐各外城距省七八百里一二百里不等往返須至月餘倘遇要事有兵無械且長途載運需費浩煩或有損壞併須買補皆由衆兵備辦未免苦累奴才等詳加籌酌擬請仍照光緖七年以前歴届奏請變通章程分别點騐謹開列將軍副都統五部併　銜名淸單奏請簡派一二員點騐省城官兵軍器其興京金州錦州海龍城所屬各城官兵軍器卽責成各該副都統總管點騐造册資報將軍衙門存查至遼陽等四城以及各路邊門官兵軍器嚴飭該尉協就近核實點騐仍由奴才等遴派委員密往抽查務期一律整齊加結造册詳報彚總咨送兵部查核倘各該尉協騐報不實或抽查委員扶同結報一經查出卽行隨時叅辦如此分别辦理旣無供應之煩又免運送之費而於緝捕操防等事均有裨益所有擬請援照歴届變通章程分别點騐軍器緣由理合恭摺具陳伏乞皇上聖鑒訓示遵行謹奏奉硃筆圈出盛京將軍裕祿盛京户部侍郎宗室綿　欽此○○奴才裕祿跪奏爲審明職官被控圖產阻繼覇留衣物各情按律定擬恭摺仰祈聖鑒事竊前據已故熊岳防守尉托倫布之繼母馮氏率媳徐氏呈訴伊子托倫布在熊岳防守尉任所病故所遺住房衣物均被伊出繼子盛京禮部筆帖式文敬覇留並阻撓徐氏立繼請查追訊斷等情堂經前將軍慶裕飭據驛巡道訊明文敬私當衣服計東錢四千餘千文勒限追償文敬一味搪塞恃符抗違經該道詳由前將軍慶裕奏請將文敬暫行革職飭道嚴追奉硃批着照所請吏部知道欽此轉飭該道欽遵去後兹據護理驛巡道景桂訊明擬議　請核奏前來奴才覆加查核　文敬係廂監旗滿洲榮集佐領下人現任盛京禮部筆帖式在省居住早年過繼與其胞叔穆齊先爲嗣已故托倫布係其本生胞兄曾任熊岳防守尉光緖十一年九月間托倫布因無子嗣過繼堂第多倫布次子福鈞爲子隨任讀書未及到省赴佐領過册十三年二月間托倫布在熊岳任所病故經托倫布繼母馮氏携柩帶同孀媳徐氏回省其省中住房本係托倫布生前自置因赴熊岳任交與文敬住管到省後遂與文敬同院居住馮氏與徐氏將托倫布所遺衣箱十隻交與文敬收存尚有五隻係徐氏在外寄放均有衣單徐氏殯葬事竣欲爲繼子福鈞赴該管佐領過册文敬希圖同居共財不令福鈞過繼馮氏卽率領徐氏赴將軍衙門呈控飭交驛巡道訊辦詎文敬因度日爲艱將收存托倫布箱内衣服典當得東錢四千七百二十千文花用迨該道傳訊飭追文敬僅贖出衣服十件合當本錢一百五十千文同衣箱十隻交案給領其餘典當東錢四千五百七十千文節次訊追一味搪塞恃符抗違經該道詳由前將軍慶裕奏奉硃批將文敬暫行革職飭令嚴追訊辦兹據該護理驛巡道景桂訊明擬議詳請核奏奴才覆核無異查律載同居卑幼不由尊長私擅用本家財物者十一兩笞二十每十兩加一等罪止杖一百等語此案文敬因希圖財產阻止伊嫂徐氏立繼又將其本生繼母馮氏交其收存托倫布所遺衣服並不禀由馮氏作主輒行典當得錢花用數至東錢四千七百餘千文之多查文敬雖先已出繼分居惟其本生繼母馮氏等回省後仍與同住應照同居卑幼私擅用財科斷按東錢六千文合制錢一千文作銀一兩罪止杖一百自應按律問擬文敬合依同居卑幼私擅用財者杖一百律擬杖一百事犯在光緖十五年三月十六日恭逢恩詔以前所得杖罪應子援免惟該員身任職官欺凌寡嫂圖財阻繼致其本生繼母呈控實屬品行陋劣孝道有虧應請旨將該員文敬革職永不叙用以昭懲戒應交典當錢文敬如數追繳給領福鈞旣係托倫布堂弟多倫布次子係在應繼之列仍　過繼以續宗祧除咨部查核外所有訊明定擬緣由理合恭摺具陳伏乞皇上聖鑒訓示謹奏奉硃批文敬着革職永不叙用該部知道欽此○○魏光　片再署和關直隷州知州劉昭南卸署遺缺查有鎭西廳同知甘承謨堪以調署所遺員缺查有候補直隷州知州易壽崧堪以委署又署疏附縣知縣柳葆元卸署遺缺查有葉城縣知縣請補迪化縣知縣黃袁堪以調署所遺員缺查有候補知縣甘　堪以委署據署新疆布政使兼署鎭迪道兼按察使銜饒應祺具詳前來除批飭分别給委外謹會同陜甘總督臣楊昌濬阿片具陳伏乞聖鑒謹奏奉硃批吏部知道欽此 
 
