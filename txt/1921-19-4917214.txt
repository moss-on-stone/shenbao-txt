# 1921 - 19 - 4917214

 

Page 1

 
 
   
 
 

Page 2

 
 
   
 
 

Page 3

 
 
時評 
[無一不敗（冷）]  
　　自來勝敗原無一定然有一方敗者即有一方勝者從未有如今日之中國各方無一不敗者也 
　　夫方面之多無今日之中國若黨派之中又有黨派反對之内又有反對各據各地各圖各業推其所欲無一不雄心之勃勃也然而考其所處之境又無一不岌岌其可危蕭索之氣象多而奮發之精神少我所謂各方無一不敗者如是而已 
　　此其故乃有二因其一困於財政之不能自立其二苦於内部之不能自固故所謂敗者猶之植物之自萎自腐非由人勝也 
[專電一]  
　　北京電英美日法四使巧（十八）夕通告政府新銀團成立（十九日下午四鐘） 
　　北京電災賑借欵使團已一致監督委員會確定華洋十二人日本不與焉昨領袖公使通知各使館投資數目利率期限如前電但支票滿萬元者須委員會値班簽字雖不流於政費然政府體面剝盡賑務處昨今要求文字上修正但不變内容卽日可簽字（十九日下午二鐘） 
　　北京電賑災借欵今日簽字（十九日下午五鐘） 
　　北京電小幡巧（十八）夕提抗議中美無線電臺合同（十九日下午四鐘） 
　　北京電英使因各國注意飛機借欵已中止談判（十九日下午三鐘） 
　　北京電院因日使所提珲春案覺書關係奉吉官吏特電徵奉張吉鮑意見（十九日下午二鐘） 
　　北京電于沖漢昨見徐頃見靳談取消軍事協定日外相與陸相主張互異靳主再催日外部（十九日下午二鐘） 
　　北京電軍事協定廢止案俟小幡與外部先言定中東路特别辦法後再行發表（十九日下午三鐘） 
　　北京電琿案·日公文交外部重在驅除韓黨設警署七處賠償領館僑商損失三點我對案重在侵我主權殘害人民燒房屋及日軍佔住商户所被直接損失諸端因京奉吉會查詳報尚未到部不能討論但日本催先議彼案（十九日下午二鐘） 
　　北京電使團昨會議伍廷芳以軍府外交總長名義來電索關餘謂若不允卽扣關稅艾斯敦言關稅係債務擔保不得扣留關餘不能供無意識之濫用各使均同意今日已以此旨電告粤省領事團拒絶（十九日下午二鐘） 
　　北京電優林昨午帶秘書科索利隨員貝蒂海赴外部見劉鏡人劉辭以無暇優請許以五分鐘陳述劉請示顔許覲見優先道歉允將十四日公文撤回修正劉云赤塔非全俄且未經承認用公文係手續錯誤應改書翰并將通商前提四條加以責任保證本部方能收受優允電告赤塔得覆卽遞（十九日下午三鐘） 
　　北京電昨學生會代表爲南洋敎育苛例往謁外部徐秘書代見謂已電駐英調查但因（一）南洋英屬我無治外法權（二）彼條文上無可認爲惡意之處（三）非專對我而設不能抗議（十九日下午三鐘） 
　　北京電鄂王代表尹同愈昨晚出京已領得國庫劵二百萬現洋五十萬允先裁一師一旅（十九日下午二鐘） 
　　北京電浙參事會條例擬内部修正數條卽予批淮（十九日下午二鐘） 
　　北京電今日贛代表八人赴府院呈請願書請以贛賢長贛（十九日下午二鐘） 
　　北京電晋學生赴府院請願軍民分治未見（十九日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電張勳舊部謀使張巡閱蘇贛皖特派人赴奉求助（十九日下午二鐘） 
　　北京電王占元電孫傳芳已追擊至蔡家坡藍天蔚退至花菓坪通令前敵乘勢進攻建始還我失地請政府將藍褫奪官勳並通令緝拿（十九日下午六鐘） 
　　北京電武昌電孫傳芳收撫民軍黄木堂一部分約數百人已運至武昌遣散（十九日下午六鐘） 
　　北京電財部以粤新鑄毫洋只銀四成電禁各省行使（十九日下午二鐘） 
　　北京電楊增新電新疆處置俄黨業已就緒應計劃裁兵事宜請指示辦法（十九日下午六鐘） 
　　北京電粤報議員到者二百中有四十餘非本人開會時卽代表列席（十九日下午二鐘） 
　　北京電隴東鎭守使由張兆鉀代理陸洪濤已接任甘護督 
（十九日下午六鐘） 
　　北京電陸洪濤於寒（十四）日赴蘭州接任隴東鎭使派參謀長張某暫代（十九日下午三鐘） 
　　北京電張懐芝昨赴津（十九日下午三鐘） 
　　北京電五站宋支隊調京駐紥（十九日下午三鐘） 
　　漢口電孫傳芳巧（十八）電告馬團佔領花果坪巴東肅淸敵退建始 
（十九日下午三鐘） 
　　香港電商會舉陳廉伯黄鷺塘爲正副會長（十九日下午七鐘） 
　　香港電省議員昨日再請撤銷電車案（十九日下午七鐘） 
　　香港電魏邦平决辭警廳長（十九日下午七鐘） 
[公電]  
　　貴陽盧燾通電各省督軍各總司令各鎭守使各師旅長各報館均鑒劉副司令辭職退隱聯軍副司令部卽已撤消貴州軍事方面一切事務概交由敝部接續管理業經通電各省在案所有前督軍署所派代表劉琪前 
聯軍副司令部所派軍事代表李世榮應卽停止職務在外一切舉動敝部概不負責除由敝部另行指派代表馳赴各省接洽外特電奉聞諸希鑒查代理黔軍總司令盧燾文叩印 
世界路透電 
[巴黎總揆大會]  
　　十八日巴黎電菲加羅報載稱英相喬治外相克松及其他代表將於星期日起程赴巴黎法政府已徇從英 
國之意於本月二十四日在巴黎舉行協約國國際大會大約將歷三四日之久意比兩國駐法公使將參與會議 
[法國之新内閣]  
　　十八日巴黎電總理白里安大約將於星期四日在衆院宣布大政方針參院則將由司法總長邦勒伏瓦宣布　　十八日巴黎電白里安内閣增設一體育運動部以法蘭西運動聯合會會長前足球家維達爾爲部長 
[德國之砲台保存抗議]  
　　十八日柏林電據半官文告云德政府因大使大會堅持駐德監督委員團不許德國保存大多數砲臺與海軍軍港之議故已尚協約國總揆提出抗議謂按照和約德國理當保存之 
[俄波和約近聞]  
　　十八日巴黎電據里加最近消息波蘭與勞農政府之議和談判顯已獲有進步和約條欵多已草定豫料和約將於二月前半月簽定 
[土俄近事記]  
　　十八日倫敦電據鐵佛里斯消息阿米尼亞勞農政府以哀的美敦書致土耳其要求土軍退出亞力山特羅波爾土軍即照行此足徵過激黨現似以土耳其國民軍東進爲慮路透電社探悉阿米尼亞勞農政府得莫斯科之助力現要求土軍立即委棄加爾斯退至一九一四年畫定之界線並立即賠償土軍占據阿米尼亞境時所施暴舉之一切損失 
　　十八日君士坦丁電國民軍所稱在白羅薩地方擊敗希臘軍之說未能徵實之此說大約乃因希軍退至原陣深而起此項計畫希臘曾豫行通告協約國惟斯丹布爾與安哥拉兩處現均慶祝勝利 
[法國搜查莠徒]  
　　十八日巴黎電警察乘夜在巴黎各處搜查莠徒凡執照不合式者均被拘警内有被疑爲過激黨奔走運動之人七百名各州警察亦有此行動 
[美議員注意西比利亞商業]  
　　十八日華盛頓電參議員約翰森氏建議參院外交股員會應調查外國所傳美人與西比利亞之商務已被檳絶之說是否確實並當調查美軍在西比利亞之活動惟後一事與藍登遇害案無關約翰森氏宣稱彼與其他參議員得悉日人在西比利亞之商業根基甚固而美人則日受損失 
[土軍之叛變]  
　　十八日紐約電共同通訊社君士坦丁訪員電稱駐紥恰太爾特加地方藍格爾部下之哥薩克兵突然叛變解除軍官之武裝法國殖民軍以機關槍轟擊之叛兵亦開槍回擊法兵旋包圍叛兵之營擒其亂首交由軍法裁判所治罪 
[麥克魯氏論文之反響]  
　　十九日倫敦電柯爾曼氏投函泰晤士報謂麥克魯氏黄禍之言不與事實相符就柯氏在日本之經騐覺日本吞併世界之期尚不知遠在何日如預防之徒費時耳今日西方文化所遇之危害尚有視黄禍更爲大者　十八日倫敦電麥克魯氏近著「西對東」一文載見於麥克魯雜誌倫敦泰晤士報曾著論駁之今濮蘭德與瓊斯頓二人皆投函泰晤士報對此問題發其意見濮蘭德對於亞人團結之說指爲臆言謂好以理想施於其所不深悉之事實者輒有此種錯誤東方因西方之感化誠有嚴重之醖釀莫可諱言但今日在中國與朝鮮境内盎格魯遜人反不若日人之爲人所畏此亦爲無可諱言之事實印度之得免於激烈内亂者僅英國有以保全之耳瓊斯頓謂歐美之新聞家與執政家多無理主張不獨屏絶日人於美澳之外且阻止日人在東亞之天然開拓今之海軍擴張之競爭未始不因於此將來恐有爆裂之一日 
[美國之工人與物價]  
　　十九日倫敦電泰晤士報紐約訪員電稱美國共有失業者二百萬人故實業反可以減少工資之辦法於本星期内重行工作減資最大者爲紡織業計減工資百分之二十二年夜鞋食物之價因以低落一般小民頗受其惠 
[英閣員更迭]  
　　十八日巴黎電倫敦消息陸軍大臣邱吉爾氏已允就殖民大臣職遣任聞將以竇比貴族補充 
太平洋路透電 
[無線電臺借欵之抗議]  
　　十九日北京電今晨日使署向外部抗議與美人立約建築無線電臺五處事謂與一九一八年三井無線電合同有礙 
[絲業代表之求助]  
　　十九日北京電上海絲業代表三人刻在京懇政府扶助職絲價較成本低四百兩出口額減少十分之九失業者達十萬餘人財政與工商兩部長自稱關切願設法接濟財政部擬發十年公債三百萬兩以二百萬兩维持市面以一百萬兩整頓絲業有以出口絲稅爲此公債擔保品之說但此層須得有關係外人同意方可行也 
[南方近事記]  
　　十六日廣州電今晨廣州某街起火毁屋三十九所報界公會會屋亦被延燒前黔督劉顯世已代表滇省正式就政府總裁職軍府擬核准稅關附稅而以此項收入悉供粤省賑事經費爲條件 
[日本之賑災辦法]  
　　十八日東京電中日貿易會之中國賑災委員會今日通過議案决定將所得捐欵日幣五十四萬四千六百零一元提出三十萬元在北京天津濟南附近設立救濟所每所可容災民二三千人以三個月爲期將與紅十字會字團體組織特别賑濟團奥村與工藤二人不久將赴北京與中國當道接洽 
[日報論藍登大尉事]  
　　十八日東京電日日新聞評論藍登被擊案謂美國顯欲借此引起西比利亞問題日軍駐海參崴以圖自衛之權業已經衆承認故今引起該問題足以促成外交上嚴重之爭論美人當深知須避免之云後備軍協會現向大井將軍提出抗議謂其下令禁止哨兵盤詰美人足使日軍士氣墮落 
[藍登大尉之葬儀]  
　　十八日海參崴電今日午後二時此問靑年會爲美艦員藍登舉行追悼會俄國與他國之文武代表咸與會藍登靈櫬上置許多花圈由軍艦收下置諸砲車之上是時砲聲大作國旗半懸 
[東俄近事記]  
　　十八日海參崴電海參崴所得之選舉結果仍證明共產黨失敗新舉議員現赴赤塔 
　　十八日海參崴電民團領袖向當道聲稱如經費不卽發民團將解散而警局亦將因缺煤而閉門 
國内要聞 
[北京通信（鏡）]  
　　年關財政與各項借欵年關財政外傳中央需千二百萬方得安度而中央所視爲已有把握者僅三百萬相差尚多餘尚無由籌措云云而財政部員則否認此說對於年關困難一事則亦承認之惟相差僅三百餘萬尚未至九百萬之多財部於度年計劃早已擬就出入可抵就中有鹽政國庫劵四百萬近日發生變化故又呈窘狀也初財部因年關在邇而財政方面不敷分配因决定發行鹽政國庫劵四百萬以今年七月以後之鹽餘爲抵押向本國銀行抵欵由鹽務署長簽字負責而本國銀行團則爲銷行便利計增中信用計要求稽核處洋員簽字洋員因向鹽務署提出種種要求鹽署以鹽餘之抵押洋員本不能干預且無支配鹽餘之權則以鹽餘爲抵押之國庫劵原不必經其簽字更不必爲此不必請助之事而損失國權因拒之該洋員復向財政總長提出要求書財長周自齊亦將該書於十七日退回因此引起枝節而此四百萬欵迺歸諸不可定之數刻下財政部方面擬定兩項辦法一則不復發行此項國庫劵而别向各本國銀行分借若干小欵一則與本國銀行界商不請洋稽核簽字由財政當局負責到期而後聽各銀行由鹽餘項下扣留據某西報所載該洋員所要求者其最重要部分卽以後鹽署一切行政及公文均須由洋員簽字方准辦理各省運銷事宜完全由洋員掌管運使場知事不得過問果如此辦法則鹽署完全成爲外國衙門矣據某部員云人不能過年年必來過人此三百餘萬稍緊一緊亦便過去誠可爲優哉游哉聊以卒歲矣 
　　所謂飛機借欵者其内容甚滑稽海軍部之訂該項借欵也初非爲欲得飛機其意實在得百分之一二之墊欵以療貧其所購飛機皆戰餘之舊式機在軍事上已處被淘汰地位者也該借欵商議將及半載已有成言矣而亨達利喬治公司無金付墊欵欲但成立飛機借欵海軍部以所要者并非飛機僅得此物徒多一時南時北之拍賣品爲治安之阻梗因亦不要飛機此項談判業已破裂此亦借欵中之一趣史也 
　　烟酒借欵前傳有已於十日簽字之說而財政當局則否認之謂實尚未簽字曾有函致京中報館辯明兹據調查方知此項借欵因周財長與張壽齡各欲歸已辦理互相競爭其初各自謂有把握甲方藉此以應付乙而乙方亦以此種手段應付甲及後談判因外間之反對而不順利則復互相推諉甲方謂乙方與接洽有成言乙方謂甲方商議已就緒其實皆紙上空華十日簽字之說迺接近張氏者之所道也 
　　借欵中决可成者惟前此停頓之賑災借欵在上星期六本定星期一（即今日）簽字各種問題業與英使商議妥洽大約明日决可簽字矣 
[年關中財政狀况之别報]  
　　舊曆年關將屆軍政外債各欵非有一千七八百萬元不能度過財政當局現今籌商之借欵僅有七八百萬北京方面與華商銀行接洽者約三百萬元或可望成天津方面向保商銀行挪借者一二百萬刻正進行成否殊不敢必上海方面某外人接洽者約三百萬元已有把握日内由部派員赴滬履行簽約之條件預計此等小借欵俱告成功尚差一千萬元之譜 
　　舊曆年關伊邇各軍索餉之電絡繹不絶聞昨日續到者又有數起（一）馮玉祥電原文略云迭電催餉均未奉覆職部現存糧秣僅敷二日之用若不速予接濟危險萬狀務懇飭部尅日撥欵維持不勝迫切待命之至（二）吉督鮑貴卿電原文略謂駐防東路五站之九師支隊欠餉甚巨該軍原隷中央吉省若有餘力自當代爲籌墊無如省庫奇絀挹注無從値兹歲暮萬急若不設法淸償誠恐發生意外務懇飭部從速籌撥以安軍心（三）駐陜第四混成旅梁團長等電原文略謂職旅困難情形前經電呈在案現値年關在邇兵士索餉寄家較前益急加以商家按月賖欠糧食之欵爲數尤巨據云若再延不付還惟有停止接濟且現在糧秣不足二日職等無法維持務懇從速撥欵並催張旅長尅日回防以維現狀（四）皖督張文生電原文略云殷使回皖傳奉温諭莫名感荷現値改編伊始資遣兵士在在需欵仍乞飭部迅淸舊欠以便進行此外保定曹巡說使昨亦連來兩電催索各欠餉及十一師遣散經費措詞亦極迫切 
[琿春案之日本要求條件]  
　　琿春交涉日本要求先議彼方損失之四條兹從外交方面得悉所謂四條者實不止四條彼方所提之條件（一）賠償損失撫卹死傷向日謝罪（此雖一條實則三欵）（二）擔保今後日本僑民領館永遠之安全（三）懲辦軍警及地方各官吏（四）通緝鮮人暴徒之首要聞外交部以我國因日本自由進兵之結果侵及主權及人民所受之損失比日本所處之境尤爲重大亦以要求四條爲對冲之舉昨日雙方又經一度談判並無進步又據接近政界者傳述日政府現爲恢復中日感情起見已决定全部撤兵此次提出要求係爲琿案本體之交涉意令我國擔負肇事之責任故其要求條欵中有懲處保護不力之延琿文武官吏一條至撤兵問題據德川到部陳述决於最短期間之内全部撤退云 
[國有鐵路營業之概况（伯衡）]  
　　愚前次通信中旣述及北京銀行界之新空氣今且言鐵路之進步爲國人作研究交通事業之資料交通部路政司計核科所發行之中國國有鐵路民國八年營業狀况统計書於前數日出版分發各機關觀其民國八年底之營業總結爲八千三百零四萬七千三百九十元二角四分與民國七年底之總收入七千七百六十五萬二千一百五十二元九角五分較增加五百三十九萬五千二百三十七元二角九分則其進步之速自有令人可喜者試更以五年前之收入較（民國四年之總收入約在五千七百萬元左右）則此五年中營業進欵之增加約得百分 
之四十四平均計算每年計增百分之十一若根據此增加之率則現有各路將來每屆十年營業進欵之比率必能增加一倍自可預期也 
　　各路之中其獲利之力大抵以各路之年齡而分年齡之較大者其獲利亦較厚年齡之較幼者其獲利亦較薄兹將各路民國八年及七年之收入比較表列於左路别民國八年收入民國七年收入增　　　减 
京漢　二六三一三六八○·六一元　二三八二二六一二·二四元　　增二六九一○五九·三七元 
京奉　一九四○六二四一·七○元　二○·八五三五三二二六元　減一四四七二九○·五六元 
津浦　一四一○一九八二·九五元　一二六○三三五九·○五元　增一四九八六二三·九○元 
滬寗　五六六五八五二·二○元　四八六三四三六·五八元　增八○二四一五·六二元 
滬杭甬　二五九八○五○三○元　二三九七三五○·五九元　增二○○六九九·七一元 
京綏　四八一○○四九·四七元　四三九四三一七·五八元　增四一五六五一·八九元 
正太　三三七七三二五·四一元　三二一○四三七·二九元　增一六六八八八·一二元 
道淸　九七七三三六·五四元　九四八九一七·三三元　增二八四一九·二一元 
汴洛　一六八五九四○·四六元　一二七○二○五·四五元　增四一五六三五·○一元 
吉長　一八九五六五○·八五元　一七七六一四四·○九元　增一一九五○六·七六元 
株萍　六九七九九三·七六元　　五五四三九二·七八元　增一四三六○○·九八元　 
廣九　九八三○二一·六四元　九一一一九九·○○元　增七一八二二·六四元 
漳厦　二七○九一·四一元　四六一五九·七一元　減一九○六八·三○元 
武長　一九八四八四·五四元　　民國七年無報告 
泗鄭　三○八六八八四○元　　民國七年無報告 
　　吾人若以中國之鐵路事業與外國之鐵路事業較其里數之多寡相去殊甚因中國土地以如許之廣人民以如許之衆而合所有國有鐵路及外所辦之鐵路共計之僅得六千八百十三里英里合全國土地人民而共核之則二百七十六方里五萬四千人口中始有一英里鐵路較之美國之以十二方里與八千六百人合一英里鐵路之比例相差其遠維以每基羅米突之營業收入較則中國之成績殊不落人後兹將各國每基羅米突之收入與中國每基羅米突之収入比較表列於左 
國别　運客每基羅米突之收入　運貨每基羅米突之收入　　共收入 
奥國　二·四六七元　六·一○○元　一○·○四九元 
坎拿大　一·三六七元　三·七五四元　五·四三九元 
法國　二·九九二元　四·九四四元　九·四四一元 
德國　三·九一一元　八·六七○元　一三·八五○元 
印度　一·二三二元　二·一九八元　三·七○○元 
日本　二·九七六元　三·○七二元　六·五七四元 
英國　六·○一九元　八·五○八元　一七·八○三元 
美國　一·七八四元　五·六二三元　　七·九九二元 
中國　五·一九四元　七·八六四元　一四·一九五元 
　　觀上表則知中國每基羅米突所收入之利息殊不亞各國雖各國之單位爲金元中國之單位爲銀行然其獲利之率則一中國每基羅米突之收入除英國外可稱第一中國鐵路收入之進步自有足多者 
　　各路所收入之費一部分作爲加增產業之用一部分作爲償還借欵之用結至民國七年十二月三十一日爲止各路抵押及共他有擔保之債欵計共銀三八一·一九七·九一一元○五分民國八年份所償還之數計詳於下英金　六九○·五○○鎊每鎊合銀五元　計三·四五二·五○○元 
日金　一七·七七八圓每圓合銀六角　　計一○·六六七元 
佛郎　一·六二○·○○○每佛郎合銀一角○五釐　計一七○·一○○元 
中幣　一·八二一·八○○　計一·八二一八○○元 
美金　六○·○○○元每元合銀一元一角　計六六·○○○元 
　　共計五·五二一·○六七元 
如以後數年各路盈餘增進之率能與前四年相同則各路借欵之償還任何年分均可無虞短絀即盈餘竟無增加每百元仍有三元至四元之盈餘已足敷還本之用况將來進欵及餘利之率可以預計進欵增加可操左劵者乎故中國鐵路事業之前途希望至爲浩大也 
　　中國之鐵路以頻年兵革之繁及災疫之盛而尚有如此之進步其最大之原因何在曰统一會計編列统計勤用車輛是也美國有某鐵路家常與人言中國之車輛其每年中被用之次數較他國之車輛多數十倍至編列统計之法早爲外國人士所稱道印度皇家鐵路公司近日且有函至交通部索取統計樣本及編列法以爲印度鐵路局編列統計之模範而中國駐倫敦羅總領事亦有函至外交部索取此項统計因英人多有往該領事署索取者其饒有價値可知至統一會計法創始自民國四年行之頗有成效各路營業之狀况乃得彚稽互較而知其贏絀之數則又法之至善者也 
[旅京贛人進行撤戚運動]  
　　自贛議員到京後旅京贛人對於撤戚運動進步益烈前日（十六）午後一時江西旅京同鄉會又開職員會於江西會館當時公推理事吳鈁主席（一）報告省議員向府院部接洽情形政府對於戚揚彈劾案已派員查辦即贛人治贛一層亦已允許不久可以解决（二）吳邁報告戚揚誣陷並承陳督軍解救情形結果由同鄉會電謝陳督主持正義並電詰戚揚誣害正紳警告其不得輕舉妄動（三）萬兆芝報告十五日各省區自治聯合會開會經過事宜並述該會對於戚揚誣陷吳君邁及密令新建知事嗾使熊鈞燮等糾集流氓毆打省議員陳祖怡兩案羣情憤激已由聯合會致電詰責（四）討論贛人治贛未解决前各方面仍須極力進行俾使早達目的結 
 
 

Page 7

 
 
果由同鄉會公推代表方兆芝程時煃徐寳璜熊闢周吕奎張綽陵曾國香袁效孟等八人准備十九日共赴府院部請政府早簡贛人繼任並帶請願書面呈（五）由主席報告各方面到會函電畢卽行散會 
　　又聞江西省長戚揚自受贛人反對後大有四面楚歌之勢近日該省各團體來電請求撤換者不一而足最近南昌總商會於諫日來電略云自治潮流風靡全國戚楊把持地盤荼毒吾贛省長一席即請中央就吾贛賢能遴員簡任以拯吾人民於水深火熱之中南昌農會寒日亦有電到京略云省長戚揚居贛數年素反民意吾贛人士何能任其蹂躪自治聲起贛人長贛迭請在案懇於贛人中擇賢任命實爲贛省之幸云云大勢所趨戚終不能安於贛至政府方面亦擬順從民意將其撤換惟繼任人物頗難選擇而逐鹿者又繁其人誠恐夏壽康第二又發現於贛省故政府日來對於此事尚在審愼選擇中云 
[京聞拾零]  
　　賑災借欵將簽字銀團方面消息云昨日政府委員某持河南直隷等省災區救濟會中西同人乞賑電赴銀團事務所面催四百萬災賑借欵之成立銀團約集英美日法國代表討論完全同意當即將起草完竣之監賑委員會章程稿函送英公使察核聞十五日英美荷三國公使特代表外交團向我政府交涉結果中國方面已允讓步容納英使所主張之委員關稅增徵亦决定自二月十六實行雙方所爭執之點已告解决故賑災借欵不日可望簽字按該借欵草約大要（一）債額四百萬（二）利息八釐（三）實收每百收九十九元半（四）擔保一關稅附加稅二關餘（五）用途振災（六）年限約一年（七）此項債額由正金·滙豐·滙理·花旗四銀行各擔負一百萬元（八）利金於還本之末一期總付（九）交付方法於中國方面必需時經監督委員會之認可隨時交付（十）各處關稅附加稅之收入由上海稅務司以每月之規定額直接交各銀行存貯 
　　中俄談判未中止中俄通商條約由劉鏡人與優林氏接洽多日日昨外間忽傳談判决裂惟詢諸外交界人據云中俄兩方代表接洽已經逾月最初即外間所傳之十條其間又有五條三條等說均於事實不甚參差最近已由外部歸納列爲十三條前數日對於優林二次提出之後優林已有答復此十三條中已經允可者計有八條之多其餘五條目下仍在協議中優林方面大約亦可望贊成至優林答覆我代表改提條件亦有十餘條我國方面日昨對於該條件曾經討論僅有一二條不贊成上星期五六兩日雙方因條件上略有意見一時談判未能融洽至外傳中止之說尚非眞相 
　　劉存厚被逼離川京中昨日盛傳熊克武已入成都劉存厚逃亡詢諸四川旅京同鄉亦謂已接到電報劉存厚因持舊日軍閥主義爲川人所反對熊克武提倡自治主義各軍隊一律輔助熊氏刻下已擁熊氏入成都充任四川督軍劉存厚已經出走陜邊惟政府當局則稱尚未得確訊 
[鄂西最近之戰况]  
　　南軍先勝後敗北軍反守爲攻施鶴南軍近忽活動分路進窺荆宜前線茲聞藍部所轄鄂豫兩軍槍械不敷糧餉缺乏本無圖鄂實力而所以敢於挑釁者蓋因施鶴地瘠民貧不堪展布故乘滇軍圖湘之際以冀僥倖於萬一耳現滇軍在湘失敗由辰沅回鄂謀與藍合之張學濟行至咸豐又被部下所戕藍軍至此更形窮蹙惟自前方接觸後武漢方面所得戰訊多屬不詳軍界又多方嚴秘以免市面震驚故傳聞異詞兹就較爲可靠者述之如下 
　　藍軍發動即自本月一日進攻大支坪旋被擊退遂於三日大舉進襲高店子及大支坪該處北軍爲穆恩棠之二師第四旅第八團及劉宗義之第三混成旅第六團·曁十八師之一部南軍約有萬餘勢頗鋭進接戰數盡夜北軍不支節節後退南軍遂越大支坪抵野三關該關爲宜昌之鎖鑰形勢極險最利於守不知何故亦被南軍攻開進駐距宜昌縣城僅二百里之某地考其時日當在五六兩日此間前昨所以有盛傳南軍抵野三關之說也然據孫傳芳陽電則謂藍軍已被張俊峯率該團奮勇擊却生擒藍軍多人是北軍先敗而後勝惟前所失防地已否規復則無從證明趙榮華所部十八混成旅已由江陵一帶移駐巴東長樂等處前方軍力更爲雄厚孫氏最近又時有告捷之電十一日報告防務情形略謂南軍挑戰後前方防線頓緊已會同王氏師長都慶（十八師長王懋賞辭意堅决現有由王都慶補實消息）斟酌現勢另爲配備將職部第三團調駐長陽方面原駐之第十八師步兵第三十五旅第七十團則調往長樂增防又巴東方面亦抽調留宜職部砲營前往協助云云王督所派赴前線調查之副官張濟安杜福堂等亦有電到省謂各區防務極爲鞏固昨十四日由宜運回省之傷軍三百二十七名據稱我軍連日獲勝是荆宜已臻安穩已可概見王督以趙榮華部旣調宜昌前綫所遺江陵一帶防務已商同曹使調馮玉祥十六混成旅前往填防又恐宜昌防軍不敷分布擬將二師第四旅第七團之駐南湖者運往宜昌以厚兵力並商准海軍第二艦隊司令杜錫珪派江犀江錕兩淺水艦上駛擔任梭巡說者謂前方軍事布置極爲周到此即爲王督武裝統一鄂西之凖備一俟軍餉籌有把握至遲不出旬日當可開始反守爲攻也（一月十五日） 
[蕪湖快信]  
　　新安武軍餉聞中央僅允擔住一百二十萬餘歸張督自籌張前曾派李輔臣來省要求省議會恢復一五加徵及八分米捐案適議會閉幕未及提議然在野諸遺老反對此舉甚力昨有自天津回皖者云以上兩議案如果通過周玉山當以老命拚之 
　　新安武軍擬要求改編四個混成旅其旅長已定殷恭先陳德修李輔臣錢光漢等四人聞中央僅允改編三個混成旅一個獨立團殷恭先日前因此事奔走津京刻已回蚌埠 
　　財政廳陶文泉因新安武軍餉問題在津京逗留甚久十三日已回蚌埠十八日當可過蕪返省 
　　鳳陽關監督倪道烺頗屬意皖省長一席曾派人在京津間分投活動倪日昨又因此事親赴天津 
　　繁昌桃冲裕繁鐵礦公司之荻港碼頭辦公處日前因廚房失愼延燒正屋幸未殃及鄰居該公司損失約七千餘金現已著手重行建築 
[蘇議會臨時會紀]  
　　蘇議會臨時會今日（十八）開第七次大會議員簽到八十七人三時振鈴開會錢議長主席李廷鵷動議請變更議程先議沛縣吕蔭周請查辦沛縣知事于書雲違法殃民案多數贊成盧瀚蔭謂子之劣跡人所盡知請以逕咨省長查辦付表决主席付表决多數通過黄守孚動議請變更議程先議嘉定縣知事林黻楨案劉文輅反對黄又請將贛榆董毓佩請議查辦縣知事王佐良案併付討論表决逕咨省長查辦張福增動議請變更議程先議查辦各縣知事懸案未結列表咨請省長實行查辦以明是非澄淸吏治案討論結果否决錢銘銓動議請變更議程先議查辦松金靑官產主任狄恩霖案表决逕咨省長徐鳳標動議請變更議程先議修改典章提早讓利日期案表决逕咨省長顔作賓動議請變更議程先議剔除寳願忙漕圖書賣災賣缺私索規費案又施濟請議剔災徵熟辦法以杜舞弊案合併討論表决逕咨省長周嘉詠動議請變更議程先議省長交議各案提前議决多數贊成主席宣告特别審查會報告省長咨交復議廢止繭行條例案依審查報告將江寗吳江丹陽吳縣四縣由各縣農商會自行議决呈請官廳辦理其餘各縣礙難限制營業一律自由開放龐振乾反對之討論結果照審查報告通過又特别審查會報告省長交議發行短期公債案討論結果照審查報告通過又敎育審查會報告江蘇施行義務敎育計畫案依據審查報告分期八年逐漸推廣由會咨請省長公布多數贊成又實業審查會報告省長交議上海閘北水電廠改歸官商合辦案審查報告以水電廠與工部局所訂合同尚未滿期應暫維現狀俟十年度編制預算時再行通盤規定究竟應否官辦商辦抑或官商合辦再行核議多數贊成通過主席依程宣佈第一案省長咨交覆議省參會案王撰曾請交審查龔廷鶚盧瀚蔭請以成立不成立付表决張援請仍執前議朱紹文請一面交審查一面電致中央力爭結果表决仍執前議通過凌恩錫動議請變更議程先議泰縣貧兒院請議更正補助經費案據審查報告將該縣預算案内補助之二千元經費與工藝廠匀攤多數通過盧瀚蔭動議請變更議程先議回復自治案四件表决逕咨省長周嘉詠動議請變更議程先議改淮揚徐海四屬平面測量案依據審查報告接開三讀通過又高元陞請議如臯縣立師範學校改爲代用追加九年度預算案其時已不足法數主席遂宣告散會 
　　附審查報告兩件（一）「審查發行短期公債案報告」本案初次審查僉以是項公債揆諸法律事實均未便承認發行曾擬具辦法四條函請省署答覆爲審查之依據兹准復稱各節對於公債有關之保證迄未各中央電商妥洽不能畀本本以監督財政全權經第二次審查僉認爲仍不得要領礙難承認試先從法律方面言之是項公債旣爲彌補國庫虧空起見名雖省債實係國債本會屬省地方議事機關依省議會暫行法第十六條之規定祗能議决省債之募集不能議决國債之募集卽謂國庫虧空原因於本省軍事等費舉債還債皆所以謀本省財政之淸釐顧本省尚處於中央政府統一範圍并非國家地位則因國家行政而虧空之經費其責任應歸諸行政長官中央旣操任命官吏之權又司全國理財之柄自不能將國家已負之債轉使本省代居負債之名此則法律上礙難承認之理由也又從事實方面言之本無迭次議决整理本省財政并畫分省欵主管機關今若以省地方而議决代募國債縱以國稅償還爲擔保品不涉省欵絲毫而名實混淆於整理本省財政前途必益滋障礙且據財政廳書面說明四百萬元之債額擬先將大生紗廠股票値價之二百餘萬元購入公債充作江蘇銀行基金定爲省有又可提出專欵一百三十餘萬元交銀行存儲爲付息償本的欵之證明决不絲毫動用是目前財政實况祗缺五十萬元果使財政廳厲行整頓嚴追各縣不淸之交代剔除各稅所中飽之盈餘其數當不在五十萬元之下即云緩不濟急而以彌補已借之債尚無迫不及待之虞此則事實上碍難承認之理由也審查結果擬即基此理由咨復省署是否有當仍候大會公「（二）審查廢止取締繭行條例覆議案報告」查本會議决廢止繭行條例係根據各方請願爲發達蠶桑改良絲織起見而前省長咨交覆議並未說明理由僅以限制即不加嚴允宜維持原狀等語渾括之殊於本會議决廢止之意旨全未諒解惟迭據江寗吳縣吳江以及丹陽等四縣綢緞絲商曁商會請願各書謂有特殊情形要求從緩開放審查會詳加體察究竟目前原料是否缺乏容有必須持持之處僉以應由各該縣市鄉農商敎育會按當地情形自行集議適當辦法呈請官廳核准施行其餘各縣情形互異彼此不能牽掣自應順從與論一律開放所有本會前議取締繭行條例當然廢止當否請付大大公决 
[蘇議員對於敎育特捐之意見]  
　　政府罔惜民艱厲行所得苛稅人民方一致否認乃本省當局今又以敎育特捐之名目提交省議會現聞議員方面已多數反對兹探錄葛議員錦城等四十六人提出之意見書如下江蘇省長交議義務敎育征收特捐條例凡住民財產與營業所得一律征收五百元以上者征千分之五五十萬元以上者征千分之五十共分爲十級同人等反覆研究體察普通人民心理有窒礙難行之處一普通習慣私有產業恒不肯揭示於公衆况中國無登錄法更難稽查同住一區以内但知某也貧某也富不能確知其產業徵收之標準旣失而爭議繁多從何判定此不可行者一一此項辦法名稱爲特捐而以財產定差等内容實與所得稅相同國家方厲行所得稅人民一致否認恐其紛擾也今乃因敎育一部分事轉闢此新稅門徑必不樂從反起人民仇學之心此不可行者二一從來貧富兩途彼此已有嫉視之意味在敎育界謀生活者大半淸寒子弟與富民已少通聲氣法文並無强迫流弊必至敲詐良懦受欺强悍滋事此不可行者三凡兹所說非反對義務敎育也對於上述三項頗懷隱憂因抒所見俾資討論 
[邳縣知事被炸斃命]  
　　江蘇邳縣土匪猖獗該縣知事張德炎曁胞弟及會計于綏之等三人均於日前被炸身死出事情形此間傳說不一據該縣公團來電謂縣署火藥庫爆裂知事張德炎被炸出缺現王省長飭正任邳縣知事李時亮卽赴本任李已於昨日禀辭赴邳惟據山徐來寧者言張知事被害實因縣署警備隊勾結土匪圖謀起事致將該知事及會計于綏之等三人槍傷身故另一消息則謂張知事因某案將地方正紳某某全家拘押以致激動全縣公憤前日有公民數百人包圍縣署張知事令警備隊開槍公民逾憤遂擁入縣署將張知事等三人擊傷旋即身故幸中商會曁縣敎育會縣農會設法維持地方秩序徐海道尹程道存得報卽委嚴型暫攝縣篆王省長以案關重大眞相莫明昨委親信曹某赴邳密查詳情續報 
[南京快信]  
省議會臨時會昨日（十八）下午六時行閉會式 
所得稅緩至四月一日實行省署昨通令所屬照辦 
蘇議會·寗總商會·地方公會·縣敎育會·縣農會等合團體定二十三日在軍署會議廳公宴軍民兩長 
　　財廳昨委吳耀椿赴常孰吳縣崑山無錫吳江等縣守提錢糧程學懌復勘蘇浙金平兩縣劃分界址于景淸監視普育堂十二月份發放貧民錢票劉彭陸赴江陰宜興丹徒丹陽等縣守提丁漕徵欵任重赴松江太倉嘉定寳山等縣守提解欵沈維光赴南滙靑浦奉賢金山等縣提欵 
　　省署又委龐樹淼充省署營務佐理 
　　蘇州醫學專門學校校長蔡文淼迭次辭職胡敎育廳長已呈請省署另委人員接充 
[杭州快信]  
　　吳興商會昨以代電致杭總商會云印花加增額案前准函知轉奉財政部號電原訂辦法應暫從緩業經通告各商在案乃喘息未定而簿摺加貼一角定二月十五日起實行之電續至各商又復駭汗奔走紛紛投會堅持尊重約法仿照蘇省辦法遵照元年十月政府公布之法律案貼用凡未經法律手續用命令一再增修者概予否認要求通函全省一致進行羣情忿激惟有電懇貴會請於此次會議期内一併提案付議公凗聯電政府無任迫切 
　　高審廳長陳福民報丁外艱後請假百日治喪司法部昨訓令到浙僅准給假三十五天 
　　省城殖邊銀行倒閉年餘虧欠公帑一萬數千金延未淸理現擬查封生財等項備抵 
　　紹縣平水素爲產茶區域專銷洋莊採辦商號有宋瑞泰等五十餘家近村馬浦黄化章家埠等處俱設分號上年因箱茶停頓滬上出口寥寥虧耗甚巨本邑向售每百斤四十餘元者跌減至七元左右聞各號會議後現已决計停辦 
　　西湖鳳舞臺昨夜有一區巡長袁某帶同多人入院觀剷强使觀客讓位致起衝突秩序幾紊後經巡警帶署解散 
地方通信 
[蘇州]  
　　車務總管定期蒞蘇滬寗滬杭甬兩路車務總管韋燕君近爲考察兩路各車站成績狀况並謀發展營業起見特親赴各站視察並召集站員會議討論路政進行問題定於本月二十一號到蘇先期函知蘇州車站曹站長得悉後已妥爲預備並雇定汽油船畫舫以便屆時陪同赴各名勝地游覽云 
　　市民公社選舉紀聞城南市民公社於前日開選舉大會到會社員甚衆警廳絲署各派員蒞塲監視公推吳靖瀾君爲臨時主席報告一切情形後即投票選舉劉傳福當選爲正社長宋銘勳金天民陸培惪三人當選爲副社長李伯蓮吳靖瀾汪潤卿袁振聲葉仲良顔芝卿蔣靑嶔張偉若彭漢三顧子春彭禹言等均得票多數當選爲職員 
[南滙]  
　　追悼耆紳松屬七縣士紳朱粥叟秦硯畦等爲南邑故紳秦亮臣先生於十七日假觀濤學校開追悼大會上午十時觀濤古航正本等校公祭並讀黄任之黄祉安倪楚翹等悼詞悼詩下午一時開會到會者五百餘人顧旬侯致開會詞許蘇民演說秦紳勤勞樸實公直廉明足爲後人模範次黄譜蘅朱叔源徐耐氷馬亦昻徐公菴陸秉淵徐百宜施郁文相繼演說是日上海來賓甚多並有城東女校楊白民夫人及女公子到會云 
[揚州]  
　　廢除鄂票阻力北京鹽務署於廢除鹽票之建議幾經提議或以人力打消或以金錢運動皆未實行兹鹽務某署長復重申前議得稽核總所外人之通過從鄂岸入手該岸共票三百五十張一律以公債票收回國有在揚四岸運商得訊一致否認除電北京反對外並推代表晋京力爭云 
　　雙方爭用公產江都第五國民學校長沈少希前以校舍逼窄呈准縣署借用舊廣陵書院（即現在之警察敎練所長）並由縣飭令該所長遵照於該校未遷來以前仍向該校借用所長劉隴西以本所成立於兹十數載借用該書院係經監督長官指定否認其事於十八日呈請縣署鑒核矣 
[鎭江]  
　　淫婦謀斃親夫鎭郡北門外唐家村有唐義定之妻唐王氏淫蕩性成與某甲有染前晚姦夫淫婦陡起不良將親夫唐義定用繩勒斃現經鄰人扭送縣署略訊一庭先行收監聽候懲治小輪改開短班江北運河一帶綿長二百餘里因屆冬令水已淺涸自淸江至界首一路船隻已不能行駛淸鎭長班小輪改開短班每日由鎭僅開至高郵爲止凡由浦至郵暫行停駛以致江北各處郵件均不能逐日到鎭云 
雜評一 
[年關借債（默）]  
　　政府不嘗宣言自民國十年一月一日起决不借外債乎乃民國十年一月甫過其半而借欵之接洽名目多至不可計數 
　　政府不嘗宣言今後非用於生產事業决不借外債乎乃今日接洽之種種借欵名目雖多而無一不爲救濟年關之用 
　　我姑不責政府之言之無信也我姑不責政府之好揮霍急欲以權利送人也督軍將領索軍餉人人危詞聳聽調人政客索統一費人人天花亂墮各機關索薪俸費用人人急於星火無法應付而借債固亦出於不得已然試問年年無辦法而年年以借債救急政府糊糊塗塗借之人民糊糊塗塗承認之民國再能安渡幾次之年關耶富家浪子每至年關不了希望父兄家屬淸理必指天誓日後不再浪費然至明年依然則其子弟無可救其家亦未有不破者也國家又何獨不然 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[省會再請發還上海閘北欵產]  
　　江蘇省議會議决再咨省長轉咨松滬護軍使發還上海市自治欵產並閘北自治欵產案咨文如下爲咨請事前本會議决咨請貴公署轉咨松滬護軍使發還上海市自治欵產一案嗣准咨復准松滬護軍使何卅一電開各節咨請查照等因當於本月十二日提交大會討論僉以本會議决此案係依照先經公布之江寗吳縣辦法溯民國三年袁前大總統取消自治本不止上海一隅江寗吳縣發還欵產辦法旣經公布於先上海事實相同自應一律辦理何使所稱癸丑變亂及滬上情形複雜云云係袁氏取銷自治時所據以爲藉口之資斷非今日明令恢復自治時所得援爲口實蓋地方自治仍受國家法律制裁在地方主張自治固無所用其嫌疑在官廳宣示恢復亦無所用其顧忌質言之上海市自治恢復後於護軍使保障治安之權責無損絲毫也况就工巡捐顧名思義所謂捐者寧非取諸市民一方責以納捐義務一方奪其自治權利於情於理豈得其平至道路工程明屬地方自治範圍何使稱龍華馬路及軍工路等工程浩大斷非紳辦所能集事即使各省自治完全成立面上海路政亦應劃歸官辦等語殊不知上海全市路工除龍華及軍工兩路外不知凡幾何一非地方自治時代所舉辦近歲以來市政之停滯進行路工之日就窳敗市人且嘖有煩言即以軍工路論盧前護軍使撥兵興築洵屬便利地方熱心公益但國民應盡之責職究不能因軍政長官之爲德有終而自甘放棄即軍政長官亦何忍於明令恢復自治之日而靳地方固有之職權又上海閘北市政廳當時旣連同取銷現當請求發還欵產自應併案辦理討論結果大多數可决相應咨請貴省長檢同前案轉咨松滬護軍使查照將上海及閘北兩市自治欵產契據文卷發還一面仍令上海縣知事查照吳縣辦法召集行政會議組織機關接收辦理並咨明國務院内務部備案此咨 
[吳淞開闢商埠之外論]  
　　字林報云吳淞商埠局之開幕乃吳淞振興商務計畫之又一步趨商埠局總局設於吳淞而支局則在上海據華字報消息該局開幕之期爲二月十二日現悉發起人即有勢力之華人聯合公司者將竭力進行仿照浦口辦法籌備一切主動者爲南通張謇已被任爲吳淞商埠督辦按建築吳淞商埠之規畫原係私人事業政府任張爲督辦殆卽官場注意於此規畫並予以贊助之承認也南通築新式馬路約五十哩設有許多工廠及助地方發達之他種工業塲所實以張氏之力爲多目前吳淞計畫僅稍有綱領籌備事宜多待進行其所考慮之辦法有二（一）發展軍工路右手數約四千畝之沿江地段此段江岸在江之灣曲處水不甚深如欲闢作碼頭等用途則須大費人工與財力（二）在吳淞鎭下之某角建築碼頭是處水深可泊船隻且與鐵路接近以上兩法現由新派總工程師波威爾氏詳加研究兹無論擇定何項辦法然工程定必鉅大蓋旣築碼頭則必於附近處置有工商業所需如辦公房屋·貨棧·店舗·住宅·等之設備經營數年然後始有變爲商埠之景象也稅關所在亦須籌備附近該兩處之地產多註外册亦有係外人所置者在一八九八年淸廷頒諭開闢吳淞時吳淞地產即多被人收買從前議而未行之開闢今或將以頗大規模而實施之矣發起者又擬辦電車由楊樹浦之末站沿軍工路而達吳淞然後駛至寳山經過若干鎭市折至軍工路之西以與上海租界西北邊界之電車路相接使此計畫果須實行則軍工路當然須重行鋪築而發起者又將多籌一宗經費矣凡此事件今猶在籌備時代但以現象察之似事在進行而主持者亦爲精幹人物故頗有希望華字報稱浚浦局工程師海德生氏被聘爲顧問此說以吾人所知尚未正式證實目前浚浦局與吳淞商埠局無正式之關係但就商埠局所需之地產而言則容不免有關係也 
[工部局提議修正碼頭捐辦法]  
　　公共租界工部局擬於下屆納捐人大會時提議修正地產章程第九條俾碼頭捐現照貨値徵收千分之一者此後按照其所繳關稅徵收百分之三俟此案通過實行時所有免繳關稅之貨停繳碼頭捐據工部局云上述辦法如於一九一九年實行則是年碼頭捐之收入當爲二十九萬七千三百三十四兩而不止二十六萬八千八百三十五兩云 
[再誌葡萄牙遠東航業之發展]  
　　葡輪噸量名稱之調查葡萄牙添航東亞新輪情形略誌昨報茲悉此項新輪共有十九艘上海由紹和洋行之西人鮑德賀弟兄經理華經理爲陳在勤君該行此次新經理之葡航十九艘將來均須陸續來華大約每月上旬從立斯奔Lisbon派出一輪至航行路線已規定經法國之馬賽日内瓦波脫賽特由瑞士孟買而至麥姆搿哥倫布星加坡香港上海至日本之神户横濱爲止兹將十九輪之名稱噸量查錄如次（1）Coimbra二千五百十二噸（2）Congo三千零七十七噸（3）Gaza四千七百零五噸（4）GalEanes一千七百七十五噸（5)Granja七百六十五6噸India五千九百九十噸（7）Goa五千六百零五噸（8）Lajos一千七百七十三噸（9）Lima三千九百零（10）LourencoMarques六千三百五十五噸（11）Maio二千一百七十九噸（12）Manho一千二百七十一噸（13）Morenugas五千二百三十五噸（14）PortoAlxeffdro二千六百九十九噸（15）Pungue一千三百七十七噸（16）Quelimane五千六百八十九噸（17）S.Jarge三千六百零一噸（18）Sado一千四百零八噸（19）Viano一千四百七十九噸 
[航空處再請商讓老鼠沙地]  
　　江蘇特洀交涉員許秋颿君昨接航空事務處來函聲稱濬浦局所指定浦東之地經此次測勘後因地皮窄小未能適用敝處歷經查勘上海各地惟老鼠沙一巨方之地最爲合宜應請貴交涉員轉知濬浦局可否重申前請將此案再付會議公决准如所請辦理俾敝處關於上海之航空事業早日成立其該地之或賣或租候示遵行事關航空重要幸速賜復實紉公誼云云 
[旅滬鄂公民請維自治之通電]  
　　旅滬湖北公民自治會昨發通電云北京大總統國務院内務部天津黎宋卿周少樸並轉諸同鄉北京湖北同鄉會各處鄂籍同鄉諸公均鑒吾鄂不幸先因中央特任長官被武力壓迫吾鄂人忍氣吞聲公請夏省長就任原冀鄂人治鄂於自治方面奔走呼號實現民權現聞夏省長日處楚歌將設籌備自治處即横遭指摘其他凡舉一政用一人亦莫不掣肘吾鄂有此現狀實爲全國創聞且與我自治前途有莫大障碍在滬同鄉誓與自治共生死諸公愛國愛鄉應請一致進行維此全國公認之自治無任迫切云云 
[定期會商人和廠烟葉交涉案P ] 
英商人和烟廠有煙葉十五件運經華界被江蘇二區菸酒事務分局扣留由該局季局長迭次函請江蘇特派交涉員許秋颿函致英總領事交涉茲聞此案業由許交涉員轉約季局長與英總領事於本月二十一日在交涉公署會商解决辦法云 
[王省長重申米禁]  
　　上海縣沈知事昨接滬海道尹訓令開本年一月十一日奉省長公署訓令内開案查蘇省雖稱產米之區而供求時虞不給本省米糧禁止出口早經通令在案食爲民天所關甚重禁令不容稍懈但恐日久玩生奸商復萌故智現當冬令本係收成蓋藏之時而米糧價値親前仍未稍減難保無私運出省情事來日方長隱憂甚切亟應重申禁令以杜漏巵而維民食除本省境内准照常流通外所有本省米糧慨不得私運出省合行令仰該道尹即便遵照轉飭所屬查照舊案一律嚴切查禁私運毋稍鬆懈並飭將查禁情形隨時具報查考此令等因奉此除分行外合行令仰該知事卽便遵照一律嚴加查禁私運毋稍鬆懈並將查禁情形隨時備文具報查考毋違此令 
[採辦大宗米糧之飭查]  
　　上海縣公署稅務公所等均接江蘇省長公署快郵代電略謂頃閱報載滬上南市專做出口之某米行主楊某僱有常熟人石某赴無錫採辦米糧與錫埠久豐等米行均有成交聞其爲數甚鉅無錫米市亦爲牽動等語所有前項採辦米糧是否運滬銷售抑係販運出洋無從查悉値此米價增漲民食維艱之際自應特别注意以防偷漏滬上米商有無楊某其人錫邑有無久豐米行所做大宗米糧是否屬實有無省内流通之確證仰即查明具報云云沈知事等奉令後已派員密查矣 
[淞滬糧食維持會會議紀]  
　　昨日（十九日）下午一時淞滬糧食維持會在浙江路商界聯合會該會事務所開第五次會議與會者新閘路代表王肇成謝憲峰唐家弄代表吕介勤文監師路代表潘冬林滬北六路代表杜椿蓀愛克界路代表陳家寳邑廟豫園代表王榮堂葉錫昌浙江路代表蔣榮夫孫鏡湖福建路代表孫靜山山東路代表童理璋廣肇公所代表徐峙崧閘北商業公會代表顧樟銘江仲帝李廣珍閘北醫院代表顧霖周救國十人團代表虞植卿麫粉公所代表王錦文全皖厚生會代表余衆孚丁琴軒工商義務學校代表彭壽柏顧毓秀粹經堂房產公司代表石筱山張士文孔聖堂代表高信孚談祝安張旭初等四十餘團體公推孫鏡湖主席王肇成紀錄（一）主席報告百老滙路陳梅記米號運米一千三百餘石上輪出洋經捕房查獲吊出證據已移解公堂究辦而陳梅記延某律師到堂辯護作交一千元保出外候審等情本會維持糧食應居如何態度（二）王肇成提議可否公函請會審公堂嚴重辦理以維民食一面推派代表臨審旁聽請公决陳家寳徐峙崧童理璋張錦文互有討論僉謂宜先函陳公廨一面延請義務律師到庭務求公堂從重嚴懲付表决通過（三）虞植卿提議工部局俯允本會之請求出示查禁捕房認眞辦事此番破獲陳梅記運米出洋必有正當理由請求嚴辦凡到會之會員未選舉職員以前皆宜負調查之責任互相輔助表决贊成（四）顧梓銘提議江蘇王省長公正嚴明許交涉員善對外交宜分别電陳添委幹員觀審以昭鄭重付表决通過（五）潘冬林提議本會宜於衝要出口之區多設分會就近調查確實分别報告地方官廳嚴辦庶米價易平付表决僉謂俟選舉發表後再酌籌進行（六）顧梓銘又謂鄙人對於米糧一事頗爲明瞭不得不以良心實告運米奸商其手段非常敏捷此次陳梅記之破獲以鄙人目力觀之仍係少數若本會分派有經騐調查員分往麥根路火車站及其他水道出口要處加意查察收效更大不然雖多方奔走呼號恐無效力闔座對於所發意見極端贊成公决須俟選舉後徐圖進行（七）杜椿蓀提議十五日截止選舉期宜先分發佈告視加入團體之多寡然後付刋再訂選舉（八）出發蕪湖代表丁琴軒提議蕪湖米市宜年内採辦因該埠設有民生維持會如遲辦恐運出又生阻力公决分途勸募殷實商家各酌認基本金議畢至五時散會 
[大團鎭商界呈請維持民食]  
　　浦東大團鎭商業聯合會吳增理案呈江蘇王省長文云爲連遭歉收民生艱苦呈請嚴禁私運囤積以維民食事竊本鄉地多斥鹵農民所植大都棉花間或種稻而所產無多民間糧食須賴產米之區接濟中稔之年以棉易米尚堪敷衍乃前昨兩年所植棉花旣遇蟲患又遭風災連年歉收民生已覺困苦棉價日賤近來米價日昻勞更窘迫際此隆冬飢寒交逼險象環生推其米貴之原全因奸商私運囤積有以致之彼等徒思利己不顧民生罪實可誅商等誼關桑梓目覩困苦曷敢緘默爲敢冒昧陳詞上瀆鈞聽籲懇恩賜嚴禁私運出口囤積壟斷並飭本縣知事妥籌善後以維民食而保治安地方幸甚謹呈 
[湖廣船搭客聲述遇險之經過]  
　　昨日有湖廣輪船之被難人來滬述及寗波永川公司之湖廣輪船於陰曆十二月初七日七時許由台州開往甬江船中搭客及船員人等約三百餘人至十二點時駛經平礁洋面被上海開甬之永安輪船迎面而來猛然一撞損及湖廣輪船前艙左邊一洞受傷甚重水即汨汨而進幾乎全船沉没永安輪亦稍受微傷當時湖廣輪船搭客大聲呼救命約一時許有永川輪船經過瞥見湖廣勢將下沉立即停輪施救將湖廣全船搭客船友救出計撞死搭客一人受重傷者四人稍受微傷者十餘人而各搭客與被難家屬昨日紛紛來滬將情投訴江海關河泊司請爲澈底根究云 
[又有新開兩錢莊將出現]  
　　本埠南北市錢莊共有七十餘家（大小同行）連年營業均能滿意今歲因業進出口及疋頭五金者爲國外滙水關係十之八九倒閉虧耗致各錢莊亦受其影響至昨日止各莊之被擱淺往來各户之銀兩約有二百四五十萬兩之巨此項銀兩陰曆年内已不能作數應用然明正之新開者又有某某等組織之鴻賚（匯劃）莊莊址在後馬路某里已聘定紹與人馮壽康爲經理並有寳興（滙劃）莊係湖帮等所創經理係陳載峰莊址在北京路附近云 
[楊樹浦紗廠去年之盈餘]  
　　楊樹浦紗廠去年營業盈餘至十二月底止共爲銀一百四十七萬三千二百十四兩有零連前年滚存合爲一百四十八萬零八十九兩有零前日董事部集議擬將下述支配法向股東會提議請予通過計五千股優先股各給七兩合銀三萬五千兩二十萬股普通股除已給半年股息一兩二錢半外再給每股三兩七錢半合銀一百萬兩公積金二十五萬兩機器折舊八萬五千兩房屋折舊三萬兩傢具折舊五百兩特别修理二萬兩廠員酬金三萬五千兩華人養老金一萬兩戰爭捐欵一萬兩餘四千五百八十九兩存入新賬股東年會定期於二月十五日午前十一時舉行 
[華棉出口之發達]  
　　年來中國棉花出產日富除美國印度之外又有世界產棉最多第三國之目將來世界工業日益發達須棉益多中國棉產上之財源正未有艾也 
　　下刋三年來中國棉花及廢棉之出口總數及估値與進口棉織物之估値去年季以尚無確報故從略 
年份　　　華棉出口總數　　　　　計値鬭平銀 
一九一七　九一五四三三　　二○六九五一○五兩 
一九一八　一三二五五五三　三八一○六九六二兩 
一九一九　一一六三八二八　三○七八九七二八兩 
年份　　　進口棉織物計値關平銀 
一九一七　一五八九五○二六七兩 
一九一八　一五一三八○四二三兩 
一九一九　二○九七八六三三七兩 
又訊云棉花輸出每歲自陽曆九月至次年九月爲一季計算貿易總數皆以季論計自一九一五年至一九二○年其中以一九一八年至一九一九年季爲最多計輸出一二四一九○一包去年自元月至十二月全年輸出計三七二六四四包以六月份爲最多計輸出九六九五七包以十一月份爲最少僅二六七九包自去年 
九月至今年元月共運往日本計二五七二六包云 
[近日花紗市面之活動]  
　　本埠花紗市面二星期來頗爲商昻已大有轉機不如去年年臘時之岑寂矣兹悉近數日來紗市益爲活動上星期尚因大阪三品之漲落不定故價格時有上落近幾日中則頗形堅定自星期一以來標準紗漲高兩許本廠紗亦漲一兩左右小包紗亦漲一兩之外各帮如江西野鷄等俱有購進出貨亦頗活潑惟成交者大半係陰曆正二月期頭現貨交易寥寥最近大包二十支紗價一百四十九兩十六支一百三十四兩至一百二十五六兩十二支一百二十七兩二錢五十支一百十八兩半小包紗十四支價在一百三十七兩至一百二十九兩餘大阪紗市亦繼漲昨日市價計呈月至六月期貨開二百四十二元百分九十二百四十五元百分九十二百五十元二百五十四元·百分八十二百五十四元半·二百五十四元·百分九十云花市亦因紗市之好頗有進步價則未漲計通花仍在三十二三兩之譜義棉價已漲現貨計十八元零三分惟目前川帮業已停辦陰曆年關在即恐無大交易發生矣 
[繭市亦稍活動]  
　　近星期來廠絲略已活動英美洋莊頗有採購已誌昨報兹悉近日來本埠繭市亦因絲市活動略有轉機連日約漲銀五六兩聞有七八百兩繭本可出云雙宫亦較好預料在陰曆年内苟各絲廠能繼續開工則蠶繭仍有需要價格當能漸有起色也最近出口之蠶繭本月十七日由北車站運出七十七擔云 
[近年粤直兩省花生業概况]  
　　廣州美總領事報告廣州花生業謂粤省當地出產共二十萬噸百分之六十用爲食物百分之五製爲糖果百分之五輸運於外餘多百分之三十品質較劣僅售半價者則運入油廠據商人云廣東花生出油最多次爲河南再次爲直隷山東若暹羅之花生則出油最少必中國他省接濟不足時始運入暹羅花生一九一三年有殻花生四千八百九十四噸値二十四萬五千餘元運入香港轉運他處但轉運何國原由何處運出則海關統計缺而不詳一九一八年出口之數計三百七十六噸價値三萬餘元一九一九年減至三百二十五噸價値三萬一千餘元觀此則有殻花生之輸出不爲多也據海關統計花生油輸出一九一八年爲十八萬二千五百三十二磅値二萬五千二百六十七元一九一九年爲九十五萬八千六百六十六磅値十二萬六千萬四元而從外國輸入者一九一八年爲五萬五千六百磅値五千二百十元一九一九年爲二萬五千三百二十三磅値二千四百零四元中國他省未有花生油输入粤省若由陸地輸入則其量額無從查知云又天津美總領事報告云一九二○年直省花生出產约五萬噸内有十分之三可運往海外及中國他處自一九二○年一月初起至六月底止花生輸往美國之數如下有殻花生五七二七五磅花生仁一三九八九二○磅花生油一一二七一○磅云 
[爛泥渡大火續紀]  
　　浦東爛泥渡祥泰烟紙店失愼延燒舗户八十餘家房屋百數十幢各情已誌昨報兹悉此次失愼損失共約二十萬金各家房屋生財貨物皆保有火險其間美商保險行承保者約計四萬餘金其他爲華商英商等各保險行所保統計保險行損失約十餘萬金而其間被災最苦者爲一般未經保險之小店及貧民居户連日流離失所狀極狼狽浦東電氣公司此次所受損失亦頗不資所有損壞之電桿電線等該公司即於前日午後飭匠裝設晚間卽於光明該處救火會員姜文德因救火壓傷足部昨經該會蔡會長派人前往慰問謂已延醫療治尚無大碍云當火熾時該鎭救火火及熒昌火柴廠等洋龍環繞兩面灌救無奈其時適値潮落護塘浜缺水致施救非常困難幸浦江方面有海關救火小輪猛力灌救其鄰近太古鴻升等各儲棧未遭波及聞該鎭現正有人發起創設自來水公司深望其早日成立蓋於火政前途有莫大之關係也 
[逆倫案告發人交保候訊]  
　　毒斃三林塘張萬興米店主張駕雲案内告發人朱紹生並牽涉醫生朱健臣由上海縣警察事務所移送地檢廳訊辦各情迭紀前報兹悉此案自由周檢察官訊供後昨午諭飭朱紹生暫交舖保出外候將主使犯張鑫生等獲案後再行着保交案質訊 
　　另一報告云浦東三林塘張萬興米店小主張鑫生於去年冬間商通醫生朱健臣毒斃乃父張駕雲一案業由檢察官秘密預審朱健臣業已供認係用嗎啡和入燕窩粥内駕雲服後立即毒發身死事後向張索取面許之酬勞費分爲兩次祗付洋五百元後央朱綬生出爲經勸再付洋若干元以作過割故許給朱綬生酬謝費洋一百元後竟食言因之投案控告詰之朱綬生供稱恐被波累是以出首告發等語問官以朱健臣通同謀害罪已成立着即釘鐐收禁朱綬生交保候質一面趕緝正犯張鑫生逮案訊究並聞張鑫生現已將家中什物并眷屬等遷移一空已則避匿浦東陳家行地方某經董家内現方四出運動情甘破產不願到案而譚檢察長則以案關逆倫未便姑縱故已派出親信人員下鄉實地調查以明眞相云 
[取銷蔣尊簋等通緝令]  
　　松滬護軍使署昨日訓令所部各軍警文云頃准浙省督軍署公函内開查前暫編浙江陸軍第一師師長潘國綱第二師師長張載揚會呈請將甬甌事變案内蔣尊簋徐榮堯葉煥章高爾登韓尚文周日宣朱光斗葉頌賢季亮項霈姚桐豫馮友生姚式訓陳洪道楊格中章吳俊即張鈞何公烈張星伯陳庭立施頌同項遜齋朱竺峯等二十二員取銷通緝及兪斯馨朱練等二員取銷勿予錄用前案等情當經據情轉呈大總統核示並咨行陸軍部查照在案茲准陸軍部咨開請將蔣尊簋等各員取消通緝及勿予錄用前案除呈大總統核示外咨請查照等因到部於九年十二月十七日奉大總統令開呈悉准如所擬辦理交陸軍部查照此令等因奉此相應咨復查照等因准此除分行外相應函違貴軍使請煩轉飭所屬一體知照等因准此查此案前於七年一月二十一日准陸軍部來咨當經通傳軍警飭屬協緝在案准函前因合行通令仰各軍警轉飭所屬一體遵照免緝可也此令云云 
[義振會推舉管理借欵委員]  
　　華洋義振會前日接北京方面來電謂政府與外交團共同組織管理振災借欵委員會昨公布中外委員六人云云該會昨晚召集臨時會議推舉代表結果公决以郭主敎爲委員云 
[奉化水災善後消息（續）]  
　　一·培補工程溪河沙洲爲攔阻去水之最大障礙物農民不顧大局佔爲私有並有於湧起之初即栽竹木因面密植成林愈被阻而横流泛濫遂致冲决隄塘今擬請各鄉自治會呈請縣署將沙洲之竹木盡行剷除其已陞課者由縣詳蠲糧額與無糧沙洲一律收回公有永禁栽種然後漸圖挖掘至於决口隄塘屬諸公有而又當要衝者尤不可任其崩壞此種斫樹修隄工程本會據調查所知斟酌補助分配如下計長壽八百元剡源八百五十元禽孝四百元金溪四百八十元進化六百五十元忠議七百二十元連山四百元松林五百元二·籌辦平糶據崧老調查以奉化田畝計口授糧按諸本年收成不敷之數多至十七八萬石除旅外同鄉不計外至少亦須有數萬石之補助方無饑餓之憂但本會捐欵不多放賑則力有未逮計維請各鄉同人另行設法募捐預儲的欵以備來年平糶之用本會則即以在滬捐集之數提出半成藉作提倡並按災區大小公同分配計長壽八百元剡源七百五十元禽孝八百元金溪七百元進化五百元忠義六百元連山四百元松林四百元以上二項分配合欵爲數至微然鑒於捐集之難不可不格外愼重本會特召集旅滬全體會員對於將來承領欵項之人不能不有所倚重因公推長 
 
 
] 

Page 11

 
 
壽歸江西溟先生承領剡源歸康錫祥先生承領禽孝歸何鹿山先生承領金溪歸郎韻玉先生承領進化歸丁忠茂先生承領忠義歸莊崧甫先生承領速山松林一時無人接洽公推縣知事承領台端熟於本鄉情形務請酌量應行舉辦各端權其輕重緩急與領欵人公同酌辦一俟定有確實辦法即行報告本會領取欵項事成後再將詳細帳目函送本本以便彚刊而資徵信至於培養森林乃求治水災之根本辦法本會已印成書册一千本呈請省長道尹知事布告勸導其已墾之山可於山麓栽植杉林山腰補種茶樹山查黄梔等灌木以免沙石崩頽入溪尤爲至要（下略） 
[國民大會代表會議事彚誌]  
　　國民大會策進會各省區代表連日假廣肇公所集議已經四次會誌報端兹將第五第六兩次會議情形彚誌如下（十八日）第五次會議主席霍守華宣讀通過之簡章畢問有無差誤均認爲無差主席請討論辦事處組織方法浙東化表張靜廬主張先决定總辦事人數再分配各股人數滬代表唐豪主張按每股事務决定人數浙東代表任矜蘋贊成唐說主席以各股人數付表决結果編輯股三人文書股二人會計股一人交際股二人庶務股二人次提議辦事規則决定由辦事處定之再次提議各股辦事員是否今日選舉當時有主張會議終了時再行選舉現在應先議定此後進行各案主席付表凗贊成明日選舉者多數再次滬代表唐豪提議此次對外應發表一種宣言使外間運動統一自治及慶督裁兵等人明瞭吾人實抱同一之希望此後儘可共同努力閩代表陳文總主張用概括結果决定起草後再公决至此遂散會時已六時同赴一品香公宴各省區代表到者十四人該會評幹員會員到者五十一人公推江湘浦主席席間山東山西浙江上海各代表均有演辭至九時一刻散（十九日）第六次會議主席霍守華報告接天津國民大會籌備會快函派崔潤生代表出席山西促進會來函加派代表張策朱啓寰山席工界協進會來函二十三日晚八時在武昌路本會開歡迎代表會畢次提出議案（一）辦事處選舉股員方法（上海提出）張靜廬主張以人爲單伍衆贊成李郁廷主張分股選舉連瑞琦主張用記名投票以得票過半數者當選衆無異議當推定孫道勝任矜蘋爲開票員結果編輯股三人曹慕管陳文總唐豪文書股二人張靜廬任矜蘋會計股一人霍守華交際二人連瑞琦盧心啓庶務二人李郁廷朱寳璜（二）凡已成立之國民大會策進會附設公民造册案（寗波提出）任矜蘋張靜廬先後說明宗旨（甲）可以促進國民大會實現（乙）可以使國民知所注意（丙）可以爲將來選舉核計之根據連瑞琦主張包括於組織法内嗣發生選民非選民之辯論主席謂討論已出範圍應終止以原案付表决少數乃聲明附入組織法内衆無異議（三）國民大會組織大綱（杭州提出）由連瑞琦說明組織以縣爲單位李郁庭謂此案應再詳細研究唐豪王張每區一人共同起草連瑞琦主張推舉三人負責起草結果推舉三人以三日爲限提出討論當推定曹慕管連瑞琦唐豪爲起草員至是主席宣稱救國十人團來函今晚七時開會歡迎代表時間已到應赴會遂摇鈴散會 
[國内各輪船之進出口貨]  
　　進口貨（長江）昨日太古公司之吳淞號輪船從長江裝少蛋白二百八十桶糧食二百三十二包芝蔴五百下八包烟葉五百零九件猪油桐油等五百七十六桶苧蔴四百九十件藥材一百八十二件瓷器五百四十八件機花四百五十五件連芯栗子棗子一百七十四包石塊一百五十五條絲布羊皮一百二十二件茶葉茶蘿一百四十六土酒七十壜抽水機器等十五具沙籐牛皮七十七件雜貨二百件（港粤）太古公司之奉天號輪船向駛烟津今改港奥昨日裝來各貨有車糖六千九百包冰糖四百五十包槍彈軍火五十六箱木板三千零七十五塊蔴包白糖四百包香蕉三千九百八十擔橘子一百四十八桶柚子二十簍牛皮十三件牛膠一百三十七件藥酒十八箱蜜餞食物三十三件雜貨一百三十九件又有轉口至長江之赤糖五千六百零六包（厦門）昨日招商局之遇順輪船山厦門來申裝來白糖三千一百八十九包冰糖一百九十四包竹自三十件橘子一千六百二十五件銀箱四十六隻烟絲八件雜貨四十八件 
　　出口貨（港粤）昨日招商局之公平輪船開往港粤裝往汕頭貨有生油一百六十簍荳餅九千件黄荳五百九十四包銀子十四箱花生仁五十七包生餅二百件棉花五十包瓜子一百二十包雜貨二百五十七件轉口貨二百九十二件至香港貨有洋紗二百七十五件水菓六十五簍點錫三百零五塊雜貨二百三十六件又有裝往廣東貨有花衣八百五十包雜貨二百二十件花生仁二千零七十二包轉口貨四百九十七件（寗波）昨日寗紹公司之新寗紹輪船裝往寗波之貨有米一千三百五十六包瓜子二百零五包白糖一百五十八包花子一千零七十包花衣七百七十包蓮子八十五包花生一百零二包點錫二百塊香煙一百箱碎米七十六包木板二百零六件紙頭三十二件水菓一百十八簍鐵器八百擔玻璃一百箱鹹魚八十三件洋布六十四件棗子十六包粉乾三十件洋紗三十八件餘爲雜貨又有太古之新北京輪船裝去白米三千一百八十八包白糖六百七十包機油五十四桶紙頭四十件烟絲一百二十六件麫粉九百二十包皮油一百零五桶靑蔴二百件靑蔴一千三百五十件藥材二十八件白臘四十件椰子油二十桶枝乾三十八箱點錫四百塊雜貨吐二十八件瓜子十七包 
[認商墊繳稅欵之爲難]  
　　上海稅務總公所兪琢吾所長前奉江蘇財政廳長訓令以現當公欵奇絀之際所有應徵稅欵亟宜隨時提前繳解來省以應公需等因當即知照各業認稅代表務照上屆成例須將本年一月及二月份之稅欵一併於陰曆年内墊繳來所外其有向章津貼公費等項均着隨帶措繳在案各業認商據函後對於墊繳稅欵一節殊多困難因一月份稅欵尚能勉力墊繳二月份實難預措故特將爲難原因分别函復到所請求矜諒云 
[友華銀行銀市報告]  
　　中美新聞社譯文華銀行十九日報告云昨日倫敦銀價近遠期各跌一先令八便士紐約銀價與倫敦紐約滙價均不動此間今晨開盤時定價與昨晚收市時同惟金圓漲至七三半市况初不穩後漸軟弱金鎊跌至三先令十便士半金圓七三日金六六今日市况之特點爲羅比之要求極大出口交易甚少倫敦紐約銀市均沈寂 
[城内穿心河橋盗案續誌]  
　　本月十七日天甫昏黑突盗匪五人執持手槍關入穿心河橋北盛姓家搶刦金鐲臨逸時並開手槍四響等情業紀昨報淞滬警察徐廳長以當此冬防緊急之際尚有此等案件故於昨日除飭偵緝隊分派探員偵緝盗匪獲辦外並通令所屬各區警正曁各分駐所警佐巡官等督率長警嚴加防緝矣 
[慈善團再請歸還拉收租欵]  
　　上海慈善團之松江縣後岡鎭田產租欵爲該邑維持慈善敎育會拉收交涉迄未解决現該團經理凌紀椿賈豐蔚因舉辦冬令施米施粥曁各善舉事項在在需欵亟待接濟爰又續呈松江縣知事請求早日轉飭歸還其呈文云爲陳請事竊敝團所置後岡鎭田產設倉收租前被貴縣維持慈善敎育會無端拉收一案前經呈明鈞署在案奉批呈及粘件閱悉姑候查明實在情形核辦此批粘件姑存等因查敝團後岡田產於前淸同治初年由前董經緯等捐募價置實係私法團之產絶不與七縣公產有所關涉本月八日紀椿會將舊存微信錄内一切置產證據親赴貴署面呈案核當蒙縣長鑒收深悉此案原委係上海同仁輔元堂無故受累並荷面允從速轉飭維持慈善敎育會勿再誤會冀可恢復原狀等情紀椿奉命之下感佩莫名第念敝團此項收欵適當冬令施米施粥一切善舉亟待接濟目下瞬屆陰曆年關若再延宕慈善進行勢必因此停頓急迫情形何從籌措爲特再行呈請務乞縣長尅日施行以維善舉而免貽累曷勝感禱之至謹呈又上省長快郵代電云南京王省長鈞鑒敝團後岡鎭田租被松江維持慈善敎育會强迫拉收曾將一切情形呈明在案兹因冬令善舉施米施粥正値最要之際而接濟停頓窘迫萬狀應請迅予批示轉飭松江縣尅日解决歸還租欵以濟眉急無任迫切待命之至 
[王邵反控寗紹董事案之傳訊]  
　　寗紹公司全體董事及股東朱湘順前在法公廨指控王聲臯等鳴衆行兇判以所控無憑將案註銷兹王等以名譽攸關故王聲臯延郭蘭克律師投廨請向寗紹公司全體董事樂振葆等追償損失六千元並向朱追償損失五百元又邵立坤亦由巴和律師代表請追損失等情論候覆訊再核在案昨又傳訊先由王聲臯代表郭蘭克律師稱原告自被控後致被宣揚各報所受無形損失甚巨且對於名譽攸關當時朱湘順不過略受微傷不能指明究係何人所毆詎竟貿然具控且寗紹公司又登廣告有驅逐原告等詞顯見有意陷害請求訊追損失銀洋云云邵立坤代表巴和律歸聲稱原告此次無故被控亦受損失甚巨至於前次經貴公堂向樂振葆詰訊原告有無行兇喝打之事被告等始終不能指實顯見有意誣控欲圖敗壞原告之名譽旣不能指實即應負擔賠償損失責任原告邵立坤乃係商界體面之人豈能任其誣控請求訊追名譽損失銀一千兩云云中西讞員判各退去聽候展期覆訊核奪 
[基督公學消息]  
　　虹口梧州路九九九號基督公學民國十年進行之計畫業已擬定並經宣佈紀載於下（一）國文科加設國語班以爲語言統一之根本辦法（二）附設學生貿易公司使學生有實地經商之練習（三）義務學校决續接辦（四）英文語言科决聘學識優長之西儒訓練（五）日夜校均添設英文簿記科英文縮寫科使學生離校即可直接從事商業並聞該校已開始招生報名投考者頗爲踊躍云 
[邑廟豫園夜校寒假紀]  
　　邑廟豫園商業義務夜校於一月十六日下午六時舉行第一屆寒假休業代到者甚多公推葉錫昌主席施笑山記錄（一）全體學生向國旗三鞠躬（二）主席報告本夜校自六月開學未放暑假因是提早寒假（三）代校長潘德春訓詞（四）敎員馬少潛常祝靑等勉詞（五）敎員報告學生成績（六）校長發給奬品（七）同志葉錫昌潘德春徐子航張耀初盧良甫李廣瑞黄富壽顧玉山裴楚藩等相繼演說（八）茶點散會已鐘鳴十下矣 
[呈請通飭採用新法敎科書之批詞]  
　　自敎育部令改用語體敎科書後本埠商務印書館曾出新體國語敎科書旋復敦聘熟諳國語之敎育家編輯新法敎科書凡國民學校之修身國語算術三種高等小學之修身國語算術歷史地理理科六種同時出版完全以國語編輯每種或另编敎授案或另編敎授書·自習書·參考書呈經敎育部審定在案兹該館復將各種新法敎科書椽本若干份呈請各省省長敎育廳通飭所屬國民高小各學校一體採用現江蘇省長及江蘇敎育廳均已批准通飭採用其批詞如下（一）江蘇省長批呈及樣本均悉候發交敎育廳通行採用可也（二）江蘇敎育廳批呈曁樣本均悉候訓令各縣轉飭所屬各校酌量採用樣本存 
[美術成績展覽會今日開幕]  
　　上海美術學校創辦已九載此次聯合女子美術學校舉行臨時成績展覽會所列皆該校九年暑假以後成績准於今日下午一時開幕第一二室陳列女子美術學校鉛畫寫生·水彩寫生·色彩圖案等第三室陳列上海美術學校師範科各種成績第四五六室陳列西洋畫科各級之水彩畫分平時成績·試騐成績·西湖旅行寫生成績三種第七八九室陳列西洋畫科鉛筆靜物寫生木炭石膏模型寫生入體寫生二百餘幀第十室陳列西洋畫科第八屆卒業生製作及敎員之作品聞參觀者無需入場劵云 
[閘北自治研究會選舉預備]  
　　閘北地方自治研究會定於本月二十三日下午二時在寳山路北寳通路該會會所選舉正副會長及評議員特於昨晚開籌備會推舉徐乾麟兪宗周竇耀庭鮑咸昌爲監匭王彬彥陳維輪徐少棠爲檢票虞廷愷羅子惠徐惠施徐再棠金式如周福康爲唱票王鏡濤周祥龍張與堯瞿愛棠宋竹筠爲錄票徐錦裳陳耀彩葉劍映吳兆麟陸鵬程爲幹事徐幼棠許偉民徐芹香陳上達魏肇基周諷詩陳紹麟爲招待即日分任辦事云 
[滬西商界聯合會開會紀]  
　　滬西商界聯合會於昨日下午七時在事務所開職員會會長葛品生因事遲到由副會長顔芹香主席報告本會請禁奬劵一事函請各團體一致主張已將該函油印數百份發出若果輿論一致不難達到目的吳錫山起立謂彩票病民人所同惡本會無論如何仍當繼續請願内務部不得藉口期限未滿暫緩禁止表决通過次王思孚報告刊印第二屆證書業已印就定何時給發主席謂證書關係重要當選職員必須到會親授以昭愼重但刻屆陰曆歲暮結束賬目事務較繁倘於年内召集職員恐難到齊不若緩至下月再行給發多數贊成次討論夜校年假下屆英文敎員及聘用書記等事　爲時已晏决定併於下次當會續議遂散會 
[精武會將在廣舞台開演影戲]  
　　本埠精武體育會成立十有一載會務發達一日千里現本埠已設有分會三處及女子體育會一處外埠之聞風繼起者更屬不少秋間南洋羣島亦仿創精武會請該會幹事陳公哲兄妹等數人前往提倡大受歡迎該會有攝學一部成績卓著曾將會中歷史製爲影戲去年開遊藝會時演過一次觀者稱美今年又有新製數卷更爲美術將於二十二日本星期六晚在廣舞臺開演并有女子技擊舞蹈音樂等游藝加入助奬云 
[兒童娛樂會之籌備]  
　　南市普益社擬開兒童娛樂會定於舊曆辛酉正月初七日至初十日舉行凡十二歲以上十六歲以下之兒童皆得入命不取會費其娛樂要目有講演·閱書·儲蓄·音樂·游戲·運動·交誼·參觀等聞兪元爵爲徵求兒童娛樂會會員總隊長金尚志楊家堃爲之副刻下正在籌備一切云 
[施肇曾赴禾即返]  
　　隴海鐵路施督辦於日前來滬至十八日　滙杭甬鐵路之人號大班車前往嘉興察　杭路情情十九日由杭來滬之早快車返　不日由滬赴北云 
[貨船途中遇盗]  
　　船户劉金桂承裝嘉興坤泰行之車糖北貨及桐汕雜糧等貨於前日下午由滬開往嘉興晚間七時許駛在南黄浦陳家行浦田突來盗船兩艘上有盗匪十餘人均口操北音攔住去路一躍上船至船尾艙内搜抄計被刦去現洋三十五元及劉妻手上所載之銀鐲一付金戒二只並棉被三條棉夾衣服十餘件當時劉與船夥五人稍與抗拒被盗用鐵棍將船夥趙巧生馮阿四兩人擊傷頭而及背部等處該盗搶刦後開放空槍兩響從陳家行江面而去昨日劉將船開回上海見趙馮二船夥受傷甚重即送入紅十字會醫院醫治一而報告經辦之貨客江某開單報請水陸官廳請緝贓盗 
[福新第一麵粉廠失愼]  
　　昨晨七點餘鐘閘北光復路福新第一麵粉廠揚麥間内不知如何起火由各叚救火會到場灌熄焚燬屋内機器等物廠屋幸得保全事後經四區顔署長諭飭巡官往勘查詢起火情形再行核奪 
[大東門外前晚火警]  
　　住居涙南大東門外高岸頭地方某紅木作樓上之某姓老嫗於前晚夜半兩點餘鐘時不知如何遺火頃刻成災冒穿屋頂幸救火聯合會近在咫尺立即鳴鐘告警俄而各區救火會將皮帶車救火器具馳往澆救移時得即熄滅僅燬去紅木作樓而兩間並對面某姓之屋而餘未殃及當火發時該老嫗並未喊救私行逃避聞二房束某氏婦因火勢逼近從火中衝出以致焚去頭髮並灼傷面部事後由該管一區三分駐所派警查傳起火之人尚無下落 
[九江路火警]  
　　前晚二句餘鐘公共租界九江路二百九十四號門牌修理包車店樓上忽爾火發經救火會聞警立驅皮帶車馳往澆熄延及二百九十五六七號三户計焚房屋四間 
[救火車撞斃學徒之候訊]  
　　裕元年皮店學徒周耀梅遭一區救火會救火汽車撞傷腰肋致斃經屍父周實初稟求伸雪由檢廳派員騐明候究在案兹悉此案連日經人排解令該區賠償屍父洋一百元而屍廳索恤過奢因此不了業投地檢廳　求伸寃昨午譚檢察長已飭法警着赴第一區往傳當時肇事之汽車夫限即日來案候訊毋延 
[電車撞斃塌車夫案之昨訊]  
　　法商電車七十四號司機人羅友村於上月間駕車至華界萬生橋地方將塌車夫撞斃詳情迭誌前報兹由華界官廳於昨日飭派法警持文投法公堂請移提該司機人歸案訊辦當由公廨飭　　該司機人傳案據稱當時民人之車向南行駛該塌車向北推行不知如何撞在電車後面之拖車上以致撞斃並非民人之過請求查察中西讞員判退去聽候傳齊人證訊明後再行核奪 
[汽車碾斷行人腿骨]  
　　汽車夫某甲昨日下午開駛一千五百四十一號汽車行經愛多亞路鐘倒江北人李二良碾斷右足小腿骨當由老巡捕房五百三十一號華捕到來抄錄汽車號碼另雇車送受傷人往仁濟醫院醫治即持西醫所簽傷狀單呈報捕頭候示 
[侮辱幼女之判罪]  
　　馬橋竹器店主康阿桃六歲幼女翠林遭店夥朱金祥强行非禮受傷由康控訴上海地方審檢廳前奉開庭因人證未齊奉判朱還押再審在案前日下午又奉該廳陳推事官會同朱檢察官開庭審理據康阿桃携女翠林投訴稱民人在馬橋開竹器店已有數年家眷仍居南滙縣原籍我女翠林今年六歲向居家中此次隨民人由家來店暫住上月初十日民人因事回里翠林仍居店中不料被朱侮辱下體受傷前堂奉訊後越日民人將女領回家中請醫療治目下傷勢雖減然仍楚痛求究翠林供稱今年六歲上月初十日父親自店回家後至十一十二兩夜朱金祥將我撳住被汚二次并不許聲張自後覺得下體腫痛及父親回店報告父親因來案控告雖連日醫治然傷處時流膿水求鑒質之朱供年二十六歲在康店爲夥已有三年翠林與民人游戲民人用手抓其下體事實有之不敢强行非禮乃遭揑詞誣控求察問官一再駁詰執定如前朱檢察官起而論告略謂本案當檢察廳預審時亦據被害人當庭供明且本檢察官下鄉調查衆口一詞今日被害人在庭伸訴該被告豈能飾辯應請審判長從嚴究辦以儆將來又據選任義務律師出庭陳述一切問官會商之下即以辯論終結候判翠林仍交其父領回醫治朱着還押聽候宣判飭遵昨午後又奉陳朱推檢兩官開庭飭提朱金祥至案略詰一過當庭宣判監禁五年以儆 
[指控私取合同之審訊]  
　　美隆洋行昨延達商律師代表投法公堂控洋人斯脫郎斯基（譯音）前在原告處爲夥薪水每月一百五十元逐漸增至二百元詎被告忽於陽曆十二月底辭退惟被告在行時專管各商號辦貨之合同於辭退時原告向索所有一切合同被告稱均在寫字間内旋由原告檢點之下共少二百餘張合同後即查得被告在英租界地方與金姓合開洋行並兜攬原告生意故原告當即報告英捕房飭探前往抄得竊出之合同據甚夥被告不應行窺合同兜攬主顧應請訊究被告斯脫郎斯基由賚美律師代辯稱被告與各商號素來熟悉故至原告行内爲夥時專與各商店訂立進出口之合同旋因原告不交定貨且又令被告向各商號先付二成半之定銀因此被告告辭然被告所帶出之合同均對於個人之合同應請堂上察核中西讞員判各退去聽候覆訊核奪 
[蕪湖報關行請追被騙損失之續訊]  
　　蕪湖日新報關行延律師在公共公廨狀訴劉育民洪瑞亭誘令蓋章向該處海關擔保運米往津銷售中途轉口出洋經海關覺察以原告欺朦致受處罰請追損失銀四萬五千零七十兩一案昨日下午又由李襄讞會同日副領事林出賢次郎升座第三民庭續訊據兩被告之代表律師上堂聲稱本案案情即係義商美勝公司所訴兩被告之案查義商控案業由義傾於去年十一月十九號判决被告償還洋四萬五千零七十元故本案敝律師要求註銷或准被告減輕交保出外云云而原告之律師對於被告請求極端反對並要求堂上將本案繼續進行問官磋商之下判劉改交五千兩洪改交二千元均人銀並保展期訊理 
[昨日公共公廨訊案紀]  
　　昨晨公共公廨民四庭由關讞員會同美丁副領事訊理奚雲寳訴奚炳祥等田產爭涉案「結果」以案屬家屬田產爭論應着出外理結被告免予交保 
　　又午後民二庭由陸襄讞會同日林副領事訊理日商海洋社韓英才違背訂購輪船合同請追揖失案由原告代律師先聲明原稟損失數目不符須修改爲一萬兩光景次稱本案被告共有四人祇韓拘押餘均未到請准韓具結出外俾得帮同原告找尋其餘三被告到案追究云云「結果」韓英才旣無交保資力准予具結出外着帮同原告指傳各股東到案訊核民四庭由張襄讞會同美約副領事查理（一）婦人程顧氏訴其夫程滌生離婚案「結果」據被告代表律師函稱被告已故將案註銷（二）婦人顧徐氏訴潘王氏不還洋一千二百元案被告代表律師到堂聲明被告因事往漢請求改期一月原告律師亦已同意「結果」准改期一月再訊（三）王俊記訴傳榮澤不理欠銀一千一百五十餘兩案「結果以」 
原被臨訊均不到堂將案註銷 
[火車站查獲帶土人]  
　　滬寗鐵路前夜由寗開滬之夜客車抵滬時有乘客帶有私土一大包價値八百餘元適被該路探警在月台查獲將人證一併送交鐵路警察巡官處押候訊究兹聞該私運烟土之人係徐屠傳三人之夥專在北路私販邊土押運來滬其機關設在某租界某處現被該路稽查處查悉昨已報呈車務總管袁紹昌轉呈局長核辦 
[誌謝]  
昨承銀行週報社贈第一百八十三號銀行週報一册謝謝 
雜評二 
[吳淞商埠（訥）]  
　　中國自闢商埠已不少然辦有成績能與外人商埠同一發展者則絶少概見蓋開闢商埠旣具有適宜之地勢又須有雄厚之財力與各種精幹之人才苟其一稍有欠缺卽難獲美備之效此次吳淞商埠大規模之計劃將來成功與否爲我地方財力與人才之試騐非特滬人屬望甚殷外人亦且以此卜我能力之有無宇林報謂參與此事多幹練才頗有希望果如所言能以今日大規模之理想成爲將來大規模之事實與外人商埠並駕齊驅則誠一極可喜之事也 
公布欄 
[上海地方審判廳]  
　　判决主文（民一庭）▲一件判决徐仰桂與裘鳴九因欠欵糾葛一寨主文裘鳴九廳償還徐仰桂經理之　大藥號規銀五百六十四兩訴訟費用歸裘鳴九負擔▲一件决定朱成章與奚桂芬田面糾葛再審聲請拒却一案主文本件聲請駁回▲一件判决陸恂如與陸益齋土地涉訟控訴一案主文本件控訴駁回本審訟費歸控訴人負擔▲一件决定王永昌聲明窒礙一案主文本件窒礙之聲明照准▲一件判决陳忠義與曹正香因貨欵糾葛一案主文曹正香匪償還陳忠義貨洋一百四十一元二角一分四釐本案訟費歸曹正香負擔（民二庭）▲一件判决王家勳與榮杏芬因債務糾葛控訴一案主文本案維持本廳民國九十十一月三十日之缺席判决堀明窒礙後費用歸控訴人負擔 
　　批示▲一件周憲文狀領欵洋並會欵由准領此批▲一件陳繼堂狀領欵洋由准領此批▲一件胡隆昌狀領欵洋由准領此批▲一件沈玉田狀保夏其章由查保狀上所蓋罰章係信縬圖章並非書柬圖章所請具保之處礙難照准此批▲一件周憲文狀交欵洋由准交此批▲一件宦陳氏狀請拘案由狀悉着即來廳候諭此批▲一件潘鴻儒狀保李景發由狀悉據吏報稱該保人所開之烟紙店僅値四五十元之　顯非殷實舖店礙難准予作保此批▲一件凌紀勳狀請發還原卷由查本案卷宗業已函送原縣核辦矣着即知照此批▲一件呂金泉狀請退保由狀悉此批▲一件李尤氏狀領欵洋並會簿由准領此批▲一件案運生狀請押交由狀悉仰即來廳候諭此批▲一件王李氏狀請批示由狀悉本案按照和解證書迭經本廳將潘吉六李子卿等押追並限令該氏查明該被告等財產來廳呈候核辦因該氏調查不出故將潘吉六改折工作如在工作期内查出該被告等財產准即來廳聲請執行仰即知照此批▲一件薛寳順狀請銷案由狀悉准如所請辦理此批▲一件薛質順狀領　票由准領此批▲一件顧德興狀請銷案由狀悉准予銷案此批▲一件蔣盤根狀領欵洋由准領此批▲一件華謹愼狀請鑑置由狀悉查該地基未經查封未便合併鑑價此批▲一件傳林氏狀請交保由狀悉着自託人向該債　人調解可也此批▲一件李慶鍔狀請發還訟費由狀悉已於九年八月十三日曁九月六日該民聲請狀中明白批示矣着即知照此批▲一件高德華狀請改換招牌由狀悉招牌改換與否係　爾之自由本廳未便過間着即知照此批▲一件黄項氏狀請無須傳訊由狀悉查該保狀係保錢阿生何得將錢阿華交案即卸保人責任着速將錢阿生交案毋得藉詞狡賴致干未便此批▲一件錢宗濤狀請銷案由狀悉准如所請辦理此批▲一件何富生狀請執行由狀悉候派吏執行此批以上一月十七日 
　　判决主文（民一庭）▲一件决定王載堂與汪寳善田畝糾葛抗告一案主文原决定内關於酌給家用什物之部分應由本廳作爲控訴受理抗告人其餘之抗告駁回抗告費用歸抗告人負擔▲一件判决白玉記與薛順與爲租屋及欠租涉訟一案主文薛順興向白玉記租住烏鎭路中興里平屋兩間限於判决確定日遷讓所拆毁屋内地板擱樑板應由薛順興修復原狀交還白玉記收管並應償還白玉記房租洋十八元本案訴訟費用歸薛順興負擔▲一件判决朱金銀與成鴻生因田地糾葛控訴一案主文本件控訴駁回本審訟費歸控訴人負擔（民二庭）▲一件判决盧偉昌與張森因貨欵糾葛一案主文張森應償還偉昌新瑞祥號貨欵銀三百五十七兩三錢九分八釐訟費歸張森負擔▲一件判决蔣盤根訴丁組秋貨欵糾葛一案主文原告人之請求駁回訟費歸原告人負擔▲一件决定朱元元聲請更正和解筆錄一案主文本件聲請駁回▲一件判决孫文學與聞晋軒因田上糾葛控訴一案主文本件控訴駁回本審訟費歸控訴人負擔 
　　批示▲一件陸瑞田狀保史錦華由准保此批▲一件史錦華狀交欵洋由准交此批▲一件李嘉德狀請執行由狀悉所稱各節不在本案執行範圍以内應毋庸議此批▲一件潘子宣狀交欵洋由狀悉據交已悉餘欠着於兩月内代王文藻如數繳淸倘敢再延定予傳案押追此批▲一件丁絲秋狀請嚴追由狀悉案已飭傳仰候訊辦此批▲一件高德華狀領房產由准領此批▲一件趙寳生狀請押續由狀悉已押追矣此批▲一件范顯澄呈爲葛氏背夫私逃請求備案由吾悉葛氏果係私自潛逃爾之抽母倘敢無端滋擾儘可鹽時訴訟法辦毋庸備案仰即知照此批▲一件潘鴻儒狀保李景　由查該店並非殷實商舖業經承發吏查明報告在案所請未便照准此批▲一件邪精榮將保王華記田准保此批▲一件朱永康狀請執行由狀悉查本案卷宗尚未奉高等審判廳發回所請應從緩議此批▲一件陳宋氏狀請銷案由狀悉着即來廳候訊此批▲一件宦陳氏狀委代理由准委任此批▲一件朱嘉昌狀請執行由狀悉已據胡俗生提起上告矣仰即知照此批▲一件馮星如狀請銷案由狀悉准予銷案應領訟費洋九元一角候傳案訊追此批▲一件楊實夫等狀請執行由狀悉已票傳矣抑即遵期來案聽候訊明核辦此批▲一件許玉珊狀領欵洋由准領此批▲一件潘鴻儒狀保李景　由陳吏報告店非殷實礙難准保此批以上一月十八日 
[上海地方檢察廳]  
　　批示兪榮海狀悉仰覓殷實舖保來廳以憑核辦此批▲陳胡氏狀悉候西區送案再行核辦此批▲任曉巖狀悉准予訊追此批▲卞錦章狀悉此批▲陸柏林狀悉已定期傳訊矣此批▲朱成才狀悉候轉送同級審判廳核辦此批▲張海淸狀悉案已起訴仰候公判此批▲汪介眉狀悉候核辦此批▲汪和葉狀悉據訴毫無確據所請碍難照准此批▲胡陳氏案已執行礙難開釋此批▲許張氏仰即遵傳來廳續訊核辦此批▲沈瑞卿狀悉此案已於而狀批示仰即查照辦理此批以上一月十八日 
　　批示張兆榮狀悉本案業已查明起訴聽候同級廳判决可也此批▲張發坤狀悉仰於明日來廳訊明再行核辦此批▲兪恒太狀悉候傳案訊辦毋凟此批▲江桂芬狀悉查原具卷宗迄未函送過廳仰候再行函調以憑核辦此批▲牛崇銘狀悉候送同級廳核辦此批▲喬守松狀悉案已當庭諭知矣此批以上一月十九日 
[上海縣公署]  
　　批示▲一件浦東公所董事秦錫圭等皇爲創設浦東公所舉定職員　具章程請立案給示由呈及章程均悉准予立案布告候飭發此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記（十九）] [  中實]  
　　四歡迎比國元首期中君后御容散遍全市絶似北美洲新任大總統就職時一幅總統尊影幾令各行號各住户羣奉之爲萬家生佛也（見附圖五）其時作責者業印刷者均大 
[圖五]  
忙大印刷所相率加添夜工五每星期六各種「有揷畫之期刋」到午後卽全數售罄有時每册値巴幣四百旒者售報人索價至一千旒其加價情形絶似我國辛丑武昌革命時内地各省之對上海報紙至其他向不出面之小報至是亦發行特刋大露頭角綜計麗河報誌之多又幾成民國二年之北京矣六巴西報館記者之氣魄大足驚人而在此時期中所發生之事實尤足以資談助比王抵巴西後約一星期比使署舉行僑民歡覲大會麗河各日報派代表往使館竟拒而不納此蓋未悉巴西報界之習慣故巴西方論界完全自由無論何地若係公開均得許報界人員列席參加即遇大隊軍馬報館記者亦得傲然作巡閱狀而從容向之攝影比使館忽出此舉故自次日起各報對比使遂大肆痛詆此等事爲歐美各國所不易觀巴西誠崇尚自由之國家也（如附圖六管窺蠡測之新聞家即其一例）又如此屆巴 
[圖六]  
西當軸招待國賓費用經議會以無限制通過各報誌亦時有極可畏之諧畫即一兩繪一窮民言「耗費太鉅民不聊生」一而繪一政府當軸摇手道「勿聲」而相離不遠處尚立一比王也若在他國喜用專制威力之政府則此記者亦將如當年北京愛國白話報主人之遭横死豈非不幸之甚者歟實則民憤之積於下苟無報紙發洩其危害必更甚以記者之所知巴西貧民確乎甚多對於諸大人物招待國賓之浪費公帑不破慳囊確乎嘖有煩言即如比王臨去前一日中央車站之發現炸彈亦確知憤之積於下者已甚至若比后與總统夫人對貧民之佈施此亦不過表面文章之一耳 
筆記 
[脫輹小紀（四）] [  慕丁指嚴]  
　　蘭一腔悲憤迫而出此去後二日未返家人咸莫知其由方驚愕間忽郵使持一掛號函來赫然闌手筆也亟啓視之書云 
　　梅庭胞兄手足自幼聚首一旦判袂思慕之忱尺素難宣弟今不别而行實有不得已之苦衷情切同胞用敢略陳弟授室以來所遇非耦上不知敬老下不能撫幼服物器用任意揮霍習與性成絶鮮倡隨之樂動言歸寗置家政於不顧自愧堂堂七七軀不能繩以婦道然前此不敢告人者良以婦女失學所在皆然或者資以閱歷徐期悔悟不意駑駘之性久而益劣雖欲告訴徒傷感情且使雙親聞之將更增其悲愁輾轉思維五中焚裂因此忍無可忍惟有抛却紅塵脫離苦海儒家獨善之說佛氏出家之行反可享淸閒之福毅然自决夫復何疑所念堂上年邁伏祈吾哥善爲勸慰幸勿以兒故致傷親心况吾哥天性純孝尤足承歡色養弟九頓首以請當蒙鑒諒也見信之後惟盼速將兒婦送往母族每月酌給若干俾不致貽二老憂勤幸甚幸甚弟不孝不弟事出無奈天實鑒之臨書惶恐未盡所言胞弟蘭庭上言 
　　梅庭者蘭之兄也得書大譁家人咸怪異爭議鐵娘之非女聞之知禍由己起若再居此無顔以對翁媪乃携取珍飾怱怱潛出比返金閶又受父母責言頗知悔過而蘭誓不復歸親友有爲之緩頰者勢且復合然鐵娘之弟新娶婦弱妹亦得壻並肩携手隊隊鴛鴦女獨回首前塵愴然淚下至今尚未能重圓破鏡云噫此一幅不良家庭圖也蘭旣怨父母之所擇非耦然其待未受敎育之婦女亦殊未易决絶了事易曰輿脫輹夫妻反目象曰夫妻反目不能正室也是則正室之道補救之方吾方有望於蘭甚不欲以歐化不自由之說抹倒一切矣 
 
[想入非非]  
新聞拾遺 
[嚴父] [  鶴鳴]  
　　上虞四鄉李某貢士也性慷爽廉隅自重年四十許爲附近某校師惟授課時則束縛綦嚴不稍寛貸諸生咸畏敬之膝下三子一女亦就讀是校性聰穎授以課過目輒成誦而父尤嚴每夜必使篝燈讀至魚更三躍始已己則循環蹀躞督責綦嚴偶一疎懶則戒尺怒鳴寒暑無間斷一幼子年甫十齡亦使共讀前夕天氣嚴寒幼子不能耐不覺瞌睡父呵之醒未幾仍如故父憤極立授以籃與碗筷各一推之門外斥之曰不喜讀書惟有與丐爲伍而已速去休否則當鞭撻隨之幼子畏父如虎不敢出一聲旋經其兄跽而求宥始得放入云 
[智賊] [  嘯梅]  
　　城内方浜路住户儲某爲淸時道員日前爲其子完姻賀者盈門入晚燈燭輝煌忽有衣冠楚楚者二人相偕而入登堂後稍一客套卽入座大嚼儲以客多亦不辨爲誰何惟略行招呼而已席散賓客循例鬧市二人隨入舉動詼諧百出來賓爲之鬨堂移時一客忽效作賊將床上之小箱挈之而奔一客戲呼捉賊追逐於後一逃一追竟出門而去賓客俱大噱詎良久未見二客返衆咸疑訝於是互詢皆言不識亟令人追之已鴻飛冥冥始悉二客爲騙賊之流然悔已無及矣 
小說 
[社會小說衆醉獨醒（二五一）] [  瞻廬]  
　　第四十回作壯游臨别贈言演怪劇旁觀側目 
　　惟有慧姑預備演講都是自出心裁不煩敎師傳授他說畢業生登壇演講本是生徒最後的試騐試驗得好博那多數來賓的拍掌便是自己不曾辜負那畢業生兩個字試驗得不好博那多數來賓的批駁便曉得自己的學力尚淺畢業兩個字有名無實以後須得痛下功夫把各種學問補習一番才是道理倘然平日不肯用功臨畢業時又把敎員做的底稿掠爲己有向着大衆演講縱使滿座掌聲拍得春雷一般響自已心裏怎不慚愧這是敎員畢業不是學生畢業是敎員試騐成績不是學生試騐成績似這般詐僞行爲萬萬不敢效顰安女士聽到這一番議論連連點首道慧姑的議論可謂實獲我心本來辦學校的都要從誠實入手一些兒詐僞不得我心裏要說的話都被慧姑道個透澈你們衆學生須得牢牢記着把慧姑的話當做讀書的模範辦學的標準安女士當着慧姑是這般說背着慧姑又把幾個畢業生喚進校長室裏輕輕叮囑道慧姑的議論你們切莫信以爲然這是不適於用的空論像他這船程度不煩敎員指導是會自己預備的你們倘也這般辦法那便糟了快把敎員給你們的底稿讀個爛熟萬不可自作聰明在那講壇上鬧出笑話使我校長丢臉好學生你們無論如何須得顧全你校長的面子（天下虚僞欺詐之事往往起於面子二字眞是誤盡蒼生）畢業生聽了校長叮囑當時都無話說比及退出校長室大家便竊竊私議起來有的說慧姑的議論果然顚撲不破校長的叮囑郤也體岾入微照慧姑這般辦法誠實是有餘了端怕在講壇上鬧出笑話臨時不免丢臉照校長這般辦法成績是不錯了然而訴諸天良逃不出詐僞兩個字畢竟是怎麽好眞敎人左右爲難有的說我們巴巴地三年畢業無非掙扎一個面子無論如何面子最是緊要誠實兩個字原是修身敎科書的一句門面話當不得眞（痛哉斯言） 
自由談之自由談 
[記昨日所見] [  鵑]  
　　昨在北城見有西裝客與一人力車夫爭觀者如堵車夫謂二小時來曳此客奔走足未停趾赴虹口赴新閘最後乃至此間而僅予小銀元一請益不應再請則蹴吾以足此尚有公道乎旋經觀者居間客始恨恨擲三銅元去予見而慨歎念此君平居讀書或亦高唱勞工神聖者今若是殆亦以神聖目勞工歟 
 
 

Page 15

 
 
   
 
 

Page 16

 
 
常識 
常評 
[職權] [  箴]  
　　職權者職務以内之權也不能行使其職務以内之權者謂之放棄職權所行使之權而溢出於職務以外者謂之濫用職權 
　　我國之民政官吏未有確能行使其職務以内之權者也如曰能之則宜日日有興利除弊之計畫而水旱盗賊之災不至於耳不忍聞目不忍覩矣 
　　我國之武人其所行使之權未有不出於職務以外者也如曰不出於職務以外則民政官吏亦可減少對付武人之痛苦稍稍有興利除弊之計畫而水旱盗賊之災亦不至於耳不忍聞目不忍覩矣 
　　然則各省人民坐困於水旱盗賊之災而莫之能救者固由民政官吏不能確盡其職權以内之責任而武人之坐在地方財力能激發天良致民政官吏日敝其精神於對付武人不暇有興利除弊之計畫以釀成此水旱盗賊之災則其罪尤不可逭也此今日國民之怨毒所以盡集於武人之身乎 
社會常識 
[無形劇場] [  呆]  
　　邇來改革新劇之呼聲甚高然咸出自非戲劇圈内者而戲劇圈内反寂無所聞但究其實在亦分兩種主張一爲通俗性質一爲營業性質甲說曰新劇不必改革興行物不問高下其感動人則一高尚者固適合於上流社會而卑下者觀客亦自有人在即傀儡登場猶足以喚起兒童之興味也故今日新劇旣有相當之觀客當即以此爲對手而求維持之道我輩志不在文藝的新劇也乙說曰商業的劇場以營業爲主體動輙爲盈虧所左右固不問戲劇之高下也明知能演高尚戲劇足以提高新劇價値然亦不敢於資本主義之劇場中一試文藝的新劇實非我儕劇場中所宜有也 
　　觀此二說其理雖異其意則一可知文藝的新劇不能即以今日已成之新劇改革而成當另用獨立組織以冀其產生由是念及歐洲之無形劇場矣無形劇場以會員組織研究理想的戲劇每數月成劇則試演之戲劵酌量贈送本不望售資之多也凡商業劇場所不敢輕試之劇本無形劇場往往演之以商業劇場之有形無實故稱無形求其有實也此種組織以英法德三國爲最多而英國尤盛如古拉英之獨立劇場如演劇協會其最最者也法國德國有稱自由劇塲者卽爲此種組織日本亦於十年前由文學士小山内薰曾興辦自由劇塲中國當此改革新劇呼聲極高之際我知必有無形劇場之組織將出現於劇壇矣（乙種酬） 
國民常識 
[怪] [  樂天主人]  
　　怪者自然的現象也怪與不怪視乎人之智識而定而其普通標凖有三一不知怪之所以然卽以爲怪若知其所以然則不怪二以習見者爲不怪以不習見者爲怪三因宗敎之關係雖極可怪而不以爲怪以爲菩薩所造成菩薩至怪之物亦不以爲怪不以爲怪者無研究之心若以爲怪必有研究之心旣有研究之心則自然的怪變爲不怪因怪之理而發生一種人造成的人功怪漸次推究化自然的怪爲許多强有力極有用的人功怪泰西各國有見於此極力尋自然怪而研究之至今自然怪皆消滅而發明許多人功怪布滿其國將來不但化自然怪爲人功怪將以人功怪爲根據又發明許多其他的人功怪而我國則不然以極可怪可研究之物因習見或宗敎之關係皆不能爲怪而毫無研究之心由是自然怪固不能明其理而人功怪又何自而生至現在泰西各國之人功怪輸入我國而我國以爲非常奇技且非常有用研究其理始知其怪也皆本於所習見而毫不足怪之理乃覺悟於睡夢之中而排斥宗敎迷信之談尋習見者以研究之但各國已以自然怪爲不怪化爲人功怪又以人功怪爲不怪化爲種種人功怪而我國擔以自然怪爲可怪其相去爲何如耶推其故實因宗敎而然然彼各國豈無宗敎哉不過藉宗敎以維持道德耳對於科學毫無阻碍一面雖講宗敎一面仍研究科學豈如我國之死講宗敎哉若再弗注意研究恐我國必死於彼人功怪之手講到研究之地何處不是今之博物理化卽研究自然怪而發明人功怪者也（乙種酬） 
家庭常識 
[結婚年齡之商榷] [  求眞]  
　　婚姻問題年來討論之者甚衆以其不特與個人一生有重大關係且與社會國家休戚相關故反復討論不厭週詳但觀時人之議論於結婚年齡之討論尚付闕如但籠统言不宜早婚耳早婚固不可但遲婚亦須求適當之年齡也 
　　我國社結上給婚者大都男女之年齡相等或女子竟較男子大非家貧無力早婚者則結婚時决無有男子大於女子若干歲者有之吾見亦罕矣此實非結婚之適當年齡也 
　　决定結婚適當之年齡當從男女性研究之女子之受精能力與天癸同時開始天癸之至依巴黎之檢查中等人家之女子爲十五歲零二月操手工者爲十五歲又十月執粗役者爲十六歲又二月自此之後平均約三十三年均有受精能力三十三年之中最宜生產者爲中間之十數年即其生殖最宜之時爲自二十一二歲至三十四五歲男子之生殖力强盛時期亦較長於女子約以二十六七歲至四十左右爲最宜之期觀此則結婚適當之年齡男子在二十六歲女子在二十歲且年齡不相當易引起二種流弊蓋男女歲　相等或女比男大女子到二十之後勢不能不嫁於是早婚之弊生焉及到三十以後女子色衰於是不能維持理性之男子無所寄其慾而納妾之弊生矣欲免納妾早婚之弊又欲子女康强則行適當年齡之結婚尚矣願國人一留意之（乙種酬） 
衛生 
[侍疾須知] [  陳言]  
　　吾國對於看護病人向不甚注意普通人家偶有疾病即纳諸臥室中藥爐茶竈紛然具陳窓牖緊閉空氣穢濁問病者侍病者供雜役者嘈雜其間種種情形均足令病者起不快之感而妨礙其痊愈爰草就此篇略述主要數項俾當其境者稍有可循之徑也 
　　（一）病室之位置病室不可即以臥室充之蓋病室必須空氣流暢日光充足並宜僻靜而遠煩擾故園囿别墅最爲合宜尋常人家亦務宜擇外面向陽之部以處病人 
　　（二）病室之布置病室内勿多陳桌椅器具蓋器具多則容積小非惟不便服役且空氣減少塵埃易積與病人有直接之關係病者臥牀只宜一方附壁以免抑鬱小宣牀左右宜置花木數盆以娛病者之心目藥具宜另置室外地板上宜鋪軟物如地毯草薦之類以免履聲 
　　（三）牀褥之處置病者臥具以可上下移動爲佳庶病者坐臥行動可以省力被褥最好備二副一副使用則他一副曬諸日中按時交換之偶有沾汚即用滚水洗滌如是則病者之精神肉體均可愉快 
　　（四）淸潔之保守病室内器具宜時常拂拭地板每日至少宜灑掃一次 
　　（五）空氣之調節流通空氣爲病室要務平時窗牖宜啓其上半期以病人不至直接受風爲度遇天寒時亦但須多覆被褥不當完全緊閉惟與廚房或厠所接近之處則宜杜塞濁氣勿令侵入病室中有臭穢可放空氣以袪除之勿灑香水或焚香致反惱病人嗅覺也 
　　（六）舉止之留意病室中不宜多言尤忌私談病狀因病人聞之易滋疑慮也對病人宜顔色愉快常若無事然無論如何沈重總不可長吁短嘆稍露愁容病者不欲言勿與言病者不呼食勿與食如病者高興時可談有趣故事以娛其心要之在病室中心宜靜氣宜下務求迎合病者毋有躁急之態 
　　（七）病狀之觀察病人之胃口氣色便溺睡眠及各種狀態之變化侍病者均宜隨時留意檢察詳告醫者 
　　（八）外人之禁絶遇有問病者至可即於門外應對婉辭謝絶不宜令入室以勞病者兒童尤宜禁絶 
　　（九）傳染之預防病者痰盂及便溺器中宜置殺蟲藥水倘症甚危險則窗户均宜懸置舊衣敝毯之屬注消毒水其上以免病菌散布室外侍病者亦宜隨帶消毒手帕以備對病人時遮掩口鼻之用（乙種酬） 
 
[社會上缺乏團結力的原由吳待1921WD]  
日用常識 
[冬日保存蔬菜所須之温度] [  愛古譯]  
　　蔬菜爲人生日用之必需品與養生之道頗有關係然値冬日嚴寒之候新鮮蔬菜得之非易吾人急應設法保存俾蔬菜不至有缺乏之虞 
　　吾人若置蔬菜於一貯藏室（Storagebuildinb）中温度宜在法倫表三十二度至三十四度之間蔬菜中如黄芽菜之類雖在温度二十五度以下亦能保存然室内所有温度總應在冰度以上爲相宜若置於温度三十五度以上之室中即難免腐爛不可不愼也 
　　空氣過於乾燥蔬菜不能保存其固有水分終至枯澀失其滋養之功用倘遇潮濕之空氣蔬菜又必至肥腫蓋所吸收水氣之分量過多之故耳他若塊莖植物如蘿蔔等飽受潮濕復加以稍高温度最易致腐爛云 
　　室内應充滿新鮮與涼爽之空氣値天氣嚴寒或氣候不佳之時務須透一小孔隙便之通風俾汚濁空氣流出而令新鮮空氣流入以代之猶有一事吾人應加注意者卽無論何類植物皆含有多量之熱氣吾人若將室内閉緊數日偶於淸晨開啓視之則必見有水蒸氣從中湧出故非有適宜之換氣法亦不能保存蔬菜於長久也（乙種酬） 
　　兹篇著者爲美國Edwin　moulton今譯之藉供冬日保存蔬菜者之採擇焉譯者附識 
農業常識 
[北方農人守舊的陋習] [  張禮堂]  
　　我們北方的農人守舊的性質十分堅强改良的心思一毫也無有雖有人極力勸導他也不聽 
我們北方種棉花照歷來的習慣說是穀雨前後佈種可是有一樣地乾是萬不能種非等頭年九裏頭下了大雪或是春天二三月下了透雨那是萬不敢種的（北方農人有句俗話是靠天吃飯） 
　　近兩年因爲天旱冬無雪春無雨只得眼巴巴乾等著著急去年盼到陰曆四月十一纔下了一場不足的雨大家纔趕快的種棉花今年是陰曆五月初纔下的雨比去年更晚大家又勉强種了不少可是二年的棉花全没有長好 
　　我們京兆尹在北京設立的農事試騐場由前幾年試種美國棉花成績很好農人有去參觀的回來他也說好可是他决不照著人家學他仍舊是用他的老法子去種 
　　去冬該場將種美國棉花的法子并成績的優美詳詳細細的作了一本說明書勸大家仿種又預備了種籽若干分給大家無奈鬧了多少日子大家也不去領種籽有勉强領到的也不願意仿種究竟你要問他不願意的理由他也回答不出什麽來以我的鄙見揣摩著大概總目爲是洋人的種籽無論怎麽好他也不願意去學 
　　本年我領到種籽若干并說明書一本我就照法試種了幾畝按種此種棉花不論地的濕乾應在田邊開挖土井先把地濕透再佈種種後再用水澆足比著種本地棉花是顯著費人工費手續可有一樣等到長出秧棵以後就比本地棉花强的多到六七月間本地棉花生枮蟲甚多我的美國棉花一個粘蟲也無有到開花的時候美國棉開的花朶非常之大本地棉是開的極小相形之下大家也很有羡慕美棉的意思說到收成美棉每畝（二百四十弓）收花百斤上下本地棉不過五六十斤可是他們還是不肯十分心服說是今年因種的很晚所以收成不見好要是能早種（不下雨再不肯挖井如何能早種）大約也不在美棉以下我聽了這强辭奪理的話我也不再跟他們分辯只好由他們去吧（乙種酬） 
識字捷法 
[應用字] [  濟滄]  
　　負恃也从人守貝有所恃也上篆作刀即人字又受貸不償也俗謂欠債又擔荷也置物於項背也又背倚也又背恩忘德曰負又敗也又違背也又憂也又愧也又老母之稱又正之對數學物理學用語 
 
