# 1896 - 270 - 4908384

 

Page 1

 
 
[訪事需人] [  申報館主人啓]  
　　本館向日派在滬城訪事友人刻已因事辭歇如有素居城内品行端方并熟悉官塲諸事及一切風土人情者請來本館面談以便試辦可也此布 
[重校皇朝經世文編出售] [  圖書集成局代啓]  
　　善化賀長齡先生所輯皇朝經世文編一書分門别類分吏户禮兵刑工爲六門首列學術治禮舉凡經世之學可謂賅括無遺其中豋選諸公非名需卽循吏閲是書者能得是書之益則亦無不可謂名售　不可爲循吏可以爲當今士大夫指南之車渡津之筏有志之士皆宜各置一編而一行作吏者更當翻閲始知體國經野之模安上全下之道须就是求也今　葉山房主人倩本局用新鑄鉛字以連泗紙排印字旣鬚眉畢現無魯魚亥豕之訛紙尤白凈如綿如玉潔晶瑩之美装訂每部計二十　太碼洋四元欲閲是書者請移玉至三馬路申報舘申昌書盡室蘇申掃葉山房購取可也 
[偶閲儒林外史感而書此]  
　　嗚呼自來爲風俗之憂人心之害者莫過於習氣二字大抵人心不能有善而無惡卽世事不能有利而無弊其所謂惡與弊者皆習氣也卽宋儒所謂客氣也客氣之甚卽成習氣言乎無時不用客氣無事不用客氣而習慣成自然矣人不外富貴貧賤士農工商一有習氣卽失其本來遂致心本善者始則善爲惡所分而善不能不少减矣繼則善不能敵惡而惡日見其增矣終則善爲惡所奪而善且消歸於無有矣不知富貴貧賤實生人處境之常使常存富貴貧賤於其心往往有受富貴貧賤之害者非富貴貧賤之有以害之實習氣害之也士農工商亦生人執業之常使常存士農工商於其心往往有受士農工商之寘者非士農工商之有以害之實習氣害之也慨自人心不古習氣日深不特富貴貧賤士農工商之人不思善處其境善守其業而徒以其境其業存諸心且大改其富貴貧賤士農工商之本來面目而天下之流品於是渾淆而天下之人心於是大壞至於流品一淆人心一壞世事尚可問哉大抵士農工商之不能守其業者皆因富貴貧賤之足以動其心也心苟爲境所動無有不爲境所累者富者非不欲常保其富也且非不以富自足也而見有貴者則若不屑其富者矣於是有恃其富而欲貴者有欲貴而頓失其富者至於貴者亦盡貴者之事耳本無與於富也乃貴者一若非富不足饜其心則其弊必至與富者等卽或有貴且富富且貴者處境愈高習氣尤重其視天下之人若無不貧賤者矣且視天下之人若無不應貧賤者矣此富貴者之習氣也古云上有好者下必有甚亦何怪貧賤者之揣摩風氣耶貧者非不當富也賤者非不當貴也而其未富未貴之時常自宜字於貧賤也自一染習氣卽無不以貧賤爲恥恥心一生親則欲求富貴以爲援疏則欲引富貴以自炫始但慕人之富貴繼則自忘其貧賤終反惡人之貧賤推其一片卑鄙齷齪之心卽君臣之義父子之親兄弟之情夫婦之恩朋友之誼皆可一掃而空心有想想富貴者也耳有聽聽富貴者也目有禍　富貴者也口有言言富貴者也富貴者之所爲不是而亦是貧賤者之所道不非而亦非人情如此風俗可知而其習氣更可知矣吾故以習氣爲風俗之憂人心之害也客牕無事偶閲儒林外史更不禁根觸於懷而感慨系之矣是書作者旣不署姓名　　官野史不可謂非有益於人心世道之善士爲四民之　　　　叙士大夫之事居多憲貴貧賤之習氣無不描　盡致筆致曲折而逹見理曠遠而明大抵士大夫以品行爲重文學次之功名富貴又其次之首叚申述王　見明太祖定三年一科以五經四書文取士之法以爲将來讀書人有此榮身之路必致将文行出處看輕見解獨超沿至今日羣始知八股爲無用而功令所著又不肯恝焉置之遂致質衰文勝士品日卑若以書中之人物較之吾知今人殆有甚焉人苟欲免是書之譏者非删除習氣不可不染習氣者無論何等之人終不失爲君子苟染習氣無論何等之人終不免爲小人至於閲書則各有胸襟各具見地仁者見之爲仁知者見之爲知惟能取以自鑒不徒賞其結搆之精措辭之妙於涉世持躬不無小補世之見是書者幸勿以爲駡世之書而當以爲風詩之懲勸焉可 
[星軺紀事]  
　　中外新報館得英京來信云此次李傅相将至英國遊歴適遇海部大臣檄聚海軍一大隊作會操之舉計聚大小兵艦共一百零五艘此等海操英國每年必一舉惟今歲會聚兵船之數較去年尤盛蓋去年計聚大小兵艦僅七十五艘今李傅相旣将抵英英國首相沙侯及海部各大臣擬邀請傅相前往一觀以擴眼界查今年所聚兵艦數目之多泰西各國從未之見兹将各艦之大小載重詳述於下計鐵甲大戰艦計十五艘能載重一萬二千墩以上至一萬四千餘墩止又頭等鐵甲快巡船載重五千墩以上至七千餘墩止共二十五艘又二等三等鋼快巡船計載重一千五百墩以上至四千墩止共二十一艘又攻捉水雷艇之鋼快砲船能載重八百五十墩以上至一千一百墩止共二十艘按此等砲船每一點鐘時最速者能行三十二英海里卽中國一百四十四光景其最遲者每一點鐘時亦能行二十五英海里卽中國一百零五六里之譜也此外又有行海大水雷艇共二十四艘計載重一百八十墩以上至三百五十墩止以上大小各兵艦水手統計有二萬二千餘名尚有載帶文書快船装運軍火火食等船共十餘艘不在此數又英國駐紥地中海兵船大小三十餘艘及英海二十餘艘亦均不在此數然則英國海軍之大兵艦之多眞莫之與京矣又得華盛頓來信云中國出使大臣李傅相前經訂期往游美京卽由美國官預商一世以便屆時迎迓初擬於西歴七月底　迎使節今改訂於西歴九月十八號始能戾止美國總統忌里申邇日出京游歴亦於西歴九月方能返駕則傅相之展期而至正堪與美國總統覿面言歡矣現聞美京所有迎接禮儀悉由美外部大臣勞基路爲之訂擬因勞大臣寓華多年於中國風土人情最爲稔悉且又善操華語刻已頇備某酒肆爲傅相及隨員駐節之所其中所有供張皆由美廷爲之支應而美總統又復特設盛筵用伸地主之誼異日使旌蒞境卽派米也砲臺馬兵馳赴碼頭迎接另由水陸軍中遴派人員在使館中伺應傅相之動人欽慕有如此者又聞美國某日報接英京訪事人信息謂李相未抵英國之先英國派駐北京公使曾發電回國請加意欵接方爲妥恊蓋李相回國必懋膺聖眷重秉國鈞異時辦理交涉事宜庶易得手云云美國人得聞此信所以倍形鄭重不敢稍有愆儀也 
[商議税釐]  
　　循環日報云李中堂奉使於俄而兼游各大國也傳言中國通商税則向祗值百抽五未免過廉今将與各國外部及商部諸大臣議增值百抽八之税香港上海諸西商聞之函牘往來互商甚迫或謂　百抽八僅增 
 
 

Page 2

 
 
三厘商務尚無所礙香港商務局公議曰中國自有增税之權今祗每百增三我輩無甚不願惟内地厘金實爲商人大害深冀中國普加豁免中國雖自有藉口我輩則事在必行查各國駐京欽差及各口領事官亦皆知厘金爲病商之粃政商人之受其害者日有所聞然向中國剖辯而中國屢峻拒之誠屬無可如何今李中堂旣有增税之意所望英國及與中國同盟之國皆留意於此或竟許其增税而請其免厘亦兩面兼顧之良法也然聞李中堂當越國過都之際鮮語及於關税然則人之多言殆未可深信歟 
[粤海秋濤]  
　　廣東訪事友人來信云廣州府試有某縣文童五名當日並未繳卷至二塲進塲始混行遞進被府尊查悉卽将該童等扣考并懸牌諭令嗣後應考諸童務必卽日完卷如再有此弊一經查出卽将名字扣除不予送考愼勿自貽伊戚○博濟醫院嘉醫生因花舫阻塞河道浼税務司電請總税務司照會總理衙門行文督憲卽爲驅逐故督憲檄飭南海縣尊并李大令家焯趕逐刻已一律逐清矣○承充闈姓公司日久未定自萬安堂孚信堂繳銀廿萬兩限期已屆尚未能如數繳出是以謀奪者尚紛紛不定因無現銀而止兹聞該堂前後續繳銀三十萬兩另銀單七十萬兩局憲已爲首肯矣并将局示照錄廣東海防善後總局奉督撫憲牌諭先繳銀一百六十萬兩准給示諭開辦嗣後據廣裕堂厚源堂先後認繳均未如數奉繳續據萬安堂孚信堂職商鄭錦福蔡紹德等備繳銀二十萬兩禀請承充當經牌示催繳在案兹復先後繳至現銀三十萬兩銀單七十萬兩應卽准期承充接辦廣東全省截緝闈姓帶緝基票事務卽自本年丙申廣府科考塲起至廿八年壬寅高府科考塲止照章六年繳正餉銀四百四十萬元該商仍須速将現繳銀單七十萬兩赶緊依期如數備繳現銀一面轉詳督撫憲給發示諭開辦其餘現銀六十萬兩亦須陸續措繳不得稍事遲延自悞切切特示○刻下省垣銀根極緊有不可終日之勢况今年粤垣絲價大跌每擔約虧銀百兩左右且無人過問第七鋪恒裕絲店虧空二萬餘金人皆逃遁銀號亦被其牽累又福慶街天華新衣店亦倒閉虧欠各帳萬餘金下九鋪某拆衣店倒閉虧欠二萬餘金是以各銀號甚爲凛凛兼之此次所呈闈姓公司之銀單諒皆有銀存在銀號故肯出單到期皆須提現故市面甚爲緊迫也○清平清和里大興洋烟店於某日九點鐘時有匪數人入店欲行搶刦被店夥驚覺急上屋鳴鑼告警該處局勇安勇近在咫尺聞警四面兠拿當塲捉獲二名搜其身畔有號衣一件係松桂西街廠口勇目該匪亦自認不諱當卽交局解縣究辦○西關汛勇十餘名在金利大街升昌洋烟店憑線捉獲搶匪一名聞係迭次行刦犯案纍纍此次遭擒想必從重懲辦矣○廣雅書院學長係前科孝廉月前同友二人到榖埠避熱乘一小舟開行被來船衝撞當卽傾覆孝廉與友皆沈溺焉惟一人得慶更生○下九鋪仁昌綢縀店遣夥送官紗一匹往二圍某宅行至上九鋪繡衣坊将及第八鋪十字路口被匪數人搶去當卽呌喊街勇協同尾追至白糖街該匪欲開放洋槍不防被石撞跌各勇上前擒獲卽交局轉解餘匪将　物掠之遠去不能趕追矣○旗人多在萬善里之彩虹橋演習水藝善於游泳者亦從而效之其技在橋上翻身而下落水以游天氣炎熱人更衆多某日有幼童年約十三四在橋上倒翻而下　河上有敝帚炳向上剛中其腹衆莫能助卽通知其家著人前來救援拖在岸上将帚枘除脱請傷科看視據云腸雖朱破然已露風不能醫治閲半點鐘之久卽名登鬼　 
[螺江飲淥]  
　　福州采訪友人云匪人開設花會爲害良民蕩産傾生不知其數前經閩縣方大令從嚴查辦将首要各犯處以重刑計先後斃命囹圄中者十餘名之　宜乎若輩聞而知儆不復敢作奸犯科矣不料某日水部萬壽橋與上元鄉諸棍徒又因花會互相毆鬥情事城内亦有私開者豈地方官竟未有所聞耶何爲不重申厲禁也○南臺德豐等三號向有巨船載貨往天津山東等處行之已久從無失事之虞上月間忽聞有船過烟臺附近石島海洋中猝遇大風霎時傾覆船中舵工水手淹斃數人警電傳來聞者爲之咂舌○省垣行用小銀錢民皆稱便近忽有棍徒地痞私招無業工匠鑄以白銅字蹟花紋與眞者無二居民鋪户聞而病之事爲官憲所知業已出示申禁一面密委幹員嚴緝未知能破獲否也○青樓中人大抵六寸膚圓鮮有羅襪一鈎瘦如菱角者點者遂學作旗人装束其履類皆方頭高底廊名響屧閣閣有聲風氣日移尋芳客無不如司空見慣斷金厝中有校書名月嬌者色藝雙絶獨步章臺酒緑燈紅絲清竹脆三千珠履日集其門一日忽有某甲者偕二三友人訪艷至此月嬌紅矜翠謔盡態極妍甲忽倒竪柳眉怒容相向指其裙下曰何物小妮子竟敢擅用旗鞋獨不知有褻國體耶不褪下當送諸官看汝精皮肉能禁受毛竹板乎月嬌泫然流涕曰公毋怒聽奴一言奴自幼父母愛若掌中珠不忍以三尺紅綾使雙趺苦加約束今已月圓年紀矣自顧白足如霜未免見嗔貴客因以此自掩其醜幸公有以憐之若欲蒲伏公庭則奴惟有碎首階下耳公何利焉鴇兒更曲意逢迎袖出不動尊爲壽甲始反嗔作喜一笑出門而勾欄中姊妹花從此皆爭倣　孃之新月形步步有蓮花貼地矣 
[鷺江㯭唱]  
　　厦門采訪友人云閩海關榷政向歸軍憲主持此次軍憲檄令關上委員将巡役大加裁汰祗准雇用十五名巡船上高插海關巡哨旗俾人有所認識亦杜漸防微之道也○月前太史巷悦來棧磨治硝磺忘未加食鹽在内以致火性轟發炸傷三人急送請某西醫院診治其中一人旋因傷重殞命眞无妄之災也○寮仔後街媽祖宫對面三層樓近經邱姓購取改建二層樓經之營之不遺餘力某日木工某甲梯未倚定遽爾猱升一失足間從高墜下傷及腰肋立時殞命作塲中亦可憐已 
[臺事述新]  
　　日本某日報云邇來臺南甚爲安靜惟由臺南府至嘉義縣一帶尚有土兵出没以致道路難通刻下日官方派軍士前往鎭壓○又云東歴七月二十七日總督府外務部照會臺南英領事云臺中府屬鹿港刻已敉平准子給照前往可保無虞至臺中府以南尚在禁例○又云臺灣北部基隆宜蘭等處土兵已散防衛可以稍寛矣至臺灣中部及臺南本道各處近日拘獲土兵不少雲林魁苜二名亦在其内刻下土兵多散入番地日本軍隊仍在查搜○又云七月二十日有臺灣人六十餘名由厦門乘新羅司輪船回至臺南船低安平口正欲登岸忽海中風浪大作以致渡舟翻覆諸人均葬魚腹無一生還者○某日東京電告長崎鎭西日報社云臺灣雲林縣境慘遭兵燹人民受害良深日廷大爲憐憫特賜銀錢三千圓爲之撫卹 
[三竺新秋]  
　　杭州訪事人云候潮慶春二城俱有砲臺營房前因雨水過多不無損壞現由防軍局憲委候補巡檢史少尹濟　估工修整於上月二十八日開工查城樓亦有坍者擬卽一併估修也○杭諺有云低頭切肉冷眼看人蓋因肉價雖有同行公議定盤不能稍减而貪圖生意者往往暗放秤頭必視買主之精明與否而施之儘有同是一斤有不足十六兩者有多至二十兩者現因猪價昻貴各店均有虧本之虞爰於上月二十九日在披頭巷肉業會館演劇一臺公議秤歸劃一不得參差俱以十六兩爲限如再有私放者察出重罰是日各店東夥齊到不下數百人該行首素知杭地廟中演劇每多擺設檯凳賣錢者因恐同行人多先行標貼長紅禁止擺凳有張阿五者自恃勇力携凳入内爲某屠户将其凳脚扭斷張心不服邀集無賴欲與爲難各屠户亦不稍讓經地保某力爲彈壓先将張人遣散張自知勢孤亦卽遁去故遲至兩點鐘時　始開塲云○本月初二日爲杭省三書院官課由三大憲分院考試敷文廖中丞主試生題請野九一而助三節詩題香潤廻瓜圃得香字童題舉賢才至爾所不知詩題同崇文龍方伯主試生題所謂平天下詩題遠聞佳士輒心許得佳字童題而能喻諸人者詩題銅似士行得銅字紫陽轟廉訪主試生題子曰多聞闕疑一節詩題兼葭霜冷雁知秋得秋字童題未詳○武林湧金門内金華将軍廟據臨安志云神姓曹氏諱杲眞定人仕後唐爲金華令郡兵叛以計平之吳越王嘉其功搉守婺郡錢氏入朝委以國事神卽城隅浚三池曰湧金殁後民於池旁建祠祀之千百年來靈應素昭香火極盛六月初三日爲神誕其是日正在祝壽而廚房中不戒於火後殿房屋焚去十餘間前殿雖幸保全而一切装師及各班鋪陳 
 
 

Page 3

 
 
燈綵不免損失敬神反以褻神各會首有歉於心爰集資趕爲修整重新廟　添置物件緣廟中執事人等均屬有家有室衆擎易舉故不數日煥然一新矣現擇於本月初三日爲神補祝千秋自初一起初五止懸燈結綵雇用清音以答神庥城内外聞此盛舉往來進香男婦絡繹不絶而擺設攤塲者亦得占利市三倍已 
[禾中近事]  
　　嘉興訪事友人來信云初八日糧道鄭觀察漕務告竣回省過境宗郡守兩首縣各出北城乘舟赴蘇州塘杉青閘停泊以俟直至初更時望見憲舟遥臨遂卽向前恭迎各遞手版憲舟並不暫停用小火輪拖駛經麗橋河向杭塘而去各官恭送如儀○惠都轉靈拖於初六日由省起程扶柩回旗在郡文武大小印委各員咸出往迎午前接著官舫至西門官碼頭暫泊郡守兩縣等各備祭筵登舟奠祭畢隨卽解纜仍以小火輪拖帶而行隨有砲船護送○雙星渡河之日禾中人士皆乘畫舸以遊一時紅男緑女鬢影衣得烟雨樓前　舟欲滿另有紥彩燈船中置清曲一局笙管幽揚别饒雅興烟雨樓住持僧供雙星像以備進香是日午刻天忽陰寒降雨幸時許卽止然巳不無减興在城大小居家以及店鋪入晚各供名花時果香燭輝煌以祝雙星並燃放流星連綿不絶此亦禾俗之向例也 
[四明秋信]  
　　寗波訪事友人來信云日來寗郡城廂内外竊賊繁多失竊之家不一而足幾於防不勝防有緝捕之責者宜更如何嚴緝也○奉化蔡橋航船於某夜在銅盆浦被盜刦掠舟子因所失不多欲求省事故並未報官也○某日爲提憲張奎垣軍門七秩壽辰寗郡文武官員以及紳士紛紛赴轅祝嘏○鄞縣某捕快等於日前在江北岸泗洲塘見有二人形迹可疑盤詰來歴言語支吾身上搜出手槍一枝快刀一柄及銅帽藥彈遂扭獲送縣當經楊大令提問一名章阿四一名王玉梅皆台州人供詞游移堅不吐實大令以其身帶軍器必非善類飭役釘鐐發押自新所再行訊辦○寗波旱乾不雨已紀前報兹於初六日夜半雲行雨施次日上午大雨時行惜未能深透河水未漲舟楫難通但願雨師再降高下均霑不特秋稼可望豐收卽民間疾病亦可少减也 
[巴曲三終]  
　　重慶采訪友人云校塲壩某首飾鋪主某甲就米亭子某乙所開店後棲其梅鶴乙妻徐娘半老饒有丰姿甲見而涎之每以家雞不如野鶩爲憾目挑眉語漸與有私乙利其多金甘以牀頭人爲貨貝近以索貲不遂飲恨於心某夜四鼓時突操利刃将甲戳傷立時殞命屍屬報知縣主次日縣主親臨相駖飭差嚴緝兇人而甲已走不知所之閲數日始在長壽縣境　獲○重慶府署接奉宗師來札著於七月初七日舉行縣試府尊因分别飭知各縣目下江巴兩縣試院方在鳩工改造大約須申請緩期矣○前有鍾李二姓投川東道署聲稱招集股本數十萬金擬在川中開挖煤油井並招募洋匠購取機器以便興工其時黎蒓齋觀察方任監司之　　禀卽轉禀南北洋大臣批准發給護照到川鍾李旋會同上海亨逹利雷姓往自流井等處查勘情形兹者上憲查悉鍾李並無股本其所立　　其大約謂一切銀錢及開挖等事槪由雷辦雷占生意十分之七鍾李合占十分之三核與原案不符且其中有串冐揑禀等情大千例禁遂飭将鍾李發省查辦○前者千厮門火災之後棉花帮捐集振欵銀數千兩除散振外尚餘千兩現已禀諸地方官擬将此欵購買外洋救火機器以備不虞巴縣國大令准之曾赴美國醫生某君處請觀醫院自備之汲水機器俾得設法照購 
[漢書補輯]  
　　湖北采訪友人云沌口及鵝公頸兩處爲長江上下游之孔道各軍奉遣歸里者道經其地每欲登岸游行大則貽行旅之憂小則爲盜竊之事長江水師漢陽鎭周鎭軍有鑒於此某日移節赴兩處彈壓亦綢繆未雨之方也○亢旱兼旬風乾物燥天時不正疫　流行茅簷蔀屋中時有呻吟牀褥者兼之木棉方結鈴成絮力忌泥土過乾所望好雨知時使得生機漸暢而二豎子亦得此一服清凉散可以戢影潛蹤乎○漢口武聖廟河漘新創行臺規模壮麗惜門外沙岸未經修固幾如累卵之危官吏防患未然特於某日撥欵招工爲之興築○前者漢陽縣拘獲私造僞臺票之諸匪刻已由臬司惲菘耘廉訪讞定一併押交江夏縣永遠監禁並出示民間諄諄誥誠藉以儆效尤而挽頽風○中東一役縻欵孔多事後籌謀益形支絀湖廣總督張香帥查得本年春季上游各與肆均得利益宏沾遂札委十餘員分投勸令捐助想諸商急公好義必能踴躍輸将也 
[柴桑瑣綴]  
　　九江西門外新壩地方有王某者年未弱冠被匪人引誘日逐於花天酒地父以溺愛莫之禁也上月廿四晚其黨張姓者邀與遊湖王喜甚高誦雲水光中洗眼來急與偕往興高采烈綺筵未終而玉山已頽然矣醉後至黄姓家尋釁黄以閉門羹待之同行皆文弱武不能勝致王遍身鱗傷氣息奄奄其父以人命攸關扛縣請騐適縣尊公出遂請捕廳相騐熊少尉騐得受傷數處一面飭令醫治一面准予詳究但不知能無性命之憂否○上月廿七日下午有石匠某甲以車載石行至都天巷某姓門首車翻石落適某姓婦小立門首致将該婦右脚打斷血流如注某姓怒扭匠兇毆經人勸解飭備湯藥送醫院敷治○上月廿八日城内府城隍廟門前有鐵匠與皮匠拚命扭毆彼此均受傷矣尚不肯已適育嬰堂蔡委員過而見之飭令拿送保甲局究懲方少尉訊問之不喝令各責二百板枷號示衆 
[上海官塲紀事]  
　　上海縣縣丞蔡二尹保昌奉上憲委赴寳山縣高橋司署任遺缺上憲委劉二尹廷榮署理前日劉二尹領憑至滬擇吉本月十五日卯時接鈐視事○昨日有某大臣隨員李通剌毓森因公來滬命駕入城拜會各當道至縣署時黄大令飭家丁擋駕○昨日新任上海縣縣丞劉二尹至縣署謁見黄大令晤談良久然後興辭 
[飭交兇手]  
　　虹口迤北曲家橋譚家宅地方演唱花鼓淫賊致将江灣鎭汛弁毆傷一節已詳前報自經寳山縣沈明府履勘飭提爲首之王雲山楊友全二流氓懲辦至今尚未弋獲明府以若輩如此無禮不能稍事姑容查知王雲山之兄王雲岐向在寳山充當某圖地保爲案　禁至今尚未開釋明府命提案諭以能将爾弟雲山交案免汝前罪雲岐連稱情願交案明府交人保出果将乃弟王雲山扭案飭暫行管舞候拿楊友全到案從重懲辦　 
[會文田畝]  
　　减糧被控一則已登四月初旬報章嗣後並無動靜昨日午後四點鐘黄愛棠大令會同葉臨恭司馬帶同書吏丈　人等至虹口沈家灣二圖地保宋朱錢卽在德昌軋花廠西首排設公案大令與司馬升坐令宋保傳地主沈在忠之姪沈小毛投案官問爾之業田　納糧之數不符現已訪悉可從實供明方單計田若干及户名號數不得含湖混蒙沈供户名沈明嘉第四百九十六號計田四畝二分八釐官　現在基地何止四畝餘供此係蕩田並非則田故當時方單及納糧等均以三畝作一官謂現非蕩男豈可與曩時比較卽飭細如丈量報稱又　該田十三畝三分五厘除田畝二分八厘計餘九畝七釐飭宋保傳沈在忠到案謂爾田現已丈明所餘之田槪照數劃界充公沈供情原升科求免充公官謂升科理宜從早投案報明已影戤至今豈能任爾所欲不許升科沈穪二十三保二圖基地無糧居多非獨小的一户官謂地保曰限爾五日協同沈查明圖内無糧田若干報案備查逾限比究諭沈限翌日将方單呈案供方單已抵押他處官謂不論抵押與否總須繳　不然重究復諭宋保限五日内協同沈在忠查明無糧基地報案不得庇護諭畢回署已五點一刻鐘矣 
[法界讌賓]  
　　新任法繙譯官蘭萌君前日由津抵滬蒞署任事昨日上午十一點鐘法總領事吕班君在公署設筵爲籣萌君洗塵並請讞員鄭大令陪座至二點餘鐘各盡歡而散 
[上海縣署瑣案]  
　　新閘巡防局送十圖地方放火匪人陳鳳祥及被延燒房屋之王阿三王阿林張大德等一干人至縣前晚黄愛棠大 
 
 

Page 4

 
 
令倩帮審委員蒋壽林剌史訊問張訴稱小的向在治下當東洋車夫與陳爲鄰本月初五晚正在睡鄉忽聞比鄰火起起而視之見陳手執引火物東張西望扭住盤詰堅不肯言適經巡防局勇前來帶至局中解送大老爺案下二王同訴稱小的等皆係南通州人籍驅車度日家在陳比鄰初五晚陳忍心放火致将小的等所蓋草屋十七間如數焚去十圖地保金梅亭禀稱陳素患瘋癲求大老爺洞察陳供稱小的年四十有二詰以如何放火一味支吾剌史送請普育善堂療　一面著二王及張各具切結存案備查○張嚴氏控王大榮虧欠銀錢黄大令著将王收押在案王挺押不繳前晚蒋剌吏飭提覆讯張嚴氏投案請追王供稱小的押在所中無人設法以致躭延求大老爺恩准交人保出自當措辦　還剌史喝令笞責一百板准交人保出限半月内理處明白如再不繳仍當提案比追○林奎記訴稱小的與秦長明在治下小南門外二十七鋪股開某染坊被吞股本若干請爲追給黄大令飭補詞候核○王信卿訴稱小的母親病没後突有王方瑞者前來阻殮叩請提懲黄大令著暫行　去明白補詞呈案 
[上海總巡局案]  
　　已革砲船勇丁陳阿狗投總巡局控劉桂子趙長生無端将伊子毆辱鍾明府饁拘劉趙二人訊問陳訴請懲辦劉趙同供稱小的等惟曾與之口角不敢兇毆明府判令各枷號半月發大關前示衆○蒋和尚投巡防總局控流氓周雪桂朱連生卽小連生楊毛囡朱長華等人拆梢不遂持刃行兇鍾明府准詞将周等先後拘齊前晚升座提訊蒋訴稱小的在治下鼎裕米行船上當舵工某日下午周等在浦邊洗澡船夥楊蘭生見而喝阻周等非但不理反将楊蜂　攢毆小的慰以好言願餽洋蚨兩翼約日交付及至期周等來取適小的囊内空空無以應付周等不問情由将小的擄至吳高氏卽三媽媽划船上撐至浦中手執利刃恐嚇小的不敢作聲周等聲言如無洋銀四圓定當活活處死正在爲難之際幸久大碼頭夫頭沈和尚出爲排解代小的交付洋銀小的情有不甘是以奔投案下控告楊亦聲訴前情沈訴稱當日小的見　在兩難深恐蒋遭不測是以供付洋銀四圓吳高氏訴稱小婦人被周等勒令渡蒋至浦東且目見伊等多人持刃行兇周楊及二朱同供稱小的等皆當剝船夥當日索得洋銀四圓其中三圓歸楊使用一圓歸朱使用今旣到案祗求大老爺開一線之恩明府判讼将周從重笞責二百坂枷號二十日連生從重笞責四百板枷號半月楊從重笞責五百板枷號一月長華從重笞責三百板枷號半月均發十六鋪示衆期滿著繳還洋銀四圓再行核斷 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　鋪工唐鍚寳因家　趙河昌木作所失木　事發經屠　　判　洋　十圓案已了矣昨日唐又　某　　　　　　聲稱當時並非喬國竊賊此板寳由賊抛葉店門前判罰洋銀實不願繳别　查閲前案謂當日所獲之賊由唐交　鳥能抵　不承且　人獲　與洋商無于豈欲以洋人勢力挾制耶遂商諸　副領事官仍照　斷秤罰再管押一月以　○上月二十六等日寳山縣棍徒姚琴夫兩次　　兇器向王桂山尋釁經王控諸寳山縣　縣主沈大令准詞簽差飭提差役訪知姚匿跡滬上遂跟蹤而來前晚獲諸寳善街交包探趙銀河暫押捕房昨晨角至案下寳山縣差役某甲呈上差牌請准将姚帶回歸案辦理姚供稱小的安守本分不敢多事此次惟曾與人爭論别無犯法事情别　著暫行管押候接寳山縣來文再行　解歸案○包探施奎江禀稱昨日徐阿福胡少卿與朱連生陸阿甫在趙妙妙所開飯店中口角後朱陸又糾同王阿慶陳阿金擁至趙店将趙毆傷勢頗沈重兹由小的送案請究朱陸同訴稱小的等被徐胡强借錢文以致口角徐胡同供稱小的等以後不敢再犯矣求恩寛恕一遭旋有魯了頭姚洪祥嚴招元朱　福四人舁趙至案請騐並訴稱當時小的等目見朱等将趙兇毆及往解勸趙已身受重傷朱陸王陳同供稱小的等皆在治下當小工如今只求恩典别　判令将徐胡各管押一日朱連生等四人連受傷人一併送請上海縣辦理○包探范進才禀稱賊犯徐根根竊取楊雙生家布衣一件報捕後捕頭遣小的緝獲人贜解請訊辦楊投案領贜徐供稱小的係本邑人實因窮苦不不堪不得已而覥顔作賊别　判令管押一日贜給還失主○包探沈金隆禀稱某日賊犯徐才友潛入金桂和家竊取綢布衣服三件烟槍一枝經小的查獲　到原　解請訊究金投案訴稱小的向居治下某日偶然出外卽被竊去衣物若于今幸由包探查獲原贜叩求給領徐供稱小的係本邑人向在某處當小工近因犯病不能工作無奈一試胠篋之技尚求大老爺格外施恩别　判令笞責一百板贜物當堂給失主具領○包探陳阿九禀稱洋人利客家曾雇康蘭生當細崽嗣後卽陸續失去絨布絨衫洋傘等物報捕後捕頭遣小的查知物由康竊已被押錢今特吊贜送究利客　案領贜康供稱小的係浙之寗波某邑人實因所得工貲不敷家用無奈出此下策如今祗乞開恩别駕判令管押一月期滿　解回籍○賊犯胡阿方屢次犯竊案牘如山前日又竊取人家磁盆七枚在途行走經三百十八號華捕詰出眞情拘入捕房管押昨晨解至案不禀稱此賊竊取磁盆經小的查獲向問失主堅不肯説出姓名胡供稱小的無業可就衣食不周以致流而爲賊别駕判令笞責一百板○　失吳阿明駕車飛駛由四百五十七號華捕解至公堂别駕判罰洋銀三圓如數充某醫院經費 
[法捕房發落]  
　　昨禮拜三鄭大令蒞捕房發落各案命提冐充泰安棧接客竊取某輪船錫茶壺等物之陳阿四著笞責五十板釋出○郁和尚浦阿榮串竊焑槍一枝爲周金生扭控經大令訊供押候各責一百板昨日命提到案原告禀稱實係郁和尚所竊大令著照原　笞責一百板浦阿榮供實出不知原告代求免責大令命押候交保○三十九號華捕蔡東來串同其弟蔡阿二私橯招商局洋木一株爲巡丁報知帳房函致捕房拘案並将　板船拿獲解經大令訊供命提到案照原斷先行枷號三個月期滿責放並著交其弟蔡阿二到案究辦杉板仍留捕房○信局夥張阿順竊取客衣爲局主邱兆根扭控經大令訊供押候嚴比昨日原告帶同薦頭人吳林生投案求追大令命提張阿順研訊張矢口不承吳林生供張非船夥暫雇帮忙是夜卽逃逸大令著重笞一百板交邱帶出自行清理○張阿金王阿四串竊銅鐵各器爲工頭葉阿金扭控經大令訊供昨日命提到案照原斷各笞一百板釋出○鹽城人支揚山投捕房控伊妹喜紅小紅被人誘出在蘭芳里花烟間爲娼由李德富押入鄭大令提案訊供著将一于人押候復訊昨日李王氏呈到筆據由支王氏出立包帳六年大令問李德富何在供因伊母病危現往揚州此妓實係夏四同來其母與兄情願押爲烟娼大令問朱三何在朱王氏供不在上海小紅供鹽城人由母親哥哥送至揚州夏四家轉送上海李德富家押爲烟倡其時姊姊先至上海小婦人上有三兄長名揚山次名海山三名溪章海山在家爲縫工母親哥哥夏四送姊來滬小婦人仍住揚州大令謂爾前後供詞不合係何人所教供稱小婦人年幼無知求恩明察大令問夏四是否花烟間主供其人與李德富　識但知姊姊包帳得洋銀一百餘元大哥帶回後将小婦人包與揚州王二家得洋一百五十元不知如何分用七月間由揚州至上海母親與哥哥同來另有李　富師父傳姓同伴來滬大令謂爾意如何供稱須俟年期已滿情願從良命提支揚山到案謂爾将姊妹押爲娼妓向住李德富家今以借錢不遂揑情　控實屬可惡支俯首無詞又提支王氏供由揚州一人來滬繼又稱與夏四等四人同來大令謂老虔婆實屬可惡著拖下從重掌頰小紅代每求恩免責喜紅供來滬已有三年先在揚州夏四家住五六天同母親哥哥僱船來滬筆據在船上出立至上海如何收洋分用實出不知至七月間妹子來滬初在李處後轉入蘭芳里朱王氏家不知得錢幾許訊至此已交五點餘鐘命一併還押李王氏著交原保明日投公堂候訊 
[美界捕房瑣紀]  
　　愉兒萬桂元前晚潛至漢壁禮路某木作内竊取衣服一包中途爲包探石金榮所獲併贜拘入捕房押候解送英公堂訊究○崇明賊高友郎在百老匯路日新里某車行内竊取雨衣數襲事主控諸捕房前晚經包探石金榮查獲押候吊贜送廨訊辦○松江人陳阿福昨晨携衣服一包内係生絲紡綢等衫褲數套至篷路某押店求質包探范進才巡至以其情節可疑當将人贜拘解捕房押候查明解送英公堂究辦○寗波人傅阿李在同鄉人張阿忠所駕之駁船上爲篙師前晚不知何故忽與張反臉互相兇毆傅力不能支致被毆傷卽奔告捕房捕頭諭令喚捕拿案訊核 
[上海陳家木橋電報總局籌賑公所經收湖南義賑第九次清單]  
　　無名氏洋五元棉力人洋一元隠名氏洋十元存心人洋四十元○以上共收洋五十六元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
