# 1924 - 30 - 4918296

 

Page 1

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *   
 
 

Page 2

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *   
 
 

Page 3

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *   
 
 

Page 4

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *時論　（特約） 
[留滬國會議員之憲法行動　心史] 　　 
　　制憲無論何人皆可行動者也憲法之效力則生乎國家之行動國家之行動其確當爲國家之良能其不確當亦爲國家之過舉國會之變爲賄選機關議員之變爲納賄罪犯其始皆國民有以縱之約法不予國民行使之權國民旣未嘗爭之於前選舉票不可以賄賣國民何爲以投票爲營業而以其身爲議員之模範種此因可以得此果析而言之不預賄選之議員可以詬病賄選之議員國民則曾賣票者已有納賄之罪放棄選舉權而身未賣票者亦有縱人納賄之罪此所以國民之視憲法認其爲國家之行動或不滿其爲國家之過舉意見可有不齊而未與賄選之議員則一致不甘承認公言之固爲不欲國家僅有過舉私言之亦可謂爲自負守正而不甘受回邪者之反用以相賣也於是乎至今又有憲法之行動 
　　夫憲法祖於英國英國之憲法即爲不成文法視其當時之急要制定若干事解决當時之大計後有需要即有補充此事實之所驅非若後來各國所稱制憲大業綱舉目張若何完備以相標榜此意在日本等欽定憲法之國固牢不可破而吾國則尤甚周官制作印定三千年耳目其實吾國憲法早爲絡續公布之法二年因急於選舉總統先公布總統副總統選舉法一　謂非應時世所必需不可也然非袁世凱急欲爲正式總統抽一章爲之公布亦可以手續不合廢棄之近來急要無過於軍制省制應急而先行公布今日視之較總統之選舉與否其爲與國民之利害孰有關係孰無關係謂民生敎育兩章未及同時公布爲手續之不合此節外生支之説也惟條項文句之未及𢿫理能有原起草會爲之𢿫理即民生敎育之勒定條文要皆當復以國家行動公布之留滬議員不過爲曾與國家行動之分子不得以不足法數之分子逕爲國家得動是故今日之憲法行動充其量亦祇爲若干議員之行動非代表國家之行動也 
　　若夫現在之憲法必需修正固國民所共信𢿫理固爲修正即其中有根本改造之處亦在修正之範圍問誰任此修正之事誰完此修正之功則日任事者必爲於憲法有研究之人完功者必歸之最高之决定最高之决定何在自以國民當之今之議員無所求於國民但自歉其責任之未盡與歷年受國民之豢飬所致力於研究憲法之功不願爲國民虚擲出其集合之心得爲國民任修正之底本以待國民之合爲國家行動而予以施行此亦甚善然其根據於不認現公布之憲法則實爲不與公布之議員所可有之主張非未經國家行動修正以前國民所必有之主張也側聞議員間亦有慮否認憲法影響於各省省自治法之進行者此層正不勞國會分子代爲厪念國民制有效之國憲當出於國家行動省民制有效之省自治法亦當出於省行動以江蘇論籌備省自治法者一爲全省縣議會二爲全省法團縱無他先定之法律可遵豈謂此籌備之不出於省行動乎出於省行動則何以不可制定保障省民之省自治法乎無國憲以前之省憲能謂其不應制定乎有國憲以後省憲之不相符合而應加改正者非出於省民之自動又孰可以强制之乎以籌備省自治法爲正確之省行動較之國會分子之未爲正確之國家行動孰有效孰無效乎國憲爲有效之修正從而修正者奚止一二法律此爲將來必有之事議員之憲法行動出於貢任心爲可嘉而有效無效則非議員所能自主即至修正有效之日仍與今日省民所制定之省自治法毫無妨礙此必爲各省人民所了解矣 
　　抑憲法完善不完善爲一時之判斷一時之判斷往往爲感情所衝動施行憲法之永久不永久爲多歷年所之經驗多年之經驗則必爲時世所玉成世界憲法以英國之施行爲最久惟其爲不成文之故乃無柄　不相入舍本國以仿外國及蔑人情以徇理論之弊也吾國之憲法以時世玉成其爲不成文法國民從需要所急而用之已成一定之事實或謂吾國之憲法有利於已則藉爲護符無利於已則棄爲矢橛 
頗有據爲笑柄者不知軍閥官僚爲此選擇固爲罪惡人民則原有此天賦之選擇權試問自今以往再有有效憲法之發生尚能任口含天憲之國會與所委任之公僕自相結託以爲制定乎而國民文何庸以自行選擇　　予彼軍閥官僚無論其不應選擇即以實行爲標　若孫寳琦　庸非昏訊之尤乎國務總理不奉行憲法早爲大逆不道矣而可以實行憲法爲口語乎 
國内專電 
　　北京電崇税庫券暫時停辦現交涉放回一月分二十五天鹽餘作爲特别放欵但作特别放回則定案應支之欵皆可不管匯豐道勝二行可照放匯理則王擬親往孫託顔顧向法使館疏通王並加派衛渤姚鍾琳與貝朗交涉正金方面以九六債俄發債扣欵等亦有問題一面與原田等磋商一面王克敏派嚴家彦潘承業向正金交涉四行如能全數放回可得二百二十餘萬此外擬挪用銅元票基金百萬至借用關税尚無眉目即成亦不得多（三十日下午三鐘） 
　　北京電王克敏將庫劵暫擱指二三四月鹽餘向中交大陸鹽金中南商借百五十萬中南以軍政費故答考量 
　　北京電陽歷年底之衆院歲費五成五懸案艶（二十九）日財部開支票十五萬餘元交該院姚某領取（三十日下午三鐘） 
　　北京電德發債票基金係英德金鎊借欵及大借欵中債票其基金積存倫敦匯豐照賬有百三十萬鎊但中立國購入或協約國購入由律師審查經倫敦華使簽字部分仍爲有效又阿爾薩斯勞來兩省人民由德轉法所持債票亦要求有效尚無交涉結果又戰後協約國人民賤價收買德票中國當然不認故該項基金統計在百萬鎊以上每一任財長必設法交涉提取但英國未允英所持理由謂無效債票交涉尚未結束法國所持理由相同此存欵分明係中國存項即補認使館簽字有效爲數尚餘百萬鎊聞某閣員主先提若干另一閣員主指定該欵發行十三年公債爲三四月特别軍政費之用可信即提閣議（三日十下午三鐘） 
　　北京電財部函中法銀行對於浦口實業借欵屢次推諉不决實屬無理以後對該行其他要求一律拒絶 
　　北京電公府恢復收支處其預算經閣議决定照八年度辦理劉鎭華解印花税一萬直解公府收用 
　　北京電洛吳贊成蘆鹽輸出謂鹽與糧石出口同屬恤鄰性質初定輸出一千萬噸繼减爲五百萬噸茲又改爲一千萬擔不可因稽核所波折而中輟又靑島鹽田永裕公司合同應撤消將運輸權收回國有設立專賣局與日本專賣局直接辦理前公司所繳二十萬應即發還請併實行候覆 
　　北京電靑島鹽出口案艶（二十九）開會中委員提出　案　日原　　　　决其内容秘密僅知今後改每星期關會兩次（三十日下午八鐘） 
　　北京電某處接哈爾濱來電云張作霖電令督辦王景春道尹張壽增對航行松花江中外汽船嚴行取締王現已來京（三十日下午八鐘） 
　　北京電院陷（三十）咨兩院據内務部函稱四屆省議會議員選舉如何辦理請諮詢國會議覆（三十日下午八鐘） 
　　北京電瑞典京城六月四日開萬國郵政大會政府擬林騶等三員出席 
　　北京電孫傳芳加派劉紹勳爲閩無線電局長羅孝侗副（三十日下午八鐘） 
　　北京電方本仁電院滇軍兩梯團可望投誠請速籌餉四十萬便接洽 
　　北京電曹陸參戰借欵懸案取消當提閣議手續已錯嗣四處查參戰借欵合同財部竟答向未經手及查傅增湘所辦淸理財政處檔案始知去年七月已由財部交地檢廳財部謂向未經手亦錯誤現法庭對撤消問題須曹陸親自出庭陳述或由京檢廳咨津地檢廳令曹陸出庭偵查如認有免訴必要即行免訴（三十日下午三鐘） 
　　北京電熱河回京者云朝陽錦州兩軍劉富有與李景林本係換帖弟兄非奉令仍保持信使往還態度 
　　北京電中丹兩國前訂之大北水線合同本年期限已滿交部將備欵收回已有（三十日下午一鐘） 
　　北京電盛傳交部將撤膠濟局長劉堃擬改任勞之常（三十日下下午一鐘） 
　　北京電靑島電膠濟路局豔（二十九）日舉行接收典禮交部參事陸夢熊前局長趙德三均到（三十日下午一鐘） 
　　北京電曹定二月十二見五國新聞記者（三十日下午三鐘） 
　　北京電孫託外顧法程陸陸草統一辦法稿（三十日下午三鐘） 
　　北京電財部息王克敏籌欵尚差百餘萬年關按陽曆支配（三十日下午三鐘） 
　　北京電膠濟局定此回火車斃命者由局給予家屬卹金百元另給棺殮費二十元重傷殘廢者卹百元重傷能愈者五十元輕傷三十元 
　　北京電外顧保徐兆熊爲駐丹麥代辦尚未得徐同意（三十日下午三鐘） 
　　北京電馮玉祥陷（三十）午宴美使 
　　北京電王承斌聘葉夏聲爲顧問 
　　北京電洛吳派李鍾岳駐津聯絡段祺瑞子姪（三十日下午三鐘） 
　　北京電曹右項部又生一小癤身體則比前月稍胖（三十日下午三鐘） 
　　北京電印度總督覆朱兆莘華貨仍照向章徵税並未增加（三十日下午三鐘） 
　　北京電日政府答覆政府所請撤消司法領事一節查英美在華有先例俟領判權取消時自當與各國同撤 
 
 

Page 5

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *   
 
 

Page 6

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *國内專電二 
　　北京電財部派劉逹權莫榮淸二員赴美考察幣制政府商美政府接待 
　　北京電陸海軍審計處長張膺方辭派吳廣啟繼任第二十四師四十八旅旅長蘇世榮辭以該師砲兵團長張廣瑞繼該旅將他調（三十日下午三鐘） 
　　北京電陸榮廷督理理桂林欽廉督辦令已下（三十日下午十二鐘） 
　　北京電昨王克敏到院孫詢其籌欵情形王言祇能得三百萬基餘尚無把握孫甚躇躊（三十日下午一鐘） 
　　北京電加拉罕語人王正廷不熟俄情難與開議（三十日下午一鐘） 
　　北京電院附設籌辦憲政會章程已通過（三十日下午一鐘） 
　　北京電洛吳電請在洛設林牧監督處 
　　北京電軍事處擬定勦匪辦法大綱二十餘條咨行各省區迅速辦理 
　　北京電馬福祥電薄神父被架後外人均來函請收撫該匪但綏匪時起時滅均以外人爲護身符不能遵從請向使團聲明（三十日下午一鐘） 
　　北京電陷（三十）衆院開會到百七十六人改談話支配歲費（三十日下午八鐘） 
　　天津電衆院撤警問題據孫寳琦告吳派議員云須在過年後解决吳决在津暫住 
　　天津電孫寳琦昨特派人來津請張紹曾主持和平會議尚未允 
　　天津電英界黎宅昨得黃陂電定下月初離日由朝鮮歸國現在打掃一切 
　　天津電孫寳琦擬將印鑄局長趙文漢免職刻正物色繼任人物 
　　天津電敎次羅鴻年今午已見命令羅有明日就職説（以上三十日下午二鐘） 
　　奉天電東省滿關十二年度收六千三百三十七萬八千餘元較十一年度增六百五十七萬八千餘元 
　　奉天電派日賀婚專使楊宇霆電沁（二十七）由東京啟行陷（三十）可抵奉 
　　奉天電哈滿司令萬福麟電現由莫斯科竄來俄黨步兵三千騎兵八百咆兵四百盤據克耶拉圖窺我軍情已派兵八營聯防特聞（以上三十日下午七鐘） 
　　天津電議會咨省署請將省自治法公布以便實行 
　　天津電英界發生時疫日百日咳日領子女均被傳染 
　　天津電省署籌二十萬備發年關薪餉 
　　天津電王派張嚴昌赴魯請修范莊河堤（以上三十日下午十鐘） 
　　哈爾濱電電業公司商美債恐難成城董事會以三年未進行艶（二十九）議函詢究竟有擬改日欵説 
　　哈爾濱電李家鏊赴俄期定下月初旬 
　　哈爾濱電哈近發昏睡症忽睡而死醫家頗重視（以上三十日下午六鐘） 
　　漢口電新任交涉員沈子良定東（一日）日接事 
　　漢口電警處長崔振魁因特殊關係暫不更動 
　　漢口電鄭萬瞻艶（二十九）晚赴津聞係與某要人所有接洽 
　　漢口電陳介函英領請容納各界意見拆除前花樓河街鐡門 
　　漢口電康有爲艶（二十九）由湘返鄂世（三十一）赴寗（以上三十日下午八鐘） 
　　長沙電湘岸鹽欵華稽核處長梁鼎任調滇淮商公所電京挽留 
　　長沙電趙電召株萍路局長譚道南來省 
　　長沙電陸榮廷有（二十五）覆趙電蔡部餘衆或恐竄至桂邊當飭各部截堵 
　　長沙電外交部感（二十七）致電交涉司令商承軍事長官派軍警駐守各縣敎堂並令將全省敎堂國籍敎别名稱所在地及有無外國敎士查明列表呈報（以上二十九日下午一鐘） 
　　長沙電唐生智二十九行抵郴州 
　　長沙電湘西友人來函桃源以下之商輪不敢上行滇黔土客亦皆不下駛因辰河遍地荆棘之故商務旣停滯税源愈枯竭趙雖嚴令軍隊肅淸河道軍隊僅知籌餉誑報肅淸至今沿河無駐軍 
　　長沙電湘南寗遠藍山新田嘉禾各安隊長李子靑奉令大舉進剿南嶺土匪陳炎德陳爲湘南匪魁抗戰頗猛經李調各營圍擊始退入九嶷山是役李部傷亡甚多救出被擄婦女三十二人 
　　長沙電陳渠珍部以禁烟罰欵接濟軍食田應詔則在省城請欵六萬趙予以印花票二萬沅零以前税收極旺近則各徵收機關收入僅敷局用開支（以上三十日上午十鐘） 
　　長沙電馬濟收押造幣廠長徐明家一案馬見徐面以手槍擬其胸徐跪地辯訴委罪於會計主任曾恕故曾亦被看管非將賬項交卸淸楚不准自由行動惟徐已保釋回廠料理逐鹿廠長者甚多但仍以馬濟保薦之廖模爲最有希望 
　　長沙電益陽土匪王鵬縱横兩月勘（二十八）始由第三十九團長張輔會同第一師進剿匪竄據板溪復經探明匪巢四面兜剿又竄入安化擊斃匪兵甚多惟王鵬漏綱 
　　香港電艶（二十九）早有穿大樓者八人到廣州永隆里海陸理貨員工會總理嚴月生宅時嚴夫婦尚蒙被臥八人　槍向臥榻亂轟嚴夫婦當場殞命八人從容逸去查嚴爲此次米潮主動人極爲人注意工會昨開急緊會議惟無辦法 
　　香港電王秉鈞昨赴惠謁陳炯明願率四師全部投入粤軍陳允王沁（二十七）率王汝爲全部取道博羅八惠 
　　香港電傳吳佩孚任岳兆麟爲攻粤總司令以代方本仁其前鋒抵南雄 
　　香港電孫任陳策爲東路旅長歸許節制（以上三十日下午六鐘） 
[國外專電]  
　　孟極斯特Majestic郵船無線電二十八張孝若接美京無線電美總統及農商總長約期欵待二十九可到紐約即晚赴華盛頓（二十八日） 
特約路透電 
[舊曆年關之北京]  
　　三十日北京電現正協議以鹽餘三百萬元交與中政府其一部分將發給日人所執之俄國所有善後債券利息法國前依據金佛郎爭端反對撥付鹽餘今已作罷據政界聲稱政府新年用途數尚不巨撥出鹽餘後即可勉强度過年關 
[英國鐡路工潮已解决]  
　　二十九日倫敦電鐡路公司在解决路工風潮之條欵中聲明工資會議之决定誠非强迫性質但有可實施之理由司機人與火夫聯合會旣以爲司機夫與火夫將因工資會議以里數爲根據之决定而受困苦鐡路公司凖備减輕其苦故以一百三十哩等於一日之工價但此後如無他種協定則在七月間里數將加至一百四十明年一月加至一百五十鐡路公司承認不辭歇罷工之人凡於相當時期内前來復業者皆從速錄用不分先後云簽字雙方皆允盡力使鐡路人員和哀共事苟有違犯此條者一經查明公司得照章處置 
[英港工爭端擴大]  
　　二十九日倫敦電鐡路工潮雖已解决但港工爭端漸趨險惡運輸工團之全國代表大會今日集議於倫敦各處港工推舉代表與議者共有十二萬人當塲决定通告各處會員如在二月十六日以前工資爭端不有美滿解决則於十六日全體罷工港工要求每日加資二先令如係短工僱主須擔保一星期之工作或工資僱主方面謂要求之加資其數每年約逾二百萬鎊際此航業淸淡之時實無力照付云 
[英國工黨内閣之殖民政策]  
　　二十九日倫敦電殖民部大臣湯姆森氏今日在部接見英帝國新聞記者略述政府殖民地政策湯氏不贊成以輕躁激烈之方法改造新耶路撒冷見解謂政府有改造新耶路撒冷之意思但僅欲按合理愼重之步驟而圖進行湯氏一再聲明工黨愛國何異於他人工黨欲增進帝國之幸福而使維繫之關係因公允之處置愈臻密切湯氏對於帝國各部表示好意但甚願他日解職時人不能以工黨在朝致使帝國偉大稍遜爲言又謂渠視事不久許多問題尚未及研究今若揣測謂前任所行者渠將繼行之或渠將推翻之則直妄言耳蓋凡各問題皆須考慮也新加坡事政府將有宣言至於帝國之開拓計畫現已决定可發展之金錢之費用可有助於國内失業不過未必能即獲其報耳内閣將考慮帝國會議之决議案内閣政策首相早有表示自當切實履行渠不能贊一詞云 
[英財閣不主變賣油産]  
　　二十九日倫敦電財政大臣史諾登今日聲稱政府决計不準備變賣英波油公司之官股 
　　三十日倫敦電政府不售英波油公司官股之决議此問論者是非不一泰晤士報詳論利害以不賣爲是油公司股票市價不致因此而有變動 
[英國新内閣與法]  
　　三十日倫敦電每日電聞報紙政治投稿人述英相麥克唐納爾氏就職時致法總理普恩賚氏函之大意函内措詞極爲爽直指陳英法邦交現已不復如前友好之情形謂英人與情對於法國政策抱苦干疑慮深以歐洲大局爲憂請法總理讓步共謀最後解决法總理現已以同情語調答覆英相 
[英内閣對於新加坡軍港主張]  
　　三十日倫敦電每日新聞探悉海軍部凖備擬修必新加坡築港計畫擬擴大現有之旱船塢俾可容納兵艦或擬將德國所繳出之大浮塢運往新加坡每日新聞以第二策較爲便宜而易於實行月前有一甚大之浮塢業已修理此浮塢可穿過蘇彝士運河但新加坡須施行浚港工程海軍部同時擬主張建造工塲海軍軍備庫及油池 
[美國大弊案與海長]  
　　三十九日華盛頓電海軍部長鄧璧今日聲稱渠無辭職之意渠確信渠關於油合同之行爲甚爲正當無論後果如何渠當照此爲之鄧璧言及昨日參議員羅炳森擬請總統請海軍部長等辭職事謂參議員苟有投票贊成諸人而予以發言機會之提議者渠願與之相見云 
　　參議員衛勒氏提議請司法長陶狄氏辭職 
[各國近事記]  
　　三十日巴黎電法政府向英國提議將關於巴拉狄那特境内維持公共治安與占領軍安全之問題交大使會議核辦法政府並主張恢復分立黨所逐出德員之原職比國已默認此項提議 
　　二十九日孟買電廠工罷業者現逹九萬人工廠六十三家閉門至二月四日止屆時如不能無條件恢復工作則工廠將再閉門半月 
　　　二十九日雅典電希政府聞已在大網上决定恢復對俄商務關係 
　　二十九日巴黎電半官消息否認羅馬尼亞政府已謝絶法國所允一萬萬佛郎借欵之説 
　　二十九日華盛頓電國務卿休士氏今日接見希臘代使蔡瑪圖斯氏美國與希臘邦交因以復原 
　　二十九日柏林電巴拉狄那特地方議會之選舉結果分立黨無一獲選 
公電 
　　北京通電各省衙門均鑒本日令劉存厚晋授陸軍上將此令陸軍總長陸錦呈准黑龍江督軍咨請以博勒多陞補副管應照准此令司法次長暫行代理部務薛篤弼呈請將署京師地方廳看守所所長黎宗華免去署職另候任用應照准此令甄拔特種司法人員委員會章程應即廢止此令東省特别區域淸理俄人舊案處章程應即廢止此令京　印 
國外要聞 
[日本政爭現狀]  
　　不信任案將突然提出　高橋加藤犬飬毅遇險 
　　護憲派决議排擊貴族　貴族院少數擬勸首相 
　　日本電通社三十日東京電云護黨三派或將於三十一日視議塲形勢突然提出不信任政府案今早九時半高橋加藤犬飬等自大阪車站將乘汽車赴護憲關西大會時突有一男子用弓杖狀物欲擊三人爲日警所拘刻已知其人爲西成郡豊崎町立憲靑年勞働黨員宮脇久年二十三歲 
　　日本東方社三十日東京電云護憲各派之關西大會今日午後一時開會於大阪中之島公會堂高橋犬飬加藤尾崎及其他各派領袖皆出席異常熱閙會衆一萬餘人行决議排擊貴族政治期政黨内閣制之確立次於如潮之喝彩聲中有高橋總裁及其他之演説足令聽衆熱血潮湧貴族院之一部鑑於『現内閣開階級鬭爭之端』而近日擁護憲政運動其勢日盛以爲『此時若令現内閣解散衆議院將授黨爭者以口實人心不安當向首相勸告』此種議論發展如何頗堪注目 
 
 

Page 7

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *第二張[旅歐中國國民黨支部成立]  
　　旅歐中國國民黨定於十二年十一月二十五日在法里昂　如集代表大會正式成立業由籌備員發出通啓通告同志蒞會該黨支部開會地址原定在里昂中法大學後因中法條約的限制兩國人士不得在此開帶宗敎或政黨性質之集會故移至一大咖啡館是日到會來賓男女學生及工友共七十五人同志代表一十三人自上午九時半起開會首由籌備員報告本支部組織的由來及一年間籌備的經過次由巴黎通信處籌備員報告通信處的成立及其計畫對外宣傳吸收同志接洽黨員搜集報告次來賓演説里昂無政府黨人代表唐學詠及里昂工界代表王自言都有演説尚有黎國材候靜祥狄福鼎瞿俊千皆充分同情於民黨預約有長篇演説祇因時間的限制自願取消其發言讓與民黨中人自已説話再次同志演説周恩來以各方面對吾黨之與論歸納而分析之同志中演説者以周爲最痛快淋漓再次茶點自九時半起直至正午散會會塲秩序井然聽者毫無倦容賓主盡歡而散下午三時重行開代表大會首討論章程次宣告選舉結果評議部部長何熾昌副議長韓旅塵評議員張若名周崇高林蔚胡大才任卓宣（以上留法）謝澤沅（溜比）執行部部長王京岐副部長方棣棠總務科主任周恩來黨務科主吳文安（以上留法）財務科主任孫永寳（法郵）交際科朱增祥（留比）宣傳科李富春（留法）政治委員會會長熊鋭（留德）法制委員會江呂文（留法）軍事委員會孫金友（法郵）農工委員會朱重光（留德）婦女委員會郭隆眞（留法）選舉後隨議决支部成立向外發一宣言由執行部起草評議部通過下午六時散會 
國内要闻 
[北京特約通信　（庸庸）]  
　　京洛間之最近趨勢 
　　近日北京政局閙得頭昏腦暗而京洛道上政客武人之踪跡依然不絶則洛吳近來之聲勢與其所及於北京之影響究竟如何殊有注意之價値蓋一月以前有李彦靑一行王克敏一行似乎北京行動須得洛吳之諒解而國會處風雨飄搖之際又有許多議員赴洛及其歸也則傳出不維持王克敏之説維持國會之説一般論者以爲日前保系排斥津系實曾聯絡洛方而近則京洛之間又似未十分熨貼也請以事實證之 
　　據洛陽歸客所談洛吳所認爲今日之大敵依然奉張其聯段和盧之議迄未改變特有一可注意者月餘以前吳確曾致電各督請一律拍發通電表示尊段以爲聯段下手之方然而應聲闐然此種政策尚未有實行之望只有繼續遣使由洛出發而個人之單獨進行近又有爲段慶壽各省一致派人之議仍係謀所以贯澈主張者而有效與否尚難必也至於北京方面則對於此説殊甚泠淡除孫寳琦以外殆鮮注意及之有人謂段之資格聲望在曹以上曹之左右暗中不甚同情於聯段之主張而各督亦有所顧忌此目的殊難逹也 
　　何雯歸自洛陽忽大倡選舉副總統之説一部議員漸對此活動何氏謂吳曾言及謂此事未了國會之責任未盡而尊盧一説亦與有關連以吳曾有盧副之説也然而府派要人已頗有所顧慮而舉盧之外又有舉吳之風傳此雖去事實尚遠而接近王毓芝高凌霨王克敏之各報則已大關此説謂此舉實掀動政潮或謂妨礙統一甚且謂如再閙去將加取締蓋曹氏左右熟知徐世昌不肯選副之往事以爲此種議論實與曹以打擊而何等所傳吳之言論又引起猜忌不少也 
　　至吳氏之對於用人行政亦時時有所建議而最近半月内所請未得結果者已有三事其一王廷楨之庫倫都護王曾赴洛陽一次得吳之面許且曾由吳電徵馮意王氏返京洛電亦至王往請孫下令孫謂須馮來一函王答以馮復吳電業已贊許孫不得已備令送府而次日曹即召見王廷楨謂君如無事何妨時常來府談談又問以是否曾經赴洛王亦自承曹則謂子玉的話不必聽他彼對川對粤忙了許久尚無結果何㗇顧及西北此事實無甚意味而王之都護乃中止矣其二第九師長問題陸錦長陸以後方謀自保其軍事處長第九師長之位置而吳則來一電主以董政國爲第九師長與陸錦心事頗相剌謬蓋蔡成勳長陸時曾有先例仍兼領第一師陸即援據爲説也而公府方面則秘書廳與軍事處間至今尚未融洽王毓芝與李彦靑厚相結半月以前即主張縮小軍事處範圍以節經費而以李代陸之議今乃愈説愈眞依府方情形實欲留陸之第九師而離開軍事處雖尚未見事實而已成此趨向洛吳之更換師長説又不成問題其三陸榮廷之督辦廣西善後事宜曾由洛來電保薦請予特派彼以此爲收服兩粤計畫之一而府未表示批交閣議上星期中曾兩次提出討論許久頗有以吳爲越權者又有不欲以此名義假陸者其結果交陸軍部核辦據某要人言此令不即下則核辦之結果即不啻暗中取消恐絶少發表之望一般人謂吳氏説話今已漸將不　而府方則謂曹能制　吳氏吳服從曹氏行將不再干政頗翹以自雄焉 
　　然則吳氏對北京要人究如何態度乎據洛陽歸客所談則吳甚不厝意當高閣國會政潮劇烈時曾有以淸君側游説者吳則謂淸君側之名詞在前史上爲䟦　將軍之所用有能仿效王高等一流人爲惡之程度亦有限不足介意吳且逆料東北問題今年春夏間必將不免發生是時彼當入京謀所以解决至是則曹之左右亦將退處於無爲故彼於北京要人大有頣指氣使之意也歸客又談李彦靑至洛時吳對待之甚爲簡亵開口即問你已作大官乎李謂總統恩典大帥提拔吳謂你究作何官李答以平市官錢局督辦吳曰此果總統意乎吳旋顧其左右曰李某來你們陪他逛逛去李不得盡其辭而退吳於北京炙手可熱之李又視如無物也然而以此種種曹氏左右即不免不滿於吳而齮齕之前年直奉戰後吳在保定以其俯視一切開罪多人不得已而去今亦猶是形勢則其不能惟所欲爲敢審矣（一月二十八日） 
[孫寳琦招待兩院議員詳情　尊庸]  
　　孫寳琦侈談和平統一　陳家鼎獨標國會延期 
　　本月二十八日下午五時孫寳琦在外交部迎賓館設茶話會招待兩院議員聯絡感情宣布政見國會恢復後總理在迎賓館招待議員談話此爲第二次去年張紹曾組閣亦曾在迎賓館招待議員一次孫此次所招待者除議員外尚有各部總次長及軍警要人備有西餐來賓到者孫皆親自一一招待情形較去年張氏招待議員時爲肅是日各部總次長未齊到軍警要人如馮玉祥王懷慶聶憲藩等俱到兩院議員到者共三百餘人六時入席孫就主席向衆演説略謂寳琦素來淡泊此次蒙公府特知國會諸君通過使出擔任組閣在未通過之前因避嫌未與諸君暢談今幸諸君惠然肯臨得以共聚一堂實深榮幸寳琦不學當茲國事艱危奉命肩此重任各方責望於寳琦者又殷寳琦敢惜衰年能不出爲國家謀幸福寳琦所抱施政方針前出席參院已大略宣布不外和平統一實行憲法整理財政三要點皆爲一般人之所贊同從前所謂統一困難在於中央與地方權限不淸故多爭點今則憲法宣布中央地方權限已顯然劃淸若本法律以循進行統一實較前爲容易和平統一旣成則所謂實行憲法整理財政諸端皆可迎刃而解故寳琦之願望在此在職一日即欲本此方針實行去做諸君皆國民代表寳琦所抱政策俱係由國民中所願望而來故尤希望諸君贊助政府以全力與政府合作則和平統一自不難現實語畢舉杯向衆雜以詼諧謂今日招待諸君適爲祀灶之期俗云多説好話請各盡此杯祝國家福利并祝諸君福利衆舉杯飲僉鼓掌嗣議員王警芳致詞答謝略謂今總理爲憲法宣佈後第一次之合法總理同人今日蒙總理招待得聆政見實非常滿意尤望總理以今日所宣布者他日俱一一見諸實行言畢舉杯向孫氏謂代表同人致謝祝民國萬歲并祝總理健康嗣議員雷殷起謂聆總理宣布方針實爲佩服惟現在財政紊亂已逹極點各省軍閥皆自由收税不解中央致中央財政陷於無有辦法如欲整頓非從劃分國地兩税不可應歸中央者歸中央應歸地方者歸地方界限劃分旣淸則財政自然不亂總理對於此點須切實注意議員陳家鼎起謂總理宣言統一實所贊成惟謀統一之政治尤必先謀統一之國會高前代閣下令改選事前議員方面高閣并未與謀令下之後一般人皆認爲欲將國會拆散試問今日改選西南七省關外三省是否在中央勢力範圍如有幾省選舉不成國會開會是否能爲合法新統一之國會旣難望成舊統一之國會又爲拆散中華民國是否尚要國會此點要請總理注意同人明知任滿然無合法國會何能輕輕交卸此令之下實不啻破壞國會統一高代閣大錯即在於此孫旋答覆謂雷陳兩君所言歸究皆在於不統一如果統一則此等問題俱不難立解今譬建屋國會爲出法樣製圖式者政府爲匠施工作者在今日匠人原欲依出法樣者而施工作無奈未統一之前猶無地基雖有良法巧匠亦無所施其力故寳琦所抱宗旨在統一即是先找地基之意地基旣得然後良法巧匠方可有所措施之地寳琦對此重大責任甚願以身負之惟望諸君相互爲理如使和平統一現實則其他一切問題自皆容易解决次議員馬驤發言謂對總理宣言實行憲法非常欽佩但有一疑點即行政機關干涉院中警權使立法機關與行政機關因此發生爭點至今尚未解决希望實行憲法即以解决此問題始議員景耀月起謂今日總理招待係爲聯絡感情而設院警問題係院内之政爭問題此問題應在院内解决非今日席上所應談之事陳銘鑑以發言者漸談到政爭遂起謂今日總理招待宣布政見同人俱極認爲滿意現在時間已至其他事可不談可以散會孫遂舉杯向衆謂請盡一巵宣告散會衆俱盡歡而散時已六點五十分鐘（一月二十八夜） 
[王克敏過年欵尚未籌就]  
　　陰曆過年財政王克敏預算可籌六百萬元以崇文門國庫劵爲最大宗借用鹽餘次之庫劵發行因突生種種難題似已絶望即借用鹽餘亦頗有波折聞法國方面因金佛郎案匯理仍將扣留鹽餘滙豐正金道勝三行亦有取一致行動之説連日雖經顧維鈞顔惠慶疏通結果匯豐等三行或不至出此手段而匯理一家則似難遷就一月分鹽餘至多不過二百五十萬元匯豐三行有發放希望者僅一百五十萬元左右王克敏向别處挪墊已到手者有一百萬元左右兩項合計不過二百五十萬元以之與預定支出五百萬元相較實差一半故前昨兩日王克敏頓形恐慌孫寳琦亦驟形焦灼今日（二十九）距年關不過六日而金融界又非常緊縮各行於咄嗟之間斷難通融如許巨欵不知將如何敷衍過去也 
　　崇文門庫劵一午二百萬元雖經王克敏提出閣議商量而安格聯聲明不負保管基金之責致銀行界咸爲裹足前所業已承認銷售者悉行辭退有人檢閲國庫劵條例始知此舉確係違法議員之欲推倒王克敏者乘機　起紛紛提出質問書（梁昌誥林樹椿等皆已提出質問案）當局殊覺難於對付故即無銀行界不肯承銷之事亦未必即能悍然行之且崇文門收入每月撥歸公府經費及馮軍軍餉者幾占全部王克敏雖預爲扣留十個月但兩處均不甚願意因十個月後有無其他的欵可撥則大大問題故對於發行國庫劵亦頗持異議中小學校雖一年以來未見照案撥付亦以有名可稽總比無欵可爭較勝一籌故亦反對發行此項庫券至上海銀行界以崇文門收入已爲民十公債抵押品在舊債未淸理之前不能再作他債擔保堅持甚力此安格聯所以不敢貿然爲保證人也依現時形勢觀之發行確已無望矣 
[顧維鈞關於外交之談話]  
　　北京某通信社記者日昨特訪顧維鈞詢以外交諸問題當經顧氏一一答覆對於華僑被害無綫電台及中俄交涉諸問題皆有叙述茲紀其問答如下 
　　華僑被害事件（問）日本華僑被害事件經王儒堂等調查後想外部已得其報告先生將如何交涉（答）在儒堂等回國以前部中接駐日公使館報告内有數件已確實無疑曾電令使館向日政府交涉共三項（一）懲兇（二）懲辦負責任者（三）撫卹儒堂等回國後已有報告送部所搜材料甚多現正在翻閲研究中不日即可竣事（問）將來交涉之要點可否預先告知聞華僑對此甚爲激昂咸望有相當的結果以保全國家之體面及僑民之生存（答）將來提出交涉大致不外懲兇撫卹善後三點余當尊重民意嚴重交涉也 
　　無綫電台問題（問）中美中日無綫電台問題現交涉至如何程度（答）此事之經過甚長今詳告君民七海軍部與日本三井訂一無線電台契約大致謂無綫電台由三井墊欵承造中國可隨時收回自辦但須交還一切費用訂約後十日海部有一函致三井允以三十年之内三井有專利權在此期内中國不得與他國他人訂類此之契約此後交通部又與美國訂約由中美合造一電台問題由此而生閣議曾决定兩約並行不廢因三井所造電台迄未成功故而日本方面以後約妨碍前約主張作廢余抗辯之理由有三點（一）我國與各國所訂約章向取門户開放機會均等之原則三井無線電台契約與前述之精神不合似應無效（二）中國原約中所謂三十年之其間應自造成電台之日起日本主張自訂約之日起余以如此解釋則三井電台未成立前中國即不與他國通電有是理乎但日本仍不從余之解釋（顧氏言至此謂中國後來與美國訂約即可推定未將專利權允與三井附件不能生效）（三）日本如堅執成見則中國收回自辦日本謂如此與日本國家體面及中日邦交前途大有妨碍又不贊同現尚未解决交通爲國家主權之得要者故余對此至爲審愼 
　　中俄交涉（問）前有日俄會議將於中俄會議前開議之説但日本對俄外交恐一時不能决定中俄交涉不知接洽至如何程度（顧云）日本對俄外交方針如何君知之否（記者云）以私見推測日本對俄方針將以英美態度爲參考現英俄尚在商議中而美國柯立芝總統則謂美國不以英俄事左右對俄態度議會對於承認蘇俄正在審查中轉相推測日俄交涉一時未能决定（顧云）中俄問題甚多與他國不同希望會議早開俾可解决縣案 
　　後又談及威海衛及粤海關問題顧氏謂關於威海衛之意見書現已修正内容尚未至發表時機粤海關事美使曾表示個人意見由中央撥關餘之一部與廣東專爲浚河等事之用亦未解决以關餘與公債基金有關未能貿然允許也 
[八校敎職員决向王克敏索欠]  
　　北京國立八校敎職員聯席會議前以要求發給積欠經費九個月中之一小部分爲夏曆年關關支之用迄無消息曾議决取嚴重追索方針昨日（二十八）下午三時該會召集大會討論進一步應付法經二小時之討論始决定先致公函於王克敏表明若再一二日仍無消息即召集八校同人同赴王處要其給予一妥當過年辦法又前次早已發出之俄國部分賠欵項下第一次欵項財部早已如數收到迄未撥出不免有挪用之嫌亦一并致函王氏催其早日撥下此外並議定數項進行辦法至四時半始散會茲覔得該會致王克敏公函如下逕啓者北京國立八校經費積欠已及九閲月同人欠各舖家之欵當可想象及之前者曾向敎育張總長表示此次政府應發給費數目及日期蓋非此則不足支持個人生活此中情形當蒙鑒惟近距舊曆年關只有數日同人爲債務所迫有汲汲不可終日之勢若再一二日仍無消息同人爲自身生活計或當面謁崇階商量一妥當辦法以期渡過年關也又者俄國部分庚子賠欵第一個月應發之欵聞早已晝撥與貴部何以至今未蒙發下同人不勝疑慮亟望台端顧念信義迅即照數撥交無任感禱 
[航空署規畫京滬通航]  
　　京滬通航現正積極進行聞已有具體辦法通航日期預定陽曆二月起每星期一三五日由北京（南苑航空站）開往上海每星期二四六日則由上海開往北京經過天津濟南徐州等站均停歇數分鐘惟當局以開航伊始且値東南謠諑繁興之時暫時最遠開至南京而止航空署自前年各線停航後駕駛人員大形缺乏現因擴充京滬通航之故特又加聘駕駛員六人均係洋人對於駕駛富有經騐至航站之布置聞濟南之飛行塲决由張莊移設於辛莊第五師操塲南京之飛行場則設於六國大操塲其他天津徐州等處　行塲仍舊不另設該署又以航空與氣候有密切關係已决定南苑航站另設航空測候所遴選各站富有經騐之測候員若干人來京供職並召集從前領津貼之候補測候員全體加入以爲助手照以上計畫可知航空署急進之情形但目下所最困難者則爲進行之經費不知當局從何壽措耳 
[膠潯開闢商埠之近訊（智）　]  
　　農部咨外部文兩件 
　　山東膠濟沿線准開八處商埠迭經日使照會請履行原約嗣由主管機關會商决定先將張店坊子博山三處先行開關各節早誌三報茲聞外交部昨接農商部關於膠濟沿線先開三埠及九江瀕江開埠兩項咨文錄之如下㈠關於膠濟沿線者「爲咨復事前准咨開及吳巡閲來電等情查陳幹函請吳巡閲使轉電阻止膠濟鐡路沿線開埠一事接准咨開此事本發生於華府會議以前與内務部及熊省長會商分别緩急先行酌開三處期於内政外交得以兼籌並顧此舉係爲顧全國際信用起見似未便再事更改曾將此意電復吳巡閲使在案咨復查照等因到部查膠濟鐡路沿線開埠一案前准内務部來咨擬將此事分期辦理先定籌備期間五年再進而爲實行時期並將外僑需用較多之張店坊子博山三處先行開放業經本部贊同咨復主稿會同辦理在案茲准前因相應咨復貴部查照可也此咨外交總長㈡關於九江商埠開放者「爲咨復事准咨開准江西軍務督理省長公署咨送九江商埠局所送暫行章程及編制規則咨請核辦等因本部復核無異咨請查核辦理等因到部查此事前准江西蔡兼省長兩次來咨當以九江自關商埠地點發生窒礙改勘潯城西北隅瀕江一帶先行開埠地點似屬可行惟商埠區域圖説並未隨文送部應俟咨復時請轉令補呈以備查考再所送商埠局暫行章程第一條載有呈准大總統設立商埠局字樣查九江擬開商埠前經蔡督理電請内務部核辦嗣因九江五邑旅京同鄕會曁江西　會議員符鼎升等聲明窒礙情形反對　埠曾准内務部咨　應即暫從緩議俟蔡督理擬具允協辦法咨部再行酌核等因在案此次蔡兼省長來咨内　曾於四月一日奉大總統來電已交院查照等語本部並未接准國務院行知該埠督辦業經明令特派應否由内務部會同主管各部補呈令准開放以符第一條規定之名實再第五條但書得適用土地收用法九字似應改爲適用土地收用章程至所需欵項暫由本地銀行團習借將來由商埠收入項下撥還是否可行應由財政部核奪辦理等因咨請内務部曁財政部查核見復在案准咨前因除行内務部主稿核辦外相應咨復貴部查照可也此咨外交總長（一月二十七日） 
[南京快信]  
　　院咨兩長核准徐州商埠局章程即轉知查照 
　　鄧邦述因下關商埠局經費被財政整理委員删除昨在局宴省議員請設法維持 
　　津浦路浦口局昨奉總局頒發新訂磅力規則令自二月一日起遵照辦理 
　　津浦滬寗兩路近因年關加掛三四等車以利貧民 
　　海杜再電院部催欵聞已得復由滬匯撥一部份 
　　無錫縣知事據該縣慈善會長祝丹卿等呈請轉呈省署請援照十年度水災成案撥給鉅欵舉辦該縣急賬 
　　財廳委沈秉德辦理江寗區捲菸税事宜 
　　長江税務總稽查維李昨日回省晋謁省廳報告出巡經過情形 
　　丁乃揚通令各處嚴禁私販久大精鹽危碍鹽銷 
　　農商部訓令實廳轉知各商會查照下列三事㈠頒發十一年度物價統計㈡催塡十二年度表格㈢開始調查十三年物價 
　　印花税處委王鉁赴松江等縣視察印花並提欵 
 
 

Page 8

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *自由談[  映霞]  
[猪鼠交代記] [  堃生]  
　　亥年欲盡子歲將臨猪命告終鼠星高照於是猪約鼠會於廢園之破屋中交代一切 
猪謂鼠曰某形陋心粗不足與先生頡頏然自値年以來烈烈轟轟幸免隕越法統賴以重光老曹亦免觖望區區功績當爲國民所諒解今日先生績任歡喜無量先生陰柔狡黠具政客之資格必能有所表見弟有一言忠告先生願先生勿憑社自固利人之不敢熏濫用盜肉伎倆貪食罔厭致召張湯之彈劾此弟所切望於先生者也 
　　鼠聞猪言浩然長嘆曰君言藥石敢不拜嘉雖然君責人則明責已則暗任事至今瞬已一載腦滿腸肥脂膏是吸張其善鑽之喙憑其極厚之皮鼓其招風之耳招財之腿哼哼不已蹣跚自大用兵則流血成渠如殺猪屠投票則公然賄選如販猪仔行政則惯弄神通如猪八戒外交則甘受欺騙如猪頭三政黨則作弊敗露如戳穿之猪尿泡　者小鼠値年適承革命以後民國基礎於此粗定視子之武昌一舉輕於發難今復從而摀亂之何如乎 
　　猪大怒曰否不然僕雖不才與子相較寗肯多讓子作貓糧而我供人食則以材勝子竊囓暴鬭而我俯首貼服則以德勝子自由行動而我待人喂飬則以品勝子纖頭尖喙而我方面大耳則以貌勝子傳黑死病而我富脂肪料則以質勝子勿自豪子今歲之成績恐尚出猪下也 
　　鼠筦爾而笑曰若休矣若曹中大頭大腦面團團似富家翁者平日人面獸心污七八糟率其醜類蹂躪帝都近且垂尾遠走跳牆而逃出猪闂猪精且然猪屬可知豕運已倒夫復何言行矣勉旃毌溷乃公欲維今年之時局請看老鼠之手段 
[綴玉軒主人三十生日序（下）] [  釋戡]  
　　當夫圖知已感恩之報贈以千金動名流歎逝之懷賢於九列儻擬巨卿白馬見古誼之能敦錯疑季布紅妝識祖風兮猶在矧復雁鳴中澤厪念斯飢鴻跡扶桑驚心浩刦擲遍麻姑之米義過麥舟散餘天女之花春回蓬島詎知紙醉金迷之地盡是義漿仁粟所施斯又一滴楊枝當代羣生而膜拜千秋菊史别傳任陜之聲名者矣則有南朝江令解塡璧月新詞北地蘭成獨賞韓陵片石柘枝之舞好從萊國而益名雲𢌞之歌偷自李謩而入妙是以並世才人都爲斂手一時文士皆與之游至於金杵珠瓔腕底現菩提之樹慈雲法雨毫端發芬利之花得冬心之師承容摹鷲嶺入思陵之譜錄標用鸞綾一莖草化出金身光照畫禪之室萬卷書羅從閬苑名齊寳晉之齊况生成水雪之聰明更恒作簪裾之雅集想見翩翩濁世有獨孤側帽而來抑且藹藹吉人抱叔度澄波之量曾記三春修碶孝盡慈烏儼然兩晉遺風談工揮塵僕與浣華知交廿年過從排日依依稚齒授子金荃歲歲賤辰貽余檀佛竊笑骩骳從俗塡詞爭斅耆卿儻從正變求音審曲晝師寗邸作歌憂之鼓吹君是解人共樂律之商量我慚益友茲値菊花香裡正璧人淺醉之天喜臨蘆草圖邊逢金谷成詩之夕遍讀華詞於大雅壁滿琳琅獨罄昔欵於生辰音同笙磬所願郎君顔色百年長若朝霞大母康娱一笑永言愛日不辭眞率聊博軒渠是爲序 
[日人口中之竹苞松茂] [  高錫福]  
　　日本大阪杜喜吉氏近在美國本雪尼亞旅社語人云日本有三大節日何日最盛殊難言定要知日人之重視節日世無其匹雖美國亦不能過 
　　二月十一號爲日本近世史上之大節日一八五三年是日世界條約首次實現商港開放貿易上發生關係一切營業始與世界相見其爲日本之大節日不言而喻 
　　十月三十一號爲天皇誕日天皇實生於八月三十日因日本歡迎是日故改十月 
　　元旦日吾日本重視此日一如君等美國惟宴食酬酢外日本有一殊習余不信世界各國中有此同樣之舉蓋置裝飾品於各個家庭門前率爲竹枝松柏等物蓋松柏長靑表示此家之幸福無窮當此一元復始新氣象與新歲俱來竹報平安取共亨遐齡之意吾日本視元旦爲最大節日適與世界各國同情云 
[海上冬日竹枝詞十絶] [  禹鐘]  
　　紙醉金迷一片愁瘡痍粉飾望中原不見新亭涙却有魚龍曼衍遊 
　　市樓燈火夜參差酒肉朱門正此時簫管滿城繁欲沸燕巢危幕幾人知 
　　朔風但遣薄寒生不廢春江花月情天若有心人亦醉沉酣處處動歡聲 
　　游女蠻鴉點地輕風姿宛宛步蓮生永安到罷先施去笑語微聞减價聲 
　　離合神光逐隊游新妝暖豁萬人哞氈衣却稱纘腰窄厭説裙裾碍步修 
　　畫師不殺毛延壽馬上琵琶掩涙行誰識明妃千載去籠衣猶自學傾城 
　　電笑星顰不自持微波動處愛神知連宵游戲塲中過大有幽情一段痴 
　　淡妝輕抺費平章穠李夭桃一例芳解識暗中心事熱寒風不阻夜遊長 
　　金粉眞堪踵六朝新翻格調最魂消自由戀愛人人説逆旅温情貯阿嬌 
　　一笑行歌黃酒醺風情久已冷司動眼前恨少旗亭唱獨辦微吟對海雲 
[送舊迎新] [  茸餘]  
　　送舊迎新這四個字吾人往往把他做　姑娘的批語説他今日送了一個舊客明日又接了一個新交其實這四個字何曾限定是妓女專有的人們活在世界上誰亦逃不出這四字的範圍咧我姑且把幾棈顯著的寫出來 
　　政府裹的機關一到年底結束的結束算賬的算帪賬恨不得把一年所做的事一筆勾消這豈不是送舊的表示等到開了年覲賀哪賞勳哪忙個不了這便是迎新的氣象了 
　　各店家一到年底停止賒欠盤點存貨亦是送舊的表示一到新年敲年鑼鼓吃財神酒這便是迎新了 
　　無論大小人家將到年底總要買些大魚肥肉供獻祖宗名叫做謝年一到新年拜年道喜喝酒賭錢這也是送舊迎新的表示咧 
　　不要説年底有這種現象便是吾們日常衣服穿破再換新的房屋坍掉再造新的頓頓吃了精美的飯食變了廢料排泄出來難道算不得是送舊迎新麽 
[愛梅] [  楊一笑]  
　　愛美人之同情也梅爲花中美人兼具桃李之姿松柏之操其美感之動人自當勝於君子之蓮隠逸之菊故菊之愛陶淵明後鮮有聞蓮之愛同於周濓溪者無人而梅之愛則貴介有壽陽公主高雅有孤山處士他若師雄之手植少陵之索笑與夫庚嶺之畔鄧尉之巔衝寒冒雪而問梅花開未者更蹤相繼焉白玉蟾詩云南枝纔放兩三花雪裹吟香弄粉些淡淡着烟濃着月深深籠水淺籠沙盧梅坡詩云梅雪爭春未肯降騷人閣筆費評章梅須遜雪三分白雪卻輸梅一段香又云有梅無雪不精神有雪無詩俗了人日暮詩成天又雪與梅并作十分春林逋詩云衆芳搖落稱鮮妍占斷風情向小園疎影横斜水淸淺暗香浮勳月黃昏王淇詩云不受塵埃半點侵竹籬茅舍自甘心只因誤適林和靖惹得詩成説到今杜小山詩云寒夜客來茶當酒竹爐湯沸水初紅尋常一樣窗前月纔有梅花便不同此足徵愛梅者之　不乏人固不獨予一人之私愛也然人知梅之可愛而獨不能於歲暮途窮之日一效梅之貞節挺身以拯世亂挽頽風者何耶若爭春桃李吾愛其香艶而惜其無氣骨凌霜松柏吾愛其氣骨而惜其乏香艶兼具此二者之美者其惟梅乎夫當天寒地凍生意蕭條之時雖傾日之葵傲霜之菊猶均退避三舍更遑論乎薄命夭桃與不禁風雨之富貴特丹哉顧梅獨於此爭相吐艶於山巔水涯孤高自賞寒風凉月益助其幽雪虐𣲙　彌彰其操此種古香冷艶令吾對之能不油然而生愛之情感耶愛之尤宜惜之倘一盆淸供伴我孤吟固亦雅人韻事特以流水高山淸寒甘守乃爲人點綴爲人亵玩不大失其本性乎 
三言兩語[  鵑]  
　　好了筆墨勞人勞了我們一年又要抛開了筆墨和亂紙堆與讀者小别七日了我們不幸生在這不幸的中國日常總没有好消息報告讀者每天一頁一頁的翻　來不是兵禍便是匪亂又加上了議員官僚的蠅營狗苟眞使人厭惡極咧但願這七日之間萬一有甚麽差强人意的事發生那就有較好的消息再來報告讀者了 
 
 

Page 9

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *   
 
 

Page 10

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *國内要聞二 
[熊炳琦掀動魯政潮]  
　　更動大批知事之反響 
　　濟南通信熊炳琦掛魯人治魯招牌擠逐田中玉以山東省長兼膠澳督辦大權在握爲所欲爲十一月間驟然更動三廳兩道發表人物完全由議會議長宋傳典杜尚支配反對派議員組織政治協會以爲抵制高唱倒熊熊氏遂抹開面皮與議員週旋委托宋傳典杜尚及同鄕議員郝鳳城組織大政黨拉籠議員凡入黨者每月予以一百元八十元六十元之三等津貼 
故智現在報名黨員已有八十人近復容納郝鳳城建議發出津貼兩萬元每人預支四個月薪以備議員度歲揮霍大批縣知事亦由議員指定列單呈上一星期前發表更動縣知事有十七縣之多此十七縣知事即爲議員交換品惟品類不齊自所難免故更動省令發表後各縣反對電報雪片飛來計有福山蓬萊太安長山桓台淸平等紛紛拒絶各處來電彙誌如下「蓬萊」濟南省長均鑒聞張縣長升福山民皆失色因張縣長到任年餘除暴安良實心任事爲歷任所未有爲地方造福務祈收回成命仍留原任城鄕九十區長李永福等叩「福山」濟南省長鈞鑒福山縣知事蕭彜元政績卓著有口皆碑茲聞蕭知事奉令調省另有任用麟瑞等借寇情殷難安緘默務乞鈞座收回成命以慰羣情不勝叩禱劉麟瑞王季寅澹台完連曁闔埠紳商等同叩「桓台」濟南省長鑒吾邑方縣長到任以來公正廉明仁慈和惠地方平靖四民安堵詢稱闔邑靑天民國循吏頃閲報章奉令調省逖聽之下不勝驚惶萬懇收回成命俯順下情以安民心留作模範而勸良吏曷勝迫切待命之至桓台商界代表曁學界軍界代表胡象昊榮寳籙曹鳳林率三十萬人民同叩「淸平」濟南熊省長鑒淸平李知事辭職祈萬勿准其辭職查李知事爲官淸廉確係好官萬不可准詳情容面陳第四旅長張建功叩 
[外部電令保護敎堂敎士]  
　　北京外交部致山東熊炳琦電云濟南省長鑒各國在華敎堂敎士地方官應予盡力保護載在約章允宜遵守惟近來各處敎堂敎士輒有被匪刦擄情事甚或釀成戕敎重案不惟交涉發生困難國際信用殊受影響查敎堂散居内地地方遼廓自應注意保衛防患未然務希轉飭各屬凡各國敎堂所在地點酌撥軍警駐守保護其偏僻之地尤須設法消息靈通得以隨時戒備並望迅將各敎堂國藉敎别名稱及所在地點以及有無外國敎士詳晰查明列表彙報藉資考核外交部感印 
[廣州通信　（毅）]  
　　東江小接戰後之兩軍形勢 
　　國民黨與關餘問題 
　　粤省東江戰事連日中右兩路已發生小接觸祇係雙方步哨之衝突二十日横瀝附近雖聞槍砲之聲惟旋起旋滅尚未至大戰爭之時期然火線旣導則大决盪亦將在量夕間觀日來雙方軍事行動之倥惚可知聞陳軍於本月二十六日總攻擊林虎之行營原設於河源嗣因戰機緊迫已於十五日由河源遄赴柏塘會合中路各軍指揮作戰復在博羅之東江上游用木排堵塞水道以防聯軍艦隊之上駛一方復利用水源充足以利該軍之運輸并鑒於前此之失敗在於兵站接濟之不便經已在惠州設兵站總監部分站則遍設於平山淡水博羅龍門凡軍事要地均屯有大批糧食軍實比前次組織陪加完備連日已紛調後方部隊移赴前線至聯軍方面以陳軍已積極活動特採先聲奪人計劃擬於明日（二十五）先向敵人下攻擊前敵總指揮楊希閔業於日昨抵石龍旋在石龍迭開數次軍事會議凖備進攻計劃昨日曾電省城着前敵各路重要軍官迅速返防豫軍總司令樊鍾秀已於二十三日督率所部乘車至石灘遄往菉蘭蘇村加入中路西路總司令劉震寰先飭所部第三師長黎鼎鑑率駐省隊伍於同日下午四時乘車赴新塘會合西路軍第三路司令馮啓民部之獨立團開往横瀝右翼協同滇軍第三軍共同作戰許軍總司令張國楨亦於二十三日出發增城其餘各軍長官如劉震寰劉玉山胡思舜朱培德朱世貴等亦定今日先後出發航空局已運飛機四具赴石龍由飛機隊長黃鋭擔任空中戰事大本營業於昨（二十三）日由財政部解送軍餉二十萬交石龍總指揮部轉發前敵士卒聯軍前線作戰兵力合計約四萬餘人此次因陳軍注重廣九路及博羅兩方故聯軍中右兩路兵力亦較左翼爲多右翼一路由滇軍第三軍軍長蔣光亮督率所部第五六七師及西路軍劉震寰全部擔任中路則由滇軍第二軍軍長范石生率第三師第四師及第一師之第二旅另豫軍樊鍾秀部第七軍劉玉山等部擔任左翼則有滇軍獨立旅朱世貴郁中央　　第一軍朱培德部許軍張國楨部及湘軍各部左翼雖駐有如許大軍然并不取攻勢至必要時用作中路之策　而已刻下石龍之大兵已紛紛調往中右兩路之目的地一時石龍頓形冷靜惟兵站運送軍用品則忙碌異常右翼開赴横瀝之火車及中路赴菉蘭之輪船均晝夜　火不熄軍事之緊急可知 
　　北江戰事連日聯軍已佔勝利沈軍之進攻樂昌方面者自十四日至十七日與聯軍大戰三天十五日沈軍已稍挫聯軍朱培德王均部協同滇軍第一師趙成樑部及湘軍宋鶴庚部十七日三部大舉反攻劇戰竟日沈軍大敗聯軍遂於十七晩克復坪石沈軍餘部又敗退湘邊之宜章樂昌沈軍旣敗連州方面沈軍同時亦失利連州沈軍已佔有陽山詳情已見日前通訊聯軍於反攻樂昌沈軍之日此地亦乘勢反攻先於十六日由駐軍何克夫部楊秀淸會同湘軍吳劍學部由靑蓮分三路反攻中路出高峯門攻敵之東左路由樊村出塔溪鄕攻敵之南右路由犁頭抄出擊敵之背是日早與沈軍大戰沈軍敗退岩頭是日下午聯軍右路抄出沈軍後路被斷紛紛敗退小江聯軍遂於十七日克復陽山沈鴻英急調何才傑鄧瑞徵兩部趕到連縣加入前線反攻連日又在陽山邊境雷公嶺岩頭一帶激戰頗烈十九日聯軍已調滇軍第一師趙成樑所部兩營由翁源馳往助戰英德方面土匪爲沈軍運動有窺伺英德站之勢聯軍特於二十日調駐韶之湘軍方鼎　部二千餘人赴英德佈防并施行戒嚴令連州與英德毘連各要隘一律分佈大兵嚴密防堵矣 
　　未來之建或政府旣爲民黨之政府而刻下關餘問題尚延而未决則將來民黨政府成立其必舊事重提與外人再開一大交涉固可預卜連日國民黨在粤召集各省代表開大會討論黨務問題及議决黨員之各種提案就中關餘一案爲該黨重要之問題日昨大會已决議收回關餘倘將來尚爲外人所拒阻則更進一步將海關收回經將此案提出由大會通過茲探錄該原决案如下以見建國政府對關餘案之未來政策亦留心時局者所願聞也（原决議案説明者執行委員汪精衛）『自民國六年國會被非法解散以來北京無依法組織全國公認之政府海關餘欵自非北京政府所能獨有民國八九年間我西南護法政府曾取得關餘一部分先後收欵六次共計三百餘萬兩是其明證嗣因西南政府内部紛爭遂爾停付北庭於是直接間接得以西南之關餘作爲侵略西南之軍費事之不平孰有逾於此者洎乎十年五月我孫總理（按民黨稱中山之名稱）受國民之付託就任總統北庭恐我政府名正言順收取關餘遂爲先發制人之計將全國關餘撥作内債基金我政府當然不能承認總税務司安格聯非不明此理而竟於其職務之外復貿然擔任内債基金保管之責近又托詞關餘爲内債基金不能交付我政府應得之部份殊所不解况内債基金原案除關餘外尚有鹽餘交通兩項收入實綽綽有餘我政府提取一部份關餘於内債債權人之權利絶無動搖之虞觀於北廷積欠整理公債處鹽餘交通兩欵三千八百萬元可見一斑安格聯果盡其保管之責則該兩項欠欵自應使北京政府照付何至任其積欠至如是其多總之北京政府現爲不法武人官僚所盤據爲我國人所否認我廣州政府轄境内之關餘若仍聽北庭支配是無異　盜以糧應請我政府迅速收供建設之用至列强紛派兵艦來粤示威直不啻助北庭以壓迫我政府干涉我内政此種舉動爲我國人所同憤幸我當局不所懾始終堅持公理所在事當有濟茲本黨一致議决誓爲政府後盾務使目的逹到正義得伸抑更有進者外人管理海關其結果不但保護政策無由實行且使我國實業不能使與外國實業在我國境内爲同等之發展其束縛我國實業之發展以妨碍其生存爲害之大不可勝言本黨尤當更進一步主張收回海關用種種和平正當之手段與準備方法以求有濟此事於吾國民生前途關係甚大本黨爲代表國民利益計當於此努力務期貫澈主張』（一月二十四日午） 
[安慶近訊]  
　　本年陰曆年關各項政費開支似較昔年尤爲緊迫差幸税收尚在旺月財政廳猶可勉力應付年關内迫不及待者則爲軍餉兩關以馬聯甲所定每月需欵三十一萬餘元兩關則非六十餘萬不可胡思義曾與馬氏當面商定所有駐紮各縣之軍隊就近向各縣局借用欵項應准列抵爲數約二十餘萬不及一關邇來年關已到馬聯甲除電各釐局借提比較外并派專員至財廳守候於收發處如有解欵文書到廳隨即摘錄銀數回署報告據聞各釐局遵電報解者甚多年内兩關軍餉可無問題其次則爲敎育經費在十二月分以前尚應照舊預算開支經常費九萬二千餘元臨時費七萬餘元昨日已將十一月分尾數發淸十二月分經費經謝學霖向胡思義再三交涉年内已允酌籌萬元稍爲點綴實業經費因被裁各林塲農塲均須結束故分兩種辦法被裁機關經費發至十二月分其餘則發淸十一月分爲止至警餉因宋植袇接任警務處長胡思義允爲維持發至十二月分其他行政經費除省署外餘均發至十一月分 
　　實業廳長　斅慈不能久於其任固爲人所共知前傳華維嶽謀之甚力頃聞馬聯甲確已電保繼任人物不僅華維嶽一人前代警務處長舒鴻貽亦在其内惟舒與　本爲兒女親家頗涉嫌疑現舒向人云無論已否保薦縱有此事即奉命令亦當辭却决不繼鄭之後若然則華維嶽更有希望矣 
　　安慶造幣廠前經周自元與胡捷三訂約包辦惟胡並非眞正資本家鼓鑄月餘即因生銀來源斷絶遽告停鑄於是周自元託故赴津一去不返馬聯甲蒞任謀接辦該廠者頗不乏人日前馬氏欲委吳良錦爲電燈廠長吳求兼辦造幣廠馬氏未允現胡捷三又託財廳長胡思義向馬氏説項承認按月照繳軍費三萬元政費三千元馬氏則謂交胡承辦固無不可惟必須有確實資本否則時鑄時停不成事體日昨胡氏由漢口拍電致馬謂已集有數十萬元馬覆謂非交本省銀行不可并須騐明後始能委辦不知胡捷三果能辦以否也 
[浙省籌備自治近訊]  
　　省自治籌備程序之條陳 
　　浙江省公署公布省自治案後近有人條陳省自治籌備程序内容如下㈠組織依省自治程序法第七條之規定省自治籌備處於本法公布後一個月内成立應如何組織原案並無規定查縣自治選舉之始曾於省公署内附設地方自治籌辦處旋因經費無着即行裁撤此次設立籌備處雖省縣性質不同而自治名義則一似可參照辦理籌備期間旣有一年處長似應設置以專責任又關於法律之編訂及解釋評議制度尤不可少惟員額不必固多並定爲名譽職以免糜費㈡經費省自治程序法第十條内開關於籌備省自治經費由省欵支出歸入决算辦理查省收入各欵均已支配無餘惟第四屆省議員選舉一時不克進行擬請將此項經費移作籌備省自治之需㈢選舉規則省自治法會議代表除省議會選舉適用互選細則外縣議會及各法團選舉應參照省議會議員選舉法另定省自　法會議代表選舉規則以資遵守又敎育農商各會平時推舉代表往往由評議會或會董會行之此次選舉代表應於規則中明定須召集大會投票以昭鄭重㈣查縣自治法規定每年四月一日召集通常會議其　省議會亦可開臨時會擬定於四月十五日爲省議會縣議會選舉代表日期各縣縣敎育會縣農會縣商會擬定於四月十日爲選出複選員日期四月二十五日爲聯合選舉代表日期㈤召集日期省自治法會議代表旣於四月末日以前一律選出擬定於六月一日爲省自治法會議召集日期依省自治法會議組織法第九條之規定會期以五個月爲限適於十月末日宣告閉會㈥會議地點浙省兩次制憲均假省議會議塲因省垣會議塲所以該會爲最完善此次會議代表共一百四十九人查省議會議場計一百五十二席人數與席次比例適相符合如慮與省議會開會時間或相衝突可援二次制憲先例省自治法會議在省議會開會期内於每日上午舉行 
[杭州快信]  
　　錢江添設輪渡案添置汽輪四艘拖船二十隻預計需四萬元决由杭寗紹三商會刊啓募捐昨杭商會分函寗紹兩會請推熟於搆造船舶人員一二人着手置備 
　　杭縣律師陶振東僞造集成公司摺據案發經地審廳預審决付公判現陶由新市塲大吉亨廣貨號保出並繳保證金三百元律師公會擬俟公判確定後提起懲戒 
　　杭造幣廠前日停工兪廠長請假一星期赴滬度歲 
　　益新廣貨店虧到鉅欵業經債權人組織團體先行查封存貨並聘律師沈爾喬擔任淸理事宜現决通告未經報到之債權人限日報告 
　　慮督辦昨續委二師新編砲兵隊職員計一等軍需長張良樹二等傅毓文一等軍醫包愈二等岑振朝司務長一連厲振剛二連吳克孝三連趙鼎芬四連朱繡章 
　　舊曆除夕城内外各處已奉飭加派軍警分段巡邏 
地方通信 
　　蘇州 
　　奉賢知事呈報槍斃盜犯江蘇高等審判廳昨（三十）據奉賢縣歐知事呈報奉督軍省長會銜密電開略稱該縣專案呈請依照懲治盜匪法執行槍斃之强盜殺人俱發及越獄脱逃犯楊雲生一名應准執行槍斃仰即提犯驗明正身依法執行以昭炯戒等因遵於一月八日依法執行槍斃除布告外理合造具淸冊呈報云云 
　　解釋敎育委員權限頃得學界消息敎育委員暫行服務細則第一條規定敎育委員應辦事項是否僅限於區敎員範圍抑本管區内有縣立敎育機關本管委員亦有考查權限細則内均未明白規定學界頗滋疑點茲費化縣敎育局長以此項問題呈請敎育廳解　　指令開呈悉查敎育委員應按照縣敎育局規程第十一條之規定辦理本學區敎育事宜如受局長特别指揮亦得考察本學區内縣立學校仰即轉飭遵照此令 
　　商會電請撤銷殷芝香南京韓省長嚴財政廳長鑒捲烟創辦特税各區尚未實行投標不　定章尤易滋生流弊前曾呈省奉批行查迄未解决在案詎吳縣區突有殷芝香來蘇定期開辦各該菸商曁　兑烟店各舖户羣起恐慌一致反對環懇維持到會値此舊曆年關深恐轉生意外蘇滬事同一律似未便稍有偏歧應　俯准迅賜電令撤回殷芝香暫行續辦容俟奉文查明另行妥議辦法呈候示遵蘇州總商會叩陷 
　　市鄕敎職員會議加薪吳縣市鄕區校職員聯合會爲討論市鄕區校敎職員本年度第一期加薪問題特於前日（二十七日）上午十時分函召集該會全體委員假座蘇城觀東大街洙泗巷梓義小學校内開委員會集義加薪一案開會討論後當塲推　定錢栢蔭韓國鐉二人爲代表往謁敎育局潘局長請於年内隨同一二月分之經常費將加薪併發錢韓二代表往謁敎育局長潘振　後即日已函復各會員原函略以加薪一成一案據潘局長云早經列入預算奈縣議會尚未提議現照經常原額且虧一萬三千五百餘元故加薪一事實難　到云云聞該會現又定期於二月一日（即夏曆本月二十七日）下午三時仍假城内觀東大街洙泗巷梓義小學校内召集全體職會員舉行本届大會故該會昨已分函邀請準時到會列席與議矣 
　　松江 
　　籌備平民敎育會議松江縣敎育局於一月三十日下午開平民敎育第二交籌備會到會者龔遇朔等十三人由敎育局長張樹勳主席議决實施計劃如下㈠宣傳及試用幻燈請巡廻演講員本學期内於平民學校所在區域專講平民敎育以資促進隨帶幻燈輔導各校試用之㈡楓涇市已經設立平民學校所有第三區應設之校移在用釣灣㈢敎育酬勞俸酌定每月每校銀六元㈣開學期定二月二十五日惟各地方得酌量情形變通之㈤招生在開學前各地主辦者協同敎員助理員出外勸導并多方設法以招徠之㈥贊助由各主辦者開具當地熱心敎育者報告敎育局由敎育局備函敦請爲平民敎育贊助員㈦學校名稱松江縣某地平民學校地點（第一區）城中華陽三秀（第二區）亭林（第三區）用釣灣（第四區）泗涇（第五區）莘莊（第六區）小崑山（第七區）張澤（第八區）未定㈧校具及課業用品於開學前一星期内由主辦者向敎育局開單領取至每届結束時仍由主辦照數繳還發給學生及損壞均須開單報告（石板借用課本發給如學生中途退學收回書價）畢定於三月九日再行開會而散 
　　景賢女中學校遷移私立景賢女子中學校向借楊家橋廖姓房屋爲校舍近因年期届滿乃改賃黑橋祝姓房屋趁此放假期内已將全部校具完全遷入矣 
　　縣議會請修海塘批松江縣議事會會長張芝依據該會議决案電請省長飭修金山嘴海塘工程業奉省長批示略云飬代電悉現在庫欵奇絀何能同時並舉應仍俟第二段尾工修竣後再行繼續接修仰即知照 
　　無錫 
　　鄰縣盜匪竄入錫境之訛傳常州政成鄕崔橋鎭居民陳浩然陳爘然等家於本月二十四日晚被大帮盜匪縱火行刦等情已迭誌本報茲悉該鎭與錫境毗連是夜出事後曾見火光疑係火警因距離稍遠未悉底藴待至翌日始知盜刦惟盜匪踪跡未見道路傳言該匪逃入錫境實係誤傳因是晚石塘灣儉豐油廠同時盜刦事後駐泊石塘灣之水警與警備隊及保衛團丁四出兜拿致有此訛傳云 
　　城鄕航路封凍無錫天時連日奇寒滴水成冰途中均結冰塊内河更結厚冰船隻不能往來縣屬前洲玉祁禮社新橋等鎭之火車公司船亦均不能開行一切郵件均從陸路遞送尚無阻滯其他如許舍里等之航船亦均凍在浜内不能開行際此陰曆年關商貨運輸頓感困難城市營業不免稍受影響鄕鎭營業因交通阻斷反較城市爲盛 
　　常州 
　　北水關之攔路截刦案武邑西門毛愼泰北貨行帳友潘福生二十九日由戚墅堰乘晚車回常携有帳欵一百四十餘元下車後行至北水關地方突有盜匪五人上前攔路截刦潘力拒之盜匪即以利刃向其左手連戳兩下攫洋而厹潘福生受傷後當由路人報告行中即舁赴福音醫院醫治尚無性命之虞三十日上午該行已報告北一區警察分所請限期破案究辦矣 
　　市公所之區董會議武邑公所於二十九日上午十一時召集區董會議到各坊廂區董十餘人討論者爲協助抽收捲烟税問題議决由各區董會同縣委張聘之朱大文及蘇某即日至城内外捲烟　勸銷捲曾印花以極和平之態度從事進行使捲烟税能即日抽收議畢旋即散會 
　　南通 
　　捲烟業反對特税認商南通捲烟業商人近以方仲　　章承　潘　　特税　所收捐反對益形激昂公决一致抗爭二十九日由通如海捲烟業代表曁通城全體捲烟業商齊赴通崇海泰總商會請願因兩會長以公務他往未得結果 
　　組織作新民報社邑人吳漱渠等爲發揚民治精神促進地方事業起見近特組織作新民報福擬設事務所於滬上發刊報紙刻正從事籌備 
　　鎭江 
　　各業一年經過略情本埠商界各業例以陰曆年終爲一年結束之期茲將所得各業一年經過大略情形報告於後錢業上半年最佳中秋後受上海銀根影響大爲減色而優點則仍在各業之上並聞有新局三家　正上市米業平平惟麥與雜糧市况不佳無盈虧之可言本業亦無大盈虧油業精於做桐油者頗獲厚利芝蔴油亦不惡麵粉業受美國麵粉貨多價廉影響虧折者極多糖香雜貨業因日本大災糖價日提積貨號家亦獲厚利惟做期糖者則受損多而獲利少雜貨平平棉花業各號平穏有盈無絀而做抛盤者則皆虧折不了市面頗受影響北貨業産價大銷路滯無大好處煤鐡業煤雖因冬煖滯銷而業此者仍多盈餘鐡市平平五金業兼售電氣材料者無不盈餘綢緞業無虧折洋貨業亦平平布業均不佳惟瑞豐和倒閉而已洋廣貨業無甚出入茶業均佳至德昌茶號倒閉係因積虧所致皮貨業因底價大而銷路淸淡亦均不佳此外各工商業聞有盈虧而已考其原因皆由市面不振開支浩大所致云 
　　捐創女子職業學校鎭江許唐儒箴夫人有奩田二十餘畝坐落該邑文昌坊地方當前淸季年爲滿洲防兵所侵佔爭之數載始得收回上年秋間夫人鑒於鎭江平民婦女生計蕭條願以此地全部捐歸中華職業敎育社以爲創設女子職業學校之基地並留爲公理戰勝强權之紀念該社感其誠意當允設法進行同時鎭江李耆卿君以往歲齊無萬督軍壽辰僚屬稱賀齊督再三堅辭當將所收慶祝禮儀悉數捐辦南京第一仁壽工廠擬勸齊督今年四十正壽仍將所得禮儀撥交鎭江開辦工廠聞許唐夫人義舉請齊督即撥建女子職業學校嗣由該社函商齊督復函謙讓之餘已允量爲設法茲悉許唐夫人亦已將捐地一呈准丹徒縣公署立案不日即由該社派員接收規畫進行 
　　揚州 
　　委員焚燬烟土韓省長因據江都縣署列表呈報十二年度一月至九月迭次所獲之烟土膏具並請派員監焚特委專員謝廷熙到揚檡期三十一日焚毁一面令飭曹知事遵照矣 
　　埂子街之火警埂子街頭晉大衣莊於今日（二十九）上午五時失火勢甚猛烈幸經崗警鳴警分報救火會人員前來施救灌熄未致殃及鄰右聞該號損失已在二千金左右矣 
　　告發因姦謀斃東鄕六家莊農民范其正之髮妻范年氏與從堂叔范其居姘識已久日前姦夫其居糾合范祥和約其正飲酒灌醉於中途殺埋刻經死者胞弟其恒聲叙前情於昨日（二十八）來縣報案即經曹知事委何承審前往相騐核辦矣 
　　高郵 
　　縣委市正人員本縣市正昨經胡知事委任徐棠王學成高承第陳文元陳向榮等辦理矣 
　　七縣會議聯防辦法高寳興泰東鹽阜七　軍隊遵奉省令於元月二十三日集合鹽屬沙溝鎭會議聯防辦法臚列於下㈠地點（甲）興鹽高會哨地點㈠北安豐與大岡軍隊互相會哨㈡高郵水巡隊黑高莊警備隊及沙溝警備隊同全催　會哨㈢中堡莊警區沙溝警區及古殿堡警備隊在南宋莊或北宋莊會哨（乙）興高會哨地點興化警備隧與高郵水巡隊在八公廟會哨（丙）寳鹽會哨地點㈠决溪警備隊與鹽城游緝隊在董家莊會哨㈡沙家莊警備隊與合頭溝警備隊在錢家溝會哨（丁）高寳會哨地點高郵警備隊與寳廳警備隊在趙家河會哨（戊）鹽阜會哨地點阜寗警備隊與鹽城警備隊在朦朧會哨㈡日期（甲）自二月十六日起各縣軍隊一律實行會哨（乙）各縣軍警在議定地點每月會哨三次其會哨日期由各軍警臨時議定 
　　淸江 
　　淮泗匪訊一束淮安西南鄕王家大圩圩主王姓家資殷實久爲匪徒所垂涎日前到有股匪多人欲進該圩先就附近民房放火勒令居民導路於是蜂擁入圩當將圩主抬架而去窝藏於談家莊某姓家索洋五萬不意日昨匪徒看守疏忽該圩主乘間逃回刻已移居淮安城内惟該匪等現在該圩左近已盤踞不去矣泗陽魏圩南左家莊日昨晚間有匪六人正與所招財神兑交説贖巨欵當經衆兵駐防軍隊探悉即前往剿拿該匪等有盒子砲二根鋼槍六支雖開槍拒捕然不久子彈耗盡因面西北劉家莊竄逃　　　跟踪追趕直至某姓猪圈内將匪六人完全捉獲隨即格斃除奪獲所有槍支不計外並搜得銀洋一斗迨匪聞知趕至接濟已無及矣 
　　徐州 
　　敎育局請加畝捐現任敎育局長梁中樞前因經費不足稱病　職已誌本報現悉業由崔知事指令慰留照常任事矣惟本縣敎育經費久苦不足而現行之串捐（每年五千元）又已期滿廢止來年之敎育狀况更屬無法維持將擬加徵畝捐每畝每年加銀二分即以此項入欵十分之二抵補以前串捐其餘之數半爲義務敎育經費半爲彌補從前虧空但不知縣議會能否照此表决否耳 
　　南京 
　　徵求中小學課程標凖蔣敎育廳長頃奉部令徵求中小學課程標準昨已發出通令文云案奉敎育部訓令内開案查本部自改定新學制頒布以來所有中小學校課程標準亟應重行釐訂惟是施敎期於因材取法必資實騐現在推行新制已閲年餘各地方實施敎育人士關於中小學校各科課程標準自必多所研究足資採擇應即廣爲徵集統限於本年三月以前送逹本部一面即由部召集敎育專家組織課程標準審定會分别核定尅日頒行俾昭愼重而資遵守爲此令行該廳仰即遵照迅辦毌違此令等因奉此除分令外合行令仰該知事迅即轉飭所屬各中小學校將各科課程標凖開送呈候彙轉此令 
　　東南大學募捐之組織東南大學此次募捐五十萬元以爲新建築之用規畫宏大故籌備亦極周全現全校名譽校董校董商科委員敎職員在校學生曁畢業生等共三千數百餘人均備有募捐印刷物品分途進行時値寒假敎職員及學生等均利用此機返里向各省籌募茲將其募捐委員之組織簡列於下全校災後募捐委員會郭秉文校長（主任）茅唐臣（副主任）程其保（文牘）張子高（會計）任鴻雋鄒秉文孫洪芬徐則陵李仲霞九人此外有敎職員分委員會分校上海商科分委員會曁畢業生及在校學生分委員會等現聞捐欵已陸續認繳蘇省軍民兩長已認有鉅欵以資提倡此項捐欵均由本校校董及商科委員保管由下列各銀行代收（上海）上海商業儲蓄銀行東南植業銀行交通銀行（北京）中國銀行交通銀行大陸銀行（南京）中國銀行交通銀行勸業銀行 
　　平湖 
　　二次集議省公債縣知事曹有成爲籌募省公債三萬元事於本月二十九日二次召集邑中紳富在署會議先期發函相邀計有二百四十餘封邑中名紳富商均在被邀之列詎是日到會者僅有錢秉钧計壽石胡菊齡干愷君等數人且都隨到隨去致未開議聞曹知事擬將該公債欵三萬元分作五股每股洋六千元城區派二股乍浦區新倉區新埭區各派一股請各區自治委員担任勸募未識能否收效也 
　　嘉興 
　　電請維持經懺捐城區小學經抽竭蹶經各校長决議抽收經懺捐一成以資維持當由趙學務呈准官廳諭令各庵觀廟寺住持照繳在案茲悉僧界方面由精嚴寺僧福昌等首先反對刻又聯絡某某等函請當道請求撤銷惟區立各校以該項捐欵係屬取之於齊主於僧界毫無損失若此捐不予收取小學勢必因經費無着而停頓故由十七校長聯名電請省中當道維持决議原案飭縣照征以重敎育 
　　天花盛行天久不雨氣候失調居民多飲污濁之飲料致疾病叢生近日城廂内外小兒之發生天花者頗多染之者看護不愼輒至殞命即幸而全愈類多斑點滿面成爲麻子刻下居民之有小兒者紛種牛痘藉免傳染此外因空氣乾燥患牙痛頭疼眼紅症者亦頗不少 
 
 

Page 11

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *   
 
 

Page 12

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *常識 
常談 
[平民敎育問題] [  覺]  
　　平民敎育民國之根本問題也其施之學齡兒童者應有强迫之義務敎育其施之年長失學之人者應有種之補習敎育 
　　今之所謂平民敎育運動者以一千字之課本十六星期之授課使年長失學之人於最短時期中成一識字而略有常識之國民此實補習敎育之一種方法也其授課之場所敎室可露天亦可其授課之用具或以掛圖或以幻燈誠可謂簡易之至矣 
　　此事之動機起於晏陽初傅若愚二君最熱心於此事之推廣者爲熊秉三夫人今江蘇省敎育會復聯合上寳各敎育團體討論此事之進行問題聞熊夫人報告各地方尚有誤會此等補習敎育即爲義務敎育者則以平民敎育四字所包甚廣固未可謂義務敎育不在平民敎育之範圍而不知但有學齡兒童得受義務敎育尚未足滿平民敎育之量也 
經濟 
[主持家計須知] [  權]  
　　不知計算之人其家庭往往由儉約而趨入奢侈其初不過男女衣服裝飾增華漸且影響於全部各項之用途而至入不敷出漫無限制由是負擔日重一蹶不振此皆主持家計者不自量力之故也是以每歲之初亟宜預計每年進欵支配全年用途須有一定之範圍不能溢出此預算以外即使有餘亦當儲蓄以備後日意外之急需 
　　當此新歲伊始掌家庭經濟權者首宜審察家况規定全年各項之用途毌使絲毫溢出或遵三年餘一九年餘三之古訓假定一預算表如每年有五百元之進欵則除去日用之必需子女之學費親友之酬應各種之凖備（如儒藥等類）年終結束非儲積一二百元不可吾人對於經濟上苟能依此而行不特可免家道之艱窘且可矯正世俗之奢華此誠非細故也未識主持家庭經濟者以爲然乎否乎（乙種酬） 
[𢿫理蘇省財政之管見] [  雲]  
　　理財之法不外開源節流比年以來吾蘇財政紊亂已極歷年積欠至一千五百餘萬元一時無從彌補而十二年會計年度已逾棒半國家預算迄今尚未成立咨部所以由省政府召集財政會議組織財政委員會專謀編制國家預算收支之適合然十二年度預算不敷之數至二百六十餘萬元前定催繳積欠漕糧追繳官吏積欠整頓釐税收入各辦法均屬緩不濟急開源旣屬無方不得不從節流入手近日開第一次委員常會公同斟酌决計將吳淞等五商埠局太湖運河兩工程局經費暫停敎育費亦减十分之一若水陸兩警及軍政費亦須量减綜計全年所减務使十二年度預算收支適合値此經濟枯竭無米難炊各機關不得不顧全大局忍痛須臾面行政長官曁委員諸君之悉心擘畫有此結果得以暫維現狀殊匪易易而尤要者在此民窮財盡之時不欲加税以重民困其造福桑梓之偉績實有足多者矣雖然事業之興衰與經濟之多寡恒爲正比例地方之事業愈發逹則經濟之支出愈擴張開源旣恐病民又不濟急節流亦祇一時治標之計使年復一年節之又節而仍入不敷出亦非所以策久遠無已曷將原有收入剔除積弊逐漸整頓所謂不加賦而用足利於公無害於民者其唯裁釐認捐乎查上屆財政會議有改貨税爲本業認捐裁併税所之案迄未實行此次如臯沙君曾請議實行又未見采納張南通與王叔魯論財政書亦曾言及而司財者祇知借債度日暫爲敷衍尚無表示是誠可怪竊思税所積弊剥民損公利歸中飽凡稍具常識者類能知之無俟細述比較雖加病民愈甚近有蘇省議員陳端君致上海商會書對於此事言之綦詳各地方議會曁職業團體允當一致結合協籌妥善辦尖陳請官廳除此積弊公家商民兩受其利度亦爲財政委員所樂從也曷起圖之（乙種酬） 
衛生 
[飲用新鮮牛乳之宜注意] [  遇緣]  
　　乳於補助人身發育上必要之各成分無不具備故爲最良之滋飬品近來飲牛乳者日多冬令尤甚但對於牛乳之處理最宜注意如牛乳中摻有不潔物或牛　　則毒質　　混入乳内又牛乳極易發酵變酸售乳者或防其腐敗投入藥品或加水而稀薄之又加入澱粉脂肪等皆與飲用者之健康上有極大關係故宜加以注意然牛乳之檢查非專家用顯微鏡或化學之試騐終難精確而手續繁重又關係於學識方面頗難人人有此種檢查之能力故略述一二注意點如下㈠稠度牛乳因時令而其成分有異春夏間多飼以含蓄水分之草類故脂肪少而稀薄又售乳者往往摻入淸水或榨乳之先以淸水飲牛使乳量增多故簡易試騐法以一滴乳置手指甲上不流散而保持半球形者則爲良乳 
　　㈡脂肪乳内含脂肪多省如上述有時令之關係又晨間榨取者較晚間榨取者含脂肪較多簡易試法可於兩指間試拭之良者兩指滑膩而置諸試管視其上浮爲百分之十以至百分之十五者佳 
　　㈢煑沸無論何種牛乳皆宜煑透始爲安全蓋煑沸後無論何種傳染病之微菌毒質或不潔物之害處皆可消除且不使爲危險之發酵又破壞牛乳發酵之方法尚有冷却法即置牛乳於列氏二度至四度之冰上十小時以上亦可保持至二十四時以上不起變化然不如煑沸法之良善也 
　　㈣變酸牛乳久置則起酸味食之易起嘔吐或痢疾而引起胃腸炎症故可以立低莫司紙試之如藍色之立低莫司紙變紅則乳已味酸之證不得已可以石灰水加入成中性否則寗可勿食 
　　以上四則爲極簡易之檢查法總之牛乳煮沸一法爲最要且易之方法惟煑沸時乳面結皮一層切勿棄去宜共飲用飲乳後有吞酸腹鳴下痢者則於食後飲之或加少許之重蘇逹亦可（乙種酬） 
道德 
[常看常識稿之效果] [  繩父]  
　　我有一位朋友姓名姑隠他從前同我同學的時候性情惡劣之至不能説的話他要説不能做的事他要做以致全校同學都反對他敎員都嫌他我常常勸他改過他總是不改校裹想開除他但是將近要畢業了所以未開除畢業之後各奔東西現値寒假各校均停課我亦負笈回里暇時温習功課忽然有一人訪我即彼也數月未晤舊雨重逢樂也何如接談之際覺其温文爾雅與前大異即詢之彼曰「愧甚愧甚前同學時君常勸我改過但我不以爲然至畢業後我赴上海讀書滿目皆不識之人僅有一敎員爲余至戚我故態依然同學均極力反對致日受侮辱我那時方大悔恨然無可如何急詢余戚戚曰暇時可常看申報常識對於道德一項須特别注意自然　習可　矣　然之　　於功課方　略加注意致無㗇作閙故　習日去今日方得如此也余感君前情故特來訪且告一切」余聞之不禁有感於衷夫有惡習之靑年多矣若能人人仿彼所爲則均爲良好之國民矣何患吾國之不强哉故錄之以告吾靑年（乙種酬） 
市政 
[上海宜設兒童公園] [  仲]  
　　滬上地廣人雜居户櫛比每見三兩兒童嬉遊於馬路之間稍一疏忽即爲車撞爲父母者雖不能辭咎然實山於兒童公共塲所之缺少蓋兒童天性活　散課後斷不能蟄居户内而不從事户外生活因此之故遂視馬路街市爲遊戲之塲矣然此實關係於兒童敎育不特危險已也且足以誘導兒童以惡劣　下之品性外人於租界所設之兒童公園多至四五所於此亦可槪見矣故今日上海兒童公園之施立誠爲城市敎育之急務茲舉其裨益兒童之處而略陳之 
　　一避免危險兒童於散學後或放假日有公共塲所以爲休息遊玩足以減少兒童在馬路上種種的危險 
　　一陶飬品性公德心宜基於兒童時代若常常於公共地主而禁止其種種妨碍公德之行爲（如折花毁壞公物吐痰等）則他日可飬成爲尚公德之國民 
　　三增廣見識園内多蒔花木而標以名目或功用則兒童平日見於書上者得以親見亦足以助實際考求的興趣 
　　四增益兒童感情兒童旣當集合於一處則足以增益兒童之交際與友愛心 
　　五普及體育能令兒童得普及之體育與良好之康健 
　　上列五則關係於兒童之三育吾深望滬上敎育家能注意及此則爲滬上二萬餘兒童造福不淺也 
（未蓋章） 
雜錄 
[厚殮演成盜棺之慘劇] [  朱痴鴛]  
　　吾鎭某甲世家子也娶劉行某富室女爲媳　贈豐厚女性亦和婉頗能得翁姑歡心詎本年秋間染病殁其母家憫其年輕早世取　中貴重衣飾一切入殮甲於痛惜之餘亦不加阻止不料風聲傳播宵小生心上月浮厝於鎭東之藥師殿未及旬餘竟被發　盜棺盡刦所殮金珠飾物以去屍骸狼藉噫慘矣人孰無死送死之禮自有當經衣足以蔽體棺足以蔽衣則生者之心已盡而死者之魂魄亦安何必裝點屍身以炫耀富有反使盜賊垂涎殃及枯骨乎織日喪禮稱家之有無要知貧而厚殮固屬非是即富而厚殮亦豈適中然則盜棺者固罪不容誅而厚殮者亦未可卸責也無如世俗之見狃於積習戺忘與奢甯儉與易甯戚之訓以致成此慘劇豈不可歎特書以告今之厚殮者（乙種酬） 
 
 

Page 13

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *   
 
 

Page 14

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *本埠新聞 
[關於憲法問題之兩宣言]  
　　留滬議員討論憲法問題對於湯漪以憲法起草委員長名義發表之完成中華民國憲法案以俟國民公决宣言書業已通過湯氏宣言如下 
　　（銜　）自民國十二年十月五日賄選旣成吳景濓等乃於六日七日續開憲法會議將民六懸案及民十一增修各案之一部分通過二讀並當塲指定三十人修正文字遂於八日通過三讀十日舉行布憲典禮是爲賄選後北京議憲之經過其時國民反對賄選人心激越幾不審布憲爲何事漪即宣言三義根本否認以明責任諒荷公鑒因思反對賄選爲一事否認布憲又爲一事負責之主體不同解决之方策亦異雅不願國人以百年大計所關之憲法問題與一時政潮等量齊觀是以遲之又久莫敢　發時至今日社會耳目稍稍淸明承認布憲之結果不特不能增進民國之秩序與和平且足使全局皆成　物舉國陷於違憲事已大明無俟詳説北京布憲之舉徒爲賄選之徒塗飾觀聽欲蓋彌彰人所共喻至其判定程序不按成法適爲議員團自由之行動無關國會職權之行使凡我邦人或未周知用陳崖略幸垂鑒焉國會制憲載在約法無論矣關於起草權與議定權之規定則以元年公布之國會組織法爲依據查國會組織法第二十條「民國憲法案之起草由兩院選出同數之委員行之」是爲本委員會固有之職權第二十一條「民國憲法案之議定由兩院會合行之」是爲憲法會議固有之職權彰彰明甚然則本委員會旣與憲法會議兩相對立矣不能無職權相互行使之規定則以民二公布之憲法會議規則爲依據查憲法會議規則第十四條「二讀會議得依便宜將憲法草案交原起草委員會警理其條項及文句」第十五條「第三讀會應於前條整理條項文句後定期行之」第十六條「第三讀會除修正文字外應將全案議决之」綜上列各條所規定則本委員會除行使起草權外對於憲法尚負有其他重大之任務亦彰彰明甚約而舉之二讀與三讀之間本委員會有整理條項之特權並不以修正文字爲限此其一定期提付三讀之全案絶對當由委員會提出非憲法會議所能參與此其二旣經整理之憲法案憲法會議僅能爲文字上之修正及全案之取决此其二依此程序則爲依法成立之憲法全體國民當然服從起草同人可告無罪背此程序則爲法外行動之結果起草同人不能負責又况當時布憲之動機固因賄選而久失國民之信仰者耶至於因不經本委員會之整理則根本抵　之條項數見不鮮不議定生計敎育各章則全社會失其保障不設附則規定則全部憲法無實施之可能性凡此皆建國大計所關而爲本委員會職責所在不能中　者僅以權限爭議目之抑末矣漪雖無似服務立法始自初元挾法統爲政爭之武器所不屑爲職司草憲乃其專責屢經政變不改厥度繼自今對於國民竊願本國會自决之精神開國民制憲之先例對於起草同人竊願共相集議以謀憲法案之完成若其裁可之權施行之效則當明定附則俟諸吾主權者之國民天相中國或者不至使吾儕垂成之絶業爲神奸巨猾所攫去也凡我國人盍興乎來中華民國十三年一月三十日憲法起草委員長湯漪 
　　林長民所撰關於改正憲法草案由國民公决之宣言書昨由章士釗等署名發表其文如下 
　　曹銀竊國吳景濓等挾國會以受賄欲掩其罪至舉神聖尊嚴億萬年應守之憲法而亵之舉國之人熟視無覩經累月之久未聞有申大義起而掊擊之者律以亡不越境反不討賊之義舉國之人將與曹錕吳景濓同罪謂賄選總統與宣布憲法書然兩事攻擊賄選不必連及憲法然當日選舉情形議憲情形倉卒苟且以久經流會不能開議之憲案於賄選成立之後一兩日間任意增損不經起草委員會之整理　通過之賄選者與受賄而選者意不在制憲意在以制憲欺天下固昭昭也以昭昭之罪跡污此憲章旣被污矣又欲使天下人從而區别之復尊之爲神聖不可能也 
　　謂憲法於十數年間累經世變而産成特一時被污於罪人之手其本體固自赫然取此赫然者更經國民投票而可否之無傷也然則説者已先認吳景濂所宣布者爲無效矣旣認無效而有待乎國民之票國民又何不可取十數年來補草之憲法案從根本而改造之 
　　改造之難點有二第一謂改造費時但取今之草案而投票之於事爲便第二謂今之草案已較約法爲善不必更張有不善者且待將來修改費時之説　足較前此十餘年政治之糾紛不盡起於憲草之爭今若改造亦不至因是更延其糾紛之局有良憲法所以戢亂萌泯爭端者奚啻百世之利即計一時之遲速限期草成之可也且有十數年之經騐今草之所已具本亦不必一一改　其應改者多久經討論之問題或有已草而被削於吳景濓輩者完成之不至多耗時日較善之説苟安耳欲苟安且不得安也今憲草之視約法誠有進然二年起草囿於特殊之情况溺於當時之聞見六年二讀什九仍之益支離焉十一年以後乃稍稍窺及世界之變採取衆治之義始從而增益之則又拘牽舊案格於二讀前後枘　已不成其系統賄選之際急遽之間更鹵莽滅裂而附之以私使名實不相符首尾不相贯然則所謂較善者汩没於不善之中本合全部而觀之轉多瑕疵也條文繁　凡憲案之缺點有待於改正者不及備舉今先提挐要義爲吾國人告者聯省之治不可不標明此其一地方制度不可不擴其自由發展之量此其二主權在民不可不切實規定謂最高發動及監視之機關此其三國民自由之保障不可不更加確切此其四中央地方分劃權限不可不有維繫之法使不陷於　離此其五大總統副總統被選資格不可不有現役軍人不得當選之限制此其六大總統副總統之選舉機關不可不擴其範圍此其七行政立法之關係不可不更求靈敏此其八司法制度不可不嚴特别法庭之限制此其九軍政財政諸規定不可不設施行之序此其十未能自制省憲法地方不可不有暫行之法此其十一敎育生計兩章已有案而未經二讀者不可不增補此其十二憲法修正最終之决定不可不歸諸最高主權之機關解釋權不可不求一公尤機關以行之此其十三　　議員選舉法向不列終憲法本文其重要之點可爲憲法之一部今當改選之際不可不一併修正以救從來選舉之弊此其十四凡此　項皆去年十月一日吳景濓等宣布憲法時所不及議所不議而爲憲法之良否計爲憲法之實施計非合全部而更張之不可假令當日宣布之憲法其内容皆無缺憾則滌瑕蕩穢但加一公决之程序或爲已足今則缺憾　然睱穢被之絶積之會正天與我國人以改制易法之機使歷冀長久而不　者千載一時也國會制憲爲約法賦予之權同人無狀經十二年政變不能完成大法　　之念何時不思自　而法系旣業至以多數躬荷重任之人干犯無可　濯之　使無從恢復其法定之數再獲國人之信任以了其職責則因棄幾至於絶國家又豈能長此無大法者改造之責固在國民憲法案之起草或降而爲起草資料之　輯及編次同人敢惜其區區有所不爲之身而不勉其所當爲以貢獻於我十二年來信任委託之主人以待其採納哉逐章逐節逐條逐項逐句竭吾知能加以釐訂信誓自課尅期公表謹候公裁彼挾國會以受賄欲掩其犯罪之跡而宣佈者誓死不承願我國人協力而攻之至於公裁機關之組織望有代表各地方各職業之任者秉其所代表之意亟發起而組成之我億萬衆最大多數有爲望治之人豈遂瞠目結舌聽二三妖孽竟斬吾國脈終盜吾國　而莫敢誰何哉速奮起願前　焉林長民章士釗張我華鍾才宏潘大道楊永泰黃雲鵬烏澤聲 
[省敎育會電催開徵捲烟特税]  
　　江蘇省敎育會昨致南京電云南京韓省長嚴財政廳長鑒捲菸營業税係奢侈税之一種各省多已舉辦現定税率又在各國奢侈税中爲最輕此案關係全省敎育費要需且經商會聯合會建議省議會議决各區旣分别招商派委辦理豈宜再事因循乃聞開徵者尚寥寥無幾應請嚴催刻日開徵並飭地方官警負責督促協助以維敎育江蘇省敎育會陷 
[反對捲烟大借欵之兩通電]  
　　總商會昨爲一千萬捲烟借欵事致電北京反對云北京投孫幕韓顧省川王叔魯顔駿人王蘭亭諸先生均鑒閲報載某烟公司來京接洽借欵以債權人得代吾國計劃烟草之種植製造發行徵税定價等爲條件云云此約如成不啻制全國煙業之死命滬商誓以全力反對請速停罷速爲國人爲諸公稍留餘地上海總商會卅 
　　華僑聯合會等兩團體聞北京政府與某烟公司借欵二千萬特電北京籲請取消電文如下（銜略）報載政府與某烟草公司借欵二千萬條件至酷不啻將國家主權商人命脈斷送外人凡我國民萬難承認乞將該議即行取消以維邦本而安商業上海華僑聯合會上海粤僑商業聯合會等叩卅 
[烟酒業反對烟酒借欵之會議]  
　　中國烟酒聯合會昨日午後兩時爲烟酒借欵事開緊急會議到者有西烟業皮絲業旱烟業·紹酒業·土黃酒及汾酒業·各代表等三十餘人主席報告本會於一月二十八號接京兆烟酒商人公函内開近聞烟酒税抵押於某烟公司欵額爲兩萬萬元其中訂立條件極爲嚴酷將來兩業痛苦不堪言狀應請竭力主持等語又據報載此次王財長上臺之始即與某烟公司磋商借欵其數額一千萬之鉅或　有二千萬者其條件至爲苛刻據傳最重要者有三大約將來中國整理烟酒税則時均須根據債權人之决議又借欵訂期三十年現因避免華府會議不居專利之名須占專利之實又關於烟草種植製造發行等事債權人得預備代理中國計劃照此情形我兩業税權均授柄於外人應如何對付云云經衆討論憤激異常决定知照駐京代表迅速調查確實俾本埠各有力團體派員赴京力爭並電請北京政府如有此項借欵發現全國一致反對誓不承認云云至五時後散會 
[捲烟公會昨日會議情形]  
　　省署仍未復電 
　　昨日午後二時捲烟公會爲特税事因未見省署復電特關緊急會議沈維挺主席報告華界同業停售捲烟已有八天損失已逹十萬餘元今仍然堅拒可見不平之税人人所畏倘使省電無效同業應有相當辦法云云沈星德起言南北商商會去電省署已有三天仍未見復電今日同業來本會問訊者有二三百人之多應再致函商會詢問再設法進行范松洲提議同業靜候省署復電之時誠恐有貪利之徒暗售捲烟破壞大局應各段派調查員暗中調查如有察出者即全體同業之公敵衆贊成書記報告本會接具名周榮　者來函質問滬南蓋章情形公决因來函未蓋章在座諸君有不識其名誠恐有人揑造未便憑信祇可作爲無效議畢散會 
[韓國鈞覆虞洽卿電　　爲捲烟税事]  
　　虞洽卿爲暫緩實行捲烟特税曾代電致韓國鈞昨得覆電云效代電悉已令財政廳查明妥辦特復韓國鈞儉 
[昨日之各團體聯席會議紀]  
　　爲對付惠安慘殺案 
　　旅滬福建同鄕會爲惠安慘殺事召集各團體在泉漳會館開會沈次裳主席致辭謂吾國惠安發生慘殺案　日承各代表光降至爲可感鄙人以爲根本救濟莫如禁止招兵及勒種鴉片惟敝會雖數月來竭力從事而能力所限要請各團體援助并發表意見云云次惠安劉　南晋江吳　　福州周天度　化周劍華相繼報告兵士兇殘及勒種鴉片情形鄔志豪周　光史家麟童理　周天度等均有意見發表主席逐項表决通過如下㈠派人至閩調查證據㈡搜集影片歷史編殺案痛史㈢賬濟被害農民㈣組織委員會㈤致函道路協會請根本驅除王永彝入會國民裁判機關一層暫爲保留次沈次裳提議以各團體名義致函各輪船公司請勿裝兵表决通過旋由各團體籨名加入後援會即行散會 
[兩商會駁馬炎文呈省署文　（續昨）]  
　　航政局無成立之必要 
　　原呈有出錢者不反對反對者不出錢按上海航政局先從窮苦柴船入手抽捐以爲貧民莫敢與較一處得手則他處迎刃而解謂出錢者不反對反對者不出錢或即指此殊不知貧民敢怒而不敢言非眞出錢不反對也迨至奪取駁船之檐然後千百駁船聞風亟謀同盟輟業擬於水陸華洋埠頭槪行停運所謂反對者不出錢之情形蓋如此又謂商會等電中航商有輟業反對之舉如果見諸事實該會長等唆聳停業應負每日二元以上六元以下之損害賠償本局責在保航不能以無告航民供該會長等之利用等語按航商有輟業之舉乃衆怒洶洶所致豈商會所願聞自該局創設以來商會等不辭筆舌之煩對於官廳對於議會始終以諍友自居止冀及早覺悟免航商之趨於極端詎有倖災樂禍之心存於其間航商雖稟性謹愿而對於切身利害所關亦何至是非黑白毫無分暁其爲傀儡該會辦之唆聳云云非但侮辱商會會長人格亦且蔑視全體航商審知此義則停業與否事由航商與商會何涉索賠與否亦視航商非商會所能定若追溯其原因何停業是否應由商會負責賠償抑應　航政局負責賠償航商自有公論社會亦有定評此時商會毋庸深辯且果如所云該局責在保航航民得其保護應歡欣鼓舞之不暇何不感戴該局而反輟業該局不謂航民無告以輟業反對航局乃反謂爲會長等所利用此中微妙有不能不乘機爲公衆一吐者慨自晚近以來其無固定職業而貌託中流階級之徒靡不欲平分地方事業之一席以爲其私人蒐裘之計此所以化名航商致書請願者前有楊長標施登第吳正楊而繼起者尚實繁有徒也本會等自念天職所在甯賣怨於該局不願當鼎　一比周取利宜其倐來反噬之聲矣原呈又謂公所會館對於船户苛刻視同魚肉船户呼籲無門由來已久若航政局設立有利於航商即不利於公所此亦爲反對之一因點春堂爲糖業公所即姚會長之機關觀於淞滬駁船公所提出保航條件於上海總商會請求代呈方副會長力拒之即此可知其用心所在矣等語按公所會館對於船户有無苛刻魚肉之事有無實據非可妄指船户果否受害官廳儘可訪查公所會館正因船户反對該局呼籲無門迭據各船户紛紛列名函訴要求轉請停罷原案函牘具在果孰爲妄指孰爲有據耶航商對於該局不聞其有利但聞其索費公所爲代表航商之機關航商不利即公所不利此外公所更無　何之利不利而爲反對之原因也點春堂爲糖業公所機關非姚會長個人機關况姚會長以事繁早辭糖商業董更於個人無關請願撤局係由糖業大宗船户要求公所代呈且係各商業連名函請不僅一糖業機關尤於姚會長個人無涉至淞滬駁船公所提出保航條件請求代呈正値航商請罷航局未得要領之時徵諸多數航商公意咸以爲一案未了實未便主張岐出轉滋糾紛是以不得不遲遒審愼於其開此係商會内部辦事手續與該會辦絲毫無涉而原呈若不勝其太息痛恨者蓋欲藉駁船公所保航之議攘以爲該局延長壽命之階不幸所謀未遂皇皇如有所失其藉詞爲駁船公所代抱不平者正該局之自爲呼天搶地計也本會等敢正告之曰反對航局萬口同聲以本埠航商論最初反對設局者即爲淞滬駁船公所兩商會均有案牘可憑愼勿謬託同調有所抑揚軒輊於其間也原呈又稱該商會等反對之起原初係反對議員包辦繼又因一部分贊成航政之人反對以升科費委託浚浦局代浚蘇州河上海總商會以是爲交換條件等語按本會等先後七次呈文俱謂航政局在事實上年須設軒置反復　論不下萬言間有論及未經議决手續不合者並非文中主要之辭至於指斥議員包辦七次呈中並無一語誠不知該會辦何所見而云然蓋本會等旣已始終認定航政局有損無益非但議員不應包辦即貌託爲商人者亦不應假借名義以遂其壟斷封殖之私也堂堂之陣正正之旗可質諸全省航商而無愧者在此若謂以議員包辦而反對之充該會辦之意是商會果能利益均沾即可通力合作互謀以航商供其宰割無怪該會辦由京南下捧檄色喜其爲該局謀者效忠惟恐不至而以已度人遂有挾浚河爲交換條件之説矣不知開浚蘇州河包工辦法發議者爲許交涉員公决者爲八縣法團總商會不能以已意左右其間無論現係决議自浚即使當時委托包工而五十萬升科費仍係受官廳及各方面之監察歸包工人提用總商會絶無所私利於其間何交換條件之有此又因該會辦之無中生有不得不略予辯正者也除俟省署將原呈批發再行逐節呈明外惟因航局旣爲全省商會所反對而該會辦於本省商界從前不無關係不得不將上述情形爲我全省商人切實聲明尚祈亮察上海總商會上海縣商會（完） 
[淞滬警廳長問題之近訊]  
　　正在磋商和平進行 
　　據政界消息江浙和平自二省代表奔走接洽後已形堅固至淞滬警察廳長問題當局亦在磋商和平進行韓省長頗爲樂觀申振剛於一月二十三日接得北京荐字第七千零二十一號任命狀現暫返蘇靜候云 
[西報紀浙省北部之戰謠]  
　　大陸報一月二十四日湖州通訊云浙省北部戰謠之盛仍　殊於十二月下旬惟忆間　　略　此間商務　因富室　徙提去現欵不少猶能照常維持尋常商家大都滿意商人皆料年關以前當不致有戰事發生但軍界及官吏已爲陰曆年内發生戰事之預備深信蘇督已派兵侵浙並料湖州三四十哩外之浙邊各鎭如長興磁口烏雅嶺等將首當其衝故由省内各地紛紛調兵前往佈防目下沿邊一帶究有防兵若干尚未悉其祥僅知近四　期内常有軍隊過湖　往各地而湖域防兵亦有大隊增加分駐城内外各廟宇每所自五百至一千不等兵士如覺住居不適則拆卸城牆取其磚石任意改築他日時局平靜之後恐屹屹崇　行將變爲一堆磚　而已以上所述並非出於臆造乃聞諸某紳其人素接近官塲惟據其意見戰謠雖熾或能依舊維持和平云 
[民黨爲杭辛齊請恤續訊]  
　　蔣尊　等已在粤進行 
　　民黨推舉蔣尊　張秋白焦易堂等向中山爲杭辛齊請恤業誌前報才蔣有電致張心蕪謂當負責辦理原電云徑電敬悉辛老謝世不勝痛悼除向總理請恤典外身後事當與秋白易堂諸君負責辦理尊　沁 
[王儒堂今晨抵滬]  
　　王儒堂博士由京起行南下昨日（三十）抵寗小作勾留當晚即乘滬寗夜車來滬今晨七時可以抵埠 
[新中國黨設定辦事處]  
　　將進行徵求黨員 
　　美國舊金山華僑及留學生共同組織之新中國黨特派康紀鴻張聞天爲駐滬專員擬於寒假期内在滬寗二處成立支部已誌前報茲聞其已暫設辦事處於老靶子路一百三十三號預備積極進行徵求黨員云 
[總商會歡迎美商游歷團紀]  
　　本埠總商會於昨日午後四時半備具茶點歡迎美國商業游歷團到者游歷團方面十餘人陪賓爲美按察使羅平吉美副領事克蘭斯美商商會愛克惠拉愛門魯易斯密勒報鮑惠爾愼昌行雷恩該會會董會員到葉惠鈞盛竹書等數十人會塲設總會二樓中懸中美兩國國徽五時入席由主席方椒伯致歡迎詞該游歷團領袖泰勒答詞次銀行公會盛竹書致詞美紐亞倫城商業代表辛博森及駐滬美商商長拉愛門相繼演説均由謝福生君繙譯至五時許散會散後并由蔣保廉陪往該會陳列所參觀茲將演説詞分錄如下 
　　方椒伯致詞美國商業游歷團環游世界道出滬上敝總商會薄具杯茗由鄙人代表敬申歡迎之誠意蜀勝榮幸廻憶一月又八日以前敝會曾開會歡迎大來君即環游世界以增進萬國交誼之發起人也當蒙大來君見告接有舊金山來電知貴團諸君業已乘哈立憑總統號起程當時敝會同人咸深盼望今日把晤一堂樂何如之貴團諸君來游中國與我國人民躬親接洽於我國商業狀况實地調查其裨益於太平洋兩岸之商務甯有限量今我國政治狀况雖未大定然試一考其内容則全國人民固仍團結一致初無南北之分畛域之見也同人等深知貴團諸君對於現時中國之騷亂咸望其早告淸平此種時期决不在遠惟最要之策在盡去障碍庶共和政續之進步不致因而中止而國家精神之進化物質之文明亦得躋於高尚成功之域矣貴國人民所經之歷史與政治商業上所持之政策與我國人之奮　力爭共和之郅治實有深切之同情蓋我兩國人民其宗旨相同也其友誼出乎自然而又親密鞏固也諸君此次來滬游歷爲時甚暫未能久駐良用惆悵惟諸君考察之餘當已知中國之市場實有擴充之可能凡美國之機械及種種工藝品與中國之天産原料其互相利用之程度正可大加推廣以求交互之利益此兩大共和國各具遼闊之疆域鉅額之人口無盡之財源更以協作之精神相輔進行不特兩國之利抑亦世界普通之利也諸君壯游言旋故土重履之際廻想滬濱小駐尚望將我華商誠意於貴國人士之前代爲宣告凡貴國在華之事業關於敎育宗敎醫藥方面者成效卓著凡我國人同深感激中美商人之目光遠大者咸知此過渡時代之現象一經告終則將來商務之發展可操左劵而兩國商業團體交往之繁亦將於中美關係史上著一特色矣茲舉杯恭祝美國商業游歷團諸君康健富庶環球之游克遂壯志進步無量 
　　泰勒之答詞今日猥承貴會竭誠欵待同人等深引爲榮幸且際此陰曆年關將届諸君服務商界都甚忙碌乃於此忽忙中撥冗招待尤見盛情可感且同人自來此後鑒於各方之懇切欵待充却離鄕之苦覺居此無殊家園惟敝團此次來去匆匆恐無多大時間勾留然自信於考察商業方面當竭力蒐集資料俾此行歸後得有無數良好之感觸留影腦海永誌勿忘昔日在鄕聞人言上海之盛况今日得覩此偉大之通商口岸屋宇宏敞工廠林立誠覺百聞不如一見之言實非虚語至在上海言商業發展限度莫可限量詳細考察實抱無窮希望此尤足令人深喜同人等此來仗大來先生空前之世界航線之力此種舉動亦可稱爲世界航業破天荒之盛舉今日同人之觀光上國飽覽景物大來先生之賜亦當深感舊金山在太平洋西貴國僑民居留者甚多雖全美各省不乏華人踪跡然考之歷史當推舊金山與貴國人交往最早蓋當一千八百五十年時吾人即與貴國人相周旋以鄙人個人言與貴國交際已有二十年之久而家父亦與華人有三十年之交誼故吾人稱爲親密之友亦無不可中國有偉大之歷史　　之文化爲世界各國所共仰深望上下同心努力發展使歷史文化大放光明是則鄙人莫大之希望云云 
　　盛竹書演説今日總商商會歡迎美國商業遊歷團鄙人爲上海銀行公會代表亦總商會會員一份子恭　其盛非常榮幸對美　　　　　　表示歡迎之　已由方會長　晰　之鄙人無　多述惟數月前美國商務　　思　特君到上海銀行公會備述美國政府之意要我全國銀行界推舉代表赴美與美國實業家　本家交換意見以　兩國實業之發　公會同人祇聆之餘大爲感動當即通函全國銀行界　推定代表但中國時局不靖出發日期尚　預定茲　美國商業遊歷　諸君惠臨鄙人特先表示感謝並望諸君回國後轉向美國政府代逹謝忱云云 
　　辛博森演詞鄙人代表美國南部紐亞倫城商會隨各處商界代表來此參觀　　臨行之際護地商界　會深　之友誼代　於貴國人士之前今於　承欵待之際特表此意鄙人希望中美兩國商業金融推廣進步而尤願兩國各組商業參觀團對於需要物産作詳細之調查則中美國外貿易之發逹當可預卜故此次歸後當向敝國南方中央各省建議於貴國工商情形再組調查團詳細考察並望貴國商人亦有此種組織俾使中美交誼更進一層此即鄙人所希望云云 
　　拉愛門演詞敝國商業遊歷團來華參觀備承總商會招待殊深感激遊歷團此來不僅中國人士得聆各種言論即吾人久居滬上者亦覺一新耳目辛博森君所言中美貿易之發逹鄙意苟兩國商人能具前進之精神奮勉行之則發逹自在意中且上海與紐亞倫地勢相同一傍揚子江一瀕密士失必河同爲商業主要之區互相發展貿易實爲大好現象即以舊金山言與上海亦有相同之處蓋此兩地五六十年前皆爲荒蕪之區乃轉瞬間均一躍爲商業之中心點也數十年前中美航路必假道日本今日中美直逹航綫除各國輪船外敝國亦有三大公司專運客貨則將來兩國商業之發逹自當一日千里靡有已時惟鄙人應聲明者即吾人此種舉動純出於友誼的增進因不懷絲毫謀占友邦福利之思想也云云 
[美僑招待美商游歷團]  
　　文匯報云美國商務視察團昨日來滬後由美商會派員招待略事休息即往美總領事克銀漢氏寓中茶叙晚間美商會假座聯華總會設宴洗塵本埠著名美商皆列席相陪當門氏主席工部局總董費信惇氏代表全埠外僑相繼致詞歡迎團員答謝如儀團中女賓由美婦女會邀請晚宴費會長主席並有該會音樂部奏樂以佐雅興今晨團衆分乘汽車遨游租界並參觀永安紡織廠滬江大學等下午赴上海總商會之歡迎宴女賓仍赴美婦女會之茶會明日（星期四）作蘇州之游後即於星期五回輪往香港馬尼剌云 
 
 

Page 15

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *[癸亥年度滬上商業之槪况]  
　　商界習惯沿用舊曆現届　　春回凡百商業律一從事結束惟本所　事　搖人心不事商界首當其衝影響非淺因此本年度各業莊號之獲盈餘者殊不多　現値歲　爰將各業盈虧槪况略述於下至各業正式發表則須俟新正結賬後始有消息也 
　　銀行外國銀行　均西曆年終結賬營業大槪均暢逹獲盈仍推麥加利滙豐爲最鉅其賬屬盈餘表亦須舊曆五路日披露華商銀行則推中南中國興家交通爲最優大陸·四明·　業金城·中國實業·聚興誠·　業·等純益金皆屬不少本年内除惠工一家　蓄糾葛尚在淸理其餘均甚平穏 
　　錢業北市　劃錢莊歷年來甚爲發逹入團者已逹六七十家新做者皆須二十萬資本方能周轉即未入團者有數家營業亦殊不小南市市面較　穏健而已本年各業往來獲利者少如套做先令及大連帮金鋼鑽業烟土塾欵皆有糾葛　賬時聞入冬後　根奇緊錢業均受影響甲子新局頭亦少組織否則於歲暮時皆先披露矣故本年内錢莊盈餘者不過半數也 
銀樓銀樓業憑門莊首節爲主要營業一二年前金價大跌門兑甚爲發逹雖小同行每日亦有黃貨十餘兩兑出近來金價又高時局日非謾藏誨盜婦女不便掙帶時習又力袪奢華該業遂受影響况開銷鉅大金飾交易已大爲减少幸白貨銀盾酒器　章區額紀念牌等品則較昔爲盛南市景福慶雲等做　莊者反較北市爲實惠南京路恒孚楊慶和久記實成　天寳等尚稱不惡云 
　　麵粉麵粉廠家全待銷路暢原料賤则可獲利本年春間粉價平穏嗣被外粉輪入如花旗貨紅日當天紅監福壽坎拿大之金鐘牌粉約有數萬袋客銷呆滯廠家急即停車以維標準市價幸外粉（四十九磅一包）不合銷路後帮無到市面稍形轉機而本廠之紅藍車綠兵船實星等終能勝於舶來小麥上市之後原料不多麥價因米價昂貴亦見堅固是以粉市常在二兩以上銷路雖稀市面尚少傾跌廠家亦占平穏敢 
　　絲廠絲廠全賴洋莊動辦廠絲廠經出口則絲價昂貴獲利必豐本年絲價飛漲最高牌子特别頂頭號細條紋廠經每擔升至二千兩爲從來所未有而廠家獲盈者則寥寥無幾虧蝕者反十有六七考其吃虧情形厥有數端當春繭未上市前紹興産繭地點如嵊縣上虞一帶土匪猖獗各廠每接該匪投函恐嚇要求利益包辦輪運等種種危詞繼經盧督辦分飭軍隊保護廠家方敢往收然人心疑慮尚在觀望即收買之價合計成本較往年加增百分之二十旋以杭地育蠶擴增繭身亦佳所收之繭運費較紹便宜故繅折尚能滿意多買者皆沾便宜其時無錫尚在三眠時候究竟無錫僞産額之大宗咸留資以備收買詎料當地廠家鮮繭即可自繅開秤放價九十元左右奈蠶身食葉不足成繭薄皮多數絲光繅折均無可取雖歐美洋莊活動但暗耗已多嗣後絲滙又漲市面滯軟至陽曆九月一號日本忽兆震災存絲全燬價格飛漲一日千里業此者咸以千古難逢之機會所有原料餘繭紛紛鉅價買入旋忽止辦價遂步降早雖獲盈大半損失於無形因此年底停車比往年提早手無餘繭皆備結束明正另組新局再整旗鼓矣 
　　紗廠自前二年滬上各廠盈餘優厚之後廠家皆添放廠基推擴錠額興高采烈大有振興之象豈知我國産棉不豐如江蘇之南通崇明海門常熟江陰太倉陜西湖北家鄕浙江餘姚等處所植原料供不應求核計已不敷廠用况又爲外人購買出口廠家求原料不可得轉買印度外棉爲維持致禁棉出口而無效紗價難合成本花價昂貴農民均得善價故鄉中俗語有金花銀紗錭線　布之説各廠慘淡經營惟有裁工減錠維持現象迭據紗廠聯合會報告無可諱言也客帮棉紗銷路亦爲底盤過高行銷地市面平常兼之政潮起伏不定未敢放膽經營然洋商各廠實力居多仍能獲得盈餘華廠中廣帮華僑潮汕帮之經濟寛裕者尚稱不惡也 
　　米業滬地食米銷塲日必數千石本年來粳米市價本昂幸　　仰光安南洋籼等米源源而來一般飯店皆樂購用以是米價得以壓平及至新榖登塲底盤仍高故新粳開盤竟十三四元嗣後雖歲收豐稔而十元從未進關較往年出新時尚大然疲軟時多漲貴時少以致囤貨者及行家咸觀望不敢入手閘北一隅行家本年又增多七八家南市方面到船雖旺銷塲平常白元陰元始終堅穏入冬銀根奇緊是以同業中盈餘均不若上年度之樂觀也 
　　難糧油豆餅雜糧以洋莊出口爲大宗日本西洋均有辦去油籽油生油亦有洋莊銷塲而豆餅則客帮鄉莊爲多數本年籽油銷場平平生油出數較旺港粤稍有去路豆餅最高至一兩四錢以外出數銷數均减於　時豆油春季價漲多跌少其餘平穏牛莊封河之後存底有而銀根緊銷塲停頓總之同業不若昔年之發展茲調查其年终存數如下牛莊船豆油一千五百件大連豆油五百件岐山豆油三千件萊陽豆油三百件牛莊籽油五百件萊陽生油二千件泊兒生油一千件夾倉生油五百件輕皮生油三千五百件棧牛莊油五百件棧各口小豆油三千件棧各口生油一萬五千件輪大連油一百件各廠豆油四千件各廠豆餅十萬片船牛元豆一千三百件船牛莊靑豆三百件船大連元豆七百件船洋河靑豆一千五百件棧洋河靑豆一千二百件船靑口海和餅一萬五千片船機中餅一千二百片船紅糧一千包 
　　麻雀牌本年度忽發現一種工藝玩具麻雀牌暢銷於歐美每副漲至美金數十元西報紀載美人嗜好者日漸擴多於是乎本埠遂有雀牌公司·製牌公司·碰和公司·種種大工埸之組織招集工人生徒頗不　易無錫蘇州等處亦同時趕造裝出口竟數百箱嗣聞美國工黨素有勢力見華貨輸入侵奪利　遂自謀　造抵抗金錢外溢由官廳禁止入口此間存貨有退裝之説現滬上未裝者有賤價賣出或另裝他埠轉銷矣 
　　糖業本年糖業結果之美滿爲向所未有當薪正紅盤開始之際處前年漲跌餘勢（陰曆前年年底糖價盛漲兩餘）凡糖業手中握有存貨者莫不利市三倍後至三宥逐漸下疲似有回跌趨勢乃東鄰三島忽發地震横濱糖廠謠傳全毁以此影響市面乃一　數文存貨豐盛者又復利市三倍然産地方面開始亦極不振蓋因東鄰地震故大里及横濱兩廠在荷　方面抛定之貨紛紛售出以致市價日坍在滬方面抛出荷衆祇七　三　　白九兩三　　此之故海上人心若有不可終日而投機者乃紛然抛空致　　　商俱爲被累然産市自日人手中之貨脱淸後市况已　故滬埠雖抛空盛多但卒亦日向上勢糖價自八兩步加至九兩後至十兩十一兩餘因此而抛空家傾　者在北市有其昌倒閉自後市價旣逹極點抛空者咸存戒心而市况乃亦平正故結果有獲利十餘萬者三數家七八萬者五六家餘則三四萬二三萬不等 
　　金業本年春季外滙變　　常致同業中皆　於多　方面手中成有買進遂有因多　吃醉之謂夏令時又皆套做先令對於標金條子上尚能順手於套先令則虧折居多入冬後大帮又轉注套做美金洋其時花旗美滙漲落其鉅合計標金每條竟相差四五兩至四十兩之多於是條子獲利美金上又遭損失現據調查該業中如裕發永·大順恒孚·泰康　·信亨裕豐永天昌祥宏興永同豐永方記泰享源永豐餘大豐永等各金號均能盈餘自十餘萬至一二萬不等 
　　綢緞春季絲價無甚上落該業春盤雖稍有增加營業上尚屬平穏斷後新絲上市成本甚昂幸浙杭收成尚佳産地出貨亦花 
樣翻新尚能合於社會心理但市上各莊門市競爭放盤遷就利益不足如大同行之老介福几章何恒豐大綸九和等獲利仍不減於常年如福建路漢口路一帶綢莊雖密若繁星其中祇介綸裕新嘉福天福等各莊營業較廣盈利尚屬可觀又大經前以不能維持於本月内改籲安記重組以來生意尚稱不惡其餘平平 
　　呢絨業癸亥年春季先令頻長該業定者難免受其影響夏季呢貨交易本屬淸淡至秋冬兩季營業漸見發展大衣一項較之往年已大爲减色惟所流行之女式斗篷女界往購者大有應接不暇之既其利息尚爲可觀其門市最發逹者以河南路華新裕昌元泰春和永新昌時新福建路何長豐陸盛裕和裕新福州路又新美大大新街華新四川路新豐南京路和豐陸泰等十餘家獲利較豐惟虹口篷路外虹橋一帶營業不若上年之旺故有利可圖者不過十分一二 
[縣議會議决撤消圈地建園]  
　上海縣知事等布告圈購二十七保一圖民地建築公園迭經該圖公民楊定候等及周泰等先後請願上海縣議事會秉公審議前日縣議事會在也是園開會討論公决應由上海縣知事將前項迭次布告一併撤銷免滋紛擾茲將縣議事會之議决案錄下 
　　查公民楊定候等請議函請縣知事撤銷圈購二十七保一圖民地建築公園案一件並附交謂願書一紙地圖一紙印刷訴願書一份同日又奉函交法律審查會審查公民周泰等請議函縣豁免圈購民地建築公園一件查得上海縣知事滬南工巡捐局第一零三號布告所稱圈購民地係爲建築公園惟公園之設置屬於自治範圍爲江蘇暫行縣　第十八條第一項規定之地方興革事件之一應由議會議决現查本届縣知事交議各案並無關係公園事項在根本上已無由成立再查購用民地惟土地收用法有此規定而土地收用法第三十八條載本法施行細則及日期以敎令定之等語自民國四年十月二十二日公布之後其施行細則及日期迄未頒行依法尚難適用而民國五年九月十六日内務部訓令對於北京房地收用曾行章程之單行法稱在土地法未施行以前本章程仍暫行緩用等語又九年十月七日公布之修治道路收用土地暫行章程第一條載本章程在土地收用法及其施行細則未施行以前凡因修治道路收用土地均適用之等語足爲該法未施行以前不能適用之鐡證在法律上亦無由根據且兩請議案所陳各節本議事會已據吳議員履平等提出質問案函縣限期答復在案次由財政審查會審查得縣地方費異常窘絀即以國有之欵辦理而敎育實業醫院道路水利等諸要政尚屬不敷匀配實難挹注以充建築公園之用應俟要政備舉縣有餘欵再行規畫庶幾本末不致倒置財政不致紊亂又經公同討論圈購民地法律旣無根據建設公園經費亦難籌措旣徵諸與論尤多反對故本縣地方現在實無建築公園之必要毋庸圈購民地應由本議事會抄錄原案函請縣知事迅將圈購二十七保一圖民地之迭次布告一併撤銷免滋紛擾 
[米業浚淞意見調和後之消息]  
　　米聯會趕造徵信錄　捐務有繼續希望 
　　上海總商會前日分函北市米業四團體調和浚淞意見請其仍本初衷贊助進行等情已誌昨報現聞米業各方接函後對於所指各節深能諒解函末有謂此次擔任經費之團體皆有發言之權利監察之責任等語頗認爲滿意亦深悉米業一部份捐果停頓勢必牽動全局設自浚問題因此破壞縱各方不相責難亦不能自告無愧昨滬北米業聯合會主席唐秀甫·坐辦范和笙特親往各方轉述總商會囑逹各節疏通一切並飭該會各職員趕造徵信錄分送各議董及米業各團體報告本年度捐項收支賬略並擬度過年關即請總商會先行開浚新閘橋東以蘇各米客之望茲悉米業各團體經總商會一番解釋後對於浚淞意見已漸趨融洽果主其事者能任勞怨虚衷相接則明年捐務問題可望繼續云 
[控爭楊廷培遺産之審訊]  
　　田鎭榖之請求仍駁回 
　　駐粤滇軍第二軍軍長范石生派其參謀長田鍾榖來滬與該軍所部已故師長楊廷培之兄楊廷英在公共租界會審公廨爭奪楊廷培生前存與上海商業銀行商辦廣東實業銀行之存欵三十五萬元業經由廨判决田鍾榖之請求註銷准給諭楊廷英執管楊廷培遺産當時雙方律師辯論詳形已情本報田鍾榖於判决後心殊不服除原請之許理律師外又增聘博良律師辦理此案昨日下午二時半該兩律師　田又到廳請求將所存該兩銀行之欵仍行給諭禁止提取請田鍾榖住居貴公堂管轄之下應可投案控告今因聞楊廷英將提取該欵逃避故請求頒給禁諭免被取去且死者之妻亦以楊廷英當初請求實有　蔽行爲今有海思克律師到案反對益可顯見楊廷英勢必取欵而逃不苦仍將該欵存於銀行旣能生息而各方面又皆不受損失且俟詳細審間後再行定奪云云海思克律師遂起而聲稱敝律師代表楊葉氏到案反對准楊廷英執管遺産廷英前　奉　　　聲明但其所登告白之地位係在報紙後幅祇一小方塊並非封面大字故不易閲見查其請求執管遺産狀内又復詭稱楊葉氏代表種種舉動均以朦蔽手叚爲之照中國習惯夫故遺産應由其妻或子管理云云楊廷英之代表禮明律師駁稱對方今所進之聲請狀事前並未通知敝律師今日若非因另案到堂亦必不知對方各律師今日之請求似有有互相串通意圖朦混情事博良律師之狀内謂田鍾榖住居租界對於北方並無軍事活動等情但田鍾榖本人上次已在公堂供明彼係代表二軍受孫中山指揮何得謂對北無軍事活動今所亟應解决者即田鍾榖能否有權在公堂起訴至於存欵究竟屬於何方之問題尚在其次而楊廷英旣屬尊長應可執管云云博良許理兩律師復引證昔年伍廷芳與岑春煊代表章士釗爲爭奪關係在公廨涉訟之事與積明氏互相辯論良久經陸仲良襄讞與美阿副領事磋商之下援筆諭曰田鍾榖之請求應仍予駁回楊葉氏之請求改期再核 
[護軍使署槍斃兩盜]  
　　松滬護軍使署於昨午後二時槍决盜犯徐登喜子李大蘇子二名茲錄布告於下爲布告事案據公共公廨拿獲迭次夥衆持槍行刦商店得贓之徐登喜子李大蘇子等二名備文呈解到署發交軍法課　集是案原辦探捕及事主人證詳加研訊據徐登喜子李大蘇子同供伊等於上年九月十九日即陰曆八月初九日上午十一時夥同在逃之同黨持槍行刦英租界河南路裕通錢莊得贓一次又於同年九月二十四日即陰曆八月十四日擀間十二時夥同在逃之同黨持槍行刦江西路成豐錢莊得贓一次又於同年九月不記日期午間十一時許夥同在逃之同黨持槍行刦法租界天主堂街某錢莊得贓一次共夥刦得贓三次各等情不諱查該犯徐登喜子李大蘇子等二名膽敢白查迭次夥衆執持手槍侵入商店行刦得贓實已構成刑律第三百七十三條第一二兩欵之俱發罪供証確鏧罪不容誅應即按照懲治盜匪法第三條第五欵處以死刑以戢匪氛而昭炯戒除飭提該犯徐登喜子李大蘇子二名騐明正身押赴刑塲執行槍斃外爲此布告軍民人等一體知悉此布 
[寳山塘工局報告結束情形]  
　　寳山東西塘六段正工自夏曆正月間開辦至冬間告竣業經局員呈請省派委員騐收聞該局支出各費按期報告江南水利局並地方官紳總計各工段段預算經費洋十八萬二百餘元結該實支洋十六萬六千五百餘元比較原估計節減洋一萬三千七百餘元除領十五萬九千元悉數支給外尚不敷洋七千五百餘元値茲舊曆年關各該欠户如上海正大木行該欵九百餘元呂瑞記石行該欵一千五百餘元萬麗翔石行該欵三千七百餘元工人何萬有該欵一千元以及欠找各工人之欵四百餘元均無欵支給致以上各欠户守索無着莫不懊喪而返業由塘工局趕造各段出支統計表冊呈報省長請欵撥領以資結束一面於本月二十九日邀集地方官紳公開報告並將是項表冊油印分送更將簿據檢請查閲以昭大信至五時餘散會茲節錄該局呈文列後 
　　寳山塘工局委員呈江南水利局文呈爲承修寳山東西塘六段正工暨各段搶工遵造收支表册送請迅賜核撥的欵以資結束事竊照委員奉令承修寳山東西塘六段正工内惟育字號之二十三丈係改做水泥混凝土新式工程共計原估舊工暨新式工標價計應需銀十五萬四千四百二十九元八角五分六釐又工程局用洋一萬三千元二共計應需銀十六萬七千四百二十九元八角五分六釐嗣又追加育字號之一百十六丈段内銀一千七百七十五元九角九分又育字號新式工追加銀三千七百二十一元九角二分又陳華浜一百五十丈追加銀二千六百八十元又牛頭涇十五丈追加銀九百九元另又增出愛字號搶險工十丈銀八百五十八元七角六分又增出石洞搶險工二處計長四十三丈銀七百十四元八角又增出首字號搶險工二十八丈銀三百九十六元八角又東西塘餘存木料銀一千二元二角五分又應補上年育字搶險不敷銀八百七元二角五分四釐總計各段原估及追加增出各項共需銀十八萬二百九十六元六角三分所有各段工程現已陸續完竣報請騐收祇除首字號搶工一段原估工長二十三丈嗣又增長五丈共計二十八丈尚未工竣暫照原估列入外其餘各段均係實支之數統計實應需銀十六萬六千五百八十元有奇兩抵計較原估節减銀一萬三千七百十五元有奇而奉撥之數連同此次寳山縣署劃撥之八千元在内計已奉撥銀十五萬九千元外應請撥銀七千五百八十元如將來微有出入之處容　造報决算時聲明更正理合遵造收支表册具文呈送仰祈總鄉迅賜核轉請欵撥領以資結束云云計呈送表册二份領狀二紙 
[盧斯福眷屬將來滬]  
　　大陸報云美前總統盧斯福氏之夫人及公子刻在日本神户數日内即將來滬云 
[糖業爭執之設法調處]  
　　潮州會館因點春堂會員赴汕購辦糖貨有逹舊章迭經兩商已誌本報茲悉點春堂方面以民國十年登報聲明解除舊約以來舊章効力早已中斷無再行遵守之義務蓋雙方所訂之舊章係一種權利義務對待之契約必經雙方全體同業之同意而後有繼續遵守之義務否則任何方面或單方之一部分有否認之表示即失其効力該帮聚安等十四家前旣具函否認故舊章已有一部分之否認矣惟彼此交易有年感情平素甚好若因此細事而紛爭於情面上似覺太過故主和平商榷擬請總商會設法調處冀得折衷辦法以免長此紛擾云 
[滬寗車遇匪説之不確]  
　　字林報云昨日本埠忽喧傅滬寗車在麥根路站外遇匪之謠茲悉實係星期日夜間赴寗貨車開出貨棧外突有多人躍上機車與伙夫司機尋釁迨貨棧人員聞聲趕往若輩即行逸去此事全係地方細故並無重大關係云 
[兩路免票已到滬]  
　　滬寗滬杭甬兩路發給各機關之長期免票上年底早經期滿當因部中新票尚未頒到故由兩路分别展限一個月截到今日（三十一）止又届期滿不能適用現聞本年新免票目下已奉交部頒發到局昨經路局分别轉發並將舊免票一律註銷並聞兩路所發頭二三等免票共計約兩百餘張云 
[賽槍會比賽月杯中華杯紀]  
　　中華杯第一次楊仲綽勝 
　　上海萬國賽槍會一月份月杯分二次比賽其十八日第一次比賽已誌本報茲於二十五日晨七時仍在虹口靶子塲用最小牛眼靶在三百碼墩舉行第二次比賽是晨天氣奇寒各國到場賽員計五十六人賽章仍舊而中華杯之比賽即合一二次月杯比賽之結分計算該杯爲華隊公會所贈統計所費約百元以獎勵賽槍會中華隊之優秀人員本次爲楊仲綽君所得即享有刊名及領回該杯一月之權利聞接連獲勝三月或已勝得四次者即以該杯爲壽云茲將比賽最優五名分錄如下（甲）第二次月杯優級葡人卡拉索四十八分勝第一級瑞士人莫丢四十九分勝第二級英人堪姆潑四十五分勝第三級英人盤登四十二分勝第四級葡人雷吞三十九分勝（乙）中華杯比賽第一楊仲綽君九十四分第二梁鼎銘君九十三分第三郝伯陽君八十七分第四劉景和君八十六分第五吳　身君八十四分又華隊自一九二四年起加獎總分杯五只以每班全年積分最優者得茲將一月分結算最優五名錄後優級郝伯陽八十七分一級楊仲綽九十三分二級鮑九思八十一分三級劉景和八十三分四級朱勵公六十八分 
[北海路巨案盜匪展期再訊]  
　　民國十年四月間糾同已經解由護軍署槍斃之楊五寳等在北海路興發客棧内開槍拒捕擊斃匯司捕房包探奚德安楊兆麟一案之盜匪李長生日前由探目陸連奎赴蘇拿獲移提來滬已誌昨報昨晨該探目將李解至公共公廨第二刑庭經陸襄讞會同英韋副領事提審據陸探目上堂禀稱查得拒捕案未發生之前被告係住於高壽里充當軍樂隊士民國十年一月三十日曾糾同伏法之盜匪持械搶刦馬霍路一千一百四十五號門牌盛陳氏家金銀飾物經公堂出票拘拿是年四月間又糾黨拒捕槍傷奚楊兩探身死今始緝獲對於兩案一切手續尚未完備請求改期云云中西官得禀諭被告收押展期再訊 
[米船失愼焚斃一婦三孩]  
　　瀏河人王關祥向撑米船爲業日前因運米到申銷售其妻忽然患病身死緣親戚均在吳淞故駛至吳淞蘊草浜停泊轉雇行風小船親將妻棺送回瀏河船内祇留四十餘歲女戚一人及十餘歲之男女小孩三人前日傍晚七時中艙忽然火起勢甚猛烈其時該女戚等已睡經鄰近船户瞥見連聲呼喚迨該女戚聞聲驚覺時身上均已着火故不及救出而同帮之行風小船二只船主聞阿三顧毛郎等均在岸上無人施救故船面傍板篷桅亦被燒燬後有本鎭各救火會洋龍及運大公船行夥等到塲將火救熄查檢起火之船艙内始見該女戚及男女三小孩均已焚斃焦頭爛額慘不忍覩當火熾時有王關祥之親戚揚州帮船周懷保之岳母往救該船小孩亦被燒傷頗重聞該船因主婦死後燒化紙錢火星飛落艙内無人知覺致肇此禍現王關祥尚未回淞因此焚斃之屍體四具無人收殮仍擱置在燬船艙内云 
[圖謀放火之破獲]  
　　閘北四區二分所前日下午五時據光復路信通洋棧經理居葆生報告云敝棧之一部份房屋簿與上海銀行開設堆棧該棧連日寄存　繭甚多適纔有極輕之繭子一包竟以二小工抬入情極可疑開檢内藏放火危險物爲此請究倪警佐據報飭警拘到關係人吳靜山仇福榮兪阿春朱竹生等並抄出戤斯林七聽（每聽二三十磅）火酒二瓶煤油一聽侵油紗球三團紙吹六根火柴一包等各種引火物經倪君逐一研訊吳靜山供六十八歲寗波人家住方板橋向業洋貨失業已久由友人戴阿敦介紹與絲繭業中人徐威仁認識徐云今年生意不好年關難過同我商量欲　放火我告以須備引火物徐即請我設法我隔昨到上海銀行堆棧看過今日我　仇兪兩人一同押貨到上海堆棧該引火物由徐　仁出洋三十元買來我帮徐代做得遇徐洋一百六十元徐約將來事成另酬我洋五百元徐等有多人現住英界大東旅社關五十七號七十一號兩房間據徐等云共保火檢十餘萬兩云云仇福榮供三十七歲紹興人住南陽橋向業彩票現吳靜山喊我押送繭子到此放火之事全不知情兪阿春供四十歲餘姚人在法租界大自鳴鐘陳萬豐烟紙店爲老司務由仇喊我押送繭子兩小車共十包餘不知情朱竹生供二十九歲本地人住南市吳家弄向業照相由郭德驥介紹得與徐成仁相識茲徐遣我到上海堆棧探聽消息倪君核供以彼等保有巨險蓄謀放火　賠情節重大判吳等收押昨又將上海銀行堆棧經理陳振甫司帪張永壽管棧周遠淸工頭方敬德一併傳案候訊 
[仁濟醫院去年治愈急症統計]  
　　仁濟醫院去年所治急症受傷人中計汽車傷有四百七十四人電車傷三百七十四人槍彈傷十二人炸彈傷五人女人尚不在内 
[納税會請增設華童公學復函]  
　　工部局謂已詳加考慮 
　　公共租界華人納税會鑒於年來市民日衆迄無相當兒童學校工部局雖設有華童公學然學額有限殊不足以普及故特致函工部局要求加撥經費增設華童公學以示普及日昨華顧問許建屏接有該局代理秘書長覆函略謂承示關於兒童敎育之建議殊爲銘感該項問題刻正詳爲考慮云 
[謀斃船夥案一時尚難判决]  
　　尚有在逃掮客未獲 
　　盜刦順全隆洋行（昨報誤爲廬陽公）直貢呢洋羽綢漂布等卅六箱貨物並謀斃船夥三人案内獲犯邱元祥一名所有訊供情形曾誌本報茲悉水巡捕房胡副捕頭對於此案頗爲注意除飭屍屬僱網船往南黃浦打撈船夥趙善明毛和尚小金候三屍身外復於昨日飭探葛瑞卿持文往地檢廳聲稱查得是案要犯陸鳳鳴陸再耕施明福施才根施海順孫海山王善福胡相寳等八名逃匿崇明北沙某小鎭請求出票拘拿等情車廳長准予移文該縣飭警協同辦理所有是案銷贓之火厚全王鶴生已經地檢廳判處徒刑二三年不等火等不服提起上訴已押解江蘇高等廳核辦尚有在逃掮客楊星槎陳杏濃二人迄未破獲故此案判决尚須時日云 
[陳炳生被控案之判詞]  
　　廣東人陳炳生近被控在虹口百老滙路九十四號門牌設立海興食物公司濫出德大錢莊空白支票向錕源雪茄烟公司生泰蛋行驅取雪茄烟鷄蛋等情當被控由捕房拘解公共公廨諭東交六百元保候訊已誌本報茲悉陳炳生前曾在香港充當海員公會副會長前年在港犯案被該處官廳驅逐出境途潛逃來滬邀集工界中人在滬組織海員工業聯合會此次用空白莊票行　除　源生泰兩家外駿豐火腿店廣同昌五金店源泰洋酒店等十餘家皆被騙去貨欵甚鉅前日又經包探季寳林將陳之同黨張嘉衍緝獲昨晨解廨而陳則自存洋六百元保出後昨晨臨審不到遂由被騙各户派陳德明陳吉英陸炳昶潘逹明等上堂證明被騙情形而工部局刑事檢查科亦由律師梅脱蘭氏到堂述明陳炳生在港所犯之案謂陳昔年在港謀殺髮妻經警察拘拿時竟敢捕致傷警察十餘名拿獲後解由陳炯明司令部判决監禁十年去歲孫中山返粤將其特赦但得港官廳則已將其驅逐出境今又在滬犯案並於保釋後抗不到案應請將其保洋充公外下諭逐出租界至張嘉衍一名亦請改期再訊云云陸襄讞與英韋副領事磋商之下判被告陳炳生臨訊不到着將保洋充公永遠逐出租界張嘉衍准予交保候展期再訊 
[王承斌允就道路會徵求隊長]  
　　全國道路建設協會此次舉行第三屆徵求大會除本埠組隊徵求外而全國各省區亦分别敦請各軍民長官擔任總隊長各縣知事爲支隊長作大規模之運動前經王會長儒堂發出公函敦請一切昨該會接到直𨽻王承斌省長覆函允爲擔任函云頃誦大函爲第三届微求會員大會并辱承貴會公推鄙人擔任直𨽻徵求隊總隊長附送簡章各件等因自應勉竭棉薄以副諸公盛意云云該會經即覆函致謝並將上海方面各隊積極進行情形旅滬日美英印與各紳商擔任徵求槪略與夫鄂萧省長之特捐會費二千元等會務均詳爲報告云 
[舊曆新年江灣賽馬預聞]  
　　舊曆甲子年正月初二日起江灣連續賽馬四天本報於明日起將休刊一星期至新正初四始有報故初二三二日之預測無從發表若今日宣佈離賽馬日尚有五天其中不無變動且各馬與賽何次亦大半未定故此二日之預測祇得删去記者據近日情形將第一日之有希望者約略言之以代預測諒亦爲讀者所贊同也 
　　第一日第一次之短路五法郎專賽老馬同賽者定有二十餘騎最　希望者有三爲「地石白辣」爲「密特色麥隊」爲「羅門啞利啞「次等爲「克司密司改夫」「判兒」」太古」及馬立師之馬此外不足道也第三次四分之三哩路之搖會馬賽近日風頭最健者爲洪賢鈁君之「漢搿司」次爲「地逹商」「好點反羅」「森的門」「好司必帶立的」「鐡浦碎開克」若「立克司堡」啞本恩脱雷」與「拿司塘」亦佳第三次之新馬賽馬立師之「雷飛」「鹿尼蘇格蘭」「蒙司帶」最有希望若「北京城」起步倘爲　地當亦可勝第四次之老馬一哩路爲「愛培飛」「稍司塘」「阿太門」第五次又爲新馬賽未知何匹起步佳者爲「脱脱」「地哈利埃」及「生色　浦」第六次本會杯賽「司萊羅飛」可　「北京城」次之「待待　雷」亦佳第七次又爲搖會馬賽舉第二次同第八次若「立森　」入賽定可　第九次「利逹歇浦」「法　司飛」均佳第十次若「葛　飛」起步亦可　惟「法老立逹」即「　司飛」與「哥倫比亞」「克班檡矮司」皆爲其勁敵也末次「　點反　」最有希望右述各馬臨賽時不無多差名勝者終不外乎此數騎也 
[經濟討論處函索工商文件]  
　　致函總商會 
　　總商會昨接經濟討論處來函請將　於工商實業等文件抄交該處以俾刊佈文云本處歷年自刊中外經濟週刊以宣傳我國工商消息微集金融商况編製經濟統計爲宗旨自創辦以來深荷各界人士贊許凡屬公家機關有關於工商實業或經濟財政之文件本處均可代爲登載槪不收費貴會苟有關於上列各種消息請詳爲記錄送至本處俾資刊佈爲荷 
 
 

Page 16

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *本埠新聞二 
[道路會路政徵求隊之職員]  
　　道路建設協會徵求會路政隊宣告成立已誌前報茲將該隊各職員姓名披露於下總隊長張維鏞副隊長胡國光·何仲純總參謀長樊發源副參謀長吳志靑　克勤·陳琴軒·沈林森徵求員江亢叔平·李平芬·甘慶　·沈筱荃·徐芸生·張兆元邵子建·汪禹丞·胡公亮·王孫謀·曹志權·胡蓮醒·王子剛·盧治安·錢錦華·胡冰玉·郭競志·邵惠芳·周貽忞·孫濟澄·張仲權·江忠賡·王文藻·金天雪·朱通九·鄧子俊·周大鋼·謝武剛·王坦甫名譽副隊長常伯言·王誠齊·徐中堯兪葆邨·尹村夫·陳維翰·徐春榮·朱其淸名譽總參謀長王文典名譽副參謀長王祖德第一支隊長謝仲復名譽隊長錢化佛 
[冒名地保談梓祥損毁公物]  
　　江灣鄕兪涇廟内向有尼姑居住近爲修理舊屋由施主助購石灰磚瓦正欲興工忽爲冒名殷四圖地保談梓祥號召無賴二十餘人將石灰等盡傾河中並損毁雜物等件現爲施主報告該管五區五分所蕭署員請從嚴究辦云 
[民立路京貨店被刦]  
　　閘北民立路泰德里口紹興人陳某所開之愼大京貨店前晚九句三刻鐘突來口操江淮音之匪徒三人一穿短服手執手槍在櫃外反風二着元色長袍闖入店堂搶取賬桌上大小銀洋約五十元而逸該處爲四區二分所轄境事後由店主投所報告請求跴緝矣 
[烟案併紀]  
　　張阿四在嘉興路一千五百六十七號門牌私設燕子窠容留李文豪·張阿昌·石福樓·宋阿根·孫國卿·林阿四·等開燈私吸鴉片烟被華副捕頭邢紫衡訪悉昨午親自率同巡捕前往將張等一干人拏獲連同烟具帶入捕房捕頭略詰一過諭飭張阿四管押其餘李文豪等准各存洋保出着自赴公堂候訊又滙司捕房一百另六號西探偵得北蘇州路五百四十八號門牌屋内有人私藏鴉片烟土當即稟明捕頭請廨簽發搜查諭單於昨日午後偕同一百十五號八二十號等西捕前往按址檢查抄出烟土及烟具等物帶回捕房候稟請公堂發落 
[瞎子誑騙衣飾押九月]  
　　瞎子蔣星樓向在北浙江路新署附近設立課命館近因假祝由料名目向麥根路六十六號門牌居婦楊應氏騙得黃金十兩係將金鐲兩副及金針等飾物凑足其數狐嵌緞袍獺絨女襖各一件質洋携欵而逃經該氏投滙司捕房告發派探李子榮協同西探於前日將蔣緝獲吊出原贓昨解公共公廨請究據楊應氏上堂訴稱我因近年家道不順故於陽曆十二月十一號至被告課命館問卜當被索取費洋十八元其時被告謂我有二萬餘金財氣因詢其如何可得被告囑我回家取黃金十兩皮衣兩襲交其應用我乃如法給以黃金皮衣被告遂置入箱内並畫符念咒將箱封固令我於三日後自行開取當可得此橫財屆期我往被告處開箱詎至則被告已經逃避致所給與値洋八百元之衣飾遂被驅去故投捕房控告云云被告蔣星樓延𧶘美律師辯護陸襄　核供以蔣詐欺罪已成立商之英韋副領事判押西牢九個月示儆 
[小江拾金不昧]  
　　本月二十二號（即舊歷十二月十七日）有小工某甲在楊樹浦橋附近路旁檢得　　二金鐲一付金戒一枚特送存匯山捕房昨經捕頭派探何慶思往查失主云 
[三女被拐案之昨訊　家屬到案請領]  
　　西門少女王美郎等三口遭拆白黨趙瑞山·夏玉淸·徐國章·等三犯誘赴奉天道經大連爲日本警察破獲移請上海地檢廰派警前往將一千人犯迎提到申解廳訊押候傳三女家屬來案認領等情迭紀前報茲悉此案昨午傳　各家屬下午由郭檢察官研訊據婦人宣薛氏訴稱川沙人家住治下西門内彭城里口生有三女長次均已出閣惟三女尚待字閨中名美郎今年十五歳十月二十二日忽然失去四處找尋迄無踪跡直至現在奉諭派警來家知照始知女兒被匪拐往奉天圖賣幸得日警在大連破獲送案叩求領回管束又據王顧氏訴稱蘇州人住居西門外義弄順康　九號生有一女名二寳今年十七歲同日與美郎等失踪該匪等將我女拐去後改名功寳今幸獲案求恩給領而王女阿毛之夫往傳不到問官得供謂宣薛氏等曰爾女等已發新普育堂留飬此刻未曾往提姑命爾等回去於舊曆本月廿七日午前十時來廳將該女等給領其趙夏徐三犯容後嚴懲可也該氏等唯唯而退 
[警廳給示保護北市米糧公會]  
　　滬北經售米糧公會成立迄今已逾五載曾經總商會　上海縣署註册立案該會現正會長范和笙·副會長祝厚甫·蔣石稚等對於會務頗能力事　飭和衷共濟並聘定常年法律顧問秦聯奎凡會中重要文件均由該顧問參酌意見擬發前因辦理貼車案會務愈見繁重日前已呈准淞滬警廳特給布告發貼該會云 
　　「爲佈告事案據滬北經售米糧公會會長范和笙等呈稱竊經售米糧一案係代表貨主出售米糧分廠貨船貨二種内地糙米運户由廠碾白就地發售者謂之廠貨内地業經碾白以船隻載運來滬發售者謂之船貨皆由經售同業代表經售此種營業歷時至久蓋與米糧本業同其發展滬北爲米業集中之地同業凡三十有九前於民國七年因固結團體整理業規起見於是年六月由同業集議組織公會定名爲滬北經售米糧公會自公會成立後迄今已逾五稔同業多能謹守業規和衷互讓會務日見進步本年又受米業聯合會之託由本會辦理小車貼力事務職務亦因而繁重（中略）爲此粘呈章程一份職員名單一紙呈謂鈞廳准予備案並給示保護實爲公便等情到廳查核章程尚屬周妥除准予備案外合行布告仰即一律遵照務各恪守會章不得違　致干未便切切此佈　 
[顧盛泰被控案即將開審]  
　　木作頭　盛泰前向美和等三家洋行價値十餘萬之鋼條一千數百噸該貨近已陸續到滬該作頭因無力付欵出貨致被美和等同延佑尼干帮辦施乃德律師具狀在公共公廨起訴謂求將顧盛泰傳案追繳貨價及一切損失此案陰曆年内尚須開審云 
[張長本與私造銅角無關]  
　　法捕房探目李榮卿前在吉祥街吉如里九號門牌福記字號内破獲私造鋼角當即拘獲黃竹生等數人解經法公廨訊判各情已誌前報茲由李探目續獲關係人張長本一名帶入捕房昨解法公堂請究先由捕頭上堂稟稱前由黃竹生等供出此案與張有　　　公堂出票拘提在案　始獲案　　　告　　　　　代　　被告向在　建營業　於　記字　毫無關係今被告因聞得捕房出票拘捉故於前日自行投案　求察核中西官會判准干將被告開釋 
[控拐逃女兒判限期尋獲]  
　崔淸泰前投法捕房報稱商人之女兒被人拐逃無踪請求查緝等語現由探目陳願寳查得原告之女兒係被某店主丁桂生夥計戚瑞泰所拐故此將丁拘入捕房諭令交保昨日傳至法公堂　究先由原告投訴被拐情形詰之丁桂生供原告之女兒今由商人查明確係夥計戚瑞泰所拐現戚逃往何處不得而知請求寛限尋交到案中西官判丁交原保限一個月將戚尋交到案訊究 
[法捕房陰曆年關之防衛]  
　　法捕房總巡費沃禮君西探長　　克君　以陰曆年關在即各商店結束賬目途中往來收賬身帶洋銀者實居多數深恐匪徒宵小等有乘隙强攫行竊情事爰特傳諭偵探督蔡長黃金榮·暫察員沈德福·副督察員楊振富通知各班全體探捕身帶實彈手槍不分晝夜派往新老兩租界嚴行巡緝如遇有形跡可疑者立即拘究不貸以淸匪踪而安商民 
[法租界延長菜市]  
　　法租界菜市街各菜攤向章每於上午十時收攤法捕房總巡費君近因陰曆年關各居户定必預購菜蔬度歲深恐購者爭先恐後故於前日起傳諭各菜攤准予延至十二時收市以免擁擠 
[傳究命案關係人]  
　　劉王氏車寓中車夫李廷高（即李廷忠）遭同伴楊阿慶（卽楊金國）凶毆致斃投請法庭派員騐明候究在案茲悉此案業奉蕭檢察官一再審理其中又牽涉王小連子及陳姓醫生等數人昨已奉諭派警往傳來案訊辦 
[獄囚瘐斃之檢驗]  
　　竊盜犯曹振海奉判送監執行在案前晚該犯在漕河涇第二監獄内因病倒斃昨經該獄函請法庭派員往騐下午奉委張檢察官沈檢騐員等蒞監騐明因無屍屬判由堂收殮 
[泥水匠從高跌傷]  
　　昨日上午十時五馬路外灘某洋行新建房屋有泥水匠常熟人某甲自五丈餘高木架上跌下身受重傷不省人事由老巡捕房一千一百二十四號華捕到來將受傷人車送仁濟醫院醫治聞生命甚危云 
[請追貨價之判詞]  
　　英商克蘭格在公共公廨控乾泰昌德成永其祥和豐生大北號等不將肥皂貨様交還請追貨價等情昨日下午由兪襄讞會同英馬副領事集訊原告代表張嘉惠·被告代表包仁兩律師辯論終結堂上因見報載被告等於此案發生後至商界聯合會請求援助之紀事故將各被告傳齊諭謂爾等於此案發生後儘可據理至本公堂進辯訴狀乃竟報告商聯會請求援助干涉司法此等舉動殊屬非法云云並判曰英商克蘭格起訴乾泰昌徐逹夫等五案一併註銷被告如有已售之貨欵或未售去之貨物一併交還原告 
[公廨春節停訊期　五號至八號]  
　　本埠軍　警　司法　　廳均於甲子元旦春節　内循例停止　公數天公共租界會審公廨則經　　　　之君核定自二月五號至八號止（即舊曆元旦日至初四日止）停理華洋民刑訟案九號（星期六）照常開審除分函陪審之各國領事查照外並着檢察處通告　署各科辦事人員　訴訟人等一體知悉 
[關絅之之廨務忙]  
　　公共公廨每日早堂所審之刑事案件以第一庭爲多係由廨長關絅之君承審恒審至下午一二時方始畢事而午後二時半又須開庭其間幾無片刻之暇雖欲返寓用膳致亦不克分身故連日以來皆係臨時飭役購買飯菜在署就食關君茹素已久每飯祇素菜兩　云 
[乘電車跌傷頭部]  
　　鎭江人徐仲夫昨日下午二時許於十六舖附搭電車立足不穏跌傷頭部血流被面由小東門法捕房三百七十七號華捕車送仁濟醫院醫治 
[東棋盤街販賣烟土案之發落]  
　　東棋盤街三十九號屋内有人販賣烟土被公共捕房事務正巡史賓林斐爾偵悉稟請公共公廨簽發搜查單於前日午後率同西捕等協往查獲印土十八只及天秤賬據等物即將烟土等並該屋内之李大宗·張應寳·龍瑞康·周林甫·路振海·劉影山·等六人一併拘入捕房昨解公廨第一刑庭即據捕房代表梅脱蘭律師上堂向史正巡詰問前情一過並將抄獲之烟土呈案請察訊之被告等同延牛門律師到堂詰據李大宗供稱因往找尋友人被拘等語又據張應寳供稱在法租界同樂樓宵夜館執業因往該處找尋友人陸子亭託其帶信至廣東其信現被捕房抄去云云又據龍瑞康供稱在小東門源盛洋貨店内營業因往該處歸賬致遭誤拘乞鑒又據周林甫供稱在三洋涇橋恒裕錢莊内爲跑街因奉父命至該處收賬又據路振海代稱前在徐州當兵與劉影山同來上海昨往找尋表姪是實又據劉影山供在松江第一團當護兵與路爲知友昨同至該處問信被拘又據恒裕錢莊内之周聚生（即周林甫之父）及同樂櫢内之陳麗初到堂作證惟周林甫並非恒裕莊跑街經關讞員核供商之英馬副領事以周林甫不應在公堂謊話判押西牢一月再罰洋二百元餘人各罰洋二百元充公無力改押西牢一月烟土送海關焚燬 
[屠宰税爭執之近訊]  
　　上海屠宰業認税一案久懸未决前次上海總商會縣商會長等爲航政局事赴甯晋謁韓省長時曾詢及上海屠業認税爭執情形當經姚會長將雙方紛擾原因及屠業與情地方公論詳陳　末並請迅賜批示飭遵等由昨日該兩會接得上海縣沈知事函開奉江蘇省長指令内開據上海税務所長上海縣知事會呈上海屠税爭執一案商會解决情形錄摺呈謂令遵由奉指令呈摺均悉黃文龍等與三帮合辦上海屠税商情旣難融洽黃文龍等何得藉詞爭執殊屬非是仰即轉飭遵照此令摺存等因奉此除函致上海税務所長外相應函逹即希貴商會轉飭黃文龍等遵照爲荷該兩會奉批後現又從事調勸雙方已有諒解 
[公共公廨訊案彙錄]  
　　昨日公共公廨訊理之民事訟案併誌於下㈠郁友卿延佑尼干帮辦施乃德律師聲請破産案堂諭候給理事員　舊　　請求人　切　　賬目詳　調查具報核　郁友卿上年八月十三日交保仍應有效㈡　源當舖夏叔良　　　露侓師訴洪志　爲協理時舞弊賬洋一萬四千元又竊取値洋一千四百元之鑽戒一枚案洪妻龐氏請求减輕交保堂諭洪　氏交五百元舖保　前徘訊㈢王綬珊等延朱斯　律師訴振新公司徐頌薪將申江大戲院抵借洋六萬元復將該戲院出　違背合同案堂諭准給諭振新公司徐頌薪於該公司出售價内提六萬五千元繳存本廨如違飭提㈣種德公司訴胡有發不遵堂諭出屋案胡延楊凛知律師請求寛限堂諭寛限胡有發於一個月内出屋遷　否則押遷房租付至出屋之日止㈤范詠春訴徐寳生不還股本及借欵案被告代表甘　露帮辦陳志剛律師請求改期進行和解堂諭改明訊理㈥陳友棠訴其妻陳馬氏與人犯姦請求離婚案堂諭准改期訊㈦大源成訴朱續貞等欠貨欵案堂諭被告朱　莊之請求改期再訊㈧譚同興訴賈榮章　欠房租洋案堂諭准將前次飭提之貝有貴改爲翠香　㈨朱石麟延高露玲律師訴王少倩租屋糾葛案堂諭本件聲請照准㈩張祥君請求破産案堂諭照理賬員報告書辦理（十一）特孟脱延海思克律師訴黃江甫等違背合同案堂諭着原告撥出復審理由書呈堂候核（十二）法來德訴魯道夫離婚案堂諭兩造同意離婚應予照准（十三）徐恩進訴踵永林延不出屋案堂諭原告讓去房租兩月着被告於兩個月内遷出（十四）李聯星訴邢爕昌理不押欵案堂諭准加訟費一百元並限七日内於被告遵判履行 
[誌謝]  
　　昨承銀行週報社惠贈第三一五號「銀行週報」一册謝謝 
附件 
[裴國雄賻欵結束之報告]  
　　申報會計處結束裴國雄君賻欵報告書裴君國雄之諸位親友公鑒敝處前承辦理裴君喪務諸君子相託代管關於裴君喪務之一切收支欵項現因歷時已久各方面均需結束特敬報告如次計由各團體各界人士陸續送到賻儀總數洋五千六百零二元四角均將由裴夫人親筆致箋領謝計支喪務一切用欵及裴府月用總數三百八十二元六角四分均有詳細賬目故現在實存洋五千二百十九元七角六分照裴府親友公議以一千元作遺孤教育費須十五年後方可支取此千元中有七百元已由顧子槃君經手於去年八月間存入大豐號按年一分起息尚有三百元由許鴻　君經手於去年十一月二十日存入中南銀行按月一分起息其餘之四千二百十元亦由許君經手存入中南銀行按月支取利息四十元作爲裴府家用以上所有賻欵已由各團體與裴府親友議决公推史量才·張竹平·二君代表保管由何世楨法學博士代立書面根稿存執所餘零數九元七角六分頃已送至斐府另有某君擔任賻欵四十元尚未交來已由敝處先行代墊送至裴府充去年十一月份之家用此外尚有某君等數處少數賻欵亦未交來故仍盼請某君等即速惠交以便轉送裴府而淸手續裴君欵事雖已結束諸君子倘有高見儘請惠敎專此報告並頌公棋中華民國十三年一月三十日申報館會計處敬啓 
　　裴張淡如夫人由湖州湖郡女學致謝各界函申報館轉各界諸位先生公鑒哀自先夫國雄逝世倐將半載九死餘生弟四黃集淡如年幼學　粗疏　　健在　　　人藐茲遺孤　　殷　蓄　　先夫之　志以殁尤願努力　　　將來於家庭責任外或勉代其稍盡服務社會之微衷且先夫之喪重承諸位親友厚誼賻助尤有社會人士與先夫素昧平生乃亦　然厚助者淡如均所感荷惟高誼如雲圖報維艱祇有益自　助期更盡力祖會於來茲也爰將滬寓措置安妥後即來湖州𨽹業湖郡女學於今數月課業日繁惟承申報館會計主任孫潔人先生代理先夫賻欵現有往來函札　理結束用特奉函竭誠敬謝各團體各界諸位先生與諸親友之高誼江天在望墨與涙俱一月二十日未亡人裴張淡如謹啓 
公布欄 
[上海地方審判廳]  
　　布告爲布告折賣事照得本廳執行孫　卿訴徐金發債務一案業　將債務人徐金發所有後開不動産實施查封　定最低價格在案茲特定於二月十五日在本廳門首投標　第九號投標至二月二十日上午十一時開　凡商民人等欲買是項産業者即如期開具姓名年齡籍贯職業住址並聲明價額書具密函來廳投標届期依法開　以所投標額最高者爲得標人該得標人應即日繳納標價定銀五分之一餘欵限交産時一次繳足即由本廳　給權利移轉證書交執管業倘逾期不繳足價金即以投標中價格次高者　補仍照前開程序辦理仰商民人等一體知照特此布告計開㈠不動産民平房三間連隨屋基地坐落十六保三十二圖往字圩内㈡最低價額銀洋一百八十元㈢執行書記官章濤源承發吏孫立民㈣閲看筆錄之處年本廳承發吏辦公室㈤對該不動産有權利者應於布告後七日内來　聲明㈥利害關係人應於開標日期到塲中華民國十三年一月三十日廳長沈錫慶爲佈告事照得本廳執行李蓮記等訴周聚記債務一案　將債務人周聚記所有坐落閘北太陽廟水興里南首第二百二十二號至二百二十七號民草房六間及實施查封在案嗣後債務人對於該不動産如有與第三人爲買賣行爲或設定其他權利者一律認爲無效特此佈告中華民國十三年一月三十日廳長沈錫慶 
 
 

Page 17

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *本埠新聞三 
[管生農場搜集園藝品種]  
　　管生農塲分造園·函授·營業·三種事業頗見發逹而以造園與函授二部尤爲忙碌該塲温室面積宏大塲主陳君應榖於營業之外再搜集中外園藝品種從事試騐加以改良以促成栽培栽培之結果再函授他人云 
[翔興田産公司之組織]  
　　滬商吳萃五·高士榮·王安福·陸仲甫·許楚源·徐沐蕙·朱子雲·陸文中等發起組織田産公司定名翊興預定資本十萬兩經營田産買賣及經租事宜現已訂就簡章從事籌備認股者頗形踴躍茲悉明年春間即行進行臨時籌備處設於英租界南京路勞合路云 
[甌寗輪船公司之創辦]  
　　平陽之古鰲頭一埠商業繁盛出産豐富而閩之福鼎陵之礬山進出口之貨亦胥會集於此因無輪　祇以帆船裝運近年來海盜猖獗商民被害者屢矣因是行商坐賈皆視若畏途茲有滬商陳名標甬商童炳鋆邀同甌紳黃世治發起組織甌寗輪船公司先合出資本三萬元已擬向上海大逹公司購置堅快輪船一艘往來其間現在正從事籌備惟輪船尚須修理開駛之期約在夏曆新正云 
[馬敦和製售新帽]  
　　二馬路望平街轉角馬敦和帽莊自創辦迄今行將百年陰曆年底將届門市益佳特添工製造各色緞絨皮女等帽精選上等原料取價低平云 
[九福公司之擴充]  
　　愛多亞路九福公司發行百齡機以來營業日盛自明 
有分發行所經售此種藥片云 
[大陸創製紅雅霜]  
　　五馬路大陸大藥房向製之雅霜祇係白色近又創製紅雅霜一種香氣較白色更香發售以來銷出頗旺原磅霜一瓶可抵大瓶五瓶中瓶則可抵十一瓶定價一元六角在廉期内祇售一元二角八分云 
[福華配製各種藥品]  
　　三洋涇橋南首福華藥房近聘到留學歐美藥劑技師多人配製各種家用良藥凡二百餘種均頗靈騐中尤以止咳杏仁露·止咳藥水·凍瘡藥水·咬髮癬水·烏髮水·玫瑰香蜜等爲最夥云 
[新到糖菓餅乾]  
　　永安公司餅乾糖菓部頃由英美運來西洋糖菓數十種餅乾百數種糖菓大半裝有美麗錦匣以便贈送各界年禮之用餅乾每匣自一元至三元餘又有廣東糖菓計數十種聞售價極便宜云 
[女帽廉價出售]  
　　先施公司新二樓服式部由美國運到各種西式女帽用絲絨製成最合中國女界之用每頂原價十九元五至四十元現因年關在即特别减售由五元至十元式樣有數百種又該公司考求製帽新法自製各種新様中國女帽用絲絨珠花製成最合新年之用每頂由四元五至七元五又各種綉花緞童帽每頂由一元二角半至一元五角半及絨線女帽每頂由四元五角至七元五角又運到大批女界幸福棉爲女界日常必需之品每盒一打裝大號一元五中號一元三角五小號一元二角五云 
[卜内門廉售純碱]  
　　卜内門洋碱有限公司因鑒於近日市上多有將雜牌劣質純碱充售著名之蛾眉月牌故特將該公司純碱售價大爲減落庶各購客能照市上劣碱同様價目繼續購買此上好貨物云 
[出版界消息]  
　　南方大學出版部自去年四月成立以來頗形發逹除刊行各種講義外并刊行「救星週刊」及「江亢虎博士講演錄」聞救星週刊已刊至二十六期近因寒假期中改出併號又江氏講演錄第一二集已於去年七月出版初版五千份近已銷售將盡擬於三月再版該出版部又搜集江氏在湖南·江西·上海·浙江·南洋·各地講演筆記共十七萬餘言編爲江氏講演錄第三集約於二月出版云 
　　城内九畝地旦華路十二號内旬日社丁瘦珊君主編之「、 
天光小報」現已出至第五期内容頗豐美第四期隨報另附有新年號購者不加資云 
[「棄兒」影片之新評]  
　　「棄兒」影片又有一評論如下 
　　㈠情節是片情節離奇結構奇特惟以其離奇複雜致記億力薄弱者腦海中不能呈有深刻之影像是大足减損是片之價値也而其結構處亦每多出乎情理之外者如邢珍墊居鄕僻衣固樸陋貌亦平平而金子昌驟見之下即若是之傾倒殆其中有所謂孽緣在歟棄兒碎瓶遭責適遇卜奇上前勸解乃棄兒對此平生素昧之人即肯隨之逃遁豈天性使然也哉其他如棄兒長至六歳猶未一述其名及後之　夜追蹤入屋救女又慧珠在汽車中見棄兒而即下車慰問等等均於情理上有所不符也 
　　㈡表演是片之主演角色完全爲但二春一人也以一數齡之幼童而能現身銀幕博羣衆之嘆賞設非天資過人曷能臻此將來力求精進其前途誠未可限量也其飾棄兒也一種爛漫天眞活潑之態處處滑稽可人觀其一舉一動座客莫不爲之哄堂初塲蹲坐籬邊觀鄰女食餅時　涎欲滴演來神氣絶佳旣而助其小友設計報仇尤稱佳妙飾此小友者觀其年方可四五齡而其神情舉止亦能妙在自然初爲鄰兒欺負時一種可憐之狀演來維妙維肖及棄兒示以計時復破涕爲笑及見復仇告成乃欣極而跳躍洵屬神童也次塲奉命估油途遇其仇一種精神勃勃之狀亦頗足引人發噱及瓶碎懼責泣於道左厥狀亦佳惟慧珠衣服艶華亦下坐於草地實一小疵耳棄兒旣得番餅一枚頓乃破涕爲笑復以手招慧珠座客觀至此時莫不爲之哄堂遭責奔逃以及隨卜遁走等幕亦均活潑可喜而路人攔住陸嫗一幕尤覺滑稽可噱在茶肆中渴極思飲時之表情佳絶少時拾地上銅元擲諸桌上此幕似脱胎於羅克之某片中然此本屬穿插者固無傷也偷食一幕雖足令人發噱然此等處實能引起兒童之不肖余意不如删去爲佳及入金氏家時復能引金叔之樂此等處可增起兒童之聰穎學陳生姿態一幕眞能畢肖盡至演至此時座客鼓掌如雷慧珠與棄兒挑花巾爲戲以及與阿招搶小洋囝等幕均洽合小兒女動作頗足耐人尋味棄兒旣睡之後忽憶及日間之小洋囝亟起而搜尋以及穿衣不能入其袖等幕演來堪稱佳絶及見卜奇竊金宅之物也乃跪而求之此等處實足表示兒童純善之天性及後聞慧珠之出走也乃亟起而追之其忠勇誠非常人所能及惟截去其出門一幕殊略有不妥耳旣至荒山深林復不稍减其餘勇又力奔至山頂古寺相詢雖力竭而少憇猶不稍灰其心志可嘉可敬末幕帮卜擊吳一幕旣扶卜外出復奮身入内救女基忠勇之氣槪雖壯健之男子不逮也金子昌之與邢珍相遇時也表情殊屬欠佳及與邢珍發生反目時不怒而反微笑神情亦不自然邢珍本一鄕村之女而一入城市即露浮蕩之態再入金宅時却又一變而有大家風範前後變易亦殊太快卜奇當在鄕村時其舉止恰事村農狀態及流爲賊黨則又頗合竊賊之身分表演頗佳吳惠之爲賊也爲汽車夫也從未一易其衣似屬欠妥陳生性雖輕浮而面露正氣恰合公子身分金慧珠初衣日裝旣而復時易其服亦合富女身分其他如馬彪陸嫗巡警金叔等均尚無大瑕可擊總之此片之所注重者完全爲棄兒一角其他之配角殊無足多贅也 
　　㈢説明是片之説明亦頗有欠妥處者如卜奇以棄兒託陸嫗扶飬時乃曰『大槪是人家不留心而遺在路上的』此句大覺荒誕不如改爲『大槪是什麽人家的私生子而抛棄在路上的吧』又卜奇在驚惶失措之際驟見邢珍而即詢曰『你肚中帶去的兒子那裏去了』亦微有不妥不如改爲『你原來在這裏呀眞害我找得好苦啊』爲佳以及棄兒與卜奇遇與邢珍遇均乏懇摯之語而能使人感動者以上所述固爲其失妥者然其中有精彩者固亦頗不乏也如棄兒聽卜奇言我也没有去處時即曰『你也打碎油瓶了嗎』又如棄兒見金叔之表練時即曰『可惜我那隻小狗没有了不然倒可以拴在他身上』又如棄兒之至古寺問詢時棄兒問以『可有一個很標緻的姑娘到這裏來嗎』而此香火即對以『我們這裏有一個老太婆』等均滑稽可取耐人尋味大足爲此劇增高價値者也 
　　㈣佈景此片之佈景洵足稱各影片冠余知非但杜宇君之富於美術思想者决難臻此也初幕鄕村籬落小犬一頭奔走於橋　之上公雞一隻覓食於麥塲之上次幕花田摘棉小羊二頭嗷食於田根之旁此等實地村景洵可增人興趣至於金宅之門庭軒宇氣昂室中陳設精雅均屬不惡而末幕『荒山』『深林』『古寺』『曉日』等均有引人入勝之妙而火焚敗屋一幕尤熒熒令人生懼誠佳絶矣 
　　其他如邢珍隨子昌遁時截去逃亡一幕卜奇至城中覓妻一幕亦經截去均宜補出之而免有漏去之譏也 
　　綜觀是片其情節之感人則雅不若『孤兒救祖記』而其滑稽之處能使人發出自然之美則又遠非其他各片所能及也（松廬） 
 
 

Page 18

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *[各學校之寒假禮]  
　　務實夜校城内福佑路務實商業英文專修夜校開辦已有六年學額已逹百數十人之多該校已於日前（二十八號）舉行寒假休業禮由校長范仁才致訓詞並發給獎品聞該校定於二月十二號開學現在已開始招考新生云 
　　同濟大學同濟大學醫科第十一屆學生肄業期滿自本月二日起至本月月底止舉行畢業試騐除逐日考試各科外每一學生並須自擇所長作一有價値之醫學論文由該科各敎授共同鑒定現値鑒定完畢計應得醫學士文憑者共十五人茲特依年齡大小序次於下張近熾韓法周楊尚恒閻彜銘李樟單譽吳熙魯王功敷王士成梁舒翹瞿祖望陳雨亭枉克明梁爘英梁仲謀 
　　絳園中學虬江路鐡路旁洋房絳園中學原名絳園預備學校去夏始改中學特大加擴充分設大學預備班高級中學英文科商業特班及兩等小學茲爲普遍起見特招半費生五十名男女俱收兼備膳宿又粤商鄧華石吳應彪等要求另開特班專敎中文英文算學年齡自十二歲起學費每年百元學額祇十五名用國語敎授云 
[笑舞臺新劇述評　劇名「ＫＫ女士」]  
　　新劇之所以能感人者在乎情節之佳妙表演之透貼耳而佈景之奥美亦實足以增起劇中之精彩者也余觀笑舞臺之「ＫＫ女士」一劇覺其情節旣屈折奇特而又能絲毫不漏表演時之悲哀喜樂在在足以動人復佐以新爲特製之佈景宜其能得一般人士之歡迎也今以管見所及爲之述評如下 
㈠情節上海爲萬惡之區奸險詐僞之事層出不窮靑年子弟偶一失足無不墮入其陷阱者如劇中卜靜生所遭雖完全出於編劇者之虚構然余知當彼時交易所盛行時恐正不乏其人也又如單運同魏占謀等之趨焰附勢到處吹拍者尤爲比比皆是特吾人之對於若蓋不能觀之如劇中人之明顯耳「戲中串戲」「野蠻剃頭」等幕均滑稽可噱而於此劇情節上亦殊不勉强洵上好之穿插也至於偷頭一幕或謂其毫無理由者然以余意測之編劇者其或别有用意在也蓋單魏二人本與卜同居其所以偷去人頭殆或有意使人疑惑爲外人所殺者歟惟未塲破獲一幕無論何人均各手執手槍於情理上未免稍有不符耳 
　　㈡表演是劇由表面觀之其主角爲ＫＫ一人耳其　如正秋之沈幕義治兒之魏占謀无能之單連同亦切爲此劇之重要角色也正秋飾慕義一股秉正之氣令人一望而知爲正直之士而其口齒之淸爽念句之有勁又遠非他人之所能及也當其報信時一幕一股氣憤之態演來形容盡致見油燈時問卜子曰『阿囝啊阿是俉篤姆媽一夜天嘸没困是否（讀如法）』説時聲涙俱下座中女客多有爲之流涙者惟旣而忽曰『我想着哉聽説今朝新郎要同新娘到城隍廟去吃素麵去』此句殊屬不合情理蓋於新婚之第二日晨即偕往吃素麵决無是理也不如改爲『聽説今朝新郎要同新娘回娘家去』爲佳對偵探述卜靜生取死之道一段亦字字頓挫有勁能令觀者動容洵不愧爲新劇界之鉅子也天人飾ＫＫ初幕學行學語一種　戇之態頗足引人發噱及至聽戲一幕時竟如另換一人矣與卜靜生坐新宅樓頭拉梵亞令唱妙曼之歌令人聽之心蕩神怡末塲自供一幕口齒亦淸脆而爽利余意於述意時不妨參入幾句勸世語爲佳如『唉我ＫＫ的所以弄到這般地步都是害在這虚榮心三字啊我現在要奉勸我中國的女界們就把我ＫＫ來作爲借鏡啊』等句治兒之魏占謀无能之單運同言語間時露刁惡之句尚恰惡徒身分愁紅飾卜沈氏頗恰賢妻身分與丈夫論理時一種退退縮縮之狀欲言而又止者再此等處演來尤佳楚蓀飾卜母亦頗不惡訓子一場對卜子言『孫兒啊望你將來長大了也把他對我的形狀來對他』等語尤佳啸梧之小賊殊較前方朔所飾者爲尤佳對偵探慕義述當時情形説來語語滑稽座客多爲之哄堂滑稽空城計新加入嘯梧新三拾黃金新加入天呆均較前益臻佳妙矣其也如雍容之卜靜生亦恰貧兒暴富身分均同之偵探亦無大疵可　總之新劇非此影戲一經人指出其不妥處立可改去况今逐日演之自然日見進步也 
　　㈢佈景交易所爲此劇所特製者尚覺相似喜堂壽堂亦頗不劣而新厓一幕則尤覺軒宇氣昂荒郊機關等幕亦甚佳新劇佈景能得如是洵屬不惡矣 
　　其他尚有二點足爲該劇疵者即交易所之經紀人衣服太不鮮華小賊之裝束太覺浮大均亟須改正之綜觀是劇如ＫＫ之因慕虚榮心而致墮落卜靜生因所交匪友而取死至於彼作奸犯科者終不能逃此法網均足爲世人戒洵有功社會之良劇也（松廬） 
[評劉女士主演之「葡萄仙子」]  
　　上海國語專修學校爲平民學校籌集基金於一月二十七日在靜安寺路借商科大學校舍演劇是日於下午四時開演余到塲時不久即演歌劇「葡萄仙子」主演者爲該校附小學生劉靜芳女士開幕即見葡萄仙子在塲上跳舞劉女士演來十分工穏非下過功夫者不克臻此幕内奏香絲影舞曲抑揚高低劉女士能以舞步中表出之於十數歲小學生中實爲難能可貴唱「高高的雲光一段」到「遠遠的有一位仙人來了」歌聲宛轉字字淸晰詞旨文義爲劉女士表演得乾乾凈凈而尤以「我就是葡萄葡萄最可愛的葡萄」一段爲最佳唱「喂喂飛着的仙人請問你的大名及謝謝你謝謝你」這幾句能以誠懇態度表示亦所難得唱「聽葡萄説根苗」表現出天之生物不易唱「注意注意你們看這裡是我們的責任」一段表現感謝自謙的誠意末了唱「偉大偉大願世間開遍愛的花」一段在柔和而婉轉的音調中使聆者油然生博愛的心使人類親善的引導者劉女士一一演來無不體貼入微聆者如臨眞境記者於此歎觀止矣聞此劇本爲劉女士初次登台試演不料能奏演如此之佳設劉女士於藝術上再事深造其前途出人頭地實無限量願劉女士其勉旃（漢耘） 
[集會表]  
陽曆本月　　　　　時間地點　　　　　召集者　　　　　事由 
三十一日　　　　　北火車站　　　　儉德儲蓄會　　　　　　揭曉　 
三十一日晚　　　　三馬路　　總會　美大俱樂部　　　　年會 
二月十一日晚七時　大東酒樓　　　　　山校友會上　　　叙餐會 
十四日至十六日　　未定　　　　　　　日外交市民大會　第五次提倡　貨大會 
十六日下午二時　　爾京路　　　　　中華勸工銀行　　　股東會 
[今日天陰霧雨]  
　　徐家匯天文臺昨日下午四時三十分氣象預報云此間沿海一帶天陰間有霧雨江浙與琉球之間有旋風渤海黃海風勢不定有局部之無風區域南方海濱有和緩之時令風本埠温度在下午三時前之二十四小時内最高四六二最低三四九去年同日最高四一五最低一九九 
 
 

Page 19

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *休假餘刋 
説明 
[寒假小言　（冷）]  
　　執筆於報紙之徒事之繁簡以外界之情形定不能自主也且一歲之中無論星期與節日皆無休息之望所可偷安者昔用舊曆祇此年頭年尾之七日今用新曆復有新曆歲首一日而此舊曆之年假仍不之廢易其名曰寒假而已故從事於報業之人所休息者一年中惟八日而已而此八日之休息在閲報之人尚以爲勿便蓋以每日手執一紙已成習惯獨此八日勿得心或勿快也故有人提倡舊曆旣廢此七日之寒假亦可省去此未嘗爲從事於報紙之人設身而處也况卽辦報之人不休息而其外分送營業之機關亦皆停滯受環境之情况决難一如平時是寒假不廢之故以此惟當舊曆新歲之時各種營業雖皆休息而游戲機關則轉以休息之人多而發逹故於此而無傳遞消息之報紙多感不便本報有見於此因於停刊之前先將各種游戲消息勉力搜集編入此紙以備舊曆新歲中游樂者之查考焉 
魔術 
[魔術槪説　（戚）　]  
　　魔術我國古稱戲法意謂游戲之一種方法耳其不爲我國人所重視於此可見自歐美魔術家連袂來華始有魔術之稱魔術遂稍稍爲我國人士所注意蓋魔術實寓有科學之學理凡聲光化電諸學無不與有關係而其藝術之高妙者尤以心理學爲重要近世之所謂精神學者即變態心理學也 
　　魔術固以能以假作眞爲本然假之中必兼有眞者方有　　 
價値若盡假而無眞則觀者易存一不信任之觀念坐而觀其假味等嚼蠟矣必也假之中雜以眞者眞眞假假令人不可捉摸於是趣味環生觀之而不肯捨之矣故近世大魔術家必精研變態心理學以精神學之術施之於觀衆俾以玄妙莫測之眞理以提起觀者之趣味善此道者以我所見當推吉佛羅爲第一餘子皆不及也 
　　吉佛羅之預言術全恃乎變態心理學者也其妙在先猜而後使觀者説出自能吻合一無取七之方非若他人之以假的方法而冒充心理學者比也其技可謂神乎吉佛維與其全班前次在卡爾登戲院獻藝時中西人士皆爭往觀之近在京津開演又極受該處人士之讚美此次吉佛羅挈其全班歸國順道來滬因定陰曆新正元旦起假座北四川路横浜橋福德里内中央大會堂獻藝一星期想愛觀魔術者又將趨之若騖云 
電影 
[電影女明星瑪玲新片到滬　窺豹]  
　　名「穴中寳」將演於上海大戲院 
　　電影女明星瑪玲黛維斯年方二十一玉貌花容風姿綽約蓋天生之麗質也女士於初次現身銀幕時即驚人一時後習藝術亦極進步第一次現身於ChinChin一劇中一種弱不勝衣之姿態四座爲之傾倒自「痴呆」一片出映後美術家相爭譽之斯時艶名震國内畫家挾畫具來請求寫照者踵趾相接該伶之髮爲深棕色細軟輕柔捲曲天然秋水作碧蓋色當輕顰淺笑時似發異光 
　　　伶主演之影片有「雪雪　玫瑰記」(CeciliaofthePinkRoses)「紐約之花」(TheBelleofNewYork) 
「西納瑪暗殺記」(TheCinemaMurder)「羅梅納逃亡記」(RunawayRomany)「穴中寳」(BurledTreasure）等片就中尤以「穴中寳」一片爲最佳稱爲銀幕之絶作此片曾在美國「百勞衛」戲院Broadway映過五星期之久今已運滬准二月四號起在上海大戲院映演云 
[卡爾登之五大名劇　（顧肯夫）]  
　　本埠卡爾登影戲院於年終又宣布其映演五大名劇之消息五大名劇者一曰蘇瑞娜二曰段齊恩三曰盧宮秘史四曰續盧宮秘史五曰ThrouhgTheBackDoor皆一時知名之作也爰爲之介紹於讀者 
　　㈠蘇瑞娜主演者梅白兒瑙門女士滑稽影戲界之老前輩也梅白兒昔曾與却潑林同演後卽獨當一面頗受觀者之歡迎其樓下（亦稱廚下姑娘）一劇成於匹年前爲第一女子主角之長滑稽影片片出觀衆驚異讚嘆不绝近入麥克薛乃德公司扮演益形進步人稱女却潑林蘇瑞娜一劇其最近得意之作也 
　　㈡段齊恩段恩齊爲西班牙古代名人其事跡雜見於詩歌名畫中一足資景仰之英雄也此片來自西班牙背景攝法皆極佳妙而取景别緻有名畫風味影片中之美術品也 
　　㈢盧宮秘史此片爲名導演家殷格雷氏之傑作四騎士爲殷格雷名之所由成而盧宮秘史則其更形進步之作也此劇已於去年在卡爾登映演過觀者無不絶口稱道今該院重以各界之要求並於續盧宮秘史之前再演二日見者旣已不少似不必余多曉舌也 
　　㈣續盧宮秘史此片自前劇蟬聯而下情節之結構背景之壯嚴皆與前劇同亦名震一時之作品也觀前劇者尤不可不一觀之 
　　㈤ThroughTheBackDoor此劇爲影戲之后曼蘭璧克佛之名作曼蘭之作細膩有致非他人所可幾及美國影戲界中談女明金者莫不推之爲第一此劇之佳可想見矣 
[申江大戲院重映「棄兒」　（玉）]  
　　六馬路申江大戲院於陰歷新歲中映演二佳片其一於元旦日起至初五止聞爲中國電影小明星但二春主演之「棄兒」八大本其二自初六起至十二止一星期中映演著名電影明星麗琳甘許主演之「賴婚」影片十二本云 
 
 

Page 20

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *電影二 
[滬江影戲院之刷新　（小山）]  
　　虹口武昌路滬江影戲院向以映演「偵探長片著名現該院因鑒社會心理對此種千篇一例之偵探長片殊不歡迎故决定自陽曆新正月起除將戲院建築改良外又直向歐美各大影片公司訂定合同要求供給名貴之情節短片凡本埠各大影戲院映過之著名影片皆許由該院重映雖其租價每星期須二千元以上者該院亦須映之蓋非此不能投時人命好至座價因欲普及起見仍較各大影戲院爲廉陰曆正月元旦起聞該院將映「三剣客」此片原名TheThreeMusketers爲著名電影明星陶格拉斯范明克DouglasFiarbanks主演亦 
[范明克在『三劍客』中之神氣]  
爲其生平之傑作新近卡爾登影戲院映過之「俠盜羅賓漢」亦係范明克主演范伶勇而多智所演影戲類屬名貴一時之作且每演至危急間輒插以滑稽表情使人於驚惶中爲之解頣如「三剣客」一片中之情節雖係根據法國之歷史但内中趣味之穿插頗能雋妙令人百觀不厭 
　　又聞該院俟「三剣客」映畢後擬將中國影片「孤兒救祖記」開映三天此後尚欲映「棄兒」「賴婚」「牢獄三結義」等佳片云 
[愛普廬將映犬演之影片　（油然）]  
　　北四川路愛普廬影戲院將於陰歷本月二十九日起新正初四止開映百代公司新片「雪山義犬」該片爲電影名犬琳丁丁主演全劇七大本長六千餘尺冰天雪地背景絶佳而琳丁丁能將喜怒哀樂各種舉動盡情表出尤爲特色該院於廿九三十兩日每日演二次下午五時半一次九時一刻一次自元旦至初四則再於每日下午三時加一次云 
[中國影片「海潮」開映先聲（鳳）]  
　　本埠北四川路雷瑪斯游藝公司向以出租影片爲營業近年因鑒我國人心理類多喜閲中國自製影片故特在江灣路建一攝影塲聘請高等技師仿製各種像眞佈景去年又請陳壽蔭君導演「　海潮」此片劇本係該公司西職員泰葛萊手編内中情節略演一富家子爲一惡訟師所愚因竊乃父之欵後其父爲一工人剌死同時工人亦被仇人暗殺偵探在其死父旁發見其之字條因疑之爲兇犯捕入牢獄時有一少女女父卽傭於富翁所設之工廠中富翁被剌之夕女父適遲歸故少女疑乃父爲剌富翁之兇手因女父時常背詈富翁之卑陋其實女父是晚往勞工會聽講後幸少女偵悉確實兇手富家子始行脱離囹圄此片爲陳壽蔭君導演佈景演員皆由其一手甄選云 
跳舞 
[跳舞之藝術談　（虎頭）]  
　　跳舞亦藝術也何謂藝術此一問題論者各異其説要皆以有眞能感人之力爲斷跳舞之用於尋常宴會者爲一種極普通之藝術藉以於交際塲中使人感到一種快樂的情緒而已至若舞臺上之跳舞則其性質有類於戲劇藉跳舞以模仿一種動作而傳逹其情感於觀衆者也 
　　吉佛羅魔術家也亦跳舞家也派勒慕之西班牙舞及二人對舞之阿根廷半拍子舞其所傳之情感極强能令觀者隨其音節而起種種不同之感覺杜德范意女士（亦在吉佛羅班中）又能於跳舞中參以武術其蘇格瓓舞兼含英雄兒女之情其藝術非尋常所見之跳舞所可比也 
球戰 
[新春之中西球戰聲　（許窺豹）]  
　　香港西商足球隊因乘舊歷新年假期之便來滬比賽足球本埠西人足球隊爲鄭重對敵起見已請足球敎練李思廉氏MrAHLeslie選擇最强隊代表對敵二月九號（卽正月五日）公共體育塲已函邀該隊作友誼比賽但英球隊素負盛譽未可輕敵特於前日下午六時在體育塲開臨時大會集議一切佈置方針與會者有申國權梁官松吳炎章張錫恩等多人好足球者可於比賽時前往參觀佐壯球勢云 
拳術 
[拳術家將比武（理齊）]  
　　本埠外國拳術家將於星期五日（陰曆念七日）大比武丁根爾培雷氏爲其主角丁氏爲上海最著名拳術家之一不日即將赴美現因希望於動身前獲有BantamweightChampionofTrient之榮號故集合本埠武術家爲此空前之大比賽本届人選皆拳術界好身手技擊嫻熟場上必大有可觀此外復有本埠能手克古氏與法代柯氏湯姆森氏與章利克特氏及鐡哥拉氏與一新到滬者之比拳以助餘興焉 
賽馬 
[江灣之新年大賽　（伯奮）]  
　　江灣新年大賽自初二日起連賽四天初二初三初四（星期三四五）三天於上午十一點三十分起賽每天十一次初五（星期六）於下午十二點三十分起賽共賽十次云 
游藝會 
[三團體娛樂會預誌　（一粟）]  
　　職工敎育館家庭日新會戲劇協社定於陰曆正月六日下午二時起在西門陸家浜中華職業學校内職工敎育館聯合舉行娛樂游藝大會其節目如下㈠報告㈡音樂（陸露沙君等）㈢新劇（好兒子）㈣名人演説㈤電影（明星公司影片） 
[少年宣講團之同樂會　（席珍）]  
　　少年宣講團爲提倡高尚娛樂起見特定正月初一二三日在小西門口上海通俗演講塲開春季同樂會除編演各種諷世社會新劇外另有陳道中君三弦拉戲九齡十齡童武術張志香吳桐初王愼聲三君蘇曲王砥石君傘技及音樂舞蹈等游藝該團地點交通便利電車可以直逹門首云 
 
 

Page 21

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *崑曲 
[粟社新聞　（嵩生）]  
　　本埠　音　家所組織之粟社社友逹四十人甲子新正爲成立二年紀念　有一番盛况該社近方發起出版部由王慕詰項遠邨袁安國主任撰述茲錄粟社最近改訂簡章如左 
　　粟社簡章㈠旨趣研究崑曲講求音律㈡社員夙擅崑曲贊同本社旨趣者得社員二人介紹經多數認可得入社爲社員工於崑曲著有聲望者經社員多數同意得推爲名譽社員㈢職員社長副社長各一人文牘二人會計一人庶務二人曲務主任二人均由社員投票選舉之一年一任名譽社長一人由發起人公推任之㈣集會每月集奏一次其日期及地點由職員會定之先期分送通告集奏曲目秩序由曲務主任支配之集奏規約另訂㈤經費社員應納常年社費二十四元分兩期繳納新社員應納入社費十元於入社之日繳納之並繳本期社費名譽社員納費不在此限前項收入充每月集奏及其他一切開支之用㈥研究本社酌設研究部其規約及經費另訂之㈦出社有左列情形之一者經職員會提出社員多數贊同後應令出社㈠久不到社認爲不合本社旨趣者㈡品行不正認爲有妨本社名譽者㈧附則本修正簡章自甲子歲正月起實行本簡章經社員二人以上提議多數認可得修正之 
游戲塲 
[重整旗鼓之新世界（志中）]  
　　新世界自陽曆去年十一月停止營業後旋由邱君竹筠及陳君永霖經理刻意規畫自開始佈置以來已近兩月茲定於陰曆元旦日開幕内部增添頗多如自由廳四園玻棚滿紮賽生菓樹電燈數百株光甚閃鑠此項菓樹係由德國定購故滬上頗鮮有覩者復製五彩葡萄樹架滿綴廊廡翠葉紛披淸游至此雖輕衣薄袖亦忘却朔風凛冽也餘如小洞天中則聘有桑君棟臣精製檯擱四座亦奇巧絶倫他如各部玩具等亦煥然一新焉 
[大世界之新設備　（）]  
　　大世界爲黃君楚九創設年來内部革新不遺餘力營業遂日臻發逹該塲自陰曆元旦日起將原有之大劇塲改爲導社元旦日所演之新劇名「美女換江山」云 
[小世界改造小桃源　（世昌）]  
　　新北門内小世界爲點綴甲子新年起見特於本月廿三日起將全部更換佈置裝修一新並將小桃源澈底改造加增游藝云 
[精神百倍之先施樂園　（鵑）]  
　　先施公司附設之樂園當此冬令千梅競放如香雪海舊歷新年起特增多游藝東書塲有優美京劇班著名影戲南書塲有女子新劇孫是娥申曲西書塲有范素珍時事申劇哈哈團滑稽新劇沈桂英時事本灘北書塲有邱德奎中國幻術馬金玉子秀平梨花大鼓于桂芬京音大鼓老東瓜滑稽大鼓顧增壽電術拉戲邱聘卿單弦彈戲與三弦拉戲香花會南北時曲蔣婉貞女子蘇灘均極可樂也 
[永安天韻樓廣增游藝　（征鴻）]  
　　永安公司天韻樓舊曆新歲除原有游藝外更增設禮拜團哈哈笑劇（係男子新劇）於髦兒劇塲影片則到有偵探新長片更於七樓東廳添聞書塲云 
京戲 
[演劇閒談　歐陽予倩]  
　　新舞台的徽欽二帝是汪優游排的他爲這本戲攷查了無數的書所以其中的事實都狠有根據雖演的人未免有過火的地方這也是上海近來的風氣無法可想然而比較毫無故實的歷史戲總好得多就是衣服雖在事實上不能全改舊觀郤也狠有進步 
　　優游編徽欽二帝是採取作長篇章回小説的方法所以人家看了頭本再看二本以爲不甚接氣但在優游的意思第一本説一個大致的頭緖把宋金遼都現一現第二本結束過金滅遼的事情以後便完全是金與宋的紏葛他處處拿徽宗的荒謬與金人的强盛相映照我以爲他的用意是狠好的不過我是從來不贊成連台本戲的優游編徽欽二帝因爲是連台所以失了藝術的價値郤是這不能怪優游因爲大家都以爲連台戲是可以賣錢的而我以爲不盡然也 
　　中國普通的人歷史知　都狠有限即以學生而論狠少注意中國歷史他們以爲英文教學比較重要而且適用些其實這是誤謬有人問我「遼國在那裹是不是探母中蕭太后他們家裏」可見没有相當的歷史書足資普及還幸喜有幾部小説如楊家將岳傳之類那些書雖然狠糟居然敎人曉得宋朝有岳飛秦檜番邦有蕭氏一族也是好的如今更因徽欽二帝曉得蕭氏是遼國的后族了 
　　新舞台從九月到年底的生意全靠這本徽欽二帝支持不過没有賣着多錢大家以爲這是戲情太深普通人不甚了解所以不能像狸貓換太子的叫座大約演第三本的時候更加入些岳傳中的情節 
　　優游編徽欽二帝所得於舞台上的不多所得於學問上的郤眞不少他發了歷史上許多疑點得着了古服制上許多證據他已經着手作宣和遺事攷證并積極凖備著一部中國服裝史其動機都在徽欽二帝這本戲上 
　　我在徽欽二帝中毫没有甚麽貢獻甚麽新歌新舞雖然説得好聽老實説都是不成器的不過我以爲不管對不對不妨儘量試騐在試騐中千萬不可自已滿足罷了 
　　人家都駡看戲的人是盲從就我而論從前研究戲劇也完全是一味盲從到了前四年便到了極端懷疑的時候到如今方漸漸有具體的主張但是才學有限研究還没有十分澈底所以不敢貿然發表我深信非有建設之才不能妄談革命破壞須用着建設的精神如今研究戲劇的人不是隨便唱着頑頑就是借着外國名家以自重這都不是根本的辦法我從前也曾如此從今往後我願大家不上這様的當　 
　　研究戲劇者每每説觀衆的程度不夠在觀衆呢自當免去盲從之誚在研究家呢本有引導觀衆之責若徒然説觀衆程度不夠未太自菲薄了 
　　目下的本戲都是一唱六七個鐘頭唱的與看的都極疲倦這一層很容易改良然而似乎非長不足以賣錢眞的嗎上海的看客專歡喜看長戲嗎 
　　排戲有種種困難不是一句話説得盡的近年因爲非排新戲不能賣錢吃飯所以唱戲的漸能服從排練然而决不願爲長時間之演習故除舊套子舊詞句借用面外殊少進步而於唱白表情尤不肯加以錘鍊這於劇界前途及劇人的生活極有關係我深願大家多多努力一時的自滿適足以自殺全靠鼓吹是靠不住的 
 
 

Page 22

 
 
第一萬八千二百九十六號;中華民國十三年 西曆一千九百二十四年一月三十一號
星期四 * *京戲二 
[新年京劇之槪况　（春醪）]  
　　大舞台歷年素不主多聘藝員而編排新劇號召之力則固甚大若宏碧緣狸貓換太子等劇佈景靈妙有足多者藝員中若賈碧雲當年固爲一時之翹楚做工身段自是可觀商慶奎之鬚生前曾偕梅蘭芳赴日本亦當時之上選小逹子取法李吉瑞其帮子亦曾負名惜近不多演毛韻珂於編排新劇開最早之風氣近來各劇之引人入勝亦大都出諸其手際茲新年酣歌恒舞必有佳劇以娛羣賓也 
　　天曕舞台自常春恒主持以來亦每以新劇爲號召若梁武帝狸貓換太子等均其刻意經心之作而明年則復於原有諸角外復聘鬚生王斌芬温小培温　曾獻技海上頗受歡迎武生張銘武小楊猴靑衣孫瑤琴小丑孟鴻茂鬚生彭春珊則重演各劇必且更有精采而若演舊劇亦必益勝於今此外若常春恒之武生劉玉琴之花旦明海山之鬚生周五寳之丑角要亦均爲海上顧曲家所深知者矣 
　　共舞台男女合演在上海别樹一幟就中諸伶亦多可觀者坤角若粉菊花小蘭春呂美玉男角若李桂芳林樹森小孟七均多年在滬之藝員張文艶亦久在該臺特以梅蘭芳來滬改組班底時爲漢口邀去今旣重來則新年定有佳劇且益以安舒元之武生瀟湘雲之靑衣薈萃一臺自多精采該臺自演新劇朱洪武出世狸貓換太子等而舊劇亦復間演不廢於今固可謂爲新舊兼融之一家也 
　　丹桂第一台近來輒排新劇若最近之黑虎星出世霸王娶虞姬奴女換太子等别取蹊徑亦復可觀藝員中若小楊月樓之花旦高百歲之鬚生劉奎官之武生均可寓目近添聘鬚生樊雲卿樊學汪笑儂能戲若張松獻地圖哭祖廟馬前潑水等靑衣江紫園票友名手武生樊春樓長於短打則新編本戲之外即演舊戲亦正足以號召新年必有盛况足爲歌舞界中生色者漹 
　　亦舞臺向以王又宸白牡丹爲台柱所演除諸葛亮招親得子還里外多演舊劇頗爲一班愛觀舊劇者所趨向明年白牡丹仍復蟬聯王又宸北上而易以馬連良馬爲做工老生中之上選蓋取法賈洪林者曩在上海曾演盜宗卷珠簾寨等劇頗受歡迎則明年新舊劇兼顧之局必不致於變更者可爲預言也 
　　新舞臺素由夏氏昆季爲之主持旦角則以趙君玉爲台柱今年自歐陽予倩加入益復精采而新劇若所編之濟公活佛已至二十餘本徽欽二帝采集歷史軼聞尤能贯串動人　聽而其布景之精推爲海上之冠蓋該臺地位寛大不惜斥資特以科學布景見長於時故地位雖在城區而觀衆仍甚踴躍有時歐陽自演其新編之文學諸劇亦復逈脱凡俗明年新歲聞預定之戲仍續演徽欽二帝諒更多精采耳 
　　春華舞臺今年屢演屢輟近方改組原有藝員若韓長寳小三麻子杜文林馮志奎明年又添聘鬚生蓋大元崇鶴年靑衣花旦張笑芳王麗卿武生趙月樵紅凈王福連等或曾在海上一露頭角或馳譽京津素未南下者顧曲界多願一新耳目而王福連曩供奉内庭極爲西太后所贊賞所演關公戲神情尤肅穆令人起敬比雖龜年零落而畢竟典型猶在足有可觀者在也 
　　翔舞臺爲最近組織之舞臺今年以陳小恒黃萍艶等爲主角而其組織法與他家特異蓋京劇之後尚復繼以影戲愛觀影戲者自亦樂爲命駕明年組織稍有更變想亦必添聘名角以與諸家競勝而二種兼演之舞台獨此一家則獲利亦定操左券也 
　　此後大世界新世界之京班組織或未大定而在游戲塲範圍者初不能謂爲舞臺專業故槪從略 
[新春鞠訊　（梅花館主）]  
　　今年菊部之熱閙爲從來所未有名生名旦相繼蒞止歌臺舞榭大放異彩顧曲周郎無不色飛眉舞興高采烈也明年大槪情形無甚差異惟共舞臺亦舞臺兩家則稍有變動茲將所得消息記述於下 
　　共舞臺除原有坤角張文艶粉菊花等外另新邀鬚生安舒元文淨董俊峰金少山及坤角花衫潇湘雲（安舒元潇湘雲二人訂長年合同包銀安萬二千元潇五千元）亦舞臺白牡丹聯蟬包銀長年五萬元膳宿在内鬚生已聘就馬連良包銀按月二千五百元淨角由連良帶來包銀另計云 
　　丹桂第一臺仍以劉奎官爲臺柱小楊月樓唱至二月底解約由綠牡丹接任新聘鬚生樊雲卿在京無藉藉名唱汪伶隠調琢磨極有似處惟不知能傳滬人士之歡迎否也江紫園爲江夢花之弟係客串性質據律和票房羅曲綠君云紫園扮相極佳嗓亦淸潤日前在丹桂客串采聲甚多人緣尚屬不惡云 
　　春華屢派人入京邀角均無結果蓋京角皆視春華爲畏途主事者雖誘以鉅金亦不願輕易一試邀來之角如蓋六元張笑芳等均係二路角色惟花旦高秋顰尚覺差强人意武行均係乾坤劇塲　班文丑韓金奎杜文林亦在其内李吉　與該臺主感情至佳允於明年三月後來帮忙能否成事實須視該臺主氣運何如也天蟾大致不變芙蓉草以口角分手新邀鬚生王斌芬包銀月七百元此伶嗓音極高在天蟾演唱極爲適宜一般看狸猫之太太們想必極端歡迎也 
　　大舞臺新舞臺均無變動 
　　乾坤大劇塲改爲導社新劇另開門户 
　　新世界添設大京班角色歸某包頭一人承包云 
　　大世界添設髦兒戲臺柱爲金芳臣（即小翠玉）云 
粤劇 
[海上粤劇談　（介民）]  
　　虬江路廣舞台已邀定大榮華班演粤劇其元旦日戲爲「大展鴻圖」夜演「六國封相」「夜光珠」初二日演「吊寒江脱釵贈才子哭車站易服救佳人」夜演「玉釧緣上卷」即孟麗君之豔蹟初三日演「白可憐雪山埋豔骨崔劍波月夜吊佳人」夜演「玉釧緣二卷」初四日演「萬古佳人」上卷夜演「萬古佳人」二卷大榮華前次來滬開演「萬古佳人」已受歡迎而此次加以蛇王蘇之扮演想其續排之萬古佳人必更有可觀云 
新戲 
[吳門新劇之變更　（心渭）]  
　　蘇州民興新劇社已自置地産翻建京戲式之新舞台即將民興底班各演員改習京劇並趕於新正初須將新舞台屋竣工開演狸貓換太子梁武帝及徽欽二帝等歌劇刻下社主因啓演在邇預備至上海聘新角云 
[笑舞台將演「活神仙」　　（一笑）]  
　　笑舞臺排演ＫＫ士新劇以來賣座甚盛近來滬上各舞臺多已停演惟笑舞臺將演至念九日爲止每夜仍排演「ＫＫ女士」一劇念八念九二日爲星期六及星期日其日戲亦排演「ＫＫ女士」至明年新正該台新排新戲名「活神仙」將自新正元旦起日夜連演至初五爲止該劇内容有俠義有愛情有偵探有滑稽並寓有勸世深意佈景幕幕俱是新製異常精美正秋飾劇中方樂天編有新式勸世歌甚爲新頴嘯梧飾書僮无能飾傻大姐俱有特别滑稽表演无能挿唱小曲嘯梧挿唱春調皆翻新式花樣云 
 
