# 1915 - 324 - 4915373

 

Page 1

 
 
   
 
 

Page 2

 
 
時評 
[國家之地位（冷）]  
　　日俄之役戰於中國之土地上而中國乃云守中立巳爲世界所希有矣至靑島之役而前事復師日德戰於中國之土地上而中國仍守中立一之爲甚而可以再不能中立而中立其殆成爲中國之特例矣 
　　若歐洲之戰事除靑島之役外全與中國無關也靑島之役旣不能中立而中立矣靑島之役旣過後之今日反有不能中立而加入協約國之說豈非特例外之特例歟嗚呼不能中立者而中立之不能不中立者而不中立之其道與人殊其故果安在國家之地位其在何等耶其說雖無根而其傳之由來巳可傷心矣 
[專電]  
　　北京電遼西錦縣雜居之日人與我國學生衝突致彼此受傷現經日領向當道嚴行交涉　 
　　北京電陸徵祥前日就俄使協商庫倫善後策　 
　　北京電鄭使靈櫬今午抵京袁總統備特式禮車載送先農壇並派劉冠雄致祭各機關均派員執紼 
　　北京電參政院林秘書長有薦任蔡璋爲秘書楊熊祥爲僉事說　 
　　北京電海軍部秘書陳震辭職巳准 
　　北京電財部擬就兼設免稅草案呈請交法院議決施行 
　　北京電本年九月分各海關徵收成績江海第一津海第二江漢第三 
[特約路透電]  
　　東京電北京發來之函電今皆大書特書於日本報紙以致日人對於英國之意思在中國對付日本者頗抱不安且多批評前華盛頓訪員電傳中國將加入協約云云此乃類於排斥日本之舉動故當官場未發表確認或否認之明文時敵國之陰謀家乃利用此機煽惑庸衆（二十六日） 
　　東京電一九一六年至一九一七年之豫算案巳提交國會共日洋五百五十三兆圓入項巳减盈餘之數僅十八兆圓其支出費之大要如下陸軍九十四兆圓海軍百兆圓財政一百八十兆圓内務十六兆圓敎育十一兆圓入資大要如下地稅七十二兆圓所得稅三十兆圓酒稅九十一兆圓郵電六十四兆圓專賣稅六十八兆圓鐵路五十七兆圓（二十六日） 
[譯電]  
　　北京電中國半官界謂在華之英文報紙今不過僅作關於中國加入三國協約之空論而巳又外間所傳三國如確向中國有所請求則中國必允守優惠協約國之中立云云　　北京政界皆否認此說（二十五日） 
　　北京電英俄法三國勸中國加入協約國方面一事雖經路透電社否認然三國似曾以非公式交換意見今日聞日本對於此事巳表同情且電命駐京日使附從英使行事中國政界謂中國之加入僅能盡兵工廠之能力而巳中國兵力不足協約國苟欲中國協助排除亞洲之德人則舍此以外不能有所作爲云（二十五日） 
　　北京電鄭汝成將軍之靈櫬今日下午抵京安厝先農壇各公署均下半旗各使均擬派代表前住致祭（二十六日） 
[戰電]  
　　其一（英人路透電） 
　　雅典電大局漸有轉機馬爾太扣留之希臘商船均巳釋放希臘商電巳可照常傳遞並無留難（二十四日） 
　　雅典電希政府巳答覆協約國之通牒聞希政府巳接受協約國要求允不解除聨軍武裝並許聨軍在希境之内自由行動及用希臘之鐵路電線惟對於若干細則須續行審查協約國之通牒曾聲明聨軍所占希臘土地自當於相當之時期内恢復原狀且當予以相當之賠償希政府因協約國情殊友好頗爲感慰（二十四日） 
　　倫敦電路透電社得悉協約國於雅典之舉動志欲使大局不更轉危以保全聨軍之利益故協約國並未要求解除希臘陸軍之動員惟提議希軍不得駐於聨軍活動之地叚内耳（二十五日） 
　　蘇里治電奥國消息謂協約國擬在在薩洛尼加爲長駐之計近巳運到重砲及電氣機器且與包工人訂定建造大營房合同布京電稱羅馬尼亞政府不准貨品假道羅境運入布國布人大忿（二十五日） 
　　亞姆斯特丹電柏林宣布俄國召集大軍人數如下哇特歴二十萬人多瑙河伊斯美爾八萬人里尼七萬人里尼近巳改爲大軍區現信此項軍隊乃用以攻布者（二十五日） 
　　巴黎電泊里蘭特官電謂塞政府巳移至斯克太里（二十五日） 
　　倫敦電下議院議員康華爾質問關於印度之不祥消息是否由敵國方面傳出政府亦有所知否印度事務大臣張伯倫答曰余不知貴議員所指者爲何事故未能發表關於消息何從傳出之意見就余接印度大局各報告察之印度情狀甚可滿意惟外間傳言皆由於印度以外之運動或少數極端家不顧多數之與情超然於法律之外者之計謀而起印度北部有若干反對英人之社會其總機關則在美國專以擾亂和平煽惑軍隊推翻政府爲事但印度人民不爲亂言所動且扶助地方官處置亂謀其忠義之氣巳可槪見云云（二十四日） 
　　倫敦電里士爵士今日在下議院質問印度出口至日本之生棉及日本出口至印度之布疋何以日見其多張伯倫君答稱彼於日本以獎金鼓勵此項出口品一節並無所知苟里士爵士得有證據被殊樂聞之（二十四日） 
　　倫敦電費蘭克費特報謂德國棉織業除供軍用之貨外餘無材料可得（二十五日） 
　　巴黎電今日下午公報謂亞土瓦及勞蘭有尋常之砲戰夜間有炸彈戰事（二十五日） 
　　羅馬電意公報謂奥軍回攻柯爾狄拉那·柴戈接·與哇斯拉維亞·三處皆失敗未成陣線某處有奥兵死屍三百具意軍在聖邁克山境内奪獲戰壕頗多及山峰一座聖瑪狄洛敎堂之防軍巳被意軍圍住當俘敵兵五百十四人並奪軍火軍需等甚衆意飛機以炸彈轟撃愛沙維柴·愛杜細那·等處後安然飛回（二十四日） 
　　巴黎電法内閣承認俄軍在俄皇及新參謀長指揮下之戰績故以大勳章贈與俄國亞歷克鍚夫將軍聞法國寳將軍將至俄國親贈勳章云（二十五日） 
　　倫敦電今日上議院討論耕種境内募兵一事時瑪爾波洛公爵稱詆譭統帥費蘭巨者實屬非是蓋費蘭巨心力之活潑無異學童而作戰之勇敢不愧丈夫不獨本國軍官即法國將士亦敬愛之云云（二十四日） 
　　倫敦電今日地方自治部大臣華特朗提出戰爭時限制小屋加增租金之議案謂製造軍火之區附近地方人多屋少故狹小房屋租價奇昻工人頗以爲苦云云此案將適用於居戶稠密之各境以戰前房租爲今日普通之標準（二十五日）　 
　　倫敦電葛雷爵士及張伯倫君今日曾參與軍事會議（二十五日） 
　　其二（德人德文報專電） 
　　柏林電（由塞維爾轉）十一月二十五日德軍大本營公報云柯凡士將軍之軍在米特洛維加俘塞兵萬人獲砲十九尊德軍在泊里斯蒂拉俘塞兵七千四百人獲砲六尊及戰品甚夥（巴爾幹戰况）比斯芒特巳入德軍掌握德軍共俘軍官九員兵七百五十人獲砲三尊（二十五日） 
　　華盛頓電駐美奥國大使署宣布十一月二十三日維也納公報云意公報近來一味自誇實則自奥意開戰以來迄今巳六閱月奥軍堅取守勢頗爲勝利伊森沙陣地雖巳經過大戰四次然西南陣線之敵軍卒未攻担抵奥軍陣地且死傷者共有五十萬人之多戈爾士橋端砲臺及杜白杜高地之戰事仍在進行進攻波特哥拉·泊拉夫·哇斯拉維亞三地之敵軍均爲奥軍撃退十一月二十一日意軍轟撃戈爾士死平民二十人傷三十人毁屋四十六所損屋二百五十所昨日意軍復以重炸彈數百枚擲撃該城意軍於桑米琪爾山西南杜白杜高地暫時撃退奥軍至桑瑪蒂洛西邊而止當夜即由匈軍及加特勒軍將所失之地全行奪回（奥意戰况）奥軍攻撃柯柴拉鞍之孟軍陣地奥軍巳攻入泊里伊波里斯柯索伏波里之戰事奥軍仍占優勢奥軍在伊巴爾流域前進行抵距米特洛維加北六基洛邁當處德軍今戰於距泊里斯蒂拉半日路程處布軍巳渡齊哥伐克泊萊尼拉河（巴爾幹戰况）（二十四日） 
　　柏林電十一月二十四日土耳其公報謂土軍於本月二十一日在第格里斯河柯拉附近撃落英飛機一架駕機者爲一英國陸軍少佐受㣲傷巳被俘英軍希圖攻入塞特爾巴附近之土軍陣線未得利（二十四日）　 
　　柏林電英國波爾特胡無線電報昨方歡然云及協約國封鎖希臘海濱之鐵手腕今日英國外交部忽有否認之宣言英國之更變態度其原因有二一在希臘政府堅不肯　　　 
取消陸軍動員令一在覺悟法國克勒滿索所稱之薩洛尼加遠征軍將入可慘之末途也著名意國訪員瑪格里尼氏由摩拉斯蒂爾來電謂塞軍不日將受慘烈之結果民衆對於協約國怒不可遏自巴布拉山隘失守後英法軍巳不能互相策應瑪格里尼氏勸四協約國速止在巴爾幹作戰（二十四日）　 
[東方通信社電（日本人組織]  
　　東京電關於引誘中國題日本與列國間之交涉其後並未進展但就其成否如何巳有悲觀之傾向中國不至入聨合之中而沮止德人之活動目下似巳努力而行云 
（二十六日） 
　　東京電數日來北京中英同盟之說頻傳此固有人虚搆不値一顧惟一般日本人對此次外交事件頗抱一種不快之念云 
（二十六日） 
　　北京電英國公使朱爾典氏聲明由英國勸告中國加入協約方面問題事實無根（二十六日） 
　　北京電北京政府對於反對帝制者大加檢舉巳發其端（二十六日） 
　　東京電首相官邸今日由午前至午後對貴衆兩院開預算内示會（二十六日）　 
　　東京電政友國民兩黨之憲政擁護派委員以研究國家之根本政策爲目的組織政治俱樂部（二十六日） 
　　東京電日法銀行東京支店今日發表法國政府規定於世界之市場募集無限國債年息五分每百法郎實收八十七法郎二十五珊就　巳開始募集矣（二十六日） 
　　東京電日本明年度預算巳内示上下兩院普通歲出入預算額爲五億四千萬元加之前年度餘剩金一千三百萬元計共歲出入五億五千三百萬元以謀彼此之均衡計新事業及其他之支出等較之去年度無大差異云（二十六日） 
　　東京電日本天皇本日午前九時親謁孝明天皇仁孝天皇孝格天皇御陵大禮旣悉告終御駕遂定明日由京都發輦向名古屋（二十六日）　 
要聞一 
[英國檢查商電之美人影響]  
　　大陸報十月十一日華盛頓消息云美國國務院以英國檢查商電之法頗不利於美國故今日傳諭商界如有商電被英檢查員稽擱或毁滅者儘可來院報告詳情並附呈電稿俾可彚齊轉交駐英大使以與英外部重開交涉蓋國務院前曾接商人陳訴禀詞多件關於英檢查員扣留美商發致外洋經紀人之合法商電情事數月來國務院藉外交官之作用欲使英外部知美國利益之受害情形請其於妨及美商之處變通辦理然迄無效果也英檢查員將其所不解之電信輒任意毁滅其實英員所不解者而在美商觀之則固顯然易解英員對於許多美商所發之電信往往挑剔過甚稍有疑點卽棄諸廢字簏不肯稍加審察發電者須俟接到收電者之通告始可知前電之遞到與否以致消息滯鈍一般賴市價買賣者乃大不便利且英檢查員所不允傳遞之電信有時爲同業競爭家所得商界機密遂爲所知摩根公司所締結之合同本屬於他公司嗣因他公司電信被阻摩根公司乃得奪其營業美商之爲協約國代理者獨能享受特别權利而其他美商反損失權利此誠國務院所未能忽視者也法國檢查商電之法較英國爲善凡發電者於數小時之後即可得該電巳由法檢查員通過與否之回電惟須多繳五字電費而巳今國務院所要求於英國者不過請其採用法國檢查法耳 
[德報論協約國之引誘]  
 
 
 

Page 3

 
 
華德日報云自路透電謂英法俄三國謀使中國加入協約後而北京路透電又否認其事吾觀三協約國若實有勸與聨盟之事亦不足怪蓋此爲常有之事耳伊等之主見亦易知悉不過欲令德受損失耳而德爲中國之賓客欲令德國虧損自不得不使中國下逐客之令前者俄某大報巳明言德在中國之天津漢口租界應即取消今日字林報論亦勸袁總統設法反對德之破壞中國中立本月四日北京英文報亦登有一信亦勸中國不可與德往來吾等早知英人意向擬離間中德至睦之交誼而使之中止此等舉動我德并不稍有畏懼因中國政府巳深知現在戰事究爲何國勝利世界强國屬於何國且知協約國今日之地步况中政府亦知英法俄屢使日本侵佔中國權利致令中國軟弱不振而德國究無此等危害中國行爲且深望中國能自强自立不受他國抑制此吾德向來所持之意見也尙有一事甚爲奇異英俄法三國并不將謀令中國加入協約之事告知日本者此自然者也何不先告日本蓋不信日本耳爲何不信殆因前者英請日政府宣布命令不准日商與德交易及派兵赴歐救援兩事日本均未允行之故更有一層如英法俄在中國勢力膨脹德國受虧亦令日本受虧本月四日北京日報亦有反對日本之論調更登有一信謂中國現應出頭辦事英法俄美四國甚願相助爲理云云亦不言與日本共同辦理可見不相信日本之深也 
[我國可加入歐戰團體乎]  
　　十一月二十一日發 
　　東京通信社社員飄萍 
　　外交界之風雲千變萬化昨今乃又有英俄法意要求我國加入聨合軍團體之消息據東京報紙所記載則上述之要求其作用有如下所列 
　　（一）所以防中日間之糾葛維持極東之平和言今年以來中日間之感情日益疎隔葛藤愈多則極東之平和殊爲可慮故運動我國加入聨合軍方面則中日之紛爭可以停止且據紐約來電中國如何答覆尙在未定新運動之何自而起亦未判明並料中國當視爲保護權利之善法歡迎其所運動無疑但中國即允加入而軍事上不有何種行動一方又可防遏日本之侵略干涉至日本知此運動以後應執何種態度在華盛頓地方所傳說者有二第一說日本主張在中國地方之日本最上利益不因是而少有所傷云云第二說則言中國果加入聨合軍團體日本於直接有利益之處依然可取獨立之行動云云此皆日報所載自紐約來之消息也 
　　（二）所以阻止德國因帝制問題而獨得利益此項消息亦有數報載之言中國加入聨合軍之團體則與德成爲敵國德國不能因帝制問題暗中飛躍但有疑問加入聨合軍以後帝制仍遂行乎抑各國仍處監視之態度乎抑遂行帝制各國不索報償乎吾人固不知德人之果與聞帝制問題否也 
　　（三）所以斷絕德國在我國經濟上之勢力此說惟國民新聞載之該報素注意於是事數月前曾兩載英國對於日本要求合同絕斷在華德人之經濟勢力日本以自身利害關係未允許之今次英俄法意有對我之運動國民新聞又載曰是殆德國商業根絕之策乎言英國對於今次之戰不能在戰場一制勝頗爲遺感乃欲以種種手叚謀困德國先以封鎖海上斷德國食品之供給禁止自國人（英）與德人貿易更圖於波斯暹羅中國等處一掃德人之商業據紐約電此次運動中國並不期待軍事上之助力則其目的在一掃德人所有在華之商業貿易甚明明也果中國加入同盟軍與德國爲敵則可以覆德人在華之根據或將在華全部德人盡行驅逐亦未可知如是則與敵人不許貿易之精神完全達到但因是一般中國貿易之損害亦屬不少此事果與日本有利益耶抑有害耶尙多考慮之餘地云云 
　　（四）此事之前途如何此事之尙屬一種風說未必成爲事實固不待言但所謂防遏中日之衝突易言之乃恐日本之着着進行或侵入各國利益之範圍中然我國當有他法以處日本即勿供日本以機會是也奚必加入戰團至防遏德國獨得利益云云因帝制而與德國以利益固甚危險之事然他國亦非不喜利益者又驅逐德國在華之商業是否與中國有害外交之前途能勿種將來之禍根否皆宜愼重考慮者且日本未必承認此事雖有近來交涉之說吾人寗不望其成爲事實也 
　　附注關於戰時敵國間之貿易是否即須禁止從來有英國主義與大陸主義之不同英國主義者兩國一經開戰則商人間之貿易關係亦告斷絕大陸主義則國家間雖開戰而個人之貿易關係仍不斷絕此兩主義之不同與貿易前途生大關係固有研究之價値也 
編輯餘談 
[日本人之美日戰爭談（四）（王衡）]  
　　不數小時我軍巳入斐列賓羣島入麥尼拉城（Manila斐列賓羣島之首城）佔無線電報局及天文臺挂日本旗矣正擾攘時我海軍艦隊自台灣北港出而遇敵我軍作左右翼陣列二旁若野鵝之二翅也離二千五百碼以外美國艦隊陣作魚鱗形重重相疉愚而且拙砲火之好標凖也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之最近觀]  
　　日俄外交界日本自約同英俄法意四國向我國政府提起勸告以後彼國政府即屢開閣議據其報紙所揚言不外對於我國取監視之態度對於五國持共同的態度等語至其政府所持之政策是否如此外間尙無從深知惟日置公使到京後曾來外交部與吾外交當局會晤兩次此事巳見各報而俄國公使近日之行動在五國中亦有獨異之處前日午後俄使並曾訪問日本使館與日置公使會談此具可紀之事實也 
　　秘密討論會前日政事堂開會除各部總長均到會外尙有軍事參議三人公府顧問數人與議聞所討論者内有三問題係關於軍事二問題關於財政一問題關於外交此項外交問題爲兼代國務卿外交總長陸徵祥氏所提出至該會議討論之内容則至今仍守秘密故外間無從探悉但聞所討論之各問題均經通過會議之後陸代國務卿即行進見總統報告會議之結果 
　　　召集籌防會前此統率辦事處曾奉大元帥之命制定中央籌防會條例其後尙無實行之消息惟聞各省將軍巡按使等巳因此項條例秘密派員到京或命在京之高級軍官代表向統率處及陸海軍參謀部參列報告一切茲聞總統擬於明日（二十五日）起開大會三日親自出席會場聞在豐澤園東大樓軍政會議廳 
　　嚴訊彭邦棟彭邦棟爲前參議院議員五日前旅居前門外泰安樓忽爲步軍統領衙門游撃隊捕去現正在該衙門執法官處嚴訊其犯罪之由外間莫從探悉或謂挾有劉揆一陳其美密信多件未知確否 
　　英報述民苦英文京報云語曰防民之口甚於防川今日縣知事之舉動殆防民之口而阻其怨氣苦情不得伸訴其關係國家甚重且遠夫地方欲維持安寗雖不能不禁止人民肆意攻撃政府若使小民眞正之怨苦不得伸訴則未免近於不智余於茶館中屢見書有勿談國事四字其意即禁止鄉民議論官吏之良否若有人偶談及人民之困苦及官吏之腐敗則衙門差役必捕之目爲亂黨至茶館之所以粘此四字於壁間者蓋遇有人在茶館中評論官吏之貪小民之苦即認爲任人造謠惑衆應罰金五十元縣知事此舉之用意如何吾人雖不得知然總不外欲以種種方法威嚇鄉愚使不敢出怨言耳鄉人又告余云現縣署審訊案件訴訟者又須跪伏並恢復大老爺之稱號從前棄去之竹板亦復使用遇有民事案件縣署衛兵竟荷鎗侍立然此種作威作福之景象跪伏於大老爺之前鄉民本習之而不以爲虐惟將其曩日至縣署撃鼓鳴冤及哀訴賦稅過重之權利奪去則不能無怨言也余（英報記者）今述及此種事實未嘗不知其不悅耳不中聽也然以其爲事實且爲重要之事實故有不能不急喚當道諸公之注意者云云 
[鄭故使靈櫬到京之辦法]  
　　上海鄭故使汝成靈櫬北來政府擬舉行國葬巳誌本報茲聞前日淸晨總統召内務朱總長入見令即擬具辦法數條呈候核辦隨即電致滬上諭知鄭氏靈櫬抵津後卽在車上暫停三日於二十六日用原載尃車直放北京届期陸海軍及參謀等軍事機關各派定部員十人於午後一時至東車站迎迓其餘政軍警界人員自願往迓者聽至靈櫬抵京後擬停在先農壇以後開會追悼擇地安葬聞鄭氏靈櫬到京之前先由警廳於先農壇内設立一追悼事務所巳於昨日（二十三日）成立其應行籌備事宜業經内務部曁京師警察廳各派專員趕速辦理並請各界將派定致祭員姓名於二十四日上午開送警廳以便照送入場劵如有祭文聨幛等件可於二十五日以前送交先農壇追悼事務所俾得届時懸掛茲錄事務所通啓原文及簡明禮節單如左 
　　事務所通啟逕啓者本月二十六日午後一時鄭彰威靈櫬到京暫停先農壇内在太歲前殿設位受祭政軍警各界應派致祭人員均由事務所先期函送入場劵並擬定禮節單專函知照各界在案第時期甚促軍政各界通函或有遺漏並與鄭彰威侯有個人私感願往致祭者務請由本管署於二十五日以前派人持函至先農壇本追悼事務所索取入場劵並僕從入場劵以便届時致祭如無入場劵均不能進二道壇門特此登報聲明俾衆週知先農壇鄭彰威侯追悼事務所啓 
　　簡明體節單一鄭彰威侯靈櫬於本月二十六日午後一時到京應由統率辦事處侍從武官處陸海軍及參謀本部模範團訓練總監軍政執法處高等裁判處兵工廠步軍統領衙門警察廳各派官十員到站照料並步行護送至先農壇内二靈櫬到京暫停先農壇内在太歲前殿設位受祭三靈櫬到京後應請大總統特派海軍總長前往奠醊其禮節另行規定四護送衛隊按照海軍喪禮條例之規定應派衛隊二營應由海陸軍兩部分派兵隊先期齊集車站靈櫬到時列隊先致敬禮並在靈櫬導引五海軍部軍樂隊先時至車站迎候並隨衛隊護送至先農壇其應被喪章按照海軍喪禮條例辦理六是日各官署及其他機關如有前往祭唁人員均應在先農壇内先時齊集七是日迎接及致祭各官員均由事務所先期函送入場劵以便稽考無入場劵者一槪不得進内八是日到站迎接及壇内致祭各官文官均著禮服軍警官着制服均應護送執紼隨行九靈櫬到站啓行經過時凡迎接護送各官文宫行脫帽禮軍警各官行扶帽禮沿途軍警行舉鎗致敬禮十壇内設備事宜均由内務部京帥警察廳派員設立事務所分别辦理十一停靈處所派兵警護衛並消防隊常川駐守十二壇内預備招待所接待各界祭唁人員十三各界開追悼會須另行擇期舉行先與事務所接洽 
　　鄭使遺櫬巳於昨日（二十三）下午到津是時政商各界均在新車站恭迓并定於今日下午在新車站後設立祭棚開追悼會祭時軍帥及各機關長官均有演說 
[限制官吏兼充校長敎員之辦法]  
　　官吏兼充校長敎員京中多有本月初間聞有查明更換並訂爲規條以後不得再有兼任各節茲聞敎育部討論數次昨爲特訂變通辦法限制一切頃巳呈復總統並奉批照准矣呈文云案准政事堂十一月二日交片奉大總統諭京師各學校校長敎員有以行政司法各官兼充者殊與本職職務敎授時間兩有妨碍校長責任重要斷非現任官吏所能兼理應由該部查明更換毌稍遷就敎員向有專任兼任之分兼任敎員係按鐘點計算所費較省在校中爲撙節經費起見亦具苦心而一校之中兼任多於專任究非良法應由該部督飭各校長酌量辦理除敎授勤懇生徒翕服及爲學科所必需者仍准延訂外餘由校長愼選專員一律更易以重課程是爲至要等因此交到部仰見大總統整飭學風實事求是之至意一麘自蒞任一月以來連日往專門以上各校參觀聽講其敎員臨時缺席者所在多有全級學生同時停課推原其故大都以官吏兼任者爲多在校長利用兼任之官吏以敷衍人情在學生亦歡迎官吏之敎員以爲畢業後終南捷徑由敎授者言之是謂無責任心由受敎者言之是謂有虚榮心誠如鈞諭本職職務敎授時間兩有妨碍顧其中亦有少數敎員所轄學科在國内幾如鳳毛麟角自應准其延訂特予變通俟東西洋畢業回國之人足敷各科敎員之選再行停止當經會同次長召集本部參事司長秘書各員曁各校校長節次詳加討論辦法除京師國立法政專門學校校長現派法制局參事饒孟任接充業經函達該局暫停本職外其餘國立公立各學校校長現無官吏兼任均請毌庸置議其私立各學校校長如有現任官吏應遵令更推非官吏之校長主任校務俾專責成其因關係校中歷史沿用校長名稱並不常川駐校者擬由部飭知該校一律改名總理不相混淆惟參政院參政爲諮詢機關雖係簡任人員與行政性質究有區别即聽其兼任於事實並無妨碍至敎員之勤惰關於學校課程學生成績均屬極爲重要而學科必需之敎員遇缺乏時又不得不遴員兼任自應妥訂辦法以利推行擬請嗣後行政司法各官吏在辦公時間以内均不得兼充敎員其有敎授勤懇生徒翕服及爲學科所必需者雖准兼充敎員要以所定敎授時間必須在辦公時間之外爲限並應將兼任時間報經本管長官認可各該校長亦應將各該敎員所任學科及敎授時間現爲何署職員隨時報明敎育部以昭核實此項兼充敎員之官吏遇有因公出差時尤應委託代理敎員不得任令缺席致誤課程倘官吏兼任敎員者田該校查有缺席曠課等事即爲妨碍敎授時間之明證各校校長應隨時辭退另選專員以副迭次申令敬事戒偷之本旨其近年留學畢業歸國學生經政事堂考取奉令分部任用各員如在所分各部未有重要職務者其本職薪俸甚㣲應暫准作爲例外於各部所定辦公時間之内亦得兼充各校敎員一俟各部派有重要專職即一律加以限制庶於本職職務敎授時間兩無妨碍抑一麘更有請者一國學術之進步必優待敎員之地位而其道始尊目前東西各國游學畢業專科後先相望一爲官吏則學術易荒相隔數年則學工科者忘其應用之名詞學農科者失其習勞之美德惟有擔任敎授爲敎學相長之事如專任一校敎員殫精研究或出其著述餉遺校外之生徒或精力過人酌兼他校之功課其所得當不弱於官吏無庸别籌生計更足以高尙人格養成人才此尤於限制之中寓裁成之意者也所有擬訂辦法各節如蒙批准即由本部通行各部及京師各學校於下一學期開始實行云云 
[江蘇請免加漕之無望]  
　　南京特約員 
此次蘇省加漕突然發表一面飭縣執行一面估計增收額數列入解部專欵其態度異常堅决手叚異常靈敏觀其在開收冬漕之時發表即可知其審度巳久而後施行且亦料定蘇人懇求免加對付方法巳經預籌矣 
　　加漕之欵專供中央之用與省地方無涉近年中央財政集權愈形强固此等重要舉動旣非外省可以妄行請求亦非可以懇求豁免蓋巡按使財政廳長其名義雖屬行政長官其實權僅爲政府之承宣人只能轉達法令唯唯諾諾固不如前淸撫藩之權亦不如民國初元之民政長也 
　　春間即有加賦之說忙漕一律加收若干其時長官更迭未即舉辦巳在籌商之時馴至前月部中需欵孔急明年預算缺損極多乃有增加蘇省協欵之電同時發生加賦部意忙漕并加忙銀每兩現收二元一角内含地方附加稅三角擬再加三角作爲新欵則國稅每兩即有二元一角較前可增收九十五萬元（忙銀原案每兩一元五角地方稅三角合一元八角張壽齡在蘇時加收三角現部令仿前案再加三角即每兩二元四角）漕價每石加五角此乃第一次之部令巡按使及財政廳長先請槪行豁免不允繼請免加忙銀爭執至再方准暫緩加漕遂成鐵案政府加賦之原因一由於舉辦新稅無成績二由於整理財政未進行但求苟安遂不惜置信義人心於不顧現蘇省駐京同鄉及本省紳民合詞請免不下數十起均請巡按使財政廳力懇政府所持理由至爲充足聞某公閱竟長嘆曰稅得眞情眞理政府當亦曉得不過要錢就不能管了此語可知請免之無望矣 
　　省長官據情入告巳二三起尙無覆電近日部中除因要錢公事外其他多擱置不理此案或因要求文件甚多不能不覆然而欲達免加目的恐未必能一則部意免加忙銀係屬格外恩典何得再行妄凟一則省吏亦以請免加忙出力不少自謂可以無愧於蘇省也 
[濱江儲金議决發還紀]  
　　濱江救國儲金圑事務所成立以來經各幹事開會勸募共收現欵二萬七千餘元近不知受何種問題之影響忽一律停止該團於日前召集各幹事及中國交通殖邊儲蓄各銀行代表假濱江商務會會議善後辦法由總幹事徐琴舫主席報告開會宗旨經各幹事提議將本利一併發還本人惟各銀行因所收之欵過於零星又兼日期不一算利不易復　各幹事議定由商會僱人合算利息除歸還本欵外所有利息統歸慈善會至於事務所先後所需之經費則由各幹事分攤當經全體表决於日昨施行按濱江此舉以利捐慈善會而事務所費用悉由各幹事分認不須以利助費殊爲光明磊落云 
[南滿雜居後之民食問題]  
　　奉天往年秋糧上市糧價必致平减本年則至秋成以後始行騰貴推原其故或謂由於水災之過甚然省北開鐵一帶各縣收成豐稔且產出糧石未見其裝車出售抑或爲人民之囤積居奇乎但吾民應負各項捐欵亟應淸繳諒無蓋藏自封之能力現在糧價如是之昻貴旣爲歷來所未有疊經當道嚴令禁漲而翔貴如故據糧業中人推測今年年底高粱一項每斗必須漲至兩元之譜至明春靑黃不接時糧類雖不致斷絕然必須再加價四分之一方能得食刻經當道調查始知各縣出售糧石多被日商收買某洋行等又派出華人多名分赴各路收購無論多寡均願加價搜羅故大宗糧車鮮有運至省城者說者謂日人此舉純爲經營上利益起見購以屯積境内爲將來居奇之計或謂日人廣收糧類將以運之出境另有用途究未知孰是也 
[湘鄂之覆選大運動]  
　　近日湖南各縣初選人先後到省而營謀當選者多以金錢爲運動之代價十日以前每票僅値數十元旋即增至一百元繼又增至三百元昨有某富豪竟以五百元購買一票者早晚時價幾如金融界之漲落不同並聞有種初選人聨結二十票或三十票爲一團體以便躉賣使買主有不事他求之樂更有一般販賣之人今日拉幾票以賣之甲明日又拉幾票以賣之乙此種情形不一而足沈巡按頗有所聞昨特飭令警察廳張廳長就赴選舉招特所召集各初選人妥爲開導毌得利令智昏致干未便張廳長奉令後遂於十七日分赴各招特所宣諭省使訓令復由省使發出告示張貼各招特所略謂如有金錢動情事一經查實即照選舉法懲辦不貸云云 
　　湖北覆選舉人現到省者不過半數此輩在漢口租界大旅館福昌旅館内公組一覆選舉票發行所其初整售每票只四百元零賣六百元劃一不二現因各縣當選人報到者日漸稀少加入團體者寥寥無幾又有李某王某等不惜重資爭相購買該發行所乘此機會每張竟漲至銀六百兩至八百兩復有周某者於民國二年爲買票破產此次遂反客爲主意欲賣此一票將往年之所失收向聞擬售銀二千兩人多不敢問津惟某偉人曾還價千二百兩渠尙未肯李某係旗籍現時旅居北京所有買票事宜係託同鄉某律師全權代理其運動費聞以二萬元爲限 
[鄂省黨人最近之失敗]  
　　湖北荆門縣沙陽鎭爲荆襄交通要道前歲劉鐡曾在該地倡亂近因國體問題謠言又復蠭起四鄉地方屢出搶刦大案並有人明目張膽勒索紳富助餉故由省特派鄂軍第一師一旅一團第三營袁營長綳武帶隊駐防該鎭即由該營長遴選幹兵充當偵探分布各地密訪黨人踨跡茲於日前在該鎭大堤邊緝獲黨人重要機關一處搜出委任狀誓書及各證據一箱捕獲著名黨人張大鵬等五人據稱張曾在日本受有孫文委任狀派充襄河一帶聨絡使勾結地方會匪約期起事以佔據荆襄爲目的袁營長訊明後特詳報第一團孫團長轉電壯威將軍擬請就地正法當必照准也 
　　湖北隨縣民情强悍匪類甚多故黨人每欲乘機連合以圖大事前經武漢總稽查處探悉又有黨人在隨暗設機關當派探前往拿獲程華龍江雲岫張雲廷楊晋川四人於昨日押解來省發交軍法處訊辦 
[蕪湖烟酒公賣近訊]  
　　蕪湖烟酒公賣日前李巡按使頒發示諭仍堅持値百抽二十五即日開征並有倘敢藉故抗延立即按法重處等語烟酒兩業商民以蘇寗贛鄂等省悉照値百抽十二皖省何能獨異前日公議寗全體可歇不受苛征茲將近日關於烟酒公賣之函電彚錄於左 
　　商會致第三區公賣分局函蕪湖烟酒公賣一案兩業爭持價格迄未定議茲據烟業吳義隆王積泰等酒業元太昌曹恒豐等全體公議以國家現辦烟酒公賣章程本多可駁而於我蕪邑尤多重樓疊閣之弊乃現在本省總局規定本省公賣費須征百之二十五相持至今猶非十之二不可屢次文告似有實行强迫之意茲經兩帮公議仍請總會轉向分局求請照鄰省百分抽十二定案即日開征如不能邀准卽請通詳大憲限商等四個月期間將貨物器具變賣後一律歇業以仰體政府寓禁於征之至意公同决定報告前來用特據情函達即祈貴局長查核施行　　商會致道尹縣署警廳函茲據烟業吳義隆等報告前來除據情函致第三區公賣分局查照外惟查本埠烟酒公賣聞分局巳出有示諭急於開征業在河下稽查到貨特恐爭競關係秩序敝會深慮及之用特專函奉告敢祈賜予維持毌任企禱 
　　烟商致各埠電蕪湖烟公所致漢口電云漢口各烟行鑒寄蕪湖各烟棧烟葉一律止運致九江電云寳元祥請轉各過載棧電蕪湖烟葉一律止運 
 
 
 

Page 7

 
 
致汕頭電云龍崗永興公司請轉達各行鑒所發安徽皮絲一律止運 
[滇省最近之亂事] � 
　　雲南瀾滄縣地處極邊夷多漢少十年前中英因會勘界務該處　　曾作亂一次用兵多年始克敉平日來又探聞該處　　因抗拒禁烟又欲作亂此事對於滇省極有關係普洱道尹昨巳有電來省略云� 
瀾滄縣彭知事支日抵瀾受事查悉歷年烟禁印委從未一到　境實因　悍兵單徧地毒苗無敢過問現聞紛紛下種且置造營房槍械鏢弩預圖反抗計猛角董木戞西盟等處地亘千餘里　蠻數十萬須有兵數營并機關槍大砲等以備攻剿蓋抗形顯露非武力無從解决知事擬旬日内先入西盟惟駐盟一連難資臂助孑身冒險終歸無濟伏乞迅予派兵會鏟稍縱即逝迫切巳極否則委以得責置之絕地使束手貽誤雖事後伏法破產於國奚裨 
　　中甸縣素與川藏毗連時苦匪患昨聞中甸知事有電來省云九月二十四日中甸縣屬之碧怒村首報股匪數百負鎗來甸搶刦牛馬等情當集警團追捕并派密探丁一衡往查據報探得該匪爲寺僧東拉白中窩留隨飭千把總劉恩苗熙帶警便服往會該寺掌敎圍搜東拉白中家獲匪宗追路苴著白宜嗎窩主東拉白中五名并起獲九響鎗三枝彈百餘顆蠻鎗三枝訊據供稱前在甸屬箐口搶刧麗商木標復迭刧川屬客商并本月皓日搶刦維西屬澤通東村并此次糾約七八十人來甸宿東拉白中家聽其主謀搶刦分贓不諱查該匪等迭次行刦得贓此次復糾約多人來甸巳成股匪與尋常邊匪不同應請就地槍斃以寒匪膽邊隅遙遠且無監獄文牘稽遲恐滋他虞除文詳外乞速電示遵辦 
地方通信 
[松江]  
　　槍决盜匪盜匪毛鴻生蔣寵前曾夥刧張堰新街張姓家捕獲到官由事主詣案認明確係正盜訊實後詳請照治盜新章辨理本日奉到批回松江縣知事提犯驗明正身委那警佐率同警察押赴舊左營校場鎗斃識者謂蔣曾在葆安營充過司務長云　　中校領槍中校鎗操本有鎗支前年奉飭繳官夏間各中學校長聨合會議時以空演不能進步聨名　請齊巡按使轉咨馮將軍准予每校酌給槍支前日松江第三中學校長楊君奉齊使札促赴省昨日言旋巳領到九響快槍六十支此後上操時即可肩用矣 
[鎭江]  
　　鎭江添兵防駐馮將軍以駐鎭軍隊單薄値此冬防吃緊之際防範不可稍疏特飭駐寗第十九師七十四團開駐鎭江昨該團第一營巳由小輪拖到駐紥南門外三十六標舊址 
　　所長有緩來消息丹徒貨物稅陸所長因比較不敷力辭斯職省吏巳委吳少華前來接充一節巳誌前報茲悉吳在上海道尹署充當科員另兼吳淞稅差故有不願充丹徒貨物稅之說未知確否 
　　淸潔所開幕鎭江淸潔所自張金門柳衍齋楊子槃等發起後早巳組織完善設機關於老新街二十四號爲開幕之期設筵請客異常熱閙 
　　急賑募捐員蒞鎭浙省今夏風水成災如開化縣之華埠等被災之地哀鴻遍野待哺嗷嗷現有張壽鈞等在滬組織浙江急賑協濟事務所派員向各埠募捐昨有程陳二人來鎭面晤丹徒縣章知事請函致各機關慨助賑欵以資救濟聞各機關皆有所助云 
[嘉定]  
　　又一請免加漕電蘇屬太倉嘉定寳山廖世經秦綬章錢溯耆陳觀圻王纘文錢衡同徐佺壽等昨亦有電致北京政事堂國務卿財政部總長云蘇省賦重甲於他省太嘉寳尤甚光復後錢串改徵銀圓加以各項帶徵較從前忙漕平均每畝年完錢四五百文現合完錢七八百文數加將倍民力巳枯况本年風雨爲災棉稻大傷收成不及十之三四正請普減如再加漕民力不逮合詞籲懇轉呈大總統俯念民瘼飭部收回成命俾蘇殘喘　 
[南通]  
　　甲種商校之進行甲種商業學校業經縣委技士孫支夏按照寗垣兩江師範圖式雇工建築所需經費一萬九千元現巳籌撥就緒不日可以興工 
　　基督牧師之交代基督敎師英人張申君在通辦理敎務有年現奉寗垣總會之命遷調他處聞繼任者爲羅金森君不日即行接替 
　　師範學校之參觀觀永市敎育參觀團葛宏琦等來通參觀男女兩師範學校於敎授管理兩門頗爲注意蓋欲藉資借鏡云 
[杭州]  
　　蘇廳長電詢浙賦江蘇政務廳曹廳長養（二十二）日電詢浙省當道略以報載浙賦減輕曾否邀部允准本年冬漕抵補金每石共收若干國家地方如何分配請速電示爲盼 
　　商會代表聨袂赴滬全國商會聨合會改期二十五日起至三十日止開正式大會各省商會代表業巳雲集申浦浙省商會代表寗波總會曁城北商會均巳赴滬茲聞杭總商會代表顧竹溪王湘泉兩君亦於二十五日乘特别快車起程與會矣 
[安慶]  
　　拿獲黨人解省日前聞有黨人趙景榮由滬到蕪携有銀洋二千元並有委任狀等件到蕪時即將行李置於江口棧房巳則匿居二街某裁縫舗樓上當經馬統領所部宋帮帶偵知帶同軍警將趙緝獲並獲有嫌疑犯四人帶營訊明後於昨日派員將該五犯一併解押來省送交軍事執法處研訊 
　　選舉人旋里皖省覆選展期後所有初選當選人因公家津　　　 
貼不多不能久覊逆旅遂紛紛回籍聽候召集時再行來省 
[長沙]  
　　收回紙幣之籌議沈巡按以財政部對於收回各省紙幣一節將湘鄂川贛四省列爲第一期巳經通令到湘務將進行辦法妥擬報部以憑核辦在案所有收回湘中錢票銀票之際究竟期間如何劃分現款如何籌措一切進行程序如何規定應即早爲計畫爰派湖南銀行監理官吳蕃財政廳長嚴家熾爲籌議委員飭令會同商會總協理妥議辦法詳候核辦 
　　湘省本年秋收之大槪沈巡按使以本年各屬秋收豐歉亟應調查明悉特飭財政廳一再催令各縣知事趕速造報現據全省七十五縣先後報告到廳計九成以上者華容等二十九縣八成半者湘鄉等十一縣八成者寗鄉等八縣七成者沅陵等九縣六成者會同等十二縣五成者耒陽等六縣總計湘省本年平均秋收在七成七分以上巳由財政廳嚴廳長分報沈使曁財政部查照矣 
雜評一 
[加漕巳不免矣（默）]  
　　加漕事蘇人尙紛紛請免而不知希望之早巳盡絕也部議内定巳久臨時而始突然發表者所以示無挽回之餘地以實行嚴切責省使者所以示態度之堅决初議忙漕並加今僅加漕不加忙則中央自謂巳體恤之至而無可再恤忙之免加由省使再三哀懇而得則省使又自謂巳盡力之至而無可再盡關門落閂毅然進行蘇人其又奚詞哉　　 
　　說者謂當道閱電有說得眞情眞理之歎則蘇人之請雖不見納而蘇人之苦心巳蒙鑒諒其亦稍堪自慰矣嗚呼蘇人之心果因此稍慰耶抑更因此而耿耿耶我以質之蘇人　 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商會聨合會臨時會紀事（三）]  
　　昨日（二十六）爲全國商會聨合會在滬開臨時大會之第三日是日議案爲債務訴訟結案辦法司法部所派民事司司長林斐成農商部所派工商司司長陳蔗靑均蒞會各省商會議員出席者六十餘人仍由正會長張弼士副會長向淑予兩君主席茲將會議情形分别錄後 
　　各省意見是日議案爲總統特令部轉交議之商人債務訴訟結案辦法兹將各省商會條擬辦法及意見書錄下一江蘇省事務所致總事務所函一江蘇海門商會債務訴訟結案辦法意見四條一安徽總商會酌擬債務訴訟結案辦法八條一江蘇太倉商會吉林總商會馮蘭秀江蘇南京總會江蘇張堰商會錢潤澤湖北漢口總會（附漢鎭損失債案意見）漢口皮業帮董張碧泉上海錢業會商處主地議董錢廷爵江蘇溧陽商會均債務訴訟結案辦法意見書一江蘇蘇州商會擬請特設商事裁判員意見書又代錢業公會附請規復審判債務訴訟案責罰舊制意見說帖一京師總商會申明京師債務與各省不同原委十二條一哈爾濱總會電陳債務訴訟結案辦法兩條一浙江杭州總會王湘泉條陳債務訴訟結案辦法六則一通崇海泰總會馬炎文債務訴訟結案辦法條陳一主地議董張知笙研究債務訴訟結案辦法理由書一山西太原總會債務訴訟結案辦法條陳一上海總商會研究債務訴訟結案辦法擬設商事檢察處理由書一正陽關總會李光辰上海南商會顧履桂蘇本炎山西太原總商會均債務訴訟結案辦法意見書 
　　舉員審查以上案件交議後由各議員次第討論因事體重大手續甚繁以二時至三時爲討論時間以三時至五時爲審查時間並舉定盛竹書胡鈞堂馬息深顧竹溪劉文林邊益園羅伯農金耔農穆萼樓劉止戈陶仭千章石蓀宋友裴等十三人爲審查員俟審查完竣再行表决時巳鐘鳴五下遂搖鈴散會今日仍續行開會 
　　義决報告二十五日會場表决中美銀行案招股辦法滬總商會認招之三百萬係連各省商會在内茲將是日議决報告續紀於下一中美銀行招股案及中美輪船公司案議决由各省商會按省份分甲乙丙三等認招股份三百萬元撥出一百萬元歸輪船公司限三個月内招齊六個月内繳足未到會之省分由中美銀行總事務所通告認招一中美商會聨合會附設中美商品陳列所案由中美商會聨合會名義全體贊成其會長即以中華全國商會聨合會會長兼任之禀請中美兩國政府立案中美商品陳列所爲推銷國貨起見其創辦經費應請會長要求政府補助 
[商會議事廳納捐問題之近訊]  
　　上海總商會新建之議事廳納捐問題前由周道尹任商會總理時代表衆商與工部局磋商說明理由應按天后宮成案辦理自周君升任滬道尹後對於此事尤爲注意而現任商會總協理亦因此事於前日開會聞此事業經工部局審查可望按照成案辦理故沈協理曾於前日開會時言及一俟正式認可再行宣布經過情形云 
[冬漕加價業巳出示矣]  
　　上海縣沈知事昨日發出示諭云案照民國四年十一月六日奉財政廳飭奉巡按使飭准財政部咨漕糧一項每石改收銀五元五角應自四年冬辦起等因查國家之强弱以財政爲轉移當此存亡危急之秋端賴上下一心共扶大局國家對於人民旣負有完全保障之責權而人民對於國家亦應有休戚相關之觀念况納稅爲應盡之天職田賦乃收入之大宗中央接濟維艱岌岌不可終日補救之策惟有整頓新舊各稅冀增巨欵以資挹注而濟要需江蘇雖素稱財賦之鄉然近年現狀亦逈非往昔可比本廳長深知困難情形是以　丁項下求免增徵全省漕糧議加五角上籌國計下顧民生仰屋興嗟事非得巳吾蘇省人民具有天良素明大義當能遵章完納相與共濟艱難且此項加收之款攤諸業戶爲數無多而公家集腋成裘深資裨益亟應遵照部飭自四年冬漕起漕米每石統按五元五角折收即由該知事迅速出示佈告俾衆周知等因到縣合亟出示曉諭爲此示仰縣屬紳民及梱業人等一體遵照毌稍延誤至加收五角所有手數料及逾限加價兩項毌庸照加仍照每石五元之手數料加價計算以示體恤 
[紀體育傳習所之開學]  
　　江蘇省敎育會附設體育傳習所於昨（二十六日）上午十時行開學式巡按使派委敎育科長盧殿虎君代表到會宣布訓詞是日各校校長曁學界來賓到者甚衆學員巳報到者九十餘人秩序整肅會長黃炎培君將經過及設備情形詳細報告主任張諤君亦將本所宗旨發表力持速進及正確主意以勵怠緩盧科長宣布巡按使訓詞外又發揮對於此事籌備及將來希望之意來賓江謙君演說注重以身作範爲改良社會敎育之要旨至十二時方畢是晚並有活動寫眞演試遠東運動會及本年新攝之省立學校聨合運動會影片備各學員觀摩之助洵一時之盛舉也茲將順序單及巡按使訓詞附錄於後 
　　開學式順序一學員入席二敎職員入席三來賓入席四全體向國旗行三鞠躬禮五學員向敎職員行二鞠躬相見禮六學員東西相向行一鞠躬相見禮七會長報告開辦情形八巡按使訓詞九主任宣布本所宗旨十來賓演說 
　　巡按使訓詞今日爲體育傳習所開學日集全省優秀之士於一堂將以切劄學理矜練體力爲蘇省樹社會體育之基快甚快甚本所設施之趣旨諸生當習知之諸生來學之趣旨更宜無不自知之不贅述茲欲告諸生者即諸生將來對於社會之責任夫中國十餘年以來以積弱故乃有學校體育顧學校之學生爲數旣不多學生於學校爲時又不久即使學校體育無一不造其極試問成效之影響於社會者幾何以往事觀之社會且非笑之矣嗚呼此中國所以積弱也蘇省知社會於敎育有偉大之勢力故近於提倡學校敎育外更提倡社會敎育而又鑒於中國以積弱故不可不重體育故於社會敎育内更提倡社會體育夫以向來一般社會人之心理今驟欲引起其體育之興味其事難以向來社會一般人之生理今驟欲希冀其體育之效果其任重此極難之事與極重之任當今日造端伊始僅僅焉以每縣二人之身當之然則諸生於本所凡關於個人之所謂學理所謂體力固無慮其無成績而將來應用此學理應用此體力時所處者乃爲事極難任極重之社會是則社會將來之或强或弱實不啻懸於諸生之手也諸生對於社會將來之責任如此至此次本所之設置以省敎育會規畫之功爲多又得講帥諸君熱忱贊助耀琳心感之餘非筆能罄更委托敎育科盧科長以言宣之 
[學生會留美監督之演說]  
　　寰球中國學生會於前晚請留美學生監督黃佐廷君演說中國學生游美情形先由李登輝君介紹旋請黃君登壇演講略謂吾國在美學生統計有一千四百餘人内有官費生約五百人賠欵官費生約三百人大抵每人年費九百六十元之左學費不在其内如工程學生尙須補給調查測量等費余今日所述游美情形有極可注意者五（一）學生赴美雖佩帶護照尙不能逕直登岸此後出洋諸生最好先一月通知本會或靑年會請致書舊金山領事或該處各團體以便入境時派人招待而免種種留難也（二）按吾國現時情形最好在美學習工程一科不可兼習他種其各工程尤以化學用處爲最廣蓋各種製造大半藉化學以成之之故也（三）吾國學生赴美多不與美人結交又不練習運動是一大缺點此後願諸君留意及之（四）學生在美肄業工科每每不肯實地練習且各工廠多有不准學生入學者故吾國政府曁各大商家宜與美國工廠商訂期於將來推廣其營業則各工廠必可見允（五）吾國人每多留心出洋學生而未注意回國學生常使學成之士株守興歎故欲爲中國發達各種事業者當先爲留學生謀其位置必有相得益彰之樂云云詞畢復由朱少屏君答辭道謝合座起立對黃君致謝而散 
[梧州路轟發炸彈續誌]  
　　住居梧州路三餘里一百十七號日本人大谷秀家炸彈爆發該日人受傷甚重送日本渡邊醫院救治各節略記昨報茲悉哈爾濱路捕房於出事後派中西日探至該日人住處詳細勘查當經查見炸燬銅彈壳一枚又於箱内檢獲鎗子數匣及鐵片釘頭碗爿並日人所製之金錢紙砲一箱一併車入捕房昨又傳到大谷秀之妻解送日領事署請訊而大谷秀己於昨晨傷重斃命矣 
[研鞫亞細亞報館炸彈案]  
　　九月十一號公共租界山東路（即望平街）口十一號門牌亞細亞日報館門首被人抛擲炸彈一案捕房以當時炸傷兩手之湖南人楊玉橋頗涉嫌疑送醫院醫愈後帶回捕房連同移提鎭守使署拘獲之談桂福一併解送公共公廨押候訂訊各情迭紀本報昨日午後公共捕房將楊談二人并在鎭守使署作眼線報告之安證朱阿喜一併解送公共公堂法捕房亦將拘獲與是案有關之蕭美臣解案經兪襄讞與英領卓君升座樓上公堂研訊捕房刑事科代表牛門及中央政府代表穆安素兩律師亦均到堂先由法包探將蕭美臣帶案禀稱查蕭於被告楊玉橋等頗有關係且在蕭處抄出公共捕房之手鎗一支是以解請訊究即據牛門律師譯稱蕭美臣雖與此案被告同謀然在亞細亞報館門首抛擲炸彈之時蕭並未到場惟查出之手鎗實爲公共捕房之物云云旋即譯述此案案情（與前迭次所載略同姑從略）並稱查談桂福年祇十八歲與楊玉橋同鄉前曾充當兵士故與楊玉橋認識由楊介紹入民黨發生抛擲炸彈之案後由鎭守使署拘獲經捕房提回詰據供認與楊同謀並認炸彈係楊所擲伊僅跟隨在後捕房錄取口供後即派中西探帶談至楊玉橋病房質對談見楊後即云炸彈之事我巳據實供出楊猶欲不認且云爾如供出則我之性命被爾所害談答稱亦屬無奈但楊仍欲圖賴據稱伊方從該報館門首經過背後忽有物爆裂以致受傷然旣云背後何以所受之傷均在前面顯見所說不實云云繼既由一百三十一號西捕上堂禀明是日上差時聞炸裂聲前往察看并將受傷人車送醫院各情並經該報館管門印人振楊新上堂供稱當時伊適往裏面忽聞鉅聲幸伊距離炸裂之處中間有高與人齊之紙頭一堆故未受傷等語又據六十二號西探上堂禀明出事後前往調查情形又據十五號西探目依克並繙譯謝培德華探周志仁先後上堂禀明往鎭守使署將談桂福提至捕房錄取口供並帶往楊玉橋病房内與楊對質及楊玉橋傷愈後帶至捕房研詰口供各情並稱當研詰口供時先向說明須作證據如有不願宣佈之處儘可不說乃該被告等均自願直說並各在供單簽字加蓋指模案證朱阿喜之口供亦由該探等錄取云云（即將所錄各人華洋文供單呈案請核）牛門律師卽向堂上譯稱捕房方面見證巳齊請察而穆安素律師亦略爲聲說（其詞未譯）訊至此因時巳五點餘鐘中西官會商之下即宣佈退庭並判被告仍分别還押案證朱阿喜亦暫留候再訂期復訊 
[麥根路又有刦案]  
　　前晚七時有盜匪五六人突至滬西麥根路三百七十三號門牌徐恆泰米店内各出手鎗利刃嚇禁聲張當被搜刦去鈔票現洋共二百餘元並開空槍數響示威呼嘯而逸事後由該店主報請戈登路捕房捕頭立飭探目陳永康率同中西探捕前往追拿未獲而回禀請麥總巡通飭各捕房中西探捕一體留心偵緝 
[南滙公產抵欵發賑之動議]  
　　南匯縣屬欽公塘之東沿海灘新墾成熟之田畝大都種植木棉鮮有栽種禾稻者今歲夏秋之間雨水過多加以颶風抨撃所種木棉盡皆脫落以致秋收荒歉入冬以來該處農民饑寒交迫甚至以草根樹皮爲食稍富者亦僅以山芋等物代炊悽慘情狀見者酸鼻茲由南匯紳商顧韻夔君等憐憫饑民公同集議擬將南匯縣城所設之育嬰恤嫠等兩善堂及惠南觀濤兩書院曁賓興等所置公產塘田單契暫向中國銀行抵借現銀五萬以備購辦棉衣米麥運往沿海灘一帶賑濟荒民業巳議决聨名禀由南匯縣馮知事轉詳蘇省巡按使立案並請函致中國銀行監督准予抵借藉以救荒 
[私燬制錢之諭禁] 　　 
　　中央財政部近來查得自銅元流通各省後原有制錢市上日見減少細加察訪知係匪徒暗中運赴外洋或鎔化改製器皿取利極厚照此情形若不嚴禁則制錢行將盡絕因特飭各省財政廳嚴加查禁在案江蘇財政廳胡廳長奉飭後轉飭所屬並上海縣公署及淞滬警察廳着分别出示諭禁各商以後不准再將制錢銷燬刻聞沈知事與徐警廳長等將出示諭禁矣 
[禀紙費不准浮收之通飭]  
　　上海縣公署昨接道尹公署飭開案查前奉江蘇巡按使齊飭發江蘇官紙局發行官紙章程第六條照官紙原定價値留十分之二爲發行所及代理發行費均於解款時劃扣又第十條發行處如有照定價外任意需索按律科罪等語是此項官紙之發行其獎懲均經法定自應遵照辦理乃本道尹風聞屬縣發行禀紙竟有浮收數角甚至一元不等一紙之費實屬駭人聽聞雖其間薰蕕不一而流弊所極足以損害官廳之威信而啓胥吏之貪婪亟應重申布告以示大公爲此通飭所屬飭到該知事即便遵照將上項官紙定價重行公布各縣市鄉通衢並抄錄文告及地點日期尅日具報倘敢視若具又一經查出致干未便切切此飭　 
[出示禁止抵賣崇慶寺廟產]  
　　南滙縣馮知事以北蔡鎭崇慶寺住持僧長齡前因集衆滋擾學堂訴毁紳董房屋曾經提案訊辦並將該寺廟產交予董事管理在案茲恐有人私將廟產售賣故於昨日出示禁止示文略謂照得寺廟公產向不准個人抵賣查有北蔡崇慶寺田畝前飭廟董愼重管理所有單據迭向該犯僧勒追抗不繳案恐有不肖之徒串通兜賣情事爲特示諭該處人民知悉爾等須知此項廟產例不准私行買賣如敢抗違定以盜買盜賣懲治不貸 
[高昌廟區域調查戶口]  
　　淞滬警察廳以高昌廟地方爲水陸兩軍根據地尤有軍廠設立關係重要該區域境内所有商舗住戶亟應詳細調查戶口並須取有聨環保結方准居住以免容留匪類爰特飭行高昌廟警察分駐所楊巡官迅即飭警按戶調查責令居戶出具切結不准容留匪人以防隱患　 
[國貨維持會定期開選舉會]  
　　中華國貨維持會現届第四週年按照會章應更舉職員繼任會務故巳擇定陽曆十一月二十七號（即陰曆十月二十一日）下午一時在中旺弄錢江會館開選舉大會選舉會長一人副會長二人評議員二十人並籌議一切進行方法刻巳由該會印發通告並附選舉票邀請各會員至日到會親自投票 
[勸用國貨會紀事] 　 
　　勸用國貨會於本日（二十七）開報告常會討論一切進行事務並請鍾衡臧君定期講述工業聞鍾君業巳允許函覆該會略謂前期常會以事未到甚歉茲定本星期六（舊曆十月二十一日）常會准講寫留路特（即假象牙假翡翠等學名）之造法云云按寫留路特用途極廣爲工業中重要之品鍾君熱心工業諄諄講述原欲使實業界有勃興之望故該會除函告各會員外其有未曾入會之人亦准其前來聽講届時開會聽者當異常擁擠矣　 
[通俗宣講社明日宣講]  
　　通俗宣講社定於十一月二十八日午後二點鐘起假座大東門内火神廟（即該社中區宣講所）開第八十五期宣講會邀請王立才洪詩庭洪賡揚金松甫印培葛敬業諸君宣講昨由該社巳印發通啓招人聽講矣　 
[救火會員今日會操]  
　　英美法三界救火會會員定於今日（星期六）各駕皮帶車及救火機具至泥城外跑馬場内會操救火藝術以較優劣而求精進 
[推廣航務預記]  
　　坎拿大太平洋鐵路公司之郵船俄國皇后號及亞細亞皇后號前爲英政府留供巡哨及供其他差遣今聞均經釋放入塢修理二船擬仍照常來往香港與文哥佛之間日本皇后號釋放較早修理巳竣十二月三日可以啓椗開往文哥佛又聞坎拿大太平洋航務公司擬於明年四月一日起開兩星期定期班取道坎拿大來往於上海與倫敦之間云 
[湘鉛砂定期標賣]  
　　本館昨接長沙來電云本處現將常寗水口山所産黑白鉛砂各二千噸定期標賣詳章隨即寄登乞先代佈湖南官鑛經理處有 
[工巡捐局之批示]  
　　工巡捐局批陳樹同禀請督令拆讓由禀云據禀巳悉此案迭經本局秉公商勸幾至舌敝唇焦昨據蔡祚來具禀又經批飭速將天井拆讓在案蔡姓堅不受勸難於理喩着即自赴審判廳起訴所請由局咨廳核辦之處有關司法權限未便照准此批　　 
[巡警因公身死之撫卹]  
　　閘北保安隊巡警魏元洪前因在太陽廟北鐵路軌道上欲救護被火車撞倒之曹福生以致同遭碾傷送醫院醫治無效而死曾詳報端茲悉淞滬警廳徐廳長以該警熱心職務慘斃堪憐除捐廉撫恤外昨又通傳各區署隊警正警佐及長警人等隨意佽助該警家屬以盡僚誼而示激勸 
[鹽政顧問由浙回滬]  
　　北京鹽政顧問英人丁恩前赴浙省調查鹽務業於前日乘輪回滬聞小作勾留即須北上云 
[女孩待認]  
　　烟台女子陳月英於今年陰曆四月間被匪誘拐來滬匿居滬北美租界昨日始乘𨻶逃出行經南市十六舗附近在途迷路由崗� 
警查見問明年十二歲當即帶至一區署轉送新普育堂留養待屬認領又湖北漢陽女子陳如榮年十四歲因來申招尋乃父不遇在途徘徊由警查見帶至一區署請爲安插奉飭函送新普育堂留養 
[盜刦航船之請緝]  
　　某航船戶費阿順前投地方檢察廳具禀略謂此次裝載貨物並搭客等來滬於前晚舟抵浦江中忽來匪船一艘上有盜黨躍上我舟將船中銀洋貨物一并搶去爲此開明失單請求嚴緝等情林檢察長據禀後除飭法警四出查拿外昨又諭飭該失主着赴警察廳並水巡隊等處補禀呈報 
[指控糾刦並無實據]  
　　虹口塘山路一千八百十一號門牌住戶陶徐氏控唐炳坤糾黨撬門入室搶去現洋五十二元等情昨由捕房將唐拘解公共公廨請究先由原告偕證陸扣山投案訴稱日前鄰右結婚借其餘屋設席被告亦來赴宴詎至前晚糾黨多人撬門入内突入臥室見被告手執利刃洋燭另有二人用手叉氏咽喉致被搜刧去鈔票洋五十元現洋二元通州小布五疋逃逸報捕拘案請究訊之被告供不承認中西官核供以原告指控糾黨攫洋並無實據遂判將案註銷被告開釋 
[攫取金挖耳]  
　　紹興人奚五十前日在三馬路石路口攫取唐顧氏金挖耳圖逃由捕攔獲帶入捕房奉飭押候解廨請究 
[碼頭竊賊攫取巨贓]  
　　崇明婦人沈張氏昨日至大達碼頭擬搭輪回里正在浦畔搬運行李時突被碼頭竊匪攫取衣包一個飛奔逃逸該氏覺察巳追赶不及聞内有大洋四十二元多寶串一件上有珍珠二十粒寶石數種珠押髮珠耳環各一件珠帽花兩粒銀鐲一副銀質茶壺一把銀耳環一對銀練二支縐紗尺許約値洋數百元當即開單報告第一區署請緝由董警正立即移知警廳偵緝隊長趕飭派駐該處碼頭專緝竊匪之隊士從速緝破贓賊未知能弋獲否 
[收贓賠洋完案]  
　　曲榮生前投法公堂控稱在英租界出洋二百四十元購得烟土一包在途行走被匪搶去報捕後由探偵知失贓係王瑞亭收買求請訊究經法公堂提王訊供承認收贓不諱判令如數賠洋在案昨日曲投案請追王將洋如數繳案聶讞員判將案註銷洋給原告具領堂費歸王照繳完案 
[烟土案分别判决]  
　　地方審檢廳堵賀推檢各官昨午開庭研訊檢察廳訊實起訴之烟土案數起逐一研詰之下判私販烟土之劉正榮罰洋二百元 
 
 
 

Page 11

 
 
並押一個月零二十天私帶烟土之陳全發罰洋三十元私帶洋烟之王廷山罰洋四十元私帶烟土之李紀有罰洋十五元私吸洋烟之王順福罰洋十元唐春泉罰洋八元賈小春罰洋七元均令分别收押限繳 
[烟犯病斃拘留所]  
　　五區探警在滬寗車站查獲烟犯鄭桂生張士大二名解送閘北司法科經段科員預訊之下張帶烟泡一枚存洋三十元保釋鄭帶有印花土二兩六錢及烟膏六錢因年老有病送科時巳奄奄一息押至前日解送淞滬警廳詎該犯不耐跋涉之苦即於前晚病死於拘留所内業由該科派警查傳屍屬到案再行核辦 
[姦案判决]  
　　陳美珠控王金子與妻陸顧氏通姦在姦所雙雙捉獲一案由四區一分駐所轉送警廳移送地方檢察廳經檢察官預審起訴昨午審廳堵推事官會同賀檢察官特開簡易庭辯論陳美珠供稱鹽城人住居閘北向爲木匠與王金子素識日前因借款糾葛以致涉訟奉諭將小民拘押半月前日期滿開釋回家忽見王金子與妻在房犯姦因此憤怒當將男婦一并捉獲捆送警局移解案下求請究辦訊之陳顧氏俯首不語質之王金子供稱與陳同鄉在滬爲小工多年與陳顧氏來往巳有二年之久陳美珠早經知曉此次因挾嫌隙突來捉姦是實問官得供以王金子陳顧氏和� 
姦罪當然成立遂當庭宣判從寛判王金子與顧氏各拘役十五天俟期滿後顧氏交本夫領回管束 
[機匠被毆斃命四誌]  
　　怡和紗廠機匠陸榮生因賭花會虧負赴墳求夢被該處兆豐路附近陳家行鄉民疑爲匪盜將陸毆斃當時報請地方廳派員往驗明確並據當日與陸同伴之吳雲金等三人與尸母陸徐氏先後到案禀請伸雪奉諭候核在案茲悉此案業經林檢察長派員一再下鄉調查茲巳查明此案眞相查出行兇之甲乙等四人昨巳飭派法警前往拘拿矣 
[分别判罰賭徒]  
　　粤帮賭徒關金近在虹口乍浦路三十七號屋内開設賭場聚賭翻攤被美捕房捕頭偵悉前晚密飭中西包探協往將關與在賭之孔朋王金王明莫素杜德錢照梁德鍾洪羅四陳友梁寳馮阿友高阿友張阿高陳阿金王根等十七人連同賭具一併帶入捕房除將關金收押外其餘令各存洋十元保出昨由公共公廨兪代襄讞會同英卓副領事傳案訊明判爲首之關金罰洋一百元無洋改押三月餘人各罰洋十元與搜獲之賭洋二十餘元一併充公示儆 
[法公堂訊理錢債案]  
　　限繳房租蔡性豪投法公堂禀稱代某公司經收房租有房客年雲春虧欠租洋四百二十二元又張阿莊虧欠租洋一百五十三元迭次向收均延約不付求請訊追年張同供欠租屬實求請寛限料理中西官判令退去各限三天如數還洋如違發封將屋内什物拍賣作抵 
　　缺席判决年仰山前控鍾渭庭不付期票洋一百九十元請追一案經中西官核准飭探往傳抗不到案改提後避匿無蹤迄今巳久原告年仰山昨日又投案禀請缺席判决中西官判准如所請缺席判决候被告出面後扭案訊追 
　　陸續拔還顧寗海前控張阿七將僞田單一紙抵借去洋二百元過期不理求追一案被告供認將僞單抵借判令交保還洋 
挺押不理諭令查產原告復稱並無家產求請嚴追昨日提訊張供實無力措置祗可後來得有生意陸續拔還等語中西官姑念巳押日久從寛開釋着被告以後如能得意即須歸還 
[幻術家演技預紀]  
　　四川路中國靑年會於今晚（二十七）請韓敬文君試演幻術聞韓君奇藝曾邀各國王公大臣獎給證書我國黎副總統湯總長袁克文公子等亦曾獎以寳星證書讚美幻術之神妙今晚在靑年會一獻妙技想届時購劵往觀者必爭先恐後矣 
[誌謝]  
　　鈍根編輯之禮拜六小說週刋現巳出至第七十八期昨承惠贈二册書此誌謝 
[氣候報告]  
　　（上海徐家滙天文臺天氣測候報告） 
　　巳過者之報告十一月二十五日中國中部及日本之二反旋風仍同存在並微移向東猛力稍減北方有一小低度向遼東進行黃海中之低度則滿佈於朝鮮全境天陰上海尙晴二十六日天氣甚晴並有西北偏西和緩之凉風二十六日下午四時前二十四小時内上海氣候温度至高五九至低三七·四去年同日至高六六·四至低四三 
　　未來者之推測二十六日下午四時三十分預測上海天氣晴而不朗海濱一帶微有凉風 
雜評二　 
[太平洋之商業（訥）]  
　　美人自勵之言曰巴拿馬運河告成太平洋之商業必益發達我國人奮臂而起以奪商業上之錦標此其時也美人注意於太平洋之商業如是而我國人則從無分其杯羹之希望近自僑美商人代美國某公司而起組織中國郵船公司而中華民國之國旗始出現於太平洋航線之上今者商會聯合會又有中美合組輪船公司之提議目的果達則他日太平洋之航利我國實業界亦得分占其一部分吾故以美人自勵之語勵我國人曰奮臂而起此其時乎此其時乎 
來函 
[徐存心堂來函] 　 
　　謹啓者敝堂歷年修合各藥敬送並不在外勸募捐欵因恐有人誤會故不得不具聲明今又修合太上五神散止治傷風咳嗽立服立愈平胃散寸金丹文武癲狂鎭心散九種心胃乙服丹旣濟寳丹分别敬送來取者須有的實圖章名片外埠函索加郵費洋一角無者不寄敬送一星期請求大報登入來函欄内俾得無力病家遠近咸知並祈閱報諸君廣爲流傳功德不淺矣上海法大馬路八仙橋西後芝蘭里存心堂徐豫發謹佈 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[婦女封典] [  覺迷]  
　　前淸婦女之封典爲夫人淑人恭人宜人安人孺人之類視其丈夫之品級而爲差别婦女之封典今後在所必行竊謂夫人淑人恭人宜人安人孺人等之種種可悉仍其舊弗必改易略爲說明如下 
　　夫人上大夫中大夫少大夫之妻當封夫人則一望而知爲大夫之夫人前淸有一品夫人等之名稱今當稱曰上夫人中夫人少夫人凡大夫之姨太太當如夫人 
　　淑人淑賢淑也杜撰曰男子識時務者爲俊傑女子識時務者爲賢淑故惟淑人可對於婦女直接封之今之婦女請願團中人當封淑人　 
　　恭人公民之妻當封恭恭敬也公民恭恭敬敬上書請願而公與恭又爲諧聲封其妻曰恭人誰曰不宜 
　　宜人宜無往不宜之謂也對於民主君主均表示贊成者之妻當封宜人 
　　安人籌安會發起者之妻當封安人 
孺人儒與孺諧聲今代表資格中有碩學通儒之一門是碩學　　 
通儒之妻當封孺人或竟改孺人爲儒人 
[續看報者之研究] [  恨呆]  
　　（一）凡報到手即看大總統申令策令者其人必爲官憭或關心政局者 
　　（一）凡報到手先看各洋行拍賣告白者其人必業呌貨生意　　（一）凡報手專尋花柳醫生告白感謝信者其人必患楊梅白濁 
　　（一）凡報到手即看某公司五千元之大獎品某藥房赤金手鐲之大贈品者其人必想發財（不受酬） 
譯叢 
[聖城遊記（英國希波斯冬著）（續）] [  甦]  
　　派來司丁婦女之衣服隨地不同故吾人視其服裝即知其生長何地有種衣服土人呼曰托勃者其式如吾人之寢衣肩處絕狹以下漸廣袖口乃寛博無倫形如喇叭之筩而胸前背後兩幅之布寛乃相等然上銳下廣者因兩邊縫以三角形邊之故也腰間圍以布條或絲帶而女子之未嫁與巳嫁者裝飾亦有區别且隨地而異海培倫之處女則於額際之髮上綴大銀圓一至培來脫痕巳嫁之女子則於冠上綴一大銀圓此等裝飾品無時或去設有遺失者必引爲深恥大辱云 
　　派來司丁婦女之迷信尤出人意表凡爲母者之所最憂慮者恐其子女爲惡鬼所見作崇是也辟邪之法則以珠串懸之頸項子女初生弗加洗沐但用橄欖油和鹽摩擦其全身至第七日始爲沐浴復用橄欖油和鹽摩擦如是者每一星期必摩擦一次至四十日後始行第二次之沐浴嬰孩初生即用柏油點其兩請復用一種顏料呼曰哥爾者擦其兩眶謂用柏油點睛可免目疾用哥爾擦眶可使眼皮變黑成美觀也初生之嬰孩爲母者純守聖經遺規裹入襁褓其於嬰孩保育之法一不研究無怪嬰孩多夭殤者然派來司丁人每視爲魔鬼作祟故使之不育初不尤保育之法不良也嬰孩所掛之珠率爲蚌壳鍚珠或木珠之類而珠上又率刻有聖經 
詞選 
[祝英台近] [  沈太侔]  
　　笛聲酸燈影碎落筆便淒唳變徵含商此曲令人醉明知多恨傷生語衰近懺奈無計銷除淸涙甚無謂算來中酒悲秋總非者般味纔下心頭一語又鈎起試看歷歷中原亂愁無際更何處是埋愁地 
[齊天樂江館聽秋圖爲王塵鼎年題予今秋再至武林僑寓吳山時木落江寒秋瑟如約倚簫吹此不覺詞之沈鬱也] [  張公朿]  
　　商聲一片闌宵起蕭蕭翠梧風颭警露蛩寒征霜雁苦淺夢驚回荒店腰圍乍減又龕赭潮來枕函微撼宛轉蘭心剪燈獨自賦哀豓天涯同是倦旅記吳山蠟屐楓老如染月滿江空颷廻樹合把袂年時游覺靑衫時檢有涙點模糊酒痕濃淡我巳飄零更愁重繫纜 
[臺城路　題家鎔伯興烈雲來山館圖]  
　　疏簾不隔山眉影朝朝翠浮吟几石瘦棲雲花膄媚晚滿院斜陽紅膩闌干共倚有飼鶴漁童課茶樵婢指點湖山圖畫誰似故鄉美萍蹤同寄海上夜潮流客夢孤櫂來艤剪燭評詩停杯說劍一灑窮途零涕風颿倦矣况喬木亭臺等閒都廢蕭瑟江關暮笳聲又起 
[八歸　夜坐感事] [  沈太侔] 　 
　　驚砂墮白寒山凝紫邊塞畫角吹裂無端暮色橫空至翻起亂鴉千點陣雲重疊老屋霜團宵柝緊聽瑟瑟敲門風葉但怪得心上秋多倚枕坐愁絕欲向隣家乞火漁翁閒臥等釣船頭月隔溪烟瞑似聞人道定有連朝風雪夜漫漫如此布被蘆簾怎生熱相思苦不知今夕玉宇瓊樓凄凉誰與說 
筆記 
[雍和宮遊記（十）] [  汪慟塵]  
　　附錄淸高宗御製雍和宮碑志文（續） 
　　去歲廓爾喀之聽沙馬爾巴之刧掠藏生巳其明驗雖興兵進剿彼即畏罪請降藏地以安然轉生之哹必勒罕出於一族是乃爲私佛豈有私故不可不禁茲予製一金瓶送往西藏於凡轉世之呼必勒罕衆所舉數人各書其名置瓶中掣籖以定雖不能盡去其弊較之從前一人之授意者或略公若夫定其事之是非者必習其事而明其理然後可予苦不習番經不能爲此言始習之時或有議爲過興黃敎者使予徒泥沙汰之虚譽則今之新舊蒙古畏威懐德太平數十年可得乎且後藏煽亂之喇嘛即正以法元朝曾有是乎蓋舉大事者必有其時與會而更在乎公與明時會至而無公與明以斷之不能也有公之明斷而非其時與會亦望洋而不能成茲之降廓爾喀定呼必勒罕適逢時會不動聲色以成之去轉生一族之私合内外蒙古之願當耄近歸政之年復成此事安藏輯藩定國家淸平之基於永久予幸在茲予敬亦在茲矣乾隆五十有七年歲次壬子孟冬月之上澣御筆（完） 
小說 
[奇情小說秘密汽車] [  東埜譯]  
　　第十二章（續）　　達而登跑得汗流氣喘兩脚一曲蹲在茅草地上休息暗想兎子雖不曾捉到幸走的是來時舊路還不算冤屈便在懐中取出一枝雪茄點着火吸了靜待嘉而德回轉結伴同歸不多一會便聽得背後有細碎脚步聲只道是嘉而德來了起身說道我今天晦氣乘興而來落得個敗興而返倒便宜了····他話未說完一轉身瞧見來者並不是嘉而德乃是一個淡粧素服的浣紗女郎左手提着籐筐右手撩起衣裙婷婷嫋嫋從他身旁走過見他兩目灼灼頭上汗漬淋漓下身又濺了許多泥水不免斜轉秋波嫣然一哂提了滿筐紗線俯着首自去這一哂不打緊早把達而登的目光勾攝住了附在女郎身上彎彎沿着一條小徑同走過了一帶槿籬從蕭疏林木中漏出幾間村舍那女郎背影巳被槿籬阻隔影就看不淸了只是他的目光還追隨不捨想從籬笆中覓路而進忽聽旁邊有一個人笑着說道喂達而登我伴你出來獵獸不謀同你獵艷達而登猛喫一嚇定心看時原來嘉而德回來了便故意蹺起一足說道嘉而德你看那孽畜不曾捉住倒濺了我兩脚的爛泥我待你好一會了到這麽時候纔來嘉而德笑道我回來多時苦得你不看見你一副形狀倒被我看淸楚了達而登曉得瞞他不過也笑着說道老鴉窠裏出鳳凰不料荒村野店中誕生這樣的尤物今天總算不虚此行你認得他嗎嘉而德笑道如何你還假撇淸現在旣巳示我眞面目我不妨把實言告訴你他不是浣紗女實在是一位女學生呢面孔標緻學問也有些根底回去說罷於是兩人掮着獵槍嬉皮笑臉的且走且說直回嘉而德家裏來據嘉而德說那女子名喚秋羅和他妹子柳仙同學所以常到他家秋羅父母雙亡只有一個同胞阿弟名喚保羅姊弟兩人平時極相親愛只因家裏淸貧他弟弟到鎭上一家商行裏充當一個司事秋羅在家縫紉紡織度日一月中必有兩次到鎭上去看他弟弟保羅得暇也不時回家來看他姊姊的他們住的那個村莊呌做白苧村秋羅雖是一個小家碧玉志氣却極高尙據他自述將來婚姻大事須得文人學士性格兒温存的纔有委身倘然嫁一個田舍牧牛郎甯終身不字的嘉而德演講一遍又喟然嘆息道可恨我幼時失學只在郵政局裏充當一個工人他以前來我家時我曾用盡心思博取他的歡心探聽他的意思可恨他高自位置回得我斬釘截鐵似的我所以恨他還有我妹子非特不替我撮合反在他面前說我許多壞處警告他不可誤適匪人我雖然不肖然而妹妹特哥哥可以使用這種離問手段的嗎這一長篇說話嘉而德說得無心達而登却是連連點首聽得甚是有意從這天以後達而登時時嬲嘉而德到白苧村邊去游玩嘉而德懐恨在心總不肯去達而登就一個人整容易服前去尋幽訪艷他和秋羅相見多次兩人漸漸親熟起來後來嘉而德回郵政局裏供職去了達而登逗遛不走索性在他家裏設一個機關和各處黨人通信閑暇時到秋羅家談談衷曲甚爲得意他前次因刧制柳仙失敗曉得買伏婦女的心須用柔軟功夫他文學甚是高深又寫得一筆好字不過年紀大一些罷了和秋羅周旋應答時每隨機應變一半買弄學問一半表示自巳的性格謙和俗語說知人知面不知心秋羅一個鄉下女兒天眞爛漫那　　　 
裏曉得世界上有許多請張爲幻的事情經不得達而登用出獅子搏兎的全力自然要上釣了 
 
 
 

Page 15

 
 
   
 
 

Page 16

 
 
   
 
 

Page 17

 
 
第五張 
　　中華民國四年西曆一千九百十五年十一月廿七號星期六舊曆乙卯十月廿一日共五張專件 
[違警罰法　（續）]  
　　第十條二人以上共同實施違警行爲者皆爲正犯各科其罰前項之行爲實施前或實施中帮助正犯者爲從犯得減一等處罰 
　　第十一條唆使他人實施違警行爲者爲造意犯凖正犯論唆使造意犯者準造意犯論 
　　第十二條唆使或帮助從犯者準從犯論 
　　第十三條違警之罰則爲主罰及從罰主罰之種類如左一拘留（十五日以下一日以上）二罰金（十五元以下一角以上）三訓誡從罰之種類如左一没收二停止營業三勸令歇業 
第十四條拘留於巡警官署拘置之 
第十五條罰金於判定後五日以内完納若逾期不肯完納或無力完納者每一元易拘留一日其不滿一元者以一日計算依前項之規定易處拘留後如欲完納罰金時得將巳拘留之日數扣除計算之 
第十六條没收之物如左一供違警所用之物二因違警所得之物没收之物以違警者以外無有權利者爲限 
第十七條停止營業其期間爲十日以下 
第十八條勒令歇業於累犯同一違警行爲者適用之 
第十九條因違警行爲致損壞或滅失物品者除依法處罰外并得酌令賠償 
第二十條違警者於未發覺以前向警察官署自首者得減一等或二等處罰或以訓誡行之但本法别有規定者不在此限向被害人自首經警察官署審訊者亦同 
第二十一條審查違警者之素行心術及其他情節得酌量加重或減輕一等或二等處罰 
第二十二條依第九條之規定處罰者拘留不得逾三十日罰金不得逾三十元 
第二十三條本法所稱一等指各本條所定拘留期間罰金數目四分之一而言因罰之加減致拘留不滿一日罰金不滿一角者得免除之主罰免除者不免除没收 
第二十四條本法所稱以下以上者俱連本數計算 
第二十五條受拘留之處罰於拘留期間過半後確有悔悟實據者得釋放之　 
第二十六條違警之現行犯巡警人員得不持傳票逕行傳案但違警者實有重要事務在身確知其姓名住址又無逃亡之虞者不在此限 
第二十七條違警之嫌疑經官署傳訊者自傳票到達之日起須於三日以内到案若逾期不到得逕行判定依法處罰 
第二十八條違警之起訴告訴發期間自違警行爲完畢之日起以六個月爲限依本法　罰者自判定之日起滿六個月後尙未執行時免除之 
第二十九條時期以二十四小時爲一日以三十日爲一月 
第三十條時期之初日不計時刻一日論最終之日閱全一日 
第三十一條拘留者之釋放於期滿之當日午後行之 
[第二章妨害安寗之違警罰]  
　　第三十二條有左列各款行爲之一者處十五日以下之拘留或十五元以下之罰金一未經官署准許製造或販賣烟火者二於人烟稠密之處燃放烟火及一切火器者三發見火藥及一切能炸裂之物不告知警察官署者四未經官署准許携帶兇器者五散布謠言者六於人家近旁或山林田野濫行焚火者七當水火一切災變之際經官署令其防護救助抗不遵行者八疏縱瘋人狂犬或一切危險之獸類奔突道路或入人第宅及其他建築物者 
[第三章妨害秩序之違警罰]  
　　　第三十三條有左列各款行爲之一者處十五日以下之拘留或十五元以下罰金一違背法令章程營工商之業者二違背法令章程開設戲園及各種遊覽處所者三旅店確知投宿人有刑法上重大犯罪行爲或將有刑法上重大犯罪行爲之舉動不秘密報告警察官署者 
第三十四條有左列各欵行爲之一者處十日以下之拘留或十元以下之罰金一婚姻出生死亡及遷移不依法令章程報告警察官署者二建築物之建築修繕不依法令章程禀經警察官署准許擅興土木或違背官署所定圖樣者三旅店會館及其他供人往宿之處所不將投宿人姓名年齡籍貫住址職築及來往地方登記者四羣衆會合警察官署有所詢問不據實陳述或命其解散不解散者五死出非命或發見來歷不明之屍體未經報告官署勘驗私行殮塟或移置他處者旅店及其他供人寄宿之處所六個月以内在同一管轄地方違背前第三款至三次以上者得勒令歇業 
第三十五條有左列各欵行爲之一者處五日以下之拘留或五元以下之罰金一於私有地方界外建築設房屋牆壁軒楹等類者二房屋及一切建築物勢將傾圯由官署督促修理或拆毁而延宕不遵行者三毁損路旁之植木路燈或公置物品者四於學校博物館圖書館及一切展覽會場或其他供人居住之處所聚衆喧譁不聽禁止者五於道路或公共處所擅吹警笛者六於道路或公共處所高聲放歌不聽禁止者七於道路或公共處所酗酒喧噪或醉臥者八於道路或公共處所口角紛爭不聽禁止者九於禁止出入處所擅行出入者十濳伏於無人居住之屋内者十一深夜無故喧嚷者十二藉端滋擾舗戶及其他營業處所者十三經官署定價之物加價販賣者十四凡夫役傭工車馬等預定傭値賃價事後强索加給或雖未預定事後訛索或中道刁難者違犯前項第十三欵第十四欵者其加價所得之金錢没收之六個月以内在同一管轄地方違犯第一項第十三欵第十四款至二次以上者得令其停業三次以上者得酌量情形勒令歇業 
第三十六條茶館酒肆及其他游覽處所之主人或經理人於警察官署所定時限外聽客逗留者處十元以下之罰金六個月以内在同一管轄地方違犯前項至二次以上者得令其停業三次以上者得酌量情形勒令歇業 
第三十七條於警察官署所定時限外逗留茶館酒肆及其他遊戲處所經警察官吏館肆等主人或經理人勸令退去不聽　　　 
者處五元以下之罰金（未完） 
 
 
 

Page 18

 
 
   
 
