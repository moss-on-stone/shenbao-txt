# 1890 - 34 - 4906035

 

Page 1

 
 
[賑物求售] [  申報舘協賑所謹啓]  
　　本舘自籌辦賑捐以來屢承諸善士以書籍珍奇助賑產募分惠感泐五中現計積有獫　猻　套統各一襲剡原文鈔十部金綱經墨蹟一部刻絲一 
壽字中堂一軸六書通二部歴代名人畫譜三部經藝五美六部歲朝圖一軸泰西美談一部津門雜記一部石印七十二家評往楚辭一百册　　堂詩文全集十一部石印求治管見七百册聖教序一張玄秘塔一張皇甫府君碑一張多寳塔一張郭家廟一張象牙笏版一塊廿九兩重木刻綱鑑易知錄全部自來柄時辰表一枚木版列國志一部玳瑁邊眼鏡一副蘇州府學義田記黄州竹樓記普濟禪院碑銘文宣王廟記大千里鏡一个錢吉生士女立軸一副大學中庸木板全付伏望諸君子慷慨解囊速臨購取庶幾楊枝一滴得以灑遍蒼生乎 
[本館經辦江浙賑捐啓] [  申報館謹啓]  
　　霪霖匝月江浙兩省紛紛報災困苦情形不堪言狀而浙省爲尤甚本舘現擬經收捐欵先其所急一俟集有成數擇要往賑四方仁人君子　　　浙兩省歴年辦賑之勤勞捐助之踴躍而此時灾近剥膚當必有惻然動念者請卽將捐欵送交本舘掣奉收條隨時登報以昭　　一面彚解　　妥爲散放早辦一日多活數命不勝盼禱之至 
[茗樓閒話]  
　　新正祝長春日爲筍溪逸史休沐之期午後邀客至四馬路茗寮試新泉瀹苦荈臨風細啜倚檻閒觀客曰盛矣哉滬上之繁華靡麗也舉凡戱舘酒樓烟寮妓舘書塲以及大花園之女戱靜安寺之馬車無夜無明興高采烈揮金如土務極奢豪富夫得意自鳴任情揮霍一若郭家金穴鄧氏銅山取之無窮用之不竭由是徴歌選舞晝夜留連海錯山珍朝夕饜飫嗜烟者曲房深室雲霧沈酣好色者翠舘紅樓雨雲迷戀馳騁而追風逐電也游觀而玩草尋花也凡可以娛我目悅我耳快我心者不吝金貲盡情行樂無論逹官顯宦巨賈豪商一至申江無不樂而忘返卽下至鋪中櫃夥牗下寒儒亦且側身於花天酒地之間幾置開門七事於不問苟非市面闊綽氣象發皇之區而能若是乎逸史曰噫子但見滬上之繁華靡麗而亦知生涯日窄藴畜日空大有今昔不同之慨乎昔之時赭宼初靖互市大開百貨之來幾如山積大腹賈財運一至立刻作富冡翁百萬金貲唾手可得儘有洋行細崽闤闠細民平時委瑣形骸不數載而趾高氣揚居然俯視一切者今則不然輪船通行捷如奔馬貨物轉運利便良多又得電信以報行情千萬里之間㫬息可逹以致行商坐賈凡事皆無可隱藏昔時患消息之不靈者今轉而患消息之過靈捷足先登猶虞不及况加以事事落西人之後有不牟利愈難者哉而局面之爭誇富麗則又更甚於前從前洋塲無游衍之方每值星期則入城以恣娛樂然豫園諸處亦惟觀棋啜茗消遣光隂而已卽閒有妓院娼寮萬不及此時之多而且盛是以因嫖失業者尚罕有所聞至於戱館書塲花園馬車則故老流傳從未之見雖有腰纒十萬亦何處可以花消哉今也銷金之鍋遍地皆是少年子弟易致沈迷卽有立志堅凝者而欲求生意之上門不得不應酬一二而將本求利則又難若登天試觀去歲年終倒閉之家幾不可以數計大者數萬小者數千無可支持一敗塗地甚至某錢莊擋手以被人欠負無可對主人潛服生烟毒發斃命噫吁嘻慘已而尚謂滬上之塲面闊綽氣象發皇耶且夫窮迫則盜心生人未有温飽無虞而甘爲無恥之事者本報歴紀某莊經手與人另開行號虧欠脫逃將貨抵銀被人扭控某某諸賭棍誑誘新疆差官某武弁賭博輸銀進退無門忿而控案凡若此者雖曰奸謀詭計設局害人然苟其正業可圖不致江河日下則亦何必藉倒閉以圖欠設賭局以誘財以致藩伏公庭聲敗名裂哉客曰然則滬上之市情至於今而可謂凋敝矣頃所謂得意自鳴盡情揮霍者亦祗如賣柑者之金玉其外敗絮其中矣子將何術以挽回之使之能逐漸振興重覩昔時景象乎曰是不難請以二字訣授之曰勤曰儉勤則諸事振作一洗委靡怠惰之風儉則諸事省約一洗奢華富麗之習雖以治國平天下亦無難立致富强尚何患市情之不能復振哉抑更有一說焉曰其患莫甚於烟吸烟者旣耗貲財又廢事業尋常行號之夥月得數千文以之赡室家尚虞不給而日消磨於芙蓉之瘴室家安得而不貧居恒早作夜体盡一日之長孶孶爲利猶患生意之不佳而乃短笛横吹光隂虚擲作事之時少坐廢之時多生意安得而日盛而其源皆目不儉不勤起也儉則不肯以有用之貲財供無底之烟癮勤則不肯以有用之時日供無益之嬉娛然則儉也勤也而尚患烟禍之不能除市情之不能旺歟客聆斯語首肯再三時已夕陽在山乃相與一揖而返則六街燈火車水馬龍游客如雲又早興高采烈矣 
[本館接奉電音]  
　　昨由京友電傅上諭二道敬謹譯登○正月十九日奉上諭湖北鄖陽鎭總兵員缺着 
高綦會補授欽此同日奉上諭陜西延綏鎭總兵員缺着蔣雲龍補授欽此 
[京邸新聞]  
　　管理鑲藍旗滿洲都統恩露圃相國交諭查印務上行走正副叅領有表率通旗之責必須清止 
勤明方克勝任近來叅領托克通額遇事因循不知振作副叅領栢蔭辦事乖謬欺妄横生均難以資表率著撤去印務差使各歸甲喇當差叅領祥泰性耽安逸屢次臨差告病實屬巧滑著記大過一次以示薄懲該員等倘再不知愧奮疋行從嚴叅辦勿謂言之不預也○朝鮮國土每歲年終遣陪臣進京隨班朝賀元旦令節三百年夾如一日恪循弗替去臘朝鮮國土遣派正副使臣乘坐四人緑呢大轎隨帶伴官人等乘車跨馬共數十人於二十六日下午三點餘鐘進朝陽門迤邐抵正陽門内東城根高麗館中安住當將所賫國王賀表咨文貢物投交禮部主客可以便禀堂代奏俾除夕元旦上元等日隨班朝賀侍宴云○吉林三姓副都統文格因病奏准開缺新簡副都統克什克圖到任尚需時日自應遴員署理斯篆俾文副都統格交缷回旗當經吉林將軍長軍帥遴派記名副都統富魁前往三姓署理副都統篆務已奏蒙俞允矣○廂藍滿托印務叅領克通額撤去印務仍留叅領之任所遺印務叅領一差經恩露圃相國派委帮辦印務上行走正叅領咸亨署理印務叅領按咸叅領亨由史部稽勳司主事承襲世管佐領改武當差歴升印務章京副叅領擢授叅領在帮辦印務上行走有年其於辦理旗務頗有作爲云○江蘇巡撫委員管解京餉銀五萬兩固本京餉五千兩分裝木鞘於去冬抵京到部當由解餉委員賚付文批赴江南司投遞並雇夫將銀鞘扛入署内存放經銀庫示期於臘月二十八日兌騐收庫○山東巡撫張朗齋中丞以黄河流入東境以迄於海計程　百里山左河道綿長兩 
 
 

Page 2

 
 
岸一切修守事宜皆歸東撫督理每當伏秋盛漲搶險加廂迫不及待東撫雖親歴河十實有鞭長莫及不勢不得不變通盡利期無貽誤擬將東省黄河修防事宜與河道總督分任管理俾免顧此失彼之虞如蒙俞允卽當與河督酌商劃明轄境等情專摺馳奏已奉旨交該部議奏矣○宜武門内豐盛胡同居住某宅爲公子完婚擇吉於臘月十三日迎娶是日門前懸綵盛饌宴賓綵轎鼓樂燈燭煥然一新戚友往賀者冠葢如雲誠熱閙非常也迨吉時旣届發轎迎娶女家住在後巷兵馬司地方乃彩轎旣至見女家行若無事冰上人叩門求親女家人出非但不令娶親男女進門且言某聘定之女早經逝世曾已致信彼俗以女之妹勒續其子爲室我决不允也今硬以轎來娶有辱吾門我先與汝公庭分辯遂竟與冰人立興雀鼠娶親男女曁綵轎鼓吹執事只得掃興空回以俟公庭訊斷聞已由提署咨送刑部訊辦而兩造各執一詞氷上人已受刑求迄今尚未作何定斷也 
[鳩江燈市]  
　　蕪湖來信云初四日放晴以後和風麗日紫陌紅郊已添幾許春色惟氣候驟煖有似暮春爲往年所罕見上元之夕星月交輝燈光璀燦好事者更紥龍燈數起游行街市於是翡翠簾前笙歌嘹喨綺羅隊裏笑語喧譁姜白石詩云花前月下無歸處不到天明亦不歸此時風景彷彿似之點綴昇平誠不可少也 
[蕪湖官塲紀事]  
　　蕪湖關道成端甫觀察晉省賀年於十四日乘招商局江永輪船回蕪各官均在碼頭迎接旋赴道轅投刺請安○皖 
南牙厘總局孫樹人觀察正月初五日乘輪赴金陵謁見曾沅圃爵帥叩賀新禧旋於十二日回蕪○寗國縣惠迪齋明府恩晉省賀年於十三日道出鳩江拜會寅僚小住一宵次日搭輪上駛 
[逆首伏法]  
　　客秋生番滋事劉省三宫保命吳瑞生軍門爲前敵總統率領各軍前往大科崁内山等處剿辦情形節登前報軍門智勇 
兼優戰無不克各番社見大軍屯集小醜贍寒因而窮促投誠乞降城下并將首禍生番名牛明老歪縛送軍前誓不復叛軍門胞與爲懷俯如所請因將該逆首解赴省垣於前月廿七日處决聞該逆首爲十數番社之長年二十許好殺人積年戕害至二百餘名之多其家四壁懸有首級皆其所手刃也 
[藉屍訛詐]  
　　京口西路羔資鎭某甲雇用農工周某已歴年所周服役勤愼主人甚倚重之日前周忽抱病次日延醫诊診視病勢極重 
甲遂告知周之族人前來看視有某武生者亦周之族也自恃青衿武斷鄉同甲意甚輕之獨弗告也越日周因病長逝中遂備辦一切爲之棺殮不料某武生　周身死不明不容成殮竟赴縣署報案請騐王邑尊閲禀飭差查明再行究辦旋經差役查訪周某的係病斃且有族人爲証據實禀明邑尊大怒將該武生掌頰百下論以藉屍訛詐本當註革功名姑念初犯從寛免究飭令具結完案於是鄉中耆老咸頌邑尊之斷事如神云 
[吳趨客述]  
　　品茶雅事也以婦女而掻頭弄姿團坐譁笑則不特俗不可耐且大爲人心風俗之憂彼玉川子雖嗜茗如嗜痂當亦見而 
撍眉不能風生兩腋矣吳下向有此風自升任滇撫譚序帥雷厲風行嚴申禁令茗戰之地遂無復粥粥羣雌近則官斯土者雖亦告示煌煌而若輩視等弁髦毫不知畏新正佳日粉白黛緑紛至沓來游手好閒之徒品足評頭任情戱謔有心世道者不覺爲之吁嗟已○姑蘇城外舊有戱園三處自洪福園封閉遂無復鼎足之形矣今年自元旦以來座客常盈後至者幾有不能插足之勢說者謂吳民素以奢華相尚當此財窮俗敝而猶浪擲金錢嗚呼將何日而能黜華崇實耶 
[廣東潮州府曾告示]  
　　爲剴切曉諭事照得本署府抵任以來將歴一年舉凡地方利弊民生休戚業經逐一告誡以期損益適宜攷諸 
古人一年報政之規自問良多慙怍然任事旣久地方積弊知之益深兹臚列條欵再行曉示仰合屬軍民人等務卽懔遵毋得視爲具文一方營塵案不准牽扯混控也同冶年間經前督憲瑞因潮民失教罔知法紀派方軍門以本地人署潮州鎭缺委辦積案千以生殺之懽禽殲草薙垂二十餘年當時正法匪犯三千餘名勒繳花紅數十萬兩事權之專毫無撓阻查辦如是之久應已有匪必殲無案不結矣然所辦之案如何擬結前後共辦積案若干起所辦各犯是何姓名曾否報部有無漏網尚待偵緝所繳花紅存貯何處抑已動用作何支銷均未照例造册移送府縣備查事閲多年亦未劃斷各有專司聽之可也自本府抵任以來各屬民人來府具呈者不論户婚田産姦拐命盜無不指爲積匪或稱已奉方營勒繳花紅待緝或稱前在方營呈控有案迨經檢查檔卷均無隻安可稽此等呈狀或奸民張大其詞以兾聳聽或方營已先得花紅未及購獲亦未可知如何實情姑不具論惟本年迭奉恩詔三次寛免罪囚細核所控情形多在原赦之例豈能任其混牽毫無底止嗣後如有遠年塵案復以方營曾經購緝爲詞而查無實據者一槪不准所有逃避外洋未經回籍人民准其親屬　案呈報以憑核明飭遵倘有不肖勇弁及方氏無賴親族姻戚敢以營案未銷藉端勒索准其據實指控以憑劾辦一潮普營勇毋得貎法殃民也當方軍門招集辦案之時約束如何森嚴國家不惜餉糈招募士卒原爲地方嚴守禦保良弱非爲巨家添爪牙肆兇暴遇有征調遣撥卽統兵大員亦必與地方文武會商明確方能開差否則擅調官軍與無故遣役者史議均極嚴峻而况分帶人員世家子弟豈得頣指氣使平空差遣乎潮郡地廣事繁潮普營勇除調赴惠州東莞辦鄉外駐紥潮城者名曰五百其原議係爲地方鎭壓之具至緝匪盛奸仍歸縣府專任乃方氏子弟聽信無賴戚友用營勇如奴隷以給役爲故常所有包收私帳爭田爭山以及打架爭鋒事難枚舉均以勇丁應選流弊不可勝數而潮普營勇亦恃有護符平時凌轢鄉閭宣淫菴宇窩娼聚賭無所不爲實屬顯悖營規明于法紀　後方氏無賴戚友如再慫使世家子弟不知守法仍以營勇爲爪牙逞兇肆虐本署府定必破除情面援照擅調官軍與縱兵騒擾各例從嚴禀辦爲我潮屬申國法爲方氏肅家規法令所在情必難狥想當道大憲曁方軍門亦必深以爲然也一分防營汎毋再違例擅受也國家定制武員營弁袛有緝捕之責并無辦案之權恭讀本年十一月初八日上諭内敘各省提鎭非分營私干預地方公事卽由督撫據實叅辦聖訓煌煌自應一體欽遵查潮屬自同治年間查辦匪鄉以來方軍門篆鎭任内每以戚友親丁補充汎弁取其情形熟悉聲氣靈通一時權宜亦無不可迄今勢易時移鎭道府縣迭有升調汎弁分防幾如世襲甚至官已解任而鈐記印信猶霸藏家中者日久相沿竟至引爲常例明目張膽收受民詞居然坐堂押人推訊流弊伊於胡底此等藐無法紀駭人聽聞在方軍門遠駐省垣或未周知嗣後分防汎弁如敢干預如前罔知斂跡定必援例詳叅據實禀辦前經本府曉示在案雖云斂跡然所存餘氣尚復不少亟宜重申禁令以符定例倘有不肖奸民敢再串同營弁藉端滋擾或以詞訟赴汎呈告者亦必并究不貸[  此示未完]  
[五茸春草]  
　　上元佳節正值立春歴松裕於前一日迎春今年因十四日適遇忌辰乃於是夜一點鐘時舉行府尊曁華婁兩邑尊 
府華婁三學廣文經知廳兩二尹華婁兩捕廉齊赴東關外紫陽宫行迎春禮有頃將芒神春牛抬入府署各官先後行禮迨鐘鳴三下府尊率所屬官員再行打春禮禮畢將芒神送回城隍廟太歲殿○每届新正營中諏吉恭迎喜神本月十七日中叅府并左前城守各遊戎及各營武弁先後赴四營塘校塲行祭纛禮旋卽排道起行經過提轅出南門進西門穿各叅遊署仍回校塲化紙是役也前導以正副兩營新兵殿以提督府執事旂幟鮮明音樂嘹亮洵鉅觀也○茸城自元旦迎燈以來銀花燦爛幾疑不夜城開刻下城廂内外各店鋪無不鈎心鬥角爭紥花燈周遊城市 
 
 

Page 3

 
 
嬉春士女挈伴來觀無不興高采烈云 
[憲示照登]  
　　欽加二品銜監督江南海關分巡蘇松太兵備道兼管銅務加十級紀錄十次龔爲重申例禁剴切曉諭事案查光緒十一 
年二月間奉憲行准總理各國事務衙門咨頒發小火輪船行駛内河章程内載華人製造小輪船祗准在通商海口地駛不准載貨搭客駛入内港江河及沿海不通商地方貿易違者罰辦並將船貨人官如有華洋商人暫時雇用前往内地游歴報關另給執照經過關卡停輪候騐不准私帶貨物違者截留究辦等因奉經分别咨行曉諭在案惟近來每有華洋商人所置小火輪船請給關照後駛入内河經過關卡間有不肯停輪候騐且有拖帶貨船情呈實與定章不符除分飭閔行黄渡兩卡稽查委員此後遇有華洋小輪船經過卽令停輪騐照放行如無照闖卡及領照拖帶貨船駛入内河違章貿易者立卽載留禀候究辦誠恐未盡周知合再查案曉諭爲此示仰商民人等一體知悉嗣後小火輪船駛入内地務遵定章隨時請領執照經過内河各關卡一律停輪候騐不准拖帶貨船違章貿易如有偷漏稅厘情事卽由沿途關卡將船貨扣留禀道照章辦理愼毋自誤均各凛遵毋違切切特示光緒十六年正月十七日示 
[開印停公]  
　　今日係開印之期文武各衙門均停辦公事一日英會審員蔡太守飭知捕房所有各案統歸明日解訊 
[妖僧易服]  
　　僧益生不知向在何處焚修前日忽改作俗家裝束頭戴大紅風帽身穿藍縐羔皮袍元縐羔皮褂行至小東門内無賴子 
見之掀去其帽則露由光光乍依然如水浸葫蘆遂軋至梧桐弄小茶舘内褫去重裘旋經十鋪地甲到來意欲扭僧送局該僧多方哀懇願出洋蚨服禮事始寢息有心出家菴在持爲之說偈曰是和樣是和暢是和宕身游酒肉塲心染烟花瘴間之我佛如來曰是宜付之茶毗俾超登四襌天上 
[上海縣署瑣案]  
　　昨報列揚州人葉老四將妻金寳刃斃報經上海縣裴邑尊親臨相騐云云昨晨邑尊升堂訊究鴇母王邱氏供稱金 
寳至小婦人家未滿一月衣衫藍縷窮苦不堪現在伊夫不知逃避何處王正元供稱小的確曾荐金寳至王邱氏花烟舘内不知因何被伊夫戳斃邑尊飭將王邱氏及王分别看管着明白具詞候核○陸徐氏控陸驛梅陸長春等掘墳一案前已迭紀報章昨晨長春具詞投案訴稱小的係陸姓房長其地並非由小的專主售出實係驛梅指使掘墳叩求鑒宥邑尊飭押候集訊核辦○小船户陳茂茂控金榮發姚金氏硬索陋規裴邑尊飭提質訊陳訴稱小的駕小船度日艱苦萬分金硬索陋規聲言若不付伊卽須拔櫓金供稱小的籍隷寗波女婿姚和寳在時每有小船一艘收取規費錢二百文故後歸小的向收並非訛詐金氏供稱丈夫逝世無入收取船規故倩父親經收叩求明鑒邑尊謂埠費應歸船埠頭金旣非船埠頭胆敢恃强硬索卽係玩法詐訛遂飭笞責二十板枷號犯事地方示衆金氏掌頰二十下叱令退去 
[英廨瑣紀]  
　　海定輪船水手方正豐傳阿二余阿連何阿魁徐才甫等因藏匿搭客私收船資由招商局函送英公堂請爲訊辦蔡太守 
飭將方正豐等管押候訊○妓館傭人楊紹宗投捕房訴稱被妓女徐蘭仙借洋四百元延約不還糾同流氓五人出頭硬阻請爲究辦巡捕頭卽飭中西包探將該流氓等五人拘押候訊徐蘭仙亦投英公堂控被楊紹宗逼索凌辱蔡太守飭候訊供核辦○巡捕見王金山貧病臥路舁至捕房移送英公堂王已氣絶身死值日差禀明蔡太守查得王金山係嘉興人年三十五歲有母在滬太守飭傅地保同死者之母報保安善堂備棺成殮 
[法捕房瑣事]  
　　小竊張二元行竊德昌京貨店鋪盖逮案研訊供詞含混同轉着照前斷責手心一百下復詰爾年幾何係何處人家有 
何人答稱十四歲湖北沔陽縣人父親三年前逝世母親尚在有兄弟二人船一隻現泊南碼頭當晚至德昌京貨店買物因見櫃上無人乘間竊取鋪盖未出大門卽被獲住同轉謂爾年紀尚輕何故作賊答稱被母親逐出在外流落遂致犯竊同轉着還押候核○積竊俞阿妹被包探拘案搜出押票十二張着俟吊贓後核辦已列前報昨晨由包探吊到水烟袋銅燭扦單夾棉布衣數件並斧頭榔頭等呈案同轉問俞吊到之物是否爾竊答稱斧頭榔頭確係已物其餘均係偷來同轉着將衣服等暫留捕房俟失主來領俞笞責一百板還押候查明有無别案再核○前報列王金山在家中取出洋十二元被父拘送一案昨晨由葛阿轉覆訊王仍執前詞同轉謂爾父今日爲何不來想有别情王供並無别情尚求恩典同轉着笞責二百板還押候其父來案具保○前報列徐雲橋之姊被同居之苗益氏打傷云云昨據包探禀稱查得打架之由因苗樓上滴水下來經徐將苗子毆打兩婦因此口角少頃徐約數十人向苗評理由捕拘案徐姊不似有傷聞已有人爲之調處同轉間苗爾曾請人解勸否答稱徐之友人令小的貼補傷費了事同轉謂徐曰爾所做之事無非拆梢本應究辦姑念調處明白着各具切結完案○小竊陳阿新躱在裕愼祥烟館希圖行竊葛同轉飭包探查明同夥王阿三是否住在三涇園茶舘内已列前報昨晨據該茶舘主婦偕王阿三之荐頭李金觀投案稱王向來誠厚實被誣扳同轉着帶陳阿新斷案研訊陳供確係誣扳並不與王同竊同轉謂爾矢口妄言連累數人實屬可惡爾究竟住在何處答稱住城内獅子弄劉老忠家問劉是何等樣人答稱向在營中當什長同轉着責手心一百下復詰水烟袋是爾偷　答稱　　錢四百文已用去同轉將王阿三李金觀茶舘主婦斥退陳還押候吊到贓物再核○王劉氏之子福元與剪綹賊同伴被包探拿獲已列前報昨晨福元在押所吵閙同轉着帶案問在内吵閙是爾否答稱是同轉謂爾犯何事被拘來案福元出言挺撞同轉着責手心四十下還押候堂期解案再訊○扒竊陳阿喜王阿福啞子三人在唱書塲被包探查獲已列前報昨晨葛同轉將三人帶案覆訊包探王榮培禀稱查得陳阿喜去年在城内天主堂療疾戒烟改名阿福十二月廿八日病愈出外同轉詰陳曰爾同伴竊物究有幾人陳供袛有三人各人自竊自用並不合夥同轉詰王曰爾與陳是否同竊答稱與陳素不相識同轉謂爾自己共竊多少物件答稱袛有零星錢數百文皮夾一个並無别物同轉飭包探查問啞子共竊幾許物件啞子做手勢似言竊過錢二百同轉復詰曰爾曾見王阿福竊過何物答稱見伊竊過三次係皮夾眼鏡錢洋等物同轉謂爾等同夥行竊本當重辦姑念無失主到案格外從寛將陳阿喜掌頰一百下王阿福啞子各笞二百板一併釋放○昨報豐順輪船西人控被船夥張阿虎竊去機器房中鐡四塊一案昨晨葛同轉將張帶案研詰張堅執前詞同轉着照原斷枷號一個月笞責一百板旋據阿虎之兄君蘭投案稱情願賠洋二十元求免枷責同轉謂爾須求招商局寫信前來方可免責君蘭稱小的卽往招商局懇求務請大老爺暫緩枷責同轉謂爾旣爲弟懇求姑格外從寛先行枷示暫緩笞責候招商局信來再核 
[正誤]  
　　啓者本月十三日所登蘇垣謝綏翁來電請查放江震災民共二十萬五千口當時誤作爲五千兩合特更正聲明上海文報 
局協賑公所同人誌 
[贈圖志謝]  
　　岸出吟香先生創設樂善堂藥室於本埠河南路歴年新歲必印成中西合歴惠贈同人上方遍繪東國衆仙及扶桑勝景 
新奇佳妙早已紀諸報喘矣今歲岸老已返棹東瀛延我友藤田重遠主理一切昨承以數十幅見貺并媵石印日本内閣諸大臣眞像或清削或豐腴或氣宇軒昻或丰神靜穆披閲一過如挹丰裁洵乎藤田之惠我不淺也謹志數言充謝雅貺他日岸老見之其亦念及海上故人依舊從 
 
 

Page 4

 
 
事於筆耕墨耨乎 
[上海北市六馬路仁濟善堂施醫藥局開診]  
　　謹啓者敝堂常年施醫給藥延請各科内外大小方脈自設藥局精選道地藥材貧病寒黎均受實惠客歲施　除夕爲止所蒙捐助總數藥資經費早請登報佈昭公鑒本年擇於正月二十一日開診春季特請内科郁笛梅姚晉三徐子瑞徐玉山四位先生外科李瑞林黄菊蓀郭善卿張芝棠四位先生均在本堂施診如遇疑難雜症痼疾難治者本堂給票就診内科陳篤卿先生沈芝生先生内外科巢崇山先生外科黄菊泉先生眼科時明齋先生專看嬰堂幼科顧雨田沈鴻章王湘臣李厚璋四位先生耿湘坡推拿先生另有安善堂女科二位朔望到堂敝堂逢單日早上七點鐘掛號八點鐘開診午後一點鐘掛號四點鐘爲止診後給方按方給藥竊思貧黎寒庶一遇疾病醫藥無力奄奄待斃殊堪憫惻敝堂專爲無告貧病而設惟兾利濟四方事歸實濟今請將亦請醫士開診日期登報奉聞經理同人施善昌葛繩孝陳德薰何芸思蔣毓棻謹啓 
[上海文報局蘇賑收解處接劉闌階錢以湘二君太倉來第三號信]  
　　滬上各所諸善長大人閣下前奉心如子萱二翁先生手書敬悉 
一是辰維籌褀迭吉新祉多佳如頌爲慰芬等查吳江計六萬餘口靳春翁查震澤計十四萬餘口皆緣錢君硯觀察官紳一氣辦事認眞盛澤黎里湖濵等處隨查隨放故能於歲杪竣事廿七日綏翁先生來江城監放極貧每大口五百次貧每大口四百小口均减半除夕一律放竣尚托庇安靜可以告慰初三日偕綏公到崑山會佑公談及蘇松一帶圩岸失修每逢大雨之年湖水泛漲卽有不可收拾之勢計一時不如計長久極貧者仍按口給發將次貧節省之錢開溝洫築圩隄庶困窮之民德澤均霑薄收之家亦綏豐屢告一勞永逸利益無窮詢諸地方紳民均稱其便卽同赴太倉晤及鎭洋吳粤生明府繆蘅甫楊菊農諸君聞得嘉定積榖不下二十萬石現已發過榖兩萬石錢一萬餘串太倉鎭洋兩處積榖不過萬石欲放不敷不得不先其所急具已議定除積榖有餘不查外佑公查崑新常昭辦理圩岸併查太鎭西南與崑新接壤之處芬查太鎭之東北與寳山接界卽往寳山海塘南匯一路步步滾查初六日綏佑兩公到當昭察看情形芬等卽赴鎭洋之牛角尖海塘昨午回城　諸友到後卽從該處開查也專泐佈逹敬請均安並賀年禧[  劉芬錢無錡敬新正九日泐於太倉]  
[連城行署記]  
　　連城者邊地之隩宅也其山矗立如環之連而可以扼險可以屯兵可以開市廛可以列營幕嶽坦焉焉於以駐卽鉞闢 
館垣允矣溯光緒癸甲之年法蘭西踐安南踞北寗抗王帥張敵燄吁謨定命明張撻伐永安蘇公元春奉命來粤振旅出關折衝禦侮部伍之行餱糧　焉營陣之列勇銳奮焉不以邊疆而掣其方略不以新軍而憀其指揮故前有北寗之　面絚作社船多之勝公主之後有客軍之敗而關前隘屯梅一捷公奏之復諒山省克長慶府不文淵州法人行成而班歸國之福也戰之功也公於時拜廣西提督之命而繼以督　邊防再晋世職懋哉諮歟先是提督署建於右江柳郡距鎭南關千有餘里　檄經旬廼逹險阻使然也寗諒之役旣定秉軸者爲綏邊計奏設歸順道於龍州請以提督移節同駐焉時方建城隍隋闤闠公暑未逞謀也而纍纍之符于十之旅其何以處此議者陳於公公曰宜先建行署卜者請以地公曰易載連城指南關忱　彬障雙溪窺憑祥設險可以威軍居中可以制　其山崇而峻其泉沁而甘氣凝可以歛軍容其地可以開幕村乃相隂陽宅向背僦地於震取象於兌星容白丈週扶以墻而東西轅而饗軍堂而幕而寢次第具焉　閑閎規模貲山於俸而不費帑藏材取於山而不擾閭里用於其厚其犒賞築圬　版梓匠運斤以年月日經始逮十月而迄工偉矣哉輪奐觀成百世之不也棨戟遥臨萬軍之式也於是冠蓋慶堂士卒慶於行商賈慶於墜慶於堂而濟濟蹌蹌慶於行而赳赳桓桓慶於廛而乃積乃倉而十槖十囊共仰旌旗之威而近公侯光夫而後可以固金湯鎭遐方祝宴犒之無疆旣擁　乎梓鄉何殊乎晝錦之堂用敢拜手稽首記其建造緣起云歲光緒戊子夏四月丙炎全炤記 
[江督轅門抄]  
　　正月元旦日知縣未之幹奉府委普育堂差並江寗縣縣　壩工程差竣○初二日候補道桯廢洛到見浙江來○初三初四日候補道韓見辭赴蘇○初五初六日知府松麟蘇州回謝委通州花布厘捐差卽辭○初七日知府劉式通　赴蘇○初八日貴州丹立通判李成英解京木來藩轅　小　州員缺應行委員轉員　有現署通州陳謨調署所遺通州缺以准補斯缺之裴大中飭赴新任又江寗縣陸元鼎現已請補上海縣遺缺查有現署句容縣趙受璋調署所遺句容縣缺以正任張沇清飭回木任又山陽縣特秀調署清河縣事所遺山陽縣缺以直隷州朱廷球代理○初九日藩轅牌示調署邳州陳謨查有耍工應行調省另有差委所遺　州缺以候補知縣楊激雲堪以署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
+ 
[救災紀聞]  
　　嗟夫氾濫之患肇於陶唐凶饋之告遞亦代有近溯已酉隂霖彌旬千里溟漭匝月消抑烙及補插損三已敷歲閲册二羅兹大祲秋霖之猛紛乘蛟洪穴山嘘濤陷隰作浸縱横高下灝溔潢漾郡灌其十榖不收五積雨之久期將天寳水潦之劇又歸吳興厂　漂惀　饉相望老樨溝壑壯者倒塗鳩形鵠面危在旦夕開府惠愛崧中丞駿遇之惻然陳流民圖進烏昧草狀其顚連逹其呼籲繼晏子請申師丹言百姓可哀昔今同喟天子聖仁視民如傷憂以天下况當饑溺厚頒府金溥發倉廪俾出水火登之袵席開府奉詔博行沾卹宣九重德甦億兆命省察周至謹所設施猶然虚衷集思廣益矯矯觀察金觀察福曾慈祥愷悌曩在晉豫具宏展布全活者衆嚴富青州開府倚之藹乎葉蘇討論荒政互舉端緒左右相資鉅細是準觀察相之鄭重有詞曰首巡氓曰次籌助於是愼拓指臂密聨肺腑繩畫稿壤測量瀦窪審其姓氏詳其户籍判别綏急權量重輕若者無委若者絶本若者斷粒若者寂爨明揭差等還證衢巷旣確且當屏徇袪蒙規紅貼糧洩封樁米毫忽斟允滴涓酌宜矜四㷀獨周尤困乏遍慰無告曲存庶瘠或濟以役或給以業野處艱赴羣聚疾病凡所隱苦縷抉如繪煦之澤之盡隷春　灑清河粟注壽州麋千室受液萬口承潤振贍所逮均矣渥矣斯則吏履氷上人依鏡中邇遐騰歡險阻紓慮非有汲黯旽誠樊准懇摯體國重農固培根本主乎其大務其所先課事以實一一求　共殫乃心競畢以力輒思奏效曷克臻此然而功高忌伏政清怨叢波印纍纍綬亦若若旣長一邑便其身圖但值無麥或逢無禾藉災網利弊且百出兼衆職者又護庇之呼膏吸髓任其誅求是曰驅民沴因之興殘忍若此退之所糾怖兹燭照𢛐然歛手其欲不遂忌斯伏矣更有胥徒伎工鬼蜮媚其閽者賄居爪牙狼狽爲奸長象是縱若議荒歉益肆濡染每獻一册枯茂倒置虎威孤假性天盡汨兹被擯棄愕胎膽落其毒莫逞怨斯叢矣宦巧而黷蠧蝕成穽治法之垂幾墜於地夫良有司恒求民瘼當其焚香告天滿懷惻隱俯兹澤鴻不安寢食則見崖裂之渦泥撓之坎觸風沫雨褰裳涉深憫其摧折慘其傾蕩堅書無年迫切上啓夙夜焦勞拯救恐後是曰親民有補於時雖屬寥寥亦旣覯止乃知召祥和氣副蒼生望柱石之寄維繫良遠民社之膺責亦殊重閭閻休戚於此卜焉鯫生浙產僅言浙政若吳若楚政亦魯衛見聞未周率難綴述[  庚寅初春東海生稿]  
[光緒十六年正月十六第二十八期戒烟名單]  
　　徐悅生江蘇吳縣人保人藩同濟李春蓉江蘇長洲縣人保人張銀福四馬路顏玉樓孫蓮生寗波鎭海縣人保人顏同泰小東門内天官坊北楊錦華鎭海人保人佛照樓姜仰瑜吳縣人保人張思醮張聘冉松江南匯人保人元豐泰邵順福上海人八仙橋人保人吳順卿三和堂張煥鎭江丹徒縣人保人肅之鳳沙盛土棧宋雪清崇明人現在天主堂保人蔣阿春劉恆興王永高寗波慈溪縣人保人雙臣吉祥街豐桂亭丹徒人保人胡松茂胡福元江蘇無錫縣人董順記昇昌脩馬車行張仁圃浙江温州府人保人胡若梵在廣萬盛王永元南京人保人文寳齋陳永源陳鳳山嘉興秀水縣人保人復源號黄仁有寗波鄞縣人保人董順記昇昌車行上海平康里恆濟戒烟局啓 
[上海四馬路文報局内恊賑公所經收山東浙江賑捐十月上旬清單]  
　　初一二日○本埠隱名大善士來祈安氏求合家平安一百元又萬隆質典來慈谿馮羽廷善士募馮恆裕二十元無名氏三元惠芳又衆友兩户各二元竹蔭軒怡怡旰固本堂魏得月樓鼎茂狀珍任杏卿七户各一元無名氏懷義居户各五角又地亞士行來味耕堂五元無名氏二元無名氏銅洋十三元本埠還願人二元惜隂主人一元無名氏亞板洋一元銅洋十元○初二日仙鎭王陶菴善士求消災十十高郵武廟賑所丁玉軒翁慕尚義堂九九票錢十千文英洋六元吉甫氏一元松泉師潤資移賑錢三元鸞記錢二百以上實收洋十七元本埠陳鑑泉善士洋一元○兩日共收洋一百七十四元亞板一元銅洋廿三元合併聲明 
[上海四馬路文報局内恊賑公所經收山東浙江捐賑十月上旬清單]  
　　初三四日○本埠天順祥號來雲南臬署鄧從善堂經募第三批永善堂吳銀五十兩又經募銀五十兩永北直隷軍民府姜銀三十兩鎭雄厘務萬五兩永昌厘務彭經募銀三兩五錢五分又錢一千一百廿文作銀八錢又募任玉一兩另二分餘慶堂二兩永北厘務吳十二兩又經募九兩五錢五分又募吳祥龍二兩五錢余學堂李馨于孝載春董義於　軒李自新六户各銀一兩石屏州正堂毛九兩又經募銀二兩又募羅鎭芳五兩袁嘉言三兩袁嘉榖袁時張子和楊景清四户各二兩李森張延齡李其三户各兩面寗叟捕府周經募銀八兩五錢又募劉進思堂六兩周董清堂五兩楊正明四兩楊小差黄雲程李誠齋顧敬止堂四户各三兩張六皆彭耀南戴怡昌三户各二兩蔡加元蔡中兀　晋袁美四户各一兩五錢王靜卿楊金海彭相齡王輔臣四户各一兩元謀縣正堂傳經募銀十六兩九錢又募吳之竹三兩四錢李登瀛李受清岳敬國三户各二兩朱晋三兩吳立芳一兩七錢甘世英楊春膏趙宗朱奇聞學聖陳大川楊時聰七户各一兩以上共計雲平銀三百另二兩實故規元三百十八兩九錢一分二厘蘇城吳仲甫募虞張氏廿元松江輔德堂募章士　善人獲元魁曾彤移賑十三　景　鎭朱龍羽翁求妻病速愈五元無錫安鎭戴冠卿募安吳氏病愈完願元○初四日本埠絲業賑所彚解第十三批賑欵規元七千兩又仁濟善堂彚解第二批賑欵規元一千兩蘇城電局王朂翁來第九批募江寗伍氏求病速愈一百元程萬氏求得子十元張徐氏外易全愈六元敬修齋四元孫安愈二元本埠陳信女求平安洋十元○兩日共收規元八千三伯十八兩九錢一分二　英洋一伯七十一元合併聲明 
[上海四馬路文報局内協賑公所經收山東浙江賑捐十月上旬清單]  
　　初五日揚子雲翁來揚州　和祥莊賑所毛聲和翁募九月分賑欵揚平銀三百兩乙記揚平銀一 
百兩已記揚平銀七十兩以上共實收申規元二千一百六十九兩七錢一分五厘内有細户早經另登報章矣○本埠泰源莊杭州同善堂來九月分募春輝張在室因母病愈愿洋一百元毛實國租資移賑洋念四元常熟無名氏洋念元汪張氏求病痊愈隱名氏祈病速愈愿孫樂安三户　洋十元東海氏榮具洋四元孫女儲僅求病愈洋三元　樹揚榖求母病愈李東橋行秘書屋交蔣蘭江芹儀移賑三户各洋二元吳氏無名氏每月進欵提助高平氏日疾愿三户各洋一元無名氏壽石堂主人兩户各銅洋二元無名氏錢三百蔡晋丞二百文以上實收英洋一百九十元另五角銅洋四元蘇城恆孚銀樓來九月下旬桶捐募悟本堂病愈願洋十地吟香　屋保人口康健洋二元王金和洋一元不知何許人也心田留一點兩户各錢二百文錢錫卿一百桶内散錢廿二文以上實收英洋十三元錢五百廿二文吳門王敏甫善士潤筆元號起三號止移賑洋三元四角本埠周潤德堂來和寳齋書彩移賑洋六角○○本日共收規元二千一百六十九兩七錢一分五厘英洋二百另七元銅洋四元小洋五角錢五百廿文合併聲明 
[上海四馬路文報局内協賑公所經收山東浙江捐十月上旬清單]  
　　初六七日○汕頭福興康信局交來詔安縣正堂吳番銀三十兩沈士青番銀七兩許悅來號番銀五 
兩六錢沈麟忠泰號吳世奇李瓊輝沈國勳五户各番銀二兩八錢沈承勳　銀二珦八錢六分萃亨號番銀二兩四錢李　川番銀二兩七錢二分永茂泰沈青松兩户各番銀二兩一許旭番銀一兩四錢五分藏珍號恊生號和昌號長春號四户各番銀一兩四錢陳以潘番銀一兩三錢二分賢記號　銀七錢以上共實收規元七十七兩八分五分○本埠林敬記洋十二元又來林裕隆銅洋九元又申報舘交來長崎徐子琛翁募豐記永同孚兩户各洋二元益盛合記葉蓁　潘霖　晋恆號四房各洋一元周雲初泗合盛兩户各五角○常熟凝善堂賑所來第三十三批龔寅谷翁募王在山屈惠記二户各洋三元不書名杜回爲室吳氏求病速愈兩户各元無名氏無名氏二户各一元潘鈞培錢一千何星洲無名氏兩户各四百文管品儒顧星橋陸如生謝增祥潘芙香陳欲生六户各二百文顧文司張瑞金周永年祉記王子詒　如江殷新元企官洪順品記陳恆裕十一户各一百文黄子葵翁募無名氏洋一元錢克生錢五百十三文朱小卿五百文無名氏朱星宕無名氏無名氏四户各四百無名氏七户茅東山錢佑生九户各一百文無名氏楊福泰堂來儀三户各一百文汪鍾記募王在州三百文邱來軒二百文馮九林一百廿文江小亭陳彚如兩户各一百文潘茂卿翁募四時樂居四百文朱湘雲潘懋卿兩户各二百陸季村趙根　兩户各一百周茂亭翁募王潤堂二百文倪正芳無名氏無名氏三户各一百文徐心齋翁募姓三百趙姓周姓徐姓三人各一百以上共實收英洋廿四元銀二錢八分本埠無名氏洋二元○○初七日○盛澤王家鼎翁來培元公所英洋二十元銅洋二十元又來懷德堂洋二元本埠閨中勉慈女洋二元吾生氏銅洋二元李瑞堂小洋五角○兩日共收規元七十七兩八錢五分英洋七十一元原銀二錢八分銅洋三十一元小洋五角合併聲明 
[上海四馬路文報局肉恊賑公所經收山東浙江賑捐十月下旬清單]  
　　初八九十日本埠天祥洋行來長崎順記號張政和翁募洪順永號規元三十六兩三錢徐子靜翁 
交來傅松孫善士新棉衣一千另五十件南通州西泰符号募保平安洋一元譚萬隆姚元泰　裕泰義隆邵萬隆胡保母安六人各洋一元無名氏洋一元五角探麗堂七角馬興盛邵履記益盛祥記劉銓西力庵僧參滿李大賑馬同泰七人各五角西方庵僧法枝夏炳炎　雲彬徐來朝四人各四角信大合記三角崔俊鄉周菘濤丁修甫邵志榮顧長林蔣萬中李文素丁蔣氏丁永和丁楊氏花松山崔江氏花春裕徐宏元李錢氏卞秀鳳夏廷士十七户各洋角張萬盛張耕讀堂兩户各銅洋一元以上共實收洋十九元銅洋一元○本埠寳和莊來蘇城醬業公所潘仲溪翁第五批　會采賑洋三元錢四十四科餘移賑洋六元錢六百九十九文補不足錢二百八十文蔣寳笙翁募覺石舘保合家平安洋十元以上實收英洋廿元○初九日保定省城無名氏洋一百元十二於隱名氏求父親却病延年一元本埠無名一元○初十日金陵招商局交來冀勉齋善士洋二十元○三日共收規元三十六兩英洋一百六十一元銅洋二元新布棉衣一千另五十件此衣當卽裝運災區散放矣○本旬共收規元一萬另六百另二兩七錢八分七厘英洋七百八十五元計規元五百八十三兩二錢五分五厘銅洋六十元洋計規元三兩三錢七分五厘原銀二錢八分解規元三兩小洋十角計規元七錢四分三厘錢五百廿二文計規元三錢六分○六項共合規元一萬一千二百兩另八錢二分○連前共收規元七十二萬八千五百另四十四錢分三厘○本旬解東海關道第十五批賑東庫平銀一萬四千兩計規元一萬五千三百四十四兩○連前共解規元七十五萬五千二百四十七兩另九分一厘○實凈墊規元一萬六千七百四十二兩六錢四分八厘合併聲明 
 
 
 

Page 10

 
 
   
 
