# 1889 - 312 - 4905954

 

Page 1

 
 
[寄售竈神馬助賑] [  本館謹啓]  
　　每至年終家家祀竈竈神馬張亦必更易一新今有賞墨居裱畫店主許君海珊介海上忘機客以竈神馬四千張托本舘代售所得之錢悉數助江浙賑欵閱之乃舒萍橋先生手筆梅紅紙描金奕奕有神光彩耀目計價每紙洋五分價廉物美不但本地可以通銷並可持贈親友卽躉售運往别埠亦可獲利而災區得此不無小補其善意誠可嘉也茲託南北申昌書畫室發賣並由賣申報人帶售務祈本埠閱報諸君迅爲購取卽可敬神並堪邀福誠一舉而兩得也彼百數萬哀鴻均延頸跂足以待 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[精印各省闈墨告白] [  申報舘啓]  
　　本舘每遇鄉會試之年揭曉後必赶印闈墨出售以饗諸君子先覩爲快之心每當裝訂初成購者卽絡繹如織誠以裝潢校對色色精工取值又外外從廉是以能邀有目者所共賞也本科順天江南浙江江西湖北廣東六省早已次第告成精益求精遠勝上届板口旣經放大行次更覺井然圈點則一律整齊裝釘則愈形華美前冠題名全錄及主司同考銜名則皆字大行疎易于查檢較他家之只圖省紙以致文詩旣字體擠軋書眉又祗一線之留題名錄以極小之字印成幾令人燈下無從辨認者實有上下牀之分凡我同人庶幾共鑒乎 
[論信局之好義]  
　　古人有言人之好善誰不如我孟子爲性善之說一似善實根於天命也者人或疑其說之偏乃觀於今而始信盡人之性本善故一感以善念無不勃然興焉東南各善士自開辦賑務以來屈指十餘年其踴躍輸捐者尙已大户盈千累萬中户則數日數十卽下而至於繡閣名姝學堂童稚捐其歴年針　所積捨其逐日點心錢雖曰爲數不多而其善念則尤可感也顧此等捐項或遠隔數里數十里再遠至數百里數千里計上海各賑所所收捐項直有不遠萬里而來者其來也多者或專足或匯寄若夫千數百數之欵則每由信局寄交卽各處信函來往或一日一二函多者至於一日十餘函或係求賑之信或爲告災之書或因催欵而發緘或以籌策而寄牘空信之投遞無不由信局而去由信局而來約計一年信資其欵亦正不少矣然災民嗷嗷待哺卽欲乞賑於人何得有餘錢以作信力之資賑所諸君又皆各矢公忠自備資斧不取捐項中分文卽信局必欲取盈亦不過各賑所自探腰　以付之而已而各信局乃深知辦賑者苦衷待藏　之急迫求賑者之望眼將穿籌賑者之憂心如擣耻人之獨爲君子　然激發其善心以爲我等信局雖不過代人作魚　而際此鴻嗷遍野賑務殷繁各賑所旣竭力殫心代謀生計我等又何忍分其餘潤於是義形於色衆議僉同凡有關乎賑務之信件無論爲空信爲銀信槪不收取信力信到之後給以回單卽子之錢而送信之夥亦不肯受各信局莫不皆然以是各賑所不致多所耗費以至於有所畏難此其爲功於賑務者豈淺鮮哉夫中國無郵政之設與外洋情形不同外洋各國俱有郵政各處皆有書信館其信資以信之輕重路之遠近爲多寡然重洋數萬里平常一信所費不過合中國五六十文已爲最貴其輕者不過十文二十文而已其信資則必須以人頭貼於信面上而人頭則皆購之書信舘實則皆國家所發出此則其利權全歸之國家書信館卽國家所設之信局也中國亦欲仿其所爲而卒不得其法所謂華洋書信館者不過算一大信局而於國家仍無所與旣無公司之輪船又無遄行之鐵路則其寄信遲速亦仍與各信局等欲使各信局舍其所業以合於彼而各信局不願也以是中國自設一書信館不過多一信局仍於外洋郵政一無相像而各信局皆仍其舊買而各處信資皆不能如外洋之廉蘇杭與上海相距止二三百里而空信須錢五六十文寗紹距上海不過四五百里寗波又有輪船可以遄行而空信每函須百文遠如天津亦不過二百文而已以視寗紹何如也論者每以此爲信局病余曰開信局原以圖利也各局皆有行規同行公議不敢有違此等信力之數皆其同行所公議議者之不公非收信者之過也各局皆有夥友專門收送信件夏則火傘高張地同熾炭冬則玉樓起粟風雪載途或遇雨水連緜則又上淋下濕携傘着屐無遠弗至諺云家書抵萬金以此百文數十文酬其勞竊以爲不足爲多也况各信局好義急公誠心爲善其於賑務諸信件亦皆不辭勞瘁不稍偷惰無論風晨雨夜雪窖冰天夏則暑雨冬則祁寒無不如期投遞或反視爲急務較他信更爲汲汲而投遞之後不取分文試思彼固以圖利爲事者而其存心乃如此此非所謂見利思義又非所謂去利懷仁義者哉卽此以觀可見好善之心固人之所同具而初非勉强以行之者也吾知各信局如此居心始終不怠則其所裨於各處賑務者厥功甚偉而蒼蒼者鑒之已久當必有默佑之者作善降祥積善餘慶聖人之言豈欺我哉我於各信局嘉許之尤爲各信局慶幸之矣 
[本館接奉電音]  
　　昨由京友電傳上諭六道敬謹譯登○十月十九日奉上諭李鴻章奏查明開州等州縣災歉情形請分别蠲緩糧賦一摺直隸開州東明長垣三州縣濵臨黃河村庄本年秋禾被水災歉若將應徵糧賦照常徵收民力實有未逮加恩着照所請該督卽刊刻謄黃徧行曉諭務使實惠均沾毋任吏胥舞弊用副軫念民艱至意該部知道欽此同日奉上諭李鴻章奏查明各州縣秋禾被災情形懇恩蠲緩糧相酌子撫恤一摺本年順天直隸各屬入夏亢旱秋後陰雨連綿河流漫溢窪區被淹各州縣秋禾歉收若將應徵糧租照常徵收民力實有未逮加恩着照所請該督卽刊刻謄黃徧行曉諭務使實惠均沾毋任吏胥舞弊用副軫念民艱至意該部知道欽此同日奉上諭倉塲衙門順天府奏請撥通州粥廠賑米一摺通州本地及外來貧民現届冬令餬口維艱所有王恕園等處粥廠着加恩賞給粟米八百石卽由通倉支給分撥散放以恤窮黎餘着照所請辦理該部知道欽此同日奉上諭前因吉林兵屯稅務各局辦理均有未協諭令長順查奏兹據查明覆奏此案和龍谷等商務局卡各員據長順詳查確有私弊自應分别予以懲處叅將方朝挪移欵項糜餉玩公着以都司降補知縣秦煐鹽知事奚鳳輝背章徇私事多廢弛均着卽行革職佐領額勒德科位置私人舞文作弊着以防禦降補以示懲儆餘着照所議辦理該衙門知道欽此○二十日奉上諭各省藩臬兩司皆由朝廷特簡例准專摺奏事恭讀乾隆十三年高宗純皇帝諭旨兩司爲督撫之佐督撫果能公 
 
 

Page 2

 
 
思自大毫無欺隠固不待旁人糾察若使稍有未協兩司據實入告則督撫亦有所防檢而不敢恣又三十年　諭旨藩臬兩司俱有奏事之責乃皆心存顧忌不敢自發一言倘督撫中或有敗業骩法之事勢必將瞻徇隠忍甘於欺朦而不顧所關更復不小又五十八年諭旨潘臬大員遇督撫有貪婪不法情事卽應據實叅奏聖訓煌煌再三申誡用意極爲深遠允宜永遠遵循乃近數十年來各省藩臬除謝恩及奏報到任交卸外絶無陳奏事件殊非朝廷參聽並觀之意朕綜攬萬幾惟期明目達聰以裨庶政嗣後各該藩臬如遇督撫有營私骩法驕恣乖張貽誤國計民生等重情卽自據實指欵叅奏若有必應整頓革除之事該督撫狃於私見沮格不行或必不可辦之事而督撫任性妄爲不聽勸阻均着具摺密陳候旨定奪不得因仍故皆　默不言至該省一切應由督撫主政事務仍當恪遵定制和衷商辦倘因有此旨故意與督撫爲難遇事紛爭挾私攻訐則自十重咎難逃朝廷洞鑒也將此通諭知之欽此同日奉上諭山東正考官禮部右侍郎寳昌回京已遲本日覆命召見又復不到實屬任意玩誤寳昌着交部議處欽此 
[津門雜志]  
　　新任粤東陸路提督唐沅圃軍門於本年八月間入京陛見旋於九月某日請訓出都現在部署行裝筮期十二日乘輪南下由滬江往粤履新○鐡路公司向雇歐西人司理火車機器而以華人之略知機括者副之其操縱一切胥由西人堅大主持今春堅大請假遄回至七月中卽有車覆傷人之事現在堅大假期已滿於九月杪抵天津仍就公司充當舊職深咎西人之司機器者漫不經心鑄成大錯而華人反能工精藝熟以之瓜代諒必游刃有餘因擬於明春辭去西人悉用華人當其任云○初五六日朔風怒號聲同虎嘯峭寒驟至幾於挾纊無温初八清晨有一少年丐子凍斃於城西蔣井庄路隅屍身蜷縮如弓慘不忍覩時纔十月而吹簫吳市者已不能得過且過如號寒之蟲瞬當三九光陰風饕　虐彼貧民無衣無褐者旣不能效袁安之臥雪又不能如蘇武之呑氈宛轉道旁不將死亡立見乎解衣衣之推食食之是所望於位尊而多金者○果沽張洛一之妻某氏年已四十餘本月初六夜無故自經於對隣徐氏門前兩家素來式好無尤氏又頗得家庭之樂舍生就死誠不解其何因也 
[文旌競采]  
　　廣東正主考李星使於撤棘後卽遵陸回京覆命副主考王星使則請假遄回福建珂里初四日握節啓行闔省官員齊集日近亭恭送　裳蹌濟盛極一時張香濤制軍更設宴珠江爲之祖餞觥籌交錯歡洽逾恒直至蓮漏將殘始各握手言别及憲舟　纜海珠各兵船聲砲相送隆隆震耳遠近皆驚洎制軍命駕入城則已更魚四躍矣○樊介軒文宗本定期十月初七日按試潮州嘉應惠州等屬嗣因張制軍擇吉是日爲新武舉簪花故改遲至初十日起節云 
[五羊新語]  
　　廣州府屬番禺縣大石鄉楓林寺沃產雲連頗稱饒裕一日有盜瞰知住持僧收得租銀數百兩不覺涎垂肳外至夜半糾聚黨羽明火執仗攻入山門寺僧胆略素雄且習武藝出與賊鬥幾欲得而甘心無奈寺僧用刀牌盜則手持火器利鈍各判抵禦良難以致被擒　以蔴索旋卽擁入臥室搜括一空翌日住持赴縣署禀報情形楊大令急約會營官親詣勘騐隨回署飭役查緝不知能獲人贜否也○時届初冬天氣依然炎熱本月初二日有二人相約至三水碼頭入水洗澡以游以泳樂此不疲其一浴畢登岸一則烟波淼淼響滅音沈次日始得浮起屍骸則已四肢僵冷坊保查得其人向藉小販餬口孑然一身因報知善堂爲之備棺收殮○粤人多藉白鵠票爲賭博猶閩之以花會掛巴也王灼　廉訪初莅在時卽出示嚴查厲禁邇因日久疎懈以致故態復萌附城各鄉以迄西關等處均有無賴設廠私開設買者舉國若狂男女淆雜想廉訪聞之當必重申禁令也 
[翠羽揚輝]  
　　本年山東齊河章邱漫口小民蕩析流離張朗齋中丞於無可設法之中極力設一善法奏請於山東賑捐内准捐翎枝以冀各捐生志切顯揚捐欵或可踴躍九月十八日准兵部火票遞到户部核議奉准咨文中丞隨飛飭賑捐總局分飭各省分局一體遵照開辦揚州於十月初九日奉到總局五百里排單遵卽出示勸諭大旨謂此項翎枝捐款專備遷徙被水災民務須現銀上兌另欵存儲所有前此已捐未奬者仍以封典虚銜核奬不得請奬翎枝以杜混淆而清捐欵並遵照部定章程以奉到部文之日起予限半年卽行截止合亟出示勸諭爲此　仰紳富軍民人等備齊履歴　銀至揚州皮市街風霜巷山東振捐分局内按章上兌隨時塡發實收彚案詳請換給部照限期迫切幸勿觀望不前想大江南北不乏好善之士旣可救鴻嗷之苦又可邀翠羽之榮積德成名一舉兩得又何樂而不爲也 
[收振宜愼]  
　　豫魯方籌振恤江浙又告水災各賑所籌振諸君昐欵拯救無殊大旱之望雲霓故來欵雖少亦必視爲玉液瓊漿人品雖殊亦皆尊爲仁人善士所以如是者原冀感發人之善心捐欵或可源源而至不虞竟有藉助振以行其鬼蜮伎俩者誠籌振諸君所萬萬料不到也揚州福和祥銀號内山東協賑公所某日忽來一人呈上德興源號銀票一紙字條一張略云奉上銀票一紙計九八五銀一兩三錢請扣一兩助山東賑捐餘銀望代變錢交來人帶下並請登紀捐簿望給收條下署王李氏敬送公所中人將票收受餘錢如數付給迨往該號收銀察得竟是贋鼎聞者莫不髮指眦裂然已無可追尋若而人者尙得謂之有人心耶直狗彘之不若矣各處籌振公所嗣後凡有形跡可疑者所宜加意防範也 
[彭蠡寒潮]  
　　九江北岸潘興圩洪水横流幾於衝决府縣官急請朱鎭軍檄飭新勁管營官督同練勇百名移駐圩邊遇險搶築此前月事也旣而水痕漸退圩隄幸得保全說者謂荼火軍容眞足懾陽侯而驚海若焉本月十五日鎭軍檄調各勇回營圩中紳士農民歡聲雷動焚香恭送相屬於途○九江西門外爲泰西人租界彈丸黑子店鋪如林本月十五日十二點鐘時有某洋行小工多人向鄉人購取栗炭因議價值以致忿爭拳足交加勢不兩立鄉人力不能敵被小工擊破頭顱踣仆道旁血流如注旁觀者大爲憤憤欲得小工而甘心中西捕急至解紛終於無濟無奈據情報知英領事由領事照會地方官一時鎭道府縣遊守及選鋒左右營石楊兩營官先後帶隊出城爲之彈壓將受傷人曁凶手帶回德化縣訊供諸人見各官辦事公平始各解散 
[三山紅葉]  
　　福州圜法之壞極矣雖經卞制軍認眞示禁無如日久玩生仍蹈故轍現在錢票每白至大錢鋪支取九十大錢内攙新鑄私錢十文如到小錢鋪將票換錢每百只支大錢八十七八文内攙和私鑄尤多至於市面賣買則槪用大錢票作九十折算小民受虧不少城内外錢樣店不下五六百家小票店亦不下數十家罔利病民莫此爲甚有地方之責者何不爲鄭之昭而爲宋之聾乎○福州今年炎熱爲向年所未有附郭鄉村因雨澤稀少田土龜坼三農無從播種引以爲憂米價昻貴異常上白米每升四十五六文米商囤積居奇大率獲利三倍經紀小民則有居大不易之歎矣○張蓉軒方伯夢元奉旨陛見於本月初十日到督轅禀辭十二日晵行文武各官出郭恭送異常熱閙○臺灣番民蠢動劉省三中丞檄調傳協戎德柯赴臺並着募勇五百多名前往勦辦現已招募成軍尅日搭輪赴臺○著名會　馬姓溷動馬江一帶已閱數年前經制軍札飭密拿馬聞風遠颺現值傳協戎募勇渡臺馬因改名混充爲某甲覷破密禀協戎立派勇丁將馬綑縛送官經自府廷太尊發交府司獄拘禁并調壯勇數十名看守以防兎脫○南臺新安橋著名地棍綽號老鄒善拳擊黨羽甚多横行鄉曲人畏之如虎日前與其黨二三人乘醉游　逕到灣裏某清唱家評量風月一二麗人見其不似大老官模樣以白眼視之老鄒甚以爲辱將伊家所有器具摔毁一空忿猶未洩復 
 
 

Page 3

 
 
糾黨羽百數十人手執器械呼嘯而去清唱家知其必來尋釁預邀惡棍數十人以待兩陣相對刀光皎皎如霜雪幸經鄉隣竭力喝阻始免交鋒否則鶯巢燕壘變爲戰塲白刃旣交必至兩有傷損矣○西關外徐厝墩某甲務農爲業家頗小康有子已成立娶室某氏琴瑟初調泉臺遽返氏痛不欲生絶粒數日里中人咸謂甲家有節婦矣詎甲狃於恶俗欲以氏改配仲子氏柏舟矢志誓不肯從甲反揑詞控官冀遂其志想賢宰官明察秋毫必能保全節烈懲彼豺狼也 
[蕪湖雜誌]  
　　統領淮揚水師瓜洲鎭吳朝傑鎭軍家榜湖南益陽縣人少壯從戎轉戰數省厥功甚偉馭下有恩軍務底定麾下兵弁埋骨沙塲者經鎭軍歴年運柩回籍俾安窀穸每年或數十具百餘具多至數百具近日河下又泊大紅船數艘高扯鎭軍旂幟臨風招展云係鎭軍所派運柩船也生者旣蒙豢養死者得正首邱恩義兼盡如此宜其下樂爲之用也○皖江素產魚米蕪湖爲通商口岸近年粤商來蕪買米航海販售每年出口數千萬石新關稅課推此項爲大宗每當秋收以後大船小艇絡繹而來裝運米榖以逐什一之利至今年則收成甚歉九月間陰雨日久稻多霉爛出芽鄉間十室九空若再經其運米出口恐於民食大有關碍近經紳士禀請當道嚴禁米榖出口未識當道允准否也○蕪地自初五日放晴以後連朝和暖水勢漸退鄉農得以及時播種菜麥惟秋收之榖堆貯倉中陰雨日久不及晒晾屋漏之水小淋地積之濕上蒸低窪則淹浸水中央稻爛芽長不堪碾米春間所借債項滿擬秋收歸償者至此無從措理目下錢糧啓徵轉瞬公差下鄉將何以應之南岸當蕪繁宣南北岸無巢和含等屬被災相同若不亟加賑撫恐强者流爲盜賊弱者塡乎溝壑有心人所宜於此加意也○時交冬令宵小最易竊發蕪湖縣王宇春明府特飭各鋪團總地保將街巷栅欄修整堅固以期保衛閭閣團總等奉諭後已向店鋪捐募欵項招匠修理現已竣工矣○山左難民每於秋後結隊成羣至江南就食邇日由旱道至蕪男號女啼踵趾相錯日則沿門托鉢夜則古廟棲身見者憫之尙幸相安無事耳 
[監司回署]  
　　江海關道龔仰籧觀察晉謁撫憲刚子良中丞禀陳公務隨卽乘坐原船用小火輪拖帶於前日傍晚時回申本署差役備齊執事至大東門外大碼頭恭迎觀察卽乘輿登岸回署 
[續述火災]  
　　本埠美租界盆湯弄新建大橋迤北旗昌繅絲棧屋面起火各情已詳昨報矣兹查得棧中屋面本用鉛皮包裹因有滲漏雇甲乙二匠爲之修補匠用小火爐熾炭鎔錫以補其隙偶一失手烙鐡墜入隙中匠惶急之餘驀被大風刮翻火爐以致炭向隙中墮下適有麻雀蟄居其内火延巢穴致兆焚如甲乙慌卽狂呼棧中本備有洋龍先行取水澆救旋由捕房鳴鐘告警各租界洋龍齊至跳殊濺玉火遂勢衰祇焚去三層樓之屋頂卜未延燒捕頭旋將甲乙二匠帶去盤詰情由知其事出無心當令先行保釋聞棧中房屋連所存絲貨託某保險行共保銀十二萬兩今所焚無幾尚可謂不幸中之幸也猶憶昔年虹口源昌路允大質鋪椽柱門窓均用銅鐡包裹屋面亦蓋鉛皮謂可免祝融之患矣不料去歲之夏因雇馬口鐵匠登屋修理炭爐墜卜以致焚燒大厦高樓頓歸烏有然則租界中之用鉛皮包屋者可不加意防維哉 
[傳訊火頭]  
　　昨報紀大東門内火災兹悉起火者實係萬豐祥銅錫鋪作塲因墮火星於木花中以致蔓延無際昨日裴邑尊飭十五鋪地甲將鋪主傳案以待訊懲 
[水字懷仁]  
　　昨報紀某帆船水手在横濵理事署控船主大副非刑凌虐經羅少耕太守移歸英會審公堂蔡太守飭將水手毛祥隆除阿集土阿福周阿來岳阿五曹顯鳳曹顯維金順興邵金狗周德虎姚三生孫蘭祥楊惠協于作蛟送縣訊供裴邑尊升堂研詰毛等同稱小的等共十六人均籍隸寗波同在英國某帆船當水手本年三月十九日駛至上海裝貨旋於二十一日出吳淞口船主卡嚕利及大副將小的等百般凌虐苦不堪言至五月同事錢阿才屢遭凌虐以致患病身亡船主將屍身抛入海洋旣而船主大副以舵工謝順寳不善工作立時毆斃將屍身舁至荒山焚化小的等目擊心傷無奈船在大洋無從呼救至六月初始抵日本之横濵埠將貨卸訖小的等卽投理事署羅大老爺處控告蒙會同英臬司讞定船主監禁兩月大副監禁半年小的等十四人飄流異域無計回華蒙黎大人每名賞給川資洋十五元先給五元尙有十元匯寄上海四明公所俾小的等回來領取至已死之錢謝兩人每名賞給撫恤洋三十圓亦寄交四明公所董事今蒙羅大老爺將小的等解送案下此恩此德没齒不忘叩求給領川資俾得回里訊至此卽由西門外巡防局員朱森庭明府偕四明公所董事將洋銀呈案邑尊飭照數給發其撫恤洋六十元存候屍親來案具領各水手具結領洋叩謝而去 
[流氓被獲]  
　　著名流氓牛臯屢經獲案懲辦依照怙惡不悛昨日午後四點鐘時與其同黨王三朱彪濳携東洋刀行至小東門外鳳凰臺茶館弄内某氏花烟館勢欲尋仇適被巡街西捕撞見協同三道頭捕上前拘拿當將王三朱彪兩人獲住牛臯乘間逃逸捕頭着將該兩人管押小東門捕房候解公堂訊辦 
[上海縣署瑣案]  
　　前報紀捕役拘獲鑽艙賊金才玉解送到案經裴邑尊訊明釘鐐站籠等因前日又拘送周寳和一名至晚邑尊升堂訊究金稱小的偕夥伴三人在崇明船竊取棉花兩包售得洋銀三十二元周得十二元周供稱小的係江北人向撑木牌爲業並不分洋邑尊謂本縣業已查明爾係著名賊頭尙敢抵賴耶遂喝令釘鐐收所候拘同黨懲辦金交捕役看管○昨日寗波人某甲乘裴邑尊公出時攔輿控稱髮妻某氏被人誘匿無踪向論逞蠻叩求究辦邑尊着令扭來訊究○邱笙卿因欠莊欵逮案押追交保清理前日原告具禀投催裴邑尊飭差傳邱到案限五天内清理明白 
[英界公堂瑣案]  
　　木作頭馮寳源控顧桂春竊取竹梯蔡太守判令管押十天以儆○粤人陳裕春至常熟民婦黃沈氏家挨門圖竊獲交巡捕查明的係老賊昨日解請蔡太守研訊陳俯首無辭太守判令管押一月○三百三十五號巡捕禀稱小的巡至中途見吳益三手携鐵釘一包形跡可疑因之盤問吳稱實在作塲竊得今特送請大老爺訊辦蔡太守訊得失主並未到堂無可質問遂判將吳管押五天○茶博士楊阿華訴稱張來生等約伴啜茗羣將周承祥拳毆以致毁失水烟袋等物約值銀洋九角並有茶客多人受驚走失少收茶錢四百八十文蔡太守詰訊起釁情由知周賣唱寗波小曲張等指爲花鼓淫詞藉端索詐是以啜茗評理漸至兇毆因判令將張王兩人各押一禮拜並勒令賠償毁失各物○二百零八號巡捕禀稱小的奉派巡街見鐵店主戴連寳用鐵鐐鎖學徒徐姓之足凌辱不堪是以送請訊究蔡太守見徐尙未成丁向之訊問供稱父親在壽生庵當車夫因家况清貧送小的至老閘順興鐵店習藝師父不許小的走動是以釘上鐵鐐迄今已五日矣太守諭令將徐暫時留養候傳戴到案再行訊斷○賊犯張阿永行竊楊桃桃駁船上衣服驚覺拘獲交包探唐寳榮送案蔡太守飭提訊究供認與同黨江阿三疊次犯事太守判令管押兩月○前報紀老沙遜洋行控秦少梅定買烟土延不出貨一案日來原告因秦保出後延久不理投案請追蔡太守傳訊保人供稱願卽追尋送歸案上太守准之限兩禮拜内料理 
[法界捕房瑣案]  
　　鄭家木橋賭徒徐啞子經巡捕拘獲捕頭令包探押往查拿餘犯此已詳紀報章者也嗣卽獲到賭徒舒阿五周阿寳周文卿兪阿二等管押捕房昨日葛同轉飭提至案嚴加訊鞫舒等執定前供叩求寛免旋有合成米店主朱松坡投案具保文卿同轉不允隨喝令將舒笞責一百板兪掌顂四十下阿寳荷枷二月示衆文卿押候查明保人是否可靠再行核定○昨報紀殷小村訴稱母親由甬上乘輪來滬 
 
 

Page 4

 
 
被孩子蔡茂記誆去被窩枕頭持往質鋪質取洋　元錢二百文葛同轉飭將蔡押候覔人具保昨日殷投案訴稱被枕二物均已贖出確係母親所失之贜小的曾　蔡同德找蔡之堂兄恊順無奈不肯來案同轉問蔡曰爾究竟曾來申幾次竊過何物從實供認免受官刑蔡仍一味游移同轉着責手心六十下蔡面不改色仍不直承同轉着再責八十下始稱小的於本年六月初七日到申在英租界北泥城橋堂兄阿六處當小工同轉着仍押入捕房諭令殷再至蔡同德囑恊順來案具保殷叩首稱謝而退○昨報記包探緝獲積竊王有昌在身畔搜出九二串錢四百文解經葛同轉研訊情由諭令管押昨復解案同轉問此種　陌錢從何處得來王供稱小的將棉袄售去得錢四百文通事禀稱王在捕房時自稱此錢係賭塲所用今忽抵賴不承同轉判令笞責一百板仍還押所着覓妥人來保如無保人定當重辦○張懷三控長子連生忤逆一案己列報章昨日張投案訴稱蒙大老爺訊得相士蔣桂山與兒子同黨諭令小的尋交豈知蔣已避匿今請將兒子重辦可也葛同轉差帶連生至案命懷三執竹枝鞭其背懹三訴稱小的已屬用家法責懲伊竟怙惡不悛故請大老爺處以官法同轉謂若然則當重責手心一百下責畢問爾因何出外不歸究與何等人同黨連生仍言語支吾同轉着再責四十下命懹三領回管束懹三連連叩首訴稱伊已屢竊家中之物仍請大老爺管押嚴懲同轉問連生究竊何物連生供稱小的祗取過銅罐及銀　小茶壼各一現在均已質去錢早用完矣同轉令包探押同前去吊贜下次堂期再行核辦○前紀妖僧李惠貞改作女妝與薙髮匠沈雲亭同宿客寓旣經逮案自認犯姦葛同轉令送往醫院騐明再行核辦昨日包探禀稱小的奉諭送李往醫院經醫生騐得確係男子惟下體汸檅不堪殊難細騐耳同轉判將李沈荷以雙連枷押令遊街一月然後開釋○前報紀王金生忤逆其親送案請辦等情昨日同轉飭提至案怒謂爾不受家教游手好閒管押至今可曾悔悟否王不敢强辯一再求恩同轉謂爾可跪在一旁聽本分府判案洎各案訊畢王又籲恩同轉着管押捕房以待核辦 
[寗波府慈北告災乞賑書]  
　　上海協賑公所諸位善長大人慈鑒久仰仁台恩澤周溥凡有災區莫不賑卹自晉豫直秦開辦以來迄今十餘年不遺餘力億兆哀鴻均蒙再造卽古之所稱萬家生佛者何能及諸大善長之廣濟協施於萬一哉四海之内婦人小子白叟黃童莫不知上海之有協賑公所辦賑之有施公少欽經公蓮珊陳公詠南王公心如葛公蕃甫皆稱爲活佛者也此皆恩澤人人之深而能感戴於如是兹敝邑慈谿縣北鄉屬於寗波府治東界鎭海西卽餘姚南依崇山北濵海水周圍百餘里大小數百村上則爲田以種禾稻下則爲地以種棉花地瘠民貧終鮮紳富一年衣食全賴秋收詎料於七月下旬狂風猛雨有拔山倒海之勢三畫夜風雨不止棉花被折田稻遭損繼後晴　尙有五分收成可望豈知於八月下旬起四十餘天霪雨連綿無論田廬一片汪洋悉成澤國棉花田稻止可收割之際盡遭淹没顆料無收小民工本付諸流水一年生機竟成絶望且敝地歉歲十餘年去秋蛟水泛濫已屬不支今遭大災何堪設想又值薪桂米珠百萬災民何以謀生蕩析離居固不待言賣妻鬻女在所不免設在被災之困苦慘狀卽千言萬語亦難盡述想大善長秦晉齊魯相隔萬里尙蒙遣友往賑衣食並施則於敝邑情關桑梓誼屬同鄉諒不致於袖手然飢寒載道望賑之切如赤子之望慈母度日如年轉瞬　寒將來無衣無食死亡相繼爲此急切公同具禀瀝情環求慈悲早施援手以救垂斃百萬災民有生之日皆出恩慈之關無任禱切待命之至肅此奉佈叩請慈安浙江寗波府慈谿縣北鄉災民公叩 
[虞東五十四圖分告災乞賑啓]  
　　邑名常熟今乃常歉何哉蓋虞邑共三百零八圖西鄉皆高仰南鄉皆高平惟東鄉五十四圖最爲窪下比年來暵則西歉澇則東歉竟鮮全熟之秋卽如去歲夏秋之交晴多雨少東鄉低區幸獲有秋南鄉平區亦稱中稔而西鄉高仰之區民不聊生幸藉前邑尊曁本邑巨紳大發慈悲捐資查賑西鄉黎庶全活實多今歲雨暘時若滿擬合高平低三鄉咸歌鼓腹詎意天災流行滂沱彌月西鄉固屬無損南鄉亦雖損無多而東鄉五十四圖分之田稻已全没水中秋李成災較道光十三年爲尤烈幸天已放晴拖船可以撈穗舂榖可以充飢雖租賦早置諸脑後而餓殍可免於目前轉瞬嚴冬風饕雪虐撈無可撈舂無可舂行見坐以待斃嗚呼慘　忍言伏祈貴報館大君子大人順風一呼其聲加捷尤望今邑尊曁本邑巨紳以去歲賑西鄉者還賑東鄉則五十四圖分之災黎幸免向隅矣是爲啓語溪間耕氏拜草 
[蘇省撫轅抄]  
　　十五日候補府譚泰來禀知奉委赴松屬公幹辭余慶祺禀知奉委赴安徽等處公幹袁恭宏禀知奉委赴江北一帶公幹王國縣禀辭奉委管解京餉赴都藩轅牌示照得元和縣知縣程其玨准補太倉直隸州遣缺查有現署元和縣溧陽縣知縣李超瓊堪以調補上海縣知縣裴大中准補通州直隸州遺缺查有江寗縣知縣陸元鼎堪以調補昭文縣訓導邰寳書丁憂遺缺以陽湖縣人試用訓導莊毓鋐署理○十六日蘇松太道龔到蘇船泊胥門碼頭卽用縣沈熙廷禀銷解京餉差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[刋江官報]  
　　十月十三日鄭分轉德璇禀銷押解金陵餉差沈鹺尹溶委赴南掣聽差十四日瞿鹺尹鴻勛禀赴中富局當差十五日代理通分司徐分轉禀知赴任文武各員均禀銷查緝私船差十六日黎明浙江正主考李抵揚孫鹺尹務本從孫家莊差次來揚禀銷廟灣塲官收差十七日吏部主事鄒主政洪偉過揚儀棧總辦馮觀察由十二圩來揚公幹 
[民謡錄]  
　　蓋聞衆母懷從東里召父詠自南陽國仰棠甘叶風騷之雅韻城栽花滿符月旦之公評蟹筐蠶績之中情殷撫字鼠食鴻嗷之内念切痌瘝旣推保赤深心孰　雌黃侫口爰傳丹悃共樂垂靑用託素毫甫爲告白○澆漓薄俗那能移健訟連年力未疲底事近來空囹圄廉明縣宰不能欺好生惡死本常情戀色貪財命反輕牛渚犀燃祛鬼怪當堂剖斷是非明○玉尺量材已兩回虔將鼎鼐和鹽梅笑他待宴瓊林者餅賜紅綾啖過來○連年大典遇賓興鶴俸頻分力尙勝元卷三塲捐送畢羣英雲路快飛昇○風流雖泛孝廉船阮籍囊空也索然賢令徧窺寒士隠連番　注是廉泉○書院新修數十閴頓教寒士盡歡顏更分鶴俸增膏火月課休愁得奬難○上行下效重催科施惠其如奉法何不用圖差需索免貧民久不受差訛○文廟重修已有年　工作輟力難堅若教蒞任前載宮殿巍峨勢早全○三月間有自縣應試來者各携樹棉花書及諏吉使覽一卷俱云邑尊屠明府刊送披閱之下欣喜異常不可無以頌之○屠賢令意美法尤良多士廣傳諏吉訣村農徧示樹棉方澤沛十三鄉分財粟祗救目前荒一舉便興千載利寸衷專爲萬民忙厚德那能忘嗟舉世若个肅官常撫字勤勞蒙訕笑刑威酷虐反揄揚黑白混評量惟奉邑涇渭頗叅詳三載幸叨賢令化九歌徧頌姓名芳斯美更堪彰[  江西奉新灌園老叟偶題]  
[甫抵星嘉坡漫賦三律錄寄天南遯叟倉山舊主霧裏看花客郢政]  
　　無端掉首出風塵意氣如龍未可馴六十二齡聊皷浪萬三千里逐奔輪明知作客誰非偶却喜論交尙有人夢裏不禁成一笑泥鴻爪印豈前因朅來蹤跡總荒唐落拓辭家適莾蒼汲海濡毫恣揮洒幕天席　地儘徜徉文章　擬江山昉書卷抛殘游釣忙振策先登最高　一聲長嘯賦清狂纔從雲海盪心胸豪興居然老更雄緩帶不妨衣短褐憑攔直欲吐長虹友朋誼篤情何限言語音殊意未融向日自嫌譚笑劇而今竟作囁嚅翁[  衛鑄生稿]  
[金縷曲紀恨二]  
　　藕斷絲難斷最堪憐三秋一日愛而不見揮手黃金何處去買得情人白眼結下了冤仇不淺誓海盟山還嚙臂染桃花血點羅衿濺乾也未將來看含羞不語陪華燕試芳心何曾忘却舊懽無限生小楊枝原力弱可奈驚風亂顫還向我依依戀戀誰料飛花終逐水是天公不肯隨人願兒命苦休埋怨○　孽眞堪恨把鴛鴦雙雙拆散白頭無分不營人間離别苦暗地風勾月引逼得我山窮水盡若論平生豪俠氣掣霜鋒先要將他刃纔出了懷中憤傳來惡耗非無準早應該情　便剗禍根休　决絶詞成三致意割愛偏偏不忍却眷戀零脂墜粉事到奈何空喚日揣　顏强納終朝悶還冒雨探芳信○强暴何來者驀然間情　慘變酒闌燈炧身外些須皆不惜惟有美人名馬是第一此心難捨幽恨不平終　　想他年何以平天下輕折了英雄價翠衾寒重凄涼夜逗相思無休無歇自般牽挂明月清風姑讓爾還我傾城也罷只落得免擔驚怕臥榻豈容人鼾睡况鵲巢鳩占眞堪詫忙撒手無閒話○留戀嗟何用猛回頭頓然驚覺者塲癡夢繾綣難終抛撇易不願再稱情種怎顚倒由他播弄溝水康西流去也任霜晨月夕無人共焚一炷清香供分明好事成虚哄細思量朝朝暮暮追陪侍奉縱有恩情忘不得只當殘生已送守着個白楊荒蒙借問如何寒若此指滿池春浪風吹動十甚事心酸痛[  太痴倚聲]  
[申報舘恊賑所經收江浙賑濟十月十六至二十日止第五次清單]  
　　十六日不留名洋三角周門吳氏二元愛日居士原銀一兩八錢成昶號洋二元無名氏洋五角沈少泉洋五角葉杏村洋二十元存性堂洋五元邵誠哉桃儀移賑洋四元江氏求病速愈洋二元張志瀾洋五角蘇良甫洋五角省吾軒夏洋五角張坤房洋五角蘇壎房洋五角楊乾房洋五角鄭午生洋五角容大五角王忠坤五角徐采三洋五角張仰潮洋五角感願氏洋五角張魯齋洋五角楊坤房洋五角洪炳初五角蘇麓　五角蘇玉如五角蘇崑慶洋五角劉豐球洋五角徐秉盛洋五角張壽房洋五角張俊洋五角張景海洋五角張叙琛五角張巨川五角林屋氏一元椿壽軒一元蘋芬閣一元汪鳳友一元蓉　老人影一元蒯凌氏二元山草堂洋一元天壽堂錢三百隠名氏一元敬善堂二百靑蓮堂一元敦厚堂錢二百安樂好一元如意氏錢一百平安子洋一元冠翁錢一百省敬室洋一元郭養興錢三百四維氏錢五百王氏錢一百福祿齋錢二百娃娃錢一百普德堂錢二百遂志堂錢一百蜀猴子錢二百保安堂錢一百大有德堂錢一百川猴子錢一百谷翁錢一百無名氏錢一百榮貴齋錢一百以上廿七户共收洋十二元敬其事居王人節省三月伙食另用移賑洋廿元廋珊居士洋二元石林　隠二元無名氏二元廣潮氏一元錢秀記二角諸筱記二角田室清二角邵松盛洋二角施蔭棠二角丁賢忠一角生大五元虞仲記五元大昌五元陳如記五元崇川無名氏四元陳玉麟一元聚和一元春和一元范蔚文一元無名氏五角餘根子五角贖愆氏五角三寄使者二元人迷道入二元嘯叟二元希程二元盛鳳娱二元納唎季貞二元東海掘人洋十元春和一元無名氏二百廣興四百無名氏四百葛勝大錢四百生源二百泰昌一元和豐爐六百不書名九百無名氏一元不書名七百無名氏一元錢二百八十以上十二戶合八元瑞昌鞋店衆友一元有餘閑堂二元大興小槑氏一元伴秋女使五角大興濮翰室五角大興濮龍姑一百使香仙室五角密雲張岳氏二百李團園二百侯平安二百范福二百蓬萊舊友五角駕湖女　四百○十七日無名氏銅洋一元無名氏虚對一　以書代賑人四角薔薇舘主三角隠名氏二角不留名一角羅宏庠二元章少卿一元朱鳳記虚對一個徐引記虚對一個傳錦記虚對一個李康記虚對一個吳衡記虚對一個合記虚對一個茂盛銅洋一元毛　記五角沈瑞記五角樂福記一百另二有餘好施三百十二陳春清二百有心無力子三百李春　三百孫雲記二百李炳記一百另二虞小生一百另二童敬記五百十西塘朱志本銅洋二元平川胡邃麟銅洋二元意軒主人一元求椿萱並茂人一　無名氏一元無名氏銅洋一元有心無力子一元盡心氏一元節省子三元問心居五元鄭氏因保兒子讀書聰明二元鄭欣夫一元雙林濟和當同人在存箱項内移賑五元程燦庭一元高夑卿五角隠名氏五角錢心記一元輔賢閣主一元覺生子半元聽蕉舘女史半元惜寸陰舘知非子一元十八日新號二角澄記二角胡裕昌半元侯業華半元無名氏半元康廷佑二角周旭莊二角吳史文二角公正莊半元程湘溪洋半元程張氏洋二角不留名半元不留名洋二角有心無力二角不留名洋二角誦芬女史銅洋三元熱腸勉力子二角隠善女四角不留名洋三角誠心氏二角各友折冬至酒錢四千八百董月記　百不書名四百吳觀　錢二百汪旭庭二百董偉保二百吳鏡池三百李少蓉三百鄒友仁一百江乙靑二百董立齋程浩泉合錢四百以上十一户合洋七元錢三百廿乾源洋　元隠名氏洋一元無力子半元無名氏　二角隠名氏三角當湖名隠氏求母病愈洋念元無名氏一元沙頭吳大官洋十元宋生發二元梁權玉洋二元劉漢臣洋一元五角蕭玉聲洋二元五角梁德臣洋二元孫沈氏許願洋五元吳子青二令郎週歲酒席移賑洋廿元隠名氏銅洋一元陸玉善一元陳恩甫洋乙元有心無力氏洋一　秀水山房洋乙元徐竹卿一元侯無名洋一元江渠花舘主　一元朱奂如一元孫子雲一元解廣　一元四宜樓銅一元寓䢴江十二齡童子有心無力人助洋十元惜不足齋洋十元補過氏一元徐鄭氏一元王劉三錢一百邱鳴山一百餘慶堂錢一百年悅泉一百馮阿金五十興隆居五十留耕堂一百醜留名五十學禮錢一百孔雄堂五十呂恒甫五十織簾居士二百以上十二户合洋一元錢四十文泰記洋七角無力人洋五角無名士洋六元　海草堂洋三元○十九日陶覺康五十壽誕酒席費移賑洋十元永振源馮洋一元花洋四元嚴安樵洋一元尙志居洋一元西義隆五角嚴益志洋五角如臯無名氏洪募四元葉士生一百馬大利一百王順金一百葉慶林一百翁祖釗一伯應良卿一伯鄭才寳一伯裘鳴岐一伯史致孝一伯吳朝康一伯竹鄰軒錢一千六伯無名氏二千八伯以上共十二户錢五千四伯共來英洋五元李叙源英洋四角無力氏一角無名氏洋一元方壽徵五伯吳達三一伯高錫五一伯無名氏三伯二十以上四户來洋一元溪上山房洋四元周召南乙元泗涇五齡童節省糕菓洋四元清暉堂八角愁某氏洋一元二角同憂子一元二角求離病氏洋一元隠懷客洋三角許心氏洋五角○二十日凝和軒洋二角半壽萱室洋二角五分友子室洋一角安定氏一角高同婦洋一角不留名洋一角周積善洋一角王徐姓洋五元王徐姓五元霧裏看花客洋十元不寫名洋一元高昌寒食生洋十元寄鷗室主人洋十元蘭月樓主人洋五元申左夢畹生洋五元董筠蓀洋五元莫釐兪旭山出閣喜酒助賑洋十二元乾盛泰二元貢言成錢五十浙江無名氏洋二十元浙江無名氏洋三十元隠名士九　元十兩另七錢五分五厘隠名氏九八元十兩另七錢五分五厘隠名氏九八元十兩另七錢五分五厘百忍堂九八元二兩一錢五分一厘以上四户均由不忍卒讀人醫士募來共合鎭平二七紋三十二兩無名氏一元集裘一元汜水恒和衣莊諸同人洋兩元常州府陽和董瑛洋二元常州董福鬯洋一元三奇使者洋五元入迷道人十五元嘯叟洋二元明善堂洋五角遵義堂洋五角滬濱萍寄生節省逐　另用洋二元五角周玉堂洋一元不書名洋一元無名氏洋十元楚　甫十元劉冀九洋一元○以上共收英洋五百廿三元花洋四元九八銀三十六兩二錢一分六厘虚對開七個銅洋十二元錢三千九百四十八○前第四次清單應共收洋六百九十元另七角悞繕　百　十四元一角合併聲明 
[上海北市業會舘籌公所施少欽經收山東賑捐七月念五六日第二千一百八十三四次清單]  
　　蘇州老人和震記門首募設桶捐内無名氏由怡盛莊來五百元奚世楷求母痢疾卽痊五十元承愷堂求合家老幼平安五十元無名氏小衣帽銀飾變價移助三十五元文銀廿　信孚誠抽費由同義公來規元廿四兩九錢二分又信和裕規元四兩另一分又不書名小孫平安　元嘉和卜炳記由和豐土行來念一元隠名氏由春奉　來念元又金廷芳求病愈十元同春一元馮聚星得子蒙親友賜義移助念元杭州吳張氏求病速愈由壽康莊來十元蘇州汪公舘無名氏求夫病速愈十元徐義臣十元松江程雪門募力綿居室五元二成齋高三元合肥同泰錢　由恒興洋貨號來本洋三元銅洋四元楊熠文求病愈英洋二元苦　兒求福二元　力　求病愈二元無聊子爲母壽誕助賑二元周華庭焦國氏　一元皖省陳瑞生求孫病愈一元王忠恕一元漂陽營都署姚文煥募洪謙益堂漂陽縣　各十　陳　卿漂陽營千總孫煥之各四元高惇汛把總龍永昌句容汛把總李明州各二元宋樍善堂潘子琴葉長興三户各一元金得標蘇專魁各一元以上十一户均求平安　開莊來湖南永州府署古桐鄭曉雲托長沙劉仲山代邊道州一百十户八千文　仙池　募陵縣十二户一千二百文元菊隠廬光愚谷各一千文共四户共四户計湘平銀七兩去毛錢合規元七兩二錢七分九厘平湖有心無力子膏伙六角又募程懋德堂惇德堂戚陳耕道堂陳嘉　孩童四户各五角豐泰陸嘉德陸胡氏三户各二角無名氏孩女胡玉英孩童胡德孫三户各一角不書名錢二百文共十二户合洋三元對開一元錢二百文以上廿五日○謹餘叟沙文三十兩金華葉綏之完願飾銀十三兩另葉黃氏完願七兩二共鏡見規　十八兩四錢八分一厘李張氏二角恩仲華由源豐潤來十三元六角八分合規元　兩又徐良臣　元二角二分譚經室　費核助十二元四川沈世德堂由　記來規元十兩泰川沈馨英由朱明甫來十元崔叔義潤資移助十四元六角梁溪馮聖齋潤　移助由章山　來十元大通補過人爲兩子病愈完願并求合家清吉十元内銅洋一元資陽　補齋主人爲次子應　求病愈四元蕪湖紙業善餘氏十元内銅洋一元無名氏六元宿遷羅　　求家宅平安五元　石　求家宅平安二元無錢鮑允執五元銅洋十一元汪仲全求兄病愈四元葉子　四元湘寓武林黃德齡四元東海氏三元銅洋一元閘北巡防局憲應寳宗二元朱陳氏二元　大小姐求兄病愈二元　源茂二元富陽縣署　名氏二元吳守義求父病愈一元崑山　勿堂一元抑敬堂養心齋烟霞書屋祝安人四户各五角嚴秀卿銅洋二元恊源莊來丹徒縣署吳内乾一百元夏營聲募七十五元張仰　　七十五元張南　募五十元共四户合三百元泰州許公舘求往返平安消災降福三十元求逢凶化吉十元無名氏病愈完願搭元又完　五元又　元無名妲妹消災降福二元　平順二元順記如記各一元以上　　日 
 
 

Page 10

 
 
   
 
