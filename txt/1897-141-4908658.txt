# 1934 - 141 - 4908658

 

Page 1

 
 
[出售中東戰紀本末○又續編○文學興國策○續編有李中堂籌商和戰密電七萬字] [  圖書集成局代啓]  
　　廣學會著中東戰紀本末八卷本忠愛之忱獻治安之策除售罄重印價仍一圓五角外林蔡二君重輯　　四卷取價七角内如東征電報京外　公密摺俄日各國條約西報叢說等類皆萬金不　之秘本百思不到之眞詮同在申報館申昌善畫室格致書室美華書館　馬路大吉樓古香　廟園五鳳樓出售書中於中國重大新政　洋搆釁實蹟歐洲交涉近情臚列無遺今禮部議准鄉會試策問歲科試經　皆兼時務題目此二編與泰西新史攬要時事新論文學興國策同爲考据所必需凡連戰紀初續編文學策同購者每套二圓專購文學興　策二角時事新論六角　 
[正續名醫類案出售] [  圖書集成局代啓]  
　　名醫類安一書爲有明嘉靖時江氏父子所輯而我朝乾隆中浙江魏玉衡先生爲之研搜考訂并補續集六十卷其中條析病狀援据方書臚列治法斧藻羣言足稱黃岐之功臣靑囊之　業誠醫學入門之階梯刋印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[閱本報紀毁體脩容專系之以論]  
　　甚矣中國聖賢之遺訓爲至當而不易也孝經孔子言身體髮膚受之父母不敢毁傷孝之始也蓋自男女交搆本父精母血以成胎孕至十月而產而育爲人身之所由生繼之以養以長男至弱冠女至及笄爲人身之所由成迨夫婚嫁以還父母之肩始息厥後自壯而老而死全受全歸方爲無憾此曾子所以詔小子啓手足而知免也入身筋骨皮肉自頂至踵無一非父母之遺體一日未死則一日之責未免是故孝子不登高不臨深懼一或不愼而顚躓焉而沈溺焉或至於毁傷也孝之爲道無分男女男固不敢毁傷身體髮膚女亦豈能毁傷身體髮膚故雖父母疾病于女惶急常有刲肝割股以療親疾之事而儒者不以爲是王法弗旌也第以其愚孝而弗之禁固未嘗明旌之俾天下後世之羣效其愚也况夫並非愚孝而亦有毁傷之過哉易言冶容誨淫夫冶容者其心未必淫也然人或因其容色之美而圖陷於淫焉是不啻誨淫矣顧尋常之冶容不過飾脂粉具膏沐工嚬笑一肌一容盡態極妍而已奈何踵事增華窮工極巧竟有毁傷父母之遺體以爭媚而取憐旣蹈不孝之愆又犯誨淫之戒居萬惡之首背百善之先如前報所云者可異焉本月初四日本報紀有毁體脩容一則係錄中西報云世間最苦者莫如婦女凡一笑一嚬皆欲取悅於男子故不惜殘肢體以爲容如中國女子之裹足西國女子之束腰此二者人所共知而各國女子之脩飾趨時更有奇奇怪怪者如英法女子塗面用龍腦按龍腦一物塗之面色轉白然後以胭脂水抹兩腮及眼眶色艷如薔微含露未乾然龍腦能耗腦氣傷目力女子以色之故不顧其害也又用别拉動拉毒藥注於眼内則銀海生光秋波欲活然注多則瞽其目女子亦不顧其害也法國巴黎府有某外科以爲老婦脩容起家家資鉅萬其法在老婦耳際割開將皮切去一條然後將面皮綳緊密線縫之则面上縐痕悉平宛如妙齡女子老婦至此祗有忍痛而已按西國尙質迥異中國之尙文雖西俗男女並重大家女子裝飾亦極華美然如以上所云不啻剜肉補瘡恐非人情所常有或者因事頗新奇故偶爾登諸報牘乎第就事而論則始此等女子旣不知父母遺體不敢毁傷又不知冶容誨淫之戒設令生於中國可謂大背聖賢之訓矣豈止如裹足束腰之類爲習俗使然哉或者謂遺體不敢毁傷冶容涉於誨淫誠中國古昔聖賢之訓也抑又聞之婦有四德容居其一非亦古訓云然乎女有三從嫁則從夫非亦古訓云然乎彼婦女之脩容者非所謂婦容乎或其夫好此而不得不從夫所好非所謂從夫乎同一古訓也固孰當遵而孰不當遵乎不知婦容云者祗容止脩潔而已以端莊爲容非以妖冶爲容况容色之美惡判於生質使必以妖冶爲容將嫫母無鹽四德闕一不得謂之賢女矣若以婦容一言爲冶容者解則豈以長舌厲階爲婦言以奇技淫巧爲婦工乎至於從夫之義亦非一槪夫爲妻綱婦居地道猶之君有諍臣父有諍子也君父之亂命爲臣子者且不可以苟從况婦之與　同居敵體彼脫簪永巷者何人也而謂必毁體脩容以曲從夫好乎推而論之雕題之國文身之化以及中國佞佛之　有燃點肉身燈等種種惡習無端毁體而更不可謂之脩是皆大背乎聖賢之訓者也有王者作必將有法以處此 
[土希新語]  
　　本月二十三日倫敦來電云土希議和一事土廷欲割據希臘跌殺黎地方各大國之作調人者皆不允許謂如欲他地尙可熟商至土廷所索兵費銀須再减少又云希國克賴答地方回教人又與希臘教人滋閙某日英法二國水師提督携手閒行回教人見之卽放槍以擊雖未斃命然釁端恐自此而開矣 
[未便乞休]  
　　揚州采訪友人云兩江總督劉峴帥假期届滿病尙未痊上月下旬重又奏請開缺兹聞官塲傳述此摺由驛馳遞尙未批回然省中已接得京邸電音悉蒙恩再賞假兩月安心調理毋庸開缺特誌之俾三江士庶咸鼓舞歡欣長承保障也 
[黔撫行程]  
　　重慶訪事人來函云四川藩司王中丞奉命升授貴州巡撫交卸後於三月二十五日行抵渝城暫假試院爲行轅小住數日卽住履新說者謂廣西土匪滋事其勢洶洶黔桂接壤誠恐竄入其境當事者電請中丞辦理防務故中丞已於二十九日由渝起程遵陸前往矣 
[黃堂受代]  
　　鎭江采訪友人云鎭江府彥詠之太守秀向撫轅乞假省親趙大中丞允之檄委鎭江糧捕同知饒别駕應褘暫攝府篆别駕捧檄後卽頒發紅諭示期四月十五日辰時接任吉時將届排導至府署朝冠朝服就香案前望闕三跪九叩謝恩然後拜受印信文武各員弁次第趨轅叩賀衣冠車馬如水如雲彥太守則于解組之後赴文武各署辭行至四點鐘時命駕出南門各員弁早在官廳伺候各官紳議就甘露寺設筵祖餞太守以急欲入都定省作札固辭旋卽登舟由内河赴蘇州謁見中丞以便取道滬江附輪船北上 
[漢皋茶巿]  
　　昨日漢口采訪友人來函云日内兩湖紅茶之到漢者茶客已紛紛購定計安化茶每擔價銀三十八兩五錢雲溪茶每擔銀價十八兩二錢五分高橋茶每擔十八兩祁門茶有賤至二十五六兩者惟寗州茶色香味均佳價亦昻甚 
[萑苻不靖]  
　　廣東訪事人函云蘇文沙地方係四會高要南海三水四縣交界近有土匪數百人　聚橫行四出擾掠行旅來往受其害者已不知凡幾日前有柴船三艘由西江　肇慶向府尊禀請飭勇護送適有某兵輪船在此灣泊府尊卽咨會輪船管帶尾隨其後迨柴船行近是處卽有賊船數十蜂擁而來柴船上預有准備開砲擊之輪船上人一聞砲聲知必有事乃開足機器飛駛而前卽將賊　衝　復開槍擊斃匪徒數十人其幸而獲免　皆鳬水近岸狼 
 
 

Page 2

 
 
狽奔逃刻下柴船已經抵省據言餘孽未盡倘再經此處恐其率衆報復也 
[振米抵夔]  
　　重慶訪事人函云蜀東米價昻貴督憲擬將上游各州縣積榖分撥數成飭運至渝並札委某大令接收轉運夔屬是處飢荒物甚餓殍盈途得此玉粒金秔亦可稍抒涸鮒也 
[弁勇肇事]  
　　沙巿訪事人函云武剛左營駐紥睛川書院曁劉公祠等處而以鄂城書院爲總營龍堂寺左侧有永成典者離總　半里之遙弁勇若有急需持物寄長生庫者甚多前月某日某哨官有銀一小錠飭勇質諸永成至三月二十五日卽飭令勇贖回所付錢票乃某小錢店牌記典夥許某以眞僞難辦令易他處錢票勇去而復返票雖易仍屬不著名之小錢店也旁在羅姓典夥指示牌上所列錢店牌號如某號某號方可勇怒詬詈交作并持雨傘柄作當頭捧喝疾驅回營愬諸哨官哨官未及詳審貿然帶領健兒前往排列永成大門外昻身直入與典夥評論典夥林某見勢不佳親往掩門前來之勇卽拖林出外號召各勇拳足交加復脫所著木屐排有鐵釘者擊其頭顱頓成七八孔鱗傷遍體狼狽不堪永成執事人見之倩人赴保甲局禀報高少尉乘輿而至龍庚三陞守亦命駕前來少尉評隲甚公哨官不服擬禀縣尊陞守勸令暂緩少尉以此事重大未敢　承執不可皆怱怱而去永成將門扃避次日亦未啓門縣尊因有要以飭家入持名片延各典主往勸之并給錢十串爲林夥養傷永成執事人重違邑尊之命二十七日照常交易江統帶聞之亦以曲在弁勇飭各勇燃鞭爆服禮并將肇事勇重責三百軍棍革送縣署邑尊審訉一堂交差管押視林傷勢如何再爲懲辦 
[臨别贈言]  
　　卽選道江蘇特用府署理松江府正堂陳爲曉諭敦勸事照得本府猥以儒素忝列淸班時事多故陳乞改外旋奉憲檄攝篆是邦到任之初妄思宣明教化搜揚幽隠挽回士皆寛恤民力而才德淺薄事與願違利未盡興害未盡除士風未盡丕變民俗未盡還樸因循朞月甚自恧焉今將任滿受代聚處有限而意願無窮合行條列勸諭事件開列於後以當臨别贈言凡我士民其各父諭其子兄勉其弟勉爲善良以仰副聖朝長育人才敦厚風俗之至意毋違特示一本郡襟帶淞婁吐納峯泖山川靈秀甲於東南唐宋之世敬輿淸叔大儒碩望輝映汗靑勝代季年尤崇名節逮及我朝當湖桴亭鄰壤相接春木淞濵聞風興起聨軫聖域迄今風規猶有存者宜乎後來之秀接踵比肩而近年以來士風孱敝儒學康莊漸生荆棘講舍藝文祗圖膏火王利賓義循名失實甚至中西狎處見異思遷鈴竊儒書楦言歐學文字厖雜衣冠怪異吾道傳鐙不熄如燼良由長民之吏未能躬率致鄉里後生無所從學以至於此本府新建融齋精舍經藝治事分齋課士而折衷宋儒期於躬行深望一廳七縣鄉閭父師推擇子弟之有志於學者遣之來郡與學官齋長講說經旨闡明學術庶幾良才碩學應運而生逹則坐言起行補救時艱窮則勵躬敦品讀書衛道當兹衆醉獨醒之時隠寓守先待後之責於濵海郡縣尤有無形之關係一本郡民俗歴號醕樸祗以壤接滬濵漸染奢靡日用無節虧累難補不肖之徒因窮思逞於是唆訟聚賭逼醮刦財之事層見疉出官府末由感化不得不舍本治標致使鄉愚無知重被法網深堪憫惻本府已將地方巨棍吳德裕等次第緝獲分别詳辦其他劣紳訟師蟻媒亦曾量予懲革去其害焉而已非敢云懲一儆百也區區之心竊欲仿行保甲徧講鄉約以期勸懲交濟歲月無多未及舉行深望管下士民鄉鄰父老條議良法挨户編查其有流徙之民形迹可疑以及子弟梗頑不化者或報官驅逐或族議懲治復請城鄉品望素優之士徧講鄉約恭宣聖諭歲時集會反復申戒使婦女子弟聞而生感有無相通患難相卹和睦鄉鄰敦厚親族庶幾風俗之美無愧古人一松郡先賢如漢之張武陸績唐之顧道衍丁公著明之夏瑗公父子忠義節概彪蔚史策而義門列女爲列代所旌表者尤後先相望足見此邦孝義非他郡所及矧天性人倫亘古不　何至昔厚而今漓迺自本府蒞任以來檢閱案牘婁縣周氏董氏俱以名門之後覬產爭繼以至興訟周氏之案至於誣衊搶刼尤爲無理金山沈生以贅壻繼外家而封姓本身父無别子當時學憲以積沿已久勢難更動返諸人子之心究何以安其他以壻繼舅以叔接嫂明白控吿習不爲怪殊堪駭異其最甚者南匯杜世杰世卿史弟以同胞至親錢財　故累年積訟案至盈尺其實世杰貧而世卿富世卿懦而世杰猾其母杜周氏更以妬夫妾沈氏之竉遷怒世卿之留養父妾遂聽世杰之唆控幼子經本府再三開導斷令世卿出養赡銀八百圓給世杰供養杜周氏而父妾沈氏則令世卿獨自承養禀請銷案世杰業已領至七百圓忽别尋事端冀圖延訟本府反復勸諭猶復嘵嘵不休此尤人倫之變爲古來所未有當由有司不良不能化導至此鄉愚日陷偷薄深望耆老士紳宗祠會集遇有此等事苦口教戒間或因事反復申說使後生子弟知孝弟忠信之可貴入以事其父兄出以事其長上輕視錢財重保名節庶幾里稱仁讓門膺旌表風俗之厚嫓美漢唐一按圖經三江之名見於禹真載在班志古之治吳者皆以松江水利爲先務之急設官置閘史有明文時事變遷滬𣿦通商洋埠林立沿岸興築以致宣洩不暢下流阻塞兼以輪舟朝夕往來如織古人壩閘良法動多窒礙欲斷支港使淸流迅駛藉以敵渾又以庫帑空虚牘請不應舍本救褾祗得見水治水隨淤隨浚本府蒞任憲檄議浚幸官紳協力村民合作一年以來報浚幹支各河多至數十條足見斯民之表率而積習相沿亦間有挾嫌越控藉端滋事者鄉愚無知致遭刑懲殊堪憫惻良以民力未舒　費艱難故至於此因先爲華婁二縣籌公欵四萬千存典生息爲逐年輪浚之資業已議定章程禀請立案并飭各縣審度情形妥議照辦鄉里父兄亦宜勸諭子弟須知官紳議浚何道實爲農民興利愼毋聽人煽惑聚衆滋閙致犯刑律庶幾盡力溝洫利賴有資一松江接壤嘉湖而蠶桑未興實爲缺典本府蒞任卽思興辦因創建書院議濬河道經費支絀歲月無多未遑兼營以致因循失時無以近興民利遠固邦本嗣有紳士禀請招股試種當爲檄縣出示多方勸導期於漸種漸廣衣被闔郡而股數有限財力未充深望管下紳富禀請後任籌欵買秧廣給民種印發蠶桑輯要蠶桑要略等書勸一廳七邑之民仿法試行咫尺滬瀆繅絲紡織機器易購使本郡於木棉之外增一大利更願耆老父兄教誨子婦務敦本業毋或惰遊賭博荒嬉妨廢農桑庶幾衣食充給禮義興行感召各平共登仁壽一蘇松向食浙鹽沿海窮販以鹽爲命官厫收鹽每斤四文隨曬隨賣不敷餬度偶逢久雨鹽不能曬積困情形尤爲慘惻梟匪乘間增價啗誘鄉愚無知迫於衣食競相偷賣私梟得利愈聚愈衆捕不勝捕擾累良民貽害地方莫此爲甚大吏關心民瘼礙於浙轄勢難遽行去年本府函禀運憲蒙允准行適逢遷轉遂至中輟事機不順良用浩歎　願各商深思遠慮須知鹽課之支絀由於私梟之充斥私梟之充斥由於販户之偷賣販户之偷賣由於官價之太輕惻念窮黎竭力　增致官價足以敵私庶　梟販奪氣官銷日暢緝私無用縻費可裁卹民卽以裕商所費者少而年全者大 
[干將寳氣]  
　　姑蘇采訪友人云某甲所駕周莊航船駛至中十三圖十九圖交界之茭曰田被盜所刼是處爲新陽及元和二　　　報案後兩縣主會同履勘旋由元和縣主李紫璈大令購線密查並移請飛划水師營會緝○某夜　更四轉忽有梁上君子潛入盤門外○陽地元豐泰報關公司竊去番佛四十尊衣包一枚翌晨公司執事人吿知地保報請吳縣主賴大令勘視飭捕嚴查○某日常州府某大令乘官○至省謁見趙展如中丞禀陳公務○干將坊巷某尼𤲅有悟眞者雖兩鬚毿毿然並未在佛前披薙而齋魚粥鼓盺夕焚修歴廿餘年從未作紅塵之想近以精藍梵刹漸次傾頽爰募諸檀越家得錢五百千文以三百千雇大郎橋巷木工阿二爲之修葺阿二陽諾之而陰利其金閱一年猶未鳩工庀料各施主疑悟眞乾沒嘖有煩言悟眞向阿二嚴催阿二以褻語答之悟眞聞而生嗔竟於夜半時懸梁自　各施主以釁由阿二　起欲　阿二送官阿地崩角哀求願出貲爲悟眞厚殮並延比邱尼誧經懴悔限十日内將大殿吿成各施主始無言而退○　門外瑞光寺地甚幽僻人跡稀逢某日夕陽西墜時有二女郎姗姗而來猝遇三五流氓上前闌阻肆行調謔乘勢攫取簪　二女郎正在爲難適有山東布客經過一見大怒 
 
 

Page 3

 
 
喝令不准　唣流氓不服羣起爭　布客素習少林拳術攘臂一揮流氓已跌出丈外乃遂抱頭鼠竄而去二女郎始得無恙再三稱謝而歸 
[獵場豐草]  
　　松江采訪友人云提標前營游擊石遊戎淸前因杭革弁之事疎于失察經大吏嚴記大過嗣値趙展如中丞按臨大閱遊戎步射又不能中的本月初九日督轅接奉中丞憲檄以游戎技藝生疎聲名狼籍其名已掛彈章此外平望營都司沈都戎　蘭曁撫標左營千總沙千戎亦皆以年老休致○松俗好事之徒例於三月二十六二十八兩日舁東獄大帝等偶像出游謂爲祈豐年而驅疫癘猶古　鄉人儺之意實則招搖過巿藉以惑衆歛錢也今届三月中旬適逢江蘇巡撫趙展如中丞奉旨蒐軍將次戾止是以地方官出示　級旣而大閱事畢中丞已秉節而回會中人豪興未衰正欲定期舉辦而婁縣夏大令以早經出示不得朝令暮攺仍不准行想遲至本月中仍當舉若狂爭相迎賽也 
[會匪送縣]  
　　汪春發張正洪扭陳洪至總巡局稱被詐洋十五元前晚鍾明府升坐訉斷汪張同供小的等在吳淞班軍門營中當勇此次發給恩餉撤回原籍小的等奉撤後帶有洋元到申謀事在小東門外突遇陳洪被詐去洋十五元陳洪一味抵賴明府以陳顯非善類著拖下笞責陳忽在身畔墮落手摺一個明府命拾起呈閱見摺上所書有某大王某軍師字樣明府謂爾係會匪可從實供來陳　此摺係在某處拾得並非已物小的目不識丁不知其中所書何語求恩明察明府著將汪春發張正洪及陳洪一併　縣訉究黃愛棠大令飭押候核奪 
[名醫過滬]  
　　靑浦珠街閣陳蓮舫比部於月初來滬應本埠某姓之招嗣又由晥省官塲發電敦請比部遂溯江而上勾留半月餘昨始遄返聞尙須寓申三五日然後言旋 
[會訉繭案]  
　　拔維晏洋行主孟娘去年向掮客黃振之在宏昌永泰定賈雙工繭數百擔嗣因交貨不淸欲照原價每擔罰銀三兩控諸公廨迭經鄭大令傳訉已紀報端前日黃振之李熙人陳柏平等人投法總領事署控訴領事移咨鄭大令飭傳原被到案昨禮拜二堂期大令偕何繙譯升座會訉陳柏平禀稱去年五月拔維晏洋行購買雙工繭五十擔每擔價銀三十六兩至本年又欲添購五十擔每　人與洋行素有交情故卽應允去年九月將先定之五十擔交淸至本年二月又欲添買五十擔亦照前價因逾限期洋人不付定價且欲每擔罰銀三兩因　投案控追何繙譯先向孟娘詰問據情轉告大令大令謂拔維晏洋東欲買雙工繭二百擔除收到五十擔外其餘是否係買辦姚秀貞影戤陳稱姚係經手買賣李熙人禀稱去年五月由陳松卿經手購買雙工繭五十擔並未付銀大令著明白補詞呈候核奪陳又供續買之五十擔去年十一月解過七十五擔有零因不付銀是以未解大令謂爾貨未解淸何能收取貨銀陳稱當時言明十個月解淸因貨缺小緩運一月洋人卽欲罰銀是以不解拔維宴有信送與東人王緝大約卽罰銀之信大令著將信函呈候核奪黃振之供稱去年三月代拔維宴買貨三百擔言定西歴　底解淸至本年三月約解二百擔尙有一百擔未解大令謂據拔維宴洋人稱尙少一百五十擔囚何數目不符黃供貨在棧房尙未登帳訉至此已將交十二點鐘大令與何繙譯會商著下期投案覆訉 
[上海縣署瑣案]  
　　總巡局送王其壽何阿勛請訉前日黃大今倩將刺史升堂提究王訴稱原籍浙江紹興府屬餘姚縣年三十有八現在治下德豐洋行爲夥女孩年甫七齡本年正月二十四日出外閒游一去不返小的急出尋覓　諸某茶肆中與何同桌啜茗然與何素識尙不疑其爲歹人也不料一轉瞬間何竟將女孩携去不得已扭赴總巡局蒙局憲大老爺移送案下務乞究追何供稱小的係浙江紹興府屬某邑入現在治下橾煤炭業素與王爲友正月二十四日相約至春江物華樓啜茗旋卽分散後不知伊如何切詞控諸總巡局妄稱小的誘伊女兒　史著將何交人保出令協同尋訪○典史蔡季卿少尉獲送竊犯瞿瑞福至案黃大令倩蔣刺史提訉瞿供　小的係蘇州府屬常熟縣人向在治下曹姓處當家丁旣而因事被斥流落此間生計全無是以竊衣服質錢使用刺史著發交攺過局收押○去冬匪人陳寳元等冒　某署差役向蘇姓索詐洋銀事爲縣差某甲訪知送請訉辦黃大令訉供之下判令笞責荷枷前日枷已滿期遂倩將刺史提案研訉寳元及陳雪芝小蘭生同供稱小的等冒名訛詐自知該死旣蒙懲責枷號已知悔悟於心求恩釋歸以後决不再犯矣刺史著交該圖地保嚴加管束○去歲曹如意控　阿慶强搶弟婦曹何氏黃大令倩蔣刺史悉心推鞫迄今尙未讞成前日刺史升堂覆訉地保　秋田禀稱去年奉訉後曹何氏生有一女留養　家潘供稱曹何氏孀獨無依由小的娶以爲室前夫所生子女亦由小的撫養曹何氏供稱前夫曹阿妹故後遺有房屋二間地二分小婦入自願嫁潘並非强搶曹　稱弟婦實被潘搶去刺史判令將曹何氏掌頰一百下限月杪著潘繳洋銀二十圓給曹爲葬弟之費○廖承海廖洪柄在本城東街冒名頂替開設德輝烟館被總婦鍾受百明府訪悉將二廖提案責懲吊到門牌烟具存候劈毁嗣由廣潮帮烟膏捐董張錫爵廖潤龍至縣關說黃愛棠大令因函致總巡局將烟具交差帶回前晚升堂訉問廖等同供與譚姓股開德輝烟館牌號有譚德輝字樣本在老學前嗣因房屋破舊　搬至東街鍾大老爺以爲冒名頂替拘案訉辦旣在案下叩求開恩大令得供飭將門牌執照銷毁再行核奪 
[上海巡局瑣案]  
　　前日千前江南機器製造局工人朱春喜以靑蛈一千翼置竹筐中携往巿中購物行經南巿陸家浜北首馬家廠戴阿五所開茶肆前突有匪人疾趨而出乘其不備攫錢而遁向戴詢問吿以其人姓王名榮生素行不軌今已走不知所之矣朱奔回局中據情禀明提調函請高昌廟巡防局員查辦局員立飭勇丁持函送朱至二十三七鋪巡防局禀陳一切邵子怡二尹傳到二十三七鋪地甲錢昇令會同局勇馳往茶肆將王及戴拘解研訉朱訴稱小的係本邑人在製造局工作兼司炊爨晨間入巿購菜蔬突有人在附近茶肆中出將所携錢一千文攫去王供稱小的係湖南某邑人向在金陵某營當勇前年二月遣撤遂投滬軍營當差嗣因作事不端經營官某大人攆逐不得已倩友人薦往駐防太湖水師砲艇當舵工本年三月杪又被哨官老爺斥革是以寄寓戴茶肆中是日朱携錢入巿小的錯認舊交某甲故戯取其錢今始認明實不相識二尹拍案大怒判令從重笞責一千板命勇丁押至提調處請騐提調騐明後仍送回局中二尹復提戴研鞫戴供稱小的向在營中當勇刻在治下馬家廠開設小茶肆以苦茗作生涯明知王行止冰端祗以素有交情故暫留寄宿二尹喝令笞責戴一再苦求并稱小的自已糊塗乞恩寛宥二尹命將錢一千文繳案著朱具領復將王交戴帶回迅卽回里○南巿新碼頭人虞某之子逝世時其妾某氏經輿夫顧奎福介紹醮與某麫店夥毛松林毛悞聽蟻媒阿炳之言售與浦東唐橋鎭人某姓虞查知其事赴十六鋪巡防南局控追局員鍾偉臣二尹提訉之餘著毛顧將氏交案兹已半月毛顧置之不理前日二尹飭將顧帶案比責顧再四苦求二尹限五日内將氏交出如再延玩定行重責○四牌樓　萬順洋鏡店主陳兆坤之妻傅氏與店夥楊桂生私合被陳捉獲遂將楊辭歇不數日傅氏忽然逃逸陳四出找尋杳無蹝跡後陳母某氏以事至英租界見傅氏與楊同在一處因領回嚴加管束不料楊忽糾合胞兄楊道生邀陳至慶雲樓茶肆評理大肆咆哮欲陳出洋若于始能了事否則定不干休陳以妻子被誘不向追究反敢如此無理故將楊桂生楊道生及妻傅工一併送至巡防東局由東局委員轉送總巡局請訉前日鍾明府升座提訉陳申訴前情並請訉辦質之楊桂生楊道生及傅氏等互相求恩明府判責桂生四百板荷枷一個月示衆傅氏掌頰一百下交陳領回楊道生從寛交保 
[法界公堂瑣案]  
　　純泰錢莊學徒姚福生禀稱昨日携帶鈔票洋一百元行至鄭家木橋見一膏藥攤觀者圍若堵墻因亦擠入人叢中閒眺不意被扒手周玉桂　鈔竊去幸經包探拘獲解案求請給還周供向操薙髮業初次來滬在途拾得鈔票不知何用大令謂爾係深嚢老 
 
 

Page 4

 
 
手不必諱飾竊過幾次從實供明尙可寛宥周供竊過二次係鼻烟壼小搭連袋大令著押候笞責一百板鈔票給還失主○居三福禀稱前買李姓女爲妾當時給予其母洋二百元言定不許往來前日有事至漢口比及回來李氏藉與大婦口角爲名將衣箱首飾等私自携出寄存母家查獲原贓尙少衣服三件是以交捕送案請爲訉追李黎氏供卽李氏之母女兒嫁居後時遭大婦凌虐女壻又時常出門女兒受苦不堪故將衣箱搬回賃居别處李氏供不敢私出實遭大婦欺凌求恩超豁大令謂爾旣嫁居理應住在一處不得任意遷出又謂居曰爾亦不善處置致妻妾不和著領回開導大婦不得爭吵李氏再三泣訴大令命押候再核○包探禀稱駕富基馬洪基張阿二史阿五林泰記等糾集賭徒在王金記家聚賭時已一點餘鐘因違租界章程連紙牌賭具一併解案請爲訉究馬等同供著棋遣興不敢犯賭大令見紙牌上有車馬砲名目謂爾等巧於作奸借此飾卸著各罰洋兩元王金記罰洋四元交案充公 
[鉅欵助賑]  
　　川楚災情萬分吃重人多欵絀補救爲難正在無可設法之時乃承天水還心愿人慨助規銀五百零四兩江西趙和卿翁續募敦本堂完求淸吉願助九三八平銀五十兩淸和堂銀五兩又朱善土代募杜大令銀九十一兩四錢五分由天順祥票號交來合申規銀一百五十六兩五錢五分半又募江西貴谿縣楊紹庭明府洋八十元祝其張韶九前因病許願并求合家平安洋一百元鳳祥銀樓交來蘇州無名氏洋八十元無名氏求母女平安張鳳葉堂安徽金奉熙當三户各洋五十元吳永裕堂洋二十五元諸善士見義必爲當仁不讓求诸今日實不多見惟有以一瓣心香虔祝無量福壽而已再吳永裕堂又助養狗經費洋二十五元合併附聞上海六馬路仁濟善堂籌賑公　制施則敬等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　倪任氏之夫倪香洲因欠案管押公堂氏遂向向城中親戚家借得洋蚨一百六十翼意欲繳案俾藁砧得脫訟累前　　將洋銀存放箱籠中昨晨出外而歸見箱上銅鎖脫落洋銀已不翼而飛不覺惶急萬分據情投報捕房捕頭立遣包探顧阿六前往查知同　　木作主陳均開曾扭過氏房門之鎖因向盤詰陳堅不招認惟稱曾付某石作洋銀八圓取而視之中有三圓鈐以必定如意圖章與氏所失去　合遂將陳拘入捕房昨晨捕頭令解送案下倪任氏遞禀訴稱文夫因錢債之案蒙大老爺管押署中小婦人見其病骨　離态有不𠗧急向　　處借洋銀一百六十圓意欲彌補此事其中有七十八圓均有必定如意圖記陳前曾乘小婦人出外扭脫房門之鎖今旣查獲證據叩乞究　　供稱小的付與石作之洋銀均在某絲廠收下不知如何所鈐圖記與氏所失　相同小的包攬工程其價盈千累萬所人不少何至竊此些微　别駕曰爾　作此大生意諒不行竊然倪任氏情殊可憫而此事實又可　今　爾賠償洋銀一百六十圓可乎陳供稱如氏向小的措借洋銀原無不可今以竊見誣豈能甘心賠補並非小的不遵明諭尙求大老爺鑒之則　署　　嚴究○一百十三號印度巡捕解醉人朱子鈞至案禀稱此人醉鄉深八彳亍於四馬路中向人滋閙是以拘　究懲朱供稱原藉上海現在城中某姓家教讀昨晚覓醉　頭旋至四馬路訪友無端被捕所毆求向此捕訉究可也别駕從寛開釋不復深求○包探　　　　　怡和洋行雇工修治馬頭昨日工匠王掌桂竊取馬頭旁所放巨木一梏値銀五十兩囑同黨韓士安許阿元擡至家中及報捕後捕頭令小　　獲人贓送案請究怡和管馬頭洋人某中役案申訴前情王供稱此係朽木業已無用故小的倩人舁送至家韓許同供稱小的等惟代王舁太　知其有無用處别駕判令將王笞責一百板枷號一禮拜韓許各管押一日○包探張阿五禀稱賊犯吳木生竊取王連生家布　一條報　後捕　令　的緝獲人贓送案請究王投案領贓吳供稱小的向土借被並非行竊不知何以砌詞誣控别駕判令笞責五十板贓給還失主○三百　一　華捕解沈阿　陳光仁鍾生林至案禀稱小的巡路時見沈陳與某姓小孩口角鍾插身多事向之詢問反將小的兇毆務請大老爺究辦沈陳同供稱小的等偶與小孩口角以後不敢胡作胡行矣鍾供稱小的　向勸解不敢毆捕叩乞施恩别駕判令笞責二百板沈陳卽行開釋○包探秦少卿禀稱賊犯王雲卿前曾案發角請大老爺　懲此次又竊取計錦春家紅木架報時鐘及綢衣若干件報捕後捕頭遣小的緝獲吊出原贓送案請究計投案領贓王供稱小的雖曾行竊尙思攺過自新求賜鴻恩以全蟻命别駕判令笞責一百板枷號一月○包探沈金隆禀稱賊犯王阿元竊取胡仁來家布衣兩件報捕浚捕頭令小的緝獲人贓达案　究胡投案甲訴被竊情由並請將贓給領王供稱小的雖係見財起意亦惟順手牽羊並未穴壁踰垣叩乞大老爺施恩寛免别馬判令笞責一百板贓給還失主○包探韋阿友禀稱前日賊犯張桂榮見奚永興家重門虚掩闃其無人遂捱身而入竊取布衣銀飾正欲乘機逃逸適小的巡　過此無計躱避得以拘入捕房兹捕頭令送請究辦奚投案領贓張供稱小的窮苦不堪稿飢數日欲求餬口致冒歹名求大老爺憐而宥之别　判令笞責五十板○水巡捕唐寳榮解某小輪船舵工張　本至案禀稱此人所駕輪船攔截蘇州河以致有碍各船行　是以由小的拘請罰　别駕曰諾卽向張詰究張供稱小的欲將船掉轉以致横梗河中别駕判罰洋銀五圓 
[美界捕]  
　　寗波婦人江李氏向在源昌路第九十九號門牌德興客寓爲傭迭更寒暑寓主以其誠實頗信任之本月二十二日之　　以細故與鄰居第九十七號某姓婦口角兩不稍讓互相扭敺經人勸息事已瓦解冰消矣詎料前日之晚江李氏猝患暴疾未及天明忽然身死氏之胞弟李阿友間訃奔至以氏曾與鄰婦扭毆疑被所傷不肯棺殮早　吿捕房捕頭以人命攸關理應訪查明確飭包探石金榮前往查問據覆江李氏雖猝然斃命然屍屬自云週身無傷痕可指捕頭因不予准理○有甲乙内三舟子駕駁船一艘由浦左裝運磚瓦駛至虹口停泊中虹橋畔湧記碼頭昨晨九點鐘時喚集小車十餘輛装送至某磚灰行交卸中等以車夫遲延不肯踴躍催令速行車夫則以講定每工給資若十不論數次故不肯從速　等稱運至行中每次計錢若干以故各存私見口舌滋多車夫在岸上羣相辱駕舟子亦反唇相稽岸旁適有　水木桶一口車夫蔡阿甫取而擲之適中舟人錢桂生之首血流如注紅染衣襟經三百零四號華捕到來將錢及蔡一併拘入捕房捕頭飭將　送至同仁醫院療治醫生敷以傷藥據言約一禮拜可愈捕頭以兩造各有不合免予深究當將車夫釋之使出○有奚阿四者昨晨拉一未領捐照之東洋車冐充包車在北河南路兠攬坐客爲四百五十九號華捕所見以其有違定章拘入捕房押候解送英界公堂訉究○竊犯王阿東並因犯事經包探緝獲解送公廨判令禁押捕房期滿遞解兹押期已滿捕頭爰於前日午後飭包探洪阿寳將王帶至法界附廣利輸船遞回粤東原籍 
[金陵官報]  
　　四月二十一日文正書院山長張　會水師學堂請補徐州道桂候補道張　　均禀知管輪船課　　學生本日開考金睖營叅將　　田禀知巡江回師右營陳淸泰辭平鏡翰船馬廷樹到湖南回管輪畢業學生左幹靑辭回湖南准補江安糧道　大使陶　禀　奉　飭知准補江南製造　洋　彭脫奉調來省監考 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
