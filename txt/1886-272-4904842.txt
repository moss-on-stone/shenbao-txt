# 1886 - 272 - 4904842

 

Page 1

 
 
[加價招股石印佩文韻府告白] [  點石齋主人代啓]  
　　啓者本齋代晉記招印佩文韻府一書業己出有樣張傳觀四處前議招設每股出洋十六元先惠四元成　日繳洋十二元取　一部等語均洋　報第一條告白想薄海士林均經洞鑒現在股票所存不及千部是以准於廿一日起加價每股出洋二十元仍先惠四元餘俟成書日繳洋十六元取書一部異日期滿股足來售此書者每部須實洋三十元願附股者請逕寄上海點石齋南局帳房代收○揚州元亨利　　○天津針市　　　　源豐潤匯票莊○京都煤市街興隆店内源豐潤匯票莊○漢口郭家巷復源　紙號均可代售如願躉買准到上洋大馬路集賢里天保棧内　順晉號面議此佈 
[分設蘇州杭州常熟修潤處告白] [  點石齋主人啓]  
　　本齋現有數種大部書籍需人修潤除上海業已分設輔仁里招人修潤外復於蘇州杭州常熟等處專派友人　該處發　各種書籍如蒙不吝　指教望就近往取潤筆格外從豐蘇州在三茅觀巷高醫室内杭州在三元坊同善齋書坊内常熟在南門外繆家灣問葉蓉人此布 
[祝嘏記]  
　　内戌重九前三日爲倉山舊主錢塘袁翔甫先生六十初度大會海上諸名士於泰和館之同樂堂是日也秋高氣爽玉宇澄然又值星期休沐多暇余與霧裏看花客於已刻往時泰和館以推陳出新落成甫四日門前一部鼓吹借作　賓送賓之樂入門則見高朋已將滿座與先生拱揖陳祝辭盖有約不衣冠故不行跪拜禮然具衣冠而來者仍不乏人　下設一簿客至則記其名余至時見書名者已盈籍而濟濟於門者尚絡繹不絶也先生命設席進壽麫同席者爲閔魯縣大令沈仲禮叅軍閔正帆司馬數人少頃來者略希乃命掩中門設長几陳雅樂於庭更唱迭和皦如繹如則曲局中人各奏爾能藉以稱慶度曲旣畢陳君子俊周君榮江挾琵琶至入座彈將軍令缷甲諸大曲以爲先生壽傾聽者咸擊節稱歎　絃旣停日已將夕乃設宴大開東閣水陸畢具復招名花侑酒以盡永夕之　酒地花天幾於目迷五　韻梧女史依先生側殷勤酬勸宴畢又與祝君聽桐等彈琴上壽是亦可謂極一時之嘉曾矣先生爲隨園老人文孫家學淵源詩文稱最名譽所播不但價重鷄林服官於蘇省者有年輙以時運不齊不克展其驥足乃兄又邨先生諱祖惪又殉難於上海縣任上先生廣交遊海内外文人無論識與不識罔不知先生故此日之會其盛如此日本詩人北條鷗所盛衣冠佩菊晋祝岸君吟香則在上海久與先生交有年故亦偕至姚賦秋大令適由高麗旋滬亦與祝焉此外海上名流無不畢集竟有主人亦不知客爲何人者大觀哉夫先生以一官浮沈於蘇省數十年上官未嘗不知其才而卒不能盡其用徒令文人學士相與祝嘏而稱觴斯亦何足爲先生重然而現宰官身者所交皆勢利中人耳綰墨綬佩銅章赫赫然坐堂皇而矜尊貴三節兩壽照例奉承一旦去官則舊令尹之生日夫孰從而知之又孰從而祝之且卽仕官衙宏　壽域大啓賓筵要亦不過趨炎附勢者足恭而致敬焉如欲萃海内之文人韻士幷及海外之高人畸土雍雍然曾於一時恐有不能羅而致之者矣先生前年與唐景星觀察偕行出洋周歷歐西各國凡有所見輒筆之於書歸而付之手民以公世賞見者皆咋舌詫爲奇才間嘗與余啜茗淸談一樽話舊每舉其海外聞見以相告言至忘情或不無憤激語此亦見其公忠激發之誠流露於不覺也然而先生之於官塲則蹭蹬也如故先生初不以是介介觀其自製述懷詩六章絶無感憤不平之章具得樂天知命之懷余與霧裏看花客曾各以一律爲先生壽尚不足盡先生於萬一也且夫天下至大矣人才至衆矣必有一傑出之才乃足以奔走天下之才上海爲人才淵藪幾同於五都之市令人目眩神駭而先牛獨以一身領袖其間使海上才人莫不追隨恐後是果操何術以致此先生年雖耳順鬚髮稍蒼白然精神矍鑠尚如少年時大有行萬里路著萬卷書之志數年之前闢一室於滬北名之曰楊柳樓臺爲讀書嘯咏之所屋雖小雅潔殊甚先生作詩徵和起而和之者頗不乏人迨自外洋遊歴而歸聞見愈廣識力愈大著作愈富聲名愈盛以是繼隨園之業庶亦無所愧乎是日餽禮物者陸續不絶雖先生早有成約概辭儀物而來者終不能拒然皆詩聯等物居多北條鷗所曁岸君吟香各手書一聯以爲壽此外則詩爲最多惟免癡道人則卽摘余詩中頭上　萸壽者相門前楊柳雅人居一聯寫作楹帖跋以進之余見之曰此則免癡之舞賴然余詩得道人手書以傳亦一幸事也張叔和觀察請余　今日之會可謂盛矣然我等亦必集同志爲先生壽僕請爲東道之主卽以敝園爲壽域擇於重陽日補祝焉凡我同人有願爲先生添海屋之籌者則屇　惠顧何如咸曰唯唯客旣散高昌寒食生乃泚筆以記之 
[崎案近聞]  
　　長崎會訊情形閱者俱以先覩爲快故本館專派訪事人悉心探聽惟恐語焉不詳每一輪舶來華無不連篇累牘綴諸報簡早已遠近皆知兹又得訪事人來函爰卽照登於左前月初旬丁禹亭軍門統帶定遠鎭遠二鐵艦駛返烟臺本擬面見李傅相禀陳一切情形嗣以未及抵津卽奉傅相電札着卽赴崎料理不必面訴機宜軍門在烟曾請各國欽差宴會商議　事皆云長崎爲通商口岸各國均有水師往來似此無端　善務須照萬國公去辦理及軍門到崎未將此語提及蓋因連日會審僅問日人一面口供至賠償一節當俟定案時再議也○南瑞船主徐君長順在烟臺時告病回申就醫今次南瑞來崎由定遠管帶劉君子薌兼理初到長崎因機器稍有損壤特　　廠西人修理現將竣工矣○日廷近來亦有思患預防之意派撥陸兵千餘名深藏内地又兵船三艘下椗距崎　餘里之五島旁倘發電音約二點鐘時可到崎港僅泊天龍艦一艘是艦　前數日由仁川駛回進港時先向華兵船聲砲示敬華兵船亦依例答之初三日天龍艦主拜會丁軍門車門接見之餘盛稱貴船主軍令極嚴水手游歷我國並無肇事等情我國人亦無敢欺侮不料我兵來此緣言語不通稍有口角貴國巡查非但不爲保護且持刀殺害多名反已以觀倘貴國水手遭此戕虐貴船主其能堪此乎言畢復請該船代爲問候各水手船主唯唯不答一言握手告别華兵艦發七砲以送次日軍門前往答拜略談而返彼船發十七砲送之○初二日夜八點鐘後租界　馬塲及毗連　本籠町各店鋪紛紛閉門日人聲言有打架之事然自居人觀之則並無動靜但見一人前奔後有一車追赶車夫人聲喊救有日人穿黑衣以布包面守在廣馬塲橋邊亦有一二人三四人各扛一箱箱共五六口中似藏有軍器人皆嗚嗚吹號　而觀之似係 
 
 

Page 2

 
 
著名無賴時適有中華水手七八名以舢舨渡統領上岸赴宴乘間向租界閒游華商見此情形遂令水手回去至夜半毫無動靜次日細詢他人則云一船上人坐車回租界路過一日本店有三四華人在彼買物撞翻所掛洋油燈火星爛漫人聲鼎沸車夫悞以爲華人打架也極口狂呼坐車夫大驚突然跳出飛奔車夫追上索錢流氓從而和之以致釀成此事云○濟遠船開住大沽聞須調人來崎襄辦此事外間傳聞軍門接奉北洋電信着速駛回人約日内須仍來崎港云○日晒所請狀師克爾沃去後此案曾停審數天上禮拜公司船到崎又派來美國狀師典儀生挈帶從者一名到後卽偕日官勘視起衅地方並拜候各官隨照會華官於本月初三日起仍赴交親館會審現已審至十一次所有日人見証皆已審完接问華人見証及受傷等人所有口供大同小異惟日人或言耳聞或言目見紛紛其說多係影響模糊非若華人之確鑿也 
[地震詳述]  
　　美國地震前據電音錄報略而未詳兹閱西報知此次地震實爲非常之災計自八月初三日日連動十次被震之處係華盛頓紐約白地麻利濟們查立斯東數處之中惟查立斯東受禍最甚先是二三日之前天色稍覺有異欲雨不雨欲風不風至是晚九點半鐘忽聞隆隆之聲加雷震然正在驚詫間陡然大震將全城房屋從空提起旋卽抛下故全城悉壞居民有立時被壓者有爭先奔逃者出至街上則電線電桿縱横滿路不能舉步閙市之處尤爲蹂躪不堪統計房屋止自百許間尚可支持餘則盡成瓦礫其　又有五處一齊火發衆人欲往奔救途塞不得行至次日八點半鐘衆人忙亂一宵競就房屋之未甚坍倒者作晨炊以謀果腹而隆隆之聲又作急急奔出幸而此次震稍殺未見坍屋然是日市爲之罷該處附近鐵路數條悉數損壞七横八竪車不能行故載運食物之火車亦不得至電報局惟一間尚未坍然衆人爭欲發報求援積壓多件未遑速發是晚下午五點鐘又震是自而後接連震盪不安統共十次幸後九次不若第一次之厲木至損物第各人遭第一次大災皆若驚弓之鳥惶惶無措現計點立時壓斃者五十餘人此外受傷者數百人其中多難保無性命之憂至略受微傷者則不可勝數所壞房屋計一萬數千間如欲重造并修理一切至少需洋二千萬元一處已有此數他處雖不至若是之甚當亦不貲咸謂此種災異自古以來所未之見也 
[都下雜聞]  
　　直隸南宫冀州一帶距城稍遠之各村落時出盜案聞此種盜賊悉係游勇勾結本地匪徒夜聚明散四出盜刼鄉民若欲報官又恐胥役勒索故隱忍不報者十居八九焉○初一日午後南海内瓦匠與木匠交部兩造數十人有持斧者有抛石者聲勢汹汹如臨大敵受傷者輕重不等約各十餘人幸工頭赶到再四央勸始行住手當卽將傷重者舁出海外因工頭覓人調停故未經官其啓釁之由因某木近薦學徒於瓦匠學徒偶有錯失瓦茱　打木匠不許兩相爭執而附　者衆遂致打架也○初二日壓馬大臣帶領上駟院官兵騎壓伊犁新貢駿馬八匹出東安門迤邐　燈市口而回○崇文門内泡子河有某甲憑媒聘定四塊玉地方正藍旂某孀婦之女爲妻諏吉於八月二十一日迎娶過門先期通信新衣首飾悉經冰人送往是日鼓樂綵轎舁至女家則破扉半掩寂寞荒凉娶親者大爲詫異入室　之杳無人迹詢諸隣居之老者據言母女已於前日走去不知所往娶親人等及鼓樂綵轎祗得空回尋覓氷人亦未之見欲訟於官有親友出爲調停言係痧人將衣服首飾拐逃母女恐懼避於親串家請另諏吉　娶某甲無奈勉强允從此洵絶無僅有之事恐其中情節必有不實不盡也○八月二十九日淸晨有甘石橋德勝杠房頭目某甲進阜成門入南順城街適某乙袖刀出城尋甲狹路相逢乙卽持刀砍甲甲躱避莫及連受數刀登　殞命乙卽赴官廳投首當經步軍校立將兇首解送步軍統領衙門據乙供中同黨丙丁戊三人登時簽差飛往阜成門外緝拿將三人盡行獲住亦解步軍統領衙門轉解刑部訊辦○初二日皇太后皇上召見福大恊揆錕諭將北海内五龍亭五座從新拆修盖造着核實勘估工料若干覆奏請旨○肅邸現在請假聞因本邸二格格許字奈曼王邸於九月初一初二日出嫁因而請假也○年例蘆溝橋演放砲位八旗漢軍自九月初一日至初五日演打鉛丸五日每兵每日演放三砲計共放十五砲中靶十五粒則越階升補中十四粒則以應　之缺卽補中十三粒則奬銀五兩中十一粒以下則責中未及半則斥革八旂滿洲火器營則自初六日至初十日止演放章程與漢軍同○初一日前門外迤東深溝棚鋪門前有推水車之某甲停車於此棚夥某乙向甲乞水解渴甲不肯乙怒强拔桶上塞木水流滿街甲忿與爭鬥乙出身邊小刀向甲脖項力砍幸甲身長以　膊拒之竟被乙連砍三刀血淋不止甲遂奔南城坊喊告經坊官派役將乙扭押不日詳城審辦○前報李傅相奏請將戸部奏叅津海關道革職處分更正一摺奉旨交戸部核議八月杪戸部以無從更正入奏聞奉諭旨飭吏戸兩部將前奏叅之案註銷○八月杪日暮時東便門忽有一車御夫頭戴紅纓帽頗似官家裝束由城外飛奔而來將全門前門軍　車内似有二人相鬥聲乃將車攔阻脚夫擲鞭轉身而竄掀簾窺之見一男子抱一女女口内有棉花塞堵諸門軍警詫日極乃掏女口中棉始知女係京東良家女適被此男搶拐諸軍禀明門官次日解送步軍統領衙門審辦 
[輪帆悞撞]  
　　操江兵輪由旅順口鼓浪至天津初一日行至大沽口外約七十英里之遙時已在夜間三點鐘管駕入艙憇息其經理船務者由大副而二副遞至砲手適遇英國某來板船出口一帆風順迎面而來雖經水手喝報情形黑暗中實難辨認比見燈光明滅空際始知其爲帆船水手又竭力喊報操江急倒輪而退帆船亦卽側駛以免意外之虞詎此時風勢過狂帆舵無力致兩船互撞操江船頭夾板船腹彼此均各受傷操江隨入塢修理帆船亦折回大沽諒此事終難免興訟矣幷聞操江修竣後鎭東鎭中鎭北等船亦當以次修理云 
[津郡官塲紀事]  
　　前直隸藩司升任湖北巡撫奎中丞斌於前月廿四日到津旋於本月初二日南下按中丞於七月杪交卸直藩事務奏請陛見奉旨着迅赴新任無庸來見欽此隨乞假二十日假滿　報起程日期聲明由豫河至清江赴瓜州換坐江船入鄂赴任云○李傅相擬親赴大沽閱視德國兵輪一事前經列報兹悉憲節于上月二十九日首途三十晚旋津文武各官迎送如禮隨行者有海關道周玉山軍械所張次韓水師營務處羅稷臣水師學堂吕芷叔諸觀察教習嚴遊戎宗光水師營統領鄭誠齋軍門親兵營統帶王少卿遊戎及津海新關稅務司德瑞琳榷使云○許筠庵宗師於上月二十九日試畢出轅拜會李傅相三十日分拜闔城文武各員本月初一日各員公餞宗師初二日起馬按試河間 
[西泠瑣綴]  
　　盛旭人觀察署浙臬後卽以皖江賓舘爲行臺因原任孫廉訪未曾出署也上月二十七日廉訪已挈眷赴任栢署中修飾一新土木丹靑煥然奪目盛觀察卽於本月初三日移居臬署以重職守而昭嚴密○杭垣近日小錢之禁十分嚴厲城廂上下各處閙市均有地保掮高脚牌鳴鑼宣諭有强用者許卽扭拿市中洋價驟跌至一千零七八十文但各食物店未肯减價致多爭執又諭各錢鋪中如敢兌換小錢則以一罰十充入河工項下蓋此時城中開濬中河千工雲集業已開至薦橋之下將及豐樂橋矣○保甲總局每歲於十月朔開辦冬防各叚添派委員巡丁人等通宵不徹更夫栅夫等亦均添給工資一切公務均加嚴密蓋以夜長天冷宵小繁興故防之不容不密也今歲入秋以後竊案疉出兼以遊勇革兵逗遛各處滋生事端是以總辦祁觀察將冬防提前一月辦理定于九月初一日起各叚添派巡丁夜間嚴行巡邏凡巡夜文武口弁非蝦蟆更轉一概不得回寓也○市中近有以假銀兌用者受害者不一其處前日下城仙林橋某錢店内收得銀餅四枚皆　贋鼎然該店並未識破也越日至錢業公所聞同業中有人傳說近日有一種假貨皆係銀餅碎塊之類或二三錢三四錢不等並無大件人多不疑雖正法 
 
 

Page 3

 
 
眼　未易識其破綻其底有吉祥如意字樣内嵌紫銅盖七分銅而三分銀也各店均須留意云云該夥聞言回店卽查取前日所收之銀餅不料均已兌出矣至初一日上午忽有三少年聯袂而來袖出兩銀餅易錢該夥審視之果有吉祥字樣因紿之曰敝東將有喜事需用銀餅甚夥如有所藏盍盡兌之少年因傾囊而出計之共十一枚故爲秤算以覊留之暗使人傳喚地保將銀與人一齊交付兩少年見機先遁只將一人扭住不識如何發付也 
[宜昌錄事]  
　　八月二十五日新任川督劉仲帥病已全愈卽於次早率領憲眷親兵營弁幷脚夫等共約二百餘人由河西起旱至施南府然後入川故是日宜郡文武各員均送憲駕至河西井塘坡而返傳聞是日憲旌行四十五里路至曹家坂安歇隨帶武官周錢二君爲前跕馬君押後宜鎭又派二哨弁隨同送至萬縣云○近日正府試文童江水又漲丈餘川船不便行駛彝陵輪船近又照常由漢口往來運貨客商多以爲便其上下貨物亦多○官場傳得裕制軍有往川查辦之信係奉密旨者顧不知確否 
[憲節行程]  
　　初六日酉刻揚州官塲接淸江來電知曾爵帥於初六日由徐回浦隨卽展輪南下云云按由浦至揚輪舟計程一日可到故揚郡文武印委各備船隻於初七日出城恭迓 
[皖省官塲雜紀]  
　　雙錫五觀察委武巡捕某弁至滬購得小輪船一艘稍加堊飾駐泊署後聽候差遣○楊璞生明府於本月初三日由旱道往太平府謁見太守面禀要公○上月廿八日正任太平府聯仙蘅太守由省抵蕪晉謁道憲翌日卽赴郡接印其攝篆之彭受臣太守交卸後大憲檄令接辦巢縣厘金總局於本月初二日由無乘江永輪船晋省然後蒞局任事○貴隖樵文宗於八月初四日由太平起馬初九日節抵廬州視學放告畢卽於十一日開考試竣後於廿八日起馬接考六安州○蕪湖縣楊璞生明府經大憲調署頴上縣事所遣蕪湖縣缺牌委錢大令文驥署理按錢大令籍隷粤東由軍功起家歴任煩劇器重上游此次捧檄蒞蕪必有一番新政令也 
[輪船易期]  
　　英法兩公司輪船例於仲春仲秋更易開行日期兹際仲秋易期之時故已定於今日起每次均於禮拜三晚收信禮拜四早開行云 
[輪船回滬]  
　　招商局之江孚輪船由滬赴漢行至江隂機器小損已見昨報兹聞江孚船己於昨日經江永輪船拖回上海矣 
[具限呈契]  
　　法租界　視街蔡順興燭店倒閉該店主蔡炳生虧空纍纍各　戸禀請法公堂嚴追訊理將蔡炳生所有杉視街房屋二十一幢作抵又有八仙橋西首房屋契紙曾在胡小松處押洋五百員然蔡尚有欠主四十餘戸未經料理亦願將房抵錢分派而契紙在胡小松處因之法公堂疊次將胡傳案不到翁太守移請上海縣莫邑尊出票關提此去年七月事也昨日胡小松始遣其子胡瑞南到案蔡炳生亦投案候示翁太守謂胡曰此案遷延已久蔡之欠主共有四十餘家專待爾到案訊結爾稍有身家些微之事本不關心故敢抗傳不到本分付現須定斷爾若不遵儘可上控胡供家父胡培基卽小松去年在蘇城　曾到案此事容商之家父翁太守謂胡小松本在上海做媒吃酒事本無暇自仗曾做錢業董事藐視公庭須知蔡炳生做燭店生意行徑較遜爾等爲何效其所爲合姑先詰本案當將契紙存堂着卽具限於三日内繳案胡瑞南供稱三日太促太守隨着于五日内交案飭卽當堂具限 
[訊無遺腹]  
　　陳唐氏偕抱陳秀堂投縣控稱兒子陳勝發於光緒九年春病故時媳婦包氏方懷孕卽再醮同村許良周後生一男今已四歲小婦人欲向領回被伊覇阻不得已備情投案叩請提懲莫邑尊飭差提集被告一干人請王司馬於前日質訊原告偕抱投案伸訴前因包氏稱夫故無依憑媒趙雲舟醮與許良周爲室孩係許生夫故時並不懷孕許供略同趙供認爲媒司馬謂原告曰此事已閱四年何不早爲說起至此始涉訟公庭顯有不盡不實趙不應爲孀婦作媒敗人名節飭笞臀一百板押候交保 
[着保交人]  
　　施張氏在本城老學前開張刷染鋪今夏六月二十九日晚失去各家託染衣服共計值錢三四十千後查得被鄰人蘇東陽之夥華錦明所竊向蘇理論蘇央十五鋪地甲担保願卽將華尋交事隔多時蘇竟置身事外前日該氏向蘇詰問提及前事蘇推諉不承爭執之間互扭至上海縣署下午經帮審委員王司馬集訊該氏供訴情形蘇供向設舊衣攤華在小的處爲縫工竊物後找尋無着以故遷延司馬問華在爾處作工可有荐保答稱有司馬謂旣有荐保可着交人何須涉訟遂將原被叱之使退 
[英界公堂瑣案]  
　　蘇人趙福林持僞金釧誑質洋銀一案已將先後情　詳哉言之昨包探秦少卿禀稱奉飭將僞金釧至泳昌升金鋪提出赤金五兩零五分值洋一百四十九元三角又内裝銀管兌洋五元七角五分總共一百五十五元零五分除去鎔工及押本洋一百二十元尚多洋三十餘元太守隨准給還萬隆質本餘洋存堂候示○包探唐阿順禀稱崇明人陳守愚初至上海偶見洋人懼而奔入西門外惇信絲棧棧中洋人疑爲圖竊送交捕房陳供四十二歲來滬躭擱西門外友人家與絲棧爲鄰昨見洋人追赶婦人因之暫避忽被拘拿蔡太守以原告洋人未到着值日差送陳至住處免予深究○工部局巡視街道人好司禀稱查得陸春林家坑厠臭穢薰蒸因令塡平一面報捕傳陸今由陸母到堂請於二點鐘派差往勘陸母供稱兒子春林患病不能投案蔡太守着於禮拜四交春林到案一面飭差借好司往勘情形○胡桂生訴稱昨在妓院遇有素不相識之謝阿多訛洋二元爲特報捕拘案謝供寗波人咋在妓院索取馬車資以致口角胡稱謝非馬夫如何云索馬車資蔡太守判謝管押三天 
[法界公堂瑣案]  
　　前　列十六鋪内小烟館被流氓陶金榮小寳榮戌林等搶去烟槍等物迄今未將該流氓等交出昨日堂期據十六鋪副甲吳建榮該鋪禁地王阿榮投案翁太守謂着爾等交人未曾交出今日來案豈爲伊等替罪耶吳王二人禀稱此事業已調妥翁太守謂流氓自應懲辦非調停之謂卽着吳王退去於下期務將該流氓交案違干未便○前月間有小東門外花烟館龜鴇陳桂山徐寳林將妓陳東小弔打送仁濟醫院一節現悉陳東小傷勢略痊昨日解案翁太守研詰之下着將陳桂山徐寳林兩人各責三百下荷雙連枷發小東門新老北門等處示衆寄頓烟妓之張紹昌亦責三百板陳東小仍送醫院俟其全愈發善堂擇配 
[登報聲明]  
　　啓者敝公所於初八日申報上刊登捐洋未到一則今據南市大亨莊來關照初二日送來昭鹽公堂于張二君助賑洋六十元又銅洋一元義隆莊託當卽塡奉收條復信拜託轉交初三日送到一信書琴川寓次緘託内條亦無註明託元大亨莊交來送信人亦未說明兼有救急回生一丹求病卽愈囑刊報章字樣敝公　總道另外賑欵候至初六日迄未送到用特刊報向查今元大亨莊來字此欵卽初二日送到洋六十元銅洋一元敝公所因前洋未關照求病卽愈後來之信因病助賑卽愈以致兩悞嗣後務請各省大善士賜助賑捐註明姓名地址以便奉覆且信局中亦有送處如寫地址别名不留名無名氏寓處寄等恐覆函收條局中碍難投遞常有遺失收條回信之誤倘列報要隱名信上詳明敝公所總當遵辦也[  上海北市絲業會館籌賑公所少欽施善昌頓首謹誌]  
 
 

Page 4

 
 
[浙省撫轅抄]  
　　九月初一日委署奉化縣丞林應中開化縣典史袁浚俱禀謝委准補諸曁縣丞李鍾駿禀知運司委查閱當鹽解銷數差銷上　　　　　　　　○初二日景方昇禀知臬司委發審局督審差花翎鹽運司銜新授衢州府榮堃由京來省禀到禀安麗水縣范歸安縣沈逐安縣唐俱禀見辭赴任卽用縣○初三日候補縣沈國蕃新篁厘局交缷回省禀到署富陽縣丞胡目禀見謝委叩謝○初四日翰林院姚丙然由京回省親拜候補府　百川禀見辭赴嘉郡厘局委署壽昌縣典史陳祖昭禀謝委　 
　　　勝寶女金丹○寗神補腎丸○蘄蛇搜風酒廣東接元堂何均年監製上海英巡捕房對門 
　此丹壤裙衛帶任三脈專治婦女血氣虚弱身體黃瘦潮熱骨蒸咳嗽痰血頭晕眼花腰腹疼痛骨肉酸麻四肢無力心悸腹脹多思怒鬱自汗盗汗髮黄脱落赤白帶下崩淋枯閉胎　小產久不孕育胎前產後諸虚百損以及老婦衰弱夢寐不寗一切不足之症應效如神誠婦科之聖藥也宜早晚服四錢每两洋二角○寗神補腎丸人之所主者心心之所主者血凡思虚　度勞心耗血以致神不内守故遇事多忘　悸之　所由生也宜養血調脾則心氣自足而神自安何驚悸健忘之有此丸治心氣不足過思傷脾恍惚健忘精神短少驚悸怔忡嗜　卷　夜寐不安無病服之益心强志固腎培元令人　明書記百病能除每次一丸臨卧口　化滾水送下每盒十丸洋一元○靳蛇搜風酒此酒有驅風逐邪舒筋活络除痰　濕　陰助陽之功妙在補而不燥温而不烈時常可飲能治下　虚損陽事久衰命門火少邪氣宣　以致脾經悠弱　濕寒痰作病身體沉解手足麻木不仁面　浮腫　重無力過身骨飭酸痛四肢厥冷喜煖畏寒凡風濕寒痰等無論新舊藥到病除如不經　不敢公諸海外此方以鹿茸虎骨　蛇爲君佐以枸杞杜仲當歸使以驅風除痰逐濕等藥故能補氣血　　邪綢和丑藏健運陰陽有生生不已之功誠搜風培元之妙用也每瓶念两洋一元小五角 
　　詠霓茶園 
　　九月初九日演 
　　戰太平釣金龜審刺客六月雪宫門帶下河南翠鳳樓賣荳腐英雄會 
　　九月初九夜演 
　　湘江會花園贈珠盗舍唎文昭關一汪水准演蝴蝶夢全本天齋廟奪小沛 
　　天仙茶園 
　　九月初九夜演 
　　叭逹嶺羣臣宴碧塵帕全本新戲僧道無綠大嫖院十美圖 
　　老丹桂茶園 
　　九月初九夜演 
　　水逼宫四郎探母長板坡靳黃袍珍珠衫全本一枝蘭 
　　留春園 
　　九月初九日演 
　　千秋嶺小放牛下河東回龍鴿三敎寺盗宗卷白良關 
　　九月初九夜演 
　　鳳陽關萬佛山小榮歸取帥印全本清兼訪案 
　　頭等名角登臺 
　　敬啓者本園特請山陜京都内城府初次新到第一等名角一汪水謹擇於九月初八夜登臺准演宋江坐樓風雨無阻務請諸公早降賞鹽是荷特再登報佈聞詠霓茶園告白 
　　禮拜三拍賣 
　　啓者准于初九日两點鐘在仁配棧拍賣八四75獅箭原布頭二號彩機美人洋標十四磅飛龍斜红星藏羽布附拍本行馬箭鴿牌红嘰馬箭鴿牌色羽毛等貨此佈麥葛林行啓 
　　禮拜三拍賣 
　　於初九日二點鐘在公和祥棧房　賣馬脚　禮拜鐵洋元釘三角股舊鐵練船板鐵舊鎗壳沙也條等不計其數如貴客欲意者請至該處而拍可也此佈永發啓 
　　禮拜三拍賣 
　　茲於今日十點半鐘在本行拍賣稍有水漬東洋皮纸六包如各寶號欲買者是日來本行面拍可也此佈初九日新茂行啓 
　　禮拜三拍賣 
　　本行於初九日十點半鐘拍賣馬頭雙鳳大红呢鶴牌人馬黃龍色羽毛馬頭甫青大红嘰元青松鶴巿素羽绸二四六磅黑龍星二四七磅蓝瓶　標二四七磅红茶瓶標二六红茶瓶標八四黃龍黑瓶　蓝瓶三　藍瓶　藍雙瓶原布十磅藍瓶　十磅藍瓶三　市布磅官牌红標等貨此佈怡和洋行告白　 
　　禮拜四拍賣 
　　啓者禮拜四卽初十日十點半鐘拍賣路燈船牌羽毛人鎗小呢色嗶嘰船牌人虎九佬色羽綾十一磅彩三元銀洋錢十磅十二彩人鎗十磅红四美红三元红人鎗藍人鎗銀洋錢藍馬頭九磅十二花邊藍獅九磅銀洋錢巿布八磅四銀洋棧藍馬頭五子登科红三元红四美彩人鎗藍三元藍四美藍人鎗洋房雙人七磅藍三元藍四美藍人鎗六磅藍三元雙人原布八磅彩三元雙　眞飛鳥花邊藍獅七磅雙　眞飛鳥彩人鎗花邊藍獅藍三元藍人鎗挺巿洋標十五磅老人頭十四磅雲獅冲花粗布十二磅人鎗單雙松鼠巿布金三元洋棉纱八磅雙松鼠孔雀細斜纹十四磅老人頭人鎗十五磅跑鹿斜紋綠金三元漂竹布红金星白金三元七十二缐红二喬红雙路燈巿漂布六十四缐鳥金三元藍雙路燈二千號洋房毛光漂布等貨此佈九月初六日元芳洋行啓 
　　禮拜四拍賣 
　　准於禮拜四十點半鐘在本行内拍賣檯椅床廚畫鏡外國書籍火爐地毡又卽日下午二點鐘仍在本行内拍賣新式大洋琴十餘只小馬馬鞍子東洋車此佈隆茂行啓 
　　禮拜四拍賣 
　　於初十日十一點鐘在三馬路順發洋行拍賣鐵絲稍有水渍貴客如欲意者請至該處面拍可也此佈永發啓 
　　禮拜四拍賣 
　　准初十两點鐘在虹口廣東街拍賣飯店生財檯櫈碗盆銅錫器皿一應什物不計如貴客欲拍者隨帶定洋乙茂記啓 
　　輪船招商總局告白 
　　本局准於重陽後改派江表輪船往來寧波温州上海每月三次客貨水脚照章收算特此佈聞 
　　赛蘭格　銅公司告白 
　　於禮拜四恭請各位有股者叙曾所議係欲將本公司停止並將所餘產業早日　賣均派與股友之事夫旣欲將公司停止不辦其事匪輕盖必須當叙會之時有本公司之股价至七五成之多方可定奪惟欲得此股數叙於一堂豈不甚難乎故今務懇各股友萬勿吝玉否則所議不成所餘之項不能分派也 
　　漢口樂善堂書藥房 
　　本堂向分設漢口新街專賣本藥房虔製眼藥精奇水并各種妙藥神效無比久旣馳名遠近今遷移洋街仁濟醫院斜對門開張兼賣本堂自刻銅板縮本以及木板新舊書籍其價均照上海本堂之例加分文仕商賜頋者請就近購取可也 
　　眞眞高麗參　　　 
　　本號首先分立朝鮮深知麗參出於金山松都爲最正路故在邊門探辦務求松都獨路之　庶幾超出尋常雖煎淘百次片不腐　湯精　昧鮮潔服之立可見效賜頋者請認德興里　康 
　　十一月票出售 
　　今售英十一月票全張半分條七角外埠○賜顧指明牌號驗明回件圖記不誤躉拆道此佈萬勝祥同發大發來仝啓 
　　招尋鈔票 
　　衍大庄學徒裘玉卿於初七傍晚時向有利銀行收鈔票六百九十口两隨由匯豐收銀及至回店始知遺失當向匯豐有利招尋無着但玉卿家徒四　其 
母少年守節寒苦萬而今失此巨實屬性命攸關倘有仁人君子拾着歸還自當重重酬謝以救玉卿倒　之危功德無量 
　　見字速回上海 
　　於六月十六日有趙沈氏卽阿三伴送朱素绢往廣東潘公舘收銀一去至今二月有餘音信全無如得知者速速回申以免掛念九月初八趙　記告白 
　　十一月票出售 
　　自運吕宋票全張半張分條黑巿收兑红票克已绅商賜　原　回件上海棋整街 
　　來槁 
　　頃有友人自臺北來述臺濟電缐經劉爵帥與上海怡和洋行議定由安平口逹澎湖轉接至厦門止計一百五十英里所用水缐條十墩重共三十英里二墩重共一百二十英里規平價銀九萬五千两又另購修理水缐機器全付價銀一萬两并安平澎湖厦門三局打報之電具傢伙一切又水缐損斷測　遠近機器一付共銀六千两可謂精益求精費省而　倍聞尚議新造鋼　鋼桅輪船一　載一千墩八百疋馬力　之裝載水缐到臺包連包放將來　將此船留爲修理水缐之需并　英國工師在船指授生徒學習修理水缐之事輪船共價九萬五千两保險水脚一切共銀一萬六千两以上各欵需銀二十二萬两分作三年匀還不貼利息足見　劉爵帥　精圖治急時先務從此海疆一氣瞬息可通顧我東　止無慮鞭長莫及也 
　　遺失息摺告白 
　　今有招商總局掣给敬義堂張第七千七百二十七號至四十六號計二十股息摺一扣第一萬六千九百六十三號至七十號計八股息摺一扣孔懷堂陳第七千七百四十七號至六十六號計二十股息摺一扣共息摺三扣　據本人來局告知前摺均經遺失當　筆據請　號數補给以憑支取利息其　失各摺如本人檢出或旁人拾得均作廢纸除將本人所　筆據存局備案外物此佈知上海招商總局 
　　孫聚興 
　　分設北號 
　　本號博製内城貢缎京靴以及控嵌灑繡九津花素京鞋并各式煖鞋但新様繁多不能備載至於加工選料物美價亷久已遠馳名矣現兼辦各省客貨如欲躉買其價格外克已誠悉紳商賜顧者未及週知故特登報佈聞上海寶善街中巿　孫聚興北號啓 
　　必發吕宋票 
　　十一月票全張六元半張三元分條七角賜顧者請至四馬路口老巡捕房南首便是 
　　失票 
　　日前蘭　恆裕匯申九月十一期向愼餘莊收洋二百元此票遺失申蘭两處已知　作廢望各寶號切勿收用林顯廷白 
 
 

Page 5

 
 
　　條頭六角四分 
　　十一月票全張半張照巿克已收兑红票格外加升賜頋者原局回件○資書街中 
　　招商局中北棧 
　　啓者無論絲茶洋布煤鐵及一切什貨存在本棧均可抵作銀两以五百两至五萬两止利息亦格外公道如合意者請至經理人密而登面議可也 
　　十一月票批發 
　　逐月財票全張零拆红票克已超寺　烟遠年宋烟四方信購原班回件設三馬路 
　　盡性養心 
　　專售肝胃氣藥肚痛藥四處揚名服法有仿單每瓶洋五分信購原局向在恊記票號今設上海城中虹橋南首東華院對面庫門内　兑 
　　鳳祥銀樓　 
　　本號向在上洋大東門内今移至英大馬路抛球塲西首加煉十足赤金精造満漢首飾一應各色俱全如蒙賜頋克已乃吩擇吉開張先行交易 
　　靈效如神 
　　咳𠻳之起多原於痰痰之生雖有寒　之别之别究其　乃 
氣之所致故古之　治痰者必先治氣　氣　則津液 
流通痰消肺安咳𠻳卽止矣此丸　古法製性格平和 
不拘踐　久近寒咳熱咳　咳　　或　踐數十聲　 
至踐傷肺膜聲短音　痰選　盛繡滯喉間咯血𠻳血 
將成陰虚等症每　一錢立卽見效每瓶洋二角 
此丸耑治遠年痰鳴　急喉如牵鋸不能坐卧或老積 
頑痰凝结肺　　寒牵引卽能發怍自少至老属醫不 
效以致中氣漸虚形體瘦弱百病　生　以此丸如湜 
沃　每次只　丸八　痰喘卽消未不再發每瓶洋二 
角半遠處函購信　帶廣東鹿芝舘分設上洋老巡補房斜對門 
　　知照領彩洋 
　　本公司售出九月份變通新章票前登頭二大彩得主早己登報聲明矣○八月廿 
九日接得吕宋九月對號單已到本公司售出新章票若彩甚多遠處託原局寄對 
號信關照如有着彩卽速寄來對號　票立卽兑洋童望無欺以昭本公 
司誠實　公也○今售英十月新章票全張十號不同售洋二元每號售洋二角一 
切章程登明報首祈閲之來信指明上洋棋盤街北首超明本公司招牌 
　　看書卽知戒烟法 
　　此書蒙克王爺賜　鑒定倉　　　宗室鐵曁上海道憲沈賜序最奇者服藥後腸中渍滯烟浊悉由毛孔而出故能除心瘾愈百病增飲食豐容顏冬月手足不冷夏天身體不熱鬚髮 
竟可轉黑旣痿復能種子每两價銀一两每瘾一錢服丸三两除根惟藥丸無凸凹形者卽係假藥 
另有狐騒臭藥每料一元三日除根雀班藥半元十日退清髮秃藥六角半月重生淋　 
癬藥等两角瘧痢瀉目疾等藥一角賜蘭者送書一本上海只此一家金陵另有一鋪其 
　省城各碼頭並無分鋪上海北門外吉祥街如意街金陵城内土街口生生堂仝啓 
　　失婢 
　　雲南知府吳携眷寓二擺　吉祥南里泳源棧初七早七點鐘去使女名金蓮年十四　面長瘦身穿藍布衫粉藍褲俱青邊大脚穿鞋藍裏脚梳辨子如有人報信六廿元連人送到謝洋三十元 
　　英十月票 
　　全張六元半張三元條頭照巿信購原班回件并售吕宋烟上洋四馬路大富貴保大行同啓 
　　廣成興土棧 
　　本號開設上洋實善街松風閣斜對門自運大小洋藥批拆監製各種烟膏發客貨眞價實以圖久顯各省馳名蒙绅商賜頋者或寄信局請認明招牌庶不致悮計開清膏每洋一两二錢舊公烟一两四錢還灰陳膏二两公膏二两三錢冷籠二两五錢熱籠三两平頭外加 
　　　合興告白 
　　本號典當典衣粗細皮貨綢棉夾單衣　選重料加工定做新衣各色布衣等向來照行情資現今情愿另售照本減價新開河城河浜向來 
衣店俱有額價上落伹我號新立　程五月初一日起照　洋串七折劃一異不二價誠信無欺諸君欲買　宜衣服者請速來吉祥街口河浜上西首購買 
　　號單已到請兑現洋　 
　　英九月分號單已到查本行售出四彩一張半售與京都順治門外大街街街沈君韻笙半張分條售去又五彩两張一其半售於無鍚孫　記半 
永和僧局分條代售一在南京城内水西門張公舘所得其餘小彩售去頗多未便細錄並售十一月票每張六元分半均可條頭七角上洋大有恆行啓 
　　頭彩誌禧 
　　英七月份票頭彩連下附彩俱由本行售出均經　報　明今售英十月票全張六元半張三元分條足洋七角　拆公道事收彩票克已外 
埠函購指明上洋棋盤街原件 
　　萬實源 
　　電報英九月頭彩二萬八千百廿八二彩二萬二千四百念七三彩二萬一千八百念四其三彩由本號書與墨和里蔣公舘楊洪濟先生經手售於漢鎭　　洋行所製今售十月票 
　　吕商萬有利 
　　英十月份票全張六元半三元分條七角　　指明上海棋盤街北首 
　　尋子 
　　氏夫朱增掦無嗣娶妾生子福全氏夫病故福全年祇六歲隨其生母出外杳無音信現據潘聚泰南貨店主述及七月間有年約二十歲至店問及氏家音耗諒是福全惜店主他出 
未會問明仍無苓處氏因此望子之情更于前如有仁人知福全下落祈代轉告功德無涯庽老閘南實豐里朱胡氏白 
　尋人 
　　天津趁保大輪舟下來八月十到申招商局碼頭點鐘登岸名呌阿庚年十八歲痴病在身身穿洋布短夾　手拿長衫脚穿京式鞋子绍興府山陰地名福年人面圓身短倘有尋 
着者卽送西門杜家　泰來銀謝洋两元樓告白　 
　　輪船往東洋等埠 
　　啓者本行约科哈馬麥魯輪船船主名哈司　而於禮拜六卽九月十二上午八點鐘開往長崎西門舍革神户横濱等埠小包收至十一正午十二點　爲止搭票出至十一下午 
六點鐘爲止在船買票須照定價加十分之一如各實號欲裝貨搭客者請至本行訂定可也此佈九月寝初五日三菱公同啓 
　　逐月批發 
　　新　上洋英巡捕房對門自連吕宋夏及吕宋烟批發兼零沽專收红票英十月份票全張半張分條均照巿價遠客　購當班回件兼售廣東媛丸馮了性藥酒漢口水烟袋 
　　輪船往釜山元山仁川 
　　琿春烟台天津等埠 
　　啓者本行约科哈馬麥魯輪船船主名哈司　而於禮拜六卽九月十二上午八點鐘開往長崎埠另换搭卡及哥麥　輪船開往釜山元山琿春埠又長崎另换粗　加麥魯輪船開 
往仁川烟台天津埠如各實號欲裝貨搭客者請至本行面議可也此佈九月初五日三菱公司啓 
　　逐月吕宋票 
　　自往吕宋國運來發財票頂陳吕宋烟發行門庄零售照巿公道專收彩票克已遠客信購指明上洋英二馬路口原斑奉上不悮廣泰祥啓 
　　廣東　誠德堂 
　　人　一物價鎭昂貴功力較速欲試其功則與虚人服之立能見效　堂主人家藏補血生精丸一方不惜工本修合公於壽世眞可轉老還 
童功能種子益　誠衛生之靈丹也夫人受天地之氣所得而生者精血也產諸病並起或傷於酒色或年屈衰老若有此丸不閱虚弱投之自然氣血充足精力强健若年屈衰老久久 
服之精力無異少年踓老翁亦能種子若壯年久久服之將來高奪不可限量此丸之功效筆　網述服之者莫不稱爲無價之金丹也請曾試之方知奇效每两價銀四两二錢半躉買念两價 
洋一百零六元賜頋者務認明本堂招牌庶不致誤上洋　老巡捕房斜對門中和里内　誠德堂啓 
　　白藥精粉批發 
　　　聞人參補氣自古　　靈丹而外國精粉戒烟目今誠爲至赛性可制烟洗肝陽之滓積英國麥花醫生所製乃爲天下無雙本堂由英國運來歴有年所屢試屢驗已經名揚四海矣如 
能原瓶購買價可格外公道零買每洋七十包遠寄買原班奉缴該粉與諸大藥房無異存心濟世服者自知効騐幸勿爲浮言所惑上洋三馬路鄭福蘭啓 
　　重校刊先正事路 
　　平江李元度先生輯久已風行海内惜原版漫患翻刻殊多魯亥今四明方氏重爲繕精　議校精詳點　規正視原本有遇無不及矣仿知不足齋本式用上白纸刷印并有花梨木夾 
板每部價洋四元五角購取者祈向上海各書坊可也五馬路文玉山房啓 
　　誠實不欺 
　　余上月寄洋一元託局購到得利公司新章票五號今接該號來書知着二彩　洋四百元尚有四號俟對單已到業以來滬面領特先寄登申報以昭誠　無鍚楊松亭白　 
　　起首吕宋票老行 
　　本英商起首運售吕宋票已　多年今售十月票分裁均可红票加升棋整街北 
 
 

Page 6

 
 
　　命相第一 
　　余春遊申湖北上任久聞實善街佛照樓京都慈松半顚僧命相如神請判终身僧斷余官星面獻現掌大權五十日高昇直决無疑今果皆騐登報揚名序初譚均培 
　　親友代白 
　　虞焕章名潤身號振標慈谿人現卅九歲同治元年赴關東學業初有信通後寄口信云歸年約一年竟不見來伊弟寳祖於前年病殁母年六十盻望成疾望焕章見報速歸以慰高堂倘友人勸其回里功莫大焉 
　　同文石印佩文韵府招股 
　　本庄定印同文書局佩文韵府一書早經登報茲特議招股新章凡預定者每部先收洋四元製發收票准本年十月内成書携票向經售處找洋念元取書一部如欲定購請至棋盤街本莊及各埠代售 
慮均可惟前經各户認定之書其價不無叅差今悉照新章定價取書换给收票俾歸一律但所售股票限一千部爲　満額後仍照同文仿單每部洋四十四元發兑此佈上海抱芳閣啓 
　　傳名 
　　僕幼年染烟癖母夫人買林文忠公丸藥令戒惟性甚好烟每日當母面服丸後仍私出吸烟久之非丸與烟並食則不過瘾遂從此無藥能戒之深自悔恨今友人因自用詹誠德堂三香戒烟膏得以斷 
瘾遂勸予戒且購三香膏見送用之半月而瘾小至一月丸與烟並戒盡矣以三十多年不能戒之老瘾而竟戒書此爲予誌喜爲詹氏傳名更爲世勸禾中復甦子啓 
　　招攬生意 
　　啓者今有精製機器師一切機務無不嫻熟現願友人延請在各機器厰執事如有欲請者祈爲信致機師交與本舘轉交可也此佈 
　　屈臣氏存心濟世 
　　舊藥貨眞價實 
　　兹將各欵靈騐膏丹丸散藥油藥酒藥水藥餅藥氷香油香水次第登報○諸尊光顧請認每藥封口有龍麟件塔爲記别人不得冐效庶免有悞各省各埠貴客信購必托原班四件得以了事斷無延悞躉賣務照價亷讓可見人心濟世也計開嫩容玉液八寳金蓮散清香洗牙水暈洩平安藥水南薑露三隂瘧疾丸百補鐵酒戒烟藥餅戒烟藥丸戒烟精粉小兒代乳粉洋胭脂粉淡紅玫瑰葉乾粉花露香粉疳樍花塔餅跌打内外各症紅藥酒肉精酒清香洋橙酒　眼藥水回魚口無名豐毒藥水隂虚潮熱藥水哮喘嘴咳藥水開胃消食百補藥酒噎食消滯藥水簿荷精極品檀香油花露油桂花香味紅口唇膏頂上雙料正薄荷油補氣補血丸毒死各虱惡虫藥散脫鬚髮藥散風痰濕症散光明眼藥散化痰止咳藥水婦人虚損白帶藥水十全大補種子藥水除點去痹眼藥水遺精洩夢藥水風　半身不遂藥水傷風咳嗽喉痛藥水玫瑰香油膏肥壯身體藥油浸疳藥水精脫油贜藥水發冷藥水回頸　各症藥水培補小兒氣血藥水暗瘡雀斑白食藥水隆冬手足爆拆香水拔毒藥膏刀傷膏藥尚有無數藥料容後續登上海英太馬路屈臣氏大藥房謹啓 
　　新增宦鄉要則 
　是書記敬恭　字樣章奏啓品級稱呼婚　帖式曁新增　憑徼文札飭申封等二十餘條每部二角半白　三角半托上海四馬路及各書坊發售 
　　英十一月票己到 
　　本行專售吕家發財票全張六元半張三元條頭七角信購原班回件上洋同芳居間璧吕商　記啓 
　　大吕宋公司英十月份票 
　　英十月份票全張六元半張三元分條七角頭彩得洋三萬元二彩一萬二千元三彩五千元其餘得彩另列章程　票　送關期華歴九月初十日在吕宋開彩卽晚有電　到申如得彩欲隐名者　聽其便遠　寄買 
務祈指明吕商公司牌號並乞騐　各號信式回件　章是要此啓大吕宋公司分設各洋行列後癀惠和天生立發天成必得天祥同得利 
　　廣惠和 
　　英七月份吕宋票頭彩第四千六百八十七號二彩第二萬六千六百三十號三彩第五千零五十四號其頭彩由本行拆與同業同福洋行二彩由本行售與杭州德記轉與高駿甫翁所得現 
售十月份票全張六元半張三元並收红票格外公道此佈上洋棋　街廣惠和啓 
　　聲明廣藍竹布正店 
　　本莊在廣東汕頭埠開創有年親自督染廣藍竹布立崑記提尖崑盧裕崑記美景崑則崑財豈恆崑足等牌貨莊頂眞工無苟且遠近馳名自光绪九年分設申江英大馬路青陽里口開張近有不肖之徒將低貨假 
冒本莊牌子希圖射利悮客不淺茲特聲明凡貨客賜顧者請至申江英大馬路青陽里口廣昌崑記本莊記面酌庶不有悮廣昌崑記主人謹啓 
　　石印小題文府出售 
　　是書精選時腎窻稿　縮截搭無題不備抄寫警校旣臻美善而同文石印尤爲精雅绝倫較之外間各種小題拉雜收羅者選擇不同霄壤迥判計實文一萬四千餘篇每部二十本價洋十二元自登 
申滬報後購者纷至已爲有目共賞現在所剩無多願購者望勿稍遲此白上洋英大馬路鴻仁里裕泰厚號啓 
　　四五彩誌喜 
　　英九月對號單已到查得本行售出四彩二張五彩一張今將列登第一萬六千二百五十九號半張售與本埠全興公棧鄧翁又半張售與豐順船合得洋一千元又第二萬零九百九十八號半 
張售與發昌鐵號高翁又半張分條售出麥婁馬　王五翁合得洋千元又五彩一張第二萬六千七百零七半張售與本埠源恆隆錢翁又半張售出天津府署東首任家胡同口　耀堂合得洋五百元其餘各彩繁多恕不細詳 
特此誌喜廣豐新行謹啓 
　　新到各貨 
　　新到各種煤炭以及细巧磁器大小花瓶茶壺茶盃酒盃銅燈頭各色皮纸各種红銅各様海貨等物貴客欲買者請至本行面議其價格外公道均可零拆特此佈聞三井洋行告白 
　　廣東梁愷悌堂馳名丸藥咯列 
　　小兒回春丹 
　　專治小兒急驚鳳發　天吊傷風　嗽　　　吐夜　寒熱往來　疾　疾撮口　　與及一　疑　雜症書所未載醫所未　者皆能治之五粒頭每丸錢一百廿文三粒頭每丸錢八十六文 
　　參茸戒烟丸 
　　此丸靈效如神可以包戒一服此丸立能將烟具　　時毫　難遇戒後水不生病每两錢三百文雙料一千二百文 
　　神效活络丸 
　　專治風濕骨痛筋　拘　半身不逐難於動履腿　浮　　中風　痰口眼歪斜頭願强直　仰不　等症每盒十丸錢三百文 
　　追風如意膏 
　　專帖一切風濕骨筋作痛手足麻木左　右　跌打損傷傷寒　疾小兒肚瀉　風等症大鉆錢一百文小枯錢五十文 
　　燕　肥兒糕 
　　此糕燕窝爲君加以米粉及客上藥製成大人常食開胃健脾小兒能去五疳積滯有病治病無肥兒每包錢一百廿文 
　　化痰止咳丸 
　　凡男　氣血虚　飲食所進積而成痰　𠻳不止或風寒傷肺而成　者無論寒　熱　均能治之每丸錢一百廿文 
　　附桂大仙丸 
　　昔有雲南　富翁年高無嗣遇赤　大仙授以是方麟祥五兆　夢两占專治男子頭眩耳鳴眼花腰輍軟自汗遺精陽舉不堅婦人子宫久冷崩帶經水不　久不受孕每两錢一伯廿文 
　　枸杞桑　酒 
　　此酒滋腎益氣生精助陽强筋健骨祛風明目利便消渴利五眼關筋安魂鎭神常　鳥髮益壽延年每瓶錢二百四十文 
外有參茸衛生丸參茸白風丸寗坤丸蘇合丸小兒疳積散心氣止痛丸跌打丸立止牙痛散頑　藥華陀愈　丹三鞭鹿茸酒痢痘丸人參再造丸午時茶癜直拔毒　諡鹿滋腎丸發兑 
上海棋盤街北首梁愷悌堂啓○○一分寄江西省城　子巷運　臺號○○安慶小南門内羅　臺號○○九江廣　源洋貨店○○湖州府城奉和坊申昌書　室内發兑 
　　新出縮本串珠告成 
　　四書人物類典串珠一書爲行文之實笈久已海内風行惟惜坊板模糊卷帙繁浩不便翻閲今特倩名手抄校付諸石印每部縮成二本帋張精潔字畫清朗誠爲舟車便覧准期九月初間出書每部價洋四角 
現託同文局發售躉售尤亷欲購者請來面議清芬書室啓 
　　漢鎭文淵堂書局 
　　本堂向在上洋法大馬路興聖街口雙間門面上年遷移漢鎭鮑家巷正街開張督辦石印銅板鉛板縮本書籍畫譜並各省官板局書以及江浙木板等書槪有採辦齊集凡蒙荊襄 
宜昌湖南四川等處任商賜顧者或一帋書來或託人代購定價劃一童叟無欺其價槪照上洋之例不加分文 
　　新刻尺牘増注通聞便集 
　　南宫待者輯尺牘初棧分門别類　　　美又有通問便集一書係　古今名人尺牘中詞旬清新典　淵雅者輯成此绍乃分門類通世故道寒暄皆易取法并　　解之典分韵　注列 
於卷首俾　者一目了然每部價洋五角上海法大馬路還　　發兑 
　　英九月新章票咨照兑洋 
　　本公司英九月份新章票頭二三彩得主姓名已列前報早　兑訖其餘小彩對號單已至售出之要得彩甚多多得彩諸君速來照章兑洋遠　買票號單信已寄　查核如有 
得彩將票寄　立卽兑求現洋現售十月份大票全張半張分條價照大巿上洋棋盤街北首吕商匯利公司票行啓 
　　義豐公烟 
　　本店開設上洋老北門外城河浜精製福字宿膏每洋一两二錢祿字清膏一两五錢壽字陳膏還灰二两錢公膏二两六錢冷籠三两熱籠三两三錢小土烟膏二两五錢平頭格外公道仕商赐顧者認明本號招牌不悮 
　　失票 
　　今在江西河口鎭遺失石塘德　杭票一張弔字第九十七號計洋二百元其票乃上杭省湖墅張義記纸行内寓雷觀亭八月廿四期兑已向前途説明作爲廢纸各寳號切勿收用此佈杭早生庄啓 
 
 

Page 7

 
 
　　上海同文局石印種書帖發兑價目 
　本局股印廿四史己印就陳書史記前後漢書三國志梁書周書南北齊書所有取書换單等由迭次登報諒附股諸君均經鑒及今晉書又成分訂州本請持單來取續印魏宋兩書不日亦可次第告成此佈八賢手札裝訂二本一元二角三國全圖演義十二本夾板　元增廣羣策匯源四本價洋一元碧血錄分裝五本每部洋一元蕭選韻系二本布匣計洋一元爾雅　分裝二本每部洋六角新編峴傭說詩一本價洋三角毛詩稽古編八本木夾洋二元聖廟典蹟圖考四本布匣一元加批四書味根錄四本洋二元孫鳳居篆書百體千字文三角宋版唐人合集八本一元四角凌烟閣功臣圖像一本洋三角殿本篆文六經四書十本二元陸操新議二本布匣價洋一元殿本康熙字典六本夾版三元茜　小品畫譜二本布匣二元佩文書畫譜十六本兩匣七元快雪堂法帖置本布匣洋二元說文解字雙聲疊韻譜二角半舊拓皇甫君碑綾面計洋一元宋本切韻指掌圖一本洋三角趙文數壘蹟洋八角未裱五角通鑑輯覽放大二十本洋七元劉文清墨蹟洋八角未裱五角合肥李光祿愚荃詩集洋三角成親王墨蹟蹟八角未裱五角新編行文寳笈二本一元二角何太史墨蹟洋五角未裱三角海上名人盡　二本綾匣　元鐵將軍墨蹟洋四角未裱三角新印舘閣　楷　　未裱四角管夫人小楷金剛經墨蹟五角國書集成目錄廿本兩匣十元戴文節臨　魯公墨蹟洋二角殿本子史精華八本木夾四元馮異雲中丞摺楷千字文六角　本孔子家語五本布匣一元張文毓臨九成宫二角裱其角　本三禮　二本布匣洋一元王夢樓墨蹟洋四角未裱三角鍾刻韵史讀本一本計洋三角汪巢林墨蹟洋三角未裱二角詩句題解彚編四本二元六角官靜夫墨蹟洋六角未裱四角漢書蒙拾分裝兩本價洋四角易筋經圖附八叚錦圖洋一角洗冤寳鑑裝一本洋一角五分文章潤色裝訂一本計洋四角文選課虚裝訂一本計洋三角典林瑯環四本綾匣一元六角大悲神咒綾匣每都計洋一元試帖玉芙蓉四本每部洋三元花甲閘談四本每都計洋八角　穽　鴻圖每部計價洋一元何太史楹聨洋五角未裱二角九歌　每册洋五角未裱三角玉堂楷則每册七角未裱四角錢十蘭篆聨洋五角未裱三角四書典林四本綾匣一元六角樂毅論每册洋二角未裱一角五經類典獲括六本一元六角四書題鏡四本每部一元二角　藝精華二本每部價洋五角四庫全書簡明目錄四本一元袁翔甫輯　　錄二本洋三角俞蔭甫太史註金剛經洋四角蘭　清玩圖說每部價洋一角張子翔繪水滸圖每部洋三角大題文府二十本每部十二元董文恪畫册裱五角未裱三角五經合纂大成二十本洋十元經藝宏括十六本每部洋八元各　謀　匯海八本每部四元汲古閣文選十本每部洋五元策學淵萃四本每部價洋一元詩韻合壁六本綾匣每部二元什四史策案二本每部洋四角十三經策案二本每部洋六角陸批四書二本每部價洋一元文料大成二本每部價洋六角增圖聊齋誌異八本價洋五元精選小題味新八本價洋四元學庸理鏡每部計價洋三角　朝柔遠記裝訂一本洋二角小題文会二十本每部十二元蔭挂軒墨選二本每部洋四角詩經集句類聨二本每部四角京塵雜錄四種每部價洋六角地經圖說訂一本每部洋六角小試金丹訂一本每部洋二角宋本說文解字二本每部一元聊齋全圖錦布匣共四本三元萃新書譜洋四角董文敏墨蹟裱六角未裱四角雲溪　稿二本洋八角史姓韵編十六本計價洋五元本局設在上海虹口西華路分局一在本埠二馬路抛球塲一在京都琉璃廠一在四川重慶府一在廣東天平街其外蘇城許幼庄翁福州徐潤田翁江西省永泰昌號及各處書坊均有寄售同文書局啓 
　　四鞭壯種子丸 
　　昔人皆知飲三鞭涌可以壯元陽扶相火两不知　鞭　鞭海狗鞭之外尤有馬鞭之爲用更神緣夫馬足日行千里馬性　夜不眼　　　長力虽而勁故取其鞭以配藥較之鹿　等物不　百倍其功余友陸君少時色　過　　頟两虚未老先　艱於子息　經屢服三鞭酒雖　見效卒亦無　後平　五十遊幕到閩　求得四鞭壯陽之方專以馬難　重配八三鞭助以和平藥物不用　　之品泡製成丸服食數年連生二子一女壬午端陽同席出方見示余不敢自私因而照方單藥配合監製務　公之於　　使求嗣者皆無遺　　此丸專治　愓　損相火襄嗣　膝酸軟　冷精　及遺精夜溺或陽痿不舉或學而不堅多服此丸并可延年益壽每两取回工本洋二角非同射利不過取以便人云分設上洋棋　街北首廣東延春間 
　　新裁採新尺牘 
　　是書搜括近時士商四時通候荐託贸易　喪　喜及三敎等札别類分門　　　書問答與彼衆尺牌不同耳倘諸君見之一目了然也採新一角半尺牘要覧一角半戒悶香艶集二角四馬路萬卷樓城內賽順堂啓 
　　著易堂售書處 
　　皇朝三通四十元建炎以來繋年要錄二十元郝氏爾雅義疏五元説文都目一角半段氏説文撰要一元四王箋禮記三元王箋儀禮二元五王箋公羊三元天下郡國利病書方輿紀要二十元以下白纸左通補釋四元石笥山房集二元樊榭山房集二元家語疏證三角連子居詞三角文字蒙求三角欲購者請至上洋棋盤街本坊可也 
　　鉛版新書發售 
　　數學啓蒙六角增補英話注解二角英字指南二元英字入門五角朝鮮竹枝詞一角馮雪樵經解三元黃宗師江左校士錄五角王大宗師全槁一角又熟課一角八又松屬考卷一角二此外尚有銅版石印各種名目繁多不及細載備刻仿單以便選購上洋著易堂啓 
　　生生堂佈告 
　　店家立招牌爲業客商認招牌爲憑今本堂衖口法界大馬路中巿有甡甡堂一店字異昔同希圖淆混遠處交局寄買須認明本堂老招牌庶不致悮 
　　保德蘭四門町泥出售 
　　才倍惡齊利脱喃勃　特四之四門町較别種均高久已馳名今運銷中國加欲購或定辦者請移玉來行面議可也經手中國各處義記洋行啓 
　　十八省府州廳縣異名錄 
　　百衲瑟聨句 
　　州縣異名錄加上海縣别名日滬瀆寧渡府别名曰四明之類是書各省府州廳縣别名無不備載洋两角○百　琴聨句係長洲秦膚雨茂才所誤以雨物之绝不相類者鈎心門角结譔成聨又名分詠體展閲一遇頗覺新巧洋兩角○管可壽齋尺牘三角在上洋文宜書局掃葉山房各書坊出售 
　　精較石印小搭珠華出售 
　　珠華一書誠小題之正鵠小試之金丹自癸未迄今爲藝林所共賞矣第日久字頗模糊茲較訂重付石印凖於是月廿三日出售定價洋一元六角欲購者至上海書坊各省申昌均有寄售如躉買者可到本號面議可也二洋經橋同泰號 
　　江蘇松屬考卷 
　　王大宗師所取松郡考卷並詩賦雜作用活字擺印白纸每部洋一角二分寄棋盤街北首實文閣及各書坊　　闊門縐布 
　　縐布之需春夏秋冬四時皆宜價衹布值看若素縐更兼受用耐久且本拔意圖久遠而　廣銷所以售價格外克已三丈六尺聞一尺三實洋一元二角半託上海褔瀛書局之門庄代售此佈 
　　赤脚大仙魚膘種子丸 
　　此方係雲南大理府周姓年老無子遇異人傳授此方服至有餘自覺目明身健髮黑鬚烏久服連生七子壽至九十有七此方專治身體虚弱老少酒色過度頭眩耳鳴神昏目暗腰膝酸痛四肢無力自汗盗汗下元虚損夢遺精滑陽痿或男子精寒腎虚陽物不舉不能久堅元陽衰敗或女人血寒氣弱子宫久冷赤白崩帶經水不調久不受孕服此立效有子者服之亦可却病保元每两洋一角减附桂每两洋八分上洋英巡捕房對門廣東不接元堂何均年監製 
　　新出銅版小題文藪二集 
　　是書在日本精刻銅板自到東京專誠校對覆之再三毫髮　　两易寒暑今始告竣得足文四千均選窗稿書院又與珍珠船文府避净雷同墨争字影更覺顯亮板口格式悉照初集以副湊合仍訂六本價洋四元如躉批格外减讓上海棋盤街文瑞樓啓　　鴻福齋來 
　　小行售出英八月份頭彩附彩俱洋前報現售英十一月票分裁價照大巿绅富信購原班回件红票升足 
　　屈臣氏 
　　嫩容玉液 
　　皎如玉樹臨風前 
　　凡人本來面目有好有醜惟容色可以修好也無如難得其妙法以修之故堂北風撲面更易老人顏色本藥房因考究最滋潤之物配人妙藥製成此玉液香逾玫瑰令人搽之光潤玉顏嫩滑肌膚其用法宜於臨　時以些少匀於面上令其自千俟早起洗覧鏡自照倍覺光昌所有痲瘰斑點晦氣除去凍　爆拆等患無虞誠嫩容第一妙藥也諸君光顧請認禀准用龍麟伴塔爲記庶不有悮每大罇價一大元小半元正甲上海大馬路屈臣氏大藥房謹啓 
　　保險讓價 
屋本行保險房屋及洋棧房貨物向歴有年蒙諸君光顧今將保價格外公道如有貴商欲保請至本行面譜可也公平洋行啓 
　　石印缩本時文出售 
　　多實船時文大題文彚　清經解文　通考四書翼注論文以上各書均登前報毋庸縷述如蒙購取者卽至上洋新北門外直街六合堂面議可也 
　　輪船白想船想船租賣 
　　發茂號今有白想船大小數只有小輪船两只欲往杭州蘇州貴客欲租欲買者請至白大橋東首九十號房子内面議可也 
 
 

Page 8

 
 
　　參茸扶陽乾健丸 
　　嘗謂伯道無兒人身恨事推原其故亦人謀之不臧也本堂藏有參茸乾健丸一方承遠祖之秘授得盧扁之眞傳其性補而不燥温而不熱能補坎離未足之氣能助天地再造之功换骨卽是此丹慛丁莫如此藥俱用王道補養之功并非行霸宣淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭彚眼花耳嗚目暗自汗盗汗精神短少作事健忘腰膝疼痕步履無力等症悉皆取效如神倘有關睢久賦而乏嗣興嗟者將此丸常服則枯楊可　生梯之象幽蘭定占八夢之祥矣外有參茸坤順丸專備婦科所用两者分服則男精固而女經調取效爲更速也早晚每服三錢淡鹽湯送下無容戒口小丸每两錢三百文大丸每盒四個洋一元○一分寄九江廣泰源洋貨店○一分江西省城磨子巷羅春臺○一分安慶小南門内羅春台○湖州府城泰和坊申昌書畫室發兑棋盤街廣廣東梁愷悌啓 
　　參茸坤順丸 
　　易曰乾健也坤也乾健而而坤順化育之功效在是矣本堂秘有良方旣製成乾健丸能治男子益髓固精今又製就坤順丸并令婦人調經受孕經云男子以固精爲本婦人以調經爲樂二者相需爲用奚難一索而成世之乏嗣者問津及此又何慮乎種子之無良方也大凡婦人不孕之故皆因月信不调赤白帶下子宫寒冷憂思怒　所致其人必面黃體瘦四肢無力夢寐不寗嗳悶呑酸咳嗽潮熱服此丸則功效如神未孕之前卽調經種子旣孕則保產安贻產後則扶元固本倘欲求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每两錢三百文大丸每盒四個洋一元○一分寄九江廣泰源洋貨店○一分江西省城磨子巷羅春臺○一分安慶小南門内羅春臺○湖州府城泰和坊申昌書畫室發兑棋盤街北首廣東梁愷悌啓 
　　福康烟膏土莊 
　　本莊開設湖莊漢鎭四官殿正街下首石庫門面自運大小洋藥臨庄親揀川雲各土提净清水雲南川廣公膏陳年大土公班不惜工資以圖久遠貨眞價實各省　名商翁賜顧或托信購務須認明小莊有三星爲記庶不致悮主人謹啓 
　　保康保險有限公司 
　　本公司總局在新加坡資本洋二百萬元已收足四十萬元現可保外國行家及中國房屋火險其價照大衆巿面一律凡經本公司保險者無論是否股友當本公司總議事時議定應付扣用若于皆一體付给欲保者如欲知價目及詳細情形請問經理人末士逹展可也光緒十二年九月初二日保康公司啓 
　　遷移 
　　啓者本公司今遷往英界大馬路東首老德記大藥房對面交易不論中外房屋貨物及洋面各險均可承保其價公道貴客賜顧請移玉趾面議不悮九月初五日保康保險公司啓 
　　湖南新到 
　　祝由科白水神符專治諸般疑難怪症内症符到病愈外症不用刀針卽將移去當面奏效倘承惠顧到壇自備香燭隨到號金一百六十八相邀到府醫治醫金面議寓二馬路石路口復順興棧内 
　　两得其益 
　　本行在申歴已年久凡殷實巨家共稱莫逆屋地進出皆託本行如貴仕商有房屋地基買賣者本行俱能代辦神速週到其時價無不如業主之願也屋地貨物欲做押欵本行格外公道祥福洋行白 
　　聠發土棧 
　　本號開設上洋寳善街口揀選大小洋藥照籍批發提庄監製清膏每洋一两四陳膏完灰二两四公膏二两六冷籠二两八熱籠三两三小膏三两三平頭外加比前格外公道仕商光顧請移玉步 
　　聲眞東洋蘭花香肥皂 
　　專治一切油膩並驗上烟色黑氣而奇香觸鼻以之餽送親友亦覺玲瓏可愛擦之可皮膚滑潤每匣四塊計大錢一百四十文每逢禮拜三六登報仍在上洋仁濟醫舘南首榮錦里對門大豐店基錦泰仁布號一家出售餘者皆非日本錦蘭香啓 
　　東洋香肥皂 
　　專治一切油膩及臉上烟色黑氣擦之可皮　滑潤每匣四塊計大錢一百四十每逢禮拜三六登報寄在上洋打狗橋北永昌順布號實善街中錦潤堂扇店二家出售錦香室啓 
　　新刻銅板詩　扇面 
　　裱成十六方白绵纸扇　面平去八五聲全刻於半面每張二角躉發面議上海法馬路西雙鳳樓東首興昌里内東璧山房並抛球塲　　山房 
　　帽正大减價 
　　自造盤珠翠墊五彩料正盤珠珠正每千洋八元雙翠珠料正每千洋五元八角至上洋小東門口久吊橋塊遠處信購原班回件榮昌和記 
　　同　福利 
　　本行　向吕宋　售十月份票價　大巿批發公道红票升足信購者認明上洋其盤街 
　　英北商人保險公司 
　　　者本公司代各華商貴客保火險　保房　或保貨紡其價絡外公道以首本公司所保房屋貨物等件有遭　者一切均已　數賠　可知保火險一筋最爲有益一經保險给有保險單雖經燬　仍得賠還此事爲保險給有仍得賠還此事爲保者　之要　有欲保者請至本公司面兹可也本公司上海代理人　昌洋行啓 
　　愛的生電氣燈告白 
　　啓者本行今有愛的生所製之電燈出售其燈有各様用處或醫生或牙科或各様格致處均可點用其燈上機器一切俱全如街上店鋪戲園彈子房各屋要用可來面議以便開價此佈光緒十二年二月十四日代理愛的生電氣燈公司人豐泰洋行啓 
　　外國新到 
本公司由外洋運到灰色黑色礬石邊大小自鳴鐘風雨表雙眼單眼千里鏡電氣燈各式大小火油燈打様畫圖用機器指南針規各色大小玻璃花瓶國木尺大小鋸子髮剪象牙筆杆等其餘奇巧異物不能细載行情格外公道此佈上海福利公司啓 
　　英十月票 
　　全張六元半張三元分條七角遠客函購原班回件上海棋盤街北首本行信封有恭喜　爲記萬利行啓 
　　高麗參減價 
　　自在高麗年久專辦老山别直大小參昆其價黑巿八折仕商賜顧格外克已請至上海二洋涇橋萬和里廣大號啓 
　　廣東梁四遠堂男婦科　 
　　男科固精廣嗣丸○專治男子腎虧無嗣陽事不舉陽舉不堅陽舉卽洩小解過多久年白濁夢裹遺精頭昏目眩耳鳴耳　腰痑骨痛手足無力精宰短少　仲健忘自汗盗汗便後遺滴膀　疝聾所有男子諸盧百損等服之俱有奇效每　四两價洋一元○　科開經保育丸○專治婦人血氣盧弱月事先期月事後期月事無期月事痛閉經不通赤白帶下白淫經期腹痛虚寒不孕血龜血塊血山崩漏脚酸　痛頭目眩　胸明痞塊　逆吐酸週身骨痛不思欲食心氣疼精胎動欲　催生保產臨產艱　產後虛弱產後　冷後泄瀉產後肚痛產後脚痛惡靈不止子腸下陷產門不閉乳計不通產後頭　產後　深產援氣　以上各症本堂另有仿單照加藥引開服每宜十粒價洋二元外有各項　丸小丸名目甚多不容細錄但所有丸散膏丹俱仿古方揀　地道上藥并不苟且欺人如蒙　服至上洋萬　祥吕宋票莊一寄江西　春臺號　兑 
　　新到秋季搢绅 
　　文武八角秃文六角落中郎全集十二元袖珍韻府羣玉一元四角經字駢體一元二角上洋五馬路文玉山房啓 
　　英十一月票 
　　全張分條價照大巿信購原班卽奉 
　　　　九月初八日錢洋並匯银票行情列左 
新會劃收巿七錢三分一厘本洋八錢五分銀拆收巿一錢八分洋拆一錢七分洋找頭七錢三分三錢找頭一千零五十文卡錢一伯四十四千文衣牌一千零八十文銀行現銀票四先令五辨士半六個月期票四先令六辨士七五又四個月期票四先令洋辨士半商人票六個月期四先令六辨士五八又四個月期票四先令六辨士三八 
九月初八日進口船禮拜二　 
　　江表輪船由寗波招商局江永又由長江招商局江孚又由長江招商局保大又由天津招商局富順又由香港招商局富有又由福州招商局天津又由汕頭太古公司實華又由長江廣利和意物又由東洋禪臣行　　初九日出口船禮拜 
　　機士倫　船晚往香港省城禪臣啓晏干那又晚往香港英國英公司高陞又往烟台天津怡和啓保大又往烟臺天津招商局富順又往香港省城招商局富有又往福州招商局宜昌又下午三點半往寧波太古公司公和又晚往長江怡和啓天津又晚往厦門汕頭太古公司 
　　初十日出口船口禮拜四 
　　通州輪晚往烟臺天津太古公司寶華又晚入漢口廣利和啓大沽又晚入厦門汕頭怡和啓江表又下午寗波招商局江永又入長江招商局 
　　十一日出口船禮拜五 
　　廣東輪船晚往香港省城怡和啓北京又晚往長江太古公司上海晚往長江太古公司 
　　十二日出口船拜六 
约科哈馬麥魯上午八點鐘往理洋釜山三　元山仁川　春烟台天津公司華利又往長江麥邊啓 
 
 

Page 9

 
 
[賑捐淸單]  
　　同仁輔元果育普育堂於上月接讀上海縣莫邑尊照會捐册勸辦山東賑捐至本月止共經收得捐銀一百五兩七錢五分洋二十四元又四開兩元八角二元大錢四千文除業將捐欵檢同捐册一倂解繳上海縣核收解濟外用將各善姓捐數分晰開登報章用徵共信計　楊　第六百七十一號玉記洋一元恩　堂洋一元隴西　土洋一元映桂軒洋一元聊盡心洋一元楊字第六百七十二號聽月主人洋五角花韻居洋一元六齡童子錢四百駕　氏錢一　映明性洋五元徐隱名錢四百徐　　寳　兩只合計連批寳銀一百五兩七錢五分寄居氏洋一元竹壽山房洋四元女童子陳彩雲陳彩鳳洋一元臺石山房洋四元楊字第六百七三號平原子洋一元得所居四　　無力錢五百麟趾室錢三百楊字第六百七十四號莫因同洋兩元隱名氏八開兩元綺雲書屋錢三百涵翠軒錢三　師竹山房錢四百以上共收銀一百五兩七錢五分洋一十四元　錢四千四開洋兩元八開洋三元 
　　上洋　利公司接售英十月份吕宋票變通新　 
　　吕宋發財票設立多年原悠　舉起見信實秉公並無欺　向有定章辦理中外　知因近年消路　廣號額步加至三萬號　彩不易本公司變通新章將吕宋票號碼三萬　併立三千張每張十號不同號售英洋二元半張五號售英洋一元分條一號售洋二角而便於買客易於得彩之意　○本公司創于英九月份變通票起頭月售出頭二大彩其得主早已聲明報章告白○茲有英九月份電報早定于八月初十日可到因吕宋開彩機器損壤　修好故改期至八月十九日下午接到九月份頭彩第二萬八千八百廿八號○二彩二　二千四百廿七　此两號碼均是本公司售與绍　劉子清無鍚楊松亭两處共得洋一千四百元得主之　　以昭本公司信實也其餘着彩待九月份吕宋號　到申照　卽兑彩洋董　　　遠處　原局寄去關照　洋○今本公司新創起初快售頭二大彩可稱財臨旺地可喜可賀矣現　法十月份新章票第張十號不同　英洋二元半張　號售洋一元每號售洋二角開期華九月初十日電報三大彩號碼到申對單约遲两禮拜可到仍照向例對單到申着彩立卽付洋無悮○外埠並無分店○亦無　售收回等　○及在外抖消如　　　招牌與本公司無涉如蒙賜頋　請至上洋棋盤街北首本公司招牌遠處來信指明本公司號便是庶不致悮特此佈告　　救火藥水出售 
　　啓者今有吟斯答救火藥水托本公司寄售其藥水無論男女老幼均可　 
用其水沾染衣服或貨物之上並無損　瓶上有　絲鈎子可以懸挂無論賬房機房室船上各處　宜取携甚便用此藥水可以保全無數銀貨性命所費者小所全者大假如起火之時取藥水數瓶人火中立卽熄減每箱計藥水十二瓶其價每箱洋十六元購此藥水切須留意勿購僞物本公司所售之藥水瓶係　色瓶上有星一塞口堅固塗以石灰藏之水久不　　失此種藥水惟本公司一處　售此外並無公售賜顧者須認明瓶上之一　星勿　此佈上海　利公司啓 
　　三彩誌喜 
　　本行向售吕宋發財票歴經多年誠實不欺四遠馳名屢獲大彩多多無算外埠函購原班回件槪不失信英九月份三彩中票係二萬一千八百廿四號又是本行出售半張售與本埠大昌棧内泰記號又半張公　售與五姓現售英十月份票如欲光頋省請爲速來購　　收兑彩票格外公道惟變通　章小票一槪不售此佈漢口華記洋行啓 
　　火酒批發 
　　本號專辦老牌火酒兼售火爐器其一應俱全倘蒙賜頋誠　無欺外埠信購原班回件上海三洋經橋北　沿河 
　　名醫留滬 
　　吾鄉王良　世侄邑庠生也精醫理治險症久著隆名茲因朱姓聘來遊滬上僕勸其卽此行道普　妙方更可馳聲中外焉定寓　致書院後德　里二巷陳篤　　 
　　石印小題宗海　 
　　是　　又八千首與文　　　等無一題一　之　　屢　　　諸君　　　　計十六本　六五角上海二洋經橋法馬路文　舘發售 
　　致語道謝 
　　竊志在維人快發沈中火之秘功能種子方傅海上之仙此在昔所　聞迨於今而始見得斯法者其爲梁愷悌堂乎該堂　從　海開設申江以其所得良方製爲各種丸藥兼　衆美獨步一時治則對症必廖名已不脛而走矣僕弟兄年過三十虚熊夢而求子情段　　壽並六旬感　趾而望孫念切　神未應乞藥無靈亦旣意沮心灰自謂數奇命定矣癸秋有友歸自滬江出　愷悌乾健刊坤順两丸仿單相示具言其妙且囑購當其初猶未信心取用乃　實效按乾坤之命義别男女以分令　日服數錢月雙坐喜甲申九十两月先後各舉一男二老藉以開顏衆親咸來稱賀　開湯餅慶集堂階旣而語及綠由岡不詫爲奇異其有未曾得子者彼此傅言相率購服近聞各皆懹孕從此應效如神此外則同里郭肯堂多年白濁中表朱雲甫素患遺精服乾　而均愈内戚何范氏每病經期鄰婦張李氏常流白帶服坤順而並痊事豈偶然功誠　矣設非該堂方藥良美製煉精纯惡能若是也耶余北兄旣愜心期不忘所自特登申報略表寅忱所冀芳名愈　咸欽種子之丹吉兆可徴不義宜男之草諥佈姑蘇　門陳亷石鏡秋拜啓 
　　上海匯豐行告白 
　　本行所存原本洋五伯萬元並招新股尚未交足計股洋二伯零七萬四千七伯四十四元七角五分两共計洋七伯零七萬四千七伯四十四元七角五分另外公積洋二伯三十萬元並新餘利洋一伯五十六萬三千三伯六十一元六角六分两共又計洋四伯零六萬三千三伯六十一元六角六分總行開在香港今在天津紫竹林設立分行廣招中外商務凡上海香港福州厦門漠口小吕宋西貢新加坡並外國倫敦法國印度新金山美國日本諸凡贸易繁盛之區無論零躉　票俱可由津　兑並代押欵及存銀生　請至本行面　可也特此佈聞 
　　新　金　鑕 
　　啓者本行今有新到金剛　其貨　佳價　便宜各士商　顧　請來本行面　可　天福洋行啓 
　　恒升泰 
　　專辦粤東各欵色腸红綠福茶褔州揚州各式漆器漢鎭水烟袋青藍布疋發客貴客賜顧請移玉步棋盤直街開張 
　　大英公　英十月份票出售 
　　本公司自　　宋專運發財　出售現售英十月份票全張六元半張三元分條七角頭彩　洋三萬元二　一萬二千元三彩五千元其　小彩另刊仿　隨票陮　　　　九月初十日在吕宋開彩　處函　　　本號　記　不數悮天　發記　中大實麥大有　大吉昌老　配 
　英十月票出售 
　　本行由吕宋分　來申開張有年專辦樓月吕宋票就發門售均可並售吕宋烟兼收彩票格外公道諸公光顧函購指明投交當班回件上洋四馬路 
　　專收彩票 
　　本號開在吕宋香港上海並無分枝别埠專運售吕宋票逐月批發並吕宋烟門庄零售價照大巿來信買者原局回件上海廣揚興行啓 
　　豐和九月號單已到 
　　英九月號單已到查本行售出五彩两半張其餘中彩甚多姓名不及細登○今售十月票開期九月初十日請早購票爲幸○指明上洋棋盤街北首長豐綢莊對門便是 
　　拍賣火輪船 
　　啓者本行有火輪船一隻名英葛巴大约可裝一萬担之數其船已停廣隆棧對門現定於九月十六日两點鐘卽英十月十三號在本行拍賣如各實號欲拍者屈時請來本行寫字字房拍定可也此佈曾德豐洋行啓 
　　輪船出賣 
　　茲者今有新　輪船一　船名飛龍該輪長九丈闊一丈八尺吃水四尺一點鐘可走十二買路船内機器檟具極其堅固其價格外公道倘貴仕商欲買者請至本行面議可也此佈馬立師洋行啓 
　　英十月發財票出售　　 
　　全張六元半張三元分條七角惠顧　明本行回件記　不致悮抛球　鴻運來二馬路必中行仝啓 
　　召租 
　　現有洋平房一所工部局第四百廿五號門牌在四川　二洋涇橋北首如合意者至臨平東里本帳房領看定見可也地亞士行經租帳房白 
　　江左書林發兑書籍 
　　本坊雖云創始拽輯經史子集讐校有用各書必以料重工精印行海内並由同文局點石齋縮印石照以及銅板　字等書博採旁搜精華略備且上自京　濟遼下逮閩廣楚像通逹無閒苟爲宇内所有之　咸力致以應官绅貴客需及古今　　舊本亦拽　甚富價　物美定蒙　　君子所賞焉爰備書目一册以憑選擇近則親自　購遠則郵筒轉　價歸一律以誌不欺惟近時新刻日增月盛名目甚繁水及全載并　誠之上海四馬路英老巡捕房南首江書林主人　 
　　格致書室　 
　　本書室專售製造總局益智書會同文舘博濟局等處所著天文地理　藝算法醫化地礦光熱聲電動植各學之書並各圖畵與格致彚編及格致器料凡賜顧或寄售或託辦各種書器或問格致理法者均可移玉面談上海三馬路格致書室謹白 
　　芸缃閣書籍出售 
　　新增刑案匯覧十六元秋審成案三元説帖類編二元四角攷史拾遺一元二角蒜　山舘詩帖六角十家名文稿三角先正事略補編二角　批禹貢要註二角半易筋經一角洗　實鑑一角半成親王書法三角　研北大字三角水密桃譜一角半酒令牌譜二角牙牌新　一角尺渍新裁二角救急方一角格物新偏一角八治遊便覽二角海上竹支詞一角洪北江詩話二角攷古新編五角估银要書一角五生生神數一角金錢神數一角 
　　杭州大井巷德記 
　　開設有年向蒙售任近有無恥之徒魚目混珠外埠信購原班寄　信面劉海爲記否則係假冐並外國各藥水 
　　永祥豐　器號 
　　本號專辨陰沉香楠　枋獨幅　板　　圓心　　俱全蒙仕賜顧請至三馬路西德潤里石　門便是 
　　翕成號麵粉局 
　　翕成號自用機器細磨潔白麫粉開設拉碼頭處倘貴客照頋祈到該處面議價目但自九月以前倘有與舊交手有數目未清祈仍與舊號理楚與翕成並不相涉特此聲明准初十日開巿 
　　泰和館佈 
　　本館翻造房屋現已工峻一律更新客座寛暢裝璜時式承　满漢　席掛爐猪　按　小酌格外道地以圖四遠馳名選定八月廿七日復移原處先行交易擇于特此登報佈告 
　　頭彩三萬元 
　　英十月票出售每張洋六元半張三元裁條足洋七角小行等並無出外抖銷及分技别處遠客寄購祈指明投交當班回件騐明圖印信封不悮老廣豐萬福來同新癀豐萬　來啓 
　　頭彩三萬元 
　　英十月票出售每張洋六元半張元裁條足洋七角小行等並無出外抖銷及分技别處遠客寄購祈指明投交當班回件騐明圖印信封不悮老廣豐萬　來啓 
　　請得頭彩三萬元 
　　英十月票全張六元半張三元條頭七角收兑红票加升信購指明上洋棋盤街北 
　　英十月份票 
　　全張六元半張三元裁條七角遠客寄購祈指明上洋抛球塲騐明信　五字　記不悮 
　　西門町坭出售 
　　啓者本行現經久馳美名之卜而哈姆轉泥公司特託所有該公司之鐵水泥卽英語所謂巴德蘭西門町在中國各口消售者均歸本行經理該公司所造之泥貨價亷倘貴客欲購者請至本行面議旗昌洋行啓 
　　機器軍械出售 
　　啓者本行在滬專辦軍械歴有年矣履蒙各省各局委辦一切貨價無不相宜近來英國造之法較前更属精巧今有新式銅鐵大砲來　洋鎗大小銅帽粗細火藥挖河機器大小各種具　　有貴客绅應需各種各式祈至小行視様面議價目格外公道特此佈聞同治十三年六月日地亞士行啓 
 
 

Page 10

 
 
　　石印　書　器出售 
　　啓者英國名厰士耿博專製各種石印　畫機器工精料堅靈巧無匹向托小行在中國經理專辦歴承同文等各書局定購俱各合式無悮現在該厰製造益精新出汽機印架可裝置煤氣火力一日能印七千餘張較之舊式不　事半工倍所有印書油墨照相藥水一切應需之物均可隨時定寄限期到貨倘荷什商賜頋請至小行面議可也寓上海外洋經橋北塊大英醫院内麥利洋行謹啓 
　　脱離若海 
　　余受洋烟之累久矣屢思戒绝苦乏良方前閲申報不武牀胡氏掦名之積　堂戒烟膏可裝在鎗上吸食頗有靈騐逐往購服之半月後果然面轉红潤而烟瘾盡除矣故遂代爲登報掦名如諸君欲戒烟者新向申北老旗昌後實　公所東首鼎生綢號内買之試敎敎天便知奇騐並非虚語耳倘各外埠欲買者新扥各信局可也　康茶棧　竹笙啓 
　　十三對聨大成 
　　天地宇宙間莫不有對偶是書集十三經成語數千聨自日月星辰草木鳥獸朝覲會同軍旅田役等共成三百餘類不獨文人學士詩賦文軍中用之典雅卽家　孺子欲爲詩作對者讀之覺十三經之文彩精具於一心也每部五角○四書對聨一角○詩法舉要两角○經史問答六角○歴代職官表六角○國朝名人傅略四角○五經字考两角四馬路文海堂啓 
　　新到上貨 
　　墨晶三元茶晶一元翡翠玉鐲三元一只戒指一元如假包退金利源碼頭昌順隆 
　　三鞭壯陽種子丸 
　　參茸婦科毓麟丸 
　　凡人身之强弱不外乎陰陽眞陰固不宜　元陽尤不可損故欲固本必先壯陽本舘創製此丸用鹿鞭　鞭及海狗腎爲佐以參茸配合上藥鞭卽陽其以陽補陽故能壯陽功用更　取山海靈物助水火元神藉補先天克培中土使老爲少反弱爲强　眞壽世之良方無愧回天之勝術如遇精元虚損色　過傷陽事不堅氣不纳腎夜便頻多耳鳴眼花等症早晚每服三錢淡監湯送下不燥不烈無倚無偏由　而入自堪益腎添精服之旣常又能提神　良　　延冷咅元重　批　　申每羊二　　　製調經麟丸專治婦人久不受孕月經不調赤白帶下　嗽潮熱胎前產後諸症服之無不奏效每丸二角半小丸每两洋五角欲癀嗣者男三鞭女服　麟則男精壯而女經調陰陽旣濟功效更速一索定徴蘭夢踓老翁亦　廣嗣焉此二丸家傅秘方用藥精良與諸家週别的　應騐倘如不　將别家老比數一試便見高下廣東鹿芝舘分設上洋老巡捕房斜對門 
　　重刊遵生八牋 
　　前明高深甫先生清閑富貴陸地神仙著有遵生八牋一書自起居颐養以及日用服食調攝藥餌評號書畫精刻晶玉章法　别眞僞古帖種花養魚等類莫不詳俻並載經騐良方製煉丹丸要訣誠攝生之秘笈怡情之鴻篇也鍾伯敬先爲之重訂原板久佚今覓得初印售本重爲校　每部十六本定價三元六角寄上海千頃堂以及各書坊發售 
　　硃　増註知愧軒尺讀 
　　生意尺牘不下數十百種而三百六十行有一行有一信者從來未有是書將三百六十行信利分列十六門附各行拜賀年節及　喪喜　　信特詳如註釋并增剛原又較之大衆尺牘更覺新鮮而時路每部洋六角○硃批筆耕　尺牘两角四馬路文海堂啓 
　　俞陰雨太史誤字辯正 
　　字　之辯與字昔之辯在毫厘　耳偶一大意無不貽笑大方此不特生意中人有之卽　書者亦在所不免是書將以訛傅設及似是而非等宇逐一標而出之貴啓學之要書洋二角寄四馬路文宜書局代售 
　　校輯目覩書錄發售 
　　行素堂目覩書錄所以續頋氏彚刻書目也頋祇載道　總目今補以釋　全書且備載南北两　末附汲古閣秘本書目亦以見古本之流傅其倖存於今致足貴也　恐耳目難周諸多遺漏更求陳桂廎廣文博採旁蒐以擴所未備因略爲排比以類相附仍顧氏例分爲十編海内好古之士或可藉是编而多獲而多獲善本歟兹寄存上洋北巿英老巡捕房南首江左書林蘇申掃　山房及各畵坊内發售扇料帋洋二元官帋一元六角均裝訂拾厚本吳　朱記荣槐　　 
　　復成字號 
　　上海棋盤街中巿　製清膏每洋一　三錢陳膏　　未洋一两九錢公膏二两二錢冷籠二两五錢熱籠三两二錢平頭外加比　公道蒙仕商賜頋　　明牌號 
　　精製烟膏 
　　本店開張上洋小東門外洋行街坐北朝南精製各種烟烟膏貨高價亷馳名久遠茲將價目列左清膏每洋两二錢陳膏二两公膏二两三錢冷膏二两七錢熱膏三两一錢除清膏外均完灰六成平頭外加諸尊光頋格外克已此佈上洋洋東門外日新盛啓 
　　老悦生號 
　　本號刻到時花各色加闊頂上漳　羅　又超號各色公司大呢又有中號醬综墨　灭青各色大呢每碼一元二角五算做長袍等件甚之合式貨眞價亷格外公道貴客光頋請至英大馬路口　珠埸朝東佈逹 
　　靈芝戒烟片膏 
　　本齋得異傅煉成此藥專戒鴉片烟瘾異常奇效百病消除每片價錢三文戒烟膏每　一元八角戒法細述仿單在上海老閘謝家橋九與里發售存良齋啓 
　　專退汗班藥 
　　凡人身及两所生斑點火不　視此　擦之一宿立卽除清永不再發每包錢六十花枊毒散洋二角寄申二馬路尾有利有　售立啓堂路製 
　　婦人白帶丸 
　　婦人白帶十有七八若不早治百病叢生凡氣血已衰患者立　變生諸病若年輕壯婦患者雖不立見其害故以任其日積月久因此經脉漸至不調氣血日見衰弱面黄肌瘦腹中服病煩熱氣悶其害之甚　艱盡述以致不能生育者更爲可惻本堂家藏婦科白帶藥一方且遍究諸名家婦科醫論方敢採藥如法製成公於濤世眞可藥到病除種子第一良方也已經歴年銷售久蒙四海賜頋購服者皆云果然止帶　速大有神奇之妙故年來購者日衆本堂斷不敢自居　奇藥價分两照前始终不二凡病輕者服二三盒全愈重者六七盒除根每盒一元送價目附良言書一　今有十七頁此佈上洋英老巡捕房斜對門中和里内廣東詹誠德堂藥房啓　 
　　石印加枇味根錄 
　　是書爲購義善本故海風行家　户誦本局惜工貲精抄詳校楮墨印訂務極精工行疏字大爽自異常較他處印本更毫髮無　每部訂六本價洋两元躉售從產到局面議積山局啓 
　　石印牙牌數 
　　積山書局埽　山房千頃堂實文閣集賢里天保棧清河里朱卜年痧藥店均有寄售每部二角如欲躉售格外便宜 
　　果然得錦禁標 
　　自　逐月吕宋票出售全張六元半張三元條七角收兑红票外克已遺咸來信至棋盤街北首原局回件不悮兼售　印各種書藉俱全此佈 
　　治喘斷根九製蒼丸 
　　余見世之治哮喘者按症擬方　愈則易斷根爲難何也見喘治喘脾燥混濕僅治其標究未深知其本綠夫痰飲停　日積月累留匿於中结成　曰外無所觸伏而不洩一遇外寒奇動内積發作遂致肺覈　寒中氣隔絶甚至手足無力呼吸難通此喘之所致實水之爲累也明矣當其喘作腹痛便急面赤甩藥無靈遍投以寒熱温凉諸藥格格不入從權治之惟有設法大吐乃得稍安可知治　以先治水必使水之審消然後喘之患息余少年常患此病屢醫不能斷根後遍覧諸書搜得九製　术丸一方如法製服其病若失原此丸之用法在倍土制水土旺而水自無欋專治其源自然牌土健運痰餤濳消哮喘之病永無復作但王道無近效必當　未發作之前預爲服食由漸乃可奏功若臨喘服之無濟也服丸多少視乎症之重輕隨時服之輕則二錢重則三錢自見奇驗竊見哮喘之苦人甚矣余經見效不敢自私用製此丸公之於衆亦欲健使斯世歸方便云爾每两價洋角癀東邇遐齋臘丸號分設上洋英老巡捕房對門○另有暫治　洋金花每两錢五十文　 
　　活人無算 
　　此丹專治　梅銷毒急口下疳一切毒症無論遠年近染服之立效並能　　久名中　每服两元　　　　一烟臺　　報局代售局設盆　　閡小槎醫寓 
　　八月初七日上海各茶巿行情列左 
　　六茂行 
　　蕊聲工寗四百零五箱十五两二五天祥行天實118工寗寧二百七十箱十五两七五魁春又工寧一百箱十六两大成又元二百十一箱廿四两　菊香118平水一百四十一箱　又18平水百九十六箱　祥　行萃實8工寗三百八十九箱十七　萃芽又工又二百四十二箱十七仙路又工又四百零六箱十六两八旗昌行李亦聲8屯四百五十二箱實　　錦芳18元一百七十六箱廿一两五怡　行運蘭18平水二百八十三和十　两仁記18又三百四十三箱十八两實和行麟芳118平水二百零七箱十四两德興　智記18平水二百十二箱廿一　二五 
 
 

Page 11

 
 
[陽官報]  
　　新授江西督糧道鄧觀察蓉鏡於八月二十九日乘江裕輪　抵九江卽入致和公館暫駐本月初一日換坐紅　數艘挈同瀛　晉省履新九　文武各員迎送如禮補授九江江防分府克司馬挈同瀛眷由京來潯擬卽晉省禀到繳　一俟奉到憲牌再回九江覆新 
[鄂垣官報]  
　　八月二十二日藩轅牌示漢陽縣新灘巡檢事務詳委本任松滋縣典史蕭炳垣江夏縣鮎魚口巡檢事務詳委南漳縣方家堰巡檢童　春南漳縣方家堰巡檢　務詳委江夏縣鮎魚口巡檢朱錦庚俱調署興山縣典史員缺詳請以新班先補用典史汪興傳咨補准補武黄同知傳圮孫奉委赴隨州會審案件候補通判孫繼高奉委赴山東提剥船經費俱禀辭學憲張文宗自初秋間回省考試武昌府文武學終場後始　是月二十四日拜會兩院辭行赴　宜一帶考試上五府藩轅牌示鍾祥縣典史缺飭新選之劉锡珍赴任咸豐縣典史事務詳委分缺先補用巡檢染景鏞署理布經歴托溥禀謝俸滿保薦卓異候補縣沈星標禀見赴襄陽聽差候補縣陳延益奉藩憲委赴應山查訪控　赴兩院禀　委辦沙洋厘局候補直隷州歐陽定果自應城查辦鹽務回省禀見往兩院禀到署黄岡縣陽邏巡檢江德修赴兩院禀辭赴任江漢書院山長阮拜會督憲候補府經歴余鼎臣奉臬憲委解犯官赴河南赴兩院禀知二十七日調署興國州事本任漢陽縣薛見辭赴任大挑縣汪瑞曾赴兩院禀知聞訃丁父憂○本部堂院於九月初一日平明時恭詣文廟藩臺詣武廟臬臺詣玉皇閣鹽道詣文昌閣曹道臺詣火神廟周道臺詣宣潤敷化龍神廟魏道臺詣江神天后宫洞庭雷祖楊泗漢神廟彭道臺詣　神廟風雲雷雨廟錫道臺詣八蜡劉猛將軍廟武昌府詣城隍廟行香九月初一日戴暖帽 
[朝審人犯清單]  
　　朝審人犯案由錄左絞犯一名楊普鬥殺絞犯一名蘇博通額威力主使人毆打致死斬犯一員徐延旭夫悞軍機斬犯員唐炯失悞軍機斬犯一員趙沃統兵將領防禦不力致令潰散斬犯一員張成統帶兵輪抵禦不力致令失事絞犯一名　舜誤傷　親尊長斬犯一名張二狗卽汶英偷盜大内神御物斬犯一名孫大卽孫秃子罪人拒捕殺人斬犯一名郭三卽三合散殺斬犯一名松瑞鳥鎗殺人絞犯一名逯　共毆斬犯一名玉罄謀殺斬犯一名孫舜卽孫山兒偷乘輿服物絞犯一名張立廷鬥殺絞犯一名謝順兒卽謝萬義開棺見屍爲從絞犯一名楊三卽楊永太又名山羊共毆絞犯二名修大卽大修又名住兒劉二卽劉套兒發塚絞犯二名胡興枉李五卽李五兒毆殺絞犯一名孫九共毆絞犯一名袁三共毆絞犯二名張三馮小兒鬥殺絞犯二名李海兒杜二卽杜騾子發塚絞犯一名宋來子遣犯脫逃行兇絞犯一名張四卽張文志光　爲從絞犯六名朱三何虎兒　劉四套爾劉二陳三均塚絞犯一名延喜卽　延苓又名宗　山卽松子又名宗十卽宗延苓遣犯脫逃復行爲匪絞犯一名張燿鬥殺絞犯一名張三　快馬張三發塚絞犯一名吳桂幅鬥殺絞犯一名春多毆死妻絞婦一口高氏誘拐子女絞犯一名覺羅得瑞鬥殺絞犯一名連幅毆　妻斬犯一名王得寛毆死宗室絞犯一名褚二卽褚山東又名王二卽王登云聚衆中途奪犯未傷人爲首絞犯一名耿麻子卽耿二鬥殺絞犯八名梁二卽張二合升劉大　傅劉二卽劉丫頭小梅卽永舜魏二卽立山李二卽李立張二卽玉明均發塚絞犯張二受苓張七受舜祁伏兒祁大閭狗爾均開棺見屍絞犯一名李奎沅擅殺絞犯一名成秀鬥殺絞犯一名張大卽狗不理鬥殺絞犯二名趙端耿四　耿禾尚均發塚絞犯一名趙祥鬥殺 
[健僕逞威]  
　　一行作吏不得不任役使於僕隷若輩身家旣不淸白又未略讀詩書惟恃小信小忠濳伺所事者之喜怒而巧爲逢迎而爲之主者大率不求甚解視爲固然此奴燄之所以日熾也金陵水西門朱狀元巷有某公館主人籍隷湘楚在金陵聽鼓有年祇以太守職分較崇未能任奔走之役故雖同匏繫而獨少　期當制軍出轅巡閱時凡文武官之受節制者例就河干旅送太守素馴謹凡衙叅往往坐以待旦惟恐不及先一夕卽預飭閽者傳轎所不待辨色須至門下部署旣定太守猶恐有誤纔四鼓卽衣冠在燈下坐而　寐少頃曙　上窗而門前猶寂寂卽大聲問輿夫曰戒備否閽者始躑躅出覩轎夫猶手持烟筒徜徉於道乃負氣以桁擊其首轎夫見杵舉頭欲讓詎用力太猛頭偏　左頸遂僵竟不得返顧於是衆謪以口閽者益以杵亂擊時巷内各公館凡職在旅送者均需輿出輿夫數十人均未發聞呼救命聲麕聚而噪俄頃又來婦孺十數人譁然曰此人生死關係一家性命如有不測則老者少者將立轉於溝壑因伏地不去以示挾制太守明知閽者之孟浪然已無如何祗得自出貲爲之養傷敷衍衆人始散 
　　九秋二日余集同人讌日本北條鷗所於三慶園夢畹因事未至酒甫一巡高昌寒食生從海天春薄醉而來入門一揖卽大呼速取彩箋召名花侑席余笑　之鷗所亦興高采烈余曰斐卿旣見賞於君則氤氲使者桂笙不得辭焉遂以五色箋召姊妹花少選二靑衣前導斐卿與翠娥搴裳聯袂姗姗而來花氣襲人容光四射斐卿依鷗所坐盈盈含笑嬌態可人爲歌劈破絨一曲頗極抑揚之妙鷗所喜甚余曰北里佳人東瀛奇士洵合璧也然皆桂笙舉荐之功不可以不紀遂泚筆成之卽和鷗所原韻錄請桂笙夢畹政可○不是疎狂不是迂詞人風格樂淸娛紫雲一曲多情甚曾許當筵乞得無[  小藍田懴情侍者魏塘畢玉洲草]  
[棲流公所捐項淸單]  
　　冠芳樓四千一百零八文聚寶樓五百十二文碧玉樓三千五百七十六文樂也樓三千八百五十二文也是樓五千四百八十八文小廣寒六千九百五十二文北益泰十一千八百五十九文　月宫三千一百六十四文聚仙樓四千二百文滿庭春一千五百三十六文洗心泉洋四元閬仙錢三千文 
[上海四馬路文報局内恊賑公所經收海辦分司署鄂不不賑捐細戸清單]  
　　補登○八月初四日鄂册一千另另一號存仁堂五千文懷義堂三千文粒積氏二千文種德堂養心氏二戸各一千文又一千另另三號承德堂五百文厚卿氏四百文四知堂寶樹堂元記無名氏福泰德本記貽淸堂七戸各三百文棣記六百五十文培善堂退思齋硯耕書屋靑葱書屋育善堂愛蓮書屋六戸各二百五十文二銘堂無名氏鼎記養心書屋三槐堂燦記留蔭軒筱記祥　裕康德記蓮記留雲舘積善堂培德堂約禮堂永裕記精蘭室甡記知足軒不留名存仁堂念一戸各二百文留雲書屋德記務本堂吉記章記延德堂育仁堂慶記耕雲書屋綠蔭軒十戸各一百五十文無名氏養心齋餘慶堂裕康蓮蔭堂怡怡書屋子卿氏存德堂鉅源永康十戸各一百文喬記不留名合一百文又一千另十一號處中堂許銀四兩益公二千文順記興記得月樓黄吉厚不求知不知名不求知不知名肆好堂其恕堂親仁種善氏順茂讓德堂十四戸各一千文元記福記無名氏不知穀怡堂無名氏樂記厚記春輝堂燿記不求名敦本堂恕記厚德堂無名氏尋源十六戸各五百文共八六串廿四千文計實錢廿千另六百四十文其順堂賢記天理雪梅堂積善堂五戸各實錢四百三十文又一千另十五號月評堂五元種德堂德樹堂敦善堂碧雲書屋越記五戸各洋二元藜照堂孝友堂種善堂平心堂崇善堂紹白堂復茂堂七戸各洋一元又一子另十九號仁豫錢十千文餘慶氏一千文豫裕六百文敬業堂梁莫厘求安人竹西求安人萱臺安四戸各足錢五百文又一千另廿一號億源號錢五千文三合記三千文守記二千四百文嚴師琴平安記和記三戸各二千文李耀先轉記二戸各一千文又一千一百五十一號貽厚堂沈五千文三　王尊德堂唐二戸各二千五百文澄著軒吳永益局二戸各二千文和茂隆一千五百文東記局長春永崇素堂許瀛盛福昌元泰恊茂致和堂吳德盛泰張森泰恆太永生生局永恆昌十三戸各一千文昌記重五堂吳積安堂方福義興四戸各五百文又一千一百五十三號永恆昌錢三千八百文公義興二千二百文吳福茂二千三百文吳德昌一千七百文祥記鼎興各唐謙益三戸各一千六百文張森泰一千八百文吳永興一千五百文福義興二千二百文程增裕謙復興潘　德張湘記四戸各一千文方建新八百文許　記九百文黄春成裕恆大程德興三戸各七百文全記六百七十五文德公興集記同裕太唐德順虞廣升汪廣源六戸各五百文公順興裕旗二戸各四百文中和祥許德裕程怡升唐福茂四戸各三百文錫記唐謙記查裕大程德裕四戸各一百文程厚興二百文又一千一百六十一號喬公和玉隆厚唐謙益劉仁太宜義記五戸各四千文唐德興張湘記張福記宣乾記四戸各三千文朱怡茂吳增豫劉公茂方永興王同豐五戸各二千文邵勤太許德明二戸各一千五百文徐德順益興公查義大書院公裕和祥許正興汪義隆喬廣盛公益興程增裕張慶升十一戸各一千文陳福太福厚大駱聚和三戸各五百文又一千一百六十二號朱荆茂四千文全吉成三千文唐德順二千三百十五文卞永成謙益恆福恆太三戸各一千五百文祥茂德永茂德裕興許裕公許同裕高振興省記正泰七戸各一千文張森泰慶同和唐福茂德永興德豐昌裕和源徐德大李復興明恆丁恆昌方聚盛吳和興十二戸各五百文○以上共十册計紋銀四兩洋二十二元錢二百二十七千一百三十文合倂聲明 
[上海北市絲業會舘核奬籌賑公所施少欽經收山東順直賑捐八月廿四五日第一千一百十八九次淸單]  
　　海陽金氏洋二百元求安使者病痊完願由黄春甫兄交來洋一百元胡杏林求妻病卽愈由申報舘黄交來十元求保胎安人十元存心堂二元漱石山房二元錢氏貞季錠灰變價由諸有勤堂代寄嘉定老正大局交來二元籌爲室人勿藥移賑二元丹陽鹽局祈保身體平安由丹陽全昌仁局來四元崑山天和燭號補足前數由老正大局來三元七寶源泰三元海寗醉月軒沈由海昌老恊源局　虛對開洋一元亷吉怡洋四十元延積三十元二戸由汪永亨號來○平湖十三齡童子經募八十三歲太師母錢二百八十七文許節舘金錢八百文朱大弟曹八弟挑水阿四趙小弟三哥哥孔四弟陶和哥七戸各洋一元隣弟孫子君募一元吳四弟募一元共十一戸由同裕莊交全盛局來十元以上廿四日○無名氏由馬仁翁交來紋銀六兩思補過齋主求合宅平安由杭州朱公舘交全盛局來十元姚門張氏求母病速愈十元羅　屏十元梁溪無名氏由無錫全盛局來十元茸城靜嘯居代募十元不留名八元靜龍氏求保合家平安由泗涇德生莊寄順成局來四元江右子前有病四同鄉友醫好不受酬謝將資移助四元寗波益康莊由恊康莊來三元海日樓周氏求痢疾速愈由浙慈樟橋如康藥號交全盛局來二元秦鼎臣由徐潤之來一元衡記等省月餅資由始蘇崔公舘寄全盛局來一元海門恊泰南貨店由廣和糖行來銅洋廿元馬豐城銅洋五元鄭儉德堂洋六元鄭氏二元二戸合來八元江寗藩庫廳署福德祠内寗垣同人助賑公所第七批經募蕭縣王惺園漕平銀四十兩灣頭厘局徐伯農募鄭志先仝妻談氏助洋二元林匯川八月分捐一元海門公典十元德記泰記合三元萬盛萬春合兩元德盛永義聚長裕長源公錦源公註禮堂修德堂吳氏徐源盛施源盛公信沈肯堂十二戸各二元又前辦蘇鑣捐局委員吕募永和裕泰益源元發福源萬利廣源正大順正和益恆義和公記昌隆局恊盛鑣局泰盛鏢局聚盛鏢局義順成麗源義德潤椿袁明道寗遠行沈氏又和永白隱名氏無名氏沈洽豐劉泰來永興齡記三十戸各一元世萬春記一元乾源泰松濤堂二戸各半元共五十戸計漕平銀四十兩洋七十三元由巨豐莊合來九八規元九十六兩五錢三分以上廿五日 
 
 

Page 12

 
 
[光緒十二年九月初三日京報全錄]  
　　宫門抄○護皖撫阿奏爲恭報接護撫篆日期摺○署皖藩丁奏爲恭報接署藩篆日期摺○署皖臬孫奏爲恭報接署臬篆日期摺○護浙撫許奏報交卸護撫日期摺○新簡鄂撫奎奏請銷假起程日期摺○陜督譚等奏拿獲野番情形摺○九月初三日刑部都察院大理寺八旗值日無引見○豐烈謝補授太常寺卿恩○山東兗州鎭總兵文瑞請訓○克侯續假數日○召見軍機文瑞○○護理安徽巡撫布政使銜按察使奴才阿克達春跪奏爲恭報奴才接護撫篆日期叩謝天恩仰祈聖鑒事竊奴才於本月初五日奉兩江督臣曾國荃咨接准總理衙門來電光緒十二年八月初二日奉旨安徽巡撫卽派阿克達春護理等因欽此遵於八月初七日交卸署藩司印務謹將存庫安徽巡撫兼提督銜關防蕪湖關監督關防及王命旂牌文卷等件委調署安慶府知府聯元撫標中軍叅將吳峻基齎送前來當卽恭設香案望闕叩頭謝恩祇領任事伏念奴才滿洲世僕知識庸愚由部曹而出任監司陳臬事而洊權藩篆恩深雨露生成之德無疆効乏涓埃兢惕之忱正切兹復渥膺簡命護理專圻謬叨非分之榮自天寵錫　念責成之重伏地恐惶查皖省地控江淮巡撫統轄文武舉凡察吏安民練兵籌餉以及墾荒復額節費裕財淸理訟源整飭厘稅　在均關緊要亟宜認眞講求奴才自顧輇材懼弗勝任惟有倍加勤奮益勵愚誠遇事會商督臣並督率屬僚集思廣益共勉恊恭一心經理不敢以暫時護篆稍涉因循以冀仰答高厚鴻慈於萬一除恭疏題報外所有奴才接護撫篆日期並感激下　謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○署安徽布政使布政使銜安廬滁和道臣丁峻跪奏爲恭報微臣接署藩篆日期叩謝天恩仰祈聖鑒事竊臣於本月初五日奉兩江督臣曾國荃安徽巡撫臣阿克達克會札飭知電呈總理衙門代奏派臣署理藩篆光緒十二年八月十二日奉旨派署藩臬各缺均照所請等因欽此欽遵於八月初八日交卸　臬司印務准護撫臣署布政使阿克達春委員將藩司印信文卷移交前來當卽恭設香案望闕叩頭謝恩祇領任事伏念臣一介菲材監司皖會迭荷隆施下逮前經臬事四權未効涓埃正深愧悚兹復洊攝旬宣之職益懷兢惕之忱查皖省當江鄂要冲藩司爲錢漕總匯舉凡安民察吏用人理財隨在胥關緊要如臣檮　懼弗克勝惟有殫竭愚誠益加勤勉隨時隨事禀承督撫臣實心經理斷不敢以暫時攝　稍涉因循以兾仰答高厚鴻慈於萬一所有微臣接署藩篆日期並感激下忱理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○署安徽按察使按察使銜候補道臣孫振銓跪奏爲恭報微臣接署臬篆日期叩謝天恩仰祈聖鑒事竊臣於本月初五日接奉兩江督臣曾國荃護安徽撫臣阿克達春曾札飭知電呈總理衙門代奏派臣署理臬篆光緒十二年八月初二日奉旨派署藩臬各缺均照所請等因欽　恭錄行令欽遵莫名感悚八月初八日准署布政使前署按察使丁峻委員將臬司印信文卷移交前來當卽恭設香案望闕叩頭恭謝天恩祇領任事伏念臣楚南下士知識庸愚由附生於咸豐年間投効前湖北撫臣胡林翼軍營從戎鄂皖十有餘年迭保道員留於安徽補用兩署徽甯池太廣道篆務未有涓埃之報方深愧奮之忱兹復仰荷恩綸洊權臬事責成綦重惶恐倍深查皖省當吳楚要冲臬司爲刑名總匯舉凡安民察吏除暴詰奸一切應辦事宜隨在皆關緊要如臣檮昧懼弗克勝惟有倍矢愼勤力圖振作隨時隨事禀承督撫臣認眞經理不敢以暫時攝篆稍涉因循以冀仰答高厚鴻慈於萬一所有微臣接署臬篆日期並感激下沈謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○浙江布政使臣許應鑅跪奏爲恭報微臣交卸撫篆仍回藩司本任日期仰祈聖鑒事竊臣仍蒙恩命護理巡撫印務當經繕摺叩謝天恩並接印日期奏報在案兹新任撫臣衞榮光行抵浙省臣卽於本年七月二十七日謹將欽頒浙江巡撫關防一顆鹽政印信一顆檄委署杭州府知府傅斯懌甯紹分司運副季綸全中軍叅將唐湘遠齎送撫臣衞榮光接收並將王命旗牌文卷等件一倂移交臣卽於是日交卸仍回藩司本任當卽恭設香案望闕叩頭接印任事署藩司孫翼謀亦於是日交卸除恭疏　報外謹將微臣交卸撫篆仍回蕃司本任日期恭摺陳明伏乞皇太后皇上聖鑒謹奏軍機大臣奉旨知道了欽此○○頭品頂戴新授湖北巡撫奴才奎斌跪奏爲恭報奴才銷假起程日期仰祈聖鑒事竊奴才於本年七月二十二日奏報交卸直隷藩司篆務籲請陛見並因夏間感受暑氣恭懇天恩賞假調理二十七日原摺齎回奉旨着賞假二十日假滿後卽赴新任毋庸來見欽此跪聆之下感悚難名伏念湖北巡撫缺關緊要自應赶緊調治遄赴本任以期無曠職守現在假期屆滿感冐調理痊愈謹擇於八月二十一日自保定　程由運河取道淸江至瓜州乘坐江輪迅駛赴鄂所有奴才銷假起程赴任日期理合恭摺具陳再此摺係借用直隷藩司印信合倂聲明伏乞皇太后皇上聖鑒謹奏軍機大臣奉旨知道了欽此○○臣譚鍾麟臣李愼跪奏爲官軍往拿野番殲斃首逆餘衆就撫設百戸管束將兵勇分别撤回恭摺馳陳仰祈聖鑒事竊臣等前將野番越河搶劫鎗斃巡哨兵丁復奪犯戕害營官派兵查拿要犯一案於本年六月十七日恭摺奏聞于七月二十五日准兵部火票遞回原摺後開軍機大臣奉旨知道了卽着飭令李良穆等督率馬步各軍相機拿辦務獲首要正兇　法懲治以安地方欽此臣等於具奏後迭據西寗道方鼎銘馳報署河州鎭李良穆督飭記名總兵沈福田酌帶馬步隊伍進紥雪山東南保安堡一路該番聞我軍進發卽由高紅崖地方逼近意存抗拒嗣聞署西寗鎭鄭連拔帶領馬步隊駐龍王池扼其後地始行退入雪山峽口據險拒守時當夏令其中雪尚數尺意我軍必不能進攻經李良穆督飭沈福田將峽口附近插帳之番族盡心招撫令之前導該四族番匪始　逃逸當我軍分路進攻之初卽料該番勢必西竄而魯倉一帶爲通四川果洛克番之路早經方鼎銘飛飭豫派總兵王振德記名總兵崔偉候補遊擊劉可舜等率馬步隊　頭堵　並知會鄭連拔率軍馳往魯　竹笆林一帶與王振德等分途冐險裹糧攀援前進行不　十里忽據魯倉族千戸魯本科馳報阿租呼等回族已竄至忙拉水地方經魯本科率兵攔阻不令由鯉倉地方經過鄭連拔聞信一面分飭各旗扼要包抄斷其去路仍飭兵丁隨同魯本科前往宣示臣鍾麟前發示諭但令交出爲首要犯必不多事殺傷致失朝廷撫馭至意乃該番等不遵開導一見我軍卽憑高據險開放鎗砲我軍分路仰攻自　至午相持三時之久賊始大敗奔竄我軍陣斬也乃　完亥勒　南木頭目二人札咱拉麻巴頭木二人並阿租呼族頭目親子一人格斃悍番數十名其餘族衆全行奔散奪獲器械牲畜數千查點我軍陣亡鎭西右旗哨官補用叅將鍾德標一員兵勇六名帶傷兵勇二十三名此六月二十六日與番族對敵獲勝情形也臣等伏查此案前經密飭貴德同知張大鏞查明地方險要應由何處進兵設伏何地儲糧何人嚮導諸務妥籌擬就繪圖帖說隨時禀請臣等裁度節節布置進兵之際又令隨處嚴防步步持重並經飭諭魯本科各族到處攔阻該番無路可逃故一舉而殲厥渠魁固由將領等勇往直前奮不顧身實皆仰賴天威遠播番酋震懾故能陣斬首要各犯以伸國法而快人心其餘逃番應妥爲招安免其再出搶刼當飭署西甯鎭鄭連拔與王振德會同貴德廳營委辦理善後事宜餘軍概令歸伍兹據總兵王振德同知張大鏞遊擊楊玉周詳報迭禪寺噶勒直　呼圖克圖與完受寺番僧帶領該四族小頭目並番族等於七月十六日到案乞撫傾心投誠永爲良番由各寺番僧承保日後永不爲匪因令將所獲番衆牲畜分别發還爲牧放之需並添賞鍋帳靑稞麥麵茶布等項以度目前至查造戸口給發門牌選畢頭目放充百戸等事應由地方官次第舉行惟番族犬羊成性專以搶刼復仇報復現擬將派定回族百戸責成完受千戸管轄而完受千戸仍統歸魯本科管轄如此上下相維彼此箝制或可冀邊圉數十年之安此次官弁兵勇深入番地冒險衝鋒兼旬之内首要伏誅野番膽落黄河以南各族悉就安撫尚屬辦理迅速而魯倉千戸魯本科尤能深明大義踴躍効命俾我軍刻期蔵事似應懇恩奬賞可否由臣等將出力員弁確切查明酌度數員之處出自逾格鴻施至陣亡花翎補用叅將鍾德標力挫先鋒爲賊所害署南川營都司哈拉庫圖爾營守備孫良貴勇敢任事當中矛落馬時猶能出斬二賊因公捐軀情均可憫阵亡六品車功宋兆善等六名皆久經戰陣奮勇敢死之士合無仰懸天恩飭部照例將鍾德標照叅將陣亡例都司孫良貴照都司例分别從優議卹以慰忠魂除另開陣亡兵勇花名淸册咨部辦理外合將官兵往拿野番殲斃首犯餘衆畏罪投誠緣由謹合詞恭摺由驛具陳伏乞皇太后皇上聖鑒訓示再此摺係臣愼主稿合倂聲明謹奏軍機大臣奉旨覽奏己悉仍着將善後事宜妥爲辦理以安邊圉陣亡之叅將鍾德標都司孫良貴均著照所請分别從優議卹所有出力員弁准其酌保數員毋許冒濫餘依議該部知道欽此 
 
