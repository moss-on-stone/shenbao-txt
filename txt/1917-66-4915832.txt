# 1917 - 66 - 4915832

 

Page 1

 
 
   
 
 

Page 2

 
 
時評 
[宣布斷交（默）]  
　　抗議之後本有斷交不斷交兩途然當抗議時即巳預備斷交故結果遂至於斷交也斷交之後本有加入不加入兩途然當斷交前即巳預備加入故結果恐亦不得不加入也顧論者謂斷交之情形與抗議異抗議之文旣附以進一步之聲明則欲實行其言勢不能不出於斷交今斷交之文並未聲明其再進一步則此後之加入不加入正尙有自由進止之餘地且抗議時致美之文又有一致行動之宣言則今日東電所傳之武裝中立說亦並非出於意外故斷交後之如何態度以表面論誠未有最後决心之表示然而以實際言巳處於不易變動之地位蓋自斷交定而前途之利害關係亦牽連而定矣加入與不加入蓋巳不卜而可知矣 
命令 
　　三月十三日大總統令吕海寰給予二等文虎章沈敦和給予二等大綬嘉禾章此令 
又令阿思密晋給三等嘉禾章此令 
三月十四日大總统令現在我國巳與德國斷絶現有之外交關係所有保護德國僑民及其他應辦事宜著各該管官署查照現行國際公法慣例迅籌辦法頒布施行此令 
又令覃書給予四等嘉禾章此令 
專電 
　　北京電大總統布告此次歐戰發生我國嚴守中立不意接本年二月二日德國政府照會德國新行之封鎖計畫使中立國商船從是日起在限定禁線内行駛諸多危險等語當以德國前此所行攻擊商船之方法損害我國人民生命財産已屬不少今茲潛艇作戰之計劃危害必更劇烈我國因尊崇公法保護人民生命財産起見遂向德國提出嚴重抗議並聲明如德國不撤銷其政策我國迫不得巳將與德國斷絶現有之外交關係在我深望德國或不至堅持其政策仍保持向來之睦誼不幸抗議巳逾一月德國之潛艇攻擊政策並未撤銷各國商船多被擊沉我國人民因此致死者巳有數起昨十一日接德國正式答覆碍難取銷其封鎖戰畧實出我願望之外茲爲尊崇公法保護人民生命財産計自今日始與德國斷絶現有之外交關係特此布告 
　　北京電今日（十四）大總統命令現在我國已與德國斷絶現有之外交關係所有保護德國僑民及其他應辦事宜着各該管官署查照現行國際公法慣例迅籌辦法頒布施行此令又十二時致送德公使護照限四十八小時離公使館 
　　北京電今日（十四）上午十時段總理率閣員全體赴總統府開聯席會議十一時半散斷交發表巳决定 
　　北京電聞德使巳向元首辭行對其個人頗加優禮且送贐物德使擬赴荷屬爪哇政府將預備護送 
　　北京電陸徴祥今日（十四）訪各協商公使對於某問題進行商榷奥使亦預備下旗回國　　北京電奥使聞亦預備與德使一同下旗歸國 
　　北京電協商國七公使料我與德絶交昨當宣布故同赴國院訪段總理所乘汽車均交懸中國及各該國國旗表示歡祝 
　　北京電星期一國務特會係就德覆文討論我國與之絶交應如何措辭並議及各種手續大體决定昨國務例會再將擬就通告聞係參議曾叔度起草提出討論覆文頗簡括並决定由外部請協商國公使今日（十四）下午二時到外交部談話四時則請中立國公使談話妥後即發表 
　　北京電天津德租界辦法如德願交與我國管理即當接收如託中立國代管亦允許之云 
　　北京電北京德使館護兵即令解除武裝天津德界亦令將武裝解除 
　　北京電聞某國對我提件辭以加入後再商伍總長訂今日七時邀協約國公使熟商 
　　北京電林日使昨上午訪伍總長下午又謁元首 
　　北京電國務院昨又加班會議對德絶交手續因有新事實發生故昨日（十三）未正式發表 
　　北京電交通部王次長及路政司長權量等不日起程赴日參與鐡道會議 
　　北京電國風報案巳判决宋寰公無干裴梓靑彭翼臣侮辱官吏罪成立各罰金二十元當庭聲明不服上訴 
　　九江電内外兩部派黄兆熊錢廣禧會勘贛省烟苗准諫日（十六）抵潯 
　　北京電曹錕昨奉召來京 
　　北京電昨日（十三）參院開會丁世嶧請質問土案否决後王湘質問主席朱兆莘曾否辭職答僅請短假巳逾期現作缺席論乃依程開議（一）新到王克俞議員審查合格無異議（二）省議員任期解釋諮詢案總統主第四次常會前屆滿今年爲預備明年爲選期無討論交法制審查（三）各縣分庭暫行組織法均從審查修正原條通過同日三讀成立（四）查辦吉官産處總辦童宗河舞弊提案人婁鴻聲說明後表决付内務審查（五）至（十）均請願股報告主受理（甲）晋省會廢止修正省官制第二條委員長報告畢人數不足休息四點復議即表决付法制審查（乙）晋省會撤消增加印花稅率原案照咨（丙）（丁）均汴議員楊漢光等復職案贊成反對爭相發言致起衝突蘇毓芳謂本案咨送巳一而再登台說明反對理由多報以嘘聲經議長呵止正相持間解樹强動議本件暫擱先請内部長出席答復下兩次請願結果再提得多數贊成（戊）鐡嶺鄕民取消陵差廢除奴隷（己）湘國事同難會查辦湯督禍湘均可决外電 
　　北京電協約國公使被邀於明日下午至外交部會晤外交總長中立國公使則被邀於後一時赴部今日所知之事惟此而已大約届時中政府將以與德絶交之决議正式告知 
 
 
 

Page 3

 
 
各使聞德使署衛隊將由荷使照料德使署隨員數人將加入荷使署德人一切利益均歸荷使署代理（十三日）字林報 
　　華盛頓電美國現正從事于商船設備武裝柏林謂此舉無異宣戰且謂兩國如果開戰則美國當爲戎首克恩旅長近由戰區回國謂德國現漸缺糧德潛船曾不發驚告擊沉賑濟船一艘台維海軍大將於易　前曾謂德國曾於一八九八年圖佔菲列濱羣島當時曾遣狄特里海軍大將往奪之且擬　爲第一任總督（十二日）大陸報 
　　北京電國務院昨開特别會議有名政治家及軍官列席者頗多討論中德絶交後應行各事其性質頗複雜例如收回天津等處之德租界（按照一九○一年條約華兵不准行近天津德租界二十英里内）應如何辦理收回後應如何管理租界内之外人非特别約定後中國不能向徴捐稅應如何對付而處置德領事一事亦頗爲難中國因彼等享有領事裁判權故未便照美國辦法容其居留（十三日） 
　　北京電王芝祥由川回京後昨已赴南聞此行乃奉命疏通南方不以政府政策爲然之各要員俾全國對外得以一致（十三日） 
　　北京電上月鹽稅三百十萬元已交付中政府中政府因近雖屢催各省解欵至京僅蘇省與其他數省應命故復電命各省從速解入不得妄用（十三日）以上路透電 
　　北京電北京日報載稱中德絶交後各通商口岸之德領事不令離境德國平民亦准居留　　紐約電十二日華盛頓電稱國務卿藍辛氏照會各使署謂政府决議置武裝於商船輪運軍火之船亦然第一武裝商船大約將於本星期内赴英下旗回國駐柏林美使桀拉特氏之友現促政府任之爲駐東京大使 
（十三日）以上德文電 
　　北京電中國政府本日正午發送德國公使之通牒大要如左中國政府曩爲維持世界之平和與萬國公法曾於二月九日通牒提出抗議聲明若置不問則當斷絶國交事經一月於我抗議並不注意依然實行潛航艇之政策損害多數中國人民財産旋接三月十日回答謂講保護中國人民生命財産辦法潛航艇政策難以撤回殊與中國之抗議目的相反故　茲不得已終至斷絶國交送上貴公使館員之家族旅劵保護通行國内貴國各領事亦由外交部分發旅劵云云（十四日）　　北京電中國政府通告與德斷交之内容聞其大略如左德國之潛航艇策中國自國之船舶無受直接之損害誠如德國之回答但因此之故中國之人民間接死傷者甚多今中國爲萬國公法上及人道上不得巳於潛航艇策未停止以前與德斷交溯中德兩國從來之友誼雖甚遺憾然實出於不得巳云云（十三日） 
　　北京電本日午後大總統命令宣布與德外交斷絶關係保護在留德人及他事宜着各官長據國際法迅速籌辦又發表布告與德斷交理由（内容與致德通牒相同）據右命令而觀似中國政府仍許德國人民居留國内 
（十四日） 
　　北京電段總理今日午前偕同各國務員晉謁大總統即經大總統批準對德斷交事件午後二時半由外交伍總長招請協約國各公使至署會見之後又延中立國各公使至署通告對德問題（十四日） 
　　北京電德國公使館接到斷交通牒之後館内各員紛各整備行裝該館之警備已由和蘭兵充之（十四日） 
　　北京電協約國各公使今日午前會議 
（十四日） 
　　北京電據聞中國政府與德斷交之後暫守武裝中立（十三日） 
　　東京電日本航行歐洲商船近將實行設備武裝惟該航船須寄椗中國港灣（上海爲主）而中國現在係中立國須得該國政府承認聞有由駐北京林公使與中政府開始交涉之說（十四日） 
奉天電盤踞新民屯之第五十三旅長湯玉麟與張督軍嫌隙益深向張提出種種難題張皆置之不理湯乃愈憤謂將迫害日人責歸於汝張仍不顧且爲萬一之備密令各地軍隊將新民屯包圍因此湯愈堅其最後之决心巳將家族他徙力籌戰備現各地馬賊之來集者頗多該處内外人民均甚恐慌小兒婦女續續他避奉天日本總領事館淺岡領事官補特率巡查六名前赴該地會見湯旅長叩其眞意湯言斷無暴行之舉惟張作霖如果派兵相犯則當决與死戰云云（十四日） 
　　北京電日本林公使今日午後（十三日）謁見黎大總統（十三日） 
　　漢口電武漢兩總商會曾受北京上海兩總商會勸誘聯合運動維持中立因王督軍遵重中央政府故議决定不以會名加入聯合運動惟以個人名義電呈北京請仍維持中立（十四日）以上東方通信社電 
戰電 
　　巴黎電今日午後公報云昨晚香巴業邸西面之德軍在一八五山猛力回攻爲法軍機關鎗隊所制法軍固守各陣地昨日俘虜一百五十人内有軍官三員敵軍在末斯河右岸洛佛芒境掩擊殊易敗之昨晚法軍掩擊安佛河與愛恩河間德軍戰壕三次發砲毁之且俘虜若干人德軍仍在轟擊蘇瓦松特洛瓦容境砲戰頗烈（十三日） 
　　倫敦電德國公報云英軍在亞拉南面廣闊之陣線進攻負重創而退安克河境與末斯河兩岸戰事甚烈德軍　砲擊退安佛河北面進攻之法軍德軍力守一八五山以禦優勢敵軍法軍不恤犧牲奪獲南坡一狹隅 
德軍在斯洛查夫至太洛波爾鐡路北面俘俄兵三百二十三人馬其頓哇區里達與泊萊斯巴湖間有法軍進攻敗退（十三日） 
　　羅馬電意國公報云本月八日止一星期内駛抵意港之船共四百九十三艘駛離者共四百六十二艘爲敵潛艇擊沉者共汽船四艘帆船三艘（十二日） 
　　華盛頓電國務部照會外國外交家謂駛過德國潛艇封鎖區域之美船現置有武裝衛隊藉以保護本船及船中之生命現料歐洲各國之輪船將利用國務部准輪船於前後安置武裝新例放膽駛行（十二日） 
　　美國開維斯特電下旗回國之駐德美國大使桀拉特君巳由此乘火車赴華盛頓 
（十二日） 
　　倫敦電瑞士維凡電稱土耳其里法特將軍巳由日尼瓦啟程回國君士坦丁總督比特里氏巳抵柏林聞兩員之行動與土德因美沙波太米亞敗績發生意見一事有關 
（十三日） 
公電 
　　西安來電申報館鑒秦中疊遭兵革公私赤立人員擁擠來者苦無位置均巳薄餽資斧遣歸誠恐未能週知祈代登報通告庶知好者鑒此苦心勿勞跋涉李根源元 
要聞一 
[加班會議中之對德問題]  
　　外交方針政府早經决定自經兩院開會多數贊同後政府議會間之主張巳趨一致昨日國務院特開加班會議係討論斷交後各種進行手續問題聞已决定採用急進辦法至下午四時始散會政府因中德斷交在卽已由院中擬具布告一通昭告内外不日即可宣布其大意仍不外表示尊公法重人道俾世界各國咸知我國此次對德斷交實出於不獲巳也云云一說謂此種文件經詳細討議後共决定命令兩道一爲布告全國人民俾知此次對德絶交之理由及前後交涉之經過一爲諭令各部院各督軍省長各就主管事務迅速妥愼辦理以上命令兩道聞巳决定於一二日發表同時將以出境護照送交德國駐華公使以下人員令其退歸本國至於知照顔公使向德政府索取護照預備歸國之電報則於昨日巳先發出矣昨日之國務會議雖巳作發布絶交之準備但絶交後之具體辦法如租界之處置銀行之管理等等尙未有所議及聞今日國務會議將一一依次討議以便執行又聞關於中德兩國公使回國問題及德人在華財産問題均在應行解决之列德國駐華公使辛慈之出境我政府本擬商之俄國俾取道西伯利亞鐡路遄歸本國惟辛使本係軍職不願由彼前往聞現在中政府擬商之荷蘭即以荷蘭商船護送辛使而辛使之意亦甚願附搭荷蘭船盤前赴爪哇暫住將來或即照此辦法至我國駐德公使以及僑民聞外部將電告派駐丹麥代辦使事翟靑松氏令其商之丹國政府俾能就近照料一切至在華德人商業財産除公家所有外其不致發生危險擾及秩序者聞仍擬聽其貿易加以保護惟駐華德領事向來管轄之民事訟案將來必從速收回以重訴訟至關稅改正一事各協約國巳有成議日本方面雖經贊同然尙有交換條件即中國輸出日本之棉鐡日本輸入中國之棉紗均請免稅棉紗一項爲入口大宗合歐洲各國棉紗入口總額歲且七千萬兩再以各項棉紗織成物品合計歲且二萬萬兩如關稅改正後値百抽十以七千萬計則歲入削去七百萬兩以二萬萬計則歲入且削去二千萬矣故此問題尙須從長商榷也 
此次外交事件關係非常重大事務又非常　雜專恃幾個國務員斷斷委决不下且亦應付不開故政府當局遇有重要機宜輒謀及顧問等人以收集思廣益之效而又特設一外交委員會集國務院參議及各部委員討論第二步以次具體事務以供國務會議之參考今者對德絶交旣將發表以後事務更爲繁重顧問旣嫌其太不負責委員又覺其資望稍輕設有疏失貽誤何堪設想政府爲愼重起見擬另組織一外交評議會延攬國内習知外事博通公法之名流學者及著名各顧問諮議均入其中任評議之事以期應付咸宜此項辦法一俟商量妥定即將發表北京各議員團反對政府方針者以民友會爲激烈然馬君武君於未報告國會之前巳聲明如通過國會後便不反對前晚張我華君亦有通電聲明參院散會後該會即開職員會討論結果以爲現在政府之行動雖於將來加入戰團與否尙有磋商餘地然贊成者旣多數政治之精神少數不能不服從多數故已决定此後對於國家行動應爲對外一致進行惟希望此多數决定之方針將來增進國家國民之福利使反對派　　過慮者幸而不中則國家實利賴之云 
德公使辛慈氏遞出正式之答覆書各節已見昨報茲悉此項答覆書係前日上午由德使親至外交部面交伍總長者當時德使曾詰問伍總長是否願與德國磋商辦法伍君答稱須經國務會議後方能答覆德使又稱願見總統總理是否允許伍答不能介紹德使遂去而逕至國務院見段總理談論良久始返使館德使見總理所談爲何雖無所聞然大約不外謀挽此已决之大勢也 
[字林報論孫中山通電]  
字林報三月九日北京通訊云孫中山先生致英首相喬治君之電文傳至此間後中外人士紛加評駁有非笑之者有怒斥之者且有少數華人踧踖不安以孫爲民黨鉅子今仍占勢力於南方其一紙電文恐或爲事變之先聲也孫電謂協約國現正壓迫中國與德絶交加入戰團是言也尤爲中外人士所恚忿中政府與協約國公使團曾交換意見書一次僅此一次未有其二此爲衆所共知者先是陸徴祥君代表中政府詢問協約國公使如中國與德奥斷絶邦交可否承認三事此三事者旣非賄賂亦非報酬不過爲中國將來能否有益於戰局中協約國胥視此爲轉移之讓步而巳關於經濟者二蓋據陸君聲稱中國旣有義務必需欵項之故其第三事則關於軍隊行動協約國公使與代使覆以法文打字機書成長不滿一頁措詞婉轉命意活動純屬外交語調内　各使樂於接受黎總統代表陸徴祥君交來之文且願以和善之意商榷中國之提議此文如可宣布則通訊員早將引其全文以證吾說中山先生若少安勿躁靜待此文之發表而研究其内容　當可不致發此無稽之言矣且中政府之先行就商於協約國以致引起公文之交換也不僅在於此次自二月五日起至三月一日止中政府與使館界對於戰爭之交際全限於中政府與美公使芮博士間之談話其時協約國代表以爲中國與美聯合協約國無關而實際上則與協約國間接聯絡故亦未嘗不引爲滿意其故殆以彼等深知中國若加入協約則將引起中日間數難題之解决也惟中政府旋悟聯美或聯協約皆足妨害中日交誼故乃决議以爲中國果能爲協約團中之一分子而得戰後解其困苦之滿意保障則地位可較穩固此所以有就商協約國之舉也（此爲中國政界所承認者）聞雙方交相謁會之際協約國各代表個人口頭所約之辦法中國殊爲滿意中國政界所傳協約國許讓之權利範圍頗大今無論其性質若何然必謂爲協約國徇中國之請而允許之者不可謂爲協約國强加諸中國之條件中山先生如於協約國答覆中國之正式公文稍有所有當亦承認吾說之匪虚至於軍人派與他派反對與德絶交之說觀於前數日之事實可知其妄曷觀段總理之回京乎總理爲北洋派之領袖主張速斷大計其回京也得北京各行政官之贊助與十四政團領袖之護送其感情之相同意見之一致得未前有尤有可以證明關於中德絶交之輿論翕然者則馮副總統今日之演說是馮謂政府行政與立法兩部皆一致贊成與德絶交彼確信决不致發生致使巳定政策因以變遷或使行政界意見因以參差之情勢故定於十一日返寗云云據各界傳述中政府俟接到駐外各公使之覆電後卽須實行與德絶交數星期來都中議論之熱度今巳化爲一種堅决沉靜之决心云 
[南京快信]  
　　馮副座昨日午前八時抵浦站十時入城通城文武均赴車站迎迓林秘書長何副官長曁隨員衛隊均偕回馮過徐蚌未下車張倪均至車站晤面馮詳細說明政府外交方針及府院現狀即握别開車南旋 
前日南門外製造局砲彈炸傷之兵士八名巳送軍醫院治救聞傷勢甚重均有性命之憂 
高等廳奉司法部訓令查京外各級廳經徴狀紙費均以銅元計數近有故抬價格從中取利者除業經發覺之案巳交付懲戒外嗣後各該廳經收狀紙費應照現行巿價折合銀圓解部母得故抬並隨將兌換舖戶單據送部備核 
徐州鎭守使張文生昨由徐送馮副座南旋准今日午車回徐 
新任滬海道尹王賡廷今晨赴督軍署謁馮副座 
齊省長昨准敎育部咨南洋法政函授專門學校跡近射利已訓令滬海道尹查照禁止 
津浦路南段張勳巳加派八營沿線保護 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日英兩公使之回京消息]  
　　我　對德問題雖巳决定方針唯尙未正式發表而協約國方面駐京各公使極爲注意並希望我之對德最後辦法迅行宣布以促進歐戰之終結各駐京公使巳迭次會議並擬向我政府懇切勸告茲據外交團傳出消息協約各國駐京公使關於勸告我國迅行加入戰團日内即有特别會集以詳籌進行之辦法日本公使林權助適於今日旋京回任對於加入戰團勸告及協商各條件問題未知息見若何又駐京英公使朱爾典氏於去年底告假回國巳兩月餘本未届假滿之期茲以外交問題勢益緊急且與我有所接洽因此英政府諭令該公使提前銷假早速回華任職該公使業經摒擋一切爲回華之準備茲據國務院傳出消息昨日駐英施公使有電報告政府稱朱爾典公使巳訂期於本月十五日由倫敦起程回華抵京之期大約大來月中旬云云 
[中德國交問題之反對電]  
　　政府外交方針兩院已經通過一切進行手續正在愼重籌議之中而各處懷疑者仍鍾我致電中央申述其反對之意見各省督軍省長如張勳倪嗣冲王占元等在野聞人如康有爲氏皆後先電京反對茲爲彚錄其電文以供國人觀覽 
　　徐州張勳電云急大總統段總理鈞鑒賡密國務院佳幅兩電先後奉悉尋繹再三　有未安徒以事關國際中央自有特權故未敢輕於置議乃連日籌畫並與各方往復電商咸以此舉於我國前途實有非常之關係心所謂危難安緘默敢竭愚慮爲我大總統總理特剖陳之竊我國共和肇建於今六年與各國邦交初無厚薄自歐戰發生以後我國嚴守中立更未嘗少有偏袒之意雖民國三年日德之戰借地用兵破壞中立亦未提出抗議蓋自量國力薄弱故未敢輕絶邦交今德國所提潛艇鎖海之宣言美國以直接利害之關係首先提出抗議終必至於宣戰是五洲列强舉入漩渦我國際此正宜置身局外觀變待時將來戰局告終出任調停較此隨人俯仰寗不自榮乃以美人之請遽與取一臻行動實非今日我國情勢之所宜將謂尊崇公法保護人民生命財産主張中立國權利起見則我國於封禁線内向無一航一艦之往來本無人民生命財産之可言更何中立國權利之與有即以尊重公法爲言祗當爲局外之忠告以言抗議未免過詞設德人反唇相譏巳難措對若再絶裂邦交則捉襟見肘應付益艱此就其害言也若以利言則靑電所示三端略已盡之但和平會所議領土分合問題只能以與戰之國爲限斷無無端牽及中立國版圖之理若貿然加入是更予人以牽割之機况德國兵力尙强勝負尙難預决萬一聯軍難勝我將何以自處若言美爲領袖加入必多則各國情勢不同主權所在萬無受人强迫之理且結好於此方者開罪於彼方利害相權要爲熟審從來外交方針　以國勢强弱爲斷固有外示聯合而内懷猜忌　陰　　　幻　端　豈一紙之抗　偶相依附便查冀　暱我以空言而獲實利雖强國猶有未能矧以積弱之如我國者乎今抗議巳行駟難及止大難來日後患方長所希望審慮周詳無爲巳甚第以友邦之忠告自居切勿輕言决裂則往事之失尙可　縫臨電主臣伏祈省納勳寒印 
　　蚌埠倪嗣冲電云大總统國務院鈞鑒賡密佳靑兩電敬悉德國潛艇攻擊政策旣違公法又背人道我繼美後提出抗議詞嚴義正欽佩弗遑更何敢妄參别議然茲事重大内審國勢外觀敵情區區之愚有不能不貢諸鈞座者此次德以潛艇封海於美之航業大有關係我之商船入歐西海面者絶少似無利害之可言不過徇美使有請取一致行動故有此嚴重之交涉設使德無答復或答復而撤消其政策我果與之斷絶國交乎國交一斷勢將加入戰團以我貧弱餉械兩缺豈能重洋遠涉稍摧敵鋒在美人亦知我邦不足言戰其欲我加入者蓋以德之商務多在中國一經開釁商務歇絶且可以杜一切接濟蓋不必以兵戰而亦足以困之也然而我與美合必爲德仇將來歐戰終了之時德敗於我無大利德勝則大害至焉一旦修怨於我恐美與英法日俄諸國未必能協力爲我拒敵也嗣冲愚見此時旣已抗議自應俟其答復倘答復無强硬之詞似可藉此轉圜聲明抗議一層係屬友邦之忠告不必邦交　絶以全交誼而弭釁端至加入戰團則期期以爲不可仍應守局外中立爲自全之策鈞座主持國是審愼外交碩畫宏謨原非盡人所能窺測而心所謂危難安緘默謹陳管見伏乞裁酌施行嗣冲叩删印 
　　武昌王占元電云大總統國務總理鈞鑒賡密德國以實行潛艇計畫侵犯中立我不得巳提出抗議原以保存中立國地位不得不然而一般揣测之家或謂爲徇某國之要求冀某國之援助期借欵之有著杜他人之協謀此憂深慮遠之談似皆爲被動而非主動茲事體大占元愚昩以爲由抗議而斷絶邦交由絶交而加入戰團其有待於熟思審處者正多餘地敢貢愚慮伏祈採擇一如抗議無效是否即與德國斷絶邦交二絶交後於目前之戰局取如何之聯絡於將來之和議得如何之利益三德以肆其强横爲無限制之决鬭美以富於保守爲最决裂之宣言異日勝負雖不可知是否可藉此促成和議四鎖海計畫惟身受者在所必爭我則歐海之中絶無商戰艦兩年以來雖商務間受影響究與直接受躪者不同何不可忍之須臾以待最後之評議凡此疑議想在藎籌心所謂危不敢安於緘默仍祈隨時指示俾有遵循無任企禱占元肅諫印 
　　康有爲致政府電云北京大總統叚總理鑒吾國五年三亂内訌痛深國勢杌隉當此　歐大戰吾國閒暇宜如何及時圖治理財練兵募材訓農通商惠工敬敎勸學以圖自立袁世凱旣以帝制私欲不恤　事而召民怒用致覆亡公等執政以來國會開議至今荏苒幾巳經年不聞舉一内政惟聞府院日爭意　國會與政府日事　　除力攻孔敎以絶敎化敗風俗外惟爭内外二長一事上以黨爭下以亂成盜賊滿山四海困絶杼　皆空民轉溝壑公等與諸政客無一恤民救國之政策國民側視睊睊惡怒巳甚公等尙不旁皇　責猶假外交以事内爭豈四萬萬國民付託公等之意耶甚至美德事起四日而擅移絶交之牒外考歐美諸國牒文無不謹守中立美雖預交絶亦無加戰之心内考國民無論貴賤智愚聞絶德之牒無不痛首疾心旁皇驚告以爲啓釁禍國無有一人以爲然者惟政客數人密謀之政府數人密主之國會數黨人運動助成之其密使告於諸鎭則曰有不得巳之隱衷其大利覬觎於外交則曰大借欵加關稅乘機扣德賠欵及收回德租界鐡路礦山及諸商業夫扣德賠欵所得幾何德商財産有公法在加入後遂可供攫用乎昔人有白晝攫金於巿者已而爲有司所捕曰吾但見金不見人也公等所爲何異於是殆忘德人能興拜賜之師矣荷蘭報言德與日俄將有密約日政府深主親德若然則吾開罪於德國可危亡借欵關稅何時不可商而危國以易之慮今所得遠不償失也若謂藉此爭得國際資格則必許我賠欵盡免領事裁判權撤銷租借地盡歸戰後不平之商約盡改猶或可言今乃於此尙未敢發言不能内治自强但欲議和時得發言權加入協約便爲頭等國事同兒戲豈非無恥而大可笑哉德國之强否歐戰將來之孰勝孰敗姑勿預論惟竭歐洲列强之力及美日之財械以戰一德不能得尺寸之土地而法北已失十州比利時塞维羅馬尼亞已滅矣德人提和議不成不得已而行此鎖海策則和議愈速其爲勝耶則全歐危變何况我之弱乎其雖敗耶然列强和議旣成德艦何難襲我全球畏德如虎誰能爲我興師不鑒於高麗乎雖海牙會議不敢受其來使豈有興仁義之師以助高麗者乎今患孤立至時乃眞孤立吾誠不忍聞德艦之炮聲震我境土至時則主謀者之肉其足食乎諸公謀者誰敢任德艦必不報復若敢任者聽公所爲否則勿以吾中國徇公等之黨爭也即有妄人敢任其誰信之卽但聽招工無限則吾國枉死民命數百千萬以徇外戰乎但聽食料無限則他日物價何難增十百倍則可召内亂大利歸於政客亂亡歸於國民忍無端自害國民乎夫外交之道不必遠引歐美孔子曰講信修睦信睦者人道之重也昔士匄伐齊聞喪而還春秋大之賢其不乘从之急也吾國旣亂且弱無可爲立國者所恃者信義親睦奉孔子之道以周旋猶不失爲文明之古國也念棄信與睦乘德一日之危而思攫其大利棄約不信攫利不義乘危不仁附庸不勇本末俱盡何以爲國即協約諸國美使見規英日報有違言即今或喜我加入亦必惡我乘危而攫利且公等倡人道主義以絶德而先自絶信義之人道吾亦中國人竊爲中國羞之大總統於外交有宣戰媾和之權伏望大總統堅持中立勿自棄職芝泉總理宜知民怨怒虚心慮禍以中國爲重勿聽詭策勿持成見勿妄爲加入協約之舉亟罷棄絶德之事庶人心不失若以國會通過難改改易則照法國例開國民大會視眞民意爲從違速修内政以惠吾民僕爲五千年之中國計爲四萬萬之同胞計流涕瀝血竭誠奉聞望埀察行否則懸吾目於國門以視德艦之入也且以政府數人其力與袁氏何若而逆全國人心之怒禍發蕭牆未見外利而先起内裂也至時悔不聽僕言亦晚矣有爲元 
[警務會議之籌備]  
内務部爲期全國警務之整頓及刷新特在中央召集警務會議飭由各省行政長官派遣代表來京參與會議近日各代表陸續來京將次齊集聞該部對於該會議已充分籌備大略如下會期訂於本月二十日舉行開會式期限預定兩星其但應於必要得酌爲延長會場假部中會議廳巳指派專員佈置一切列席者除各省所派代表外並警政司各司科長亦分别派令列席已略决定以張次長爲主席付議之議案除本部提出之各案分别編次外各省所派代表亦得提案但每代表至多不得過三件又聞各省省長所派警務代表抵京者確有十七人計直隸王縉奉天王永江黑龍江劉卞軒河南董遇春山西王履康湖北張治禮浙江楊桂欽福建符開銘廣東張萬鵬廣西陳凱四川汪秉乾熱河馮夢雲綏遠董有聲新疆王學曾察哈爾張錫光雲南趙世銘貴州楊振聲其餘未派代表來京省分昨（十日）由范總長分電催促統限十五日前抵京以免遲誤會期 
[段總理回京後之鄂聞]  
　　當段總理出京期間鄂中謡言紛起離奇怪誕無所不有及六日晚段氏回京其時僅軍民二署中人知之各商民則於七日尙鮮有所聞故仍多無稽之談武漢兩商會因接上海總商會浙江旅滬學會等社團通電是日曾開會議亦多主維持中立當即擬定雷稿由會長俞崇敬蔡文惠殷爾彝等往謁王督軍並探聽段總理巳否回京政潮能否不起王督軍當告以總理巳回京對德方針仍依日前閣議現在絶交出於勢不得巳惟尙須徴求國會同意當靜候兩院主張云云該會長等以對外問題須官民一致旣取决於議會吾商會不必先持異議前電遂未拍發惟其時不知總理已回京者仍多以致軍民之心摇摇不定此外交緊急之時萬不可自起内鬨因之各社會團體電京請維持内閣者絡繹不絶其立論大都以外交固有可商之處内閣則目前萬不宜改組對於黎段並無偏陂惟省敎育會長梅寳璣一電則獨深責黎總統之激段出走云 
[湖北財政之難關]  
鄂省財政支絀羅掘早窮按月軍餉政費以收入稅捐備支總屬不敷歷由財政廳長東挪西凑以足其數然從未如近日之竭蹶者三月一日例爲發放二月份軍政各費之期軍餉僅近畿第二師第六混成旅如期發放其餘鄂軍第一師第三旅省防陸軍二團省會警備隊與出防淸鄕各軍曁一切軍事附屬各局處廠所皆至五六等日始先後領到其民政各機關自省公署以至各廳處及公立學校經費私校津貼至今尙未接到領欵通知只水陸警察之薪餉係計口授食不能久延已發給官票政界中人靡不望眼欲穿逐日有各機關會計人員至財政廳催索欵項該廳制用科惟以過三日來取爲對答至期又云須再緩三日聞省庫如此支絀有兩大原因（一）張詠霓廳長晋京之前曾將存欵盡數撥交中國銀行滙解中央專欵未爲三月分支出留有餘地（二）代理廳長事前毫無預備而官錢局督辦高松如又不能代墊該廳之領欵書遂不能發出咋巳呈明王兼省長召集官錢局高督辦漢口中國銀行長錢琴西造幣廠長蔡康烟酒公賣局長王菊丞官産處長黄祖徽等會議維持省庫現狀公認分撥現金交官錢局乃於十日發出民政各費領欵證書現在印花稅火車貨捐應鹽稅均已歸部以後必日難一日非迅籌開源將無從救濟矣 
[并垣政聞紀（叔公通信）]  
　　特設禁烟機關 
改織司法機關 
晉省人民向來吸食鴉片者爲數不少近年雖經官廳禁止然私吸私售仍較南省爲多因晋省毗連陜西陜西所出之土源不絶易於輸入也近日高審廳長陳哲俟君發起組織一禁烟特别機關專事偵查懲辦以期烟害早絶對外名義以高等審檢廳長警務處處長冀寗道尹財政廳長五人督促全省進行内部分科辦事所需經費擬將選舉訴訟案内沒收之一萬二千元撥充應用現巳擬具章程呈報省長不日即將成立矣 
晋省司法機關除省城設有高等廳太原地方廳外惟大同河東兩處各設高等分庭以便人民上訴餘均由縣知事兼理去年司法會議高審廳長提有擴充晋省司法機關添設地方廳之意見現因所需經費籌措維艱不能同時並舉先從改組高等分廳着手擬將舊有之大同河東高等分庭改爲分廳各設一監督推事添設推事檢察官舊有人員略爲更動正妥議辦法物色人才不久亦當實行矣 
[皖匪竄擾之詳情]  
　　蕪湖上游三山鎭對江無爲縣屬藥王廟地方之守汛水警舢板於本月二號下午六時被匪數十人蜂擁上船搶去快鎗七桿子彈三百粒蕪湖軍警於次晚得信遂乘小輪馳往追捕等情已紀前報查該匪搶擄鎗械後即渡江由繁昌縣境於四號夜竄入南陵縣北鄕石塘河地方在該處居民何懷淸家大肆刦掠事主何姓父子均受重傷失去贜物約五百餘元該匪得贜復連夜竄回繁昌縣境抵赤沙灘地方時天將破曉該鎭巡官吳兆麟聞警即開鎗迎敵因衆寡不敵吳巡官致被匪擒當用手鎗擊斃警局鎗械亦被擄去隨搶該鎭店舖十餘家得贜後又向銅陵縣境竄去 
蕪湖祝道尹之衛隊及安武軍第一路馬統領所派第五營步隊一　均於六號下午陸續抵繁安武軍馬隊及水警亦於次日抵繁由該縣知事吳克俊派衛隊引向銅陵縣境追捕 
該匪竄抵銅陵意在搶刦該縣之順安鎭該縣祝知事崧年聞警趕至率同衛隊民團分途兜捕獲匪二人搜出手鎗一支六號又在該鎭天主堂後續獲四人繁昌吳知事於七號備文派隊到銅陵提去丁少卿王之有魏得勝左得勝四人尙有陳世英夏大春兩人由祝知事派衛隊會同駐紥大通之安武軍丁哨官於十號押解來蕪隨卽解送道尹公署聽候究辦 
蕪湖警廳劉兆麟自得該匪竄入江南繁昌縣境之信當卽續派警隊遵陸馳往追捕該隊於七號晚啓行至繁昌屬横山橋八號到黄滸九號到順安十號到荻港沿途查詢該匪行蹤據云五日在銅陵縣境被當地警察及縣署衛隊開鎗對敵匪等隨即敗退至大獅子山繼至羅家冲在羅姓家午餐復由龍門山轉至張家亭又搶刦李恒豐雜貨店後聞向涇縣一帶竄去七號上午安武軍與道君署衛隊由繁昌縣衛隊偕往黄許是日下午即抵順安鎭八號大雨軍隊在該鎭休息一日九號行至荻港一路匪蹤杳然刻該軍警會同各縣衛隊仍回黄滸向大獅子一帶搜捕 
蕪湖祝道尹前日致銅陵繁昌靑陽南陵涇縣等知事及大通定武軍張管帶水警宋署長快函云頃經銅陵祝知事會同防營水警解來本署之盜犯陳世英夏大春隨卽研訊供稱前於五號被擄挑　自搶水警船上鎗七桿子二百粒渡過江南搶繁昌赤沙濰槍四桿子百粒區官對打中鎗斃命復經南陵縣衛隊追至獅子山對敵由山後逃走又經銅陵順安鎭兵隊對打先後拿獲六人經此數敵子諒寥寥夏大春供匪等巳向涇縣山裏奔去云云因思三號晚本道派隊官李桂友帶兵四十名馬統領派張營官帶兵一哨水巡目兵四十名均過江分追諒貴處早知現在匪徒擊散子彈無多已有數百兵隊分追仰貴縣曉諭兵士無分畛域聞信與軍隊合夥窮追拿辦爲要並函知長江二署三署砲艇均在南岸各要道江口堵截已奉省長電令白晝搶刦砲船鎗隻關係甚大令傳諭防營水陸警各縣認眞合力兜拿不准漏網等因特此快郵函佈仰即遵照是荷廬江縣白石山案要匪丁少卿係靑紅帮首領羽黨甚衆現由該縣派衛隊長來蕪偵緝查此次繁昌在銅陵移提匪徒四人中亦有丁少卿其人在内聞該匪搶刦水警鎗械黨羽甚精悍刻有快鎗十三桿手槍多支想若輩悉係白石山逃匪今雖稍挫然仍東奔西竄若不加以根本掃除則死灰必將復燃也 
[杭城傳染病之流行（靜眼）]  
　　杭城自去冬以來天氣奇寒雨水絶少以致一交春令各種傳染病乃應時發生而最可怖之猩紅熱遂亦乘隙而入查此症發生之始在下城一帶患者以貧苦小民爲多其症狀大抵以寒戰發熱惡心嘔吐爲前兆而後發紅色之斑點始於頸部繼乃蔓延顔面等處不數日而死間亦有治療得法落屑而愈者然不多見半月之間傳染區域巳自城外湖墅漸延至中城壽安坊死亡日有所聞邇日中西醫生方開始研究預防及撲滅之法中醫認爲春温主用泄利之劑西醫則認爲極可怖之傳染病據一般人言西醫治療較中醫爲可恃以治愈之人出於西醫者居多數也下城某 
 
 
 

Page 7

 
 
姓旬日之間死於此症者三人查下城一帶街道不潔河水污濁本爲傳染病蕃植之所加之居民無衛生常識以致蔓延無巳警廳負保安之責籌備預防及撲滅之法似不容緩也 
白喉症雖傳染不若猩紅熱之烈然亦爲八大傳染病之一其症狀初則發熱咽頭部疼痛旋即腫脹發赤烟頭兩側有灰白色之被膜不能剥離半月之前此症盛行亦時有死亡西醫用血淸注射往往而愈而中醫亦間有治愈者自猩紅熱發生其勢漸殺 
脚氣病幾爲軍隊之專有病而居民絶無患者此症發生於民國二年至去夏乃益蔓延其症狀自足部麻木漸升至心　部不治名曰脚氣衝心中西醫均用瀉利劑頗有特效亦有轉地休養不藥而愈者聞去夏各營兵士患此症者幾佔四分之一不治者佔百分之六經軍醫課召集各團營主任軍醫研究此項疾病之原因一致認爲營養不給及米毒所致而兵士似不甚信其說歸咎於裏脚及地土卑濕然證之北人食麥至南方易以米食常患軟脚病則米毒之說似不盡無因也據西醫言此症日本海陸軍患者最多而海軍爲尤甚經多數醫學家之研究此時尙不能確定其病原可知治療之不易矣去歲吕前督特設脚氣病院於西湖之紫陽山又通令各團營變更米食成效稍著一至今春又漸漸蔓延矣 
[浙省長裁撤審檢所續聞]  
　　浙省各縣審檢所一律裁撤仍改設承審員處理訴訟一節曾誌昨報茲悉高等審檢廳經陶兩長已於昨日晋謁省長商定縣司法整理辦法七十一縣審檢所限陽曆三月底盡行撤銷所有民事案卷交由該管縣知事接收辦理除訴訟繁劇各縣仍照向例設置承審員裏理訟案外餘均由縣知事兼理不另設承審員約可省司法費十一萬數千元並聞嗣後更委縣知事須謁見高等廳長接洽司法事宜後再行赴任以免隔膜是日兩廳長晋謁省長時曾奉諭即在署内會議當召財政政務兩廳長曁機要司法各秘書會議兩小時省長亦親自出席迨討論終結議决定於十六日先行裁撤所有改組事項悉照三年四月五日大總統敎令公布之縣知事兼理司法條例辦理其餘應併應增各事宜再由兩廳會擬呈請核示 
高審廳經家齡廳長又以此後繁劇各縣照舊章仍設有承審員雖皆由知事監督薦任而審判之權仍操自承審員現在控訴專審員之案紛至沓來此項人材亟應嚴加甄别昨特將現任各專審員開列名單核其辦案成績一面偵察其操守徴諸輿論然後加以考語分别優劣呈請省長核示不日實行 
[杭州快信]  
鎭海平遠綏遠兩砲臺回復固有砲位亟須修葺楊督軍巳派軍官宋某估勘監工 
連日省議會議員報到者七十五人佔全部四分之一 
修築省道處劃歸省公署後齊省長巳飭核實估計提前開築并頒發各線董事委令狀杭地苦寒官立桃園栽樹死傷過半（約四百餘株）財政廳已派員查勘陸軍部諮議官吳祐貞因公來浙昨謁見軍民兩長 
台州積匪張德元經前督懸賞飭拿現在拱埠就獲昨巳解歸海門鎭署訊辦 
省公署昨又更委知事六員（海鹽）陳祖望（崇德）李壽慈（海寗）汪壽鋆（武康）汪曾保（分水）喻榮華（諸曁）陶　 
第六次償還愛國公債定二十日在商會抽籤委錢塘王道尹監視計還本銀五萬元息銀萬元有零已飭省金庫預備 
地方通信 
[蘇州]  
　　孫知事撤任消息吳縣知事孫錫祺前因天平山石案經蘇紳保墓會會長吳蔭培及范氏莊正范端信迭次禀請内務部省公署秉公澈究後記大過二次案遂延擱刻聞省長巳接京電以孫知事被控纍纍自應撤任以爲疏職者戒現在縣署巳奉省長訓令尅日辦理交卸各科淸理案牘亦異常忙碌發表諒不遠矣　　巡士搶刦案近聞吳江縣屬溪上鎭警察分註所巡士附和匪徒擄刧本鎭商舖一案巳紀前報茲悉此案在蘇拘獲之巡士劉如芝解回吳江後經李知事提訊數次毫無實供業經收押候獲到餘犯質訊一面巳由李知事飭派警官孤福保等赴松滬各處偵緝各逸犯矣齊省長以案情重大該知事事前旣疏於防範失事多日又不能迅速破獲實屬玩忽特令將李知事記大過兩次警佐彭錫純及溪上警所巡官章世鋆一併撤差聽候查辦李知事接文後巳派委本署技士李汝航接充警佐並委張某接充溪上鎭分駐所巡官昨巳分别到差 
[無錫]  
　　省令搜查私土縣警察所昨接齊省長訓令略謂奸商私販紅土邊土潛入内地私行銷售前經通令嚴緝以維烟禁而近來内地各處仍時有前項私土查獲雖經從重罰辦誠恐若輩視爲大宗利源不惜以身試法現印土禁絶之期巳邇若不早爲杜絶殊於禁烟前途大有妨碍除通令各關卡曁各縣知事寗滬兩警廳嚴行查緝外合行令仰該所長轉令所屬務於車站輪埠嚴密搜查以杜私販而重烟禁云云朱代知事奉令後除通飭各警區嚴爲偵查外並以新改組之第一分所轄境其廣所有車站輪埠均在該分所區域之内尤須注意業已派警於上開兩處按班嚴搜矣 
　　廣勤紗廠開幕昨爲新創之廣勤紗廠開幕之日上午十時行開幕禮來賓除駐錫軍警各長官曁縣知事外其西人列席者爲滬甯鐡路洋總管烈德又總工程師克利阿凱衛倫洋行大班凱衛倫公裕洋行大班古登祥興洋行工程師惠鐡華次公平洋行大班黑衣而普仁醫院醫士李克樂貝久齡聖公會牧師慕高文聶高萊諸君及紳商兩界來賓廠中董事股東等共三百餘人午刻開會首由總經理榻翰西述開會詞次爲代知事朱省吾代表軍警政全體進頌辭繼即稅務所長梁玉書演說至午後一時餘宣告散會合攝卫影而散 
[鎭江]  
　　請籌旗民生計鎭郡旗民入民國以來生計艱難尤爲困苦現經八旗公民柏朝等以現在共和再造五族一家本無滿漢歧視之見凡屬困苦貧民地方官吏皆當爲之籌謀生計因於日昨聯名呈請省長援照南京成案籌辦貧民工藝廠俾旗民藉謀生活以示體恤 
　　因賭毆斃人命鎭郡城外西塢街頭江漢池浴堂有堂倌數人日昨在堂内因賭錢起釁各自用武打成一團當場毆斃某甲一人屍倒於地兇手逃逸現經屍屬禀報丹徒縣章知事臨場相驗實係因傷致命遂飭捕役緝兇懲辦 
[揚州]  
　　自治職員會議昨日自治促進分會午后開職員譚話會全體職員均到議决事件六欵（一）各巿鄕按照本會暫行簡章第三條得設事務所其名稱定爲江蘇地方自治促進會江都分會某區事務所（二）本縣舊有巿鄕議事會地方均得暫設事務所其情勢上便於聯合者得斟酌合併之（三）各事務所應設主任一人副主任一人辦理員若干人（四）會員資格入會手續均按照本分會章程辦理（五）各區事務所處理事務不得違背本分會所定宗旨如有重要事務須函知本分會商酌辦理（六）本簡章如有未盡事宜得開會公决修正之 
　　擬設道學書院揚州耶穌敎會現有英國内地會美國浸禮會及聖公會三會信徒甚多茲聞敎中人言三公會主敎以江北地方遼闊設有敎堂之處亦復不少傳敎之士不敷分派擬在揚州設一道學書院爲江北造就聖品之出産地不久即可開辦 
　　小輪與揚關之交涉日交某公司小輪由鎭駛淸運有某錢莊銅元一萬五千貫鎭江關單蓋有放行戳記迨該輪返鎭被揚關扣留謂上水所運銅元未曾投稅應以私運瞞關論照章須罰洋一百四十四元後經人調停該輪出洋十四元四角了事 
[杭州]  
　　建德發現冒充軍官案月之九日軍署接建德知事電詢省委是否有陸子卿其人旋省公署亦接是項報告並有吳某一人同在嚴州各機關或冒充軍官或冒充知事招摇索賄甚至姦拐婦女乃會令嚴拿果在淳安緝獲現由軍隊押解來省一即陸子卿一名未詳暫押第二師司令部不久將轉移軍法課或省長公署 
　　柔術傳習社成立少林拳術向分皖浙兩派皖派尙剛浙派尙柔有益衛生良非淺鮮前杭縣知事汪嶔現充省貧兒院長痛斯道失傳特創柔術傳習社額定學員三十名惟須正紳介紹不收學費敎授時間每日下午三鐘至五鐘昨已通函各學員訂期明日開學 
[武昌]  
　　省議會開會近訊省議會王副議長在京因事未歸屈副議長染病不能視事現該會定於十一日開會擬卽推代理議長衆頗屬意於周從暄杜康鶴二人聞省會開會之始即當有質問案發生其原因由於官産處長黄祖徽現在又將湖北敎育公産之大貢院擅行變賣巳爲議員蕭延章所見函致警務處請卽阻止拆卸一面擬於開第一次會議時提出質問書咨請省長轉令答復以保學産 
[廣州]  
　　警察大鬭鏡花臺昨晚七句半鐘城隍廟内鏡花臺演國難餘生社白話劇被某區警察糾黨三十餘人强欲闖進爲守閘者所阻警察等竟將守閘人重毆議院警察及劇員出而勸阻亦被館以老拳後憲兵趨至鳴笛拿人警察三十餘人早已星散該社劇員某甲到第一區署報案由區長飭人護送回去詎離該署數武竟被十餘人環擊拳脚交加該劇員竟爲所傷經即抬回紅十字會醫治聞此事發生原因前夜有某區警察便服至鏡花台觀劇無票闖進被守閘者逐出含憤而去遂致有昨晚糾黨傷人之舉云 
雜評一 
[反對之電（一子）]  
　　斷交之文今正發表而各省反對之電尙紛起反對者之意皆以此外交方針爲有害也而段總理之報告外交方針則以爲避害計不得不然吾謂此外交方針究竟爲有害爲避害須至將來實行後而始見惟實行之始亦正有研究之餘地據以前傳說我之外交方針主加入不與美取一致行動種種商榷籌備亦有向加入方面進行之勢而今日之東方電忽又有亦主武裝中立之報其言之有無根據姑勿深究第斷交後之猶豫時期中尙可發生變化則可斷言者也 
然則今日即欲論此外交方針之爲害與不害亦當俟後一步之如何而定蓋後一步之有無變化即害不害之限度有無變化也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀中德絶交問題]  
　　文滙報云十四日晚間尙未接到正式或非正式中國與德絶交之消息惟淸晨本埠海軍人員巳有重大舉動聞諸官場云昨夜奉北京派水兵分登港内德國船隻之訓令今日依令實行毫無阻難觀此則中政府固已决定斷絶德國邦交矣滬人因此乃各注候北京與德絶交之明文以爲指顧間定可到滬乃晚間猶未見之也計港内德船爲阿爾本格號台克里克麥號福冲號美大號美利號西江號内以阿爾本格號爲最大（二七六九嚬）刻泊於和豐機器廠附近台克里克麥號泊於江南製造局江面餘船則俱泊於法租界江岸之對面美大美利二艘爲美最時洋行之船西江爲亨寳公司之船皆係駛行長江者本埠海軍人員從事準備巳有多時一星期前海容軍艦開赴浦江下游泊於阿爾本格號之旁該處尙泊有奥船三艘但聞華官對之未有舉動李鼎新巳赴北京昨夜北京訓電乃寄交林司令者官場雖雅不欲極力傳播此事然十四日之重要發展固已爲衆共知聞北京又發出船上德人一概移置他處之訓令但此說未經證實謡言頗熾各方面因未見絶交明文紛紛推測惟官場尙鎭靜中國水兵所收留各德船其上共有德人幾何今尙未能探悉云云按對德絶交已有明令發表矣 
[調查德商輪内之人數]  
　　德商吉成洋行之商輪一艘曾爲華官按照中立條規扣留於南黄浦之白蓮涇港口並由護軍使署加派軍艦監視在案茲盧護軍使以該商輪之機器雖經卸除而該輪尙有舵工水手及小工人等居留在内究竟共有若于人應即調查昨特派員前往該輪調查各人姓名籍貫造册送候核辦 
[關於貼用印花稅之通告]  
　　上海總商會昨發通告云徑啓者頃准江蘇財政廳印花稅分處公函内開案奉財政部訓令查應貼印花之契約簿據其有不貼印花及貼不足數者應將立契據人分别處罰業於稅法内明白規定公布施行在案惟契據成立係由雙方授受立契據人旣未依法貼用收受人應即隨時拒絶或要求補貼方爲正當若於未依法貼用印花之契據甘爲收受卽非串同隱匿亦屬有心嘗試其情節甚屬顯然自非酌予懲罰不足以維稅務嗣後凡商民人待於財物成交所立契約簿據及人事憑證均應依法貼用印花其有未經依法貼用者應由收受人要求補貼或代其補貼如敢故違除將立契據人依法處罰外並將收受人比照稅法所定罰則減半處罰以懲玩忽即由各省財政廳長會同印花稅分處處長通飭各縣知事并知照商會曉諭商民人等一體遵照除分行外合行令仰該處長遵照辦理等因咨會來廳除分别函知令行外相應函達貴會查照等因正通告間又准江蘇財政廳印花稅分處公函以奉財政部訓令案據京兆印花稅分處呈稱查推廣印花銷額凡在十元以下一元以上無論屬於第一類第二類貼用印花一分條文内僅以銀元爲標準並無小洋銅元及錢票折合銀元之規定惟社會習慣零星交易多以小洋銅元錢票成交若不明定折合辦法勢必一元之交易盡用小洋銅元錢票等項希圖規避於印花進行不無　譽擬請規定嗣後凡商民財物成交所用小洋銅元錢票按照最高巿價折合銀元如折合價値在一元以上者仍應一律貼用印花一分以杜取巧而利推行等情查現行印花稅額所指一元以上原係概括小洋銅元錢票等輔幣而言茲據前情於稅法旣無抵觸於解釋亦較照明除指令照准外令仰該處長會同財政廳長通令各縣知事出示曉諭一體遵照等因轉函前來相應併錄通告卽祈查照爲荷 
[整頓站長職務之嚴令]  
　　滬甯滬杭甬路局奉交通部令開查各路站長爲全站之表率應如何恪守定章實心任事以重要公即如路簽路牌乃行車安危所擊稍一不愼危險堪虞實與全車之生命財産至有關係自應照章由站長親發親收以防危險乃聞各路站長往往擅將收發路簽路牌等事假手工徒以致因舛誤而生危害撞車肇禍層見迭出推原禍始不職之站長實爲厲階又如客貨運費票價關係公欵理宜愼重乃各路站長竟有委其事於司事工頭經理以致弊竇叢生者似此放棄責任殊屬不成事體至各站之候車室原爲利便行旅而設近據報告竟有將候車室改爲司事休息舍而將司事休息舍改爲站長住眷室者亦屬不守定章亟應分别嚴行整頓以肅路風除分行外令仰遵照嚴申誥誡隨時稽查嗣後如有以上各項情弊即以溺職論從嚴懲處以儆效尤並將辦理情形具報查核等因江局長巳將兩路定章具報交通部查核矣 
[部令派兵駐守鐡道]  
　　松滬盧護軍使昨接陸軍部電令開准交通部咨開對德絶交問題現正佈置就緒所有各處鐡道交通自應切實防守等因故松滬境内之滬杭滬寗兩處鐡道及橋樑等亟應在鄰省接壤區域内撥兵駐防隨時注意查察一面令各該路局長將原有之車站警察預備分撥各分站駐守勿稍怠忽云云盧護軍使接電後已與江局長會商防務並飭所屬各旅團長抽調軍隊分撥各站道橋樑駐守 
[調派軍艦駐防要口]  
　　海軍程總長爲鞏固海疆起見以吳淞口之要塞砲台及長江下游門戶之江陰要口均應加泊軍艦以資防守故於前日電令第一艦隊林司令轉令現泊南黄浦之海圻豫章同安建康江元飛鷹等艦移泊淞口並電第二艦隊饒司令亦調軍艦防堵江陰要口以固海防 
[製造局紀事兩則]  
　　海軍部現因海軍各艦須添砲械故將英國式小快砲一尊送交上海製造局請依式仿造二十四尊茲由該局李總辦飭由砲廠撥調工師一名將送來之小快砲檢視該砲口徑計四十七米立合英尺一寸七分（直徑）其銅質之退力桶長四尺七寸餘乃射三磅重子彈之快砲並將砲内機關各件亦各拆視業巳預備先行翻砂以便照式仿造聞該砲工程頗大云 
　　製造局砲彈廠每日所造梅花彈原定造成六十個茲陸軍部因不敷撥濟軍需於昨日飭李總辦籌議每日梅花炮彈能否造成七十個着即妥議具復云 
[縣署籌維火政之訓令]  
上海縣公署昨日訓令各巿鄕經董云案據上海救火聯合會會長毛經疇函稱查十餘年前上海城廂道路素稱狹窄地方火政守陳不化偶有火警每易滋蔓肇成巨災自設立總工程局後凡居民翻造房屋概行收讓二尺遇有凹凸之處收至五六尺不等如開放道路則特别規定而地方火政亦加意講求建築鐘樓改良器具實力經營自此以來地方道路較前寛廠火患較前敉平上月二十一日閔行大火聞燬去房屋一百餘間損失財産在十萬以上可謂巨災當經派員前往察勘去後茲據復稱該處道路狹窄達於極點通衢要道祇七八尺之寛兼之兩面房屋披水板屋沿幾可相接每遇火患易於蔓延但該鎭毘連浦江取水尙便此次巨災實因救火器具素不講求兩旁房屋相距過近以致延燒迅速若不力籌善後將來再遇火警則何堪設想擬請由會函呈縣知事令行閔行鄕公所將地方道路切實規劃分幹路定爲若干闊支路定爲若干闊居民翻造房屋仿照上海辦法須先赴公所報明由所派員前往勘明應收尺寸若干塡明給照然後開工似此辦法道路庶幾逐漸寛闊一面會同閔行商會邀請闔鎭租業兩方開會籌欵將火政切實整頓從前舊式水龍分别去留添購力量稍大之新式救火器具組織救火會每年分四委操演以期純熟而免倉卒等情前來查閔行爲上海首鎭不獨戶口甚多抑且商務繁盛整頓救火器具實爲當務之急放寛街道便利交通亦爲補助消防行政之一種該員條陳各節不無可採除上海閘北兩巿設有專任機關母庸贅叙外浦東等處均付闕如應請縣長俯念放闊道路籌備火政均爲地方公益起見迅賜令行閔行鄕公所並各巿鄕從速舉辦以利交通而重火政等情據此查核所陳各節係爲消除火患起見曲突徙薪事先有備自應照辦除分行外合亟訓令仰該經董即便查照酌議辦理 
[彭建禁致兩院議員書]  
　　催議取消收買存土事 
國會議員彭建標請假返粤近聞收買鴉片事特致參衆兩院書其文曰兩院諸同事大鑒我國除害要政莫過於禁絶鴉片院内迭次提案各省屢次請願建標始終贊成而對於各條所定假鴉片以圖利者尤主張嚴重處罰此次收買滬上烟土無非假製藥之名行販賣之實以刑章言之是一種犯罪行爲以弊害言之是一種毒民政策英政府不忍亡我中國毒我華人尙願抛棄鉅大利權與淸政府訂結條約限期禁絶今届限滿之期副總統不惟不謀凈絶之法反受人蠱惑借名圖利不惜延長禁烟期間猝然與洋商簽約此誠至可太息之事國務會議對於違法殃民之主張亦貿然通過殊堪駭異建標因遭祖母之喪告假返粤道經滬上訪查滬地現存之鴉片尙有二千五百餘箱聞此次政府每箱收買之價爲八千二百兩滬商實得之價爲八千二百元以兩易元每箱可扣得二千餘兩政府表面收買之一千二百箱及華商提存未賣之一千餘箱均須照扣據滬巿喧傳此次之主持其事者固可發一注大財而國會中人亦多沾其利益者前旬章太炎先生赴會演說亦言國會對於此事寂寂無聲不能不令人疑其受賄人言嘖嘖豈能視同虚揑且與洋商訂立關於國庫有負擔之契約須經國會議决今以公債收買明明有議决之權深盼兩院同人從速提議取消俾國民少受代議政治之利益愼母以淸白之身致爲他人所污更母以多數人之政權致爲少數人所操縱建標飽聆滬人士之言論故敢痛切陳詞伏冀猛醒即頌公祺 
[販土案尙欲請求重審耶]  
　　自稱雲南特派交涉員趙丕承率同僕人陸金琴有事來滬被江海關扦巡洋員石爾蒙等在趙之行李皮箱中抄出大宗雲南烟土當將趙陸兩犯拘送上海地方審檢廳訊明判决趙監禁二年並科罰金洋三百元陸監禁七個月並科罰金洋三十元詎趙陸奉判不服投蘇高廳上訴無效又投北京大理院上告由該院書面判决仍照第一審判决執行巳於前日由蘇高廳將趙丕承陸金琴兩犯發回地方廳諭飭送監執行禁錮在案茲悉趙丕承等自發回到申後即倩人邀請律師具詞到廳請求重審不識如何批示也 
[禁錮南成都路暗殺案中之騙子]  
　　寓居新閘南成都路寳裕坊二百三十六號門牌巳故前淸淮揚道蒯光典之第二妻王氏及其第三子蒯彦先於本年一月三十號黎明時均被惡僕王廣福（即汪廣福）用刀勒斷烟喉殞命並被搜刦动値洋數百元之現洋衣飾逃逸業經捕房將汪之保人王得成拘解公共公廨迭經訊供判王押候提到正兇再行訊核在案日前蒯之長子蒯孝先連接寓居法租界小客棧内之湖北人孫武兩函内云此案伊知着落可以邦同緝捕惟衣衫襤褸須商借數十金購買衣服伴同前往等語孝先卽將函送至新閘捕房派探周小弟偕事主至法界與孫會面據言正兇汪廣福之胞兄汪廣才現在杭州城内吳公館當差定知其弟下落卽能破獲遂爲代買衣帽鞋襪回禀捕頭轉請公共公廨曁交涉使署備文於前日由周探偕孫武同往杭城協同警署至吳公館内查詢當據吳姓聲稱伊家並無汪廣才其人祗有汪孔常巳當差十餘年人素安分亦無胞弟汪廣福在滬謀生等語而孫與汪孔常素不相識以故周探遂同孩武回滬禀明捕頭以孫所言不實係屬欺騙徒費許多手續諭令將孫收押昨晨解送公共公廨請究先由周探與九號西探目斐司戤潑上堂禀明經過各情形繼由蒯孝先投訴各節與該探等所禀相同訊之孫武供詞支吾奉會審員王肇之君核供商之英白副領事以孫欺騙罪已成立判押西牢半年期滿逐出租界 
[查獲久和土棧刦案之關係人]  
　　田阿根身帶皮夾一隻在美租界北蘇州路行走被滙四捕房華探目馬阿美查見以其形跡可疑拘入捕房解送公共公堂判令押查在案茲經該探查得田之皮夾係住居法租界之周景昌在海寗路交其携帶内儲現洋二百五十三元四角與廣東路久和土棧被盜刦失二千五百餘元一案頗有關係禀明捕頭諭飭緝提同黨到案併究 
[包探拘獲匪徒]  
　　法新租界辣斐德路四百五十三號門牌沈孟侯别墅兩次被匪搶刦去金表金練衣服等物報經捕房飭緝在案現由探目沈德福包探孫金利偵知此案匪徒匿跡新租界唐家灣五十二號門牌當卽前往拘獲匪徒四人解入捕房聽候訊究 
[姚文棟尙以中立聒政府]  
　　上海公民姚文棟昨日又以外交加入問題致電大總統國務總理請仍嚴守中立茲將電文錄左 
　　其一北京大總统總理鈞鑒中國只嚴守中立四字可消弭無窮戰禍促進世界和平此正是寰球大方略英雄大作用且有大功德乃忽役役於近功小利目光驟促落著驟低化國手爲庸手安免全國驚疑姚文棟叩 
　　其二北京大總統總理再鑒歐戰將終何可加油添燄再爲戎首中國之運輸一日不竭即歐戰一日不休是禍中國並禍全球也而中國如人之一身取血盡亦自斃矣其餘陰謀種難盡述文楝又叩 
[齊省長禁米出口]  
　　稅務總公所昨接齊省長訓令略謂訪聞近有奸商貪圖漁利私運米糧出口當此米價昂貴民食艱難之際豈容若輩罔顧大局破壞禁令除通令水警廳嚴查拘究外合行令仰該所長嚴密稽查以重民食等因吳所長奉令後卽轉飭各分所一體嚴查 
[財政廳飭查取巧漏稅]  
 
 
 

Page 11

 
 
稅務公所昨接財政廳訓令略謂據調查委員王曜報稱查蘇屬稅務産銷及征收商人指銷地點往往任意塡報訪聞有多數貨船並不運至指銷之處中途卸貨而此項稅票每由行棧收留重用似與稅收有碍請通飭所屬偵查遇有中途卸貨之稅票應於票面加蓋業巳卸訖戳記卽以此票作廢以杜重用之弊與各處稅收不無裨益等語似此借票混漏與稅收大有關碍爲特通令一體嚴行偵查並須加蓋戳記以杜取巧母再大意云云吳所長奉令後當即轉令各分所一體查照辦理 
[路局長諭禁朦混報運]  
　　滬杭路局江局長近查得攬裝客貨之掮客每將杭省所産之絲織品僞稱衣包希圖減輕貨稅及運費有意取巧與稅課運費兩有窒碍自應嚴禁故於昨日通告各站長嗣後凡遇包裏等件交裝者務須加意查察如有查出朦混情事立將該貨扣留充公一面仍須查傳貨主罰辦以重稅務 
[調查路員薪俸之部令]  
　　滬寗滬杭甬路局奉交通部令開准審計院咨調查本部附屬各機關職員薪俸數目請列單送院等因爲此附發表式十分令仰該路務卽遵照單開各項將該路全路員司及附屬機關人員依照六年一月分薪水數目造具簡明表册限於文到十日内造齊送部以憑轉咨勿延等因業由江局長轉飭核算處遵辦矣 
[上海巿催塡學校一覽表]  
　　上海巿學務委員賈豐芸昨致公私立各學校函云奉上海縣知事公署訓令開案照中小各學校每學年應依照部定職敎員及學生一覽表式樣填報一次歷飭遵辦在案現在各校應塡報五年度各表合行照刋飭發仰該員即便查收分發本區内公私立各學校並即知照各校收到此項表册應查明五年八月一日學年開始以後之職敎員及各學生一一詳塡務於本月内塡就交由該員彚齊送署以憑分别存轉母稍遲延切切此令等因並發表前來奉此合行將表送上即希查明五年八月一日以後之職敎員及學生一一詳塡於本月内送交敝處以便彚齊呈送公署存轉幸勿遲延爲荷 
[錢業公訂同行規則]  
　　上海南北巿錢業向由兩公所各定同業章程近因合組之公會成立除公訂各項章程外又公訂南北巿錢業同行規則如下（第一條）同業收票平時以兩點鐘爲度過兩點鐘後歸次日照付惟至十二月十五起至年終止此半月中隨時照付（第二條）同業平時收票時刻已於第一條規定惟支票劃條等遇有原根未曾關照應將原票退回收銀之家今議此項退票以晚六句鐘爲限即須檢還不得再遲此指同行退票時刻而言外行不在此例（第三條）本票及支票均係滙劃到期如持票來收現銀現洋須照錢業通例至次日付給如有未到期之莊票向人更現掉票均須訂明來蹤無錯認票認人始可收兌以免臨時爭論願各愼之（第四條）閩輪到申向無一定時刻該帮來信託理收分以及支票除訂明板期外凡有見信收介及見單支兌之欵概歸信到之次日照理以免匆促如次日適逢禮拜及銀行停工期内亦應照洋商例辦理（第五條）吾業同行拆票原爲流通金融起見所以權衡取息期以兩天利資週轉設如同行遇有不測遵照向章先理同行拆票爲特重行聲明以昭公例而示愼重（第六條）同行設有不測停閉者公議以該莊本票延至當晚十二句鐘爲限一律退票將該莊賑箱及重要各件公同封固以杜流弊（第七條）同業收解現實如有批碼不明者向公估改正如有碼單當夜不及批正者收進之家暫且收下俟次日邀同解出之家同至公估改正缺歸介出承認批費歸公家認（第八條）同業應用送摺條及保單此兩種每年由公會刷印分送各莊以歸一律（第九條）銀行劃頭加水無論禮拜日及停工日期至大不得過七錢如有借用獨日次日祗能還銀行劃頭不准有討還現銀之舉其拆一日或兩日須聽多家之便（第十條）票力一項如往來家付來雙力票每千兩扣付銀一錢如向有票貼之家及付來銀行票不在此例（第十一條）銀行劃頭與更現銀無異所以有加水名目一經劃出之後當夜設有某家轇轕例歸劃出之家自問即買賣洋元無論現洋滙頭一經介出亦歸賣出之家擔任（第十二條）年終同行找頭往往故意缺數遲送蓋以時當除夕無暇抄賑向補便視爲利藪此行彼效竟有任意尅扣或遲至元旦天明而始送者實屬不成體統此後望吾同業各自戒免中蹈故轍准於次年開巿後抄賑照補（第十三條）同行退輕平　准以四點鐘爲止以昭劃一（第十四條）輕平假批各退上家寳銀收下給與回單不准派棧司跟訂殊失雅觀（第十五條）介付銀行碼單如有重平之寳應在碼單上開明隻數俾易檢點（第十六條）滬巿元寳向憑公估批見通用設遇誤批灌鉛等寳凡收用之家估看不眞必須用錾打見則批碼仍在分兩無差方可退換若一經灌鉛流出及批碼糊塗概退掉以杜先批後做之弊（第十七條）近年同業中竟有塗改寳批暗中漁利非惟關礙公估名譽抑且失同業信用此後如有人指明確實改批舞弊之家議罰規銀二百兩將一半充公一半酬勞指告之人以示鼓勵（第十八條同業向銀行拆銀本票上應寫明某行抬頭以杜遺失冒收之弊（第十九條）前自癸卯年起凡上滙劃之莊向收會館經費洋五十元今因所入不敷集議增加自辛刻年起改向每家派收經費洋一百元再新莊上牌費每家繳銀二百兩老店更動減半均於上巿日劃交司月收存（第二十條）再各莊滿賑分紅公議提出一釐撥助會館以裕公費（第二十一條）以上各條經同業公同議决於丁已年元旦實行 
[章太炎在南洋公學之演說（續）]  
　　人苟精世之一藝即一生受用無窮不必他騖亦不暇他騖然己之藝則重視之外此則輕視之亦大悖於理蓋社會者何一技藝合組之團體耳凡百技藝缺一不可我卽此團體中之一份子烏可以所能傲其所不能哉今貴校專講交通上之工業是亦技藝之一部分其他技藝皆無大關係縱有所學亦不過借徑耳獨是交通之事業有大有小今之最要者無過於鐡路等而電氣次之今因交通事業而牽想及於政府則政府之爲物亦可以技藝目之即如内閣總理其行政設施無不有技藝之性質與諸君之學業固大同而小異也諸君來此必有學成之日惟學成之後出而任事試思爲人用乎抑自用乎中國所有交通事業其初未嘗無辛苦經營者其終乃屬諸他人甚可嘆也（中略）政府日日言交通計畫而所以爲偉大計畫者不過由某至某國内之短鐡道耳交通事業必不可限於國内邊海之地及海島等爲尤急之舉乃知小而失大竊爲當局不取也諸君在此所學者乃交通之工業鄙意請諸君百尺竿頭再進一步有偉大計畫之决心則我中國之交通事業横絶大地莫之與京矣苦以交通事業而爲他人所用不能自用則有何以自别其害亦無窮期今僕之所說大都理想人必有嗤爲愚妄者其實中國果能自强此種目的數十年後亦復不難達耳 
[中文同業會歡迎工黨]  
　　中文同業會係中華書局局文明書局同業工人所組織日昨假座老北門内香花橋書業公所開職員會并請工黨總理韓復元及文牘員顔也愚兩君演說到會者三百餘人午後三時開會先由主席王時榮報告開會宗旨即請韓君登壇演講先述工黨已往之歷史次述目前之狀况謂本黨産生於民國元年旋因帝禍摧殘遂即中止自去年其和復活本黨乘時恢復未經數月各處設立支部已二十餘處現擬先辦一二生利事業即組織工業儲蓄銀行星期日學校工業學校工業蒙養院等爲根本上之助長云云次顔也愚演說次該會幹事員常步春商務印書館陳琴生及胡春泉朱成志等相繼演講均表示贊成五時半會畢欵以茶點而散 
[調查國貨之公函]  
　　上海總商會昨致各商號函云徑啓者中華國貨維持會續刋第四期國貨調查錄列表調查函送到會查此项調查錄自出版以來海内外各界索閱甚衆於國货銷行之廣告大有裨益茲轉送調查表一紙請貴廠寳號如式塡報於一星期内徑送錢江會館内國貨維持會查收爲荷此致即頌台祺 
[國货維持會明日開評議常會]  
國貨維持會昨通告各議員云本會定於陽曆三月十六日下午七時開評議常會討論一切進行事宜届時務祈撥冗駕臨共同籌議以利進行 
[印花稅處長調查竣事]  
　　蘇省印花稅分處處長郭詩煇曾奉財政部印花稅總署長特派在江寗組織機關旋來申會同上海縣知事在境内淸查商界對於購貼印花一事能否依法遵貼有無違法漏貼或貼不足數情事並與稅務總公所吳所長曁南北商會長等實力勸導租界方面各業商號一律購貼茲郭處長已會查明晣另從蘇州方面各屬境内次第淸查然後回省昨日已起程就道矣 
[木商請維營業之道批]  
滬海道署昨批木商會館呈營業困難續請維持由云查此案業由本署咨行浚浦局總辦並令工巡捐局酌核辦理在案據稱工巡捐局函復議决各節是否屬實仰侯令行該局復議具復再行核辦此批 
[南巿穢氣四播]  
　　南巿各居戶近因擔糞各夫往往遲延二三天不將糞桶傾倒或將挑去之糞穢轉積坑厠内旣無船隻裝運日久愈積愈多甚至滿溢路旁穢氣四佈淸潔不淸有妨衛生是以紛紛函請工巡捐局設法查明取締朱局長特傳諭承辦人從速淸除茲據各承辦人聲稱近來天時陰雨春熟不佳農夫少有置辦肥料所以銷路呆滯惟有稍緩加船駁運云云朱局長以地方人民衛生最關緊要挑倒糞穢全賴夫役勤愼方免屯積着將原有各糞夫内挑選得力者按日挑除其怠惰各夫一律汰去以重衛生 
[救濟會添派調查員]  
滬上拐風甲於他埠自紹興同鄕會諸董發起救濟婦孺會以來拐匪始稍歛跡然拐匪籍隸粤東者居多而各探員均江浙人粤語未能明晰因此該會調查科董事特派倪善昌爲該會調查員倪雖爲浙江上虞人善操粤語兼悉英文日來襄理調查員趙再靑督率各偵探在各輪埠巡查頗爲忙騄 
[輪姦案查明判决]  
　　住居虹口元芳路三百四十一號門牌之粤人林海林控同鄕人歐金海與林見將其十四歲女兒阿新誘入東有恒路八百六十號門牌披屋内强行輪姦以致下體受傷等情業經捕房將歐與林見及原告之女一併拘解公共公廨迭經訊供判女暫留濟良所歐與林押候查明再行訊核在案昨晨由廨復訊原告偕證林桂益上堂訴明前情請究據捕捕工表牛門律師上堂譯稱此案巳經捕房向各方面調查殊不可靠林女所供被禁三天詢據隣人云林女在被告處行動自由並由西探鄧至原告隣近調查據云該女行爲不正從前亦做過不端事而濟良所董亦稱該女品行平常時與出店男孩等調笑况該女年巳十四歲照刑律十二歲以下謂之强姦惟乃父林海林在老船塢執業人極規矩請將伊女送留棲流所以儆將來應請訊奪等語訊之被告延律師到堂代爲辯護不認誘姦請釋會審員王肇之君核供商之英白副領事判林女送留棲流所一年期滿交其父領回管束被告歐金海林見旣據捕房查明從寛判一併開釋 
[誘拐女孩]  
　　揚州人崔天祥因誘拐七浦路吳錫生家十四歲女孩桂　圖賣被包探金福壽等查見將崔與吳女一併帶入捕房昨解公共公廨請究經中西官訊供一過判崔押候查明再訊 
[販土途遇索詐]  
松江山陽鎭人葛引金昨在滬北購得烟土數包擬帶回原籍販賣行經老北門地方爲流氓王金生察破上前向葛索許不遂卽向崗警報告由警將葛王連同烟土一併拘入二區警署轉送地方檢察　奉諭分别收押候究烟土存案 
[欠銀限期繳淸]  
　　入籍日本之陳源蘭（卽日商義盛榮號主）在公共公廨控楊聲甫賣地不交並不還本利銀六千五百餘兩等情由廨訊判被告交保候訊在案前日午後經王肇之襄讞會同日副領事加籐君升座提訊原告延日本律師上堂譯明案情要求　令被告限日交地並將本利銀繳到案給領繼由原告陳源蘭之代表曹隨山投案聲稱向在義盛榮號内爲經理號主陳源蘭現在因事已赴日本被告於宣統二年間向號主借銀五千兩將七百十八號計田二畝七分有零之方單作抵至去年六月該被告因無力償還當將是項地價銀三千五百兩歸原告執業外尙少本銀一千五百兩及歷年利息三千八百餘兩非但分文不還反將是項單地售去四分計銀一千一百餘兩應請一併究追質之被告楊聲甫供稱所借之銀五千兩除立抵作價三千五百兩外嗣復立據杜絶載明拆屋交地時找還原告銀五百兩作爲淸楚其利息銀兩早經原告情讓云云中日兩讞員得供會判被告仍交原保着還本利銀三千二百五十兩並限於一月内拆屋將賣地交與原告執管 
[契串轉抵之糾葛]  
　　吳宏炳前投法公堂控稱有顧杏生前將房屋地契糧串托中前來兩次抵借去洋四百五十元逾期不贖核計本利共欠洋六百七十五元求請訊追經法公堂飭提避匿判將房地拍賣作抵後爲地主譚楊氏得悉當將洋六百七十五元繳存捕房止拍並投公堂聲稱該房地係祖遺之産有田單爲憑此契實被孫子譚金林私自取出向顧杏生暫抵洋十元不料被顧向人轉抵巨欵惟房地旣有田單契串不能作憑求請公斷金林稱向顧暫抵後即備本向顧贖取顧延不交還是實判候覆訊再核故又傳到地保詰問據稱契上載明有單楊氏所呈之單實係該地之田單無訛聶讞員判以此案實由顧杏生向原告抵借與楊氏無干注銷拍賣田單存洋均給楊氏領去執業契串存案吳宏炳所控欠洋候緝提顧杏生到案訊追 
[賭徒分别懲儆]  
張土賓王阿根沈桂生前晚紏同許榮明沈阿弟婦人胡張氏張吳氏等男女二十七人在虹口西華德路成仁里二千二百八十四號屋内聚赌抽頭被捕房查悉派探往將各人一併拘獲准各存洋保出候訊在案昨由公共公廨傳案訊明判爲首人張土寳王阿根各押西牢一月沈桂生押兩禮拜餘人各罰洋三元充公赌具銷燬 
[恒孚銀樓行將開幕]  
　　向在蘇州觀前街開設百有餘年之恒孚銀樓邇在滬北英大馬路集益里口组織支店將次關幕該樓連日收買現貨條金足赤不下十餘萬聞該樓之飾金提煉頗凈現因開巿在即所有蘇甯兩幇之著名工匠廣爲羅致以期花樣翻新云 
[購物乘間行竊]  
　　河南路四百零八號門牌洋貨店及天成綢號同控朱寳生以購物爲由乘問竊取絲襪縐纱等情昨由捕房將朱拘解公共公廨請究據見證張國記上堂證明被告行竊情形訊之朱認竊不諱中西官核供判朱押西牢一年　交原告領囘 
[行兇判罰十元]  
　　姚勇人控住居馬霍路之顧阿四欠洋不還向索反被毆傷等情昨由捕房將顧傳至公共公廨經中西官研訊屬實以顧不應行兇判罰洋十元充公無力改押十天以儆 
[圖竊判押七天]  
　　厦門路四百三十一號門牌婦人　花氏控龔春林掩入　竊等情昨由捕房將襲拘解公共公廨請究原告偕證張王氏上堂訴明前情訊之被告供詞支吾中官會判龔押七天以儆 
[攫取鍍金挖耳]  
　　匪類顧阿福前日午後在湖北路攫取乘坐黄包車之婦人鍍金挖耳一支飛光被老閘捕房包探李明泉追獲搜出原贜失主巳乘車去遠遂將人贜帶入捕房昨解公共公廨請究先由李探上堂禀明前情訊之顧供稱挖耳在地上拾得並非攫取中西官以贜證確實未便推賴判顧押西牢九月贜存捕房候認 
[髮妻並非被拐]  
章洪生投法公堂控稱髮妻陳氏於上月間私自逃出今在康曹氏家尋見向領不服報捕拘案求請訊究給領陳氏供時被丈夫責打無奈私自出外向與曹氏相識故至伊家暫住並非被拐是實曹氏稱陳氏來言夫婦失和故此留其暫住伊夫來時婦人勸其歸家不允實非婦人將其　住不放求察判陳氏交伊夫領回管束曹氏無干開釋 
[誌謝]  
永新製鹽公司新製一種喉症消毒鹽凡患各種喉症者以此鹽吹入喉間去涎數次即有消毒見功無力購者另有施送（兼備急治喉症簡要方亦可索取）外埠函索須附郵票一分昨承該公司惠贈兩瓶又育文書局新出牌國民適用最新通俗尺牘增附珠算明白易曉頗合普通之用昨亦承贈一部書此并謝 
來函 
[來函一]  
　　謹啓者貴報三月九號自由談揷畫誰之罪耶一則是何用意竟以中國比諸此類何乃太甚耶操刀者以外貌言大概指將行絶交之德販牧奴將又誰指貴報豈非中國人何自賤若此請有以語我來陸自雄白 
本館按此揷畫由館外投稿而來大抵因當時中德交涉正殷發於一時義憤所致所謂宰牲公司者言某國種種不合公法之戰爭慘無人道也販牧奴者言此次戰事首先開戰之國因一國之關係而驅各國以犧牲也所畫之狀不過犧牲之義並無輕賤之心諷世畫蓋取其大意不可執實以求也此覆 
[來函二]  
　　逕啓者奉外交部訓令開准駐法胡公使電稱現在郵船多阻月餘不接文報旅僑深恐家屬懸念敦請電部轉致京滬各報登布請予照准鈔錄原電令行轉交上海各報登錄俾衆周知等因相應送請貴報館查照登載俾衆周知實紉公誼駐滬江蘇交涉公署啓 
雜評二 
[議員之價値（庸）]  
　　收賣存土一案據道路所傳有謂每箱之價格八千餘元者有謂存土之成本實祇六百餘萬元者悠悠之口是否有徴固勿深論惟此種自殺政策即使當局者兩袖淸風絶無所沾染亦不能稍寛其責備兩院議員對於政府兩月以前何等風厲而今乃突然軟化耶 
政府委員口頭之答覆旣以爲不得要領而請國務員出席矣乃自上月二十七日國員託故不到以來迄今半月議院中竟若忘其前事十三日之會丁世　動議慛請出席乃亦遭全院之否决豈賣土一舉經有力之疏通議員諸君早已認爲正當耶抑於外交聲中　避内訌之嫌逐并此小小質問而亦不敢發耶嗚呼我讀彭建標致兩院之書而不能無疑矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬閻羅王奏請玉帝勅令天罡星下界尅制潛艇文] [  嬾眞子]  
奏爲請勅天罡下界尅制潛艇肅淸海防恭摺仰祈聖鑒事蓋聞天道好生則地道之飛潛咸若人謀太酷則鬼謀之干涉隨之茲據陰陽官亡是公報稱轉據勾魂使者呈稱屬職案奉鈞牒勾到西牛賀洲淹死魂魄計達十萬八千餘名均係爲著名之潛艇大王擊斃一時枉死城中鬼滿爲患輪𢌞簿上生額無多籲請設法限制以重鬼道主義等情到殿據此伏查該大王潛居海底陰險異常莫之敢禦前此東海龍王臣敖廣曾有調遣癩將軍抵禦之奏請（見上月廿五日本欄内）臣等雖慮無一得未見計出萬全竊癩將軍種本介蟲世居腹地未經　鬭空效鼉鳴昔因周瑜練軍鄱湖粗聞鞱略後爲明祖挾舟蠡澤倖襲褒封今雖族類繁昌聲靈赫濯然泥龜浮泗統蚌卒而試衝鋒薰鼠人淮拖　尾而呼大帥其軍則未諳海戰其職則僅守江防倘越境以從戎必喪師而辱國况前車巳覆後盾當籌以鵝長頸而高呼復有鸛軍聯合鷹鈎爪而善搏兼誇駟伐維揚固宜决勝沙場宣威水國乃皆敗於艇王之手空塡海港之尸蓋其鋒不可當而其勢將無敵若黿氏以孤軍深人强爲　蚌之爭勢將片甲無存封作鯨鯢之觀縱魚麗得莊公陳法蟹將爲彭越化身要皆泥古鮮通終必望風先靡臣愚以爲鼀氏必不可任蠍約未必可恃與其遣水怪而　天威曷若差天神以淸水患臣查混江龍李俊浪裏白條張順立地太歲阮小二短命阮小五活閻羅阮小七等生爲水滸之英雄歾作天罡之星宿潯陽浦上奏翻江倒海之奇功鴨嘴灘頭施帶水拖泥之伎俩梁山舊泊旣有經驗於前歐戰新潮何難盪平於後陛下若勅刻星等下界賜荃蕪香以生肌肉豈虞骨朽千年洒楊枝水以煥精神當令魂甦一旦俾得天樞再轉地軸重旋河伯揚威海神效順相與執悟空之棒棒碎艇身持博浪之錐錐穿艇底庶通牒無效德意志失其護符抗議徒勞威爾遜可以息喙矣抑臣更有請者查　案卷中封神榜上申公豹罪限將滿更代需人潛艇王惡貫旣盈竄流奚恤乞陛下將申公赦出海眼以艇王收作替身一以拯萬刦之殘魂一以弭五洲之兵禍庶可渡茲航於苦海超升無墮落之船一可免革命於陰曹煽亂靖虚無之黨是一舉而衆善咸備矣是否有當聖意伏乞訓示施行臣不勝惶恐待命之至謹奏（五） 
聯話 
　　前十餘年粤人迷信神權甚深每届中元必建盂蘭會以超度鬼衆某曾擬一長聯掛於醮壇之上雖非街構但處專制時代能爲此言亦有膽量之人也茲復錄之殆有深意存焉其聯云嗟我大國多民貧弱如此捐之不巳又復花捐酒捐賭捐烟捐房捐舖捐牛捐猪捐輕捐重捐尙令捐官捐爵捐捐剝剝可謂任勞任苦矣（念爾孤魂無主衣食無然鬼若有靈何論男鬼女鬼大鬼小鬼新鬼故鬼肥鬼瘦鬼高鬼矮鬼勿用鬼頭鬼腦鬼鬼祟祟其逨來格來饗乎）寓言八九幸勿以滑稽視之也 
文章本天成妙手偶得之游戲之作何莫不然昔見東厠一聯云在坑滿坑在谷滿谷夜不閉戶道不拾遺又見一聯云任憑你來我往切莫屎少屁多均稱新趣相傳第二聯爲周二南所擬 
盲人某甲夜深如厕偶一失足溺於坑中呼援無應者及旦路人拯之起則已死矣有輓以聯云逐臭得臭飽飲黄泉怪道生前猜白眼求援無援望穿秋水可憐死後昧良心駡盡盲人不少[  警衆] （一） 
家庭常識 
　　衣服之被燭油污者可用軟薄之紙蓋其上以熨斗燙之則油盡去（栩按用滲墨纸（亦名生紙外國文具店有售）尤佳） 
蘋果含有充分之燐質故極與多用腦力之人相宜若於朝餐時食蒸煑之蘋果則甚有益於便秘之病 
馬鈴　水浣各種衣件上之泥污絶佳 
人有不眠之患藥石無效時於就寢前食少許流動體之温暖食物即可熟睡（栩按默數一二三至百亦卽入寐）[  俊如] （二） 
詩話 
艷體詩能語語如從心坎上出方爲上乘若獺祭故實驅使華藻自以爲金碧樓臺眩人眼目則失之矣予友馬君嘗有秋閨一絶語特淸警亟錄之以眎同好詩云秋來日夕盻征車芳草　萋夕照斜花見人愁花亦泣相思從此要瞞花又有春日閨詞云一年最好是春光幾曲廻廊度暗香莫道無情是鶯語鳴春原要好笙簧做春造物劇多才一片香招萬蝶來最是湘簾鈎盡下累他香縷久徘徊偶拈金線破淸寥繡罷廻文意獨遥柳對春波儂對鏡不知若個影兒嬌淺瞑輕寒到畫檐黄昏初止雨廉纎一聲鐡　月初上花影重重都到簾風姨怒吼幾時休花落花開不自由生小阿姑偏解事冒寒獨立味春愁歸夢無端落五湖飛花作意糝長途驚心節物匆匆甚又見籬邊放鼠姑 
竹枝詞抝體難於順體以抝體自有一種風格非可强而爲也寳山沈君夢塘嘗有五首茲錄其二木緜花上蛺蝶飛木緜花下野草肥但願花枝生蛺蝶不願蛺蝶繡羅衣（木緜初生小鈴名花蛺蝶）東舍西鄰分莳秧山歌聲短秧歌長吳儂愛聽白紵曲不信秧歌解斷腸古意淫思可稱佳絶[  竹軒] （二） 
短篇小說 
[自殺黨（司蒂文遜著）] [  常覺小翠合譯天虚我生潤文]  
　　第二章（八） 
　　入夜七句鐘雪朗斯始嬾然起立下樓赴餐室則覺諸人之目似均向之愕視抑若知其隱事者雪朗斯駭極俯首不敢稍昂忽覺有人以身微觸之心乃突突大躍視之蓋進餐之侍者耳然此侍者亦復含笑而視之若謂予目至明汝焉廋哉雪朗斯爲其所視幾欲返身而逃而侍者則倍覺殷勤餐後復邀雪朗斯往吸烟室雪朗斯之意雖欲亟歸守視其箱顧又不敢却致惹其疑立曰唯侍者遂引之至一小室中室黯而湫隘屋頂懸一煤氣燈時有二人方打彈更有一瘦小之人爲之記勝負復有一人則坐室隅吸烟悄然若鬼之匿形雪朗斯乍見其人覺頗而善思之良久忽大駭立返身而奔諸人見狀均愕疑爲狂易雪朗斯亦勿顧狂奔至己室　其扉喘息不巳念今者必又有人將謀己否則此樁頂之人何忽隨己至此殆以所舁之箱重疑己爲富翁故動其心耳僕言吾箱中爲金錢而目灼灼現覬觎之狀由是觀之彼二人者且將合謀以竊吾箱乎果爲竊去則吾事不將洩耶遂不敢寢坐箱側以守愈思愈懼聞時鐘鳴十二下乃又躡足起立啓門外視忽見距己室數武外有一人席地而臥着旅舍之僕御制服以側身而臥乃不能見其貌近前覘之則即坐於樁頂之人也心爲一躍而其人巳張目醒喃喃曰先生願汝晚安雪朗斯噤不能答立返奔入室仍键其門念其人何以一視即醒必僞睡耳疑益甚雙目瞳瞳視箱若恐一瞬箱即生翅而飛者及久之窓外已漸泛　色而雪朗斯亦倦極竟伏箱入睡矣旣而爲叩門聲所驚醒拭目四　則日光已滿室燦然若黄金啓門蓋即舁箱之僕不禁微怵僕曰君昨日曾往包克斯場乎雪朗斯一驚强應之曰然僕曰然則此函當係致君者因以函授雪朗斯雪朗斯俟僕去遠始展視之見僅四字曰十二時來雪朗斯大喜如言挾箱而往閽者引入一室所謂主人者方坐於爐次以背向門乃不能見其面雪朗斯令人舁箱入室旣竟乃揮衆人退竚立以俟主人發問顧其人初不一顧良久始徐廻其身則赫然王也氷霜之面滿藴怒色勃然曰殿下予初無犯法事特運劣耳因簡舉前事以告王頷首曰然則吾誤怪汝矣願汝怒我今汝曷啓箱俾我視之我當有以助汝雪朗斯曰嗟夫殿下幸怒我我殊不敢更見此可佈物矣王曰是何用怯曷壯而膽啓之雪朗斯無奈顫顫而前解其縛去其鍵王則負手而前箱旣啓覺奇臭撲鼻欲嘔不禁微蹙其眉雪朗斯則屏息閉目顫顫捧尸首起以示王王陡却退數武銳呼曰噫彼耶嗟夫裘拉丁吾誠何以對汝並何以對上帝嗟乎福理赛爾汝果何時乃能去其冒險之念而歸於正途耶言次以手掩面悲不自勝少頃復謂雪朗斯曰嗟夫君知此死者誰耶是蓋吾好友之弟因吾事乃致於死我雖不殺伯仁伯仁實由我而死吾誠何以對吾友哉雪朗斯見王悲甚欲覓語慰之顧其胸中已爲驚悸所充塞更見王悲慟之狀心乃大戚語猶未出已不禁失聲哭矣王前握其手柔聲曰吾儕閱歷淺經此亦足以自警前者吾自以爲權力之偉幾無倫比今而知爲一太子實至微渺卽一會長亦且不能勝之更無論其他矣雪朗斯不解但以目視王現爲感愛之色王携之至案次曰彼度爾之居址汝曷爲我書之紙上汝後更往巴黎者幸勿更與此等人共處然渠此次之令汝來實亦激於一時義俠之心初無他意蓋彼若係同謀者當不肯以尸璧之眞犯雪朗斯詫曰殿下知眞犯乎王曰此事殆有天意是函乃竟不面會長而人予手惟汝能逃此險已爲萬幸此事可勿過問行矣吾友願前途珍重勿更遇不幸事也雪朗斯旣出排徊道左見有惡少年三四方立而視己雪朗斯仍夷然自若念及昨日之驚懼轉不禁爽然自笑有頃有一至華貴之馬車自包克斯場口疾馳而去則王往警署見亨德生大佐也雪朗斯雖爲共和國民然今見此馬車亦不覺其首之垂其躬之曲也是夕遂乘車而歸巴黎（第二章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之吳淞海防 
[論吳淞口海防近日情形]  
　　（見本報申戍年八月初六日） 
吳淞砲台之修築也前巳經李軍門親行履勘創議鳩工矣吳淞港口之防守也今已聞蔡軍門揀派勇丁矣乃又聞到有砲舶輪艇各帶精兵良械以資保衛是吳淞口將屹然成一巨鎭以爲三吳拱衛矣本館因此託友人前赴看視蓋欲一得其實在情形也乃昨晚友人回滬來告曰余至吳淞遍處訪問則炮台遺址尙祗有零磗斷石於荒灘敗草之間而已其所爲畚挶從事者則皆修築海塘之工也問所謂新行搶築者無有也砲舶輪艇則僅有帆檣林立之河衛等船而帶甲執戈者無有也開門安砲者更無有也問勇丁營壘旗幟飛揚者更無有也不勝詫異之至詢之巿人亦皆渾渾穆穆併不知所爲防守者何事及往來察看每遇數父老詢及情形始告余曰子不見夫天妃廟前之木植乎視之則有三百餘根曰此將備以打樁者也又觀天妃廟中則有米袋纍纍然曰此米五百擔亦預儲於此將以備守砲台者也予因詰曰然則砲台之工何尙未開乎曰聞當日軍門勘估之時擬即在陳忠愍公砲台舊址創建而制造局之總辦李公意欲築於海口之内謂在口外則敵舟激蕩擊之每苦不中移築口内則敵舟收口江窄風平擊之當無不中而軍而不謂然故事遂中止現聞軍門尙須再來履勘方行建築故此時尙止顧海塘之工也言未已忽有如旌斾飛揚而至者則洋鎗隊勇丁甫經到防約數百人昨滬上傳聞有一千人今想尙未到齊云噫扼守海口全恃炮台建築砲台全恃形勢若不得形勢之最險要最扼塞處所則有砲與無砲等有台與無台同也陳忠愍舊址東西犄角險要異常眞大有一夫當關之勢時事如此而顧築室道旁議論多而成功少也何哉夫亦知海疆門戶關係非輕若不趁此趕緊建築以期固圉則他日東事平定後不能再議此工豈不坐失機宜若東事一時不妥則臨事張皇又不能選料加工爲萬世之計矣予聞友人言不覺絶倒姑直筆於此以備采擇 
尊聞閣筆記 
[李昌（見本報甲戌年二月十四日）]  
　　李昌潮陽人年二十許膽雄力富貌偉性强遊業廣州無藝可守遂充順德某更練之役一夜時將二鼓昌巡邏村外行至渡頭月色如銀光燭毫髮蟲聲滿平壤聞隔樹忽有人聲疑其爲夜盜者隱步聽之聲柔而婉遥見影度林　姗　其來則二八女郎也荆釵布裳油髻漆履不塗脂粉秀奪春山昌始而羡繼而疑如此深夜安有失林之鳥豈非踐桑濮之約者乎然此地最多古塜素　鬼魅祟　每從此出因之不敢遽前梭巡却步忽夥陳九亦至告以故九曰恐是良家女欲尋短見深夜投江未可知也盍觀其行於是昌與九尾而觀之女子旋坐石上抑天而嘆曰行道之艱夜深之險進退維谷奈何九近而詰其情云是隔海某村女邊隣某爲室因聞母病急欲歸寗惟慮不及故星夜以行豈期水寂江寒無舟可濟回頭則道途險阻有何路可抵家者懇爲引導九曰此去某村有數栅防守極嚴近奉局諭二更鎭閉天明啓行何不借宿人家明日尋道而返女曰此地曾無相識且乏所親婦人女子豈可隨地借宿寗坐以待旦而巳九審其丰姿裊娜骨細肌豐可必其爲賣瘋者遂拉昌行語之昌曰彼如賣瘋君試往挑之倘得其欲卽解其衣服而去明日典銀以供醉飽亦可博一劇笑九曰豈可以身試法耶昌曰汝不敢往我當行之遂止九而獨行囑曰倘我久不回汝不妨即來禁阻我不怪也昌至詢女曰我有小屋離此不遠可否同往越宿乎女却不往昌曰得無畏零露之讓耶然有美一人適我平生之願何妨席幕天地以成其美女假推實就昌解其衣瑩瑩玉立初尙自持終不自禁竟至一星慾火變爲燎原矣九延頸待久不見其返趨視之驚訝甚喝曰汝不念祖宗乎何爲明知而過犯也昌狂興勃勃恐九之至大呼曰汝勿來來則以刀擲汝九不敢近前遥呼之頻不聽退而嘆曰從來柔物動結禍胎凡可累人之物皆當作如是觀即烟局賭場酒寮娼院何莫不然 
[異鳥（見本報甲戍年三月二十六日）]  
　　有陳生者登金華之山見深谷中一鳥跳躍其間狀如鶴而一足其喙甚白其毛微靑兩翼及尾皆有赤毛相雜成文見人卽飛去不知所之陳生恐尙有怪物遂不敢盡興而歸漢武時有獻獨足鶴者人不能識惟東方朔知之名曰畢方此鳥豈即是　錄之以見獸中有一足之夔而禽中未嘗不有也 
文苑 
[無題十律（見本報壬申年十月初四日）]  
（憶翠山人） 
　　春色闌珊不忍看落花流水兩何堪蠅鑽窻眼迷難悟蝶抱花心死亦甘神女原非眞幻境尾生豈是薄情男一腔憔悴憑誰訴只恐終爲自縛蠶 
雁斷魚沉信不通空將幽怨付東風一緘　涙秋燈下萬　離愁夜雨中駒隙巳抛何可挽蛛絲費盡總成空惟餘滿腹牢騷氣吐向長天化白虹 
恨無慧劍斬情魔悶翠愁紅可奈何　巿徒然張海島鵲橋不肯駕天河萍從水泛流離甚花被風侵零落多難得團圓容易缺幾回搔首問嫦娥 
誰家庭院笛聲聲催我離人百感生菩薩縱能消綺　孫吳不慣破愁城鴛鴦有福緣能享蝴蝶無求夢也淸子夜歌成聲慘切情懷更比落花輕 
早識羅敷自有夫陌頭何苦作秋胡求醫痼疾難調藥思鎭邪魔未得符欲住難安巢幕燕將行又止涉冰狐封書寄向天台去前度劉郎記得無 
卿須憐我我憐卿第一多情是小靑酒落愁腸容易醉夢成好事最難醒棋當敗局神彌倦琴少知音曲且停七夕未逢牛女隔更無捷徑會雙星 
漁父重來訪避秦桃源咫尺渺難尋良緣巳　風中燭奇遇空淘沙裏金花不留人徒解語雲能出岫豈無心湘江誰道深千尺不及相思一半深 
紅袖靑衫兩不支銷魂時是别離時風花雪月皆成幻離合悲歡總是痴燭本無情偏有涙藕原易斷但牽絲游蜂不敢花間去恨煞金鈴好護持 
秋雨秋風薄墓天子規聲斷宋牆邊地遥難倩長房縮海闊誰敎精衛塡情似酒酣因太熱心如茶苦爲多煎珠簾不捲紗窗掩羞見池中並蒂蓮 
蓬山回首路漫漫恩愛河中水易乾水月鏡花勞想像金樽檀板漫盤桓溪邊紅豆相思種樹上靑梅解渴丸爲告南陽劉子驥春光莫向武林看 
花叢談屑 
[金鳳（見本報甲戌年五月二十四日）]  
某秀才者棠邑人也美丰姿尤工度曲嘗於月下吹洞蕭庭鳥驚飛座客或泣或歌不能自主昭陽某明府耳其名聘爲書記賓主相得甚秀才又好爲狹斜遊然皆走馬看花不作桑下之戀有金鳳者北里之翹楚也艷名冠一時性落落寡所許旣見秀才不覺情爲顛倒欲訂婚嫁秀才以爲妄一笑置之鳳以秀才不常至使其友邀之秀才亦不答由是北里遂絶秀才之迹鳳凝思成疾日漸危殆請人邀秀才一臨存之雖死不恨秀才感其意往慰之見鳳難骨支床益形嫵媚見秀才來凄涙承睫俯首不作一　秀才知其情眞即日留院中親爲治藥餌所以慰藉之者甚厚至半月鳳病漸瘥秀才始歸然猶時時過問後霍然全愈過從遂疎鳳自此益知秀才用情肫篤向慕尤殷一日秀才至復申前說秀才曰得人如卿僕豈不願但上有父母須奉命而行且僕寒士豈能向勾闌買佳麗恐終負卿故不敢允耳鳳曰但求君一諾如事不成當以死繼之必不相負也議未果適秀才就海上貴人之招遂不别而行留書爲别冀以斷鳳念鳳得書持之而哭曰郎雖棄余余豈食前言哉遂閉門謝客春間以紅巾裏髮一絡寄秀才秀才展視巾上涙點斑斓不覺大慟友人白其事於封翁納爲小星 
雜錄 
[驗方摘錄（續）（前）（樂禪堂主人）]  
　　誤吞鴉片及砒霜用銅綠五錢胆礬五錢黄連四分研爲極細末每用一分許男左女右用筆管吹入鼻中即嘔始嘔後似中風癱瘓不能動轉卽用甘草四兩煎湯服之立愈 
治瘋狗咬傷川大黄三錢木鼈子三錢雄黄一錢二丑錢五如過七日急服二齊不忌響器 
治汙斑蜜陀僧末以黄瓜蒂　擦數次即愈惟須先用水洗淨汗垢然後再擦 
治荷葉癬用荷葉蒂晒乾研末香油調敷數次即愈余家人有患者以此方照敷初不覺異亦不愈　數次後四面均發患史劇奇癢無比疑不能治遂不敷次癬處巳乾不癢不痛數日脫去厚皮一層癬亦立愈永不復患余前亦患此用碘液ＩodineTinctine（醫院均備）治愈惟敷之甚痛每敷必脫厚皮連敷五六日不愈 
 
 
 

Page 18

 
 
   
 
