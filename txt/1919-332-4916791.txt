# 1919 - 332 - 4916791

 

Page 1

 
 
   
 
 

Page 2

 
 
   
 
 

Page 3

 
 
時評 
[組閣與議和（冷）]  
　　組閣事大議和事小此殆今日當局之心理歟不然何專用全力於彼而於此若忘也哉 
或曰組閣旣定議和乃有着手余蓋未之信也總理旣定苟有議和之誠心與能力自能有所發現不必閣成而始進行也 
是故余則以爲議和乃組閣副作用而組閣與將來議和絶不相干者也 
[命令]  
　　十一月二日大總統令財政部呈請任命王楨幹爲東三省營蓋場知事朱文萃爲興綏場知事趙國霖試署盤山場知事均照准此令 
又令司法總長朱深呈署奉天高等審判廳推事吳經銓黑龍江龍江地方檢察廳檢察長杜瑞霖黑龍江高等檢察廳書記官長歐陽雲安徽懷寗地方審判廳推事王昌言署浙江杭縣地方審判廳推事章圭瑑浙江鄞縣地方檢察廳檢察官沈秉德湖南高等審判廳推事金文諤署湖南高等審判廳推事那福頣蘇道衡懇請辭職均照准此令 
[專電]  
　　北京電閣員今日仍未提出安系運動延宕另尋别法 
（十四日下午五鐘） 
北京電本日閣員仍未提因安系要求顧全感情勿逼之過急財長一席須段表示贊成方能通過現專候段出表示 
北京電前日李劉語靳如段聲明閣員係彼支配卽可通過靳囑自往詢段今日王郅隆自津來與曾毓雋同詢段靳因團圜在卽俟彼等接洽後卽提出北京電安系議員歸靳者已近十之五曾毓雋日來尤爲靳奔走出力（十三日下午二鐘） 
北京電閣員問題仍由段出任疏通安系激烈派亦唯唯從命今日准可提出下星期二投票可望全體通過（十四日下午一鐘） 
北京電農長田文烈因調内務引起安系反對態度消極已三日不到部（十三日下午二鐘） 
北京電新衆院今日預算會二讀終了連開三讀全部通過由秘廳漏夜備文移付參院 
（十三日下午七鐘） 
北京電吳炳湘昨日銷假 
（十四日下午二鐘） 
北京電徐樹錚報告蒙情請設管轄機關隱然以統監自待（十四日下午一鐘） 
北京電裁兵委員長有段正王士珍副説（十三日下午二鐘） 
北京電江庸電辦事棘手惟有辭職卽交科長代行乞速核准東京留學界九團電江庸縱私黨毆總會幹事乞速褫職請三日内實行否則向日法庭起訴（十三日下午四鐘） 
北京電顧使電告新成立之十一國已與聲明除領事裁判權外締約通商我均歡迎 
（十三日下午二鐘） 
北京電俄激黨進攻沃城後貝加爾湖沃政府除東遷並以赤塔爲預備區奥公佛爺等已由赤塔返烏金斯克籌備禦激黨美國允出兵任沿鐵路五俄里内防務（十四日下午六鐘） 
北京電伊犂特派員電俄新黨要求新督解除舊黨武裝並定保護新黨六條辦法又恐舊黨竄入伊塔請電楊督嚴防 
北京電哈埠電東清路改用金幣事因各方面反對已延期實行克帖及西比利亞帖照舊通用（十四日下午五鐘） 
北京電鮑貴卿電俄人在哈埠道裏查騐房屋擬將傷兵二萬五千人散布路線應據約拒絶令往海參崴駐紥（十四日下午五鐘） 
北京電田中玉電豐鎭來電蒸夜警備隊十六人譁變傷斃五人經率隊追擊向西竄走商民縣獄均未被擾（十三日下午四鐘） 
北京電參陸處决議責成吳佩孚與譚延闓商定雙方軍隊剿匪辦法（十四日下午一鐘） 
北京電哈爾濱探報日本司令仍覬觎中東路（十三日下午四鐘） 
北京電鄂省長何珮瑢眞除蘇浙太湖督會辦派錢王陶雹已見令（十三日下午四鐘） 
北京電李烈鈞蒸電另有專函奉復（十三日下午四鐘） 
北京電晉督又電據張指揮報高峻等進攻韓郃一帶後經調陳康各營並河津駐軍往剿當將秦城吳莊等處佔據並解露井寺圍現已督飭嚴防請電陜督防堵（十三日下午三鐘） 
北京電張廣建電陜匪聯合散兵進攻永壽縣城經派隊往勦擒匪首王金鎊等餘逃竄 
（十三日下午三鐘） 
北京電王占元電唐克明以我軍巴東大枝坪等處增兵查明並無其事又電鄂省堤工擬以房捐等籌辦請中央撥助再有奬義劵展限一年請部備案 
（十四日下午五鐘） 
北京電北洋大學校長敎部擬改派温宗禹（十四日下午一鐘） 
北京電盧浙督電蒸日赴龍華約四五日回浙（十三日下午三鐘） 
北京電海軍部派趙志鴻赴海防收撫前龍濟光調用之保民兵艦卽以趙爲該艦艦長 
（十三日下午十鐘） 
北京電意大利飛機將到京意使商准參部借南苑航空學校暫時停泊參部已知照該校搭蓋棚廠以便屯儲（十三日下午十鐘） 
北京電滬三公司减收噸價華商航業頗受影響政府擬設法維持（十四日下午五鐘） 
北京電英使朱爾典昨乘京漢車還京（十三日下午二鐘） 
北京電陸徵祥又展期十二月七日出發（十四日下午五鐘） 
香港電當道嚴辦學生督軍省長會銜嚴禁查貨所檢獲之日貨皆飭原主領回學生分派傳單及演説多被捕各校多罷課各界明日東園大會討論此事（十四日下午三鐘） 
香港電衆院查辦魏邦平案昨通過（十四日下午三鐘） 
 
 
 

Page 4

 
 
G> 
[唯一毒門陳伯威醫士]  
六馬路電車轉角處後面東首第五石庫門左 
[懷安施醫局]  
花柳一症首在愼醫陳君伯威懸壺海上越念餘年凡經治愈指不勝屈近更參用注射血清新法見效益臻妥速世有患者幸注意焉 
[贊成人]  
朱葆三沈聨芳楊少川周金箴虞洽卿顧馨一王一亭傅小庵謝仲笙謝蘅牕梁炳垣吳蔭庭姚紫若錢達三聞蘭亭項如松 
[華商拍賣每逢禮拜六]  
下午二句鐘排呌花素羅緞夕法線呢各色花標及呢絨等届時請早降面拍可也本公司啓 
[禮拜一拍賣]  
貴重地産魯意師摩洋行始創自同治十三年即英一千八百七十四年准於二十五日下午四時在本行拍賣貴重地皮一塊照道契最見十一畝二分五厘六毫掛第四五三五並五九八八號坐落善鐘路之西離徐家滙路約二百碼霞飛路五百碼宜造時式住宅等用又一塊照道契量有一畝六分○六毫英册第七九三一號坐落蘇州河灘上卽蘇州路十四十五十六號上連住宅三坐每年可收房租銀一萬四千四百六十兩該房租契於一兩年即行滿期届時再訂租約房租定可稍漲欲知詳細請詢問本行可也此佈魯意師摩洋行啓 
[禮拜一拍賣]  
魯意師摩洋行始創自同治十三年即英一千八百七十四年准於念五上午十點鐘在本行拍賣男女衣服地占皮靴皮鞋古銅磁器鐵床綉花衣服洋琴打字器風琴一應外國木器什物等貨不計禮拜六可看此佈魯意師摩洋行啓 
[禮拜二拍賣]  
要貨壳件洋行始創自同治九年即英一千八百七十年准於念六日上午十點半鐘在本行拍賣外國來頭各種小囡玩要之物名目繁多不及細載此佈壳件洋行啓 
[不限價拍賣細毛皮衣]  
本局向在京陜等埠販運各種細毛向銷北京今庚因市面凋敝消路滯呆特收大宗各式珍貴細毛皮衣運滬批銷上至銀針紫貂下至灰鼠羊皮等男女衣服數百件計五萬餘金茲已陸續到滬現因銀根奇緊押匯到期願將存貨託交寳和洋行不限價拍賣以求現欵務希　中外仕商惠臨江西路四十九號寳和洋行於念二念三念四等日先觀看准念五日拍賣此佈北京聚興成皮局啓 
[寳和洋行禮拜一拍賣不限價]  
北京聚興成送來大宗各色珍貴細毛皮衣皮統 
准於念五日上午十點鐘接下午二點鐘在本行不限價拍賣銀針紫貂元狐海騾白狐銀鎗貂膆火狐葡萄嵌青種羊玉帶嵌紅順腿眞銀鼠灰背灰鼠羚羊灘皮大虎皮豹皮狼皮毯及女裝狐皮領袖頂上好絨羊皮等花色繁多不及細載於念二三四等日可請先看此佈寳和洋行啓 
[每禮拜二不限價拍賣公平疋頭貨]  
啓者於禮拜二上午九點鐘在本棧内不限價拍賣公平洋行由英國名廠運來老牌疋頭各貨按期刻有貨目簿詳細載明並列各貨樣任客觀看茲將本期拍賣各貨開列於後計元羽綢元泰西緞尺六元絨色花素羽綢花羽布棉呢絲羅緞細布市布原布漂布漂洋標洋紅布等上海英商瑞和洋行 
[瑞和洋行禮拜二拍賣]  
貴重地産洋房准於陰曆九月念六日下午四點鐘在本行樓上拍賣上等産業一方該産坐落海能路底英册第四六三三號工部册北第九七八號又美册寳山第三八號二塊相連按道契共計地五畝九分四厘五毫上造有二層樓洋房八宅即海能路第十四十五號及界路弄第一至六號以上房産現在每月收租金三百念五兩又三層樓寛大洋房一宅（即界路弄第七號）内有大小房間十餘間冷熱水管子電線以及一切裝璜均極完備精美並有極大花園約佔地三畝花棚馬棚俱全該産四週甚爲熱閙如嫌現在収入不佳儘可改造各客欲知詳細及觀看者請駕小行面詢可也此佈瑞和洋行啓 
[禮拜二拍賣]  
洋酒食物魯意師摩洋行始創自同治十三年即英一千八百七十四年准於念六日十點鐘在本行拍賣爲司格窩而湯陳酒法蘭西意大利萬滿舍利巴德温白蘭地羅姆薄荷酒一切雜物以及杏仁晒定鷄絲牛油橄欖番茄汁蜊蚟波羅蜜牛尾湯牛奶一應吃食不計禮拜一可看此佈魯意師摩洋行啓 
[瑞和洋行禮拜二拍賣地皮]  
准於念六日下午四點一刻鐘在本行樓上拍賣地皮一方坐落徐家匯路即福開森路底英册第七六○一號計地二畝一分四厘五毫該産如造住宅最爲合宜各客欲看圖樣及知詳細者請至本行面詢可也此佈瑞和洋行啓 
[聲明本號支票作廢]  
茲由義大染坊領布本號染布歷有年所素無虧缺乃於八月間該坊主王信松卽王麻子來本號聲稱染布統已染就意欲先支期票洋二百元本號因已領布旣可出坊卽付伊期票九月念五期一百十九號洋一百元又念九日期一百念號五十元一百念一號一百元不意票將到期布未染出始由昨晚該坊染司來稱王信松由十六日遠颺遍覓無踪故此將該期票止付特登申新兩報聲明作廢此佈隆仁昌衣莊謹啓 
[聲明作廢]  
啓者上年夏歷十一月十六日由張順發付來十二月初六期第九號順記支張東昇票洋五十元至期向收無着本公司當差跑街劉元生持該退票去收仍未收着嗣於初八日張順發送到現洋五十元來換退票而該日劉適外出此項退票帶在劉身邊不能給還本公司當出収據註明該退票送還收據作廢厥後屢經張順發詢問終未得劉元生找出給還茲者劉元生因事分手此項退票仍未交出深恐或落人手發生後患現由本公司登報證明此項退票關係均已清結自應作廢而本公司所出収據亦不生效力爲此通告各界還祈公鑒天生公司啓 
[遺失莊票]  
昨在途遺失由顔寳記轉付與陳勝記付來協裕莊票第六千四百五十五號一紙計洋二百元本月廿二日期該票已向協裕莊止付作廢各界切勿受愚收用特登申新兩報聲明蔡全昌號啓 
[遺失輪船招商局老股票]  
啓者温兆基名下附入輪船招商局股份第九千一百八十四號至八十八號共五股執有股票一張息摺一扣茲爲曩在厦門被竊遺失該股票曾向地方官禀失在案並向招商局掛失作廢並補給新股票特此廣告江金杓披露 
[遺失滙票]  
茲因興隆堂由甘肅蔚豐商業銀行滙洋三千元至申係蘭字二百五十四號滙票一紙向駐申蔚豐銀行支取不料在蘭州途中遺失當即向駐甘銀行聲明并立案登報作廢另補發滙票爲憑現除向駐申該銀行聲明并向新衙門立案外特再登申新兩報聲明務祈中外行商切勿収用爲荷興隆堂主告白 
[遺失莊票]  
今在途遺失永祥莊第四千零七十二號票一紙九月念五期計九八元卅五兩業已向該莊掛失倘有發現作爲廢紙特登申新兩報聲明鎭昌公白 
[遺失棧單]  
茲於九月十九日遺失恒豐廠雙美粗布棧單念疋一包一千八百○四號如有人拾得作廢特登申新兩報聲明此佈鼎豐號謹啓 
[遺失派司]  
今遺失陽歷十月七號江天輪進口八十次由甬三萬五千一百五十一號派司二號ＹＳ麥棉花卅包派司一紙曾於陽歷十月廿三號報臺東九出口念包尚餘十包在關遺失今向海關聲明另補新派司嗣後無論中外人等拾得作廢恐未週知特此登報聲明源豐謹啓 
[遺失莊票]  
今遺失益豐莊第二萬零二百七十六號票一紙計九月念一日期元三百念兩○五錢一分業已向該莊掛失倘有發現作爲廢紙特登申新兩報聲明德順仁啓 
[聲明遺失滙票]  
茲有敝廠第一百六十一號九月念九日板期　規元票二千兩出與鎭江交通銀行票上書明按期至上海北河南路景興里第一衖永太蛋廠申號汪述卿先生騐兌等字交郵寄鎭不意郵差中途被刧遂將此票一併失去除咨郵查追外特登申新兩報聲明如中外人見及此票槪作無效並希詢明來歷立告敝申號以憑根究徐州府睢寗縣大李集永康蛋廠告白 
[取銷廢憑]  
茲因敝由元隆莊滙兌八月底規元一萬兩正曾經該莊書出敝抬頭憑信八封計四千兩二封一千兩六封向申吳南浦兌此元業經本號期前聲明將該憑取消倘有中外人等拾得槪作廢紙無用恐未週知特此聲明湖南省興盛隆告白 
BACK　TO　THE　FARM:Every　where　men　of　the　city　are　being　attracted　by　big　possibilities　in　scientific　farining.Provides　heal　thful,interesting　and　profltable　vocation　with　prospects　of　early　financial　independence.　The,LC.S.teaches　Soil　Improvement,　Farm　Crops,Livestock,Dairying,Fruit　Crowing,Vegetable　Grow　ing,Poultry　Farming　etc,　etc.Request　interesting　caralog.Office　16A,International　Correspondencc　Schoots,Llc　Nanking　Road,　Shanghai.（２０） 
[九團世醫秦詠花傷科專家]  
專治跌打損傷接骨入骱統治新傷宿傷等症並精理内科女科大方脈庽六馬路路口安樂里四號上午門診下午出診 
●剪碎無敵牌牙粉袋十個 
●可值大洋三元 
凡用無敵牌牙粉　若將封袋之背面剪下　或將用舊之盒面拆下　或將瓶蓋卸下　不論何時　積滿十個　可向上海總社　當作廉價劵用　倘於一次中購買定價十元之貨　只須實繳七元　則此十個袋面　或雜凑成十個之數　不啻值洋三元　如購一元不啻值洋三角　今將廉價辦法列左（一）紙袋牙粉定價每袋三分每五十袋一元廉價只收七角（二）元盒粉定價一角二分印花鐵瓶粉三角特種印花大號鐵筒粉五角廉價只收七折 
●附白　本社定章凡非特約經理原箱進貨　每次在百元以上者　槪無照上列折扣之例　茲因有種奸徒　貪圖自利　專収本牌牙粉舊袋　以及片過瓶盒　裝入僞品　混售于市　殊與國貨信譽有關　除由各埠支分社及經理處　隨時查禁外　特開此例　以期周密　幸垂鑒焉　郵票代現　毋庸貼水　寄費外加　家庭工業社上海總社啟設在老西門内靜修路二十四號 
[推盤聲明]  
白克路潤豐當近因鄙人無意營業願將本當架本生財一應憑中出盤與鄭聘伊爲業自盤之後任憑得主改牌營業所有與人銀錢賬目往來自陰歷九月念一日以前均歸鄙人自行理楚不涉受業之事恐未週知特登申新兩報聲明吳瑞泉白 
[受盤聲明]  
茲有白克路潤豐當主吳瑞泉無意營業願將該當架本生財一應憑中盤與鄙人接受自盤之後任憑鄙人改牌營業所有潤豐當與人銀錢賬目往來自陰歷九月念一日以前均歸吳瑞泉自行理楚與鄙人無涉恐未週知特登申新兩報聲明鄭聘伊白 
[召租]  
今有四川路一百卅四號洋房二三兩層樓出租出入方便爲寫字間及住宅均甚相宜如有合意者請隨時來看及接洽可也 
[程少卿眼科眞八寳眼藥明目退翳丸]  
本醫生九代世傳眼科見多識廣醫好瞎眼重症有數千人之數門診五角秘製眞八寳眼藥大瓶一元小瓶半元專治翳障遮晴紅赤腫痛此藥搽上立退翳障可使瞽目重明又明目退翳丸大匣一元小匣半元專治目生内障青盲散光年久翳障紅赤腫痛視物不見此丸服下立見復明眞世上治目疾之聖藥也雙方同用包好明亮外埠函購郵寄妥速寄費加一上海法界東新橋萬順醬園朝南餘順里隔壁永明眼藥房程少卿啓 
[尋人賞格]  
寗波人陳信初年十四歲在棋盤街滙康呢羢號爲學徒於八月二十日出外四處投尋無着仁人君子知其下落通信者謝洋十元送到者謝洋廿元决不食言滙康號啓 
[招添女工]  
茲啓者本廠現爲赶造香烟起見欲招添夜班女工五百名專做錫包如合意者向本廠面仝接洽可也浦東英國烟公司啓 
[協懋洋行遷移廣告]  
本行於西歷十一月十五日由二馬路遷入大馬路十二號二層樓卽别發洋行樓上推廣營業如蒙惠顧格外歡迎恐未週知特登報布聞電話中央八三一 
Privatc　English　lessons　given　by　an　experienced　American　tcacher　at　cheap　rates.Write　to　Rdom　7.3　Young　Allen　Ter　race　near　Quinsan　Garden,Shanghai,or　call　there　between　7and8P.M. 
[楊樹浦地皮注意]  
茲有人欲買地數畝在揚州路平涼路華盛路左近價在一千四五百兩以内者請函致申報館第十一號信箱交楊樹浦先生収 
[汽車出售]  
茲有利泡勃ＲＥＰＵＢＬＴＣ牌號運貨汽車一部可裝重一噸願廉價出售有意購買者請至四川路青年會對面毛全泰號接洽可也電話中央二千一百號 
[英語捷徑]  
增進商業之機緣造就新頴之知識則在學習英文萬國函授學校之依迪生學習英語留聲機及其特編之英文課本最爲得用簡明面省費蓋其悉心教授應用之語言實含有入門之導線無須惱悶之思索也一經學習便得確切之讀音可以供求無窮而反覆誦之又可使英語純粹條理井然思想充允焉上海南京路Ｃ字十一號萬國函授學校Ａ字十六號事務室備有精詳之學習英文彚報函索即送（一） 
[上海中華皮鞋公司]  
式樣精美材料堅固晴雨皆宜價格又廉總店英大馬路河南路東▲支店北四川路天潼路北▲（樣本備索函到即寄） 
[招雇高等廚司]  
茲有公館欲雇能辦上等筵席廚司一人月薪從豐如能兼辦西菜者新水格外優厚願意者可開詳細履歷投申報五號信箱不合不復 
[化痰順氣立止咳嗽丸]  
傷風咳嗽久咳新咳一服立止每瓶四角上海棋盤街三茅閣橋堍廣東保太和啓 
[祖傳王蓮初]  
祖傳專門鐵打刀傷鄙人醫法比衆不同貧乏無力槪可相就如不全愈分文不取醫所設在上海河南路如意里口三百十九二十號 
[立止牙痛藥水]  
此藥水專此治一切風火牙痛藥味一到馬上止痛應騐如神每瓶售洋二角上海二馬路晝錦里鐵拐李爲記廣東仙書窩啓 
[桂芳閣推盤聲明]  
啓者所有遺授之桂芳閣茶社現因余别營他就將全付生財及另件一切等央證出盤與韋姓營業聽憑改牌加記與王姓永無干涉茲特先行登報聲明並定於九月二十七日立據交盤將該店售價如數收清以後該店營業盈虧槪與王姓無涉所有以前往來賬欵等亦由王姓自行理清與得主無涉　桂芳閣王誠政等同啓聲明 
[寳山玻璃股份有限公司]  
本公司專造一切玻璃器具不夜回光燈炮電燈各色荷葉燈罩大門燈炮汽油燈炮輪船火車燈炮花揷花瓶料瓶儀器玻璃器具一切料器來樣均可定製如蒙賜顧無任歡迎電話接通北三二一七上海閘北寳山路顧家灣 
[上海泰亨源方記銀樓敬告惠顧諸君失物啟事]  
啓者陰曆本月十九日敝銀樓營業櫃上事因顧客擁擠賓主匆促竟有遺下金翠兩小件當經店友珍藏迄愈三天凡是日惠顧諸君如查有此項物件遺失請速駕臨收回但須言與物符卽行完璧幸祈注意以昭信實 
[鎮江濟華堂藥房啟事]  
敝藥房此次開幕辱承各界惠賜隆儀祇領之餘滋深慚感本擬設宴欵酬藉答盛情嗣聞鎭江苦兒院揚州苦兒義塾兩處經費支絀爰將筵資伯元移作兩處善舉之資旣爲諸君造福復爲惠彼苦兒當邀諸君子所贊許焉 
[救人]  
蒙古醫藥向著靈騐前清乾隆時有大學士齊召南墮馬傷腦御醫束手經蒙古醫生治愈其醫學之精可知前清歷代宮中均喜用蒙古藥品惜民間罕有流傳者茲有魯人魏君在内蒙經商與蒙醫某友善得其傳受靈驗藥品秘方多種本廬主人夙患肝胃氣痛數十年百藥罔效經魏君遠贈其所得諸秘方中之和胃靈丹一種服之立即斷根迄未復發復經分贈同患諸人無不藥到病除因而索藥者紛至苦無以應本廬主人爰發宏願籌集巨欵寄托魏君配製此丹大批陸續運滬照本發售以救同病此丹專治胃脘脹痛心口絞痛肝氣串痛以及脾胃虚冷脾强胃弱脾不健運停滯鬱積食不消化肝木不和等症奇效如神一試便知每瓶大洋一元如購十瓶以上特别減售九折另印有詳細説明書函索即寄上海北泥城橋東首芝罘路六十號望雲廬謹啓 
[愈我半身不遂感謝揚名]  
鄙人患半身不遂之症三年矣手足不能動睡在床褥困苦難恤百計求方難以見效今閲申報載有上海浙江路三馬路口德法製藥公司程鳳生名醫秘製半身不遂丸極其靈效余即托舍親購得半身不遂丸二盒計洋二元服之身體活動手能握足能步再購一料六盒計洋五元服之病竟痊愈斷根如此重症而得愈眞世之靈丹也以告仝病者幸勿失之　安慶桐城譚予琴啓内 
[驥製瓜瓞綿緜之廣嗣丹之功效]  
（上略）僕先天不足身體虚弱成年時已患骨蒸盜汗百藥罔效弱冠後衣食奔走歲無寗席而病亦加劇以故伉儷雖篤嗣續猶虚自嘆年逾不惑後顧茫茫戚友中之相探望者僉以納妾爲勸僕雅不欲誤已誤人相與慨歎而已前年暮春得契友黄君書謂尊廬廣嗣金丹之神效僕閲之歆動即滙購半料服後膚色紅潤精神頓增方慶藥之奇妙而内子亦於秋間有孕舉家欣喜不可言狀及去年五月已獲一麟亟欲修書馳謝輒以事阻現内子又懷身孕男女雖未可必要皆服貴廬妙藥之賜也僕自服藥後身體日健每年冬令仍購服一料以之代滋補品功效殊遠勝也（下略）浙江上虞縣孫伯榮啓上海盆湯弄寗波路口瓣香廬驥製半夏藥房抄登分設北京青雲閣樓下天津鍋店街通衢馬路南京下關大馬路奉天金銀庫胡同安慶軍署西長沙糧道街福建總督署口杭州上保佑坊之江報館對門開封北書店街無錫江陰巷内 
[上海會審公廨]  
爲已故李榮堂遺産事案據李鴻聲代表律師高易禀稱伊父榮堂於民國四年陰歷七月念三日身故按律李鴻聲爲已故李榮堂之遺産繼續人請求給諭接管該遺産等情茲特登報通告凡欲反對李鴻聲接管已故人遺産之權務須於十四天内到廨聲明理由如届期不到本廨即准李鴻聲之請給諭管業此諭中華民國八年十一月七日諭正會審官 
[上海會審公廨公告]  
爲公告事案據張興隆木行經理張逸民控隆泰興木作朱林祥欠銀八百八十一兩七錢五分六厘一案屢傳不到茲准原告聲請傳達自登報日起限被告於兩禮拜内投案否則准原告所請卽行闕席判决特此公告中華民國八年十一月三日 
[上海名醫丁甘仁先生發明百補膏滋藥出現]  
這是冬天最好的補品人人應當購服的 
喂：喂：我的同胞吓　一年四季　這時候又到了冬令了　人的精神有限　勤勤苦苦　有的是勞心　有的是勞力　那終有精神疲乏的時候　到此冬令　不得不想一種補救的方法　將身體培養起來　預備明年振振作作做一番事業　列位要知這補救的方法是什麽呢　就是冬天要服膏滋藥　本埠名醫丁甘仁先生　他的醫學　是人人知道的　他的醫名　是人人耳聞的　所以到了冬天　請求先生開膏滋力的人　差不多户限爲穿　幾乎應接不暇　但是這種膏滋方　是普通的一種補藥　先生恐怕遠方的　舟車跋涉往來不便　所以搜集良方　費了一番心思　斟酌得千妥萬當　囑本藥房照方配製　熬成一種不寒不燥的大補品　定名益腦補心汁　冬天自發明到今　已經四年了　不論近的遠的　本埠的　外省的　凡已經服過這藥　大皆多稱讚至了不得　現在又到了　我同胞　若能人人服此良藥　身體無患不强健起來　因爲這益腦補心汁的功用　專治少年身弱多病　壯年精虧氣虚　老年血枯氣衰　小兒先天不足　生長遲緩　婦女血分不充　經水不調　難於生育等症　常服此汁　效騐極大　永永精神充足　一年四季　可免疾病發生　此藥配製的時候　丁甘仁先生派有親信人監視　所以用天字爲商標　就是表明這藥質料純正惟天可表的意思　價目人瓶三元　每打三十二元　小瓶一元六角　每打十八元　現交冬令　正同胞需用補品的時　不惜犧牲血本　希望普及　自十月初一日起　照碼八折　一个月爲限　遠地可以包寄　寄費照碼加一成　郵票九五折扣上海英大馬路民康里内第二家中和國貨藥房啟 
[本館啟事]  
凡本館附送傳單必在報面登有附送廣告如賣報人私自夾送傳單不論何種均與本館無關特此聲明以免悞會 
本報始創自同治十一年即西曆一八七二年 
[感謝風鑑張子萬先生應騐如神]  
茲因鄙人等家内人口不安號中營業失利嗣承友人介紹邀請張君詳看始知方位凶尅以致無形虧損卽將門灶房櫃改向吉星未幾果應效騐鄙人均獲實益無以爲酬爰特登報表揚其名張君現庽中旺衖元和紗號内電話二○五八號　周奚泰　楊萬興　陸怡如　五芳齋　朱順慶　蔣鳳依　沈大成　餘潤興　沈廷均　許壽彭仝啓 
[工部局佈告]  
本局現欲招人自西曆一九二○年一月一號起用船挑撤界内糞穢欲承辦此事者須寫信開明每月願繳本局之價銀數目及信在面寫明承辦挑運糞穢等字樣於一九一九年十二月一號下午四時或以前送至本局總辦處擇定之後承辦者應將兩個月之包銀存在本局先訂合同一年如承辦者所辦之事合本局之意而承辦者亦願續辦此事則此合同可續訂二年惟所訂之合同應由承辦者自行收執不得轉售他人其詳細情形及合同條欵可赴本局衛生處詢問閲看是也特此佈告西歷一九一九年十一月十一號第二六六一號 
中國郵政局特准掛號認爲新聞氣類 
[驥製半夏分銷䖏鑒]  
逕啓者本廬爲辨别眞僞抵制冐牌起見特於驥製半夏麯哮喘氣急丹廣嗣金丹三種盒内各裝置價值一角之辨眞劵一紙發行已逾匝月凡遠道各分銷處務將前存三種藥品於一月内（重九起至十月初十止）寄下掉換俾歸一律寄費槪由本廬擔任逾期不掉其有以僞藥冐充者一槪存没特此佈告上海盆湯弄寗波路崔氏瓣香廬藥房啓 
[真好聾𦗭藥]  
余耳聾已四年矣聘醫診視久無效騐購辦各種耳聾丸不知凡幾雖能還聰數日漸行旋閉終未斷根余靜思難逃苦海置之度外惟余喜閲報章每有餘暇必至閲報社考覽各報見有耳聾藥品除已服之外定必注意詳究見最勝者乃係上海南浙江路小花園對面永壽鑫記大藥房發兌之鼠胆耳聾立聰丸常有誌謝登載其效騐已可証實余亦觸動痴念卽行滙洋五元寄費五角購辦一料備函内詳病原蒙該藥房復函云及余病乃從體虚腎虧肝陽上沸所致必須配服補血生精丸一料以資血充則竅自開余即再購生精丸一料滙洋五元五角照單吞服不覺藥完耳竅已通至今數月未曾閉塞諒無復患之慮此眞爲耳聾聖藥也顓此數語誌謝駐秦皇島嶺南李秀南謝登 
萬衆一心 
上海小東門外大街老景福綢緞局九月廿二一週紀念特别廉價電話中三四零七 
堅　　　 
 
 

Page 5

 
 
   
 
 

Page 6

 
 
[里昻無線電（路透電社送）]  
　　十三日巴黎電高等議會昨日商妥各重要問題之解决辦法高等議會會考慮收拾匈牙利大局便於施行之各種方法其最妥當方法之一爲致牒羅政府臚舉所應切實答覆之各問題並説明如無滿意答覆則將擯羅國於和會之外 
十三日巴黎電法總統昨偕夫人由倫敦赴蘇格蘭英皇英后陪行至火車站今日法總統將參觀格拉斯哥大學星期二晚法總統曾與英相喬治氏長談所商極關重要 
十三日巴黎電公報宣布台尼金將軍陣線之大勢如下十一月初伏爾加河東岸廓土之敵軍曾在右岸敗北大受損失桐河下流陣線敵兵被俘者頗多台尼金將軍後又在葉森北面進攻獲勝奇庫羅將軍現於桐河西面抗阻過激軍之騎隊 
十三日巴黎電國會議員候選員名單已於昨晚編成内務部所紀人名之總數約二千餘人按參衆兩院共有六百二十六席是將由三四人爭一席 
十三日巴黎電土倫電稱戈洛特將軍委員團其一部分昨乘某運船赴叙里亞貝羅特餘於今日離法戈將軍亦在其中 
[中美新聞社電]  
　　十三日華盛頓電大西洋艦隊將於一月間在南洋舉行冬操以後再赴南美各埠及巴拿馬運河 
十二日華盛頓電據檢事長巴爾滿氏宣稱司法部已决定將在美經營商業一切敵人槪行放逐司法部人員上星期五六兩日在都市十八處搜捕激烈黨人共二百名其中奥人居多 
十二日紐約電自紐約至傑克孫維爾之汽船因用美海軍顧問部斯般爾氏所發明之迴轉羅盤後速率減慢二小時此羅盤時時向北指絶不受船上金類之影響 
十日紐約電纽約交易所星期六日銀條價爲一元二角三分又八分之五墨幣已漲至九角七分又八分之一 
十一日科崙比亞電美國種棉家所組織之美棉協會現發起一種運動將在市上之棉花二百萬包收回存儲强迫使價值增高 
十一日愛納普利斯電美國法廷星期六日發出一告諭命於十一月一日起罷工之數千煤礦工人一律取消罷工 
十日巴黎電據法政府宣布一月之内法政府將在某某兩城設立公共食館兩處於設有熱汽之木營倉中供給食物不備酒此等木營倉由當局築造各食館主人聞此消息以政府當局爲此不公平之競爭故已提出抗議 
十日巴黎電法國第一航空部於今日成立已有飛機載郵包從布干脱出發赴英倫又由倫敦附近之桑斯來回至布干脱其商務航空業已實行多時每飛一次歷時兩小時十五分鐘又與摩洛哥之郵便飛行不久即將開始云 
八日巴黎電星期二日停戰週年紀念政储未宣佈舉行正式慶祝報紙載稱總理克勒滿沙决計反對選舉之議惟非正式方面籌備慶祝者頗多最堪注意者爲在印凡立丹斯敎堂之戰事寡婦孤兒保護會福煦上將將於停戰約簽字之鐘點蒞止該會堂同時奏得勝歌然後行大慶祝式又防止嬰兒死亡協會將拍賣小旗五面旗上有克勒滿沙威爾遜喬治松尼納署名又在萬歲里方面有人運動學校停課未能成功 
八日巴黎電美國西電公司總理杜布斯氏由倫敦到此不久將往羅馬現在此間調查該公司在法支廠所製法國用之電話系用具據彼談話云大西洋電話海線未成之前將先有大西洋無線電話紐約與舊金山間相去三千里可通電話因係陸線吾人可有一切必要之線輪轉發機及其他器件今用大西洋電話海線則不必用上述各物電話所用電流甚弱線輪及轉發機可與電線同置又大西洋電話恐需用不多不足以維持詩家谷與舊金山間電話事業未能如所期之盛若電話海線完成後並加以改良則人民將不再付極大之電話費預料英法間之電話不久亦須改良現公衆已可用此電話線惟兩面對談頗爲困難歐洲各國如英法意比向以電話爲政府專利事業因戰事負債甚鉅不能加以改良目下法國漸將電話制改革用去數百萬元購置新器惟經費尙不充裕不克積極進行意比兩國情形亦然云云杜氏偕其夫人及公司職員數人同來巴黎該公司在倫敦巴黎盎凡爾及米蘭均有製造廠專製各式電話用具云 
八日維也納電阿士將軍今日已將戰事過失委員會之調查終畢確認奥軍在意國戰地之崩潰爲勢所迫無法挽回以至兵士被捕者數十萬人又謂意軍在停戰約簽字前二十四小時内之行動無可責備又維也納銀行家於簽約後曾保證一百萬○二百克郎充食養公衆之用云 
八日泊拉哥電據茄勃郎消息該處因德人及捷克人間食物分配不匀發生暴動有許多商店被搶 
世界路透電 
[俄國之過激主義運動]  
　　十日倫敦電美國之拘獲黨人藉以發見過激黨謀在全球起事先是列寗黨人潛抵瑞士開始運動爲當道所逐乃移其機關部於斯土加特擬定全球起事之計畫於是乃誘引英國工人全歸失敗其在德意兩國運動者亦均遭當局嚴行取締不得逞志 
八日丹京電柏林嚴備斯巴達黨於俄國革命周年紀念日起事先行逮獲社會員與共産黨運動員六十人其主要領袖現皆避匿柏林北部昨日有衆列隊游行爲警察驅散拘獲六十三人並未抗拒 
八日巴黎電俄國革命周年紀念在即全歐爲之不安巴黎則僅有機車技師四百人小罷工若輩主張實行大罷工但爲工界諸領袖反對而止 
八日聖路易斯電此間煤工度量幹事會會長白魯斯特氏宣稱列寗氏與特魯斯基氏現確以金錢供給美國工人充罷工經費美政府已知其欵項之來路力能追得其所在 
八日華盛頓電政府决議驅逐從事過激運動之外人司法部所派人員昨在全國各處搜查拘獲多人並抄出文件紐約俄國勞兵會總機關中有二百人被捕紐約過激黨本擬於昨日大示威因恐警察干涉臨時取銷聞有傳播全國之大隂謀志在傾覆政府事機未熟即被發覺當道拘獲之人泰半乃俄工聯合會會員該會有會員七千人散居美國與加拿大各處 
九日紐約電昨今兩日當道仍在搜捕謀亂之人共已達獲千餘人愛爾蘭運動員賴金氏亦在内已被控倡亂當道所抄出煽亂印刷文字共有五噸之多被拘者多携小旗上書勞兵革命週年紀念語 
十日華盛頓電當道抄出之煽亂文件皆以俄文印成其計畫乃欲藉大罷工推翻政府並主張以武力抗拒資本家與國家及佔有各項出産 
十日巴黎電法國各報評論英相喬治氏在市議會所發之演説謂喬治民復作在泊林斯島與過激黨開談判之思是不啻屈服俄國過激主義 
[美國之大罷工]  
　　八日華盛頓電戈泊士等竭力請政府取銷遏制礦工罷工命令後檢事長宣稱政府政策毫未變動今仍將進行所定之計畫須俟罷工領袖取銷罷工命令而後已 
九日英第亞拉波里斯電司法當道限礦工於十一月十一日取銷罷工命令 
九日華盛頓電禁止爲外船上煤之命令業已修改許外船裝載足敷駛至其次上煤口岸之煤斤 
十日華盛頓電勞工聯合會幹事會議發表文告謂此次罷工理由正當勞工機關自當以全力贊助之 
[關於和約近聞]  
　　七日華盛頓電參議院今日以四十八票對四十票通過外交股員會所擬和約保留案之第一欵即須由三大國承認保留案之序言 
華盛頓電（無日期）參議院投票否决删除和約中勞工條欵之提議 
十日倫敦電巴拉勞氏今日在下院答覆質問謂國際聯盟第一次會議政府將相機以外交大臣充代表首相喬治氏在市議會之演説已引起議員之質問議員波土姆萊氏質問是否擬與列寗氏及特羅斯基氏同開談判巴拉勞氏答稱彼意目下不欲有所舉動如有舉動自當先行商諸下院議員郝爾氏質問政府是否已背離十一月五日邱吉爾氏以陸軍大臣之資格宣布之政策巴拉勞氏答稱首相之演説僅發表與俄媾和之希望耳 
八日倫敦電克勒克爵士在匈謀和之企圖大爲得手匈京泰晤士報訪員譯述爵士勸令匈牙利國民軍司令郝齊海軍大將參與各黨代表大會之情形該大會會議之後發表宣言書謂國民軍開入匈京並無釀成軍副迪克推多之虞該軍自將服從協約國協助組成之政府一切命令維持平民之平等掃除過激主義泰晤士報訪員謂爵士之偉謀足使菲里特里克總理辭職而啓組成混合内閣之機且就宣言書簽名之人物觀之猶太人民已信郝齊氏决無殘殺之言社會黨已擬協助組成代表的臨時政府豫料郝齊氏之國民軍將於下星期内開入匈京届時全國將大舉慶祝羅軍將於十一月十日開始退離匈京 
[和後之戰事近狀]  
　　八日貝爾格勒電塞維亞公報局宣稱意政府軍與達倫齊哇氏之兵已在阜姆開戰政府果大受損失據亞格拉姆電稱達倫齊哇氏之兵因糧食缺乏大有怨言 
八日丹京電里特倫公報局宣稱里特倫軍於取新攻勢之第四日逐漸包圍白摩特大佐並藉協約軍之助砲轟其退路德兵反攻被敗戰事仍在進行極形劇烈俄兵枝隊偕其軍官自白摩特方面逃降里特倫軍里特倫軍且攻擊過激軍以助宇登尼克將軍亦獲勝利 
[各國近事記]  
　　七日日諾亞電航工聯合會議决各航工應留居陸地參與十一月十六日之意國選舉現有多航因此不得開行各船員日來參與選舉會議頗形忙碌 
華盛頓電（無日期）國際女工大會採納建議各國應定律禁止雇用十六歲以下之孩童工作 
紐約電（無日期）美國航空俱樂部會長宣稱第一次環繞世界之賽飛限定自一九二○年一月四日起至一九二一年一月四日止 
八日柏林電普魯士國會否决以恰洛特堡水廠歸爲公有之議案 
八日倫敦電法國飛行家波萊氏昨離巴格達飛過砂漠已抵布希爾 
十日巴黎電波萊氏於十一月七日離波斯灣向距印度加拉齊六百基羅邁當之特瓦加進發 
十日倫敦電泰晤士報悉内閣委員會商定愛爾蘭自治制本星期内内閣將考慮各提議泰晤士報又稱豫料新愛爾蘭議案將於耶穌聖誕節前提交國會八日倫敦電吉特士爵士昨日在紐樸特演説謂彼望不日能將煤價減去六便士一切全恃出産之增加取締出口令須俟每年産煤二萬五千萬噸始能取銷照上季出産之數核算每年可産煤二十萬噸 
[世界金融記]  
　　十一日墨爾邦電銀價如續再漲高則澳政府將發行五先令之紙幣以便保全圓幣 
八日倫敦電昨夜發表閣令禁銀條與正金出口十二日紐約電今日大條銀價每盎司值美金洋一元二角三分又八分之五墨洋每元值美金洋九角六分半 
[太平洋路透電]  
　　十四日北京電據香港私人電信廣州政府現擬向英美方面商借英金一百萬鎊以廣州實業産業爲抵北京尙未正式得此消息衆料英美政府未必核准此項借欵蓋日本現有願入新銀行團之意而不復表示其前有之反對態度也 
十四日北京電靳總理電告陸徵祥以新内閣外交席屬之陸覆稱醫士勸在聖克羅休養一時不能回國請另舉賢能 
十四日北京電喀拉沁主張特派委員辦理蒙古問題國務院現從外交内務陸軍財政四部與蒙藏院中各選派委員二人中蒙談判目下進行頗爲順利 
十四日沃木斯克電司令部報告敵軍已在伊希姆方面被阻俄軍在彼得巴夫洛夫斯克據守摩斯加倫基（距沃木斯克八十九哩） 
十二日沃木斯克電政府已於十日移至伊爾庫次克最高執政員現統軍督戰哥薩克人昨開會議决定無論如何不將哥薩克都城卽沃木斯克降敵 
十二日沃木斯克電向沃木斯克取攻勢者大都爲共産黨軍隊所有沃木斯克官吏皆已編入前敵軍隊作戰 
[各通信社電]  
　　廣州電譚浩明電贊成唐蓂賡等主張不宜改組軍府望羣公維持現狀弭禍蕭牆 
廣州電王天縱陳炯明電請西林勿萌退志 
廣州電陳炯明電仙游之事請准照吕魏兩公所議辦法辦理 
廣州電今日楊永泰等歡迎蔣作賓於財廳請蔣講歐戰後情形 
廣州電今午（十一）後二時省立各校學生二千餘人因警兵在先施公司前毆傷學生羣到軍府請願由副官代表接見允商由地方政府查辦學生欣然而散（以上十一日）以上平和通信社電 
北京電東海電武鳴謂裁兵問題直魯汴鄂現已主張一致尊處業表贊同惟施行手續應預定計畫請卽派高級軍官來京接洽並將進行意見惠示 
北京電閣員問題現安福僅於財政尙有猶疑聞段合肥將明白表示贊成周氏 
北京電衆院預算案三讀完全通過接議八年公債五千萬王伊文主張鹽税作抵解樹强主張以田賦作抵相爭甚烈無結果而散 
北京電岑西林陸武鳴均電贊成組閣請以正式名義先謀和議 
北京電薩鎭冰允俟國會通過後來京 
北京電唐繼堯電詢當軸應付藏事最後意見 
北京電皖紳請鹽斤加價政府電復免議 
（以上十四日）以上中華通信社電 
北京電安系得徐（樹錚）王（揖唐）爲周自齊疏解電已承認周長財周亦允兩財次先徵安系同意再請任命財長無問題閣員案即日提出 
北京電菸酒專署以美借欵關係將俟新閣成立仍歸併財部辦理 
北京電擬以唐在禮補參次兼任裁兵委員已電促速内渡（以上十三日） 
北京電某督昨電王揖唐組閣不成和議無法進行請疏通議會勿爭一二閣員致碍大局 
北京電公府接南寗委員電武鳴不以廣州激派主張爲然於中央裁兵計畫甚表同意 
北京電院議由外部聯合外委會會商與歐洲新建十一國訂定通商大體辦法 
北京電張作霖電保許蘭洲帮辦陜西軍務院特電陳樹藩詢意見 
北京電德州兵工廠宋振綱來京聞擬有擴充該廠計畫特與參陸兩部接洽 
濟南電朱爾黄覃（十三）日抵濟寒（十四）日張督軍在署設筵欵待 
福州電李厚基電告埔城官丈局成立（以上十四日）以上中孚通信社電 
[公電]  
　　舊國會議長請拒飛機借欵電頃聞北庭又以飛機借欵名義向英國某會社借英金八百萬鎊其草約業已成立并先交欵五十萬鎊爲北京所設之航空局開辦費已任僞參謀次長丁錦爲該局督辦等語不勝詫異現在歐和旣經成立對德業已宣告恢復和平狀態何須借此巨欵購此大宗軍用品縱使巧立名目指爲郵遞之用然我國約法凡公債之募集及國庫有負擔之契約未經正式圖會議决不能認爲有效况其居心險詐别有隂謀司馬昭之心路人皆見若使此項借欵成立實足助長内亂現在英商所派代表阿倫卑氏聞於中途病故正約尙未簽字趁此抗爭猶可補救除逕電駐京英使請令該國商人取消此項草約以符前此各友邦宣言南北未統一以前不貨欵舉中國之宗旨外務希各省公團一致電詰北庭要求尅日取銷此項借欵草約以杜狡謀不勝盼禱之至參議院議長林森衆議院議長吳景濂褚輔成庚印 
上海北洋大學同學會電敎育總長鈞鑒北洋大學近生學潮苟非根本解决殊非前途之福按北京與北洋文工科未行分治之前相安無事今甫更動即逢意外此蓋二校情形不同本難相合刻敝會同人一致主張一方面即日恢復舊制以圖便利一方面挽留趙校長以維原狀敢請鈞座俯順下情迅予照准幸甚上海北洋大學同學會叩寒 
贛榆縣來電申報館鑒贛榆王知事佐良係將門之後民國元年由地方舉任贛榆知事於今八載勤政愛民知兵靖寇早爲紳民所共諒本年十一月二日夜間突有外股鬍匪身着軍服手持槍械撞入珩家將珩子國芳曁孫運明等四人駕去幸即赴縣報警王知事隨督警隊跟蹤追剿匪至海邊恃佔長堤拚力抗拒王知事分兵在面兜剿當場擊斃生擒全數殲滅並將架去珩子及孫四人完全奪回人心稱快珩感救命之恩愧無以報敬乞貴報館代登報端頌揚功德藉伸謝悃贛榆縣小沙河鎭董事崔玉珩率子國芳等同叩 
[國外要聞]  
　　記法國華僑協社（巴黎通信社稿） 
　　僑法華人最近有一極可記之事即華僑協社成立是也僑法華人本來甚多其所組成之各團體亦已十數惟向欠一種共同協助之組織故有許多應辦將辦之事每以力弱未能暢適進行現在各團體因感此必要特創設一華僑協社計其組織之要旨（一）組織華僑公共機關（二）采取協會分工協力之制（三）共同消費（四）舉辦或協濟各種公益事業其地點在巴黎西郊哥倫布村新購房屋一所約五萬餘佛郎内設備辦公室講演室圖書館商品陳列所公用電話車具廉價之印刷照相及其他用品廉價之宿室廉價之船位等等其所辦之事項計分專門與普通二種一普通事項爲便利在法僑民事務（該社幹事部之任務）聯合在法僑民團體（各團體代表評議會代表任務）便利中法人之聯絡（此中法團體代表評議會之任務）二專門事項改良僑民境遇普及華工敎育安置華人職業介紹華人來法發展中法學術發展中法間之實業等等（皆由各團體分工進行該社予以贊助）其内容組織計分團體與個人兩種團體又分實行團體贊助團體友誼團體個人則分名譽員公益員贊助員社友其事務之進行則有幹事會與評議會經濟則由團體及個人之捐助已於八月三十一日開成立大會是日除在社各團體代表外有陸徵祥專使及胡維德公使代表巴黎總領事廖世功副領事李駿俄國華工管理員及華僑代表朱紹陽等先由該社代表兼法文書記李煜瀛君報告略謂今日協社成立兹略述協社之歷史與其他的關係華僑在外人數極多如南洋美洲皆有極長歷史繁複關係惟彼等現在皆爲自己建置之聯合機關惟我旅法華僑則從來未有十餘年前雖有類似的組織如中華學會等但皆無繼續或有組織的進行其惟一原因則在僑法人數尙少不感必要現在華工來法已有十餘萬學生來者亦日漸增加每來一次多至數十或百人因之海外僑民的工商業亦將隨之發展於是便覺組織一機關以謀實業敎育及其他便利僑民種種事業之必要前此雖無此聯立之機關然性質大略相同的各種團體或傳達文明或研究學術早已具有惟無固定聯合機關故無固定之事業此其原因第一即係無一定地點二無一定人物三無一定經费但到現在此種組織之需要已不可再緩不可不使各團體經一番聯合組織使成永久事業如華工敎育商品運輸皆極重要然今竟尙無顯著之進步卽如國内有人來法僅僅一船位問題亦費無數波折虚牝許多時日此皆因未設此項組織故時問及經濟損失皆大若成立以後此等問題當然迎刃而解再推而廣之如銀行船公司等皆可由此陸續組織於今且先設置一固定機關旣已有了一定地點又有專人管理再謀集得經費　可照協社辦法進行此新成立之機關其中設置如房舍以至電話電報住址皆係公用凡人社者皆可不必自己設備將來發達以後如自動車輪船等皆當續辦消費之物件愈多則省去之消費額愈大矣至社所在巴黎郊外者因價值較廉此亦便利僑民意思此種組織不僅巴黎西郊此外爲華僑之各地將來亦擬一一添設俟各處協社成立之後然後再合成一聯合協社且更推而至於英美南洋組織一寰球華僑協社聯合會此皆希望於將來者今且從小處努力做去云云次爲陸使代表演説略述政府對於華僑事業之關心及陸使之贊同又言實業敎育宜聯合組織進行之必要末並申賀意祝協社之前途次爲駐法胡使代表岳君之演説略謂法語常謂團體成大力卽言有團結方有力量方有事業又謂希望此社遂漸推廣添設華工學校出淺近報章及華工俱樂部等最近據新自俄國來法之朱紹陽君謂在莫斯科有華僑機關兩處自俄國革命以來僑俄華工全賴此二機關維持現在境遇雖苦然對於華人遣送等事仍十分盡力始終不懈可見此種機關實不可少次爲巴黎　領事廖世功君演説略謂人的力量不一我們頂好的理想還没有實現所以這種互助的組織是萬不可少一方是保守自衞一方更以之表現於外人繼又詳説前此種種團體之敗徵及今後應注意之各點次爲副領事李駿君演説再次爲鄭毓秀女士演説略謂追想十年前余在日本亦曾有一組織在當時却未當想到現在我人在西方來表現共和精神今國家現象恰如舊室已燬新室未立吾等露宿野處爲風露侵欺疾病盜賊一時並起故建設比破壞更難建設須從根本上下手而最要者爲團體之組織結合法爲共和先進我國虚有形式尙未具有共和精神是凡在法同胞皆負有供獻文明之責任這是何等的重大今日此會實爲吾輩所最欣幸紀念之一日又次爲夏富君之演説言協社之意義甚詳謂消費協社以一千八百四十四年英國滿切斯突附近之羅棲達兒所發生之消費協社爲始祖此社現尙存在社員甚多消費額亦達五六十萬法郎關於消費所當注意者有兩事一以人民協作者各出之新資本以代私有制度遺傳之舊資本二消費者自行組織團體以保護其利益在資本營利組織之外另生一新經濟之組織一則促進人民之組織力二則爲社會經濟組織改良之先導云云後由自俄新來之朱紹陽君演説謂在俄華工已有十六萬餘人革命以來異常艱苦因無良善之組織管理亦極不容易余前曾反對華人赴俄因俄待遇不如法國而關於華工之組織又極不完備革命以來余等極感困難於是乃組織華工聯合會以爲料理彼等之機關分會有五處雖不甚完備然爲工人帮忙已不少現在來法見此間同胞之新組織極爲艶羡欣賀至於俄國華工目前處境實至可憂因迫於飢寒均往當兵且與北俄人情感頗惡若勞農政府一敗則彼等立時危險現在勞農政府有二宗旨一爲提倡工農二保護平民前俄政府對於華工不准同等待遇現在波爾失委克政府已批准惟前敵一敗華工當無幸事矣現在設法遣回亦至困難生活之貴較戰前越出十倍不當兵惟有餓死故余極望諸先生之鼎力挽救也其餘尙有數人相繼發言復由代理代表李君致答詞（該社常駐法國代表爲彭濟羣君現尙未到故衆推李石曾君暫代）復攝影茶點而散 
國内要聞 
[閣員問題之安福形勢]  
　　窘狀已暴露閣員問題近日安福所爭者不過内財兩長之人物農商敎育實已不成問題關於財長一席靳氏屬意於周態度旣極堅决安福部方面現一部分議員已有轉圜之意但尙未臻全體一致讓步昨日（十二日）該部復在太平湖開會聞其結果須俟徵求王揖唐與徐樹錚兩人實在意恉後方能定局 
前日下午五時李盛鐸劉恩格復赴靳氏方面請將閣員名單稍爲變通便可通過勒氏答以此項名單係與 
 
 
 

Page 7

 
 
段合肥商定不能變易能通過幾人即提幾人云云此一席話雙方仍不接近故昨夕公文尙未送出靳氏現定於今日（十三）赴段宅商議最後之辦法昨已通知安福 
據某方面消息靳翼青因憤安福派於内閣問題强横把持已拚與决裂業將該派向來在鹽餘及鐵路收入項下的領一切補助費停止發給該派遂受一大打擊各安福派之報紙因津貼來源已絶大起恐慌該黨重要人物亦有不得不下台之勢加以外省督軍如直隸派之曹錕李純等壛致電忠告該派不可阻撓組閣安福處此四面楚歌之境其勢已將瓦解據聞該部之直隸河南山東奉天山西江蘇新疆各省議員連日紛紛在長安東方各飯店單獨活動而已未俱樂部於前日（星期二）開會討論閣員問題結果决定對於周之長財政不作極端反對投票時一聽個人自由意思不受何等拘束現安福方面雖有一部份激烈分子尙未肯退讓然已成孤立之勢矣 
[籌議中之裁兵問題]  
　　靳翼青於裁兵問題頗爲注意昨特飭由參陸辦公處詳擬議案以便討論其内容如下（一）特設裁兵委員會專司裁兵事宜在該會未成立以前由參陸處暫行代理（二）所有被裁之軍官士卒一律給予雙餉作爲退伍所有軍械等品應全數繳還其上中級軍官如有特殊功績者嗣後應另行任用（三）湘贛前線暫緩戒嚴免生紛糾（四）特派專員前往各省從詳調查以謀軍政之統一以上四項業已大體决定惟以兹事關係重大擬俟各省區派來軍事代表齊集京師提出會議徵求多數意見其各省督軍來電及關於此事之條陳昨已派員檢齊彚合一處以備開議時作爲議題云東海昨日（十二日）并又特派侍衞某武官制往正定邀請王士珍卽日來京商議主持裁兵事務 
又據參陸處消息將來全國軍隊數目擬至多留存五十全師（計五十萬人）一百二十混成旅（約計四十八萬人）其軍費每師至多不得逾十五萬元（連特别費在内）每混成旅至多不得逾七萬元（連特别費在内（統其每年軍費約在一萬九千萬元之譜至將來有無遞减之處此時尙難預料也 
[國際勞働會與我國代表]  
　　國際勞働會議開幕以前歐美日本各國皆選派資工代表積極籌備吾國旣列獨立國爲參戰之一員且地大物博爲亞洲之冠不應缺乏此種代表乃政府對此問題懵然無知遷延逾月終以派一政府代表了事此外毫無進行勞働資本代表終付闕如聞各國對此頗有議論倫敦國際勞働會辦事處曾有專函到京内容係分二項　（甲）述各國關於勞働會議之議案及一切議事程序（乙）催問中國是否派遣資本勞働兩項代表即盼迅復聞外交部連日已分咨各機關并府院兩方面向政府詢問辦法以便作覆又聞駐美容代辦亦有電到京聲明各國均有勞資代表我國仍以補派爲是特不知昧於世界潮流腦筋陳腐之政府果能幡然醒悟而急起直追否 
[津學界反對魯案直接交涉電]  
　　致北京政府電北京大總統國務總理鈞鑒近者日報哄傳政府有中日直接交涉山東條件之説事果屬實半年來國民所奔走呼號者均歸於無效前途危急母待縷陳鈞座苟有與國人共挽國難之心對斯自滅政策當能根本打消以從事於研究備提議案待諸國際聯盟解决烟酒借欵際此南北和議未成新舊銀團爭執之時無論何方均不宜有單獨借欵發生政府此舉顯違民意且傷友邦感情倘借約已簽字即應毁棄以維公論再北京國民公報無故被封主筆孫幾伊被捕迹近文字羅織殊令全國與論界憤憤近所宣布印刷法規摧殘輿論將益加甚我大總統總理屢以文治號召全國所行如是豈能服人國民雖愚漸以自覺苟不自挽危亡勢將有暴裂之一日也天津女子愛國同志會天津學生聯合會同叩 
致各聯合會電各地學生聯合會各界聯合會曁各團體均鑒山東條件聞有中日直接交涉之説事果屬實則我等年來所奔走呼號者均歸無效前徒危急母待縷陳兹將敝會致總統一電錄呈並乞一致挽救以維大局至盼至盼天津女子愛國同志會天津學生聯合會同叩 
致顧王兩使電巴黎中國公使館轉顧王兩專使鑒北京政府擬謀單獨交涉山東條件請嚴重反對爲盼天津女子愛國同志會學生聯合會同叩 
[部院關於藏事之要電]  
　　四川省議會前因西藏問題曾有感電到京表示意見昨國務院外交部已覆去一電其文如次感電悉所稱各節具見熱忱良用欽佩惟查西藏問題成爲中英交涉已非一朝一夕之故清季因英兵入藏英藏直接訂約於是有光緒三十二年條約之訂立因上項條約政府不能不有亡羊補牢之計於是有趙爾豐經略川邊及派兵入藏之舉乃布置未定遽有鼎革之變藏人乘機驅逐漢官藏事遂完全爲英國所操縱事實具在無待贅述民國初建旣不能以兵力解决藏事捨從外交上籌商更無着手之法於是民國二年有森姆拉三方會議之事彼時川省及全國均不聞有所反對近年川邊失利情形日亟政府因停戰合同瞬届期滿而邊備空虚不能不根據前議與英使有所接洽免開邊釁若指此時政府與英使磋議爲非政府不能任各况歌電所稱向英使提出辦法均係根據民國四年彼此磋商各節並非新有退讓且此項辦法雙方尙未一致並非定案苟能挽回萬一本部亦何甘退讓惟來電所稱江達爲界各節本部於三方會議之時即已根據新舊志乘提出種種證據迭次與英爭論彼時三十九族類烏齊等處均在邊軍掌握尙未能强英藏就我範圍現在藏勢深侵川邊險要相繼淪陷邊軍已退駐甘孜境内主客易位口舌之爭更難收效至内外藏名稱歷史上原無根據政府原不承認惟因條件中有内藏地方英國得任意經營以鞏固其地位之語於我主權上尙無大損故未堅拒然亦並未明示承認自不能作爲定案現英使對於此項名稱業已表示自願取銷之意將來繼續開議此節自不成問題藏案自本年五月三十及八月十三兩次與英使接洽後並未繼續磋商惟川藏停戰條件雖未經中央認可而本年十月期限届滿倘藏番再行進攻川邊軍備如此萬一乘虚而入應如何抵禦諸君關懷大局愛國熱心素所欽佩但彼此旣均以國事爲重總望於事實方面深加攷量究應如何補救或籌畫之處務請詳加討論妥籌辦法電部辦理本部於此必當尊重全國意見决不倉卒决議致失國人之望也盼電復院外 
[奉天日美間之新齟齬]  
　　大陸報云奉天美總領事倍克氏之夫人被日人凌辱詳情發表後東方美人咸爲憤慨倍克氏當即向日總領事質問查此次日人之尋釁實無絲毫理由雖日人在大連所辦之滿洲英文日報亦不以日人爲然倍克電致大陸報謂該報所載事實大旨無訛當日人暴行之際惟其夫人一人在場今美國國務院已向日本有何舉動尙無所知但必有正式交涉則可斷言也據大連日人之英文報云二十六日美總領事倍克氏將其馬車停於萬國俱樂部門口留事夫看守旋有酗酒日人一羣欲奪用其車車夫向之辯明日人羣毆之倍克夫人適在場上前喝阻乃日人口出穢言呌駡凌辱無所不至按此羣日人係南滿鐵路公司僱員彼等因某同事回國入伍設筵餞别彼此酩酊大醉致有凌辱美總領事夫人之舉動云云 
[京華短簡]  
　　日來都中各報紛傳美上院通過和約山東條欵多致驚歎之詞查此説實由逢譯外電之誤事實並不爾爾本月美上院所投票之山東議案乃參議員羅治氏提出之新修正案該修正案較之前次否决之修正案尤爲激烈主張將山東條欵全部削除各黨因手段過激多不贊成是日投票結果反對者四十一票贊成者祗二十六票又遭失敗（路透電社華盛頓四日電先傳四十三票對四十六票後復訂正爲二十六票對四十一票）此乃新修正案之否决與保留案無關美參院最近所提出之保留案不僅對於山東問題對於國際聯盟問題亦有種種保留條件此案投票尙無確期必須保留案否决而後方能將和約原案提出投票也 
政府以國際聯盟會議行將届期所有種種籌備事宜亟應進行先期辦理國務院昨特分函各部院將關於提出議案之文卷等項清查列報以資考證並致電陸專使對於此項計畫中央已從事準備將來需用此項文卷俟審查後即行分别繕寄以備提出大會又外交部内組織之國際聯盟準備會亦將於日内開會討論一切 
關於德奥人民解除拘禁各節已經開始實行昨聞政府方面關於此事已通盤討論將次决定各項辦法内容如下（甲）關於當時禁止各部分之法定事項應在解除之列者即行廢止之（乙）關於救助經濟事項（即係留養供給等費（應即停止（丙）所有德奥僑居移庽准其自由不加限制惟須呈報地方官查核存記（丁）凡有前往游歷各省分仍應由外交主管機關分别核准與否然後放行（戊）出版書籍文字等項准其恢復自由惟應依出版法規定辦理（己）德奥僑民應予照常待遇其自由（庚）往來郵電免予查禁 
駐沃木斯克代表張斯麐昨來急電略稱沃政府决意東遷斯麐與各國代表定於哿日（二十）以前離沃赴伊爾庫次克查我國現駐西比利亞軍隊甚衆積欠軍費過鉅特懇速飭財政部迅匯現洋三十萬元以濟要需而維現狀 
吉會鐵路一事停頓業已有年而該路借欵亦因迭經波折迄未成立是以該路雖云籌辦其實猶未開工迨至本年秋間該路借欵之議乃始繼續進行關於路工事宜部中遂姑着手籌備刻下已擬設立吉會鐵路籌備處委任該路工程師魏裕臣與總辦權量會商明春開工辦法至於借欵一事聞已由權總辦與日本朝鮮台灣興業各銀行接洽就緒俟正約簽訂之後即可提前交付三百萬以充籌備經費 
我國赴黑砲艦自被俄人砲擊以後復又退還廟街頃據威埠報告各該艦退至廟街後因北地嚴寒河流封凍在即所有艦上人員祗有租屋以避嚴冬云 
意大利運來秦皇島之軍械其數目共有數十種如大砲九十尊管退砲五十四尊機關槍百架擲彈機六十架步槍二萬六千枝馬槍四千枝架橋材料四列交通器具十餘種工作器具十餘種汽球四個兵士皮革裝具飯盒水瓶針線袋背囊脚絆等數萬付共計價目在意幣三千萬利爾以上合洋一千餘萬元其中大批係奉天所購 
[哈埠俄幣問題之波折]  
　　中東路改收金幣議復活哈爾演消息云中東公司前改用金本位所有票價運費凡交納老帖克幣等一律折價行使一案因中外商民一致反對該公司亦已知難而退於上月三十日由拉琴諾夫以代理總辦名義通電全路各站暫緩實行方謂此案可以結束矣詎本月六日公司忽告我國當局藉口技術部議决折收金幣請轉飭華商及銀行等派人前赴公司協議折價事件迨開會時華商等仍反對改用本位之議拉氏乃謂改用金本位已由技術部議决萬無商量餘地今日之會專議折價周題耳於是商會銀行各代表陸續退席間留一二人亦作爲旁聽絶不發言聞其結果由會議定每一金幣當老帖十元克幣五倍之沃幣十倍之當爲五十元百元有差並由公司轉告我國當局謂公司非此不足維持現在作爲試辦請轉華商勿持反對云云究竟當局如何答覆尙未探悉惟查前因此案華商生出反動致釀成三日罷市之舉今公司專顧一方面之收入不顧市場情形恐此案波折未有已也 
[贛總商會又表决弛米禁]  
　　變相的推翻前案江西米商運動弛禁旣經總商會前次特會否决一般貧民方拜該會之賜以爲萬無死灰復燃之理不謂今日（十四）該會開常會時忽然有油刷品（即米商請弛禁之函）散發各會董依據常例凡未列入議案之事必待最後動議而今日則首先議及此事米商如許鏡藻等十餘人亦復在會董席中各佔一席幾令人莫辨其誰爲會董也是日主席仍爲前次表决反對開禁之盧馥窗君將此案臨時提出後楊錦垣首先發言謂本會前旣表决不贊成開禁且滸灣等處米商所陳理由僅爲一隅之事而就省城方面論早晚均已登場米價不見稍減堂堂法團議决之案胡可兒戲自應維持原案爲是云云時滸灣商會代表許鏡藻即就會董席發言請主席將前次反對開禁之理由宣布並登台演説許久謂商會前此表决之案毫無價值並不調查全省米榖詳細數目貿然議决實所不解大有强迫該會非推翻前案不可之勢各會董面面相覷竟默無一言時旁觀席中莫不憤激以爲商會爲一省最高法團竟容此輩在場任意發言毫不遵照會場規則孰令致之而至於此朱紫青亦以商會臉面幾被掃盡憤然起曰此案本會前旣表决今日到者不過十餘人無庸開議且本席以爲雙方旣不能討好不如函請財政廳自行核辦本會萬無反汗之理云云楊錦垣復云許代表所述開禁理由聞之已詳但能否擔保開禁後米不漲價許鏡藻又起而强辨（其餘會董多因他方面之牽掣均不發言）且責備商會謂商會旣不調查詳細何能表决反對盧主席見其咄咄逼人乃謂本會前議此案係根據貴處來電並非任意干預今貴代表責以不應議决本會所不任受且前此乃依據南昌一隅之情形而言今不妨依照朱會董之主張請財政廳自行核辦許又聲言不能正擬以朱會董之意表决忽有羅伯農君起而發言云前次表决不過二十餘人並不足法定人數然照本會向例議决之案盡屬有效則該案亦當然有效而今日到會之十餘人照前例亦自可以議决案件與前次同一有效其言若隱駁朱紫青人數太少無庸討論之語也羅又云今可聲明前次否决係指南昌地方情形而言兹據財政廳來函所述滸灣等處之因難亦自有理由卽將此意答復官廳應由米商自行向官廳呈請可也許鏡藻一聞此言即高聲曰贊成贊成蓋該會有此表决即無異已認前次表决係祇對南昌方面而言並非反對撫州之米開禁也於是所謂變相的推翻前案之目的遂完全達到主席亦急急與文牘商擬表决語意許等十餘人無不喜形於色而楊錦垣朱紫青等此時則已氣得目瞪口呆迨文牘擬定表决卽朗讀一遍最後並有（但開禁以後米價提高亦應審量盈虚隨時禁止（二語時楊錦垣抗言曰這種表决明明與前案牴觸旣用開禁以後四字則何不直截了當告之曰貴廳即可依據開禁更何必曰亟應函請財廳體察情形直曰亟應函請財應准予開禁可矣羅伯農乃向主席云末二句可删去蓋文中祇須有彼時多數否認係指省地一隅而言之聲明已足爲財政廳開禁之根據正不必太着色相也兹錄是日表决文如下（查米榖弛禁一案本會前次討論因見示禁而後省城米價並未跌落所慮米禁一開價必增漲彼時多數否認係指省地一隅而言兹疊准財政廳來文係據臨川滸灣李渡等處函電文馳一再請求開禁其請求主旨以早晚豐收内地民食無虞缺乏且運灣之米存積甚鉅苦無銷路血本攸關牽動金融影響市面所陳各節不無理由亟應仍請財政廳體察情形酌核辦理）前案議畢各米商均滿意而去主席至是始將議案上所列各事提付討論逐案表决以非重要從略 
[皖學界請阻鹽斤加價]  
　　皖省鹽斤加價現方舊事重提着着進行學界方面日前曾開會議决定要求省議會維持昨又有各校學生推舉代表多人晉謁省長請將此案設法打消以重民意省公署門衞因人多不敢攔阻導入客廳嗣經吕省長出見該代表等辭頗誠懇省長允子維持惟囑不得過於激烈各代表退出吕省長即傳敎育廳長董嘉會進署着令轉諭各校長嚴加管束一面嚴飭本署衞隊阻止以後因此事來署之學生惟不知學生方面將來有無舉動耳 
[杭州快信]  
　　省議會建議股第一次審查報告共計議案八件除取消本會武裝警察及取消浙江先賢等五案應付大會會議其餘省敎育會請設浙江大學及王仁來等陳請撤銷温屬護商局董事會張爲第等陳請限制浙西添設繭行劃爲絲區案槪不付議 
齊省長此次將留學鎊餘撥充出洋考察經費省議員鄭邁提出彈劾後經政務委員出席報告謂省長雖有此主張並未實行分配云云現尙不知如何解决 
省議員陳若瑟提出清丈全省田地山蕩以清民間糾葛而理國家財政擬具辦法十五條已付大會公决 
省議會以上虞知事張振聲玩視司法遇民刑案件由行政敎育各科主任輸流審理且匿報章鎭災歉烟癖甚深業經提出質問 
湖墅米業以近日新榖登場需用現金甚巨向各錢莊挑取每多藉口拒絶請即日召集開緊急臨時會議速籌救濟 
菸酒公賣局昨通電各區云本月應撥四師餉項（共十五萬八千有奇）轉瞬届期省局庫空如洗焦慮萬分該局徵存各欵仰速截至本月上旬止限三日内掃解來局一面切實督催再將本月中旬徵起捐費趕在二十日前截數提解並先電覆 
浙江水利委員會派第二測量隊測勘西湖全體隊員昨已一律出發指定大佛寺爲駐在地從事進行 
高檢廳委黄鼎滄（湖南人）爲本廳書記官已到差地方通信 
[松江]  
　　中梭運動會紀事本月十三日省立第三中學校在該校操場舉行秋季運動大會會場佈置極爲週備有臨時商店有會塲新聞有該校工藝出品販賣團决戰凱旋兩門左右并有抵制寓意畫及警告語維持會塲秩序者除由第一分駐所派來之長警外並有縣立第一第二第六三高小及東吳第四高小之童子軍四隊在會場四圍設崗守衞軍政各界男女來賓之蒞會參觀者不下二千餘人學校團體蒞會者男校有縣立第一第二東吳第四三高小女校有松筠職業景賢專修縣立一高三校上午九時開會迄午后六時閉會共演三十一節所演之團體競技各種運動無不神彩奮發技術精純田徑賽運動員中如陸企雲馬錫祜孫國楨張維堯顧懋和楊昌祜等成績均極優良較去歲確有顧著之進步他校之加入來賓運動者有縣立一高之曲桿操六十碼拾物競走百碼低欄三節及縣立二高之八段錦一節該兩校學生姿勢活潑紀律整肅頗博來賓稱許此外足資談助者爲特别來賓席傾塌一事此席位於司令席之右方以木排搭成所以位置軍警绅學各畀來賓者午後一時左右因不勝載重突然塌下高坐席上者雖未受傷然已飽受虚驚矣 
[蘇州]  
　　切麵工人罷工案判决蘇城切麵業一部份工人要求加薪聚衆罷工并搗毁錦和麵館山沙警佐當場將該工人二十三名連同店主鍾小迷解廳移縣等情兩誌本報兹悉被捕者均爲丹陽清江溧水三帮中人經縣署傳集原被訊明原委分别判處爲首者押一月餘處拘役半月十天七天不等並諭加工一事應舉出代表向大行要求得其同意議决加增方爲正當辦法嗣後不得再行胡閙錦和麵館被毁物件現旣將肇事各人分别懲辦亦不能再令被告等賠償云云原被各人均各遵諭各被告等已依判執行故各麵店亦於昨日起一律照常營業矣 
田業會議定租米價蘇城田業公會於十三日下午邀集各棧主在元妙觀方丈内開會集議租米折價事宜共到一百餘人當以本年米價昻貴故提議折價每石四元五角較去年增高三四角經多數贊成遂付表决散會 
日本德川公爵蒞蘇日本貴族院議長德川公爵於十三晨由滬乘車來蘇當經軍警各長官曁駐蘇日領事大久和義郎帶同軍樂隊衞隊等赴車站歡迎德川公爵下車後即偕同大久領事乘坐馬車至盤門領事館小憇旋由軍警各署設　欵待聞公爵於昨日遊覽虎邱等諸名勝後約勾留一二日即行返滬回國駢 
第二女師範附屬小學游藝會省立第二女子師範附屬小學每年秋季例有游藝會之舉本年於本月十三日下午舉行先期由楊衞玉主事發劵邀請來賓觀者約有二千人塲爲之滿表演學藝分三大幕以各科目聯絡編成第一幕爲幸福種子國民科一二年生合演第二幕爲利害囊爲三四年生合演第三幕爲嫻蘭夢奇高等科生合演幼稚園附焉材料均有深意而亦不離學藝之本旨洵佳構也 
[鎭江]  
　　機業因演戲滋事鎭郡織綢機坊向例於隂曆九月間在南門外雲錦宫演戲酬神今届亦於本月初十日起至二十日爲止循例舉行前日係各機夥集資演劇之日而各機東亦欲於是日開演因此互相爭執旋各彼此凶毆勢甚汹汹警局得信派警前往彈壓將爲首滋事者一併送縣訊辦張知事以此次機工與機束旣因爭演雲錦宫神戲起釁嗣後此項無益舉動應即永遠禁止以免滋生事端聞擬出示曉諭俾衆周知 
[揚州]  
　　徵塡地理表册江蘇敎育廳據北京高等師範學校函開據本校歷史地理部聲稱查民國版圖跨亞東南推算方里三千餘萬分縣一千八百山川相錯民俗互異紛紜繁複亟待紀綢雖吾國夙有大清一統志及各道通志諸典籍搜集已稱詳盡然古今異世新舊異時或重文而失實或詳此而略彼浩如烟海混淆勿清民國肇建宣有新乘列目分綱兼收博蓄欲啓斯業當自行全國調查始顧行全國調查之最捷方法莫妙於徵求全國師範中學及勸學所之擔摭則千八百縣之眞相不難一呼而集延以時日詳爲考查訂民國新乘於斯丕基束鄉日本近著支那省别全誌調查吾國内容備極詳盡主人不自知而鄰家轉知之斯吾國民之羞也川擬微求全國學校之調查並附調查表册一種請予轉令各縣詳細塡查云云胡廳長當轉令所屬遵照矣 
商品陳列所開幕江都商品陳列所領費開辦已届數載祇緣經費短絀不克開幕現聞主任毛君煞費苦心搜集各號物品佈置就緒定於十四日開幕並東請各界前往參觀云 
 [P杭州> 
　　錫箔匠罷工之解决杭州湖墅各鍻箔莊之劈剪司務日前因增加工資三分各箔莊不允以致同盟罷工昨經二三分駐所陳姚二警佐飭警往傳爲首之張德順曹杏生等到案訊辦詎張曹等逃匿無踪各箔莊亦乘機允加各司工資二分各司業已允許十三日起已一律照常上工矣 
要犯中途脱逃安吉縣要犯張某因江西某縣命案由高檢廳令飭解省後轉解江西當由安吉縣託吳興代解於隂曆本月十五日由該縣飭法警曹寳源提省乘四公司輪船赴杭駛至魚場地方該犯忽將鎖簧咬斷即從烟篷上躍入河中該法警立呼停輪當由該輪賬房某鳴笛停駛並至保護水巡報告情由迅即打撈惟是處河面甚闊許久無著輪船難於久停先行上駛該法警即在近處登岸雇舟撈尋迨至黎明仍無踪跡遂即回城報縣被縣公署押候究辦 
[寧波]  
　　章嘉活佛由普陀回甬章嘉活佛赴普陀進香暫駐該山望海樓忽已四日合山僧寺均恭設香案備極歡迎東海代表熙玉等亦連日在前後寺各大叢林打千僧齋多所布施僧侣皆大歡喜外海水警來廳長定海馮知事均到山進謁以盡地主之忱活佛流覽名山畢後於十二日乘定海商輪赴甬各官塲均隨輪護送船抵沈家門永川碼頭時軍警林立擎鎗致敬該處水警第三隊長吕達卿警備隊第七營二哨哨官盧壽山沈家門警佐金守庭商會會長劉德裕均上船謁見當起椗時江中所泊水警巡船鳴砲懸旗恭送午後二時抵甬各官員仍齊集通商銀行迎候軍警在輪埠鵠立護衞上岸直送至江天輪船方各散去 
[香港]  
　　大新公司收盤案註銷香港廣州大新公司因受抵制風潮爲債權人稟請香港政府收盤一案經戴正臬司提訊據原告人陳少卿等聲稱自願與大新公司自行理處因該公司之舖底貨物超出債項甚鉅若逼令收盤於債權人亦無利益故願給與時候聽該公司歸欵載正臬司得供後已准予將案註銷矣 
雜評一 
[學校風潮（默）]  
　　我國之敎育界自五四運動以來始稍稍有生氣目前各地之學校風潮雖多吾人不能不認爲學生能自動之一好現象惟自動而或致逸出分際或自治能力有所未逮辦學者苟能善以導之自可消弭風潮於無形若逆其勢而强加壓抑則風潮必至愈演愈烈蓋今後之學生决不能以嚴厲手段壓服者故今後之辦學者亦必當稍稍留意而不能如從前之任意爲之也 
從前辦學者之第一誤點與政府一轍所謂威信是也敎職員有辦理不善而請撤者則必曲護之曰囂張之風不可長學生有迫於良心鑒於趨勢而爲改革之請求者則必嚴拒之曰不應學生干預以爲苟從學生之請殊有碍學校之威信也迨一旦釀成風潮無可排解則惟藉官廳之力以維持其所謂威信要之以辭職聳之以危詞於是督軍省長敎育廳之嚴諭續續而至在從前專制時代之學生或能爲官力所懾服而今則適增其反動之力量而已故辦學者而欲消弭學校風潮首宜打破此種惡劣之思想也 
 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖（二十二）低地受災狀（二） 
水灾　大破壞　途　見類多如此少穆　於八手腦 
本届鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[八大團體要電兩則]  
　　請解散安福部阻止直接交涉魯案江蘇省敎育會等八大團體昨致北京要電兩則一請明令解散安福部一阻止與日本直接交涉魯案原電照錄如下 
（其一）北京大總統國務院鈞鑒安福部憑藉新國會植黨營私殃民誤國久爲國民公敵近更公然力爭内財兩長以冀維持每月十四萬元之黨費並爲將來選舉舞弊地步全國人民益加痛恨乞請明令解散以快人心江蘇省敎育會上海縣敎育會上海縣商會寰球中國學生會中華職業敎育社上海歐美同學會華僑聯合會上海救火聯合會寒 
（其二）北京大總統國務院外交部鈞鑒近日報載魯案又有與日本直接交涉之説全國人心異常憤激此案總宜靜候國際聯盟解决爲國家力爭人格並可不失主張公道者之同情懇請力持母墮狡計江蘇省敎育會上海縣敎育會上海縣商會寰球中國學生會中華職業改育社上海歐美同學會華僑聯合會上海救火聯合會寒 
[大來氏演説美國近况]  
　　大陸報云上海美商會總董大來氏近從美國返滬昨夜由美人俱樂部設筵欵之大來氏即席演説略謂離美數年此次返國僅在各處盤桓六星期故未能詳述美國近來情形惟就見聞所及略陳便槪（一）美國商人漸注意東方迴非昔比所遇之商人咸欲知對華貿易之方法而對於中國傾念尤深所謂山東事件青島問題與勢力範圍諸名詞已深悉其底藴頗有以中國所得待遇諸不公允爲言者若長此不變余想美國人士不能忍視之也（二）美國各處皆有勞動界不寗靖之現象政府擬賤售所存戰品以平生活代價並請勞動界稍安勿躁勿遽全體罷工致擾安甯但其勸告不生效力觀於鋼業罷工煤礦罷工等事可知矣（三）戰前美國工值最昻世無其匹今則愈漲愈高幾令人不敢信以爲實凡從歐洲戰罷歸來者皆被吸入工界然人工尙嫌不足勞動聯合會非常發達初次入會費二十五元現已漲至百元由歐返國之兵士已吸受新思想不能對於聯合會謀利政策表示同情故此輩由兵而工之美人將來當可成鎭定狂瀾之要素也（四）美國較前愈富國人獲資較豐用錢亦較多最近八個月内美國輸出製造品達美金五千兆元合其他各國輸出總額計之尙不及此若美國能保持現狀則發達方興未艾但若不然則財政將呈危象物價低落薪工減少全國貿易亦將停滯多時吾輩經營國外商業如各盡其職定能助國家保持現狀也（五）製造家對於僱傭生活之四周狀况現大注意按美國工界之擾亂多發源於無知識之外國僑民故美人極力設法使生長於外國之工人與之同化現有許多製造家組織夜校以敎育之而政府亦格外注意於入境僑民之性質已有許多未入美籍性喜滋事之外人被逐回本國矣（六）美國航業部對於美國新航業之將來如何佈置現尙未定但已有切實政策卽美人船隻經營美國商業仍須由美人管轄是已政府已决定凡各航路皆須有美船蹤跡目前航業部之方針乃准撥船隻歸私人公司代政府無營故吾輩對於美國航業之前途可不必爲之憂慮也美國出産商人在美國各口岸迅速交貨之辦法行將推廣而發展之務使美國製造商在世界各處迅速交貨且省用費云云美總領事克銀漢與敎育家德萊赫氏亦皆有演説云 
[公廨收回與租界推廣問題（續）]  
　　中美新聞社續稿云中政府爲調和起見修改第四條如下（道尹及領事復審制仍保存道尹及領事受上訴後應先請公堂換一讞員重審該案原陪審之洋員亦酌量更換倘二次判决後原被告均不滿意可再上訴於道尹及領事倘道尹與領事意見不一然後照第二次公堂原判執行）以上各提議以後談判甚久歐戰開後談判中止查此項交涉最大之困難係領事團對於獻員之任命要求同意而中政府祇肯於任命後將姓名通知至於其他條件並無十分齟齬之處可以互讓解决也一九一七年伍廷芳爲外交總長時又提議公廨問題得最後之解决並經國務院通過惟當時歐戰正酣有某某數國以公廨收回之後彼等亦不能乘機圖推廣租界之利益故不願實行此事遂又停擱迨距今數月以前公廨問題復活當局從事秘密談判表面則時時否認之不使人民顧問惟上海領事團對於讞員任命一層仍執前議有某國公使願代中政府出力勸其同僚允許僅由中政府以讞員姓名通告但此時形勢與前大異中政府又不克僅承認如此辦法一則上海商民經歐戰之敎訓飫聞西國許多大政治家之名論知愛人及自决等主義爲天經地義以後國際間斷不容有侵略行爲上海租界華人七十萬向無參政權而上次由戰地同滬之外國軍人所需奬金則取給於華人甯非不平故必欲取得租界參政之權會審公廨亦必須無條件收回再則司法部對於公廨主權不全收回之辦法亦加反對有某高級法官云一國之主權以司法之獨立表示之故領事團對於讞員同意一層决不能承認此點已决無可商量至於公堂與租界兩問題顯無關係而今則併爲一談有一素以公道待中國之使館謂此兩事實應分别討論據該仲館之意公堂之收回却宜令領事團仍有發言權以免司法腐敗有礙租界平安惟租界問題則應另議惟其他數使館極注意於租界之推廣者則顯欲以公廨之收回爲租界推廣之交換然口頭不能明言蓋一經説出則儼然自認以一九一一年所强行取得之物而交換别項利益也目下租界問題亦難解决一九一七年中政府本已决定將租界推廣至閘北惟因外交團純粹私利目的之結果致遲未實行倘當時即行推廣由中央政府作主已成之局人民不致反對今則不然北京不能不俯從民意否則恐釀成大反抗外人謂華人旣喜居租界何以反對推廣推廣之後閘北地價可以增漲此説固然惟華人之答詞則謂不良分子均以租界爲樂土而毘連之華界雖衞生行政不及租界而安靜則過之至於租界娼妓及一切惡弊無不包容犯罪之人祇須有律師爲之辨護而能倖逃法網也上海各界重要人物現紛紛打電致政府反對推廣租界謂政府如從領事團之議則將用和平方法從事抵制大約華人中除少數具有私利目的者外贊成推廣租界者絶少故政府目下對於此問題極爲棘手有某外人提議一解决法謂宜以中外各半數之法官組織一部辦理公廨司法事務此等外國法官從歐美各大國中選出由中政府聘用須爲著名公正光明之人物如此則公廨可得三良果一爲公斷租界案件二爲訓練華讞員俾有相當資格假定於三年之後調往他處三則供給先例及材料爲修改中國法典廢除治外法權之預備惟中政府以爲此等外國法官勢必順從其本國政府之意旨而於中國無利益且如有一法官退出公廨而代以一不良之陪審員則將引起國際大糾葛故此項辦法殊未必能成功也若據一般有思想之華人意見則最好由領事團抛棄其主張完全將公廨歸還中國而推廣租界之舉亦暫時不提并許界内華人得有參與市政之權關於收税事必須取得華人同意此項開明公道之政策實行若干時後華人自覺滿意則再提推廣問題必易於解决矣若此時强迫爲之則甚爲危險也今華人已向朱爾典公使請願求其贊助謂此舉若成可爲朱使在華數十年榮譽歷史之結頂吾人拭目以觀其結果矣 
[美國大批現銀來滬之佳音]  
　　在陸報云本埠匯豐銀行行長昨接美國來電據稱上海銀行家向美國定購之現銀一千五百萬盎士即將運出不因美國罷工而停滯也按此批現銀價值一千八百萬元本地銀行家聞美國罷工之消息頗爲焦慮今得此電爲之一慰足見美政府不使罷工風潮礙及金融事件美國煤工輟業與太平洋中燃油之船隻尙無若何影響但煤斤旣缺鐵路運輸難免不受妨礙故此間日前頗以現銀不能限期運出爲慮今可釋然矣 
[昨日洋釐又漲]  
　　近日滬市現洋缺乏洋釐飛漲昨日公所市面開盤七錢五分二釐五收盤則漲至七錢五分四釐半且現洋每千升水五兩謂之現貼爲滬市從來所未有云 
[美日紗市之消息]  
　　字林報云上海　接電信報告美棉市價大落計跌去一百八十七磅音據稱十二月份棉價爲三十六元二角（前一日爲三十八元一角七分）現貨爲三十八元二角（前一日爲四十元二角）電文不詳原因未悉以意度之棉價之落想係美政府報告糾正美棉因凍受損消息之故上海市面昨聞日本禁止棉紗出口之報告頓受影響聞日本紗價已跌落每包四角六分查日本輸出之紗新來爲數無多來滬者尤屬寥寥日本人民因棉業中人壟斷居奇鼓噪已久且棉紗供求不能應合日政府至是乃有棉紗出境之标令云 
[民生女學所得日美消息]  
　　法租界貝勒路民生女學圖畫敎員賀鋭君前日隨西門圖畫美術學校校長劉海粟君赴日參觀美術展覽會即在該處調查商情已於日前回滬據云東京方面對於抵制無何等重大影響惟大阪商店工場仍異常恐慌云云又該校前任書記郝延浚自美致書該校云美國上等社會中人對於山東問題咸抱不平間有詳詢學潮近狀者即爲之詳道並示以任君矜蘋所贈之照片見者皆扼腕感嘆而旅居該處之中國人民則情狀反較冷淡云云 
[神州女學歡迎會預誌]  
　　神州女學校長張默君女士於前日由歐美調查女子敎育返國現該校定於本星期日（十六號）午後二時開會歡迎學生等籌備一切非常踴躍並聞是日請張女士演説調查狀况想留心歐美敎育諸君必聯袂偕往也聞往者不需劵可隨意入聽云 
[約翰大學四十週年紀念（一）]  
　　今年爲聖約翰大學開學之第四十年該校舉行慶祝大典業經各報登載學生方面則由該校學生會籌備一切慶祝事項昨日（十三日）爲舉行慶祝之第一日下午一時在該校運動場有各種游戲運動夜八時在該校同門廳開音樂大會由學生會會長鄭學海主席秩序如下（一）該校校長卜舫　博士致開會辭並發給上半年各學生應得奬品（二）校歌（三）劉祖輝宣讀祝辭（四）鑼鼓（五）沈維楚滑稽演説（六）精武體育會拳術（七）唱歌（八）陳沛然施秉珪汪英寳手武游戲（九）顧伯女士熱克夫人鋼琴凡雅鈴合奏（十）留音機演唱西國名調（十一）丁國鑑滑稽演説（十二）厦門隊唱英文歌（十三）中國歌劇當夜到會者除學生全體外復有來賓甚多每一節終鼓掌聲如雷動 
[工巡捐南局董事特别會紀]  
　　滬南工巡捐局長姚石蓀因法商電車電燈公司在華界滬軍營舊址迤西埋設電線竪立電杆攸關地方主權東邀董事訂於昨日（十四）午後開特别會議已紀昨報昨日該局名譽董事顧馨一陸崧侯莫子經姚子讓朱志堯穆抒齋姚紫若等先後蒞局兩時開會由姚局長宣告開會宗旨次將是項議案請各董討論良久公决仍抱否認主義宣告仍查照前次議案答復拒却 
[全國各界聯合會選擧理事]  
　　昨日全國各界聯合會開第二次代表會議到者四十七人通過章程繼開第一次評議會選舉理事會到者二十四人施洋主席盧任華翁吉雲紀錄鍾可託主張先由各評議員提出十二人再行票選表决多數遂經衆提出黄宗漢馮驥駿劉振羣李慶施劉清揚韓致祥朱進之毛一豐陳烈霖宋誠彰郭維海于肇青主席以單記連記法付表决單記否决連記多數陸濟主張分任責任由舉出之六理事自行分任馬駿主張就科分舉主席提出註名分任否决又提出自行分任否决又重提出付表决自行分任多數通過開票結果馮驥駿得二十三票劉振羣十九票黄宗漢十五票劉清揚十四票宋誠彰十三票當選朱進之陳烈霖各十二票决選結果朱進之得十六票當選繼推舉評議會記錄翁吉雲馬少奎李渤海盧任華四君又推舉馬駿陸濟爲常任員畢散會 
[基督敎救國會議會紀事]  
　　中華基督敎救國會上海之部昨晚七時三十分在老靶子路九十六號歐宅開第五次委辦會議來賓有曾廣鍾君委辦出席者馬文衡高拱元歐譚惠然陳春生崔潤生歐彬郭衞城鍾文川陳志遠趙子謙梁初如等十二人由委辦長馬文衡敎士主席曾廣鍾學士禱告歐譚惠然女士欵衆茶點書記趙子謙宣讀前次議會紀錄并宣讀致各處之公函四件繼由主席宣布本會一週經過情形并請衆將起草委員長周亮亭牧師交來本議會之宣言書討論當經衆人議論多時後由歐譚惠然女士發言云宣言書大體意思都合惟措詞未盡妥善稍須删改趙子謙和議通過歐譚惠然提議舉高拱元陳春生馬文衡三位爲宣言書文詞修正委辦郭衞城和議通過趙子謙提議本會應授全權於宣言修正委辦修正後可由該委辦直接送還周亮亭牧師以便早日集會磋商進行要務本會無須再加討論歐譚惠然和議通過陳春生提議下次議會請余日章碩士誠靜怡博士到會共商會務通過畢請歐譚惠然女士祈禱散會 
[愼重發給赴俄護照之部令]  
　　江蘇特派交涉公署昨接外交部訓令云准督辦邊防事務處函稱據駐鄂軍事代表張斯麐電稱西比利亞之赤塔克諾斯麐諾亞諾威尼古斯拉克鄂木斯克等處之華人衣服襤樓鬍匪居多時有殺人越貨情事爲俄外部據爲口實請電飭各省交涉員及駐俄各領事於發給華人來俄護照時嚴加取締等情請爲查照傳飭辦理等因正核辦間復准函稱據張斯麐電稱據俄當道面稱近有華人千餘到鄂除禁止覊留外仍懇阻止華商來鄂等因擬請再予轉咨辦理等情請爲查照前案再行分别通飭各等語查無業游民出洋節經本部通行禁止在案兹在俄國方面之華人乃有殺人越貨等情似此行同盜匪殊爲國體之玷亟應重申前禁自行取締免賠口實爲此令行該交涉員遵照於華人請照赴俄時詳加考察非由刀實舖保證明正當之業務者一槪不准發給護照再本部近據駐鄂范總領事呈報鄂政府新頒法令對於來鄂外人限制綦嚴居留期限不得逾十日並須持有防軍司令官或現任地方省長發給之入鄂執照等語仰即一併令知請照赴俄之華人知照免致臨時發生阻滯留難之苦是爲至要 
[交涉署宴日本德川公爵紀]  
　　昨日江蘇特派交涉公署宴請日本德川公爵赴宴者日官十三人陪宴者王揖唐馬參謀王道尹沈知事等 
[西華德路商界議組聯合會]  
　　西華德路商業繁盛爲虹口各路之冠自五四運動以來各商家即擬聯合各業組織一大團體以通聲氣嗣因各種手續尙未完備未便發表近由該處葉天德老寳盛乾泰義茂貴芳閣豐裕湯鼎隆北乾元鄧萬隆等數十大商號聯絡發起假座師善里新民學校連日開談話會數次當由發起人朱蔣諸君議决先從各商號簽名蓋印爲入手辦法全路四百數十家一致贊成聞定於下星期日假座該處某中學校開成立大會並東請各界知名人士前往演説云 
[救國恒心團開成立會]  
　　前日（十三號）商業救國恒心團在法租界自來火街瑞福里十四號該團事務所開評議交際聯席會議總團長趙南公主席報告評議已足法定人數即可選舉當選定張春芳爲評議長交際以不足人數决延十六日（隂曆二十四日）再舉主席宣稱評議長旣經舉定應請主席開成立會衆贊成張春芳就主席位宣稱兄弟對於團務向少助力謬蒙推舉本不敢當惟以事屬義務義不容辭只得勉從諸君之後藉效綿薄惟是兄弟有一言相進現在世界形勢已由私人生産漸趨重於公共事業吾輩際此時期欲期救國亦當順應潮流各盡各人力量實行爲社會服務（如露天宣講即服務社會之一種）吾輩眼光以後當從此等處注視使現在之惡濁社會能有改良之一日即吾團救國目的達到之時然而此等事業非短時間所能企及尤望大家時時刻刻勿忘我團所稱之恒心二字也衆歡呼嗣夏錫成動議本團評議部業已成立以後會内事繁書記一職尤關重要不可不有專人負責經多數公推余雲廷擔任次李植榮報告蘇州商會會董江錦洲來函附有傳單言（救國捷徑及戒紙烟）請議復時已鐘鳴十一下遂散會 
[閘北商業公會各業董名單]  
　　閘北商業公會開成立會選舉正副會長已兩記本報兹將各業所選董事名單錄下米業董事顧梓銘李啓賢黄本仁曹叔榮徐永清當業董事錢梅生押業董事翁履洲油米業董事沈繩武許亦甫顧欽章烟紙業董事周祖仁王金和磁器業董事馮宗弼洋貨業董事陸端甫醬業董事方濬卿李廣珍 
銀樓業董事王理卿染業董事李傳堯南貨業董事魯家福砂坊業董事薛雲升木行業董事陳德貴炒貨業董事朱忠謙奬劵業董事沈栽庭藥業董事胡增銑奚少峯江仲亮卞海程 
[三十七團軍隊調浙之出發]  
　　駐滬步兵第三十七三十八兩團奉盧浙督命令調往浙屬之寗台海防等處駐防均已預備開差其運送軍隊之輪船派定超武兵輪陸續輸送（每次約送一營）前日超武兵輪抵滬因汽鍋稍有損壞急請江南船塢派匠修竣裝足煤斤現由新任寗台戒嚴司令陳照春命令先將三十七團軍書軍需兩處官員軍醫官兵機關槍連曁本團第二營營長郝詠幽所部全營官佐目兵隨帶軍械各件爲第一批儎送赴浙業於昨日由各官兵等將軍裝各物一併裝儎超武兵輪准今日（十五）由滬出發運送海門駐防云 
又函云駐防閘北之陸軍第三十七團團長陳照春現奉浙省盧督軍令調浙江海門防守司令所轄二三兩營軍隊曁機關槍隊已裝浙省超武軍艦載運前往其第一營仍駐閘北境内前日下午四時閘北紳商各界假慈善團設筵公餞昨日上午又製就（民賴以安）匾額一方舉錢貴三沈聯芳趙鏡芙王彬彦等爲代表恭送至該團司令部懸掛前導有慈善團音樂沿途奏樂陳君再三謙遜而受當延各代表至會客室欵以茶點由陳君致謝各代表始興辭而返至十二時陳君起程赴浙履新四區署長顔璧城游巡隊長郝采章偵緝隊員郝樹林均率長警排隊相送 
[藍總司令赴閩先聲]  
　　海軍藍總司令前因校閲長江艦隊在湖口會操事畢返滬定期往閩校閲厦門等處艦隊已詳前報兹聞藍總司令已定日内啓程故特派令本署葛參謀吳副官及譯電生秘書等於前晚乘招商局海晏輪船先行出發到閩布置藍總司令則稍緩一二日俟海籌軍艦到滬再行乘艦往閩 
[蘇浙鐵路債權團消息]  
　　自蘇浙鐵路收歸國有後凡執有該路債權者不僅到期欵收不到卽收到亦屬市不通用之京鈔一般孤兒寡婦倚路欵爲生活者其困苦情狀實不堪言恒有遠道而來收欵無着川資用罄典衣而歸故清理處門前詈囂咨嗟之聲無日無之今年夏初各債權人聯合組織債權團公推陳則民汪幼安楊鴻生等四人爲代表赴京向交通部嚴重交涉（過期未付之欵卽速補付）（京鈔損失查明補還）（付欵延遲補貼利息）各代表在京時與該部司長黄贊熙一再交涉仍無結果乃向平政院提起行政訴訟昨日陳代表處接到平政院來文知照各代表即日去京聽候定期審問似此執有該路債劵者所蒙一切之損失或可有賠償之希望乎 
[華商電氣公司節省電力法]  
　　華商電氣公司因派司員查察各用户有無私接電燈線及換用電燈泡等事函請淞滬警察廳長通令一區署所隨時協助等情已紀前報兹悉該公司爲整頓電氣起見研究各電車每日共需電力若干及試察可機人之能力如何能否省用電力詳爲查考特在每電車各設電表一架以便隨時考核分别記錄並以下午五時以後各用户俱行開火電車上電力未免不足反　不能通明之事發現故擬節省電力之方法自下午五時後每逢長路站口在橋樑者搭客改在橋面上下惟日間不必在橋面停頓仍在橋之附近站口爲各客上下之所昨日起已由該公司車務長通告各司機一體實行矣 
[亞細亞皇后號將次抵滬]  
　　昌興輪船公司之亞細亞皇后號此次由温哥武開往横濱共載搭客千餘人於十四日晨間可抵長崎定於當日夜間開往青島以缷所載由法回國之華工七百人十七日晨間五時可抵吳淞船中載有來滬之搭客一百七十八人送客之小輪於午前九時三十分可抵海關碼頭該船定於即日正午開往香港馬尼剌 
[私運米糧出口之調查]  
　　本埠米價昻貴係由有人偷運出口之故前經米業仁榖公所集議除軍米外漕米一項亦呈省暫時停運以維民食乃近來滬上仍有私將米糧打包販運出口者大都執有軍米護照且將此項護照輾轉售賣視爲營業性質致米價有增無減刻爲齊省長所聞飭令上海縣知事澈查縣公署已派出委員二人嚴密調查昨日先至閘北各米廠調查以便呈報省署核辦 
[水警廳允派師船護送米船]  
　　南帮米商公所前因蘇州三豐米行米船張兆寳張桂生楊老桂等四米船在澱山湖被盜搶刦一案函蘇省水警第一第二兩廳温趙兩廳　遴派師船巡弋保護在案昨日該公所接水警第一廳來函略謂准於此後派委師船二十四艘在蘇州同里青浦松江黎里無錫常熟一帶專責護送米船惟各米船開駛至少須五艘同行否則師船恐不敷分配云云現已由該公所轉知蘇浙五十七處米業同行謂此後運米到申之米船可保　慮云 
[限緝刦械斃兵之兇匪]  
　　蘇屬緝私第三營巡船前楓涇附近松江金山二縣交界地方遊巡被梟匪刦去全船槍械四桿並被擊斃隊長一員兵士兩名曾由宋統領命令該營長余炳文勒限十日内務將刦械兇匪破獲解究在案兹已逾限半月未據具報緝獲宋統領大爲震怒於昨日催令該營長余炳文將此案兇匪及刦去之槍械限尅日破獲違干未便 
[警察署長禁暴安民之布告]  
　　南市第一區警察署趙墨林署長現以冬防已届誠恐界内流氓痞棍及外來匪徒勾串生事昨特發出布告預行勸誡略謂保護地方治安詰奸禁暴爲警察之天 
 
 
 

Page 11

 
 
職查本署管轄區域正商務繁盛之處户口衆多人烟稠密凡茶坊酒肆旅館客棧以及輪埠碼頭係水陸交通人類雜沓不免有宵小混跡乘機竊發並有聚賭抽頭之事一經賭負流爲匪寇到處滋事甚而懷藏兇器假託黨團藉端嚇詐等事不一而足擾累治安莫此爲尤本署長有維持地方保衞商業之專責對於以上行爲嫉惡如仇兹届冬防吃緊之際若不預行查禁何以維警政而遏匪氛除派巡官督率長警隨時注意查察外合亟布告仰界内商民人等一體知悉須知本署長辦事一秉至公言出法隨嗣後如遇前項違法之事一經察覺定即依照違警律從嚴處罰决不姑寛切勿輕於嘗試自貽伊戚勿謂言之不預也切切此布 
[鞋匠求加工資之討論]  
　　南北市鞋業工匠共約數千人所得工資悉照錢碼核算邇來該業各工匠以目下各貨昻貴入不敷出舉出代表要求店主作主將錢碼改作洋碼各店主會商拒却所以各工匠定於今日（舊曆九月二十二日）上午在法大馬路羣樂居會議討論 
[燈籠店主拒加工價之理由]  
　　滬上做燈籠工人前日發出傳單要求加增工資已誌昨報聞店主方面亦於昨日集議僉以自光復以來燈籠營業因少去官場之銜牌街名燈大提燈打醮之醮台燈等較諸前清時已減去十分之六年來南北市各處且有電燈通夜明亮夜行者無須持燈各店因此情形已難維持何能再加增工人工資是以不能承認云云 
[鐵路畢業生分發實習]  
　　滬寗杭甬兩路管理局昨奉交通部訓令略云查鐵路管理英文高等科甲班學生業經畢業除温國慶一名原係京漢路員温光藻一名原係津浦路員應各回原路供差外其崔炳昌等四十六名應予分發實習俾資歷練每月津貼甲等三十五元乙等三十元丙等二十五元合行開單令仰該局查照計開滬甯鐵路管理局五名（甲等）倪愷利樹幹李懷瑾朱家騵秦國潢滬杭鐵路四名（甲等）諶衡青陸焙燮楊滋聰（乙等）唐佐 
[破獲閘北輪盤賭窟續誌]  
　　閘北寳山路二十八號洋房輪盤賭窟被軍警查獲已誌昨報兹悉當時在該屋内抄出之各種賭具前日下午由軍署派員會同警廳劉司法長一一點明雇車運入軍署一面由徐廳長派游巡隊看守房屋聽候核辦 
[大團鎭電燈機器被燬]  
　　浦東大團鎭民居王作餘家前晚（十三）十一時失愼延燒比鄰耀昶電燈公司當經四鄰施救撲滅然全部機器均已被燬以致全鎭黑暗該公司近由韓鴻生出而維持柴油機器等正在購辦忽經火刧想恢復之期將需時日也 
[保利和案送京交涉]  
　　公共租界南京路俄商大東合利貿易公司前向湘省長沙保利和公司定購大宗鈍鐵到期無貨交出經大東公司延律師具呈公共公廨請追損失屢次飭傳被告股東陳海波謝重齋均不到案出廨判决原告勝訴並咨請長沙地方官廳協助執行堂諭已歷數月並未照辦故原告律師禀請公廨要求履行前斷由廨照會俄副領事麥拉夫氏於前日下午蒞廨會同關正會審官升座首由原告大東公司之代表律師起述前情次由陳謝兩被告之律師辯論之下承審官磋商良久似未同意故復退入休息室約半小時復同升堂宣布華洋文堂諭華文堂諭如下案據俄商大東合利貿易公司訴長沙保利和公司違背合同一案早經本廨判决被告保利和公司擔保賠償原告損失一再移請長沙地方官廳協助執行本案堂判迄今多月未准該處官廳照辦現俄領擬卽禀報駐京俄　　　　請外交部嚴飭長沙地方官廳迅照前判協助　　等因應即錄案呈請交涉員電達大部鑒核　飭長沙地方官廳遵照辦理以期早口了結此判 
[中國公學學生分會消息]  
　　中國公學學生分會會長李鼎年刻會長孫錫麒因事辭職已於日前改選張一輪爲正會長　　裳爲副會長各部職員亦略有更動 
[公共體育場今日比賽足球]  
　　上海公共體育塲足球隊歷年與精武體育會及青年會等比賽屢獲勝利兹悉本星期六（十五日）下午二時半與滬江大學此賽足球地點在體育場兩方均係勁敵想届時前往參觀者必踵趾相接也 
[青年會丙組養成團消息]  
　　青年會丙組養　團部長議事會第一次報告（一）各部常期經費議决案（二）徵求國旗式樣由第二次部長議事會議决實行惟質料各自定奪（三）部章應有與否各部自定惟得部長議事會通過方可實行（四）各部部員徽章應有與否由各部自定（五）每部徵足二十五人爲限已决俟開當會報告（六）徵求各部部色由第二次部長議事會通過實行（七）部長議事時間定爲每星期日七時至八時（八）李佩華君被舉爲部長議事會會長 
[普益社開辦義務夜校]  
　　大東門普益社日校敎務主任汪智湧因鑒於工商界失學之人不能於日間求學以致缺乏普通智識特設一義務夜校招收工商界年長失學之人敎以識字己於舊曆九月初一日開學每晚七時至九時敎員由日校高級生擔任聞來學者已有六十餘人云 
[新閘商界聯合會開辦夜校]  
　　新閘商界聯合會成立迄已數月義務日校開辦最早成績可觀兹該會以商界頗多幼年失學之人爲推廣敎育起見於前日特開職員會經會長兼校長胡鑑人與各職員等一再提議討論開辦夜校全體贊成表决通過着手進行特聘中華工業專門學校湯郭陸諸君擔任敎授共同組織於本月七號開學 
[日華小學學藝會紀]  
　　老北門内旦華路旦華學校係邑故紳郁懷智創辦於民國六年歸市立聘趙靄芙爲校長現有男女學生四百人　　該校因學生日多經趙校長商准陸市經董賈學務員於暑假期内就本校原有房屋改建三層樓敎室藉資擴充該屋已於秋季始課前告竣分敎室六處由各敎員分任授課昨日該校學生舉行學藝會預由校長分邀諸生家長至校觀覽與會者約四百人午後一時振鈴開會令各級學生按照所定秩序依次表演各種學藝共分五十節均有可觀迨各種表演畢時己日暮遂欵來賓茶點而散 
[商業演講會預誌]  
　　紹興同鄉會自徵求會員以來會務頗稱發達近由該會發起商業演講會每月召集同鄉演講商業以介紹新學灌輸知識樸實説理不尙空譚爲宗旨現定陽曆本月十六（即星期日）下午准二時三十分在該會附設之北河南路天妃宫後景興里紹興七邑旅滬同鄉公學内第一次開會山曹慕管君主席并已請定美國商科碩士俞希稷演講有價證劵之發行曹慕管君演講原　實有裨於文化運動各同鄉會與各路聯會會可起而仿行之也 
[商界救國宣講團宣講紀]  
　　八仙橋商界少年救國宣講團於十二晚在小東門舉行第七十七次游行宜講首山汪蔾青演講賣國賊有兩種分别次董伯堃施獨舟二君對講大致奸商被勸省悟次張俠心講抵制以恒心爲貴次劉樵仙講救國要法次吳夏畦講對付奸商方法次沈祥頣談馥祥二君講奸商手段最後爲陳良才講救國即救己買貨即賣子孫是晚聽者二百餘人當塲有團員王永炎葉少卿陳仲子陸洪謨等二十餘人照料秩序並分發警告傳單諷剌畫等件迨返已鐘鳴十二下矣 
[少年宣講團之化裝演講]  
　　少年宣講團總部兹定本月十五日（星期六）晚應西門普益習藝所菊花大會之邀前往化裝演講（安義士）又定十六日（星期日）午後一時應七浦路商界聯合會開成立大會化裝演講（誰之咎）又定二十三日（星期六）赴閔行應廣慈苦兒院菊花大會之約化裝演講至赴嘉定演講約在十二月中　 
[水爐業請求免加水價]  
　　閘北水電廠曾發通告以各水爐按月水價由十月份超一律加收至九元六角該業以小本營生除向來少數水爐係繳納九元六角外餘均按月繳納三元六角現在驟加六元實難擔負遂由該業之溧水帮謂江寗六縣旅滬同鄉會代爲函懇量予減收并由各帮將困難情形迭經備具節略要求免加該廠未能允准日前該廠又召集該業各帮代表面籌辦法仍以此次加價係呈奉省長核准萬難更變爲詞並云如不遵行即須一律裝設水表云云該業以生計攸關情何以堪故已預備赴省請求解决云 
[浦濱公益會新屋落成]  
　　張華浜海軍醫院南首浦濱公益會新建會所現已竣工兹定於陽曆十一月十六日下午二時舉行落成禮備具茶點由該會長趙鴻藻陳懷安朱宗洛具東邀請各界蒞臨參觀其行禮秩序如下（一）奏樂（二）謁國旗（三）報告開會宗旨（四）來賓演説（五）演説（六）奏樂（七）攝影（八）茶點 
[西商賽馬跳浜之照料]  
　　今日爲旅滬西商賽馬跳浜之期中西士女之前往觀賽者勢必較前三天賽馬之日尤多以故代理英美總巡張生氏仍諭各捕房捕頭加派中西探捕分至賽馬塲内外照料以免匪徒混入滋擾 
[昨早公廨民事案改期審訊]  
　　昨日星期五公共公廨早堂民事輪應美副領事丁瑞門氏蒞廨陪審因丁氏另有要公不克抽身故預先排定應審之各案臨時均一律改期 
[敖典獄長赴寗]  
　　江蘇第二監獄長敖雲亭昨午乘火車往南京謁見軍民兩長面陳要公須三四日後返申所遺該監與陸軍監獄事宜暫委科長張人英薛瑞圖分别擔任代理 
[關於尙文路路線之護軍使署批示]  
　　商民殷瑞卿具呈淞滬護軍使署請維持工巡捐局原定路線一案前日護軍使署發出批示云呈悉查此案前據該商民來署具呈當經訓令滬南工巡捐局查復核奪在案兹據該局復稱尙文路路線曾於上年冬經董事會議公决規定三丈凡建築之家未依規定路線收足者當然照章收進即已收足三丈路線者亦并無准予放出之附條今殷瑞卿建屋左右兩邊突出五六尺經地方紳民迭次函局質問以尙文路西段幾已完全建築該段路形久定萬目共覩乃中間一户怱突出五六尺旣礙觀瞻尤違衆意旋經一再會議各局董僉謂路線仍照前案辦理其殷姓突出之處應勸令設法收進復經派人與殷姓迭交商榷乘此建屋未成之際照原址拆進倘因收進而致損失并允由局通融補助以示體恤詎該商堅執不從更復加工建築不得已始令暫停工作以平衆論等情察核所呈該商民所建之屋較之左右兩邊突出五六尺自係有礙觀瞻不孚衆諭該局迭次派人與該商民商榷照原址收進并能融允予補助辦法尙屬公允除指令該局迅速酌商持平辦理以順與情外仰即力顧大局靜候解决示遵此批 
[控欠不實將案註銷]  
　　印度人國仇生在公共公廨呈訴趙掌林不還借洋三十元及利息等情由廨准飭探捕於昨將趙傳至公堂請究先由原告印人上堂稟明前情呈據請追訊之趙供洋係王阿三所借已三載有餘付過利息洋一百十四元現王往他處惟當時借洋我亦在塲原告不見王阿三之面逼我重寫筆據赴案呈控請爲察核李襄讞核供商之英卓副領事以借劵係王阿三所簽字且稟詞内牽涉趙當林之父其中顯有不實之處遂判將案註銷被告開釋所呈字據塗銷 
[拍賣生財抵房租]  
　　水雨亭普愛堂裕記等前投法公堂控房客趙景文唐金源源興等三户各虧欠租洋甚巨於日前相繼逃逸棄下生財物件所值無幾請爲核示判將生財拍賣作抵在案現經捕房將三被告之生財一併拍去昨日傳同原告至法公廨先由捕頭稟明拍去銀兩現存捕房請核中西官判拍得銀兩着各原告至捕房領取 
[騐明貨樣再核]  
　　李伯恒向普華號定購元色羅緞十箱迨貨到以與原樣不符遂不照出由普華號延律師具呈公共公廨訴追定價銀五千二百七十七兩五錢業由公廨派捕將李傳案諭着交保候核在案前日經關正會審官與英卓副領事升座會訊先由原告律師譯述案情後據普華號經理粤人王姓訴稱此項羅緞我號係向香港同興洋行購買售與被告祗得佣金一分乃貨到後被告祗出去一疋謂與貨樣不對餘均不出供畢將原疋羅緞連同小樣一併呈察質之被告李伯恒供到貨確與小樣不符曾請華記洋行等三處西人騐看各具有騐貨信呈察並亦延律師爲之辯護堂上磋商之下硃諭兩造所爭之貨應由華記洋行西人專門家騐明與貨樣是否相同貨價應否照減報告本公堂再核 
[檢察官下鄉騐屍]  
　　西北鄉馬橋鎭鄉婦王楊氏前日午後因細故起釁與家屬口角當時經人勸散不料夜間該氏忽然身死據家人言咽喉有傷係用刀自刎而死事爲縣警察二分所查悉以案關人命飭將關係各人於昨晨一併拘送上海警察廳即經王警佐主任函致地方檢察廳請爲派員相騐梅檢察長立委沈檢察官毛檢騐員等於昨日午後乘坐火車至莘莊再行換舟前往相騐 
[瘋子砍傷妻子]  
　　北四川路華界史家塘鄉民陳振曾近來忽患神經病時發時愈前日午後舊病復發奔入厨房取得菜刀一柄　　臥房將伊妻許氏扭住亂砍該氏大聲喊救氏姑徐氏　　　助則許氏之左耳與左手臂等已被砍傷流血不止事爲　警得悉入　　陳拿獲抄獲兇刀連同該氏並受傷人及鄰人爲見證之劉紹玉等押送五區三分所當以許氏受傷過重立命將一千人證移送地方廳許氏之母徐氏亦到廳具控略謂我婿陳振曾傷害我女早已有心舊曆上月中旬曾經持刀行兇適爲氏撞見將刀奪下我女幸未受傷今日竞見諸事實請求究辦嗣經檢察官騐訊一過以陳振曾所供語無倫次諭令收押菜刀存案陳許氏着令回家自醫候傷愈再核 
[請追珠花珠練]  
　　住居閘北德仁里之杭州婦人顧吳氏前日扭傭人靳長根至五區二分所控被竊去　箱一只内有鈔票現洋五百元及金珠首飾等件除已在靳之住址抄出原贓外尙少珠花珠練二事值價數百元謂究經牛警佐略訊一過命解司法科核辦 
[售吸鴉片之懲罰]  
　　通州人張松茂在虹口華記路四十四號門牌屋内私售燈吃洋烟前日爲滙山捕房華探張林泰偵悉稟明捕頭與西探目柏生協往將張及烟客徐通鶴方金生顧昌海並烟具一併帶回收押昨解公共公堂經中西官訊悉被告張松茂違禁屬實判罰洋三十元無力改押西牢一月其餘三名着各罰洋五元無洋各改押五天烟具銷燬 
[私賣燈吸之科罰]  
　　法租界大自鳴鐘地　捕頭阿而風西日前偵悉居民王才寳私賣燈吸有違禁令前晚率同包探等前往王家抄出烟具及烟客數人一併帶入捕房各烟客罰洋斥退王交保候究昨日傳至法公廨請訊先據捕頭上堂稟明前情並將烟具呈鑒詰之王供實係民人患病無奈吃烟不敢容人燈吸詰其旣不私賣燈吸何以家中容留多人王語塞遂判罰洋二十无充公烟具没收 
[茶館聚賭科罰]  
　　甘肅路一千二百十八號門牌茶館内前日有人聚賭被五百六十九號華捕查見歸稟該管捕房轉請公共公廨出單於昨將茶館主無錫人朱菊培傳案請究經陸襄讞與英包副領事質訊之下以朱不應於公共之所容賭違章科罰洋五元充公 
[竊賊抛火柴堆肇禍]  
　　西門外斜橋附近野三官堂對面鄉民某姓家於前晚夜半三時許被竊賊潛進圖竊經該鄉民覺察追捕該竊情急逃遁將火抛入柴堆俄而烟火迷騰立肇焚如由警鐘樓鳴鐘五下報警各區救火會各將皮帶車馳往取水澆灌得熄僅燬平房四五椽 
[歇傭行竊之押儆]  
　　滬西愚園路五號門牌某西婦家於上月九號失竊值洋二百元之鑽戒金表金洋鈔票等物報請該管捕房查緝前日經中西包探查悉係已歇用人胡意成所竊將戒賣與三馬路信昌珠寳店金洋兑與四馬路某小錢莊金表質與長浜路七百八十號押店内將胡緝獲吊出原贓昨晨解送公共公堂經中西官詰訊胡供認行竊不諱判胡押西牢年半示儆 
[行竊與收贓並儆]  
　　駁船户張阿毛與夥王維生竊取承裝悦來公司值洋十三元之鉛皮三十三張消贓與收舊貨人陸義興被總巡捕房八百十一號華捕查悉先將陸拘獲稟明捕頭復飭探將張王兩人拘押昨將人贓併解公共公堂請究原告代表王厚財偕證蔡松林上堂證明被竊情形訊之被告三人供認行竊與收贓不諱中西官核供判張王兩人各押西牢半年陸押三月分别示儆贓交失主領回 
[竊賊屢犯不悛]  
　　竊賊湖北人王金生前因在法租界犯竊案拘解法公堂訊明懲辦甫於日前期滿釋出詎王於前晚又在法租界小東門外以搭電車爲由乘間竊取朱長媛身畔皮夾内所藏之鈔票銀洋圖逸當由事主察破喚捕追獲人贓帶入捕房昨解法公堂請究先據原告上堂稟明被告行竊情形詰之王金生供認行竊以後不敢再犯求宥中西官以王不應屢犯不改着押西牢三月以儆贓給原告領去 
[誌謝]  
　　北四川路青雲里神州學會近編著靈子術傳授錄闡幽啓秘發揮殊多内分原理修養比較批評等篇堪爲研侒之資料昨承惠贈一册書此誌謝 
雜評二 
[安福派之前途（庸）]  
　　滬上八大團體昨有電請北京政府解散安福之舉在安福方面現正與靳翼青因閣員問題齟齬甚烈靳氏至有停止安福黨費之説使兩方之衝突各向直線進行而不讓則夥併之勢成其結果或至安福完全失敗 
雖然安福部者世問最反覆無恥之團體也得志則横行無忌失勢則隨風轉舵卽如該派對靳氏之態度當龔心湛未去以前力助龔以排靳反對更易代閣迨曹張有聯合劾龔之電倪嗣冲孤掌難鳴始知龔氏大勢已去而面目遂幡然一變以昔例今安知閣員問題不因曹張之贊成而就範乎安福旣不梗靳氏之組閣靳氏未必吝安福之黨費而斷其生命也 
况乎安福部者固生活於段系之下者也靳亦段系之一對於安福縱不相得豈無投鼠忌器之意是故謂靳氏眞有犧牲安福之决心者固太樂觀即謂安福之命運將决於閣員問題者亦遠於事實一言蔽之北京政府無望其能解散安福而已 
[江左書林特設第一届廉價部]  
本書林創設棋盤街五十餘年連年積存書籍五花八門旣多且備茲擇其稍有損漬者照原價特别從廉出售其陳列各種經史子集及詩文小説醫卜星相木板新舊等書名目繁多不及細載逐日更換聽憑選擇購者注意 
[國貨煙台張裕公司紅白葡萄酒三星白蘭地]  
中國出産天然原料特别歡迎减價九折本公司糜心血數十年投資本四百萬向抱挽回利權宗旨所釀各酒謬承中外人士稱爲有益補身妙品茲承各界實力提倡再犧牲血本照單减價九折以盡國民一份子總發行所英大馬路虹廟對門電話中央四四六七各大商店均有出售分銷處各通商大埠 
[小腸疝氣包愈斷根]  
疝氣一症肝經受邪寒氣伏於厥陰之中陰囊時發脹大疼痛難忍本醫生秘製小腸疝氣丸能散肝經寒氣使陰囊縮小脹痛即平輕者一盒痊愈重者一料斷根每盒洋一元每料六盒洋五元無論十年念年危險重症脹痛難忍諸醫束手只須服丸藥一料包好痊愈斷根内服丸藥外貼疝氣膏藥不到三點鐘其脹痛即消眞世上治疝氣第一聖藥也疝氣膏藥每張洋五角包退包換不靈還洋外埠函購郵寄妥速寄費加一上海浙江路三馬路口時芳照相館隔壁德法製藥公司程鳳生醫生啓 
[戒煙聖藥安腦解毒水化驗無毒譽滿南洋]  
鴉片之毒其害在腦故解毒務須安腦此水安腦之力極偉服後絶無痛苦不知不覺自然戒除且此水能治（咳嗽）（氣痛）（腹痛）（氣喘）（吐血）（遺精）（久瀉）等症倘因病吸烟者用水此戒斷後其病亦隨之而愈本主人歷在粤東及南洋各島爲巨紳殷商和平戒除者不下二十萬人羣推爲聖品洵非虚譽今承上海紳商之約在滬銷售有志者及早購服爲要價目大瓶四元中瓶三元小瓶半元躉批八五折經售處法租界小東門口方九霞新記銀樓總批發所法界北褚家橋拯華氏 
[骨瘦如柴]  
服救國救民戒煙奇藥水於四十八小時包戒斷癮 
鴉片之爲害其毒最厲人所共知若使成癮年久勢必精血被爍骨瘦如柴誠如上面之畫圖爲影像也現在滬上租界查禁較迫又將嚴厲取締吸者殊難不知我黑籍同胞何必再將有用之金錢消磨於吞雲吐霧之中獲此罪愆耶鄙人前年遊歷美國得由外人秘傳奇異藥水無論烟癮之大小只需購服一瓶可在兩天之中包戒斷絶且可身體强壯心神愉快又得辦事照常飲食增多斷無疲倦乏力嘔吐洩瀉等弊（其中並無嗎啡烟土毒質如有化騐出者可向法庭起訴）堪稱救國救民之奇藥上年發行以來計逾一載經此完全斷癮者已有數萬人無不稱爲神速奇騐無比尚望吸烟諸君趕早購服脱離苦海鄙人實有厚望焉每瓶仍收藥本洋二元外埠另加寄費三角即日郵奉沈思棟謹啓●總經理處上海英大馬路口江西路三十九號美通洋行 
[京都天寳齋毒門聖葯花經騐良方無憂栁除病妥速]  
京都天寳齋藥局○天下馳名○靈騐第一○異人傳授珠黄八寳化毒丹○包愈男女一切楊梅結毒限日全愈永無後患此丸乃本齋獨得異人傳授良方重用眞正犀黄珠粉血珀極品上藥泡製久煉成丹專治男女楊梅結毒横痃下疳小便皮破腫爛一切毒門無論初起久染包可限日全愈如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内竄逢春又發四肢痛酸甚至鼻塌髮秃紅斑起點皆緣毒藏筋絡且必染妻絶子其害非淺餘毒未凈其患不休此實醫者未得方術患者豈能安全今本齋不惜重資修合濟世染者即將此丸服下立刻止痛消腫去毒凡極重極危之症服藥一料立可全愈價雖略貴而效足值當可掃盡骨内一切毒氣且能生育無害屢試屢騐必發必中輕者五天全愈重者七天絶根如用倒提丸輕粉升藥雷殛火焚凡誤染此毒者雖諸醫束手危險萬分請嘗試之方知本齋藥靈方眞之功也●每料價洋十元每瓶洋二元另有珠黄下疳散每瓶洋七角如男女下疳腫痛或男子下部臭爛成筋搽此散立見拔毒去爛生肌止痛保復原形仍可生育得子此乃第一仙丹也另有立愈珠珀五淋白濁丸價洋一元●鋪分上海二馬路中市西鼎新里石庫門内便是 
[小腸疝氣天下獨一良方]  
疝氣之症皆由寒濕阻滯陰氣凝結以致氣不宣暢血不流通遂有血疝氣疝寒疝狐疝水疝癩疝等患其初痌囊脹痛小腹結硬繼則囊大如斗筋粗如繩痛不可忍步不能行若年久不治則眞陰虧損其發尤劇本藥房立瘰在抱覔得百試百騐之秘方虔製此丸專治各種遠年疝氣以及腎囊風繡球風等症每日早晚各送三錢陰能消脹去痛應手奏功初起之症一兩盒包愈雖至重至危年深日久之症連服一料包可斷根每盒洋一元每料洋四元另製包愈小腸疝氣膏每張七角若多年之症必須膏丸並用内服外貼見效尤速更奇者將膏貼上一刻時腹内氣鳴當將膀胱之寒濕由毛孔拔出不但脹消痛止且愈一切疾病誠是治疝良藥上海三馬路大舞臺對面鍊雲大藥房謹啓 
[宋拓西樓蘇帖東坡書髓]  
發售預約東坡書法原刻舊拓存世極希片楮兼金亦未易得學者從翻摹剥蝕中追求書法往往沿誤襲謬良可慨也是帖前爲端匋齋所藏現藏今大總統徐氏在宋時已極寳貴卷中筆墨起轉之跡躍然紙上無異墨跡有高士奇成親王梁山舟多跋爲宋蹋最精本本局現用新法金屬版精印與原本不差累黍另印樣本請惠寄郵票一角卽當寄呈全書用本國最上連史雙裱紙精印分訂六册價洋八元預約減収四元准陰曆九月底出版預約出版日截止外埠郵費每部四角郵滙各國八角上海棋盤街文明書局發行各省中華書局代售 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期調換一次今日係吳景蘧先生手書 
新談 
[游戲運動史談（二）] [  奏之銜譯述]  
　　游戲運動有時且布及國界外表現一時代之普通思潮如中世紀人爭求基督遺血影響所及冒險精神人發展而遠足旅行即爲此種精神普通之表示同時又有一種模倣精神者興以成人經營之事業化爲兒童之活動如兒童十字軍是也條史所戰在佛蘭柯你亞ＦＲＲＮＣＣＮＩＡ與惕湯你亞ＴＥＵＴＮＩＡ兩處均有數千萬兒童舉十字大　爭赴耶露撒冷ＪＥＲＲＡＬＥＭ其間有年僅六齡者或至曼印司ＭＡＹＥＮＣＥ而返或竟直趍羅馬計其結果以弱齡行遠程生還者能有幾人而前仆後繼未之或畏嗚呼勇矣 
游戲之種類各各不同然皆特合於人生心身上之需要試舉例以證之近有名著作家返自戰地語人曰英美兵士耽於活動之娱樂而法兵則傾向於幽寂之生涯喜吸菸或讀書或倚爐邊而假寐在歐戰前亦有某運動著作家嘗草一文謂同是勞工英人好爲足球比賽對於公判有不贊成者每大肆其攻擊法人則不然樂爲寂靜之園游與和平之射藝蓋其秉性有不同故所好亦互異英人當作工岑寂之餘必鼓噪以爲快法人雖亦活潑顧其閑時不過靜坐皆嗜好不同之表示也 
個人游戲必適合於身體之需要國家游戲亦務須合於其民族之特性在昔個人競爭之世如哥羅泰那ＵＲＯＴＯＮＮ之米羅ＭＩＬＯ能圍索於首暴漲其筋使索寸斷又如錢瑟利亞ＴＨＥＳＳＡＬＩＡ之抛達埋司ＰＯＬＹＤＡＭＡＳ嘗手格怒獅力遏奔車又如技擊雖非今世之所尙即在當時亦不爲士君子所稱然頗爲一般人所引爲惟一娱樂之事花謀ＨＯＭＥＲ述伊浦師ＥＰＥＵＳ與於來羅司ＫＵＲＹＡＬＵＳ之爭其終局於來羅司四肢頺然眠首於肩口流紫血已奄奄一息矣又如愛坡達米南司ＥＰＩＤＡＵＮＵＳ之克勒敢司ＫＲＥＵＧＡＳ與雪來克司ＳＹＲＡＣＵＳＥ之神勇將軍達摩克孫ＤＡＲＮＯＸＥＮＥ之拳擊則尤爲劇烈史載二人戰時克氏先舉其如錘之右手擊達氏顱達氏報以猛拳達氏指爪甚長手部裏以革帶拳勢所抵直入克胸逮拳出而腸腑與俱流落遍地克氏遂以畢命 
古者以擲石爲一種戰術復投擲鋭利物如弓矢等起而代之擲石一事遂降爲意大利少年之一種娱樂品其在冬令即利用雪球以爲節日之玩具當日如批羅傑亞ＰＥＲＵＧＩＡ等地從事於此戲者輒一二千人戲時多穿護身盔甲然其終仍大有損傷爲其母者妻者往往從而勸阻則保以萬無危險至如司巴達等處則直置婦女之勸誡於不聞不問之列矣 
 
[新大陸美景　四十夏木千章（野景四之二）（　）]  
　　美京西北市十六街南口正對大總統府其北皆最上等住宅區論其格局如我國北京之有東西兩長安街論其地位又極類中國北京之東交民巷十街ＳＩＸＴＥＥＮＩＢＳＴＲＥＥＴ與莽百樂街ＭＴＰＬＥＲＲＡＵＴ之　榮街夏日清蔭之美又爲全城第一右圖爲庚榮街　一部攝於一九一七年夏之某日曜距當日寓廬甚近每日傍晚恒往散步其間此時之樂不容遽忘也[  一之]  
實談 
[英國之肉食問題（二）] [  蔣夢芸]  
　　當二十年前（即一九○○年時）英國大宗生畜之來源全由美利堅ＵＮＩＴＥＤＳＴＡＴＥＳ及澳大利亞ＡＵＳＴＲＡＨＡ供給之其他阿根廷共和國ＡＲＧＥＮＴＩＮＥＲＥＰＵＢＩＬＩＣ亦占少額美國牧畜業其時爲極盛時代牛豚之産額爲全世界冠而人口僅七千六百萬人國内之消費有限故歲有三百餘萬衡之主牛豚肉輸入其母國惟入後生齒日繁消費額增加供給母國之肉食遂日形减少一九○二年時降至二百三十萬衡一九○八年時復减少九十餘萬衡及一九一○年時意降至五十萬衡迄於今日則僅能供給英人以極少量之肉食相隔祇十餘　而其相差程度幾達二百萬衡以之推測將來恐更上餘年即日極少量之供給亦不復　繼續此我敢預測者也兹將其歷年生畜輸入英國消長之狀况製表如下國之當憬然知我言之非虚也 
[十年間之消長表]  
　　一九一○五一九○九一一一九○八一四五一九○七二四五一九○六二四一九○五二二一九○四二四一九○三二六一九○二二三一九○一三五年份　　　　三二一每午總頻 
（以百萬衡爲單位） 
美國生畜輸出額之所以如此　減亦非無因蓋一九○一年 
以迄一九一○年此十年間全國人口自七千六百萬人直增至九千二百萬人口增加之速率如是之速會科需要量又安得不增生産有限旣不能舍已而芸人則其斷絶供給固非得已且亦不僅肉食一項爲然他　麥亦何獨不然美利堅本爲産麥最富之國其力實足以供給　鄰邦然此二十年前事也今則自給猶慮不足更數年後必亦戕求之於他國此無他同爲人口增加所致耳 
雜錄 
[藝文談屑（十）] [  瘦鵑]  
　　花史之作殆創始於余澹心板橋雜記後有作者亦不下數十家平章風月約東芬芳誠盛事也近之擅此者吾嘗得二人焉曰龐病紅姚民哀病紅善運川典故民哀善摹寫事實並足爲花叢秘書官環顧時流初無餘子劉醉蝶能於平鋪直叙中着一二雋語如平疇一片忽見奇葩一叢迎風吐馥亦自可愛明有張大復文筆雋絶無倫亦善爲此予最愛其覩憶吾廉二篇語殊無多能以少許勝兹摘其數則云徐娟澡手拂籍顧影生姿燭下淋漓使人欲領麯部金淑眞絳桃玉蕊愈　愈枅旖　情多不減滅燭張美昻藏偹遠意常獨步如縹渺孤鴻棲飛不定鶯花寂寞賴有斯人項五少有殊色初寄居竹林下不知者以爲彩雲間飛仙也嘗扶醉踏月亂頭　步無不人人欲狂　豪　悉以所贈遺爲旁緣者飾又多召倚門倡大醉之以爲樂臧一良家女性不喜岑寂居閣中軒窗微觸目周游不定旣嫁夫縱而安之光態驟溢若昱若浮又諳曉房中之事曲情取悮無不婉至稍會意而目精爛爛着人靡矣久之爲梁溪人婦兄者都不得前臧凝睇猶多一往之色徐燕燕行四識者恨不得見潘督妃疑莫上也善鼓琴撫弦動操别有愁思妮妮兒語　閣無異客謂燕燕艶中之艶閒外之閒久乃聞知意甚得也有俗子薌羶之輒遯去袁倩染溪人眉目如點舉止閒適意及之凝眸一往無所關説其婉　天性也嘗居郭南草堂披籍梅花下飛英點額都不可别以上諸則無不婉妙誦之燈紅酒綠問足令粉黛無色 
囂俄爲法國小説第一作手而其詩亦足壓倒一時金山高君平嘗譯其妙齡一詩讀之令人增盛年易逝之感白日去堂堂奈何徒喚矣詩云妙齡最難得愼莫羨壯年壯年多辛苦哀樂生憎嗔歡笑多假意不及汝涕漣少小不知愁年去誰爲惜有如長天風去去到無極歡聲入寥冥海鷗逐波没吁嗟彼姝子聊復少悲思汝年正朝葩春風發天涯花枝始欲茂攀折須及時年華一已長運厄多悔咎結友肝膽傾覆手盟言負歡場樂事多嘆息不忠厚司命縱難逭　言且娱愛容顔正嬌好爛漫雙明眸秋波映天光慧心露欲流娱憂且笑樂無使顔生愁詩意固佳譯筆亦不惡 
小説 
[無上之夜（二）] [  鳳生譯]  
　　予來加爾各達曾任（那西）或記室長顧予猶預備得爲（馬雪尼）或（加利波爾地）（皆印度官名）其時秀兒之父及予父已爲予兩人締婚予十五來加爾各達時秀兒方八齡也今予年才十八而吾父以爲婚期已過（按印俗尙早婚故云然）然予嘗私誓此生不娶必爲祖國而死故予嘗爲父言非受敎育完美者予必不娶兩三月後余聞秀兒已嫁一辨護士名南老干時予方收集簽名簿以謀印度復興終日栗六故消息傳來予亦不以爲意其時予已註册列名得與中等考試而予父又捐館舍予非世間之一人得以逍遥自在矣一身而外又須赡養我母及我姊妹二人予於是出校謀生活大費力量始得於羅克哈列縣屬之小城中註册學堂得次敎務長位置此事頗合予意予將以我之敎誨我之激勵使我所授之學生一一皆爲他日印度之大將予於是起首執役矣容知考試之迫切乃較印度之將來爲尤緊急終日所譚無非文法代數苟離乎此者校長必怫然怒數月之後而予之熱忱日漸衰退予非天才之人也家中靜坐猶或得大計畫至入社會服務則予之頸端必受犁具之勒如印度之牡犢主人曲予之尾終日令我犁其田垂首而耐性日云暮矣乃略得芻而嚙之如此牲畜安復能昻首跳躍哉校中寓一敎昌兼司火警予旣未婚此職又歸諸我予居於草棚中棚近大茅舍吾校即在此茅舍内也校舍地極荒僻距離城中人烟稠密之處尙遠近一大缸四周有檳榔可可（馬大（諸樹繞之距校舍極近者有古之（黎）樹二株兩樹接近成隂凉地一徧尙有一事予忘述之然予亦視爲無足述也 
[自由談之自由談] [  不冷]  
　　南北我今所云之南北者蓋謂安福部之兩要人一則放之於南一則流之於北使其首尾不相呼應而後招降其部落使爲我用豈不妙哉 
 
 
 

Page 15

 
 
   
 
 

Page 16

 
 
   
 
