# 1885 - 72 - 4904284

 

Page 1

 
 
[三十二號畫報出售] [  申報舘主人謹啓]  
　　本齋印行畵報早蒙海内君子争相購取物美而價廉洵有目共賞也兹又不惜重資求得時下大名家如任早長任伯年沙山春管劬安諸公分　人物花卉翎毛山川諸畫幅等墨奇奥逈異凡庸從此次三十二號畫報爲始先將任君阜長所繪羅漢印就兩圖裝入畫報之首以後按號分送絶不間斷可　册頁可作畵譜而畵報仍然九圖亦不減少未附淞隠漫録圖説一則價洋照舊不加分文諸君子其亦先覩爲快乎此佈 
[中英亟宜聨絡以維大局論]  
　　樸前以怡和洋行之格倫電輪船被法人所扣留因而論及法人擾中與英大有不利此時爲英國計當與中國聨絡然言之猶未詳也請再就兩國大勢宜於聨合之處申而論之夫歐洲之國惟英爲强亞洲之國惟中爲大此固盡人而知英國在歐羅巴地僅三島何足自雄其所以得稱雄於歐洲者以英人得印度爲屬地印度地沃民饒財賦所出英人得此以收其賦税而供軍國之需於是遂駸駸平日見富强印度則固在亞洲境内也英人之收印度頗亦大費心力其來中國也惟恐中途或有阻碍故迤邐開拓處處設埠以資沿途聲息相通聨絡一氣以故南洋各島莫不有英國之屬地英國之勢從此而益壯而忌嫉英國者亦從此而益多以前之事不必言矣但就目前而論俄之有事於阿富汗德之有事于干倍倫皆其意之顯而易見者也盖前者俄德奥三國之皇特相會晤此其所商之情可以懸揣而知故英國此時之局勢大有四面受敵之慮法國之擾攘於中國海面以壞英國商務者亦其一端也夫英國先與法合因得以縱横於歐洲漸入於亞洲今者英法未見其合而英國遂致受人之欺此留心時事者所隠爲英國憂也惟前此英國可與法合今則英國斷不能與法合即勉强聨合而英不特不得法人之助且將深受法人之善何則法國近來之處心積慮以圖越南者正因見英國有印度在亞洲境内以致富强法國無之故竭力經營不憚勞帥糜餉曠日持久若既據有全越則緬甸暹邏眞臘南掌凡眦連於越附近於越者且將恣其蠶食此勢之所必然英國既欲與法相合則即不得不拱手相讓是於英國乎何利哉故英國目前但當與中國聨合最爲上策中英既合則中國有事英國可以出爲排解排解而不得則英即助中以禦敵若是則中國可以强中國之强於英國非特無害而且大有所益蓋中國之版圖己如是之大斷不願再萌開疆拓土之志以致侵及于英國屬地英國之印度自必安于磐石苟英國而爲中國禦患則中國之水師兵艦亦將逐漸訓練以成勁旅印度或有事端爲他國所侵侮則英國水師或慮鞭長莫及中國即富就近爲之捍禦而英人乃可以休養其兵力此英人之大利也若中國而受他國之欺英人亦得以　車之依爲犄角之勢如此則歐亞兩洲之各國皆有所顧忌而不敢輕舉妄動自此而可以休兵息民然則中英而果能聨合無間彼此互相扶持則不特有益於中英兩國而且更有益於歐亞各國俾得免動干戈共享太平之福其益爲何如哉人哉疑中英兩國相去太遠有風馬牛不相及之勢恐其聨絡爲難而不知范睢定遠交近攻之策而秦以大父不患其遠特忠其不堅斗使英人而近交歐洲之國則他國必將忌之忌之不己或將合力以圖之合處一洲則工力悉敵彼有輪船此有鐡艦此攻其東彼襲其西不能遍各國而交之即不能遍各國而防之此危道也若英而遠交於中國則彼此如常山之蛇兩邊可以遥應且有印度以爲之摳紐或有他國來犯中國則中國扼其吮而英國即拊其背或有他國侵侮英國則英國禦其前而中國即躡其後擊首則尾應擊尾則首應擊中則首尾皆應天下之固孰有俞於此者哉夫中日同處亞洲而不足深恃者以日本不明唇齒相依之道故也中英一合則日本亦將知所懼而深交於中國是亞洲之勢固矣英與法同處歐洲而英不能與法聨者以法人唯利是視而不顧大局故也英與中合則法國亦將有所戒備而深願好合於英國是歐洲之局亦定矣歐亞兩洲局定勢固永無兵革之患惟美國另在墨洲或虞其别有意見然美國之人大都英人之蕃息居多且自從華盛頓與英朝戰鬥八年其後南北兩花旗因禁賣奴而共鬥自北之後絶無戰事大有耀德不觀兵之意大抵注意於商務且亞墨利加境内荒地尚多無暇顧而之他故前此來華亦不過從諸英法之後迨既定租界彼亦得所藉手以去故歐亞兩洲之間美國並不樂於啓釁與中國曾有約欵言明互　保護於英國又係同文必不致有他變惟願中英之好合而且堅俾歐亞兩洲烽烟永靖豈不美哉 
[本舘接奉電音]  
　　昨接京友來電有正月三十日二月初二日諭旨六道敬謹譯登○正月三十日奉上諭禮部奏朝鮮國王遣使李應浚恭齎謝恩表文來京代爲呈遞摺據該國王奏稱上年十月十七日夜逆臣金玉均樸泳孝洪英植徐光節徐載弼等謀爲不軌突入宫闈連戮大官六人十九日政府因臣民齊憤請防營提督吴兆有同知袁世凱總兵張光前率后入護不料亂臣施放槍砲傷亡四十餘人鑒戰良久亂徒逃竄稷復存嗣蒙欽派大臣吴　澂續昌前往查辦現己蕆事俄忽之間轉危爲安恩施再造感戴不朽等語覽奏具見悃忱該國列在潘封世修職貢前于光緒八年特派官軍前往戡平禍亂當以該國大難甫平人心未靖眷念屬潘義應保護諭令留紥數營所以彈壓亂萌俾餘黨不致復熾詎知甫及兩年又有此變事起倉猝提督吴兆有等就近援助赴機迅速亂黨洪英植等立即伏誅餘衆潰散藩邦底定深慰朕懷至陣亡官兵忠勇捐軀殊堪嘉憫看照該國王所議附入原任廣東水師提督吴長慶祠春秋派員致祭其所稱傷亡之兵丁應由該國議卹乞飭北洋大臣查明辦理等語朝廷字小爲懷體恤惟恐不至所　陣亾及受傷各官兵着李鴻章查明具奏請旨優予卹賞加恩無庸由該國議卹其奉表使臣仍着頒給賞賫該　王尚其懲前毖後飭紀整綱任用賢紥修明政事愛民治兵以重國本講信修睦以篤邦交於以永固屏藩長承恩眷朕實有厚望也該部將此傅諭知之欽此同日奉上諭張之洞等奏請將己故提督從優議卹並將事蹟宣付史舘立傅等語己故署廣東瓊州鎭總兵前福建水師提督吴全美於咸豐年間在福建江南等省迭著戰功嗣署廣東收州總兵於籌防事宜亦能實心經營遽丙染瘴身故殊　憫惻着照軍營立功後病故例從優議卹並將事蹟宣付史舘立傅以彰勞勩該衙門知道欽此二月初二日奉上諭曲西綏遠城將軍員缺着丁休當精授欽此國　奉旨李鴻章補授日閣學士兼吏部侍郎銜欽此同日奉旨巡視北城事務着文綱去欽此同日奉旨巡視西城事務着胡隆洵去欽此 
 
 

Page 2

 
 
[甬信續述]  
　　甬江近情昨己據尋源報譯録兹閲字林西字報亦載有上月三十日所發電音其大意與昨報所譯略同惟言鎭海口近又有兩船滿載石塊沈諸水中然則甬江業經堵口威利輪船並木述及者殆以相去尚遠不能灼見之故也 
[西人須知]  
　　文匯報言寗海關道宣言于各兩官謂如有他國人爲法人用作引港以攻寗波則設有西人物産等件被法人所毁中國概置不問然則西人亦當知所戒懼而勿自貽伊戚矣但聞現在己有一德人爲孤拔所雇是可異焉 
[俄兵暫駐]  
　　字林西字報載有倫敦電報云阿富汗之事英國行文至俄俄人現己函覆允其刻下不再進兵俟有公正人出爲劃定疆界再行定奪云云然則英俄兩國或不至遽行開戰此英國債之價所以略有轉機也 
[江陰西信]  
　　晉源報載有信息云江陰口現有華人二三百名建築砲台數座并將舊炮台修理前數日有中國兵船一艘由滬開往該處載有克　伯阿姆斯脱郎等砲以意測之盖將運至新炮台上以資防守也 
[法人添兵]  
　　晉源報言正月十六日法人由阿非利加洲之亞爾齊亞地方調兵一千名往東京以資援應十九日又有兵船一艘載兵向東京進發兵數則未知悉然則法人其尚未悔禍歟 
[雲津碎語]  
　　俗謂開河不過驚蟄節春風一至冰薄于紗冒險渡河每遭不測日前有操朱翁子微時業者由北塘赴大沽去時履冰而過比歸己冰紋龜裂新水融融急上冰排以免凶占滅頂詎撑未三篙連人順流而下撐牌者急從後仰得以不死諺云開河如落市信然○去半津郡設立居更局十八處與守望局　鋪而行居民每户日輸錢一文以爲經費嗣以居民生計艱難遂即將捐停止另籌欵項開支迨至臘盡春回盜風漸息民更局亦遂徹去以省縻費云○租界中工程局定章每乘東洋車月徵津錢一千文嗣於去年十月起司其事者哀　貧黎减收二百文臘月减收四百文正月春融謀生較易增回二百文至三月仍如舊貫於籌辦經費之中寓體恤貧民之意可法可久善莫大焉○正月念二三日北風狂嘯河水乾枯大沽海口搴堂可過不須詩賦招招查該處之水必深至丈餘輪船始能駛入是時怡和之順和太古之牛莊等船早己駛至界口停泊候潮不料天氣嚴寒水又冰凝豫河前己通流至此復有履冰而過者時經九九春意未融亦十數年來所僅見者越數日幸即冰泮諸船得銜尾而進○正月二十日河甫開通即有夾板船兩艘隨潮而入上載木料暗藏米石聞是船於年前在閩開行至此方能抵埠查津沽米價早己飛騰雜粮亦因之驟長高粱每石向售津錢三千六百文己漲至四千六百文得此兩船運至糧價或當稍之歟 
[粤海郵音]  
　　聞法人有侵犯北海之説以故欽廉二州防務戒嚴張制軍籌備軍裝源源接濟俾資戰守去歲彭雪帥亦早慮及札調侯副將誠駐兵於此法雖詭計多端亦知我官軍固己思患豫防哉○　游戎錦堂在粤有年情形熟悉自蒞游府任毫無貽悮素爲上游器重現經倪中承札委兼帶撫標左右二營練兵事宜己於上月廿二日謝委接帶想訓練得人兵事更形起色也○近日查辦漢奸極爲認眞前日又在沙其緝獲一人解交讞局審訊聞此人曾在靖衛營内充當哨官因形跡可疑被營官逐出後在沙基擺賣什物不知何人指告以至被執也○有人向制軍密禀各營兵額皆有虚冒之弊制軍與列憲會商擬先委幹員詳細查點便諸將知所警戒庶免冉蹈故轍○道路暄傅廉州業己開仗聞者爲之變色後訪之官塲并無此信商船亦依然來往始知訛以傅訛也○水師提督方照軒軍門上月廿二日回省與督撫憲回商要公翌日由沙路撥勇二營帶出虎門鎭守○聞澳門圍姓館於去臘屋緊閉門户席捲一空凡業經投標者無由追問矣○上月二十日奉到部文由監獄中提出要犯六名恭請王命押赴市曹正法聞皆係著名强盜中有一人年不滿三十一路談笑毫無畏容桀驚之性眞有至死不變者○陳某清遠人寄寓南門外平日以刀筆爲生顚倒是非作惡不少近有人告發經邑宰拘獲監禁矣○上月十八晚高橋某賭舘與賭客打架一時人聲鼎沸驚動里閭幸得練勇竭力彈壓然後解散○去臘某商船滿載貨物值銀數千兩擬赴北海聞法焰鴟張恐遭其害改赴梧州詎行至中途遽遭沈溺搭客水手幸得他船救援而貨物則盡付東流矣惜哉 
[三兆焚如]  
　　天津去冬未得大雪亢旱異常祝融氏遂飛揚跋扈屢肆炎威正月十四日河東興隆街廣茂居酒棧十五日南門外柴木廠十六日扒頭得見齋書坊俱一炬可憐全成灰燼是三夜津城慶賀元宵火樹銀花金吾不禁十五夜尤爲熱鬧遊燈士女　具如雲正在鑼鼓喧闐花炮絡繹而正南方其光熊熊上燭霄漢俄而警鑼報至北門内外水車盡奔南來東西兩門亦復如是初時電掣風馳如水歸壑繼而旗幟連雲鈴鐸震耳通衢大路擠擁不開女哭兒啼慘不忍聽城外宫南宫北估衣針市等街一時燈光盡滅如入漆室之中遊春人乘興而來不免敗興而返云 
[邗上官塲雜誌]  
　　江蘇學政黃大宗師於上月三十晚四鼓時抵揚江甘兩邑尊飛輿出城恭迓節麾嗣宗師因考期怱促並不停輪各官俱呈遞手版未及一覲光儀云○黃幼農觀察擇定本月初二日携眷前赴鄂省差次連日親朋肆筵祖餞頗極接杯舉觴之勞○揚城安定梅花兩書院經程都轉出示擇定本月初十日甄别○上月杪有委員吴君從廣東來據云奉粤省大憲札委至揚鎭各屬招募勇丁本月初一日在天寗寺内設局開招俟有成數再往仙女廟鎭招募○烏紗河巡檢缺准以朱錫補授運轅己懸牌矣 
[官昌火災]  
　　上月十七日下午六點鐘大北門外失火聞焚去舗户六十餘家并新屍棺三具嗚呼骨肉未寒頓遭烈刦豈效佛氏之所謂火葬歟 
[宫保渡臺]  
　　欽差帮辦福建軍務楊厚庵宫保安抵閩疆後與左侯相面商一切進正機宜兼籌粮餉軍裝旋即回駐厦門擇日渡臺此己探録在報兹悉星軺己於上月十八日統率所部泛海渡臺與劉爵中丞併力籌議恢復基隆想大軍雲集之下彼疫後虫沙當盡殪子雄師貔虎矣 
[漢市茶信]  
　　節屇春分茶業宜將開辦但漢市辦茶例先辦錢進山然後開莊採買去年銀根緊迫而茶商又受虧耗今歲即有數家預備錢文亦屬無幾舊臘錢價低落運往天津者己不少兹則錢底頗覺枯竭猶憶曩年屯積辦茶錢將有百萬串去歲則僅有五六十萬串欲如從前各茶莊或積現錢一二十萬串與數萬串者實渺不可得謙愼安茶號向則廣辦現錢進山買茶漢鎭推爲巨擘今則尚未見其動静刻下卡錢換銀每吊僅得六錢一分五厘至茶莊數目聞廣帮到有二十一家較之前數年間己减去六成若漢帮與江浙帮更爲寥落湖南與江西兩帮尚未詳悉惟聞西帮莊口或可照舊也 
[燕京脞録]  
　　官學教習當差期滿例得知縣題請分發同文館教習事同一律豈可獨令向隅乃風聞去歲同文舘漢教習黃君興廉經慶郡王奏報以知縣分發省分歸候補班補用後竟被吏部文選司駮斥二次緣己革學士張佩綸昔曾奏請毋論尋常勞績異常勞績一槪不准保舉分部行走分發省分吏部書辦即藉此爲漁利計向黃君索賄黃君置之不理該書辦遂唆主稿掌印爲之駁斥也然則吏部書辦之權亦大 
 
 

Page 3

 
 
矣哉余獨怪兩榜出身之堂堂司員反被猾吏役使何歟幸慶郡王及各大臣力顧大局復於夫歲之杪聨銜陳奏仍以前擬請旨施恩軍機大臣面奉諭旨黃興廉着仍以知縣分發省分歸候補班補用嗣後同文舘教習即照此次奏定成案核奬他處不得援以爲例欽此自是厥後吏部書辦惟有瞠目直視而己矣○吴侍御洵奏稱鄧大鴻臚摺内有恭引聖訓處似不應擲還當奉諭旨嚴加申飭己見邸抄備録前報查奉旨申飭照例亦須謝恩事經内監之手或可藉以生財吴侍御兩袖清風未能從俗致謝恩之摺數日未逹宸聰云○西山近日出煤數千墩一律運赴天津步軍統領衙門疑其接濟法人出爲攔截但運煤人俱執有李傅相執照於是先將煤丁暫行看管一面即咨問李相但不知李相若何覆答也○熱河金礦開辦己有成議邇日不知何故忽又中止間蔡塘鐡礦行將開挖主其事者未悉何人○正月初三日申刻有御膳房府役人等由内廷扛擡銀磁器物十數担前往紫光閣預備明日筵宴不意行至神武門外鴛鴦橋突有二人由西隨墻門馳馬飛奔撞落盒担廚役等即將其人揪住詢係何處當差人其人自稱係内廷上駟院七品拜唐阿開盒細視則紅黃紫盤盌十數事皆己粉碎虚花争辯之餘經膳房人揪扭其人同至内廷謂須面見該管上司訴明情節也○去年除夕夜三更時西城宣武門内都城隍廟街東口内路北大門宗室德八宅内突來盜匪二十餘名花布纏頭臉抺五色手持鎗械闖進上房内恣行搜括德家多係婦女其妾上前喊罵賊用刀亂砍頭臂均受重傷無奈任其搜括搶去銀兩首飾細軟衣服計約萬餘金洎主人辭歲回家報明官廰賊早己杳如黃鶴無處跟查矣輦轂之卜竟有匪徒肆無忌憚捕務廢弛不亦可見一斑哉○正月初四日己正二刻皇上出禎貞門神武門西隨牆門三座門進福華門至時應宫拈沓畢赴紫光閣宴待外藩設筵於閣之墀上蒙古王公台吉塔布囊朝鮮使臣等皆在墀上兩旁分班侍宴聖駕升坐寳座内務府早將筵宴備妥侍衛數員進奶酒奶茶黃白燒酒音律處樂舞人等奏樂作舞彈箥箕唱庫們金斗人雙頭人跑竹馬舞獅子迷虎嗎呼滿洲西番蒙古各曲演唱畢善樸營官兵備演貫跤請旨點派皇上圈出八名在墀上决勝負左翼右翼合政善撲官兵將袍褂衣帽脱卸只穿貼身褡褳並將愛　盤成一圑以便互相擈掠勝者係左翼善擈副翼長二等侍衛祥福左翼頭等善擈護軍校崇山右翼善撲止教習藍翎侍衛周文惠右翼善撲委翼長空花翎何王凌蒙恩各賞綢縀二卷奶酒一杯該員叩頭謝恩先跪飲奶酒次跪領細縀起身下墀聖上大悦隨下寳座由舊路還宫 
[通州瑣録]  
　　餘勇抵通前經善軍憲酌加撫卹資遣回藉嗣以去年底李傅相咨請將該勇調赴天津俾訓練成軍以資調用○行營到通己及三月賃居客寓月給房租所有借居小聖廟斛神廟南小聖廟北小聖廟等房去年終軍憲飭給香資銀各四兩至所借住之江浙分局亦按房核給租價○去秋海氛不靖通州興辦圑練不逾月而城關竟成八團四鄉村鎭亦各聨絡聲勢頗壯薛觀祭高州尊均經嘉奬　廳憲特製見義勇爲匾額一方委捕廳送至鼓樓懸掛以鼓士氣○歴年漕糧抵壩騐收後由裏河五閘轉運京倉先期挖取河内淤泥以兾暢通無滯本届於正月初二日雇工鑿冰挖河務使早日竣工云○正月十二日善軍憲閲視八營兵勇合操是日十點鐘軍憲升帳兵勇齊集運河東岸自北浮橋起至南小聖廟止排成一字長蛇陣軍憲傳令開操令旗一幌萬鎗如出一聲少時北邊旗動鎗聲如貫珠直逹南邊廻環不絶彈丸如雨烟氣冲天至一點鐘傅令收隊軍憲面有喜色云 
[功懋懋賞]  
　　前聞邵小村龔仰籧兩觀察以辦防出力蒙恩優賞此己列報兹悉正月二十一日業經奉旨邵友濂着賞給一品封典龔照瑗着賞加二品銜並賞戴花翎該部知道欽此 
[船帮鬧事再述]  
　　昨報列船帮鬧事一節兹悉實在商船公局非商船會舘也昨日午前沙船帮數十人仍聚集公局門前擾攘喧嘩聲如鼎紼該局董事恐致鬧事立遣人禀請松海防廳劉司馬上海縣莫邑尊先後到局彈壓無如船帮人愈聚愈多竟有數百人並有各州縣解米之小船帮人浦中小船約有二千號其船户雖不盡上岸而人數亦多劉司馬莫邑尊見人多口雜難以勢禁當即出外用好言撫慰并令舉年長曉事者數人進内問話不料該帮中人衆口紛紜皆謂我等但知要錢吃飯皆不曉事者一聲喝打衆人各持物件蜂擁進局將廰堂樓房上下器皿盡行打毁又將董事司事臥房廚灶等處捞件一掃而空衆人有上屋者有立墻上飛擲瓦片者廰縣所帶衙役三班皆被垂撻祗得携旗牌等件紛紛逃避而勛勇等亦以寡不敵衆受傷者數人内有一人被打破頭額傷勢頗重當衆人肇事時草邑尊己遣人飛請撫標滬軍營哨官帶勇前來尚未趕到而衆人己將莫邑尊大轎及小轎三四頂打成虀粉時在公局門前邑尊喝阻不聽又將劉司馬大轎肆行搗毁時在商船會館後門首該處雖有栅攔此時亦不能關閉草邑尊之從人取到骨牌登邑尊即在該局墻邊坐下謂爾等衆人不必再打别人本縣在此儘管打我其時衆人中有執香者皆己燃着聞邑尊言大呼青天竟將手中之香向邑尊亂擲正在爲難之際滬軍營勇各執長矛趕到即獲到滋事者六人綑縛哨官帶勇將局門守住其時船帮人各鳥獸散想皆回船劉司馬莫邑尊先後步行至小普陀橋堍二十三　舗巡防局中小憩滬車營亦將所獲之六人用白布纒頭反縛其手解到巡防局中暫押縣署得信傅集通班差役陸續趕到轎役人等亦另備大轎兩乘伺候時己薄暮莫邑尊劉司馬咸進小南門至道轅禀訴所獲之人亦均解歸縣署管押以俟嚴訊商船公局不在熱鬧之區然當鬧事時閒人之觀看者業己塡街塞巷擁擠異常有婦女領小孩被人擠倒踏傷手足而痛哭於途者亦可見紛擾之情形矣 
[浦濱漁話]  
　　前日華安輪船駛抵本埠下海浦碼頭風狂浪驟帆舵無權　然一聲猛撞於木碼頭上鐡鍊驟斷碼頭上小工紛紛墜入水内幸在日中俱各救起然己受驚不淺矣○前報載時和輪船被賊扭斷箱鎖竊去綢縐衣服報捕飭緝等情兹悉此案業經虹口包探孔長生查獲竊犯詰認不諱遂向押鋪吊出縐紗棉馬褂缐縐夾馬褂線縐夾禮各一件存侯失主具領云○裏虹口人奚阿巧開設春和堂藥舗近因生意清寥專以聚賭抽頭爲業有小茶舘主朱銀大者屢賭屢負耗費不貲一夜忽赢得洋二十元僅收現洋一元餘由奚作保約期付楚前日朱向索無着以致口角紛争奚即謂朱拆梢訴捕拘押今日解送公廨諒堂上人必能秉公訊斷也 
[英艦赴甬]  
　　前日有英兵艦三艘在三夾水停泊演放大砲昨晨有二艘開往鎭海按此三艘想即威利輪船由甬滬時所見者也 
[毆斃營勇]  
　　駐紥吴淞鎭北六里老湘合字營勇丁於前日下午赴附近沈家宅挑取牛糞以備和泥築墻之用鄉人以牛糞係壅出之物不能任人擅取即行禁阻勇丁自恃其衆置諸不理衆鄉人不服互相辱駡繼而用武致死一勇經該營管帶官施君赴寳山縣請騐吴邑尊即於昨日辰刻帶同刑仵前往檢勘確是因傷致命騐畢飭由該處鄉人備棺成殮兇手業己遠颺現經邑尊限差嚴緝務獲懲辦彼蚩蚩者不忍小忿以致顯干大戮其罪固難逭其情亦可憫矣 
[碾斃鄉人]  
　　昨日下午有一馬車在英大馬路飛馳向東至五雲日昇樓茶肆前撞倒一鄉人輪從身上碾過登即斃命即有旁人帮同巡捕將車拘入捕房死屍則交地保暫爲安置以待屍屬認領云 
[賭案彚登]  
　　昨報列包探嚴頌眉等拿獲賭徒一案翁太守研詰之下據供一名何阿教一名朱阿掌一名林阿耀一名胡阿忠太守問何人爲首胡稱爲首者即林阿耀何與林同黨朱素不相識我係由友帶進初次犯事求請從竟朱供爲廚司賭過兩次何認賭不諱惟稱並非頭 
 
 

Page 4

 
 
家太守判何林各責一百板枷號兩月朱明各責一百板枷號一月賭具銷毁搜到之錢充公○中西捕同禀在鄭家木橋西首浜沿露天賭檯上捉獲賭犯陳阿寳餘人將檯凳等物搶過橋北英界紛紛跑散因此將陳解案諎訊陳供認望風太守謂既己當塲捉到何必自認望風以爲避重就經之計判貴一百板枷號一月○西捕禀稱在醬園弄口獲到賭匪陳阿勝詹阿勝詹兆廷二名陳年甚幼係望風通線之人陳供年十三歲父爲魚販我在醬園弄口詹姓所設水果攤上閒看見伊忽被捕捉跟蹤而往因亦被拘詹供在該處擺設水果攤己越三年並不犯賭研詰再三矢口如一太守着將兩人暫押俟查明再行核奪 
[糧船二案]  
　　糧船户許阿根阮雙才蕭峯訴稱承裝糧米來滬停泊祥記碼頭昨在烟館中向葉南堂索取水脚銀洋三十元非但不依反將烟鎗毆擊因之鳴捕送案葉供糧米尚未交卸何能先給船資况事係張錫奎經手應張到來方可付給翁太守謂張既經手亦必與之相識當去找尋否則先給若干後算亦可葉堅稱須俟張到太守謂現在浦中裝米船隻有二千號之多看此情形必多生事遂着將葉送縣辦理并令原告投縣候示○無錫糧米船户朱阿大投案悾稱有麻雀杉板船争競打架平空將椀擲來傷我臉面因將擲椀人送案請究被告周勝榮供稱有客喚　在伊船擋穿過偶不小心持篙碰碎椀盆隨將碎椀擲入浦江誤落伊船致傷臉面太守謂决無如此之事明是與人打架着將受傷人送仁濟醫館騐明瞳神能否無傷冉爲核辦周交帶回暫押 
[交保查銀]  
　　許金妹偕熊阿寳私逃一案翁太守疉次訊責情由均己録登前報溯許恒全初控時稱被捲去洋二百五十三元丁萬利亦稱被熊竊去洋三十餘元及獲案研詰兩人均不承認許金妹曾供寄父强欲將我作妾無奈隨熊私逃洋元並未取過原告曾稱有石姓婦人到捕房時金妹親向伊説二百元被人騙去五十三元另存别處太守因着原告邀到石姓并着包探傅丁保出薦引人王許氏查究洋元下落昨日捕房將子許氏解案原告同石張氏投到丁亦到堂太守謂丁來何事答稱請追洋元太守謂傅爾到案即請追洋倘若不傅豈見忘却乎丁稱實因爲歲暮出外收帳不在一海故至今尚未請追石張氏供稱因見許妻哭女故至捕房問起洋元金妹稱洋五十三元己經用散原告在旁聞知即問尚有二百元如何石張氏不答王許氏稱在押之時並不見石婦來過太守着丁將王許氏保去丁稱外面有人願保太守着將其人傳進據稱姓郭名起寳在小東門外開飯店保單呈騐太守着丁亦列名並蓋圖記保出後限三日内將洋元下落查明禀覆各人退後太守又謂原告曰熊阿寳誘女私逃法應重辦爾女背父私奔亦應懲責着禮拜六到堂聽候判斷至禮拜日晨至捕房領女歸家好爲擇配許唯唯叩謝而退 
[行路難]  
　　本埠西門外四明公所一帶當深夜人静之時時有斷路匪徒乘間刦掠巡捕不之問營勇不及防行人咸惴惴焉前晚二點鐘後有某洋行出店人某甲自北歸家行至是處突有匪類二人身穿元色緊身驀從路旁躍出一人手持竹桿端繫蔴繩圈從後上前將頭套住按倒在地摸去身畔所藏洋蚨二元小洋四角零錢數十文并將言恐嚇禁弗聲張甲見寡不敵衆聽客所爲且以所失細微未經報官根究云 
[原被兩笞]  
　　祝祥祥戳傷石和尚一案前己疉副報中前日黃太守飭將原被一併移送上海縣署莫邑尊隨於下午升堂提案先問石謂爾等争毆究竟因何起釁答稱祝向我貲她開賭我設詞拒絶後又向我借洋不遂以致懷恨於心是日我適耕田祝不問情由持刀亂戳傷我頭顱求請騐察邑尊謂爾傷勢曾痊愈否答稱尚未全愈祝供石在虹口與粤人開設賭臺我弟連次往賭輸去洋蚨數十元日前弟又往賭我忿極前往扭回石等即與我口角并糾集賭棍十餘人蜂擁而出向我纘毆又將削水菓之小刀戳我我還手奪取不提防誤傷伊之額並非有心如　 
是求請施恩邑尊謂既係爾弟往賭爾儘可帶回管束何致身帶兇器與彼尋仇遂笞責一百二十板石開塲聚賭例合重懲姑念身己受傷從寛笞責一百二十板並着各具以後改過切結完案 
[押候繳銀]  
　　去年恒德錢莊沈瑞卿控董茂衡欠銀一案訊理情由早己詳登前報本年正月杪翁太守着董先繳垷銀二百兩業己逾期未曾繳到沈等因偕友至案請追太守着包探傅董董以丁培先曾欠伊洋八十餘元遂於本月初一日將丁扭押捕房昨日解送公堂太守研詰之下丁稱曾於十四日結帳計欠伊洋三十七元己還十八元惟欠十九元至四十元一項係芳園烟舘主翁順錦所欠亦己對過欠董吉生之五十元一項求請寛限兩月措辦歸還十九元一項出外即當付彼太守謂兩月太遲限半月内料理清楚芳園之洋出外即當核對丁着交保丁退沈亦投案請追大守問董前斷之銀可曾預備董稱實被親戚所累且被下所悮致未備齊説畢即呈出現洋三十六元字條數　太守閲竟詰其何用答稱均是銀洋即可往收太守謂既可往收何不收來繳案遂將字條發還仍交巡捕帶回管押并諭令倩人將銀收到繳足二百兩再爲保釋洋元暫存捕房 
[浙省撫轅抄]  
　　正月二十七日巢鳳儀禀銷防軍局委取發文移差禀辭赴俞匯釐局史濟譜禀知防軍局委解軍裝赴甯叩辭杭嚴衛雷禀知交卸署杭嚴衛盛禀知受事○二十八日候補縣戴洪禧禀知藩司委赴秀水覆催匠零等米差禀辭 
[江督轅門抄]  
　　正月二十三日辦海門厘捐知府胡廷玉到見仙鎭厘捐同知周肇文興化縣馮譽謀均禀辭○二十四日辦海門厘捐知府胡廷玉大河口厘捐同知聶徽琨均禀辭○二十五日藩轅牌示上元縣陽鳳朝因病請假遺缺查有候補知縣陸元鼎署沐陽縣樊夑因病請假遺缺查有候補知縣孫士鏻署沛縣教諭周殿喬期滿遺缺查有試用訓導王會開均署理○二十六日巡檢劉孔恭禀知派甯○二十七日儀徵絲李清平禀辭回署○二十八日常州府桐澤到見藩轅牌示江甯府北捕通判楊學培病故遺缺查有南捕分府鄧心茂兼署 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[面陳顚末]  
　　日報言本月六號接北京電報稱中國吴清帥聞日本特遣大使到京理論高麗事件己由防所馳抵北京即赴總理衙門面陳查辦高事顚末云 
[上下其手]  
　　日本報言近有人自俄屬海參威埠來者談一奇事頗駭聽聞謂該埠在二十餘年前本係中國屬地故中國人之流寓者甚多而日本朝鮮人之謀食於其地者愈形繁盛三國人民如有涉訟之事皆歸俄官辦理然有案情重大罪迹昭著者反置之不理而婚姻錢債等事則任意判斷往往如伯州犁之上下其手而不論情理之曲直凡遇中國人與日本人訟俄官必抑中而袒日盖以俄與中接壤時有争論故常仇視之也日本與朝鮮人訟俄官又抑日而袒朝蓋以俄人有窺伺朝鮮之心故欲施德以懷之也由此觀之俄之圖朝鮮豈嘗一日去諸懷哉 
[先生苦况]  
　　白下某鄉某先生者衰年潦倒據案作猢猻王固昔人所謂冬烘者也家徒四壁僅恃筆耕石田收簿不問可知村中共有二十許童子皆從先生受句讀人饋脩資歲千錢或數百錢無錢則折以米無米則折以柴草此固爲先生者之苦况抑亦奉先生者之不得己之苦衷也館例天將曙羣吚唔於蓬蓽中日上三竿則各呼童子就其家食食畢各跨牛出就水草於塍矓間此時雖遇先生亦祗在牛背上睨而視之不復爲先生下先生亦不責以負劍辟咡之禮屈指一歲課程惟新穀登塲之後及春犁未破以前數月而己某甲有一子初發蒙先生以甲奇貧一切不與甲較至是己兩年甲仍不慕先生雅誼又不名劉寵一錢先生乃浼所厚與甲理論如不然者夾年請割席詎甲反謂先生三百六十日無一日擁皋比終者我子之目不識丁實誤於先生之席不暇煖先生尚何面目問束脩耶衆見甲執迷圖賴咸爲不平共爲先生興問罪之師甲始率子略向絳帳服禮而十脡爲束者仍無聞焉鄉人之恃蠻固不足責而獨於天地君親師亦等諸耳無所聞目無所睹則其天君蠢然復有何物介於其中乎此難言之互鄉聖人所以亟欲進童子而不爲己甚也 
[點綴名山]  
　　出江陰北門數十武遥望蒼然而秀者是爲君山玄天宫峙其巔往時春秋佳日香火頗盛自經兵燹廟貌傾頽僅存破屋一椽中供武帝聖像山上童童然並無一樹一木然趿屐登此俯可以瞰大江遠則城郭參差烟巒如畫俱可羅之眼底携入袖中自統領福建全省陸路提督唐軍門駐防是處即捐廉栽種古松數百株刻己一望葱然陰森静肅想轉瞬庚纏署伏火傘逼人空際濤聲當更益增凉爽勞人草草又欲思輕衫圑扇與五大夫一參畫裏禪矣 
[感舊曲]  
　　南商調梧桐樹情天錦繡開活現春如海萬種風流第一情痴債温柔性格陪承受多嬌愛天放東風種緑苔端正心香侍奉佳人拜○東甌令燈前見月下來月下燈前經半載分花拂柳添嬌態越越的心兒愛日長好夢乍驚回件件費疑猜○大聖樂紅窓事天自安排别離愁甘忍耐天生你我兄和妹風雲變爲甚來莫是嫦娥負了相思債只是眈誤卑人理不該我眞心待你試想玉肩相並忍便忘懷○解三酲我知你芳心無奈我知你珠涙頻揩我知你可憐年紀將花愛我知你弱線慵拈剌繡鞋我知你厭厭瘦損因儂害我知你含怨常脩一口齋難輕怪我知你繡簾風細蝶夢驚回○前腔我把你心肝般待我把你珠玉般懷我把你言詞銘刻衷腸内我把你愁種心苗次第排我把你盟言句句蒼天對我把你錦樣衷腸子細栽非胡揣我把你緑章夜奏敕賜花魁○尾聲從今冷煖願卿卿愛記蕊榜喧傅將信息回方知我心田甘苦的爲鄉來○其二○南仙吕入雙調步步嬌苦苦風懷難陶瀉旅舘秋寒夜窓前月影斜夢醒驚寒自把夫容下陡的恨頻加歎舊時春色難描也○山坡羊碧熒熒燈花初卸冷清清竹枝低亞悶厭厭知爲甚來瘦岩岩累的心兒怯半忘懷無端又掛懷芳心無那無那將誰買怎地胡拏將人抛下思卿是眞耶是假耶恨卿是癡耶是夢耶○解三酲思則思三生結下相思債思則思眉語何曾故使乖思則思紅窓曾共佳人拜思則思素手輕擕涙暗揩思則思偎紅片刻恩深重思則思柳色深藏小謝家和誰話思則思如花美眷碧玉年華○前腔恨則恨前頭嬰武調人話恨則恨漏洩春光付歎嗟恨則恨風流挂盡旁人口恨則恨海樣恩情一旦乖恨則恨春歸我爲名花哭恨則恨苦苦尋思信息差渾難捨恨則恨夢回蝴蝶問了窓紗○皂角寄一股傅情玉釵兼一幅拭啼羅帕情知卿未必思量且胡亂試卿心麽若果是十分歪渾是歹卿既然我索性一勾都罷卿卿負我非儂負懷偏是你生來嬌小越越羞花○尾聲可憐秋雨愁司馬將鴛蝶拈來取次排把來世因緣題了者柳隠詞人馬相如録舊作 
 
 

Page 10

 
 
[會訊再紀]  
　　前報列老沙遜洋行控買辦陳蔭堂虧銀一案其中西人姓名尚有錯誤所述老沙遜前之東人木習司實係老麻在司後之東人老夾壁實係老夾盤目今洋東惠在司實係新麻在司昨午前十點鐘道憲邵觀察帶同洋務委員曹潤甫司馬會同許正領事及譒譯官布拉克至英公堂升坐覆訊黃太守亦仍在堂原被人証及兩造所延大訟師哈華托担文皆到齊俟質觀察先命書辦朗誦日前經會訊陳蔭堂之口供陳傾聽之餘答稱無誤許正領事即命華譯員將供譯成西語讀與原告訟師哈華托細聆又誦老少遜行東新麻在司之供口哈華托遂問陳初到老沙遜是否爲舊買辦帮做後始升爲正買辦陳答稱是担文問陳帮做買辦時所有正買辦一切事務爾曾担當否答稱並不担當惟盡副買辦之事而己担文又問副買辦每月辛工若干答稱三十兩觀察問陳謂爲副買辦時逐日所作何事答稱照票對帳辛工向正買辦支取担文又問正買辦所得用銀爾分肥否陳答稱無有哈華托問陳曰當時爾如何願賠有生倒帳陳稱洋東曾言設賠此銀可永遠爲買辦如存頂首一樣日後倘欲辭歇仍可歸還設不墊賠則不能接受正買辦之職哈華托又稱洋東並無逼令陳賠銀之事此係兩願不料今又反悔并稱洋東與陳立合同時將情函致孟買地方沙遜總行東家在行各西人咸知皆可爲証且有信底簿呈閲見証西人亦上堂稱　担文謂陳初至老沙遜由范德盛士行立單担保單上惟載陳如虧銀向范理直並無賠償字樣况後洋東麻在司與陳立合同時亦未向范説知且陳之因賠墊有生倒帳以致虧銀更與保人無涉至新麻在司控陳虧銀一萬二千六百兩係陳賠有生倒帳銀一萬二千五百兩且有每月辛工百兩計五年内抵取銀一千一百尚存銀四千九百兩除賠墊外陳尚存銀四千八百兩且陳賠後又賠鎭江等處倒帳九千餘兩因無憑據不向索還道憲謂陳既不合用儘可停歇何以允給坐俸既允給俸何以後又不給且據後洋東老夾盤供伊做東家時亦欲停陳因各土行意欲霸市無奈用陳爲買辦然新麻在司將陳停歇後該土行未見霸市此説殊不可信至議給坐俸一節有和豐德順兩士行可証併有新麻在司所邀証人周詠春供詞與案情符合尚不可據乎担文曰老夾盤所呈信底内言陳之情形有二端一嫌陳貪懶欲令漢口之買辦來滬帮助所得用銀陳得六分帮做者得四分一陳停歇後新買辦按年貼銀千兩并據老夾盤供信底確是眞情然則如何現作罷論道憲謂應問老夾盤又謂老沙遜初用陳　辛資每且百兩繼减至五十兩後又不給至停後反有坐俸殊不可解哈華托稱老夾盤本欲停陳詎各土行不願再與交易故勉强仍用至後來之事由新麻在司接手與老夾盤無涉和豐德順兩土行並未向老夾盤議給陳之坐俸惟信底上確有所議二節因念陳在行十六載先曾出力故有是説設陳允從則坐俸亦應由接手之買辦貼補不料陳竟不樂從嗣又查出有己收之房租洋三千九百餘元妄言未收并有僞票銀四千餘兩兩事情同誆騙故將體卹緣由作爲罷論新麻在司又稱初用陳時按月辛工銀六十兩又貼帳房費用銀四十兩至光緒六年西歴二月起改爲按月兩共銀五十兩至八月又議無工資葢我行生理日旺逐日洋藥用銀及買賣湖絲金銀銅鐡鉛洋布等貨皆有用銀可取故陳每年出息有五六千兩多至七八千兩辭陳後謀當我行買辦者有六十人光景皆有毁實的保且可存銀當即選用一人因不合宜又辭歇另用又有五六十人前來謀業保人皆著實可靠咸願照我定章至與陳議立合同因前年屢聞洋東買辦有虧倒情事起見所議章程均照前定並未更改且曾囑陳告知范德盛一面囑陳先行簽名合同兼寫西華文交陳多日始簽名字范亦來言及何謂保人不知耶查合同亦未載有辛工陳亦未提及至控案後陳始圖反悔索取工資并言須還伊賠欵哈華托又曰新麻在司邀周詠春爲見証周先與新麻在司所語與堂供大相逕庭設照周所供新麻在司决不令爲証人周供實不足爲據道憲日新麻在司自己邀來証人不足爲憑豈同聲附和者反足爲憑乎設照函致孟買情形核之還陳賠欵及所議坐俸殊爲近情拒文曰原告及訟師現己將陳短處詳述然所述短處陳均可承認可毋多瀆請貴道將此供口作爲無稽之談至敝律師所述皆是案要言毫無揑飾及節外生枝其議給坐俸一節己蒙傅到和豐德順兩土行與老夾盤對質今又稱是外面浮言然則周之的寔確供亦不足憑乎哈華托又稱周所供不合之處尚容詳禀道憲又曰和豐德順兩土行向新麻在司所言竟以爲浮言試問既係浮言新麻在司何得而知哈華托曰此不過以意度之而己觀察又曰試問周供若何揆度因商之許正領事曰是案己有端倪可毋再添枝節照本道之意即可與貴領事妥商定斷許正領事曰原告訟師既欲層層辨詰須俟駁至甘心始罷時己午後一點鐘隨即退堂午餐至二點半鐘中西官重復升堂先有老沙遜股東以其克爾稱西歴一千八百八十三年與陳立合同詳載章程陳之賠銀當時出於自願今始反悔砌稱合同上載永爲我行買辦停則還伊銀兩餘供與新麻在司同又有老沙遜寫字人來登稱祗知陳墊銀五千兩餘不知情至歸還賠銀之説素所未聞周詠春上堂遞禀聲稱向在漢口老沙遜行爲買辦前由洋東老夾盤邀我至上海爲買辦陳欲我承認償銀一萬五千兩囑我告知洋東我確無此鉅欵亦未便告知故仍回漢口至給陳坐俸一節惟在行時有土行中人來談及不可爲証道憲曰周前幾日口供何與今日懸殊閒談之説何時得知周稱昨在本行始聞土行中人語觀察又命書辦將周前日口供照述一遍問所録之供有錯乎周稱所供我確不知惟前日或由被告訟師盧繙譯誤傅觀察曰此言更覺荒謬爾所供言語本道聽之明白何須盧繙譯傳話况兩旁所録中西口供皆同豈容驟然更變盧繙譯聞言起立大聲曰我乃担文繙譯原告哈華托亦有繙譯我不能代傳日周係華人所供各憲莫不聽明今竟説我傳説之誤是何言耶觀察曰此事本道固己明知担文曰周前幾日訊供與原案顚末相符情眞可靠蓋周係老沙遜邀來之人倘不可憑將誰可憑乎至其餘見證祗來登新在老沙遜寫字老夾盤未停陳時來登尚未到行且滬上各洋行有行名及在行諸西人花名簿可查老沙遜行寫字人甚多何獨令新至之來登爲證乎查來登之供虚浮無實類皆傳聞揆度之詞是案疉蒙訊供早在明鑒之中原告所控應不准理再請追究應給陳之辛資哈華托又稱原告所控一有保單二有合同斑斑可考應請核斷担文又稱范所具保單上惟載有如有虧空向保理涉並無賠銀字樣至後來自己立合同時並不知照保人保人本可置諸不理應否請道憲做主再訊保人觀察曰保單本道己閲後新麻在司與陳自立合同保人並不簽名與無保人無異可毋問供担文曰有生倒帳係前買辦經手之事是時陳爲副買辦按月辛工祗得三十兩如何認賠此等詎欵即使應賠亦有正買辦即正買辦初有按月一百兩之工資亦難担此意外之事何况繼而減少漸且無有乎敝訟師閲所立合同條章買辦决難照辦哈華托曰范既保單上載有理涉二字是所保之人虧空應向保人理涉至另立合同係該行規矩觀察曰何謂該行規矩凡屬事情中西一律豈該行别有一天下乎又問設或行中遭竊失火亦要買辦賠銀否哈華托答稱應賠與否須照買辦之于預與否而論至保單外另立合同者滬上洋行共有六家此固出於兩願非該行獨出新章担文問觀察理涉兩字要賠銀否觀察曰理涉云者保人應得干預理涉並非定作賠償論至另立合同並不知照保人一節洋東與陳均有不是哈華托又將全案節略呈閲担文訟師曰哈訟師斫呈節略甚長我惟有要言六節容即逐節聲明一則陳與老夾盤立據言明賠銀後永爲買辦如要辭歇歸還賠欵二該行証人來登荒謬可見三有生倒帳係前買辦經手陳接承賠墊猶如租房之有頂首現既換人接做理合歸還四周詠春前供信而有徵今既翻供實難憑信五買辦難照老沙遜所立合同六既立合同當時何不令原保簽名觀察曰爾可將此六節書就送呈備案周所遞禀詞觀察盛怒擲還哈華托將禀呈請許正領事收存觀察又曰陳未歇停時己無辛工既停後據老沙遜行東信載議及坐俸反有每年一千五百兩之多其間曲折不問可知范無于斥退是案静候與許正領事妥商再爲核斷担文訟師又將恭親王文中堂照會駐京公使辦理中西交涉錢債之章程稿底二紙呈電始退堂時己五下鐘矣 
[鬼猶求食]  
　　閩人駱基賢京控一案由兩江總督審訊當時承辦之書吏三人未免有需索等事後皆次第咯血死死時皆自言鬼來索命此金陵婦孺皆知之事也近又有某甲者亦書吏爲人險而詐以刻薄起家去冬爲其第二子納婦女家亦暴富者也粧奩之盛賓客之多固不待言彩輿入門時送親者纔簇擁新人至堦下新婦忽瞑目四顧大喊一聲將鳳冠扯碎踞地大哭呼甲名而數之曰爾來前爾知今日富貴何自來乎既允將此子爲我承重孫今娶媳何以絶不告我且爾平日視我如奴婢我死尤草草殯殮今得請于帝矣甲聞言汗流浹背叩頭請罪衆親友亦咸爲乞哀且言某固有罪而女則無辜於是鬼怒稍平始扶新娘交拜成禮有知其底藴者言兵火之前甲一赤貧光漢耳其叔其本督署書吏死於宼亂又無子嗣其嬸乃招甲至家頂充督房之缺且言我無後以汝第二子爲我孫奉祖宗血食庶千鈞不絶於一髮矣甲一切承諾迨事權入握即行背約且待嬸如業令與婢媪同起居絶不假以詞色間或奉白木棍爲嬸壽嬸既懦不能爲人惟日向竈前飲泣一夕大風雨嬸暴卒僞言墻倒壓死嬸之母家絶無緦服親故並無一人過問者其潰也直帷葢而己今鬼於大庭廣衆之中顯示甲以罪不勝誅俾天下知負義忘恩者就使國法或可倖逃而冥律要不容逭是豈僅爲甲一人寫照己哉本館既據金陵友人函述如左照録之以爲世道人心勸 
[勤練勇丁]  
　　皖垣向設撫標左右兩營及城守防江兩營統歸安慶陸地恊鎭節制昔時定制二三五八期由汛弁及隊長分别閲操每季申請鎭將親閲一次現以海字不甯籌防孔亟安慶劉煥竟恊戎白開篆後調齊守防各兵勇日在内箭道勤加訓練操試鎗靶排炮連環鎗陣風雨無阻勞怨不辭恊戎眞勤於王事哉 
 
 

Page 11

 
 
   
 
 

Page 12

 
 
[光緒十一年正月十八日十九日京報全録]  
　　宫門抄○發抄旨四道○新撫劉奏新疆南路擬請設各缺摺○東撫陳奏請留員補用片○皖撫盧奏籌解津貼銀兩片○將軍慶等奏委署知州片○學政葉奏歲科兩試一律完竣情形摺○浙撫劉奏大員在籍報丁片○又奏特叅分别懲處勒追摺○正月十八日○岳林假滿請安○國炳請假二十日○掌儀司奏二十一日祭奏先殿慶王行禮○召見軍機○皇上明日去正至西廠子看烟火○十九日○召見軍機○發抄曾國荃奏新授淮安守恩諴飭赴新任奉旨吏部知道欽此○又朱家山水利動用經費數目奉旨該部知道單併發欽此○桂祥等奏請將草菅人命之理藩院員外郎議處並請飭派員接替奉旨瑞雲着交部議處餘依議該部知道欽此○丁寳楨奏候補道黃翹澤期滿甄别奉旨吏部知道欽此○○欽差大臣督辦新疆事宜尚書銜新疆巡撫二等男臣劉錦棠跪奏爲新疆南路道廳州縣擬設佐雜及分防巡檢各缺以資治理恭摺仰祈聖鑒事竊查南疆各廳州縣應設照磨吏目典史及各屬轄境遼闊須添佐職分防經臣等奏明承准部覆令由臣等隨時體察情形會商妥議奏請辦理在案兹據署喀什噶爾道員黃光逹護理阿克蘇道員陳名鈺等先後詳稱阿克蘇喀什噶爾兩道所轄廳州縣額徵錢糧通應報道綜核估撥彚綜報銷並有須量爲折變者擬各設道庫大使一員專管收支事件該庫大使衙署應修於道署儀門之側其庫房則於道署大堂側起造以便主守其温宿荷車和闐疏勒四直隸州議立吏目各一員拜城干闐葉城疏附四縣設立典史各一員喀喇沙爾庫車烏什英吉沙爾瑪拉巴什五直隸廰各設立照磨一員兼司監獄緝捕以上各廳州縣佐雜衙署均緊接監獄俾專責成又阿克蘇舊城地當衝衢五方雜處擬添設巡檢一員稽查匪類彈壓居民其餘各屬轄境較廣户民隔居窵遠者擬於喀喇沙爾所屬之布告爾適中地方設立巡檢一員葉城縣現擬移建唅唅里克其荷車回城擬設巡檢一員資其就近彈壓詳請核辦前來臣伏查新疆土曠民稀佐雜各員原未可以多設惟邊遠遼闊長途戈壁誠有鞭長莫及之勢自應酌量添設藉資控制該道員黃光逹等察看情形細心商酌所議尚屬妥恊應懇天恩俯准設立南疆八城佐雜各員缺俾有專司而資治理至此項設立之分防巡檢各缺擬均作爲要缺由外揀補其同城佐雜各員缺照例概歸部選仍懇照吉林新設民官各缺成案統歸因地擇人由外先行揀補一次又臣原奏葉城縣治設立葉爾羌回城于闐縣設立哈拉哈什現據黃光逹詳稱該兩縣治各應改設所轄適中之城擬將葉城縣移建哈哈里克地方干闐縣治移建克里雅地方庶資兼顧且免添設分防佐雜等情臣復查無異批令照辦相應請旨飭部核覆以便遵循除未盡事宜容查明陸續具奏外所有新疆南路道廳州縣擬設佐雜及分防巡檢員缺各緣由謹會同督臣譚鍾麟合詞恭摺具陳伏乞皇太后皇上聖鑒訓示施行再帮辦軍務臣張曜理己入關故未列銜合併聲明謹奏軍機大臣奉旨該部議奏欽此○○陳士杰片再教習期滿候選知縣王開運因條陳河工事宜創造刷沙船式奉上諭發交臣差遣委用當於上年十一月到東臣即酌發銀兩委令如式製造該員經營半載造成大小船各一隻臣委升任濟南府知府福潤前往試騐據稱大船行駛時以小船裝載鐡錨先赴下游鈎住緩緩放至半流水深處所旋轉頗活然輪不能到底水淺之處轉動維艱須用十餘人絞其柱輪方隨之而轉絞者甚覺費力而船移不過寸步等語臣十月閭前赴李家岸查勘决口順道親騐其船與福潤所禀情形相同查該員王開運創造此船機活在於一輪無桅舵蓬槳等物行動須人推挽未免用力多而成功少應作罷論惟該員人尚樸實心思頗巧詢以地方公事亦能明晰東省現當河務正殷之際可否仰懇天恩俯准將發東差遣教習候選知縣王開運留於山東照例補用之處出自逾格鴻慈謹附片具陳伏乞聖鑒訓示謹奏軍機大臣奉旨着照所請吏部知道欽此○○盧士杰片再户部奏准擬加文職京官津貼行令安省每年籌解銀七千兩自光緒九年爲始七月解半十月解清按年額解等因遵經照辦所有光緒十年分應解前項銀兩前己解過銀三千五百兩兹據署布政使張端卿詳報仍照案在於庫存漕折項下原定抵補攤捐疑内如數壽足飭委試用知縣劉錦管解赴部交納等情詳請奏咨前來除咨部查照外合將安省應解光緒十年分文職京官津貼銀七千兩業經兩次籌解清欵緣由謹附片陳明伏乞聖鑒謹奏軍機大臣奉旨户部知道欽此○○慶裕等片再復州知州王頤勳現因丁憂呈報開缺所遺員缺應遴員委署以專責成查有委用知州姜璧臣才具明敏辦事細心堪以署理除檄飭遵照外謹附片具陳伏乞聖鑒謹奏軍機大臣奉旨吏部知道欽此○○廣東學政臣葉大焯跪奏爲恭報微臣歲試東江各屬及歲科併試各棚一律完竣並廣州府屬科試情形恭摺仰祈聖鑒事竊臣於上年九月初旬謹將西北江各屬及廣州府屬歲試情形奏報在案臣旋出省按試潮州嘉應州惠州事竣回省又於本月十八日出試高州次試瓊州雷州廉州再試高州及陽江廰瓊雷廉陽皆歲科併試高州則往返分試也九月十七日回省接辦廣州府屬科試十月二十二日蕆事查各屬試獘久成錮習嘉應貧士半賣文潮州富而財能舞智高州巧於傳遞而摘伏難瓊州狃於邊僻而售奸易若惠若雷若廉若陽江無非弊區惠州較煩陽江較簡臣每臨一地察訪情狀設法清厘内外防間務臻嚴密老槍間或隨棚伎俩既窮亦來而旋去僞童但經招覆形跡立敗終棄而不收循分者必示嘉矜于法者必加懲譴歴考各屬試塲尚謐積獘均除廣州府屬科試辦理如歲試時應考人數照前核减廪生童生恪守繩墨一律安静選拔則於制藝立言之後以策論覘根柢而務擇其尤校武則於箭枝合式之中以弓力定權衡而必汰其弱各屬文風廣州肇慶高州爲上嘉應惠州潮州次之其餘又次之武童技藝廣州潮州爲上惠州嘉應高州次之其餘又次之臣於講書發落時必再三以讀書礪行相朂使之奮功名而知僥俸之可恥居庠序而知放蕩之可憂以期無負聖天子育才之至意所有歲試東江各屬及歲科併試各棚並廣州府科試情形理合恭摺其陳伏乞皇上聖鑒再臣經過地方年歲豐稔沿海各郡防務嚴密輿情亦均安謐堪慰宸厪謹奏軍機大臣奉旨知道了欽此○○劉秉璋片再據前户部侍郎王文韶遣抱呈稱前於光緒八年十一月初五日欽奉諭旨准其開缺回籍養親等因欽此遵於九年六月十五日到籍今親母吴氏於光緒十年十月二十日在籍病故係屬親子例應丁憂理合呈報等情前來臣謹附片陳明伏乞聖鑒謹奏軍機大臣奉旨知道了欽此○○頭前頂戴浙江巡撫臣劉秉璋跪奏爲特叅交代案内短欠銀米延不清解各官請旨分别議處勒追以昭炯戒恭摺仰祈聖鑒事竊臣前將虧欠銀粮各員分别叅辦奉旨允准在案兹又接准户部咨會議奏定交代新章立法甚嚴若不將本年以前未結交代掃數辦結既不足以振聾啓瞶且將以此藉口轉致有碍新章兹飭據署布政使孫翼謀詳稱查有己革歸安縣知縣吕懋榮係江蘇陽湖縣人歸安縣任内短交銀二萬三千二百餘兩米一百四十九石零延不清解私自回籍前署孝豐縣己革候補知縣吴鑾係江蘇清河縣人孝豐縣任内短交銀一千三百餘兩前署桐廬縣候補知縣嚴耆孫係江蘇清河縣人桐廬任内短交銀九千二百餘兩前署壽昌縣己故候補知縣劉樹壽昌任内短交銀一千五百餘兩前任桐鄉縣另補知縣周鋭桐鄉任内短交米一千二百九十四石零前代理東陽縣候補知縣羅焱東陽任内短交正雜銀三千六百餘兩前署桐鄉縣候補知縣鄧履中桐鄉任内短交銀一千二百餘兩米一千八百九十五石零前任秀水縣降補教職黃兆槐秀水任内短交米七百六十五石零詳請叅追前來臣查各該員虧欠鉅欵不即赶緊籌措任意拖延情殊可惡甚至私行回籍尤堪詫異亟應從嚴懲辦以儆將來相應請旨將己革歸安縣知縣吕懋榮拿問監追查抄俻抵前署孝豐縣己革候補知縣吴鑾查抄俻抵前署桐廬縣候補知縣嚴耆孫革職拿問查抄監追前署壽昌縣己故候補知縣劉澍即行革職飭令該家屬如數清繳前任桐鄉縣另補知縣周鋭前代理東陽縣候補知縣羅焱前署桐鄉縣候補知縣鄧履中前任秀水縣降補教職黃兆槐等四員一併暫行革職勒限年内將所欠銀米一律清繳如再逾延或交不足數另行從嚴叅追此外交代己結欠數較少者計十案限今年内一律解清暫免查叅如至開印後仍不清完即行分别叅追未算結者計共十七案應將爲數較少之三案前後任先行摘頂勒限算清餘亦嚴飭依限算結不准藉延以挽頽風而資整飭除飭查吕懋榮吴鑾嚴耆孫等三員歴過任所寓所有無資財寄頓分别查封究追並先飛咨蘇撫臣轉飭各該員原籍地方官嚴密查抄家産估變覆浙俻抵外謹將查明短欠銀米各官分别叅追緣由謹會同閩浙總督臣楊昌濬恭摺具陳伏乞皇太后皇上聖鑒訓示謹奏奉旨己録 
 
