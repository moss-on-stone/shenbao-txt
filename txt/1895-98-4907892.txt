# 1895 - 98 - 4907892

 

Page 1

 
 
[新印鉛板黄氏醫書寒種告成] [  圖書集成局代啓]  
坤載黄元御先生醫粤超絶治帮神德手著醫書八種曰四聖心源日東靈微藴曰四聖懸樞曰傷寒懸解曰傷寒說意曰金匱懸解曰長沙藥解曰玉揪藥解爲軒岐家要書幾於家弦户誦不脛而走惜坊本舛錯之處閱者生憾兹由飛鴻閣倩本局重加釐訂用大號新鉛字鑄板印以潔白連紙每部十二本碼洋二元請向上海三茅閣橋塊棋盤街飛鴻閣書坊購取及外埠各書坊發兌 
[新印繪圖繪芳錄告成] [  三馬路申昌書室啓]  
繪芳錄一書歴叙志子佳人之事描情寫景細贓風光雖體例不脫章回而妙筆奇思有非他人履齒所能　者更延名手棺成圖象冠諸卷端　上添毫栩栩欲活誠小說中生面别開者也兹巳告成分裝八本價洋一元二角諸君子請移玉三馬路申昌書室購取一觀或亦所供酒後　餘之絞助乎 
[重商議]  
重商非西制也亦非新法也中國古時盖有行之者矣日中爲市交易而退此爲通商之濫觴降及成周太公之九府圜法管仲之府海官山未當不重視商務漢興始頒詔天下令商人不得衣錦乘軒自時厥後歴唐宋元明皆沿賤商之陋習以致物力不充寳藏易竭不知商之與國有維繫之勢無畛域之分商務盛則財力充盈而國家亦隱受其福商務衰則菁華易竭而國家巳顯失所憑故欲探富强之本必自重商始况時至今日五洲萬國通道往來陸則有鐵路水則有輪舶載運貨物僕僕道塗以有易無操奇罔利咸視爲切要之圖而我仍默守前規絶不於商務力圖振作何怪洋貨之進口者年盛一年土貨之出口者日少一日坐視銀錢之流出外洋而習於苟安甘於坐視絶不爲之補救嗚呼此商務之所以日衰商力之所以日絀也泰西各國皆以經商爲立國之本故國家之視商人不啻父兄之視子弟寒則衣之飢則食之疾病則噢咻而撫摩之一旦國家有事須借助於商人則商人亦無不各盡其力各出其財以盡區區報効之忱故國家每有大興作大爭戰經費不足不得不借貸於商人商人亦視國事如家事爭願出私財以佐公用踴躍爭先輸將恐後數千百萬之貲財不難咄嗟立集此無他國與商聨爲一氣相爲依倚無或暌　故能如聲息之相通指臂之相應也中國素不重商務涉歴仁途者旣不屑於商務略一措意而峨冠博帶之儒且從而輕鄙之誰復計及商之與國固有絶大關繫哉平日之足以病商者莫如厘卡則以爲人擇地之故因循不撤一若商人之脂膏可以取之無盡用之不竭也者遂使委員司巡營私舞弊坐飽貪囊無益於國有損於商此事之大不平者也夫不重商務則亦巳矣何以一至有事之時輒向商人勸捐經費無論業之太小力之厚薄必盡力敲吸使無遺漏甚至刑驅勢迫肆意誅求有類於世所諿追比樂輸者夫樂輸而可以追比亦何異勸捐而怵以刑勢耶夫至勸捐而以刑勢相加則商人之心終有所不願商人之財　有所吝出無論鉅欵之不匪立集也卽使緩以時日示以殷勤而商人之出貲者終屬勉强而非自然則巳不免許多周折矣卽以借貸國債言之國債之名昉自泰西中國往時雖有絶大用度但借洋債而不借國債借之則自中日交兵始此爲中國向來所未有顧何以西國商民一聞國家借債爭願輸財而中國商民一聞借債之說則掩耳不欲聞一若入山惟恐不深入林惟恐不密豈民情之有異於西國哉亦由居官者平日與商人不相聨絡如秦越人之相視漠不關心旣無以堅其信服之心自無以作彼公忠之氣官於奉文勸辦之時旣不能家喻而户曉惟有擇市肆大商賈視其成本之盈虚以定借欵之多少邀集各業董事今朝設宴明日籌捐周而復始不憚其勞夫自海氛不靖以來各業生涯皆不免於减色安有餘資出借而官乃必欲如其願以相償商人無可如何勉力湊借自以爲可告無罪他日遇有事故官必從而維持則商人亦可稍紓其力乃不謂借欵之時官之待商以禮貎借欵以外官之視商如平時不惟不爲之愛護且又從而蔑視焉良由官之視商也太輕待商也太薄遂致商情不洽商力難紓中國商務所以遠不逮西國之盛者未始非官商暌隔之所致也苟不將數千年來賤商之陋習掃除而更張之竊恐漏巵莫塞商困而國亦受困欲啓新機必除舊習此誠富强之一大關鍵也於是乎作重商議 
[諭旨恭錄]  
　　三月初六日奉上諭徐桐現在入闈吏部尙書着翁同龢兼署欽此同日奉上諭李文田現在入闈禮部右侍郎着　壽恒兼著其所署之工部右侍郎兼管錢法堂事務着錢應溥暫行兼署欽此同日奉　上諭啓秀現在入闈理藩院尙書着崑岡兼署欽此同日奉旨啓秀現在入闈廂黄旗蒙古都統着榮祿署理其所署廂白旗漢軍都統着奕謨暫行署理欽此同日奉○上諭楊頤現在入闈都察院左副都御史著沈恩嘉署理欽此同日奉 
上諭薄良現在入闈理藩院左侍郎着榮惠兼署欽此同日奉旨溥良現在入闈所管廂白旗漢軍副都統著長麟署理欽此○初八日太常寺題四月初一日孟夏時享太廟奉旨朕視詣行禮後殿遣載勛行禮東廡遣恩慶四廡遣鍚光各分獻欽此又題四月十四日常霅大祀天於圖丘奉旨朕親詣行禮四從壇遣鍾秀立瑞英俊黄永安各分献欽此○初九日奉上諭綿宜奏假期巳滿病益增劇懇請開缺一摺盛京户部侍郎綿宜著准其開缺欽此同日奉上諭增潤秦假期屆滿病仍未痊懇請開缺一摺上駟院卿增潤著准其開缺欽此○初十日奉上諭前因近畿一帶地方災歉業經迭降恩旨賑撫兼施因念各旗王公等府莊田應收租息若遇荒歉之年亦應體查被災輕重情形酌照内務府官莊章程自行量减以示體恤該衙門知道欽此同日奉旨上駟院卿着毓秀補授欽此 
[本館接奉電音]  
　　昨日午後京師飛電傳來上諭三道敬謹譯登○三月十六日奉上諭李秉衡奏查明威海失守死事各員情形一摺海軍左翼總兵劉步蟾記名總兵張文宣護理海軍左翼總兵楊用霖儘先都司廣東大鵬恊右營守備黄祖蓮均能見危授命忠烈可嘉著照軍營陣亡例從優議卹至巳革海軍提督丁汝昌總統海軍始終僨事前經降旨拿問獲咎甚重雖此次戰敗死綏仍著毋庸議卹該部知道欽此同日奉上諭王文錦奏營官扣留米價發放遲延據實奏叅一摺閱内外各營前經劉坤一奏明津貼米價四成乃管帶金盛中軍右營儘先副將羊洪順於關存二月分正餉並未發給四成米價迨經查出始行補放實屬意圖吞没罔恤兵艱羊洪順著卽行革職永不叙用統帶記名提督李永元失于覺察並著摘去頂戴以示懲儆該部知道欽此 
[欽命會試頭塲四書題]  
　　主忠信優優大哉禮儀三百居天下之廣居立天下之止位行天下之大道得志與民由之數賦得褎德錄賢得廉字五言八韻 
 
 

Page 2

 
 
[東北軍情]  
　　昨接烟臺訪事人手函云有客來自登州言及本月初一日又有倭兵船燃砲數門嗣卽駛入長山島登岸將島中瞭望臺及通連登州之電線毁壞當電綫未毁時致電登州聲言夜間必竭力攺擊是以沿邊各砲臺及防營異常戒備城中人一律遷避至翌晨始悉倭船巳相率他往人心始安○欽差大臣劉峴帥繕成告示頒貼烟臺等處大旨謂漢人之從逆者今當仁施格外准其悔罪投誠或資遣回家或擇優錄用云○倭宼肆擾以來鄉民奔竄不遑以致東作愆期汚萊不治兹又有舉辦團練之信未悉究竟如何也○奉天商人由天津至烟臺言及營口倭兵業巳退出惟輪船停止書札不通鋪户居民皆閉户坐食而巳○倭人所占東河各口俱准民船裝載各貨不收稅厘惟豆石一律閉糶○有關内商人接來信云目下倭人俱盤踞關外錦州無甚動靜關内大兵雲集足資捍禦惟饑民坐困待哺嗷嗷耳○又有民船之來購麵麥者言及上年關内積　歉收民皆乏食至今春草根樹皮剥掘一空有心人聞之不禁愴然隕涕 
[松試九志]  
　　松江訪事人云江蘇學政龍大宗師提覆奉賢金山上海三縣文童後卽於十六日二點鐘後頒發圓案兹將新進諸君姓氏照錄左方奉賢吳振均何六吉章甫端侯璋達吳宗俊楊承震褚庭學楊晉楨錢鴻遵張煕仲曹恩黍陶鎖范金鑄陳均胡德望莊仁秉徐元章撥府錢寳璜錢士杰衞雲龍錢鴻逵金山蔡德繩陳鷺姚庭梧俞兼衡金玉朱紫貴陸丙炎沈兆麟姜光華吳治恭朱廷冠顧寳恒李銘勳錢銘江　顧蹫彭益清吳祥墉程宗施戚效剛何振聲吳履陛撥府湯鼎亨上海陳思謙金祖貽陸定汪國楨林祖源黄藝錫萬鏡氷曹汝霖錢允中巢吉孫嚴兆椿唐在復戴邦藩陸培業金慶章汪增祥葉芬楊振銘劉鍾福穆湘瑶顧名驥王國賓沈亮槩陳綱張祥飛潘俊麟蔡紹祺包河清郭廷杰王琪蔣廷珍蘇本銚撥府瞿本瑚張其枬陸鶴洪燦章同日考華亭婁縣童正塲華亭首題不曰堅乎婁縣不曰白乎通塲次題越人關弓而射之詩題賦得石泉槐火一時新得新字 
[花埭茗談]  
　　日前有某乙在南關官碼頭前小立領略波光山色忽有某丙貿貿然來乘乙不備突出利刃將乙刺傷乙痛極倒地丙卽逸去幸所傷尙非要害不致有性命之憂然巳鮮血淋漓不勝苦楚矣聞乙丙均營伍中人不知有何宿仇而下此辣手也○署臬憲楊懿卿廉訪因額玉如方伯尙未出衙遂假粤秀書院爲公館日前額方伯起程後眷屬仍未偕行差役見新舊两憲皆不在衙膽敢於轅外設立賭塲抽頭漁利一日有卓勇數人來索規費口角之餘遂至鬥毆其時額方伯之夫人在内堂聞喧擾聲遣家丁甲乙二人出外查問而卓勇不由分設拔出利刃將甲亂斫腹背均受重傷登時斃命乙幸逃避得免而手足亦巳受有微傷南海縣李大令聞報急帶兵差馳到彈壓而卓勇巳分散回營大令當將屍傷騐明詳禀各大憲統帶卓勇之李芷香大令時適因公赴港迨回省聞知卽查出逞兇之勇丁六名解交南海縣審辦聞有三名經巳招認想當按律嚴懲上憲以大令約束不嚴大加呵斥並記大過一次 
[梨花山冶春詞]  
　　寗波訪事人云月湖書院爲闔屬生童肄業之地每年由郡守甄别一次今屆錢太守示期三月初三日舉行委監院赴院中給卷命題散課並不扃門是日生員文題孟子將朝王全章童生文題未信則以爲厲巳也至未信詩題賦得蘭亭修禊得修字○鄞江橋章村嶺下人周小滿樵夫也生有一女年巳七齡雙目失明致爲小滿所惡一日潛赴山下掘一陷阱歸而佯謂女曰爺負汝往眼科醫生處就醫爾意如何女固盲於目不盲於心者聆其言知有歹意堅不肯行小滿强拽之去擲諸阱急取亂石泥土塡之迨事爲隣人得知急往掘起則巳鮮血滿面氣息全無矣乃投訴地保將小滿看管一面告知拯嬰局司董李君函請縣尊究辦 
[西泠宦跡]  
　　江防統領鮑副戎友章前奉撫憲委至鼈子亹測量水道現巳回省銷差傳聞所量最狹之處不過二丈有奇淺處僅一丈二尺左右此處两山夾峙水溜甚急有多暗礁祗有漁船可通出入此番量測時係雇用此船前往也銷差後卽禀辭復赴尖山一帶巡河以防匪徒溷迹○前報正任仁和縣調署鎭海縣高卓儒大令因病請假開缺實係傳聞之誤兹悉大令係回籍修墓禀請開去底缺俟假滿後卽擬進京過班蓋大令巳保升道員也趙方伯據禀後僅准開去署缺而仁和本缺尙不准開因大令在本任内有應叅處分未銷故不能過班也○中城保甲分巡莊少尹惟勤現奉臬憲札調武林門外保甲差所遺差務另委候補按司獄胡東海接辦均於上月廿三日到差○現在絲茶將興省城牙厘總局添派委員分往各處設卡收捐兹將所委各員銜名列後嵊縣絲捐候補縣丞唐際清龍山茶捐試用縣丞高廷瑣硤石絲押候補巡檢史濟譜柴橋茶捐候補縣吳傑巳於二月廿四日下委其續委各員容再補登○錢清塲大使缺巳由運憲飭知奉准部覆以候補鹽大使唐雨公補授正任縉雲縣調署太平縣陳大令其昌現奉藩司飭知准其調補秀水縣 
[武生滋事續述]  
　　紹興武生因看戲毆打致釀四命巳列前報兹悉肇事者爲嵊縣人當經俞邑尊拿獲數人帶回縣署候訊旋有該縣文武生童多人擁至縣堂欲令將帶去之人釋放口稱如不放回定將罷考邑尊執法如山置之不理該生童等復至府署吵閙霍子方太守初以好言相勸彼等不允太守大怒立傳該學教官申斥將欲查取滋事之人斥革究辦衆始紛紛各鳥獸散 
[襄江寄恨]  
　　初五日招商局江裕輪船上水有甲乙两宦各挈梅妻鶴子賃坐房艙宛如仙侶同舟行近蕪湖下游東西梁山甲宦有一及笄侍婢不知何事步入乙眷房中珊珊其來欲前復却乙眷時正背立回顧間卽愕然驚起云失金條脫一枚指婢爲竊立批其頰而狂搜之婢不服與之爭嚷中宦聞聲而至路加詰問卽加婢以呵叱以爲可以敷衍了事乃乙眷忽又稱失去烟槍甲宦因令婢讓伊仔細搜尋仍無蹤影惟唇槍舌劍一時不能遽息甲因又戟指叱婢謂俟到省寓燎盡爾皮蓋仍爲敷衍語也詎婢少不更事以爲旣遭不白之寃主人不爲申理及加誚責人生不幸竟至於此生不如死含酸引恨珠涙盈巾俄而聳身一躍效靈均之沉江船中人見而驚駭大聲呼救船主急命停輪施救正在解　杉板婢子巳從輪後突然聳起適有漁船曬網江于急用長篙挽住衣襟得以援出蛟官然巳清泉滿飲玉體膨脝矣甲宦卽令漁舟繫纜檻邊隨輪帶至蕪湖旣抵埠卽遣家丁登岸從豐棺殮暫厝江邊雇用小工數名日夜看守未幾復由皖寓飛函著冉雇用緇流唪經超度謂皆由於乙宦認出也當漁船援之出水時喘息未斷惜漁夫不解屈腰俯伏使吐出清水致一縷芳魂依然隨風飄漾投入枉死城中惜哉 
[香客被刦]  
　　杭垣每遇春香時節各路之進香天竺者泊舟錢塘門外松木塲地方有某甲衣服麗都携帶梅鶴進香後慕西湖形勝作十日之游某夜有匪徒十餘人躍入船中喝阻鄰舟不準聲張正在翻箱倒篋之際適有巡防局勇丁梭巡至此開放洋鎗上船拘拿羣匪入水潛逃僅獲一人聞巳送錢塘縣署訊辦矣 
[盜刦鄉村]  
　　南海縣屬周邨鄉李姓聚族而居向稱富庶初四夜三更時突來盜匪百餘人明火執八鄉行刦連刦十七家慾壑旣盈始揚長而去盜等所持軍械甚爲精利並有銅質大砲四尊在各要隘扼守以阻鄉人追捕鄉勇被其擊斃數人傷者無算計共刦去贓物約值銀七千两之多翌日鄉人入城禀官請緝按此鄉離省城不過數里盜匪竟敢横行如此彼有守土之責將何以善其後哉 
[操枹釀禍]  
　　前日午前吳淞砲臺上演放後膛大砲猝然爆炸幾疑地裂山崩砲兵奔避不及死傷者據云約七十餘人寳山縣主馬明府聞信親至營中會同某統領將死傷者逐一騐明分别棺殮醫治有甲乙二人傷勢沈重舁送上海英租界仁濟醫館求醫 
[觀察赴蘇]  
　　蘇松太道劉康侯觀察飭辦差人役在觀音閣碼頭雇就宫舫並備小火輪船拖帶定於昨晚登舟遄赴吳門謁見撫憲奎 
 
 

Page 3

 
 
大中永直陳　公 
[遺愛在人]  
　　巳故護理江蘇巡撫劉公邭膏在上海縣任内興利除弊愛民如子四境之内頌神明者同聲西鄉靜安寺鄉民更集資建立專祠俾俎豆常新馨香弗替在本城邑廟官廳倩匠裝塑神像紅頂花翎蟒袍補服圍肩朝珠儀容畢肖於昨日十二點鐘排齊全副儀仗除旗鑼傘扇外有敕建專祠春秋崇祀二品頂戴江蘇上海縣正堂護理江蘇巡撫部院等銜牌輿前有耆民四十餘人衣冠濟楚手執巨香校尉四人黄衣黄帽懸掛腰刀對馬萬民傘隨行倐聞絲桐競奏音韻悠揚則清客串一班至矣神像端坐緑呢大轎中以四人舁之出邑廟過三牌樓虹橋迤西出西門往北赴靜安寺專祠沿途觀者塞巷塡街頗爲擁擠咸謂中丞澤流百世名播千秋洵足使頑廉懦立矣 
[英界火災]  
　　前晚二點鐘時老閘街第三百三十四號門牌榮泰酒店中失於覺察以致星火上炎冐穿屋頂延及三百三十三三百三十二號門牌永升祥米店未幾救火會各西人紛紛馳至急開自來水管竭力澆灌而火勢依然猖獗轉瞬又延及北首三百三十五三百三十六號門牌胡永泰茶葉店三百三十七號某姓家共燬樓屋六幢聞胡永泰及榮泰所保火險業巳滿期尙未轉保今竟被回祿君收去殊可憐也 
[美界火災]  
　　本邑外虹口老街元芳里第一弄第二百四十一號門牌寗波人某姓家樓上於前晚十二下二刻時忽然火起捕房瞭望人見之立卽鳴鐘告警救火會中人風馳而至取水狂噴未幾火延東首第二百四十號及第二百三十九號西延至第二百四十二號第二百四十三號其時英法两工部局皮帶車亦巳馳至併力施救火勢遂衰然巳焚去石庫門樓房五幢矣某姓於肇禍後避匿無蹤故起火緣由尙不得而知至昨日午刻中虹橋北首三官堂對面第一千五百七十號門牌寗波人某甲家又遺火積薪中至二下鐘時火忽轟發濃烟滿屋目爲之迷家中人大聲疾呼得衆鄰人吸水灌熄 
[舟中怛化]  
　　孫登麟向在某輪船當舵工日前此船下碇吳淞口銅砂港外孫忽得疾日漸沈重適前日金山輪船進口舟中人卽將孫囑其送之來滬求醫未及駛入浦江孫巳溘然而逝及傍岸大副卽報知捕房捕頭喚三圖地保費全全備棺收殮舁至義塚暫厝昨晨屍兄孫茂郎聞訃而至將柩扶回 
[騙子成擒]  
　　有陳全芳者又名阿三騙子中之巨擘也上月某日糾同孫某合做德豐洋行輪船買辦倩陳嘉經爲居間在聚豐園酒館訂立合同令孫先墊銀一百两另酬中費十元孫如數給付以待好音豈知望眼將穿杳無消息不得巳投德豐洋行詰問該行買辦徐某謂本行並無此事何得影戤洋商招摇撞騙孫始知墮其彀中卽投法捕房報請查緝　日陳又在南誠信烟館短榻横陳信口開河施其騙術適爲孫某瞥見當塲扭住送入捕房翌日經克捕頭訊問行騙屬實命押候堂期解請葛同轉究懲 
[相騐自縊]  
　　自縊可憐一則巳紀前報兹巳報縣相騐再將詳細情形錄登報牘以供衆覧四明公所後面有空地一方大可十畝四圍繞以短垣高可及肩墻内荒塚纍纍皆係貧民之無告者沿墻一帶栽種楊柳麗日烘晴濃烟入畫前日二點鐘時管園人啓鑰入視見柳樹上縊死一人足不離地撫之巳氷當卽報知四圖地甲同投捕房禀訴捕頭以事關人命未便草率卽飭投縣報請相騐昨日上午十點二刻鐘時黄大令帶同刑仵胥役人等臨塲相騐由四圖地保預設公案大令升座飭傳地保王振邦到案研訊王禀稱此地由管園人每日啓視至前日二點鐘見有男屍一具縊於樹上此處地屬法界當卽報知捕房禀請大老爺相騐大令將地保斥退命傳管園人孫福康詰問供與地保略同大令命將屍身解下飭仵作如法檢騐復令褪去上下衣服遍視一週禀稱委係自縊身死並無傷痕大令離座親視無訛卽用硃筆標判騐得無名男屍一名年約三十左右周身並無傷痕實係自縊身死卽飭棺殮交地保發壇標誌候出示招認卽飭該地保出具領棺切結存查騐畢而出由四明公所董事朱森庭明府同大令至墻外騐視其人未死之前在此扒進果見墻頭磚塊遺落於地大令謂此處墻垣太低須加高數尺可阻外人扒入遂與明府一揖登輿鳴騶回署報時鐘巳交十一點矣 
[田單糾葛]  
　　前報紀寳源祥公司遣司帳周培徵投縣控業户陳玉麒抗匿田單延不交地一案經翁明府訊明近年地價倍漲致陳纏訟不交斷將陳收押諭飭中証胡國鎭向找陳母將地點交理明復奪昨經胡邀仝原中地保周雨良等往向陳母理處陳母聲稱當時確由氏立契籤字原將知字圩一百三十三號田畝出售載明四址尙未附交田單所有九十五號之地保係别姓墳地實爲舊保沈雅山串同搪塞現在巳將一百三十三號户名陳象坤田單吊案情愿情理過割現由中証等赴縣禀復請核 
[從寛保釋]  
　　巡防南局委員張二尹前獲賭博之朱桂生王蕉生並續獲賭頭雙喜函送保甲總巡局究辦現由翁明府飭將雙喜送縣收押自新所候提訊究辦惟朱桂生王蕉生巳覓的實保人到局再四叩求禀稱其時並非聚賭偶到該處尋人索錢求請保釋以後不敢再至賭塲此次願罰燈油若干二尹准卽函請總巡局暫准保釋翁明府諭曰如雙喜訊究時供出爾等實有犯賭情事仍須著保交案聽候究辦朱等遵諭而去 
[控案註銷]  
　　本縣前准英公堂移送奚海潮呈控胞姪發發强賣衆産禀請提訊諭禁一案前晚翁明府提訊奚海潮供住居虹口耕種度日小的居長房發發是二房祖遺基地房屋前巳均分東西畫分爲一各得地四分二厘發發早靈父母歸小的撫養及年長爲之完娶現在不務正業嗜吃洋烟欲將小的分得之地價賣洋商訂立界石不服教訓小的不願將地出賣求請禁止不許價賣奚發發供小的帮做小工出息甚微入不敷出叔父海潮另造新屋一所在小的地上小的故將祖遺舊屋變賣叔父不允前在英公堂涉訟小的因有訟累殊覺拮据異常因將叔父名下基地抵於洋商得洋三百五十元言明賣價八百元今洋商竟欲找洋歸業其地應照南北劃界此地在我名下分得之業與叔父無于况新屋造在小的地上理應歸小的出賣叔父旣不准賣地又欲佔地造屋使我不能過度豈非太不講理海潮稱當時分産言明東西分界現因沿馬路之處地價昂貴發發頓悔前議欲作南北分界意圖取巧况以小的家計不致賣業恐於塲面攸關發發禀稱收受洋商三百五十元巳被訟累用罄叔父不准賣地洋商處將何料理求諭叔父將新造房屋拆去卽將此地變賣明府衡情酌斷令奚海潮准予發發價賣以便料理其地旣有两房交涉應著發發價賣後貼洋五十元償還海潮其事可了海潮執定前詞不允發發賣地明府曰海潮定不遵漸無從了案爾等旣是同胞叔姪可退去自邀親族理勤奚發發收得洋商押欵亦著自行清理不必纏訟此案注銷 
[英界公堂瑣案]  
　　二百八十七號華捕解逆子應興隆至案禀稱昨日小的見興隆欲將伊父應世德兇毆爲此解請訊究世德訴稱興隆係小的之子向在某輪船執役所得工資盡情揮霍每月僅給小的洋銀七圓須代伊養妻子等三四人向之多索數元伊竟敢行兇毆擊小的年逾七十屢遭違忤情何以堪興隆供稱小的在某輪船當火工昨日惟略與爭論並不敢毆通剌判令交捕帶回捕房管押一月世德聞之求將兒子永遠管押通刺不准仍令管押一月如能悔悟准世德來案請釋○包探張阿根禀稱小工周友山在某公司輪船竊取天平一架經小的緝獲人贓送請究辦周供認行竊惟乞施恩通刺判令管押十日○包探黄四福禀稱楊錫榮領幼孩應毛毛借住某客棧小的見其形跡可疑送請訊究應供稱小的年十三歲家住南市昨日出外買開水被此人誘至租界中同住客棧今旣獲案求卽送歸楊供稱此孩言不能回家自願隨小的過日並非小的誘來通刺判令重笞一百板派差送　回家○四百十八號華捕解胡阿五戴阿高劉吉甫等人至案禀稱小的見伊等系賠錢 
 
 

Page 4

 
 
口角解請訊懲通刺判罰胡洋銀五圓著具以後不再犯賭切結戴劉各罰二圓如數撥充某善舉○包探孔阿才禀稱董阿仁竊取許仁芝家大小銀譬釧四雙藏匿陳阿江處報捕後經小的緝獲人贓送請訊究許訴稱小的與董父同業現在董不務正業被其父逐出求卽究懲董直認行竊毫不知羞陳供稱小的實不知是竊贓故敢受寄通刺判令董管押一禮拜陳管押两日○四百四十五號華捕解在路拉客之無恥野雞流倡王雪香鄭金仙請辦王鄭二倡同供稱小婦人等皆鎭江人昨晚携手同行並不拉客通刺令赶緊自行回籍不得在滬逗留○包探顧阿六禀稱陳阿來替任介平所開洋貨店内某夥執役乘間竊取店中洋傘二十四頂布三匹經小的拘獲吊出原贓今特一併送究任訴稱陳係店中人不知尙竊别物否求卽嚴查陳供稱小的一時心地糊塗致犯此案通刺判令仍交顧探帶回捕房查明有無别情再行核辦○英商履泰洋行控華商穗泰洋貨號定貨不出薩副領事據情照會公堂通刺定於昨日會訊履泰西人訴稱本行曾由穗泰增大两洋貨號合定粗布一千包今增大之貨巳出清而穗泰所定五百包延不提出今請訊追穗泰號主某甲供稱號中與增大合定之布一千包早巳出清惟增大於去年逃避故未出貨履泰西人稱當出貨時增大出面有帳爲憑甲稱號中無人能操西語故倩增大傳述云以後四百包則由湘記出面旋由律師小威金生倩舌人辯之曰照滬上洋貨規例而言合定之貨各歸各出今履泰因增大逃逸故欲以合定爲由責令穗泰出貨殊爲不合但穗泰旣與合定卽不能置身事外可否令两造自行理處通刺與蕯君互相商議准如所請令两造自行商議如不妥洽則於下禮拜一覆訊 
[美界捕房紀事]  
　　本邑流氓王阿香與蕩婦愛雲私識如膠似漆形影不離愛雲稍有積儲漸被王騙去稍加白眼王遂捲其所有而逃愛雲四出追尋前晚遇諸天潼路互相口角扭入捕房捕頭訽悉情由立遣二百五十五號華捕押將愛雲所有零星悉數交還不復深究○昨晨有一小車裝載西式皮箱及圓筐方筥行至西華德路某號巡街華捕見無押送爰向車夫盤問車夫含糊以對捕令驅車至捕房捕頭略詢數言令押候查明核辦 
 
 
 

Page 5

 
 
夫洋藥一物産自泰西初流入中國人莫不知原爲百藥之引有益無損世人往往熬成藥膏装鎗呼吸或借以一燈相對消遣永日不知日久遂成痼疾世人喜嘗其中滋味而受盡洋烟終身之害屢屢求戒夺無良方雖投市售買各種方法林立而乃只有圖利之心豈有實濟之名本堂家藏良方獨秘三日大效半月斷根屢經屢驗救濟世人不可以數計方用眞正人參鹿茸燕窩玉桂龍涎香各種珍貴補養身體滋腎固本戒烟殺虫除癮之品配製精良無論男婦老幼身虚體弱及因病而食者無論十年愈年之宿隱一經服此丸三日腹中烟積面上黑氣無不退净所以半月烟癮全除令人聞烟反厭而覺飲食培增蓉顏清秀身體轉弱爲强○友人吸烟十年以來身體更覺異常虧弱而久患夢遺陽痿精寒之患時有戒烟之心難覔良方之切屢服市丸反生疾病余日敝堂所製藥丸價亷物美貧富相宜以廣救濟世人所製可試服數包莫作戒烟之心而作輕試爲念若何相宜乎友曰然面聞一經服此將十年之宿癮全除而陽痿夢遺之疾霍然而身體强壯可知余所製之丸較市上大有天淵之别眞可謂掃盡天下洋烟之大害也　鋪設上洋鐵馬路東首坐北朝南雙開門面發兑廣東益三堂主人謹識 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　恒豐燭店主案緝之控執事人顧文厚侵吞舞弊未　刺庭訊之餘判令將顧交差看管令秦將帳自核明復訊旣而顧長豐燭店執事人王應林等控秦顧開串圖賴通則准詞簽差胡坤傳齊人　於前晚訊究秦供稱童生係本邑人素以舌耕餬口上年五月　糾同身至帶鈎橋堍某絲棧司帳人某甲股開恒釁笞爥鋪原議各出資本洋銀二百圓於八月某日開張未及數月甲不願合股將資本洋銀如數拔出顧欲併歸童生一人童生自知無力再四却之迨至年終不敷開銷由童生代借洋銀三百圓當時顧曾允童生於本年另糾新股歸還售欵不料正月初十日因上年欠長豐燭鋪貨價洋銀二百二十圓王慺來坐索緊迨萬分童生不得巳出立約票一紙約正月杪爲期及查閱店中帳簿知顧侵用洋銀二百十七圓帳目均有弊竇是以扭案請追王訴稱上年八月起與恒豐往來陸續欠去洋銀二百二十圓年終分文不付　年正月初十日由秦親立約票一紙以正月杪爲期局期向案秦等仍然游約且心懷叵測與顧串同希圖諉賴先將顧扭案控告今奉傳質伏　究追况秦向來身家殷實係有意朋串春陽燭鋪執事人沈成章訴稱被恒豐拖欠貨價洋銀一百餘圓戚祥泰紙號主戚如江訴稱小的曾被　豐欠去錫箔紙貨洋銀八十餘圓施穗記供稱小的係密波人向操燭業上年八月由顧延至恒豐司帳因乏人擔保存押櫃洋銀五十圓上月案顧涉訟後所有店務暫由小的代理通刺問施曰究竟開　以來虧本若干顧　用若干答稱店中略有虧耗尙無大碍顧實侵用二百餘圖均係嫖賭花銷現在久長豐等上項往來約共四百餘圓所有放出各帳約有三百餘千文存貨及生財約值二百餘千顧俯首無詞惟求恩典通刺判令將秦交原保戳人保去令將放出各欠赶緊收取一圓將生財存貨等或盤或賢速爲料理延干咎戾顧押追侵用洋銀二百十七圓如有願人錢两保者姑准保出○潮州人吳子章控李桂生誘拐　于項氏宋通刺庭訊之餘判令將李交差管押旣而李母沈氏將項氏尋交通刺於前晚升堂研究吳訪稱小的家在潮州向來僦屋治下觀音閣馬頭開設小烟館前者赴嘉興城内娶項氏爲室巳將十載生有一子邇被李引誘成姦上年八月由小的親自捉破本欲送請究辦因思顔面攸欄故隱忍不言不料李轉大彌天於二月初一日乘小的忙亂之際將妻子誘出藏匿小的四處訪尋杳無蹤跡後幸友人憂阿三前來通信始知李將妻藏匿著名嶬媒邢阿大家及小的尋至邢家李早巳聞風移匿爲此情急將李扭案奉訊管押著交今旣其母將妻尋獲求從寛辦項氏供稱小婦人係嘉興人與吳姘識有年此次吳將小婦人領往廣東小婦人不願隨往思暫回母家李周氏供稱小婦人係湖州人丈夫逝世有年全賴兒子桂生奉養前者老爺將兒子訊押後小婦人急訪尋項氏下落七日前得悉氏匿跡新閘急往尋獲扭案現求老爺格外恩興將兒子從寛開總供畢叩首如搗蒜桂生供稱今奉訊明小的實係該死通刺著當堂具結交人保釋項氏交吳領回管束 
[法廨停訊]  
　　昨禮拜四本係法公堂訊期因葛　轉别有要公禀見道憲飭丁持片咨照捕房並祁繙譯官停訊一期　　　　　　　○ 
 
 
 

Page 10

 
 
   
 
 

Page 11

 
 
   
 
 

Page 12

 
 
　　　　　　　　　　　○　督松等奏　　　　分撥　　　　　　　○　　　奏　　　　　　　　　　　　　　　州摺○又奏遵以委用知縣請署知縣摺○又奏請人員到省情形未諳留省學習片○三月初六日上罷　　等廂曰　　　　引見○意公玉書各假滿請安○啓秀因伊姪文職用謝恩○湖南臬司俞廉三請　訓○陳其璋手　初預備召見○君　軍機俞廉三陳其璋李善初○○頭品頂戴漕運總督臣松椿頭品頂戴湖廣總督署理陳江總督臣隕之洞頭品頂戴江蘇巡　臣奎俊跪奏爲蘇省光緒二十年冬漕米石分撥河運籌議辦理章程恭摺仰祈聖鑒事竊照蘇州等屬奉居冬漕照案提撥米　十萬石循行河運業經臣等於籌議新漕本折兼解案内聲明奏報在案兹據署蘇州瀋司黄祖絡蘇松　　吳承潞曾詳稱蘇省　十年分冬漕提撥河運米石現經秉公核議除元和常熟照文無錫四縣所收漕米本色較多川沙嘉定寳山三　縣米數無多靖江　向不起運丹徒縣糧留支旂管兵米均毋庸核派外其有漕之長洲吳縣吳江震澤崑山新陽華亭奉賢婁縣金山上海南匯青浦武　陽湖金　江陰宜興荆溪丹陽金壇溧陽太倉鎭洋二十四州縣均匀攤派米一十萬石飭令前赴寳應等處探賈籼米就近撥交民　變兌委員騐米雇船受攬承裝事亦繁重應仍叅仿成案厘訂章程俾有遵循所有騐兌押運事宜遴委候補知縣江錫珪會同各員　押開行催趲駛抵山東黄水穿運之處候汛北上但運道綿長節節淤墊築壩抬蓄挑挖灌送各事宜最關緊　　現　臣等札行淮揚　州二道頂爲籌欵挑辦惟山東省河道淺處應由東河督臣山東撫臣嚴飭管河各州縣認眞挑浚務期一　潔　並預雇剥船以備　淺起剥仍由蘇糧道馳往清江督催放關嚴飭在事各員沿途梭巡催　該道卽由陸路徑赴天津通州辦　　運糧米交兌事宜俟河運米石行抵通州接　交倉以期两無貽誤　　章程十條會詳請奏前來臣等復核無異相應開繕清單恭呈御覽此外如有去數事宜容再隨時奏明辦理除咨明户部糞照鑒分别咨行騐敕防護外謹合詞恭摺由驛其陳伏乞皇上　鑒訓示謹奏奉 
硃批户部知道單併發欽此○○劉樹堂片再查信陽恊副將誩劄豫省之南界　楚省山徑紛歧時有匪徒出没控制巡防均四緊要且現當整飭戎行之際尤須選擇將才查有臣　中軍叅將玉壽營務諳練緝捕勤能曾任汝寗營叅將於南路情形最爲熟悉以之調署信陽恊副將實於營務有稗所遺中軍叅將駐劄省垣爲各營領補有表率訓練之責亦非明幹之員不足以當斯任查有備陽恊副將　斯明曉暢戎機營務練達以之調署臣標中軍叅將亦堪勝任除分檄飭遵外理合附片陳明伏乞聖鑒謹奏奉硃批兵部知道欽此○○頭品頂戴陜西巡撫臣　傳　跪奏爲遵照部駁循例以候補班前知州請　知州以重地方恭摺仰祈聖鑒事竊查隴州知州　愼　於光緒十九年十月初三日病故開缺當經臣以候補班前知州趙章華與期缺不　相宜請以候補知州錢祖壽奏補在案奉硃批吏部議奏欽此兹准吏部咨稱各省請補之員不在例准聲明之列所有請以在任候補知州布政司理問錢祖壽請補隴州知州之處應毋庸議其隴州知州員缺行令按班揀員吏補等因前來自應遵照辦理責例開各省道府同知直隷州知州通判知州如係奉旨命往或督撫　明留於該省候補省無論應題應調應選之缺准該督無先備酌量補用又道府同知直隷州通判知州遇有病故休選缺出時先儘候補班前酌補一人次將候補正班酌補一人於酌補候補班前時先用報捐候補班前銀捐候補班前無人始用常捐候補班前常捐候補班前無人再以勞績候補班前之員酌補文奉到新　　道府以　未入流輪班補次無論何項到班仍以五缺計算先用鄭工新班遇缺先二人海防新班先一人無人用　工新班遇缺先人員　補五第四缺海防卽海防先分班輪用一人第一輪用海防卽人員第二輪用海防先人員海防先無人仍用海防卽人員海防卽無人用　例銀捐遇缺先人員如無用舊例銀捐遇缺人員再無人過班卽　用各項輪用班次一人以五缺爲一遇又新海防章程内　報捐各項班次人員應　接鄭工捐挨次補用又奉到新章將知州攺爲留補二次咨選一次以二缺爲一週各等語查上次隴州知州缺山輪應候補班前到班因候補班前知州無人過班以候補本班知州龔愼圖准補在案今隴州知州一缺係奉到新章後第二次由缺查知州一班鄭工及新海防遇缺先售海防新班先新班卽舊例銀捐遇缺先遇缺卽新舊例銀捐并常　候補班先均各無人應用候補班前之人查候補班前知州班内名次在先之雷天蔭於光緒十八年請假回籍修墓迄今尙未來省例應扣補朱蔭棠於二十年五月二十二日起復到省係在出缺之後例不准補候補班前知州班内僅有趙章華一員自應遵照部章以該員請補查趙章華現年三十一歲係湖北羅田縣人由俊秀於光緒三年在湖南新騐黔捐局運例報捐監生加捐貢生中書科中書雙月選用因投効陜西回原提督軍營于克復新疆烏魯木齊吐魯番各城案内出力蒙前陜甘督臣左宗棠奏保六年正月三十日奉上諭趙章華著以知縣分省卽補欽此十年十一月于收復伊犁新疆大定案内出力蒙前伊犁將軍金順奏保十一年二月初一日奉上諭卽補知縣趙章　著免祖本班以知州歸軍功候補班前先補用並賞戴花翎欽此離營請咨赴部　遵鄭工例捐指陜西十五年十月二十八日蒙開派大臣騐看堪以分發省分歸候補班前先補用十一月十六日引見奉旨著照例發往欽此二十日領照起程十六年二月初二日到省試　期滿業　加考甄别堪以留陜補用在案其前署磚坪廳通判卸事後交代巳據後任結報清楚查該員才具明祈今遵照部應以之請補隴州知州與例相符等情由署藩司曾鉌署臬司松將會詳前來相應奏請天恩飭部核復以符定例再該員係候補班前知州請補知州銜缺相當毋庸送部引見合併聲明所有遵照部駁循例請補知州緣由謹曾同陜甘總督臣楊昌　　摺具陳伏乞皇上聖鑒訓示謹奏奉硃批吏部議奏欽此○○頭品頂戴陜西巡撫臣鹿傳霖跪奏爲遵照部駁查明　以委用本班知縣請署知縣以　地方恭摺仰祈聖鑒事竊查汧陽縣知縣李端築調補鳳縣知縣所遺汧陽縣員缺前經臣照例按班以委用本班知縣碩山具　請署在案兹准吏部咨覆以陜省委用知縣班内尙有到省在先之員例應先儘署理未據聲叙有無各項事故行令聲覆到　再行核辦等因前來遵卽行司查照兹據查明委用知縣名次在前之記佩係同治五年十二月初四日到省前以本班請署岐山縣知縣其次况瀚丁憂回籍尙未起復再次陳錫蘭歸保儘先補用赴湖北海捕久未回省再次吳俶倍遵例捐歸儘先補用前巳准署澄　縣知縣再次楊金和早巳病故前經在於試用季報册内報部扣除此外再無名次在先之員所有汧陽縣知縣一缺自應仍以委用知縣碩山署理該員現年六十六歲係鑲曰旗滿州瑞元佐領下人由附生中式咸豐戊午料順天鄉試第八十二名舉人由揀選知縣赴部註册投供候選同治七年揀發案内蒙欽派大臣揀選挑取於五月初八日帶領引見奉旨著發往陜西以知縣差遣委用欽此是年十一月初九日到省光緒元年丁憂請咨回旗守制七年六月初九日起復到省歴署懷遠延川等縣知縣各任内交代均經後任結報清楚查該員老練安詳樸誠勤愼以之請署汧陽縣知縣與例相符亦堪勝任等情據署藩司曾鉌署臬司松壽會詳請奏前來相應　懇天恩敕部核覆准以委用本班知縣碩山署理汧陽縣知縣實於地方有裨仍俟試署期滿如果稱職另請實授至該員係知縣請署知縣銜缺相當毋庸送鄧引見合併聲明所有遵照部駁查明仍以本班知縣請署知縣緣由謹會同陜甘督臣楊昌濬恭摺具陳伏乞皇上聖鑒訓示謹奏奉硃批吏部議奏欽此○○鹿傳霖片再部選人員領憑到省或留省察看或派委各項差使例應奏咨立案兹查有新選三水縣知縣王國恩於光緒二十年六月分選授今職領憑起程十二月十八日具報到省例應飭赴新任惟查三水縣地僻民頑詞訟較多兼之現辦保甲鄉團一切事宜尤關緊要該員甫經抵陜地方情形未能熟悉未便遽令赴任致滋貽誤應請將該員留省以資學習等情據藩臬两司會詳前來臣覆覈無異除咨部查照外謹附片具陳伏乞聖鑒謹奏奉硃批吏部知道欽此 
 
 

Page 13

 
 
[光緒二十一年三月初七日京報全錄]  
　　宮門抄○諭旨一道錄前○兼護湖督譚奏劾庸劣各員摺○又奏佐雜教職均未叅劾摺○又奏有驛州縣添設要站摺○護雲督岑奏委署藩篆片○兼湖督譚奏委署知縣片○護雲督岑奏委辦營務片○又奏請免　災田糧摺○雲礦督辦唐 
奏米價平减遵旨赶辦京銅摺○又奏兌收湖北河南銅本銀片○東撫李奏起運漕糧數目摺○簡衣文奏留司庫筆貼式片○三月初七日内務府國子監廂紅旗值日無引見○薛允升張仁黼敬昌花尙阿各假滿請安○翁同簡　各謝署缺恩○陠公致祭明陵請訓○椿壽請假五日○立山續假五日○瑞洵請假十日○掌儀司奏初十十一日祭奉先殿載瀛載津行禮○召見軍機薛允升廖壽恆○○頭品頂戴兼護湖廣總督湖北巡撫臣譚繼洵跪奏爲甄劾庸劣不職各員請旨卽行革職恭摺仰祈聖鑒事竊照州縣之政治關　民生之休戚牧令不得其人地方必致貽悞兹據署湖北布政便陳寳箴按察使瞿廷韶會詳查有通山縣知縣劉煥章性情暴厲苛察自矜使酒任性審理案件聽斷多不平順動輙濫刑科罰連利要爲又宣恩縣知縣王　意於勸辦順直賑捐曁積榖育嬰等事並不分斷妥爲辦理親赴各鄉設爲夫馬幫費名色任意苛派　累民怨沸騰幾致釀事當將該員等先行撤任派員前往密查接據委員禀覆　該管道府揭報情形相同似此庸劣不職亟應糾叅以示懲儆等情詳請奏叅前來臣覆加訪查無異均未便姑容相應請旨將通山縣知縣劉煥章宣恩縣知縣王志章一併革職以肅官方如蒙俞允所遺通山宣恩两縣知縣均係選缺照章應一留一咨請將通山縣缺扣留外補宣恩縣缺送歸部選又湖廣總督係臣兼護毋庸列銜合併聲明謹恭摺其陳伏祈皇上聖鑒謹奏奉旨巳錄○○頭品頂戴兼護湖廣總督湖北巡撫臣譚繼洵跪奏爲湖北省光緒二十年分實缺教職佐雜均未叅劾據實陳明恭摺仰祈聖鑒事竊查定例甄别教職佐雜各按該省缺額以百二三爲率叅劾及數者免議如該省果無應行叅劾之員令該督撫學政切嘗聲明等因湖北省教職一百四十缺每年應甄别去任三四員佐雜二百零五缺每年應甄别去任四五員兹查光緒二十年分實缺教職佐雜各員均尙循分供職是以未經叅劾據署布政使惲祖翼署按察使瞿廷韶會詳前來除仍飭隨時確查如有衰庸不職之員另行叅辦外理合會同湖北學政臣龎鴻文恭摺具陳伏祈皇上聖鑒再湖廣總督係臣兼護勿庸列銜合併陳明謹奏奉硃批吏部知道欽此○○頭品頂戴兼護湖廣總督湖北巡撫臣謂繼洵跪奏爲湖北有驛州縣添設要站馳遞軍報以期迅速恭摺具奏仰祈聖鑒事竊准兵部咨軍機大臣面奉諭旨近年各省驛站遞送文件往往遲延　屬廢弛著兵部通行各該督撫等認眞整頓所有人夫馬匹務當一律精壯遇有一切緊要文報迅速馳送不准稍逾時刻其有軍報經行處所著酌添馬撥以速郵遞欽此欽遵咨行到臣當卽轉飭遵辦伏查湖北地當孔道南北通衢平時文報絡繹馳遞最關緊要經臣督飭臬司隨時委員認眞稽查所有人夫馬匹均屬精壯在站應差又報隨到隨遞不准稍事覊延現值倭氛不靖軍報尤爲緊急自應遵添馬撥以期迅速免悞事機擬卽飭令由北入境之應山襄陽由南入境之黄梅以及中間經行有驛各州縣一體遵照各於適中之地添設要站卽在各本驛内選撥健夫快馬常川伺應如本驛原設夫馬不敷分撥隨時報明酌量添庸遇有軍報飛速驛送不准片刻遲延一俟軍務告竣卽行裁撤據署湖北按察使瞿廷韶具詳請奏前來除咨户兵二部查照並飭各屬遵辦外理合恭摺具奏伏乞皇上聖鑒再湖廣總督係臣兼護毋庸列銜合并陳明謹奏奉硃批該部知道欽此○○岑輒寳片再臣現接護督撫蒙務所遺藩司員缺自應委員署理查有　　司糧儲道英奎老成諳練堪以暫行兼署並照常會同原派道員辦理善後厘金两局事務以專責成除檄飭遵照外謹附片其　伏乞聖鑒再雲貴總督係臣兼護勿庸列銜合併陳明謹奏光緒二十一年正月十八日奉硃批知道了欽此○○譚繼洵片再署房縣知縣李恒富調省另有差委所遺該縣印務亟應委員往署以重職守查有署沔陽州事本任保康縣知縣葛振元才具練達辦事認眞堪以署理據署布政使陳寳箴署按察使瞿廷韶會詳前來除檄飭遵照外謹附片其陳伏祈聖鑒再湖廣總督係臣兼護毋庸列銜合併陳明謹奏奉硃批吏部知道欽此○○岑毓寳片再雲南管務處係臣總理臣現接護督撫篆務自應另行委員辦理查有兼署藩司英奎堪以委令代辦臣仍隨時督同認眞整頓以肅營伍而飭戎行除檄飭遵照外謹附片具陳伏乞聖鑒再雲南巡撫係臣護理毋庸列銜合併陳明謹奏奉硃批知道了欽此○○兼護雲貴總督護理雲南巡撫按察使臣岑毓寳跪奏爲中甸廳　　災田糧籲懇天　俯惟蠲免以舒民困恭摺仰祈聖鑒事竊查上年六月中甸廳屬大小中甸境等村田畝被電被水成災業經前撫臣譚鉤培將委員會勘籌賑大槪情形附片馳陳在案　據兼署布政健英奎會同署糧儲道李肇錫詳稱據中甸同知李昌運會同委員試用府經歴車士琛將勘明被災田糧造具册結由該管道府核明層遞加結會詳請奏前來臣查中甸廳屬大小中甸境等村被災田畝應徵秋糧米九石五斗　應徵差發銀十三两五錢零均係十分成災若照常徵收民力實有未　合無仰懇天恩俯念民情困苦准將光緒十九年分應徵前項銀米如數豁免以舒民困除册結分送部科查核外所有請免中甸廳屬被災田糧缘由謹恭摺具陳伏乞皇上聖鑒訓示再查該廳係極邊夷地認納差發向無田地頃畝科則之分又雲貴總督係臣兼護毋庸列銜合併陳明謹奏奉硃批著照所請户部知道欽此○○三品頂戴督辦雲南礦務臣唐炯跪奏爲現在米價平减遵旨嚴飭公司赶緊採辦京銅恭摺仰祈聖鑒事竊臣於十月二十九日承准軍機大臣字寄光緒二十年九月二十九日奉上諭户部奏遵議雲南辦運京銅情形一摺據稱滇省辦銅每年解至两批本年雖據報解两批而能否運到一批尙難預定至所報米價則與該省月報之案加至二十倍所稱鎭質則與從前出銅之數减之十數倍顯有不符請旨嚴飭整頓等語京局鼓鑄需銅萬緊迭經嚴諭唐炯增批辦運現在洋銅停購專恃滇銅解京應用唐炯自當竭力經管何得託詞諉卸著卽懔遵迭次諭旨認眞整頓設法採練務使京銅按年增批起運以供鼓鑄倘有延悞卽著户部奏明請旨從嚴懲處决不寛貸至本年所撥各省銅本銀两或尙未解齊或未據報解並著户部嚴行咨備如各該藩司任意遲延卽著指名叅處原摺著抄給唐炯閱看將此諭知户部並諭令唐炯知之欽此欽遵寄信到臣跪誦之際惶悚莫名伏念臣奉命來滇於今八載京銅舊額未能遽復夙夜捫心方深悚惕仰蒙聖慈不卽予嚴髓自顧僥倖巳屬萬分更何敢昧良藉詞諉卸前奏米貴礦薄祇以公司苦累情形不能不據實上達以繫其心俾免懈弛凡此微忱自在聖明洞鑒之中公司開辦　硐皆在東川威寗及附近省城之易門其永北會理悉係採買現在省城米價每市石减至十八两零東川减至七两零若得雜糧豐熟尙可冀價减如常臣巳嚴飭公司赶緊採辦京銅緣由理合恭摺具陳伏乞皇上聖鑒謹奏奉硃批户部知道欽此○○唐炯片再據署布政使岑毓寳詳稱天順祥商號匯解湖北河南銅本銀各二萬两於十一月十六二十三等日兌納收訖理合附片陳明伏乞聖鑒謹奏奉硃批户部知道欽此○○山東巡撫臣李秉衡跪奏爲恭報山東省光緒二十一年起運二十年分漕糧數目恭摺仰祈聖鑒事竊准户部咨將起運光緒二十年分漕糧數目先行奏報等因當經飭查去後兹據督糧遭恩燾詳請山東省光緒二十一年起運二十年分漕糧除因災豁免蠲緩及奉撥廣仁善局米石外實徵大漕並薊糧改運京倉米二十六萬四千一百二十六石五斗七升二合一勺造册呈請奏咨前來臣覆查無異除清册咨部查照並催令速迅兌運依限開行北上外所有起運光緒二十年分漕糧數目緣由謹恭摺具奏伏乞皇上聖鑒謹奏奉硃批户部知道欽此○○文照片再奴才衙門司庫筆帖式庫使等員向例五年任滿呈請内務府揀員更換其當差勤愼之員應經各前織造隨時附片保留二年仰蒙俞允在案兹查筆帖式瑞廕於光緒十五年十月初十日到任扣至光緒二十年十月五年期滿應卽呈請更替惟查該員妥貼安詳熟習織務本年迭奉傳派要需該員在局照料尤爲得力合無援案仰懇天恩俯准將筆帖式瑞廕暫留一年以資熟手出自高厚鴻慈是否有當謹附片具陳伏乞聖鑒訓示遵行謹奏奉硃批著照所請該衙門知道欽此 
 
 

Page 14

 
 
[光緒二十一年三月初八日京報全錄]  
　　宮門抄○諭旨三道錄前○御吏齊奏保奬獲盜出力官紳摺○又奏保奬獲盜出力官紳摺○又奏請飭定五城揀補章程摺○司業瑞奏各省請建專祠迹涉寛濫請旨飭禁摺○將軍富奏請奬籌餉出力人員片○又奏請免繳捐復銀两片○三月初八日○理藩院鑾儀衞光祿寺正藍旗值日無引見○崑岡假滿請安並謝署缺恩○裕德延侯李端棻馮文蔚徐致靖樊恭煦明安各假滿請安○山西巡撫張煦到京請安○良伯等口外賜奠回京請安○恭王澤公德魁各續假十日○召見軍機　張煦田志肅之○○巡視北城山西道監察御史臣齊蘭等跪奏爲遵保獲盜出力官紳請旨奬勵恭摺仰祈聖鑒事光緒二十年十二月十六日准步軍統領衙門移稱據北營叅將鵬展遊擊王長蔭督飭候補守備郭玉魁等會同前署北城副指揮徐成立紳十趙景濂等拿獲結夥持械刃傷事主搶刦多贓盜犯劉立莊等一案又據把總凌秀等會同前南管都司曾崇蔭拿獲劉立莊等案内盜犯馬二等五名傳同被刦事主解經步軍統領衙門奏交刑部審辦嗣准刑部訊明將各犯按律定擬罪名於光绪十九年十二月二十一日具奏奉旨劉立莊李三卽李三仔沈二馬二楊二王三卽三摃仔均擬斬决梟示張七狗兒著卽處斬餘依議欽此欽錄鈔錄原奏知照前來並聲明拿獲此案之文武員弁應得奬勵由各該衙門自行辦理等因開列獲盜官紳銜名清單移會到城臣等查該司坊紳董等均能不分畛域弋獲巨盜多名緝捕尙屬勤舊未便没其微勞自應照章分别請奬以示鼓勵而昭激勸謹將尤爲出力各員繕具清單恭呈御覽伏候飭部核覆施行再此摺係臣城主稿會同南西二城辦理合併聲明謹恭摺具陳伏乞皇上聖鑒謹奏　○○巡視北城山西道監察御史臣齊蘭等跪奏爲遵保獲盜出力官糾請旨奬勵恭摺仰新聖鑒事光緒二十年十二月十六日准步軍統領衙門移稱南營叅將鮑湧泉等督飭前南營都司曾崇蔭會同北城揀謂副指揮張翊昌南城紳士閻太古等拿獲結夥持械白晝搶刦刃傷官兵賊犯破頭李六等一案傳同被刦各事主解經步軍統領衙門奏交刑部審辦嗣准刑部訊明將該犯按律定擬罪名於光緒十九年十一月初四日奉旨李六卽破頭李六著卽處斬梟示餘依議欽此欽遵鈔錄原奏知照前來並聲明拿獲此案之文武員弁應得奬勵由各該衙門自行辦理等因開列獲盜官紳銜名清單移會到城臣等查該司坊紳董等均能不分畛域弋獲巨盜緝捕尙屬勤奮未便没其微勞自應開章分别請奬以示鼓勵而昭激勸謹將尤爲出力各員繕具清單恭呈御　伏候飭部核覆施行再此摺係臣城主稿會同南城辦理合併聲明謹恭摺具陳伏乞皇上聖鑒謹奏○○巡視北城山西道監察御史臣齊蘭兵科掌印給事中臣唐春森跪奏爲請旨飭部詳定五城揀差委人員借揀補章程恭摺仰祈聖鑒事竊臣城前出有北城副指揮一缺經都察院堂官督同臣等遴選得人地相宜之借揀副指揮張翊昌請補當卽咨查吏部該員於出缺月分是否在部投供有無各項事故等因去後嗣經吏部覆稱以該員與例未符駁令另補查吏部則例内開其西北两城缺出應將借揀之員揀補時適同月該員等原班輪選到班仍先儘原班選用其該城應行揀補之缺卽令另行揀員請補按此條例如果該員等原班適同月並末輪選到班則毋庸另行揀補矣足見借揀人員原無不准揀補之說又查則例内開遇有中東南三城正副指揮吏目缺出輪用應補時應補無人正指揮則將候選進士知縣對品之通判借選副指揮則將候選舉人知縣候選州同借選吏目則將候選禀增附出身正從九品並捐納候選正從九品借選乃部章旣有借選之例則借揀人員本無不准揀補之說更爲明矣兹張翊昌請補一缺經部議駁是借揀人員終無補缺之期揆之情理未免向隅除巳遵照部駁别行揀員請補毋庸更議外惟查臣城借揀差委人員遇有奉派各差無不矢愼矢勤奮勉將事其才堪勝繁者頗之乏人若令永無得缺之日實不足以資鼓勵將來差委乏員必致無人就揀相應請旨飭下吏部嗣後遇有西北二城司坊官員缺出所有借揀差委人員如果人地相宜不論有無得保儘先揀補案據卽准一律揀補核與吏部定章亦屬相符庶足以昭公允臣等爲鼓舞人材起見是否有當伏乞皇上聖鑒訓示遵行謹奏○○國子監司業奴才瑞洵跪　奏爲各省請建專祠迹涉寛濫請旨飭禁以重祀典而勵臣職恭摺上陳仰祈聖鑒事竊維我朝褒嘉忠藎恩渥飾終凡遇文武諸臣宣力盡命特准建祠致祭式揚馨烈風示臣民甚盛典也自非勳勞在國遺愛在民大節懔然誠未容濫膺饗蔫去年三月初五日禮部奏駁巳故提督王化成毋庸立傳附祀一摺欽奉上諭史館立傳及專祠附祀原以褒揚功績昭示來兹旣據禮部奏稱王化成並無殊勳異績可紀所請立傳附祀之處卽著毋庸置議欽此仰見我皇上綜核名實之至意欽佩莫名奴才伏查昭忠功臣專祠國初僅於京師敕建厥後漸及直省並皆出自特旨矜重異常至於今日籲請之疏充楝汗牛蓋亦幾乎　黷矣核其志行非盡死事仗節之忠勤肆其鋪張不過察吏整軍之事跡且有文筆平沓不工粉飾者直以尋常應盡之職詡爲經世罕見之功一似文臣但辦一事武職但打一仗卽可勒之鼎鐘奉以俎豆者劣紳附勢而具呈大吏徇情而妄奏致以崇德報功之鉅典祇成酬恩市惠之私圖倘使魂魄有知叨胃馨香亦必愀然不安汗顔泉壤奴才檮昧以爲專祠之典宜待有功屆兹方難未清尤恃此以激勸戎行培養節氣若以循分供職照例辦事之員僣著績旗常畢命疆塲者同享春秋之祀不惟無以杜天下詐僞之萌且無以爲酬答功臣之地似宜量加裁制特示優崇若云政績昭著未忍就湮則名宦鄉賢成章具在及年題請亦足以慰藉勸勞昭兹來許至若建立專祠終當取自　聖裁未容臣下徇私效尤籲請也相應請旨嚴加飭禁毋許擅陳並擬嗣後凡立祠者先祈降付禮臣叅考事功據實議奏　朝旨所許然後奉行庶可以防遏無徵顧彰實行我皇上愼重祠祀俾爲臣者知　恩章之不可倖激爭自濯磨竭誠以圖勳建揚勵人材之道似亦行乎其間矣是否有當恭摺具陳伏祈皇上聖鑒謹奏○○冨勒銘額片　再查前准户部咨欽奉諭旨甘肅關内外餉銀關繫緊要經户部分别餉數請飭依限報解著該將軍督撫等嚴飭各該司道按照部撥數目掃數解清如能依限完解卽由陜甘總督奏請奬叙等因欽此欽遵在案伏查甘肅新疆布政使僥應祺五六年來於塔爾巴哈臺應解新餉竭方籌撥按季派員轉運俾邊軍無枵腹之虞士卒得飽騰之樂洵屬異常出力兹塔爾巴哈臺九年邊防在事出力文武員弁擬分别懇恩從優保奬該藩司籌解軍餉無悞要需亦屬著有微勞可否援照各省藩司籌解甘餉全數解清之案從優奬叙之處出自聖裁奴才未敢擅擬其餘由新疆省解送塔城餉銀之文武委員跋涉山川寒暑遄征不無微勞足錄奴才擇其尤爲出力者分别列入清單隨案請奬合無仰祈　天恩俯如所請奬勵以昭激勸是否有當謹會同伊犁將軍奴才長庚隋片具陳伏乞　聖鑒訓示謹　奏　硃批覽欽此　○○富勒銘額片　再查頭品頂戴花翎記名簡放副都統前伊犁滿營恊領和陳泰緣事革職經奴才援照光緒十五年三月十六日十六年三月二十日两次恭奉恩詔奏請開復原官銜翎於光緒十七年八月初一日奉　硃批和陳泰着開復原銜翎枝該部知道欽此旋准兵部咨覆照准註册在案上年奴才富勒銘額調任塔爾巴哈臺經奴才長庚派委該員隨赴塔城辦理收遺巴爾魯京出尤爲出力隨摺奏請開復原官升階於光緒二十年二月十二日奉　硃批著照所請該衙門知道單四件併發欽此旋准兵部咨遵旨照准註册至開復原官之恊領和泰陳應補繳捐復銀两仍照例俟送部引見後方准補用等因咨行前來奴才伏查該員久歴軍營二十餘年前克復瑪納斯南北两城歴次剿辦竄匪勞績最著並辦理接收伊犁曁分界事務頗爲出力兼通清漢文義熱悉邊地情形此次派赴塔爾巴哈臺委辦營務於整頓營制操防布置邊卡一切事宜靡不細心規畫不遺餘力辦理均臻妥恊於奴才得收指臂之助查該員和陳泰才識諳練沈毅有爲洵屬邊防得力之員惟伊犁新疆各城駐防旂員有因案降革後奏請開復原官原銜者向未辦過補繳捐復銀两之案前伊犁惠遠城駐防滿管協領恩祥緣事革職後奏請開復原官並未補繳捐復銀两兹塔爾巴哈臺九年邊防請奬案内若不量予該員奬叙轉無以激勵人才奴才考核該員勞績取多出力最尤合無仰懇天恩俯准該員和陳泰免繳捐復銀两仍以恊領遇缺卽行坐補之處出自逾格鴻慈奴才爲邊防緊要需人佐理起見是否有當謹會同伊犁將軍奴才長庚附片具陳伏乞聖鑒訓示謹奏奉硃批覽欽此 
 
