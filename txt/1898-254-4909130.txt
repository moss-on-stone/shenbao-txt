# 1898 - 254 - 4909130

 

Page 1

 
 
[勸募徐海賑捐] [  申報館恊賑所謹啓]  
　　上年淮徐海一帶洪水爲災小民蕩祈離居慘難言狀經各省大善士解囊佽助以救窮黎中澤袁鴻始得苟延殘喘不謂瘡痍未復而霪霖又復成災計自四月下旬至七月初瞎雨盲風無時或巳麥難熟而不及搶割禾巳殖而盡受漂流下民果有何辜而迭遭此上欠之厄耶惟是大創之後生計更雜待哺嗷嗷朝不保暮若不設法籌欵解往災　則數百萬子民勢將盡塡諸溝壑两江督憲劉峴帥江寍藩憲胡方伯痌瘝在抱軫念災黎函致本恊賑所命爲籌集鉅資匯往施放伏望海内仁人君子同襄善舉再發慈悲節宴會之豪資省日用之浮費或多或少任意樂輸蓋賑欵能多得一錢卽災民可多活一命生死肉骨胥賴同人不獨本協賑所馨香以禱者也肅此佈陳伏惟德鑒 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新臬别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述己有美　收而於海防礦務諸學尙付闕如因更輯爲續編方今風會漸得事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名以巨卿之奏續通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學側　　院史學官制兵政諸門多室四十八卷分門别類詳愼校讐附于經世文續編之後倩本局印以新鑄鉛字現巳裝釘成書價目格外從亷計皇朝經世文編廿四本洋三元續編連三編世本洋三元單買　編六本洋一元在上海三馬路申報館申昌蘇申南北掃葉山房發兌 
[籌防新議]  
　　不富而强虚憍也不强而富誨盜也何以富則若商務若礦産若製造若鐵路何以强則若海軍若陸軍若民兵强與富國之標本也治病者必固其本而急則治標然必探病源察病勢熟權夫可急可緩可先可後可暫可久可張可弛之宜而後得所措手　禦侮者莫不曰兵吾爲兵計矣養無餉練無將教無善法摧敵無利器其究竟則惟無財故財何自莫不曰稅加稅乎則且盡中國之農之工之商之賈之士夫而吮吸之刻削之恐標未治而本先撥有識之士皆惄焉爲之憂於是齗齗言西法之利以爲四萬萬人告反是者齗齗言西法之害以爲四萬萬人告吾謂無所謂西法也吾中國之古制而巳吾中國之新政而巳新政一而可急可緩可先可後可暫可久可張可弛不一則標本之說存焉請言治標其綱三一曰籌餉釐金一政病華商而仇洋商動爲彼族所藉口加稅之阻於是焉起按國家歲入釐金一項約一千五百萬两然較商民所費僅得十之三統偷漏各數而核之僅得十之二又查光緒二十二年洋關稅項二千二百五十七萬九千两裁釐加稅以值百抽十詳可增入欵七百五十餘萬两卽如洋商議再裁進口半稅及船鈔無庸加徵外仍贏五百萬两印花稅爲各國所通行諒必無以拒我卽仿比國最輕之則除去收稅費用外可得銀千萬两合是两項共每年可增一千五百萬两難者曰誠如所言就釐金而整頓之使之涓滴歸公則可增之數必三四倍於千五百萬其利不尤渥耶則應之曰歸公者千五百萬　商民費五千萬以五千萬歸公則商民所費如一疋比例耳無以絶司巡之弊愈以滋商民之禍商務尙可問耶且整頓之說談何易易自攺隸稅可以來亦經數月而殊無整頓之實跡則無從下手可知阻滯少商務盛出口多四民　而國家亦得以應急需與爲厘金之說者孰得孰失孰是孰非自不煩言而解此第一節又若丁漕之平餘鹽課之規費果能悉數清釐較今欵可三倍除優加廉俸以期持久外尙可增歲入三千萬两此第二節驛站之費歲六百萬两果能責成郵政局儘力倠廣整飭規模一切公文皆歸寄遞則除歲省六百萬外郵政所得更屬不貲此第三節凡共得五千一百萬两二曰練兵談者曰不復海軍無以禦强敵而保疆　故今日要政莫先於海軍竊嘗考之德國海岸不過中國三之一巳有戰艦十五艘防艦十九巡船九報信快船十二砲船十雷艇一百四十五然猶慮不能當大敵中國不治海軍則巳治則必三倍之卽不然至少必如其數計大小二百有十艘姑通以中數十萬磅計共需英金二千一百萬磅合銀萬二千六百萬两益之以教練俸餉砲械藥彈煤薪等費窮十年之力尙不足以　此不然而購一艦造一艇無教練無卽制歲糜若干萬以供大吏之送迎亦得爲海軍乎哉則莫若治陸軍保海口使陸軍奈何曰有日本成法在日本近衞兵三千七百餘人鎭臺六其兵九萬六千五百人豫備兵後備兵國民兵不與也論中國之地當十倍其數先其所急宜酌設若干鎭爲前敵若盛京吉林庫倫科布多伊犂疏勒州等處各屯兵四五千大沽天津烟臺江陰等處各三四千福州厦門廣州瓊州等處各四五千龍州蒙自騰越札什倫布阿里等處各五六千此外則各省險要酌設鎭臺以資策應若凉州打箭鑪山海關多倫諾爾及武漢巫護漢中昆明等處皆是分各鎭所有之兵爲三種曰常備豫備後備民兵不能遽行則莫若就地募兵[  未完]  
[浙江巡撫奏變通武科議設學堂遵抒管見摺]  
　　頭品頂戴浙江巡撫臣寥壽豐跪奏爲變通武科議設學堂遵抒管見恭摺仰祈聖鑒事竊臣疉准兵部咨會議榮祿高燮曾胡燏棻等請攺武備科並黄槐森請攺試洋槍各節備錄先後議覆彚行令各省體察情形指陳利弊等因到臣正在飭議具覆間復奉電旨飭催迅速議覆等因欽此臣維周官比閭疾黨家出一人而爲伍两卒旅此古者兵民合一之制也而卿大夫以下又歲登其夫家衆寡帥由行役則合其卒伍簡其兵器德行道藝則中之過惡則糾之故其時無不就學之民亦無不知兵之士人才所由盛也後世文武畫分两途而武之中又分科舉行伍爲两途習武者漸不自重人亦從而輕之部臣深知其弊議寓科舉於管制合考試於操防誠反弱爲强一大轉機也臣竊謂非樞紐於學堂不可謹就部議熟權利害有宜酌議者四宜推廣者六而一遵聖諭作其忠義開其知識爲宗旨請縷晣陳之武生之額初病其寛今欲寓徵兵之制則又病其隘天下西北武風盛於東南以一省言浙之金衢温處台五府武風又盛於各府而各府州縣中亦各有多寡之差多則逾額十倍數十倍少有僅及額並不及額者今部議武童仍照額取中非珠遺卽竽濫耳擬請嗣後由學臣實核老生枝藝通府匀取挹彼注兹大抵不逾各府原額而止旣免遺濫之失卽跨考冐籍之陋風亦可息矣此宜酌議者一部議各省籌立武備學堂學習重學化學格致輿地等學分馬步砲隊槍隊工程諸科又謂會試之例以槍砲中靶之數爲斷查槍砲合操而外打靶最爲切要彼國所謂射的學也然　特其一端耳且旣設學堂而不一試其所學恐仍襲向時默寫武經之具文臣近閱日本陸軍學校規制必小學校中學校畢業後始得考選入民立之成城學校官立之地方幼年學校中央幼年學校卒業始編入聨隊以次入十官學校　臣學校限滿復擇尤入陸軍大學校以儲將帥之選彼之士官卽我之武進士也自 
 
 

Page 2

 
 
小學校七級而升士官無不選之於學堂迨入士官後猶有大學校之肆習其不僅憑中靶明矣卽我武備學堂亦有内外二課内堂講軍械理法地理測繪戰守機宜古今戰事外堂習體操隊伍槍砲應請攺試操靶爲外塲以學堂所課者爲内塲存内外之名而袪其弊此宜酌議者二槍砲之禍烈矣部臣前奏原有槍枝砲位必須存放學堂不　私自　回之語防患不可謂不周而議覆黄槐森奏又准洋槍由士子購買夫該生等平日未嘗學問獷悍習成駕馭本自不易一旦授以利器准令自行演習設有借習武爲名挾私鬭狠聚衆抗官槍桿縱有姓名亦復何從禁止臣於此次接准部文後卽經通飭籌議間有數處覆到者皆以此爲慮竊謂此項槍枝總宜官爲製備小學堂需用無多酌量頒給輪流試演祇准在堂肄習不准携帶出門如遇合操打靶由營借用並令地方官隨時到堂稽查督同閱試至考試所用槍枝自以新式後膛小口徑　　爲最而各省軍營此種槍枝正復不多恐尙不敷巡防之用焉能遍給學堂擬准暫發前膛學習各武童如能演放熟習中靶合度即可拔限　尘俟遂到省堂再行教演初式蓋槍操隊伍打靶諸技果無間斷數月卽可教成並不多耗時日也至後膛快砲更屬寥寥暫可不試若該武生由他處學堂出身或經外洋閱歴能自施放者省試時准令操塲虚演手足輕便老誠無訛便爲合格惟無論如何各省槍砲廠必須酌量設法國設一律眞造新式不獨供教演之需亦以備軍中之用此宜酌議者三此摺未畢 
[造就人才]  
　　京師訪事人云七月初間五城察院公同示諭勸辦京師小學堂或獨力捐建或集資經始俾寒酸之有志向學者均得入學肄業將來風氣漸開人才當不難濟濟也又南横街公立八旗奉直小學堂定期七月中旬續傳各學生擇期入學綜計先後三班學生巳有六十人之譜矣 
[備修則例]  
　　京師訪事人云前者皇上令各衙門删定則例嗣復降旨嚴催於是六部奏派纂修則例官並飭各司速查稿案　送則例館以備陸續赶辦日來各司司員書吏辦理案牘殊爲忙碌也 
[裁汰冗員]  
　　安慶訪事友人云皖撫鄧大中丞自奉諭旨裁汰冗員後當卽規畫一切查明遵辦兹巳定議應裁各缺計按照磨安慶府照磨徽州府同知安慶廬州寗國池州太平五府督糧通判和州州同廣德州州判無爲州州同壽州州同桐成宿松潛山休寗歙縣婺源南陵當塗合肥阜陽十縣縣丞潛山宿松太湖望江祁門黟縣績溪寗國太平旌德南陵貴池銅陵東流建德石埭繁昌當塗蕪湖巢縣廬江合肥懷遠定遠靈璧潁上太和霍邱英山霍山盱胎天長五河來安含山復設教諭三十六缺安慶徽州寗國太平池州廬州鳳陽六安滁州和州廣德懷寗桐城歙縣休寗婺源宣城涇縣無爲州宿州毫州全椒二十二府州縣復設訓導及宣城主簿以上共計八十一缺現擬一律裁撤巳行知两司查照辦理惟武職應裁各缺則尙未悉也 
[身世之感]  
　　京師訪事人云文待御悌前因奏叅工部主事康有爲不愜聖意降旨令歸原衙門行走七月初十日侍御重蒞農部副郎之任攺調河南司行走到署後卽與同寅諸君暢叙竟日大抵慨事局之艱難覺生性之迂拙自謂如蘇長公之滿肚皮不合時宜俟送部文書到日卽當呈請賞假退守園林不復作長慶老郎之計矣 
[整頓保甲]  
　　杭州訪事人云浙省保甲提調郭太守懷珠因杭地米糧騰貴竊賊繁多遂加意隄防時飭各總巡局巡員認眞巡緝并以各烟館爲藏垢納汚之所匪徒類多混迹其間爰於每晚二更時勒令一律息燈如敢不遵立卽查封館中東夥姓名年貎造具清册呈送各局隨時稽查倘或不符嚴加懲究又各客寓飯鋪有人投宿須令覓得的實保人方准容留否則概行謝絶并設循環簿間日一換藉資查察禁各差役藉端需索及受賄容隱一面出示曉諭俾衆咸知去莠安良太守有焉 
[勒緝逃犯]  
　　安慶訪事友人云懷寗縣監内收有姦拐要犯戴發者某大令之幹僕也本月十七日之夜乘禁役疏防扭斷鐐銬越墻而遁縣尊顧明府聞報立卽傅齊禁卒差役嚴刑訊鞫一面飭捕分投查緝未知鴻飛冥冥弋人可得而簒否 
[江陰南菁書院特課案]  
　　江蘇學政瞿子玖大宗師以近來時事多艱需才孔亟爰設特課分類命題令江陰南菁書院肄業生及蘇省膠庠學子皆得按題呈藝以覘經濟之才前經本館將各題錄之報簡兹悉課卷巳經繳齊由大宗師評定甲乙發案榜示友人抄錄超特等名次郵寄本館爰爲照錄於後内政超等三名趙寛潘敦先蔣維喬特等十四名顧倬陳經單鎭强敦儀徐　王兆芳余宏淦殷葆誠徐安仁朱錫麒蔡寅程起鵬許國英何鑌生外交超等二名裴煕琳李青藻特等十二名張家鎭費廷璜章鍾祍楊體仁蔡文森錢學翰胡玉瑨陳延昌許國英錢祥葆趙世修尤志選理財超等一名余建侯特等十二名陳延武丁駿遠孫鳴圻陸炳章奚在旛潘致祺李達潘鳴球宣人哲强敦保查風聲周圭璋經武超等一名金懋基特等六名尤金鏞龔敬釗孔昭晉孫鐄許樹枌劉永昌格物超等二名馮　張東烈特等十名莊模張嘉樹陳啓謙王文持許建標黄燦何國恂朱鳳儀汪紹芬葉祖鼎 
[沙市官塲紀事]  
　　沙市訪事友人云湖北漢黄德道自升任臬憲瞿廉訪交卸後經省憲檄調荆宜施道俞君實觀察署理當觀察未經東下時先由屬下自宜昌派快利輪船前來迎接本月十二日觀察率同隨員魏大令遠猷張大令良弼持節起程文武各官恭送行旌頗形熱閙○本月十二日日本駐沙領事永瀧君與現署沙關道俞觀察同舟共濟東赴漢皋聞永瀧君由日本國家召令回國不久卽可重臨未知確否○江陵縣劉渠川明府因閏三月間匪人焚燬洋馬頭一案辦理不善由上憲奏參奉旨交部議處兹悉所得處分係降一級留任○荆州將軍祥軍憲亨派衍天潢久膺疆寄前因患病請假一月巳蒙俞允現將期滿調理尙未就痊因又奏請續假一月想聖眷崇隆無不立邀恩准也 
[卾省官塲紀事]  
　　漢口訪事友人云鐵路局委員素稱濟濟現因此路攺歸比國商人包辦故將各員一律撤去賦閑者咸不免有宦海沉淪之嘆矣○署漢陽縣李廣侯大令因辦公勤愼大憲有留任之說然尙未見明文也○傅聞鐵路局總辦朱惠之太守有撤委之說接辦者爲鄭陶齋觀察未知確否 
[潯陽官塲紀事]  
　　九江訪事友人云九江鎭總兵宋佩珍鎭軍於本月十六夜更魚三躍時微服至選鋒管查點士卒適某巡捕因事回家未曾請假鎭軍惡其玩公卽予黜革○德靜山中丞奉旨調補江蘇巡撫本月二十四日由南昌乘官舫帶以某兵輪船迤邐　湖口　城文武各官皆先期赴姑塘恭送鎭標各營復製牌四扇傘一柄以伸愛戴由宋鎭軍派後營千總黄千戎文杜赴省恭送○調署德化縣楊紹庭明府焜履任一載興修堤閘及捐建水管以資宣洩士民皆享其利特設長生祿位奉祀祠内○招商局總辦黄梅西觀察逝世後定於本月十八日陽吊本郡道鎭府廳營縣各員及各公司紳商咸往叩奠素車白馬爛其盈門○十八日瑞昌縣彭星階明府因公至潯屬見道府憲小作勾留卽當返署 
[京口官塲紀事]  
　　鎭江訪事友人云署鎭江府譚太守泰麩來旌節鎭後暫駐考棚擇吉七月二十四日接印是日黎明府署書差人　咸詣考棚伺候迨吉時巳屆太守朝服而出先至香案前望關謝恩然後行拜印等禮旋易公服升座啓用印信受本署書吏差役叩賀俄而 
 
 

Page 3

 
 
鎭城印委各官咸踵轅道賀太守略與周旋卽排導而出詣道轅晉謁次赴文武各衙門及各紳士處拜會然後駐行轅○正任鎭江府調署蘇州府産詠之太守於本月二十四日交卸鎭篆卽赴各衙署辭行是夜七點鐘時由府署排齊全副儀仗詣皇華亭碼頭登舟在城文武各官咸往恭送太守廉遜不遑旋卽解維向麋臺進發 
[邗上官塲紀事]  
　　揚州訪事人云通屬掘港塲錢鹺尹因查丈草蕩致灶民滋擾江都轉飭令撤任遺缺遴委龔鹺尹定泰署理日前巳禀奉督鹽憲批准都轉隨牌示轅門仰卽遵照聞灶民事尙未妥洽想鹺尹卽須赴任辦理也 
[錢江秋鯉]  
　　杭州訪事人云候補縣丞孫二尹錫疇前奉藩憲札委赴江南泰州等處採購新榖業巳運到五千石存擊倉中兹又續運五千石於本月二十三日抵杭省會同仁錢两縣查騐存儲○仁勝營統領雷叅戎雲桂於二十二日自泗安來省因有要公面　　憲　畢卽於二十四日禀辭回防○近日新米入市價值漸平每升售錢四十二文○新鑄大小龍銀祇廣東湖北两省所出者市中行用無　其他皆不　收受必須稍抑價值惟官錢局則一律收換耳○每屆秋時西子湖邊叢生軟角附近兒童輙坐木桶划入波心採取售賣以　蠅頭之　　呂姓孩家住岳王墳後某日坐桶采菱至赤山埠相近以菱葉甚繁奮力一挑桶忽欹側童翻身落水幸有鄰居黄保桂駕小舟經過　卽上前橯　向附近人家借得鐵鑊一口將孩腹伏於鑊臍少頃卽嘔吐清水漸覺蘇甦灌以薑湯移時竟能言語遂命其同舟而回○杭地自聞奉旨　　策論後書坊中時務史學各書銷售一空價值亦貴有某廣文者素精中西諸學擬在皮市開一石印書局專印時務書籍俾有志者得以就近購取○杭地前因米貴居民每藉雜糧佐食以致麥荳各物亦卽加漲現在米價稍平蠶豆向售每升三十四文者現巳减至三十文　多　每石减去四角 
[漢臯解佩]  
　　漢口訪事友人云小夾街某棧房内有汴梁楊姓坐莊客寓焉初到時腰纏甚富生意亦佳後不知爲何人所誘以致失足歧途鍾情花柳揮金如土携貲漸空日前竟自萌短見幸被人知覺得免向枉死城中斷送一條性命寄語他鄉作客者尙以楊爲殷　　　○今歲各路茶客入山採茶均以洋元給價所以前數月間錢價大鬆每洋一地可易錢九百餘文刻下孔方兄外　甚多而來源又少銅臭子遂日高聲價計番佛一尊僅換錢八百七十文錢荒若此未審當軸諸公亦思設法補救否○日前江水盛漲武漢一帶平堤拍岸幾乎汎溢通　居民雖切憂危然亦無法抵禦幸刻下來勢巳减其魚之患或可免歟○日來漢口時疫盛行無論長幼男女一經傅染醫治得愈者殊覺寥寥寄語衞生者尙其加之意哉 
[觀察謁客]  
　　昨日午前十點鐘督辦農工商總局事務徐觀察乘綠呢大轎入城拜會各當道至縣署時黄大令迎入花廳茗談良久而别 
[再訊火匪]  
　　日前本城大東門外升吉里不戒於火曾由十六鋪地甲拘獲火匪王阿大卽馮阿大一名解經巡防中局委員　仲泉二尹提訊供認攫取車姓報時鐘一架巳紀前報前晚二尹飭地甲傅升吉里管門人吳阿毛及在案人証一併解局覆訊吳供寍波府屬某邑人在升吉里管門多年是晚里内失火有住居後面之友人囑小的隨往搬物以故門首之事未知詳細二尹謂業由阿大供明伊當時在車姓家攫鐘時爾曾目見答稱小的並未寓曰實被妄指叩請恩鑒二尹廼命退　傅方寳金至案謂之曰爾前訊時巳經供認惟當時共有幾人入　姓家中攫取物件爾不妨供明本委自當從寛辦理供稱是晚小的在天井内站立俄由操錢業之某姓所雇店司名阿采者喚小的隨之上樓搬取各物故車姓之事實未與聞訊至此適有仁源錢莊主函致局中稱當火熾時方確由阿采喚令搬物並無搶火之事實被阿大誣指請爲開釋二尹正欲復訊又有劉長生者投案供稱寍波鎭海縣人年六十有一在小橋堍開設信義潤糕團店與方之父素來認識寳金向務正業此次被拘案下實由阿大妄供所致今蒙訊明小的願爲具保二尹准之著具保狀飭劉保去復提阿大研究謂前者爾巳供認攫取車姓之報時鐘然則尙有一袋内儲抵押據两紙此係最關緊要之件爾如取得卽行呈出尙可從輕如非爾取可令同黨之人呈出本委斷不根究阿大供小的但取一鐘别無他物亦無同黨二尹謂爾之鐘究在何處取來供其時小的在車姓墻門口由伊家人囑携二尹以其供詞翻變怒謂之曰爾前次供有寗波人隨入現在何處供稱小的與之素不相識二尹又問寗人與本地人裝束並無歧異爾何以知其是寗人旣知其籍應識其人不必藏頭露尾從速供明免受刑責倘執意含糊當取大刑伺候如能交出本委當恩施法外供稱小的雖知其人然非素識實在不能交案二尹大怒命取藤條阿大極口呼寃供稱車姓抵據頃由其主婦令小的交出許以代爲保釋小的以實在不知無從交出二尹謂爾終不能脫累如果被他人取得爾被覊不能尋交可覓的實人來案具保限日將抵據呈案阿大叩頭道諭二尹乃命地甲帶下押候覓保再核 
[失火卽熄]  
　　本邑大南門外桑園街西首有某教堂者爲美國教士所設前日傍晚時柴間内不知因何失火一時烈焰飛騰幾致不可收拾幸覺察尙早喚集鄰右竭力灌澆得不致釀成大禍僅燬去披屋一間其餘均未殃及亦云幸矣 
[法界公堂瑣案]  
　　英租界寳善街慶樂戲園主武春山招伶人夏月恒在園唱戲訂立合同每月工資洋銀一百八十元夏以當時言定在天福戲園演劇今武將戲園攺名鶴鳴又攺慶樂不願登臺唱演武遂不給工資夏具詞投公堂控訴讞員朱明府准詞飭提武春山及經理人郭壽喜到案昨禮拜二堂期包探傅同原告解請朱明府何繙譯會訊夏呈遞合同請爲追給工資洋一千餘元武春山供初開天禍戲園後攺鶴鳴又攺慶樂實因生意清淡不得巳而爲此求鑒郭壽喜供向在天福戲園執事自攺慶樂後武自行經理尙欠夏月恒六七两月工資計洋三百五十元夏請照合同如數追給明府與何繙譯會商以武不應攺戲園牌號圖賴工資著罰洋五十元所欠夏月恒两月工資洋三百六十元著押候交保出外將洋如數呈案武稱夏不肯登臺唱戲致碍生理小的心有不甘呈遞合同求請察閱明府謂爾所呈合同乃伍月仙所訂立與此案無涉當卽擲還著照原斷赶緊繳洋○上次堂期馮龔氏偕其女張馮氏禀控陳瑞夫吞没金釧一副洋銀四十元及摺子一扣求請追還明府准詞提陳到案昨日包探傅同原告解案請訊馮龔氏張馮氏伸訴前情陳瑞夫供馮龔氏初與父親姘識嗣因不守婦道被父逐出比嫁馮姓張馮氏初適吳淞輪船買辦張春發爲簉室後亦因有不端退還母族金手釧一副小的並未吞没實曹誣控求請明察明府得供著押改交保限五日内理明禀復○外國薙髮匠楊愼賢前控朱利生關仲甫唆使其子竊取金飾至城内東來升兌換洋銀經前讞員　大令訊供責候押繳在案嗣朱利生繳洋十五圓尙少八圓關仲甫應繳洋七十圓迄今延宕昨日原告投案求追明府以關有意延宕著與朱利生一併還押送責開七十板朱掌頰八十下○提標副營右哨五隊勇丁蔣就幹附大通輪船到滬中途失竊一案巳紀報章日前明府函致營中詢向前日接到回言内開本營並無其人明府以其冐充營勇例應究辦昨日解案覆訊旋有守府楊守戎遣家丁投遞一函並帶同營中什長到案訴稱將永幹實係蔣雲幹因一字之訛致營主懷疑今巳查明實係因公派往金陵附船回滬明府謂旣係勇丁著卽帶回日後如欲傅訊仍須交案家丁唯唯而退○揚州甘泉縣差役丁洪劉淦及副役裘明海藉端向鴇婦萬陳氏索詐洋銀九十元由包探拘獲解經明府訊供斷令送縣遞籍何繙譯以差役索詐瑕應究辦不允送縣辦理故仍覊押捕房迄今日久昨日包探禀稱當時劉淦逃回甘泉縣主查知判令重責六百板收押自新所丁裘明名亦卽斥 
 
 

Page 4

 
 
革明府與何繙譯會商之下仍著帶回捕房各責二百板然後開釋○前者余和坤等控義興舊貨店主吳文英圖賴會洋四百二十七元　　著交保出外限日理明迄今案懸日久昨日原告以吳延不料理投案求追明府因復飭提到案著交原保限十日内理楚延干追比○　　　稱王阿和在城河浜攞設舊貨攤收買水龍皮帶爲包探查獲解案請訊王阿和供在老化門茶館出洋一元六角買得此物明府著交保出　　　明復核○包探禀稱陳阿二在蘇州河内無錫快船上竊取熟羅接衫一件至某押鋪質錢緝獲人贓解案請訊明府判責四十板數目救失　認　○包探禀稱朱阿四在小東門外一枝春茶館竊取水烟袋銅盆等物當塲拘獲送案請辦明府判責五十板○包探禀稱奚福春在榮往　波之某輪船上竊取洋銀十一元兌換金戒指一枚尙餘洋三元因往賭錢業巳輸罄解案請辦明府判責一百板贓存候失主認領 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[頒示新章]  
　　杭州訪事人云浙江提督學政陳大宗師奉到諭旨攺試策論又接部咨以湖廣總督張香　制軍湖南巡撫陳右銘中丞奏准歲科两試先考經古一塲攺爲時務策論正塲試以四書義五經義各一篇　恐應試生　未能周知轉致無所適從爰將部議歲科二試章程行知各屬并咨將軍運司各衙門以便遵照辦理大旨云生童歲科两試先試經古一塲提試中國史事國朝政治以及各國法度天算製造聲光化電等學多出題目聽應試生童自擇俾得各展所長塲中以两藝爲完卷多作更佳此塲願考與否雖聽其便惟生員考列優等童生取進擬先儘考試經古者示鼙以勵至詞章一道前經奉有甫備撰述之旨自宜兼考諸生童如有餘力亦可兼作但不以此爲重至孝經性理等論實爲正學所關童試塲中亦不容　　至生員歲試童生正塲試以四書義五經義各一篇生員科試擬將五經義攺作時務策一道覆試則試以策論各一道優拔首塲試以四書義五經義各一篇二塲則試以策論等因小試章程自當以學院文告爲準爰照錄之想應試者必以先覩爲快也 
[府試攺期]  
　　沙市訪事友人云時值秋汛荆江水勢異常漲發府尊舒暢亭太守有保護堤工之責例須督率疏消是以本屆府試攺期本月廿四日考松枝宜廿六日考公石監廿八日考江陵此皆正塲期也 
[軍令森嚴]  
　　沙市訪事友人云前月山陜會館酬神演戲時有旗丁一二百人與漢人尋釁事爲祥軍憲所聞立飭八旗佐領嚴守城門另備一册令旗丁之自沙市回者各自書名然後放入因此輩多係披甲人擬按名黜革也○有劉作炳者冐充荆江營勇丁日在花天酒地中肆行擾累現經管帶張鎭軍訪悉飭勇拘獲喝令重責後驅逐出境并諭以嗣後如有此輩胡作妄爲准卽綑送來營立予重賞各勇有效尤者亦必一律究懲不稍寛貸 
[豫防查改]  
　　松江訪事友人云邇者奉旨將庵觀寺院之不列祀典者一律攺作學堂某日松江府署接奉省憲明文飭卽札縣查明呈報現在縣中雖未見有示諭發貼而羽士緇流深恐覆巢之下無一完卵無不震懼失措其中以優婆夷爲尤甚東門内向有修生菴前者某軍門之夫人曾因誕是在庵中大作例事住持老尼居然閉目合十枯坐禪榻受夫人膜拜因是又與某營員瀛眷熟識近聞查封之信尼遂求檀越法力先期佈置惜係奉旨查攺之事雖有大護法恐亦無此神通也 
[燬典餘談]  
　　沙市訪事友人云立生典自四月間失火後至六月廿八日復火所燬號架皆係過期未取者而前次未燬之六千數百串除巳贖去一千數百串外尙存五千餘串今亦悉遭殃及一炬無遺聞典主仍擬照前賠償不扣利息定期本月初九初十两日持當票赴城隍廟領錢務在廿四个月期内一律領完或有遠遊他處未及尅期往領者寛限三日至十三日止茟经典巳開設數十年資本甚富主人性亦寛厚乃祝融氏一再駕臨搜括殆盡亦未免逼人太甚矣 
[疑竊送縣]  
　　南匯縣家丁王芝庭由法租界乘盧小川之東洋車至南市某碼頭檢點行裝忽失銀表等物及向車夫查問車夫諉爲不知因卽扭送馬路工程局請究朱森庭有府訊得事無確據盧又堅不承認遂於前日派勇將虚押送縣署請究黄大令飭值日捕役徐文看管候訊 
[上海縣署瑣案]  
　　前者老北門守城委員以顧阿土顧金和向孫增坤訛诈送請縣署懲辦經襄理讞員李椺初二尹提訊两顧同供並非訛詐實因孫在川沙誘拐婦女來申借居小的處爲八鋪地甲查悉前來理論小的擬令孫出錢了事致相口角孫稱所帶之婦係小的簉室因岳父在申特來探視旋有顧阿慶者投案訴稱孫係小的之婿所帶婦人確是小的之女並非誘拐二尹以两顧索詐無疑判令枷號孫遂得逍遥事外不料孫所携者係孀婦呂吳氏實由拐來其自稱岳父之顧阿慶係串出朦混前日呂火氏之夫弟呂增甫因寡嫂被孫誘拐到甲尋緝恰在南市相遇因卽扭縣喊控二尹始知前日之誤查得两顧荷枷尙未期滿遂卽飭差帶案併訊两顧供稱小的聞孫誘拐寡婦故令出錢料理被地甲顧阿慶出塲混認爲婿致小的寃沈海底幸由原証扭控始得昭雪呂增甫供川沙龔家路人向操手藝本月初寡嫂吳氏被孫增坤拐逃並捲去契單飾物寡嫂生有两子長名雅齡年十一歲次三歲孫恐雅齡能言易致洩漏中途逐回勿令隨母同行僅將次孩携去迨後雅齡回家訴知小的當卽至滬尋訪幸在南市相遇叩求究追呂雅齡供孫增刊向在小的家門面土上開設店與母親相稔誘令同逃餘語與增甫相同二尹問孫吳氏現在何處答稱自顧阿土尋釁後巳回川沙現住母家所帶物件均巳携去二尹謂爾贍敢誘拐孀婦串出顧阿慶到堂朦混反指两顧訛詐今原証供詞鑿鑿尙有何詞孫俯首求恩二尹喝令重責五百板交差看管候備文移解川沙廳就近拘提呂吳氏集訊究辦两顧著卽開枷交保諭以嗣後如川沙廳要爾等到案質証當卽交案移解前往原告呂增甫等令自回川沙候訊○前者本邑西門外同興米店主張某之媳金氏因將衣飾擅借與鄰人某甲經其翁夫查悉疑有别情送請縣署斷離李二尹研訊之下判令暫行發堂金氏忽於前日私行逃逸旋卽尋獲拘回由堂董函送到縣請予懲治二尹升堂覆訊張氏供稱久困堂中不見天日思回母家故特出外尙求恩有二尹著仍發尝另行擇配○西門外巡防局勇見倪錫奎在街上滋事喝阻不依反肆兇毆因之拘入局中轉送到縣由李二尹研訊倪供小的一時竊塗後當痛攺前非二尹判責四百板枷號一月發局前示衆 
[英界公堂瑣案]  
　　寗波人黄瑞福前因犯案遞解回籍近又來滬經包探趙銀河查知拘解公堂黄一來求恩鄭大令商之衞　譯判責二百板仍遞回原籍○三百二十八號華捕禀稱流氓范阿堯顧阿毛向陳桂興訛詐不遂輒肆兇毆陳因受傷在仁濟　節調治是以未到今先將范顧解案請究范顧同供一時失手叩求恩宥大令判各責一百板並各罰洋二元給陳養傷賊犯劉慶雲闖入某日本人住宅竊取洋銀六元經包探倪順泉查獲送案請辦日本人投案領洋劉供認行竊叩求恩　大令判責二百板枷號三日其滿遞解回籍○偷兒吳雲卿不知在何處竊得布衣两件正欲付質某包探見　形跡可疑向之盤詰知係竊贓遂帶入捕房昨晨解請訊究吳供蘇州人向習米業賦閒巳久不得巳出此下策以冀苟延殘喘大令判責二百板　賊犯錢阿寳釋出未久日前又溷入某姓家行竊經包探洪阿寳緝獲人贓昨晨解案請究錢認竊求宥大令判責一百板 
[美界捕房紀事]  
　　昨日賭棍陳阿寳張二寳范阿金岳金生四人在滬北鐵路左近擺設賭攤誘　聚賭爲包探劉阿炳所見將四人及賭具一併解入捕房捕頭命押候解送公堂訊辦○昨晨小車夫奚文高至北蘇州路木輪船碼頭强欲上船代客微取行李舟子李阿桂向前阻止以至互相扭毆阿桂以忽卒中失去洋銀一元二角因扭至捕房聲訴捕頭飭將奚押候解送公堂究辦○昨日虹口天潼路忽來一瘋婦手舞足蹈向人纏擾不休四百三十號巡街華捕見之拘入捕房捕頭飭卽解送公廨請鄭瀚生大令爲之安插○南匯縣人林阿翰在虹口閔行路十號洋房某西人家當庖丁昨晨九點鐘時出門甫數步忽有五號洋房内某西人家所豢洋犬將其足咬傷林仇甚因卽投報捕房捕頭著送同仁醫院療治 
 
 

Page 10

 
 
[金陵官報]  
　　七月二十一日出使日本欽差大臣黄遵憲到會指分江蘇試用道程龢祥卽用知縣李如松均到由京來兵部員外郎曾廣銓辭知縣陳杳祖奉示察看雨首縣蕭王均禀知此試武童技勇河南候補縣陳鑑到河南來試用縣丞趙若霖到督轅牌示署青山營守備朱培成署埠二年有餘應行攺委遣缺本部堂查有候補守備期滿武進士徐聨塘堪以署理○二十二日長江提臺黄宮保到倉江南提臺李軍門會儲材學堂候補置楊請假赴上海遊擊張華泰謝謝先鋒官鏡清兵船董全才到送黄宮保來两首縣蕭王均禀知武童者試畢 
[浙省官報]  
　　七月二十一日藩轅牌示照得蘭雞縣知縣缺現飭准補是缺之蘇錫霞赴任餘杭縣知縣缺現飭准補是缺之舒鉅祥赴任金華縣知縣缺現飭准補是缺之黄東鈞赴任會稽縣知縣缺委分缺間補用知縣錢增期署理又嘉興府訓導缺委孝　方正教職吳名玉署理開化縣金竹嶺巡檢缺委分缺先用巡檢章錫書署理又訓補秀水縣知縣陳其昌飭令卽赴新任 
[綏以多福]  
　　助賑獲福理有可憑天道無私人能積善以格之則以善召善不求福而福自隨之矣兹敝所承雲南學憲張季端大善士助賑滇平紋三十两申元三十一两五錢白下屬西氏爲女病愈後求保康健洋二百元天水明德堂患癎子因久病未痊求神佑保安賑洋二十元又敝堂育嬰處養狗所經費俱缺並承明德堂主人助洋三十元海昌隱名氏助醫藥費洋三十元馮文波翁交來震大善士施粥元四十两仁民愛物一片婆心祗領之餘併此誌謝[  上海六馬路仁濟善堂籌賑公所施則敬等謹誌]  
[鉅欵助賑]  
　　奉盛京堂函開接山東撫院張漢仙中丞專函述及黄河决口十餘處被淹二十餘州縣地方遼闊户口頓連如此奇災爲從來所未有亟望四方仁人傾資援救濟困目前云云正在仰天呼龥無術彌縫乃承中東積善堂劍雲生大善士捐助規元銀五百两由義善源號匯來委解拯濟大澤汪洋愴孑遺之何託仁風煦育欣德惠之同霑積善之家必有餘慶彼慘然無告者當亦望慈雲而頌祝深之焉待振孔殷世之蓄之豐財者其奉大善士爲軌範也可[  上海北市絲業會館籌賑公所施則敬謹誌]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年七月二十日京報全錄]  
　　宮門抄○諭旨十三道錄前○齊撫張奏爲振興農政先籌水利片○又奏爲黄河修理經費不敷懇恩續撥片○奉天學政貴奏報歲試府屬旂民生童事竣摺○燕督榮奏職官招謡請旨革職驅逐回籍片○贛撫德奏甄别知縣留省補用片○七月二十日　刑部都察院正紅旗值日刑部引見十二名都察院八名欽天監六名鑲白蒙十三名○恭王瀅貝勒百日孝滿請安○慶王假滿請安○恩公由口外賜奠回京請安○克王續假十日○普公請假十日○譚嗣同鄭孝胥預備召見○召見軍機張蔭桓譚嗣同鄭孝胥○皇上明日辦事後至頤和園皇太后前請安後駐　○○張汝梅片再臣前以東省水利失修有妨農政迭次委員分赴各屬會同地方官詳細查勘於向道之應疏濬溝渠之應通闢者分則認眞舉辦以興水利而重農功曾經恭摺具奏在案正在督飭籌辦間伏讀五月十六日上諭農務爲富國根本亟宜　興各省可耕之土未盡地利者尙多著各督撫督飭各該地方官勸諭紳民兼採中西法切實興辦不准空言搪塞須知講求農政本古人勞農勸相之意是在地方官贖蔚維持保護實力奉行如果辦有實效准該督撫奏請奬敘等因欽此跪誦之下欽憑莫名　維　商以　逐末者多務本者少民生日困民氣　　謀有以補救之自莫先於厚生計欲厚生計自莫先於重農功而重農功則又非先興水利不可東省水　不興河患日亟不但黄河萬於平地一經浚溢勢若建　濵河之民舍農田時有漂没之患又如黄河以北則有鬲津焉頰徒駭諸河　而以南則有泇沂汶泗諸河理測有膠來濰淄西　有　衞濟汜其利害皆與黄河相維繫者也而各屬之波澤湖泊以支流而達於河者亦互相維繫於日間體察現在情形各河年久失修河身有因積沙而淤高者亦有因　溜而刷深者深則積潦高則斷流水道通塞不當旣無以廣利涉之益溝渠墟塞弗治更無以收稸洩之功遞霖雨則山溪之間莫不被其淹决逢　旱則高原之地不能資其引溉農田民舍往往樂於浮沙積水之中耕豫失時行旅阻道其爲困苦殊堪憫者頻年議蠲議賑而無補於民之生計者也以臣之愚欲興水利必先有以袪其害擬將各河淤塞處所淺者深之狹者廣之積水之區概爲塞樂沙壓之地一律修復應開支河者則開支河以分其流應修溝渠者則修溝渠以通其道則平地之水有所歸分其流則溝渠之水有所洩雖遇漫溢仍可由溝渠而達於河由河而注之海河渠能多洩一分水平地卽少受一分災其爲害於民含農田者可因之而紓矣害紓而利自興則凡引泉築堰開塘濬湖培隄之有利於農政者亦可次第舉辦查泰西各國惟英美擅工商之利德法奥意諸國其大利皆在於農而所以資其利者惟用機器以代工作藉化學以辨土宜與中國現行農政微有不同其餘如開溝鑿井置車塡石以及所用排水蓄水諸器亦無非以興水利爲農政本原損益變通惟在官吏有以爲民圖其始樂其成耳臣現據各印委陸續禀報所有各屬應疏河道巳次第查勘應開溝葉亦巳一律勸辦惟事在創始頭緒紛繁非遴派得力大員督同經理不足以一事權而收實效兹查有候補道積慶諳練老成辦事實在於東省各屬河道地勢　不周知堪以委派督辦水利現於省城設立總局局中應支經費悉令會同開支其應辩水利一切事宜卽責成該道會同潘臬两司及各該管道府督飭印委各員董勸民間認眞舉辦如果辦有實效能藉以振興農政者應卽遵旨擇尤奏請奬叙其有奉行故事藉端擾民者亦卽隨時指名嚴叅以仰副朝廷重農恤民務本足國至意除一面遵旨督飭地方官勸諭紳民振興農務外所有遴派道員督辦水利緣由理合附片具陳伏乞聖鑒訓示謹奏奉硃批户部知道欽此○○張汝梅片再山東黄河旣長且曲海口出水不暢河身淤墊日高两岸二千餛徴里捕壩林立廂修防護用料浩繁險要各處並應加砌碎石汛戎内人力不足又需添雇民夫帮同搶險以致每年額撥經費銀六十萬两均不敷用必須續撥接濟今春料價之貴銀價之賤較往年爲尤爲現在每銀一两僅換京錢二千有奇暗中折耗幾至三分之一而險有增無减購料雇夫在在均需現錢不能短少且本年春廂緊要工料因之多費伏汛來源過旺修防更形吃重兹據各總辦禀報經費巳將告罄伏讯未過秋汛雖臨爲日方長不得不作未雨綢繆之計臣擬請在於藩庫照案續撥銀五萬两又在藩庘添撥銀三萬两運庫添撥銀二萬两共計十萬两分發上中下三游以濟防汛工需而補銀賤料貴之不足仍當嚴飭工員核實動支如有餘剩留作來歲撥用當此庫欵奇絀之際斷不敢任其稍有虚糜謹附片具陳伏乞聖鑒謹奏奉硃批户部知道欽此○○奉天府府丞兼學政奴才貴賢跪奏爲歲試奉天府屬旗民生童試事完竣恭摺具陳仰祈聖鑒事竊娭才於三月二十三日業將考試吉林黑龍江两省文武生童情形具摺陳明在案回省後清理案牘俟奉天府屬府考事畢旋於五月初七日詣學行禮講書初八日扃門分塲考試十七日童生正塲未經考畢接到將軍依克唐阿咨稱承准總理各國事務衙門電關五月十二日奉上諭御史宋伯魯奏請將經濟歲舉歸併正科並各省生童歲科試迅卽攺試策論一摺前因入股時支積弊太深特諭令攺試策論用瞻實學惟是掄才大典究以鄉會两試爲綱鄉會試旣攺試策論經濟歲舉亦不外此自應併爲一科考試以免紛歧至生童歲科著各省學政奉到此次諭旨卽行一律攺試策論毋庸俟至下屆更攺將此通諭知之欽此自應欽遵辦理查童試正塲業用文取進僅有合覆一塲本爲核對文理筆迹果否相符而設未便更攺以歸劃一惟生員歲試尙未開考赶卽出示曉諭一律攺試策論奴才每於試日督飭提調官嚴密稽察責成屬保等詳加識認各屬生童均能恪守塲規安靜受範奴才悉心校閱生員擇其策論明通者列優等童生擇其文理清眞者取進如額二十六日文塲試畢接試武塲生童弓馬技藝尙能嫻熟亦均照額取進惟武試日間值陰雨馬道積水不能騎射祗得展期閱試是以遲至六月初九日始一律考竣終塲發落時勖以守分安法勵志讀書講求有用實學期副朝廷興學儲材至意所有奴才歲試奉天府屬旗民生童完竣緣由理合具摺奏聞伏乞皇上聖鑒謹奏奉硃批知道了欽此○○榮祿片再本年一月間據直隷候補典史徐以恩禀請開辦直隷内河行駛小輪聲稱奉前督王文韶批准有案當查上年五月間前督臣王文韶任内該員曾請創設内河小輪尙未核准卽私設總局招摇集股經前督臣訪聞查封提究飭司隨時察看如再滋事卽從嚴叅辦乃該員不知安分守法復以前事揑詞妄禀並將查封提究各情一概隱匿叅圖朦混寳爲贍玩當經劄飭天当府會同保甲局提案查訊有無誑騙商民情事據實詳辦兹據署天津府知府李蔭梧覆稱該員自認糊塗尙無誑　實跡請核辦前來奴才查直境内河行駛小輪屢次有人呈請開辦迨經詳加查核大都無業游民藉此招謡漁利並無實在資本其人亦斷不足信典史徐以恩以本省候補人員竟敢揑詞妄禀一再嘗試實屬荒謬巳極若不從嚴叅辦任其在津逗留誠恐别生事端該員係江蘇陽湖縣人相應請旨將直隷候補典史徐以恩卽行革職驅逐回籍交地方嚴加管束以杜效效尤而儆官邪除咨吏部查照外理合附片具陳伏乞聖鑒訓示謹奏奉硃批著照所請欽此○○德壽片再准部咨嗣後道府州縣無論勞績捐竊各項人員應於到省一年後察看考核分别補用　因兹查有勞績保舉歸候補班補用知縣裘紹箕試看一年期滿應行照章甄别據藩司翁　桂會同臬司張紹華詳請留省補用前來臣詳加察看勞積保舉歸候補班補用知縣裘紹其年富才明堪以留於江西補用相應請旨留省照例補用謹曾同两江總督臣劉　一附片具陳伏乞聖鑒謹奏奉硃批吏部知道欽此 
 
