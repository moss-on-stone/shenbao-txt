# 1903 - 8 - 4910679

 

Page 1

 
 
[第六次印二十四史售書啓[  ] 圖書集成局謹白]  
　　經世之學備於乙部二十四史薈萃歴朝之典章制度興衰治亂斟今酌古洵足以因革損益上以佐隆治之宏規下以起民生之疾苦矧自科舉改章以後大小考試皆以史事命題博求通逹之才藉收宏濟之效若非貫通全史本本原原斷不足以應俊　之旁求挽艱危之時局本局有見於此因又校印是書業已竣工裝訂成册紙張潔白墨色精良視前所印售者尤臻精美定價仍遵曩例毎部洋銀五十六元海内通碩有抱經濟之宏願而欲以政學鳴者請卽惠臨申報館購取可也此啓 
[書申報所載議改郵章事後]  
　　郵政大利也亦善政也泰西各國旣以此爲國家廣聲教爲民間通消息省驛站之繁費筦商務之樞機歲收郵貲數千百萬爲入欵一大宗利國利民莫過於此中國十餘年來事事仿行西法力圖富强前因京城上海等處東西各國皆有書信館漸次推行利權恐爲他人所奪爰詔令創興郵政事無大小以赫鷺賓榷使總其成先就沿江沿海通商各口海關設局開辦創始之初各信局妄造謡言肆情詆毁民間少見多怪相率隨聲附和裏足不前甚至封疆大吏亦以此事爲不便奏請裁撤幸朝廷不爲所惑惟令總署與赫榷使細心商榷去其不便者數端於是民心大順不逾時風氣廣開推行日遠今則山陬海　幾無一處不設郵局所收郵貲甚廉連年一再核减益復其細已甚以是民間悅服甚深近年以來中國所行新政收效能如此之大而速者莫郵政若所謂利民而亦利國者殆眞當之無愧者哉今者日本某日報謂得中國京師來電悉直隷總督袁慰帥以郵政亟須攺訂善法奏請特簡督辦郵政大臣栽汰驛站以充郵局經費其官制仿日本遞信省辦法亦如之政府諸臣意見與之相同竊謂慰帥此奏誠理財之良法蓋中國驛站之費向爲最大漏巵考大清會典凡置郵視道途遠近衝僻適中設驛其事州縣官及驛丞掌之而以司道總其成通計中國二十一行省國家歲耗銀約三百餘萬兩夫所以不惜巨貲設此驛站者原以奏　公文俱歸遞送欲使之從速而不至失誤事機也乃日久弊生竟爲地方官之利藪每州縣衝繁者驛費多或萬餘金其次五六千金降而至偏僻無驛州縣亦千餘金及六七百金不尋此項費用歸入留支項下州縣官旣得缺必先探詢驛費之多寡其多者則爲之欣然色喜而大利旣歸之州縣致驛中所　之馬類多老弱疲恭且管理馬號者有幕友有家丁於　草料豆等物節節尅减至馬夫而扣無可扣於是减其食料俾不得飽故驛站之馬類多疲乏不能行以驛務爲國家要政而竟疲　至此今一旦决然裁去以經費歸之公家詎不甚快雖然裁驛站可行也簡郵政督辦不可行也何以言之中國積習凡事一經官辦規模必極恢張費用必甚浩大旣有督辦則總辦會辦提調等名目勢必無一不備本思節省而揚厲鋪張如此於國家果有益乎愚意驛站旣裁則直省一千數百州縣必須一一分設郵局凡有民間信件果皆歸局遞送每歲所入必甚可觀以其所贏爲公家遞送奏牘文件之欵彼此相抵當亦有贏無絀而每年三百餘萬驛費可以盡歸公家如是則於公事並無延誤而國家驟增此三百餘萬之欵裨益亦自良多或謂郵局向爲外人主持創始之初不得不資其力若推行遍於各省而仍受其成於他國之人於事必多窒礙不知郵局辦事者雖多西人然旣爲中國所延卽不啻爲中國指臂果能駕馭得法亦何慮其不盡心不務實而徒務名最爲辦事者所深戒吾願身處高位者爲之熟思而審處之也 
[集議有期]  
　　日本某日報云議院解散之後日皇於明治三十五年十二月二十八日下詔曰朕依帝國憲法第四十五條及衆議院選舉議員法第二十八條敕於明年三月一日叧選衆議院議員欽此聞開議之期當在五月初旬刻已由内開總理大臣决定矣 
[俄艦開行]  
　　日本長崎友人來信云刻有俄國兵艦數十號開赴旅順口度歲崎地向有一艦名曰辣司薄伊尼苦於東歴十二月三十日駛赴香港目下各國兵艦之在崎者已悉數開行　浦寒濤中無復輪聲帆影以致市情蕭索不似從前之攘往熙來矣 
[大索書林六志]  
　　日本某日報云教科書檢定官收賄一事迄今尙未讞成明治三十五年十二月二十九日東京地方裁判所豫審判官中川君傅集國光社金港堂二書肆運動員秋山一男普及舍書肆運動員谷川九郎查訊一切至前所拘押之人因屇歲闌一律交人保釋先是二十七日警視廳因神田區富山町八番地專製書板之右文館主人須永和三郎關涉不正教科書事將家中嚴加搜檢翌日午後四下鐘頃中川豫審判宫會同檢事書記羽佐君及刑事巡查赴牛込市加賀町二丁目貴族院議員宫中顧問官男爵船越衞家四處搜查得有關涉此案之證據至夜發出公文五件傳電各處飭拘案中應訊各人聞有一人係勅任官越日清晨卽拘獲二人至前所拘獲之原亮一郎本禁諸鍛冶橋官獄二十九日清晨九下鐘許判事官潮君飭就獄中提出與中村猪三郎互相質訊福井縣士族佐賀縣視學官正七位齋藤雄太郎捕獲之後於二十八日之晚六下鐘時押送東京警視廳隨下諸鍛冶橋官獄和歌山縣士族西京某社司事人竹田龍藏曩爲某書肆運動員兹因查出僞證經警視廳收押某日警視廳傳訊富山房書肆主人坂本嘉治馬文學社書肆主人小林義則岸田黄太郎普及舍書肆中人中川某直井某石塚某吉本某及開花樓等妓寮甲乙丙丁四校書又第十七議會領袖靜岡縣代議士富永發年已七十矣二十八日午後一下鐘越四千五分時由下議院散歸突有警視廳第一部公役持靜岡縣文件到來拘回管押聞將科以欺詐取財罪名 
[日人防疫]  
　　日本友人來信云邇來日本各郡縣撲司托一症忽又蔓延因就東京本所區開設醫院選　士 
 
 

Page 2

 
 
上瀧雄藏及平田豁平爲豫防傳染病委員籌給經費三萬圓舉行消毒之法復由警視廳率同巡役四出檢查蓋亦未雨綢繆之意也註撲司托係傳染症譯其意爲黑死卽粤人所謂核疫也 
[船塢已還]  
　　天津西字報云華歴十一月二十五日天津各國領事署皆彩旗高揭恭賀俄皇攺稱帝號之期俄領事署大張筵宴以待各國官商次日卽將大沽船塢交還中國經直隷總督北洋大臣袁宫保札派北洋水師提督葉軍門祖珪赴大沽收受禮畢隨高懸中國龍旗所駐俄兵一律調往山海關駐紥 
[監督過崎]  
　　日本友人來信云中朝所簡日本留學生監督汪京卿大燮於東歴十二月二十九日清暁率同隨員三人學生六名由上海來乘博愛丸至長崎傍晚五下鐘時卽展輪望横濵進發 
[美臣入覲]  
　　客有逭游京師者寓書本館云十一月二十八日已正二刻皇太后皇上升乾清宫美利堅使臣康格带同水師提督麥勤思依禮覲見迨禮成而退已花甎影過時近午牌矣 
[黔撫鄧大中丞奏粤攻陷縣城尅期收復情形摺]  
　　頭品頂戴貴州巡撫臣鄧華熙跪奏爲粤匪糾合大股竄入興義攻陷縣城旋經嚴飭兵團尅期收復餘匪一律追剿出境所有在事尤爲出力文武員糾並陳亡員弁籲懇天恩准予先行分别獎卹以示激勸恭摺仰祈 
聖鑒事竊臣於光緖二十八年九月十二日據派赴邊防營務處道員張勝嚴飛禀粤邊游匪糾合悍黨勾連土匪衆近萬餘於九月初二日過河謀撲興義箐口團營抵禦不支全軍陷没九月初六日興義縣城失陷等情前來當經電請外務部代奏旋奉電旨鄧華熙電奏粤邊游匪圍攻興義闌入縣城大肆焚掠並沿途張貼僞示有由黔入川之語黔省兵力較單亟須鄰省援助著俞廉三速派得力將弁統率勁勇千名携带槍械赴黔援應餉糈由黔支給並著鄧華煕嚴飭各軍整頓隊伍迅圖收復仍偵探匪蹤嚴防竄擾赶緊剿滅毋致蔓延爲患所有防守不力之地方文武各官著卽查明具奏欽此當卽恭錄分行並嚴飭尅日收復去後隨于九月十二日據道員張勝嚴督飭各軍將縣城收復飛報前來臣復將收復大槪情形電請代奏于九月二十二日欽奉電傳諭旨鄧華煕雲悉仍著督飭各軍將竄出之匪跟蹤追剿務期盡數撲滅　靖地方欽此現在竄出之匪經兵團沿途截殺傷亡甚衆餘匪一律追剿出境所有此次剿辦情形敬爲我皇太后皇上縷析陳之查近日粤毋猖獗異常本年粤境歉收屢謀大舉入黔爲四出侵掠之計于八月十一日竄至興義府屬之黑地方復踞板蚌碉營經官兵擊退臣恐興義防地遼闊兵力不敷當檄派營務處道員張勝嚴率兵前往助剿並飭該鎮府添募團營以扼險要惟黔中小路處處可以闌入防不勝防九月初二日該匪糾合大股於天將明時乘霧波河我軍巡防團營哨長李安邦卞明智等聞有人聲開槍轟擊忽聞後面槍聲四起霧中莫辨衆寡隨卽分兵相拒不意江邊莠民已多順賊竟以槍反擊我軍斃團勇五名帶傷三名該哨長力不能禦奪路回奔劉朝治張雲祥等　警馳往迎敵匪已大至赶卽退守箐口大營匪遂併力圍攻劉朝治等以槍砲排列牆内俟匪四面逼近施放排槍環擊斃匪百餘名該匪一面拖屍攢聚焚焼一面拚死前進以快槍環擊槍砲之聲晝夜不絶至初三辰刻團營管帶劉官禮飛調趙學坤劉顯世帶勇來援而箐口之營已被匪衆攻破硝長文生劉朝治武生張雲祥遇害甚慘同時副哨長軍功李安邦李當仁及團勇死者三百二十餘人初四辰刻劉官禮復派劉顯世趙學坤劉顯濳蔣國義各挑敢戰壯丁百名往紥距城二十五里之雙生堡以備衝突初五天明後各隘團勇紛紛潰散匪等絡繹而至趙學坤等督隊迎敵該匪以一小股與我軍相持大隊仍前直進是時道員張勝嚴甫至興義府與鎮府商辦防剿於初三日聞警兼程赴援初四二更後馳抵興義縣卽與劉官禮商議防守以下五屯爲興義門户屬劉官禮守之初五辰刻匪大隊已蠭湧而前先樸下五屯劉官禮以砲轟斃悍匪數十人匪不得近乃一面爭踞高山一面分撲縣城該道立卽督隊迎拒相與鏖戰自辰至戌我軍陣亡守備趙雲山千總張盛禮二員及練勇三十八名受傷練勇五十一名城内居民於該道迎戰時已逃徙一空匪等乘勢圍攻砲聲火光徹夜不斷至初六天明時匪已攻入新城以大砲轟擊老城南門同時失陷該道退至距城三十里之頂效駐紥收集散亡徴調團練以圖收復是日劉官禮挑選死士突圍來援至校塲知城已失急撤隊歸途遇匪首馬大亡解運軍火來城當卽分隊截擊奪獲筆碼二箱駝馬二匹生擒二匪馬大亡中槍逸去匪等自佔踞縣城後卽於附郭要隘之觀音閣將臺山七星廟筆架山書院牛塲坡太陽廟巴骨山等處分紥先鋒營八座環護新舊兩城每日分撥悍黨攻撲下五屯自初六至初九該團與匪無日不戰互有傷亡初十天將明時匪傾城而往奪踞屯外險要圍攻一畫夜至三更後匪以草龍遮護相繼翻進天明距堡墻只數丈劉官禮以大砲轟擊匪始少却 
[委探軍情]  
　　漢口訪事人云鄂省大憲近以廣西軍務日亟湘省戒嚴除分飭文武各官嚴加防範外特委徐大令冠瀛前往彼處偵察軍情隨時電告 
[湘省戒嚴]  
　　有客自湖南至漢口語本館訪事人云近日廣西土匪益形猖獗湘撫俞廙軒中丞以壤地相接深恐一旦竄入滋蔓難　因卽分派重兵擇要扼守洵備豫不虞之道也 
[委查章程]  
　　金陵訪事人云下關現開商埠城廂内外又已廣關馬路熙來壤往昕夕不休雖各處設有巡警軍而章程未　完善署理兩江總督南洋大臣張香濤宫保爰於本月初二日札委保甲總局徐觀察賡陛前往上海查取租界巡察章程以便斟酌妥洽觀察正欲起程督轅又接准浙江巡撫咨請暫弛米糧出口之禁宫保以上海爲米糧總匯之地應有妥善章程著一併錄呈以資核辦 
[法擴租界]  
　　漢口訪事人云法國駐漢領事官某君近與華官定議由工部局將租界設法推廣蓋以商民源源而至舊時界内實不能容故也 
[杭試有期]  
　　杭州訪事人云浙江提督學政張大宗師考試紹興旣畢於十二月初一日回省垣旋卽擬定塲期計初六日考生童經史初七日生員補歲考初八日闔屬生員科試初九日覆試生員經史初十日闔屬童生正塲十一日考優生十二日振給貧生生員覆試十三日提覆童生十四日　監錄科十五日總覆新進童生十六日叅謁發落 
[武林火警]  
　　杭州訪事人云本月初二日子正祝融氏稅駕於湖墅天妃宫前張姓家附近各水龍咸聞警往救保甲總巡徐大令亦督帶差勇親蒞火塲彈壓未幾卽烟消火滅僅焚去房屋三間城内各義龍因爲重垣所隔故未出城其肇事之由聞係傾翻煤油燃及竹笆以致不可收拾云 
 
 

Page 3

 
 
[津郡官塲紀事]  
　　天津直報云雲貫總督丁制軍於十一月二十五日由津門乘火車至秦皇島登承平輪船赴滬前往滇省履新○直隷提督馬介堂宫保玉崑於十一月二十五日午前十點鐘後乘七十五號火車入京津上官塲均在東馬路韓家大門前寄請聖安旋由營務處楊軍門鴻禮何觀察炳宗崑都護秀豐督帶小隊四十餘名隨之北上○李文忠公專祠擬卽鳩工重建大憲委候補府黄太守監督已訂於明春澤吉開工矣○鎭憲吳總戎飭工繪成舊署全圖劃清馬號地址禀請制憲袁慰庭宫保籌撥實銀一萬兩悉照舊式修蓋其欵　俸餉内分年扣還宫保允之 
[星使丁艱續述]  
　　出使比國大臣楊誠之星使之封翁歿於滬寓昨已列入報章兹悉封翁號宜園曾任淅江某學教諭歿後家人卽雲訃節轅特以萬里重洋奔　非易不知能照行營之例墨絰從公否抑須援前出使日本大臣黎蒓齋星使成案將關防交叅贊暫攝以便回家　禮藉展孝思也 
[議平米價]  
　　昨日上海縣汪瑤庭大令以本年新　登塲之後市上米價日昂深恐明春青黄不接之時價更日增月盛遂飭傳米業董事到署商令平價以恤貧民 
[定期勘河]  
　　本邑西南鄉某董以俞塘河日久淤塞投縣禀請興工開濬昨日縣主汪瑤庭大令飭差前往督同破土開工定於本月十三日親臨勘視 
[令嚴保甲]  
　　昨日上海縣汪瑤庭大令以現當冬防緊急之時誠恐外來匪徒潛匿境内特發出保甲門牌分給各鋪董事俾各户粘貼門前庶良莠易分奸宄無從　跡 
[比緝兇徒]  
　　上海縣汪瑤庭大令以年關在邇將積案逐一清釐查得命案兇徒多未緝獲因於昨日節經承吏開列清單以便比差嚴緝 
[捐免笞臀]  
　　前者粤人吳　輝向必得成買湖北簽捐票一紙適中頭彩遣其子信源偕其夥張迪生領銀必得成主王良卿卽王榮廷分肥不允糾黨扭毆信源遂喚令南市巡捕拘王至馬路工程局移送上海縣署縣主汪瑤庭大令判令給王洋銀一千元惟王不應結黨行兇俟領銀時笞臀五十板以儆兹經吳繳到洋銀前晚大令升堂復訊吳供小的禀明父親遵諭繳呈洋銀一千元大令旣給王具領忽又令吳叧繳一千元謂當撥充善舉吳唯唯大令喝令將王笞責伍伯一聲么喝王急蒲伏案下崩角哀求稱小的係生意中人求施大恩以全顔面公侯萬代頂祝弗諼大令因飭免予行刑取具領壯將洋銀領去說者謂邇年捐例迭開面團團富家翁無一不輝增翎頂乃吳不自捐納而反以洋蚨千翼爲王捐免笞臀王苟稍有人心自必銘恩無旣矣嘻 
[總辦將來]  
　　新委江蘇海運滬局總辦孫述亭太守將次由蘇乘某小輪船來滬開辦冬漕其眷屬向居南市豐記馬頭定於月之十一日　遷入局 
[嚴懲惡丐]  
　　本邑大南門外粥廠所收丐子顧阿順誘虹口某店學徒至廠同居日給雙弓米果腹事爲管廠委員姚殿卿二尹查悉飭勇將學徒送歸顧則解送二十三七鋪巡防局局員姚谷蓀二尹研訊之下飭笞責二百板鎖錮廠前 
[嚴懲賭棍]  
　　蘇松太兵備道袁海觀觀察以時屇冬令宵小　生爰札飭留滬差遣之江蘇候補縣丞龍二尹際飛每夜會同各巡局委員嚴　巡查以防寇盜前晚二尹親率勇丁巡至馬路橋附近某小茶肆前聞門内有人賭博因卽飭勇　拿各賭徒不及奔逃得以拘獲王阿發阿囝阿小弟等五人各予笞責以儆 
[美儒講學]  
　　本邑中西書院監院潘愼文君瀛西博學士也兹定於本月初十日之晚七下鐘時在中西時習學堂宣講一切有用之學海濵鄒魯濟英才尙其聨袂而來環坐肅聽乎 
[英界火警]  
　　昨日三點鐘時南京路第一百八十三號門牌易安廣東茶館樓上忽然火起其光熊熊上燭　漢瞭臺上嗚鐘報警救火會西人飛馳而至極力救援得卽熄滅而火已焚及樓下泰興衣莊比鄰董天頤藥店亦微有損失 
[馬路工程局紀事]  
　　大茂花行夥趙南臺之子一名新渠一名松林同在新北門外嘉泰茶棧爲夥日前私取往來憑摺至北市某錢莊支洋銀四百元並竊取内棧洋銀五十元逃逸無蹝前晚趙尋獲新渠扭至捕房捕頭令押候轉解馬路工程局禀請總辦翁子文太守訊追○恒大米行夥葉福堂由某處雇余祥順吳老三之船裝運菜餅六百餘件來滬交卸時缺去若干件因將余吳扭至捕房捕頭令押候轉解工程局禀請訊究○翦綹賊王阿貴在保泰馬頭某衣莊前竊取李某衣袋中所儲洋銀三元六角適被包探黄量海所見拘解捕房捕頭令押候轉解工程局禀請訊究○江北人管阿二在工程局總辦翁子文太守公館中供執鞭之役日前竊取洋銀二元及衣服毯單等物而逃太守飭捕拘到薦保人夏同康責令交出阿二發押捕房聽候訊究○鄭家木橋南首廣茂木行傭人汪金才夏明開撑木排至南市浦濱繫諸木駁上適爲巡街捕查見拘至捕房捕頭令务候轉解工程局禀請訊究 
[英美租界晚堂案]  
　　春仙戲園主李春來呈控伶人馬飛珠違背合同私往他園演劇等情讞員張柄樞司馬准詞簽差恊探提馬至案前晚升堂質訊李供光緖二十六年小的由常國泰熊文通二伶人說合聘丑脚馬飛珠入園演劇至今夏忽然辭去查馬每月工資由洋銀四十元加至六十元尙不滿意佯稱前赴漢口實則叧應天仙園主人趙殿臣之聘叩求訊究嚴懲司馬披閱合同笑謂馬曰合同上有永遠搭春仙　園李春來老板班内演唱等語體察永遠兩字豈爾已將身賣與春仙耶兹本分府爲爾等排解不必遽起爭端遂判令馬從明日起至明年元宵爲止在春仙演劇以後始准叧往别園工資仍每月六十元嗣後衆伶人所訂合同須定年限若用有永遠兩字一經涉訟公庭立卽塗銷作爲廢紙各取具遵斷甘結備查如違嚴辦不貸 
[申報館恊振所經收四川山東振捐十一月十一日至二十日十一月二十一日至三十日止第三十次二十一兩次清單]  
　　○十一月十二日吳玉堂洋一元○十四日無名氏洋五元○十六日無名氏洋十元○十七日張聚生喉風求愈洋一元　名軒　魯欵　助洋六元○十八日吳宅洋一元許　樹筵戲資移助洋二百元○廿三日美最時輪船帳房銅洋十九元○廿五日沈樹庭洋一元石港裕萬生洋一元二角○卅日省　子銅洋三元三角以上總共收洋二百廿六元二角銅洋念二元三角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前有秦玉增者控顧新榮抵押田單歴久不贖一案當經縣主汪瑤庭大令訊明著中人韓谷英理處兹已理明禀覆前晚升堂復訊韓供光緖二十年顧有急用向喳楊正二借得田單一紙托小的向秦玉增抵借洋銀六十元二十五年顧欠利息十元另立借票後秦因本利久無控諸案下小的奉諭理勸今已勸妥著顧還洋銀七十元讓去利息以了此事顧供事已經韓勸妥小的隨卽交付洋銀秦供小的依韓之勸讓去利息本已收訖禀請銷案楊供此單由小的借與顧抵押秦處今秦已繳案求准給領大令准之飭具領狀備查○張克仁控唐敬山冐控忤逆等情大令提唐質訊張克仁供小的向以耕田爲業光緖二十五年因兒子濟亭遊蕩無度扭控案下請治以違忤之罪蒙恩發攺過所覊禁期滿由唐具保出外今唐向兒子索酬兒子不允付給遂揑名控其違訓奉批飭提事爲小的查知禀求明鑒張濟亭供小的向爲花行生意前被父親送懲後由表舅父唐敬山保出今唐索酬不遂冐揑父親之名砌詞矇控幸經父親禀明叩求恩鑒唐供表甥張濟亭前被伊父送治忤逆覊押所中由小的保出今不知爲何又觸伊父之怒小的向之解勸濟亭反將小的辱駡是以忿不能平知照伊父繕禀控告大令謂爾總不應冐名矇控喝令笞責一百板交人保釋 
[英美租界公堂瑣案]  
　　包探李星福王長桂解湖北人劉天尭到案禀稱有鄭小根者從寗波附某輪船來滬帶有花邊若干被賊竊去投報捕房據云約値洋銀一百元嗣見劉持花邊至某繡貨店求售認明的係原贓因令小的前往盤詰劉稱此項花邊由义袋角人王加堂托賣小的遂恊同西探往拘連其黨李長發王連生曾小堂嚴桂廷張春生王春生王雲任陳海芝解請究冶劉供小的向業成衣不知其爲竊贓是以携出求售讞員張柄樞司馬商之英總領事署迪繙譯官判責二百板發押捕房二月李等尙有行竊直督差官王　祥所齋聨　及湖南學憲器物飭一併還押聽候吊贓訊辦○包探劉阿炳解徐仁生到案禀稱伊行竊洋人好時而家金臂釧金錢珍珠等物報由小的拘獲請卽究追司馬著押候吊贓訊辦○四十一號西探禀稱有宋良才者未領工部局准照在租界中私售牛乳是以拘請罰鍰宋供小的係某牛乳　夥計司馬飭押候提棚主訊罰○包探　如海解馬德宗到案禀稱伊行竊馬芝雲及南誠信等八家烟槍衣服報由小的拘解請究司馬判責三百板枷一月期滿發押捕房半年然後遞解回籍○包探劉光震解顧幹臣到案禀稱此人因串騙張劍泉事發奉大老爺牌提今特送案請訊司馬著押候提齊案中人對 
[法租界捕房瑣案]  
　　公館馬路傅順興鞋店起火延焼左右鄰十餘户事後查得傅曾倩某行保火險銀一千兩因聨名具禀公堂環求斷給撫卹讞員孫建臣大令判罰傅洋銀四百元一半充公一半撫卹被灾各户傅唯唯遵斷大令隨查得趙予才等家皆曾保險無須撫卹惟夏王氏張順南江秋蒓林桂芳吳許氏五户貧苦可憐各給洋四十元取具領狀存案○某洋貨店夥帥逹甫私收客帳銀二百六十兩控經大令訊供押追迄今日久分文不繳昨日原告投案求追大令提帥復訊帥復供的押在捕房無能爲力求恩釋出陸續歸還大令著掌頰五十下還押所中予限二禮拜歸楚延干比追○某洋人家細崽邱阿毛竊取綢料約値洋銀二百餘元被洋人送案請追大令訊鞫之下邱堅不認竊惟願賠銀昨日洋人投訴捕房定欲追出原贓大令提邱復訊邱矢口不承因著掌頰一百下押繳原贓如延重比○留芳照相店主婦汪氏積欠房租洋銀一百餘元被房主送案請追大令交人保出理處昨以無人具保令帶案復訊汪氏供上年欠找洋銀三十元本年只欠一月有桌椅等物在内求飭探帶出估價抵償大令准之○偷兒吳必有沈經年張阿根均由包探解奉大令訊供飭各枷號半月期滿責釋○積竊　漢卿丁老九均由包探解奉大令訊供著將彭枷號一月期滿責釋丁重責五百板卽行釋出 
[美租界捕房紀事]  
　　昨晨吳淞路第一千四百零七號門牌某姓西衣鋪夥龔長春乘間竊取西衣一件携之而出適爲包探沈阿岳所見連贓帶入捕房捕頭令押候解送公堂禀請讞員張柄樞司馬訊辦○昨日積竊戎阿寳不知在何處竊得衣服二件携至西華德路某押鋪質錢適爲包探陳洪德所見連贓帶入捕房捕頭令押候查明失主然後解送公堂禀請懲辦 
[十月十一月份經收捐清單]  
　　道署九月十月洋四十元隠名氏十月陳善亭翁二户各洋十元唐傑臣翁洋十二元泰昌洋八元戴季花翁李雪　翁　府韓潤生翁貿孚五户各洋六元老德記四五六七八月洋五元豐泰帳房八九月朱葆三翁徐貫雲翁譚幹臣翁韓山曦翁老順記南順記戴生昌祝源昌萬順源十户各洋四元源豐潤洋三元六角莊源大洋三元二角蘇　森翁九十十一月信昌隆九十十一月二日各洋三元戴運來汪萃利八九月滬江第一樓存濟堂何瑞棠翁老悅生大觀樓錦章順泰九十月復泰九十月餘愼堂道信申茂燮昌八九月瑞昌順鳴昌七八九十月天餘八九月十七户各洋二元通濟七八九十月小洋念角益昌九十十一月李珊記九十十一月漡蓮生翁九十十一月三户各小洋十五角嘉綸小洋十四角久成中和洋行帳房小洋十三角久成九章北天成永裕成八九月恆升九十十一月恆泰五六七八月大昌六個月裕泰六個月八户各小洋十二角可熾可熾　二户九十月各洋一元萬有全龐竹卿翁思補齋隆昇果煥南翁章佩華翁源順五個月七户各小洋十角久章八九十月洋九角萬椿祥順二户四個月各洋八角尹梅生翁施德豐徴昌怡昌熾大復記九十月一壼春八月十月十一月七户各洋六角青蓮閣義盛九十月生大曹德大怡隆五户各洋四角其萃樓晋昌恆茂三户十月各洋三角鴻運樓九月洋二角源通銀號錢三千六百和康壽康晉和餘大愼餘元甡元茂衍大恆益永豐存德鉅亨協昇宏元宏大源吉　各寳順承裕正大升大　康鋪餘永康瑞大晉大延源義善源福康兆豐恆德仁大久大協餘源利森康厚大源餘瑞元鈞康壽豐鎭昌惠餘永順和順鉅元怡豐寶豐鼎康四十九户各錢一千二百周耕記七八九月錢九百張家　九和宏章泰元成四户各錢六百怡大金合順五雲日昇樓怡大莊四户各錢四百錦章大章義森昌三户十月各錢三百協成祥永愼元十月萬興鉅銀康莊四户各錢二百英法美三界一文愿英洋五元小洋二百五十九角五分錢十千零二百九十二文以上總共收大小洋二百七十元零三角四分錢七十九千二百九十二文滬北天后宫前廣益善堂司董嚴信龔厚心釗施則敬未侃珍唐榮後葉貽釗等謹誌 
[上海虹口元濟善堂經收十一月分送堂一文愿並施醫藥捐清單]  
　　唐福南一員延公館朱金炳各三角隠名氏銅洋五元九共收愿洋一元六角銅洋五元九角○華仁公司醫藥洋十六元七角吳門宋氏十元李細地十月分一元湘潭義生祥一元萬春號怡和祥人和興三户各玉角江輝記三户五有　二角丁華山張全發二户各一元共收醫藥洋三十二元七角 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十八年十一月二十三日京報全錄]  
　　宫門抄○諭旨均錄前○陜甘總督崧奏遵旨籌建武備學堂摺○又奏遴員接署提篆片○安徽巡撫聶奏爲安省仿　銅元辦有成效請飭部立案摺○盛京將軍增奏爲奉省股票報効移獎懇恩展限摺○綏遠城將軍鍾 
湖南巡撫俞奏爲道員銷假據情代陳片 
頭品頂戴陜甘總督奴才崧蕃跪奏爲遵旨籌建甘肅武備學堂謹將擬辦大槪情形恭摺具陳仰祈聖鑒事竊奴才迭奉諭旨現在整頓兵制亟應於各直省會建立武備學堂以期培養將才練成勁旅等因欽此欽遵並准政務處咨催奏報開辦前來奴才歴查直東山陜各省均已開辦學堂咨會到甘細核辦法大致相同惟情形互異應擇其切實可行者斟酌採擇第甘省邊　苦區歲受鄰協辦事易而籌欵惟艱前於奏報籌備首城大學堂案内曾經聲明在省城南關選擇地基一處俟學堂修理工竣分設東西兩學東考文學西講武備俾肆業文武生童彼此觀摩砥礪功效可以兼收卽在事經理員役亦可互相照料奴才與司道反覆籌商一則因邊省欵絀可以撙節經費一則文武兼收並　聲氣相通無論偏輕偏重之弊取材較爲核實似可之舉兩得已派委學堂提調甘肅候補知府楊增新於引見之便親歴直隷山陜　海至蘇鄂各省察看各處學堂規模辦法會具圖說考核實在訪延兼通中西各學教習數人採購時務各種書籍携回甘　奴才再與司道妥議章程按期開辦先是楊守請咨赴京之前卽經分咨各員採料定工刻下大致辦齋惟邊省地寒　凍須俟明春天暖興工彼時楊守計已回甘教習書籍亦到卽可次第舉辦至選將練兵乃國勢强弱攸關實目前當務之急惟創辦之初不能不因時因地略事變通除蒙養學堂叧選幼　課習外其大學堂文武學生已可粗通中學體質秀弱只可兼習算學測繪者爲一等其氣質壯實並兼習體　兵家雜技　繪諸學者爲一等年二十以上三十五以下中學精通可兼習西學者爲一等凡在籍武舉生童年三十以下身　壯偉技藝可觀猶可練習中西各種學問　一併考收蓋武科已停以免有志向上者自等廢　現値强鄰環伺外患方殷欵絀時艱人才難得奴才受恩深重尤當竭盡心力以　後懲前之計爲强兵禦侮之方斯則夙夜兢兢不敗稍自暇逸者也除詳細章程叧案奏咨外所有籌建武備學堂俾文武並課大槪緣由理合恭摺具陳伏乞皇太后皇上聖鑒訓示謹奏奉硃批著卽次第認眞舉辦並將詳細章程具奏欽此 
崧蕃片再現署甘肅提督正任新疆喀什噶爾提督焦大聚遵旨馳赴喀什新任所遺甘肅提督印務查凉州鎮總兵張永清前曾署理甘提辦理諸臻妥洽堪以接署藉資熟習而重邊防除咨分行外理合附片具陳伏乞聖鑒謹奏奉硃批知道了欽此 
頭品頂戴調補浙江巡撫臣聶緝槼跪奏爲安徽省仿鑄銅圓行銷無滯辦理已有成效恭摺具陳仰祈聖鑒事竊照安省制錢缺乏行用錢色不一市　任意高下商民受累甚深臣到任之後卽議試造銅圓以利民用旋准户部咨光緖二十七年十二月二十四日欽奉上諭近來各省制錢短少不敷周轉前經福建廣東兩省鑄造銅圓輪廓精良民間稱便近日江蘇仿照辦理亦極便利著沿江沿海各督撫籌欸仿辦卽就各該省搭鑄等因欽此當經督飭前藩司湯壽銘查得省城原有銀元局一所現已停鑄屋宇宏敞所存機器先經户部電令解京嗣以京　機器足用復奉電止毋庸起運現雖日久不用間有銹壞稍加修理以之改鑄銅元均尙可用就原有之局地用原存之機器旣少開支且免廢　毋須另就别省搭鑄以免周折所需經費由該藩司先後籌撥銀三萬五千兩作爲鑄本於本年四月初十日開局興工仿照各省辦法試造當五當十當二十三項銅元以計重一錢二錢四錢爲等差凡民間完納錢糧關卡徵收稅釐以及市　　買貨物均照制錢行使出入一律不准低昂其銅質輪廓悉與廣東福建江蘇所造無異數月以來商民同聲稱便行銷甚爲流通核計每鑄本銀一萬兩鑄成銅圓一百五十餘萬元就現在銀價低平而論除銅本局用核實减省開支外約可獲餘利銀二千餘兩之譜積少成多於籌欵似亦不無少補據辦銅元局署布政使聯魁詳請奏咨立案前來除咨户工兩部查照外謹會同署理兩江總督臣張之洞恭摺具陳並將現鑄錢　咨送軍機處進呈御覽伏乞皇太后皇上聖鑒訓示謹奏奉硃批著卽寛籌鑄本次第擴充以利民用欽此 
奴才增祺跪奏爲奉省股票報效移獎懇恩展限恭摺仰祈聖鑒事竊本年七月准户部咨開光緖二十七年十月間具奏報效股票移獎人員擬請展限一年統扣至二十九年正月二十九日限滿等因奉旨允准通行欽遵咨行到奉當經轉行欽遵辦理兹據辦理昭信奉局署奉天驛巡道景賢禀稱自奉札後遵卽分飭各屬一體遵辦一而出示暁諭在案迄今數月之久屢經飭催而册報者寥寥且有查報未詳駁回覆查者推原其故或因難後卷宗燬失難以澈查或因領票之人逃亡未歸未克及時具報或因　　不靖道路梗阻往來文牘每多稽滯尤難查者如金州營口等處尙未交還紳商人等住處無定派員往告無從尋覓出示暁諭未能　知察看情形斷難如期一律造報倘因逾限槪不獎叙未免阻其報効之忱可否懇求奏明展限半年以二十九年七月二十九日爲滿俾各屬得以詳細查明以免向隅等情禀請奏咨前來奴才覆核無異除分别咨行查照外理合會同盛京副都統奴才鈕楞額奉天府尹奴才玉恒恭摺具陳伏乞皇太后皇上聖鑒訓示飭部施行謹奏奉硃批著照所請户部知道欽此 
鍾泰片再烏伊兩盟教務繁多措理萬分棘手上年調任將軍信恪到任之始奏調直隷候補班前先補用知府壽勳來綏　同辦理本年五月間信恪以該員才堪應變特疏保薦並聲明經手事件完竣再行給咨送部奉硃批著交部帶領引見等因欽此欽遵在案奴才到任後該員將經手各要件逐細禀明請咨赴部前來查該員係奉旨交部帶領引見之員亟應照例給咨緣蒙旗教務皆由該員經理規晝卽臻妥善蒙教亦均悅服現在各旗賠欵多逾期未結教士等尙能守候尤仗該員苦心支拄得以從容籌辦當此事機吃緊之際實未便遽易生手合無仰懇天恩俯准將直隷候補班前先補用知府壽勳暫行留綏辦理教務一俟賠欵籌有端倪善後定有辦法再行給咨送部以重交涉而　大局是否有當謹附片陳請伏乞聖鑒訓示施行謹奏奉硃批著照所請吏部知道欽此 
俞廉三片再據雲南迤東道調授直隷通永道陳啓泰呈稱光緖二十八年十月初九日在湖南長沙縣本籍奉札准吏部咨内閣抄出光緖二十八年九月初十日奉上諭直隷通永道著陳啓泰調補欽此竊啓泰前在雲南迤東署藩司任内丁親母憂服滿請咨赴部起復光緖二十八年正月二十八日奉上諭雲南迤東道員缺著陳啓泰補授欽此二月初一日具摺謝恩仰蒙召見旋卽領憑於二月十二日出京七月二十八日行抵湖南桃源縣適接家信以春夏之間山水漲發各鄕先瑩坍塌甚多急宜修理經臣據情奏請給假三個月在籍修墓奉硃批著照所請欽此兹修墓事畢應卽銷假卽赴調任擬於十月十七日由湖南起程至上海航海前赴直隷等情呈請代奏前來謹附片具陳伏乞聖鑒謹奏奉硃批知道了欽此 
 
