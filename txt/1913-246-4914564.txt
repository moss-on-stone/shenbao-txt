# 1913 - 246 - 4914564

 

Page 1

 
 
通信 
[論共和憲法三大模範及其行政立法兩權之消長（六）（游歐客）]  
　　二各州憲法改正 
[甲行政權漸獨立]  
　　此反動之始機先由各州裁去行政長官旁所置之高等行政顧問不復爲之監視雖有數州仍留高等行政顧問一席然己將其勢力權限大爲縮減且非議會選出而由民間公舉故彼常能不爲議會所制得以自由行其職務此實改革之第一步各州行政長官前此皆爲州議會選舉現則改由民間直接選舉其任期亦皆加長在四十八州之中僅有四州仍保其任期一年之舊制其餘有二年者有四年者並均許期聯任與初時不許續選者大相逕庭其多數憲法中均注定當被選後在　任期之内議曾不得增減其歳俸恐其如勢 
 
 
 

Page 2

 
 
力以迫壓行政長官也更漸與行政長官以不裁可及停止發表之權俾得抵抗立法千八百九十一年頃在四十八州中僅有四州不承認行政長官之停止發表及不裁可權即德拉瓦北高林諾衣岳河度斯南是也然千九百零二年德拉瓦州首承認之千九百零三年諾衣岳州亦承認之自是而後不承認此權者僅北高林河度斯南兩州而己义在各州之中僅有九州可以過半數之票次取消行政長官之不裁可及停止發表之權然其他多數五州　均注定非得三分之二以上之大多數此權不能取消故行政長官每得利用此權以與在法權相抵抗此實改革之第二步 
時評 
[遣散軍隊無名]  
　　今日之難事日後之大患不在於各地之紛紛交戰而在於遣散軍隊蓋紛紛交戰必有曰時勝負旣决可以己也即勝負不决而無兵餉無子彈之後欲交戰而不能也 
　　交戰旣己之後所有軍隊非潰散即爲遣散潰散之軍隊爲害於地方不待言矣即遣散之軍隊一時或免於擾亂而日後必爲地方之害無疑 
前次革命之時各地方之秩序未亂者以廣招軍隊也革命旣畢二次三次之革命無己而有今日大亂者雖亦有其他原因而大抵爲遣散軍隊也南京獨立之最初本非出於軍隊之意而有今日之血戰者懼日後之被遣散也然則遣散軍隊之舉其有關於前途者豈細也哉願當局之人勿徒計目前之安而忽略事之 
[命令]  
　　八月二十日臨時大總統命令陸軍總長段祺瑞呈請授張　武爲陸軍步兵上校錢金華王澤秀楊蔭棠爲陸軍步兵少校應照准此令 
　　海軍總長劉冠雄呈請授林建章魏子浩李景曦杜逢時任光宇　海軍上校沈繼芳吳賽石杜宗凱爲海軍中校應照准此令 
陸軍總長段祺瑞請授汪濟安爲陸軍一等軍需正路金城爲陸軍二等軍需正楊秉彝爲陸軍三等軍需正杜蔭檀爲陸軍一等軍需應照准此令 
　　陸軍總長叚祺瑞呈請任命高積昂爲河南陸軍會計審查分處處長席豐爲陜西陸軍會計審查分處處長王安中爲奉天陸軍普計審查分處處長鄭開文爲雲南陸軍會計審查分處處長吳鋪鎔爲浙江陸軍會計審查分處處長羅鴻陞爲湖北陸軍會計審查分處處長應照准此令 
司法總長許世英呈請任命馬挹憲署京師地方審判廳推事應照准此令 
代理國務總理叚祺瑞呈稱據熱河都統熊希齡呈請任命周國衡爲内務廳科長應照准此令 
　　代理國務總理段祺瑞呈稱據兼署臨時稽勳局局長許寳蘅呈請任命勞勤餘華如璋謝樹璧爲兼任調查員應照准此令 
　　代理國務總理段祺瑞呈稱據熱河都統熊希齡呈請任命楊文銑爲灤平縣知事賈文翰爲開魯縣知事沈文爕爲林西縣知事應照准此令 
　　司法總長許世英呈稱署襄陽地方檢察廳檢察長汪炳南呈請辭職汪炳南准免本官此令 
代理國務總理叚祺瑞呈據代理工商部務向瑞琨呈稱參事 
陳其殷擅離職守請先行免去本官秘書彭淵忱請本官免等語應照准此令 
　　此次匪黨倡亂戰線所及徐州首當其衝該處各屬匪勢蔓延素稱盜藪此次當戰事未寗復乘勢攻刼恣意焚殺重以凶荒疫癘十室九空軫念災黎曷勝憫惻應由江淮宣撫使轉飭所屬查明被匪蹂躪民情艱苦各地方所有應完田賦分别呈請蠲緩並由馮國璋張勳周金城酌撥軍隊痛剿積匪以拯民命而解倒懸此令 
　　據署直隸民政長劉若曾呈稱永定河南岸决口請將疏防各員分别懲處等語此次河患　災雖田隂雨連緜風馳水驟人力難施該管官吏確屬疏於防範所請將各員分别革職留任各節均應照准至各屬災民均罹水患蕩析離居深堪憫惻應由財政部籌欵銀五萬元交由該民政長遴派妥員會同各該縣知事趕辦急賑務使實惠普霑以恤民艱而免流離餘交内務部核議呈　辦理此令 
　　現在廣東亂事己平該省現有兵力保持治安無虞不足際此財政支絀各省軍隊正議酌量裁減以輕國民擔負乃聞該省近日意有人冒稱奉政府命令招募軍隊實屬不法應交廣東都督龍濟光查明嚴行禁阻己招者勒令解散嗣後無論何項人員倘有未奉命令擅行招募軍隊者即是亂徒該都督務即隨時拏辦以安人心而肅軍紀此令 
李鼎新鄭汝成均加海軍上將銜此令 
　　陳兆昌授爲海軍輪機中將此令張敬堯加陸軍中將銜此令 
　　陳榥加陸軍中將銜此令 
　　臧致平授爲陸軍少將此令 
　　林頌莊曾兆麟宋文　鄭綸謝葆璋均授爲海軍少將此令 
　　魏清和周學騫高全忠賈文祥特授以勳五位此令林頌莊曾兆麟林建莊特授以勳五位此令 
　　陸軍總長段祺瑞呈請授賈文祥爲陸軍步兵上校魏清和周學騫高全忠爲陸軍步兵中校應照准此令 
[警信]  
　　南京訪函十九日晨黎明之前北軍猛攻紫金山將該山各部之南軍全行逐走是役足有四小時之久南軍復兩次圖在該山得一立足之地均遭失敗太平門南軍兵力甚厚北軍三圖奪門攻入均受挫而退是日下午有北軍數千名猛撲該門城上大隊南軍駕麥肯沁砲兩尊靜以待敵北軍竟難進逼是役砲聲極爲激烈晚間六時北軍復進撲該門仍未得手北軍並屢圖衝入堯化門惟均未得利紫金山似己滿佈纒頭之兵士南軍能否奪回該山實屬難言下關一方面時聞大砲之聲現悉城外己無南軍城中某某數處彈如雨下殊難寕居外人之產業未聞有所傷損今夜寧城必頗驚亂砲聲隆隆幾無停時無紀律之兵士多来往道上居民頗畏各兵搶刧惟對於張勳及其軍隊更爲驚怖深恐一旦入城將遭蹂躪蓋兩年前張勳盤踞寧城之歷史己印入人民之腦海也政府派張攻寗轉使南軍多得贊助之人（特約路透）　　南昌電李純昨日（十九日）抵此駐都督府己予贛軍投降之機或領取川資回里或編入官軍隊伍己編入者己有五千名李純之意贛省戰事業己告終 
（譯大陸報） 
　　北京電此間接九江消息及二十日電音謂官軍右翼己於星期一晚入南昌城李烈鈞率兵千名向南逃逸官軍正在緊追　 
（譯字林報） 
　　重慶電據重慶領事消息川軍己在重慶之西擊敗熊克武之軍惟有小縣數處己宣布獨立 
（特約路透） 
[專電]  
　　北京電王闓運電京謂須勸譚取消而譚人鳳電謂彼實說王勸督倡亂獨立係他人冒名伊不與聞 
　　北京電昨憲法會决議總統經國會同意得宣戰但爲防禦外國時得先宣戰後求追認至重要條約批准後須得國會同意乃有效但同意機關是一院或兩院紛爭未决 
　　北京電熊希齡今日午可到先住蒙古實業公司再移秦老胡同彼意必須兼財政故昨己任周自齊中國銀行總裁湯叡副之湯本擬正因周不得任財政故改 
　　北京電宗社黨毓廉善彥伏誅因搜出其與升允往来書札　　北京電沈雲沛等連名請以袁克定督江南大爲袁總統所申斥　 
　　北京電政府決定凡投誠者須先繳械再爲安揷 
[特約路透電]  
　　東京電前任駐華日使伊集院君聲稱袁世凱對於日本毫無不善之意中日兩國今宜締結商業聯盟又謂日本對華政策不因更易公使而變方針且言袁世凱並未以借欵入項撥作軍費中國目下無須再借新債伊集院君並否認袁世凱密派刺客至日之說 
　　北京電據歐洲電稱山西法國會社對於比國鐵路借欵合同頗爲關心該合同己于八月十四日簽押北京現疑法人亦參與此事蓋法國關于山西省築造鐵路得有某種　利也此與比國合同似相抵觸此預權利載見洛克希爾條約今編第四百二十三頁比國大約曾許法人沾潤此次借欵以免起有糾葛惟現信法國使署及東方滙理銀行對于此事均無所知該合同在北京簽押之前歐洲己紛紛討論自八月六日起至十四日止多向北京探問一切七月三十一日柏林報章曾論及此事 
　　北京電據歐洲電稱法政府己向德政府詢問滇粤鐵路事宜五國銀行團政府之意今殊未便阻止個人之企業五國政府現承認彼等之合同己使自由行動之資本家甘心冒險者得有機會而與比奥等國資本家得政府之贊助者尤爲有利 
　　北京電憲法起草會决議大總統須得國會許可始能宣戰如國會不在會議期内則可宣戰自衞惟仍須儘速交國會核議至大總統媾和訂約之權尚未議决 
　　北京電借欵稽核處己請國務院飭會計員實行商民購物之印花稅 
　　北京電聞有政府會計員十七人因爲稽核處查出弊端業己開除 
　　北京電前寓北京甚久素有聲譽之俄人房格洛特君己抵京寓俄國使署聞房乃袁世凱之舊雨現與討論蒙古大局俄公使嚴詞否認房来京覓求鐵路讓與權之說房在蒙古有極大之金礦利益 
　　北京電路透大理府訪事所稱有英人一名在維西廳被殺一節北京未得詳情按近有英人二名取道雲南以入緬甸 
[譯電]  
　　北京電憲法起草會今陷入深水之中該會己議决下列各欵（一）大總統於任期内可以解散衆議院一次惟須得參議院全數議員三分之二之同意（二）大總統遇特别事故可以宣布緊急命令惟須由國務員同負責任該命令仍須續交國會核議（三）大總統可以否認國會通過之議案交還覆議國會議員如有三分之二仍執前議則該議案無須大總統公布卽能發生法律上之效力以上三欵必將引起難解之葛籐蓋將混亂大總統國務院參議院衆議院職權之制故也憲法起草會雖黽勉從公實則無一有適合之資格者且并未商諸政府所聘之憲法顧問憲法專家古特洛及有賀長雄君至畢高德君更不必言畢君現己應各省代表專會之請草訂憲法使中國四萬萬人可保永享自由幸福 
　　北京電袁總統令邊界及沿海各省都督民政長拘拿岑春煊因其罪之重實不亞於黄興也 
　　北京電山東都督周自齊己任爲國家銀行代理總理 
　　北京電據福建省消息該處規有激烈抵制鴉片之運動有值價洋二十萬元之生印藥經官抄没並發嚴厲告示禁閉土店聞有印藥二十四箱己由厦門運回香港蓋爲當道强逼所致 
[公電]  
　　程都督第三次辭職電北京大總統鈞鑒統密淞滬事己就平定迭商請鄭鎭守使籌畫布置不致再有事端德全讀應回蘇辦事乃病日增劇不能興起祇得在滬就醫商由應會辦德閎駐蘇料理一切督同各師旅長辦理巡緝及防堵事宜滬上原有辦事機關及人員均於日内一律移赴蘇垣合電陳明用慰厪系抑更有請者德全兩次電請罷職未邀准許復荷慰勉慇慇何敢再三陳凟惟自念負罪深重無可諱原旣無以對地方人民復有負政府委託倘使多留一日能於局勢有裨亦何敢藉詞諉卸一誤再誤今則淞臺己下滬亂就安馮軍抵浦張軍過鎭金陵旦夕卽下蘇境一律底平德全罷職待罪今正其時倘再荷優容不予懲免德全惟有白殺以謝天下且以衰病昏暓之人負溺職殃民之罪而猶令其濫尸厚位妄盜虚名揆之大總統整飭紀綱愛惜地方之意亦殊有舛應請俯准即予免官并嚴加處分一面迅簡賢能接任不勝惶愧待命之至程德全篠印 
　　按此爲程督第三次辭職之電總統仍覆電慰留内有此次亂黨肇釁殃及池魚但上年該都督接收最複雜之留守府與滬軍府不避艱危嗣後整理冗兵愛惜公帑皆屬人所難能豈容以此日之衆謗羣疑抺煞從前之苦心孤詣等語程都督又有電爲第四次之辭職聞不獲請不己云 
　　江隂来電各報鑒國軍至澄兵民歡洽地方安謐縣署養 
要聞一 
[南京血戰記（三）]  
　　大陸報云南京戰事極爲劇烈至星期三日晨間猶在進行據目覩紫金山戰事之人所言足見寗軍己决意死拒必至力竭而後己彼等頗能堅守所佔之地位且嘗使北軍受絶大之損失攻寗傷兵運至鎭江者不下一百五十名按此决非總數蓋尚有若于未經紅十字會覔獲也陣亡之數無從探悉南京附近之北軍共有五六萬名全歸張勳指揮星期三日復抵援隊約一千名在城東登岸該軍狀殊精壯惟身極垢污抵後多浴於江濱北軍轟繫紫金鱯最高之峯得利後人人皆操必勝之望寗軍抵敵雖猛惟北軍炮隊殊佔優點準力亦佳寗軍有一大砲頗爲得力竟爲北軍之砲彈擊毁是役焉實爲開戰以来最激烈之一次且足見北軍戰鬥力實在寗軍之上紫 
 
 
 

Page 3

 
 
金山巔卒爲北軍衝鋒佔得當時兩軍血戰頗烈北軍毫無掩護竟成山上寗軍之炮靶獅子山與幕府山彼此接續轟擊惟寗軍炮力殊弱寗城日来所受　事損傷尚屬有限惟周圍之情狀殊爲不堪居民均逃至四鄉各鎭避難今除軍隊外絶少人烟 
　　上述目覩戰事者所乘之輪船曾與一懸掛日本旗號之小輪同行寗軍因疑小輪之形狀即關炮擊之炮彈形過輪首該輪並不注意而第二彈又至接以第三彈該輪仍向前進及至一彈炸於其前始旋舵駛去後船時迹　駛頗有畏縮之意寗軍舉號令其進行該船即飛駛逃出險地英國兵艦哈姆希爾現駐南京不許江輪在南京下客該艦每見一輪輒舉號示告須向何道駛行始可安　南京附近上游之現局極爲不堪外國輪船時須冒險 
　　文匯報云據二十日南京私函云此間大局絶少變動星期二晚十點鐘時浦口北軍與獅子山炮臺交戰一小時北軍發炮不若前數日之有準力故兩方面並未受有損傷星期二日寗軍以所允讓城條件送往浦口己由北軍送至滁州蓋馮國璋現仍駐該處也星期三日有馮國璋代表一員行抵浦口與津浦鐵路公司之郝拉姆培君同寓豫料將于是日下午與寗軍調和代表相會下關現己空然無人外人避居上游兩英里之躉船及兵艦者購辦食物頗形艱難 
　　據抵滬長江輪船聲稱三日前離滬之中國運船五艘及兵艦數艘現均泊于江隂砲臺之下游八九英里足見該砲臺尚未宣明志嚮聞北軍司令曾請該砲臺司令准各船駛過迄未得覆大約該炮臺暫主中立以候南京之命運旣定再爲宣布志嚮聞江隂商民己籌巨欵付與炮臺戍軍請勿與北軍開戰是否應允須待後聞惟所付　　如足歆動之則似可就緒云 
　　據南京二十一日晨間訪函云此間中外人民皆有絶糧之虞現需白米甚急而江輪皆不肯轉售貴報能否代勸各船多備食品至此出售以爲一時救急之計按下一二日内離滬之輪船大約將注意此點 
北軍現仍向嘉定進發昨日下午復有大隊由蘇開抵該處惟南軍現己退至距江隂二十四英里之處李厚基司令昨日下午由吳淞抵滬即與鄭鎭守使會談一切李司令現仍寓滬吳淞大局仍無變動駐紮江灣藴藻浜炮臺灣車站之北軍均己撤退惟砲台之　向寳山一方面各地位之兵力均己增厚蓋目下僅防南軍由該路進攻故也吳淞砲台及砲臺附近之巡邏隊等業己增加 
[參陸兩部飛告收復鎭江捷電]  
　　致武昌黎副總統各省都督民政長各使司令師旅長將軍都統電據張鎭撫使侵元鹽三日電開鎭江叛軍佔據　砲臺頗有畫江而守之意迨勳軍前敵各營抵揚乘其不備己越諸臺炮綫之外突渡江進駐高資踞鎭江之上常即分兵爲兩縱隊左縱隊向稿家門右縱隊向馬安山兩路進發與叛軍相距僅百餘密達該叛軍見大軍進逼勢己不支而寗鎭交通復爲我軍所斷形勢益孤屢次乞降查鎭軍本有兩旅其三十一旅向分駐諸山炮臺此次獨立非出本心旣願歸誠自應寛免暫留其三十二旅純係匪徒組合即飭繳納鎗械聽候解散現己繳出快槍三千餘桿子彈四十餘萬顆所有鎭江地面業己派兵前往收復何逆海鳴復在寗垣獨立一八兩師内鬨當飭駐龍潭各軍飛速進攻前鋒己抵南京後隊陸續前進勳十四抵瓜洲砲軍先發午後一鐘到鎭商民歡迎市面安堵勳先至鎭安撫一切即日赴寗大軍旣到指日當可肅清等語特此飛告參謀部陸軍部删印 
[崑山遣散降軍紀]  
　　崑山縣知事宋承家在吳淞開戰時卽電請都督派兵防守當有第二師朱師長派第八團唐業樞帶兵兩營到崑防守駐紥文廟城隍廟等處後飭康營長分兵一營開往太倉駐紥朱師長又派第七團梁團長率第三營張營長帶全營兵士及機關砲到崑駐紥城内是時嘉定被鈕軍所佔宋知事又電省請兵朱師長派第五團第二營練營長率隊来崑並帶機關鎗一連防守六門後鈕軍退出嘉定到太倉時練營長開印卽率所部四連出崑山東門二十里駐紮各要隘如鈕軍突出卽備攻擊太倉城内康營長見鈕軍中有鎭軍一營駐紥太倉西門即勸該軍投降鎭軍中有連長某卽乘夜至崑山練營長處投降當卽電致都督請示旋得回電准其繳械發給川資遣散該連長即回太倉率帶部下數百人於二十夜出西門到崑太交界之地踐約繳械徒步至崑山朝陽門外馬路太洋橋宋知事即籌洋數千元送至練營長處請爲發給二十一號上午十一時練營長親往大洋橋演說一小時當即發兵士每名洋八元軍官發薪一月一併遣散復由宋知事與車站訂定三等車數輛即着遣散之軍人隨即登車開赴常州等處冋籍二十一號午後蘇軍第五團團長親帶第三營顏嘯秋營長督隊到崑駐紥司法署團部設在師範學校當晚雇有大船一十餘艘滿裝子彈第三營營長率全營兵士於黎明出發赴太崑山城内巡警日夜站崗巡邏商市秩序如常宋知事亦親帶衞隊出巡街市人民毫無驚慌云 
[鄂省之殺機仍熾]  
　　鄂省黨人近又勾結駐紥東廠口幹部營之閑散軍官隂集退伍兵士及黄土坡輜重營幹部官佐密謀於十五夜暴動轟燬都督府搶刧軍械庫希圖大舉幸薄暮時　有人告密立派留鄂寗軍及北軍分途前往圍捕該幹部營内有八九十人均係下級宫正在内會集議事於營外各地俱派有常服黨人放哨以防掩捕故軍隊未至之先黨人己逃走大半只餘三十人在内竟敢持手槍拒捕當經軍隊拚死闖進捕獲二十一人輜重營内亦捕獲十八人當場格斃數人一併解送軍法局内審訊該兩營内均經檢查甚久搜獲册簿証物不少故旋又在賓陽門隂騭閣捕獲藏匿炸彈之韓漢湘高振新朱硯唐周雨賓等四名立時斬决而平湖巷等處亦無拘獲黨人漢口歆生路同新客棧中亦拿獲湘黨七人炸彈與僞公文一箱傳單數百張載稱以武漢爲起事之根據地聞該幹部輜重營二處所獲黨人己槍斃二十餘名 
　　衆議院湖北議員劉英本識字無多鄙陋可憎沙洋倡亂之劉鐵卽其胞弟均屬季雨霖同黨沙洋兵變英鐵妄想事成則鐵爲都督英爲民政長兹雖事敗英仍在武漢運動退伍兵滋事潛匿子日租界小井理髮店樓上調度昨經偵探孔玉山所悉報由黎都督派胡交涉員前往日領事商請簽字協捕亟將總統通拿劉英等電文給日領閱看該領只得承認立卽簽字往捕果將英拿獲不日必須行渡又有人於十六日下午三點鐘見總稽查劉友才部下偵探兵士數十人由漢口專輪押一青年来省其人身着上等西服兩手反縳抵岸卽以輿送往軍府外間謡言係湘黨魁唐疇潛来匿跡漢口日本租界被獲或云係劉英則尚未知云 
[熊克武慘斃趙一德情形]  
　　近日上川東一帶尚平靜惟重慶地方爲熊軍所擾下川東亦稍有風潮七月初三日熊克武致電熊營長飭取消趙一德觀察使趙本帶有一百餘人来電時趙未知悉萬縣向駐蜀軍三百餘人卽熊營長所帶熊接電後即出兵圍困觀察使勒令交械當將觀察使帶回營中熊營長卽電告卽克武初四早回電令卽槍斃臨斃時趙身着白夏布長衫青紗馬褂云我死小事只可惜萬縣商民受害言畢復向兵士云非請團長槍我不可略無懼色人咸憐之現下亦尚安靖昨日重慶来電調兵回渝翌日全軍起行該處現己戒嚴萬縣由夔府調回之兵防守聞夔府知事己被監禁萬縣顏知事亦己辭職由重慶派来之劉知事接事云 
[雜評一（無名）]  
　　南京之絶糧據路透訪函南京人今日所恐懼者不在於砲火之交攻而在於糧食之斷絶葢炮火交攻未必人人遇彈而糧食斷絶勢必全城紛亂而無一人不受其害矣慘哉 
　　政府之非計此次各省之反抗黨人與軍隊爲之也與各省人民固無仇也政府亦知此義故每有收拾人心之舉動然以張勳攻南京以汪瑞闓長江西民政以李準宣撫廣州是大背人民之心理獨何爲歟 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[李烈鈞返贛時之狀態]  
　　李烈鈞在徐家埠地方聞歐陽武賀國昌等棄城離贛即携兵隊星夜晉贛行至距省三十里之王家渡地方查獲商會推定之代表譚章陸壽眉等持　前赴吳城歡迎段芝貴趙惟熙兩宣撫使遂卽扣留隨同到省於八月十號漏夜進城李仍駐紮都督府内用電話與廖伯琅閻恩榮曾秉鈺等談話多時始行就寢次晨兵隊紛紛進歟人民驚恐秋序復亂比經李出示布告居民稍定十一號九時李在都督府四福堂與某報記者談話李謂作戰不力湖口吳城相繼失陷以致深入内地重與君等相見且使父老昆弟多受驚恐此鄙人之重囬也鄙人實無以對吾贛全省人士某報記者慰以勝負實兵家常事隨詢以此次入城之用意李謂南雷（卽歐陽武出走太急渠當未走時曾以電話告我我勸其姑從緩議旣而南雷復電云去志己决我告以君必欲去亦須俟我至不意其迫不及待竟倉皇棄城而去兪詠瞻（即俞應麓）亦同時往臨江部署我因全城父老昆弟生命財產無所倚賴不得己由樵舍内渡入城鎭撫我在此不過勾留三兩宿布置保安之爭仍須出城身臨前敵决不久駐致戰地無人主持某報記者又詢以戰地情形如何李云北兵仍守建昌具水兵則在吳城雖云戰勝其實疲勞故未深入近兩日内湖口姑塘兩處當有激烈戰爭蓋我軍駐曉州者己取攻勢得勝則爲幸事萬一無效將来北兵深人我必扼之於樵舍王家渡等處决不憑城作戰致驚我城中同胞在城居民之胆怯者聽其搬去我亦不干涉然切勿輕信謡言擅自驚慌致滋紛擾又云商界公推廖伯琅君暫行担任維持秩序辦法極好我赴戰地後省城内外保衞事宜仍須借重廖君云云 
　　南昌商務總會總理曾秉鈺於十一號早間親送犒勞贛軍物品多種往都督府與李坐談頗久並懇請李將扣留商會代表譚章等卽日釋放 
　　國民黨晨動報訪員余冀新於早間入府謁李謂該報王任徐蘇中現居　汊（離省六十里）舟中聞其將赴樟樹失在辦事需人請電召其回省李卽令其用一等電至樟樹請徐速回並告余以如途次需時可備汽舟一隻前往迎迓　當時咸謂晨鐘將復活也 
　　李於十一號借用江西都督印佈告云照得國以民爲出本民賴官爲撫楫前聞本省各機關官長紛紛出省居民未免驚疑本總司令眷念桑梓即於昨日帶隊入城安撫房民維持秩序城内外居民人等務須照常營業母須驚惶本總司令在省一日卽當協助衞戍總司令勉盡一日保護之責如有造謡生事刧奪財物强買勒當及擾害治安者定即從嚴拿辦立予梟示本總司令言出法隨决不寛貸爲此仰　界同胞一體周知此佈 
　　又布　云本總司令此次来省實爲安撫吾民起見昨晚入城　商民安堵秩序如常厥心甚慰嗣後一切保衞商民維持秩序仍由衞戍總司令廖君伯琅負完全責任本總司令稍事部署一二日内即當開赴戰線决不以省城作戰塲免致驚恐閭閻損傷財產　民等務各安分營業愼勿驚攫自貽苦累倘有不法之徒藉端滋事擾害地方一經拿出軍法從事爲此布告全城父老一體周知此布　　南昌商務總會於十一號布告云照得此次李總事令蒞省寳因歐陽護軍使離贛以人心不安爲慮来此察視所有帶来軍隊隨卽遷駐七里街以下如有兵事决不以省城爲戰場此總司令對於本會之宣言囑卽轉告我省父老昆弟也凡我各界同胞務須安居樂業無稍驚疑至切至盼 
　　又布告云照得本省民國銀行爲一省金融總機關無論軍政紳商各界均應保護維持以維信用此次所出官票有臨時二字戳記者約計十萬串之數查聞舖户見疑致生阻碍本會有維持商務之責亟應明白宣布凡有執持臨時官票者均可一律斷續通用本會亦願担任保全以資流轉爲此通告城廂内外各界同胞一體知照　　贛省警視廳總監閻恩榮因舖户停歇關閉過多特於十一號布告云照得省城秩序業經軍警商團担認保護所有商民舖户均當照常貿易母得張皇閉歇致滋驚擾此布 
　　當李烈鈞未返省時歐陽武賀國昌於八月八日夜間接到電告吳城鎭失守北軍進行將抵省城倉卒密議擕同財政司長魏斯炅警視總監周希頤及各軍官紛紛離贛聞係督率兵隊退駐吉安再定行蹤當由南昌商務總會於九日早開特别大會公推憲兵司令官廖伯琅護理都督兼衞戍總司令警視廳參事閻恩榮爲警視總監内務司長程道存護理民政長會同在省軍政兩界人員維持現狀一面派員前往與北軍接洽以保秩序李聞之因卽返省云 
　　歐陽武離省後致函商會云江西父老昆弟同鑒武到贛後日日以維持地方爲念惜才淺德薄以致事起倉卒貽父老昆弟莫大之慘禍言之痛心睹之汗顏今不忍以南昌作戰塲故歛跡世外不敢復問時事尚乞父老昆弟念其愚而憫其遇爲武亮察此請台安罪人歐陽武啓 
[龍濟光入粤時之一場惡戰]  
　　陸軍濟軍衝突詳情濟軍入城後十一晚因駐紥觀音山陸軍爲称營事彼此略有誤會其蓮塘德宣等街新来之濟軍互有槍聲傷斃數人是晚城内長堤西關等處一體戒嚴十二早城内觀音山脚一帶槍聲不絶十點鐘時機關槍聲尤密傷斃者現尚未知多少午後二點鐘又有大砲數聲一彈跌落長堤警察廳前面之大樹劈開數段傷斃三四人又有一彈落海其西門太平西關一帶及長堤係濟軍地點大南文明東門小北係陸軍地點各城門均有兵士守是早城内各居民紛紛走避拖男帶女狼狽情形目不忍覩城廂内外及長堤各店舖閉門者十之九市上蕭條行人避道午後三時又有大砲數聲其大南外有一小隊軍士衝散有一兵失路手持長槍在高第街詢問崗警慌張之甚未刻某報訪員晋城查探則見西門城樓軍隊密佈所有西門直街以至惠愛街沿途均有軍隊駐守該處一帶鋪户閉門停止貿易者己十居八九路上行人極爲稀少迨至舊撫台前己有軍隊阻止前進迫得折回取道四牌樓迨至詩家里口又不能前進是時鎗聲殊密路旁軍隊又極戒嚴遂乃出城至西關一帶邊皮地方多有軍隊駐守以故尚形安謐商場貿易如常惟堤岸店舖大多半掩其門且有濟軍梭巡是日堤岸不知因何風鶴途人紛由東便走来有如風馳雲捲中有某甲驚極仆地致被踏傷幾致斃命至堤岸河面亦有兵艦停泊下午八點鐘陸軍與濟軍己在城内飛来廟附近互相攻擊有炮彈落在附近舖户遂兆焚如是時無人救火故九點鐘後火仍未息且時聞鎗礮之聲云現在長堤一帶濟軍皆嚴愛守護西關一幣有警察游擊隊通夜梭巡是日西門自晨至夕一日未開行者皆悵然而返其餘各城門亦甚爲戒嚴聞城西宜民市有陸軍數人適與濟軍相遇彼此開鎗轟擊途人慌忙走避其有無死傷現尚未知至城北鳳凰岡一帶陸軍與濟軍衝突愈劇據守互戰時起時息彼此傷斃人數亦屬不少迨晚濟軍以三十人進駐觀音山略有轟擊陸軍卽己全數退去現濟軍己有大隊佔紥山上安靖無事矣 
　　都督軍使維持態度此次陸軍與濟軍大起衝突後是夜都督督軍使澈夜派劉統領鉞及代表並函邀善商各界調停竟夕兩方無事次早觀音山處復有少數人放槍數聲劉統領深知其中確係少數人從中把持有意煽動遂請都督發令駐觀音山兵士給餉兩月限至十二時遷出如再違抗從嚴懲辦通告陸軍濟軍各營官兵各回本營並聲言觀音山兵士有違抗命令情事向爲各營兵士所不贊同如該兵士一再違抗至有衝突切勿稍有誤會發令後龍督旋往沙面拜會各領事至午後觀音山處槍聲漸密旋聞係龍都督將抗命兵士驅散炮團亦放大炮數響遥爲聲援所有觀音山五層樓東西得勝各形勝悉派龍軍駐守槍聲遂息各散兵有逃往各營煽動者致又小生枝節間聞鎗聲傍晚各善商聯赴觀音山脚一帶調查見山上駐龍軍千餘均安靜不動聞都督軍使日夜同在江大各艦籌商一切善後事宜並頻發命令派員赴往各營曉諭解釋俾免爲人所惑務以融洽軍情母令居民再有驚擾爲主旨云 
　　兩軍衝突原因粤省自十一號三下鐘起陸軍與濟軍衝突轟戰至十二號下午鎗聲仍然不絶聞此次衝突之由係駐鎭海樓第十團陸軍與駐三君祠之第二　陸軍積不相能平素劃分路線彼此不得越雷池一步十一日兩家俱因搬遷於路上衝突開鎗轟擊適濟軍移營至觀音山脚聞鎗聲嚴陣以待駐三君祠之陸軍疑濟軍襲之遂與第十團罷戰而擊濟軍因此起釁兩軍遂成惡戰又一說云駐紥該處陸軍經黄軍使下令移駐城外搬運未完濟軍某營己到雇夫挑運行李三擔有兵士數人隨行直上觀音山陸軍向其干涉不知彼等移營係讓地與濟軍駐紥也者且彼此言語不通因而誤會大起衝突迨挑運行李夫役下山告知濟軍各兵士及軍官始有槍擊上山致成此惡戰卽經第二師運官及商會出爲調處迨至十二日午後二時許則該處己爲濟軍駐紮云 
　　各團救傷狀况十二號大漢紅十字會聞鎗聲未絶當即召集救傷隊員由醫生陳植生會長黄石棠等親帶各員馳赴戰地由大北直街直出北門當時砲聲隆隆不可嚮邇旋分兩隊一赴北門城樓一赴小北門各處即在城樓上救回傷兵李龍標羅標吳占元等三名時觀音山與督練公所正在劇戰救傷隊目覩五層樓等處傷兵數名當即冒險上前扛救計被傷兵士共五名俱敬徵傷）一點四十分鐘有開花砲彈由東而来隊員卽紛紛閃避幸該彈跌落粤秀街等處不至傷及隊員會長黄石棠等目覩如此險形遂退回大北城下駐紥適龍軍統領馬存發入大北門一見紅十字會員卽謂懇十字會員盡力設法調和免開炮轟擊以保全廣州居民等語黄石棠答稱俟收隊時定必如命惟調和之責紅十字亦應盡之義務該統領遂登城而去其赴小北之救傷隊在城基救回兵士八名内卜桂仙岑其光等四名最傷扛回醫治又帶隊赴旗界巡邏在書同巷小學校内有官文卿被流彈傷腿部由醫生取出彈子又牛巷等處被流彈傷李仍鄧四陳氏三名均傷手足部分别醫治又德宣街有排長被彈傷臀部找回留醫收隊時己八句鐘矣其桂香街中華紅十字會於昨午聞警卽派出醫生郭崇機偕同救傷隊前往大小北門一帶巡視救得蓮花并龍眼樹巷旗人李姓被炮彈傷背部後樓房紅門樓四號李何氏被炮彈傷頭部兩手左足部雨帽街三十七號陳葉氏被彈子傷胸部手部均己用藥敷治至晏公街中國紅十字會廣東分會是日救護團亦分往老城大小北等一帶地點救護受傷兵士至德宣街沿途血跡斃命軍士數人至大小北門居民被流彈所傷者三十餘人有數名受傷頗重卽扛回會内醫治因多數路口不能通過至傷斃多少不知其數聞是日堤岸一帶途人紛由東便走来有如風馳雲捲中有某甲驚極仆地致被踏傷幾致斃命又十二號早東方將白各住户尚未啓門城内鎗聲轟然四起德宣街住宅某甲熟睡方醒聞槍響急起啓曬台昻頭四顧久之忽爲流彈中腹部血流如注傭婦瞥見驚呼家人起視經己氣絶互相痛哭誠旡妄之災也又是日上午十時城内某宅新婚適三朝回門行經司後街東頭忽然鎗聲隆隆行人狂奔不己輿夫遂將花轎卸下竟去後得隨從僕婦數人參新娘踉蹌而走 
[湘省獨立取消之前後態度]  
　　借助外人湘省此次獨立純係借助日人以爲護符除旭公司借欵外所有一切計畫大半與日人相商月前曾由日本購辦椿台槍數千桿子彈數十萬顆潛運到湘當由湖南銀行撥匯漢口銀十八萬餘兩交付日商聞係歸還此項鎗彈之價 
　　虚張聲勢湘省獨立後凡國民黨中之暴烈分子並無一定方針不過徒逞意氣時而調隊招兵時而擄船出發並派定豫鄂招撫使滇黔宣慰使荆襄招討使等名目其實餉械空虚無一人願充斯任擾攘二十餘日毫無成績之可言不過虚張聲勢而己 
　　内訌交逼　湘省倡始獨立之人以譚人鳳最爲激烈其討袁軍總司令一職譚人鳳以爲非己莫屬而大衆則公推蔣翊武旋因爭持甚劇遂以譚都督兼之譚人鳳因不得此職益肆兇犯聲言備有炸彈必欲謀殺都督及某某諸人致都督府中屢下特别秘密戒嚴令詎譚人鳳仍混閘不己致省防守備隊派兵至譚人鳳家嚴密搜查雖婦女下體亦均搜及但未獲有炸彈卒經賀寅午等極力調停許由公家撥給三萬金派往南京充全湘代表組織兩方政府嗣聞江蘇己經取消　立各處兩軍多己戰敗譚人鳳擬攜此項鉅款逃往外國彼黨中人亦以此老在湘難期安靜甚願其趕速離湘云 
　　强詞駁復湘政府前接鄂省商會来電略稱南北戰事南軍屢次敗潰北軍必乘勢進攻各省商民生命財產己經損失甚鉅不能再遭糜爛現在寧粤等省業將獨立取消湘省事同一律應請即日取消以全民命云云譚都督擬卽照辦而激烈分子則大不以爲然欲用譚督名義强詞駁復譚督堅執不可卒由彼等以劉承烈周震鱗龍璋文斐及某某等六名隨時電復决不承認 
　　忠告譚督湘省近聞各處南軍屢次敗潰寧粤等省取消獨立湘省勢孤力絀萬不能充將来中央聲罪致討無法可抵制周震鱗等面謁譚督勸令捲欵潛逃遊歷外國以圖倖免譚督索無膽識一經恐嚇幾於無可如何祇得唯唯而己事爲舊友汪詒書王銘忠等所聞亟思設法勸阻遂於卽日設筵公讌密約譚督赴席迨經晤面羣以大義責之謂湘省此次獨立我公非出自本心實爲他人迫脅中央早己深悉必不加罪於公且湘省人民僉以我公督湘故得保全秩序可謂衆望攸孚假使輕信人言自行逃遁則不特無以對人民其於中央亦無以免罪戾卽使將家屬財產棄而不顧其如祖宗邱墓何愚意不如用都督名義電達中央面出示宣布取消獨立當爲上下所共諒似此則計出兩全云云言之至於泣下譚督深感其言故於本月十二號取消獨立 
　　正式取消本月十二號午後二時都督發出通告正式取消獨立大致以不忍犧牲人民爲主旨一面宣布命令卽時罷兵一面電達中央聽候處分所有咎扉罪歸一人情詞至爲懇摯闔城人民見此告示無不異常欣慰以爲此後可免戰事地方得以安靜云 
　　下令戒嚴湘省取消獨立之日所有各處新招及調遣之軍隊正在紛集省城並聞有貴州營兵亦於是日由水道抵省譚督竊恐軍心不一或因取消獨立致有變動遂於是日傍晚下令戒嚴所幸終夜尚無滋擾情事 
　　各報停版湘省日報惟湖南公報一種爲共和黨機關報向来擁護中央早經國民黨將其打毁此外各報類皆主張獨立反對中央而尤以長沙日報國民日報最爲激烈數月以来於正副兩總統攻之不遺餘力湘省獨立後對於討袁事尤極力主張無所畏懼情誣衊迨正式宣布取消獨立後該報卽於十四日停版發佈傳單揑稱改組 
[閩省取消獨立後之隱患]  
　　都督嚴辦土匪電孫都督通電云延建汀厦泉司令官南西北三路觀察使鑒近日各屬呈報搶刦之案不一而足亟應從嚴懲創以戢盜風嗣後遇有匪徒持械搶刦准予格殺勿論其當場拿獲者卽訊明確供從重懲治仰卽通飭各屬一體凛遵都督孫魚 
　　大帮盜匪刦商船閩浙交界海面盜匪充斥商船迭被刦掠日前曾經商船總會具呈民政署聲稱當雇輪船四艘駐泊洋面隨時保護應需經費請以護捐炮照費船牌費等欵悉數撥用嗣因水上警察成立外海内河均歸巡緝凡各商船載貨往来目應責成水巡警加意防護母庸雇輪籌費多生枝節兹有商船標金源華金有利兩艘連夜遇刦華船駛到閩浙交界之花腦山突遇海盜蠭起防禦不及全船被盜牽去拘留要勒贖二千元始允放還利船駛到鳳凰山水洋慘遭海盜多人蜂擁入船擄去船夥一人海紙六百塊盌六百付及鎗械銀番小洋衣服等物要勒贖三千餘元之欵方肯將原物交還現在兩船均被盜船圍困垓心多日尚未出險猶幸得逃之船夥上省馳報船東各具呈辭並粘抄被刧之貨單投遞軍政府請尅日飭由警察派輪帶隊赶赴遭刧處所剿除寇盜殲其渠魁將所擒去船隻掠去銀物一起追回以安商業云云聞己奉批咨行水巡警照辦矣 
　　浦城土匪搶議會昨聞浦城南五區有著匪數百在後塘等村持械毁搶議會當經張知事會同何營官率差勇前往彈壓該匪竟敢開槍拒捕抄圍兵勇現己由張知事電請以軍法從事聞都督己電飭蔡觀察徐司令查覆核辦矣 
　　南安土匪毁教堂近聞南安著匪洪良興乘閩省獨立胆敢倡衆仇教毆教民毁教堂騷擾不堪現經楊牧師電請省垣設法保護兹將電文錄下孫都督許師長鈞鑒官橋著匪洪良興乘閩省獨立倡衆仇教毆傷教民搗毁教堂闔會驚惶危險萬狀乞迅電左司令南安縣設法保護嚴拿侒辦以安民教而靖公安南安官橋耶蘇教會牧師楊仰文曁全體叩 
[都督省長来蘇述聞]  
　　會辦軍務應季中省長於八月十九號早由滬乘火車来蘇現住都督府辦公聞程都督亦己於二十號来蘇 
　　前福字軍劉福彪於八月二十號由滬乘車来蘇並隨帶小隊等三十餘人現住閶門馬路蘇州旅館旋奉程都督應省長會派爲蘇防步兵團統領並頒發關防一顆該團即係新募台兵先己成軍第一二三營尚有四五六營尚未編配成軍劉接到委狀後立即進城謁見應會辦及軍政司慮司長後己於二十一號到差聞應省長到蘇後卽與軍政司盧司長商定故劉一到卽下委狀云 
　　日昨有兵士一百數十名由民船載運来蘇人多疑之嗣探得確實信息此項兵士乃南京都督府中衞隊因在寗與第一第八兩師之兵未能融洽遂由本隊隊官半同来蘇聞己蒙應會辦飭令駐暫都督府前大約仍充衞隊矣 
 
 
 

Page 7

 
 
地方通信 
[松江]  
　　閔行錢罷市眞因閔行此次罷市風潮兹經詳細　查知因灑江水師第一營楊玉貴向以該鎭爲戍汛地前曾乘亂要令商會墊給餉銀六千元近該營奉令調赴太湖楊遂要求商董具禀保留商董辭以此事須得公衆同意爰集衆開會詎各商以前被要挾茹痛未己今不能替作傀儡保留之說一致反對楊聞而大忿遂縱兵赴典肆强當硬質又向市上各巨舖滋擾合鎭因之罷市時陸營管帶師某己他往幸某連長解事整隊彈壓與水師遇幾致交綏惟水師多湘楚老弱非陸軍敵故亦知難歛退云 
　　廣富林截堵敗兵葆安衞隊駐防北外生生橋一帶堵截由廣富林来松之敗兵前夜獲十四名勒令繳出快鎗十二支後人給洋六元令省安分歸農現防有續到者故該隊尚未撤回 
[蘇州]  
　　鎗斃刦輪盜犯日商戴生昌小輪拖船在青浦萬餘蕩被梟匪搶刧洋一萬八千元一案經松軍水師營緝獲匪犯王阿金一名起獲贓洋一百數十元解蘇送軍致司由軍法科審明判照軍法鎗斃己呈奉程都督核准昨己將該犯綁赴黄廢基校場鎗斃矣 
[浙江]  
　　拿獲金華巨匪紀事金華著名巨匪蔡阿榮台州產也鞋塘莊一案焚殺甚慘孝順鎭一帶居民皆不敢安枕臥雖懸賞緝拿屢被該黨拒捕脫逃本月四日東陽徐管帶爲吳村烟犯焚殺巨案檄調駐義哨官胡友文前往剿辦胡率隊至東邑見管帶畢方欲起行適偵探報告蔡偕二人由台返金過此將從南門外向西去胡卽率兵先出西門等候未幾蔡果偕二人至突前拘捕三匪各出手鎗抗拒因從兵兜圍遂一併就獲送至金華驗明眞身卽絡蔡匪槍斃於孝順鎭其餘二匪尚曁禁金華獄中故近日孝順一帶稍可安靜云 
　　吳興商會請兵吳興商會總理王樹枬上浙都督書云竊吳興商業以絲縐爲大宗銷略亦以上海爲最廣而金融流通亦恃上海爲轉運迄今稍有起色乃自淞滬戰事發生潰兵梟匪隨處勾結肆刧申湖商輪時出鉅案行李咸有戒心銀洋不敢裝運絲縐遂至滯銷捐稅因而銳减不獨商業大受影響己也查往歳申湖航路不靖曾有逐段派船護輪成案現在事同一律且較從前爲尤甚擬請派撥淺水兵艦或一二師船於往来申湖商輪按日護送俟事平後卽行撤銷庶金融得以流通商業行旅悉受蔭庇除函達上海鎭守使江蘇都督外專肅凟陳伏乞俯恤商艱迅賜電咨上海鎭守使江蘇都督一體派艦保護實爲公便云 
　　重兵塡紥臨安自十四號各路諜報皖省潰軍竄浙朱都督卽密電湖衢各屬嚴密防範所有泗安重鎭以及孝豐安吉等縣責成軍警商團恊力防守復派游擊隊第二營張管帶駐紥德清十六日又電飭金統領扼守埭溪各鎭衢防以金華之游擊第一營調駐昨又因杭屬之臨安係通皖贛之間道非紥重兵無以震懾匪膽故飛調省防陳步棠君所統之第三營星夜塡紥以重防務 
[雜評二]  
　　何必如此着急近數日来諸君子函電紛紛或申明宗旨或更正人言者殊不覺其筆墨之勞矣約而計之有數種焉其上爲都督聲明委曲求全不得己之苦衷其次爲師長旅長表明但知服從中央不知其他之本心又其次爲文職各官吏辨明以維持地方治安爲宗旨故不得不暫時屈從以待取銷又其次爲團體各首領申明以求免地方糜爛爲　義故不得不佯與爲歡以便調停此外若所謂文學鉅子若所謂大小偉人若所謂時髦議員若所謂地方志士亦莫不嘵嘵自辨或言被人揑冒或言被人迫脅甚且謂爲爲人所愚以自明一己之無他在諸君子今日爲外勢所迫不得己而出此吾亦安忍苛求然而証據在前終不能令一般普通人釋然也 
　　語曰旣有今日何必當初當初而誤看風頭也是爲不知今日而自背其初志也是爲不忠 
　　李烈鈞與歐陽武李烈鈞返省時卽宣言曰不忍以省城作戰地使父老昆弟糜爛一二日當卽馳赴前敵歐陽武離省後亦宣言曰不忍以省城作戰場使父老昆弟糜爛故願歛迹世外 
　　不忍使省城糜爛固二公之志所同也然一則願赴前敵一則歛迹世外一則宣布於返省時一則宣布於離省後則兩公之優劣如何願善於臧否人物者一評論之（默） 
　　何堪一再誤會粤省自濟軍入城後爭觀音山駐地治兵相攻大起衝突僅僅一二日間而犧牲無數健兒波累無數生靈粤東之大局幸而獲定龍軍之目的幸而得達然至詢及衝突之原因則固言人人殊而罕有能道及其眞相者要之不離乎誤會者近是 
　　嗚呼誤會誤會天下幾許罪惡無不假汝之名以行今日者粤事己矣然天下之事有類於粤省者何限蕭牆喋血殺敵何榮宣德意而達輿情是爲軍人應盡之天職無徒以血戰之榮譽奉爲鎭壓南人之手續徒令一二懷倒戈内嚮之誠亦幾幾焉以嫌疑而生誤會以誤會而卒至於營師益寇等是同根生相煎何太急願今日之所謂宣撫使宣慰使者人人以粤省爲殷鑒不必以粤省爲前師也（萍） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[淞滬停戰後種種]  
　　各方面報告提要 
　　北軍己派千餘名由嘉定開赴太倉相機剿撫 
　　南軍進佔太倉後崑山亦即嚴防現有北軍千名駐紮東門架設大砲以防竄擾 
　　近日崑山一帶居民来滬避難者紛紛不絶 
聞黨人運動太湖强盜四出騷擾牽制水陸軍警 
　　日来滬上時有南軍再攻製造局之謡是以軍警防備仍未稍鬆 
　　海軍司令電調舞鳳軍艦回滬防守 
　　淞口派往鎭江之軍隊都於晚間出發龍華各村紳耆集議擬請浙都督將浙軍調回 
　　陳其美現仍在滬其同黨促令同赴南京 
　　鄭鎭守使查究第六區長警擅殺兵士一案因穆警長延不答覆特派劉排長當面詰問 
[吳溎特派員函]  
　　調赴嘉定太倉之北軍己約有四千人兹因嘉定一處鈕軍業己退盡其竄往太倉青浦等處者亦以主將鈕鐵生不知所之己無鬥志除由青浦繳械資遣外所餘無幾現由嘉定派兵千餘前往太倉相機勦撫己綽有餘裕故駐嘉北軍問有拔隊回淞者大約南京如能得手則卽駐紮吳淞否則再行調在鎭江等處以資援助 
　　淞口秩序雖漸見恢復祗以北軍雲集富厚胆小者仍避居滬上不敢遽回 
　　北間驟增無數軍隊以常理測之米石之銷數必暢惟北軍習慣不食米而食麵故米價仍屬平平至乾麵則均由北人運輸出售不假南人之手其鄭重軍食如此 
　　近日淞口北軍由鐵路西行者都於晚間出發故究竟出發若干無從得其眞相 
[特别訪函一]  
　　蘇軍政司虜洛萍君於十九號傍晚突據密報聞有黨人十餘名前均充當軍官己由上海赴蘇希圖運動軍隊並先暗殺軍警領袖五員（一）軍政司長盧洛萍（二）統領鍾堯階（三）水警第二廳長李英石（四）陸軍第二師長朱熙（五）蘇垣警廳長石人俊盧司長以此種謬言顯係黨人造謡摇惑人心惟事雖料其必無防範不厭周密除立傳緊急命令轉飭各軍警嚴密查緝並令憲兵隊在蘇車站稽查外並於昨日呈由應省長訓令上海縣知事曁淞滬警察總廳迅派偵探長警在滬寧車站一體協拿一面咨請上海鎭守偵鄭汝成君轉致張交涉使照會公共捕房選派包探分赴租界名旅館稽查如有形跡可疑之人卽當嚴密查察以遏亂萌 
　　太湖匪盜猖獗曾由江浙二都督曾令兩省水陸軍　曾同剿捕在案兹悉水警第二廳李廳長業己令由飛划水師鍾統領及第二專署長劉映彩帶領師船二十艘駛往太湖查拿現開鋪劉二君督兵駕船行抵車坊鎭偵悉盜魁焦窩子己由黨人運動唆令太湖各盜四出騷擾一經水陸軍警大隊往捕卽可牽制潛攻蘇滬等處鍾君等當卽分投剿捕嗣在該處遇有盜船三十二艘船匪約四百餘人迎頭痛擊轟斃盜匪甚多截獲盜船一只贓物頗多昨鍾劉二君己將擊斃盜匪獲到盜船贓物各情呈報水警李廳長杳核請示辦法矣 
駐滬第一第三兩營兵士前因運送松板赴淞駛全江灣被第六區各長警認爲　類擅行開鎗擊斃一兵拘押十三名曾經鄭鎭守使詰問穆警察長務令抵償去後詎穆聽長延不答復又不將人釋回所拘之船隻板料亦仍在該處警區以致鄭鎭守使大爲震怒以本使查詢此案文件究竟該廳長曾否寓目而該警區所押船户四人兵士九名是否訊明奉公差遣抑是盜匪因何隻字不復業於　日特委海軍劉排長親赴穆廳長處堂面詰詢復候核辦矣 
　　海軍李總司令以駐泊松滬之海圻應瑞海容永豐等艦現奉劉總長雷副使司令調赴寗攻剿惟查太倉等處尚有南軍盤踞希圖再舉是以松滬水面防務仍應加嚴故於前日電調駐泊象山港之舞鳳軍艦駛回浦江以資防範 
　　寗垣陸軍第八師步兵内有籍隸北省者因不允附和第一師之獨立致遭傷害業己由鄭鎭守使將逃至滬上各兵士逐一給發川資遣回原籍　日又有第八師步兵二十餘人来滬均因人地生疎進退維谷嗣爲新新舞臺爇員高福安所悉念及桑梓每一兵士給洋四五元並代購船票送歸燕山故里嗣爲海軍警衞隊第三營副官辛君所聞卽至高藝員處道謝 
[特别訪函二]  
　　自製造局戰學發生後浙江都督朱介人君徇旅滬浙人之請抽調浙軍来滬駐紥龍華分局嗣有一二不肖　士不顧軍紀騷擾地方業經朱都督派員来滬調查明晰己將不法各兵按照軍法懲辦在案日前本邑西鄉附近龍華各村紳耆又在漕河涇城隍廟集衆會議徵集意見聞其結集擬電禀朱都督將該兵隊早日撤回云 
　　内地自来水公司曾徇救火聯合會之請派令工匠金錦山修接水管被防守製造局北軍疑是奸細槍傷殞命現經救火聯合會查知己將此情禀陳鄭鎭守使及吳知事代求撫卹矣 
　　政府因此次亂事己漸平定湘粤皖贛等省黨人紛紛洮竄大都匿居上海租界淮若輩破壞性感恐再暗設機關密謀擾亂爰特電飭鄭鎭守使轉飭駐滬各軍隊一體嚴密防備母稍疎虞並令駐滬交涉員　煜全君照會領　團轉飭各捕房協緝務獲懲辦 
[英租界訪函]  
　　南軍司令居正等自由嘉定帶領殘兵出走後到處騷擾兹聞居等己由彭龍鎭進佔太倉北軍己派大隊往剿並番鄭鎭守使以彼處接近崑山深恐竄入擾害預派勁旅千名駐紥東門復架大砲一尊直對太倉官道以阻來路 
　　崑山一帶居民聞悉南軍進佔太倉恐遭殃及均卽扶老携幼來滬避難並由北軍發出命令通諭未遷各户入夜早歸各城門至晚八時一律緊閉俾免奸細混人以資防衞 
　　日來本埠又起謡傳謂有黨人圖冉攻擊製造局甚至遷回南市之居民重復遷至租界英美總巡卜羅斯君昨特派探前往調查彼處附近有無南軍蹤跡及市面近况復候核奪 
　　匿居公共租界内之黨人因知政府懸賞巨欵移請駐滬外交團轉飭捕房協緝甚嚴並經鄭鎭守使派員至租界密查深恐敗露聞己於昨日在某處集議咸促黨魁陳其美同赴南京與何海鳴張堯卿等籌劃機宜 
　　居正部下逃兵王瑞福近在太倉等處掠提綢皮衣服一包逃至虹口行經北四川路被印捕查見上前詰問詎王竟圖奪該印捕佩刀拒捕反傷及自己肩際當被拘入捕房昨解公堂訊知王係六次過犯判押西牢九月期滿逐出租界贓存捕房候失主認領 
[法租界訪函]  
　　法總巡藍維藹君曾於製造局開戰後查得法馬路之東叚十六舖小東門新開河及西段小北門西門斜橋等處均與華界毗運故在各該處堆置高墩安設砲位由水軍探捕等嚴行防守現在載事己息防務稍鬆故飭工人將小北門迤西之高墩一併撤去東叚各高墩不日亦當撤除 
　　藍總巡以近日華界又有謡言晚間仍阻止交通嚴行查察租界内亦須預爲防衞故特傳諭中西安南探捕於晚間分往各要道巡邏以保治安 
[城内訪函]  
　小東門内各商業自上月南北兩軍開戰之後一律罷市迄今將近一月兹因大局己定逐漸開市所以城中各典當及大小東門内祥泰周益大等各布莊並裘天寳寳成各銀樓亦于前昨兩日照常交易矣　　本埠自開兵衅之後被害居民流離失所不知凡幾目下戰事雖息浦東六里橋北蔡東溝等處仍聚集離民甚多其中雜有匪類夜間到處搶刦日間聚衆向各鄉村强索攫食因此該處一帶鄉民日夜不安前日己聯名至淞滬警察廳具禀請求設法保護穆廳長除飭　備隊分往押逐外一面令飭該管警區隨時照料以安閭閻 
　　城内十九二十舖兩等小學校原擬本月初旬開學嗣因戰事發生不能如期舉行現在兵端　息秩序漸復故擬開一談話嘗邀請各學生家長分會提議開校日期　己通告各生家族知照矣 
[南市訪函]  
　　淞滬警察廳長穆杼齋君　得滬地自兵燹以來各處避難人民流離失所而一般拐匪以爲人隙可乘往往迫脅難民將所攜子女歸其販賣聞乘輪出口者己實繁有徒因卽令知水巡區及浦東各區警署每日派探至各輪船查察有無拐帶婦女小孩出口販賣情事如見有形跡可墅者六時截拿以便懲儆 
　　淞滬警察廳長穆杼齋君查得各區警察署長警自戰事發生復往往私自脫逃以致所備警裝頗多遺失刻應重加整理將所缺之物查明添補業己令知各區警署及各分署迅行　報矣 
　　商團公會總司令朱少沂自該團解散後卽改組守望團每晚偕同團友一百名出外巡防兹因滬地軍事己平秩序亦己回復故由朱少沂將該團取消所有軍械送交淞滬警察廳點收存儲現穆警長己向鄭鎭守使呈報一切矣 
[蘇軍駐防南翔記]  
　　南翔爲嘉邑首鎭自輪軌交通以來商業頗形發達此次南軍由吳淞退守嘉定翔地迫咫尺不免恐慌因是居家舖户之遷避他處者絡繹於途市面頓形蕭索本月十八號　海軍陸戰隊一營由淞乘坐滬寗鐵路專車於傍晚八時來翔搜索船隻據云因聞南軍有田滬雇舟載運軍械之舉故特來翔堵截當晚分兵扼守　隘並斷絶交通防範頗爲嚴密且兵士尚有紀律於民間無所滋擾翌晨卽拔隊返淞詎此軍去後又由黄渡開來第二師第四　第一第三兩營兵士約六七百人到鎭幾並不與地方士紳接洽卽至大寺内私立義務小學校及古猗園（卽南翔之公園兩處駐紮據云此軍爲堵截潰兵保衞治安而來但到鎭後每有騷擾之事兹略述其情形如左 
　　該軍來翔後日間旣不巡邏入夜亦不出防僅見三五成羣游行街市十九號下午有兵士數人至小八字橋堍陸長盛水菓行内購買西瓜行主以行中所有西瓜己經客人定去囑其明日來購詎該兵士等不問情由竟將所有西瓜三四担盡行踏碎及行主與彼理論又將腰間所掛之槍刀拔出亂刺幸該行主卽行躱避得未受傷 
　　同日又有某兵士路經毛家灣油炸檜店門首有婦女在樓窗内晒衣偶一不愼將竹梢誤觸軍帽該兵士勃然大怒即將道旁磚石向窗内亂擲臨去並將煎油之鑊子擊毁 
　　同日又有某兵士將時計一枚至泰康橋堍牲泰當内硬當洋十元櫃夥只許三元該兵士卽大肆咆哮後由鄉公所中原駐之巡防營管帶徐某出爲排解遂給以數元而去 
　　二十號李旅長厚基親自督率海軍陸戰隊五營到嘉過翔時曾留駐一排以爲後應並力任保衞　地方暫時安靖惟至晚間因嘉定南軍己悉　逃遁李旅長仍親率大軍返　駐翔之一排亦一併調回致晚間十點鐘左右又有少數兵士出而擾事紀錄如下灰堆頭之阿和尚本爲著名私賣燈吸被調查員破獲己非一次此次　軍奉擾攘之際復萌故智是晚有兵士數人至該處叩門詎門内不應該兵士等卽將門撞破一湧而入見烟客陸某所穿衣服頗爲華麗疑係店主卽拖出門外將衣袋内夾金表一只攫去旋復入室將烟膏隨意亂吸臨走亦不名一錢 
　　二十一號上午有兵士十餘人持夾金表一隻鋼表一只至南市經堂弄口洽昌典内質洋三十元典夥只允十元以致又啓齟齬少頃該兵士等去而復來入内騷擾並將櫃檯推倒典夥無奈暫時躱避及該兵士等去後始將大門關閉同時牲泰典聞此消息亦卽閉門止當 
　　又聞古猗園附近一帶時有兵士擅入民家及調戲婦女等事尚望督率者嚴加約束則地方之幸也 
[報告南京人民之慘狀]  
　　南京紅十字會分會派員冒險出城乘江輪昨日至滬報告城内被困人民苦况西門每日下午開二小時或四小時居民紛往城外逃難奔馳江邊無船可趁欲下鄉則交通己阻羣聚江邊哭藎震天城内白米每升貴至二百數十文中户每日煎粥而食兵士搶刧雖止難民因無路可走兼有出而無入者鼓樓紅十字會醫院遍地悉住傷兵金陵醫院亦有人滿之患寳琅醫生及中西醫士十餘人眠食俱廢救護員手繭足裂頻受危險而迄不少衰傷兵之慘狀非筆墨所能形容該分會醫院接沈仲禮會長信後每日清晨救護難民出城一次惟交通己斷走頭無路上下水輪經過下關亦不停駛南門同善堂分會專司掩埋而城中兵民病者過多路斃者日有數起寗軍糧食山積大有久持之勢云 
　　紅十字會沈會長憫南京人民無辜遭難日困險地危險萬狀救急之法（一）請寗分會醫生派人救護難民出險（一）蕪租船直放南京（一）請王培元醫士帶救護隊乘專車隨北軍之後搶救（一）預籌南京言後救濟事宜故近日紅會全體職員又有寢食不遑之勢 
　　寗紳告急電云紅十字會沈曾長鎭紳焦樂山君鑒寗民來言南京江邊難民數萬無路逃生輪船過境難民哭跪求救置之不理乞速借輪船並電鎭賃湊輪船民船到寗飛救出險分送各處暫寄免塡溝壑經费一層敝處帮同籌募以救民命並乞由電復示寓如臯鎭江紳士楊鴻發李耆卿焦藹堂道劭吾叩馬 
[紅十字會紀事]  
　　紅十字會天津路分醫院廣西路時疫醫院徐家匯總醫院三處傷兵病民己有人滿之患况日來時疫發生不得不寛籌病舍故將所有受傷民婦轉送西門紅十字聯合醫院（婦孺醫院）留養 
　　紅十字會十六舖分醫院每日門診幾達一百四五十號病兵來院診治者亦衆章文美醫士數人終日悉心醫治勞苦萬狀　　紅十字會婦孺留養院日來留養婦孺驟增至一百九十餘人日間教以字義手工唱歌運動誠無微不至 
　　紅十字會平糶局南會館龍王廟西方菴三處日來擁擠異常龍華曹河涇浦東窮民來糴者甚多每日共需米二百數十石而局長以下諸執事終日操作手爲之折而對於貧民仍和顏悅色亦足見道德心之發達矣 
[鄉民抗拒巡警續紀]  
　　王家宅地方開演花皷淫戲擺設賭場經三區第二分署派警往阻反被鄉民恃衆行兇戳傷巡士斯聲揚毆傷巡士罌鴻九江俊章復興謝國獻張來餘何楫廷等七名旋經警備隊拿獲二十餘名己紀昨報前日下午解送警應由顏科長提案研訊始知實係痞棍王海榮卽王耀良白頭永林黑皮生榮周榮生周順實等爲首惟白頭黑皮二棍脫逃未獲共解案之楊福三譚妙發朱福生等十三人均係看客己由姚曹二董專投安保釋而王海榮等一干人經受傷巡士証明確係兇手判令還押候提到在逃各棍一併嚴辦至巡警傷勢以斯瞿二人爲最重現在醫院療治云 
[宋案之催迫]  
　　宋案要犯應桂馨於上月念四號夜越獄逃逸之後卽經宋妻宋方氏至地方檢察廳禀請緝拿並傳趙秉鈞程經世洪述祖到案澈究旋奉汪廳長批示允卽詳請高等檢廳通飭緝拿而宋方氏以批示内祇有通緝應犯字樣如果應犯獲案而趙秉鈞等三人仍不到案案仍難結夫寃莫伸是以復偕律師繼續起訴除請嚴拿應犯外再傳趙秉鈞等三人到案質訊以期水落石出云 
[華界電車之發達]  
　南市華商電車公司己於八月十一號起關車營業頗形發達惟現行之車祇有六輛每日核計所得車資己有三百千之譜聞日内尚有七號車一輛卽須開駛云 
[浦東命案之牽涉]  
　　衞金囝將諸祥之子諸阿弟誘出戳斃一案聞尚牽涉衞妻衞劉氏及不知姓之阿大與晉生等多人昨經地方檢察廳汪廳長查明己派法警下鄉拘拿來案訊辦汪廳長又查悉諸阿弟與衞金囝首先起衅之處係在浦東其昌洋棧附近復加派法警至該處訪察起衅原因俟復到再行訊核 
[女師範緩期開學]  
　　上海縣公署牌示云案准省立第二女子師範學校公函内開本月九日接奉省令内開本省軍事方殷餉需甚急一時教育費無從籌劃各該學校祇能通告諸生展緩開學等因敝校遵令辦理所有貴縣學生希卽轉行知照等語合行牌示仰本邑各女學生一體知照特此牌示 
[巽與小學定期開學]  
　　小南門外茅山殿舊址巽與小學校去春由市政廳特建新舍十餘幢内設乙種商業二班男子初等五班女子初等二班學生己達五百七十餘人昨聞該校長高君己通告舊生於陽曆八月二十五日一律到校並須酌收新生云 
[小輪撞壞貨船之口實]  
　　本月十六號上午有船户王福林載小麥一船駛經新閘河被水巡隊小輪撞壞船尾浸溼小麥七八十石王以時在白晝該輪船不鳴汽笛從後撞來以致不及避讓業己呈由穆廳長於昨日訓令該隊員查明船户損失再行核辦 
[鄉民被盜搶刦]  
　　前晚有盜匪十餘人在四區第三分署燕子河地分搶刦鄉民陳姓家棉衣數件釘鞋兩雙昨經失主投報該分署允爲查緝 
[同舟人見財紀意]  
　　茶商包鐵秋近由天津與乍浦路正源漆舖主洪連益同船來滬洪見包帶有現洋一千餘元誘入店内串同妹夫方志賓與妹方洪氏將包所有現洋捲取潛逃包卽報請捕房昨晨派探將洪拘解公堂訊供一過判押限七天交方志賓夫歸到案再核並飭將正源先行發封 
[阿叔不認冒騙]  
　　廣東路復興昌洋貨店主張復春因事回寗波原籍托其弟張德生代理店務詎德生私取往來摺向山東路同益莊冒支鈔票洋四百元期票一帋計銀一百五十六兩被其嫂張史氏得悉控由捕房昨派包探將被告拘解公堂請究原告偕証吳阿實投訴前情訊之被告供稱店係祖傳公產不能指爲冒騙王襄讞商之英哲副領事判押候其兄到案再核 
[姊夫欺侮阿姨續誌]  
　　江西女子閨秀被其姊夫聶玉亭押入四馬路鴇婦李何氏雉妓院爲娼因女不愿逃出控請捕房將聶與李鴇一併拘解公堂分别管押在案昨經中西官復訊屬實判聶押三月李鴇押女所一月閨秀函送救濟會設法遣同原籍 
[硬出頭之没趨]  
　　莊張實至法公堂控稱小民向婦人金小實索取舊欠詎有徐炳 
 
 
 

Page 11

 
 
生出頭圖賴向之理論徐　縀同王正文楊春山行兇致被毆傷頭額己在醫院醫痊求究徐等問供因莊先將金小實兇毆向勸不服故此代抱不平失手誤傷聶讞員判各罰洋五元充公並著保償還醫費 
[小文棧違犯烟禁]  
　　小客棧主王文桂私設烟榻售烟被捕房查獲連同烟具解送法公堂請究王供係　客挑烟自吸並非私售判罰洋十元充公烟具銷毁 
[婦人吞煙畢命]  
　　江西人蔡某住居北蘇州路八百五十一號其妻談氏於前日榜晚小知何故吞烟圖盡經家人覺察送至同仁醫院救治不及而死昨請公廨中西官騐明飭蔡具結收殮 
[電車查票人之勢燄]  
　　十八號下午四時某甲趁六十號賣票人之電車由西門方浜橋至洋涇浜手持三分票查票人囑令加價致起口角該查票遽披某甲之頰並有落班賣票人帮同拳毆某甲文弱不敢與較含羞忍辱而去 
[記二十一夜哈姆斯登之馬戲]  
　　哈姆斯登大馬戲在歐美各國頗負時譽其藝員之夥及獸屬之多誠爲近世無一昨夜承三門司君之招特往泥城橋一觀其技至則西樂乍張正欲開幕甫坐定卽見場中四馬並出參伍錯綜各顯所長繼以西女數輩之跳舞歌曲頓覺耳目一新少頃一馬出馳盤旋場際未及三匝一少女奔出躍登馬背縱馳甚疾而坐立跪臥如履平地一人不足益以二人使人目眩心驚嘆爲得未曾有五人疊搭升降不由階梯概從空中飛渡小丑二人一行翻觔斗一行奏琴琴不以筋斗而誤其節奏筋斗亦不以琴而誤其跌撲如此妙技實所罕覩又有咫尺地中試行自由車作種種駭人之舉又美女走線其疾如馳東瀛人視之未免遜色其餘戲法雜技均能引人發噱最奇者虎豹亦能串戲惟臨時圍以鐵栅俾免座客之受驚閉幕後又承院中執事導觀各種野獸其性己馴聞不日將一一教之串戲云 
[雜評三訥]  
　　速救被難之寗人人惟置之死地而後生寗軍被北軍四面包圍己無生路故出死力以拒北軍北軍如此大舉而不能克一孤懸無助之寗城軍威從此掃地故亦出死力以攻南軍兩以死力相搏以求一生而戰禍遂延長而不了 
　　雖然軍人固宜如是耳若無辜之江寗人何爲而亦置之死地耶置之死地而無人救之則眞死矣豈能以置之死地而後生之例例之耶吾讀紅十字會之報告不禁唏嘘久心　　今人之主張人各有主張主張由我學識才力所至而定者也我之主張而自信爲是也則雖千百人非之刀鋸脅之金錢誘之而我決不以此而稍變我之主張而自悟其非也則雖千百人和之社會贊之國家用之而我必痛自改變不稍溽就蓋主張雖可改變然斷不　出之於被動 
　　若今人之主張直可謂之無主張者也 
来函 
[王引才君函]  
　　逕啓者報蔽曹劉諸人控案及王沈諸議員提議皆未合事實上海保兩團之設　爲支持危局引才承莫楊諸公之招来滬勉盡急難　務布議　先經辭職亦不敢僭教育會會長名義累日隨父老兄弟奔走無非爲地方保安計未嘗任僞司令部一職何有於助亂特此聲明王引才謹啓 
[子堅君函]  
　　敬啓者各報蓋曹劉陸姓等三人禀控凟職助亂蹂躪地方各情經疇不才賤名亦與其列未知所凟何職如何助亂如何蹂躪以　種確實證據而言之鑿鑿如此雖公是公非日後自有定論不必急爲聲辯惟自念二十日以後連宵烽火十室九空無機關無團體經疇日在城中奔走呼號粗爲佈置水源火種防衞尤周非敢曰功實盡天職乃時局略定而誹謗横加鬼域人情深湛浩歎捫心無愧敢布區區卽請大主筆先生鑒察後賜登来函門爲荷順請撰安毛經疇鞠躬二十二日 
[牛慶譽君函]  
　　昨閱報載再誌失竊股票之疑竇一則殊與事實不符兹將失竊情形及各方面證據略叙述之鄙人来滬係受兩層委任一係清理衡帳務（所失各票卽衡豐抵繳者）一係查催虧欠交案人員因翟盛堂於虧欠交案人員中認識幾人故僱作眼線令其調查二十餘日来伊食宿均在余房間内本月十五號晚六鐘伊報告虧欠交案人員某有搬家消息此員己查知其住處鄙人曾面懇交涉司函請公共公廨飭捕拘拿拘票尚未辦出余恐此員搬家故於當晚令翟盛堂朱光泰往該員所住衖口偵察動靜鄙人於八句餘鐘同友人因公外出翟盛堂於十一句半鐘先回寓令茶房阿金與之關門朱光泰亦相繼回寓鄙人至一點餘鐘回寓是夜翟盛堂趁余睡熟逸去並留字條一紙上書恩似再造若有異心與禽何分一辭而行奇報再會永恩難忘留音叩謝牛老爺盛鞠躬此十五蓋夜間事也十六號早十鐘餘余起身即往新衙門探聽拘票辦出否十二鐘回棧房始見桌上有翟盛堂所留字條一紙初未疑其竊物也至下午三鐘接到郵差送来信一件封函寫寄四馬路九華旅館牛老爺升翟盛堂叩内文牛老爺尊前敬禀者盛堂自隨　鞭鐙深蒙厚賜恩同山海若有異心與禽獸何異竊老爺海申本負有重大責任今四閱月来老爺固未辦一事周都督及財政司来電催老爺回東置不同盛堂昨接周都督来電命盛堂將憑物携回呈繳盛堂念老爺之恩不忍不告盛堂己於今日上午十時登輪回青島準在連陞棧候老爺一星期請老爺速回商和平辦法過時　將憑物呈繳周都督及財政局矣盛堂亦不敢負此重責故也請老爺三思勿悞肅此敬請公安僕人翟盛堂叩上余接此信後方倉皇啓鑰開箱檢視鹽票股票期票杳無蹤影矣當　率小价朱光泰並邀友數人追至公益里鴻記牛肉店内己於是早六點鐘搬移一空後追至永順里將伊抓回余思箱子鎖閉如故鑰匙余終日携帶身邊彼何以將票竊去因疑及破箱子有鑰匙一把不知放在何處或能開此箱子亦未可知遂向小价朱光泰索開破箱之鑰匙小价即從床頭檢出試之適合是二人均有嫌疑故將彼二人送至捕房今經會審公堂研訊二次初次審問時領事曾飭包探訪翟盛堂之房東至翟搬家否二次審問聞包探報告翟盛堂之房東云翟係夜間搬家渠不曉得統觀以上各種疑竇及各種證據遂不能卽行判定報紙所載謂鄙人携票来滬變價歸公遷延迄今忽稱失竊等語當是傳聞之誤查鹽票係張委員宗濬專管股票期票係周委員廣乾專管張周二君均奉電召回東因當時吳淞有開戰消息恐遭危險故將票據存留余處若以遷延二字歸罪鄙人何堪忍受至云中西官以余專司其事應負責任其中定有别情等語中西官更無是言敢請更正以昭核實爲荷牛慶譽啓八月二十二號 
[中國救濟婦函]  
　　敬啓者敝會自去年冬初開辦以来從大連營口温州厦門汕頭等處救回數百名尚有英法會審公堂及本埠官廳每日函送到會者今近百餘人除招領資遣外現尚留養二百餘人每日教養需用浩繁是時留養之所尤宜設法幸承寳山縣知事允以江灣玉佛寺公產租用二十年無奈該處殘缺居多其勢不能不聊爲修理己用去五千餘金不料戰雲忽起被難婦孺因恐被拐紛紛投會臨時救濟團又送来難孩二十一名幸敝會於森康里早設有留養所而江灣之本曾後又劃入戰線烽火倉皇死生呼吸何能使無告婦孺重遭此刧是以迫切商求紅十字會諸大善士亟派專車救回滬上復承紗業公所諸大善士派幹事各員候於車站接婦孺等至公所一百零九人其餘分送本會留養所内而在紗業公所者照料周全飲食起居異常清潔兹幸敉平于八月二十一號遷回汀灣本會紗業公所不但不取本會飲食醫藥等費並垂念本會經費支絀惠洋二百五十元方九霞號惠婦孺點心銅元二十千兪東海君惠洋五元當率無告婦孺鞠躬鳴謝而别兹戀紅十字會拯救之恩復蒙紗業公所留養之德又承諸大善士解囊惠助如斯功德永矢弗諼求載報端以揚恩誼爲感 
 
 
 

Page 12

 
 
   
 
 

Page 13

 
 
自由談 
游戲文章 
[我夢園十二金釵傳（續）] [  瘦蝶] 　　 
　　絳霞小築司鈐印飛鴻印章 
　　絳霞小築在瀟灑齋之東偏盖一斗室也顧面積雖不廣而結搆之精雅刻畫之工巧殆無其倫居此者爲印氏飛鴻飛鴻字篆文唇比櫻紅質逾玉潔玲瓏姣小温婉可人能玩於股掌之上喜艷妝　命從婢朱兒絮兒研神砂調口脂八寳妝成凭闌小憇濃熏蘭麝衣袂間暖香襲　輒經月不散性元獸六書冥索覽今古之通八體精研盡變化之理癖嗜金石鼎彝碑瓦室中羅列殆徧兼擅鐵筆心摹手追罔不各極其妙見者歎絶篆文旣歸瘦蝶卽請任司鈐之役於是爾簾請畫月幌評詩葉底論心花前携手舉凡瘦蝶游戲之所至翰墨之　題莫不有篆文之屧印焉惟專房之寵實遜於二雲二花蓋必數日一相見篆文怨别傷離形之榰墨曾集次回句寄懷瘦蝶云閉户留香計絶痴一回蹤跡幾回思合歡心事相關處小字紅鈐付所知纒綿悱惻情見乎詞傍花隨柳集鴻雪吟金石考異臙脂譜皆其所著也瘦蝶偶值困乏時輒稱貸於人必倩篆文署劵以昭信守篆文亦慨諾之不爲病莫曠達如此嘗謂瘦蝶曰郎處此五濁世界綰銅章懸金印旣非所願盍與阿儂摩挲終老偕隱小園朝餐絳霞夕鍊丹　自樂其樂等世事如浮　郎其有意乎瘦蝶聞之亟許爲知言 
　　醉紅樓錄事曲釀春酒 
　　醉紅樓踞我夢園之中心點翼然而峙登樓逺眺園中景物一覽無遺曲姬釀春居焉釀春蘭陵人曲秀才之近支也曾　杏花村當壚女朱顏緑鬢丰韵天成顧憨態可掬見人輒效嬰　之作吃吃笑苟斥之則笑益縱瘦蝶以其性旣姣憨貌尤波俏因字之曰憨波著　醉鄉日記買　　皆散體文而詩則絶少僅記具與瘦蝶聯句兩絶云濁世浮名不用求憨疎狂且　釀春游年来儲得愁千斛瘦好向尊前一醉休憨醉鄉從古隠奇才憨縱不封候亦快哉瘦携手花間時一笑憨美人却爲釣詩来瘦憨波風流跌宕不拘小節素持男女平等主義每值開筵坐花飛觴醉月之際瘦蝶必令憨波爲觥錄專憨波肆應周密無倦容豪客有好拇戰者則令從婢鍾兒　兒列侍左右羅衣輕拂寳釧光摇掩映生姿别饒逸趣或一　滑稽四座解頤雖蹙然　有憂者亦爲之一破愁眉焉瘦蝶偶抱寒疾憨波自言能愈之進以杯勺復挾瘦蝶臥奏其熨體之技覺徧體生春病良己由是頗寵之數日輒一召憨波鬥韵傳杯催花擊鼓時復索解蓮鉤爲鐵崖鞋盃之戲極人生之樂趣瘦蝶雖愛憨波然頗自矜重母敢溺於情嘗謂人曰憨波湛著耿露穆知清風曠達重綢繆與之遊令人心骨皆醉深願日日與憨波握手快談以澆愁緒顧女色可喻之酒與花飲教微醉後看到半開時斯乃得其道矣（二）（未完） 
海外奇談 
[國民接吻之盛行] 　　 
　　接吻之國歐美盛行視　習慣而其主義則用之以表示其切愛之眞情唯於親子夫婦兄弟姻戚朋友間施之耳從未有不論親疏逺近一概濫施者某國中等以下之人濫行接吻尤甚例如給與童子玩具或菓子等其父兄在側必與之接吻至十七八歳之女子贈以少許之土產禮物亦必回敬以接吻之　且是等舉動尤以與婦女交際時爲最多 
　　一日有某氏友人與其女友某夫人二人皆旣婚婦同行至市中散步至一肆中偶以二三法郎購買襟針贈與同行之某夫人某夫人再三辭郤其在側之某夫人小語曰與一接吻不猶愈乎某夫人聞此語乃展其愛壻之顏與之一接吻焉某友當時且驚且怪以爲彼乃旣婚之婦而與單身者接吻殊爲異事云 
奇聞異事 
[蜈蚣珠] [  来] 　　 
　　粤中某甲工心計孔武有力爲某巨室司庖廚中所儲油連夜被竊甲憤甚語人曰彼豈不知乃翁物而恣意肆竊耶必有以報之入夜持梃伏暗陬俟竊者至而要擊之伏至午夜朦朧中聞器具相觸聲陡驚寤覺一室通明如燃巨燭有蜈蚣長四五尺口吐巨珠於地大逾鷄卵光華四射不可逼視甲大懼物忽疾趨油甕掀蓋探首人甲悟曰竊油者其汝耶憤甚思執梃往擊恐不敵乃中止俄而物探首出徐掉其鬚意似甚適　至珠所銜之出户去急尾瞰之則己失所在矣甲目擊巨珠思纂取之秘不語人次夜拾長棍爲衞伏屋角以物自蔽至午夜心緒潮沸念物巨如此一觸　吻必無生理不如糾多人共擊之繼念一經語人珠將與人共有似此稀世珍獨得之可以致富他日購良田起夏屋面團團作富家翁此天以珠授佘也奈何違天勿取恩至此氣陡壯然心目俱窮而物不至靜中　默數更柝聲自二更以達五更覺長夜如年以爲今夜殆不復至意將歸寢聞院中有重物墜地陡覺胸中肺葉相擊聲蓬蓬然而户外聲息轉微方疑誤聽物己闢門入胸復大震室中驟明物吐珠在吻毒鉗如蝣蛑巨螯鬚長尺有咫渾身作金碧色狀極獰惡一時壯氣復挫齒震震相擊有聲惟恐物聞急捫其口視物徐轉其珠若宜僚之弄丸酋左右顧始吐珠趨油甕甲俟其探首入貪心大熾驟出掬珠向户外疾馳聞室中有聲江厲物己追逐出户如飄風急雨之驟甲以珠燭路忘命狂奔　爲所及忽覩城關時晨光熹微重門己闢甲疾馳出城有二農人荷鋤迎面来甲告之曰有妖物見逼請鋤之農人覩黑影猛進舉鋤力擊倉猝觸道旁石火星四射物己度越農人前甲驚馳間遥望大河前横喜甚蓋甲夙以善泅稱遂藏珠腰槖疾去其衣至河畔以棍猛力點地聳身入水物繼至以鬚向水掉弄數四亦竄身入少頃拍浮水面百足攪動亂流競渡甲乙計窮力竭知不能終有此珠擬擲　　見物在水中不若向之兇横計不如姑月之鬥鬥而不勝還之未晚况天色己曉必有行者可嗚呼求助謀旣定遂返身向物俟其近雙足力頓斜出物右舉棍攔腰猛擊物遽沈少頃浮出噴水如霧向甲猛進甲斜竄如前相持數四物勢漸委頓甲亦力盡筋弛忽一小氣船自上流下駛甲極盤呼救船中人急援之上物見多人知不敵向岸遁船中人各以長篙猛擊行人聞聲奔集共助之卒斃物於水甲旣脫險秘不以珠告人謝衆而歸出珠視之彈丸大耳惟入夜則光彩煥發彷彿甚巨逾月珠光漸歛較常珠略帶赤色遂以千金售去而甲亦坐是小康傳曰象有牙以焚其身其物之謂歟 
栩園詞選 
[遊峨眉山放歌] [  痴兒]  
　　插天萬丈峨眉灣美人臨鏡修雲鬟細視乃見兩山峙青山逺色齊開顏夙聞此山冠五嶽山經所載詳且確吾今結念遊名山勢欲搜奇遍林壑初由雷洞登天門八十四盤疊雲根鈎梯轉忻凌絶頂蜀山萬疊如兒孫有時積雪滿山上城市望作水晶狀有時雲作白毫光銀濤片片破風浪須臾吐出兜羅綿佛光己現山之巔蜃樓海市吾未見似此奇怪誰能傳吁嗟乎兹山靈異乃如此令人登眺情何己楚狂接輿今如存吾欲訪之問其理 
[消暑]  
　　靜坐樂清幽空齋夏亦秋青奴酣共臥紅友醉　遊繞屋竹聲響開窗松蔭浮此中清賞極聊以任夷猶 
[夏日偶成]  
　　茶鐺硯匣足相當咏到香山句亦香碧草滿堦縈細雨白雲遮樹淡斜陽花亭寂寂簾攏捲竹院森森枕簟凉時有蓬萊仙客過劇談忘却是他鄉　　 
[溪畔納凉]  
　　烈日流金氣正横科頭小步繞溪行水從石罅海中轉雲向山㘭缺處生靜坐何妨遲一榻深談不覺到三更田園别有天然麫始信家居意味清 
[夏夜]  
　　浴罷且閒坐空齋景色幽蛙喧逢雨歇螢亂逐星流花影翠運屋泉聲清到樓玉堂頻可把一任醉鄉遊 
[過明孝陵有感四首] [  愚農]  
　　寢園雲樹鬱葱葱二水三山控勢雄不料如今空置衞子孫誰復念英風 
　　帝魂己返白雲鄉寂寂佳城伴夕陽十代宗支零落盡誰携麥飯奠高皇 
　　而今陵水影婆娑鑒　橋山恨事多縱使皇孫天未滅攀髯猶借舊山河 
　　杜鵑聲裏過明邱荆棘銅駝滿眼愁但說山陵王氣歇神燈仍見出松揪 
[遊秦淮河]  
　　鑿淮　憶自秦皇王氣千年竟不揚太息南朝風月換一隄烟水　茫茫 
　　　淮十里野烟浮過　　　畫舫遊省　棄時一片月年年空照水東流 
[過衣巷]  
　　當年王　起　堂冠　如雲占一方燕子不来知易主朱門冷落鎖斜陽 
[登閱江樓]  
　　萬方無應偶登臨六代偏安話古今排闥欲窮千里百江天帆影落窗心 
[憶别]  
　　玉容憔悴劇堪憐緊别留言記不全回憶酒樓扶醉日淡雲徹雨早秋天 
自由談話會 
　　近日造謡者其多或謂製造局一役傷亡之兵多抛入江中或謂皆棄置自来水管内有謂該處鎖閉之空屋内皆棄置死兵有人　平回家見家内死兵七八人多己臭腐乃雇人投之江中諸如此說不一而足於　居民之用自来水者皆驚疑不敢飲余謂宣由當事者速設法掩埋使造謡者無從發生亦安居民而重衞生之道也 
　　傳聞某國收買改間流彈以爲他日向政府索賠租界損失之証據果爾則某國之用心誠狡恐政府亦不致受其愚也　 
　　上海自兵燹　歛錢打醮之風復盛余謂當此商業凋敝民窮財盡之秋與其耗有用之錢作爲無益之舉孰若移此欵以捐入中國紅十字會婦孺留養院俾流離失所之婦孺共沾實惠一轉移間較之打醮其功德實有天壤之殊焉往者不可諫来者獨可追願我打醮之慈善家三思之有恒生 
小說 
寫情小說 
[黄金祟（五十八）] [  天虛我生]  
　　蘭姊則居　對廂予視兩廂相向玻窓壺爲冰梅之式中庭砌爲芍藥之臺旁植芭蕉數株石筍一二點綴得宜幔天碧幛以蔽驕陽轉至廂後乃知此廂爲兩面開窓者略如湖船之式向北拓爲小軒文窓六扇隔以湘簾藥煙如業乃自簾隙浮蕩而出階下文竹數竿雜以珠蘭苿莉　盆石櫈一方瑩潔可愛因曰此殆事姊之室歟璇兒曰然梅姐己　褰帷而入廻顧予曰阿姊病久不知其清醒否也予曰請勿驚之遂從之人迎面一鏡廣可八尺下設小榻湘几竹椅盡設冰簟左向一門乃通梅姐之室轉入鏡背始達筝兒臥室南向設牀室頗修廣前窓直達南院卷篷之下西面闢巨窓二槅爲百葉之式中置紗㡡几榻悉具筝兒臥於其中隔紗視之乃如輕烟之籠芍藥梅姐先入時予猶在床側筝兒己從榻上呼予予放璇兒之手入㡡　見則覺筝兒之顏色實己憔悴萬分意欲起坐而梅姐止之筝兒因顧予曰珊哥清減甚矣嘔血症至爲傷人胡乃至此稱姐黨曰珊哥乃嘔血歟予因赧　諱言之曰偶爾傷酒乃雜微血　無傷也但疲憊實至勿勝梅姐曰然則汝宜小憩因指南向之床曰此間尚覺隂涼我爲汝驅蚊且　靜憩再與阿姊作長談予曰此時頗不思睡然梅姐己往驅蚊予欲止之筝兒以目止予予遂勿言筝兒曰予病乃至旬餘今兹則己差可惟每起坐則心頭輙作噦惡予曰尚其嘔歟筝兒曰嘔則己止惟飲食勿能多進予心中乃至畏煩幸而獨居此室惟與藥爐爲伴亦尚適耳言時因呼梅姐曰阿母爲視湯藥莫又使乾而焦致苦口也梅姐因轉呼璇兒往視筝兒喟然曰我乃善病阿母誠不勝其勞矣予知其言蓋諷梅姐梅姐亦頗領略遂即自去筝兒見梅姐去因笑曰吾不解夫老年之人胡不能體人情乃　珊哥汝當知我心頭欲說之語蓋有萬千但至此時則又如一部廿四史不知當從何說起（二） 
警世小說 
[妓女鑛師（續）] [  劍虹]  
　　黄某至吳苦無熟幟者爲之作媒介徒躑躅於十里洋場見粉白黛緑者携手倚門立到處皆是欣喜欲狂以爲此行之不虚也繼思不得其門而入則雖滿目天仙亦等諸畫圖而己則又悶悶不樂 
　　不謂黄某一身鄙吝實爲造物所忌冥冥中己設下陷穽待黄某之至也 
　　當黄某左顧右盼目不睱接之際忽頭上打鳥帽不翼而飛黄急回顧之見有一麗人手擎己帽作相招狀黄頓覺周身麻木四肢無力幾欲委地正恨進身乏術得此深自欣幸 
　　尾之行入一室黄初不知爲妓院也不敢放浪旋見所謂美人者獻茶裝烟百般殷勤不避嫌疑室中人往来亦熟視無覩不以爲怪膽遂大執手而詢姓氏始知金其姓月香其名黄爲月香所迷遂自己意月見黄囊中頗豐因與訂白頭之約 
　　翌日出資千金買與俱歸里人以黄某千金買烟妓多匿笑之而黄則奉之若神明視之若天仙穿戴也服御也無一不遂其欲而猶恐不得月香歡回顧龍鍾老婦眼中針不啻也不半年而黄婦死月香益恃寵無忌狡童俊僕數十輩以供驅遣窮奢極慾日非百餘金不可黄以愛月故不忍拂其意漸掘窖金以供揮霍 
　　以一錢如命之黄某而目擊月香之渾金如土中懷能不傷痛乎戒之不聽懲之又不忍天下不如意事最傷人體雖年少者當之猶不免於顏廢而謂黄某以風燭殘年能堪此乎 
　　黄婦死不百日而黄亦病月不以黄病爲意日與僮僕輩相嬉戲黄將易簧口呼荷荷竟莫之應至黄死之次日月始入房見黄己殭乃潛約其素悅之僕盡發其所有携之偕逃黄族以其生平鄙吝薄待宗族無顧問者屍在牀七日夜蛆及户外卒由善堂收殮其屍云 
旅行小說 
[盜女傳] [  松筠]  
　　齊魯淮徐之間有曰黑店者外飾如行旅内蕆盜焉客至俟夜深漏靜後盜羣出脅以刀劍客　出槖中裝獻盜或殺或縱任意爲之多設於深山絶巖中百餘里無人烟之地故實吏鮮知其渠曹皆　悍跳縱力敵百數十人知亦不能　有盜七人於關清結盟鶯弟兄行盜首陳某偉而多髯武勇絶倫無十生一女字蓮　年十六貌端麗跳縱極精技過陳衆畏焉第七盜宋秃有女名紅菊貌技均亞於蓮與蓮善揚州朱某令遼　歸過臨清誤止盜店盜盡攫朱資詢知爲令大駭欲殺之陳性仁素不欲殺人每右所獲輒取　而縱之至是謂衆曰彼行千里来將得資以養妻子吾儕取其財又取其命是過忍　盍放　衆怒殺朱并殪陳因欲誅蓮宋秃曰吾儕以徹故一朝殺二人不足又繼以孤女何也衆强之秃不得己乃遺紅菊醉以酒而圖之紅菊以寳告蓮僞醉乘間越重垣去衆追之莫及先是朱之將歸也遺書告妻子至是數月無耗朱有子曰蘭生貌秀美能文以神童人泮將應秋訌以父故僞爲販賣者至都訪之獲利四五倍詢知交者皆曰父己南旋遂歸途遇少年跨駿騎貌姣好神氣郡雅問其姓字曰道侣姓陳故吳人今爲魯人矣生見其言辭慷爽問其年長生一歳遂以兄事之少年問生何之生具以對少年曰揚有朱無是君識之乎生曰是家君也兄可以知之少年視生良久曰戚好嘗言故詢之耳竅未識荆也旋曰萍水相逢愛慕之至君盍與我偕行生諾之遂備行同臥起行數日皆僻徑一日至臨清之南天暮矣小山亂石一望無際入店店中隂慘怖人生欲去少年不聽遂入室室有一榻下有缸以水注焉異之問少年少年曰此賊　耳生大駭啜泣少年曰君勿懼看我殺賊此賊與我有仇今得報要遽從腰中出刀一柄長二尺許光鑑毛髮生戰栗秉燭俟夜半缸中水流滿地水　一人闖然狙伏持丸自牀下出少年斫之死再出再斫之凡殺五人屍横滿地後　者尤點少年斫時是人急以刃格之刃隨折中是人頭少年命生燭之乃秃者也奄奄欲絶少年歎惜良久遂告生曰此賊卽殺君父者也檢盜槖果有遼東金生大痛遍覓父骨不可得生拜少年爲兄偕與俱歸造屋置田富甲一郡延舅父爲之經理生則下帷誦讀日夜攻苦少年亦登堂拜母出資託生爲治產居無畏恒人惟夜不肯解衣臥母異之俟其寐命生探之摘其巾鬢露脫其襪利屣懾焉生驚告母母俟少年醒問之備述本末卽蓮也且曰妾父雖盜而無盜心以郎君父故死於賊妾所以不與郎君明言者一恐郎君見疑一則偕郎君往諸賊以郎君仁弱必不知爲妾也母深德之憫其孤苦告於弟爲生作伐生欣然允諾遂諧花燭生尋舉孝廉又捷南官有丐女造門欲見生生怪之問女女問貌何似生曰我門後窺之臉若朝霞手如柔羹非終於丐者也女大驚曰其菊妹也耶隂教生曰若出乘其不備急執其袪生如其教袪窮七首現執而問之果菊蓋秃被女斫後不數日　死死時告菊以必報朱生而不知女爲之也旣被執女謂菊曰吾全妹一命何如宋叔之死天也非郎君之過也妹報郎君我衞郎君妹固可得志乎盍效英皇故事如何菊不語意似允女白於母卽命生聘爲夫婦菊曰阿翁之死與陳伯共埋於某所妾　見之生乃與菊共至其處載棺而返并以菊父柩荆於揚 
文字因緣 
[玉田恨史題詞] [  靜觀子]  
　　癡情無盡恨無休仙耦人間不久留相隔一年同日死重泉能得見郎不 
　　情詞悱惻淚偏多倩女離魂費揣摩生願同衾死同穴旣經同穴又如何 
　　是色是空未恍然情絲一縷死猶纒若教再世緣重結佳話憑誰續玉田 
 
 

Page 14

 
 
   
 
