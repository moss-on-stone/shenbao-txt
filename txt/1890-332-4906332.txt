# 1890 - 332 - 4906332

 

Page 1

 
 
[催取股書] [  圖書集成局主人啓]  
　　本局排印古今圖書集成早經告蔵而遠近諸君所購股票有迄今尙未取書者兹特限至年底爲止如再不持票來取明年槪不發書尙祈諸君原諒爲幸 
[九朝東華錄减價出售] [  圖書集成局啓]  
　　本局所印九　東華錄一書紙墨精良校　詳細分裝六十四本外加紅木　板六副可　　　　　　　毫無矣三載以來購者甚衆所有工本　巳敗回目下餘剩無多是以貶價出售每部核定　洋五元諸君子有欲悉本朝掌故者　臨申報館帳房購取庶一經　　如　列　　　　 
[賑物求售] [  申報館協賑所啓]  
　　本埠文報局賑所以諸善士陸續所助珍奇送交本舘出售計伽　香朝珠翡翠班指天緞西紫川外套竹根靑銀綢馬褂古銅　文欲明世册　　陽字卷以及晶玉玩器名人書晝衣服書籍之類多至數十種敬請海内諸君惠臨賞鑒隨意購取旣得貴物又濟災黎誠一舉兩兩　備焉特陳　啓敬俟高軒 
[瘋談]  
　　大凡人身患瘋疾則必語無倫次任意所之隨口亂說而絶不能揆之以情度之以理倘無此疾必不至此也乃昨觀於文匯西字報所登一論竟似忽發瘋疾也者其抽繭剝絲者皆瘋意也其連篇累牘者皆瘋話也正不知其瘋疾起於何時而遽　於此不亦良可惜哉該報所論謂洋涇浜寓居之華人太多租界本爲西人所居卽有華人亦但足以供西人之用及與西人商賈往來之諸華人而已今觀工部局所查租界居人之數約計百人之中華人居其九十有九西人一而巳矣此則大爲不可工部局當亟爲設法明定章程嗣後不令再造中國房子致華人愈聚愈衆盖華人過多有不便者二一則華人大半齷齪聚之旣多薰蒸之氣易於致疾疫癘傳染大有碍於西人一則人數太多其中必有匪類設或偶懷異志則以九十九華人而謀一西人其可危孰甚焉迫有意外之事而中國地方官亦恐不足恃矣故西人租界中之華人斷斷不可衆多云云此該報所論之意譯其大略如此論者嘗謂華人不喜西人故華人與西人雜處必多不便之處然西人亦實不喜華人試觀美國舊金山則驅逐華人禁阻華人甚而至於焚殺華人今幸而得瞿惠人星使力與之爭稍除厲禁然先時招之以往後竟視之如优其不喜之眞情已可槪見他如英之新金山亦有議阻華人之事檀香山亦有汰華工之事西人之不喜華人顯而易見已不止一二處華人初未嘗不知之也西人之來華也則究未聞華人有仇視之事卽或偶有小釁官府立卽懲辦究不若西人仇華人之甚雖然以華人而至外洋外洋本西人所居之地華人之去者日多則未免佔西人之居處奪西人之生意妨西人之工作其恨之也猶有說也卽曰華人先時有勞於西人而西人此時以怨報德爲不情而以華人居西人之境内則所謂非其土著視同異類亦固其所今租界之地則中國租與西人以安厥居地則仍中國之地也中國之地又豈能禁中國人之居彼中國人苟非有違租界之章程則工部局正　來者不拒俾商賈輻轃行旅雲集租界興旺之象且於是乎卜之而該報獨以爲中國之人宜少不宜多彼豈欲租界見蕭索之景象而後快耶是誠何心矣　彼所慮者一在沾染疾病試問該報館中上上下下共有若干人西人之數少於華人者幾何華人之數多於西人者幾何不聞其時常患病豈該報主筆者竟公而忘私舍已以從人不慮已之病而反慮他人之病乎其可笑孰甚焉　於又慮西人少於華人百中僅有其一恐人品不齊或有意外之虞以九十九人制一西人必有受其害者以是兢兢焉若有寢饋不安者噫又何胆之小也夫人類之不齊中外本同一律中國有匪人外洋何嘗無匪人外洋有正人中國亦何嘗無正人况華人之在租界中者無非列肆作賈賃屋一椽以作寓公其流氓匪徒　雜居其地者則有巡捕以資彈壓有官府以憑懲辦又何足慮且該報若分别言之謂匪人不可令其雜處租界則言之當矣今昆而不分但云華人多於西人以一當白恐不能禦欲設法以阻華人使不來租界此其立意之謬妄爲何如哉天旣膽小若此則亦何必遠涉波濤以來居於中國試以中國之地計之其多於租界者不知千百萬倍认中國之人數計之則多於租界西人者又不知億秭兆倍以西人而處於中國之租界不啻大海中之一萍太倉中之一粟　是處處皆危地時時皆危機而西人自通商以來旅居中國數十年初無若該論中所慮之禍豈曰前時租界之居者少故無害今時租界之居者多故不得不防其害彼豈以租界外之人皆非華人哉又豈以租界外之華人皆不能至租界者哉鼷鼠之胆又烏足與言山林之樂乎夫以華人而遠赴外洋外洋人惡之禁之驅之逐之有心人尙且爲之深抱不平以爲泰西諸國大失柔遠睦鄰之道以視中國之優待西人相去遠矣今乃欲使在中國之租界而限華人居住之數勿使造華人所居之屋其用意直與舊金山之限禁華人事同一律苟有稍知情理略通世務者何至出此狂瞽之言吾故曰爲此論者必　身患瘋疾痰迷心竅遂至語無倫次至於此極該報館目開設以來已歴年所人所共知今忽發此瘋論有殊足今人齒冷者不禁爲該報館惋惜深之 
[本館接奉電音]  
　　昨由京友電傳諭旨一道敬謹譯登○十月二十日奉旨粤海關監督仍着廣英接管欽此 
[江甯布政使瑞璋代曾宫太保遞遺摺疏]  
　　奏爲馳報督臣因病出缺日期代遞遺摺仰祈聖鑒事竊太子太保兩江總督一等威毅伯臣曾國荃自光緒十年補授斯缺十三年奏請入都展覲旋以鄭州决口奉命回任籌辦河防經營賑務全活災黎無舁本年三月間奴才道過金陵晋見數次見其精神步履一切如常迨九月初三日蒞任江甯始悉督臣於五月間突患足疾不良於行係由前在軍中感受潮濕所至旋經調治就痊見客治公昕夕無問奴才勸　休養節勞督臣以受國厚恩不敢一日請假本年適値閱伍之期諭以十月中旬卽當出巡而於金陵餉事吏治靡不一一詳告正幸隨時隨事有所禀承不意於二十七八日略受風寒照常接見僚屬十月初一日病勢忽重據醫家云氣皿兩虧洵非輕症奴才於初二日辰刻謁見時督臣自知病不能起猶孜孜以國事爲重語不及私口授遺摺遺　　　 
 
 

Page 2

 
 
其長孫曾廣漢面交奴才代遞旋卽痰壅氣塞延至未刻出缺闔城官紳下至婦孺靡不同聲泣涕緣金陵係故督臣百戰克復故感人尤深也奴才督　僚屬妥爲照料後事故督臣自奉向極儉約歴年廉俸所入悉以犒賞軍士贍族濟貧囊槖蕭然一無私積矢志淸廉　諸古名臣　亦不多覯　生戰功卓著如肅淸江西攻克安慶省城江寗省城剿辦湖北河南一帶捻逆防堵山海關等處勞績均爲士庶共知此外戰績不可枚舉其在山西辦理賑務拯救飢民六百萬衆至今晋人感戴无已方之甘棠遺愛實不多讓此皆在聖明洞鑒之中無庸詳述惟其初至兩江適値法國釁開故督臣籌餉籌兵不遺餘力在吳淞江陰設立砲臺使敵兵不能飛渡彼族窺我佈置嚴密不敢狡焉思遑江防恃以穩固又力籌河防開挖張福口引河以資宣洩堅　裏下河長圩以資捍禦以致展覲之請行而復止每與僚屬談及耿耿以任滿未覩天顔負疚於心近年又因蘇皖水災奏請開捐助賑今春兼顧浙江入秋又儘力專顧畿輔忠愛之心表裏如一大江南北會匪伏莽不少故督臣坐鎭金陵消患無形軍民愛戴一旦溘逝中外悼惜良深故督臣兩子早經病故長孫恩賞主事附生曾廣漢次孫附生曾廣江監生曾廣河均隨任在署平日認眞讀書屢次觀光荐而不售曾孫曾兆兆龍兆祥曾蔭春年俱幼除將欽差大臣關防提督關防鹽政印信敬謹封固一面馳禀撫臣專摺奏報請旨迅賜簡放外所有督臣因病出缺代遞遺摺緣由謹由驛五百里馳陳伏乞皇上聖鑒謹奏　　　　 
[曾宫太保遺疏]  
　　奏爲微臣病勢危篤戀闕情殷伏枕哀鳴仰祈聖鑒事竊臣楚南下士夙　諳習戎韜遭際聖明兄弟均叨爵賞一門悉被恩榮每念異數頻邀時艱孔亟雖在暮齒常切犬馬報主之忱憶自咸豐初年粤宼猖狂臣兄曾國藩以在籍侍郎蒙文宗顯皇帝特達之知起復領兵轉戰東兩各省六年秋間臣始募勇赴江西與曾國藩所部諸軍會戰迨江西肅淸楚帥移改皖地正値杭州失陷曾國藩引兵渡江臣乃專領圍攻安慶之師軍中一切進止晉秉承朝旨指授機宜迨安慶告克而文宗顯皇帝龍馭上賓　及一賭捷奏臣每一念及感愧流涕此則夙夜所疚心者也穆宗毅皇帝屢詔規復蘇杭曾國藩荐左宗棠任浙事李鴻章任蘇事會臣進規金陵是時賊勢猶盛疫癘流行臣之孱力何足當此巨宼仰荷皇太后憫其駑劣寛其限制俾得始終蕆事克復僞都良由宵旰憂勤臣兄弟實無勞可錄乃蒙天恩優渥濫膺亿伯材輕賞重此又夙夜所疚心者也臣德薄福淺所値多厄前在山西適遭奇祲朝廷軫念災黎發銀發米復得鄰省協濟僚屬盡力無如災區太廣全活無多近年江皖蘇浙水災頻仍補救乏術詔旨尙奬前事無實惠而冒美名此又臣所疚心者也臣領兵十餘年濕毒侵入肌膚前在山西海關督師又感朔風及到廣東曾患乳癰之症比移兩江常攖流注之疾自分受恩深重未敢暫請休沐比年以來力疾治公以爲少盡一日之心略贖素餐之咎本年五月間脚脛腫痛漸至瘡口潰裂延醫調治已就痊　詎九月二十七八日加增外感醫藥無效恐將不起臣以優貢洊歴兼圻叨竊非分年將及耄死何足惜惟念天恩未報外患方殷吳楚則旱潦頻仍齊豫則河堤屢决兼之畿輔被水上厪宸衷但願皇上敬愼以格天勤儉以法祖鄰交雖睦不忘武備之修賢俊旁搜廣儲十城之選謹獻芻言用供採擇臣兩子紀瑞紀官早殁嫡孫附生廣漢今年蒙賞主事次孫附生廣江監生廣河均隨任在署臣敦囑其讀書循分上報國恩謹口授遺摺命廣漢等　交江甯布政使瑞璋代遞不勝屏營依戀之至伏乞皇上聖鑒謹奏　 
[西報譯登]  
　　西字報云有一華人在南洋檳榔嶼當馬夫歴有年矣邇來積得洋銀三百四十元并雜置零星衣服約値三　元忽動鄉思附船回國旣抵香港雇一杉板船登岸偶一疏忽悉數被杉板船户捲竊而逃其人遂報知捕房由捕在開往廣東之某輪船上查獲杉板船户二名原贓俱在送之官署官將物給其人具領復嘉奬巡捕數言賊則各押六月罰作苦工本館謂該華人遠涉重洋身當僕圉不忘故土襥被而回其情可憐其志亦足重已乃該船户竟設心竊取不顧天理良心僅作六閱月苦工謂非該賊之辛哉　　　 
[甯波辨志文會冬季課題]  
　　漢學迎長日之至解邱乘解讀孝經鄭氏註宋學孟子公孫丑問君子之不教子章講義義有長短小大說　程子言洒掃應對便是形而上者朱子言神亦形而下者試申其說○史學兼掌故趙高　韓保讐論問史家重譜學漢魏六朝諸姓譜其散見於各書有可證引者凡幾家設保舉以求人和說○天文兼算學方直儀不用割切線解一處北極高卅度一處北極高廿度兩處經線距十五度其斜距里數幾何前後兩儀距六十丈定準地平測山高前儀四十五度後儀廿四度問高遠幾何若後儀低三尺測此山應得幾度○地輿之學東鄆西鄆攷霍山爲南嶽說武城攷○詞章之學温公辭樞密歸洛賦以題爲韻擬江文通論隱書　　　　　 
雪中人詠七律東郭曳履踐雪子卿呑氈齧雪袁安閉尸臥雪孫康讀書映雪王恭鶴氅涉雪鄭綮驢　吟雪文公藍關擁雪　　　　　 
游楊程門立雪 
[手足相殘]  
　　去津四十里之軍糧城又有兄斃其弟者正凶乃仲兄劉士相帮兇乃伯兄劉士儒死者曰劉士槐同胞兄弟也士槐不務正業而士相亦窩賊分贓中有小竊曰劉福於前月廿四日被地保劉崇年獲送縣署劉居近士相家兼開水鋪並小客寓所獲之賊士槐曾與爲伍而士相亦窩以分肥者知干未便士相爰與士儒熟商醉弟以酒殺之除害並架禍於劉崇年爲脫卸地步前月廿六夜果欵士槐士槐蓋貪杯勺者不覺大醉士相奉兄並率子姪兩人縛之絮塞其口從塘頭曳入崇年之小客寓中刀棍具舉殊傷未死時崇年於送案後尙未回鄉也其燒茶鍋者乃義子楊隆與賣帶子之寓客王某兩人驚駭詰問士相舉刀嚇禁不得聲張楊果蝟縮王等拔關遁逃另覓寓所期免拖累正茫無投止適一藥鋪尙未閉亟前投赴細愬情形兼請指南俾使投宿鋪中人等大駭亟趨水鋪而雙扉已闔盖又舁王槐於室内奏手遍體鱗傷以死天約二鼓　鄰聞士相士儒呼號於市謂伊弟士槐爲地保崇年殺死仇深似海定當報復而崇年之未歸衆所共悉驟聞讕語互相欵訝翌日士相果投縣報案指控劉崇年爲殺人兇犯並請騐屍崇年於廿六夜宿於縣前某代書寓所代書憫其無辜受累加結代白於邑尊邑尊孫筱萍大令究詰兇手究屬伊誰崇年又以手足相殘上禀邑尊疑而未决姑請委廉馮直刺騐屍並加派親信家人訪其底藴比詣塲相騐死者渾身上下共計刀棍傷痕四十餘處處處傷筋露骨似係仇殺不類鬩墻致斃者披閱屍格大欵迨訪事者回詳禀所聞以上各節邑尊明愼用刑仍不之信以免失出失入飭其親信重爲詳查回禀前後如出一轍正擬查傳賣帶子之王某究問以成信讞孰知月之初八日覆審士相已認自斃其弟移禍於人各節矣譸張爲幻一至於此聽訟固易言哉 
[中江霜信]  
　　皖撫沈大中丞奉旨署理兩江總督嘉信傳來蕪湖道成端甫觀察牙厘局劉子幹觀察保甲總辦孫詞臣太守均於初十左右赴省詣轅叩　後於十六七等日次第言旋○蕪湖道成端甫觀察次公子締姻都下七月間觀察之夫人挈同眷屬北上春明料量諸事靑廬旣設百兩盈門壁合珠聨天生佳偶本月初十日夫人挈以南旋一時喜溢門楣歡騰僚寀詣轅叩賀輿騎喧闐非常熱閙○委辦蕪湖鈔關稅務俸靜山大令歴官皖中循聲卓著嗣辦榷務又能悉心剔除弊竇將書役苛索之習革除凈盡商賈出入口岸無不悅服異常口碑載道按大令歴任銅陵等缺雙鳬所指愛遍甘棠上游因之器重今者成觀察整頓槯務倚大令如左右手誠所謂相得益彰也○自秋徂冬亢晴不雨風烈日熾人多患赤目喉蛾等症上月下浣幸得微雨方謂旱魃可以驅除詎料甫閱晨昏銅鉦依然高掛燥熱之氣不减前時據老農云立冬之雨地　　　　　 
 
 

Page 3

 
 
勢卑窪處土膏稍潤尚俐播種來牟若高阜處龜坼多時豈一滴楊枝所能徧溉故日來二麥未種之處仍十居五六嗟彼三農能無輟耒而歎耶又聞皖南徽甯等府山田坼裂來牟顆粒未種倘下半月内能大沛膏澤尙可作桑榆之補否則雖決西江水以灌之亦無濟於事矣蒼蒼者天其亦鑒此下情而急霈甘霖以慰民望也耶○調署太平府史蓮叔太守於本月初旬交卸和州篆務輕裝抵郡於十三日吝時接篆視事旋於十七日來蕪謁見沈仲帥禀商要公刻下太守暫駐蕪湖縣署俟仲帥起節後卽當馳回任所云　 
[都轉出轅]  
　　兩淮運憲江都轉於本月十三日出轅前往金陵至曾忠襄公　前恭伸弔奠小作逗留藉以謁見新憲云　　　　　 
[逞兇服罪]  
　　有甲乙兩人年華慘緑衣履翩翩道出蕪湖僑居旅邸邂逅某丙遂與訂交一日相約至横街復興園小叙淺斟慢酌興往情來大肉肥魚旣醉旣飽臨行甲乙書票給酒保令持至某錢鋪照取旋大蹈步出門向二街黄德隆妓寮閒逛及酒保持票至錢鋪收取鋪中人不惟不付反勒令交出冒名繕票之人酒保無可奈保尋至妓寮向甲乙婉轉乞付丙引以爲辱大肆咆哮扭酒保痛毆之復扭送某司署請辦酒肆立卽升堂重笞數百板枷在該館門乎示衆館主得知其事寃憤塡膺奔赴道署擊鼓鳴寃道憲飭交保甲局訊究甲乙丙自知鹵莽央人關說將酒保釋回並令地保備鞭爆綵綢向之服禮酒肆遂照常貿易而甲乙丙已消聲匿跡不復趾高氣揚矣　　 
[英界火災]  
　　昨晚九點二刻時本埠英租界三洋涇橋北首失火霎時間冐穿屋頂火勢飛騰捕房旣報警鐘各洋龍如飛而至開取自　　　　　　　　 
來水管并向洋涇浜吸水灌救俄卽息滅不致釀成巨災當火熾時凡肩荷箱物在路行走形跡可疑者槪由巡　包探帶至捕房問明發落蓋防匪人搶刼也 
[南令來申]  
　　昨日南匯縣袁海觀明府乘舟來申至上海縣署拜會陸邑尊晤談一切　　 
[派員帮審]  
　　英公堂讞員蔡二源太守抱病非輕續向道轅請假聶仲芳觀察札委宋莘樂二尹權理讞務迄已兼旬日内太守以公堂政務殷繁卽使告痊亦恐精神不濟特禀請觀察派二尹爲帮審委員云　 
[整頓車務]  
　　法捕頭備德祿見租界中東洋車大半破舊不堪車夫亦形骸齷齪因禀知工部局總董集議妥章諭令各車於本月捐照之期爲始務須修理淸潔輪軸樸實堅牢車夫則選年壯力强之人不可衣褲汚穢如不遵照罰卽隨之蓋欲仿英界章程從新整頓也　　　　　 
[退租互控]  
　　無錫人任國治租得美租界老閘北首兆豐洋行地一畝有奇并樓房三幢每月租銀二十五兩旣復造房屋十四楹及後面披屋四圍護以竹籬開設湧源鐵行以權子母日前兆豐行索加　値任不願加擬將屋拆卸遷移兆豐西人遂　大狀師哈華托函致麥捕頭聲請英公堂派差協捕往阻任亦延大狀師担文之子赴公堂辯駁昨晨質訊之下兆豐西人訴稱此處有地一畝數分樓房三幢租與任添造房屋開設鐵行每月租銀二十五兩現欲加至每月三十兩任竟拆屋退租前經手租地之買辦陳芳水投案候質任具禀聲稱職員於光緒十三年六月向兆豐租得地基及舊樓房三幢因不諳英語倩三泰行孫馥庭傳譯言明每月租銀二十五兩並不訂立年限如不合意隨時可以退租旣復添屋築笆費銀一千六百餘兩豈知後竟一再索加租値無奈允加銀五兩現已在别處租地擬向兆豐　租將自造之房屋籬笆遷往新地不料突被西人控請派差阻止爲此邀孫投案歴譤情由担狀歸偕繙譯羅姓辯稱任向兆豐租地造屋開行並不訂立年限原可隨時退租今旣因不願加銀之故意欲退租應任憑拆屋搬移何可阻止滿副領事向兆豐西人研訊一切隨請宋二尹問任如欲控兆豐西人應投英刑司署控告二尹卽將情諭知担狀師囑羅辯稱任未控兆豐因兆豐先倩哈狀師　期今日集訊是以偕任到堂一尹謂照案而論兆豐不能控任任儘可照章投英刑　署控兆豐行滿副領事謂兩造何不各邀公正人自行調處如果調處不明再行控告可也二尹曰可　　 
[上海縣署瑣案]  
　　薙髮匠董餘金在黄天益店中自刎陸邑尊詣騐之餘將黄及徐世芳兪春江唐陳氏帶回訊究判令將黄兪交保徐　　　　　　　 
收所唐陳氏交官媒收管前晚由帮審委員宋二尹研訊黄供稱去年七月中用董爲夥至上月二十五日董工作畢獨自出外至晚不歸次日下午始回不知如何自刎徐供稱小的娶唐陳氏之女爲室本年七月妻子在原籍逃逸小的聞认後回里找尋復偕妻母來申尋緝並囑董留心代尋是日曾向詢　不料伊竟自刎唐陳氏供與徐相同兪供稱小的與董同業向來相識不知其因何自刎二尹一再研詰各執前詞遂判令將黄兪交保徐還所唐陳氏還押候查明實在情由冉行訊辦○本年五月法公堂送滋事人周有梅至縣收入所中前晚忽與同所犯人吵閙管押家丁據情禀報陸邑尊委捕廉蔡少尉提訊周供稱小的係湖南人在押安分不敢滋生事端少尉着笞責一百板仍還所内○上月英公堂送與婦人爭毆之張玉樞至縣陸邑尊提訊之餘判令解回湖北原籍前日有王連卿者投案保張自行回籍邑尊俯如所請命提張至案略詰數語交王保去諭以如再逗遛惟保人是問○英界寳善街長豐棧寓客華仰山吞烟斃命棧主協同地保投縣禀報陸邑尊相騐之下諭仅屍親認領屍棺前日屍兄華培沓投縣禀稱仰山是小的胞弟向在英界某廣貨店爲夥現在不知因何自盡邑尊諭候帶案訊供○本城四牌樓協盛股皮店歇夥崔朝忠香烟身死店主王長根協同頭鋪地甲投縣報請臨騐陸邑尊首將王及荐人李添泉屍弟崔朝德帶回於前晚升堂研訊王供稱本年三月小的用崔爲夥至本月初二日停歇當給川資洋三元前日來店閒坐小的見其神色有異察知吞服生烟施救　及旋卽斃命事前並無口角叩求明察李供稱小的係上元縣人向爲股皮生意崔確由小的荐至王處至如何目盡實出不知朝德供稱兄長向來安分營生店主之師由蘇州致信與王内稱店中時時失竊囑爲留意兄長因此羞忿自盡家中尙有老母務乞伸寃邑尊以崔究由自盡何得藉詞多瀆朝德旣難專主着邀母來案訊核土等均飭交人保出候訊 
[英界公堂瑣案]  
　　包探何瑞福緝獲行竊匯中洋行雙眼千里鏡之賊犯陳阿四解請宋二尹訊供飭將人贓押俟失主到堂冉訊此已　　　　　　　　 
列入報章矣昨日包探又將人贓解案匯中西人某甲投案訴請領贓陳認竊求恩二尹判令發捕房管押一月贓給該西人領去○包探張松樵禀稱積竊林三寳串同陳裕中行竊頋曹錉家衣服水烟袋經小的查獲人贓解送案下顧曹氏訴稱小婦人家中失竊衣服水烟袋由包探查獲人贓請爲給領林自知罪無可逃不敢狡展陳供稱小的初次犯竊求老爺法外施仁宋二尹判令將林發捕房管押一月陳管押七天贓給該氏領去○包探張九意禀稱小的於巡路時見馮錦全手持錫燭臺一對向某質鋪質錢形跡可疑獲住盤詰該竊稱在馮老嘉處竊取隨在身畔搜出質票二十一紙查得皆别處矢贓今特解案請辦該竊供稱燭臺　族人老嘉處竊取質票所質皆自已之物並非竊贓老爺如俯念窮苦小民恩賜開釋則生生世世結草銜環矣宋二尹以失主並未到堂判令管押七天燭臺及質票暫存候核○小飯店主婦李姚氏訴稱張阿桂屢次欠錢不付昨又欠錢小婦人不依致被擊毁碗盞核計賠物還欠約共錢一千文張供稱小的與該氏係老主顧悞碎碗盞情願賠錢宋二尹謂爾旣願賠錢押令措繳千文給償該氏 
[法界捕房瑣案]  
　　洋涇浜沿祥泰洋貨店私買鉛子等情前昨已兩登於報昨晨葛蕃甫同轉蒞捕房時命　販私人陳長生土明德帶至案下詰以此項鉛子究從何處　來陳　稱小的在湖北時經掮客售下同轉謂此物最易傷人本當送縣照例定罪今因祥泰主土德生認罰　　　　 
 
 

Page 4

 
 
洋銀三十元從寛不究着照昨斷各責二百板押候具結交保以儆將來夫私販軍火定例何等森嚴今竟不子深求僅僅笞臀了事該兩犯釋出之後當如何頌同轉之恩漙德洋哉嘻○車夫盛福慶控稱小的被同業人魏阿元所毆致將身畔洋銀失去葛同轉着邀見証人到堂核究此已詳登昨日報章矣昨晨盛投案請追並稱當時目見者均生意中人不願來案魏之車主婦孔陳氏邀車夫周谷江投案○稱盛魏素來同業式好無尤當盛控失洋銀時魏適抱病在家顯見揑情朦控同轉着將魏提案問是否紏黨行兇致盛被毆將洋銀答去供稱盛　小的借錢小的不允以致挾仇誣控同轉察得兩造均非正人喝令一併攆出○張友生竊某棧客人之物被獲送案經葛同轉判令笞責荷枷昨日枷期已滿解送至案同轉略加訓責張自稱武生呶呶讀訴同轉着掌頰四十下夫張雖行止不端然旣自稱武生則亦已厠身庠序而竟旣枷且責刑罰難寛同轉眞執法無私不愧爲寒鐵冷面哉吁○　容公所中人李義山串合同業叚云堯向巫谷瑞藉端勒索經葛同轉判令荷枷昨日枷期已滿飭帶至案諭以公所中豈司將人私刑吊打爾知罪否李一再叩求聲稱小的斷斷不敢同轉着押候送縣發落○駁船户陳　虎將裕記報關行樟腦等物私售與季竹亭經裕記控請押追在案案懸日久尙未供招而陳身受風濕頭足俱腫通事禀明同轉着將陳季一併提案問爾等如何不將此事理明季稱日内已經請人向商尙未停妥同轉怒謂一味胡言着重責二百下仍還押所陳暫送醫院療治　　 
[正悞]  
　　昨日報登出使德俄奥和等國大臣許竹員星使當時失於檢點悞以爲英法義比特此更正以釋羣疑　　　　　　　 
[上海文報局東賑收解處會同各公所起解二十七批賑欵啓]  
　　敬啓者敝處自解出東賑第二十六批後疉接烟臺盛杏蓀觀察及在東放賑諸君函電僉謂山左積苦之餘應賑災區甚廣且冬撫尤爲緊要止飢黎生死關頭籲邀人欵並濟等因今特敦請丹徒嚴佑之先生延邀同人唐君壽山李君安普土君少卿郭君子春高君根達　君馨芝吳君竺農紀君沛之諸位於廿一日趁招商局豐順輪船有往烟臺迅赴災區辦理各公所竭力拚湊第二十七批規銀一萬兩由電報總局收支所匯烟歸嚴佑翁經手查放計此批内絲業公所規銀四千兩高易公所規銀一千兩仁濟堂公所規銀一千兩治病符一萬道格言聨璧勸孝歌善書五十部申報館公所規銀五百兩又新棉衣一百二十件文報局公所規銀三千五百兩理合聲明惟東省災情困苦萬狀而敝處各所收數寥寥難資挹注伏求海内仁人善長速集善粟仁漿俾得救人救澈一片心香謹代齊魯哀鴻九頓百叩 
[病愈酬愿杪賑]  
　　魏唐再再生郭少泉忽於九月十六日起患傷寒兼紅白疹勢甚危篤誠求司徒廟觀音大士賜方調護始有轉機許願奏樂酬神今病已痊謹移酬願費洋四元交本館協振所代解災區求保安康郭君之用心如此定得吉人天相喜占勿藥而是後之康强逢吉胥於是基之矣又已廿年十二月廿七日承玉樹長春堂助下廢銀首飾五十七件計重六兩今售得洋六元本年八月三十日洙涇鎭信和典樂安郡人助下廢銀首飾十一兩今售得洋五元容當一併彚解災區理合聲明　　 
[鉅欵合誌]  
　　敝听昨承嚴佑之仁丈交來海州分司徐經募通屬曹平銀六百八十二兩三錢二分五厘申合規銀七百三十三兩五錢又交來揚州電局經募隱名氏曹平銀九十兩申合規銀九十六兩七錢五分又承京口集泰和賑所柳少筠善長寄到規銀五百兩以上來欵均助東省災區同人祗領之餘當卽分别入册以待彚解諸君子胞與念切踴躍輸將旣積德於目前定獲報於異日爲誌數語以當左券並代山左飢黎　雲叩謝[  上海文報局協賑同人謹識]  
[彚解東賑]  
　　敬啓者敝所於本月二十日會同文報局彚解山東賑欵規銀一千兩托交嚴佑之先生曁同事諸君帶往烟臺迅赴災區分别散放查東魯連年災苦地瘠民貧災後餘生無力耕種故至待赈嗷嗷刻下霜雪頻催飢寒尤甚實屬九死而一生伏乞遠近善士仁人垂憫災黎鼎力捐助俾得裘成集腋彚解災區以甦民命是所切禱[  上海四馬路高易籌賑同人陳薰等敬識]  
[江督轅門抄]  
　　十月初八日知縣黄生福謝委吳淞騐補厘捐差卽辭典史李章貴叩謝瓜洲巡緝差缺○初九日知縣王像熙採辦積榖回初十日同知陳光烈奉委調辦揚州保甲總巡差卽辭餘士英銷復奉委冬賑淸查户口差知縣趙從鼎奉委調辦通濟門稽查兼保甲差從九秦文炳到起服回省藩轅牌示瓜洲司巡緝陳熙期滿遺缺查有試用典史李章　堪以接辦 
[蘇省撫轅抄]  
　　十月十二候補知州朱秉衡禀知奉委江南南鋪遞差知縣吳其芳禀知奉委海運津通局曾辦按察使司獄王桂𡐓禀知奉臬憲委查江鎭揚松太徐海等處獄班監舘驛站差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[刋上官塲瑣志]  
　　揚州運河堤工經上游檄飭　蘭生觀察爲總辦復以局中政務殷繁東西兩堤綿亘　百里時逢冬令正當挨汛勘估來歲春工深恐一人兼顧爲難特札委許觀察薩阿前往會辦於本月十八日捧檄抵揚○督辦儀征淮鹽總棧馮觀察邦棣刻逢瓜代之期上月杪經前督帥檄委凌問樵觀察接辦於本月某日捧檄赴圩○人冬以後竊案頻聞揚州府陳太守擬舉辦團防以資保衛刻已出示　諭　大旨云揚俗雖尙奢靡尙無强悍之氣竊案繁多推原其故皆由風氣太弱盖本郡南接長江北連徐海游民散勇來往無常往往竊盜　案破獲招解到府細訊籍貫大都徐海爲多皆非揚產似此客强主弱若儘恃尋常保捕恐尙力有未逮思維至再惟有舉辦圑防庶可以資自衛　辦理之法由近而遠先自本城辦起除札飭府經歴金慶恒曁江甘兩邑會同紳董和衷籌商舉辦外合亟示諭爲此示仰城廂鋪户居民知悉爾等　知此係爲爵等各保身家起見所有欵項官不過問槪由民捐民理其名凛遵等語外附粘章程其大略云每一千户爲一團團有團總團止團副皆在七團中選公正廉明威望素著者充當每户日捐一文或二三文以盈補絀貧户免捐在本團擇貧而有壯丁者挑選　名充當巡夫設立公所每夜以二十人巡夜分上下兩班此十人睡彼十人巡庶不致終夜辛勤日間仍可小本營生五日一輪周而復始每夜出巡按名酌給油燭等辛資以鑼爲號聞警齊出救援統計每日可收千文一年可收三百六十千文皆由團總經理收支登簿外編户口淸册註明籍貫人數營業册面盖印團總圖章齊縫盖用縣印每年終備繕三分一呈府一呈縣一存團總處備核其舊有草篷另編一册新支搭者不准每　　令農隙團總調齊巡夫操演三日分别等差由團總每名犒賞八十文逾日再由官調操演三日操之日由官每名給賞白文以資激勵此項官賞不支團費分毫由官自備統計三百六十千文除製辦器械什物油燭操賞等費外約計尙可餘存數十千文日積月累冉行添置火器等因見者咸额手曰此眞賢太守一片婆心第不知果能舉辦否也 
[申報舘恊振所十月十六日堅廿日止經收第七十六次淸單]  
　　十六日鄖城古香仙史漢玉二件翡翠搬指一只同善樂二十部萊甦氏勸募各大善士洋票洋四十元另另五分同泰銅洋四元○十七日江灣張洋一角少英氏洋一角費修記洋五元孫君培洋三元楊錦齋銅洋三元懷素書屋洋一元紫巖居士洋一元宏益堂洋一元頴川氏洋一元陳孫氏洋一元宋氏洋一元宋杏全洋二元宋杏全勸募各大善士洋一元對洋一元小洋九角售去巴緞棉馬掛一件洋二元五角○十八日隱名氏自求冥福楊平　寶三十兩申元三十二兩一錢九分吳春記錢二百周記錢一百廣性記錢三百文無名氏錢三百文宏隱氏錢三百文張國禎錢三百文方梅記錢三百文吳生錢一百文麟書生錢三百延陵吳錢一百以上十户來洋一元錢五百二十五○十九日定海逆旅鹽友刧逋氏洋十元無名氏錢五十錫山含記洋二元沈蓬仙洋四元深柳堂洋一涵一齋洋一元孫七齡洋一元泰記洋二元周鴻星洋一元不書名洋十元無名氏洋一元四志堂洋一元靖恭堂洋一元敦雅堂主人洋十元又求兒女種喜祈佑平安洋二元售去廢銀首飾十一兩洋二元售去廢銀首飾六兩洋六元金蔣主人病愈還願洋二十元總共收洋一百三十九六角五分九八元三十二兩一錢九分銅洋七元錢五百七十五漢玉二件翡翠搬指一只同善錄二十部 
[上海北市絲業會舘籌賑公所施少欽經收順直山東賑捐九月十六七八日第二千六七八次淸單]  
　　培德堂洋二百十元應如是信室棉衣捐由正和糖行王圖祥兄交來洋二百元屠振業求諸症速　合家平安由保太衣莊來一百元小東鬥内十浦衆姓醮餘資移助由夏心香先生交來八十四元銅洋一元　洋三十二角錢六十三文遺命海士洋五十元虞西無姓氏五十元白下西河氏將華嚴經資移助棉衣資十二元存心室京平足紋十兩八錢五分　城曾東海聚媳節省閒費由滬報舘主筆處來洋十元當　氏因内人生產平安由信和裕來十元茸城太原氏因子病愈完願十元金邑浦鳳山求病速愈十元河東籌記以祖母三十週期懺實移助六元安昌謝正大料行戲資求平安謝正昌戲資求平定各五元謝文智求祿謝文海求病愈二元謝世鴻求消刼謝世相各一元德昌莊求福銅洋二元謝正昌未利銅洋一元不書名祈佑合宅平安洋五元川沙司獄署王楊氏求生產平安四元沈　祥求病速愈四元楓涇施亦秋求妻病速愈二元松江泗濱窮漢病愈酬願一元徐淸標求室人病愈一元富陽縣署胡　罄求平安胡源海求壽各一元利記棧求福五角浙杭湖野無名士募餘記求嗣七角二分程炳初求利張遠記求病愈武陵氏求嗣曹加九求利季記求順遂五户各五角聽記求平安二角八分逸記求平安小山居士求病愈各二角五分共九户合洋四元○蘭邑震記莊募同善會錢四百六十文鴻均四百文渭記三百六十文葉蘭發楊忠才鄭子堅力不從心四户各二百六十文張　記二百十文沈德甫二百文兪春茂揚夢卿各一百六十文李紹雲一百文共十二户合洋三元○常熟正記吳楠和求福陶華庭求祿吳金寶求壽吳王氏求嗣吳李氏求名五户各錢二百文合洋一元以上十六日○倫字求病速愈由顧雲錦綢莊來洋一百文沈錫洋求病速愈四十元隱名氏一元太倉浮橋鎭楊小琴修金移助十四元姚　熊求祖母病愈十元給平氏求病速愈五元又求妻病速愈五元松江廣大不留名十元池秦廷由源豐潤來香港票洋八角又鍾　輝香港票洋二元無名氏求事安　由惠泰莊來洋四元嘉興　　典文氏子亷合宅平安三元淸河翔雲求順遂一元淸河毓遂武陵渭求平安各五角沈雪村以送周宅湯餅資移助二元蘇垣同益慶棧胡安吉堂求合家人口平安二元嚴永　示父病速愈一元淸江浦李王氏求病愈由南匯寄來一元以上十七日○抱經子爲平安了願由鎭江晋源莊來洋二百元又實事求是子爲女病愈一百元卿記由徐石士先生交來規元七十兩另六錢七分金　過愛棠爲室人病體稍愈願助由無錫邵仁　祥寄來洋五十元徽州不書名三十元吉祥軒主三十元韋記二十元許承宗求保慈福兼兒平善廿元竉支三爲兇竹筠求中風速愈廿元楊州日强齏廿元洙涇信和興任桂省醫藥費移助求平安十二元華陽氏十元邵子香十元妄冀蠲愆子懺資移叨求資　室算　由嘉和莊來十元又求合家平安十元羅徐氏求保康健八元東臺夏耕余堂五元夏旬記代友五元詒燕堂謝四元席素釗求利三元蒿具欲寡過齋主人二元銅洋一元又募洋二元揚州陳馬氏求平安二元力不足人一元朱記榮求次兒速病愈二元寄居東臺敏眞爲薦祖先經錠資移助二元補過子求消刼由公大　二元又求平安二元九江隆泰昌王兪氏求嗣二尤兪孫氏求病愈一元洪吕氏求嗣兪王氏求嗣各五角湖北孔隴司郭無名氏均求福由九江寄來各一元太倉童馥堂繆季豐募桶捐中求安氏一元吳葆生王晋藩來昆記無名氏各一元平湖苦心人一元何仁元五元無力子求母病愈退思室主求消刼古歙子求合家平安三户各三角勉力子求母壽無名氏求利盡心氏求母壽三户各地角江寗天豐億綢莊銅洋十四元减章湖縐莊銅洋一元乍川蘇文甫銅洋一元以上十八日 
 
 
 

Page 10

 
 
   
 
 

Page 11

 
 
[光緒十六年十月十四日京報全錄]  
　　宫門抄○諭旨三道錄前○發抄硃批四道○雲督王等奏請給展設電綫出力人員奬叙摺○黔藩王　奏報接篆日期摺○調雲藩史奏報交卸起程日期摺○江督曾奏起解棉衣片○又奏委署道員片○又奏請免騎射片○又奏留管帶人員片○江寍藩瑞奏報接篆日期摺○江督曾奏飭藩道各赴任片○十月十四日户部通政司詹事府正藍旗値日無引見○泰陵總管富崑　訓○恩燾馮爾昌各續假二十日○麟書熙敬恩棠明秀德慶各請假十日○召見軍機富崑孫詒經徐用儀現換羊灰褂○發抄沈秉成奏另補令葉鴻基補繁昌令奉硃批吏部議奏欽此○又候補守李成鰲等委署徽州各府奉硃批吏部知道欽此○剛毅奏籌欵修築海塘要工奉硃批着照所請該部知道欽此○曾國荃奏候補知府林文炳期滿甄别奉硃批吏部知道欽此○○雲貴總督臣王文韶雲南巡撫　譚鈞培跪奏爲展設騰越電線工竣謹擇尤爲出力人員彚案籲懇天恩俯准奬叙以昭激勸恭摺仰祈聖鑒事竊查滇省電綫與川黔兩廣接通後擬自騰越廳至雲南省城添接一綫以通西南邊報經前督臣岑毓英會同臣鈞培曁前兩廣督臣張之洞奏奉諭旨允准所有騰越工次出力各員並經臣鈞培於兼署督篆任内咨部立案兹據善後局司道湯聘珍等以工程告竣核明開單詳請奏奬前來臣等查此次飭委前廣西補用知州李必昌展設騰越電線督前洋匠占臣出省勘路會同雲南候補知府凌應梧督同分催辦木各員及沿途地方官採辦電木並由川工餘存電料提濟騰工泒員由上海運至四川瀘州札派邊廳同知李應棠留滇差委分省補用直隸州知州周政等赴川迎提慮轉運覊延飭李必昌與前廣東知縣湯柄璣派員赴威寗一帶將電料各項迎送進省分屯楚雄大理永昌直達騰越於光緒十四年二月勘路採辦電木起至十五年正月二十四日開工旋於五月初一日工竣計自省至騰越驛路一千六百餘里所經類多崇崖疉嶂古箐深林往往百十里並無　民日則胃暑赶工焦渴欲絶夜則搘棚露宿狼虎時驚所渡瀾滄江潞江龍江皆屬瘴癘煩興之地潞江一處尤爲險惡考之史乘卽漢臣諸葛亮五月渡瀘處江流惡濁波濤洶湧人馬沾之足蹏常多潰爛在事員弁衝冐瘴氣以綱線結筏截流横渡幾費經營始達彼岸而時當夏令嵐氣正深渡江三日内瘴故至十餘名之多此次展線較之上届創辦艱險寔爲過之核與接遞緊急軍報准照異常勞績請奬之案相符謹擇尤爲出力文武員弁繕具清單恭呈御覽合無仰懇天恩俯准查照粤東成案分别奬叙以昭激勸出自逾格鴻慈除將履歴送部查核外謹合詞恭摺具陳伏乞皇上聖覧訓示謹奏奉硃批着照所請該部知道單併發欽此○○頭品頂戴新授貴州布政使臣一德榜跪奏爲恭報微臣到黔接篆日期叩謝天恩仰祈聖鑒事竊臣恭承簡命補授貴州布政使於光緒十六年閏二月十一日入覲天顔仰蒙召見地次荷訓誨之周詳實欽感於無旣陛辭後東裝赴任沿途風水阻滯六月二十九日行抵貴州省城奉撫臣潘霨檄飭赴任七月初二日准調補雲南布政使臣史念祖將印信文卷移交前來臣當卽恭設香案望闕叩頭謝恩祗領任事伏念臣湘南下士投筆從戎陳臬開藩疉承綸綍籌邊禦侮未效涓埃兹復仰蒙恩命簡授黔藩任鉅材輇彌增惶悚查黔省地當邊徼藩司職任宣旬舉凡理財裕餉行政用人在在均關緊要如臣檮昧深懼弗勝惟有殫竭愚誠遇事禀商督撫臣實心經理以期仰答高厚鴻慈於萬一所有微臣抵黔接篆日期並感激下忱理合繕摺具陳叩謝天恩伏乞皇上聖鑒謹　　　　　 
奏奉硃批知道了欽此○○調補雲南布政使貴州布政使臨史念祖跪奏爲恭報微臣交卸藩篆起程赴滇日期仰祈聖鑒事竊臣於去年十月欽奉恩命調補雲南布政使當卽具摺叩謝天恩旋經撫臣潘霨奏明俟新任藩司王德榜到任再行赴滇嗣奉批旨着照所請欽此行知到臣兹該藩司於本年七月初二日抵省當將印信文卷移交淸楚卽於是日交卸擇於七月初八日由貴州起程馳赴雲南新任伏念臣黔嶺三年愧乏旬宣之績滇池萬里再膺筦鑰之司攬轡前途祗深悚惕惟有勉策夫駑步以期仰答夫鴻慈所有微臣交卸貴州藩司篆務起程赴雲南日期各緣由理合恭摺具陳伏乞皇上聖鑒謹奏奉硃批知道了欽此　　　　　 
○○曾國荃片再本年順天直隷災重地廣小民衣物冲盡蕩析離居上煩聖慮轉瞬隆冬北省朔風尤烈災民號寒等於啼飢臣每一念及寢食爲之不安因思棉衣一項爲禦寒最要之具由臣捐廉倡製一萬件分解順直而爲數無多且近畿一帶所產木棉本届全無收成必須他省廣爲籌製方足以資挾纊臣已飭承辦順直賑捐江蘇候補道胡家楨直隷候補道沈能虎安徽試用道任錫汾提用蘇浙賑捐餘欵赶製新花新布棉衣褲共三十萬件以二十萬件解順天以十萬件解天津商准直隷督臣李鴻章飭由招商局分裝輪船陸續起運趁　經封河以前一律解齊據該道等禀報頭批五萬件日内卽可起解辦　尙稱妥速堪以仰尉○慈　理合附片陳明伏乞隔鑒謹奏奉硃批該衙門知道欽此○○曾國荃片再接准部咨欽奉上諭徐州叚　着開缺送部引見欽此查除州轄境遼闊號稱難治非幹練有爲之員難期勝任查有江蘇候補道桂嵩慶持躬亷謹辦事　心曾任淮揚海道於鄰郡地方情形亦甚熟悉堪以派委署理謹會同漕運總督臣松椿江蘇巡撫臣剛毅附片具陳伏乞聖鑒謹奏奉硃批知道了欽此○○曾國荃片再軍營打仗受傷人員例准免其騎射又前准部咨嗣後請免騎射人員一律呚習槍砲等因兹查有升用叅將儘先遊擊曾樊貴前在軍營與賊接仗被賊槍傷左腿矛傷右手腕儘先守備殷得勝被賊矛傷左腿刀傷右膀以上二員均係受傷深重不便弓馬經臣查騐屬實合無仰懇天恩俯念升用叅將儘先遊擊曾樊貴等受傷深重均准免其騎射照章改習槍砲以示體恤除將該員等受傷部位各册咨部查核外謹附片陳請伏乞聖鑒訓示謹奏奉硃批着照所請兵部知道欽此○○曾國荃片再江蘇水師各營經前督臣曾國藩訂定章程分爲外海内洋裏河三大支按叚梭巡所有管帶師船各員必須熟習水師情形方堪勝任兹查有藍翎補用遊擊閔壽田藍翎儘先補用守備朱昇桂歴在福建陜西江蘇等省隨剿出力荐保今職該員等前經投入水師軍營効力於風濤沙　講求有年極稱熟悉實爲水師中不可多得之員現在兩江整頓防務之際亟宜儲才備用合無仰懇天恩俯准將遊擊閔壽田以原官留於东蘇外海内洋水師補用守備朱昇桂以原官留於内洋水師補用以收人地相宜之効除飭取該員等履歴咨部查核外謹附片具陳伏乞聖鑒訓示謹奏奉硃批着照所請兵部知道欽此○○江甯布政使奴才瑞璋跪奏爲恭報奴才　　　　　　　 
到任接印日期叩謝天恩仰祈聖鑒事竊妈才在江西臬司任内欽奉恩命補授江甯布政使遵於本年五月入都展覲仰蒙召見二次聖訓周詳莫名欽感陛辭就道於八月二十九日行抵江寗省城接奉兩江督臣曾國荃江蘇撫臣剛毅行知飭赴新任九月初三日准署江寗布政使馮應壽將印信文卷委員齎送前來當卽恭設香案望闕叩頭謝恩祗領任事伏念奴才滿洲世僕渥荷生成陳臬事於豫章涓埃未報綰藩條於江左兢愓愈深查江寗爲繁庶之區藩司有旬宣之責理財在於節用貴愼重乎度支察吏始可安民當激揚夫僚屬奴才自維檮昧懼弗克勝惟有勉竭愚忱殫勞夙夜属遵宸訓倍矢愼勤於地方應辦事宜隨時禀商督撫臣悉心經理固未敢過爲操切亦不敢稍涉因循以期仰答高厚鴻慈於萬一所有奴才到任接印日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○曾國荃片再前准部咨欽奉上諭江寗布政使着瑞璋補授等因欽此當卽恭錄咨行欽遵在案兹查該藩司瑞璋業已到省應卽飭赴新任其現署是缺之馮應壽飭令仍回江南鹽巡道本任以期各重職守除分檄遵照外謹會同江蘇巡撫臣剛毅附片陳明伏乞聖鑒謹奏奉硃批知道了欽此　　 
 
 

Page 12

 
 
[光緒十六年十月十五日京報全錄]  
　　宫門抄○諭旨兩道錄前○發抄硃批六道○江督曾奏甄别知府摺○江織造文奏爲叩謝天恩摺○江督曾奏委臬司兼署藩司片○蘇撫剛○奏審明搶劫各犯先行正法片○又奏審明盜犯按例辦理片○十月十五日禮部宗人府欽天監廂　旗値日吏部引見三十五名太常寺四十二名正黄滿十一名正白滿五名○恩全假滿請安○馮鏡仁謝授雲南臨安府知府　恩○肅王續假十五日○召見軍機崑岡馮鏡仁○發抄長庚奏隨帶嚮導動用鑪庫銀兩奉硃批户部知道欽此○又駝馬發給口糧並起程日期奉硃批知道了欽此○希元奏解邊軍餉奉硃批户部知道欽此○又匯解京餉奉硃批户部知道欽此○又解海軍經費奉硃批該衙門知道欽此○恭壽奏交卸署篆日期奉硃批知道了欽此○○太子太保兩江總督臣曾國荃江蘇巡撫臣剛毅跪奏爲知府試看一年期照章甄别恭摺仰祈聖鑒事竊前照前准部咨嗣後道府州縣無論何項勞績歸入候補班補用人員卽以到省之日起予限一年詳加考核奏明分别繁簡補用等因循辦在案兹據蘇州布政使黄彭年署江蘇按察使朱之榛會詳稱查有候補知府林文炳年五十歲福建福淸縣人由優增生同治乙丑科補行甲子科本省鄉試中式舉人甲戍科會試中式進士奉旨以主事用簽分工部屯田司同治十三年五月到部七月請假回籍光緒三年四月銷假五年三月因恭辦惠陵奉安典禮　　　　　　　　 
保加四品銜並隨帶加一級六年十二月丁父憂回籍九年五月服滿赴部供職九月奏留十三年八月奉派纂修會典事例兼司務廳稽查行文十四年八月充戊子科順天鄉試受卷官嗣在福建鄭工捐局報捐同知指分江蘇試用十五年因恭辦大婚典禮保舉免補本班以知府仍留原省補用並加鹽運使銜是年四月呈請離署二十八日經欽派大臣騐看五月十五日由部帶領引見奉　　　　 
旨照例發往欽此是月二十一日給照八月十六日到省計自到省之日起連閏扣至十六年七月十六日試看已滿一年例應甄别該吳用心平恕辦事周詳堪勝繁缺知府之任詳請具奏前來臣等覆查林文炳試看一年期滿應卽照章甄别補用察看該員任事寔心才具穩練堪勝繁缺知府之任合無仰懇天恩俯准將候補知府林文炳留省以繁缺知府補用謹合詞恭摺具奏伏乞皇上聖鑒勅部查照謹奏奉硃批吏部知道欽此○○江南織造奴才文珮跪奏爲叩謝天恩仰祈聖鑒事竊奴才恭閱邸抄本年八月二十日奉旨江南織造仍着文珮接管欽此欽遵之下感悚莫名伏思奴才内務府世僕知識庸愚上年蒙恩簡簇江南織造愧涓埃之未報方兢惕以滋深兹復渥荷綸音仍令接管下懷感戴淪浹尤深奴才惟有力戒因循倍加奮勉將一切應辦織務及奉旨傳派各要需隨時咨籌欵項認眞辦理以冀仰答高厚鴻慈於萬一所有奴才感激下忱謹恭摺具奏叩謝天恩伏乞皇上聖鑒謹奏奉硃批知道了欽此○○曾國荃片再准部咨光緒十六年八月十三日奉上諭江蘇布政使着鄧華熙調補黄彭年着調補湖北布政使均卽飭赴新任毋庸來京請訓欽此卽經咨行欽遵所有蘇藩司篆務爲錢糧總匯之區　理財察吏之責關係緊要鄧華熙到任尙需時日自應先行委員接署以便黄彭年赶緊交卸赴鄂查有江蘇臬司張國正心地明晰辦事勇往堪以派委暫行兼署除檄飭遵照外謹合詞附片陳明伏乞聖鑒謹奏奉硃批知道了欽此○○剛毅片　再據署宿遷縣知縣朱湘詳報拿獲因行刼事主臧興吉染店得贓放鎗拒殺事主二命案内匪犯胡豁三吕紀洗李小狗程四牛朱二龜張順起王三虎張大　　　　　　　 
個子魏四陳玉亮十名並起獲洋槍四桿訊據該犯張大個子供認光緒十五年九月二十八日夜伊起意紏同已獲之胡豁三等並在逃之郭四瞎子等同夥二十八人執持洋槍等械行刼事主臧興吉染店銀錢布疋等物伊同胡豁三放槍拒殺事主二人屬實並稱魏四因出恭落後並未上盜事後分贓等語質之胡豁三等供亦相符並據陳玉亮供認知情藏匿李小狗程四牛不諱胡豁三朱二龜吕紀洗李小狗張順起先後在監病故將該犯張大個仔卽張景林程四牛王三虎卽王玉太又名王萬珠胡害三皍胡得啓張順起李小狗卽李士論朱二龜吕紀洗均依强盜被人斬决牒示例擬斬立决梟示胡豁三張順起李小狗朱二龜吕紀雖洗已在監病故仍應戮屍梟示魏四卽魏小法依例擬軍陳玉亮依律擬杖一百流三千里又據該縣詳報拿獲因行竊事主陳順華家臨時行强得贓放槍拒傷事主劉氏身死案内匪犯錢玉林張得勝孫景太馬從儉四名並起獲洋槍一桿訊據張得勝供認光緒十五年十一月初九　　伊起意紏同已獲之孫景太等並在逃之孟三麻子等同夥十四人執持洋槍等棧行竊事主陳順華家臨時行强得錢衣等物放鎗拒殺事主屬實質之孫景太等供亦相符孫景太馬從儉先後在監病故將該犯張得勝孫景太均依强盜殺人斬决梟示例擬斬立决梟示孫景太雖已在監病故仍戮屍梟示馬從儉依强盜已行得財律斬决病故免議錢玉林供出首盜逃所附内拿獲依通行减等擬遣改軍又據贑榆縣知縣陳延路詳報拿獲因行刦事主閻孟田雜貨店得贓放槍拒殺鄰婦朱成氏案内匪犯霍振脚姜蟲得姜志柱張浸連徐剩林徐六毛振雞七名訊據霍振脚供認光緒十五年七月初九日夜伊起意紏同已獲乏姜蟲得等並在逃之陳貴榮等同夥十四人執持洋槍等械行刦事主閻孟田雜貨店錢布衣飾等物張浸連放鎗拒殺鄰婦屬實並稱徐剩林徐六毛振雞均因别故不行徐剩林徐六事後分贓毛振雞並未分贓質之姜蟲得等供亦相符將該犯霍振脚姜蟲得姜志柱張浸連均依强刦之案但有一人執持洋槍在塲者不論曾否傷人不分首從均擬斬决梟示通行擬斬立决梟示徐剩林徐六均依例擬遣改軍毛振雞依例擬杖一百徒三年先後解由徐州道曁淮海道親審明確咨經署臬司朱之榛覆核備招詳請將該犯張大個子程四牛王三虎張得勝霍振脚姜蟲得姜志柱張浸連批飭正法核奏前來臣覆核無異除遵照通行將該犯張大個子卽張景林程四牛王三虎卽王玉太又名王萬珠張得勝霍振脚姜蟲得姜志柱張浸連八名批飭先行正法並將監故之胡豁三卽胡得啓張順起李小狗卽李士論朱二龜吕紀洗孫景太六名一併戮屍梟示並飭嚴緝各逸犯務獲究報曁各案供招咨部查核外謹會同兩江總督臣曾國荃彚案附片具陳伏乞聖鑒勅部核覆施行謹　奏奉硃批刑部議奏欽此○○剛毅片再案查安東縣事主蔡永慶家被賊綑縳事主刦去牛驢洋錢等物一案前據該縣拿獲匪犯王秃瓜卽王叙升石大卽石運得孫成功陳文銀陳文士王元陳子佩劉綺堂李步榮孫學斗十名並起獲原贓賊械等件訊供報經派員審明將情節較重之王秃瓜石大孫成功陳文銀陳子佩先行照章正法具奏並飭將王元等另行審擬解勘在案兹據安東縣知縣兪熙詳稱遵卽提犯復審據王元劉綺堂陳文士李步榮僉稱於光緒十六年閏二月初五日聽從已獲正法之王秃瓜夥同石大等同夥十一人各持洋槍刀械行刦事主蔡永慶家將事主綑縛拒傷刼得牛驢衣物而逸經兵勇追捕伊等隨同王秃瓜等拒捕並未傷人孫學斗臨時因肚瀉不行事後亦未分贓屬實質之孫學斗供亦相符將該犯王元劉綺堂陳文士李步榮四名均依强盜已行但得財者不分首從皆斬律擬斬立决遵照通行加擬梟示孫學斗依共謀爲盜夥犯臨時因病不行事後不分贓例擬杖一百徒三年又據該縣詳報拿獲因行刼事主徐忠英家洋錢衣物拒殺事主案内匪犯王景按卽王秃接一名訊據該犯供認於光緒十六年閏二月初八日夜聽從在逃之薛永葛夥同孫良同等同夥七人分執洋　木棍行刼事主徐忠英家洋錢衣物且係係良同開鎗轟傷事　身死不諱將王景按卽王秃按依强盜殺人斬决梟示例擬斬立决梟示先後解由淮揚海道親審明確咨經署臬司朱之榛覆核備招請將現犯王元劉綺堂陳文士李步榮王景按批飭正法核奏前來臣覆核無異除遵照通行將該犯王元劉　堂陳文士李步榮王景按卽王秃按五名批飭先行正法梟示並飭嚴緝各逸犯務獲究報曁各案供招咨部外謹會同兩江總督巨曾國荃彚案附片具陳伏乞聖鑒勅部核覆施行謹奏奉硃批刑部議奏欽此　 
 
