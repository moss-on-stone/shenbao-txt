# 1901 - 48 - 4910003

 

Page 1

 
 
[變法私議]  
　　先立春數日皇帝廩慈謨頒特詔咨臣工求變法予期限俾悉心詳議以聞上下一德咸與維新渙汗既宣文明重海内之士　風喁喁奔走相告色舞眉飛訢訢然如排雲翳而覩天日於　哉我國家中興之基肇此矣詔下有日客有造執筆人之廬而過訪者歛幃入握手既畢危坐而問曰聖上詔行新政方集羣臣議吾子職主諷練議　獻替何絶不聞條一議聲一説以自附於工諫師箴之例豈以為時事固無闕失可無有言抑謂當今袞衰者為無足與言故為是鉗口結舌嘿爾而息耶何人皆諤諤而子獨否耶執筆人起而謝曰何敢然何敢然夫行新法汰舊弊固為今日中國急切不可須臾緩之事然吾就國人之智愚才力衡之此時變法之材未具變法之機未動竊謂改絃更張宜俟三十年少亦十年之後吾今誠何言哉客聞言目眥横裂怒髮衝冠纓厲聲謂之曰是何言敗國是禍世運害人心學術皆子之一言辭未畢疾起掩耳欲走執筆人從容止之曰客毋躁願少坐試畢吾説可乎夫法久必弊弊必變斯固然矣然變法之説要在徵之實事非徒垂之虚文也次第言之今日中國朝政宜變也然誰究内治誰達外交兵制宜變也然誰任將才誰嫺戰陣教育宜變也然誰號專家誰勝師範商業宜變也然誰洞市情誰詳物産農桑製作無不宜變也然誰識土宜誰精考騐誰工營造誰作聰明凡此數大變皆為變法之原有其人則因利而利無其人仍以弊承弊當日林會左李諸公知其然也故繙西報闢學堂派游學生雖謀慮未周操持寡要而　　　數十年國亦未嘗不稍稍振後之户其禄玩其事者以朝廷為嬰孺以海内為孤注以將相為田園以黔首為彘狗敷衍皮毛鋪張功業東鄰一役全局權敗於是有躁急者流岀其緩變不如急變稍變不如全變小變不如大變之説起而惑聖明之聽朝廷以時變紛乘圖治甚亟故臣工建白　不都之俞之而二三左右　舊大臣曾無真知灼見依違遷就昧所適從治絲益棼執柯猶遠談言未終事機立　　　無不幸而敏也即　而不　彼内　叅謀新政諸臣及外省奉行新政諸　　今之所為政治學　　　　　　　　農桑工藝學夫有知書　夫　　　　亦必不久而自敗矣然則前事之失即為後事之師此時復求變法宣先　請詔令各省亟　取　　明　　力　　已　西文西語之舉貢生監大省三十人中省二十人小省十人遣送岀洋游擊予以科道　　　以　　　　不曰學生而曰游員送入各國中學堂再遷大學堂肄業業成回國量其造就畀以事擢然後張弛有　　繼有　　　　　之十年三十年後乎客曰唯器與名不可假人科道淸貴之秩奈何輕畀草茅新進士乎則應之曰　員　學　　為異日平章軍國之寄也任之也重則待之也不可不厚今已岀洋之學生　多沈毅刻　之才殆未盡　　　　　之氣予以銜階肅其名分使知雖未有權位已為天朝任用之臣而一切恣睢悍戾之謀自勿作且重賞固所以　　夫也客又曰如子言合中國二十一行省計當派　員四五百人人人而禄之國家　從籌此巨欵乎執筆人曰今醕償列國兵費數不且千百倍乎曰此不得已耳執筆人曰吾固曰不得已耳此而得已將何者為不得已　膚之災　不得已膏盲之疾寧得已耶如曰已之吾恐子所謂不得已者　逐逐眈就正未有已也號之新學新理各有師承競　益　不求實際國之不振弊正在此今不揣其本但齊其末而嘵嘵然曰變法變法變朝政無究内治　外交之才變兵制無任將才嫺戰陣之才變教育無號　家　　　之才變商業無洞市情詳物産之才變農桑製作無識土宜　考騐工營造作聰明之才泯泯紛紛揠苗助長　　無益害已隨之矣客聞言為頷首者冉既去　誥次其語如左管　之見知與當　宏旨無當也以自比於　人私議云爾 
[本館接奉電音]  
　　○昧日午後西安行在飛電傳來上諭三日　　譯登○正月初二日行在内閣抄奉上諭向來順天直隸各屬　災田畝於新正加恩分别蠲緩錢　以恤民艱上年畿轄一帶地方不靖尚未查明具奏惟今春青黄不接之時民力更形拮据實深軫稔著李　章即飭藩司迅速查勘應如何酌量辦理之處分晰具奏候旨施恩用副履端布　嘉惠畿疆之至意欽此○　三　行在内閣抄奉上諭甘肅布政使著何福堃補授暫行護理陝甘總督潘效蘇著補授甘肅按察使欽此同日奉上諭許應䠏等奏大員病故代遞遺　懇恩賞卿一摺前署福州將軍湖北布政使善聯由部屬特授外任洊　監司上年署理福州將軍均能兩職兹聞溘逝軫惜殊深加恩著照廵撫例賜卹任内一切處分悉予開復應得卹興該衙門察例具奏欽此 
[奏聞秦晉實官捐輸摺]  
　　○山西廵撫臣錫良陝西廵撫臣岑春煊跪奏為叅考晉省成案變通江寧近章籲懇特旨准開秦晉實官捐輸冀集鉅欵以救兩省生靈恭摺仰祈聖鍳事竊此次陝災較光緒三四二年大概相同前次陝捐集欵至二百數十萬兩其時海内殷富地方儲備亦多現在地方既艱窘異常而各省亦較前困苦僅恃振捐常例誠不足集鉅欣而救災黎臣春煊昨因各省來電欲援晉省成案請發實職空白部照當經飛函致臣錫良查取當日辦過成案一面經臣春煊先行附片陳懇頒發實照已奉硃批著照所請該部知道欽此欽遵邇臣錫良已將成案底册檢岀核閲以一分飛遞臣春煊並函稱前項成案與近今内外捐法不同尚須斟酌聲請晋省郡邑自去冬至今麥禾無收哀鴻徧野灾區既廣時日又長雖迭蒙聖慈發帑截漕並准開辦振捐以資撫恤而庫欵奇絀早已羅掘一空各軍防餉又復紛至㳫來仰屋興嗟束手無策若能同辦實職振捐廣集鉅欵則晉省百萬生靈俱被朝廷博施之仁臣春煊細核遞來案册誠與近今捐法不同縁從前道府州縣實官除黔　局之外皆歸部庫收捐别省不得 
 
 

Page 2

 
 
上兑其餘實官外省俱各准捐故給事中郭從矩奏請晉省振捐推廣收此四項實官直隸總督李鴻章原任山西廵撫曾國荃會奏復請晉捐大小實官准其報捐分發指省及各項花樣惟報捐先前班次仍不准兑收各等因均經奉部文准行並令將實職空白執照約計數目咨部繕發在案近年各省藩庫大小實官均准上兑惟所兑收者係歸新海防捐輸照章造册解部其外省各種振捐只收貢監虚銜翎枝封典並無實職可捐今既仰荷特恩照請先發實職空白部照若即照新海防例並行分勸恐各捐生莫適所從轉致觀望因循是大有碍於新海防而仍無益於各振捐也臣等悉心電商似非减成分等不足以兼顧並濟復查近日兩江總督劉坤一會同護理江蘇廵撫聶緝椝奏開江籌餉捐輸請照新海防例减成核收凡四品以上實官暨各項班次花樣照籌餉例四成實銀核奬五品以下三成核奬州縣遇缺先花樣八成實銀核奬並准其移奬子弟奏奉特旨允准本擬援例聲請惟江甯捐係以一半留備部撥一半留為本省辦防之需是於新海防一邊雖絀而猶未絀也今秦晉振捐本請全辦撫恤若無論大小實官一概减成收捐則捐生避重就輕新海防必致大絀臣等不敢但顧兩省致部庫有所為難今擬變通甯捐之意而為分等之請凡四品以上實官及州縣遇缺先最優之花樣均歸新海防兑收五品以下實官暨各項班次花樣劃歸振捐均照籌餉例三成核奬如有事先輸將及事後願改者並准移奬子弟其部飯照費部庫辦公所需仍照新海防隨收不再减去所有振捐實官銓補一切並照新海防辦理請勿區别此項名之曰秦晉實官捐輸由臣等飭歸籌振局妥為開辦並揀廉幹之員分赴各省廣為勸募以奉文之日為始開局勸辦按年集欵若干陝災較重分用六成晉省分用四成造册請奬則統歸陝西核辦免致兩歧先請飭發實職空白部照五千張隨後有餘繳還不足再請臣等愚昧之見冀於振濟可集鉅資而部欵亦不致遽絀合無仰懇鴻施逾格特旨允准臣等謹當即行開辦至兩省銜封等項振捐業已奏定有案仍各歸各辦不必會同為是所有叅考晉省成案變通捐近章籲懇特旨准開秦晉實官捐輸冀集鉅欵以救兩省生靈縁由謹合詞恭摺具奏伏乞皇太后皇上聖鍳訓示再此摺係臣春煊主稿合併聲明謹奏奉硃批另有旨欽此 
[逆會又破]  
　　○漢口采訪友人云康逆所創自立匪會自去秋七月二十七日之夜在漢口破獲後先後正法者不下四十餘人亦足以懾若輩之膽矣迨臘月十五日其黨左竹修陳慶餘二匪經官軍獲諸漢上鞫知若輩仍散布羽翼圖肆狡謀遂遍購線人留心伺察果於十八日午後在永昇平河街某客棧拘獲散匪九名立時解往鄂垣歸案訊辦噫何甘心從逆者竟如是其多乎 
[新堤獲匪]  
　　○漢口采訪友人云客臘某日駐紥新堤之某營哨長督率勇丁拿獲紅燈會匪首甲乙丙丁等數名押送至省禀解督轅聞諸匪羊均係彼處士民平時號召黨徒横行不法一朝擒獲當不免懸首雞竿矣 
[汴匪横行]  
　　○客嵗嘉平月有友自汴梁至漢口語本館采訪友人云汴中匪黨異常猖獗慣興教中人㝷仇種種殘暴情形幾令人髮指眦裂兹者偵知各省解運軍裝入陝均須取道梁園因之分伏叢莽中意圖行劫幸官軍預為之備登時槍斃數名其圍始解然萑苻未靖日後終不免星火燎原也 
[籌建藥局]  
　　○揚州訪事友人云揚城各營以及駐防等軍所用火藥彈丸等均係領自省垣除營中操防廵緝等事需用子藥酌留若干外餘皆儲積廟宇内去秋北氛不靖本郡又添虎軍一營暨運字廵防四哨需用彈藥尤夥運憲桂雨亭都轉蒞任後以此物性極猛烈不宜收藏於城市之中思患預防擬即籌欵建一火藥局已檄委胡分轉及城内保甲總廵陸别駕督辦其事聞已擇地西門外駐防營盤左近俟勘定基址即須禀請擇日興工也 
[慎重江防]  
　　○鎮江采訪友人云去嵗拳匪倡亂京畿被兵此間羣不逞之徒乘機煽禍沿江刦案時有所聞迨至年終益復萑苻不靖常鎮通海道憲兼鎮江關監督長久山觀察商請長江水師提督總統江勝全軍黄芍巖宫保遴撥水師砲艇分赴長江來往梭廵是亦慎重江防之意也 
[盗案述聞]  
　　○紅塔附近鄉民因事至蘇垣者語諸本館采訪友人云去冬十一月某日有南通州武孝廉某君率領受業諸生來省應試道經紅塔左側某　中突來一盗船迎面截住各盗躍登船頭紛紛劫掠孝廉率徒抵禦擊傷盗黨數名盗黨抵死不退孝廉力竭偕諸生鳬水遁逃盗黨赶上將孝廉獲住斷其首領抛棄河中旋將行囊搜劫净盡而去現聞已經諸生赴地方官署呈控未識即能破否也 
[揚郡劫案]  
　　○揚州訪事友人云郡城北鄉距懷子橋里許有蘭若焉相傳為城中某富室之兩妾自悲寡鵠岀資建此以為鐘暮鼓淸靜異常去嵗臘月某夜二鼓時突來匪徒數人踰墻而入大啓重門招集羽黨各執器械一鬨而進嚇禁諸人是處地本荒僻四無鄰居遂任其倒篋翻箱盡括所有而去當盗衆入門時一老尼岀問何人驀被利刃砍傷肩背幸不甚劇次日由菴中住持開其失單喚同坊保赴有司呈報隨經邑宰履勘屬實遴派幹捕勒限跴緝嗣經某捕訪悉此案係是菴左近居民某甲等人勾結袴梟所為急令夥役前往掩捕聞已拿獲六人解請研訊想不難悉數破獲也 
[蘇學觀風]  
　　○江陰友人來函云新任江蘇提督學院李蔭墀大宗師於去冬蒞任後旋即命題觀風藉覘各屬士子文風優劣兹將各題照錄於下　於此有人焉入則孝岀則悌守先王之道　楚王渡江得萍竇購以題為韻　賦得江北江南萬樹梅得梅字五言八韻　以雅以南解　封禪七十二家考　江防扼要策　中西算學異同論　擬蘇東坡石鼓歌原韻　吴江三賢畫像用東坡原韻　擬左太沖詠史八首　張桓侯刻石七言古不限韻　仿沈休文修竹彈甘蕉　三藝宗卷餘隨意作生童題同限半月繳卷 
[蘇垣火警彚誌]  
　　○蘇州訪事人云去臘二十六日之夜二鼓後葑門内帶城橋附近某姓家忽兆焚如警鉦亂擊各叚水龍風馳電掣而至吸水灌澆約閲一點餘鐘始得漸漸救熄計焚房屋七八椽迨四鼓後小王家巷李姓舊宅又報火災各叚水龍夫聞警之下立即重整旗鼓　往灌救地方文武各員亦次第臨塲彈壓時適封姨怒吼祝融氏大肆淫威拉朽摧枯鋭不可敵李姓房屋計共四十餘椽悉付一炬聞起火之由因房客某甲過年祀神焚化冥鏹延燒他物所致當火熾時有某乙病危在牀經人舁岀旋即斃命又有某丙偕妻某氏業已逃岀旋以其母未臨火窟當即奔入援救氏亦以有小孩在内重復登樓迨返身時樓梯已被火焚斷慌急間將孩自樓窓擲下幸經人接住得以無恙氏亦從樓窓躍下頭顱跌破傷及肋骨經傷科醫治聞尚可免性命之憂李姓房屋多岀賃於人是役計共焚斃老幼男女十一名口誠巨災也迨除日之晨　　内鹽公堂左側蔣姓家又復失慎各叚水龍竭力灌救得未延及鄰居僅焚燬蔣姓房屋十餘幢各水龍正在唱凱言旋忽胥閂外又報火警各龍遂取道馳往由䕶城河中吸水狂噴約閲二點鐘時始得烟消火滅計焚草屋數十間併延及某板棧某木行房屋若干楹 
[浙水官塲紀事]  
　　○杭州采訪友人云前山東提督學政姚菊仙太史之太夫人某氏於客歳臘月某日在珂鄉仙遊太史親視含殮遵制成服署浙江臬司許星友廉訪以下各員相繼親臨吊唁○浙撫惲菘耘大中丞丁憂開缺交缷篆務後擇期去嵗十二月二十一日回籍守制各官恭送如儀浙西水師營統領某君特派師船二號沿途護送○甌江水師營勇丁前由惲大中丞札委彭協戎在中統帶去嵗十二月二十一日協戎已奉檄岀防矣○西安縣知縣缺由藩司榮伯衡方伯札委龔稼生明府廷玉署理○金衢嚴一帶伏莽未淸大吏特設防軍以資保衛而以調署杭州恊正任金華協蕭副戎統率師干○武備學堂提調劉太守毓森由藩司榮廉訪委署嘉興府篆所遺提調一席委候補府劉浩然 
 
 

Page 3

 
 
太守代庖 
[鄂省官塲紀事]  
　　○漢口采訪友人云去嵗嘉平某日鎮上保甲總局張恕訑明府接奉憲檄著與鄂垣保甲總辦齊太守耀瓓對調○湖北官錢局總辦某君擬就沙市宜昌各設分局俾台票暢行蓋亦維持市面之至意也○去嵗臘月某日威字全營管帶黄澤生部郎宗浩由岳州至鄂謁見督憲張香壽制軍面禀營務制軍令將向駐岳州之中營勇士移駐黄州而由新堤調左營勇士赴岳州部郎以太夫人年屆七旬帨期在邇禀請賞假三月以便萊綵承歡一應營務暫歸副管帶某君代庖○汴中汝州為由鄂入陝要道去臘漢黄德道江漢關監督兼轉運局總辦岑馥莊觀察就是處創設運糧分局委胡刺史子斌前往照料 
[古潤官塲紀事]  
　　○鎮江采訪友人云瓜洲鎮總兵高藎臣鎮軍于去臘十八日午刻由大碼頭登舟帶以小火輪船溯江赴金陵恭祝兩江總督劉視帥弧旦○金陵城守營叅將陳叅戎鎮書于去臘十七日由省垣至鎮謁見長江水師提督黄芍巖宫保面禀緝匪事宜大約小作勾留即須回省 
[曹江雪浪]  
　　○去臘紹郡訪事友人函云自上月下浣以來雨雪連綿幾及匝月江水驟漲山水下潟以致河道不及宣如山陰之柯橋鎮等處平地積水至二尺餘各村低窪之區更一片汪洋如同澤國農民皆扶老携幼避往高岡以延殘喘詎料天不做美依然雨雪滂沱菜荳麥苗漂流殆盡所冀碧翁翁早日放晴尚可及時補種否則明年春熟必致歉收也○浙江候補知縣胡大令為和奉省憲差委來紹詣山陰縣與　主何黼庭大令晤商一切惟鳬舄因何而至則外間無從深悉也○餘姚縣夏經笙大令獻鋆奉文調省另候差委遺缺經上憲委請補武義縣趙佑之大令長保署理兹聞大令調省之由實因所屬之廟山中村三山等處盗案迭岀不能勦捕以致記過更調也○本年夏間諸暨土匪閙教焚燬大小各教堂業已由省憲允准照賠撥給公欵代為重建行知到紹即於年内鳩工庀材除委新任諸暨縣主李石朋大令寶柟照料外尚恐有匪徒滋事復奉紹興府熊再青太守起磻札委右營守備陸仲賢守戎鵬超率帶防軍前往駐紥以便彈壓一俟府試告竣太守尚須親自赴諸查閲以復各教堂之舊規也○蕭山迎圍塲一帶牧地現由蕭山縣主李香畬大令棻禀府詳省辦理升科以重國　富有楊姓認賦在藩轅請照立案旋忽有某紳争欲認賦亦投藩轅具禀經藩憲榮伯衡方伯批駁紳知難攘奪復向楊姓懇情分認聞楊以憲批不准不允所請 
[鶴留銘]  
　　○鎮江采訪友人云鎮郡為通商口岸居民良莠不齊嵗事將闌輙復乘機竊發客嵗臘月鎮江府向子振太守面諭各叚保甲文武廵員嚴密稽查無分晝夜直至嘉平月盡並無狗盗雞鳴六街三市之中羣頌賢二千石德意不置○常州府所轄羽牛鎮向為毓梟岀没之區邇者竟敢結黨成羣横行市鄉民受其荼毒敢怒不敢言長江水師提督黄芍巖宫保聞之特於臘月某日電請兩江總督兼南洋通商大臣劉峴帥撥兵前往剿撫兼施○新勝水陸各營督帶徐寶山都戎於客嵗嘉平月二十二日乘官舫赴金陵謁見大憲面禀緝匪事宜瀕行麾下勇丁咸詣江干恭送○此間米市在小碼頭一帶鄉民所穫禾稻咸用船運往售與礱坊客冬米商寥落若晨星坊間深恐鎖路阻滯四鄉米　一概不收農家者流雖有如坻如京之觀仍深怨孔方兄莫我肯顧也 
[領事回申]  
　　○去年臘底法總領事白藻泰君乘舟赴松江一帶遊獵昨始返旆申江入署視事 
[讞員回滬]  
　　○英美租界公廨讞員張柄樞司馬於新正月初三日赴蘇叩賀各大憲年禧近已事畢乘内河小輪船回滬昨日抵埠隨即命駕回署 
[定期晉省]  
　　○上海縣汪瑶庭大令將赴蘇垣叩賀各大憲年禧已紀昨報悉大令已定于今日買舟晉省矣 
[詳勘馬路]  
　　○前者西人擬由本邑徐家匯直達青浦縣境之佘山興築馬路照會蘇松太兵備道袁海觀觀察請准施行去臘杪觀察特委上海縣汪瑶庭大令會同青浦縣汪南陔大令至七寶虹橋一帶勘視一周兩大令隨諭彼處紏董王某督同地保逐叚繪圖貼説呈候轉禀觀察核示董保等唯唯遵諭 
[示禁賭博]  
　　○昨日本邑南市馬路工程局總辦葉孟紀司馬發岀四言告示一道張貼通衢其文曰賭博為害破家亡身時屆新年擺設紛紛五天已過禁令嚴申如敢故違從嚴罰懲特此曉諭諸色人等言岀法隨一體凛遵 
[奬勵包探]  
　　○上年除夕法捕頭克賴美君在公欵項下提岀銀若干兩賞給各包探每名有五兩者有二三兩者視宣力之勤隋以定賞賚之差等蓋以示奬勵也 
[押犯脱逃]  
　　○滬北新馬路一帶自歸入各國公共租界添設捕房之後所有拘獲各犯因未起造押所權借民房暫為覊禁不意本月初四日之晚沈阿三沈福泉袁中元謝南容金景法等五押犯竟敢串同將木棚鋸斷分路脱逃當經捕頭查悉急派包探四岀查拿後由王家庫捕房某包探獲到袁謝金三犯惟二沈尚未成禽想當再行嚴緝也 
[火未成災]  
　　○前晚一點鐘時新開河三十五號門牌某姓皮絲烟店披屋中忽然火起霎時間烟燄迷漫幾致冒穿屋頂幸經左右鄰居帮同施救得以未致燎原然已虚驚飽受矣 
[上海廵局紀事]  
　　○初五日之晚本邑南市董家渡洽昇米店學徒陸某私取大洋銀二百四十元小銀錢二百四十餘枚及金戒指等物逃匿無蹤店主某甲查悉情形奔赴二十三七鋪廵防局控請究追局員盛雨村二尹諭令知照家屬責令認賠如果不允再行禀控○前日王瑞生在南市恒生馬頭醉雲居烟室開燈過癮不知因何與烟客陳阿新陳金林口角扭毆旋至十六鋪廵防中局禀控局員黄衡堂二尹以時在新年從寛各責二十板釋之使去○去年除夕竊犯胡桂生潛至南市敦仁里左近安康錢莊門首圖竊被岀店人某甲查見立即拘獲告知莊主送至十六鋪廵防中局禀請究辦局員黄二尹提訊之下判責一百板枷號五日昨已期滿由地甲解請核示二尹命即疏枷交捕役駰逐岀境 
[籌辦陝振三十八誌]  
　　○啓者上年十二月二十九日奉洋貨董事許春榮先生惠函云敝同業屏號成記敦泰大豐諸同仁因陝災奇重嚴佑之善長奉旨往辦義振即於十二月十七日起公懇寓滬洋商暨招商局量為捐助截至二十七日為止計蒙怡和洋行助銀五百兩鹽洋行助銀五百兩太古洋行助銀五百兩公茂洋行助銀五百兩道勝銀行助銀五百兩美孚洋行助銀五百兩祥生廠助銀五百兩美最士洋行助銀五百兩禪臣洋行助銀五百兩協隆洋行助銀五百兩泰和洋行助銀五百兩義記洋行助銀五百兩招商總局助銀五百兩正金銀行助銀五百兩公平洋行助銀五百兩瑞記洋行助銀五百兩耶松廠助銀五百兩法藍西銀行助銀五百兩茂生洋行助銀五百兩新沙遜洋行助銀五百兩好時洋行助銀三百兩愛禮司洋行助銀三百兩同孚洋行助銀三百兩老沙遜洋行助銀二百五十兩魯麟洋行助銀二百五十兩義源洋行助銀二百五十兩三井洋行助銀二百五十兩美大洋行助銀二百兩廣昌洋行助銀一百五十兩以上二十九户共助規銀一萬二千二百五十兩照數擲交則敬手收囑即轉交佑之先生查放等因則敬祗領之餘仰見洋東商局一視同仁暨春翁諸君見義勇為至意敬佩莫名除儘數解交佑翁散放并禀請岑雲帥專案入告外謹鈔乞登報叩謝仁施伏祈公[  上海六馬路仁濟善堂盆湯弄絲業會館奏辦陝西義振總局施則敬鈔]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　○去秋光蛋張得勝等在北新涇顓橋等處大開賭塲經上海縣汪瑶庭大令訪聞督率差勇親至顓橋拘獲九名除將張用籠站斃外尚有餘犯八名分别釘鐐收禁候辦去嵗除夕大令查知此案中有李長順夏少華兩犯情尚可原因命提案復訊夏供小的係安徽廬江縣人因故鄉無業可執來此謀就迄無機縁以致悮入張得勝槍船上不久即被獲案並未為非叩求超豁李供小的係安徽合肥縣人去年七月間來此找㝷胞兄未獲相遇餘供與夏相同大令申斥一番著開鐐還押候備文遞解回籍○竊犯王和尚前由縣捕拘獲押候懲辦既而患病由看役禀知汪大令於除夕提案察看詰以此處可有保人答稱小的原籍浙江鎮海縣此間絶鮮相識可否求恩開釋大令著原捕押令回籍毋許逗留○竊犯吴阿五王春林前經獲案責押除夕汪大令提案覆訊吴王同供小的等初次誤犯後當痛改前非叩求恩宥大令問爾等原籍何處吴供係閔行鎮人王供小的係松江府屬婁縣人大令判將吴交該圖地保收管王還押候備文解回茸城交婁縣屈吉士大令管束 
[英租界捕房紀事]  
　　○前晚積贼陳阿桂潛至二馬路晝錦里某姓家竊得銅器燭檯等物正欲逃逸適被包探陳根寶所見拘入捕房捕頭著押候初七日公堂開訊時送請讞員張柄樞司馬訊究○積賊王阿生前因犯案纍纍解經公堂判押西國牢監一年近忽患病於前日午後斃命經人報知捕房捕頭著傳地保報請某善堂給棺收殮○前日孫阿才持死貓一　　　麻繩懸諸雲南路中五百八十七號廵街捕見之以其有違租界章程拘入捕房押候解送公堂禀請訊究○馬夫吴有生駕車至泥城河一帶揚鞭飛駛致將某姓小孩撞倒碾傷面部經某號廵街捕拘入捕房一面將孩送請醫院療治吴即存洋銀十元得即開釋○前晚偷兒俞阿福在福州路野雞妓劉金定　　東張西望圖肆朕篋技倆妓傭某氏誤為問津漁父招入桃源殷勤欵接俞將計就計乘氏岀外購水即將鏡箱内所儲洋銀八元並銀飾等物　之而逸迨劉妓查悉情形急岀追逐幸俞去尚未遠經四百十一號華捕拘獲帶入捕房捕頭令押候解送公堂禀請訊究 
[美租界捕房紀事]  
　　○昨晨積竊李阿來混入西華德路第三百零一號門牌顧籌田家竊取錫燭臺等物　之而岀適為包探劉光震所見拘入捕房捕頭令押候解送公堂禀請讞員張柄樞司馬訊辦○昨日黎明時偷兒金阿土持烟槍七枝行經虹口北吴淞路包探劉阿炳見其形狀慌張向之盤詰知係竊自北京路第三百六十一號門牌蕪湖路六十六號門牌福州路一百六十號門牌廣東路五百八十五號門牌北河南路四號門牌各小烟館遂拘入捕房捕頭令押候解送公堂禀請懲辦 
[江西官報]  
　　○同知張宗湛解第五批漕折赴陝西徐紹榘往贑縣公幹知縣鄒嘉年委辦撫院文案倪留隆上海公幹回邵作賓高安公幹回葆和往南康府屬楊家駿往龍南等縣俱公幹道庫劉啓元禀知丁父憂廵檢翟寶書九江措資回署南康府經林毓琨缷事回洪子煃萬載公幹回林元愷解第六批漕折往陝西邵循名往南安府屬王懋漳往建昌府屬俱公幹張樹森委袁州府屬公幹魏碩輔雲都公幹回興史汪居仁南糧倉彈壓陳思忠委收藩轅呈詞署新建縣丞金恭壽禀謝豐城縣丞飭知東鄉汎外委鍾音洪斥革遣缺以標下左營候補外轎蘇繼武拔補 
[維揚官報]  
　　○光緒二十六年十二月十四日至大令如璋由差次來揚公幹　十五日葉　尹廷颺郭鹺尹鼎臣解金陵餉起程　十六日尹鹺尹融謝委署丁溪塲缺李鹺尹傳慶錢鹺尹同訓委北鹽胡鹺尹仲仁委南掣額内聽差卓鹺尉啓堃委南掣監秤差　十七日陳鹺尹懷淸委　鹽何分轉烟燾禀知赴省　十八日任分轉文瀾由泰屬差次來揚分發知事金鹺尹士鑅禀到　十九日葉分轉為楨由淮北來揚　二十日梁鹺尹慶和委總局額外聽差吴鹺尹賜真辭赴仇湖卡徐鹺尹讓立辭赴六閘差次 
[上海北市絲業會館籌賑公所施子英經收陝西賑捐光緒二十六年十一月十七至廿九日第八十次淸單]  
　　○十七日常熟啓芳氏洋九十元丁毓記十二元厚齋兄求病速愈廿元閔行鹽捕營吴廿元杭州德堂周由介福綢莊來十元金山吴卓韓祈母病速愈十元○十八日蘇州丁嘉言洋一百元梁溪達源莊楊笠舟為子病愈元願由福康莊來洋五十元如臯不名氏十元○十九日洙涇青李來禽館主洋一百元沛國氏洋五十元無名氏銅洋一元○二十日惟一堂官署紋銀廿兩批見規元廿一兩五錢七分一厘協　洋廿三元蔡田懷禮堂求合家平安洋廿元徐維埏一元宏大永豐銅洋三元○廿一日張雪堂先生募敦睦堂鄧來一百元後堂樂遂志堂沈二户各洋五十元槐蔭堂王周辛記瑞康號三户各十元趙賡記錢慎德堂周星橋陳貴記四户各五元許錫記樂源昌號樂源大三户各二元余忠銘楊梅生趙寶記姚炳如張翰章周必溶六户各一元共十九户合洋二百六十二元○黄涵之經募第五次黄福生洋十元席保功五元養蒙仙館二元竹記徐仰記馮福疇隱名氏吴蜿九德成祥六户各一元信記翁益記周行記陳德記周記五户各五角韓伯記吴紫記各三角柏紹氏馮蓮記吴季記曹叔記仁記沈叔葵范崑記新記八户各二角無補涓埃客足數子各一角共廿六户合大洋廿三元小洋四十九角○廿二日集腋子由邢穗記來洋四十元劉思補移湯餅資由承莊來洋二十元林小綏由唐光照善士來十四元舜湖平安寓客十二元○廿三日常熟愛英居洋三十元席守三廿元安定氏代妻求腹痮病愈廿元江西黄瑞文十元蘇州元易隱名子洋六元銅洋一元高郵丁玉軒募王登魁小洋十角式穀堂洋一元○廿四日淮安府學署性盦銅洋八元○無名氏洋二百元中孚行三十元萬孚行廿元葉穀文鴻聚福元一文願無名氏各十元德隆五元崇德行寶生錢生莊三户各四元惠豐厚乾元錢萬隆行三户各三元十四户合規元二百三十三兩二錢二分○廿五日杭州恊德善堂經募第一批由久大莊來洋四百元吴尚志　洋五十元如臯無聊痴子續集小洋二百角○廿六日阜縣帳房陳舜卿捐募由同康和來洋一百元○廿七日邢厚記大善士助庫平銀一萬兩合規元一萬零九百六十兩又送查敉卿先生酬儀移助洋十元南林誦芬生送仙源一笠山人奠儀移助藉資㝠福四元王周氏十元四川氏五元○廿八日屠柏筠求太夫人咳嗆速痊合家平安洋一百元徳信記洋一百元嘉定錢心記洋五十元江北糖雜貨衆商節省年例酬神戲資移助英洋廿八元龍洋八元松江不留名氏喜得次子洋十元何氏洋三元銅洋四元老公茂洋行銅洋五元小洋三角汪手交來小洋一百角○廿九日永徵油坊省答席費移助洋八元九江恥道人一元靖江鹽棧守拙氏王銅洋一元○十一月份共收規元一萬六千零七十八兩一錢九分一厘洋三千九百十二元扯七三五合規元二千八百七十五兩三錢二分　洋廿一元扯七二四合規元十五兩二錢零四厘小洋四百九十五角扯六七四合規元三十三兩三錢六分三釐以上共收規元一萬九千零零二兩零七分八厘九八五它紋六百三十九兩銅洋廿三元連前共收規元十五萬五千四百六十兩零七錢八分九八五它紋六百三十九兩銅洋二百八十四元八角 
 
 
 

Page 10

 
 
   
 
