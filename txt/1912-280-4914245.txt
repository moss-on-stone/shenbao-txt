# 1912 - 280 - 4914245

 

Page 1

 
 
社論 
[階級制度與平民主義（警眼）]  
　　望將來編纂憲法者更嚴定之 
　　平民政治之國不容有勳位發生其間以勳位卽爲爵位之變相也何則爲全國人民之代表而執行國務者實總統總統亦一平民也以人民之選舉而代全體之人民以執行國務不過一最高之行政官而巳一旦解職即相降而立於平民之地位故其個人平民也總統職業也己且平民安能製造爵位故大勳位勳一位勳二位種種之命令實與共和國體相牴觸皆不宜見之於我國者也臨時約法但言人民一律平等無階級之區别而美國憲法則規定合衆國不得予人以貴族稱號之明文似法制不無稍異之處然民主國以平民主義爲大原則貴族階級則與平民主義絶對不相容蓋旣言人民平等即更新創爵位之餘地也美國當獨　之時目擊其毋國創製貴族之流弊故特以明文禁止之蓋亦有爲而然縱吾國於專制政體甫絶之時亦當效法美制以明文規定俾絶其以一人行刑賞之私然亦牴可求之將來之憲法使臻美備不能執今日之約法文字條項與美之憲法異而遂以勳位之頒發當然屬於大總統權限之内也 
　　或者以爲旌異元勳勳與尋常之行賞不同葢以順天下之心而非一人之私也此殊不然民主國之營譽在社會之崇拜而不在國家之爵賞蓋國家之主體在人民榮譽乃在彼而不在此即以旌異元勳爲國民心理之所同具别彼美國自獨立以來凡血戰十三載而始成功華盛頓以外如哈密而敦之流皆與於建國之大業而勞苦功高者也亦不聞第一任總統一一而予以稱號即以旌功論亦無解於勳位之授受也 
　　三代以上之封建秦漢以下之爵位皆於平民之中占一特别之階級者也延及清季猶承繼之此何以故專制之君欲以刑賞之權操縱天下故創一虚榮之號位置人才俾天下之心理知有所趨向於是社會無清議之權矣且不特爵位爲造成階級之制即官吏亦幾幾與之成爲一階級由平民引而進之則爲官吏官吏之位旣尊無復可進則進而致之於爵位一稽前清之掌故其階級之制釐然具在吾國吏治之窳蓋即在此吾人民所以亟亟望共和政體之成立亦即在此也要以平民政治之國而行晉爵加級之典無論由何方面言之固無一而可通矣 
要件 
[省議會議員選舉法施行細則（續）]  
　　第十四條投票人因有事故退出投票所外及有前條各欵情事受令退出者投票管理員應取回投票紙將該投票人姓名並退出緣由記載於投票錄 
　　第十五條依前條退出投票所之投票人欲投票時管理員得於投票所未關閉以前准其入所投票但受令退出者不在此 
 
 
 

Page 2

 
 
限 
　　第十六條投票人因錯誤沔損投票紙及封簡時得請求換給前項投票紙及封簡之換給管理員須將該投票人姓名記載投票錄 
　　第十七條投票管理員認爲必要時可給選舉人以投票所入場券及入場號數 
　　第十八條投票　閉鎖後凡未送達開票管理員以前不得私出投票所处 
　　第十九條投票紙及封簡分配於各投票所時須記明數目俟投票完畢後由投票管理員將用過數目報告選舉監督並將污殘餘紙一律繳還 
　　第二十條遇有天災及其他事變發生致不能投票時投票管理員得呈報選舉監督改定投票日期但至能投票時不得延至三日以外 
　　第二十一條開票管理員於檢票完畢後須會同監察員决定有效票若干無效票若干分别記載於開票錄 
　　第二十二條開票管理員須會同監察員將投票總數與投票人總數分别記載於開票錄投票總數與投票人總數相較有增多或減少時應附記共增減理由 
　　第二十三條選舉人得請求管理員給與入場券入開票所參觀開票事宜但至座位不能容及遇有必要情形時管理員得臨時限制入場人數 
　　第二十四條屆投票開票時刻監察員有因事故缺席者由選舉監督或其他監察員於本選舉區内之選舉人中選派代理前項缺席監察員及代理監察員之姓名應分别記載於投票錄或開票錄 
　　第二十五條選舉資格調查表選舉人名册投票籍投票紙及封筒投票　投票錄開票錄選舉錄製費由辦理各該選舉區負擔 
　　第二十六條依本法第二十條規定辦理選舉人員及依本細則所設委員其公費由各該選舉區酌給 
　　第二十七條投票錄開票錄選舉錄須繕寫副本以備選舉人或被選舉人請求閱覽 
　　第二十八條選舉人名册及關於選舉文件依本法八十一條之規定於本屆選舉年限内須保存之 
　　第二十九條選舉資格調查表選舉人名册投票錄投票紙及封筒投票匭投票錄開票錄選舉錄及當選証書别以表式定之前項選舉資格調查表式得臨時委任初選監督定之 
　　第三十條本細則自公布日施行 
[命令]  
　　十月十六日臨時大總統命令 
　　參議院議决中央行政官官等法本大總統按照約法第三十條公布之此令 
　　參議院議决中央行政官官俸法本大總統按照約法第三十條公布之此 
　　陸軍少將奉天統邻吳俊陞平定札鎭兩旗苦戰多次式遏暴亂懋著勳勤應特授以勳五位奉天都督趙爾巽指揮籌策悉協機宜應給予一等嘉禾章以示民國優勵邊功之意此外合軍出力官兵由該督會同吉江兩督查明擬奬電呈核辦此令 
　　任命何奏箎爲甘肅布政使任命葉爾衞署甘肅司法司此令 
[十月十七日臨時大總統命令]  
蔣尊簋蔣雁行馬毓寳均授爲陸軍中將並加上將銜此令 
　　趙理泰授爲陸軍少將並加中將銜此令 
專電 
[北京電]  
　　國務院得西藏急電藏人自華官退出後卽派兵圍擊鍾穎達賴亦召集三大寺合力應援兵力甚厚鍾部所留藏兵僅二百名勢極危險 
[北京電]  
　　外交部擬定各省外交官制草案昨己咨送國務院内容各省設外交長委省長兼任其下設外交局如部中各司置僉事主事若干人每局設局長一人以僉事充之 
[北京電]  
　　大總統有任宋敎仁爲福建都督之意惟以岑西林方帶兵入閩此次宋如前往自不必再帶軍隊宋以總統不允帶兵頗不願往適岑有電到京稱福建現時情形仍留孫道仁爲是所有更換都督之議刻己作罷 
[北京電]  
　　梁任公到津後因大總統屢次敦請現定十九入京一兩天卽返天津 
[南京電]  
　　直省在鎭江收米程督准其採辦五十萬石限於明年二月截止 
[南京電]  
　　蘇米現准出口米商向民政司請領護照者日有數起 
[南京電]  
　　程都督現議限制商家不准招商居奇將來上等米不得逾六元中等米不得逾五元次等米不得逾四元 
[南京電]  
　　程都督擬於被災區内免收米捐以蘇民困 
[南京電]  
　　陸軍第二混成旅旅長陳漢欽呈請解職程都督覆電慰留 
[南京電]  
　　陸軍部電覆程都督陸軍叙勳條例尚未頒行冷遹等勦匪有功應行給奬之處暫由部存記 
[南京電]  
　　徐州紳學界代表昨日來甯晉謁程都督十二團勦匪得力請暫留駐徐以資鎭撫巳邀允准 
[南京電]  
　　蕭縣一帶又竄入大股匪徒約千餘名之多電請程都督派兵救護聞程都督巳轉電劉護軍使冷師長迅撥得力軍隊會同兜勦 
[南京電]  
　　程都督電各初覆選舉監督以本屆國會省會兩項選舉人資格係合併調查分别造册旣經初選監督判定更正均作爲確定 
[南京電]  
　　敎育部咨請程都督通飭各縣民政長改小學校爲初等小學校 
特約路透電 
[北京電]  
　　外交總長梁孟亭與駐京各國公使現仍不相往來兩方面各不肯自屈而先往拜會梁於履任之始即遭此事殊屬不幸各公使之意向例外務部大臣履任輒先拜會外使今欲更改此例亦須互行討論民國旣尚未經各國承認故未便擅行更改 
[北京電]  
　　據中國西藏消息聲稱藏於拉薩中國戍軍一千三百名啟程赴印度後卽乘機攻擊鍾穎衛隊該隊數約四百名按中國近與藏人曾訂契約規定停止交綏將兩方面之武器封存庫内以候協商最後調停辦法今藏人此舉實屬破壞前約 
[北京電]  
　　政府因蒙古烏泰親王起兵作亂特命財政部停發烏泰月俸銀一千五百兩緞二十疋 
[北京電]  
　　廣東都督電告政府謂曩者政府准粤鹽運銷貴州湖南河南福建廣西各省故廣東攤解之賠欵爲數甚巨近者各省多用本省之鹽故請政府减少攤解之賠欵或准粤鹽照常運銷各省 
[北京電]  
　　前任駐京俄國公使廓羅維慈己抵庫倫據此間俄國使署聲稱廓羅維慈赴該處實奉政府之命調查蒙古大局情勢蓋因蒙古現狀異常紊亂故欲將現有之一切困難設法銷除中政府因廓羅維慈君往日與中國感情頗佳故冀此行或能能有益於華據庫倫私電聲稱廓羅維慈今竭力游說蒙人有向以倔强見稱之蒙人若干名似爲所動云 
[北京電]  
　　據洮南府來電賓圖親王之弟因起兵拒敵漢軍己由軍事裁判所處以死刑 
[北京電]  
　　章嘉活佛决意歸依民國聞袁總統己允每年給以俸洋二百萬元 
[北京電]  
　　據外蒙古消息呼圖克圖一面與中俄進行談判一面仍竭力厚增兵力冀逞陰謀 
[北京電]  
　　路透社得悉駐京日本公使伊集院將於本年年底調任大約將任歐使倫敦大使署之山石（譯音）君將繼其任 
[廣州電]  
　　據北京消息中央政府及參議院現反對廣州政府以地丁爲美國借欵金洋五百萬元之抵押物 
[廣州電]  
　　廣州同盟會支部擬俟國民黨選舉後再行改名北京國民黨總理事務部己准其仍用舊名 
譯電 
[北京電]  
　　中國應付各國之欠欵至一千九百十三年六月止共達英金一千零十萬金磅本年年底之前應付英金五百萬磅中政府現討論整頓鹽政辦法本星期後禁止各省續向外人商訂借欵 
[汕頭電]  
　　汕頭巡警因久未發餉特於昨日（十五號）集衆暴動當道急調軍隊出而彈壓現己商妥調停辦法惟官庫空竭殊無欵可籌也 
[成都電]  
　　藏邊現己安靜此間於昨日（十五日）舉行大祝典政界現己開始收回紙幣大局頗有希望 
[鈕約電]  
　　民主黨候選總統韋爾森君共和黨候選總統塔孚脱君巳將預定演說日程註銷决意俟羅斯佛君痊愈後再行從事選舉運動按此可見美國政黨之黨德 
[芝加戈電]  
　　羅斯佛之肋骨一條已爲鎗彈所碎 
[東京電]  
　　據芝加哥電稱羅斯佛體頗安適可望卽行復原其婦及　屬均抵芝加哥槍彈尚未取出 
[雅典電]  
　　革里特島民八千名巳備齊軍械一俟開戰卽擬投軍爲希臘效力希　之飛行機及馬隊探悉土軍己舍棄賽薩利安邊界並由索洛維區及塞維亞撤退其數共約四萬人 
[君士担丁電]  
　　土耳其巳命駐蘇非亞及培　法斯脱公使回國因兩國政府漠視土使所致之公文故也土耳其駐雅典公使業己　回因希臘國會容納革里特島議員之故此舉不能以决裂邦交諭蓋土政府並未以護照致與駐紥此間之巴爾幹聨盟國各使也土政府决意以巴爾幹各國所致之公文及希臘所致之愛的美敦書置之不答 
[倫敦電]  
　　外務部今晩（十五日）接法政府來文提議召集歐洲大會討論巴爾幹問題英政府極爲注意此事 
[海特堡電]  
　　芒台里格洛筱得親王致電其母校曰吾軍大勝擄土軍萬名及其鎗砲 
[培爾格來特電]  
　　據此間官場聲稱塞軍與土軍於邊界里靳托伐開戰後旋於十四夜停止塞軍遂未有所傷失 
[巴特戈里柴電]  
　　郝姆砲臺昨晩晩（十五日）降伏芒軍該砲臺戌軍中有軍官六十二人 
[倫敦電]  
　　意土和約已在瑞士哇其簽押聞約中内容土耳其將卽行撤退特里波里戍軍意大利則以所獲愛琴海諸島歸還土國意大利並允代償關於特里波里之公債若干土皇對於回敢徒仍有裁判法權並將下詔寛赦愛琴島叛土之民豫料該約將於本星期之末簽定先由土皇下詔准特里波里有自治權旋由意王下詔宣布意國有治理該地之主權意國今將協同歐洲各國竭力恢復巴爾幹之和平 
[芝加哥電]  
　　羅斯佛君已來此休養途中並無不安之象創口深約三寸槍彈尚出取出羅以筋骨奇健得保生命今將於醫院靜養十日所中槍彈己擦傷肝肺目下擬暫緩以針探驗 
公電 
[參謀部通電]  
　　陸軍補官章程業巳公布内第五條載參謀人員應由參謀部將應補人員咨送陸軍部辦理等語所有貴省都督府及軍隊參謀人員履歷己經送部者現時有無更動請再認眞稽核列單咨部其尚未辦者望將應補人員迅速造册咨部以憑辦理 
[參謀部通電]  
　　陸軍大學校原無旁聽名目嗣以請求旁聽者業巳到京碍難遣歸復因地基窄狹故從權限定名十茲巳額满特恐貴省仍有咨送者實難容納雖各員向學情殷爲學校房屋所限勢難擴充現擬計畫續招二班一俟就緒即行通告幸勿再以旁聽咨送爲盼寒 
[籌備國會事務局通電]  
　　據四川民政長佳電稱省議會與國會覆期相距甚近如省會初選當選人又被選爲國會初選當選人是否兼施乞示等因查分選當選人即爲覆選選舉人無所謂任省議會分選當選衆議院又覆初選當選法律並無限制明文自應准其同時被選此由選舉日期相距不遠被選區劃亦主從同卽爲求復選舉人便利起見希查爲辦理除電復外合電達文 
[籌備國會事務局通電]  
　　廣東都督佳電稱衆議院議員初覆選舉第一次當選不足額重行投票其當選票額是否仍以全區當選人總數除投票人實數抑以所缺之當選人數除投票人實數計算盻迅核覆等語查衆議院議員選舉法初覆選之再行投票僅有足額爲止之規定則决選投票自應仍以第一次投票時之當選票額爲準除電覆外合電達 
要聞一 
[大總統诠功行賞之餘波]  
　　民國勳位令早經頒布此次國慶紀念之日大總統特援國慶酬庸之典大賚中外有功民國之元勳其授大勳位者二人勳一位者六人勳二位者一人其餘國務總理各部總長及大理院長類皆授以一二等嘉禾章以示優異各省都督由文官出身者一律授二等嘉禾章並加陸軍上將銜由武官出身者一律授陸軍中將並加上將銜惟蒲殿俊獨蒙賞給二等勳章實以其光復川省任領都督維持本省秩序勞勩故予特别奬勵現政府仍擬將從前有功各省者奬給勳位勳章如浙督湯壽潛蔣尊簋皖督孫毓筠贛督馬毓寳以　胡瑛藍天蔚王芝祥王天縱楊藎誠等而前國務總理陸徵祥在使任時於未宣布共和之前首先聨合各公使三次電請清室退位厥功不可淹沒亦癡授以一等勳位並聞大總統本有授參議院正副議長以二等嘉禾章之意後因單授議長不授議員辦法旣難周備深恐議員中有不服者反爲不美且大總統是否有授議長以勳章之權尚須斟酌因此遂作罷議云 
[國務員理財之獸]  
　　整理國家財政事項趙總　日前因國務院與財政總長周學熙會商整理國家財政一事趙云個人辦事非財不成今當國家財政困難之際百端待理必須有系統的財政而後始能謀政治之進行否則在家必破在國必亡今欲增進於系　的財政有辦法三端（一）標明國家税與地方税之區域（二）澄清吏治力杜中飽（三）刷除積獘由税關入手 
　　劃分地方中央税項問題國務院於昨日會議劃分地方税國家税問題各總長均略有主張其中惟朱總長從根本上立論大要係贊成江蘇程都督之議以地租應屬地方税而其歸宿之點則謂欲解决此問題又有種種當先解决之前提（一）當確定何者爲國家行政權限何者爲内地行政權限（二）確定國家行政區域以省爲範圍抑不以省爲範圍（三）確定中央各項行政之總攬者僅屬之中央各部乎仰或於中央各部之外另有總攬之機關乎如此三前提不能確定則國家税與地方税實難劃分云 
 
 
 

Page 3

 
 
○整頓鹽務税捐辦法財政總長周學熙以民國財政異常困難極力整頓鹽務税捐不足以舒財困而增利源擬即由鹽税兩務着手已經擬定辦法四端（一）整頓鹽政凡關於鹽務事宜認眞整頓並剔除積弊嚴禁私販（二）改良鹽政章程前清鹽政章程多不完善故多積弊擬將此項章程一律删改以臻完善（三）整頓税課擬將出口税减少入口税增加並裁撤釐金改訂税規删除舊弊（四）改辦統捐及實行印花税將雜税雜捐一律改爲統捐印花税以歸畫一而省繁複昨已與趙總理商榷一切擬即從速實行云 
[梁任公赴民主黨之演說詞]  
　　言下隱然以第三黨自居矣 
　　梁任公於初八日到津初九日民主黨在李公祠開歡迎大會任公蒞會演說詞云鄙人與民主黨諸公多年來以精神相感通今日備承歡迎甚爲感激民主黨現在籌備中將來之進步今日雖難斷定且國中黨派常有種種變　不能就一時現象加以論定今但就中國之現况及第三黨之地位略研究之凡文明各國以兩大政黨爲原則以進其國家之組合原動力在人民人民之見地不同有保守者有進步者具此兩利思想乃擀成兩政黨蓋國家之須此兩大政黨者以無保守黨則無立足之地無進步黨則無活動之機是以一國之中有此兩種人之組合以化除國家之積弊則於立國之根本必得無限之裨補蓋在國家極有秩序之時與國民極爲鎭靜之時兩大政黨彼此捕助則國家之進步必能達到極美備之點也若保守太過凡一切社會之腐敗現象而亦保守之必生無窮弊竇此必然之理也進步之精神太過者弊類是譬諸行路然舉左足以前行右足必立於穩健之地舉右足以前行左足亦必立於穩健之地進步黨者舉行之足也保守黨者立於穩健之足也二者相　而相成設欲擺脱兩足相須之方法且處無可進行之時代而欲騰空飛行勢必跌落於地而後巳是欲求速而反不能進步也要言之兩黨皆有精神皆有能力特用之太過則弊亦隨生在秩序平靜之時兩黨相輔固極良美然在未達此程度之先兩黨之組織必各趨於極端之發達甚非國家之福也處此時代而欲調停以融貫之則第三黨是也今以本國之情形論之兩黨雖皆强大然以數千年專制之中國一變而共和而事實上則大多數之保守分子在社會上之活動力雖有限而人數則占最多數進步黨分子雖占少數而活動力則甚爲强大據此兩方面之現象以觀察之不可謂爲非好現象也第三黨當取兩黨之長以補兩黨之短此發生之要義也而居此　位應採如何之態度當亟亟研究之第一不爭政權大凡政黨皆主張政黨内閣其原則在總攬政權以行其本黨之政見第三黨旣無極端的主張值兩黨各持其實行本黨政策之時代在國會中自不能占有大多數此不能得政權之道也然第三黨之不爭政權並非俏極的實乃積極的何以言之困政權二字各黨趨於爭端之發達彼此相爭必生許多之障礙有第三黨以調停之則政治之發達可使達於美满之地位而政治界上之新空氣即緣是以生此所謂第三黨有積極之態度也第二在監督政府中國現時有兩大黨在前政府中定有一黨執行政權保守進步兩黨無論何黨在朝何黨在野皆無不可然至極端之時不能互相監督彼此相持只知交爭不知交讓國家將虞分裂第三黨當察其趨勢如何而吸收之如保守黨在朝對於不應保守者而亦保守之則第三黨可合在野之進步黨而規正之調和之如進步黨在朝亦然是第三黨監督政府具莫大之能力焉惟其間妙用甚繁用之當則對於其他兩黨而立於親信地位用之不當則對於其他兩黨必立於服從地位此最難運用者也第三黨員之資格須就保守進步兩黨之趨勞而取右人執其兩端用其中於民之義以養成之一須養學識其道在不專學極端之保守而以安於現狀爲主亦不專學極端之進步而養成穩健之知識各支部能開講習會研究會甚屬要道蓋養成普通政治之常識非此莫屬也二須養德道前謂不爭政權爲積極之行動者非以此鳴高亦非以此冀免衝突蓋抛棄個人之目的而一力保持國家大局此卽政黨之道德與外國所謂之投機黨情形不同外國投機黨專主迎合他黨第三黨爲之不善易流於此最不可不察也鄙人不善演說不過際此盛會發表意見此後在津日久得與諸公常相討論則尤所盼望者也 
[國慶日紀事種種（續）]  
　　（五）共和黨本部茶會之歡洽武漢首義人物大多數爲共和黨員其由該黨委充代表回鄂省約十餘人該黨本部亦於是日大開茶會全部結彩縣燈設午餐於院中以民國成立黎元洪之勛爲多大廳置黎元洪及起義各偉人照像均以花球圍繞之陸續到會者約二百餘人自由談話會繼以午餐極其歡洽至下午一時而散（六）參議員之休會慶祝參議院因國慶大典已定十號十一號休會兩日並於十號在院舉行慶祝禮是日上午九鐘各議員咸著禮服到院以次就席高呼中華民國萬歲歡聲震於全院並製有祝詞由秘書宣讀詞曰莽莽神州黄種故物秦政專制愚民以術虐燄旣張黔首結舌嗟我同胞主權喪失四千餘年偉人挺出滔滔江漢風雲迅疾義旗一舉精神鐵血爰建共和四方無拂凌駕歐美統一南北林總熙熙綱紀秩秩歲序遷流織梭一擲溯厥功成去年今日慶典歡臚佳氣充鬱表章元勛追念先烈凡我國民幸達目的遭際昌時糞無隕越共矢　誠力謀建設自斯以往底定鴻業民國萬歲曷其有極 
　　（七）大總統之言論大總統於舉行國慶典禮後晩間召集各國務員並各軍官及顧問等在府茶會大總統追念去年琥漢起義諸君之熱腸壯志並喪亡之慘太息久之嗣又縱談前清之所以召亡原因種種警惕在座諸人努力爲國常以前清爲鑒繼又論各國現在對於中國之態度並民國建設種種重要問題有我輩旣己登台决不能略爲放棄責任有一分心力即當盡一分心力庶不負五族同胞付託之重云云在座諸人均肅然久之 
　　（八）倭式之會場會場外尚設有兩三處演說台隨時演說並有新劇團競走場種種設備兩日以内來觀者車馬塞途場内秩序井然女子幼孩雲集蟻附頗具自由的精神惟會場内外之布置大叚形式其有倭風不似大陸國民之舉動云 
　　（九）剪髮之怪象髮辮之有百害無一利盡人皆知北京各界剪髮者固衆尚有一般保守不遺餘力者是日會中有數人垂辮入場或被人勸告剪去或被人强迫剪去甚或因不願剪　人送交警廳懲辦而尚不肯剪並有一六十許老人剪罷　握其餘髮狂奔而去且有因剪髮　呼媽者種種怪象不可殫述並聞是日會場中有迫令遊人剪辮勢將衝突者旋經梁士詒手書剪髮自由不便强迫數條粘貼門内衆始釋然 
（十）當晩之提燈會紀念會幹事諸君組織提燈會製成五彩燈籠四川公會亦製成白燈上記四川諸烈士姓氏是晩在紀念會會集合後同時提出排列極爲整齊繞至中華門由大街直往天壇觀者約五六萬人革命萬歲共和萬歲各烈士萬歲之聲歡呼震天政府特派高等軍官楊某帶領馬步兵隊跟隨彈壓秩序井然惟當抵天壇之際燃放花炮近似槍聲聞者頗起疑慮幸多數均知爲燃放花炮尚未稍受驚惶云 
時評一 
[總統有解散省議會權果與共和之旨悖否]  
　　參議院撤銷大總統解散省議會權都督反對之者十有四省今吉林省議會又復反對各都督其主張以爲國體旣改爲共和自宜以民權爲前提疑以總統有解散權卽非所以重民權卽與共和之旨相悖以記者觀之總統卽有解散權亦絶無悖於共和之旨進一步言之且惟總統有解散權而後共和之眞諦乃見也 
　　何言之吉林省會以民權爲前提夫所謂民權者舉全體之人民而言之也蓋純粹民主之制不特立法部爲人民之代表卽行政部亦爲人民之代表如省議會僅僅人民代表之一部耳故省議會與行政部衝突而爲大總統所解散則人民必另組織議會以解决其前此與行政部衝突之事件民意以行政部爲然則必選出與議會相反對之人以省議會爲然則必選出與前議會意見相同之人若從新組織之省議會仍持前議會之意見則行政部不能不服從之是則非一部人民之意思乃全體人民之意思也亦即所謂訴諸國民公意之說也是爲眞正之民權故記者之意見與吉林省議會之意見異以爲必如此而後共和之眞理見 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[浙路發行債票]  
　　　都督令財政司云本年十月四號准商辦浙江全省鐵路有限公司咨開案照敝公司杭滬通軌以來營業發達亟宜接續杭甬路線以便交通上年甬紹一段將次完竣軍興市閉欵絀工遲將欲撥杭嘉盈餘以資建築不敷巨而發息無方待續繳股欵以謀進行應者少而觀成無日熟籌審處斟酌再三以爲必將甬紹通車始克徐圖大舉顧值金融奇絀繼續爲難就今日而籌浙路舍發行債票不足以資補救查各國通例凡公司皆得發行債票以爲輔助惟其最要制限在所發債票之數不得超過該公司集股或現存財産價格之數所以均存欠而維信用立法至爲周詳敝公司此次發行債票旣係迫於時會尤宜循名檯實方能盡利推行綜所注意爰擬辦法左開各項請得縷陳債票首定數額現定發行數額以二百萬元爲限查敝公司股本截至上年年底止共集銀九百九十餘萬元以集有至千萬元股銀之公司發行二百萬元之債票對於股銀僅得五分之一則負擔旣少信用自堅此敝公司所注意者一也此項債票以杭滬線内浙路所有財産作抵查杭滬線内浙線財産照本年六日底止現存價格共值七百六十餘萬元該線每歲營業收入除營業費外最近三年平均數總在二十五萬以上以此指抵債票尤見綽然有餘此所注意者二也債票利息週年八釐溯自光復以還市而摇動内地現資多輦致外國銀行寜取輕息計二三厘我則給息較重益以指抵去輕就重應募必多票無記名事權不失且不限定國籍不妨購取自由此所注意者三也償還期限自發行第二年起年償五分之一期至第六年償清　償期太久應募較難期以五年歲有遞減在公司得分期籌措之方在債主不啻獲定期存欵之益此所注意者四也總上數端特擬就章程十二條並附開杭滬浙屬路線財産表一紙曁債票式樣除發行外相應備文咨請貴都督請煩查照立案並轉行所屬一體知照以全路工而裨交通望切施行計咨送章程及路線財産表債票式樣各一紙等因准此除咨復外合就令行該司速即轉行所屬一體遵照 
　　附商辦浙江全省鐵路股份有限公司發行債票章程 
　　第一條本公司發行此項債票爲杭甬線建築竣工之用 
　　第二條債票經本公司第七届股東會議决由理事會呈明浙江行政官廳立案 
　　第三條此項債票以二百萬元爲限 
　　第四條此項債票以杭滬線内浙路所有之財産作抵 
　　第五條此項債票由本公司及委托之各經理處發行 
　　第六條此項債票照票價額不折不扣 
　　第七條此項債票以繳欵之日起按週年八釐起息 
　　第八條此項債票目發行後第二年起就票面所有數目每年償還五分之一至第六年如數還清 
　　第九條此項債票每張百元計分五條每條二十元並膛條載明每期應得之息 
　　第十條每年本息按期向杭州本公司或上海浙路辦事處如數支取 
　　第十一條此項債票不記姓名不限股東均得買賣 
　　第十二條此項債票鈐記盖浙江鐵路公司圖章並由總副理及會計局長加戳爲憑 
[南田移縣石浦之爭議]  
　　南田縣治將議遷設石浦已誌前報茲聞甫田人民均不以此事爲然公舉代表朱頌揚施仁緯葉桐封等具呈都督民政司請求收回成命略云竊以南田等設縣曾經編制公布己久分割昌石鎭莫南鄉亦經議會議决又經人民情願凡關施設幾費籌維無非專注南田務求完美自以南田爲主體以劃界爲補助辦法允洽無以加矣及閱汪成敎君票覆轉就石浦一方面之利便反覆推勘直忘却立縣宗旨及　界原因且稱劃界必須移治疑義尤勘查地方編制就南田原有廳域改設縣治正以統籌之局因地制宜此次委勘劃界正以完全縣治俾便進行與昌石奠　旣毫無關係則移治問題自無從發生此關於編制南田縣治不可改移者一南田輿地爲象山港之輔車與三門灣相表裹幅員遼闊港汊紛歧向爲盜匪淵藪非專設縣治不足以資鎭攝此關於形勢不可移治者二南田人民風氣閉塞全賴官廳整率促進治安若倐改倐移旋立旋廢啓頑民玩易之心於秩序大有妨碍此關於民情不可移治者三劃界歸併係官廳議會兼籌并顧又係人民情願發表同意正在實行之際汪君忽轉方針率請移治並不與南田人民雙方接洽絶不計南田縣治若何關係推翻編制平地生波此事實上不可移治者四石浦隷象山離治百餘里自古及今無稍妨碍秩序齊整風氣開通非關移治確有經騐現隷南田僅隔一水前今比較利便多矣此理想上不可移治者五南田地廣人稀百廢待舉不有縣治無以促進化而利推行非若昌石奠南得就原定之區域固有之施設易於辦理此兩方審顧不可移治者六南田固有之衙署廳所均經適用此外必要之建設與石浦事同一例若移石浦又費一番修理需欵較巨而南田必要之建設仍然不能盡廢無補實際轉涉紛更此無益有損不可移治者七南田樊岙爲適中地點宜設縣治昌奠實表同情　核昌石鎭原呈與圖對勘自明若以個人隔水之微嫌率翻疉次公布之成案則南田昌奠同是人民顧彼失此己覺無謂况舍大局而便私圖所見亦大偏矣此總核情形不可移治者八總之立縣劃界兩問題幾費籌維始奉解决忽稱移治又一問題非特名義不符編制不合而手續繁費有碍進行人民張皇有碍秩序區區一方面之便庸足計乎頌揚等上承德意下迫民情豈敢緘默壅不上聞未知浙都督司長如何批示也 
[皖省烟禁叢談]  
　　此次柏都督禁烟政策以雷厲風行之手叚樹發聾振聵之聲威本屬一片血　惟未年事協商致令英領事來皖交涉固由幕府諸人不明法理而外交局長畢耀璋亦竟昧於條約旣不能阻止於前復不能維持於後致使外人示威恫嚇要索賠償該局長並大受外人指責浸浸乎有交涉失敗之憂幸柏都督力爭不屈未予賠償外人亦翛然引去不可謂非皖省烟禁前途之幸也 
　　柏都督前次通令各屬凡有種鶯粟在二十株以上者即行槍斃並將該屬知事一同拿辦等情因未交議會通過故此次柏督又將禁種禁運禁吸各條重申禁令一併補交議會追認議決以便施行并委張某於督署内附設禁烟事務所外飭祁廳長專設戒烟所凡拿獲烟犯并不罰金以戒斷烟癮爲率始行釋放出所近日省垣拿獲烟犯甚夥昨日栢督親至警察廳偕同祁廳長及戒烟所管理張君雍同入拘留所察看烟犯男女約百餘人隨對衆演說切實開導情詞甚爲愷切惟巡士在外搜查烟戶異常兇横無論民間是否吸烟任意闖入其騷擾情形實屬不堪言狀如昨日梓潼閣巡士拘一婦女以手揪住頭髮沿途倒拖如捕大盜後經詢悉原因知該婦之夫因吸烟躱避卽將該婦拖出竟至下體全露路人見之以其大乖人道頗爲不服云 
[江西光復運動會紀盛]  
　　江西李都督以本月十日卽舊曆九月初一日爲團慶大紀念日亦即本省光復週年之日先期特飭司放欵四千餘兩委任總務廳長王良箴君爲　裁籌備一切於十月十號十一號兩日在軍界偕行社内開運動會發佈入場劵二萬張聨合軍隊學校按照次序入場運勳來賓之來觀禮者亦近二萬餘人都督戎服蒞場娓娓演說聽者掌聲如雷誠一時之盛會也茲將會場情形分述如左 
　　都督臨場是日軍隊學生來賓約八鐘時方始絡續到齊由總裁王良箴電請李都督於八鐘三十分戎服臨場鳴砲二十一響奏軍樂一通經王總裁導入審判處休息數分鐘司令官發令都督登場全場人員肅立敬聽令畢復由臨時司令官陳澤　導引都督至運動場中心點宣讀祝詞演說畢復入審判處休息奏軍樂 
　　運動次序都督演說旣畢卽由司令官發令依照編定次序挨次輪演運動科目如下（午前）第一旅行動唱國慶日歌無奬武裝奪標特别奬擊刺拳術特别奬優級師範校法關西之飾舞普通奬奪標壯士塡橋勇普通奬兩等模範學校繫足競走普通奬球竿普通奬鐵砧和唱普通獎工業學校自由花唱歌特别奬混成團器械體操普通奬心遠學校莫敎風雨打黄花普通獎南昌高等小學校蛙飛競走特别奬女子師範學校唱慶祝歌無奬女界霹靂普通奬環舞普通奬第一小學校南北　一唱歌普通奬（午後）兩等模範學校江心月特别奬昌等小學校游戲體操普通奬第二旅徒步競走特别奬人梯（未演）衞戍病院擔架運動特别奬第八小學校八陣新圖振漢咸普通奬五團協進躋天國（未演）講武堂二人三足競走特别奬百花燦爛無奬蛙飛競走特别獎第三旋光復紀念因風大改演球搜無奬工業學校聨合登球無奬秘密競走普通獎優級師範學校假裝競走無奬手工競走普通奬正蒙女學校夸楺龍式方舞普通奬禁溺女學遊戲唱歌普能奬女子師範項囊競走臨時改三人三球竿及啞鈴體操心遠學校瑞典第六十敎程（未演）第一小學校啞鈴唱歌 
　　東湖煙景是晩八時假百花洲蘇公堤燃放煙景觀者不下數萬人駢肩接踵異常熱閙西江第一樓茶社生意陡盛女竇尤多有女郎十餘人憑欄放歌如鶴唳清空異常嘹亮一時觀者咸心曠神怡駐足以立咸云今日之會可謂盛極矣 
　　次日情狀次日原先派定各團運動次序因省立中學初級師範洪都中學等團因事未到故臨時變動於八鐘三刻時發令開始首由第一旅運動長時跑步臨時特别奬不分名次次憲兵講習所算學競走第一名杜昻第三名艾雲程第三名王奇第四名李興特别奬品另發次警視廳器械體操特别奬次憲兵講習所跑步唱歌普通奬次第三旅演尚武精神特别奬次第二旅擊劍拳術特别奬次第一旅拳術特别奬次復演武裝競爭特别奬次憲兵第二支部踢球無奬次新建小學演攻擊砲台普通奬次義務女學五族共和無奬二分間體操普通奬次葆靈女書院響帶體操及花圈體操均普通奬次第四小學木環普通奬次第三小學琴歌及啞鈴體操均普通奬次南昌兩等小學校演威振全球普通奬次單級模範小學啞鈴唱歌普通奬次砲兵團山砲折卸及劍擊均普通奬次警衞際演古制雜技特别奬次測繪學校跑步唱歌環球挽走測圓競走均普通奬次明德女學婦女從軍普通奬軍醫院臨時棚帶所之設置普通奬次大同小學銜枚疾走及世界公理均特别奬次章江學校跳圈競走特别奬次吉安中學傳旗競走無奬 
[寧屬各釐局委員一覽表]  
　　局名職名籍貫到差日期保薦 
　　大勝關王弼湖南元年正月二十一日 
　　下　機祁江寍元年三月二十五日 
　　大河口　勞道傳　湖南善化元年四月初五日　李瑞清 
　　六　合　夏　時　湖南善化元年七月十一日 
　　泗源溝　王立清朱古愚　湖浙　南江　元年正月二十二日　王　弼 
　　荷花池　陳　囗　江　甯　元年十月初一日 
　　界　口　陳昌榮　儀　徵　元年二月初七日 
　　如　皋　沈應鏞　浙　江　元年七月十七日　鍾元棣 
　　泰　興　盧重慶　江　甯　元年四月初六日 
　　南　通　顧昌鼎　海　門　元年九月十一日　張　察 
　　海　門　薛　蘅　南　通　元年十月初一日　張　察 
　　甯垣認捐　王渭賢　湖南長沙　元年正月初一日 
　　甯垣舖捐　賈鴻熙　江　　甯　元年二月初五日 
　　甯垣　酒相　方悅魯　安徽定遠　元年二月 
　　上河木釐　程　遠　浙　　江　辛亥年十月十九日 
　　蕪湖米捐　許炳榛　廣　　東　元年九月二十一日　徐紹楨　温宗堯 
　　運北統捐　王恩綸　江　　甯　元年十月初一日　　魏家驊 
　　寶　應　薛振東　浙　　江　　　　　　　　　　　張　謇 
　　東　台　吕心清　直　　隸 
（未完） 
[揚州市議事會選舉揭曉]  
　　揚州江都市議事會初選舉於十四日開始投乙級票十五日復投甲　票當於十六日開匭汪民政長前因事公出始於十五日回揚當詣舊城城守署投票所監督一切此次乙級投票人有一人投至五票者當由管理員暗中存記以備消去選舉權甲級合格者共二十二人聞以鹽商居多數以欲爭持鹽務之故相約不舉乙級之人然竟有甲級之徐祺舉乙級之包　辰卒以不能將瀛字寫成其票遂廢茲將甲乙兩級議員姓名錄左 
[甲級廿二人當選者十九人餘以乙級挨補]  
　　畢序一票　徐祁一票　許德凝二票　吳次臯一票　賈銓一票　徐泰方一票　周守和一票　陳惠溥一票　王慶庚一票　史宓一票　董玉書一票　陳延禮一票　黄懋勳一票　李福康一票　魏秉　一票　楊承祖一票　許蓉楫一票　贓祖綬一票　周裕一票 
[乙級廿二人内有三人挨補甲級]  
　　陳有煥一百票　朱竹軒八十四票　廳汝昌八十二票　留建三七十五票　朱伯鳴七十票　鄭國僑六十七票　戴靜山六十一票　胡祁元五十四票　王仕良五十二票　陳永海五十一票　張鍾祥五十票　金祖憲五十票　臧蔭成四十九票張惠吉四十七票　金介程四十六票　韓子沛四十六票　陳和沛四十五票　唐祖謙四十五票　王昌齡四十四票　何壽春四十三票　趙寳嘗四十三票　王虎榜三十七票　方永綢三十七票　曹應森三十六票 
[候補次多數]  
　　王崇官三十五票　林作霖三十票　張彬廿九票　李應琦廿八票　林恩　念五票　陳延武念五票　趙汝永念四票　冷靜康念三票　周實美二十票　汪友三二十票　王廷韓十九票　郭叔文十九票　樊用中十八票　熊懿德十七票　蔡亮壽十七票　周樹年十七票　卞敬台十六票　徐秦方十四票　張謙十三票　金小樓十二票　陽肇曾十一票（十票以下者無效 
[蘇省烟禁談]  
　　吳縣宗民政長前奉蘇都督訓令蘇省人民禁止吸烟以陽曆本年底爲禁絶之期各土膏店以十一月底爲一律閉歇之日自當遵辦在案惟蘇城禁烟事宜向歸巡警總局管理是以征收膏土各捐亦由局經收現在旣奉都督訓令責成民政長辦理則此項膏土各捐亦應改歸本署派人經收昨己稟奉都督府核准將蘇城内外膏土各捐於陽曆十一月一發起改歸民政署經收矣蘇城内外計有土膏官五百數十家每月認定膏土各捐約錢二萬串之譜全年　得入欵二十四萬餘串此欵向歸巡敬局充作警費之用現程都督旣令限至十一月底土膏店一律關閉屆時頓失此大宗入欵不識如何彌補是以宗民政長雖己定期接收頗覺左右爲難聞尚須呈請暫予通融展緩期限必俟籌有抵補之欵再行勤令各土膏店一律停歇方免竭蹶而免貽誤云 
[蘇檢察廳預審莊案之疑竇（續）]  
　　又查前清丹徒縣通詳原文云致命咽喉下有布帶痕一道平繞周匝量圍一尺闊三分深一分紅色有血癡兩手散委係生前被勒身死飭起裹脚帶布條量長六尺比對勒痕相符又云面色發變等語查平繞周匝者爲勒死之唯一特徵今按諸供証情形亦多不符據莊鏡蓉原供繞了一道兩手分執帶頭用力勒斃等語與屍格所載縱相符合按與實情則不然蓋繞頸一道兩手分執帶頭用力勒下斯時莊張氏苟己驚醒其頭與頸必十分摇動不得定置則帶交曾處必不能齊一而成周匝之形且未必卽能勒斃者甚明即勒斃矣自初繞至斃命必有無數顚撲以相抵抗而床且振振有聲其兩手及足旣無他人抑之不動必左右亂舞與臥床周欄相突者况床上旣有擱儿其儿且被踢下或攀下以理度之莊張氏之屍體又必傷痕斷續血跡　糊方足符原供所述今查屍格並無餘傷其不合者一又查咽喉下有布帶痕一道飭取脚帶比對相符等語查女人裹脚帶長闊均有定程以習見者例之至狄亦在二寸左右今屍格載闊三分已屬可疑乃曰飭取裹脚帶比對相符更難徵信不特此也莊鏡蓉旣己兩手分執帶頭用力狠勒是於莊張氏旣斃之後必釋手而　者可知旣釋手矣豈一勒之力能入一分之深乎兄原驗之時面色巳變縱原勒一分屍體發酵之後必淺若干其闊亦必放寛若干乃曰比對相符其誰信之其不合者二此對於原屍格之非開檢不明者三也又手續上亦多欠缺之處據莊李氏在本預審庭原供莊張氏死後卽邀　醫蔣懷仁救治經本廳細查得實且得共証明書而原卷則無是供此爲重大之違反手續綜　種種缺點本廳業已决定於本月二十號在鎭江會齊實行開檢除咨調經騐有素之上海地方檢察廳檢騐員吳錫鈞並飭本廳檢驗員邵成德爲主任檢騐届期一同前往開檢外相應呈報鈞府鑒核須至呈者 
[時評二（萍）]  
　　宗社黨明明擾亂民國之治安者而大連旅順不過日本之租借地至南满路沿線左右則固明明我國之土地也然宗社黨一入其境往返查拿輒生交涉并吐另訂臨時辦法軍警入界訪查而不許亦胡爲者 
　　說者曰此殆主權之關係耳然而我憶擾害日本治安之朝鮮國事犯矣躬抱麥秀黍離之痛歎故國之不可以復興呼朋嘯侣提挈來京願受一廛而爲氓一紙催命符我内務總長竟派隊尋獲備文奉送以去 
　　嗚呼於此何幸於彼何不幸曾是主權之謂何而顧令我民國内務總長之媚人辱國一至此耶 
本埠新聞 
[交通部處置招商局之政策]  
　　北京交通部對於招商局事屢次會議對付政策現己擬定三綱八則探其三綱内容（一）由部每年保息四十萬（二）官督商辦（三）總分局用人皆由部派其八則較爲繁細未及備悉此次派曹汝英赴滬即令以此三綱八則向董事會磋商辦理惟曹人頗公正雖奉部委派亦不以此種政策爲然未識將來作何辦理也 
[工商部電請赴會]  
　　交涉使轉張季直周孝懷聶其傑周晉鑣劉錦藻馬君武朱佩珍周扶乩朱志堯諸先生公鑒本部招集全國工商大會前經通電各省推舉代表來京預議現據各省陸續舉定報到前來定於陽曆十一月一號假敎育部議塲開議查本會宗旨在徵集全國工商界之意見及其對於本部之希望藉定工商大政之方針關繫實業前途至爲重要非得富於經騐學識之人蒞會討論不足以策進行而收效果夙仰閣下熱心實業計畫宏遠特請到京蒞會指示一切俾有遵循實民國實業前途莫大之幸己備餐館專候賁臨敬布悃忱希賜電復工商部總長劉揆一叩諫 
[紅十字會之公電]  
　　上海去電北京袁大總統武昌黎副總統均鑒上海中國紅十字會開辦九年成績優美上月廿九號全體大會遵萬國紅會章程由會員公舉常議員三十四人復由常議員公舉總裁會長等以符定制而固基礎日昨常議會成立敬舉大總統　副總　爲本會名譽總裁吕海寰君爲正會長沈敦和君爲副會長全體歡躍尚乞俯准宣布正式任命昭示中外策勵將來至總會仍設都城滬會爲總辦事處曁議事部悉遵京滬合併章程辦理謹禀中國紅十字會常議員施則敬朱佩珍唐元湛陳作霖李厚祐郁懷智周晋　蔣煇邵廷松桂運熙葉韶奎施肇曾謝綸輝哈慶余之芹席裕福童熙張藴和金世和汪龍標貝致祥秋葆賢葉德鑫袁嘉熙洪毓麟洪肇基何守仁何亮標林志道徐華清丁榕王勳朱禮琦江紹墀同叩佳 
[國務院來電]  
　　中國紅十字會常議員施則敬君等奉大總統令佳電悉中國紅十字會成立九載聲譽日隆現在京滬合併壁壘一新諸君子慘淡經營成斯偉舉曷勝欽佩承舉鄙人爲名譽總裁愧不敢當吕君海寰沈君敦和爲正副會長尤足爲本會得人慶應即如法宣布昭示中外等因國務院咸 
[追悼救火會員預誌]  
　　内地救火會會員夏書林救火奮勇受傷殞命已迭紀前報茲定於陰曆九月十一日上午址時在救火聨合會公開追悼大會下午二時由各龍社友全體制服排隊至果育堂龍所恭迎夏君靈櫬赴西門外集義公所安厝聞届時政界及各團體均須到會追悼以彰勇烈而爨英魂云 
 
 
 

Page 7

 
 
[嚴查私運米石]  
　　江蘇程都督因滬上米價有增無減實爲奸商貪利販運出洋所致除令飭交涉使轉致新關税司查禁外恐有商輪民船偷運出口特電駐滬海軍司令部派令保民運船艦駛赴三夾水停泊凡遇輪商各船出口一律稽查有無夾帶米石情弊以保民食 
[規定撥用廟産之界限]  
　　上海縣民政長吳君出示曉諭云奉江蘇都督府頒發第五十三期江蘇省公報登載通令民政司案呈本届期敎育行政會議議决學校撥用廟産辦法照章報請採擇施行等情本都督查各地學款廟産易滋糾葛往往未明界限爭執多端或假公益以躪私權或恃宗敎而蔑義務實刖權各有界無公無私悉受法律所規定豈容以己意互相侵越彼此紛爭甚爲無謂亟應明定界限以資遵守嗣後各地方廟産除先經立案確定爲學務用者應歸該縣市鄉行政機關管理其先經立案之廟捐應繼續照繳向歸學校用者仍充該地方敎育經費外各不得非法相凌庶幾公益私權兩無妨害合行通令各縣民政長知照卽行出示曉諭所屬人民一體遵照此令等因奉此合行出示曉諭爲此示仰諸色人等一體遵照 
[英副領事致交涉使函]  
　　爲灘地升科事 
　　案查二千一百七十四二千二百十六號兩契前因請升灘地曾於一千九百零七年四月二十日送道核　嗣因該租主以該契有要用請爲發還是以尚未繳價入契於本年三月初九日復據該租主禀請繳升當經函致會丈局請歸前案辦理以符原案嗣准復函以該契前請升繳灘地旣係在新章未定之前現又復請繳升有案可稽是與改章後請升者有别應准按照舊章以每畆四百五十兩繳價入契以示公允請卽飭知等因准卽照飭在案乃忽於六月二十八日續准該局來函以現在升灘新章尚末規定由陳交涉使咨請江蘇都　規訂辦法俟有回文飭知庶可遵辦等因准此查該二灘地計升之時昔在改章奏案之先且會丈局三月十二日來函亦巳允准飭知有案今忽以新章尚未規定爲詞本副領事碍難承認請轉飭該局仍照舊章辦理以昭公允用特函致貴交涉使煩爲查照飭遵是荷 
[改良警政之議案]  
　　閘北警務公所蔣警務長前日午後傳集各區隊長曁各科長課員到所會議改良警政事宜一議巡士等級凡係本城畢業出身者一律以二級起餉他處畢業者三級起餉招募補充者四級起餉以示區别一議向章巡士服務满半年推升一級又頭級巡士有定額非有缺額不能推升辦法殊欠公允今將頭級額數取銷凡服務满一年推升一級第二級满半年即升頭級以資奬勵一議向章記常過一次者罰停升期三月今改爲記大過者罰停三月常過免罰以上所議辦法經多數贊成議决卽日實行 
[魚雷艇運送餉銀]  
　　駐滬海軍司令部黄總司令以長江一帶各口岸現皆泊有兵艦藉以防守而九月分各兵艦之薪餉若令來滬具　必多周折且查近來各處盜案甚多防務尤爲緊要是以命令駐泊各口軍艦不得調動所有應發薪粮已於前日派湖　魚雷艇裝運駛送長　一帶至漢口爲止分别發　矣 
[李旅長脱黨]  
　　陸軍混成第三旅旅長李英石前日致函共和憲政黨云謨前由沈君等介紹入黨蒙即認爲黨員不勝欣幸惟近來迭奉黎副總統陸軍部及江蘇都督等命令大致謂軍人入黨有關軍隊紀律函宜查明所屬巳入者令其脱離未入者勿再加入云云謨忝列戎行自應脱黨否則對於部下不足以昭信用爲特備函希將册上賤名卽日取消無任感禱 
[常熟逃逸監犯之名單]  
　　常熟縣監獄於本月五號逃逸各犯由該縣檢察廳將逃逸人犯名單移請滬防福字營飭探查拿已紀昨報茲悉劉司令長巳飭偵探長等按名查緝如能獲到一名賞洋五十元所有逃犯名單錄下朱榮泰夏金壽顧雙實順根林徐根和季本本趙壽廣蔣惠盡周關虎沈正鳴周　榮錢忠忠許榮榮顧根大朱春濤徐華廷王　章吳榮榮樊　大蘇大金周喜喜 
[光復後散出之軍器]  
　　各處　警商團需用器械前經江蘇都督通令應照陸軍部定章呈報請領不得擅自購備茲查自去年光復以後各處巡警商團民　等向上海民政總長領去搶支子彈爲數甚多當時多未報告茲　得細數如下婁縣泗涇鄉自治公所槍四十支南滙縣新場鄉自治公所鎗一百支子三萬顆嘉定縣翔鎭商務分　鎗一百支子一萬顆寳山縣羅店鎭商務分會槍六十支本邑三林自治公所槍一百支子五千顆本邑一路二區巡警局鎗四十六支子四百六十顆手鎗九支本邑十五舖商團搶四十支本邑南洋大學堂鎗五十支子五千顆　十九二十舖保安團鎗三十支子三十顆安定鎭民團鎗五十支守望保安團鎗七支（前領五支）曾澤民辦民團三十支刀三十把一路　局槍二百支子三千顆商團公會槍五百支南匯朱叔源槍五千支川沙廳横沙張雲錦等辦民轉槍一百二十支十二萬四千顆章豹文帶柱江陰槍五百支子十萬顆崑山方　鎗一百支灶行商務分會鎗三十支刀二把子三千顆涇鎭謝源深劉志清槍一百二十支子六千顆海昌斜橋鎭王祖詒槍二十支奉賢縣董事會戴壽樟槍四十支子二千顆崑山劦定縣安亭鄉董槍五十支滬地商團會槍九十支（前　十支）子五百排鎭海縣海晏鄉曹名駿槍一百支子二萬顆萬滙縣五團鄉董龔奎叙鎗六十支書業商團鎗八十支　再浦縣西岑鄉尚武團衞家壽槍五十支子一萬顆指揮刀三把手槍十二支子二千四百顆崇明沈芹等鎗四十支子二千顆三林塘商團槍二十支子二千顆塘橋區盛麟書槍二十支佩刀二十把子四千顆黄渡嘉青自治公所槍六十支子一萬顆錫金商會槍二百支松江軍政分　鈕槍一百支子二百顆崇明北義鄉陸振聲槍十支子一千顆常州民政長槍一百支子三萬粒支塘大生典塘市永春典塘市游大典吳家市道生典槍三十二支紀王鄉自公所槍三十支江灣自治會龐炳生槍五十支太倉州浮陸鄉董張福聨槍三十支海門商會槍四十支子二千粒 
[青村港航船遇盜]  
　　青　港航船主張蘭亭前日裝載搭客及貨物等開駛來滬挽間二　時經過南黄浦夏家嘴地方忽來盜船一只盜匪十　名一擁土船將張砍傷刦去銀洋八十元銅元十千棉花兩大包以及零星各物該航船旋卽來滬昨午將張舁至地方檢察廳報請騐傷勘强緝廳長立委陶檢察官督同檢驗員驗得張雙手雙足共受刀傷十七八處諭令自行醫治旋帶法警到船勘明被盜屬實禀復廳長移請警務長飭派警探分投查緝贜盜務獲解究 
[瘋人無可安置]  
　　地方審檢各廳成立以　迭向公共公堂爭回一切主權未逹目的而所有男女瘋人則已由公廨送免檢察廳爲之安插該　因無瘋人押所隨時轉送警務所收押現警務長穆君以本所向無寛大押所若須兼押男女瘋人不得不另行建築但經費支絀何能辦到昨已將爲難情形親向黄陳兩廳長面陳商議矣 
[查究勒索規費]  
　　市政廳西區區員訪悉西門外羊尾橋西首某宰牛作及硝皮坊内被人勒索費用並向新開牛坊詐取規費任意敲詐等情自應查禁以除惡習當卽布　該坊主着將受詐日期及何項私費來區報告以憑澈底根究如敢隱忍定予併究 
[地保不甘任咎]  
　　住居西門外九圖之周尚卿周尚文周紹庠三人前　唐受潘律師爲代理赴第一初級審判廳訴稱尚卿等有祖遺房屋一所坐落二十五保九圖基地方單向由同族周小弟執管其屋亦各自劃分居住不料近被小弟私將該屋盜賣於法商肇隆洋行得價銀四千五百元後因洋人欲轉洋商契據遂勾通該圖地保莫阿炳並賄以銀兩擅自盖戮致被洋人執契管業圍築竹笆遽將尚卿等逐出請　該地保莫阿炳提案訊辦等情當經廳長所集兩造於昨日委推事汪君審理原告周尚卿等由唐律師代理訴稱此事因該地保受周小弟之重賄擅自盖戳以致洋人得以轉契况該地保素知此屋條是總産乃並不知照擅自盖戮與小弟勾串盜賣無疑求請覆究被告地保莫炳延張象焜律師辯稱此項房屋被告祗知周小弟之業方單亦在伊手前清光緒三十二年將單祇押於信成銀行得銀二千兩至三十三年份向信成銀行　出轉抵與法商肇隆洋行計銀四千五百元後因到期不贖本利無着故由該洋人於宣統元年囑令盖戮欲轉道契當時被告因周小弟並不關照不允盖戮　該洋人控訴法廨經聶讞員傳訊以周無力料理又不出屋判令收押後由中人一再向洋人情商稍貼搬費遷讓過割姑會　周小弟前往盖戮轉契至周尚卿等亦由洋人逐出將屋圍以竹笆並非該地保之過所控得賄毫無憑証原告不應妄控汪推事判候函致會丈局查明該號道契册卷俟將詳細情形復到再行訊判 
[騙吞道契之辯論]  
　　鮑李氏控葉安夫騙吞值銀七千兩之道契由解判葉交七千兩人銀並保無保收押在案昨晨十時復經聶襄讞會同英翰副領事升座特虽公研訊先由原告代表莫肅律師上堂譯稱被告騙取原告之道契轉輾抵押業經敝律師函致四明永年兩處查明應請澈究據通和洋行西人矮黑逹司投稱此項道契係鮑念待戶名於　曆一千九百零二年山本行掛號註英册第一千五百三十九號去年復由郎孟松等持權柄單來行過戶並據錦記號主陶錦章投訴此單於前清光緒三十四年八月二十六日由葉安夫等携來抵銀三千兩兩月期满後轉抵與四明銀行鮑李氏供稱與葉安夫同居夫死六年共生四子一女長子啓瑞次子啓吉已早病故三子啓臣四子啓湘與一幼女在家次子生前由葉薦至鼎成莊學業因無保人將道契交與葉存莊作保詎被串騙轉輾抵與永年保險公司求請究追訊之葉供此項道契由郎孟松四明　抵銀其銀由郎取去交　鼎成莊經理杜養賢壯主徐幹卿等我則未得分毫利益且往通和過戶時鮑李氏與其次子亦曾在場由氏簽字杜亦出立收條交與李氏請提杜等到堂質証即能水落石出復由被告代表羅禮士律師與莫肅律師互辯良久中西官以爲時過午不及再訊判葉仍交七千兩人銀並保候補傳人証再訊 
[拐小孩之結果]  
　　拐婦陳陸氏包王氏羅陳氏王陳氏陳張氏劉王氏等近在揚州等處拐得男女小孩十四口匿居虹口相機販賣被美捕房捕頭偵悉派探將氏等與孩並劉王氏之姘夫吳阿榮一併查獲昨傳買主粤婦唐王氏唐黄氏唐梁氏併解公共公堂請究先由中西包探將抄獲之賣身據呈案並禀明十歲男孩陳連生九歲男孩小毛頭均有家屬到堂請領訊之買主唐王氏等延聖文律師辯稱均係買作子女並非販賣請將所買之孩給領訊之該拐婦等均直認不諱王襄讞商之美海副領事判陳陸氏押女所半年包王氏押三月其餘四拐婦各押兩月吳阿榮訊無串拐情事斥釋王黄梁三婦收買來歷不明之小孩亦有不是身價不追賣契銷燬並各罰洋三十元充公小毛頭交其母周劉氏陳連生交其兄陳蘭生分别具結領回餘孩併留濟良所候認所有各孩年歲藉貫分别如下（男孩）朱小十二歲青江人吉順九歲青江人小蘭子十歲揚州人裘紅生十歲寧波人（女孩）小四子十二歲揚州人小翠仔八歲漢口人小毛頭七歲揚州人妹妹六歲揚州人小明子七歲揚州人小妹五歲漢口人陸丫頭五歲寧波人王阿好七歲上海人 
　　又拐匪李玉明賴玉山江茂等拐得男女小孩三十餘口擬乘恒生輪船出口販賣其同黨多人並小孩廿餘口由水巡捕房　獲業己解送本城檢察廳訊辦李等三拐匪因帶有男孩劉長生高小連子李春仁等逃至百老匯路由　截獲一併解送公堂押候查究在案昨日復經中西官訊知三孩係在逃之賴炳祥拐來李等專事接送出口每送一孩得費洋五元判李押西牢四年賴押三年江押二年三孩留候函致檢察廳遣回青江原籍江等行賄一百十八號華捕洋一元即賞給該捕完案 
瑣聞 
[城内]  
　　地方審判廳民庭批示○張象焜爲李樹彤訴罌慶善案不服决定提起抗告　此案李樹彤爲前清浙江長興縣已故　縣文海内司帳上年文海以損慶善等拖欠漕欵函致前上海縣請爲傅追函内奴述帳幕　　彤可與對質此項信函曁李樹彤自稟任前清時代即不得謂之正式書狀本廳司法成立訴訟應按確定程序予豈能以函内對質二字卽可認爲有代理權如謂在收受第一次書狀時即應　下查民事訴訟律第一百零四條訴訟代理權有無欠缺審判衙門因職權隨時調查之并無應在第一次却下之規定文海身故在浙其家屬據李樹彤供已回奉天究竟此案終結如果　慶善等敗訴應繳之欵係長興縣官欵李樹彤是否領得後即赴浙料理官欵該官欵是否己由文海賠墊能否由李樹彤領回交付文海之家屬又被告提起反訴種種問題均於開庭辯論發生是以决定李樹彤應俟文海之家屬追認提出委任狀再行開庭辯論　呈謂爲與愚弄無異豈謂本廳不能隨時用其職權耶惟現據代理律師馮蔭樹沈啓熙抗告解除委任并請求按照民律第一百零四條第二項載審判衙門於訴訟代理權認有欠缺可補正者得定相當期間命其捕正并得據訴訟代理人之聲明使任費用及損之擔保或不使任擔保而暫爲訴訟行爲其終局判决非欠缺補正期满後不得諭知此項請求係爲使訴訟不致淹滯起見尚屬可行應候定期開庭李樹彤暫爲訴訟行爲其終局判决仍候文海家屬具到委任狀時再行諭知可也仰卽知照 
[南市]  
　　協緝逃犯○警務長據常熟檢案廳長派法警持文來滬聲稱該廳東獄政禁各犯忽於十月五號反獄逃去秦山猪等兩名因恐該犯等潜匿來滬請爲查緝等語當飭各區員諭令長警一體協緝歸案審究 
　　情節可疑○大碼頭信昌當經理閔瑞芝日前由松江來滬在人力車上遺失皮篋一只内有票洋一千餘元業由南區查獲車夫沈起園劉春一兩名訊不承認即由車站營業所長帶去詰問一過送請警務所預審在案昨日又有住居外馬路橋二百七十七號門牌之車夫趙金奎至南區　稱二房東錢三錢四同妻及塾師管三卽品鑑與子大谷子小谷子等於前晩棄家逃逸小谷子錢四向均拉　錢四先　多數鈔票令管三估看定係是案　証迨經派探往查祗有木　一只糖担兩副隨將管三之姪廣順帶區詰知管三家住江北鹽城縣西鄉顧家渡地方區員命移送警務公所歸案審辦 
　　不期而遇○向爲米業之衛幼康前次販運菜子一千担來申轉託　客何介春等經售於武進行計洋三千九百餘元詎被何出出李莫二人冐取吞沒分文不給昨日在棉陽里地方遇見向討不　以致互毆由巡士帶至東區送請警務所預審然後送　地方審判廳擬究 
　　偵探獲賊○浦東人周承聽前在十六舖馬路被積竊顧四榮即汝卿串同小崇明等多人夥竊洋一百六十元及衣服五件　區請緝在案昨由東區趙胡二探獲住是案正犯供認衣服質在振大典内計洋一元八角吊出原贓卽由區員命送警務所訊究 
[閘北]  
　　圖賣女子○王家宅住戶王月林控隣婦倪王氏華談氏圖賣伊妹弟子等情由一區解送警務所昨經凌司法長訊供一過判兩婦與女分别拘留候王月林到案訊核 
　　查究來歷○江北女子小玉子（卽金梅）被拐來滬寄與麟鳳里　周氏家前日因逼令學習女工該女不願潜至新閘橋投河圖盡當由船戶黄庭培救起送至警務公所即提顧周氏到案訊據供稱由郭周氏領來旋有顧萬華投稱該女由母親買爲養媳凌司法長以情節支離諭飭分别拘留聽候查明該女來歷再核　　先押半月○北新涇地棍莊念香張潤生等在西莊家宅搭檯演唱花鼓淫戲業經逮案前日由凌司法長提訊莊張俯首求恩判各押半月期满再核 
[公共租界]  
　　劃清權限○日商克門洋行控張家樑定做木橘紏葛等情前日午後由廨會訊兩造各延律師到堂代辯經關讞員訊得此項木桶係張所娶之日本婦人門田與原告前接向該日婦旣在日領事署註册則係日商控告日商應令原告赴日領事署起訴因卽與日領西田君會判張交原保候日領事署訊明究竟與張有無干涉再行訊核 
　　顯見情虚○陸子雲控曹鍾湖誘拐伊妻捲逃等情迭經公廨訊明諭歸晩堂訊理在案前晩由廨傳訊不到祗據保人曹式如投稱被告現往四川請另改期孫襄讞以該被屢次不到顯係情虚着賠原告洋四百元限兩禮拜繳案逾限卽由保人曹式如担任賠償 
　　　無恒産○邵祖蔭前代陸益修担保以方單向劉世貴抵借銀七百兩嗣因逾期邵忽以陸僞單騙抵累保等情控奉公廨於前晩提訊邵又不到祇據借主劉世貴投稱實係邵陸明串令邵先生具控係爲諉卸地步應請究追質之陸供求寛限孫襄讞以邰旣未到向陸又實在貧苦因與觀審西官英翰副領事會商着劉查明該被有無恒産禀候核奪陸因另案還押 
　　各執一詞○繆發記控同慶和酒店主袁加訓不理担保洋元等情前晩由廨傳訊先據原告供稱於四月間與錢榮奎合辦城内清潔局墊付經費洋三百五十元由袁提保嗣開辦未成不將所墊經費交還應請訊追質之袁供商人係担保開辦至於開辦後因辦理不善以致鄉人閙事由警務公所飭令停辦則與商人無干聶襄讞以兩造各執一詞判候函請警務公所查明究竟曾否開辦復到再核 
　　怙惡不悛○車夫陶大毛頭邱容年馬阿二因在虹口斐倫路攫取日人皮夾袋由廨訊押在案茲經捕房查得陶係過犯前在靖遠街搶取西人姜德鈔票洋一百三十元銅表一枚昨又解請王襄讞會同美海副領事復訊屬實判陶押西牢一年期满逐出租界邱押三月馬從寛省釋 
　　欺侮寡嫂○陳裕年與妻程氏紏同吕金愷至西華德路寡嫂陳王氏家内逼令其嫂同往南京路不遂將王氏所生未週歳之男孩搶去王氏報告捕房昨派包探將各人一併拘解公堂訊明以陳不應用强硬手段着押三月程氏與吕各押一月孩交王氏領回 
　　同族爭産○北京路壽康里寡婦陳張氏偕媳陳馬氏控族人陳廷銘阻殮掗繼等情昨經公堂復訊原告代表沃沛律師上堂聲稱張氏之夫陳子林兄弟三人子林居長無後例應由二房長子梓樓承繼惟梓樓亦己身故今秋陳子林故後應由梓樓之子爲承重孫而被告自做孝服並帶神主牌强行　繼滋擾是以控究訊之被告延穆安素律師辯稱承繼一層係屬民事應由被告另行起訴且第一堂係馬氏原告今又由張氏到堂爲原告其中定因馬氏與梓樓非正當夫婦無控告之權故啜使張氏到堂是時馬氏卽自行投訴年三十六歲與梓樓成婚巳十二年生有兩子氏係敎民在羅馬敎堂行成婚禮何稱不正當夫婦並由張氏投訴我因年老故令媳婦代至捕房控告孫襄讞商之美强副領事判陳廷銘交保具結開釋不准再往吵閙如違提究所存洋二十元發遠爭産一節着兩造另行起訴 
　　被告待訊○宋錫九控陳輅清不理抵欵銀三萬二千兩又王秋屏控僧人連生不賠損失等案昨由捕房將被告兩人傅至公堂分别交保過堂候訊 
　　遇事生風○匪人終　卿丁來富王阿根等專在英美租界内遇事生風擾害治安昨由捕房將三人拘解公堂訊究判押候查明所犯各案於下禮拜四訊究 
　　枉費心機○張連卿控李阿二汪德瑞將僞士騙洋十五元由廳判將李等押候查辦在案昨經中西官復訊屬實判李汪各押十天並繳洋十五元 
　　暫緩投案○美商德高洋行控黄文龍不還貨洋八百三十元業經公廨准飭傳訊昨晨黄延高易律師上堂聲稱被告現在漢口不及投質如堂上訂定會訊日期卽可函繳來滬中西官准如所請俟有定期再行知照該律師唯唯而退 
　　孩屍何來○昨晨蘇州河内浮來三四歲之女孩屍體一具由捕房撈起送至騐屍所經中西廨員騐明後飭地保收殮 
　　奔騰跳躍○馬夫陸阿東昨駕馬車至西華得路適三十六號電車駛來不及避讓馬受驚跳躍不止以致受傷甚重陸報捕房捕頭諭候查核 
　　逃馬傷人○前日下午復泰馬車行之逃馬奔至百老匯路撞倒小工陳阿根踏傷頭面由捕車送同仁醫院醫治再行查究 
　　何堪抵劃○劉阿來昨至武昌路向周陳氏索欠無著將氏之衣服被褥取去氏報捕房飭探著劉交還免究 
　　塌車肇禍○薛阿根之塌車昨在天潼路碾傷某洋人之足由捕併送捕房該洋人送公濟醫院療治 
[法租界]  
　　失火可疑○公館馬路鴻昌烟膏店保險失愼一案茲悉捕房已將在逃之店主徐榮卿店夥袁培基陸仲洲飯司吳金福等先後拘獲一併解請公堂隔别研訊先據徐供店係股開於六月問開張保有火險銀三千五百兩是夜之火起於二進房屋究竟因何失火因在夢中驚覺故不得知問官謂爾前在五馬路亦曾犯過火案今又重蹈前轍且捕房查得火場並無烟上餘燼祇有芝蔴料之痕跡情頗可歎質之吳陸等各夥均稱迨經驚覺勢已燎原莫可施救店中存貨多少實不詳悉惟生意確不甚好求察聶讞員以事實可疑候澈究核辦命一併帶回捕房分别管押再訊　　私設娼寮○工部局定章新租界寳昌路一帶不准開設娼寮茲有陸李氏在彼賃屋私開妓院爲捕房查知將氏拘解公廨訊究氏供因不知章程求請寛典聶讞員以該氏不應不領執照擅開妓院商之李副領事判罰洋二十元充公 
　　幸未燎原○菜市街某新衣店前日晨忽然失愼幸覺尚早得卽撲滅事後經捕房查知飭傳該店主婦王蔡氏至廨請究中西官以該店未保火險從寛罰洋一元充公 
　　控訴無憑○婦人陳榮桂因與姊妹行劉張氏卽張杏月爲房間木器用物糾葛以覇吞等詞具訴公堂經聶廨員准詞傅張質訊供不承認以原告所控無憑斥不准理將案註銷 
[時評三]  
　　古人有巧宦者富貴熱中無所不至時而威福自專時而脅肩取憐忏我不爲嫌掠我不忍棄我惟有隨俗浮沈以敷衍此身世之衣食耳 
　　夫如是能聲卓著到處逢迎棠蔭茇舍而去思留碑若以是爲我數十年之遺愛耳殊不知集貲歛錢僅僅一二人仰承意旨而咒聲大作早巳有洋洋盈耳者矣 
　　嗚呼吾不圖於今日某局長見之雖然亦曾憶及去年之辱我焉否耶 
來函 
　　周金箴致中華全國義賑會函 
　　中華全國義振會諸公均鑒屢承惠示匆匆未及答復甚以爲歉諸公以普救全國災黎爲宗旨仁人君子之用心志願宏大無任欽佩惟承推舉鄙人爲董事實不克當因鄙人現任商會總理上年整頓會章時全體議董公决以後木會不准代人招股及收募慈善捐款以清辦事之界限截在議案案爲定例正欲具函請辭董事之名又奉大啓報告本月十三號第一次董事會議决事件八條其第四條適與鄙人所處之地相違碍此外七條旣未與議亦未便謬加可否應請貴會於下屆開會之日將賤名取消當衆宣布仍由貴會登報通告以免貽悮實所感禱十月十五號 
[浦東體育維持會售券啓]  
　　本會開辦於今倐逾數月略有進步上星期日行正式選舉並經全體會員議决速籌經費創辦商團旋與新新舞臺主任協商准定於陽歷十月二十號卽陰歷九月十一星期日假座該舞臺演劇屆日全臺藝員開演拿手好戲共襄盛舉所售券資除一切開銷外悉充本會開辦商團經費此係籌備地方公益義務起見敢望各界諸君子届期惠臨該舞臺同助義舉不勝盻禱之至浦東體育維持會謹啓 
[温處籌賑會函]  
　　温處兩屬水患以青田爲最烈據知事葉正度君呈報浙江都督云八月廿九九月十七兩號山洪陡發霪雨兼旬隨波逐流直達毆江地界死者長巳矣其流離失所之民數達十萬有奇加以縉雲麗水瑞安永嘉等縣被災者不知凡幾小民何辜竟罹此厄言之可勝悼歎聞滬上諸善士業己撥欵助賑源源接濟惟災區甚廣來日方長刻下又有商學俱樂部同人徐乾麟等發起假定張園於陰曆重九日爲始賽會三日仿上屆遊藝賽珍會辦法時則金迷紙醉錦簇花團以賽會之良辰續登高之韻事於旅滬同胞有厚望焉 
 
 

Page 8

 
 
   
 
 

Page 9

 
 
   
 
 

Page 10

 
 
1 
自由談 
游戲文章 
[滑稽電報] [  何立三]  
　　冶游黨致青樓進化團電萬急青樓進化團轉各小報各妓院鑒福建路普慶里洪彩芬花容玉貌素爲各界所傾倒乃近來因被鴇母百般虐待竟於昨晩潛吞洋烟希圖自盡幸經房侍覺察竭力灌救得慶更生該鴇任意凌虐險釀命案殊堪痛恨似此蹂躪人道摧殘名花實與妓界前途大有關礙僕等聞此消息羣情憤激見聞所及不忍緘默乞持公論而白沉寃不勝感禱冶游黨本部温生等同叩蒸 
　　青樓進化團復電冶游黨温君等鈞鑒蒸電悉公等俠腸實堪欽佩敝團現正調查有無凌虐情事以便澈底究　特先電聞青樓進化團全體　侵 
[歡迎色鬼大會紀事] [  篤庵]  
民國元年十月某號妓界聨合會備花車彩馬迎色鬼於火車站汽笛一聲車輪停止色鬼下車黑冠黑衣革履西妝面龐微瘦腹笥便便羣執手爲禮有招待員送入花車各會員亦隨之至會所凡妓界人物所謂長三么二野雞花煙間者無不濃妝艶服列序相迎色鬼甫入門有向前道賀者有詢問安好者有叙别離情者有喁喁私語者前後左右燕語鶯歌色鬼目迷五色神蕩魂消會長請色鬼上演說臺略　鄙人自南至北歷夏經秋奔走香塵寄身花界以酒色爲性命揮金錢如泥沙前游黄浦共學同命之鴛鴦後作北行又效分飛之蝴蝶諸卿旣飽足於私囊鄙人亦快心而適意别來二月如隔三秋每望南雲之行色頓加北里之懷思累承賜書未及答簡實因俗事之煩心非尋花而遺忘也多多贈物己盈百寳之箱片片影容常佩九華之帳厚情遺愛愧謝良深今幸重逢叙歡尚及備有黄白之物聊爲宴儀之陳我後他先暫依秩序厚此薄彼在所不免尚望諸卿母含梅子之酸意致謂鄙人有如楊柳之無情千乞海涵幸甚幸甚演說畢歡聲雷動有以夜宴相邀者有拽衣强同行者色鬼左右爲難連聲致謝時己夕陽西下送鳴鈴散會色鬼亦駕汽車游於迎春清和等處矣 
海外奇談 
[河中失火] [  頌斌譯]  
　　英屬厄高斯省有大河一條綠波凝黛清氣逼天浮家泛宅之流往往垂綸其間以遂登鮮之願前月二十六號有漁夫一人清晨垂釣因寂寞無聊偶燃燐寸吸煙旋即投火於水初未介意詎料火燒波心如燃酒精瞬息之間河面皆火勢成燎原閱數刻始行熄滅鄰人前來觀望皆莫名其妙大爲訝異常時有一學士樊萊者對一般遲疑不决之人曰陰晴迭變輕氣上浮遇火即有此異狀而諸形學家現亦正在研究其理由考察其原因不知再有别說以解我惑否 
尊聞閣詞選 
[菊花] [  引聨吟社]  
　　繁華過眼刦成灰獨寄籬邊亦快哉新曆不逢重九賞孤芳先占小春開遭時屢受濃霜壓論品還將黄種推　海於今多熱客更無靖節入園來 
　　生涯淡泊自年年欲比梅花别　妍一樣生成高格　此身獨　寄籬邊 
　　幸逢陶令日相親蔵度追陪証夙因處士莫嫌秋影瘦秋風先瘦捲　人 
　　疎篱矮到支人家满徑西風夕照斜縱說風霜增閱歷耐寒畢竟讓梅花 
　　世人不作菊花詩只看黄花九日期從此蕭疏矮籬下冷烟殘月有誰知 
　　西風一夜早寒生人似黄花瘦更清送酒已無王刺史高人終古只淵明 
[舊重陽]  
　　更無人說舊重陽剩有黄花晩節香送酒不來白衣者如何亦把故交忘 
[去年之重九日] [  馮緒承]  
　　何來羣醜逞雄强半壁東南關戰場記得滬軍洪捷報不遲五日賞重陽 
[今年之重九日]  
　　　　洗淨慶鳩安一欄登高興未閘天故有心木風雨留將好景與人看 
心直口快 
　　彭壽松之罪狀昭彰人所共曉卽戮其身尚不足以蔽其辜而大總統反下命令褒奬之且又有授職之希望豈眞賞罰不明乎抑有不得己之苦衷耳使拘泥常經昧乎情勢不用權時之算遽興問罪之師則彭之身未必能誅而其黨羽爲禍必烈此大總統所以不用法律而用權術也安可責以平常賞罰之例耶 
　　勳位者所以酬有功也若不論其功之大小而徒問其人之存亡則得者不足以爲榮而冥冥之中必作不平之鳴矣日本社會黨曾有歌云彼大將胸間極光華燦爛之物原非榮譽之金鵄勳章乃爲最可憐之兵座髑髏三復是語可勝慨哉同心沈佩貞女士因歡迎萬國女子參政會代表在京湖南會館演說謂若不達到參政目的宜以一種手段對付男子未結婚者停止十年不與男子結婚己結婚者十年不與男子交言云云說得痛快淋漓的是英雌口吻然空言無補尚望女士實行其事躬爲提倡庶足以懾服一般男子而參政權可不勞而獲矣 
　　或曰沈女士固抱不結婚主義都民乃熊載揚想吃天鵝肉妄欲與之結婚以致大受彼美痛責熊亦太不自量矣 
　　推翻專制建設共和原爲人民謀幸福也乃民國成立以來百業凋敝民不聊生而一般革命偉人且逍遥津滬挾鉅資擁美妾作副家翁矣於是始知爲人民謀幸福者實爲自己謀幸福己耳嗚呼[  立三]  
戲評[  玄郎]  
　　趙如泉演紅面生戲摹架子處雖不及王洪壽之沉靜入神然較之夏月潤輩一味桀驁者有勝多矣前晩觀其古城會劇中配以王永利之張飛沈韻秋之蔡陽劉坤華之馬童處處神氣活現亦不弱於蕭國楨劉長林輩之一般搭當配角也趙上馬時繞檯馳驟威風凛凛坤華又在馬前翻騰跌撲不卽不離怡到好處摹繪坐騎跖弛小覊之情狀頗得神似聞張飛錯疑降曹不許入城又悉蔡陽隨後追至神情惶急中態度仍不涉凌亂深合關公之身分與蔡陽交戰時道白中（你再三的逼迫恕關某無禮了）紆徐摇曵說得儒雅之極惟此劇關張唱做正塲戲重在訓弟一叚割而不演未免不愜人意 
　　沈華軒足患瘋濕輟演多日前晩登塲演冀州城出塲一段白口純仿小楊口脗閉目靜聽直似楊猴登場惟檯步架子不甚活潑迅捷（足疾似未全愈）抱頭大哭時悲壯蒼凉深情若揭嗓子雄壯而欠圓潤此其不及小楊處也 
小說 
[短篇小說情絲] [  青溪佩玉]  
　　齊北曾生者倜儻有大志少時讀書目數行下年方二八而經典己畢繼以歐化東漸各種科學靡不涉躐鄰里視之爲千里駒即其父亦以千里駒自命任其傾向而未嘗一拂其意也後有某生蓬萊歸國極言彼邦之盛而歎祖國之黑暗於是曾生游學之念勃興然以平生未學鏠言遂奉敎於某生半載而語已爛熟遂與同里朱生飛輪渡江而結楊於三島之間矣 
　　荏苒光陰白駒過隙不轉瞬間寒暑三易而二生畢業返國矣二生形影相依同窗吟語抵足談心固習以爲常蓋朱生者資性敏慧年少而斐然能文暇則撫金戞玉彈琴自娱與曾生素善及東渡返里則情如手足交若刎頸况年又相若意氣相投眞一對翩翩年少絶世之佳公子也 
　　造物不仁冥冥有意未幾朱生抱時疫於床褥被榻之間曾生日夜奔波徧訪名醫而無效雖華陀再生亦當謂疾不可爲矣蓋病勢已急諸醫面面相覷而無言曾生見其形狀大駭不至恨已身不敏和緩之學從未問津以致良朋禍至而束手無策唯兀立無言似有神經病者然無何朱生忽起而呼曰我今休矣挽狂瀾於旣倒撫大厦於將頌唯我親愛之··其努力爲之勉旃勉旃我今休矣曾生聞之凄然淚下若痴若呆悲慘之景溢於眉宇而朱生復出其手大呼曰君當！！爲！祖！！國謀！漢！漢！革！革！新！！長呼而逝矣 
　　日月無光慘淡無色陰風捷凉愁雲满布窗外紅花因之而減色雞犬無聲垂頸而歎息者然噫際此萬籟寂寂　然無音雖木偶人亦當爲之歎息者也曾生悲不自禁涙珠奪眶而出歎曰千古不遇知己者有之而我幸得一知巳不幸爲造物所忌溘然棄我而去嗚呼哀哉 
　　讀我書者當知曾生年巳占鳳而中饋尚虚父母豈不欲抱孫雅欲不達兒意而生則未解情竇唯專心學問日與朱生揮毫弄墨談論古今終日不 
倦無意於温柔鄉裏也（未完） 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
 
 
 

Page 11

 
 
   
 
 

Page 12

 
 
   
 
