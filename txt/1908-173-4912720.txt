# 1908 - 173 - 4912720

 

Page 1

 
 
   
 
 

Page 2

 
 
   
 
 

Page 3

 
 
宫門抄 
　　五月三十日召見軍機吳郁生 
[論說]  
[再論于式枚奏陳立憲之謬]  
　　異哉。以考察憲政大臣之位置。而極端反對立憲。敢公然形之章奏者。其謬妄。至於若此。之甚。也上月二十二日本報揭載于式枚立憲正名摺奏雖電文簡略節取大意。而其言論之荒謬智識之頑鈍。固已辭而闢之。不稍假借。及今。讀原奏全文。乃知滿紙胡言。不值識者一笑。本不屑煩記者之評隲。然原奏洋洋二千言。扼其謬。妄　點。有重誣外人者。有欺謊朝廷者。有汚衊國人者。種種。關繫。皆與立憲前途甚大。請分别言之。 
　　何言乎其得誣外人也。當于式枚銜命抵德之時。德國君臣上下。備極歡迎。諮詢政治。詳爲剖解。彼猶以東。亞立。憲帝國之。大主人。重視中國也。不謂于式枚自稱叅校各國憲法條文。而曰『日本憲法採取普魯士爲德君臣所定名爲欽定憲法日皇所爲組織權限由朕親裁德相所謂法定於君非民可解故必正名定分然後措正施行云云』是特抹。摋彼中立法部之構造。而竊取單詞賸義爲扶植專制之手段。以此而誣彼人吾。恐彼人亦不肯承受也。一八七七年。德王召集人民所選之代表。齊至柏林。卒以多數之議决。改正憲法草案（憲法第五條帝國立法叅議院及代議院行之。制定帝國法律須有兩院過半數之投票）德國立。法部君民共同組織之精神。明明見諸歷史。明明載之法規。而乃引俾士麥法定於君之一言。塗飾。觀聽。可笑孰。甚即以日本言。于所稱欽定憲法。似矣。日本憲法第六條天皇裁可法律。即于式枚指爲由朕親裁之。原本。然第三十七條凡法律要經帝國議會協贊。第三十九條兩議院有一否决之法律案不再提出。是日。皇雖有裁可之權。要之立法權限。旣有協贊。又有否決。亦必由君民之同意者。淺而易見。今乃狃於裁可二。字置上下兩院於不。問舉其一。端遺其全體。是殆欲以中國帝皇。進而爲世界專制之大。魔王乎嗚呼。居伊籐。侯之境。地而蹈梅特湼之行。爲使原摺。一經譯刋西。報哄傳歐美。有不冷。語譏刺而更促以協力謀。我之機乎。 
　　何言乎其欺謊朝廷也此次考察憲政。上接五大臣考察政治之後。五大臣考察回國。卒有頒布立憲之明詔。于式枚考察伊始。即有反對。立憲之章奏。人之度量相越。何其遠哉。且其開宗明義。直曰憲法自在中國。不須求之外洋。果如其言。則去秋奉命時。何不早請收回成命。今春抵德時。又何不。奏報回京日期。乃必浪費數萬兩之巨資。跋涉數萬里之風。濤僕僕者不憚其煩。耶孟子之言治亂禮經之言節制。旣爲今日之急務。則各國 
 
 
 

Page 4

 
 
憲法條文。何勞叅較。憲政編查館開列條目。何勞決擇。乃必荒廢中國之聖經賢傳。博訪外國之。旁行文字。勞勞。者爲此多事耶。盖其身雖在栢林。而其言聲聲以考察爲過舉。于之心目中早。己有不奉詔之意。溢干言外矣。寃哉八月初二日欽派考察憲政大臣之上諭。（未完） 
專電 
[電一（北京）]  
　　某侍御奏叅資政院自設立以來己逾半載一切毫無布置難孚民望孫家鼐年老畏葸丁振鐸俞廉三景星尤以頑固著稱實難勝此重任請速另簡賢員接辦上副朝廷圖强之意下慰人民望治之殷摺上留中 
[電二（北京）]  
　　張中堂面奏功臣後裔業已破格施恩惟仍多置閒無事懇恩特予位置 
[電三（北京）]  
　　皇上病仍未愈電寄陳夔龍催令吕用賓迅速來京 
　　按此電可與雜記欄參觀 
緊要新聞 
[史御史請派大員編纂禮學北京]  
　　御史史履晋近上封奏略云禮學關繫重要宜專派大臣管理與法律館會同商訂以維禮敎孔子曰齊之以禮有恥且格自歐風東漸士民均以蕩檢逾閑爲平權以後必致潰先聖之大防岑春煊有鑒於此奏請開設禮學館乃開館以來尙未見一草案其纂修等官亦非一二迂儒所能勝任擬請專派大臣並選通儒帮同纂輯與法律館彙同商訂云云 
[趙御史奏請統一財權北京]  
　　御史趙炳　具摺入奏歷引孔孟論治之道及東西各國收稅之法略謂我朝財政之散　由於財權之紛各部經費各部自籌各省經費各省自籌度支部臣罔知其數至於州縣進欵出欵本省督撫亦難詳稽無異數千小國各自爲計蒙蔽侵耗大抵皆是擬請旨飭令會議政務處詳議一切租稅分作兩項一國稅以備中央政府之用二地方稅以備地方行政之用改布政司爲度支使每省一員統司全省財政出入征收國稅及地方稅直接度支部仍受督撫節制速照奕懃等所編外官制限一年内將各州縣主計官一律設立歸度支使管轄分收各州縣租稅各省地方匯欵若干用欵若干責成度支使每年詳細報部其國稅聽部指撥地方稅即留爲各該省之用如是則各省財政可一至於各部院經費應統由度支部收發不得各自爲計每年責令各衙門分造槪算書及預定經費要求書送度支部辦理如是則各部院財政可一然後通盤算定先事預籌海陸軍經費應如何指定京外官薪俸應如何平均振實業廣敎育應如何補助以收其效財政旣理萬事振興未雨绸頭品頂戴繆莫此爲亟奉旨會議政務處議奏 
[華德運煤鐵路暫緩開辦山東]  
　　華德中興煤礦公司修築運煤鐵路經郵部批准照辦在案茲悉督辦津浦鐵路大臣吕尙書以運煤路綫己由中興公司開丅購地恐與津浦路綫或有妨礙特咨行郵部囑該公司暫緩幾時俟津浦路綫畫定後再行開工辦理 
[京師近信]  
[管理處減薪函牘]  
　　郵部以現在鐵路總管處章程已經改訂日前致銀公司代表濮蘭德函略謂接准來函請將總管理處主席一員議員四員照舊給發薪水等情本部查新訂局章擬减半給發滬寗亦應一律以昭公允 
[工程師畫圖價值]  
　　京張鐵路總工程師金達近繪南莊至新車站地圖一幅計費洋三萬元現己禀呈郵部聞甚蒙陳尙書嘉許惟　費究嫌太昂云 
[營口火車近狀]  
　　營口至瀋陽一叚鐵路現將車脚大减以爲抵制某國南滿運輸起見惟以日洋一百元現價須值鷹龍洋一百十七八元左右收入之際未免太嫌吃虧昨己由郵部札行該路局須照日洋申算藉以彌縫短折 
[大理審訊逆案]  
　　大理院近日審問宛平縣民弑父一案逆子已認供不諱惟陷父以强姦媳婦惡名故經該院承審官提婦至案則婦供爲弑父人强刦而來并非結髮夫婦於是遂兩案並發云 
[外部電飭學生來京]  
　　外務部發駐日李使電云前尊處送來學生宋鍊所著之書本部現有向該學生面詢之處希酌給川資飭速來京爲盼並先電復 
[法使請查敎册]  
　　駐京法使照會外部稱敝國駐江西廣西雲南三省傳敎之神父查准入敎者之丁口財産數目均在駐省神父敎堂存册爲此特希貴部轉達該省督撫向駐該省神父查閱 
 
 

Page 5

 
 
[經綸絲紗廠糾葛近狀蘇州]  
　　經綸絲紗廠糾葛一事迄己兩年尙未清了前日曾將張履謙等禀奉商部批示登錄本報兹又探得蘇藩批示云所議廠租機本兩條係就老股一方面着想按之事實不無扞格難通之處即如此次租商期滿歸老股收回接辦接之於商局不啻接之於費商費商認定之數即爲接辦者應繳之數不獨積榖水利官欵固應先期預繳即續添老股加息學堂經費兩項亦應如數繳足總以每季繳到廠租銀一萬五千三百六十七兩五錢爲準其餘商務局地租牙厘局子花落地捐均應一體照繳不得絲毫短少且查當時費商租辦每年認繳五萬兩其代還祝故商欠欵六萬兩及續增廠租銀一萬一千四百餘兩本爲原訂租約所無實係貴紳等發起以七條要求大部責令費商一律承認貴紳等原禀亦有情願承認照辦之語費商旣允遵繳貴紳等獨不能勉爲其難乎自認之而自翻之無以昭信用己不欲而加諸人更無以服費商之心卷牘具在是非昭然自應仍照費商認繳各數分别繳解先繳後辦俾符原案至費商自置新機按照租約禀准添設並無不合且己增繳爐屋租銀原未便指爲私機先令撤除尤應遵照兩院憲批示由接辦之商繳還機價全歸承受一則减價而得全機一則墊本而不虚懸事出兩全本無用其調停要之此案原因甚爲複雜唇舌糾葛己歷兩年皆由姚　一人主使運動各老股被其牽涉大有欲罷不能之勢殊不知公司合股例以股本最占多數者主持一切姚　旣非息借之戶素無門望即上年貴紳等歷次具呈本無其名平空干涉跡近挾制其不安本分肆無忌憚之狀尤足略見一斑然此皆己往之事儘可置不深論早一日定案即可早一日接收但望此後經理得人廠務發達所償己多若沾沾於廠租之繳欵新機之價值彼此較量糾纏不清不惟費商情有爲難轉使公家受其影響即與貴紳等收回自辦本意亦復大相違背本司平情論事毫無成見惟念費商事事受虧老股著著爭先事關商政交接伊始若不議定辦法遽予承接將來枝節愈甚解決無期不得不先事審愼明白宣示周　商界領袖衆望所歸老股中不止貴紳等五人此外公正紳商力持大體者不乏其選應再查照指飭各節會同磋商劃清界限刻速籌解清欵一面妥議章程候司局核定再准接收承辦幸勿曠延自誤希即遵照並候咨會商務局查核辦理此批 
　　按兩廠老股股本即係紳富息借之欵在陸尙書祝部郎等經理時虧折頗鉅今以陸祝虧耗之欵加諸費商一人費固不能甘心而以老股股本大半耗縻於無形猶謂其著著爭先恐亦非公平之論也 
[東京通信]  
[神戶擬設華商分銀行]  
　　神戶華俄道勝銀行買辦袁子莊及歸化日本之華商周熊甫以各國流庽之華僑向無特别之金融機關殊感不便特請林文慶代表至上海與資本家李雲書商妥由周李兩君在新嘉坡設立銀行一所名華商銀行籌集資本金一千萬元香港得六成上海得四成本局設於上海總支店設新嘉坡昨又聞周氏擬在神戶設立分行 
[留學界之特待生]  
　　日本學校定章凡學生中有勵志好學成蹟良佳者每届試驗揭曉時必有一二特待生以示奬勵惟此項特典留學界人至今未與其選昨聞西京第一中學校有吾國學生兄弟二人蒞校以後成蹟殊佳尤擅英日二國語言素爲同學器重今夏學期試驗己列入特待生免納學費以示優異 
[留學界之敗類]  
　　山東德州府自費留學生屈某富家子也素有烟癮到東後仍日夜於旅館中私食日前爲該處警察所知排闥而入人証一併拘送檢事局頃聞裁判官已判定重禁錮三月之罪 
[河南雜誌社之風潮]  
　　陽歷六月二十三日東京二六新聞詳載河南雜誌社之醜歷史該社上事張鍾端王傳琳劉積學三人以醜行被人暴露殊無面目立於留學界特糾集同志於十七日在小石川清風亭開會剖白惟此事於留學界中傳播己久故張等雖一再强辨卒無有信其眞者日來留學界全體有開大會禀請公使懲辦之說 
[神戶留學人數]  
　　神戶留學界報告云該處吾國留學生僅有十一人神戶高等商業學校六人（浙江二湖南二直隸一）神港商業學校一人（直隸）關西學院一人（浙江）神戶女學院三人（江蘇） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[考察憲政大臣于式枚奏立憲必先正名摺]  
　　竊臣愚以爲憲法自在中國不須求之外洋近來訪察羣情詳加研究徧考東西之歷史深知中外之異詞中法皆定自上而下奉行西法則定自下而上遵守此實振古未聞之事乃爲近日新說所宗臣歷取各國憲法條文逐處叅較有其法爲中國所己有而不須申明者有其事爲中國所本無而不必仿造者有鄙陋可笑者有悖誕可駭者有此國所拒而彼國所許者有前日所是而後日所非者固緣時勢爲遷移亦因政敎之歧異惟日本憲法纂自日臣伊藤博文雖西國之名詞仍東洋之性質自爲義解頗具深心其採取則普魯士爲多其本原則德君臣所定名爲欽定憲法實與他國不同而論者乃以爲此二國憲法皆乘戰勝之餘威皆非通行之定制法儒孟德斯鳩之言憲法最爲和平猶以爲是專制之良而非立憲之正蓋雖不敢如法美之昌言民主而實注意於英荷之張大民權近見南中刋布之今年國民爲國會請願文一篇尤可駭詫有云今學堂布滿全國報館盤踞要津較日本明治二十二年人民程度不能比例又云憲政所以能實行者必由國民有一運動極烈之年月蓋不經此不足摧專制之鋒等語近日東南各處新學日盛逆黨濳滋此等訛言最易煽惑竊維各國立憲多由羣下要求求而不得則爭爭而不已則亂夫國之所以立者曰政政之所以行者曰權權之所歸即利之所在定於一則無非分之想散於衆則有競進之心其名至爲公平其勢最爲危險行之而善則爲日本之維新行之不善則爲法國之革命昔法之大將辣飛葉助美洲獨立成大功負盛名者也歸而不忍法民之塗毒倡言立憲欲以治美洲者移而治法而不知情勢之不同一發而不能收遂致滔天之禍即日本之立憲亦屢經擾動矣亂民四起異黨朋興其十四年日皇下書國中有人心偏進時會競速浮言相動之言有故爭躁急煽變害安處以國典之禁次年乃遣伊藤赴歐調查憲政又次年回國始草憲法當遣使訪查之際即政黨最熾之時而其十七年至二十年猶復嚴治黨員大石正己諸人相繼下獄後藤唱國家危亡之論星享受侮辱官吏之刑變動紛然僅而後定蓋法國則當屢世苛虐之後民困己深欲以立憲救亡而不知適促其亂日本則當尊王傾幕之時本由民力故以立憲爲報而猶須屢緩其期上有不得己之情下有不可遏之勢情勢所迫不得不然至於我國臣民本來無此思想中國名義最重政治最寬國體尊嚴人情安習旣無法國怨毒之積又非日本改造之初我皇太后后上曲體輿情俯從廷議特允非常之舉實爲莫大之恩迭降諭旨旣極周詳分定年期尤爲明盡應如何感頌奮勉以待推行豈容欲速等於索償求全同於論價况今之言立憲請國會者實爲利而不爲害且在士而不在民其所言報館學堂不農不工不商但可强名爲士未嘗任納稅當兵之責乃欲干外交内治之權至敢言監督朝廷又或云推倒政府讀詔書則妄加箋注見律令則曲肆譏彈胥動浮言幾同亂黨故觀於法國之事則知發端甚巨固禍變之宜防乂觀於日本之事則知變法方新亦人情所恒有惟須亟籌補救之策乃不至成潰决之憂惟在朝廷力圖富强廣興敎育用人行政一秉大公不稍予以指摘　端自無從爲煽惑之計至東南各省疆吏尤當愼擇有風力知大體者隨時勸導遇事彈壓庶不至别滋事端當此十年預備之期最爲大局安危所繫當使知上下之分須先明憲法之名日皇所謂組織權限由朕親裁德相所謂法定於君非民可解故必正名定分然後措正施行孟子之言治亂歸於正人心息邪說拒詖行禮經之言節制所以决嫌疑别同異明是非此皆先哲之至言實爲近今急務憲政編查館開列各條問自皆憲政應詳之事考察固須詳備决擇尤貴精嚴將來各處奏報到齊必須愼擇才賢詳加編訂於西法不必刻畫求似但期於中正無弊切實可行臣自愧迂疏濫膺考察不惟此日觀膽所係即是異時責備所歸自當博訪周諮正辭詳說斷不敢導揚異學附會時趨貽誤國家得罪名敎除俟考察各節隨時奏咨外理合先行恭摺具陳伏乞皇太后皇上聖鑒謹奏五月二十日奉旨會議政務處知道 
分類新聞 
[政界]  
[運司參案餘波揚州]  
　　趙都轉被參各節經何太守逐細調查回省禀報銷差惟在參案外而於鹽務地方有密切關繫者則莫如緝私營勇將廟灣塲游擊衙門擊毁一案是以何太守於臨行時仍將此案一再澈查以便一併上禀　憲歸案辦理 
[縣令索費撤任浙江]  
　　江西都昌縣周大令宗洛因征收丁漕延不批解考試學生畢業索費濫取經南康府朱禀由林　伯將其撤任以准補斯缺知縣唐華路飭赴新任等情己誌前報茲將朱太守禀奉護院批詞補錄於下據禀署都昌縣知縣周令宗洛征收丁漕延不批解考取學生需索規費各節如果屬實殊屬不知自愛老而務得希布政司會同提學司粮道逐查明飭令將征存正雜各欵銀米赶緊批解母任延緩一面由司將該員先行撤任聽候參辦 
[籌畫罪犯習藝所經費山東]  
　　濟南罪犯習藝所經前撫楊檄飭認眞創辦惟開辦之初各工廠成本計須庫平銀三千五百兩現由濟南府所屬各州縣每年認捐銀六百兩其餘不敷之欵由布按二司每月支給庫平銀五百兩 
[堤丁總局徵求條陳武昌]  
　　湖北堤工總局督辦李少東方伯以堤工要務旣經設局專辦凡從前種種弊端均應掃除現總局雖己嚴定州縣官修堤功過章程尤恐耳目難週昨特出示曉諭無論紳民人等但能確知堤工利弊均可各抒所見條陳以備採擇 
[湘处外官考試揭曉長沙]  
　　湘省法政官校前經撫部院岑堯帥查照憲政編查館奏定考試外官章程所有部咨以前到省之保舉捐納兩項人員由岑撫帥督同司道按日扃門考試現將各員試卷詳定甲乙凡取列一二等各員聽候分别差委取列三四等各員有差者應即一律銷差按照名次先後送入法政官校肄習巳於日昨揭榜曉示矣 
 
 

Page 11

 
 
交涉 
[日僧違約傳敎廣東]  
　　張督昨札行胡藩憲云查日本僧人安滿了仙藉遊歷爲名前赴雷州府屬地方違約私行設堂傳敎一事前次迭經照會日本領事官查禁旋據海康縣秦令廣綬電禀稱日僧安滿了仙奉給護照來雷遊歷私串棍徒吳家齊林妃坤尼姑修明梁明彩官世珍奉給護照來謠惑衆强佔職員顔學之承子顔元祐房屋等情查該日僧來雷數月聞宿娼飲酒賭蕩共費不下二千餘元全係尼姑修明等供給該尼姑等産業有限難遂無厭之求以致日僧和盤托出禀明係藉名遊歷私行來雷傳敎惟該日僧在雷歛錢不少現復禀請追償各費顯係訛索擬請憲台照會日本領事迅飭該日僧回省追繳遊歷執照驅逐回國以免滋事等情並據秦令將民人劉海章梁文彩尼姑秦勝明供詞及入敎章程証書徽章等件禀繳前來當查該日僧安滿了仙藉遊歷爲名前赴雷州私行傳敎己屬大違約章乃竟串同棍徒吳家齊等强佔顧元祐房屋物件並據梁元彩供稱該民花了百餘元日僧派充副董事給有金牌徽章一個文憑一紙乂據秦勝明供稱該僧勒人入敎索銀不遂動以洋鎗嚇放或用鎗打人等語是該日僧惑衆歛錢强横勒詐鑿鑿有據且查該僧章程内稱本敎信徒當共結團體如有横逆之施欺凌之事必當力爲護衛免碍進化設護衞郡等語竟與匪徒聚衆拜會之語無異似此違約煽惑種種不法非特擾害中國治安且於中日兩國感情尤爲大碍斷難稍容照請日本領事立即電飭該僧回省嚴訊究辦追繳前給遊歷護照註銷驅逐回國嗣後不准該僧來華遊歷以免滋事並批飭海康縣嚴拘棍徒吳家齊等務獲解省懲辦以昭烱戒至該日僧旣控吳家齊等欠交費用所有女尼秦勝明等供開該僧勒詐各節難保日僧回省後不飾詞狡賴並飭該縣迅將秦勝明梁文彩劉海章三犯刻日解省以憑指証各在案茲據署海康縣秦令將梁文彩劉海章秦勝明及續獲之秦李氏尼姑李修能陳程玉陳寳光等七名口押解來省聽候質証前來除照催日本領事電飭日僧回省懲究并先將該犯等票發南海縣查收一俟日本領事照復再行札飭該縣提犯訊明分别辦理外合就札飭札到該司即便遵照辦理 
[德人要求出售彩票漢口]  
　　粤人侯林掛德國洋旗在德租界出售點字彩票以銷洋貨爲名情同花會賭博并在華界出售地方官屢次禁止而侯林膽敢運動德人克來兒向關道交涉要求在華界出售六個月桑鐵珊觀察除照會德領事查照外一面禀請鄂督陳小帥核奪 
軍界 
[電飭查拿滇桂逃匪漢口]  
　　鄂督刻接軍機處電文略謂滇桂黨匪紛紛逃往長江一帶濳謀不軌匿居湖北者尤占多數誠恐乘機竊發先行電知請飭營弁嚴緝勿任漏網云云陳小帥接電後當即札飭陸軍統制漢陽協漢防營律遵照矣 
[密查鹽梟會匪揚州]  
　　皖撫馮夢帥訊據所獲會匪供稱揚州裡下河鹽梟係與該會匪同黨有暗中接應情事特派盧游戎元章來揚先往泰州東台一帶按名秘密查探 
[請將漢防營改編巡警漢口]  
　　漢口一隅市面日見推廣警勇合計七百名大有不敷分佈之勢茲由卸任夏口廳何石萊大令條陳鄂督請將漢防營改爲巡警營陳小帥恐有礙窒未便遽行批准一面札飭江漢關體察情形禀覆核奪 
[軍隊定期回省湖北]  
　　前月漢口攤民地戶相繼滋事武昌曾派軍隊來漢彈壓現届秋操城内兵丁將次赴皖而漢口市面安靖如常統制張虎臣禀奉鄂督陳小帥飭令二十八日調回省垣以資訓練 
[派弁勦捕梟匪鎭江]  
　　海州下蕩一帶近到有大幇梟匪肆行滋擾擄勒之事層出不窮聞日前匪目某甲率黨至下蕩王家集將富戶章成二人及黄姓船一只一併擄去聞成姓即用洋三百元贖回現已由當道派弁馳往勦捕矣 
學務 
[存古學堂擴充經費蘇州]  
　　蘇州存古學堂内班生六十人住堂肄業其外班生一百二十人以經費不敷暫令走課垷毛提學與陳中丞會商飭由牙厘局每月提洋五百元以充該學堂經费故已定期暑假後外班生亦准一律宿堂惟分内外二課而已 
[振華女學添招新生蘇州]  
　　蘇城振華女學校現擬添招新生不計學額以爲入師範科之預備所議學生程度以曾受代數敎育能作短論者入高等粗識文字者入初級定期六月初二日起赴該校報名准暑假後上課 
[畢業生不通文理揚州]  
　　兩淮中學堂畢業生孫增泰由運司申送蘇省師範學堂肄業乃該生於中國文字文理尙未解識現經毛學使移知運司一面飭令該生回籍補習國文毋圖倖進 
[方言學堂改辦中學江西]  
　　江西方言預備學堂現奉部飭撤銷所有該堂甲乙兩班學生程度尙高經林學使照會該堂監督舉行考試畢業分别發給修業文憑以示區别至學堂基地已遵照改辦中學仍准原班學生入學擇定下學期改名開學 
[法政學堂考試江西]  
　　贛省法政學堂章程限四學畢業每年期考二次茲届乙班學員第三學期丙班學員第二學期照章考試以覘各學員學業之進步特於五月二十四日舉行其應考科目列後國際私法行政法刑法商法民事訴訟法債權政治學中國政治交涉約章 
實業 
[擬加鹽捐充鐵路經費安慶]  
　　安徽全省京外官紳以皖省鐵路僅恃現籌米股米捐銀二三十萬斷難集事擬仿照河南紳士籌辦鐵路請將本省食鹽每斤加價四文成案于皖民食鹽每斤加捐四文充作路股 
 
 

Page 12

 
 
經費俟全皖路成後即行停收呈由郵傳部奏明立案現皖撫准部咨覆謂籌辦鐵路爲當今切要之圖本部自樂於維持惟鹽務爲地方要政亦應體察商岸情形再行核辦相應咨請查照斟酌見覆以憑核辦 
[照請撤去洋牌江西]  
　　江西省城合同巷益和洋貨店門面寬闊洋式裝璜經理美煙及保壽公司是以張掛洋商牌號由洋務總避照會商務總會飭令撤去經該會於廿三日開會提議准令撤銷以符約章 
[淮鹽行銷暢旺江西]  
　　江西督銷總局現因各處淮鹽暢銷所有淮揚來鹽裝運遲緩以致絶檔商民頗有爭先奪賣之勢經該局總辦王漢輔觀察電請端午帥飭令派輪拖省以濟要需 
[小販會議洋價寗波]  
　　甬江近來銅元異常充斥各行小販逐日貿易所收類皆銅元以之付償行欵揭算洋價每元須耗一百文有奇經紀小民無以謀生日昨闔郡各蔬菜小販一律會齊暫停貿易不赴各行販貨由各柱首至各蔬菜行預先聲明將來如付銅元應如何揭算俟議定後再行向行貿易 
[油業便議之衝突鎭江]  
　　桐柏油業因小本牙行跌價爭售破壞市面日昨在公所内會議整頓辦法詎意見各執幾致用武亦可見該業之程度矣 
[藥業齊行松江]  
　　松郡藥業因銅元日賤百物昂貴定於六月初一日起一例改爲洋碼價仍九折小洋照市就藥王廟東嶽廟各獻清音三天自此次齊行後有破壞規例者公仝議罰 
雜記 
[電飭大令赴京江西]  
　　江西玉山縣吕大令用賓醫學精良爲張香帥所器重前因聖躬違和薦充御醫電經林方伯飭令星夜來省所遺印務以河口同知童司馬燕謀暫行兼理現沈護院又奉電旨飭令吕用賓迅速赴京護院接電後巳轉飭遵照矣 
[商會宣告具領恤欵江西]  
　　江西省道生公司輪船前因失事溺斃大員及搭客多人當時案經議結賠恤撈獲屍身十四具共銀二千八百兩現經該公司呈奉撫憲札飭商務總會將此恤欵查明屍親具領經該會長於二十三日提議宣布並令各屍親邀保來會具領 
[禀追船主賠欵寗波]  
　　甬江興化帮前曾集股購置小輪一艘名曰福寗往來寗波福建等處延請胡乾康爲船主詎干某日由福建駛回寗波船至某處洋面忽然擱礁船即沈没經公司查得該礁向係著名無人不曉胡乾康漫不留意咎無可辭保險公司亦責令胡乾康賠償現該輪公司已向保險行取回保價所有短少之數胡早自認墊補嗣胡又一意圖賴該公司遂於昨日禀由鄞縣飭差立提胡乾康到案從嚴訊追矣 
[川漢鐵路總辦病故湖北]  
　　川省奏派川漢鐵路駐宜昌總辦費觀察道純測勘路　行至湖北興山縣境忽患中風病故當經興山縣令代爲料理棺殮昨己由宜昌府雙松如太守據情電禀路局知照矣 
[鄞邑又出搶案寗波]  
　　鄞縣黄古嶺附近吳宫地方戴姓家於二十七日夜突來盜匪多人擁入内室搶去贓物爲數不少當由事主赴縣報案邑尊洪大令旋即帶差親往踏勘飭差赶緊跴緝 
[旅漢粤商籌賑水災漢口]  
　　旅漢粤商二十五日接廣東平糶公所來電云東西北江水暴漲廣肇兩府崩去基圍二十餘處饑民百餘萬乞助當由會長韋君紫封柬邀同鄉籌欵振濟定期二十八日在茶葉公所開會聚議 
小說 
[言小說新三笑（六）]  
　　阿二道。這種熱人狠多呌我招那一個呢。枝山道。隨便你招那一位。他們是氣味相同的。阿二道。請敎他們要多少錢呢。枝山道他們多是愛惜名譽的人。若明目張膽。送他銀子。他是萬萬不肯受的。你就請請他們一頓大菜就算了。阿二道。你說明目張膽他是不肯受的。若暮夜懐金。他肯受不肯受。枝山笑了一笑說道。這我不敢說。阿二道如是說來。他們多是飯桶。只想吃打的。如開一次大會。請他們吃多少大菜。枝山笑道。你又說差了。他們主義。並不在吃打的。他們别有用意。阿二道。他們的主意何在。枝山又笑了一笑道。他們是别有用意我亦不好對你說。你亦不必深究了罷。伯虎道前日某處開會。有一人在門外哭。有人問他道。裏邊又不是開追悼會要你在門外哭泣則甚。那人答追。我曾經到過會數千次。即車錢不知抛了多少。前日某處開會公舉幹事員。我又偏偏舉不着。是以。今日此地開會不免見了傷心我就對他說道。你到會必定要演說的。若不會演說。雖去數萬次亦不濟事。那人又大哭起來道。我何嘗不演說惟我喉嚨不作。說一句必定要咳嗆二三。次方能再說。哩伯虎笑道。你休得悲傷。你雖去演說。你必演說得不好。故弄了長久。終不能出頭。你曉得演說的秘訣歴。聲氣要響。面皮要勞。說話要多。名詞要新。這四樣秘訣。是萬萬不能少一樣。你若不信。你看演說場中聲氣最響的人。現在得了一某鐵路車務長歴。那話最多的人。現在得了某社會長麽。那面皮最厚的人。現在謀開國會也得了五千餘票麽 
清談 
[中國之五色大人]  
　　中國人所最欣羡。最愛慕者。非所謂某某大人乎。 
　　大人何可羡乎。以其權大身榮也。自是人人腦氣筋。皆含一種大人之思想。 
　　雖然大人者。非盡人可爲也。必有其性質有其資格。始可爲大人 
　　今日之大人。與昔日異。昔則祇分三公九卿今也更分五色。 
　　且五色畢具一身。有一缺點。即不足以爲中國之大人 
　　然則五色者。果奚屬耶。曰鬚必白。頂必紅心必黑眼必黄巾必綠。 
　　閱者疑吾言爲笑罵派乎。請竟吾說 
　　脚靴手版。奔走鑽營。歲月銷磨。星球。迭嬗於是乎鬚白。 
　　由黄而白。由白而藍。由藍而朱。達於極品於是乎頂紅。 
　　利計蠅頭。趨炎附勢視綫所注。愈縮愈小。於是乎眼黄。 
　　駡由人駡。爲所欲。爲無聞無見。等若死灰。於是乎心黑 
　　姬妾盈室。穢亂宫幃。老夫　矣。不能有爲。於是。乎巾綠 
　　嗚呼中國之大人。如是。如是。别之爲五色。其誰曰不宜。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[短篇小說登徒子遊上海記（三）（賢）]  
　　登徒子和章華大夫坐着一輛馬車。進了名利棧。其時天色已晚。夜飯後。喚一個棧使引導。到四馬路靑蓮閣啜茗。但見粉白黛綠。擠滿人叢。兩人就窗口坐下。泡了一碗茶。登徒子東張西望。就有一個雉妓。上來兜搭。說道。（到吾家裡去坐坐）那個棧使道。這是揚州人。未幾。乂有一個雉妓上來。說道。（唔篤兩家頭到倪搭去俚啘）那個棧使又道這是蘇州人。章華大夫道。登徒兄。這種口音郤不像你在漢口聽見的你家你家了。那個棧使接嘴道。漢口倌人。這裡倒也不少。大半操着蘇白呢。登徒子道。這種是否書庽。抑是長三么二。那個棧使笑道。差得多了。這就叫打野雞。登徒子笑道。打野雞麽。若使晋國的賈大夫到此。只怕自巳老婆的美色。也要抛郤了。其時登徒子己經魂不在身。郤被章華大夫喝住。茗罷下樓出了靑蓮閣門口。順道西行。登徒子看看兩旁站立的雉妓。露出一副嘻皮涎臉的形狀。來走到胡家宅地方。一個雉妓。忽拉住登徒子衣袖。定要叫他進去。登徒子立定了脚。大笑道。哈哈。章華兄。（遵大路兮攬子袪）你的佳作。倒要實行於上海了。正在說時。回頭見一美少年。擎　一個白蘭花球。擲在雉妓的面上登徒子又嚷道。章華兄。這乂是你說的。（贈以芳華辭甚妙）章華大夫不說别的。只喊道走走。登徒子只好撇了雉妓的手。一直走至會香里。方纔回轉。兩人聨袂而東。那個棧使跟在後頭。比至大興里口。一老嫗湊近章華大夫。低聲說道。不要走了。我替你做個媒罷。章華大夫郤回了一句趣話。說道承你多情。謝謝。只要你們小姐是守貞的。没有做過不端事情。就煩你做媒也好。那老嫗一笑而去。登徒子道。這眞是野雞。宜乎其有雉媒呢。且行且語。霎時間。已經回至棧房。兩人又談了些嫖經。剛要就寢。那棧使忽挨進房門。一屁股坐下。（未完） 
本埠新聞 
[要事]  
[公廨寶讞員禀滬道文（爲西捕侵越權限事）]  
　　敬禀者竊卑廨駐廨西捕近來時常擅往男女押所向犯人查詢一切委員看役人等禁阻無從查此項駐廨西捕從前來廨之初迭經前升憲瑞曁關前委力爭撤回未獲然歷來在廨僅承值早堂捕房解案並不干預他項案件故亦歷久相安乃近來竟常常闖入男女押所擅行調查實爲侵權越限查卑廨女押所大都係知縣與各領判定年限之犯男押所大都係華洋各商控追欠欵之犯皆係照案判押並無偏倚即使其中或有寃抑亦應由該犯家屬上控憲轅該西捕毋庸顧問警察監押各有責成卑廨押所自有知縣曁押所委員陸巡檢端擔其責任該捕前往查看未知奉有何人命令且押所人犯除華務錢債控案外皆由知縣會同各領判定該捕此等舉動不特損碍中國之主權且亦侵佔各領之權限押犯之中保無不肖之徒見該捕前往查詢乘機顚倒案情飾詞聳聽該捕倘或聽信一面之詞代向問官要求平反必致枝節叢生此端一開流弊滋多理合據實禀乞憲台切商領袖領事轉飭禁阻實爲公便五月廿九日 
[飭查滬寗鐵路經過路綫]  
　　滬寗鐵路沿途經過各州縣所築軌道里數前奉郵傳部札飭查開在案前日滬道蔡觀察己通札各屬速將境内滬寗火車軌道路線計共若干里即行查明繪圖送候轉呈郵部察核 
[勘估修築馬路工程]  
　　楊樹浦川虹浜寳山路三處均擬修造馬路迭紀前報現由滬道蔡觀察札委寳山縣胡大令前往該處將應修應築各工程督匠逐段勘估插標紀認并着繪圖貼說送轅轉呈督撫憲查核 
[札催改良監獄興辦習藝所]  
　　法部以各廳州縣應辦改良監獄習藝所等事係爲愼重衞生起見迭經通行赶速籌辦在案茲查蘇省各屬詳報改良者袛有十之三四且皆敷衍塞責並不實力奉行餘均任意玩延殊屬不成事體日前咨行蘇撫分催各屬如有未經改良及未合格者應即遵照部章赶緊興辦報查當經陳中丞札行滬道分飭各廳縣遵照辦理矣 
[軍車傷人彙誌]  
　　聘白爾六號電車前晚駛至英租界南京路山西路轉角處將王阿標之束洋車撞倒致坐客某甲跌傷頭額當由印捕查見車送捕房轉送仁濟醫院醫治○四十九號電車前晚在美租界北四川路天潼路口將顧子興所坐之人力車撞倒致顧跌破頭額即車送同仁醫院醫治○昨晨十點鐘行人胡全松在英租界浙江路厦門路口被聘白爾三十號電車撞倒碾傷頭面及左脚由捕車送捕房轉送醫院○法界六號電車前晚馳至八仙橋有一坐客躍下跌仆氣閉逾時甦醒由捕送人捕房轉送醫院療治○昨日法界某號電車在黄浦灘撞傷賣凉茶之幼孩即送捕房核辦 
[格致書院四月分課案]  
　　（策論）葉鄭盛啟鈞鍾祚潘鶴年單騫單毓年施元濟李榖臣葉彭吳興樹吳淼章梅鼎程魯杞楊吉于長慶徐克承姚鍾藻朱寅丁沅高榯高時俊單肇蟾張熙徐世才錢效石蔣汝金王廷幹張成平盧福履許炳尉王錫韓謝熙廷程魯材方申伯顧駿錢戔鍾澍生喬增典兪慶華楊冠倫賀平曹楨吉祥武清楊秀鳳張樹聲姚培義姚培棪（算學）彭自邇戚慈親王汝成包文成錢霽棻丁義昌姚宗棠熊懿德張彭典陳起鵬無名氏共奬洋三十四元 
 
 

Page 19

 
 
瑣事 
[城内]  
[逆子釋出]  
　　鮑李氏之子鮑增祥違仵遊蕩不務正業該氐之胞姪仰山向其勸誡反敢毆辱控經一路一區巡官判押改過局在案茲據鮑李氏之婿姚根發具禀保釋勸其改過自新游正巡官准如所請判交該氐領回管束 
[姘婦突來]  
　　吳秀寳巳故四年現其妻方氐亦病亡突有方孫氏同子阿大來稱曾與秀寳姘識强搬衣箱等物吳妾沈氐赴縣喊控經縣令提訊孫氐又供本夫名方阿寳物故六年大令判孫氐交保查明復審 
[謁廟]  
　　道憲蔡伯浩觀察定於今日謁廟拈香除文武廟親往外其天后宫城隍廟吕祖殿風神火神等廟則委上海縣李大令海防王明府分别前往 
[道批]  
　　滬道批祥生燭皂有限公司職商　德生禀云該公司何時禀奉商部核准註册何時購置機器所製之貨銷路如何計共股本若干股東何人候移請商務總會查復到日再行核辦 
[官事]  
　　滬寗鐵路購地委員候補知縣劉芳曜代辦東溝巡防局縣丞嚴善增第四路一區副巡官李震東江　候補典史竇堃萬航　典史周宗翰縣丞葛兆蘭試用道大使周亮工吳淞司巡檢嚴善圻候補巡檢王建章縣丞完太璞吉林禁烟總局採辦委員兼調查事候選府經歷羅俊卿昨日均到道禀見 
[南市]  
[定期放假]  
　　南市商學補習會近日在小南門内倉場習練鎗法聞定於初三日放假商團公會亦定於初九日暑假 
[多一捐欵○南市大小各茶肆近因生意清淡招人說書昨總工程局特知照西南區各茶肆著令具禀報告聽候給照否則一律勒停聞擬分三等以六元四元三元爲率按月繳捐方准開說 
[違禁售烟]  
　　洪生碼頭某小烟館禁閉後仍私設烟榻招人吸烟爲總工程局訪知派令巡士拘獲店主某氏罰洋二元烟客某由罰一元 
[埠頭欠捐]  
　　李鴻泉去冬向埠頭朱鶴生訂定所有虹口頭　新閘各處之内河船只均歸渠經管認繳勸學所公費邇因延不繳費又欠　洋一百十元經朱控奉總工程局提案訊追李供地在租界未便經理判戒責五十下送縣核辦 
[追究姦拐]  
　　李阿福串同蕩婦張高氐即二阿姐誘姦孫朱氐之義女阿新一案迭經工程局孫明府審訊李供該女由張高氐之姘夫張錦坤帶往日本判令分别押交茲李已央人保出限一月尋交氏則發押善堂日久昨原告投催諭追保人交李到案再究 
[新租界]  
[拐案一]  
　　新閘路和樂里著名師巫大阿福即宋張氏與夫宋松山串同蟻棍蔡山在江北地方誘拐瞿王氐來申價賣與喬姓爲妻計洋一百二十元先付定洋三十元後被喬察出將王氏退還不允互相吵閙由探一併拘入捕房兩氏送新廨管押宋押候解訊 
[拐案二]  
　　新閘捕房捕頭飭中西包探至虹口西牢内提出犯人徐阿和吳如生兩名聞該兩犯前曾串拐唐陸氏賣於陳甘棠爲妾茲忽事發故提到捕房押候解究陳則由廨出單傳訊 
[英租界]  
[懸賞緝盜]  
　　公廨寳讞員接江陰縣移文並賞格一道因該縣北門外頭保兪家場地方叚姓家於五月初六夜被盜刦去首飾衣服等物尙未緝獲深恐贓盜遠颺移請協緝能將此案贓盜全獲者賞洋五百元拿獲首盜者賞洋二百元拿獲夥盜者每名賞洋五十元昨寳讞員巳飭知各警役並照會卜總巡轉飭各捕房一體協緝 
[包探司閽]  
　　福州路總巡捕房七號華探陳洪德辦公不善昨由卜總巡著陳降充虹口哈爾賓捕房門差巡捕 
[包探互調]  
　　福州路總巡捕房四十五號包探孫岳廷昨由卜總巡諭飭與老閘捕房五十號包探姜喬喬對調 
[巡捕毆人]  
　　南京路老閘捕房華捕毛德昌因兇毆鎭江婦人張氐爲捕頭查悉將毛革斥押候解送公堂訊辦 
[龜奴姦]  
　　兪正卿向在福建路小普慶里開设妓院茲因奸騙北京路荐頭季阿弟之妻阿寳由季控奉捕房將兪及其同黨華阿方一併拘入詰問兪華自愿於一禮拜内將阿寳交出昨捕頭以限期已滿尙未交出仍飭包探拘入候解公堂訊究 
[蕩婦圖盡]  
　　蔡福生在滬南某海味行爲夥與住居廣東路之蕩婦阿丙　識爲蔡妻聞知紏人將阿丙兇毆蔡遂不敢再往前日阿丙至滬南向蔡索取日用蔡分文不給阿丙忿恨回家吞烟圖盡旋經二房東查悉設法救愈 
[妓院違章]  
　　西藏路雉妓阿大會香里雉妓陳廖氐前晚在馬路拉客由探查見禀明捕頭請廨出單傳訊 
[竊賊就獲]  
　　夏阿毛與吳光耀在南路竊取洋人皮袋一只並支票洋二十五元吳已拿獲夏則逃匿昨由包探周志仁至法界緝獲寄押法捕房即回禀捕頭候請公廨出票移提歸案訊辦 
[美租界]  
[協探弔贓]  
　　法界壳件洋行出训沈某監守自盜將贓洋七百餘元寄存美界元芳路陳寳林家由法公堂訊明飭探至喜興路捕房請爲派　協弔 
[期票失信]  
　　舟山路某毛巾廠司事顧某投報捕房稱有劉新玉購去毛巾百餘打付下德大莊期票一紙到期往取則票根未到查劉巳逃匿請爲查緝捕頭允之 
[經理逃逸]  
　　吳淞路恆康押店被經理人吕瑪成私取洋銀一千餘元逃去由店主投報捕房飭探往勘 
[法租界]  
[定期會訊]  
　　法公堂自聶讞員丁憂銷差後已停訊九天茲新委代理讞員景毓華明府已將移交案件逐一查閱咨照會審西官定於今晨蒞廨會訊 
[賣票舞弊]  
　　電車賣票人某甲專事作弊近爲查票西人察悉送入捕房押候解廨訊辦 
[德人失竊]  
　　昨有德國人某甲投報捕房稱日前趁新濟輪船來　在該船房間内失去金四開鈔票等共計洋六七百元捕頭飭探往查見該船房間内祗有洋人兩名並無餘人即禀復請示 
[查獲竊賊]  
　　趙老紹張大扣子串竊銅香爐等物匿居小東門某客棧内由探拘獲盤詰據稱贓物已倩陳子英代爲銷去當即解　捕房押候究辦 
 
 
 
] 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
