# 1921 - 92 - 4917287

 

Page 1

 
 
   
 
 

Page 2

 
 
   
 
 

Page 3

 
 
時評 
[碼頭捐與洋涇浜章程（老國）]  
　　租界華人有時對於西人有所主張往往甚合於理而西人亦不以爲非然終不能聽華人之主張者則以按照洋涇浜章程華人本無此權而欲改此項章程又須經嚴重之程序故華人雖不願而無可如何發議者雖可論列章程之得失然在未改以前固不容意氣從事輕責他人之不公平因當時定此章程固得華人之同意也然近有一事不無疑慮碼頭捐貨價每百兩捐不得逾一錢此洋涇浜章程所規定自不容任意議增如果有不得不增之理自應按照該章程由各領事官與中國地方官會同商議必俟各國公使及中國國家批准方可實行亦不應由工部局議董單獨議决此事關於增加華人之負擔如華人可任意放棄則將來洋涇章程惟限制華人權利之規定可以援用而保護華人權利之規定將同虚設揆之當初設立章程之本意似不如是 
　　前海關監督曾以碼頭增捐之議函達總商會請求同意此極滑稽之事無論總商會不願贊成增捐之舉即願贊成而總商會之無權修改洋涇浜章程固猶之工部局亦猶之海關監督雖贊成無益也 
[專電一]  
　　北京電敎職員函各校長總辭職一面通電全國申明辭職理由一面發布宣言表示辭職苦衷學生會開緊急會議决派八校代表分謁府院質問政府對於敎育究否維持（八日下午二鐘） 
　　北京電國立八校學生代表張大陶等赴院請見靳派某秘書接見謂昨財政當局對於日前所允籌之欵承認儘速措齊辦法再宣佈衆問期限能否在春假後一星期内解决某謂此係財政當局之職責不能擅爲認定（九日下午七鐘） 
　　北京電專門以上各校長昨午謁敎次商維持敎育事不得要領四時謁靳談三十分鐘靳謂已囑財周設法月籌二十萬積欠分期籌還與前批手摺語無異 
（九日下午一鐘） 
　　北京電敎員總辭職後催校長各派員接替職務今日起不到校校長亦擬總辭（九日下千二鐘） 
　　北京電職敎員總辭職問題今仍無挽回法范辭呈已璧還聞擬再遞（九日上千十二鐘） 
　　北京電靳派王章祜赴津勸范歸京范謂政府對敎育前途無切實辦法誓不復返（九日下千二鐘） 
　　北京電徐願自本月起薪俸減半支領爲各屬倡（八日下午二鐘） 
　　北京電徐語靳裁各機關不如减薪俸經濟調查局因此可望緩裁（九日下午四鐘） 
　　北京電陸部通電各省尅扣軍餉不論多寡一律以軍法從事 
（九日下午四鐘） 
　　北京電參陸處訂新軍律（一）尅扣軍餉不論多寡槍斃（二）採辦軍械從中漁利槍斃凡目兵聚衆滋事拆毁警署毆傷地方警察槍斃每營目兵私逃百名者營連長撤差（九日上午十二鐘） 
　　北京電陳籙自巴黎電部捷克草約六條請核昨捷克代表韋垓訪劉存訓談中捷通好問題四點俄秘書阿夫訪朱鶴翔談赤塔難僑回華問題五點德代表華根納訪王張兩參事於舊外署聞中德商約因德約第二百六十條德國在華財產移轉於列强問題仍無結果（八日下午二鐘） 
　　北京電昨電外圑向中日兩國抗議軍人干預車務今日尙未送出因使圑尙須討論一次技術部總理詹氏電使圑謂此項抗議裨益於中政府甚大務使蒙匪不能由中東路得接濟（九日下午十二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電]  
　　北京電府據葉恭綽六日呈報、有線電加入萬國電報公會經過、并已得葡國郵電總署正式聲明、中國已加入一八七五年在俄京所簽之萬國電報公約、與在會各國享同等利益、中國認繳頭等國會費（九日上午十二鐘） 
　　北京電參陸處得蒙報、俄黨聞吾增兵、改攻爲守、烏得爲第一防線、叨林駐重兵、沿路築砲壘、架砲掘壕、要隘點安機關槍、候樹葉茂時、南防北進、（九日上午十二鐘） 
　　北京電陳毅電、江（三）（日）起程回京、留路邦道駐烏金、辦理恰退出兵民、及軍械事、（八日上午十鐘） 
　　北京電綏遠電庫來商民、魚（六）（日）已遣回原籍、（八日上午十鐘） 
　　北京電陳遐齡電院、蒙藏聯合、川邊益危、川中内訌、無力援邊、請示方略、（九日上午十二鐘） 
　　北京電曹錕電熊克武劉湘盧燾趙恒惕、請互派代表負責磋商大局、（九日上午十二鐘） 
　　北京電曹錕電西南各首領、互派代表、係吳佩孚原動力、吳有電致顧品珍、　牆之侮、終當渙釋、繫鈴解鈴、責在我輩、願擴充自治、進謀統一、（九日上午十二鐘） 
　　北京電湘省議會庚（八日）討論自治根本法總投票法、并挽留趙兼省長、（九日上午十二鐘） 
　　北京電津浦尙有未運出貨九萬四千噸煙濰路五月初可修竣、 
（九日上午十二鐘） 
　　北京電贛陳電、據粤探員報稱、粤軍首領許崇智、在北江又設圖贛機關、已與孫文要求妥洽、緣許願任粤省長被商民反對、迄難實現、故改圖贛、俾佔地位、近陳烱明不讓兵權、以保省長本職、因之許能自由他攻、不受牽掣、請卽電示預防方針、（九日下午六鐘） 
　　北京電旅京陜人得陜函、陜戰線東起澄城白水、西至岐山鳳翔、亘三百里、速呈政府撤陳督救民困、　　北京電直曹電、載漪已過鄭州、 
　　北京電閣議、（一）法部提直豫高審廳長凌士鈞許受衡、改實授、（二）内農交三部簡段書雲督辦海州開埠事宜、均通過、（九日下午七鐘） 
　　天津電青年會發起旅津全國校友會、定四月陷（三十）開成立會、 
　　天津電造幣廠被警包圍、聞因曹銳令鑄價値三十萬元之銅幣、爲接濟災區春耕之因利局基金、該廠以單鑄銅幣、損失過鉅、迨曹出巡返津、仍未鑄交、故令警包圍監鑄、現該廠長劉夢庚由京回津認咎、並將科長撤差、請限趕鑄、始將警撤退、惟外間則謂督署與借現幣發餉延未交納之故、一說、廠長乘曹銳出巡、私挪廠欵發覺、 
（以上九日下午十一鐘） 
　　香港電兩院趕訂總統就任禮節、俟日間金質印鑄妥、並與議長署名之證書、送請孫就職、 
　　香港電粤關收稅處、復遷沙面辦公、因西南關餘絶望、防生意外故　　香港電港紳劉某、昨大宴殷商百數十人、擬代粤政府貸數百萬、聞以包辦各種捐稅爲條件、 
　　香港電省報界今日停工慶祝、港各界則極冷寂、（以上九日下午七鐘） 
[公電]  
　　湖南省議會通電各報館鑒、前月歌晚、林省長離職出省、本會第七次臨時會、經於本月歌日開、魚日提出選舉臨時省長案、出席投票議員七十八人、趙公恒惕以七十八票當選爲湖南臨時省長、除咨請即日就職、並兼任總司令外、特此電聞、湖南省議會叩陽印、 
世界路透電 
[英礦工罷工之進行]  
　　八日倫敦電今日午後、首相喬治氏在下院宣讀彼與礦工礦主往來之文牘後切實聲明政府之行動、全爲消除談判之障礙起見、煤礦之毁壞、爲全國至要之問題、政府責當設法保全之、首相謂就礦工今日來函及昨日彼等之宣言觀之、礦工聯合會幹事部確欲任令各礦爲人損毁、蓋信此舉可以恫嚇全國屈服也、喬治氏繼復言煤礦毁壞、將遺害全國、即礦工亦不能倖免、首相復言運輸事務中止後之影　、於是乃宣布政府所議定之補救方法、急備軍將名爲防衛軍、且言今不欲調用領土軍、惟擬請前服役於領土軍之人、自四月八日起、應募服務、並將發表諭旨、召集携械之後備兵、首相末謂此次爭端、决不能謂其乃直接反對工資、實志在以直接行動、厲行違反國會議决案之主張、其影響將破壞民衆之必要資產、吾人今日實爲民衆之生活而戰、吾人應需用民衆所有之能力、首相於是乃正式提出召集後備軍諭文、　　八日倫敦電内閣各員之意、國家現遭空前之大風潮、所有防範計畫、業已佈置告竣、現信必可收效、陸軍部之乞助於能執戈之國民、已使民衆覺國家現處非常緊急之地位、蓋共產黨幹事部同時亦發表宣言書、歡賀三角聯盟之工人、衆心一致、並勸他等工人效法此光明磊落之榜樣、書末謂三角聯盟之宣布罷工、實爲革命旨趣之第一次切實表示、今於風雨飄颻中、有一綫霽光者、路工與運輸工尙未宣布罷工、或能有絶處逢生之望、聞克萊恩氏等現仍力謀溝通雙方意見之方法、湯姆士氏今夜曾懇請巴汀登路工勿作推波助瀾之行動、 
　　八日倫敦電首相在下院發表重要宣言、示明政府應付此次風潮之意志、日内將招募義勇隊、盡運輸等諸重要服務、並將招募特别警士、及組織特别急備軍、役期暫定三月、志在保護警察履行職務、海陸軍後備隊均經召集、 
　　八日倫敦電路工與運輸工决議罷工時、鑛工尙未會晤首相、首相昨晚依從漢德森氏在下院之建議、致書鑛工鑛主、邀之會議、先行討論抽水機問題、首相邸後與鑛工幹事部復有函牘往來、鑛工幹事部全體集商、未得决議、乃延會至午後、午後作長久之討論後、决議政府之條件、實爲重開談判不可消除之阻力、幹事部於是乃赴三角聯盟攷慮關於罷工决議之籌備、路工與運輸工已决議鑛工與鑛主間或與政府間之談判、若不復行開始、則三角聯盟各部之工人、應於四月十二日夜半起罷工、三角聯盟之罷工、直接受影響者、將有二百萬人、計鑛工一百萬人、路工運輸工各五十萬人、罷工事由三部之幹事員協同指揮、各區代表均已歸里、待候總部罷工之命令、窰工萬人、現因乏煤、停止工作、竇比之機器業、花邊業、印刷業、現均減短工作時間、路工並不熱心罷工、有一事可以爲證、利物浦里姆街車站之職員、電懇湯姆士氏阻止路工罷工、謂此乃過激黨之行逕、並要求投票公决、據謂利物浦路工之罷工者、將不滿百分之二十云、 
　　九日倫敦電海軍部已召集Ｂ字級後備隊、陸軍部已召集Ｂ字Ｄ字級後備隊、航空部請退伍之軍官援助政府、 
　　九日倫敦電路工運輸工代表今晨擬謁見首相、探詢有無調停實業風潮之機、 
　　八日倫敦電民衆對於礦工因减小工資不得已而罷工、多有表示同情者、但礦工幹事部之不允稍事讓步、則頗遭物議、礦工中今亦有倡異議者、今日全國礦穴代表協會决議取銷與礦工聯合會所訂之合同、協助礦主保全諸礦、而東北鐵路火夫協會亦决議照常服務、 
　　八日紐約電英國煤礦風潮、使證劵巿面、大受影響、金融爲之更緊、各國詢購煤斤者頗夥、不日將有大批煤斤運往世界各處、 
[各國近事記]  
　　八日紐約電據歐洲消息觀之、瑞典、瑙威、丹麥、均擬步武英意德土四國、與俄國訂結商業條約、據草斯科無線電稱、彼得格勒之船港、現方修築、俾使能容船五十艘同時裝卸貨物、華爾街漸覺近運入美國之現金、乃來自俄國、用以清理他國代俄所購之貨賬、及增進直接商業、今衆皆承認勞農政府之現金將散布於全球、無論何國、雖訂嚴密檢騐規則、仍不能阻其入境、 
　　八日華盛頓電據國會共和黨領袖宣丰之計畫、自五月一日起、實行取締移民入境、歐洲來者、亦在取締之列、參議員狄林漢氏擬在新國會提出威爾遜總統所不决之移民議案今擬加一修正文、凡移民均須乘坐美船 
　　八日華盛頓電本年冬季之小麥收成、據官場估計、可有六二一○○○九○九布希爾、此爲美國有史來最大之預料、 
　　九日倫敦電顧維鈞博士在孟卻斯德指導報載有一文、述及中國現局、頗抱樂觀、且以留英之中國學生日見增多、而英人復願多招之來、深爲忻慰、 
太平洋路透電 
[日礦工怠工]  
　　九日東京電蘆口銅鑛工人六千名、自今日起、處於鑛内、不事工作、高唱激烈歌、彼等要求承認所組織之聯合會、每日至少給工資一元八十錢、每日工作八小時、工作三年後、須付告退酬勞金、患病不扣工資、警察現衛守鑛地、謡傳諸工人將加開除、所謂全國鑛工聯合會者、内有煤鑛工人三千名、今其理事已赴鑛地願輔助工人、 
[日報界大會]  
　　九日東京電所謂東亞新聞家大會者、已於今日開會、中國代表與會者四十人、日本新聞家與會者三百人、 
[華僑總會火燬]  
　　九日東京電橫濱華僑俱樂部燬於火、 
[東俄赴美圑]  
　　九日東京電赤塔政府駐海參崴代表向芝加哥日報訪員吳德氏說明委員圑游美之旨趣、謂圑員爲工商界之代表、經係經濟性質、遠東民國需借欵二萬五十萬元分數年繳付、一部分爲現資、供政府需用、但大部份則爲農田機器與鐵路用品、經擔任借欵之國購之、政府予人以讓與權、開闢境内天然利源、而分享其利益、即以此所獲利益爲借欵之擔保品、 
[東俄近狀]  
　　八日海參崴電據赤塔消息、遠東民國財政支絀、所處國際地位、亦不安穩、加以工人等復不滿意於政府、故克拉斯諾斯奇柯夫氏大爲失勢、尼基福羅夫氏則勢力日增、組織混合政府問題、仍未解决、反對黨鑒於往日遭遇之困難、須得有嚴重之保證始允加入、共產黨則拒絶所要求之保證證、志在使反對黨在混合政府中佔次要之地位、軍隊怨望日甚、逃者漸多、 
[北京宴使記]  
　　八日北京電靳總理昨晚宴請英·美·比·丹·墨·古巴使署代表、甘白爵士亦在座、陪宴者有農商總長、司法總長、警廳長、喀拉沁氏等、宴時、曾奏舊樂、宴罷、演拳術、及大放熖火、其他各國公使則被邀於今晚聚宴、 
[外長辭職記]  
　　八日北京電外間復有外交總長顏博士行將辭職之謡言、政府已切實否認之、 
[帆船失事]  
　　九日香港電船政廳接有消息、謂華人所有之帆船興天、（譯音）由西貢開往汕頭、在鯉魚島失事、船中之人均爲昌興公司之芒梯格爾號救起、僅有華人四、駕一小艇、圖靠近芒台格爾號、爲浪衝覆、四人均遭滅頂、興天之搭客員役、均經載至吳淞、興天於莣臺格爾號駛離鯉魚島前、業已沉没、香港總督所乘以赴威海衛之開羅號、已開往失事地點、 
國内要聞 
[京敎育界罷工風潮擴大]  
　　敎職員辭職范總長乞退學生星散昨日（七日）下午四時、北京國立專門以上各校敎職員代表聯席會議、在前京畿道北京美術學校開第十二次最後會議、首由主席馬叙倫報告、同人要求政府於今日（七日）十二點鐘確實答覆之書、政府已毫無表示、置之不理、同人應否即照昨日（六日）議决、全體總辭職、僉以此次暫停職務、原非得已、政府已屢以虚言相紿、並無確切表示、是破壞敎育之責任、不在於敎職員、而在於政府、同人若仍虚與委蛇、不特易令國人誤會、且亦無以對莘莘學子、應即按照昨日决定、全體向各校校長辭職、並通電全國、申明吾人不得已辭職之苦衷、一面發布總辭職宣言、表明破壞敎育之責任、不在敎職員方面、乃政府迫令如此、隨即將辭職書、及通電宣言、付諸討論、略有修改、均經全體通過、一面又以電話向敎育部詢問、對於補發欠薪問題、今日有無確實答覆、隨接敎育部電話、謂總長已辭職、此層不能答覆、敎職員方面遂於昨晚將宣言書及通電發出、實行總辭職、此後敎職員聯席會議、將變爲辭職敎職員聯席會議、專以辦理催索欠薪問題、北京專門敎育、將益陷於零落不堪之境、聞昨日校長圑方面、以敎職員全體旣已提出辭職、特定於今日上午十時往靳總理私宅、請示辦法、茲啓者、此次同人等、請求政府切實籌定敎育基金、並准於敎育基金未籌定以前、先撥鐵路郵電等項的欵、每月二十萬元、充國立北京專門以上各校經費、曁清還積欠各校經費、政府始於上月二十九日空言答覆、經同人等再請於本月七日以前、切實聲明、乃至逾期、迄無表示、同人等維持敎育、心力俱瘁、政府旣無根本覺悟、學校自難存在、同人等公同議决、謹於本日敬向貴校長辭去敎職員職務、其職員事務、務請即日派員接替、逾期即不負責、先此聲明、至本日以前、同人等應支薪修、亦請於三日内掃數交下、專此布泐、順頌公安、二敎職員致全國通電、上海各報館轉全國敎育會學校商會農會工會鑒、吾國敎育、列於世界、譬若嬰兒之望成人、姁俞覆育、宜日不及、乃至近年、絃誦之聲、時絶於耳、甚如武昌高師、敎者學者、僕僕奔馳、遠涉京邑、瘁於呼籲、寗其職然、都城首善、宜樹風聲、專門以上、僅止八校、月費二十萬、以較千七百萬之政費、才及百一、而部發經費、初則愆期、浸成積累、各校困情、業載宣言、諒承明察、同人等暫行停止職務以來、轉瞬彌月、政府始以空言相紿、繼乃置之不問、然明欲毁鄉校、或異術而同心、伯魯之不悅學、寗有辭以自解、同人等職有專司、本可引身獨善、止以魯嫠之憂、遂犯子思之戒、今者爲國家維持敎育之心、遏而莫申、爲青年彌補求學之力、用而已盡、業於本日公决、向各校校長辭去敎職務、言誦子衿、可爲流涕、布之短語、尙乞省原、北京國立專門以上各校敎職員會代表聯席會議庚、三敎職員辭職宣言、我們上月十四日、停止職務的時候、已經鄭重的宣告、政府如果没有維持敎育的確實辦法、我們斷乎不願再和政府苟且敷衍、貽誤青年學子、近日我們屢次和政府談判、請他籌撥敎育經費、清還從前積欠、政府答覆依然是一句空話、我們要求政府切實答覆的時期滿了、政府依然不理、就可以證明政府實在不要維持敎育、兩三年來、因爲政府不肯設法維持敎育、我們在物質上精神上、已經受了很多的痛苦、我們所以隱忍着不肯决然舍去的原故、一則不忍抛開這一般純潔的青年學子、二則不願離開了我們多年所做的敎育職業、凡可以曲全的、都曲全了、凡可以遷就的、都遷就了、總盼望政府拿出點良心來、維持敎育、誰知到了今日、眞是山窮水盡、學校亦不能開門了、我們雖要含含糊糊敷衍下去已不能的了、我們再不忍犧牲着青年學子的寳貴光陰爲政府敷衍門面、爲我們敷衍乞丐的生活、我們實在慚愧不能忍着饑餓、去爲國家盡力於敎育事業、我們實在慚愧不能帮助青年學子、成就了他們的學業、我們實在慚愧不能夠特别想出一個維持敎育的方法來、想來想去、只有辭職的一路了、我們現於於四月八日全體辭職、以後怎樣維持敎育、全在國人了、 
國立各校敎職員、昨日實行全體辭職、已如上述、敎育總長范源濓、因病軀未痊、又値此次敎育界之大風潮、而政府諸人對於敎育經費一層、迄無確實辦法、特於七日向當局辭職、其呈文云、竊源濓猥以疏庸、謬膺隆畀、兢兢奉職、八月於茲、溯當受事之初、即値財政奇窘之會、興革旣無可施、維持亦難爲計、幸承鈞誨、兼協寅恭、各校之積欠、雖未盡償、按月之額支、尙能勉付、然其間籌措之艱、應付之苦、殊非筆墨所能殫述、而源濓黽勉從事、不敢稍自退沮者、以爲國家根本之計、必須盡力籌維、世局縱極冺棼、終冀有澄清之一日、艱虞困頓、旣非所知、宿疾孱軀、亦不自恤、惓惓靡已、職是故也、不意殫力自效之際、忽有各校停業之舉、維時疾痛方殷、變端猝至、中情媿憤、頗難爲懷、是以引咎辭職、肅詞上請、迺蒙派員慰留、給假調養、不得已於病勢稍退之後、再事圖維、無如措理、雖有端倪、結果仍難圓滿、財政之匱乏、已至水窮山盡之時、學界之恐慌、又非空言要約可解、而莘莘學子、光陰坐廢、更爲凋傷國本、戾拂衆情、抑源濓尤自疚心者、教育部之職責、本在策全國敎育事業之進行、比以各地秩序未復、事變紛乘、一切無可着手、方深引爲至憾、而首都咫尺之地、亦復不可收拾、至於如此、撫衷循省、寢饋難安、繞室旁皇、實難自解、加之久瘁之躬形神皆敝、屢病之後　精力彌瘏、覆思維、祇有再懇俯鑒下忱、准將敎育總長署職立予開去、俾免始終貽誤、稍减愆尤、無任感激屏營之至、謹呈大總統、 
　　至學生方面、自敎職員罷業後、學生還鄉者、頗不乏人、其仍留堂者、因距離原籍太遠、恐一旦敎職員宣告恢復職務、致誤功課、故在京暫待、近以敎職員停止職務、已閱三星期之久、而經費問題、仍無解决之望、故回籍者、現又加多、若再經一星期、政府仍無澈底解决方法、八校學生恐將一律回籍、各校本届畢業生、連日力向各該校當局請求提前舉行畢業考試、雖當局執意不允、亦必日日舉代表往謁、聞北大敎務長某君、因被本届畢業生糾纏不過、日前潛赴上海暫避、高師積欠廚房伙食費、已達萬餘元之鉅、幸該廚房是一富家翁、故能勉强維持至今、但不久學生必將有枵腹之虞、女子高師學生、據聞現欲轉入南高及南開大學者甚多、前曾去函請求、茲已得該兩校覆准、不過名額上加以限制、該項轉學學生如一星期後、仍無上課之望、即將分赴天津南京云、 
[自治聯合會之撤使運動]  
　　連日外間、對於蘇皖贛巡閱使一職、運動裁撤情形、已迭誌前報、茲聞各省區自治聯合會已於日昨分呈府院、詳述該缺應行裁撤理由、並致函王聘卿、請其貫澈初衷、務達明令裁撤之目的、茲將該會呈函原文錄左、（上政府呈）呈爲籲請將蘇皖贛巡閱使一缺、明令裁撤事、窮蘇皖贛巡閱使副使、自去秋增設後、李純未就職而出缺、蘇皖贛三省人民、即紛紛以裁撤爲請、本會亦曾推代表晋謁、陳述應裁理由、請以明令裁撤、嗣奉明令裁撤副使、而巡閱使一職、仍任命王士珍、查王士珍迄未就職、並迭請收回成命、裁撤該缺、伏念民國以來、除向無職守之長江巡閱使外、各省初無此種設置、即或有之、亦或以邊防重地、或以兵事要衝、蘇皖贛無國防關係、且非用兵省分、何須設此贅旒、此就官制論、應裁撤者一、國家多設一官、即多一種政費、人民亦多一種負擔、蘇皖贛三省、正苦兵多、以致民窮財盡、何堪再添一高級軍事機關、即令撥自中央、而政府正議减政、固有之駢枝機關、尙須酌裁、未成立之駢枝機關、何能添設、此就財政論、應裁撤者二、若以外間所傳、則蘇皖贛巡閱使一職、方有人從事競爭、政府之任王士珍、爲杜人之覬觎、而王之一再請辭、亦因外來之阻力、是留此一缺、反生轇轕、不如毅然裁撒、轉可弭患無形、政府省許多擘畫之勞、人民亦得食安寗之賜、此就時局論、應裁撤者三、况王士珍至今、尙以裁缺爲請、因勢利導、以一紙命令行之、本無機關、不待解散、缺尙虚懸、不勞廢置、除另呈國務總理外、爲此仰懇大總統迅下明令、將蘇皖 
 
 

Page 7

 
 
贛巡閱使一職裁撤、國家人民、交受其益、不勝迫切悚惶之至、（致王聘卿函）聘卿先生閣下、迭閱報章、聞我公於蘇皖贛巡閱新命、屢辭不受、並俯鑒國民趨向、及三省人士要求、一再請以明令裁撤、當今之世、患得患失、相習成風、民聽民視、悍然不顧、求如公之淡榮利恤民隱者、能有幾人、逖聽之下、欽仰曷旣、夫蘇皖贛巡閱使之設、本以酬李英威之功、旣非三省地方國防上或軍事上有設置之必要、而疊床架屋、徒苦三省人民、且野心家日夕覬觎、冀獵此位置以逞其欲、不設無損、設且有害、幸我公明達高潔、名義雖未廢除、機關尙未成立、乘此裁撤、省却許多手續、潛消許多政潮、况由公特請裁撤、只得當軸俞允、便可實行、失今不圖、縱令我自潔其身、而此缺猶存、終滋紛擾、在我公爲德不卒、在人民後患方長、敝會公同討論、仍乞我公貫澈初衷、務達明令裁撤之目的、旣紓民困、且弭政潮、受賜者不止三省人民已也、臨頴不勝迫切待命之至、 
[張口戒嚴中之蒙事]  
　　庫亂蔓延、日甚一日、而政府竟一籌莫展、長此遷延、必至不可收拾、據昨日某方面所得張家口轉來探報、東蘇尼特與黑爾根交界一帶、及二連哈拉圖廟等處、均有股匪出没、專事刦掠馬匹、日前適有漢兵百餘名、經過上列地點未加防備、致被該匪殺戮殆盡、又桑旗游各吉廟一帶、現亦有俄蒙匪百餘人盤踞肆擾、由蒙人達懷梅爲首、號召徒黨、日聚日多、該處毘連内蒙、距熱屬經棚縣、僅數百里、難保不潛入擾害、聞援庫司令部業飭察東李鎭守使、加意防範、並聞張埠業於三十日正式宣佈戒嚴令、任命參謀長王茲棟爲臨時戒嚴司令、關忠和何忠二人爲副司令、又對於外人則由交涉使發表戒嚴附帶令、其内容如下、一外人旅行者、退回京津方面、二設有商店者、不得在巿内自由游行、或旅行於蒙古方面、三對於輸入貨物、一律嚴行檢查、 
　　援庫第一支隊袁天順所部、自庫倫失陷後、原擬退回叨林、嗣聞叨亦不守、乃與高在田所部會合一起、繞道向綏遠境内退却、業於上月三十一日行抵綏屬烏蘭腦包、即在該處暫駐、袁支隊長先帶衛隊十餘人、於東日抵五原、特電援庫司令部、請示進止、現經張景惠覆令整隊開往察區豐鎭陶林商都一帶、暫駐休養、聽候後命、 
[新銀圑文件披露（二）]  
　　（四）美外部致日本大使館節略、（一九一九年十月二十八日）美國政府接讀一九一九年八月二十七日節略、業經詳加考慮、貴大使稱、日本政府贊成並追認認一九一九年五月十一十二日美英法日等銀圑代表在巴黎會議組織在中國投資之國際銀圑時所定之議决案、但附以下開條件、該議决案之贊成及追認、不得視爲或解釋爲有損害日本在南滿及東内蒙所執有特别權利及利益之作用等因、本國政府切實研究、此項提議之後、自覺不能容許關於南滿東内蒙之條件、所擬保留、只能視爲對於投資計畫、含有要求政治專利之混用、其他有關係政府之對待、此項計畫、莫不以大度無私之精神、並以僅就所能解除一切擾亂政治之動機爲目的、設若加入銀行圑、要連帶承認一種利益範圍主義、比前清帝國勢將分裂時代之施行於中國領土者、尤爲深奥遠慮、則本國政府從中國正當民意方面或從列强在中國利益方面觀察、必以此爲不幸之事、只可認大日本政府之持目前態度爲有誤會銀圑目的之處、以爲其他政府、故意侵犯日人在所開區域現有之利益、其實並無此意、稽之五月十一日合同條文、自可了解、查合同第二條稱、只共同承辦現無確切進行之實業事項、此種句語、顯然將現已經營而成爲產業上利益之事業者、一切除外、（例如南滿鐵路四鄭鐵路撫順煤礦等、）并不妨解釋爲亦將延長已辦鐵路之現有優先權除外、（例如所擬四鄭鐵路之延長至洮南、曁吉長鐵路之延長至會寗）設使日本堅持保留、只爲保護其現有權利及利益計、則銀圑之無意侵犯已辦之實業事項、或押無意希望合辦日人現有之延長鐵路優先權、苟有以使其切實明瞭、似足以保存一切正當利益、諒大日本政府對於某種指定事業除外之理由、自應完成滿意、本國政府不能容許地理上保留、以其無益、徒滋紛擾、誠非銀圑意料所及、然望大日本政府、以無損害日本正當權利或利益之充分保證、仍可令行其本國銀圑加入新銀行圑也、一九一九年十月二十八日、華盛頓外部蘭辛、（五）日本大使館致美外部節略、（一九二○年三月二日）去年十月二十八日、美國政府關於組織新銀圑之節略、業經日本政府愼重考慮、按美國政府之意、似覺日本關於南滿東内蒙之提議、不啻要求政治專利或建設利益範圍、日本政府願意開誠、將其看法一再列陳、以明其提議之宗旨、並請美國政府對於此問題再加考慮、由此事之性質言之、南滿與東内蒙毘連於日本之高麗、與日本之國防及經濟生存、有甚密切特殊之關係、該各區域内舉辦事業、常致牽涉日本安危所繫之問題、此日本所以在該各區域内、有特殊關係、且在該處建設各特殊權利也、日本政府於組織銀行圑之用意、並無誤解及過慮之處、且亦樂與有關係各國按照此項辦法相與提携、以增進中國大局之幸福、然若如銀行圑組織之提議、僅爲商業上之理由、竟欲開放日本經濟生存上及國防上有生死關係之南滿東内蒙各區域之事業、以供國際資本圑之公共活動、恐非所以顧全日本治安與安全之道、職是之故、恐不能得日本輿情之贊同、去年八月二十七日、代辦使事出淵會晤貴國外務第三副卿時、已將此項理由詳述之矣、不特此也、近日俄國局勢之發展、實於遠東有不良之影響、爲日本所引爲重憂者、蓋西伯利亞之情形、近日發展之遠、頗更可驚、不難發生危重之局勢、隨時可危及日本之安全、及遠東之治安、或使亞洲之東部、全爲極端派勢力所蹂躪而後已、日本政府鑒於此種危急之朕兆、爲遠東及日本之利益起見、更覺挽救辦法之不容緩、今南滿東内蒙適爲此種可怖勢力侵入、日本及遠東之門戶、將由此而危及其安全、日本政府深信美國政府苟鑒於日本在南滿與東内蒙古之生死關係、非他國可比、必能洞悉情形、知日本因國家與人民生存所繫、不得已而提出特别且正當之保留也、（未完） 
[陜西陳劉衝突]  
　　陜局近日以來、戰雲復開、頗惹起國人之注意、日前靖國軍首領于張兩氏曾通電全國、聲明陳樹藩破壞陜局、擅啓釁端、茲經調查所得、陳劉之暗鬭、實爲此次戰事發生之一大原因、查趙樹勳爲靖國第五路之一部、駐紥澄城、陳樹藩久欲收撫不成、而劉鎭華爲擴充勢力計、藉其時機、暗中派員表示好意、趙頗爲所動、並許其仍駐原防、事已成熟、陳氏遂起醋意、乃密遣駐同劉旅潛師襲擊、趙不及防、遂棄城而走、劉氏亦因之憤激不平、適陳又遣張鴻遠攻擊劉部駐紥鳳翔之郭堅、已在岐東一帶、接戰數次、勝負雖未决、然陳劉之間、表面上已難敷衍、且郭自開戰後、屢向劉鎭華求援、劉乃派柴老八帶隊前往、已於前月二十二日在岐山益店與陳軍接仗、又聞陳劉均將所有隊伍、調集省城附近、從此陜局又生一大波折、于陳之戰未終、而陳劉之爭又起、糾紛愈多、解决愈難、不知政府於陜局、亦一念及否、 
[長江重心移鄂說]  
　　川北湘西最近又發生戰事、政府日前特電王鄂督、請其就近調解、王督接電後、除派王仲笙赴川、陳某赴湘、晉謁兩省當局、竭力疏通外、並分電黎黄陂張南通等、擬發起國内弭兵會、惟至今迄未得覆、現王又於冬日致川省熊劉各一電、詞意均同、略謂、迭奉中央函電、令元調解川湘内訌、元何人斯、敢膺重任、顧以時勢所迫、不得不披肝瀝膽、陳述於執事之前、貴省連年兵爭　瘡痍滿目、民困未蘇、財力枯竭、若合羣策羣力以撑危局、猶恐不能彌縫於萬一、而况政變紛乘乎、明達如公、諒能共體時艱、雙方讓步、早决大計、設再遷延不决、禍變日深一日、以後將求有今日而不可得、大好河山、已非我有、彼時雖悔、噬臍何及、務祈諸公本救民之心、破除成見、以奠危局、除派王諮議仲笙赴川吾謁外、謹此電達、同日又致湘軍總司令趙炎午一電、略謂、執事對於湘中各派、似宜曲爲安撫、若李烈鈞盤踞湘西、請兵增援、刻正籌畫進行、中央欲以閻師移湘、而仲珊子玉、均不表贊同、現擬由鄂抽調一旅、聽候指揮云云、聞四日軍署會議、王督曾提出師援湘議案、交衆討論、結果如何、因關軍秘、無從懸揣、 
　　原王占元之不憚麻煩、而願爲中央斡旋川湘政局者、蓋有增高一已地位之作用、鄂省綰轂中原、自李純死後、長江重心、漸有由蘇移鄂之趨勢、最近六省聯防、與七省會議、外報已喧傳殆徧、雖去事實尙遠、然欲利用鄂省地盤、以與奉直成鼎峙之局、則爲不可掩之事實、旬餘以來、除粤省不通使問外、若桂之林虎、滇之袁國華、川之袁鼎斯、黔之王裕華、湘之趙鉞、贛之周蔭人宋梅頓、先後蒞止、各有所負之任務除贛代表所協商者、（一）爲贛鄂聯防、（二）爲請代促王士珍從速就任、（三）爲聯合斡旋湘省北歸不含有求援臭味外其他如滇黔湘皆有關於内附之協商桂則懇代轉求中央實力接濟川除商川鄂聯防外並陳述川軍驅逐劉存厚原因致謝調停厚意簡括言之幾無一而非仰助於鄂王氏之於各代表亦無不極意聯絡使各滿意而去以故南北漸注視綫於鄂而中央亦隱視鄂與奉直有同等之資格此曹張王同時被召入京所由來也軍閥專橫於此可見一斑 
[湘省制憲案之發展]  
　　湘省制憲案自上月二十日經起草各員分組擔任後迄今不過十餘日即已全部脫稿理事王毓祥已交付油印以便自行審閱俟審閱完畢即作爲草案成立移交審查會審查 
　　王儒堂博士亦經自治籌備處聘任起草博士雖經來湘然以尙有外交經手未完事件故信宿即返惟其去湘之時曾約於草案告成後再來省一行昨自治籌備處以草案業經脫稿應請博士踐行前約來湘指示已急電博士請速命駕矣 
　　蔣君百里爲軍事專家曾任保定軍官學校校長學問淹博志趣遠大歐戰以後又經前往戰地考察一切旅京湘紳熊秉三汪頌旣年等以其自外歸來所得必富故介紹來湘擔任起草頃蔣君以草案成立職務已完原定二日離湘因學生聯合會歡迎於三日到會講演勢所難辭爰决於五日首塗赴岳應岳陽學界之請講演一日再行赴漢趙總司令已飭長岳路局預備專車歡送矣 
　　草案旣告成立不日即須召集審查會審查惟審查員人數旣多非有人從中疏通意見何能一致前此熊秉三來電曾許擔負疏通任務現趙總司令以審查會不日開幕爰特電促熊氏早日回湘聞熊氏已有覆電謂月杪可以抵省 
　　自治籌備處以自治籌備簡章曾規定於總投票之前得派人分途講演現距總投票之期爲時業已不遠關於宣講事項應即設法進行除將各縣士紳各派一人作爲各該縣宣講特派員外並訂定自治法宣講規程十四條通函各知事各籌備分所遵照聞規定宣講時日係自投票前十日起至投票日止每縣得派十二人至十六人分赴各鄉各巿鎭墟塲宣講其宣講範圍以自治法草案曁本法緣起效用）及將來對外一切關係爲限不得涉及自治以外各問題云 
[南京聯合運動會紀（二）]  
　　今日（八日）爲江蘇省立學校第六次聯合運動會之第二日上午七時各校男女學生即聯隊至運動塲按指定地點排立八時胡敎育廳長曁省署敎育科吳科長及各項職員先後蒞塲督軍代表劉參謀長玉珂總司令宮邦鐸副司令王桂林均相繼至遂奏樂開會運動員依次表演本日男女來賓較第一日更爲踴躍統計不下四五萬人塲中幾無立足地幸男女糾察員維持得力秩序仍未見亂十點三十分齊督王省長由中正街公用講演廳散會後相偕到運動塲參觀省敎育會沈恩孚君亦由滬携帶獎品到齊督十二點十分返署王省長至下午六點給獎後始返署上午十時全省童子軍舉行會操由總敎練顧拯來君聘請金軼倫曾偉李啓蕃三羣爲評判員童子軍會操人數共計八百九十五名適督軍省長均已親臨全場精神爲之一振南京商務印書分館特製白綢藍邊優勝旗一面繡有敷奏其勇四字振新書社特製大號鏡架三座分贈競技運動最優勝之運動員江寗縣立乙種商業學校於場内設一販賣部所獲餘利悉數捐助北省災賑入場參觀劵每張售銅元四枚聞總共售有二千餘元百二十碼低欄决賽（甲組）第一名周德（二中）第二葛錦江（七中）第三史蔭南（浦中）（乙組）第一名史恂（二中）第二范壽康（代師）第三李希濤（五師）（丙組）第一名梁濟溱（七中）第二唐宗福（二師）第三李鐸（七中）擲鐵球决賽（甲組）第一張文耀（水產）第二殷川令（五師）第三楊廣生（八中）（乙組）第一狄明福（九師）第二吳寳琨（六中）第三拾方來（十中）（丙組）第一于恩培（七中）第二胡煥文（水產）第三楊文煥（四中）來賓二百二十碼决賽（第一組）第一袁傅璧（南中）第二王岳（職業）第三范清榮（母里）（第二組）第一范青策（母里）第二許志壽（母里）第三康榮臣（母里）又二百二十碼决賽凡超過一百二十五磅者爲甲組超過一百十磅者爲乙組故一行跑終即再行過磅以求正確（甲組）第一王一五（六師）第二倪約求（代師）第三朱九皐（六中）（乙組）第一殷寳善（七中）第二朱達德（二中）第三楊蔭測（三師）（丙組）第一龔楠（一商）第二吳相貴（四師）第三陶希銓（三中）運動完畢派定申笙詩李質軒二君爲給獎司令員省議會之銀鐘省敎育會之銀爵（傳獎）圑體獎爲第七中學所得齊前省長符前敎育廳長銀牌（傳獎）圑體獎爲第二中學所得省署敎廳科長所製優勝旗（個人獎）爲六師王一五所得其餘個人領獎品者百餘人未及詳紀七時散會 
[杭州快信]  
　　敎育行政會會員昨在省敎育會開談話會省署第三科長馮季銘敎廳科長張穉鶴杭縣敎育會長朱汲民體育校長王卓夫等二十餘人蒞席提議籌設增進浙江高等敎育委員會案决定改標題爲高等敎育策進會定五月一日開大會以省敎育會爲通訊處推定郭維城羅迪先爲籌備員姜伯韓陳純仁爲起草員師範院問題事體較大暫從緩議 
　　紹縣諸曁蕭山桐廬分水五縣上訴案改歸杭廳管轄瞬將實行高等廳昨已調委韓照等充杭地廳民刑庭長及書記官即日到差 
　　杭總商會函請財政廳將洋布一成振捐免予加徵昨准函復查貨物加徵振捐一成事關通案各業俱已遵照實行布業何能獨異且該業貨物應完落地捐與寗溫洋廣貨徵收特别捐情形不同所請免徵之處未便照准 
　　浙省踏莊向章僅准就原有踏莊縣份開設收繭繅絲並以不毘連蘇省爲限自繭行條例廢止後雖取銷原有字樣而毘連蘇省者仍加限制俾杜私繭出境現各繭商朦請開設咸斥不准 
　　浙江體育專校定十六日舉行遠足會排隊環游西湖天竺靈峯曁南北高峯等處 
　　上年第一監獄穴地脫逃之盜犯駱阿巧等擬處死刑杭地審廳定十二日覆審宣判 
　　桐鄉濮院鎭機業公所董事朱晋財現修改人所意程及辦事細則除通告各同業外並呈請省長咨部立案 
地方通信 
[松江]  
　　農會十日開改選會本邑縣農會現届二年期滿改選職員之期由舊會長吳步蟾呈准縣署定四月十日午後開選舉大會業已通知各會員先期繳納會費方得領取選票開松人盛某及舊職員戴某競爭甚劇舊會長則以會欵支絀决意舍去云 
　　楓人控鄭巡官包烟楓涇警察分所巡官鄭叔田被楓涇人具呈省署控其攬權納賄包庇族人鄭巨川售烟等欵由省密令縣署先將鄭巨川查拿當由縣署令飭警探姚元庚赴楓密拿僅在鄭之家内捕獲吸客數人鄭因外出漏網現楓人對於鄭巡官之控案再接再厲聞鄭不倒控亦不休也 
[蘇州]  
　　電氣廠定期股東會蘇州電氣廠開辦以來已將城廂内外各街巷路燈桿線陸續裝设城内各處大街均已開火其餘小巷以及馬路正在設置不日可以一律開火而第二期股欵尙未繳齊日前該廠董事會開會公同舉定程志范丁春之宋友裴爲經協理并函告各股東定於五月一日舉行第二次股東會並催繳第二次股欵限至夏曆三月十四日爲最後截止之期 
[揚州]  
　　批示改運辦法運署據泰屬塲商東興泰和等鹽墾公司呈請諭飭食商禁運濟鹽以免淮南產權丁運使以食商請運淮北濟南鹽一案業經前運使酌定俟南鹽缺乏必須備濟之際得酌量呈請自當仍依舊案辦理昨已批示該公司等知照矣 
　　密查三無學社淮揚道尹因奉省令以劉師復組織三無學社發行書報純係鼓吹平民革命着即嚴密查禁遂於七日密令江都各縣一體知照 
[開封]  
　　舉行植樹典禮開封植樹節由張鳳台省長率領僚屬赴南關模範森林局栽樹同往者爲高等檢察廳廳長王淮琛警察處處長龍敏修實業廳廳長張之銳開封道尹葉濟林務專員吳肅也由洛陽栽樹回來趕到及其他各局所職員人等照例由森林局工役將苗畦耕妥請各胡官挨次植樹並於各人所植樹旁竪一木標上書某職官姓名手植紀念等字植畢合攝一影以便報部查該局在開封城外東南隅隴海鐵路之南面積约二百餘畝正中闢有直徑徑北編竹爲籬雜蒔花木其中有亭係田文烈長豫時所建亭中有碑叙創設森林局始末甚悉徑南亦有竹籬籬門内有民國六·七·八·九·等年所植之柏樹均有木牌標明某人某年手植其六七等年所植者約百餘株已蔚然可觀迤東則梓桐桑槐桃李等樹數百株而以梓樹爲最佳聞該局爲農商部所設之林務專員直接管轄常年經費五千七百一十九元合之林務專員經費七千六百八十餘元共一萬三千餘元又聞是日實業廳長張之銳又率該廳職員在農事試騐塲植樹 
來函 
[修訂法律館來函]  
　　逕啓者本館第一次徵求意見問題及簡章前曾送請貴報刊登計前後送到意見書二十餘份經本館審查評定及格者三人茲將及格人姓名獎勵金額另紙抄送即希查照刊登庶便周知至爲感盼修訂法律館啓四月六日計第一次徵求意見及格者姓名如左許藻鎔獎一百元陶彙曾獎一百元王鳳藻獎五十元 
雜評一 
[廣州選舉總統（庸）]  
　　南北皆以選舉問題爲對待對手方面之策略今北方之國國選舉前途尙未可知而南方之總統選舉則居然實現孫中山以非常議員二百一十八人之擁戴償其總統願望吾人逖聽之餘亦代爲躊躇滿志也 
　　雖然所謂總統者决非爲一省總統或一派總統也西南諸省自岑軍政府星散以後大唱閉關自治之說現在廣州政府實際上猶不如岑春煊時代尙能爲西南名義上之共主今茲總統選出政府重組耳目雖爲之一新然高唱孟羅主義之川湘黔滇諸省果能一變其態度而爲廣州政府搆成之一員乎粤之陳炯明一派素以不贊成總統選舉著稱即此次選舉會中反對黨議員之缺席者亦不在少數今後果能犧牲其成見而各黨各派之間意思一致以助新政府發展乎凡此内部之圑結實爲先决問題吾不知廣州新總統與新總統之一派其把握果何如也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[字林報再辨取締印刷品附律]  
　　西人尼爾生氏投函字林報反對取締印刷物附律略謂商家發散傳單每次須先註册不勝其煩如此律竟被通過希望領事圑不予核准云云字林報特著社評略謂星期三日字林報解釋此律之言論尼爾生氏顯未見之華人間有誤會此附律之意義者日前故著評以明之不意尼爾生氏亦有此誤會其實依據此律凡經營印刷業者須將其名姓地址註册於工部局或其領署並將其姓名地址附印於其所印刷發行者之上祇須一次註册即亦足矣吾人確信不必年年註册也若謂各種新印刷品輒須持赴工部局則此直荒謬之見解耳尼爾生氏有此律雖未明言印刷品槪須註册但其意確在此等語吾人茲答告之曰自耶穌十誡以下凡各禁令未有不可吹毛求疵者漫然生疑不過庸人自擾而已 
[西報紀上海特别法庭問題（續）（昨）]  
　　外此更另聘一種外國顧問於中外人民之訟案中爲中國人之助其任事期限職位之安全俱與襄助法官之外國顧問同此特别法庭中并准外國律師出庭以維護案中外國人民之利益其利益與責任與中國律師同惟此等律師必須研究中國法律耳外國顧問之職務大抵係監督性質譬如有一外國人被逮必須報告諸顧問經諸顧問調查後知此外國人之拘留實屬非法即立時告知代訴人彼等亦可至拘留所向拘留之外人詰問一切如中國代訴人請其查察案情則亦可以爲之司法部爲外國犯人另組新獄事已在考慮中惟是否合宜須徵求諸外國顧問之意見而尊重之每審一案時須將案中記錄呈與諸顧問即將其意見記存備考今日會審公廨之缺點在無上訴機關今之計畫中則必有一高等法庭以備上訴如刑事案監禁一年以上民事案欵額一千元以上不服判斷者可上訴於此高等法庭特别法庭所理案件悉照中國現行各種法律上海之英國律師辣德氏近出法律季報中言現今實無法律制度可言一案之判决但憑法庭中以爲公允而定法庭中判案並無一定規則同爲一案今日與明日之判决可以互異有時則且交由其他同行之商人照本地習慣公判之辣德氏又謂公堂華官係中國低級之官即屬高級而於商業常識終屬缺乏陪審官又爲領事之副並非法律界中人不過擇其較爲熟悉華事而已領事之責在保其國人之利益中國法官亦明舌之有時雙方不能解决則竟判令原被告自行調處今若能行現行之中國法律則公廨中之缺點可以盡去而律師亦可遵此一軌不必徧讀各國之律矣政府今方力謀解决此問題外交圑中亦有表同情於中國者今正在會議中深望外國報紙少歛其攻擊中國司法界之論調而留學生之歸自外國者亦當設法助此事之解决也 
[工部局職員薪俸調查會報告]  
　　工部局職員薪俸調查會成立幾及一年共開會二十四次昨已發表報告篇幅甚長茲擇其重要條陳節譯於下（一）工部局職務宜充分優惠庶品質優良資格相宜·體力强健之人材易於羅致而久於任事（二）職位宜按功績推升如工部局未能於其職員中覓一眞正適當人物以補充重要之空缺固應求才於工部局職員之外但爲鼓勵職員起見此種辦法愈少愈妙因要缺空出而授諸局外之人將使局中辦事者爲之灰心也（三）薪俸低者宜調劑之俾各僱員得與增高之生活代價相應合（四）凡同樣事務同樣責任與同樣資格之職位不宜薪水厚薄不均故電氣處與工部局其他各部職員薪水未可歧異·目前所行三年合同期滿再議薪水之辦法尤可反對（五）津貼宜一致規定每一小孩每月津貼十五兩以三小孩爲限並限定其年齡不宜照百分數按其薪水酌予津貼（六）工部局所發薪水宜以银爲本位今調查會所擬之薪水與津貼表格係依據現時情形（七）除某種特别待遇外依照目前情形工部局不宜租借或購造房屋以供僱員居住凡已婚者宜津貼房租照薪水百分之二十計算未婚者則津貼百分之十二半並規定最低與最高之數（八）醫藥之津貼宜僅以應享此權利之僱員或家屬在上海時爲限（九）牙科醫費宜由僱員自已擔任之（十）接年例假宜仍照現行規則辦理即服役五年期滿得例假八個月給予全薪此外尚有告退與恩俸等問題尙未發表調查會所擬捕房加給薪水之數與現給薪水之數撮錄於下以資比較總巡薪水原定至小四百兩至大四百五十兩現擬至小四百三十兩至大四百七十五兩總捕頭原定至小二百九十兩至大三百八十兩現擬至小三百十兩至大四百兩捕頭原定至小二百二十兩至大二百七十五兩現擬至小二百四十兩至大三百兩副捕頭原定至小一百八十五兩至大二百十兩現擬至小二百零五兩至大二百三十兩三道頭原定至小一百四十兩至大一百八十兩現擬至小一百六十兩至大二百兩巡捕原定至小一百零五兩至大一百二十兩現擬至小一百二十兩至大一百四十兩至於其他各部職員薪水調查會擬規定至小之數如下救火隊試用救火員一百零五兩主任六百七十五兩衛生處看護員一百兩主任醫官一千兩工程部副稽查員一百六十五兩主任一千兩電氣處調查火表員一百五十兩主任一千兩收捐處收稅員一百五十兩主任六百七十五兩敎育處女助敎一百五十兩校長五百五十兩財政處助理員二百兩主任一千兩秘書處初級抄寫員一百五十兩正書記一千零五十兩房租津貼不在其内 
[航業消息零拾]  
　　昨日招商局之長江班輪江安號進口裝來有宜昌中國銀行匯運至上海中行之現欵洋三十萬元 
　　仁記洋行前次經理之英國皮恩輪船公司Ben　Line自戰事發生時即停止駛行故近年來久無該公司之船舶航行東亞現在又將規復已於上丹開始派出一輪名倍梨笛號Ｂeniedi從英國倫敎開出業於三月底至星加坡四月五日至香港不日可抵上海 
　　太古公司對於大連一埠向無班輪行駛本年於牛莊班輪添駛大連一埠定上海至大連之頭等艙價爲五十元來回票八十元 
　　英國郵船公司本年新調歐亞班郵船名古屋號有六千八百五十噸之運量現已駛至星加坡將於下星期三抵埠船上有上月三日以前之倫敦郵件 
　　日本郵船會社之八幡丸自上月在長崎夫火入塢修理後其所駛中日班次以淡路丸替航昨日東京總社來電謂該輪現將修理竣工本月二十日或二十一日可照常開駛到滬以後仍舊往來橫濱·長崎·神戶·上海云　　本週間調查停泊滬港之商輪共有五十一艘計十萬零一千七百六十一噸較前次少船舶三十三艘少噸量三萬九千六百九十一噸 
[一週間之金融調查]  
　　進出口銀洋數本週間（四日至昨日止）内地蘇州無錫南通寗波硤石清江常州嘉興等處運來國幣五十九萬元較上週少十之三四出口者連香港四十萬元祇有八十五萬元寳銀並無進出國外之大條銀亦無到埠據各銀爐云照此時銀價鎔寳銀尙不合算且中外各銀行存滬寳銀尙豐厚也至本星期内出口貨除現標金値銀一百四十五萬餘兩（往日本）絲經四十五萬五千三百兩并少數之紅綠茶與棉花雜糧等約七八十萬兩外並無大宗貨品出洋是以各國匯率之掛牌已三星期無變更矣茲將銀洋逐日進出口細數列下（四日）中國銀行從蘇州來洋三萬元本街某錢莊由無錫來洋四萬元又南通來洋三萬元（五日）中國銀行從無錫來洋五萬元又寗波來洋三萬元交通銀行裝烟臺去洋五萬元正金銀行裝大連去洋二十五萬元又裝大阪去現標金三千九百九十條（六日）匯豐銀行裝香港去墨洋四十萬元廣帮裝厦門去洋十萬元某錢莊從寗波來洋七萬元（七日）中國銀行由杭州來洋十萬元（八日）中國銀行由蘇州來洋四萬元又嘉興來关四萬元交通銀行裝烟台去洋五萬元（九日）本街各錢莊從常州來洋五萬元又蘇州來洋七萬元又清江來洋四萬元 
　　洋釐上週調查時洋釐收盤七錢二分三釐半以後甚爲平穩最高（六日上午）到過七錢二分三釐六毫二五最小（三日收盤）七錢二分三釐昨日午後又漲至七錢二分三釐六毫二五觀此情形對外對内之各項營業仍未可樂觀而三月底期洋亦無大變動常在七錢二分五釐六毫二五至七錢二分六釐二半之間又四月半期洋亦祇七錢二分七釐至七錢二分七釐半左右即使新繭上巿而江浙等省之用途咸以鈔票爲便利且各銀行存洋尚在三千五百九十二萬元之巨足敷届時之需故無論現洋期洋目前不致發現七錢三分之價也　　銀拆南北各錢莊自抱定愼審放欵宗旨後逐日同業進出不多以是拆息常在二三分之間且做進口洋貨者又受國外匯水之關係停擱者十之六七目下洋商與定貨各華商正在商酌疏通已到未到之貨品俾便結價即使雙方讓步亦非一二月所可了也 
　　各國匯水鎊價自上月二十一號掛三先令一辦士後迄今未有升降美匯印匯與法匯等價稍有升縮美匯現掛美金六十元法匯八百五十五法郎印匯二百三十五羅比新加坡七十五兩二錢五分東匯七十九兩二錢五分和匯一百八十三元五角近遠期大條銀均共漲八七五外國各銀行逐日賣買各國匯票巿價此一星期間忽軟忽硬頃刻變遷其原因視華商投機之多寡爲轉移（其詳已按日刋本報商務欄）據各銀行云此數星期間竟無正式之大宗匯票产易所以匯率之變遷有限云 
　　標金本週間之期貨標金最高與最低之價每條相差銀二十兩緣星期一日先令掛牌雖弗動而銀行結出之價爲三先令一辦士二五故當時期金價漲至三百七十八兩嗣因銀行進出鎊價（投機者）愈結愈長照（八日）掛牌暗放二辦士七五至三辦士是日午刻期金價最小跌至三百五十七兩五錢旋又回高兩許亦係結價略軟之故適東匯掛牌加高二五所以昨日午收盤又增至三百六十一兩惟美匯仍有六十四元可結東匯則須七錢五分之譜本星期各銀行收進現標金共有二千餘條最高價（四日下午）係三百七十五兩五錢最小價（八日下午）三百六十兩此後未有做開 
[泗礁山上之兇劇]  
　　崇明縣轄境之泗礁山向產沙泥近來銷路甚廣是項沙泥向由山民分界經管凡有商船到山裝儎祇付地塲費按船之大小而定價每船自八元起至十餘元山民頗可獲利惟沙地向不繳糧賦去歲由滬商集股創辦永記沙石公司總辦事處設上海虹口分公司設吳淞當將該山沙地稟准財廳繳價收領作爲公司之產從此山民不得自由經營擅收產息以故各存憤恨多方反對去冬該公司乃將分公司收歇歸併滬上辦理該山產地派駐事務所收取沙泥產息辦理以來業經數月而該山人民仍時起反對故由該公司稟請崇明縣派警十數人在彼彈壓該山有籍隸台州人民二百餘人昔日到山捕魚日久稍有積蓄久居在山若　情性兇悍前日集衆勒收永記產息兩造發生衝突大肆毆鬭台民數十各持農器刀棍與永記公司駐所人士互相痛擊各傷兩人駐所管理陳某即登沙泥釣船於昨日至淞即赴上海報告一面飛報崇明縣署請即迅予辦理 
[續誌載鹽船被撞沉没]  
　　裕隆紹興商船由浙餘姚公厫裝載官鹽一千三百包運往瀏河公厫於四月三號夜駛至吳淞口外小塔燈海面相近被出口某外國輪船迎面碰撞全船沉没夥友六人均落水幸由金得利釣船救起等情已紀前報茲悉此事已由該商船老大袁寳友商請蔣公興經報行家具稟上海新關河泊司允爲查辦一面通知餘姚船主及瀏河公厫該厫管理周湘齡與船主高錦泰兩人均於昨日到浙正在商議交涉而該船夥自瀏至浙行經寳山北門外小沙背地方見裕隆船漂浮灘下業已損壞不堪鹽已化水祇剩船底一爿該處駐有防營已由軍人在彼保管當向詰詢據云如有原主來認必須備有正式公文方可領取昨日寳山縣城中地保亦已到淞報告此項壞船情事今該商擬請寳山縣馮知事備文持往領取聞此次損失船貨兩項約有萬元云 
[滬寧路特開學生專車]  
　　蘇省聯合運動大會已於本月六七日在寗垣舉行茲已完畢各校學生均須回校故滬寗路局由寗特開學生隊專車於昨日（九日）下午九時到滬以免乘客擁擠 
[省長頒給聯合運動會獎品]  
　　江蘇省立各學校接省長公署訓令云案查江蘇省立學校聯合運動會齊前省長曾特製大優勝牌一座傳獎每届最優勝之學校本省長就任是邦適逢第六次舉行盛會思所以嫓美前徽而鼓勵士氣者特製金色盾一座題曰干城之選仍照前例本届運動最優勝之學校耶以此盾獎給之以後每届開會最優勝之學校並以此盾遞相傳獎各學校顧名思義知運動各員今日爲學校爭榮譽即他日爲國家作干城努力前途希望無極除令敎育廳廳長外合令該校長知照此令 
[江蘇童子軍在寗會操之滬聞]  
　　江蘇全省童子軍第三次會操於日昨在南京省立公共體育塲舉行由總敎練顧拯來指揮一切上午十時開始直至下午三時始竣計到敎練員五十三人童子軍八百七十六人表演節目如音樂·旗語·游藝·工程·救護·操法等均極純熟齊督軍王省長亦親臨校閱並致訓詞大意謂今朝校閱之成績極佳皆由諸君平時有毅力有精神之所致此後尙須堅持到底積極進行將來造就當更無限量也各童子軍經此一番勉勵均歡呼不置 
[敎育界之歡迎會]  
　　歡迎狄雷博士與斐律賓華僑敎育參觀圑 
　　昨（九日）午時江蘇省敎育會·中華職業敎育社·新敎　共進社在大東旅館歡迎狄雷博士與菲律賓華僑敎育參觀圑到會者除三圑體代表外並有復旦大學校長李登輝博士滬江大學校長偉特博士等先由主席郭秉文致歡迎詞繼狄雷博士與菲律賓華僑敎育參觀圑代表詹菊似君各致答詞賓主盡歡而散 
[狄雷博士談話記]  
　　昨日（九日）下午三時江蘇省敎育會本請狄雷博士講演（中國宜採海约翰開放門戶主義二題因各學校適在南京開聯合運動會敎職員學生不及趕到改爲談話會正式講演移至四月二十三日並要求博士加講（近世選舉之趨勢二題已得博士允諾茲將是日談話略記如下趙厚生君問共和國當然有國會而中國國會無論新舊都已破產此次選舉國民對之更形冷淡未識有何别種救濟方法狄雷博士答非先明白中國國情不易解决沈信卿君問西洋各國有對於現在代議制懷疑的有主張在不得已時撤回代表的未識美國如何狄雷博士答美有十二州定撤回代表的法律惟須有選民十分之一的同意提出理由書經公民大會投票取决撤回時得撤回之但是根本的解决不如制定適宜的省憲法選出好代表較爲有利益總之中國地大民衆各省宜自制憲法取聯省制度中央集權制不甚相宜沈信卿君問選民資格可否側重敎育程度如中國納稅二元便有選舉權目前似不適用狄雷博士答美國從前也重財產現在已改革了美國選民須讀書識字并經自已請求註入選民册的方有選舉權張達生君問菲列賓現在頒行簿記條例商人記賬祗許用英文西班牙文菲列賓文華僑方面大受影響無異致我人们死地强居留人民捨棄本國文字而用指定的文字記賬未識在法律上說得通否有何補救方法狄雷博士答記賬所用文字係商人自由權行政人員不能因自已徽查便利起見侵犯商人的自由權這種條例在美國實違憲法一方面可由外交部向美國政府交涉一方面可由華僑選舉代表直接向美政府請願或能達到取銷目的沈信卿君問未經國民代表議决而行政機關因萬不得已增加國民　稅美國各州有此先例否狄雷博士答没有的惟國民自已通過加稅各州都可以的朱進之君問勞農政府將來趨勢究竟如何狄雷博士答勞農政府已經過三個時代最初全國國民都可以參預政治後來變爲少數人獨斷現在受過中等敎育的可以參預政治而對於一般無智識的平民急急設法提高智識程度預備將來賦與參政之權 
[約翰大學消息]  
　　本月五日（星期二）爲植樹節梵王渡約翰大學於是日下午三時起停課一小時全體敎職員學生在該校河東行植樹節禮有卜校長演說繼由大中學八級級長每人手植一樹末乃唱國歌而散 
　　此次北方旱災約翰敎職員學生捐欵非常踴躍上年寒假時有那敦卜威廉宓格蘭雷麥四敎授赴災區効力四君雖已次第返校今又有羅道納葛蘭罄二敎授前往學生中之願往災區者亦甚多大學二年級生鄭　已於四日（星期一）夜乘車北上其餘有志者將陸續前往 
　　本年中華基督敎年會定在武昌舉行該校校長卜舫濟博士於前晚（八日）乘特别夜快車至南京轉由輪船赴武昌參與議會同時又有武昌文華大學與約翰大學兩校敎授代表聯席會議博士亦將蒞會磋商兩校進行方法約翰代表除卜校長外經濟學敎授雷麥君亦前往參與大約於二十六日可返校云 
　　該校學生設有英文講演會除平時以英語練習演說與辯論外每年舉行演說競爭一次凡學生均可報名參與預賽擇尤者三人作最後之决賽首名獎以金牌前晚（八日）八時半又舉行本年演說競爭决賽由卜校長主席請中國紅十字會唐露園滬寗鐵路總會計梅爾登中華基督敎續行會辦華修史爲評判員比賽者有陳炳章潘蕃生劉雲舫三人皆態度從容辭明理達後評判員報告以陳君最優其演題爲一過渡時代之中國）云 
[北京各校罷敎中之學生會電]  
　　學生總會通電云各地學生聯合會鑒本會對於北京國立專門以上各校敎職員迫而罷敎業經前月徑日通電各地同人亟圖挽救不料荏苒一月北庭仍蔑視敎育如故致令中外屬目之區絃誦輟響今讀北京國立專門以上各校敎職員代表聯合會議庚電辭卸職務不禁涕憤交集吾儕宜根本覺悟者處官僚武人勢力支配之下無敎育之可言務望各地同人努力奮鬭打破現狀然後敎育有存在與發展之機會禍臨眉睫即希一致進行中華民國學生聯合會總會佳 
 [P本星期疋頭運往各埠之調查> 
　　本星期中本埠進口之英美日本本廠疋頭其花色計有原色白色巿布三十二寸三十六寸漂白標布粗細斜紋布粗布印花布絲光布紅布翦絨洋紗法蘭絨羽綢羽綾絲羅緞染布及絨質等貨運往各埠者計有寗波四千八百五十五疋鎭江一萬三千九百四十二疋南京一萬九千一百七十疋蕪湖一萬零三百十八疋九江一萬七千九百二十一疋漢口五萬一千三百八十七疋宜昌重慶八百十八疋高州三萬一千八百三十三疋烟台三萬零二百零三疋天津四萬四千二百八十二疋牛莊四萬五千六百四十九疋溫州二千五百七十疋大連一萬五千七百九十九疋福州三千三百五十五疋香港一萬七千一百零五疋日本八百六十五疋蘇州四千零八十五疋本地四萬二千三百七十疋其餘别處二萬零一百八十五疋合計三十七萬六千七百十二疋云 
[滬北商界發起組織商圑]  
　　滬北六路商界聯合會發起組織商　定於本月十日午後二時開各圑體聯席大會討論辦法以籌進行茲將致各公圑通啓錄下逕啓者敝會鑒於國民之薄弱由於平日不講體育之故故敝會發起商圑承平時可鍜鍊身體擾亂時可保衛地方然事體重大非敝會獨力可任茲定於四月十日（即夏曆三月初三日）午後二時特邀各圑體討論此事務希貴會選派代表共抒偉論以利進行附上組織緣起一紙至祈察閱 
[五馬路聯合會電請查禁獎劵]  
　　五馬路商界聯合會以獎劵性質與彩票相同影響於社會國家者至鉅昨午開會議决電請政府迅予查禁原電如下北京大總統國務總理參衆兩院内務部鈞鑒獎劵盛行導民賭博竭民膏脂流毒社會貽害商業屢經議禁迄未實行租界現已禁售一律閉歇我政府漠不關心相形之下國體有妨爲敢電懇乾綱獨斷通令各省一律嚴禁以絶毒氛而保國體全國幸甚上海五馬路商界聯合會公叩佳 
[稅票仍載附加振捐之疑問]  
　　滬商否認附加貨物稅振捐一案已改爲自籌春振九萬元經江蘇財政廳允予取消附加名義等情迭紀前報茲聞上海稅所於征稅時所掣給之稅票内仍有附加一成振捐字樣各業商羣相驚詫均向商會探詢究竟附加名義是否取消稅票所載各節與春振前途大爲抵觸應請速爲查詢該稅所對於商家之眞意以息驚疑而免紛歧云 
[縣商會催繳振欵]  
　　上海縣商會昨日知照各業代表函云啓者現查北方春振待用孔殷所有一成振欵計九萬元前經本會特開全體會議改由各業圑體自行集欵助振其當場簽認者約洋五萬元之譜茲查各業認定振欵已繳會者雖居多數而通盤核算不敷尙鉅現在附加稅案業奉省令咨部取消此項振欵關係千萬災黎勢不容緩我滬商樂善好施久已譽揚中外爲特刋函通告懇請各代表迅將簽認之欵尅日送會尙有未經認定者務希顧卹災黎量予籌助並祈於陰曆三月十日内從速送會以便彙解而助春振至紉公誼 
[蘇州商會函詢取消賑捐辦法]  
　　南北巿兩商會昨日均接蘇州總商會公函云逕啓者貨稅附徵振捐一案前經本省聯合議决否認函電交馳弗蒙省納近閱報紙知尊處另籌急振已由財廳呈省電部取消加一征收此案如何辦理之處希將詳細情形指示南針俾便遵循有自專函奉達鵠盼賜復無任禱感 
[武進商會函請續爭取消新稅]  
　　上海總商僵曁縣商會昨日同接武進縣商會來函云敬啓者查貨稅附征振捐賬摺加貼印花及施行所得稅三事自上年財政部通令行知後敝會當以藉災加稅强迫勒捐賬摺印花陡增四倍所得稅尤繁重苛細且皆未經民意機關通過連翩重疊任意誅求古今中外無此辦法商力何堪絶對不能承認節經文電呈明拒却並錄稿函請貴會協爭及請願省議會各在案嗣經省議會本省商會聯合會一致否認各地商會亦紛紛反對相持至今商民之呼籲雖殷政府之覬觎如故近復令飭縣署稅所催促實行此事關係重大若不合力續爭則情同默認官廳必進行益力結果將萬分危險敝會除分别函復縣所歷陳商困堅持拒却外用特函達務祈貴會一致恊爭貫澈初衷共示堅决必達取消目的以紓困難而杜將來無任感盼 
[儉德儲蓄會第二届懇親會紀]  
　　儉德儲蓄會於昨日下午一時假南京路巿政廳開第 
 
 

Page 11

 
 
　　二届會員懇親會來賓約二千人由該會徐芹香沈公謙張麗雲鄭耀南任矜蘋戈公振胡樸安君等殷殷招待其秩序如下（一）贈送紀念品（二）奏樂開會（三）奏國歌（四）會長楊誦清君報告兩年成績及本年進行方針略謂本會成立已届三年第一年會員僅百餘人次年六百人今歲則增至二千餘人儲欵共有十萬之多會址初甚窄小雖屢經擴充仍不敷用會中經費由責任會員擔任此項會員現亦增至二百餘人至將來方針擬設一學校與一銀行並於蘇杭州各設一分會云云（五）唐樸臣君讀葉恭綽祝祠（六）包世傑君演說儉德會有活動經濟輔助道德造福社會三大目的語頗中肯五儒堂君演說云吾國應改良之處甚多而以提倡節儉爲最要吾國人婚喪種種應酬浪費極鉅甚至月入百元即須以半數充酬應經費由此並可發生不道德之事鄙人希望友朋均須互相諒解提倡除去無益浪費務實行節儉試看從古偉人誰不係從節儉得來願與諸君共勉之云云末由俞宗周君演說儲蓄之利益語頗滑稽（七）會員合奏歌（八）女子精武體育會表演拳術及各種武藝甚有精彩（九）本會弦樂圑同志音藥會員梵亞鈴合奏（十）本會會員與和平社員演（儉德之母）新劇大意係表示舊家庭之齷　鄭正秋扮鄰居王吉中斥舊倡新滔滔不絶（十一）李松泉幻術（十二）答謝來賓由中華照像館攝影而散晚間七時並假座東亞酒樓聚餐濟濟蹌蹌頗極一時之盛其秩序如下(一)奏樂入席二用餐三馮釗光演說四童星門滑稽演講(五)崑山東山新社崑曲會唱六邢友民三弦拉戲(七)本會劇圑京腔（八）陳子幹幻術（九）奏樂散席 
[捕房搜獲日人私藏槍彈]  
　　英文滬報云虹口捕房搜獲日人二名私藏手槍一百八十五枝槍珠二萬粒九日午前解往日本領署公堂展期開審當局現正查究云 
[沙船在淞口外遇險]  
　　每届陰曆二三九等月洋面及長江一帶暴風必多航行者咸視爲戒懼前日有滬上綸和號之沙船解增榮號由山東女姑來滬艙中裝有數干鹹貨水菓等貨行至吳淞口外相近五六里因掉搶老大把舵不愼致遇危險被大風刮斷二檣一根船頭之二船夥同時落水當即設法撈救將李帮卸一名用鐵鈎鈎起致傷其右肩艙面上所裝之粉乾遂被吹失二十餘件尙有船夥金春林已不知去向而李帮卸爲水受凍已奄奄一息當經耆民吳大奎雇船將李送至吳淞入醫院醫治一面派夥來申將情報告號主聞所受損失有三千餘金云 
[滬杭路近事紀要]  
　　拱莫間擬添築支綫滬杭甬鐵路之浙屬莫干山避署會自上年收歸鐵路自辦後種種布置完備中西游客前往該山游曆者頗多該路遂多一營業之進欵惟該處拱莫間尙未築有支路故由拱宸橋至莫千山僱用汽船載客至三橋埠上山現聞該路局長擬於拱莫間添築支綫以便游客直達到山已派工程師前往勘估並繪詳圖以便呈部察核施行 
　　各站發售北戴河聯票滬寗杭甬鐵路車務總管昨通告各站略云本路爲提倡游歷優待乘客起見凡在夏季期内無論兩路各站均准發售前往北戴河聯票按照通常價目再予以扣折惟須先期函請本總管當由本公事房給予車票其未經規定發售聯票之站亦准照此辦法以期普及仰各遵照 
　　美術學校學生赴杭上海美術學校寫生隊八十餘人乘此春假休息期内赴杭旅行並實地練習先期函請滬杭甬鐵路車務總管准予按照圑體减價章程以單程價購來回票並請於上海南站預備三等客車一輛以免臨時擁擠昨日（九號）上午九時十分由上海南站乘慢車赴杭大約一星期後返滬 
[護軍使撥派軍警照料焚土]  
　　新關稅務司現定本月十二日在浦東陸家嘴汽窰内焚燬私土烟膏曾經函邀各機關派員參觀已誌前報茲悉何護軍使接函後除犍令本署副官長孫梓琴前往監視外昨令憲兵第三營派令連長那玉連届期督率排長一員憲兵八名到塲彈壓並飭警廳調撥長警至窑照料 
[逆倫案之昨訊]  
　　張欣生毒斃乃父張駕雲一案業由地方檢察廳驗訊明確並據欣生供認不諱諭候示辦理在案茲悉此案將由檢廳起訴審判廳訊辦惟尙有欠缺手續亟應着手進行是以譚檢察長昨午委郭檢察官率同錄事法警人等由周家渡過江前往三林塘已死張駕雲家内並張萬興店基一帶踏勘以便繪圖帖說稟候核辦 
[德僑潛來之請示]  
　　德僑諦托司前於遣送敵僑時被遣回國近潛行來華並未領有准許護照照章應行扣留因該德僑諦托司業已潛赴鄂境故由江蘇特派許交涉員電致鄂交涉員俟該德僑到境時希即詳細盤查並聞許交涉員另電内務部請示辦理 
[財政廳電催解欵]  
　　本埠各征收機　昨接嚴財政廳長通電以國庫空虚省庫尤竭日來迭奉部電催解各欵地方軍政等鄪尤待開支仰將片起各項稅欵尅日掃數報解未征者勒限嚴收並於三日内將解交金庫數目電報來廳如有稽延當即派員守提云 
[國内輪船運貨進出口之調查]  
　　進口貨（寗波）招商局之江天輪船昨由寗波裝來之貨有毛笋一千六百七十八件蠶豆八十包棉紗五十六件草蓆五十件下紙二十香粉二十包木器六件蝦米一件紙扇一件雜貨三十五件（長江）太古公司之鄱陽輪船昨由長江裝來各貨有豆餅三千零八十塊桐油一千八百桶皮油一千三百三十桶小麥六百包菜餅一百十一件綠豆一百六十三包芝蔴一百八十五包藥材一百五十五件磁器一百四十七件皮蛋一百缸棉花一百二十四包棕片一百件烟葉五十八件茶油四十桶信石五十件牛皮二十二件生漆二十桶夏布八件土布四件雜貨一百八十九件（港粤）招商局之廣利輪船昨由港粤裝來之貨有葵扇二千二百八十一件糖一千六百十五包點銅一千塊香水一千二百二十五箱籐八百六十一件茘干一百三十四箱樹皮三百九十一件牛皮三百三十三件蔴袋三十件鴨毛三十件綢貨十九件洋布十五箱漆油十桶雜貨二千一百三十一件　　出口貨（寗波）招商局之江天輪船昨日裝往寗波之貨有甘蔗三百四十件糖一百四十八包芝蔴六十包柑了六十五件洋布三十八桶牛皮二十件雜貨四十三件（長江）寗紹公司之寗紹輪船昨日裝往蕪湖之貨有洋火三百聽蔴袋四十五件生鐵五噸雜貨一百五十六件裝往九江之貨有赤糖一百包鐵二百二十五擔雜貨一百六十四件裝往漢口之貨有洋釘三百五十六桶木板三十六塊泥磚十五件鐵八十擔雜貨三百十件 
[美盛公司棉巿報告]  
　　中美新聞社譯美盛公司報告云上星期棉巿沈寂巿况不定預料價將再跌紡工方面因存貨不乏故不亟亟於購進目前世界棉巿狀况殊爲不安不久能否恢復原狀乃一疑問棉紗上星期巿况極强固價漲四五兩以後恐將再漲故宜照目前巿價購進利物浦紐約巿况均穩孟買鬆動中國棉出口額自去年九月份至本年三月份共十九萬六千八百五十三擔 
[閘北潭子灣發生刦案]  
　　寳山人顧方伯在閘北潭子灣北王家井地方開設小洋貨店兼售新衣前晚一句餘鐘突有盜匪七八人用木撞開店門一擁而入袖出小刀嚇禁聲張搶去木廠花布十餘疋新舊衣服二十餘件而逸當由事主投報潭子灣四區第三派駐所巡長蔡文彬聞報立率巡警王子宜李鳳翔傳化民曹家林等分途兜拿在太陽廟附近追獲阜寗人王四寛張金彭鹽城人張廷偉等三名抄出本廠布六疋泰西緞夾換禪一套白斜紋短衫一件解入四區經顏署長傳到失主認明原贓及該犯等面貌無訛質訊一過轉解司法科訊辦 
[潤昶莊夥私用巨欵案之覆訊]  
　　潤昶莊在公共公廨呈訴夥友王懷德張守堂李竹書劉伯琴等私用賬銀十七萬兩洋六萬九千元等情業經捕房將王等四人及牽涉之金麗生先後提解公共公廨奉飭一併押候訊究在案昨奉張襄讞會同義副領事費羣提訊被告各人均延有律師到堂辯護先由原告代表律師上堂譯稱王懹德在潤昶莊爲書記已有五年外埠往來信札皆王責任去年十二月間王請假回里一去不來後悉其用空巨欵但第一被告王思元乃王懷德之兄今未獲案第三被告張守堂爲管理銀錢之責去年十二月十五號張與李竹書同時逃逸至十八日接到張李二人來信承認用空欵項該莊經理往尋王思元令趕找其弟與張李二人回來以便商量如其不面祗得報告莊主邱渭卿至晚間仍不回查王懷德等用空之欵在一年之中今原告控告被告違犯三百八十五條及包括三百八十二三條現行刑律今日該莊經理與捕房西探到堂證明一切下次堂訊敝律師可將　空細賬開明交與被告代表律師云云繼由特别機關西探目壳羅香投訴先後將被告等拘案情形並據該莊經理羅厚山供稱王懷德擔任外埠往來信札故王從中可以私用鉅欵至此將月結賬及信函呈案並言王等實用空銀二十五萬兩又他莊挪用銀五萬餘兩云云中西官核供諭將信函五紙合同一張附卷判被告等仍押候展期再訊 
[宏裕銀樓開幕]  
　　公共租界三馬路畫錦里西首新開之宏裕銀樓裝飾完備於昨日正式開張自朝至夕往兌金銀飾物者非常擁擠所兌出足赤葉金各物一日間共計有五六萬元之多云 
[齊督軍提倡社會敎育]  
　　本埠少年宣講圑自去年發起籌建圑所及通俗演講塲以來歷經各界贊助已購定中華路尙文門口空地爲基地日前該圑又承江蘇齊督軍捐助建築經費一千元以爲提倡該圃同人深感贊助盛意除復函鳴謝外俟圑所成立再贈紀念品以誌紀念面揚熱忱云 
[青年會消息]  
　　本埠青年會爲提倡道德逢星期日午後五時有西六演講晚七時半有國語演講歷年以來從無間斷現欲增添聽者之興味特於幹事中挑選善歌者十六人自本星期（即今晚七時半）起加入於德育演講會登塲歌唱至今晚之主講員爲路崇德　士講題爲一（保羅之三大表現）云 
[孤兒院工藝所消息]  
　　西門内蓬萊路上海孤兒院工藝所已設立十有餘年所内原有籐工一部去年復設皮革部近更大加擴充添設塘磁製罐漆工木工四部該所對於孤兒除早晚課讀外敎以各種工藝以期將來自立聞該所不日將設發行所於南京路云 
[羣英書社擴張營業]  
　　羣英書社向設在實山路中巿發行圖書經售照相器具營業多年頗稱信實茲爲卽擴充起見遷移四馬路中華書局對面營業定於今日開幕届時當必有一番熱閙也又聞建設實業信託公司附設之建設廣告社文件代辦處通訊處亦暫設於該書杜内云 
[青夜學校徵求會今日開幕]  
　　青夜國民義務學校因籌募常年經費特發起徵求會定於今日（即十日）下午二時借座一品香行開幕禮 
[雜糧油豆餅交易所消息]  
　　雜糧油荳餅業交易所日前開第六次理事太會議决本所場務雖設專科惟巿塲終日事繫勞頓除文書科理事祇一人不克兼職外應由其餘各科理事於三月初一日爲始每日騰出一人輪流分任塲務之職以均勞逸茲將各科分任日期推定如左（一）交際科理事（二）塲務科理（三）會計科理事（四）塲務科理事（五）營業科理事如逢月之小建及休息日依次遞推 
[馬玉山煉糖廠免稅之解决]  
　　馬玉山設廠煉糖呈請免稅曾經財農兩部提出閣議通過准免熟貨出口稅十年嗣以稅務處稍持異議與財農部往覆駁詰茲聞總統指令第八百二十五號令周王兩長及稅務督辦孫氏會呈馬玉山公司煉糖廠進出貨品擬請准予分别征免稅釐由呈悉准如所擬辦理此令云云是已能維持原案完全解决矣 
[蔣拯謁會何品璋]  
　　海軍部所轄之厦門練習艦隊兼第一艦隊司令蔣拯因有要公於日前呈奉海軍部核准給假由厦門乘惀於前日抵滬住居靜安寺路海軍聯歡社内昨日蔣司令詣滬南海軍總司令公署拜會當由何代總司令延入客廳晤談良久而别聞蔣司令在滬守候須會晤藍總司令後再行入京赴部公幹 
[僑民請設茶室之不准]  
　　淞滬警察廳昨發牌示云案奉松滬護軍使指令内開僑民喀路薩克呈一件爲擬在原地點北四川路四百十六號改設茶室請予核准由呈悉查該僑民前在北四川路四百十六號開設酒排間營業不正曾經勒令停閉現據呈稱擬就原址改設茶室等情查該處爲華洋交界之區巡警稽查不便所請仍難照准着即示諭周知特此牌示 
[王肇洲捐產歸公]  
　　浦東遠北巿王　洲君熱心公益捐產歸公益捐產歸公茲錄其通告云啓者遺產歸公已見有人實行心實行心竊慕之鄙人產固殊薄兒女之偵又未盡償有志未逮先將坐落二十保二十三圖楊家鎭南首墳田三畝取其地處三面臨河四野空曠捐歸公有四鄰人家如有苦無墳地暴露其祖宗屍骨者不論遠近一併葬入其間云 
[不理貨欵案缺席判决]  
　　固益洋行前投法公堂控錢遂之不理往來貨欵銀八千三百兩向索不付求請訊追等情飭傳去後被告避不到案改傳爲提亦未提到昨又傳訊先由原告律師聲稱被告旣匿不到案應請堂上准予缺席判决等語中西官會商之下判以被告不應迭次抗傳不到准予缺席判决俟提到還洋 
[浜内發現無名男屍之請驗]  
　　二十三保十圖地保邢杏生昨投上海方檢察　稟稱本邑東北鄉引翔港西北姚家橋附近長浜内發現一無名男屍年約三十左右身着黑布夾　内襯衛生　衫下身　體赤足無鞋屍旁遣有布褲一條且離該屍十餘步路岸上有黑布鞋二只該屍頸項中有蔴繩一條似被謀而死查無家屬爲特稟請騐譚檢察長據稟後定於今日（十號）委派許檢察官沈檢騐員等前往相騐 
[相騐病斃男屍]  
　　寳山縣吉一圖地保陶祥生昨投上海檢廳報稱癴的江路華興路底路上今晨有一無名男屍年約三十左右頭戴元緞小帽足上無鞋身穿破舊棉袍形似下流社會查無家屬爲此來案請騐當經譚檢察長委派鄭檢察官毛檢騐員等前往騐明並無别故委係病死令由善堂棺殮 
[潭子灣今日迎賽城隍神會]  
　　閘北潭子灣鄉民每年三月例須舁城隍偶像巡行各村落謂能騙除疫癘田榖豐收無知愚民奉行惟謹今日係賽會之期各鄉民已備辦酒餚邀約親友下鄉觀會如天晴必有一番熱閙也 
[本夫捉姦]  
　　閔行鎭昶記油車坊小工泰興人樂伯箴近從原箱携妻周氏至該鎭附近王家宅賃屋同居詎該氏暗與該坊小工沈有芳姘識茲爲本夫察破前晚突入姦所將男婦雙雙拘獲鳴警送由縣警察一分所申送事務所昨日轉送地檢廳請究 
[同族請懲潑婦]  
　　浦東坦直橋鄉民曹愼卿性頗懦弱其妻方氏悍潑異常去冬愼卿因忤婦意被婦鎖閉空屋絶其飮食二日之久經鄰右代爲放出日前不知因何愼卿又觸婦怒致又被婦鎖閉空屋當經族中人得悉前往將鎖開放並即報告警局擬飭提該氏略予慾戒乃方氏聞訊預先避去即以族人搶物毆傷等情投南滙縣公署呈訴同族乃大起不平亦公呈縣署請懲潑婦現李知事正在派員調查以便澈究 
[南巿擬築垃圾碼頭]  
　　滬南工巡捐局姚局長近准淞滬警察廳衛生科來函以各處垃圾每日就十六舖地方之垃圾碼頭爲裝船運載之所刻届天氣漸熱正垃圾日見增多之候亟應另擇相當地點爲推廣垃圾碼頭之用以便隨時裝船運載而南投之掃夫亦可就近挑運上船殊、 
於衛生公益均有關係請爲查照擇地建築等因現該局擬就關橋南首建築碼頭一座藉便運駁昨已繪圖不久即將興工云 
[巡工司之曉示]  
　各口巡工司額昨出曉示云本巡工司查津海關稅務司所屬界内進海河口地方創建石牆一道並設立鐙桿一架合將其情形度勢開列於左計開一天津進海河口南邊泥灘之上創建土質石牆一道該牆之長計由大沽攔江沙引導鐙　之前椿（即低椿）起至船隻出口轉舵行至攔江沙兩綫相交之中心點爲止並於牆上設立標桿一架上置未列等綠光常明鐙其光自南十六度西起往西至北五十二度西爲止晴時照見一英海里係爲指明該牆之東盡頭名爲南牆镫椿距攔江沙引導鐙椿之前椿（即低椿）三千四百三十英尺與攔江沙水線相平爲此合即遵行曉示各處船隻務宜留心詳記以免疎虞 
[請追洋酒價之訊判]  
　　中法實業銀行西人金樹伯昨延農復律師代表投法公堂控某洋行主代明石前向法國造酒廠定購洋酒七十一件言明價銀二萬零四百餘法郎當由被告在匯票上簽字爲憑旋因法國造酒廠誤將提單寄與被告致被傅明石將酒出去貨欵不付人即避匿至閘北嗣經原告偵悉稟請公堂出票將傅提案應請堂上追還貨價等語被告傳明石由林百克律師代辯稱被告之洋行實係三人合股開設旋因無力支持故此解散曾經登載中西各報可證云云被告傳明石稱共有七十一件商人祗出五件今貨物尙存在公和祥棧内提單由法國直接寄與商人故此往出等語中西讞員判被告仍交原保出外聽候雙方會同至公和祥棧察看貨物後再行核奪 
[借欵立據拔還]  
　　虞瑞清前於民國七年閒投法公堂探　緒賢不理田單抵借欵本利洋一千零八十五元向索不還求追後判令交保隈理詎保出後避匿不見奉諭改提在案至今始得被告提案諭令管押聽候移請嘉定縣知事將被告房產拍賣再核在案昨又提訊先由原告律師聲稱今被告托人向原告理處出立憑據分期拔還今將拔據呈鑒應請堂上着被告簽字作憑等語詰之周緒延供認情願簽字分期拔還中西讞員會商之下判拔據交原告領去准予將案注銷所有在嘉定縣房產據俟移回後再行發還 
[指控行使假支票案之傳訊]  
　　美商美豐銀行押虹口東有恒路一千九百八十八號門牌某號經理陳銀泉百老匯路三百三十六號門牌某號經理陳成德於上月二十六號將計洋四百元之假支單二張行使等情昨由總巡捕房派探耿德標李三福將兩陳傳至公共公堂先由包探上堂訴明前情訊之陳銀泉延女律師雷聲布上堂辯稱被告有現洋四百元存在捕房要求准被告存洋作保候訊而陳成德亦延律師到堂代表聲請准予交保展期研訊云云經中西官核供判被告各存洋四百元保出候展期七天再訊 
[妓女偵獲竊飾潛逃之狎客]  
　　妓女徐第前在漢口賣娼時被狎客任伯川竊去値洋三千二百元之金珠飾物逃逸當經報請該處警署飭緝未獲茲經該妓偵悉任亦來滬匿居九江路（即二馬路）鼎新里三百九十二號門牌大雅旅館内於前日報請老閘捕房派探將任查獲拘入捕房昨解公共公廨即據原告代表律師上堂譯訴前情要求移請漢口官廳查案展期研讯云云讯之任伯川亦延律師到堂代辯聲請准被告交保候訊等語並據華探目黄潤甫投訴被告已在捕房供認經張　讞核供商之義副領事　君判被告押候展期兩禮拜再訊 
[過犯攫飾押二月]  
　　婦人周劉氏前日在虹口蓬路小菜場内購買蔬菜被鄔阿四將其頭上之金壓髮一支攫取而逃氏即狂呼由包探譚鳳池與五號日捕追獲帶入捕房押至昨晨解送公共公廨中西官訊明鄔　過犯判押西牢二月示儆 
[竊木器押三月]  
　　張阿福前日在北海路一號門牌范生其家竊取木器等物携賊逃出適被包探榮錦林遇見當將人贓帶入捕房昨解公共公廨經中西官訊實判張押西牢三月期滿逐出租界贓交原主領去 
[越界徵捐之科罰]  
　　塌車夫季文炳前日拖車行經北蘇州路有通州人朱榮桂自稱爲某捐局巡丁以該塌車上裝有絲繭因向季收絲紗釐捐當由押車人包林根訴由包探王桂生以朱越界徵捐有違工部局章程將其拘押捕房昨解公共公廨請究經陸襄　會同日副領事林出君訊悉前情科朱罰洋十元充公 
[科罰燕子窠主客]  
　　老閘捕房捕頭偵悉南香粉弄八十七號屋内有人開設私烟間於前日派令中西包探協往查明當將主婦周張氏烟客顧春生姚春桃王春山張吉成沈白千陳兆榮等連同烟其一併帶入捕房昨解公共公廨即據包探顧阿根汪竹生與西探奎爾相繼上堂訴明前情並將烟具呈案請察訊之周張氏延律師到堂辯護中西官核供判張氏罰洋三十元餘人各罰洋三元一併充公烟具銷燬 
[獲究秘密烟窟之主客]  
　　住居虹口武昌路三百十七號門牌之廣東婦人周王氏秘密出售烟膏並私設烟具容人燈吃被邢華副捕頭訪悉率同探目王四福包探吳如熊係阿慶劉永茂往將該粤婦及吃烟之羅有生黄竹生何阿其並烟具烟膏帶人捕房略詰一過准氏存洋五十元餘各存洋五元保出聽候公堂傳訊 
[緝獲竊飾西崽]  
　　前在九江路十六號門牌某西人家爲西崽之無鍻人劉金根因於西曆一千九百十八年七月二十八號竊取洋東値洋三千元之金珠飾物逃逸已久近日回滬被總巡捕房包揉耿德標緝獲解奉公共公廨諭着押候訊究在案昨晨提訊即由耿探將劉押解公堂並稟明前情請爲訊究中西官得稟判劉仍帶回捕房候展期一禮拜再訊 
[誌謝]  
　　昨承商務印書館惠贈第二百八十七期英語週刊曁第十八卷第五號東方雜誌各一册又中華書局惠贈第百零二期英文週報一册又小世界贈三月份游劵二十張書此併謝 
來函 
[上海地方檢察廳來函]  
　　報載盜犯劉金山今日執行死刑一則並無其事相應函達台端請即更正爲荷上海地方檢察廳書記室謹啓四月九日 
雜評二 
[干城之選（怡）]  
　　蘇省長頒給聯合運動會獎盾題曰干城之選吾對於此四字不禁重有感矣 
　　所謂干城之選者國家危急時之保障也彼桓桓赳赳之夫平時坐耗國帑廣吸民膏者固政府所視爲干城之選者也乃自庫事起後在前敵者節節退避在後方者觀望不前無論某軍某軍無一告奮勇者坐令蒙疆日蹙恢復無期干城之選果何在耶事急矣如欲待此輩學生將來作干城之選恐噬臍無及矣願有責任者勿長此隔岸觀火也 
公布欄 
　　江蘇高等審判廳 
　　民庭判决一件費桂珍與張允之爲同居迷訟控訴一案（判决主文）原判撒銷被控訴人在第一審之請求駁回訟費由被控訴人負擔一件孫文仲爲擔保涉訟不服江都縣知事公署提起抗告一案（决定主文）本件抗告不予受理預納抗告審訟費發還一件陸晋康與陸施氏因田產涉訟聲請更正一案（决定主文）原决定更正之本案上告聽侯另行審理一件六合縣知事爲達彩麒訴張肇圻等選舉舞繫聲請指定管轄一案（决定主文）本件繫請駁回一件張連生等與張紹元等爲毁苗損害涉訟上告一聚（判决主文）本案上告駁回上告審訟費歸上告人等負擔以上四月五日一件朱雲龍與朱沈氏爲　承涉訟聲請再審一案（决定主文）本件聲謂駁回聲請費用歸聲請人負擔一件姚俊典與李裕生爲贖田涉訟告上一案（判决主文）本案上告駁回本　訟費由上告人負擔一件張嚴氏爲田單糾萬聲請一案（决定主文）本件准予回復缺席前之訴訟程度候本　定期審理一件鄧德三與　影氏因公產涉訟控訴一案（判决主文）原判　於其餘兩造之請求均駁回部分外撤銷係爭進德圩（一名進頭圩）田二十六石應由鄧德三備價洋一千零五十元贖回交鄧廷楨支下五房公同舉人管理上開之田其十四石内自清光緒三十四年起至民國八年止之租　又十二石内自民國三年起至民國八年止之租稻均由鄧德三按照五分之一邀同親族清算照實收數目給選鄧彭氏收受本件控訴及鄧彭氏之附帶控訴均予駁回本訟費控訴人負擔四分之一餘歸被控訴人負擔以上四月六日 
[上海地方審判廳]  
　　判决主文（民一庭）一件判决楊利生與馬琴軒保證　糾葛一案主文馬琴軒應償還楊利生本洋一百二十元其利息自立約之日起按照月息二分算至執行終了日爲止但不得超過原本訟費歸馬琴軒負擔一件决定張梅郎與唐洪生爲借欵聲明窒礙一案文本件窒礙之聲明照准（民二庭）一件判决姚尹氏訴吳彩之借欵糾葛一案主文吳彩之應償還姚尹氏洋七十五元訟　歸吳彩之負擔一件决定楊舒臣聲明窒確一案主文本件窒礙之聲明照准一件决定潘吾琴與錢汪氏加租糾葛抗告一案主文原批示撤銷抗告人所繳租洋應由原縣折算給錢汪氏具領 
　　批示一件周少山狀保盧溢青由准保此批一件趙周氏狀請給領借據並銷案由狀悉准予銷案所有交案借據並准來　　證具領此批一件黄子卿狀請飭傳原告由狀悉着速將欠欵理楚毋庸多賣此批一件石厚卿狀領欵洋由准領此批一件周和尙狀請撒銷召買由狀悉着即來廳候諭此批一件周和尙狀交欵洋由准交此批一件茅聚隆狀交租洋並訟費由准交此批一件俞悅庭狀爲田　失竊請求備案由狀悉查方單契據爲執業之重要憑瞪理應藏諸家中據　在途被認　殊可疑報載告白又未呈閱所請備案之處未便照准此批一件陳根記狀交欵洋由准交此批一件張營生狀領方單由准領此批一件張胡狀領欵洋由准領此批一件鄔炳坤狀請銷棄由狀悉准如所請　理此批一件徐姚氏狀請執行由狀悉查本案業據張裕堂聲明窒礙所請應從緩議此批一件張水年狀謂函　協提由狀悉准予函請法公廨協助執行此批一件胡祁筠狀領欵洋由准領此批一件朱聽濤狀領田單並訟費由准領此批一件楊　春狀請銷　由狀悉准予發選證物完案此批一件徐仁江狀請銷案由狀悉准予銷案呈案賬蕃着即來應領去此批一件費柏生狀保查春　由擔吏查報該民所開設之銀作並無牌號礙難准予具保此批以上四月九日 
[上海縣公署]  
　　批示牙戶朱和尙呈爲違例背韋　害督業請求究禁由批　悉候　牙行登錄稅處查明核辦此批二十三保十三圖圖釐周樹蘭呈爲牽批　呈保結晴求核准由批　提辛錦發查訊飭遵此批商舖保結存鄔高福呈爲地保串賣墳地擅拔界石業經勸息請求銷案由批候提案復訊此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
論文 
[小說中情節之次序The　Order　of　Events] [  張舍予]  
　　論小說中情節之次序則一難問題也初作者二十人中無一人能解决之即以我所見現在之創作中五人中亦不過至多一人也何則蓋大槪由於作者於排列情節之時必須將其結構法暫置一旁而自居讀者之地位也彼作小說時或只放隻眼於材料之本身如材料之選擇剪裁等彼若明白人情時間地方與認識或理想一種戲曲化的錯綜者彼之所事亦己足矣然彼一提筆寫述則一極難之問題列其前矣彼必須與通體計算不但令小說中只有情節亦須有戲曲化的感想也此種感想爲幾多顯露法Ｒevelations與隱藏法Ｃoncealments經極難極微之調合融和而產生蓋其特質猶之詼諧音樂全在觀客心目中時時之所見所聞也依文學中之修詞學言之則爲次序與（否定）Ｏrder　and　Suspense（否定術）與結構之不同猶之言語與思想之不同以前之作家有不注意此點者然在今日則必須特别重視之某種哲學家與文學家常謂小說之能事在於發表作者所有之思想爲止毋增多亦毋减少因是作者旣有結構旣知心中所欲小說發生之感想爲何則小說本身自能發表其命意矣（此種思想自由發表論倡於義大利大哲學家與批評家葛洛士Ｂenedetto　Croce）此種理想極近於眞理欲辯倒之甚不易易然稍有經騐之作者則必審此說之非而知（小說感覺）Ｓtorysense與（小說寫述法）Story-telling爲兩種能事其獨立不同一若目之與耳也吾當是見作者頗能採集佳妙之結構詳細節目棄取適當文辭亦稱順流然寫述之間極乏生氣常覺其弱而無力有種作者則與此相反其結構法薄弱而於（人物）（錯綜一則似未嘗施以感覺第以一種結構予之遂蔚然成爲一篇巨著矣 
　　（一）次序所能成就者即以編排情節而得者只少有四點（一）轉折處圓而不澀不强（二）人物與情形清晰明白（三）結搆情節之自然的危險結局不特外現有時且增加趣味（四）小說產生之單純的感想更能深入人心 
　　（二）次序之第一步定例作者着筆著述時當時時不忘簡賅二字簡賅者即經濟之謂也吾人可爲之定一例曰（歷史的次序不必變換時毋輕變換之）故學者宜先察其歷史的次序審量其價値然後定其變否 
　　（三）次序之特别問題至關於小說之材料則有三種特别次序問題一日（開）篇之事Ｔhe　Opening　Evenr二日結束之事ＴｈｅＣｌｏｓｉｎｇ　Ｅｖｅｎｒｏ三日分佈「事」於全簡結擀動作之中能解决此三問題者則上述諸端俱能成功矣 
　　（一）（開篇）之事有二種職務第一必須引起讀者之注意此小說第二亦必須速引讀者讀此小說此二種職務擇一以爲之不甚費力然欲同時並舉則非有巧妙之手腕豐富之經騐不爲功也蓋吾嘗見有極有力之（開篇）之小說而篇中皆充塞無價値之材料者矣 
批評 
[小說閒評] [  梅影簃主]  
　　西利亞郡主别傳著者名馬支孟德美國人在小說界中初無藉藉名而是書情跡極離奇之至文筆亦佳妙洵非能手不辦前星期日閒居無事手而讀之歷四小時乃畢 
書叙一老人名亨利實星者爲薩克司利伯公國大臣時當朝廷蕪梗之日奸侫外訌宮中搆怨老人衎衎中立弗惜性命與羣小抵抗而尤能以忠懇之力保護中宮使不瀕於險地卒因中宮墮其禮防逅一外遇爲大公所覺下於請室老人亦中讒言而遁臨行中宮知老人忠梗饋以多金以郡主西利亞託其敎養防見害於其父也老人受命後蟄居倫敦歷若干年郡主長成與老人姪司丹列互生情愛兩小無猜遂私訂婚約老人深恐齊大非偶力梗其事不成怱被仇家所害蓋其時薩克司利伯公國中世子垂危受大寳者即郡主西利亞宵小知之欲從老人手中攫爲已有以徼富貴老人不與乃遭暗殺老人旣死其姪司丹列繼任保護人宵小復用詭謀秘計從事圖刦司丹列百方備禦經種種危險不稍中沮結果得達其目的與西利亞成爲夫婦 
　　全書共分三十章約數萬言爲古文大家林琴南所譯林氏不諳英文囑其門人魏易口述已則載筆記之其與原著不無舛謬吾人雖未見是書原本似未可妄加指摘然曩曾讀林氏他種譯書覈之原作往往發現大相逕庭之處此係林氏譯書之短跋中已自言之固不必代爲掩飾也 
　　予觀小說每讀一章恒喜預擬下章情節迨後覈之有中者有不中者是書亦然而有萬非予思慮所及料者試舉數端（一）突如其來之老婦人自言爲郡主西利亞生母復附子爵爲惡在吾人思之必爲子爵所遣僞飾以欺司丹列及西利亞者而孰知竟不然果爲大公夫人而非假冒也（二）司丹列將與西利亞成禮之前一夕西利亞忽爲司丹列親隨之僕盜之而逸（三）西利亞旣落子爵之手司丹列方慮其一去不返乃子爵爲兄所窘忽慨然以西利亞璧之（四）西利亞旣歸朝中大臣欲圖擁立其時得一確耗謂西利亞產後所易乃僞郡主而眞者實别有人在名加德林文筆奇肆誠如林氏所言欲擒故縱將成復敗於無可措手則又更變一局昔陸放翁有句云山窮水盡疑無路柳暗花明又一村是書殆復似之 
　　書中公爵夫人十八歲時已心眷一人其嫁公爵康司丹司也非其所願祗以父母之命媒妁之言格於習俗違之不可然公爵年事旣長性復殘刻以一如花似玉之美人事此老醜究非芳心所甘矧公爵愛夫人之美視同禁臠且加防衛居以幽宮不令與朝绅相接夫人處此幾類　犴萬不能堪於是欲一洩其抑塞不平之氣遂盡墮禮防以拾墜歡此雖足爲夫人盛德之累而推原禍始實婚姻不自由有以釀成之而夫人之父母動於富貴不計利害不惜以愛女畢生幸福爲犧牲要亦不能辭其咎也 
　　西利亞自知身列玉牒位登大寳而不願與司丹列毁宿約是著者極寫愛情名貴處故書中有言日情愛之事出之本心胡能以暴富暴貴遽易其念又曰女子之視情高逾於性命矧乃富貴雖然須知如西利亞之女子以愛情爲性命棄富貴若敝屣欲求之今世恐踏破鐵鞋亦難覓着良以今世大多數女子其選配偶也以金錢爲轉移果其人金錢今日立盡者則其明日琵琶别抱可必矣吾爲此意是不免鄰於過刻但本吾閱歷而發自以爲至當雖欲勉爲一易而方寸天君有所不許且吾又有一事爲男子鳴不平者今之小說家有所著述苟涉於情愛心左袒女子美國女小說家施土活夫人小影 
　　施土活夫人Ｍrs　Stowe爲美國第一女小說家前大總統林肯嘗與把晤　盛稱其才所著"Ｕncle　Tom 's　Cabin" 
一書（林琴南譯爲黑奴籲天錄）傳誦世界讀之墮涙者 
殆數百萬人云 
　　不曰薄倖兒郎即曰負心漢子抑若天下男子盡負女子女子無一負男子者而揆諸世情事理實大相剌謬就吾所知男子之見欺於女子者至夥筆而記之當可成一巨册世之男子如疑吾言請追溯生平果已負女子者多抑女子負已者多下一判斷必能曉然矣 
　　書中描寫老人之忠藎子爵之奸滑司列丹之勇邁西利亞之娬媚加德林之慧黠多情與夫夫人之凉薄寡德均如初寫黄庭恰到好處惟中間夫人見女力逼其嫁子爵以報前仇是種舉動在理夫人已身攖强迫婚姻之慘苦懲前毖後宜可覺悟當不至於出此則是種描寫似乎近於不倫豈著者以夫人病癎病癎之人縱獲醫愈心性已壞思想行爲往往反常顚倒是非淆亂黑白本習見事無足深異而有意爲之歟 
談叢 
[小說叢談（九）] [  寂寞徐生]  
　　敎育小說通俗敎育溥及敎育之聲浪高矣演講也幻燈也苟有益於世道人心得收改良社會濬啓民智之效者罔不亟宜提倡蒙以爲效力之最大者莫若此類之小說前敎育部贈甲乙等褒狀於著此類小說家非無意識之事也邇來小學校敎員好閱小說能取此類小說閱之獲益當非淺鮮宣講員等負有敎育之責者亦然包天笑之埋石棄石記孤雛感遇記二青年苦兒流浪記等文章造意並皆佳妙可傳之作也 
　　　山之石可目攻玉以佉盧橫行之書譯爲侯岡直下之文此種說部實爲今日小說界之别開生面亦將來文學史上一大紀念也惟譯筆優劣不等以余所見文言以林畏廬之繹歐文拊掌錄等靈與小說月報星如之拿破崙之鬼惲鐵樵之出山泉水小說叢報之鐵刹殻村之情劇覺民之耐寒花傳（婦女時報）與趙開之儷景（小說月報）皆同一譯本也而冷汰貽先之清宮二年記則民之清季宮闈秘史皆本德菱原本白話文言各擅優長洵佳構也小說月報之六尺地與中華小說界之土饅頭饀亦然譯述小說不厭其多惟選材須三致意耳 
新話 
[英國現代偵探小說家柯南道爾的近著] [  ]  
　　讀英國近代文學狀况的實寫派的作家少不得要推哈提Ｔhomas　Hardyo讀科學的自然是威爾士Ｈ.G.Mells了柯南道爾Ｃonan　Ｄoyle卻不是個時髦人他是以偵探小說見他天才偵探常常描寫到社會黑幕的地方黑幕並不是偵探小說的重心因爲偵探小說並不是揭開社會的黑幕者似乎近於寫實派的作家其實不然他委實有他的獨到的地方罷了柯氏生於一八五九年現在還活着他在一八八七年發表他的第一次的大作"Ａ　Ｓtud　in　Scarlet"使著盛名以後便著了關於偵探的著作實在不少歐洲的柯南道爾思想怱然變了著了一部新默示錄"Ｔhe　NewＲevelation"忽然提倡靈魂主義Spinitrialinn與大科學家洛琪Ｏliver　Lcdge所著之生與死皆極於風行世 
小說 
[無母之兒] [  碧梧]  
　　吳學文的母親死了那時他方纔十二歲年紀雖小不很懂得人事但他向來跟着母親没一天離開過如今忽見母親死了自然也很覺傷心當他母親臨死的當兒他站在母親的床前向着母親哭道你是我的親媽平日裏你很疼愛我的如今爲何閉着眼睛任我高喊理也不理我咧他見母親直挺挺的睡着又哭着說道我媽曾向我說過夜間睡覺須得側着身體纔合衛生的道理媽却爲何仰面睡着咧他又摸摸母親的手哭道媽的手爲何這樣冰冷咧冷得已發僵了哦我媽原來死了我媽眞個死了從今以後我是個没有親媽的兒子了 
　　吳學文在國民學校裏念書每天大早就起身當他母親在日却已把熱水預備好給他洗臉揀他喜歡吃的點心買給他吃拿了書包套在他的膀臂上呌他很高興的上學去了等到晚上回來又問問他校中的事並監督他温習舊課有時學文在校裏受了同學的委屈回來告訴他母親他母親總是這樣的解釋給他聽道受人家無禮的委屈不算甚麽不必記在心上祗要你用心念書先生們總得說你聲好倘若他們欺負你極了先生們自得責罰他們吳學文常常聽這番話不由得就記在心上在學校裡祗曉得念書别樣事都不去管先生們果眞稱贊他好他很覺得快活也就很樂於上學了 
　　但是如今吳學文的母親是死了他父親那能照應他就把學文身上的事都交給一個下人這下人以爲他是個小孩子又那能服伺得周到有時學文早上起來没有熟水洗臉就用冷水没有點心吃就餓着肚皮去上學又久久聽不到他母親的敎訓把先前記着的那番話却已忘記受了同學的委屈覺得氣不過就去報復所以也常受先生們的責罰有了這種種的原因久而久之學文覺得上學是件苦事常常偷懶不去 
　　一年後學文的父親續絃了後母待遇前妻之子大半都和眼中釘肉中剌一樣幾乎成了一種公例學文自然也是如此很不得後母的歡心常常被駡被打見了後母怕得甚麽似的因此他覺得在家裡除了害怕之外毫没一些快活又懶得到學校裡去就躱在外邊和那些不三不四的小孩們鬼混在一處敲磚弄瓦做些下流的游戲後來又被他母曉得了就向他父親道學文這樣頑皮呌他去上學他反得着機會出去頑耍越過越不成人依我不如把他關在家裡隨時管束着或者還可以變好他父親本是言聽計從就呌學文退學 
　　學文的後母當眞管束學文麽這不過嘴裏說罷了等到學文退學之後簡直待他和下人一般吃住都和下人在一起又呌他帮着下人掃地揩擡裝烟倒茶下人做錯事不過駡上幾句學文就是不錯還得無中生有打他一頓學文畢竟是個小孩子智識未曾發達受了這樣的待遇久而久之忘却了本來的面目自已也當做是下人了開出口來都是一派下流話一舉一動又都粗俗不堪見了正經人鬼鬼祟祟躱躱藏藏和那些無智識的下流却有說有笑看他這種樣子那裏還像是好好人家的子弟 
　　有人道當學文母親死的時候他哭得那樣悲切說得那樣沈痛委實是個很懂人事的小孩子他却自不學好如今糟到這般地步自暴自棄可憐亦復可恨又有人說道這却不能偏怪學文祗因他自幼没了母親没得着好好的母敎後母又這樣壓制他可憐把他這個良好的小孩子就此弄糟了我聽了這第二個人說的話不由得嘆道唉可憐這無母之兒 
[自由談之自由談] [  鵑]  
　　袁寒雲曰（小說以社會爲最上選言情備一格而已而慘情者尤敗人興趣著作愈佳愈使人短氣每讀瘦鵑此類之作輒愴然掩卷）允哉袁子之言也社會小說固爲小說眉目悲天憫人之念非社會小說不能寫而欲挽救世變亦非社會小說不爲功輓近以來頗知事此顧生性善感涉筆每多悽響恬管難鳴哀弦不輟袁子讀吾文姑作午夜鵑啼觀可也 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
[一週間世界大事撮要] [  通一]  
英國礦工之大罷工 
　　原因上年十月間礦業聯合會Ｍining　Assooiation及礦工聯合合會Ｍiners　Fedcration爲靡息風潮防止後患起見特協訂條例以鼓勵增加煤產籌設機關制定工資爲主旨（參閱第六十一期本刋）震驚全英之礦工風潮得此協定而告一段落然此乃息事寗人之權宜計劃澈底實行圖收良効誠非易事邇來英政府籌及煤鑛四月一日起仍歸私有之辦法令鑛主與鑛工儘於是日前商定永久工資合同此届煤鑛風潮於是得一導火線而爆發矣 
　　爭點風潮之醞釀已二月有餘據鑛主之意以爲商業清淡煤產减少尙難離政府而獨立如欲使煤業處於穩健經濟之地位則工資當減四成之一至五成之一工資低减之高下當視煤區之狀况而定鑛工方面主張各區工資不宜有軒輕鑛業續由政府管理一層則亦表同情 
　　政府首當其衝今届風潮雖爲礦工對於礦主之奮鬭而首當其衝者仍爲政府蓋英之商業刻頗沉寂實業尙未復原狀用煤較平昔爲少礦主照現時之煤價出圖減之工資已覺困難異常若容納礦工之要求則將難乎爲繼而與之同歸於盡此其苦衷礦工未嘗不知惟念及百物昻貴謀生維艱且若再受僱主之支配則將陷勞工界於胡底於是有不得不及時奮鬭之勢然與財窮力盡之礦主爭不若與大權在握之政府鬭其申請政府暫不放棄管理煤礦權之議與礦主不謀而合所爭者惟願政府撥發津貼以蘇其困拒減工資則猶其次焉者矣 
　　政府之意見四月三十日礦工聯合會代表見工部大臣賀恩氏要求政府津貼煤業俾工人得獲較目前較高之工資賀氏謂他項實業之處境較煤業爲尤劣其工人非惟不能獲原有之工資且多失業流連政府不能使業已凋敝之實業出資以津貼煤業代表恫嚇之以此次罷工抽水機與引擎工人亦將加入萬一决裂各礦皆將變爲澤國賀氏並不爲之稍動 
　　大罷工之實行四月一日各礦罷工之消息已滿佈於全英聯合會以經費不充故令抽水工人亦行加入藉此以冀爭端或可早日解决蘇格蘭約克夏諾丁漢竇比夏南威爾司各地之礦未從此令凡須保全各礦重要工作之工人皆仍工作故除僻處遠地之數礦外初無淹没之慮罷工者之暴動日有所聞四日以後形勢轉爲嚴重蘇格蘭英倫威爾斯礦穴皆有淹没之報告里資某礦煤氣爆發而竟起火格拉斯哥附近希里特里斯登某礦之總理被炸殞命登費姆林附近考登比士某礦之副經理不肯停止抽水機之工作爲罷工者拘而痛毆之舉國似已陷入擾攘不安之境矣 
　　政府之防範英政府現爲節省煤斤起見自六日起減少載客火車百分之二十五煤與焦煤及特許專賣之燃料除得護照者外一律禁止出口凡願盡義務維持礦中工作者加以特别保護全國海陸軍不准告假以資調遣 
　　三角聯盟之態度三角聯盟合礦工路工運輸工而成者也其領袖謂今届礦主減縮礦工工資實爲各業低減工資倡明日之路工與運輸工安知其不即爲今日之礦工八月間政府放棄管理鐵道之期轉瞬將届路工而今日不爲礦工後援者他日亦必陷孤立之地位故爲助人以自助計路工今日與礦工同行罷工亦在所不恤云云據六日倫敦電運輸工人大會决議贊助礦工並立即與路礦工商議三角聯盟一致行動之方法是則英國之罷工風潮正方興未艾也 
　　五六兩日下院之辯論英國下議院爲煤礦風潮之猖獗於五六兩日特開會議以討論之閣員之出席者爲首相喬治及新任財政大臣賀恩氏與工黨議員反復辯論各不相讓工黨堅以政府延長管理礦業期限與撥發津貼爲請賀恩氏一一駁難之首相喬治末謂不能使國會以公共捐稅津貼煤礦政府不能續行管理煤業除此二條外尙有討論之餘地深望礦工領袖與礦主立即集議永久之解决辦法云云礦工聆之大爲失望六日議會亦無結果故前途極難抱樂觀也 
 
[歐洲近日之新派畫] 歐洲近日晝派趨重理想　家以個人之觀察描寫物之特性而不規二於形似頗與東方藝術相接近也 
[美國議員圑視察中日韓三國之報告（七）]  
七北京七日記 
　　（丙）京城槪觀北京在中國各城中爲最有趣味而最富於東方式之都巿吾人關於東方之著述亦嘗瀏覽一二而北京則在在足爲吾人所所之考證聖經中所紀街道中之乞丐與拉柴羅斯Ｌazarus之形態猶可見諸今日北京之街巿中然若以北京比諸天方夜譚中所述之地則尤爲得當阿拉庭Ａladdin大可挾其奇異之燈隱於北京之巿若哈龍萊司去特Ｈaroun　Al　Raschid夜行於北京小街中則其所見奇異之事物當猶多於書中所述也天方夜譚中祇有賊四十而梭巡獵食於北京者當數倍於此數雖然此輩窮凶極惡之賊苟隱匿於大甕之内待時以動及其將發自有一輕盈之中國少女不難以沸油灌入甕中置若輩於死地而不使之出甕爲禍也 
當余等在北京時中國政治舞臺之上饒有趣味之一幕正在進行中蓋京津間直皖兩軍嘗發生劇戰數次皖軍屬於安福黨徒安福黨徒把持政權親日以禍本國直派惡之戰釁遂起安福覆敗閣員及顯宦僅免於難咸作逋逃客英美諸國公使以格於公法不敢容納獨日使館中則藏匿最著之安福黨徒九人其居屋離北京飯店甚近政府懸重賞下通緝令罪徒之照片遍張於北京城内即鄰近日本使館牆上亦高懸數紙復有中國兵士數人日夜梭巡於使館近段以防逃逸此輩逋客旬日之前政權在握惟我是尊今忽爲罪犯隱匿於他人勢力之下良可憫已 
居北京凡七日於此七日中忙碌特甚北京之足資吾人視察游覽者不一其地華友及美友竭誠招待務使吾等於七日之内遍歷北京勝地而後安八月十六日之晨應美友之招至使館閱兵操在數萬里外得見國軍一小隊揚美旗演武於使館界中不覺欣然有感克蘭公使及其屬員皆臨塲作陪閱操後復游觀館内各部佈置井然空氣充足居其中者殊形安適也各地皆有守望兵士立正致敬狀極嚴肅然余猶時或與之作私語　後登使館城牆城長約哩許高二十呎城上道路頗闊間有植菜蔬者美使館前一叚則毫無雜草 
　　（丁）天壇下城後登汽車直抵天壇壇築於一大公園之中央建築之美幾不可以言喻車抵門次門役令余等下車步行其意若謂園美若斯當緩步游覽不容驅馳掠過也然天時蒸熱不勝步行乃請門役容余等驅車入園門役徇余等之請遂得長驅而進園中松柏成林蒼翠滿目 
　　天壇位於園之中央帝制時代皇帝歲必親臨奉祀以求豐穫若遇苦旱帝亦必率扈從驅輦轂至壇下祈雨帝王之爲此舉每在久旱之後然久旱必雨故其祈祀似極靈驗而威信益隆今歲華北久旱農民咸有無復有帝皇爲之祈雨之歎云 
　　天壇可推爲世界最優美建築物之一設色之佳妙各部大小之相稱爲其特優之點拾級登門見環廊之畫棟雕樑極人工之美而最足動吾人眼簾者厥爲設色光輝奪目難以言狀經環廊後乃益見其建築修廣合度部位得宜之優點余缺少建築學識故不能詳述然登是壇者目未有不爲之奪神未有不爲之怡每覺無色不美無處不精盡世間巧匠諒亦不能爲之增美少些矣壇之爲屋並不廣大然結構之精恐無以復加矣壇之外牆亦極美其色彩似爲黄金與藍玉混合而成者壇週有石製繞道三其間高低差度約爲五六呎隔以雕刻極精之石欄直登壇門有極闊之甬道一中央之四五呎雕有盤龍等狀在昔祇有皇帝可履此道云祈年殿内部之美麗不讓於其外觀設色更形富麗殿作圓塔狀所堊之色黄藍綠紅紫相間而成雕刻隨地皆有莫不精細絶倫壇内有高大之柱十五俱作珠紅色而飾以金居中之四柱尤巨御座設於殿之中央座高九級皇帝祈天即在此府座上所染之紅黄兩色較他處尤富座下有圓形石盤一據謂此乃天下之中心云天壇之建築更有一層足令人注意者即其位置與紫禁城中之宮殿對峙而在一直線上兩者之問有甬道一橫貫都城而直達兩地於此可見華人善於規劃大規模之建築矣余登天壇仰慕其美有徘徊不忍遽願之感深願舉其詳細爲諸君道以限於時間不能如顧今所述者祗其大略耳歸自天壇飯於使館飯爲中菜陪席者爲一等秘書羅特圖克君Ruddock夫婦（戊）孔廟與雍和宮八月十七日星期二游雍和宮宮似甚古觀瞻極美後登煤山山在禁城中據謂係人造者中藏煤以備久圍時急需之用今山頂有美麗之宮廟一所牆垣黄而雜有孔雀羽毛之綠色後游北海前清之御園也中華民國總統徐世昌宴余等於北海中之某廳徐氏約六十五歲重一百八十磅髭作深灰色面貌慈祥背稍折穿長袍黑紗馬褂行相見禮後余藉舌人與之稍談片刻徐之妻身材短小衣服樸素年事視其夫較輕徐之二女亦出席相陪余等一一與之行相見禮 
　　是日所歷之寺院並皆美麗而足驚奇然以限於時刻不能盡述今以孔廟及雍和宮之狀况略爲諸君告 
　　孔廟之構造頗樸實而莊嚴主殿中設有孔子神位及祭桌等歷代以來向之參拜者已不知千萬人矣廟中某庭陳列石鼓十件上鐫頌揚帝舜巡狩四方之韻文復有一庭陳有石碑成行近五百來科舉中　林以上之名姓皆在焉 
　　雍和宮雖歷年久遠而仍完好中居喇嘛數人服式奇特人皆視爲修道士終日惟以冥思祀神爲務 
　　某晚余等得一極盛之中國筵席凡燕窩魚翅等珍品應有盡有食後觀劇天氣甚熱故劇塲即設於曠塲之上上遮以棚旁圍以籬臺上幕幃爲繡緞所製極華麗惟無佈景耳演劇時常有三五侍者奔走台上搬移檯椅遞送物件彼等雖常在觀客眼簾之前實則當作不在論及台上有劇戰時鑼鼓喧鬧槍刀交擊時於是此等侍者奔走益甚吾曹西方顧曲家對之甚爲奇異云是夜所演者爲史劇重要角色爲梅蘭芳男子而飾婦女者也據謂渠爲中國價錢最貴聲譽最隆之伶人彼飾婦女體熊聲容無不酷肖又一人狀似强徒貌極猙獰聲極粗厲而塗黑色一望而知爲狡猾之人也反之善人之面則塗白色故中國戲劇中人之善惡可以其面色之黑白而衡斷之 
[蜀江新交通之計畫（續）] [  留學法國製造飛機機械工程師吳蜀奇]  
二摩托艇（Ｃano-automobile及油機輪船bateau　a　moteur　iesel） 
　　水面飛輪之利旣如上述但其馬力太大費油至多則取費亦必較貴非人人所能乘坐故欲爲普及計使農工貧民皆蒙其便利則非另較廉價之交通不可且欲載工商品必須用較能載重之船而能滿足此二條件者厥爲摩托艇 
　　摩托艇種類不一大小亦懸殊而其重要之點則爲載重力强用馬力少可多載貨而省費用惟吃水較深必稍有深度之支江乃能通行不如水面飛輪之可以駛行淺灘且速度僅稍勝今日通行之輪船不如水面飛艇之速也 
　　然其短處正不如長處之多普通行旅之短程來往固無取於絶大之速度如今日之輪船已足矣吃水較深航路較少固爲其病然其較小者於吾川幹江如岷沱銅雅青衣金沙黔涪嘉陵等上游凡民船能到之處皆能行駛其最小者吃水不逾一尺用馬力數匹船長不及二丈寛四五尺可乘七八人而速度最小每小時行六海里（約二十里餘）（若加馬力可以增速他船類推）其較大者長約二丈八尺寛六尺吃水一尺强用三十馬力推行可載二三十人及二三噸之貨每小時行十一海里（約四十里）有上灘之能力故最適於各江之上游城巿間短程來往之用（若嘉定至灌縣之類）若增加馬力至六七十稍减其載重每小時可行十九海里其尤大者長六七丈寛一丈五六用馬力五十至一百載重五十噸至八十噸吃水不及五尺（如特别定造可再减吃水度尺餘）每小時可行十海里凡川中幹江次上游皆可通行最適轉運貨物及搭客之用更有最大者長十六七丈寛二丈餘吃水六七尺載重至六百噸之多即油　輪船是也 
　　總之船之大小吃水之深淺與船之速度及一切條件皆可用適當之計算定造之以求完全適全適全吾人之用予歸國前曾從事於此種專門製造廠詳細之調查與特别之研究而竊嘆今日進步之大幾無不可能之事曾與一二最大廠家如紐博爾Ｎeauport及中央船廠等磋定條件待予此行籌欵妥洽將長短淺深速度等要件電知即可立時照式開造（計至遲六月可以交貨）器必求新法無不合較昔之購買陳貨削足適履者豈非相去天壤哉 
　　此類船隻特異之點即捨蒸汽發動機而用煤油發動機也油機之重較汽機減數倍用油之重較用炭之重減五倍半其佔地之面積亦減五倍即可由所減之重以加載貨所賸出之面積以加載客但使同重之油價不高過炭價五倍半則用油機可以完全得利（此機燒賤價之黑油重油等等）即使過之而他方取得之利亦足相抵且用油機簡單可省去許多搬煤上炭看火添水之人役以省費而添載客故用油機至爲便利也自歐戰而後油機大見進步歐美各國均用之以造新利船隻吾人苟欲於宜渝間擴張輪船事業必當採此種新利器如用笛瑟爾或半式笛瑟爾油機所造之船（ＭotdnrＤiesel　ousemi　Diesel）是因此種油機堅牢速度最大而用油不擇（可用最賤價之重油墨油等）至爲經濟且船價亦至廉如上列可載六百噸之船定造不過十一二萬金較之川江某某等輪載重不逾二百噸而購船費達二十萬者得失甚顯川輪尙獲厚利若以新利器行之將來利必倍蓰至其他各小摩托艇亦無不用此新改良之油機消耗少而獲利厚搭價亦至廉可爲上游交通造福不少也 
三拖輪（Ｒemorqueur） 
　　拖輪者以蒸汽或煤油發動機載船頭鼓水輪而前而拖多數民船於後以載重物如鐵道上機關車之拖列車貨車是也凡粗重之貨及柴炭米糧食鹽鐵石礦產等類皆資以爲轉輸在川省尤以載鹽載炭爲要據聞自流井一處每年運費五百萬耗人工無算且轉運每不應時應急至各地煤廠產額頗多亦因運輸不便苦無銷路以致吾川實業事事停頓使有拖輪之便則種種障害均可破除是故此種船隻之建設爲急不容緩也 
　　拖輪在歐美各國通行甚早今雖鐵道馬路輪舟種種交通甚便而此船仍並行不廢良以其製造簡單不需鉅本能載重而不費凡一切重而賤之貨非用此法裝載不合算也 
　　或曰川中灘多水險拖輪曳多數重載船隻於後倘遇急灘狹道轉灣等處前頭可過而中後段不無失事之虞危險太多似不可用予亦熟籌及此然解决此層困難其法略有數端姑舉於左 
　　（一）用逐叚輸送之法設有甲乙丙丁各巨灘各距若干距離則由甲灘至乙灘備一拖頭船乙灘至丙灘又備一拖輪船頭（餘類推其速度及馬力視各叚水流之速度而定之尤省費而適用）第一叚由甲灘拖至乙灘到灘時可將列列行卸下或起載或於各船上特别架橈舵用人力挽過乙灘後再另駕一拖輪而行其法雖較繁而爲安全計頗爲得當且無論何江總算平流多而灘少逐叚借機動之力以增速率而省人工殊爲得計 
　　（二）用减船之法凡拖船過灘時先將後列各船卸下過半僅留一二仍用拖輪力駛過灘頭靠下又將拖輪開轉逐次接去然後整列而行更爲省便且於每船上各加輕靈之舵（用新法本學理百製之上水時亦可駕橈）使船隨舵轉則船與拖輪啣接宛轉如龍即有狹灘急流亦無慮矣 
　　（三）鑿灘此爲根本解决法剏辦之費甚巨聞曾有試辦者但此灘鑿後彼灘又起而人人遂疑開鑿爲無益之舉不知此乃人工不到之過設於新現之灘再鑿之又另一灘又鑿之逐漸如此加精細之測量用完善之修補使江流斜度平正平均時則灘無有不息者矣然此事工程浩大非一時所能辦及姑舉於此以待後圖可耳（又水面飛輪及摩托船等均可作拖輪之用但能力略减行駛時各須特别之條件耳） 
　　就以上三種利器論之以水面飛行輪作行旅郵傳輕便迅速之用可以四通八達無地不達以摩托艇作工商轉輸或短程搭載之用可以普及於人民凡臨水城巿無不可用以拖輪轉運重載貨品作發達礦業實業之需此三者並行不悖則交通之能事庶幾乎畢矣無論現時陸地之交通難於急辦即使鐵道馬路密布如網而此三者之利亦不可偏廢歐美先進具有陳例不難考查是水上交通之新計畫不特救急之良圖且爲永久之大利苟能一一推行及於全國其造福於交通影響於文明至非淺鮮世之智者當不河漢斯言 
三餘論 
　　新交通之利旣陳之於上矣交通之新利器已選定矣顧交通愈廣所須機械愈多非可長此購諸外人者必當自行製造乃可敷用而促進其發展之力然欲自行製造則屬於計畫建設機械工廠範圍即可借創辦交通事業以開全國工商業之先路苟不以吾言爲冗廢者請略申之機械爲百工實業之母凡種種不可思議之新利器新製造無一不賴之而成居今日而欲與列强競生存與人民增幸福者非借其力不爲功是故欲謀一國之 
 
[美國之露天學校] 美國麥賽珠塞（Mass）省西牛頓（West　Newton）有露天學校在戶外上課雖冬季亦然衣服則甚緊暖蓋欲生徒多得新鮮空氣也 
 
 

Page 19

 
 
申報星期增刊 
　　發展必先謀機械之發達而欲謀機械之發達又必先有母機各機各機之大製造廠而後可歐洲各國此項巨廠國以數十百計凡百事業應用無窮而能爲所欲爲此其所以强也吾國之大幾比全歐而竟無其一所以事事仰給外人工業一無進步不特交通利器軍械要需必購之外國即日用各品一針一釘亦幾完全不能自造長此不已何以圖存予嘗有鑒於此商約同志欲創設一製造廠自造各種母機機械及工具等俾爲發達機器之用引起人民機械智識及應用機械之興味而供百工實業需求之便以濟今世之急惟詳加考察凡一大母廠之興所須之資本原料人工三者均非易辦之事除原料較易解决外（普通原料中國自有之如特别之上鋼硬鉛等可暫購諸外國日本今日尙然）每廠基本金非數百千萬以上不成功無論現時必難籌得即使現金在握工程師滿座而無數百千人有特别技能之良匠熟工亦必不能開造即使開造成品亦必不佳且或較諸國外購來者尤貴昔日辦廠每遭失敗者非由於基本之不敷即由於人工之窳敗故此二者爲最難解决之問題余嘗熟計之而思得一良法焉厥法維何即應用交通事業解决之也 
　　交通事業何以能解决建設大機械廠之問題乎曰交通事業者生產之事業也生產事業佳即可解决工廠基本金之問題又交通事業使用之器具即各種之機械也機械之用繁則喚起人之機械智識及興味而工匠亦日出矣今以吾欲倡辦之水上交通論之其初創時之機械固不能不購諸外人然求長久之計終必自造而後可至少亦必先知修理之法設吾而有十數水面飛輪摩托艇拖輪等等當必同時設一修理工廠以修理發動機及船輪此時工廠尙小求有技能工匠十餘或數十人尙易覓得一而招學徒學習一面設法自造各種小件逐漸推廣二三年後則人足矣人工問題即可解决此又交通爲必獲厚利之生產事業一面將其紅餘以推廣工廠三數年後必大有可觀爾時根本旣固集欵尤易四五年即可大舉初造小母機再造大機及各種機械以行銷全國並自造汽船汽車飛機種種以再發達交通循環疊進不十年後必有一最大之母廠實現於吾國於斯時也可使篇徧國工廠林立事事自能無求弗得平時發展實業爲厚生利民之用强暴之來則徧地工塲頃刻可化爲軍械廠矣法國未戰前何嘗准備及戰起後軍械出品之多超過各國即由於平時工廠之多也然則吾新交通之計畫又不特水上之大利並將爲强國富民之導線也邦人君子曷急圖之（吾國路政欵至充裕路線亦日多凡機關車鐵軌鐵輪一切物事均購諸外人而從前當政者從未聞有撥欵辦廠之議將長此爲外人作銷塲永不思自立之能力乎有力不舉殊不可解因附識於此以待論者 
 
[日本新造之兵艦] 該艦名Ｎagato重三萬六千噸駕十六寸口徑大砲八尊 
 
[美國殘廢兵士學校] 紐約新設學校專爲輔助殘廢兵士使習圖俾課計學生四十餘人此爲練習攝影 
[田徑賽運動詳解六擲槍] [  麥克樂]  
　　擲槍運動古時希臘奥林姆派克之運動會最喜爲之近年歐美舉行奥林姆派克亦列入擲槍一門今次遠東運動會已採入此項運動矣 
　　（甲）執槍之法執槍係用一手握槍重心之處以食指與中指置於槍之上面而以大指與四五兩指之背抵於槍之下面槍之不可附以物件或用全手握槍桿中部以擲槍凡善於擲槍者恒用指將槍旋轉略如槍彈發出後之旋動此可以使槍之行程更爲穩定（第一圖） 
　　（乙）臂之動作臂之運動須在一直線之内與擲捧球時之格式大不相同蓋擲捧球時臂之運動係沿一曲線而行若依此法而擲槍則槍之行動必振擺不定故自後向前以至釋手之時如行於一直線之内此直線與地面成三十度之角擲者以手執定槍之重心沿此直線而擲之可矣 
　　（丙）擲槍之法擲槍者當自界線後奔跑數步以增加抛擲之速度擲時以臂之運動爲至要先將槍引而向後使其幾與右臂平行右肘稍屈槍尖向上與地面適成三十度之角摔擲向前之時（第二圖）須屈肘並應自肩上直行發出速度宜由漸加增至釋手爲止若加增速度太驟則擲出之槍必振搖不定不可不愼擲時以敏速純熟爲最要不可過用大力落地時欲求槍尖先著地頗難初學時臂之運動不宜過速最好以自然穩定之動作出之擲時須將身體旋轉與擲鐵球相同因此可以使擲之力量增大擲出時右脚當居前面（第三圖）（丁）擲槍計有四法詳述如左 
　　（一）身體不旋轉及兩足不換位置之擲法 
　　此法擲槍者立於界線之後而以臂及身體之力擲槍擲時微舉前脚漸仍復踏原處並以身體重量傾於此脚之上 
　　（二）不跑步之換足擲法此擲法與前略同換足之法與擲鐵球之換足無異即用臂向前力摔同時身體亦出全力助之因此兩足必須跳起而以右足轉至前面（第三圖） 
　　（三）跑步擲法此法又分爲二（子）擲者奔跑數步身體須正直執槍之手置於肩上（第一圖）肘向前掌向上及跑至適當地位以右足躍起仍以右足向前落地當左足着地時使臂回復最初時之位置即將槍擲出擲時與不跑步換足擲法無異（丑）所用跑法與（子）同跑時槍尖須向身體之中正當體前之竪平面轉體時槍尖之位置不致變動及將達擲槍之處忽將身體轉向右同時後仰（第二圖）即於此時將左足躍起以右足伸於左足之前面着地用第二條之法將槍擲出（第三圖） 
　　（戊）擲槍要點擲槍亦宜利用步點與跳高及跳遠相同奔跑宜求穩定不可有高低振動致妨槍之穩定故奔跑時最好略屈膝並注意臂部以求减少奔跑時之振盪 
　　（辛）學者注意初學之時不可急求進步須先將格式練熟再徐加速度宜先學立定擲法手握槍之後端向前擲出學熟此法再改握槍之中部而擲出之然後再學旋槍之法及換足及轉體之法最後乃學奔跑擲法學此法時尤須注意自奔跑以至擲槍其間不可稍有停頓若執槍不能穩定最好先行奔跑然後擲槍奔跑所用之二法均不相上下祗須自行試驗擇一而行可也擲槍之姿勢甚爲重要擲出之槍須穩而少振盪槍行之路係一完全之弧形 
[中國之毡毯業（譯遠東金融經濟報）] [  亞漁]  
　　查中國輸出之毡毯近數年來頗受歐美各國人士之歡迎銷路之廣幾駕波斯土耳其等國出品之上且今日歐美巿塲上中國毡毯之需要日增月盛大有供不應求之勢故售價已較他種毡毯爲高願國内從事斯業者急宜趁此機會揣摹彼邦人士之心理改良織造投其所好則購者必多而此優越之地位始得永保無慮受人之排擠矣譯者附註 
　　一毡毯之式樣中國輸出之毡毯大都以羊毛花絲與毛皮等所製者居多數其圖樣頗具一種特殊之性質饒有興趣與中國各種瓷之花色大致相仿彿其花色大槪簡單毫不繁瑣惟近來西商之業毡毯者往往自繪圖樣授與織造者而織造者以其精巧之手工常能依式仿造不爽毫釐大槪仿中國樣所織之毡毯較之仿外國圖樣所織者爲美觀如用中國古時之圖樣而織之則更爲美麗至於西商所供給之圖樣大半抄自私藏家或博物院中中國古毡毯之式樣並非自出心裁杜撰而成也 
　　近今中國氈毯之圖樣胥由國内美術家所繪成若輩皆以此爲一種專門之職業每人每月大約可成着色之圖六張乃至十張之譜繼由又一繪圖家照原圖以圖以墨色放大於薄紗紙之上其尺寸與所欲織氍毯之大小無異而後將此放大之圖貼於織機中經線之上與欲織之毯處同一之地位織者即依圖順序進行其織造矣此外又有黑白線所繪成之小圖一張給與織者該圖上面記有各種符號俾織者可知各線應配之顏色也 
　　二氈毯之着色中國氈毯通常所配之顏色種類甚多茲照各色重要之順序列之如左 
　　深藍色黄色淺藍色黄梅色牙白色深棕色乳油色老紅色褐色黄褐色雀卵藍色綠色菓紅色杮紅色灰白色寳籃色桃紅色赭色紅褐色磚紅色青黄色青籃色紫銅色古銅色 
　　三毡毯之織造地天津毡毯之名通常可包括中國各處所織之毡毯由此可知天津乃毡毯業發軔之地也然自實際論之中國北方沿蒙古一帶諸城鎭實爲毡毯最初織造之處非天津也茲分别述之 
　　中國北方中國北數省爲毡毯織造力最富最巨之區域而運銷國外之貨則京津二處所織者爲尤多自質地言寗夏毡毯最爲堅耐故得獨負盛名也此外保定哈密疏勒和　戈恰薩拉基等處之毡毯織造業亦已漸佔重要位置矣 
　　中國歷年輸出之毡毯由天津方面裝運出口者幾佔全數百分之九十京津　兩處所設毡毯織造廠爲數不少其中數家皆受出口行家之直接管轄染織兩部亦皆聘外人專司其事 
　　上海上海每年亦輸出若干毡毯其實中國各口岸每年皆有運出不獨上海爲然也騰越於一千九百十九年始亦爲輸出口岸之一而其輸出之量與天津上海較誠微乎其微矣 
四毡毯之織造法 
　　（甲）材料製造毡毯之原料不外乎綿羊毛山羊毛與駱駝毛三種今試分别論之如下（一）綿羊毛氣候嚴寒處所產之綿羊毛較之氣候和暖處所產者爲軟地勢高處所產較之低地所產者爲優其質地之優劣恒視畜牧良否爲轉移此外羊之年齡於其毛亦有密切之關係如小羔之毛常較老羊之毛爲柔軟而嚴冬時所梳下之羊毛則爲最柔軟最光澤者是也（二）山羊毛山羊之軟絨毛與直毛二者均可用以織毡毯其最感困難者在於一遭濕氣即行捲束致有紡織不易染色不匀之弊故欲免此患莫善於不洗而用也（三）駱駝毛中國北方及蒙古一帶所產之駱駝其毛常長而似羊毛故用以製毯殊屬相宜其質地柔軟如絲且極堅耐駝毛之價較綿羊毛略高而染色亦不易使其均匀與山羊毛無異巿上往往將山羊毛混充爲駝毛山羊毛所織之毯混充駝毛所製而出售此非素有經驗者不能辨其眞僞也 
　　中國毡毯大抵都以綿羊毛織成其品高價貴之貨則以駝毛織之綿羊毛品質最優者皆產自河南山西直隸諸省 
　　綿羊毛未經紡成毛線之前須透底洗濯俾一切油膩穢物等得屏除凈盡大槪尋常須洗十五次乃至二十次之多每次洗畢即行曬乾然後以手工紡爲毛線此項手續大都由收辦羊毛者爲之然亦有將羊毛先運至京津等處再行洗濯與紡織者惟大多數織毡者則皆自内地購買現成毛線以應用者也 
　　（乙）染色中國毡毯顏色之鮮艶質地之耐久洵屬無與倫比此功不得不歸於染色之法及顏色之材料也華人由一種植物中採取染料之法大抵誇爲珍秘祇可由父傳子由子傳孫對於他人嚴守秘密不肯洩漏故多數秘法因家庭之墮落皆隨之而消減殊堪浩歎也近數年來所用之染料僅屬植物染料一種其採取 
[英國新發現之人面石]  
　　之法雖屬簡單絶無化學原理之可言然中外化學家終未能複染其色也近因中國毡毯之需要日增遂有主張採用靛青之議因靛青價格較賤染法亦較易且常呈極顯著之光澤也 
　　靛青之充染料較之植物染科爲優因其能抵抗日光水與空氣也惜羊毛一染此色質即脆鬆易致斷折而植物染料並無此弊且能維持羊毛之耐久性得延長其年限惟所染之色時有退色之虞幸退色之後足能使毡毯格外柔軟美麗也因是之故舊毯往往能售極高之價也 
　　靛青所染之毯與植物染料所染者微有不同富於毡毯經騐者僅以手一摸之力即能辨别因靛青能將羊毛中一切油膩吸收殆盡使羊毛變爲堅硬乾燥此外猶有一鑒辨之法即艶色（如橙色紅色綠色等）左右白色曾否染過該鮮艶之色如尙未染過可將兩者皆以水浸濕之待其乾後再行細審之如白色已染過他色則必爲靛青無疑中國古法常將琥珀珠一串以試染料其法將琥珀串放於毡毯面上俾其色能反映於琥珀之中如係靛青所染者其反射光必呈一種暗昩糊塗之象如係植物染料所染者必呈一種清澈波動之象此種試法是否有効尚屬疑問惟僅限於於素有經驗者之使用則已彰彰明矣 
　　毛線之染色也先將大鐵鍋置於地灶之上應需之染料即於此時攙雜其中然後生火猛煑待其沸滾數次之後方能將色化出俟其色可備用再加大火力煑之一面將毛線放入鍋中聽其連續沸滾至半小時或一小時之久依其所需之色而定時間之長短如欲求色彩之均匀最好須連續滾至八次或十次之多每經一次沸滾之後毛線即宜晒燥之洗濯之俾一切硬塊之染料可以脫去不再黏附線上 
　　（丙）定色料古時織造毡毯者所用之定色料常以植物充之如石榴黄櫨各種樹皮等然至近今以鑛物作定色料者已極普通此亦因價賤而用法又便捷也化學中之定色料明礬最爲普通其他如鹽及各種鹽酸等亦常用之惟礬能增加毛綫之脆性減少毛綫之耐堅性耳 
　　（丁）織機中國之織機數千年來未變更其形式凡織毡毯之處其所用之機皆爲一式以言機之搆造實甚簡單木機床一座竪以直中柱二根再架以橫軸二根即成横軸能緊鬆如意上下亦可以移動直柱之直徑可自九寸至十八寸橫者自四寸至十二寸隨所織之毡毯而定其大小最大之機亦能用以織最小之毯然在廠中尋常所出之貨則純爲小者皆用小機耳 
　　（戊）織法未開織之前先整理織機使與所織毡毯之大小適合然後將經線（白毛線未經染色者）置於機上上自機頂橫軸下達機底橫軸經線之支數隨毡毯之等級而定尋常用六十支七十支八十支九十支一百支一百十支或一百二十支者爲多如經線支數愈多則所需織工愈大而價値亦愈高也織工開始織造先織其邊闊约一寸邊成後即將第一層之毛線緯排入該邊頂上然後將毛線之一端穿過經線打一結即行割斷則未曾打結之一邊可達相等之長度橫經線旣佈滿全機之後緯線即跨全機與直經線相混合繼而漸漸塡實與在下一層之經線相合如是一層復一層先也經線繼也緯線直至毯成爲止（未完） 
 
 

Page 20

 
 
   
 
