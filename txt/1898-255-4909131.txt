# 1898 - 255 - 4909131

 

Page 1

 
 
[籌防新議] [  續前稿]  
　　平時不得紛調臨事則迎機拒敵就近策應不得處處設防致分兵力别設警察官兵卽就捕夥招充專任緝捕之役俾兵丁得專心練習自不致徒事虚文總之宜聚不宜分宜常不宜暫請言海口旣乏海軍則海口爲前敵鎭兵戰法尙不足以盡之則砲臺爲尤要蓋有專門之業焉首曰審形勢彈路宜寛臺面宜小宜斜度不宜平面宜隱伏不宜顯露宜抱水不宜背山因地制宜更無定式次曰明測量彈力之界線昂俯之分度風雨之差率平懸之分劑西人之久於砲臺者皆隨處推算成表實不過砲力及臺高之互比而巳所宜力加考求也三日習工程或以鋼鐵或以泥沙或以勃通其滿有成效者莫若以塞門德泥爲心而外傅泥沙然學術之精粗卽工程之堅窳所自判四日擇砲位今所習用者曰阿姆斯脫郎日克鹿卜二者各有所長藥則有栗色黑色無烟之異彈則有石榴鋼鐵實心炸彈捲筒羣子之異總宜熟習於平日庶免貽誤於臨時各口水深可容甲艦者須用二十八二十四十五桑的四十倍口徑長之砲二三十門犄角安置配以十二因制英廠快砲及哈乞開可格托林等砲十餘門各設砲弁專臺總臺諸官宜多臺以散砲不宜聚砲於一臺宜堅臺以護兵不宜聚兵於臺面以營制部勒而參寓學堂之意總臺官則總教習專臺官則分教習而砲弁則高材生也優其階級厚其祿糈而終其身爲砲臺官無事爲師生有事爲弁勇其業專其機熟謂如是而不足挫敵者吾未之前聞制軍定海口嚴請言其餉需日本軍士九萬六千五百陸軍經常歲出一千零十萬五千九百圓警察費二百四十七萬圓中國陸軍先其所急則就日本而倍之應歲費二千四百七十萬日本周圍海岸約一萬零二百六十華里北海道不在内巳與中國海岸同除俸餉歸陸軍各砲臺建築二十四萬圓軍火八萬圓猶與海軍省共之計砲臺所需三十萬彼連北海道計海岸長於中國者甚多則中國自無不敷之理姑多籌之三倍其數復益爲百萬然購存之砲或不敷移用也則再以百萬爲購砲之需統計二者至多不過四千七百餘萬卽就光緒二十一年彼國用兵之際而論陸軍砲臺擴充廠屋赶製軍火快槍及測量局等欵亦只三千三百九十六萬餘圓并入前項以較歲入可增至五千一百萬两僅不足數百萬两而裁出之費計額兵餉項三百三十萬旗兵餉項米折津貼等欵七百萬畿輔東三省甘新廣西滇邊防兵費五百萬各省防軍俸餉一千四百萬約共三千萬两是尙盈二千數百萬可爲洋債及一切新政之助尙何急之不救哉三日公法西國公法家言皆布衣下土持空理以著書講之旣久執政者漸因用之頗有成春秋而亂賊懼之意然所據者多羅馬及近世舊案非能悉由公理又必彼此文野之軌相近强弱之度相等乃能用之否則徒爲空言而巳然近數十年間因此而免於戰爭者巳無慮百十事則公法家之弭兵會與有力焉中國與西人交涉日繁苟明此學者多則折衢樽爼其弭患無形者必不少也嘗考公法家有官私之異官爲學堂官以公法成案律例舉其師師以公法成案律例課其弟弟以公法成案律例肄其業且以公法成案律例糾其官其用則各部官出使官領事官司法官審判官國家狀師等皆是私爲法學會 
[本館接奉電音]  
　　昨日午後京師飛電傅來上諭念五道旨道敬謹譯登○七月二十四日奉上諭徐樹銘著充國史館副總裁徐用儀著充會典館副總裁欽此同日奉上諭四川雅州府知府員缺著李念兹補授欽此同日奉上諭雲南迤西道員缺著全楙績補授欽此同日軍機大臣面奉諭旨近日各衙門呈遞封奏有一日多至數十件者嗣後凡有呈請代遞之件著於到後卽分日進呈不必拘定值日之期欽此同日奉上諭孫家鼐奏請設醫學堂等語醫學一門關繫至重亟應另設醫學堂考求中西醫理當令大學堂兼轄以期醫學精進卽著孫家鼐詳擬辦法具奏欽此同日奉上諭徐郙著教習庶吉士欽此同日奉上諭王照奏私罪被革之員朦混列保請旨辦理一摺巳革山崠濟東泰武臨道張上達山東候補道黄璣降補通判陶錫褀前經李秉衡叅奏均屬劣迹昭著張蔭恒朦混列保等語張上達黄璣陶錫褀前在山東才品究竟如何是否可用俟到工後著張汝梅查明具奏欽此同日奉上諭孫家鼐奏遵議翰林院侍讀學士徐致靖請酌置散卿一摺古有侍從之臣皆遴選才能以議庶政現當朝廷振興百度自應博采衆論廣益集思以期有裨政治著照所議酌置三四五品卿三四五六品學士各職遇有對品之卿並翰林院衙門對品缺出卽由吏部一體開單請旨錄用以供獻納仍著按品結了俸祿應如何詳立條欵著爲定例著該部妥議具奏欽此同日奉上諭延茂奏遵查將軍長順代奏前辦墾荒被叅各員呈訴寃抑情形據實覆陳各摺片據稱該墾荒一案委員張呈泰等前定增租辦法至今沿用其議並非必不可行該委員等有擅攺蒙民原議勒騐佃民文　情事各鄉民聚衆抗拒以致匪徒乘隙勾結文允職司地方兼總辦局務會同張呈泰等具禀請兵彈壓自係分所當爲文允會同明順丁春喜等帶隊前往諭解不從始行生擒首從分别保釋自不得謂尙欠詳愼前將軍恩澤查叅處分均未免失之過重請飭部更正等語著該部詳核案情議奏請旨另片奏巳革州同秋桐豫等三員被叅各節查無實在劣跡等語著該部一併議奏欽此同日奉上諭前據御史文悌奏叅雲貴總督崧蕃並臬司興祿管私各節當經諭令王　　確查兹據派員查明覆奏據稱崧蕃潔清自重雲貴文武官均無異辭其被叅賄賂需索各欵均無實據臬司興祿識字無多辦理廕職不能核實武弁亦多出其門下代求差委操守難信殊難勝任興祿著卽行革職又片奏總兵黄呈祥與督署門丁年皞等相識私相來往等語專閫大員與督撫閽人交接殊失體統黄呈祥著一併革職至崧蕃與興祿同官日久該員旣識字無多其辦事概可想見何以未經叅奏該督門丁物議沸騰均有失察之咎崧蕃著交部議處餘著照所議辦理該部知道欽此○二十六日奉上諭依克唐阿奏大員回籍假滿病仍未痊請開缺調理一摺青州副都統訥欽著准其開缺欽此同日奉上諭依克唐阿等奏查明昭陵應修各工情形較重請擇吉興修著欽天監於本年八月内選擇吉期行知依克唐阿等遵照敬謹興修以昭愼重餘著照所議辦理該衙鬥知道欽此同日奉上諭向來督撫藩臬任滿三年應行奏請陛見近來往往因有緊要事件至期不卽奏請嗣後各該督撫藩臬仍著扣定年限奏請陛見聽候諭旨欽此同日奉上諭刑部奏代遞主事蕭文昭條陳一摺國家出口貨以絲荼爲大宗自通商以來洋貨進口日多漏巵鉅萬恃此二項尙堪抵制乃近年出口之數銳减若非亟爲整頓恐愈趨愈下益無以保此利權蕭文昭所請設立茶務學堂及蠶桑公院不爲無見著巳開通商口岸及出産絲茶省分各督撫迅速籌議開辦以阜民生而固利源欽此○二十七日奉上諭侍講學士瑞洵奏南漕攺折有益無損請飭妥議施行及每年預提折價於津通一律 
 
 

Page 2

 
 
購米以實倉庾並將屯田裁併攺由地方官徵租各摺片著派奕劻孫家鼐會同户部妥議具奏欽此同日奉上諭前因振興庶務首在革除　蔽當經諭令各衙門代遞事件毋得拘牽忌諱嗣因禮部阻格司員王照條陳當將懷塔布等予以重懲復先後諭令都察院及各衙門隨到隨　不必拘定值日之期誠以百度維新必須明目達聰始可收敷奏以言之效第恐大小臣工狃於積習不能實力奉行用再明白宣諭以後各衙門有條陳事件於次日卽當呈進承辦司員稍有抑格該部院堂官當卽嚴叅懲辦不得略予優容所有六月十五日七月十六日諭旨七月十九日硃諭七月十七日及二十四日諭旨均令各衙門鈔寫一道同此件諭旨一併縣挂大堂俾得寓止警心不至復萌帮態以示朕力除壅蔽之至意欽此同日奉上諭日講起居注官黄思永奏籌欵設辦速成學堂一摺京師大小學堂業經先後降旨諭令孫家鼐及五城御史分别舉辦兹據奏稱小學堂收效尙易大學堂事屬創舉曾理不易欲速不能請自行籌欵設立速成學堂以期收效等語用意殊屬可嘉著卽如所請籌欵試辦以爲之倡果有成效再行擴充並當予以奬勵著俟查明情形隨時具奏欽此同日奉旨青州副都統著正黄旗滿洲印務叅領錫光補授欽此同日奉上諭都察院代奏四川舉人陳天錫等敬陳管見一摺所請將大挑教職謄錄各項人員於會試薦卷中挑取及科甲候補人員准其一體若差等語著吏部禮部會同妥議具奏欽此同日奉上諭中書祁永膺奏請將各省教職攺爲中小學堂教習一摺著孫家鼐籌議具奏欽此同日奉上諭刑部奏代遞主事顧厚焜呈請京城郵政廣設分局都察院奏代遞優貢沈兆褘呈請推廣郵政裁撤驛站各等語京師及各通商口岸設立郵政局商民旣皆稱便亟應多設分局以廣流通至各省府州縣若能一律舉辦投遞又報必無稽遲時日之弊其向設驛站之處自應酌量裁撤著總理各國事務衙門會同兵部妥議具奏欽此同日奉上諭瑞洵奏徧設報館實力勸辦一摺報館之設原期開風氣以擴見聞該學士所稱現在商約同志於京城創設報館繙譯新報爲上海官報之續等語卽著瑞洵創辦以爲之倡此外官紳士民並著順天府府尹五城御史切實勸辦以期一律舉行欽此同日奉上諭瑞洵奏請考試司員等語司員賢否爲任官授事所關會經諭令各部院堂官考試著卽凛遵諭旨認眞試以策論秉公分别去取筆帖式亦著一律考試又編修錫麟奏整頓部務擬令司員逐日到署辦事擬稿藉覘司員優劣等語所言尙屬核實著各部院堂官亟行認眞整頓欽此同日奉上諭瞿鴻禨奏江陰南菁書院遵攺學堂並將沙田試辦農學一摺江陰南菁書院經前學政黄體芳創設考課通省舉貢生監現旣攺爲學堂著准其照省會學堂之例作爲高等學堂以資鼓舞該書院原有自管沙田一項據稱擬叅用西法樹藝五榖果蔬棉麻等項將未經墾熟之地先行試辦如有實效再行推廣等語學堂農會相輔而行洵爲一舉两得之道該學政此奏具見籌畫精詳留心時務卽著照所議認眞辦理務收實效毋托空言欽此同日奉上諭國家振興庶務兼采西法牧民之政中西所同而西人考究較勤故可以輔我所未及今士大夫囿於成見者謂彼中全無條教不知西國政令教學千端萬緒主於爲民開其智慧裕其身家其精乃能美人性質延人壽命凡生人應得之利益務令推廣無遺故日夜孜孜攺圖新法豈爲崇尙新奇乃眷懷赤子皆上天之所畀袓宗之所遺非悉令其康樂和親朕躬未爲盡職加以各國交迫非取人之所長不能全我之所有朕用心至苦而黎庶猶有未知咎在不肖官吏與守舊之士夫不能廣宣朕意乃至胥動浮言珨使小民摇惑驚恐山陬海澨之民有不獲聞新政者朕實爲一恨今將攺行新法之意布告天下使百姓喻朕意共知其法之可恃上下同心以成新政以强中國朕不勝厚望著查明四月二十三日以後所有關乎新政之諭旨各省督撫均迅速照錄刊刻謄黄切實開導著各省州縣教官詳切宣講務令家喻户曉各省藩臬道府飭令上書言事毋得隱默顧忌其州縣官應由督撫代遞卽由督撫將原封呈遞不得稍有阻格總期民隱盡得上達督撫無從管私作弊爲要此次諭旨並著懸掛各省督撫衙門大堂俾衆共觀庶無阻格欽此同日奉上諭總理各國事務衙門會同兵部奏遵議武塲攺制事宜一摺朕詳加披覽所擬章程尙有未能賅備之處著軍機大臣會同總理各國事務衙門兵部再行分列條欵詳議具奏欽此○二十九日奉上諭軍機大臣等議覆袁昶條陳請清理屯田等語屯衞之設昉於明代本所以養兵實逮至國初屯軍次第裁汰惟有漕運省分仍隷衞所乃爲贍運之計現在漕連旣歸海運衞所半屬虚懸若攺衞爲屯徵租充餉於國用不無裨益著两江湖廣浙江各督撫通飭所屬澈底清查各衙門屯田地畞實在數目詳定徵租章程迅速奏明請旨辦理欽此 
[恭備大差]  
　　天津訪事者珥筆恭紀云本年皇上恭奉皇太后幸津秋獮所駕御車巳由順天府府尹胡大京兆飭仿南海之翔嘗捧日两小輪船製造規模雖狹而華麗過之經行鐵路亦由京兆預行修理臨時再鋪蓋黄土務使六飛所蒞一塵不驚以表臣下敬巷將事之意津蘆鐵路之天津車站老龍頭至行宮路途遥遠不若陳家溝較爲便捷惟陳家溝向無車站不便停車本月十二日胡大京兆會同内務府大臣武備院卿詣陳家溝踏勘地基建造車站月臺以便停車起蹕歸途順便將落垡郎坊两車站一併查勘恭備將來於此間小駐慈輿至於津郡海防公所曁海光寺两行宮由榮制軍調到京都天德隆聚两木廠繪圖攺造准軍公所向有花園亦倩英工部局西人按照西式稍爲點綴務使娛目騁懷至於電燈一切歸西人佈置現均次第經營矣 
[日相來津]  
　　天津訪事友人云日本前内閣總理大臣伊藤侯爵由高麗來華游歴將於本月二十四日到津北洋大臣榮制軍接電後立飭大學堂總辦王菀生觀察率同東文繙譯陶杏南鹺尹赴诏沽迎迓聞伊侯所乘之艦係肥后丸二十一晚由高麗之仁川埠啓行計程二十三晚可到烟臺二十四日午後到大沽觀察鹺尹遂於是日午前附乘火車迓於車站前以盡地主之誼 
[粤匪竄湘]  
　　天津國聞報云某日有人自湘省入京道出天津述及廣西土匪每到一處輒遣人告知地方官借用糧食銀錢若干地方官但冀其不入城滋擾無不唯唯遵從匪黨遂如高屋建瓴順流而下本月巳有一股闌入湖南永州涓涓不塞將成江河南望衡雲杞憂日迫矣 
[安插難民]  
　　近有福建難民六十四名口在臺灣海面遭風經日本領事諸并君六郎查明給發護照附日本公司某輸船來滬移請江海關道蔡和甫觀察資遣回籍觀察接准來文遂於昨日午後四點鐘飭能發交縣署暫爲安插俟有福建輪船開行再行資遣到縣後黄大令卽派值日差送交福建會館董事押往會館留養數日候船回籍 
[諭知竹匠]  
　　南市十六鋪巡防中局委員潘仲泉二尹訪知各竹器店將所購竹牌停歇郎家橋浜内經旬累月不特有碍河道且積穢亦不能流通居人汲飲易致疾病故於前日特飭地甲將各竹器店主傅案諭話是日到者葉松亭施良臣施阿鳳陳嘉全顧雲亭朱應春趙雨堂吳阿春徐咸大顧小華趙阿三等十一人二尹諭以嗣後凡有竹竿運至浜内卽堆儲岸上無碍之處不准再蹈前轍如敢不遵一經查出定提嚴究各人均諾諾而退 
[讞員示諭]  
　　昨日英界公廨讞員鄭瀚生大令發出牌示云本代分府鄭爲牌示事照得本代分府蒞任後事必躬親權無帝落書差撞騙斥革尤嚴除查有本署書吏兼充代書之朱夢花卽朱祖德業巳斥革外爲此仰諸色人等知悉嗣後如有書差人等冐充幕友冐官撞騙或　詞關說訟事計圖索謝准被詐之人具禀由郵政局遞呈或當堂呈遞以憑究辦特示 
[護花恩重]  
　　陳有春投上海縣署控鴇婦林王氏將女兒阿珍逼學彈唱俾作賣笑生涯求恩超豁前晚襄理讞員李二尹提集訊究陳供女兒阿珍年十二歲被阿金誘拐來申押與林王氏妓院逼令爲娼欲向領回堅不肯放求恩斷領阿珍供杭州人四歲時被陳有春誘拐至申認爲己女至九歲被押與日新里鴇婦阿金處收得身價洋一百元後由阿金轉押於林王氏妓院學習歌舞陳王氏投案供稱小婦人是林王氏 
 
 

Page 3

 
 
47之妹現在胞姊方送母柩回籍故由小婦人代帶阿珍投案阿珍先押於阿金處後阿金將妓院閉歇故將阿珍轉押於胞姊所開妓院内曾付身價洋一百元陳有春實非伊父二尹飭將阿珍發堂留養俟長成由堂董擇配陳與氏皆不得干預 
[同室操戈]  
　　陳星煌投英界公廨控胞弟幹臣盜賣祖産前日經帮審委員劉穆庭二尹提訊陳星煌供廣東人先父在日先後共娶四妻生子八人職員係二母所出排行第二四母所生幹臣素不安分性喜狹邪恐將祖遺産業么自變賣故將契據方單寄存公所由族長代爲經管不料去秋幹臣將治下房屋一所擅賣與洋人魯伊麻母親查悉命職嗣來案呈控求請究辦陳幹臣供職員出賣房屋由族長簽字存在洋人處當時言明價銀七千九百两後胞兄星煌取去門窓等件因被洋人扣去銀一百十两共得房價銀七千七百九十两當塲由各兄弟作八股分派均巳照收職員得銀九百七十两惟星煌意欲獨得此屋故特來案誣控二尹謂此係家庭之事不應涉訟旣有族長卽飭原差將陳幹臣送至公所諭令善爲理處 
[贓證送縣]  
　　洞庭山人席子三之妾余氏王氏投上海縣署喊控次妾爭寵致被家言離棄經帮審委員李二尹訊供將二妾發堂留養在案昨日新閘巡防局張二尹將此案牽涉之席勤廉傭婦朱金氏並衣箱三口移送至縣函稱席子三投局訴稱家居新閘醬園弄族人席勤廉借居後屋因余氏王氏两妾爭寵投縣朦控私將衣物串通傭婦朱金氏運藏席勤廉家求提送究當派差勇協同地保前往查察果將衣飾百數十件在席勤廉家起獲爲此送請訊究黄大令閱悉後飭差看管候訊 
[印人墮水]  
　　印度人某甲在虹口老船廠充當夜巡之役前夜正當巡緝時忽失足墮入馬頭下時適潮漲命在呼吸之間大聲呼救經人設法撈起業巳帶水拖泥腹大如瓠矣當經廠中司事倩人舁送同仁醫院求治未知可免性命之虞否 
[命若鴻毛]  
　　虹口天潼路盛錩牛肉莊夥白如福不知有何抑鬱竟于前日潛購烟膏吞服至晚毒發呻吟牀席莊主心知有異急倩人舁送同仁醫院求救奈受毒巳深無可施治延至夜半命歸泉懷莊主遂報知屍屬未知能免饒舌否 
[五誌會訊惠通銀行案]  
　　惠通銀行控何瑞堂等不付股銀一案前經四誌報端昨晨復集訊原告所延高易律師倩舌人聲辯曰現欲駁回佑律師前堂所說各案伊云照丹國美國公堂之例原告並不在英國公堂呈訴股分之事未曾斷過内有許多不符之處此案爲數甚小斷後未曾上控現將字林報所載内有一節云照公司章程外辦事然亦不能不付銀两等語前堂佑律師指西貢法公堂與英公堂不准此案其實案情不同統查各案銀行勝者較多况銀行至收帳時巳與前經理人無干旣巳虧倒則有股諸人自應出銀以了各債前佑律稱歸收帳人之權斷不能與董事相同其言巳誤蓋收帳人係前英臬司韓能允准實有權可以收帳所以被告律師不能指爲越出權外也如董事辦理不妥有股人儘可控告董事收帳人亦不能有違言况何韋二人先巳允許查銀行所行各事均照英國堂斷並無差池故收帳人實可索取有股人之銀两卽佑律師指老公司攺爲新公司一節爲最要其意與本律師反背蓋此事與公堂無關又指董事不照章程辦理以致何韋受其欺騙本律師則以爲不然因其未攺之前先與英國著名狀帥議過以爲老公司所行之事與銀行一律惟不如大銀行耳至其虧本之由實因在英借來金磅上海以銀借出卽是電匯生意與銀行相同後卽略爲推廣此行英人股分較多皆一律照付如有不合之處凡英人之有股者早巳控告矣佑律師前言何韋買股時公司頗能獲利以後卽不照所議章程以致虧本查何韋買股時價亦不貴每股值銀二两五錢而其所購之價每股只出銀二两最賤者每股只出銀八錢故不能指爲值價時購買况被告實未見過公司章程所呈之據足可表明跌價緣由佑律師言公司生意甚好一千八百九十一年字林報曾登過然彼時銀一两可值英金四先令零而不知以後銀價大跌至今未巳卽各銀行均受虧佑律師起曰行中生意盈虧律師不應申說蓋其職係律師非行中之証人也卽欲申說非呈出實在憑據不可本律師則按照憑據而言案外之言堂上不能作准况原告律師曾言申說案情豈能再攙入别項言語高律師曰字林報雖登公司獲利今巳申明銀價先令之故以致虧本公司攺銀行後略有微利所以佑律師言何韋受欺想是自巳主意並非被告之意在英國各股東均巳將銀付出諒英人亦不肯無銀又言不照章須指出其實在表明一番况佑律師並未呈出憑據所有呈堂各據均是原告所呈者現再引証幾欵有一公司董事名好夫糾股時所出章程甚好所以入股者甚多後卽虧倒察知章程所刊均是假話而有股之人亦皆出銀凡類此案者甚多故請堂上下斷時記此一節收帳人替債主索銀其權甚大佑律師前言劉道臺　過華人不能八洋商股分一語此事關係甚大蓋華人之入洋股者甚多而華官托人出面購買者亦均有利可得劉道臺實因公司股價跌落而言然巳晚矣並非和約之言實爲不合如照劉道臺之言須有上諭將此意告知各國公使方可作准否則有違萬國公法閱中西各報均登有華洋互股之事近來湖廣總督張制軍亦有此電來滬佑律師則謂以上各言與此案無涉高律師言原告出名係寳興銀行佑律師以寳興不足爲憑查寳興曾在副經理人處挂號請閱簽字單無論何處公司只要掛號卽可爲據查例第十八及一百九十二两條知經理人實照此二條　辦况英公堂亦己充准此案業經訊過多堂請堂上照合同判斷爲是被告末欵云不能以合同爲憑謂合同有違和約然本律師則謂並未違約佑律師曰烟臺條約並無畸輕畸重之處查此條實因命案而立並非爲錢財而立高律師曰天津和約亦有會同两字如十七欵云爭論之案華官應請英員會同查明再斷今者堂上照第一堂而斷但雖說未行還請照合同及英例而斷佑律師申說各節與本律師不同引証各案亦與此案不同如此案者恐佑律師亦不能查出卽如指合同有違約及不妥處實不可行本律師則以爲並無不合前者招商局富順輪船撞沈北京輪船一案後照英例每頤八两賠償亦不聞招商局不沇照賠所以須照英例定斷前者英臬司汾處在福州斷一租地案亦在英國衙門按華例斷因未註照何國例辦理今此案實在註明照英例辦者佑律師則亦引两案爲証均是不允照他國例定案者在英署則照英例斷在華署則照華例斷所以不能有違高律師言公司在經理處註册此不過曾經註册而巳與以後所辦之事若何毫無關涉豈一經註册卽可包括以後各事耶雖欲别增意思亦有所不能按查帳之人查過後必須出一文憑方能作准然不能越章辦理高律師欲指出實據因越章辦事以致破壞况訴詞内亦巳說明至其原委高律師曾經認明只須呈上　據可以不必再問起初押欵後攺銀行後倒帳後收帳再欲令人出銀再開銀行按公司亦不應問有名律師只要問及自巳所言章程有無權柄因公司不照章以致股東不認亦不得指爲推諉收帳人亦未奉諭照章應先禀明掛號實不知其辦理何事哈律師云公司掛號英例言不論何處公司給憑卽可指爲實在按照英例可令華人出銀否則以後合同不能作矣两造律師申辯旣畢中西官相約退堂聽候酌議判斷 
[馬路工程局瑣記]  
　　揚州府屬高郵州人張明子向業小工其子德茂聘萬裕馬頭陳張氏之女爲室尙未婚娶某日忽隨人脫逃旋在王家馬頭馬路中尋獲喚交四十二號巡街捕勇解入捕房昨日午後解局研訊氏供現年四十有二生有一女許字張德茂擇於明年正月間完姻前日女忽逃逸當卽追獲是以拘　請究其女供年二十與母駕舟度日許字張姓子前晚張潛至船上是以擬往親串家暫避母親追上誣稱逃逸喚交巡捕送案惟求大老爺恩斷明府詰之曰爾母向與何人併識否供稱惟此一事其餘不敢妄陳明府謂爾母作此不端使爾顔汗本委欲將爾母責究爾可願否供稱惟求公辦明府復詰陳張氏曰爾女之言可聽明否爾旣有此獸行反喚巡捕拘女至案天理何存實堪痛恨判令掌頰二十下旋復命再掌二十下提張　德研訊供年一十有九在本城老北門内恒隆南北貨店習業張明子供年四十有六兒子德茂自幼憑 
 
 

Page 4

 
 
龔長林吳厚寛等爲媒聘定張陳氏之女擇期明年迎娶並無他故明府謂暗昧之事本委從寛不予深究惟男女均巳長大著領回原籍速卽成婚○前日傍晚黄益栽投新馬路捕房報稱午前九點鐘時在萬裕馬頭雇坐七十八號小車至王家馬頭失去象牙骨杭扇一柄手巾包一個内有洋布短衫一件請爲查緝後由某號巡街捕勇報稱在萬裕馬頭查獲七十八號東洋車上遺有象牙骨杭扇不知誰人所失呈請核奪捕頭王榮培以與黄所報車號相符惟東洋車與小車不同爰飭捕將扇送往王家馬頭廣和隆膏子店認領一面將車夫張竹成管押捕房二點鐘然後開釋○前日東洋車夫龎乾元在南市新馬路關橋左近拉車疾馳以致碾傷周雙亭之足踝在途爭論由四十五號巡街捕勇拘解至捕房捕頭盤詰情由周願自行醫治乃將龎管押捕房二點鐘麾之使去○宓鳴翹雇坐一百零三號東洋車偶因細故與車夫口角擊毁布篷並將捐照撬去以致互扭至馬路工程局捕頭詰問之下令罰洋一元扣除三角給車夫爲修車之費 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[古潞官塲紀事]  
　　北通州訪事友人云七月初一日長倉帥委坐糧廳李君前往北關口袋廠查騐未用新袋封庫存儲以備明年使用○初一二日長倉帥親詣中西两倉會同倉塲監督查閱倉厫○坐糧廳寳湘石部郎二年任滿經倉憲奏留四個月　辦先漕俾資熟手○中西两倉監督任滿報部新補西倉滿監督常尹清中倉漢監督朱君懋政均巳接印任事矣○遵化州陳直刺於七月十三日來通謁見道憲○東陵司官前收山東撥交兵米一千餘石嗣因陰雨連綿定於七月十四日開斛續收○五閘載船殘破者有三十餘號由石壩同知何别駕呈報倉憲領欸重候○裏河五閘各閘有花船一號專備倉廳憲進京之用今漕運廳夏微卿别駕籌欵添置五艘以備漕運印委各員來往乘坐○通州發審委員楊容齋大令奉尹憲胡大京兆檄委署理永清縣篆務擇於七月十八日接印想蒞任後當有一番新政也○江南糧道吳仲懌觀察重熹督運江北河運秈米八帮於七月十八日抵天津關連檣北上約在八月初可抵通壩請騐矣○初六日爲坐糧廳寳湘石部郎壽辰　城官員咸登堂祝嘏輿馬盈門頗極一時之盛○通永道沈子枚觀察之夫人仙逝後筮期七月十一日在署開弔是日闔城官紳咸往奠醊輿馬盈門路爲之塞十二日巳刻由公子芳衢孝廉扶柩回籍一切儀伏極形整肅執紼者亦不乏人 
[添設要局]  
　　天津訪事友人來亟云北洋大臣榮制軍自接篆後卽遵旨通飭裁汰冗員歸併局所實力整頓以副皇上勵精圖治之至意然洋務軍械爲目下至要之事不可無專責之人是以將閒局冗員一律裁併而添設洋務局一所至機器局除添派會辦一員外另派砲廠總辦專司砲務以專責成惟新設局所所有總會辦各員如係兼差者慨不另支薪水以示撙節 
[行兇請究]  
　　前日虹口張家灣鄉民張老木與江北人羅成子口角爭毆張素性兇横突出利刃刺傷羅之手背血流如注昏暈倒地張知巳肇禍飛步逃逸後經羅之家屬將羅舁至虹口圓通寺巡防局喊控局員劉穆庭二尹立飭差勇拘張到局聽候訊懲 
[押犯病斃]  
　　甬人某甲前因犯案經英界公堂讞員鄭大令發押新巡捕房前日忽感時疫捕頭令送虹口工部局病房　治旋于昨日斃命捕頭令地保報堂備棺收殮 
[上海巡局紀事]  
　　火匪王阿大卽馮阿大在南市升吉里火災處攫取車姓家報時鐘二架由地甲查獲解局經局員潘　泉二尹两次提訊供認攫鐘詰以抵據两紙何在則執意不認二尹著覓的實保人保出限期將抵據檢呈旋有在張河浜開設成　店之倪有餘投案具保前晚二尹命將阿大提案諭以此次憑人保去須將抵據两紙從速尋出方可脫累否則爾斷不能含糊了　阿大稱小的自願找尋二尹廼交倪保去謂如果逾其抗違惟向保人根究倪曰請○湖南人彭阿四在高昌廟左近行竊朱六全　拷綢馬甲一件携贓而逸中途被十二圖汛捕夥所見盤詰之下破綻畢露因卽拘解高昌廟巡防保甲局經局員魯介朋二尹提訊判責三百板管押一宵飭捕逐出境外前日湖南人朱德卿在十二圖内行竊橋欄爲汛捕所見拘解高昌廟巡防保甲局經魯二尹提訊判責二百板驅逐出境○王阿生在高昌廟江邊碼頭上竊取楊公館傭婦之衣服一件携贓而出卽爲汛捕查見拘解至局魯介朋二尹提訊之下判將王重責二百板贓給失主員領　萬格馬頭外灘每有無業流民以紅縁　誘人賭博凡有劉盤龍癖　無不趨之若鶩昨日上午十六鋪巡防南局委員鍾偉臣二尹帶領勇丁途捕獲沈木屏金阿桃两賭棍帶回嚴訊判令名責五百板押候交人保去 
[英界公堂瑣案]  
　　包探顧福其禀稱陳友茂向胡吳氏騙去珍珠數粒翡翠簪環七件由氏夫胡春甫投報捕房經小的緝獲送案請究陳供與胡吳氏素識前日氏囑將翡翠代質洋銀並無珠子鄭瀚生大令商之梅繙譯判將陳笞責一百板管押捕房　禮拜胡春甫胡吳氏一併斥釋○嘉定人王　三禀稱小的裝運稻柴來申售賣舟泊泥城　下昨日小的上岸後陳才卿潛至舟　竊去布衣三件由包探李佩芝緝獲求恩究辦鄭大令判將陳笞責二百板管押捕房三月○前日華英大藥房執事人控孫泰卿　去藥粉經鄭大令研訊孫供實向友人李姓處買得曾出洋銀十二元並非行竊大令問孫曰此藥值洋若干答稱值買四十元鄭大令謂照此價值卽係買來亦有窩贓之罪判將孫管押捕房两禮拜俟交到發　之李姓然後釋出○包探劉阿四禀稱陳阿寳在天后宮内設　聚賭勾　張二寳范阿奎岳金生等八局查陳阿寳前曾屢次犯案叩求究辦鄭大令判將陳重責二百板枷號两禮拝其餘三人各責一百板○五百五十六號華捕禀稱東洋車夫奚文高　廣東人李阿寳强加車錢不遂所欲攫取李所携袋内之　經小的目擊拘案請懲鄭大令判責一百板枷號一禮拜○包探李佩芝解寗波人劉永法到案禀稱　人在某輪船工竊取搭客　竹君所携鐵緣由小的緝獲贓送案請究鄭大令判　劉笞責二百板贓還失主○西捕頭帮　阿三所設馬棚汚穢不堪　馬　患疾病屢囑打掃奈彼不聽求請究辦鄭大令限陳二天内將馬棚打掃瀠　違十提究 
[法界捕房瑣案]  
　　昨日讞員朱明府蒞捕房命提蘇州河内無錫　船上竊　熟羅接衫之陳阿二笞責五十板○　取　東門外一枝春茶館内水烟袋之朱阿四前巳訊明昨日明府者照房　笞責五十板○　取短衫之王榮卿前曾解經明府請　　日判令笞責四十板○奚福春在寗波輪船竊取洋銀兌換金戒指由包探緝獲解經明府訊供著笞責一百板釋日○楊州府屬　泉縣差役丁洪裘明海因公來滬向鴇婦萬陳氏藉端訛詐經包探拘獲解請明府迭次訊供以何補譯不准送縣禁押捕房昨日　府復令提案著各責二百板一併釋出諭令赶緊回籍丁裘求給盤川明府當堂各給洋銀一元令卽附輪舟速回丁裘叩謝而退○朱利生關仲甫唆使楊愼賢之子竊取金飾兌得洋銀調換鍍金首飾希圖搪塞事爲楊愼賢查悉具控公堂經明府訊供追繳尙　足數昨日命提到案著照原斷責關七十板朱掌頰八下一併釋出○小東門外上林館飯店主陳祥生積欠房租洋銀四十九元　房主其控明府著將屋内生財檢點拍賣以祗欠欵○伶人夏月恒控慶樂戲園主武春山不照合同圖賴工資經明府訊供判罰　銀五十元將夏月恒所應得两月工資洋三百六十元一併繳案何繙譯以此案尙有不實不盡著候過堂復訊○久康錢莊錢選　控正裕銅錫店主錢桂勳出立支票銀二百两屆其不付求請追繳經明府訊供以此票實係陳小寳借出己由錢賠墊銀一百两　交原保尙少一百两著將陳押候嚴追 
[美界捕房紀事]  
　　前晚積竊陳子卿在山東路一百號門牌某姓家竊得衣服水烟袋等件由包探沈阿鶴查獲扭入捕　押候解送公堂究辦○前夜江北流氓邵阿寳在伯　路向友竊阿六强借洋銀數元不遂所欲致相毆擊旋將阿六袋内之洋三　攫之而逸阿六忿甚至捕房據情控訴捕頭立派包探金立生將郢扭入捕房押候解送公堂請辦前日某西婦棄某號　洋甫　外大橋畔下車而去忘却所携衣包一個及回家查悉急投報捕房由包探石金榮尋獲車夫將衣包送還西婦 
 
 

Page 10

 
 
　　慈谿費氏修譜 
　　本族四修宗譜希遷徒遠地子姓各將世系行齒生卒葬娶及生平事實職銜婦女貞節一一詳開寄上海三馬路信源祥皮貨莊杭州淸河坊文元銀樓寗波愼昌土行或逕寄本宗祠譜局限本年八月底爲止俾得赶緊排次并希註明里居以　函覆此佈費承志堂啓 
　　永明人壽保險公司 
　　人生天地間莫不欲久遠計而爲久遠計則以保人險爲最善也本公司專保中西人壽險如保者定期巳滿卽可付回本銀並另有額外利益倘定期未滿而或有不測立卽照保單如數賠償其賠償等情可在本埠由各董事商辦毋容函逹外洋總公司以昭便捷計本埠英董事怡和洋行未士柯佛老公茂洋行未士逹臣華董葉澄衷先生席正甫先生黃佐卿先生朱子文先生唐傑臣先生如蒙仕商惠顧祈移玉英界黄浦灘怡和洋行江西路老公茂洋行或天津路十號怡和保險分行或法界二洋涇橋南四十二號怡和保險分行面詢可也此佈總經理人怡和洋行啓 
　　新輯精校兵書七種史學中外時務論 
　　方今國家大修武備有志之士莫不究心實學惜各坊所售兵書竟無善本茲覔到家藏秘本兵書七種亦留心時事者所輯其中太公六韜孫吳司馬三子兵法武侯火攻心法治兵新書并近時鄉兵管見合成七種誠行軍要旨兵家之善本於是悉心校讎付諸石印每部四本價洋一元○今夏奉　上諭改制藝爲策論則史學時務一時並重應試之士互相　購　不暇給咸謂史學時務二論合刋者坊間殊少善本士多缺如焉迺山隂姚子有心是學者十載　茲三易　　採　一書啇爲近時之規範名曰歴代史學中外時務論並附歴朝名人論時彦時務策選擇校精必特初學　奉爲洋　卽　試齊覽可　作指南誠芸窓之秘笈本堂付諸石印每部六本價洋六角以上兩書均寄上海北市各者　出售想以先　爲快浙　　　　　啓 
 
 

Page 11

 
 
   
 
 

Page 12

 
 
   
 
