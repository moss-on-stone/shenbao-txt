# 1920 - 314 - 4917150

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[不得要領（冷）]  
　　不得要領一語我人熟聞之矣政府之與外人交涉也國民之與政府交涉也其最後之一語莫不以不得要領而止雖然茲之所謂不得要領者蓋交涉者不願以要領與人故人不能得之也質言之即交涉無效之謂也 
雖然我今所謂不得要領者則異於是蓋以執政之人其對於國家之政事不知要領之所在日從事於浮泛無聯之事而虚縻歲月之謂也夫前此之執政或以逞其私圖或以執其偏見而無改善國事之心今則自其外表觀之非無改善國事之心也泄泄沓沓雖有是心而無其效豈非不得要領之故乎不然何其言與行之多相反也 
命令 
　　十一月十四日大總統令國務院存記楊璲着分　湖北交該省長酌量任用此令 
又令任命范士鴻爲陸軍第八師參謀長此令 
又令任命錫文濬爲坠軍第十一師步兵第二十二旅旅長李式訓爲騎兵第十一團團長此令 
又令閰曰仁授爲陸軍步兵上校此令 
又令兼署陸軍總長靳雲鵬呈請將張世彬加陸軍步兵中校銜王之明授爲陸軍步兵少校王鴻賓加陸軍步兵少校銜均照准此令 
又令兼署陸軍總長靳雲鵬呈准管理圓明圓事務長官江朝宗咨請以和潤陞補委護軍參領應照准此令 
十一月十一日大總統令署財政總長周自齊呈塞北稅務監督馮國勳調部任用請免本職馮國勳准免本職此令又令調任李杜芳爲塞北稅務監督此令 
又令兼署陸軍總長靳雲鵬呈請將林茂生授爲陸軍步兵中校汪希直任松年授爲陸軍步兵少校均照准此令又令署内務總長張志潭呈准安徽省長聶憲藩咨請任命倪則枚爲省會警察廳警正應照准此令 
又令茲制定賑災公債條例公布之此令 
專電 
　　北京電統一善後會决議（一）從新國會中物色議員八十餘人聘爲委員（二）電各省疆吏說明對憲會不負責任仍請一體加入 
（十五日上午九鐘） 
　　北京電陳毅電報抵庫查察軍情敵勢猶燄擬卽會合兜剿請催援軍及飛機兼程到逹（十五日上午九鐘） 
　　北京電新楊電俄新黨以搜索舊黨爲名分三路進兵攻取伊犁情勢迫切請示機宜一面電飭楊鎭使張道尹立與該黨嚴重交涉（十五日上午九鐘） 
　　北京電施使電關稅附加振欵英亦正式承認請由部與駐京英使接洽（十五日上午九鐘） 
　　北京電顧使電各國因美總統公然表示不信任國際聯盟故一向之急進態度頓變爲冷靜中美關係較切似應暫緩進行（十五日上午九鐘） 
　　北京電瓊崖鎭使王懋來電能從統一（十五日上午九鐘） 
　　漢口電王督因王芝祥疏通冥（十四）日電京銷假（十五日下午六鐘） 
　　香港電陳炯明擬知事民選但縣會未復難實行（十五日下午六鐘） 
　　香港電陳令熊略加入李魏聯軍攻肇許崇智移師四會策應聯軍集中永安以全力攻肇（十五日下午六鐘） 
　　香港電海軍陸戰隊函陳自願編師粤軍（十五日下午六鐘） 
　　香港電聞沈鴻英昨忽電陳願獨立與粤一致行動韶商會亦電稱沈獨立（十五日下午六鐘） 
　　香港電浙軍在菴埠大敗退回潮城電汕頭願和請粤軍以華美浙軍以桑堂爲界惟粤軍不允仍追擊（十五日下午六鐘） 
公電 
　　皖省縣自治聯合會通電申報新聞報民國日報安徽同鄕會皖事改進會鑒乞轉各省縣自治聯合會曁同鄕諸公鑒本會於民國六年二月間由六十縣縣議會同人推定代表組織民立請願恢復縣議會舉辦地方自治進行甫有端倪旋以致變中輟茲於本月寒日同人集合省垣繼續開會籌辦各縣自治事項特電奉聞務祈一致贊助不勝翹企皖省縣自治聯合會幹事姜冕胡家驥楊宏浚賈輔國何傳縉李迺璟等叩 
　　潘振先通電各報館鑒贛軍第一支隊長陳金瑞率兵援粤實情十月宥日陳金瑞親率所部由坪石分兩路夾攻樂昌血戰四晝夜奪獲管退大砲一門砲彈三十箱步槍數十枝擊斃敵營長二員連長三員帮統一員士兵百餘名贛軍斃連長二員排長一員士兵十餘名傷三十餘名至艶日莫逆懼不能支遂棄城逃走刻陳炯明已到廣州樂昌之役關係粤局甚非淺鮮司令官李明揚已抵樂昌潘振先叩寒印 
[太平洋路透電]  
　　十五日北京電美人一隊已抵庫倫據該隊報稱該處華兵漫無紀律故地方情形甚爲惡劣陳毅已抵庫倫據報大局安靖美人均安好 
　　十五日北京電湯廷光通告政府謂彼已將印交與陳炯明而復理海軍事務言中隱有對於粤務不負責任意 
　　十五日北京電駐美中國代使通告政府謂明年紐約舉行絲品博覽會請預備中國陳賽物品 
　　十五日北京電日使署近因基柯萊夫斯克案致牒外交部要求道歉等事茲由外交部覆稱中政府無道歉之必要僅地方官道歉並懲治鬧事之人人已足了案　　十五日北京電交通部訓令烟台濰縣鐡路局略謂此路工程現已開辦應儘多收災民俾可以工代賑據賑會調查臨城境内災情最重而可用之工人頗多云又内務部亦訓令各省建築大路俾各省各縣咸有康莊大道政府現所開築北京與濟南間及濟南與開封間之兩條大路雖容納災民然以災情較之其數甚微故令各省築路藉以安插災民 
　　十四日廣州電粤軍現正準備攻擊肇慶桂軍粤人巳籌得洋一百萬元貸與粤政府 
　　十五日東京電報紙載台灣防軍醫院某下級軍官竊取若干軍事公文擬售與駐台灣美領事之新聞據謂其人方擬交付公文適爲警察所拘雙方議定之價爲日洋十萬元聞被拘者已承認上述各事云但美使署則發表一文說明此事原委與報紙所載者逈異美使署稱日人某軍曹前曾往見美領事希志考氏求售若干地圖希氏旋卽通知當道該軍曹知有變遂不復至迨希氏去職杜孟氏來代該軍曹復往售地圖杜孟氏一面留其人在署一面通告日軍事當道故該日人得在美使署門口被拘此乃美領事知照之力也云云日本報紙現仍攻擊美人指爲行賄日人冀得軍事密件與海軍計畫 
 
 

Page 5

 
 
   
 
 

Page 6

 
 
世界路透電 
[俄激黨内戰之勝利]  
　　十四日巴黎電過激軍巳擊破藍格爾將軍之陣綫　　十三日倫敦電藍格爾將軍致電英國湯興特將軍請其指揮克里米亞大軍以抗過激軍湯氏現在里金選區爲候選議員其覆電聲稱此事須里金選民决之 
　　十三日倫敦電據最近過激黨公報稱其騎隊刻在克里米亞廣闊之陣綫進發敵軍炸毁軍需品與存糧紛亂退去紅軍奪獲戰利品頗夥内有武裝火車三輛 
　　十二日君士坦丁電過激軍於十一月十一日擊破藍格爾將軍之陣綫藍軍處境頗危委棄克里米亞問題將極周折 
　　十四日紐約電共同通信社巴黎訪員電稱據未徴實之消息云紅軍攻入半島時藍格爾將軍即委棄塞巴斯土波爾鎭登法國軍艦藍軍爲紅軍由後攻擊曾在彼里柯浦周圍與紅軍交戰未幾紅軍長驅入克里米亞未受抗拒 
　　十四日巴黎電外交部接有消息謂過激軍已占據塞巴斯土波爾獲大批戰品藍格爾將軍與其政府諸員昨夜仍駐塞巴斯土波爾 
　　十二日君士坦丁電阿米尼亞政府報稱阿米尼亞與土軍及過激軍訂定休戰條件如下（一）阿米尼亞軍退至亞巴加西岸阿米尼亞因以委棄拉巴與桑加蘇爾區土軍與過激軍於是可得交通之道（二）土軍占據亞力山特羅波爾斯克及周圍十基羅邁當之地以待媾和談判之開始（三）土軍負維持地方秩序保全居民安寗之責　　十二日君士坦丁電克里米亞避民八萬人請以船載之他適惟船舶有限大約至多能載運二萬人第一批難民已於今日午後抵君士坦丁惟因當地房屋不敷糧食缺乏均被禁登岸若輩狀况極爲狼狽現望法國出而援手載之赴斐洲安爾其愛爾 
　　十三日倫敦電每日電聞載稱英政府接過激黨極長之公文約有五千餘字措詞極爲激烈詆責英政府一面竭力從事調劑商務及開媾和談判一面暗施行動侵逼波斯等國之勞農會每日電聞謂列寗如不欲媾和談判得獲良果則此文頗有效力云 
[美國排日黨之進行]  
　　十四日舊金山電加州排日領袖在此開大會設法反對日人破壞加州排外案之謀參議員約翰森主張組織加里福尼亞阿萊貢華盛頓埃台賀孟太那尼伐達烏太柯洛剌多亞里索那台克薩斯十州聯盟會同進行排外之計畫 
　　十四日舊金山電加州拒日會舉麥克拉志氏赴華盛頓於下星期向國會移民委員會商訂中央外僑入境法並向加州國會議員接洽以便决定行將提交國會之外僑入境案加州拒日會委託麥氏向政府官員聲明美日新條約中不得列入任何條欵致破壞加州所通過之排外法修正案拒日會决定請求華盛頓阿萊貢與甘薩斯三州共扶助中央立法取締日僑入境之運動 
　　十四日華盛頓電國民移民委員會長約翰森聲稱星期一日將着手編纂更嚴密之外僑入境法並首先考察日僑沿太平洋海岸入境之難題 
[各國近事記]  
　　十四日巴黎電法國礦工罷工風潮今已解决無復罷工之危象全國礦工聯合會之總書記於星期六日通告工部謂已决定不罷工星期四日開全國礦工大會 
届時礦工聯合會幹事將與礦工代表討論地底礦工工資之問題 
　　十二日桑太瑪奇里太電意國與南斯夫拉國所訂解决愛德里亞海問題之條約業已簽字 
　　十四日匈京電匈加利國會已核特里亞倫和約蓋協約國要求於明日批准該約否則將有懲戒之舉動　　十四日巴黎電波學懷與維維亞尼二人巳從巴黎起程赴國際聯盟大會 
　　十四日華盛頓電威爾遜總统與國務部官員現正考慮美國非正式參與國際聯盟會問題如有决議將派現駐歐美國外交家之一與會 
　　十二日倫敦電路透電社得悉德國迄今已交出　彈砲與野戰砲三萬三千五百尊砲臺砲一千二百尊德國現僅剩砲二千五百尊大約將於本月杪銷毁之 
　　十四日墨西哥電字加丹全州有罷工風潮並發生重大擾亂 
　　十四日紐約電美國大西洋太平洋艦隊將於明年二月間游弋南美西海濱 
　　十二日倫敦電駐北京英使署商務參贊福克斯氏游歷英國各實業中心點已畢現駐海外商務部會商一切十二月第一星期内將啓程回畢 
[英人對於新銀團之談話]  
　　十二日倫敦電英國銀行家總代表愛狄思氏前曾赴紐約會議華新銀團電今在此間中國公會年餐會演說謂欲得一言以說明新銀行團依以成立之大綱則不妨謂新銀行團者乃以在華之團際協行爲國際競爭之代替也愛狄思氏稱讚日本銀行家在磋商時之誠心扶助並謂從前對於日本曾有誤會此後日本必履行新合同云朱爾典爵士繼起演說力言華人敎育之需要有英商提倡於前則政府必踵行於後等語朱爵士希望英人有以扶助二千萬嗷嗷待哺之災民又謂如寛以時日中國必能自拔愛狄思氏續稱新銀行團擔保山東鐡路之擴充將屬諸銀行團全體而非屬（屬字原文無）於任何一國此爲業已議定之要事統一全國鐡路制度爲銀行團所聲明政策之一部而其手續之一部則在以管理權託諸北京交通部現擬以交通部長爲管理處主任而輔以華人與外國工程司各四人銀行團之誠意在助中國因中央强穩政府之成立而獲安寗以發展其偉大利源但華人須知凡眞正改革須發自内也銀行團成立之精神在助中國改革想華人尙能接受銀行團願爲襄助共事改革之意云云（此電原文有脫略處） 
國外要聞 
[外人論投機事業之危險]  
　　中美新聞社譯美國柏德森氏文云世界各地之冒險商人近况漸趨衰弱觀於各方面之報告而可知之此等商人見戰禍之徧地也遂於生生料及製成之品爭營投機事業冀獲大利而其危險實甚正當商人必爲其未來妥立基礎取得一時之機會利用之以鞏固其業務復漸歸於平時安定之狀况中國商巿今巳與戰前之狀况完全不同而以進口爲尤甚益以國内多事頗感困難東方好賭成性遂使大多數之中國商人皆喜營投機事業彼於物價之高後必跌與貨物之有時缺少似未嘗思及也現今上海之埠頭與公共貨棧中皆足見中國商人之缺乏營業判斷力故棧中貨物充斥堆積日多新來船舶必須延擱數日方能卸貨蓋須於棧中覔空地以容納之也美國商家因之受其影響半因五金巿之衰落而疋頭與他種營業亦與焉上海五金之巿其去處如長江流域與中國北部咸爲千餘五金商人與掮客所控制此等人結合團體足以任意升降五金材料之價格外國商家向頗視彼等爲可靠而一觀其癖好投機之性質則又足證明其不可靠矣當大戰期間因利用爾時之巿况獲利甚鉅迨戰事旣平出口諸國於五金一業頗有阢隉不定之象尤以美國爲甚於是中國之五金商人又以爲致富之機會至矣彼等之定貨往往超過中國巿場所需要之數預先交貨於一二年以前蓋彼等假定如定貨五批其最後成交者不過一批也然他國回復原狀爲時甚迅適出於彼等假定以外五批竟同時運到於是不得不設法脫卸矣當時滙兌或較定貨時跌落頗巨彼等勢將受大損失因不肯取貨遂至引起交涉擱置貨品而碼頭與貨棧中遂爲此等貨物所充塞今日中國五金商人所不願出之貨擱置貨棧中凡十五萬　之多類皆來自美國者也疋頭巿之升降不定亦仍如故中國商人仍信仰一種無名之天意以爲匯閱當有轉機仍爭相定購以爲交貨時可以獲利而不受損失因又向進口疋頭之外國商家訂較長之期竊謂滙兌將高升可以逃過難關矣不意日期旣届而滙兌益跌因之此輩商人損失乃益大此疋頭巿與五金巿中中國商人幾皆以匯兌爲賭博而以投機爲唯一之事當其投機得法時固當獲得巨利顧皆擲之宴游奢華之中及時行樂初不念今日有失意之時於是瀕於破産不可挽救觀於過去半年間中國商人之所爲可見其目光近而思慮短矣今中國疋頭商人曾有種種計畫擬與進口商家提議以期爲未來鞏固巿面計外國之疋頭商擬將該巿以中國規銀爲本而華商仍有不以爲然者因一行此法即不能再行投機事業太覺呆板也以去年中國之商業情况論頗望華商能以正當之手腕與遠大之跟光從事營業而使本國之商業制度趨於穩固之途勿癖好賭博專務投機也應知屯貨過多實爲最大弊害務當以巿中所需之多少爲準當獲利時尤宜儲積若干留置不用以備未來之折閱須知營業發達之陽光不能日日照臨我身應防陰雨時也今者英美等國於大戰受創之後已將恢復原狀物價漸圖退減二三年内即可復元英國之貿易復元尤速以力作節儉爲本即其他各國亦以穩健從事營業冀得商戰勝利中國商人不可不努力與爭而力避投機從事儲積尤不可不知也 
國内要聞 
[北京通信（穆）]  
　　最近之蘇皖贛巡閱問題直奉間之大勢談地盤之爭在最近時期中以長江方面爲共逐之鹿而形勢日趨於劇烈請略言之 
奉天會議之結果仍主以張勳爲蘇皖贛巡閱愚前次通信已言之矣然考其内容最初主張係以張勳督蘇兼任巡閱其繼也則以江蘇代督之齊猶爲直派恐張勳驟來不能容納以暫署皖督之張文生原係代張勳守皖者且楊瑞文之赴奉亦力表張文生歡迎張勳之意乃擬於此着手先以張勳爲皖督駐蚌埠兼蘇皖贛巡閱對　江蘇則察看齊之於張服從程度如何以定去留之標凖而最終目的仍在由皖移蘇達其初願對於張文生則取回徐州地盤或復設四省剿匪督辦或改設護軍使以位置之且以保蚌埠之後路守津浦隴海之交點此計旣定即於距今六日前張影惠由京赴保向曹錕徴求同意一俟商妥卽請政府發表 
然張景惠已於前晚（十一日）返京據聞此行之結果曹錕依然未允故張勳之官星仍未十分透電至直派之意依然欲用王士珍以抵制之而東海尤盼王氏之出張景惠赴保之次日東海又派劉恩源率内尉數人前往正定請王來京然聞王氏之意則必俟曹錕親往勸駕始可一出曾對於其親信有所表示謂不知曹三之意究竟如何而曹氏方面則以爲如正定果出亦不妨一行特恐正定終不肯出必先得其允諾而　往以是正定車站之專車預備者已十餘日而王仍未起程劉恩源等昨日返京王氏仍表示不來之意不過知王者言王亦未必堅持不來也 
僅此一蘇皖贛巡閱兼蘇督問題而相持如此可見兩派對於江蘇皆認爲角逐之地已成無形之戰爭最近所傳張作霖將來京一次探諸接近奉天者亦不否認此說且謂張之來京卽爲解决江蘇問題並須面晤曹锟談判此事故張之進行視曹之猶豫不决者有緩急之不同則兩方之形勢亦日趨日急矣 
再由目的地之江蘇放大眼光以统觀全局則直派之勢力全布置於京漢隴海兩路之十字式地形上其駐諶家磯之馮玉祥前曾自請援庫而曹錕力持不可近乃電調馮軍移駐信陽顯有集中之勢又曾密電田中玉擬駐一師於濟南田氏以無營房拒之第二電到則謂濟南不能駐將駐泰安一帶蓋前所謂以魯讓奉以鄂屬直之交換條件今以王占元之不肯讓鄂且與奉日親面換一新局面也至於奉系則黄河以南並無一兵而京漢之終點之湖北以王占元爲留守津浦綫上又因兩張之密切係張文生及白寳山皆爲彼系之勢力故黄陂孝感間爲兩系勢力接觸之第一點徐州濟南間兩系勢力接觸之第二點此外則熱綏察三區間因　景惠爲察都統亦成犬牙之交錯最近之事實熱綏兩區各派重要之高級軍官赴保會議外間謂其聯防實則何防可聯目的所在明眼人不難窺見則勢力接觸之第三點也邇　琿春事起日兵人境張作霖不出一兵但責鮑貴卿維持滿站等處防務日棘張作霖亦不出一兵但責孫烈臣防禦而奉天之主力軍隊則集於新民電錦州一帶者有兩師之衆屹然不動俯瞰榆　以拊直隸之背日本人觀察且謂勢力上之佔優勢者將爲張作霖而極力聯絡之矣蓋此種形勢實以莽莽中原爲其角逐塲而終點直達於張江流域之鄂蘇也至鄂蘇方面之形勢蘇督及巡閱之爭已如前所述而内部之七鎭守使亦各有傾向之不同大約齊燮元陳調元屬直白寳山楊春普屬奉李純死後頗多聯絡之形跡發見於　奉津保之間（陳調元曾赴保定自與直派聯絡楊楊春普在京與奉派踪跡極密）湖北方面則自王育寅舉兵湘西王占元暗與援助湘鄂聯防已無形破壞而湖北省長問題起後曹錕頗助鄂人勸王勿維持孫振家而曹王之感情頓惡故鄂折入奉系直派亦以非我族類視之而力爲之備則牽一髮而動全身者或即爲鄂蘇兩省之問題亦未可知矣（十一月十三日） 
[琿春事件之近訊]  
　　琿春事件鮑貴卿由寗古塔來電稱延琿和汪各屬已無匪踪匪黨已散竄俄境東海濱省已飭沿邊各防隊密爲稽查前派赴延琿之軍因日軍專主剿滅韓黨我軍不便與之共同行動以免涉及會剿之嫌現日領事聲明日軍即日撤退當飭各軍逐漸進駐一面函催日軍要求其速撤一面乞中央一致主張等語前日政府覆電略云日軍即日由琿延撤退日使亦有通知赤塜領事向張使提出五條撤兵辦法前三條無甚關係惟第四條係日本自身問題不能牽扯到延琿第五條關係主權日軍旣然撤退事務即謂終了不能保留將來有出兵延琿之權政府擬據以答復中央對於此項交涉始終一致抗爭希按交涉順序進行並請一致慛促日軍即日退出延琿是爲至要 
據政界某人云琿春交涉日本現已向奉天張作霖提出撤兵條件五條其中四五項條較爲嚴酷據聞第四條大致爲中國軍警應切實取締延琿韓僑不得潛入日本内地勾結擾亂第五條即要求延琿警察權及軍隊隨時派遣權是也聞張作霖業已據情轉電來京並請迅籌應付方法原文略云頃據赤塜領事交到琿春撤兵條文五條查一二三等條關於我國保護責任自應酌予容納已電鮑督妥爲籌備第四條關於彼國國内治安當然不能由我負責第五條則關於我國行政主權絶對不能承認應請嚴重主持妥爲對付云云 
日使提出四條一節據聞與外間大略相同惟回文則尙未送出緣外交當局對於擔任將來之治安與日兵卽日撤退等項均已同意惟原節略之第三項有云日本於必不得已時得自由進兵一語意義過於囫圇實含有侵犯吾國主權政府决意予以拒絶故尙未完全解决且當局欲令該案速了不欲徒就書面上辯論致使遷延時日故先用其他敏捷方法以促日兵之早日撤退俟有成議再爲實行換文以免多費手續 
至日來紛傳吉督鮑貴卿有與日本訂立共同剿匪協定八條及附件八條之說京津各報輾轉登載茲覓得國務院與張鮑間往來文電特錄如左以明眞相（一）國務院致鮑督軍電報載尊處對於琿春事件曾與日本訂有會剿條欵八條究竟有無其事如係謡傳此外有無商訂類似之條件内容如何即乞電示以釋羣欵實深翹盻院庚叩（二）張巡閱鮑督軍陽電琿春股匪陷城燬及領館貴卿聞報後卽電孟司令富德派隊星夜馳援并飭陶道尹前赴該縣調查情形准備交涉旋據報稱匪巳擊退縣城克復而日軍遽以討伐黨匪保護領僑爲詞於日琿各屬紛紛進兵力與交涉阻止無效復詰日領則云軍事無權交涉作霖亦同時向日人詰詢據復詞意略同旋由駐鮮總督派員來奉要求雙方會剿其意中注重之點專在不逞鮮人查其出兵地點除琿春曾經匪擾外其餘東甯延吉汪淸和龍各屬但有鮮人聚處并無大股匪徒乃日人一律進兵其用心所在尤可想見在該日人處心積慮意圖殲除韓黨一網打盡巳如箭在絃上勢所必行我旣拒之不能倘一旦彼此軍隊發生誤會則國際間必致更生枝節貴卿訓令各軍隊勿與日軍發生誤解并密令日軍剿捕韓黨我軍毋庸加入前項辦法并無文字上之協定轉訓令本國軍隊免除誤會之語作霖身膺疆寄豈能曲徇日請自喪國權至延琿一帶防務彼處本有駐軍六營現又加派步兵兩營山砲一連機關槍一連并委旅長張九卿代理延吉鎭守使率隊前往先駐敦化一帶以資鎭攝而免誤會延琿等處本無大股匪衆日軍專注韓黨匪徒匪所屬意近日據報各該處韓黨已多破滅彼方軍事行動當可早日完結張作霖鮑貴卿陽印 
[陳毅抵庫後之庫防消息]  
　　庫烏科唐鎭撫使陳毅到庫後卽向各路援軍慰勞一切並檢核軍餉及補發服裝以慰軍心惟察綏各軍開拔時只發餉銀一月刻値蒙地天氣嚴寒各軍士若再缺乏餉銀實難支持故昨（十三）特來電要請政府從速撥給各路援軍欠餉以便發放而慰軍心又一消息云陳毅抵庫後對於剿捕俄黨及各路援軍之分配即詳爲策畫日昨已電政储報告各項（一）俄黨深居汙山及附近之某森林中已絶糧路子彈刻亦缺乏諒難再支持（二）援庫軍已實行包圍俄黨確難逃竄（三）援庫各軍餉彈缺乏務速接濟 
據軍界某要人云此次庫亂迎擊最力者首推褚其祥高在田政府除奬勵援庫各路軍官士卒外對於該兩司令之功績决計特頒殊狀以昭激勸聞東海已交諭陸軍部會同參陸處核辦將來褚氏可得勳四位高氏可得勳五位並聞褚高所部獲得俄黨之大砲及各項軍需品日内即須解京陳列以作戰勝之紀念 
日使館接到庫倫視察員之報告謂圍攻庫城之俄黨巳爲華失擊敗退至城北五十英里庫倫情形大有轉機前數日謡傳恐救兵未至城將陷落目下决無此憂京庫間電線現又割斷以後恐再無確訊傳來旅京外人對於數日前所派之援庫團異常焦灼不知是否已抵庫倫此團爲美使署武官梅葛留兜所率領其赴庫目的爲救梅爾斯及梅克拉克蘭出險應於星期四夜或星期五晨到庫各方面對於政府截止庫倫消息並傳出不確新聞頗不謂然以爲苟政府予報界及使館以可靠消息反較有益現在庫倫方面消息均從目擊之外人回京者傳出各使館對於其僑民在外蒙之安全自甚留意今政府對於各使署之詢問不能予以確實之消息恐於將來要求取消治外治權大有妨碍蓋今番之事實實與外人以不能保護外僑之口實也 
[閩案將正式發表]  
　　福建交涉換文一節略誌昨報續據外交部關係者言此不能謂換文手續因同時交付謂之換文今此案日本先於十二日午前十昨交到允許道歉及賠償卹傷懲戒諸端之公文吾國於十三日將覆文送達表示允諾日本公文之意並聲明對於以往排斥日貨之舉亦引爲惋惜等語政府一面答復日使一而以非正式公佈與人民周知又　某方面消息日使交到之公文内容除撤領一項前已由日本自動的撤換外其懲兇道歉賠償三項扼要之點如下（一）懲兇改爲懲儆善後事宜由中國政府及日本政府查明秉公處理之（二）道歉由日本政府以文書向中國政府道歉中國政府亦以文書答之末有甚爲可惜等語（三）賠償死傷者統共賠金一千三百元又順記洋菜館八百元至該案全文發表須俟中國換文送到日本外務省並經其同意後兩國同時公布故正式發表尙須延緩一二日 
按換文日人方面巳發表見今日日人通信社稿 
[外交團擬共管俄僑]  
　　據北京益世報云自政府决定暫管在中國之俄僑俄人紛紛反對前日庫倫俄僑領袖二十五人又提出抗議此二十五人中黨派甚多並在外蒙經營各種事業該呈文在外國各使署存案備述在庫俄僑之困苦顛連力詆中國軍隊之横行無狀俄僑毫無權利之可言身體居室横被搜尋往往無辜被逮並不准出門至不能購水米以爲生監内俄囚污穢不堪常時鐡索郎當牽游街巿聞外交團已極力討論此事及政府管理俄僑之他種情形所謂暫時停止俄國之治外法權及權利也外國使署覺中國之管轄中東路接收俄國法庭亦處置失宜外交團最後之决議雖不可知惟領袖公使將通牒外部重提三星期前之主張略謂因俄國及他國僑民在中國之法律及商務上之關係或歸前俄政府使領之統轄否則外交團須與中政府協訂一臨時條件暫時共管前俄政府所轄之中國土地或曰設使中政府對於此次公文與三星期前之通牒一併置之不理或答復之詞否認領袖公使之提議外交團將奈之何則答之云彼時各國將用實在之法律手續卽明言中政府之處置乖方是也中國常有中俄及他國人牽連一起之案件以民事訴訟最多如欲處决此類案件非中俄及他國之法官及法庭共同管理不可有時且需外洋之公證人及律師以故外國儘可諭令彼等在中國之領事官員及在本國之公證人曁法庭等機關對於中國官員代正式承認之俄國官員行使俄國治外法權繕　公文作爲無效此種辦法將使一切有關係之人難得一定之法律處决然因中國之訴訟關係於中國人者較他國僑民爲多中國方面之損失將更大也 
[十三日閣議紀聞]  
　　十三日爲星期六閣議例會靳氏及各閣員均於上午十時五十分先後蒞院旋卽開議重要議案計有六起（一）閩案結束問題結果以日本道歉公文送到部自應依照原約由我備文對排日風潮表示惋惜之意即日由部繕發（二）琿春日兵撤退問題結果以駐奉日領對張巡閱使提出撤兵條件五條其第四第五兩條絶對不能承認卽責成張使嚴詞駁回一面並由部再與日使切實交涉（三）財政部提出目前財政困難達於極點擬請通電各省區軍政各機關將軍費政費切實核減俾資維持結果照准由院部會電通行（四）司法部提出此次收回中東路俄國法庭在事出力人員請予分别給奬結果照准（五）敎育部提出敎育經費毫無着落擬請將國有森林荒地撥充敎育基金結果以國有森林範圍太廣應由該部指定確實地點及畝積擬具辦法再行提出决定（六）内務部提出請任張昌度爲直隸大名道尹兼黄河河務局長結果照准卽日呈請明令發表此外尙有例案數起議至十二時四十分散會 
[天津通信（若冰）]  
　　津商反對印花稅新章 
印花稅自推行以來於國庫收入不無裨補惟以各地情形不同有因漏貼印花藉端苛罰轉致擾害商民者乃政府因財政支絀於此商業彫敝之秋復思變更稅法增加收入津埠各商以稅額旣增負擔滋重積年核 
 
 

Page 7

 
 
算爲數不資因公同開會討論礙難遵辦擬請仍照舊章藉體商艱特由總商會具文呈請大總統國務院財政部農商部文云呈爲變更印花稅法比附廣泛易滋紛擾懇請仍予循舊辦理以免流弊而恤商艱仰乞鈞鑒事竊查印花稅法自頒佈以來商民恪遵法令勉力推行良由國民尊重約法依第十三條之規定人民依法律有納稅義務印花稅法旣係國會通過是以人民遵行然該項草案初經國會核議之時於各地商情習慣不知幾費籌思迭經審愼始行議决咨請頒佈原冀取而不苛俾期易於推行嗣後迭經財政部呈請修正皆未經國會通過商民雖以其不合法律手續然因所負輕微率皆習故蹈常不欲輕於凟爭此次新更印花稅法憑摺賬簿改貼一角驟增四倍之多銀錢支票加以類似尤啓勒索之慚旣苦無力擔負尤開紛擾之端商民營生豈有寗息况此次修改諸端未經國會核議斷難認爲合法比年災祲屢見荒旱頻仍商力亦確有未逮應請鈞座部院仍予循舊辦理俾恤商艱無任迫切待命之至 
[唐山煤礦慘案之善後]  
　　開　礦務總局唐山煤礦爆發慘斃多數工人一案日前由農部派員查明災情經將該局應行償卹及善後各項提出國務會議議决由該部函行該局切實辦理旋農部以該局自經此變故所有一切工程對於窿道内礦工生命曁地面上居人建築物鐡道各種危險預防之設備並關於工人待遇健康各問題尤應引爲前車之鑒及早促令注意改良而就該局組織之性質並此次對於人道上應負特别償卹之責任曁其他影響所及之範圍自非由主管各部共同籌維難期完善日前特商請内務外交交通等部派主管司長來部議定由四部各派員會同前往再行詳查妥籌茲悉農部已派定技正梁津技正上任事黄有書技士上任事黎鴻業三員偕同各部所派之員赴津會查附錄農部致開灤礦務局函如下 
逕啓者唐山煤礦爆斃多數工人一案前經本部派員到礦調查報告並經國務會議議决提出卹償及善後措施由部函達貴局查照辦理各在案惟貴局礦區廣大設備宜周懲前毖後凡關於礦工待遇善後辦法以及其他一切工程對於礦工並地面居人建築物鐡道等有無其他危險應行預防之處尙須再行詳查妥籌以昭愼重經外交内務交通各部與本部議决由四部曁直隸省長派員會同查報相應函達查照卽希俟各部員到時接洽辦理 
[張作霖之回鄕省墓說]  
　　奉天消息張巡閱使昨日乘京奉車回鄕掃墓其墓地在溝帮子附近十三站大官甸子地方當張使行後警察方面曾傳午後五鐘靜街預備迎接張使返署嗣接通知晚間無須戒備歸期尙無一定一說謂須一星期一說謂須二三日未能探得確息 
另據外間傳述張使此行實係赴京與中央政府商政局問題一說張使此行實係赴保與曹使等商支配地盤問題并謂與蘇皖贛巡閱使問題有關究竟未知以何說爲確也 
[山東之廢督與財政]  
　　自由督主張廢督之通電發表後昨日接各省自治聯合會來電云濟南督軍署田藴山先生鑒讀歌電欣悉我公自請廢督爲各省倡與本會主旨相同歡忭萬狀際茲世界潮流急趨民治督軍爲我國特産害民害國衆惡皆歸萬無存在之理乃貪黷無厭之徒猶且昧於大勢專欲保全富貴膨脹勢力夜行不休其狡黠者或沽名鈞譽首倡廢督而身爲督軍如故或别立名目而爲變相之督軍司馬之心路人皆見徒爲天下恥笑而已公獨大澈悟立請開除本兼各職毫無留戀將萬惡督軍迷夢澈底打破心地光明曉然共見尙乞始終一致言行相符立卽實行先自隗始　中華民國造無量幸福無任企禱各省區自治聯合　蒸 
日昨張鄭王三議長爲財政廳長問題特謁張子衡君請其從速就職再三勸慰張氏始有允意並言現下財政困難庫空如洗各機關公費多數月未發非有二百萬元不能支持且身爲地方之人受父老付託旣欲當斯重任總當勵精圖治加意整頓旣不能任意敷衍貽害桑梓尤不能棄職潛逃萬事不問以金融如此之困難財政如此之棘手某雖義不容辭膺斯重位然非得大家帮忙不可諸君若不允許則祇有不幹實不能自誤誤人以貽羞父老云云當經三議長竭力勸勉並言各界决不反對我等可爲鐡證張言旣大家均欲我幹則祗有盡力做去不能再辭但此次任廳長乃應地方之要求爲地方之廳長並非受中央之任命爲政府之廳長區區此心敢爲息壤三議長見張氏允許再三叮嚀始行辭去大約張氏之辭職已不成問題矣至於商界多以金庫劵爲張氏主辦之事荏苒至今仍無具體辦法若張氏登臺必得設法維持以全信用因此對於廳長問題亦甚願張氏就職也 
[湯陳交代後之粤省署]  
　　廣東消息云八日下午一點鐘士敏土廠新督署各職員因湯督卸事特請湯督一同拍照以留紀念隨開茶會斯時各職員獻上電渡銀花罇三個内鐫中華民國九年十一月八日廣東督軍兼省長湯公廷光紀念下鐫廣東督軍公署職員同誌等字隨湯督起立謂今日粤人治粤目的已達鄙人應當卸責此次督署成立僅及一月全仗諸君相助愧無以報又蒙諸君赠以紀念品實深慚愧現在鄙人擬製紀念章另日致答諸君雅意總之後會有期云云於是各人盡歡而散是晚八點鐘湯督出署各職員及督署警衛隊海軍警衛軍士與海圻艦各軍士均排班歡送湯督道歉一番遂乘輿而去並屏除平日海圻隨從軍士以表示脫離一切職任聞湯督决意不就海軍部長之職九日上午由交通巡艦將海軍警衛營軍士送回海珠下午又將海圻軍士送回黄埔海圻軍艦明日即可結束各科職員發薪金一月 
昨日陳總司令遷進省長公署辦事是日下午二時抵省長公署後即派員前往德宣路舊軍署將各課案卷公物搬往省署以便查核其參謀處副官處電報處軍用電話處亦預備遷進省署辦事餘如軍務軍需軍法軍醫四處則遷往天平街第一師司令部故址并决定以該處爲總司令部巳標貼粤軍總司令部之字招又聞陳總司令擬於此設一全省綏靖處統理賭盜會鬥各事項日間卽可成立至原日駐此之粤軍第十支隊梁鴻楷所部昨已移往軍政府内駐紥現時省長公署及天平街總司令部之守衛事宜統由粤軍憲兵擔任又聞陳總司令現擬就省署設軍務處總理全省軍政附設軍務軍需軍法軍醫四科以黄强充處長駐天平街舊師部辦公軍需課刻經改組爲處以李宗岳充處長即日接收以原軍務課改組爲軍械服裝裝處以雲瀛充處長至副官庶務兩處遷併省長署内以陳仁鴻爲副官長即日赴舊軍處接收又委參謀長鄧鑑著手編練國防軍即以鄧爲督練官 
[粤桂軍行動之近訊]  
　　桂軍自廣州退出沿途搶掠日夜兼程溯江北上中途爲民軍截擊則且戰且走陸續抵韶州者已達萬人該軍一經到韶翌日卽開赴乳源取道連陽竄回廣西在韶留滯者甚少沈鴻英仍以督辦名義據駐韶城曲江知事聞粤軍行將趕至已先自離署現由曲江商會會長梁策宣代理篆務維持一切沈鴻英派員檢查郵件非常嚴密所有各種報紙概行沒收不准入口往來郵件亦派員檢查商店家家停業居民戶戶閉門無形損失實難縷計韶州上游土匪畏桂軍兇殘故甚少出沒樂昌前日確爲贛軍李明揚所佔沈鴻英派桂軍迎敵縱火焚燒商店　百餘間全城瓦礫慘不忍覩李軍以彼軍波猖後援未至爲軍略上之必要暫向坪石據險固守以阻桂軍北竄現粤軍大隊已陸續北上乘勝追剿擬會同贛軍前後夾擊桂軍恐腹背受敵勢必不支狼狽逃竄韶州遂爲粤軍所有 
八號有來自西江者云昨七號廣利附近之蓮塘地方陡有大隊北江潰敗之桂軍擁至大肆焚刦且復任意殺人鄕民扶老携幼相率走避大聲號哭現時鄕民逃至三水西南者不下千餘人多屢泥垢滿身面無人色厥狀甚慘蓮塘遭斯浩刧損失實屬不少即屋宇已焚燬過半情形較廣利尤慘 
馬濟所部日前行經花縣地方大肆焚掠爲當地民軍鄕練分途兜擊致後隊二三百人脫離大隊不能歸伍分匿於横潭大水邊落湯二坑大株一帶三五成羣畫伏山頭於出刦掠地方患之昨第七支隊第三統領鍾家濓會同縣知事江嶧琴按鄕搜剿甫抵横潭墟即見散軍十餘人在該墟典肆强當軍裝當即俘獲李黜等十一名提訊直認焚刦不諱現押縣署聞該縣地方此次慘受敵軍擾害損失不下十餘萬枉殺居民數十命刻仍分道搜剿 
征西粤軍新編第七軍總司令李耀漢現因西路軍情吃緊特於八號上午乘坐專車親赴前方督師進攻其分駐虎門東莞第一支隊各部頃已飛令尅日開至省城駐省統部由參謀長羅曉峯副官長羅壽山主任已就萬福路新洋樓設立統部粤軍西路總司令周之貞統部亦附設該處同駐辦公陳總司令又以北江桂孽未平特令熊略率師進討熊連日將所部軍隊飛調來省集中黄沙定明後日親率出發 
[粤省議會亦起新舊之爭]  
　　此次粤人光復廣東省議會忽發生新舊兩會爭執問題緣第二届省議會楊永泰事前競爭選舉甚烈使其手下健將林正煊組織大同俱樂部極力收買議員其結果爲第二届省會遂爲大同系占多數迨粤軍事起民黨中不滿於現省會者又倡爲根本否認第二届省會之說第一届省會中人乃各分投運動務救實現故日前第一届省會議長宋以梅等發出召集會議之通告第二届省會中人昨由陸孟飛等分電辯駁現仍暗鬭未已 
[南京將設立商業管理學校]  
　　俄克司察姆claranceeakerstrom先生將於十一月十八號前往南京與寧垣商學各界聯絡欲在南京創設一商業管理學校刻俄君巳由波斯頓大學南京團體任爲波斯頓大學代表矣并以俄君在寗之第一年作爲研究語言之時期其目的在希望波斯頓大學商業管理科學生與南京學校之學生得互調之益誠研究遠東商務最切要之圖查俄君係牛司維登newswedenme人曾在布若恩大學brownuniversity肄業并於一九一六年在波斯頓大學商業管理科得有學位又係東北高等大學校商務財政兩科畢業生此次與其十六歲之子同赴南京其妻與其他三孩現仍留美 
[南京快信]  
　　嚴家熾有定十八日接蘇財廳長消息蘇烟酒局長李廷棟有留任二月消息 
警務處昨致各縣知事警廳長電云本處遵制改委所長專任並附修改細則業經呈咨分令一案茲奉省長指令對於公文程式及職務權限尙有應行修改者已遵令核修所有警察行政知事均有指揮監督之權所長應負執行責任 
學生因琿春事昨在城内外各空闊處演講聽者莫不感動 
馬聯甲乘安豐艦來寗轉車赴津聞因倪嗣冲病危齊代督委敎育廳長胡家祺籌辦秀山公　以留李督紀念惟地點尙未覔定 
何恩溥任陸軍次長　遺運置　謀長經齊代督委主任參　劉玉珂升任 
孫多鈺接浦口商埠督　篆後現將各科長全行更換提調朱振儀辭職改充顧問委方煥經充坐辦孫於昨日午車赴滬 
烟酒督辦張壽齡委林金藩爲蘇烟酒視察委員 
省議會原定星二三兩日開大會現改爲星二四兩日 
[杭州快信]  
美公使克蘭氏昨偕夫人及女公子由拱埠轉車入城同行尙有美人張培德君夫婦麥尼氏兄妹暫假西湖貝莊爲行轅軍民兩長今晚（十五）公讌於督署定十七日赴滬 
南昌蕪湖兩總商會昨電到浙反對所得稅及印花改用新章商業窮困萬難認已電政府撤銷緩行請一致力爭 
省農會今午（十五）一時在西湖阮公祠開會選舉選出正會長范高平副會長方悌會員到約百餘人 
省敎育會昨編就九年度收入預算總計四千七百元支出預算五千二百八十九元二角報告會員查照 
財政廳續委各屬查勘災歉委員陸鍾瑛魏在田那毓骢等七員昨已紛紛出發赴海鹽南田縉雲等處實行履勘孫寳琦陳籙今日（十五）早車同赴滬 
地方通信 
[奉賢]  
　　縣會電省收管舊府屬學田一案該縣勸學所所長朱聲鳳早已實行現省道批示有禁止收租字樣發表後縣敎育會長刁也白等於寒日分電省廳道略云收管舊松屬田租紳學『致衆志成城自鈞令發表後各界恐惶本日縣區校長聯合會激昂慷慨誓必爭回經敝會再三開導始得稍安如不持平處理恐發生重要事端維持實無能力先此電陳 
[蘇州]  
　　醫專學生定期籌賑　門外醫學專門學生鑒於北方災黎徧野特開一籌賑遊藝大會以票資所得悉充賑欵其内容爲（一）上海陳子幹·吳芑蓀之幻衛（二）上海音樂同志會之音樂（三）活動影戲（四）新劇又該校微生物·病理·生理等敎室所存之標本悉行開放任人觀覽票資每張五角日夜連用日期爲十一月十九·二十·二十一·三天云 
　　關於電業爭執之訓令蘇州警察廳奉遒尹轉奉省長訓令内開准交通部咨開案據蘇州振興電燈公司祝大椿電稱律師陳則民朦請設立蘇州電氣廠一案奉鈞部批令各節悉未遵行率於同城舊有之振興電燈公司桿木之側逐一加桿無論劃分區域特别裝置均不繪圖附說報部候示且立桿之地距舊桿僅祇數寸極端危險敢請鈞部迅電江蘇省長及蘇常道尹嚴令該廠遵令將如何劃區如何裝置繪圖附說報部核明有無接線之虞再候示遵以免危險而彌鼓煽等情前來查新公司未經本部核准立案何得私自樹桿應請責成省長轉飭該管地方官查明禁止以重法令至振興控案久懸未决仍請查照前咨迅速澈查見復以憑核辦等因崔廳長當查振興電燈公司售抵外欵一案及蘇州電氣廠現在情形業經由縣主稿會廳呈復並將奉查蘇州電氣廠呈奉部批各節會請轉呈咨部派員察勘各在案茲奉前因當即函縣並分行各區署長飭屬知照 
　　新承審員就職吳縣承審員自曾國霖去職後即由高等廳遴委原任奉賢承審員之查人伊君來承斯芝惟因辦理結束手續敏多以致遲遲至今茲悉查君已於前日到署正式就職定於本星期一開庭理事 
　　參觀敎育丹陽敎育界人員由勸學所分成六組指令南通南京上海無錫蘇州等處參觀敎育設施狀况井國語敎授方法業己分别前往第三組勸學員顔也愚與各校校長楊時薰·杭滿·姜夔等六人於昨日來蘇與吳縣勸學所所長潘振霄晤談一切并介紹往各高小國民學校參觀一週以資借鏡 
[鎭江]  
　　丹陽之義振會鎭屬丹陽縣商會因鑒於北五省災情奇重待振孔殷特於日昨午後二時邀集該邑紳商人等開籌振大會到者甚衆量力捐助所集振欵悉數滙往災區以拯哀鴻 
　　飭查假名苛歛徒邑公民盧宏淸等於日前在省呈控許錦奎等假名苛歛非法勒索公求省長飭縣訪拿以靖地方經省署批云所控如果屬實許錦奎等可謂膽大妄爲交丹徒縣嚴密查復呈候核辦母稍延循 
　　金融最近消息　郡　巿洋　銀拆　屬　　　　花　　旺用現洋均恃各錢莊爲挹注致巿上現洋缺乏且上江及江北等處到源亦少滬錫兩埠來辦現洋日必十餘萬以致洋釐一時恐不能減各業已大受影響 
[揚州]  
　　蠶桑成績展覽會紀盛揚州便益門外省立第一蠶桑模範塲於十四日起至十六日止開第一次蘇省蠶桑成績展覽會各縣送來之成績（二）泰縣農場（二）丹徒縣立女子育蠶才騐所（三）銅山農會（四）六合育蠶試騐所成績室計分兩部（甲）蠶桑部内陳蠶桑標本（乙）絲繭部内陳絲繭標本來賓除本城官紳商學各界外爲各縣農場主任計溧陽史煥章如臯沙煥先泗陽黄雪江寗劉炳南吳縣陶鎔南通楊宜申丹徒王家驥六合孫錫淮安丁君及烟台華洋絲業聯合會代表王嘉猷並上海中國合衆蠶桑改良會代表法人翁志成震旦大學敎授費咸爾等而本省實業廳長亦派李鷺賓來揚參觀頗極一時之盛（聞會禮式及調詞演詞等從略） 
　　關於警務之往返電文江都警察單設所長一節已詳前報察錄關於此事之省縣電如下齊省長來電江都佟知事覽頃據任議員桂森等函稱警務處委任警察所長現已到揚向縣索取印件地方反對恐釀事端請暫緩接事等情所陳各節究係是何情形仰即明白電復省長齊文江都佟知事去電云南京齊省長鈞覽文電敬悉施所長到揚地方反對甚力環請堅拒霖一面勸告勉强遵令於眞日交替惟人心未定刻正極力消弭以維治安仍懇速賜根本解决大局幸甚謹復霖叩元 
[杭州]  
　　江蘇旅杭學會徴求會友啓吾吳旅杭學會奚爲而發乎曰浙人之在吾吳者有旅滬學會而百事以集聲氣以通然則吾人之旅杭寗可後之致散漫隔　爲學者病要非負笈之本意也夫學不殖將落此吾復社先哲所以蒞盟之辭也况際茲二十世紀之秋將非學曷以自存然獨學無友則孤陋而寡聞以文會友庶幾相輔於仁是學而無會又無以敬業樂　藏摩於善也爰本斯義用告同人締此學會冀以集思廣益共底於成外以應斯世之潮流内以致敬恭於桑梓固不特奇文共賞疑義與析而已也凡我父老昆季諸姑伯姊幸昭鑒諸（籌備會通訊處杭州馬坡巷法政專門學校） 
來函 
[神戶同文學校來函]  
　　申報大主筆鑒啓者敝校以北五省災情重大於演劇籌賑後又再發起一解衣救濟會計募得新舊衣约萬餘件彚付北京華北救災會轉給災區發賑此係分隊募收全仗學生之力事關賑災仍懇再登報端以爲服務社會者勸 
雜評一 
[委曲求全（默）]  
　　政府欲委曲求全於是對於鄂王之拒夏必多方以疏通王政府欲委曲求全於是對於魯田之辭職必多方以慰勸田政府欲委曲求全於是對於張曹之爭蘇皖贛巡閱必多方調和於曹張之間政府欲委曲求全於是對於人民之爭廢督自治反對一切不同意之官長必多方敷愆於官民之間政府之所以如是甘心受委曲者自身非有一定之目的也亦非必欲求全其一方也不過求目前之相安無事而其結果卒不能無事甚且因愈求全而事愈多而愈不能全然則因欲求全之故而受各方委曲又無從訴苦不亦無謂之甚哉 
或曰委曲求全而不得政府固亦無如何然吾謂至委曲求全不得時則政府宜即自出其主張以解决之非特爲威信計亦所以示政府意思之公且可得人民同情之援助若始終以委曲求全出之則於事之糾紛旣無由解脫政府之苦衷又無以見諒於各方是徒見委曲求全之害而未見委曲求全之利也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[國貨維持會歡迎暹羅華僑紀]  
　　中華國貨維持會昨日下午二時在九畝地高墩路該會會所開會歡迎旅暹華僑商會代表蔣忠杰暹羅採辦國貨公司經理陳欣木兩君來賓甚衆由該會副會長王介安君主席致歡迎詞次陳欣木君演說發展國外貿易之重要暹京中華總商會代表蔡俊卿君演說國貨與國家之關係華僑聯各會前總董許冀公君報告赴暹接洽情形爪哇三寳壟華僑代表唐伯瑚·望加錫華僑代表王蔭喬·華僑學生會會長謝碧田君等相繼演說沈卓吾君復代表小吕宋華僑李淸泉戴正中二君演說請各工廠贈各處華僑代表以貨樣末由馬樹周君演說主席致謝詞四時散會聞今日（十六）上午九時由沈卓吾君陪蔣君等參觀厚生紗　晚六時由各工廠公請在馬玉山公司會餐云 
[各絲廠會議善後辦法]  
　　本埠各絲廠因近來英法兩國廠絲銷路停頓以致巿面蕭條絲價大跌賤至每擔八百兩尙無人顧問計與上春最高巿價每擔一千四百兩相較已將跌至半數目下困頓之狀岌岌難支前經呈請江浙皖絲繭總公所轉請政府仍援照民國三年七年成案借欵維持迄未有確實答覆故特發起邀集同業於前日（舊曆十月初五日） 
在公共租界北蘇州路厚大絲廠内開全體會議討論善後辦法經公同議决如次（一）設維持絲廠聯合會商處於厚大廠内以便固結同業力圖進行（一）要求總公所迅即請政府借欵維持俾數萬工民得以生活而保治安（一）繅絲旣無去路實難苟延惟有暫時停止工作（一）停工時期由各廠自行酌定一俟巿面轉機或政府准予維持時隨即開工以重工民生計（一）調查滬上存絲存繭究有若干以上各條决定後各同業以總公所尙有某洋行定貨悔約事開會須往參預遂宣告散會至總公所出席 
[各路商界總聯合會改選揭曉]  
　　上海各路商界總聯合會昨日上午九時開第二屆選舉會到者三十餘人南京路潘勵紳周憲章河南路邵仲輝陸費伯鴻·福建路王宗藩鄔志豪胡汝代表曹國華海寗路陸祺生宋誠彰·愛克界三路張慕曾費良衡北城商界聯合會馮志卿北京路周豹元王兆豐山東路鄭鷓鴣徐時隆代表童理章·嘉興梧州兩路周之璜金錦源漢口路吕靜齋沈承甫代表戴吟士·北福建路徐麗州代表陸錦淸·山西路阮呈蓀嚴蓉卿·西華德路唐繼寅王肇祥·民國路吳亮生·五馬路張炳臣·四川路張鱣堂·武昌路萬國安·滬西九路唐美甫代表顔芹香葛品生·新閘十一路胡鑑人代表王肇成岑炳璜·滬北六路成燮春等公推鄭鷓鴣主席宋誠彰紀錄當由主席報告選舉票開匭手續請公推糾察員費良衡主張四人衆贊成當公推吕靜齋周憲章費良衡張鱣堂又鄔志豪提議公推檢票員八人當推鄔志豪顔芹香周豹元陸祺生張炳臣葛品生王兆豐周之璜等主席付表决衆贊成開匭結果當選者總董袁履登副總董潘勵紳吕靜齋二君會計董事鄔志豪馮志卿二君選舉後宋誠彰提議請公推臨時委員四人辦理新舊職董交替事宜張鱣堂附議主席付表决通過當公推張炳臣費良衡成燮春王肇成四君爲委員時已下午五句鐘遂散會 
[田時霖致華洋義賑會函]  
提議附加賑捐防弊之方法 
華洋義賑會執事諸公台鑒慨自民國九稔政局屢更民無旦夕之安國有顚危之厄兵災遍地水旱頻乘今届晉豫之郊燕齊之野赤地千里哀鴻萬戶易子而食析骸以爨聞者驚心見者慘目幸我政府憫茲窮黎慮塡溝壑爲謀衣食獨是災區遼闊賑費浩繁國家之紛亂未甯府庫之蓋藏盡洩今復益以巨災急需巨欵苟非權其緩急奚能出民水火故此次之議加車船票附捐·郵電費附捐·烟酒稅附捐·統稅附捐·關稅附捐等同屬人民當念災地待賑之亟共諒政府籌賑之艱惟是我人民旣盡樂輸誠意宜籌防微方法俾獲涓滴及民以免輾轉流弊謹擬條文列舉如下（一）各項議加附捐自何日起至何日止應請明定期限以免有增無　（二）上列各稅每届本有决算照决算分别統計每項附捐預算可收若干列表布告以昭大信（三）此項附加賑捐由各徴收機關收入後當與正稅劃開交存銀行（由各辦賑機關或由政府公共指定）分報辦賑機關由辦賑上海美術學校旅行寫生隊攝影 
機關直接提放以免濡滯以便統計（四）各徴收機關將此項附捐收解後須按期將收入數目宣告地方（如自治會·商會·省議會·國會等）各省由各徴收最上级機關分别彚總按期宣告辦賑機關收到賑災附捐後財交兩部接到各處賑捐解交呈報後亦應分别彚總按期詳載政府公報宣告以免彼此脫略（五）撥放賑欵方法視災區之重輕定賑欵之多寡公同議定由各放賑人員按日將災民戶口大小數目賑欵數目詳細報告於各區辦賑機關各區辦賑機關按旬會同地方及宫長呈報於辦賑總機關辦賑總機關按月會同地方及官長呈報於政府尤須按日按旬按月將災民戶口大小數目賑欵數目就　地之所在宣告之以示實惠及民涓滴無私上列五條不過爲時霖私人管見未敢信爲確　伏讅貴會總慈善之樞紐爲人民所欽仰合華洋之衆集中外之才對於我政府此次籌賑辦法定有詳明建議敢獻微末以備參考倘蒙加以采納上達政府尤爲被災之人民及納捐之人民所公同馨香禱祝者也謹請公鑒會　田時霖提議十一月十四號 
[縣商會致中國電話局公函]  
　　上海縣商會致中國電話局公函云敬啓者前接貴局通告内開以奉交通部令飭於本年十一月一日起所有各電話每號每月加收振費大洋五角等因祇承一是敝會迭據各用戶聲稱此次北省義振或由商業團體附捐或由個人樂助出捐已不止一次今電話每號按月加收振費五角數雖不多未免過於繁雜各用戶實非所願况南北自停接電線以來各商尤感不便今再加收振費恐難踴躍遵從懇由敝會據情轉達等語前來查北省義振商業團體以及個人名義捐振者實居多數據各該用戶所陳前情相應函請貴局台核施行 
[聯合通信社紀唐少川之談話]  
　　聯合通信云昨有人因事訪唐少川君見唐君方在收拾花木爲携往粤東之計據唐君云軍府所發刷新粤局之命令已完全實行如湯廷光之海軍部長陳炯明之廣東省長林永謨之艦隊司令鄒魯之政務廳長廖仲凱之財政廳長均已次第報告就職林葆懌之免職亦已交卸他往所有受任人員均一再來電催余（唐君自謂）等速往余與伍博士均預備前往一行行期當不甚遠近日有一種謡言謂余託人轉電北京謂軍事協定取消國會兩逝均可遷就惟統一命令僅據岑陸於我等面子難看該令一改便可了結云云太背事實我等否認岑陸代表西南乃數月以前之事其主張辦法尤與吾等背道而馳豈有稍予遷就之理我與各總裁之態度已有通電宣布至爲明燎無所用其揣測云 
[林葆懌行將來滬]  
　　在粤海軍歸北一事迭詳前報近政府確巳派員赴閩整備歡迎海軍部得悉前粤海軍領袖林葆懌已於本月八日將海軍印信交與駐粤海軍肇和艦長林永謨接收即日往閩接洽稍事勾留即當到滬藍總司令得信後擬俟林氏蒞滬時開會歡迎一面已報告海軍部核辦矣 
[海軍藍總司令銷假視事]  
海軍司令藍建樞上月間因事呈請海軍部給假一月赴閩公幹茲已在閩公畢於本月十日由閩乘輪回滬前日返署當卽呈請海軍部銷假照常視事矣 
[孫寳琦由杭抵滬]  
　　北京稅務督辦孫寳琦氏日前因事赴杭現已事畢於昨日（十五）乘滬杭甬鐡路Ｍ字花車附掛於由杭開滬之三百零九號特别快車抵滬 
[姚文敷由京回滬]  
　　江海關監督姚文敷日前因公晉京茲已公畢由京南旋昨日（十五日）乘滬寗路特别快車於下午九時抵滬 
[荷蘭衛隊赴京過滬]  
　　荷蘭國公使館衛隊十一名於前日乘輪來滬昨日（十五）乘滬寗路十一點開行之夜快車赴寗轉車北上赴京 
[厦門在滬招兵]  
　　厦門鎭守使署副官剿安瀾奉令招募新兵計須編制步兵兩團合成六營除在山東徐州二處約招足四營外尙未足額又派員往浦口蘇常等處選招茲因急於招足故又在南巿高昌廟地方宣佈招募前昨兩日新兵投充者計有二百餘名飭就高昌廟附近暫駐定於日内將已招各新兵先行押乘商輪送往厦門編制成軍以便開始訓練操演云 
[鐡路兩總管辭職之原因]  
　　滬杭甬鐡路沈楊兩車務總管近來相繼辭職頗惹起全路人員之注意茲探悉其原因錄之如下沈總管成栻即現在懋業銀行之華經理在該路七年輿論頗佳其辭職原因實迫於經濟問題沈與前國務總理錢幹臣爲世交錢氏南來議立上海懋業銀行時適原約之華經理徐某臨時辭謝而開幕在即匆促之間遂約沈君充任斯職沈乃捨鐡路而就銀行一時全路聯電要留時適局長趙燧山氏下車伊始對此頗覺掣肘而對於錢氏之情又不可却不得已准借沈君與銀行約期三月來歸一面以帮總管楊先芬升車務總管以資熟手此爲沈君辭職之眞相實爲今楊君辭職之藍本也楊君升代之初趙局長以其薪資微薄特加薪一百元以示優異楊接事後首以杭州事務　查姚伯良不洽輿情應予遷調其他重要職員亦升降有差楊君旣升總管所遺帮總管一缺卽經趙局長委任倪兆春接充並以車務管理員繆振東經楊君降調爲上海南段稽查後遺缺尙未派人特委陸洪開接充此時楊君正代表局長赴京參預會議及至歸來頗不以局長新委之人爲合意乃面請龍華孤兒院之粹德堂 
收回成命惟該路定章事無鉅細惟洋總管與局長有直接之關係華總管但與洋總管爲直接與局長祇爲間接當時趙局長以所委之人皆係洋總管所請委自不負責爲詞楊君乃提出口頭辭職此說傳播後當由上海南站嘉興站杭州站拱宸站四大站長以全路名義電致趙燧山局長保留楊君時趙局長適因公北上自京復電略謂楊某並未正式辭職當其升代總管時曾經特别加薪以示倚重之意彼此實無介意至其口頭辭職一節應候大部裁核云云各站長奉復後又經第二次電留迄今尙無復電而楊君已於日前匆匆北上似於此事頗有關係風聞部中將以楊君調至吉長鐡路因該路督辦任傳榜與楊爲舊交云 
[昨日打包上棧之食米]  
　　連日打包白粳米由合記等米行與王某唐某等裝火車赴濟南大連等埠日有六七百石曾誌本報昨日新垃圾橋之公記棧新閘橋老街之興業棧亦有此項打包白粳上棧計一千數百石候裝火車運北據云每車三百四十石須運費保險費計八百元係某轉運公司包裝包卸一般米客睹此出口情形莫不高抬巿價所以昨日白粳每石又漲洋一角五六分恐出口不絶價又將至每石十元也 
[斛司加力問題之昨訊]  
　　南北巿各米行斛司因加力一事尙未得滿意之結果雖已遵各董事之勸照常開斛然必須達到目的而後已故先擬結合團體以資聯合昨日各斛司籌設南北兩巿事務所北巿設在新閘橋塊南巿設在荳巿街該處皆爲米行彚集地點交通較便閘北則由高榮泉于伯生二人爲代表南巿則由毛長生爲代表遇事即在事務所商議一切現在米店方面仍意見不能一致嘉穀堂雖定期初八日開會非得多數到會尙難解决也 
[米船戶要求增加駁力]  
　　滬南浦灘各碼頭上之駁船戶係專門駁裝行家米石之船近因聞閘北此次增加卸力及車米小工增加車力等事先後發動當以南巿浦江中較蘇州河畔爲跋涉亦應酌予增加爰發起通告同帮向行家店家提出條件要求酌加聞各行家因駁費業已新加故决意拒却云 
[車夫當街猝斃]  
　　昨午二時許有年約二十餘歲之黄包車夫某甲在小東門外招攬主顧當爲該處崗巡查見以其碍路上前驅逐該車夫拉車奔走稍遲被該警拳足交加該車夫情急奔跑至中華路民國路交界盡頭益慶橋街口仰面跌撲不省人事旋即氣絶身死一時觀者途爲之塞經十五舖地甲查明並無家屬下午報告地方檢察廳稟請相騐譚檢察長據報後卽委許檢察官沈檢騐員等前往驗得該屍委係跌傷要害氣絶而死塡明屍格判由堂棺殮發封厝壇所遺黄包車一輛交該地甲收管候車主來案具領聞該巡警係六十號云 
又另函云小東門外中華路昨日上午十一時有一黄包車夫駕車載客就歇路旁與坐客爭索車資爲該管第一區第二分駐所第十二守望警察查見上前驅赶該車夫情急棄車往南奔逸該警追上向踢兩下該車夫踣地不起該警指爲有意詐傷又用槍柄擊之登時嘔吐漸即氣絶身死該警回署報稱有一車夫年約二十餘歲在途跌斃等語王署員立飭該舖地甲報請地方檢察廳相驗午後四時經譚廳長委檢察官偕檢騐吏蒞驗時先據地甲禀明前情並稱查得死者係江北人滬上並無尸屬惟據同鄕人傳言有一尸叔不知住處等語問官飭檢騐員驗得死者委係受跌氣閉身死當即塡格尸飭地甲報堂給棺收殮厝壇召認旣而王淸河署員徴諸輿論言人人殊核與該警所報情跡頗有不符爰派警秘密調查以明眞相 
[看守所圖逃押犯之訊結]  
　　上海地方審檢廳看守所第七號舍押犯掘洞圖逃未成旋查係已釋竊犯張阿榮所掘因即獲案釘鐐收押起訴審廳昨午經推檢各官開庭提張研詰據該犯供稱小民前因犯案奉堂上判决拘役一月至八月二十五日期滿開釋看守所之洞不知何時被掘與小民釋出之日不符當九月十二日又奉諭將小民拘案但民係浦東人家居洋涇相近還有家室近來在家不干閒事求察問官得供即以辯諭終結判張阿榮還押聽候宣判飭遵 
[精武體育會歐迎新會員會]  
　　提藍橋倍開爾路精武體育會日前舉行十週紀念時曾有徴求會員之舉結果共徴得三百七十名因於日昨十四日在精武公園開歡迎新會員會並拍照活動影片用留紀念是日新會員幾全體蒞會舊會員蒞會者亦甚踴躍秩序如下（一）拍照（二）致歡迎詞（三）介紹敎員（四）新舊會員簡單演講（五）茶會首由主席盧煒昌致詞略謂精武會向不注重徴求會員惟此次舉行十週紀念所以特設徴求科者一則狗會衆親友之要求二則所以誌盛典又歷言精武旨趣不僅練習拳術自健體魄而巳必也行有餘力則以此身服務於社會·於國家·乃至世界蓋精武會者乃犧牲王義之社會也如欲人爲社會服務則自己必先爲犧牲末復言世界人類互助要旨語中肯要洵可爲我國體育界之良好模範也次則將會中敎員向新會員介紹俾資接洽復由新會員相繼登臺演說平日感覺於精武者之深故此次於徴求會員之際加入惟恐不速深望此精武主義普及全國庶足以振吾國之衰弱而雪東方病夫國之恥云旋茶會而散時巳鐘鳴五下矣 
[汽車相撞傷斃越捕]  
　　法租界盧家灣捕房二百十五號越捕於前日下午五點時派在華隆路口站崗時有戚阿林所駕孫某之汽車自西至東馳來該捕舉手阻止後面之車適對而横馬路有電車公司二班翟阿四所開之汽車到來一時不及停機兩東互相碰撞翟車立時傾翻適倒在越捕身上該捕立即倒地不省人事車中所坐之洋人兩名亦均跌出略受微傷後由他捕到來將越捕車送廣慈醫院醫治因傷過重不能施救延至昨晨身死昨捕房將翟戚兩人解送法公堂請究先由捕頭上堂稟明前情繼由被告巴和律師聲稱此案要證張忠君有病未痊故未到案請求堂上展期俟見證病愈後再行訂訊聶讞員商之法副領事葛君判兩被告還押准予展期再行核辦 
[汽車撞斃婦人之相騐]  
　　法租界大馬路天益堂藥店主婦邱周氏年六十二歲於前日上午十時半因事行經新閘長浜路成都路口（昨報誤爲九江路雲南路口）　有徐某自駕汽車疾馳而來不及避讓致被撞倒碾傷要害當送醫院醬治不及施救斃命其屍體已由新閘捕房派探李明泉舁入虹口斐倫路騐屍所於昨報請公共公廨關讞員會同英包副領事蒞所騐明委係生前被汽車撞傷要害身死塡明屍格即升座公案據中西包探投訴前情並經中西官向徐略詰徐供當時曾經放汽後因避讓小孩致將老婦撞　云云中西官諭令屍子邱蔭高具結領屍棺殮徐交二百元保聽候訊核 
[美人汽車碾斃人命之訊判]  
　　美國人幸格爾（譯音）前日開駛汽車行經美租界百老滙路蓬路口將行人吉元泰撞倒碾傷要害當經一千一百四十九號巡街捕查見將受傷人車送同仁醫院醫治無效延至昨晨因傷斃命當即通知捕房將屍舁送斐倫路騐屍所報請公共廨俞襄讞與美丁副領事于昨午蒞所檢騐得吉元泰委係生前被汽車撞倒碾傷死塡明屍格升座公位捕房傳同屍妻吉陳氏將幸格爾帶案即據屍妻吉陳氏投案供稱死者係我丈夫前晚八時我放工回家聞得丈夫被汽車撞倒送往醫院現在因傷身死要求伸雪等詞並據一千一百四十九號華捕投案稟稱前日我在蓬路上差見被告之汽車由東往西我當舉手乃死者從電車躍下山南至北我令死者停不可過來詎死者仍前往致汽車不及避讓撞倒死等詞繼據一百二十七號印捕到案證明此事實因死者自不小心所致云云詰之幸格爾供前日我開車至蓬路甚慢當時連揑喇叭數聲非我之咎中西官得供會商之下遂援筆判曰騐得已死吉元泰委係被美國人自開汽車撞倒碾傷身死復據華印兩捕供稱該車並不甚快且當塲喝阻吉元泰渠不聽見等語似此情形自應毋庸置議屍准其妻吉陳氏具詰領回棺殮此判 
[外洋輪船行程之報告]  
　　中國郵船公司之尼羅號（nilo）現定於本月（十一月）二十一日離滬經長崎直達舊金山不　横濱及檀香山約於十二月八日可抵舊金山日本郵船會社之山城丸自東洋來申裝來之進口貨有紫銅六千餘塊水泥二千桶洋紗洋布六百餘件又有紙板一百餘件呢羢疋頭一百餘箱並鋼鐡條千餘件又有福來輪船公司之西卡脫號westcactus自美國新金山來申於昨日下午進口現泊於浦東裝來進口貨工菜有一千二百餘噸其中有鋼條鋼板鐡絲及扎鐡等七百餘噸餘均雜貨在申卸淸各貨後定於十八號開往星加坡取道小吕宋及西貢云又法國郵船公司之智利號chili自馬賽來申昨日已接來電報告謂該輪已至香港即於禮拜一開駛來滬大約星期五淸晨可以到申該輪載有上月十三日以前之法國郵件云又有貨船名梅奇司令號commondantmagcs自倫敦開出後轉經月餘現巳於星期日抵西貢即日開駛來滬本月二十五日可以抵此又英國郵船公司之蘇瑪利號comali自本月八號由英抵申後即於十二日開赴日本昨日已抵門司本日可到神戶大約二十號至横濱出月二號力可離日還滬故已改期至十二月六號在滬起程赴法國之馬賽又有沙錫蘭號sicilia自上月二十二日離 
 
 

Page 11

 
 
[第三張]  
　　開倫敦後刻在哥倫布裝貨昨日該公司接到來電報告謂將於本星期四開駛來滬預定十二月四號可到香港八號至上海又有沙益氏經理哥倫比亞輪船公司之西開翅號sestkeois（載重九千噸）此次從波特蘭來申大約星期六可至上海船中所載之進口貨裝有大宗木料該輪至滬後約停留三日使即開往靑島·大連·經天津而還波特蘭云又好時洋行之勒拉尼亞號bornes刻已從荷蘭國之阿姆司得旦開出先赴德國漢堡裝貨然後駛行來華據昨日來電報告行程謂出月二十號可以抵申又東亞輪船公司因中德邦交恢復後亟謀發展商業故又新加行駛中國輪船一艘名矮墨蘭號amelang重量在六千噸左右其開行來滬之期當在舊曆之年底又有新近設立意國輪船公司之攝本號ninppon自上月二十一日從奥國之的里雅思得來華現已在中途該公司茲接電報已預定至十二月十三號可至上海云 
[國内各輪船進出口貨之調查]  
　　進口貨（寗波）太古公司新北京輪船由寗波來滬裝來各貨有花餅一千零二十五件乳腐五百甏土酒二百四十甏下紙二百件香粉一百四十五件竹根一百四十件竹筒竹頭一百十六件藥材一百十件茶葉五十件牛皮三十件杉木二十件草　二十五件錫箔五十件茶梗十六件醬瓜二十件螟蛹六件雜貨三件又寗紹公司之新寗紹輪船亦從寗波抵申裝來進口貨有大豆一百五十包竹根一百十五件花生六十包棉紗四十件草蓆四十六件錫箔四十一件香粉木屑五十七件鐡桶四十四件茶葉三十四件婦帚二十件蔴袋二件雜貨六十七件（長江）怡和洋行之德和輪船自長江各埠來滬裝來之貨有芝蔴八千四百包白米·黄豆·小麥·一千九百七十包紅棗一百八十六袋汽車一部鐡管四十件鴨毛四十四件絲頭十四件火腿十件香烟八箱油漆一件土車三部雜貨一件又太古洋行之安慶輪船由長江至申裝來各貨計小麥·黄豆·白米·四千五百八十六包靑蔴三百件黄絲二百四十三件棗子五百十包白菓一百二十七包栗子一百四十一件芝蔴五百九十二包芡實七十九件蓮子二十件皮油二十二桶蔴油二十甏桐油八十桶白蠟十件綢緞二件板炭十件茶葉五十件烟葉四件雜貨六百八十件又三北八司之德興輪船同日亦從長江來申裝來之貨計麫粉一萬包小麥一千七百八十四袋白米九百百七十九包黄豆三百三十五包機器花衣一百五十六包土酒一百零一甏水泥一百桶烟藥一百六十件黄紙四百十四件木耳八十件綢子六十四件蓮子五十二件桃肉三十三包（靑島）怡和洋行之合生輪船昨自靑島來申裝來各貨計白菜一千五百五十八件花生仁二百三十七包葡萄七十五件杮餅二百零八件猪鬃七十件黄絲九件土布一件雜貨二十四件（烟津）太古洋行之奉天輪船昨自烟津抵滬裝來各貨有生梨一千三百四十五件紅瓦三萬一千件桶灰一千二百件包灰六百件棗子一千零六十三包酒一千三百十二甏胡桃八百八十四包桃肉二百二十九包栗子四百七十九包生仁一百五十五包紅酒四百甏箱草邊一百三十九件包桃肉五十九件猪鬃五十件杏仁七十一件牛奶二十箱府綢二十六件包皮二十四件箱皮三十六件藥材十八件甘草十五件蝘乾十五件野絲十五件香烟九箱古玩八件汽筒九件羊皮一件毯子二件香菌八件絨布一件雜貨六件（福州）招商局之飛鯨輪船自福州開來裝來之貨 
計上紙二千五百六十八件靑菓二千七百八十一件竹篾五百七十九件笋千七百二十四件橘皮乾一百十八件鹹菓一百十二件紙頭三百件銀洋二箱茶葉七十三件大茶十三件鳥烟四十件錫箔二十四件生薑三十件冬笋五件雜貨一百零九件又有三北公司之三江輪船亦從福州抵申裝來之貨計有松板四萬一千二百塊大木香板三十三件小木香板三百二十五件桶木三十二根竹箱七件米粉一袋元木三件（厦門）太古公司之宜昌輪船昨日從厦門來申裝來進口貨有少出柚一千零七十五件龍眼乾及蕩乾二百九十四件紅牛皮十九件烟絲七十二件冰糖八十二包暇米七十七包藥茶四件紅紙二件 
　　出口貨（寗波）太古洋行之新北京輪船昨日裝往寗波之貨有白米一千七百六十三包麫粉一千三百包靑糖五百包烤皮一百零二件白蔴一百九十二件鉛皮八十三件土酒六十甏藥村四十二件玻璃三十八件荔乾三十八件雜貨八十四件又寗紹公司之新　紹輪船同日裝赴寧波之貨有白米五千二百八十一包麫粉一千包花生二百四十二袋黄荳七百八十三袋棉花二百包花千五百五十袋鐡板五百二十五件木板二百四十件粉絲六十件洋布二十八件水泥三十桶洋釘五十桶蝦油三十甏鴨毛三十件（長江）怡和洋行之吉和輪船昨日裝赴長江各埠之貨有白糖二千包洋釘二百桶鐡絲三百件鋼條二百件洋紗布一百五十件肉皮一百件漆布二十件玉帶麫十件洋紙六件香烟一百箱　水二箱餘均雜貨又有招商局之江裕輪船昨日裝去之出口貨有洋布一千零四十五件土酒一百餘件擅香二百件桶油三十件紙頭五十件猪毛三十件藥材十件雙連紙十件其餘爲雜貨等項（厦門）太古洋行之宜昌輪船現已改駛厦門所裝出口貨中有白米一百四十九包棉花四百十包粉乾三百二十件竹頭竹器一百八十二件金針菜六十包粉皮一百零六件荳六十包芝蔴二百包洋紗洋布一百七十件麵粉六千四百袋扁荳八十包花子一百七十包紅棗五十包烟葉十件絲頭二件土布兩件鹹魚二十一件銀光紙十五件雜貨五十件（港粤）太古公司之山東輪船昨日裝赴香港之貨有小麥四百包洋紗一百件香烟二百四十六箱茶葉五百八十件茶梗四十件皮蛋一百五十件靑蔴一千五百二十件栗子一百五十四包花衣八十件生梨三百八十件白菓一百二十件蝦子三百四十件石羔四百三十件棗子一百十件瓜子一百二十一包雜貨一百件裝赴廣東之貨有白米五百十六包土酒一百二十甏花生米三千一百七十五包乳腐五百甏黄荳二千一百零六包麫粉一千包栗子九十包生油八百八十簍荳餅二百八十件花衣一百二十包洋紗八十五件藥材雜貨一百八十件又招商局之廣利輪船裝赴香港之貨有麫粉一百包皮蛋一千件乳腐四百甏土綢一百九十六件香烟一百六十九箱洋紗上百件槐米一百十七包黄荳七十包銀子十箱白菜六十件土酒六十一甏生仁六十包裝赴廣東之貨有黄荳三百八十一包生餅三百六十件土酒五百五十四甏乳腐二百六十五甏土布二百七十七件洋紗五十件棉餅四百件香烟三箱又有轉口貨計皮蛋一千　棉花六百三十四包黄豆六百九十一包生餅三百十件葱頭四百六十八件銀子八箱土酒一百八十六甏生薑二百件雜貨八百七十六件 
[趙署長愼重冬防之通傳]  
　　南巿第一區警察署長趙墨林昨日通傳各商號云爲通傳事照得時値冬令最爲匪徒乘機之日一切防務不得稍有稽遲鞏固治安端賴佈置適宜巿面繁華大盛曩昔人類龐雜良莠不一恐匪類縱横其間傷人越貨攔路截刦侵人商店居戶搜刦財物思之其在意中言之實堪痛恨况以各處潰兵難民水滬者日多迫甚惡及一變爲非種種節要在在堪虞本署長爲預防危害愼重公安起見爰照舊例通知各商比往年加倍防範爲是每日紛繁貿易務各觸目當心往往事發皆因策其不備陡遇强梁何堪設想仍應各購警笛一枚遇有匪徒搶刦隨即狂吹一面上緊報告崗警緊急到場四處堵截庶足竊可所獲贜有所追再以各錢莊各商號等每日往返送銀錢等事切勿差幼小學徒務各提早時間如送多數欵項須預先投署報告派警跟隨沿途保護再或匪徒借端交易乘隙搶刦及向住戶假探親尋人爲由得施不法藉詞　嚇如遇有假借機關冒充名義義敲詐商民虐端百出見形跡可疑圖謀不軌行爲者爲此通告遇有以上各事均應赶緊報告崗警以便隨時就近拘拿除逐日加派巡　長警畫夜梭巡添設臨時崗位嚴加防範外俾宵小無可揷足而息盜風得獲安寗是爲至要相應通傳各商店居戶人等一體知照蓋章於後切切此傳 
[水警區訂定切實防範辦法]  
　　江蘇水警第一區沈區長前日訓令所屬各隊文云案查近來匪勢異當猖獗如十一月五日胡家橋被帮匪搶刦典當掳掠槍械又於七日夜問該匪徒又敢搶刦正昌湖州班輪船幸經掛護商輪之巡官盧人龍率警開槍奮勇擊退未遭損失匪勢如此横行已達極點應即加意戒備以免疏虞爲特訂定辦法（一）各員警一　不准請假（二）無論駐防遊巡各船警力不可過單祇少集合巡船二三隻爲一處（三）派警巡　爲防禦匪徒第一要著無論巡駐各船夜間務派巡官帶差督同巡士荷槍實彈嚴密放哨勿稍大意（四）選調得力槍船聚集一處隨時聽候調遺（五）巡駐各船如聞警信均應趕緊協助勿稍推諉以上五條應仰各隊長飭屬切實遵辦倘因疏於防範發生意外事故者定惟各該管長官是問除分行外合亟令仰該隊長即便轉飭所屬一體遵照辦理毋違切切此令 
[國民大會策進會消息]  
　　國民大會策進會前接羅店國民大會促成籌備會來函謂該會於本月十四日開成會請派代表前往演說以資鼓勵等語即委講演團副主任孫道勝及崔通約（後崔以事未往）李澤源劉促英等十三日前往至昨日下午孫君等公畢返滬並携回該會來函據孫君等報稱該處人民對於國家觀念尙能注意而商會副會長汪壽生及耶敎自立會總幹事龐子賢等對國民大會尤能盡力提倡故是日（十四日）開成立大會近地各界代表到者甚多是晚開講演會時該地人民到者尤衆孫君等並當塲晤太倉縣敎育會會長蔣平階君談及國民大會太倉策進會亦已在醖釀中不日可望成立云茲將羅店國民大會策進會來函錄後逕復者寳屬國民大會促進會籌備以來瞬經兩月業於昨日（十四）開成立大會蒙推派代表孫君道勝及李君澤源劉君仲英惠臨並交來大札非常榮幸是日晨十時開會孫李兩君講［國民策進以何項爲中心點］午後二時舉行正式成立典禮李孫劉三君先後演說策進方針繼公同議决促進名義改爲策進晚七時半又開演講大會到者三百餘人孫君講［國民大會之原理並痛論亡國之慘］郭篤周牧師講［國民自覺之關係］並有太倉教育會會長蔣平階本鎭學界孫保赤先後發揮［國民應盡之責任］甚爲暢快警所長亦率同巡士蒞會歡迓迭序頗稱嚴整惟貴會代表惠然光顧招待未周良深歉仄云 
[佈告檢查印花之日期]  
　　本月二十日爲始 
　　淞滬徐警察廳長上海縣沈知事昨日發會銜佈告云案照印花稅法罰金執行規則第一條内載應貼印花之契約簿據每年六月十二月由警察官廳檢查一次等語歷經遵辦在案現奉江蘇省長齊訓令以准財政部咨開本部呈請將印花稅檢查時期更定於每年五月及十一月二次舉行並飭京外認眞辦理一案已奉大總統指令准如所擬辦理交内務部通行遵照此令等因相應咨請通飭所屬警察官廳遵照等因合行令仰該廳即便遵辦此令等因自應遵照辦理茲本廳長知事定於十一月二十日爲開始檢查之期除通告各屬遵辦外爲此布告仰各商民人等一體遵照舉凡一切契約薄據務仰遵照稅法實行購貼印花切勿漏勿干罰是爲要要切切勿違特此布告 
[友華銀行銀布報告]  
　　中美新聞社譯友華銀行十五日報告云上星期六日倫敦近遠期銀價各跌五先令八便士紐約銀價跌至七九又八分之三倫敦紐約滙價跌至三三七半此間開盤時金鎊五先令二便士半金圓八八日金五六又四分之三巿况甚弱定價遂跌金镑五先令二便士金圓八七後巿况稍穩固交易價金鎊五先令二便士半金圓八七半但至收時又復軟弱買進金鎊五先令二便士金圓八七又四分之一歐美財政及商業現狀似皆不佳故世界銀巿皆受其影響云 
[江浙水利聯合會改期開會]  
　　江浙水利聯合會會長王淸穆副會長沈惟賢潘澄鑑等近因改期召集開會事特發公啓云逕啓者前函定於本月二十二日召集開會一節適値浙西水利議事會開會期内浙屬曾員届時恐難蒞會茲特改定於十二月二日（即陰曆十月二十三日）開第二届秋季常會會場假蘇州胥門内長春巷全浙會館花園内報到處在鎭撫司前本會事務所内屆時務懇早臨云 
[浚浦局築港工程師將到滬]  
　　浚浦局總工程師海德生前請假回國關於計劃開浚大商港事宜順便在歐洲聘請建築港口工程師數人來華襄助等情已誌前報茲聞此次所聘之專門建築港口工程師有不日到滬之說并聞海工程師在瑞典時訂購各種浚河機器内有一機名噸水機可以阻止潮流速率此爲歐美最鉅河道所需用云 
[巴西國紀念之道賀]  
　　昨（十五號）爲巴西國國初行政紀元之日先期由巴西領事函致江蘇特派交涉公署請爲觀禮許交涉員於昨上午十時許帶同第二科楊小堂乘汽車詣巴西領事公署道賀聞巴西總領事接待頗優云 
[各省敎育界注意女子美術敎育]  
　　西門林蔭路女子美術學校創辦未及半載頗足引起敎育界之注意近時各省敎育界代表前往該校參觀者日有數起日前山西省敎育會代表張蘭亭山西第一女子師範校長張敬丹山東省立女子師範校長李蘭齋河南省敎育會代表王仙芳鮑靜仁經省立第二師範舍監狄君武分二次偕往參觀今日又有吉林省女子師範教員趙岫靑學監韓予衡兩女士由江蘇省敎育會介紹往該校參觀當由主任幹事劉庸煕導觀敎室極表滿意並云吉林女師範明歲擬派多數學生入該校肄業云 
[外埠敎育界來滬參觀學校]  
　　昨日上午有如臯常熟東台三縣敎育參觀團陶天培等二十五人至尙文路上海縣勸學所請指示本埠各小學校地址俾備參觀當由李所長囑書記抄與一份陶等即赴二師附屬學校第一部說明原山由敎員周宜之接見延人待賓室詳述各小學校情形然後導至各級教室並自修成績室宿舍等處逐一參觀歷一小時許興辭他往 
[浦東學校連日開會紀]  
　　浦東楊家渡上海縣第二高小學校及附設之洋涇巿立第三國民校於前日在本校操場開聯合運動會及成績展覽會男女來賓到者甚多昨日上午開菊花會午後一時起由敎員學生扮演新劇趣劇［滿堂笑］正劇［家庭害我］來賓觀者略取戲資以充振濟云 
[巡警補習所畢業紀]  
　　上海縣警察所附設之巡警補習所昨爲第四届學警畢業之期先由該所長沈知事警佐主任熊育衡柬邀本邑紳董各巿鄕經董蒞所參觀到者陸崧侯張逸槎穆抒齋毛子堅劉擷雲錢［］三朱伯華等三十餘人下午二時陸續蒞止該警察所操場試騐畢業各學警成績首馬隊次步隊次拳術次笛語次旗語逐一操演均尙純熟演畢攝影以誌紀念現沈知事熊主任擬籌辦自行車隊及偵探化裝術等以　消息而裨警政云 
[萬國儲蓄會開標記]  
　　昨日下午二時萬國儲蓄會在洋涇浜七號總會内舉行第九十八次開標計本月共有二萬六千一百號收入儲欵共十九萬三千二百元發出大奬洋二萬九千三百八十元小奬洋一萬九千二百六十元計開出頌標八會第一四一八號上海三和洋行大班得第五五○二號天津劉振玉得第七○五三號蘇州尤俠庵君得第八一五○號蘇州陳桂棻得第八一七八號天津張子渭得第一○七三七號北京周君烟台鄭君合得第一四二七二號長沙房唐李君合得第一五四○四號廣東郝氏得以上各得洋二千元凡末奬有二字之號碼均各得奬洋十二元 
[南京路聯合會職員會紀]  
　　南京路商界聯合會於昨日下午三時開全體職員會到者二十餘人公推余華龍主席孫遹聲紀錄首由主席報告該日討論事項分七種遂即依次提議（一）商界籌賑協會前托本會代募之欵應即　列捐戶姓名登報露布外再另刊淸單分送用昭信實全體贊成（二）報告本會出席董事陳則民君有書辭職請公决衆主挽留通過（三）會議增設本會週刊公决推定陳亮公任矜蘋余華龍爲起草員通過（四）會議添聘公家律師衆均主准予添請並推定王才運等六人爲律師辦事處籌備員通過（五）添設本會俱樂部衆贊成（六）改闢辦事室議决即由總務會計兩科會同估工建築（七）商家倒賬被累案衆議定三步辦法第一步由被倒商號將事實報告本會再由會中用信通知倒閉者如無切實答復即作默認第二步再用公佈法以免後人被欺第三步由會轉知公家律師追究多數贊成通過議畢散會已傍晚矣 
[大新街火警]  
　　昨日天將黎明時公共租界湖北路（即大新街）迎春坊口天生西藥公司内忽爾火發經巡街瞥見報告捕房通知救火會立驅皮帶車馳往澆熄延及左鄰容昌照相館及該館樓下大興呢絨店計燬樓房兩大間老閘捕房捕頭因起火之家保有火險銀一萬兩恐有别情已飭中西包探前往详查起火緣由稟候核示 
[商務印書館經售美國迭生公司運動用品]  
　　美國迭生公司wrightditsonvictorco所同各種運動用品製造精巧質地堅固價値低廉貨色齊備歐美各界爭相採購現在該在公司因遠東體育事業日益發達特委託本埠商務印書館爲遠東經理所有該公司出品均歸該館一家出售該館今將陸續運到各貨定於本日起至二十二日止在棋盤街發行所特别陳列一星期徧發請柬邀各界前往參觀并聞在此陳列期内預行定購價可特别從廉云 
[惠羅公司新修門面落成]  
　　南京路四川路口惠羅公司開設已歷有年所今歲夏該公司爲改良觀瞻擴充營業起見特修改其門而需工數月今已落成南京路及四川路門面均收進五尺許爲走廊之工走廓之内均爲坡璃窗窗内陳設該公司所經售之各物用最新之裝設法布置之且不時調換故行人之經過彼處者必能　目而晚間常用電燈照射備日問辦事甚忙之人晚上往觀之用也想有此新門面及新法陳設惠羅公司之營業定能更爲發達也 
[質訊張源順訴沈廷芳案之證人]  
　　張源順延律師在公共公廨訴沈廷芳不還向伊故父張祿村借銀一千五百兩存洋一千四百五十九元二角一案迭經公廨訊供判候飭傳張律照等三人到案質證等情已紀本報昨晨由俞襄讞會同美丁副領事升座第四民庭續訊所傳三證人祇有張律照到案當由其代表高露玲律師詰據供稱爲被告司賬已有七年案内賬簿係沈於本年五月間囑我僞造共改萬家春番菜館錢總五本大菜總淸三本銀錢總淸上之張祿村戶内係揑寫付與銀洋數目各戶大菜總淸之張祿村戶内係揑寫張吃大菜之價洋所有張祿村之收條及其簽字之大菜價洋單則係沈廷芳令陸湘濤僞造我當時係沈　用故不得不遵彼命事後思及此事殊做得不公道故我自往張源順處聲明陸所寫之收據我尙檢得兩紙等語並將所檢之收條兩紙呈案又將被告存案之收據内檢出多張謂係陸親筆旋復將伊改造之賬簿八本逐一指明張祿村戶内增添賬目詳情供訴一過被告代表律師亦即起向張律照反覆駁詰至午中西官宣佈退庭諭改期再訊原告曁證人呈出證據八紙開單附卷 
[盧公勉夫人逝世]  
　　盧夫人年二十二歲係本埠聖瑪利亞書院學生學名談字範因臨産受寒病重逝世於西門外婦孺醫院遺下男孩無恙定於今晨十時在院内成殮十一時在法租界貝勒路諸聖堂新堂内由麥牧師舉行喪禮十二時盤柩至北火車站上車回揚安葬 
[馮炳南祖母出殯紀]  
　　前日爲庽居北江西路桃源坊粤紳馮君炳南之祖母郭太夫人發引之期一時許由本宅出發前導有開路神·高燈·國旗·頭鑼·吹手·繡花牌·木香亭·細軍樂·十景旗·親友致祭亭·孔雀亭·淸客串·祭　亭等後道腰鑼·花祭·奠旗·生花旗·道士四十八名銘旌亭·花傘·執旛和尙四十名平金傘·花圈·花亭·花如意·花汽車·輓幛·輓聯·掌扇·大傘·高帽·淸客串·花衣堂名·提爐·引魂旛·堂燈·綠呢魂轎·功布·亞牌·孝幃·四馬花柩車後隨家人及各親友馬車多部並有警察廳及孤兒院軍樂隊執紼者有廣智商業學校學生數十名及徐慶雲·陳炳謙·陳輔臣·許建屏·王鈍根·高鳳池·黄式如·葉苾荃·伍展雲·馬玉山·歐鏡堂·周淸泉·古月亭等约百數十人西藏路一品香及北四川路粤香樓等處均設路祭直送廣肇山莊沿途觀者頗衆並派捕分頭彈壓云 
[六工匠失足跌傷]  
　　威海路四百五十號新仁記營造廠爲膠州路某號洋房新建房屋日前已有數工人跌傷曾誌前報茲悉昨日下午又有水門汀工匠江北人趙大材·邱南·孫榮馬·田寄福·閔廣·本地人吳杏泉等均自八層橋上失足墜下受傷甚重當由工頭派人舁送仁濟醫院醫治内有吳杏泉一名腹部受傷頗重旋即由西醫用手術剖腹療治云 
[私開發封房屋之查究]  
　　住居法租界霞飛路之郭漁舟前被某洋行在公共公廨控其不理欵項判移請法公廨將郭産發封核奪經法公廨准予發封在案詎料發封後爲日未久封條被人撕去門上鎖匙亦已開脫當爲該管盧家灣捕房捕頭得悉前往將該管門人何元記帶入捕房當在何身畔抄出鎖匙一把確係郭漁舟房上之鎖匙昨解法公堂請究先由原告普來梅律師聲訴前情並稱房門旣被私開内室物件諒亦失去應請堂上追究詰之何元記供民人向來看守後弄此居屋係印人所管現因郭漁舟房屋被封故該印人辭退將鎖匙交與民人實不知有私開之事求察中西官判還押聽候查明眞相再行核奪 
[拐賣婦人逼娼之懲辦]  
　　向爲木匠之常州人蔣福林近在原籍串拐婦人徐周氏來滬藏匿貴州路一百零三號門牌陳王氏家希圖價賣被控捕房由探將蔣與陳王氏及同黨陳金泉邵任枝（即邵恒枝）周連生蔡陳氏等先後獲解公共公廨諭飭分别押候訊究在案昨晨由廨復訊據華探陸根根生西探鼐鐡相繼上堂稟稱徐周氏與其夫妹徐雷氏係被在逃之張和尙（即小無錫）誘拐來滬串同蔣福林邵恒枝陳金泉等得洋一百元押與西藏路六十事號門牌雉妓院鴇婦蔡陳氏家逼令賣娼經徐雷氏得悉報捕將被告各人及牽涉之周連生先後獲案言至此將所書押據呈案請察訊之蔣福林延律師到堂代辯經關讞員會同英包副領事向周雷兩氏研訊一過以押據上蔣陳召三人均各簽字且徐周氏係邵領至蔡鴇家内會判邵恒枝押西牢四年蔣陳各押年半蔡陳氏押女所一年周連生陳王氏開釋徐周氏曹留濟良所候其夫來案再核 
[騙貨案候特别訂期解訊]  
　　甬人張如堂林璋生朱大鈞陳仲餘陳春榮等因在九江路七十九號及香粉弄二十六號等星内分設瑞昌盛鴻源洽成公等字號將東陸銀行空白支單塡寫銀數向北福建路郁仙亭騙取値洋九十餘元之鋼鎖被控捕房由探將張等先後拘解公共公堂奉飭押候查明澈究在案前日又經包探嚴阿慶榮錦林與西探　鐡續候同黨童實堂一名並查悉被告等將前項支單先後騙取李松由謝棟山謝順　徐益卿楊南山姚禮山陳伯階周聚康等十五戶値洋一千餘元之　嘰毛巾線襪等物於昨傳齊各原告將被告六人押解公堂即據該探等上堂稟明前情請究中西官得稟以原告衆多訊供甚長不及隨堂審訊判被告等仍帶回捕房候特别訂期研訊 
[茶客猝斃之請騐]  
　　昨日傍晚時有一年約三十餘歲之常熟米船夥徐阿炳與友人路阿香同至龍德橋某茶肆啜茗俄欲大便遂至洪生碼頭登　不料甫行至該處弄内即行仆地氣絶身死當由崗警查知將路阿香帶入一區警署詰得徐家有父母現在船泊王家碼頭浦中趙署長飭傳十六舖地甲帶出投報地方檢察廳請爲相騐 
[創辦啤酒公司准先立案]  
　　旅滬僑商謝復初等在滬創辦啤酒公司並於杭州西湖設廠製造各種啤酒業已具呈浙江實業廳稟請立案昨日接到批示云呈爲創辦中國西湖汽水啤酒公司懇請先予立案由呈件均悉應准先予立案惟查該公司緣起章程第四十七條支配贏餘未將公積金先行提存殊與法令欠合至專利一層能否邀准亦應候該公司呈請註册到廳再行併案轉請示遵仰即遵照條例及註册規則修正章程備具各項文件呈候轉呈註册以符定例章程等件有 
[汽車撞傷行人]  
　　汽車夫洪榮洪在楊樹浦威妥瑪路開駛九百九十三號汽車不愼將行人楊裕山撞傷倒地經五百八十號三道頭華捕與包探季立仁查見將受傷人及該汽車夫帶入捕房捕頭飭將楊送同仁醫院醫治洪押候解送公堂訊核 
[查見帶土行人]  
　　王杏九帶烟土一包在虹口海寗路行走經六百六十三號華捕查見將王拘入捕房捕頭飭存洋三十元作保候解公堂訊核 
[女客携帶川土之破獲]  
　　某江輪昨日到埠時由海關扦巡男女人員偕同水巡捕房　目何春生等到船檢查查至頭等房艙見有女客數位即由女檢查員向該女客王陳氏陳李氏身上各抄出川土數十兩連同行李送至水巡捕房由梅捕頭備文飭送上海地方廳究辦烟土悉數送海關候燬到廳後奉檢察官提案研訊該氏等同稱由漢口來滬投親抄獲川土不知何來求察問官得供以當塲抄穫豈容狡賴判令分别押候起訴辦理所有送案大小行李等着封存候領 
[懲罰燕子窠主客]  
　　張子卿在虹口愛爾近路四百零六號屋内私售燈吃洋烟前日經滙司捕房中西包探偵悉往將張及烟客丁阿二沈阿二陳阿三宋金生范阿毛錢金福張國興張阿弟第並烟膏烟具帶回收押昨解公共公廨經李襄讞會同英赫副領事訊明張違禁屬實判押西牢二月其餘八人各科罰洋三元充公烟膏烟具銷燬 
[雉妓院小火即熄]  
　　法租界東自來火行街某雉妓院於前晚九點時房間内不戒於火一時烟火四射當爲巡街捕查見報告救火會立驅皮帶車到場灌救即熄祇焚去帳子被褥等物尙未成災事後帕琢心飭探前往將該院鴇婦帶入捕房聽候核奪 
[馬車碾斷女孩手指]  
　　女孩阿秀於日前晨間偕同其母某氏至八仙橋小菜塲購買菜疏被某甲所拉之垃圾馬車撞倒碾去該女孩右手四指血流如注不省人事後由巡捕到來將車夫及女孩帶入捕房飭將受傷人送往醫院醫治聽候傷痊再行核奪 
中華職業敎育社通訊 
[特别誌謝]  
　　暹羅華僑領袖陳欣木先生近回國考察敎育實業前日赴本社附設中華職業學校參觀特賜捐入該校職工敎育館剏辦費銀五百元業已如數領到除照社章第七條謹推爲永久特别社員外合再登報誌謝 
雜評二 
[指揮監督（訥）]  
　　寗訊警務處電各縣將專任警所長略加修改警察行政認知事有監督指揮權是蓋所以敷衍知事之面子也此次之反對知事與人民一致不過知事就其地位立論僅以指揮不便爲言若人民之所反對豈在代知事爭此指揮監督之空名哉反對其抵觸法律也反對地方上無端添一官衙懼將生種種障礙種種危險也今僅予知事以指揮監督之空名於人民所慮之實際上豈有絲毫挽救吾故曰僅以敷衍知事之面子也 
雖然今日之官廳祇知有官而巳人民之反對固非官廳之所顧念也嗚呼 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記] [  中實]  
　　尤可異者巴西本爲産糖區而今日糖價倍昂巴西麵包無可加價而製麵包各公司竟令每枚縮至極小記者尙以美國戰時吃極粗之「礱糠麵包」梗於喉而不得下烟者爲平生不易遽忘之一種特别狀况乃不料戰後赴南美尙在巴西一試纖細無倫之「鐡尺麵包」此等麵包因過細長内部絶少柔軟之處每一占口不啻令齒牙與堅硬之麵包壳相激戰其苦况又可知也巴西貧民每月所入有僅敷購麫包者因麵包小勢不得不多購幾枚巴西首都「日知報」ANoticia於一九二○年七月二十八日揭載一諷刺畫寫一家主婦以顯微鏡照麵包筐作色問曰「麵包何在乎小至不可見矣」售麵包者答曰「價長麵包縮」言時作冷笑狀（見附圖）寥寥數行可謂淋漓盡致特不知當局見之將何術以善其後耳 
巴西之勝於我中國者其人民對於報紙之趣味較我中國人爲濃厚也以麗河一埠言有朝報九種夕報六種夜報一種其所以不能無夕報夜報之主要原因（一）夕報夜報陸續發行較近處若歐洲半日内事件之發生與變更已有可觀者在（二）遠處若日本與中國所發電報往往在日間到者爲更多（三）西人辦事均有一定時間朝報爲淸晨赴辦公室時途中消遣之用夕報爲四時或五時後由辦公室歸家時所不能忘者（四）歐美大城住宅距辦公室恒極遠即無家室而營獨居生活者亦必不在「辦公處所」寄宿其由辦公處歸途中乘街車或兼乘渡船少則半小時或數十分鐘多則一小時以上則此一紙之夕報自爲最便利最適宜之隨帶品矣（五）西人絶鮮妓寮酒肆與博塲之酬應若我中國風習在傍晚時正較辦公時爲加忙尙何暇更閱報紙（六）西報揷畫較多每日上午發生之本埠新聞均可趕在本日夕報發表非若我上海有聚會事至早必在正午十二時以後也有此數因夕報自易存在記者猶憶十年以前上海友人即有謂辦夕報可望十分發逹者此眞耳食西方之文明不知以彼我雙方社會之眞相略相比較者矣中國革新之徒每爲引「武斷」二義所誤反復思之覺甚可惜尙望後起俊傑不至復如十年前徒聞外國有「夕報」不察中國内表者之好盲從也 
筆剳 
[痴棠記（上）] [  枕綠]  
棠枝與人語每自嗟爲薄命之人彼固薄命人也絶世之姿是其終身之累今衰矣燕支紅褪鬢髩霜添心境狹窄易見其老回首當年如烟如夢矣顧其窮厄之運初不與春色並逝且以久而益厲是天下最不平事也棠枝之從張生也以其多情以其知己而不以其富明知使君有婦不易同室相安亦竟坦然就之不復自顧則其於張生一身爲愛何如所仰望而終身之誠意又何如然大婦之毒妬有爲人所匪料者一入其門便遭白眼重賤之役蔑所不加讒言之不足唆子女以凌辱其身乃使張生惜玉有心護花無術旣畏人謗不敢張揚又懾閫威情甘屈伏而藏嬌金屋欲使獲一一生歸宿地之夙願至此遂成空想反使深臨溺於水火之中莫復得一寗慰之日是其情猶可原其懦不可敎也已初棠枝嫁爲孫氏妾生一子曰錦兒美而慧孫氏富而無子旣得嗣嬖暱棠枝不數年孫氏卒大婦優遇之未嘗敢有減也錦兒漸長亦能盡人子之孝如禮而棠枝之年花信纔度春風秋先易而後難欲速而反遲 
月獨對爲難渠識張生在生錦兒之初至是遂萌異志甘棄其可愛之子豐有之家與夫前途有望之幸福以快人生之私慾另謀意想中之新幸福 
新聞拾遺 
[鬧鷄] [  晴初]  
　　吳興東林鄕王姓家本月初四日有小竊偷鷄三隻正圖逃逸適被王某瞥見卽將人贜併送警所當由警佐諭將小竊押所候訊贜物明日具領次晨王某至所領鷄崗警答以昨晚不愼已被黄狼噉盡矣王亦置之不較迨返偶見天井中鷄毛狼藉笑而揶揄警曉曉推諉兩相口角幸有他警解勸王始含憤而返云 
[吃醋] [  立德]  
　　昨晚十一時三馬路永保棧門前有一少年及一年逾三旬之婦互相密談忽又來一某甲撞見即起拳足少年力不能支婦信口大呼强盜搶物有一華捕聞聲信爲事實遂將警笛亂鳴甲見勢不妙向北奔逃後又來二華捕將甲追獲詢悉係吃醋並非搶物乃釋之去 
[謝神寓戈登路] [  吳秉恬]  
　　陳姓有女年及笄日前因遘重疾家人爲至滬西某眞人廟乞取仙方並許發宏願服後果漸瘥昨特赴廟燒香還願女身着紅衣扮作罪囚項下披魚尾枷兩手及足帶有鐐鎖乘包車前往沿途觀者甚衆俱爲失笑 
小說 
[社會小說衆醉獨醒（一九四）] [  瞻廬]  
　　第三十二回伍學究巧肚巧腸趙仙人鬼頭鬼腦 
翠娥聽着背脊上一陣冷冷的不由他不走到面前伏地叩首王媽媽立在旁邊肚裏暗暗好笑乾女兒裝龍像龍裝虎像虎難爲他有這口才有這急智那時爐裏的香烟繚繞上升空中發現了許多不規則的篆文仙人瞪着兩眼瞬都不瞬只在香烟上端相一會子點頭一會子摇頭一會子伸着舌頭一會子縐着眉頭只落得面前跪着的四個人揣摸不出其中的花頭只是胡亂磕頭（可謂頭頭是道）仙人端相了半响擎起雙手大大的伸了一個懶腰扯開闊嘴深深的打了一個呵欠驀然間眉梢一豎眼睛一努使出破鑼般的噪子拍案喊道來了來了五十年前的亡人來了忽又改變着聲調道阿呀呀跪在我面前的都是我的親人一個是我的孫媳婦一個是柳用賓的媳婦一個是柳用賓的孫女下半年便要嫁給我的曾孫案前跪着的四個人慌得連連叩頭老祖宗老太太的混呌王媽媽也在旁邊揷嘴道唷唷唷好奇怪這聲音宛似五十年前的尤氏老太太仙人又拍案說道這旁邊說話的婆子他的面目我還記得分明他頭髮裏面有洋錢般一塊光疤（回顧第八回）人人喚他做癩痢頭阿金他是五十年前的小丫頭爲什麽不跪倒在地認認那五十年前的主人王媽媽沒奈何只得爬在地上連碰幾個響頭連喚幾聲老太太暗思乾女兒倒會和我使促狹開頑笑呌我六十多歲的乾娘向他三十多歳的乾女兒下跪明知我不敢說道破眞假落得所我作弄作弄眞是啞吧吃黄連沒說處的苦仙人見衆人都跪了又接着喝道亡人亡人不是新死的亡人卻是五十年前故世的亡人我也不要什麽經懺我也不要什麽金銀只要尋覓一個五十年前的相好便是躺在牀上的柳用賓邦平娘子又連連碰頭替他老子乞命 
自由談之自由談[  鵑]  
　　人之一身無論四肢百體皆不自由所自由者惟思想耳思想如鳥傳翼而飛或升九天或墮九淵或入於南北極入跡不到之地或竟去地球入於他行星中一時雖懷百憂皆付之淡忘矣吾於百無聊賴時每深入吾之思想中恣意所之頗覺有一種不可名之忻樂也 
大昌煙公司徴文揭曉（丁等） 
[新打牙牌] [  黄鶴儕]  
姐在房中打牙牌忽聽門外呌門來喜蛋送進來喜蛋送進來天牌地牌都不愛單要這個嬰孩牌呌聲好乖乖呌聲好乖乖 
大嬰孩來小嬰孩又白又胖又和諧着實開心懷着實開心懷看他像貌好像我小奴未嫁費疑猜怎樣來投胎怎樣來投胎待等來年春三月桃紅柳綠李花開喜轎把奴抬喜轎把奴抬抬到郎家成婚禮十個月裏把孕懷養下雙生孩養下雙生孩 
請你送蛋的吃杯酒再把紅蛋去排四處遍撤開四處遍撤開六十歲老頭兒來道喜勸他買個大囝牌老蚌孕珠胎老蚌孕珠胎 
二十歲靑年人來道喜勸他買個小囝牌麒麟送子來麒麟送子來人人得子都歡喜還望都像這嬰孩百歲永無災百歲永無災 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[善與美之原質] [  不冷]  
　　人雖惡未有見善而不喜者人雖粗鄙未有見美而不悅者然而善與美之原質爲一必不可少者潔凈是也凡爲事而不潔凈則雖善而不盡爲藝而不潔凈則雖美而不彰故潔凈雖不能即謂之善即謂之美而善與美舍潔凈莫由爲之根基故曰爲一不可少之原質也 
今之論人者每曰是人心地純潔是潔凈之謂也其論文章亦曰淸切有味或曰不蔓不支是潔凈之謂也譬諸手藝所成之物如能光潔而無瑕疵者始有美感之可言此亦潔凈之謂也雖然潔凈之原質誰何則眞實是也有者是有無者是無則其間自無含糊之餘地而潔凈之境見焉一有虚僞則含糊生無論若何修飾斷不能達潔凈之境也故曰潔淨者善與美不可少之原質也眞實者潔凈之原質也人苟知此無論爲事爲藝其於善美也近矣 
公民常識 
[對於組織公民選舉監視團之意見] [  陳雋上]  
　自段氏弄權國事　　民生凋敝雖其原因甚多而選舉之不良未始非禍之階也鄙人對於上届選舉卽有組織監視團之意嗣以俗務覊身未克果行乃觀本月十日本報内載有謝君嘯仙擬組織公民選舉監視團之舉鄙意適與謝君相吻合如果能實行雖不敢謂絶對無弊然較之上屆選舉或能稍勝一籌也惟事歸公益監視團之如何組織如何辦法尤當審愼周詳願與同胞共同商榷焉 
　　謝君謂聯絡公民組織監視團（大意如此未錄原文）鄙意公民二字似嫌廣泛蓋選舉舞弊之人何一非公民若輩羽黨甚多如均爲團員非但不能監視選舉適足爲選舉運動所利用（上届選舉何嘗無監察員之名目不過任監察員者即選舉運動中之人物）故其組織以公共團體（如學校敎育會農會商會等）闻爲合宜每省誼一總團每縣立一分團擬定章程各司其職至於辦法可分爲三時期 
（一）選舉前之預防調查選舉人名時應由團中遴選若干人會同縣署調查至調查終了後要求將名册公布如是則可免僞造名册及遺漏選舉人名之弊偵查預備將來選舉運動之人搜集證據以爲他日選舉訴訟之地步 
（二）選舉時之監視投票之時最易舞弊當由團中公舉正直者若干人分區監如遇有舞弊等事卽可報告團中設法停止其選舉權 
（三）選舉後之補救如選舉後確知有舞弊情事一方登報羅列罪狀誓不承認人民代表一方搜集人證物證提起選舉訴訟 
以上云云不過管見所及决非盡善之辦法所望各團體從速發起開會討論集議辦法是鄙人所拜禱者也（不受酬） 
道德叢話 
[莫作違心之論] [  郎宣]  
唉我國人心風俗到了今天算壞到極處了政府旣沒有公正的賞罰社會也很少公正的輿論一國裏頭混混沌沌糢糢糊糊人民也不曉得怎樣是好怎樣是壞大多數的都跟在那作奸匿慝攬權怙勢的後面學着大而一國小而一省一縣一鎭一鄕遇着有點事情沒有一個人肯出來說句公道話祇見一般裝時髦的假斯文在那裏趨炎附勢有點勢力的他便恭維恭維不管甚麽合理不合理因此奸人格外得志益無忌憚長久如此不弄到亡國滅種不止 
此種祇知有勢力不知有公理的弊俗固是數千年專制政體製造成功的但最甚的都不如滿淸滿淸人主中國全憑爵位利祿操縱天下士所以一時世風都習於諂諛毫不爲怪達官貴人愈喜佞諛士庶人民愈益謟媚弄到今天積久成習不光對着達官貴人不敢面言其過就是社會上普通周旋總也是一味的虚假敷衍（此風以京津一帶爲最甚面子面子二字終日不離於口）逢人便恭維幾句遇事便模棱兩可這是老於世情的應事接物最妙法門現在想救此弊俗政府是沒指望的（海寗人爲陸宗輿立賣國碑政府還敎盧永祥毁銷哩）指望的就是我們敎育界言論界做社會領袖的遇事是就說是非就說非莫作違心之論 
商業常識 
[商人該當注意的二件事] [  公敏]  
　　同樣一爿店往往甲的甚是獲利乙的每年虧耗這其實並不是甲的時運果然比乙好大概要看兩個人經商的手腕如何因手腕的高下就分了營業的盛衰所以商人該當注意的有二件事 
一眼光須遠大商人的眼光必須遠大譬如對於貨物的推銷應該具世界的眼光考察自己所經營的貨物那一國最暢銷每年約需若干運輸的手續如何對於本國亦應細細調查各埠的商情和需要額對於金錢計算方面更須更解高超譬如廣告費啦貨物的裝潢費啦這一類與營業極有關係的銷費應該每年提出若干充分的用去不要眼光只照得一寸遠不捨得區區的耗費却把絶大的盈利忘却了 
二手段須敏捷大凡物價的低昂往往視需要的程度如何所以商人應該有遠大的眼光更應該有敏捷的手腕纔可以與人角逐但是要手段敏捷應該先消息靈通譬如某處缺乏某種貨物一得消息應該火速將某貨運去以應他的需要不要落後那末一定可以獲利否則我的貨物送去遲了他人已先我爲之不但不能獲利還要折本哩手段的敏捷否與營業的關係密切如此所以商人更應該特别注意 
上述二事實在是商人應具的常識本來也無容中說不過我國的商人恰恰犯了「手段滯笨」「眼光淺近」二件大毛病所以我對症發藥來警醒他一下希望商界同胞大家注意纔好（乙種酬） 
 
 

Page 18

 
 
衛生 
[蔡李通睡訣] [  来鳥]  
　　昔蔡君季通有睡訣五句簡括而含精意其詞曰睡側而屈覺正而伸早晚以時先睡心後睡眼 
按蔡君所言確有至理夫仰臥俯眠不如側睡男子側睡可免遺洩之症因其下部不致過暖而無剌激也及覺後不妨正臥微伸四肢以舒筋骨起臥有定時母晏眠母晏起亦爲養生之要素蓋俾晝作夜則少見陽光而神昏志惰故必以時方合規則至終日勞頓之後尤宜及時安睡倚枕就寢時不可心煩意亂五花八門倘身雖在牀而心神游行胡思亂想如轆轤之旋轉然則大失睡眠之功用矣養生之道心宜安靜旣無罣碍又無憂煩則失眠之患不生偃息之功自至吾於睡訣實覺其有至理也 
家庭常識 
[夫婦之道] [  瘋僧]  
　　人婦爲人倫之始有夫婦而後有家室家道之盛衰家風之美惡全係乎夫婦關係一生幸福實非淺鮮茲列夫婦之道如下 
（一）親和夫婦一結婚則永訂終身故自古以比翼鳥連理 
阻人進步的兩個魔鬼 
枝比之夫唱婦隨相親相愛理这正也卽不幸或夫或婦有時意見不合彼此宜以至誠相感格若反目鬭口則大害平和急宜力戒按吾國結婚全憑媒妁男女性行彼此不相知故多怨耦西人目之爲野婚正本淸源當自結婚始現今解放之說流行吾故謂舊式結婚極宜解放使數千年來之黑暗結婚開一線光明亦可 
（二）整肅夫婦相處易流狎褻不知閨門之内雖無外人而子女婢僕均聚於斯自當本身作則晋之卻缺夫婦相敬如賓願人人奉以爲法 
（三）以道義相勗勉夫婦同心則事無不成今之婦人見識卑淺往往知夫之欲有所爲而百計千方以阻之以致其夫一事不成久而心灰意懶英氣遂以銷靡不知婦有相夫之責若貧安逸顧私利是陷夫於惡矣夫之於婦亦宜時時曉以大義萬不可聽其任性妄爲營私忘義以養成不良之習慣總之善相勸過相規夫婦之道盡矣（乙種酬） 
法律 
[刑網二] [  莘民]  
　　曩草刑網一篇登之常識略舉人民最易誤犯者數端以促世人之注意茲再續述四事如右 
一毆賊前淸現行律載事主毆傷賊犯無論登時事後概予勿論自刑律頒布後多有仍蹈故習將賊犯任意毆傷者如在登時或可援正當防衛之條而不爲罪若爲事後則不得免刑責 
二鬻妻前淸現行律載姦婦責付本夫聽共價賣其夫欲留者聽自刑律補充條例施行後對於因妻犯姦而價賣者其本夫應處以强賣和賣罪不過其價賣不以營利論耳三爭繼世俗之間往往於繼承開始時入室行搶財物雖爲爭繼而起仍係强盜行爲不得以鄕愚無知而諉爲不知法令以冀減輕也 
四毁物同族之中對於宗祠公共之物任意毁壞者從前大理院解釋謂律無正條應不爲罪現已變更凡燒毁或毁壞自自己與他人公共所有物應以他人所有物論即仍成立毁棄損壞罪 
以上不過就習見易犯者舉出一二後此如有所得當再續登尤望同志者相互商確焉（乙種酬） 
科學常識 
[空氣有壓力之普通證明] [  覺明]  
　　在海平面上每平方时上之空氣約有十五磅之壓力（約合我國十一斤强）此在稍治物理者類能言之今更以日常所見而可以證明此事者列舉數則以爲常人說法焉一以表而光滑之玻璃板二片合攏後再使之分開每覺似有一種黏力此蓋由於用力將二玻璃板分開時中部之空氣排去幾成眞空此處旣缺空氣則四傍者自如水之流下壓迫而至故如有黏力然 
二牛乳瓶之紙片蓋每易凹下其故爲瓶中之空氣漸爲牛乳溶去内部所生之空氣壓力小於外部故有壓下之狀三菓品或其他食物如乘熱裝入鐡罐中隨將鐡罐密封及菓品等冷却時每見鐡罐有凹下之痕此蓋因將菓品等乘熱裝入時罐内之空氣變熱密度較稀所生之壓力亦較小故外部空氣因而下壓 
四用玻璃瓶或其他物燒水至沸遽以木塞塞之至水冷時則木塞每陷落極深牢不可拔此理與三無異 
五燒熱之大茶杯或盤碟等若覆置於平滑潮濕之案或玻璃片上冷後甚難移動若置於有水之碟中則冷却後水　上昇理與三四同 
　　六以一兩端俱空之竹管他端置小豆一粒以口含又一端用力一吸則小豆卽入口中蓋一吸時空氣吸盡無餘幾成眞空故外面之空氣卽生一種壓力推小豆前進並非口之能有吸力也 
七喞筒之能吸水亦卽此理當將活門抽上時内部空氣爲活門驅除殆盡幾或眞空故外面之水因空氣有壓力即向無抵抗處上昇 
八盛流體之瓶若欲使其中之流體經一細孔流出則同時必須另有一孔爲進空氣之用否則當流體流出時内部之空氣爲流體所排出成爲眞空於是外部空氣因有壓力即扺住瓶中流體使不得下降 
九小兒嬉戲每以小瓶瓶口置於唇傍一吸面瓶即可懸於唇上不至下墜若細心爲之且可移至頰部此亦因瓶内空氣吸盡幾成眞空外面空氣因有壓力即將其托　故不下墜 
十火車駛行最速時車後幾無空氣故若於郵件車之前部墜一甚重之郵件袋則每飄入車底此亦由於爲外部之空氣壓力所推（未蓋章） 
識字捷法 
[應用字] [  濟滄]  
四數名倍二爲四篆文作　　象分一二三皆數而畫之積多則煩故　象四分之形不復似一二三之　畫層累而上矣古文作　籀文作　此則承三而爲之也 
六數名三兩爲六篆文作　謂從入從八我國舊說三五七九爲陽皆單數也二四六八爲陰皆雙數也八與相承故六從八但古文作　 
 
