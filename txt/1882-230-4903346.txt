# 1882 - 230 - 4903346

 

Page 1

 
 
[購求書籍] [  本館告白]  
皇清經解與經籍籑詁兩書本館購覔多年苦無善本兹故再出告白如海内藏書家有以上兩書係白紙初卽者乞印見示本舘當不吝重價向沽也 
[公司多則巿面旺論]  
泰西各國凡經營貿易往往資本巨萬夫豈一人一家之財力哉大都皆集成股分糾約同志共　襄助而後可以相與有　而凡公司中之章程條欵無不衆議金同斟酌盡善以故泰西生意日興日盛其法國之巴黎斯英國之倫敦兹兩處尤爲外國生意之冠製造各物以出與他國貿易製器愈多貿易愈盛而地方亦愈見興旺此固理之彰明較著者也中國向來未開風氣並不知有公司之説而從前雖亦有繁　之地决不能若近日之盛先時中國　諺云上有天堂下有蘇杭蘇杭兩處爲中國稱繁華之地商賈雲集貨物星羅雖然當蘇杭全盛之時與現在之上海相較猶覺不如遠甚至兵燹之後則蘇杭兩處等諸白檜以下矣現在中國生意則必於上海首屈一指顧前日之上海與今日之上海則又不同何則前日之上海不過因係通商碼頭洋舶所薈萃故華人競　滬上與西人爲交易其利大半歸於西人卽有一二華人因此獲利者然亦非自立塲面　過分西人之餘利而已至於今日則風氣大開公司衆多自招商局開其先聲而後競相學步仁和保險公司繼之人見公司之利如此其穏而且便遂莫不幡然改圖一掃從前　墟之成見於是濟和保險開平煤礦平泉銅礦機器織布　器繅絲長樂銅礦池州煤鐵與夫自來水電氣燈賽蘭格之錫礦鶴峯之銅礦莫不爭先恐後踴躍投股近日又有玻璃公司登諸本報告白後凡此皆中國從前所素不相信者也而今乃深信不疑駸駸乎日漸擴充如此此獨非中國之幸哉查玻璃公司專爲製造玻璃起見中國之用玻璃近來日見繁盛與前時琉璃屏七尺卽爲富貴氣象者大相懸殊而所用玻璃類皆由外洋販運而來其廣東所造之玻璃不若外洋之凈故洋料與廣料大有不同然購之外洋則無論水脚盤運所費不貲而其利均爲外洋所獨擅今若在中國自行製造必有較便於遠購者吾有以知其利之必厚也燒料貨之白士中國向惟山東之博山有之博山之土土人取而燒之然不知洗鍊之法故其質粗而不凈京都工匠復取博山之料貨碎而重燒其所製之器精於博山者數倍故京料尤爲著名然初未以製造玻璃也粤東燒造玻璃則多取外國玻璃之碎者重爲燒製刻下該公司紏股燒造其取土聞隨處皆有昨有友人言及江西廣信府之玉山縣其土潔白柔而且細用以燒製玻璃最爲得法想該公司廣搜博採亦必不致或遺也大凡天下事創始爲難繼起則易中國之有公司不過近數年之事耳顧招商局一經開創而繼武者竟爾紛紛目下則咸以購買股分票爲巿面生意之時派有西友言及中國之股分不若外國之認眞若外國糾集公司必有實效可呈中國之紏公司則竟有所創之事絶無眉目而股分票已日見增漲者善於經營者俟其價賤而購之待其價貴而售之於人不啻如銀洋之空盤者然是亦中國之一弊也然僕以爲此言固亦灼有所見但華人旣糾股分創公司則亦必有以取信於人而後人爭信之如竟胸無成竹絶少把握而爲脱空之理則亦孰從而信之况究係銀錢交易華人雖信義不足亦决不肯自喪其貲故凡公司之集必非全然無因特創始之初未始將來成敗若何而先已鬨動巿面此則華人之情性向來如此有不可變易者也然正惟有此鬨動而巿面卽可從此增盛巴黎斯倫敦兩處其生意之興旺甲於天下正爲此也上海近來公司之多如此則將來隆隆日上夫豈讓於泰西哉 
[恭錄諭旨]  
　　七月初二日奉上諭巡視東城御史阿彦泰等奏匪棍潜逃所遺房屋請旨辦理一摺倉匪張大卽張鳳儀畏罪潛逃久未弋獲着步軍統領衙門順天府五城御史一體勒限嚴拿務獲送部究辦該犯所遺房屋等項着户部會同該城御史查收入官欽此 
[本舘自已接到電音]  
　　本館於昨日接到在津友人專發電音到本館内有七月初八日諭旨三道敬謹譯登○七月初八日奉旨山東正考官着貴恒去副考官着檀璣去欽此同日奉旨河南正考官着吳樹梅去副考官着陳嵩齡去欽此同日奉旨山西正考官着李聨芳去副考官着龔鎭湘去欽此謹按本年夏季爵秩全函山東正考官貴現官内閣學士廂白旗滿洲人辛未進士副考官檀現官編修安徽望江縣人甲戌進士河南正考官吳現官編修山東歴城縣人丙子傳臚副考官陳現官編修福建閩安人甲戌進士山西正考官李現官編修陜西平利縣人辛未進士副考官龔現官宗人府主事湖南善化縣人戊辰進士 
[倫敦電報]  
　　本月初八日倫敦傳來電報言英國大元帥胡君思禮已於初七日十二點鐘啓行進攻埃及是日馬謨的河干居人皆聞炮聲歴亂其英國裝兵之船及戰船已駛至賽伊忒地方現在英水師提督禁止蘇彞士河商船不准來往埃及境地如賽伊忒更德拉司馬伊拉三處地方均爲英國所據阿拉比之兵並未阻禦云 
[埃事雜錄]  
　　英國新聞紙云刻下英國調赴埃及之兵計二萬零五百名所備兵費計銀三百六十萬兩其所 
備本師兵費討銀五百六十萬兩合計當用銀九百二十萬兩此外印度所調之兵其費皆由印度給發不在此數法人亦遣兵五千名相助英國以守蘇彞士河與英人各守一半其近地中海之半則法兵守之近紅海之半則英兵守之目下埃及總統已有明諭將阿拉比革職　阿拉比則自稱爲什哈卽回教中所謂老師父收合教中人已得兵五萬名而於所得地方收取税銀以作軍餉云雖死亦必與英兵决戰其所得之地計方三十六里掘濠築城安置礮位頗形堅固所有阿里雙地亞陞地電線均爲　黨割斷電線公司特放船至該處將海内電線修接力爲保護故軍報仍毫無阻滯　拉比之兵及礮械等物日有所增皆由盖祿運至云又聞英國裝往埃及接濟軍食之船其第一艘所載牛二百五十隻羊一千五百隻並麫粉米豆等物又有伙夫二百人亦可謂大觀矣 
[東報摘譯]  
　　日本報言高麗亂黨攻毁日本使署一事日人庽居高麗之日本租界者其先竟毫無所聞直至英國救取枚救花房公使之輪船回至釜山月領事方知也信息卽以問諸該處高員亦茫然不知日領事乃將此情形遍告 
 
 

Page 2

 
 
該處日人又以日本前無兵船停泊租界　請諸德國兵船之兵官求暫爲保護德兵官許之因多停數日俟日本兵船駛到然後開行而去又云日本近發使臣來華其人係水師提督名伊諾馬多前往京都想係商辦高事也 
[醫院被焚]  
　　天津西人來信云山東樂陵縣地方有英國教師創立醫院其費卽教中人所捐助於去年始慶落成爲華人治病乃今年六月二十六日該院有火酒一器不知何因火星飛人酒中烘然發火延及舍宇霎時醫院全被焚燬僅餘四壁而已院内藥物器具盡付祝融管理醫院之西人亦幾遭火葬幸而救出受傷實多而病人及各華人則均獲逃出並無死傷聞該醫院未經保險無從索償殊可惜也 
[船局命案餘聞]  
　　福州船局自六月十一日殺朱得貴後各人意見不同工匠等之爲屍親嗾使跡同扛帮且有人目擊工匠十餘人動手拆頭門毁東西轅門暑故黎星使意欲懲辦以儆風刁十二三等日許總監工至各廠查詢各工匠到廠之先後以憑核辦並面囑健丁營將先到　到各姓名開單送署員紳之欲秉公開名者非無其人但事屬大衆又未能確指其人遂將此事置而未辦及十四日許總監工復出厰催開名單工匠等竟欲鼓譟且有懷小九以從事者嗣有人密告許總監工遂旬餘不敢出廠而此事諒作罷論矣惟閩縣繆明府以封錢店辦命案致釀事端又因紳士不願印契一事卜憲不悦已於六月念八日撤委接其篆者張德迪明府也刻下雖拿獲閙事人數名解省審訊然多非確實只有二名似係在塲扛帮聞已監禁矣屋使心煩意悶日催何制軍赶辦此事但尚無證據未能遽將二犯正法船局内陸營營官佘副將前因未奉憲諭出隊遲遲亦屬咎有應得故於七月初一日委張陞楷副將接辦營務現在船署頭門較門上房及洋樓等處已由閩縣派匠前往修整完工惟中岐鄉一帶連拿賣雞者數人以致日來鷄價其昻豈所謂殃及池魚歟 
[查禁會匪]  
　　香港西字報言九龍地方近來會匪頗多該處華官欲行查禁已禀明督撫憲請發兵前來以資鎭壓故初五日粤省發有揚武兵船艘及砲船數隻駛往香港矣 
[星使過境]  
　　本月初二日福建主考憲旌已抵杭州船泊武林門外之下碼頭城中得報後於初三日黎明陳雋丞中丞與德曉峯方伯孫稼堂廉訪躬先出城其餘各司道及府縣等亦接踵而至最後則學憲將軍織造等亦皆親抵碼頭各大憲首先登舟跪請聖安然後見星使略談片刻而散兩星使亦卽棄舟乘輿進武林門由一直大街穿城出鳳山門至江干上碼頭登舟至初四黎明卽行揚帆啓程溯江直上聞須至常山地方然後舍舟登陸以入閩界云 
[照錄蘭溪學史吉人廣文復滬上籌賑同人水災書]  
　　敬再啓者承詢浙屬上江災狀緣夏間大雨連旬衢屬山中數處出蛟自開化縣起至蘭溪下游等邑適當其冲故濱江一帶低下之處人與屋皆舉家全去間有倖免均係出外貿易或作工省垣者約計傷亡數千人難查細數禾稻盡被冲完惟傍山高阜之區尚可補種但交暑以來仍雨水過多天氣陰寒諺云六月盖棉被有榖却無米不知能保得三四分秋收否現在錢粮停征米珠薪桂行旅稍帶資財沿途刦奪之案層見疉出各州縣辦不勝辦幸新府尊鄒公仁溥實心爲民抵任後卽詳請發粟無如地方廣闊徧及爲難敝處僻在山隈少見申報尚不知諸大君子精進不倦踵晉豫之後塵行恤隣之盛惠想貴公所同人不乏籍隸浙省者苟能分菩提一勺之水裨補闕漏拯此桑梓孑遺則親親仁民尤爲功德無量當代金衢各屬哀鴻九叩百拜疇祀以求之者耳謹先肅陳大略容再察訪詳細續爲佈聞敬敂德安伏惟慈鑒[  史至暉頓首]  
附啓者敝處自接天津籌賑總局金苕人觀察來函因直省協助皖賑並聞浙屬亦遭水患金君係浙人厪念梓桑亦集欵五千金屬敝處詳訪災狀分往辦理勿貽舍近圖遠之譏同人卽馳函探訊今得史廣文復書照錄如左倘各省仁人推廣恤鄰之誼浙籍紳商篤念親親之義如有惠欵交下敝處責司　解難分畛域亦當公請善士前赴查放以仰副諸君子救災救徹之意也[  上海協賑同人公啓]  
[娶妻作妾]  
　　法界某店主近娶得某氏之女爲妻及至過門已有大婦在室是以某氏女不願奔訴父母昨早女母率領親屬至該店與之理論爭毆旋經巡捕一併拘押捕房今日或當解公堂訙理也 
[兩自盡]  
　　江北人馬紀羣年念五歲係推包車度日向借住於虹口江某家江亦江北人馬曾欠江洋五六元前日向討爭毆江將馬之短衫扯碎馬忿極吞服洋烟仍住宿江家後因毒發急雇人扛至司仁醫館爲時已晚醫館聞剝啄聲方欲開門而扛夫已因候久扛歸行至中虹橋堍斃命兩扛夫將屍棄在是處荒塲逸去馬有叔父聞之當訴地保正欲報縣卽有人出爲勸和了結又昨晨十點鐘時有人在花旗公館碼頭投河自盡及旁人住救已沈没矣但見江干遺有廣東拖鞋一雙不知因何輕生也 
[急痧斃命]  
　　虹口頭壩老街有樓房係廣東人居住樓下轉租與做小生意之兩廣東人同居前日夜間有一賣鹽黄瓜之某甲忽染急痧身死其同居之某乙竟不顧而逃所有行李亦被搬去後輕樓上之人知覺並死者之親戚前來始爲設法棺殮云 
[命安續述]  
　　昨報列傷斃相騐一案屍親等在塲喧閙殊屬藐玩旋經差捕彈壓方得靜服邑尊細核傷痕係撐船之篙上有鐵鈎鋒錯甚利戳入鍾新生腹内以致傷斃兇器放在屍塲其鈎上沾血處蒼蠅爭集其篙之鐵尖上則並未沾血故無腥氣蠅卽不近此確據也旣傷於鈎不傷於刺具爲誤傷無疑邑尊當將案情曉諭屍親無如鄉愚無知嘈嘈爭説且有以立斬戴土金爲請者若非彈壓得宜幾致閙事鄉愚蠶悍可惡而復可憫此案現已由邑尊帶犯囘署諒當持平辦結也 
[英界公堂瑣案]  
　　徐蓉甫遺抱投英界公堂控稱曾娶妓李紅玉爲妾因不安於室聽其出去詎伊反敢同女傭鄭氏到家吵閙索詐毆傷奶娘且知李紅玉仍然爲娼爲此禀請究辦同日李紅玉亦具控嫁徐爲妾言明祇我一人詎到伊家已有二妾先在爲此不願而出被勒住衣飾等件開單請追陳太守飭候訊理前日晚堂庭訊徐則遣　申訴前因太守謂李紅玉卽嫁與徐而又翻梅出外仍復爲娼尚敢前往尋衅可惡已極李供並未爲娼已嫁沈姓現往鄉試被勒衣飾請洎傭婦鄭氏供與同太守已洞悉其情隨飭將鄭氏暫押着李紅玉限二月内赶繄擇嫁並具嗣後不再爲娼切結如違則發堂擇配云○浦東爛坭渡地方之鄉民戴阿裕同母及妻氏并妻母親串共十餘人到英公堂訴稱賣麻繩餬口前日在白大橋北自有人買繩論價不恊而散其人糾衆追來稱是捕役將繩指爲竊贓拖至新造房屋裏吊打逼令認竊並被摸去帶來買麻之洋六元旋經隣人保釋然己受傷難行家人赶來招尋得見因投憲案控告陳太守聞供大怒立卽飭差協捕同戴前往查提究辦○經捕解送在途爭毆之二婦人請訉周方氏供丈夫周忠福住居虹口昨因在路突遇相識之婦人汪蔣氏把我扭打致失去首飾被傷手臂等處訴捕拘案請究汪蔣氏禀稱昨遇前有微嫌之周方氏不問情由毆我致傷并失金飾請騐傷究辦陳太守謂兩造各執究竟因何起衅着周方氏丈夫周忠福將情由備細具呈以候核辦汪蔣氏斥退候訉○兆豐洋行東投英領事署控追衆樂戯園積欠房租洋一千三百元向索無着由可副領事照會陳太守飭差立傳陳杜李三人到案於昨晨會訉兆豐洋行同買辦投案申訴前因陳則具禀曾由伶人韋杜李等糾合股份共開戯園統計十四 
 
 

Page 3

 
 
股我已經拔股聽由杜李二人接管我尚欲向杜李等找洋伊等云韋姓現在蕪湖須俟其回滬可算詎今被兆豐控告等語杜李同供我等均是伶人無錢股開戯園不過帮陳邀諸伶人尚欠包銀應向索取並無接管等事兆豐洋東又稱出面者係陳姓惟請向陳姓　洋陳太守商之司副領事著陳覔的實人洋兩保之人限期交洋　杜李等與陳進出之帳准陳另行檢據呈控云○巡捕解送虹口地方之捉姦剪辮一案請訊宋嘉峰供寧人向在軍營當差娶妻宋李氏已及十八年初則相安無異兹因見妻與潮州人王新安同臥在床爲此捉姦將王之胡辮剪去交捕送辦其妻宋李氏供與宋苟合已久因宋無生理又食洋煙全賴我洗衣針線餬口至王係洗衣之主顧昨到我家取衣給錢二百詎宋紏人捉住毆我勒認受苦難言叩求發堂不願再跟宋去王供昨向取衣被宋誣姦勒索華捕禀昨夜聞他樓上喧嘩欲上去察看被宋喝阻謂奸夫等衣均未穿旋卽擁下王之髮辮已被剪落陳太守隨飭一併送縣核辦 
[元魁奪標會詳細章程]  
　　一是會雖爲籌賑起見而於新貴會試亦足少壯行色與其將來廣分硃卷何如此際籌捐助會較爲事半功倍卽使家道殷實亦可將程儀分贈同年寒士與不傷惠取不傷廉與廣東闈姓吕宋彩票情節迥異想赴試諸君無不欣然樂助也倘因推募賑欵無所藉手則有募賑副啓在可向賑庽函索一各省文武鄉試諸君均可與會每會自輸程儀洋一元再募賑洋九元合成十元爲一會因票據刻定十圓不能　缺共以一萬會爲限所得程儀洋一萬元交存上海匯豐銀行以待分送程儀之用所得賑捐洋九萬元分交助賑諸君散放災區一除助賑者無關得失外凡助會諸君高中解元者得程儀洋五百元魁選得四百元舉人得三百元倘中數過多則俟發榜後彚合統算儘數分攤各得若干臨時登明申報一人而助數會者程儀祗得一分此項程儀出諸同學諸君會欵與賑欵毫無侵涉心安理得之錢儘可笑納倘助會者遲　下科高發所助會洋一元不能索回一是會初爲皖賑而設現因揚鎭常蘇　沙被災不能不通籌兼濟擬以七萬元濟皖賑二萬元濟沙洲及救合墩工賑之用試以皖北四十萬災民各沙三萬災民計之已未免厚蘇而薄皖矣好善諸君勿再以同室鄉隣之義相繩責况此欵係各省捐助也一凡與試諸君籍隸直晉秦三省或在本省或在順天鄉試者會欵均交天津廣仁堂内賑寓籍隸蘇皖浙三省或在本省或在順天鄉試者會欵均交蘇州電報局内賑寓籍兩湖兩廣閩川豫汴陜甘雲貴十二省或在本省或在順天鄉試者會款均交上海中國電報局内賑寓如由信局投遞封面只須照寫決無遺誤信力由賑庽給發倘遲至九月初一日接到者原欵退還諸君山場後尚有半月餘閒可以集募也一凡交到洋欵時須開　某府州縣某生某人住某處助會洋一元以便照塡會票俟高中後十月望起十月杪止憑此會票向原處兌取程儀毫　捺扣助賑善士姓名亦須開示以便掣付賑捐取條并登申報爲憑如助會者不欲自顯其名於申報之中請先示知當以某籍某生某姓登報俾可查核一凡與試者之家人父子親戚故舊雅意關垂代爲與會者悉聽其便卽本人不願與會旁人代爲與會以博大利者亦聽其便惟本人旣經與會旁人復爲與會者一經高中程儀仍付本人倘與試者願將程儀攤分助賑之人亦聽其自便一凡與試諸君高捷後凡有電報局之處業己托定友人於發榜之日卽將諸君名次傳電報喜省城内外當日卽可得信外府郡縣亦卽專足函達所有電費由賑寓同人捐備不取新貴分文惟京官學三處報資仍望照給俾免塞其利源[  桃塢同人謹啓]  
元魁奪標會章程前已照錄在報惟内育數欵閲者尚未明晰時有函來垂問若一一裁答實不勝其煩兹故詳加點竄重登報章想與試諸君自此可了然於心目間也[  本館附識]  
[蘇省撫轅抄]  
　　補七月初三日蘇海防同知王禀知交缷兼署蘇管糧通判事委署蘇管糧通判鄭禀知接印代理嘉定縣吳作霖銷發審局　叩辭赴任選授金山縣任煥奎禀辭赴鎭洋委署靖江縣新港司巡檢葉承福禀辭赴任從九楊紹祖禀知仍赴江北緝捕差○初七日直州判魏欽孟禀知聞訃　本生母降服憂知府銜卽補直隸州　慶源之靈柩于月之初十日由舟回河南牌示太倉州吳承潞巳過道班遺缺查有長洲縣萬葉封堪以升補○初八日知縣傳維祚禀知臬委赴太興會審案件差范端揆禀知奉委赴靖江查騐倉厫積榖差按經查湄服滿回省 
[浙省撫轅抄]  
　　七月初四日王一簿馮簿馮藻禀銷清波門内保甲差○初五日候選直隸州唐繼淙禀辭赴廣東 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[津郡氣候]  
　　天津於上月十四五日天氣炎熱夜不成寐巿廛矮屋寒暑針至一百零六度十六日得雨而熱不少减十七日復雨天氣稍凉十八至念一二日天時陡異晚上居然襥被晨起須御夾衣南人且有御棉半臂而高冠岌岌者河流盛漲至此稍殺尋原竟委始大城王家口之東已經開口人盡其魚廬墓田疇亦盡歸汪洋巨浸現在水巳灌王衛西楊柳青之後河每日有二三百人築壩土人謂之打埝眼看大秋成熟且可豐收一經水没何堪設想或謂連日天晴水已漸退矣 
[對聨助賑]  
　　屢閲貴報敬悉江皖各處水災之慘何堪設想欲援手之無從僅使指之有術謹備粗紙數張　書　聨五十副六尺八言每對售洋元半四五尺者售洋一元其對懇請存於萬卷　書坊代售彚齊轉交電報局寄交皖賑局查收轉致明知涓滴之潤何濟車薪然秀才人情無非效蚊負一粒之意云爾如欲雙欵司至寳善街老椿記廿四號房以便面塡[  黔南覲宸謝綸音謹啓]  
[書畵助賑]  
　　江東陳君號自在居士欲寫漢隸三月筆資助賑紈摺扇每柄收洋一角堂幅條幅每尺取洋一角又蒲溪陳君號安樂居士善寫墨竹墨蘭亦願將筆資助賑限三閲月價與自在居士同筆資先惠以便解賑如欲寫者送至英大馬路王永泰紙店代收限三日取件 
[照錄京口人往下沙查賑來書]  
　　諸善長大人閣下弟别後於當晚抵口岸鎭卽會李子翁朱錫翁詢問對洲破圩災况據述情形與所聞相同弟等於次早邀本鎭戚俊翁李秉翁一同過江至永興沙查户該洲本是新沙成圍皆是種田農户年熟則生户無葢藏現在田廬水均未退人家移住高墩或三五爲羣或數家連絡草蓆遮陰掘地爲灶景况雖苦尚可轉移騰挪苟延殘喘惟秋深冬令挪移罄盡必欲仰天待斃且待水枯方能築圩種麥得有生機一切甚非易易弟等只得權查先放一眼共計二千八百餘口每大口給米一斗小口八升已着人往泰州辦米因此輾轉不得迅速訪得太平洲亦破三十餘圩常州界内聞有惲公在此查賑又中新沙共破一百餘圩弟等知籌欵不易未敢前往且地面遼闊去而目覩災黎不賑有所不忍第未知籌欵來源旺否念念弟等擬㪚畢卽回設有多欵可解移賑祈飛函示知俾有把握卽散一賑亦不過苟延一月爲日甚長不堪設想昔邵堯夫先生詩曰但願處處田禾熟若以人力救人難乎其難如今年江洲被水不過偏災尚且如此倘逢凶歲如何是好弟恂今年三月間與靳春兄往大港查寄養嬰孩週遊三十餘村共查二百餘户見農户無一家有餘資訪問情形總以春季卽望秋季一季不熟卽不得過其故爲洋烟所害農人嗜此十有三四救無可救惟祈留心世道者赶籌備荒要策一縣如此想各縣相同一省如此想各省皆同備荒卽救荒之先策宜早謀之民生萬幸專此佈達卽請德安 
 
 
 

Page 10

 
 
   
 
 

Page 11

 
 
[光緒八年六月三十日京報全錄]  
　　宮門抄○發抄旨四道○閩撫岑奏調委署知縣片○府尹畢等奏建修書院工竣摺○漕督周奏爲遵議另請奬勵摺○閩撫岑奏爲撤軍歸伍起程日期片○將軍銘等奏爲叅革驍騎校訊辦片○大臣杜等奏爲循例撥銀應需摺○河督梅奏爲江北漕船全帮進運日期摺子○六月三十日兵部太常寺太僕寺廂白旗值日無引見○伯王請假五日○托倫布續假十日○召見軍機○發抄李鶴年奏補用道董克紹期滿甄别奉旨吏部知道欽此○又查閲南東兩鎭及駐防各標營伍情形並請暫緩查閲河北奉旨知道了欽此○又請將品學純粹德業懋昭之已故閣臣倭臣在於河南省城建祠奉旨着照所請該部知道欽此○陸廷黻奏接任甘肅學政日期並謝恩奉旨知道了欽此○○岑毓英片再古田縣知縣魏邦翰撤省察看遺缺查有福安縣知縣徐承禧才具精明堪以調往署理所遺福安縣缺查有武平縣知縣張景祁勤謹穏練堪以調署該二員任内均無承緝盜案將屆四叅限滿以及經徴錢糧有關降調處分遞遺武平縣缺查有試用知縣林元榮堪以委署據藩臬兩司會詳前來除批飭遵張並咨部外謹會同閩浙督臣何璟附片具陳伏乞聖鑒謹奏軍機大臣奉旨知道了欽此○○臣畢道遠臣周家楣跪奉爲修建京師金台書院工竣恭摺奏陳仰祈聖鑒事查京師爲首善之區書院爲育才之地在前明有首善書院爲東林諸儒講學之所至我朝康熙年間於崇文門外磁器口迤東南小巿奏設義學旋攺建金台書院蒙聖祖仁皇帝頒賜御筆廣育羣才匾額凡京師以及各直省舉貢生監肄業於是設有學長學副上舍等額順屬童生亦併收課溯自道光二十二年重修以後迄今已三十餘年臣於光緒五年春課甄别之先詣書院履勘見堂宇頽敝地脚已鬆凸凹高低不一士子課藝就堂室簷宇隨處雜坐並文塲急思整興恢廓以崇地望以育人才而經費旣無可籌舉辦又未可緩爰與前兼尹臣萬青藜悉心商酌知已繪有圖式並經前給事中現官廣西左江道彭世昌捐銀一千兩欵存臣署盈安庫屢次修葺墻垣並置地動用銀用銀三百六十五兩八錢尚存六百三十四兩零稍有憑籍隨商　前通永道英良赴院估計工需約在萬金左右並據捐備木植值銀八百餘兩適督臣李鴻章到京與之面商籌辦由前督臣李鴻章捐銀一千兩前兼尹臣萬青藜捐庫紋銀四百兩臣周家楣捐銀一千兩復由臣衙節省存公銀内撥銀一千兩一面派員購料估工開辦一面籌資接濟於五年四月二十八日開工臣以是年五月二十一日丁母憂去官至八月有間旋籍時工需尚未籌齊深恐一有不繼或至停工待欵臨行堅囑督工之粮馬通判陳像瀛臣衙門經歴范思本並住院監工之剛貢生周至衡務卽一氣營建萬勿間斷如工需不給已約明由阜康號商借墊俟捐欵隨到隨還旋由督臣尹臣各勸所屬捐濟復經前尹臣梁肇煌捐銀四百兩前天　關道鄭藻　捐銀一千兩其餘司道首府及順屬各廳州縣教佐等官並順屬紳士亦各捐欵相繼臣恐接濟不時復在京在途在里致書知經東海關道方汝翼捐銀二千兩常鎭道沈敦蘭寧紹台道瑞璋奉錦道續昌各捐銀一千兩陸續寄京應用並由歴任兼尹府尹童華李朝儀游百川各有捐欵遂於光緒七年春間完工除英良木植外計共收捐欵一萬四千六百三十一兩臣衙門節省存公銀一千兩除用工料並備桌凳油飾等銀九千八百六十二兩零置地等用銀三百六十五兩零餘銀五千零六十四兩交城各當典分存按一分取息助諸生膏火等需除已用及存銀三百三十餘兩作爲立碑等用之需計建造朱子堂七間講堂三間大堂三間垂花門一座官廳六間大門一座南房五間車門一座東西文塲二十間東西廂房十間廚房中厠馬棚共七間以上共房六十四間影壁一座週圍墻垣泊岸現經一律工竣開課按季甄别臣等親諸書院扃門面試人文振興士心歡洽復經聘延主講於官課外月有師課於制藝試帖外並課經古性理以冀學有用之學成有用之才砥礪旣深賢能輩出如得學問淵懿經明行修經濟夙裕之士確有所知當由臣等據實疏洊卽有應課名次較後而其人有學有行足爲士林矜式亦卽臚陳實誼敬舉上聞以資觀感所有捐助工需膏火銀兩各員或有地方之責或由好善之誠均不敢仰邀獎叙謹開具清單恭呈御覽應用各欵均由臣衙門經歴范思本發給毫無浮冐亦請免造册報銷仍將收放各款開單由本衙門存案並刊立碑石以昭永久此後如續有捐助及如何整頓擴充之處應由臣等隨時奏陳仰副聖代作人之至意理合會同署直隸總督臣張樹聲恭摺具陳伏乞皇太后皇上聖鑒謹奏軍機大臣奉旨知道了欽此○○漕運總督臣周恒祺跪奏爲剿捕海匪出力人員遵照部議分别另核請奬繕具清單恭摺仰祈聖鑒事竊照前漕臣黎培敬查明擒獲海匪朱振剛出力人員及同治八年搜捕海匪出力人員奏請奬勵奉旨該部議奏欽此嗣經吏部核議尋常勞績不准保奬翎枝及越級保升免補免選並候補班補用將請奬各員分别准駁具奏奉旨依議欽此咨行前來臣謹將應行攺奬各員查照定章分别另擬繕具清單恭呈御覽可否仰懇天恩俯准給獎以示鼓勵其應行杳覆各員俟查覆時隨時咨部辦理所有剿捕海匪出力人員遵照部議另核請奬緣由理合恭摺具陳伏乞皇太后皇上聖鑒訓示謹奏軍機大臣奉旨吏部　奏單併發欽此○○岑毓英片再臣前奏請將調閩黔軍二千六十五名先撤一半交新授雲南開化鎭總兵蔡標順帶回黔歸伍以節餉需嗣奉旨允准當卽恭錄諭旨轉行該總兵等欽遵辦理兹據蔡標帶應撤一半黔軍一千零三十三名及營官哨弁隨員人等乘坐輪船於五月初十日内渡至省經臣檄行藩司沈保靖等委員查點明確籌撥銀兩作爲協黔餉銀照軍需則例支給行糧鹽菜夫價等項卽以輪船送至廣東省城仍由廣西之梧州潯州一帶回黔歸伍俟行抵黔省另由貴州撫臣點驗奏報除將支發行糧等欵開單咨送貴州撫臣林肇元彚案奏銷外謹附片具陳伏乞聖鑒謹奏軍機大臣奉旨知道了欽此○○銘安等片再據烏拉總管雲生先後咨送拿獲偷伐禁山樹木人犯徐萬發及兵丁赶生等夥犯馮才楊守仁守仁案内究出得賄知情之驍騎校富景均經發交盜案局嚴訉兹據禀稱屢次提集各犯研訉據馮才供以財與查山委員富景説通進山伐木楊守仁供出説合過付等情惟驍騎校富景經衆供質証狡不承認碍難擬結等語查富景奉派查山輒敢得錢私放馮才等進山砍伐木植迨究傳案經馮才楬守仁供証明確猶復抗詞抵賴堅不吐實顯係恃符狡展未便姑容相應請旨將驍騎校富景革職歸案嚴訊以期務得確情分别照例法辦謹剛片具陳伏乞聖鑒謹奏軍機大臣奉旨着照所請該部知道欽此○○奴才杜嘎爾車林多爾濟桂祥　奏爲循照舊章提撥餉銀購辦屉繩以應急需恭摺具陳仰所祈聖鑒事竊查烏里雅蘇台每年派買赴綏遠據採買官兵米麵用官厰駝隻轉運其它屉毛繩提動餉銀二千兩發交喀爾喀四盟購買不待用竣五年製造一次歴經遵辦在案茲查自同治九年十二月間奏辦一次至光緒二年應預造辦其時因餉項不敷未經奏請提欵購買每年飭由管理駝厰處墊辦續行添買以資應用至今七年之久誠管駝厰王等墊辦過它屉毛繩需價銀一千四百八十五兩應卽照數歸還請由正項經費内照案提還墊欵現查應需它屉毛損壞過多不敷使用且已逾五年之限應請仍照舊章由經費項下提動銀二千兩發交駐班副將軍轉飭四部落製辦它屉四千塊毛繩三千條用價若干將來按年入於經費項下造冊送部核銷以後仍按五年製辦一次以資需用所有照章撥餉俻辦屉繩緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○頭品頂戴河東河道總督臣梅啓照　奏爲江北漕船全帮進運日期恭摺仰祈聖鑒事竊臣前將米船十起出運渡黄候汛情形附片陳奏在案茲據運河道捕河廳等　稱陶城埠新運口現又接築堤岸九十餘丈逼近黄流較上年益爲暢順五月初九至十四等日河水　續增長四尺餘寸測探足敷浮送當商同江安糧道及地方河委各員於十四日辰刻起壩午時放船嚴　後起各帮魚貫跟進卽於是日戌時一律進口連檣北上等情查本年粮艘入山東境後自南而北所經長塘各河皆暢行無阻今庚伏未屆水巳見長卽日全帮入運毫無阻津爲期之早　爲近年所未有除仍飛飭在事文武督令北路各汍閘妥速催挽前進不任片刻停留以期迅抵通倉外所有南　全數入運緣由理合恭摺具陳伏乞皇太后皇上聖鑒謹奏軍機大臣奉旨知道了欽此日 
 
 

Page 12

 
 
   
 
