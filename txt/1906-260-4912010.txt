# 1906 - 260 - 4912010

 

Page 1

 
 
   
 
 

Page 2

 
 
[電傳宮門抄]  
　　八月初七日召見軍機勝思楊兆鋆增韞 
[天津學界上直督預備立憲禀代論]  
　　禀爲預備立憲謹擬辦法三條懇請批示立案事竊董等恭讀光緒三十二年七月十三日立憲上諭。仰見兩宮孜孜求治之心薄海臣民。罔不歡忻鼓舞。歌詠聖德。惟是國民之程度。非培根固本則進步不速。非家喻户曉。則成效難期。揆諸當今時局必人人崇尙公德。而後可責以自治。必人人嚴守。國憲。而後可課以自。强但非授以法。律知。識終恐託空言而無實濟。董等仰體士庶人等發憤爲學之諭旨。謹擬辦法三條。敬希鑒核。（一）學堂應設法律一科也查東西各國中學以上。皆授以法律學科。惟高等小學。則東西不同大概西洋則授專科。日本則編憲法及地方自治制度於修身課本之中。是以全國人民皆知遵守法律。崇尙公德。今我國預備立憲。似宜自大學堂以至高等小學堂。酌定鐘點增設法律一科。程度不求過高。但使通曉法學通諭。以及憲法大意。及地方自治大意。已足備立憲國民之資格。庶畢業以後。本其忠君愛國之義。合羣進化之理以報効國家。必能固結團體。遵守憲章。而有完全國民之資格矣。○一）宜籌設憲法講演會也。士風錮蔽。　來已久。新學新法。方始萌芽。故中年以上之士紳。有不知憲法作何解者。議地方公益之畢。則恒苦渙羣。聞家國一體之言則轉滋疑竇。其弊乃正坐此。似宜設立憲法講演會。聘法政畢業學員主講席。集各敎員及士紳之有志求學者。分日到堂聽講。庶中流以上之士紳皆知忠君愛國合羣之理以爲地方自治之基如蒙俯允擬在天津初級師範學堂内試辦一處。由勸學所月支洋四十元之譜。以後再議擴充（一）宣講所宜演講地方自治制度。也津郡宣講所自蒙督憲諭飭開辦以來。開通風氣。收效匪淺。全體人民。漸知國民與國家之關係今當預備立憲。必使人民明悉政體庶幾奉公守法。勉爲立憲國之國民查天津府自治局章程。有編輯白話講議一條。應俟講義編成後。分期在宣講所演講。俾國民知守法律之範圍。謀公衆之益。數年之間。立憲實行不患國民程度之低弱矣。以上三條。謹就管見所及。籌擬辦法。董等承乏學界。凡足以造成國民資格。及開通社會之風氣者。苟有一得不敢安於緘默。况事關立憲大政。尤當集思廣益。務使士庶人等發憤爲學。則國民之進步日速。立憲實行之期限亦速。一以慰聖朝勵精圖治之心。一以體憲台興學育才之意。所有籌擬預備立憲辦法各緣由。除禀學憲外。謹合詞具禀陳明。伏希督憲大人批示遵行實爲公便。上禀 
[西報評論日俄關于中國之交涉]  
　　初四日倫敦路透電云英國泰晤十報著論謂俄國能照約辦理惟日本對於滿洲事踓似了亮尙懷疑慮然日本爲開放門户保守中國曾與俄開戰力爭故日本亦不願因此　再啟戰釁也譯字林報 
[會議酌改内廷制度北京]  
　　内廷消息日前政府在御前會議改訂官制事兩宮諭内廷一切制度須斟酌改良並諭電飭駐紥各國欽使考察外洋内廷制度以便擇善而從上） 
[密諭傳見舊臣論政北京]  
　　兩宮對於改定官制一事頗爲鄭重七月二十七日密諭内侍川轎傳致仕大學士崇禮敬信入見討論憲政曁詢如何改革官制辦法聞崇與敬對云改定官制尤貴得人充任勿使因私害公方克盡臻上理所奏甚爲平正頗愜聖懷云（上） 
[陜督電陳憲政辦法京師]  
　　日前陜甘總督升允電奏云現在編纂憲政宜先改革官制並擬憲政條陳數則恭候采擇兩宮覽畢即諭議政大臣參核（上） 
[條陳預備立儲並派游歴外洋京師]  
　　日前樞臣奏陳憲政宜固皇統擬請選擇近支親王子弟備立儲嗣擇定後即派出洋游學以資閱歴云云 
[京師先設自治局北京]  
　　巡警部徐菊人尙書會同署理順天府府尹陳雨倉侍郎商議預備立憲事宜擬先於京師設立自治局以爲各省表率現已議訂章程不日卽可閉辦（甘） 
[京師擬設演說會京師]  
　　政府諸公與巡警部徐菊人尙書會商擬飭内外城總分各廳廣設演說會專講立憲要義開通民智並咨順天府轉飭所屬州縣一體遵照辦理（上） 
[派員入京參議官制作罷南京]  
　　江督前奉旨著各省遴派司員到京商議官制擬派贛臬秦蕪道馮鎭道榮等前往兹聞已作罷論大約此事尙待端午帥蒞任妥議再定云（對） 
[删减各衙門例案北京]  
　　政府王大臣商議於裁併衙署後即飭各衙門統將例案請查一律删繁就簡以便易於注目（外） 
[商部酌改分司消息京師]  
　　自裁併部院之議起工部有擬歸併商部現經王大臣會議商部添設農工兩項名日農工商部原設四司日保惠平均通藝會計現擬將會計司歸併保惠司以會計司改工商司所有農務併入平均司辦理添設管理大臣一員郎員各缺亦酌量加添開該部未經補缺之各員皆欲乘此時機運動一切云（枝） 
[商標局歸併工商司述聞京師]  
　　商部商標局本於四司外另設一局專辦商標註册事宜現因添設工商司則商標本爲商務之一若另設專局開支未免浩大且公司註册向歸平均司辦理擬仿照公司註册辦法將商標註册局歸併工商司以節經費（枝） 
 
 

Page 3

 
 
[擬改六國欽使爲大使北京]  
　　聞政府議政諸巨公現擬將駐英美德法俄日本六國欽使改爲大使惟不知能否實行盈 
[慶邸不允王相國乞休北京]  
　　王夔石相國復萌退志已誌前報近日相國已擬引疾乞休慶邸再三慰留不允其具摺奏請相國語同寅曰慶王不放我歸故里反增無限愁煩奈何奈何（下） 
[義使談興復海軍之計畫北京]  
　　日前義國駐京公使與外務部某堂官談及中國興復海軍之計畫義使云中國若興復海軍非由培植人材入手不可必須先在沿江沿海各要港設立海軍小學校於各學校中選取算繪兼通之學生若干名人校肄業試辦三年俟小學諸生畢業而高等學校及無線電專業學校均可續行組織似較實立海軍部及贖回軍港等爲先務云（閏） 
[覆勘演習行軍地勢鎭江]  
　　兩江督練公所派員赴鎭會同營縣察勘高資一帶地勢舉行實地演習已誌昨報兹督練公所擬即於高資鎭建築馬炮兩隊標房復札飭丹徒縣宗大令詳加覆勘以昭愼重（巧 
[擬派蒙藩子弟畱學武備京師]  
　　政府諸公現商理藩院堂憲俟改定官制後咨照蒙古王公揀選精壯子弟送交練兵處考驗以便派往日本留學武備上） 
[撫批崇明致用學堂禀究毁學案蘇州]  
　　此案現據該縣委等會銜禀覆以沈氏致用小學堂及橋鎭公學起釁之由實因崇邑學界每多意氣用事新舊各樹黨援城鄉又存畛域互相攻訐積嫌已深該職員沈翥鴻平時鄉評素劣人多怨懟爾子沈書珽於天后宮設立研究所擅將神像遷毁逐去廟僧致動衆怒該職員復在鄉揚言嚇制鄉民益憤乃有初二日毁及該職員房屋之事經該縣魏令勘明前二進被毁屬實後進臥房並未擾及現在拿獲于定福施金根二人訊供狡展屢傳該職員不到以致爾家被毁之事無從提議致用小學堂由該鎭職董李文濬担承經費另在東岳廟設立聲明李文濬與該職員有嫌始雖列名禀辦致用此次該職員將其控告似李文濬卽禀内所指之李耕山所有祖師廟地藏庵學堂均已由縣賠修等情到院本部院察核所禀均屬確切辦理亦尙平允該職員何以並不投案聽候官紳集議一再來院曉瀆興學固屬盛舉作事須憑公理若逞一已私見任意誣指殊失自治人格且事涉鄉里積隙過深亦非恭桑敬梓之道未便率准提省仰蘇學務處速飭該縣委勒拿首要滋事之人提同于定福等訊取確供禀候核辦毋稍寛縱該職員被毁房屋器具酌量賠修從速完案勿任蔓訟李耕山如有遣子苛派情事并飭嚴行禁止以免别滋事端切切（康） 
[襄垣學堂謝敎習受傷案議結蕪湖]  
　　襄垣學堂敎員謝帥程因分學堂界址被商會總理李仲絜之家丁用械毆傷致動學界公憤曾紀前報皖撫恩中丞接到電禀誤以爲商學齟齬當派方玉山太史陳劭吾觀察來蕪會同關道溤星巖觀察妥爲理處蕪湖學界向與商界和洽此次係襄垣學堂與李仲絜二人私事與商會學會兩無干涉前月某日集議於德仁里安徽礦務總局關道馮觀察巡警黃觀察方太史邑尊沈大令襄垣學堂董周佐臣曁李仲絜均到兹將是日所議八條錄下（一）電撫辨明與商學會無干涉（二）謝敎員傷患由李仲絜請赫醫生珍治一切醫藥等費概由李仲絜担任（三）事了李仲絜應赴襄垣學堂及謝敎習處服禮（四）蕪湖縣應將李姓基地與學堂基地及甘姓墳地毗連界址勘明定界（五）蕪湖縣應卽從重懲辦程孫二兇犯（六）房客秦姓見事不救應由蕪湖縣查明懲辦（七）當埸解救謝敎習居民三人應酌量給賞每人洋二十元（八）除學堂基地照契管理趕造齋舍外其與李姓毗連之東南方應將李姓界内地址讓出一丈以免糾葛以上八條係礦務局定議關道馮觀察擬稿方太史執筆李仲絜當面承允並有學界同人在座云（九） 
[面諭端午帥赴江南應辦要政京師]  
　　日前兩宮傳見端午帥垂詢改訂官制並諭到江督任後首以勦除鹽梟會匪普設四鄉警察認眞整頓吏治隨時舉劾屬員和平辦理交涉收回治外法權午帥一一奏對兩宮甚悅並飭迅赴新任上） 
[粤督電覆救濟江南災荒南京]  
　　粤督岑雲帥近接江督蘇撫電商以淮徐海常鎭各屬皆被水災遍地哀鴻將塡溝壑災情極爲重大仰懇各省宏施賑欵以拯灾黎等語岑督接電與藩司再三籌商以庫項萬分支絀難以撥賑爰電覆署江督周玉帥徐淮常鎭等處被水成災良深憫念惟粤東月前廣肇高欽各屬潦漲衝决圍隄發欵賑濟現在粤西又遭旱荒徧地饑民復須運輸米石此間欵項奇絀亦有羅掘俱空之苦前接安徽馮落司來函只可自行捐廉三百元以助殊愧綿薄無補應否再撥公欵玉帥蒞粤在卽請俟届時酌辦云云對） 
[浙湖報荒閙事續誌湖州]  
　　湖屬德淸等縣農民集衆報災致釀辱官毁屋人命重案已紀前報兹悉烏程歸安二縣鄉民亦於二十九等日赴縣報災乞賑遽將烏程縣大堂糧櫃搗毁勢甚洶洶張子厚大令殊被窘辱故以印信呈繳府署請另委員代理當由李太守據禀到省於初四日奉浙藩懸牌飭委正任臨安縣史怡芝大令悠祿從速赴湖接署辦理且該縣屬之南潯地方鄉民亦將分府大堂搗壞因由孫紹彭别駕會同劉紳開倉平糶餘如長興安吉等城鎭亦均因報災致啟衝突復有痞匪乘機搶掠民心惶惶殊覺可慮（的 
[電請轉飭日輪停駛湖州]  
　　浙湖各縣告灾滋事已詳前報兹南潯鎭因小輪過境水激圩岸已商定戴生昌招商局小輪停行惟大東不允業由官紳電禀浙撫請飭洋務局照會日本領事飭令暫停（的） 
 
 

Page 4

 
 
[六安蛟水爲害安慶]  
　　六安州獨山鎭地方上月杪蛟水大發傷人甚夥並將該州城墻冲倒七十餘丈現在禾黍被害收成無望米價已至每升九十文云（多） 
[滬道上督撫電（爲撥欵自行辦事）]  
督撫憲鈞鑒魚電敬悉昨午又有老婦女百餘人至洋涇鎭潘董家求食吵閙塘橋六里橋亦有婦女擁至米店酒坊掠取米麥幸經職道預飭各處　範諭以各處辦米將到善言勸慰而散一面飭縣暫撥積榖典息赶緊分辦平糶以救然眉惟貧民實繁息欵有限轉瞬卽罄而滬市又異常蕭索勸捐無從各處謡言不免紛起雖經職道切商總會並出示曉諭皖贛等省米賤禀准出口令其領照採運旣可得利而又便民食然尙無應者若非由官速撥鉅欵自行購辦早爲布置萬一各處飢民四出求食流氓附和擾及租界職道獲咎不足惜如大局何務求憲台察照職道微電核奪施行嘉惠窮黎即保全地方職道非情形迫切不敢再三　瀆伏乞垂亮徴陽（助） 
[蘇撫致上海商會電（爲籌賑江南北水灾事）]  
上海商會鑒蘇省江南北水灾飢民滿目非妥籌善後不足以資安集而靖地方昨日玉帥電奏蒙恩賞帑銀十萬兩下准將截漕蠲緩等事秋後奏明請旨惟爲日方長需款甚鉅奏内本聲明順義紳募款協賑公等恩切痌瘝必不漠視務請廣爲募勸恊力辦理是所至禱龍歌（助） 
[誘招華工案恐成交涉]  
　　誘招華工出口一事已兩記本報兹悉此事已由滬道派員赴淞詳查一面函請稅司將各小工扣畱並照會美總領事查辦聞美領事亦有照會到道大約此案不免釀成交涉矣（宜） 
[澤公等會奏釐定官制宗旨摺]  
　　奏爲謹擬釐定官制宗旨大略以立標準而資治　恭摺仰祈聖鑒事竊臣等仰蒙簡派公同釐定官制業將開辦日期奏陳在案伏惟中國官制相沿已久一旦驟議釐正肇端宏大圖始維艱非常之原易滋疑議更張必分乎次第創制貴合乎時宜乃可外仿良規内成善法臣等謹酌擬釐定宗旨大略一此次釐定官制遵旨爲立憲豫備應参仿君權立憲國官制釐定以符聖訓而利推行惟古今各國變更官制條理至繁俱非一期所能完備現擬官制應就行政司法各官以次釐定此外凡與司法行政無甚關繫各衙門一律照舊概不提議以淸界限一厘定官制因舊制精意浸失名實不符或事無專責致生推諉或人無專事致多廢弛故此次釐定要旨總使官無尸位事有專司以期各副責成盡心職守一立憲國通例俱分立法行政司法爲三權各不相侵互相維持用意最善立法者議院公議全國通行之法律而奏請君主裁定頒行之事也行政者閣部按法律命令而施行之國家政務也司法者裁判官糾判臣民有無違背法律命令之事也三權分立而以君主大權統之現在議院遽難成立先從行政司法釐定當採用君主立憲國制度以仰合大權統於朝廷之諭旨一欽差官閣部院大臣京卿以上各官作爲特簡官遇有缺出恭候簡放各閣部院所屬三四品人員作爲請簡官遇有缺出由該管長官擬保相當之人商同總理大臣請旨欽定簡放各閣部院所屬五品至七品人員作爲奏補官遇有缺出由該管長官查明才資相當者擬定奏補八九品人員作爲委用官由該管長官量才錄用咨明内閣備案一釐定官制之後原衙門人員不無更動或致閒散擬在京另設集賢資政各院妥籌位置分别量移仍優予俸祿凡三品以上遇有相當行政司法各官出缺開單請簡其四五品京堂各官有才堪外用者候 
旨簡用五品以下各京官由各部長官分别考選錄用有願就外職者准其呈請改用實缺人員照本官加一階以外官用額外候補人員各以對品外官用所有應行分發人員均優列儘先班次以昭體恤以上五條係臣等公同商酌意見相同如蒙聖明兪允卽當按照陸續籌議詳加覈定再行奏明請旨是否有當謹繕摺具陳伏乞皇太后皇上聖鑒訓示謹奏（語） 
[德人捐資行善]  
　　初六日倫敦電云德國輪船公司捐助六千馬克（合 
英金三百磅振濟香港大風遇災之難民 
[俄皇暫不回京之原因]  
　　初四日倫敦電云現探悉俄皇不回京送鐵列蒲夫大將喪葬之原因由於近人查得有革命黨謀刺之事已有多人因與此案牽涉被捕内有宮内僕役數名 
[美京對於古巴亂事之輿論]  
　　初四日倫敦電云美京之人以政府卽不能與亂黨盲和則無論何時美國可出而干預云 
[英德因小事而起齟齬]  
　　初四日倫敦電云英德两國因瑣屑意外之事又起爭端有德國快艇一艘美的歐號意欲在波資末斯海口繫泊于海軍所立之浮標上旋奉諭移泊于商船碇泊之處德國報章牽强其詞謂美的歐快艇之艦長曾受辱被逼致于風浪之中重復起椗開行因著論攻擊云 
[德國殖民部大臣擬往屬地遊歷]  
　　初四日倫敦電云新任德國殖民部大臣竇恩布革擬於議皖開會後赴各殖民地游歷一年 
[德國願購斐列濱羣鳥之謡傳]  
　　初四日柏林電云俄京聖彼得堡傳言德國願購斐列濱羣鳥實係虚妄之談 
[德擬在波斯設立商業銀行]  
　　初四日柏林電云德國敘敦報載稱德波銀行乃波斯國所發起尙未設立該銀行專理商業非國家銀行也 
[德國醫學家宣述土皇之病情]  
　　初四日柏林電云德國醫學專家褒葛門宣述土耳其國皇之病實已全愈但其賢臓内尙有砂石未曾取凈耳 
[俄國前相遭人謀刺]  
　　南中國早報載倫敦電云前任俄國首相議和專使韋特伯爵現在泰納士山息游曾遭奸徒設計謀刺云 
[愛爾蘭水荒]  
　　倫敦支那報云愛爾蘭島雨水過多蕃薯歉收譯字林報 
[英國保險行因風災受虧]  
　　初七倫敦電云此次香港風灾英國保險行約計順受虧英金一百萬磅 
[新任克列脫島辦事大臣]  
　　初七日倫敦電云克列脫島辦事大臣一職自希臘國卓耳基親告退遺缺現派一希臘人名瑞密斯者接充 
[美兵預備登岸]  
　　初七日倫敦電云美兵一千五百人已預備在古巴京城登岸以防和事之决　 
[德國查察快艇失事案]  
　　初七日倫敦電云探開德國快艇在英國卜資末斯海口失事一案已經查察明白德國頗爲滿意譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[議加烏城將軍津貼北京]  
　　二十五日政府王大臣會議佈置邊防事宜謂查邊缺之中惟烏里雅蘇台將軍一缺最爲瘠苦每歲賠墊甚鉅應卽奏請每年酌加津貼銀二千兩以示體恤（上） 
[蘇撫定期慶祝立憲蘇州]  
　　蘇撫陳中丞定期八月初八親臨元妙觀方丈殿率同軍界慶祝立憲併宣示應行預備事宜（悅） 
[石門商學界慶祝立憲嘉興]  
　　八月初五日石門商學兩界合開慶祝立憲人會來賓約五六百人茲將禮式錄下（一）開會（二）職員唱開會歌（三）行　（四）學生唱祝憲政歌（五）演說（六）學生唱紀念歌（七）閉會（助） 
[裁撤叚巡及城門委員蘇州]  
　　蘇撫陳中丞以節省經費起見擬將各路段巡及城門委員一律裁撤所遺應辦事宜統歸警察惟各城門派一武員督率且 
[巡防隊分紥要害鎭江]  
　　調署常鎭道榮觀察以東南西北四鄉各有要害非派兵駐守不足以資鎭懾爰函請巡防統帶袁叅戎每鄉遣兵兩隊駐紥該兩隊又順分叚設棚晝夜巡視云並 
[調查洋虊土藥江]  
　　會無膏捐大臣程儀洛京卿自揚赴鎭後先考查　藥與十藥銷數之比較及十藥係何省出產居多與夫稅關釐卡平日查騐之辦法一一筆記墏將往鄂面謁督辦柯大臣條陳所見云並 
[禀請懲儆土鋪匿私杭州]  
　　浙省土藥改辦統捐奉柯大臣札委安徽候補道劉觀察樹屏來杭設局按照新章抽收前因司通搜查苛擾致起風潮一律停售奉撫憲飭司查辦而劉觀察亦卽禀請查封懲儆略謂前飭委員督率司巡並會同　榮局弁勇前往各鋪户查悉各家帳簿之置存櫃面者大都假造無可核對其私貸有有花無單者有有單無花者有稅花破碎不全或臨時浮貼或揭起另貼者有窩藏眷宅匿寄隣鋪者内中以益昌森昌復昌三號爲多查益昌經理於維彬開設聯橋地方並於烏龍巷史宅租立行棧窩藏私漿查緝時胆敢託詞婦女臥室百般阻撓迨查獲後尤敢以存留舊印花七顆至土藥董事處託其來局代爲黏貼經該　　斥尙復曉曉置辯其慣於私售毫無疑義請卽照章封閉懲辦其房屋及别項貸物免其充公以示體恤森昌經理兪俊森開設淸和坊地方與恭一爲一家森昌售本土恭一售洋土外間各分門面已在卑屬具結照章補稅完案嗣後又於湖州航船中查獲該號無花私漿一桶兹經派員至恭一號查出私貨甚多均係森昌之貨復昌經理蔡琴圃開設淸和坊地方鋪中存貨無多所有私漿均寄存間壁泰昶紙號當由委員帶回眼線至三泰昶查驗卽有復昌夥友出而阻撓幾至用武實屬胆玩已極以上森昌復昌兩號擬請將各該店夥懲辦免其封閉以恤商艱其餘各號私貨雖有藏匿密室等獘以爲數不多擬請從寛免究請賜核示　（的） 
[奉飭攷察法政辦法安慶]  
　　皖撫因辦法政學堂日前飭文案李諴太守前往湖北攷察法政辦法已於日昨起程（多） 
[批斥畝捐助學安慶]  
　　宣城縣陸大令近開畝捐仿照湘鄂豫三省辦法每畝加錢四十文卽于櫃上徴收以作學費日前被該縣學生張汝霖等在撫禀請嚴　經皖撫恩批　此舉興加賦何異且土民客民何得强分畛域該令輒行諭查湘鄂豫三省客民田畝實屬荒謬已極仰布政司會同學務處迅卽查明是否禀報有案嚴行查禁以免擾索（多） 
[鄉民阻撓輪船蘇州]  
　　邇來雨水過多江震一帶河水增漲高與岸齊各鄉民就岸際添築泥壩以資防堵而蘇滬往來杭省之輪船經過壩處勢必冲毁内是各鄉民聚衆將輪船阻撓不許經過紛紛擾擾幾釀巨禍震澤縣楊大令電禀蘇撫　陳中丞派令太湖水師統領歐　副戎帶領砲船駛往彈壓副戎　抵是處卽會同楊令及各紳董妥爲勸散輪船始得放行　且 
[滸關搶米]  
　　邇來米價騰貴蘇垣每米一石須錢八千餘文經紀小民異常窘迫搶米之案時有所聞長洲縣治滸墅關鎭震裕米舖於本月初五日有鄉婦多人因爭論米價大起衝突並有光蛋梟匪隨聲附和一哄　進將該米鋪所有米三四十石搶奪一空事後經該處地保投報縣署請驗勘查辦（悅） 
[蘇鄉命案]  
　　婁門外下撁埠頭地方有甲乙二蟻棍因經手某姓婦再醮事互相毆打竟至釀成命案業經董　人等報請元和縣　大令於初五日下鄉相驗矣（悅） 
來函 
[上海北市絲業會館籌賑公所施十英經收各處災捐六月初二至三十日第一百七十九次淸單]  
　　初二日不登姓氏罰欵洋四十五元小洋二百七十五角陳浩祥募無　韓庭記洋十元周仕沅子懋德懋昭懋功洋四元龍洋六元奉天昌　府民人易雲　由汪永亨來小洋一百角○初三日無名氏洋十二元○初四日汪禱幼求　愈由復　莊來洋十元○初五日杭州鼎記莊經募由鉅元莊來洋二百五十三元金馬氏一百无金李氏一百元東江　彭廿元鄒善餘龍洋十元○初六日陳炳　洋四元○初八日惜花生玉梅氏平心子周記四户各洋一元無名氏小洋十角○初九日張笏卿經募古　堂張　華洋四十四元三角梁溪陳　遠代蜀立子求　得胎生男英洋七元龍洋三元　精軒英洋二元○初十日鎭熙源善士洋五伯元○十一日蘭菴氏汪求合家平安百九順遂洋十元中西大藥房同事三元二角○十三日當熟無力　求妻病速愈三元朱滬記銅洋一元○十六日德源昌求合家安洋四元○十九日無　丁　昌同室陶氏求　次子壽康平安洋两元○廿一日自省齊由會餘來洋一百元蔡鳳彬求母病速愈六十元杭州協德善堂交來金慰蒼遺卜四元又友人添助爲金慰蒼資冥福六元○廿二日隱名氏保合家平安洋二元○廿四日杭州　德善堂洋四百十九元八角又交來翁秀禹銅洋二角恊記銅洋三十九元銅小洋五百七十五角無名氏銅洋二元銅小洋廿角○廿七日姚伯欣陳氏六月份捐洋二元姚伯欣六月份捐一元沈笙宏一元○三十日太倉菊隱居募無名氏龍洋四元○六月份共收洋一千七伯三十二元扯七三八五合規元一千二百七十九两零八分二厘龍洋廿二元扯七二八合規元十六两七錢四分四厘小洋三百九十八角扯六六三合規元廿六两三錢八分七厘以上共收規元一千三百廿二两二錢一分三厘銅大洋四十二元銅小洋五伯九十七角連前共收規元五十五萬七千四百五十八两八錢六分五厘　金押髮一枝珠墜两個小珠一粒生　洋一元銅洋二百七十一元 
[今日尙有外埠新聞及本埠新聞均列第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
月山東下游黃河利津縣境之薄莊漫溢成口經升撫周馥奏参奉旨將總辦下游道員朱式泉交部　處嗣經吏部議照道員降二級調用公罪例議以降二級調用留工督修係公罪例准　銷等囚奏奉諭旨允准今遵常例捐復降二級調用處分銀 
千九百八十兩等情當經臣部查據吏部覆稱查該員原案相符係公罪應准其照常例捐復等因臣等查旣據吏部覆稱前情　算該員所捐銀兩與臣部例定道員捐復降二級調用處分數目係屬相符應請照准恭候命下卽由臣部　該員捐欵兌收俟收銀後再　知照吏部照例辦理謹附片陳明伏乞聖鑒謹奏光緒三十二年三月初四日奉旨依議欽此二 
宮門抄閏四月二十二日外務部欽天監侍衛處値日無引見王中堂等專揩謝賞紗葛恩喬樹初等各謝授缺恩直隷天津鎭總兵張懷芝到京請安召見軍機張懷芝 
[湖南巡撫龐奏遴員請補知州摺]  
湖南巡　臣龐鴻書跪奏爲遴員請補知州恭摺仰祈聖鑒事竊照永州府屬道州知州徐本麟升補澧州直隷州知州遺缺于光緒三十二年三月十三日奉旨扣至四月二十二日非爲開缺　期歸四月分截缺咨部查照在案查定例知州補缺班次如係選缺遇有升調所遺先儘候補班前酌補人　候補正班酌補一人等因湖南扣留選缺知州此次應用候補正班人員查有遇缺儘先補用知州永　府永桂通判姚良楷年五十四歲湖北漢陽縣人由監生報捐通判指分湖南試用光緒四年六月初十日經欽派王大臣騐放十一日奉旨著照例發往欽此九月十一日到省十八年採辦湘漕出力保補缺後以知州遇缺儘先補用是年九月二十三日奉旨依議欽此嗣因奏補永州　　永桂通判三十年七月二十七日奉旨應以三十一年九月初七日接到准補部文之日作爲知州到　候補　期照章母庸甄别該員姚良楷明幹有爲才長肆應以之請補道州知州與例相符據湖南布政使　瑞署按察使張鶴齡會同詳請栓咨前　合無仰懇天恩俯准以遇缺儘先補用知州永州府永　　判姚良楷升補道州知州以重職守除詳叙例章履歷咨送吏部查核外謹會同湖廣總督臣張之洞恭摺具陳伏乞皇太后 
皇上聖鑒敕部核　施行謹奏奉硃批吏部知道欽此 
[湖南巡撫龐奏爲揀員請補知縣摺]  
湖南巡撫臣龐鴻書跪奏爲揀員請補知縣恭摺仰祈聖鑒事竊照長沙府醴陵縣知縣杜鼎元調補湘潭縣知懸遺缺於光緒三十二年三月十三日奉旨扣至四月二十二日作爲開缺日期歸四月分截缺咨部查照　案查定例因人地不宜撤回留省另補之員仍由該督撫察看俟裁缺即用等三項無人准酌量請補等因兹查醴陵縣知縣坐補　缺無人裁缺　用迥避卽用新選新補留省另補亦均無人查有撤回畱省另補知縣劉燨年六十二歲安徽霍　縣舉人　挑一等以知縣用簽掣湖南光緒十六年八月初十日到省准補藍山縣知縣調補湘潭縣知縣經升任撫臣趙爾巽　請開缺另補於三十年二月二十二日奉上諭著照所議辦理該部知道欽此扣至三十年四月初二日作爲另補知縣到省日期該員劉燨篤厚老成有條不紊以之請補醴陵縣知縣洵堪勝任據湖南布政使英瑞署按察使張鶴齡會同詳請奏咨前來合無仰懇天恩　准以留省另補知縣劉燨補授醴　縣知縣以重職守如蒙俞允該員係由要缺知縣撤　另補今請補選缺核與改簡無異應俟接准部覆再行給咨　部引見除详叙例章履歷咨部　照外理合會同湖廣總督臣張之洞恭摺具奏伏乞皇太后皇上聖鑒敕部核議施行謹奏奉硃比吏部議奏欽此 
宫門抄閏四月二十三日商部鑾儀衛厢黃旗値日無引見新授湖南臬司莊賡良到京請安植公續假二十日召見軍機莊賡良 
熱河都統廷　奏爲查該員李文昇心地明白辦事勤愼堪以照例留熱補用片 
廷杰片再定章候補州縣等官到省一年期滿例應甄别加考歷經辦理在案兹查有直隷州用候補知縣李文昇現年三十七歲係安徽巢縣人由附貢生光緒十八年因新建敎匪肅淸案内奏保以縣丞不論雙單月遇缺卽選十九年海防出力咨奬五品頂戴一十二年報捐分發指省直隷試用十日到省二十三年調熱辦礦咨留熱河差委二十五年委署圍場　獄六月六卸二十八年因剿辦建南賊匪案内奏保免補　班以知縣仍留原省補用十二月委辦求治局差三十年於求治局籌欵　力案内保俟補缺後以直隷　知州補用三十一年四月請咨赴部引見領照回熱六月十五日到郡十一月札委烏蘭哈　稅差計　三十一年六月十五日到熱之日起連閏扣至三十二年五月十五日一年期滿例應甄别加　據熱河道謝希銓詳請奏　前來奴才查該員李文昇心地白辦事勤愼堪以照例留熱補用理合附片陳明伏乞聖鑒敕部查照施行謹奏奉硃批吏部知道欽此 
[署間浙總督崇奏爲認解陳兵經費銀兩摺]  
　　尙　銜福州將事兼管閩海　稅務兼署閩浙總督奴才宗室崇善跪奏　認解練兵經費銀兩恭摺仰祈聖鑒事竊奴才准户部咨各省練兵經費籌解足數等因當經奏明將閩海關常稅長平餘併諭禮褂諭等欵及節省養廉每年設籌銀一萬兩　按二五八冬四個月分批報解業經遵照辦　恭摺奏報在案兹查光緒世二年五月應解練兵經費謹就常稅　平餘等欵内提銀五千兩作　閩　關提歸公欵認解練兵餉需之欵塡貝文批發交號商源豐潤承領于五月初七日由閩省起程限六十日到京解　户部投納　備練兵處要　除分咨查照　合將閩海關提歸公欵解縣光緒三十二年五月認解練兵經費銀五千兩緣由謹恭摺具奏伏乞皇太后皇上聖鑒謹奏奉硃批練兵處户部知道欽此 
閩浙總督崇奏閩海關洋稅釐金項下撥　稅釐局世二年六　分藥釐解滬劃抵閩省第五年第七期新案賠欵銀　片崇善片再查案准户部咨議奏閩浙總督許應驋奏閩省舊有藥釐現擾湊撥　　賠　係爲洋債緊要先其所急　見自可照　 
 
 

Page 17

 
 
[電咨墊撥進士學費杭州]  
　　浙省前奉京電轉飭在籍進士出洋畱學曾紀本報兹由浙撫每員墊撥川資一百二十兩促令啟行其學費每員每年四百兩由部匯六出使日本大臣給發（的） 
[諭禁旗丁觀劇鎭江]  
　　京口奎都統因西城外增設戲園四處深恐旗丁紛往觀劇滋生事端爰頒手諭發貼西城飭守城人等如遇旂丁外出務卽捆送來轅候訊云並） 
[上海官事]  
　　福建候補道徐子靑甘肅採辦軍裝委員試用知縣郭世選典史張國棻昨均先後至道轅弄會禀見○候選訓導程兼善前日奉道憲札委收支濬浦報銷經費差昨到道禀謝○警察第二科長楊寳書現奉道憲調辦巡警警務學堂敎習第三科長調辦巡警學堂堂長均至道轅禀謝○崇明縣魏純塢大令昨到道禀辭回任○日本法政大學堂畢業生陸炳章奉道憲委辦巡警學堂法律敎習宜） 
[上海縣禀請展緩免收米釐]  
　　日昨上海縣王大令具禀滬道略謂滬上一隅各鄉種棉居多向不產米全恃内地流　接濟前自開禁之後存米搬運一空米價頓時飛漲至七元七八角貧民粒食維艱業經汪前令禀奉憲台轉禀督撫憲批准免釐以廣招徠購洋米而資平糶貧民無食貴之虞地慶平安之福乃自七月十五日免釐停止以後來源絶少米價增漲每石竟至九元有零且設平糶各局又將截止民心惶惶更甚于前昨日引翔港已有　徒糾衆搶米今塘橋鎭又有婦女滋擾大户情事影響所及暴動堪虞爲日前謀弭患補救之方舍續請展免米釐籌欵接辦平糶之外别無良策時局日逼岌岌可危惟有仰乞迅賜電禀督撫憲再行展緩免收米釐一月一面購米接辦平糶將來虧耗之欵請于積榖存典息錢項下如數動支並照會商務總會總工程局學務公所各紳一體勸諭米商平價出售俾維大局　保治安等語道憲瑞觀察批云據禀已悉昨已將請帑接辦平糶情形電懇兩院憲會奏兹據具禀亦已由電轉請所有電稿兩帋　併抄發仰卽查照一面會商紳董動支積穀典息從速採辦以濟眉急並補禀蘇藩司批示再引翔港搶米棍徒拿到之犯係何姓名未據聲叙并即　明究報此繳（寔） 
[上海縣移南滙縣文（爲請同日開辦平糶事]  
　　爲再行移請事竊照近日米價飛漲每石幾及十元民情惶遽屢有糾衆搶米滋擾大户情事　得不會商紳董籌欵購米接辦平糶而浦東龍王廟左右係與貴　　五圖毗連又爲梟匪淵藪誠恐混雜藉衆滋閙業經移請一體派差彈壓出示勸諭在案兹又據塘橋鎭董盛麟書來函以此次續平糶非求南邑一律同日開辦難免擁擠爭糶再滋事端請爲移請一體照辦前來除函復外合亟專差移請爲此合移貴縣請煩查照先今來文一體照會鎭董同日開局發糶一面仍請多派幹役實力梭巡彈壓以慰衆望而保治安幸勿稍稽足紉舟誼望切望速須移宜） 
[滬道札上海縣文（爲飭併巡警事）]  
　　查上海城内開辦警察上年據上海縣汪令禀請就警察總局附設補習所一處挑選巡士一二十名訓練合格以備補充之用經袁前升道批准照辦該所經費卽由汪令併入警察案内按月開册具領至本年七月份止在案兹查北市開闢華埠又須派用巡警已在城内另設北市巡警學堂招選開課所有前項補習所應自八月份起卽行裁撤將現在留所之巡士十五名一併撥歸巡警學堂肄業以節經費巡士八名分派各分局當差其所内一切器具等項併卽飭由馬幇巡點明開單送交巡警學堂點明以免散失該鄉帮巡卽行銷差札飭新任上海縣　今遵照辦理云云（宜 
[飭查米數]  
　　上海縣王大令現因米少價昻民心惶急飭米業董事查明本埠行家及船上已裝未起米數共有若干以便核實議辦（尺） 
[秈米到滬]  
　　近日有浙省新秈米裝運到滬每石開盤洋六元半左右惟爲數無多恐不濟事（尺） 
[中國公學請撥官地]  
　　中國公學校員王敬芳等公禀蘇藩及學務處畧謂所有建校經費現已有人允籌請撥給吳淞官地若干畆以資建築等因由司移行滬道札飭寳山縣查得吳淞漁業公司復旦學校二處外尙有官地二方一約百餘畆一約四十餘畝堪以撥作校基瑞觀察已　情移復藩司酌核辦理矣（宜） 
[道批照錄]  
　　陸文麓禀批此義塜地十一畝有奇據寳山縣金前令詳定永禁侵佔不得再議遷動經袁升道批准在案　鐵路公司因推廣車棧又需圈用誠如該董等所慮一經遷讓難保外人不再生心引爲口實候移商滬寗鐵路總管理處　飭購地委員另擇附近相當之地増築棧星以全義塜而妥幽魂可也此批又禀准立案並候札行上海縣禁售義塜地址可也册附○盛麟書禀批示云查城鄉各鎭舉辦平糶均係動支米釐爲數無多未必多餘雖電請奏撥公欵能否照准尙不可知昨據來禀業經批准暫撥積榖典息採買接辦以救眉急在案仰上海縣王令妥速辦理以紓民困是爲至要○玉增梁等禀批日來滬米價漲民困不支本道正在竭力設籌招商集欵領照分赴米賤省分採運接濟一面禀懇上憲撥動公欵接濟平糶昨據該縣禀請動用積榖典息藉濟眉急亦經批准會董商辦所以爲吾民謀者實已不留餘力乃告誡安慰之示諭方新而糾衆搶𪯗之亂衆迭出誠令人寢饋難安憂心如擣仰上海縣遵照前批妥速辦理並將本道籌　情形傳輪該商民等普告大衆務各安分營業靜候設法維持母得浮動滋事自罹法網仍將該鎭搶米棍徒訊明嚴究以儆不法而遏亂萌是爲切要此批（宜） 
[法國戌兵由津來滬]  
　　初二日文滙報云由天津撤退之法國戌兵有三十七人于今日乘公順輪船來滬取道回國目前該兵等皆暫居于法軍營盤内 
[請禁仿造新發明電報機器]  
　　美總領事以紐約克各國電報叫號公司現新發明一種電報名曰叫號機器行銷各口已在江海關稅務司處註册惟恐有人假造混售希圖漁利特請函咨關道瑞觀察頒給告示以杜假造而禁混售（宜） 
[禀報鄉民蠻橫]  
　　浦東洋涇鎭西首恒泰米莊前日被鄉民 
 
 

Page 18

 
 
糾衆入店將米搶刼一空局員韓二尹聞知前往彈壓復被圍住爲難良久始散兹二尹已據情禀請道縣核示矣事） 
[飭傳坐視搶米之圖董]  
　　日前浦東洋涇鎭各鄉婦擁至總董潘其家搶米由洋涇巡局員韓二尹及圖董張家善先後到縣禀禀 
報昨　縣尊王大令查得圖董張家善事前坐視不理事後始至縣署禀報　屬非是該圖地保莊文寳目覩情形任　滋擾並不解勸尤屬荒謬故昨日飭差下鄉立傳圖董張家善並提地保莊文寳到縣訊究（宜） 
[滬城火警續志]  
　　前晚八點餘鐘城内天官牌樓寳興酒店失愼一節已誌本報兹悉此次火災計延燒對門某糖菒店及對過橫街嘴角陸翔熊鞋店約燬房屋四五間宜） 
[法界火警]  
　　法界新橋堍菜市街恒豐里某姓家於昨日午後四點鐘失火旋卽救熄計共焚去房屋三幢（深） 
[西人搶洋]  
　　前晚有西人三名至英界河南路某染坊内搶取鈔票洋三十餘元報由捕房飭五十四及一百零一號二西探至蓬路西酒店内拘獲二名帶入捕房押候送該管領事署訊辦（似） 
[西人行兇]  
　　昨有西人某甲在閔行路將西人某乙肆毆由八號西捕將甲拘入捕房奉飭押送该管領事署訊辦（似） 
[訂期復盜案]  
　　夥劫寳山上　兩縣商民泰鶴歧沈維言等八家之盜犯徐二等及窩盜分贓之兪德堂經包探陸協庭拘獲解至公廨西官以犯事在租界不允送縣讞員關司馬因判押候復訊昨捕頭聲請復訊日期司馬商之英巴副領事判訂初九日即禮拜三午後兩點鐘復訊（力） 
[懲罰虐婢]  
　　朱張氏在佛照樓棧房虐婢爲同棧李宦控由劉包探解訊等情已紀昨報昨日早堂李厚熙投公廨聲稱朱姓於上月二十七日到棧二十八日卽將婢女蕙芳痛毆職員曾向勸阻詎八月初二初四等日連次毒毆因此投捕房控告司馬飭將婢衣襟解開見胸臂肩背等處均有傷痕訊之朱張氏供　西人丈夫朱益齋係湖南候補知府此次由湖南來申臨行有方姓將婢女求售以銀三十兩購取身上之傷係前方姓所毆李謂在捕房時經西醫驗得實係新傷司馬商之巴君判將婢蕙芳發濟良所留養俟及笄擇配再罰洋五十元給婢帶去朱遵斷繳洋婢　交該所女董帶回完案（力） 
[跌傷送醫]  
　　福州路東首東華里管門人某甲昨早點半鐘投老巡捕房報　今晨起身開門見里中倒臥一人年約二十餘似係跌仆受傷捕頭詰甲里門何時關閉甲稱每晚两點鐘落鎖天明五點鐘開鎖昨晚關門時並無倒地之人捕頭即飭華探張寳成前往查察見其人俯臥於地血痕殷然撫之尙存一息探回告捕頭卽飭雇車送仁濟醫院療治經醫生騐得面門跌磕一孔尙有血流出因命暫留醫治再行核辦（力） 
[上海縣案]  
　　樂舞生瞿錫春被蔡小狗糾衆搶刦控奉道憲飭差緝獲發縣責押前晚由差補提蔡之同黨龔厚生解案幇審洪明府向之訊問龔供在右營當差素未犯案蔡小狗頭因與小的挾仇誣指乞鑒蔡供初二晚小的在生升棧借宿並未攫人衣物明府判均押候查明再訊○新北門内九華園徽麵館陳桂生羅關根朱文炳因將僞洋銀設賭騙錢被控押究前晚洪明府復訊以陳羅不應騙賭判陳責二百下羅責一百下與陳一併具改過結斥退了案（宜） 
[總工程局記事]  
　　大碼頭恆森源顏料店棧司王阿三夥計祝元生與江北人口角由一百三十六號巡士上前詢問竟被扭毆經九十一號一百五十三號等巡士拘解駐防所轉解工程局旋據該店鄰居容大怡等十餘家公禀以巡士不合請爲禁約工程局即　恆森源執事研訊供稱事由江北人索遺落小洋起釁巡士兇暴致被扭毆求鑒判候查明實　再斷○笆斗業工人陸阿生前晚闖人葉施氏家經氏詢問反被毆打當由巡士拘送駐防所轉解工程局候訊○何阿福在王家碼頭五昌酒店酗酒滋閙由巡士拘送駐防所轉解工程局候訊尺 
[公共公廨早堂案]  
　　陳掌生蔡永正江兆元因欠老沙遜洋行房租由捕房於上禮拜五拘案中西官判將三人仍交捕房帶回管押昨日解請訊究沙遜收租洋人投稱陳等各積欠五月房租向收反敢逞兇請辦質之陳等同供是日洋人來收租小的等已將房租交付詎洋人仍欲釘門因與爭諭並不行兇關司馬以各人旣已付租着即開釋將案注銷○前者李益庭控羅阿榮及婦人孫阿狗拐匿女兒洪珍有鄰人邵王氏投案作證謂洪珍由孫阿狗誘拐交葉永輝帶至紹興藏匿等情奉判將羅孫押候交洪珍到案再核昨又將一千人解案孫阿狗供並不誘拐實被邵王氏挾仇誣控務求交保出外限交司馬與巴君互商之下判羅孫暫交的實鋪保將洪珍從速交案○新閘捕房包探馬阿美解劉言壽到案據劉賈氏供兒子言壽不務正業且不時向氏需索昨日竟敢將氏　打因此報捕拘究言壽之妹供亦相同司馬判言壽發押西牽六個月以儆○江北人　仁奎之妻某氏在嚴姓家爲乳傭時向滋擾前日　又糾同蔡延五張霍祥前往領妻滋閙之餘將頭撞破經嚴報由六百四十五號華捕拘案解究嚴投訴前情並請究懲司　判押三月蔡張各押一月○唐小弟將張老文之女孩名掌生者拐賣與唐馮書　爲繼女得身價洋四十八元與中人孫阿二王友法等分用而散兹經張老文訪明實在報探劉光震將唐小弟孫阿二王友法等解究司馬判唐押西牢三年孫王各押六個月仍追繳身價洋四十八元給唐具領掌生交其父張老文當堂領去完案○女子朱阿榮捲逃金飾各物由婦人楊田氏收贓窩留經其母阿保報捕解究訊之阿榮供十一日逃出至楊處即將各物交伊收藏訊之楊田氏供不承認司馬判楊田氏押官媒五月阿榮押官媒两月○胡阿林毆傷龔金福左眼曾奉訊供管押昨解復訊司馬以傷仍未痊押候下禮拜一訊奪○陳倍來竊取中國器械館紫銅値洋一百廿元銷贓於金阿祥處由捕解辦司馬判押三月金賠贓洋一百元○著名流氓蔗皮阿法上年在租界搶物逃逸兹經包探王寳生等拿獲解究司馬判押西牢五年（力） 
[法租界公堂案]  
　　泥水匠張炳榮姦佔徐朱氏之女金寳向論用刀砍傷氏戚平金波報由捕房將炳榮金寳於昨日解訊朱氏偕平金波投訴前情並請騐傷陳明府判平傷自行醫治張先押捕房十天候傷者全愈再行核辦○葛張氏控陳王氏借去金壓髮一枚避匿不見因將其戚黃沈氏報捕解訊黃沈氏供王氏於七月間來申雖見過一次並不知有假金飾之事聞王氏現借住唐家弄親戚處明府判交保出外恊探指提○倪淡氏扭洪瑞福至案禀稱洪子渭泉向在小婦人所開踏布坊内作工嗣氏夫因案覊禁捕房渭泉冐　小婦人洋十元未幾又私竊染布六十疋及各衣一包通同瑞福逃走當在某輪船尋見渭泉乘間憲逸爰將瑞福拘案請究奉判弔案衣包先給具領瑞福著押交其子到案追贓嚴辦○匪徒曹阿桃在江天碼頭攫取陳張氏衣包由捕拘案請究奉判押捕房十天○南市某參行夥黃玉林李林標乘車往北被野鷄馬車撞　碾傷手足等處經捕將馬夫陳阿三車主黃金甫一併拘案明府判黃先押捕房十天俟黃林二人傷勢稍輕再行核辦○陳榮華在小東門碼頭搬運洋糖渡浦送往某兵艦詎爲三十六個黨匪徒王阿大沈阿泉搶去三箱由巡街捕幇同獲住解訊奉判各押捕房十天深 
[美租界捕房事]  
徐榮記塌車昨至吳淞路將曹嚴扣小車撞損由捕將堨車夫拘入奉飭賠修了事○蘇　仁匪乘脚踏車至　子路被海四格路某西人馬車撞斷車輪由蘇報　奉飭　向該西人索賠○錫家浜朱某昨投捕房報稱被鄰人張聖林硬借不遂將死孩　入　中圖詐請究捕頭常即飭探查明復奪○張阿全報稱送米至西華得路被流氓扭住拆梢請究奉飭如再遇見准即嗚捕拘辦（似） 
 
