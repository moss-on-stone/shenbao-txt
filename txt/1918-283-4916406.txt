# 1918 - 283 - 4916406

 

Page 1

 
 
   
 
 

Page 2

 
 
   
 
 

Page 3

 
 
時評 
[大勢所趨（冷）]  
以今世界大勢所趨而主戰派猶欲以武力統一中國亦多見其不知量矣 
猶之袁氏時代世界大勢方在消滅專制之期而猶欲運動帝制其不能成也無足怪矣雖然識大勢者豈無其人特不敵其貪近利耳 
命令 
十月十四日大總統令陸軍總長段芝貴呈請任命丁夢武爲陸軍第二十九師副官長應照准此令 
又令翟殿林孫樹林申振林均給予二等嘉禾章尹之鑫陳繼曾劉景沂聨成均給予三等嘉禾章胡國棟徐福蔭張士元錢選靑均給予四等嘉禾章叚芝崑張弢程昌恒周培炳虞維鐸郭熙楞均給予二等文虎章周家泳高國琛均給予四等文虎章此令又令劉富有李得勝蕭俊生衞興武均晉給二等文虎章劉文翰口汝梅郭桂林劉乃勲盧殿英張國賓張輔漢劉鏡清王琪安海瀾周傳元陳俊齊星棟陳紹五楊光輝均给予三等文虎章宋焕章耿錫齡儲世澤洪百新柳天鼎汪邁周仲曾葉佩薰孔慶叡厲如燕楊杰程長發王子甄李宏春均給予四等文虎章此令 
十月十五日大總統令立國以保民爲重安民以察吏爲先近年各省兵禍頻仍吏治一端未遑修舉牧令類多庸濫長吏亦鮮老成而且軍費浩繁疲於供億百政荒弛民業凋傷廛閏爲墟流恨載道言念及此至用惻然方兹國政聿新民爲主體苟民生未躋康樂則政論胥等空文縣知事職在親民應由各省長嚴其甄選愼其殿最務使勤求民隠殫心撫字先之以勞來安集而申之以生聚教訓匪患濳煽易妨公安及時剿除勿使滋蔓偏災見告生民重困及時拯撫勿使流離金融阻滯四民失業宜多方以圖振導偏隅樸塞教育未興宜多方以圖牗迪其他工商樹藝諸端亦當認眞董勵次第畢舉在官多盡一分之力即在民多受一分之益致若財政司法尤切民生其苛歛病民徇私骫法者有國典在但使徴收稍從瑣細獄訟萬戾事情初不過布帛菽粟之微己足召暑雨祁寒之怨各省長身任監督職責所在務當悉心督理制用必衷於正軌制事必去其偏私精覈計政而勿涉煩苛尊崇法權而必嚴糾察考鏡所及隨時條舉以聞本大總統將於此覘治理焉此令 
又令稂莠必除嘉禾乃植刑亂用重政貴因時比年盜匪潛滋四方不靖甚至侵掠城區阻斷交通且雜有散潰軍人挾制器以圖狡逞良善者不能相保無賴者因而效尤民生實艱國維焉繫在各省軍民長官鎭撫一方豈無覺察或則專事兵戎未遑兼顧或則視同癬疥憚於捕除迨養癰日久滋蔓勢成小之蹂躪地方恃險阻爲逋逃之藪大之潛謀勾結假名義爲利用之資星火燎原影響大局設非迅圖剿定後患何堪設想夫在軍書旁午力有不及己無解於布置之疏乃至地方完善之區宜若足敷策應亦復任暴徒之滋擾等剿捕於具文職責有歸何以對此顚沛流離之民庶嗣後應責成各該管軍民長官注重地方力圖捍衞凡有大帮土匪結隊焚掠者勒限剿平勿稍姑息即在軍務省分亦應分撥軍隊兼籌防剿勿使牽及大計其或壤地相錯間虞竄擾並著會商鄰近省區各派勁旅努力兜剿尅期撲滅固不得飾報肅清以空文爲塞責亦母輕言招撫致貽患於將來總期萑苻所聚萌蘖悉除俾編民各遂其生頑莠咸知所儆用副本大總統保惠元元之意此令 
專電 
　　北京電美總統賀徐電有統一南北而於各國際公會佔其應有之地位（十六日是午四鐘） 
　　北京電英美將提議解决我國時局今日法文報亦以長論述干涉之必要惟主張以英美爲主腦（十六日下午四鐘） 
　　北京電張懷芝張敬堯曹錕各請軍餉共約四百萬措辭嚴厲政府無以應付（十六日下午四鐘） 
　　北京電段召各邊省督軍代表籌議國防（十六日下午四鐘） 
　　北京電龍軍千餘運送至厦紳商各圑阻其登岸童李電請飭回（十七日上午十鐘） 
　　北京電金聚電佛坪失守黨支隊退財神嶺待授職部兵單無隊可調現聨合劉鍾圑再進攻惟餉彈缺乏請速撥並派援兵（十六日下午六鐘） 
北京電張懷芝擬調前敵衞隊回省剿匪政府恐兵心惶惑飭緩辦（十七日上午十鐘） 
　　北京電陳樹藩電承調張王二旅請飭王旅暫緩開拔張旅可否令由襄江上溯至鄖俾張使得專攻洵白以圖恢復聞管使態度可疑擬撤换 
（十七日上午十鐘） 
　　天津電議員紛紛來津昨在大羅天張宴到六十餘人堅持緩選主持其事者皆交通系人（十六日下午四鐘） 
外電 
北京電選舉副座又以未足法定人數而展緩梁士詒堅主選舉代表南方之人或展緩選舉段祺瑞與軍人黨力謀選舉北人北人如獲選則時局將絶和平調停之望軍人黨今仍不遺餘力破壞徐總統之和議徐世昌獲選後美國巴西墨西哥三國總統均有賀電國務院僅以巴西墨西哥之二電送登各華字報而威爾遜總統殷殷勸請各黨化除意見共謀國福俾全國復得統一而於列國會議中得占應有位置一電獨不發表此事極可注意殆以對於威爾遜總統之政策有所畏懼之故然其智亦淺哉威爾遜總統之政策如不施於遠東其他各國遲早必施於中國也（十六日） 
　　北京電今晨英法俄美四國公使聨合坑議中政府金劵條例日使未加入謂須請示東京此爲日本不與聞協約國反對金劵條例政策之第一表徴日本之友初信日政府並未贊助西原氏之財政企圖至是不免懷疑（十六日） 
　　廣州電軍政府中人否認陸榮廷致電梁士詒允單獨媾和之說（十五日）以上路透電 
　　北京電東海己鮮明表示贊成妥協惟極不願仿辛亥例在滬組議和會使南北成對抗形式（十六日） 
　　北京電主戰派現不堅持惟主張俟和議有圓滿結果再撤兵備（十六日） 
　　北京電王揖唐語人云某派主緩選副座留待西南將來恐有後悔余（王自稱）從此不再主張在圓和期内亦不願有所主張（十六日） 
　　北京電陸外長謁東海請促院迅議日本庚子退欵用途備覆日使（十六日） 
　　保定電贛督過保與曹使秘談甚久（十七日） 
　　濟南電肥城萊蕪失陷匪勢益張張代督令馬旅撥隊會同秦安防營馳往協剿（十七日） 
[以上中孚通信電]  
　　北京電傳聞新近回任之美國公使苪恩施氏不日擬向政府提出南北調和之勸告日本不遠或亦將提出同樣之勸告佢此舉是否出於日美共同之行動現尚未定（十七日） 
　　北京電江西督軍陳光遠本日抵京將於明日謁見總統（十七日） 
　　北京電最近起草之新聞條例於本日通過國務會議即將提出於國會（十七日） 
　　北京電曹錕昨日由保定電致總統聲稱舊病復發請假半月冋津靜養（十七日） 
　　廣東電此間某要人之意見以廣東軍警圑體所組織之廣東同袍社爲軍人之結社殊不合法擬命解散又另一派主張設滇黔桂各同袍社可稱之曰西南同袍社以與廣東同袍社相連絡己將此意通告廣東方面己爲廣東同袍社所拒絶 
（十六日） 
　　廣東電趙炳麟來粤各方面於其行動極爲注意以其奉徐世昌之使命特來運動南北妥協問題也（十六日） 
　　廣東電傳聞李耀漢己命其分駐西江一帶之部下軍隊集中於肇慶（十六日） 
　　廣東電曩日由廣東出發之椊虎部下三營現駐三水附近或謂出兵之目的實在監視李耀漢之行動（十六日） 
　　廣東電據熟悉軍事之某氏云李耀漢之軍隊其弱點在訓練不充分彈藥不足兵士一名携帶子彈平均不過七八十發萬一肇慶軍有變亂則林虎之軍隊將與陸蘭清及其部下四營相策應而與之對峙云云（十六日） 
　　廣東電李福林及高雷道尹張金芳（譯音）等因勸李耀漢告退目下均在肇慶（十六日） 
　　東京電此間接華盛頓電報云德皇退位之風說依然到處喧傳並己提出决議案云本年纔十二歳之皇太孫非皇位口口（電文不明）器（十七日） 
　　東京電日本陸軍將從本年起設置騎兵機關槍隊 
（十七日） 
　　東京電頃接電報謂德國新宰相麥克斯公爵己辭職或謂麥之辭職爲被主張平和者强迫之結果（十七日） 
　　東京電得報告云美國各報之對德論調頗爲强硬聲言德國應當無條件降伏固不待言其主張應將德皇及其他有責任者處以體刑者亦復不少（十七日） 
[以上東京通信社電]  
　　東京電日美信託會社開設立總會告畢當選社長者爲菅原通敬氏而取締役則岩井重太郎氏及今四憲二氏當選 
（十七日） 
　　東京電東京朝日新聞之論說近來動輒流於矯激恐致有傷及國體爲浪人會於各處開大演說會提議滅毁該報因之大阪朝日新聞社長井山龍平氏及編輯長等决定退社 
（十七日） 
　　東京電漢冶萍鐵廠公司總理今日抵東京（十七日） 
　　東京電日本郵船會社兹定以海員獎勵會資金設立海員病院二處其地點擇定横濱神户經費約需七十萬元 
（十七日）以上共同通信社電 
戰電 
　　亞姆斯特丹電維塞報維也納訪員電稱土政府照會奥政府謂擬與協約國單獨媾和德奥請土政府靜待德國今與威爾遜總統接商之結果土政府尚不作覆（十四日） 
　　羅馬電意大利外交大臣森尼洛男爵致文駐巴黎亞米尼亞使署表明土國己請休戰（十四日） 
　　華盛頓電美政府接西班牙大使交來土國請和通牒請威爾遜總統從事恢復和平以此項要求照會各交戰國使派全權代表開始談判文内承認十月八日九日二十日威爾遜總統演詞中所提條件爲談判基礎並請即行休戰（十四日）華盛頓電威爾遜總統覆德之公文昨在參議院宣讀一致歡呼衆意此文不啻揭布專制政治必須廢除云參議院共和黨領袖洛巨君提出决議案嗣後關於休戰問題舍德國無條件屈服外不得再與通文（十六日） 
　　巴黎電據半官消息德國休戰之議圖使德軍得免完全敗北法國輿情非俟使敵人己不足爲害則不與接商 
（十四日） 
　　華盛頓電（被擱）美政府今日接德國正式覆文後威爾遜總統國務卿藍辛陸軍總長巴克海軍總長台尼爾斯即在白宫會議兩小時（十三日） 
　　倫敦電現悉協約國關於和議己互相交换意見對於德國和平運動不致有美滿之覆文（十四日） 
　　倫敦電輿情初恐威爾遜總統中敵破壞協約國政治一致之計迨見其覆德之文疑慮盡釋而尤歡迎其文中所述休戰須規定協約國軍事上之優勢及論及敵人在海陸所施不人遭舉動二節其援引在凡爾朗山所發之演說不啻明告德國須排除德皇與軍人黨也豫料該文將於柏林引起可令人注意之影響（十六日） 
　　巴斯爾電維也納電稱奥皇己准奥首相胡薩克辭職並命大羅加伯爵組織内閣（十五日） 
　　倫敦電據各方面消息觀奥匈大局更形危急蘇尼克來電甚至謂奥匈合邦制旦夕將解體奥匈兩京現有劇烈之主和示威運動奥皇己與反對德國之奥匈政治家籌謀一切匈京電稱鐵柴伯爵在該處演說承認奥匈或將分立 
（十四日） 
　　亞姆斯特丹電柏林電稱聨邦議會保守黨議員宣言謂體面和局與德國土地完全二端如不可保而遽行退兵必自貽伊戚云（十四日） 
　　倫敦電德國各報評論德政府覆威爾遜總統之公文之論調表示雙方交戰圑意見尚大相參差各報一致主張先議休戰後再撤兵各報豫料雙方會議歷時必久後此德國如不滿意則縱己撤兵德國亦不致無防可守云（十四日） 
里昻無線電法國報紙一致贊揚美政府答覆德國牒文之措辭巴黎討論報謂華盛頓政府之牒文使德國在内國所佈置之陣線爲之脫骱巴登大公國之美克斯親王有如興登堡陣線己爲聨軍所攻入德國之外交僞術陷於進退維谷之境其不能出險將與魯登杜夫將軍之參謀同（十六日） 
　　里昻無線電法國參議院通過動議决議凡被佔據地人民受敵軍非法蹂躪而己脫離覊絆者當予以損失賠償時則畢勛氏出席議場稱威爾遜總統在答覆柏林政府提議休戰之牒文中復予德國以一莊嚴之告誡畢氏末乃宣言曰吾人當與同盟國監護到底使公理大彰依照正誼所重建之世界不復遭怪物之蹂躪而致消滅云云（十六日） 
　　里昻無線電瑞士消息波黑米現有劇烈之擾動潑拉克尤甚己釀成革命風潮工人全體罷工全境己頒戒嚴令 
（十六日） 
　　華盛頓電某中立國得有消息謂使德政府承認威爾遜總統媾和條件而請休戰者乃興登堡上將非美克斯公爵云 
（十五日） 
　　蘇里克電星期日巴伐里亞社會黨在末尼克開會通過决議案促請聨邦議會舉員組織法庭審訊破壞和議之各員雖大員亦不得輕恕並要求施行地方自治制（十四日） 
　　亞姆斯特丹電普魯士波蘭人因德國己承認威爾遜總統十四條件特發表宣言書要求建設統一獨立之波蘭國且尚有通海之孔道（十四日） 
　　倫敦電據某方面消息德國之政治風潮現正在醖釀中左黨議員因美克斯公爵致郝漢洛希親王之一書懷忌頗甚現謀推倒之（十四日） 
　　華盛頓電柏林半官消息否認德皇擬遜位之說萊浦齊民報謂今日之大局任其責者厥唯德皇故德皇必須去位云（十五日） 
　　倫敦電今日倫敦接電徴實德國内狀不寗之說柏林人民漸知美國戰鬭力之偉大恐慌尤甚（十五日） 
　　倫敦電比國公報云今晨五時三十分比軍協同法軍在漢柴末運河與羅萊爾通末蘭大路間廣二十餘基洛邁當進攻大獲進步佔據漢特柴等十村正午法軍强襲佔據羅萊爾鎭更東之比軍前進十基洛邁當餘己抵蘭特勒特之郊救出平民甚衆我軍之進步自四基洛邁當至十基洛邁當不等現點查俘虜己有六千人比法軍各俘其半獲戰利品無算敵軍曾在羅萊爾等處縱火焚燒　（十四日） 
　　倫敦電今晚海格上將報稱今晨英軍在柯爾特萊鎭方面進攻佔據要村數所己抵未蘭之郊比法軍亦佔據要村多所俘虜之數逾八千人（十四日） 
　　巴黎電今日下午公報云夜間及今日侵晨法軍在陣線各地點得進步法軍在塞爾勒河南岸佔據勒米等三村法軍在格蘭泊勒西面進至愛恩河外佔據克里齊與台爾美二村俘虜八百餘人（十五日） 
　　倫敦電今晚美國公報云美軍在凡爾登北面重行進攻敵軍甚鞏固甚有益之陣地己進至肯塞爾與羅瑪業以外美軍掠堠隊己臨班特維勒叢林美軍攻擊線己穿過聖喬治與蘭台爾聖喬治美軍俘虜七百餘人（十四日） 
　　里昻無線電星期一日法比軍在佛蘭得所取之攻勢係由比王亞爾倍指揮各處均得有同樣之勝利全陣線更深進五啓羅邁當至六啓羅邁當比軍己行抵茹魯脫之附近更南之法軍己越過里溪脫伏特通魯勒之鐵道線英軍進抵柯爾脫萊之附近佔據末蘭未及兩日聨軍計俘敵一萬二千餘人獲砲一百尊聨軍前進之結果可擴張由北進而包圍列里之形勢星期二日晚英軍距列里僅四啓羅邁當聨軍在列里及杜愛之間己渡過高特爾之運河法軍在愛恩河及瓦斯河之間得有新進步尚塞勒河而陣蜿蜒二十啓羅邁當並在此方面俘虜八百人（十六日） 
　　巴黎電德人以妙法淹没蘭斯各礦且炸毁不能携走之有用機器該礦於兩年之内不能開工（十五日） 
要聞一 
[歐戰特約通信]  
　　德國之矛盾說攻勢的媾和 
　　自德國欲用武力以刦球民族而造成德國式平和之計劃完全失敗後乃由奥國爲之介出其手叚欲向列强取得一種所謂調解式之平和申言之即德人不能以武力取之者欲用此法以取之耳 
世界各國明白事理之份子當能明瞭德國矛盾主義之作用惟德人今方利用羣衆之愚昩故記者以爲報紙之責任應將德人之心理詳爲指陳於一般讀者回溯旣往之事實預測德人將來之誠信職是之故記者披露此篇題曰德國之矛盾詳論德國式平和及調解式平和之變化並證明德國之慾望絶不因軍事失敗而有所變更德國之决心無論戰事利鈍始終欲貫徹其主張德人雖經過四載之戰事然其不知踐言守約一如往昔大菲里特利克時代彼德人者唯知崇拜武力而己 
全球協約各國須以武力强迫德國接受和平服從公理謹守正誼方不虚此一戰和約之條欵須以武力擔保其實行而協約國之勝利方能確定讀者諸君或居德未久未能窺見德國民族所抱主義之眞相記者請先詳論僑居國外之德人殊於本問題有發明之點今試首述德國之商業手叚 
　　德國之商業手段德國在戰前爲世界第二商業國其位置在英國之次須知英國商業所以得佔優勢者實數世紀經營之力且英國所佔地理上之位置大爲優勝至於德國則實行其操切行爲未及十年躋於世界强國之列（一八六四年與丹麥戰一八六六年與奥國戰一八七零年與法國戰）自是而後德國之所謂和平不過另一形式之戰爭藉以預備將來更有生産力之戰爭耳德人所採取之結合主義其組織之完備計劃之深邃實堪媲美於其軍事之組織如實業之集中主義産額之科學的方法組織銀行之參與事業經營之劃一整齊便利運輸之擴張商業辦法凡此種種胥由國家主持之亦即所以爲國家也 
以上方法絶非其自身有可議之點也惟欲利用之恃己之結合體佔取他結合體之地位而侵犯其權利是誠可議矣職是之故世界其他各國乃不得不起而與之奮鬭且覺各國殊有聨合之必要故此次大戰實促成國際聨合而爲人道主義盡力也 
德國無論如何始終欲貫徹其目的初則求之於商業方面繼則試之於大戰爭中終則希圖媾和而紆曲以赴之德人種種經營如移民海外研究推廣商品遣派遊歷經紀人及代表組織出口公司利用廣告方法絶鮮尊嚴心請論之如後 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東京通信（心危）]  
　　日本對華政策之說明南方政府特使之意嚮 
　　退還庚子賠欵之傳說國慶日祝賀會之今昔觀 
　　日本内田外相發表外交政策其於對華方針云中國内訌不己貿易所受影響至巨蓋日本對華商業占全額首位日本船舶之航行於中國者其隻數噸數貨物價格均居第一日本商店之在華者僑民之居華者亦較各國爲多故南北紛爭未能統一則日本所受損失甚大今日本所切望者則中國之統一問題耳云云此項措辭頗爲圓轉其實行政策如何未着痕跡惟無論其政策爲積極爲消極其與北方政府之距離較遠是可斷言昨日章行嚴以廣東政府特使之資格來東正於此日本新内閣成立之際蓋原内閣爲在野之政黨無官僚之習氣於國民外交亦時時顧到閣員中如山本農相曾與唐少川等往還其於廣東政府情形必較寺内易於了解至於承認問題其與論界屢有所慫恿政府亦非漠不關心但旣宣言希望統一明與承認相矛盾故尚無所表示也 
章行嚴來日日人頗爲注目據章自言其目的使日本朝野之士知南方政府之眞相蓋護法乃南方政府唯一之主張北方政府於是不惟不稍歛其鋒而反加甚設參議院召新國會舉大總統等莫非違法行爲是根本上己打破調和之希望云云蓋表示南方政府之决不議和也而日人所觀測以徐東海就任爲和議之大障礙蓋徐氏急於就任則爲非法國會所選出之非法總統無疑更難得南方之承認而爲分裂之兆惟對於叚氏下野則一般尚抱樂觀耳 
庚子賠欵退還問題此問初無所聞其消息反由北京傳來蓋亦寺内内閣事也據東報云昨日北亦電謂日本賠欵五千餘萬元退還後作爲開辦實業之用改良輸至日本之原料品云云（按日本應派賠欵三千四百七十九萬三千一百兩年利四釐千九百零二年起三十九年問償肖本利合計每年應付二百六十六萬餘元其己付者千九百零二年起至千九百十六年十五年間共計三千三百九十餘萬自舊年起因參戰延期五年兹自延期年起算至千九百四十五年末餘五千四百二十四萬餘元）又據北京傳來外人消息云該欵退還附以四條件一爲中國於歐戰議和前審議提出條件時須請日人爲顧問二爲中日間所訂借欵之關係三四兩項内容不明者爲開發富源云云惟日日新聞則極言日本旣退還賠欵乃中日親善之機會須仿美國文化主義之政策以此五十萬之鉅欵或設立學校或遣派留學並極稱美國政策收效之大夫日本還我賠欵以輕我負擔吾人誠感謝不遑者也然條件如何亦殊有關於我國家之前途吾人不能不注意耳 
國慶日留東同學之祝賀會民國成立以來每年行之以民國四年爲最有聲色蓋國内因洪憲登極不敢舉行而海外則亡命志士正彚萃於此也共和恢復以後留學生總會猶舉行之今年留學生因外交事歸國留學生總會己消滅於無形此次代總會發起者乃爲留學生監督江翊雲故該會之精神與發起人之更易而俱變兹用前後比較法紀之（一）會場大手町衞生會列年皆同（二）時間以前均爲下午一時起以便學生來臨而今年爲上午十時至十二時（三）演說以前留學生之自由演說均慷慨激昂而此次即發起人亦未演說僅一人於空中起立發言未及數語即止（四）人數以前近千人場中幾無立錐之地此次人數亦相埒中多新來者以上情形於精神上大有今昔之感江氏來東後頗思整頓並聨絡學生感情故是日會場中更備茶點一千份據云每份值日金半元總計五百元於是到會者爭取果餌有一人攘數人之食者此亦可謂祝賀會之唯一餘興耳 
[副座問題十六日前之形勢]  
　　十六日延會之張本 
新國會之副總統選舉會雖定十六日續開然按諸形勢此會决無結果（按十六日因不足法數仍延會見昨報專電）現兩派暗鬭愈烈融洽之望似己斷絶梁氏一派主張非緩舉不可安福派與商可否改期梁亦堅不承認蓋决欲選舉會之無期延期但安福派對於副座速選又持之甚堅日來該派幹部仍積極分向各方疏通昨日下午議員夏仁虎蔣士杰王立廷等招集一部江蘇議員在江蘇會館開會聞亦爲此事有所接洽於是反對安福一派亦爲相當之活動據新民社消息（該社稍帶舊交系色彩）九號之選舉會不出席者百零九員其中實有九員因私事先期離京並非臨時缺席故論有心缺席之議員初僅百人而己乃自前日起又有王樹楠毓朗金紹城等三十餘員（九號曾經出席者）加入於缺席圑體相約爲十六號缺席之運動且當九日兩院開選舉會時己有一部議員赴津連日議員先後赴津者共有八十餘人之多（聞天津方面有議員及政界要人多名發起一和平促進會連日正在組織）安福部雖極力拉攏亦無如之何現總統選舉會雖仍發通知聲明十六日繼續選舉然觀察四周形勢此咗題殆有無期延期之傾向聞十六日如再不足法定人數届時將改爲談話會討論延期云 
日來京中報紙對副座選舉問題兩派爭持甚烈除安福機關外大抵多傾向緩舉一面兹爲選錄數報以供閱者參考京報云本月九日新國會選舉副座因交通系等主張緩舉人數不足以致延會前日梁士詒王揖唐等未謁東海之先曾由吳鏡潭吳逹銓兩君前往謁見東海對此但言金不便干預國會之職權並無速舉緩舉及應舉何人之表示梁王往謁東海之言亦然退出後兩方互商可否改期選舉而梁派緩舉之主張非常堅决謂應無期的延期無改定日期之必要副座問題安福派遂完全陷於死地無復一線生機又聞十二日晚間王揖唐曾召集同派議員命令其十六日無論人數足否本派必須出席於議會一以見本派之尚圑結二可以敷衍曹銀表明安福派確曾爲之出力可告無罪並由各俱樂部主幹議員間接通知届期如不出席則（任重致遠）之津貼費三百元停止發放旋有人往問王揖唐言議長能確有把握使同人一齊出席否王無以應各議員散後遂分股二十四分部（即各俱樂部）互通電話商議對付之法一方交通系適派人四出運動（多爲銀行中人員）帶領議員代表與梁士詒接洽梁遂允許歸入交通系後凡安福部對於議員所負義務一律照舊即各俱樂部亦依舊存在不必取消决定以後各議員乃於十三晚間一齊退出安福派十四之晨同赴天津者百餘名依梁計畫籌備和平促進會安福派中遂僅餘少數幾人其轟轟烈烈之氣概殆即從此霧散煙銷不留痕迹至和平促進會之進行步驟如何能否發生效果現尚未易判斷今日所可紀者惟安福交通之傾輒至此告一叚落而己公言報云（按公言報爲純粹安福機關又是日新民國報亦有同樣紀載）副總統選舉問題九日之選舉雖以人數不足一時頓挫但近兩日來經各方面疏通之結果又漸見佳况自徐總統間接表示主張速舉之後卽日前不出席之人物己有覺悟安福派議員近數日内又紛紛由京外趕回預備出席故十六日總統選舉會之法定人數不患其不足矣副總統之從速選舉一般穏健派莫不認爲必要自法律上言之總統滿任前三個月組織總統選舉會大副總統應同時選出旣爲國會議員即應遵守法律除非有事實上特别之故障如國會解散之類自以速選爲當然外間有以當日國會選河間之事相擬遂以緩舉有成例可援者殊不知項城逝世黄陂以副總統之資格執行大總統之職權當時國會尚未恢復自無法同時選舉與今日之情形固不可同日而語也副座在法律上應當速選己無疑義乃近日主張緩舉者竟抛開法律而論政治以堂堂國會議員選舉副總統本宜徑情直遂可否决諸良心竟徘徊躊踖加雜許多不相干之政治議論本己失當但姑就政治上而論副總統之速舉亦於大局有利無害主張緩舉者莫不以緩舉便於謀和惟一言和議卽須以中央威信國會尊嚴爲前提無論西南如何强梁亦不能以副總統爲交换條件在院外之人物若有倡言以副總統爲交换條件者議員爲保全國會尊重起見猶當起而反對今乃身爲議員自己先蔑視本身之地位無乃不可况和平兩字固然好聽而西南尚欲討伐徐公並無誠意和平局面恐因西南之頑梗不易實現故非但主戰宜速選總統即欲主和北方亦須先行圑結選舉曹使爲副座即北方圑結之關鍵故主和亦非速舉不可爲國家大局打算速舉副塵最有裨益萬不宜與西南暗送秋波以自陷於荆棘也又確聞昨日某議長晋謁徐公徐公極力主速選甚以不速選爲大局之髮又束三省張巡閱使昨亦派副官長英順君晋謁徐公表示張使希望速選之意見並由各方面疏通議員速行選舉以四周之形勢而論速選副座自應成爲事實矣民福報云（按民福報向帶安福色彩近日論調漸變）副座問題自十月九日停頓以來梁燕蓀派彰明較著主張緩選於是一般希望和平之人民皆額手相慶以爲和平之機或將因此更爲促進蓋一般民意贊成緩選者非爲對人問題實爲大局計耳梁燕蓀對於曹氏亦未嘗不歡迎也而速選派必欲强拉曹氏入此旋渦又不待其時機之成熟以致惹起他派之反動君子愛人以德似不應有此迫不及待之舉也日前王梁兩議長進謁東海各抒意見一主速選一主緩選東海老人唯唯否否并無表示而速選派之通信社乃大造謡言謂東海之意確己表示贊成速選察其口吻與東海平日之言行似不符合詢諸接近東海之人物有無此事據云東海對於緩選速選當然不能有所表示以法治之精神言之立法機關對於行政機關權限最爲分明王梁兩議長之進謁元首詢其對於選舉有無意見此種舉動己失大體蓋選舉爲立法機關無上之職權行政界之領袖固不應有所主張即立法機關尤當重視其職權亦不應與行政界之領袖有所磋商致失法治之精神也劉恩格氏亦主張速選之人物聞昨亦入府晋謁无首詢其政見元首亦無正確之表示而速選派之通信社乃又大造謡言謂元首對於劉氏亦復表示贊成速選更謂總統宣言和平之說己不可期吾不知通信社此種謡言從何處得來也劉恩格氏爲衆議院副議長亦立法機關首領之一似不應徴求元首之意見若立法機關遇一重大問題或不易解决之事皆請教於元首以取决之豈不認元首爲直接之上司將置立法機關之尊嚴於何地乎主張速選派者昨日散佈一種消息謂東三省巡閱使張作霖昨日派其副官長張某來京晋謁徐大總統力陳張使對於副統統主張速舉且表示曹仲珊實爲本届副總統候補人之最應推重者總統當答以予鑒於九號開會情形刻己派員疏通各方面意見并委其轉爲致意各方面深冀其即於十六日開會實行選舉云主張速選派傳播此頃消息殆有深意存乎其間不可不察也主張緩選派則傳播一種消息謂梁士詒態度極其强硬渠己認定緩選副座足以促進和平於國家人民均有裨益渠絶不能犧牲其個人之主張而服從他人之主張至於贊成其說之議員皆其良心上之主張亦出自自動渠絶不游說陖使現在雖有一部份人加以恫嚇渠决不爲所動云云緩選派散佈此項消息殆與速選派針鋒相對者也研究派討論派之議論亦偏重於緩選之一方該派亦散佈一種消息謂張季直先生曾於日昨發一私人電報與議員某君痛論目前解决大局除和平外並無他種辦法緩選副座並非對人問題實爲和平之嚆矢云云該派散佈此項消息亦足見其表示之一斑矣又有一派爲冷觀派對於緩選速選並無表示而專爲冷嘲熱諷之譏評者其言云吾人從此次之事而觀察之則知金錢之勢有時而窮意氣之爭最能債事十月七日江西會館之笑話與夫十月九日某老二之拍案呌囂皆與此事有極大之反響也云云此蓋東方曼倩之流而窺其意思亦偏重於緩選者也更從事實上觀察之緩選派固有種種之佈置而速選派之進行奔走仍未稍懈也速選派議員近日仍積極分頭向各方面疏通昨日下午江蘇議員中主張速選者如夏仁虎蔣士杰王立廷等在江蘇會館招集一部江蘇議員大開會議爲速選之運動到者僅十　人蓋叚書雲等均己紛紛赴津其餘亦託故不到也江西議員熊正琦繞孟任亦主張緩選之一派連日亦柬邀同鄉議員疏通意見咋在醒春居讌客到者不過三人祇得草草吃飯而散據緩選人云江西參議員許受衡拂衣走津係爲饒某所逼負氣而去又據緩選派人散佈之消息云連日兩院議員赴津者己有八十餘人之多連前次赴津之議員共有一百二十餘人云天津益世報云選舉副座己釀成極大之波瀾安福部近兩日來運出全分力量從事疏通至今晚（十四號）六時爲止其成效何若尚未能知但聞梁士詒一派人物其不出席之態度堅决如故並分頭派人拉攏性質相近之人物以增多不出席之人數而己安福部衆確己擬於十六日全體出席惟安福派在外揚言十六日安福派出席者有三百九十二人之多此等處實近於誇大蓋兩院聨合會之法定人數爲三百八十三人安福肖若有三百九十二人上次之副總統選舉會己不至因難産而停頓矣由此推知十六日之選舉十有八九不能盡如安福派之意思也此次交通系之不出席事前極爲秘密及臨期發生故障己出安福派意料之外出頭活動者旣爲周自齊則梁士詒之爲暗幕中之指導人似己不容諱飾但據熟悉紧近政黨問之情形者所談暗幕中之指導人不只梁氏即某巨公固亦爲間接之表同情者此次不出席之官僚如張元奇等皆與某巨公關係最深之人由此一點即可推測而得蓋某巨公心實願和只因主戰派之包圍在表面上亦遂不得不敷衍安福派惟老曹若當選副座主和之勢力减少主戰之勢力增加非所以調和北派對付西南之道因之對於舊交通系之同盟罷工自應在暗中表示無限之同情外間謂某巨公主張速舉云云皆安福派一種新聞政策蓋某巨公無干涉國會選舉之權力其種種宣言皆一派官話而己梁燕蓀一派旣不容於安福除積極主和外更與研究會等小政圑爲懇切之聨絡種種暗潮方興未艾安福派統一國會壟斷政權之自的恐不能長此平安無事也 
[徐馮方面之和平運動聲]  
據公府方面某要人言東海渴望和平固難諱言然陡然變更前内閣方針亦决不願出此今後倾向當靜觀時局之趨勢以定因勢利導之法故東海於在野政客前每表示致力和平并囑先爲疏通倘一旦疏通不成則武力主義亦所不惜日前南通張季直曾拍電逕逹東海私邸主張妥洽南北並先下令停戰聞東海接電後曾覆一電大致謂停戰明令俟正式内閣成立時即可商量頒布請我公與李蘇督力任疏解之責並盼早日來京面商一切張季直日前因即赴寗連日與李督接洽己决定出頭調和遂與李督聨銜拍來要電一道内中極言主和緩無可緩文約數百字仍請中央聨合在野要人提出議和辦法並速頒停戰明令以示主和誠意知東海能毅然採納否 
馮河間現在私邸料理經手事件如移交欵項改編衞隊諸事尚無眉目故一時擬不出京昨日起對於請見賓客亦分别接見但於時局尚無具體意見發表僅於口頭表明希望和平妥協而己聞任可澄昨自香港拍來電訊一件逕覆河間虞日通電中有奉讀鈞電表贊同勉盡職責（任前次南下實負有疏解南北之責故云）以副我公渴望和平之志願西林武鳴均有同情請堅心毅力速籌進行和平目的不難逹到云云 
[内閣問題之觀察]  
　　代内閣延長 
内閣問題選擇何人爲總理何人爲某部總長東海就任而後確時在接洽之中但此問題當分兩種說明一爲時局未解决前之過渡短期内閣一爲時局解决後之正式内閣過渡内閣隂一二急於求去之閣員須臨時補充外其餘暫可不動錢總理之改爲正式總理或延長代理名義事實上並無關係目下所謂内閣問題即補充閣員改組短期過渡内閣之謂至於長期正式内閣現在尚說不到此某某内閣等說亦不過依各方之所希望或偶與理海方面稍事接洽者之所傳述尚須依時局之變化各派首領之成敗而定今皆未能預斷即以短期内閣言之改組亦頗不易其重要原因則時局問題未有眉目以前財政軍事兩項無論何人皆不能確定相當之計畫蓋軍事不收束則財政無計畫可言以財政之大部分皆爲軍費耳（幾占四分之三）故屢次請田焕卿代理陸軍而田聲明總理財政陸軍三項决計不幹靳翼卿態度消極亦聲言不願擔任陸軍田中玉有意此席然各方不甚贊成田來京後亦即力辭不任（田現赴津）目前叚芝貴雖求去極急而因繼任無人不能不歸於停頓以現勢察觀之補充閣員即己難到極處故可判明錢氏代理之局必且延長如時局早有解决之望始可從容討論此内閣問題之眞相也據亞東通信社云内閣問題外間傳說紛紜其寳錢總理旣允代理其時間之久暫并不成爲問題現在各要人對此問題尚未提及據某方面消息東海决定囑錢延長代理時間以俟時局形勢稍有端倪再爲改組庶於將來時局解决途徑較寛而現在中央政局亦紛更較少蓋今日局面和戰兩無辦法而時局之解决與政治問題關係至巨東海於政治問題上自必留有廻旋餘地故外傳某某内閣等說尚屬一種擬議之談暫時决不實現也 
另一消息云錢代理總理就職後内閣人物暫無更動錢君原約擔任旬日惟現在國會方面方忙於副座政府方面尚未覓定替人原約代理旬日之期轉瞬將届不能不量爲展長聞東海己婉、 
商錢君擔任至覔定繼任揆席爲止錢君亦己承諾將於本日閣議席上向閣員婉商一同維持至覔定繼任揆席時方同引退昨日並託人往視陸軍段總長疾敦勸本日務必出席閣議至報載某氏長某部之說並無根據現在組閣人員尚未覔定當然說不到閣員也 
[京華短簡]  
　　東海就職後對於解决時局辦法尚未有具體表示惟於各省現狀則頗注意近日對於援閩救陜防湘三端己與合肥連商數次結果仍照舊日參陸處所定軍事計畫辦理 
英美兩使對於烟土案月前曾經提議兹聞美使方面因日前丁義華主張抗議曾致函美國政府美政府即電駐京美代使向政府交涉美使遂又重向政府交涉英使方面則因京滬兩地教士公會之請求日昨亦曾向政府交涉此事 
政府昨接閩坦紳商電告陳炯明軍隊己將延平附近四十五里王台地方占領省城危在旦夕請將駐省模範圑三營中抽撥一營歸薩督辦節制以備維持地方之用 
駐法陸軍武官尚未派定曾由參謀部呈請簡派聞政府磋議結果以唐在禮現在巴黎充任軍事委員圑長陸軍武官事務己由唐氏兼攝尚無速派之必要决定從緩辦理唯此事係由駐法胡使電請故外交部己電復知照 
　　全國水利局以國内水利不興原於治水無術而治水入手辦法實爲測騐特擬訂全國河川測騐辦法參酌中外成規悉心規定脫稿後即會商農商部會呈總統以便公布現己由農部審核咨復矣 
黑龍江實業廳長自去年任命孟昭常以來迄今尚未到任雖經農商總長屢次催促就職而孟君絶對不願日前己將開辦費一千元如數繳還農部矣 
近日兩行雖經發賣七年公債且傍止爲政府墊欵以冀維持票價然日内仍無起色查其原因實因市上銀元缺乏價格飛漲票價自然跌落從前銀元之價不過七錢左右現則高到七二以上是票價本可逹於五五以上而因是變爲五二或五一零也財部因令天津造幣廠趕鑄銀幣運京以平銀元價格間接維持票價崇文門監督更迭之事傳說己久昨聞己經决定以公府收支處長朱寳仁接充日内可望發表 
昨日（十四）爲全國中學校長開聨合會之期午間各校長齊集手帕胡同開會教育總次長均到會員約數十人公推韓震華爲主席總次長致祝詞畢韓君致答詞散會後即開茶話會討論應行改革事項 
[倪嗣冲辭職說之近狀]  
倪嗣冲辭職之說近日己漸見沉寂據安福派消息倪氏去志雖堅而東海倚畀甚殷業經去電挽留倪氏與東海關係本極密切旣經挽留不能不勉爲留任至昨日止此說確己不成事實 
但據另一方面則謂倪氏因自身利害關係求去之念迄未完全消滅蓋倪部下安武軍本分五路皆其心腹其後添招三路稱之曰安武新軍張勲失敗後以定武軍歸之軍力乃益雄厚共分爲十二路又有新安武新軍之稱近來張勲舊部聨絡安武新軍態度奇離有請中央赦張勲以督皖之謡倪氏雖有心腹而喧賓奪主衆寡勢殊迫不得己乃有辭職之舉往時喧傳倪有人閣之意亦未始無因且倪督皖有年旣貴且富戀棧之心己不甚切及時下台之思想每經一度困難而益濃厚故凡遇可以安然下台之機會即常有此表示固不自今日始也其所部勢力擬移轉於他人加以整飭或託合肥爲之布置至於某氏代倪之說則未必成爲事實 
[陜局危急之京報]  
　　管金聚亦傳態度不明 
陜省形勢吃緊晋豫鄂等督迭電商定派援聨防情形己屢詳前報聞各督派兵援陜以晉督最告奮勇現己决定編制兩旅出發特派員來京接洽餉械補充事宜元日（十三）又致電政府謂此次各省出兵援陜擬即以晉軍爲主力故决定非有兩旅以上兵力不足應戰刻正實力準備一俟齊全即當陸續出發所有餉械補充接濟一切事宜特派副官閻鴻舉晉京面商辦法云云至豫鄂兩省派隊援陜昨王趙兩督亦有電到京趙督元電略謂眞 
 
 
 

Page 7

 
 
文電奉悉蒙眷顧西陲慮其延蔓籌飭隣防分進截堵計畫咸宜曷勝感佩惟豫省兵單械乏轄境甚廣豫西北方而匪類漸滋時有逞動實有自顧不洽之勢瞻懷陜服尤深焦灼兹電飭南陽吳鎭守使迅選精騎與晉鄂聨軍聨絡進援並囑以武鳴關駐軍竭力扼防是否有當尚祈裁示王督來電則謂鄂省己派隊援陜並於施南方面增派軍隊因是省防軍力乃嫌單薄擬請設法續派勁旅來鄂增防又曹使曾有電允派補充兵二旅請即轉足早日開拔 
　　據重慶十日來電蔡濟民現由利川來重慶據其所談葉荃目下己佔領陜西磚坪附近王天縱己佔領興安至巫山惠州方面以田鐘穀黎天才之軍爲守備之主任又葉荃現令湖北靖國軍第三軍守備湖南方面昌炳麟氏現在辰州 
　　陜南洵陽平利白河嵐臯等縣失守之後中央即飛飭鄂軍赴援乃昨日某方面接到陜西萬急電報謂管金聚態度不明兵逼城下省城每日僅開放二小時形勢不可終日陜西本己在南軍包圍之中若管氏態度再不可靠則陳樹藩眞處絶地矣 
　　援閩奉軍旅長王永泉所部早己開駐蚌埠近與蘇督方面接洽清楚本定日内到浦乘輪南下乃頃因陜防危急有令王旅改道援陜之說當經與奉督電商聞奉督昨己有覆電到京謂王旅調陜一節己派孫副司令烈臣電商院部陳明一切 
[閩議會電爭閩礦抵債]  
福建省議會近致各省議會函云頃接北京參衆兩院閩議員電政府借日欵四百萬以福建鑛廣抵押等語當經本會電逹中央力請將原約議廢兹將來往原電抄閱務希一致協爭以保主權附電文四紙（電北京一）北京大總統參衆兩院國務院鈞鑒接兩院閩議員電政府借日欵四百萬以福建鑛産抵押等語閩省密邇强鄰鑛權關係至鉅此等借欵無異飲酖止渴閩人心所謂危誓不承認應請將原約議廢參衆兩院代表民意並請提議廢約以保鑛土閩省議會叩歌（電北京二）北京參衆兩院閩議員並轉福建同鄉會諸君鑒日欵事己函李督尚未得覆本日復電政府力爭並請參衆兩院提議廢约仍請諸公設法挽回以保鑛土閩省議會叩歌（北京來電）省議會教育商會農會轉各報館鑒政府向日借欵四百萬以福建礦産抵押届期不能還欵該礦歸中日合辦聞由閩督與日領接洽中央簽押事關全省主權除由國會質問並電李督外亟請力阻李督並協電中央以圖挽救參衆兩院閩議員同叩（電各省議會）省議會鑒政府借日欵四百萬以閩省鑛産抵抑本會己電請廢約乞協爭閩省議會魚 
[奉天收回紙幣之又一說]  
奉天金融界自令中交等行紙幣蓋有吉黑長春字樣者一律收回後論者略有非議兹據官廳方面所宣布之理由云近來中交兩行小洋劵由角至元上蓋有吉黑字及長春字樣者忽由官家傳令一律收回並由官家代辦一般腦經靈敏者未免有種種傳說其實此項小票早當收回不自今日始自本省發行大洋劵吸收小洋劵以便市面統一後在奉各銀行發行之紙幣焚燬己逹二三百萬然一般謀利之徒因收回小洋券之故復將小洋券之滿一元五元者收藏因此積久不能一致而中交行之吉黑字長春等字樣小洋票發現愈多是一面極力收回而一面反極力澎漲乃由當局質問兩行謂係由吉黑自然流行而來奉行不負責任奉行旣不負擔吸收是小洋券市面絶無絶跡之望而對内對外皆足發生窒碍當局乃向其總行提議限制旣係自然輸入應加標識以示限制由本月初起令警廳長及各縣長官凡民間持有吉黑字及長春字樣之中交票一律送由警所及縣署换付通用紙幣此項紙幣卽彚交財政廳在上面蓋一奉省不通用戳記然後交其總行换给通用之市幣即在省者爲便利起見亦得赴該行换取將此項紙幣全數收回後如興業銀行官銀號等小洋劵亦由該行主任設法吸收使市面小洋劵淨盡然後發行現銅元及銅元票兩項相輔而行其銅元票自十枚至三五枚百枚由平市官錢局發行可隨時兌换銅元但仍限制大宗輸出以免無可换付之小洋券再見於市面其銅元正在鑄造中約新曆年初即可實行至大洋券方面當局現正極力整頓使其價格漸次與現洋劃一俾市面民生得以輕舒此項辦法即利用平抑物價使各方調劑得宜也 
[湘省議發惠民票]  
湘省紙幣之流毒己如迭次通訊所云是收回紙幣問題爲刻下最要之舉前經張督提議擬以水口山礦作抵募集省内公債一千五百萬元至二千五百萬元專爲收回紙幣之用尋經地方官紳會議僉以當此兵燹之餘無論此鉅額之公債斷非此三十餘縣之商民（北軍佔領之地尚不過三十餘縣）所能擔任且水口山爲湘省人民公産以之抵押公債尤湘人所不願故决定將省内公债案打銷另仿新華儲蓄票辦法發行一種有獎還本惠民票定額爲一千萬元仍專供收回紙幣之用其抵押品則改爲湖南銀行全部産業其辦法則以八個月爲一期每期開籖一次兩年之後再抽籖分期還本業己由湖南銀行清理處處長杜占鰲擬訂辦法呈由張督發交地方士紳悉心討論呈覆核奪地方士紳接到此項交議案後即開會討論僉以原定章程多有未妥其票額應定爲一千五百萬元應加以五釐年息開籖可作爲兩期每期應縮短爲六個月其還本年限亦應缩短可定爲六個月一期作十四期一律還清至以湖南銀行全部産業爲惠民票之擔保似尚嫌其爲數太少不足以堅人民信用其還本之欵旣照屢次定案以水口山礦餘利歸還則不若改爲以湖南銀行全部産業及水口山礦餘利爲擔保品又關於發票開籖各事項應專設機關而由湘政府委任六人議會推舉六人爲董事共同掌管又以原定章程内於善後一層並未提及關於此事似不能不預爲議及查湘省市面專恃湖南銀行紙幣以資流通設一旦收回又無他種票幣替代則商民之不便實多旣不能任裕湘銀行多發紙幣以致票額越過基金而蹈湖南銀行之覆轍則惟有暫弛市票之禁令准殷實商户繳騐基金發行銀元票幣以資周轉昨己將以上各層聲叙理由呈覆核奪矣 
[湘聞紀要]  
　　省會選舉之代辦湘省議會此次改選早己着手進行惟其中有最困難之處即被南軍所佔領之四十餘縣未能舉辦是也關於此項問題曾經數次之討論現經選舉總監督核定决計照前此選舉新國會議員辦法由他縣代辦初選湘西各屬公民雖具呈反對亦概置不理現己將代辦各縣分别支配如下（一）長沙縣代辦第二區全區十縣郴縣永興宜章資興汝城桂東桂陽臨武嘉禾藍山（二）長沙縣代辦第五區全區十五縣芷江黔陽麻陽晃縣永順保靖龍山三丈靖縣會同通道緩寗鳳凰乾城永綏（三）常德縣代辦四縣沅陵瀘溪辰谿溆浦（四）衡縣代辦九縣零陵道縣東安酃縣江華永明新田寗遠常密（五寳慶縣代辦三縣新寗城步武岡 
瀏陽又有戰事說近日省城又起謡風謂瀏陽又有戰事且謂係馬濟所部之粤軍在該縣猛力攻繫頃己與北軍接火戰事甚烈云云惟就事理言之此說恐不甚確該縣即有戰事亦不過非正式之軍隊假借名義乘北軍之不備耳蓋馬氏方隨南軍各將領與北軍各長官發電主張和議斷不至在此停戰期中向北軍突施攻擊也 
公言報又停牌自今春以來湘城報館又逐漸增至四家然其間屢起風波多遭政府摧折加以每日所發行之報纸須先將底稿交警察廳檢閱以故各報紙己了無生氣乃不謂曾經政府勒令停牌之公言報昨忽又由官廳勒令停止發行並聞尚須將編輯經理人等帶案訊究初時人咸不知其何故現經探悉因某項紀載觸某要人怒致有此事也 
湘東舉行清鄉張督以湘朿各縣匪盜充斥民不安居自非實行清鄉不足以清匪患爰委任前第十七師師長陳復初爲湘東清鄉總司令飭即督率部隊即日前往湘東各屬認眞清查頃聞陳氏己將司令部組織成立擬於三數日内即行率隊首塗 
[西南最近之政局（悲觀）]  
粤省爲軍政府所在地自浙軍加入肇和軍艦南來時局上頓形發展惟各派意見之爭亦日益劇烈此則憂時者不敢遽抱樂觀者也蓋自軍府任免省長之事發生實爲内爭之一大伏脈軍府之發此命令己歷十餘日省長旣不奉令且己對省會宣言留任而國會議員之連環質問軍府軍府皆置之不答於是爲軍府畫策者乃又提出緩選總統而委托軍政府攝行大總統職務其實此一議案實爲解决省長問題而發而又苦於議員難足法定人數欲爲正式開會勢難成功因變通而爲聨合談話會因開談話會而至有議員大演武之事然一面演武一面仍付表决一面付表决一面又聲明不負責任（郭人漳唐寳鍔）等其實此種種形狀皆因省長問題而生觀於鬭毆之人反對第三次宣言草案之人攻繫談話會法外行動之人皆曾致函反對任免省長之人則此内幕可知矣今粤事相爭之至此當局旣堅持强硬而不稍疏通廣東主義之聲又喧然盈耳而某系之武力派亦藐視粤東人有謂袁帶之反動獨立不轉瞬即烟消跡滅某某亦何能爲故任議會中人之如何激噪而當局自有宗旨視之藐然於是一波未平一波又起省長問題旣糾葛未解而撤消粤軍陳司令潮梅督辦之職權問題又起陳炯明旣因攻閩而進入漳州然其後路糧台財賦皆恃有潮州也乃又撤消其督辦職權一切財政機關皆另行派人此馬育航之電所爲表示愤悶不平而軍警同袍社亦有藉口省議會談話會公推曾國琮李國鈞等六人先到軍政府續到督軍署要求其暫緩執行未知將來如何結果也至於省會對於省長問題仍未有切實辦法九號午後一時省議會開談話會議員到四十餘人對於省長問題提出五說第一說爲維持原案說即主張照原案仍以胡漢民爲省長第二說爲選舉說主張選舉有功於護法或討龍者爲省長第三說推薦說主張用表决式推薦有省長資格舉於軍政府而任命之第四說爲代理說主張由翟汪代理第五說爲留任說主將李耀漢留任討論結果俟法定人數足額時然後提出大會表决但當此未經議决時紛歧迭出如廣州地方檢察廳長省長發委任令委黎慶恩而督軍用電文留陸國垣黎陸兩人同時布告視事現黎則云奉省長委任陸則云奉督軍留任各執一詞仍未解决此一事也財政廳長楊永泰爲軍府改組案最有力之人此番免省長職外間又傳爲楊亦有助力而楊因山舖票公司納賄案省會與之爲難近聞省長在肇有電回省免楊財政廳職而令曾産暫代（現聞有人阻止尚未發表）此令果行楊必不奉命督軍方面必爲阻撓果如此則軍府免省長職而省長不奉命省長調檢察廳長而廳長不奉命免財政廳長而廳長又不奉命此等景象殊與護法之用意不符務望各當局力自消弭意見不蹈北方内部分裂之覆轍則西南之幸也 
[廣東之國慶與肇和]  
今日爲國慶七週紀念大典先於九日午後由各機關圑體從事佈置預懸生花綠葉等物趕爲點綴以便依期慶祝政界并定是日致祭忠烈祠諸先烈由番禺縣知事林正煊將該祭文飭員繕正呈繳各大吏簽名蓋印以昭隆重聞預備往黄花岡致祭諸先烈者頗不乏人某女校且擬全體列隊前往國會議員則定於是日午前十時在省議會舉行慶祝九日學生聨合會在高師游藝會游戲種類新奇至饒興趣來賓參觀者盈萬莫不嘖嘖稱道蓋該會純然爲學生組織以修學餘暇辦此大規模亦難能矣且是日李六更君持木鐸到場敲擊恰成雙絶并有南洋兄弟烟草公司公派恭祝國慶之白手纒預備次日赴會之用今日慶祝會有學生會操各種音樂更爲可觀 
　　此次國慶紀念因有肇和艦南歸故格外有興兹再紀該艦到粤後情形如下十月八日夕十時計海珠海軍部大宴肇和軍艦諸長官由吳景濂伍朝樞相繼演說畢林艦長起述此次南來護法實仗全艦員兵同心同德乃能逹此目的非某所能爲力今幸與諸公相見羊城敢不人一己十以補遲來之憾云云聞林艦長久欲來粤惟在北京政府範圍之内不敢稍見詞色而其艦中員兵亦各心心相印此次載李厚基回閩實一好機會故該艦回厦時而作來粤之計當初出五處外到馬祖澳洋面林艦長即召集全艦員兵略示己意而全艦員兵異口同聲願挿血爲誓其意甚爲堅决兹將要電錄下林艦長江電云廣東海珠海軍辦事處林總長鈞鑒全密猥以菲著辱承肅重祗以戰務所關諸難如願殊覺感慚交集惟永謨素志以義爲歸雖分手竟年至今耿耿兹於江日謹率肇和軍艦由閩啓椗間關駛抵汕尾即望派員前來指導一切并乞艦電覆永謨旣全體員兵叩江莫督軍賀電云廣州軍政府海軍部肇和軍艦林艦長鑒海軍部陽電悉我國海線線長决勝制敵海軍是賴林艦長率艦南來一致護法壯西南之聲勢發海甸之光華從此殄滅逆氛恢張法治新戎樞沗莞桴鼓同仇除先派代表歡迎外特電奉賀榮新叩庚印 
　　海軍艦隊抵粤以來各艦長頗有更動頃據最近調查各艦長姓名如下海圻湯廷光海琛程耀垣均粤籍肇和林永謨飛鷹李國堂永豐魏子浩永翔張修初同安饒子和福安周望溪豫章潘華亭舞鳳鄔寳祥均閩籍楚豫鄭祖怡蘇籍 
[蕪湖快信]  
安武軍前敵總指揮馬聨甲刻由吉安改駐萬安其軍隊己有一部分由贛州移駐樟樹 
龍濟光之新振武軍因米糧缺乏由陸軍部給照來蕪採辦軍米五萬包分運厦門瓊州等處以資接濟 
黄省長前派顧問馬廷賡來蕪辦理蕪湖租界華洋分界事馬到蕪後偕測繪生從丈量入手租界南至陶家溝西至江沿北至弋磯山均己確定惟東至普桐塔山脚尚未議妥 
蕪湖商會准各帮商董請求取締某省新鑄輕質當二十文雙銅鈔以維市面前日公議該鈔作七五折通用並由官廳出示通知嚴查私運進口 
　　安慶道尹徐鼎康警務處長劉道章均於前日由省過蕪赴蚌埠蕪湖赭山廣濟寺西首之滴翠軒昔爲山谷老人讀書處清季袁公爽秋任徽寗道時重加修葺遂成蕪邑唯一之古蹟今忽於雙十節日晨不戒於火頓成一片焦土刻聞士紳己集議重建以復舊觀 
　　蕪湖南沿潘怡豐碾米公司於十三日晚九時失愼倉房稻米盡焚損失甚鉅聞在某行保有火險當火滅時臨街方牆忽然崩倒壓傷消防隊及救火夫共十二人己送醫院未悉有無性命之慮蕪湖裕中第一紗廠建築工程係由工海祥興洋行承包約在陽曆年終告竣其機器亦由該行向英國道白生廠訂造現己陸續運華刻正雇輪轉運來蕪 
[杭州快信]  
　　援閩浙軍昨有大批病兵約有二百餘人派員運送回杭入陸軍醫院醫治 
西湖劉果敏祠自改建秋社後祠裔劉本鐸迭向内務部交涉查係私産咨令發還現劉己將秋俠木主擇祠内凈屋移置收回管有權業奉照准一面轉呈内務部核復飭遵至秋社遷移地點候本届省議會公决施行 
　　中央專門學校以上會議期促省長昨函教育廳分行與議各校長尅期北上 
財政部諫日通電官産清理處以部欵奇絀將征存官産繳價限本月内掃數解部 
　　新塍儲蓄會係由江韻士等發起未經官廳備案奉令解散後各存户索欵無着纒訟不休軍民兩長己分令嘉湖鎭使及嘉興知事妥籌解决辦法 
吏治研究所第四期學課昨由省長評定揭曉甲等知事劉澤霈等十三名乙等知事凌璧等五十四名丙等知事顔本廉等十名甲等縣佐鍾焕光等二名乙等縣佐王嗣昌等七名丙等縣佐馮竟成等名四 
司法機關學習生奉部令取消後一律改爲學習書記官高等廳以是項俸金查照官等官俸條例每年須溢出一千餘金昨己呈部請示 
浙江緝私統領趙廷玉己奉中央鹽署撤换遣缺委長江下游總稽查米占元接替聞袁運使昨己電促趕速來浙蒞新 
地方通信 
[蘇州]  
　　催解六年分忙漕附稅吳縣公署接奉財政廳訓令案照各縣忙漕項下附徴省地等稅有關指撥要需萬難延緩兹查六年分前項附稅各屬解到寥寥所欠甚鉅值此需用孔急亟盼大批躉解藉資接濟合行訓令該縣遵照即速查明六年分忙漕兩項附徴省稅實在收起若干悉數清出解交江蘇銀行取具庫收送核以憑撥用仍將數目先行開報勿再任延致干委催云 
　　保牛會批准立案吳縣各市鄉董事禀請設立保牛會經吳知事批云呈及簡章均悉該董等因近年屠禁漸弛牛價日昂竊牛之風日盛農民苦累農業攸關議設保牛會以救濟之洵爲目今急務所擬簡章亦尚妥協應准立案並准在於地方附稅項下年撥經費銀一千元仰即知照並候抄章分别咨行蘇州警廳及鄰縣各警察分所一體查照此令 
　　執行遲緩釀成搶奪祥符寺巷張鳳儀紗緞莊主於前清時去世遺産三十餘萬其子張雲祥與張雲泉分家涉訟直至上年始由大理院判决確定斷令以財産十分之四歸張雲泉承受飭令吳縣知事依判執行乃一載有餘張雲祥僅繳一萬餘元其餘抗不遵繳張雲泉遂約同該處一帶轎夫流氓二三十人於重陽日至祥符寺巷紗缎莊向雲祥索取雲祥置之不理雲泉即令衆人硬入内室攫取財物及絲緞等項扛招赴閭邱坊巷洪盛當舖當質洋一千六百元當時被搶財物頗鉅半爲一班流氓乘間攫去故所當僅止此數崗警見此情形問明原委回區報告後始派警前來當場拘獲轎夫二人流氓二人帶區經北區關署長提訊供詞後即行解廳轉送吳縣公署訊究張雲祥亦即查開失單赴縣呈訴矣 
[無錫]  
　　乾繭漸見疏通錫邑絲繭之盛獨冠全省向例乾繭市面於各商收秤後旬日之間必有活動今年殊形沉寂致各繭商難以脫售直至近數日市上始有大批交易振藝廠購一千五百擔價目一百零二兩至一百十一二兩上海永泰永盛錦記三廠購春乾繭八百擔及陳春繭二百餘擔價自一百零四兩至一百十五兩鴻盛廠購南路繭二百餘擔價一百兩源康廠二百餘擔乾甡廠三百餘擔宏昶新廠六百餘擔裕和廠三百餘擔鼎裕廠四百擔協康源二百擔其價均與永泰廠相仿周新鎭之裕昌南門外之久餘購夏繭若干擔價計七十三四兩計新春乾繭與夏乾繭陳春乾繭等共銷去六千擔左右各繭商因市面轉機故有待價之意然據廠家言現市絲經雖略有起色實則仍無若何之大活動但照此價格出售各繭商尚須損失每擔三十兩至四十兩云 
[南通]  
　　商市類誌通地火柴市上銷售者有紅頭黑頭二種向仰給於滬上近日有紳商數人籌集鉅資組織一通燧火柴公司聞己擇定天生港爲建廠之所聘定楊君德清爲總工程師不日興辦云向銷之洋碱線襪大半以舶來品居多現地方監以囚人甚衆特聘工師教授各監犯製造肥皂一項有留日學生陳抗凡在城南製造電氣大川等牌銷路頗能推廣通境向製竹器如桌椅樹櫈形式稍舊現貧民工廠在滬上延聘工師至通教授以祈改良合時云 
[揚州]  
　　審理錢莊債務商人何壽廷欠寳源錢莊欵項曾以合泰和鹽池作抵現寳源莊因鹽池未能收領委代表李鏡清復在縣署訴追欠欵趙知事委徐承審傳齊兩造審理何壽廷供稱所欠之欵業經巴藎臣調楚以鹽池作抵立有合同爲證請按約履行退還抵押之契紙李鏡清則要求追還欠欵審官以雙方旣訂約在先判令依約履行不服聽其上訴 
[濟南]  
　　南驛匪警紀聞津浦路南驛上爲泰安屬名鎭之一近年以來商業發逹久爲土匪所垂涎致有十一日之禍該站並無軍隊僅駐有護路隊二十餘名被匪逼困將槍彈全行交出匪遂縱掠大小商號無一幸免迨駐泰安之陸軍第七旅第三營省垣之補充二旅四圑三營及十七圑一營兗州陸軍第十八圑一營先後馳至匪始分竄聞該站損失甚鉅張護督委派軍署副官徐士杰於昨（十四）早搭八點通車北上赴京分謁徐總統錢代理總理報津浦南驛站情形一面因萬德車站亦己迭電謂土匪窺伺特派駐東關陸軍四十七旅第九十四圑第三營營長劉全法統率全部開赴萬德鎭駐防該營於十四晚八點專車前往津浦路局方面以此次匪等破壞路線希圖截掠火車幸事前查見未中匪計而該路防務不得不益嚴除由軍署加派軍隊沿站分叚駐守保護外該路警備隊申統領特令各沿站加派警兵畫夜沿路梭巡並由各站檢派便衣偵探分赴沿路各村鎭探訪匪人形跡以便防範 
　　稅欵收用京鈔財政部通咨到東略謂中交兩行鈔票經國會迭次討論籌措維持之法仍無何等效果盡使鈔票聚於一隅商民受害不鮮俟後各該省各項稅關均須收用北京兩行鈔票藉以增高該票價值庶可維持現時之金融云省署己飭財政廳轉飭各徴收機關遵照辦理 
[杭州]  
　　外海警廳派艦出巡外海水上警察廳廳長來偉良特派第一游巡隊超武兵艦巡查所轄附近洋面第二游巡隊新寳順兵艦巡查東西柱孝順洋等處第三遊巡隊永福兵艦巡查沙洋山大奥山靑靜山靑龍港等處第四游巡隊定安兵艦巡查新道頭螞蝗桃花洋等處第五游巡隊永靖兵艦巡查穿鼻嶼象山口獅子口等處第六游巡隊永定兵艦巡查舟山島大嵩港北峰山等處遇有匪警即行會同勦拿並咨請江蘇水警廳派艦在江浙交界洋面馬蹟山等處會同巡查嚴密協緝業己呈報省長矣 
　　省垣金融之鬆動省垣現洋日來來多去少各錢莊所存現底頗爲充足市面旣能舒轉故掉期亦己減輕湖墅米業行將起色現洋略有用度惟數目尚不多且米業前以錢莊缺乏現洋恐臨時不及應用故己自有預備不過於用度最旺時尚須向錢業挪用云 
[江西]  
　　推廣廣女子教育教育廳日昨訓令各縣知事云案查本省勸學所長會議議覆本廳發交部頒節錄全國教育聨合會議决推廣女子教育乙條辦法宜如何切實遵行一案據稱大會討論僉以國民學校兼收女生適合各地方情形似無另設女子國民學校之必要惟現在畢業於國民學校女生逐漸增多應於每縣先行籌設女子高等小學校一所以廣造就至女子中學則籌費旣難且尚無合格學生應俟各縣女子高小學校辦有成效再籌增設等語查本省女子教育尚屬幼穉國民學校旣能兼收男女生徒自應先辦女子高等小學校以使升學該會議所陳意見尚屬切要除分行外合就令仰該縣督同該勸學所體察地方情形妥爲籌設呈候核奪 
雜評一 
[安福與和平之間（默）]  
　　由和戰兩派之爭而成副座速選之爭因副座速選緩選之爭而成安福派與舊交系之分裂因安福與交系之分裂而遂有安福俱樂部與和平促進會之對峙蓋兩派之爭至今日而始逹於明白交戰之點也 
夫彼兩派之各走於極端者事勢至此惟有各盡其力以赴各人期望之目的所爲難者主張統一北派之徐東海左安福右和平二者之間終不能無所表示則將孰袒之歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江寛案第四次開審記（續）]  
　　盤詰江寛第二司機人 
昨報載楚材兵艦撞沈江寛商輪案第四次開審情形其第二訪函中註明（尚有證人江寛船二鬼之證言明日續錄）兹特補紀於下招商局所延哈華托律師代表麥克樂詢據江寛船二司機人答稱芬蘭籍十六歳到招商局今年四十七歳名愛斯開林（譯音）麥問爾於楚材碰撞江寛一事想必清楚答極清楚惟極不願爲證人今旣奉垂詢自應陳述當碰撞之時我在艙面上中問約一分鐘遂碰未碰之前我在房内因聽見有非比尋常之回聲及船主電話聲知必有異故即走上艙面先在房内聽見二回聲又聽見别船一回聲後在艙面又聽見三回聲後看見楚材離開我船六尺之譜先看見桅桿燈紅綠燈後親見楚材碰我船之右邊我因恐懼走往在邊後又往右邊看見外面撞傷約有六尺内面撞開四五尺我急即報告船主曰船要沉了船主曾放救命氣笛楚材並不來救祗聽搭客喊救後江寛船旋轉江寛沉時楚材拔錨抛下去祗二三分鐘遂取起轉駛江寛在左邊初被碰時船主命停輪後再打倒車惟倒退多少實不曉得等語繼由穆安素律師起立向愛斯開林問曰爾是否聽見二回聲然後上艙答是問後來聽見三聲後約幾何時相碰答自從聽見二回聲一回聲後即相碰問船主吃晚飯否答不曉得問適纔爾說楚材下錨是否看見的答聽見練條聲響問爾曉得楚材是小兵輪否答曉得問楚材艦多少長答約一百英尺問爾說一百尺係差的答相去無幾問相碰力大否答碰力很大問相碰力大　否將錨碰下去答可以碰下問爾說楚材錨抛下又起確否答是起的問楚材錨練多長答一條一百二十番倫一條九十多番倫問爾說楚材二錨抛入江心如何又聽見起來答聽見練響理想必是起錨問爾有航海三十年之經騐照此情形應否駛岸抑隨流水答以我意應冒險救人問爾船要沉那時要救人否答那時慌亂之間救人爲主問爾曉得楚材船上有江寛搭客一百二十人否答除搭富外不曉得楚材船上有多少人員問爾曉得楚材放舢板救人否答我知楚材有二舢板在左二舢板在右另有一船在後備油漆之用問爾曉得楚材二舢板碰碎否答聽見的所以江寛船右邊被碰問楚材行駛速否答一直開快車問江寛被撞爾被流水衝去江寛何時沉的答旋轉船頭先没問旣碰之後楚材何不駛往右岸必欲轉入江寛左邊似不近情答當時如是爾所問者係爾之理想我係目覩問爾說楚材有二條舢板一條汽船何致不救答一條己有三十兵士乘之一條因機損壞故難行駛云云 
　　補遺昨報載理事官送逹楚材艦長等通知書其十三條爲（當相碰前本船所揭之信號）昨爲訪員漏寫今特補入所有昨報所列之十三條應改爲十四條以下各條照此遞降 
[全國教育會聨合會第七日開會記]  
全國教育會聨合會昨日下午一時半開會山東省教育會代表許德一君報告山東教育狀况略謂本省教育於此一年中因受軍事及政治之影響進步二字實不敢言今將各方面狀况略爲報告本省原有女子蠶業學校及女子蠶業講習所今因鑒於本省蠶業有力求進步之必要特設男子蠶業講習所各種實業學校添設蠶科醫學講習所改爲醫學專門學校並設立醫院因限於經費不過粗具規模耳法政專門學校因前届畢業生未能應各界之需要現己收縮範圍經費減少萬餘元學生數亦減十之四五商業專門學校添設商業教員講習所及補習科畢業學生頗受社會歡迎將來極有希望其餘農工專門學校均照舊進行此專門及實業學校之大概情形也中學校有省立者十處私立者二處縣立者六處各縣小學校因遭兵匪之禍而停辦者甚多大約比前減去十之四五確數無從調查至職業教育正積極進行近成立礦務講習所一處工業染織傳習所一處學識工藝雙方並重社會教育僅省城略有根底比較各種狀况進少退多惟體育有蒸蒸日上之希望本省教育會成立武術講習所提倡中華新武術現己推行全省各學校此種武術爲現任濟南鎭守使馬子貞君經二十餘年研究所得中外體育家亦公認爲一種有價值之武術云云二時半繼續討論各處提議案計成立付審查者六件備參考者一件嗣乙組審查會報告二件均表决成立一件省三讀四時半散會其成立及審查報告各案錄右並聞是日上午九時由阮君介藩引導各代表參觀德國小學校云 
[成立各案]  
（一）注重體育應加課外體操運動野操案（議决併入十一日通過之推廣體育計畫案審查） 
（二）注重手工趨於實用案（議决併入十一日通過之職業教育擬請獎勵製造案審查） 
（三）擬提倡職業教育意見書（議决併入關於各種職業教育案審查） 
（四）編輯國民學校教科書應採用通俗文字案 
（五）組織外國教育參觀圑案 
（六）不良小說應設法勸阻出版并勸報館勿予登載廣告案 
[審查報告]  
（一）請續設各省區教育廳案（呈教育部）本案省三讀 
（二）請各省區教育會提倡靑年圑案 
[東亞第四次運動會定期舉行]  
東亞第四次運動會己準期明年五月舉行昨經本埠靑年會體育部主任郝伯陽君通函各體育家云敬啓者東亞第四次連動會己得小吕宋來電定於西曆一千九百十九年五月十二十七兩日在該處舉行近觀吾國精武之人士毫無動靜若欲赴會爭勝應早預備練習否則臨時無所措手致蹈去歳第三次運動之失敗覆轍可恥甚矣願愛國健兒聞聲急起振刷精神努力預備以期復勝揚吾國之榮譽是幸 
[香港錫市與日本銅市]  
　　香港美領事報告香港錫市謂香港錫業自本年一月至五月甚爲活動以香港錫價論今年可謂極高想現有之價格在年内未必有重大變更也一月初香港存錫約有一千五百噸左右今年六個月内雲南錫之運入香港者其總額約爲六千噸左右歐美運去約有六千五百噸以美國爲最多至於由香港運往中國口岸及日本者約有八百五十噸年初每擔錫價爲銀洋一百零三元迨至五月中旬漲至一百八十二元在六月下旬香港錫價爲一百三十四元六月間香港存貨其省故無甚交易兹將三年中上半載在美領署報運出口之錫數與價格列表如下 
　　年份磅數價洋 
　　一九一六　　五二八二八二八　一一二二二四二 
　　一九一七　　九一一二九三一　三○三五九八六 
　　一九一八　　一四九八一九○七九六二八二二八 
日本銅市岑寂多時上月凈銅市價每百斤爲日洋七十四元至七十五元本月市價忽漲現爲日洋八十八元論者謂係美政府將提高銅價所致兹聞銅價忽漲實因中政府己向日商定購凈銅二千噸限十月與十二月繳貨以備鑄造銅元云 
[美倫費安洋行之銀市報告]  
本埠美倫費安洋行於十六日發表一星期銀市報告略謂英美滙兌率迄無變遷共最高銀價倫敦爲四十九辦士半紐約爲金洋一元又千分之十五本埠滙兌市面仍頗活動雖在星期六日以前倫敦電滙爲五先令二辦士半但以後軍　購金者頗多星期一日致有五先令之行市華人之經營金業者於倫敦電滙一層今己處於購入逾量之地位大半係定購十二月交貨者故結算時於本埠市面當有穏健之影響最近兩日間本埠滙兌率長二辦士目下短期行市又覺穏健惟遠期則頗弱也本埠存銀仍爲二千七百萬兩左右銀元爲一千四百八十萬元較上星期少七十五萬元 
[美國續募自由公債之成績]  
　　英文滬報云美國第四次自由公債今夜截止募集預料中國各埠當可得美金一百八十萬元與第三次所得之數爲三與一之比較總額幾何今晚不及佈告昨日（十六日）成績上海一處爲美金十九萬五千三百五十元連前共爲一百十四萬九千一百五十元合外埠計之都爲一百六十萬二千四百元 
[花旗輪船載貨來滬]  
英文滬報云花旗郵船公司愛瓜多號今晚（十七日）十時可望抵滬載有貨品二百噸值金洋一百萬元 
[偵查粤軍政府抵押公債票]  
松滬護軍使署接陸軍部來電云據駐滬探員密報謂粤省僞軍政府發行之公債票派史趙二諮議携帶債票三百萬到滬與某日商抵押以四折半繳欵聞己得日政府之允可等情查此項抵押關係非法除咨由外交部轉令各交涉員向外交圑聲明否認外特電希卽迅派得力幹探密查有無其事仍希具報云云盧使接電後己飭稽查處偵查矣 
[閘北命案續誌]  
閘北新民路太平里推小車之唐四十子用刀將妻王氏戮斃由屍母王張氏將唐母夏氏拘送警區管押一面報請地方廳相騐等情己紀昨報兹經該廳沈檢察官沈檢騐員等蒞場騐明己死王氏小腹受有刀傷一處深三寸委係致命而死塡明屍格判交屍母棺殮昨午四區警署將唐夏氏解送到廳請訊屍母王張氏亦以伊女死於非命到廳禀請飭提伊婿到案訊辦檢廳長諭候飭警嚴緝唐四十子到案訊核 
[强盜砍斃鄉巡三誌]  
淞滬警察廳長徐輔洲昨接上海地方檢察廳長函云案於本月八日據尸子吳錦文偕地保蔡上坤來廳訴稱竊民務農爲業兼修蔴袋度日於隂曆八月三十日至杜家行爲人修袋出門祇有老母馮氏在家民至本月初三日晚工畢回家唤門不應隨手推開入内疑母誤未上閂當在黑暗之中脚上踼覺有笨重之物即明火觀看殊駭民母己被匪人殺斃民家因無隣居即出唤地保復進門查看所儲棉花五包己失兩包並水烟筒一支顯係匪徒竊物恐被認識因而謀殺除報區看明外爲此帶同地保投案請求派員蒞騐緝兇究辦等情前來據此即經本廳檢察官縣飭檢騐吏等前往如法相騐得己死吳馮氏生年五十歳量身三尺四寸膀寛一尺仰面黄色兩眼胞開上下唇吻有血污在左手臂有鐵器傷一處量横長九分寛三分紫紅色微腫兩手散肚腹平餘無故委係生前因傷身死塡單附卷並飭法警嚴密偵緝各在案兹查該匪竟於夤夜之時施行竊盜甚至刃殺事主逃逸無踪實屬膽大妄爲目無法紀相應函請貴廳查照希即通飭各屬一體認眞協緝務獲送送廳以憑法辦而保治安等因徐廳長准即通令各署所隊轉飭屬一體查緝矣 
[上海與美國之棉市消息]  
　　本埠茂新洋行於十七日發表一星期棉市報告略謂就價格變遷而言在己往一星期中棉市無大漲落頗爲穏健滙兌率跌落想華棉輸往日本者當必更多云又據十五日華盛頓無線電云美國統計局宣稱美國於九月内銷用棉花四十九萬零七百七十九大包又皮花九萬六千五百十二包 
[大批木料行將來滬]  
　　滬南各木行前因由閩運貨來滬各船户因水脚加增相率停裝迄己二月無貨到滬是以迭在木商公所開會討論酌定貨本每萬兩准照水脚四千二百兩七折扣算决定後即經公所電致閩省以貨被延誤應速運申以應市面等情現接閩行來電略謂水脚加費一層閩地各行雖經屢次開會咸以閩行皆係採辦性質一切全權悉在上海所定水脚之數雖有半數贊成不能全體一致所有各船户刻己勸令裝貨即口開駛俟到滬後再行解决大約數日内即有大帮木料運送來滬云 
[演說美國最近情形]  
四川路靑年會於十六日晚特請該會新近由美回國之幹事李啓藩君演說美國最近情形略謂此次余由美回國最惹諸君動目者乃余之魁梧體態耳要知吾體之肥重實得美人優待所致然而余之能得美人優待者爲諸君所賜蓋吾人對於前次之紅十字會及現在之自由公債無不熱心力助因得被邦人士之重視也再觀美人對於此次出兵事雖出怱遽未得從事操練而軍營之準備兵士之雄壯俱出德奥人之預料且美人近來之備戰亦不下德人耳如鄙人曾參觀瓦海瓦省城之軍營規模宏在須經數年之工程詎知三月前乃一荆榛地耳不但工程之神速即國民愛國之熱忱亦非筆墨所能繪如幼年者以體量太輕不能及格當兵輒歸家自怨或苦心操練以逹目的爲快萬不可者亦甘願作軍營抄錄生以洩其愛國之熱忱耳如老弱之殘兵亦執旌導路不疲其愛國精神甚至婦女稚童無不盡其力以助國家一臂也大總統威爾遜曰此次之戰爭爲爭民權而戰簡言之即爲人道主義而戰也但此次之劇烈戰爭兵力母庸也槍砲無庸也而主要者乃兵士之人格耳蓋一國之精華全視軍兵之行爲今美國之兵士泰半畢業中高等學校其學咗之深遠道德之敦厚不言而可知矣再者今美人希望吾國之强盛較吾國民數倍深望諸君其早猛省速振精神爲國出力庶不辜負美國之携助也李君演說前後夾演歐戰活動影片逐段由該會會員部主任徐可陞君解說使觀者不至糢糊是晚聽者四百餘人無不深受感觸云 
[學生會徴求圑又組成兩隊]  
寰球中國學生會第八次徴求會己於前日開始進行名譽圑長爲蔡廷幹總圑長兼第一隊隊長爲錢新之副總圑長兼第二隊隊長爲聶管臣第三隊以下隊長爲朱友漁宋銘黄李登輝沈輔倫吳和士許兆豐曹錫賡孫粹存歐彬等錢新之隊所得之永久會員三人爲前交涉員薩福楙南商會會長顧馨一裕昌煤號總理謝　牕等聶管臣隊所得之永久會員四人爲前農商總長張賽北京稅務處督辦蔡廷幹西林公子岑心叔及湯韵韶許隊己得永久會員一人爲許兆豐（該會章程凡付會費洋二百元者推爲永久會員除給收銀據外並贈永久會員金質名譽章一枚證書一紙由名譽會長及會長介紹人簽名）前農商總長金邦平前廣東省長朱慶瀾前參謀次長蔣作賓南通張孝若等均於前日加入該會爲會員並擔任代爲介紹外人入會者有美國商務參贊安立德靑年會書記費吳生克樂愷等女界入會者有沈彬貞碩士章金寳金永清錢索君宛韞芳張蕙生等 
昨日又組成二隊第十二隊隊長爲沈叔玉第十三隊隊長爲周靜涵沈君係英國工藝大學及倫敦大學鐵路建築科管理科工科進士現任滬杭甬鐵路運輸副總管周君係約翰大學文科學士現任浙江交涉員署英文秘書長聞該會徴求圑諸君素來對於公益事項熱心贊助此次徴求結果之優美可預卜也 
又聞該會在徴求期内發行寰球徴求號一册用最新式之裝訂内容甚爲豐富有銅版三十餘張該會之永久會員贊助會員普通會員等照片一一刋入後附十三年歷史歷年經濟統計及會員全體一千六百餘人之姓名住址職業出身用中西文詳載無遺除會員贈送外每本收回紙價洋一元 
[公共體育塲通告兩則]  
　　西門外公共體育場昨日懸有通告二則照錄於後其一）本場技擊部現招第二組會員凡體育會會員有志入部學習者依技擊部規目向辦事處領取保證書後交部學習（其二）本場現定獎牌運動共分三等各等内運動共有三項如練習初等内三項運動時考其成績與所定之　準合格者本場即給與初等獎牌惟要先給初等獎牌後方可練習中等運動得中等獎牌後方可練習高等運動（初等）六十碼（四秒○五分之三）引體向上（三次）立定遠跳（五尺七寸）（中等）百碼（十五秒）引體向上（五次）立定遠跳（六尺三寸）（高等）二百二十碼（三十秒）引體向上（七次）跳高（四尺四寸） 
[緝私統領晋京]  
蘇屬緝私統領宋明善前日由滬乘坐滬寗火車赴寗改道津浦鐵路赴京賀徐大總統受任之喜並聞宋統領素爲徐總統所器重外間傳言此行頗有調任兩淮緝私之希望云 
[北橋商家續控警佐]  
本邑西鄉北橋鎭商號久安泰程恒泰曹和興萬泰等聨名至上海縣公署禀控該鎭縣警察第二分所警佐程渭南恣情賭博縱賊殃民請求撤委等情曾經沈知事令飭稽查員鄭寳芝李寳田等先後下鄉查明事出有因據實禀復在案兹悉久安泰等以該委員查明具復後業己多日尚無辦法宣示爰又於前日聨名具禀一律加蓋圖章至縣公署繼續起訴禀詞略謂警佐程渭南荒廢職務爲時己久商等指控恣情賭博縱賊殃民八字皆有根據緣本年舊曆七月十八日午刻本鎭商民潘同生家被賊行竊衣服首飾各物潘現在嘉興義昌典當爲夥不在家中當由伊弟潘叔麟偕同生之妻投局報告不料局中置之不睬該局員程渭南其時適在該鎭附近張家廳中與三婦人聚賭麻雀三婦之夫爲汪以舟任子貽汪炳生等皆在該局充當巡警事後局中轉報與程適程賭興甚高拒不受理後經該失主各處偵查在閔行鎭典當内查獲原贜備齊本利洋十二元六角贖回似此情形豈不是恣情賭博縱賊殃民乎爲此請求查辦撤委以舒商困否則吾各商號更受其茶毒云云 
[紗廠經理告退之風波]  
浦東陸家嘴英商鴻源紗廠自售於日商改組日華紗廠後内部員司不無更動該廠男女工人計四千餘人每月工資向由華經理沈明賢向廠主總包給發現因新大班日人提議不由經理轉包自行散放該經理頗不滿意業於本月十五號自行告退並知照各工人限三日内算取所存工資逾限作廢因此布機間與新廠各男女工人於十六號起同盟罷工原有賬房司事等亦隨該經理而去並將自辦用物搬移他處現照常工作者僅老廠一部工人昨日前往廠内領取存工者絡繹不絶尚不知如何解决也 
[包運煤炭之爭端]  
浦東陸家嘴日華紗廠内所用煤炭向由畢左卿承包雇工扛運近有某某等數人因謀奪此項生意未遂忽於昨日（十七）上午十時許糾集四十餘人擁至該廠門前搶取煤屑小工張阿大上前票阻致被毆傷頭部並有小工沈家會被若輩擄去禁閉附近草屋内嗣經畢就近報告水巡捕房梅捕頭飭派包探何春蓀前往拘獲毛茂春郁文龍陸旺根陸世貞等四名又至草房内將沈家會尋出連同在場目睹之證人沈家基袁德倫一併帶至捕房經梅捕頭略詰一過命將一干人證轉解地方檢察廳訊辦 
[新世界發現炸彈]  
　　公共租界靜安寺路口新世界遊戲場北部下層影戲場内於前晚十二時被人抛擲炸彈炸傷河南人張少山之腿際時有一人形狀慌張往外飛跑即經新閘捕房派駐該場查察之包探何正喜與五百十號華捕將此人攔獲帶入捕房經捕頭詰據聲稱姓許名成逹紹興人從前當過兵士餘語含糊捕頭即飭探捕將受傷人車送仁濟醫院醫治許押至昨晨解送公共公廨由中西包探上堂禀明前情請爲訊究王襄讞商之美副領事德君判許帶回捕房聽候查明展期兩禮拜再訊 
[奥人經過法租界被拘]  
　　前日下午三時許有收容南市圖書公司之奥國人一名年五十二歳由所請假出外經過法租界徐家滙路金神父路交界處因未帶法領事署所給一千九百十七年准許履行執照被該處崗捕查見帶回總行報告經施總巡力詰一過諭候解廨訊核 
[德婦違背處置敵僑條例]  
　　寓居租界之德國婦人船倫星至公共工部局敵僑註册所領取四號執照後私行遷居他處前經虹口捕房捕頭惡土查悉以其 
 
 
 

Page 11

 
 
　　違背取締敵僑條例請由公共公廨出單昨將該德婦傳案據中西包探上堂禀明前情請究卽經張襄讞會同美詹副領事向該德婦訊明屬實判令罰洋五元充公並諭以後務須遵章辦理 
[京滬社會家歡聚]  
　　北京通俗教育研究會會員戲劇研究社社長梁載之素以研究教育改良風俗爲懷今以代表北京教育會來滬赴全國教育聨合會聞梁君曾於前日（十四日）假悅賓樓宴滬上社會圑體訪問滬地社會教育狀况及戲劇情形以資參考所宴者有息游社副社長周劍雲交際長范叔寒新劇部長惲秋星謝委康少年宣講圑總幹事任雪君編輯陳子和顧惟一幹事汪龍超及社會交際家陸彚泉趙廉岑履信談論甚爲歡洽云 
[監犯瘐斃]  
　　侵佔某書館雜物之傅五福前經地方審檢廳訊明判决送往分監監禁在案近日該犯在監患病不及醫治於昨晨斃於獄中當由典獄長報告地方廳請騐旋經尸弟傅夏生至廳具禀請求免騐林廳長不准立委夏檢察官毛檢騐員等前往騐明判令尸屬自行棺殮 
[寓客猝斃之匿報]  
　　愛多亞路一百六十六號門牌某客棧經理王金英因前日寓客猝斃匿不報捕被工部局衞生處查悉以其違章請由公共公廨出單昨日將王傳案經中西官略訊一過判王退去聽候查明再行訊核 
[燃放鞭砲之禍殃]  
昨晨八時閘北四區境内又袋角子祥里口有江北小車夫頭馬老二因做壽娶媳燃放鞭砲一時火星四射殃及間壁同源牛油棧房屋火勢頗熾加以牛油着火力猛更難施救以致該棧貨物完全被焚損失約一萬餘金後經四區警署將馬老二拘署管押並聞該棧曾向安利公司保有火險故由保險西人到場調查云 
[管棧司事脫累]  
　　楊樹浦勤生路英商安利英洋行棧房小工頭目陳錫卿（即孫錫卿）於九月十八號竊取值銀一千七百七十兩之鋼條一百九十根僱令船户張阿囝運往浦東寄存當被該行經理西人查悉報由水巡捕房梅捕頭派探何阿春與巡江吏將陳張二人及被攀及之管棧司事張生元拘解公共公廨迭次訊供判將張阿囝先行開釋張生元交保陳錫卿押候復訊在案前日午後由捕將陳錫卿等解廨先由原告代表律師上堂譯明案情請究質之張生元否認舞弊並延律師到堂聲稱被告在原告行内執業曾經立有保單棧房内一切貨物如有失竊情事被告擔負完全賠償之責任應請明察張襄讞與英白副領事會商之下以陳錫卿行竊屬實判處徒刑一年移送城内檢察廳執行期滿不准復來租界張生元訊無關係即行開釋 
[妓院容容留幼女]  
　　公共租界浙江路一百八十號門牌妓院妓女小林黛玉房内容留十三歳幼女周秀珍學唱戲曲經人函告老閘捕房前日派探往查屬實即將周女與鴇婦常州巡人王楊氏一併拘入捕房分别拘留昨晨解送公共公廨由中西包探上堂禀明前情請究訊據周秀珍供年十三歳原籍蘇州於中秋節來滬被告係是舅母是以住宿伊家並不學習彈唱並據小林黛玉投訴秀珍是我之胞妹請求給予領回詰之王鴇供詞推諉中西官以其容留幼女違章屬實判罰洋五十元充公周女發濟良所留養小林黛玉釋放 
[定購點銅錫之糾葛]  
鴻裕五金號在公共公廨呈控法租界振康祥號不交所定點銅錫四百條並不還莊票銀六千八百兩等情前日上午由廨傳訊原告延逹商律師代表投案陳述案情以原告所定之錫被告轉向三井洋行定買原告於去年八月廿六日付交被告九月初六期莊票四紙計銀六千八百兩係滋康元盛康康泰康所出詎被告並不交付三井换取提單竟轉给於正和兆豐兩莊並預支洋三千元旋至十月九號敝律師請求給諭着正和等將票繳案彼等抗不遵諭反將票銀照付但查錢莊本票與鈔票無異如遇有盜竊案件可以止付被告於九月二十七號登報聲明該莊票連同存摺被夥友徐永春陳其昌等竊去自應止付請將正和兆豐兩莊均交人銀並保或交現銀且查被告賬上該莊票並無付與正和兆豐字樣云云正和兆豐兩莊同延法國律師巴和到堂辯稱該兩莊之案己經法公堂註銷公共公堂與法公堂同是會審公堂諒可不必將票繳案惟不知貴公堂章程如何請爲展期研訊中西官諭着正和兆豐兩莊繳現銀六千八百兩到廨候展期七天再訊 
[貨欵料理清楚]  
　　順利協興順記仁記等四户前至法公堂控某店主葉子卿虧欠往來貨欵爲數甚鉅請爲追繳等情詰據葉供商人亦被他人虧欠不少請求釋出收賬歸還判葉交保出外限理在案昨因届限又經傳訊據各原告禀稱被告業己前來料理清楚應請銷案中西官准即將案註銷 
[追還私用賬欵]  
　　新閘派克路萬茂興烟紙店主李鍾桂控歇夥吳永和私用賬洋四十三元昨晨由王襄讞會同美德副領事復訊據原告投訴被告於去年三月間乘賬房回籍時私用賬欵請爲追究並由見證費秋江投案證明被告私用情形訊之吳永和供認欠欵屬實中西官判吳照數還洋並擔任堂費 
[牛肉無印之干涉]  
　　前日午後一時許有一小車滿裝牛肉推過法租界新貝勒路轉角被崗捕查見牛肉上未經蓋印以其有違定章令該車夫將肉推送宰牛公司後同赴捕房報告經捕頭詰據車夫聲稱此項牛肉係城内新橋街沈源記肉莊雇我車送遂傳沈到行判罰洋五元了案 
[索欠反被兇毆]  
韋翰連江北人昨向倪道恒索討欠欵洋十八元無着反被倪糾衆兇毆遂由違將倪扭赴四區警署控請懲辦張署長命收押候訊 
[觸犯租界烟禁類誌]  
法租界大自鳴鐘捕房捕頭前晚偵得徐六仁家私設烟榻留人吸烟當即帶同包探前往該處抄出烟槍四支烟燈六只將徐帶入捕房諭令存洋出外聽候核奪又嵩山路捕房捕頭前晚帶同暗差巡捕數名至吳王氏家抄出烟槍兩支及他種烟具帶入捕房昨日併解法公堂詰問徐與王氏均供認私賣燈吃不諱中西讞員判徐罰洋三十元吳王氏罰洋二十元充公烟具銷毁又老婦王陸氏與汪萬利因在公共租界大連灣路七百二十號及寳和里七十四號等門牌私設烟榻容留夏梅雲倪長生陳阿萬岳小寳等開燈吃食鴉片被包探張林泰與六十二號西探目柏生偵知將王陸氏汪萬利等田婦六人連同烟具帶入捕房押候解廨請究又無賴李寳生在虹口元芳路七百四十七號門牌私售烟膏並設燈吃被一千二百三十七號等華印各捕查獲將李拘押昨解公共公廨經中西官訊據李供烟膏係在法租界某烟膏店買來轉售等語判李罰洋四十元充公烟膏烟具一併銷燬又美捕房一千二百十號華捕指控朱根生在北四川路一百六十七號屋内私賣鴉片等情經中西官訊供不認判朱開釋 
[混用僞質輔幣]  
　　粤人郭玉坤持鉛質八開小銀元至法租界首良米店内混用當被察悉唤捕拘入捕房昨解法公堂請究先由張首良禀明被告前來希圖混用情形詰之郭供此項小銀元係由他人用下不知其僞並非有意混用求宥中西官判郭逐出租界一年僞洋銷毀 
[崗警查獲網籃]  
前日上午第一區第六守望崗警在寗紹碼頭查見有人遺忘之網籃一隻帶回查看内有文明戲劇所用之緞鞋數雙並夏季所用之白色西式帽子一項内註娉媂二字及雜物數種經趙署長諭飭留候失主認領 
[酒店深夜賣酒]  
　　海寗路九百五十五號門牌某酒店主通州人曹海發因深夜賣酒有違定章被一千二百十號華捕查見據情回禀捕頭請廨出單傳究 
[西崽擅質電風扇]  
乍浦路四百零一號門牌田安總會内之西崽蘇州人劉阿四近因將總會内值洋三十元之電風扇一架携至某押店質洋四元化用被同夥孔阿六偵知訴由經理人報捕派探周小弟與西探司密司往將劉阿四拘入捕房吊出原贜押候解廨請究 
[趁電車失竊鈔票]  
　　南市業盛里全安米棧學徒某甲携帶鈔票洋三百元及存摺一扣乘電車至豐記碼頭信昌碾米廠付存詎在中途被扒手將鈔标如數竊去後即回棧訴明由該棧報告該管警署請爲查緝 
[遊戲場内捉獲扒手]  
過犯張清元（即小東洋）前晚在靜安寺路新世界遊戲場内摸竊遊客施培卿袋内皮夾一隻内儲滙票銀一千五百兩洋四十餘元當被察悉唤捕將張拘送捕房昨解公共公廨經中西官訊供屬實判張押西牢年半期滿仍逐出租界 
[船夥竊取花衣]  
　　浦東隆茂棧浦濱近日所到花衣船因一時不及駁運進棧停泊頗多前夜船夥陳春泉張金龍乘間竊取花衣六十餘斤爲花業公所調查員胡富全等撞見當將陳張二人運同花衣拘解水巡捕房昨經梅捕頭詰明前情諭飭將船扣留陳等轉解地方檢察廳訊辦 
[買客乘隙行竊]  
　　章阿春日前糾合同黨至法租界某洋貨店以購布爲由乘隙竊取竹布一疋而逸後由事主報告捕房派探陸海林將章拘獲吊出原贜帶入捕房昨解法公堂由原告遣夥汪招囝投訴前情請爲訊究詰之章供認串竊竹布不諱判章押十天贜給原告領去 
[偷竊鋼條松板之查究]  
　　戎三紅王壽紅串竊狄思威路業廣公司作場内值洋二百七十元之鋼條十三根銷贜於閘北舊貨店主倪坤保兹被該公司查悉當於前日報捕將王戎倪三人一併拘押捕房昨解公共公廨經中西官訊供一過判被告三人帶回捕房候下禮拜四再訊又施二郎竊取東鴨綠路新屋内陳富才之松板七塊銷贜於康茂昌被探查獲昨將施康兩人一併拘解公共公廨經中西官訊明判康罰洋三元充公施係過犯着押西牢二年期滿逐出租界 
[過犯串竊栗子]  
　　過犯李小來日前糾同張阿四丁其生等至法租界小東門外阜成水果行竊取栗子三大麻袋持至某栗子攤上銷售適爲包探楊振富李友生瞥見將李等三人連同原贜帶入捕房昨日傳同原告解送法公堂請究原告遣姚芳田代爲投案陳訴被竊情形請爲訊究詰之李供認行竊不諱張丁兩人供係由李來糾民人等前往竊取是實判李押西牢六月期滿仍永遠逐出租界張押二月丁押十四天贜給原告領去 
專件 
[上海交易所股分有限公司章程（二續）]  
第六章重要職員 
　　第二十九條本公司重要職員如左理事十七人須有本公司股分一百股以上及年歳二十五歳以上者始得被選 
　　第三十條理事由股東選舉之任期二年但再選得連任 
　　第三十一條理事長一人由理事中互選之任期與理事同 
　　第三十二條監察五人須有本公司股分五十股以上及年歳二十五歳以上者始得被選 
　　第三十三條監察由股東選舉之任期一年但再選得連任 
　　第三十四條選舉用投票法以票多者爲當選若二人以上同數則年長者充之同數同歳則用抽簽法定之 
　　第三十五條凡職員資格須與證券交易所法第九條第十條不違反者始得被選 
　　第三十六條凡職員當選後　即將其姓名呈報農商部核准　　第三十七條理事長理事及監察年俸由股東會决定 
　　第三十八條理事在任期内將自己所有之本公司股票一百股以上存置監察處保管之任期旣滿股東會核其在在期内處理業務並無缺陷該股票即可發還 
　　第三十九條重要職員如有缺員開臨時股東會行補缺選舉補充前任之期限及職務 
　　第四十條理事長爲本公司之代表總理業務在章程營業章程以及營業細則未經規定之一切事件皆由其處置决斷 
理事長若有事故所行事務由首席理代攝之 
　　第四十一條理事長理事組織理事會議决重要事宜理事長爲理事會之議長理事會議决事項必須記載議事錄 
　　第四十二條理事長於定期股東會十五日以前必須提出左列簿册交監察查核一財産目錄二貸借對照表三事業報告書四損益計算書五關於公積金及盈餘分派之議案六關於酬勞及薪俸之議案七下期之收支預算 
　　第四十三條理事長提出前項簿册於定期股東會通過後然後將總結算公告之 
　　第四十四條監察將理事長提出之簿册查核以後須將查核結果在股東會報告之 
　　第四十五條監察不論何時可向理事長檢閱報告及調察本公司業務並財産情形 
　　第七章會計 
　　第四十六條計算方法於總收入欵項中扣除通常經費及他項支出外爲贏餘更就贏餘項下扣除本公司應納正稅及他雜稅外於其剩餘銀内以百分之十爲公積金百分之二十爲酬勞賞與金百分之五爲發起人之特别利益金然後以其餘欵爲分派各股東之紅利或將該餘銀若干轉附於下期之結算内 
　　第四十七條本公司公積金以逹於資本四分之一爲止 
　　第四十八條分派紅利按照五月一日十一月一日當時之股東記名簿照股給發 
　　第四十九條金銀以及有價證劵保管方法以理事會之决議定之 
　　第八章經紀人 
　　第五十條本公司之經紀人每同種交易不得逾五十名 
　　第五十一條關於經紀人之詳細章程以營業章程規定之　　第九章經紀人組合 
　　第五十二條由經紀人全體組織經紀人組合所定章程必須經公司承認方可施行章程有變更時亦如之本公司可令經紀人變更組合章程經紀人組合章程之規定應載事項得經理事會之决議由理事長指示之 
　　第十章營業開市 
　　第五十三條本公司交易開市時刻及通常休業與臨時休業於營業章程内定之 
　　第十一章買賣交易 
　　第五十四條現物交易照現物樣本及商標行之其貨物之單位及限制照營業章程及營業細則辦理 
　　第五十五條現物交易以相對買賣競爭買賣及投標買賣法行之於五日之内須將授受之事了結不得轉賣買回 
第五十六條定期交易以一個月以上六個月以下爲限各按 
交易物件之種類按照營業章程所規定之授受期限照樣本及商標用競爭買賣法行之在授受期限内當許其轉賣買回 
　　第五十七條現物交易及定期交易以本公司將其買賣價格件數及緊要事項記載於簿記之時作爲買賣成立時 
　　第五十八條本公司之公定價格現物交易按照商標定期交易按照商標及期限而區别之於前市後市收盤後本公司核一適中價格爲公定價格 
　　第五十九條現物交易之各證據金在定期交易各證據金範圍内照本公司所指定者繳納之定期交易其應繳各證據金照左列之標準雙繳納之一本證據金凡爲買賣者繳納二追加證據金市價漲落時繳納三增加增據金非常事變之時及買賣停止或休業數日預料市面大有變動則不論從前買賣與新定買賣一律繳納因買賣之情形授受期限己到十日以内對於其己成交之買賣及新定買賣得准用前項之規定 
　　第六十條證據金可以有價證劵代之但種類及價格由理事長酌定之記名證劵及經紀人之記名股票必須附加可以移轉其權利之囑託書以證券位證據金無論何時本公司可向其兌换現銀 
第六十一條各證據金之收據本公司當給發簿據載明經紀人姓名如經紀人請立收條分爲數張亦當文付之但此項簿據收條不得買賣並作抵押之用 
　　第六十二條經紀人應受違約處分時則各證據金之薄據以及收條應從速繳還若延不繳還本公司將該薄據收條作爲廢紙登報布告其廣告費由違約者擔任 
　　第六十三條雖在停市或休業時期中苟得理事長之特别允許轉賣買回並債權債務過户及解散契約等事均可施行 
　　第十二章貨物授受 
　　第六十四條關於現物交易及定期交易授受之詳細章程在營業細則中規定之 
　　第十三章買賣經手費 
　　第六十五條本公司徴收買賣經手費授受檢查費及授受辦事費前項各種銀額七日以前揭示於本公司市場然後施行其變更之時亦如之 
　　第六十六條買賣經手費現物交易則買賣之日徴收之定期交易則納證據金之日同時徴收之前項經手費倘怠不繳納即可停止其交易 
　　第十四章用銀 
　　第六十七條郷紀人除納經手費於本公司外可向委託買賣者抽一定用銀其成數及領收方法由經紀人組合會議定之須經理事長之承認但理事長欲更改用銀時經紀人不得異議（未完） 
雜評二 
[孰勝（訥）]  
或咗和派與戰派孰勝曰和派勝以和派之贊成者多也北之和派可以聨絡南之和派爲一氣而北之戰派不能聨絡南之戰派爲一氣也但聞南北前敵將領聨電主和不聞南北前敵將領聨電主戰故曰和派勝 
然但和派主和則和終不成必南北之主戰派折而言和而後和乃有望故戰派與戰派戰猶其次而和派與戰派戰爲最要今日之時局正於此點爭勝負焉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
時談 
[兩端之種種] [  北海漁父]  
物有本末事有終始凡以見事物之皆有兩端也欲一一叩其兩端而竭焉則千頭萬緒屢屢更端而難盡試本自由之義自由揭述以下種種之兩端 
歐戰之兩端何如曰其始焉發端於奥塞之失和所關固細放大又放大影響遂徧全球故其始末之兩端一端大一端小 
中日政局之兩端何如曰明治維新國勢乃振進步之速一日千里民國成立稱帝復辟築債臺分門户而國瀕於危故中日東西之兩央一端進一端退 
中國時局之兩端何如曰北京政府行新政往往不脫舊窠臼南方政府開舊會時時偏有新舉動故中國南北之兩端一端新一端舊 
申報之兩端何如曰其五十年之歷史呱呱墮地時聲譽尚微降至今日己展其自由之翼飛遍全國故其歷史古今之兩端一端隠一端顯且其近日之編輯前有評後有談一莊一諧故其體裁之兩端一端冷一央不冷 
老申報 
[三十年前之商情]  
　　光緒十四年正月初七日 
　　新正月初六日錢洋並滙銀票行情列左 
新會劃收市　　七錢二分六釐半 
本　　　洋　　無市 
銀拆　收市　　四分 
洋　找　頭　　七錢二分六釐 
錢　找　頭　　一千文 
市　　　錢　　一百三十九千文 
卡　　　錢　　一百三十八千五百文 
衣　　　牌　　一千零二十文 
銀行現銀票　　四先令三辦士三八 
六個月期票　　四先令四辦士五八 
又四個月期票　四先令四辦士三八 
商人票六個月期四先令四辦士半 
又四個月期票　四先令四辦士二五 
新拾遺 
[俄廢帝就刑記上] [  莫斯科主教喬恩手記] 　　 
七月三日午前一時費雅喀廢帝之囚室中忽有紅衞軍隊長一人闖然直入發嚴令曰即刻同赴法庭廢帝聞言霎時變色良久乃曰旣有命令勢不可己往耳嗚呼上帝┇此時廢帝起立身顫無力乃着灰色之陸軍服與長靴旣畢絶望恐怖悲哀之念一時俱集忽頽然暈仆寢室中經數分鐘後武裝嚴整之紅衞軍與過激派之人民圍廢帝之前後左右簇擁之向市政廳之法庭去矣審判此廢帝者有裁判官六人此中之一人嘗爲廢帝侍從官之走卒又其一爲本街之木商又有流放西比利亞而放歸之大學生廢帝立於其前一裁判官　帝曰尼古拉斯亞歷山德路易區洛馬諾夫（廢帝之全名）汝欲圖虐政之復活謀顚覆我自由政府乎廢帝默然不答第二審判官厲聲叱曰何故不言廢帝怖極怒極顫聲低語曰予尚何能爲隂謀耶予終日終夜處於爾等嚴重監視之下爾等不己缚予分離予之家族而幽囚予耶言至此暫止似欲更有所言而不能自持者以下言語咽不得出潜然掩滬而己又有一裁判官意欲顯示過激派政府裁判之公平向停聽席問曰有能爲尼古拉斯辯護者歟衆莫應而紅衞軍笑聲怒呼聲並起傍聽席中一人忽大呼曰無席辯護洛馬諾夫固知法律者彼自能辯護矣廢帝竟不復發一言待至衆囂漸靜裁判長曰旣無言自不必待聽候宜告判决可也言己退庭入别室少停復出遂宣告判處死刑廢帝聞判立暈仆地哀號曰天乎天欲死予己矣猶望垂憐我妻子焉此時末路之大皇帝粗鐵練箝其兩手推入灰色之囚車紅衞兵與哥薩克騎兵圑圑擁護肅靜無譁向郊外行刑場去余（喬恩自稱）爲廢帝禱告故同坐其車中 
益智新畫 
（鴻銓稿）花瓶（像筥）帆船（像盅）兩面旗（像父）飛鳥（像人） 
世界小新聞 
　　○絶大之望遠鏡英國理學博士羅君研究光學歷有年素近 
製遠鏡一具計值英金三萬鎊重四噸管長五十尺接物鏡八尺接目鏡五尺人能出入其中掉臂而行毫不阻碍其鏡力較目力大十五萬倍雖極遠之距離亦能窺測攻陷德軍某戰地而收極大功效者望遠鏡之力也 
　　夜間軍用地圖之奇製歐洲戰爭晝夜無間法國近製一種軍用地圖能於夜間不藉火光而山脈河流軍港陣地閱之無不瞭如指掌聞此圖係用燐質以化學法印成者故夜間能自發光且歷久其光不滅洵爲奇異云 
　　薄紙所造之鍋英國某雜誌云近日軍中所用之水鍋有以紙造成者極形利便其鍋以中含石棉之薄紙爲之用時灑水置之火上歷十分鐘而水即沸能耐用八九次眞奇製也行軍用之其携帶尤見便利云[  寒楓]  
　　張大聲音機美國近有張大人聲之新機器出現名曰米架風爲用甚妙以一人獨坐一房雖用微言對機說話全樓之人皆得聞之議院擬用之以演說凡議紳在房發言大堂外亦可共聆其論所有附屬大堂之房皆置一具以便議紳不時之需云 
○無線電鐘表英人利勞近發明一奇物以無線電機製成鐘表先開設總社畜養電波無論遠近客商購買該社鐘表者每半秒時可因總社傳送之兮鐵爾電波時刻得以絲毫無誤或掛壁上或藏懷中無須校準自然合度其鐘表内部結構極爲簡單僅一金網　齒輪及磁石一方磁石所吸受之電波傳於齒輪每半秒時可令時針進行吸力頗鉅如倫敦市中建設一局則歐洲大陸之鐘表感受其電波而時刻可望一律云[  慕蘭]  
小說 
[偵探奇遇] [  常覺覺迷同譯]  
　　此語出賽鷹覺其辭意之中實有稜角態度遂亦爲之一變其初視老人頽唐之狀以爲不足介意及一細視則頽唐之中實露沉毅之氣遂曰丈今日召予來者即以予能飛乎抑僅僅爲雅謔乎老人曰邀君至此實有一事奉託請君於此室中暫伏片刻以圖自振賽鷹笑曰丈乃以母雞視鷹乎老人曰否母雞安能翺翔天空予果呼之至者未免多事矣賽應聞語傻笑不己竊念此老抑何詼諧乃爾旣而莊容曰聆丈言得母欲予効其綿力乎老人曰老夫固作如是想也又曰君乃爲四十年前名偵探老賽鷹之文郎乎賽鷹曰然老人曰吾固早料之特未知君亦肖而父否耳用是邀君至此賽鷹曰丈識吾父乎曰識之曰然則肖否丈己知之老人日吾之所謂肖否不在外貌視君外貌實殊不肖而父而父瘦小君則健碩然亦不能謂爲不肖子蓋君機警固克肖而父也特君爲人作事未知亦肖而父之誠實無欺否吾所惴惴不能自己者實即爲此賽鷹曰小子縱不肯丈有所命敢不竭誠老人曰視君之貌固至誠實更得而父之遺傳性遇專殆不至於隕越賽鷹曰果有驅使願舉以告老人至是起爲沈思半晌始曰此當視君之能力耳賽鷹曰予之能力不敢自知惟予自信受人委託必能竭其能力老人曰凡君生平所爲事必操順利乎賽鷹曰此殊未必蓋予年猶少閱曆未深不能如吾父之可操左劵老人閒然曰君年幾何矣曰三十曰尊甫下世亦有遺産乎曰無所遺予者惟一切榘範而己老人曰君亦有積畜乎賽鷹笑曰丈將以資貸我因先探予家世乎老人曰或者以資貸君但須得有可靠之擔保品耳賽鷹曰予亦頗足自給雅不欲稱貸於人老人曰君縱弗欲而吾必欲奉君至擔保品則偵探一極困難之事耳賽鷹聞語精神頓振念兹來實有鉅在之貿易讀者當知賽鷹雖業偵探未久然離奇怪誕之事遇之實多方其來也初不料老人之事竟出尋常之外遂曰承丈不棄猥蒙下顧然予承受與否則予亦未能定須知予實隸於警廳偵探部中非如私家偵探不能概爲人謀也老人曰君在官中服務幾何年矣賽鷹曰纔兩年耳老人曰汝乃未經鉅案乎曰未也曰但汝家學淵源即或遇之當不致於臨事無措曰予固望其如此老人曰君乃未成婚乎曰然曰己與女郎訂有婚約未曰未也老人曰吾人誠不幸乃同爲鰥魚言時狀至莊重不類雅謔旣又曰唯汝亦能辭去官中職務否乎賽鷹陟驚曰奇哉此言老人笑曰予爲此語乃能使君驚耶然則使君驚詫之事正不止此君試視我亦類殺人之兇犯乎賽鷹曰否吾視丈乃矍爍之老人耳曰然則視我舉止亦類蠢漢乎曰亦不類諡丈以痴漢庶幾近之老人笑曰君言乃至爽利賽鷹曰吾則嫌丈過事迀緩曲折予誠不能耐矣老人曰今吾盤旋於腦中者即此一事耳（未完） 
[自由談之自由談] [  不冷]  
法之一字却有三解一爲法律之法又一爲法則之法又一爲法術之法法律之法如約法憲法民法刑法等是也法則之法如兵法文法算法等是也法術之法如仙法妖法鬭法作法等是也三者解釋不同而名目有時相混如法官與護法今昔所用大有不同矣 
 
 
 

Page 15

 
 
   
 
 

Page 16

 
 
   
 
