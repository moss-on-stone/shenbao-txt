# 1911 - 92 - 4913707

 

Page 1

 
 
   
 
 

Page 2

 
 
[宫門抄]  
　　三月初十日召見軍機張紹曾 
論說 
[論不廢鴉片條約禁烟萬無收效之理] （醒） 
去歲資政院議决即時禁絶烟害。定於本年六月全國禁運。十二月全國禁吸。此數十年之酷禍。倘能銷除於一旦。誠我國自貧弱而變富强之轉機也。然禁。種禁運蔡吸諸舉。權操之我。尚易辦理。至洋土進口一事。則英人拘拘於十年禁絶之成議。迄未肯通融就範。是乃我國禁烟莫大之障害也。第一二年來。英國人民以及議院議員。亦多以販運鴉片爲彼國莫大之恥辱。詆爲傷害天理。滅絶人道。此種議論。見諸各地報紙以及大會演說者。先後蓋無可計數。而美人尤代抱不平。時有勸英政府速停運士之議論。發現於朝野之間。是則我國之禁烟。非特身受其禍者極願從速禁絶。即彼原産烟土之國以及事外各國。亦均力助其成也。 
鴉片一物。傷身耗財。爲害甚大。同屬人類而竟以害人之物公然販賣。毫不之怪。實可謂殘忍慘酷之尤者矣。英人亦明知不合公理。故皆以速禁爲是。其政府之所以不允卽時停止販運者。一因本國短少大宗税欵。一因印度停種罌粟。有慮生計恐慌。故遲遲至今。迄未解决。然兩者之關係。均不十分重要。我政府苟能與英使。或由駐英使臣與英政府切實商議。或不難達卽時停運之目的也。况前與英國締結之天津條約。現届期满改訂之時。尤爲提議鴉片廢約之良機。卽順直禁烟會代表在京訪問英公使。請其贊成卽時禁烟問題。彼亦满口承認。毫無異辭。時哉勿可失。尚 
 
 
 

Page 3

 
 
望當局者力任其艱而圖其成。愼毋戀戀於土税。以爲飲酖止渴之計也。總之我國不欲禁烟則已。如欲禁烟。則内以禁種爲急。外以禁入爲要。若此來源不絶。而徒從事於禁運禁吸。則不揣其本而齊其末。終無禁絶之一日也。日恐種種弊混。雜出其間。較前尤必加甚焉。試觀現在各地之禁烟情形。卽可知矣。記者姑爲略述一二。於以見禁烟不絶來源之弊害。有非意計所及者在也。 
自丙午之秋下詔禁烟以來。忽忽已五載有餘矣。顧其成績果何在乎。進口之鴉片。較前益盛。本土之出産。依然未絶。土店膏肆。日多一日。吸烟之人。未見戒絶宿癮。徒見新染嗜。好狂流滔天。其勢濅張。故數年來禁烟之成績。可以一言括之。惟耳目衆多之地之烟館不敢公然開燈而已。餘均等諸泡影。禁與不禁無以異也。今之吸烟者。統官紳商學農工各界而有之。官界。之烟。禁最爲嚴厲。自各省設局查騐以來。至今尚未撤除。然所調騐者。均屬佐雜之流。府縣班不數覯。至司道以上則無敢過問者。此其查騐之有名無實。固無人而不知之。而况已經查騐之人。有當塲朦混得免者。亦有查騐復復吸者。種種詭秘。莫可究詰。故驗與不騐無以異也。官界之沈淪於烟海者。亦未見其减少也。至於紳界固與官界一鼻出氣者也。而其吸烟之發達。尤甚於官界蓋官界。尚有禁烟之令。束縛其間。而紳界則任其自由。毫不限制。惟禁烟章程地方自治章程等載有佔染嗜好者。不准預問地方公事之條目而已。然吸烟自吸烟。辦事自辦事。絶不相干。苟其人在地方上握有大權力者。則一面公然吸烟。一面執掌地方公事。人皆熟視無覩。絶無出而攻訐者。以故各地紳界之大人物。其不醉心於芙蓉膏者。竟不數見。而掛名黑籍之人。尤較官界爲多。徵諸各地紳界之實情。誠非誣蔑之言也。 
學界之人。固稱爲最明大義。而利害之見。亦灼然於胸中者也。故對於吸烟一事。以今日情况論。殊堪稱爲於各界中最占少數者。以云商界之人。則手頭金錢。來去自由。舉凡種種用費。率有特别闊綽之象。故吸烟之人。尚居多數。凡屬東家經理。進益甚豐。無人管束者。鮮不犯此。亦有稱爲體面商人。平日開口公益。閉口衞生。自命開通人物。竟背人而卽行其吞雲吐霧之樂者。故以現在之商界論。吸烟者仍不爲少。至農工兩界雖屬貧苦者多。然染此嗜好者。亦不乏其人。甚且有寗置白米飯於不顧。而惟此黑烟飯汲汲是謀。儼若不容一刻或缺者。其種種荒謬情態。殊足令人髮指。嘗見酒樓茶館之伺役。暇則横陳一榻大噴烟霧。又見舟子車夫等每於暇時亦開燈吸烟。視爲至樂。寗置敝衣惡食而不問。惟此則極意營謀飲酖如。飴又市井失業之人。每日三餐不保。而其逢人行乞之所得。亦多送於烟霞之中。嗚呼沈迷烟海。至死不悟雖可惡亦可憐矣。（未完） 
專電 
[電一（北京）]  
郵度兩部磋商四國借欵條約各代表要求凡關幣制問題有派顧問官權 
[電二（北京）]  
鄂督電致樞府錫良電請督撫公費照資政院核减之數辦理係個人私意並未互商各省政務繁簡各異萬難强同應請仍照度支部所定辦法奉旨度支部妥速核奏 
[電三（北京）]  
吉撫密陳招商集股開辦圖們江航路臚舉大利六端擬集股二十四萬吉郵十二萬照商律平等待遇不居官商合辦之名 
[電四（北京）]  
直督奏諮議局臨時會議次預算案上月二十四日閉會 
[公電（蘇州）]  
各報館鑒雙陽會賽出江震兩境土豪運動吳江縣劉令等賄費二萬金准三月十一日起月底止不顧該處太湖梟匪出沒貪官藐視上憲則小民何堪勝訴除禀層憲外合行公鑒乞代輿論江震盛澤區施士元等百十人公電 
緊要新聞一 
[四國借欵又起波折）]  
　　部臣尚知主權 
四國借欵一事初擬借一萬萬美金元本已商妥合同擬即日入奏乃因息扣稍重臨時忽改爲借六千萬美金元原擬合同係聲明二千萬爲東三省辦實業之用三千萬爲改正幣制之用餘一千萬作何用未詳其抵當物爲東三省所辦實業及他種物業而四國代表忽又議欲於合同中加入一條云自訂合同以後須於六個月内中國將東三省實業及改良幣制辦法開示諸國果四國皆以中國所辦爲合宜方能將欵照付惟於六千萬之内可於訂合同時先付一千萬元以應中國要需倘六個月後借欵不成則此欵卽須由中國國家付還又合同中雖言指東三省實業相抵萬一有何變動其責任仍歸中國國家等語於是度郵 
 
 

Page 4

 
 
兩部中人以此條於中國主權肖碍不願承認各代表再三爭執此事因遂中變惟聞刻下屢經磋商又有眉目大約草合同仍可解决云又聞四國借欵所以遲不發表者聞仍爲顧問官一問題屢議不决之故四國主張以此問題宜與借欵同時决定至我國所主張者則先議借欵而後决定顧問官問題云 
[朗貝勒不肯作渡船老大]  
　　爲這隻渡船形式不好看 
新内閣發表之期已迫聞其摺内有請設過渡内閣一語於是過渡内閣之名詞起正副總理大臣以現在之軍機充補朗貝勒嘗謂某大老曰過渡内閣名稱旣不雅馴又失立憲國設立内閣之意將來此議如果實行必爲中外通人所訕笑若果派吾任過渡内閣决計力辭云云又聞此次政務處各大臣對於内閣官制之說帖經樞垣傳意須於說帖上聲明並無異議字樣各大臣因此甚爲躊躇 
[議員請開臨時會之進行]  
　　世議長之長之責任重矣 
資政院在京議員初四日會議請開臨時會一事已誌前報茲聞是日係政學會與憲政實進會特開協會解决請求臨時會之問題是日所舉起草員於孟君之外尚有陳綬珊君王勉齋君俟此請願書通過之後即爲正式之請求云 
[國民軍之實行家]  
　　惜無人起而繼其後 
前任東三省念鎭統制陳二菴君上月辭差外間不知者皆以爲東省防務吃緊責任重大陳君畏難而退其實不然陳君以東省陸軍爲數過少一旦有事定不敷分佈故自請錫督派充清鄉局差使以便專心訓練各村鎭民兵三省共計編成十二師團期於一年内編成平時旣可保衞桑梓有事且可以爲官軍之後盾云 
[度支部勉力維持預算]  
　　所沾恩澤亦微矣 
京師各部經費向歸各部自籌主部者之權勢不同故各部之經費亦窘裕各異去歲資政院核議預算案時爲削優部之餘財以補苦部之不足各部經費始稍有統一之機不意外務郵傳各部堅持所有不肯交出而民政法部等則日向度支部要索度支部屢向優部提取餘欵而優部不應如故不得已將本部經費按九成支發而以所减之一成分貼各苦部然亦不能足額大約預算案中應得一萬者僅可支發五千各苦部以經費無著一切改制之議均藉以延宕展緩噫預算實行之難固若是乎 
[度支部駁詰勸業會經費]  
　　此事將如何收束耶 
南洋勸業會自去年閉會後兩江總督張人駿將閉會情形及溢支經費與華僑購買地基各事宜專摺奏聞并咨明農工商部度支部立案似會務旣竣經費亦完不復有他項枝節矣茲聞度支部對於會事經費大加駁詰中有官股三十萬先後奏請並無作正開銷字樣此次支溢十萬兩仍請作正開銷殊與該大臣原奏及本部原咨不符至張煜南以二十萬元購會塲以十萬元報効善後經費十年内免房捐地税及一切釐税雜捐事關國家税厘當此庫帑如洗之時輕擲官欵不先將官股本利收回均属萬難照准云云 
[講禮敎者不能不如此]  
　　劉廷琛之知已 
劉若曾任湖南辰州府時俞廉三官湖南巡撫旋以劉調首府並登薦剡感恩知已固一時未嘗去諸懷也此次劉奉派充修訂法律大臣與俞共事不獨大人之稱依舊不改且事事奉命惟謹蓋屬理應在老憲台前退讓也俞時在法律館掀髯大樂謂劉若曾頗知禮法云 
[趙次帥之歸來怏怏]  
　　請再去試一試看 
趙次珊制軍此次固辭東督之任監國甚爲不豫故趙已到京旬日之久并無明文發表蓋樞廷之意仍擬以趙督東省假以全權不受中央之節制惟趙尚未允諾前日趙已請假十日赴山東原籍省墓已於昨日乘快車赴津到津之後卽改乘津浦鐵路赴濟南小作勾留卽仍回京大約東督發表之期當在趙次珊回京之後云 
[陸軍部對於江南陸軍之訓詞]  
　　陸軍可一日無備乎 
陸軍部定章所有各鎭陸軍原定三年奏請簡派大臣校閱一次廕大臣以爲現在各省旗編成之鎭已逾二十餘鎭且規定通國三十六鎭限三年以内練齊若拘定三年校閱一次恐各省輪流校閱終年不斷甚至每月必須奏簡校閱大臣而校閱大臣又須隨帶多數人員且遠省往返動需數月上次校閱大臣尚未覆命下次校閱大臣又須出發習以爲常流弊所極必致上下視爲具文嗣後校閱應略加變通改爲不拘期限隨時派員赴各省校閱又不必奏簡大員爲校閱大臣但由部派通曉軍事人員充檢閱之任而已江南陸軍前此因德太子來華部中本擬即行簡員前往校閱以便整頓形式而壯外人觀瞻近因德儲已中途回國張督遂電謂該省校閱陸軍之事應卽作罷軍中亦可不再預備一切陸軍部刻已覆電大意謂整飭軍備爲國内要政並非專爲迎接外賓且現已改章隨時由部派員檢閱原望各鎭不致一日稍生媮懈萬無待校閱始行預備之理云云 
 
 

Page 5

 
 
[義善源京號倒閉之又一說]  
　　花旗買辦較闊綽麽義善源倒閉一事外間多謂其東夥合謀意圖詐騙不知此中情節大有不然者當交通銀行查帳之時李佑三自知交通與義善源之轇轇甚多特邀義善源老板王筱齋到宅商議王託故不到遣其夥友前往李佑三卽將交通之事說清飭其趕速設法塡補此欵其夥友則謂號中無欵東家如不出錢只有自請封閉而已李謂開與不開我是無錢由你們去辦其夥友回號據實告之於王王即四外吹風謂義善源非倒不可故一面清理帳目一面竟擅自到外城警廳請封蓋王筱齋此時已得花旗銀行買辦又見李佑三不肯出錢故施此毒辣手段並聞各分號中人亦無不邱欠巨欵茲經詳細調查天津大老板某長支一萬二二老板高煥章長支五萬三鋪夥馮某長支三萬均爲建造洋房廣置姬妾之費云 
[浙路公司舞弊之大質問]  
　　總協理將何以敎之 
浙路股東陸純伯等二十人三月初十日致總協理及董事局函云浙路多故事變紛來非一秉至公剔除積弊萬難搘拄於風潮漰湃中前月股東常會當塲斥退文書會計而局長似亦有意整頓惟會計局旣有據實報告詳陳各弊何竟無一言根究詎股東血本合受把持者之侵蝕耶抑把持者與諸公有特别關係故樂爲之護庇耶不然諸公亦有血本在即不爲大局計獨不爲血本計乎此同人之所爲大惑不解者也茲按條質問於左倘無正當之答復是上下相蒙各私其利矣應再請開臨時股東會研究此事之眞象要求還我之血本斷不甘默爾而息也（中咯）以上十二欵在在皆足以破壞浙路斷送血本夫諸公固均以維持浙路爲天職者今若循私不言直不啻以破壞浙路爲天職矣同人等爲血本計爲大局計用敢不避嫌怨據實直陳乞諸公其明以敎之復信乞登報章以供衆覽庶昭公是公非 
[湘省實業學堂罷課風潮再紀]  
　　湘撫忍聽其解散乎 
湘省高等實業學堂罷課風潮已詳誌前報茲續接報告云該學堂開辦工業本科已數學期近欲添設工塲以爲練習之地曾經該堂監督曹耔榖直刺呈由學司轉詳撫院奏請將銅元局舊址改作該校工塲又經御史黄笥腴侍御繼續奏請先後奉旨著該部議覆嗣經大部奏准行知來湘楊撫當卽札飭官礦總處將銅元局撥歸該堂以資推廣（銅元局現歸該處管理）乃迄今日久尚未交出該堂學生聞係藩司趙濱彦阻撓羣起譁然謂旣經奏准該處乃因一人之阻力延不交出以致廢時失業罪不可恕於是决議全體罷課紛紛出堂監督無可如何乃將學堂關防及各項公文一律呈交學司堅請辭卸刻聞該堂於日昨將解散原由撰成公啓徧行宣布茲特照錄如下竊敝校成立以來於今八載累經學憲及歷任監督經營擘畫不遺餘力消費公家帑項下不二十萬金自開辦豫科以來前後共招十有一班甲乙丙三班迭次畢業升入高等本科其餘各班亦已改辦中等本科而查欽定章程實業學堂應注重工塲實習而實習分數尤應嚴定敝校因經費無着工塲迄未建設去歲由監督呈請學憲詳院以南城外銅元局撥充本校作爲實習工塲奉撫憲批准在案又經黄笥腴侍御專摺奏請奉旨交部議覆當卽由部議准奏覆今歲復上監督禀知督部均蒙允准但旣奉撫院札飭官礦處點交敝校應遵撫批接辦不意該處奉撫諭後至今未見點交其中有無别項思議敝校亦難懸揣奈時踰數月開學已久待望尤殷監督籌畵詳催迄無着落而所聘東西洋敎員於各科理論解授已畢皆云非得工塲無從實騐是左無以對敎員右無以對學生勢無如何迫不得已遂毅然决然將關防公文一切賫呈學憲學生以監督旣去工塲不得與其棄擲有用之歲月虚糜公家之欵項曷若解散以免朘我全省之脂膏少輕我父老之負擔而撫心自問於國家培植之至意官長成就之熟忱然亦不至跼蹐難安也惟自甲辰開辦以來敎養納誨以至於今一旦駭影奔散使我父老兄弟不能收一百之報稱負疚之深莫可名狀特外迫事勢内顧學業敷衍一日即貽悮一日不得不早自引退用特宣布於我父老兄弟之前以釋羣疑且請罪焉 
[西報力駁北里博士之謬論]  
　　嗚呼日人之用意何居字林報載初三日奉天通信云前星期一日大連满洲日報載有萬國防疫會某代表與日本代表北里博士叙談記事一則北里博士宣述之言實違忤中政府與他國各代表之意蓋該博士决意不准中國於會中議事置喙故也乃所指發言者並未卽行更正其誣誠屬可異之事今旣無辯白則是此言已確爲該博士承認矣該博士對於防疫會之主人發如此之言論於其名譽固毫無光澤可增也今評詆之言業已充耳惟此事不致公然討論者亦自有故蓋苟一公然表明反對則其結果必致令日政府召回其代表耳北里博士無論其是否爲完全自由之委員然當善戒其不得以 
 
 

Page 6

 
 
政治之意志攙入於會務之中也北里博士之言論最要之一節曰就余所知此次奉天開會係因中政府欲集各國之專門家同行研究鼠疫之性質兼及豫防法治療法就該會性質而論中國官員無提出議案及容喙議事之權利若有以上事實則大不合理且不可輕容余必峻拒之云云（按該博士以上之言已見昨日本報）夫該會之議長爲華人伍博士此種言論如果確實則北里博士誠不易卸咎也按中政府早已宣明召集此會專就科學與人道之觀念討論瘟疫之慘禍故各國我派先進之專門家會於奉天設借會塲揭露與會議毫無直接關係之種族問題及政治問題則全會之勞役與夫事前之搜求豈非盡受愚弄乎 
字林報評論此事曰本報今日載有奉天防疫會會議之第一次消息其討論之事務容後續載事關人類之幸福當爲閱者所注意焉夫此會之得召集其情節亦殊可異距今四月以前中國醫學古法猶行用一時（見東督開會詞中）詎意天降巨災其慘烈使全球各國皆爲憐恤中國乃從專門家之請幡然變計改良醫法其從善之迅速雖西方進步最甚之國亦無以逾之夫東督以其精明之見督率僚屬勤其職守清除地方疫害及培植會中美譽其所成之功績固已譽满海内無庸記者贅述卽中央政府部署會務及爲會中議員謀安舒計據公而論亦未嘗稍有怠意該會乃得藉是開始討論其會議之結果已有極美之豫兆矣此時設起風雲阻礙會務不能和諧進行豈不更可惜哉如通信員所述北里博士之言果實則北里博士爲失言矣記者敢决日政府必即更正此言使之消滅也夫中政府之行事往往受人批評然今日召集防疫大會固爲萬國計焉吾人豈可不乘此加以表揚乎且中國固已盡力阻遏满洲疫害今旣爲會中主人理應豫問諸事須知此會與界務種族問題極不相關不能准人攙入政治問題或爭席問題以損其满美之效果也 
時評 
[其一]  
　　大元帥之第一要事 
日本憲法十一條。天皇統帥陸海軍。其十二條即曰。天皇定陸海軍之編制。及常備兵額。 
夫所謂編制者。軍隊軍艦之組織。軍器之頒發。軍人之敎育。檢閱紀律禮式服制。軍務之衞戍城寨防海守港。並出師淮備之類是也。然統攬此編制之責任者。必須有軍事上之知識。當時日皇之即位也海。陸軍學校未設其。無海陸軍之敎育可知旣未受武事之敎育。安有武事之知識。旣無武事之知識。又安能審斷武事而無誤。於是乃有侍從武官之設置。（東宫有東宫武官皇族有皇族武官）此侍從武官。名義上爲奉侍。實質上爲敎授。所以補憲法之不備也。今監國攝政王旣代皇上統帥陸海軍。而我國之無海陸軍學校。與日本當日無異。則監國之無武事敎育。又無所容其自諱。雖甚致慨乎國勢之孱弱。而極力研求各國陸海軍之新戰術。（事見前報然此一二繙譯之書籍。亦僅得皮毛之萬一而已。則侍從武官之設。又安可緩哉。 
[其二]  
　　新内閣之第一關頭 
日本新内閣之動機。激起於井上條約。其時國民以此條約之改正案。喪失國體。於是譁聲四起。盛倡歐化主義。明治十八年太政大臣請改内閣組織。此後十九二十兩年間。改進黨舊自由派等。名目迭出。相繼開會集議者。幾於鬨動全國。後籐有言曰。熟視時勢眞相。今日國家。正瀕於危急存亡之時。請視我外交之不振。條約改正之未成。國權萎縮不伸。外人益擴張其權利。俄國西北利亞鐵道。將達日本。對岸之满洲矣。請視我内政。弊竇百出。患害千端。實無名狀之辭。而在野之人不察。徒耽溺於日夜宴舞。當此而欲挽回厄運。祇有振作國民之元氣而已。其言絶痛。於是政府爲民論所迫。卒改内閣制度。更調大臣。可見日本組織新内閣。實激於外交之失敗。而收功於民論之催。逼也。今我國於中。俄條約之喪失。十倍於黨時之日本。而政府漠然置之。又恐國民效日本民論之催逼也。則欲以改頭換面非驢非馬之内閣。愚弄國民我國民亦漠然無動於心。一任其無知妄作而不之顧。我民氣之。萎靡可謂甚矣嗚呼。我國民試思之。倘不於此時力迫政府組織完全内閣。逼廢其前此所定之草案。則將來内閣雖設。其能有補於萬一耶。 
[其三]  
　　中國今日之政治文學 
日本於明治改政之前。政府抑制政黨之活動。束縛言論集會之自由。日益嚴厲。而政治文學。亦於此時勃興。一般政學家。往往於筆端隱吐其鬱勃之思想。。而所謂政黨論乃大盛并以其餘力發之於政治小說。名著輩出。至今傳誦者甚夥。乃觀我國之所謂政治文學家。其卓然流行於世。而公認爲有勢力之政論者有幾乎。至於小說。除二三繙譯外皆。婦人女子陶情之作而己。以此而言政治文學。寗不羞死。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[奉天萬國防疫大會三紀（續）]  
選派辦事員選舉中國醫官伍連德管辦會中庶務並聘用英醫古里士狄氏充書記均於初五日選派 
研求科目該會研究之科目分作六部（一）病理（二）解剖（三）細菌（四）流行病（五）歷史（六）治療以上六部各設部長一員以便統督研求并另就日俄法三國委員公選常設委員三名但本會例不設議長 
禁止傍聽本會期限預訂大約需兩星期概視議事情形爲伸縮日期之斷本會例禁傍聽 
公選部長初五日由各委員會同公選各部部長其中病理解剖細菌三部皆以日本北里博士爲部長蓋此三科爲此次研求最要事項云官塲酬酢紀錫制軍於初六晩在公署設席公宴各國委員駐奉日領事則於初八晩請錫制軍施丞堂及北里博士等各日醫並從事防疫之華官在满鐵賓館公宴 
報告寫眞及救護人模型陳列於游廊間者爲哈爾濱長春奉天諸埠死亡救護及關於預防設施之報告并關於防護之一切寫眞他若醫生消毒隊埋葬隊之自衞服裝亦製成模型以備攷鏡 
監國攝政王電諭奉天開辦鼠疫研究會現届開會之日各國政府各派專員蒞奉共襄會務欣慰良深本監國攝政王於此次疫事極爲注意現經各醫學專家到會研究學理曁一切防療之法必能多所發明爲將來减除疫患實世界仁慈之事本民生無量之幸福也不勝厚望 
東督演說詞東三省疫病流行我大皇帝軫念民生敦請各友邦共舉名醫在奉設會研究乃承各友邦盛意重勞諸君子遠道賁臨本大臣得以親炙道範曷勝慶幸以諸君子宿學碩望又重以熱心研究此數星期内必能卓著成效發明新理將來以研究之心得爲實地之措施固不僅中國人民之福亦寰球各國人民之福也夫中國研求醫理之書溯厥源流歷代以來頗多發明之處施治内外各科疾病亦未嘗無效惟鼠疫爲中國近世紀前所未有一切防衛療治之法自當求諸西歐但恃内國陳方斷難收效日醫學與各科學並重醫術共文化俱新並轡以馳斯臻美備物質科學旣爲敝國所不可少各國明哲所發明最新最精之醫理吾民又焉可闕焉不講近來歐洲醫界之發明頗有竽頭日進之勢蓋自前英皇愛德華第七於西歷一千八百八十四年在英京萬國研究衞生會演說之後始獲此效其於傳染病一層曾有果可防範何靳不爲之名論本大臣服膺是語有年中國醫術衞生近亦漸知研究將知之力求進步並對於衞生上之若何注重全國人士當全力一致行之此次研究事竣倘使已滅之疫灰不幸而有復燃之日一切防衞上獲此度之經騐及負海内重望之諸君子研究後當愈有把握决非此次之倉卒設備者可比所惜者三省人民之斃於是疫者已四萬餘人更有各友邦熱心救世之醫學名家助我三省官紳辛苦治疫躍踴捐軀本大臣言之輒增悼痛諸君子皆醫界泰斗環球共仰此次惠然遠臨宜伸歡迎之意惟敝國開會研究以奉省爲濫觴一切設備供給恐未盡周妥諸君子尚希諒之施丞堂演說詞近因疫氣流行蔓延各地中國大皇帝關心民瘼宵旰憂勞是以議開此會研究起疫原由以及如何補救之法承各友邦不分畛域一視同仁遴派諸公遠道賁臨協力同心共成善舉我朝廷感篆實深特命使者蒞會藉表歡迎致謝之忱惟希鑒察（中略）此次開會所應研究者頭緒不免紛繁未便逐細開列其關於醫理格致者諸君自能處處見到無不詳細審查使者僅特其中最關緊要之問題條舉如左一此次疫氣因何流行如何流行旣有如何辦理方法二此種疫氣是否满洲境内某處本土之病如果係某處産生之病有何最善之法可向該處施救三其産生疫氣之蟲所含毒力是否較核疫蟲之毒力爲大以顯微鏡觀之蟲之形類相同以疫蟲學理騐之亦無少異而何以在满洲則成肺瘟血瘟在印度等處則成核瘟而鮮成肺瘟者四檢查各醫報告此次疫氣何以僅染及人而未染及鼠五肺瘟因何而致核瘟因何而致其所以不同之理由何在六是否因氣候不同所致抑偶有之事七此種疫蟲是否能於人身之外存活數月之久果爾必緣何種情形而能存活如此之久此關於吾儕之一大問題蓋恐今年冬令再有復發之事八黄豆皮貨爲本省出口大宗遇疫氣流行之時應否照常輸運出口抑應有何限制九各城鎭鄉村是否應令一律設法施種疫漿十據諸君所經歷者而言凡發見疫症之房屋是否應令焚燬抑按法消毒即可無碍除以上各項問題應請諸君研究外諸君各按素所經騐如有此外條陳應辦之事不妨詳細指明庶幾可無遺憾使者尚有一言代本國政府奉布諸君於研究事理條議各端之時務必以實能辦到爲惟一目的（下略） 
各國醫官總代薩寶羅尼君答詞本醫官頃聞貴大臣歡迎之辭請爲各國醫官代表謝忱此次十國政府應貴國政府之命委本醫官等來此解决鼠疫問題研求善法以爲此後防禦之資本醫官等或曾習傳染病理或究心黴菌科學惟於肺炎敗血百斯篤二症向少經騐然深信前此六月中各項防疫章程頗足爲後來師法此次貴國政府於禦疫之策允稱適宜貴大臣曁各行政官於救民之事均形熱心俱可賀也中外醫生之能力勇氣已受一般之贊許而醫業上利益之見於此疫者尤足以鼓勵貴國醫學之進步振起貴國青年求醫之志趣此本醫官等所敢信者本醫官等承貴大臣厚意招待設備周至得於安適之地從事研究尤深感謝又蒙施使臣宣布貴國大皇帝及中央政府之訓辭且聞貴國攝政王歡迎之電諭本醫官等同深感謝願貴大臣代達下忱於貴國大皇帝之前焉（完） 
[粤省禁賭大紀念詳誌（續）]  
三衙署之歡迎粤督先期通傳各衞署一律紀念各掛彩門懸禁賭紀念燈籠及國旗督藩兩憲在本署備花紅喜砲及銀牌給賞警署前門以彩綢電燈分結禁賭紀念字樣勸業道署满掛燈籠彩綢水師公所满掛萬國旗兩旁满掛五色燈籠各兵輪掛满旗巡遊隊一點鐘經水師公所衞隊全隊立正行舉鎗禮奏軍樂致敬放砲約十餘萬響到諮議局亦放砲無數送全隊點心三點鐘到藩署藩憲便衣親出至案賞物隨至督署張老大人偕其孫公子及幕員等均出見照壁前置長方檯列公案上放銀牌礮紅等物巡游隊自東轅門入領賞由西轅門出各團體幹事領 
 
 

Page 11

 
 
賞畢排列行鞠躬禮乃退至各獅隊及公益社華强皮革公司鄺廣濟各龍隊排列軍械大有議勇精神極爲督轅所欣喜特加賞銀牌并由巡捕爲之簪花挂紅 
四各界之熱閙是日各街坊閘口及各大商店均懸挂燈籠國旗大書奉旨禁賭或書禁賭紀念各門口又均貼三月朔日禁賭紀念紅條各學堂商店工行一律放假休業惠愛首約各街蓋搭花棚玄妙觀金剛庵兩處更爲熱閙電力公司以電燈結禁賭紀念四字長隄各酒店旗幟輝煌其街上至逼之處爲西門左右聞有小兒被擠受傷長隄客步亭墻壁亦被推倒幸未傷人此外城廂内外大小各街無不人山人海甚有搭蓋棚位以便女客買看每位收銀三毫其儀仗店燈籠店賃馬房抬亭人夫皆應接不暇價增數倍連日港澳輪船大餐樓亦無坐位河南過海之人比往日多十餘倍可謂極一時之盛已 
五議局之恐慌諮議局初擬全體議員在局招待巡遊各幹事嗣於會前接有賭匪恐嚇書函有乘勢毁拆諮議局等語各議員遂相率出局分頭覓地參觀慶典多有雇船泊長隄慶閙者獨有某某數員是早返局規畫招待各事委任局内各課員辦理巡遊一切事宜 
六政界之防範連日各社團及官塲亦接有匿名書函類多恐嚇語政界中亦多引以爲慮張督飭警道會商水提辦理并命陸軍警察及防勇協助巡警道王觀察乃先事佈置絶不聲張至廿九午始發出密諭數道并傳警區飭令於長堤嚴密偵察並不准閒人在小艇寄宿又飭各區連夜派遣警兵分途向各街賭館督令閉歇盡將招牌除去門外貼出自治會刋禁賭紀念改營正業紅條聞偵探隊於是晩拿獲竊匪數名有兩人穿縐紗長衫訊認竊匪頭目（未完） 
分類新聞政界 
[戚守調停金山風潮之顚末松江]  
　　金山城鄉士紳爲凌河捐費大起衝突曾誌本報事後城紳黄芳墅等以鄉紳沈叔眉葉守仁煽播風潮等詞上禀府署當奉嚴詞批飭並諭靜候本府前來會商初六清晨太守抵鎭由金邑嚴大令接見迓入花廳先請上届浚河董事顧紳駿吳紳鴻賓吳赴滬未至僅由顧進見詳詢歷届浚河辦法及風俗人情以城議事會議决各件並未邀同各鄉紳妥商致起衝突遂請城區董事會議事會各紳到者十一人列座討論計上年合邑帶徵共七十五圖可得一萬三千千照現估工程需價八千千四市河開浚已用去二千千尚餘三千千太守謂西市河歸城區擔任不應於此中挹注城區各紳另爲别籌是此項帶徵仍餘五千千文卽以此欵攤還七十五圖議旣定遂請鄉紳沈葉等代表十六人入（内吕港鄉三人東一鄉三人西鄉不至）太守先詰衆人來意沈稱某等聞太尊騶從遥蒞趨聆敎益鄉之人結伴隨來其心無他祗欲一見顔色耳太守勃然曰鄉人伎倆以聚衆爲能事輕蹈法律罪不容恕三尺具在勿以本府爲可玩也言次鬚髯怒張而葉仍侃侃抗辯謂城區辦事不公太守復爲逐層解釋並謂攤還五千千於七十五圖之議城區十八圖亦一例照灘各紳均無異言爾等亦可和平了結時尚略有辯論終則城紳鄉紳一體簽押（恐事後生悔圖控故令簽名）沈葉復言黄某以一人煽播風潮張皇上控輕入人罪迹近武斷須求申雪太守謂茲事我均明白可勿置議復請以攤還之欵按照田畝流抵上忙城區各紳仍請具領濟用並請取銷帶徵今年上下忙之議時已下午五鐘乃各興辭而退 
[民政部愼重自治議董選舉杭州]  
　　浙撫增中丞札飭自治籌辦處案奉民政部電開地方自治議董等會現均次第成立所有被選各員潔已奉公能謀地方利益者固不乏人而營私武斷致滋地方擾累者亦時有所聞自治爲憲政根本創辦伊始不加審察使良法適成苛政阻憲進進行之機關係匪淺卽希轉飭各該監督官廳遵照定章妥爲監察倘有假公濟私逾越範圍者應卽立援奏章辦理毋得稍事姑容致失立憲本意等情到院札處遵照辦理現聞該處業已通飭府廳州縣遵照電咨切實遵辦以重憲政 
[籌欵合修三省圩隄之規畫安徽]  
　　鄂督日前咨行到皖以鄂贛皖三省毗連之同仁隄樂和兩字號圩隄去歲被水冲潰因欵鉅難籌至今尚未修復現正春漲未發之時即應設法籌欵赶速修築以資保障惟事關三省民命生計所有籌修欵項亦應三省派員前往勘估籌欵合修以禦春漲等因朱中丞准咨後即行藩司查照舊案辦理矣 
學務 
[全省小學堂附設藝徒敎育杭州 ]]  
　　提學司袁文宗通飭各府廳州縣略稱照得國勢之强弱人民之貧富全視實業之進退以爲衡近來物價翔貴小民生計日艱推厥原因皆由外貨塡塞中國原料雖富無人講求製造以至金錢外溢每歲無慮億兆而一般貧民子弟又以無力就學舍業而嬉商偷工窳上下交困不興實業其何以支查開辦藝徒學堂前年由支前司會紳集　列於籌備學務事宜清單又查學部頒行章程内載藝徒學堂可附設於初等小學或高等小學堂并可兼用該小學堂之敎員及學舍物品器具等語現在實業敎育急待籌畵業於上年四月間經本署司札飭省城各小學堂將藝徒學堂先行附設在案所有各廳州縣高等初等各小學内亦應一律附設以期普及合行通飭札到該總董員等立即傳知所管境内高初兩等各小學堂一體遵照部章於本年下學期始各於堂内附設藝徒學堂即由該堂敎員分班授課其敎授時刻准其自行匀配倘或限於財力勢難普設亦應先行籌辦一二所再圖推廣事關憲政進行務卽如期興辦照章禀報毋任推諉延宕 
[旅寗皖人興辦兩等小學江寗]  
　　寗學司李文宗批皖籍候補知縣濮文波等禀云禀悉興辦實業爲敎育籌備要事該職等集合旅寗同鄉人士籌欵興辦工藝兩等小學堂爲同鄉木工謀改良之計洵能熱心公益知所先務殊屬可嘉應准立案仰卽集衆恊謀俾得早覩成功是所至望章程規則亦應即妥擬呈司核奪飭遵至於集欵之人應由公衆推選毋庸本司札派並仰知照 
[實業]  
 
 

Page 12

 
 
[湘路市虎杯蛇之可憐長沙]  
　　湘紳曹君武閻君毓藻俞君澤棠等前就省城組織湘路協贊會日内已經辦理就緒特於本月初四日假座又一村敎育總會開全體大會先期宣布公啟略謂湘路自由美國合興公司贖回湘人實輸出五百八十餘萬元雖失巨資而路固爲我所有乃遷延數年而借欵之議起吾湘志士知路之得而將失也於是奔走呼號剖心瀝血以拒絶外債卒能以誠格郵部仍得由湘人集股自辦然政府之意則以爲湘人果能自辦聽之不能則必提歸部辦故四國代表催促畵押時時見於報章而朝議固未聞峻拒之也以湘路長亘千三百餘里事體重大非吾儕盡力贊成稍分桑梓之責望任公司之經營慘淡欲以間執讒慝之口難矣同人等特組織湘路恊贊會其目的在推廣集股研究進行之法蓋資本足則事易舉籌畫多則功易集鐵路早日告成斯利權長爲我有矣凡我熱心路政諸君子務望携帶名剌以爲入塲之證届時惠臨共圖良策並聞湘路近因報紙喧傳四國代表來京向郵部催簽正約湘人異常惶恐除由公司電部請予明白宣示以釋羣疑外並由各士紳公舉魏午莊制軍親行至鄂與瑞督詳商一切懇予極力維持聞制軍曾再三告辭未邀衆允擬於日内即行首塗矣 
[和大銀行倒閉紀聞揚州]  
　　揚州左衞街和大銀行號東康子南原在翠花街開設復盛恒錢號存有各莊銀欵茲因鎭江某號向復盛恒撥銀二千兩該號無力付出私向三晋銀號通融詎三晋銀號以該號係由和大往來區區二千兩竟不能措則其外强中乾可知因卽向該號提取存欵該號窘甚乃商之和大銀行和大又適以去歲運庫撥存之七萬金限二月提取方苦無著掯不肯付該號不得已卽暫停收付外間不察一時轟傳和大行擱淺提欵者麕至故亦同時倒閉聞該銀行計虧欠二十萬金揚州商會業於昨日集議維持矣 
雜記 
[議員竟許通融揚州]  
　　泰州自治事務所日前以選民李壽開被人控告應否剥奪選舉權禀奉江南籌辦地方自治總局批云禀悉此案旣由勸業道札府復查應候澈查定案後再行定擬現在選舉期迫李壽開旣無受賄舞弊實據自不能遽奪其公權至公罪私罪分别亦應如該州所禀不得以個人之事概指爲私罪仰仍將李壽開一名暫附入册俟後再定去留 
[工會何至查封長沙]  
　　湘紳張觀察國維等前曾就省城創立工業總會具禀勸業道請予詳咨立案當經王慕宜觀察以候部頒規則到日再行核辦等語批示無何該紳等又擬具章程並摹黏鈐記式樣禀奉撫院批示仰勸業道會同布政司妥核詳覆適勸業道奉到農工商部劄發奏定工會簡明章程隨卽會同詳請撫院擬照諮議局議决組織農務總會辦法先由紳商學三界投票選舉總協理請示各在案茲聞勸業道復據該紳等以籌辦工會黏呈鈐記懇乞示遵等情具禀當卽批示略謂查部定會章總會應設總恊理各一員投票公舉應禀由本道詳部核准札派乃該職等並不遵照定章俟舉派總協理擅以工業總會名目私刋鈐記通報各處殊屬大違部章似此行爲躁妄顯非安分之徒除錄批分報農工商部撫院備案一面札行長沙縣將該職等私立工會查封并飭追繳擅刋鈐記申道銷燬外所有開設工會事宜仍候撫院批發本道會同藩司遵照辦理 
[闊矣吳肇邦長沙]  
　　長沙關道吳肇邦索性豪侈其署中一切雜用開支無一不較前道爲巨有湘省大揮霍家之目茲得確切之調查卽廚工工資而論前道每月僅二十四五千吳道則開支至七十千以外其尤駭人聽聞者則爲夫馬一項計每月開支嘗在三百串以外云 
[幸哉曾故守武昌]  
　　瑞督蒞鄂後彈章屢上一時仕途中人莫不慄慄畏懼詎前日湖北候補知府曾廣敷突於上月初旬在沙市商埠地方審着廳廳長差以因病身故當經荆宜道吳道筠孫電禀督院謂該故守貧不能殮請給撫卹瑞制軍閱禀卽以比查鄂省定章故員有勞績者准卹薪水三月曾故守歷權要缺今於代理沙市地方廳長任内病故殆亦積勞所致特飭藩司酌量核議茲聞該司已經詳復按照定章酌給薪水三個月共銀六百元以示撫恤鄂省官塲均欣羨曾故守幸福不置時乘 
[唐殿榮始末紀]  
東省苦馬　久。矣顧年來匪勢銳减。實無巨股足。爲腹心患。零星至有數十人爲一股者。或脅從至數百人。則張皇六師。號勅敵矣。聞十年前。匪股往往達數千人。有至萬人以上者。而前後數十年。勢力之偉。關係之鉅。談者必曰唐殿榮殿榮山東人。。初流轉關外得充哨官。因事罹法網。子身遁入三姓。爲金匪。所踞金。溝距姓城尚百餘。里自溝口距殿。榮所居地。又六十里。深山窮谷左盩右厔。向絶人跡。殿榮至不數年。。招集亡命麕聚者三萬人。殿榮純以兵法部勒。號令嚴明。蓋自韓氏夾皮溝外。無與抗者。殿榮善槍法。曰跗則著跗。曰指則著指。百不失一。以此日。蒐其。部下面訓練之。人人有命中之技。顧其刦掠。專以俄人爲目的。溝中缺糧食槍械子藥。輙率衆越界。大掠俄屯。蹤跡飄忽。俄人無如何也。殿榮常單身赴東清某小站。站有俄兵五十。爲野外射擊。殿榮伏草間伺之。俄兵方持槍俯首。較準彈線。殿榮自後遽發槍。俄兵應聲仆。餘兵以爲誤發槍機。致傷已身。一兵續持槍進仆如前凡仆四兵俄兵始大呼有賊各窮搜草間。殿榮手可挾兩槍。兩手挾四槍。見俄。兵來。四槍齊發。俄兵。四人仆。方搶攘間。殿榮已移其蹲伏地轟。然一聲又應聲倒。無一虚發者。移其蹲伏地如前。如是者凡七八度。餘兵僅數人。不知匪類多寡。捨命狂竄。殿榮迺徐徐出草間。搜其槍支。捆載而去。其技術膽略。類如此（未完） 
文苑 
[都門本事詩（選）]  
我不卿卿更屬誰。謝娘門外柳如絲。五郎重見。應惆悵。已是梅陰結子。時 
有謝卿　者本浙江某大員公子妾。自重墮風塵。居北京之韻花别墅。某　五公子。一見傾心有白頭之約因循未果。至去冬爲楊哲子納諸簉室。早已綠葉成陰矣最是新官對舊官。笑啼方驗作人難。一承恩澤天家後。莫道無情更夢。蘭 
丁少蘭自進天香深處於某親貴。丁入府猶以客禮見相對凝睇。若不勝情。 
那時重見倘消魂。一紙書。來軟語温。莫問萬甡園。外路。公門深更阻侯門。 
天香深處之入某府也意滋茈適。一日其舊交某榜眼者。接得一紙書約於萬牲園相遇。書云園内千門萬戶或能一續舊歡。榜眼如欺往。則寳馬香車遊人甚夥不知定在何處。惆悵而歸。 
更無一首定情詩。久字傳箋呌局時。堪羨兩家雙寳寳。一時同上最高枝。 
某二爺呌局之票。書一久字。即新納蘇寳寳者。其去年所納亦名寳寳。（按某二爺舊納者實係洪寳寳即浙人黄某所進有人誤作紅寳非也） 
郎自。升官妾按歌。外交手叚較如何。三年海外。終何用未抵春宵一刻多。 
某侍郎　妾金紅卿。每親貴至。則使歌之以侑酒。頗滋物議。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[日本新商約之評論]  
　　初九日倫敦電云英國各報對於日本税務之許讓歡迎者甚少自由貿易報對於此事殊爲满意斯丹達報及每日捷報（均爲主張改革税則之報）謂此種許讓殊屬可笑泰晤士報對此極爲满意並謂協定税則之消滅實日本獲得完全商務自主權明徵並歡賀日友對於國威上之满意初十日倫敦電云英國外務部大臣葛雷君在下議院宣稱英民在日本永遠祖地問題將另行締結合同日本税務條約内今擬加入一表將此後仍准免税連入英國之合物一一開明並加入條欵使兩國政府得於一年之後修改該表外間對於此事懸說不一主張改革税則家皆謂據此可决不久即將修改税則並謂設非於新税則内實行减輕税率則恐有礙於日人云初九日東京電云據官塲宣稱美國各報評論美日新商約大都贊成 
[北德公司郵船擱淺]  
　　初十日倫敦電云據鈕約電稱北德公司大西洋郵船泊林齊斯伊里恩號在火島擱淺該船載客千人大爲可慮初九日栢林電云北德公司郵船泊林齊斯伊里恩號擱淺於鈕約附近之沙岸現望可以用船拖出 
[德國擢海軍員]  
　　初九日栢林電云德國軍艦路培克管帶鐵斯米叶已陞爲德國遠東巡洋艦隊參謀部總長 
[土軍勦平亂事]  
　　初九日柏林電云阿爾巴利亞之土耳其軍隊長騙而進已將亂事勦平 
[法國又擬干涉摩事]  
　　初九日栢林電云法政府已與西班牙商定對付摩洛哥政策並將照會列强擬以兵力干涉摩事以保摩王末萊哈菲特之位 
[德大子注意德邦交]  
　　初九日栢林電云德皇太子在羅馬赴宴時其獻頌之詞均注重於德意密切之關係並言三國聨盟政策以和平爲宗旨且嘗提及昔日德皇廉禮第一致意皇安梅吕爾之電其詞曰吾儕及吾儕之子孫當常相友好意國新任首相其哇里帝君在國會演說政綱之際曾聲明意國聨盟之忠誠並擬改革内政云 
[德國在華招股問題]  
　　初九日栢林電云德政府與商人代表及國會委員之多數已將在膠州及中國有德領事之各區招股設立公司問題商定後股以一百元或一百兩爲限據某報載稱此次國會將通過該議案云（以上譯文匯報） 
[中外電政之聨絡]  
　　初九日北京電云中國電政處因欲與大東大北電報公司聨絡辦事起見議豫收後十八之外國電費五十萬金磅該欵半年結算一次按五釐起息並訂明該欵祗能用以發達電報及電話二事云 
[俄國政界近事]  
　　初九日倫敦電云俄國帝國議會已將彈劾政府對於波斯自治議案違背國家根本之法律並要求解釋之詰問書採納當時投票贊成者九十八人反對者五十二人此項詰問書爲帝國議會從來所無贊成此書之人均謂俄國抗拒復古主義已進一新時代云 
[九州鐵路失事近聞]  
　　初九日東京電云九州鐵路失事死者五十人 
[美國飛船家在日獻技]  
　　初九日東京電云美國飛船家馬爾斯君及斯歇里佛君近在東京賽馬塲飛游成績極佳二君卽日將赴澳洲（以上譯字林報） 
本埠新聞 
[慘哉紛紛乞振之函電]  
　　災深矣可若何 
本埠華洋義振會自開會以來會長奔走呼號電函絡繹籌欵移粟不邊朝夕近以皖北之蒙城懷遠亳州渦陽四邑災民四十五萬一時頗難設法且陰雨匝月田湮麥爛無知飢民羣割麥莖爲食則麥秋無望可知華洋捐欵雖尚踴躍然以一杯之水奚救輿薪而外來乞振之函電日必盈束茲擇其要者錄下皖紳電貴會美助麵粉原議皖四之三蘇四之一蘇紳力爭蘇四皖六殊欠平允皖地廣災重蘇輕數倍懇貴會仍照原議分撥救災弭患大局幸甚皖紳李經方楊士琦姜桂題程允和胡建樞周福秀雷雲春同叩清江浦電清河斷指烈士程小如即日來滬陳說災情爲民請命敬祈廣告同胞逾格協濟同深銘感唐錫晋叩江督張電據辦振唐錫晋電稱淮海連年水災民不粒食赴鄉屢查類皆甑芋葉釜榆皮面色浮腫奄奄待斃欽帥所撥振欵轉瞬放盡萬不能敷至麥熟敬求電貴會從重加撥爲望江督張又電接清河紳商學界聞溥等電稱清河災重振欵已無恃美善會麵粉豆餅救濟飢民乃得更生此批之數太少不敷甚鉅懇電商華洋義振會救十餘萬口埀斃之命等語查美助麵粉已撥清江二十五噸今清河紳士又復求索能否量予加撥雜糧等希酌立江督張靈璧自治公所電靈邑災重欵少官義六萬兩不敷散放現值青黄不接死亡相繼慘不忍睹乞籌撥仁漿禱切張樹培等叩沭陽自治公所電沭災日緊議員電告刻卜更急十室九空道殣相望閱報章美糧到申乞賜撥迅濟等叩許久杳電海州贛榆除夕雷兩麥苗至今尚在水中青江來電災民自縊餓斃甚多慘不忍聞盛宫保派高仰之携欵二萬赴贛放振難期普濟聞美艦已到乞貴會派輪直放青江交高君協振功德無量鼎霖叩 
 
 

Page 19

 
 
[外部電飭各關愼重軍火辦法]  
　　如此即足防家賊乎 
滬關道昨准江督電開案准外務部咨稱近因革命黨勾結洋商在各省訂購軍械時有所聞現爲本部暫議軍界學界人員購辦軍械裝運辦法五條俾免革命等匪冒名影戥混入私運除電各省督撫轉飭各關卡遵守辦理外合行飛請轉電各關道查照辦理並轉達税司遵辦章程五條錄後（第一條）各省軍界學界人員如欲訂購大小軍械等件往何省購辦應即報請該管地方衙門查核發給文憑以便向洋行購辦（第二條）各省洋行凡遇無論何人來購軍械等件應由該洋行向購辦之人取騐官給文憑塡註數目是否相符方准照辦倘或購辦主人未帶文憑以及數目不符立即扭送地方官究懲（第三條）各省官員如有軍械裝運某處由該管理管員將軍械件數並運往某處詳細開明稟報上憲衙門核實發給護照以免經過關卡扣留（第四條）各省輪船以及大小民船凡遇有人托裝軍械等件應由該船主向原主取騐護照墳註件數運往何處騐明是否相符倘有不符立卽鳴捕解送地方官衙門嚴懲（第五條）各省洋關税務司嚴諭扦巡嗣後輸船民船進出口立即　船逐一扦查如有該船裝入軍械等件應向裝運原主取騐運行護照與裝入軍械往運何處是否相符倘有不合立卽將軍械原主及船主連軍械一併解送地方官嚴刑究懲 
[各押犯自此當永永涵濡恩澤]  
　　本邑城自治公所議事會提議整理覊押所規則愼重衞生以免滋生疾病刻由各議員議就大略凡上等押犯押至半月准予薙髮一次十天洗浴一次下等押犯押满一月後薙髮一次並於左耳鬢齊處留髮一束又十天洗浴一次每次派巡士督同照料其餘未經盡善之處再行核議規定昨已知會警務處查照執行矣 
[圖姦幼女案移縣核辦]  
　　寡婦徐丁氏控被大吉祥客棧小主黄炳元引誘九歲幼女姦汚一案昨由湯裁判提訊該氏率女投稱賣荳腐爲業初三夜被黄炳元誘女至揭普豐會館後面禎祥弄内黑暗處始向調戲繼按女於地拉脱衣褲正欲施姦忽被路人衝散女卽哭回訴明始知下體受傷求究訊之黄一味狡賴並由乃父黄正祥投稱被誣官命申斥始退旋以本所未備官媒案關風化命一併移送上海縣騐明核辦 
[許大令騎鯨入龍宫去]  
　　江蘇候補知縣許杰前日由杭乘坐小輪來滬駛經龍華嘴角浦面因偶至船首眺望失足落浦家人急救不及經救生局委員陶鳳威别駕卽派小輪並快船帮同打撈業已二日尚未撈得陶别駕一面仍飭打撈一面親至道轅報告云 
[救火會倡議撤除軍樂紥彩]  
　　本城救火聨合會前晩開常會時提議章程第十三條公議演龍一事當時由主席報告大衆以此事業經多數取决每年仍操演一次以資練習惟雇用軍樂及紥彩兩事值此時勢艱難似宜力圖撙節免致糜費且本會已有軍樂部引導在前則隨後各社挨次而行似可不必再用軍樂卽紥彩之綢綾布疋一經雨水顔色未免損失殊屬可惜如諸君以不用軍樂及紥彩或有减少興味及何項不便之處請於月内各將意見書徑送本會以便集思再决若逾限不復本會於不用兩字認爲默許概作多數取决矣凡事趼求實際不尚外觀特將不用軍樂紥彩理由列下（一）以有限之財作無謂之用有背本會樸實主義（二）所用之費雖係各友集資而會外人不知底藴竊恐悮會濫用公欵（三）操演閒費任意揮霍又恐於各捐戶一方面反生妨碍（四）外人操演並無踵事增華各會經濟困難更宜撙節栘辦救火器具漸致發達云 
[且看顧長榮之命運何如]  
　　倪阿土控破榮誘拐伊女一案前經訊明判將長榮押究女著領回管束在案詎該女近又偷竊衣飾潜逃而夫家已經選定吉期將次迎娶阿土情急投縣喊控謂伊女近又走失長榮雖在押所難保不暗中通風求提訊究大令卽於前晩升訊倪阿土供訴前情詰之顧長榮供前次誘逃已由女叔在漢口尋回小的身在囹圄豈能與聞外事故此次該女復逃實不知被何人誘拐求鑒大令判限半月將該女交案違千血比 
[城内]  
釘頭恰碰鐵頭○婦人葉李氏前被某姓投控欠銀不還奉訊押追在案昨經葉李氏以在押患病求請交保大令正擬保釋間某姓即投案訴稱李氏前因避居租界往提頗不客易今又裝病圖保若經釋出勢必投案無期欠欵必歸烏有應請不准保釋大令核俱判葉李氏還押 
祖母送究逆孫○西四區函送孀婦吳王氏至一區分局由德正巡升訊氏供六十六歲本地人兒媳早故有孫四孫女二茲因長孫紹基年二十歲平日不安本分昨晩酒醉回家將什物擊毁訓斥不服故此送案求究巡官以紹基違忤祖母殊屬非是本應笞責姑念初犯且一再哀求判令取具以後不准違忤結斥釋 
純是一派糊言○法公廨移送竊賊陳富慶並醬鴨銀簪一支當票十七張時辰鐘一只解至城内一路分局經德正巡官集訊陳供年二十四歲浦東人在老北門外行走遇見小工　生提籃一只内儲鴨鐘各物小的盤問數語彼即逃逸將各件交小的看守即被巡捕拘至捕房不知阿生從何偷來求鑒巡官以供詞難信判候查明失主認領再核總要如數歸清○四區函送隆茂昌米店主控瞿漢奇代同仁輔元堂拖欠施米欵一案隆茂昌供稱被瞿拖欠米洋一百零六元九角七分六厘德巡官研訊之下判本月底先繳五十元餘限四月底如數歸清如違比追交保省釋 
拐賣○無錫人葛阿三投一路一區控婦人王周氏拐賣伊女阿祥一案求究等情葛供住城内四牌樓王家弄見証盛順發住租界拉圾橋浙江路王周氏亦在租界老拉圾橋飯店公所内實被王局氏吳阿三二人串同拐賣至楓涇得洋八十元是實巡宫以案關拐賣可惡已極判送上海縣究辦 
官事○巡警局衞生第二科科員沈祺年到道禀見 
[南市 ]]  
索欠耶借宿耶○無賴范老虎前晩回内見篾竹匠徐小弟從臥室奔出一絲不掛疑與其妻王氏有染遂扭住詢問支吾按地痛毆以致傷及頭面手臂即由巡士拘至裁判所提訊徐供向索欠洋五元　稱徐欲借宿家内適丈夫回來彼即奔逃判徐交保自醫氏留候范繳到洋五元給徐具領開釋 
不允耶不符耶○沈寳生前將頭髮五箱 
 
 

Page 20

 
 
挽中馮志雲抵與陳春甫洋三百元後向推絶不允取贖又原貨不符互相爭論控由法公堂訊得被告住在西門外華界移送裁判所訊供之下到沈交保限七天繳還洋三百元並着陳交到原貨分别給領 
聚賭耶竊物耶○查陸氏家居小閘橋地方上月間穴洞失竊箱内洋銀一百八十元衣服單契旋在隣居王周氏處檢出布褲一條又於穴洞處得方單一紙均屬原臧即控裁判所提到王周氏及同居管陸氏研訊氏堅不供認又由楊大有等衆鄰公禀該在慣爲聚賭判一併交保候查明再核餘人斥退 
[閘北]  
拐案押○二路分局前日在浦東某輪船查獲粤婦李任氏與弟伍才並男女小孩六名疑係拐帶解送總局奉裁判官孫大令分别研訊據任氏任因弟伍才回籍完姻故帶領婢女蘭英及子女李禮炳生來生並親戚家小孩金元球和等同回廣東並非拐帶官判分别還押候查再核 
拐案提○偵捕隊前在立豐輪船拿獲大帮女拐匪胡張氏黄張氏趙楊氏李陳氏沈歐氏及男女小孩八名解經司法科訊判還押後由恆豐絲廠沈某暫行保釋在案茲悉此案因漢陽縣已禀詳鄂督瑞制軍即日派員來滬移提澈究昨奉聶科長諭着落保人將氏等交案收押候核 
欵盜○鎭洋縣捕役曹某在川虹路查獲陸紹良張阿四王大良三名寄押四路分局候訊昨奉蕭正巡官將陸提出研訊據供海門人住夏家弄以磨剪刀爲業並未犯法判陸暫行交保候再查核張王二人仍押候移疑竊○姚科長公館内失竊鈔票洋十元金圈一只疑係傭婦王李氏所竊送交四路分局訊究已記昨報昨經蕭正巡官提訊該氏供不承認判仍還押候查 
[英租界]  
逆女控親父○甬人楊友生被女桂鳳控楊圖姦不允任意凌虐等情奉訊交保候查在案昨日復由捕房將楊解廨請究女供仍前情訊之楊由妻王氏並隣証多人上堂証明女實親生因不聽敎訓揑詞　陷等語孫襄讞核供會商德祜副領事以桂鳳目無尊長信口雌黄實屬不法本應發堂姑念伊母代求從寛押女所一月期满仍交其父母領回管束 
聘婦控夫婿○婦人張沈氏偕女秀娣控未婚婿王金生紏同陸阿金等强行搶親等情昨由捕房將王陸拘解公堂　訊官以陸不應插身多事着押一月王押七天並着沈氏母女交保俟王期满案歸晩堂訊奪 
債主控欠戶○王子祥控劉子謙不付匯票又韋鵬飛控麥深泉不理借洋等情昨由差探將劉麥二人傳案判分别過堂　訊洋行控串竊○德商寳豐洋行控梁林芳林阿昌羅紀堂串竊值洋三百餘元貨物將　藏匿王爲道家等情由探將各人查獲昨解復訊詎有王啓發將鴉片烟遞與王爲道被捕查獲一併解案請究判均還押候下禮拜六訊辦 
一月小報施○三馬路九號門牌牙科醫生徐仲箎之妻王氏因將婢女楊春頭凌虐受傷由捕將氏獲解公堂訊諭交保在案昨日復由捕房將氏傳案訊實判押女所一月該婢發幼女所留養 
兩月小苦水○許文寳控陳寳林私收客帳洋一百四十元一案昨奉中西官復訊陳供實因無力措交求宥判押兩月示儆 
火管小唇舌○自來火公司控海寗路一千七百另一號居戶金章表私裝火管竊用煤汽等情昨由捕房將金拘解公堂請究原告西人偕証馬長根江阿五等上堂証明前情訊之金供不承認德襄讞會商德祜副領事判金罰洋一百元充公如無力繳洋着改押一月示儆 
定貨小紏葛○德商魯亨洋行控洪志勳不出定貨等情昨晨由探將洪傳至公堂奉判押候下禮拜一午後會訊又德商捷成洋行控張子和不理欠銀一案昨由差探投案禀稱屢傳張不到請示中西官諭飭再傳縊屍小忙碌○福建路四百六十八號門牌某火腿店夥蘭溪人王二標突於前晩懸樑自縊斃命由捕房查悉將屍車入虹口斐倫路驗屍所飭保報請上海縣田大令即於午後四時蒞所驗明自縊身死無悮即飭塡明屍格棺殮 
婦人竊銅器○住居虹口密勒路之婦人阮朱氏控隣婦唐朱氏竊取銅器各物爬牆跌傷脚骨等情已由捕房將唐朱氏車送醫院醫愈解案請究判押候下禮拜一解訊廚工竊銀碗○西人某甲控廚工麥華橋竊取值洋四十元之銀碗等情昨由捕房將麥解案讀究判押候吊贓下禮拜六訊辦 
[美租界]  
欠戶兇○翻砂作主唐阿明控李阿仁拖欠貨洋十餘元向討逞兇等情捕頭諭唐投公廨控追 
夥友竊○菜市街三百零四號某押店主控夥朱梅卿捲竊衣物面逃請爲查拿究辦捕頭准之 
丈夫很○粤婦梁王氏昨投捕房控稱住居密勒路時被丈夫梁阿堂無端逐出請爲查　 
車夫傷○彭祥夫昨拉塌車至吳淞路不料車繩斷絶以致磕傷頭額由捕送入捕房轉送同仁院療治 
[法租界]  
○逼娼○高郵人王趙氏許字原籍王寳卿爲養媳因夫貧回娘家過活近爲鄰婦劉王氏張朱氏以荐帮　爲由騙來上海售與四馬路某雉妓院爲娼言定身價洋一百六十元當付定洋八元嗣因鴇婦逼令接客不願逃走由張劉二氏寄匿王包氏處經二房東王周氏報捕拘解公堂詰知前情判分别收押候提該鴇到案再訊 
竊狗○馮吳氏家蓄哈吧狗兩頭前日爲周連生竊去報經捕房查知將周及狗一併拘捕解訊聶司馬訊明屬實商之顔副領事判押七天示儆 
房客私逃○新開河榮昌船局近因虧欠招商局房金二百餘元私自　逃經收租人沈松茂禀請公堂示核當奉中西官會判將餘剩什物令房東收管一面將黎隨時尋獲扭交訊追 
留客違章○捕房定章界内各客棧不准容留外人住宿有鄭鳳山所開之客棧竟敢違章擅留某日人居住爲捕房查知將鄭飭傳至案訊究鄭供不知章程悮犯求宥聶司馬商之顧副領事從寛判罰洋十元示儆 
[海上閒談]  
○我向者不知會審公堂經費何所出。今而後始知出於灘地價銀也。 
我向者不知灘地子母相生之例何以不能廢。今而後始知訂入約章也。 
我向者不知當道。何以齗齗然與地方紳士爭灘價。今而後始知此中大有關係也。 
○嗚呼。南市警務長。今日尚言風俗乎。請與言上海之風化。記者日日行游街市。耳所聞目所見。無一不有傷風化事。記者日日編排新聞。南市也。北市也。無一不有傷風化事。下流社會也。鄉愚無知也。多做有傷風化事。上流社會也。體面之紳商學界也亦做有傷風化事。然則所謂有傷風化。事直同我人應盡之天職。當然之義務也。嗚呼。警務長。尚言風化乎。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[湖廣總督瑞澂奏辦理農工實業情形摺]  
奏爲臚陳鄂省辦理農工實業情形恭摺仰祈聖鑒事竊准農工商部咨行各省辦理農工實業情形於每年年終專摺奏明等因當經札行湖北提學使勸業道分别詳細開報去後茲據該司道等先後查明禀覆前來臣逐加覆核尚屬詳實謹將辦理情形撮舉大要縷晰陳之查鄂省農工實業屬於官辦者有省城高等中等初等農業學堂中等蠶業學堂各一所農業試騐塲二處林業試騐塲六處桑苗園一處茶業敎員養成所茶務講習所蠶種製造所小蠶講習所各一所造紙廠鍼釘廠製皮廠手工善技塲貧民大工廠荆防工藝廠各一座屬於民辦者有湖北全省農務總會省城織布紡紗繅絲製麻四局華寶自製織機公司大冶水泥廠漢口寳興恒　腦公司爕昌火柴廠揚子機器廠光華洋燭廠旣濟水電公司德源甎廠江夏縣農塲公立蠶桑講習所夏口廳濬源蠶業公司麻城縣富業桑株利溥漁業各公司德成林牧廠當陽縣畜牧樹畜各公司咸豐縣農業半日學堂及試驗塲孝感縣農務分會蠶桑參考社應山縣森林保護會蘄水縣農務分會培元蠶桑公司惠公局沔陽州勸業蠶桑勸辦所德安府黄州府農林籌辦所襄陽縣巴東縣鶴峯廳農林勸辦所歸州黄陂縣施恩縣鄖縣農務各分會黄梅縣工藝局京山縣工業廠通山縣機器織業公司枝江縣機器織布公司松滋縣造紙廠三處東湖縣紡紗織布廠四處長陽縣鼎新機器織布廠巴東縣勸工廠施南府種植局森林公司勸工所鶴峯廳裕新源織布公司共計　辦民辦七十九處官商合辦者則有省城氈呢廠一座成立之期應推省城紗布絲麻四局高等農業學堂爲最早要以近一二年内成立者居其多數此外關乎個人自由之營業及歷久相傳之藝術無特别標識者與夫正在籌辦尚未告成者均不在其列論厥成績如官辦之高等中等初等農業中等蠶業各學堂自光緒三十二年起預料本科陸續畢業者共三百十四名現在肄業者二百三十八名農業試驗塲墾地四百餘畝分作動園樹藝畜牧三部以資實習林業試騐塲及桑苗園育成苗木在四百萬株左右隨時分發各處栽植製皮廠每日出貨約二百餘斤製法亦能逐漸講求實有進步荆防工藝廠係由荆州將軍督率辦理與省城之手工善技廠造紙鍼釘氈呢三廠出品均尚適用民辦者以省城織布紡紗繅絲製麻四局大冶水泥廠漢口爕昌火柴廠爲最優規模旣大經理亦甚得宜所出貨品於商業中頗占優勝之地位實非他公司可及至旣濟水電公司寳興恒樟腦公司揚子機器廠目的各自有在若能詳愼擘畫其發達均可預料其餘或爲時未久或實力尚微目前雖乏成績之可言但使鍥之不舍諒能日起有功惟是中國爲最古農國且地大物博原料豐富久已著聞環球論士庶之智能當不在歐美之下乃注重興業亦已多年在部臣則懸奬勵以示鼓舞之方在疆臣則加督勸以盡維持之力而地利卒未盡闢商情轉以日困者推原其故固由經騐尚少策畫多疏然實業雖致富之根源而入手必賴母財之充足庫藏之支絀日甚欲補助而無從閭閻之凋敝同深集銖金而匪易艱窘情狀各省同然固不獨湖北如是誠欲刻期收效操劵圖成非籌有大宗鉅欵足以供全國之需要恐未易覩實業之戰勝此臣所以每一念及而夙夜旁皇不能自已者也若就鄂論鄂則上年南洋勸業會審查竣事全體奏狀六十六名鄂省出品乃得七名平均計算實不在各省之後然此祇内國勸業之嚆矢而未敢言萬國賽會之競爭也臣維有督飭所屬竭力圖維於著效者則勉其刻意求精於謀始者則策以進行勿懈其有力難獨營必須廣集資本利在他日當前不免猶疑者亦必爲之誘掖扶持總期得尺得寸急起直追以期大利漸興民生日厚上副朝廷提倡實業之至意所有鄂省辦理農　實業情形理合恭摺具陳伏乞皇上聖鑒謹奏宣統三年二月二十五日奉硃批農工商部知道欽此 
要件 
[兩次批准保和會條約附紅十字會條約曁各文件（十四）]  
第七十八條法庭之定議可秘密不宣定議取决於人員之多數第七十九條公斷判詞應叙明緣由及公斷員姓名由總理及立案員或書記官兼管立案者籤押 
第八十條判詞應當衆宣讀各造所派之專員及顧問官均須在塲或照例傳集到案 
第八十一條判詞照例宣讀並知照各造之專員即成信讞不得上控第八十二條各造於實行及解釋判詞中如有爭辯除訂有專約外仍歸原斵法廷審判 
第八十三條各造可於請斷狀中叙明公斷判詞可請覆核照此情形除另有專約外應向原斷法廷聲請惟須有新查出之事實與定讞大有關係而於停止審辯時爲法廷及聲請覆核之造所未及知者方可聲請辦理覆核之事非經法廷查明確有新出之事實含有上節所指可以承認之性質並宣告此等聲請可在收受之例者不得施行請斷狀中應明定聲請覆核之期限 
第八十四條公斷判詞只能施行於相爭各造如各造因解釋條約之故而起爭端與此條約尚有他國公同訂立者則相爭國應即知照各籤押國各該國均有千涉此案之權其中一國或數國若用此權者則判詞中所載之解釋亦應一律施行 
第八十五條各造費用各自承認法廷費用各造均攤 
第四章公斷簡便訴訟法 
第八十六條爲欲便於從事公斷起見遇有可用簡便訴訟法者締約各國訂定以下各條俾未訂各種專條者有所率從而有時亦可援引第三章内不相反背各欵 
第八十七條相爭各造各派一公斷員合選一總公斷員如意見不合除各造所選派之員及其國人外可在常設法院人員名單中各選二員再用拈鬮之法以定孰爲總公斷員總公斷員總理法庭其定議則取决於多數 
 
 

Page 27

 
 
第八十八條若各造將議案呈案之期限未經預定者法庭一經組織卽可由其定立期限 
第八十九條各造派一專員到法庭以便爲本國政府與法庭之交通機關 
第九十條訴訟祗准用筆寫然各造有可請准證人及鑑定人到案之權法庭爲有益起見亦可請兩造之專員證人及鑑定人到案口辯第五篇結論 
第九十一條本約批准後締約各國卽以本約代一千八百九十九年七月二十九號所訂之和解國際紛爭條約 
第九十二條本約應從速批准批准文件存儲海牙第一次批准文件存案時應由締約各國代表及和蘭外部大臣簽押爲據以後各次之批准文件存案時須繕一咨文將批准文件送交和蘭政府第一次批准文件存案之字據及上節所載送交文件之咨文應於抄錄校正之後立卽由和蘭政府送交外交官轉遞第二次保和會與會各國及隨後入約各國前節所載情形由該政府將收到咨文之日期同時聲明 
第九十三條未籤押各國而曾與第二次保和會者亦得加入本約之内願意加入之國應將其意咨明和蘭政府並附加入文件此等文件由該政府存案該政府即將咨文及加入文件應於抄錄校正之後轉送第二次保和會與會各國並聲明收到咨文日期 
第九十四條未與第二次保和會各國以後倘經締約各國公允亦可加入本約 
第九十五條第一次批准文件存案各國應從立據存案之日起六十日後此約方有效力隨後批准或加入本約各國應從和政府收到批准或入約咨文日期起六十日後方有效力 
第九十六條如遇締約國中之一願意出約應將出約文件咨照和蘭政府該政府立即將出約文件俟抄錄校正之後知照各國並聲明接到出約文件之日期出約僅專指咨照出約之國從咨文利和蘭政府之日起一年之後方有效力 
第九十七條和蘭政府立一存案册載明第九十二條第三第四兩欵所指批准文件及隨後收到加入本約文件（第九十三條第二欵）或出約文件（第九十六條第一欵）之各日期 
凡締約各國於存案册均有權調查並可將校正之本摘抄爲此各全權大臣籤押於下以昭信守 
一千九百七年十月十八日訂於海牙正約一分在和政府存案抄錄校正之　用外交官轉交締約各國（未完） 
小說 
[言情小說海孤兒（四十）]  
馬利亞憤然曰。吾何爲諒。汝汝勿自夢夢而向我謬言情愛吾初無他語足以答汝。卽此决不嫁汝之一言堅持至於終極汝欲以墅蠻之手叚加我。汝苟有權力者。汝恣爲之。我决不爲汝所屈。汝天良盡喪之僉人。吾不願更見汝面。汝出矣迭克司聞之殊不怒。鞠躬向馬利亞曰。此爲女郎最後之言乎果如是。則女郎决欲與吾挑戰矣。馬利亞曰。吾言盡此。汝再有言者吾决不答。語已。指門令出。 
迭克司見馬利亞决然逐客。則歘然起立。乾笑曰。女郎逐我。我乃不能從命。女郎在此哈麥斯東之船。似無權力足以逐我也。馬利亞掉首不答迭克司初不與弗倫富士語。至是始謂弗倫富士曰。老。友茲事如何。獨不能出一語以助我乎。弗倫富士噤口不能答。迭克司又問。弗倫富士始呐呐言曰。茲事吾乃無術。彼固有一身之自由。吾安能强。迭克司變色曰。然則君不能助我。矣吾事且無庸言。君事果何如者。吾　時爲君劃策。致君於富人之列。君今日乃以此言報我耶。當知吾之權力。能置君於社會之上令君爲富人。卽能踣君於黑獄之中。令君爲罪犯。君宜留意。今日君之名譽財産。皆係屬吾之手中。吾苟一啓口。則君立殆。弗倫富士唇吻皆顫。以手扶頭。狀至震恐。少頃。始仰面言曰。密司脱迭克司。吾無術足以助君。苟馬利亞能徇足下之言。吾亦至願。顧馬利亞决然不諾。吾乃無如之何。至於君欲置我獄中吾尚何術自脱今但能聽君措置吾亦不欲乞憐於足下之前矣。弗倫言已迭。克司意至不懌。强笑曰。老友聽之。吾今尚有權力足以制君死命。然茲事果能和平了結者。吾亦願之。否則似逼我出於不得不然之地。吾二人之交誼。。不遂因是而絶耶迭克司言時。尚立待弗倫富土之答。而弗倫富士慘嘿無聲。狀若中眚。迭克司又謂馬利亞曰。茲事關係至重。女郎幸再思之。馬利亞引目他顧。闔口弗答。迭克司怒曰。女郎不答吾言。至明日此時。吾必有術以啓女郎之吻。當知吾之愛戀女郎。深入肺膈。即使今日論娶女郎而明日遽攖巨禍。吾亦姑逞一時之樂。勿恤某他。女郎一身。萬不能脱吾之手。馬利亞見迭克司嚼齦而語。知其必欲得已。心至堅忍。則又省省而憂。然念及愛刀森拯已之謀。胆力立壯。則堅闔其唇。終不作一語之答。迭克司大忿。口中喃喃罵詈。立出。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
