# 1891 - 262 - 4906621

 

Page 1

 
 
[新印續小五義出售] [  申報館啓]  
　　本舘前印小五義一書早已不脛而走寰宇風行兹又覓得續小五義以新鉛字排印公諸同好是編所叙忠義俠烈之事大都可驚可愕可泣可歌飯罷茶餘一編展對足以排悶遣悉好讀異書者自必以先覩爲快也卷帙之繁過於初集共計一百二十四回訂成十本已於六月二十一日出書定價每部碼洋五角五分請向申報舘申昌書室外埠申昌及經售申報人購閱可也此佈 
[書漢口英領事官告示後]  
　　今年長江一帶教案疉出而往來行駛各輪船亦多有不及從前之安謐或有匪徒附載小竊潛蹤暗中施其妙手逞其毒計各輪船雖未遭其大害然亦防不勝防自教案屢出而後謡言益復四起人心愈覺惶然竟有匿名揭帖謂某日擾某處等語此種狡獪伎倆原不過藉以摇惑人心稍有識見者斷不至爲其所惑顧兵法有云虚者實之實者虚之彼匪徒之中安知無此等心思爲亟肆疲我多方誤我之計則防之之法又不可稍懈焉英國商務甲於他國其行運於中國之船與貨較之他國不啻倍蓰卽長江一帶行駛之輪船數亦不少設一不愼爲匪人所乘則其所害於商務者大矣領事官之設正所以保護其本國之商人商人而有可危之事領事官不早爲籌謀則不但無以對國家且何以對商人輪船之上駛者皆以漢陽爲總匯之區漢口領事實有管理長江一帶輪船之責旣有風聞倘不揭而出之使人聞而知備則爲溺職故漢口英領事於此一事極爲關心盖至出示曉諭行駛長江之英國各輪船令爲船主者時時防備設有匪徒立卽捕獲無論何處隨地隨時交於有英國領事官處以憑訊辦如船主於緝捕之事不能認眞則船主亦有應得之咎設匪徒人衆船上之人力有不及則隨時通知領事請其協同拿獲誠如此也匪徒之胆雖大亦何敢輕身嘗試也乎或者謂匪徒多中國人非英官所能治今而曰有則獲之就近解交英領事訊辦則是以英官而辦華人矣而不知蠭蠆入懷解衣去之華人而欲加害於英人則英官之據治匪人亦仍是牧去害馬之意况此等匪徒到處蠢動多猝發於華官不及防之時他國輪船行於江海又非華官之力所能顧到而他國商船爲匪所害華官旣難爲力西官又不留心則愈以縱匪人之志而張其威也故本國之船惟有本國之領事保之夫領事又豈能遍保本國商船但早爲通知密爲籌畫妥爲布置俾本國各船人人自防是卽所以保護之道也或者謂前者各國欽差曾有言於總理衙門謂中國倘不能辦理各教案之匪徒則各國當自行辦理今英領　曉諭各輪船令其自行捕治且定之罰是殆所謂自行辦理者耶然輪船之事與教堂不同教堂之禍中國官兵尙有以爲之防輪船出没於江湖則中國官兵實不能防此而必欲中國官兵爲之防中國固不能辭其責然中國究不能任其咎設當烟波浩渺之中四顧無人之處而舟中匪黨猝然發難苟船中不自爲救而欲待救於中國官兵其能及乎故英領事責成於船主使各船早爲之備人人皆自爲救此正臨機應變之　用岳武穆行軍使人人各自爲戰而不律以陣法英領事盖知此意焉雖然中國官兵與其地方官等又不可因各國輪船之自爲　防而遂以爲可缷其責也西人通商於中國朝廷許其輪船行於長江許其行教於各處此正柔遠之經臣下所當仰體者也地方官不能治其地軍營中不能治其軍以致釀成會黨以爲地方之害且害及於西人自問厥心將何以對君上又將何以免外人之笑若於此時而竭力圖維多方設措使會黨之聚者旋散卽一時未散亦不敢肆然以逞地方無論水陸均安謐而不爲行人之患西人之來於中國者皆不致受匪人之害以傷朝廷懷柔遠人之一意則猶無　乎高爵厚祿卽西人視之亦將欽佩之不遑而絶無後言矣長江一帶通商口岸屈指幾何其有地方之責緝捕之權者屈指又幾何其勿使西人有所藉口勿使匪人輒敢生心以上負朝廷之祿位下貽中外之譏評此則不勝望幸者耳 
[本館接奉電音]  
　　昨由京友電傳諭旨二道敬謹譯登○八月二十二日奉上諭大理寺少卿着延茂調補欽此同日奉硃筆李紱　補授司經局洗馬欽此 
[金鰲載筆]  
　　山西按察使潘駿文現升授福建布政使應卽交缷新任按察使張汝梅尙在粤西到普需時所有山西按察使一缺查有冀寍道俞廉三堪委署理所遺冀寍道缺查有雁平道玉恒堪以調署遞遺雁平道缺查有在任候補道朔平府知府孫紀雲堪以委署遞還朔平府篆查有平陽府知府福志堪以調署其福志未到任以前卽令朔平府糧捕理事同知景斌暫行兼護所遺平陽府篆查有澤州府知府周天麟堪以調署遞遺澤州府篆查有候補知府潞安府大義同知松昌堪以委令護理由藩司詳請撫院除檄飭遵照外已照章專摺奏聞矣○禮部爲咨行事儀制司案本年辛卯科宗室新中舉人在保和殿覆試例由本部將前鋒護軍統領開列奏派一人稽察中左門相應咨行景運門轉行兩翼前鋒營八旗護車營各將本堂及署堂銜名有無出差告假事故於三日内開送過部以憑入奏至咨送後如有出差告假等項事故亦卽隨時咨報以便於單内註寫○吏部爲咨行事騐封司案呈本部議覆户部題請將管解京餉五萬兩以上之湖北卽用知縣周垣照例議叙等因查核例載管解京餉依限交部無悞予叙成案相得應准照例奬叙一本於光緒十七年八月初四日具題奉旨依議欽此欽遵到部除移會户部外理合咨行湖廣總督湖北巡撫查照○正紅旗漢軍尙仲冕副都統昌懋定於八月十二日辰初在臥佛寺街正紅漢旗署内挑補本固山　　　催六缺馬甲九缺敖爾布八缺養育兵八缺除傳令該各佐領下留挑人等是晨進署伺候入挑外並咨請察旗御史至期前往會同挑缺○禮部爲傳知事所有擬充會同四譯館鴻臚寺少卿銜延照一員揀放堪中擬正魁麟擬陪斌儒二員擬補員外郎毓璋一員擬補筆帖式忠興一員本部於八月十三日帶領引見相應傳知各該員於是日五鼓穿天靑褂佩帶荷包手巾赴西苑門外六項公所禮部公所報到以備排班帶領引見毋悞○國子監爲招考南學事照得本監南學肄業生現在懸缺甚多本監於九月初三日考試爲此曉諭各直省舉人及貢監各生如有情願與考者先期持帶執照開寫年貎籍貫履歴三代並取具同鄉京官印結親身赴本監投考以便備卷届日務於黎明赴本監聽候點名考試毋得遲悞○三品銜福建候補道劉澐以上年直隷水災過重工賑需欵孔鉅不忍坐視變産湊集銀一萬兩解 
 
 

Page 2

 
 
直濟用並稱不敢邀叙旋由卞頌臣制軍咨由李傅相請援案奏請優奬等因經李傅相查部章内開捐銀至萬兩例准奏請破格優奬等語且查通州紳士江蘇候補道張翼廣東候補道周炳勛先後捐賑鉅欵均蒙特旨交軍機處存記欽此惟該道劉澐前在江西勞績頗著後在閩十餘年辦事尤形認眞今以直賑孔殷慨捐萬金實屬有裨畿疆洵爲見善勇爲未便壅於上聞應如何破格優奬經李傳相專摺入奏請　旨於八月初十日奉硃批劉澐着交軍機處存記欽此○漢京官應領本年秋季俸銀經户部銀庫於本月十二日開放計共放大小文武漢京官本季俸銀三萬餘兩○吏部爲咨行事文選司案呈本部議覆湖南巡撫張奏以湖南酃縣知縣張祖良試署期滿措治裕如請銷去試署字樣實授是缺等因核與題銷試署例案相符應准實授一本於光緒十七年八月初九日具題奉旨張祖良着依議補授欽此欽遵到部合將原題粘抄咨行湖南巡撫查照辦理○新簡福建臺灣巡撫邵筱村中丞友濂已由原籍於仲秌十有一日入都暫假東安門外煤𥻗胡同賢良寺駐節敬繕安摺二分於十三日子刻賫往南海呈交奏事官分遞皇太后皇上前邵中丞亦於丑刻趨詣西施並將緑頭銜名牌交由樞垣於膳前呈入嗣由内傳令第三起入覲上於勤政殿召詢數言中丞謹敬覆奏畢退值出海乘輿回寓午後始往諸當軸處禀安○新署兵部尙書孫萊山大司宼毓汶詹吉於本月十四日辰時躬抵署任新署兵部左侍郎徐小雲少司農用儀亦諏十四日辰時至兵曹抵署經本部司務廳分貼紅諭示仰闔署官吏馬館旣長本部効力差官各省駐京提塘巡捕五營副叅游都守等官十六門門千總以及外郎領催皂役人等至期進署一體謁見毋違特示 
[甌海魚書]  
　　温郡東山下茶塲殿前有月帶橋焉南臨謝池東望積榖北鄰資福西逹泮池碧水漣漪地頗幽雅據鄉父老相傳中秋之夜月到天心時在橋上觀玩現有兩月廻抱左右因以月帶名本年中秋夜月明如晝四望無垠好事者咸往步月鬢影衣香遊人雜沓是亦一時佳景也○謝池巷周家甌城之巨富也昆季五人相繼而逝僅存憨三一人不諳世故四房孀守財盛丁稀近因五房乏嗣立繼未定互相爭承以致涉訟現經傳訊約在重陽先後想當定斷也○康樂坊口某烟筒店終日勃谿素稱姑惡近於月初又相詬誶其媳不堪凌虐潛購紫霞　吞服迨母家聞信以威逼人命赴縣喊寃經和事老人調停勸息厚其棺殮事乃寢○經歴司巷迓客春之子一元因其弟岩松跟某内使爲長隨倚勢横行目無餘子近因賒買花鞋一雙負欠鞋錢久未歸償十四日鞋匠向收鞋帳元純以私鑄掗用匠嘖有煩言元大怒匠亦倔强性成互相爭閙元遂扭匠兇毆舉家婦女亦助桀爲虐將匠打傷小腹腎囊登時斃命現經屍屬樂清人報案請辦邵邑尊隨於十六日親詣相騐棺殮立將一元釘鐐收禁候辦○信和街某營書邵某與某甲因索逋口角十四日兩不相下始則舌劍唇鎗繼卽拳打脚踢竟將甲之陰囊搯破鮮血淋漓嗣經旁人再三理處給以養傷費爲之延醫方免雀角兹聞血止傷痊可免性命之虞矣○鎗匪曁小奶兄弟前經某甲通線購拿就地正法已列前報兹聞匪黨銜某甲入骨復於初二夜潛入甲家將甲謀殺並戳死甲弟砍傷甲妻脚脛當經報請騐殮邵邑尊聞報之下隨卽帶同刑件輕輿减從前往四十八都甲家相騐棺殮諭令緝兇究抵未知正兇得能弋獲否姑俟續聞○樂清縣所轄蟾河地方某甲在田耕種其妻饁彼南畝方効兾缺妻之相敬如賓也不期行至隴畔突被水牛吼遂甲妻懼牛怒角相向心慌意亂爬上高阜冀避其鋒詎知水牛赶近將左角剌入肚腹極力掀翻抛至四里之外頃刻問竟成虀粉吁殆所謂前生寃孽歟○北灣有混號桃源者梁上君子之最黠者也數仞高墻可超躍而過升堂入室靈捷非常近於十六日行竊葉匯張家只憑細竹一竿攀援而上旣入内庭方圖傾箱倒篋飽擄而回不意張凛慢藏誨盜之戒每作終夜之遊通宵不寐是夜張猶未臥瞰賊挖門撬壁密遣健僕四人潛出後門狙伏以待一經喊捕四面兠拿桃源逃竄不及被張打得遍體鱗傷抱頭鼠竄而去驅盜之法張亦狡矣哉 
[賞格照錄]  
　　湖廣總督部堂張湖北巡撫部院譚示欽奉五月初七日上諭揑名揭帖造言惑衆卽行嚴密查拿從重治罪等因欽此如有散佈揭帖煽亂生事者拿案卽行就地正法拿獲之人無論軍民賞銀一百兩立時給發特示 
[朝鮮近事]  
　　上月廿八晚大雨傾盆兩晝夜不息以致窪下之區頓成澤國田禾雖無損傷而民間沾泥帶水行步椎艱嗟彼小民未免有淫霖之歎矣○月之初一日午後暴風大作適當大雨之後濤翻浪滾舟緝掀播不定走錨斷索不可以數計其被浪潑沈者大小四十餘艘亦非常之災也○華人某於理事署旁支盖席棚以蔽風雨官以有碍街道令其拆去某置若罔聞迨至拘案笞責始遵諭他徙倔强之人自貽伊戚大率類此○國王於上月廿三日開科考試閱數日揭曉取中各生沿街拜客胯下所乘者皆長耳公也中土及第者跨馬遊街此則易以驢龎然大物亦得厠驊騮騄駬之旁俗尙之不同如此○鮮地自通商以來各國商人聞風麕集通都大邑遂有地少人稠之患小本經營凡有粗重貨物皆列置門外門則不施管鑰終夜亦無失竊之虞若殷實之家則反被梁上君子所算擇肥而噬所謂盜亦有道也○華人某甲携一肩行李遠涉仁川口將以謀食也經其友薦至漢城某號爲夥瀕行時其友託帶布貨六件及至櫃上檢點忽少一件往返函問毫無着落以甲辦事疎忽遂下逐客令時乖運蹇可勝慨哉○兾州地方素産鮑魚近年有日人在彼採捕分奪其利鮮人惡之積忿已久日前因捕鮑魚肇釁各糾黨羽旗鼓相當彼此撃斃二十餘人受傷者倍之月之初十日朝鮮政府派官前往彈壓日人亦於是日派兵船一艘前往如何了結尙待續聞○鮮人某生一子視同掌上珠上月杪出外嬉遊一去不歸偵騎四出仍無下落諒已入匪人之手矣拐匪之横到處皆然地方官可不加意緝捕乎○初十日有稅關舢板被日人舢板碰撞以致兩相口角日人竟至用武將稅關人撃斃一名被傷者四人有一人傷勢甚重難保無性命之憂與關上人尙横暴如此其他可知矣○日人僦居者起造房屋皆以竹爲之上覆以茅四圍或砌以石或護以泥所以省工費也 
[賑濟災民]  
　　寗西鄞江橋裏草村之上陳地方於本月初旬風火爲災燒燬房屋三百餘間被災各户赴郡報災道府縣各憲聞報之下委員下鄉勘騐災户查係赤貧者居多露宿風餐情殊可憫於是造册送道道憲吳觀察見而惻然首先捐廉五百元府憲胡太守邑尊楊大令亦各捐廉五百元十八日道憲札飭楊大令會同鄞江巡檢徐少尹前往該處督飭庄書照册賑給聞共賑給一千二百餘元餘交庄書暫存以待補給未賑之災户似此恩膏下逮凡受賜者有不同聲稱頌者哉 
[寗郡市面]  
　　日來寗郡柴米價平平無甚上落小民稍有生機惟各項生意清淡異常除吃食店外每日買客稀少所入不敷開銷中秋節所收帳目不過十之五六且期票居多間有解付現錢者無不攙和小錢受虧非淺市面之壞於此更見矣 
[觸石沈舟]  
　　本月望日有湖北鴉艄船一艘滿載糧食貨物并搭客七八人順流而下行至九江鎖江樓前適江岸倒石隠伏水中舟子不及知也遂將船底觸破登時沈溺幸有後來之船將人救起均得慶生而貨物已全行漂没矣是可歎也 
[山東鄉試首塲題]  
　　首題子語魯太師樂曰至以成二題知風之至三題登泰山而小天下至難爲水詩題濟南潇洒似江南得湖字 
[閩闈談助]  
　　閩中士子向有私買謄錄之舉甚有舉貢頂充書手朦混入塲删改文字其弊有不可勝言者本年經提調龍觀察悉心整頓於謄錄入塲時嚴加約束凡卷一入彌封所以一千卷爲率隨封隨繳謄錄所多派委員將卷當面匀開發出謄寫由官按卷給予筆資向來謄 
 
 

Page 3

 
 
錄所包之卷必與彌封所通同令其代查暗號然後由謄錄頭分交各書手現在彌封促迫不及代查暗號其卷又不經謄錄頭之手各書手茫無頭緒竟不知所包之卷落在誰手一切情弊爲之凈絶豈非快事福州府屬發謄向在第一次令科落在第五次興化府屬撥在第一次卷帙約有六百想今科興屬中式者必多往届鄉榜百餘人福屬居其大半此次呈荐太遲旁觀揣測者謂必較前减色但未知究竟如何闈内有某弁犯規經提調喝令重責示儆一二三塲登藍榜者不過四五十人三塲有一人斃於塲内遍身現黑色殆亦有鬼爲祟歟陰　之說儒者不談何以棘闈中偏若有如響斯應者其理安在有某監生在闈代人捉刀作首藝一篇約酬潤洋八十元出塲後其人忽悔前議遂致口角旁人咸代爲之危吁此何事也而可以身試法乎 
[三山秋雁] 　　 
　　有某甲素以浮海爲生涯上月間出洋販運洋油多箱僱舟載至閩中駛晉大橋下停泊天微明時舵工不戒於火洋油轟發烈焰飛騰未逾片時全船已化爲灰燼甲於火勢猛烈時急登小艇逃命雖貲本悉歸烏有尙幸性命得以保全於無聊時强自慰藉而已約閱一時許餘燼始熄○八月十四夜居人赴屏山道山于山雲步山等處進香携帶香燭冥鏹命儔嘯侣絡繹於途以道山爲最多南城之旁分峙二塔一曰白塔一曰石塔中秋節塔上懸燈仰而望之不啻明星萬點小家婦女結伴往觀幾於萬人空巷有一種地痞在塔口把持不准游人擅進如必欲登塔游覽者須給以錢始得其門而入有某甲吝解慳囊以惡語詈之痞棍大怒遂將甲痛毆一場始呼嘯而散此亦陋俗也有牧民之責者曷其奈何弗禁○南門兠城邊街有三元廟建造有年棟宇宏廠花廳旁有屋數椽未知因何失愼厥光熊熊彈指頃珠簾畫棟悉化刼灰幸四圍都係高墻不致延燒尙是不幸中之幸也○後街有甲乙二人因姦起釁彼此爭毆甲被乙猛砍一刀鮮血淋漓現經保甲局綑送到案訊明情節各責百板送縣訊辦 
[蓬萊秋色]  
　　登州地窄民稠食糧皆資糴於奉省蓬萊之天橋口年久游塞船隻出入殊艱糧價因之踊貴現經登州鎭章軍門痌瘝在抱派撥廣武副中營會同登榮水師練軍合力挑濬行見舟行順利商民受賜良多矣○薙髮匠某兇横性成其徒五六人亦相率效尤動輙與人毆鬭日前有夥友甲乙二人搆釁甲以刀洞穿乙腹血流不止現聞施治多日可無性命之憂是亦二人之幸也○秋成告届百榖登塲登州所屬唯文榮二縣略遭水患其非濵河之區收成皆稱豐稔○市面異常冷淡而民人則日爭闊綽高樓傑閣金碧輝煌若非是則不足以招攬生意然外强中乾其涸也可立而待焉○盛觀察之封翁旭人方伯於月之十三日壽辰文武官弁皆來轅祝壽　開北海壽祝南山頗極一時之盛 
[府訊賭犯情形]  
　　前署上海縣陸春江大令訪明匪棍張金富等開塲紏賭飭差前往拘拿張卽奔赴松江府控稱祁增地上設有賭攤由縣查封差役錢順得賄朦稟竟將小的之地入官恩太守批斥不准張又控諸臬轅及撫轅剛中丞批飭臬司轉行松江府提訊申詳太守遂札飭現任上海縣袁大令將差役錢順及李松濤解府候訊此已列諸報章矣兹聞太守初訊時兩造各執一詞太守命將錢掌頰二百下連李發華婁兩縣管押張交人保出候再札提祁及地保覆訊旣而錢在押患病籲求交保太守飭差帶候騐明交保醫治一面帶張到案謂此案由前任上海縣陸大老爺現任上海縣袁大老爺先後詳覆爾前犯重罪現開賭塲本府尙須飭吊前卷澈底根求張供稱小的前雖犯事實已遇赦開釋現未犯賭所控錢得賄矇禀一案求大老爺請銷太守謂案經上控豈容起滅自由張又稱小的與錢並無寃仇以故不欲涉訟太守謂旣無寃仇何致上控答稱府差頭郎少山與錢不洽當與郎在上海英租界同芳居茶室談心時郎囑小的上控小的言無盤費郎借給洋銀四元及控不准理又商令赴蘇省各大憲衙門呈控太守問有何憑據答稱有書信往來太守傳郎到案訊不承認謂旣無唆使張上控之事何以張欲誣爾答稱小的夙與張相識張在代質所時向小的借洋銀四元小的不依或者因此挾嫌誣指太守飭發縣管押又飭帶吊賭犯案由上海縣解府過堂之戴林林等問爾等均在虹口犯賭張亦住虹口究竟張是何等人戴等稱張開茶館太守謂爾等照直供明本府當施恩超豁如敢含糊定當重辦戴等始供明張雖開茶館然後面地上確曾擺設賭攤太守問張地是否已入官答稱地由戴兄租與張張轉租與人設攤紏賭太守核與縣詳相符飭還押候示旋又委府經歴某君覆訊喝責五百板仍發縣管押以待上海縣解祁及地保到案並令張將郎往來之信呈堂以便集訊察斷 
[派差查訪]  
　　寡婦費孫氏在縣控稱夫妾魏氏被陳金和誘拐並被竊去洋銀四百元一案袁海觀大令屢次研訊情形疉登本報昨日上午大令復升堂研詰該圖地保許坤華投案候示並據原差禀稱小的等前奉大老爺諭飭赴陳金和家中查檢銀洋旋在内外搜查一周毫無形迹求請鑒核費孫氏訴稱家中所有之洋係歴年積存下來埋在地下托妹妹魏氏經管將爲安葬翁姑丈夫之用現被陳竊去求恩嚴追費魏氏供稱小婦人今年二十四歲於十五歲時至費家爲妾抱衾與稠自嗟命薄今年七月初間小婦人查得洋元已不翼而飛遂于二十四日出門向賣卜人起課中途遇陳哄騙小婦人以洋在伊處未忍置諸度外遂被誘至諸翟鎭後至南翔鎭姊丈李姓家住宿八天至八月初四日復誘至諸翟鎭陳之母舅侯姓家初六日姊姊孫氏派人前來將小婦人領回本年六月二十五日被陳姦過一次此外並無别情叩求鑒察陳金和供稱魏氏於七月二十五日欲往南翔姊丈家因不識路徑囑小的伴送小的生意於七月十四日辭歇二十四日結算工帳至八月初六日主母孫氏忽紏多人誣指小的誘拐魏氏並竊伊家洋銀四百元不問情由將小的吊打此是實情叩求恩宥大令謂爾一派糊言敢在本縣前搪　原告供詞確鑿爾尙思抵賴乎喝令將陳金和上挺棍良久陳仍無確供大令判將陳還所一面着原差往南翔諸翟兩鎭查明實在情由禀候訊辦 
[發落臺基續述]  
　　開臺基之馬王氏引誘石秀貞卽徐秀貞與粤人陳阿三姘識涉訟經葛同轉訊明底藴以開設臺基顯予例禁判將馬王氏鞭背三百下枷號三個月遊行示衆期滿再鞭二百下釋放徐秀貞甘作下賤生涯有玷閫範掌責三百下在案昨日葛同轉於下午兩點鐘時蒞捕房飭令包探將兩人帶案照原斷鞭責當據馬王氏禀稱小婦人已懷孕四月有餘若受重刑恐腹中一塊肉難以保全務求超豁同轉以馬王氏如眞懷孕在公廨訊問時何不卽行禀明諭令包探查視當據包探王榮培禀稱查得馬王氏將搭膊纒繞　上裝出懷孕情形同轉令馬王氏將搭膊脫下喝令從重鞭責再行枷號徐秀貞因其父未來具領着還押 
[英界公堂瑣案]  
　　包探陳阿九禀稱昨日小的見薛淡泉手持對時表一枚向某質鋪質錢形跡可疑向之盤詰據稱竊自浦東川沙隣人張某家張有胞弟雪春現在上海因就近知照雪春認贓屬實又在薛身畔搜出川沙某當鋪質劵二紙小洋五枚今特一併送案雪春訴稱淡泉原籍川沙與小的爲隣不料竟竊取兄長之衣質在川沙某典鋪尙有對時表帶至上海意欲質洋幸由包探查獲但彼此素不相識求免重懲薛供稱小的係川沙人因有急需行竊粼人衣表自知不合尙乞施恩宋二尹謂爾犯竊本應重辦姑念雪春求免略予從寛遂判令責手心一百下以儆將來表及當票小洋交雪春具領○包探秦少卿禀稱前者小的拘獲竊賊陳銀泉解送案下奉大老爺判發捕房管押六月今查知陳另竊各家綢縐衫褲綢洋傘水烟袋布衣棉被寄存某客寓主萬玉泉處因往吊出各贓傳各失主至捕房認明連萬解案萬供稱小的開設客寓不知陳是竊賊是以受寄衣物如今只乞施恩宋二尹判罰洋銀八元贓給包探帶回捕房給還各失主○包探唐寳榮禀稱周阿元前在粤人某消夜館爲夥時至鄭源泰蛋行取蛋今已辭歇竟至鄭處冐取鴨蛋七百枚計價洋四元六角及鄭知照館主館主不肯承認報捕獲周蛋已售與江北人王氏洎向王氏查問據言出洋三元五角同周買下今特解案請訊鄭申訴前情周供認冐取鴨蛋價賣得洋王氏供稱小婦人小本營生不 
 
 

Page 4

 
 
知蛋因冐取得來是以收買現旣吊去請追償原價宋二尹問周所收王氏價洋存何處答稱容卽繳還可也二尹諭令鄭將蛋領去周押令繳洋三元五角償給該氏然後發落○沈少香訴稱雇坐　春富東洋車遺下綢洋傘一柄陳竟取傘避去因之報捕查獲解案請訊陳供稱客人遺下洋傘小的並未得知迨後見之已無從交還矣今旣到案尚乞恩寛宋二尹謂凡當車夫者如坐客遺下物件無從交還應照章送存捕房待失主認領時當有酬謝設或匿不交出一經探捕查獲卽當重懲今姑從寛管押二日傘給沈領去 
[法捕房瑣案]  
　　武生何餘慶虧欠龍萬順烟錢一千餘文向索不還自已劃破頭顱希圖訛詐同轉訊明情節令何還錢後管押捕房三天示儆昨因管押期滿龍萬順持保單一紙投案具保同轉准其將何餘慶保去○賣花阿金卽張徐氏背夫避匿一節屢詳前報昨日阿金之夫張增榮偕其父仁蘭投案禀訴被二房東張金香哄去阿金銀首飾銀鐲等物求爲追究同轉着將阿金帶案喝令照原斷鞭竹梢三百下詎料阿金已在小衫内襯以草紙竹梢着處不覺痛楚經同轉察出着除去草紙從重鞭責三百下詰問阿金曰爾年計甚輕能作許多狡獪此係誰人所教供稱草紙係臺基案内之徐秀貞給我同轉着逮秀貞到案謂草紙是否爾給供稱阿金自取草紙裹在身上不是我所教謂爾一女流胆敢如此刁猾喝令各加責四十下徐秀貞由其父徐文彬領回管束復將張金香逮案問阿金有銀鐲首飾等物藏在何處張不肯承認當據阿金稟稱小婦人與林子雲姘識借屋同住係張金香作撮合山張堅執不承同轉着帶下笞責三百板問銀飾藏何處張供如前同轉又問阿金曰爾如何肯聽張金香之言任其播弄供稱張之姘婦林浦氏與我母素來認識張亦常至我家花言巧語謂我父母甚凶常加毆打不如避匿在外可免受若小婦人一時錯悞致墮其計與林子雲同住三日後經王家嫣帶往三焉路送入野雞妓院内銀鐲等物被張金香携付長生庫另有白洋布衫一件亦被押去押票亦不肯還務請鍳察同轉着將與張金香同伴之金兆祥帶案掌責一百下具改過切結又問張金香曰物在何處張堅執如前着掌責四十下還押比追張增榮禀稱妻已供明與林子雲姘識目下雖將妻懲辦林子雲尙逍遥事外務請飭拿懲辦且妻作出下賤事小的亦無顔面再收覆水請發善堂可也同轉問張仁蘭曰爾意如何答稱如將林子雲提案究辦小的願將媳婦領回林若不到案情願不領媳婦同轉着將阿金還押待兩禮拜後再行核奪○張成勳扮作棧客竊取京江棧馬來香洋銀一百十六元一案已紀昨日報章昨日同轉着帶張成勳至案問曰翡翠班指紅呢女夾袄究由何處竊來供稱翡翠班指係在棧中竊來謂昨日供明係在輪船上竊來今日何又改變供稱目下已被失主知覺未便隠瞞祗可直供當有復昌恒棧内茶房湯對大投案禀稱棧客紅呢女夾袄一件知被張成勳所竊今已人贓並獲是以來案具領包探王榮培禀張成勳本係穿窬老手去年因犯竊案經英公堂懲辦遞解回籍同轉問張曰爾面上剌字因犯何案供稱在漢口時犯竊被官憲拿獲面上剌扒竊兩字問别處尙有竊案否張仍含糊以對同轉喝令笞責三百板還押比究 
[展限核奬]  
　　昨接子英來信云及所募順直振捐係出子英捐票者照章請奬限八月底爲止前已登報聲明現禀請展限於九月底截止子英須俟九月初十日左右抵申後核辦届時務祈各處善士將捐照携來指捐何項並履歴詳明開示幸弗遲延特再登報奉聞上海北市絲業會館六馬路仁濟善堂籌賑公所同啓 
[江督門沙]  
　　八月十三日本任徽寗道成章辭辦皖岸督銷局候補道丁葆元到知縣方道濟羅先覺謝委代理如臯縣事並銷轅下發審差分發江蘇試用知縣鄧炬湖南人由京來到省南洋差遣廣西知縣張義澍蕪湖回○十四日通判凌夢蘭禀知銷河北段保甲差知縣王治觀禀知到河北叚保甲分局差○十五日江蘇特用道王廷訓由京引見回皮壽頤禀知縣丞孫兆麟丁母憂○十六日候補道丁葆元辭知縣張義樹辭赴蕪湖○十七日福建同知余貞祥赴鎭江公幹○十八日同知宛志逵到北十叚保甲差范桓辭赴邵伯厘捐差○十九日分發江蘇試用茶引大使金馨駿到由京來○二十日知縣陳元鑄奉司委札飭淮運司咨調估挑通處河工差卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[譯錄東報　　近有日本報論及中日通商情形言日本與中國通商其大利有三若求之外洋各國則無此利益第一欵日本土産各物歐美洲視等無用者販至中國極爲暢銷第二日本與中國貿易並無别國爭競第三欵中日兩國互市能使日本船隻生意日益興旺所謂土産各物如香姑海藻無翅墨魚等件若連至歐洲必至無人過問而中國歲銷此物爲數不少卽此一項自日本承平以後所得中國通商之益約有一百四十兆元由是觀之則日本商人正宜留意與中國貿易勿失此自然之利也 
[上海六馬路仁濟善堂籌賑公所施少欽經收山東賑捐八月十一至二十日止清單]  
　　李友亭代友　善士求病速愈助山東棉衣洋五百元徐聖章病愈完愿姑塘　局施葆修隠名氏交來邱懋賢病愈還愿三户各洋一百元求病愈人洋六十元鄭聯壽服符病愈完愿程立玉求陔嗽病愈一户各洋五十元妙安修士求佑外症早日收功洋四十八元皖桐繆山氏求佑平安吉慶洋二十二元汪孝元求父病速愈公順昌主楊綸笙鄰家失愼天佑平安完愿沈有恆求符治病立愈正昌順汪隠名五户各洋二十元世德　張痧愈完愿隠名氏求病速愈畢廷泉　符除病速愈大昌行來閨女求符除病愈無力子湯餅移賑源昌鐵號來無名氏仰日堂瞿世璟曹鳳梧堂朱義忠十户各洋十元修敬洋九元葉福基爲妻病完愿求全愈　壽恆求病速愈陳舜卿求合家平安程士隠居榴桂後人五户各洋五元顧耕心求子龍官病速愈徐思泉求次子腹瀉卽痊身牡無名氏三十歲香資移振丁春　神　遊客五户各洋二元徐惠珍洋一元一角老誠濟局正昌順香斗移賑朱善士湯分移賑張韻蘭癬氣愈汪思萱田園志趣生無名氏朱王氏蔣洪濤延氏元通十一户各洋一元却病子五角元通銅洋四元二角雷誦芬堂銅洋十二王妙觀裕泰元合銅洋二元無名氏銅洋一元共收英洋一千二百八十六元七角銅洋十七元二角 
[滬北鐵馬路廣益堂安懷給藥捐第二次清單]  
　　唐茂翁經募合和祥生和泰廣德泰泰安　同興隆葆泰隆東昌永各五元趙德源培德堂各十元丁敎孝房五元無名氏四元　方兄經募三元掃花老人六齡童子合五元福建怡　居士江隠名氏江西無名氏居松記朱　生各二元裕康二元二角蕪湖求母　健杭州曾釣清溪漁者燒飯漁婦無名氏如臯無名氏隠名氏嘉興陸雨菴温郡遂生堂　西無名氏二　齋京口存心堂同志堂無力氏鴻記各一元陳文炳蘇周清合一元嘉定趙永泰王爕卿合一元又病洋二元秦孝房病洋一元湖北郭祥伯曹震三汪冕卿合二元嚴命子慈命子求安氏丙菊合二元八角五分如不及齋琴心詩趣合一元無名氏五角無名氏　角鎭江廣鉅票行三角運曹無名氏三户胡政　合一元江陰袁乘福愛吾廬知足　沐氏平安强勿藥　合二元楊柳塘二角無名氏三户合五角五分　阿金崇禮氏衞玉泉懼信卿刑阿生張元熙許琪官合七角　蘭來晋　等共十五户合一元映雪書屋　三百六十文京都孫鏡湖助天中茶二百句八月廿二日止共收洋一百十二元七角又銅洋三元錢三百六十文 
　　丹靑引 
綺蘭女史夙具靈姿幼躭繪藝烟雲拂指邱壑羅胸每成一圖輒饜衆覽出之閨秀并以　年信乎難矣因是求者踵相連應者腕欲脫策勳翰府宜拜銀官夫題扇酬縑畫臺賜俸無妨貨取可例食功然則酌墨海之貪泉蘇藝林之悴葉無乖雅道或見韙方家乎爰修韻事貽告同人　倩白描便歸烏有其或薄酬似紙亦卽惜墨如金値有等差工分勞逸谿壑易盈也願把筆而耕風月有價乎請買山而隱女史名佩　山東長山人年十九爲袁玉田通守　琨兄女生於蜀以畫山水見長其伯姊佩文字綺琴適江右吳君叔循工花鳥女弟佩霖字雨　年甫　亦擅山水通守有十四齡女公子名佩芳字芝仙善寫生尤長胡　已开通守麥資隺釐因得盡觀女史諸繪適藴叟爲作丹靑小引附綴數語以見一門閨秀皆擅風雅云月山牧人識 
　　恒濟局鍾洪南發兌鎗上海烟藥粉 
本局創製此粉不但能除烟癮并能固本益元健胃除痰强筋壯骨精神爽朗兼治百病無論癮之大小將此粉和入烟內照常吸服戒除舊過癮并無難過戒至第四天功效大見面轉紅色鼻內烟油去凈癮能除去一半如每日吸烟一錢者用元號　五錢可以除鎗癮深大者及至十數天准能戒絕眞爲藥到癮除早巳四海馳名世人獲此粉而除烟患者巳　不勝屈欲戒者卽請來局包戒爲盼未便來局者可函至上洋打狗橋北姜衍澤堂對門原班回件元號粉每兩洋兩元二號粉每兩洋一元服法細詳仿單諸公購藥須認明住址牌號切勿錯悞皆因丸散無從辨白眞僞雜藥亂投害非淺鮮　本局購藥戒絶者不可　數　　别家購藥如其不能見效請來本局一試卽多年老癮皆可立除此佈 
　　購葯宜慎 
　　存濟堂開張法馬路東首天成昌東隔壁相離六七家朝南門面間新昌人參號便知　 
本堂秘製鎗上戒烟奇法固新奇效實出衆敢稱天下第一絕非誇口有明徴也無論極重極老烟癮半月之間不期然而消患無形不但精神充足且包永無後患以故人人爭購之豈知無恥之徒見利心紅紛紛效尤假冒本堂招牌甚至與信局送信者串通依樣畫葫遠路諸君被欺者頗不乏人今本堂想一極妥之法以絕其弊自光緖辛卯七月初十日起凡購本堂之藥必出發票發票內必寫購藥宜愼四字係主人親書者其字跡如與申報所登購藥宜愼四字相符者的係眞藥不符卽退再本堂所製至寳驚風奪命出乃治極重極危險驚性命關係非淺諸君尤當格外留神較對幸勿疎忽後悔愼之愼之鎗上戒烟奇藥每兩一元六角副號八角驚風奪命散每服四元半服兩元不折不扣 
　　告白 
　　承辦山東海防實官損每月彙案咨部換照并辦賑損虚銜封典翎枝貢監如願捐者請將履歴携至招商局北棧及寳善街棋昌質典塡取寳收 
　　新開三　洋貨抄莊 
本號開設上洋法界大馬路中市三茅閣橋南首嘴角　運鏡而哈喇各色企　　嘰羽毛花　漳絨摹本寗綢羅絨羽綢各色咈　等貨一應俱全蒙仕商賜顧定眞克巳先行交易 
羅吉開張特此佈　　裕謹啓 
　　新開占魁齋烟袋號 
　　本號今　設上洋新北門外正街天泰烟袋號鋪面發買眞雲白鉰賽銀花素漢口烟袋一切俱全如蒙賜顧貨眞價實再啓者倘有天泰貨物銀洋該存等欵各歸自理概不相涉一併聲明占魁齋主人告白 
　　咳嗽仙丹 
　　余患咳嗽一症兼痰中帶血延醫服藥終難見效夢友人唐君指引滬北鐵馬路逃源坊益三堂藥房購化痰止咳丸洋一元服之七立愈特登報誌謝平安孫公舘拜 
　　七折八扣眞不二價 
　　本莊揀選原典估衣專辦各色綢緞時式新衣自運粗細皮貨加工重料本莊向舊七角應今庚存貨頗多於八月初一日起格外减價倘蒙賜顧請棋盤街北首 
　　呂宋票另躉批發 
　　英十月票全張六元分條六角批發公道信購原班回件上海萬有利啓 
　　大减價 
　　英十月份呂宋票全張五元三角分條五角三分初四開彩快來發財上海三馬路西首月月頂公道呂商大家有老行啓 
　　東園裕記 
　　本園開設小東門外大街今擇于廿二日開張自提三冬公班精製宿淸陳公　膏貨眞價實門市挑出格外克巳仕商光顧請認 
招牌不悞此佈 
　　批發大彩 
呂宋發財大票通行中西各　久巳取信於人近因滬上同業不和隱懐嫉妒互相詆毁各立堂名其實中彩同收來源一　造謠蠱惑徒啓買客疑衷克己經營自然速來近　本號自而本國運來逐月大票各種雪茄烟批發無論預定現拆照市克巳今英九月份頭彩第三萬五千九百四十五號並上附彩由本號拆出下附彩門莊售出紅票巳照市兌回售出五彩數張亦均申兌餘彩甚多望卽來兌現今英十月票批發分條公道本號票上均加綠色圖記中彩本號立卽現兌外各銀行皆可收兌遠方賜顧指明棋盤街北靑蓮坊對面原班回件無悞 
　　上海飛龍　告白 
　　啓者封關停工閒暇無事放懐行樂最妙而又不費大錢惟飛龍島爲 
極樂之處自行車每一分時行駛一次行樂圈用地火機器旋轉此外又有放洋槍之處又有 
傳聲機器及德律風與一切新奇玩具客來亦甚便當有茶有點有洋酒等物可供飲啖特此布聞 
　　濟世仙丹 
　　余友吃烟年久形容十分枯瘦一日指遇於途見其面生光彩比前大不相同詢之始悉得上海詹誠德堂鎗上戒烟三香膏戒去又 
烟癮余聞之躍躍欲試卽託全盛局往購十洋不出一月脫苦海於不覺心念斯藥之靈騐如神特登報章以告天下之同病相憐者此佈蘇州廟堂巷金公舘小谷氏謹啓 
　　新開濟生昌 
　　本號開設上洋英大馬路北香粉衖口專製烟膏批發淸膏每洋一兩四陳膏還在二兩六公膏三兩四冷籠三兩八熱籠四兩四平頭外加茲擇于是月廿二日開張仕商光顧者請認招牌爲記遠處寄購原班回件不悞 
　　新開泰興土棧 
　　本號在上海寳善街公順里大小洋藥發售零躉比衆克巳仕商光顧請認招牌不悞 
　　源豐京縀莊 
　　本莊向設金陵歴有年所自造各色貢縀金銀庫緞今分設上洋三馬路晝錦里口仍照金陵零躉批發開剪格外公道主顧賜光認明不悞 
　　聲明假冒 
　　英國財披柯此棉線厰精造六股紗二百碼木轆線久巳馳名天下用戶久巳洞悉乃是第一高貨近有别行向他國仿造此線來華意圖將次貨混充爲此特將本厰之紅綠金紙之 
牌面聲明以别眞僞賜顧者須要認明此記勿悞專托上海禮和洋行經售此英國財披柯此厰啓 
　　大東惠通銀行 
　　啓者本銀行集本英金二百萬磅又公積英金二十二萬五千磅外國總董係怡和行之開錫惠恩利行之恩利公平行之愛未生匯豐銀行之麥格林前沙遜行之沙遜都阿行之都阿共六位滬董係怡和行之司密沙遜行之馬士美最時行之國夫公平行之百露斯脫共四位所設分行在香港孟買格刺吉打新加坡檳榔嶼長崎神戶橫濱厦門福州天津等處凡各種房産貨物等皆可向本銀行作押欵并各種銀錢來往此布光緖十七年六月初四日經理本銀行事務之陶耳薄啓 
　　英工部局諭 
　　爲暁諭事照得揚子江各通商口岸及各內地時有土匪肇事以致産業毁壞民人傷斃深恐本租界及附近諸處或有歹人隱匿若不留意難保不糾黨煽禍本工部局因欲保護本租界民人産業是以通行暁諭如有滋　等情定當設法立時遏止倘滋　時巡捕不敷調遣則放礮四聲爲號并鳴火警鐘使　練兵及各項兵丁聞聲齊集租界各色人等　各自知悉此號一出所有安分守巳者務頂各自回家　巡捕團練兵等出力攻擊否則如有傷斃實由自不小心也 
工部局　董巴敦叅贊　朋啓 
光緖十七年五月初六日謝 
呂商白蘭閣分行通源號啓 
　　陳隱記告白 
　　幸吳友指示上海盆湯衖譚寳宦齋白濁丸極驗余 
患此症親往購丸二料一元膏藥二張四角貼服立愈特登報謝　　]  
 
 

Page 12

 
 
[光緒十七年八月十六日京報全錄]  
　　宮門抄○諭旨二道錄前○發抄硃批四道○護東撫福奏德州城守尉自用洋槍轟傷出缺請旨簡放摺○護新撫魏奏省城設立書院籌備經費請飭部立案摺○粤督李奏請將兩廣鐵觔開徵稅厘摺○八月十六日兵部太常寺太　寺廂曰旂值日無引見○海公由白龍潭回京請安○儘先副將胡勝章謝恩○那公請假十日○召見軍機敬信徐用儀○發抄李鴻章奏河間紳士劉啓周等呈請將已故革職清河道史克寛開復原官奉硃批着照所請吏部知道欽此○又通永鎭中軍遊撃譚興魁升補提標中軍叅將奉硃批兵部議奏欽此○德馨奏試用同知崇熙期滿甄别奉硃批吏部知道欽此○又記名提督李隆寳 
[請免騎射奉硃批着照所請兵部知道欽此]  
　　暫行護理山東巡撫布政使奴才福潤跳奏爲德州城守尉自用洋槍轟傷出缺請旨簡放以重職守恭摺仰祈聖鑒事竊查接管卷内本年六月初九日准德州城守尉樂福兩次函稱光緒十年間筆帖式瑞春因辦公　頇咨請斥革被革後意存挾制竟至該城守尉署内大肆喧　聲言必不甘休非拚命相報卽將該城守尉全家殘害當時卽擬照例懲辦因四旗官員並瑞春之伯母及本族人等求情出具永不滋事甘結存卷嗣該城守尉衙署房上夜間時有響動踏落瓦片且院内撩有匿名揭帖亦云定欲謀害均經驚覺喊拿逃逸人人皆知瑞春所爲本年六月初四日據副領催又衡喊禀已革筆帖式瑞春約該領催行剌城守尉報仇該領催未允因與瑞春係屬至親不敢隠瞞據實出首告發又據馬甲誠來具禀瑞春練習邪法現將瑞春送德州管押應請核辦等因並據署理德州知州何式珍具稟提訊瑞春供詞飭混不肯承認等情當經前撫臣張矅咨商靑州副都統德克吉　遴委恊領於七月初十日馳抵德州會同何式珍確訊詳辦在案兹於七月二十三日據毓增何式珍會禀該協領於七月初十日馳抵德州會同該州移准城守尉樂福將原告文衡誠來及干証德勒賀善傳案檢齊卷宗移解到德州細閱文衡誠來各禀與樂福原禀鈔呈相同惟文衡禀詞二紙内有塗改之處隨提案逐一研訊據文衡供稱充當滿營副領催在印務房當差與瑞春係屬親戚瑞春前充筆帖式光緒十年間因誤公被革叅後似有瘋迷常向伊言及欲謀害城守尉令伊帮助並言如被知覺當給伊銀兩貿易外出有誠來可証十年冬間瑞春交伊京錢五十千代放印子錢存有帳簿十一年瑞春分給伊京錢六千將本收回至本年五月間瑞春家黑夜被賊抛擲磚瓦六月初四日伊聽人傳說瑞春聲言伊向其家滋閙伊當往向瑞春理論並未爭毆亦有誠來可証瑞春卽赴該管官處喊控伊恐一處互控不便又憶及瑞春欲行謀害城守尉一事若日後查出恐干連累卽赴城守尉衙門喊禀伊又因親見瑞春休壜子票石頭學習邪法是以續又具禀至伊先後兩禀均無塗改又據瑞春供稱光緒八年間伊派署筆帖式十年春間因悞公　革伊被叅後教讀爲生並無妄爲是年冬間伊交文衡京錢五十千囑其三分起息放帳得利分用十一年歲底回歸將本收回文衡從此與伊結嫌誠來前在印房當差伊署筆帖式時因其字迹不好罰令該班另習誠來亦因此與伊有隙本年春間伊家屢次被人向院内抛擲磚此因木見人不敢指控至五月間文衡在誠來鋪内商謀將伊謀害六月初四日文衡闖至伊家將伊揪出聲言伊誣賴文衡抛磚致相揪扭伊被掽傷右膝經德勒賀善勸散詎文衡卽赴城守尉衙門將伊具控送州管押伊並無因被革懷恨欲謀害城守尉情事實係文衡勾通誠來誣陷又據誠來供稱文衡喊控瑞春一案將伊供出伊被傳訊始行具禀瑞春欲謀害城守尉伊係在途聽文衡所說並未親自聽瑞春言及至瑞春抓壜子等事係伊親見伊恐連累是以具禀又據德勒賀善供伊僅見文衡與瑞春揪毆上前勸解屬實餘事均不知情各等語復詰至再兩造供詞各執均難憑信控關挾恨欲行謀害官長實則罪有應得虚則律應反坐情節較重未便徒事刑求草率定讞致滋寃濫應請援案由靑州副都統親提訊辦以昭核實並聲明正在繕禀間城守尉樂福忽於七月二十二日丑刻用洋鎗自行轟傷出缺應由該州騐視另禀等情同日又據該州何式珍禀稱七月二十日准德州滿營正黄旗蒙古防禦安慶移開本日據城守尉樂福家屬具報樂城守尉於本日丑刻用洋鎗自行轟傷身死理合移會查騐等因該州立卽親往勘得城守尉衙署一所進内有西屋書齋三間前後有門北首有套房一間樂城守尉卽在西屋北裏間地上身死如法騐視心坎肚腹各有洋槍轟傷内有鉛子委係自用洋槍轟傷身死腰帶上拴有紅紙一條上書瑞春文衡誠來三人定暗計要城守尉一命等字查詢樂城守尉之子托普據稱伊父向宿書齋本月十九日夜伊父在書齋睡外派旗兵玉福在外間值宿北首套房有旂兵春恩承恩玉來值宿院内有博祥等巡更四更時分玉福等聽聞槍響伊亦聞聲趨視一同查看前後門均各關閉當將屋門掇開進内見伊父轟傷在地身死質諸玉福等七人供各相同以樂城守尉究係因何自戕僉稱均不知情問之各防禦亦不能確指惟文衡等控案尙未訊結樂城守尉忽卽自戕其遺字又有文衡等三人定暗計要命字樣是否卽因此案自戕情節更屬重大應請一併提審等情續禀前來奴才伏查領催文衡具控已革筆帖式瑞春欲謀害該城守尉樂福一案甫經靑州副都統德克吉訥委員會審未結該城守尉忽卽自戕遺字有文衡等三人定暗計要命字樣其爲卽因此案自戕可知惟其中有無别項情節自應澈底根究以期水落石出除由奴才咨會德克吉訥親提審辦一面批飭德州帮同各防禦及該家屬將該城守尉身後事宜妥爲料理外所遺德州城守尉一缺相應請旨簡放以重職守理合會同靑州副都統奴才德克吉訥恭摺由驛具奏伏乞皇上聖鑒訓示謹奏奉硃批案關大員自戕著福潤會同德克吉訥提案 
[嚴訊務得確情毋稍含混該衙門知道欽此]  
　　頭品頂戴理甘肅新疆巡撫新疆布政使臣魏光燾跪奏爲甘肅新疆省城設立書院並籌欵生息以裕經費懇恩飭部立案恭摺仰祈聖鑒事竊維作育人才莫如書院新疆僻處邉徼風氣不齊非誦法儒先無以收經正民興之效查迪化州城舊有書院一所自經兵燹蕩然無存一類彫殘貧苦尤甚雖欲親師取友其道無由光緒十一年劉錦棠曁臣先後到巡撫藩司本任當擇官房酌量修整調鎭迪道屬生童讀書其中以復書院舊制而地勢湫隘規模未備嗣因烏魯木齊都統一缺奏准裁撤所遺城西北隅衙署地基高廠房屋亦多可就籌撥欵項飭迪化縣知縣陳希洛雇購工料改舊添新凡講堂齋舍庖廚需用器物犁然備具工竣額曰博達書院以爲新疆全省士子肄業之所購備經史子集各書俾資考覽脩金膏火歲修等項所費不資非得常款無以經久並就地籌獲新湘平銀共二萬兩交由迪化縣發商生息以資開支書院山長暫由内省延聘其教以敦崇品行屏黜浮華爲旨歸而課之以經解策論制藝詩賦以觀其造詣每年二月初旬巡撫親臨甄别取錄内外各課月給膏火銀糧月課由巡撫司道府輪考分别給奬以示鼓勵計五六年來人數漸衆學業亦有可觀　此講貫服習俾邉荒士子皆得涵濡教澤爭自濯磨實於人才不無裨益南路現設義學均係纒氓應俟所詣加進擇其確能有成者調入書院肄業以示大同而資推廣所有新疆省城設立書院並籌備經費緣由據署布政使饒應祺詳請具奏前來謹會同陜甘督臣楊昌濬甘肅學臣胡景柱恭摺其陳伏乞皇上聖鑒 
[勅部立案施行謹奏奉硃批該部知道欽此]  
　　頭品頂戴兩廣總督臣李瀚章跪奏爲兩廣鐵觔免納稅厘已經三年期滿應請開徵恭摺具陳仰祈聖鑒事竊查前兩廣督臣張之洞奏請開除兩廣鐵禁變通旂程自光緒十四年正月起暫免稅厘三年於光緒十四年正月十七日奉硃批着照所請該衙門知道欽此兹　署廣東布政使王之春兩廣鹽運使英啓會同善後局司道詳稱自開禁以來民間販運鐵觔較前有增無减自應報稅抽厘以符原案仍請聽民轉販不用旂程不須告運其應完稅項卽由各厘廠併徵分解以便商民惟原奏係自光緒十四年正月起免納稅厘三年迨欽奉硃批轉行關廠一律停收已在十四年六月間應請扣至十七年六月爲三年期滿自十七年七月起開辦稽徵等情詳請具奏前來臣覆核無異除咨總理衙門户工二部外謹會同廣東巡撫臣劉瑞芬廣西巡撫臣馬丕瑶繕摺具陳伏乞皇上聖鑒訓示謹奏奉硃批着照　請該衙門知道欽此 
 
