# 1934 - 261 - 4908778

 

Page 1

 
 
[鄉試條對秘書○中東戰紀恭摹御容範曁中外人地諸圖續編載密電六萬言眞秘書也]  
　　廣學會著中東戰紀八卷本忠愛之忱上治安之策今第三次重印恭摹皇上御容皇后懿範羹牆如見雲日同符更繪中外名流曁黄　　　諸圖以資老鏡價仍一圓五角○戰紀續編四卷載李中堂東征電報六萬言百爾君子密疏數十篇曁各鄰國密約各西報譯論之屬合諸初編　錄皆萬金不換之秘本百思不到之眞詮取價七角○文學興國策二卷爲振興新學者先路之導卽爲光昌文治者榮業所基取價二角○新例鄉會試第二塲歲科試經古場皆兼時務題目風檐角藝者忌襲廖承訛以上三書於中國重大新政東洋搆釁實跡歐洲交涉隠情考核謹嚴搜羅宏富合爲一套取價二圓○若更合泰西新史攬要及時事新論圖説以揣摩各國百年來之政策中國十年來之情形悉　條對之中元魁由此其選也上海在申報館申昌書畫室格致書室美華書館大吉樓古香閣飛鴻閣出售外埠託考巿售書處寄售[  圖書集成局代啓]  
[閲報紀鐵路利益感而書此]  
　　今之天下一戰國時之天下也若英若法若德若俄若美若日本一齊趙韓魏秦楚吳越諸强國也日本維新之後講求西法事事則效歐洲不及數十年駸駸乎有欲與抗衡之意逞其鷹瞬鶚顧蠶食我中國琉球則夷爲縣矣臺灣則歸其版籍矣趾高氣揚志得意滿幾欲厠諸英法德俄美五大國之間然日本之效法泰西得以爭雄天下者非眞日本之政治能如泰西之劃一日本之商務能如泰西之茂盛日本之工藝能如泰西之精良日本之軍事能如泰西之雄武日本之民情風俗能如泰西之純泰西之厚彼其所得西法者亦不過皮毛焉耳中國孱弱不振君民以蒙蔽爲心上下以爭利爲事拘守成法粉飾太平一旦與之啓釁鍛戈矛厲鋒刃觀兵海上宜乎爲其所侮而貽償欵失地之羞然以中國當之故適見爲日本之强彼日本之强豈眞足與泰西相抗哉觀於遼東一地俄法德仗義執言而日本卽帖耳以服拱手讓之火奴魯魯島堅拒日人歸入美國日本亦無如之何祗有隠忍而已故夫日本之强猶戰國時之吳越也其進鋭者其退必速英法德美雖勢均力敵强弱無分然以觀天下大勢今日之俄其卽戰國時之秦乎秦在戰國時地居關隴勢處上游其始鎭靜不動但惟内修政治外治兵戎培國脈厚元氣一若與人無爭競者及沈機觀變之旣久知天下岌岌有隙可乘乃一旦發難啓關而東而齊趙魏韓吳楚諸大國皆靡然不能當其鋒今俄跨有歐亞美三洲之地處於西北上流不特亞洲爲其所包卽歐美二洲亦爲其涵養苟出而與天下爭則如高屋建瓴亞洲諸國固在其翼下不能與之爭衡卽歐美强大諸國恐亦受其蹂躪而有不能與敵之情乃俄人惟亟亟焉修國政講軍旅興商務不卽與人相爭彼其心豈眞一日須臾忘天下哉蓋不積其力則不猛不厚其勢則不强故寗隠忍　而不與各國爭連横約縱以啓兵端苟時已至勢已可則出其强兵猛將利器精械何難席惓天下囊括四海以　其　食鯨吞之志各國知其不足與爭也於是法則與之聨盟英德兩國則惴惴自恐而處處密爲之防若虞其毅然門　欲與各國相見以兵戎者噫俄人自中日一役之後其狼吞虎噬之心蓋不免稍稍動焉觀其圖謀國中諸事不遺餘　而　　西　　　　　尤惟恐一日稍遲是則俄叵測之心已昭然若揭矣乃昨閲本報所錄循環日報之語云近有而人　　　　　之利言俄國新舊二京鐵路甚多東至琿春滿洲可以運兵一利也可保護歐亞商務二利也船由歐洲　　　　　　上海須四十五日或由大西洋經美洲至上海須三十五日若由鐵路則祗須二十日省繞越海道三利也西　　賤之物從海路輕貴之物從鐵路中國出口貨物絲茶居三分之二苟能由鐵路轉運則貿易之利可奪運道旣便則土　自興而商務因之益盛西人之言雖但論俄國商務之可以獲利然俄人之心豈祗如是而已乎夫求國之强必先求國之富國旣富則養軍士製器械造戰艦餉糈有資而經費亦足况徴調轉輸之皆極利便故夫俄人之竭力於鐵路非徒謀富也將以求其强也求其强將欲逞志於天下也若但以此爲俄人之欲富焉是猶一孔之見而未知俄人深謀積慮之衷雖然俄之强天下之弱也而惟亞洲當其衝則先受俄之害者其惟亞洲諸國乎亞洲遭其患而歐美諸國亦於是震動矣可不懼哉可不懼哉 
[上諭恭錄]  
　　八月十八日奉上諭給事中丁之栻等奏刑部承審叅案濫刑株累請另派大臣審訊一摺宋伯魯奏叅中城地面商人王遠來等身死一案刑部尚未審明奏結著派都察院堂官會同刑部秉公研訊務得確情據實具奏欽此 
[高設銀行]  
　　日本報云高麗將設一大銀行以安駉壽爲總理事日前携其副申鴻求至日本大坂埠會合豪商大三輪長兵衛研究一切事宜其意蓋謂日本將行用金錢勢必將從前所鑄銀錢逐漸鎔去高麗若借用此欵必大便宜曾互訂借約五條一要借用適高麗銀行金額二利子待貸主之驇知决定之三返金以高麗沙金但沙金雀返金時價四雇聘日本人一名爲高麗銀行顧問五返濟期限待貸主之報知决定之 
[日本錢幣規制]  
　　第一條凡錢幣所有製造及行用之權由政府主裁○第二條以足成赤金竽二分作爲每一圓之準程卽稱爲圓○第三條所有各項錢幣分爲九種一金錢二十圓十圓五圓一銀錢五十仙士二十仙士十仙士一白銅錢五仙士一青銅錢一仙士五厘○第四條凡計算錢幣悉用逢十進一之法在一圓以内凡一圓百分之一號爲仙士仙士十分之一號爲厘○第五條所有錢幣之質如左一金錢足成赤金九百分零三攙銅一百分二銀錢足成紋銀八百分零三攙銅二百分三百銅錢　揭魯二百五十分攙銅七百五十分四青銅錢銅九百五十分錫四十分亞鉛十分○第六條　有錢幣之分兩如左一二十圓金錢重四錢四分四厘四毫四絲二十圓金錢重二錢二分二厘二　二絲三五圓金錢重一錢一分一厘一毫一絲四五十仙士銀錢重三錢五分九厘四毫二絲五二十仙士銀錢重一錢四分三厘七毫七絲六十仙士銀錢重七分一厘八毫八絲七白銅錢重一錢二分四厘四毫一絲八一仙士青銅錢重一錢九分零零八絲九五厘青銅錢重九分五厘零四絲○第七條　金　通用不限額數銀錢則用至十圓止白銅錢并青銅錢限至一圓止均作爲制錢通和○第八條所有各種錢幣式樣另由勅諭頒定○第九條凡金銀錢足成之差若金錢則每千分之中差一銀錢則每年分之中差三○第十條凡金銀錢分兩之差計二十圓金錢每千個差八分三厘十圓金錢每千個差六分二厘五圓金錢每千個差四分一厘五十仙士銀錢每千個差一錢二分四厘二十仙士銀錢每千個差八分三厘十仙士銀錢每千個差四分一厘○　　　條凡金錢通用分兩二十圓金錢最輕者以四錢四分二厘爲止十圓金錢以二錢二分一厘爲止五圓　　　一錢一分零五毫爲 
 
 

Page 2

 
 
止○第十二條凡金錢磨損至通用最輕分兩以下者及銀錢白銅錢各種磨損實甚者并所有行用不便各錢幣應由政府照核標明價目准子對換槪不收取貼費○第十三條凡所有金銀銅各錢幣其形式至模糊難辨或私打模印者或故意毁傷者均不能通用○第十四條凡有交納金塊呈請製造金錢之時政府應行照准○第十五條所有從前發行之金錢比本規條所定之金錢加一倍通用○第十六條所有從前發行之一圓銀錢照金錢一圓計算由政府之便漸次對換前項對換完結以前應照金錢一圓計算仍准作爲制錢通用并無限制及至禁止通用一圓銀錢之時則於六個月这前佈示自禁止通行翌日算起於五年之内尚不請對換者嗣後作爲銀塊辦理○第十七條所有向來發行之五錢銀錢及銅錢仍照舊例通且○第十八條自本規條佈示之後所有一圓銀錢槪行停止製造惟前此已將銀塊交與政府者則不在此例○第十九條所有從前錢幣一切規條與本規條不合者槪行進止○第二十條本規條除十八條之外准於明治三十年十月初一日起施行 
[日人患痢]  
　　日本報云邇日赤痢流行蔓延無際從初發至陽歴九月初八日通國患此者多至四萬二千九百三十五人死者八千三百八十二人現在各處皆預爲防備由醫行消毒法官派諸醫監督 
[煤礦被焚]  
　　西字報云華歴本月二十日接得漢口電信略言湖北某煤礦忽於本日被火司其事者急竭力撲救無佘火由礦底焚起以致人力難施聞漢陽鐵政局所用之煤向皆取給於此一旦猝被焚毁恐局中將不便取携矣 
[刑訊會匪]  
　　前報太湖正前營管帶歡陽總戎在覓渡橋附近緝獲會匪張雨岳一名於廿一日黄昏時解抵省垣禀經臬憲吳廉訪飭發長洲縣訊辦汪大令連夜升堂提訊張匪自認雖曾入哥老會並不爲盜惟犯過葑門外某老虎灶竊案一次餘皆不認大令得供卽飭釘鐐收入化莠堂候再研訊兹悉大令於二十三日晚堂復提訊鞫供仍游移大令惡其狡猾喝責竹梢一千下血肉横飛聲若斬豕而仍不肯供認爲盜堅執如前大令飭改禁内監候再復訊 
[生榮死哀]  
　　前署温處道宗湘文觀察殁於任所本報己略紀之兹悉於月之十八日在署開吊新署道王心齋觀察温州府王雪廬太尊永嘉縣葉泳霓大令均往吊奠武自劉吉泉軍門以及叅遊都守各將弁咸趨赴鈴轅叩奠一時白馬素車殊形熱閙嗣於二十二日申刻扶櫬出轅搭趁招商局普濟輪船赴申再由申換船直抵珂鄉筮期安葬温屬之紳耆士庶咸設路祭恭送盖因觀察之德政在民故能生榮死哀如此也 
[恭送靈輀]  
　　署永嘉縣葉詠霓大令擬於本月二十三日附趁招商局普濟輪船恭送宗觀察靈柩至滬然後雇坐快船赴省公幹大約籬菊黄時卽須遄回任所云 
[袁州選拔榜]  
　　江西采訪友人云提督學政黄吉裳大宗師科試袁州選拔諸生已於月前榜示計袁州府學李益宋體乾宜春縣學易子初分宜縣學胡源濬萍鄉縣學張德明萬載縣學宋煥奎類皆少年英俊不愧拔萃之科云 
[寺僧窩盜]  
　　寗波采訪友人云鎭海縣境駱駝橋左近某姓家忽於某日被盜行刦報案後縣主畢大令卽親臨踏勘飭捕會營購線密查旋訪知郡城西門外海會寺僧人窩藏案中盜犯大令遂會同營主某君督率營勇若干移文鄞縣加差前往協拿得將正犯一名拘獲連侍持僧鎖拿而去 
[尼菴又刼]  
　　蘇城王廢基附近奇院禪寺於本月初六夜被盜刼去贓物約值二千金報案後經地方官嚴飭差捕人等四處跴緝迄今尚未破獲不意至二十三之夜三更後隔河斜對面某尼菴又有匪徒七八人手執利刃破門而入分投各房任意搜羅將所有洋銀一百七十餘枚如數刼去老尼慌急之中隨手取一火油箱至門外亂擊亂喊狂呼救命居人聞聲麕集匪黨始一鬨而逃翌日開單赴縣署及文武總巡局報案請緝但不知鴻飛冥冥能入弋人之手否也 
[懲治惡丐]  
　　浙江温州府沙頭地方向多惡丐有江姓者家擁厚貲愛財若命屢受惡丐纒擾强索不堪然江恐控官懲治必須破費只得權爲隠忽本屆中秋節前惡丐强討尤甚每丐索米三斗及錢五百翼缺一不可江遂於十七早倩村人之强有力者將惡丐三十餘人用繩拴繫髮辮扭送縣署禀請懲治葉大令閲詞之下卽升坐堂皇擇其尤爲兇横者重笞示懲其餘均爲收押想從此該丐當可戢羽潛鱗地方藉以安謐矣 
[私宰宜禁]  
　　寗波采訪友人云私宰耕牛本干例禁邇來郡城内外各農户視禁令若具文白㹀烏犍一當秋稼登塲卽縶付屠人膏其斧鑕貨肉於巿幾與豕羊無殊官憲雖明知之而視爲細端不如查禁或曰若輩所宰者多半由盜竊而來若不厲禁重申不但有碍力田而且盜風亦由兹而熾矣昔丙吉爲宰相且問及牛喘奈何爲民父母者一任一元大武置身於湯鑊之中耶是可異已 
[飭逐女伶]  
　　營口采訪友人云上年有山東女伶甲乙兩班航海至瀋陽歌扇舞衫花團錦簇所得纒頭錦計值不下數千金至冬令封河前甲班就福和園演唱前署海防同知范高也司馬惡其傷風敗俗遂不惜爲　鴨驚鴛之舉驅之他往不准逗留乙班懼亦從此匿蹟銷聲邇者好事之徒極力籌謀復招甲班至紅氍展處重整歌塲珠履三千听宵滿座事爲道憲所悉飭廳照案驅逐莫再姑息以養奸并照會駐營英領事官不得將若輩容留租界顧班中舞伎多至二十餘人異地漂流歸裝難整類皆花容黯淡相對汍瀾困苦情形實難言喻乃寛限五日以示仁慈昔蔣勵堂相國觀女優詩曰人言此是鴛鴦侶我當哀鴻一例看仁者之言别深惻隠今者觀察旣逐其人以端風化復寛其限以免流離使小妮子絮泊萍漂得以同歸故土其深得相國之用意者乎 
[魚坑斃命]  
　　温州採訪友人來函云玉環縣所轄長山嘴地方濱臨海隅人皆以捕魚爲業有沛森者逸其姓掘有地窖一所本爲醃海蜇所用因名之曰鮓魚坑客歲鮓巿清淡此坑久付開置邇又因鮓巿將屆擬將此坑洗滌以待之本月十六午刻森偕弟姪四人用梯步下不料登時昏仆蹲伏不動衆見坑底水不盈踝斷不致斃遂十人蟬聨而下又昏仆如前觀者均莫明其故森之家屬張皇無措遍覓援救之法無人敢應命迨未牌時始得勇敢者兩人聳身躍入遍搜無異惟先十四人鼠伏穴底肩背相並撫之俱體冷如氷早已魂遊地府矣之二入者復從容緣梯而上毫無所傷是誠咄咄怪事也已 
[狂且受創]  
　　皖省集賢閣外離城十餘里鄉村農户每屆秋收後集資迎賽城隍會亦古者吹豳飲蜡之意也今歲懷邑各鄉均慶豐收農民興高烈采賽會迎神城中紅男緑女聨袂往觀其輕薄少年則以看會爲名藉飽眼福城南某甲登徒子之流也約無賴數人時新裝束散步徜徉甫過十里鋪前見一少女姿容姣好楚楚動人裙下雙灣尤瘦不盈掬甲登時色瞻包天竟舉手握其纎趾女駭極狂呼鄉人聞者咸集扭甲互毆偏體鱗傷衣服爲之粉碎始釋而去後經同伴扶掖而歸然受創已不淺矣 
[禀請籌欵清道摺略]  
　　具摺略爲謹陳清理街道管見懇乞察鑒事竊維閩省地方糞草沿途堆積幸蒙臬憲捐廉創設清道局遠近聞風同深鼓舞伏思城臺户籍不下十餘萬家每家糞草日以一簣計已有數千擔之多局中旣募有壯丁一百名日挑祗有數百十擔擔重不過三 
 
 

Page 3

 
 
四十觔以日積如許之多而日挑若斯之少是已多少之懸殊也局中定章逐叚清理週而復始奈地方遼闊循環需時一鋪按月不得清理一次必至挑者甫挑積者仍積是又清理之難遍也無總司挑運之人將丁朝而出暮而歸任其指東畫西偷閒躱懶局中督催雖嚴必至此推彼諉懲其懶惰又懲不勝懲是則散漫而無功也未先籌傾倒之地壯丁將城内糞草間有挑至城堞傾出城外亦有傾倒議事舊署堆積纍纍在局中一時權宜暫爲出脱起見設令日後再行挑凈豈不重糜工費此鋪挑倒彼鋪豈不多此一舉是又立法之未善也爲今之計惟有將城臺各分四隅選雇包頭責成按鋪雇夫逐日挑運事分則易舉責專則易催不虞挑少而積多矣限令包頭若干日將舊積者逐一挑清其新堆者立時挑竣各鋪同時並舉無待逐叚輪挑不至清理之難遍矣糞草責令包頭雇船載赴南臺番船浦深水江面不至以此鋪挑倒彼鋪矣現在雖有司事督令壯丁挑倒奈同局中人彼此易徇情面如雇包頭辦理歸保甲員紳隨時稽查何處尚有堆積惟某隅包頭是問如或玩惰卽提包頭責懲不至散漫而無功矣同爲清道之方似此一轉移間事較切實有濟數年前保甲局憲建議舉辦清道糞草廠首曾願充爲包頭後因經費莫籌中止然該廠鄉民平日挑取糞草專爲種稻之需所有一切瓦礫本皆棄之不顧如雇其包辦美惡兼收同爲奔走挑運不過稍增其勞得人而理莫過於此查城内二百九十餘鋪南臺五十餘鋪均分爲四隅城每隅月工貲八十千臺每隅月工貲六十千現旣有人堪膺是役較之雇夫百名經費似亦相將功效定必判然目下錢當各商捐欵雖有頭緒但爲數無多糞草乃各家俱有之物挨户出貲理殊公允但平民無力之家居多一旦驟議通捐事近騷擾應將城臺鋪户行棧紳富之家分爲上中二户上户月捐百文中户五十文餘均免捐按鋪立印簿一本由保甲員紳同局紳士勸捐登載簿内按月定二十外由局派丁憑簿挨户收繳送局包頭工貲每月分三次支領造册呈報如有鋪户倒閉遷徙隨時標明蓋緣前此地方間有糞草堆積不堪經由地保按户隨量派錢挑盡各户俱是樂從并無阻撓怨望情事户捐之議似亦可行城臺二局各派司事一名月給辛貲二千巡丁八名各月給工貲一千早晚出外巡查兼收各户捐欵合全局而籌之量入爲出定可有盈無絀將來捐欵裕足更可推行善舉誠於地方裨益不少職員李際　昇平躬休憲化本不敢冒昧干瀆第梓鄉生長痛癢攸關用爲粗陳梗槪聊效愚人一得之誠上備草野芻蕘之獻如蒙采納所有應辦條規容再另摺呈覽謬陳管見是否有當伏乞公祖大老爺察奪施行再所擬各隅挑貲如有不敷臨時酌加多寡合併聲明須至摺略者 
[鴛湖秋漲]  
　　嘉與采訪友人云某日郡城北門外月河鄉間後新橋河中有醉漢失足而墮無人救援以致淹斃直至本月二十四日清晨始經行人所見互相傳説有往觀者謂其人姓姚年將知命族中人有作顯宦者聞知其事卽倩人前往打撈備棺收殮聞栅堰河亦淹斃一男子據云姓吳未知確否○霪霖連日近始放晴而地滑如油行者依然裹足二十四日午後北門内大街大昌正洋貨布店夥某甲至下塘某烟館領略芙蓉風味道出衆安橋略不經心仰面而跌右腿傷損痛極狂呼旋經相識者告知大昌正由同事雇人舁往西醫處求治醫生檢視之下云須留局敷療并派人服事湯藥隨用鐵架托之敷以藥物不知以後能免殘廢否○昨報曾記嘉興縣劉邑尊奉府尊委赴嘉善縣相騐瘐斃之監犯兹得嘉興采訪友人手書云邑尊事畢後於本月二十四日回署詢之傔從知瘦斃者爲盜犯某甲因病而殁並無别情刻已赴府署銷差又聞新篁鎭鄉間因捉賭毆傷船夥報縣後邑尊卽撥出幹差前往查勘旋知船夥業已氣絶斷難復生屍親亦已到塲經中間人一再調停大約可以孔方兄和事矣 
[鹿苑秋聲]  
　　姑蘇采訪友人云何元龍之幼子乳名七官不務正業專喜馳馬試劍曾應武試入邑庠益復豪邁自喜近在青陽地購得馬車二輛附入某車行藉以牟利旋與糧船户陳少栽之子名三官者訂莫逆交上月某日同作狎邪遊撚　起釁深仇固結各不相能三官竟倩人繕就呈詞投長洲縣署控稱七官係流氓之首縣主王大令正大飭差提辦而上游已檄令卸篆未及訊供至本月二十四日晚間新任汪大令升堂研究七官供稱小人素來安分奉公並不犯法大令問差役曰此人向作何事差役禀稱現在青陽地日以馳驟馬車爲樂大令怒謂好人不作車夫决非安分之子遂喝令笞責八百板發交刑房收管候查明再核○黄埭鄉人　耀卿向在鎭上開雅園烟館　形鵠面之子常接踵其門芙蓉洞中生涯頗不惡也近已知命之年忽抱鼓盆之戚因於去春某日央蟻媒娶某孀婦爲室嗣卽挈至省會賃屋閶門街開設烟寮旣而婦濳與金箔匠史春生有染如膠似漆情意甚濃竟於某日清晨將顧所積洋銀二百餘圓及衣飾若干席捲而去事後查得童養媳某氏洞悉其事遂繕禀赴長洲縣署控陳不知汪大令能准詞辦理否也 
[棨戟遥臨]  
　　本縣黄大令探悉新簡江蘇撫憲奎樂峯中丞刻已出都乘輪南下將抵滬江大令因飭辦差丁役預往金利源碼頭陳設供帳以備恭迎憲節 
[拉阿輪船落成記]  
　　法國輪船公司來往中法各船皆極堅利兹又製就一艦名曰拉阿一禮拜前公司中經理人謔婆煞君與拉阿船主福郎坦君具柬速客共慶落成二十二日十一點越半刻公司中預備小輪船二號一名極司拉夫一名得拉軋姆由公司馬頭載客往吳淞計中西男婦多至三百天旣出口遥見拉阿輪船下矴海中其大無比船身白色桅杆及烟囱各二不知者幾疑其爲后艦也及衆客登船船主及諸人在梯旁迓入廳事列坐者約一百五十人餘皆入大餐房用膳膳畢餘客乃相繼就席殽芬酒冽談笑無猜船中各處皆華麗異常明鏡高懸映以古畫陸離光怪莫可名言此外如琴樓如烟房如書室莫不應有盡有精美絶倫門窗則刻鏤雕文玲瓏透剔客房數十號亦皆軒窓洞啓高敞軒昻聞此船製自法之馬舍利埠公司船廠計長四百六十五尺七寸闊五十四尺二寸深三十六尺一寸機器兩副水鍋十二口各項雜物無一不用機器以故機器房幾及船身之半開足機關足抵八千匹馬力製成試駛每一下鐘時能行十九諾脱如遇戰務卽可改作快船且已預備置砲地位可裝巨砲六尊兩旁更有安置小砲及格林砲之處今則世際承平惟用以載客裝貨初次由法國以抵上海機器未經開足每一下鐘時只行十六諾脱并聞尚有二船未經工竣基式與此船無異屈指明歲一經告蕆亦須來往中華觀此船若斯之華美而兼迅速想諸君之附以航海者自無不喜悦逾恒也 
[解犯寄監]  
　　前有川沙廳陳司馬派差押解姦搶閨女之武生朱少廷到松投府署申請過堂勘招恩太守提訊朱忽翻供諸不承認太守核其供詞與原訊時大不相符判發回原廳復訊確供再行解勘前日解經上海來差投縣禀請過站寄禁黄大令准卽收禁内監候備文轉解川沙 
[幸未成灾]  
　　美租界伯頓路第七百九十三號門牌某釘書作前晚十點鐘時有甲乙二作夥因細故口角繼致爭毆悞將火油燈潑翻倒地通地上堆有廢帋甚多霎時上熾幸其時尚早鄰人聞警麕至帮同撲救得卽息滅然受驚已屬不淺矣○楊樹浦華盛紡織東廠租紗機器間内前日下午四點半鐘時忽然失火工作匠役人等竭力援救得卽息滅檢點諸物僅焚去二號三號紡紗機器各一架事後總辦盛荔蓀觀察至廠查勘一切聞須將工頭究其疎忽之咎云 
[上海縣署瑣案]  
　　前據馮周氏控馮阿五之子馮福昌圖賴欠欵一案前日又經蔣刺史復訊馮周氏供摇得會洋元借與馮福昌之父馮阿五立有借據刻下馮阿五已故向馮福昌索討詎一味支吾意存圖賴是以控案求追詰之馮福昌不肯承認中証金少山供爲中是實 
 
 

Page 4

 
 
刺史遂判馮福昌還洋八十元限九月半繳案給馮周氏具領借據附卷著各具結守案○相士益萬富控同業童意誠等設　公所派捐不公私用存欵等詞到案前日亦經蔣刺史鞫訊益萬富供童意誠等設立江湖茶會硬派捐欵童意誠壽昌趙仲涵同供小的等設立茶會由同業議助捐費如有同業身死無家可歸者卽給資棺殮此係大衆樂從之事益萬富奪管存欵不遂揑詞誣控求鑒剌史察得益萬富誣控屬實本應笞責姑念苦求從寛免究著具誣告切結存案童意誠等旣辦善舉亦須秉公以後不得勒派捐欵原被告均斥退完案○前日有鄉民林榮榮扭姑丈許雲屏到縣喴控被許將祖遺田地暗中盜賣等情苮大令著差看管補詞候訊 
[法界捕房瑣案]  
　　昨爲法捕房發落之期午後二點鐘鄭大令蒞八仙橋捕房命提行竊鄉人布衣之陶金桂　案照原斷笞責五十板斥釋○又提騙取白米之朱來發至案復訊堅不供認大令飭探帶朱同往天仙園弄小烟館查明再核○孫周氏控媳陸氏潛逃與　猪培發私識昨提復訊陸氏供實在洪昇馬頭小烟館帮傭現愿隨婆婆回去求恩寛宥大令判著鞭背二百下飭交伊姑領去○粤東鴇婦王陳氏前因凌虐妓女梁大英致妓逃匿他處由捕將王陳氏拘案經大令訊供據稱此妓由女子阿采帶來賣娼現已往天津願卽　追到案迄已多日仍未交到昨提復訊供詞游移大令喝著掌頰一百下堅供已有信赶追未來求寛限大令以其收買人口不問來歴動輙凌虐實屬可惡喝再責五十下仍一味支吾再喝鞭背廿下始供阿采實在天津法國租界願爲赶追來申大令判著還押候核○施少倫控烟龜許阿福烟妓愛林夻没洋銀五十元一案昨提愛林復訊供稱丈夫朱有利於前年病故今年三月間由鎭江來滬住孫家弄内有施少倫來引婦人至許處爲娼施收去帶擋洋三十元現有王姓客人欲娶婦人爲室代還帶擋洋廿元尚少十元將小女孩作抵大令詰其原籍現有何人供丈夫父母俱故祗有胞兄廷禮及婦子在家餘無别人求鑒大令判著還押信追伊兄到案再核 
[節登嚴佑之善士來電]  
　　杏公筱舫子英子眉子萱諸善長鑒廿三由龍潭發一電計違覽霖廿八至酉陽滋帥有電欲霖由酉彭而出由䕫府而歸霖目覩酉民之困不能不先其所急查酉陽災情老弱塡溝壑强悍爲匪徒可憐可怕惟周圍一千五六百里山路崎嶇查户難散尤難災重且廣賑欵萬不敷因迅乞諸公設法勸捐接濟云云合亟登報伏祈大君子慷慨解囊源源接濟救人救澈獲福無涯捐欵仍送交仁濟堂絲業會館申報館及敝處諸賑所翹盼慈施無任頂禱[  上海陳家木橋電報總局内籌賑公所謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　有陳富堂者向以舌耕餬其口現在南巿二十三七鋪巡防局卽小普陀寺中假一席地設臯比高坐作猢　王束修亦頗不薄青氈一片殊勝於利覓蠅頭也本月二十一日之晚不知如何被竊翌晨檢點之下知失去對時表一枚及零星衣物約共值洋銀二十圓臥房隔壁爲僧人開智下榻之所香工徐有根亦設枕簟焉陳以情有可疑遂繕詞控諸巡局局員姚殿卿二尹以所控並無實據碍難准理遂將　單曁開智與徐一併申送保甲總巡局請究當晚鍾受伯明府卽提徐研詰徐堅不承認明府怒叱令笞責一百五十板復加嚴詰仍執前供開智供稱陳檀越房中失物是否徐之所竊僧人不得而知然是晚徐與僧人同臥一房並未見其啓扉而出明府合具呈切結釋之使回　則押侯定期帶往二十三七鋪局中與二尹會訊後再行核奪○十六鋪巡防中局委員蔡蓉卿二尹查得所轄恒生碼頭吉祥弄左近某姓酒　中每值夜深時卽誘人聚睹且令著名牌九司務在外勾串實屬貽害良民爰飭地甲明查暗訪如果屬實卽禀覆拘懲特不知地甲果如何禀覆也○前日本邑小南門内巡防局甲乙丙丁四勇丁偕往城外弔橋畔王正大廣貨店購取零物約計錢數十文給以四開小洋銀一枚收回八開小洋銀一枚及錢數文至昨日午後忽往饒舌稱昨日所找八開小洋銀曾用强水鎔輕不能使用店夥告以爾當時何不估看明白今已隔日恐欲換不能矣於是互相齟齬竟被擊壞燈盞及玻璃器物然後飛步遠　店主奮力窮追將甲獲住隨送至二十三七鋪巡防局控請究辦局員姚殿　二尹飭押候訊究 
[英界公堂瑣案]  
　　包探黄四福禀稱王李氏在蘇州府屬常熟　　誘　丁小妹湯彩雲二女郎來滬倩著名蟻棍王錦文引入胡家宅某龜所設野雞娼院迫令賣娼嗣以議價未成遷延時日今丁父阿四湯母陳氏追尋到此得以遇見立卽投報捕房捕頭令小的向送案下請懲阿四及湯陳氏同投案下申訴前情並請將女領回小妹彩雲同供稱夙與王李氏相識此次誘令出外傭工不料悞入牢龜幾致淪爲下賤現願隨父母遄回原籍免致墮溷飄茵王李氏及王同供稱小婦人及小的　常熟人明府判令將土從重笞責一千板王李氏掌頰四百下然後遞解回籍小妹彩雲分别給其父母領回管束○包探金阿三與三百五十號　捕同解在路打架之林英弟王來法及巡防局男陳桂華至案由金探禀稱昨日林王在楊樹浦馬路中互毆此捕照章拘拿陳忽逞强攔阻並向此捕揮拳後由一百十一等號印度捕帮同拘獲今者捕頭令小的送案請懲林供稱小的在楊樹浦馬路邊喚賣木屑被王毆傷叩求台鑒王供稱小的一時氣忿以致傷林陳供稱林等在局前爭毆小的見之上前拘捕不料巡捕前來攔阻並喚令若輩多人將小的拘入捕房小的並未千與分外之事黎副捕頭禀稱楊樹浦巡防局與巡捕房雖以木橋爲界然橋東之路由工部局所築故路中一切事務巡防局不應過問明府曰西人訛巡捕華官派局勇皆爲彈壓地方起見前者該處局員與捕頭頗爲和睦有事時彼此呼應甚靈今局員已調往他處以致事故叢生然橋東之路雖由工部局所築派有巡捕巡綽然祗管理馬路並非管理民人况林等肇事在馬路之側不得謂局勇之非遂商諸傳繙譯官判令將王笞責一百板陳送交總巡局核奪○包探秦少卿禀稱昨日信昌隆洋貨號主派夥至棧房出貨忽有鎭江人李德裕竊取洋布六匹報捕之後捕頭令小的查獲弔出原贓尚有洋布一匹無失主承認今特送請大老爺訊究信昌隆號主遺人役案領贓並禀請將賊重辦李供認行竊一味求恩明府判令笞責四百板然後遞解回籍○一百四十六號　捕　兇犯沈　云至案禀稱昨日此人無故　生鐵巨棍毆傷同夥陸朝林小的見之恐肇禍端故連兇器帶入捕房今者捕頭令送案請訊陸　案　　　清沈供稱小的係常州府屬無錫縣人陸時時私取店中貨物銀錢故小的舉棍擊之明府判令笞責八百板然後遞解回籍○包探沈金隆東　賊犯陳阿金前曾犯竊解經屠大老爺懲辦今者不知在何處竊得綢衣一件　經小的拘獲送案請懲陳供稱小的雖曾行竊尚思改過自新如免加刑永銘大德明府判令管押一禮拜○包探石金榮禀稱昨日車夫江福川持銀水烟袋一枝向某押店質得洋銀十二圓事經小的查知恐其來歴不明以故拘入捕房告知捕頭送請究辦江供稱烟袋實由路上　得並非竊贓明府判令管押三日 
[美界捕房瑣紀]  
　　金菊生者未知何許人前晚至西華德路第一千二百六十五號門牌某署棧住宿昨晨起身竊取棉被二條而逸途經三百二十九號華捕巡獲拘解捕房押候解送英界公堂究辦○　華德路第二十八號洋房門外停有小棺二具昨經五百號華捕告諸捕頭飭傳二圖地保奚坤寳雇人遷往老塚掩埋 
G> 
[新印鉛板各種書籍照碼折扣出售　　三馬路申報館申昌晝畫室發兌]  
聖武記六角○小五義三角五○分類尺牘五角○快心編五角○蠟史二角五○耳郵一角五○薈蕞編三角○東征集一角五○閩雜記二角五○澆愁集二角○東槎記一角五 
○春融堂二角○靑樓夢五角○小豆棚三角五○薑露菴一角五○香咳集二角○新增宦鄉要則一角八○曾侯日記一角○使琉球紀一角八○東池草堂公分○禀啓零執一 
角五○瀚海尺牘四角○三岡識略三角○夢園叢說二角○文海披沙二角○雲牑餘談二角○四夢彙談二角○主約彙抄二角○中東和約五分○中俄和約五分○瀛實瑣記 
三十○寰宇瑣紀三十○四溟瑣紀三十○紀載彙編一角五○訂譌雜錄一角五○藝林伐山二角○靈檀碎金三角○景船齋雜記一角五○正續水滸四角○雲問據目抄一角 
○讀史探撰錄二角○硯砭軒質吉一角○尊聞閣試帖二角○硯云甲乙編三角○螢窻異草初集二角二集二角三集二角○尊聞閣鄉會墨八分○有正味齋尺牘一角○六梅 
書屋尺牘一角五○詩句題解四集一角五五集一角五○歷代陵寢備考五角○鋤經書舍零墨一角○曾文正公家書四角又大事記一角五又求閩齋日記一角五双書札一元 
二角又白紙家書五種六角○海上羣芳譜一角○妙香室叢話四角○東潘紀要一角五○啓朦眞諦七公○紅樓夢補四角○名賢尺牘七分○歷下志游八分○西洋記四角○霆軍紀略二角五○淞现夢影錄八分○息藝尺牘一角二○籌海初集二角○戊子直省闈墨八分○嘯亭雜錄四角五○道聽塗說二角○三異筆談八分○漫遊紀略七分○中 
西紀事四角○壼天錄天角五○蕉軒德錄二角五○滇南雜志五角○夜雨秋燈錄初集四角五又二集四角五○續綏寇紀略七分○尺牘初桃二角○音註小倉山房尺牘二角 
○思益堂日札八分○三借廬贅譚三角五○瓜廬尺牘一角五○十粒金丹七角○醒躎錄三角五○欣賞齋尺牘二角丑○風月躉三角○集錦尺牘一角○外科全生集八分○詳註知愧軒尺牘一角五○筆耕齋尺牘七分○粤屑一角五○篤素堂文集一角五○通問便集二角○諭皆六分 
[匯豐銀行告白]  
啓者本行收足資本洋一千萬元公積洋七百萬元另議定備用股本洋一千萬元總行開設在香港分行在倫敦厦門暹羅包帶維亞孟買加拉吉打古隆北福州荷蘭漢口神戶長 
崎意陸伊羅禮容呂宋紐約檳榔冷宮西貢舊金山新加坡蘇拉巴啞天津橫濱其上海行與各商往來暫存本行之銀每日結帳者其息長年二厘存至二十萬兩爲止存一年者其 
息照長年四厘算存六個月者其息照長年三厘半算存三個月者其息照長年二厘半算代付本埠匯票並辦理銀行一切應辦事宜匯票可以匯至倫敦及歐洲印度新金山美國 
中國東洋等處大通商碼頭特此佈聞 
光　緒　二　十　三　年　八　月　初　五　日 
[告白]  
我永安保人險公司者乃首次承保中國人之一公司又適出華文拳譯章程之一公司也茲有告者本公司必欲使盡人皆知平日與他公司之類有區別者微特辦法異而交涉無 
且尤有莫惑於聽啫者因近查有他公司中辦事之人當聲言該公司與本公司如出一轍甚有謂本公司新出章程又一若爲彼先路之設也有種種淆混殊不知本公司現所派山 
辦事之人皆持有華英文字爲據内書特派人之名姓末又加以本公司中總理人漢密登監理人朱葆三之簽字故凡有欲向天下至大且穩之公司投保人當先認明上海黃浦灘 
第六號門牌便是庶免差錯否則設有其人以假亂眞甚或冒稱本公司中辦事之人在外招搖過市諸公可詳加審視或問以果持何據而至是如是則其人苟無據之可呈者卽種 
子虚斷不可以輕信噫嘻秦鏡温犀在此一舉閱者其察之 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年八月十七日京報全錄]  
宮門抄○諭旨四道錄前○江督劉奏爲徐州兵練擊退刀匪擇　保奬摺○將軍延奏爲變通辦理機器局摺○將軍延奏爲整頓圜法片○東撫李奏懇恩將知州賞還原銜片○八月十七日户部通政司詹　府廂黄旗值日無引見○孫家鼐等塲内專摺請安○懷塔布前往西陵請訓○奕功等彈壓覆命○克王恩普各續假五日○召見軍機○○頭品頂戴兩江總督臣劉坤一跪奏爲徐州兵練擊退刀匪在事出力員弁遵旨擇尤保奬以昭激勸恭摺仰祈聖鑒事竊照　州兵練擊退刀匪一案經臣於光緒二十二年九月十一日具奏聲明在事出力員弁懇准擇尤酌保並請開復降調總兵原官以示鼓勵欽奉硃批陳鳳樓著准其開復其餘出力各員准其酌保毋許冐濫欽此當經恭錄咨行欽遵在案兹據統帶銘軍記名提督前署徐州鎭總兵陳鳳樓署徐州道阮祖棠查明在事出力員弁分别等次照章開具擬保升銜升階禀請奏奬前來臣查此股刀匪徒黨甚多蔓延於東　蘇皖四當之間盤結勾連陰謀叵測一旦以滅教爲辭另召匪黨至二千餘人之多統以頭目遽由山東　縣突入江蘇碭山豐縣等境疉燬數堂　行焚掠迨攻撲碭山馬良集　焰益張匪勢提猖形同叛逆幸經該鎭道等激勵兵練應援神速士卒用命痛子創懲始得匪黨披靡四散奔　巨憨　就斬　　匪殲斃無數一鼓蕩平足仲天討各該文武員弁或據隘猛擊力挫兇鋒或躬冐槍火殲除要逆合力圍捕奮不顧身遏亂初誚寳屬異常山力現經臣明實删减將文職在事尤爲出力之江蘇補用知縣陳廼勳等五員其次出力之同知銜蕭縣知縣劉本檍等十一員武職在事尤爲出力之兩江補用副將程孔德等十員其次出力之儘先都司陳凱等五員擬保升銜升階分繕清單恭呈御覽合無仰懇天恩俯准照予給奬以昭激勸至二品頂戴江蘇特用道署徐州道阮祖棠候選道徐州府知府詹鴻謨於此次刀匪滋事之時運籌决策悉協機宜用能迅速撲除不致有燎原之禍實屬有裨時局可否懇恩交軍機處存記量予錄用之處出自逾格鴻施除飭取各該員弁履歴另行咨部查照並將千總以下各弁開單咨部給奬外理合恭摺具陳伏乞皇上聖鑒訓示謹奏奉硃批該部議奏單二件併發欽此○○奴才延茂跪奏爲遵照部議詳核奉天軍火飭歸吉林機器局兼造殊多窒礙請變通辦理期歸簡易並節浮費據實臚陳恭摺仰祈聖鑒事竊查接營卷内前准户部咨開據吉林將軍長順奏機器局前存軍火無幾擬請添撥經費多造軍火以爲思患豫防之計添欵則奉天應用軍火亦歸吉局撥給等情復據督辦軍務處於議核奉天將軍依克唐阿瀝陳奉天情形摺内奏令吉林機器通盤核算每年能造槍子砲彈若干除本省應用外其餘若干以供奉天之用惟吉林機器局地盤應否展拓經費應否加增請飭户工兩部查核辦理當經該部併案核議擬請於邊防經費項下按年添撥銀五萬兩作爲添造軍火之需其每年能造若干除黑龍江照舊領用外應分給奉天若干並每年所得軍火除供操演外尚能存儲若干務卽妥籌會商詳細奏明辦理各等因奴才於上年到任後當經照咨轉行奉天會商辦理在案兹於本年六月初一日接准該將軍依克庸阿飭據營務軍火等處將奉省各軍按年應需子母銅帽數目繕具清單咨覆適於六月初三日又准户部奏催指查吉林機器局製造軍火一片恭錄　旨鈔錄原奏咨催前來查本年四月十三日奴才覆陳查明機器局歴年辦理不善一摺曾將吉林各軍一年實用軍火數目附陳並一年共出軍火子藥若干必俟實造一年期滿通盤核算始能得其確數各情形據實聲明當於五月十五日奉到硃批知道了欽此欽遵在案自應仍遵前旨辦理兹謹將兼造奉天軍火一事按照該將軍咨開數目飭局詳加核算除各項砲彈有吉林局未經造過者無從議辦外第就所能遺者估計需欵頗鉅按部撥五萬兩不過抵價三分之一原咨該將軍儘欵製造其不敷軍火由該將軍另籌辦法惟吉林兼造此項軍火尚有　碍之處數端不得不妥籌變通之術敬爲我皇上詳陳之一廠屋必須增建也查機器局基址尚屬闊大至原建廠屋則係稱量布置並無　餘此次鑄造銀圓又復借用數間已屬勉强騰挪頗形擁擠現在若再添造五萬兩銀之槍子砲彈較之本省常年所造不過此數此次幾於加至一　所有安設機器存儲料件舊有廠屋實不敷用卽使極力遷就仍須添蓋數處此一難也一機器尚須　置也查洋式槍砲名類繁多子母各有各類萬難候借機器亦遂各有各項不能通融計每槍一種子母自始造至告成必須周歴十餘廠經數十人之手故每日各有應作之工現若添造此項軍火機器實難足用卽使極力通融辦理尚有應添置者數十件此二難也一員司工匠亦應酌添也查該局委員司事各有專責不能以此廠兼顧彼廠之事至工匠更係一人有一人之事尤難兼攝現若兼造此項軍火除設法籌謀但有可以兼辦者卽責令兼辦此外尚須酌添委員司事數員名工匠百餘人此三難也以上三項奴才詳加體察均屬實在情形所擬應添機器尚有本處不能自造必須購自外洋之件再加之建廠工料員司工匠常年薪水工價需費實屬不資當此時艱帑絀但能節省一分卽係臣子責任若添請正欵奴才亦萬不敢出此亦萬不忍出此若由部撥奉省之五萬兩内開銷則留造奉天軍火一項更恐不敷該省之用悉心籌畫此項軍火雖名爲由吉林兼造而實仍不免建廠製　之繁且由奉至吉陸路八百餘里每年春夏秋三季多係泥淖難行惟冬令封凍始就平坦不但轉運殊費周章運費亦屬甚鉅似不如將此項專欵撥歸奉天自行設局專辦否則或由該省徑由津滬設法定造均能由船運奉似取徑較捷運費亦省伏思東三省輔車相依理應聨爲一體奴才於上年到任後亦曾建此議凡有奉江兩省應行商辦事件無不和衷共濟以期力顧全局萬不敢遇事畏難稍存推諉惟熟籌於損益輕重之間實有窒礙難行者不能不據實上陳於聖主之前合無仰懇天恩飭部核議將准撥添欵五萬兩撥歸奉天自行籌議購造以期簡易而　浮費所有二十一二兩年此項添欵已經由吉林代領現存省庫應俟奉旨俞允後由奴才咨明奉天將軍派員來吉將原欵如數領歸奉省以清欵目再查户部原奏並飭將吉林機器局原購添購各項機器名目件數及購買年月價值查明聲覆等語應請俟於年終　報軍火數目案内一併分别奏咨辦理所有詳核奉天軍火歸吉林兼造擬請燮通辦理緣由理合恭摺具陳是否有當伏乞皇上聖鑒訓示謹奏請旨奉硃批該部議奏欽此○○延茂片再吉林試鑄銀圓現就本省使用已漸推行無阻惟奸徒牟利有隙則乘私鑄之弊似不可不預爲防　查律定私鑄銅錢罪止絞候若私鑄銀圓視鑄銅錢情形似屬較重今於立法之初若非嚴定罪名懸爲厲禁誠恐愚頑無知犯法者衆官懦民玩轉非辟以止辟之道相應請旨嗣後吉林省如　拿獲私鑄銀圓人犯可否援照咸豐七年正月二十四日諭旨查有私　大錢匪犯辦法無分首從均於訊明後就地正法以儆奸頑仰懇　　交刑部核議立案施行是否有當伏乞聖鑒訓示遵行謹奏奉硃批刑部議奏欽此○○李秉衛片再東省盜賊繁多内地防營迭經裁汰　　分駐臣飭派隨營差委之已革寗　州知州陳壽清會同副將杜榮秀督率濟字副中　周　各　隨處緝捕作爲遊　之師該革員等搜捕匪黨不遺餘力閭閻自賴以安旣經臣於十年九月奏懇將陳壽清請賞還原銜蒙恩准欽遵在案該革員仰沐鴻　　加奮勉以爲　除　　已任凡訪聞各處巨盜無不會商各防營設法跴緝有犯必懲而性尤明　長　聽斷各屬拿獲匪犯臣每派令會同地方官審訊皆能細心推鞫無枉無縱值此地方　事如　革　之才　氣力實足倚任若聽其廢棄未免可惜可否籲懇天恩俯　將賞還原衡已革寗海州知州陳壽清送部引見候旨錄用之處出自　格鴻　謹附片　　伏乞聖鑒訓示謹奏奉硃批陳壽清著交吏部帶領引見欽此 
 
