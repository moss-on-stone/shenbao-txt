# 1934 - 249 - 4908766

 

Page 1

 
 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳　承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積陰功且可增輝藝圃誠一舉而兩得也計開朱漁珊帖一部高澹游山水一幅 
[説士接前稿]  
　　夫天之賦畀於人之四德與人之秉受於天之五性均無分於賢否智愚故葆而存之則可以爲聖賢梏而亡之亦且近於禽獸士則其中之秀而靈焉者也先王因先導之以盡性之功俾亦有以盡人之性而爲三民者乃得其所以立身之太意而後足以自立於天地之間不然人與人相處心卽不能無異同有異同卽不能無親疏愛惡而是非起焉猜嫌生焉虞詐出焉是非猜嫌虞詐之過甚勢不能復忍則爭爭而不已則鬥衆暴寡强脅弱日尋干戈胥戕胥虐其禍可勝言乎此古之士之爲功於三民至今猶受其賜而今之豪傑之王功之所被視古人初不相遠也流俗無知比闒茸之士而同之連類並譏賤之至出三民下亦可謂忘本者矣雖然於流俗何責焉彼見闒茸之士隨在皆然苟賤不廉靡所不至因其賤而賤之不足怪也彼朝廷之興學造士非欲盡得讀書人而用之乎讀書則理明理明則事達事達則隨所處而各協其宜故國家須用讀書人不止宰相而己内自卿君以及庶僚百執事外自制使以及守令諸有司皆應以讀書人爲之而後國與民皆蒙其福無他儒吏用則儒雅之化可施經術深則經濟之原自裕曠觀前古天下之盛衰理亂要皆視此爲權衡而初無或爽誠以天下究不能外乎吾學以爲治也今何如乎前之爲士者僅以科舉取士舍實行而憑帖括之虚文上之取士也又祗視一日之短長以爲進退其弊足以生人僥倖之思而流於空疏無用此士習之所由敗壞而闒茸者多也然其時朝野上下猶多從事於正學知倫理而守之夫忠孝爲天下之大倫而禮義廉恥爲士大夫之至性若在國家則皆其元氣也譬諸重病元氣未虧藥之則愈粤匪之變湘軍突出每以書生統土練以掃宼氛卒夷東南夫難其顯證也旣而事例屢開以資進者難於僂指數矣旣又軍務迭起以勳登者幾於比肩立矣其弊焉以資郎通籍者無非巿儈里魁居簿書爲奇貨酷以濟貪而化士乏其術也以勳級起家者悉屬傭奴厮養本斗筲之下材愚而自用而愛士無其忱也士也於此見異思遷因皆冀託他途以期速化而學益弗務此士習之所由愈壞而闒茸者倍多也甚而仕途亦爲此雜流所壅士之獲第者且非苞苴不能平進而下之覬倖出身尤爲不易適有洋務可假攀緣以成捷徑遂不惜改頭易面以習之舉向者我學之所謂仁義道德者悍然擯之而靡所畏忌推其由來仍不過前時弋科名之變態而心術更不堪問此士習之所尤敗壞幾盡驅天下之士而闒茸之幾致江河日下挽救無從觀於中日釁開主兵者潰退無可退者生降非其顯證乎近者變本加厲其燄尤熾吾學幾充塞不行傳云三綱瀹而刀法斁禮樂亡而戎兵横不有豪傑之士明我正學以起天下垂斃之人心急爲之敵庸有濟乎然而勢孤而力弱滔滔當世亦孰爲聽之而孰爲從之噫嘻危矣余之作爲此説蓋爲豪傑冀焉而尤冀輔豪傑者之多有其人俾不致以孤弱自懼也嗚呼使余言幸而不中而余獲妄言之咎則尚天下之幸乎 
[本館接奉電音]  
　　昨日上午京師飛電傳來上諭一道敬謹譯登○八月十二日奉上諭前據御史王廷相奏叅甘肅副考官謝佩賢沿驛肆虐等情當經諭令胡聘之查奏兹據查明奏稱謝佩賢前出廿肅試差回京時經過山西並無鞭責鎖帶辦已家人及因案勒賠調停資贐情事惟失察家丁致招物議又以失竊細故紆道至省亦有不　翰林院編修謝佩賢著交部照例議處欽此 
[電傳河南闈題]  
　　頭題孔子謂季氏兩章次題故君子尊德性而道問學三題皆古聖人也三句詩題賦得山河影在月中看得看字 
[科塲革弊]  
　　江西近科鄉試弊端百出經辦理闈塲各大憲極力整頓已將各情縷紀前報兹查拜門生通關節及傳遞槍稿謄錄改文之外其弊尚多有交　出塲之日准其給燭甚至延及四更改坐至公堂謄卷天亮始交卷而出於是槍稿之遲到者亦無不竣事矣其次則號官並不大號按册查對又不蓋用號戳於是稿卷出塲換卷亂號等弊皆無從杜禁矣又次則點名給卷之時送考及聽差人等任意出入頭二龍門毫無攔阻於是出塲放　之時亦有聽差及冐充聽差人等在頭二龍門及闈内各栅號門隨意出入則外槍内槍傳遞易於反掌矣本届查照某侍御所奏各節逐一整頓經監臨德靜山中丞有六言簡明告示剴切曉諭其文曰照得科塲條例立法本爲嚴肅三塲士子歸號卷面須加號戳案查江省秋闈向無號戳名目自應遵照定例辦理乃昭眞確今科三塲封門號官親查塲屋並應逐號逐卷蓋戳不厭煩數如無號戳交卷不發彌封謄錄又如給卷歸號毋許復出門閾凡當交卷之期照例不准給燭至於送考人等頭門例宜停足如敢闌入闈内枷責自取其辱爲此示仰諸生一律凛遵約東又聞翁筱山方伯查悉孝廉堂舉人無一不作鄉闈槍手乃於八月初八日孝廉堂官課改於初九日舉行並調入藩署面試捐廉預備席宴醉以醇酒如有一名不到則扣除明春會試水脚銀兩以杜鄉闈捉刀情弊方伯挽回積習補救時艱豈非獨有心得哉 
[幾釀巨禍]  
　　杭垣上扇子巷有嚴姓婦者其夫早殁祗有一子家道小康惟婦年逾四士而頗不慣無郎獨宿因與陳某私通已有數年其子累次婉言勸止婦變羞成怒反遭打駡其子鬱悶不樂漸成痴癲之疾於上月某日不知因何起釁手持利刃向母乳旁一刀登時血流如潮昏倒於地幸爲旁人救起延醫調治一面將其子用索捆綁意欲送官重辦後幸其母漸愈遂行釋放 
[時症流行]  
　　宜郡因天氣寒煖不時居人多患時症其中以瘧疾爲最甚日前快利沙巿昌和固陵四輪船先後抵宜停泊而一時駁船水手等人大半梁瘧以是貨物竟未能起卸雖棧房異常焦急實無可如何亦足　病症之多已　 
[裁兵紀要]  
　　九江總鎭宋佩珍軍門接奉督撫行知該鎭標下前後城守三營存制兵應裁二百十四名前營裁八十七名後營裁七十七名城守營裁五十名分三期裁撤本年八月爲頭期明年二月爲二期明年八月爲三期均發八個月因餉令其别圖生業挑入選鋒之兵前營擬裁十九名後營擬裁十六名城守營擬裁五名亦分三期自八月三十日爲始恩餉如之 
 
 

Page 2

 
 
[餉銀沈覆]  
　　九江訪事人郵簡云委署贛州府經廳周作賓叅軍鴻飛素性忠厚不改書生本色因赴任無力道憲誠觀察念其辦理新關税務多年尚無貽悞委令便解餉銀三萬兩赴藩司交納應得解費可以稍資潤助距舟至鄱陽湖口遭風沈没闔家眷口幸卽救起叅軍飛告地方官倩人將餉銀如數撈起惟行李一切則盡付東流矣 
[符不靖]  
　　烟臺近來刼案甚多盖由於遣散游勇流落無歸乃習爲緑林之術以餬其口地方遂因此多事有牧民之責者其將何以使道路清平無虞宼盜乎 
[德員過烟]  
　　烟臺訪事人云本月初七日忽聞砲聲隆隆振動山岳詢悉有德國大員由此經過故停泊各船鳴砲致敬也 
[催運塲鹽]  
　　兩淮通泰塲鹽向於春秋兩季由淮南總局給發重照然後由商投課請運至圩以濟岸銷乃近年來各商領照後並不源源請運經年累月任意延挨殊屬意存觀望刻經總局憲出示嚴催略謂本局給發各塲重照歴經禀定限期以一年爲度逾限不運卽行罰扣等因在案該商等自應遵限源源請運以濟岸銷而免脱悞所發　照需銷甚亟尤應赶運兹查得非但癸甲年未運甚至戊已庚辛壬五年存照未運爲數甚鉅殊屬有違定限現值河水充溢自當趁此捆運到圩俾岸銷不致脱擋除移請通泰兩分司分飭所屬各塲赶卽督商捆運外合亟出示諭催爲此示仰各商一體遵照云云現在各壩皆開河溜漸平想各商自可恪遵憲示爭先領運也 
[蘇垣火警]  
　　本月十二夜十二點鐘蘇城平江路胡相思巷口忽報火警一時銅鉦亂鳴居民咸從黑甜鄉驚醒已見燭龍萬道直透雲霄各叚水龍聞警電掣星馳如飛而至竭力吸水噴澆俄聞呵殿由遠而近蓋長元和三首縣及總捕文武總巡等各地方官臨塲督救並嚴飭差勇人等彈壓搶火匪徒時幸風未甚大得以漸漸救息共焚去鋪户七八家約計房屋十餘間起火者聞係吳姓糕糰鋪因作晚炊不愼遺火積薪中致肇此禍最可憐者有某姓嫗年已七十臥病在床至是竟葬身火窟亦可慘矣 
[盜犯正法]  
　　本年六月廿一日洞庭西山裕安當鋪　盜後至七月初五日蘇鄉西華鎭又連刦傅姓等三家旋於初十日經飛划營管帶胡游戎在太湖某處擒獲是案正盜三名解經吳縣賴大令訊實收禁備文申詳兹悉該三犯一名施順福卽施大係施老窩子之胞兄一名王玉堂一名吳良玉於六月十三日江蘇臬憲吳廉訪接奉兩江總督劉峴帥釘封文書飭將該三盜就地正法當經蘇州府桐太守會同長洲縣汪大令吳縣賴大令叅將仇叅戎等帶兵多名恭請令箭將該三犯綁赴大校塲梟首示衆矣 
[蒸民乃粒]  
　　自川楚荒歉各處運往賑米甚多近因川中豐收賑局已出示限至八月二十日　止宜地各棧所存米石尚多一時難以糶盡湘省今年亦頗豐收商民已源源運往閭巷小民可得果腹之樂矣 
[漢川賑務]  
　　湖北漢川縣境前由官連來賑米俱經紳士領出給發其中不免有舞弊等情刻下省中賑米又源源而來新任駱大令自行經理計城廂内外災民甚衆每日按照門牌給發實力舉行不辭勞瘁俾無一夫不得其所瞻彼小民宜其口碑載道也 
[揚巿瑣述]  
　　今年邗上各鄉溯自插禾後始因亢晴日久繼而淫雨兼旬現又處處積水以致禾稻略受微傷然聞之鄉農云除浜河低窪各田外其餘各處秋收尚不至十分歉薄現值新米上巿價直甚昻每石約須洋銀四元有零中等者亦須三元八九至陳米價更昻貴每石價四元六七角有奇此後尚恐有增無减聞者咸謂今歲食米如此實爲人意料所不及至巿廛墨西哥洋初六日以前每元尚可兌足錢九百二三十文詎初九日遽跌至九百文刻下祗兌八百數十文銀洋長落向皆由漸而來從未聞一日之間驟跌至三十文者柴薪刻因水大每百斤已漲至三日餘文據聞浜江柴洲現皆在水中央故此後尚恐飛漲也吁米珠薪桂小民處此不禁愁眉雙鎖共有長安居大不易之嘆矣 
[江省遺才]  
　　江西本届科塲正案及遺才約取二萬餘人夾省鄉試者以八折計之亦有一萬七八千人而號舍僅一萬七千餘間學憲黄吉棠宗師以多取遺才號舍有不敷之慮乃於七月二十七日截止錄遺不補考不續取職是故也詎至七月晦日收卷祗一萬七千尚有空號適阻風遲到各考生環請補考府憲江訒吾太守據情面禀當蒙宗師格外體恤准其補考遺才八月初一日復續取俊秀貢監四十名霑恩者無不感激然俊秀二千餘人原取祗一百三十一名續取祗四十名不無滄海遺珠之歎 
[巿盛房貴]  
　　烟臺巿面日盛故巿房亦日益加貴潮州會館前售有餘地一區由該帮首事盖造門巿房屋數十間租人設肆每年可多得一大宗進欵惟地面略促不甚壯觀耳 
[拐風又熾]  
　　烟臺有某姓小兒出外嬉遊忽如黄鶴之一去不復返家中人雖偵騎四出竟爾蹤跡杳然諒已入拐匪之手矣憶自前五月間拐案綦嚴若輩始稍稍歛迹今則故態復萌家有寗馨者尚其加意留心也可 
[犬馬不若]  
　　湖北訪事友人來函云漢鎭福建菴堤街有某甲者登徒子之流亞也近與某妓情好甚濃擬爲脱籍然七十鳥索價頗奢非白銀千兩不克濟事甲囊無所有歸謀諸母母以甲歴年浪費已屬不資今又如此行爲不覺氣塡胸臆甫交夜半遂投繯畢命嗣後甲飾詞以對親友乃遂勉成喪禮噫如甲者眞犬馬之不若矣可勝誅哉 
[水販黠謀]  
　　販賣人口本干例禁烟臺此風甚盛乃若輩更變詐百出每將買到幼女所立帖據仿照婚帖式樣如遇有官役干預則以買作養媳爲詞再謀乘機售賣是眞巧於作奸矣 
[儲材補額]  
　　欽加二品銜隨辦南洋洋務督辦江南儲材學堂存記出使軍機處記名江蘇卽補道楊爲曉諭事照得前因在滬才取各生尚未到齊曾經出示限於七月底到堂並示悉如逾期不到卽著備取各生充補在案查先後到堂學生計共一百十一名尚有空額九名急需補足除將正副取未到學生扣除外應將備取楊崟等九名充補足額合行出示曉諭爲此示仰備取學生刻日來堂肄業勿得遲延自誤切切特示計開楊崟年十六歲浙江烏程人吳廼海年十六歲廣東南海人張朝元年十四歲江蘇元和人陳炳勳年十五歲江蘇清河人朱衍科年十五歲浙江定海人徐寳書年十四歲江蘇崇明人查文魁年十六歲安徴涇縣人李道鏞年十三歲江蘇江寗人王慶綱年十七歲江蘇丹徒　光緒二十三年八月初五日示 
[常關開辦]  
　　兩廣總督譚粤海關監督文爲出示曉諭事照得三水設立通商口岸承准總理各國事務衙門電札該關税務歸粤海關經理等因當經電呈擬照潮瓊北三關辦法添設常關以便華船輸税卽將三水舊設思賢滘口改爲常關請總理各國事務衙門代奏現屆開辦之期除札委四品頂戴補用守備李芝等遵照前往會同該關税務司分别常洋税課妥籌辦理仍將開辦情形隨時禀報察核及札三水營縣遵照一體彈壓并札廣東藩司查照外合行出示曉諭爲此示仰三水縣思賢滘總口中外商民人等知悉嗣後洋商船隻載運貨物到口互相貿易務當公平買賣誡信交孚並卽遵照章程由税司稽查盤騐將船隻墩鈔查照完納其貨物餉税仍照舊則輸將至華商香港澳門渡船貨物在三水進口落地者照常征收其内地船隻及赴西省梧州之貨道經思賢滘者均不在抽收之列務宜各安生業切勿歧視滋事更毋漏偷致干究罰至丁書巡役丈量盤查小心謹愼不得額外苛索舞弊營私致于提究各宜凛遵毋違特示 
[遇人不淑]  
　　蘇垣鐵瓶巷有原任浙江寗紹台道顧宦之第八公子前因倚仗父勢横行閭里人畏之如虎至以八大王呼之自乃父殂 
 
 

Page 3

 
 
謝稍爲歛迹前者價買某氏女爲第三妾女雖小家碧玉而性格頗莊重不佻以是不爲公子憐愛嗣公子又於申江納一妓甚相得而視女遂如眼中釘心中刺矣繼經堂上勸女暫爲歸寗氏祗得含涙將隨身衣飾携回母家詎公子卽砌詞以氏捲逃衣服首飾千餘金於本月初旬某日揑控於吳縣署經賴大令准詞飭提女及其父母等到案質訊女伸訴前情並稱所携者係自已物件亦並無千餘金之多質之顧八執定前辭並請發堂大令笑謂曰誣人行竊律有明條爾何得如此辣手聽本縣言仍領回和好如初公子再欲伸辯經大令大加申斥祗得遵斷女與父母均叩謝而退 
[飽領樨香]  
　　宜昌訪事友手畢云某輪船曾於今春有搭客居下層被上層女客傾倒淨桶致潑入該客口内一時糞汗淋漓人皆掩算而過客雖大閙然究亦莫可如何以爲此種事亦奇甚矣不料無獨有偶日前某輪船來宜又有某鄉老嫗搭船而來抵岸時亦在上層倒潑馬桶豈料中層有人在鐵欄杆内仰臥乘凉穢物潑下觸在鐵欄杆上將某人身上潑濺甚多某人不服至上層與老媪吵閙經人解釋令老媪代客將被單衣物洗濯潔凈方罷某人亦無可如何云 
[英將患瘍]  
　　西報云英國陸軍都督烏路司立現忽咽喉生瘍甚爲危篤經醫騐之因吸烟過度所致 
[金坑富饒]  
　　前者本報曾紀美得金坑一事蓋從西報中譯錄其事兹又阅西報知美國現發之大金坑其地在苦洛痕達伊苦美人之赴此地者絡繹不絶汽船載回美國人據言金脉極旺採之當無限量也 
[雨雹]  
　　東報云日本信濃北佐久郡伍賀村西長倉村地方忽於某日下午黑雲下垂不點燈火幾不能辨物須臾之間雷聲大震雨雹如拳壞屋瓦破窓户移時始止聞被害頗爲不少云 
[汽船受傷]  
　　西報云英國汽船名餓立痕其路在其捕辣路他路附近與一汽船相撞致觸於礁嗣因潮漲船身上浮得以駛回英國然聞已受損傷矣 
[俄造新艦]  
　　俄國今年新造軍艦有二等戰鬪艦一艘裝甲巡洋艦一艘一等巡洋艦一艘大水雷艇十六艘其已竣工者約有一半云 
[發帑卹民]  
　　日本新瀉縣被水日政府發帑金二千七百圓以濟其困併飭察視其情令奏之日廷云 
[壽母殯儀]  
　　前粤東水師副將鄧壯節公世昌之太夫人自壯節公殉難後僑庽滬北垃圾橋迤北之愼餘重日者爲二豎所侵竟爾仙去由其家屬擇於昨日午刻舉襄暫厝於廣肇山莊禮儀殊盛其前導除冲風灣號馬執事馬吹打外則有肅靜廻避提督銜廣東水師營副將賞戴花翎子諡壯節三代一品封典等銜牌二十餘對又有樂善好施黄匾一方繼之以製造總局所送之西樂一班後隨砲隊營兵丁一隊各負刀叉洋槍等件後又有督標奇兵營健兒一營荷戈執戟殊壯觀瞻間以祭亭猪羊亭香亭容亭等十餘座中雜清音後隨僧道每一人張以逍遥傘一頂有八人各穿花衣隨路吹彈絲竹又有比邱尼八人執旛相送後卽鑾架又有奉天誥命等黄牌兩對許命亭一座繼以西樂一班頂馬一匹對馬八匹魂轎一乘由子姪輩扶之而行靈柩則用大紅縀全金蟒綉材罩以十六人舁之而行前有孝幃後有護衛至執紼相送者親屬外同鄉之人與壯節公之有誼者不下數十餘人沿途駐足而觀人山人海殊爲非常擁擠云 
[汛捐妄控]  
　　裕泰帽鋪前因偷漏税捐由捐局拘獲送縣究罰在案詎俗泰心有小甘唆使同業陶晉昌等聨名投道轅上控昨奉關道憲劉康侯觀察批示略謂裕泰帽業偷漏税捐由縣究罰已屬從寛辦理何得唆使陶晉昌等來轅凟訴顯有訟棍唆使本應札縣深究姑從寛典批斥不准 
[誘拐]  
　　有姚氏女者松江産也芳齡二九頗著艷名幼字同村周某縫人爲室雖經梅聘未賦桃夭其姊粗而且陋傭谥滬城塌水橋南首某姓家有同鄉人周秀奎在南巿某花行爲庖丁素與有染探知其妹貌頗嬌艷心竊羡之於是使妻某氏潛往雲間僞稱爾姊在申抱病渴思一見該女以誼屬同胞卽偕某氏來滬爲周誘往北巿冐稱族妹鬻於某花烟間女察破機關立誓不願幸有相識者告知其姊前來將周拘住控於十六鋪巡防南局局員鍾偉臣二尹正欲提訊周自知理屈浼令友人等爲之介紹想二尹法令森嚴必須澈底根究也 
[上海縣署瑣案]  
　　鄉婦沈朱氏偕子錦華投縣喊控孫孫媳陸氏擅買家産向斥違忤當經黄大令准詞提齊人証前晚倩帮審委員蔣刺史升座提訊沈朱氏供年七十一歲長子夫婦及長孫均己故世遺下孫媳陸氏不守婦道擅將祖遺田産賣絶與人小婦人各之訓斥膽敢唆使伊父陸贊廷到家助女行兇將鍋灶等物盡情擊毁求恩訊究錦華供與相同陸氏供年二十五歲翁姑去世後丈夫亦於前年病故所需醫藥棺槨之費均由小婦人在親戚家籌措現欲歸還是以將前曾活賣與顧姓之田四畝半加價錢一百零五千償還各債猶屬不敷尚有祖遺田五畝由小婦人耕種度日情願專心守節惟夫叔錦華欲將所加之田價分用因不遂其欲卽唆使祖姑百般凌虐父親勸解不從反來案朦控陸贊廷供並未打毁物件餘供略同沈繼昌沈雲昌供是同族陸氏此次所加之錢寔係喪葬所費况並未賣絶維陸贊廷毁物則有之親戚林炳山地保顧榮堂所供略同刺史得供以陸賛廷不應毁物喝令笞責陸一再苦求願賠洋六元刺史准之隧判曰陸氏夫故無錢以所加田價償殯葬之費尚無不合自願守節志亦可嘉維不應與祖姑口角著掌責五十下並令當堂向祖姑服禮錦華嗣後不准欺侮違干嚴辦各其切結完案 
[法界捕房發落]  
　　昨禮拜五鄭大令蒞捕房會同鈕副捕頭發落各案命提偷兒徐　大照原斷笞責一百板從寛斥釋○又提小東門竊取魚擔向郎家橋王姓魚攤易錢之陳阿二照原斷笞責二百板還押追贓○廿四號華捕巡至十六鋪左近因車夫爭閙喝阻不理反被拖過十六鋪橋擊破頭顱經他捕帮同拘獲爲首肇事之吳厚全解經大令訊供飭提餘黨旋經包探續獲朱雙全一名以供詞狡展大令命押候嚴比昨日又隄到案朱供此事實與小的無干帮同毆捕者乃張西寳張金如二人大令得供命還押俟補提二張到案究辦○竊犯龔桂金趙勝發在押患病押期將滿昨日命帶案一并開釋○上月十七日堂期董在新控湯阿壽拆梢搶去對時表一枚質洋分用經大令訊供押候補提餘黨一并究辦昨日其婦某氏持吉祥街上某姓保單投保大令不准麾之使出○法大馬路徴康錢　開設未久卽行倒閉虧欠各莊號鉅欵控經鄭大令訊供飭將執事陸漢章先行交保出外赶緊理清其莊主蔡正林司帳霍道循等禁押捕房詎陸漢章雖有保人均不可靠迄今仍押捕房正林之母蔡陳氏以愛子情切遞禀公堂請將陸漢章飭探帶出向各户查對帳目如果屬實懇恩傳諭速繳公堂以抵欠欵大令准之昨日飭探帶出向各户查對明白禀復核奪○小東門裕大錢莊主劉子患與茶房錢寳康私販銅洋至天津銷售爲包探拘獲解經鄭大令訊供　懲一并還押昨日其妻某氏投案遞禀代求恩施大令謂此案未定著將原禀擲還驅之使出 
[美界捕房紀事]  
　　寗波人沈根蘭賃屋於美租界漢璧禮路新虹橋東首以開設人和堂藥肆爲業本年二月杪曾誘騙同鄉婦張胡氏之女張寳珍銀手釧一副近爲其母胡氏所知挈同其女於昨日上午至沈店索取詰問之下互相爭吵旋經二百六十七號華捕一併拿送捕房捕頭略詰原委令將兩造卽送英公堂請讞員訊斷○虹口崑山路第九號洋房前曾失去洋銀一百元報捕後迄今尚無端倪昨日上午有崇明人殷楚郎現居空虹浜地方在虹口一帶花用甚誼爲包探石金榮所知以其素係食力之流何忽闊綽若此情殊可疑當卽拘送捕房禀明捕頭飭押候查明再行核辦○偷兒韓阿初竊取元芳路王姓家棉被一條爲包探石金榮查獲拘解捕房押候解送英界公堂訊辦○昨晚有倪兒陸 
 
 

Page 4

 
 
　法溷入蘇州河中停泊之某船上竊取布衣若干件負之登岸爲包探竇如海緝獲拘入捕房押候解送英界公堂訊究○陳阿　徐阿五二人前晚由漢璧禮路某姓家竊得衣服等物負至中途爲包探倪順泉查獲拘解捕房押候解送英界公堂訊辦○昨日午後有甲乙兩蘇婦鮮衣美服形如野雞娼女蓮步姗姗相與至斐倫路順昌烟間開燈吸烟爲包探石金榮所知以其有違租界定章將二婦拿送捕房想須解堂訊辦也 
[宿遷來函]  
　　筱舫子眉子英子萱諸善長鑒敬啓者敝邑自去秋陰雨連綿秋成收歉臘月中大雨十餘日窪地高阜麥苗悉遭凍浮以致三春食糧無由購買詎五月初四五兩日烈風迅雷大雨如注禾苗二麥悉被冲没支河堤埝决至八九十丈屯田地畝冲塌成溝寛廣約一百二三十里四鄉墻倒屋塌淹斃人口牲畜不計其數其黄墩駱馬二湖祗賴二麥一季度活者水皆深至一丈五六尺遍野哀鴻嗷嗷失所不料天心未厭六月十一日又復大雨接連旬餘所有在地雜菽高粱藷蕷全行捘剖淨盡如此奇災野老相泣僉云從來未見統計敝邑五十二圖飢黎數百萬衆若非設法從速賑濟誠恐不待嚴冬定必同歸於盡夙諗滬上大善紳飢溺爲懷救災卹鄰罔分畛域仰祈刊登報端縷述情形俾得早施拯救則災民幸甚淮北幸甚嗟嗟田廬己成巨浸我適安歸溝壑祗在須臾載胥及溺不勝迫切待命之至專此籲請善安宿遷縣闔邑公啓 
[壽筵移賑]  
　　葉君澄衷夫人之五旬大慶承諸親友惠賜隆儀本應設筵奉謝今因川鄂災黎正在危急存亡之際移筵資銀二百兩助賑祗領之下莫名欽佩免山珍海物之羅陳作救災活人这義舉而爲諸親友代栽善果廣種福田誠一舉數善備焉今葉君用心造無量之福必得無量之壽請登報牘以誌弗諼[  上海六馬路仁濟善堂籌賑公所制施則敬謹誌]  
　　含血噴人 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[上海華英大藥房]  
照相噐具材料 
茲由英國名厰每日運到新奇各樣照相鏡頭鏡箱等件鏡明如水攝影最速無論人物山水惟妙惟肖乾快磁牙各片及放大鏡紙軋光機器巴　蛋紙藥水等一應齊備鏡箱之精巧玲瓏莫能言宣且牌號洋字譯明華文詳載用法瞭如指掌今贬價格外招廣生意特此佈啓 
[靈效誌騐]  
啓者戒烟有實效者趙同春堂戒烟丸確乎靈矣敝友黎玉堂兄每日食洋烟七八錢者自前年服該號龍涎香丸戒斷之後遇友卽談此丸戒烟服後身體康健心不思食烟此爲最易戒者我等見玉堂兄確能戒斷亦約同試戒去年五月購服此丸訂明堅心永不食烟開例議罰今幸俱已戒斷該同春堂戒烟丸靈騐名不虚傳也茲特誌之陳雲蓀劉東初鄭葆如梁浩池仝啓 
[鄭福蘭堂]  
正獅馬牌嗎啡公道批發　 
自運英京正獅馬牌嗎啡批發貨價實零售原并批拆無冲雜之虞外埠信購原局回件上洋三馬路 
[招請希拉夫]  
本行今欲招請賣客色老夫卽跑街一位專做零碎貨物生意如洋絨蠟燭皮皂粗細地氈毛巾手帕鐵盆等貨物薪水用錢照給須要妥當保人如有願就者望至義記洋行詢問可也 
[癧子頸第一靈騐]  
準提丸專治瘰𤻤一症無分遠近未穿已潰均能克功未潰服準提丸立能内消已爛抹觀音救苦散止腐收歛内服外敷刻日收功無此良方當難最效準提丸觀音救苦散每匣各一元 
信力自給上海打狗橋北允大布號卽恆泰原處代售 
[失票聲明]  
茲於七月十九日失去無錫達源莊支硤石謙吉莊第六千三百零二號六千三百零三號七月二十期票洋二百元又無錫宏源莊支硤石裕通莊第四百三十三號七月二十期票洋一百元均向前途說明作爲廢紙望各寳號切勿收用桐鄕盧永盛啓 
[廠基出售]  
今有敝友數人在周家嘴北舊港口合買廠基一處約有二十餘畝其地出港價亦克已爲造局廠棧房等屋上下駁貨頗爲極便如合意者請至四馬路第一樓下側廳烟堂内問堂司盧梓橋轉致可也特白同人公啓 
[八月號單已到]  
鴻福來附送彩票爲記 
本行彩旺中外咸知欲發財購英九月大票雙張十二元送彩票一雙張單四照算分條大洋七角彩票照送函委卽奉四馬路 
[鳴謝良醫]  
茲佈夏榮顯卽松喬先生業西醫在杭設廣濟局精於西學功同夏相患病看治全愈甚廣余患瘋症滴値到慈方友薦請醫治漸愈爲此登報鳴謝慈城馮澤夫特白 
[新閘新開]  
同寳泰北號紹酒棧 
本棧始創於四馬路其酒之醕與座之雅掃盡塵俗絕無僅有故凡壩陵醉尉酒國騒人終日流連樂此不倦幾無虚席每多快事旣思海上若大通忂南北之廣更難周及今特分設北號在新閘大街中市一應鋪陳悉仿老號氣局務求精雅不落俗套工竣交易擇吉開張專售浙紹花雕京莊陳酒以及天津藥燒牛莊膏梁各色均選上等原　批發格外克已近地諸公有躭情麯　者請試嘗之望甚此佈上海同寳泰酒棧啓 
[皮酒大减價]  
啓者本行出售之紅手牌皮酒巴德酒久已馳名各埠刻有新到减價出售以廣招徠計開大瓶每桶四打價洋九元小瓶八打價洋十一元倘買十桶以外另扣用金如貴客賜顧者請至本帳房可也美最時洋行啓 
[彭誠濟堂]  
戒煙須彌草 
須彌草戒烟極靈異常服此戒脫皆稱靈草並且簡便每服錢十八文近來假冐甚多認明包内須彌草圖形爲記向上洋工部書信館對門藍墻洋房不悮 
[新式八音琴]  
本行新到大小八音琴内敲鐘皷其音甚妙以及號筒戰皷洋笛洋簫等各色樂器俱全其價格外從亷凡貴官紳富賜顧者請駕至英大馬路三號便是謀得利琴行啓 
[警船告示]  
大清各口巡工司畢茲查鎭江關梲務司所屬界内海北港地方向設之第六十一鐙現經裁撤標杆改置鐙船合將其情形開列於左　計開 
長江通州如臯縣張黃港之西相距約三里之遙在海北港地方向設黑色標洋現經裁撤改置鐙船一隻桅上懸掛六等透鏡白光常明鐙此船泊於該港中沙之東北邊凡有往來船隻行駛應在鐙船之北以昭愼重切切特示　第三百十號示光緒二十三年八月十一日 
[第一千二百十號]  
工部局諭開差馬房等知悉本局於英十月一號卽華九月初六日起所有馬車執照按月均用各様顔色洋鐵片一概車主必須於英每月四號之前至工部局捐務房内缴捐并將前月所給之舊照調換新照不悮毋違特諭　光緒二十三年八月十四日西歴一千八百九十七年九月十號工部局署理總辦僕蘭德 
[咪吔洋行]  
散艙僧帽牌煤油 
本行所售僧帽牌散艙火油前曾裝箱子聽頭運到上海早經馳名四海蓋此油火光潔白毫無烟煤較他家有天淵之别現有新到散艙及箱子聽頭出售均有僧帽爲記賜顧者認明本行牌號庶不致悮本行謹啓 
[第一千二百十一號]  
工部局諭一概馬車不准在大路之上配缷馬糧本局已有飭巡捕照章拿究毋違特諭　光緒卅三年八月十四日西歴一千八百九十七年九月十號工部局署理總辦僕兩得 
[英商]  
保平水火保險公司 
啓者本公司創自倫敦實備資本銀三百萬兩前託義記公司代理有年蒙貴客商信重恆見生意日盛爲此本公司督辦米士嘉親至上海開設總分行專保水火險一切事宜嘉君自操權衡辦理無不妥洽爲懐保費比别格外公道以廣招徠如蒙　光顧請臨四馬路一品香斜對門樓上本帳房面議可也謹佈 
[戒烟愷悌丹]  
减價五折 
市上戒烟之藥可謂多矣而能戒斷者曾不一見焉本堂秘有愷悌丹一方以之戒烟斷引無異拔草除根戒時平安自在業經戒斷萬人茲承親朋慫恿暫行貶讓數月半價發兌期滿然後收足俾有引者不致向隅此丸輕者三日除根重者七日戒斷藥力之大無有逾斯大瓶百粒能戒烟一兩二錢價存二角减收一角小瓶五十粒能戒烟六錢價洋一角小瓶五十料能戒烟六錢價洋一角减收五分英界打狗橋口廣東梁愷悌發 
[遺失派司]  
今遺失派司三帋係　５０６６，－一－　　方打鐘二十六件已向海關說明作爲廢紙望各寳號切弗收用特此佈告立豐洋行謹啓 
[八月十四日錢洋並匯票行情列左]  
新匯劃收市　七錢七分五五 
銀找拆　一錢 
洋找頭　七錢七分五 
錢找頭　八百五十文 
市錢　一百十八千文 
卡錢　一百十七千文 
衣牌　九百五十文 
足赤　四百十二兩 
遠期標金　四百零七兩 
現貨標金　四百零五兩五 
銀行電匯銀票　二先令四辨士八之一 
銀行現銀票　　先令四辨士八之一 
銀行三十月期票二　先令四辨士八之二 
銀行四個月期票二　先令四辨士八之二 
[八月十四日輪船禮拜五]  
大通　又　由長江　太古公司 
北京　又　由寗波　太古公司 
[八月十五日出口船禮拜六]  
益利　輪船　晚往長江　鴻安公司 
大通　又　　晚往長江　太古公司 
江天　又　　下午往寗波　招商局 
長門丸　上午十點三刻鐘開往長崎神户横濱釜山元山海參威　郵船株式會社 
[八月十六日出口船禮拜]  
六駕獅　輪船　往長崎神戶横濱老太古行 
[八月十七日出口船禮拜一]  
長安　輪船　晚往長江　鴻安公司 
華利　又　晚往長江　麥邊行 
色德南　又　開往神户横濱　新旗昌行 
愛仁　又　晚往牛莊　招商局 
牛洽四丁又　開往長崎　寳源行 
景　星　又　開往天津　怡和行 
圖南　又　晚往汕頭厦門　招商局 
北京　又　下午往寗波　太古公司　 
通州　又　晚往烟台天津　太古公司 
保定　又　晚往牛莊　太古公司 
牛莊　又　晚往厦門　汕頭　太古公司 
西安　又　晚往香港省城　太古公司 
江裕　又　晚往長江　招商局 
新裕　又　晚往天津　招商局 
普濟　又　下午往寗波温州　招商局 
怡生　又　晚往烟台牛莊　怡和行 
[八月十八日出口船禮拜二]  
致遠　輪船　晚往香港省城　招商局 
瑞和　又　晚往長江　怡和行 
[八月十九日出口船禮拜三]  
寳華　輪船　晚往長江　鴻安公司 
安慶　又　晚往長江　太古公司 
 
 

Page 9

 
 
[行兇受責]  
　　本埠十六鋪橋迤南沿馬路一帶有等無業遊民設攤聚賭每值夜深時高燒紅燭旗幟大張有劉盤　　癖　莫不趨之若鶩前日傍晚時南巿德明里延康　莊所雇寍波人徐阿新在浦中擔水而來行經該處巷内見人語喧譁阻住去路徐斥　　讓詎有譚共生者聞言不服挺身而出竟將水擔擊翻桶成粉碎正在爲難之際由徐同事者聞知急訴於延康莊由執事遣人喚十六鋪地甲到來將人証一併拘獲解至十六鋪巡防中局請究局員蔡蓉卿二尹立卽升坐研訊先提譚洪生到案研詰譚尤敢持强立命笞責五十始俯首求恩二尹以犯賭行兇均罪無可逭本應送請總巡局枷示姑念一再苦求格外從寛著具呈改過切結覓的實人來案具保一面諭令地甲如有賭攤槪行拘局訊辦毋得狥隠包庇察出重辦不貸 
[英界公堂瑣安]  
　　水巡捕唐寳榮拘解客棧夥王坤山吳拱之金雲生及船户陳保之瞿阿福等到案禀稱輪船進　尚未停泊伊等卽爭先欲上殊違海關定章是以拘送請究王等同供一時冒險以後不敢求恩寛宥吳金兩船户供稱王等雇船後定欲小的摇上不敢不從求鑒明府商之傅繙譯判將王坤山吳拱之金雲生等三人各枷號七天發犯事處示衆吳金兩船户各罰洋四元以儆○包探秦少卿拘解洋人麥士之侍者方金山到案禀稱此人前因犯案懲辦兩次昨日又私取道勝銀行聨單冒簽俄正領事之名向道勝冐領銀兩當被看出破綻扭至麥士處由小的往查知方係過犯故拘送請究洋人麥士投案申訴前情方供蘇州人向爲西人侍者不敢犯事此實係游戲學寫所致不敢往領洋銀求爲恩典明府以冒簽名字本應重辦今姑從寛判押一年○包探韋阿友禀稱積竊蔣阿生前因犯事遞籍今又來滬竊取湯錦山家綢布衣十餘件報捕後經小的緝獲人　送案訊究湯投案領贓質之蔣供蘇州人行竊自知不合惟求恩典明府以蔣係過犯不　　　不悛判令管押六個月後再行遞籍○包探顧阿六禀稱陳安仁向在洋人費破四處爲侍者昨竟行竊洋東之金珠首師時表等件洋　　　　　經小的往查起到原贓送案珇究洋人投案請領失贓並請究辦質之陳供一時貪小以後不敢再犯明府以行竊多贓判責五百板　　　　　包探趙銀河禀稱謝秋生竊迫無聊竊取朱桂生家之布衣布被等件經小的拘獲人贓送案請究朱投案請領失贓質之謝供失業　　　　　　明府判責一百板以儆贓還失主○英商廣興洋行控陳掌道在楊樹浦堪畝上竊挖泥土赱七方值銀一百兩請爲照會英公堂　　　　　晨將陳傳案會審廣興洋東投案供稱被竊地上泥土值銀一百兩請飭照賠陳供本地人與陳桂卿包塡某姓地畝工人衆多不知　　　　求爲明察明府以陳掌道旣爲工頭豈能置身事外著交保於五日内照樣塡平 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年八月初三日京報全錄]  
　　宮門抄○諭旨三道錄前○川臬文奏爲交卸兼藩氏期摺○將軍　奏爲江省輿圖　難　限　　摺○學政　奏爲考核教　片○東　　奏爲續獲盜匪請將出力員弁奬卹摺○　撫歲奏爲知州飭赴本任片○桂撫史奏爲甄　各員留省補用片○八月初三日兵部太常寺太僕寺正藍旗值日無引見○貴賢恩普各假滿請安○李鴻逹謝調奉天學政恩○張英麟謝放順天學政恩○唐景崇十仁長各請假五日○阿公續假五日○椿壽請假十日○恩輝續假十日○會章等奏派補進文職六班派出堃岫綿宜準良○捕部奏派查齋派出大額駙果勒敏福森布溥良志公深灃色楞額戴瀛○内務府奏派致祭白龍潭派出良伯○召見軍機李鴻逵張英麟○○二品頂戴四川按察使奴才文光跪奏爲恭報奴才交卸兼署藩篆日期叩谢天恩仰祈聖鑒事竊奴才於光緒二十三年三月初四日兼署藩篆日期繕摺具報在案兹新任四川布政使裕長現已到省奴才奉督臣鹿傳霖檄飭交卸藩篆遵於六月十七日將藩司印信文卷移交新任藩司裕長訖奴才當於臬司本任内恭設香案望闕叩頭謝恩伏念奴才知識至魯寵眷頻叨兼綰藩條三月幸無隕越恭陳臬事五年　懍冰兢惟有矢愼矢勤遇事禀承督臣認眞經理以期仰答高厚鴻慈於萬一所有奴才交卸兼署藩篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○奴才恩澤跪奏爲江省輿圖勢難依限送館恭摺具陳仰祈聖鑒事竊准會典館來咨奏請飭催黑龍江輿圖務於八九月間咨送到館以資編纂等因一片奉旨依議欽此恭錄咨照前來奴才伏查江省輿圖自經前　將軍依克唐阿送館奉駁後陸續由北洋調到測員六人旋經護理將軍增祺請俟軍務平定再行細測均各隨時奏咨在案迨奴才到任於去年重議開辦其時未測之地尚有齊齊哈爾黑龍江呼倫貝爾布特哈墨根五城測員四人不敷分布又值夏秋大雨遍地汪洋竭四人數月之力始將布特哈一城就緒因是挑選八旗聰頴西丹十六人趁春冬隙時責成測員教以三角算術以便今年帮同趕測奴才隨時奏咨亦在案計前此必需測員四人聚測一地者今則各帶學生分測四成此卽加倍求速之法無如江省荒曠遼闊不獨測繪一時難遍卽步履亦難遽週而圖旣未成表説自無從虚撰非因兼辦通志多延時日也現在節中立盼成書勒限八九月間咨送到館卽兼晝夜之力亦不能及蓋按程計里今秋不能將各城測就再照館章格式縮繪小圖編纂表説非明年四五月不能竣事合無仰懇天恩俯准寛展限期緩至明年四五月間送館俾有措手之處出自逾格鴻慈除飛飭各測員上緊赶辦外所有江省輿圖勢難依限送館緣由謹恭摺具陳伏乞皇上聖鑒訓示謹奏奉硃批該衙門知道欽此○○山西學政臣錢駿祥跪奏爲才核教職懇恩奬　事竊查吏部章程各省教職如有品端學粹之員應由學政據實保薦等因歴經前任學臣遵照部章恭摺保薦仰荷俞允在案欽奉本年五月初十日上諭教職中實有品學兼優足爲士林矜式者方准據實保奏等因欽此臣恭讀之下仰遵聖旨切實查核不敢稍涉濫竽伏思教官有訓迪士子之責必須學問賅洽品行勤愼使所屬生員翕然信服而後士習文風可以煥然改觀故職分雖插關係實重臣於各學教職各官無不悉心查察其未能稱職者業經歸人計典並曲撫臣隨時叅劾而實心任事之員若不酌加獎勵似不足以照激勸兹查有升任蒲州府教授前屯留縣教諭任來樸勤能守職資望最深永寗州學正　步霞博學能文循循善誘寗武縣教諭劉子秀褆躬謹飭教導有方清源鄉訓導張光垣天性孝友課士精勤以上數員臣細加考察均　　　　　士林騐式合無仰懇天恩准將升任蒲州教授前屯留縣教諭任來樸永寗州學正陰步霞寗武縣教諭劉子秀均賞給内閣中　　　　　訓導張光垣賞給國子監學正銜出自逾格鴻慈臣爲激勵人材起見是否有當謹恭摺具陳伏乞皇上聖鑒謹奏奉　　　　欽此○○降二級留任又降二級留任山東巡撫臣李秉衡跪奏爲續獲盜匪出力文武員弁人等可否籲懇天恩俯准照案　　　　以示鼓勵恭摺具陳仰祈聖鑒事竊臣於光緒二十一年十二月曾將曹濟各屬獲匪出力人員奏請奬叙奉旨允准欽遵在案　　　　沂曹濟等屬界連江豫伏莽夙多省北一帶處處與直接壤馬賊監梟出没靡定加以外來游勇勾結本境匪徒欄搶刼奞肆行無忌　　　　營裁减無幾緑營制兵遞年汰除緝捕倍形棘手經臣迭次嚴飭各屬講求鄉團保甲以斯官民聨絡一氣俾宵小無可濳迹並據兗沂　　　　　會同江南徐州道商訂聨捕章程凡兩省交界之處如有匪徒竄逸務當不分畛域恊力兠拿詳經批准一體辦理在案計自上年以　　　　並防營於緝捕盜賊頗能認眞而鄉團亦多出力如二十二年正月間滕縣與江南沛縣管轄之微山湖練船團丁馬自良等因巡查湖面　　　船擒獲盜犯商換秋等三十六名連贓俱獲又金鄉縣事主周雲蔚家夤夜被賊行刼經鄰莊團長李星鈐聞信齊集團丁趨至帮捕李星　　　閉洋槍轟傷身死旋由防營哨弁王殿元將首從各犯先後拿獲又六月間濮州臨濮集團長于錫貴等拿獲鄰省盜匪田三等二十一名　　　斃十二名又寗陽縣事主周浚祥錢鋪被賊行刼放火致周浚祥之母劉氏僕婦張劉氏等均被燒傷身死一案先據縣營獲犯六名經　　　　　濟康副中營候補府經歴宋寅前往直天津拿獲要犯白三卽柏三等解東訊明懲辦又直滄州馬賊劉七十等迭刼山東德平陸　　　　河等縣鹽店經臣移咨直督臣轉飭拿解本年四月間直署滄州知州石崑山會同駐紥該州之東字營將馬賊劉七十等十七名　　　　　沂州府等督率團長王啓榮先後拿獲積年在山東江南行刦巨盜劉道人並夥多名又簪帶飛虎前營守備史鎭廷自上年正月起　　　　犯二百四十餘名平縣管叅將岳金堂拿獲六十餘名曁東昌曹州濟寗各屬防營所獲匪犯共計二百七十餘名其著名巨盜以及迭次　　殺人放火之犯俱錄供禀經臣核明批飭照章就地正法按季彚報其爲從情輕及被脅勉從各犯仍循例分别審辦此各屬迭獲盜匪之情形也臣維良莠不容並重當盜賊鴟張之際焚刼擄掠肆行兇暴良懦受其荼毒商民咸有戒心非痛與殲除平民不得安枕而該匪等黨與甚衆或多至數十百人一遇官弁拿捕輙持槍械拒敵愍不畏死各文武員弁並鄉團人等乃能同心協力不避危隙迭獲巨匪閭閻賴以安謐不無微勞足錄相應籲懇天恩俯准將出力文武員弁並協捕勤奮之鄉團由臣照案擇尤請奬以示鼓勵其捕匪傷亡之團長李星鈐以死勤事情殊可潤並請勅部議卹出自逾格鴻慈理合恭摺具奏伏乞皇上聖鑒謹奏奉硃批准其擇尤保奬毋許冐濫李星鈐著交部議卹欽此　　　應祺片再署和闐直隸州知州譚傳科病故遺缺應以准補該州知州潘震飭赴本任以專責成據新疆布政使丁振鐸鎭迪道兼按察使銜潘效蘇會詳前來除　　　飭給委外謹會同陜甘總督臣陶模附片具奏伏乞聖鑒謹奏奉硃批吏部知道欽此○○史念祖片再准部咨嗣後道府州縣勞績保舉歸入候補班人員以到省之日起予限一年詳加察看表明分别繁簡補用又定例未經筮仕人員願捐指分發鑯分各省令該督撫詳加察看試用一年期滿如果才堪勝任據實奏留遇有相當缺出酌量題補又歸班進士截取赴部投供後准其籤分各省並准指捐一省試用一年照例甄别留省補用知府張棠蔭試用同知莊藴寛勞績保舉前先補用知縣陳先鴻補用知府郁家珍候補班儘先補用知縣王景松分缺先補用知縣梁騮藻截取試用知縣魏達文等均己試看一年期滿據藩臬兩司出具考語詳請留省照例補用前來臣查勞績保舉補巿知府張棠蔭才識精敏試用同知莊藴寛才具開展勞績保舉前选補用知縣陳先鴻辦事精密補用知縣郁家珍辦事勤謹候補班儘先補用知縣王景松奮發有爲分缺先補用知縣梁騮藻趨勤愼截取試用知魏達又持躬謹飭均堪留省補用應請留於廣西遇有缺出照例按班補　除將各員履歴送部外謹會同兩廣總督臣譚鍾麟附片陳明伏乞聖鑒訓示謹奏奉硃批吏部知道欽此 
 
