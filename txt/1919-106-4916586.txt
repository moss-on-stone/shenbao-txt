# 1919 - 106 - 4916586

 

Page 1

 
 
   
 
 

Page 2

 
 
時評 
[自助（冷）]  
　　古人有云趙孟所貴趙孟能賤故人不能自助而求助於人者人不我助我即無能爲矣人之所用於我者盡人即不我助矣 
於何證之證之於各武人之以不干政相表暴而新國會之皇皇無告是矣 
[命令]  
四月二十二日大總統令前政事堂存記謝宗誠著發往山東交該省長酌量任用此令 
又令任命朱獻文爲京師高等審判廳廳長此令 
又令任命吳躍金爲湖南實業廳廳長此令 
又令任命馮獻瑞爲江蘇陸軍第七十四混成旅步兵第一百四十七團團長此令 
又令任命孫定賢爲陸軍第八師騎兵第八團團長此令 
又令審計院院長莊藴寛呈請任命彭憲爲協審官應照准此令 
又令陸軍總長靳雲鵬呈請任命魏朝彦爲陸軍第六師副官長顧鳳翥爲步兵第二十三團第二營營長苗珍祥爲步兵第二十四團第一營營長潘自涵爲第二營營長路其恩爲第三營營長趙長波爲步兵第十二旅少校副官傅蘭芳爲工兵第六營營長陳宇鈞爲陸軍第十九師騎兵營營長馬鎭藩爲砲兵營營長趙光戴爲江蘇陸軍第二師步兵第五團團附樊近餘爲江蘇陸軍第七十四混成旅步兵第一百四十七團第一營營長蔡國生爲第二營營長周鼎爲第三營營長均照准此令 
又令國會議决修正國會組織法第五條本大總統依約法第三十條公布之此令 
又令國會議决修正衆議院議員選舉法第九十八條本大總統依約法第三十條公布之此令 
專電 
[北京電]  
　　徐對新國會諷令自謀 
解决否則聽滬會主張態度極形强硬錢承徐旨函衆院認滬會有討論權（二十二日下午九鐘） 
[北京電]  
　　安福系議員以東海對新國會已有不任維持之表示特託劉恩格弟恩鴻轉乞奉張作霖保護頃張復稱蒙邊防務較内爭爲重正擬調回軍隊悉心布置日虞不給無暇兼顧該派閱竟極形懊喪（二十三日上午十鐘） 
[北京電]  
　　現南軍將領電段督辦主軍人不干政段告參陸部表同情已通電取一致 
（二十二日下午九鐘） 
[北京電]  
　　武鳴代表王世清謁徐述裁兵計畫爲陸倡議將來實行願以桂省開始但此項經費應由中央擔任徐甚爲嘉納擬派王芝祥赴桂接洽善後 
（二十三日下午二鐘） 
[北京電]  
　　倪嗣冲通電林莫佳電極表贊佩軍人職在衛國近年政變遂致政軍紊合現和會已開嗣後軍政分軌除意見息紛爭（二十三日下午四鐘） 
[北京電]  
　　張作霖呈報歐戰已終决將臨時機要處外交委員會裁撤（二十三日下午四鐘） 
[北京電]  
　　徐擬派趙爾巽赴奉與張作霖商定撤兵計畫 
（二十三日下午二鐘） 
[北京電]  
　　外人消息乾縣地方南軍有一部分堅不肯讓聞劉鎭華親促張錫元所部前進 
（二十三日上午十鐘） 
[北京電]  
　　陜災民補救公會通電告陜匪焚燒擄掠諸慘狀 
（二十三日下午四鐘） 
 
 
 

Page 3

 
 
[北京電]  
　　政府電陸徵祥等國民爭廢日約萬衆一心望設法進行（二十三日下午四鐘） 
[北京電]  
　　徐從汪大燮等之請特電陸使對某國提案應貫澈主張勿稍退讓（二十三日上午十鐘） 
[北京電]  
　　和使頃訪王揖唐詢英文滬報載徐樹錚事信否答不實繼論時局王云樂觀 
（二十二日下午九鐘） 
[北京電]  
　　江西省議會請查辦夏同龢違法溺職（二十三日下午四鐘） 
[北京電]  
　　江蘇省議會請電專使廢除滬濬浦局暫行章程及附件（二十三日下午四鐘） 
[北京電]  
　　海部商准外部恢復海外施放禮砲定五月三日起實行（二十三日下午二鐘） 
[北京電]  
　　厦關監督電法石分口被匪搶刦擄去局員勒索餉械請電朱商唐少川轉南軍將領援救（二十三日下午二鐘） 
[北京電]  
　　日人擬在長哈間架設電線外部密飭交涉員設法防止（二十三日下午二鐘） 
[北京電]  
　　我國所得德潛艇四艘已派馬德麟等接收 
（二十三日下午二鐘） 
[北京電]  
　　俄激黨已派人來華活動（二十三日下午四鐘） 
[北京電]  
　　某方消息居某等近聯合美社會黨俄無政府黨組織支那無政府共産黨以關外魯川滇爲根據地冀破壞大局當局甚注意（二十三日下午四鐘） 
[香港電]  
　　參衆兩院議長電滬代表主張廢參戰軍（二十三日下午二鐘） 
[香港電]  
　　軍政府派員安撫斐列濱華僑（二十三日下午二鐘） 
[香港電]  
　　軍政府通告國會接巴黎代表電稱各議案均由代表自由提出並無中日委員會存在（二十三日下午二鐘） 
美國無線電 
[巴黎電]  
　　奥國貴人恐受過激派之擾亂擬向瑞士政府提說准其入境居住 
[巴黎電]  
　　高級經濟會議决定瓜分在休戰前後所獲敵國船隻協約國與公同作戰國各以其所需要及其能力享用應受之船隻如是久不駛行之敵船可以恢復其運輸事業惟各船必懸協約海運會議之旗及各該國之旗各一面 
[巴黎電]  
　　國際同盟地點已以十二票對六票通過决定在瑞士之日内瓦當時比國外交總長曾提議之不魯捨拉中國法國葡萄牙與捷克皆贊成 
[紐約電]  
　　美國摩托車製造家之子享利氏新辦一公司造最廉之摩托車每輛定價二百五十元又將在各地設廠以期普及云 
[巴黎電]  
　　四國會議現正討論各問題尤注重於使和約中關於如何可以取消封鎖之某種詳細條件預令德國知之現狀頗爲順手四國會議並擬保存煤斤之計畫比國已被請派代表數人加入一經濟委員團 
[巴黎電]  
　　證書委員會已開第一次會舉卡明君爲會長查得證書不合格者頗多未表明何代表應有投票權 
[巴黎電]  
　　補償委員會經討論數星期後現已製就最後報告表示德國必須付協約國及共同作戰國政府一千億馬克爲戰時所遭死傷損失之用此外再加十億元此欵由一特别委員會决定之德國亦將參列此委員會上述之一千億馬克分爲三期付第一期二百億馬克兩年内付第二期四百億馬克自一九二一年起三十年内付第三期四百億元期限由委員會决定之（以上二十日） 
[華盛頓電]  
　　駐俄國北部美軍司令報告軍事大局堪以滿意此爲彼在滿門斯克海岸上陸後之第一次正式報告 
[紐約電]  
　　此間鐵路警察隊之警官及巡警八千人現已增加俸金自本年一月一日加起從前俸金自六百元起至一百十元止依新章每月自八十五元起至一百十二元爲止每日服務八小時 
[紐約電]  
　　睡眠病爲一種罕有而兇險之病現紐約患此病而死者以馬丁氏爲第一人馬氏之前尚有三起發見於詩家各其中二人不起查此病與南丹洲之睡眠病不同其中十八起係發現於歐美兩洲云 
（以上二十一日） 
路透電 
[歐洲和會近聞]  
　　十七日巴黎電與德媾和草約漸漸成爲完備條約例如膠州與斯比資白琴將來之治制均經規定條欵列入約内今確欲清理往日德國所訂條約在全球占有之各項權利 
　　十八日巴黎電和約條款共有八百至一千之多全文將占三百五十頁關於解除德國軍備之條欵及薩爾區域行政事宜之條欵均各滿百草擬和約爲功之艱鉅可以想見 
　　十八日巴黎電英帝國代表團議决英國向德要求之賠償應將各屬地與印度之要求列入德國簽定和約之後倫敦將開帝國大會性質之會議規定不列顚各屬地及印度之要求並議决付欵手續如有一二屬地願由不列顚所得項内領取者大會將討論該問題其他問題所將討論者爲兵士養老費與其眷屬赡養費發給之辦法及關於前德國殖民地之問題若干件殖民地之價值將抵付委託管理國所索之賠欵 
　　十六日倫敦電哈姆斯韋斯氏今日在下院答覆某議員之質問謂巴黎和會英國代表曾提議凡參與和會之列强應協籌辦法實行一九一二年之鴉片條約媾和條約内應規定敵國有從速批准鴉片條約制定必要禁烟法律之義務英代表又提議以監理實行鴉片條約之責及鴉片與其他有毒藥品貿易事務委託國際聯盟會 
　　十七日巴黎電路透電社代表謁見比國代表某氏據稱比國並未正式受請提審德前　協約國如有此請求則比國無論如何必拒絶取此行動因比國所求者爲公道非復仇也 
　　十七日巴黎電每日郵報代表謁見霞飛上將據稱吾之和平非被敗者之和平乃獲勝者之和平吾人旣抵來因河必須駐於該處以此舉爲英法唯一之保障也 
　　十九日巴黎電巴黎日報載稱如德國拒絶簽定媾和草約則即將實行某某種陸海軍計畫協約國海軍當道已擬定海軍完全計畫 
　　十七日巴黎電英相喬治氏已於今晚抵此 
[歐洲之過激近情]  
　十七日丹京電據瑪格特白巨消息政府軍司令摩克將軍拒绝白倫斯維克公國政府撤退軍隊之請求謂彼乃奉德政府之命推倒該國政府並要求解除人民武裝解散國防軍 
　　十八日丹京電摩克將軍在白倫斯維克出示擯除前政府諸人又稱或尚須逮捕國務總理及國民委員數人前柏林警務長愛區杭氏圖駕飛機出逃曾被擊落就逮尚有一飛機散布示文聲明爱倍爾總統决議宣布白倫斯維克處於受圍狀態 
　　十八日巴黎電晨報載稱過激黨完全占有克里米亞彼等曾與協約軍商定開入塞巴斯土波爾未受抗拒雙方現正在進行談判過激黨聲稱彼等今僅志在剪除俄國義勇軍雙方未動槍砲無流血之事協約軍委棄塞巴斯土波爾殊爲匆遽惜所有船舶今皆載俄迭薩之軍需泊於薩洛尼加故甚缺船需用 
　　十七日丹京電里巴消息波羅的日耳曼國民軍突出不意推倒俄國之里特臨時政府解散里特後備軍之武裝里巴今已成一大軍營此次運動之領袖爲一古爾倫伯爵名滿特菲爾氏德人陽稱英軍贊助此舉里特倫國務總理現安居里巴與英國委員團共同行事英軍艦泊於里巴内港 
　　十七日瑞典京城電里巴電稱頃接里加慘耗謂過激黨正在滅除該處之中等社會中人有男女老幼七千人被驅至江中某島無食無錢 
　　十七日巴黎電協約國决議反對滿森氏接濟俄國糧食之計畫謂其結果徒足鞏固目下之過激黨政府而已 
　　十八日柏林電前任奥國外交大臣塞林伯爵屢請發給旅行護照未准因避居瑞士之奥國顯貴今多從事鼓吹排奥故十六日該員潛圖越過邊界在某地點就逮 
　　十八日倫敦電勞勃森將軍已赴柯洛恩就佔地軍總司令之職海格上將曾在車站送行 
　　十九日倫敦電巴伐里亞上部佛萊新附近聞有紅衛軍與政府軍激鬭政府軍死者十八人斯巴達團已在鎭掘壕亂放機關鎗柏林日報載稱政府須俟以大軍三萬人包圍末尼克時携黨人大决戰平民遷逃者數千人 
　　二十日巴黎電羅京消息羅軍與過激軍在比薩拉亞附近尼斯特河東岸血戰過激軍大敗死者甚多傷者數百人 
[各國近事記]  
十六日君士坦丁電俄國皇太后尼古拉大公及其他帝室人員已乘英國巡艦瑪爾波羅號由克里米亞之雅爾太駛抵瑪摩拉海之泊林斯島皇太后不日將取道丹京赴英英船自雅爾太載來英俄及協約國人頗多 
　　十七日倫敦電路透電社得悉候船回英之兵因印度時局吃緊願留駐印度一俟印亂平定船舶敷用即將載之回國 
　　十七日倫敦電埃及人向不仇視阿米尼亞人此次竟加殺害似出於土耳其統一進步黨中人之煽惑現且有理由可信參與近今暴舉之比杜英人乃由某某機關給費 
　　十八日開羅電近今暴動之首領數人已由軍法裁判所判决監禁自十五個月至三年不等 
十七日君士坦丁電軍法裁判所審訊與屠殺阿米尼亞人案有關諸員時被告宇蘇夫里柴氏承認土國外交大臣安佛氏於加入戰局以前曾與喬吉亞簽定高加索作戰條約以斷俄軍退路德土兩國與俄所訂之和約曾以大利權讓與喬吉亞者即因此故土國常謂不欲放棄中立但不幸與俄國艦隊在黑海衝突遂陷入戰爭漩渦 
　　十六日倫敦電英國及屬地殖民地糖業代表團赴殖民部謁見亞米里氏提出關於待遇不列顚帝國所産之糖之意見英國所産者須視世界他處爲優協約國所産者須視中立國爲優中立國所産者須視敵國爲優並提議於戰後五年内禁止敵國所産之糖入口晨郵報得悉亞米里氏答覆之言代表團聞之頗爲滿意 
　　十八日柏林電維也納消息昨日騷亂時適有意人之摩托車一輛駛過國會前爲流彈所中未傷一人意國陸軍委員團主任即提出質問政府已致書道歉意人不再追究此事維也納殊爲安靜 
[飛越大西洋記]  
　　十七日紐芳蘭聖約翰電天氣仍不便飛越大西洋風雪之厲不减於前索浦維斯氏與瑪丁賽愛特氏之飛機一俟天氣轉佳即將出發但大約須延期至十八日因聞大西洋中流亦有風雪也另電云風雪已止天氣漸佳飛行家或可於本日午後出發 
　　十八日倫敦電陸軍少佐胡特氏今日午後駕雙葉飛機由干特之東敎堂出發天氣甚佳此爲其圖越大西洋之初步 
　　十九日倫敦電胡特氏出發後至今晨六時杳無消息 
　　十九日倫敦電聞胡特氏在安柯爾西之外落於英吉利海峽爲一英國之驅逐艦救起幸未受傷惟海中有濃霧 
　　二十日倫敦電胡特氏落海消息已徵實其失敗原因未悉其飛機現由某船拖入 
　　二十日倫敦電胡特氏由化萊海特來電謂彼落於十二哩外之海中其機未損彼仍爲飛超大西洋之競爭者擬於五月間再圖出發據胡特氏駕機人維里氏聲稱彼等逆風冒霧飛行十八日晚七時發動機突然損壞乃不得不降落二人坐大油櫃上燃吸烟捲半小時後有二小船由岸濱出救之二人復乘摩托船回至飛機處拖之而行未果乃繫於某驅逐艦至晨間始拖入化萊海特 
　　十九日聖約翰電天氣漸佳據大洋中流消息風雨未定明日如天氣稍有進步則飛行家卽擬出發 
各通信社電一 
[北京電]  
　　國務院將於今明日中電致北方總代表朱啓鈐聲明所有以前廣東軍政府所公布命令概不承認爲有效（二十三日） 
[北京電]  
　　政府决議對於關係蒙古獨立問題之議員之質問照如左之意旨答覆云蒙古獨立問題係謝米諾夫一人之計劃除内外蒙古一二部分外餘均平靜無事政府對於此問題現正派遣軍隊取種種防止之策（二十三日） 
[北京電]  
　　美國資本家斯蒂文生氏現正與蒙古當局協議建設恰克圖科布多鐵路借欵美金五百萬元其用途如下一償還俄國債欵三百萬元二編成軍隊以防過激派三充蒙古之政費（二十三日） 
[濟南電]  
　　山東督軍張樹元前因向政府報告山東匪亂已平及其善後方法進京現因公務已畢將於一兩日内歸任（二十三日） 
[漢口電]  
　　美國曩命安達生邁耶公司售賣輕便鐵路材料及機器等於象鼻山官礦其後又命美國資本團運動官礦借欵湖北當道因該礦山已由湖北官錢局發行八百萬吊文之官票充作資本無需外國借欵婉言謝絶但湖北政界之一部分以爲以礦山作抵濫發官票非正當辦法竭力反對故美國資本團現正乘此機會努力運動官礦及實業借欵（二十二日） 
[漢口電]  
　　據奉天軍北京司令部副官劉世俊（譯音）之談話云奉天軍决計分作三期撤退第一期撤退直隷省内駐剳部隊現已着手開拔第二期爲許蘭洲之援陜部隊俟陜西土匪肅清後即撤退第三期爲湖南駐剳部隊俟和議告成後即撤退對於掃蕩土匪之舉已給發行賞金四十萬元張作霖對於和議之態度主張東三省不受和議之束縛故和議條件與東三省無涉云（二十二日） 
[漢口電]  
　　南北平和會議及各省省議會對於八年短期公債皆通告阻止方法湖北省議會請湖北當局停止募集此項公債王督軍已停止進行然與新任省長商議之結果爲體諒中央政府之苦衷决計從四月分政費之内撥出若干應募八年公債 
（二十二日） 
[廣東電]  
　　陳策羅家衡等五人於十五日電告國會云在南北和平會議中國會問題之形勢甚爲不利而上海之輿論亦甚微弱又於十七日電告國會云南北代表現正爲國會問題互相爭論其結果南方代表已於本日電致軍政府微求意見軍政府之回電如何關係極爲重大故應由國會要求軍政府絶對主張恢復舊國會唯不可全任代表等之專主其事云云 
（二十二日） 
[廣東電]  
　　國會三議長聯名發表通電其大旨如左今已由唐紹儀君在和平會議提出國會職權自由行使之條件目下正在討論中其結果如何尚難預料但此問題不能解决則難期永久之和平吾等素以護法爲職志者對於法律問題寸步亦不能相讓云云 
（二十二日） 
[廣東電]  
　　十九日參衆兩院開聯合會協議陳策等來電要求軍政府委員出席報告上海和曾之經過但軍政府委員是日未曾出席旋决議爲貫澈退參戰軍之趣旨起見發佈通電即推定草委員五名又關於調查國會經費事有所討論（二十二日） 
[廣東電]  
　　參衆議院三議長爲國會問題面謁岑春煊與伍廷芳詢問意見岑伍兩氏皆聲言誓必堅守議和大綱之方針（二十二日） 
[廣東電]  
　　唐總代表電告軍政府云現在平和會議中爲提議恢復國會自由職權事正與北方代表相爭持但尚不得要領和議恐因此又有停頓之虞請示意凶軍政府接得右電後於二十一日特開政務會議决議致唐紹儀之覆電如左國會問題係護法之目的務請根據議和大綱努力進行貫澈主張 
（二十二日） 
[廣東電]  
　　伍廷芳曰當民國六年解散國會時余曾拒絶署名於解散命令雖至今日亦仍持此主義與曩日無異目下和議有將因國會問題而再致停製之勢然余爲求貫澈護法初志起見當絶呌國會職權自由行使而不止他項問題或可酌量讓步關於法律問題則一步亦不能相讓云云（二十二日） 
[東京電]  
　　昨日外交調查會討論日本應否加入不採納日本所主張之撤廢人種差别案之國際聯盟規畫中討論之結果决議加入該規畫至人種平等問題擬另以議定書之形式於開媾和總會議時要求各國之承認當即照此决議電訓巴黎日本委員 
（二十二日） 
[東京電]  
　　駐美日本大使石井子爵本定於五月中旬回國現已展期至六月上旬回國（二十二日） 
以上東方通訊社電 
[東京電]  
　　巴黎之講和總會議已决定自二十五日起開會青島問題國際交通問題等大問題將陸續提出故日政府於近日中將開外交調查會巴黎之五國會議近日將協議關於山東問題是時中國委員亦必加入以陳述意見故中日關係問題日本鑑於中國委員之態度大約（此内日文五字不明）如何以解决之（二十三日） 
[東京電]  
　　奥木斯克政府此次對於克倫斯基政府所發之羅卜鈔票全然禁絶通用而西伯利亞方面此類鈔票爲額頗巨故若果然禁止或將惹起一般騷動亦正難料且影響及貿易上亦當甚大二十三日） 
以上共同通信社電 
 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電二 
[北京電]  
　　使署現討論擬於四月二十六日起採行節省日光辦法惟銀行不甚贊成天津烟台刻照上海辦理（二十二日）路透電 
[北京電]  
　　北京接有消息謂英美烟公司所用辦事員美人葛拉斯氏在奉天附近白面城兩次爲日員逮捕白面城不在日本鐵道區域内據所得消息觀之似日兵一人曾推撞葛氏之譯員繼又推葛葛拒之乃相口角聞日兵曾以槍柄打擊葛身數次繼又拘往警署旋經釋放無何又被拘往開原日軍司令部又經開釋旣而日員傳葛至日本陸軍當道處葛不允當葛第一次爲日兵所拘時旁有日本軍官兩人日人之聲辯必謂該兵之推葛乃恐爲某軍之怒馬所撞（二十二日） 
[北京電]  
　　兹悉中政府已准某華美銀行團註册聞上海有名華商多贊助此舉（二十二日） 
以上字林報 
[北京電]  
　　國務院通電各省禁止干涉法律案 
[北京電]  
　　安福派托劉恩格致函張作霖請堅持維持新國會張復謂邊防日亟關係尤重語極冷淡安福派大失所望 
[北京電] 　 
　　劉存厚電與熊克武互換駐地兵數圖册不另劃界 
[北京電]  
　　曾毓雋召某督代表商議解决國會事某代表未往 
[北京電]  
　　探悉安福派主張以新國會行使國會職權爲本義 
[北京電]  
　　光雲錦勸徐樹錚勿撤閩湘奉軍以備萬一之變（以上二十三日）以上平和通信社電 
[北京電]  
　　總統諭財部籌裁兵委員會開辦費二萬元下月開幕委員當由滬會推舉 
[北京電]  
　　財部僉事蹇先聰昨赴江浙考察烟酒屠宰等稅 
[北京電]  
　　元首以個人名義電西南請維持法律案並請在野名流疏通爭執 
[北京電]  
　　張瑞璣電目擊漢南被焚掠難民號哭多含深冤請派大員查辦（以上二十三日） 
以上中華通信社電 
[北京電]  
　　國會問題各派主張不同以兩會共同制憲依憲法另召新會說爲最有力 
[北京電]  
　　章宗祥自藩陽來電敬（二十四）日抵京 
[北京電]  
　　張錫鑾允任邊防委員會委員 
[北京電]  
　　張作霖請准調回湘閩奉軍替出二十九師之一旅赴黑否即由中央派兵前往 
[北京電]  
　　庫倫情勢益急徐樹錚奉促來京商定邊防軍出發計畫 
[北京電]  
　　熊克武爭復川鹽銷卾之舊章聞鹽務當局擬俟和局略定再議（以上二十二日） 
[北京電]  
　　閣議中東路護路權屬我係依照崴議之結果將拒絶日本要求 
[北京電]  
　　蘇紳爭廢濬浦約案將提國務會議 
[北京電]  
　　邊防軍之褚（其勳）旅宋（子揚）旅已準備赴防外蒙 
[北京電]  
　　邊防籌備處特爲高級軍官設甲乙兩講堂（甲）授戰略（乙）授國文每日每講堂授課一小時 
[北京電]  
　　蘇省長咨請奬勵嘉定泗陽溧水淮陰各商會會長高騫賈煥章蕭文淵王文藻等奬章農商部已核准 
[北京電]  
　　張樹元沈銘昌電告魯省公民爲青島路礦問題開公民大會到萬餘人羣情憤激除勸阻外特　陳請力爭主權慰衆望 
[北京電]  
　　裁兵委員會章程已提交閣議有人請加各省代表一人 
[北京電]  
　　政府從審計院請决以七月朔起至明年六月底止爲會計年度（以上二十三日） 
以上中孚通訊社電 
國外要聞 
[美英飛機横渡大西洋先聲]  
　　法國無線電社巴黎通信云美國海軍副將丹洛氏擔任實行發展海軍計畫曾發表宣言曰美國海軍擬於本月中旬令水上飛機一架横渡大西洋並謂美國海軍部聞有英國飛艇一艘不日亦將横渡大西洋並不表示驚駭之意丹氏復謂美國海軍共有水上飛機四架目前雖未决定該四架同時結伴而行然起程之時當必不止一架有人詢丹氏曰飛機升空之後是否由美國紐約省之長島直達愛爾蘭丹氏答曰中途大約須分兩站隨行者當有船舶數艘裝載油類及食物沿途接濟飛機駕駛者可用無線電與船舶通消息 
英國大飛艇一艘已於日前試行飛渡該艇爲　三十四號長六百六十五尺寛八十尺艇中裝配一千二百五十匹馬力之機器五架載重二十九噸每小時可行一百三十基羅邁當該艇携帶充分之燃料自英達美往返兩次可無庸下降英人有此横渡大西洋之巨大飛艇尚以爲未足現在特别營造飛機多架專爲横渡大西洋之用此項飛機隊當由巴德中佐統率 
[英國之國防飛行隊]  
　　中美新聞社倫敦消息云英國擬備一百零二飛行隊爲國防計將軍西雷氏今日在下議院代表飛行大臣宣述一切並提出一飛行預算案計洋八三二五○○○○○元將軍宣稱國恃有飛機之數衆多尤恃飛行機之極端發達在埃及米索波太米亞昌格爾與近東及東方中央等處將有飛行隊屯駐義在巴格達之行政官乘飛機以巡閱民間與民續敦睦誼往日需時兩月者今後將祗需二日此預算費中一大部將作爲奬勵文官飛行之用飛行部新設文官一支部其職務即在巴黎求得對於將來飛行事業之國際同盟當歐戰之際有敵　飛機八千架經英國飛行隊擊陷英軍共失去飛機二千八百架戰事旣罷英國一月中製　飛機四千架已有二百飛行隊聽候調遣今日海軍部大臣浪恩氏提出一海軍預算案計軍官二十八萬員（成人與童子合計）並宣稱非待至和會議决將來世界應需如何之軍備時此際母庸海軍人員妄爲擬議雖然歐戰中美國水師所學功課則頗欲用以爲水師發達之助英政府頗以此引爲已任欲觀其水師恪盡厥職一方面維持帝國之鞏固一方面繼續保持世界之平和海軍部副大臣麥南墨氏今日在下院出席答問謂去歲十二月杪並無製造無畏戰艦之事惟彼時確有無畏巡洋艦六艘方在製造但其中三艘尚在初步中途廢輟工作其零星材料移爲製造商船之用又稱彼時英國共有無畏戰艦三十三艘無畏巡洋艦九艘除戰艦及巡洋艦各一艘外餘均方聽調遣以彼所知今歲當不復製造巨艦云 
[有選舉權之美國女子]  
　　中美新聞社紐約消息云據美國女子國民選舉會長及萬國女子選舉協會會長甘德夫人預算下届總統選舉時女子有選舉權之二十三州中將有合格選舉年逾二十一齡之女子一千二百萬人以上此預算表附在一通告書内此書卽致全國女子選舉人請於三月二十四日至二十九日在聖路易開大紀念會時偕同蒞會與全國女子國民選舉會聯合進行此會會員共二百萬人派有代表請有女子選舉權各州共派代表五十人至聖路易與之聯合甘德夫人又謂全國女子國民選舉會已邀請女子選舉人開一大會議以便組織完善與他團體聯合夫人又言女子選舉人實有一重要之國事當引爲已任有數州中關於婦孺之律法大相懸殊其妨礙不幸及孤陋寡聞之輩之安甯幸福必且未已苟女子選舉人能衆謀僉同爲相當之籌劃卽在法律較平恕之州中亦未始不可將其法律酌量修改苟國中有一部分之敎育及受婦孺保護之法律而有後時之嫌則勢必阻礙全國之文化此事理之至明者是故凡具進化觀念之國民宜審察全國法律是否統一並當取最進化之州之法律爲各州之標準女子選舉人當多所貢獻於其國及全世界逾於抱一鄉一邑之見時所爲者欲登峯造極觀人類之力爭上游趨嚮永久之平民政治因得永久之安甯其機卽在於是凡女選舉員渴望人類得享未來之自由幸福者當不徘徊觀望而不盡其力也又夫人已組成一世界最大之女子選舉協會其所用基本金乃係藍斯里夫人所遺藍夫人爲孀婦曾爲著名之新聞記者及印刷家於數年前逝世盡以遺産授甘夫人爲倡導女子選舉之用爲數約美金七十五萬元甘夫人深信世人之反對女子選舉者其惟一理由厥爲缺乏根本意義之知識因决欲倡導此事其最有效之策宜由取女子選舉權一問題更加社會以敎育乃可達目的夫人又組一藍斯里女子選舉委員會夫人與此會會員共任監督藍夫人所遺基本金用途之責此會會員中有路賓夫人（女國民商業聯合會會長）潘尼貞夫人（前女子俱樂部總會會長）海燕女士（紐約女子選舉分會會長）李佛馬夫人及范爾士夫人 
國内要聞 
[北京通信（二）（霜羽）]  
陜禍之前因後果 
　　陜禍之發端實較川禍爲尤早蓋陜西靖國軍之起本含有反對陳樹藩之意味在民國五六年之交陳氏拒絶李根源破壞省議會即爲陳氏召陜人反對之發端至民國六年之上半期郭堅樊鍾秀以陳氏之猜忌次第舉兵胡景翼曹世英始猶助陳以攻郭樊救西安旋又爲陳氏所不容而於三原樹反對之幟及去春胡曹迎于右任郭樊迓張鈁次第入關乃與西南實行一致此種來去踪跡殆人人能言之論陜事者實當於此着　也 
　　去年十一月十六日撤防令下陜西之靖國軍聲勢仍大西北兩路殆全非北京政府所有而陳樹藩劉鎭華周旋於渭南一帶只能應敵不能反攻西路則盩屋咸陽亦爲靖國軍所佔領然許蘭洲也張錫元也兩支生力軍突入陜境而北軍之全局一振故一二兩月間許蘭洲以全力取興平武功進攻岐山周公廟一役張鈁之重要將領被俘者七八人張鈁之弟且爲所殺而西路有奉軍擔當陳樹藩劉鎭華遂得以取盩厔取扶風取　縣取醴泉出西路以攻乾州出北路以攻紅崖渡關山興巿等地此五個月中之大變化而西路鳳翔岐山之入於奉軍則關係尤重 
岐鳳一帶本爲郭樊兩軍之所在滇軍葉荃去秋間道以入鳳翔即與郭軍相依然滇軍紀律素嚴頗不滿於郭堅之行徑以是不相沆瀣而自奉軍攻岐山以後甘肅軍隊正由隴縣而南管金聚又由鳳縣而北汧陽寳雞次第佔領以逼鳳翔鳳岐形勢危險萬狀於是許蘭洲設法與郭樊聯絡至張瑞璣出京赴陜前數日（三月七八日問）而許與郭樊訂降附之條件將郭樊收歸奉軍滇軍以孤掌難鳴離鳳翔而北棲於耀縣於是西路一帶殆全爲奉軍所有不過據來自陜西者所言鳳岐駐軍仍爲郭樊兩部目前且將讓出武功以駐郭堅由乾縣退出之兵形勢上並非奉軍耳 
　　於此有一大關鍵焉據來自陜西者所言郭樊降許曾訂有條件即仍欲達撤換陳樹藩之目的是也故許糾郭樊以取督軍之謡大起於西安而乾縣之攻益烈陳部之攻乾者以張金印爲總司令守軍則爲郭部乾城甚堅守軍亦勇陳部死者先後三千餘人張金印等大憤誓屠城以報其辱已爲兩不相下之原因自郭樊投許陳氏尤憤更不肯放鬆一步俾大好河山拱手付與許氏本月初旬許蘭洲及張瑞璣欲解乾縣之圍一面與陳交涉一面又勸郭軍離城而陳氏致守軍一函謂（爾軍爲我舊部而反向于右任求援向許蘭洲輪欵可謂詫極爾軍只須向我哀求自放出一條生路）此某方面所得之報告信而有微者可見陳氏之呷醋也以此之故攻城愈急欲於乾城之外築一外城以困守軍其徧徵民夫　爲此項工作據許蘭洲方面之報告謂陳曾檄興平知事（許駐興平）徵夫役七百人爲此項工作而陳氏自辯之電謂微民夫爲守禦工作者已證明其不然及本月十四五間郭軍退出乾縣聞仍係張瑞璣調停之結果據政府派赴陜西之調查員余詒林景云彼等十二日由西安起程時乾縣之事尚未了也 
據陜西來人所談興巿關山鎭紅崖渡相橋之戰現已停息陳軍亦撤退五里然在二月下旬則戰極烈攻極猛于右任大有不支之勢也又某軍事機關之委員曾晤張錫元於渭南據張錫元所言當攻相橋時全不知政府有二月十三日之停戰令但見陳樹藩電促進攻及三月四日收到政府致前敵之通電始悉此事電質陳氏陳氏始以二月十三三月三日兩次命令抄寄云云此可爲陳樹藩違令進攻之證也現張錫元之第五旅早全部撤退至渭河南岸此一路已算無事惟劉世瓏等尚在渭河以北耳至三月中旬陳樹藩曾有電來京謂于軍進攻蒲城然據來人所談蒲城爲興巿後路當時攻興巿甚急而于軍攻其後路以解其圍故攻興巿之兵退而蒲城亦未失此又軍事上一段妙文也 
中央派赴陜西之調查員爲宋聯奎爲余詒林景宋余皆未出西安一步林景則赴三原兩次即張瑞璣亦只赴三原一次赴興平一次宋氏早歸余林則聞今日已返彼等在陜之所接洽回京之所報告語秘莫聞但聞張瑞　尚在西安本將與余林二氏同歸而以乾事未了暫緩行期於此有一趣談則陳氏於張居以華屋饗以燕翅樂以戲劇而于右任之招待張氏則並無一日三餐之燕菜席與菊部之演劇也 
　　現在陜西督軍問題爲一懸案許蘭洲入陜之始政府即以此許之許氏在陜與各方面聯絡亦似爲此預備然以此大招陳樹藩之忌至于右任方面因與陳反對而近則表示陜督之如何解决一聽政府之自决不贊一辭頃聞政府所得赴陜某要人之密電即如此說且謂于氏已有電致粤滬兩地爲同一之表示矣然督軍問題即陳許競爭之問題尚不知政府如何平章也 
[兩國會自行解决消息]  
　　某要人進言東海謂新舊國會自行解决於國際上法律上事實上有三利請電在野有力調人速向西南疏通勸非常國會贊同兩國會自行解决辦法（一）兩國會自决免國内和會或因國會問題復致停頓使國際地位受其影響（二）以立法機關解决法律問題與西南護法宗旨不背免所謂非法嫌（三）兩國會自行解决無論至何程度於事實上均不致發生何等反響錢總理以新國會方面反對由上海和會解决國會問題特致書衆院辯明謂政府與國會皆不能蒙違法之嫌西南方面主張恢復舊國會政府則不能不爭執新國會爲合法苟和會中提出此項問題政府代表當然力爭故和會不能純然不議法律問題惟此乃關於法律問題之研究并非解决國會問題幸勿誤會 
　　近日新舊議員之接洽傳說不一聞接洽者不止一派而安福派方面謂以制憲爲條件决難應允據云舊國會議員韓玉辰等之意見主張召集黎黄陂當日解散之國會在南京繼續議憲其新國會之議員及舊國會在廣東遞補之議員於南京議憲期内仍照常開會一俟南京議憲完畢各處之國會同時消滅另依舊法召集新國會至安福派重要分子之意見不堅持新國會之存在而亦反對舊國會之繼續主張議憲之權付諸另行組織運憲法會議憲法會議之議員即由舊國會議員充之但另行組織之憲法會議須先簡單修改約法中關於此項之條文此修改約法之權力則由新國會任之以上爲新舊國會兩派意見之大概一方欲舊國會制憲一方欲舊約法打破此兩派現正力謀接近藉以促時局之進展惟韓玉辰等雖爲舊國會之人物究竟可以代表舊國會全體議員之意見否此點尚未明瞭也 
　　舊國會議員郭人漳何　景耀月陳銘鑑陶保晋等以關於國會自身解决問題定二十二三兩日假廣和居宴請各派議員磋商一最適當之方法景耀月之主張王揖唐諸人及各派新舊國會中人贊成者頗多某方面消息謂國民大會問題現正於各方面徵求意見仍擬發起期成會云 
　　别一消息云安福派方面旣反對滬和會議法律問題 
故樂與舊國會議員相周旋連日安福派議員與舊國會議員韓玉辰陳銘鑑郭人漳景　月陶保晋等或在太平湖或在廣和居往來接洽極爲頻繁兩派人物皆自大局着眼已不堅持新舊國會之存在惟對於議憲權與新舊國會消滅之手續意見上尚有相差之處 
[外交要聞]  
　　對外再申烟禁外交部昨以公文分致駐京各使署謂中國禁烟事宜初以中英條約關係未能時時禁止輸入於中國禁烟事務深有障礙刻下中英烟約旣已届滿對於禁烟一事中國政府自應力求整頓以期早日净絶敝國政府現下已經擬定所有出入中國境内之各地出産鴉片等禁物一律禁止並飭關卡分别嚴查爲此敬請轉知本國經營此項營業之商人勿得再販鴉片私運來華致干禁例用絶根株 
俄人扣留華貨問題華商之六百萬羅布被謝米諾夫所扣留此事已閱三月有餘雖經屢次適當之詰問但至今未將原欵交還失主海參崴勃利雙城子等處商會請求政府與之交涉其請求書略謂日前謝米諾夫在海參崴時本會曾推代表往見要求將所扣留之欵項交還謝之答覆與彼前所言同仍謂此欵在哈爾濱俄國領事處餘則一無所知俄國公使以爲此事應在赤塔法庭起訴此種設想實欠公允本會現請求政府向俄公使交涉訓令哈爾濱俄國領事將該欵交付中國駐海參崴總領事以便交還華商云云日前日本商人亦被扣留事同一例自被刧以來業已三月有餘羅布時價已跌爲華商之一種新損失華兵護路之調派　吉林督軍孟恩遠昨日（二十一）上午電達政府略云崴埠軍事會議委派宋煥章團長代表列席議定中東路派兵護路事宜責成高師長抽調得力軍隊擔任據中美通訊云日本之防衛隊分駐於尼哥爾司克滿洲里及威那丁司克等處美國防隊分駐於海參崴尼哥爾司克斯巴司加島蘇爾威那丁司克及伯克爾等處中國防隊分駐於烏蘇爾谷伯慮尼哥司克滿洲里哈爾濱及長春等處日本之範圍已移至俄國伊爾庫次克以西之鐵路現屬詹宇將軍管轄美國軍隊現有軍令云非奉美國政府訓令不得向伊爾庫次克以西進發 
　　華僑請求修改中荷條約荷屬南洋羣島華僑向政府哀訴彼等在該處之痛苦請求修改中荷條約現在值此五年期滿修正之時彼請求者愈急内有請求從速修改主要之點三三條（一）僑與外國在該處之僑民受同等之待遇（二）增設領事館以保護華人利益（三）取消條約中附載之入籍問題請求政府電令和蘭中國公使照會荷蘭政府以便作修改條約之預備並請求政府與荷蘭公使先行磋商中荷邦交自荷蘭新公使抵任以來愈形親密修改條約當可希望云 
中美銀行將成立徐恩元周自齊等極力運動組織一中美銀行資本一千萬元中美各佔其半一星期以前財政部紙幣局業已核准以特許權給與該行矣 
[湖廣路建築權轉讓之外訊]  
　　字林報十七日北京通訊云兩星期前英美法公使請中政府聲明湖廣鐵路合同之德人利益不獨應卽註銷且不得轉讓他國今國務院已允照辦故川漢鐵路之德人一段路線將由英美法銀行團分認籌欵建築按湖廣鐵路合同由中政府與英美德法四國銀行團於一九一一年締結計債額英金五百萬鎊内提五十萬鎊爲中政府贖回中美公司之債劵餘爲路工經費路工分兩起（一）築幹路一條由武昌經岳州長沙而至湘省南界之宜章縣與粤漢鐵路之粤省一段路線相接（二）築幹路一條由京漢鐵路所經過之卾省廣水經襄陽荆門州而達宜昌再由宜昌築至夔州宜夔路工乃川漢鐵路之湖北一段廣水至宜昌由德工程師監築而夔州至宜昌則由美工程師擔任一九一五年美國承造之一段因戰事停止工作德國承造之一段亦停止測量當借欵簽定之時該路已由華人建築一年半之久計由工程處付出用費洋三百餘萬元所購集之中外材料值銀一百二十萬兩築成之路長八哩業已開車並續成堤工橋樑二十五哩繼因時局中變湖廣鐵路合同條欵不得不加修改一九一三年中政府與四國銀行團商定借欵不能存於中交兩銀行僅可存入匯豐德華東方花旗四銀行釐金收入如有不足則以鐵路之産業與材料爲抵押品中政府並允聘用外國會計員以司各段之出納 
[旅法華工實邊之計劃]  
駐法華工繙譯同志會寄來華工繙譯上北京總統書一件照録如下敬啓者吾國宣戰旣未遣將出師攻城掠地有斬將寨旗之功又無錙銖菽粟戰艦　艨收救災親鄰之效乃於歐戰終後和議席上得提還膠州之議者是誰之力歟是誰之力歟歐人曰吾國與戰成績華工第一也美人曰吾國與戰成績華工第一也誠哉華工嘗千辛冒萬險日荷鍬鑱夜伏溝壑出没於槍林彈雨犇逐乎鐵馬金戈死亡相繼豈有他哉繙譯等日與深處以其質美未學堅忍耐勞又皆血氣方剛一日歸國無從求食必至　而走險流爲盜賊然後從而刑之是罔之也竊有憂焉素仰我大總統仁慈爲懷愛同手足是以不揣譾陋繕呈鄙見望乘察焉嗟乎吾國疆地滿蒙回藏爲外人覬觎蠶食者廣矣樊籬不保危及腹心可不懼哉語云見兎顧犬未爲遲也亡羊補牢未爲晚也爲今之計莫若使華工實邊以扞疆土而拓利源欲使華工實邊則莫若設立殖邊銀行提倡懇荒捐金分配種種進行責在我大總統及執政諸公若欲誘導華工協力籌欵繙譯等不敏敢竭犬馬之勞鞠躬盡瘁効忠國家略酬華工與戰之功使壯者不至散走四方老弱得免乎溝壑則華工之幸亦國家之福也不然則此數十萬之華工即十數萬之遊民十數萬之盜匪也被其患者豈僅數十百萬耶華工繙譯劉人龍項續霖戴步雲趙卓甫王杏卿劉沛彰同上 
[政府關於軍事政治提案（續）]  
　　（丁）擴充全國敎育政治改良根本端在敎育苟各地敎育未能普及則國民之德育智育體育不修雖有極良之政策亦難推行盡利故欲刷新政治必須以全力謀敎育之普及夫吾國敎育之未能普及者實以經費不足爲最大原因據最近調查敎育部及直轄各機關經費計四百二十七萬餘元各省區敎育經費計三千四百八十一萬餘元共三千九百餘萬元内以直蘇川浙爲最鉅每省年約三百萬元左右其餘各省一二百萬元少者僅五六十萬元或並不及此數經費旣絀設備難周遂致民間失學之人日以增多今日欲圖補救惟有分年酌增經費擴充各項敎育以謀民智之發達首當推廣者爲國民敎育近年通都大邑高初小學逐漸增設而偏僻之區尚付闕如現擬先從城鄉入手添設國民小學校以能容納本境之學童爲準所收學費竭力從輕貧苦之户許其免納并明定小學學區凡區内兒童一届學齡即當送校就學實施强迫之制總以國民敎育得以普及爲歸同時將小學敎科審酌改良務求適合其經費由敎育部會同各省長通盤籌畫富庶之縣就地附徵的欵貧瘠之地國家定額補助次當推廣者爲職業敎育民間生計近益艱窘際此商戰時代首貴工藝精良方能競存於世各强國之工役夫匠莫不先受相當之敎育略具實業之常識故每能就其心得推陳出新不若吾國工商之默守成規自封故步也今欲提倡職業敎育應於初高小學所用之敎科書中參加淺近實業智識之資料喚起兒童對於實業之興趣中學校内則應分設普通農工商各科以爲升入專門學校之預備即使貧寒子弟於中學卒業後無力繼學者亦可退而謀生至農工商各種專門學校每省至少各設一所凡屬本省之特種農工商事項更宜加意研究悉心改良則各業自可日有進步其經費亦應由敎育部會同各省長通盤籌計半由地附徵收半由國家酌補又次所當注意者爲培養師資際兹過渡時代敎材缺乏小學敎師大半不諳敎授方法濫竽充數貽誤良多亟應迅就已設之高初各級師範學校内增加班次添招學生另再酌量添設師範學校若干所以廣造就而資分配同時並設於各級師範學校内增農工商各專科以備中小學校職業敎材之需聘用之先均宜嚴格檢騐以期勿濫一面選派凡在各校擔任敎科滿三年以上之敎員及專門畢業成績最優之學生游學各國指定科目加功進修歸國之後或令其仍在母校擔任敎科或量移他校授課　期國内師資日富學生程度日高其經費　　地自籌外亦應由國家補助其次當推廣者　補助學校及通俗敎育近查國内現有藏書樓一百七十五通俗圖書館二百八十七博物院十通俗演講所二千一百二十九露天演講所六百五十九閱報處一千七百二十七傳閱圖書館二百七十七半日學校一千二百四十二　天學校三十七通俗學校四千五百九十三驟觀之似不爲少然吾國地廣人稠不敷分布遂致有志之士不獲隨時隨地講究學業現擬廣設補習學校如夜學半日學校星期學校之類以便人人有補習學業之機會一面推廣通俗圖書館博物院演講所閱報處等搜羅各種淺近切用新頴耐味之書報標本用備民間之自由瀏覽切磋觀摩藉以灌輸世界之常識而補其他敎育之不及其經費應全數就地籌措以上四端係擴充敎育之綱要 
 
 
 

Page 7

 
 
而其籌集欵項之方法以原有入欵爲基礎分别就地附徵至必須國家補助者目前暫應　省行政經費以挹注之將來行政經費增收更可從事擴張近聞各國將有退還賠欵之舉如果實行即可以此欵仿各國敎育基金之成規每年收入作爲基金財産而蓄殖之以其利息作爲全國敎育經費補助之用如此數年之後民智日高各有執業俗美風清漸臻治理亦正本清源之道也（未完） 
[京華短簡]  
　　蒙古喇嘛團贊陽捨靈等一行准於下月初抵北京總統以該喇嘛團來京觀光於佛敎上及國際上均有重要關係特諭令蒙藏院總裁貢桑諾爾布妥爲預備招待并聞雍和宮得木奇已組織歡迎團預備屆時到站歡迎 
　　朱啓鈐於今日（二十一）上午十一時二十分來急永密電稱國　問題如北方不竭誠讓步恐和局有大變動午後一時餘續來一電云安福派假借參衆兩院名義阻止和議席上提議國會問題一事總統是否贊成請即刻詳覆否則貽誤和局不能負責 
　　最密消息陳樹藩在表面上似遵中央命令停戰待和而實際確未剷除作戰野心雖政府代彼彌縫無如陳竟不諒中央苦衷刻又秘密派心腹王某李某赴漢口私購步槍五千支（一說八千支隨帶子彈六百萬粒）一說九百六十萬粒） 
　　總統准於明日（二十二）上午十時在懷仁堂授予山東督軍中將張樹元勳四位國防軍第一師師長陸軍中將曲四豐勳五位陸軍中將莫　宇勳五位 
　　裁兵委員會之設暄傳已久兹聞政府對於此項計畫確擬實施現已擬有此項委員會之組織法（一）南北各舉軍事人員二員（二）南北和議代表中各出一員（三）南北財政人員各出二員（四）遇必要時酌聘外國顧間（五）各省區派員一概拒絶（六）定名爲中央裁兵委員會地點設於國務院業於星期二閣議可决並已電知朱總代表提出滬會外傳十七日提出閣議之說不確又此會定下月組織總統已諭龔心湛籌開辦費二萬元 
　　政府派王芝祥赴武鳴與陸榮廷謀結朿經力勸始允二十三四日赴滬察看會議形勢再定行止 
交通部所擬之郵便儲金辦法已决定於本年六月起舉辦現已從事籌備一切並在郵政總局内附設郵便儲金總銀行各管理局一等局附設分行各支局附設支行即由各該局長兼任管理事宜 
[中美新聞社之京訊]  
　　總統府消息比國公使今日午後詣總統府辭地又周自齊介紹慎昌洋行代表見總統該代表呈遞文件一朿大約該公司與湘督所訂合同亦在其内又青木中將介紹高田大佐見總統高田係日政府派遣調查蒙古情形者現將啓程回國 
　　山西省在　錫山管理之下已博得中國模範省之名現閭督又將從事一進步新法即調查全省户口務期準確完備此實爲中國破天荒之舉　督之辦法擬先由各鄉村入手由鄉村而各縣由各縣而省城（太原）於省城設調查總局現已通令各村村長將各村居户分爲十家一團並派一人專管計算該團内人口之責各團報告合爲一村報告送交該管縣知事每縣所有報告彚集送交太原調查總局乃由總局造成全省户口統計表此法極簡便預期年内可以竣事 
[哈埠金融恐慌之原因]  
　　近數日間哈埠巿面因被葛連斯基所發之二十元與四十元之小票擾亂中俄兩國商會齊出維持尚未奏效當此金融恐慌之中日昨巿面忽又傳謝米諾夫在赤塔宣布獨立　埠運往依爾古次克之貨盡被謝氏刦去各商家聞之又起慌恐蓋哈埠貨物之銷路目下全在西伯利亞故此耗一播其已裝出物貨者遂日夜惴惴恐在被刦之中而未裝者亦以當此銀根危急之際貨物銷路一絶愈無法支持實則此耗全係謡傳據中東公司確實消息謂沃木斯克政府攝政大臣闊爾查克因謝米諾夫有謀爲不軌之舉動特派里倭夫氏爲代表與謝氏商訂密約六條（一）沃木斯克政府特任謝米諾夫爲特别遠東軍團總司令并爲遠東哥薩克兵領袖（二）劃分哥薩克行政區域（三）特别遠東軍團經費由沃木斯克擔任供給（四）沃木斯克政府承認謝氏有執行調兵權又有募集義勇兵權（五）通古斯人與布利安人永遠與哥薩克立於平等地位（六）謝米諾夫之行動須受遠東全權代表霍爾瓦特之直接管轄此約已於日前雙方簽字謝氏於此約簽字後并派其部下一部分開赴前敵與過激黨交戰所謂獨立云云確屬子虚又據滿洲里來人云哈埠商界慌恐原因係由於滿站運往依爾古次克之貨物非向司車人設法運動不能裝載滿站之總管諸事認眞非有正式憑據不肯裝運大烏里站之總管性極貪婪無論是否正式有錢即裝故滿站各商每雇用民車將貨運至大烏里站裝載該總管必大發財源此等情形經沃木斯克政府探悉日前特通知依爾庫次克嗣後凡係由大烏里站裝載之網一概收没並飭大烏里站總管嗣後再不准自由裝運滿站之人但知大烏里站不裝貨並不知其中内情　埠更莫名其妙遂妄相猜度發生此謡也 
　　華俄兩商會近因金融問題開緊急聯合會議經衆决定由十五日起凡係二十四十之小票概不使用將本埠各商家現存之小票暫行登記數目以備呈請官府與沃木斯克政府正式交涉此案一决小票直成廢紙并無過問者至各商家所存之數目略爲記録已達五千餘萬盧布合全埠統計之實在一萬萬盧布以上又據日紙載十一日沃木斯克電云沃政府財政會議除葛連斯基紙幣（即二十四十之小票）外其餘紙幣均可由財政部認可立案其交換之期擬俟六月十五日以後由財政大臣擬定交換率然後施行 
[滿站查獲俄華激黨]  
　　奉天消息張使昨接黑省鮑貴卿來電云滿站巴司令查獲俄國商人五名内有華人入俄籍者一名惟該商人等旣無護照又無商品且携有大宗俄欵傳單密電本等件確係過激黨派來華煽惑商民者又據供稱前此已有俄人五名來華混過滿站前往奉省等　請轉飭各屬一體嚴緝旋又接鮑電稱據滿站警備司令車　雲報告現有俄國過激派若干擾害滿站猖獗殊甚但赤塔迤南有聯軍防守亂黨難以越過爲害邊境請紓厪念張氏以過激派煽惑須爲嚴防已於篠日致電政府催速出兵外蒙矣 
[獨立聲中之奉天韓僑]  
　　奉天各屬韓僑共有十餘萬人此次因鑒於歐洲會議激起復國熱忱是以安東臨江輯安等縣韓民亦有此項舉動聞昨有鮮民代表金某季某等上書張巡閱使具陳復國之舉實合於萬國公理並謂中國與朝鮮有特别之關係伏請俯念民情極力維持等語或云書中並有恫嚇語恐係不確寛甸縣知事黄祖安昨呈報道署云據縣境朝鮮某部支部長金燩報稱青山溝有韓僑二三百名揭竿獨立欲回本國聯絡同胞乘問舉事等語當已派警彈壓矣十五日東邊道尹公署奉東三省巡閱使令云案據該道尹電稱據派往朝鮮偵探報稱韓國自肇亂後全國十三道溝騷擾異常雖經日人極力鎭壓毫無平靖之望我國在韓僑商生計上甚受影響現在韓京内外大小商舖仍一概閉巿每日皆有一次二次暴動現狀殊甚危險等情據此除仍飭詳細偵查隨時具報外謹先陳請鑒核等情到署查韓人獨立屢有所聞仰該道尹詳細偵查韓人動作並轉令所屬各縣嚴密防範勿任韓人越境擾亂是爲至盼切切此令等因奉此近查韓國亂事並未稍息各處黨人仍在圖謀進行我國近在比鄰韓僑甚衆亟應嚴加防範以免在我國境内密謀騷擾除分令外合行令仰各縣知事卽便遵照督警嚴密查防隨時具報母稍疏懈 
[紀山西華北運動會（五）]  
　　第二日之餘興第七次華北運動會種種情形迭紀前報此次運動會不惟正式運動成績優良者多即第二日所增加之餘興亦頗引人入勝增參觀人之逸興（一）北京清華學校童子軍操演（二）陸軍步十團技術連演新武術（三）陽曲高等兩小校童子軍遊戲（四）第一女師範學校學生遊戲（五）張女士玉梅演習武術（六）師範及模範兩小學校小學生遊戲體操（七）師範及模範兩小學校童子軍演操查清華童子軍素著聲譽此次來晉三十名對於各種運動均有擅長者而於昨日演習烹飪旗語救傷等尤博全場稱許惜時間忽促所餘之電報遊戲通信及單旗打旗語輜重車操演均未及演練殊爲遺憾該童子軍所用之輜重車極佳全車均用螺絲組合而成可拆卸爲七件其左右兩車欄爲鐵樑木梯預備過河時應用極便利拆卸後携帶尤爲輕便模範小學校長李儀亭已量其寛斜尺寸繪具圖形飭木工仿造該童子軍演練救傷用三角架乘自行車前一人爲引導後二人左右扛之旣極輕便且又迅速所搭之旗語臺高約丈許五人而成僅半時許所打旗語有英文中文二種均極精熟其所唱童子軍歌純習西洋風琴譜運音節整飭激越歡呼時尤見精神此外會場運動時有北京崇文學校學生丁旭春原報名爲十項運動嗣因跳高傷足其所餘之一英里賽跑仍勉力忍痛躃　爲之全場對之表敬鼓掌如雷警察敎練所學生李君之劍法頗佳聞八仙劍之外渠尚精帶旗剣摸肩劍關平捧印劍黑虎拖鞭劍撥草尋蛇劍奎星壓頂劍撩山劍滴水劍魚藏劍雌雄劍等等張玉梅女士之武術美公使夫人極稱許之因囑偕行美國李女士於其演練時用快鏡攝其小影而去此次運動會場外賓聯翩惠然來晉所有發令員田賽評判長評判員記時員運動監察員管理員及網球籃球足球職員均由外賓相助無不任勞任怨慇懃盡職而發令員某君尤爲認眞遇學生之爭先者均遵照規則處罰故聞搶聲鳴二次者即可知運動員又違規受罰也此次運動會場以限於地址入場劵僅散布三千數百張故兩日城上觀者如堵幾不能容女賓到者甚多場中及城上均設有女賓席英美公使朱芮二公對於此次運動極爲嘉許現已於昨日（十七日）乘早車回北京任所 
　　軍署之兩次訓話督軍兼省長以此次運動會場各省學生體育之良善及諸外賓新頴之議論甚爲欣慰擬值此運動大會之後召集晉省内外各校敎職員學生於一堂爲愷切之訓勉且藉以研究將來敎育上改進之要點恐省外各校有急於回縣者乃囑馮敎育會長於前日（十七日）在大學校歡迎四敎育家閉會之際當場宣告一面又發通知遂於昨日（十八日）上午九時召集省外十九校學生一百四十餘人下午三時復召集省内外敎職員曁軍官等四百餘人兩次訓話（一）召集省外各校學生之訓話閣督軍訓話標題爲（愛　）及（公道）分敎育上與政治上兩層剴切訓示次崔議長講授標題爲（三育之原理）就德智體三育聯緒之要點詳爲指示次由楊秘書長　授其標題爲（體育之道在運動在修養）就兩次運動會場所威　及平素所體騐者簡要提示次由趙旅長講授就發給各生之李二曲學隨圖說（人生之本原）詳譬曲喻反復指示十二時半方散會每生各由馮敎育會長發給經世文學一册學隨圖說一册（一）召集省内外敎職員軍官之訓話閻督軍訓話分　層一宣示諸外賓之議論并囑各敎職員認眞注意實行一宣示將來敎育上應改進之種種要點囑由各負敎職員之責者認眞提倡推行訓話旣已囑與會各敎職員自由講演遂由陳孟同孔庸之各依據兼省長所訓示者及將來敎育上應注意者詳細講演復由兼省長對於倡辦實業銀行意見補救數語卽退席囑由趙旅長講演就二曲先生學隨圖說中人生本原圖重爲推論一番次由高容齋講演就兼省長以已之昭昭使人昭昭一語以王陽明知行合一詮釋其理末由馮敎育會長講演各校提倡體育須採取普通主義多致力於柔軟體操及靜坐修養并報告敎育會即不别行開會省外各敎職員即可由明日率領學生回縣下午六時散會 
　　尚志學會學校之歡迎會十八日上午十時尚志學會晉分會尚志小學校尚志女學校在北倉巷女校内特開大會歡迎嚴範蓀張伯苓張春霆范靜生諸君屆時由虞和卿柯定礎兩君導引偕同　會由分會會長張崇本校長荆竹齋薛唐山會員敎職員率領學生奏軍樂迎迓入招待室少憇即　會場由分會會長張崇本主席振鈴開會奏風琴分會會長報告開會理由并致歡迎詞略云今日特開大會歡迎諸大敎育家並總會會長范先生今講吾人歡迎之意總會爲學問團體分會一以總會之宗旨爲宗旨故希望敎育家指示辦學之方法山西地方先成立兩校後有分會之組織兩校畢業學生已有數班現在學生班次增加雖未克發達然亦維持現狀八九年於兹矣山西僻處一隅名流耆宿來游者甚鮮是以人才之産出亦不多見此敎育不進步之一大原因深盼諸先生賜以最有裨益之訓話敎職員學生均將領受南鍼之示云云張范諸君均有詳細之演說因詞長從略 
　　各團體之歡迎會十七日下午七時洗心社省議會敎育會合組之歡迎大會在大學校禮堂集合會員歡迎嚴範蓀范靜生張伯苓張春霆四君各界咸來與會兼省長蒞會後由崔議長延請四君升席大衆一致脫帽鞠躬崔議長報告開會宗旨並致歡迎詞畢首由范靜生君講演張伯苓君次之張春霆君又次之講畢崔議長復代表歡迎會全體致謝詞兼省長更起而就所講演引伸而發明之以致答謝之誠大衆殊覺滿意振鈴閉會已十時餘矣 
[贛城門礦案又起波折]  
　　江西九江城門山鐵鑛關係全省土地故贛人不惜奔走呼號拚死力爭卒將仙居鑛照由實業廳調存省署方謂可以無事矣不謂農商部爲人所蒙復有咄咄逼人之銑電夏廳長接此電後即呈請省長轉達省議會省議會接閱此函異常憤激比卽印發通啓准於明日開緊急會議以籌對付方策兹録函啓於下（省長公函）逕啓者據實業廳呈報奉農商部　電飭將仙居公司部發鑛照暫行繳部聽候核辦等情應請貴會前次原推代表或另舉代表來署以資接洽此致江西省議會戚揚啓（議會通啓）明日（二十）上午十一時開緊急談話會討論省長函告農部銑電飭將仙居公司鑛照繳部事屆時務希出席爲盼此致議員諸公鑒龍欽海啓四月十九日 
[蘇議會電請提廢浚浦局]  
　　四月二十日蘇省議會電政府云北京大總統國務院鈞鑒上海浚浦局自前清光緒三十一年依據辛丑公約設局開工由中國國家每年出經費四十六萬兩以二十年爲期嗣又縮短年限提前籌欵於宣統三年竣事乃外交　藉口養工提議抽捐續辦即於是年另訂浚浦暫行章程十一條乘我南京政府崎嶇成立之際要求承認復於民國四年增訂附件九項繼續執行於原撥四十六萬兩之外並加抽關稅代收灘價悉供該局用途於是干涉我沿浦升科灘地及内河測量近且則至浙省　湖乍浦一帶按諸公約原訂浚浦界線顯係軼出範　國家歲耗鉅欵益以關稅　價名雖中國自辦而權不我屬轉爲外人增殖勢力在國際公例　權之得失關係國家之存亡今幸歐戰告終一切國際上不利益之條約各國旣容許提出爲公道正義之主張章程本號暫行絶非永久性質國會未經通過尤有餘地磋商近聞歡洲和會亦知此項章程損害中國主權已有贊成廢止之意應請速電專使毅力主張將章程附件實行一律廢除一面由政府另議養浦工程切　簡單辦法免再　　鉅欵損害主權無行迫切跂禱之至江蘇省議會叩　 
[蘇省會懲戒議長案續聞]  
　　蘇省會議長錢崇固因馮議員等提出懲戒一案　申函致辯云本日讀馮議員世德等緊急動議責崇固以　反議事細則自合靜候懲戒但此事經過情形有不能不聲明者（一）原案謂本會預算分册未經初讀即交審查查本會經費省署交議預算總册已列入内務行政費第一欵業於第一次臨時會提付初讀表决審查似本會分册亦與其他各機關各學校各工塲分册同一性質無再經初讀之必要如謂必須再經初讀則其他分册亦須一一提付初讀矣（二）陶業工廠追加預算及銅山警察政局預算二案省署均於上月底交到因大會久未開成延未提出而會期迫促預算審查會諸君正在趕速進行之中此兩件又爲必須交付審查之件秘書長以光陰寶貴不得不便宜交審查會先行研究一面仍俟大會時列入　　補行初讀手續正所以尊重議事細則第二十五六兩　也恐未周知特此布陳尚祈公察　 
　　議員馮世德戴思恭劉文輅王鴻藻夏宗翰徐宗鑑等對於錢議長答辯違反議事細則一案復提出意見書云本日讀錢議長函其所聲明各點令人懷疑莫釋有不得不與同會諸君子商榷者（一）竊以爲預算案者包括總册分册而成不特法理上之解釋當如是且觀省長歷次咨送各項分册文中均有咨送議决之語亦足證明此義第一次臨時會初讀表决付審查者其標題爲省長交議之八年度地方歲入歲出預算案當然將各機關各學校各工場分册一二包括在内（當時省略朗讀然不可謂非已完初讀手續）惟本會預算分册未據省長咨送當然應由大會另行提交大會以符法定手續答辨書所云云直謂各項分册無提交初讀之必要武斷已極是視分册爲一種之說明書而不認爲預算案之一部分則將來提交二讀會似亦無逐條議决之必要矣有是理乎（二）答辨書謂陶業工場追加預算及銅山警察改局預算二案係秘書長便宜交審查會先行研究然後補行初讀手續云云按之議長在場口頭答覆已自不同姑置勿論即就秘書長職務言應受議長指揮試問有便宜行事之權乎該二案之分册早已油印分發審查員與非審查員均已有先行研究之機會試問是否必待秘書長正式將册交預算審查會中方有研究之機會與資料先交審查後行初讀手續之例一開不特顚倒法定手續之順序且議長旣可便宜行事不難將重要案件使審查會製成報告然後交大會初讀轉瞬即二讀三讀以盡其操縱之能事試問此種危險萬狀之先例我同會諸君子能容忍其存在乎僕等不敏敢請於我明達之同會諸君子及法律專家之錢議長前一質其疑焉 
[議長選舉之法律問題]  
　　前日浙江省議會致大理院電云北京大理院鑒頃准議員鄭凝等函開去年常會互選副議長時任議員提出疑義電請大理院解釋奉馬電開省議員選舉法第五章所定選舉訴訟專指選舉議員時發生之事爭執而言旣經成立之省議會因選舉議長副議長有疑義時自不得依選舉訴訟解决等因是業經明示省議員選舉法適用之範圍任議員復於養日以該案究依何法解决等因電請解釋續奉微電開省議會暫行法未規定之事項應查照第三十六條辦理等因時適阮議員性存有請求覆檢選票之提案當於十日提交大會討論多數議員以根據微電查照本會互選細則九十兩條認爲絶無疑義無庸覆檢經議長按議事細則付表决計出席議員八十人贊成覆檢選票者僅四人是本會遵照微電適用會内自定各規則完全自行解决也刻　杭地檢　奉總檢廳訓令以該案涉及刑律一百五十九條嫌疑飭令重予吊票偵查果爾則此種辦法不但破壞本會議决案且　　大理院馬微兩電抵觸究竟省議會内部互選與普通選舉可否一同適用刑律可疑一大理院解釋法例是否各級司法機關可不受拘束可疑二省議會自身關係業依法表决之案司法機關可否任意破毁可疑三希速電請大理院解釋等情准此用特轉達乞迅電示浙江省議會巧北京大理院復電云省議會電悉選舉議長效力應查照馬微兩電辦理檢舉犯罪與該項選舉效力及議决案無關惟刑律妨害選舉罪應以國會及地方議會議員之選舉爲限至本院解釋除法院　制法三五條但書情形外自有拘束效力大理院馬 
[杭州快信]  
　　省議會副議長姜會明選票舞弊案奉總檢廳令飭偵查後該會復電大理院呈請解釋現奉覆仍歸内部解决是案可望消弭惟一般法律派議員已集合同志組織良社賃定南板巷陳姓大厦爲維持法律後盾不日宣告成立 
　　財政部馬電張頎（號伯年）現仍飭回安徽烟酒公賣局長本任浙江公賣局長朱鉤弼着與湖北公賣局長殷甄對調不得軍民兩長同意昨已電部邀免 
　　杭紹兩屬哿日在省聯合開金融評議會討論逾時迄無正當辦法惟規定兩邑匯水每千元僅取一元各錢商不滿紹縣王知事所爲已呈請財政廳核示 
蔣運使毁忠義祠案輿情憤激城鄉士紳現又定明日（二十五）繼續在自治公　開會集議對付方法不達恢復原狀目的不止杭總商會亦定今日聯合　士紳柬請該運使飮讌勸令遵辦了事 
　　杭關監督沈爾昌政務廳長馮學書昨會同高等審檢經陶二廳長赴第一監獄署參觀並考核罪犯工作出品成績 
　　滬杭甬鐵路任局長昨晨乘一百零三號花車返滬 
地方通信蘇州 
　　飭擬修改屠稅章程吳縣公署頃奉財政廳轉奉部令略謂屠宰牲畜兩稅曾經中央頒發章程施行以來收數未見增加而各省民人受騷擾之累向部呈控者已屢見不鮮推原其故皆由徵收手續之未見完善有以致之長此以往是國家徒受苛徵之名亟應力籌整頓辦法由各省區體察地方情形將現行章程酌加修改候部核辦並將近三年徵收情形列表報部以憑查核等因除分行外合行令仰該知事將三年内徵收情形列表報廳以憑彚轉 
　　吳江軍隊換防軍隊出防循例一年瓜代蘇屬吳江縣轄境之盛澤平望震澤等處上年係由二師六團第三營駐防刻已届滿朱申甫師長特派第二營前往調防該營奉文後即於本月二十日由營長張中立親自督隊前赴防地矣 
[無錫]  
　　相騐盛飾之女屍北門外天三圖黄天蕩地方金龍四大正廟碼頭河干昨晨發現女屍一具約自大橋門洞氽來者年約二十餘歲妝飾入時頭挽絲螺髫耳戴金環身穿元色花緞夾襖花緞夾背心鐵機緞襯襖緋色柳條布褲而仆水中地保奚志良得悉隨赴縣署報告當委第一分區長許湛之帶同沈檢騐吏依法相騐頸繫布帶一條膝蓋受有木棍擊傷身邊藏小銀元四角銅元九枚白洋紗巾一方委係生前被勒死後落水並無屍屬認領正在訪緝兇手 
　　蕩口商會成立南延巿蕩口鎭商務繁盛近由華垂宇黄觀瀾組織商業公會於本月二十日開成立會大會縣知事楊畦韭及縣商會正副會長孫蔡二君均到會致祝詞 
[鎭江]  
　　運動員整隊出發省立第六中校前已挑選各級學生由該校長曁職敎各員督率於日昨午後一時整隊出發乘火車前赴甯垣 
[嘉興]  
　　飭縣保存古墓嘉興雙橋　殷家浜薛氏古墓於去年冬間被匪盜　抛屍由縣飭警拘獲該案匪徒符阿毛周錦山二人分别判處徒刑在案現該古墓已由士紳朱某業資重修並奉省令以該古墓旣爲明代薛尚書所　其姓字爵里有無後裔墓旁有無隙地及碑碼蔭木飭縣令知自治委員詳細調查繪　具報 
[濟南]  
　　公債票已准緩發中央頒發八年公債令將以補財政之不足現因各省紛電反對政府已允和會及各省議會之要求昨特分電各省八年公債　暫緩發行省署已接到此項電令 
　　膠東之海匪榮成龍鬚島日前究有海匪多名駕駛日本　板百餘雙各携快砲　踞該處商船爲之裹足單知事據報飛禀道　請迅派　隊會議　剿又海陽境夏村乳山騰甲莊商賈　集富户居多爲該縣著名之地膠東吳道尹據大連探報現有　匪多名由大連販賣對蝦等物赴該　當即函商朱鎭便請飭附近防軍會同縣警　加防範又龍口附近之石虎咀蓬島等處近來時有匪　商　局長李某商會會長王某　長朱某會　膠東道尹速派得力砲艦赴龍　　以資　　云 
雜評一 
[求助武人（默）]  
　　國會議員見和會之解决將不利於國會也於是一部分議員謀國會之自决又一部分議員求助於有勢力之武人代謀解决夫自决人已有表示不承認者而求助於有勢力之武人武人豈尚能代謀之乎 
　　不觀今日之武人方且標榜不干涉政治主義續續通電以表明其不問和會之主張乎政治旣不干涉則法律之不干涉更無待論質　之武人已不能有助於國會矣 
　　然則今日之國會議員欲待决於和會則慮不利欲自决於議員則懼無成欲求助决於武人而又被拒絶且徐已有不任維持之表示錢又有行政機關不得參加意見之通電而於是議員之策窮矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第十五日]  
　　聯合通訊社消息昨二十三日爲和議重開之第十五日連日以來未開大會代表到場後無非各别審查是日上午仍開財政政治審查會午後因政治案内之地方制度與財政案有關遂由兩案審查員合開聯席會議據聞已得相當結果日内可報告大會云 
　　國民通信社消息昨日代表團按時到會開議仍續前分别審查政治財政善後各案財政案中討論國家稅與地方稅分劃問題有人謂裁兵廢督及確定地方分權制度誠爲當務之急然尚有一先决問題即整頓國家收入是已現在中國財政非不敷分配實不善支配自南北用兵以來財政統系紊亂益甚此後應劃清國家稅與地方稅庶國民所負擔者方能直接補助國家云云各代表僉以爲然遂决定將此案併入地方制度案詳細審查 
　　平和通訊社消息二十三日南北總分代表齊集前德國總會照常開議内容如何不得其詳據南代表辦事處某秘書云仍爲審查前數次未决各案而已 
頃據北京來滬之某要人云北方某派現極力主張廢除副總統制度並主張如大總統有事故時可由參議院議長暫行代理之已暗授意於美國顧問丹禮士請其作文主張然後根據丹禮士之論文通電表示由新國會修改約法上關於此項之規定其表面所持之理謂年來變亂之禍源皆起於競爭副總統今將副總統廢棄可杜絶亂源而暗幕中實藏有他種陰謀云周自齊與徐東海乃弟世章於昨晚由京偕同抵滬唐總代表之秘書盧信易次乾均往車站迎迓聞周此次出京之目的在磋商善後借欵並與唐朱兩總代表關於和議有所接洽 
　　戊午編譯社消息今日（二十三）照常開會審查各案内容仍極秘密惟聞法律問題尚未從事討論聞南京製憲說某派代表運動頗盛且盛傳吳褚兩議長已贊成斯議并云已有電來其所謂南京製憲者即恢復黎氏解散之國會不恢復現在廣東之國會俾安福系與研究系舊人之充新國會議員者仍可加入且有日内提出國會問題和會再演停頓及再疏通開會即以此爲讓步方法之說又聞和會中借欵數自業經預定（一）南北裁兵費約一萬九千萬元（二）行政善後費三千萬元共爲二萬二千萬元而整頓幣制搪塞實業之借欵尚不在内聞其總數約非三四萬萬元不可惟吾國借債抵押品已斷送殆盡未諗此項巨欵將以何者爲抵押耳 
[周自齊銜命抵滬]  
　　北京財政委員會會長周自齊奉命南下已於前日晚車抵滬昨日上午赴交通銀行拜會正副行長陶蘭泉錢新之茗談良久而别現寓德華銀行内聞此來與和會頗有關係 
[旅滬國會議員致軍政府書]  
　　旅滬國會議員彭養光等致廣東軍政府總裁書云前者政府報告國會所定議和條件最重要者有國會完全行使職權及懲辦禍首二欵南方代表受任涖盟折衝樽爼自應服從護法本旨將此二者首先提出據理力爭不能高下在心起滅任意乃唐總代表自和會開幕以來始以參戰軍等六事而停議繼以徐世昌之一令而續開停議三十餘日未聞有一正當言動續開以後於前之六者不加救正坐令陜西益形糜爛參戰軍日事擴充而於國會及禍首二案禍首僅提賣國一端日所與北代表秘議者始爲裁兵繼爲財政今且議及交通是已將對等會議變爲善後會議更由善後會議變爲各部員司會議矣以護法之總裁受議和之大任而抛棄本旨於國會不聞堅持隱以北方意旨爲意旨於禍首僅提賣國羗無主名而於肇亂僭立之罪不置一辭賣國一端亦僅有是標題以塗飾西南觀聽並未列入議案近日東方通訊社電傳南代表報告於軍政府之變更條件有參戰軍改名存實取消排斥段祺瑞國會僅與南京製憲及以南方派三人加入北京閣員等項唐總代表認爲離奇怪誕發電辯明彼通訊社者有聞必録所傳虚實吾人無須深考而按諸事實參戰軍名實俱存段祺瑞盤踞未去唐總代表未有一語糾彈是排斥一事實際業已取消至國會南京製憲製憲後即行取消及南方對國會讓步北方以三總長相酬等說此間曾盛傳一時胡代表漢民且謂買空賣空者實有其人近據唐總代表答中美通訊社語謂有人主張國會在南京製憲北方亦不樂從云云夫言有人者非南方代表而何可知南方代表團中已有俯從南京製憲之意不過北方尚未領受盛意耳是則唐總代表之所謂離奇怪誕不啻自述供招和議之效蓋可逆睹竊思西南用兵數載犧牲無數財産生命旣宣言爲護法討逆之主義而戰當然本護法討逆之主義而和蓋同一國法之下法统一亂不可復正假使合法國會不能行使職權則此後無論産生何項法律組織何項機關皆與僭僞同一統系何以爲治至若禍首本累犯肇亂僭立賣國三罪政府諸總裁旣同心合力宣言戡亂於前復擬議一致提出懲辦於後禍首不懲諸總裁何顔與同中國况肇亂僭立害中國家媚外賣國禍且滅種苟非喪心病狂冀藉和議博取金錢賄賂而備爲猶太富人者孰能睹亡國滅種之禍迫於眉睫而不知挽救哉諸總裁宜執行職權重申大義嚴督唐總代表等於國會及禍首二案責其堅持無絲毫讓步餘地以貫澈初旨而挽救危亡就使和議破裂曲直自有分辯如諸代表苟且諉縮以交換個人權利爲重以貫澈護法大義爲輕自非通欵敵人即屬有負委托進行所屆必無良果諸總裁以護法討逆始而以毁法附逆終土匪之誣且將百口莫辯俘虜之辱亦將身自受之諸總裁果忠於國家忠於約法兼爲自身名譽計者當念大法不可傾廢國會不可夭殤禍國罪魁在所必除護法宣言無從反汗始終一致堅持到底否則出爾反爾始强終懈諸總裁他即不計其如自身人格何旅滬國會議員彭養光牟琳李燮陽陳榮廣岳秀夫張秋白唐玠黄汝鑑袁弼臣彭介石王法勤何陶高旭李錡王試功李積芳陳九韶温世霖茅祖權丁象謙姚桐豫楊肇基裴廷藩楊銘源劉成　同啓 
[救火會志願隊辭職之函牘]  
　　公共租界工部局一星期公報載有工部局與救火會志願會員隊往來函件數通兹節録大旨如下 
　　二月八日工部局致志願隊一函請其發表改組救火會之意見 
　　二月二十四日志願隊致工部局一函對於救火會主任報告書中火患損失之减少大半由於救火會馬達車之迅速及僱員之增多一語提出抗議謂公共租界火患大半由志願隊救熄今救火會主任之言實有意侮辱云云 
　　二月二十六日志願隊覆工部局函略謂志願隊鑒於目前情形未便發表改組救火會之意見就救火會主任報告觀之志願隊顯爲贅疣故志願隊願從速脫離職務如勢有未能則志願隊願仍照常盡職直至工部局籌定他種適當方法時爲止同時請工部局調查志願隊地位以便實行必要之改革云云 
　　二月二十七日工部局覆函略謂救火會主任報告書原有一節稱讚志願隊出力但因與改組救火會問題連類言之工部局因此問題未便公佈故將此節删去而稱讚志願隊之語遂於無意中一併勾銷故報告書之未曾叙及志願隊功績應由工部局負責但工部局深感志願隊之出力故總董報告去年巿政時對於救火會全體頗有譽詞云云 
　　二月二十八日工部局函覆志願隊略謂救火會主任報告書未稱讚志願隊之理由已詳前函尚望志願隊員勿遽作脫離職務之想志願隊地位應有何種之必要改革請爲示知云云 
　　三月十二日志願隊函略謂工部局是否準備立卽解除志願隊職務抑欲志願隊仍照常供職至工部局籌定他種適當方法時爲止請工部局先就此層示知切實辦法否則志願隊未便發表改革意見云云 
　　三月三十一日工部局覆函略謂救火志願隊成立五十餘年成績彰著工部局殊不願改革其地位但火政關係綦重未可以感情用事近年租界日臻發達高屋巨厦逐漸增多非多僱專司火政之人殫精竭力從事於兹恐未能應租界之需要故工部局不得不亟籌改革之道但工部局並無解除志願隊全體之意兹擬以虹口救火會由志願隊主持餘處由僱員照料四月底實行此種改革云云 
　　四月五日志願隊覆函略謂志願隊員四十三人服役少至一年多至九年經騐有素目下能力不遜於前乃工部局爲外言所動意在解除之但有不能不爲工部局告者以租界之保安而託諸兩年來倉促募成僱員隊之手竊以爲事極危險今志願隊旣爲情勢所迫不得不退出救火會故特佈告自四月三十日後租界火政概不擔負責任請將往來函牘刋登每週公報云云四月二十三日工部局覆函准其辭職函中一再聲明必須增多僱員之理由及保留志願隊之意末段謂志願隊員不願相助爲理工部局大爲失望今於接受辭職書之際特向志願隊員一再道謝前勞云云 
　　火險公會四月八日致書工部局略謂聞救火會志愿隊已上書辭職如工部局允之敢問工部局將採用何種辦法以資應付事關重大希即答覆云云 
　　四月二十三日工部局覆火險公會函略謂四月底志願隊解職後救火會仍有保衛租界火政之能力現供職於救火會者有歐人五華人一百四十二今工部局擬立即添雇有經騐之歐人六名以增救火會之人力主任有二十二年之經騐副主任在英國辦理火政歷八年之久到滬就職後又有四年經騐其餘職員亦皆具有經騐即華人一百四十二人内有六十七人供役在兩年以上其他亦一年有餘近來白晝火患多由雇員救熄再巿面情形今昔不同從前商行許其職員充當志願隊員今則行長多不　其職員擔任救火義務云云 
[齊省長鄭重航權]  
　　江海關監督姚文敷昨奉江蘇齊省長電令以據虞董和德豪電稱近聞外商組織輪舶公司將有多數船舶運輸來華航綫主權均有關係等情合將原電印發仰即迅速查覆以憑核辦其有航商赴關請照轉照之件務仰查明辦理母得率准以杜流弊 
[調查美商組設酒廠問題]  
　　淞滬警察廳徐廳長曁江蘇二區菸酒公賣分局長前因先後接准江蘇楊交涉員公函内開奉外交部令查滬地有無美國商人組設酒廠已否擇定地點開工希詳查速復等因當經分别轉函縣商會請爲確查去後該會正在詳查間適奉上海縣公署函開奉滬海道王道尹同日奉部飭查前因希即轉詢上海酒業公所查明前項酒廠有無組設及地點何處已否開工趕速見復以憑核轉 
[政府又有限制招兵之電令]  
　　松滬護軍使盧子嘉君近奉政府電令詳述南北妥協在邇無論何省區不得藉口招兵即使邊防緊要亦不准任意募兵中央自有相當辦法除分電外仰即一體知照 
[河南中國銀行開兌消息]  
　　滬杭甬鐵路昨奉交通部訓令略云據交通銀行呈稱本行河南分行於民國五年五月間奉令與各行一律停兌兩年以來均以大局不靖汴省財政又極支絀籌墊軍政各費日不睱給以致該行所發鈔票迄未復兌現已將準備金籌備充足於本月十三日開始兌現所有該行鈔票一律照現洋收入以利通行等因到部合行令仰該局查照轉飭所屬遵照辦理 
[浦東工廠與勞働界]  
　　浦東一帶華商實業年來漸露曙光而女工生活程度日高大有一日千里之勢兹將最近狀况調查録左 
織布廠　年來物質文明女工生活程度漸次增高生計遂呈變遷之象羣皆爭趨高昂之工價其在洋涇塘橋張家浜等處之當地女工向在布廠工作者近來均嫌工資太賤相率遷徙或赴陸家嘴紗廠香烟廠等工作或渡浦往楊樹浦紗廠工作故各該處布廠工人常有供不敷求之勢劭洋涇鎭之源茂所出羅缎夕法絲光布等疋頭銷場頗稱不惡而女工常嫌缺乏源昌瑞大仁記等廠目下專織膠布張家浜之大綸塘橋鎭之大森兩廠以就地缺乏女工近在爛泥渡創設分廠因爛泥渡巿廛繁盛客民叢集已成五方雜處之區女工較諸内地爲多也該兩分廠目下均　膠布聞大綸廠即擬　織絲光布及裝設鐵機從事發展其他如福成廠則以當地女工爲多統源華彰華錦源甡等廠則以客籍女工居多據稱目下銷場已有起色故各廠均在加織白貨以應需要 
　　皮棍廠　軋花機器多製自日本故俗稱東洋軋車張家樓鎭利華皮棍製革廠係仿造是項軋花機器及皮棍等件創設以來已十餘載挽回漏巵洵屬不少該廠有男女工二百餘人其出品銷路以長江一帶爲多本埠初則甚少年來已漸次增多矣 
[申新廠主接盤恒昌源紗廠]  
　　滬西小沙渡卽宜昌路恒昌源紗廠近已售與申新紗廠主榮宗敬計規銀四十五萬聞該廠定於陽曆五月一日爲交替之日牌號改申新第二廠商標則仍用飛馬牌云 
[碾米業與米行交涉解决]  
　　機器碾米廠裕成益盛生泰崔成記信昌等被全安生源仁成等米行購米不斛迭次交涉未了昨日下午二時在邑廟萃秀堂邀集雙方開特别大會董事張樂君錢貴三廠家裕成蔡久春益盛朱安生信昌張杏園沈尚文崔成記黄潤康行家全安王賡伯生源蔣國琴仁成蔡裕錕計同業到者一百八十餘人振鈴開會後由廠家代表提出理由數條（一）益盛廠售與全安行之米訂定時聲明不許退貨而全安故意延宕殊屬非是（一）生泰廠與全安交涉據生泰廠陳述三月十一日售與全安二車未經扦樣十四日來退貨有之惟未允其退貨（一）信昌與全安交涉據信昌稱二月初四售與全安之米十一車初五又一車當日出米去時說明趕出惟其時巿面已小二月十四向我退貨已是謬點經衆議後旋由雜糧公會會長葉惠鈞南帮公所董事嚴少泉曁張錢兩董出爲調處議定解决辦法結果裕成廠售與生源行一車原價每石七元三角三分應償貼該廠洋三百元益盛廠售與全安一車計三百三十石原價六元九角貼償每石七角計洋二百三十一元信昌與全安二車原價七元四角八分七元一角半扯每石貼償五角五分計洋三百六十三元生泰廠售與全安二車原價七元一角半每石貼償二角計二百三十二元信昌售與仁成行一車每石貼償二角計六十六元崔成記售與生源行之米因斛條未曾交明各執一詞未能解决雙主均各贊成此事遂告一段落散會時已七時矣 
[交易所主任北上]  
　　上海交易所籌備已久所有股份亦多招齊乃因農商部藉故留難以致停滯該所前曾致電政府如不速予核准惟有退股解散部乃來電勸慰并促省道查復曾經總商會開會集議衆無異辭現該所發起人虞洽卿已於昨日趲程北上作最後之請願云 
[皮箱業罷工原因之一說]  
　　本埠皮箱業向分大行（店主）小行（做手）名目此次因大行業董與小行公欵糾葛激成罷工風潮業已多日尚未解决兹聞此事發生原因緣小行於前清同治年間積有公資購有西門内學宮後基地五分以備創設公所迨至宣統間被李阿毛俞阿七盜賣經衆查悉涉訟經年始追出地價洋六百四十九元另於民國七年經王廷發等爲見議將洋三百元存於朱合盛店生息餘由小行司年執管預備施棺等公益費不敷時籌墊之需詎本屆收息之期由朱合盛付一支票小行司年欲令調現稍啓爭執該店嫌其繁擾且王見議亦欲卸肩遂囑小行司年將欵拔去另存約於本月十三號在民國路同慶樓交洋豈料届期向取爲大行業董林某出而阻止林始則令小行將行單存欵字樣删去繼令將合同大小行名目圈除維時小行中人不願致啓爭論林卽以集衆滋閙訴由探警將見議王廷發司年黄紀生等扭入淞滬一區二分所指爲私立小行名目聚衆要挾當經王警佐略詰以林身處業董自應調解且事涉公欵爭執未便干預遂不准理林退出後復赴警廳具禀始邀批准惟小行自遭林董扭區釋出後即全體罷工並邀由司年籌商抵制之法咸以此項公欵保存已久今大行業董希圖侵吞反誣小行私立名目實難甘服昨特邀全體假寶善街某茶樓開會集議並决定二事（一）擬繕詳情推舉代表具呈官廳聲明受誣以求法律解决（二）非逹到該董將此項公欵繳出後暫不開工以重公欵議定後已籌備進行矣 
[肉業反對認商之劇烈]  
　　滬甯蘇三帮肉店業反對認包屠宰稅之商人顧聚霖繼續認稅一事迭經該同業會議抵制方法並要求縣商會維持肉業生計當經該會勸令赴行政機關明白聲請不得聚衆抵抗兹聞該同業以顧聚霖於繼續認稅之後竟然擅自加徵稅欵任意苛勒致肉業同受重稅之困苦遂决意羣起抗阻現已廣發傳單如官廳方面無妥善辦法則决定於本月二十六日約同四鄉三帮同業一律罷業以爲要挾之計昨日又約集同業百餘家齊赴縣商會重行要求速將顧之重徵苛稅病商情形呈明縣公署取銷顧之認稅名義仍歸滬甯蘇三帮同業公認承辦以昭公允當經該會長向衆勸導良久令公舉代表來會妥爲商榷並靜候官廳裁奪其未解决以前如果該認商來收稅欵若照舊額數目每猪徵收一角八分者不妨照給倘加徵至兩角二分者似可暫緩付給以免爭論衆始首肯相約退歸預備公舉代表磋議聞縣商會已招顧聚霖前往詢問詳細情形以便核斷 
[嘉善縣偵獲天凝莊案餘盜]  
　　浙省天凝莊上年被刦案内盜犯曾經拿獲首要訊明懲辦近嘉善縣知事又訪悉在逃餘犯匿跡上海閘北地方前日飭派縣警察所水巡長江應成趙嵩三等二員來滬緝獲盜匪袁國勳范寶香二名報由閘北警區核准允予解回浙省業於昨日午後三時由該二員將獲盜兩名押乘火車解歸嘉善縣歸案訊辦矣 
[緝獲楊樹浦路刦案餘犯]  
　　崇明人毛全海因於正月十一號夜糾同已經解往護軍使署之盜匪陶和夫陸阿三毛杏春管金貴等持械夥刦楊樹浦路一千三百號門牌婦人李陳氏家值洋四百元之衣飾各物分贓而逃經捕房懸賞購緝在案昨由滙山捕房將毛查獲解送公共公堂即由西探目柏生華探目蔣榮生投案禀明前情並稱陶等一案係日領事陪審請求將毛亦押至日領堂期解究等語中西官核禀會判毛全海押候禮拜六日領堂期訊究 
[伯頓路刦案盜犯移解軍署]  
　　虹口伯頓路二十號門牌甯波婦人唐虞氏家於本月十二號夜被盜匪五人持械入内將值價洋一百七十元之金銀飾物搜刦而出開放手槍示威經氏戚陸振隆包車夫張阿五狂喊捕盜由美捕房華探目王四福包探譚鳳池蔣阿林王少廷等聞警趕至當場擒獲盜匪常熟人尤桂生一名解經公共公堂論着收押跴緝在逃同黨併究在案昨晨由捕傳齊人證將尤桂生復行解究先由八十四號西探目利扶司（譯音）華探譚鳳池分别上堂禀明被告供出同黨匿居處所數處迨按址往查均屬無着等語繼據事主唐虞氏投稱出事之晚甫七句餘鐘忽聞扣門之聲疑係親戚前來由陸振隆將門開啓突見六盜一擁而進一盜即將開門之陸振隆雙手背綁迫令面壁一盜執手槍架於我之頸上尚有一盜亦以槍向我並攫取我戴之金銀飾物其餘三盜均入灶披間後因外面人聲鼎沸各盜遂携贓逃出現今拘案之被告其時未與衆盜同奔仍在灶披間將唐孫氏撳於地下故被車夫扭住云云又據陸振隆到堂證明前情並稱自盜逃後虞氏將我釋放聞後面有人呼救故同車夫入内將被告捉獲云云又據唐孫氏聲稱獲案之盜與在逃二盜突至灶披間一盜持槍嚇禁聲張被告即將我撳於地上又據張阿五上堂聲稱所獲被告尚敢拒捕咬傷我之手指等語詰據被告尤桂生供稱在華利輪船上統艙間爲十三號茶房有人荐保可以質證是晚因事經過該處突聞槍聲三響不知何故遂入内探視致被指爲盜匪求宥前雖曾犯案係屬民事等語李襄讞核供商之英副領事包君以被告尤桂生糾衆搶刦案經證實豈容狡展判着帶回捕房押候録供備文詳解護軍使署按律懲治 
[浚浦局函請保護測量隊]  
　　浚浦局總工程師海德生君籌擬擴充黄浦商港問題曾由海關浚浦稅項下先行提撥三十五萬先就測量各處河道深淺速率列表繪　再行計擬開浚現此事正在籌備進行組織測量隊分頭出發因恐駐在地軍隊未盡知悉昨特函請軍政各機關轉飭所屬如遇浚浦局測量員司測量河道希即一體保護 
[緝私統領嚴防漁鹽灑賣]  
　　蘇屬緝私統領宋明善君以春季黄花魚汛自陰曆榖雨節起至夏至節爲止計分三汛本月二十八九等日爲第一汛漁船出洋捕魚之期所有滸浦瀏河鹿苑高浦崇明等處之漁船均於斯時出洋採捕惟漁船進出口時必有額外多裝私鹽以圖灑售情弊除將規定漁船載鹽章程佈告遵守外又恐各該漁船弊竇叢生仍敢故違定章額外夾帶走漏特飭該管營汛嚴密稽查以重鹽課昨日已分令緝私第一第五兩營迅調師船駐泊要口凡遇漁船進出口時務當詳細查騐如有額外多裝者即以私論扣留解辦切勿鬆懈 
[藍建樞歡宴美海軍司令]  
　　美國海軍司令卜羅克倫氏乘坐旗艦到滬後分　中外各機關拜會松滬護軍使盧永祥已前往答拜兹聞海軍藍總司令前日在虹口卡爾登西旅館設筵邀請卜君及美國軍艦艦員等宴飮並帶副官高憲申前往招待以敦睦誼一時水陸紛陳盡歡而散 
[軍工路落成禮改期]  
　　閘北軍工路工程已竣本訂二十二日舉行落成典禮現因天時多雨接待各界觀禮來賓必須就空地搭蓋蓬廠以爲休息茶點之所一時趕辦不及約須展期至五月三號（星期日）始克舉行 
[童子軍定期在省會操]  
　　江蘇全省童子軍現奉省會監督命令齊集江甯定於本月二十五日會操日前有崑山常熟松江南滙上海閔行吳淞等處之童子軍各由敎練員督率於二十二日上午八日同乘滬甯火車開往南京以便會操 
[美術研究會之演講]  
　　日本名畫家石井柏亭君近自歐洲考察美術來華道經滬上昨日下午三時由省敎育會美術研究會邀請蒞會演講先由副會長劉海粟報告謂屢欲將關於改良美術之思潮敦請專家演講祇因未得機會遲遲未果今適值石井君之來華用特邀請講演以資研究石井君少從淺井氏學於畫學上有極深之研究著述甚富久負時譽近甫由歐洲考察而回於美術上自必有嶄新之議論以貺吾人云云繼請石井君登壇演講由陸露沙繙譯兹録其演講詞如下此次因採取中國的美術及風景寫生而來承邀演講萬不敢辭今日所講的題目是吾人什麽要學畫吾人何以學畫的意義往往在看畫的人不曉得學畫的人亦不曉得但我們旣爲學畫的人應該知道的吾人想到世界最古石器時代的人何以知畫學畫學的人究係何種思想此尚有古代遺留的器物可以證明石器時代極野蠻的畫今從歐洲考察所見多於彫刻上見動物之類其動物以象爲最多雖種種形態與現在的不同但所畫象的形狀尚可略見大家須仔細想一想古代的人何以要畫只種動物其大原因有二一爲游戲衝動一爲隨意模倣古代的畫並非用筆繪出大都用堅硬的器具在物體上以簡單的法仔彫刻而成然古代不但畫這種的動物就是各種器具如刀斧類的花紋均隨時由自已想不出的如今日的圖案藝術和實用最有關係原始時代如所用的武器上多彫刻的花紋刻花紋的原因因恐自已的武器被人搶去而用花紋爲標識以免搶去由此看來畫並非專爲美觀的裝飾大半爲實用而起今講到西洋埃及的畫在西曆紀元三四千年前彫刻的人像或國皇或名人均非常精美何以能如此精美因埃及有一種宗敎的迷信對於死者非常尊重人死必保存不朽以爲人雖死而靈魂不滅遺像爲靈魂之所托故以像爲死人之代表禮如生存其石像的代表有莫乃爾所以彫刻的藝術一時盛行亦莫不畢肖眞形總之埃及的藝術並非游戲的衝動大半爲宗敎的性質故其所畫的畫亦狠有價值埃及後有希臘他的宗敎爲多神敎他彫刻許多的神像用極簡單之顔色繪成的其畫亦極有價值埃及紀元前的畫都與 
 
 
 

Page 11

 
 
宗敎有關係在耶敎以前爲壁畫盛行時代耶敎以後爲藝術爭勝時代西畫卽由此發達十五六世紀時西洋文藝復興意大利有産出許多美術家或繪畫或彫刻大半所繪的畫都是壁畫的神像其壁畫神像欲使人見之生出一種信仰宗敎的心十六世紀後的畫漸漸减去宗敎的觀念而變換有趣味的畫畫多有美麗的感想非宗敎的畫可比其後藝術與宗敎發生爭端主張藝術的人說藝術是獨立的宗敎家說藝術專爲宗敎所利用十六世紀前一般藝術家多爲宗敎所利用自美術革命後從此脫離宗敎而成藝術的獨立不論畫何物都可自由是以到十七世紀後畫家的畫都屬自由繪畫凡乞丐宗敎師等都可繪畫有西班牙名畫家NurclloVelasqueg以乞丐爲極美即畫　乞丐當時西班牙之皇宮内有矮子的衛隊某畫家以矮子有特殊的趣味即畫一矮子此時代的畫家以爲畫自我人自　的藝術萬不能爲他人所利用所束縛欲畫何物就畫何物畫旣爲藝術的藝術只要自已爲美就是美不必由他人說得美然後爲美到十九世紀所畫歷史的畫狠有趣味認畫爲有文學上之　係但主張藝術的人以畫只須有色彩的關係不必有文學的關係世界上不知只種理由的人狠多故不能脫離窠臼主張藝術的人爲英國　histler此人主張極端的眞藝術他說畫不必風景人物只要使人一望而知所畫的爲何物不必表明題目曾畫他的老母只是表明黑色與灰色的調和畫一倫敦的風景只是表明青色與黄色的調和畫上並不署名有時作一蝶形紋以標識於適當之地位總之英國的畫家對於繪畫之　見只要以自已所畫有藝術的價值不必望人家稱贊他有藝術的價值現在主張藝術的藝術而所畫到這樣的發達在未有只種主張以前所畫的畫也狠爲精美只是什麽緣故多由宗敎魔力取致今日以藝術的興趣而所畫也只樣發達但現在又有主張繪畫須要人家都公認爲美的藝術在吾看來只幾種主張均無不可從前畫家的思想簡單現在畫家的思想複雜譬如有人請一畫家在板壁上畫一藝術的美面畫家以謀生問題之故而所畫一如主人之意自藝術獨立的主張發生是爲藝術革命時代都認畫爲藝術的藝術而畫不能顧及謀生問題而藝術漸成獨立蓋惟不及謀生問題方能成眞正藝術的藝術法蘭西有名畫家名Cezanne者爲只知藝術自由的人在出外寫生的時候惟隨其興之所之每作一畫不論完全與否意興旣盡卽携具以歸或將畫具遺棄而不顧他的妻子往往爲之收拾因問他的緣故他說我本是從事藝術的人藝術以外非我所知一筆一描是我用心的時候脫稿後不論將畫賣去不賣去或爲風所吹去我都不問了此眞是眞正藝術的人大凡藝術的人須要有中人以上之生計方可學之若僅僅於衣食的人亦不能學的吾們曾經學畫的人要明白這種道理第一要知道學藝術的藝術須有堅强的意志能抵抗生活的困難此是最高的藝術若靠他爲生活之普通畫只要有相當的生活力及幾年的光陰便可成功了云云演畢時已五下鐘由劉君申說演旨並表謝意而散 
[工巡捐局取締破舊房屋]  
　　滬南工巡捐局長姚石蓀前因城内外各處街巷每有破舊房屋延不修造甚至柱脚欹側勢將倒圯頗爲危險曾飭路政工程員按段確查以便分飭地甲傳諭各業主迅即翻造現據查明十六舖境三官堂附近有廣益堂在彼營造房屋其比隣劉姓舊房因而斜跛又大南門外大街一帶二十七舖境内有破舊樓房十餘幢俱已年久失修勢將坍倒又十五舖境内蔓笠橋南首面東房屋多幢前用巨木支撑以免傾圯現該處肇嘉浜正在填浜退屋該撑木適臨浜基有碍工程應带移去將屋翻建昨日已傳諭各該地甲轉在各業主遵照 
[乳傭毒斃幼孩案審理終結]  
　　桂墅里住户經仲濤偕經盛氏狀訴乳母劉陸氏毒斃伊三個月幼姪女當經上海地方檢察廳函請上海醫院騐明小孩確中燐毒而死聲復到廳將劉陸氏提案迭次偵查明確據情起訴審判廳請爲公判昨日午後端木刑庭長會同熊檢察官特開第五庭研訊據經仲壽訴稱三十八歲家住西門外桂墅里已死姪女名菊寳爲我弟叔偉所生去年十一月二十四日由荐頭舉荐劉陸氏到家爲乳傭言明每月工資洋五元照章應先支工錢二個月當時劉陸氏聲明伊尚須將自已所生之孩寄往揚州所以多借一月工資當場其支去洋十五元不料今年正月初八日該氏所生小孩據伊夫柏恒貴聲稱退回等語迨正月十二夜飯後忽聽菊寶極哭之聲細察四周則硫磺等氣味滿佈且見檯上有白布二方而該氏床上又有白布四塊均有極難聞之氣味地上有赤燐頭十餘粒往看小孩則一味痛哭不一刻卽氣絶而死商人據弟婦報告之後即鳴警將劉陸氏拘獲送案次晨經使女經阿小又在窗口外拾着白布一塊亦有氣味並火柴梗等曾將白布七塊呈案請騐在案求究經盛氏供年三十三歲本地人丈夫經叔偉已往奉天經商丈夫離家三天即出此事菊寶是我親生實遭劉陸氏毒斃請辦經阿小供年二十一歲於十三歲時到經家爲婢餘供與伊主母等略同劉陸氏供年二十九歲揚州人丈夫柏恒貴現住九畝地小婦人爲奶娘連經姓共做過三家第一家張姓第二家朱姓此次經家女孩雖由氏撫養實係生染毒瘡而死非氏謀害實遭誣控况小婦人並無餘錢安有往購毒燐之事求察問官得供　劉陸氏爾夫旣姓柏何以爾爲劉陸氏答稱小婦人原籍家中有二個父親丈夫本姓陸後來過寄與柏姓問官曰然則亦應爲陸劉氏該氏語塞不言問官又問爾購赤燐出價若干答稱無錢購買官曰巡警拘爾時身畔抄出大洋一元三角何謂無錢該氏一味支吾問官　以辯論終結判經仲濤等退去劉陸氏還押聽候宣判 
[海軍艦隊操演魚雷已竣]  
　　海軍總司令藍君前因中國兵工廠近來自製一種魚雷究竟能達若干邁當之遠尚未試準特於本月十日選派辰字列字湖庠湖　湖隼等魚雷艇並南京海軍學校畢業生二十餘名同乘聯鯨運艦開往浙江象山洋而實地操演現因操練事畢各該艦艇均已陸續回滬銷差矣 
[兵工廠撥解軍裝至京]  
　　上海兵工廠前日配解槍彈二千箱過山快砲四尊已裝南站火車運甯轉解陸軍部交納已誌昨報兹悉兵工廠又奉飭撥快槍上所需皮件皮盒各件當即配裝七十三箱昨亦交裝南站火車起解赴京矣 
[南車站查獲私帶烟土]  
　　南車站巡警杜文奎前日上午七點半時查見松江人吳錫卿身帶烟土三包約重六兩餘又烟膏一百六十盒意圖販往松江私售當即一併抄獲昨已解送淞滬二區警署訊辦 
[浙運使拆毁忠義祠之反響]  
　　浙省旅滬公民張一鳴等昨致杭州省議會郵電云據報載運使蔣邦彦擅建大堂拆毁忠義祠宇擲棄栗主千餘閱之駭怪官僚荒誕至於此極彼亦浙人對於諸先烈如此汚衊吾浙應當共棄乞貴會主持正論提出彈劾追訴法律並將忠義祠宇栗主張令尅日恢復原狀保存古蹟而維風敎母任迫切全浙旅滬公民張一鳴姚式訓黄奠華魏蘭陳浩波汪翼倉盛孝先趙善如俞寳善等一百四十二人公叩　 
[苗人遇災之待賑]  
　　大陸報云據苗地敎士巴森民來信苗人因遇荒年將成餓莩情形甚慘滇黔教士已着手募賑本埠亦組織苗人賑濟會以漢口路九邁爾教士爲會計員現正開募賑欵陸續電匯災區每日需洋百元方　散賑教士因欵項缺乏故僅選擇辦理云 
[約翰大學舉行紀念募欵]  
　　聖約翰大學生將於本月二十六日在大學操塲會操更須於五月三日聚集校外諸同門在大東旅社會宴會員有携外客同往者每客須納費一元五角又在本年六月將開成立後四十年大紀念會業經校中通布海内外各校友屆期同時蒞止又聞該校在三月間决議二事（一）擬於四十週年大會時集資一萬元爲卜舫濟夫人建紀念廳（二）各地分任捐欵之數上海四千元漢口二各元北京二千元美國七百元歐洲五百元天津五百元湖南三百元蘇常三百元南京二百元杭州一百元甯波一百元 
[美工程師褒勳已准]  
　　海軍司令公署所設無線電臺自前年十二月間聘請美國無線電學專家工程師蘇樂文氏（譯音）到署裝修後傳達信息甚爲便利並經藍總司令派赴各隊艦艇查騐如　不善之處隨即修整試用以來頗爲敏捷藍總司令曾開具該工程師履歷並成績呈請海軍部轉呈褒奬以酬勞勳現聞已奉部覆照准並頒六等文虎章飭即具領備帶藍總司令奉令後已函知該工程師來署具領以示鼓勵 
[路站標明列車遲到原因]  
　　滬甯杭甬兩路近來各列車往往因中　事故停留致到申逾越規定時刻凡旅客親友到站迎接久候不至未免惶惑現該路車務總管有鑒於此特於上海北站電報房之玻璃窗上懸掛黑板數力凡遇列車經行中途遲滯時該站長接到前站電報　於黑板上標明某路第幾次　遲到若干時刻俾衆週知 
[路員回滬銷差]  
　　滬杭甬鐵路車務洋總管韋燕君　車務副總管沈成栻君前因中日聯運會議奉調赴京參預現此項會議業已閉會韋沈二君昨日（二十二）已由甯乘坐特别花車夜間回滬次日（二十三日）即向該管局長鋿假到公視事矣 
[警廳批准中華公義會立案]  
　　江蘇淞滬警察廳批中華公義會會長周廷弼陶冠緯徐維繪等爲組織中華公義會懇請備案給示保護由云來牘閱悉該公民等以發揚公義福利人羣爲心組織中華公義會創立義務國民學校及施診給藥等善舉數年以來成績昭著察核章程亦復周妥熱心公益洵屬可嘉所請備案給示保護之處應予照准并候呈請省署咨部一併備案可也此批 
[菜場濫發捐照之示禁]  
　　滬北工巡捐局　局長昨發布告云據復興公司禀控東方菜塲公司在場外濫發捐照沿途勒索　壞章程等情並粘呈該公司所發捐照一紙前來查設立菜塲原所以整飭巿政沿途查照及禁止肩挑攤販均屬另有專責公司中人除塲内稽查外不得有此職權檢閱東方公司所發捐照旣未編號填數又無攤户姓名似此濫發執照漫無限制則攤位幾同虚設實於巿政有妨本局爲整頓菜塲起見迭經布告嚴禁不啻三令五申該東方公司乃敢陽奉陰違殊屬可恨除飭傳該公司經理來局申斥外合行佈告閘北各菜塲一體知悉嗣後捐發執照一律以塲内攤位爲準並須編號填數藉備稽考不准沿途查照勒索販户如有故遠准許各販户來局禀控懲罰不貸 
[杭綢業移建山莊丙舍]  
　　本埠杭綢葿同業前以旅滬人數衆多每擬舉辦同業慈善事務因無專設機關時形掣肘曾經杭綢業前董邀集同業公議於前清光緒二十五年間在新閘巿浜橋武林里内覓址創建維善山莊曁丙舍一所兹緣該處馬路日闢巿面益繁山莊丙舍設在此處殊不合宜爰由現業首董續邀同業簽决覓在閘北太陽廟地方價購民地六畝六分將山莊丙舍等移建是處并舉辦同業慈善等事賡續進行已於上年冬間動工建築不久即將落成刻經該業董繕具事由分别呈請　護軍使沈縣知事徐警廳長三公署備案給示保護以重公益 
[命案報候相騐]  
　　海門人徐阿四家住曹家渡南三間頭地方推小車爲生生有一子名樓高十一歲每日往萬航渡某學校帮助學生拾球本月二十日下午樓高自外歸家大呼腹痛其父向之詰問據稱遭同在球場拾球之五六小孩痛擊受傷等語徐倩醫診治無效延至二十二夜斃命徐即以被毆身死等語報告四區警署飭警協同尸父往該處浴堂弄内將十二歲一孩並開皮鞋店十九歲之子共二孩拘獲收押昨日復飭尸父徐阿四協同二十八保八九圖地保盧孝生投地檢廳請騐奉諭著候示知 
[傭婦自盡免騐]  
　　揚州婦人徐程氏向泥城外同孚路十二號門牌某西人家爲傭忽於昨日黎明時自縊於臥榻運前迨西崽察悉往救不及已經氣絶通知洋東報告新閘捕房立飭包探陳葆録將屍車送斐倫路騐屍所報請公共公廨中西官相騐旋由屍妹王程氏報捕房請求免騐捕頭允即轉禀中西官准予免騐着即自行棺殮 
[郵着舞弊被控]  
　　北京路郵務總局管理滙兌郵票西人在總巡捕房指控信差栗梅新私拆掛號信函竊取郵票洋五元冒刻圖章朦混領洋一案昨由捕房將栗拘解公共公廨請究先由原告西人上堂譯訴被告於本年三月二十七號私拆投遞掛號信函舞弊冒領洋元供至此將在被告身畔搜出之信函僞圖章呈案請察訊之栗供年二十一歲在郵局爲信差月得工洋十元悉寄回家供養父母此事實因欠債被逼無法爲此求恩成全俞襄讞核供商之英　副領事姑念被告年輕初犯從寛着交五百元人洋並保如二年内再犯刑事除傳保到堂訊究外並提案嚴懲不貸 
[犯案流氓逐出租界]  
　　碼頭巡丁馬洪壽前在虹口元芳路被流氓揚州人小戇大糾衆毆傷報捕請緝昨由美捕房華探王少廷將該流氓獲解公共公堂經中西官訊悉前情判小戇大發押西牢三月期滿逐出租界 
[流氓藉故拆梢]  
　　雲南路恒源押店夥胡灶春指控皖人江金明王招生與在逃四人設計將其誘至附近六百號門牌某茶館内先後索詐去洋四十元一案昨由捕房將江王兩人獲解公共公廨請究據原告投訴被告等誣我昔在虹口押店執業時舞弊私用賬洋一百餘元於本月十七二十二兩天至我處以索欵爲由被詐去洋四十元求追訊之江金明供稱原告前曾舞弊吞用賬欵案發逃逸被我等尋見向索賬洋並非拆梢求宥質之王招生供詞相同中西官核供以被告所供不實不應糾黨拆梢判江王兩人各押西牢二年示儆起案贓洋交原告領去 
[西崽自盡遇救]  
　　甬人張明良前日因在黄浦灘豐裕碼頭投浦圖　當經一千二百零六號華捕查見設法救起帶入捕房留至昨晨解送公共公廨請示經中西官訊據張供在某西人家爲侍者因同伴誣指其竊取棉被氣忿投浦圖盡等語問官得供判張開釋以後不得再事輕生張諾諾而退 
[律師攻擊訟師]  
　　上海律師公會會長蔡倪培昨日又據會員張榮珉提議云爲訟棍虚搆狀詞貽害人民應提議呈請法院通令各縣嚴行取締事查修正律師暫行章程凡訴訟案件若受人委託應以誠篤及信　爲本不得違反當事人之意思此爲中外各國所公認是以律師在指定區域内行使職務遵守法令未敢或違兹聞各縣每有一般訟棍及前清書吏專事唆使鄉愚包攬詞訟蠅營狗苟惟利是圖不問是非曲直代人擬狀每多揑虚搆陷朦混法庭致當事人輕則耗汗血之金錢重則干國家之刑辟若　對於律師二字本視若仇敵又自知品格卑微能力薄弱不得不用别種手段以爲之抗於　或則散佈謡言流入衙署或則化名書信郵遞官廳藉惑聽聞冀得墮其術中以爲破壞之計此等鬼蜮伎倆一以禍及人民安全一以毁壞律師名譽言之實堪髮指即如此次江陰長壽鄉孔祖基案有訟棍　端誣告律師朱葵陽招摇唆使各節本會員素知朱葵陽激公好義操守冰清今忽發生此種行爲大爲駭異嗣聞公庭對簿時卒之水落石出均係架空誣衊挾有私嫌爲律師者咸有戒心竊思江陰旣有此種惡風一縣如此他縣亦在所不免急應設法取締以儆將來蓋前清訟師有干例禁者因其　　是非魚肉善良故也雖薰蕕混雜安分者亦不乏其人本不能以一邱之貉視之而在我輩身充律師作人權之保障尤宜格外慎重時以道德爲法律之維繫以杜社會嘵嘵之口始爲正規蓋讀書讀律進則爲法官退則爲律師資格旣　森嚴身分亦占清貴則凡茶樓酒肆一任掮客兜徠即席繕狀各舉動適以遭訟棍之藉口者更宜幡然猛省而有以自愛也兹值開會之期用再補提此議請求會長根據司法部訓令以代人繕狀無論律師與本人須一律署名蓋章以負責任之規定並請據情彚呈江蘇高等審檢兩廳長通令各縣照章實行一面取締訟棍以維法紀而保人權 
[汽車撞傷行人]  
　　昨日下午法界公館馬路有某號汽車駛過將甯波人盛萬祥撞傷倒地經大自鳴鐘捕房巡捕到來抄録汽車號數另雇車送盛往醫院醫治一面呈報捕頭核示 
又昨日傍晚有一年輕女子行經長浜路遭某號汽車撞跌身受重傷不省人事由乘脚踏車華捕瞥見當即抄録汽車號數另雇車送受傷女子往醫院醫治一面據實歸稟捕頭候核 
[半淞園將并蕙蘭會]  
　　本埠南巿滬杭車站東首半淞園定於本月二十五日起二十七日止仍徵集滬上蓻蘭諸名家將珍藏各種蕙蘭送往陳列比賽三日並邀請江浙崑曲家創設瓶笙社自二十五日起每逢單日雅集聯歌以娱清興 
[懲辦路刦匪徒]  
　　婦人章王氏前日下午在北蘇州路自來水橋堍被匪徒朱和根將值洋十元之金挖耳一枝搶去經包探王少廷查見將朱拿獲抄出原贓拘押捕房昨解公共公堂由中西官訊明屬實會判朱押西牢二月以儆 
　　陳開金前晚因在福州路攫取婦人王貝氏金挖耳圖逃被探目陳雲忠查見帮同追獲人贓一併帶入捕房押至昨晨解送公共公廨請究經中西官訊供不諱判陳開金押西牢三月贓交原告領回 
[竊賊携贓被獲]  
　　陳寶仲前日行竊通州路四十九號門牌居婦王張氏家之皮馬甲等物携贓逃出被包探葛祖元查見將陳帶入捕房押至昨晨解經公共公堂中西官訊悉前　判陳押兩禮拜以儆 
[鐵店主扭控學徒]  
　　住居浦東陸家嘴開設鐵店之無錫人張泉記昨偕薦頭人王阿根至三區警署扭控學徒冷泮根未滿年期半途歇業向詰不理曾署長判轉解　廳司法科訊　 
[婦人兌洋肇衅]  
　　前日傍晚有鄉婦王王氏至浦東陸家渡萃源槽坊購酒兌洋一元因内有福建東三省四開二枚該婦意欲掉　店夥不允致互相口角當有鄰居徐松林及該婦堂姪王龍生見而不服上前干涉致觸該店夥之怒即將徐扭住兇毆同店諸人亦上前帮助將松林毆傷倒地當經該婦馳報三區警署飭　將該店夥甯波人胡振玉孫炳黄並司賬李星德方文忠等一併解署經曾署長略詰之下騐得徐松林傷無大礙判令回家自行醫治胡等四人暫行保出候飭警調查起衅實情再行傳究 
[馬車肇禍薄予譴罰]  
　　婦人王趙氏行經　山路被馬夫祁阿六所駕之車撞倒受傷由五區崗警拘解司法科訊究現經段科員訊明判祁罰洋四元以儆 
[和誘案移解法庭訊辦]  
　　川沙人吳如桂扭控　人胡五生誘拐伊妻陳氏　取衣飾箱籠匿居閘北詠仁里七號前日經四區張署長訊明屬實已移送地方檢察　按律究　矣 
[修車機匠觸電斃命]  
　　滬甯火車站機匠宋和尚嘉定人年二十七歲前在修車廠内修理車頭觸電身死由站中人通知該匠家屬到來備棺收殮 
[限查債户田地]  
　　張進如前投法公堂控追張秋孫借欵不理飭提避匿後經原告查得張　坐落四圖内地産南方田單由張妻某氏收執請求封産備抵判候傳該氏到案訊追詎該氏亦聞風避去當着該圖地保趙大祺查明該地坐落何處價值若干禀覆候核現因　限　訊趙大祺稱聞得該地二方租與唐顧兩姓耕種餘不知情聶　　得供以趙旣爲地保豈有查不知倩之理　限於十四天内詳細查明禀覆如違惟該保是問 
[借債不遂之行兇]  
　　住居南巿大王廟街之甬人劉阿興向爲輪船水手現從香港回滬被同居之在太古碼頭賣花生糖之台州人陳阿寶强借銀錢不遂前日傍晚突用刀向劉亂砍致傷劉之右手臂並波及劉兄阿高刃傷手臂均血出如注陳情急自將碗擊傷頭額血流蔽面經阿高之妻劉張氏及其妹周劉氏立即鳴警將陳拘住並車送傷者至第一區警署經趙署長察得兩造俱有流血飭送紅十字會南巿醫院醫治除阿興因臂骨折斷留院外餘均當場敷治由署長飭送地檢廳訊理 
[保人尚難脫累]  
　　合大寳記晋　等前由王頌和爲代表投法公堂控稱陳錦堂前代立大號向各原告處擔保貨欵虧欠洋三百餘元請向陳追償奉判陳交保限理後因無保押追在案現由各原告具禀求銷故將陳提案質訊陳稱實已料理清楚聶讞員以各原告均未到案判將陳錦堂及求銷呈詞一併交探帶往原告處問明如已理結着原告在呈詞上蓋章後准予開釋 
[梳頭婦乘間竊物]  
　　住居美界阿拉白司脫路之無錫婦人周王氏因於昨晨至附近二百七十八號門牌與隣婦馬韓氏女子馬鳳仙代爲梳頭時乘間將金挖耳金戒等飾物竊去迨韓氏母女得悉向詰不認致被報告該管捕房派探王桂亭將周王氏拘入捕房略詰數語轉送公廨押候解究矣 
[上海縣署批示四則]  
　　羅馥生呈爲朦轉道契請求阻止註册以保共有權由羅炳來係該民之父查閱報紙羅炳記田單業經羅炳來登報聲明無論何人私賣私押概不承認已於該民阻止轉契之本意相符阻止轉契又經該民陳明會丈局有案母庸多凟此批 
　　甯蘇肉業代表方顯筠等爲顧聚林　約背信假公肥私請撤換以順輿情由候函致縣商會查復飭遵此批抄件存 
　　滬甯蘇肉業衆商黄錫良等爲遵奉鈞批另集選舉環求俯順輿情恤商艱而維稅收去稂莠以植嘉禾由已於方顯筠呈内批示着知照 
　　滬甯蘇三帮肉商黄錫良等爲定期全體歇業環求迅予批示以安衆心而泯風潮由批同前 
[滬海道署批示兩則]  
　　崇明縣外沙公民魏德文呈聲明分治議案筆録不符由呈悉此項筆録均係從實記載並無絲毫增删所呈未免悮會且該縣分治一案前奉省長令飭從緩議　依照縣署議决善後辦法七條妥籌　理等因業經由道轉行該縣從速籌辦以資便利在案此案已告結束未便再滋異議仰即遵照此批 
　　上海縣民謝芝蘭呈祖遺糧册被租户朦稟調存縣署請求飭縣發還由呈悉此項糧册應否發還接管旣據呈縣有案自有正當解决仰靜候縣示祗遵母庸來道急凟此批 
[滬南工巡捐局批示]  
　　好時洋行經理處呈爲請求通溝由　呈閱據稱德潤里富潤里東西馬路邊陰溝不通等情本局已飭工程處立即派工前往通修矣仰即知照此批 
[中華職業敎育社通訊]  
　　泰縣城巿立第一國民學校函告該校於去年八月附設商業補習學校并辦商店販賣滬上出版之教科書及學生用品於縣境各學校一方面爲生徒實習計一方面兼爲他校生徒獲　價購書之利益計云云兹録其簡章以供參考（一）辦法依據都巿注重商業工業之原理調查本校學生之志願定設商業補習科（二）科目公民科國文算術體操（十二時）商業要項廣告術商店經營法商業道德商業應用文（十時）實習（十二時）（三）年限一年畢業（四）經費常年費就原有經費支配祗請酌加商業科敎員薪水及商業調查油印費用（五學生除本校畢業生外其他巿立國民學校畢業生亦得報名入校以四十名爲限（六）商店職業敎育以實習爲最要故非組織商店不可兹定簡章如次（一）定名城一商店（二）營業販賣書籍紙簿筆墨及其他日用必需品（三）股本暫定二百元分二十股由校長敎員分認籌集（四）職員經理以商業敎員兼任之店夥由學生輪流充任由經理監察指揮之（五）進貨凡進貨以及應行規畫事項由校長與經理商妥然後施行（六）利息每年年暑假各結帳一次如有餘利除提股本官利五釐外分十成以三成歸經理三成歸店夥四成歸股東紅利 
來函 
[第四區救火會來函]  
　　逕啓者讀今日責報本埠新聞攔内有敝區與十九舖　安社汽車互撞致損一節與事實不符查當時情形敝區汽車駛前該社分路奪進以致碰撞敝區之車受損甚鉅除將肇事情形函請上海救火聯合會公斷外合行函懇賜登來函門以昭核實上海第四區救火會啓 
雜評二 
[屠宰稅風潮（庸）]  
　　肉業屠宰稅風潮大抵皆由反對認商而起蓋認商當承包之始旣高其認額以與人競爭及承包以後又懼羨餘之不易不得不轉嫁肉業恣其取盈之手腕故屠宰稅認商更迭一次肉業之擔負每加重一次而風潮之爆發亦即倚伏於此試觀近來各縣肉業之屠稅風潮考其原因殆如出一轍者也 
　　屠宰稅部章所定本以散收爲原則即令查騐手續綦繁恐滋擾累而出於認稅之一法亦當使該業自行攤認爲便蓋同業認包情形旣熟而感情亦較孚辦理自易臻於融洽在官廳但期稅額無虧原不必問承包者爲業内業外也上海方有屠稅風潮吾故以此言之 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[旅美觀察談（八十）] [  一之]  
　　使我中國人士忽往美國野外游行目之所　耳之所接固覺别有一境與故鄉逈不相侔但其動人感想處終無逾於『泉亭』之甚者也泉亭之築極類我國車站旁之厠所流泉自山下注至亭内則四周環流又似我國厠所牆下容留穢水之陽溝積濕處成狹長線者視平地嘗微凹也 
差人携乾糧往野外　散者偶抵泉亭即就牆陰環流處汲飮解渴其有携鮮牛乳至者且以滿瓶牛乳置溝水中靜待若干分鐘而取飮焉蓋夏日地氣甚凉溝中積水處不啻天造地設之極好冰箱美民自治力之强固可即此天造地設之冰箱間窺見其一斑也蓋此狀若公共便所之方亭間不獨無人以穢物擅行投置即偶入其間汲飮小憇者亦絶不見以牛乳瓶之紙蓋或破瓶之殘片稍使存留而致妨害公共之衛生也 
記者每至泉亭下輙有無限之感痛謂同此一亭也在彼貯清泉資汲飮何等精潔在我爲厠所且遺穢滿地焉又何穢濁之甚耶此事雖若無關宏旨然正以兩物相似致彼我兩國國民聞公德心之消長與品性之隆汚嘗引人聯想及之令人據之爲表徵也今我中國人之往覘人國者視其良法美意方敬羨之不　固屬意念中所恒有然苟反是而言在彼美國人之來遊我國一至鄉村僻壤其感想又當何如耶我國民之缺乏公德心者曷不於此稍加之意乎 
老申報 
[小竊得大官（見光緒二年四月初九日）]  
　　小竊某甲本世家子也因庚申刦陷於泥塗一日匿於楓江王都閫家獲一篋啓之則或黄或白約可百十餘金復有故紙一束以爲無用也視之乃都閫歷階之符一一具在其中遂挾之以奔陜冒都閫之姓名以投於左爵之營　旗斬將屢立奇功不數年洊保至軍門矣有與都閫識者自陜中歸告之故都閫乃扺陜至其營具手版以求見某納之屏左右長跪而前曰某固知曩之負君也然某敗君亦無所利焉若得始終容隱而成全之則此生之寓貴所不與君共者有如皦日都閫許之乃悉出其金資剖而贈之并援例以償其符如初秩焉居月餘都　歸留之不可撥部下兵護送之返自蘇城都閫自此稱富饒焉 
 
[安徽齊雲山之河西橋（古蹟圖七十）]  
新拾遺 
[美國兒童俱樂部] [  劍萍]  
　　千八百九十三年美國敎育大家傑約氏創立兒童俱樂部蓋以一般下等社會終日從事勞働無暇顧及子女家庭敎育置諸度外其子女乃多放縱不良故設此俱樂部使兒童潛移默化於道德範圍也 
　　俱樂部之地點在波斯頓南五十里之　魯力拔之一都會劍設之始規模極小遊戲等事僅於室内行之未幾有實業家博羅狄氏者慷慨損金鳩工庇材建崇閎壯麗之屋宇二處一處凡十二歲以上者居之一處爲十二歲以下者居之但此二處祗許每日午後一時半至三時傍晚五時至六時半同來游戲不得住宿於部内也又女子年在十六七歲者非乘畫間無男子時亦不得入部游戲也 
　　入塲費及授業費每月收五十錢部中遊戲種類甚夥尤注重擊球敎師每日並授以嚴重之體操一次星期六午後則授以音樂唱歌等又有浴室凡在該部之兒童皆須間日入浴一次以保清潔　　室陳列圖書都數百　就中以雜　爲最多有欲買之者亦可以廉價讓與 
以上所述乃爲十二歲以下之兒　游　　略十二歲以上兒童之游戲則因其體質性趣之不同故游戲亦有區别此部首重擊球次則玉突並有高尚之圖書館又每週開講演會一次講師皆專門大家或講古今名人事　或講國家　會狀况若文學　　亦有時談論焉凡未入俱樂部之兒童苟得人介紹或自行納費亦得入内爲擊球玉突等戲及聽講演也 
　　俱樂部常爲慈善事業如每年夏期必購置牛　擇其純良者分送於貧家之幼兒以助其發育不受酬資焉又鉢魯力拔爲工廠最多之地烟突林立機聲噪　殊有妨於衛生時值炎夏尤非所宜故傑約氏特於距離二十里之閑靜地方建築一避暑場所花木清　風景佳勝有益游戲靡不齊備兒童均得自由出入或住宿也但每週須納費二十錢云 
　　俱樂部之維持費多由慈善家之捐助及會員外之入場費玉突等之使用費本部演說競技等之入場費尚屬充足無支絀之虞傑約氏夫婦均居於部内職員共十餘人中有三人乃由會員選出彷彿兒童隊之領袖也 
　　兒童俱樂部之宗旨不施知的敎育緑此等兒童天性活潑本如不覊之馬一日加以覊勒必覺不價而致愚　故俱樂部專與以高尚娱樂以收其放　耳 
　　據感化院之報告自設立兒童俱樂部以來凡年幼者類多敦品勵行鮮有不道德之舉動而侵犯法律者其成效可請　著現美國共有三十餘處惟專爲敎育貧家子弟而非兼收富家子弟也 
　　按敎育不普及之國失學者常占多數此等教育機關洵可爲學校家庭之助亦不可少也我國近年提倡義務敎育之聲不絶於耳則兒童俱樂部之建設實爲當務之急質之敎育界諸君以爲然否（劍萍附誌） 
近事小言 
[東籬軒雜綴] [  柳遺]  
　　畹華行將東渡正樂育化會爲其祖餞於同興堂到者百數十人育化會致歡送詞畹華致答詞此伶界中所未嘗有也聞同行者姜妙香高慶奎芙蓉草及塲而等二三十人先在東京帝國劇塲演唱十日王鳳卿之所以未去者因旅中頗有不便余叔岩近雖與梅配演究非純粹梅系且叔岩自右其獨立的能力彼之聲　固非因梅之　力而有所增損也以故余之未能隨梅者確係事實問題都中評劇家往往列余爲梅系中堅合之鳳卿謂爲左輔右弼云據余觀察殊屬舛誤 
數星期前梅郎爲其祖母祝　舉然徵文是大怪事伶家有事又居然串戲爲伶界之所未有是又一大怪事也聞當日祝聯祝屏之稱謂頗多笑柄此等地方余亦以爲甚難措辭不如不接近之爲愈省了許多白費心思友人某君素　尚小雲者頃小雲將完姻某君擬送一泥　聯苦於上欵　　詢諸友迄無一當柳遺曰這又何苦 
從前稱私坊出身者曰小友曰詞友今則私坊制度已經消滅小友詢友亦隨之革命近數年來最普通者曰某某君此猶可言也至若伶人之祖母稱壽則其稱謂眞不易矣 
　　梅郎之聲　崛起馮六力量誠不可没說者謂馮六自爲銀行總裁後第一件豐功偉業之事不在鈔票之如何維持而在梅郎之如何轟轟烈烈揚名於劇界云聞梅郎中國銀行股票最多將來可獲董事之選是　際雲省議會議員之後又將發見一銀行董事矣敦謂伶界無人才哉 
小說 
[社會小說少年旅客] [  雄倡]  
　　畢翁訝曰然則彼不能行耶居停曰彼自門隙中大聲言今日竟未能下榻畢夫人曰然則吾儕不如止車弗前居停曰勿爾是正非彼所欲彼言敬告君　請以車自適且言車旣賃定車值已付君輩果不之御殊有辜其盛意畢翁曰然則留彼自行似太寡情殊爲非法居停又曰彼客又云彼頭痛無過三四小時即愈　時當進乾　以脚踏車力疾追隨君輩之後於歸途中迎與同歸夫人引目窗外悵然言曰如此晴天彼乃患作不得同行殊辜此良辰美景矣惜哉畢翁曰何妨異日復同行一游旣彼此次已付車值他日吾儕自當報禮欵其人或且吾宜登樓與之一言居停曰不可彼尤致意屬我勿聽人近彼云病狀如是何堪而客畢翁曰善幸居停爲我代逹歉衷並期彼能力　前而相　或可道遇居停唯諾遂去迨十句鐘車至逾刻車行畢氏女行時悵望一樓室之窗户誤爲病客所寓約逾七小時後始歸居停出迎於階次手持一函封而署曰書上畢公居停大聲曰此滋爲一失意事翁曰何也腦門君首疾得勿轉劇否言時探手將剖其封居停曰彼没矣老夫婦及女聞言如雷轟耳咸驚問曰没耶翁曰汝非謂其已死乎居停微哂曰否消息尚惡不至是彼赴倫敦行矣約十一句鐘時得一電報趣行遂趁十一點半鐘之火車去矣畢氏女聞言幾暈亟問曰彼明日歸乎居停摇首曰小姐竊恐未必彼已盡挾其行裝俱去似無歸意彼言爲事至要趣歸鎭中吾意此書中當能歷歷示君輩以狀言時因指翁手持之函翁聞言微悟遂剖其封流目急讀一過即復怒吼擲箋階上奔入屋中夫人拾箋讀後亦狂呼奔入逐翁後箋旣　墮軍氏女足下女遂拾起讀之即亦擲箋駭奔如其父母狀居停愕視墜箋半晌拾起讀旣亦嘶聲而呼將飛奔逐客之後車之御者忽呼而止之曰咦何事彼輩皆　發耶居停曰天乎是眞神　御者尚問何事即自居停震顫之手中取箋朗誦即亦駭呼不已牋云吾親愛之老友見此鄙人適囊中羞澀因取君行篋中之十五金鎊並夫人衣笥中留遺之鑽石戒指二事暫假一　希勿介介於懷此等物事君本應加以緘鐍者也並爲我問女公子　蓓兒佳女公子殊可兒娟娟此豸宜得快壻鄙人治君輩野游幸恕其譎當知鄙人欲遣去君輩今勿中梗吾事此舉誠非得已爾友非腦門留字御者讀訖歎曰天乎此如鬭鷄之塲殊足制勝矣此即出諸彼賃車之少年公子乎居停愕駭至於莫對但頷首示意御者曰尚希彼留有餘資不盡竄取而去足付車值居停曰咦彼非已付車值矣乎御者曰未也彼分文未付請君爲我人告老紳士吾方候取車資居停遂爲入白 
[自由談之自由談] [  不冷]  
　　進步近人謂事之有望者皆曰進步進步固美名也但余謂須問其所向之的何如耳上高山入深淵苟或前進皆進步也而其結果則大殊 
 
 
 

Page 15

 
 
   
 
 

Page 16

 
 
   
 
