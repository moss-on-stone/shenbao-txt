# 1919 - 29 - 4916509

 

Page 1

 
 
   
 
 

Page 2

 
 
   
 
 

Page 3

 
 
時評 
[誠實光明（冷）]  
　　欲生存於今後之新世界者無論對内對外均當處之以誠實光明何謂誠實無欺無詐是也何謂光明無隠無秘是也 
　　此次中日之新交涉所以起人之疑慮者其原因皆由所謂密約也假使今日兩國之人能一掃人之疑慮而以誠實光明之態度出之密約消除所謂交涉者自無有矣豈非兩國之福乎若復從而借之或從而利用之禍豈有期哉 
命令 
　　二月二日大總統令　派吕調元兼領齋堂煤礦督辦此令 
　　又令　陶毅晉給三等嘉禾章李湛田給予四等嘉禾章此令 
　　又令　榮宗錦晋給三等嘉禾章榮錦銓丁彦章均給予四等嘉禾章此令 
　　又令　趙德馨晋給三等文虎章此令 
　　二月四日大總統令　國務總理錢能訓呈請派黄榮良爲直隷管理敵國人民財産中務分局局長吳仲　爲湖北管理敵國人民財産事務分局局長均照准此令 
　　又令　陸軍總長靳雲鵬呈請任命劉恩培爲陸軍第二混成旅步兵第一團團附梁清沂爲步兵第一團第三營營長均照准此令 
　　又令　陸軍總長靳雲鵬呈准新疆省長楊增新咨請以藍紀齡補瑪納斯協副將應照准此令 
　　二月三日大總統令　任命宗培爲正白旗漢軍副都統此令 
　　又令　任命戴昌文徵爲正藍旗蒙古副都統此令 
　　又令　陸軍總長靳雲鵬呈請任命張元輔爲陸軍第八師步兵第二十二團團附吳佑書爲步兵第二十四團團附顔成德爲砲兵第六團第二營營長黄復元爲陸軍第十九師副官長均照准此令 
　　又令　陸軍總長靳雲鵬呈陸軍第一師步兵第二旅少校副官趙世彬懇請辭職應照准此令 
　　又令　陸軍總長靳雲鵬呈請任命彭昌禮爲陸軍第一師步兵第二旅少校副官應照准此令 
　　又令　陸軍總長靳雲鵬呈請陸軍第四混成旅步兵第一團第二營營長柳蔭池請免本職應照准此令 
　　又令　陸軍總長靳雲鵬呈請任命孫炳勳爲直隷陸軍第四混成旅步兵第一團第二營營長樊寳環爲少校副官均照准此令 
　　又令　陸軍總長靳雲鵬呈准步軍統領李長泰咨請以王雲卿王得勝高文豹龍嘉驥王灝調補游擊均照准此令 
　　補一月二十八日大總統令　派盧永祥督辦遣送敵僑事務蔡廷幹會辦造送敵僑事務此令 
　　又令　派曾彞進爲管理敵國人民財産事務局局長此令 
　　又令　任命易恩侯署四川高等檢察廳檢察長此令　　又令　任命王祖綮爲陸軍第一師步兵第二團團長劉玉琦爲砲兵第一團團長此令 
　　又令　陸軍總長靳雲鵬呈准步軍統領李長泰咨請以趙源補參將應照准此令 
　　又令　陸軍總長靳雲鵬呈准步軍統領李長泰咨請以高文豹補遊擊應照准此令 
　　一月二十九日大總統令　任命端緒爲　藍旗蒙古都統此令 
　　又令　任命王永泉爲陸軍第二十四混成旅旅長此令 
　　又令　任命陳鴻逵署吉林督軍公署參謀長此令　　又令　任命劉鍾鼐爲吉林督軍公署上校參謀此令　　又令　甄用合格簡任職存記劉麟瑞着分發直隷交該省長酌量任用此令 
　　又令　内務總長錢能訓呈請任命理毅爲秘書應照准此令 
　　又令　陸軍總長靳雲鵬呈副官宋玉珍另有任用請免本職應照准此令 
專電 
[北京電]  
　　日使要求撤回歐會青島案甚力外部婉辭拒却現又提出嚴重覺書（五日上午十一鐘） 
[北京電]  
　　確悉國内和議開幕尙無准期因南方非將國防軍撤銷不允開議段派頃謁徐請從日本不提青島案之要求蓋欲借外交爲後盾魯省會電由國會轉致陸使等關青島一案萬不可稍示讓步又國會魯議員以日本此項要求政府有無相當應付能否堅持到底提出嚴重質問（五日下午二鐘） 
[北京電]  
　　探聞某公使因顧維鈞在大會席上對日本態度不合故面謁陳籙囑其勸告並云日本有海陸軍可恃等語（五日下午二鐘） 
[北京電]  
　　旅京魯人關於收回青島事組織外交後援會（五日上午十一鐘） 
[北京電]  
　　朱啓鈐來電據吳鼎昌歸報唐對所提會議辦法全不容納仍要求國防軍等先决問題解决後方有談判餘地現已召王克敏等全體回寧候示徐以事實上苦難辦到又電熊張疏通（五日下午六鐘） 
[北京電]  
　　南北總代表聞已協定會議時由雙方總代表發言（五日上午十一鐘） 
[北京電]  
　　中央管理敵産局預算月約一萬餘元贛浙閩湘管理敵産將設附屬分局長滬敵僑財産局長係陳貽範王賡廷副之 
（五日下午二鐘） 
[北京電]  
　　中央將設全國裁兵委員會實行裁兵 
（五日下午二鐘） 
[北京電]  
　　鹽署汪委呈報舊曆除夕汴督訪聞第七師又運來大批私鹽派員赴鄭州搜查即在該師司令部起出私鹽一千五百餘擔當飭照例没收變價補課繳公（五日下午四鐘） 
[北京電]  
　　昨日國務會議議决皖省田賦一五附税再展加三年（五日下午二鐘） 
[北京電]  
　　援粤總副司令裁撤後責成張宗昌收束軍隊（五日下午二鐘） 
[北京電]  
　　漢口某銀行某大班因運動本國革命被捕聞牽涉頗衆某使已奉令查辦（五日上午十一鐘） 
[北京電]  
　　兩淮鹽商電請取消蘆鹽運售十二圩語極沉痛（五日下午六鐘） 
 
 

Page 4

 
 
   
 
 

Page 5

 
 
   
 
 

Page 6

 
 
公電 
[唐紹儀爲日使警告事之通電]  
　　致北京電萬急北京徐束海先生鑒據路透電報稱日使對我警告干涉我外交主權謂政府當訓令在巴黎之中國代表凡所主張非經日本同意不能提出和平會議中日締結之密約不能發表中國政府如同意則昨年九月參戰借欵二千萬元中未付之千七百萬元可以照付否則將該借欵契約取消並索還已付之三百萬元等語此事果確殊駭聽聞我國自有主權豈能受此無理恫喝四萬萬國民未死豈能受此屈辱公負莫大責任全國具瞻請即飭部據理答復迅速籌償該欵取消軍事協約中日一切秘密條約得由我國金權代表隨時提出訴之萬國公論公不能使之有所瞻顧以違反民意至日使所指三百萬元之款如公不能籌償我全國國民自應力任否則公無以自解於天下國民亦將謀所以對公一髮千鈞宜立裁斷無任盼切紹儀微　致南京朱總代表電南京朱總代表鑒昨日路透電稱日使警告干涉我外交主權謂和平會議須惟日本馬首是瞻絶不容我有所主張否則參戰借欵契約須即取消並索還前交之三百萬元等語當經電東海如下（原文略）等語按參戰借欵成立於歐戰緊急危險之時未經國會同意今情勢變更該約當然無繼續承認之必要日使特以此要脅殊屬强横無理我如俯首聽命何以言國現惟有迅即籌償該欵并取消軍事協約免爲高麗之續四萬萬人民意所在萬國公論所在無所逃避請尊處亦以此意急電東海迅予裁奪事關大局無任盼切唐紹儀叩微　致軍政府電　萬急軍政府各總裁均鑒本日致徐東海一電其文曰（原文略）又致朱總代表一電其文曰（原文略）此事於和平前途關係至鉅亟請鈞府速籌應付無任盼切唐紹儀叩微 
[蘇省議員關於米禁之通電]  
　　上海各報館轉江蘇省議會同人公鑒米糧弛禁將成事實事關全省民命斷難漠視世德等已分電省長請緊急召集臨時會從長討論務乞本會同人迅即電呈省長爲同一之請求不勝盼禱省議員馮世德邵玉銓徐宗濫等同叩 
[巫山王安瀾告捷電]  
　　敝軍前次佔領平利興安曾經兩次通電計已達覽自佔領興安後聲威所及附近各縣望風歸附不句日間金北八屬盡入勢力範圍其吏民壺漿以迎食其豪　杖策而從軍傾向義師之心理不約而同查興安各屬俱在秦嶺之南現已一律肅清陜西靖國軍于張郭樊諸軍現尙駐三原鳳翔一帶葉軍長已抵乾川附近劉存厚管金聚猶盤據漢中恃險負固爲民軍之梗阻敝軍一面與陜西各民軍接近聯絡一面攻取漢中以清陜南惟寗陜地方扼南北之咽喉尤爲兵家所必爭該處駐有敵兵一營防禦極嚴十八日敝軍第一路第一團羅團長金義佔領　溝嶺十九日派連長姜章　蕭亭蘇雲泰莫宏久等進攻寗陜縣城敝軍官兵奮死猛撲肉薄而上敵勢不支棄城向江口逃逸敝軍乘勝追擊斃敵多名獲快槍數十枝戰利品多件遂完全佔領寗陜商民安堵如故同時又於附近各處收撫降附及潰兵數百名得快槍三百餘枝現正集合隊伍分道向漢中進攻知關　注先此馳聞王安瀾養印 
各通信社電 
[南京電]  
　　此間接滬電和會開幕日期六日趕辦不及有改訂十日或十二日説 
[南京電]  
　　粤省乞糴事皖承購五十萬擔李蘇督擔任輸運已電政府飭所過關口免税放行 
[北京電]  
　　院電朱啓鈐和議定名江蘇會議地點在寗或在滬及開議手續由朱與南代表便宜商行 
[北京電]  
　　朱啓鈐電府院於致唐紹儀冬電未得完滿答覆之前暫不詣滬 
[北京電]  
　　陳樹藩電府院現會許蘭洲軍協剿土匪於與南軍劃界停戰事全不相涉請轉西南勿稍誤會 
[北京電]  
　　政府接寗督署代轉陳光遠電即日由寗轉輪回贛 
[北京電]  
　　錢總理致電山東高唐張樹元行營囑於魯匪未肅清以前仍須躬督嚴剿（以上四日） 
[北京電]  
　　魯省長内定以王達升任夏繼泉　積　力爭難望有效 
[北京電]  
　　丁錦不願隷馬良部下堅向段督辦辭國防軍旅長將照准另予位置 
[北京電]  
　　政府議對馮國勳不承認其辭職仍適用褫職手續明發命令 
[北京電]  
　　總統函聘段芝貴爲高等軍事顧問 
[北京電]  
　　本日閣議討論小幡日使干涉我國派王顧充歐和代表事尙未决將續議（以上五日） 
以上中孚通訊社電 
[北京電]  
　　最近日本小幡公使要求政府保證段祺瑞之國防軍不供内爭之用外交部答以俟開國務會議後再行答覆（五日） 
[北京電]  
　　昨日開閣務會議後錢總理即致密電於巴黎中國媾和委員蓋因中國媾和委員顧維鈞王正廷等在歐洲媾和會議中就於已經决定之中日諸問題提議種種議論駐京日本小幡公使曾於本月二日向政府提出質問故此項密電係聲明該委員等之言動實超越中國政府之方針之外同時又致密電於該委員等以戒飭之也（五日） 
[北京電]  
　　本社記者因近日有人傳説日本小輪公使因最近中國媾和委員在巴黎媾和會議中之行動特向北京政府漫加脅迫且宣言將中止已成之借欵索還以前所付之墊欵甚至引用英國現狀述中傷的意見故向日本公使館詢問眞相兹已探得實在情形如左　日本小幡公使因接得駐法日本大使之報告云日前巴黎開媾和豫備會議時中國方面之委員曾經約定當以中日兩國間之機密文件公表於列席該會議者故於本月二日訪代理外交總長陳君當時不過以中國委員之言動不合外交之慣例手續僅向中國政府婉言聲明如此之辦法應當先經兩國代表互相商議之後再行發表並未向中國政府漫加强迫至於乘此中國政府財政匱乏之時故意欲中止借欵或迫令交還墊欵或引用英國現狀等語尤屬謡言恐係出於有所爲者之揑造也云云（五日） 
[東京電]  
　　駐日美國大使瑪禮斯氏偕其夫人女公子等於今日啓程赴北京（五日） 
[東京電]  
　　憲政會總務尾崎行雄定於三月十五日赴歐（五日） 
[東京電]  
　　憲政會於四日開預算委員會討論查定方針附加警告及希望條件大體已决定承認預算案 
[東京電]  
　　日本政府本日在衆議院提出麥及麥粉進口税減免法案（五日） 
[東京電]  
　　西園寺侯爵等已於二日由彼南啓程 
[東京電]  
　　俄國各派代表人定於本月十五日前往潑林色斯島會見各國委員各國委員中日本委員加入者計有二名（四日） 
[東京電]  
　　原首相今日在議會中答憲政會武富時敏之質問曰國際聯盟問題尙未有所决定其内容究將如何决定今日完全未詳至處分佔領地差題現擬賴國際聯盟之依託由各國管理之但未至决定之時云云（四日） 
[東京電]  
　　紐約來電云自國際聯盟管理殖民地之説傳播各處後美國共和黨議員於一月三十日在上院中大起反對諾華克司氏謂希望此説係屬訛傳若果成事實則令合衆國負擔無用之責任與費用者也陸華齊氏云巴黎派遣員之任務在速與德國結平和以如此之提議遷延時日而買南非洲澳洲等之怨恨不當之至也約翰遜氏云即使爲管理德國殖民地起見使合衆國負派遣軍隊之義務之條件提出於議會我黨决不贊成好何辣氏云欲干與此等茫無際限之殖民地之事實破壞孟祿主義者也云云（四日） 
　　以上東方通信社電 
[東京電]  
　　日本東京市民自客秋以來之染流行性感冒者達八十一萬人中登鬼籙者五千七十九人 
[東京電]  
　　萬朝報社長黑岩周六氏自巴黎來電言中國講和委員就山東省問題現正向各方面奔走惟五大强國或不聽之　據日時事新報之巴黎特電言在二十七日之平和預備會議就於青島問題概以中日兩國間討議之中國委員於其（電文不明）之保全主張甚力　巴黎電中國講和委員顧維鈞氏之聲明曰中國政府欲得交還膠州灣而青島將作爲自由港 
[東京電]  
　　據泰晤士電日本巡洋艦出雲日進及驅逐艦十二隻由地中海駛至英國某港頗受該地官民之熱誠歡迎主要之銀行會社日日皆招待五百名云 
[東京電]  
　　日本官私立各大學生等以趨赴世界和平之道先組織以東洋和平爲目的之亞細亞青年會得不隈侯　田慶應義　學長及外許多敎育家之後援將於十六日舉行發會式（以上五日） 
　　以上共同通信社電 
法國無線電 
[里昻電]  
　　列强代表於星期二日晨集議伏尼齊洛氏陳述希臘要求之請願至是乃告終（四日） 
[里昻電]  
　　法國衆議院議長特斯溪納爾氏歡迎威爾遜總統法國歡迎此大國民因其曾罄新世界之實力爲正義及文化効力薰陶於道德中最純粹之格言而設法使之輸入於人民政府及民族交誼者也特氏首先追述法國在四載中吞聲飲泣爲和平而擔負最慘痛之犧牲並證明設法國之門户而令人增加襲擊之策略者世界各國將不能安枕而臥特氏復宣稱世界之將來當以公理爲依歸法美兩國决不能分離云云威爾遜總統乃出現於演壇發表動人之演説首先稱述十八世紀時法國扶助幼稚共和國之美國戰勝自由畢並稱余　莊嚴之萊姆城已成燼餘不禁自語云暴力襲擊之點厥在是因世界之當局者未能及時設法匿去之也全世界欽敬法國除忌嫉其自由者外無人反對之者世界各國咸覩安排攻擊法國之大隠謀無論何處一般人士均深信法國藉其所有之實力及財力將能保證其安寗及境土之完全吾人行將建造一世界俾人民得安居樂業所有國家均得享受自由之遺傳而此遺傳者實英美法意以最高之代價購得者也（四日） 
[里昻電]  
　　二月四日巴黎倫敦問匯兑率英金一鎊合二十六佛郎法國公債劵市價如下三釐公債六十四佛郎七五一九一七年四釐公債七十五佛郎六五一九一八年四釐自由公債七十五佛郎六○一九一八年五釐自由公債九十一佛郎八五（四日） 
路透電 
[歐洲媾和進行紀三日倫敦電]  
　　每日郵報巴黎訪員稱英美代表擬在和會建議廢除潛艇 
[二日巴黎電]  
　　昨日公報所述捷克與波蘭商定之臨時合同規定捷克斯拉夫人不得越過某區域不得續取備戰行動且須釋放波蘭俘虜並按某種條件以煤斤供給波蘭協約國將派委員五人就地監視該合同之履行　羅國代表白拉蒂亞諾君聲稱羅國除泰姆斯發之巴拉鎭外且要求布柯維亞·比薩拉比亞·杜白魯加·外錫爾伐尼亞土地並促協約國平和會未解决此事之際勿撤巴拉特與外錫爾伐尼亞之軍藉杜過激黨主義之傳入和會委員會議决由列强各派代表二人協同專家在巴黎討論羅馬尼亞問題 
[二日倫敦電]  
　　澳大利亞首相休士君語晨報訪員謂彼不願贊成和會所定關於太平洋中德國殖民地之臨時合同和會爲目下唯一之國際同盟應草擬此數土地管轄權之命令即行發表之紐基尼島問題爲關係澳人生死之事云 
[俄國亂事與和議二日巴黎電]  
　　法國外交總長畢勛君今日與新聞家多人談及俄事謂協約國邀請俄國各方面代表會集泊林斯島與協約國代表開會解决俄事一節目下受請者僅克里米政府之主任而已但此議未全失敗協約國尙未籌議如遭失敗應取何種行動南俄之協約軍目下僅注意於扼守砲臺亞昌格爾區域之過激已得厚援協約軍現與緊接該處地位並不阽危俄國他部之過激黨均有自行擾亂消息畢勛君之意烏克蘭之農民如不收回其田地則反對過激黨者將有百分之七十五之多至於波蘭問題目下尙未畫定疆界惟和會諸代表已允以通海之出路讓與波蘭其最天然之口岸厥唯丹齊云 
[三日倫敦電]  
　　北俄政府總統恰柯夫斯基氏現作巴黎之行曾在倫敦語客謂國際同盟如不容俄國加入則不能成事協約國對於俄國問題必須覓一有生機之解决如泊林斯島召集大會之計畫實無濟於事今須迫令過激黨退讓政權如彼等不允則國際同盟須組織大軍實行命令云 
[二日希爾新福電]  
　　彼得格勒難民聲稱彼得格勒俄舊軍兵士有叛變者曾用機關槍作戰克朗斯太之砲隊曾轟擊彼得格勒道中積屍頗多 
[二十五日蘇里克電]  
　　莫斯科國際共産黨大會議决召集新國際革命黨大會並擬定計畫蓋合德國斯巴達克斯團與俄國過激黨之主義而成者宣布必須建設勞動社會之迪克推多以處置資産主義此舍慘殺外别無他法故中等社會之武裝必須解除而以供給勞動社會云 
[二十五日白琴電]  
　　協約國軍官某氏自亞昌格爾抵此據稱過激黨刻正準備於春間取攻勢並圖集兵二百萬人擬先在南俄開戰 
[二十七日倫敦電]  
　　北俄英軍司令部公報云過激黨續以大軍壓逼興白斯克陣線二十二二十三兩日猛轟三小時後復行進攻我軍中美兵俄兵實占多數乃退守興白斯克防次以免爲優勢之敵軍所抄擊繼乃委棄該鎭與防務占取北面較短之陣線 
[各國近事記二十七日亞姆斯特丹電]  
　　柏林官電稱德國休戰委員團主任溫特菲爾特將軍業已辭職因福煦上將决議按照十七日續訂休戰條約之條件於二十九日佔據斯特拉斯堡砲臺區域之故 
[二十六日倫敦電]  
　　現有人組織反對分裂國土新會以米特爾登子爵爲主席其宗旨乃在維持不列顚與愛爾蘭之聯合愛爾蘭南部有名統一黨黨員六十人已加入該會 
[二十七日華盛頓電]  
　　馬奇將軍聲稱現已商定運兵之航務俾每月可運美兵八十萬人回國威爾遜總統將决定留歐佔地之兵額惟美國現議以十師爲限馬奇將軍又稱彼主置常備軍五十萬人且料不致更少云 
[二十九日倫敦電]  
　　英陸軍部宣稱英陸軍在休戰時共有兵力三百五十萬人現方趕速解除動員擬留佔地軍九十萬人二月一日分佔地軍爲五軍一駐守國内一駐守來因一駐守近東一駐守遠北一駐守印度凡年在二十歲以下之兵士除在國内及來因者外概免服役又稱飛行軍在休戰時共有軍官三萬員兵士二十六萬五千人内有軍官一各七百四十二員兵士五萬一千七百餘人業已免役擬於今年内留存軍官六千五百員兵士七萬五千人 
[二十九日丹京電]  
　　柏林半官消息西軍全體現正在解役中東軍之未解役者僅十萬人遠處之軍二月間亦可解役 
[二十七日瑞典京城電]  
　　丹京消息丹政府通告駐丹京過激黨代表謂不願彼再駐丹京故該代表與俄使署人員均將回國 
[二日瑞士京城電]  
　　國際工黨大會諸代表幾全抵此今夜曾開會議决設三委員會一草擬關於國際同盟之報告一草擬土地問題之報告一草擬國際工黨專則豫料下星期可以蕆事聞今在巴黎會議之工業聯合會代表刻亦來此另行舉行會議且將舉行聯合會議俾工業聯合會與國際工黨大會行動得相一致 
[三日瑞士京城電]  
　　瑞士社會黨决議不參與國際社會黨大會因交戰國之社會黨多數不贊成階級戰爭之故 
[二十八日華盛頓電]  
　　衆議院移民委員會已贊成和約簽定後四年内禁止移民入境議案 
[二十九日華盛頓電]  
　　和約簽定後四年内禁止移民入境議案業已簽定惟古巴墨西哥坎拿大紐芬蘭不在禁止之例 
[三十一日亞姆斯特丹電]  
　　柏林消息德政府與聯邦政務處討論後宣布國會職權議案内有决定未來之憲法及國家急要法律之權該議案並載明此項議案必須交由聯邦議會通過聯邦議會將由每邦至少舉代表一人組織之又規定如日耳曼奥地里亞新邦加入德國應有之參議權 
[三日倫敦電]  
　　一日哇波都消息引保皇黨公報謂哇波都安堵如常保皇黨政府正在盡其財政義務大軍爲雨所阻不能南下　昨日西班牙京城來電謂據邊界傳來消息共和軍重創保皇軍後現正向哇波都進發前項消息顯皆曾經潤色者 
[二日倫敦電]  
　　蘇格蘭克萊德河境内之工人今日在葛文地方開反對罷工大會通過議案深斥罷工者强令他工隨同罷工之不法手續並願運其勢力以維持秩序　四日格拉斯哥將有大運動以組織愛國工人公會其目的在從極端派手中取回工業聯合會之管理權 
[二日倫敦電]  
　　倫敦地道中所用馬達夫役雖有一部分允於磋商期内照常工作但仍有若干决計於星期一日罷工以爲不允將膳時半句鐘加入每日八小時工作時期内之抗議但倫敦境内鐵路司馬達機者不允附和罷工實業雖仍受危害但不吃緊罷工風潮遍及全境之謀雖半見成功但大半係由威逼所致 
要聞 
[中日新交涉之外訊]  
　　字林報三日北京電云日人欲約東中國和使之謀昨日又進一步駐京日使小幡氏昨晤代理外交總長告以如中國於歐洲和會事願尊重日本志願則去年九月間段祺瑞爲參戰處締結日人借欵二千萬元合同中迄未繳付之欵一千七百萬元可以照繳如中國不欲承認此項借欵合同則中國將已付之欵三百萬元交還日本即可取銷合同云云中國財庫空虚政府籌欵無着故日使此舉顯爲微妙小幡氏又謂英國方有内亂對於中國未能援助而日本則近在咫尺且有精鋭未用之海陸軍外交總長敷衍答覆謂此事將提交國務會議 
　　路透社三日北京電云新年假期内此間傳説確有根據之消息據謂日政府於星期四日告知駐日中國公使謂日本欲完全改變在法中國代表之態度凡各政策中國代表應由日人指導之並微示如無效果將訴諸軍事計畫之意日本殆以此舉爲中國賀新年也第二步趨則於星期六日在北京行之是日日使小幡氏無端倐赴外交部請見外交總長向之説明謂巴黎中國代表之態度必須必變中國必須承認不得將中日所締結之密約向歐洲和會發表或洩露再凡有提交和會事件中國代表必須以最密切之和協與日本代表協商進行小幡氏又謂英國爲罷工與内訌所擾動故中國不能望英國方面有何政治上或財政上之切實扶助如日本不得中國此種擔保則將採用有效力之財政壓力加諸中國今中國不保留日本之友誼即遭遇日本之反對二者之間任中國擇一行之如中國不允尊重中日合同視爲密約則日本將先自發表九月二十四日山東鐵路合同（内有一條載明此路由中日合辦無論戰後有何和會不得將此條更改查此合同係曹汝霖囑在東京簽定但未經中政府批准）云云日人在東京北京兩處旣有舉動而曹汝霖段祺瑞亦以壓力施諸總統方面欲迫其承認日人之見解故中政府内外交迫但衆料此種絶大虚聲恫嚇未必竟嚇倒政府至承認日人意旨傷害和會中中國權利之地位也北京黷武派現處惡境倒行逆施自知命運有限而以服從日本主人爲其最好之機會黷武派之不能久存於世大書特書顯然可覩中國軍黨已稍自知之而日本軍黨猶不肯服從世界潮流焉兹事縱不嚴重亦屬滑稽而關於英國時局之言尤爲可笑夫日本固列强伸手願與訂交者也今乃於世界歷史新紀元開幕之時竟甘行僅宜於黑暗時代之機謀而採行大背國際同盟文字與精神之態度寗不予人以驚駭太息之充分資料乎如日本果以爲此種手段决不致披露於世則日本未免太無外交之敏慧矣如日本以爲此種手段一旦披露於世亦决不致大傷其在列國中之地位則亦未免太無見識矣小幡氏任命初頒之時世人即料小幡氏乃日本軍黨選出任爲瓜牙以壓迫中國觀於近事果如始料使日政府當時不爲軍黨所縱操則小幡氏之任命决不致竟成事實今者日政府如已自由則當毅然廢棄此種政策日政府中今有明白事理與時俱進之分子殆無可疑然若此輩穏健人物猶爲一般軍黨謀　滅亡中國者所挾持而仍被逼厲行其所不願之政策　不獨日本之不幸亦世界平和之不幸也日本軍黨似决計欲逼令其國超脱於國際同盟之外此次日本外交上最後而最大之錯誤必使穏健分子與軍黨同受其反動之影響此則亦甚可悲者也 
　　字林報四日北京電云外國報界訪員多人今晨往晤日使小幡氏據日使云渠赴中國外交部係遵奉巴黎日本代表來電而行並非奉有東京訓令渠此行之目的乃欲使中政府注意於其代表之行爲因中國代表聲稱將披露某種秘密文件也此種手續殊不適當如秘密文件果須發表亦必雙方同意而後可日本對於秘密文件之發表無所反對但須先行商酌耳如中國亟願披露之日本願予以同意至於日本將以壓力施諸中國之説並不確實中國如不接受日本關於此事之建議亦不致發生嚴重時局蓋日本亦無可如之何也云云小幡氏又謂渠之往外交部乃交誼的渠不解華人何以因是而起恐慌小幡氏又否認滿洲增駐日軍之説 
　　路透社四日北京電云日使小幡氏於外報記者往晤時稱渠僅以友誼的形式赴外交部其故因接巴黎日本代表來電以中國代表允向和會披露關於山東等事件之秘密文件按諸外交習慣秘密文件須雙方同意始可披露故囑渠促起中政府之注意渠未接東京訓令亦不知東京政府曾否因此事向中國公使交涉渠並未有中國應擔保不披露密約否則採行軍事計畫之恫嚇言論亦未有英國内亂及日本將以經濟壓力施諸中國之言外交次長未曾置答想此事定已商諸其他協約國使署矣外報記者詢以如中國請日本允許發表密約而日本竟不許之則將如何日使答稱日本並不反對文件之發表所當討論者不過爲手續之問題耳詢以何種秘密文件日使答稱不知詢以日本果能允許發表一九一六年軍械合同一九一八年中日軍事協約一九一八年東京所締結之山東鐵路合同否日使答稱如屬必要可以發表渠以爲山東鐵路合同無批准之必要詢以全權代表締結含有政治關係之合同是否須按照常規請政府批准日使答稱誠然但山東鐵路合同不含有政治關係日使嗣言及歐洲和會以爲各種文件與巴黎討論各事有關者有向和會披露之必要日使謂渠赴外交部並非威嚇華人渠不解華人何以恐慌此殊奇異一國公使奉行他處代表發來之訓示而不商諸本國政府此乃極尋常之事至於如何進行則由公使自决之日本並未在滿洲放行軍事示威行動而奉天日總領事亦未喉令奉督張作霖向中政府施其壓力以使日本見解得爲中政府所採納自一九一五年合同後日本並未與中政府規定關於青島之辦法詢以如中國不允囑令代表勿將密約呈諸和會或中國不理會日使赴外交部事置諸不答則在中國將不起嚴重時局否日使答稱决無嚴重時局又詢以日本遇此情形是否將以懲責或壓力施諸中國日使答曰不然中國如不見從則亦無可如之何也 
　　字林報云華人之聞悉駐京日使謀得指揮巴黎和會中國代表之權一事者咸大憤懣斥責日使所行之方法多數輿情以爲華人之愛國者宜速設法以打銷其謀而救國家以免再受屈辱有若干華人以爲日使向北京當軸提議之中寓有取銷軍事協約之機會此約與二千萬元借欵有關雖去年九月簽字時曾引起全國之呼號咸謂此事告成日本將操有干預中國獨立之權而軍事組織將盡由日人主持之但此中條件秘不外傳某重要華人云日本旣願取銷合同此即爲合同不合法之明證否則日人决不有此提議而誘中政府予以非其權力所能擅許之權利以換之也使此合同果有益於國家則何以取銷合同一事須認作中國服從日本關於和會之志願之交換物乎此種理論一般華人似皆有之但尤關重要者中國宜乘此機會掃除此軍事協約或促政府償還或由國民公募三百萬元以清理之唐君紹儀聞日使之建議詫其膽大並切實聲稱南方代表五昌集議將電致徐總統請其拒絶 
 
 

Page 7

 
 
日本提議並給還三百萬元取銷軍事協約唐君之意中國在歐洲和會之地位必須獨立無論中國有何請求皆必獨立爲之此事將爲南代表五日集議之第一件事大約北代表在南京亦將覺有以南方輿情忠告北京之必要據中國商會某君云中國商會及其他國體亦即將以懇切方法表示其意見云 
　　字林報社論云（上略）國際同盟如欲持久則必以絶對公正主義爲基礎而後可公正主義如何而可成立乎則必凡有資格加入同盟之國家咸能發表爽暢自由之言論而後可中國受各國之請派使與會今其代表二人具有責任心之膽量者發表意見其結果日本竟因以大爲不懌當王顧二使與日本代表互起衝突之時敵屬土地由國際同盟委託管理之辦法大致殆已議妥間中國代表堅持和約中當規定交還膠州之議日本對之非有違言即有爭議據美人通信員稱日本且擬得西比利亞兩口岸焉倫敦每日新聞訪員三十一日消息則謂日本想已準備以國際同盟委託管理之辦法施諸膠州又謂附有某種條件膠州將還中國云云未幾日本已在北京有所陳訴謂王顧二使之活動大爲日本之妨害夫和會秘密詳情無從確知但專就膠州而言日本當局固已屢次切實聲明久已决定以膠州歸還中國矣此中完全眞相究未明白披露但日本駐京新使小幡氏卽曾與顧使比較力量者今竟驟其步趨甚至威嚇中國且謂英國内患方殷中國不能望其援助而日本則近在咫尺且有備而未用之海陸軍焉要知各國近曾宣言凡在休戰後施用强力而得之結果概不爲各國所承認故各國决不容一國横施壓力以阻他國之發表意見如國際同盟果有若干價值則無論何國凡加入和會者皆得發言之完全自由若歐洲所發之高尙思想果係出於至誠如吾人所知者則中國祗須明白無隠儘可陳訴於各國之前也 
　　字林報與大陸報皆載北京訪函論日使向中政府交涉事字林報訪函結論云中國國内政局現有一令人興奮之點而爲日本與北京所忽視者卽南北代表兹已預備開會是已北京外人政界之意見以爲北政府縱因日人壓力而有讓步然無論北京官僚對於日人有何依允議和代表有權拒絶之據北京某外員之言 
北議和代表團爲中國主權所繫之團體故近日繳付關税餘欵曾商諸代表團云大陸報訪函結論云今有一希望之餘地焉卽外交團在實際上已承認上海和會爲中華民國代理行政之委員會是已如和會立卽開議或發宣言或有行動贊成王顧二使所已採取之政策則日本將見機退讓以求自安矣 
[南北和議之接洽消息]  
　　上海平和通信社消息云北方代表七人昨在唐宅爲非公式之談話後因唐總代表對於會議規則未表贊同甚爲缺望當夜推吳代表（鼎昌）回寗將會晤情形報告朱總代表朱昨忽電招招各分代表全數返寗語氣之問頗覺憤慨惟聞今晨唐曾邀集南各代表會晤認爲會議規則可以承認但須酌量修改北各代表聞之亦甚滿意今晚唐又讌請北各代表宴席間當再有一番懇切之談話大約北代表乘晚車返寗者亦不過一二人 
　　頃晤某要人言北方代表此次提出之會議規則以爲雙方協議應有之一種規定乃完全未爲唐總代表所採納恐談判未必能圓滿進行因之均對和議前途極抱悲觀然依余之觀察會議規則雙方意見雖未能一致要亦所關甚細推其至極亦不過使和議略現停頓之象决勿致因此和局卽告破裂也蓋南北代表膺命而來皆抱有一種眞實求和之誠意而北代表所挾之解决時局數大議題多與南方見解不甚參差故今次和議之危機並不在南北代表意見之衝突而在北方有一種特殊勢力操縱政局使兩方皆不得平流而進此最可慮者也現徐錢等雖欲極力謀和而某派處處爲之掣肘如國防軍之增練對陜之攻擊東海及錢閣屢受南方之質問實無防止制裁之能力北方有此特殊勢力横梗其間不能設法減削之終爲和局莫大之障碍况此種特殊勢力又復假借外交以爲後盾即如參戰處名不副實即改爲國防處而所計畫國防十師之軍費皆借自某國藏之某銀行予取予求源源不竭一旦羽毛豐滿即可壟斷全國軍權恐裁兵廢督之議未行而征討再戰之令先告縱令和平條件成立亦復有何效用之可言但此種特殊勢力尙未包圍北方全部北代表旣均誠意求和即不能以一部分軍閥之勢力抹煞其全體謀和之本願余謂此時南北代表皆宜認定此特殊勢力爲雙方共同之目標若不注重此目標不特後患孔長難以消弭即目前和議告成亦無從善後是以和局眞正之危機實在某派擴充軍閥勢力突飛增進無法足以防止之至於南北代表彼此苟能相見以誠尙不致因爭執小節卽破壞和議也云云 
[留美學生監督被刺續紀]  
　　英文滬報云黄佐廷君遇害消息業已徵實北京清華學校校長張煜全博士答復黄君家屬詢問虚實之電曰外交部接華盛頓海電謂黄君與秘書二人一月三十日中彈殞生此事正在調查中請代弔唁黄夫人云黄君之女弟星期一日亦接華盛頓海電謂黄君病篤但未接關於遇害之消息江蘇交涉公署亦接駐華盛頓顧公使海電請代弔唁黄君家屬此外詳情尙未得悉 
　　按黄佐廷君名鼎年四十五歲生於上海已婚子二女五初畢業於上海聖約翰大學光緒十八年自費遊美光緒二十二年畢業於勿吉尼亞大學光緒二十三年回國任上海聖約翰大學教員光緒二十七年任山西大學堂繙譯光緒三十年任上海美國領事署繙譯兼任滬寧鐵路總繙譯及秘書宣統三年任駐美國遊學監督曾爲學生報編輯譯有邁爾通史雷森氏化學及克洛特氏進化論等 
[粤聞紀要軍政府討論三要案]  
　　二十日政務會議開會討論三案（一）伍總裁提議將和議總代表唐紹儀提交國會同意多數可决即行咨達國會（二）通過軍事委員會條例案此案内容原規定此委員會經軍政府認爲必要時可移至和平會所在地經衆决議修改爲委員機關設於廣州軍政府認爲必要時可遣委員若干人赴議和所在地以備諮詢并規定凡委員會於軍事上所議决之方案須先提交政務會議議决再交和平會議（三）陜西代表趙世鈺提議北方於停戰後聚兵攻秦經各方嚴詰答復雙方劃界守防正在磋商辦法中乃復食言似此僞和暗戰顯無和平誠意應請通知唐總代表並電錢能訓李蘇督嚴詰其究竟並通告外交團使知北方破壞和議之實據全體贊成即交由秘書廳照辦 
[衆議員預備議和條件]  
　　國會議員陳子斌等以南北和會不日開議關於一切條件亟須提出磋商以備討論除其中最重要之問題如恢復舊國會懲辦禍首等應始終堅持外并主張裁撤軍閥派以剪武人勢力就中如督軍巡閲使護軍使鎭守使等種種名位均應在裁廢之列以爲和議成立後實行民治之先聲聞擬聯電總代表唐少川等對於此節須列入議和條件極力主張 
[代表條例議不成]  
　　二十二日爲衆議院開會期早 * 
有通告但是日竟因不足法定人數未能開會衆院議員來粤者其人數原較參院爲多故鮮有不足法定人數者是日所以不足人數乃有特别原因查日前參院開會對於赴歐代表僅同意於孫伍二人餘皆不得同意某派議員悻悻而退籌謀對付故是日衆院議事日程本列有上海和平會議代表條例某派擬否决此項條例以爲報復故遂以不出席爲抵制焉 
[軍署參謀長之代理者]  
　　此次郭松年參謀長充上海議和代表尅日即行首途所有粤省督軍署參謀長一席職居重要亟須覓人代理聞軍署已令馬愼堂司令代理但馬司令以湘防前敵諸多經手未完事件恐不能久於其任耳 
[地方制度會議閉會]  
　　政務會議前爲實行地方分權起見特召集地方制度會議早於月前開會頃各總裁因諸項要政多經該會議解决特定期二十一日上午十一時假座東堤東園舉行閉會禮昨已分函各代表一體知照并請如期蒞臨俾資叙會 
[李紹白忠告北方劉代表]  
　　參議院預算股委員長李紹白氏因北京政府派出和議代表有劉恩格者與李係屬同鄉同學且係至交平昔感情綦篤祗以政見不合遂致南轅北轍劉此次列席和平會議隠然有代表張作霖之意李因致長文電報於劉原文如下　南京李秀山督軍轉北京和議代表劉鯉門學長先生鑒竊維此次吾弟參與和議雖爲普通代表然可謂代表中饒有力量之一人以背後有一勢力在也此勢力足以轉移中央即足以影響和議無庸諱言故吾弟此次充任和議代表凡所主張於民國前途爲禍爲福於共和歷史爲功爲罪直可於此次會議卜之紹白不敏竊欲有言矣此次事變之起與洪憲之役不同洪憲之役由於一人之野心此次之事由於多數武人之倡亂此多數武人者以昧於世界趨勢之故其心中所抱持之思想常與共和政治柄鑿而不相入更有人牽引而控縱之乃眞欲宰割天下之事矣夫以此等頭腦錮蔽氣息驕盈之人操縱國家之大政未有不兆亂者也譬之家有悍婦敗子固不至人亡財盡不止試就過去之事實靜以思之當知予言之非妄矣須知今後世界之趨勢爲民權主義昌明光大之時苟有人焉欲返於十九世紀以前之現象殆屬必不可能之事西歐如此東亞亦何獨不然猶之自冬徂春殷雷一動萬物齊茁當此之時誰得而禦之卽有寒風苦雨間日而來亦豈足爲草木繁滋之梗不日陽春召以烟景大塊蔚成文章則固陰沍寒之時所用之火爐木炭至此亦爲捐棄之物彼武人者若猶不自覺悟則亦入春以後之火爐木炭 
而已寗有保存之餘地平心論之彼武人才識俱絀豈遂有若何之野心敢與世界潮流相抗亦惟於天下大勢茫無所知左右近習又復逢惡助長無敢以正誼相勸乃遂執非爲是而敢於爲惡耳吾輩英年當以擔當國事相期許不敢爲利禄之心所驅遣執事於北派武人接觸者多語言易入兹復參與和議解决時局一方當爲公正之主張以定紛擾經年之局一方當爲委曲之勸導以平獷悍武人之氣民國前途實利賴之紹白與執事總角訂交所言又爲天下大事當貢見解會當買舟北上面聆敎言務期公平解决和議速成是國家之幸也冬日戒寒諸希珍衛李紹白叩支 
[陳光遠過寗紀聞]  
　　贛督陳光遠留京數月久不回任地方搶案迭出商民咸抱不安經贛新國會議員葛莊等提出質問書政府乃促陳即日南下於上月二十八日抵寗尙有不願回贛意擬即赴滬就醫經李督婉勸始允准明日（四日）下午三時乘江貞兵艦回贛昨有贛紳某氏晉謁陳督談話甚久陳督云予疾未愈本不能再回江西無奈江西全體將士與予感情極好現軍餉兩月未發軍隊不免失望江西自癸丑後地方安謐秩序未亂倘因予久不回任致地方發生危險則予何以對江西人民且予不回任中央勢必易人督贛萬一贛省全處軍官反對則中央威信又將因予不去而失現予連日與李督磋商共同向江西軍隊疏通祗要地方安謐秩序不亂則予即回津養疴請中央擇人督贛云云 
　　贛督署諮議譚毅日前有電致贛省議會商會敎育會速派代表來寗歡迎陳督回贛兹聞省議會已推定顔炳臨商會推定盧馥昌敎育會推定梅光斗至潯迎接李督因陳督明日離寗昨特通知軍警各機關長官明日下午三時均須親赴下關江干恭送以表敬意沿途加派軍警守望並派軍樂隊在官渡碼頭鼓藥江中兵艦鳴砲歡送惟李督則因今日送客跌傷恐不克親送旅寗贛同鄉因九江城門山鐵鑛現由李盛鐸饒孟任出名承辦經國務會議發交農商部批准昨特推代表謁見陳督請切實查明電部反對謂城門鑛山係民國二年由江西財政司撥欵交實業司曾楨經手購買旣係官有之物何得任私人承辦且李饒所列股份名目含混查其内幕實係私自抵押外人似此官有之物任私人作弄則將何以保主權而維國土云云聞陳督未予接見贛同鄉因之異常憤激昨已電贛議會商會請協電中央力爭以保國權 
[李蘇督跌傷紀聞]  
　　南京李督軍自主張和平至今年餘以來夙夜在公深＆ 
爲全國人民所引領當兹和議開始正賴斡旋之際忽有跌傷之事發生各界人士非常關念今日特訪某要人詢其顚末得悉眞象如下　本月三日上午十一點四十五分鐘會議辦事處幹事數十人至督軍署謝委適朱總代表來會督軍迎入略談卽出見各幹事將欲發言（僅説出各位二字）卽由第一層台階滑跌至第四層台階背骨被第一層台階所格疼痛殊甚閉目無言經衆扶起後卽於廊下扶走數十步各幹事見此情形只得散去督軍旋入客廳與朱總代表談話三十餘分鐘朱興辭後入簽押房批閲文件至一點半鐘後覺背骨疼痛難忍入内飲以舒筋和血之藥酒安睡一夜次日腰背酸疼兩脇氣痛軍警政各界要人咸以警察廳有擅長按摩科之張醫官可以手術治之遂將該醫官召至軍署先討論病狀繼則引入上房屬其療治該醫官問事前種種情形及被跌後種種感覺督軍答之頗詳診察後卽從事按摩畢氣疼卽略覺舒適據該醫官云失足跌倒肩甲骨被格七日酸痛爲當然之事倉卒被跌因痛悶氣以致兩脇氣痛亦爲當然之事確與風火痰三種症候絲毫無關敷以止痛和血之藥餌施以舒筋順氣之術七日之間敢保痊愈云云并要求督軍七日不辦事督軍已允故日來李督並不辦公云 
[南京快信]  
　　北代表王克敏李國珍江紹杰汪有齡方樞徐佛蘇吳鼎昌等七人昨午專車赴滬准明日即回聞因南代表來甯特赴滬答禮劉恩格則因事不同往 
　　朱總代表昨午晋謁李督談話甚久旋辭出李督送至階下忽失足跌傷頭部半時不省人事左右乃急扶入内室飛請西醫診視聞傷勢尙輕數日即可痊愈朱總代表頗爲不安晚間復至軍署慰問 
　　會議辦事處籌備事務所各科人員五十餘人今午到軍署謝委李督因跌傷未克接見 
　　江西和平期成分會昨推代表葉晋馨匡世德邱玉麒郭廻淵來寗與北京和平期成會接洽共策進行 
　　北京和平期成會會員朱康侯前晚因至下關送南代表章士釗汽車行至三牌樓司機人不愼車頭誤碰柳樹玻璃粉碎朱頭部受傷頗劇司機人頭部亦傷聞尙無性命之憂 
　　南代表劉光烈之差弁行李前被儀鳳門守城軍警拘留翌日查明即釋兹聞李督察悉除派員赴滬道歉外並將守城排長巡官一律革除以示懲敬 
　　寗垣各界因反對米糧弛禁擬日内在地方公會開會籌議抵制方法以維民食（以上四日） 
　　李督前日送朱啓鈐失足跌傷其勢尙輕惟尙未見客軍署顧問任壽祺廖宇春電告南代表繆嘉壽郭椿森曾彦均已抵滬 
　　北代表李國珍等聞定今晚回寗 
　　李督加委俞壽璋充會議立事處籌備事務所副主任陳光遠昨日下午三時乘江貞兵艦回贛各文武齊赴下關恭送 
　　軍民兩長復電政府粤派員來蘇採米五十萬擔已令各關卡騐照放行 
　　政府派員來寗晤軍民兩長疏通國外米禁問題聞李督齊省長意見已稍活動 
　　派赴各縣調查米糧委員史樹璋汪本源左述杕楊嘉午沈應鏞林玉銘楊元溥楊昌祥汪寳增蘇耀宗江慕洵孫榮彬已均陸續出發（以上五日） 
地方通信 
[蘇州通俗演講之變通]  
　　吳縣通俗敎育館近因省令催報通俗演講成績而本邑對於此項演講僅少數講員力難周徧特擬於本年二月起就敎育館組織演講總會於各市鄉設立分會推定各校敎員爲名譽講員分頭並進現已通告各校校長微求同意矣 
[發起敎員遺族扶助會]  
　　吳縣勸學所長潘振　近因小學敎員往往猝遭變故身後蕭條遺族無人赡養特發起組織小學敎員遺族扶助會呈請敎育廳批准立案於前日成立所有經費共分三項收入（一）現任本縣小學職務人員及城鄉各小學敎員按月提取俸金百分之一（二）呈經官廳核准酌提地方公欵（三）非小學職敎員自願輪助之欵 
[鎭江反對請開米禁之來電]  
　　旅寗公民董冠吾等昨電鎭屬各縣各法團云各報載滬紳馬相伯等請開米禁爲少數商人計則得矣如多數貧民何食爲民天一旦弛禁價必飛漲困于條約不能即時禁閉俄德風潮可爲殷鑒凡我蘇民宜愼思之云 
[醬菜出洋之佳况]  
　　去歲鎭郡醬菜各店因外洋華工之需要秋冬兩季運往外洋者爲數甚鉅獲利亦甚優厚中國醬菜出洋此爲第一次云 
[冒監督履新]  
　　鎭江關監督周嗣培奉命令調任甌海關監督遺缺以冒廣生充補冒君業於日前由寗乘車蒞鎭暫　萬全樓旅館擇於陽曆二月一日接任視事周監督交卸從遂於二日乘車赴寗 
[籌設市政公會]  
　　本邑自地方自治取消後　於地方公益事務概由本區自治辦公處辦理經費有限範圍甚小刻聞有公民王某等擬聯絡本城紳士在城籌設市政公會事理地方消防路政慈善各事藉輔自治機關之不逮 
[揚州淮河冰凍已解]  
　　淮河前爲天氣奇冷水結成冰致揚州之灣頭高郵之馬棚灣交通斷絶連日經人力敲鑿又值南風自四日起已通行舟楫 
[緝私營長來揚]  
　　十二圩駐防緝私水師第一國第二營長張超四日早來揚謁見段運使何統領禀陳緝務 
[　　前搶刦日豐和花行案内之盜犯陳子連等三犯業已按照軍法槍斃曾誌前報其首犯顧邦達當被遠颺滬上日昨由鎭署駐滬操員吳坤山徐文元設法購線已將該盜犯顧邦達拘獲伴解來通送交縣署訊明確供聽候擬辦矣 
[無錫戊午年過去商業之回顧]  
　　無錫常年出産以蠶繭米麥雜糧爲大宗商業久稱發達不謂上年各種營業之折耗幾至一敗塗地今撮記約略如下（一）蠶繭一項春夏秋三季産數約值銀七八百萬元中以洋商資本所收居三分之一餘則華商絲廠家及投機事業之商人各居其一春繭開秤之際外洋絲市尙佳各繭商紛紛放價收進每乾繭百斤扯合本銀一百三十兩至年終至增加利息須合一百五十餘兩而去　絲廠家購進之繭價高者一百另數兩次者僅百兩每百斤凈耗五十兩各絲廠以絲價跌落繅頭號牌子者受虧尤甚每廠至少折閲數萬金調查各棧堆存乾繭還有十分之五統計該業損失達三百萬元各繭商元氣大傷矣（二）米麥自去春迄殘臘市而日落棧租拆息無一能免升合虧耗尤多一般囤積商人不　年景大熟出産奇湧所囤米麥每石約賠本一元有零統市堆存三百餘萬石已須損失三百餘萬元以蠶繭米麥兩項計足短六七百萬元銀根緊迫可以推想（三）金融貴乎流通自蠶繭米麥等久囤不動擱住現銀一千五六百萬元故各錢莊銀行無不内容拮据籌措爲難兼之冬間儉源莊倒閉累及全體馴至外埠同業狐疑而不敢信任因之數莊有無形之擱淺其實除儉源莊一家及最近擱淺之謙益莊外餘下資本已厚信用亦孚營業極爲穏練但因吃進棧貨太多或至現數不足則有之並非空拳虚做可比惟通年營業能不受行號倒欠已屬萬幸若云盈餘恐不能也（四）冬間十一十二兩月不時雨雪鄉間田禾間有登塲苦無晴日不能動作及至年終仍未大帮磨　來城糶售所以綢布店食物舖等放出賬欵收數大絀俱出意外且波及紳户各倉廳租米收額亦大感色至大除夕商店歸賬人尙絡繹於途奔走於雨雪之中咸抱怨天公之作弄太過綜觀上年百業皆呈衰象就除夜爆竹之聲而論但聞零零落落非若往年之轟天動地即此一端可窺全豹記者固非純粹商人然是篇所記亦不遠也 
[金山雨雪中之歲暮狀况]  
　　去冬雨雪租事至今無起色商家賬務統計不過十收五六亦有約期正月底結束者當此蟲災之後百業蕭條而上行之欵關係信用刻不容緩一時借貸無門唯有各向長生庫中討生活而已縣署收銀處因租無起色故赴櫃完納忙漕者寥若晨星原定十二月二十七日爲冬漕截止之期嗣經四鄉各紳士一再呈請由縣轉詳省署核准准予展期至元月十六日爲止一而於年底發出告示欵道並發給東二鄉并北鄉四十一保七保各國地保諭單各一紙除將境内聚賭之小茶館一併封閉外著各鄉農民新年不准休息聚賭趕於舊曆正月初十以前將應完租米掃數到倉清完不得藉詞延緩如逾十日之期一經各業主指控到案定援照前在辦法除責比管押外尙須游行通衢爲懲一儆百之計云 
[南京秣陵公司致北京電]  
　　北京大總統國務院財政部陸軍鄉農商部鈞鑒秣陵公司並未派有代表吳容楚其人即公司籌備處未成立以前所推請領礦照之代表吳榮萃至籌備處成立後業已無效斷無與各界浹洽及訂約之權特此聲明俾免誤會秣陵公司籌備處叩 
補錄命令 
　　一月二十五日大總統令　任命劉慶鏜爲財政部司長此令 
　　又令　陸軍總長靳雲鵬呈准青州副都統延年咨請以景元陸補佐領應照准此令 
　　又令　日本總領事高尾亨晉給二等嘉禾章此令 
　　又令　王國翰給予三等文虎章夏得卿給予四等文虎章此令 
　　又令　王健南岳峻師守道桂毓松均給予四等嘉禾章此令 
　　又令　國會議决修正國會組織法第六條本大總統依約法第三十條公布之此令（法律第一號修正國會組織法第六條（第六條）參議院議員任期六年每三年改選二分之一） 
　　又令　國會議决修正參議院議員選舉法第十七條本大總統依約法第三十條公布之此令（法律第二號修正參議院議員選舉法第十七條（第十七條）第一届選出之參議院議員於開會後依國會組織法第六條規定之任期以抽簽法分全院議員名額爲第二班第一班滿三年改選第二班任滿改選嗣後每三年就任滿之議員改選之） 
　　又令　國會議决修正議院法第二十條本大總統依約法第三十條公布之此令（法律第三號修正議院法第二十條（第二十條）兩院議長副議長任期三年） 
　　又令　兹制定管理敵國人民財産條例公布之此令　　又令　兹制定管理敵國人民財産事務局條例公布之此令 
　　又令　兹制定管理敵國人民財産事務分局條例公布之此令 
　　又令　兹制定遣送敵國人民事務局條例公布之此令 
來件 
[北京平和期成會之通啟]  
　　逕啓者北京平和期成會駐寗辦事處前暫假南京中正街華安保險公司業已通電佈聞現因該處房屋不敷應用特改遷至大倉園東口一號所有各處通訊曁與敝處接洽人員統希查照爲荷北京平和期成會駐寗辦事處啓 
雜評一 
[告捷電（默）]  
　　昨電陜西報告許劉等軍擊退敵軍於武功而今日王安瀾又有佔領寗陜進攻漢中之捷報可見兩方前敵尚在力爭勝負戰事劇烈依然如故一若不知南北代表已在甯滬間開始謀和者是誠大可駭異之消息也 
　　如謂剿匪而戰耶則兩方之軍隊明明非匪如謂將領不奉政府之命耶則兩方當局奚辭不能約束之咎如謂知之而縱任之耶則又何解於議和之無誠意且兩方之商派劃界專員磋議停戰已久而前敵之戰事尙如此將奚以免國人之懷疑耶一面議和一面作戰和局能望速成耶 
 
 
] 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[北方代表來滬情形之經過唐總代表明瞭之答復]  
　　北方代表吳方王汪江李徐七人前於三日晚來滬（劉恩格因病施愚因事未來）四日上午十一時均至唐總代表處面商會議規則問題已紀昨報兹悉昨紀唐代表之言稍有未符再紀於下當時唐總代表對北言代表現在似不應討論蓋今次和局須先認定對等無條件開議之前提方可以表示彼此之誠意至於條件須開議後始可提出此種規則亦條件之一若遽加討論實與前提自相牴觸且以規則論惟共同組合之機關適用之若含有對待性質實無規定規則之必要嗣復對於規則略有評判其大意以爲第一條（議題由雙方總代表協定後始得列入議案内）此似無謂之防禦開會後如甲方代表提出一議案乙方代表不以爲然儘可彼此據理辯論若必先經協定後再行提出則彼此皆可以任意梗阻他方之議題其結果將無一議題得以提出第二條（會議時由雙方總代表發言但隨時得委託分代表陳述）恐適滋紛擾分代表意見雖不妨先向總代表陳述而開議之際苟可受總代表委託則疑難問題總代表反可卸責守其緘默發言者多於秩序及進行亦恐有妨碍第三條（議案由雙方總代表認爲應付審查或準備者得由雙方之代表會同審查之）普通會議之原則凡審查會對於議案有可否之權今對等開議若採此辦法殊失對等之精神且總代表旣完全負責而忽有雙方分代表組合之審查會苟慮外間疑彼此私相授受反多誤會云云對於第四條無甚評判惟唐總代表之意北方所提出規則内以不準旁聽爲原則一語似應略分别因唐總代表向主會議公開無取秘密始堅持在滬開議之説至旁聽應如何限制此時似尙難預定唐總代表發言後北方代表除吳鼎昌氏稍示難色外王汪等數人皆無甚爭執並云當以電致朱總代表俟得復再議等語昨晚唐總代表於匯中飯店宴請南北各代表届時或可知朱總代表答復之消息也 
[遣送敵僑之預備]  
　　松滬盧護軍使自奉政府任命兼任遣送敵僑督辦後業已在靜安寺路交涉公署隔壁楊杏城公館舊址賃定房屋組織遣送敵僑事務局現已打掃清潔派委軍署副官李幹卿暫駐局中另派何某譯員帮同辦理口昨雇匠在門旁竹笆開劈一門以便與交涉署接通一俟蔡廷幹曾彞進及評議各員到滬即當實行開辦聞該局之組織除督辦外有會辦數人交涉員滬海道尹徐警廳長等均與焉其他如文牘秘書杜海叔外交交際譯員陳世光楊筱堂此外尙有各機關酌派員司帮理抄冩等事又聞實行遣送敵僑業經政府定於陽曆三月一號爲第一批遣送之期其第二批遣送之期係限於第一批後一個月送完云 
　　江蘇特派交涉員陳貽範因奉政府命令爲遣送敵僑會辦當以遣送在即事務非常忙碌日昨條諭各科云自即日起仰各課辦事人提早一時到署辦公散值准五時以後離署云 
[昨日上市錢莊之牌號]  
　　昨日商界稱爲五路財神日北市大同行滙劃莊上市者共四十九家未入園莊廿一家南市大同行上市十一家未入園十四家今將上市各莊牌號録下　元甡　瑞昶　益大　滋康　同餘　潤餘　信格　長盛　大成　義生　志誠　叙康　寳豐　振泰　鴻祥　泰康　益豐　恒興　信成　永豐　鴻勝　德康　恒祥　祥裕　怡大　兆豐　存德　賡裕　匯昶　信元　彚康　福康　安康　承裕　信孚　光裕　鼎康　衡通　茂豐　益昌　寳昶　安裕　志慶　潤昶　晋安　順康　合豐　永裕　元盛　（以上北市大同行）北市同孚祥生源成三莊尙未上市　大德　謙成　久大　正和　瑞康　慶祥　愼益　致和　鼎甡　源和　鼎大　隆泰　敦餘　同豐　元順　滙和　久和　信康　同益　同德　長和（以上北市未入園莊　元春　乾元　源升　晉德　益愼　致祥　徵祥　元善　義昌　衡九　益康（以上南市大匯劃莊）志成　豐昌　生大　元發　仁大　義源　德泰　德泰新　勤昌　泰源　正康　裕記　祥康　成源　（以上南市未入園莊） 
[戊午各業盈餘之調查（三）]  
[火機軋花廠]  
　　戊午年北市益泰等火機軋花廠共六家全年營業均有餘利而以薛文泰爲總理之益泰獲利最鉅今將盈餘牌號錄下　益泰十二萬　禮和永五萬　永藏三萬五千　雲龍三萬五千　晋豐三萬五千　永成二萬五千 
[麵粉廠]  
　　戊午年阜豐福新兩廠之營業雖無丁已年之多而獲利尙有可觀其餘均平平今將盈餘各廠牌號列下　阜豐三十萬　茂新三十萬　福新一二廠三十萬　華興平　中興平　申大五萬　立大平　信昌大有均平　和大元大略有餘利　華豐五萬　惟各粉號因客帮不動且至冬間價格步跌所以無利可獲云 
[北貨業]  
　　北貨一業有南北兩帮之分北帮皆由輪舶運貨如瓜子胡桃紅黑棗等品南帮則由沙船運貨如花生粉乾等貨去年各貨價均增漲惟來貨不旺銷數較減南帮花生肉因洋莊不能裝運是以營業上南北兩帮比較盈餘北帮較爲優勝惟同業因放賬被倒年關不能清結故盈餘參差不一本年北帮有立新承豐兩家已停止營業兹將南北市盈餘各牌號録左　震豐一萬四千兩　日升一萬　厚生四千　益大二千　生大二各　乾康一千　聚元德豐坤元怡生義豐泰均平平（以上北市行家）鼎泰五千　長泰三千　永泰二千　昌泰二千　裕成三千　乾記二千　泰生潤二千　振泰元和裕潤昌泰義和恒昶鼎興義大公昇順均平平 
[銅錫業]  
　　五金中之銅錫一業歐戰以來連年價格騰貴因而有存貨者皆大獲其利去歲全年有盈餘者皆在上半年迨至冬季因歐戰忽然終止航路漸通市價陡落故秋冬後各號均受損失兹將該業去年盈餘各家牌號録后　宏承三萬兩　怡順二萬五千　泰順合二萬　湧興裕二萬　茂興五千　景康二千　同順祥三千　鼎泰二千 
[浦東電氣公司成立之先聲交通部已准立案]  
　　浦東電氣公司係滬紳童世亨黄炎培吳大廷穆湘玥張蟾芬朱叔源葉增銘錢永銘等聯名發起依據電氣事業取締條例呈請江蘇省長轉咨交通部核准立案兹將江蘇省長批示及交通部咨覆江蘇省長公文照録如左 
[江蘇省長批]  
　　呈件均悉籌辦電氣事業以期振興市面發達工商用意甚善業已據情轉咨交通部查核辦理仰即知照此批 
[交通部咨覆江蘇省長文]  
　　爲咨覆事准咨開據前江蘇省立南京電燈廠廠長童世亨呈稱擬招集股本創設浦東電氣公司經營電燈電力事業遵照電氣事業取締條例開具企業意見工程計畫書工費概算書先行呈請鈞署准予興辦并希轉請交通部核准立案俾得着手開辦規畫進行按照公司條例再行呈請註册等情并附具企業意見各書曁公司章程到署除批示外相應咨請貴部核辦等因并附抄件及圖到部查該商所報各項書類核與現行條例尙無不合應即准予立案指定在六個月以内開工惟該公司主任技術員履歷以及各項工程辦法機械器具程式購買場所預估竣工期間等類應先繕具説明書詳呈本部查核除咨行農商部查照外相應咨請貴省長轉飭該商遵照辦理可也此咨 
[號客虧欵潛逃]  
　　寄寓愛多亞路怡順昌棧内之營口牛莊帮號客義順厚已歷有年所營業頗大去年因做投機營業如先令羅卜等項計共虧欠約三百萬金之鉅迨至除夕無可彌補客人先已逃避現債權各錢莊四出追尋尙無着落 
[徽寗茶商紛紛來滬]  
　　去歲儲積洋莊綠茶甚多其數約十萬箱左右至陰曆十二月内由英法美等公司船陸續裝出四萬餘箱是以舊曆年底茶市頗現活動之象徽甯等處各茶客聞信後欣然色喜遂於臘底年頭紛紛趕來滬上盼候銷罄存貨並觀察運銷情形俾與各茶棧籌商今届採收新茶方針云 
　　寰球學生會之華僑懇親會（二月四日） 
　　（坐者） 
　　江貴雲女士 
　　沈韞芳女士 
　　金永清女士 
　　李登輝君 
　　伍連德君 
　　高踐四君 
　　傳溪水君 
[絲繭出入法境之弛禁]  
　　字林報云據里昻日領事電稱一月二十一日法總統命令自是日起生絲出入或已經者或係絲繭皆可自由無須有請准之手續惟繭棉不在此列須照舊有章程辦理 
[外洋輪船將逐漸來滬]  
　　浦東西各公司輪船碼頭如藍烟囱紅烟囱怡泰公和祥北棧等諸洋棧自歐戰開幕來船稀少以致堆貨無多各棧均受虧蝕自歐戰閉幕後外洋所放各輪咸各開駛來滬核計時日本月中旬即可陸續到中聞藍烟囱月内可到三艘（均數千噸鉅船）餘如紅烟囱怡泰等及太平洋各公司輪於此期間亦各有數艘抵埠據云三四月中海外航運定能如前暢行故各棧華買辦咸有喜色云 
[輪埠保護商旅之周密]  
　　南市第一區警察署趙署長於去臘派撥便衣巡長在十六舖大達碼頭等各輪埠查拿竊匪務獲解署拘留以保客商該碼頭巡丁長楊芝堦督率各巡丁協助長警會同兜拿浦江水巡隊潘隊長亦派水偵探陳榮華偕各隊士在沿浦地方周流巡察故一般旅客咸賴保護尙無盜刧之案發生云 
[發給巡警手槍]  
　　淞滬警察廳長徐國樑前因冬令防務加嚴曾據各區署所隊呈請加撥手槍以資應用是以特委本廳游巡第一隊隊長王德鴻前赴德州兵工廠請領白郎林手槍五十支子彈一萬顆等情已紀前報兹悉王隊長將前項械件如數領得後已於客臘返滬據情呈明徐廳長請爲騐收分别轉發各該署所承領備用一面呈報護軍使盧永祥查照 
[松滬護軍使致商會函]  
　　公廨主權問題 
　　松滬護軍使盧永祥昨致上海總商會曁縣商會公函云逕啓者前據銀行公會錢業公會絲業會館洋貨商 * 
業公會振華堂洋布公所煤炭總公所震巽木商公所紹興旅滬同鄉會旅滬蜀商公益會温州旅滬同鄉會金業公會五金同業公所出口各業公會旅滬商帮協會粤僑商業聯合會寗波旅滬同鄉會上海麩業公會東洋雜貨業公會華商火險公會等先後禀稱以上海公共公廨主權旁落陳請收回前來當經據情代陳國務院在案兹准咨復開准貴護軍使咨呈上海會審公廨主權旁落兹據各公會代表等先後籲請由部院按照原定辦法迅速催詢俾早日收回辦理等因准此業經分交外交司法兩部會核辦理見復俟得覆應再咨行查照相應咨復貴護軍使查照可也等因用特函達貴商會代爲分别函知是盼 
[齊省長始終維持民食]  
　　蘇米弛禁問題曾由糧食研究會派代表分赴京省請願兹聞江蘇齊省長以蘇省米禁相守多年全省民食地方治安賴以維持加之近年江北一帶荒歉疊告匪患頻仍無論如何蘇省米禁終不可開除痛駁并電陳中央外誠恐請弛未准轉而私運爰特飭關嚴密查拿以維民食云 
[廣肇公所電請放米]  
　　本埠廣肇公所致北京電云北京財政部税務處鈞鑒粤省米荒民幾絶食羣情惶恐函電告急已由粤籌設平糶公所赴蕪辦米五十萬石運粤平糶經在粤電請鈞部鈞處飭關免税放行查蕪米已陸續購備阻於税關未能運粤遍地哀鴻嗷嗷待哺素仰鈞部鈞處胞與爲懷用特電懇俯如所請飭關照行以資接濟則粤省災黎同深感激臨電不勝迫切待命之至上海廣肇公所叩宥 
[德華清理處控案併紀]  
　　本埠德華銀行清理處代表律師在公共公廨控奥國輪船公司不理欠銀三萬一千六百二十三兩六錢九分一案由廨訊判將被告公司内所存鐵箱吊案拍賣候核在案上月二十八號原告代表律師投廨聲稱現又查出該被告尙有鐵箱一隻内儲市上不通行之殖邊鈔票要求給諭一併拍賣抵償云云聶襄讞與英領卓君得禀判准原告請求辦理 
　　又該清理處控德人培根不理欠洋二千一百二十八元八角三分又尼爾生欠洋一千七百四十一元兩案於上月二十七號由廨復訊即據原告代表律師上堂陳明兩被告欠欵情形請追質之兩被告供認欠洋屬實王襄讞與美丁副領事得供會判原告得直 
[滙豐控追欠欵案彚録]  
　　本埠匯豐銀行延代表律師控德商　豐洋行不理透支銀五萬三千三百六十七兩五錢三分及利息並滙票英金又咪　洋行不還借用馬克一萬二千六百七十個及匯票英金又嘉利洋行欠銀三萬八千二百九十二兩三錢及利息又理遠洋行欠銀二萬五千六百三十五兩一錢七分並滙票英金又德人意大惠特欠銀一萬一千五百九十二兩一錢七分日本洋一萬零七百十元零二角七分各案於上月二十八號由廨復訊據原告代表律師上堂譯稱寳豐咪　嘉利三洋行均各承認控數否認滙票利息而嘉利以原告將其抵押之貨物出賣似有反控損失之意惟理達祗認欠銀一萬餘兩其所欠之欵一係道契抵押一係往來欠欵云云並據匯豐行西人投案證明各被告所欠匯豐英金皆係彼等所出之匯票由倫敦總行兑付等語經關讞員與英領卓君核供會判被告寳豐咪吔嘉利三洋行着照控數償還其餘之欵由兩造查明再核理達洋行歸原告得直限於兩月内將所押英册三千九百五十九號道契過户如逾期不贖准予原告聲請拍賣抵償意大惠特退候查明欠數再核　又匯豐銀行控德商捷成洋行不理欠欵及匯票英金一案於上月三十號經關卓兩君傳訊原告代表律師上堂譯明欠欵情形請追欠洋六千二百九十二元五角八分所有匯票等項暫緩進行繼由被告德人申辯之下中西官判被告欠欵歸原告得直其餘之款俟復訊再核 
[殖邊鈔票限兩月理楚]  
　　康榮甫延代表達商律師在公共公廨控本埠殖邊銀行行長徐畿亭不理殖邊鈔票洋一萬零二百元一案上月二十七號由廨傳訊先由原告代表律師上堂譯明案情並將殖邊鈔票洋一萬零二百元呈案要求諭令被告從速兑現而被告徐畿亭不到延代表律師到堂請求緩期料理王襄讞得供商之美領丁君判限被告於兩月内理楚 
[川民注意白蓮涇灘地]  
　　川沙公民代表張志鶴莊以蒞陳惟美等致上海縣知事及會丈局函云敬啓者白蓮涇爲浦東航路咽喉民船小輪晝夜往來如織實爲上南川三邑之人赴滬要道近見沿浦南岸建築洋棧房屋駁佔灘地使白蓮涇水口縮狹數丈有礙交通殊堪駭詫現聞該處亦係洋商租地貴署局諒必有案可稽應請垂念地方公共利害嚴行交涉力謀挽救並乞回示爲荷云云 
[海軍軍官失槍免究]  
　　福建清鄉督辦薩鎭冰前派軍官林自新率隊赴上游延平府屬辦理清鄉事宜行經永泰縣地方突遇匪徒龔擊致失散槍枝等件當經薩督辦函達本埠海軍司令公署呈請中央處分各節已誌前報兹悉海軍總司令接海軍部訓令略謂海軍軍官林自新此次在閩帶隊遇匪失敗槍枝呈請處分各節姑念事出倉卒且彼衆我寡尙屬情有可原應予從寛免究以觀後効等因藍總司令當即咨復清鄉督辦查照辦理矣 
[鄭重敎育之通令]  
　　上海縣公署曁勸學所同接敎育廳符廳長訓令云奉省公署令准敎育部咨開奉大總統令開立國本計敎育爲先比年政局糾紛内外交困敎育事業未能積極進行（全文曾見命令從略）等因奉此查自政變更迭以來軍事旁午敎育廢墜其在用兵各省區强借校舍挪移學欵誠有如明令所云者除由本部咨請從速恢復以資振興外其未經兵事之各地方或由時勢牽連不免涉及前項情事者亦應請恪遵明令辦理以宏敎育而固國基本部實深殷望咨請查照等因合行令仰該廳長遵照等因令仰遵照云云 
[辯明粤毁明倫堂不確]  
　　旅滬粤人昨接岑西林來電云廣肇公所潮州會館諸君同鑒拆學宫明倫堂築馬路之事傳聞失實所拆者係文昌宫一小部份知注特聞並轉致各同鄉爲要岑春煊冬 
[看守所脱逃押犯三誌]  
　　地方檢察廳長林仲立查得一月二十七號夜二時三十分鐘第一看守所第一號内脱逃要犯陳德賣張　　二名時該所所長楊桂亭竟不在所防護致出此　洞越驚之事實屬異常疏忽除將楊所長記大過仍勒令嚴緝陳張兩犯外並據情詳報高檢察廳處分辦理又一説謂楊桂亭業奉上峯撤差遣缺調南京看守所長接充云 
[造船所工作之忙碌]  
　　江南造船所現因承造美國運送軍艦多至十二艘以致工作甚忙且招商局之各商輪凡須修理者亦均由該所承修故嗣後修葺海軍各艦實無暇晷深恐或有延悮爰由劉所長呈明海軍部以後如有海軍軍艦　行修理者暫請令飭駛往福建馬尾江改歸閩省船塢代修免致延悮云 
[兵工廠紀事兩則]  
　　兵工廠謝總辦以去臘各省來電訂造手槍及快槍子彈等件爲數甚多而本廠各工匠因循舊例皆於舊曆臘月二十八日起停止工作休息十天現在已將届滿爰於昨日諭令砲鋼彈機各廠主任傳諭各工匠務於初九日起照常進廠工作切勿延悮 
　　又砲廠製造七生五口徑之退管砲每年本額定造成八十四尊八年份之砲數仍須照章製造惟因恐陸軍部於額定之外又有令飭配撥快砲接濟軍用情事故於本年起擬於額外加造十二尊以便奉令撥濟時即可照解聞已由謝總辦飭令砲廠主任黄承慶遵辦矣 
[德僑赴浙]  
　　前居本埠租界之德僑麥丁尼（譯音）因欲移往莫干山居住曾向華官禀明昨乘滬杭火車起程往浙當由護軍使署派兵兩名護送前往 
[署理審廳長接任]  
　　新任署理上海地方審判廳廳長張允同由京來滬暫駐北市惠中旅館定即日履新等情已紀前報昨晨九時許張廳長乘坐馬車蒞廳會見代理審廳長邱寄　地檢廳長林仲立當經邱林兩君延入客廳茗談片刻邱即將印信文憑及一切卷牘當面移交張廳長接受少頃審廳所屬推事書記各官及承發吏公役人等紛紛入内道賀畢張廳長即發出第一號布告云爲布告事照得本廳長於七年十二月二十四日奉司法部令署上海地方審判廳廳長等因奉此本廳長遵即由京蒞滬業於本年二月五日接印任事除呈報及分行外合亟布告仰本廳管轄區域内各訴訟人等一體知悉特此布告 
[商務書館函授英文學社開課]  
　　商務印書館附設函授學社英文科開辦已有四載敎員數十人學員三千餘人今於夏曆新正放假四日自初五日起照常開課社長鄺富灼營業長周由厪科長周越然敎員李培恩季世昌夏越渠蘇兆龍劉志新等均已到社辦事 
[兵士假滿開操]  
　　上海防守司令王如見以舊曆新歲奉令定爲春　所部各營士兵循例給假三日藉資休息兹已届滿仍當照常操演業經令由各營長於昨日爲始督飭各士兵一律開操矣 
[烟酒聯合會定期歡迎駐京代表]  
　　中國烟酒聯合會駐京總代表聶允文於客臘二十七日由京回申暫寓北市全安棧兹該會總幹事陳良玉通告烟酒兩業代表訂期陰曆新正初九日（星期日）在該事務所開歡迎會 
[飭塡徵收鑛税報告册]  
　　上海税務公所近接江蘇財政廳訓令略謂案奉財政部令開查鑛物種類本極繁多所有各省徵收鑛税多未按照性質分别列報以致各項收數無從查考且有於正税外附收地方税捐及經費等項其附收數目亦未據分别列報本部爲稽核　税收數整理税目起見擬訂徵收鑛税報告册式並附説明數條發交該廳所有該省六七年分徵收各項鑛税數目應由該廳迅速查明按照册式分别列報備查並應自八年一月起按月造報其上月報册須於下月内到部勿得遲延至鑛物種類應以現行鑛業條例第六條所載爲準其未經載入條例而徵有税欵者亦應一併列報以期核實仰即遵照辦理此令等因到廳奉此查此案前奉部令業先通令遵行在案兹奉前因合再抄發册式令仰該局長遵照迅將六七兩年徵收鑛税數目先行查明種類按式造送以憑彚轉並應自本年一月起逐日開報其上月報册務須於下月十日前送廳核轉毋稍遲延云 
 
 

Page 11

 
 
[敬廳長懸賞禁賭]  
　　　　　察廳徐廳長昨日通令各區所除略云如有賭徒開塲抽頭聚賭無論何人出首報告一經拿獲人贓即將所得　面上銀洋以一成充賞設或並無錢洋只有籌碼等物者則視局　之大小由官酌賞洋數元所有報告人之姓氏照章嚴守秘密云云 
[已閉兩錢莊之債案]  
　　同　運大兩錢莊因倒欠各商距欵被債權人姚永記等控經公共公堂派探將該兩莊之股東李炳生傳案押候訊核等情已誌本報上月二十七號原告姚永記投案訴稱現届舊曆年關要求諭　被告李炳生從連理楚中西官得供以該兩莊業已派由博良律師爲理賬員判候展期兩禮拜理清賬目再行訊核 
　　老鼎陞旅館主李炳生（即已閉同康運大兩錢莊股東）前以同康名義將該旅館内一切生財器具向河南路敦裕莊抵銀三千兩兹敦裕莊以同康已經倒閉李被各債主控由公堂管押恐此項押欵勢將不贖故於上月二十七號延代表律師投廨聲明要求給諭拍賣而李炳生之代表博良律師辯稱此項押欵尙未届期且原告倉卒請求非但敝律師尙未研究案情而同康運大之各債權恐亦反對云云即據債權人張某之代表朱斯芾律師聲稱敝律師知悉李炳生欠敦裕莊之銀有八千兩何以祗三千兩有抵押品請爲從緩給諭拍賣中西官得供會商之下判候展期兩禮拜通知各債權人再行訊核 
[佔地限期遷讓]  
　　美國敎士歐西台維司延代表律師在公共公廨控本地人謝仁法佔據美册第一千一百二十五號契地之一部份掯不遷讓等情上月二十五號由廨傳訊先據原告代表律師上堂譯稱本案原告係已故美商瑪丁之姪所有遺産均歸原告管理瑪丁在日曾向張姓價買滬西靜安寺附近美册道契地皮七分該地上有廟宇一所係被告謝仁法所居原告屢次催令遷讓被告置之不理曾經禀由美總領事函請交涉使飭令地保知照被告搬遷亦無效果故由美領着令原告投廨具控要求勒令被告尅日遷讓外並請追償十餘年之佔地損失銀五百兩質之被告謝仁法供稱是項地皮我賣與張子章由張轉售與原告而該地上之廟係魯班殿當時言明如欲拆讓再找我銀一千二百兩嗣因張延不將價找清且該廟係水木作同人之公有物故我未便擅毁應請明察經俞讓讞與美丁副領事核供會商之下判限被告於三月内遷讓如違諭着工部局派令工人前往拆除並着償還原告損失銀二百兩限一月繳楚 
[控吞廟産改期再訊]  
　　住居楊樹浦楊家碼頭之楊家棟延代表律師在公共公廨控王秋屏徐祺新張穆雲圖吞廟産一案上月二十八號由廨傳訊先由原告代表律師上堂譯明案情並稱此項公共地産係因三官堂内之太平寺僧人被逐後交由厚仁堂慈善會管理該地適在工部局開築馬路路線内故賣與工部局所有地價洋五千餘元被王獨自領去云云繼據楊家棟供稱伊代表十二圖人民控告王秋屏等吞没公産現有見證可以到堂證明等語旋由被告代表律師向楊駁詰一過請爲展期再訊王襄　核供商之美丁副領事判候改期再訊 
[控告不攤銀洋案又訊一次]  
　　李　齋前延達商律師爲代表至法公堂控倪祖菴擅將原告公攤各儘權人之洋銀取去不理一案迭經法公堂傳訊判候傳中人李瑞裕再訊在案昨又傳訊李瑞裕稱上年八月間夏寳蕚付與陸源昌之銀二千兩係贖議單由商人爲中保並無交過兩次欵項倪祖菴實到過陸源昌三次並無言及公攤之事倪供高人實與夏寳蕚前往一次並未去過三次中西官判各退去候再覆訊核奪 
[控告姘婦捲逃之鞫訊]  
　　曹桂寳前至法公堂控嫌婦潘汪氏捲逃金飾衣服等物報捕後將汪氏及氏姊劉汪氏拘獲抄出皮箱等物求究被告延　商律師代表聲稱潘汪氏與桂寳姘識已有七年現因屢被虐待故逃至蘇州尼菴内後由桂寳得悉偕同被告之姊劉汪氏同至蘇州將被告迎來上海詎曹仍將被告虐待並禁閉房内被告並無捲逃情事實被誣控應請堂上向原告追償損失詰之潘汪氏供婦人向與原告在外住居近囚欲令婦人遷移至伊母處同居婦人因伊家開設妓院心不甘願故逃至蘇州後由姊姊迎來上海仍被虐待故又逃至公共租界修德里表姊妹處是實劉汪氏供實係桂寳令婦人至蘇州將胞妹携來上海並無串同之事曹桂寳稱前被潘汪氏捲逃衣飾曾經商人報捕查緝並登報聲明後由伊姊劉汪氏尋回商人已作了事不料汪氏竟延律師投案具控商人實無虐待之事請察中西官判抄案之物交潘汪氏領去候再覆訊核奪 
[弟兄方單糾葛之傳訊]  
　　顔士珍前延達商律師代表至法公堂控胞兄顔士璋不贖方單求追等情判士璋交五千元人銀並保候傳債權人萬昌號主到案再核在案昨又傳訊顔士璋延巴和律師聲稱此案實係兄弟方單糾葛應歸民事訊理並無刑事性質應請核斷繼據萬昌號主李子良供稱於前年間有張姓介紹顔士璋將方單一紙抵押與商人處當時據顔稱係屬兄弟公共之産實不知係士珍個人之産是實達商律師稱此案原告之胞兄士璋不應哄騙伊弟實犯刑事行爲請核中西官判士璋仍着交人銀並保候再覆訊核奪 
[法公廨宣判鴻裕控案]  
　　鴻裕前延達商律師爲代表至法公堂控稱前由鴻裕在英公廨交出之票銀一千五百二十兩經英公廨判交兆豐莊取去惟此係振康祥之欵應請堂上着兆豐交出公攤等語兆豐莊亦延巴和律師代辯一切中西官判候下堂諭飭遵在案昨又傳訊宣判先據法副領事德君將西文堂諭朗誦畢繼由聶讞員諭曰此案鴻裕交出之銀一千五百二十兩已由英公廨判决本廨仍照英公廨原斷辦理此判 
[側室捲逃之尋獲]  
 
路崇義里之紹興人喻志成（喻爲紹興殖邊銀行經理）納爲簉室詎愛弟不安本分於上月三十一號（即陰曆大除夕）捲取銀洋衣飾背喻逃逸經喻在安祥里米石氏家尋獲報由崗警拘入四區警署張署張訊據女供向爲書寓被喻誘至某旗館住宿後又遷居閘北惟近來時遭凌虐不堪受苦故往姨母家暫住並非私逃云張云署長判轉解法司科訊辦 
[潘錫華潛回被拘]  
　　婦人范張氏控親家潘錫華　潘福舟父子凌虐伊女潘范氏致斃一案經地檢廳派員往新龍華騐明潘范氏委係因傷而死判候緝兇究懲嗣因潘父子聞風脱逃日久未獲乃將潘妻徐氏拘案收押在案前日潘錫華潛回家中取物當爲附近縣警察所長警查悉馳往拿獲押送事務所轉送地方廳歸案訊究昨午由檢察官提案研訊一過判令收押候究 
[借洋照數判還]  
　　王萬昌在公共公廨控朱梅生不理借洋三百二十六元一案由廨訊明判歸原告得直在案上月二十七號原告投案請追並將被告出立之借據呈案請察而被告延律師到堂辯稱被告並非借到原告之欵請爲明察中西官得供以證據確實因判被告照數還洋 
[巡長查獲迷路女孩]  
　　淞滬警察第三區巡長鄭國治昨在浦東陸家嘴查獲迷路女孩邢鰲一口帶署詰據聲稱年十四歲寗波人住法租界寗波 * 
會館後而父往外國工作今被繼母毒打不堪其苦以故逃出迷路等語會警正判送警廳發落 
[除夕之惡作劇]  
　　去歲除夕有無賴多人前往浦東陸家渡湧泰棧强索開銷未遂至夜半二時許該無賴等由義冢内拾來小孩屍棺一具置於該棧門首迨該棧經理得悉鳴警拘拿若輩已杳無蹤跡誠可謂惡作劇矣 
[寗波跑街夥逃滬被獲]  
　　寗波源源金箔店跑街夥沈時馨因於上月間私收客賬二千一百元潛行來滬經該店經理王客備察悉追蹤來申在虹口尋見控由閔行路捕房派探沈阿炳將沈拘入捕房押候解究 
[瘋人一絲不掛]  
　　前日有年約四旬患神經病之男子一絲不掛裸體在靶子路一帶胡閙經一千二百十號華捕查見恐肇事端即行帶入捕房禀明捕頭轉送公廨諭送棲流所醫愈再核 
[南市禁擺賭攤]  
　　南市第一區警察署趙署長曁一分駐所王署員以陰曆新正無業之徒咸於街頭陳設賭具誘人聚賭最爲惡習且與地方治安攸關爰特傳令各崗警留心查察如有前項賭博應行驅散如敢故違定行拘罰 
[無賴攫取金挖耳]  
　　前日午後三時有婦人張劉氏從邑裏星宿殿燒香出外至人叢中突有匪徒二人將氏之頭上金挖耳一支搶攫而逃氏大聲喊捕由游巡隊士李寳金與崗警張文奎攔獲阿根一名惟贓物已爲同黨取去當將阿根解所經王警佐略詰一遍諭解總廳司法科訊辦 
[淞滬警察廳批示兩則朱志霖批]  
　　呈悉准即派警傳諭諸伯經尅日遷移可也 
[王發祥批]  
　　呈悉准將塌車及車照發還仰即投廳具領 
專件 
[管理敵國人民財産條例（敎令第一號）]  
　　第一條　敵國人民存留之財産無論動産不動産均由該管地方官廳接收管理 
　　第二條　凡受敵國人民委託或因其他關係管理或占有屬於敵國人民之財産者應於一月内據實報告該管地方官廳核辦商店或公司之有敵國人民股分者亦同 
　　第三條　凡有應付與敵國人民之欵項物件除别有規定外均應送交該管地方官廳 
　　第四條　違背前二條之規定者處以五等有期徒刑拘役或一千元以下之罰金 
　　第五條　對於敵國人民提起或續行財産權上之訴訟得對於管理該敵國人民財産之地方官廳向審埋敵國人民訴訟章程第二條第一項所定之司法官廳爲之 
　　第六條　敵國人民或商店工場因債務關係必須清理其財産時得由管理敵國人民財産事務局清理其財産　管理敵國人民財産事務局於辦理清理事宜時發見該産業確有不敷償債情形得請求司法管廳宣告破産 
　　第七條　因所管財産直接發生之費用由該財産中支付但須經管理敵國人民財産事務局核定 
　　第八條　中國官署與敵國人民合辦之商店或工場其管理方法由農商部與主管官署定之 
　　第九條　本條例之施行行細則以國務院令定之 
[管理敵國人民財産事務局條例（敎令第二號）]  
　　第一條　本局直隷於國務總理承各主管部總長之指揮遵照管理敵國人民財産條例辦理關於敵國人民財産事宜 
　　第二條　本局設左列各處分掌事務　一總務處　一執行處 
　　第三條　本局置評議若干員協議關於敵國人民財産處理事宜 
　　條四條　本局置委員若干員承局長之命分任總務及執行各事務 
　　第五條　局長由大總統簡派評議由國務總理遴員呈請大總統簡派委員由國務张理就外交内務財政司法農商各部及警察廳職員中選派　前項職員均得兼任 
　　第六條　本局因事務之必要得由局長委派專任委員 
　　第七條　本局因事務之必要得聘用顧問 
　　第八條　本局爲繕寫文件及辦理庶務得酌用雇員 
　　第九條　國務總理對於有敵國人民財産各省區得設分局　　第十條　本條例自公布日施行 
[管理敵國人民財産中務分局條例（敎令第三號）]  
　　第一條　各分局遵照管理敵國人民財産條例掌理各該省區關於敵國人民財産事宜 
　　第二條　各分局因事務分配之便利得分科辦事 
　　第三條　各分局局長由各省區最高行政長官就左列各員中擬定一員咨由管理敵國人民財産事務局轉呈國務總理呈明大總統派充　一政務廳長　一特派交涉員　一高等審檢廳長　一財政廳長　一警務處長　一實業廳長　一道尹 
　　第四條　各分局局員就左列各職員遴派兼充但有必要時得派專任職員　一省公署職員及原辦關於敵僑事務人員　一交涉署職員　一司法官署職員　一警察職員　一財政廳職員　一實業廳職員　一道公署職員　一其他關係各機關職員　管理敵國人民財産事務局亦得委派專員充分局局員 
　　第五條　各分局謀事務之接洽得隨時函請本條例第三條内列各長官公同會議研究但爲管理敵國人民財産章程所未規定事件及有疑議者仍應由管理敵國人民財産事務局核復辦理 
　　第六條　各分局因事務之必要得商明管理敵國人民財産事務局聘用顧問 
　　第七條　各分局因繕寫文件及辦理庶務得酌用雇員 
　　第八條　各地方敵國人民財産管理事宜由警察官署秉承分局長之指揮遵照管理敵國人民財産條例辦理其未設警察官署地方由縣知事辦理 
　　第九條　各分局督飭警察官署或縣知事辦理敵國人民財産事宜應隨時呈由各省區最高行政長官咨行管理敵國人民財産事務局查核但事關緊急應從速裁定者得咨呈或逕電管理敵國人民財産事務局核定函覆仍分報各省區最高行政長官 
　　第十條　本條例自公布日施行 
[遣送敵國人民事務局條例（敎令第四號）]  
　　第一條　於上海地方設遣送敵國人民事務局直隷於國務總理辦理遣送敵國人民回國事宜一俟遣送事畢即行裁撤　　第二條　遣送敵國人民事務局置督辦一員以上海護軍使兼任督理局務會辦由大總統簡派一員襄理局務並以左列各員兼任會立　一特派江蘇交涉員　一滬海道尹　一上海警察廳長　一滬寗兼滬杭甬鐵路局長　一津浦鐵路局長 
　　第三條　遣送敵國人民事務局置兼任委員無定額由督辦就左列各職員遴派兼充　一護軍使公署職員　一特派江蘇交涉使公署職員　一滬海道尹公署職員　一上海警察總職員　一滬寗鐵路局及滬杭甬鐵路局職員　一上海縣知事及上海縣公署職員 
　　第四條　遣送敵國人民事務局得由督辦委派專任委員但至多不得過十人 
　　第五條　遣送敵國人民事務局因事務之必要得酌用雇員雜評二 
　　利濟有奬劵（邠） 
　　前清光宣間爲上海彩票之極盛時代若所謂湖北籖捐票也江南票也安徽票也以至闈姓澳門票之屬同中外人所發行者殆難悉數而吕宋票白鴿票之輸入爲最先歷年旣多漏巵殊鉅有識之士念賭博之不可爲訓而漏巵之亟宜杜絶也集羣力以爭之幾費經營而後達中外同時禁絶之目的清政府固多失政然及今思之此舉固盛舉也 
　　民國以來彩票又稍稍萌芽矣有奬儲蓄票列爲官營之商業然究有還本之規定雖未踐言猶有區别也及七年而有歐戰協濟劵慈善救濟劵等等之發生則純係彩票性質矣然其用途皆爲慈善事業非以獲利爲目的也至浙省之紹蕭塘工劵而直認爲籌欵方法殆難爲之説辭矣然猶曰公機關之所爲即獲利亦不屬於私人也而今乃有所謂中華利濟有奬劵者 
　　利濟有奬劵之發行者爲公法人乎私法人乎抑個人乎質言之爲官營事業乎抑商人行爲乎其赢利歸諸公益乎抑歸私益乎皆其廣告所未詳也然旣曰内務部核准又曰邀請軍政紳商各界監視則似爲官許之商辦事業無疑然則直是以獲利爲目的之彩票耳直破壞中外同禁彩票之舊例耳直解除賭禁耳我不知所謂内務部者以何理由而毅然出於此 
　　或曰國人嗜賭實甚取之殊不傷廉斯言也或猶可爲公收益解耳然禁例一弛向之所謂澳門票之類源源而來漏巵大開不復可堵我不知又將何以善其後也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（三）] [  一之]  
　　美民富於滑稽之興趣似又百他國所能及滑稽畫廳布各報風糜全國其效用之廣勢力之宏寓意之深固弗待論即如交際塲也亦非如我國士夫羣居終日每覺無事消遣驚趨北里省戰方城幾爲朝野上下及時行樂之唯一方法者蓋其消遣之道甚多　於動者　有籃球網球泳水滑冰諸戲　於靜者則有　美之情緒與滑稽之興趣物記者嘗閲十年前上海　報有論麻雀牌與社會之心理一篇旨趣高遠造詣宏深末以中國人士其所容處之家庭與其所涉歷之社會莫不幽暗沈鬱迫人於無意中咸自適於靜之一境故麻雀牌之流行乃能普遍於全國也其説甚當其論挽救之術謂將化靜而使之動然此必非旦夕所及奏功欲求因勢而利導之則滑稽之興趣與審美之情緒兩端殆彼改良社會者所當深加之意也 
　　美利堅爲新造之邦以美術上之學識而言固弗速法意諸國　甚然其滑稽興趣固足以顯新大陸之新大國　活敏妙之國民　逈非其　老大國民所可同年而語兹姑舉其最近最顯者言之若我上海各影戲塲所演卓别靈氏之滑稽影戲已尼徵美國人民對於滑稽興趣上嗜好之深卓别靈者美國之住民也其未達時窘迫不可名狀卓氏嘗語人曰方吾貧時腰纒無所有有時祗剩美金五仙（按美金五仙彼時約合我國大洋一角有奇美國生活程度甚高非如我國貧民有鋼圓四五枚即可從容得一飽美幣必至四五角方可一往餐館略事果腹也故美民有資十仙或一角僅等我國銅圓一枚而已）故當卓氏貧極無聊之際即得早餐時虞午餐無著即得午餐亦不知何自而得夕餐也然卓氏處心積慮冀别擇一衛以自　已非一朝一夕之漸矣卓氏曾往英京倫敦擇一最大公園每日獨往姑坐視彼來往行人雖風雨無稍輟如是者凡三年 * 
圖者於此苟一念卓氏滑稽之神情必將笑不可仰謂此奇聞又足爲彼滑稽生活之談資矣實則彼之枯坐三年固絶非無意識之行爲蓋倫敦爲世界大城倫敦太公園每日來往之行人老者少者昂者傭者其種類必至複雜卓氏潛觀各類游人舉步之狀而一一加以研究故迨其演滑稽戲時一舉趾一投足從無他人可得與之相類似矣此卓氏成功之大原因也全美影戲界有三大名伶而滑稽傳人物乃居其二焉若卓氏者苟令託生歐土則歐洲人之眼光中固將視之若無物矣若令生諸中國則在中國人心目中固即上海城隍廟（看一看三文錢）之人物也而竟徒手以致巨富寗非美國人民之嗜好有以造成之者歟 
老申報 
[相術奇聞（見光緒元年五月初六日）]  
　　醫卜星相無地無之而京師爲尤夥有某者頂上圓光袈裟一領固方外交也夙以相術鳴自晨至暮其門如市説者謂其寢饋於麻衣柳莊者非一日矣一日有某甲來决休咎和尙卒然曰子死期已至猶居於此耶請速去尋一死趣永定門外十里河水極清漣用吾子葬身所耳不覔死於河請以懸樑刀刺從事否則二三日内禍烈於此有非可以一死畢乃事者然總不 * 
若十里河之沉身爲最妙免以後累及妻孥耳某聞言　然若喪蓋以和尙談言多中遂有死之心無生之望矣時適債務等身歸路焦思了無生趣且不死則爲禍愈烈而就死又漫無死法不如從和尙敎趨十里河河固距永定門十里以是得名也涕泣漣如踉蹌前路適一旗人迎而來乃某故舊覩其神色詭異　　所之某曰與子一而緣過此以往相見無期殆將死矣如念舊情請以室家相託旗人駭極亟詢　末某以和尙言告旗人曰此術者誤人之惡習耳禍豈有烈於死者子請歸禍至當面就死未晚否則衛者之騐與不騐俱未可知而子先一死以神衛者是何愚昧一至於此某始如夢初醒又以債務告友任爲清釐始相將歸未幾三日未得死又三日起居飲食一家安堵如常始愣然曰和尙幾誤乃事直以某性命爲兒戲耶亟趨和尙座時方手指口講談論休咎於某已茫然不識所談各語與前又相背謬某因掌其頰和尙驚惜亟遷去聞現寓前門外則又户限爲穿矣 
常識 
[澱粉製造法] [  劍萍]  
　　二十世紀工業發達凡農家所生産之原料多能造成良品發售市上亦社會需要加多之故也惟農家於間暇之時當擇其手續簡單而最有利者自製之以增加農業之經濟澱紛爲農産製造之一手續又極簡單無須用許多藥品而能直接自種子或塊根塊　中取得之兹述之如左 
　　澱紛製造之原料主爲米麥　麥玉蜀黍及甘　馬鈴薯等其　　紗帽巖（古蹟圖三） 
　　紗帽巖在武夷山四曲中圖中岩裂之上有虹橋板甚多以遠鏡窺之甚顯片中惜不甚分明也虹橋板爲武夷山中最古之物亦勝蹟也 
　　所含之成分各各不同惟就中以甘藷及馬鈴薯所含最多云澱粉製造之事項有五（一）根塊之洗澱（二）根槐之麽碎（三）澱粉之分離（四）澱汁之濾過及清凈（五）澱粉之乾燥以上五事順次而行其製造法之要點詳述如次將根塊投於水中十分攪拌除去其土塊及不純物次用磨碎器械磨碎之使其細胞破壞加以壓力則澱粉粒漸漸分離成爲澱粉糜而下落集於受器乃住入麻布袋中而横置於踏箱内（箱爲長方形長約七尺五寸寛約一尺五寸深約一尺二寸）加以踏壓用清水灌洗約經三十分鐘後則澱粉之白粉液即由袋内不絶流出入沈澱槽中更加水於殘餘渣滓而踏壓之并洗出其澱粉粒此澱粉糜若尙含有種種之不純物質則當另備沈澱槽數個而移置之約經六七時間澱粉必悉沈澱於槽底復將沈澱物質用飾濾過除去塵芥且合各槽内之沈澱物質於一槽中加水攪拌靜置一處約一晝夜則沈澱物質積沈槽底而其上部帶褐色之液亦均消除凈盡於斯將澱粉層適且破碎並列於乾板之上囑嚗於日光之中可得乾燥之澱粉矣 
　　凡澱粉尙未純白欲精製時可取乾燥澱粉一斗加清水一斗五升再加入已溶解於水之漂白粉二兩十分攪拌迨經過十時至十二時則潔白無污跡復加水及硫酸少許以除去石灰更行沈澱法至無硫酸反應之時然後以絹飾或鋼飾濾過而乾燥之總計前後製造需二星期則可得完全精製之澱粉 
　　製造期以寒冬爲最適宜嚴寒凛烈天氣晴朗之際澱物沈澱至易可得爲優良品蓋寒暖陰晴於澱粉之品質上關係甚大亦農家所不可不知者也 
　　澱粉之精製品主爲絹　物及紙料之機關菓點葡萄糖精糊及牙粉石碱等之原料近時研究廿藷澱粉可供漿紗之用能不發斑點亦一大銷路也且澱粉之殘滓因含多量之蛋白質又可　家畜之好飼料用途　廣云 
小説 
[理想小説夢游火星記] [  陳恨石]  
　　柳枝遥曳花影迷離日暖風輕鶯啼燕語時則殘陽一秣斜掛於星角藤蘿間照見書室三　珠簾半垂臨窗置書案一陳設精美案旁鄴架數具　湘萬帙一少年坐摇椅上左手支願右手執新聞紙目注視不少瞬若有所深思者俄而一奚奴持刺入語喁喁不可聞少頃復出導兩少年進少年起　　坐畢舉手中紙示之三人傾譚良久即相偕趨出囑奚奴　户焉 
　　少年語溪張姓名鵬字雲程浙省某中學之高材生也綺媚其貌錦繡其胸而性尢兀　平生慕宗　之長風嘗謂大丈夫當立功異域開闢疆土上爲國家增光下爲社會造福安能埋　案牘久困且夫嘗謂中乎一日偶閲報紙見法王懸賞探火星廣告其文曰考得火星中居有人物有能出新法以通音問者賞二千兆生閩之不覺大喜謂振翩雲表此其時矣繼念天空旣有此新世界而身無翅翼安得凌雲而飛不禁氣爲之沮於是書空咄咄惘惘若有所失兩少年者一爲陸姓一爲顧姓皆生之同學友也聞生有謀探火星事竊非笑之以爲此法人之　言耳惡足信比見生覺其言論間無不以此爲念轉恐其因幻成痴乃相　外出一吸新鮮空氣 
平源十里阡陌交通伯牙臺畔有三人　　田　間即張生等之結伴游也時則微風拂面飛鳥迎入田畔小童成羣持紙鳶高飛空中其狀樂甚生覩此竊思安得坐紙鳶中上　　漢興念及此不覺身跨鳶背凌雲冉冉而上　　城郭如豆人馬若螘知　地已遠無何鳶升愈高除太陽外别無所見心甚危之然計無復出姑閉目聽其所之少頃但覺風聲簌簌彷彿從耳經過復經一二時許漸聞水聲潺潺鳥鳴嚶嚶竊喜已身仍在地球啓目視之則遥望桃花繽紛有小鳥百數飛鳴上下數百步外環有一溪若束帶然心甚異之方徘徊間有偉丈夫昂然而來行旣近見生大驚問所從來其答之因轉詢此處何所其人曰火星也使導生前行曲折經數里道旁電桿林立鐵軌縱横車蓋童童絡繹不絶其人多古衣冠見生罔不大詫旣而入一城市衢街寛廣樓屋櫛比有巡士手携木　直立道旁至一博物院院中犀象虎豹禽鳥魚蟲之屬無不具　後復導至一處鋪陳華麗酒食豐潔二人且飲且談其人自云百餘年前火星尙爲野　世界自變法後日進文明似有今日民分黄白兩種黄弱而白强惟黜强權重公法故不忍奴隷黄種也因問地球如何生一一具答之其人嘆息不置且謂支那人惜不能徒至其處也生方喜身居火星得享無窮之幸福而回思四萬萬同胞受他種凌夷不知奮發自强一洗恥辱而猶　鬥方酣　柯未醒已不能引手救援不覺失聲大哭忽聞耳畔呼曰張君！張君！！醒！醒！！開目四顧則身在臥榻案頭一體熒熒如頭而陸顧兩同學猶坐其旁生起坐曰得毋夢魔耶陸顯叩其故生爲緬述所遇相與嘆爲奇事 
[自由談之自由談] [  不冷]  
　　南北近日議和之情形可名之曰不會而議又可名之曰不議而會如南北兩代表在滬在寗遥遥不動而所謂規則也所謂條欵也日有所聞此即不會而議也南北分代表或自滬至寗或自寗至滬互相宴會互相談話而皆不及於正式之問題此又不議而會電 
 
 

Page 15

 
 
   
 
 

Page 16

 
 
   
 
