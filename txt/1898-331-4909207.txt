# 1898 - 331 - 4909207

 

Page 1

 
 
[分館遷移] [  申報館主人啓]  
　　蘇城包衙前鳳凰　向由本館設立申昌分店批發逐日報章以便諸君就近購閱近因是處房屋狹隘諸多不便業已移至閶門内東大衡和森祥珠花店内發售報紙賜顧者務請認明往購可也此佈　 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承廟謨戡平　亂嘉猷碩畫亘古不刋奏議一編直可與陸宣公繼軌江左書林託本局用新鉛字排印成書紙張潔白　　精良裝訂四本定價實洋七角江左書林及滬上各書坊均有發售欲購者請就便移玉選取可也此佈 
[新印東萊議初二三集及三才略出售] [  圖書集成局代啓]  
　　東萊博議一書識見高　　論明通久已膾炙人口惟坊本流傳訛字脫簡不勝枚舉今由掃葉山房倩本局用新　　字排印警校精詳紙張潔白計初二三集定價洋八角分售每集洋三角又三才略亦已告成每部價洋二角在申報館申昌書室及蘇申　北掃葉山房發售此佈 
[報紀漢口坍岸成災事有感而書]  
　　丁酉之夏執筆人幕遊鄂省鼓枻漢江訪解佩之芳蹤尋濯纓之勝蹟波光山色蕩滌塵凡扁舟所經忽遭巨浸遠樹浮水頽垣浸波萬頃蒼茫杳無畔岸方竊竊疑之以爲漢水雖廣當不至如是之甚詢之舟人始知地本爲唐心堤築自前代藉以捍衛居民因屢被潰决由上憲撥帑數十萬委員督工興修方冀一勞永逸不意大工甫成　　潰裂數十里内外田廬屋宇漂沒無存小民蕩析情形不堪寓目遠近被害者無不切齒痛恨於承修之人以其但圖利已而生靈數萬慘被奇災幾欲食肉寢皮以消忿恨民巖可畏旁觀者方代爲寒心乃不謂時閱年餘而又有漢口坍岸傷人之事據彼處訪事友人來函云前者集稼嘴至咸寗碼頭一帶河岸被水衝坍後經前任漢陽府逄子政太守籌欵十萬兩委令余紳福田督工修理甫經告竣不意本月初七日忽然坍塌自大碼頭起至中碼頭止約長一里許居民鋪户墜入彼心以致泊岸之船壓沈水底約有數十艘之多綜計壓傷及沈斃者不下千人嗚呼何鄂民之多不幸耶夫中國當洪荒甫闢洚水爲災下民昏墊幸神禹肇興奠平水土俾九州無泛濫之虞自是而後四瀆之水咸慶安瀾然河自發源崑崙行數千里入中國經山陜河南等省始東趨入海其性湍急其質汚濁下流宣洩不暢卽易潰溢故自漢唐迄今歴代河决之事史不絶書朝廷遣重臣撥巨帑歲歲修濬而河患終不可弭固由河工大小員役以偷减工料爲事虚糜國帑藉飽私囊亦以河身挾沙過多隨濬隨壅賈讓之首筞不行而治河終無善法也若夫江漢二水漢輸數省其浩汗洶湧雖與河同而情形實異蓋江自岷山發源至巴東縣入楚境歴歸州東湖宜都枝江松滋江陵監利沔陽漢陽等九州縣而至於大别漢水自陜西嶓冡山發源至鄖縣入楚境歴均州光化麻城襄陽宜城鍾祥荆門京山潛　天門沔陽漢川漢陽等十三州縣出漢口與江水合二水匯流滔滔入海其勢未嘗不可畏然水淸而少沙宣洩易暢故自古迄今濵江濵漢各省雖亦間有水患終不至如黃河之甚卽以楚中計之如監利石首松滋等處時受江水之災天門潛江沔陽等處時受漢水之災然皆由於上游山勢束縛太緊一遇平衍性卽潰决若流至漢口水勢旣緩亦少沙汚故自來潰堤之事鮮有所聞况現届冬令旣非秋汛盛漲亦無大雨滂沱乃以新修之隄遂遭潰裂情事殊難索解其當時工料之有無偷减修理之有無失宜非局外人所得而知亦非局外人所得而議惟念國家撙節經費培養黎元而若輩於所任之事不能盡力經營糜十萬兩之巨貲轉致傷千餘人之性命推原禍始咎恐難辭袞袞諸公其將何以處此哉雖然往者雖不可諫來者猶或可追古今來治江治河之策其說具在果能參酌得宜實力任事水患何竟不可敉平且吾聞美州之有密屑屑江也歐州之有來因河也其源委之長波浪之悍更甚於中國江漢二瀆而潰决之患鮮有所聞者蓋其修治之法凡河身過寛者爲遙堤以障之工程險要者用塞門德土以堅之人力旣盡災害自消弭於無形中國苟能斟酌古今之勢審度中外所宜又得明於治水之員指示一切則五湖四瀆之水無不可治矣區區漢口一堤亦何足云哉 
[本館接奉電音]  
　　昨日午後京師飛電傳來上諭二道敬謹譯登○十月十五日奉上諭四川順慶府知府員缺著貢成綬補授欽此同日奉上諭王毓藻奏叅劾庸劣州縣等語貴州前署仁懷廳同知直隷州張正焱罔顧民艱控案迭見前署覺州知州候補同知直隷州唐樹桐遇事牟利不惜聲名歸化廳通判吳昌霖捕務廢弛縱盜殃民均著卽行革職定番州知州來震永寗州知州沈　蘭廣順州知州龔家同疲庸不振尙無劣迹均著開缺回籍以肅官方餘著照所議辦理該部知道欽此 
[電調總統]  
　　金陵訪事友人來函云南洋大臣劉峴帥邇因外侮頻乘特飭所屬水陸營伍及各要隘砲臺加緊操防以期有備無患日前又調蘇松太鎭總統南洋兵輪陳印波軍門晉省軍門奉調後於本月初九日來省禀見峴帥延見之際諭以一切機宜并令速回任所加意江防聞軍門在省尙有要公勾留一二日再行禀辭回轅 
[法員議事]  
　　金陵訪事友人來函云法總領事白藻泰君日前晉省謁見南洋大臣劉峴帥商辦要公惟議事之際僅留繙譯兩員其餘侍從一槪屏退故所議何事外間無從探悉也 
[鐵路述聞]  
　　粤垣訪事友來函云粤漢鐵路自奏准開辦後近由上游派鐵路委員陳觀察來粤詳勘路程現已勘至三水地方所有經過之處均由地方官派公役繪匠人等照料一切大約不日卽可行抵省垣矣 
[軍裝可核]  
　　香港循環報云西歴十月二十四號倫敦氈拿報言計本月内軍裝之由西南印度船澳運來東方供給英水師之用者共有一千餘墩其中多屬槍砲彈丸等物而𠲵行之邊高路火船則於是月十五號由烏路域城水師大砲處载有軍裝五百墩前來石叻香港查此項軍裝内有五十墩係藥彈以備陸軍槍隊所用又有炸藥一百墩則歸水師之用卽此以觀英人之留心東方軍務不已昭然若揭哉 
[厘卡被刼]  
　　金陵訪事友來函云泰興縣境洋港厘金分卡前被匪徒刦去所收厘金數頗不貲當經通州牧汪樹堂刺史詳請大憲飭令營縣如數攤賠勒限獲犯邇來此案正在緝拿詎日前又有匪徒糾黨至該卡將厘捐銀洋及衣物刦掠一空卡員旋卽禀請泰興縣湯大令前往察勘立詳各憲候示核奪兹經督憲劉峴師枇飭以前次該卡被刦之案迄今尙未破獲兹又被搶失去厘金甚多該營縣等旣已疎失於前更不能防範於後捕務廢弛不問可知立飭署藩司胡芸臺方伯先將該營縣記大過一次如逾一月再不獲犯定卽從嚴叅辦 
[破案神速]  
　　營口訪事友人云日前有吉林參客携參十二箱行至瀋陽之北忽遇盜刦盡奪所有盜問客將 
 
 

Page 2

 
 
何往客詭以至省對盜得贓後將參載運至營投山貨棧發賣不料客亦躡蹤而至見月樣參攬售認明原箱牌號確係已物密報近處巡防局立印獲盜三人並起出全贓送廳訊究想不免治以嚴刑也 
[白門火警]  
　　金陵訪事友來函云本月某日更魚二躍時忽聞警鑼亂鳴人聲如沸急出探問知桃葉渡口春和永藥鋪因熬膏藥失愼致兆焚如右鄰某染坊及某店適在下風遂遭殃及幸是處取水尙便又得各水龍竭力灌救不致燎原然已燬去瓦屋二十餘椽當此風高物燥之際居家者可不徙薪曲突豫爲之防哉 
[鄂省官塲紀事]  
　　武昌訪事友人來函云奏調湖北差委總辦商務局江蘇卽補道程雨亭觀察現已來鄂張香濤制軍以觀察籍隷浙江熟悉蠶桑事宜特委令兼辦蠶桑總局前辦蠶桑局之曹鍾山觀察已奉札銷差矣○候補道王雪澄觀察總辦織布銀元鑄錢鐵政各局兼辦督憲營務處深爲張香帥所倚重現觀察因兼差太多力難分顧禀請督憲將營務處差使銷去香帥俯如所請卽委札鳳池觀察接辦○署江夏縣王聘卿大令調署蘄水縣已於本月初八日交卸大令本兼辦官錢局差現將履新所遺官錢局差使委趙楚江太守接辦遞遺之保甲總局差則委朱惠之太守接辦均已先後分檄飭遵矣 
[越郡官塲紀事]  
　　紹興訪事友人云本月初二日府尊能再靑在守因有要公命駕晉省禀陳各大憲勾留數日卽於本月初八日回署○餘姚縣屬土藥捐局自夏初被莠民焚燬後現經省憲遴委吳少白大令傑前來接辦迨大令到局卽在大善寺設立公所責成各土店具結認捐聞輸將者頗爲踴躍可見急公好義商人固具有天良也○諸曁縣沈劍芙大令因公晉省面禀事宜現已遄返任所矣 
[輦轂述聞]  
　　京師訪事友人云御膳房每月承領帑項備辦御膳曁内廷各筵邇因市面蕭條頗多賠累經總管内務府大臣曲加體恤爲之奏請每月加增銀五千兩由户部提撥聞户部覆奏令將每月動用各項由内務府隨時造册報銷以杜冐濫○彰儀門内土地廟下斜街同茂花廠所置各種奇葩異卉色色動人現在該廠會同南西門外各廠檢選各種香椽佛手金橘一百盆覓夫舁至西華門送入内務府懇請轉呈皇太后御前擺設以抒報効之忱○入冬以來京師刦案層見疉出前經步軍統領嚴飭各營將弁認眞跴緝當卽拿獲盜匪十餘名送交刑部按律懲辦十月初七日午後南營西珠汛弁兵在南西門外大石橋見有三人形跡可疑搜其身畔果得洋槍三枝遂解交守戎署内嚴行審訊犯供曾在固安縣搶刦得贓潛逃至京不意卒被擒獲云云因卽轉解步軍統領衙門咨送刑部按律懲辦○户部爲片行事俸餉處案呈所有正黃等旗十月分甲米折色等銀本庫定於十六日午刻開放爲此示傳該旗承領人員務於是日派員赴部支領毋違特示 
[津門紀要]  
　　天津訪事友云今歲秋問天氣和煖交冬以後仍復不寒雪片冰花曾不一見此實爲北方冬令之所罕覯者本月初六日天陰雨晦始覺薄寒中人迨初七日晨起則見鴛鴦瓦上一白無垠始知睡宵滕六君惠然下　至卓午羲輪擁出檐前積素全消初八日雖見冰凌尙不甚冷較之往年冬令寒氣逼人固大相逕庭矣○甲午之役海疆釁起北洋驟添兵士七八萬人米糧雖貴然每石不過售津錢十千餘文白麫每担不過八千文去年俄日兩國同告洊饑來華購買米麫貪多務得價仍與甲午不甚叅差不意今春米價每石漲至九元六角約合津錢十六千以上今秋南中大熟北方稻米亦慶有秋價雖略貶而每石仍需七元左右計合津錢十二千有奇而麫價更屬駭聞其下乘者每担需津錢九千以外巾上乘者不問可知至於玉麫每斤亦需錢五十六文小民終日勤勞核計所入不足購麫三四斤以資事畜其將何以爲生計耶吁可憫已 
[天竺鐘聲]  
　　杭州訪事人云近來竊案滋多類皆撬門而入枝頭巷某姓家爲偷兒所乘者已有三次皆被家人知覺所失無幾本月某日因子行聘製成衣服四十餘件裝入二箱不料夜間有匪徒撬門入内竊取一空次日報縣經仁邑尊蕭大令親臨踏勘卽飭捕役嚴拿並移知保甲局飭差協同緝捕迄今尙未破案十一日三更后市街某公館公亦有竊賊撬門之事洞穿七門始達内室竊取衣物數件心猶未足復欲登樓爲家人知覺大聲喊呌當卽遁去計失去棉衣三件自鳴鐘等物約値二十餘千又十二日夜間嚴衙弄某姓家被賊由樓窓而入竊去衣服首飾等約値四十餘千比家人知覺賊已遠遁無從追緝矣○本届各保甲局稽查保甲極爲認眞由各叚委員分路淸查每至一家問明姓名年　及作何生理并家丁若干口至店鋪中則夥友學徒均須將姓名籍貫一一登簿以便造册呈報總巡再由總巡覆查無誤然後轉呈臬憲及提調憲隨時抽查 
[蠡城懷古]  
　　紹興訪事友人云廣東湖北所鑄大小龍圓流播市廛本宜一律通用而奸商籍口抑勒不能與洋銀並駕齊驅誠惡習也紹郡此風亦甚凡遇小龍圓每一角必令貼水四釐以次遞加小民受虧殊非淺鮮夫國家設局鼓鑄以維圜法之不足原以利民用也今乃反以病民是豈初念所及料乎噫嘻○南街柳橋左近灌園叟某甲植有萊菔數畝本月初六夜有偷兒潛入園中徧行刈割盛以麻袋劍負而出時已魚更四躍適遇團防局勇丁向之喝問偷兒情急棄袋狂奔甲亦聞聲出視見原物尙在亦不窮追賊遂遠去○西門李姓雕墻峻宇本爲閥閱之家初八夜有賊正在穴壁尙未入室忽聞巡勇吹號聲嗚嗚然畏而潛逸及巡勇經過遂叩李姓之門告以故李稱謝久之宵小繁興居家者可不愼哉 
[隋堤冬柳]  
　　揚州訪事友人云現届冬令盜賊繁興端賴巡防認眞庶是以戢若輩之燄連日經地方官憲會同紳士籌議舉辦揚州營客寓向章每交冬令應呈送循環薄由本府印發以便塡註過客名姓來往何方是何營業以及保人名氏按日呈送派委抽查本届冬防開辦在卽各客寓呈送者尙屬寥寥合亟出示曉諭爲此示仰城廂客寓知悉自示之後卽各呈送循環簿以便印發塡註除由本府不時查察外當再遴派員弁逐目親往抽查以衛閭閻藉免匪徒溷跡等語雖曰循例奉行亦深得防患未然之道也○本届秋成本稱中　故自新榖登塲之後米麥價已跌至一元以外不意季秋以來兼旬未雨田土龜坼不能播種來牟市儈之徒遂又藉此居奇米價大爲飛漲連日上白秈米已售至五元左右聞諸個中人云倘再不渥沛廿霖尙恐有增無减嗟彼小民其將何以卒歲耶○每届冬令北省飢民往往相率南下扶老携幼絡繹於途邗上爲必由之道普濟尤難今夏徐海等屬淫雨爲災雖蒙皇恩浩蕩截漕發帑以及各處義振多方協濟並荷大憲派委員紳挑築河提以工代振無如災區太廣飢民甚多以致南來就食者仍不乏人現在城外經過飢民每日結黨成羣踵接趾錯或多或寡必有數起去留靡常情殊堪憫缺口街張紳見而惻然爰於每晚遣人煮粥盛以木桶按口施放於是聞風而至者愈聚愈多一至黃昏時候幾致途爲之塞然爭奪擾攘之風亦因之而起語曰善門難開不信然歟 
[上海官塲紀事]  
　　盛字淮軍統領班福齋軍門日前由日本閱操回滬卽返吳淞防次兹接兩江總督劉制軍札知奉旨簡放江西協鎭軍門遂於昨日來滬擬附輪船赴白門謁見制軍面陳要公○昨晨江海關道蔡和甫觀察循例至普育堂查點留養男婦由董事曹君寄耘迎接入内升坐中廳將各人傳案逐一點名察看中有因案未結由前縣主發堂之婦女叩求釋放觀察諭候飭縣查案速爲了結卽行釋出各婦稱 
 
 

Page 3

 
 
謝而退觀察遂命駕回轅亭午時排導至上海縣署拜會前往黃愛棠大令大令迎入花廳面談要公　久始别 
[德藩赴膠]  
　　前晚德國親藩亨利由德領事署命駕而出乘小輪船至吳淞口換乘德兵　名幸　來者前赴膠州未知有何舉動也 
[札飭會哨]  
　　浦江沿海一帶港汊紛歧匪人最易混迹現奉上憲札飭所屬各府州縣加意　　以弭匪盜并給會哨單飭各縣多雇巡船選派壯捕巡勇實力梭巡遇三八期松屬七縣巡船均至浦江會哨一次將會哨單互換各呈本衙門騐　以期周密另給諭單將每日所到地方呈明衙署營汛局卡加蓋戳記註明月日時刻以便查考上海縣王欣甫大令奉札後卽飭壯捕巡勇會同　汛在本境及與鄰邑接壤處嚴密梭巡將會哨單互換呈騐刻已開船往巡矣 
[錢莊須知]  
　　欽加同知銜候補縣正堂署理上海英美租界會審分府鄭爲出示曉諭事照得滬上錢莊林立良莠不齊有等無恥小錢莊惟利是圖將銅質洋元預藏櫃檯之下遇有兌換洋元故意顚看落地明爲拾取暗將銅質洋元掉換並任意攙用銅質小洋受其害者不知凡幾損人利已莫此爲甚實堪痛恨除現查有元生莊一案業經提案從嚴究辦外合行出示嚴禁爲此示仰滬上各小錢莊東夥人等知悉自示之後凡遇兌換洋元務須在櫃上當面看明不准將洋落地以及移至帳桌復看以杜情弊并不准攙用銅質小洋倘敢故違一經查出或被告發定卽提案從嚴懲辦决不寛貸其各凛遵毋違特示 
[狂風覆舟]  
　　南市久大愼記號置有公大發沙船一艘可裝貨三千擔素稱堅固日前在外埠載運荳油一千五百餘簍黃荳千餘石及高粱酒數十簍駛至山東石島地方忽遇颶風波濤洶湧舵工支持不住竟致全船傾覆舟子數人均遭淹斃昨日號中聞信卽傳知近處米業中人惟有徒呼負負而已 
[水上失火]  
　　前日傍晚時南市葆泰碼頭左近泊有江北艒艒船一艘正煮晚炊被小孩遺火被上未及覺察霎時間濃烟四塞火光熊熊延及船棚幾致不可收拾幸經鄰船聞警赶卽將人救出然後汲水澆灌移時始熄 
[解犯過站]  
　　前有鹽捕中營巡勇頭目胡志得以緝私爲名在南匯縣境搶刼嚴順樓船内錢洋並將事主掌頰控經南邑尊汪大令訊明確供解省勘招兹經臬憲提勘供詞無異發回原縣監禁前日由嘉定縣派差押解來申投縣寄禁過站王欣甫大令飭備過站文書添派差役解赴南匯 
[馬路工程局瑣案]  
　　前者新馬路十三號巡街捕見剪　賊陳金福在途行竊姚子江身上之銀鈕扣因卽拘獲解入捕房昨日轉解至工程局經朱森庭明府提訊陳供本邑人向在浦東負販營生初次悞犯尙乞施恩明府判責二百板從寛開釋○傭婦周陸氏奉主人陳小倉之命將寍綢衣料雇袁洪壽之小車載至太平馬頭裹街見衣料已失所在疑袁串竊因卽扭交四號巡街捕勇解至捕房昨午轉解工程局朱明府提訊之下命將查獲各贓給還周陸氏竊犯李阿五陳阿生判令各責一百板具結交保○流氓吳阿龍因向南市新馬路懋昌外國雜貨店夥韓路亭拆梢被韓喚交四十二號巡街捕勇帶至捕房昨日轉解工程局由朱明府研訊吳供寍波府屬鄞縣人年十九歲向在輪船上充當小工爾已賦閒前日隨友人阿品向韓索取舊欠致相口角明府一再駁詰供仍刁狡判令笞責一百板具結開釋○前日午後竊間夫吳春華行至南市大馬頭自來水公司工程處見石匠章阿毛置有棉衣兩件順手牽羊携之欲逸爲三十九號巡街捕勇所見立卽拘至捕房由朱明府提訊吳俯首求恩明府判責一百四十板飭具攺過結交保開釋○南市新馬路一帶有傅老九者探囊老手也前日陳生發踽踽獨行復萌故智漕在其身畔竊取皮夾一只内有小洋二十二角質劵數紙及陳知覺告知於六鋪汛捕當卽查獲昨日解經朱明府研訊傅供湖北銅城縣人初次悞犯叩求恩典明府見係積犯未便從輕判令重責五百板驅逐出境不准逗留○著名流氓李桂和因向賣饎飯之蔡春春訛詐洋銀蔡不服投控捕房王捕頭派令渡夫頭目陳向榮前往拿獲解至捕房轉解工程局由朱明府提訊李供不敢拆梢叩未原宥明府判責四百板具結交保斥釋○南馬路有楊張氏者開設雙弓米店藉資餬口其子金元年甫五齡在馬路嬉戲突被計木木之小車將孩撞仆輾傷足踩由二十五號巡街捕勇所見立將計拘獲傳同楊張氏及受傷之孩解至捕房轉解工程局朱明府察得金元所傷尙無大碍遂賞給小洋銀四角俾令醫養計駕車不愼著掌頰四十下從寛交保開釋 
[英界晚堂瑣案]  
　　南京人馬實生與韓春庭控王子餘陸菊林串騙縀子及水烟袋等物前日經署理讞員鄭瀚生大令提詰馬供在三馬路畫錦里開設源豐京綴莊上月二十五日王子餘前來購買元色縀子六十疋言定價銀一百六十兩約三日内卽付現銀貨未取去至三十日王寫字條倩陸菊林持來取貨監生信之當將縀子如數付去不料至今銀尙未付王亦逃避無蹤顯係串騙叩求究追韓供前月底王來購水烟袋二箱計價銀二百二十兩曾付裕記莊票銀一百兩言明其貨囑陸領取前日亦被騙去至期收銀裕記莊忽稱王尙未將銀付下不肯照給此事實被陸合謀串騙務請嚴辦陸供本地人在南市同康錢莊執事與王責識監生曾代王擔保莊銀一千四百兩並代墊同康莊欵四百餘兩前月間向王索取王卽將縀子烟袋作抵立有憑據秥呈禀内况貨物亦非監生向馬韓二人店内取來求恩明察鄭大令以糾葛太多斥不准理○李阿掌控倪囡囡串同奚阿狗誘拐姪女寳玉前日亦經鄭大令研訊李供蘇州人胞兄已故寡嫂李氏在蘇開設永菓行曾領朱氏女寳玉　作螟蛉今夏四月廿九日被朱氏之夫倪囡囡串同奚阿狗將寳玉誘匿至八月廿三日探悉寳玉在奚阿狗家内然寳玉已許字任姓爲妻叩求究辦倪供本地人今春憑媒娶朱氏爲室出洋一百二十元由李經手朱氏現已捲逃不得已將其女寳玉扣留並非誘匿大令著將倪管押候移請上海縣將奚提案覆訊察核 
[英界公堂瑣案]  
　　怡和廠洋人控陳福壽張阿二串竊鉛條二根計重二十餘磅經包探洪阿寳查獲原賊送案請　陳供事由張阿二起意囑令小的竊取鉛條一時受愚尙求原宥張供小的於此事實不知情鄭大令商之巴繙譯判各責二百板荷枷一月○華盛紗廠夥薛茂生竊取葉洪初綢衣當塲被獲扭入捕房由孫包探解案請辦薛供事實寃誣叩求鑒察大令著押候交保○鎭江人胡小古前因犯案遞解回籍已有七次近日又復至滬爲包探倪順泉所見因卽拘案請究胡供詞支吾大令著送攺過所收禁○趙小五王阿三在洋涇浜沿途吵閙經三百另五號巡街捕喝阻不依與捕爲難致將捕之號衣扯碎適倪包探巡至得卽帮同拘獲送案請辦趙王二人同供小的在老虎灶茗飲此捕名阿寳私一婦人現因爭風將小的等肆行毆擊大令判各責二百板合賠號衣洋銀十元○北京人李二大在丹桂戲園管理戲衣前日被匪竊去大衣數件無力賠償愁急無措遂吞洋烟數錢偃臥街頭經三百六十九號巡街捕拘入捕房見其神志昏迷藻以薑湯幸受毒尙淺得卽一吐而愈昨晨送案請訊李供訴前情大令憐之派差送回丹桂戲園仍令執役如前○方福生禀稱在小菜塲擺設肉攤常被胡芝卿糾同王桃仙多方勒索銜恨已久無可如何昨日又將小的軋至小茶館强索洋銀十元小的畏其兇横付以二元始得釋出現以心不甘服故卽投報捕房經包探沈阿鶴緝獲並起出原洋二元今已解案求恩究辦胡王二人同供因索前欠不敢勒詐大令著各責二百板　號一月○車夫戴金山行竊嚴徐氏包車一輛在某姓小烟館兠賣爲包探趙銀河所見拘獲人贓解案請究戴認竊不諱大令判責二百板以儆 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴禁蠧吏]  
　　湘省各屬向有白役索訛之事爲害民間實非淺鮮臬憲李方伯惡之思去其害造福閭閻爰詳請嚴禁　文曰爲詳明事案查本司詳請嚴禁白役索詐擾害一案奉憲批蠧役藉差索擾大爲閭閻之害最堪痛恨來詳指陳積弊剴切詳明所擬辦法亦俱周妥仰卽分條刊刻通飭各廳州縣一體遵照辦理其有陽奉陰違及任意縱容者查出立卽嚴叅决不稍爲寛貸仍由司立案遇有交卸卽專案移交隨時訪察以免日久廢弛並候督部堂批示繳等因奉此本司遵卽查照詳批刊刻印發嚴飭通省各廳州縣一體切實遵辦并限於奉文一月内先將如何分别遵辦之處通禀上司各衙門核奪批示定章立案以杜推延而垂久遠竊維差役積弊甚深貽害最重凶惡情狀人所共知而各州縣怵於功令之嚴考成之重轉皆甘爲隱忍鮮有舉發懲辦者固由性懦識闇因循姑息積習囿之使然然其中亦豈無明敏果决關心民瘼之員乃亦明知故昧相率牽就隱衷難白必有因由本司再四尋思而未有得近日接見僚屬復虚衷詳加考究始知蠧役挾制本官巧滑陰險有令人莫可思擬者謹再爲我憲台陳之州縣衙門一舉一動不得不假手差役如解餉遞犯一有疏失處分綦重平時約束稍嚴卽不免舞弊縱放有意傾陷廨役罪名不過徒遣且往往中途逃回安然無事而地方官簽差考成卽繫於若輩之手此雖挾制一端而已有防不勝防之慮最可詫者串盜陷官計尤險惡聞前湖南候補知縣沈錫周任湘潭時察知該縣快役弊竇多端把持最甚到任嚴加整頓不稍寛假各役私懹怨恨無可報復遂暗中勾串匪徒於初更時竄伏城内卽在縣署之前連刼錢店兩家迨沈令聞風出署查拿各匪徒登舟遠遁差役相率觀望並不上緊捕緝任聽比追查無影響沈令雖察知隱情終無從廉得實據例限已迫破案無期若非前憲卞洞悉原委曲予矜全奏請調任沈令卽難免嚴譴湘省官塲引爲鑒戒至於平日馭之略嚴遇事掣肘呼應不靈更屬常態本官始猶繩治之久則憚煩慮患不免氣餒意槏並有於本官在任之日威令所懾莫敢抗違而心懷怨毒無隙可逞一遇交卸卽指爲報復機會竟敢通同地方劣紳刁監糾集無賴黨羽或乘其將卸之際藉事揑情竊名上控或探明起程之時横阻舟輿百端肆辱甚有蜂屯蟻聚跟蹤至數十里外仍將官舫攔回者接任之官夙好無嫌無不出爲彈壓立予解散如遇素有釁隙或交代隱存意見陽爲按理陰置不問若輩因之益肆兇　更無忌憚是除蛇蝎之惡類反受孤鼠之悔辱束手無策行路揶榆迨回省後據實禀陳而省中早有謠傳寅僚播爲談柄是非疑似之間上臺猝難剖察或疑其平日官聲不好臨行有與爲仇事難徵信憤不及伸卽使終得自明而觸念寒心逢人炯戒平日本隱挾有畏難之見此時更各存反噬之虞宜乎諱莫如深相率務爲敷衍此等情形雖未必到處皆然而實爲事所必有今欲革除蠧役若不先揭發隱私明白開諭誠恐禁令難嚴顧慮莫釋但求虚張巧飾之方終無實踐力行之效强毅者或始勉而中懈懦惑者更惶迫而遲疑善政難行虚文奚補惟有仰乞憲台剴切批示各州縣果能破除積習實力整頓以致結怨蠧役種種掣肘傾陷爲情勢所不及　者除將舞弊差役查拿盡法嚴懲外許其據實禀明無稍隱諱當主持者悉爲主持能保全者必爲保全但使心跡可原决不苛繩刻責去任之時差役如敢糾率黨羽與官爲難責成後任彈壓拿辦倘因挾嫌受惑坐視不理重損官威敗壞風氣准前任指實禀揭立予撒叅如差役敢於官去時嗾聳訟棍訐控滋閙查明本官在任尙無劣聲曾經嚴懲衙蠹其中實有主使除於各衙門立案不行仍飭澈底嚴究照例坐誣并將主使惡蠹拿問究治輕則永遠監禁重則立斃杖下務使兇狡無可施技有司不存戒心斷不令州縣因嚴辦差役之故致日後爲所牽陷受其侮害無以自全以此曲予體諒先事籌維已屬無微不至若該地方官仍懷畏難取巧之見不肯切實遵辦直是居心徇玩任意疲延全無吏才何堪民牧嚴譴之加咎由自取雖有百喙亦無可以藉口矣是否有當理合具又詳請憲台察核批示一併通飭實爲公便除詳督部堂撫部院外爲此備由呈乞照詳施行 
[印人行竊]  
　　印度人某甲邇因失業無聊流爲匪類前晚至同鄉某乙家行竊衣服爲五十八號西捕所見因卽拘獲解入捕房轉送英領事署請訊 
[法界公堂瑣案]  
　　太古洋棧主周全益虧欠各莊號巨欵逃回潮州爲各莊號知悉將周姪錫祺棧夥江月卿扭送捕房迭經朱明府研訊並飭包探帶同原被查檢存貨祗有赤白糖九百零五包木耳三十六包其餘外寄招商太古各棧因無棧單無從查核正在查詢接到英界二馬路全泰順信局由汕頭匯至洋行街蕭捷茂照付計洋一萬四千元又接新開河松興信局亦由汕頭匯到票洋四千元包探嚴頌眉請捕頭照會英界中西包探同往泰順咨照謂此事已經涉訟須禀公堂核示詎該局接到電信仍將原信寄還昨日朱明府會同代繙譯軋君升座提訊南北兩市各莊及花糖行源生鼎和瑞和等共三十五家同投案下請向該局究追包探將局夥解案請訊明府以該局有意抗違著押候追還前信並飭包探持票前往照對詳細禀覆候移咨錢業董事核辦旋據永豐泰德和等各家麻袋店請追銀一千九百八十餘兩明府與代繙譯會商著將經手買貨之棧夥江月卿准交的實保人限五日内將周與司帳找尋到案覆核周錫祺押候嚴比○葉德華上期遞禀公堂探陳鵬飛詳稱和生輪船買辦囑付洋銀一百元許用爲帳房下船後始知被騙求提追究朱明府准詞出票提陳到案昨日堂期傳同原告解案請訊明府判限十日内理楚延干追比○沈濮如禀稱住小東門源來客棧考籃内儲洋八十三元當時交代淸楚旋被棧主調換房間將籃移置别處開籃檢視洋銀均不翼而飛求請究追明府以該棧素不規矩時有失竊著將棧主婦徐婁氏棧夥徐金寳一并押候查明復核○金福生禀在小東門設攤售賣栗子香烟流氓保全全邀衆强搶硬奪立卽鳴捕拘案辦請明府判責二百板○包探禀稱偷兒王玉卿竊取衣服至長順押店質錢當向咨照不准贖出押店夥不允傳案請罰明府著罰洋十五元王玉卿著責二百板枷號半月○包探禀稱侍者袁春泉潛入捕頭房内私穿號衣至照相樓拍照爲捕頭查獲送案請辦明府判責二百板枷號一禮拜○包探禀稱車夫蔡阿根洪阿毛拉車行走途遇施寳卿楊厚芳兩流氓出言詈駡鳴捕拘案請辦明府判各枷一禮拜期滿各責二百板另候發落○三十六個黨頭目陳南鶴陸福壽串同巡丁丁根大竊取生油五簍雇船裝至浦東嚴家橋經包探查獲後起到原贓尙少二百餘斤傳同招商局司事楊靜軒將陳等一并解案請判明府判將丁根大王福生先行枷號半個月發碼頭示衆期滿各責地百板陳南鶴陸福壽著各枷一假月期滿各責二百板發攺過所監禁○包探禀稱積竊錢阿大屢經公堂懲辦怙惡不悛求請嚴辦明府判枷一個月責三百板發攺過所監禁○包探禀稱泥水匠王林林假修屋爲名乘間竊物當塲拿獲吊到原贓傳同失主曾文榮解案請辦明府判責二百板贓還失主 
[美界捕房紀事]  
　　前日小竊楊長生在虹口閔行路三號門牌某西人家竊得西帽二頂皮鞋一雙昨日經包探費阿銀查獲因卽拘入捕房押候解送公堂訊辦○昨晨甬人甲乙二人以索欠起釁在蓬路上互相毆擊甲非乙敵被傷頭面鮮血直流幸爲五百六十三號巡捕所見遂一併拘入捕房押候解請公堂究辦○江北小竊李阿三在揚子路碼頭竊得煤若干磅爲失主當塲拘獲送入捕房押候究辦 
 
 

Page 10

 
 
[金陵官報]  
　　十月初三日善後局候補道懋傳見駐滬出使文報局候補道羅嘉杰到由滬來委辦五河鹽厘安徽候補道席匯湘辭候補道達斌又志鈞禀知交缷駐滬商務局提督章高元叩謝奉委帮統自强軍登瀛洲兵船何心川到由漢口拖積榖來通判王國楨知縣孫傳恩奉示甄别察看法文繙譯候選縣丞游學楷曲滬來翰林院庶吉士曾廣鈞到由京來委辦金陵船廠知府喻先覺禀知到差知州許炳常到由京引見回知縣王澤存禀知候補知縣李第愷於九月二十九日病故○初四日藩憲胡糧道吳巡道吳均禀知在龍王廟求雨駐滬出使文報局候補道羅嘉杰叩謝明保洋務局候補道黃總辦寗滬兼勘蘇浙鐵路駐滬官書局潘學祖辭回蘇候補道汪嘉棠到由蘇回湖北督銷候補道劉思訓專差請期服假二十一日新授江蘇蘇州府遺缺府許葉芬奉天人禀到由京來江防同知恩禀知巡查長江魚船署海州直隷州劉運吉交缷金陵船廠卽辭赴蘇見撫憲辦徐淮海義賑委員廣東候補縣宋治基上海來揀選縣王紹經由京來鄂岸沿江緝私水師營杉板守備熊首華見湖北來赴廣東均到都司劉國元禀知交缷金陵總台官布倉大使楊元勳禀知開收江西省採購新榖從九朱儀銷句溧高查牙帖差督轅牌示蕭營都司龔錦標病故遺缺本部堂查有儘先遊擊郭廷忠堪以借補○初五日淞南營遊擊周廣才登　洲兵船何心川赴上海均辭遊擊郭廷忠叩謝借補蕭營都司通判李宗似謝委儀鳳門保甲差運判汪觀荔甄别縣丞常世瑜寫履歴均奉示鎭江關差遣江蘇試用縣陳冠到鎭江來直隷州州判朱德魁到由蘇來平鏡輪船馬廷樹送貢赴淸江回知縣劉燡奉糧道委赴大通公幹○初六日大理事少卿盛宣懷到會法國領事官白藻泰又船主裴理伯繙譯何世剛水師遊擊陸司蘭鳳弗來均到會洋務局候補道黃見法文繙譯候選縣丞游學楷見上元縣蕭禀知赴北鄉相騐知縣汪如瀚奉賑捐局委浦口粥廠差江寗府檢校馮驥奉司委赴句容縣寳華山龍池請水准補瓜洲守備黃德興叩謝部覆○初七日總辦學堂候補道　禀知奉到關防直隷州傅均章奉司委查徐州府屬積谷差卽辭上元縣蕭禀知赴北鄉相騐回知縣楊激雲叩謝調辦南五六叚保甲差安徽知縣鄧之望自皖北來卽辭回安徽廣東候補縣宋治基辭赴海沐查放冬賑並禀知奉賑捐局委隨辦海州河工差駐滬出使文報局候補道羅洋務局候補道黃均見督轅牌示慶賀事恭照本月初十日慈禧端祐康頣昭豫莊誠壽恭欽獻崇禧皇太后萬壽聖節是日五鼓應穿朝服齊集萬壽宮拜牌其前後三日俱穿蟒袍補褂藩轅牌示儀徵縣舊江司巡檢員缺前經請以巡檢于富之請補現已奉部覆准自應飭赴新任又興化縣安豐司巡緝委員趙錫恩因案　任遺缺查有從九品蔡鑫堪以接辦 
[恩推瘠壤]  
　　昨承慈竹子陳興求病愈洋一百元愛英居洋五十元知足居洋三十元銅洋一元杭州傳道堂同仁經募第二批洋七十三元銀鎖片重三錢四分王叔屹爲亡妻資冥福銀十七兩四　九分江寛輪船帳房來周慈蔭等三户庫平銀三十八兩二錢除公估局剔出不批銀一兩七錢實批見三十五兩四錢四分申八錢五分合元三十七兩零三分一厘又周海田保平安對開洋八元衢州來滎陽力薄人洋三十元泛舟指囷救災共攄眞誠郤疾延年作善自多餘慶特登報牘用達謝忱再肅函問又承蘇　昇善士樂助新棉衣三百套裘萼輝陸全木雨善士各助新棉衣一百套囑爲解往災區散給施當其厄感篆同深謹一併奉聞伏希公鑒[  上海六馬路仁濟善堂籌賑公所施則敬等謹誌]  
 
 
 

Page 11

 
 
 
 
 

Page 12

 
 
   
 
