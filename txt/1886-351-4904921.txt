# 1886 - 351 - 4904921

 

Page 1

 
 
[新印漫游紀略出售] [  申報館主人啓]  
　　漫游紀略一名瓠園集雲間王勝時先生澐所著共四卷俱紀其平生游歴處凡山水名物以及土風鄉俗有足存者　　入集中以資談助詢考古者所當流覽也本館現巳排印竣工訂爲一本卽日出書每部計價洋一角正售處照舊 
[招股石印阮刻十三經注疏并校勘記] [  點石齋主人代啟]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有　　　　板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟　阮刻距　已越七十年難保無潦草翻刻者轉有魚目混珠之憾春及軒主人藏有初印　本不自私秘特倩點石齋以石印法　爲巾箱直行本紙取潔白　益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於　志芸窗者實有裨益但工本較鉅書成須每部洋廿元可售現擬招股開印酌定每部洋銀十二元願附股者先　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房錢江　　當石門城寳成當海甯城謙吉當蘇城宏豫錢庄杭州申昌號廣東省城楊仁新街德昌乾號常州恆生德錢庄内法馬路　讀樓福建招商局　　處　　簡香齋書坊躉售向抛球塲後惠泰庄内晉升號面議 
[借材客談]  
　　前者余曾著有論說謂中國不宜荐西人於高麗蓋鑒於前後兩次往高之西人皆不足爲高利反足爲高害轉以啓高人怨中國之漸此言也不特爲高麗計實亦爲中國計也日者冬日子昆季招飲相與縱談天下事偶及近來中國各處學堂兵船教習之人多屬西人此一項費用頗爲不少座客有風雩子問於余曰君以此事爲有益乎無益乎余曰　楚有材晉實用之此非多晋人之能用楚材實則傷楚人之自棄其材也故借材之說自古所恥而今日之時勢則與古　歐亞一家通商立約是豈中國之利哉人或謂通商有利於中國但言其所利而不言其所害故也人或謂洋樂一　爲中國銀錢流出外洋之大宗其實則近來製造軍火行駛輪船所用之煤皆購自外洋所需之鐵又購自外洋此猶曰中國開礦不得其法出於無可奈何至於各處所用之洋匠不知凡幾彼西人之賴中國以爲衣食者正不僅各關稅　扦手等而巳也或又謂旣欲行西法不得不用西人以爲教習此亦必不得巳之舉雖明知其有弊而亦不能不用者也風雩子憤然曰夫所謂不得巳者乃萬不能巳者也今之教習西人吾知之矣當其始以爲船爲西船砲爲西砲一切口駛開放均當用西法初不可以中國之道行之而知其法者非西人不可乃創此議以聘延四師延時必包定若干年其　金之從豐固不必言矣旣受聘之後則先言學堂應用一切書籍以及各種樣子均須由外洋購取卽此一項約巳需數萬金旣使之爲教習不得不聽其布置於是以此數萬金交之西師而請其代辦蓋應用何書何物惟西師知之他人不能擬議也及其來華則所居之室必以西式所有帶來各物一切置之室中除數本西書之外竟不知數萬金所購者係何物人以爲其祕而不宣吾則疑其無而爲有也至於學堂旣開學生漸集乃每日施教其所教者則又不過先之以愛皮西提略知拼法之後則講解亦不甚精勤宣講一事必反覆頓挫遲之又久而後另易假如講開濠溝一層今日所講者如此明日所講者又如此幾及半月始易一事爲打靶子于是今日講打靶子明日又言打靶子講之不休又必　月二十天而始畢其法大都與中國各處茶館之說大書者相似說三國演義至曹操八十三萬大軍下江南過一座獨木小橋其躑躅之聲可以六七日而猶未巳也設有人與之言請其早日易講則彼勃然怒謂旣以我爲師則當聽我之教外人何得參預其事遽作拂衣欲行狀然旣包定若干年則此數年之修金必須全送而此師去彼師來未必果彼善於此則亦惟忍氣吞聲勉强調停援而止之而止考騐學生之工夫則除西語西文而外仍多茫然不知噫是直以此爲騙錢之計而中國特受其欺焉耳竊以爲此一項漏巵亦頗不少合數處而計之恐不在洋藥煤鐵下而煤則可以燃鐵則可以鑄洋藥則尚有稅厘之入可以助軍餉獨此西教師之費則全歸無用詎不大可惜哉晚山樵客聞而憮然曰中國之於西法行之巳歴有年所而實則有益可指者安在卽如醫之一道自岐黄以至於今未通西國未見西醫之前何嘗代無名人迨近年以來西醫旣入中國遂競言西醫之術遠勝於華醫而不知少見多怪初不辨乎其微也西醫用樂令病者嗅之卽昏然不知人事乃爲之剖腹　腸胃或截其手足而以假者易之人皆以爲此其術之神妙噅何如哉而不知華元化以麻肺湯飲人輒昏然若死洗其臓腑而復縫之霍然病若失至於割贅疣有雀飛出有蛇蟠曲若此者又不止一事西醫中亦並無此等神技可知其法本自中華特麻肺剖腹等法行之偶一不慎易至肇禍故華人棄而不務西人因得竊取其法以矜奇而炫異彼武備水師一切法于安知華人必不能窮究其理而非西人不能教哉余曰諸君所　者專指西教師之不肖者而言之耳西師教人皆有其序且限以晷刻時至則止不教且至明日亦不接教復另教一節焉此等處未免失之拘墟而近乎疎忽若以一二不肖西師之故而概謂西師可不用則此時海軍甫創華人皆未習此安能教人亦在擇善而聘之可耳風雩子曰夫安得擇善而聘之大抵中國所聘者皆彼國之無藉者耳試思彼國中有職人員其肯舍其職而職我乎卽曰能之亦爲國法所不容假如中國有職人員而忽受外洋之聘能乎否乎此一事也中國之受欺最甚故不得不揭而出之冬日子昆季舉酒屬客曰今日姑飲酒請留此宏議以爲異日拜獻之資可乎相與一笑而罷 
[俄奥傳聞]  
　　本月廿七日倫敦發來電報云刻下倫敦紛紛傳述奥國與俄國准俻明春開兵大戰决一勝負確否不敢知姑錄之以俟後聞 
[臺嶠雜聞]  
　　九月間劉爵帥奏請親臨臺灣中路罩蘭北路加九岸各處督剿叛番兵戈所指番民聞風乞降薙髮歸化巳于十一月初五日唱凱回轅文武官員皆接于渡頭爵帥率隊伍由寳成門入觀者如堵○爵帥於初八日派萬年清送宏字營回澎湖其餘各營均在原處屯紥惟撤回銘字中軍曁武毅營雇威利萬年清二輪載至金陵每名給發川資洋五元船票一紙如有抱病不能移步卽擡至府城官醫局調治俟愈之日再行給發船票川資回籍○全臺 
 
 

Page 2

 
 
營務處方子震觀察仙逝後爵帥委總糧臺沈方伯兼辦營務處事宜○基隆海防廳梁通守純夫於前月底病故遺缺　沈叅軍茂蔭代理其臺北府經歴缺巳委吕叅軍兆璜接署矣○十五日係方觀察入殮之期爵帥親往送殮歸署時有銘字中營散勇攔輿呼號傳問其故　稱欲索大餉三關方能内渡爵帥諭以巳雇官輪送至金陵上岸時各給船票加川資洋五元爾等可勿譁矣而衆人仍復紛紛勢如蜂擁驅之不去竟有悖謬之語爵帥以此刁風斷不可長乃將爲首之人正法軍前以儆效尤○前在錫口鎮船上搶刼馬委員行李之盜犯曾木及哥匪張八均於十二日酉刻在較場梟首示衆○淡水有所謂恭送聖蹟者由各鎮設社派人收拾字紙各處均有字亭焚化將字灰裝就板箱送入大海初八日合府士子均至府城恭送聖蹟有助彩擱旗旛聯燈沙船頂馬鼓架金鑼古玩鼓吹提爐者甚爲熱閙合府文武秀才均穿藍衫手執會器拔貢優貢都馳頂馬教諭訓導都排執事隨送各秀才手執全副鸞駕新科秀才肩抬聖亭内供大魁朱元子牌位各街均排香案此種賽會比别會大不相同皆係士子殷户所出也○近來米價大漲每洋只得二斗六七升如此加漲貧民難免飢苦矣○四處興造馬路工程巳及一半各商均於兩旁揷據以便起造房屋聞須添造武聖廟而西門外築造養濟院並腐澤尊王廟北門内造興巿公司曁官藥局日後氣象必愈興　也 
[詳述官塲命案]  
　　張文波二尹如瀾原籍粤東以從九品聽鼓閩垣歴有年所後改塤新班府經歷其兄重颺候補同知弟重瀛候補鹽大使二尹現辦平潭華稅局務本月初八日新任海潭鎮蔡協戎國喜之太夫人壽辰平潭廳張子和别駕前任吳協戎奇勳之少君恩廕生保泰曁幕友某姓咸在座觥籌交錯談笑詼諧席間保泰與二尹拇戰不知何故紛爭保泰遽操小洋鎗轟擊某幕友急爲躱避不致受傷鎗子從二尹頭上飛過二尹怒詰其何故無禮保泰不問情由又發一彈適中二尹之脇立卽斃命吳協戎正奉大憲飭赴海潭新任於初九日由省起程中途始聞其事然巳無及矣廿一日官將保泰押解到省下諸府司獄平潭華稅局務巳另委府經歷侯君澍棠接辦當訊鞫時保泰供稱二尹向借小鎗不料交付時機動彈出致釀禍端云 
[甘肅來函]  
　　甘省訪事友人來簡謂前年俄國博學院中簡派員弁三人前赴甘肅西甯青海一帶越川度嶺相度地勢採獵花草鳥獸等物并有駱駝十餘匹隨以偕行近日載運各物從高臺地方出山向蒙古草地一路經行滿載歸國○甘凉蘭州各處陸運俄商近日貨物銷塲頗有起色若有鐵路則商務當更擴充也○新任甘州府吳太守由省垣攜眷赴任行至黄河岸山麓大風忽至急雨狂飛以致水凉驟漲不及出山平地頓深數尺太守之少君竟被山洪冲去隨從人等亦有四散飄流者○省垣今年雨水調匀爲三十年來所未有荒地一律播種低田　慶豐收千倉萬箱家家饒足農嬉於野閒話桑麻誦人語中含樂歲聲之句爲忻慰者久之○月前有黑龍江分駐伊犁馬軍七百餘名告假回籍道經永昌縣因兌换青蚨與錢鋪啓釁該兵自恃人衆將算盤擊斃鋪夥一名一時衆人不平將兇手獲住禀官相騐論抵如律○山丹縣有巫者自稱活菩薩誘惑愚民雖經當道嚴禁而信從者衆依然陽奉隂違香火因緣門常如巿查該巫祗有一子日前無端病殁巫亦無可如何夫旣爲菩薩蔭庇自當轉禍爲福得保平安乃其子尚不能福佑而愚民竟奉之如神抑又何也然則執迷不返而屈膝祈之者其識見又在巫之下　○近有京都某大員薦一士於劉毅齋中丞其人年未及冠才品兼優抵轅時便服執刺長揖不跪且與中丞以兄弟行相稱中丞見其夜郎自人意頗不適問居何職以童生對中丞笑曰僕有一對執三字帖見二等男童生大膽稱兄弟汝能對之乎其人應聲云憑八行書登萬里路布衣長揖傲王侯中丞驚喜交集叩其所學應對如流乃待之有加禮焉說本益聞錄 
[宜昌紀要]  
　　初一日係宜昌羅鎮軍之太夫人壽辰内外四營員弁均赴戟轅上壽初二三四日設筵欵待各武員左右街鄰亦皆與焉鎮軍之錫類推恩於此可見○上月杪有歸州武童入自北門與北門之脚夫爲挑力爭論始而口角繼而鬥擊武童邀集六十餘人脚夫亦三四十人各用扁擔木器相鬥各有傷損而武童竟被打倒數人擡往東邑相騐後有某甲出爲調處令脚夫頭辦酒數席向歸邑禀保賠禮又令夫頭自出衙門費並於初八日辦酒酬謝衆人在文昌宫雇班演劇酌定嗣後凡考客行李由北門入城者不論遠近概定廿八文一擔○前報述某姓考童被人拐去金圈二十七隻當經赶獲一事兹悉金圈除陸續起獲外只少一隻而所獲之三人一充三大人一充幕友一充跟丁其實一係裁縫一係賣上青丸者一係河南人也當日追獲三人甚爲喧閙被該處汛官所聞押送宜昌府轉交東湖縣將三人管押該童慣買槍替殊屬不知自愛押令罰銀二千兩以充公費○前紀枷號槍手一事兹聞槍手某甲係興山人以未經府考來宜補試府尊以過期不准收考甲　無盤川回興山適城北王姓欲倩人槍替甲卽欣然應之而東湖縣册有張姓文童未經投考甲卽頂張姓之名入塲由某廪保具保費銀三十兩及點名時學憲究出情弊遂大怒當交提調官傳齊各童將某廪保革除衣頂嚴訊月初甲及王姓文童與某廪保俱枷示遊街數日某廪生去歲曾舉優行學師以所舉不實自請叅辦學憲憐而免之○歸州城内某姓家素稱殷富月初有匪徒二三十人明火執仗碰開門户刼搶財帛而去查匪徒係河南人現在尚未弋獲也○初十日江通船抵宜見頂心洲中流之水祗有七八尺深行過時頗費周折聞該處之沙洲時隱時見或東或西殊無定處較江通略小或尚可往來也○十四日彝陵船抵宜新任四川藩憲崧方伯附輪而來一時操防營兵及礟船均放礮燃鎗以迎方伯官眷巳於前數日到宜方伯到後卽換坐舿子船挈同官眷於次日開行 
[抱牌合巹]  
　　杭垣倉槍地方有某甲者開雜貨店爲業家頗小康堂上父母俱存别無兄弟甲年踰弱冠巳聘定某氏爲室擇於月十九日迎娶成親忙碌者業巳數月蓋以兩老人僅此一子故一切婚費皆從豐厚但期得新婦所歡也不期十五日晚間家中以失去金戒指一枚兩老大人相反目媪疑爲翁竊去私贈與人翁急不能辯暴跳如雷直有踢翻鸚鵡洲搥碎黄鶴樓之勢奔至廚下取一菜刀扭住嫗髮欲效吳起殺妻故事甲奔救不迭人巳驚倒面如土色幸經多人赶攏將刀奪去扶翁而出回視甲巳氣息懨懨呼之不應當卽延醫服藥據醫者云膽巳嚇碎不可救藥延至次日絶命翁嫗撫尸大慟恨不作同棺之殉當晚訃至女家合家驚悼女卽毁粧斷髮力請過門成服守節父母力勸之弗聽其翁姑亦再三力却之亦卒不聽不得巳於十九日　婦過門抱主成婚禮成後卸去吉服換着麻衣翁姑相抱而泣而女亦涕不能仰是時觀者數百人無不代爲揮涙云 
[邗上官塲紀事]  
　　十一月十八日金燕山鹺尹兆榮委辦龍溝卡差十九日監掣師小青司馬世煦謝飭知題補南監掣缺李仲謙分轉以牧委辦江甘五岸督銷二十日何觀察維鍵之太夫人帨辰合郡官紳咸往道賀通屬餘西塲大使陳梅石鹺尹大謀於本月初三日因病出缺 
[蜀岡梅訊]  
　　本月中旬有某貨船滿載紙張等物由江南進口駛至揚州寳塔灣忽上流一礮艇迎面而來疾如箭發貨船躱避不及轟然一響陡被撞沈船内有客七人救起四人其三淌入砲艇底下洎撈起巳大腹膨　奄然而斃矣所裝貨物皆如鳬浮水如魚戲波漂没中流杳無蹤跡查是處巳進内河驚濤駭浪中得以無恙至此反遭奇險殆所謂數耶○多子街戴家店巷季姓染坊五采章施名馳遐邇近因店東虧空遽于本月二十三日午後閉門一時合郡哄傳人皆擁至有取布者有提欵者七手八脚閙作一團洎破扉而入則店中寸縷無存不知何時濳行運去衆人見此光景遂一聲號召競搬什物霎時間早巳片板不存雖破缸帳簿亦皆搬取一空守店之夥始猶攔阻繼見無可如何祗得歛手而 
 
 

Page 3

 
 
退聞統計虧欠約數千金云○儀徵運鹽河現經派員撈淺舊港等處巳將大壩堵閉所有赴儀徵十二圩一帶之船均須繞越外江云○連日運河内剥船紛至擁擠異常瓜洲口雜以進口柴船壅塞尤甚想責司河道者定有法以疏通之也 
[嶺南雜說]  
　　西關水陸緝捕差由臬憲札委候補縣周大令福昌督辦大令精明强幹歴委要差此次奉檄馳驅除暴安良定有一番善政也○火油捐厘向由商人承辦每年繳洋六萬三千元　督憲張香帥飭該商于原認釐金外每年加納十二萬兩　充巡緝經費其項由厘局帶抽日前局憲巳會銜出示曉諭商民矣○將軍都統三堂憲由燕塘閱操畢于十六日還轅八旗官兵亦拔隊入城各回防所○會匪陳阿早畏罪脫逃濳身香港督憲察知卽委洋務委員許别駕如駟前往請港官飭差協緝日前巳將該犯拿解到省交營務處審辦　○府學東街某家招集無賴設局開賭事爲地保偵知告諸差役羣往緝拿時適喝雉呼盧喧譁熱閙破扉而入當塲捉獲三人　賭具帶回請官治罪○秋間亢旱農民顆料　收以致迫于飢寒流離載道日前有災民多人扶老携幼分往城北各鄉哀乞施捨大憲聞之恐其流爲盜賊遂飛飭各屬地方官查明撫卹毋許縱令散之四方云○南海縣屬之䃹石鄉賭風最盛迷龍陣啓不知害却多少正人張大令石磷以現適辦理匪鄉未便姑爲容隱遂飭差前往查禁詎賭徒竟恃衆逞　公行拒捕以致傷斃差役一名大令聞報轉請黄别駕秩旦前往騐明一面添派兵役緝兇嚴究○十七日初更時雙門底昌記蓆店不戒于火致兆焚如水龍聞警奔集紛紛灌救僅燒去房屋一間又西關登龍街某店亦經失慎幸旋起旋滅尚未成災云○方照軒軍門于十六日由營次回省駐節八邑會舘聞因有要公與制軍商議云 
[三泖寒潮]  
　　署理江南提督譚青董軍門接篆後江蘇狼山福山各鎮軍及淞南北青柘各營將弁齊來謁見砲船之停泊於城西南隅者青雀黄龍啣頭接尾自竹竿匯　大張涇流爲之塞水師之盛可見一斑○莘莊爲華亭縣屬名鎮　有匪徒至某姓家刼去財物若干報案請勘廿五日楊超亭大令帶同壯捕前往勘騐○某甲向充隂陽學近以老病奄奄臥牀不起膝卜女年甫及笄頗能盡孝見父眼脂盈兩眶時長跪而舐之一日甲一息僅存女急割股以進後甲雖病死而女之孝名巳嘖嘖稱揚於隣里矣聞于朝而旌表之是在于當今大吏巳 
[續述火災]  
　　昨報紀姑蘇金師巷失慎一事兹悉失慎者係張姓主人方宴客　庖人刀砧忙碌遺火柴堆房屋二椽頓成灰燼其時湯家弄某姓因煮晚飯火及積薪延至茅詹遂成燎原之勢三多巷某腐店于屋旁另搭草舍養猪羊是夜店夥持燈入内喂猪隨扃門而去迨更深火起焚死猪羊十餘頭比鄰盡被蹂躪幸起水近使登時澆熄云 
[吳門客述]  
　　前紀香山俞姓家被刼之案曾在横涇鎮訪獲一盜訊得黨夥窩頓之方印就該處會同汛兵擒獲盜黨五名擊斃一名當卽解縣審辦日前復在濱湖之大邨地方訪獲五名廿三日先解三名至省廿四日續解兩名○上海某華商　以小火輪往來蘇滬仿照寗波輪船搭客章桂聞者莫不欣喜惟中途所經關卡不能停泊盤查搭客良莠不齊難保無夾帶禁物等事必得禀明上憲然後舉行云○今冬亢旱異常菜麥無從播種長元吳三首縣會議於廿四日清辰起每日祈禱城隍神乞降雪澤不知滕六君肯遍野漫山一施玉屑否也 
[縣訊舞弊]  
　　嚴查舞弊一事巳紀報端兹悉李名炳坤係本埠貨捐局總辦張君之親串前由張君派在南巿集水碼頭巡船爲司事嗣訪知作事不端調至北局邇經松滬捐釐局督辦朱竹石廉訪查得李聲名狼藉實於捐務有碍不得不澈底研求因將李並聽差等人一併發縣訊辦前晚莫邑尊升堂推鞫李供詞狡展不肯直承及細詰聽差高元船户某甲供詞亦極含糊邑尊遂着分别交差看管以候覆訊核辦 
[買女糾葛]  
　　前日法界讞員翁太守在文案處收閱禀詞有王成觀者遞禀聲稱去年四月出洋一百五十元買李姓女阿金爲螟蛉女立有身契至九月忽有惠阿連及其母來言現因阿金之事涉訟英公堂必得將阿金帶往質對小的以阿金立有身契况阿連係縣署　人是以任其帶去及事後竟不將人送回詢之一　游移至今始悉阿金巳被阿連送至四馬路西公和里朱阿巧妓院爲娼向之詰問阿連言語支吾爲此投案請究翁太守准詞飭探帶原告前往指提翌日阿連之私婦大阿姐偕朱阿巧之弟錫山至福馨樓茶肆啜茗包探偕　前往拘拿阿連避去大阿姐等稱尚有惠娘娘及阿金等人証未齊待彼到來自巳上堂對質可也包探以旣有此言未便拘解隨卽下樓回去大阿姊等見包探去商之原告願出現洋票洋各五十元作抵約下期將人交到王被其所惑便爲應允不料大阿姐等節外生枝忽赴英捕房控王拆梢致被攫　現洋五十元并勒寫票洋五十元且其中牽涉法包探英捕房副捕頭卽帶原告至法捕房備述一切法巡捕頭以事由王起飭包探將王喚到管押時堂上巳經訊畢未及解送旋經人保出諒於下期訊理也 
[英界公堂瑣案]  
　　昨日禮拜四美國易繙譯因事未到所有捕房各案仍由蔡太守獨判○福利公司控尹莊侵用洋十六元繼又查明共虧洋百餘元尹供由袁煦仕雇作替工所用十六元巳向買辦羅姓言明作爲二月工資其餘洋銀須向袁問蔡太守飭將尹押候邀同羅買辦再訊云云巳詳前報昨福利西人偕買辦羅敬投案聲稱尹確爲袁替工所用洋十六元總不應不告而取至百餘元一項應着袁質對惟此時袁巳回籍尚未到來請先懲尹擅自取洋之咎尹稱西歴八月二十七號起爲袁替工至十月十號羅買辦以我並無保人無端辭歇是以用洋十六元太守謂尹擅取工資原屬不合判押二十一元○王　明訴稱在南匯東門外開恒裕棉花行曾收顧金泉爲學徒前被私用洋八十元今又取洋私逃來滬當向薦保人轉向其母理說其母反向我索人因託陳蓮生來此尋見扭交巡捕送案可否准我帶回交與伊母其洋當向荐保人理償陳供王託　顧遇見時指交巡捕顧供在王處習業並不私取洋銀現願隨王回去蔡太守謂顧旣願回應准所請○包探陳阿九禀稱積竊孫雲桂今又來滬昨日獲住搜出押票十三紙據言皆在羅店竊來并有鐵鑿馬口鐵盒自來火等賊具爲特送案孫供羅店人押票確從羅店竊來以後不敢再犯蔡太守飭該包探將孫及賊具押票帶回捕房查明押票有　滬上竊贓以便送縣核辦○一百七十五號華捕禀稱昨見洪阿一等二十餘人在坭城橋堍聚賭見小的赶至卽　散奔逃是以祇獲洪阿二并賭具　案洪供以後不敢再犯叩乞施恩蔡太守判發捕房管押一月賭具銷毁○包探顧阿六禀稱姑蘇人謝桂德持菜刀砍傷王洪興之兩手臂由捕拘謝并送王至仁濟醫院據醫生言須二三禮拜後方可平復太守將謝及兇刀送案謝供與王素識前日無端駡我爲燒蕩烏龜一時氣忿因將菜刀砍傷蔡太守飭將謝押俟受傷人投質冉行核　○酒店西婦南特沙兒訴稱夥友顧阿春王阿金向索工資約遲幾天伊等卽時時尋釁爲此交捕送懲如果仍願作工工資自當照給否則憑伊控告可也顧供在洋婦處傭工七十天應給工洋七元向之索取一任躭廷致與爭執如今不願再在伊處傭工王供作工六十八天應給工洋六元餘供顧與同蔡太守問鋪盖曾否取出均稱尚在洋婦處太守謂旣不願再往傭工可各搬取鋪蓋所有工資理合向索惟不得滋釁如有委曲儘可投該管領事署控追 
[法界捕房紀事]  
　　昨日禮拜四係公堂訊案之期翁太守因另有要公飭人知照捕房暫行停訊所有各案統俟下期解送○前晚有小竊在彩視街偷得棉被一條行至英界經包探拘獲解入捕房送歸法捕房辦理○某甲在新街某花烟館吸烟旣畢不名一錢龜鴇索之釀成打架據云鴇兒頭額竟被擊傷因之鳴　送押捕頭着暫押候解公堂 
 
 

Page 4

 
 
[長至日小飲紉秋館席中得句呈高昌寒食生天南遯叟蓬萊小謪人海上浮查客卽乞正和]  
　　璧合珠連候冬至時七曜皆會聚斗牽牛分度夜盡如合璧連珠見前漢律歴志注看花興更酣杯鐺親滬北用何點事歌嘯共天南蓬島廻頭憶瀛洲抵掌談隔年春可借芳信醉中探[  意琴室主人未是草]  
[意琴室主以詩贈陸氏孟劬仲勤姊妹依韵奉答並爲兩小道謝]  
　　偶從鮫室檢珠塵敢道前因與後因花種河陽今有意蘭居幽谷定無倫一枝幻出生枯筆千古長留淡冶春說與陸家雙姊妹買絲夜夜繡詩人[  古越高昌寒食生拜手]  
[晤王爽園參軍喜成一詩錄呈吟正]  
　　海上三年别天涯再見難無端欣邂逅着意問平安面目休文瘦别後一病經年形容枯稿爽園初見幾不相識胸襟叔度窮異鄉聯舊雨惆悵歲將闌[  秀五弟潘嶽森稿]  
[吟贈袁君蓉坡聊訴十年闊别錄請夢畹生政刊]  
　　頻年蹤跡類飄蓬欲寄音書悵斷鴻萍水有緣逢海上風雲際會集寰中陸生入洛年華少杜老辭官道路窮深感金針度鴛樣免貽大雅笑雕蟲近以拙詩求削[  毗陵醉墨生水村弟初稿]  
[西湖花隱將歸武林以留别詩索和别緒縈懷不能成句占此以贈]  
　　最難和是别離詩腸斷旗亭不自持此去西泠多好景孤山梅蕚最相思[  長至日小藍田懴情侍者魏塘畢玉洲草]  
　　先室汪孺人患交腸症而殁今觀書之交腸症不禁有感於懷賦此追悼按交腸症大小便易位而出由憂思鬱結氣皿逆亂之故先醫朱丹溪先生曰患此症者十難救一何善人　嬰斯惡疾耶一嘆○地下　違巳十年觀書棖觸感重泉善人爲甚嬰斯疾天意緣何竟不憐是否孤鸞惜未詳無言只覺暗神傷不知卿意如儂意一樣相思歲月長貧賤夫妻感不忘人間天上兩茫茫第三弦上彈何易一任蒼蒼作主張[  胡悅彭稿於法馬路恒生義號之南牕下]  
[浙省撫轅抄]  
　　十一月二十日台州府成禀知藩司飭知赴任禀見叩謝候補布經歴劉祖幾禀辭赴江南探硝磺差候補從九品陳松禀見辭赴瑞安厘局差縣丞張濬海禀知臬司委中五段保甲差叩見○廿一日候補同知王家琳禀知本日接辦江干船局差郭雅註禀知粮道委解抵補山東京餉差禀見叩辭卽用縣張覲光禀知厘捐局委閩貨捐局差叩謝准　餘姚典史章昌龯禀謝藩司飭知　任禀見○廿二日知州蘇嘉淦禀知藩司委催提蕭山縣地丁差禀見叩辭署孝豐縣蔣程禀見辭赴任 
[蘇省撫轅抄]  
　　廿四日試用理問兼襲騎都尉朱祖恩服闋回省禀到○廿五日藩轅牌示照得宜興縣知縣潘祖棻休致遺缺會查有大挑儘先知縣孫茂橿堪以請署候補理問趙謹琪禀知廿一日交卸虎邱釐卡差縣丞朱祥榖禀知奉委赴安徽公幹○廿六日前福建卽補縣沈慶蕃逝江回 
[江督轅門抄]  
　　十一月十六日江西知縣陳光泰由京引見回○十七日知府丁葆元江西提餉回丞縣盧運时禀謝飭知留寗差委○十八日署巡道章謝委洋火藥局差○十九日巡檢許繼元到禀知換寗差委○二十日庫大使吳喜　奉藩憲委監印差○廿一日兆捕孫差人禀知知府李寳森於十七日亥時病故○廿二日候補道鄧謝委帶辦機器局署安豐司何鴻舉交缷回○廿三日指省分發江蘇試用縣丞金桂芳騐看到省由京來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[鄂渚官報]  
　　十一月十八日署糧道陳見謝委會辦牙厘局候補同知陳其瑗奉委辦武穴厘分局王肇祥奉委辦興國厘局候補巡檢鍾駿奉委辦樊口分卡俱廪見謝署江陵縣林佐禀辭赴任候補縣馬驥奉藩憲委解第十一批京餉赴京二十日卽用縣陳寳樹奉撫憲委辦理文案禀知候補縣虞汝霜奉藩憲委兼辦順直賑捐核獎事務 
[五羊官報]  
　　十一月十一日補用直隷州判任玉衡禀知奉委查辦仁化鑛務候補縣丞蔡廷璧禀知委琼州行營差委十二日候補縣李荆門禀謝委洋務處差十三日候補鹽大使岳祥禀知委金鰲厘廠差十四日候補通判李承恩禀知奉委查辦連山礦務試用縣陳瀛藻禀謝超委十五日補用巡檢　承訓禀辭往琼州行營醫勇十六日候補直隷州鄧兆松禀　解協餉往梧州十七日南雄直隷州吳宗煒禀到卸事回十八日候補縣周福昌前候補通判徐賡陛俱禀謝委稽查海珠緝捕差十九日前兩淮鹽運司洪汝奎禀到呈履歴二十日補用巡檢劉保泰禀知委惠州洋藥分　釐務同日藩憲牌示新選嘉應州吏目高汝慶飭赴新任 
[丙戌冬季會題]  
　　喻嘉言論温病以冬不茂藏精冬傷於寒冬不藏精又傷于寒爲三宗試申言之　汗多傷液試考汗中所含質幾何並蒸騰爲汗之理與歛汗之法問醫書言生脈散爲孫真人製而不見於千金方然則夏日　　服否試考其致誤之由今有人經水久停病脫肛多年又有白帶腹時漲時消心悸多怒夜間口渴出汗少眠時而喜笑脈微弱間或浮大此爲納虞之證當補敢問宜剛劑否柔劑否鄙人所立醫會于今二年巳選刻貝君允章等稿三四篇明年可出第一卷兹將丙戌冬季題錄報賜教者請仍寄上海鴻仁里長順晉轉寄劉佛卿手收 
[來啓照登]  
　　昨得棲流公所司事手函云竊維洋烟之害流毒巳深貧民一經沾染往往失業沉淪莫可挽救故敝所于留養貧病外添設戒烟一項遵用林文忠方修合丸劑分期减給癮除樂止設有他症隨時濟以醫調總期戒絶後方准出外年　有志竟成重安生業者固巳不乏其人惟近時求戒者紛至沓來人數逾額有好善諸君見此善舉樂爲劻助除應用官料等仍由敝　籌　外所有加入貴重藥口藥資荷蒙諸君子如　捐備按月慨助修合兹將體弱癮深之輩詢明酌給以副諸君子好善之懷從此善願克久廣效全收實爲敝所同人所深幸而茫茫苦海　筏咸登尤當爲百十窮黎同深頌德也先此登報用申感謝 
[重悼續聘陳氏女]  
　　九秋准備作親　何遽驂鸞返玉京絶好賢媛聞戚黨三從太息負平生獨擁寒衾夜不眠無端往事憶從前劇憐瀕死難相見借問天公是孰緣[  種榆山人稿於法馬路生義號之南牕下]  
 
 
