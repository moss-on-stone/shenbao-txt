# 1907 - 420 - 4912527

 

Page 1

 
 
   
 
 

Page 2

 
 
上諭 
　　十一月初六日奉　　上諭徐世昌等奏副都統因病籲請開缺據情代奏一摺恒春着准其開缺琿春副都統着陳昭常署理欽此 
[電傳宫門抄]  
　　十一月初六日召見軍機鐵良壽勲 
論說 
[述日本貨幣制度調查會事實（譯）]  
　　國家議攺圜法朝野之論不一近上海商界有上度支部書育銀幣得失可謂深切著明矣篇中微涉用金而未盡其旨今譯述此篇質之商界以參一解 
　　第一　銀價下落與貨幣制度調查會之設立銀之價格自明治六年即同治十二年德意志帝國乘戰勝之餘威採用金貨制度而始賣出其銀以來漸生下落之傾向尋有拉丁同盟銀貨之鑄造經制限或經停止又有美大陸富饒之銀坑發見其下落之度大顯具後明治二十六年即光緖十九年東洋銀貨國之魁如印度者亦着手於幣制之攺革遂至猝然暴落焉當時事實上採銀貨本位制之日本甚披其影響外國滙兌行情乍昇乍降致令外國貿易者無 
 
 
 

Page 3

 
 
所適從令商工業者於貨物價自有變動之外又必常注意於貨幣行情之變動貿易有變爲一種投機事業之勢内外商業欲觀其健全之發逹蓋亦難矣加之國家之經費亦隨貨幣之下落有次第增加之傾向欲維持其銀本位到底與國家之利益背而馳之徵驗云 
　　於是當時之大藏大臣渡邊國武以爲本邦幣制其得失必有調查乃以明治二十六年九月十一日就設置發幣制度調查會之事提出於閣議如左 
　　近來金銀價格之變動以非常之影響及於經濟之上各國政府有大費躊躇者而於昨年七月奥國政府廢銀本位而攺金本位尋又當比利士以維持銀價之目的所開設於浦辣色而之萬國貨幣會議徒爲延宕之會而銀價益向下落之際印度政府驟以本年六月廢銀貨之自由鑄造致銀價更加大落又夫幾而美國政府亦有欲癈賽而忙條例之議目下正在議會討論之中銀價之益趨於低廉亦勢之所不免當此滙兌行情變動無常國際貿易殆有爲之一時中止之情狀由是現在使用銀貨之各國因保全自國利益之故漸有觀貨幣制度之得失而爲調查或調查旣得結果而有所實行者矣 
　　我國之貨幣制度依明治四年制定之新貨條例雖己爲金本位然以明治十一年第十二號布告定從來開港場所通用之一圓銀爲内地之一般通用貨嗣是以來爲金銀並立之本位至今日實際乃爲専用銀貨者焉故金銀價格變動之影響於我邦經濟上及財政上實有不易言者且因印度幣制之攺革銀價激變以來我邦上下臆測未來之景况議論百出世上從事商工業者皆爲洶洶不知其所適從之情狀故本大臣於兹設置貨幣制度調查會集最富於經驗學識之有力之士深觀金銀價變動之原因結果就中及於我邦經濟上既往將來之影響並現行之貨幣制度必加攺正與否若必攺正當採用何種本位其施行方法應如何此等問題　之攻究審議依其覆命解人心之疑惑認爲政府將來定貨政上之方畧時必以此供其叅考别紙另其關於調查會之勅令案並經費豫期書以此旨提出於閣議（未完） 
専電 
[電一（北京）]  
　　政府擬辦五等爵捐聞有捐金百萬得侯爵之說 
[電二（北京）]  
　　旅京蘇浙路辦事處預備聯合至火車站歡迎代表 
[電三（北京）]  
　　昨日省中謠傳鎭南關失守旋經電探不礁惟匪勢甚盛進逼龍州革命黨四處響應 
路欵要聞 
[朱學士又奏叅外部]  
　　日前學士朱福詵等奏稱江浙人民集股己成頗足建造蘇杭甬鐵路之用而外務部竟敢壅於 
[上聞並不奏報實屬膽大専權請]  
　　旨嚴加申斥並責令該部與英使交涉清楚以免日後糾葛 
[江御史奏摺交部]  
　　上月十八日御史江春霖奏蘇杭甬 
鐵路借欵相持不下謹擬持平辦法一摺奉旨外務部知道欽此當日由軍機處片交 
[川督陳筱帥致蘇浙公司電]  
　　路事兩宫極注念鄙人日前請訓復將兩省紳民忠愛之意剴切密陳極荷嘉許樞譯兩府意尤和平絶無壓制深盻諸公代表早日來京和商辦法朝廷愛民睦鄰公等保鄕衛國尚祈内外合籌共支危局鄙人行將回里遠道竚望佳音特此佈聞祈鑒龍江 
[北京單束笙致蘇路電]  
　　蘇路公司總協理鑒本日都察院代奏江蘇京官黄忠永等八十餘人條呈借欵修路全背法例公呈奉旨外務部知道欽此再勸股會本日開正式大會公舉黄思永爲正會長胡玉縉李士瑩爲副會長續認約三千餘股特聞鎭支 
[蘇路協會公餞代表茶話會]  
　　昨日江蘇鐵路協會職員爲蘇路代表王勝之太史許久香觀察楊翼之孟蒓生兩先生在一品香開茶話會送别先由會孟樸君起述代表入京受江蘇全省股東之委托故代表請君對於全省所負之責任自今日始而我全省人民對於代表 
 
 

Page 4

 
 
之希望亦自今日始次由雷繼興君申明此次借欵江蘇人民必不承認及草合同必可作廢之理由再述今日協會與代表諸君有精神上之關係今日以後協會無時不爲代表計畫即代表亦無時不爲協會計畫願代表諸君及協會全體俱母忘今日之會後由許王二代表陳述答嗣舉觴爲别 
[旅粤江蘇集股會紀事]  
　　本月初一日廣東濠畔街江蘇會館開會到者二百餘人一點鐘開會由李平書君佈告理由大旨謂蘇浙路事關繫中國命脈蘇省尤屬切膚旋由大衆公舉李君爲臨時主席李謙讓再三乃宣佈此會之辦法（一）議蘇浙兩省同鄕協力籌議（二）議開鄔湯兩君追悼會以勵後死宣佈既畢由莊心嘉徐仲仙包桂堂君等相繼演說旋由辦事人授選舉票投筒選舉計李平書得三十一票李直繩得二十四票韓紫石得二十票朱仲輔得十九票李平書君以日間即須回滬推讓遂以李直繩爲正會長韓朱副之旣畢定初四爲第二期會議其會費由李直繩捐百元韓朱各捐五十元莊心嘉十元宗子開十元其餘以次捐助數近千金至五點鐘散會 
[旅蘇浙江同鄕會傳單]  
　　蘇杭甬路　問題輿論紛議幾涉兩月南省大憲暨在籍之名公鉅鄕設法補救者又復不遺餘力而吾政府尚游移兩可大肯力任轉圜者良以吾國今日處外交地位實膺種種之困難惟爲其處困難地位則吾人民當任艱鉅各出百折不回之毅力以爲外交之後援所謂後授者不外籌足股本執定前奉諭旨確認純粹的商辦爲第一要義吾浙旅蘇同鄕關懷桑梓諒無不踴躍出資以益財産圑體之實力爰約同志發起集股大會凡我同鄕諸公無論己認有路股與否或無力而願任勸股義務者均請準于十一月初八日齊集全浙會館共商集股事宜幸勿以涓滴無補江何也届時務乞惠臨不勝盼禱發起人沈鈞儒武仲英倪開鼎鄒壽祺龐鼐君金彭年等謹啟 
[羅店鎭開蘇路協議會]  
　　羅店鎭紳商學界於上月十八日開第一次蘇路協議大會時曾分給認股劵期以後二星期再行集議本月初三日復開第二次大會先就當日到到者冩定認股實數一千三百八十餘股其未及到會者不在此數當即決定股欵交到暫存殷實商舖義隆典德泰莊再行轉交公司以昭信用聞日内各學校職員又將聯合開會云 
[蘇路公司接各處認股函]  
（松屬路股會孫壽昌）勸學所十月廿八日開會招集二千四百餘股（礪金兩等學堂）敞校全體認一百股（金山衛大觀小學）　校共認二百股（明遠社同人）勉奏一千一百三十九股（蘇路協會）得泰州周絃順電現與王愼之君勸由學界倡集千股并約商會開會 
緊要新聞 
[廷寄兩廣督撫速清桂亂廣東]  
　　桂省軍情吃緊曾紀昨報専電兹得京友函云前日軍機大臣面奉上諭有人奏桂亂日久禍勢蔓延亟宜絶匪根株以存殘黎一摺著張人駿張鳴歧體察情形妥籌辦理以靖地方原摺均著鈔給閱看欽此己由軍機處寄諭東督西撫欽遵矣（子） 
[英法覬覦中國鐵路電線]  
　　文滙報載初五日栢林電云英國裴敏漢報近載有英法兩國往來緊要函牘其中所述意欲合力建造中國之鐵路電線蓋預計日人能默從此議故希望中國予以相當之利權之 
[粤東西江緝捕問題]  
　　商船公會集議情形日前粤省河南洲商船公會集議到者數百人兩句鐘開會先由余雲湄畢理操兩主席報告開會大意次由宣佈員宣讀主席佈啟（一）本會原以維持華商輪業興利除弊通逹下情爲宗旨（二）此次集議須知并無嫉視外人及侵我政府治權之意見惟念捕權外操貽患實難意料本會甚願與諸公共籌良法保我主權以逹自治目的但須衹遵憲諭務申公理切戒暴動（三）外人干涉捕權原以保護内河洋輪爲藉口不知徉旗小輪概係華人資本以逼於驗司關役之苛待浼洋人保護伊遂乘此要索所謂操我之予攻我之盾故不得不由本會道破之（四）本會志在力勸華商小輪攺其方針勿挂洋旗免貽口竇失我主權惟華商亦有委曲情形今當力求督憲自行整顿捕務攺革苛章此爲要着宣布畢由各商條議華商勿挂洋旗最爲探源之論况以我華人貲本而任他人保護有三不可虧體辱國不可一也多耗工資利歸外有不可二也挂洋人旂號必認洋人爲業主萬一欠累牽涉全船付之烏有不可三也然商人所以隠忍爲此蓋因龍旗小輪不能與洋旗齊等看待種種受屈實非民外所能知請爲諸君備陳之（一）龍旂小輪每年必歸驗司一驗諸多挑剔洋旂小輪得由業主擇請大車如某輪等大車驗妥卽移請關牌准予開駛並無阻滯非如龍旂動須停修數月也（二）龍 
 
 

Page 5

 
 
旗小輪一年一大修如上排絞爐等耗費旣多又稽時日洋旗小輪三年一大修應修應整並無停阻（三）龍旂小輪限數太少如能受一百四十磅馬力者僅予一百左右洋旗則照船力與足亦無危險（四）洋旗有事領事力任保護龍旗則官不過問如遇搶劫龍旗報案扣船候訊洋旗可直由領事移文地方官嚴緝即開駛如常（五）龍旗單行載客須由善後局領牌每船每月繳餉五十元如無局牌洋關准限行駛十日違即扣留洋旗不繳牌餉隨時隨地關給准單便可載客來往（六）驗司驗船藉口愼重實則留難總由郭蘇娣狡弄舞弊稍不如其所欲或暗傷機嚴或故阻時期或少予土店如去年廣來小輪請驗無端將汽爐鑽穿今尙有據公信輪船汽鍋本堅好勒修至耗千金廣昌輪船硬將汽鍋打穿又貽累修耗千餘金尤可恨者同一小輪龍旗驗司指爲窳敗一易洋旗則行駛堅利不見他虞如永吉小輪郭蘇娣與柯布庇謂不可用乃賣與法商改名江英至今行駛無碍其餘合成聚公司各輪被其苛勒前經禀叩岑督案証明確批斥撤换適奉調在離粤郭蘇娣遂肆其報復手段各輪受屈不數月而攺插洋旗者三十餘艘或歇業拆賣或停修待驗者數十餘艘若再任其横肆全粤航業不遭傾塌不止（七）袒庇關員本年二月龍江生記輪渡關員文路强取牌部指爲灣泊越界勒贖銀二十元文路實親得十元經控稅司查確不究輪商旣遭苛驗又遭苛罰情何以堪以上七條諸君苟有良法處此則華商無不樂用龍旗顧我國體卽外來事端亦可消弭云云隨經公决卽禀督憲移請稅司先將蘇娣懲革并准輪船商會各商照香港驗船規式任令該商目雇機器高等畢業生妥驗送由船政司發牌放行一面即田商會傳知各商准十一月初一日一律撤换洋旗以杜藉口而挽主　 
　　目治曾第六期曾議傳畢啓者昨閱香港士篾報載英國于本禮拜一日派出魚雷船四艘滅魚雷船三艘小兵輪二艘駛赴西江其是否干預捕權尚難臆斷凡我商民切宜坐觀動静萬勿稍有暴動致爲藉口惟該船游弋所至難保不釀出意外之事本會舉行地方自治亟應妥籌文明對付之策以善其後兹定期十一月初二日在華林寺内本會開特别大會届期務請紳商學界踴躍蒞會至盼至禱 
[西報對於間島交涉之公論]  
　　字林報北京訪函云據外務部人員稱駐京日使林權助曾接日廷訓令通告慶親　謂日皇己簡關東都督大島爲辦理問島問題専員與中政府所派之員交涉一切維時袁軍機徐菊帥正會奏　事故中政府遂派陳昭常爲中國専員並飭令速赴旅順或大連開議此事中政府初擬以袁世凱爲辦理間島大臣繼以袁氏爲外務部大臣且兼任軍機責務綦重未便輕離故中日兩使設不能和衷商定則日後恐將移至北京由袁使與林使直接交涉云按舊時中韓地圖所載與中西人士曾蒞此島之意見則此島確在滿韓交界圖們江之中國界線内故此島純爲吉林省之一份惟日本齋籐中佐駐守是處强項實甚置一切證據於不顧夫中日乃東亞密切之鄰國使日本常堅守其反對之態以對中國恐中國亦將有捐及日人之報復於日本未必有益也 
[東三省借欵近聞奉天]  
　　東三省借欵各節迭紀前報兹據奉天函云日前有匯豐銀行總董某君由京至奉面謁督撫兩憲提議借欵問題擬借出二千萬兩但以抵押用途兩層尚未確定故該總董頗有難色未曾議定未幾復有英清協會董事普君等由京來奉聞亦係因借欵問題然普君等到奉一日即行回京未悉此項問題究作如可疋議也（申) 
[度支部奏駁江督蘇撫請加忙價北京]  
　　度支部　覆江督蘇撫奏請加徴忙價一事略謂該督臣等以銀價騰貴州縣虧　過鉅擬陳三策臣等悉心商榷其中有窒礙難行者有應行查明再核者敬分晰陳之原奏請免提丁漕平餘漕餘一策查此爲撥補釐金及撥充新軍之用礙難移挪至於請攺錢征銀一策查蘇省科錢於今巳四十餘年習慣巳久一旦易銀必至擾亂且較請加二百文之議爲數更多應母庸議至請照原奏每兩加二百文將規復銀價充撥賠欵之二百文給還一策查州縣辦公經費當無不敷該督等一再請加或因銀貴所致然銀價之貴多由銅元充斥該督等自當酌量盈虚隨時整顿至各州縣批解藩庫銀兩若何核算有無虧折以及道府各署一切雜費出之於州縣者均足以致貽累相應請旨飭令確查裁减此外有無别欵可籌以資抵補之處再行奏明辦理等語奉旨依議（亮） 
[交旨妥辦江防事宜北京]  
　　雲南提督夏辛酉奉旨辦理江防後即將籌辦江防及請撥的欵等情分别具奏上月二十八日奉旨着度支部速議籌撥具覆其屯紥巡防各事宜仍著會同沿江各督撫妥籌辦理欽此又奏請撥口糧軍裝等欵銀兩一片奉旨著度支部照數籌撥欽此當日由軍機處分交度支陸軍兩部井字寄該提督欽遵（未） 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
來稿 
[讀本年春季道課格致書院算學卷有圓徑求圓内容卯等邊形之邊題解書後]  
（仲周隨筆） 
　　杜氏九術以連比例奇偶諸率馭弧背弦矢互求號稱簡捷然有法無解祇便演數自董氏從弧弦三分起算增立大小弦矢相求四術始探立法之原此固海内疇人所奉爲圭臬者也攷董氏有通弦求倍弧通弦一術二項以下遞省一四除卽代數術二百五十五欵天幅正弦卯甲總級可見中西算數同出一原至其求分弧通弦術即倍弧通弦術之還原亦即代數術級數互求法理本對待反手即是將此分弧通弦術用代法復求其倍弧通弦即爲項氏續立之術其級數式與徑用卿除寅之分數代天幅正弦總級之卯無異第一爲通弦遞多一四除一爲正弦遞少一四除耳其餘有矢求倍弧分弧之矢二術及代數術二百五十四欵二亥幅餘弦卯甲總級反復互求㝢零分於整數理與前同之數者皆密率側圖天然至妙之理乃董項二氏於天元借根時代先後憑象數理解而徑得之西士精於代數變化反茫然全未之見觀近譯三角八線數理諸書論及求分弧正弦輙借徑於倍弧正弦總級謂須馭以諸乘方又其論倍弧正餘弦總級之卯泥於級數盡界之例指定天幅總級之卯爲奇二亥幅總級之卯爲偶而不知此二總級之卯原通於一切整分諸數遂至當前易知之境無從曲暢旁通於以見西人尚有一間未逹之處也項氏象數一原一書論整數零分弧弦起算之理及所定知本度能弦求他度兩弦知本度矢求他度矢以半徑求逐度正弦正矢四術洵發董氏所未發惟餘藴尚未畢宣蓋嘉道以來中人士尚拘守天元借根舊法用力勤而程功少較近日代數一術變化靈妙左右逢源實有天壤之别此實時代限之也此題曾編人中西算學大成割圓類中與另題弧度求正弦等十一術皆出於數理之自然項書時甫刋行箸者尚未知諸術間與暗合故以新術附後今特標明以示不敢掠美至論本題解法約有四術第一術倩杜氏弧背求通弦圓徑求周兩率數入算以犯除圓周代弧背以所求之邊代通弦又以徑求周率自乘屢乘取其一三五七指數等方代通弦率數内之弧背同指數各方通分相併即得本題率數第二術借董氏求卯分弧之通弦術以半徑代通弦以圓周六分之一代通弧又以六除卯代卯令其卯分通弧變爲卯分全圓之周如法入之亦與題合第三術借項氏求卯除寅分通弦術以卯除六代卯徐寅以半徑代通弦第四術借董氏求卯倍弧通弦術或天幅正弦卯甲式以卯除六代夘以半徑或二分半徑之一代通弦或正弦亦得本題之全邊或半邊理與二三術同惟本術之卯原陬取奇數今令通於零分須先將級數求法來歷釋明本題率數方有眞諦耳此法精捷簡易無論夘爲何數無不可通絶無代數術二百八十一欵所論求圓内容十七等邊須用四個二次方程式之紆折繁難 
 
 

Page 11

 
 
本課惟沈卷從一術立算故入手即如匹馬入陣直破題堅最爲合作其餘多主二術第以六寅代卯與本術旨趣略異故証釋稍繁程卷獨能逹以簡顯之筆亦稱隹構戚卷主用四術天幅之式亦具隻眼惜於卯除六過渡處尚少發明未免有秘其機缄之憾其第三術則緒卷概未之及蓋項書後出人鮮寓目也附述於此以備參攷 
分類新聞政界 
[督撫派員考查牙稅醬捐南京]  
　　聞江督端午帥承准運機大臣字寄欽奉上諭飭查江蘇省牙稅及醬業加捐一案午帥巳會同蘇撫札委朱道恩𥿈王道仁東分詣寗蘇各屬考查詳細情形議章禀辦以便覆奏矣（齊） 
[巡警道親試站崗武昌]  
　　湖北巡警道馮觀察現擬攺派警察學堂畢業生六十人分玫店崗先從北局試辦初一日觀察親率各生步行至各叚崗位查閱一週并攺裝運服先自站崗半日以示甘苦相均之意各生穿籃泥色軍衣腰掛佩刀規模殊爲整飭云（音） 
[調任陜撫接印西安]  
　　調任陜西巡撫恩藝堂中丞己於上月二十三日抵陜翌日即接印任事（或） 
[鎭關道不滿意於洋務局員鎭江]  
　　鎭關道彭燕翼觀察履新後接見僚屬面詢洋務委員李令樹生必然通曉西文李令無以爲對致觀察深爲詫異以洋務委員不應不諳西文云（眞） 
[批獎條陳統捐辦法武昌]  
　　湖南試用知縣繆祖保近擬統捐攺良辦法條陳鄂督察核趙次帥閱禀後深爲嘉獎并將所陳各節飭交北牙厘局妥議具覆（音） 
[司庫撥解賠欵蘇州]  
　　聞署蘇藩朱竹石方伯以本年應解第十二期部籌賠欵及新定賠欵兩項共計銀七萬三千三百餘兩均將届期當即在司庫如數動撥己於日前交號商承領即日滙解滬關兌收以便彚付云（一） 
[台州採購皖米平糶杭州]  
　　浙江台州府米粮缺乏經該府撥欵派員赴蕪湖等處採辦二萬石運回平糶業己禀由浙撫電請皖撫轉飭關卞一律免收釐稅並飭蕪關知照矣（孔） 
交涉 
[湘人拒日乞糶湖南]  
　　湖南旅鄂軍學兩界自奉旨准日本在湘採米三十萬石連日會議於湖南會館共謀力拒計到者二百餘人於前日二十八日禀請督憲設法阻止並印刷公啟數十　分致湘省各縣各鄕嚴禁榖米出境其不贊成此舉者僅十九人惟日商購米巳奉旨俞允恐難挽回矣（黄） 
[飭查奸民盗賣虎頭山湖北]  
　　湖北襄陽府城西虎頭山上控川陜下臨沔漢形勢最關緊要近忽有奸民某甲私賣與某國敎士經該府學界中人查知禀訴襄陽縣而縣令皮大令坤竟漠然視之現學界中人巳來省在鄂督處具禀請向某國領事交涉趙次帥以此事未經該處地方官禀報殊堪詫異己飭襄陽府曹太守限文到十日查實禀復再行核辦（今） 
[宜昌新設德國領事湖北]  
　　宜昌向無德國領事兹因美最時洋行輪船行將開駛德政府特派訥爾特君來宜充當該國領事己於十月二十一日接印任事矣（白） 
[戒烟局與敎民之衡突江西]  
　　萬安縣東鄕所設烟局紳民皆踴躍助資人局戒除獨天主敎民周興福吝不相助致與首事齟齬適有在局戒烟之蕭丕春謂戒烟事爲善舉敎堂勸人行善何得恃敎拒捐乃糾衆往閙幸邱紳聯芳等極力調處始得息事（工） 
軍界 
[批駁馬隊統帶侵挪餉銀南京]  
　　江督端午帥批徐防銘字馬隊統帶王洪春禀云察閱所禀謂徐屬界連三省盜匪來去無常馬隊保衛有益可增而不可减而所擬章程三營原額有馬八百二十八匹攺編五營後共馬六百八十五匹是較原額減去馬一百四十三匹與該統帶所禀顯有不符自相矛盾殊堪詫異又三營原有正餉馬乾等項每月共銀七千零三十一兩四錢五分現在擬編攺五營連統轄處每月共需銀六千二百七十兩九錢以新舊兩數相抵每月尚餘銀七百六十三兩五錢五分乃該統帶則謂餘銀三百十三兩七錢五分擬即作爲統領薪費是明明瞞藏銀四百四十九兩八錢希圖自私自利不問可知夫餘剩銀兩充作别項公用猶或諉爲核算舛誤乃以請充統帶薪費之資竟短計銀四百餘兩之鉅其爲意存朦混實百喙所難辭至到馬價值不問倒斃數目輙請照舊具領及向章每年九關請攺爲每十二關無一非自便私圖起見當此整頓營伍之際似此假公營私罔顧大局深爲該統帶所不取本應立即撤差姑予格外從寛由督練公所先行記大過二次以示懲戒嗣後遇有地方巡緝保衛各爭如果不知振作定即從嚴參處　徐防馬隊攺編章制仍佐該參議等擬詳核定後再行飭遵（育） 
[浙撫電調吳鎭面商機要寗波]  
　　鎭海縣電禀寗波洋面海盜猖獗請示機且措辦等情己詳前報兹聞馮中丞以内地匪氛未靖人心浮動省垣防軍單薄不敷調遣嘉湖梟匪逐漸蔓延防務萬分吃緊特發電音召定海鎭吳吉人運門來省面商機要本日巳得復電因巡洋惑冐未痊禀請稍緩晉省云（元） 
[吳淞分設憲兵屯所鎭江]  
　　南洋憲兵總司令官陶駿保觀察前因憲兵頗著成效擬更推廣支部特詳明督憲請於吳淞設立屯所當奉批准現聞此項憲兵己悉選派由省乘輪過鎭小泊片刻當即開往吳淞屯紥矣（眞） 
[駐鎭巡防標營之大演習鎭江]  
　　駐鎭南洋巡防軍標統赫成額 
 
 

Page 12

 
 
於初三日諭飭全軍兵士千八百人排隊至柬馬頭演習行軍野戰等操當由督練官支配各兵分爲東西兩隊互相攻　如臨大敵鑒戰約三人時東隊主力軍之守陳兵被西隊攻敗北東隊之偵探騎兵行至森林内亦遇伏龔擊被擄數騎於是西軍將擄兵解至行臺（金） 
[學務]  
[批飭銷燬不合體裁之鄕士誌南京]  
　　江督端午帥批江西南康縣楊寅揆禀云查撰輯鄕志原以備初等小學歷史輿地格致三科之用自應按照所發例目分門纂輯詳實無遺始能編課講授察閱所呈鄕土志純用四字韻語事實間畧言之不文旣非乘志體裁亦與敎科不合而且智識庸闇頑固異常如第十三段鴨子在河會無來去二語則近于夢囈惜哉天馬其首不昻二語則托於形家第五十六段吕祖臨凡疾愚弗省二語則迷信鬼神有類八卦白蓮諸敎第六十二三兩段曾無原利不輟何爲天地秘藏本難採取等語足見於鑛學毫未研求于新政大生阻力該縣平日以科甲自負視人皆不巳若其實頏鈍固執荒語糊塗逞其私見禍世誣民以致釀成鉅患貽害地方至今思之猶堪痛恨此等淺陋粗獷兇頑無恥之徒大之卽可爲當年之禍首小之亦足釀今日之禍胎查總理學務處原咨内載按目攷查依例采錄由地方官逕將清本郵寄京師編書局一面錄副詳報本省督撫等情則是未經審定不得刋行該令逕自刋刻殊屬胆妄既經刋印難免不散布各處誠恐謬種流傳習非成是實于民智開通大有妨碍　西提學司速飭該縣禁止發行並將版片速行燒燬仍轉飭該令遵照辦理（空） 
[請獎辦學紳士浙江]  
　　處州府屬麗水景寗二縣前照會邑紳譚獻嚴品端等創辦勸學分所即延二紳爲總董辦理頗有成效學區亦漸推廣日前特由該　縣令請獎給二紳正七品職銜以示鼓勵具禀到府經蕭太守據情通禀省台請予照准（手） 
[敎育會長查學蘇州]  
　　蘇省新選敎育會正會長蔣季和太史以省中初等高等各小學堂學生功課程度品行一切是否皆能合格亟宜調查因特禀知毛提學會同省視學員詣各學校查察以定優劣（出） 
[派員調查學務蘇州]  
　　江蘇毛提學札委候補知縣孔慶成赴四川調查學務己於初三日謝委擇日啟程（出） 
[實業]  
[鉅商倒欠案近聞營口]  
　　度支部及東三省總督共撥欵銀二百萬兩及銅子三十萬兩救濟營口錢荒巳紀前報兹悉沈觀察擬向東盛和等鋪之　户借出此欵不取電利以便通融至其清還辦法一俟東盛和等倒鋪案辦理就緒次第照還而東盛和等一案己由沈觀察傳集商務總會及各債户商摧辦法北京度支部張京堂亦以此事關係得大到營與沈觀察會議善後事宜 
　　附錄葉亮卿親供據亮卿供稱年四十七歲係廣東州府南海縣人在本街開設東盛和東和泰東生怡東長生昌平德等五號生理因本年十月初一日商號由上海來電因由營口滙去銀三十五萬兩全巳頂回滙票不能作准隨於是日下午四點半鐘傳知東盛和等五號一律停歇總計五家共欠外債約有三百九十餘萬兩本街外城共欠商等五號共約有一百零七萬餘兩除去欠商等號銀約虧銀二百八十餘萬兩各號共存貨物約計值銀十萬餘兩各號共存銀錢共約有九萬餘兩至於上海頂回滙票銀數現時無憑計數是以虧賠數目難以總計現存房産船地亦難核計銀數商號猶有桂陽輪船一隻開往廣東未回内裝貨物約值銀十萬兩又有褔成號怡昌泰兩家在商號裝去貨物共約計值銀十萬餘兩此項前經隨貨兌去匯票亦己頂回此銀尚欠未交至商號等五號各産業以及契據以前押在道勝銀行七分又於本年九月初一日將昌平德油房房屋機器押在户部銀行又於十月初一日將自來水股票二千九百股歡心店地契一張恒豐磗窰連地一百畝二官塘南沿房地契一張二官塘東沿房地契一張老爺閣南街地契一張德芳紙烟局機器貨物發及出外城貨物正隆股票七千元東盛和各貨物及洋麵粉五萬七千包怡豐木局各貨並煤約二千墩粤漢鐵路股票一千元江蘇鐵路股票一千五百元小　子地一段約值銀三千元共十三分亦全押在户部銀行今蒙堂訊飭令商人將押在户部銀行各項産業契據急速設法取回交案商人情願遵諭商議取回是實（乙） 
[富强造紙公司成立漢口]  
　　漢上巨商黄朱二君前曾招集股本在漢陽作坊巷購買民地建設造紙廠一所現工程巳將告竣定名爲富强造紙公司昨巳禀請漢口商務局立案矣（音） 
雜記 
[鄂督飭用密電規則武昌]  
　　鄂督趙次帥爲愼重軍事外交及緊要事件昨特飭發密碼電本以防洩漏並定有規則五條一併札發（一）此密本通省司道府廳州縣及省内外各局各發一本收存内署如遇接卸留交後任不准携走（二）密本字統用通字以便通省皆可通用（三）各局道府州各局有願在各屬本屬另編密碼者悉聽其便（四）非遇緊急機密事不必用電（五）此本非専爲發電之用况通省州縣無電之處甚多可兼用之於公牘函件如遇廳密之處擇用此碼夾冩以免漏洩但須詳愼不可錯誤（今） 
[請欵興修湖州聖廟浙江]  
　　湖州府城内文武二聖廟年久失修現經學紳徐巽言君等集高官紳估計修費約需欵五千五百八十餘元爲數過巨地　無欵可籌特聯名具禀本府請在絲捐善後欵内照數撥給以便即日開工等情現楊太守己據情轉禀省台可否准予所請俾資修　而崇祀典云（斤） 
[皖撫札斥職官禁烟之玩忽安慶]  
　　日前皖撫馮中丞通飭所屬畧云禁烟一事經本部院迭次通飭並據藩臬兩司會詳續議實行官員禁烟章程亦經批令通飭各屬並移行司道各局所限文到十日内自行舉報各在案乃迄今數月之久呈報具結者寥寥實屬異常玩忽合再札催札到即便一體遵照限文到三日内造具各結呈送查核如再玩延定即撤參不貸云（女） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小说 
[時事小說人面獸（一）肝若著]  
　　楔子巨奸賣國天人怒。萬種狡謀。擢髮不堪數。分得杯羹兩頤朶。遂忘枯骨冤無訴。看他榜樣君當悟。造孽由人。結帳憑天府。黄金遍地聽君據只爭人獸關頭。路（調寄蝶戀花） 
　　列位。可曉得小子爲什麽做這一首詞。因爲現在做官做府的那班人。只曉得發財。不管變狗變驢子賣老婆賣祖宗。樣樣情願。弄到結局。銅山傾倒。自敗名裂。還是一隻手伸在棺才外邊。死命的要錢。以致辛苦了一世。落得個遺臭萬年。如今且說一個古人。就是那宋朝的秦檜。受了金兀术賄賂。變賣大宋江山。這此私通外國的事情。想列位也大家曉得的。小子且不去說他。單說他後來的報應。讓現在做官做府的那班人。看個榜樣這就算盡了小子的一片救世婆心了。話說秦檜當日。得志的時候。果然威風八面。後來給岳武穆的陰魂。打了一搥。立刻發疽身死。在地獄裡面歷盡苦楚。還不算數。到大宋江山傾覆。文信國做了天神。把他三個魂靈。分開處治。一魂永遠押在泥犂地獄。一魂疊變猪羊。一魂疉變鷄鴨。永受刀斧鼎鑊炮烙的苦。但是這此說話。都是陰司裏事情。還有人不肯十分相信。所以再說此陽世的報應出來。杭州西湖邊上的岳王墳。天下著名。一年到頭的遊人。足有千千萬萬。却有一個鐵鑄成的奸賊醜像别人家忠臣義士大英雄大豪傑。要鑄起像來做。後世的紀念。用的都是銅。他如今却用的是鐵别人家的像坐也有立也有他如今却是跪的說不得既然鑄了像。總要有人走到跟前。插一朶花。供一支香纔钀有此光輝如今他的鐵像跟前。走攏來的人。總是踼一脚。打一拳吐一朶唾沫撤一泡尿。就算孝敬了他。列位想想罷。那忠臣義士英雄豪傑同奸臣比論起來。這階級到底差了多少。并且還有一樁。說來更覺可憐。天底下姓秦的人。也不算少。有的明明是他的嫡派子孫。却不肯當他是祖宗。連一碗羹飯都吃不到。這就是他陽世的報應。並非小子能夠揑造的。如其不信。不妨到西湖邊上去。看看他那一付尊容。再去尋一個姓秦的人問問。看他肯認。不肯認咳。不要說秦檜了。就是一班跟他狼狽爲奸的人。如今也要陪他鑄了鐵像跪在那裹。這報應己經不算淺薄了。何况是正主兒呢。閑話少叙。讓小子把那人面獸的故事慢慢地道來。 
國外新聞 
[韓人殺斃日人]  
　　初五日東京電云高麗東北境開浦山（譯音）地方有亂徒殺斃報日會會員十五人近來各處時有作亂消息 
[日本北海道風雨爲災]  
　　初五日東京電云日本北海道目星期五夜起連日風雨交加水陸均受巨害 
[日皇召見俄員]  
　　初五日東京電云俄國財政専家希樸甫明日擬入覲日皇 
[塔虎脫回美]  
　　初五日紐約電云美國陸軍大臣塔虎脫巳自海恩堡啟程遄歸紐約 
[彈壓礦丁罷工]  
　　初五紐約電云美國内伐逹金礦工人因不允以支票代工資罷工現有常備軍三隊赴該處彈壓 
[礦崩施救無效]  
　　初五日倫敦電云美國瑪瑙格地方礦山崩陷埋没礦丁雖竭力施救卒歸無効被難者約有四百人之多意人一隊亦在其内現己尋獲尸首八十五具 
[海參威叛兵正法]  
　　初五日倫敦電云俄國滅魚雷艇斯考賚號之叛兵前於西十二月三號判定死罪之七人兹巳正法現又有二十一人擬定死罪餘尙有三十二人分别論罪 
[印度不靖]  
　　初五日倫敦電云印度孟加臘副總督乘火車行至卡臘保地方有人暗謀擬將火車傾覆幸車未脫軌至其原因則莫或能知云 
[德國航船增加裝載費]  
　　初五日倫敦電云德國各航業公司議自一千九百零八年正月一號起將輪船裝載費每立方米逹加七個半馬克以上譯字林報 
[瑞典新王即位]  
　　初五日栢林電云瑞典新王巳即位名日哥斯泰武第五前王逝世通國悼惜即瑙威國中亦有同情馬 
[德王將歸國]  
　　初五日栢林電云德王己至倫敦今日與英王飲讌體巳健復聞擬於星期三遄回德京以上譯文滙報 
本埠新聞 
[滬道訂期會訊華洋訟案]  
　　德商克魯森洋行控華商楊裕興協順興三泰等號定購麵粉延不出貨一案兹奉滬道梁觀察照會德領事訂於初九日午前十下鐘在洋務局會審一面札飭公廨傳諭該商等届期到局聽候審訊（軌） 
[濬浦局電催辜部郎回滬]  
　　浚浦局會辦辜湯生部郎前隨張中 
 
 

Page 19

 
 
堂晉京參與機宜現此項工程德人頗不滿意業由德領事具禀德使通知各使而各國使臣又各有異見大致英法荷等均以現在辦法爲然惟德國最爲反對糾葛漸甚故浚浦局巳電請辜君迅速回局辦理一切聞日内即可回滬云（未） 
[貴州鑛務局移滬道文（爲私運炸藥事）]  
　　前奉總理衙門户部奏派督辦貴州商鑛所有礦廠購運機器及製造炸藥物料均由英法公司代表瑞記洋行購運往黔歴經該行逕向貴關請騐放行在案自前年洋監工白勒德違約侵權敝道來滬告明領事與之據理力爭未許其再運物仵不意上年冬間該洋商私運製造炸藥物料八十五件巳過滬關嗣接江漢關函報知被扣留當即咨明江漢關道於本年二月間轉禀前兩湖總督張電逹外務部應俟敞道與該洋商爭回主權方准運物並節次禀明貴州巡撫在案現聞該洋行又欲私運開礦炸藥物料目今沿江海匪黨甚多尤宜愼防以後如遇運黔物件倘無敝道印信公文卽係津商私運應請扣留示明酌辦（下略）（企） 
[滬道復美領事函（請抄美人鎗斃喇嘛之堂諭）]  
昨展洋文來函並送到貴國臬署提調武畢英一信譯漢内開本公堂提訊德門内一案内之見証人兵卒兩名衙差一名均係由重慶美領事派委提調解送來滬今擬由本公堂備給川資送還原藉俾其人安抵原處即可脫卸仔肩是否之處查照施行等因到道查德門内係放鎗轟斃喇嘛補更弄之犯未知貴國按察使如何定　應請貴總領事轉請飭抄堂諭見示以便查核並可移復四川重慶關道備案爲荷（琴） 
[浦東開辦冬防]  
　　浦東各鄕鎭巡防局前准上海縣李大令移會以舊有保甲隨辦之冬防事宜現奉松府札飭仍著認眞經辦等因各局員己遵即照辦逐段派勇巡守矣（夏） 
[製造局赶造運械]  
　　製造局張總辦現因年關伊邇諭飭各廠各匠迅將各省訂造鎗炮運械赶工造竣至他項要件亦官趕工云云（杞） 
[承造自來水管竣工]  
　　製造局經造粤省自來水管開工以來將届一載現巳造竣由張總辦飭派委員分運赴粤以備應用（杞） 
[飭拿賽會滋事首犯]  
　　北新涇賽會滋閙辱官毆差匪犯秦鑑生陸小園等由縣訊押在案其爲首之沈子江唐愛人二犯至今仍未弋獲兹北新涇巡防局員吳二尹禀請滬道飭令拿究昨己轉札上海縣加差嚴緝務獲重懲（尾） 
[滬道勘犯]  
　　前晚滬道梁觀察飭將　海縣申解行劫事主黄少華家之盜犯謝阿東一名提案過勘供與縣詳無異判令畫押發縣還禁　候擬辦（　） 
[防備盜賊]  
　　浦東張家樓盜案發見後附近各鄕咸有戒心除由商家自行防守外每夜由鄕民約衆圍防如有風聲立卽鳴鑼８捕各巡防局員亦己多派壯勇設防矣（夏） 
[强姦未成]  
　　浦東流氓錢介堂近向同族錢春泉之妻强姦未成春泉當向之理論猶敢拔刀亂戳幸經隣右帮同捉獲旋又逃逸前日經春泉投縣控告當經李大令發出堂諭云據錢春泉指供同族之錢介堂調姦其妻未成經其夫回家遇見胆敢持刀逞兇被獲旋即逃去地保所供亦同似此情節可惡巳極候提訊究所遺刀帽存案（泳） 
[摧折姊妹花]  
　　流氓徐珠根胡阿生張阿東在張姑娘划船上强姦西鄕虹橋鎭陳姓姊妹二人由浦東塘橋保甲局員查悉面禀本縣李大令飭派捕頭徐文往拿昨午該差將徐胡及兩張一併押解到案奉飭收押候辦（泳） 
[縣令渡浦驗屍]  
　　浦東廿四保廿四圖地保俊生呈報爛泥渡倒斃無名男屍等情己誌昨報昨日上午本縣李大令帶同仵作書差人等蒞場相驗當據該地保禀稱查該屍係金金榮向爲小工住在附近顧蘭生茶肆内前晚金忽氣絶顧即將屍舁出抛在怡和洋棧左近查得並無屍屬求察大令當即飭仵驗明委係因病身死餘無别故飭堂收殮顧交差帶回聽候訊究（疏） 
[棧客自盡]  
　　廿五保四圖地保林少卿昨日投縣報稱有一無名男子前晚投宿徐家匯路孫萬利客棧至半夜後潛服洋烟及至學察急送仁濟醫館醫治無效身死查無屍屬投求蒞驗大令諭候明晨詣驗矣（厘） 
[官事]  
　　四川候補道羅崇齡江蘇候補道吳廣霈補用知縣陳翼鴻候選知縣陳傳菁貨捐局員傳桂蘇省鐵路彈壓兼採石委員張恩壽普陀兵輪管帶易錫棻等昨均到道拜會禀見　江蘇候補知府朱寳瑩禀知由松江回並銷採石差道署英文譯員陳世光禀請銷假　前署川沙廳左念慈前晚乘江裕輪船赴漢回湖南原籍候補知縣鄭延祜由和國回滬寓福興棧（軌） 
訟案 
[會訊定貨不出案]  
　　德商禪臣捷成乾興等各洋人控馮學記定貨不出昨由公廨王襄讞與德師副領事會訊各洋人同供馮學記定貨屢催不出請究訊之馮供因市價有漲落之故叩求寛限中西官判馮赶緊出貨如再逾延定干未便（衣） 
[上海縣案]  
　　滬道札發審訊之賭徒趙促箎昨由帮審李明府提趙供在蘇垣盤門開大昌祥烟紙店此次購貨到滬被包探朱老四誣爲誘賭拘至公廨解道轉發案下乞　明府判責二百板押候移請蘇州地方官查覆再核○徐樹滋前控丁永昌角賴猪洋七百餘元尚未結案兹經禀請原籍川沙廳移縣提比昨日提訊丁供徐係挾嫌誣控今願往川沙面理判交保限半月理楚○王阿囡之妻潛逃六載日前在鐵馬路遇見被李可德硬霸縱逃王因投　喊控判候查奪○誘拐婦女之許金生發押攺過局期滿解案判具結交保（車） 
[總工程局紀事]  
　　鄕人孫尚卿之弟桂和聘定城内莊家橋公顯初之女爲室前日約衆槍親行至小南門外適遇南區巡士翁子元即顯初之子拘解到區奉飭送回母屬孫心不服赴總工程局具控不料子元昨由其鄰居雕花作主施金海責其不應賄放搶親因而爭毆經一路一區巡官飭送到局由孫明府集訊施金海施其郎施才弟受傷尚輕判自行醫治翁記大過一次飭二十二舖地甲帶出向施服禮○西區獲解在元泰押店質銅錫燭臺之孫維善到案判戒責二百下押候吊贓○朱福生江金福劉春榮在順鳳樓老虎灶扭打由南區解案判劉有微傷免究朱戒責五十下與江押候查辦○李阿三即陳阿六在會館碼頭酒店挖門圖竊由巡士解案判戒責二百下押攺過局三月（夏） 
[巡警局紀事]  
　　總局李桑氏控張佳伯圖姦竊物行兇毆傷一案昨經地保禀覆查無其事惟二人本有 
 
 

Page 20

 
 
仇隙互毆是實黄裁判判張罰洋一元貼還該氏養傷費斥釋○吉學友两欠被馬夫陳阿四拆梢昨又紏黨袁補全毛得生等多人向吉强詐由巡士拘獲七人押候訊懲 
　　城内第一路二區王阿新竊取張阿榮家布前押候查辦 
　　第一路四區楊林氏與徐阿福在途口角由巡士拘入判押候訊○王才生李金福竊取某姓綢衣判押候辦 
　　浦東第二路一區盛敦和竊羊一頭責一百板沈阿根竊鷄責一百五十板均開釋（衣） 
[公共公廨晚堂案]  
　　方堯庭控甘季昌圖頼帳銀前晚奉寳子觀明府提訊方供是彚大莊夥與堂州莊甘季昌往來被欠銀一萬八千餘两兹甘來滬向索不　求追訊之甘供此欵乃做金子空盤虧折一萬六千两方巳認八千两小的亦認八千两請寛限還銀判交人銀並保理楚○傳何氏控王芝東藉端滋詐亦奉提訊氏供夫故後被夫弟王芝東誘姦不從嗣由王主婚嫁與傳田和爲妻得洋四十元詎芝東近又身傳借洋五十元求究訊之王供祗收傳洋二十六元由小的簽字出據是實判押候補傳人証再訊○王明控江阿五積欠租車洋及照會等費共四百七十元向追不睬江供此項租車由小的代爲修理用去修費不少均有細帳可查判交保照會洋六十元所欠四百十元以九折限一月還清○陳和卿控錢寳壽圖賴墊洋亦奉提訊兩造供詞各執判　交保出外候移送商會核帳復訊（業） 
[公共公廨早堂案]  
　　新閘天意昌新衣店保險失愼經合衆公司將詹炳照曹文華等送捕昨解請訊曹詹延律師聖文投案請將两人交保訂期復訊旋有律師哈華托稱此案巳奉党斷押禁何以又欲復訊帮讞王明府商之美白副　事判還押捕房候訂期再訊所有送縣之徐阿祥應俟函請送回以便集訊○尤薛氏在嚴樹雲家爲乳傭乘隙竊取主人金押髮等飾逃逸報捕將荐頭孔萬龍保人蔣陸氏拿獲判押候交保移提尤薛氏到案再訊在案昨解尤請究尤供認行竊不諱惟祗竊銀練　金押髮等餘　未偷求察訊之許陸氏供保人己將尤交案請追孔供求公斷旋有陳福興即陳王氏供伊夫尤姓乃著名流氓向小婦人案人如找到定酬洋三百元等語明府判尤押候追到伊夫發落餘人交保○陸林氏控伊夫寳珍凌虐一案昨日解訊氏供丈夫尚好從中有人播弄訊之陸供該氏己逃逸两次求察判具領完聚○迷路男孩陳小利子昨日解訊供安東人兄名大來喜子父母在鎭江求恩安插判送棲流所候　○騙子王祥福毛寳卿孫炳奎周炳生鄭勉齋等以開設宏元莊爲由向勝家公司等八家　去貨銀共一千一百餘元控奉押追在案昨解請追明府逐一提詰徐毛呈繳現洋一百元外尚有一千元判王毛等五人留廨交一千元人洋並保限七天向各原告清理如違擬罪○林阿土竹榮堂將徐福記作場内食米硬柴等稱取交與王升記處經徐報捕解究判押候補傳王升記訊究在案昨解請訊明府以　作場乃由王升記轉租與徐接手不能以串竊控告惟兩造供詞各執帳目紏葛判王交保候函飭魯班公所查算帳目復到再斷餘人開釋○朱錫堂拐逃周增貴妻子銀鳳奉上海縣移提於昨解究判送縣歸案訊奪○桂雲祥在某番菜館紏賭爲捕拿獲昨將又宗臣敖徐如珍王再香等解究明府以聚賭情重判俞等四人各罰十元桂罰三十元餘人開釋所有抄出之賭洋二百二十八元三角一併充公○胡星樵　取王仁齊洋二千七百元判押西牢一年如將贓洋檄清再行酌减衣 
[法租界公堂案]  
　　張李氏陳公記林掌東前控裕興福號股東李新軒陳鐵齋林寳卿等不還貨款三千金曾經判令交何理楚在案昨又有奚培之投廨附追　號欠款一千八百兩經聶司馬飭傳不到旋將保人於某傳案諭限下　交人訊究○地保林少卿失　衣服什物旋在戴阿四年擺之舊貨攤上查見原　遂報探將戴拘訊戴供並非眞贓寳由某甲冐探拆梢不遂有意誣指求　判載罰洋一元開釋○吳榮昌前控萬雲記　賴欠款判令交保限理在案迄己逾限昨又着保傳訊供因一時無力求請展限判再限半月赶理○張聖盛前控陳文朝將抵押之方單轉抵於人迭經提訊尚未定讞昨陳又遞　謂方單並不假　抵銀實有一千五百两云云判候傳人　再訊○北京輪船茶房蘇高松行竊船中衣包銅壺等物判枷一月（舟） 
[美租界捕房事]  
　　前晚有胡友生行經塘山路被流氓搶去洋十餘元報捕請緝捕頭准之○無賴周林生陳阿甫張作卿王阿裕等昨在西華得路周炳生所　酒店飲酒不名一錢反將什物搗毁上捕拘獲斷賭洋數元斥釋○粤人鄧阿羊在蓬路小菜場購物用秤桿戳傷計龍海左目流血不止由捕拘獲分别管押送醫○嘉興路春和園茶館主走失三　女孩一口報請查缉（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
