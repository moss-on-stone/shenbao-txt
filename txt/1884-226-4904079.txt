# 1884 - 226 - 4904079

 

Page 1

 
 
[第十一號畵報出售] [  申報舘主啓]  
　　法人甘爲戎首兵犯基　海口炮台旋經劉爵帥　賣率兵由後包抄回環轟擊法遂委炮棄械奔回輪舶雖未大遭　創然巳死亡不少发諸雀龙　出戰勝情狀編入此次畵報以快薄海臣民之心再前者創印　報時書縫中之數目所以蟬聯而下者卽爲今日購閱諸君編次成書無處錯亂比　號凡八頁合十二號則得九十六頁訂成一本不薄不厚是爲甲一之終以下則歸入乙一數目亦從頭另起以分界限以清眉目面又另繕目錄一　附入下次十二號畵報之末分送諸君想諸君當更欣愜也先此關照不加分文茲於二十六日出售十一號畵報後仍附淞　漫錄　說一則諸君　之此佈 
[新書告成]  
　　妙香室叢話十四卷爲賀縣張少伯先生所輯大致與兩般秋雨菴隨筆桐陰清話書相彷彿其中敘名人之軼事諸畸士之幽蹤以及短詠長　　情绮句旁搜博采尤足耳目一新盖先生爲近時名下士生平愽覽群書聞見旣多故能言皆有物也本舘得其稿本排印成書分釘六本定于本月　十六日出售價洋四角諸君子有先覩爲快者請仍循曩例購取可也[  申申報舘主人啓]  
[論總著欲和之意]  
　　前報載京華電音謂中法一節上封奏者三十餘人皆主戰惟總著主和此則意見殊有所不合矣夫總著諸王大臣類多老成練逹彼之意在於和固爲愛民命而恤　國是起見一經開戰則兩國生民必至塗炭若在中國地面則中國地方必有遭兵燹之禍者炮彈縱横雷轟電掣無論孰勝孰負百姓先受驚惶而且婦稚不能安於室壯夫不能安於野工商不能安於市肆不但中國之民爲然卽外國通商各西賈亦皆多被其累縱不至憂擾及西商而市面蕭條生意清淡彼梯山航海而來者每至資本耗折揆之於心殊爲不忍况交兵之地總不免有所驚憂卽曰先已通知各國倘因戰事而有損商本不涉中國之事當向法人賠償然與其損後獲賠何如一無所損之爲愈夫是以一意主和而不主戰彼總署諸大臣固爲愛民恤商之故不可以厚非也彼主戰諸君則又有說此三十餘扣封奏之中所言未必從同而其意則一大都總以法人無禮太甚不可不一爲之懲中國積弱太甚不可不一爲之振中國之舉動事事循禮並無絲毫罅隙而法人蹈瑕而入實皆無理取閙越南本我屬國爲屬國禦暴原屬止理法人所謂不與中國之事實屬强詞桑台北甯業已兩失機會五條約欵尙曰大度包容而諒山一役釁起於法而反禍嫁於中覥然索賠巨欵毫不知恥猶曉曉焉以中國爲違約後逞其强横甘爲戎首攻奪我基隆是彼直迫我以戰若再不一戰畏葸過甚恐貽他邦之笑我中國二十　 
年來練水師購船艦轩鎗砲糜費帑金不下數千萬豈猶不可以戰我中國軍士如是之衆豈竟不可以戰諸公封奏雖不曾見然大略總不外乎此此其中亦本確有見地而在老成持重者見之或不免疑爲血氣之勇紙上談兵觀於總著照會各國其中所言亦是此意而仍欲徐商和局者誠恐兵凶戰危兵連禍結與其戰勝於疆塲不如戰勝於朝廷倘照會而果得力從此各國公議足以關法人之口而奪之氣則一紙書固賢於十萬師遠矣然法人强項暴戾恣睢恐未必能以筆舌爭也夫出治當順民心中國之民固柔弱者多剛强者少然曲直是非則又未嘗不明知灼見今日法國之事相逼太甚凡在普天率土之中者聞之無不眦裂髮指卽如基隆一役聞法人焚燬砲臺之信無不勃然怒聞驅回法人之信無不欣然喜本館曾錄之報以爲卽此可騐中國之人心故此時而尙欲與之議和百姓斷然不服盖其躍躍欲試者固已久也謂戰則需餉目下中國餉需支絀其何以戰而不知目下將戰未戰防務刻不可弛多防一日卽多費一日之餉一戰之後幸而勝則固大可喜不幸而敗則民心益憤人人將自爲兵餉糈或反可省且中國之餉非果绌也合中國十九省之民共得三百八十兆當此時事孔急之際令人出一洋以助餉頃刻之間可得洋三百八十兆其中貧而不能出資者則由富家帮貼之卽曰富者少而貧者多然巨富之家一人可抵百人次富者一人亦可抵十人但須一紙詔書各督撫飭下州縣官認眞辦理按戶計口曉以大義其果貧不能出者毋所强焉勿假手於胥吏以滋弊端勿强征勒取以激衆怒卽使合計每人不得一无之數則再打五折亦得洋一百九十兆以爲軍餉綽乎有餘試觀東南諸善士歴年勸辦賑務或助一百文或助數百文未必盡人皆捐未必有捐皆鉅而綜計其數亦覺不少而况按戶計口以輸之其數有不益巨者乎且不特民間爲然也內外臣工其數幾何當此之時當不乏毁家紓難若楚子文者量官之大小而使出資以助餉糈吾知每人極大不過千金小者僅數金而其欵卽爲極巨中國有此餉源有此甲兵有此船艦有此鎗砲且有此上下之一心君民之同志而猶爲法人和字所誘法船游奕而不之拒法船封口而不之驅法船攻我基隆燬我砲臺而尙欲虛與委蛇而不與之戰凡在普天率土之人無一不同聲憤懑咸謂當與法戰雖敗猶榮卽肝腦塗地而不悔嗚呼人心如此彼當軸諸公曷不詳加體察而一爲洩之耶 
[上諭恭錄]  
　　六月二十三日奉　上諭成孚奏叅劾河工劣員等語河南中牟下汛縣丞汪紹洙前因辦公不力撤任察看該員於交缷後藉差出省擅離汛所飭查竟無下落山東東平州州同蕭嗣觀信任丁役遇事招搖均着卽行革職以示懲儆餘著照所議辦理該部知道欽此 
[調停法事]  
　　昨日聞得法國商人接到外洋電報云英德兩國已向法廷調停中法交涉之事此信若確則中法或仍可言歸於好誠薄海蒼生之幸也 
[澎湖宜防]  
　　前報載有澎湖警信本館本言得諸傳聞不足爲據次日適接厦門電信卽已照錄昨又有西友自該處來述及澎湖地方安謐無事該處有華兵五千名駐守並有砲臺形勢極勝泊船極便惟樹木則無之現在法船遊弈各海口雖未敢窺伺澎湖殆自知兵力單弱見中國兵衛嚴盛不敢輕舉或待有增兵續至然後進取亦未可知若澎湖爲法所踞則停頓船艘最爲便利但法人之利卽中國之害也本館早經論及今特再言之以俟當軸者採焉 
[議餉續述]  
　　昨報所載法議院定兵費四十八兆佛郎一說此係東京所用之數殆以前所定之數業已透用現故增籌者也但法國議院前以時逢夏令業俱散處今旣有議定兵餉若干之說則諸議員諒已召回中法之事或和或戰亦必議及何中國竟寂無所聞耶然旣經會議巴使及孤拔提督等諒必知之乃迄今尙無舉動意者待增兵之至 
 
 

Page 2

 
 
耳然則中國宜早爲之計矣 
[增兵續信]  
　　前報登海防訪事人來信謂法國載兵船得櫺由海防装兵不知其何往等語兹閱香港西字報知此船實載兵一千名來華蓋十八日孤拔有電報至海防請調兵至中國故也然則法人之增兵固已有明徵矣 
[法船出口傳聞]  
　　昨得風傳法國在中國各口兵船行將一律駛出口外或者因　中朝已有驅逐法船之　旨法人自知兵單不敢停留故先行駛避然係得諸傳聞其確否則不敢必也 
[請定和戰]  
　　本舘駐京訪事人來函云六月二十日帮辦閩省海疆事宜張幼樵欽使拜發奏摺大略言福建海口常有法船出入邊將以和戰未决不得阻撓請　皇太后與樞臣速决機宜不可因循貽悞云云此章一上卽連日　召見總署各大臣會議此决意主戰之　旨昨故由電傳至署督行轅歟 
[舟行不便]  
　　香港西字報云有輪船從廣東來據言廣東海口安設水雷甚多輪舶往來頗覺不便擬設法於日間將水雷收起夜間則仍安放水中如此則舟行無碍矣 
[盜犯伏法]  
　　前報列新加坡搶刦華人米船殺五人傷一人手一案獲盜擬罪均列前報兹悉於本月十二日該盜犯業已伏法其繯首之架紥於新埠監内定六點鐘行刑觀者四點鐘已至及臨刑之時環而觀者竟有六千人之多是所謂與衆棄之歟 
[蔚爲大觀]  
　　上海香港以及歐洲各國皆有行名簿但止舉一處之行名而登之以僃查考而已今美國擬編一普地球内之行名簿凡五洲各埠所有之行名以及店鋪局廠一切胥載於上現在已製成一本計有二千頁然尙不過數國　下特差人至華詳加查考俟將來備細查載實足蔚爲巨觀簿內紙皆異色一國則分一色旁有標目最便稽查並有圖說可以稽核參考有購其書者卽爲登一告白於上不另取資其人刻來上海以已成之書見示凡各洲商人有此一書查閱極爲便易是誠可謂集大成者已 
[瓊海紀事]  
　　有客在瓊州贸易因戰事孔亟遷回穗垣據稱曰下瓊地軍務視前月益覺緊嚴海口險要處道憲日夜梭巡各處兵丁業已布置停妥城基添設營壘甚多刁斗聲聞徹夜不息日前由省駛到小火船數艘在海面往來探聽道憲更諭令各鄉舉辦民團前日調集來城逐一校閱賞犒優渥歡呼震天至所有控案則實緣戎馬倉皇不能依期判斷云又聞十九日有水雷十二具由省解瓊以備禦敵之用 
[重招舊部]  
　　本月十八日粤垣接有閩省某大憲文書請彭欽憲酌調水師數營赴閩捍衛各大憲以爲粤防不减於閩虎門各軍萬難移動再四躊躇苦無良䇿欽憲因憶前月以來舊部紛紛投到未經錄入軍籍者實繁有徒遂於二十日命鄭軍門在粤秀山設廠招募二千名爲額各人志切從王聞此消息頃刻蟻聚蜂屯自辰至申掛號者卽已满數聞所招皆係三湘子弟是日毫無喧擾之事現尙在中途未經抵粤俟到齊後擬再招三千名如此慷慨請行誠不難懾强法之氣而褫其藐兹醜類恃强奪理胡爲乎 
[海防加嚴]  
　　鎭海爲寍波門戶防守不得不嚴現在招寳金鷄兩山脚下密釘木樁中間僅百十丈闊以便商船出入日則竪旗夜則懸燈使知趨避近將口內南北兩幫空船四十五艘悉數封留给以官價艙內貯以亂石倘法船進攻便將該船沈於水底使法船不得入口法雖逞强其將奈我何 
[鎭海辦團]  
　　鎭海江邑尊現因法事日亟深恐匪徒乘機擾諭飭各店鋪舉辦團練現已紏集勇丁百名日則操練兵械夜則嚴密梭巡每夜除敲更外各給銅鑼一面一遇有警鳴鑼爲號各家務須協力同心羣起追捕庶匪徒無隙可乘閭閻得以安謐云 
[宣南叢話]  
　　吏部册庫失去底册一事已列報章當由堂官將　管書吏莫某交本部司務㕔管押限十日内將册尋獲莫計無所出遂遣人至爛紙作坊所買舊紙內一一檢搜杳無踪跡至十六日限满司務㕔遂將莫移交坊署看押復限十日倘限满無着將奏交刑部問罪矣○侍衛金鳳岐與刑部員外象濟在乾清門爭鬧一節已列報章兹經兵部奏請將金鳳岐降三級調用奉　旨依議欽此三旗满漢各侍衛聞命之餘均有難色交頭接耳議論紛如僉謂禁門重地例不准閑人闖入侍衛本有專轄之責不管則有負職守管則降級調用事實兩難該堂官似宜上章剖訴云○京師諺語立秋日雨謂之秋儍子預卜秋雨必多今歲京師入伏以來雨多晴少凉颸佛拂爽透蕉衫故時疫叢生類多泄瀉咳𠻳之症幼　傳染尤覺實繁有徒十七日立秋陰雨竟日故農人之望澤者皆轉而祈晴矣○六月十八日下午兩點鐘喧傳前門外西珠市口天和舘平糶局走水旋卽撲滅僅焚去破蓆數捲米數石房屋幸皆無恙然附近居民已受驚匪淺矣 
[皖垣官報]  
　　新簡皖臬張廉訪到省後暫駐龍門行台於二十日接篆任事○署臬憲丁廉訪仍回安廬道本任 
[淞水委談]  
　　刻法兵艦寄椗三隔水者惟德利用芳格拉克兩艘據傳德利用芳上法兵拉克上可臨陣者惟數十人中國駐守之無輪鐵甲多至十餘艘南瑞南琛龍驤虎威飛霆䇿電澄慶登瀛洲測海威靖靖遠開濟各兵艦均堅精靈捷銳不可當加以曹軍門日久訓練之慶軍并砲台前之砲勇近日又增劉方伯之毅軍如虎如羆足稱勁旅似此嚴防密禦彼法人猶不自量力輕啓釁端眞可謂愍不畏死者矣○昨晨六點鐘由金甌砲船將淞口外之水砲台一座拖至張華浜泊守該浜計有龍驤䇿電金雚三輪及水炮台駐守云 
[刼盜已獲]  
　　昨報陳耀之嘉定航船夜泊泰興菴港口被刦一事今悉拘獲之老嫗由本汛徐君訊究初尙抵賴嗣欲笞責始供出小野　等諸匪名字當卽派差帶線密拿適午後雨勢大盛該匪尙未遠颺獲住兩人一卽嫗所供出者一則河南人隨卽押解至寳山縣適王邑尊在淞口伺候憲駕未卽研審大約回署後定必嚴究以儆矣 
[租地期满]  
　　昨有西友來言招商局金利源碼頭前年翻造聞工料資約費銀三十萬豈此地係法輪船公司之產　已满期如拆屋還地則折耗不貲若買歸地叚該公司又索價太奢恐亦未必合算正不知當日何所見而興此大工也以上係西友所述本館則實未悉其詳細姑錄之以俟知者 
[美船出口]  
　　停泊虹口楊樹浦之美兵船於前晚六點鐘時駛往吳淞口外矣 
[欽憲起節]  
　　昨早上海印委各員均赴曾爵帥行轅伺候九點鐘時陳欽憲同劉觀察赴虹口美公舘碼頭至美國兵船與水師提督面晤略談片刻卽辭出該兵船放砲三門相送陳欽憲登岸隨至曾爵帥行轅至十一點鐘時率同劉觀祭至金利源碼頭乘坐均和兵輪赴金陵十一點半鐘時許星使亦乘該兵船同行前後升砲六門恭送憲駕至十二點鐘邵道憲赶往碼頭恭送則輪已展動矣曾爵帥則於前日下午赴吳淞小住與李軍門曹統領劉方伯叙談要公昨晨閱看砲台卽由曹軍門派慶軍百名護衛閱看塘工至薛家村卽乘輪回江甯矣 
 
 

Page 3

 
 
[本埠官報]  
　　蘇松太兵備道邵小村觀察現奉兩江總督曾九帥札飭總理江南營務處故本埠文武印委各員俱往道轅叩賀云江蘇督粮道王觀察於昨午後三點鐘用小火輪拖帶坐船回省云 
[擬設巡捕]  
　　二十八日本埠英工局議事所議之中有一事頗關緊要特標而出之蓋本埠至靜安寺一路地頗僻靜現值多事之秋恐有宵小濳伏滋生事端現擬於此路上租屋作巡捕局用印度巡捕十八名中國三道頭一名西捕頭一名以三个月爲期其工資每月約計三百五埂元至四百元之譜若得如此則香車寶馬往來于申園以作品茗清談者可毋憂於行路難也 
[竊犯圖遁] 　 
　　英公堂斷發捕房管押之犯向例由捕帶在外面俟各案訊畢或有發回捕房之犯一併帶去昨晨有某竊犯乘間圖遁差捕等追至頭門由護勇阻住始由巡捕帶回云 
[奸柺官懲]  
　　前日將晚時有十五六歲女郎雙髻蓬鬆從英租界小瑯環里奔出直至致遠街有一甯人在後追趕不及女者僅數武耳適有一老嫗見之認女爲姪女驚問何故如此老身尋汝久矣語未畢而寗人已至兩下爭執由捕一併帶至捕房昨晨解英公堂賈張氏供蘇鄉人在滬傭工姪女馮阿昭在原籍許字人家爲童養媳其翁姑近有信來言媳懶惰偶打幾下私奔出外是否在我處我閱信正深駭異在後尋覔亦無蹤影昨忽相遇於途不知何故有甯人赶來馮阿昭供來滬後寄宿同鄉婦人處薦我在偷鷄橋南首某姓家爲大姐前日出外買水遇近處之寍人言有好生意領我同去工資必較某姓家多十倍我此時茫無主見卽被領至小瑯環里某花煙舘閉在内室當夜被寗人姦宿一宵囑我在是處爲娼我不願又被用鐵練鎖住恐嚇備至我佯　允從伊開鎖我向外疾奔伊尙追赶幸逢姨母及巡捕寍人丁掌松供此女屢託我薦生意我因其來歴不明尙未允許聞女　姨母在滬如肯作保方可推薦因同女往尋姨母不料被巡捕拘案黄太守廉得各情飭女馮阿照交姨母賈張氏領去送歸翁姑管束丁掌松始則犯奸繼則逼娼情殊可惡押候從嚴懲辦然花烟舘與丁掌松通同作弊誘害良家女子如馮阿昭者當不止一起實爲　律之所不容未知黄太守其亦計及於此否 
[覆訊投河案]  
　　寗人葛阿林寫就寃單投河身死等情早經列報前晚黎邑尊升堂復訊屍父葛天球申訴前因元發零剪店執事錢阿三供稱死者葛阿林曾發瘋狂旋卽醫愈此事係伊舊疾復發所致李文閂仍執前供葛天球叩求伸寃邑尊謂爾子旣曾發瘋烏能憑一紙寃單累及局外飭將李文閂暫交的保聽候詳請大憲批示核辦 
[行兇續述] 　 
昨報列車主行凶一節其間尙有小悞據聞朱因某甲一連五日未付車資人亦避去故相值於途卽將車收回某甲本有病因之倒地業已粗愈矣 
[英界公堂瑣案]  
　　伶人孟七稱安徽人王三九前向蔡桂喜借錢吵閙由我勸給川資回籍言明不再擾詎王又來滬向蔡糾纒且欲持刀尋釁爲此報捕拘王送案黄太守判王管押七天○賣水果之王阿三稱被阿福欠錢一百六十文前日在綺園烟館見伊向索不会反持刀戳傷我頭顱訴捕拘案阿福禀稱掮賣玉噐餬口阿三向我借錢不遂自取水果攤上小刀戳傷圖詐鉛捕頭禀周非安分之人黄太守商之施繙譯判周發捕房管押五月○賚賜洋行之夾板船主及大副同稱現欲開船往香港華水手頭目孟見壽及彭才永等皆欲辭歇然雇用伊等原有合同寫明期限今未满期豈容遽去爲此鳴捕將孟見壽等八名拘案請令照常作工孟見壽等同供我等因船上新換船主大副故不願作工施繙譯謂孟等旣立合同豈能因換船主而違背黄太守亦諭孟等回船做工倘新船主及大副有苛待爾等之處儘可控告孟等遵諭而退○包探陳阿九緝獲戴根亭已列前報昨由該包控傳到妓女王氏并將戴送案該句探申訴前因王氏執定戴根亭與虛心子張桂山等串同行竊請爲追究戴根亭供曾往該妓家游玩並未同虛心子張桂山分取金鐲等件黄太守商之施繙譯以戴根亭旣不串竊何致避面顯見情虛隨判發捕房管押一年將原物交案尙可從寛辦理○包探陳阿九稱朱紀坤到捕房訴稱被陸阿九拚識之婦揑稱某妓差遣往取洋百元及見某妓問無其事請爲查究等語旋由我拘到陸阿九暫押捕房時朱探得該婦已在新閘下船趕往索還洋三十元自願釋歸然捕頭以陸阿九向不安分仍送案請辦黄太守商之施繙譯判陸阿九枷號三月發頭門示衆 
[法界公堂瑣案]  
　　前報列法人阿三控店夥王燕卿一節翁太守着兩下將帳結清再爲核辦昨捕房將王解訊原告呈出帳目一紙王亦呈兩紙并稱洋人不容對帳將我毆詈故祇將各欠戶帳據一紙并貨帳一紙抄呈至總帳係在捕房時默出其間收過洋東錢六百三十餘千付過伊錢七百八十餘千阿三稱數目尙屬不符况我倩人將帳結過王實侵用店中錢文太守與海繙譯官互相斟酌定期下禮拜四着兩造各倩公正人到公廨核算再辦○昨報列提人釀禍一案昨捕房將一干人解公堂訊理顧福高遞禀聲稱住蘭芳里内對門王二家花烟館向我借錢不允將我妻右臂連砍三刀左臂砍一刀現送仁濟醫館療治翁太守閱禀之下早已洞悉此案情節謂顧爾何不明言尙作此掩耳盜鈴之說旋巡捕解王光言到案供與劉周氏拚識在蘭芳晨開烟館前日鹽城縣差徐姓來關提某妓索洋五十元餘語含糊包挅禀稱鹽城差役亦被戳傷現在仁濟醫舘聞已禀明上海縣矣太守詰之應提之女據供姓徐名文卿去年三月由同居之徐佳甫領至申江家中祗一婆婆劉左田稱係生源錢葿學徒聞家中有事奔回卽被拘押實不知情劉周氏供與王同太守檢得法公廨准縣署信票徐文卿實係陳姓其間尙有金氏乃荐頭人亦在應提之列嗣經該氏投案太守着一併送縣辦理○前報列山西人郝廷堯僑寓成發棧失竊綢縐等件控之公堂翁太守以兩造各執送縣辦理詎郝並不投案復至該棧吵鬧被棧中鳴捕送案太守謂郝原斷着爾投案候訊因何竟不赴縣飭將原被三人一併再送辦理嗣郝以伊夥華福海○體送縣外面無人照料求请釋放太守以事由郝出着華免送云○薙髮匠楊正興又名楊再興投案稱昨晚十一點鐘有男婦四人到店吵鬧索取錢文因之鳴捕拘案解案人稱名奚松王雅州翁天良翁胡氏太守詰其何事至店吵鬧奚稱爲親戚家一女郎被楊造言毁謗致原聘之家向我詰問故擬激楊評理至該女現已配與謝姓早經完娶故李姓更爲着緊太守着楊交保奚等出外查明實在情形具禀到案冉爲核辦按此中事故轇轕不清諒兩造俱有不實不盡之處不知太守何以善爲判斷也○清香閣女堂倌一案昨已解訊據包探禀稱該烟舘主業已逃避門亦釘封翁太守謂爾等到案之十人俱應笞責現姑從寛辦理着將爲首之李阿四笞八十板李阿書管押一日胡王氏卽王銀寳交其夫胡根三領回王楊氏已做女堂兩次實屬不知廉恥着責堂八十下王沈氏縱媳爲娼着掌頰一百下 
[详述名號]  
　　昨報宜昌招商分局之總辦李君逝世兹悉其别號是笏齋非留齋盖寍波人而名祥簡生時曾捐有别駕之職云 
[招商局衆商公啓]  
　　竊謂天下事有道不議不平則鳴近招商船局骤售與美國旗昌洋行勢難禁人之不議勢難使人之不鳴屯夫商船局創始於同治十二年曾經李傅相專摺奏明招商辦理由官維持所謂维持者蓋慮商人資本不足故撥連漕米撥借官帑極力助之其官帑分年繳還生意盈虧與官無涉均奏准在案其爲商辦之局明矣是以合數百輩之力醵數百萬之金製造輪船三十餘號建置碼頭二十餘處 
 
 

Page 4

 
 
近通閩粤楚皖吳越燕齊各省遠達日本呂宋新加坡各國轉運漕糧装載軍火傳遞公文迎送官商包攬貨物實開中國五千餘年未有之創局不獨僅分洋人利權已也辦理已逾十載官帑已繳還百萬有奇除一切動用及每年分派官利一分外尙餘數十萬金辦理未爲不善我衆商咸謂此局當與　國家垂億萬之久而奠磐石之安矣孰料變生倉卒于本年閏月初十日陡將全局售與美國旗昌洋行得價五百二十五萬迅雷不及掩耳我衆商惟有徒喚奈何耳其初疑爲中法交涉一案和戰未定要啓兵戎各輪船慮有疎虞暫行押與洋人故爲此舉未嘗不可奉行迫探得確音乃係和盤托出並訂約二十年又云二十五年不准中國重立招商名目嗟嗟經營十餘年貲財數百萬一旦委而棄之有如敝屣按該局曩定章程原係商辦奏明在案何得獨行獨斷一手把持驟將全局敗壞若售與我中國之人尙屬楚弓楚得乃竟售與外國洋人復是當時售於我之旗昌將　國體之謂何言之令人髮指况所立之約其價欵五百二十五萬議分六年攤交绝不言息眼見數百萬血貲六年中子金絲毫俱無本銀亦恐難全璧以歸查當日歸併旗昌之時亦屬分年攤交立約之日卽定子金何以前後事出兩歧不如法炮製至保險公司所存七十萬之數亦虛懸無着以至各商連日踵局鼓躁實屬不成事體謀人家國者乃如是乎當事者不知是何肺肝卽不恤衆商之失望獨不慮外洋之騰笑耶試思從此轉售洋人後凡轉運漕米裝載軍火等件在在動形掣肘又將何以處之至我衆商中貧富不齊有力之家值此變動雖屬悲憤尙無大害惟有無力之家全仗每年所得藉此爲饘粥之費者有之抑挹彼注兹者有之忽自有而無諸多窒碍誠恐有性命之虞則所開匪細矣逼得將一切情形痛切縷陳伏祈登入報中使中外共聞共見俾咸知局總作事之乖謬衆商失業之徬徨且待公評不勝私禱 
[來信照登]  
　　申報館主人台覽謹啓者閱閏五月初七日貴報所列附股同人致順德銅礦總辦書云承貴總辦以試辦無郊停止還本禀請中堂奉批悉照原本歸還方喜貴局誠信侍人體恤商情之至詎料在津持票向收則云須問滬局會辦至滬又云須向津局總辦憶集股之始並無津滬之分票上二位一同簽名兼蓋閞防豈能互相推諉且弟等携票往返津滬途中遺失誰任其咎貴局旣未能卽還股本何以率稟中堂殊屬費解如其另有别情何妨據實登諸申報以昭公論究未便含糊了结置諸勿問云云至今未見該總辦據實登復且現在宋經兩總辦俱在津門豈料持股向收仍然游移不付若二公一分兩地則又可照常推諉也如此情形則推諉之心顯而易見商等附股資本已逾兩年利息毫無已經賠累不小今則更欲連本盡去天理何在竊思控告公堂則小民素畏訟累且一係直官長一係浙省紳富不啻卵與石門爲特懇求貴館再列報張苟蒙當道諸公鑒商苦情勸諭理償則商等之身家性命皆出抽賜也此啓敬請崇安惟希垂鑒　六月念三日天津附股同人公啓 
[輪船來滬電音]  
　　旗昌洋行保大輪船前晚由烟台開來上海 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[中法卽戰宜勿動吳淞以保租界說]  
　　中法戰事將成其勢日逼　來得北方消息都人士猶日望其和可見事勢决裂而出於一戰原非我○中朝甘爲戎首也惟是和戰之間其利害曲直可得而言焉設不能和我○中朝利在速戰法人則利在緩戰何則法人於其國中遣兵調舶鼓輪東來最速亦須一月有半今法人在中國海面師船不過十有餘艘又復分布各處出没於重洋巨浸之間藉以虛聲恫喝志在牽制我軍福州台灣則牽制我南洋煙臺析津則牽制我北洋吳淞口則牽制我之中使我　多勢分兵寡力弱彼乃得蹈堅而攻瑕惟此時則猶未敢驟動也必俟一月之後與東來之軍合力併勢然後舉事其初發難或在瓊州以瓊州孤懸海中勢不能守也彼旣攻找基隆而又停兵不戰欲與劉省三爵帥相籌議其言兵士患病者託辭也明知劉爵帥喑嚄宿將習於行陣戰於大洋則不足戰於陸地則有餘而此區區三四軍艦但能牽制而不能攻戰故爲此說藉以緩我師焉耳或以爲法人中有所怯者固非卽志存凌侮輕藐我者亦非蓋法人頑鈍無耻佯欲示和隱圖緩戰其肺肝已灼然如見爲○中朝計者或和或戰當以五日爲限其限一逾立卽電傳沿海各口岸同日舉事關外之兵與劉永福越南諸軍分道趨攻東京順化招募閩粤漁船同伸義憤設計火攻行之於西貢海防各處懸重賞　高爵聽其所爲必能得其死力福州臺灣亦宜出奇謀勝算以攻毁其船卽为能焚亦當使之懼而自走如是則法之援兵旣未大集而我之勁旅戰士聚而攻之我衆彼寡必能獲得夫法人緩兵之計我○中朝非不知之特從容鎭靜以待之者蓋以示大度之包容彰懐柔之德意而不欲薄之於險也嗚呼法人之狡謀如彼○中朝之德量如此合而觀之其曲直昭然可見矣愚以爲此意當明告之法人以示非○中朝力之不足而坐失此機會也特以堂堂之陣正正之旗與之詰朝相見耳俾法人知之當亦稍生愧心惟法人與○中朝從事純以虛聲恫喝如津信所云法人欲取瓊州臺灣吳淞口三處以爲質其於三處果欲用兵與否不得而知而其言則早已出諸其口矣竊以爲泰西列國通商中土　闤　之盛首推上海天下以爲重鎭現在兵釁將開各國兵船早經停泊會議會聞各西兵已認定地叚中國官軍亦於租界外環護設有土匪藉端甞試中外兵立即兠勦無使一人漏網法良意美此誠保商之善政也但吳淞口距上海租界僅三十里许鎗礮之聲遙聞中法若以此爲戰塲則無論租界人心惶惑卽匪人或將竊發請一言以决之曰吳淞無事則租界可保故租界之安危全係於吳淞之動　法人此舉關繫非細若法人欲取吳淞則釁之端禍之始自法人而起矣泰西列國须先與法人籌商其中財賄　 
數十兆性命百餘萬誰其肩此重任者若用兵於吳淞則無殊用兵於租界也故法人而存上海商務俾泰西列國之商賈咸獲安居租界之民人咸能樂業則吳淞斷不可動此當先與法人反覆辨論者也從古外患不興内難不作伏莽濳消是在靜以制之耳曩者髮逆之亂宼自外來避居此間者但求自保身家又得官軍爲之翊衛和衷共濟居者方且感德銜恩於西人今者勢異情殊失業流氓久處於此相稔相習虛實盡知佯假義愤隱爲亂民實不可不早爲之慮故欲保租界莫若勿動吳淞此在泰西列國當先事以圖者也仩予望之　[  局外冷眼人稿]  
[一團和氣]  
　　疉閱十八十九二十四日報有論紳團事者嘖有煩言褒贬紛爭毁譽並作不禁廢書興嘆曰刻今中法齟齬和戰未定謠言四起人心惶惑宵小土匪乘機伺伏在在戒嚴凡吾桑梓亟宜聨聲氣一心志無分彼此團成一隊互相關切守望相助以保衛閭閻如現辦民團也怱促而成規模粗具雖少壯不齊不堪臨大敵建殊勳而徹夜梭巡放火搶刦諸匪類當可歛跡卽此已見實效夫然後籌經費練技勇擴而充之由漸而盛認眞督率不辭勞瘁未始不能成勁旅何尙有閒暇工夫弄筆頭爭口舌嘵嘵辨論不休哉讀該報列目笑睨視二生命名服妖兩則上半不論外其收束處皆若有私意流露行間殊失大方忠厚及讀該報一論自謂持平亦未免有過火處何則其抑鋪團之虛應故事有名無實而揚紳團之紀律材武緩急可恃直是開罪衆人中傷各董噫過矣無怪謗書盈篋疑其有袒此事各鋪董本迫於官牒不得已勉强奉行設或得所藉口一齊告退拱手奉讓其爲紳團者縱獨樹一幟勢孤踽踽亦甚乏趣且不幾辜大吏賢侯諄諄勸辦民團之初意乎其發明紳字也亦覺措詞太直僅僅點出王范姚三姓爲紳以外各同志出資出力者一槪抹煞是皆不紳可知矣勢必灰心掃興帛身局外則該團亦岌岌危矣况末後一行痛詆屠沽市儈語帶憤刻旁若無人尤更不宜從此紳民不舉盜賊横行壞大事者厥咎誰任之耶僕代居上海與绅團民團報舘諸君大半世好谁是誰非安敢妄談臧否惟際此時艱不得不效忠告豈容仍守緘默紳團主人明經自必明理願納芻蕘効仲夫子之風聞人言有過則喜不必高自位置不必立異標新竊意易紳字爲申去糸旁似更渾融以杜訾議令目笑者不得吹求咀嚼而指摘也再領隊稱教習者綑頭短服實不雅觀大抵少年好事素習浮嚣逞斯用武之時興高彩烈自矜時路想亦出資之輩所作俑故主事者不忍斥亦不敢斥也盍易翦衣煖帽作軍營裝束赳赳軒渠更見雄武仍不失衣冠體統俾睨視者再無比擬訕笑而置喙也鄙見如此未識當事諸公以爲然否至恭請校閱叅堂犒赏種種炫耀翻類兒戱均宜省免不犯自卑但務實事求是和衷共濟得保彈丸閭閻鞏固共享昇平乃鄙人所深願也諺云和氣致祥轉禍爲福拭目俟之故名其篇曰一團和氣[  村野匹夫來稿] 　　　　　　　　　　　　　　　　　　　　　　　　　　　　 
[東瀛瑣錄]  
　　日本巡查時與兵士争鬥近日太津營兵毆傷福田巡察一名由鎭台司法查辦嚴戒兵士嗣後雖禮拜日亦不准出營此亦亡羊補牢之計也○日廷新頒條例令大臣自一品至六品月俸百元以上者分爲六等養馬一匹至六匹爲止或向陸軍省借用每月納租或自已置槽飼養均無不可年老及病軀不能乘馬者須先將事實稟明將養馬之費逐月按繳該管上司收存候下月初旬　解陸軍省查收無事時則備官員乘騎有事時雖自已所養額馬亦應歸陸軍省差遣事雖瑣屑而頗有合於古者卿大夫畜馬之義○長崎港内於七月念四日捕獲一蛇其形似龍長三尺頭頸甚闊生四足五爪頭有尖角口内有長舌兩條黑色赤斑背脊至尾有細鱗聞將送入博物館云○前有英船主由南洋馬些也魯　島到横濵報稱島蠻屠殺去年冬間日本遭風船戶六名因無事主未能查辦兹派外務省委員後藤太郎前往濠州地方查明船戶去冬有無出洋遭風不歸者再行核辦○向來日本外務省定例卿侍郎及三品以上行走大臣均於年俸之外另給與外國官員往來酬應之費俾得稍修邊幅今以行走大臣交涉事少卿侍郎交接者多故祗给卿侍郎每年各五千元爲外交費而行走大臣之費則已裁去云○日本長崎至朝鮮釜山電缐現已竣工開報聞日廷又商之朝鮮政府擬由釜山接線至仁川已有成說不日可以動工云○各處時症尙少惟熊本縣下半月以來患此症者數十名患赤痢者三百餘名勢尙蔓延目下地方官擬設法施救云 
[黨人騷擾]  
　　日本岐阜縣下加茂郡伊深村之舊愛國交視黨會前經禀官批准立會近因地方官察出該黨主議有礙政治故於西歴上月十九日將前令注销並由戶長布告黨人悉令解散於是該黨咸抱不平糾合三十人手持利器擁至戶長辦公之處迫令收回前命少年無事者又從而附和之潛謀往名古屋監内救出該黨會首庄林氏時戶長已得信飛報太田巡捕馳往查辦見該黨人數十名皆帶利器聚於鎭守廟内捕頭上前開導衆乃解散以爲無事矣不料二十四日夜有川邊等數村一時嘯聚黨人數百名徘徊街巷勢將舉事市井居民大爲驚擾太田捕房卽發電報知縣署派馬塲岩田兩捕頭率巡捕五六十名火速馳赴太田地方彈壓將爲首者拿獲十餘名其脅從者紛紛遠避惟恐入山之不深入林之不密也 
[甘爲情死]  
　　辛夷花下丁字簾前有夢皆香無詩不艷雖美人名士佳话流傳如侯生李香其人者雲散風流杳難復覯然遊客之墜鞭入院者往往兩情針芥一水漣漪心上憐伊渡頭迎汝葢六朝花月依舊裙屐聨翩焉有某生者以慘緑之華年具翦紅之綺思雖照春　角未價吟鸞而佇月樓頭時思邀蝶一日晚凉新浴霧縠　紈徙倚柳陰藉消煩躁驀覩一麗姝棹小瓜皮翦波而至瓠犀微啓媚態撩人生雖緑水盈盈未通欵曲然靈犀一點早已飛至袖角裙邊矣詢之旁人知姝係平康巨擘枇杷花下艷幟高懸凡名士之選勝秦淮者座無姬不樂嗣是高齋讀罷散步相逢鳳意微傾鴛情暗逗祗以桃源路逈故未飯飽胡麻日前姬在他舟侑觴生躡跡舷旁竊觀良久正在出神之際忽聞扑通一聲人盡譁姝獨蹙然曰殆矣問之不答酒冉巡卽舉箸告别满座見其有慘容亦不强留甫出艙涙潸潸承睫下且作王導語曰我雖不殺伯仁伯仁由我而死寃哉歸家竟託疾掩帷臥銀牀者竟日見者皆莫知其何所爲而云然也次日生父母撈得屍骸備棺盛殮妹聞之哭益悽楚此亦可謂寄有情于無情者矣生在九泉下應忻然喜曰得一知已可以無憾 
[集欵開溝]  
　　九江大關至旗昌碼頭一帶江岸經稅務司在茶務項下撥出餘欵添砌石塘今夏已一律竣工石面上又安設鐵欄以防行人失足刻又由英領事向各舖戶鳩資一百七十兩庀料糾工將岸上通衢開一深溝直達大江　大雨時街道積水易於暢流各家可免潮濕之氣誠便居民之美舉也刻已工匠如雲日事畚挶想不日卽可蕆事云 
 
 

Page 11

 
 
[光緒十年六月念三日京報全錄]  
　　宮門抄○上諭兩道錄前○發抄旨五道○將軍希等奏請添設貢額摺監督岳奏爲奏聞摺○六月二十三日戶部通政司詹事府正藍旗值日無引見○惇王等謝賞燕窩恩○八額駙假满請安○嵩山續假十五日○掌儀司奏二十八日祭奉先殿載津行禮○内務府奏派致祭内外城隍廟派出師曾巴克坦布○又奏派致祭颼雲雷雨之大臣派出春壽定昌恩輝麟公○吏部奏泒騐看月官派出徐桐畢道遠　允升奎潤耀年景善陳蘭彬慶福周鶴秦锺简恩霖譚承祖舒恩文敬何桂芳潤惠○召見軍機醇王○發抄奎斌奏煩峙令何才价靜樂令李兆勷等對調署理奉旨吏部知道欽此○成孚奏漕船全帮挽出東境出力員弁可否擇尤酌保奉旨准其擇尤酌保毋許冐濫欽此○潘　奏試用令倫常試署崇仁令奉旨吏部議奏欽此○又候補守朱以鑑署九江守奉旨吏部知道欽此○又籌解南洋造辦快船經費奉旨戶部知道欽此○○臣希元臣朱以增跪奏爲吉林人文日盛籲懇天恩仍准添設吉林满蒙及伯都訥長春兩廳民籍各拔貢專額恭摺　祈聖鑒事竊臣希元據吉林分巡道顧肇熙先後詳稱據吉林府知府孫堪詳據候選州判晋昌舉人富隆阿等呈稱伏查奉天學額满蒙亦係合一例定满蒙拔貢專額工名吉林近年满蒙應試諸生較之從前所增不止十倍上年部議止准满字號添設拔貢一名满蒙併取似與奉天未歸一律且視合字號准設專額者亦覺向隅等情據署伯都訥廳同知委用知府覺羅同勳詳據中書谷蘭芳同知銜劉廷桂等署長春廳通判補用知府李金墉詳據廪貢生何絡候選州判别英等各呈稱伯孝訥長春兩廳學額非現在由合而分卽非新建之學可比雖每學　增附生不及百名較之奉天昌圖岫巖立學未久准添拔額之時在學各生名數有加無减近年應歲試者亦無禁止十餘名之事上年部議只准今設拔貢一名僅照四川等省初分之學合取未照奉天新建之學分設兩學生員似均向隅各等情詳由該道覆核詳請併案咨會具奏前來臣希元查奉吉兩省由合而分故吉林事宜無不比照奉天辦理兩省同爲國家根本重地似難與各直省偏隅小縣並衡惟拔萃爲朝廷掄才鉅典若非人才蕃盛自應杜其冐濫之階現旣士類奮興亟宜廣其登庸之路當經咨商到臣以增於按臨吉林科試事畢會同卷查光緒九年十二月准禮部咨開議覆前署將軍副都統臣玉亮會同臣以增奏請分設吉林满蒙合及伯都訥長春兩廳拔貢專額一摺内稱吉林原定拔貢一額專歸吉林府學民籍考選作爲府學專額满字號合字號各添設拔貢一額該省原定學額满蒙同歸满號取進所有蒙古選拔一項自可併歸满號考選應毋庸另添伯都訥長春兩廳本係附考吉林同治十一年各設學額文生合計雖百餘人光緖六年應歲試者伯都訥三十四人長春廳僅十三人查四川新繁彭縣等分建縣治成案准兩廳合設拔貢一名等因具奏奉旨依議欽此分行臣等遵照在案臣以增查學政全書内載康熙三十六年題准選拔貢生满洲蒙古二名漢軍一名從前奉天學册雖無可查而由歴次增添學額現有二百二十餘名計之當時满生在學諒不過百餘名又案存同治　年禮部咨行議奏一摺内開奉天各廳州縣凡設學額地方均設拔貢定額一名檢查送部學册開原復州各屬生員不過二十餘名鐵嶺金州各屬生員不過十餘名今昌圖廳於同治七年設立學額岫巖廳於九年設立學額雖考試伊始人數未必衆多惟歸籍新進各生其人數諒與各廳州縣不甚懸殊所有昌圖岫巖二廳請照奉天各州縣均設拔貢之例准設拔貢定額各一名各等語又查吉林满字满蒙在學文生一百二十餘名應歲試者五十四名伯都訥學文生五十餘名應歲試者二十一名長春廳學文生九十餘名應歲試者五十五名是吉林满號請設满蒙拔貢專額二名伯都訥長春二廳請設民籍拔貢專額各一名實與奉天成例相符而各學應歲試人數較之從前奉天满字號及開原復州鐵嶺金州等屬准添拔額時人數亦皆有盈無絀臣上年會奏已將吉林满蒙合號子弟及民籍俊秀之士均能涵濡教化鼓舞奮興絃誦成風日趨於盛等情據實上陳現旣人文日盛自應廣其登進鼓無多士向上之機臣等會商意見相同合無仰懇天恩俯准照奉天成例添設吉林满學满蒙拔贡專額二名伯都訥長春二廳拔贡專額各名本年選拔各學諸生頗多文行兼優之士正拔之外各有備拔足充貢選如蒙俞允仍請以來年乙酉科爲始臣等爲仰體聖主儲才興學起見是否有當 
恭候飭下禮部核覆遵行謹合詞具陳伏乞皇太后皇上聖鑒謹奏軍機大臣奉旨禮部議奏欽此○○張家口監督奴才宗室岳祺跪奏爲差满回京關稅正額徵足無虧尙短收盈餘銀兩恭摺奏聞仰祈聖鑒事竊奴才荷蒙天恩派管張家口稅務於光緖九年六月二十四日到任接前任監督宗室壽蔭代徵日期核算自光緖八年二月初二日起至九年二月初一日止代徵一年銀兩錢文又接據前任監督宗室壽蔭另文移交自光緒九年二月初二日起至六月二十三日止代奴才代徵後任一百四十二日銀錢奴才除將另文移交代徵後任銀兩錢文循例歸入後任報銷外所有接據移交自光绪八年二月初二日起至九年二月初一日止計一年關期徵收正額盈餘銀兩及零星稅錢並動支核减曁提取代徵後任稅銀以及馬駝皮張變價銀兩各數目曾於光緒十年二月十五日逐欵分晣具奏奉旨該衙門知道欽此欽遵在案查奴才接據前任監督守室壽蔭移交代徵後任自光緒九年二月初二日起至六月二十三日止計一百四十二日稅銀一萬七千五百十二兩七錢四分五厘制錢一千零二千九十文奴才自六月二十四日接期代徵起至光緒十年二月初一日止計二百十八日稅銀一萬八千五百十一兩三錢四分一厘五毫制錢二千一百四十八千五百五十五文連前移交統計一年共徵銀三萬六千二十四兩八分六厘五毫制錢三千一百五十千六百八十五文又自光绪十年二月初二日起至閏五月二十三日止奴才代後任代徵一百四十二日稅銀一萬七千五百二十五兩四錢六分制錢一千零二千三百三十文遵照例案一併移交新任監督穆特亨額接收彚入下任錢糧數内報銷查張家口一年例徵止額盈餘銀六萬五百六十一兩零今奴才等代徵一年正額盈餘银三萬六千二十四兩八分六厘五毫制錢三千一百五十千六百四十五文抵銀二千一百兩四錢三分二共銀三萬八千一百二十四兩五錢一分六厘五毫除正額銀二萬四兩五錢八分徵足無虧計徵收盈餘　並以錢抵銀共一萬八千一百十九兩九錢三分六厘五毫核與額徵盈餘銀數計短收盈餘銀二萬二千四百三十六兩四錢八分三厘五毫查此項短徵盈餘銀兩前任監督宗室壽蔭在任一百四十二日應徵銀二萬三千八百八十七兩九錢五分該監督宗室壽蔭代徵稅银並以錢抵銀共一萬八千一百八十兩八錢五厘計短徵盈餘銀五千七百七兩一錢四分五厘奴才知徵盈餘銀一萬六千七百二十九兩三錢三分八厘五毫伏查張家口稅務向以南茶並恰克圖皮毛等貨爲鉅欵次則進口牲畜均係内地商賈往來興販至貨之盈絀又以茶葉爲定衡緣口外交易乃係以貨兌貨茶葉一項恰克圖實倚爲生計欲兌皮毛等貨非茶不能開辦是茶葉關係張家口出入兩稅之大宗從前華商林列家數擁擠爭販是以稅課豐旺及至俄國通商以來南茶均由俄商自行販運悉皆照章免稅華商屢屢歇業至今停販者十居八九察訪其故緣華商之茶逢關納稅遇卡抽厘連至恰克圖其茶本較俄商之茶加倍不但易貨獲利而合本易之則恰商斷不肯舍俄商之賤者而易華商之貴者是以俄商之茶日多華商茶貨日少以致後歲錢糧均屬有絀無盈奴才自接任以來竭力經理不敢稍懒兾得稅课足額以期涓埃稍報無如華商疲敗日深俄商販茶日盛此稅課短絀之實在情形賴本年牲畜稍旺祗以販運日短難補茶貨缺乏是今歲情形核與上屇相等計奴才任内徵銀雖有多於前而爲數無幾盈餘銀兩仍屬未能照額徵足奴才萬分焦灼不勝悚惶實係事出有因委非稽徵不力所有俄商販運大宗茶貨業經造册呈報戶部及總理各國事務衙門查核至奴才任内馬駝皮張變價銀四百五十七兩一錢五分照例交廣儲司查收所有光緒八年二月初二日起至九年二月初一日止計一年徵收正額銀二萬四兩六錢七分盈餘銀一萬五千九百十五兩七錢一分二厘制錢三千一百五十一千九百五十文前經奏明除將正額盈餘銀兩儘數動支並以錢抵銀外仍不敷開銷又提取代徵後任稅銀五千五百四十五兩三錢九分七釐八毫抵補其核減銀九十兩節省制錢一百七十三千四百二十二文易銀一百十五兩六錢一分五釐奴才親齎到京循例解交戶部查收所有奴才等一年關期報满正额徵足無虧惟　收盈餘銀兩實係事出有因非敢稽徵不力查張家口近年　徵　餘銀兩均經部議减免四成奏奉諭旨允准在案兹奴才等所虧盈餘銀兩情形較之上屇大致相同惟有仰懇一恩勅部核覆酌量奏　從寛减免在數其餘不數銀兩着落遵限賠　謹將關稅期满緣由理合一併陳明伏乞皇太后皇上聖鑒謹奏奉旨已錄 
 
 

Page 12

 
 
[鷄鳴進香]  
　　雞鳴寺在雞鳴之山椒實玉音勅建之十方寳刹也在昔梁大同中爲同泰寺卽蕭衍老公捨身處其時齋僧可萬人食揆此區區一覆盂地非高高下下密若蜂房不足以留髠一飯山麓有施食台音誌公於台上講湼槃經召孤魂隨其類而食之如飫甘露後人悞會謂台正對鬼門關值閻羅天子之所居不知何所據而云然豈眞有人見所謂十王者耶沿台左迤邐而上數十級爲第一山門再上則半山土地半山茶篷頂禮者至此可小憩由是夾道松篁慘緑襲人襟袖雖無千岩競秀萬壑爭流而金陵數十萬烟火樓台山色江聲都歸足下極目力之所及蒼茫無際豈僅一覽衆山小便盡此一幅天然大觀也窮磴道始得大雄氏殿殿僅三楹楹兩幢爲初復城池時如叔孫通之草創綿蕝所非地上布金井中貢木者可比故無莊嚴相殿後供大士像以神睨元武湖北向坐遂稱之曰倒坐觀音且相傳爲善財第五十九叅未遇處當明宮未移燕時以鷄鳴爲達摩寶誌遺迹特命伯宗釐爲十廟凡宮娥阿監之有事于祈請者必詣十廟奠牲幣雞沈鳳楮絡繹於塗又特開蓮花河屬之十廟之麓卽今之所謂進香河者是也舊有橋五皆以蓮花次第之先是河源穿山腹置巨銅管接山後之水由龍首噴注而成今則管　塞而河已與青溪相灌輸故涓涓者得無恙十廟兵火後惟東岳廟二皇閣漸復元餘悉不堪回首獨雞鳴寺不與四百八十寺相終始故效梁武之後塵者瞻仰惟恐或後六月十九日爲大士誕辰士女尤傾城空巷兾邀大慈悲大歡喜適　座下有能指台城而談荷荷故事者意謂現在佛不爲過去佛所呵護而竟忘其自爲無遮大會中人也嗚呼是可謂知其一不知其二者矣阿闇黎有知應　囅然失笑 
[嫖客下梢]  
　　九江洋街木橋邊某妓居繡花店後雖貌僅中人而衣裳脩潔舉止大方以故達官鉅賈墨客騷人洞入迷香往往樂而忘返刑書楊某與該妓尤暱鶼鶼鰈鰈幾於形影不離所費纒頭以數千計每遇風晨月夕低唱淺酌情意旣深幾不知銅山之將倒邇日阮家囊漸形羞澀不能如從前之墜鞭入院如土揮金妓遂以白眼相待旋且面如冰冷言比風尖昔時安樂之窩頓變爲荆天棘地遂亦裹足不復往不似昔時之朝夕沈迷矣本月望後某夜楊故態復萌贸然戾止燈前相遇先致綢繆詎妓一見卽怒詈曰窮措大旦晚將　斃溝渠何尙赧顔作嫖客耶楊不能堪相與互詈妓嗾龜鴇等將楊按倒地上拳棍交加幸保甲局董趙紳帶勇巡查聞聲趨至楊始得脫身踉蹌而去噫古稱青樓爲火𦦨坑失足其中未有不一敗塗地者楊自沈迷以取辱耳於該妓乎何尤 
[嫁女笑談]  
　　牛庄五台子宋某膝下一子年甫成童本月二十日爲之娶婦婦亦同里閈年纔十二瓜字未分憨嬉淋漓殊不知作羹洗手宋在鵾絃已斷中饋無人亟欲爲佳兒擇佳婦耳是日綵輿已抵　家鼓樂喧閙正欲催妝奠雁而香閨　若女竟不知所之父母及諸戚里急迫異常偵騎四出遲之又久女忽满身泥涴手持螃蟹一串嬉嬉然自外來問旁人今日好熱閙是誰家行親迎禮父母怒而告以故伴嫁者始挽之入爲妝飾而登輿焉友人函述其事因書之以爲下酒資 
[贈王玉雯詞史二絶錄請霧裏看花客曁吟長正和]  
　　圓委替月鬢堆鴉風格温和近大家我向芳叢尋比例祇宜天上碧桃花○萬折千囘度此詞席間歌劈破玉一闋如幽如咽復如癡狂奴輕詡聲聞力難遣廻腸盪氣時　　[  花影詞人漫稿]  
[予患耳攘耳鳴重聽垂三十年屢治罔効近知美國旭先生在滬寓外洋涇橋英國醫院内踵門求治據云耳底挖傷將穿症非易治給 
藥水一小瓶囑每晚滴水入耳今計六日鳴癢大减爰占一絶以誌謝忱]  
　　兩耳年來漸失聰治聾有酒竟無功多君一滴楊枝水如闢蠶叢路又通[  苕東乘風破浪客正帆氏拜稿]  
[嘯園拙公有品花之舉至者十一人問皆平康佳麗予以怱怱近棹未及同賞恨抵家後戱成六絶郵寄以博一哂丹乞指正]  
　　爭春館裏昔爭春春到人間最可人爭及君家裙屐集後堂絲竹日翻新嬌喉齊唱玉玲瓏促撥檀　曲末終誰是鶯鶯誰燕燕餘音嘹嚦畵堂中燈紅酒緑日斜熏一院笙歌響遏雲知否有花　獨賞隔牆都半悵離羣賭酒彈棊妙絶倫當筵度曲遏梁塵報君一事終成錯十二金少一人韻事流傳徧郡東嫣紅姹紫笑春風谁知一隊閒花草也入詩人品第中一朶花吟一首詩詩才斷讓沈佺期不知此後誰爲繼翹首雲間動艷思[  泗水陶靜生草]  
 
