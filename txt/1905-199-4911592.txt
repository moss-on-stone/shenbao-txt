# 1905 - 199 - 4911592

 

Page 1

 
 
　　論政府擬令各省司道以下會議條陳事　 
立憲政體之於君主有百利而無一害近日知此理者亦卽漸衆矣然在於内者自政府以下各大臣在於外者自督撫以下各官無不　　政體一改其平日之權勢必將一旦失墜而無以肆其尊恣之威也於是羣出死力以阻抑之或痛詆民權自由爲邪說或駁斥地方自治爲妄言外託於維持名教之公言内實以便其保守祿位之私計自戊戍政變以迄今兹具間政界之變遷不一而内外大臣之持論能免此病者除秀水陶公外蓋寥寥也迨日俄開戰以後專制立憲之勝負亦於是大定大臣之稍明逹者始敢有奏請立憲之舉其以爲不便於一已者遂未敢公言拒絶之於是翻然一變其方針注重於上議院之設立以冀不損其權利如前日本　所紀軍機大臣會議京師設立議政所凡京員皆可參預機務而外省各管撫奏案中雖有會同藩臬兩司之名不過徒具虚文現擬通咨各省督撫關於重要事件准令司道以 
 
 
 

Page 2

 
 
下各官會議條陳就中採擇如京中議政所之設云云竊謂此法果行吾國立憲之前途殆無望矣 
今試先問京師設立之議政所將來果足爲上議院之代表否耶夫六部九卿之會議我朝本有是制特有其名無其實耳試觀議政之設立凡京員皆可參預機務宜若有兼聽並觀之益矣而語其結果决不能有代表上議院之資格者其原因有二端焉一則多數决議之不足爲憑也如議修貢院事則主重修者占多數矣議設丞參事則主添設者占多數矣總之與議之人立於如何之地位則其所見亦不出乎此所謂官智未開之說亦非厚誣設以是等之人爲上議院議員吾知議科舉則必主不廢者占多數矣何也以其己之出身乎此也議捐納則必主不停者占多數矣何也以其印結費之有利於己也議改歴制易服色簡禮文各等事則必主仍舊貫者占多數矣何也以其守舊之錮習已深而其識之不足以及乎此也由此推之凡庶政之當興當革者靡不以其愚闇之學識斷定之其於變法果有絲毫之益乎此則會議資格未備之病也一則不以多數之决義爲憑也東西各國議院之制不同有下議院所議定雖君主不能駁之者有下議院所議君以爲否則可解散議院者二者雖殊實亦無甚懸絶也蓋君能解散議院者不過一次二次三次而止耳果民之所持爲是而君欲拒絶之雖屢解散議院而民不爲稍變其初議院久閉則國政之不舉者必多故憲法上雖有是明文實則君之順從下議議院者其大較也若以立憲之名而行其專制之實則其法亦爲不能持久今議政所之制不以多數之議爲决而仍由一二秉鈞者採擇定議其去一二人之獨斷有幾何哉此會議章程未善之病也[  未完]  
[外部戶部致江督電江甯] （爲籌特簡大員赴各國經費事） 
　　本月十四日奉上諭特簡大員分赴各國考求政治所有經費著外務部戶部議奏等因此次經費歲需甚鉅刻尤急需惟部欵己極支絀而出使經費亦鮮存儲非各省合力難期共濟公素顧大局肯任其難望先迅籌鉅欵以資提倡並祈轉商各省關同抒公忠每年各認醉經費若干先行電復以便會議具奏（英） 
[祝蘭芳致曾少卿函] （爲抵制禁約事） 
　　此次抵制禁約海内同胞聞風響應非閣下提倡之力不及此然絶上問題惟閣下一人獨任不無偏勞弟愛莫能助尤覺懷慚十八日會議之後與敝洋東談及此事並將是日華人商會議定不買美貨各帮大商當衆簽允之實在情形告知并託調停敝東應許與上海各大商家會議發電至美各商會由美各巨商電請美政府將禁約改良務使两相平允而後已兹附呈來去電稿兩紙統希察閱 
[上海怡和行致紐約怡和電]  
　　禁阻華人至美一事中國各商家均已合力抵制不用美國來貨 
[美國紐約怡和行覆電]  
　　亞西亞各商會及洋貨疋頭出口之商家願盡力調停請美政府將禁約改良務使两平允（南） 
[河南商會覆曾少卿電] （爲抵制禁約事） 
商會曾鑒兩電均悉抵制美約與衆訂明照辦（南） 
[皖省實行不用美貨安慶]  
　　美國華工禁約一事皖省自本月初四日在商會集議抵制之法旣而武學堂於十一二日將美禁華工原由及美貨牌號刷印招帖數千張遍黏通衢並分致各内地六月十八日爲實行不用美貨期届之日城東門外皖江閱報社同人特大書本月十八爲實行不用美貨之起日諸君購物時務乞留意是幸二十五字貼於社外及東門外市口現在雖鄉野愚夫亦知相戒不用美貨矣（墨） 
[寗波學界集議抵制美貨]  
　　寗波有學界中人袁禮敦韓子濤駱士瑾張有琯等邀集同志籌議抵制美貨遍分知單邀同商界中人擇六月二十四日演說辦法惟假何處開會則尚未定也（惟） 
[俄領事擬遣患病兵官回國]  
　　俄满洲艦兵官裴獨洛夫近患心病頗重擬欲回國經海關醫官曁葉軍　處軍醫驗明屬實聞俄總領事已有遣回本國之說矣（亦） 
[函商遣回俄船水手]  
　　滬道袁觀察以俄運船久泊浦江風潮不測内有損傷應予修理並水手中大半非水兵先可遣回以免人多生事曾與前日本總領事小田切君函商小田切君復以俟各船泊船并起卸軍械辦法定妥後再會商電禀外部請示在案現觀察以運雷艇業已釋地泊定軍火機器煤斤物件亦經分别起存所有酌修運船遣回水手各節因又函致日本代總領事松岡君請即見復云（羣） 
[英領事遞解招搖英人回國]  
　　英人軒士勾串華人在湖北開設火獨保險公司招搖撞騙鄂督張香帥知該公司有分局在滬因電致江督周玉帥轉飭滬道袁觀察將該公司分局查封拘拿經理人至案訊辦滬道接電後即照會英總領事查覆昨悉英總領事已照復滬道英人軒士在湖北開設火獨保險公司招搖撞騙確有其事現己拿獲將該犯遞解回國永遠不准來華在滬分局一節實未有所聞（亦） 
[英領事秉公不准商輪爭攬土藥江西]  
　　贑省近有粤人掛英商牌號在省城開設大古洋行出售車糖銅器等件屢經當道請英領事查明撤退收去招牌停止貿易迭詳前報兹該商藉有沙市輪船來往南潯復爭攬裝載土藥希圖抵制免撤洋行日前經稅務總局電飭湖口總局楊觀察偕同下游總巡金太守會同九江關道稅司面商英領事並申明土藥向歸官輪船包裝以杜偷漏税釐諸弊如有他輪私裝卽以私論罰貨充公辦理有年中國内政該商不能干預且税務利權該商亦不能攘奪云云英領事允之遂令沙市輪船不准爭攬土藥（信） 
[調兵彈壓安溪亂匪廈門]  
　　泉州府安溪縣屬近日土匪蠢動劫掠鄉民安溪縣某大令飛禀上憲調兵鎭攝十八日提憲黄芍岩宫保已派福健軍前營練兵二百名馳往彈壓矣（因） 
[擬調大軍掃清巴塘餘孽重慶]  
　　巴塘土酋刺殺鳳欽使一案經馬介堂提督率領續備軍前往平定擒獲渠魁早紀本報惟因路道險阻不敢深入督憲曾派趙觀察爾豐往辦善後 
 
 

Page 3

 
 
而觀察亦遲遲未行聞刻擬調兵萬人預備全年口糧節節爲營認眞剿辦務清餘孽以順夷情决不爲敷衍目前之舉致貽後患（君） 
[龍岩州居民聚衆拆毁鹽局續誌廈門]  
　　龍岩州監館殺斃鄉民一案已紀前日報端兹悉是日鄉民擁米行經鹽館門首疑係私鹽百般刁難直至釀成命案巡丁知事不了將米暗易以鹽以爲掩飾計無如此事衆目昭彰以致激成公憤城廂内外各鋪一律罷市居民聚集至數千之多當將鹽館毁爲平地現龍岩州黎景嵩别駕勸諭各鋪照常開市卽拿兇手按律訊辦（禍） 
[湘撫端中丞抵鄂武昌]  
　　湘撫端午帥於十九日抵鄂後即拜謁張香帥密談至三時之久并向香帥請借某譯員香帥許之二十日清晨午帥命駕往拜亦密談良久且屏退從人以防洩漏聞其從者云午帥於二十二日即由漢乘火車北上（位） 
[江督重用皖人江甯]  
　　署督周玉帥蒞任以來所有各項差缺大半屬之皖人雖公論多所譏彈而玉帥終不少易其趨向頃因講求練兵政策又由皖省武備學堂調取學生十二人來寗分任以營官隊官等職甯省軍政從此又當屬諸皖人矣（平） 
[江藩司准請病假江甯]  
　　現任江寗藩司黄方伯自前月因病請假一再續展病仍未痊自恐貽悮事機爲人指摘禀請署督周玉帥暫委大員署理以便交卸篆務盡心調治庶病體易於就痊玉帥致函慰留并代奏請給假一月在任赶緊醫治假内所有例行公事即委江寗府代拆代行（　） 
[留學日本武備生現仍可入聨隊武昌]  
　　留學日本陸軍諸生在士官學校畢業者例應入聨隊上年因日俄戰事無聨隊可入因此回國者甚多日前由在東　生電告同學云戰事將停日本已有聨隊可入但入隊之期係陽歴七月故有志於此者皆怱怱就道云（國） 
[軍國民准不迎送官員武昌]  
　　據細柳中人云練兵處現已具奏以後所有軍人非該管大員不許迎送且迎送時亦祇限定一營以内人數云云并聞此項公文業已到鄂矣（讓） 
[紀蔡甸學堂被毁漢口]  
　　蔡甸樂善堂所設小學程度頗佳從學者衆兹因推廣額數禀請府尊抽收米捐以作經費有梁某等出而抗阻鳴鑼聚衆竟將學堂全行拆毁事後經堂董禀報府尊委員核辦（民） 
[清查善堂公欵撥充學費蘇州]  
　　蘇省學務處前據太倉州紳士孫家駒等禀控州尊謝直刺歛捐廢學旣而又有他紳以乏教員代直刺聲明禀請緩辦學務處因派蔣參議往查已於前日回省據太倉紳士以開辦學堂所需經費宜將本地舊有之積榖善堂等各項公欵提出應用惟久被經董侵蝕現特設立清理公欵公所由各紳公舉告假回籍紳士陸彤士主政辦政此事（首） 
[端撫籌湘人旅學補助金武昌]  
　　鄂省湖南中學堂常年經費異常支絀日前湘撫端午帥由湖南善後局籌撥常年四千兩連原撥三千兩分批給領該學堂得此巨欵經理各員莫不喜形於色（國） 
[議定淮揚海道辦理刑案章程咨部立案蘇州]  
　　淮揚海道徐觀察奉旨兼按察使銜因將一切件如何劃分界限之處具詳各憲經蘇撫陸春帥會同江督周玉帥議定章程咨明刑吏二部立案大略云本部院就地方形便折中酌議除命雜各案原案原奏未經議歸該道審勘及通海並未改隸該道所有案件應仍歸常鎭通海道審結解蘇均毋庸議外該道所屬盜案向辦揚屬解蘇淮海不解蘇今該道旣兼司銜該三屬州縣距道較近所有該三屬梟盜重案應即時正法及軍流以下人犯應照奏案歸道審勘即斬絞立决監候盜犯亦可歸道勘辦均毋庸解蘇惟江蘇設有臬司爲全省刑名總匯本部院又駐在蘇城遇有欵獄應與臬司隨時就近商辦該三屬歸道審勘各案應咨臬司核明會詳至海州本屬案件直隸州之於道與縣之於府無異州爲承審道爲審轉案雖亦歸該道審勘咨司核詳毋庸會銜以符體制其徐州府屬盜案向歸徐州道審勘本不解蘇查徐州道駐紥府城所屬各縣案件於解府後卽解道審勘甚爲便捷若改歸該道勘辦轉多迂緩又查江寗府屬各縣地方距蘇距浦道里遠近相等而解浦則有大江之隔且渡江而北地勢節節險惡舟車尤多阻碍不若解蘇之平坦穩便原奏旣因免致遲滯而言諭旨又爲便於治理起見所有江寗徐州兩府屬盜案應仍照舊辦理毋庸解歸該道審勘且江蘇向辦梟盜重案應即時正法之犯距道府近者由道府提案復訊距道府遠者禀請派委鄰封印官會審並非專解歸道辦法本甚妥速當漕督未裁之時徐淮海等屬正法之案間有因守候两院批示需時即由漕督批飭提審委審正法者今漕院雖裁而新設江北提督劉軍門奉旨節制江北文武所有從前漕督所辦事宜均著該提督接辦等因是徐淮海等處盜案仍須並禀提督軍門可以核其輕重緩急就近批飭遵辦似此分别辦理與奏案未嘗相背而於整頓治理清釐訟獄之道亦有裨益本部院與督部堂文電往返咨商意見相同除批飭該道並行臬司分别移行一體遵辦外相應會同署兩江督部堂周咨明爲此合咨貴部請煩查照立案施行再該道前請添派經費設立淮安府發審局本部院以該府本有發審委員此後訊辦梟盜之案視前不免較繁酌添帮審委員義所應爾若遽議增費設局江北州縣本多瘠苦近年辦理學堂及一切新政在在需欵情形更非昔比何堪再令增解但使酌添帮審則所費無多即經飭司就原派經費中酌量撥給毋庸增派以卹下僚而節糜費又江北各屬驛傳事宜亦經督部堂及本部院批飭仍歸蘇臬司管理毋庸更張合併咨明（榮） 
[寓滬浙省紳商議定自辦全浙鐵路致京師各電]  
　　呈外務部電北京外務部王爺中堂諸位大人鈞鑒昨日寓滬全浙紳商集議全浙鐵路議定自辦不附洋股蘇杭甬草合同懇請主持飭廢謹先電逹浙江京官代表孫廷翰沈衞張元濟汪康年留學生代表何燏時及寓滬紳商王存善沈敦和嚴信厚龐元濟李厚祐施則敬周晉鑣沈能虎徐爾榖夏曾佑朱佩珍張美翊謝絅輝虞和德樊棻徐棠孫思敬等一百六十人公具 
呈盛大臣電北京法華寺盛宫保鑒昨日寓滬全浙紳商集議所有蘇杭甬鐵路已經籌欵自辦怡和之草合同自應作罷乞卽照辦致浙省同鄉京官電北京王中堂葛尚書陳沈胡侍郎曁同鄉諸 
 
 

Page 4

 
 
公均鑒昨日會議公認湯壽潛爲總理劉錦藻爲副浙路决意自辦不附洋股至蘇杭甬草合同應請一併聲明作廢 
浙省同鄉京官代表人致京官公電北京王中堂葛尚書胡陳沈侍郎曁同鄉諸公均鑒　謹悉遵辦湯蟄仙都轉堅辭總理舉劉澄如京卿自代劉云湯如任事必出贊襄請仍前議勿允湯辭免懈衆心莫如以湯爲總理劉副之廷翰衞元濟康年（容） 
[藥庫自焚]  
　　淞口南石塘獅子林三砲台快砲所需無烟火藥均在迤西三四里之三官堂總藥庫旁另行建庫存儲因此項無烟藥性極猛烈近年長江一帶因此藥失事者甚多故現在藥庫裝設風扇派勇輪班承值并用寒暑表以覘熱度大約其熱不得過暑表九十度乃連日炎暑異常暑表升至一百十餘度雖有風扇熱度仍越九十以外二十一日晨火藥猝然自焚計無烟藥七八千磅幸未傷人日昨總台官陶都戎親詣金陵面禀江督陳明原委江南提督楊軍門亦於二十二日蒞淞詣勘（通） 
[移提串同倒騙巨欵]  
　　昨鎭江關道以開設租界之廣德和　倒公欵私運貨物逃避與上海寶昌永串同倒騙因移請滬道查提寶昌永號執事華人黄小亭解案訊辦（業） 
[滇督丁振鐸奏自辦滇蜀鐵路議定集欵章程摺又附片續二十三日稿]  
　　認購之股第二第十一節凡官紳商民自願入股冀獲鐵路利益者卽作爲認購之股辦法如下第十二節本公司集股以五十兩爲一股凡認購股票者卽按每股五十兩之數向本公司總售股票處及各州縣所設代售股票處購取或交紋銀或交銀元均聽其便第十三節本公司總售股票處即設在雲南省城其分售股票處均由各州縣附設公司並於各省商務繁盛處或設局或託商號代收以便各處入股之人就近購票第十四節本公司開辦伊始利益尚未顯見認購股票之人自不免意存觀望必賴有人提倡勸集方能踴躍從事應延訪在省公正紳耆作爲集股總董副董分飭各州縣選派地方紳衿商富夙負衆望者作爲勸辦滇蜀鐵路股分董事除由官紳公舉明幹廉正員紳充當總辦外如一人經手能集股至十萬兩以上者即將銜名註册作爲公司議員凡按年結算總帳及更定路章必於一月前先行知會能否到局亦即聲明見復能集股至五十萬兩以上者亦即註册作爲公司會辦如肯到局辦事即查照事之煩簡給予薪水開支第十五節凡勸辦股分董事及並未充董而能勸集股分數在五千兩以上者酬給銀五十兩一萬兩以上者酬給銀一百兩勸集愈多者以次遞加如願領股票不領現銀者亦聽其便但必須現募之股始能照酬其地方公欵及向有之欵不在議籌之例第十六節本公司專爲保守利權惠商便民而設遇有疑難事件自應博訪周諮公司一切事宜均隨時會商總董副董辦理其各處分局勸辦股分紳董遇有應議之事准其直逹公司凡屬股東如果確有見地不妨條陳聽候决擇不得干預本公司有人行政之權以免築室道謀事權旁落諸弊若公司在事人等及各分局員司董事人等有舞弊情事但入有股分者皆許指實証據禀請確查懲究如敢挾嫌誣陷訊明照例反坐第十七節凡勸集分五萬兩以上者彚案奏奬五十萬兩以上者專摺奏奬五百萬兩以上者奏懇破格優奬以示鼓勵第十八節認購股票之人祇准所息分利不淮提取本銀倘一時需錢使用准取股票轉授與人惟須將承售之人姓名住址詳細報明本公司換給股票亦無不可仍由分售處隨時報明本公司註册查考惟祗准售與本國人倘轉授或抵債與非中國人本公司概不承認股票作廢第十九節本公司股票商民購取後如有遺失卽赴本公司報明所失之票係何號數何年月日在何處入股領取己付過息銀若干現於何處因何遺失詳細聲叙並邀同殷實紳商公具保結聲明日後如有糾葛歸承保之人是問本公司查對存根底薄相符准予補塡給執如在距省較遠之處亦准報由分售票處寄呈本公司核明補給惟均須由主將遺失原委票號數登諸報章聲明無論何人檢得作爲廢紙如有紏葛惟保人是問俾衆周知以杜流弊其鹽捐糧捐官本公利彩票各項股分一律照此辦理第二十節此項　票紳商士民旣均認滇省官員亦當分等按年認股以見官民合力舉辦一律按數塡給　票第二十一節凡滇省商賈應一律議章勸令入股領　或按年攤認或一次總購均聽其便倘能自認之外邀集股分較多並准照第十五節第十七節分别鼓勵[  未完]  
[日議和大臣行程]  
　　二十二日東京電云日本議和大臣小村男爵於二十一日下午抵美國之聖羅保城該處上下民人踴躍迎接火車所經各地均懸有日美兩國之旗小村男爵於是晩由聖保羅起程赴紐約譯宇林報 
[美大臣遊厯抵日]  
　　二十三日東京電云美國陸軍大臣塔犀脱及美總統之女公子與隨從各人於今晨六點半鐘抵横濵迎接者甚衆卽乘火車至東京現居日皇之離宫今夜於離官設宴日本各大臣及致仕大官皆將蒞止明日將謁見日皇及皇后并宴飲於皇宫護衞各員俱隨之譯文匯報 
[德報述俄傳兩皇會晤事]  
　　二十二日柏林電云俄德兩皇已在芬蘭之南相會會時不甚久晤談時甚顯友好之意并不涉及政事此事在隈得未起程之前亦深喜有此相會之事德皇與俄皇談時述及深喜和議之成并望俄國改良之事亦能有成此外外間傳述之詞皆係不確譯德文報 
[日軍將攻海参威]  
　　廿三日法文報云聖彼得堡得有消息謂有日魚雷己抵婆昔特灣想係攻擊海參威之開始云 
[俄俘抵日]  
　　二十二日東京電云日軍在庫頁島堪白夫多地方所拘獲第一起之俄俘之人己抵日本譯字林報 
[日人注意英日同盟]  
　　二十二日東京電云英日繼續同盟一事爲目下本處之大問題日人現覺甚爲安適蓋聞英首相巴爾福君己决定不辭也譯字林報 
[英首相不辭職之原因]  
　　二十二日倫敦電云英首相巴爾福君不辭職之故大半係因政府此際正與日本商議要事蓋因日俄正將議和之時英政府亦望其有成也譯字林報 
[俄德兩皇相會之關係]  
　　二十二日倫敦電云聖彼得堡傳來消息此次儀皇出遊同行者爲皇弟及内務大臣外 
 
 

Page 5

 
 
部中人並無一人同行或因恐開罪於法之故俄皇將於今日第二次會晤德皇於斯坦特遊船即於同晩回至彼得好甫埠由可靠處得來消息此次兩皇會遇之舉由德皇所發起由瑞典國通知俄皇欲與俄皇會遇以便親自實告俄皇德國對於俄國之政策係出於至誠云有謂此次德皇優待有棲川親王及其夫人德國又與於日本末次國債恐開罪於俄故出此舉以爲調和之計俄議和大臣隈得君由俄起程赴美時尚未知兩皇相會之事官塲中人以爲此次兩皇會遇彼此通其意見能助俄議和大臣之辦事較易蓋歐洲各國於遠東之事務可明晰彼此之意見也譯字林報 
[英報論首相之不辭職]  
　　二十二日倫敦電云英國各報咸猜疑英議院解散之期　不知其實在情形　英國政府數日内於此重要之事並無變局也英國急進黨各報力駁有人謂英首相巴爾福君如或辭職有礙英之外交一語按政府各大臣旣失下議院之信心而仍指揮英國之外交實非美事也譯字林　 
[俄德兩皇相會]  
　　二十二日倫敦電云英路透訪事人由俄京斯坦特皇家遊船赴芬蘭之抱谷己與德皇會遇昨晩两皇宴飲於德皇之遊船上譯奉晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 [ 
[漢口後湖堤工案續四月初九日]  
　　鄂督爲札飭事照得漢口後湖一帶地面寛廣春夏之際江漢盛漲動遭漫溢幾同澤國該處隣近鐵路若築長隄以禦水患則隄内保全之地卽爲商務繁或之區本部堂前於光緒二十七年節經派員前往該處勘丈繪圖飭議籌欵興修近據德國領事照稱洋商德和包公局擬欲承攬此項隄工本部堂當以此項隄工極關緊要湖北當自行籌辦毋庸由德商干預復經札飭汪漢關道將該處應修長隄詳細履勘確估工程禀候核定今秋水落定卽興工所需經費准在撥充粤漢鐵路贖股買地專欵之振糶米捐項下先行借撥應用照復德領事並分别咨行各在案現距霜降水落之期不遠亟應派員從速估工興辦以符原議兹查有署　標中軍副將記名總兵張鎭彪湖北候補知府彭覺先夏口廳同知馮啓鈞漢口都司陳土恒堪以飭委應令該鎮等迅卽會同前赴漢口後湖一帶察勘地勢從鐵路第一號車站起至第十五號車站止共長若干丈隄身　高若干丈並就隄外開挖引河一道上通襄河下通灄口即以開河取出之土爲築隄之用河深應寛深若干丈務須測量算準切實估計工程共需經費若千繪圖貼說並造具詳細估册呈候核定撥欵興修　來隄成之後涸出官地應由官丈量劃清界址撥歸官用此外各地凡在隄内受益之田畝無論華洋商民執業均應一律攤征隄工經費歸還借撥專欵除札委張鎭等會同妥速履勘興辦母稍延緩曁分别咨行外合并札行札到該司即便查照此札 
鄂督札爲隄閘工程事照得漢口後湖隄工局總辦特用道桑道寶記名總兵張鎮彪差務紛繁未能常川到工亟應添委提調一員以資駐工督察查有總辦挑濬郭鄭湖港工程候補知府鄭葆琛堪以調充後湖隄工局提調所有挑濬郭鄭湖港工程事宜應卽另委湖北候補通判恩玉分辦一叚并充總巡事務除札委鄭守葆琛遵照務須常川駐局督率十叚文武委員多雇民夫赶速修築務趁春汛未漲以前一律完工以資保障所取土方應遵桑道張鎮等禀定尺寸不准於附近堤岸挖取一切應辦事宜仍隨時禀商桑道會商張鎭妥愼辦理勿稍草率延緩該守月支夫馬銀七十兩以資辦公並將前發郭鄭湖放水簡明圖一紙轉交恩倅查收具報並札委恩倅玉遵照迅將郭鄭湖挑濬湖港事宜畫分認一叚辦理並充總巡事務並與總司考核張鎮彪及各工員遇事虚衷詢商總以港道蔬通今冬放水時各湖積水全數暢銷爲主勿稍草率虚縻總倅月支薪水夫馬銀五十兩以資辦公仍將到差日期具報曁分行外合就札行札到該司卽便查照此札（字） 
[蘇撫陸奏試鑄一等銅圓片]  
　　再蘇省前因制錢缺乏當經臣在蘇藩司任内詳准仿照閩省辦法議由江寗銀圓局附鑄當十銅圓分批運蘇行用稱便旋因該局寗蘇兼顧鑄造有限復經籌欵購機在蘇自行設局鼓鑄未及開辦臣即奉命署理漕督篆務所有開　試鑄緣田業經前任撫臣恩壽具摺奏明續因蘇省欵項支絀又經前署撫臣端力於籌備練兵要需摺内請將己辦銅圓儘力推廣並復奏明添買機器購地建廠廣爲鼓鑄俾資接濟在案臣伏查此項當十銅圓民間行使雖稱便利惟蘇省舊廠鼓鑄無多新廠又建造未竣開鑄需時以致市廛行用仍慮不敷現經臣諭飭寶蘇局赶將制錢加工鼓鑄一面查照北洋章程飭令舊廠添鑄一等黄銅圓每個當錢二十文銅貫精粹輪廊完好與二等當十銅圓相輔而行以補制錢之不足擬請先行試俟行銷無滯再議擴充辦理除將試鑄一等銅圓式樣咨送軍機處恭呈御覽並咨部查照外理合附片陳明伏乞聖鑒訓示謹奏奉硃批戶部知道欽此（　） 
[奬賞拿獲搶刼綢船盜首蘇州]  
　　上年有綢船在青浦縣澱山湖被刼綢縀三盜搶百餘疋一案青浦縣田春霆大令緝獲夥犯杜四小葉洪亮等訊明正法惟供出之首夥各犯尚多由田大令開單函請各防營查緝現經蘇防續備左營　志鳴都戎購得線人親詣太湖一帶拿獲首盜葉聾子曹老小兩名並起獲原贜綢疋若干一并解送青浦縣訊辦經田大令賞給洋五百元由營分派（棨） 
[川省預購土藥之多重慶]  
　　八省膏捐定期六月初一日舉辦在渝各土號聞之日夜赶運計自五月初起至二十五日爲止由重慶報洋關者有九百餘抯常關尚不在此數川土之多於此可見一斑矣（敬） 
[日敎習編四川地理教科書重慶]  
　　永川縣逹用學堂五年前爲黄秉湘太史所創辦教習神田正雄與山本澤吉兩日人教法頗稱完善近日著一四川地理教科書圖分六道測繪極精評語亦確士林貴之（敬） 
[批飭蘇州府提訊恊記石子行控案蘇州]  
　　協記行商劉蓮塘承運蘇州金元等山石屑至滬專運五年因雇用江北客民把持壟斷被周仁山等迭次控告經蘇州商務局議定將照吊銷等情一案迭登前報現經協記行商赴撫院控告因牽涉各衙門丁役等有得賄情事撫憲陸春帥以虚實均廳澈查批飭蘇州府親提訊辦前日府尊許太守派差飭提原被應訊人証一俟提齊卽當核訊矣（榮） 
[招募鐵路工人鎮鎭江]  
　　　鎮鐵路將次開工日前駐鎭滬寗鐵路分委陳直刺文藻會派司事分往江北一帶招工六百人築造鐵路迨二十日己先有四百人乘舟到鎭矣（此） 
 
 

Page 10

 
 
[廣東督撫擬禁番攤令紳民籌陳抵欵之策示文廣州]  
　　爲示諭事照得廣東賭博之害盡人皆知然若闈姓若彩票若基鋪山票雖同一賭博其害尚輕爲害烈而流毒廣者則小闈姓而外以番攤爲最查番攤每年承餉三百萬元公家所得雖止此數而承餉之商人與夫官紳兵役中飽分肥之數約計當又倍之今姑以承餉及中飽分肥總數六百萬計十中取一則每年賭博出入之數當有六千萬矣二十三十取一則每年賭博出入之數當有一萬二千萬及至一萬八千萬矣夫此六千萬及一萬八千萬之數其中眞以祖遺産業及艱難辛苦所生之財投入者計不過十分之三四其餘之數無非由盜賊之手掠之于良善輸之于賭館一省盜贜每年積至數千萬無惑夫四民愁歎闔省騷然日日辦盜而盜以日滋也然此猶顯而易見之害耳其伏而難見之害則以賭徒無不廢時失業口投其母財於不可復之地使全省總殖日减而無日增馴至十年數十年游手分利者益多勤業生利者益少飢寒所迫大亂因之彼時情形思之心悸本部堂本部院念禍至之無日愧教養之無方以爲欲救粤民第一當從禁賭下手無如司局各庫每年出入不敷三百萬两又歴年積欠亦三百餘萬兩現在各項賭餉共五百餘萬一日禁革何以爲繼即以番攤一項而論承餉己三百萬元欵目太多如何抵補本擬在鹽務海關兩項設法整頓籌措而常關均歸併洋關增出之數悉歸賠欵不能截留鹽務甫經整頓改章能否增欵尚無把握此外雖有可籌之欵無非取之於民以今日民智之未開官場之積習凡涉籌欵豈能絶無擾累欲求别有良策能如承賭之可以欵集而民不擾實屬難乎其難本部堂本部院朝夕焦思苦無善策用特出示曉諭凡官紳士民如有籌欵之策務即詳具說帖送呈善後局彚核擇其切　可行者禀候本部堂本部院酌核施行抵欵能得若干卽先禁若干賭館一屬能籌得抵欵即先禁一屬一鄉能籌得抵欵卽先禁一鄉一俟　餉全得立即會奏立案將全省賭館永遠禁止不得以欵絀之故再行弛禁本部堂本部院以爲每年以數千萬之母財輸於賭館不過徒滋盜賊若以之營生利事業納其每年總殖增之子息計抵賭餉而有餘由是言之并非眞無抵欵之可籌特因各紳民不知利害之切身不明計學之原理而公家遂因之不得不飲酖以止渴所望明逹士紳苦口熱心轉相勸戒倘能於一二年内全行禁絶粤人之福亦本部堂本部院之幸也合亟示諭仰所屬官紳士民一體知悉毋違特示光緒三十一年六月十三日（冬） 
[直督袁宫保批飭洋商不准在内地開設行鋪天津]  
　　總辦正太鐵路工程局潘觀察曾兩次面奉直督袁宫保諭以獲鹿縣之石家莊並非通商口岸洋商開設洋洒鋪有違約章令即轉飭地方官嚴行禁止如辦理不力嚴行參處等因潘觀察於五月初二日赴石密飭獲鹿縣嚴大令書勳趕緊遵辦旋據嚴大令禀覆查得石家莊現有法國人名郎風等三家長駐石家莊開設酒鋪並寶外國零星食物又法人白老永及不知姓名一人販賣洋酒時常往來無定並查有華人所開洋貨鋪兩所一曰恒德信一曰三合成洋人需用之物及洋酒麫包等貨俱全等語觀察以華人旣開有恒德信三合成兩鋪洋人需用食物俱全公司洋人不致無從　覔本不須洋商接濟且據總工程司面述郎風因華人向其索帳不但不肯付帳反將不知姓名華人髮辮剪去義人佛爾内洛近又與洗衣館華人阿五不知因何起　將洗衣館人頭角毆傷其重雖未報案據醫生云恐有性命之虞等因均　不安本分爰將各鋪坐落基址字號開具清摺呈請袁宫保　令法國郎風及尼格拉二家義國佛爾内洛一家共計三家洋酒鋪以奉文之日爲始勒限六個禮拜一律開閉如到期不關卽行由　封禁又法人白老永等二家亦請一體知會法領事轉飭勿得再行潛往内地私行販賣以致有違約章云云督憲袁宫保批云查獲鹿縣地方並非通商口岸例不准洋人相賃房屋開設行鋪慈據該道禀稱查得法國人郎風義國人佛爾内洛在該縣石家荒賃房開設酒鋪並　外國零星食物旣與約章不符並有毆打華人情事均屬不安本分又尼格拉等雖無劣迹亦應飭令關閉應出該道督飭地方官一律嚴行禁止勒限六個禮拜一律關閉如到期不關卽行由縣封禁候札飭津海關道照會法義兩國領事官務飭如期關閉免致臨時封禁又法國人白老永等二家販賣洋酒往來無定亦應查禁並飭津海關道照會　國領事轉飭勿得再行潛往内地私行販賣以符約章摺存此繳（　） 
[邑學堂計敷吳淞]  
　　月初以來寳山縣四鄉各小學堂放暑假者均由各學堂董事函致本邑學重潘鑄禹太史袁觀瀾孝廉等恭請邑候王緯辰大令詣堂考驗共計寳邑全境所設學堂有三餘處之多可謂盛矣（通） 
[萬壽停訊]  
　　本月二十六日恭奉皇上萬壽英公廨讞員關絅之司馬循例於二十五日始停訊三天先期照會英美等界捕房一律遵照（見） 
[公讌裁撫]  
　　昨晨道憲袁觀察曁上海縣汪大令英公廨　員關司馬等設筵於泥城外洋務局恭請裁缺江淮巡撫恩藝棠中函讌飲（見） 
[傳提違章售酒]  
　　美租界蜜勒路四考脫路轉角處之萬成春番菜館因深夜出售西酒有違定章由英美公廨出單昨晨由顧包探往傳館主至廨候訊（古） 
[私鑄銅圓者獄斃]  
　　顧雨齋前因私鑄銅圓由朱包探查獲解訊判押西牢一年兹悉顧犯己在提籃橋西獄炳斃由捕房飭傳地保知照家屬棺殮（古） 
[西牢押犯改發棲流所]  
　　英工部局所建之西牢向係判斷三個月之押犯卽行送押近奉英工部局各西董議訂新章以判押一年之犯始可送入故昨晨由包探倪順泉將前日判押三月之乞丐喬阿二解回公堂由孫明府改發棲流所留養（見） 
[巨梟解省]  
　　巨梟魏家園自經夏千戎拘獲解由上海道袁觀察發縣訊懲日前觀察接奉蘇撫陸春帥來電飭速解省訊　因即札飭上海縣大令於前日清晨將魏梟提出飭捕隨同緝捕委員夏十戎及撫委吳千戎用小火輪拖帶解省（近） 
[不允免提要犯]  
　　永茂花行夥毛和尚施江江朱保生等三人將葉關全誣竊威逼目刎斃命由上海縣汪大令驗明當將朱施帶縣訊辦毛則限地保張榮壽父案訊究兹因限期己逾主未交到汪大令因於前日將張傳案釘鐐限五天恊差指提去後旣而有某國領事照會道憲謂該行係敝國商人所開毛係行夥此次實被波及請飭縣免提等因觀察據情札縣具復大令以此案實田 
 
 

Page 11

 
 
毛和尚爲首未便輕縱刻已禀復遒憲核示矣（近） 
[靛業批詞]  
　　商人靛業邱吉昌智仁信等赴釐捐總局朦請承認釐捐兹奉督辦批示云前據該業等來局禀請認捐當經批飭貨捐局確查在案兹據復稱以該商等旣願承認可以未經核减之先並不具禀迨至已减之後即出而爭認且謝宣承認已久果有不洽各商可肯再舉等情具復前來核與該業等所禀迥異應毋庸議著卽遵照此批（近） 
[輪船修竣]  
　　日前招商局之公平商輪船因船艙内機器稍有損壞當即駛至局前派工匠上船修理現己一律完竣前日己照常開行矣（欣） 
[免子提究]  
　　南市薛家浜河工竣事後需船承運河泥因萬聚碼頭管帮周阿發屢次悮公由秦董函請上海縣汪瑶庭大令派差票提嚴究兹因周赴秦董處一再籲求現己准子請縣免提矣（欣） 
[上海縣案]  
　　鼎裕什貨行前雇沈阿虎之船裝運木耳洋菜各一件至顧阿五之硤石航船交缷因顧船未到將貨寄於許阿華船上俟顧船抵申交明裝至硤石源記收取先是此貨由經手報關之公記行夥周春江雇張永生之船運至嘉興過船轉運硤石詎貨未到而張船己因潮漲開行自後始交顧船裝運　以爲可混將貨中途盜賣及至源記來信貨未收到鼎裕向沈根究沈卽控經本縣汪大令訊供各執刻提沈阿虎許阿華顧阿五張永生周春江及嘉興仁記行夥王允初等環質始知實被顧盜費大令判顧責二百板收押賠償船交埠頭看管如違變價清理○沈德全在西倉橋葉公館充當輿夫前晩誘拐婢女同逃被公館中人追回送至警察西局解縣訊問沈供婢知小的無妻自願相隨大令判責二百板押候究辦○裕和酒行主查得司帳戎其良支透薪水八十三元帳　又吞用洋二十元控經工程局送縣訊究行夥孫錦卿縣求追戎供每月薪俸七千文透用八十三元帳上所少二十元係屢漏書願賠至端節　停歇生意照章薪俸支至中秋節今行主己於五日底截止求斷大令判戎交保限五天先還十元其餘再除一月薪俸八元尚欠七十五元準覓有生意分期拔還完案（近） 
[馬路工程局紀事]  
　　寗波人劉茂清在某輪船爲水手前在南市中華樓啜茗因賭與人互毆被拘至馬路工程局經帮審委員黄二君訊明笞責枷號在案昨日枷期届满命帶案疏枷開釋○陳阿三王阿六前因行竊南市永裕公司小洋五千餘角由探查獲搜出原贜經黄二尹訊明笞責枷號在案昨枷期届满飭即開枷交捕帶去○南市十六鋪一帶水菓行現因西瓜上市每於馬頭起岸時有匪徒乘間劫奪不能理喻昨由各行主具禀工程局卽經翁子文太守派水巡捕頭李鴻發多夥役前往彈壓○認包馬路工程局船捐之徐金和現己期满定於月杪交替因雇夥車德全用空公帳向之催索互相爭閙車即赴局禀訴旋由車之同夥理勸得卽息事（欣） 
[會審公廨早堂案]  
　　昨晨輪應美領事會審之期由英船政官美查君代爲蒞廨會同襄讞孫耳三明府升座會訊各案包探倪順泉解丁錦濤吳阿五至案禀稱此二人在浜北將王紀祥劉福生毆傷甚重現在王劉尚在醫院因將丁等先行解案請究明府商諸美君暫帶回捕房俟原告傷痊再訊○季紅梅在新閘路强取徐杏春王阿二等家幼孩所籠銀錫由包探錢少蘭獲　請辦奉判發押改良所兩禮拜以儆○馬車夫林和尚王長壽均快馬違章由印捕先後解案請訊判各罰洋三十元充公○周瑞立在新閘路開設某小烟間因深夜售烟由捕解案判罰洋十元○女子陳順德向奥　榮生育染被郭登發所知前日與之爲難繼至用武由牽捕拘案昨日解訊判押候下禮拜二覆訊○鄉人汪近春控周進榮顧元元張金生等無　兇毆由捕解辦判各責二百板荷枷兩天○前晩一百二十五號印捕與某酒肄學徒殷成元顧德明以沽酒起釁　其兇毆致被拘案昨晨解訊判各罰洋十元充公○戴紀生王和尚等十二人控瞿錦錦索詐不遂輙被兇毆由捕解案判帶回捕房俟查明再訊○馬夫王阿根在某茶肆與人口角兇毆悮傷高咸之所抱小孩面部由捕解辦判責一百板荷枷七天○袁山元行竊日本郵船上之油衣兩襲田包探解究判責二百板押三天○前者美領事署古太太控華民徐貴祥抵銀案内爲中之史子斌以其舞弊等情曾奉讞員關司馬會同美副領事訊明著史交保理處茲因爲時已久並不繳銀昨晨又飭原保交案明府著押候繳銀開釋（見） 
[法租界公堂案]  
　　恊記牛行主陳建美出售自斃牛肉爲宰牲公司西人查悉　知捕房飭傳陳到案解奉陳大令訊供著罰洋二十圓以儆○朱品三以未經宰牲公司蓋印之病牛肉數十觔入市混售爲公司中人查悉拘案請辦奉大令訊供判罰洋五圓不准再售○舊貨店主湯耀廷收買竊贓千里鏡爲包探拘入捕房奉大令訊　從寛交保以後不准收買○鄉人曹周堂在新租界地方藉端訛詐爲包探在其身畔搜出利刃一柄解案請訊曹供家住西南鄉龍華鎭因事來滬路過新租界見地下遺有舊刀一柄貪小拾取從未行兇大令著押候查明復核○陳寶生趙桂生二人在途互相毆擊扭人捕房解案請訊大令以二人均非善類著一并斥逐不予准理徐阿金行竊衣服爲包探查悉吊到原贜解奉大令訊供著笞責二百板贜俟失主認領○陳阿四行竊衣服數件爲包探緝獲吊到原贓解奉大令訊供笞責二百板贓存待領（一居） 
[美租界捕房事]  
　　戚金陛被鄰居陸阿生糾衆兇毆一則己紀本報兹悉由戚役廨控准出單昨晨由劉包探往傳陸到廨質訊○陳阿順在西華德路竊取周姓衣服由捕人贜並獲押入捕房候解堂研訊（古） 
[蘇垣官報]  
　　五月初二日蘇總捕同知李長洲縣蘇元和縣孫吳縣李均禀知在賓蘇局彈壓換收當五錢文新任新陽縣馮璋專丁來省禀知本月初一日接印任事顧元亨禀謝奉飭知准補荆溪縣缺知縣廖元龍赴金壇　崇基赴寶山郝炳麟赴金匱均禀知奉儲遺委催提漕項差候補　陸樹藩通知奉奉天軍　府尹憲會委天善後賑捐滬　局差四品銜准補丹陽縣調　昭文縣翁有成專丁來省禀知於四月二十八日接印任事節制留防太湖水師全軍營務應歐陽成祥　知辭赴木瀆一帶巡哨初三日駐滬考察商務候選道嚴開第通知辭行回上海委辦同里釐捐總局知縣俞志善專丁來省禀知本月初一日接辦到　　辦商約知縣毛傳桂禀辭回滬縣丞朱昌勘禀　加札委勸辦　西銅賑捐輸差　補丹陽縣包港司巡檢　嘉芷禀謝牌示飭赴本任委署　澤縣縣丞蔡保昌委署宜　　典史王登瀛均禀謝牌示管帶巡警飛划永師右營米占元　　奉秦保开　守備加都司銜並謝飭知遵換頂戴初四日直州判徐光煦　副奉委學移處帮辦　案差埋問周鋈由　解餉來委署長洲主浦壽宗耀委署上海縣吳巡司巡檢賀天相均禀謝牌示初五日委辦閶胥門外觀察同知楊嘉午　　奉飭　辦委辦西路總察知縣吳樹　　　　辦南路總察差節制　防太湖水師全軍營務處歐陽成詳通知辭赴松江一帶查哨初六日漕轅牌示照得本司理尚朱善詒　報丁憂遺缺查有優貢試用知縣汪受榖堪以酌委署理知縣富光祖禀謝奉委　齊藝總察差委署武進縣小河　　檢李寳賢委署婁縣典史黄本忠均禀謝牌示初七日藩署稽核文件知縣汪受榖禀謝牌示委署布理同事　　荆　　張　　　檢郎清徽由鎭江專丁來省禀謝奉飭淮補 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
各案由各該督撫訊取確供擬勘得一面將供勘先行咨部一面逐案摘叙簡明事由改爲業案具奏每次至多以十案爲率等因遵辦在案益據臬司先後審解鄧川州革生李詔書因口角爭閙毆傷杜文華身死一案又安平廳民胡澐因索欠爭閙砍傷明友身死一案又巧家廳招解鎭東左營已革勇丁馬名揚因雇夫口角用槍轟傷黄納寗身死一案又宣威州民宰赶生因被竊搜捕共敺戳傷拒捕竊賊劉玉堂身死一案又阿迷州民蘇有甲因被索欠銀爭閙砍傷閔開元身死一案又昆明縣客民婁紹魁因被索賭欠爭閙戳傷陳海山身死一案又文山縣民吕林倡因護母爭閙扎傷楊著義身死一案又南寗縣民鄧佐澐因口角爭閙戳傷譚潮東身死一案又文山縣民吳二因索欠爭閙戳傷李中明身死一案以上十案均據各該廳州縣將該犯等審依鬥殺故殺共毆人致死下手致命傷重各律擬以斬絞監候分别解由府司覆審解經前雲南撫臣林紹年親提研鞫各供與原審相同未及核辦卸事臣接准移交覆覈各案所擬罪名亦皆符合除備錄供勘先行咨部查核外謹摘出恭摺具奏伏乞皇太后皇上聖鑒敕部核覆施行謹奏奉硃批刑部議奏欽此 
宫門抄三月　八日内務府國子監廂藍旗值日無引見崇壽李藻等由東西陵囘京請安密雲恊領豐吉謝恩許台身謝交軍機處存記恩承佑續假十日崇文門呈進黄花魚召見軍機豐吉崇壽李紱藻劉永亨 
雲貴總督丁奏爲雲南籌餉善後捐輸第一次請奬摺 
雲貴總督臣丁振鐸跪奏爲雲南　餉善後捐輸第一次請奬恭摺仰祈聖鑒事竊查滇省防邊善後需欵浩繁前經奏請援照四川賑捐章程開辦滇省籌餉善後捐輸兩年請奬銜封貢監翎枝及七項常捐設局廣爲勸辦彚造奬册分案辦理經戶部核准議奏奉旨依議欽此欽遵行司會局查照辦理在案兹據署雲南布政使陳燦會同善後局司道詳稱自光緒三十年三月初六日開辦共經收捐員曹濟川等三各報捐常例指省分發共收獲銀九百五十兩部飯二十八兩五錢照費銀九錢又經收趙紀瑞等一千一百一十七名報捐貢監生虚銜封典等項共收獲銀五萬九千三百七十三兩六錢部監飯食銀三千三百四十二兩二錢七分照費銀四百九十一兩五錢所收捐輸銀兩均經隨時移解善後局添支邊餉善後一應耍需其飯照銀兩存俟集有成數再行批解理合將該員生等年貫三代銀數造具清册並截存副實收彚繳列爲第一次會文詳請查核奏咨等情前來臣覆核無異除將清册副實收送部查核外所有滇省籌餉善後捐輸第一次請奬緣由謹恭摺具陳伏乞皇太后皇上聖鑒敕部核覆施行謹奏奉硃批戶部議奏欽此 
廣西巡撫李奏爲州縣經徵錢糧銀兩延不解繳勒限追繳摺 
頭頂品戴廣西巡撫臣李經羲跪奏爲州縣經徵錢糧銀兩延不解繳勤限追繳恭摺仰祈聖鑒事竊照州縣經徵錢糧銀兩例應隨徵隨解不准存留挪移兹查前署蒼梧縣知縣宋彦成已徵未解各年正雜錢糧各欵共錢一千八百四十五兩五錢七分一毫又稅契並部飯銀四百三兩二錢九分四釐八毫爲數過鉅且有應入光緒二十九年分奏銷之欵查該員業已因案革職所有欠解前項庫欵銀兩迭次嚴催該員延不解繳似此疲玩實屬大干功令亟應參追以儆效尤再查該員原籍廣東番禺縣人據藩禀两司詳請叅追前來除批該司即飭桂林府將該革員宋彦成追訊提訊勒限两個月將前項銀兩埽數完解倘逾限不解即行監追並咨廣東撫臣速飭地方官立卽查明該員原籍家産查封變價解粤備　交代各欵以重公帑謹會同署兩廣總督臣岑春煊恭摺具陳伏乞皇太后皇上聖鑒訓示謹奏奉硃批該部知道欽此 
宫門抄三月十九日理藩院光祿寺八旗兩翼值日宗人府引見十二名正白漢四名兩翼十一名振貝子假满請安長庚徐世昌由直隸囘京請安黄開甲謝交軍機處存記恩熙貝勒續假五日松公續假十日召見軍機長庚徐世昌黄開甲載振 
雲貴總督丁奏爲思茅關第一百七十七結期满徵收稅銀及提存支解各欵開單具報摺 
丁振鐸跪奏爲思茅關第一百七十七結期满徵收稅銀及提存支解各欵開單具報恭摺仰祈聖鑒事竊准戶部咨洋關徵收稅銀照章按結奏報一次等因所有思茅關自光緒二十九年八月十一日第一百七十三結起至三十年八月二十一日第一百七十六結止一年期满征收稅銀及提存支解各欵業經造册開單奏銷在案兹據署雲南思茅同知兼管關務秦發慶將該關自光緒三十年八月二十二日起至十一月二十五日止第一百七十七結期内徵收正稅分别四六成以四成作爲京餉其六成項下除開支關用經費及傾鎔折耗外不敷銀兩前已陳明由蒙白關暫行借撥支用至應提一成五釐出使經費現因無欵可扣請免提解開列四柱清單詳請奏咨及聲明此結各商均遵章卜納並無罰欵等情前來臣覆覈無異除咨外務部戶部南洋大臣杳照外謹繕清單恭摺具陳伏乞皇太后皇上聖鑒飭部查核施行謹奏奉硃批該部知道單併發欽此 
皖撫誠奏爲籌解光緒三十一年分春季第二期新案賠欵銀兩摺 
頭品頂戴安徽巡撫奴才誠勳跪奏爲籌解光緒三十一年分春季第二期新案賠欵銀兩恭摺具陳仰祈聖鑒事竊照新約賠欵安徽省每年奉派銀一百萬兩每月　解關平銀八萬三千三百三十三兩三錢三分三釐歴經遵照部文按月先解並於每季第三期多解一釐足成每季二十五萬兩以便彚總業將光緒三十一年春季第一期銀兩解付江海關道兌收彚交奏咨　案兹值光緒三十一年正月爲春季第二次解期據督辦籌議公所布政使聨魁等籌措關平銀八萬三千三百三十三兩三錢三分三釐飭發號商領匯限於正月初十日解赴江海關道衙門兌收彚交等情詳請奏咨前來奴才覆核無異除咨部查照外理合恭摺具陳伏乞皇太后皇上聖鑒謹奏奉硃批該道知道欽此 
皖撫誠奏爲前准戶部咨每年應還俄法英德兩欵本息嗣又加撥磅　不敷銀兩每年分作四次解赴江海關道交納片 
 
