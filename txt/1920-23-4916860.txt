# 1920 - 23 - 4916860

 

Page 1

 
 
   
 
 

Page 2

 
 
   
 
 

Page 3

 
 
時評 
[外交公開（冷）]  
對於青島事件靳主外交公開其言是也然余特有進者所謂公開者當自根本上公開且必事事公開勿僅於爲難之事爲難之時公開之以爲不負責任之意然後公開之眞義始全也 
我爲此言非以不肖之意測靳也特欲引申靳言以進於正當之途耳前之未公開者宜公開之後之當公開者必公開之現時青島以外之外交未公開者亦公開之不特外交一切國家要事皆當公開而於其間又以外債一端爲尤要 
命令 
一月二十二日大總統令内務總長田文烈呈准甘肅省長張廣建咨請任命江命職爲　蘭縣知事余鼎銘爲寗夏縣知事王國柱爲金積縣知事楊立濬爲中衛縣知事劉長 
基爲山丹縣知事孫雲奎爲通渭縣知事張慶瑜爲平凉縣知事陳澤藤爲湟源縣知事周廷元爲靜寗縣知事秦學堅爲泰安縣知事均照准此令 
又令内務總長田文烈呈准黑龍江省長孫烈臣咨黑河警察廳警正韓廣業請予免職應照准此令 
又令内務總長田文烈呈准黑龍江省長孫烈臣咨請任命張秉　試署黑河警察廳警正應照准此令 
又令劉恩格田應璜毓朗周自齊均晉給一等大綬寳光嘉禾章此令 
又令鄭萬瞻梁鴻志王印川張元奇均晉給一等大綬嘉禾章此令 
又令劉朝　陳懋鼎張鳳臺陳分王學曾鄧均晉給二等大綬寶光嘉禾章此令 
又令汪士元晉給二等寶光嘉禾章此令 
又令羅卜桑車珠爾黃雲鵬張文烏澤聲鮑宗漢克希克圖吳鈁鄧邦述林　宮均給予二等寶光嘉禾章此令 
又令巫懐請周作民周秀文均晋給二等寳光嘉禾章此令 
 
 

Page 4

 
 
   
 
 

Page 5

 
 
   
 
 

Page 6

 
 
專電 
北京電日使催問魯案甚急徐今早特邀段祺瑞汪大燮等入府諮詢靳電各省徴意見又靳主張外交公開採集各方面意見再定方針（二十三日下午五鐘） 
北京電昨星期三外部例見使團日使再赴外部催覆並詢中國對魯案抱何方策如不受交涉是否聽日自由處置本日閣議决定稍緩再覆又日駐濟南領事調京備開議時用昨晚已到京 
（二十二日下午四鐘） 
北京電日使聲言魯案由中日組織委員會協議日本方面委員現已派定政府决俟陸總長回先自組一委員會靳爲會長陸副之并以劉鏡人汪大燮林長民陳籙等爲委員將本案詳加討論再行對外表示（二十二日下午四鐘） 
北京電陸明日可抵津府已派唐某前往迎迓（二十三日下午三鐘） 
北京電陸徴祥二十二日自滬電本日申刻抵滬卽晚換車過寗沿途並不停留外部派交際司長陳恩厚赴津接洽（二十三日下午五鐘） 
北京電魯省會巧電日如向我聲明繼承德人權利萬不承認 
（二十二日下午四鐘） 
北京電新衆院積有預算追加公債改抵馮國葬三交議案催劉恩格回京下星期二開會議員儗要求外長出席質問山東案政府决將日本來文咨交國會徴求同意（二十三日下午四鐘） 
北京電莊代使電閩案日政府據單方調查報告諉爲中國理曲要求就地解决不願提歸中央辦理（二十三日下午四鐘） 
北京電曹錕對裁兵事僅爲有條件之贊成因囑張景忠回京再與政府磋商（二十三日下午四鐘） 
北京電張敬堯急電曹錕報告湘南軍隊有不穩狀（二十三日下午三鐘） 
北京電張敬堯電爲張宗昌索欠餉二百萬田中玉電索欠餉四十萬（二十二日下午四鐘） 
北京電各處來電反對張勳再出（二十三日下午五鐘） 
北京電五百萬鎊墊欵實收僅二千萬元應提十之三接濟西南（二十二日下午四鐘） 
北京電府財政委員會對中央銀行代理國庫建議案否决 
（二十二日下午四鐘） 
北京電滬造幣廠擬借美欵成立技師美人廠長未定各方競爭甚烈（二十二日下午二鐘） 
北京電吳佩孚電邊防軍及西北軍亦當酌裁爲天下倡當局置不復（二十二日下午四鐘） 
北京電陸部拘留之舊議員董珍張棟已徇粤岑電請釋放 
（二十三日下午四鐘） 
北京電報載經界局秘密借欵以田賦作抵（二十三日下午四鐘） 
北京電靳閣儗再電西南促和俾一致對外（二十三日下午四鐘） 
北京電錢能訓奉命南下調停和局一說王如辭回卽以錢繼總代表（二十三日下午四鐘） 
北京電敎職員代表再謁靳提出三事（一）留蔡（二）學務局免改組（三）去傳靳全部許可（二十三日下午四鐘） 
北京電鮑貴卿電日本要求由長春開兵車七列由海參崴開十五列赴赤塔美撤兵日增兵路權關係非淺擬根據合同宣布中東路 
主權及護路任務暫爲維持 
（二十三日下午五鐘） 
北京電鮑貴卿電謝米諾夫自宣布爲遠東總長官下設軍民兩廳霍爾瓦特自出示宣布擔任中東界内統治全權以與謝抵搞霍並承認中國在路界内主權 
（二十二日下午四鐘） 
北京電孫烈臣電駐沃木斯克軍事代表及范領事均出險已抵滿站不日赴京據報激黨踞伊城後闊爾察克確被拘各國使節均離伊聯軍取中立態度各處均亂 
（二十二日下午四鐘） 
南京電陸徴祥魏宸組唐在禮晨抵寗李齊派代表曁各機關長官及學生數千人到站歡迎學生代表表示歡迎意並希望魯閩案堅持到底陸答當尊重公意盼國民作後盾衆鼓掌歡呼未入城卽轉車北上（二十三日下午七鐘） 
香港電昨日憲法會議不足法不能開議有主通電宣佈不出席之破壞憲法爭嚷間閩議員楊山光大呼不可謂憲非爾們包辦王湘大呼喊打椅櫈墨盒齊擲楊避出場有數員追用大磚擊中楊倒地現留醫院（二十三日下午二鐘） 
香港電胡漢民回粤言北無誠意南無主意去成功　遠不願任代表（二十三日下午二鐘） 
香港電澳事未妥澳雖戒嚴但兵少必不能戰（二十三日下午二鐘） 
各通信社電 
北京電魯省議會來電日本聲明繼承山東權利請嚴詞拒絶 
北京電政府間接電勸西林對於和局從中盡力北京電朱廷燦電告探報南軍將分擾巴東利川北京電張作霖電呼倫撤治孫督首功請准進叙動四位 
北京電當局電催陸徴祥即速回京 
北京電施肇基電述英政府對西　問題已持和平宗旨請速謀進行 
北京電政府將加派王正廷伍朝樞爲國際委員北京電東海定漾日宴朝野要人徴各項意見 
北京電靳電阻施愚北上有事電商 
北京電顧維鈞電匈國和約内中國各條與奥約相同月内可簽字（以上二十三日） 
以上中華通信社電 
北京電海疆防禦使案各艦隊反對薩總長疏通無效恐將中止 
北京電政府以目下外交情勢吃緊擬再電西南促和共圖禦外 
北京電敎長將提人張一麐謀甚力可望成熟農商决提李盛鐸（以上二十二日） 
北京電小幡前提節略一聲明交還青島二善後問題兩國特派委員在北京辦理山東鐵路沿路日軍擬卽撤退請中國速選警察隊接管在未組織以先日軍暫留存不退外部擬請政府徴求兩院意見并擬有意見書俟陸長到京參酌後再提出 
北京電濟南日領已抵京小幡赴外部詢政府意見陳籙答俟陸徴祥回再復 
北京電國際聯盟會美代表未到政府昨電顧維鈞詳查美國對聯盟會之態度 
北京電山東交涉當局亟待歐使到京面詢保留案之各國意向及提出聯盟會有無把握以定方針 
北京電黑督電謝軍餉械兩缺有向日借欵請兵說北京電甘督以回族情意素洽雖有人煽動不敢受惑請政府釋慮新省亦有同樣之覆電以上二十三日香港電王正廷在商會歡迎會演說主張南北速和衆鼓掌聞商會有通電請開議說（二十三日） 
以上中孚通訊社電 
公電 
安徽督軍公署通電各報館均鑒敝督軍安武將軍倪前因操勞過度兼感時邪致患採薪迭經延醫診治近已眠食如常不日即可健復迺近閱各報所載措語不倫駭人聞聽殊深驚詫特電聲明以息謡諑務請各大主筆查照更正是所　禱安徽督軍署副官處養 
里昂無線電（路透社送） 
[德國駐法代使]  
二十二日巴黎電德政府昨由駐巴黎瑞士公使代請法政府承認任柯夫白倫氏爲德國駐巴黎代使 
[法内閣宣言]  
二十二日巴黎電新内閣宣言將由米勒蘭氏在衆院宣讀及由司法總長巨斯太夫氏在參議院宣讀宣讀之後即將開始討論許多問題 
[意國大罷工]  
二十二日巴黎電法意邊界摩達拉消息謂據意國各處傳來報告路工罷工幾全國一致迄今未聞發生 
重大事端惟米蘭杜林比薩數處已拘獲多人凡蒂米格里亞與比亞森柴二處火車完全停駛惟羅馬幾仍照常開車 
[各國近事記]  
二十二日巴黎電印度支那新總督摩里斯朗氏昨夜由巴黎啓程前赴任所 
二十二日巴黎電比皇以私人資格游法現寓巴黎昨日午後與法總統晤談甚久 
中美新聞社電 
[俄過激派與各國]  
倫敦電莫斯哥無線電稱華人過激派將贊助俄國倫敦電莫斯哥無線電稱廣義軍佔領路斯土文頓俘虜一萬人 
倫敦電莫斯哥無線電稱在勞工會治下之俄國現已取消對於非廣義派人之死刑 
倫敦電柏林無線電稱駐在都朗之法兵因缺乏麫包叛變 
倫敦電半官宣稱倘廣義派與阿富汗聯合危迫波斯及印度英國將拒絶之 
華盛頓電美國陸軍總長佩扣主張美國以多餘之軍事供給品助波蘭抵抗廣義派勢力之侵入 
華盛頓電勃立司氏告衆院財政委員會云倘波蘭不能抵抗廣義軍恐歐洲再將發生戰爭波蘭爲對於廣義派之介隔國但軍備甚窳劣而廣義派之軍備乃遠勝之 
[美國近事記]  
華盛頓電衆院通過一九二一年郵政經費四萬六千一百萬元一案此數額之鉅爲從來所未有 
華盛頓電海軍事務部部長恭士氏在衆院海軍委員會條陳依據世界情形造船六百三十八艘當一九一六年時祇只二百三十一艘 
紐約電航務部宣布燃料及油站之地點内有兩油池每池容一萬桶置於小呂宋四月初可完成 
華盛頓電霍佛氏告衆院財政委員會云因海外情形大有進步故美國今年以食糧接濟歐洲之責任不復如去年之艱鉅 
[各國近事記]  
倫敦電據無線電稱柏林星期三日安靖巴黎電薄奚安氏已被舉爲參議院議長 
巴黎電意國特勞凡尼伯爵已被任爲駐德外交代表 
芒脫里特電市區水廠工人罷工要求加薪以致水料大缺政府物價委員會將此等工人罷黜勞工會議主張非委員會將工資修正即行同盟罷工 
不魯捨拉電比國對於和約所給予彼之德國土地已宣布管理歸入比利時主權之下 
世界路透電 
[俄過激黨與各國之防禦]  
十九日倫敦電據南俄最近消息台尼金將軍之地位今更穩固現扼守桐河與薩爾河之陣線聞過激軍所俘之義勇兵不滿三萬五千人協約國軍艦現控制黑海過激黨尙遠距俄迭薩過激黨占據克拉斯諾伏特斯克之說似屬不確過激黨現爲裏海義勇艦隊砲火所制仍駐鎭外 
十六日瑪爾太電昨夜有軍艦多艘奉命離瑪爾太顯係開往黑海海軍大將羅比克爵士今日午後乘鐵公號率　塞萊比斯號斯台特法斯特號松末號希比斯克斯號四艦出發凡可調出之艦現均準備於一月十八日出發現正裝載足供數月用之糧食煤斤當道現　然無言豫料協約國艦隊因南俄時局吃緊故將從事必要之防備地中海英艦隊之大部分將參與此舉無畏式戰艦瑪爾波羅號與朗卜號及輕巡洋艦數艘已抵君士坦丁 
十九日倫敦電每日新聞巴黎特别訪員稱關於近東過激黨大患之半官文告發表之前英相喬治毫無所知喬治氏視此文告爲足起人誤會殊屬不幸邱吉爾氏華特朗氏抵巴黎時高等議會已先一小時議决對俄問題泰晤士報巴黎訪員得悉阿富汗邊界之英軍及通印諸路之防兵均將增加 
十八日倫敦電巴黎消息謂取銷俄國一部分封鎖 
之决議係英相喬治所發起各報皆視此爲重要計畫糧食大臣　伯資氏昨告倫敦工黨代表謂協約國將以種子衣着俄布接濟俄國而以其榖糧食物原料爲交換品此事不久即將實行俄國現有麥百萬噸一俟交通便利即可運出協約國現方與勞兵政府談判此事 
十九日巴黎電英國代表界宣稱過激黨如不侵逼隣近之土地則協約國不欲以海陸軍攻勢的計畫施諸過激黨今僅取守勢的計畫以保英人之利益此說顯係對協約國之海軍行動而發 
十九日巴黎電駐匈京英國委員團電稱一月十一日匈京存榖僅足敷一日之用如不幸降雪則將患饑此蓋由塞政府不許匈國業已付價之糧食運過邊界所致匈京英國救濟代表述匈國之時局謂實與死爲隣耳 
[英國之銀市報告]  
十五日倫敦電銀市報告云今日現貨之價爲七十九便士遠期爲七十五便士半兩者相差如許乃罕見事其故因有空前大批之銀貨出售故也此銀定係德國等銀幣熔化而得者今運至倫敦以便的煉德人之存有銀幣二萬馬克者現將銀幣改爲銀條可換得英金一千一百四十三鎊照目前市價以此金鎊換德國紙幣則可得二十三萬五千四百五十五馬克倫敦煉銀廠能力雖巨然尙未能於數星期内將此銀條提煉完畢故現貨仍缺較遠期爲貴現得消息謂值英金四百萬鎊之銀貨已抵上海此間銀價因以低落據美國財政報云一千五百萬銀元之運往中國之說並不確實現銀運出之日期與額量將不宣布其所以須守秘密者爲上海與香港之銀行情形而起也上海香港之財政機關不爲中政府所主持但爲外專利益所操縱若將照合同運往中國之銀數完全披露則與維持中國市場中美間匯率之目的有碍云印度鑄幣廠現發行鎳輔幣凡八安那與四安那之　幣皆以鎳代銀 
[國際聯盟與勞工大會]  
十七日倫敦電泰晤士報載有社論贊助近今華盛頓國際勞工大會反對國際聯盟會所應委派之國際勞兵部幹事員純由歐洲各國選出之議泰晤士報謂比國亦經列入而印度中國日本雖其繁盛之人民以手工居多乃皆遺漏此種被舉人員皆係代表有主要工業之各國者他日國際聯盟會成立時將最後决定所舉之人員不知如何能斷定亞洲之國無一試行此項規定云云 
[美國禁酒令之實行]  
十七日華盛頓電國際禁酒會贊成在歐洲勸導禁酒之議並議决籌欵百萬元從事此舉 
十七日紐約電各敎堂紛紛舉行慶祝禁酒會之實行特於夜半鳴鐘唱聖詩 
十六日紐約電今日夜半起美國烈酒售賣全行禁絶任何飲料含有烈酒百分之一分之半者皆在禁列憲法中第十八條修正文昨日夜半已發生效力當道特展長時限以免有所爭執 
[各國近事記]  
十七日華盛頓電商船委員會會長已在國會提出議案主張太平洋海岸與夏威夷菲列濱等之國有無線電臺收發新聞電報照海軍部定章收費並收發商電照商辦電局收費又主張政府所收没之私無線電臺應交還原主而海部有權向原主收買發還之電臺 
十九日華盛頓電海軍總長台尼爾斯氏否認海軍中將西姆士所述彼曾發仇英之言論並謂西姆士氏責美國海軍部備戰不力亦無理由云 
十七日倫敦電荷蘭各報載稱荷政府議派荷屬東印度艦隊中之數艦遊弋海峽殖民地印度支那中國日本菲列濱等處 
太平洋路透電 
二十三日澳門電近三日内澳門附近青山之華兵大見增多今共有一千五百人且有武裝之小輪巡弋於附近水面蓋示反對葡人塡築海濱也 
二十三日北京電英使朱　典爵士大約將於三月三日啓程回國 
國外要聞 
[日外相對華對俄之演說]  
路透社廿二日東京電云外相珍田氏昨在國會演說曰世界戰爭延長五年餘今始結束和局復現此乃可引爲歡慰者也和約之成敗全視執行之精神與狀態而定日本履行國際契約從未隕越此後日本將以厲行和約各項條欵之一國余所切望者全國人民於此宜仰副日皇日前敕皆中之旨願遵普及公道之原則依從人道之正軌以奮作精神上與物質上最佳之力增進國家之利源俾對於世界之進步有所貢獻而對於他國應有之義務亦可踐行至若今日問題則關於中國與俄國者至爲重要此爲世界兩大問題而於吾國極有關係日本於一九一四年八月依英日盟約參與大戰旣對德宣戰卽攻取膠州毁德國在東方之勢力根據地以言膠州之最後處置則一九一五年之中日條約去年日本代表在和會之宣言及余發表之布告皆足證明 
 
 

Page 7

 
 
日本早已决定將膠州交還中國矣所謂山東問題者其主要部份爲關於膠州租借地與山東鐵路之問題膠州將還諸中國而山東鐵路則將依照一九一八年中日協定由兩國共同經營乃外人之批評者印象錯誤以爲山東全省即所謂山東問題此誠事之可憾者也第日政府依照前言所抱將租借地歸還中國而將鐵路作爲兩國合辦事業之决心從未搖動此余可爲諸君樂告者今和約發生效力前德國在租借地與鐵路之權利已完全轉爲吾人所有政府現方採行必要方法使屢次宣布之决心演成事實中國境内所起之仇日行動與巴黎磋商山東問題有關者現尙未止政府屢訓令駐北京公使與駐各口岸領事向中央政府與地方官吏討論此事以期禁阻此種不可歡迎之發展近來續向北京政府交涉中政府已確告吾人謂將施行種種可行之方法以取締此行動現信中政府方用其力以使其言發生效力日政府現正嚴密察視中政府所行方法之結果余覺吾國民所持應付仇日行動之沉靜及吾國民所抱　候華人自覺之忍耐定得世界之一般稱許尤有進者吾人雖爲華人所窘迫日貨雖爲華人所排斥然吾人對於中國今日所處之困難未嘗閉目無覩凡此困難乃由其財政之可悲情形而發生者如聽其自然則必危及中政府之存在焉是以日政府一面嚴守其前已宣布之政策凡借欵在日政府觀之足釀成南北間之爭者皆拒絶不借一面則於中國爲維持政府計必須借欵時準備會同有關係之各國以財政上之助力供給中國應其急需一九一八年十二月日政府聯合英法美意勸告南北領袖息止内爭去年六月又有同一之勸告但所望之和平尙遥遥無期此則日政府與有關係各國深爲扼腕者也從地理　史政治經濟諸方面觀察點言之日本所處之地位與中國關係甚爲密切中國内亂經年不息實與吾人期望相左吾人之所以不恤辛勤取締借欵及限制運入中國之軍械致吾國人受不少之犧牲者乃基於促進南北調和之希望也將來如有適當之機會日政府願竭其力商諸有關係之各國以促成南北間和平之恢復綜之吾人極欲覩中國統一大事業之早成也俄國問題亦與日本有大關係之一事過激黨發生後甚嚴重之時局遂發展於俄國前南北俄之政府與遠東軍隊曾有互相聯合共擁沃木斯克柯政府爲領袖而統一俄國之氣象近日則歐洲俄境之反過激軍漸見式微英法兩國似已决計不復援助俄國而在西比利亞之柯軍失利沃木斯克政府移至伊爾庫次克未幾伊爾庫次克又陷於擾亂之境柯政府顯已失其控制大局之權力日政府向主張列强在西比利亞共同行動之政策尤注意與美國完全一致行事故日政府近向美政府磋商擬於增派援兵以厚守路兵力之問題得一了解（未完） 
[專使團會議紀錄（二）]  
第三次會議錄（八年一月二十三日出席者陸總長王全權顧全權施全權魏全權王公使汪公使）（一）陸總長報告濟順鐵路高徐鐵路兩案係去年經閣議議决向日本借欵建築於九月問簽定預備合同其内容我國政府准日本發行公債先由日本銀行墊欵二千萬元當有交换條件日本允將山東軍隊調回（現在移駐青島）民政署撤廢警察歸中國自辦膠濟路將來由中日合辦鐵路員司中日各半合同内未提礦權一層（二）顧全權解說關於山東問題所有領土權路鑛權似應歸一案提議因查中德中日條約凡關租借地路礦等權利均載在同一條約之内至於日本要求廿一條欵後來所訂各種條約换文及近日關於膠濟鐵路等協約均由歐戰發生僅屬戰期内之暫行辦法即以膠澳租借地而論目前事實上雖爲日本所佔據而於法律上則其各項權利之所有權仍待解决現在和會已開一切由歐戰發生之問題正須求永久之解决我國山東問題亦可公諸大會議决當初我爲中立國不知有加入和會之機會旋旣參戰今又加入和會則今昔情形不同在我將凡因戰事而發生之問題提出和會要求公共解决理由亦似充分（三）議决將關於戰事而發生之中德中日問題先在大會提出綱要陸總長報告前日進見法總統時提及我國全權人數太少一層法總統云法政府深願爲中國効力惟此次因英國爲各屬地要求代表太多故未能如願深爲抱歉以後如有機會當國補救）四（議决提出贊成聯合會意見書公推顧全權起草陸總長報告岳秘書長與大會秘書長及法比兩國人員接洽情形曁將來各國提出議案至少須印刷三十分等事顧全權提出聯合會與中國關係之說帖一件周君緯提出聯合會意見書一件（五）議定下次會議俟贊成聯合會意見書之草案擬就後再定開會時期 
第四次會議錄（八年一月二十八日五時在顧全權寓所開會出席者王全權顧全權施全權魏全權胡公使王公使汪公使嚴參事岳秘書長）（一）取消第三次會議錄第二條（二）魏全權發言總長意見自今日以後除星期外每日午後五時無論有無提議事件均應請諸君到此會晤以便接洽一切王全權贊成每日會晤一次但非確有提議事件自以在旅館爲便以免往返消耗時刻討論結果先在此試辦一二星期再議（三）王全礶提議凡應向和會提出問題甚爲繁夥亟須分股研究以期迅速而專責成衆贊成議决分配如下賠償損失魏全權徐秘書稅則施魏兩全權禁烟天文儀器郵政以上施全權全國鐵路王全權租借地嚴王兩參事領事裁判權王公使國際聯合會顧全權周秘書東三省問題汪公使蒙藏問題王參事（四）胡公使發言暹邏某君將次到法此君熟悉暹邏收回領事裁判權情形將來可備諮詢（五）施全權提議麻大哈斯葛華僑損失要求賠償一案前由英館備文咨明胡公使在案現在應請胡公使一面將全案檢出備查一面往詢法外部該處華僑等損失已否由法政府向和會提出（六）施全權提議對德對奥大綱問題恐會場卽須是出自應儘先研究以免落人之後（七）王全權報告二十七二十八兩日出席情形（附後）（八）王全權提議本日會場得有良好之希望皆由各全權各公使分向各國聯絡所致自應繼續進行以求實效議决分配如左南美各國顧全權坎拿大紐絲綸南非洲以上施全權羅馬尼亞施全權葡萄牙波蘭暹邏以上胡公使希臘王全權日本汪公使 
附一月二十七八日五國會議山東問題紀略二十七日下午一時半接某要人來電云即日下午三時五國在法外部開秘密會議山東問題亦將提議中國應有操英語者二員到會當由陸總長告王專使顧專使出席兩專使並於赴會之先往見美外部力說前此日本要求二十一欵之不公允及當時中國不得已而允從之情形以期到會時得美協助至開會後即由日本全權牧野男爵發言要求德國以無條件之手續讓與日本一膠州租借地鐵路及其他德國在山東所享有之各種權利二太平洋中赤道以北之德國屬鳥連同各種權利産業並申明當戰爭開始時攻取膠州保護商航之宗旨一九一一年英日協約之條欵今向德國將日本在山東所得各種權利交歸日本當然公允又說第二項要求亦屬公允之理由顧全權發言此項問題關係中國利益甚大深望聯邦各國俟中國方面之意見表示後再行審查定議二十八日開會仍由王全權顧全權出席開會復繼續討論德國之遠東領土問題顧全權發言大旨謂請求將膠澳租借地及膠濟鐵路以及德在山東所享之各種權利一併交還中國復槪說山東之歷史國防領土交通以及人民之宗敎文字俗尙生活各種利害關繫斷不能讓與他國又謂日英攻取青島中國深知感激并有聯邦各國在歐　勒德勢使其不得兼顧遠東中國亦同一知感至於他國因攻青島而經過中國時其地人民亦頗受損失此次和議務須顧全中國土地之主權方不負和平會議之主旨牧野全權起辨大旨謂膠澳交還中國業經先後有具文之聲明今日本旣實行佔據所有膠澳之一切處置業與中國政府有换文接治中國政府完全承認日本之所有權已成事實不可不細加考量）威總統先後問中國日本兩全權可否將該項文件送會審查牧野全權答事關國際交涉應請示政府辦理顧全權答可送會牧野全權又發言中日旣有協約無須更事追求現在祗須向德索交膠澳於日本可已威總統又問何以須向德國提議交出膠澳牧野答不過是一種手續英首相因聽未清晰重問牧野答如前顧全權覆辨大旨謂中國並非慮日本不還膠澳等權利於中國并深幸日本今在會場重言聲明此意不過交還一層似可無庸經兩番手續日本全權所指文件想係二十一條一案此事中國爲日本脅迫而允從之情形無待細述當時實係暫時辦法又在戰時所發生今日理應公諸大會解决並且中國旣經對德宣戰前後情形不同協約中並未有不與德戰不入和會等欵所有中德條約且於宣戰時聲明廢止則德國前所享之權利似於法律上應歸中國原主卽使中國德條約尙未廢止則照膠澳租約德國亦無權將該租借地讓與第三國云云 
國内要聞 
[日本提出通牒後之山東問題]  
日政府通牒原文 
山東問題自日使至外交部提出通牒後政府方面日來接到各處反對直接交涉之電甚多現擬俟陸外長抵京之後先組織一委員會討論應付方法委員長由靳工自充陸外長副之並以劉鏡人林長民汪大夑陳籙魏宸組等爲委員至日使致外交部之公文據某方面所述原文如下聯合會對德講和條約業於本月十日交換批准凡在該批准約文上署名之各國間完全發生效力日本依該講和條約第四編第八欵關於山東條項即第一百五十六條用至第一百五十八條之規定由德意志政府完全繼承膠洲灣租借權及德意志在山東所享有之一切利權日本政府確信中國政府對於繼承右列權利一節必定予以承認蓋以大正四年五月二十五日所締結中日條約中關於山東省部分之第一條曾有明文規定（中國政府允諾日後日本國政府擬向德國政府協定之所有關於山東省依據條約或其他關係對於中國政府享有一切權利利益讓與等項處分槪行承認）故也日本依累次之聲明是以提議從速將此次從德國正式所繼承之以上權利交還中國政府至關於此事大正四年五月二十五日中日兩國所交換之交還膠洲灣換文中曾言明（日本國政府於現下之戰役終結後膠洲灣租借地全然歸日本國自由處分之時於左開條件之下將該租借地交還中國（一）以膠洲灣全部開放爲商港（二）在本國政府指定之地區設置日本專管租界（三）如列國希望共同租界可另行設置（四）此外關於德國之營造物及財産之處分並其他之條件手續等於宐實行交還之先日本國政府與中國政府應行協定）是以此次日本政府爲决定交還關於膠州灣租借地及其他在山東各種權利之具體的手續起見提議中日間從速開始交涉深信必得中國政府之允諾也 
[陳任先與外報記者之談話]  
北京政聞報本月新年增刋載外交部陳次長與該報記者之談話詳述外交上之情形極有關係譯述如下 
陳次長云鄙人幸承貴記者不棄屬就今後世界外交趨勢及中國外交上各重大問題著爲論說俾資刋布鄙人從政有年歷膺繁劇絶少機會可以冷靜之目光縱觀世界大勢發爲議論恐不足有當高深况鄙人現正備位政府尤不便以一部分之觀察著爲論說致失政府之眞意惟旣承貴記者辱加明問鄙人極願就個人意見所及一爲表示用副厚意當此次歐洲大戰終局美總統有十四條意見之表示而國際聯盟亦此時發生動機全世界屬目僉謂世界上將從此闢一新紀元一切國際關係當悉以正理公法爲之保障强權及武力上　從此推倒不能適用中國素係崇尙和平不主武力之國對於此層期望尤切及至和會開幕正義公道仍未能完全主持武力主義仍未完全黜廢國際聯盟成立雖具基礎而將來有無實力尙屬疑問世界人士又廢然而返以爲世界大勢仍不出弱肉强食之軌道正義公理無非託之空言世界大亂正無甯日也以鄙人目光觀察前此期望固屬失之過奢而後此失望亦不無太過蓋世界文化趨勢决不能過於驟進然亦斷非退步或暫時停頓的就近世紀世界進步軌道及實現之情狀而加以推測則今後之世界外交趨勢可斷定不出以下二點（一）當由政府外交轉移而爲國民外交（二）强權主義逐漸不能適用國際交涉將由武力上之裁决轉移爲法律上之裁决前者爲歐美各國業經發生之情勢卽以中國而論現亦入於新舊代謝之時期中國歷世以來素持閉關主義而於人民方面此種情形尤爲顯著不惟對於世界大勢不加注意即對於國家行政亦一憑當局如何主張從來不加過問如從前德國租借膠澳俄國租借旅大日本復從俄國之手攘爲已有無論政府如何與外人訂約中國國民從未加以措意至於近日往往因外交問題牽動人民公憤發生風潮要求政府如何辦理此爲中國國民對於外交問題漸知注意而亦爲世界大勢變遷之明證後者亦爲世界外交上必然之趨勢蓋歐洲此次大戰先後五年死亡損失不可以億萬計人民所受痛苦達於極點而推原其故無非中歐列强所持武力主義爲之厲階以故此項主義實爲世界和平絶大之障害各國痛定思痛自有不能不推倒武力主義以求法律上公平裁决之趨向此項主義藴蓄旣非一日勢力深厚前項目的自不能一蹴幾但循此道進行必有達到上述國際問题由以武力裁决一變而爲一法律裁决之一日届時國際仲裁之機關必能較之今日地位大形進步是則世界尊重和平各國應有之志願而尤爲中國國民所禱祝以求者也如問中國應循軌道自應以不背世界潮流及國民趨向爲惟一標凖而於對外交涉尤以尊重民意爲要點擬即行加入國際聯盟以爲與世界各友邦共躋昌平之準備至於目前中國外交各大問題其尤關重者爲青島外蒙及西藏各案近日各報多有登載於内容尙無十分出入之處不難搜集倘有未能明瞭之處不妨逕向主管部員詢問無待鄙人再爲申述茲將以上各案要旨抽象相告大率青島問題自在和會爭議國内方面大爲憤激以致發生種種風潮貴記者知之已熟無待贅方現此案擬俟陸總長回國再商辦法在陸總長未曾回國以前暫時不能將中國政府所持方針相告外蒙問題現已脫離外交範圍另有主管機關辦理其事鄙人所能相告者中國現在及將來並無排斥俄國及其他外國在外蒙固有利益之意思倘各國欲在外蒙地方投資或興辦實業如確能啓發外蒙財源並增進外蒙地方之發展而與中國主權不相牴觸者中國政府自應以内地一律待遇甚爲歡迎藏案雙方爭執重要之點厥在界務一端此案從前某方面若能稍事讓步在民國四年已屬早經解决今則全國民對此極爲注意政府顧重國民意見不能輕自議結致激事端了結恐尙略待時機中國目前外交情形大致如此更有一事堪以告慰者中國現時南北雖未能卽時統一而關於對外問題兩方軍民長官彼此文電接洽交換意見均屬始終一致足證南北兩方對於外交問題均能尊重民意爲前提於世界趨勢不無符合之處貴記者聞之當亦爲中國色喜也鄙人回華多年後復在蒙古於役三載所述各節　歐美情形或不無隔閡深望一二年内得有機會重蒞歐洲以較爲空閒之時間與較爲冷靜之腦筋對於世界大勢一爲研究俾就新得經驗貢獻社會於中國前途或不無涓埃之補歟 
[呼倫撤治已實現]  
張作霖報告撤治印文已到 
呼倫撤治問題喧傳已久茲聞政府日昨始接張作霖等來電報告呼倫撤治印文業經到奉尅日派員率同該代表等赴京晋謁其原電云呼倫貝爾取消特别區條件一案已密派員會商辦法先後電陳茲據該區代表呼倫貝爾左廳廳長成德右廳廳長巴嘠巴迪署索倫左翼總管榮安右翼總管凌陞等電稱查呼倫貝爾地方向爲中國完全領土隸黑龍江省管轄自迫於庫倫大勢不得已而獨立嗣後改爲特别區域惟至今以來政治迄未發達經全旗總管協領左右兩廳廳長帮辦等代表本屬蒙旗全體誠意會議多次均稱取消特别區域用圖治安實萬世永賴之利據情呈請暫護副都統貴福一致贊同推派代表來省用特肅具電稿懇請我巡閱使督軍轉電中央俯察愚忱准予取消特别區域所有以後呼倫貝爾一切政治聽候中央政府擬定治理再中華民國四年中俄會訂呼倫貝爾條件原爲特别區域而設今旣自願取消特别區域權利則民國四年會訂條件當然無效應請中央政府主持作廢不勝迫切待命之至除正式請願呈文另行呈達外謹請代轉等語并據代表成德凌陞等恭　正式印文隨同奉天所派本溪礦務總辦譚關楫黑龍江所派督軍署參謀長丁超廣信公司總辦榮厚赴奉面呈前來除將善後事宜籌商就緒尅日正式具呈並派員率同該代表等赴京晋謁外特此電聞張作霖孫烈臣效印此電到後同日張作霖又到一電 
略謂呼倫貝爾現已取消特别區域條件另電呈明查該區本屬我國完全領土自改建共和以來逼處强鄰以致訂立特别區條件數年之間竟同化外立治大權不絶如縷此次取消特别條件作霖於上年春夏之間即已着手進行信使往還羽書紛集閱時半載始克就我範圍完全解决遂使千餘里將失之版圖金瓦無缺固由於我大總統總理之威信服人而在事文武員司奔走往還朝夕籌維勞苦功高理應優加獎叙茲並開列請給勳章員名如下孫烈臣請給勳四位張作相請給勳五位丁超耿玉田談國楫榮厚均請給二等文虎章任毓麟二等大綬嘉禾章其餘蒙旗各員均俟查明另文呈請給獎云云 
[李思浩爲要求發現所窘]  
有下臺不幹說 
京内各機關人員以薪俸搭放中交京鈔原爲維持紙幣一種辦法但現在紙幣愈發愈多區區薪俸豈能維持且八年度預算案内官俸支出一項全係現洋核算財政當局斷不能任意變更遂聯合要求全部發現財政部李思浩對於薪俸發現一事亦非絶對反對不過因財政上之困難是以萬分番慮未敢遽行贊同蓋李氏之意以爲搭放中交紙幣尙且不能按時發給项若全部發現益難應命與其將來落怨不如此時稍爲謹愼故持之甚堅靳氏因徇大多數部員之請當將薪俸發現問題於前日提出閣議各部總長以自身關係亦大都贊成李思浩當時亦不甚反對但以財政困難請分期進行第一期由折改爲八五折第二期再由八五折進爲全部現金總之全部發現至早於三月間方可辦到此辦法宣布後各部員又以陰曆年關在邇要求財政部將全現一事務於年前辦到此呈由某參事領銜已遞到財部李氏尙未批出一面托人婉告要求發現聯合會謂薪俸發現遲早必可辦到由總長負責至限定年内實行則未敢允許於是各部員大失所望要求發現聯合會重要人物於昨日假某處俱樂部召集緊急會議討論積極進行辦法已舉出代表八人日内謁見府院爲懇摰之請求務達目的并擬有最後應付辦法李思浩以各部員要求全部現俸且不肯寬以限期實予財政當局以難堪刻又托人疏通並聲言如疏通不得要領惟有决計辭職以讓賢能云 
[另設中央銀行之内幕]  
都中近日喧傳有另設中央銀行之說茲經詳細調查政府當軸中主張最力者爲張某而另由賀某出名上條陳於政府處分中交兩行另設中央銀行政府某派中人頗表贊同其所據論調無非以中交兩行京鈔停兌爲口實其實中交兩行自成立以來早居於中央銀行之地位其停兌原因全爲政府墊欵所累是政府之負兩行非兩行之負政府也政府欲圖整頓豈遂無術而乃任一般野心家利用某項借欵中之條件以遂其私推翻已成之局而另圖建設其結果究有何把握夫中央銀行爲一國之財政命脈所繫倘中央銀行而爲外人經辦則實際上不啻實行監督財政試問世界之上有獨立國之中央銀行而爲外人所經辦者否倘仍歸華人自辦則一方破壞一方建設非特徒滋紛擾成效未必可期且以黨派之作用而輕議更張前途亦甚可危政府中人果欲利用此等謬說以圖改革其計亦太左矣 
另一消息某方面主張設立中央銀行將中交兩行之代理國庫權取銷移付該行已由財部備具說帖送交財政委員會核議該會討論結果以當此政府積欠該兩行欵項不資而驟剝奪其代理國庫權未免不情且該兩行不無整理辦法若經變更勢必影響市面是以完全否决近日中交票價亦因此驟漲矣 
[京華短簡]  
中俄陸路通商各約截至本年均已届滿去歲綏遠總商會及新省楊督軍曾先後電請政府期滿取消俟俄國新國家成立再行正式訂立其時當局爲愼重起見遂卽批交外交部等主管部署核辦茲據外部消息刻下部中於取消俄約辦法業已分别擬訂妥協不久即當提出閣議俟閣議通過後即與俄人談判云 
駐京英使朱爾典辭職回國一節業誌前報聞朱氏此次辭職全因年老乞休並無其他政治問題業已定於三月初旬首途歸國至繼朱之任者亦經决定現英國駐日代使阿斯敦氏阿氏年四十餘歲前曾代理駐華英使與華人感情素洽 
各校職敎員罷工要求發現一事已經解决並定於九年一月起實行照發現金在京敎育部所轄各校每月共計需薪俸現洋十二萬餘元日昨該部傳嶽棻以此項風潮甫定擬於本月起實行每月二十六號按期發薪不可再行失信經將一切情形詳函當軸請無論如何設法務於二十六號以前將該欵如數發給以免延誤 
[皖省近事]  
省議會九年第一次臨時會已於二十日閉會劉道章與晋席珍赴蚌視倪督疾 
皖財政廳擬開財政會議計劃發行省金庫證券辦法並柬約中交兩銀行行長與議 
維持國貨檢查所昨開審查會擬擇期焚燒已查獲之日貨到會人數甚衆 
尙有要聞及地方通信轉入後頁 
雜評一 
[勗武漢國貨會（默）]  
鄂當局旣以强力解散國民會又不容武漢學生之開會演講學生不得已乃退而從事於國貨維持會之組織以冀曲達救國之素志用心亦良苦矣然而此組織國貨持維會之目的猶不易驟達也必由三議長之再三疏通而後始有允准之一線希望至正式切實承諾尙未知何時其成立之難又可想見矣吾謂以今日而言提倡國貨凡爲中國人者當無不贊同之理以故國貨維持會之設徧各省未聞有疑爲違法舉動而加以遏阻者乃鄂當局躊躇却顧未敢驟許得毋過於鄭重耶武漢學生其知之得之旣如是之難則將來幸而成立宜兢兢保守弗失以貫澈其提倡之本旨勿始勤而終怠勿先愼而後肆使阻難者得所藉口可也 
 
 

Page 8

 
 
國内要聞二 
[奉人請取消奉米弛禁電]  
奉省米禁開放以來米價日漸騰貴人民生計頗受影響聞該省商學各界近有通電到京懇請院部當局設法取消原文略謂東省自日俄戰後金融之紊亂生活之艱難已　非他省可比其所以能苟延至今而未呈流離顚沛之慘狀者惟賴有米禁之維繫耳東省米産近較發達自耕自食儘可敷用經濟縱受制於人而食糧尙主之在我故物價得以調劑人民賴以安堵今米禁一弛糧價價頓漲則生活程度亦必與之俱增夫以實業興發國力充足之日本際茲物價昻貴猶復罷市輟業相率要求全國秩序爲之不穩而以迭遭創夷之東省當此貴艱之生活勢必餓莩載途盜賊遍野擾攘刦奪行無虚日矣此其關於生活者也日本經營農業南滿有商租土地之權已載諸五七約内今得運米出口勢必源源而來經營農業視同朝鮮購地雜居視同領地積日旣久恐日滿卽將合併此其關於主權者也江浙米禁森嚴日人每苦不能輸運今滿米旣得自由輸出南米何妨北運於是江浙之米得以無禁而運諸東省亦得以東省無禁而轉運於日本矣此其影響於全國米禁者也總之滿米弛禁東省存亡攸關全國命脈所繫務懇取消弛禁成命以維民食而杜隱患 
[湘學生向吳佩孚請願]  
提出六個條件吳氏允三日答覆 
平民通訊社衡州消息云湘中人民受張敬堯殘毒痛苦已極近更摧殘敎育至於全省罷學學生等忍無可忍因有向衡州請願之舉自吳子玉氏駐衡州首與南軍言與南軍將領譚延闓趙恒惕林修梅馬自堂等結爲好友爲人頗明大義軍紀整肅秋毫不擾湘人甚欽敬之以爲在北軍中爲不可多得之人湖南請願代表至衡首由敎職員代表請願吳師長慰勞備至本月十日午前九時學生團代表二十一人聯合本地學生在成章中校集隊同向吳司令部及各旅部請願到會者有西湖中校廣德中校道南學校甲種工校第三師範第三中校第三女子師範縣立女子職業學校組能女校蓮湖小學嶽湖小學嶽屏小學共約三四百人各執小旗當前大旗二面一書（湖南學生請願代表團）一書（湘南學生請願代表團）一齊出發同到總司令部前坪吳氏親自出見首由長沙總代表邱惟勤陳宗漢黃雲鶴俞倫傑湘南總代表黃謙信夏名漢女代表尹宋楊三君呈遞請願書請吳將軍救國救民吳氏答詞初甚和緩總代表反覆陳說至於泣下一時全隊學生震哭謂非得吳將軍立允所請我等抵死不去吳氏爲之動容左右侍衛軍士亦有爲之感泣者比允三日後回信學生等以吳氏答覆仍未有具體辦法均坐地守候後由參謀長切實開導謂吳將軍三日之約决不負言將來自有具體辦法學生等始出總司令部再赴第一混成旅旅部時王承斌旅長已由吳將軍電召往總司令部會商辦法由參謀長副官長接見允即到司令部請旅長向吳將軍代湘人請命學生大隊乃再向第三混成旅旅部進發到旅部蕭耀南旅長及參謀副官各團長亦均往總司令部會議無人接見學生隊呈遞請願書後即往第二混成旅閻相文旅長亦因前赴會議不在司令部由參謀長接見結果同第一旅學生旅即整隊到成章中校繞場站立由長沙代表陳宗漢演說此次請願係第一步以後尙須堅持不達目的不止并望此地國民大會迅速成立以爲外交後盾後由湘南代表黃謙信演說至午後二句鐘散會是日學生向吳氏請願者爲下列六個條件（一）請電中央撤懲張督（二）請即移駐長沙維持治安（三）張敬湯任意辱駡職敎員學生營商刮利放火刦掠請電中央特别嚴懲（四）請電中央維持湖南敎育容許學生愛國運動及集會言論自由（五）請促進南北和議（六）請聯絡駐湘將領一致維持湘局右六條件吳氏允三日徐復下文如何容再續報 
[武漢國貨維持會組織動機]  
武漢各界自五四風潮以後對於提倡國貨日益加厲恩之惹起官廳之干涉而學生愛國之舉動已不能自由殆至福州交涉發生國人愈形憤恨學生界旣不得從事於勸告國人之舉於是乃專從愛國根本上進行以維持國貨爲唯一之要素武漢學生聯合會總代表爰發起仿京津滬杭辦法組織國貨維持會以推銷國貨挽回利權爲宗旨卽於十六號下午二時在某某會開會討論進行方法並函請各界聯合會一致協助到會聞各界聯合會馬鍾諸君以舉爲國民良心上之愛國主張决不致有軌外舉動况京津滬杭旣行之於先吾鄂仿辦斷無不可故會議結果除電滬請寄章程以資借鏡外並由馬鍾諸君親赴省議會要求三議長轉向兩署疏通允予組織三議長亦以國民之熱忱未可過事遏抑當允轉向王何兩政長竭力陳說俾底成卽於當晚面謁兩署多方疏解並力保國貨維持會决無逾軌舉動亦不至妨害國交請准予備案王督答復云如果確能實行提倡國貨銷路不爲軌外之舉予（王督自稱）又何至過事干涉諸君旣能負不爲逾越常軌之責自可允予備案惟須俟該會將組織章程呈核再行决定云云是王督對於國貨維持會之進行已有承認口氣至省署方面當亦更無阻難也 
[徐樹錚電告藥炸狀况]  
昨由北京轉來徐樹錚致李督齊省長電略云本早九點二十分許樹錚方坐案前批閱文件忽聞樓房全體震盪窗間玻璃碎落承塵灰泥𫃊𫃊下墜啓窗見距北里許黑烟上衝天際與新接收蒙署械庫最近念必械庫有何變故趕即派員往查係一蒙庫爲前清宣化營舊營底地下埋有土槍土藥等件適因燒香遺火落地觸藥猛爆激成巨變炸斃兩蒙人屍體紛飛情殊可慘附近蒙房震倒數間械庫雖與接近平安無恙軍隊一體無事各飭照常嚴密靜守無稍張皇被難之家現正查予撫恤佛汗蒙員商會及外人等處均經詳告情形免滋疑慮蒙海傳集近局數家擬行深究樹錚聞之立飭略詢數語即經開釋恐遠道傳聞失實特此電聞制徐樹錚巧 
地方通信 
[松江]  
撤换工塲籌備員松人對於省立第十工場促籌備員之製革計劃多數反對曾一再電請省署轉飭該員打消原議乃該員仍在北門外建築廠房積極進行因之省議員朱世瑾盛元音等續電省長請停建築齊省長亦即委派劉潛來松澈查茲聞省長因該員不洽輿情業已　云籌備職務遺缺另委南滙人傳某來松接充 
添聘公欵董事公欵公産管理處前由李知事委任耿公達張廉侯等爲總董陸規亮朱廷揚等二十四人爲司月茲擬添聘舊董六人仍爲管理處董事業已備文呈請省長用省令發表俾新舊兩方均各滿意云 
定期講演電學松紳陸規亮定本月二十五號在西門外包家橋開理科演講會請縣立第一高等小學校理科敎員陸志澄主任演講聞演講範圍爲靜電學之一部意在說明雷電之由來及觸電致死之緣故藉以破除一般人之迷信云 
[蘇州]  
自裝電燈開火觀前市民公社停裝擴興公司電燈特赴上海購買電燈引擎運蘇自辦現已裝竣於二十二日開火光綫異常明亮聞該機器燒用黑油每日可燃二十五支光之電燈一千盞 
[鎭江]  
三陽觀茶食舖失火西門大街太和里對遇三陽觀茶食舖於二十夜一時許失火經各坊救火會驅龍施救直至三時始行撲滅計焚去樓瓦房九間幸未殃及左右鄰事後該舖管事江善如郭玉庭等被二區轉送警察總局訊辦矣 
[揚州]  
十二圩小學之悲歐觀十二圩現有小學校自前清光緒三十一年淮鹽總棧蒯光典創設以來迄已十五載畢業數十人貧民子弟獲益不淺現任棧長張雲衢以公欵拮据無力維持頗有中輟之勢校生父兄聞耗大爲恐慌云 
[南通]  
禁賣豚猪血一物各處作爲髹物拷網之用通市則兼作食品醫士湯浣以猪血含有毒質殘弱者食之固多損害即强壯者食之亦滋生惡疾特稟請警局示禁昨已由局出示禁止肉舖售賣矣 
[南京]  
李督散給梓鄉冬賬天津災情甚重李督特派本署副官郭鳳藻押運棉呢夾單衣三千數百件玉麵二十餘萬斤仙米玉米紅糧五百餘石赴津散放冬賬並指定散賑地點由河東北四區起先由陳家溝頭尙師墳地前後大街並坑沿各處北二區沈王郭旺等莊富新莊新李公樓各處北一區河東老爺廟小關錦衣衛橋特别二區由小鹽店西方菴至東浮樓鴿子集等處並大直沽各處均挨户散放云 
推定菸酒維持會理事長江蘇全省菸酒維持會理事長蘇岳宗君病故現由各區分會公推省議會議員朱翼雲君爲理事長即 
日到會就職 
[嘉興]  
荳麥因冬旱枯槁禾邑鄉　因秋收歉薄多種荳麥藉資補助詎入冬亢旱泥土亦多乾結四鄉荳荳麥大半不能發育恐春花又將减色矣 
[杭州]  
纂修浙江續通志浙江省通志局經省議會議决展限三年現在徴訪事實已經截止各縣志書亦多徴集齊全專就所定門類從事纂輯體例悉仿舊志惟增加鐵路郵電及學校諮議局諸新政即定名爲浙江續通志自乾隆迄宣统朝野掌故無不探本　 
[奉天]  
槍斃馬連長有前充使署衛隊旅連長馬蔭之年壯心粗自調升該職以來日益驕慢上年秋間其所屬弁兵於請假期内在錦縣行刦被駐防陸軍繫斃查其身畔有衛隊旅請假護照呈明張使傳馬究訊尙無徇庇情事即行撤差了事詎近日南滿車站内悅來棧下之某錢莊被刦該匪係穿灰色軍服再四偵查有來省某師長之馬弁在内該馬弁於出事後逃逸平時與馬蔭之之父有往來蓋馬之匀仗其子勢力出售大烟前往吸食者多係軍人馬故在嫌疑之列越兩日偵獲此案匪徒兩名供稱贓存於馬處當經張使派隊往搜即在家中搜出狐皮大　兩件烟土七十餘兩現大洋百餘元令山事主認明贓物無誤遂將馬蔭之逮捕交由軍法課研訊窩贓之罪無詞自解經張使批令槍斃爰於日前午後綁赴刑塲執行聞馬蔭之係某要人之外甥經吳師長一再爲之求情均未邀准云 
[蘇州快郵代電照錄]  
申報館鑒二十號貴報北京專電載旅京江浙同鄉爲太湖經費事會議多數主張借漕財李無以應衆不歡散不侫前於眞日晋謁總理八代表張君仲仁汪君伯唐於文日公謁總理續於銑日恭宴財部總次長對於撥漕治水均甚融洽貴報訪員自是傳聞有誤請更正金天翻漾 
 
 

Page 9

 
 
   
 
 

Page 10

 
 
本埠新聞 
[歡迎王專使之預備]  
各公團議和專使王正廷君於前月十一日乘PORTHOS偕徴祥魏宸組二君同時回國抵香港後回粤一次今已乘俄國皇后號離港今日下午四時可抵新關碼頭江蘇省敎育會·上海縣敎育會·上海縣商會·寰球中國學生會·上海歐美同學會·中華職業敎育社·基督敎救國會·華僑聯合會·上海救火聯合會等各公團昨日議决王君抵申後當邀全體會員開一大歡迎會云 
青年會本埠青年會摥無線電知王廷君准於今日午後四時抵埠該會以王君歷任青年會全國協會總幹事與青年會關係最深故全體幹事特備大旗上書（上海青年會歡迎赴歐和會特使王正廷先生回國）届時齊集新關碼頭迎迓登岸並定於後日星期一午後五時恭請王君到會演說届時人數必極擁擠凡熱心外交欲知巴黎和會實情及崇拜王君欲一瞻丰采者盍早前往 
[陸專使回國過滬續紀]  
我國派赴歐洲和議專使陸徴祥氏乘法國郵船歸國經過上海由各團體公推代表謁見表示外交意見一切詳情已見昨報惟猶有未盡之事彙誌於次當各團體代表登輪時先由陸專使委朱誦韓代爲接見略述陸使之赴法以迄回國簡言之可分爲三時期（第一）爲出發時期（第二）爲旣至巴黎在和會將開未開時爲一時期（第三）和會開議後拒簽和約爲一時期今日以時間短促不及細述又言和約拒簽純爲尊重民意之結果蓋陸使在未抵巴黎之前已得愼重外交電報四百餘通旣抵巴黎後續到者又多至數千餘通陸專使即將此項電報分印成帙散發諸邦各國初有不容吾國不簽字之意後見吾國民意之激昻陸專使即乘此拒絶簽字是和約上之不簽字未始非尊重民意之結果云云各代表聞言後卽退至車站向各團體申述陸使之談話旋因陸使當夜十一時即須換乘滬甯車北上故各團體均在車站候送 
此次各代表中各界多有公舉者除已載昨日報端外全國各界聯合會之代表爲施洋·陳煦·毛一豐·上海各界聯合會爲蔣介民·宋誠彰·救國十人團爲任矜蘋中國女子體操學校代表爲陸綉華章素珊晏摩氏女校爲王競華張冠羣清心女校爲田維寶李惠秀陸使率同眷屬隨員等於十時許由法船起岸乘汽車至北站有警廳派撥之警衛隊在站歡送其隨行送登車者有江蘇特派交涉員楊小川等陸使上車啓行時各界均高呼（一）山東問題勿與日本直接交涉（二）順從民意（三）中華民國萬歲至十一時車始開行云 
[全國各界聯合會關於陸使過滬之文電]  
對於陸徴祥過滬表示之報告書陸徴祥自歐返國本會於其未到滬之前三日通告各地團體各校學生曁工商界等用下列各項（一）謄具意見書（二）備一長約一丈寬約五尺之大旗掛於車站或輪船碼頭並備旗幟等掛於商舖及住宅門首列隊專候者亦手執小旗此項旗幟上面書吾人對於山東問題福建問題及不平等之條約之主張意見書及旗幟字樣已載各報所以促其注意下一當頭警告以表我國人半年來之所以犧牲一切而奮鬭力爭者卽以此也二十三日陸氏乘法國波打士郵船抵滬滬之各團體代表其始探聞陸氏擬在吳淞上岸搭火車到上海即換車到寗北上遂各乘火車前往吳淞及抵砲臺灣見該輪直入黃浦各代表又折回北站派人至各機關查探確悉陸氏在楊樹浦黃浦碼頭波打士郵船中並未上岸各團體代表及男女各校代表及復同乘汽車至碼頭上船請見親交意見書於陸氏陸氏一一答覆意頗誠懇本會代表之言曰（今天來見先生没有别的意思就是希望先生回國尊重民意辦理外交民意所在的要點就是山東問題將日本通牒原封駁回姑無論能否提交國際聯盟會解决同日本絶對没有直接談判的必要若果不愼一同日本談判就是我國外交失敗簡單言之甘願戰敗而亡不願簽一字給日本以把柄福州問題是因山東問題發生北京當局交涉數月未得完滿解决請先生遵照京滬國民大會議决的八條嚴重交涉要知此案非僅關中國問題乃東亞安危問題世界和平問題駐華各國公使領事無一不特别注意此案萬勿等閒視之還有各項不平等條約有的是先生親手訂結的有的是賣國賊勾串斷送的我國人誓死槪難承認先生現在是事實上負外交責任的人北庭疉次聲明一切交涉專待先生歸國辦理是中國存亡關係先生一身近據報載官福俱樂部一班賣國賊勾結日人甘心斷送中國先生回京後務要尊重民意萬勿被其軟化倘喪權辱國我們國民定拿最後手段對待先生曹章陸的故事不遠望先生切記切記更請先生注意者先生出國時民氣是死的現在確是活得多了民氣作外交後盾乃世界最近的新潮流先生從歐洲歸國腦海中必有印映當無待國人多言）云云陸氏答謂（對於山東問題我的主意早已拿定我旣拒絶簽字斷不至再同日本直接談判諸君愛國熱腸我未回國以前已經聽見非常欽佩以後我對於外交上一切總以全國國民的意思爲意思請諸位時常賜函外交部督促我監督我幸甚）云云各代表以次興辭回車站報告時已鐘鳴七下有女學生百餘人力持立候各校學生猶陸續而來鐘鳴十下各界及各校學生之集於車站前者約萬人十一時左右陸氏乘汽車至車站前下車步行向衆一一致敬上車後衆以所製旗幟車中爲贈大呼（山東問題）（拒絶中日直接交涉）（福建問題照京滬國民大會議决八條辦理）（外交公開堅持一到底）（勿喪權辱國）（勿爲安福部軟化）（否則我國民定以最後手段對付）（定以對待曹章陸手段對待我公）（末祝公理戰勝）（國民外交戰勝）三呼中華民國萬歲一時始散盡此當日各界及各校學生對於陸氏北上之一種表示詳情也當時有倡議歡迎歡送者乃一二人之意見爲多數人所反對夫陸氏膺外交多年二十一條紅彼簽字國人方痛恨之巴黎和會拒簽德約蓋鑒於國内外民意之憤激不敢拂逆耳國人深冀其悔過有所補救故亦不與以非難今茲過滬正國人本年來犧牲之精神一致對外之主張對陸氏下一警告促其注意加以希望勉勗則可若云歡迎歡送在陸氏何克當此即國人自身亦未免太失身分也本會見各報所紀有歡迎歡送等字者恐眞相莫明故特此紀是日各界對於陸氏表示之情形及命意所在如右 
致天津各界聯合會電天津各界聯合會鑒陸魏專使昨夜十一時由滬北上滬各界萬人到站激語抛旗警告祈照辦轉京全國各界聯合會梗 
致南京學生會電南京學生聯合會鑒陸魏專使明早寅時到寗請整隊執旗到站表示全國各界聯合會養 
致濟南學生聯合會電濟南學生聯合會鑒陸魏專使本晚十一時由滬啓行請整隊執旗到站表示民意全國各界聯合會養 
武進各界聯合會來電上海全國各界聯合會鑒哿電悉陸起程時間乞先電知以便遵行武進各界聯合會養 
南京學生聯合會來電全國各界聯合會施洋陸專使何時抵甯速示黃曝寰 
[福建代表爲閩案致陸外長書]  
中華民國九年一月二十一日福建各界聯合會代表毛一豐翁吉雲謝翔高等爲閩案事謹提意見書於外交總長陸子欣先生台前閩逼近東鄰受其荼毒已久平常台籍横行　　閩之官吏一味敷衍毫不過問以致閩人痛深刺骨無可告訴含垢忍辱已非一日不意去歲十一月十六日日本敢蔑視公理目無中國縱使警察長聚衆持械傷害我學生及軍警多人自此事件發生已届兩月刻下眞相已明曲在日本萬國皆知國人悲憤已極關國民大會者計三十餘處議决八條辦法除第八條日艦已退外尙有）一（更換駐閩日領（二）由日本政府謝罪（三）慰恤死傷者（四）懲辦駐閩日領署警察長（五）懲辦犯罪日人及賠償損失（六）保證此後日人不得携帶武器（七）撤銷日本領事裁判權之七條未得圓滿之結果先生膺外交重任責無旁貸北京政府對於此案交涉專待駕返辦理國人亦深盼望茲值行軒過此一豐等不敏謹代表閩省三千萬同胞請命力爭倘不得圓滿結果願爲玉碎另附當日被害情形一册請察是荷須至意見書者 
[法國代理總領事抵滬紀]  
本埠法總領事韋爾德君因休假六月於去年十二月二十五日乘輪返國所遺職務由香港法總領事代理茲代總領事由港乘輪於前日午刻抵埠同來有新任副領事旅滬各法商並法總巡施君率同越捕一排擎槍詣黃浦灘碼頭迎迓今代領事與新任副領事均駐節法領事公署擇日接印視事並謁會各國官紳 
[中國號輪船在長崎觸礁三誌]  
尙在拖救中 
大陸報云昨據日本來電謂中國號之乘客郵件行李與貨物一部業已安然轉船送入長崎不日卽可換船抵滬惟所載金銀仍留中國號船上查此船載有價值美金四百萬元之金銀銀貨較多值二百二十五萬元皆係運交正金有利花旗等銀行者以本埠中國郵船公司經理人所接電信觀之中國號並未受重大損傷昨日或夜間可望離礁已電召拖船助其出險昨因風浪頗大故未便將金銀卸出來電多係中國號無線電所發出足見船中機器未有損毁而電文中亦無驚惶語氣何時遇險如何觸礁皆未言及但稱船行狹港中因欲避讓漁船致擱淺於礁石當擱淺時適有美國運送艦大北號停泊相距未之處該艦乃移近其旁予以助力據來電云擱淺處距港口燈塔約一百碼聞出險後即將派員驗看如損傷甚微卽將裝貨來滬云 
文匯報云在長崎港口擱淺之中國號尙未有安然出險之消息二十三日所接來電據稱所載金銀現正起卸而門司開來之拖船方在拖救中 
[王揖唐宴客續聞]  
王揖唐定於二十六日假交涉署宴客已誌前報茲聞請帖發出後商界中人十之九已繳帖辭謝云 
[各公團爲抵制日貨對外宣言]  
上海各公團爲抵制日貨事特發對外宣言照英文直譯如下以下具名之公團因鑒於外交某方面有對中國政府施用壓力以圖制止抵制日貨之風說以爲宜將抵制運動之眞相及彼等（指各公團）對此事之站意見使衆咸知抵制者並非如日本報紙有時所說由在華英美人所鼓煽亦非由中國官吏亦非由中國學生學生雖然熱心然皆年少且僅全國人民之一小部分不能使此種運動得有如此之影響在如此短時期遍於如此大國抵制者乃中國人民對於近年以來日本對中國之侵略與非公理之一種同時而起之反抗此種侵略與非公理曾明白表現之於二十一條欵於山東事件於新近之福州暴動於彼國不斷之企力扶助及利用中國武人及腐败政客害中國以爲彼利又於種種之事使中國人民深怒强抗者因其爲同時而起之運動所以傳播極速而無可抵禦不久即得全國之贊助傳聞日本用種種之威脅手段正要求中國政府制止此項運動夫中國政府不能制止此種運動其理甚明因世上無論何政府不能强迫其人民購其所不願購之外國貨物日本政府豈能强迫其人民違背其意志以購他國貨物耶　中國政府旣完全無此能力可以制止抵制運動吾人則必須明白指示日本政府果欲制止抵制運動乃有一法此法亦日本之能力所可采用者此法維何卽改變其侵略及非公理的政策而爲和平公正的廢止青島及山東强詞奪理之要求斷絶腐敗官僚及武人之贊助（此種人久爲中國人民所拒絶若非日本贊助則當早已滅絶無遺）而免除抵制之原因若日本能如此則抵制運動自然自止而日本亦將得中國人民永久之善意若日本欲如此則全國誓將貫澈其計劃不顧種種犧牲直至獲得公理而後已吾國人爲愛和平之族願與全世界人同享調協與和平吾國人深知抵制不徒予被抵制之國以苦難亦予自身以苦難吾國人情願受此苦難者冀望自身及子孫終將享世界和平之福即現在强國之武力侵略政策有意破壞者又深信吾人旣有正義爲助終將獲勝也江蘇省敎育會上海縣敎育會寰球中國學生會中華職業敎育社上海歐美同學會華僑聯合會基督敎聯合會上海救火聯合會 
[各團體公判會紀事]  
昨日下午一時各團體爲南順記雜貨號協和豐洋貨號拒查日貨與愛國恒心團團員衝突事在薩珠弄抵制劣貨聯合會開公判會與會者全國各界聯合會上海各界聯合會全國學生聯合會上海學生聯合會全國工界協進會中華救國十人團上海救國志成團滬南商學界愛國恒心團書業同志會提倡國貨同志會競育會救國恒心團上海抵制劣貨聯合會勵志宣講團女子救國會女界協進會漆商聯合會北城東北城海寗路山東路民國路大東門七浦路吳淞路中城滬西新閘路文監司路百老匯路等商業聯合會西書同志會等首由朱君主席報告情形當經公决以該二號甘背公意不能不前去搜查遂排隊前往該兩號抄獲日貨如洋布駱駝絨並各雜貨等立卽車往體育場開代表會議公决立時焚燬觀者千餘焚後回至會所籌議儆戒辦法公决該兩號破壞抵制侮辱團體雖抄出少數日貨焚燬仍應令其承認即日永遠不賣 
不買日貸云 
[上海學生聯合會調查科記事]  
上海學生聯合會調查科科員祖張祺䣝根敏前於一月十二日在三林碼頭第三號棧房查得東洋白糖五十包其原有嘜頭已被揩去加印香港白糖字樣當卽詳加查詢始悉該貨由本埠同豐祥發出至戴生昌輪船碼頭隔日運往湖州雙林鎭成大號䣝君當因在租界不便扣留乃致電湖州學生聯合會轉達雙林從事檢查昨日（二十三日）得悉此貨已由雙林勸用國貨會調查部會同學生全數扣留初擬焚燬後因該商懇求自願改過經國民大會議决令罰洋一千元以半數充入舊湖屬水災協會餘則施米賑濟貧民該商亦願照辦其事始已 
[輪船裝運機花之交涉]  
内河某輪船局自五四運動後曾與某某等十家報關行議定雙方不裝日貨歷經遵守迄無稍懈日前（二十二日）該輪局杭班船裝有機花一百件該花係日商茂木洋行直裝至杭事爲締約之報關行偵悉以該輪局破壞議章業向該輪局提起交涉矣 
[最近日貨進口表上海學生聯合會調查科稿]  
上海學生聯合會調查科胡翼天君在山林及匯山碼頭 
查得日貨表列如下 
買號號主地址船名來埠物品件數價值 
東林義記顧海珍三洋涇橋南首竹島丸大阪錫皂匣二百打七十元 
震泰張杏卿法租界德銘里新瀉丸又髪膏六百打一百四十元 
又又又又又洋燈二件七十元 
又又又竹島丸又衣針廿五米五十元 
又又又又又又二百五十米五百元 
[愛國商號錄（上海學生聯合會調醒科稿）]  
龍海橋永愼龍德橋大　樓同吉酒行老白渡橋察榮昌恒豐吉祥街徴祥莊南市棉陽里成源莊生大志成晉德成康源太康章源大洪昇碼頭晋記大碼頭東昇老太平衖日新盛裕和同太順老白渡洽記莊恒升黃長興乾昶恒與徐得興萬益老樂添興黃隆盛裕記龍王廟陳公和南市太平衖乾太銀河路陸錦太德昌號協太沙永記大昌萬升城内小橋太記凝和路汪義太虹橋南街蔡記震隆順王恒興小橋怡和裕大正昌虹橋南首協順昌盈康　萊路新太虹橋南明華祥西唐街衖介記禮大興喬家珊品瑞太西唐家衖口德隆西華德路廣同源新昌太永同昌開封路萬生蒙古路裕和祥復興號大吉堂達興榮太祥同興祥新仁大協和榮記永和祥廣茂振豐協生源興源來祥蘭州路萬裕昌新垃髣橋下北公益里晋和號同益太 
[上海各界聯合會之近電]  
致北京電（一）北京國務院外交部鑒上海公共租界之市民要求市民權及修改洋涇浜章程迄今數月尙未解决羣情憤激（中略）務懇鈞處一面與公使團協商一面知照特派交涉員與各友邦駐滬官吏交涉俾居留公共租界之市民早達目的無任翹企（二）北京總統府國務院覧鑒張敬堯督湘劣蹟昭著各界同憤茲彼復勾通張宗昌私運大宗烟種貽社會之巨毒招友邦之干涉公等旣以政府自居竟置此事於不問非有意袒庇而何即乞將張敬堯張宗昌分别懲辦以儆效尤（三）北京總統府國務院覧鑒頃據河南旅滬各界聯合會電稱得洛陽電以駐紥洛陽之西北軍二千名在七里河興隆寨等村姦淫擄掠駭人聽聞此事如果屬實則公等平日侈言威信意有此種干犯軍紀蹂躪人民之軍隊何以自解若不加以懲創羣衆積憤之餘必不能置故縱袒庇者於不問也 
致廣州電廣州軍政府參衆兩院鑒張敬堯蹂躪湘省湘人共憤茲復勾通張宗昌私運大宗烟種騰笑友邦貽毒社會即乞一致聲討以符衆望 
[四川旅滬各界聯合會開會紀]  
昨日（二十三日）下午二時四川旅滬各界聯合會開職員會議公推許協揆主席馬少奎紀錄到者四十餘人（一）討論文書股起草之會章請衆通過（二）討論成都商學界衝突之結果立電當道持平辦理（三）討論日本通牒對付辦法結果通電拒絶（四）請未經擔任職務各員擔任職務當推定王熙春擔任總務幹事劉泉如火錫爵擔任文書幹事王級階擔任調查幹事王舜禹擔任庶務幹事議畢宣告散會 
[五馬路商界聯合會開會記事]  
五馬路商聯合會於昨日（二十二日）午後七時開第五次全體職員會議到者正會長朱葭琯副會長孫臣甫周崧生總務科張炳臣程雲卿評議部長熊敬如曁各職員何榮治王湘江葉夑臣胡再人劉鶴鳴儲紹基陳朝銘張淦林陳國樑葛壽民李行素崔幼卿鄭嘉倫崔錦泉等三十餘人公推張炳臣爲臨時主席報告開會宗旨及討論進行方法所有提議報告事件彙紀如下（一）報告各處來往函牘（二）報告日昨各路商界總聯合會開董事會議報告此次華人要求市民權前後交涉經過一切情形（三）庶務員葉燮臣提議北海路各商號志願加入本會結合團體聯絡感情業已函送簡章志願書請其照式塡註旋卽公同議决推定交際員二人前往接洽請由該路各商號選出代表數人到會共同討論辦法（四）文牘員何榮治提議本會義務學校籌備就緒業經印出詳細章程分送各商號收閱以便子弟學徒來會報告肄業現值年關在即當卽公同表决趕速另覓相當校舍延聘敎員並定陰曆明正二十日左右開學授課議畢散會 
[滬南商界聯合會之籌備]  
滬南商業聯合會昨日仍假六區救火會開第五天籌備會當推陶菊齋爲臨時主席首由籌備員徐鶴齡胡世貴吳鏡秋等報告現已入會之各行號已得三百餘家惟南市區域甚廣應再分頭徴集以期逼及次由徐　齡提議當此籌備之時諸務甚繁應先推舉臨時幹事以爲進行之基礎當經舉定吳鏡秋徐鶴齡胡世貴張振元陳福祥王光新張　雲施順章爲臨時幹事員并經推定吳臣笏爲臨時幹事長一俟籌備就緒卽須擇期開成立會云 
[院電查禁旅滬福建各界聯會]  
以其招有軍人入會故 
本埠軍警各機關前日接國務院電云據松滬護軍使盧等快郵代電内稱頃間上海發現旅滬福建工商學報軍政各界聯合會散布傳單章程並通告定期開成立大會察閱各會章程内代表額數項下列有軍界三人字樣查該會名義似非正當且軍人結黨入會早經中央嚴令禁止乃該會竟敢擅招軍人入會尤屬故違禁令除飭屬嚴密查禁外特此電達並祈轉致海陸兩部通飭所屬一體查禁等情查該會擅招軍人入會顯干例禁自應一體禁止除行知該二部外爲特抄錄該會章程令仰轉飭所屬一體查禁云云 
[查禁回族社會黨之通電]  
江蘇督軍日前通電所屬文云准新疆楊督軍電開據聞回族社會黨在俄屬塔什干各處肆行煽惑頃略什米道尹電稱昨與英國艾領事晤談據無線電消息墨斯科列寗政府派重要人赴上海郭請中國重要人物及德國派出能通各國語言者一二十人分赴日本中國印度等處聯絡希圖報復均已出發又有充印度人某極有學識現在塔什干仿摹天方古黃準經造出一部聖經鼓吹回敎自立等語查俄國黨人無政府主義曁社會均産主義浸被亞東關係國家治安甚爲重大派人赴滬各節亦屬可慮希密飭地方官吏隨時查禁爲要云 
[蘇省議會請復烟台海校舊章]  
江蘇省議會爲烟台海軍學生留滬已久未見當局轉圜特致北京電云北京國務院海軍部鈞鑒我國海軍人材缺乏烟台海軍學校五年章程招生普及全國旣避私産之譏兼擴同仇之志凡在國民咸深欽仰近因部令改章加長修學期限縮小入學範圍致烟校所招各生全體出校奔走呼號聞者扼腕伏願我總理總長懲甲午之辱擴敵愾之儲恢復曩制收拾舊生使舉國人民曉然於政府無製造海閥之心則破浪乘風人才自能蔚起臨電迫切統希鑒納江蘇省議會議長錢 
崇固副議長鮑貴藻孫儆號 
[金價又漸疲軟]  
滬上金市連日廣帮雖買現貨標金與遠期美金等爲數甚鉅但各銀行開出更多而中國號船所儎美金聞有數百萬之多昨據銀行中人云此種現金大約下星期四五由某公司船駁運來滬期貨金價於是甚難起色烚赤金價亦見疲軟各銀樓首飾均見改小 
[上海恒信公司之戰時事業]  
中美新聞社譯密勒評論報云恒信公司於戰時所爲事業之大可觀於該公司一九一八年之報告而知之其報告如下本公司之工程部所辦建築事業值價二萬二千元用人四萬五千名其圖標計畫均係自打工廠中之發力房需繼續不斷用汽力二十萬匹馬力抽水站每日容水三萬○五百萬加倫（濾水廠每日濾清之水共一萬七千五百萬加倫供家用及製造之用冰凍廠每日容冰九百三十五萬磅鐵路分配場可於一時間分配車一千六百輛本公司曾建造標準鐵路一百英里狹軌鐵路二百八英里廠址周圍共長一百五十英里現擬儲煤五十萬噸工廠中曾處置棉花十三億三千萬磅曾造出硝酸十九億三千萬磅硫酸廠曾産出硫酸二十五億磅廠中曾處置酒精二萬一千六百五十加倫又曾造私人住之房屋一萬○七百九千所連同旅館宿舍等共可居留六萬五千人其中電燈及一切器具均由公司中承辦 
 
 

Page 11

 
 
此外又造公房屋如青年會學堂郵局藥棧銀行車站等共一萬一千三百六十所值價約三千七百萬元又火藥廠佔地九千○二十五哀克每年可出炸發物八萬九千三百萬磅當工作最忙之時每年所用經費足當巴拿馬運河建築費之三倍云 
[縣商會歡迎公斷處長]  
上海縣商會商事公斷處處長一席因莫子經當選後函致該會辭却乃請同票之王一亭擔任由會訂定二十三日星期五開歡迎大會歡迎新處長就職昨日届期午 
後三時開會到者有評議員調查員馬驥良聞蘭亭吳芹甫陸崧候江確生葉鴻英臧廉遜沈潤挹等即由正副會長顧馨一姚紫若率同全體起立歡迎王處長一再謙辭經兩會長再三慰勸始允擔任至四點餘鐘始行散會 
[楊樹段酌減稅率之照准]  
上海貨物稅總公所陳所長昨接財政廳第一九六號訓令云本年一月十六日奉財政部指令廳呈遵令議復楊樹段酌減稅率請示遵由奉指令呈悉旣據查明楊樹段價格每百斤值銀五角擬按值百抽二減爲每百斤徴銀一分應即照准除咨復農商部外指令遵照此令等因到廳奉此合抄呈稿通令該所長遵照辦理 
[提倡自治之省電]  
本埠行政機關近接齊省長電略謂地方自治久已提倡實行惟各省動以經費困難或人民程度不及爲詞延宕不辦幾幾成爲流行病故至今地方自治未聞有一舉辦者近奉政府電促以南北失和前方各區多皆經亂提前施行善後亦恐不易收功特擬和局重開即先施行自治蓋非此不足輔助一切除分電各調人及地方長官籌備届時妥將自治提倡外希轉電各縣一體實力進行勿稍鬆懈 
[縣知事通令董保復查户口]  
上海縣沈知事此次令飭各圖董保調查户口曾由各該圖董事地保調查造册送縣核辦茲悉沈知事查得各圖造呈之户口總册均未合式且多不符省公署所頒之格式未便由縣彙轉爰於前日復通令各圖董事迅速督同地保再行詳細復查務將每户之家長姓名年齡職業原籍何處現居本圖幾年及其兄弟子姪孫兒孫女名號年歲已未入學並應註明妻媳等娶何姓氏逐一詢塡店舖亦當註明各夥之姓名年籍如有男女傭工亦當一併查塡以符定章而便彙轉並令趕緊查竣造册送核云 
[尙文路冒警攫物案之查勘]  
舊曆十二月初一日傍晚時有少年三人身着西式大衣一穿元布警服至尙文路胡家弄西首孫姓家自稱爲警署派來搜查烟土翻箱倒籠攫去票洋二百數十元並金飾等物揚長而逸時孫姓家均係婦女不敢與較後家長回來開單報告警所轉詳警察廳徐廳長據稟後以若輩冒警攫物實與警界名譽有礙究竟實在如何亟應查明究懲昨已委派督察長協同二區二分所孟警佐前往詣勘查辦 
[冒探搜攫烟土之結果]  
四西崽分别押儆 
滙司捕房西崽董四海趙長生楊雪坤與北四川路捕房西崽秦寶初串同機匠王和尙汽車夫杜小金等於去年十二月二十八號夜借同一號西捕愛倫乘坐汽車至公共租界天津路四百五十九號門牌南潯富户邢錦安家冒充探捕以搜查違禁物品爲由搶取值洋一萬元之烟膏烟土經邢報請總巡捕房派令中西包探將以上各人一併拿獲該西捕已解送英按察使署訊辦董等解送公共公廨迭經訊供詳情已屢紀本報昨晨由廨復訊據原告代表律師上堂譯稱此案已經原告見證證明被告等犯罪行爲除王和尙杜小金及已釋之孫福生外餘均充當捕房西崽而一號西捕聽信董等用特權搜查烟土而獲罪亦不足惜查被告各人借用法律爲違法之事且已完全承認應請嚴辦其餘種種情形亦請堂上注意王和尙杜小金均延律師到堂辯明當時實不知董等借用汽車爲違法情事要求省釋秦寳初亦延律師到堂辯護經俞襄讞核供商之英卓副領事以王和尙杜小金當時或未知悉情有可原着均開釋判主腦之董四海押西牢四年趙長生押二年秦寶初押年半楊雪坤押一年分别示儆 
[平江公所售地之質問]  
新閘路平江公所爲旅滬蘇人最大公益之機關所有産業爲數頗巨滬西勞勃生路平壤一塊業經所董秘密出售得價十一萬事後如何處置外間尚未知悉頃有捐資購買該地之金康侯邵琴濤代表周渭石顧子槃張蔭五邵子愉席德輝張知笙鄭仰山林濱臣金耕生嚴恭甫趙竹林蔡達卿徐蓮舫等爲此事特聯合致函該公所董事陳養泉擬將所售基地之欵擴充殯房設立義學共計四欵頗含質問之意所訂四欵如下（一）現銀存放莊號是否經董議决設未經董議决萬一虧倒誰負其責（二）勞勃生路地基聞得善價售脫欵銀若干曾否收齊將來寄櫬基地曾否補購（三）近年殯房擁擠雖公所司事年月催條而遵章歸葬者恒不實行致歷年存積甚多後來之柩往往見拒殊非惠及桑梓似違養翁之初志亟須擴充殯舍以安旅櫬（四）年來盜賊充斥固由於實業不振而實業不振未始非敎育之不能普及同人惄然憂之倘將來購造丙舍設有餘欵莫如設立義學俾我蘇貧民多一知書識字之人少一遊手好閑之徒是所深望略陳數則此請養泉董事曁年季董公鑒云 
[滬北五區義務夜校演劇籌費]  
滬北五區商業聯合會附設之義務夜學校陶冶失學青年以養成普通人才成立以來早經授課惟發起諸君極抱擴充宏願祗以經費支絀特於陽曆元月二十五號（即陰曆十二月初五日本星期日）假座北四川路虬江路廣無臺演義務戲一日一夜並請著名票友許黑珍等犧牲色相串演名劇已由許君等首肯所售券資悉數擴充該校經費想滬上多熱心好善之士届時定必聯袂前往共襄義舉也 
[兩女校均開游藝會]  
勤業女師範本日下午七時勤業女子師範學校借上海大戲院開游藝會曾誌前報茲聞寒雲主人此次所備裝束亦異常精美該校在院内外裝置臨時紅綠電燈數千盞台上與院外均札有各種彩綢届時有青年會十團童子軍全隊出發以維持秩序門票又加印數千張分半元一元兩種以鑿來賓云 
坤範女中學新閘梅白格路坤範女子中學刻因擴充範圍建築校舍擬於一月二十五日假座靜安寺路夏令配克劇園舉行游藝會藉籌經費已載本報近聞該校又定一種辦法設有特别座位數間每間設六座其價目分爲二種（一）每間售銀三百元（二）每座售銀六十元設有熱心敎育者予以贊助該校除贈以孫中山先生章太炎先生等名人書畫及特别紀念品外並擬在該校新校舍之禮堂上鐫一銅碑藉誌紀念倘有助以一千元者則以捐欵人之台銜名該校新校舍之禮堂云 
[儉德儲蓄會選舉職員]  
本埠界路儉德儲蓄會因第一届職員任期已　故於本月份投票選舉新職員已於二十二日下午五時開票其結果錄下會長楊先芬副會長韓玉　理事部長徐芹香儲蓄部長蔣昌圭交誼部長張松齡文牘主任胡藴玉庶務主任周伯英會計主任韓心喬評議員楊經緯沈公謙蔡秉九繆鏞樓王孫秋尹村夫黎曉樓楊頌康陳石英羅國安陳佐明陳伯濤查賬員馮其禮朱壽仁現正新舊交替聞已訂於本月二十五日舉行全體職員會討論本年之進行及改革事項 
[江陰燈船改換燈光之曉示]  
各口巡工司額發出曉示云本巡工司查鎭江關稅務司所屬界内曾設之江陰燈船改換燈光合將其情形開列於左計開一長江江陰縣距鵝鼻嘴英海里六里又百分之五十水深正路之中曾設紅色單桅船一隻桅上懸掛六等透鏡白光燈現將該改爲紅光各處船隻務宜留心詳記以免疎虞 
[南滙縣移提命案關係人]  
住居楊樹浦某姓家之南滙縣五圖鄉民王阿蓮因與該地居人朱祥生被妻謀斃一案有關經該關地保朱　生偕同眼線張士平何阿根來滬報告楊樹浦捕房將王獲解公共公廨因無該縣知事移文故諭主收押候南滙縣備文來提再核等情已誌本報茲悉該地保奉諭後當即遄何稟請該縣知事發給公文前日到滬昨至公廨呈文當由廨飭知承辦此案之華探季立仁西探部準於下禮拜一將王解案訊核 
[淞滬警廳招認銀銅器皿]  
江蘇淞滬警察廳昨出牌示云案於本月二十二日據廳屬水巡隊單稱本月二十一日衣七時許職隊巡警劉銘　李德成在大　碼頭校巡瞥見該碼頭上面香烟店小衖口置放鋪蓋一件網籃一隻無人看管警等守候片刻並無人來因即心知有異前往查檢見係椅毯窗帘包裏賽銀眞銀外國貴重器具多種分藏在鋪蓋網籃之内網籃上置有草鞋蒲鞋等物以期掩人耳目警仍離開衖口通爲邏守詎隔時許久始終無人來取定係携物人知事敗露遺葉遠颺爲此將該鋪蓋等件送隊請示前來當經逐件檢視俱係大小銀銅器皿其爲宵小竊得贓物毫無疑義除督屬偵緝葉物人務獲解究外理合開單解請查收核辦等情據此查　所解銀銅器皿均屬西式貴重之品其必竊賊携贓搭輪他往因見水警巡邏經過故抛棄脫逃亟應查傳失主到案認别以憑核奪第是淞滬轄境遠闊地界華洋是項器皿在内地所竊抑係竊自租界殊難懸揣除飭令司法科點收儲庫外合亟牌示周知如有被竊是項器皿之人仰於一月内投廳報告以便查詢事實隨時認明候核母得觀望自誤及藉詞冒認致干未便切切此示一月二十三日 
[錢債案介紹人摘釋]  
永興洋行前延巴仁律師代表投法公堂控三豐絲廠主張錫甲經理俞知三不理抛貨定銀及損失一案飭傳去後被告張錫甲不到俞由巴和律師代辯判再核在案昨又傳訊原告由買辦某投案稱被告等於昨日托人前來料理先還銀三百兩再立三百兩之票據限期歸還商人因已在案下涉訟故未允許當時交付貨欵定銀均由俞知三取去故應負責任况在簿據上簽字請察被告律師稱俞知三實係介紹人且察閱合同亦與俞無關應請將俞案撤銷等語中西官察閱合同實與俞無涉准予將俞摘釋 
[控售冒牌紙煙之復訊]  
英美烟公司在公共公廨呈訴新閘梅白格路八百三十二號門牌德發烟紙店主　品三出售冒牌紙烟等情由捕將史拘解公共公堂訊供候核在案昨晨由廨復訊先由原告代表律師上當譯訴將被告冒戤各種牌號之紙烟數盒呈案並由見證趙紀林與妻蔡氏相繼上堂證明在無錫開設烟紙店此項紙烟係史品三來錫兜售各節繼據公司用人朱桂生投訴於一月二號至被告店内購買自來火見有華　公司所製紙烟冒戤牌號次日囑人持洋一元前往買得是項冒牌紙烟交與大班即行起訴等語史品三延林百架律師到堂代辯經中西官核供判改期下禮拜三再訊 
[地産糾葛之研訊]  
英國人里黑爾極恩勃羅司（譯音）在公共公廨控王旭賢擅將伊之遺産界石拔去等情昨日午後經關讞員與英卓副領事升座第一公堂研訊據原告代表律師上堂陳述案情並稱該項地畝均在寶山縣界内於民國二年清丈後所有方單均留存該縣現祗須原告與被告及地保帶同紅契前往該縣領取要求准予給諭着被告等同赴寶邑領取方單云云中西官得供向被告略詰一過遂援律筆判日原告律師請求諭令被告地保會同原告代表赴寳山縣署請領展期十四天再訊 
[輪船撞翻煤炭船]  
太古公司之鎭安輪船此次由青島開駛來滬於昨（二十三）下午一時抵埠駛近陸家嘴浦面適遇雨人某船户之煤炭船在前不及避讓致將該煤炭船撞覆舟子三人盡行落水當經鄰船救起未遭溺斃即由該船户報告水巡捕房請求賠償損失梅捕頭諭令該船户自向該公司交涉 
[假釋獄犯六名]  
江蘇第二監獄典獄長敖雲亭查得監犯　王霓高玉堂吳志元陸吉卿陸榮保曹根根等六名深知悛悔特呈請上台轉呈司法部請予假釋茲奉部令照准令飭高等廳訓令遵照辦理敖典獄長奉文後於前日下午將王詠霓等提至數誨堂命其他各犯在塲旁聽由敖典獄長親自敎訓一番王等聆敎咸俯首稱謝其他各犯聆敖君訓詞頗爲感動敖典獄長訓畢令第一科遵照部定假釋管理規則妥愼辦理 
[迎娶不理之涉訟]  
原籍安徽現居蘇州之江理臣其弟鶴梅前憑潘子和等媒文定同鄉婦人吳潘氏之女歡英爲室尙未完姻邇來鶴梅商之乃兄知照原媒整備成婚探悉潘姓已移居上海地方審檢廳後面江氏弟兄遂來申借住六馬路華興旅館通知該氏擇日迎娶該氏以其天初死服喪未除堅請緩約江鶴梅等即以賴婚等詞偕原媒扭該氏母女至二區警署控告當以案涉刑事命送地方廳經檢察官研訊之下以婚姻大事彼此不可有傷感情當堂向兩造一再開導勸該氏不可固執一面諭令江鶴梅等擇日備督彩輿往潘宅迎娶切勿興訟雙方遵諭具結了案江鶴梅兄弟乃知照潘子和擇於舊曆十二月初三日迎娶經潘轉向該氏知照去後昨日届期午刻江宅由華興旅館排齊執事紅燈鼓藥彩輿等直至潘宅親迎詎該氏仍閉門不納所來執事花轎均停在門外鶴梅理臣央原媒入内勸導良久無效江氏弟兄遂又將該氏扭入地方　喊控梅檢察長諭飭補詞候訊核辦　 
[尋獲拐案中之老嫗]  
海寗人　阿岐前串同某姓老嫗將束唐家弄一百十九號門牌　子卿家之九歲女兒阿毛拐匿無踪業由捕房將周獲解公共公廨訊明判處刑期兩年已誌本報茲悉某姓老嫗即莊楊氏紹興人昨亦爲嚴家尋獲扭人該管捕房轉送公廨押至昨晨由官媒帶案請究經陸襄讞會同英包副領事訊明案情諭氏牧押候下禮拜一再行訊核 
[婢女失蹤之追究]  
西門外小菜場長祿里居民錢炳榮家有使　二口一　　　年十八歲一名鳳來年十五歲前日午後鳳林忽然失蹤昨晨鳳來經過該處附近景福里見鳳林在丁三王氏夫婦家中遂回報家主由錢親往調查不見鳳林蹤跡乃向丁之二房東凌如梅詢問據凌稱昨晚確有一女到此住宿轉詢丁失婦堅稱不知是以即以凌與鳳來爲證喚警將丁夫婦拘入二區警所轉送地檢廳訊究 
[火燒草屋兩則]  
江北人王介之住曹家渡草屋内前日有徐寶瑞吳有二人路過草屋旁因劃火柴燃吸香烟遺火於屋上茅草　時烈　騰飛致燬草屋數十間當由王將徐吳扭住鳴警拘入四區四分所昨經李署員判解司法科押候核辦又昨日午時叉袋角某姓草屋内失火由救火會到塲救熄焚去二十餘間 
[花炮店失愼]  
南市王家碼頭裡街黃德廳花　　於前夜三點半鐘時忽然火起霎時冒穿屋頂當經救火聯合會鳴鐘報警各區火會先後將救火器具皮帶車等到場施救移時得熄計燬去該店樓面外延及東首裕泰火腿店西首復興羊肉麵店等樓而共燬房屋三間當火熾時德順店内各夥友俱從睡夢中驚醒因樓梯先已燒斷火勢猛烈無從逃生後由一區一分駐所王署員偕巡官及落班長警等設法將樓上人悉從窗口救下始得出險旋由崗警將店夥顧松林帶入警所至昨晨預審後飭即申解警廳司法科訊究旣而由近鄰濟宏典當等四十餘户聯名蓋章公呈警所指控黃德順花炮店多存硝磺火藥等引火之物以致時常發生危險此次幸對面作塲尙未波及否則近鄰各舖户已不堪收拾是以請求飭傳該店小主黃銘到來併送警廳訊明起火情由嚴行處究並請勒令遷移出境以除危險而保公安云云並附呈查得西首某燭棧内亦藏多數之花炮同爲危險亦請併案着令移去云 
[小客棧失火即熄]  
昨日天將破曉時公共租界蕪路一百四十六號門牌復與小客棧内忽爾火發由捕查見報告捕房當用電話通知救火會會員立驅皮帶車前往澆息祇焚去床帳被褥而已 
[遺火花衣堆之科罰]  
滬北垃圾橋附近拍賣水漬貨之盛泰源爾客號　在北市某紗廠拍進爐餘花衣二三百斤携至南市萬裕碼頭沿浦隙地攤哂昨日午後一點鐘時花衣堆内忽然火起當由暸望台鳴鐘告警各區救火會驅皮帶車駛至灌救早已熄滅僅焚去花衣现擔當由崗警將看守之號夥張坤元帶入一區一分駐所王署員問明無心遺火從寬飭繳罰金洋五元充公 
[昨日下午公廨訊理民事案紀]  
公共公廨俞襄　於昨日下午會同美約副領事升座第四民庭所審各各案如下（一）（增美木行經理王増芳控邵厚生許春記不理代墊工料價銀四千兩案）前已訊明判决將案註銷茲原告不服由律師到廨請求復審並稱原告有新證據提出可以證實兩被告確係樹興協記木作場主云云（結果）對於新證據一節由原告律師詳細補稟展期七天珃再核（二）（葉福生控王增芳不理玻璃價洋四百七十餘元案）前堂准予飭傳之原告店主嚴壽福及見證許春記均已到案而兩造律師以時間侷促請求改期再訊（結果）本案改期一禮拜再訊（三）（金翔聲控張濟蓉不理黃砂價七百九十元案）因原告供被告係欠協隆公司之欵該公司計有股東十二人伊是公司經理等語被告律師林百架氏駁其未得股東委任狀無權代表公司起訴請堂上將案註銷（結果）以原告無控訴權本案撤銷（四）（嚴雯雲控姜文卿不還米價洋四十八元案）被告因事離滬未曾到堂（結果）展期兩禮拜再訊（五）（鄒春華控朱培忠不理欠欵案）東告到堂謂案已了結請求註銷堂上准予所請將案計銷 
[冒探查土索詐之偵查]  
近有人在浦東西各碼頭冒探查土向行旅索許事爲警廳長徐國　得悉昨日密飭偵緝隊士姚幅祥李　賢偵查旋在陸家嘴地方緝獲倪毛郎一名就近寄押三區一面嚴緝同黨務獲解究 
[私賣洋烟之懲儆]  
法捕房捕頭阿而風西君偵悉鄭家木橋某里内郭端臣陣玉鳳等在家私售洋烟特於前晚帶同包探及暗差捕前往各該户抄出烟膏數缸及挑就之盒頭烟數千盒一併帶入捕房諭令交保候訊昨將郭等傳至法公堂請究先據捕頭上堂稟明前情並將烟膏呈案請核詰之郭等供認私賣洋煙不諱中西官判郭罰洋二百五十元押六月陳罰洋百元押四月均准予　罪煙膏没收 
[私售燈吃案兩起]  
潮州人薛仁章在虹品梧州路一千一百九十八號屋内私售燈吃前日爲七十六號西捕一千零五十一號華捕查悉入内將薛與烟民杜羊扣郭和尙顧阿坤陳金生曹老根楊養二顧坤生袁阿成及烟具三副一併帶入捕房飭薛收押餘各存洋五元保出昨晨將薛解至公共公堂經中西官質訊之下科罰洋三十元無力改押西牢一月保出各人到案者罰洋三元與不到者之保洋充公烟具銷燬 
又張小桃亦在哈爾濱路五十三號屋内私售燈吃前晚被嘉興路捕房副捕頭麥搿利搿訪悉率同一千零四十九號華捕前往將張及烟客趙杏才楊成元孫子昌並烟具三副帶回收押昨晨解究訊明屬實科張罰洋三十元無力改押西牢一月餘人各罰洋三元無力各改押三天烟具銷燬 
[圖賣鴉片被拘]  
粤人陳月桂在　路六百十二號門牌屋内私設烟具圖設燕子　誘人吸食鴉片被二十四號西捕與包探譚鳳池查悉將陳連同烟具拘入捕房經捕頭略詰一過諭飭押候角廨訊究 
[西人住宅失竊]  
字林報云星期三午前一時至六時之間同孚路十七號西人裴式氏住宅爲竊賊撬窗掩入偷去銀器與古銅若干件值銀數百兩 
[介紹政學叢刋]  
政學叢刊爲留美治政學者所創辯以討論政治經濟法律社會等科原理爲旨趣年出四册現第一卷第一期業已出版内容除蔡孑民先生之題詞伍梯雲先生之祝詞聶其煐之發刊緣起盧錫榮之出版宣言外有伍大光之山東交涉失敗紀陳茹玄之巴黎和會與中國黃士衡之美國上院與山東問題汪　祖之平民政治與敎育等昨承惠贈一册書此誌謝并介紹於研究政學者 
[誌謝]  
昨承上海學生聯合會贈第三期通俗叢刊兩册勤業女師範贈游藝會入座券兩紙又滬北五區商業聯合會義務夜學贈義務戲優待券兩紙書此併謝 
雜評二 
[歡迎陸王之感想（庸）]  
陸子欣等之過滬也滬人士慰勞之王儒堂之來滬也滬士人亦將歡迎之凡此同情的表示皆所以酬其不簽德約之功也 
不簽德約僅爲一種消極的手段無可奈何之辦法山東問題日本今方提出通牒强我直接交涉觀於某派之論調陳次長之談話難保不終爲日人所動是即此消極的不簽字之功亦尙難言蓋北京政府苟一與日人談判即不啻取消其否認德約結果將使專使團之拒簽於山東問題一無所益而反多一對德復和之手續 
雖然當凡爾塞宮中德約簽字之際我專使外感於五强國間之空氣内軛於親日派之活動卽此消極的拒簽亦正不易我國民今日之慰謝專使苟追想及此當亦唏嘘不已也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
旅行談 
[俄游雜憶] [  諤聲]  
中國本部之人每年春間之往滿洲者不下數十萬人及歲聿云暮則回家與兒女輩度歲來來往往如流水之無涯有北往者有南行者與雁羣無少異京奉火車且特減低車費以鼓勵後輩之拓植事業而汽船公司亦然每由山東北境載運工人至滿洲取費甚廉 
哈爾濱發達之迅速頗似美國西境之地千百九十七年有俄國武員二人乘馬而入立帳於曠野今則居民達八萬人矣日俄之役俄國兵隊之過此者凡一百萬名馬二十五萬匹城分三段一爲新俄界在車站之東一爲舊俄界在松花江沿岸一爲中國地在北部 
余抵哈爾濱後乘騾車至大旅館館與車站斜對中有一房頗寬大而清潔房中貼有住宿章程印以英俄德法四國文字内附各種另費表如毛巾一角五分枕袋二角白布氈二角洋燭一支二角皮皂一塊四角浴盆一元等此種惡習本部各大旅館如杭州之清泰惠中南京之第一樓北京之中西金台等均有之不圖俄國旅館亦復如是余住一房間除飯食外每日房費雜費約五羅布半大餐室另有價目表祇俄法兩文而已聞此價目表並非定價有時館主因人定價午膳一羅布余晚膳後館主相邀看電光影戲余以途中辛苦辭之余始知滿洲與西伯利亞之間旅館中常有電光影戲附以跳舞以助旅客興致後幸余所宿之房相距甚遠清夢不致爲所擾後至多木斯克時亦然 
雜談 
[名人風流史（八）] [  瘦鵑]  
惠林頓公爵（英國名將）（上） 
拿破崙之覆於滑鐵盧也實惠林頓公爵DNKEOFWELLINGTON覆之歐洲糾紛之局因以大定公爵爲英國名將之一傳至今日殆盡人知英國之有英雄惠林頓矣惠林頓晚年有貴婦人某氏謂公爵曰公爵數十年來公爵望譽日隆人言當世英雄必數公爵吾意海内外女流之傾慕公爵者當不少也公爵微笑曰然意必不少然傾慕則有之愛則無有回溯平生固未嘗有婦人加愛於吾者讀吾書者當知公爵特健忘耳六十年前固有一絶世之姝媌娥若好花嘗得公爵之愛而亦輸其芳心深愛公爵者彼姝曰甘瑟玲柏根哈姆CATHERINEPAKENHAM哀爾蘭人爲郎福德貴族LORDLNGFLRD愛女玉姿之明艷一時無兩都柏林少年靡不爲之顚倒推爲哀爾蘭花冠而人人咸思攫爲已有甘瑟玲之第一次現身於哀爾蘭總督署宴會中也矯然如凡島中孔雀明覩獨絶其他名媛貴婦僉爲失色上自總督下至椅後侍從皆驚其艷不期神奪而後來之惠林頓公爵耶瑟威爾斯利ARTHURWELLESLEY者遂亦於斯時第一次飽餐美人秀色心搖搖若縣旌不能自已尋以某名公之介得通欵曲因大悅竊以爲生平奇福無過於此矣 
二人旣締交時相過從甘瑟玲嘗作書寄其妹氏於故鄉威斯米曰（吾於此間頗怡然自得其樂彼　　之氓無不患暱近吾身狀若癎發其中癎最甚者尤推毛吟頓貴族LORDMORNIDGTON之子耶瑟威爾斯利其人爲行伍中人任輕騎軍軍統顧雖出自行間而羞澀乃如　中處女吾何之彼恒潛躡吾後目吾作滑稽狀良可笑也有時則作其勇氣貢媚於吾吾故爲弗解或笑謔以弄之彼弗能堪始嗒然而去然吾知他日彼必躬冒奇險出其臨陣殺敵之神勇面吾乞婚則爾時當再有妙劇供吾觀賞矣）觀此書甘瑟玲之嬌憨躍躍紙上公爵每與把臂輒受其嘲弄公爵或喟歎示其弗懌甘瑟則吃吃而笑公爵或偎近進以呢語甘瑟玲則貎爲嚴冷避之若凂公爵輾轉被弄不知所可有時失望已極而甘瑟玲則又以倩笑温語以慰之於是痴魂栩栩又似登仙矣 
異談 
[紀夢] [  平竹軒]  
夢之爲物至奇幻也其理至奥非泛泛者能窮其究竟余生也愚復因早爲饑驅出走餬口遠方未嘗讀諸古人之書故未敢引經據典祇就所躬歷者據實紀之以資談夢諸君之研究焉 
七月某日因事過冗睡已十一時矣上床甫交睫耳中隱約若着呼聲急睜目視之乃余幼弟也余與之撫摩作嬉余母亦在旁蓋此時余身已若在家然忽間余弟掉首向外奔而不解其故余母令余速追之余且呼且追余弟奔乃至速余雖出生平之力而追之不之及也所過之境或街或巷或荒野或村舍頃刻萬狀多不能記憶殆至聲嘶力竭欲少休息一緩足間而余弟不知所向矣余乃怏怏然歸以告余母余母怒一喝而醒知爲幻夢不之繫也未及一週已接家函乃余幼弟夭殤之噩耗書未卒讀而淚下涔涔矣回憶夢境不禁愕然 
九月某日夜得一夢余孑然在溪邊閒散適值菊秋天氣霜葉飛紅殊爲可愛倐忽間陰雲密佈寒風凄凄至爲嚴烈余乃返首東行意擬還家也詎知尙未半途天乃六出飛飛且至怪焉余在雪中行雪乃不沾余身　些余心且怪且喜亦不之顧鼓勇前　將蒞家門一滑而踣吃驚乃醒回憶夢事心乃戚戚焉蓋聞人言夢雪不沾身當有孝服至十一月初接家中來信並附有素服焉謂余之大伯母已於十月間病故須余祧祀余心始釋然噫幻夢能占吉兇乎余不之信也 
趣談 
[學校中軒渠錄] [  問天]  
某中學校敎授幾何學講至三點不在一直線上可作圓形之題某敎師講其所以然之理譬之一物有三只脚即可放得牢諸生再四不明退課後羣相研究一生善滑稽曰先生所購一物有三只脚可以放得牢是也君等不觀夫有一人有三只手偷物可以拿得穩乎同學皆軒渠不禁 
某校有某生　一目同學有時嘲笑之生恨曰我　一目祇有一目可以視物尙不失爲獨具隻眼一目了然若君等雖有兩目其實祇有十分之一耳同學不解曰君等不聞俗諺 
[孫寒厓廉南湖渴良烈十墓中華民國九年一月十五日]  
新上元南湖先生于製花　（中嵌一聨曰海涸桑枯　子侯天荒地老故人墳又署款曰賫　先生凌雲一笑下署曰吾子　至友孫寒厓廉南湖奉挽）同乘出安　門乾楊樹　爺廟　谒良烈士墓烈士成仁已六年笑相對泫然率成一首寄萬柳夫人並上琅邪都護寒厓地老天荒不可思　年心事成人知明燈　别　門夜寒雨雄　石版時蒼狗白衣自終古隻　絮酒痛來遲廉公高義　無敵百尺紅羅紀念碑 
紅羅廠烈士　年　炸地也烈士夫人辛亥正月病白喉不起南湖梁孟時住石版房即約烈士舉室移此割宅　　称西城小萬柳堂也是年中夏余偕南湖梁孟南歸烈士送　津門夜深依　本忍别視啟掟方去九月義旗南起烈士移紅羅廠不三月成仁南湖光生久　　烈士立紀念碑昨已相度廠居籌重建設擬　一小　公園以便　憇而憑弔也已未冬回廿五 
新上元寒厓　誠 
云人叢中千人百眼是一千個人中只有一百只眼同學大喧後遂無復嘲之者 
新聞拾遺 
手提箱攀中之鴉片予昨訪友王君於某旅社旣晤談次言及前日有友某君同居此室渠素與芙蓉仙子相周旋今已返里矣渠亦專購目的物而來隨身祗帶手提箱一只别無他物君知其將物藏於何處而不爲人識破者請試猜之予屢猜不中王君徐徐笑曰渠恐人檢查其箱故不藏於箱而藏於箱之手提攀中使人毫不留意余詫曰提攀中能藏幾何且旣藏物於中安可提手乎王君曰渠之箱原係定製其提攀特長而粗另用鋼片墊於攀底雖手提亦不妨耳余聞之相嘆某君之巧思也[  晦園]  
女騙得不償失常州大街恒仁裕衣莊日前午後忽到有蘇州口音之老婦少女各一人衣裝麗都綽有大家風度店夥丁某擬爲貴客光顧股勤招待詎料看貨多件非價值太鉅即衣料不合竟望然而去去後丁某檢查各件内少　本女裙一條遍尋無着知爲該婦乘間竊去遂偕夥四出追尋竟杳如黃鶴毫無蹤跡乃向各質當查詢果於濟恒典查出原贓付值領回然丁某固老夥也此次受欺意殊憤憤誓得其人而甘心商諸夥伴每日分班密訪果於昨日在大街南首與該騙相遇誘回店中一再盤詰該女知不能隱直認不諱遂由該莊將伊身所御之金飾全數取下（約值百元）作爲賠償損失及一切費用丁某並欲將伊皮襖剝下嗣因經理力勸而止爲購蘇州軍票兩張送之登車賦歸云若該騙者眞可謂偷鷄不着蝕把米矣[  憶英]  
小說 
[黨爭（三十）] [  無我]  
聶曰爾豈不言鑛圖已遺失乎曰誠然聶曰爾知爲何人所得耶呼茄脫曰不知惟竊疑之耳聶曰使爾隨余偕行則必盡知其底藴偉碩者復叱之曰速出外去此處無汝容足之地不從者余且蹴汝矣按聶意原欲以和平調治之今見此狀知必不免於用强因急趨出門作警察之呼嘯聲偉碩者疾足尾至揮 
拳向聶猛擊爲勢洶洶當之者且立殆幸聶早爲之備未迨其拳之下即順勢一閃身手牽其頭而抑之偉碩者遂仆首觸地暈去此乃聶練習拳術之優也已而聶𢌞首則見呼茄脫方舉槍欲展機擊忽開利掩面驚呼呼茄脫略一轉首似欲止女勿聲不料聶已飛身擊倒之於地開利怒且驚急卽奔入内室自語曰此間類兇殺之場矣聶竊思其言果不謬蓋數分鐘間竟有四人暈倒於地也繼見女去匆匆因止之曰盍少待警察之至當在瞬息間爾亦宜偕余往焉女憤然曰否余今日已横遭人縛繼因知我無辜故卽釋之聶曰汝今將何往抑欲傳消息於遣汝來此之女友買蘭耶開利曰余不知汝言何意聶曰實語汝余卽縛汝於哈耳盆肆中之官吏也我以計釋汝特欲汝導我來此耳倘汝欲往見買蘭者可至我之事務所蓋彼遲汝於該處也開利愕然却步曰然則爾必爲聶格卡脫矣否則安能假裝如此之巧耶 
[自由談之自由談] [  不冷]  
變世界無不變之定見雖以協約國對俄之堅决而今日亦有變通蓋時局之遷移斷非人力所能定也然而從他　觀苟能眞心實力以求其所志則終必無不能得者 
 
 

Page 15

 
 
   
 
 

Page 16

 
 
   
 
