# 1909 - 3 - 4912905

 

Page 1

 
 
   
 
 

Page 2

 
 
[日輝商厰華呢巳出]  
本廠創始用中國羊毛自製華呢柔韌精良粗細各色無不齊備定織批發如期出貨貨色旣高而價值比外洋來貨格外公道貴客賜顧者請至上海天津路五福弄口一百六十八號門牌本廠批發所商議爲望日輝呢廠啓 
[鄭蘇戡廣告]  
　　孝胥爲各股東公舉總理日輝呢廠經營一年幸已出貨目下所注意者二端一爲中國羊毛極力研究可冀當行出色自成一種佳品一爲中國工匠加意練習可冀精熟得法養就一班良工然必銷路大開乃可蒸蒸日上年來洋呢通行漏巵益大憂時之土深抱慨歎海内學者吾同志也各省商家吾同道也其愛國之心誰不如我當有提倡華呢扼腕興起者則華人獨立之性豈不爲列國所敬重哉略陳鄙懷識者鑒之 
[江南副票十二月十六日念七日開彩准年内兌紅]  
[蘇路公司續招新股廣告]  
本公司股東會議决擴充資本專備北綫建築之用新股酌分四期繳足第一期以已酉年二月底截止餘遞推一二三期各繳一元第四期繳兩元股本銀定爲二千萬元分作四百萬股每股五元四百萬股以内以先入之一百萬股爲優先股如四期股銀一時躉交者仍照舊章先扣回息每股收銀四元五角另有簡章可向本公司各處招股機關部取閱 
[常州府中學堂招攷]  
　　本屆第二次招生　種類及名額　 
　　（一）本科生一百二十名（二）豫科生一百二十名（三）附設二年師範生六十名（四）二三年級插班生約二十名除師範生外兼許客籍投考 
　　學膳宿費 
　　中學本科及插班生本籍年六十元客籍年七十二元豫科生本籍年四十二元客籍年四十八元師範生年四十元明年閏月各加費三元　　考期　十二月十八日補考期已酉年正月二十日補考以遠來學生爲限欲閱 
　　招考章程者 
　　至本學堂及常屬各縣勸學所或上海棋盤街中國圖書公司唐楊二君處取閱可也 
[上海謀得利]  
　　分設在棋盤街中平和里口洋琴風琴拉琴唱戲機器戲片京調小曲軍營皷號樂器比衆公道謀得利總公司啓 
[均益彩票展期開彩廣告]  
此票係皖蘇紳士劉雯卿大令尹子和太守等以清河王壽萱法部嗜學傾家公義難泯禀就現存肇慶歇典之産業玉玩書籍鉛版等物開售彩票一次荷蒙今　制府批准早於九月發售計設票六萬張每張售洋六元得彩共一千零六　 
張另有詳章附印票面頭彩得花園巨宅二百餘間値十二萬二千五百元二彩第一張得典屋地基値五萬五千元第二張得住宅市房値一萬六千元三彩第一張得小方壼齋輿地叢鈔鉛版値一萬元第二張得眞琢九芝老山白玉尺二整如意一枝附市房十三間共値五千八百元四彩三張第一張得犀碧老玉如意一枝第二張得犀碧老玉山一座第三張得犀碧老玉六寸徑抱月一對各値二千元所有彩物價値均由官估定毫無虚飾轉瞬蘇路北線造成彩中房屋地基照現値當漲數倍其餘五六七八九十各彩或配大部鉛版書籍或配海梅傢具多爲珍品並經編定得彩坐簿存上海商會及各憲衙門以昭大信惟是原定依本年臘月湖北籖捐開彩並於十一月望前截數茲因滬市恐慌難望全消是以分寄通商内地各埠現在正値旺銷難以遽行截數復由原請之劉尹諸紳及王法部　禀准展期至明年三月隨同湖北籖捐開彩自經此展决不再延時勢所偪尙希購票諸君鑒原所有售票總分各所上海在南市信成銀行樓上餘如清江淮安揚州鎭江蕪湖南京及沿海沿江各埠均經託人分售以便各界扶持善類諸君就近購取　　李平媾　竇希文　汪允宗同啓　 
[上海漢冶萍煤鐵廠礦股份有限縂公司廣告]  
本公司優先銀元新股票業已刷印齊全凡執漢萍以前老股票摺及本年註册後新附股本諸公請憑舊票舊摺及新收條駕臨斜橋總公司向金　蕃君查照奏案刋章分别調換倘須將户名洋數或合併或分開亦可悉如諸君之意惟祈將籍貫住址詳晰註示以便開會時寄函奉邀再本公司現尙多留優先股額以待遠埠官學紳商有志實業者不論一股以至千百股欵到即可塡給股票並權利證劵不必再掣收條調換周折慮未週知謹刋布　公鑒 
[電政局告白]  
　　奉　郵傳部札　爲出示曉諭事照得本部管轄電報改爲官辦亟應擴充整頓以利交通業於本年九月廿四日具奏核减報價提補經費妥擬辦法一摺奉一旨依議欽此欽遵在案查電政爲交通之樞機所有傳遞軍國大政關係緊要即於商民事業亦皆息息相關故各國於報價一項收欵最微所以謀全國之發達收間接之利益法至善也前因電報商辦祇視爲營業性質自以虧折爲虞現經本部贖歸國有必須顧全大局毋庸斤斤目前其最要者前奏所陳减費展缐脩線數事即應次第舉行迺中國電價昂貴甲於全球爲萬國電會所竊議而商民每因價昂惜費致阻商業進步亟當酌量核減二成按照現行電報價目八折爲十减二之比例所有華洋各商報及加急密碼譯費等凡在中國境内往來者一律照减其攤分報費特别半價不在此内惟電局徧布二十餘省邊徼程途數月始達一時報告商民未及週知轉滋浮收情弊現定自明年正月初一日實行至各處線路亦即遴派工程委員分途查看切實勘估將各省現有之線陸續修理完善而未設之行軍要地商埠分區亦須統籌兼顧力圖擴充核計上屆電欵收數銀圓二百二十餘萬元今减二成爲數約少收五六十萬元以從前商股餘利抵之所短尙鉅且以商本二百二十萬元官利備抵現贖電本三百九十六萬元之官利亦有不敷之數加以添線脩線各費更屬不貲此項經費業由本部奏明暫由官辦鐵路餘利借撥另行設法歸還以清欵目嗣後仍當斟酌情形分年遞减以饜衆望除分别咨札通飭遵照外合行出示曉諭仰商民一體週知如各電局有故意留難借端勒索者准其指名禀揭或一經查出定即嚴行懲辦决不寬貸各電局員司人等均當恪遵新章辦理毋違干咎懔之特示右仰知悉　光緒三十四年十月初五日計發告示三百張等因奉此除通飭各局一體遵辦外合再登報俾衆周知 
[筵資行善]  
　　徐君在璣性懷好善老而彌殷哲嗣萃生君尤能仰體親志盡力施捨昨徐君爲其令孫畢姻承　世好戚友惠賜厚禮心感之餘即擬備其喜筵答謝　高情一念及吾業向所創立之同仁會欵項鮮少未能持久爰命萃生君將筵資洋銀一百四十元悉數移助入會俾濟吾業中孤寡曁貧病無告之需爲　諸親友邀無量福其善稔眞摯如此曷勝欽佩素念諸君子樂善同具當亦以此舉爲然也除掣給收照外請登報端藉呈公鑒　司年楊慶和久記謹啓 
[欽定大清會典會典事例全書新正出版　上海商務印書館恭印] 　 
　　光緒朝續修一千三百二十卷最新最備而事例尤詳從前坊本祇有會典而無事例士林憾之本館謹遵官板用中國上等潔白連史紙縮印全書一百六十册趕於年内印完届時特定廉價發售現出樣本一厚册本館總發行所及北京　奉天　天津　太原南　開封　成都　重慶　武昌　長沙　福州　廣州　汕頭　各分館均可取閱函索即寄　　 
 
 

Page 3

 
 
上諭 
[監國攝政王鈐章]  
　　十二月十一日内閣奉 
上諭載澍着賞給乾清門頭等侍衛藍筆繳進欽此 
上諭軍機大臣外務部尚書袁世凱夙承先朝屢加擢用朕御極後復予懋賞正以其才可用俾効馳驅不意袁世凱現患足疾步履維艱難勝職任袁世凱著即開缺回籍養疴以示體恤之至意藍筆繳進欽此 
上諭外務部會辦大臣大學士那桐著在軍機大臣上學習行走藍筆繳進欽此 
上諭御史崇興奏請整頓京控辦法一摺京控章程關係民命豈容任意遲延嗣後凡由都察院奏交咨交各案件著各督撫恪遵舊例辦理倘有逾限不結或該督撫不將承審銜名送院等情卽由都察院奏參懲處以警疲玩而恤民瘼欽此軍機大臣署名奕劻世續張之洞鹿傳霖 
[宮門抄]  
　　召見軍機倫貝子陳璧朱孫茀林景賢江毓昌 
論說 
[論敎育兒童當養成善良之習慣]  
　　當歐西十八世紀之中葉創新學說以迫敎育之進步者在法曰盧騷其。言曰兒童純然未有習慣之日不可使生一習慣在德曰康德其言曰人。有習慣則自由獨立性之保存者漸以减少就二氏之說言知於習慣養。成均取消極主義者也而吾人則不敢附和其說吾以爲吾國今日之敎。育當主張積極論。 
吾人身體之勞動。不能不休息者也。故十二時中。晝則行。夜則睡。不得不以可寳之光陰。消耗於枕席。而於精神亦然。一日。中。吾。人。之。意。識。必有。時。 
使洋洋如不波之水坦坦若蕩平之路不感痛苦不勞意識不消廢其敏。銳之精神其行爲乃能確實鞏固若是者非由習慣之養成不可習慣者。實人世極重要之事。而研究敎育者。尤當注意養成之方法者也。 
習慣者何即吾人欲作一事其初竭意識以强行之及其熟習遂成爲第。二天性不須意識自然承順所生之精神即爲身體之趨向是也質言之。即以有意識的行爲養成無意識的行爲旣成無意識的行爲而反不受。有意識的行爲之支配者是也。試證。之。西。洋。學。說。夫希。訥。耳。曰。吾人初時所不欲爲之事。因屢屢尋繹。漸能忍之更進而覺其愉快焉尤進而覺其不爲者之反生苦痛焉門退尼。曰。習慣者。由勉强而自然之狀態也。且漸。於隱。微。之。中。培養。其。有。權。力。之。根。底。對於吾人有猛烈暴虐的威權。吾人。雖。欲。自。其。壁。壘。中。救。出。而。不。得。習慣之說如此。洛克。曰。世人。溺。於。姑。息。輕視。兒。童。之。缺。點。卒至。釀。成。一。身。之習慣不能自拔兒童習慣之重要如此然則欲爲完全無缺之人者必。於其兒童時養成善良之習慣始否則一身之行爲受不良的習慣之支。配將來必至犧牲此一身而不顧豈非敎育家之咎乎。 
今之從事敎育者。莫不曰敎育重要之責任。在乎求知識之進步。身體之發逹不知被敎育者習慣不良則雖知識進步身體發逹而受害轉深敎。 
 
 
 

Page 4

 
 
育之功效卒不可得故養成善良之習慣爲敎育家莫大之責任。 
又試。證。之。東。洋。學。說。古來所謂善良習慣者。德是也。禮記。曰。德者得也。說文曰。得行有所得也。蓋卽獲德之義。朱子。曰。德者得也。行道而有得於身也。日。本。荻。生。徂。徠。亦。解。之。曰。德者得也。謂人各有所得於道也。然則德也者。行道而有得於身心之謂。卽所。謂。善。良。之。習。慣。是。已。論者或曰。養成。德。性是謂德育乃對於知育體育而言至善良習慣則有就知識言者有就。身體言者以德解之得母有廣狹大小之殊乎不知德者行道而有得於。身之謂道之所包豈有限哉日本伊藤東涯之言曰人不可無知識不可。不慈愛。亦不可不剛健。伊藤。善。韶。亦。云。知以知之。勇以進之。仁以守之。此卽聖門敎法之總括全體也。凡百敎法。由此而進。昔人以知仁勇三德爲敎育之根本蓋即此意古來東洋德敎與今日所謂習慣養成眞有左右。逢原之義善良習慣中所謂肉體的方面勇是也智識的方面知是也道。德的方面仁是也。 
總而觀之。今日所謂重要者。在古已見爲重要。西洋所謂重要者。東洋亦見爲重要。可知此等習慣之養成。地無論東西。時無論古今。莫不經種種之研究。而共認爲重要。竊願今之有敎育責任者。當詳加考察。何者。可。養。成肉體的習慣則須研究養護論何者可養成道德的習慣及知識的習。慣則須研究敎授論欲使養成身心上鞏固的趨向開知識道德養護的。善良之活動不勞意識不感痛苦自然遵行獲此善良效果則須攻究訓。育。論。世之從事敎育者。當知所先務矣。 
專電 
[電一（北京）]  
　　外部奏派禁烟會會員並聲明請簡禁烟會大臣奉旨著南洋大臣端方届期赴滬督率開會 
[電二（北京）]  
　　軍機處奏引見禮節於養心殿東側設攝政王座奉旨依議 
[電三（北京）]  
　　查勘陵寢大臣倫貝子陳璧勘定九龍峪昨日回京覆命 
[電四（北京）]  
　　某御史奏陜西提學余堃辦事糊塗阻撓學務并敗壞路政實礙大局督臣升允撫臣恩壽因循瞻徇難期振作請簡公正大員馳往併查寄諭升允恩壽知道 
[電五（北京）]  
　　禮部奏河南省有一産七男照例賞給米布奉旨依議 
[電六（北京）]  
　　郵傳部奏官商各路免票一律停給遇有親貴持差由部購票作正開銷 
[電七（北京）]  
　　民政部奏設一二三等諮議官又奏遵擬清查户口章程又奏京城開辦車捐日期均奉旨知道 
[電八（杭州）]  
　　湖防周在新巡獲革黨六人解交杭州府審訊供被誣指又派候補知縣施榮復覆查知有革黨王奎發等擬在衢州起事 
[電九（蕪湖）]  
　　昨夜（初十）法艦兵丁酗酒滋事刀傷巡士 
緊要新聞 
[某侍御奏參津浦督辦述聞北京]  
　　日前某。御。史。奏。參。津。浦。鐵。路。呂。督。辦。略情曾紀本報專電兹悉其原奏内云津浦鐵路關係重要前因巨欵難籌不。得。不。先。借。外。債。以冀從速開辦徐圖集股陸續歸還成。此。官。商。合。辦。之。局。即爲。中。國。完。全。自。有。之。路。非若他路之名爲國有實則外人主持其間者也開辦之始全恃經理得人乃。督。辦。大。臣。呂。海寰於路務旣鮮講求辦事亦欠開展故自奏定招集商股以來商情觀。望附股者寥寥商股不充勢必按照奏定章程益以官欵官力仍再有所。不及償欵必致愆期假令枝節横生於路權大有窒碍故此路之成敗全。恃督辦得人與否爲轉移若呂海寰者斷難勝此重任應請另簡賢能接。替。孫。寳。琦。辦事素來切實於外交各節亦已歴練有年已蒙恩簡爲津浦 
 
 

Page 5

 
 
鐵路帮辦或請飭下孫寳琦從速回國接任要差實於路務大有裨益云。云攝政王覽奏後即持示樞臣諭詢辦法各樞臣有議准如所奏改簡督辦者有力保楊士琦者有請卽簡孫寳琦爲督辦者惟攝。政。王。則。意。在。不。輕更動故議定將原摺留中遂交諭催廕昌速赴使任並電諭孫寳琦兼。程内渡其實孫使早已由德起程矣。 
[禮部奏定攝政王冠服禮制北京]  
　　十一月二十八日禮部具奏二十日軍機處片交本日内閣各部院奏准監國攝政王禮節内開輿服護衛一條應抄交禮部陸軍部侍衛處内務府鑾儀衛等衙門迅速查照辦理等因到部查原奏内稱監國攝政王輿服護衛從官等應備事宜並詳細章程應酌量比照攝政睿忠親王體制成案由該管衙門分别擬議奏明辦理等語查順治元年所定攝政睿親王完服等制。事在國初典章文物尚多草創故其傳諸記載者亦闕焉不詳臣等。謹。據。所可考見各節復稽之皇朝禮器圖式皇朝通志及欽定大清會。典各書悉心叅酌將遵擬監國攝政王應用冠服比照親王體制應行加。隆之處分條臚列繕具清單恭呈御覽伏候訓示遵行 
[附清單]  
　　一朝冠冬用薰貂黑狐惟其時尚綴朱緯頂金龍三層飾東珠十三顆上銜大東珠一夏用織玉草或藤絲竹絲綠石青片金二層裏用紅片金或紅紗上綴朱緯前金佛嵌東珠七顆後金花嵌東珠六顆頂與冬朝冠同一吉服冠冬用海龍薰貂紫貂惟其時夏用織玉草或藤絲竹絲紅紗綢裏石青片金緣上綴朱緯紅絨結頂一端罩用黑狐金黄縀裏左右垂帶各二色與裏同一龍褂色用石青繡五爪正面金龍四圑兩肩前後各一間以五色雲一朝服色用金黄披領及袖俱石青片金緣冬加海龍緣繡文兩肩前後正龍各一要帷行龍四裳行龍八披領行龍二袖端正龍各一下幅八寳平水十一月朔至上元披領及裳俱表以紫貂袖端薰貂繡文兩肩前後正龍各一　積行龍六間以五色雲一蟒袍色用金黄片金緣繡文通九蟒裾左右開一朝珠　用淺黄色珊瑚綠松石青金石隨所用珍寳雜飾惟宜一朝帶色用淺黄金圓版四每版嵌東珠四顆貓晴上一顆左右佩縧如帶以一吉服帶色用淺黄金版四方圓惟便銜以珠玉雜寳各從其宜餘如朝帶一坐褥冬用貂皮夏用繡龍 
[添撥濟南商埠開辦費北京]  
　　直督楊士驤魯撫袁樹勛具奏略云竊據辦理濟南商埠總局候補道朱。鍾。琪。詳稱覆查濟。南。商。埠。開。辦。已。届。三。年。界内工程如商埠總局巡警局審判公所汽機房市房存貨行棧迎賓館及馬路等均次第建設此外如購回德領事房屋地基及置辦碾路機器捐練巡警開掘井泉雖亦略具端倪然猶亟宜推廣現在貨品轉輸日見暢旺洋商之訂租地畝者固不乏人其資本淺薄者每以埠界無屋可租雜居城市兹值嚴定新章照會各國領事凡外國商人概不准在城僦居贸易此後一律遷徙則市房行棧均宜添造此。建。築。之。宜。推。廣。也。大馬路歲久失修重車碾壓漸多窪陷若再不修補他日需費愈多將同另築二馬路雖經修竣應添修横馬路數條以便往來此。修。路。之。宜。推。廣。也。津浦鐵路已届興工車站亦設埠内他日洋商行旅皆出其塗其繁盛情形無待著卜則公園菜市衢生院等工非特視聽所關要亦主權所屬不得不先時籌度則續購地畝三分之二續遷墳塚五分之四需欵尤殷此購地之宜推廣也種種急需省無可省而先後兩次奉撥膠。關稅銀二十九萬餘兩已將次用罄萬不能輟工待欵貽悮大局惟有仍。於膠海關六成洋稅項下再。行。撥。借。銀。十。萬。兩。一俟設關後收有稅捐即便如數撥還等情懇請具奏前來臣等覆查濟南商埠事關重要經費異常支絀且與蘇杭長沙等埠情形不同亟須籌撥自係實情合無仰懇天。恩敕下度支部再由膠關六成洋稅項下如數撥借仍由臣等督飭局員。隨時核實動用分晣造報奉旨度支部議奏 
[京師近事]  
　　陸軍部以攝政王綂轄全國海陸軍一節須將兵。符。迅。速。鑄。造。聞鐵尚書主持用。銅。質。金。龍。之。式。日内將商禀攝政王再爲定奪 
初五日卯刻攝政王在文華殿驗看護衛軍三百餘名排立殿下分班。帶領引見每十名有官一員敬謹預備查驗 
逹。賴。喇。嘛。自藏來京所有沿途一切供應均由各該地方辦理現聞各省地方官將逹。賴。來。京。費。用。之。欵。已陸續報銷到部共用銀四十餘萬兩其上月起程回藏時又由度支部撥銀二萬兩交理藩部民政部順天府辦理起程時之費用 
稽察禁門大臣濤毓兩貝勒鐵尚書日前曾赴各他坦親自稽察現又派。探。訪。官。十。二。員。景運門四員皇極殿梓宮前四員攝政王辦事處四員如有閑人擅入禁門交大理院按窺探國事例懲辦 
稽察守衛大臣濤朗貝勒鐵寳帥奏請添派大員以資襄贊聞已奉旨允准派出秀吉。直隸楊制軍奏升任督袁奏借民債四百八十萬兩現將此項用欵開。列。清。單。除奏明外並咨陸軍部度支部查照 
河南汝寗府光州十四州縣公舉代表職商方。昌。蔭。等聯名禀呈度支部略謂兩淮鹽行河南鹽關破壞票章弊竇百出行開列清單呈閱等情該部以所呈各節事關鹽務已咨行兩江總督河南巡撫派員查覆辦理外。務。部。日前接法部來文略謂駐紥檳。榔。嶼。副。領。事。鹽運使銜戴。春。榮。報。效。鉅。欵。洋。三。萬。元。協助建築監獄經費業經本部具奏援案請奬已奉旨著以道員分省補用並賞加二品銜相應咨請貴部轉咨該副領事等語聞外部已於日昨電知該領事矣 
外。部。供。事。向例二年開保一次現已届期原擬於冬月舉辦適值國喪中止刻已。將。列。保。人。員。銜。名呈堂核辦準於年内入奏 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[五誌鎭海藥局失愼情形寗波]  
　　鎭邑火藥局失愼。後所有附近居民被災實爲可憫爰由寗道桑。觀。察。倡捐五。百。元。甬府夏。太。守。捐廉三。百。元。先放急賑一百諭令該處官紳設。法。籌。捐。分别撫卹 
[皖省兵變餘聞安慶]  
　　督練公所敎練處總辦顧。道。忠。琛。前因砲營排長胡文彬供攀被逮拘留臬署迭經審訊毫無供辭顧道前上一禀略謂熊。固。余。所。委。用。而陳。亦。余。所。委。用陳之忠順與熊之叛逆其。間。又。何。所。辨。擇。朱中丞亦曾有俟將熊逆限顧拿獲時卽准予開釋之說顧奉命後即派人赴舒六一帶跴蹤緝捕迄今已逾期限尚未弋獲日昨皖撫忽接江督來電飭迅將顧忠琛釘鐐收禁玉廉訪當即提顧復審訊。畢隨將該道發交司監大號内收禁。砲營排長楊。席。珍。顧。傑。二人亦因供攀被逮聞顧係忠琛之弟近經問官嚴審顧楊二人堅不供認雖至火。練。鐵。桿。備極苦。楚。仍。無。一。辭。前日又拘到講武學堂學生四人嚴訊聞二。人。已。經。釋。放。其張。某二。人。認供不諱釘鐐收禁 
[西報譯要]  
[中美聯盟失敗原因]  
　　文滙報載初十日倫敦電云倫敦泰晤士報鈕約訪事電稱中國赴美專使唐紹怡奉密旨辦理中美聯盟已歸失敗聞因美政府不願结此同盟故云。 
[法政府召回駐京使臣]  
　　又載初十日北京電云駐京法國使臣巴思德現經法政府召回擬派入外務部供職。 
分類新聞 
政界 
[示期大考同通州縣浙江]  
　　浙撫批藩司詳云本部院定於十二月二十日率同該司等考試道府各班至該司另詳聲明查照直隸省詳辦章程凡係五貢出身及曾任實缺應升人員及已入法政學堂畢業領有文憑及先已考入法政學堂肄業並本省警務學堂優等畢業高等學堂畢業各員均請毋庸再考其原經甄别候補人員現署缺者及雖未甄别而現已署事者均歸考驗辦理毋庸再行考試其重要差使如各署各局所各學堂總辦會辦坐辦監督提調齋長股長部長敎習文案書記曁專辦一事而有成蹟可驗者均爲要差無論本省及調用外省人員均免考試綂歸考驗辦理自應照准其府班以下正佐各員一體遵照無論先行充當重要差使均應遵照辦理 
[賑欵移作濬河厦門]  
　　漳州大水爲灾迭詳前報昨漳道何觀察邀集各紳開議以此次水災幸經各埠源源賑濟得免哀鴻現尚有賑米約數萬担棉衣三四萬件現洋約一二萬元刻下各埠滙來賑欵仍絡繹不絶雖築堤防患業已興工但此不過防制漳水一部分非萬全之法不如以此鉅欵留作濬河導源入海一勞永逸衆紳咸贊成其說决定明正興工 
[烟膏捐務類誌蘇州]  
　　蘇藩憲昨據西路巡官戴令運寅禀稱崑山任内應收膏捐容即墊解其餘短捐懇請缓提瑞方伯閱禀後以该令前在崑山縣任内經收膏捐交缷時不即批解挪宕至今已屬荒謬迨奉委提尚不全數解清藉口虧累率請寛緩尤屬有心嘗試所請斷難照准昨特批飭遵照前札刻日措齊交委解局兌收又江陰縣孫令友萼禀稱烟商銷數减短膏捐幾同無着請酌提各保飯犒等錢化私爲公以資抵補兹奉瑞方伯批云犒賞飯食差保陋規該縣不自申禁轉請抵補膏捐從來無此政體所請斷難照准旣據並禀仰候禁烟公所批示可也 
[官膏專賣之先聲湖南]  
　　湘潭縣地方自治局紳董賓凱南會同學紳盛詠等擬就潭邑舉辦官膏專賣局業經禀奉省合核辦在案兹聞所擬辦法設立總局一所並設數分處發賣凡原有之土膏商店概不准售賣烟膏至該局資本現須集股若干以資開辦將來所得紅利分作十成以四成歸自治局藉充經費其餘六成歸各股東及辦事各紳酌量派分已經擬定規則於日前邀集紳商會議以便尅日開辦 
[關道重申種烟禁令漢口]  
　　關道齊觀察以西歴明年二月各國在上海開禁烟大會種烟一事爲各國所注目查道屬三府二十四州縣所産鶯粟爲數甚多前經禁烟公所飭令禁種深恐奉行不力昨特嚴札各屬認眞履勘勿得違玩 
[警道派員化驗戒烟丸漢口]  
　　巡警道金觀察以嗎啡一物爲害甚於鴉片聞漢市所售各種戒烟多係攙和嗎啡雖名戒烟實則抵　兹特派衛生課員桑君瑞將各藥丸名目調查明白用化學提騐是否攙有毒質重則發封輕則罰辦 
[禀請加給貧員津貼蘇州]  
　　蘇垣法政學堂學員曾廣鐄等擬請加給年終津貼等情禀奉瑞方伯批云年終津貼本爲體恤貧員而設該學堂肄業人員不無寒酸未卒業前照章不能差委其情况可憫其嚮學可嘉如該員均在學堂又係赤貧所請加給津貼尚無不可仰蘇府分别詳查明確彚案酌核辦理 
[東督奏結蒙荒債務奉天]  
　　蒙古逹爾汗親王前西兆王署理本旗時曾設福長地局招商墾荒旋有張紹芝等湊集荒價繳局領荒久未撥給經各商屢次呈控又有人將此事奏明交東督查辦經徐菊帥派員調查明確即將兩造詳加研核供詞證據相符卽以西兆王指采哈新甸長六十里寛三十二里之荒地代抵西兆王所借各債與繳價領荒之各户均按原繳錢數給以原領地畝派員丈放編號給領以期結案刻聞東督已會同理藩部奏准施行矣 
 
 

Page 11

 
 
交涉 
[俄國北清衛隊裁兵過奉奉天]  
　　俄國政府議將北清衛隊酌量撤退其第一期撤退之員四十八名已於上月二十九日午後六點半鐘附乘京奉鐵路抵奉在南滿鐵路車站及日本營房稍憩嗣即換乘南滿洲鐵路取道西伯利亞回國聞俄兵於奉天休息時南滿洲鐵路公司及日本衛隊派員迎接妥爲照料頗示優待俄兵異常感激聲謝不已 
[駐漢義領赴京漢口]  
　　駐漢義領事梅迪吉君因接該國駐京公使電召赴京商議交涉要件返漢頗需時日爰將領署事務交美領事馬墩君兼代梅君已於初六乘車北上 
[咨請保護英領山東]  
　　外務部電咨魯撫略謂據駐京英公使照會内稱駐紥濟南英領事現擬携眷赴泰安曲阜濟寗等處游歴希即札飭所屬文武沿途經過妥爲保護以免生事 
軍界 
[張綂制對於皖軍演說辭安慶]  
　　陸軍部派來檢閱官張綂制懷芝於上月下旬蒞皖因安省軍隊破碎實屬無從檢閱當經朱中丞商請張綂制咨部請展緩檢查等情業記前報兹悉綂制於月初赴各標營命令兵士齊集站隊對衆深說略謂前次安徽馬砲兩營的兵也不知道軍人的宗旨軍人的任務胡閙一氣把新軍名譽敗壞完了你們要知道現在新軍國家如何優待住的房屋穿的衣服都比從前軍隊舒服多了這些費用都是商民脂膏原爲我國商民受外人許多欺侮從前軍隊不能保護所以練了新兵就像豫備防禦外侮保護商民的地步此次不但不能保護商民反無原無故的用砲打進城内城内不是商就是民我眞不知道你們何以對得起安徽的商民在無知識的匪徒尚不肯在本鄉作亂你們營中安徽人多並且多讀了幾句書的人何以反在本鄉戕害自已家裡人没有道理豈不可笑安徽的新軍不過綂計八營有半就要想肇事謀亂了你們知道我中國現有多少兵你們計算計算不論那一省較之安徽軍隊總有多得點即在北京現成的亦有七鎭此次謀亂已没有成就算成了惟有你們閙事的叛黨一條死路逃也逃不去我聽見皖北來的舊部告訴我說現時叛兵逃到家裏去的被他父兄知道他忘宗滅祖多有活埋死的死的坑且要他自已挖沿途各境查拿得十分利害爲惡的東西要想漏了法網實自想不到的了你們大概無甚知識聽了背逆不道的話就受了他的蟲惑歡喜閙閙革命革命是革不成的却是可以召了外禍你們大家過穩當日子不好閙了一個蹊蹺此是甚麽意思此次你們撫台不要株連從寛懲辦總算你們到了火坑裡跳出來的人了再不可不革面洗心勉於爲善凡同隊同棚之中有不善者應報告你的長官重重的懲辦自已可以得功亦可以免禍你們尤應赶緊學好本領及鋒而試國家用著你們的時候出去多打勝仗上報國恩這是要緊的事我不能常常告誡你們你們確須牢記我的話在清夜的時候自已思量思量 
[巡捕訛詐撤參厦門]  
　　提署巡捕兼北門專汛洪思齊千戎前日見城外黄姓家娶婦洪千戎以國喪娶親居爲奇貨帶勇十六名至黄家道喜時黄家一雙新人正在交拜突見千戎帶勇而來知非好意乃以甘言求情洪不可擬拿新夫婦送廳治以違制之罪黄大恐乃以番佛十餘元爲洪壽洪亦不允黄又質新婦釵細以益之洪乃收受而去黄心不能甘控諸提署洪軍門大怒立傳該千戎詰問洪恐求廳緩頰贜欵如數歸趙但求撤差而不參官其情形頗爲可憐云 
[浙提巡洋寗波]  
　　浙提呂道生軍門於初八日率隊乘坐超武兵輪巡閱南北一帶洋面以安商旅 
學務 
[學堂舉行考試蘇州]  
　　蘇省存古學堂本届冬季考试輪應藩憲考驗兹經瑞方伯於初八日派員到堂考試經學題今文尚書古文尚書篇題不同泰誓僞出試廣證其義史學題唐憲宗徧讀列聖實錄論詞章題擬王子淵聖主得賢臣頌又法政學堂開課以來已届第一學期現校定於十一日起分門考驗各項功課並聞第三次考試候補人員列入該三四等者卽須入校故明年舊班學員尚須另歸一堂分班敎授又紗縀業公立實業學堂本届舉行初等乙班畢業該校明年特添招工業預科新生商業本科一年生定於本月廿四日報名正月初四日考試 
[醫學敎習腐敗詳情南昌]  
　　贛省醫學堂開辦有年未著大效多由敎習難得其人惟修身及算學兩敎習腐敗更甚自今春入堂以來僅購置一小學倫理範本及筆算數學全草於寫生處全令照抄毫無遺漏致有寫生私分薪水之說至上講堂時修身則徒散數紙講義於學生學生请其講解則曰諸君程度甚高何必講解其敎授算學則每一講堂必差錯數次迨學生指明彼亦傲然不改嗣經學生至講台上大呼逐出方知其誤尤可笑者十月考騐修身題目聖人人倫之至也義遇學生卷中有所謂某某句卽改爲所號某某學生傳爲笑柄其記分數又不能憑文字優劣祗徇情面如某學生抄一成文係某書院取錄超等第一者彼批曰空泛迨課本發出各學生高聲曰文字旣是空泛何以能考超等该敎習即將分數册上私加十分預備該生之詰問腐敗如此可發一笑 
實業 
[條陳開濬圖們江奉天]  
　　吉林延吉廳屬之圖們江接連韓國蜿蜒千有餘里實邊防重要之處日前翁守右工赴東督處條陳開濬圖們江之上下游以興航業並設水軍修船廠爲保衛邊疆推廣商務地步以七八道峙洋館坪黑頂子圈兒河玻璃燈等處爲應修船廠之所又另於俄韓界内各設一埠各埠均設航業局派專員經理其事以收利權估計開濬經費需銀二十七萬兩之譜設埠立局各欵不在其内尚未估計云 
[示禁騙招開海路股奉天]  
　　東督昨札奉天府略稱開海鐵路尚未批准恐人民未及周知被痞棍等藉招路股致受撞騙亟應出示嚴禁等情奉府高太守遵即出示云案奉督撫憲札開准郵傳部咨開路政司 
 
 

Page 12

 
 
案呈准農工商部咨開據奉天鐵嶺商務分會呈稱近閱日本遼東新報内載有人擬集股本由開原修築鐵路經過西豐東平直逹海龍府續接南滿洲鐵路等語查奉省産糧之區向以海龍府東平西豐爲最每冬季由火車運存鐵嶺至春令由遼河用船裝赴營口今该路修至開原糧貨皆由火車裝運數萬船夫勢將輟業請核飭改修等情咨照核辦等因查開海鐵路去年七月間經綸昌等禀請集股籌築當卽咨請貴督撫查明該商股本是否殷實該處鐵路是否應築等因未經批准有案現亦未據紳商呈請修築兹據該商會禀陳各節保無有該處地痞藉辦路爲名希圖誑騙除咨覆農工商部外希即轉飭地方官曉諭查禁等因到本大臣承准此查職員綸昌等先後呈請開辦開海鐵路並無切實辦法未曾批准在案兹准前因合行札仰該府立即遵照諭禁並轉飭所屬一體出示曉諭查禁毋任藉端集股希圖誑騙切切此札等因奉此除分飭各屬遵照示禁外合行出示禁止爲此示仰闔屬諸色人等一律知悉自示之後須知開海鐵路並無切實辦法未曾批准在案倘敢仍以藉辦鐵路爲名集股誑騙者一經查出定必嚴懲不貸 
[徽寗人組織宣屯鐵路協會江西]  
　　安徽鐵路舉定新總理周味西觀察後由北京同鄉官建議先辦宣屯路綫徽寗二府人甚爲贊成前月江西瓷業公司胡君郁文首先邀集旅贛人士組立宣屯鐵路協會以爲皖路公司之輔助並函致各埠旅居徽人一體設立該會簡章刻已公布矣 
[礦産遵章免釐杭州]  
　　歙邑致澤煤礦有限公司早奉部照開辦近以運銷蘇浙内地爰據礦章納出井稅後惟海關稅仍須遵納未便受沿途各卡重徵致滋困難等情禀請皖撫咨會蘇浙大吏現浙撫增中丞已分行關局核明礦章辦理矣 
[請領桑秧湖南]  
　　湘省宜章縣地瘠民貧各鄉曠土甚爲寛廣現由該縣蔣令爕琦禀請撫帥備價購領桑秧六萬株懇飭照數發領下縣分給各圑於明春雨水節前後栽種已奉批由善後總局查核飭遵矣 
[商餘學會組織雜誌漢口]  
　　漢口商餘學會係各華商所組織以研究商業進步爲宗旨現發起人李逮聞葉東川嚴詩菴諸君於初四日開常會時提議擬將各會友之意見彚集成篇名曰商業雜誌每星期發行一册當經議决公推劉君寳餘擔任編纂事宜 
雜記 
[同安官民械鬭情形福州]  
　　閩省禁烟一事迭經松鶴帥責成各州縣担負而同安爲全閩第一産土之鄉前日該縣易大令查知近城西關外洪姓仍種土藥初二日帶同福銳左營周哨官及勇丁數十名到該鄉傳其家族長三人詰問意欲令將鶯粟拔去了事詎該鄉著名獷悍恃衆藐法抗不到案并敢開鎗拒捕周哨官見此情形卽擬開鎗格殺易令執意不可鄉衆見官不敢開鎗其胆益大竟上前擄人數名周哨官見護勇被擄拚命赶奪不料爲鎗彈洞穿心腹立即倒斃親勇亦傷死數名易令見勢不佳乃傳令開鎗轟擊如臨大敵當此鎗林彈雨血飛肉薄之際一彈適中易令大帽飛去數丈外易令大懼狼狽回署派丁到厦門提道二署告警洪軍門即撥兵千名檄何炳南劉子珍二管帶馳往會縣剿辦一面電禀松督核示 
[賣肉滋事案之批詞蘇州]  
　　常州鄉民担肉入城售賣經防營捉拿滋事一案昨奉臬憲批云鄉民賣肉不干例禁卽謂郡城籌辦巡警各肉鋪認有肉捐前曾酌示限制亦可和平開導據來禀稱在城外售賣可見小民不敢違抗乃巡防營管帶劉少卿輙將程恩霖王傳榮拿解與該營毫不干涉殊屬多事旣解之後應訊應辦皆地方官之事更非綂領所宜干預縱因該管帶等續有陳請儘可置之不理何所用其遷就胡竟將程恩霖等發縣際此預備立憲時代蚩蚩之氓遭此株累官又不爲伸理焉得不閧閙耶旣奉撫憲派委陸守馳赴該郡查辦仰卽督同兩縣會同公正紳士妥籌辦法禀候察辦不得偏聽一面之詞致失平允 
[緝私違章被拘鎭江]  
　　武弁陳忠勝在鎭郡開一醬園前從江北販來鹹蘿卜乾若干雇船裝運到鎭停泊洋馬頭爲駐鎭浙西武陽緝私營勇丁所見不准起缷擬將该貨照私鹽例充公陳及船户等不服兩相口角經英巡捕房聞悉以其違章在租界緝私滋事當將該勇三人拘送洋務局由李澍生大令一併轉送丹徒縣訊辦事爲江督所聞卽將該營領哨譚貴和撤差 
雜說 
[近視攝生法（猛碌譯述）]  
　　近視多發生于青年。而以學生時代爲尤甚。若不加意防範。則其度數日漸增進。甚至貽悮一生之目的。故近視之人。不可不嚴守攝生法。 
[第一業務]  
　　如讀書筆記作圖等。及一切與眼接近之事。於近視之發生有大關係。宜遵守左之各條。 
（一）物體不得近接眼前一尺以内。 
（二）不論眼之疲勞與否。一小時内。務必休息十五分。切勿繼續的使用。其他細字簿紙。及無餘白之印刷物等。不得長時閱看。 
（三）室内桌上及夜間之燈火。必充分其光度。執業時。頭部勿俯。 
第二桌及體位。 
（四）臬以余面爲宜。使眼之視線。與書成直角。 
（五）體位宜正直。項背亦伸直。書寫等時。使椅與桌按近。膝置桌之下。 
（六）進行中之舟車或肩輿。又横臥及其他屈曲之體位。不得閱書。 
第。三。人。工。光。線。宜靜穩。勿使動搖。其位置置左方之後。避其直接光線。必用燈罩以其光源。 
（七）光線微弱時。如未明薄暮等。切勿閱書。 
（八）動搖之燈火或燭火。勿閱書。 
（九）日光光線之直射。務宜避之。窗設左方之後。 
第四避頭部充血之傾向。 
（十）火盆火爐。之近邊。勿看書。 
（十一）勿用項圍等。大便使其一日一回。第五濫用凹面眼鏡之弊甚多最宜注意。 
（十二）凹面眼鏡。必經眼科醫生檢定後方可用。 
其他。遇。視。力。有。障。礙。時。速就眼科醫生診治。譯者近日適染眼疾。往就井上眼科醫院診治。以近視攝生法見示。特譯之以告同病者。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立浙江]  
　　浙撫致憲政編查館電云據諮議局籌辦處禀稱現在各衙門書吏未盡裁撤前奉文電本省官吏專指本省實缺借補各員而言則書吏自不在範圍之内而鈞館原章官吏幕友外並無限制書吏明文應否准其有選舉權及被選舉權抑比照幕友辦理乞示遵飭增韞勘 
憲政編查館覆電云勘電悉查官吏幕友停止其選舉及被選舉權所以防曠職及干涉勾通等弊原章第七條按語業經聲明書吏係在官之人其本身現充者自一律停其選舉及被選舉權憲政編查館江 
專件江蘇蘇屬諮議局籌辦處選舉調查進行表 
[蘇州府屬]  
　　靖湖廳司選員報告調查事務所成立調查已竣人名册簿告成是否送複選監督請示核遵 
太湖廳司選員報告調查事務所成立已調查 
長洲縣縣報告調查事務所成立調查已竣人名册簿告成合格一千一百二十五人 
元和縣縣報告同同同合格一千一百六十九人 
吳縣縣報告同同同合格一千七百三十五人 
崑山縣縣報告同同同申報劃定投票四區常熟縣縣報告調查事務所成立已調查 
新陽縣縣報告成立調查已竣同申報劃定投票四區昭文縣縣報告成立已調查 
震澤縣縣報告成立已調查 
吳江縣縣報告成立已調查詳報監觀員另行選充辦理 
[太倉州屬]  
　　鎭洋縣縣報告調查事務所成立調查已竣申報分劃投票區十所合格二千一百九嘉定縣縣報告成立同人名册簿告成十餘人 
呈報初選舉情形崇明縣縣報告成立已調查 
寳山縣縣報告成立已調查 
[松江府屬]  
　　府報告成立調查已竣禀初複送投票紙投票　是否由省頒發並報設立複選舉事務所日期 
川沙廳司選員報告成立調查已竣人名册簿告成已呈廳合格者五百餘人 
奉賢縣縣報告成立同申報分劃投票五區 
金山縣縣報告成立同人名册簿告成已呈初選監督處 
南匯縣縣報告成立同人名草簿告成 
華亭縣縣報告成立同人名册簿告成 
婁縣縣報告成立同人名册簿告成 
上海縣縣報告成立同同申報分劃四十二區並按旬辦理情形青浦縣縣報告成立已調查申報按旬辦理選舉情形 
[常州府屬]  
　　武進縣縣報告成立調查已竣人名册簿告成 
無錫縣縣報告成立同同 
江陰縣司選員報告成告同同申報按旬辦理選舉事宜 
荆溪縣縣報告成立已調查撫批選舉情形曁飭發辦事簡章 
陽湖縣縣報告成立調查已竣人名册簿告成 
金匱縣縣報告成立已調查 
宜興縣縣報告成立已調查撫批選舉情形曁飭發辦事簡章 
靖江縣縣報告成立已調查申送調查事務細則清摺 
[鎭江府屬]  
　　太平廳司選員報告成立已調查 
丹徒縣縣報告成立調查已竣人名册簿告成已呈初選監督並呈事實清摺金壇縣司選員報告成立同同申報分劃八區 
丹陽縣縣報告成立同同已呈初選監督處 
潥陽縣司選員報告成立已調查申報分劃投票八區並按旬辦理情形及規則呈核京口都綂咨報京防選舉調查事務所成立所擬簡章請備案又咨商京防選舉事宜是否由府縣監督抑由京防自行辦理 
本埠新聞 
[買空賣空之結果]  
　　滬道蔡觀察因買空賣空之順康會餘兩莊業已認繳罰欵電禀督撫請予銷案已誌前報兹將蘇撫復電錄下江電悉順康會餘兩莊事經罰欵並將順康經手辭退准俟詳到銷案又聞蔡觀察日前函致商會謂順康會餘等莊一案重以諄囑姑寛免予深究一面詳請銷案惟以後應請貴會隨時查察並請轉諭錢業董事切實儆戒各莊經手不得再蹈前轍擾害市面 
[請追晋益升倒欠股銀]  
　　湖南郭仲詒觀察曾於本年八月間來滬將保湘公司股銀二萬七千兩交存本埠晋益升號除由該號先後滙劃到湘外尚存銀八千五百三十餘兩現該號倒閉向索無着郭觀察以欵係湘省興辦礦務要需未便任其延緩因特函請本埠商會轉請滬道飭令公廨併案嚴追 
[邑紳注重蠶業]  
　　邑紳李君平書於前年集股在崑山創辦崑新墾牧公司購買荒田萬餘畝築隄種桑兩年來頗著成效上年秋間選派女學生十二人在本埠桂墅里史君良材所設之女子蠶業學校肄習現將卒業又貲助日本高山社蠶業學校生蔡君錫侯一年學費蔡君於今秋卒業回滬邀請同學孫侯兩君帮同李君於崑山城内另創一蠶事試驗塲并設女子講習所租定公地十餘畝仿造日本式蠶室四十五間學生寄宿舍樓房十一幢已於十一月二十五日開工訂定明年正月底告竣蔡君於本月初二日重赴日本添購器具種子約年内回滬其講習所所訂章程頗爲完備現已廣告招生矣 
[公益會禀報更舉職員]  
　　地方公益研究會職員蔡正蒙姚文棟等公禀滬道略謂職等前於光緒三十二年冬季聯合紳商學界組織地方公益研究會至三十三年十月一年期滿重舉職員　改章程禀請備案在案兹届本年十月又值一年期滿照章更舉職員業於十月初八日投票選舉並將前定簡章酌加修改以期於地方一切公益悉心研究爲 
 
 

Page 19

 
 
將來實行立憲之預備兹將更舉職員及此次修改章程一併抄撍送呈伏乞鑒核備案 
[格致書院夏季課案]  
　　（策論）最優等十名首名奬洋十二元二名十元三名八元四名五元五名四元六名三元七名至十名各二元單肇蟾鍾祚錢效石高光藻嚴宗諒于長慶張佑朱元單毓年郁元優等廿九名中等五十五名次等十七名（算學）最優等十名奬洋同上張彭興熊彞伯閔孝純樊書文胡藴青張國威何逹康曹農熊懿德姜臣顏優等三十名中等九十三名次等七名因無奬均不載 
[女敎士催訊竊案]  
　　西門外美國裨文學堂女敎士前因失竊將西崽廚丁送交上海縣訊追在案兹該女敎士以地方官並不將送案之人嚴加訊辦是以禀請美領事轉致滬道飭催訊究 
[城内]  
[供認行兇]  
　　前夏戮斃鄭阿根之正兇沈六寳幇凶小福壽由本縣李襄讞提出復訊初仍狡展喝將鞭背五十下福壽笞二百板分跪鐵鏈半時沈認戮鄭四刀福壽認戮兩刀判各釘鐐還押 
[復訊命案]  
　　流氓李菊生混名小飩餛因戮斃顧爛頭由縣收押在案昨日復訊李供永全與顧爛頭因賭挾仇由永全在同義樓將顧戮死小的時與友人在樓下吃茶並不帮兇判還押候辦 
[何苦逃逸]  
　　商人柴福元日前禀控李才章於去年十月間央趙仲甫林蓉圃爲中借去銀五百兩由李親立筆據迄今本利無著逃匿漢口聞李與趙林二人均在一處請爲提追李大令准即飭差前往將趙林三人一併提回舊案訊追 
[拐賣養媳]  
　　沈永仁扭控沈寳榮拐賣騙洋一案昨日由縣提訊戴竺氏供養媳阿香被沈寳榮同姨拐賣於沈永仁帶回寗波婦人查悉至永仁家查究幾被毆打求究永仁供沈寳榮領阿香至輪船賣與小的爲妻當時出洋一百廿元不知誘拐訊之沈寳榮求免嚴究願償身價判令還押限五天繳洋永仁斥退候示 
[掘泥盜賣]  
　　丁子裘昨至一路巡局禀稱父親在日恩撫丁熊爲子兹丁熊將祖墳泥土私自挖掘盜賣向阻不服反敢行兇求究訊之丁熊供認不諱判笞責二百板交保並以後不准再掘切結存查 
[亦是違忤]  
　　費順福前日扭徐阿海至一路巡局禀稱徐係隨母改醮與小的爲螟蛉子刻已長大不務正業向之訓斥反敢行凶求究判徐責三百板押拘留所一月 
[合股不易]  
　　野　薺店主夏長榮前與張煥文陳長貴等股開後因虧本張陳兩人將股拆出兹夏已將店閉歇唆使各債户向張陳兩人索欠張陳遂將夏扭至縣署看管候訊 
[同業爭閙]  
　　糊裱同業本帮與客帮因爭奪生意在邑廟花園茶館爭閙内東二區巡士將本帮店主趙竹泉楊子卿徐子祥陸文祥黄松松客帮店主戴潤生梅裕棟揚麗春顧桂柏居賢福等十人帶至二區轉解一路巡局請究旋由本帮司年黄咸福投局禀呈行單判送縣訊核 
[姑准交保]  
　　英國敎士義士敦前日函送傭工洪掌春至一路巡局據稱洪於前日勾引印度人到院作無恥之事請爲究辦曾由游巡官諭飭收押候查在案昨有葉正海投局禀稱英敎士所送之洪掌春原名戴克讓素來安分情愿具保如英敎士定欲究辦自當交案判准交保候函復敎士再核 
[道批二則]  
　　英公廨寳令禀批此次來禀仍以三日爲限表面不爲不嚴今限期又過亦未據隻字具報而原告鉅興等又禀催前來如果吳邱兩人尚未提案應即將該原差押解來轅聽候嚴究毋稍違延切切此繳鉅興等原呈黏發會大莊禀批候移常鎭通海道並行常州府飭縣立飭各該莊經理解滬訊追可也 
[南市]  
[局董會議]  
　　總工程局董現因年假於昨日午後在局開會邀同各區區長各議董及參事會各員將今年所辦事務逐一報告 
[毆打巡士]  
　　昨有東洋車夫多人在小東門外吊橋爭攬坐客六號巡士向之斥阻反被糾衆拔毆旋拘獲張錫華趙金林解至工程局判各戒責二百下斥釋 
[吞没抵欵]  
　　西門外丁合興硝皮作主丁家賢控木作頭趙怡生承造房屋二十九間因造價不敷將道契田單倩趙向王文通抵銀七千兩僅收五百兩餘被吞没昨由工程局孫明府傳訊供詞各執判交保着邀原中理明 
[閘北]  
[冐充巡警]  
　　流氓朱阿大冐充巡警至　如鎭向吳廣明拆梢由巡士查獲昨至一區警局押候訊究 
[野性難馴]  
　　法界大興園酒舘夥洪立祥昨扭烟妓小金及該妓之姘夫王阿二至閘北四路一區警局控稱出洋一百元在三小子花煙間内娶來今與王阿二私識逃匿求究諭飭押候訊辦 
[新租界]  
[玩視烟禁]  
　　新閘橋路益祥烟間本在第二期應閉之列昨仍違禁私售由探朱阿二查獲烟客王阿四等四人連同烟具帶入捕房詢明情形暫准釋出候禀公廨出單傳訊 
[電車傷人]  
　　花廠女工李氏昨晨行經新閘路池浜橋附近被聘白耳電車撞倒碾傷頭面由捕車送捕房飭送仁濟醫院醫治一面飭探查明该電車號碼核辦 
[英租界]  
[翻戲被獲]  
　　王繼福在金陵鼎泰莊爲學徒竊取金條金洋計值洋一萬餘元逃匿南潯被翻戲張晉榮洪小亭劉三鬼唐小四勾誘來滬庽於福州路鼎陞棧内兹由該莊司帳蔣錦章來滬偵悉報知捕房將張晉榮洪小亭二人緝獲昨解公堂請究判一併押候補拿同黨訊究 
[女孩烈性]  
　　宋張氏將養媳韓桂金轉賣於嚴蘭生被女母韓顧氏控奉公廨判將桂金暫留濟良所在案昨晨由所將女解訊嚴蘭生投稱出洋八十五元憑媒聘定蘭予領回訊之女供不愿隨嚴回家中西官以女母未到判仍留所候再核奪 
[驟難完聚]  
　　女孩馬阿毛於十月十四日迷路由捕查獲解奉公廨判留幼女所在案昨晨女母馬徐氏投案求領幼女所派人投訴現定新章凡有父母之孩於三月内來領者須繳飯金學費今氏女已留養九禮拜應繳費洋二十四元七角寳讞員商之德副領事着氏繳洋二十四元七角到案始准將女領回氏飲泣而退 
[各有野心]  
　　陳成祥控妻陳程氏捲逃由探將氏查獲昨晨解廨訊究陳供程氏不安於室捲物潜逃請究氏供因丈夫另有姘婦時將婦人虐待是以逃出並無不端情事判氏發棲流所兩月期滿着陳來案領回管束 
[轉賣女子]  
　　朱戎氏控婿許長榮與父許勝泉及許生毛毛許氏將伊女新寳轉賣於王仁金之子王阿四爲妻昨晨由探將各人一併提至公堂訊明屬實判許長榮繳洋一百零五元與伊父分别各押半年許生生因病候痊愈再核王仁金押滿二月毛許氏王阿四無干開釋新寳押六禮拜期滿交其母領回管束 
[勒交拐匪]  
　　金榮華控朱金標拐匿伊孩由林徐氏將朱保出後朱即匿不到案昨晨由探將氏傳至公廨判押候交朱到案再核 
[串拐女孩]  
　　金管氏控翁順記林和尚錢阿寳串拐女孩由探一併查獲昨解公堂請究判一併還押候下禮拜六兩訊 
[拖累保人]  
　　張瑞甫控陸杜林担保欠洋不理一案昨晨由探將陸傳至公廨請究判 
 
 

Page 20

 
 
過堂候訊 
[移提被告]  
　　徐振玉在上海縣署控董含芳定貨不出等情因董居租界由縣移廨派差將董傳案判交保候訊 
[公堂瑣案]  
　　朱三明竊德國書信舘郵票判押一月過犯瞿林桂復入租界判押西牢半年逐出過犯王季琴又犯竊案判派差遞解崇明原籍曹小毛韓開明串竊洋人舊鐵判韓押兩禮拜曹押一月 
[美租界]  
[認眞防疫]  
　　工部局前因防範鼠疫發給捕鼠籠已紀前報兹悉工部局現又派人逐日將所獲之鼠收去送至靶子路醫院内用火焚斃聞英美兩界每日獲鼠約有四百餘頭之多云 
[艦兵酗酒]  
　　法艦某兵丁前晚在百老匯路酒醉胡閙由捕拘入捕房押至昨晨開釋 
[撞損車輪]  
　　馬夫陳阿三昨日駕車至北四川路將陸阿毛之東洋車輪撞損由捕將陳拘入捕房捕頭飭償修費了事 
[流氓索詐]  
　　范阿三昨至捕房報稱家居華記路二百五十四號門牌前晚突來流氓多人强行索詐捕頭謂如敢再來准予鳴捕拘辦 
[法租界]  
[老嫗拐孩]  
　　此次招商局美富輪船開往香港時船中有廣東老嫗一人帶有五六歲之男孩兩口舟抵廣東時經船中茶房阿金詰知兩孩一名雲璋係法馬路協祥洋貨店主東生之子一係江北小孩未詳其名俱由該嫗拐去圖賣遂即扣住發電來申通知協祥店主俟美富船十五六日帶回給領 
[禀請關提]  
　　公和錢莊夥王益泰前在毛莊扣之東洋車上遺忘洋四百元毛即逃往海門由王將毛之姘婦王蔡氏拘押捕房在案兹失主親往海門將毛緝獲交與東灶司地保闕文看管一面來申禀請公堂聶司馬備文派探前往關提訊辦 
[屍身何多]  
　　前日清晨浦灘挖泥機器船挖起無名屍身一具身穿作裾綿襖形似工人當即報知同仁輔元堂棺殮發壇招認下午十六舖河浜又有倒斃無名男屍一口經人報知捕房函請輔元堂收殮 
[催償賠欵]  
　　榮華棧接客將海圻兵船武弁韓玉恒之行李遺失一案曾經公堂判令该棧賠償在案兹原告因該艦起椗在即催請公堂速諭捕房將原報之失單檢出查明估價轉令該棧照賠 
[欠繳房租]  
　　楊順興金榮興朱榮桂聚興隆許阿壽等十餘户積欠新沙遜房租昨由捕房一併傳至公堂飭於禮拜一到案訊核國外新聞 
[意大利地震五誌]  
　　初十日倫敦電云台哇米拉（雪西萊島之鎭在美西拉鎭之南三十英里）並未殃及惟配爾米（茄萊勃利亞之鎭在里其哇之北二十一英里户口約及萬數）則已被毁據最近調查罹災人數共有二十萬名倫敦市政局現已開官庫振濟災黎英皇捐助其納（英國幣名值價二十一先令）五百枚英后及皇太子亦各助六百五十枚法政府已開國捐總綂法利愛爾捐助英金一千磅法國銀行捐助英金四千磅坎拿大政府已允助欵洋十萬圓美國捐欵已逹數百萬圓美總綂羅斯佛已敬請國會踴躍輸捐英國兵艦已滿載糧食氈褥篷帳等物自曼爾塔開往施振美國亦派船一隻滿載粮食前往十一日倫敦電云意大利地震罹災人數較前報更增災後大雨不絶未瘞各屍腥臭益甚各兵現已鼓勇搜掘災民不遺餘力麫包清水亦已絡繹輸運惟自來水管均已破壞清水殊難多獲南美洲阿根廷政府現助振欵英金八千八百磅初九日柏靈電云意大利因遭慘災全國現已停止贸易以表哀忱德國皇后將爲德國助振會女子協助員初十日柏靈電云意大利地震現查點被灾人數共有三十萬名里派里斯羣島現有兩島全行毁滅且目下地震仍未止息情勢頗危 
[英皇游德作罷不確]  
　　初十日柏靈電云倫敦某英報仍載英皇已罷游德之說惟此間不特並無所聞且仍在預備歡迎各事云 
[英國人稅短收]  
　　十一日倫敦電云英國前三個月入稅共少收英金六十一萬零八百二十一磅總計前九個月内少收之數已逹五百萬磅以上譯文滙報 
小說 
[探險實事北京巴黎間競車日記（廿八）]  
　　午後余等抵烏拉底米。是地去黎里諾無哥活。計二百五十威斯特。近處道路。甚爲平坦。標旘路程之桿柱以鐵爲之。一切布置。純然與歐陸之文。化相融洽。 
十四號余等離烏拉底米。去莫斯科僅二百五十威斯特。當抵莫斯科之前。途中經過波火哥斯基。乃一小城鎭。工業最盛余等曾往觀一紡織木。棉之廠。中有工人三千復有一處别容工人。一萬二千名。是晚即宿於莫斯科。 
十五號。法人之旅居莫斯科者。公讌余等。並贈以記念品。如彩色之紙烟匣等。皆俄人工藝之特色也。 
（十四）莫斯科至樊薩維及俄德之交界 
十六號余等離莫斯科。向樊薩維前進。其間程途。距離約一千二百威斯特。道路良好。余等絶無所慮。當在莫斯科時。彼地之烏託磨皮俱樂部。曾告余等謂由莫斯科至樊薩維之路。在作俄境内。當首屈一指也。 
余等途中。過一。小城鎭。乃係彼德維斯基。此地有一特别之記念物。爲紫銅所鑄。午後四鐘。抵杜斯克羅佛。去莫斯科已二百零三威斯特矣。再行約六十威斯特。始止宿於一小村中。 
十七號清晨就道。旣而渡一絶壯麗之船橋。抵賀斯拉維爾城早餐。十一鐘復行。晚宿於箕衣哥活及哈加節福之間。 
十八號四鐘即行。過俾海西拿至波布胡斯基城中。全係衣甚哈。哀里物。種人。嗣入一小林中。就草地早餐。行二百七十威斯特。宿西米亞扶加村。十九號余等離西米亞扶加。向布海理多扶斯基前進。此乃波蘭境地與俄國聯屬之第一城鎭也。午刻余等抵布海里多扶斯基。已行二百有一。威斯特矣。怱怱發電并早餐。復行就道。行九十七威斯特抵西野德爾斯。有一武官欵待余等。飲以香檳。并將余等之車。寄於警察署之庭中。余等。就客棧宿。晚十鐘。有一烏託磨皮。自樊薩維來迓余等。此地去樊薩維。僅入十三威斯特矣。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
