# 1909 - 302 - 4913204

 

Page 1

 
 
   
 
 

Page 2

 
 
[上諭]  
　　監國攝政五鈐章九月二十二日内閣奉 
　　上諭此次騐看之學部考騐游學畢業生項驤着賞給法政科進士王若儼王煥文均着賞給醫科進士劉采華王兆枬均着賞給格致科進士唐有恒程鴻書均着賞給農科進士林大閭林志琇劉崇倫濮登青朱光燾均着賞給工科進士馮閱模謝曉石李祖虞汪振聲金泯瀾唐演張競仁陳爾錫何竣業劉成志辛漢單毓華祁耀川敦經陳遵統凌士鈞褚嘉猷王愷憲均着賞給法政科舉人羅昌夏錫祺錢家治李家桐均着賞給文科舉人王若宜厲家福彭樹滋侯毓汶均着賞給醫科舉人王兼善陳英才均着賞給格致科舉人于樹楨周藻祥彭望恕周秉琨吳肅徐天叙均着賞給農科舉人高近宸梁志和陳步麟趾王頌　錢漢陽劉勳麟蔡耀卿均着賞給　科舉人陳訓旭潘承福曾耀垣朱祖鋐向瑞琨楊汝梅均着賞給商科舉人廖治楊禧王國梁汪祖澤謝健曹敦錄袁榮炎莊璘珂李懷亮朱文焯馮國鑫干侃孫潤家高方潞何奇陽鍾震川梁宓劉文嘉劉瑩澤虞庭正張毓驊湯中曹濬湘張清澤劉懋昭鄧萼章世炎郭開文吳經銓陳緯狄梁孫吳成章董玉墀張德馨劉頌虞凃士田汪郁年駱通戴彬陳天輔李棟李杭文黄希仲趙一德張清樾張汝翹邱心榮安永昌王淮琛黎炳文彭光祜褚辛培年翊汪芳績陳經朱彭年丁濙孫德泰邱在元沈其昌馬彝德周祚章張景栻劉重熙熊成章陸龍翔易翔何崇禮孟斷旦趙曾翔曹祖蕃計萬全張雲閣王泰鎔康寶忠許企謙張務本吳榮丙張德滋嚴維空王毓崑王煥功許孝綬丁兆冠載汝佳陳培琛趙鴻藻林覲光傅定礱沙曾詒吳天寵張慶苹蔡寅柯鴻烈張文烺涂景新汪翔何應恒石德純王雙岐左文炬何道濰蹇先榘楊仰程郭憲章董修武王倫章劉德昭崔斯哲區惠區金均王庚西葛産輔余琛張伯楨邵修文廖德典劉彦卿熊懋儒趙翼雲江洪杰傅振舉葉衍華劉濬楊光湛吳松覃壽公陳光陳學釗鄒本銓郭衛村馬家麟黄毓鼎吳瀹霍生范柏讜傅廷譚楨汝鼎蕭度孫蔭蘭均着賞給法政科舉人馮世德蕭友梅過耀根均着賞給文科舉人胡晴崖曾貞均著賞給醫科舉人郭湃清談錫恩毛邦偉均著賞給格致科舉人劉學誠吳達黄錫齡楊永貞張青選均著賞給農科舉人林大同彭應藩袁翼梁楚班春梁張文廉金殿勳沈秉鍇均著賞給工科舉人金天祿鄭釗胡光第朱學曾王治灋李成林沈祚延趙保泰高彤墀陳福頤黄鳴盛楊湘張覲雯盛均著盛在琨陸近禮孫方尙徐煇謝存薛光鉞均著賞給商科舉人欽此軍機大臣署名奕劻世續鹿傳霖那桐戴鴻慈 
　　宫門抄九月二十二日召見軍機張啓藩 
論說 
 
 
 

Page 3

 
 
[論中國今日之内情外勢（醒）]  
　　中國之今日。非猶歌舞昇平之景象乎。賢王攝政。羣臣宣勞於上。志士憂國。分途經營於下。上下一體。籌備立憲。擴軍備而理外交。興敎育而。振實業。内無鷄犬之聲。外無干戈之釁。我上下倘能戮力同心。共謀國是。則轉瞬十年。實行憲政。　難奏富强之效。此固我上下所同深企祝者也。於此時。而口出不。祥之言。聳人聽聞。其不受杞憂之誚者幾希矣。記者審愼廻顧。對於我國大局之可慮者。屢欲有所宣告。輒游移而未果。近頃以來。危象疊見。雖欲隠忍不發。而有所未甘。易曰安而不忘其危。存而不忘其亡。正我國今日之謂也。不揣頑陋。貢其區區。倘亦海内明達所心許者乎。謹將國内國外之危象條述如左。國内之危象。爲暗藏之伏線。人不易見。國外之危象。爲顯著之引線。人皆知之。相提並論。亦國人當頭之棒也。 
　　我國國内之種種現象。足以招危亡之禍者。不勝枚舉。其原因亦甚複雜。有遠因。有近因。未可一概而論。姑分八端。以概其餘。此皆我國今日之内情也。 
　　（一）人心之泄杳我國今日之人心。愈趨愈下。大有不可收拾之勢。虚浮之習。煥焉以張。敦厚之風。蕩然無存。一言蔽之。惟在各顧其私而已。官吏者所以治國安民者也。而其目的。惟在升官發財。求其盡心職守。碌碌無過。者已屬不可多得。至於矢志清廉。立事勤奮。確存爲國爲民之念者上自大吏。下逮微員。能有幾何哉。此官吏之存心一也。地方紳董所以爲地方謀公益。輔佐官吏治理之所不逮者也。而今果何如乎。地方公事。顚倒黑白。地方公産任意。侵蝕。錢榖詞訟。在在均足恃爲。魚肉鄉里之把柄此紳董之存心二也學界之人。均以振。興敎育。鑄造國民爲已任者也。往日。新敎育未行時姑不論。自有新敎育。已將十年矣試問。成効果何如乎。課程管理。步趨東西。與我國社會家庭之能否相容。是否有益均不。遑過問焉。而所謂主持敎育者。又彼此分馳。栖栖不遑。惟擇課業少俸給厚者而趨之若騖。至學生之是否得益。將來於。社會國家之是否有利。亦不。遑計及。焉紛紜擾攘。毫無準的。往者已矣。來者如何。不能不爲我國敎育界之前途。危也。此士子之存心三也。商人在現世界爲最要之人物。國家之富强。視此。爲轉移。東西各國之以富强稱者。莫不以商業爲立國之。基回顧我國。果何如乎。凡駐足商塲者。大半係不學無術之徒。經營謬誤。手叚惡劣。非特不能與外商競爭。擴利權於海外。甚至國内貿易。亦着着失敗大有江河日下之勢。而其致病之原。惟在無遠大之念。貪目前之利而已且同室操戈。互相殘賊。藉卜什一之利。置公道於不顧。而東西大資本家挾其。方盛之勢與我相搏。烏在其不挫敗哉。此商人之存心四也。軍人爲捍衛國家之干城。必人人有必死之心。方爲合格。而我國之軍人則異是。惟視入伍爲謀生之途耳舊營之老弱殘廢姑不論。而新重之振作氣象。果何如乎。兵士以安身。餬口爲。念軍官以求名謀利。爲懷。一日疆塲有事吾未見其能拚一死以。報國家。以此軍人之存心五也。其餘農工諸。界何莫非苟且因循。到巧貪利之徒。求其實力實心。確盡天職而無媿者。能有幾人乎。至於學堂之學。生以及外國之留學生。則平日自命爲新中國之主人翁者也。然其畢業後所皇皇以求者。亦惟名利而已。重洋返棹。羣集輦下。甘受考塲之束縛。以卜舉人進士之虚榮。盡捐其長風萬里之氣概。此最可傷心者也。而若輩靦顔自豪。恬不知恥。士風披靡。一至於此。尙復何言。又各省諮議局議員。爲人民之代表。身價何等尊重。乃開會未久。而其種種心地齷齪。措施乖謬之現象。已層見疊出。不勝縷指。諮議局爲我國實行憲政之萌芽。倘主持其事者。仍不能精白乃心。一秉至公。則我國之前途。尤不可問矣。要而言之。我國之人。位望高大者。終日營營。惟在名利。執業微賤者。勞勞我身。專在利字。舍此均不過問焉。因欲求名利而有所難得。遂起險詐之念而用猛毒之計。仁厚之風。掃地以盡。如此人心。愈趨愈下。吾不知數十年後變成何種景象也。（未完） 
專電 
[電一（北京）]  
　　英美兩國公使不認中日新約第四條聨合向外部抗議詞甚嚴厲外部擬與日使磋商更改 
[電二（北京）]  
　　錫督電報東省交涉日益繁難外部决派能員赴東襄助辦理 
[電三（北京）]  
　　翦髮易服之說因軍警兩界更定制服誤傳 
[電四（哈爾濱）]  
　　日本關東都督府法院溝淵檢察官及韓國統監中川檢事總長均向俄官提索鎗擊伊籐之刺客於十九日起經溝淵檢察官接續審訊 
[公電安慶]  
　　各報館鑒安徽敎育總會本日（二十三日）開秋季大會舉定正副會長童君挹芳吳君傳綺餘函詳 
緊要新聞一 
 
 

Page 4

 
 
[攝政王諭商貽榖結案辦法北京]  
　　初九日攝政王召見軍機後復召慶邸戴尙書兩人入内奏對一鐘之久事甚秘密莫悉其詳近始探悉係諭商貽榖結案辦法業由戴尙書傳諭法部觀此貽榖一案將有結案之期矣 
　　法部司務廳書吏馬某因延擱信將軍查覆貽案文件至三個月之久被堂憲查出交審判廳訊問旋馬到廳時祗認疎忽遺忘并無别故承審官以牽涉司員文某亦擬從輕判决不意同事王某恐干連及已將一切詳情及平日舞獘情事面禀堂憲此案遂不得不從重辦理現聞有送大理院審擬之說 
[葛尙書奉諭會商旂制北京]  
　　新簡禮部尙書葛寶華前日召見攝政王面諭變通旗制萬難再緩且與禮部有互相維繫之事關係極爲緊要著卽曾同妥速商辦庶幾八旗習尙可以早日變通於憲政大有裨益云云 
[某御史奏參外人違約雜居北京]  
　　東省德人違約居住内地一事至今辦理未能得法近又經某侍御奏叅正擬寄諭魯撫查辦適孫寶琦將德人居留内地情形並所擬辦法覆奏到京某侍御摺遂留中 
[袁世凱虧欵可免追究北京]  
　　袁世凱在北洋任内虧欵甚鉅前那相署任時已奉攝政王諭代爲彌補至今所餘無幾此次端午帥召見時攝政王又諭詢及此午帥以尙有十餘萬對攝政王諭可通融造銷不必深究（此條略見前報專電） 
[修律大臣决意告退北京]  
　　修訂法律大臣俞廉三以屢次被叅現在現行律已成擬卽告退沈大臣家本以修律一事關係重要堅留俞分担責任俞　應允但以律事素非諳悉爲詞俟伍欽使回京仍當請退 
　　又聞沈俞兩大臣因現行律告成所有在事各員不無微勞擬仿照成案分别異常尋常開列保案以資激勸俟摺上允准後卽當開單呈覽近日正分别查核各員履歷資格云 
[長江艦隊分段巡防之規畫安慶]  
　　籌辦海軍大臣咨皖撫云據統領長江艦隊沈叅將壽堃禀稱長江防務緊要各種會匪時或潜滋若非認眞梭巡無以戢暴安良以期安謐擬將長江一帶分爲五叚一岳州新隄至荆州一帶爲第一叚一武昌漢口至九江等處爲第二叚一九江至安慶等處爲第三叚一安慶蕪湖至南京等處爲第四叚一南京鎭江江隂至上海等處爲第五叚平時毎一叚酌派一艦或兩艦分駐防守無事時則認眞訓練一遇鄰近有事准其先行馳往保護隨時電禀該隊統領再由統領禀報海軍大臣察核統領仍隨時督率各艦沿江巡視惟防守各船必須隨時輪流換替以免日久生懈如有應調到滬修理時則飭其出口演試礮靶俾資練習循此辦理所有各船旣收訓練之功復得防守之益且於長江一帶港汊沙綫更臻諳熟等情查該統領所擬尙屬周妥應准照辦除批示外理合咨會貴撫院查照卽希轉飭各屬遵照辦理 
[督委來贛密查馮撫参案江西]  
　　贛撫馮汝騤復被江侍御春霖奏參一案奉旨交江督張人駿查辦現經安帥遴委道員携同隨員抵贛獨謁贛藩劉春霜密譚良久辭出後紛紛調閱各署局卷宗甚爲忙碌聞承查之員查事旣畢擬不見一客即行返寗云 
東京通信 
[續誌神戸華商之大恐慌]  
　　神戸正金銀行買辦葉鶴齡虧空一百六十萬一節兹悉被累各商公請律師草鹿氏同兵庫縣服部知事往見正金總支配人切實商量業已允許除廣生號永生號係葉自開店鋪另擬辦法外其餘被累各商約二十餘戸計九十萬元俱令書信用票十年以後分期拔還各商亦已允從惟尙未正式交涉云 
　　正金神戸支店支配人青木氏因聽從葉買辦虧空鉅欵現已辭歇另派久在横濱本行之宫川久次郎來神接辦業已到行辦事 
　　葉鶴齡事發覺正金提議廢去買辦一職聽華商直接交涉餘如滙豐等各銀行亦贊成此議大約西歷年終卽實行 
　　近來神戸各銀行對于華商貿易非常嚴重且電致上海香港各銀行留意現神埠各銀行對於買辦經手欵項均已秘密調查風聞德國銀行買辦李暉亭有十萬元之不正滙票滙豐銀行買辦曾茀臣亦有五萬元之不正滙票李曾均粤人現皆設法彌縫云 
　　神埠有品芳酒樓主某及洋服商某稍有私蓄約一二萬元葉卽與伊等往來且設西菜宴之口芳等向不與上等商家交接見葉氏與伊殷勤異常歡喜乃未及一年即受大害品芳約四萬元洋服商約六萬元現均懊惱異常葉氏除辭退買辦外正金擬控以拐騙之罪 
[日本統治朝鮮之法令細目]  
　　一統監府裁判所令一統監裁判所司法事務取扱令一韓國人司法件一統監府監獄事務取扱件一韓國犯罪即决令一統監府及理事廳官制中改正件一統監府司法廳官制一統監府監獄官制一統監府司法警察官官制一理事廳職員定員令中改正件一統監府司法廳職員官等給與令一統監府判事及充監府檢事官等給與令一統監府裁判所書記長通譯官書記通譯生監獄官員官等給與令一統監府警視警部官等給與令一統監府司法廳統監府裁判所及統監府監獄職員手當件一奏任及判任待遇統監府監獄府監獄職員給與令一統監府裁 
 
 

Page 5

 
 
判所判　檢事高等官等俸給令第七條之規定適用件一統監府及理事廳職員特别任用令中改正之件一統監府司法廳職員特别任用令一統監府判事及檢事之任用件一統監府典獄及統監府看守長特别任用令一統監府裁判所書記長及統監府裁判所書記特别任用令一統監府警視警部任用及分限件一統監府裁判所及統監府監獄職員韓國人任用分限及給與件一明治四十年勅令第二百九十三號中改正件 
西報譯要 
[英員演說英國對華政策]  
　　字林報載二十二日倫敦電云昨夜倫敦中國會舉行常年宴會由會長斯考脫君主席名公巨卿到者甚衆會董旋將該會發達情形當衆宣而繼由倫敦泰晤士報外務主筆齊樂爾君答言英國在華之地位雖非昔時情形可比亦未達完美之目的並謂萬國同一政策要貴以互有利益爲主不能如近今之任意嚴厲進行斷乂稱述赫德君管理中國海關之事業謂目下維持中國海關辦法非常重要特恐英政府受人蠱惑承認繼任赫德之總稅務司不復有赫德操持之大權則二十年後英人在華各務咸將大變故今日英國在華之權利於名義實際俱不能退讓分毫齊君復評論英政府近今舉措之失宜願其於中國中央路債問題能照美政府之辦法進行云按齊君今夏曾來遠東游歷 
[赫德回華之期]  
　　又載同日倫敦電云倫敦中國會開宴時曾經宣稱赫德君擬於明年春間回華惟勾留不過數星期以便調停簡派繼任員時之困難 
[香港中英幣制問題]  
　　文滙報載二十三日倫敦電云英國殖民部次官西萊君在下議院答告自由黨議員勃萊斯君問香港中英幣制問題謂粤督袁制軍現已從善設法處置此事殖民部大臣克魯君近曾請港督羅嘉特報告此事之現狀一俟接得覆文當再研究辦法云 
[京師近事]  
　　法部接民政部咨罵毆以下罪名一併劃歸警察官署管理等因現已咨覆略云查閱各條尙無窒碍惟罵毆以下罪名歸警察官署管理一節當　專指違警律内第三十七條所載毆未成傷者而言嗣後遇有毆不成傷之案即歸警察管理其成傷各案仍應送交各該審判　　辦以清權限而免紛歧 
　　民政部尙書肅邸日前提議房捐辦法大略於實行開辦時將各房主租價加以限制計分三等頭等毎月毎間租金一兩二等一元三等五錢其捐項亦按等遞减此係專指住房而言鋪面房屋另有章程較住房略增約分五等云 
　　民政部肅尙書以京師警兵巡閱口號關係重要故於每日晚五鐘將口號發下交民政部丞參廳用黄紙封好再用油封套封固始發内外總廳遍傳各處 
　　署法部尙書紹昌自到任以來將本部一切事宜大加整頓昨又下一手諭所有一切稿件應愼重定擬呈堂後五日卽行繕摺具奏 
　　學部定章各府廳州縣設學務佐治官以補地方官所不及然各省學欵尙不敷用勢又不能另設專員擬將原有各屬視學員改爲佐治官俾得專心提倡學務 
　　郵傳部徐尙書札飭京奉鐵路總辦將該局無差各員一律撤銷所有各站學習帮助之員亦均裁撤各叚祗留正副站長二員辦公不得另派他員 
　　直督端制軍條陳要政各摺當交政務處迅議覆奏聞攝政王對於此摺異常注意故政務處於十六日加班會議以便速行繕覆 
　　督辦墾務大臣綏遠城將軍信勤咨報理藩部稱所辦各蒙旗部落墾務已經完竣惟山水冲成河套淤積石子漫延無際碍難招墾駢云並將所有河套繪成圖式報部核查 
　　綏遠城將軍信懷帥昨猵電致理藩部稱該處蒙民因蒙員矢平籌辦地方圑練自治捐欵竟行聚衆抗拒今尙未平應否免捐以示懷柔之處請示辦法 
　　孝欽顯皇后神牌於十月初四日由定東陵啓行還京初九日午刻升祔太廟聞恭請神牌之黄輿現經製造庫製辦已竣高一丈二尺週方六尺五寸上用黄雲緞爲幕用十六名校尉抬請 
　　昨有職商竇貴具禀郵傳部據稱現備的欵三百萬兩擬阿修雲貴鐵路工程聞徐尙書以該路尙未議定商辦官辦當批俟議妥後再行核示 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江督蘇撫奏報諮議局成立南京]  
　　江督張安帥蘇撫瑞莘帥會奏臣等伏讀光緒三十四年六月二十四日懿旨各省諮議局著各督撫迅速舉辦實力奉行自奉到章程之日起限一年内一律辦齊等因欽此並准憲政編查館將奏定章程咨行前來當經前督撫臣端方等先於江寗蘇州省城各設諮議局籌辦處一所業將籌設情形及選舉辦法詳晣奏報並電商憲政編查館覆准江蘇諮議局設於江寗省城各在案兹查本年九月初一日爲諮議局成立之期爰於八月間先將各屬舉定議員分行召集寗屬計五十五員蘇屬讦六十六員江密京口駐防專案共計四員並田全體議員投票舉定翰林院修撰張謇爲議長翰林院編修蔣炳章前陜西富平縣知縣仇繼恒爲副議長所有開會禮節及會塲規則均經預行擬定俾資率循臣瑞澂預日由蘇抵寗届期九月初一日臣人駿等躬詣會塲率同議長議員恭行開會禮式宣布朝廷德意官紳士庶歡躍同深是日蒞會者綜計約有千人各國在寗領事咸來觀禮均能各守規則秩序并然所有應提議案亦經臣等先期起草送交該局詳議此次議員中多通知時事之人當能共體時艱弼成憲政臣等仍確守權限審擇執行以仰副聖主視聽同民之至意再諮議局工程頗鉅一時尙難告竣而會期已届未便展延是以暫借八旗會館作爲會塲合併陳明 
　　聞安師拜摺後即抄摺劄行諮議局略謂江蘇諮議局經本部堂於宣統元年九月初一日會同江蘇巡撫部院瑞恭摺專差具奏除俟奉到硃批另再恭錄咨行外合就抄摺札行札到該局即便遵照 
[江蘇諮議局二十二日議塲紀事南京]  
　　廿二日議制台調查戸口案先公决陳官彦提出之調查戸口修正案一時辯論紛起均以通則不甚合宜於内地爲言其後乃置部章通則之條文於不顧專就事實上研究後始逐條通决自一時起至四時半决定再交法律審查會將此修正案提出成立二條修正加入通則中遂開制台交議調查戸口案之第二讀會 
　　又有議員許君臨時提出之意見亦係修正調查戸口通則者重惹起事實上之研究久而始决亦交法律審查會修整修項 
　　時已薄晚提議于張二君清查荒地修正案有謂俟地方自治成立後方可清查者有謂地方自治雖未成立亦當速行清查者又有謂荒地非荒地皆宜清查要求行政官速籌測繪之法者且有言此事關係至鉅本省一事未成而即言清丈萬一辦不得法徒使民人擾累者久之未能議决因已逾六時乃宣布散會 
[贛省諮議局議定月俸江西]  
　　贛省諮議局應給月俸現經各議員議决呈由馮撫核定議長月銀一百五十兩副議長月銀一百二十兩常駐議員十九員月各五十兩書記長月五十兩書記四員議事李國梁文牘曹九疇會計謝溥蔭庶務郭掞春月各二十兩 
[湖北諮議局第六次議案武昌]  
　　湖北諮議局於九月十七日開第六次會議是日共議兩大條件第一應選特别委員審查之案甲籌辦荒政案（議員陶峻提出）乙急籌裁汰吏役案（議員陳國瓚提出）丙整頓差役積弊案（議員孫傳烈提出）丁振興工業案（議員劉寅熙提出）第二應否作爲議題交付審查之件甲取學務公所資派外省游學生經費及本公所歲出入報同（議員時象晋提出）乙應城宜立石膏公司案（議員王光漢提出）丙秋米改征折色案（議員趙麟書提出） 
[湖南諮議局議事簡表長沙]  
　　九月初七日撫台交議培植森林案又禁上迎神賽會案初十日撫台交議簡易小學普及辦法並籌經費案又振興工業案十二日撫台交議積榖清查及增加案又礦務改良案補議簡易小學普及辦法並籌經費案十三日撫台交議組織混同消防案又展拓街道案又建設食品市塲案十四日撫台交議抽收房舖捐充作警費案又整頓田房稅契案 
　　又聞全局委員長舉定羅傑常任正委員長舉定陳炳煥常任副委員長舉定劉潤珩 
[貴州諮議局近狀貴陽]  
　　九月初一日諮議局開幕後一切應行提議事件由議長議員等逐一擬定大致將撫憲龐劬帥交議之普及敎育便利交通保護森林改良絲業提倡礦務收回利權禁絶烟種遏制盜賊議題先行提議現已刋印日表分發各議員知照 
　　又聞諮議局自議長以下各員應得俸給日前經衆議員决議議長月俸四十金副議長月俸三十二金常駐議員月俸二十四金書記長月俸二十四金書記員月俸十二金統計每月約需銀一千二百金之譜 
 
 

Page 11

 
 
[奉天諮議局紀事奉天]  
　　十九日午後一時提議開通商智問題大旨先設開通機關此機關卽責成各城商務總分會總協理擔任提倡閱報社商業演說商業夜課學堂各事其不能切實舉行者另行選舉期在必行得三十九人可决遂决議又續議擴充豆業問題因擴充方法甚多將細目開明再行議决時已四鐘當由議長宣告延會兹將此一星期内之議題錄下十九日開通商智（下午一時至二時）擴充豆業（二時于四時）二十日研究工商業之關係（以下時間均同上）推廣礦務二十一日漁業之整頓牛馬稅之整頓二十二日租賦之清理二十三日疏濬航路二十四日籌辦登記事件籌畫監獄經費聞該局現均於毎日下午議事其上午則爲審查會審查議案之時間分類新聞政界 
[清鎭自治會中止之原因貴州]  
　　清鎭縣地方自治講習所業經李謝廷大令提議撥欵開辦公推張幼輝君爲所長兹因張君以議員當選來省公舉統計員萬佐卿君繼之近聞萬君又就鎭遠勸業員之職返里提倡實業該所長現尙無人承乏以故該所之進行亦因而中止云 
[劃清三省財政之界限奉天]  
　　東三省自改行省以來吉黑二省素以奉天爲根據一切新政悉皆效法進行而地方財用亦交互通融現當清理財政之際亟宜分畫界限以故錫清帥特飭三省清理財政局將關於幣制鹽務稅務蒙務各事均分别詳加釐剔以爲豫算决算之基礎又奉省爲該二省之模範於清理財政尤宜精詳以資取法故監理官熊秉三京卿日昨特赴吉黑兩省親加調查冀以闢財政之新機云 
[吉撫議移迁吉府治吉林]  
　　吉林延吉廳改升府缺已經東督吉撫會奏奉旨以准在案惟現查廳境雖與韓國僅隔一江而居民鮮少所有越墾韓民大都聚集於延屬之六道溝地方前次日本派出之統監府卽駐紥該處兹吉撫陳簡帥以六道溝旣交涉最繁將來實行改府自應即移置該處以資控馭其延吉廳原治或卽以新設之汪清縣移駐日前已召集司道會議數次大約俟此次親往察看情形回轅後卽須會商東督錫清帥會同入奏 
[模範監獄定期開辦南昌]  
　　贛省模範監獄係仿照鄂省形式委員監修所有浩大工程業經完竣委員騐明頗稱堅固而管理各員業由陳廉訪分别札委定期九月廿一日開辦將南新兩縣監犯移置該獄以便將兩縣監獄拆卸改良重造而恤罪囚 
[善後局庫欵竭蹶之一斑湖北]  
　　湖北善後局近日庫欵異常竭蹶困難已達極點轉瞬月秒各局處領欵曁軍營餉項均無以應付總辦金侍生觀察焦灼已極業禀由陳制軍飭司道集議亟謀補救之方聞已議定禀復通飭各署局將存放各錢莊生息之欵一律收回存於善後周以資週轉至存銀仍准照舊生息按期領取以免大局不支但各錢莊所存公欵不下五六十萬一日被提市面即爲摇動銀價遂因之飛漲云 
[州牧禀請愼重民食揚州]  
　　高郵姚州特以本年該邑湖河漲泛啓放車邏等壩東西各鄉或因災告歉或因水被淹本邑民食難周勢難更聽出境前奉揚州嵩太守札飭凡運米涵划領有商會護照赴高採辦米稻者概飭騐放等因用特據情禀復請免探辦等同兹太守已傳諭函划先儘他處探購若已給照赴郵仍仰騐照放行 
軍界 
[鄂省編練第十一鎭之計畫武昌]  
　　湖北陸軍現僅練成第八鎭一鎭于應練之第十一鎭刻僅編成一混成協照部章應於兩年内編練完備陳制軍以目下財力支絀餉項難籌特擬一變通辦理之法將前後左右四路巡防隊（共十二營）一律改編爲第十一鎭二十二協步隊再招砲兵騎兵各一標輜重工程各一營即足一鎭之數如此辦法按月不過增添餉銀二萬金似尚易於籌措至開辦費約需銀二十萬兩擬於公債内撥用昨已分飭藩司督練三處善後局第八鎭張統制二十一混成協黎協統會議辦法以便奏請施行 
[陸軍學生無庸撥歸本籍長沙]  
　　湘省陸軍小學堂第一班附學生葉守彝郭權查鎭澤三名係浙江江西等省人本年上學期遵章畢業均請撥回各該原籍中學堂當經總辦湯稚庵觀察禀請撫台轉咨陸軍部兩江督部堂並贛浙兩撫部查照兹准各處咨覆以此項學生雖非湘籍但旣爲湖南陸軍小學堂造就之才升學時即可歸入湘省應升學堂之内無庸撥歸本籍云 
學務 
[開敏女學禀求津貼揚州]  
　　揚州新城北柳巷開敏女校自上年建立嚮學頗不乏人該校專重家庭女工旁及國文等科敎法頗能扼要惟經費奇絀勢將不支兹由該堂發起人卞女士敬修等禀請呡滇生都轉擬於書院學堂經費項下酌撥毎月二三十元以資補助未卜能獲邀准否也 
[湘潭中學畢業情形湖南]  
　　湘潭縣中學堂甲班學生已於去年循例畢業旋恐各生程度不及遂即編爲補習科令其在校補習迨本年上學期補習期滿經該校監督劉紳景墉禀請提學司委員下縣會同縣尊王大令曁監督敎員於上月二十四日起分門考試至本月初二日試竣初三日舉行畢業正式所有各生姓名列下（最優等一名）唐杰（優等三名）文炳彪李棣華趙啓　（中等十四名）莫直鎔郭度向寅賓林履恭唐濟寰周詒詵馮維漢馬宗周 
 
 

Page 12

 
 
唐振漢黎錦暉龔任唐墉馮維哲文厚澤（下等五名最下等一名均略） 
實業 
[齊昻鐵路業將接軌黑龍江]  
　黑龍江自省城至昻站之鐵路從前兩不相接行旅不便鐵路之商業因此頗受影響該總辦近擬將路軌展續南連俄站北至黑水廳現正興工不日即當告竣矣 
[滿洲里獺商之獲利黑龍江]  
滿洲站煤窰附近今年所出之旱獺異常繁盛該處獵戸今年所得價額其小數以千百張者不計其整數則竟有得至八十萬羗帖之多云 
[禀請委員勘騐潮鹽湖南]  
　　巴陵縣萬壽湖前有連商仁豈和鹽號撥船一艘裝運該號蘆鹽九十三引計七百四十四包由鄂運湘於日前在岳州解纜行至該湖忽遇北風大作怒濤洶湧船遭傾覆鹽盡被淹旋經撈獲二百餘包餘均無可撈救嘗經禀請邑尊梁大令勘騐屬實大令卽予電禀鹽憲委員來岳查勘辦理 
雜記 
[鄂吏對於張文襄之哀思武昌]  
　　張文襄薨逝後鄂省官學軍各界悲悼情形迭見本報現張虎臣統制因文襄出殯伊邇特飭全鎭各標營各製紀念傘一柄用白凌小條如萬民傘式註明營中官長職銜目兵姓名計三十餘營共製成五色花緞傘三十餘柄俟統制晋京弔唁時親自押送晋京而巡警道馮少竹觀察亦因受文襄知遇現值開弔期内不能分身往奠特專派警務公所司法科長何司馬錫藩赴京代奠並率同警界人員公送奠警銀五千兩以表微忱 
[松郡農田傷損彚誌松江]  
　　農家者流往往以俚諺課雨嘖其應如響實皆閱歷有得之詞也本年入秋以後即有兩農人謂今年收穫時稻必生芽詎近日雨水過多四鄉稻未登塲果紛紛以出芽報告刻下奉賢上海兩邑均已報荒青浦縣申禀府署謂生一種黑色甲虫於禾稻則囓其根於棉花則蝕其鈴醜類蔓延農民幾無術殲滅而華婁農人從東鄉來者亦言目下水漲不退即商頭田所偃禾稻亦均出芽能免荒歉尙係幸事收成减色在意計中也 
[鄂屬水災籌辦振撫情形湖北]  
　　鄂屬被災之區現在發放振欵人員多不能躬親其事而沔陽州屬之印委竟公然假手地保書役跟丁清查熾戸致有勒索册費加减開報朦混取巧以回自肥情事昨爲陳制軍訪聞以沔陽州如此他處可知特嚴札責成督辦振務盛道春頤馮道嘉鈞等督率地方官及印委司事人等務於散放振錢之時順便復勘隨查隨放勿稍含混一面嚴行約束經手放振員司如有災戸漏發振欵或發而尅扣短數查明何人侵吞卽行據實禀請就地正法以昭炯戒若辦事得力將來查放完竣後准照異常勞績保奬以彰其勞故近日各屬放振員司懾於重典辦理異常認眞鳩形鵠面者不致無勺水之濟矣而盛杏蓀宫保亦有電來以現值天氣寒冷災區小民情實可憫刻在上海勸辦舊棉衣褲六千九百套棉被胎二百條即日交江孚船運鄂請即轉發災區量爲散放並墊欵託山海關周道代辦高梁一萬石毎石計重三百二十斤由鐵路運漢以濟災黎又漢川縣何令蔚孫辦理災振極爲因循急振尙未開放工振平糶亦無開辦定期昨經陳制軍查知特飭將該令記大過一次先行摘去頂載仍飭將災民戸口迅卽查清核實散放如再延誤定卽撤叅以爲玩視民瘼者戒 
[當塗令兼護府篆安徽]  
　　太平府知府海太守因病出缺省憲以該府爲沿江要缺未便虚懸已電飭當塗縣錢友夔大令兼護一面遴員接署 
清談 
[此亦一時之佳會也]  
　　借欵築路失策也。川粤漢鐵路之主張借欵。張文襄也。今文襄死而押未簽。即文襄死而議可廢。 
　　英美德法。數國爭投路線資本。尙未確定。國多則利微。利微則爭淡。 
　　張死則有所藉口。爭淡則易於磋商。拒米借之路欵。立自建之鐵路。其在斯乎。 
記者於是深韙某侍御奏請飭外郵兩部磋商作罷。從速招商赶緊開辦之策。 
[山西湖北諮議局議長之比較]  
　　督撫對於諮局用札用照會問題。爭執頗爲激烈。 
　　湖北諮議局議長主張用札。山西諮議局議長主張用照會。其異一。 
在憲政編查館規定。諮議局對於督撫稱謂。稱督曰督部堂。稱撫曰撫部院。而湖北議長則稱督曰督憲大人。何卑以自牧之甚也。山西諮議局議長。以行政官所給該局公文盡用札飭。以致辭職。何守正不污之甚也。其異二。 
　　就此二者而觀之。則兩省議長之優劣於此可見。即以後兩省諮議局之成效亦於此可見。 
盲話 
[專使經費]  
　　各省攤認專使經費。其初以爲考察憲政之用也。今考察憲政之使已停派。則各省當此民窮財盡之時。其不措解宜也。然而提學使出洋旅費。翰林院游歷川資。政治館開辦官報。憲政館常年經費。内閣等七衙門辦公經費。法部審判廳常年經費。種種取給於是。政府以爲各省旣經攤認。即當著爲常例。無論今日有無處用。無論外省如何爲難。必當　骨剥髓。取之以供政府之揮霍。故其言曰。各省認定之數。至多不過十萬。少者僅一二萬。蓋其心中目中以爲事省人民多土地　　炎炎鎔金之鑪也。嗚呼。政府所謂體卹民命者如是。 
[議員月俸]  
　　各省諮議局開辦以來。規定諸長副議長當駐議員書記等月俸。幾成一絶大問題。正副議長月俸。大者二百五十兩。小者一二百兩不等。常駐議員月俸。自七十兩至五十兩不等。書記長月俸。自百五。十兩至四五十兩不等。以是某省議員。因常駐議員薪俸。與通　議員旅費相去太遠。而選舉常駐議員。至七次未决。某省議員。因艶羡李德順知欵迷　而以議員旅費毎百里三兩爲太輕。某省　員。因書記長月俸之重。而甘辭去議員之　然則各省議員。固爲區區月俸來乎。抑爲人民代議來乎。今貴州議長月俸。祇規定四十金。副議長三十二金。常駐議員二十四金。書記長亦二十四金。我恐下一届選舉。將無　當選議員者矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
省開辦諮議局報告書 
[江蘇諮議局法律審查會第二次報告]  
　　撫台交議度量權衡改制推行案審查之結果如左 
　　查原案關於度量權衡推行事項係屬本省單行章程所謂先定進行方針者以責成地方自治公所與地方官同負責任爲要點按劃一度量權衡爲振興實業之先導自應按照部章提前辦理現在各處自治公所先後成立應即承認爲輔助機關承售官噐惟原擬辦法有尙官酌改者有應由督撫切實申明者條列於下 
　　一第三項稱官器造成後由地方官發交自治公所與商會一同照章發賣而第一項規定輔助機關意似撇開商會將疑商會但有承售之義務而無勸諭稽查之義務似不如以自治公所與商會兩兩並提均認爲輔助機關於推行方法較爲周密 
　　一决定專賣處所云云與部頒章程第二條由部設廠製造專賣之說語相衝突似宜改稱承賣 
[以上二條係就原案酌改者]  
　　一旣擬縮短實行期限則部章第十七條檢留一種之說爲不適用惟實行開始之時各舊噐未能一概勒令廢止宜由自治公所及商會於奉飭後將該地方習用之各舊噐與新器確實折合詳細列表榜示公衆以杜獘混 
　　一縮短實行期限一語似無範圍之可言惟查部章第十五條擬飭售賣綢緞布帛之店業成衣木匠之人均領用新製之尺賣買米榖頭麥之店均領用新制之斗斛票店錢莊質肆均領用新製之法馬云云 
　　又第二十五條各省領部帖開設之睡行均領用度量權衡新器云云數語最爲扼要現在部章第二十四條分年辦理之法旣不適用此項商民領用官器應即在自治公所成立之時至領用之期限若何似不可不爲確定 
[以上二條應由督撫切實申明者]  
　　上列各條本審查便迭次商酌意見相同謹合詞報告此項原案交查時係用印本仍存本審查會法律審查長雷奮法律審查理事秦瑞玠議案 
[丁祖蔭提議請停官紙專賣案]  
　　契稅加征印花稅繼起其間又益以官印刷紙之發布别官用品爲文牘禀封以至官契糧串别爲民用品爲經摺賬簿以至借券合同概由官廠專賣不得私由商民製售準之稅則是爲複稅多取於民實爲重征請言稅法之原理及病官病商病民之由印花爲國家稅係各國通行稅法契稅則爲登錄稅係國家保證社會信用人民供納政府酬金之性質各國或行而或否至國家印刷品如日本國家印刷廠發行之官報印紙郵理切手等或屬國家經辦之事件或因人民便利而設初無强迫使用之令如美國印刷專部所司刷印發明新理或工藝製造上之報告等則尤屬愼守秘密並非專利計畫吾國於印花稅契稅之外别立官紙專賣法此不合於稅法原理者州縣困難羣言補救官牘文書動逾千萬十倍繳價鉅欵何出此病於官者貨物貿易欵項滙兌歲需票據不可計數印稅而外更增數倍之值商情曷堪此病於商者民間田房賣買得産無幾必逾三次之重征契稅犯花稅官紙銀錢借貸半屬貧民尙有取盈之政令印花稅官紙益以控訴呈詞家産嗣續勒用官紙擾累貧民更多此病於民者積種種之困累又值契稅加行印稅創行之際民方難堪人心滋懼儗援修改本省單行章程之例呈請督撫卽行停罷官紙專賣以免重征而蘇民困贊成者費樹達金祖澤錢崇威蔡璜陶惟抵劉永昌 
[剔除解丁漕規費以恤州縣案]  
　　一傾鎔火耗毎銀千兩加八兩四錢此欵宜革 
　　一裁撤官銀匠請大清銀行於密蘇兩省城設立分行所有京餉由大清銀行滙解 
　　一輕平等項毎銀千兩加三十二兩此欵宜分别裁減 
　　一奉提平餘毎銀一兩大縣加五分中縣加四分小縣加三分此欵宜請免 
　　一規復銀價毎兩加錢三百文此欵宜照案徵錢解錢無庸折合寶銀再加工耗輕平各費 
本埠新聞 
[皖撫勸振電文]  
　　皖撫朱中丞致安徽義振公所電云貴所舉董勸募皖屬冬振關懷桑梓意切先憂良堪欽佩近據各委查報災區以壽鳳五懷爲重除已放急振外現各處工振兼施民尙安業可慰遠懷惟明春青黄不兿須待預籌如蒙勸集鉅欵官義並放庶遠慮近憂兩有裨益寶巧印 
[察看鐵路接軌情形]  
　　滬寗鐵路近擬與滬嘉鐵路接通由眞茹鎭軌道接至梅家弄軌道本縣田大令昨特命駕至廿八圖十保十一圖陳家渡某董家會同法華司嚴少尹察看軌道有無窒碍 
[調查戸口之爲難]  
　　總工程局總董知照警務處分給清查戸口單責令東南西三區境内各戸自塡姓名職業人口等項曾紀前報詎迄已多日各住戸誤會抽捐延不塡寫業已由局分别傳諭從速照塡並派巡長隨同稽查遇有不識文字者代爲塡寫以便限日竣事旋又接到上海縣田大令照會請速推舉調查戸口董事以專責成該局總董因擬於今日開常會時提議公舉 
[僧立敎育會保護寺産]  
　　滬上各寺僧昨奉江蘇全省僧立敎育會傳諭云照得本會於光緒三十四年十二月初九日在金山江天寺開會成立禀奉督撫批准立案並奉頒發鈐記業將祇領鈐記開用日期通報在案惟因本會係屬方外全賴各地方官保護曾經本會其禀請爲保護兹於宣統元年五月二十三日奉督憲端札開照得立憲以興學爲基敎育乃道德之本本部堂注重學務不遺餘力惟寺藉學爭産擾及方外玷辱敎育名譽之人輙爲痛恨通核江南學界案牘凡僻遠州縣與鄉鎭 
 
 

Page 19

 
 
地方其訴訟之件出于學堂僧廟互相爭産者十居八九非智謀巧取即被控豪奪糾結紛擾纒訟不休細加察核其辦學之人旣無非刁生假託其所辦之學又依然村塾規模藉學堂之名行盜竊之實阻敎育之進行貽社會以詬病長此不變何堪設想恭讀光緒三十一年上諭前因籌辦捐欵疊經諭令不准巧立名目苛紙病民近聞各省辦理學堂工廠諸務仍多苛擾甚至捐及方外殊屬不成事體著各省督撫飭令地方官凡有大小寺院及一切僧衆産業一律由官保護不准刁紳蠧役藉端滋擾至地方要政不得勒捐廟産以端政體欽此仰見朝廷預防流弊嚴杜澆風現在重申禁令此後辦學一事須責成公正明通深明學務士紳辦理凡刁生劣監藉學爲名覬覦廟産者一律嚴行懲究凡大小寺院一切僧衆産業均應由地方官凛遵上年諭旨切實保護其在宣統元年五月以前凡學堂欵項已由僧衆施捨或借廟地興學或僧學兩界涉訟已經禀官定案者該僧人等亦不得藉此翻案致啓爭端總之學欵屬諸地方應有規定稅則之法僧産多由募化宜在仁人悲憫之中自經此次通飭之後僧學兩界務宜各得其平不相滋擾是爲至要除移行外復於宣統元年六月初四日奉寗學憲李札開查接管卷案内奉前督憲端批江蘇僧立敎育會正會長冶開等呈請飭屬保護廟寺由批據呈近來地方刁生土豪往往藉端任意勒索請飭各屬保護尚屬實情仰寗學司通飭所屬各廳州縣一體示諭保護以杜擾累各寺僧亦宜安守本分不得藉此别有競爭致干查究仍候撫部院批示繳又奉撫憲批據禀已悉仰寗學司核奪辦理仍候督部堂批示繳各等因移交到本署司奉此除通行各府州飭屬一體遵照出示保護外合就轉行札到該會卽便遵照等因到會奉准此除分别傳諭並移行钻合亟傳諭爲此仰各屬寺廟僧衆人等一體遵照須知各大憲仁慈隠惻保護爲懷爾等各宜自愛不得藉此翻案妄啟爭端致干查究 
[西人糾黨横行三誌]  
　　北四川路大德里發隆麫包行主葡人易者（譯音）毆傷崗巡已兩記本報兹經滬道蔡觀察派委譯員安得臣君會同巡警總辦汪觀察所委之偵探隊官周鏡溪於昨日上午十鐘至葡領事署觀審詎該葡人避不到案當奉葡領怡搿司君飭傳逕士司馬坤李玉松徐桂生趙京祿等及見證韓貞卿俞光泰陳國昌等詳訊被毆情形各令簽押（巡士戴煌因傷重未到）諭各退去候提到該葡人再行傳案質訊 
[改良坑厠之計畫]  
　　醫學研究所衛生處其禀滬道略云衛生之道首在清潔而清潔一事經前馬路工程局設所興辦爭執滋閙迄未辦妥上年總工程局酌定章程亦未辦就誠以民智未開未可驟然更張也第城廂内外坑厠林立不塡則道路污穢塡之則民不稱便甚至無厠可投而道路反被作踐尤非愼重衛生之道兩全之策莫如限制地叚建造改良坑厠而按戸承挑仍歸舊糞頭經辦不奪具生計自不致滋生事端擬先在小東門新老北門内外將營地所有之坑改造洋式坑厠一俟辦有成效再於城廂内外酌定地叚逐漸改良至於厠中所出之糞仍由舊糞頭承挑惟須用洋式鉛桶以免穢氣如此辦法不設清潔所而清潔已在其中不致再蹈前轍云云奉批候移提右營查照摺附 
[招考巡警學生]  
　　巡警總局昨日出示照得上海巡警奉經督撫憲會同奏准推廣業經招選學生分班敎練派往各局區分别當差在案現在第六班學生瞬届畢業擬仍招選警生一百名以備接續敎練爲此示仰諸色人等知悉如有願習警務自問身軀程度能合後開章程者即於本月二十五日起至十月初十日止由自願投考之人携帶本身相片開具名條註明向執何業以及三代年歲籍貫前赴城内巡警學堂報名聽候示期考騐合格者照額取錄定期入堂肄業愼勿逾期自誤 
[法領升任]  
　　駐滬法國總領事巨籟達君近接彼國政府訓令陞爲哥倫皮亞共和公使人巨君擬不日束裝回國再行赴任 
[絲廠發給工資之延緩]  
　　楊樹浦勤昌絲廠各女工控棧主湯沁源不付工資曾由公廨寶讞員飭差知照付給詎仍不付昨晨復由各女工投廨請示寶讞員諭候飭傳湯沁源到案責令照付各女工叩謝而散 
[滬道改期會審]  
　　英商華章造紙局前在公共公廨控告林俊耀陳仁生舒海潮不付貨銀九千餘兩由廨會訊判令林陳舒照數歸還在案詎林等不服上控經滬道蔡觀察准詞照會英霍總領事訂定於昨日午後在泥城外洋務局會訊旋因觀察另有公務改於二十九日便審 
[捕房查拿賭棍]  
　　花會賭博害人最烈迭經捕房拘拿解辦此風終不能絶近有著名賭棍廣東阿蘇廣東子卿廣東阿九等在天后宫後唐家弄内租賃密室開會聚賭雇用婦女我人四出兜攬以故入其彀者尤以婦女爲多昨經捕頭訪明屬實特飭中西探嚴密查拿務獲究辦 
[命案尙須請示]  
　　方李氏之子方小旺在金隆街陳松山剃頭店習業前與店夥張月才張寶生等因賭爭毆服毒斃命曾由上海縣田大令騐明並由捕房將陳松山張月才等解送公堂判陳松山罰洋十元張等各押一禮拜完案兹方李氏堅稱伊子被毆身死具禀上控經滬道蔡觀察札飭公廨寶大令將陳松山提解上海縣再行訊辦昨晨堤案由寶讞員商之英布副領事判陳暫行交保候上海縣詳覆道憲請示遵辦 
城内 
[又須解勘]  
　　搶刦行人物件之匪徒湯合興余炳泉陳才寶張福根　　犯由廨解縣訊供承認迨解道過　　又翻供發還縣署復訊仍舊供招兹由田大令禀奉滬道定於明日解轅候審 
[拐匪回滬]  
　　串拐婦女之匪犯朱文玉劉朗弟林崧生等三人由縣派差解松過勘曾誌前報兹已由府尊戚大守親提勘審朱等順供不諱太守諭將朱文玉劉朗弟發回林崧生解蘇臬司訊勘昨日府差已將朱劉兩犯押解回滬矣 
[相繼患病]  
　　搶刦浦東楊師橋鎭源發米店主陳蘭生家之盜匪夏大徐國清等多人曾經縣令訊供收所在案日前夏大患病送至普育堂舊治昨日病斃由堂棺殮徐國清亦在押患病發交普育堂醫治 
[相驗縊斃]  
　　九舖地甲徐春昨晨投縣禀報廣福寺門前井亭内有一年約二十餘歲之無名男子自縊身死求讀相驗田大令即于午後帶同刑仵書差到場相驗委係自縊斃命因查無屍屬在滬諭飭善堂收殮發壇召認 
南市 
[抵欵不理]  
　　南匯人陶如山昨將生大源布號主施瑞和扭至總工程局控稱去冬施曾担但許承鉢將十二圖及二十三舖之田單屋契抵去銀二千兩由將恆豐易有榮等爲中約定今年三月間料理迄未歸還請追判施交保帮同清理限十月半還楚 
 
 

Page 20

 
 
[並非盜賣]  
　　如意里裕泰源匯票號夥張海初被替工車夫趙阿四私將舊包車一輛盜賣於平安街趙雪林處得價洋八元昨日扭控南區移解工程局訊據阿四供被張欠辛工洋六元自願將車抵洋五元詰之張供欠洋屬實判繳洋六元到案給阿四湊數贖車給領 
[誣控拆梢]  
　　西鄉盧家灣絲線作王陳長林前日携帶絲料九十八兩擬搭周浦航船至浦東交付女工嗣因搭船未成即在一枝春茶館啜茗遇見鄉人奚仲逹陳因欲登厠託奚看守詎奚乘隙竊取絲料衣包逃至小九華奚國寶之彈花店内倩國寶將絲料賣於城内藥局弄某絲作得價洋十一元旣而陳與友人吳阿二在小東門外遇見向之追究奚允取還旋將吳阿二扭入英租界老巡捕房反控拆梢經捕頭詰明原因送至工程局飭提奚國寶追交前包到案並飭偵探帶同二奚至城内吊贓再行訊究 
閘北 
[不守婦道]  
　　王桂雲之妻張氏向與談阿毛姘識現談已物故該氏仍不守婦道於四月初逃出昨在錦華絲廠做工被王撞見扭入四路一區經黄正巡官提訊氏供因丈夫時將婦人凌虐故與談姘識判掌頰二百下交夫領回管束 
[婦女私逃]  
　　常熟婦人徐許氏前晚十二時在鐵路上行走被巡邏隊巡士查見以其形似私逃拘入四路一區昨經黄正巡官研訊據供被姘夫徐阿林賣於南翔新宅陳姓處得價洋八九十元婦人不願是以逃出判押候飭提徐阿林並傳陳姓到案再行覆訊 
[嚴比拐匪]  
　　潘福康拐匿趙王工之女經四路一區黄止巡官訊明押限交人在案詎潘挺押多日延不交人昨又提出比追判責四百板還押 
[口角互毆] 　　 
　　龍阿全昨與陳阿狗在新閘橋口角扭毆並將陸阿炳之豆腐攤碰倒由巡士一併拘局判龔責一百板並償還陸洋一元具結了案 
英租界 
[監守自盜]  
　　醫生韋廉士控式老夫鍾冕卿冒簽西字私收貨洋三百元由探將鍾拘獲昨解公廨研訊鍾供認於三個月前冒簽私收求恩寛宥官以鍾監守自盜咎實難辭判押西牢一年如能將洋還清再行酌减 
[挺押不理]  
　　高易律師前控收租人馮文鋆私吞租洋一千零五十元昨由捕房將馮解送公廨復訊中西官以馮挺押不理情殊可惡判押西牢一年半如能繳洋准予酌減押期 
[如何安置]  
　　公共捕房八百十一號華捕查見温州孩子林生財不辨路徑帶入捕房昨解公堂請示林孩供年十五歲母在原籍與人私姘以致不能棲身到滬覓就今不愿回里中西官見林孩情殊可憫判暫留本廨候商明會館董事設法安置 
[恐無實據]  
　　英商彚司洋行延律師威金生控行夥金葛相即金國香葉茂山竊取鈔票洋二千四百餘元一案昨日由廨復訊金葉兩被告亦延律師到堂辯護判金葉分别交保如兩禮拜内查無實據再行核奪 
[不付貨價]  
　　美商茂生洋行控盛志千不付貨價昨日由探將盛傅至公廨判交保候訂期會訊 
[尙有同黨]  
　　張嚴氏與張星北行經北京路被流氓朱順嘉即朱小二寶搶去金挖耳一支由探追獲昨解公堂請辦朱供誤聽桂林阿四指使求恩寛宥襄讞李勢仙司馬商之英寶繙譯官判贓給原告具領押候補提同黨於下禮拜一訊辦 
[查明下落]  
　　婦人徐月梅前控沈少卿沈吳氏誘拐　齡女兒阿毛藏匿蘇垣經公廨備文移請長洲縣查提無著昨又解訊據沈吳氏供阿毛實在蘇州盤門城門口汪桂亭處讞員寶大令商諸英布副領事判沈還押捕房氏押候備文派差同往蘇州指提到案再行訊核 
[私售彩票]  
　　王金林違章在租界内私售彩票被捕查獲昨解公堂請辦判王罰洋二元彩票充公 
[逃匿已久]  
　　德商克魯森洋行控董炳水欠銀逃逸由探將董委蔣氏提解公堂押限尋交伊夫在案迄已日久尙未交到昨晨解案復訊判氏還押候今晨德領堂期解訊 
[不應延宕]  
　　陳少卿控馬阿榮不付盤頂棧房價洋昨由差探將馬傳至公廨諭候過堂訊斷 
[氣憤成病]  
　　某號巡捕解瘋子楊懷廷至廨禀稱楊因走失一子憤急成病日來時至捕房胡閙中西官詰得楊患心疾時發時愈且有家屬在滬判令開釋不准再至捕房　 
美租界 
[因何起火]  
　　前晚十二時東有恆路武陵里一千九百五十八號吳姓披屋内忽然起火經衆隣報知巡捕　同撲滅業已冒穿屋頂捕房昨已飭查如何起火及曾否保險禀復核辦 
[電車傷人]  
　　楊順福昨至捕房稱被五十五號電車撞跌受傷捕頭命送同仁醫院驗明傷勢再行核奪 
[監狂病斃]  
　　順全全因案禁錮西牢五年尙未滿期日前患病送至工部局醫院於前晚斃命昨由捕房飭保查明收殮 
[乞丐路斃]  
　　前晚有一乞丐主阿三病臥西華得路由捕查見車送醫院中途氣絶仍即車回原處昨由捕房飭保報堂收殮 
[何嘗滋閙]  
　　塘山路洗衣作主某日人扭控已歇包車夫崔阿四來作滋閙崔供向索工洋一元不敢吵閙捕頭命該日人給洋一元了事　 
[騙取白米]  
　　騙於狄伯如昨向某米店騙取白米一石被探查獲解入捕房押候究辦法租界 
[曾否串騙]  
　　王茂芳曾於春間控告朱梅生將假方單騙抵洋四百元經公廨讞員聶司馬訊明此案係由王炳文揑造僞單串通張保成託王茂芳行中出店高金林向王謊抵與朱梅生無干故即開釋判令保人張榮培賠洋二百五十元候再補提王張二人訊究在案前日原告在途與張保成遇見當即扭入捕房解廨請究張供此單由王炳文托抵實非小的串騙判押候提到王炳文再訊 
[控竊無憑]  
　　何永泰帽店主何國榮投廨禀稱作夥王正永竊到洋襪一盒當場察出立有願罰筆據請爲究辦質之王不認得竊並稱筆據由何自寫勒令畫押旋傳店夥薛海青王寶定二人作証均無實在供詞聶司馬以何所控不盡不實碍難准理揮去銷案 
[兇暴宜]  
　　一百二十二號巡捕控電車收票人胡順林將洋傘毆打車夫　案兹據包探投廨禀稱查得該小車夫停軍某店門前胡適經過被車失左脚碰撞胡遂持傘行兇該捕向之斥阻被伊辱駡是實聶司馬以電車收票人等時有恃强行兇情事未便經寛判罰洋二元以儆兇暴 
[違章罰洋]  
　　陳阿五手持無印猪肉被宰牲公司西人查見拘捕送廨判罰二元充公 
[追繳房租]  
　　公順祥烟間積欠禮和洋行房租洋一百九十二元屢索不付控由公堂飭傳該店經理人到案訊據供稱前已付過二十元今又付洋七十六元餘請寛限判月底還尖三十二元餘准拖欠一月 
善舉 
[樂善不倦]  
　　陳蓮舫徵君歧黄國手遐邇聞名母俟贅言自上年被徵南回厭滬市之喧囂即頤養珠家角珂里日前道出滬江經盛宫保諸公以湖北水災慘重商懇徵君留滬一月以醫金助振當承慨允又以宜荆壇漂高淳等五縣蛟雨水旱兼併爲災經任逄辛觀察懇請徵君於捐助鄂振一月之外展期半月專助該五縣災振亦蒙徵君首肯當由各大善士代爲酌訂就診醫例尋常兩元力薄者减收一元其有情殷救濟自四元至六元八元十元任憑致送如請診馬車能至之處送洋十四元過遠另加並由敝堂專派司事挂號收取醫金彚解災區具見徵君濟世爲心樂善不倦特識數語以揚仁德[  上海廣仁堂謹啓]  
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議案理由書]  
　　錢以振修正制台限制銅元案理出書 
　　甲說限制便有一定價值不令任情漲落此即畫一幣制之說也旣經畫一自無庸復列議案目下尙未奉大部畫一辦法先自爲限制夫限制云者必其不令洋價過高之謂也銅元充斥出於鼓鑄之過多鼓鑄之多由於鑄銅之有利利之所在私鑄如雲而起賴有提高洋價以平其自然之值今吾省自爲限制則洋價永不加高官鑄旣停利盡歸於私鑄惟恐其利之尙薄又抑洋價以厚之於是舉天下官私所鑄銅元齊集於吾省以購買賤價之銀元而去不數日而現銀盡矣商業在人知此事之不可復言生活也必靳銀元而不肯出銀元不出而換銅元者指議會所定之法以迫之則兌換之商店其肉不足供千萬懷挾銅元者之食矣又不然而挾銅元者與業兌換者兩俱文明不肯强迫則必私自通融仍隨銀元之市價爲交易官自法定民自漲落此亦救亡之一道而無如官挾法定之價以徵收其名甚正前此短作之弊尙爲上下相蒙之政後此法定之值乃爲人民議决之端吾議員之身家性命不足惜如全省之民命何此所謂宜研究者一也 
　　乙說元滿用元角滿用解其畸零之數始以銅元爲補助品此又即畫一幣制之說也畫一後無庸復議亦與上同萬物必有來路去路吾省有無官設之兌換機關令多餘之銅元就而兌銀元銀角若設此機關能否認明來兌銀元者之非由私鑄且能知錮元之底數兌至若干元而止無現銀不斷之患若不設此機關則居家日且自可少收銅元商人貿易入非一注毎一注生意收畸零銅元數枚兩三注卽已滿角設交易至多注該店所儲皆爲法外之物其家所用出者一日付欵不過數注至開銷夥伖薪俸等項又皆整元整解之類無所用其畸零而毎日收欵則注數可以多至無窮卽畸零之銅元可收至無窮將來其家銀元盡變爲銅元至其時復携銅元購物止可購不滿角之物如買食物購米數升必分數次購肉一斤必分數次已僕僕不勝其勞設更有不可分之物如製衣一領不能毎寸翦帛毎尺斷布則倛家從此僅能終日奔波始獲一飯至穿衣則維奔波而無所得有裸體相對而已此所謂宜研究者又一也 
[蘇屬籌備城鎭鄉自治縮短年限限期成立案理由書]  
　　一九年籌備清單諸憲政多藉地方自治機關爲補且自宜將自治提前舉辦以速憲政之進行 
　　一蘇撫會撫廳議决案先辦城廂續辦鎭鄉而鎭鄉未辦之先並無進行之準備徒延時日城鎭鄉自宜同時舉辦俾人民早享自治之幸福 
　　一調查戸口與調查選民截然兩事不必混合爲一致滯自治之進行蓋人民死生婚嫁遷徙等事瞬息千變苟無調查處以爲申報機關則無論調查如何明確事後仍無實用目下辦理自治當卽以舊查戸口之數爲準 
[謹具議案列左]  
　　一蘇屬城鎭鄉地方自治無分城鄉限宣統二年十二月一律成立祇准提前不准落後（附進行日期表） 
　　一城鎭鄉居民一律遵照民政部復豫撫電以舊查戸口之數爲準 
　　一各廳州縣設立城鎭鄉自治籌備所以爲闔邑之總機關四鄉各設某鎭某鄉籌備所 
　　一籌備所所長無論城鄉均遵章由地方官遴選派充派定後即由所長推舉調查員 
　　一各籌備所均須設立研究會研究奏定選舉章程研究會卽以調查員組織之 
　　一各廳州縣籌備事宜如有延誤地方官應担責任自本年十二月初一日起毎半個月地方官應將籌備事項禀報籌辦處一次如逾期不報與以相當之處分 
　　一籌備期内所用經費准於原有公欵公産内指撥如必須籌捐當由地方官官詳請籌辦處核定施行 
　　一各城鎭鄉如提前辦理可縮短期限另訂日期表禀請籌辦處核定 
　　（于定一錢以振） 
[附城鎭鄉籌備自治進地日期表]  
　　地方官派定所長本月十二月三十日止 
　　指定籌備自治經費宣統二年二月三十日止 
　　訂定辦事細則三月三十日止 
　　研究調查選民方法四月三十日止 
　　劃定區域五月三十日止 
　　調查選民六月三十日止 
　　分别甲級乙級選舉人七月初十日止 
　　造具名册呈請地方官核定七月三十日止 
　　宣示選舉人名册八月二十日止 
　　確定選舉人名册八月三十日止 
　　刋發選舉傳單送投票匭投票簿投票紙於投票所九月初十日止乙級投票九月十一日 
　　甲級投票九月十二日 
　　開票檢票九月十三日 
　　知會當選人九月十八日止 
　　當選人答復應選九月廿三日止 
　　給與執照九月廿八日止 
　　議事會成立十月初十日 
　　選舉總董董事名譽董事及鄉事十月十五日 
　　知會當選人十月二十日止 
　　當選人答復應選十月廿五日止 
　　給與執照十二月二十日止 
 
 

Page 27

 
 
江蘇諮議局議塲速記錄 
[二十日記（續）]  
　　是日公决十七日審議會議案先開審議會畢乃由審議長報告審議會之結果 
[宣布錢以振提出修正制台限制銅元案]  
　　五十二號于君代錢君陳述右案之理由（讀原演說稿） 
　　三十三號言錢君言甲乙二號無益有害說甚透闢然必先限制銅元則所謂定幣制亦不過如甲說而已 
　　十七號言劃定幣制固是確論然須研究劃定之法 
　　一百二號言（贊成）治銅元之害祗可治本不能治標依經濟學之公例貨幣流行必研究其種類之多寡多則其價自落寡則其價自漲是不能用法律之力以劑其平故他事或有急則治標之計而銅元不能不求根本受害之處若各交議之案滿圓用圓滿角用角似可限制然受害者皆在沾本商人毎日所入多不滿角者則不啻限其生活之路即使劃定價值設令供者求者均極願意則司法者可干涉否故謂非法律之力可以劑其平只有治本之一法近報載張毓英等上度支部論銅幣書論甚詳盡故須從定幣制入子 
　　五十四號言（贊成）一百二號所言人情上商情上之理論而我所言係物質上之關係凡物質無相當之價值卽失其信用故銅幣之害實無法可以補救蓋言補救已是下策上海市儈有沽假鑽者初得售其欺旣而失其信用跌價至數千百倍而調至是須求補救欲人爲之畫策定價有是理乎以此類推知物質無相當之價值即不能有信用無所用其補救也是故劃定價值及滿圓滿解二說適加之厲因吾定價而外來者愈不能禁且以滋奸商之作弊是故言上策惟有定幣而已不獨此也以美國之大通國鑄銀元者僅有一廠而監督者均甚注重今日中國之幣制問題實非一國之問題乃與全球萬國通商之問題幣制不定國帑之消耗於無形更不可計故財政問題亦以鑄幣統一爲之機關矣所以欲定幣制尤須先一標準以爲統一之預備就議員意鑄制莫如仿日本以其地近而情形相類 
　　三十八號言制台交議案中有治本治標兩計實皆有流弊但議員以爲兩獘相權取其輕爲現在計似當有一研究之法不能但以要求定幣制一言塞責故對於此議案似宜擇一無法之法以治其標至兌換所之爲難疑可要求官長設立兌換所也 
　　五十二號言現若質問錢君修正案可爲代答爲對於制台議案之討論是否在修正案中相與討論 
　　議長言可與討論 
　　五十二號言從前公家以銅幣散之民間今即設立兌換所則以銀圓散出而聚無數之銅元在局恐實不能做到故尙不如以要求轉請劃定幣制之題目爲正當將來幣制已定自不難設法收回至財政審查會報告與錢君修正案實無牴觸皆以定幣制爲歸也 
　　三十八號言審查會報告後二說係清源正本是並非駁去 
　　七十六號言後二說是幣制之意故不必直斥之 
　　三十八號言現在官家無資本說兌換所則將來幣制定後再行收回則用何種資本 
　　七十六號言幣制旣定必有新幣當時必有法想 
　　五十七號言限定價值實係無效從前廣東之大銀元鑄明值銅幣百枚何以現在仍是參差故爲今計當添鑄銀元與銅元多少相等或可補救如現在贊成乙說設制台一通飭圓滿月圓角滿月角則一日之内當得兌換若干此其情形實不能預計 
　　四十四號言用圓用角即使做到恐亦滋事甚多 
　　四十八號贊成四十四號之說言現在如幣制已定以銀元爲本位或可有定價之可言而今有生銀有銀圓有小銀圓有銅元均無一定之價值隨時漲落况許多財政尙有以錢碼計者則用圓用解實不能行恐反多事故仍當以定幣爲斷 
　　議長問此修正案究能併入制台限制銅元案否 
　　四十八號言議事細則所規定應先解决修正案之成立 
　　五十四號又言頃表贊成之意尙有餘義幣制定後非惟銅元須收回無論大銀圓小銀元均當收回 
　　議長遂問贊成此修正案成立者請起立表决全體起立（未完） 
國外新聞 
[伊籐國葬式典]  
　　二十二日東京電云伊籐公爵國葬之式典於今晨舉行朝内各事均經日皇下詔停止川村元帥率兵二萬名隨行護送沿海一帶均升礮致敬各軍艦均泊近東京各處海軍港所亦一律升放禮礮駐日各國大使均代表國君參列該式典吉青納將軍亦隨與其間並有馬軍一隊護送靈櫬至墳政府現已在立憲廳附近擇地興造公爵祠宇以示敬禮韓國發皇今晨赴統監署吊唁 
[飛船速率之創聞]  
　　二十二日倫敦電云法門君近在麻麥倫駕乘飛艇於四點十七分五十三秒鐘内飛駛一百四十四英里之遥實爲從前所未聞德國飛船隊各式共飛船三艘兹在考洛業考勃蘭慈中間操演昨夜並佯攻愛蘭勃萊斯丹礮臺 
[美國紐約市政選舉]  
　　二十二日倫敦電云美國紐約舉行市政選舉時田曼里黨中獲選者僅市長千洛君其餘微職人員均爲共和黨所得故該局財政權將悉爲該黨操握 
[英國大選舉之期]  
　　二十二日倫敦電云據自由黨執鞭者批司君在海姆泊斯唐演說謂明年正月間議院將舉行大選舉 
[波斯革黨之得手]  
　　二十二日栢靈電云波斯北部之革命黨已將阿台皮爾城占據 
[奥設領署於海參威]  
　　二十二日栢靈電云奥國於海參威設立領事署 
[希臘海軍叛首被擒]  
　　二十三日倫敦電云希臘海軍叛首鐵配爾杜斯大尉及其同伴一人於深夜在開菲西亞路拘獲當時仍衣官服並不拒敵 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
