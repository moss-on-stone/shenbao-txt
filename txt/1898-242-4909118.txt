# 1898 - 242 - 4909118

 

Page 1

 
 
[勸學篇出售] [  圖書集成局代啓]  
　　勸學篇一書爲两湖總督張香帥所著香帥以當代偉人慨國本之日襄人材之日弱規時勢　本末箸論二十四篇以發發瞶而示　繩其　業巳風行海内今由源記書莊倩本局用大號鉛字排印紙墨精良校讐縝密刻巳工竣每部價洋两角卽日由各書坊發售此佈 
[新印日本國志告成] 圖書集成局啓 
　　是書爲新簡出使日本大臣粤東黄公度星使所箸星使博覽羣書留心時務昔年參理日東使節窮數載之心力冥搜默討惟日孜孜成書四十卷分爲一十三門首年表以次而下曰國統曰鄰交曰天文曰地理曰職官曰食貨曰兵政曰刑法曰學術曰禮俗曰物産曰工藝每門各爲一表上下數千年　分縷亦梁溪薛耕耘星使謂爲奇作誠哉月且非誣也今者中日言和軺車互駐封疆大吏遴派學生前往彼都游學得此書以互相印證彼中時事尤瞭如掌上螺紋然則有志外交者可不各置一帙乎本館遵照原書刋印紙墨一切格外精工刻巳告成每部十本計碼洋二元五角售處仍在三馬路申報　申昌書室及各書坊外埠亦皆寄致以便人就近購求此布 
[論外洋各島亟宜添設領事保護旅居華民]  
　　泰西各國以商務爲富强之本故每喜與他國通商其通商之處必有本國商人僑居其地國家派官以保護之名曰領事領事之權以護商爲職不能兼理民詞此西國之通例也中國與泰西各國通商互市當立約之初未諳西國之例允令西人管轄本國寓華商民與地方官無異以致西人每有人命債訟等事均須本國領事自理我華地方官轉爲所制不能一伸訊斷之權是以泰西各國領事之在中國者其權力較在他國爲尤大然卽在他國不理政務之領事僅以保護商務爲專司各國視之亦覺甚重蓋以每有交涉卽可籌咨商酌如遇苛例不妨隨時阻撓所以西人之經商於他國者皆得安居樂業不受欺陵商務蒸蒸日形暢旺也今中國與泰西各國通商日久熟諳泰西律法者不乏其人知昔年立約之時誤以管轄事權授之於各國領事一旦欲攺絃易轍令泰西各國在華所設之領事與在他國從同終以國勢之衰不能驟爭以口舌故知此事卽能如轉圜之願亦須待至富强以後初不能以旦夕相期試觀日本初時泰西各國與之立約無異乎我華厥後維新氣象一變各國知其日進於强盛不敢復以威勢相陵故於換約時更正其條一如他國中國苟能謀自强則他日自不難援日本以爲例惟今之所最爲亟亟者則在外洋各島無領事以保護華民也夫華民之經商於外洋者衆矣而外洋各國之虐待我華民也亦巳甚矣或迫之入籍或拘之爲奴或禁其往來或朘其生計種種屈抑辱侮知者皆恥言之卽如美班一役華人之旅居小呂宋者被其荼毒受制殊多是地曾經昔年出使美日秘大臣張樵野星使與西班牙朝廷商酌擬派領事駐紥而西班牙外部大臣始則欲從所請繼則游移其詞終則堅執不允自是中朝亦遂置之以致今日小呂宋旅居華民卒受流離慘酷之苦政府傷海外子民不得朝廷庇蔭遂爲洋人所欺於是亟思圖維以免華人之觖望商之西班牙政府擬卽派領事駐紥小呂宋孟尼拿地方顧犬補牢尙未爲晚愚以爲外洋各島凡爲華民之所往來居住未經設有領事者皆宜次第設立領事以慰遠情查中國領事之駐紥外洋者在英有新加坡領事在美有舊金山總領事又有紐約領事在西班牙有古馬總領事又有馬丹薩領事在秘魯有加里約領事在日本有長崎神户横濵三處理事又有箱館副理事而此外南洋各島星羅棋布華人之或經商或傭工或種植或開礦萃居彼處者不下三百萬人而中國均未嘗設領事也昔年有人請將檳榔嶼麻六甲柔佛芙蓉石蘭莪白蠟六處各設副領事一員卽以隨地公正殷商攝之統轄於新加坡總領事今亦未盡照行而西班牙荷蘭两國所屬之地除小呂宋現擬設立領事外若蘇門答臘之日裏埠噶羅巴埠三寳隴等埠以及英法两國所屬之地如香港新金山　甸之仰江越南之北圻與西貢並今爲日本割取之臺灣皆宜添設領事以資保衞商民庶海外數百萬生靈皆得朝廷蔭庇而不致爲外人以奴隸犬馬待之也夫中國昔年未悉洋情不知華民出洋之衆故但給彼在中國設立領事之柄而無我在外洋設立領事之文今忽欲添設領事固不啻例行逆施其難殊甚然如新加坡初設領事時英之外部亦儘力阻撓後因持之甚堅卒無異議今之秉節乘槎充皇華之使者若能性情堅忍據理相爭不憚筆舌之繁不叅游移之見則泰西各國或亦不能却我所求也豈非海外生民之福乎 
[本館接奉電音]  
　　昨日午後京師飛電傅來上諭二道敬謹譯登○七月十四日奉上諭國子監奏候補學正黄贊樞條陳時務請爲代奏一摺據稱民生日蹙宜厚生計蠹吏横征宜嚴考查等語朝廷整理庶務無日不以吏治民生爲念重農之外桑麻絲茶等項均爲民間大利所在全在官爲董勸庶幾各治其業成效可覩著各直省督撫督飭地方官各就物土所宜悉心勸辦以開利源親民之官莫如牧令近來仕途冗雜非嚴加考查不足以别貪廉錢糧之浮收胥吏之肆擾種種殃民之事該管上司果能悉心考核卽不肖官吏亦斷不至無所忌憚著各督撫凛遵六月十五日諭旨於所屬州縣認眞查核毋令賢奸混淆仍隨時秉公舉劾以示懲戒吏治清則民生自裕此卽封疆大吏之責無負朕之再三申誡焉欽此同日奉上諭國家設官分職各有專司京外大小各官舊制相沿不無冗濫近日臣工條奏多以裁汰冗員爲言雖未必盡可准行而叅酌情形實亦有卽當攺革者朕維授事命官不外總核名實現當開創百度事務繁多度支歲入有常豈能供無用之冗費致碍當務之急需如詹事府摺奏閒曹無事可辦其通政司光祿寺鴻臚寺太僕寺大理寺等衙門事情甚簡半屬有名無實均著卽行裁撤歸併内閣及禮兵刑等部辦理又外省如直隷甘肅四川等省皆係總督兼管巡撫事惟湖北廣東雲南三省督撫同城原未劃一現在東河在山東境内者巳隷山東巡撫管轄祗河南河工由河督專辦今昔情形確有不同著將督撫同城之湖北廣東雲南三省巡撫並東河總督一併裁撤均著以總督兼管巡撫事東河總督應辦事宜卽歸併河南巡撫兼辦至各省漕運多由河運河運所費無多應征漕糧亦多攺折淮鹽所行省分亦各分設督銷其各省不辦運務之糧道及向無鹽塲僅管疏銷之鹽道亦均著裁撤歸各藩司巡鹽道兼理此外如各省同通佐貳等官有但兼水利鹽捕並無地方之責者本屬閒冗卽著查明裁汰除應裁之京外各官本日巳降諭旨及裁撤之巡撫河督京卿等員聽候另行錄用其餘京外尤有應裁文武各缺及一切裁減歸併各事著大學士六部及直省督撫分别詳議赶辦仍將所議情形迅速具奏内外諸臣卽行遵照切實辦理不准藉口體制攸關多方阻格並不得以無可再裁敷衍了事至各省設定辦公局所名目煩多無非爲位置閒員地步薪水雜支虚糜不可勝計迭經諭令裁併乃竟置若罔聞或任聽委員劣幕無文一奏塞奏殊堪痛恨著各督撫凛遵前旨將現有名局所中冗員一併裁撤淨盡並將候補分發捐納勞績等項人員嚴加甄别裁汰限一月辦竣覆奏似此實力剔除庶幾 
 
 

Page 2

 
 
　欵充裕得以宏拓新規惟不准瞻徇情面陽奉陰違致干咎戾當此國計艱難朝廷宵旰焦勞孜孜求治詔書敦勉朂以至誠爾在廷諸臣及封疆人吏等具有天良其尙仰體朕懷力矯疲玩積習一心一德共濟時艱庶幾無負委任若竟各挾私意非自便身圖卽見好僚屬推諉因循空言搪塞必當予以重懲决不寛貸欽此 
[東撫張中丞奏議變通武科摺]  
　　頭品頂戴山東巡撫臣張汝梅跪奏爲遵議變通武科事宜謹就管見所及恭摺具陳仰祈聖鑒事竊臣疉准兵部咨會議榮禄高　曾等請設武備特科曁黄槐森武塲攺試洋槍各摺請飭各省將軍督撫學政各就見聞所及詳細奏明酌辦奉旨依議欽此欽遵鈔禄議覆奏稿咨行前來臣維武科之設原以儲備將才洋槍爲行軍利器必平日練習精熟而後臨敵始能制勝必武科以此取士士子以此進身而後人多禦侮之才國有折衝之用惟立法之初必須預防流弊謀斷貴乎明决講求不厭精詳此部臣所以有集思廣益之舉也臣學識淺陋愧無以仰答高深詳閱部議籌慮頗爲周密近閱邸鈔復見陜甘督臣陶模山西撫臣胡聘之所上諸疏其言悉中窽要心竊敬之伏思武科發軔於武童散處於州縣若聽其自購洋槍遂於隨處演放而漫無限制則姦宄狡點之徒咸　名於習武而莫之禁其弊何可勝言臣愚以爲武科與營制相維擊實與學堂相表裏現在奉旨各省建設學堂若令各州縣處處皆有武備學堂恐難集此鉅欵卽以　瑟洋槍而論打靶取準須及一里之遥各州縣居民田盧相望勢難覓此演武空塲似宜於各府廳直隸州各設武備學堂一區令各州縣之應童試者均先入學堂肄業槍枝樂彈均用官物不准取出滋事府縣歲試分别優劣取定等次仍俟學政按臨拔其尤者取進武童循例遞送鄉會試分别中否恭送殿試欽定等等授以職官分别留棄並分發各省委允營哨各官其未經中式之武舉武生亦可照常投効分别委用記挑如此則新法與舊章叅用以學堂勵　學向卽以防其匪僻以科名策其進取卽以一其步趨而心腹干城之選將有不可勝用者矣抑臣更有請者武科旣經攺制期於拔取眞才尤必力求實際新令初下士習未便不得不寛以時口俾自磨礪以待甄錄其武塲無論院府縣考及鄉會事應視合格者之多寡定取中之名數不必拘定常額苟乏其選寍缺母監庶風氣開而英毫兢出僥倖免而名器愈榮又舊例弓刀石一塲係爲考騐膂力雖與打槍無涉而力大則托槍較急合中　易似亦未可遽撥除將創辦學堂情形俟有端倪另行奏報外所有遵議變通武科緣由謹會同山東學政臣姚丙然恭摺具陳伏乞皇上聖鑒敕部核議施行謹奏奉硃批該衙門議奏欽此 
[日相良言]  
　　廣州中丁報云日本勳臣伊藤博文侯爵留心中國政治辦宣言於衆曰四五年内中國局勢必有在變然中國政府與民間意向仿效我日本文物制度東度視察者亦復不少終必攺變然變亦不可太驟欲速則不達古人具有明訓卽如中國積弊猶沈睡巳百有餘年安能一日警覺幡然攺圖使轉圜有如此之易易者竊恐弊未去而弊滋深徒使天下騷擾不寗而巳余前曾擬議中國政治應攺革者數端巳向彼之當道忠告善道試觀今日中國之所行　　　其入彿然猶未盡底藴爲可　耳一係設立大銀行按中國人民財力旣庶且富惟行財政之機關賆繫乎國家之有銀行并須延雇洋　襄辦糾集一億萬股本國家益以刷印鈔票發行之權利挹此注彼則財源活潑商工自稱取益如遇戰事貨貲卽就本國銀行數百萬金貨亦不事咄嗟立辦也二係設立士官學堂今日中國雖設有武備學堂水師學堂然僅有名目仍無實效蓋因教育制度其法實有未備也或學　幼椎體氣未充不堪造就如欲設士官學堂必規模大具倣照文明富强之國章程辦理始克奏得人之效耳三係中國須改招募爲徵兵按中國之兵老幼相混强弱駁雜一旦有事招之市上悉皆無業游惰之民且素不諳律令擊刺步武之法年限又無定準一朝無事卽隨地遣散流　　方政府不問是政府不存一毫顧恤之心安能望其勇往直前殺敵致果也哉兵制宜倣行外洋徵兵之法有年限無老幼無强弱我日本行之巳見明效豈中國行之反不見效站四係鐵路南北開通内地均通輪船則商務可以口臻茂盛轉運輕靈利權操之自我亦何樂而不爲按以上四節余當年曾與恭王言之恭王稱善後又與中國使臣張樵野侍郎同舟語及張額服膺銳意起行但中國人心公義不敵私欲攺革頗覺不易卽就目下觀之雖巳露具機然亦非一朝一夕之事也譯九州日日新聞 
[法員勘地]  
　　廣州博聞報譯法報云法廷委員往雲南踏勘鐵路西六月巳行低府城據稱由蒙自至雲南縣相去祗隔一百六十一英里之遥而地之高下從首至尾判若霄壤有一千八百英尺然最棘手者猶在通海縣與廣邇縣之路此地相隔僅三里之遠而首尾相去有一千六百四十英尺若經營鐵路非用鑿山穿貫之法恐必須繞道紆廻工費益覺浩繁歴時更須延宕也又聞此委員數人陸續勘路直至川省界而止可知法人立意必欲開廣越南鐵路跨越滇省以展商務也 
[索地又聞]  
　　廣州中西報云中國允將福州之臺南一島批與法人兹又聞英人亦在南臺獲佔利權現有英國砲船名連匿在福州稅關對面停泊派委水手在左近測重深淺查探形勢以便其禀駐華英使並說日人於南臺一島亦同沾利益此雖得諸傅聞然本月十九日有日本署理領事附搭柯斯利火船到福州聞係辦理南臺之事是則此說恐非盡子虚也噫中國邊圉割讓一地又復一地雖曰批租實同荆州之借將來沿邊七省不至盡歸西人恐仍婪索不巳也 
[阻撓利益]  
　　廣州中西報云中國用英欵築造山海關至牛莊之鐵路俄人不悅屢次阻撓近日仍與總署饒舌言語甚爲激烈但願中國不受其挾制又聞法國慫惥俄國時向中國問難言及海關薪工不應加增未知確否數禮拜前俄人曾行知總署云海關薪工不應加增若歸俄人管理一切費用較英人可減省不少此則確有是言 
[答問孫文事]  
　　廣州博聞報云英議員詢問理藩院大臣占罷倫何以香港政府出票遞解孫文有無先商之理藩院等語兹悉理藩院大臣答之曰所問孫文一事經巳查明孫文非英籍之人又非生産英屬香港政府按一千八百八十二年遞解原籍條例第三欵定議將孫文逐出港外五年不准回港自一千八百九十六年三月四號起計當時港督在定例局宣言於衆恐此人有妨礙香港太平之局故遞之所辦此案并非華官所託况未出遞解票之先而孫文離港此等倡亂之人洵不宜任其在港也香港政府所辦此案如此我輩不宜干涉此事議員域地又問理藩院大臣曰香港政府出票時孫文未曾有機緣辯駁能知之否占大臣答曰有無機緣辯駁一事尙須待問憶昔披閱西報言孫文巳充八亂黨滋擾說至此各議員哂之議員地域曰果若是甚願孫文克成厥事占大臣曰若西報所言屬實無怪香港政府懷疑 
[五馬鶯遷]  
　　茸城訪事友人云原任松江府恩詩農太守扶柩歸旗後連曰府署中雇近修葺雲斤月斧日昃不遑巳於十二日工竣十三日八下鐘新任府尊張子虞太守自責院中排齊儀　遷入府署聞擬於十四日傅點各房書吏 
[海籌將到]  
　　中國前向德國定造之海籌鐵甲船尙未到津曾紀前報兹又接天津訪事友人來函云官塲近接上海來電知是船己於本月初四日到滬停泊一日旋卽鼓輪北上約初九日駛抵大沽北洋大臣榮中堂預委水師營務處總辦潘子靖會辦柯松坡嚴又陵三觀察前往騐收巳於初八日午後乘火車至唐沽換乘輪船往大沽口候騐期以一禮拜方可公竣一切辦理情形仍援海容爲例云 
[不准掛名]  
　　蕪湖訪事友人云自今春胡姓託名洋商創設東洋車駛行獲利後聞風者皆思步厥後塵非但車行驟增至四五家卽戲館娼寮轎鋪亦多籍洋商爲護符一若有恃無恐也者致一切干名違義如開小押鋪及書寓等誨盜誨淫之業無不分賃房屋接踵而興駸駸乎 
 
 

Page 3

 
 
有日新月盛之勢若輩初皆附名德人巴田淡月賄洋蚨十枚便可獨樹一幟而東洋車尤最爲滋事之厲階當創行之初卽經當道照會上海德國領事聲明窒礙難行之處旋接照覆諭令停止乃一經受人播弄矯稱修路巳費多金非如數認償斷難中止由是雙輪飈舉軌道風馳碾傷行人碰壞攤肆幾於無日不有市廛苦之正議合詞禀攻適胡姓因頂名之德人不能盡如其意攺賄英人博浪掛其名曰英商和發洋行並經英領事照會道憲聲請照約保護道憲卽飭洋務局會縣查察洋行開設何處專做何項貿易經湯吳两直刺禀覆謂此行並無鋪面交易亦未見絲毫貨物出入本口僅見華人胡姓張姓等所開東洋車行門首空掛英商和發洋行招牌坐收基規費而巳查車行本係市井無賴托名洋商所開其中窩賭架倡曾經德人呈控有案應請轉商禁阻以免世風日壞等情時道憲徐觀察尙未交卸亦以此風斷不可長立卽照會駐無英領事以車行小押本輿檯賤役所爲豈洋商而肯托業至此現巳查明係地方無賴痞棍勾串仿冐應懇轉諭禁阻勿爲若輩欺弄領事亦力持大體謂此本係地方官固有之權候卽轉飭停止倘該商於示禁之後仍復違行本領事亦决不再爲該車行保護等語道憲隨出示諭　張國門於是各車夫皆如喪家之犬垂頭喪氣倀倀何之矣 
[盜犯正法]  
　　無湖訪事友人云四月十三夜城北黄果山農民曹邦文家被盜報經縣尊飭差拿獲趙平安陳木根紀丙煥葉文章等四犯會同道轅發審局委員迭次訊究供認不諱後經道憲親提勘鞫亦無異詞道於上月下浣分别擬斬立决斬監候等罪名甲詳各大憲本月初十日縣署接奉省憲釘封回文飭將爲首之趙平安陳木根二犯就地正法是日適逢忌辰例不行刑吳邑尊遂攺於次日午後四點鐘會同城守營胡千戎並練軍保衞等營各帶勇丁會集縣署由獄提出二犯當堂捆縛押赴北門外教塲處决一聲砲響两　好頭顱巳全斫落由劊子手提向公案請標硃點事訖各官卽呵殿進城回署有往觀者云當二犯出獄時尙略帶悉容比用篾籮舁出北郊延頸就誅毫不作兒女子瑟縮狀是眞愍不畏死者歟按此案盜黨共有七人得贓不過二十餘千事甚微細祗以捆吊事主担傷帮夥及事前某夜附郭某姓家被刼衣物千數百文亦係彼等所爲两案彚詳情實較重故不能稍稽顯戮也 
[桃渡秋波]  
　　金陵採訪友人云两江督憲劉峴帥前奉上諭將省垣不載祀典之庵廟祠宇一律攺爲學堂各大憲將各書院經費查核每年僅有二萬五千餘两擬先設中學堂两所而庵廟祠宇尙未及查不料僧尼己預爲地步將菴廟攺爲家祠者有之祠宇攺爲住屋者有之或更將産業挂名於權貴輜重寄頓於紳富者亦莫不有之優婆夷優婆塞眞善於規避哉○五月十三日搶米案起匪徒遍黏揭帖散布謡言期於六月初三日焚燬教堂各教士深恐遭殃禀明上憲避至他處將教堂所存什物開單交上元縣派人經管等情早誌本報兹各教士以時逾一月民情安謐亂耗無聞於是相約言旋照常傅教自七月初四日如巳陸續遄返白門矣○金陵官米局開糶以來其米皆由江寗府劉嘉樹太守先後禀奉上憲委員陸續採購以免後難爲繼之虞太守又不時督率阜成豐備虎賁各倉委員將倉儲米榖逐加播晾無任霉腐近又由皖省採辦食米右干載運來寗暫存廣豐備倉以備江糶太守因新榖登塲拭目可俟撤局止糶巳無多時核計此次運到米糧定多餘剩足備緩急之需第恐未能一律乾潔久貯倉中難免紅朽乃逐日親　倉塲督令委員將米曬晾以期經久不敗太守眞良二千石哉 
[五茸近事]  
　　松江訪事友人云邗江人某甲向業皮匠僑居北　外本月十二夜偶因細故與弟口角甲忿甚濳取芙蓉膏一盞背人吞服迨毒發呻吟時巳夜半家人急卽覓方施治早巳名登鬼籙翌日由各同鄉醵資棺殮遺下婦子饔飱莫給殊可憐也○郡城西南隅某糾家新雇女僕一口入門甫經三日忽失金節數事搜索之下見一籐镯匿在女僕枕底心疑之遂飭人送請華亭縣署究辦劉謙三大令飭發官媒暫爲看管想一經訊究不難水落石出也 
[暫緩赴蘇]  
　　上海縣黄大令本定前晚赴蘇因馮家棋杆飢民焚燬教堂之事洋人索令賠修婁縣屈吉士大令以是地婁上毗連須請黄大令帮同商議以故赴蘇行旌暫時緩發 
[祖餞情深]  
　　注總領事白藻泰君與前讞員鄭景溪大令袍澤情深頗稱相得近知大令行旌將發特於昨日在署肆筵設席藉伸祖餞之情迨大令命馬至署水陸紛陳主賓極爲歡洽直至日落崦嵫始盡歡而散 
[循例點騐]  
　　道憲祭和甫觀察昨晨排導至普育堂弄座將留堂之男婦老幼按名點循成例也 
[會景續聞]  
　　中元賽會巳將路由會景各節迭紀報端昨日又爲本邑大南門外高昌廟賽會之期各會首興高采烈於清晨十點鐘齊集廟前議定給由至午後鐘鳴三十鼓砲聲　會中人將神像納入縁呢　金綵輿中舁以十六人遊行街市前導有逍遥傘臂香會及童男童女夜叉判官黄衣會青衣會等所過之處　男縁女夾道縱觀頗形熱閙 
[法文開館]  
　　法文書館疑業生徒常年於六七月間循例停課一月昨日禮拜四爲下半年開課之期在院諸生先後齊集其先期報名求入館肄習者亦紛紛而至由掌教與教習諸君逐加考選僅得五經全讀文理通順者五人准令隨同肄業餘皆不收所有二班學堂聞巳另聘法國文士二人到館督課行見人材蔚起西學日興於諸生有厚望焉 
[斥革地保]  
　　新閘十圖地保金梅亭陳惠亭因丹陽公所司事售賣義塚公地該保扶同朦混唆令遷棺黄大令遂於昨日發出革條粘貼照墻永遠斥革不准代名復充 
[女工折足]  
　　本地人秦兆卿之妻羅氏在楊樹浦治和絲廠工作昨日因機器皮帶忽爾中斷致被擊折足骨昏　倒地不省人事廠中司事倩人舁送同仁醫院求治雖無性命之憂恐不免巳成殘廢矣 
[績分發人員騐眷名單]  
　　籌賑指省分發巡檢張泉生安徽四川○勞績指省分發道花翎三品銜常緩漢軍浙江花翎二品銜汪嘉某安徽江蘇知府鹽運使銜黄家瑋江西江蘇知州花翎四品銜吳瞻峨安徽奉天通判汪銑湖北浙江知縣傅嗣寛貴州奉天同知銜程雲翰江蘇山東孫籛齡安徽江蘇鹽提值銜陳昌基浙江江蘇韓樹滋四川雲南周錫曾浙江　南志裘江蘇廣東朱端河南直隸吳亦琳安徽直隸林裕　　天河南布都事張興留江西福建府經歴陳安邦湖南廣東道庫人使劉彛壽　天江蘇從九品六品藍翎衷開泰江西雲南魏樹森湖南廣西○截取呈請分發同知陳覆員浙江江西將志震隸山西○進士製籖分發知縣郭兆禄福建○進士指省分發知縣　關同河南四川○國子監教習呈請製籖分發知縣張尙瑛奉天○教習呈請製籖分發知縣曾希文湖南李葆鈞福建蔣世芬陜西○優貢呈請指省分發知縣蔣松華雲南貴州○揀選呈請製籖分發知縣文元漢車李鐘膺漢軍同書漢軍方灝漢振洵漢軍○揀選呈請指省分發知縣李九盛漢軍福建馬寳琳漢軍福建章國珍漢軍廣西楊琨漢軍廣廣西錫齡阿漢軍陜西穆都哩漢軍山東恩麟漢軍○議叙掣籖分發縣丞孫敬先河南巡檢六品銜張仕逵直隸六品銜高占山順天○議叙指省分發知縣六品銜汪文炳浙江江蘇縣丞六品銜錢普元浙江江蘇　　檢張清河山東湖北姚書樓湖南湖北○應補呈請分發州吏目李壽祺順天四川從九品曾昌周江西湖南余　漢軍廣東未入流查有鑣浙江江蘇胡恕浙江湖南 
 
 

Page 4

 
 
[鉅欵恊賑]  
　　敬啓者前因江北淮徐海沭等屬被災甚重滬同人墊欵接濟颇形竭蹶方期麥秋成熟賑撫可了詎料邳宿又被水災睢蕭歉收如故災民遍野待哺嗷嗷止在無可張羅廼蒙漢口淮徐籌賑公所邱陳施林諸大善士來函云在漢鎭安徽會館邀集各帮陸續捐到洋例紋一千二百　合　元一千二百四十两九錢五分一厘又蒙天津同濟協賑公所吳張王詹陳羅屠諸大善士來函云在津門浙江會館邀集紳商捐到洋銀一千元以上二欵同時匯解來滬除將原銀原洋備文移解江寗籌賑總局禀請督憲撥放災區外合乞登報伸謝衆擎之力惟災區需賑非常急切仍乞諸君子源源恊助須救人救澈不至無米爲炊翹望雲天謹代災黎九頓以俟焉再山東黄河决口被湮十餘州縣急待賑撫伏望諸大善長設法拯救誠無量之德也[  上海源通官銀號義賑公所慈谿嚴信厚敬啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[隋堤秋柳]  
　　揚州訪事人云甘泉縣周大令蒞任後檢查接管卷内見本年上忙錢糧未完者爲數甚多因示諭糧差定限清繳略謂照得本縣蒞任查本年上忙錢糧完者寥寥現奉藩憲疉次嚴催並委員守提刻不容緩兹特定期分爲三限以七月初五日爲首限十五日爲二限二十五日爲三限如逾限不完定卽按期提比按刻下新榖巳陸續登塲除洲圩各田外其餘高原下隔收成均得中稔諒各業户具有天良自當輸將踴躍也○馬監巷對面小巷内有淮徐人某甲携其梅鶴賃屋而居甲妻某氏貎等無鹽而性極淫蕩與作小本生涯之某乙有染明來暗去己非一朝邇忽爲甲偵知婉諷惡詈皆置不睬甲思與其以一頂縁頭巾壓殺不若將妻價賣與乙可冀略得資財商之於乙欣然允之惟身價屢約不付且先猶藏頭蓋面暗度陳倉自有此議卽彰明較著儼然雙宿雙飛甲以人財两空悔恨交集竟於雙屋渡河之夕縊死室中詰朝其妻瞥見不勝駭然急呼鄰人帮同解下則巳魂返泉臺矣甲有一子一女年纔數齡四壁蕭條不能成殮妻遂懇左右鄰人代向本街各店户募貲若干始得草草殮瘞說者謂人之捐軀自盡也有重於泰山有輕於鴻毛今某甲者懦弱無能抑鬱自盡誠鴻毛之不如矣○近年以來各處偏災迭告江南籌賑諸君子殫精竭慮設法勸募幾於力盡筋疲淮揚海道憲前因淮徐待賑孔亟曾檄飭委員曁寺僧各一人携帶印册來揚拜會地方官分投勸募旋由委員募到洋銀七百四元寺僧募到七百十八元復商請前署甘泉縣程大令墊角一千元以應急賑嗣又將尾欵一律解清惟查册内巳書未繳者尙不乏人隨由縣出示分别諭催兹聞各捐户巳陸續呈繳矣聞者咸曰似此勸捐可謂心裁獨出且此僧居然不負委任所募之數意爲翎頂輝煌者所不若誠籌賑之新法也顧僧人四大皆空一塵不染今竟不辭勞瘁襄助勸捐前人有詩曰袈裟未著嫌多事著了袈裟事更多其眞此僧之謂歟 
[上涨縣署瑣案]  
　　前者胡李氏控潘其祥誘搶其女毛囡一案經帮審委員李葆初二尹訊供收押候傅鄰証復訊今據原差傅到鄰右陳順龍陳連生解案訊問陳順龍陳連生同供小的等皆小本營生朝出暮歸鄰家之事實不詳細惟聞上月初四夜毛囡係隨潘其祥逃走並非　搶訊之胡李氏供被潘搶去爲地甲夥金祥包庇縱容叩求究辦潘其祥供係姦後誘拐毛囡供亦相符潘德祥供此事並不干預而胡李氏則指明德祥帮同搶刼二尹曰姦後誘拐罪亦難逃判將其祥責一千板德祥責八百板管押攺過局一年半毛囡交胡李氏領回管束速行擇配地甲夥金祥以後不准當差○虹口著名地棍瞿桂寳因索賭規彼此毆傷赴案請騐前晚帮審委嗣李二尹提訊賴茂堂供潮州人向在虹口頭壩開設豐興小押店近將押店盤去所得洋銀除還帳外尙餘五百餘元并時辰表十四只暫寓親戚田阿二烟館内俟輪船開行回籍本月十一日午後瞿桂寳糾同七八人向田尋釁並將小的相衣銀洋時辰表物件搬去田與店夥士林春攔阻均被毆傷求請騐究并追還所搬之物田阿二供開永記烟館王林春供在店爲夥同供瞿桂寳無端尋　搬去物件被毆受傷求騐瞿錢均供丈夫桂寳於十一日同崑山縣差陳林探悉前次崑山搶洋案内之蘇桂林在沈家灣賭錢前往捕捉詎開賭之潮州人方士其等指夫訛詐當被毆傷求騐瞿桂寳供小的又名茂芝並未搬取物件餘供與妻同二尹傅崑山縣差陳林供田之烟間與賭塲相近十一日同桂寳在彼吸烟聞蘇桂林在賭塲内賭錢故同往探視不料桂寳被同賭之人毆傷二尹謂辭旣奉票　人亦應　同本縣差役同往拘提私自往拿顯係訛詐地保徐如義供沈家灣確有賭　係潮州帮所設瞿桂寳究因何故爭毆尙未查明二尹以諸人各執一詞飭仵騐得瞿桂寳田阿二王林春均各有傷判令各回醫治惟瞿取保候查明澈底根究地保徐如義縱賭滋事亦候究辦不貸 
[上海巡局紀事]  
　　南市豈市街永大昌被店主前赴十六鋪巡防中局控被同業無賴陳阿二訛詐酒餚等情局員　仲泉二尹准　傅齊司年永源襪店主張汝德司月成公義天水齋張源盛朱椿和等各家到局於前晚訊問據供許綸香開店時巳曾設筵邀同業聚飲　係人行並無不合實係陳阿二訛詐提陳所問陳猶不肯承認研詰至再一味游移二尹命押候覆訊究辦○南市泉漳會節頭萬東祥麻袋店主劉某前雇王阿虎卽金阿虎在店工作甫經四月被王透用工資三千餘文貿然辭去劉向薦人潘阿四　說不　旋將阿虎扭控十六鋪巡防北局請究經局員楊聘俟二尹提案訊究判責一百板具結了案前日潘邀劉于家飲節酒中途　阿虎撞見將劉扭住兇毆而逸劉　由勾串將潘扭至北局控究經二尹提訊潘供並非勾串二尹命將阿虎交案訊辦潘卽日拘阿虎奔浦灘欲　浦自　當由二十一號巡街捕勇拘住一并解至工程局捕房由捕頭禀知局員朱森庭明府飭管押候訊嗣由楊聘候二尹餾地甲持片赴局請將人証移案訊辦明府准之飭卽帶至北局復由楊二尹升堂提問謂爾前次到案本委從輕發落復將店主毆打實屬目無法紀判令拖下重責二百板押候覓保方准開釋○南市二十三七鋪巡防局委員盛雨村二尹前因各車夫深夜　携燈火一再嚴諭前晚二尹率勇出巡有東洋車夫王三陳照二人仍舊不持燈火爰餾勇甲提詰均稱江北人偶爾違犯尙乞恩宥二尹　各掌頰二十下以儆 
[英界公堂瑣案]  
　　淫兇宜究一則巳　昨報兹悉所謂王某者名紀隆姦夫則梁其姓阿堂其名經捕頭飭探劉森堂將梁拘獲解案請訊惟帮兇各人均巳無從蹤跡　　紀隆投案供稱小的原籍紹興携妻衞氏來滬營生住居唐家弄懷安　前日回家瞥見妻與梁姦宿急呼捉姦而梁巳逃逸不料次晨糾同多人來家將小的扭毆致受刀傷今旣到案務求　究梁供廣東人不敢犯姦行見求恩鹽察　瀚生大令商之衞繙譯判責二百板罰洋二十元給王爲養傷費○小孩葉阿狗陳金進陳阿昌等用磗抛擲某日本人指交某捕送案請辦日本人投案請爲訊究質之某等各孩供因無知偶與相戲求恩寛典大令判各戒責二百下○三百九十一號華捕拘送　妓士春生至案　稱此妓專在　攤一帶拖拉洋人有違工部局定章故特拘送請究　供不　在途拉客實與洋人閒　大令判罰洋二十元以儆○　明高以賣卜爲業有盛明照盛阿五二人竊去卜盤布衣等物經某包探緝獲起到　贓送案請究孫投案領贓訊之二盛同供流落所致叩求恩典大令判各責二百板贓給失主具領○包探沈阿鶴拘解遞籍復來之設阿甫至案請爲訊質之殷供寍波人來滬謀生不敢再有違犯情事尙求恩宥大令以過犯豈容復來判責一百板仍交捕房遞籍○竊賊朱阿仁竊取王菊生家之金表一枚鈔票洋三十餘元經某包探緝獲人贓送案請究王投案領贓質之朱供認行竊惟求恩典大令判責二百板管押一月 
[美界捕房紀事]  
　　偷兒胡阿邦昨日在英界芝罘路某絲棧内竊得錫事件等物肩荷至美界吳　　寫包探洪阿寳撞見當將人贓帶入捕房押候解請公堂究辦○昨日午前禮和洋行馬夫孫阿大駕四輪馬車在虹口百老匯路加鞭疾駛致將陳姓小孩撞傷面目由八十號印捕拘入捕房候解請公堂核辦孩則令送同仁醫院求治○前者粤人歐阿文因私鑄全銅　洋經某包探查獲解經英界公堂讞員判押捕房一年前日敺忽患腹痛服藥無效竟於昨日午前在押所斃命藍副捕頭憫之捐助洋銀八元給于地保令卽備棺收殮 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年七月初七日京報全錄]  
　　宮門抄○諭旨三道錄前○雲督崧奏爲舉辦　務出力之知州懇恩仍照原保給奬片○滇撫裕奏爲　員酌補選缺知州摺○又奏爲調署知州片○江督劉奏爲更換防營管帶片○漕督松奏爲匪徒給黨滋事厘定嚴辦章程片○奉天臬司明奏爲到　　　任事日期摺○七月初七日理藩院鑾儀衞光祿寺廂黄旗值日無引見○曾廣漢謝　禮部右侍郎恩○端方　　農工總辦恩○英　謝授直隷覇昌道恩○内閣奏派協同批本派出李培元徐致靜李端遇○召見軍機英瑞端方○皇上明日由頤　園還呂辦事召見大臣○○崧蕃片再前准吏部議覆滇省鹽務舉辦節　提價事宜在事出力各員請奬一案内分省試用知州王玉麟核計捐案奏准在原保奉旨之後照章應將該員保案撤銷等因於光緒二十四年二月二十二日奉旨依議欽此咨行到滇經分行遵照在案推查該委員王玉麟前于到任時以各井徵課久未復舊諗知該員熟悉井情卽委令稽查鹽務頗能實心經理銷繳頓有起色　三二十年臣崧番　滇　員條陳節捕提僅事宜詳經奏明舉辦因事關厘别積弊各并提舉恐難和衷復委會同籌商辦理該員愈加感奮勞怨弗辭遂於明年　内將現支六成雜欵如數徵足至二十三年底正雜一併規復原額外尙有贏餘是該員始終出力不無微勞足錄雖捐案　准在後列奬回　部章　該員由舉人於光緒十九年曾捐直隷州州判分發試用其遞捐知州係於二十三年五月在滇捐局上兌　册奏咨户部於十二月十一日核明覆奏核計日期雖在原保奉旨後而報捐究巳逾半年與　時上兌取巧不同當此籌餉用人之際在事各員均邀奬叙獨該員向　恐無以策將來兹據藩司鹽道會詳請奏仍照原保給奬前來合無仰懇天恩俯准將分省試用知州王玉鱗　照原保俟得缺後以直隷州用　昭激勳之處出自鴻慈除咨部查照外謹合詞附片具陳伏乞聖鍳訓示謹奏奉硃批吏部議奏欽此○○頭品頂戴雲南巡撫奴才裕祥跪奏爲揀員酌補選缺知州以裨地方恭摺仰祈聖鑒事竊查趙州王作楫於光緒二十四年三月初四日在任丁母憂當經具題開缺聲　照章扣留外補以該員丁憂本日作爲開缺日期歸本年三月底截缺是月分選缺知州僅只此缺毋庸事簽業經截缺報部在案查定例選缺知州如遇丁憂叅革終養廻避撤回攺降調等項缺出應專以候補班前與候補正班酌量等語今趙州知州丁憂遺缺查有勞績保舉候補班遇缺前先補用知州錢福嗣年五十三歲係浙江紹興府山陰縣人由監生於同治四年四月遵例報捐布政司經歴不論雙單月指分雲南試用光緒四年十一月二十八日經欽派大臣騐看堪以發往領照赴滇五年閏三月初八日到省繳照遵章考試取列二等委署麗江井大使卸事嗣　攻勦盞達夷匪案内在事出力保奏請以本班歸試用班儘先補用光緒十四年三月十一日奉旨依議欽此又於剿辦越南　匪魏名高案内在事出力保奏請免補本班以知州仍留原省　侯補班遇缺前先補用經部核議攺俟補缺後以知州用覆奏光緒十七年十二月初八日奉旨依議欽此復經奏請仍照原保給奬十八年八月二十七日奉硃批著照所請吏部知道欽此旋　　手事件交代清楚請咨赴部二十年二月二十日經吏部帶領引見奉旨著照例用欽此領照起程是年十月十四日回省繳照試用一年期滿甄别留省補用委者河　縣知縣二十三年二月初二日到任奴才查該員錢福嗣才明識練勘愼辦公並無叅罰案件以之酌補趙州加州實屬人地相宜洵堪勝任與例亦符據布政使湯壽銘按察使興祿會詳請奏前來合無仰懇天恩俯准以該員錢福嗣補授趙州知州實於地方有裨如蒙俞允該員係候補班升用知州請補知州銜缺相當毋庸送部引見除咨部查照外所有揀員請補選缺知州緣由謹會同雲貴總督臣崧蕃恭摺具陳伏乞皇上聖鑒勅部議覆施行謹奏奉硃批吏部議奏欽此○○裕祥片再普洱府知府陳宗海烟瘴俸滿照例開缺撤回候升所遺員缺自應委員接署查有請補開化府知府蹇念咸堪以署理又署中旬同知陳喬崧因病請假查有補用同知葉樹藩樸誠　練堪以署理又署祿勸縣知縣尹調元調省遺缺查有實缺該縣知縣鄭崇敬應飭回任又准升雲州知州順寗縣知縣曹衍翰調省遺缺查有在省當差本任雲龍州知州周名建堪以委署據藩臬两同先後會詳前來除分檄飭遵外謹會同雲貴總督臣崧蕃附片具陳伏乞聖覽謹奏奉硃批吏部知道欽此○○劉坤一片再各省防營如有更換員弁或移紥他處前奉諭旨飭令隨時奏聞等因歴經遵辦在案兹查管帶徐防步隊右營補用都司陳景　病故所遺營務飭委世襲雲騎尉劉青疇接帶又　帶盛字左旗補用叅將唐盛祥病故所遺旗務飭委儘先守備劉勳美接帶蘇防中營江蘇候補道杜俞卸差所遺營務經撫臣飭委奏留江蘇候補道黄立鰲接帶並兼統右後两管卽以中營爲坐營又長江水師提督黄少春所統之江勝軍六營前經奏明駐紥江陰嗣以鎭江地方處中於形勢尤爲扼要卽令該軍攺紥鎭江切實訓練吳淞現在開埠通商所有駐紥該處之洋操自强軍馬步砲隊十一營經臣咨會該軍統領江南提督李占樁統率移紥江陰以固下游門户並將原駐江陰鎭江各防營及各砲臺弁勇分别咨請各該提臣就近節制調遣俾專責成而裨防務除飭取管帶劉青疇等履歴咨部查核外謹會同江蘇巡撫臣奎俟附片陳明伏乞聖鑒謹奏奉硃批兵部知道欽此○○松樁片再江北雖向多盜匪無遇事生風聚衆滋閙惡習近因教堂收入漸多又有小輪船來往運河設局多處誠恐向在通商馬頭之　類有所覬　澡　而來此等大率拜會聨盟成　結黨素無生業之人各馬頭皆呼爲流氓平時搶奪訛詐擾　　閻日慣於作謡言煽惑愚民閙卡抗捐迫脅鋪户　市甚至藉端滋閙挾制官長及派兵查拿其罹於法者不過數人而首要率皆遠颺東南各省相習成風核其情節較土匪之害民爲尤甚現在淮揚小輪風氣初開不可不預防其漸奴才謹當督飭防軍會同地方員弁認眞彈壓查拿　　滋蔓惟欲遏亂萌須嚴法制使有所畏而不敢犯擬請嗣後拿獲前項匪徒訊取確供詳加察核其有聚衆搶掠滋事抗官重情卽照懲辦土匪章程就地正法以昭炯戒其情節較輕亦應分别懲辦　援例充發或遞籍監禁不得僅予枷杖仍令逗留滋事奴才爲保護地方預爲防維起見是否有當理合附片具陳伏乞聖鑒訓示謹奏奉硃批著照所請刑部知道欽此○○調補奉天奉錦山海過兼按察使銜奴才明保　奏爲恭報奴才接篆任事日期叩謝天恩仰祈聖鑒事竊奴才於甘肅甘凉道任内奉陜甘督臣陶模行知光緒二十四年正月十四日内　奉上諭明保著調補奉天奉錦山海道兼按　僅銜欽此遵於三月初一日交卸甘凉道篆起程四月二十三日馳抵天津奉前任北洋大臣王文韶行知飭赴新任六月初五日行抵營口初八日准署奉錦山海道王頤勳將關防文卷等項移交前來當卽恭設香案　　叩頭謝恩　領任事伏念奴才滿洲世僕知識庸愚鄭署　公　涓埃之無補農曹供職蒙拔擢之有加筮仕年備員三省方懷氷淵之惕懼無巡竊之才兹復渥荷綸音量移遼海自天聞命伏地增漸查營口爲華洋輻輳之區關道有稽徵稅厘之責安民察吏地方之責任匪輕通商惠工　涉之事宜尤重况值時局維新之際深慮揩施失當之愆惟有隨時隨事禀商北洋大臣盛京將軍奉天府尹悉心經理以冀仰答高厚　　於萬一所有奴才到任日期並感激下忱理合恭摺叩謝天恩伏乞皇上聖鑒謹奏奉硃批知道了欽此 
 
