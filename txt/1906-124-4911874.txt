# 1906 - 124 - 4911874

 

Page 1

 
 
   
 
 

Page 2

 
 
[電傳上諭]  
　　四月十六日奉 
上諭户部尚書鐵良著派充督辦稅務大臣外務部右侍郎唐紹儀着派充會辦稅務大臣所有各海關所用華洋人員统歸節制欽此 
[電傳宫門抄]  
　　四月十六日召見軍機繼納恩奎朱家寶 
[通飭督撫巡視所屬論]  
　　國家設官。督撫而司道而府而州縣。職各有所歸。而權獨有所統。一省之治忽。未有不繫於督撫者矣。顧督撫握司政之權。而行政之權。必寄諸州縣。彼司道也。府也。不過承上接下。與爲周旋。無完全不缺之權柄。故以體制論。州縣似間接於督撫。以影響論。督撫似直接於州縣。督撫賢則州縣憚其丰裁而不敢爲惡。不賢則州縣承其風旨而相與爲非。司道皆可以節制州縣。而尤以督撫權力爲重。督撫無不可以統治司道。而實以監察州縣爲先。蓋州縣者實握行政之全權也。 
　　顧州縣之多。省各以數十計。督撫不過一二人。以一二人之才力聰明。考核數十州縣之吏治。其難可知也。况又深居簡出。徒寄耳目於三五司道者乎。卽謂司道少數好惡之口。不盡足憑。而振刷精神。勤接僚屬。在同城州縣。或接見較多。其遠者年率一二次。立談之頃。豈能遽判賢否。其所恃以稽察者。全在往來之公贖。以公牘鑒别人才。尤十不得一矣。 
　　自奉詔變法以來。學校也。警察也。農工商也。犖犖數大政。非督撫之所通飭。州縣之所奉行者乎。州縣中非無賢明幹練之員。於學校警察農工商諸務。悉意講求。實力舉辦。然此占最少數。其於諸務徒具形式。敷衍塞責者。正不乏人。其偏而不舉。并形式之難言者。亦復有之。而攷其公牘。則鋪張揚厲。無不釐然秩然。次第振興。賢者無以見其長。不肖者相率工於掩飾。公牘之不足據也審矣。其所以敢爲此蒙蔽之計者。逆料督撫之不能躬蒞其境。一一。徧觀之也。卽使派員查訪奉委者大率計較程儀。以定吏治之高下。但使餽贈有加。己可優得保舉吏治之隔閡如此。民情之壅於上聞。更何論哉。 
　　岑督有鑒於此。因奏請通飭疆臣。一律巡視所屬。（見十一日本報） 
若此者以上所言之弊。一日可以廓清。豈非幸事。抑竊有慮焉。前此督撫。或因簡閱兵丁。或因查辦事件。未嘗不巡視所屬。第其體制旣崇。儀仗繁盛。自司道以逮僕隷。從者輙數百人。所過州縣。需索規費及其供張。督撫有時不及覺也。且未嘗不考察吏治。求通民情。然所蒞之境。不過一日半日之色留。舉士習民風。略加垂詢。又接見一二名位較崇之紳士。收三數攔輿之公禀。以是爲考察吏治。求通民情。裨益於吏治民情者無幾。而州縣之騷擾被累。己覺難堪近更賠欵日增。新政待舉。州縣辦公之費。己竭蹶可虞。而轉多此無謂之供應。其何能支此不可不從長計議者一也。 
岑督之奏。又以每年分兩次巡視等語。竊謂巡視之期。未可預定。蓋僚屬之伺上憲也。無微不至。有確定之期限。則所屬皆知預備。以前此閱兵觀之。各省缺額扣餉。習爲故常。一旦知大吏出巡之期。先期一月招集無賴。略加練習。以補缺額。以壯一日之瞻觀。以塗飾上下之耳目。境過情遷。卽行遣散。今之州縣。其彌縫補塞之伎倆未必無此。巡視者安從窺其實際此不可不從長計議者二也。 
由前之說。非輕車簡從。不足以杜絶供張。由後之說。非出其不備。不足以廉得眞際。而督撫之必擇清望素著。廉正率屬者。更何待言。 
抑有進者。立憲之萌芽。己蓬勃而發現。出使各國大臣。曾有先布地方自治之奏。此奏旣行。稍分州縣之行政權。有多數紳士以監察於下。有督撫以巡視於上。縱有不肖州縣。亦將陶汰於二十世紀之中。於中國前途吏治民情。裨益庸有旣乎。 
[本館接到批准設立京漢鉄路通運公司專電十六日酉刻到]  
　　北京專電云有某主政集欵五十萬兩擬設京漢鐵路通運公司訂定運貨搭客章程禀由督辦鐵路唐侍郎批准照辦（孔） 
 
 
 

Page 3

 
 
按京漢鐵路袤長二千餘里南北客貨多以輸運爲艱不能暢旺且沿途各站上至站長以及車守人等往往藉端需索致客商視爲畏途有此通運公司此後商人之便利貨物之暢旺可豫决也 
[俄人疑中德聨盟抵抗日本]  
　　十五日栢林電云各國報章仍發論反對德國最近者爲俄報所載倫敦電信謂德國與中國聨盟意在抵抗日本其實此等報告無一字可信也譯字林報 
[日俄戰後交涉]  
　　東報載聖彼得堡電云日本政府曾向俄國索取旅順口受降時之官欵因查有實據俄國武員于獻降之前將該欵存華俄銀行故也惟俄國拒絶不允日本現擬將旅順口大連灣兩處華俄銀行之產業充公云譯文匯報 
[條陳重議南昌敎案北京]  
　　南昌敎案由外部與法使議妥後政府大員以爲失我主權極力反對昨有某侍御因南昌敎案事遞一封奏畧云按照江督贛撫電稱江令逝世並非自刎確係因王敎士剌傷我國决難認咎然外部徒事媚外不能據理力爭失去主權累及無辜恐人民不服激成滋亂貽誤大局懇勿尤准再飭外部另行磋商以保全主權等語奉旨外部知道（閏） 
[張大臣入藏查辦事務京師]  
　　藏約已結駐印度張憩伯大臣奉旨以五品京堂候補飭卽入藏查辦事務（吕） 
[趙軍帥定期大宴西園侯奉天]  
　　日本内閣大臣西園侯爵將次到奉已志前報兹聞趙軍帥預派驛巡道陶杏南觀察大約馳往大東溝迎迓並約定四月初六日到瀋陽以南關内俱樂部爲行轅初七日在交涉局大宴並召菊部侑觴聞西園侯隨帶人員約有二十名皆在各部挑選其來滿洲名爲游歷實調查開埠事宜云（丙） 
[慰諭慶邸節勞京師]  
　　慶親王因年力漸衰屢萌退志均蒙朝廷慰留日前又力請開去軍機處等項要差両宫雖未允所請然奉恩諭母庸逐日進内入值此後遇有緊要事宜再爲傳見其餘應議之事著在府第會同各該大臣商榷以節勞勩（受） 
[撥加庫科辦事大臣礦務職銜北京]  
　　政府前曾電飭庫倫及科布多辦事大臣淸查礦產早誌前報初七日王大臣議商俟辦事大臣查覆如果多有可開之處卽令設法籌欵自辦並請賞加礦務大臣職銜以崇體制而免阻撓（貴） 
[禀明鐵路續推坐辦廣東]  
　　初七日各行商及善堂董事等禀呈岑督擬設坐辦六員襄理路事禀中略謂商等昨奉批示必須舉定總恊理方能奏咨立案以符商律等因昨經集衆公舉咸以投筒占最多數之鄭官應爲總辦黄景棠爲副辦許應鴻周麟述左宗藩爲坐辦從速禀請奏咨立案接收路事現經商等再三集議以路事重大庶務紛煩擬設坐辦六員以資助理仍以投筒占多數各員次第續推李煜芬黄國韜羅延光爲坐辦聨懇先電奏咨立案俾粤路前途永歸商辦實爲公便（冬） 
[滬寗鐵路派員丈購第八叚軌道鎭江]  
　　辦理滬甯鐵路購地總局司道以鎭江之西高資至金陵一帶係第八叚車站軌路必需之地前迭奉鐵路督辦電飭帶員前往丈購並偕測勘洋工程師到鎭卽由洋工程師指定插標處所爲將來軌道經過之地派員會商地方官分段估定地價分上中下則田三等每畝定發地價若干榜示通衢俾衆共曉卽由派估之員專任購地按照指定插標地叚分别車站軌道寛狹處所丈量購買除現札前江寗候補知縣陳令亮恭爲購地委員並呈報各憲咨請寗藩司轉飭地方官迅速妥爲辦理云（特） 
[勸業塲禁用洋貨湖北]  
　　兩湖勸業場開辦定章不許陳列洋貨乃各商多有嘗試者如洋巾洋皂等類混雜不清向詢則稱係上海仿造日前經該場坐辦李大令寶淦出示禁止嚴令從速清理姑不指出何店何貨以存體面免爲同行羞否則當勒令遷出云（合） 
[華人勾串洋商行兇始末詳記鎭江]  
　　華人勾串洋商各情迭紀前報採訪者旣非一人因之所述情形微有同異兹得始末詳情爰再綜錄各下關道陶公子向在某學堂肄業日前偶來鎭地赴玉潤戲園觀劇旣入廂座先有某商挾妓金桂英在焉（前報謂公子日以嫖賭爲事及挾妓王金寶與事起後警勇紛紛上前等情皆傳聞失實）其隔房有英商勞些在座時來探望金妓公子慮爲所擾遂扃其窗板而勞些則又推開因此旋啓旋閉者數次勞些適在醉後竟向公子拳毆以洩扃窗隔絶金妓之恨時戲園並無認識陶公子者公子祇得受傷而避翌晨英領事聞其事以勞些在署曾具有不得持槍肇事之保狀今復肇事飭收禁兩禮拜並罰洋三百元以儆同日警察據戲園所述勾串英商勞些者爲華人馮小東杜木天（杜木天常偕勞些至玉潤戲園看戲惟陶公子被毆之日杜並不在塲）常常酗酒毆擾各情報告道轅陶觀察飭傳來見勸以不可暗助外人凌虐同胞之大義意在卽釋不料官紳聞風麕至鋪陳杜馮兩人劣迹遂不得不發縣研訊並電禀督撫請示督憲旣飭嚴辦撫憲批語尤以翦去害馬良堪嘉慰爲詞故馮則押解回籍交官管束杜則擬定爲年限監禁云（工） 
[派賆赴徐查辦命案蘇州]  
　　蘇撫接商部咨開徐州蕭縣民人朱象鼎私開白土山煤礦私設公案擅自審問將工人吊打致斃私埋等情一案前據朱象鼎來部控告當經飭查此案旣涉人命自應卽飭原查之田守詳細確查審辦等因經陳筱帥札委候補道丁葆元前往徐州會同該府詳細確查據實禀復察辦聞丁道已於十三日啓程北上矣（永） 
[議飭嚴禁劣紳干預公事北京]  
　　政府王大臣日昨會議政務之時談及近聞外省州縣多有不安本分劣紳結交官府串通差役遇事把持欺壓百姓貽害地方深堪痛恨擬通咨各 
 
 

Page 4

 
 
省督撫嚴飭州縣等官出示嚴禁此等惡習果有劣紳不知悛改務須據實禀詳分别懲辦如敢隠匿不報著卽從嚴開參（甘） 
[蘇撫通飭各屬文] （爲革除簽稿門丁事） 
　　照得爲政之道不外求通民情安民之源首在振興吏治數十年來各省官場積習相沿吏治不飭其弊固非一端而尤以朦蔽隔閡爲通病此其故雖不盡在簽稿門丁要亦居其多數若不改絃易轍而欲求吏治之蒸蒸日上也難矣本部院前撫豫疆署中卽專派收發委員經管一切出入公牘家丁人等僅供服役奔走不令干預公事並通飭大小現任各官查照辦理無不奉令唯謹行之頗爲有效今者蒞任三吳下車伊始攷查端前署部院曾經札飭各州縣禁用簽稿門漕門丁役各項在案乃各屬日久生玩並未寔力奉行亟應查照本部院在豫辦法嚴行通飭現在本衙門卽係派用收發委員凡我僚屬務卽一律照辦除藩臬道府均應自行遴委外其通省各廳州縣等准於本省候補佐雜内指名禀請前往該處派充收發差使但此項委員祗管收發文件不准干預地方官權限如有縱恣疎忽等情事准該廳州縣等禀明撤換至各屬家丁准酌用數人以供役使所有從前各項名目一概革除以杜弊端而除積習經此次通飭之後如有陽奉陰違仍蹈故轍者一經查出定即從嚴叅辦决不寛貸勿謂言之不預也通飭各屬遵照（等） 
[銅山縣袁國鈞大令通禀各憲文] （爲預備地方自治事） 
（前畧）朝廷百度維新且預備立憲以通天下之情而立憲之基礎造端於地方自治因與在籍紳士内閣中書楊允升户部郎中張佐清舉人張伯英廩生趙品成再四籌商擬於城中設一息訟公所除命盜重大事件仍由縣審理外他若口角鬭毆婚姻財產等案概由公所理處公同擬具章程開辦卽以楊紳允升張紳佐清爲總董張紳伯英趙紳品成爲駐司董事其餘司書司計及分班調查各員概由該紳等公同舉派立法不得其人反多騷擾息訟一事尤易滋弊端（中略）該公所辦事章程所以便民効用者厥有數端事主到局只須口訴不用禀呈則訟師無所用其伎倆矣傳呼証人只用名刺不用籤票則書差無從肆其勒索矣隨到隨問則原被無守候拖累之苦查訪案件親友如有耳目共聞共見則情實無欺飾蒙蔽之寃卑職交卸在卽伏願此事始終成立公理日伸百姓安業不惟可免訟累將來舉行立憲大政而地方裁判所之構成或卽以此爲嚆矢謹將創設息訟公所開辦章程核示計開第一節宗旨講公理逹下情維持地方公衆之治安爲將來自治團體之預備第二節地址設於城内沈文肅公祠内第三節公約一公德二操守三毅力四熱心五持平六有恒七不存意見八破除情面九剔除積弊不避勞怨十擔任義務捐棄私利第四節幹事一立日記薄二立收支簿三立議事簿四立調查簿五立城鄉董事履歷清册六置銅山全境明細地圖七城内工商各業各舉董事一人遇事由其代表八局外人苟確有見聞均可來公所條陳事宜或指摘過失無不虚心聽受次第采行隨時修改第五節職員之責任一公舉總董二人總持全局事宜二推舉常駐局者二人以專責成三公派分班調查者四人四司書一人逐日登記所辦事件及公牘信札月終彚呈地方官核察五司計一人專司開支帳目月終决算列表報告地方官六每十日全班職員集議一次第六節處事之規則一會客議事每日定上午八點鐘訖十一點鐘下午兩點鐘訖六點鐘二無論何人來公所議事者皆以平等接待三調處訟端必須在公所開議不准在私寓談判以防流弊四對於訴訟者須平心靜氣使之得盡其詞六邀集人証用公所董事名刺或請該處圩董莊長代邀七密查起事原委不得偏聽一面之詞八平常訟事由駐局人員排解議結遇重大事件邀集公衆裁判九除辦公外不得以私事差遣局役　未完 
[上海商會覆商部電（爲撤換辦員事）]  
　　商部貝子爺大人鈞鑒寒電祇悉此案經寓滬紳商公電外刑両部江督痛陳利害上海瑞道亦力顧大司疊次電禀江督關丞現暫不撤敬請憲部轉告修律大臣互相維特以保主權大局幸甚咸（顚） 
[英土交涉之現狀]  
　　十五日倫敦電云英國致土耳其之哀的美敦書聲明限期之内如無切實覆音當以强權從事駐泊支伯拉德之巡洋艦亞魯干號亞門瑞斯脫號二艘皆驀地奉命起椗當係開往利文脫無疑○同日倫敦電云英國外部大臣愛華德格雷伯爵在議院宣布土耳其恊商之全案謂土耳其大使曾進見埃及君主聲稱邊界因由愛爾拉夫起經蘇彝士而至塔拔埃及君主答稱按照一千八百九十二年四月八號維西安電報所載邊境界線乃由愛爾拉夫起至亞克拔三英里以西土耳其覆稱該電僅提及西納半島之　境且電文意義僅指土耳其而言上月三十號英國所致土耳其之公文頗贊助埃及君主之意見並請於十日内照覆愛華德格雷伯爵並云按照土耳其與埃及往來之信息是此事實不易議决倘允許土耳其之要求則蘇彝河之自治權埃及國與埃及君主之自主權皆有妨礙也 
[俄國重整海軍]  
　　十五日倫敦電云俄皇下詔命海軍部大臣亟行重整海軍並改良海軍司令部以期大有功效 
[英人許議敎育條件]  
　　十五日倫敦路透電云英國學部大臣褒列耳君創議第二次宣讀敎育條件温赫姆君則創議反對 
[日本公司擴充航業]  
　　十五日東京電云駐紥倫敦美國領事報稱日本某輪船公司現在倫敦籌借英金廿兆磅爲購買太平洋輪船公司之船隻 
[保險公司因地震大受損失]  
　　十五日倫敦路透電云芝加高保險公司因舊金山地震受損業己停止付欵該公司股東計失英金七十萬磅至該公司所得保險費三十二兆磅而己譯字林報 
[德不顧問英十衝突之事]  
　　十五日柏林電云英外部愛華德格雷伯爵在下議院聲明此次英土衝突德國當不顧問英京深盼土耳其皇之退讓 
[法境安謐]  
　　十五日柏林電云法國北境煤鍍工人罷工現己無事 
[法國工人要求無效]  
　　法報云各幫工人仍有要求每日工作八小時時者惟巴黎及各省罷巿之舉動巳漸減少 
[英報贊助英外部]  
　　十六日倫敦電云英國報章皆贊助英外部大臣愛華德格雷伯爵對于西納半島問題之計畫 
[波斯勘界大員起程]  
　　十六日倫敦電云波斯國所派勘定土耳其邊界大員己由波斯京城起程譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[將派雷震春爲巡防營務處奉天]  
　　奉省督標巡防營務處總辦張觀察錫鑾現已飭赴東邊道任辦理安東開埠事宜所遣巡防營務處一差尚未委人接辦聞當道之意擬俟奏調直隷候補道雷觀察震春到奉後卽以此差任之又奏調直隷候補道劉觀察家煦則擬委辦交涉局云（丙） 
[投効奉天革員之多奉天]  
　　奉省自去秋至今投効錄用革職人員居其多數現經調查約有五六十員趙軍師擬擇才堪造就者先行咨部立案以備將來奏請開復地步蓋近日言官於疆臣奏保革員開復一事甚爲吹求故不能不預爲立案也（丙） 
[浙撫札司考察屬吏杭州]  
　　浙撫以浙省官場擁擠特於十二日札行藩司嚴加甄考畧云浙江到省甄别各員尚未照章考試雖人才之生不拘一格政事文學兼擅爲難然若不識之無不通文理則案牘簿書一切不能親覽尚何政治之可言况現行新政多端尤非未嘗學問者所能窺其崖略嗣後到省各項人員凡例應甄别者自道府以至州縣初次到省及期滿甄别均應遵旨考試其選授實缺之捐納保舉各員亦應於考試後方能到任應由該司備具試卷按月詳請考試一次本部院面加考詢評定等第分别辦理以杜倖進而勵眞材云云（的） 
[蘇撫定期臨閱武備學堂蘇州]  
　　蘇撫陳筱帥傳諭定於四月十六日親臨武備學堂察閱各學生課程已由該堂提調王襟三大令預備一切矣（永） 
[蘇撫飭革門包開辦罪犯習藝所蘇州]  
　　官場於上司向有三節兩壽等門包之費蘇撫陳中丞飭將是舉一律革除將此欵移作開辦罪犯習藝所經費現己札飭十二府州廳轉飭各屬縣一體遵照併令迅卽開辦習藝所限期呈報（且） 
[陸撫逸情杭州]  
　　前江蘇巡撫陸春江中丞以知縣起家洊膺疆寄清操自矢不屑和光同塵以故两袖清風竟無積蓄自歸杭州珂里後日惟棹舟西湖怡情山水間至靈隠天竺諸寺尋老僧閒話月初香巿正盛各梵刹俱啓水陸道場中丞適至靈隠遂游覽數日而返（容） 
　　按此條係别一訪員報告與十四日本報所紀前蘇撫削髮傳聞　一節情形迥殊詢之素稔中丞者亦言並無削髮之事然則前報　所載出自訛傳無疑爰爲附誌數語於此 
[蘇省學務兩志蘇州]  
　　吳縣江宏濟在盤門外本宅設立實力初等小學堂投學務處立案批云據禀該職願以父遺麗昌泰茂萬懋等三醬園資息洋二千元逐年提出三成計洋六百元於盤門外吉祥里住宅創設實力初等小學堂卽以前項息欵充該學堂常年經費另籌洋五百元爲開辦經費熱心敎育志在承先深堪嘉尚應准照辦惟察閱摺開章程學科項下算術而及代數體操而及兵式均與定章不合英文一科尤非初等小學所能兼習此外學期項下畢業期限應改五年學生班次應分甲乙至升入武備學堂尤屬無此辦法仰吳縣轉飭照指斥各節逐一改正○吳江黎里鎭汝仁龍等在本鎭設立樹人初等小學堂禀請學務處立案批云該生等就本鎭湖音菴舊址創立黎里鎭第二民立樹人初等小學堂並各解私囊捐助常年經費聲明不支地方公欵等情洵屬熱心興學應准照辦（且） 
[太守輕裝赴鄉松江]  
　　松府戚升淮太守前日祇携從人兩名便服徒步至北倉橋雇乘民船駛赴南鄉張堰等處查訪案件至十四日始歸（夕） 
[札縣催辦徵兵蘇州]  
　　蘇省開辦徵兵責成各廳州縣會同委員就地勸徵蘇撫陳中丞以開辦多日並無一處呈報點騐殊屬玩忽因通行藩臬札催各廳州縣赶緊勸徵限期造册呈報聞長元吳三首縣報名者各有三百人詎投到者僅各數十人三縣主奉到憲札卽飭差分傳已報名者來縣候驗（康） 
[松江徵兵續志]  
　　華婁兩縣考騐徵兵分兩次榜示計華亭共取一百四十餘名婁縣百餘名由徵兵官阮伯陶示期十五日就普照寺覆騐凡獲選者諭令十八日邀同原保紳董親赴縣署繕立保結卽日遷入並照寺練習步代於二十二日起行晉省（夕） 
[蘇垣官事]  
　　四月十五日直隷候補道廖世蔭由本籍嘉定來省上海糖捐局知府蔡董由滬來省同知吳承德禀知奉委赴丹徒公幹從九嚴嘉鏞禀奉委户部造幣分廠專管銅鉛庫事務○管帶飛划右營米占元禀知奉督練公所委赴安徽淮徐一帶購買馬匹現已購就馬一百匹於十五日押運到蘇（永） 
[安徽官事]  
　　十二日藩憲牌示懷遠縣于鳳閣望江縣查光華互相調署試用直隷州州判王廷樞委署和州州同補用典史潘際唐委署阜陽縣典史（士） 
[首縣會同斬絞命盜案犯杭州]  
　　杭省仁錢兩縣獄中寄禁之犯兹於初十日遞到釘封當奉龔程二大令會營分提斬决之鄞縣命犯徐籐測陳漣茂嵊縣案犯王廷佐許人燕於潛縣案犯王得麻王允禾桐廬縣盜犯吳鳳鳴湯老二永康縣命案絞犯朱和尚朱洪紗秀水縣命案絞犯馬亞士共十一名綁赴淸波門外行刑（的） 
[茶巿蕭條寗波]  
　　甬郡柴橋等處係產茶之區今春因雨水過多芽茶收成不佳因之茶巿較前稍衰價值亦較前昻貴（易） 
[糖輪抵甬寗波]  
　　甬江北太古洋行日昨有樟州輪船一艘由香港裝載火車糖四千數百包抵甬由該行起運儲棧（故） 
[車夫扛夫毆鬥釀命蘇州]  
　　蘇鄉獅子山茶壺浜地方向有車夫載運鐵路需用之石屑近有扛夫多名來此爭奪由是互相爭鬥遂斃車夫一人毆傷三人各車夫於十四日投吳縣署鳴控（　） 
[鄉民被盜蘇州]  
　　前晚三更時分有盜數十人至蘇鄉横涇鎭相近陸家墩杜姓殷姓家破扉而入搜去錢洋衣飾等物而逸次日事主來省投吳縣署報請會勘勒緝（吉） 
[今日尚有各省新聞及本埠新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
以欵歸還而名器足以動人或者情殷報効相應仰懇天恩俯念淮軍欠款過多無計歸補准照新海防例奬給實官庶免部庫另壽而商情亦不至疑阻此後緩急足恃仍可隨時通挪臣爲體恤商民用昭大信起見是否有當理合恭摺具陳伏乞皇太后皇上聖鑒訓示謹奏奉硃批户部議奏欽此 
　　　安徽巡撫誠奏爲皖省開設陸軍小學堂謹將變通辦理情形摺 
頭品頂戴安徽巡撫奴才誠　跪　爲皖省開設陸軍小學堂謹將變通辦理情形恭摺仰祈聖鑒事竊維時事艱難興學儲材爲中外觀感所繫練兵處奏定陸軍小學堂章程業已咨行到皖亟應欽遵辦理惟常年經費爲數甚鉅前經奴才奏明停止武備練軍卽以此欵移作小學堂之用原因皖省庫儲奇絀籌措維艱不得不酌量變通以資興辦而學堂圖式練兵處尚未頒到若建築或乖程法改良又費經營查武備學堂與陸軍小學名異實同特是小學程度輕淺武備學堂則畢業已三次成效昭著堂内優等學生皆堪膺小學敎員之選該堂規模本尚完備矧堂外猶可擴充惟第四五班武備學生須一二年後畢業籌思至再擬先拓地推廣届時不再續招卽將陸軍小學堂移入則旣有兼收並蓄之良復有事半功倍之益其建造未成以前飭司於武備練軍營稍事修改預爲開辦查營與武備學堂近在咫尺其委員敎習人等事可兼司敎無歧異用欵亦可資節省所需經費卽於停止練軍薪餉項下動用至書籍儀器服裝等類在所必須開辦之初應擇要購置俟武備學堂辦後經費稍有盈餘再逐漸購齊據兼武備學堂布政使詳請奏咨前來奴才查陸軍小學堂爲練將始基當此需材孔亟開辦不容稍緩而安省度支竭蹶另籌建築力實未逮惟有變通辦理以期仰副朝廷經武培才之至意所有皖省開設陸軍小學堂緣由除分咨練兵處户部外謹會同署兩江總督臣周馥恭摺具陳伏乞皇太后皇上聖鑒謹奏奉硃批該衙門知道欽此 
宫門抄二月十三日吏部翰林院正黄旗值日内務府引見四十名出使大臣孫寶琦到京請安雷補同等謝署缺 
恩植公請假二十日召見軍機孫寶琦 
　　　江蘇巡撫陳奏爲豫省課吏館現擬改爲仕學館專設仕學速成科以資造就而裨佐理摺 
調補江蘇巡撫兼管河工事務臣陳夔龍跪奏爲豫省課吏館現擬改爲仕學館專設仕學速成科以資造就而裨佐理恭摺仰祈聖鑒事竊照上年承准政務處咨令各省於已辦之課吏館内添造講堂專設仕學速成科查取直隸法政學堂章程參酌地方情形認眞辦理等因並准直隸督臣袁世　咨送章程前來當卽督飭兩司課吏舘悉心商摧妥議定章竊維地方庶政非人莫舉况當此中外交通新機日闢理煩治劇之任斷非毫無閱歷者所能勝若不將從政之才寛爲儲蓄速爲造就何以收集腋成裘之效應三年求艾之需此仕學速成科誠不容不早設也惟查直隸法政學堂聘用洋員爲敎習豫省開辦之始一切章程先求切實辦法庶幾易行俟一二年後再爲次第推廣查河南原有課吏館係前撫臣錫良奏明開辦原訂章程尚屬核實臣到任以來隨時認眞考核在舘各員亦頗爭自濯磨第時隔數年近來一切新政多爲往時所未有應卽酌量增添期臻完備其稍涉空言無補以及窮年累月而莫可殫究者一律删去總期學可致用名實相符現經議定將課吏館改爲仕學館專設仕學速成科其課程約分八門曰脩身曰刑法曰理財曰交涉曰學務曰警察曰地輿曰工藝大抵以中國政學爲基礎以各國政學爲進步仍照直隷辦法以六個月爲一學期以四學期爲畢業卒業奬勵亦照章分爲三等至各項規則豫省庫儲支絀不得不量力辦理徐圖擴充館内擬不設監督卽以藩臬兩司爲督辦酌派道爲總辦實任者不支薪水候補者照章開支設總敎習一員及提調一員會同督率研究敎習暫設二員洋敎習經費過鉅暫不延訂擬于他省法政畢業生中就近訪聘學員額設四十名同通州縣三十名内分十五名爲内班十五名爲外班佐雜十名内分五名爲内班五名爲外班内班酌給津貼卽將同通州縣原有月課奬銀改撥充用佐雜人數過多在館額數有限仍酌畱月課以示體恤本省紳士亦准附入肄業額定二十名照直隸稍爲變通令其酌繳學費綜計委員學員薪水津貼飯食及館役工食各項額支撙節核計常年需銀一萬一千六百餘兩除撥用課吏館原支銀六千六百両外每年尚需添籌五千餘兩開辦經費約需五百兩一切活支不在其内統由臣督司設法籌措作正開銷據布政使瑞良按察使鍾培會同課吏館道員詳請具奏前來除飭令擇期開館由臣隨時督率認眞辦理並將章程分咨政務處學部吏部刑部查照外所有豫省改設仕學舘暫行試辦仕學速成科緣由理合恭摺具陳伏伏皇太后皇上聖鑒訓示謹奏奉硃批該衙門知道欽此 
宫門抄二月十四日户部宗人府正白旗值日内務府引見五十一名棍貝子因伊子賞輔國公銜花翎謝恩趙秉鈞謝授太常寺卿恩毓朗良泰各假滿請安召見軍機趙秉鈞 
　　　户部奏爲查明具奏事摺 
户部謹奏爲查明具奏事江蘇巡撫陸元鼎奏揚州關征收常稅請自光緒三十一年三月接征起遵照新章辦理一摺光緒三十一年十二月三十日奉硃批户部知道欽此欽遵由内閣抄出到部據原奏内稱據委管揚州關由閘稅務常鎭通海道郭道直詳稱奉准户部咨議覆兵部侍郎鐵奏江寗司庫等處進出款項一案遵查揚州關常稅合正曰分巡並計最旺之年約徵銀十萬四五千兩尋常歲祗徵銀八萬兩上下内除報部候撥正稅銀四萬四千餘兩其分巡零稅款内先後因練兵需餉奉提裁節經費銀一萬七千兩又照章經徵每年著賠一成五釐銀一萬八千兩連同報部之數已及八萬兩卽徵足十萬五千之數亦僅存銀二萬敷千兩以之抵充四正口念三處分巡員司書役薪工房租巡船並府署道署辦公經費以及扇香貢品等項歲約需銀四萬餘兩收支相抵已形竭蹶若照近年徵數減絀賠累更形吃重擬請暫准循舊辦理等情查該道所陳各節雖係實在情形惟旣經部臣奏明自應遵照新章無論整稅零稅均應報部候撥現據該道因公來蘇謁見又經面詢據稱上屇滿關係在本年二月底原奏新章係於本年五月始行奉文是届期内提支各欵均已隨時解放無從收回所有三十年三月初一日起至三十一年二月底止一年期滿祇得 
 
 

Page 17

 
 
[滬城官事]  
　　松海防同知秦司馬錫鎭昨奉道委至普育堂點名公畢到道銷差並呈名簿兩本○水利局委員俞夔附明府昨因病尚未愈飭丁到道禀請績假三天○准補靖江縣調署新陽縣馮文甫大令璋廣西人由蘇來住開泰棧路燈委員蕭二尹恩銘製造局發審委員李二尹錫年辦理新閘闢界事宜徐道之繙譯雲佳飛二尹鵬又直隸州崔直刺鴻翥又江西議叙縣丞崔棣山二尹詳謙等昨均因公先後到道禀見○貨捐局查騐委員巡檢姚穀孫少尉祖貽指分江蘇試用縣丞龍二尹際飛昨均到縣禀見（合） 
[前任法公使抵滬]  
　　前任駐京法使吕班君己於昨晚乘江永輪船由漢來滬由法總領事巨籟逹君偕副領事惠德君繙譯魏武逹君及正副總捕頭派探在碼頭迎接吕班君登岸後卽乘坐馬車假法總領事署爲行轅（臨） 
[律師回國續誌]  
　　英國國家律師威金生君定期回國已誌前報兹悉威律師此次請假回國准於今秋返申所有一切公務暫請高易律師庖代（宜） 
[製造局記事]  
　　瑞生洋行函致製造局商借西砲台試演新式快砲並請於試畢寄存軍火棧内經總辦魏觀察電禀南洋大臣核示已誌前報兹悉已奉玉帥復電准如所請觀察當卽函復該洋商定期試演○製造局槍廠委員馮二尹將新製毛瑟槍一　五十枝禀請總辦魏觀察諭飭砲隊營帮帶張雨春守戎帶領勇丁昨在西炮台試騐（寶） 
[道批照錄]  
　　昨日滬道瑞觀察發出職商胡受福禀批一道云查奏定商會章程第三條不論係會垣係城埠商務繁富之區設立商務總會而於商務稍次之地設立分會仍就省分隸於商務總會等語據此而論是設有總會之處不得再有分會卽各處所設分會亦不得離總會而别樹一幟也明甚上海爲通商薈萃之區業已奉文奏立商務總會各帮各商果有應議事件儘可請總會主持今察閱該職商等所呈章程遇事亦可逕與地方官商辦並不歸總會統隸直是另組織一總會核與奏定章程商會之旨不符未便率准惟旣據禀請商部立案應俟奉到批示再行核辦來摺姑附（嚴） 
[董事未便接辦房捐]  
　　本邑城内外房捐前者擬歸總工程局各董經收曾由縣尊汪大令函請各董接辦在案兹聞日來各董事集議至再未便辦理故於前日據情禀復縣憲核示（嚴） 
[董事曉諭清道]  
　　經理城廂内外清道事務董事范君近奉縣諭示禁傾倒垃圾後昨特發出四言韻示飭甲掮牌曉諭示云傾倒垃圾憲諭定時七點鐘後勿再傾棄鋪户違章巡士拘罰打掃不力夫甲併辦（嚴） 
[應徵須知]  
　　自上海縣徵兵官阮君到申開辦徵兵屢志前報兹悉其報名處一在縣署大堂一在學宫内學務公所凡往報者須偕的實保人及父兄同往保人塡冩保結父兄塡冩甘結本人塡寫三聨願狀均須當面繕冩以便送局考騐云（宜） 
[士捐添設驗補局卡]  
　　江南徐州土藥運消本省每擔向微捐銀三十七兩歷加土膏捐兩次並新案賠欵每擔徵銀七十兩如在海關出者另加稅銀十九兩八錢刻因八省統辦膏捐經徐州袁道查得兵船差船向有夾帶私土明目張胆局卡未便查驗現擬於各要隘添設驗補局卡不論何項船隻槪須停泊候驗如有夾帶私土一律充公以五成歸公五成給賞藉資鼓勵情節輕者每擔照徵銀七十兩外罰加兩倍局卡書巡如有留難需索准船户指名禀究等情業經江督周江北提督劉護蘇撫濮頒發會銜示諭到滬昨奉汪大令飭役懸貼通衢俾衆咸知矣（宜） 
[函請勿再演放氣球]  
　　義國商人前在張家花園演放氣球墜落城内九畆地屋上壓壞染坊等屋角索賠各情迭誌本報昨日讞員關司馬飭承將上海縣汪大令來函照錄兩分分致工部局董事及義國領事轉飭該商人該球尚難升降自如嗣後母庸再演以免墜落鄉僻之處恐釀交涉重案云（力） 
[西商賽馬三志]  
　　昨日寓滬西商第三天賽馬共凡十次第一次十二馬怡和强生勝黑馬黑衣帽二次九馬祥茂小白格而代老白生勝黄馬紅衣黑帽三次十三馬祥茂小白格而勝青馬紅衣帽四次七馬祥茂小白格而勝白馬黑黄衣黑帽五次十五馬埃婆代電線行勝黑馬紅衣帽六次七馬克明代新裕泰客勝白馬藍衣帽七次十七馬祥茂小白格而代賣滙票小馬立師勝灰馬粉紅衣帽八次十二馬密司海司代晉隆勝黑馬紫紅衣帽九次二十馬揚子克明代華底勝黑馬藍黄衣帽十次十五馬埃婆代滙德豐密司盛合勝黄馬白衣帽（當） 
[西人賽馬因負自戕述聞]  
　　英租界圓明園路二十二號某洋人在太古洋行充當冩字聞因此次賽馬大負竟於前晚以洋槍自擊斃命昨爲捕房所知特派中西包探前往詳查禀覆候核（命） 
[環請嚴懲水手]  
　　南洋鏡清兵輪水手白眉毛老和日前在高昌廟永興飯館口角糾同多人毆傷店主馮姓寡婦由該處局員兼南北洋水師總巡孫庚梅明府禀明總統薩軍門諭飭該兵輪徐管帶查辦在案兹聞該處店鋪以各水手時有滋閙情事昨日聨名禀請薩軍門嚴懲因軍門赴寗未回由中軍劉傳綬遊戎查辦（寶） 
[拔充包探]  
　　四馬路捕房華探米順近奉捕頭派往閘北辦公捕房查得二百零二號華捕姜長明辦公有年尚無遺誤堪以拔充包探故於昨日諭令接辦米探各事（力） 
[覆訊縱火圖賠案]  
　　上年寳善街通濟公客棧縱火圖賠保險銀兩焚斃棧客五命經保險行日商三井與焚斃各客之家屬等投廨具控迭訊未結前日午後關司馬與日領事松両君覆訊三井等各原告到案候質棧主殷善文延律師博文申辯司馬訊殷該棧究竟保險若干殷供共向三井保銀三千内有海上保險公司之一千兩係三井自行分保所有帳簿請詰吳子書交出質之吳供該棧附有股銀三百兩另有友人附股一千二百兩商人惟管理該棧外間各事並非司帳况該棧失火時商因有事早回青浦所有帳目須求向殷究交博文律師聞供譯辯數語司馬商之松君判將殷吳分别收押限二十天着殷尋到茶房與帳簿交案再行定斷（力） 
 
 

Page 18

 
 
 ]H>第十八版 
[大令騐屍]  
　　英租界浙江路源來小客棧前晚來一無名棧客吞煙圖盡棧主覺察赶送仁濟醫院救治不及旋卽斃命昨由二圖地保投報上海縣請騐午後汪大令駕蒞屍塲騐得委係吞烟身死無訛因無屍屬由堂棺殮發壇召認（當） 
[棺殮傷斃押犯]  
　　提藍橋西獄押犯章阿四被西捕鎗傷後送往同仁醫院求治無效因傷身死已詳本報兹悉章斃命後捕房卽飭三圖地保往傳屍屬棺殮而該地保以事出十三圖内諸多推諉旋由捕房飭十三圖地保宋杏春收殮並未報縣請騐（似） 
[飭拿糾衆刦犯]  
　　周太僕廟地保陳井其向演唱花鼓淫詞之陳杏生等索費不遂報局往拘中途被刧禀縣派差顧升往拿復被糾衆圖刧故將流氓劉和尚拘縣訊押在案兹悉汪大令因尚有糾衆刦犯之人未曾拿獲昨日故又飭差分别指拿務獲解辦（嚴） 
[拿獲命案兇犯]  
　　浦東荳腐店夥辛囝囝前年被著名惡根大刀關勝糾黨曹毛大等强借不遂戮傷身死一案前日旁晚捕役徐文督夥恊同所購線人將曹毛大拿獲禀解到縣汪大令立飭釘鐐收押候訊（宜） 
[法界大獲流氓]  
　　現因城河浜一帶時有流氓成羣結隊沿途搶刧物件法總巡特於昨晚傳齊通班包探至各處拘獲形跡可疑之人有積竊林榮金戎阿發陳阿毛汪言生顧阿炳潘永昌葉老七等共四五十人一併帶入捕房捕頭逐一詰訊查有身帶小刺刀餘者三十餘名着管押候堂期解訊其餘情節駁輕准予保釋（臨） 
[晒衣跌斃]  
　　法租界孫家弄張姓妻昨在露檯晒衣跌落斃命張姓投報捕房當飭從速備棺成殮（臨） 
[棧客吞烟續誌]  
　　昨日報記浙江路聚興客棧棧客吞烟斃命報縣騐殮一則兹悉客係松江婁縣人名蔣阿三身畔除育嬰堂限單當票之外尚有抵押田單契一紙計田二畆三分抵借錢五十五千文現由地保收管如有親屬可向認領（命） 
[法廨停訊]  
　　　昨爲法廨訊期因魏繙譯别有要公故咨照陳明府停訊一期（臨） 
[上海縣案]  
　　張鑑泉控張企福不贖單地經汪大令提訊鑑泉供廿八年冬企福央譚長生榮杏芬凌原堂王阿華爲中將田單五十八張共田一百餘畝抵洋一千圓逾限不贖求請訊斷譚榮二人供到案之張友銓卽企福託小的等作中抵洋是實張友銓供企福係監生堂弟於十年病故因無子嗣議由監生之子承繼尚未妥洽不知抵銀之事現願令弟婦備價回贖大令謂汝子旣應嗣與企福亦應料理判覔保限半月繳洋一千圓贖單完案○張徐氏控嗣子張榮榮盜賣浪費前晚奉大令復訊徐氏供丈夫金狗已故嗣子榮榮將宅基地二分並陸家山董家橋田單三張每張二畝盜賣浪費近又將婦人逐出幸有夫姪聖林留養求恩追單勒令歸宗質之榮榮供宅基四分嗣父與生父裕觀各半陸家山董家橋田單嗣父在日已經出售一由小的找價一百餘千杜絶爲殯葬嗣父之費一已出資贖出轉售今有生父所遣坟地田單一角并生父售於嗣父早經回贖之地一畝原契呈電大令以此案枝節叢雜徐氏所供與原呈不符榮榮詞亦閃爍判榮榮交到田單覆訊○南京人馬友培與鄰婦王李氏犯姦得孕墜胎生死由氏子王士奎投控經英廨解縣訊押在案昨提復訊馬供　被士奎揑情訛控大令謂此案現經訪明何得狡展姑念汝妻石氏一再呈　判暫交保候核○道憲瑞觀察訪得胡學朝有結盟爲匪等事飭探拿獲發縣訊押昨亦復訊胡供刻已安分甫於日前駕船運　來滬已有護照呈案求恩大令訓飭勉爲良善毋再犯事判交妥保開釋護照給還○織布作夥徐阿毛借錢不遂持刀戳傷某甲拘獲訊發改過局收押兹因期滿解縣發落大令判掌頰一百下斥釋○陳萬鋆向　忠秀誑回抵押田單控縣押追抵欵洋五百圓迭次訊比昨日先繳洋一百圓餘求交保籌措大令判准交安保再繳洋一百五十圓餘俟緝獲案中吳某究追（宜） 
[總工程局紀案]  
　　湖北小孩王宗芝前日隨父乘江永輸船來滬在十六鋪南失散由巡士帶局請示總董詢得年十四歲父名金鑫因諭留局候領○法大馬路永興里和春天津號客張耀增虧空南巿泰潤等米行銀九千餘两於前晚將家中什物奇出挈妾逃逸泰潤行主得悉投報法捕房尋獲張之包車夫朱阿大央米董送局請究副裁判員陳叅軍立即提訊朱供由主妾付洋三元囑小的雇車將箱物送至二洋涇橋周吉山家及寗波會館後而東吉路主妾之父宅内叅軍喝責手心二百下著包探帶同至法捕房請派包探協提周姓候核○新關郵政局馬車前口在集水碼頭小輪船將信包起岸由廿五號巡士囑令停放路側不服反被毆打扯碎號衣拘獲馬夫王仁貴蕭廣生蔣二三名解究陳叅軍判罰王蕭兩人各出洋两圓充公蔣係無干一併省釋○喬步洲扭控卞正泰烟間内之成衣匠毛升萬拆梢洋四圓求追參軍飭提烟間主卞子琴訊問供稱因賭糾葛是實判毛責手心二百下還洋二圓完案○木匠施潤生與恆大米行夥李高亭至萬聚碼頭某銅匠店因事與店主婦口角忽有銅匠唐寳生糾同多人與施李等在中華樓評理口角由巡土將唐與張錦生拘究叅軍以二人事不干已聚吃講茶判各責手心二百下寛釋（尺） 
[英美公廨早堂案]  
　　昨日英美公廨早堂仍由美白副領事蒞廨與關司馬會判各案美捕房包探禀張永才向老婦丁李氏索欠毆打致婦跌傷請究丁李氏由媳丁鮑氏丁陳氏扶掖到堂供稱姑年六十八歲前日張來索欠洋二元五角行兇揪扭跌地受傷當卽報捕送人醫院須數禮拜可愈求鑒司馬以張不應行兇判押候該老婦傷愈再行解辦○公和祥馬路小工頭陳士鴻控被曹仁扣陳子山等爭奪生意糾衆毆傷有蔡金裕爲証求請重懲質之蔡供詞相同司馬判曹陳各押七天○洋人金仙扭張三寶至新閘捕房控稱以中國當五銅元擦白至賽馬塲賭檯假作四開洋混用請究捕頭飭探解訊司馬判押捕房四月作工僞洋發捕房銷毁○李世杰控郭誠齋兇毆求究經關司馬准詞飭差恊探傳案判暫交保明日傳同原告質訊○開茶館之傳狄三控吳才林至館吃茶口角打毁桌子兩張並碎茶碗等物約計值洋六元請究質之吳供認毁打屬實司馬判酌賠洋三元再罰洋一元充公○新閘路宋公館控家丁馬雲龍即馬升行竊絨毯水烟筒各物奉訊押候吊贓核辦在案昨宋函稱在馬箱内搜獲原贓請爲重辦詰之馬堅不承認司馬怒其刁狡判押西牢六月期滿再核○鮑金堂偕妻張氏控王阿三徐力記調戲等情由捕獲案請究司馬判各押十四天○二百三十五號捕拘獲嚴阿章違章夜行請懲司馬判管押一月作工（當） 
[公共公廨晚堂案]  
　　陳文禮控妻母劉崔氏誘女與馬夫阿四捲逃阿四聞風避匿前晚奉襄讞孫明府升訊陳供情愿養膳妻母惟該女務求懲究訊之女供並無通姦情事愿隨丈夫回家明府判陳具結領妻並各具不准再閙結送查○同春祥東洋莊執事胡東傑控己閉鼎和莊執事徐守覲　賴往來銀两徐亦禀控股東鄭子餘求請併究前晚奉明府提訊胡供與鼎和莊往來該莊付來期票銀四千兩届期向收忽然倒逃今旣逮案求恩嚴追訊之徐供莊上帳簿存在瑞大鄭子餘實是股東兼司賬目求察質之鄭供並無股據求請究誣明府察得鄭入股無憑判卽開釋徐押候吊到墻大莊之帳薄復訊核奪○甬人陳小妹扭顧阿東並妻陳張氏至捕房控被姦佔等情由捕轉送公廨前晚亦奉提訊陳供顧阿東是控夥私佔小的之妻張氏向論兇毆情急控究訊之張氏供並無姦情餘語支吾明府判張氏交陳小妹具領顧押候覆究（當） 
[美租界捕房事]  
　　前日傍晩某號捕巡至美租界靶子路見浜内浮有西裝男屍一具當即回報捕房飭一百零一號西探將屍撈起舁人斐倫路騐屍所候核旋由華探查知該屍本係粤人姓卓當卽禀明捕頭飭傳家屬前往棺殮○某西人乘醉至百老匯路胡閙由印捕拘獲押候醒釋○塌車行主陳士洪報稱同業曹元扣爭裝貨物被毆受傷請究奉飭陳送醫院醫治再棧○王愛卿在西華得路違章傾倒　圾由捕拘獲存洋保出候訊○施江亭在吳淞路搬演木人頭戲被粤人林阿信擊毁戲具由捕一併帶究奉飭林賠洋十元了事○某西人乘醉雇沈阿才馬車不名一錢由沈車入捕房奉飭給洋二元了事（似） 
 
