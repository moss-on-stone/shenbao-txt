# 1934 - 306 - 4908823

 

Page 1

 
 
[招請湖北訪事] [  本館謹啓]  
　　本館於沙市宜昌漢口均有訪事而於湖北省會尙付闕如兹擬延請一人如有蓮幕宏才蘧廬碩彦能周知時事熟悉官塲者請書新聞數則並姓名居址郵寄本館帳房以便延訂不合恕不作覆此佈 
[添延金陵采訪友人] [  申報館主人啓]  
　　金陵爲東南極大省會人烟薈萃冠蓋如雲本館從前采訪友人不甚得力是以兹擬另行延致須將官塲要務　巷新聞從速訪求飛函相告如有願承斯乏者乞將姓名住址一一詳述以便修書訂定倘不合式恕不作答此布 
[杭州申昌書局遷移] [  本館謹啓]  
　　杭垣申昌書　向設在保佑坊兹於十月　四日遷至鼓樓前什五奎巷口坐西朝東洋樓内專售各種書籍并發售申報都人士欲閣報紙伋購買各書者請認明住址移玉購取可也 
[論中西養身之法不同]  
　　有病而求醫藥何如未病而愼起居此固盡人皆知無待贅論者也顧却病之道莫要於養身華人之講養身者以爲節勞苦也少思慮也美飲食也厚衣服也其富有多金者甚且飽食煖衣無所事事終年跬步不離庭戶食則肥甘饜飫非魚翅卽燕窩衣則文繡章身非綾羅卽狐貉　旣果矣再有語以加餐者體旣煖矣更有勸以添衣者問其故曰恐成受飢耳或受寒耳愚之甚者更於無病時常服滋補之劑芝苓參术幾如飲食之不可須臾離冬則必延醫者　膏方雜進濃膩之品務使腸肥腦滿而後邇　於心及至二豎爲災偶逢小極則又憚於醫藥畏難苟安迨病劇而攻補兼施温凉並進馴致朝求盧扁暮訪緩和議論紛紜莫衷一是以藥試病茫然無所適從噫曾是養身也而可若是之鹵莽滅裂爲哉若西人則不然平日習勞動愼語言晨起必散步花間以抒筋力入晚必略飲美酒以暢肢骸自該提以迄成童誦禮之餘必使其蹴鞠秋子馳馬盪漿俾百骸四體不致因懈弛而漸致衰頺飢則食寒則衣務劑其平無過飽過煖之弊遇疾則立卽延醫療治病退則從無有多服補劑以致腸胃壅滯不通者而又精究格致之書使日用起居事事有益而無捐僕嘗從事於醫術矣聞諸西醫云養身之法約有數端一曰多得日光富貴之家曲室深房往往日光苦於不足不若農夫野老日從事於南阡北陌得空中之清氣以護養之故富人多面白而身虚貧人反面紅而體壯是必每日有若干時閒行曠野安步當車或曳杖以閒吟或看山而覓句庶幾得却病延年之道乎一曰預防染病人生天地間無在不當慮病魔之擾累然病由於體質者少由於傳染者多如遇疫癘流行疹痘時發或赤白痢或爛喉痧以及霍亂吐瀉之類偶一沾其毒氣卽致病發難醫西人惟加意防維不使稍有所傳染而病乃可免於蔓延矣一曰謹飲食諺有之曰禍從口出病從口入西人知其然故於飲饌一門必問其與胃之合宜與否斷不肯恣其饕餮致召病源此卽聖人食不厭精膾不厭細與夫魚餒肉敗沽酒市脯不食之遺意特明於化學之理是以格外謹小愼微也一曰運動血氣人苟能常使肉筋發力呼吸間多出炭氣而收養氣則臟腑壯健血氣自然有運用而無停留由是胃能生液肝能生膽汁内腎能發溺而出勝胱而血氣流行終年可以無疾病反是則精神疲倦血氣漸衰而駸駸乎諸患交作矣一曰求情潔西人於宅外必不使有死水停留屋中桌椅窗檽必以時揩拭若衣儒　履夏日不勤於更換輙致汗氣　　冬日亦恐數飛終身致患癬疥故必時時洗滌或烙以鐵烙或薰以硫磺庶得免以上諸弊一曰勤澡身中人之身約得二千五百方寸每一方寸有汗管二千八百有奇是全身汗管之數多至七萬有奇矣洗澡勤則熱氣所蒸能將體中不潔之物由汗管發出而瘡瘍可以免矣一曰勤動作西人常謂人苟無事閒坐卽屬受病之源故每日必有二刻時出外游觀藉以展舒其筋骨令全身血脉得以流行并多吸清氣以健精神免致終日昏昏欲睡此皆養身之妙該與華人之只耽安逸凡事不肯用心者固已相懸若天壤矣若夫縱情狂飲與夫呼吸鴉片一則令腦體受損馴至發狂一則令日事晏女精血漸涸此則華人之稍知自愛者亦不肯爲此外如藉柳眠花藥而忘返摴蒱陸博無夜無明則無異斤斧之戕皆與養身之道相反久而久之不徒身不能壯病且隨之而叢生矣可不愼哉可不愼哉 
[上諭恭錄]  
　　十月初二日軍機大臣面奉諭旨本月初十日恭逢慈禧端佑康頣昭豫莊誠壽恭欽獻崇熙皇太后懿旨自初七日起至十五日止土公百官均著穿蟒袍補褂欽此○初三日軍機大臣面奉諭旨本月初七日至十五日均著推班欽此同日奉上諭雲南布政使著湯壽銘補授興祿著補授雲南按察使欽此　日奉上諭任道鎔奏節交霜降黄河安瀾一摺本年黄河各工悉臻平穩普慶安瀾覽奏實深寅感著發去大藏香十枝交任道鎔祗領虔詣河神廟恭代祀謝用答神庥所有辦理河工出力之河南布政使額勒精額開歸陳許道穆奇先河北道岑春榮均著交部從優議叙道員用開封府知府文煥著俟離知府任歸道員後賞加二品銜餘著照所議辦理該部知道欽此 
[本館接奉電音]  
　　昨日上午京師飛電傳來上諭四道敬謹譯登○十月初五日奉上諭直隸府知府員缺緊要著該督於通省知府揀員調補所遺員缺著潘青照補授欽此同日奉上諭延茂奏監犯脱逃請將管獄官等分别懲辦一摺據稱本年四月間阿勒楚下副都統衙門管獄官雲騎尉勝亮聽從要犯劉六央懇回家以致乘間脱逃旋經練軍官兵捕獲訊明管獄官兵等實有受賄情事等語管獄宫雲騎尉勝亮於看守要犯輒敢允其央懇出獄回家致被脱逃實非尋常疏忽可比勝亮著先行革職交該署將軍等提同值班官兵等嚴行審訊分别懲辦該部知道欽此○初六日奉上諭鹿傳霖奏各省大員捐助賑銀片内出使大臣伍延芳繕寫錯悮著交部察議欽此同日奉上諭依克唐阿奏查明職官隱漏官欵據實叅辦一摺奉天佐領官清隱匿里捐以多報少實屬貪劣不職官清著卽行革職仍將漏捐錢文悉數追繳以重公欵該部知道欽此 
[復國有期]  
　　香港循環日報云猶太開國最古嗣被土耳其國中奪都城將人民驅之出境自是流離瑣尾散而之四方其寄居各國者或官宦或商賈蒸蒸日上大有轉弱爲强之勢然皆不忘故國兹聞官商議集公欵向土耳其國購回舊都擬營造宫室俾復囊昔規模士國政府利其多金有允從者羅馬教主聞之不欲猶太人死灰復燃擬冋歐洲各國集成巨貲轉向土耳其購出猶太國舊基爲各國公地但不知土廷能允從否耳 
 
 

Page 2

 
 
[圓礮妙製]  
　　香港循環日報云槍礮之製其先但有前膛嗣經西人騁巧鬥奇製出後膛鋼礮衆皆嘖嘖稱羡不謂格致家運其巧思更有推陳出新别翻花樣者亦可見人心之靈矣兹英報言英國所屬之蘇格實打埠有一格致師製成圓礮月前携往英京試騐觀者如堵皆謂神妙之處無以復加此砲圓大如毬面鑽一孔上製螺旋鋼蓋約高英尺一寸餘榖亦厚英尺一寸餘中可容水四十五安士置砲於水桶之中納冰二十磅鹽一十磅圍布礮旁計七十八分鐘之久不藉樂線自能迸裂其力約里二百三十墩能擊數十里之遥觀堵皆謂若以此礮暗置敵船之旁能令巨舟頃刻化成虀粉誠駊敵之艮器也按安士係英國量名每一安士合中國七錢六分 
[沐浴大典]  
　　香港循環日報云亞非利加有孤島名馬逹加斯者島主係女子今此島已屬法蘭西女主遂廢富未廢前每年一次舉行沐浴大典届期女主臨幸浴殿白官之扈從者分執巾櫛肥皂香水以及脩容之具雍雍穆穆行至殿前先由侍官入内試湯之温凉然後於殿上張帷幔恭請女主入浴殿外施放祝砲伐鼓樅金約十五分鐘時浴畢著衣胸前挂寳石纓絡輝煌奪目手執銀鑲牛角杯杯中滿贮浴湯遵大道還宫總理大臣前導御前排列鹵簿白姓夾道而觀女主以樹枝醮盃中浴湯遍灑觀者得沾濡一二滴以爲榮幸非常佛言觀音大士手執楊枝灑遍大千世界此其濫觴歟 
[武試紀聞]  
　　金陵訪事友來函云長江水帥提督黄少巖軍門於昨日晉省旋乘肩輿至督轅拜會聞軍門今歲充武闈正主試偕督憲閲視中闈弓矢技勇東闈則由督憲委皖南鎭李總戎曁藩憲松方伯閲視西闈則委中協王軍門曁糧憲吳觀察閲視所有闈中各差務均由督憲派員委辦云 
[土藥定捐]  
　　候補道李榖宜觀察奉委倡辦温台兩府土藥捐局已詳前報兹聞温郡土漿定以兩斤起捐各商販均由總局給領印花黏貼缸上方准售銷如無印花作爲私售現已出示曉諭一律開辦賃屋於明倫里馬姓家爲辦公總局大約初十日左右卽可遷入公館刻李觀察因温郡略有成議隨於初二日親詣台郡查辦土藥 
[飢民可憐]  
　　有客自琴川來省者語於本館訪事人云今歲常熟各鄉荒熟不匀往往有一方數十畝中間獨形豐稔而四周則顆粒無收者推原其故咸謂田間出有飛蟲似蝗非蝗形如蛤蜢鄉人呼之爲蜢蟲億兆放羣遮天蔽日每至一處頃刻將禾稻食盡聞蘇屬各鄉亦有斯患而於昭文縣屬之東鄉一帶爲尤甚各田戶非但無以繳業主之租且更有扶老携幼擁向業主帳房呼號求食者聞有殷實業主某某等數家憫兹苦况慨發青蚨每名四百翼小孩减半平月某日某紳帳房一霎時發至大錢數百千文而爭先恐後而至者擾擾紛紛愈聚愈多某紳見勢不佳飛報昭文縣李大令請爲彈壓大令得報立率差役人等乘坐官舫駛往勘騐詎大令坐舟甫到衆鄉民不待繫纜卽蜂擁登舟齊呼救命一時人多擁擠忽聞大聲發於水上蓋數十人皆由船頭跌入河中大令立命舟子及差役人等分投撈救内有一人已從三閭大夫游矣大令向衆鄉民開導再三好言撫慰併許禀求上憲設法施恩衆鄉民始叩謝而退 
[盜劫客船]  
　　蘇州訪事人云齊門外三十餘里有地名黄埭者烟火萬家鱗次櫛比一熱閙市集也前日有客船一艘由江隂載運貨物來此售得洋若于元正待開行詎於本月初八日晚更魚四躍時被盜將船曳至市梢船夥蝶夢方酣毫不知覺迨盜黨十餘人一躍登舟方始驚醒見盜手中皆持兇器蝟縮一隅不敢稍動盜詢以洋銀藏於何處初不肯承被一盜以刀背擊之祗得指明所在任其搜括而去事後神色稍定立卽奔赴長洲縣署呈訴經汪瑶庭大令訊明被刦緣由卽於初十日清晨赴彼履勘確實允卽勒捕嚴緝但冥冥飛鴻不知可能入弋人之手否也 
[剗除邱隴]  
　　天津訪事友人云德國租界旣經新闢而英法舊有租界又擬擴充於是海大道旁上至海光寺下迄小營門一帶廢地荒阡被賣淨盡棺骸暴露隊道鑿殘慘目情形非不律所能盡述其中受主固屬西人居多亦有華人之强有力富多金者託名西人買換道票以致寸邱尺壟搜括靡遺猶復大言炎炎語於大府曰職等此舉並非牟利而然不過以楚弓楚得免爲西人一網打盡之計耳異日者英法兩國租界擴充而津人猶得願受一椽以蔽風雨未始非此舉有以成之也大府以其近情首肯者再孰知生人尙未蒙庥而死骨已遭慘暴乎是何忍心若此哉 
[堤工委員]  
　　漢口通濟門外本澤國也若興修鐵路必須築堤以資防範督憲張香濤制軍特委候補通判恩剌史玉舉辦創堤工一切事宜業已到差視事矣 
[聘請教習]  
　　金陵訪事人來函云乾河沿匯文書院自開設以來多歴年所凡住院肄業者不下數百人於格致天算光學化學電學重學之類靡不精心研究邇來人材傑出蔚然可觀近聞督憲劉峴帥洞悉該院長福開森功課綦嚴成材甚廣擬聘爲南洋各學堂總教習俾諸生易於卒業刻下雖無明文然外間已言之鑿鑿矣 
[日官行跡]  
　　日領事諸井君六郎小住裕通銀號已列前報兹於二十七日起程由永嘉縣辦差丁役派大號沙船駛抵處郡從桃花嶺陸路抵省然後由省垣赴滬上 
[爰書未定]  
　　溧水縣所轄之某地於今歲出有謀害親夫一案已由該縣將女夫鄭開金犯婦楊李氏口供訊明通詳上憲并飭差將該犯押至省垣覆訊昨日江寗府劉嘉樹太守升坐花廳飭捕役將鄭開金楊李氏二犯提至審訊據犯婦楊李氏供云謀殺係姦夫鄭開金一人之事小婦人實不知情太守以該犯供詞反覆礙難定案諭令退堂卽飭原差將二犯押回仍由該縣訊明再行申文具報 
[根查案員]  
　　温州府王雪廬太尊因素辦茶捐之唐委員不遵查辦微服潛行當將掛號禀詞之徐姓家丁笞責押交兹奉省憲札文飭將唐住公館封閉歸公並委借錢局員高少尹赴滬根查蹤迹聞由太尊捐廉給發川貲云 
[尼菴被骟]  
　　蘇城訪事人投函本館云桃花塢板橋堍有高聖菴者女尼三四輩暮鼓晨鐘頗稱清靜惟住持某尼年逾三十素來不守清規與某校書時相往來甚爲親匿本月某日校書將皮箱一只寄頓尼處内贮英蚨六七百枚並綾羅綢衣二三十件尼藏之臥房嗣於初八日有某檀越延作弗事庵中女尼均去祗留一佛婆在菴看守午後忽來一人似貴家奴口稱今日某宦主婦欲來此燒香求子爰由身畔探得洋蚨一翼囑佛婆往購香燭等物件且云如有多餘卽以賞汝佛婆信之不及詳察眞僞欣然而往其人旋將門鎖扭脱入房卽將校書箱内之洋及衣服打成一包如數携之而遁迨佛婆回來房門大開人已不見房中零物狼藉滿地方知受騙被竊祇得報於住持然亦無可如何只好徒呼負負而已 
[賊冐賀客]  
　　浙省訪事友人云本月初二日杭垣孩兒巷諸姓家爲長子完姻衣冠濟濟賀客盈門入晚間水陸紛陳設筵欵客約共三十餘席忽來少年三人衣服雖不甚麗都而頗清潔據座大嚼顧盼自豪衆客以爲必主人親友不以爲意席散後隨衆闖入新房作閙新房之舉乘間竊取衣飾等件藏之身畔復至堂前又竊取水烟筒一枝尙貪心不足混進帳房東張西望被主人所見戚友中素無是人詢其姓氏與何人同來三人支吾以對主人大疑乃令健僕捉住搜其身畔則原物均在弔打之下著交地保管押後因賀客代爲緩頰遂令各書服辨一紙釋之而 
 
 

Page 3

 
 
去 
[衆怒難犯]  
　　安慶訪事友人馳書本館云省垣大麥子巷有文公祠乃徽商之公所也徽人余某向在城西古牌樓開設隆泰錢莊數年來獲利頗豐近又爲局中紳董日前與太平局之紳董聯名具禀縣中議有條規八則勒石刊碑嗣因所議未洽同鄉之意以致激動衆怒齊集公所欲將余逐令出籍余自知禮虧央人向衆求情一時人聲鼎沸無從分辯有徐某者亦本帮紳商也具禀時一同列名因對衆陳説欲爲諉缷地步衆人素惡徐之行爲一聞其言更覺怒不可遏咸欲動手向毆幸有解事者勸以事宜從緩不可鹾莽徐始得抱頭鼠竄而去不知以後若何了結也 
[賊毆更夫]  
　　有名阿翠者無錫産也僑居於松郡普照寺東垂二十年矣就門首開設水果店生涯亦頗不惡本月初四夜三鼓時突來竊賊兩名穴壁蛇行而入逞其妙手空空之技更夫阿和巡夜過此瞥見店門大開遂高呼有賊兩賊正在羅雀掘鼠忽聞門外呼捕聲甚厲遂聯翩躍出滅燈肆毆衆寡旣殊更夫不能抵禦以致受傷倒地手持之銅鑼亦被劫去維時阿翠及鄰右人等聞聲出視賊已逃去燃燈檢點知被竊去大錢五千釘靴一雙幸聞呼卽覺餘物均得無恙翌晨報捕請緝附近居民見更夫支杖蹣跚艱於步履咸垂憫之或曰宵小横行似此肆無忌憚非嚴比捕役不可想趙大令嫉惡如讐必能密訪窩家嚴捕凶賊俾居民得以高枕而臥也 
[夜渡蘆溝]  
　　天津采訪友人云有譚某者傳者忘其名蓋以南人而應京兆試者入都後僑居某會館洎出塲欲聽榜信未卽南旋暇日出資購皮貨古玩約欠錢鋪一千五六百金迨榜花放處名落孫山於是不别而行作夜渡蘆溝之舉債主獲其從者詰知主人以析津紫竹林爲逋逃之藪遂尋蹤而至指控於津海關道署李少東觀察准詞立卽照會法領事請飭查送究領事查得譚到津後初寓佛照樓客棧繼復遷至均興洋行輾轉遷移遂不知去向爰據情函覆道轅以待另行飭緝 
[甌郡官場紀事]  
　　秋光已老寒氣催人宵小之徒易於竊發王太尊循照成例舉辦冬防札委各員分駐四隅四廂按叚梭巡計東南隅試用縣丞張二尹國煇西南隅試用從九叚少尹寳森東北隅傅少尉玉森西北隅楊少尉文楨城南廂土九臯少尉世鶴廣化廂黄志軒少尹元裳望京廂祝遂之少尹廷祷兼辦各員奉委均於本月初一日一律開辦矣○署温處道王心齋觀察于月之初五日爲夫人設帨良辰王雪樓太守葉詠霓大令均於初五日清晨詣轅慶祝○永嘉詞訟甲於他邑非精明强幹之員不足以資治理葉詠霓明府因公晉省匝月之久以致積案盈尺兹於前月廿四日回衙二十八日堂期呈詞多至八十二張○玉環左營守備蔣金門守戎賢選赴考軍政已於初一日由陸遄回○温州鎭劉吉園軍門飭防勇將鎭轅西首支河挑濬俾與墨池疏通查鎭署爲王姓舊第向有王羲之墨池故蹟 
[監司閲監]  
　　新任江南海關道蔡和甫觀察欲親自查閲上海縣監獄爰於昨日排道出轅先至善堂察看女所繼至縣署由黄愛棠大令率同佐貳各員迎入花廳設宴欵待至三點半鐘黄大令引道至自新待員所繼至内外各監預由大令設立公案並飭提牢管押兩書帶領禁卒看役何候觀察逐一細看房屋堅固無虞並安慰各犯數語旋卽乘輿回轅 
[監司赴寗]  
　　江海關道蔡和甫觀察擇於本月十四日擬赴金陵晉謁督憲劉峴帥面禀要公並聞擬將南市沿浦灘新築馬路圖樣呈核云 
[學生游歴]  
　　江蘇候補知府吳太守德章熟悉洋務由福建船政大臣奏留福建派充洋務司提調兹奉閩浙總督邊制軍船政大臣裕軍帥札委帶領船政局頭班學生二十餘人出洋遊歴前日附招商局海琛輪船至滬拜會法界讞員鄭景溪大令及法總領事曰藻泰君曰君延入内廳以禮相待翌日詣法公司碼頭登小火輪船赴吳淞乘法公司輪船出洋瀕打時中西官親詣碼頭恭送如禮 
[告示照登]  
　　英美租界會審分府張爲剴切曉諭事照得本分府書香繼世忠厚傳家矢勤愼以從公夙清廉以自勵當此下車伊始求治維殷深慮聞見未週不憚周諮而博訪尤恐弊端紛起益宜杜漸而防微所有呈詞白禀准於晚堂發落時先收至若緊急情事仍准隨時由值日差傳呈立卽升堂訊問庶免覊候之勞聊示體恤之意倘或託友具函封呈禀件定卽將禀擲還仍令自行投遞蓋是非有一定之經查察有難逃之鑒若其理絀雖請託亦屬費詞果是情眞則局外何勞説項撞騙由此生招摇由此始爾等徒受其愚無濟於事情旣可憫咎更難辭本分府力除積弊不事私情事無小夫必待親裁而後行心無倚偏祗憑曲直以爲斷除關防示諭外合再剴切曉諭爲此示仰所屬商民人等一體知悉嗣後如有詞投訴務宜恪守成規痛改積習勿妄用夫營謀致有干於究辦本分府澄心如水不爲已甚以示威執法如山斷不姑容而養患咸宜凛遵毋違特示 
[秋賽尾聲]  
　　昨爲寓滬西商秋賽跳浜之期是日也嫩晴初放麴塵不揚墜鞭公子繡閣嬌娃咸趁澆書壓繡之餘約伴而往香車寳馬絡繹於途蓋以前二日雨師灑道不能逞罄控縱送之能至昨日已作尾聲故莫不向十里圍塲一爲縱覽也計第一次六馬共賽馬立師勝第二次十六馬共賽香港怡和洋人勝第三次九馬共賽法藍勝第四次六馬跳浜公平大寫洋人勝第五次二馬托克勝第六次五馬祥茂勝第七次八馬祥茂代怡和勝第八次十馬係馬夫賽祥茂馬夫阿招勝賽馬之事於是乎華欲擴眼界以待來年 
[馬路加闊]  
　　上海縣黄愛棠大令前日命駕至南市馬路工程局與委員朱森庭明府曁經理各員互相商議欲將十六鋪橋迤南舊馬路放闊所有闊處以三丈爲限狹處以二丈至一丈五尺爲止議旣定傳令地甲著知照各業户一律將佔碍之地卽行讓出以便車馬往來不致窒礙 
[續獲兇徒]  
　　著名流氓姜松華日前向南市董家渡恒豐米行夥宋泮耕訛詐滋擾由行主送交巡防局懲辦未幾卽央人保釋上月二十九晚南市施家弄萬裕錢莊出店人馮阿長送銀至毛家弄中途突被兇徒攔刦行兇戮傷身死一案曾由十六鋪巡防中局委員蔡蓉卿二尹飭地甲汛捕拘獲朱長華朱蓮生張桂生三名嚴行訊鞫移縣訊辦復經蔡二尹飭捕甲嚴緝此案要犯地甲等奉諭後密帶眼線在東洋涇鎭地方將姜松華一名拘解局中二尹於前晚三鼓後升堂研詰姜供係浦東人年二十有二家有父母於本年三月間成婚向在浦濱一帶摇船代各米行裝運米包素來安分不敢爲非二尹問朱長華朱蓮生張桂生等爾可認識姜供詞含糊及令跪錢板良久始稱曾與認識然並未偕同拆梢訊以上月二十九日攔劫萬裕錢　夥戮傷身死之事曾否帮同行兇可將守情供認明白尙可施恩姜供是晚由朱蓮生等多人邀往至毛家弄内吃粥確有其事然小的並未與之帮同行兇二尹謂旣經偕往吃粥爾知朱長華朱蓮生等究竟吃粥之後又往何處其刀械究係朱長華自已所帶抑係朱蓮生之物供稱食粥後小的卽與分散不知以後情事惟刀械實由未蓮生令鐵店定鑄共有四把柄用紅木做成平日常存朱蓮生店中櫃檯抽屜内二尹卽命勇甲逕往朱店搜查一番並無形跡研詰至再矢口不移二尹本欲責究因在萬壽期内姑免刑責於次晨著勇甲解至上海縣署請黄大令訊究 
[趁輪失物]  
　　招商局新豐輪船於前日由天津抵埠停泊本局碼頭蘇人某姓欲赴北洋先將箱籠器物搬進艙位有首飾箱一口安放天篷上雜於木器中至晚爲妙手空空兒所見扭落鎖鑰竊去首飾數十件翌日失主開明失單投報捕房請爲查緝鴻飛冥冥未識能入弋人之 
 
 

Page 4

 
 
手否 
[騙取房租]  
　　本邑法界菜市街某姓新建市房數十幢翬飛鳥革氣象一新有寗波人童某租賃房屋一幢開設銅匠店邇因生意不佳遷至虹口所有裝修盡行拆去始行時將此屋轉租與王姓僞稱與房主説妥應需租金及小租等項共洋廿五元王信以爲實如數交付前日雇梓人二名裝修一切房主訝其無因而至細詢前情知爲童某所賺王卽邀童質証爲房主扭送捕房捕頭諭令出外妥爲理處倘理處不明准予追究 
[幼孩失路]  
　　昨午有年約四五歲之男孩一口蹲伏虹口篷路某姓家門首啼哭四百七十三號華捕見之設法送至捕房捕頭察得此孩已跛一足形容枯瘦詢其住址姓名皆稱不知惟知今年四歲被乃父棄於此地捕頭卽飭該捕將孩送至英界公廨請讞員安揷 
 
 
 

Page 5

 
 
[包愈五淋白濁]  
廣東陳恒德堂家傳秘方專治白濁赤濁五淋漓瀝等症治愈者無數 
本堂始創眞正珠珀包愈五淋白濁丸一方已歴世代天下馳名丸内不惜工本重用眞正珍珠琥珀調元等味佐以除熱利便止痛淸濁等妙品無論遠年初起一切赤白淋濁或因宿娼之後濕熱蘊積或因行房過久忍精不洩或因腎虚精滑溺中帶濁以致小使艱難痛而且腫速將此丸服之立刻淸濁止痛消腫解毒去濕袪熱輕者一大盒重者二大盒包可全愈可保永遠不發最奇者愈後非但永遠不發且喜培元固本大益身體誠治淋濁之第一聖藥也每大盒二元小盒一元○假冐甚多購者認明○函購信力自給○倘有男婦上下週身以及小使腐爛難以收口諸醫束手各藥無效惟有内服本堂創製眞正犀黃珠珀八寳化毒丹每大瓶四元中瓶二元小瓶一元外搽本堂犀黃七寳收口珍珠粉大瓶二元小瓶一元可包仍復原形愈後能保永無後患也○分設上海英大馬路萬康醬園對門德仁里内石庫門廣東陳恆德堂謹啓 
[漸學廬印書會第一次出書啓]  
本會搜羅秘籍集股次第印行現已覔得善本二十餘種皆有關實用未經坊刻之書惟是校讐需時恐勞與股諸君盼望適泉唐汪氏願以家刻振綺堂叢書板讓歸會中内多輿地掌故諸書茲先將西伯利東偏紀要西藏紀述二種重校付印每部售價實洋四角准於十月十五日出書此二種尙不在漸學廬叢書之列其漸學廬第一種俟校讐竣事再登告白與股諸君統祈於十五日後憑摺取書其願入股者務於出書前繳欵逾期須繳價八成取書處本埠漸學廬本會時務報館祝君龍門書院沈君望平街寳源祥胡君太倉城内内閣第姚君蘇州婁門内新橋巷盛德新棧鮑君○售書處本埠時務報館帳房申報館趙君廣百宋齋古杳閣文瑞樓外埠向理事人函購信貲自給 
[古今第一婦科續嗣降生丹]  
京都天寳齋○婦科種子仙丹○馳名靈騐非凡○鋪分上海二馬路中市西鼎新里石庫門內交易○僞藥騙欺○罪我惟天 
夫女人斷無不育之理不育者卽有病也然病多起於經月經不調卽非受孕之兆氣血不和必致經候失常諸恙　以漸生也續嗣勢所必難也凡經水不調前後不常或腹痛凝積或崩血過多或傷於七情致墜情志或感及風寒　損營衛或體虚盜汗不止或血枯面黃肌瘦及白帶淋漓胸腹脹悶五臟虚損子宮寒冷動情卽洩受而復出等症此皆體虚血虧所致故種子之難所由來也此丹係葉眞人所傳能調和婦人衝任之血平定肝鬱之氣去瘀生新開　解悶暖宮止帶聚精旺血固本調經濟陰壯體之功凡婦人一切等症服之無不應手素未生育之婦服後一舉成孕晚年經斷血枯常服且能育子旣孕服此産必雙胎眞婦科之　藥種子之仙丹每料一觔價洋八元半料四元閨女孀婦服此恐産無父軟骨之子切忌切忌幸弗輕視○另有參茸海狗腎扶陽種子衍慶丸專治男子陽痿精衰服則立見奇功雙料每兩洋二元單料一元○貴商函購郵資自給○近假冐愼之切切 
[小腸氣一見断根]  
天下馳名廣東宏仁堂大藥局仙傳萬分奇效異法卽愈耳聾丸此丸專治耳聾耳鳴耳痛耳嚮耳脹百發百中效若仙丹 
小腸疝氣之症治藥紛紛如欲立刻見功絶無僅有本堂獨得奇方秘製小腸疝氣膏藥專治七種疝氣無論陰囊腫脹陰核偏墜諸醫束手痛苦萬分但將膏藥貼上立刻腎囊縮小氣鳴脹消妙在能將膀胱寒濕之氣一掃而空重者二張輕者一張包愈屢試屢騐神效無敵如貼雙料則藥力大而取效尤速矣每張雙料一元單料五百六如内服神效疝氣丸雖數十年老症三日包能斷根愈後永不再發患此者一試便知每盒一元 
[包愈耳聾天下第一良方]  
本堂仙傳異法卽愈耳聾丸奏效之速製煉之精無出其右無論男女老少兩耳聾閉一切耳内之症服之包能全愈雖二三十年耳聾老症藥到竟可病除屢試屢騐神效莫敵因此丸奇效萬分敢稱第一絶非誇口凡　此者一試便知其眞正耳聾聖藥也每盒一元鋪分　上海三馬路西慶安里内宏仁堂兌 
[不淂不備]  
本公司前爲四馬路安和汁衣起見不上數天將萬餘金衣貨業已銷通現有本埠各當　托代賣將歴年存積細毛皮貨綢緞等衣情愿照當本再减價目脫貨售現此衆勝殊欲　便宜請速來購買在棋盤街中市朝東石庫門内便是特此登報　恊記公司告白 
[上海五福弄口京都同德堂䖍製廿四種膏藥]  
○千金種子膏　每盒英洋一元　○湧泉膏　三角　○阿魏狗皮膏　雙四角單二角　○回春膏　雙八角單五角　○疝氣膏　一元　○紅毛膏　半元○陰陽種子膏　雙元二單六角　○煖臍膏　三角　○百病象皮膏　雙一元單四角　○風濕膏　雙一角單五分　○胭脂膏　二角　○頭瘋膏　六文○花柳除毒膏　雙元二單六角　○封臍膏　五分　○象皮合口膏　大一元小一角　○磠砂膏　大四文小二文　○夾紙膏　二角　○牙痛膏　一角○虎骨熊油膏　雙一元單半元　○遺精膏　六角　○萬應如意膏　雙一角單五分　○生肌膏　大四小文二文　○爛脚膏　三角　○鷄眼膏　二角 
[中國通商銀行告白]  
本銀行於光緒二十二年十月初八日奉　　上諭設立招集資本股銀五百萬兩先收其半現在已收足股本銀二百五十萬兩專做穩妥押欵更票生意總行開設上海五馬路黃浦漢紳商如有交易可來面訂凡銀洋欲存本行者應給利息開明於後　往來帳逐日計算者每年每百兩給息二兩　存定三個月者每年每百兩給息二兩五錢　存定六個月者每年每百兩給息三兩五錢　存定一年者每年每百兩給息四兩 
[告白]  
我永安保人險公司者乃首次承保中國人之一公司又適出華文新譯章程之一公司也茲有告者本公司必欲使盡人皆知平日與他公司之顯有區别者微特辦法異而交涉無且尤有莫惑於聽睹者因近查有他公司中辦事之人嘗聲言該公司與本公司如出一轍甚有謂本公司新出章程又一若爲彼先路之設也有種種淆混殊不知本公司現所派出辦事之人皆持有華英文字爲據内書特派人之名姓末又加以本公司中總理人漢密登監理人朱葆三之簽字故凡有欲向天下至大且穩之公司投保人當先認明上海董浦　第六號門牌便是庶免差錯否則設有其人以假亂眞甚或冐稱本公司中辦事之人在外招搖過市諸公可詳加審視或問以果持何據而至是如是則其人苟無據之可呈者卽屬子虚斷不可以輕信噫嘻秦鏡温犀在此一舉閱者其察之 
[上海新開華洋大藥房]  
　　先行交易擇吉開張總經理牙科黃德馨 
本藥房自運各國上品道地藥材虔修各種靈騐藥水萬應丸散膏丹百補鐵酒兼聘著名西醫悉心監合以期藥到回春同躋壽域兼售英國頭等名廠玲瓏精巧照相各種材料器具凡有應用物件及化學電氣一應俱全并美國向裘司的名廠定製各種牙齒所用牙科材料器具均皆齊備以及各國定製異樣佳種名花香水染洒衣服經月不退宮品香粉佳品香油上品香皂香蜜各極其美曁代辦石印機器材料等件約期無誤本藥房新開欲求聲名遠播各貨均選上等定價比衆格外從亷批發零拆均極克已以副諸公之惠顧請認明棋盤街華洋大藥房海馬爲記庶不致誤遠方函購原局回件 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館主人啓]  
　　本館京報悉照邸抄原本赶緊排印並不抽去各摺以省紙幅且隨到隨登免積壓之弊凡在官摥早所深信現在格外赶緊印出　人皆先覩爲快閲者鑒之 
[小弁怨什]  
　　京師有某寡婦年逾半百鬢髮已斑而枯井生瀾忽然醮去其子某甲恥之居常鬱鬱九月中旬甲乘車至其叔家泣訴衷曲移時仍乘車而去不數武間御者忽見甲在車形神瞀亂大驚急急御車返至甲叔家叔見甲顔色慘變詢之猶能言語始悉其已自服洋藥多時矣急卽灌救詎已受毒甚深立時斃命報棺相騐數日後始行棺殮掩埋亦可哀已 
[停鑿石龍]  
　　漢口訪事人函云前報紀委勘石龍一則兹悉此事輿論殊爲不洽漢陽縣薛誠伯大令曲體人情飭諭山民無須鼓噪遂就此停止開鑿矣 
[酬神失孩]  
　　上月二十八日俗傳爲財神誕歴届集資恭祝本年因預備未齊改期於本月初三日補祝香市頗爲熱閙游人如蟻同時失去三孩一爲張姓子年七歲幸其母知覺當經赶卽尋覓在青雲街尋回一爲朱宅女年六歲一爲胡氏子年七歲均不知所往鳴鑼喊呌已有二天未識能珠還合浦否 
[落水遇救]  
　　松郡西門外跨塘橋在接官亭之西欽差閲兵及學憲按臨艨艟巨艦皆繫纜於此水勢湍急河道潦闊日前有附近居民某甲之女甫六齡名巧倌掌上明珠愛護備至嬉戲河濱忽然失足落水載沈載浮與波上下家人不之覺也適一網船駛經其處漁娃打漿見水面一小手浮起驚喊失聲急卽用篙絆住援之以手始得引登彼岸然已飽飫清水不醒人事救治半晌得慶更生某甲聞信赶至感激涕零稱謝不已眞幸事也 
[拘獲流氓]  
　　駐泊南市浦江之提標太湖水師副中營砲艇上司掌號之薛貴榮日前在朱家弄口朱阿六老虎灶茶肆中啜茗突被流氓小無錫等蜂擁毆打由營主許千戎函致十六鋪巡防中局經局員蔡蓉卿二尹限令地甲赶將兇徒　懲兹由地中於前日將張洪楨卽小無錫皮沈旭初等二名拘解到局二尹於晚間升堂研訊張供係常州府人向業成衣沈供係本邑人向業水菓均稱安分度日不敢爲非二尹判將沈旭初飭地甲暫行看管張洪楨由嚴新順莫餘德兩人投案保出俟傳同薛貴榮到案再行質訊 
[盜賣磚瓦]  
　　船户王金華日前承裝同泰生碍灰行瓦片一萬四千張計值洋四十餘元運至某處交缷詎王行至中途竟將所裝之貨盜賣於南市花衣街泰來磚灰行由同泰生主人查知控諸十六鋪巡防中局局員蔡蓉卿二尹准詞提王研訊據王供稱小的實一時昏瞶將貨盜賣與泰來行中計洋四十二元七角然尙未將帳算出二尹卽傳夫頭陳阿華到案令協同理處限三天禀覆 
[呈控竊牛]  
　　陳良餘扭陸阿二至徐家匯巡防局喊控被陸偷去耕牛懇求追究等情該局函送總巡局昨由鍾受伯明府升座提訊陳供耕種度日前曾雇陸爲長工現已停歇前晚被伊竊去耕牛一隻經小的察知在途追獲扭交巡局轉送案下質之陸供在陳處作工數年工資分文未給故將耕牛牽去行至徐家匯某腐店忽遇冐充捕役之王慶松勒索洋元正在爭閙時適陳追至扭案求鑒王慶松供稱見陸形迹可疑向之盤問陸稱將牛賣去當分與洋八元正議論間被陳追至一同扭局並不敢冐充捕役求恩鑒明府將牛著陳覓保先行領去王陸二人交差看管候復訊 
[訊售假票]  
　　家丁唐升投英界公廨控長發棧主串夥張瑞廷將往天津之假船票價賣與家主唐繼明船至中途被洋人察出勒罰洋元因此心不甘服請爲提究張直剌准詞飭差提到棧中司帳汪晉卿張瑞廷二人於前晚升座提訊原告未曾到案質之汪張同供小的棧内向不售賣船票此次唐宦欲往天津囑小的購買因轉託大方棧莫松亭經手買來小的等不知是假求請提莫到案質訊直剌得供飭差將莫提案據供張囑小的買票卽向得馬野鷄輪船買辦顧建堂處買來不知是假求請明察直剌判令汪張交保開釋莫押候復訊 
[馬車肇事]  
　　第三千六百八十號東洋車昨早拉客至虹口西華德路中虹橋相近適遇四輪轎式馬車如飛駛至東洋車不及避讓致被撞翻五百三十九號巡街華捕聞信而至欲將馬車牽住送交捕房詎被該馬咬傷手指痛極放手御者卽加鞭疾馳逸捕將東洋車送至捕房據情控訴旋查知乘坐馬車之西巡住居泥城外某洋房是處歸英界新巡捕房管轄捕頭諭令該車夫投英界捕房喊控 
[色膽如天]  
　　前英美租界公部局公撥小工至虹口穿虹浜地方修造隂溝昨晨有顧姓女郎行經是處詎有甲乙二工色膽如天竟敢上前攔路調戯女登時兩頰紅暈桃花嬌聲啼喊七十三號印捕聞聲而至當將甲乙一併拿住送交捕房捕頭飭押候解送英界公堂訊辦 
[英界公堂瑣案]  
　　顧包探禀稱華阿七行竊錢春山綢衣洋傘等件請爲查究華供詞支吾張直剌判押一月○女戒徐陳氏行竊唐張氏錫酒壺釘鞋等件被捕拘案請究直剌判令函送普育堂暫留○黄包探禀稱李逹文前曾犯竊遞解回籍今復潛入租界仍操故術請爲嚴究直剌判押候過堂復訊○孔包探禀稱王阿生行竊陳阿根王春山布衣等件請究訊之陳俯首無詞直　判責一百板遞回寗波○水巡捕唐寳榮禀稱小輪船户邵阿蘭吳阿金張阿大俞小郎徐三榮等在蘇州河攔路違章請究直剌判各罰洋四元充公○趙包探又禀稱唐玉壽失竊綢洋傘一把查被王蘭卿所竊因此拘王請究直判判責一百板○王阿仁扭控陳阿根稱被訛詐洋銀請爲究辦陳供向王索取翻沙工洋不敢拆梢直剌判責二百板押回寗波○韋包探禀稱洋人來四及公濟醫院等家屢次失竊絨毯衣服等件查係王阿信所竊贓存楊禮壽蔣阿炳處一併拘案請究直剌判王押捕房一年滿日遞回廣東收贓之楊蔣各責三百板枷示七日○陸瑞林禀被林阿寳竊去烟槍一支布衣十四件由捕拘獲請究直剌判責二百板○包探趙銀河禀稱積竊郭德標行竊余景堂烟槍等件由小的查獲請究直剌判直三百板枷示七天○包探倪順全竇如海同禀陳發發行竊華彰等家對時表綢傘等件請究質之陳一味　　直剌判責五百板遞回鎭江 
[美界捕房紀事]  
　　寗波人阮祁昌前　　虹口百老匯路百安里何姓家竊得衣服若干件爲包探洪阿寳緝獲將人贓一併拘入捕房押候解送英界公堂訊究○昨日上午有寗波人陳子卿持銅質表練一條至吳淞路某押店求質爲櫃夥察知其僞立卽喚交包探韋阿友拿送捕房押候解送英界公廨訊辦○前晚有年約四十餘歲之某甲倒臥在虹口百老匯路赤條條一絲不掛爲五百零二號華捕所見詢問原由甲無語　　喚車載至捕房捕頭飭卽送往英界公廨禀請讞員核辦 
 
 

Page 10

 
 
[申報館恊振所經收順直山東川東卾省賑捐十月初一日至十月初十日止第廿七次清單]  
　　十月初一日無名氏銅洋二元　閩注禮後人助四川洋十元○初二日蘇州恊源局來劉振鐸爲長子家緯疾病求早日痊愈身體健旺洋四元○初三日宏農氏洋三元○初六日天水徐氏求病愈如意洋一元知一子洋七元○　七日翰　銅洋四元○初八日玉梅氏洋三元無名氏銅洋五元王烈如洋一元○初九日松江施韻亭因孫兒患病叩許洋二元無名氏銅洋一元○初十日西醫侍者吕簡泉爲母病愈　助洋五十一元五角以上總共收洋八十二元五角銅洋十二元兹有上月三十日陸仲珊罰洋二元後改罰洋五角應於廿六次清單總數内扣除洋一元五角以符實數此啓 
 
 
 

Page 11

 
 
[光緒二十三年九月三十日京報全錄]  
　　宫門抄○諭旨一道錄前○東撫李奏審明逆倫重犯按例定擬摺○江督劉奏徐州土藥歉收情形片○蘇撫趙奏恭報交缷撫篆起程北上日期摺○晉撫胡奏委員管解東北邊防經費進京片○九月三十日兵部太常寺太僕寺正白旗值日無引見○熙敬假滿請安○湖南臬司李經羲到京請安○奉夫府尹廷杰到京請安○舒存續假五日○徐琪吳士鑑預備召見○召見軍機李經羲廷粟徐琪吳士鑑○皇上明日寅正至太廟行禮畢還宫辦事卯正入座吃肉後至頣和園皇太后前請安畢還宫○○降二級留任又降二級留任山東巡撫臣李秉衡跪奏爲審明逆倫重犯按例擬辦恭摺仰祈聖鑒事竊據蒙隂縣知縣濮賢恪禀報縣民陳輕貿毆傷親父陳濱身死私埋匿報一案臣因案情重大當經批司轉飭該縣親身押解犯卷至省發委濟南府審辦兹據該府劉景宸審明擬議由臬司毓賢解勘前來臣親提研鞫緣陳輕貿王禹氏王氏均藉隷蒙隂縣陳濱係陳輕貿親父陳輕貿平日孝順並無觸犯有案王氏係王禹氏之女先曾許與同姓不宗之王洪爲妻過門童養因王洪外出貿易王氏寄居母家陳輕貿與王萬氏鄰莊素識時相往來王氏見面不避光緒二十一年不記月日陳輕貿向王氏調戲成姦王禹氏知情縱容嗣王洪回家查知將王氏休棄陳輕貿隨將王氏霸占成婚並無婚柬媒證陳濱平日酗酒不務正業因見王氏少艾曾向王氏調姦王氏不從向陳輕貿告知隨時防範二十三年正月初八日陳輕貿探親外出黄昏時分陳濱飲入醉鄉向王氏調姦王氏逃回母家陳濱携取木棍追至王禹氏家相近地方適陳輕質經過遇見查問陳濱告稱王氏逃走陳輕貿卽勸陳濱回歸陳濱斥駡並用木棍毆打陳輕　料係圖姦一時糊塗上前奪獲木棍毆傷陳濱偏左偏右倒地陳濱在地滾駡陳輕貿復用木棍毆傷陳濱右眼胞左耳輪相連左耳竅右耳輪相連右耳竅耳垂耳根歇手詎陳濱移時因傷列命陳輕貿慮恐到官問罪起意棄屍滅跡往向王禹氏王氏告知前情逼令帮同抬棄並説如敢聲張定行到官供扳王禹氏等被逼勉從一○前往將陳濱屍身抬至莊外撩棄并内致屍身磕傷額顱左眉頷頦右次日早陳輕貿假意由外哭泣回莊向鄰右宋光仁地保王迎東揑稱陳濱因酒醉自行落井身死卽邀宋光仁等帮同將屍撈起並央令私埋匿報宋光仁等見陳濱頭面傷痕認爲落井時磕碰又因畏累亦俱應允用棺盛殮抬至祖塋地内埋葬各散其時陳輕貿出繼胞叔陳家才胞弟陳連下陳蒙下均先期傭工外出並不知情嗣陳家才聞信回歸向陳輕貿查問陳輕貿用言搪飾陳家才信以爲眞亦未赴縣呈報卽經該縣濮賢恪訪聞差查獲犯究出實情親詣騐訊禀經臣批司轉飭濮賢恪押解犯卷至省發委該濟南府知府劉景宸審辦去後旋據報地保王迎東在押因病身死檄委該署歴城縣知縣汪望庚騐訊詳府核入正案擬辦劉景宸審擬由司解勘提審供認前情不諱　無　釁别故及另有帮同檯棄並知情賄和之人案無遁飾查律載子毆父殺者凌遲處死又例載審辦逆倫重案於審明後恭請王命若　省　三百里以外卽在省垣正法將首級解回犯事地方梟示又毆殺案内兇犯起意棄屍其聽從擡棄之人脱棄屍爲從律杖一百徒三年不失屍者減一等又律載地界内有死人里長地鄰不申報官司檢騐而輒埋藏者杖八十各等語此案陳輕貿因父陳濱圖姦伊霸占爲妻之王氏不從王氏逃避陳濱携木棍追赶該犯途遇陳濱勸阻被毆一時糊塗輒用奪獲木棍毆傷陳濱移時身死棄屍不失私埋匿報實屬罪大惡極行同梟獍查子棄父屍罪止斬候自應按律問擬陳輕貿除棄屍不失並私埋匿報各輕罪不議外合依子毆父殺者凌遲處死律擬凌遲處死查蒙隂縣距省在三百里以外臣於審明後當經恭請王命飭委按察使毓賢臣標中軍參將劉雲會將該犯陳輕貿押赴市曹凌遲處死並飭將首級解回犯事地方懸杆示衆以昭炯戒王氏因陳濱向伊調姦不從逃回母家陳濱追赶致被陳輕貿毆傷身死並非該犯婦料所及惟事後與王禹氏被逼擡棄屍身殊屬不合查該犯婦係陳輕貿姦占爲妻並無婚柬媒證律應離異與陳濱並無翁媳名分有犯仍依凡人科斷自應按例問擬王氏除與陳輕貿通姦並王禹氏縱女與人通姦各輕罪不議外均合依毆殺案内兇犯起意棄屍其聽從擡棄之人照棄屍爲從律杖一百徒三年不失屍者减一等例名擬杖九十徒二年半王氏係犯姦之婦杖决徒贖王禹氏照律收贖追銀册報地保王迎東隣佑宋光仁聽從私埋匿報並無知情賄和情事亦應按律問擬王迎東宋光仁均合依地界内有死人里長地隣不申報官司檢騐而輒埋藏者杖八十律各擬杖八十王迎東業已在押病故應毋庸議宋光仁年逾七旬照律收贖追銀册報陳家才訊無知情匿報亦毋庸議王迎東身死之處業經歴城縣騐訊明確委係因病　治不痊所致並無别故看役詰無凌虐情弊均毋庸議除將全案供招咨部外理合恭摺具奏伏乞皇上聖鑒謹奏奉硃批刑部議奏欽批○○劉坤一片　再據辦理徐州土藥統捐局江寍布政使松壽署徐州道阮祖棠詳稱本年徐州各屬所種鶯粟據各州縣先後禀報因去冬及　初氣候過　　　　　受傷嗣復雨暘不時未能暢發枝葉漸就黄萎四月以後晚苗幸有轉機復爲濃霧所浸結實　瘦收漿已屬無多五斤　　在成　　　　　　狂風驟雨平地水深一二尺不等漿汁旣被冲淋根株復爲風所拔以致收成殊形歉薄該道輕輿減從於附近各處履　　勘並據　　　　　　相同查徐土統捐徵自買客收數之盈絀首視出産之多寡次繫銷路之暢滯本年各屬所種鶯粟被淹受傷收成　　　來捐數不二　　　　士大都運至上海鎭江始行轉運分銷該兩處土藥價值視各省運貨多寡而定近來外省運貨至蘇日見其多所非佔徐士應銷　　　而　　壅滯益甚客商無利可佔兼之銀根過緊周轉甚難以故來徐購土客商更屬寥寥雖經嚴飭各局員設法招徠能否接踵而來尙難　必竊思　州界連三省地屬平陽巡緝本較難於他處雖於新土入市先酌添巡丁而周圍千有餘里經費支絀異常未多添分卡難期周密　有嚴飭不　局員愼選巡丁不辭勞瘁認眞巡緝遇有怠玩立時撤換庶幾少分一之偷漏卽可多一分之厘金詳請具奏　來臣詳如體蔡委　實情除飭嚴督各局員認眞巡緝實力稽徵以保捐務而裕餉源外謹會同江蘇巡撫臣趙舒翹附片陳明伏乞聖鑒謹奏奉硃批户部知道欽此○○調補刑部左侍郎江蘇巡撫臣趙舒翹跪奏爲恭報微臣交缷撫篆日期仰祈聖鑒事竊臣接准吏部咨内閣抄出　　　　三年七角初七日奉上諭刑部左侍郎著趙舒翹補授欽此又准部咨同日奉上諭江蘇巡撫著奎俊署理欽此當經恭摺具奏叩　　　異　赴寍監臨事畢於本年八月二十八日由寍起程九月初一日回蘇兹新任署撫臣奎俊業已行抵蘇省臣隨將任内經手事件料　　　於在月初六日飭委蘇州府知府桐澤撫標中軍叅將常福將江蘇巡撫關防曁王命旗牌文卷等項齎送署撫臣奎俊接收任事臣於是日　　卽日束裝起程北上所有微臣交缷撫篆日期除恭疏題報外謹繕摺具奏伏乞皇上聖鑒謹奏奉硃批知道了欽此○○胡聘之片再前准户部咨光緒二十三年分内務府經費奏撥山西省銀二萬兩又東北邊防經費按年指撥山西省銀一十萬兩行令分批委解等因當經行司遵照在案兹據布政使俞亷三詳　遵於司庫地丁項下籌動銀一萬兩作爲内務府前一半常年經費委候補縣丞英愷管解於八月十三日起程又籌動銀一萬兩作爲本年分應解東北邊防經費委候補同知沈榮綬管解於八月十八日起程各赴户部交納等情先後請奏前來臣覆核無異除分咨查照外理合附片具陳伏乞聖鑒謹奏奉硃批該衙門知道欽此　　 
 
 

Page 12

 
 
[光緒二十三年十月初一日京報全錄]  
　　宫門抄○江督劉奏爲保舉道員辦理上海製造機器局務片○粤撫許奏據試官面請檢舉片○粤督譚奏爲邊防十年期滿擇尤請奬摺○學政惲奏爲乞假修墓卽便就醫片○江督劉奏撥欵辭理礦務片○又奏爲修葺通州城垣工竣據實報銷並請將經修各紳董奬叙摺○浙撫廖奏甄别知府留省補用片○十月初一日　　　都察院大理寺正紅旗值日無引見○楊宜治謝署太常寺少卿恩○載燕文祿謝授侍衞班長恩○吏部呈進月官卷○欽天監呈進時憲書○内務府呈進九九盒○景運門奏派交冲之大臣派出色楞額果勒敏鈕楞額奕功○召見軍機○皇上明日辦事後至頣和園皇太后前請安後駐蹕○○劉坤一片再爲政之道首在得人目下時事孔殷需才尤亟凡有通逹時務爲守兼優之員自應隨時據實上陳稍盡以人事君之義兹查有候選道蔣德鈞才大心細廉幹有爲曾任四川龍安府知府十有餘年實心爲民勤求吏治其於折獄尤爲擅長遇有疑難之案歴任所不能斷者無不曲盡情僞一訊而結此外如籌賑赡災築堤捍患修建書院儲備積榖與一切養士忠民之舉經營拮据百廢具興迨丁父憂去官該處士民皆思攀轅臥轍輿情愛戴至今猶有去思該道在先留京十載致力經濟之學其於中外交涉之事製造利鈍之方夙所講求皆能得其要領現經臣札委會辦上海製造機器局務俾與江海關道劉麒祥認眞經理力圖擴允該道居官治行臣旣知之有素不敢壅於上聞可否仰懇天恩俯准將候選道蔣德鈞仍以道員發往江蘇補用之處出自逾格鴻慈臣爲策勵人才起見是否有當謹附片陳請伏乞聖鑒訓示謹奏奉硃批吏部議奏欽此○○許振褘片再臣於八月初六日入闈監臨力除諸弊此次士風安靜關防極嚴三塲一律無事足慰聖厪所有硃卷槪行謄送内簾校閲駐防繙譯試卷亦經委員解部臣遵例於八月二十六日出闈謹已恭疏題報在案惟二塲試官發出題紙計共刻有五板刷印時有一板將至字入字誤刻顚倒題係導黑水至于三危入于南海當散題時查出士子並未沿誤查事屬筆誤試官面請檢舉相應請旨交部察議伏候聖裁謹奏奉硃批着照所請吏部知道欽此○○太子少保頭品頂戴兩廣總督臣譚鍾麟跪奏爲廣東欽廉防務十年期滿援照廣西章程擇尤保奬恭摺具陳仰祈聖鑒事竊照廣東欽州廉州兩屬均與越南接界游匪闌入則須防剿搜擒内匪外竄則須追截購緝較之别省邊防僅辦土匪者迴不相同實與軍營洋務勞績無異查廣西邊防係五年列保一次前撫臣馬丕瑶會同提臣蘇元春奏奬文武二百餘員經部議覆核准在案廣東自雲南提督臣馮子材萃軍駐防已歴七年潘培楷接帶以來又逾三稔統計已及十年應兩次列保兹據統帶防軍道員潘培楷開列應保員弁清摺呈核並據禀稱廣西二次保奬又將届期廣東經前督臣李瀚章列保十四名吏兵兩部仍歸清鄉獲匪案内核辦是邊防並未保過一次情形勞績與廣西同除培楷委任辦防分所當爲不敢仰邀奬叙等情前來臣查該道所禀均係實情將摺内所開文武各員弁勞績稍次在防未久者均與核删尙應奬文武員弁共計四十九人分别繕單恭呈御覽伏乞聖慈俯念欽廉邊防緊要與廣西情事相同勅部核准給奬出自鴻施逾格至道員潘培楷雖稱不敢邀奬但辦理防務始終妥愼實屬異常勞苦可否仰懇天恩飭部從優議叙再在防各員銜名及到防日期均經咨部有案各員弁履歴此次隨案咨部所有邊防十年期滿擇尤請奬緣由謹繕摺具陳伏乞皇上聖鑒訓示謹奏奉硃批該部議奏單二件併發欽此○○惲彦彬片再臣自丙戌年乞假回籍修墓迄今已逾十載家鄉戚族來函並稱臣先塋多有損壞亟須修葺臣交缷後航海由滬回籍取道甚便臣氣體素弱抵此三載災方暑濕薰蒸時患頭目眩暈腰膝不利等證擬仰懇天恩賞假兩個月回籍修墓卽便就醫假滿仍由滬航海入都恭覆恩命如蒙俞允一俟新任學臣抵任臣卽自備資斧束裝起程所有臣乞假修墓卽便就醫緣由謹附片具奏請旨遵行伏祈聖鑒謹奏奉硃批著賞假兩個月欽此○○劉坤一等片再准户部咨議覆舉人蔡學淵報効銀五萬兩仍令遵照奏案解交部庫等因當經轉行遵照兹據江寗礦務局會同籌餉捐輸局司道以江南開辦礦務已將前項銀兩動用無存委屬無從籌還瀝情詳請具奏前來臣查江南開辦礦務現已一年有餘始則各處查勘繼則分投試挖所需棚廠料物等項數已不貲加以購備吸水起重各機器每購一具動費鉅欵業將前項報効銀五萬兩動用無存現又電調開平洋礦師米海利前來勘騐如青龍山等處煤質經該礦師按照西法化騐實與開平煤質相同旣合機器輪舟之用並可練成焦炭化鐵若能開得大片煤層亦可接濟鐵政惟該礦開時遇水忽通忽塞盤根錯節鎚鑿極難因而工程愈鉅需費亦愈多然似此佳煤極不易得運道又距江不遠該礦局與米海利詳加考較水口旣勝於唐山鐵石亦較開平爲多斷不可因經費無出開挖維艱遽行中止必須力圖大舉以期早收成效若官礦一停則商情愈形退阻未開各礦更難推廣目下公欵業已無從周轉欲罷不能欲進無力左支右絀萬分爲難若論由外籌欵如常年所收關税地丁鹽課厘金除解京協各餉外現又增撥還欵及本省所借洋欵各司道庫實無餘力顧及礦務舍勸捐之外别無籌款之法此次勸捐舉人蔡學淵捐銀五萬兩聲明爲報効練兵開礦之用卽係自籌之欵若併此籌勸報効之欵亦難動用則興辦一切更屬無從措手部臣因時難欵絀再行飭提但在部庫增此五萬兩不見其肥而以江南現在物力遽欲歸還此欵委屬無可籌措况此後開挖各礦用欵繁多來日方長竊惟開礦爲興利之要舉銀行僅商務之一端二者相權似礦務較銀行爲尤　銀行需欵甚鉅部臣力顧大局且爲代籌礦務關係要圖知部臣必無歧視往歲湖北舉人萬航報効銀五萬兩亦准該省留用有案江南開辦礦務實因欵無所出已將前項報効銀兩動用無存再四思維惟有仰懇天恩俯准免予籌還解部出自恩施除咨部查照外理合會同江蘇　撫臣趙舒翹附片具陳伏乞聖鑒勅部查照謹奏奉硃批户部知道欽此○○頭品頂戴兩江總督臣劉坤一跪奏爲通州城垣捐修完竣用過工料銀兩造册報銷並將捐資出力員紳懇恩給奬以示鼓勵恭摺仰祈聖鑒事竊照江南通州地方濱臨江海實爲北岸形勝之區光緒二十年該州知州汪樹堂因州城自同治初年小修之後已閲三十餘年牆身垛口敵樓等處均多殘缺若不赶修完整不足以資捍衞因與紳董一再籌商適有捐職中書科中書顧輝光等聞風興起首先捐洋八千元並經分别籌捐以資工用自光緒二十年七月開工起至二十一年六月止將城身垛口甕城城樓城門角攔馬墻敵台汛房及地碍各工一律修葺完竣由該管常鎭通海道派委海門同知王賓前往騐收如式兹據江寗布政使松壽將用過工料銀數清册及承騐保固各結並捐户姓名捐數承修各員董職名清摺分别呈請奏咨前來臣查通州修理城身垛口甕城城樓各工共用工料銀八千四百五十八兩有奇均係實用實銷尙無浮冐所有該州此次修理城垣當軍務吃緊之時爲完　捍票之計捐資各紳董保衞桑梓洵屬好義急公監修各員認眞督率亦屬著有微勞可否仰懇天恩俯准查照軍務省分捐修城工定章俟用欵奉准核銷後將捐資監修各員取造履歴分别請奬以示鼓勵出自鴻施除將册結清摺分咨户工部科查照外謹會同江蘇巡撫臣趙舒翹恭摺具陳伏乞皇上聖鑒訓示謹奏奉硃批該部議奏欽此○○廖壽豐片再准部咨道府州縣保歸候補班人員　於到省一年後察看考核分别　用等因兹查有新海防例試用知府龍錫恩試用一年期滿據藩臬兩司會詳前來臣查新海防例試用知府龍錫恩安詳穩愼堪以留省照例補用謹會同閩浙總督臣邊寳泉附片陳明伏乞聖鑒謹奏奉硃批吏部知道欽此 
 
