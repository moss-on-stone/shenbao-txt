# 1887 - 351 - 4905279

 

Page 1

 
 
[古今圖書集成成書告白] [  圖書集成印書局主人啓]  
　　古今圖書集成一書本局赶緊排印早已一律告竣惟本數太多裝訂不易大約赶速催辦今年臘月二批末批均可告成一俟出書定有確期自當再登告白先此布聞 
[東華錄開印] [  圖書集成印書局主人啓]  
　　東華錄一書所載皆本朝掌故較聖武記尤爲詳盡近來王益吾文宗又成續錄搜羅賅据巨細不遺誠經濟之全書盛朝之寔錄也本局前已覓得原板初印善本重爲排印較對格外精工毫無訛悞現在已印過三四成約本年臘月卽可出書并有小部各種書籍亦將次第告竣有欲躉購賜顧者祈卽移玉至申報館面議可也此布 
[新印明季稗史彚編出售] [  圖書集成印書局主人啓]  
　　是書皆紀明季遺聞軼事書凡十六種憂愁瞧思流離播遷作者殆不勝故宫禾黍之悲乎取而讀之可以清睡魔可以醒醉眼因重付剞劂氏裝成六本校對精詳紙張潔白定於十三日出書每部碼洋七角本埠南北申昌外埠申昌及經售申報處均可向購欲躉售者請至申報舘帳房面議 
[新印明季此略南略出售] [  圖書集成印書局主人啓]  
　　是書係錫山計用賓先生所著北略紀明季北都事自梴擊紅丸以至思陵殉國太子播遷流寇鴟張羣奸蜂起無不歴歴如繪南略紀南都事自福藩南渡閣部北行滇粤流離孫李搆釁異開瑣事一一筆之於書修正史者盖嘗有取焉本局因重印以公同好校對則精細異常紙色亦潔白無比共訂十本每部碼洋一元二角定十三日出書賜顧者請向本埠南北申昌外埠申昌及經售申報處購取如欲躉售可至申報舘帳房面議此佈 
[答客問拆梢公司說]  
　　公司者何卽洋行也旣曰洋行何以又稱之爲公司曰一人出資獨創者爲行如合衆人之資而以一人總理其事則不曰行而公司明衆人皆得與聞非一人所能大權獨攬也客曰由是言之將何解於折梢公司之義夫拆梢非美事也亦非以資本博利源也聚匪類三五人多至數十人擇鄉民之懦右及外來巨買人地生疎者而欺侮之訛詐之恫喝而要挾之必使錢財入我槖中而後已若而人者爲王法所必誅天理所不容普天率土所共憤而已謂之公可豈將欲上儕於昔年忽創忽止之某某諸公司乎抑謂某某諸公司實與拆梢無殊故坦然步其後塵而無所顧忌乎子曰否不然彼創設公司者有資本之可集有房屋之可租有司事出店之可用昻其體面濶其排塲故人皆以公司目之彼亦得以公司自命至無賴之輩非特不告以拆梢自命亦何嘗自命爲公司哉不過人見其勾結黨羽徵逐往來喝雉呼盧微歌選舞先以資本爲游魚之餌然後可得財瓜分故旣目之曰拆梢而復美其名曰公司耳客曰然則官憲何爲而不禁曰非不欲禁實不能禁也洋塲之地中與西共治之非若他處之地方官得以自主華官曰惡俗宜除西官曰從來繁盛之埠必良莠不齊藏垢納污正所以招徠生意也其不禁之便卽西官欲會禁矣而彼無賴青皮行蹤必飄忽無定華宫卽訪聞的確而先之以籖派差役繼之以照會捕房終之以請值年領事畵押而若輩聞風遠避早已遁入無何有之鄉矣西官如欲訪拿則逕飭探捕往拘似較華官爲便易而彼拆梢之輩輕裘肥馬遨遊於妓寮酒肆間驟而觀之幾疑爲世家子弟探捕卽奉捕頭之命亦不敢冒昧從事勢必廣布眼線審愼周詳而若輩已稍縱卽逝矣然則卽欲懲之豈易　之哉客曰然則受其害者曷爲而不控告乎曰洋塲告狀固易於有司衙門投訴捕房固可分文不費卽控諸會審公廨雖有使費亦不及他處之多獨是土著居民及外來流寓之略有聲勢者若輩固不敢拆梢所拆梢者惟此鄉曲愚民與夫富商巨賈挾多金而來此遊玩者旣入其彀失去多金惟有喪氣垂頭言旋故里卽有教以告官懲辦者而一則憚於連累二則恐其復仇誰肯屈膝公庭與若輩互相駁質哉客曰如子所言拆梢之風終不能絶不將令十里洋塲盡化爲天荆地棘乎曰是亦不然惟在官憲嚴爲之辦耳攷中國風氣南北不同北人性剛强一經犯事到官雖笞至血肉齊飛而不知痛故去年故雲楣觀察懲混混時令其梳雙髻衣紅衣以羞辱之而若輩卽不敢出頭訛詐南人性柔弱動之以羞惡而不覺示之以愧辱而不知惟加之以重屬嚴刑庶有所憚而不敢發今宜請官憲會同捕房嚴行察訪如有拆梢情事則重笞至千百略不姑容務令肉薄血飛痛定復痛彼其人筋骨柔脆而又大半習染烟霞縱不畏荷枷游行有不畏重加華楚笞乎而謂不能懲一儆百使若輩知畏憚乎或曰是曷不訪杭州化莠堂之例建一公所有犯者加以桎梏驅之所中罰作苦工薄其飲食終身禁錮不得出所門夫若輩豈眞好爲拆梢亦惟思無本營生賺錢便易耳使一一納諸公所則旣不能逍遥浪蕩又不能引類呼朋終日昏昏永無出頭之日凡彼羽黨豈不有所畏懼而漸漸戢翼潛蹤歟曰是所謂以不禁禁之固勝於嚴刑重法雖然中國果安有此例哉旣無此例卽不能禁錮終身仍如化莠堂之規改悔後卽可保出一經保出而若輩網羅旣脫仍得惟我所欲爲不過如管押巡捕房暫受幾時苦楚鳥足以寒若輩之瞻而令其革面洗心哉我恐公司之生意日隆而拆梢之風終不可絶也則何如有犯必懲且必盡法以懲或尚不失古人猛以濟寛之方而拆梢之伎倆窮卽公司之貿易絶乎客曰善乃援筆而記之 
[福州火警]  
　　本月初五日鼍更初起福建臺南塢尾街有火爆匠名眼眼者令學徒某甲就燈下做工偶遺火星燃及火藥雲時轟起幾如石破天驚延及鄰近居民約計百餘家悉付祖龍一炬仁利猪牙新到小猪百餘頭盡葬火坑中無一活者吁慘矣猶幸兩邊俱有高墻尚不致全街盡燬有數座水龍援救極爲出力火勢始漸漸衰微云 
[桂撫過揚]  
　　新簡廣西巡撫沈仲復中丞陛辭出都後於本月初五日行抵揚州小泊片時卽行解纜瀛眷於先一日過揚南下聞中丞須先返珂鄉省墓冉由吳門乘内河船至鎭江換坐江船溯江上駛赴桂履任本月二十日可到鎭江云 
[大閙戲園]  
　　金陵推武庠出身者爲好漢以其怒人能爲北宫黝之不膚撓侮人能使韓淮阾之出胯下故凡衆所屬耳目之地非得若人爲鈴爲符卽不能餘音繞梁高朋滿座彩霞街之儀鳳戲園其一也園初開門駐防人以先覩爲快輙與寓目者相矛盾園十用欺善怕惡之法陽拒而陰納之使下得逞久悉入其彀中數月來共指郭雀兒爲血性男子爭引爲刎頸交一日忽來一干人蠻靴窄袖纔入門遽攘臂奪戴公之席其侣卽四顧促之曰起起衆皆不平 
 
 

Page 2

 
 
欲與抗則椀飛椅折令人不可近園主知其爲某局工匠也乃拱揖而言曰諸公來此無非借雅音滌俗慮耳使臺上寂然又焉用爭此尺寸地爲今由我處分後來者請坐樓上何如事始定有識者謂園主此舉差强人意蓋局匠共七百餘人無錫皖北兩帮各居其半錫帮最懦弱皖人則恃有護身符多驕縱無賴從前某觀察嚴繩以法不少貸近則太阿倒持常有挾制之勢每逢朔望散工之期茶寮酒肆中肉薄血飛者皆係此輩人皆忍氣吞聲聽其强暴而不之較園主殆見慣而以和事爲曉事者　閱數日又有丹桂戲園一事丹桂所演者惟傀儡戲耳在東牌樓係馬姓所開平時惟扶仗之老夫攤飯之間曹與夫鶴髮老嫗携一二雛鬟就此圑坐以消岑寂而已雖有絲竹不足以駐高軒也是日忽有某局中人三名闖入黝黑如鬼見者皆驚起走避其人卽呼茗茶博士瀹兩盞故遲遲而至索其值不應臨行又不與茶博士頗誚之遂揮拳相持間又一人至見狀卽趨回邀　類數十人爲之報復桌椅無一元者旣出至浪道署前與馬相遇有識馬面者交扭馬反縳於道署之栅欄□捶楚備至局内共匠三百餘人聞打降事爭努目戟手而出一時跳者舞者笑者駡者眞不啻吳道子所畫十八層地獄變相局員聞其事飛輿前來彈壓命親兵將爲首者數人帶回研訊徒知與民爭閧乃送兩造請江甯縣辦理該匠在縣供稱原籍湖北爲銅匠手藝由匠頭雷姓者招來本日在丹桂園與堂倌口角是實至吊打園主則係衆匠中之喜事者所爲人多嘴雜小的但見七手八脚並未確見是誰下手陶大令得供後卽將該匠交差管押以待請示發落戲園主本無應得之咎無故遭人毆毁應着賠補完固此辦理之最得其平者也不料匠頭不惟不知感激且慫令衆匠人胥工以挾制監工委員見此情形揚言於衆曰汝輩不速開爐過在上不在下其意若不勝其倉皇者先是滋事時藩憲並不知有吊打平民之事意僅因看戲口角就此開釋亦無不可其所謂停工已閱二日在藩憲亦無人告知皆由委員一手上下彌縫期於了事而已故藩憲見委員再三乞恩亦卽令縣將匠釋回無如野性生成寛之不知德横視暴戾無所忌憚大令見人已釋回無從斷結祗得令差役帶木匠爲之修理一日傳諭挂牌開門園主亦不願結怨於亡命之徒就此帆隨湘轉可止則止免爲將來荆棘掛衣因思此事在園主則爲知進退在匠頭則不知輕重而在停工則方風不可長强暴不可縱總之熱閙之塲風波易起所恨者社鼠城狐蒙其福而不知嫌庇其宇而不知惠耳無已則道之以政齊之以刑庶可馴犬羊之性乎是亦急則治其標之意也 
[歡聲雷動]  
　　九江總鎭朱春山軍門之次公子於初三日完婚儀從之盛已列前報兹悉是晚鎭署燈燭煇煌笙歌嘹亮極形熱閙並於轅門外竪立高桿演放漢口購來之烟火三架每架所現景色紥成故事如天官賜福漁樵耕讀等類盤旋空際手足耳目宛轉如生觀者無不怕手稱奇潯城紅男緑女轂擊肩摩皆以爲見所未見另有災民男婦老幼約數百人求賞喜錢軍門素性好善且值公子喜事格外施恩派弁查明年老者每名賞鍼百文米一斗年幼者每名賞錢五十文歡聲雷動絡繹於途 
[洋藥被竊]  
　　輪船載貨向有定章凡遇洋藥進口由稅務司點騐收存棧中俟完納釐稅後再由各土號持單提貨從無貽誤日前九江李義順土號由某輪船運到洋藥多箱經稅務司騐收查有一箱挖去土十餘磅揆度情形似被扒手竊去義順土號未免賠累因之各土販均有戒心噍如何革除積弊以安商販是在輪船執事者 
[搭客冒險]  
　　初四日東北風大作飛砂走石江中巨浪如山十一點鐘時適值江寛輪船下水江孚上水兩船並抵九江江孚已傍躉船江寛乃停泊江心有搭客冒險招雇小划裝載行李登岸忽遇風浪幾瀕於危岸上觀者如堵無不相顧失色嗣後幸得出險然已心驚膽裂矣 
[果非眞犯]  
　　前報紀海州營在木陽羣獲蘇州府獄逃犯趙廷華旋經王大令提訊知係悞獲云云現經蘇州府魁太守親提研訊該犯矢口不承飭提同監同號犯人指認而各犯又不相識再三研鞫其人供稱姓趙名廷夏光緒七年在鹽城犯案發配甘肅充軍現在配所脫逃擬到沐陽家内太守以情節果不相符押發吳縣收營一再移請鹽城縣派差提回歸案訊辦 
[瑣院清談]  
　　浙江學憲瞿子玖文宗開辦科試先考寧紹嘉湖杭五府考畢在杭過夏至秋間按臨上江考金處温台四府已於前月回省須俟明歲春融再行出棚接考衢斃兩府歴來考試之速未有如瞿宗師者平時體恤士子亦以宗師爲最故前則怨頌之聲交作今則有頌聲而無怨聲矣○宗師考試精爲認眞本屆科試錢邑新進張笙儀於提覆後忽中暑痧當卽報病未與大小兩覆兹宗師特縣牌示飭該生於初五日備帶筆硯來轅聽侯面試不必另備册卷足見宗師於憐才愛士之中寓審愼周詳之意宜其爲士論所翕伏也○宗師回省後於初一日考試詁聲精舍肄業各生諭令未肄業者亦准備卷與考以廣搜羅計出經學題十古學題十專經學者作經學題專古學者作古學題惟須照題做全不准擇題减作有經古兼作者分兩卷謄寫不准謄在一卷限十二日繳齊過期不敢振興文教作育士林宗師眞能引爲已任者矣懷隨珠而握十璞者孰不于于而來求見賞於哲匠哉 
[皖施抵浦]  
　　張屺堂廉訪奉檄治河浦上官民日盼蜺旌之涖止現聞憲節於初三日抵浦當卽拜晤各大憲趨謁潛轅商議辦法以抒民困 
[西董回拜]  
　　日前上海縣裴邑尊同道署繙繹徐蘭齋司馬至英工部局會晤吳德君又至捕房會晤麥總巡捕頭欵留茶點盡歡而散吳麥二君訂於今日下午兩點鐘帶同楊繼繹至縣署回拜 
[詳記勘河情形]  
　　會審員蔡二源太守奉帮辦開濬吳淞港之札卽邀同英工部局董事仁記洋行主吳德君及管理捕房之董事瑪禮司君打様西人克勒君隨帶繙譯楊君少亭等同赴道轅龔觀察裴邑尊道署繙譯徐蘭齋司馬與西董事會晤觀察謂奉崧中丞札開濬淞港須照向章河面開三十丈闊再將河底開深以便行舟自虹口大橋公家花園起向西至坭城橋浜口係租界地方兩旁多有洋商租地佔及河道一朝門濶須令讓地卽公家花園佔及港口亦須拆讓則港口闊矣現在丈量被佔最多之處河面祗有十六七丈將來開濬讓地不少可先知照各貴商邑尊言率土之濵莫非王士吳淞港係往來蘇杭兩省之要道商務所關諒諸西商無不樂從讓地開濬吳德君曰敝國與貴國通商以來凡益商便民之事無不妥爲辦理益州河日漲淤塞關係水利凡我西商咸望早日開濬安有不允之理惟總董早經議及并請西國深明開河之人察得港口公家花園毋庸拆讓應再靠北塡出而將北岸略開丈餘港口不必太濶向西至租界盡處中多曲折苟能開爲直路則潮漲時入水驟而落水緩河中不致積坭且河面不能開至三十丈闊自天后宫旁灘起向西已築小路敝董之意歡再加闊南岸北京路有房屋之地亦欲拆讓爲路如此則南北兩岸均有馬路將夾自必日見興旺如能允議所用經費要以代籌以後租界中河面可歸敝局時時開濬觀察謂公家花園旣係公家之産理應先折讓以爲衆商表率隨命裴邑尊蔡太守曁繙譯等同吳德君等往勘情形再議於是同至虹口大橋先閱公家花園邑尊贊美園林之勝太守謂不准華人入園殊乖公家兩字之義吳德君曰西人來游者皆顯宦大賈非若華人之携同妓女攀拆花枝我屢次議及欲每年發給貴國官商執照若干紙悉照西人遊園之例旋卽登舟向西行見兩旁佔地者係沙遜旗昌等各行家之産至莖牢監前出灘立有界石邑尊與太守謂英國家佔及河道更爲不便當卽禀道照會又各將繪成之圖様細閱邑尊謂不能開至三十丈其間佔灘之地亦以丈升科如不升科則佔出之地自應歸公開濬吳德君言升科一節尚容妥議照覆太守請議妥後將情刊入中西新聞以便各商咸得知悉邑尊謂開河之事不 
 
 

Page 3

 
 
能再緩如再往返諸論不知何時可以開工楊君言西商亦深望開濬吳淞港一切公事可照會英正領事許士君一面先行開工如開至租地有所阻碍再行知照租地主則河工不致遲誤邑尊以爲然遂與太守將情禀道吳德君亦須集諸董妥議云 
[號主被送]  
　　經辦緝私局之尤君中履托詒謀裝船號裝運硝磺不料該號所租之輪船未經付齋租銀致被扣留各貨均不能起運尤因將該號主曾家驥執事人董慰珍片送英會審公廨蔡太守隨飭值日差將曾送交該號再行禀道候示 
[時遷被獲]  
　　浙江鄞縣有著名竊犯洪長林者綽號賽時遷犯案不知凡幾近經鄞邑尊提案管押詎賽時遷本領高强竟能越獄逃遁鄞縣差彼知其匿跡在滬因托捕房各包探恊拿現由英包探陳阿九將賽時遷拿獲送交英公廨蔡太守飭暫押侯示 
[西節志盛]  
　　昨日爲耶穌降生之期在滬各國西人咸停辦公事互相宴飲以爲樂浦中各兵船次第升砲誌慶新北門外若瑟堂於先一日晚上有中西信教人咸與誦經至夜分始散 
[暫停讞務]  
　　明日禮拜二王雁臣司馬因偕龔仰蘧觀察騐收河工因囑備捕頭停解一期公事并飭從人持名片知照繙譯祁君 
[代理巡政]  
　　吳淞司張葆之二尹因命案被王姓控告現經龔觀察札委清道局委員王君代理吳淞司事務 
[償貲了案]  
　　前日有湖北人吳著富投上海縣控稱同鄉人華自平向我子有生索欠爭執致我子於初八日暴斃叩求提究經裴邑尊飭差傳華到案吳稱華於本年九月間將伊弟媳賣與我子爲妻身價洋七十元當付洋五十五元尚少十五元約於十月廿六日找付屆期華向我子索找我子無洋應付華遂爭閙不休旋經旁人解勸我子突於初八日暴斃現在棺殮無資質之華稱小的將弟媳賣與吳有生爲室言定身價伊欲賴找洋因此爭執不知伊爲何身死與小的無涉邑尊謂吳子死無棺殮之費殊堪憫惻護旣經與死者爭執着罰去找洋再償洋十元作吳盤柩回籍之費本縣酌賞洋十元作爲棺殮之費兩造遵斷而退 
[法界捕房瑣案]  
　　前月二十七日本報列一大馬車行夥趙和卿携憑票請追太和堂藥材店經手蔡茂陶積欠車洋八十六元一案昨晨王司馬在捕房時趙投案請追旋有太和店主葉新如投案訴稱月前職員有事回浙因閱申報見載及此事并云憑票上盖有圖章但圖章係職隨身所帶無從盖印所盖者諒爲店中戳記爲此急爲赶出於昨日到申司馬問前次到案之倪雨榮可是爾夥答稱是司馬着卽提案包探禀稱已經保出葉稱偕同在此司馬着傳進問供倪供坐車者係蔡茂陶乃某科舉人小的素不相識惟知與東家有交情虧欠本資出立憑票托蓋印太和書柬之圖記司馬問蔡所欠可是本管共有若干趙稱陸續來坐共欠洋一百零六元由太和倪先生還過二十元尚欠八十六元所有太和憑票曾經對過簽一知字司馬問葉憑票由爾店所出蓋有太和印記爾意如何料理葉稱寫票蓋印等事職員均不得知年内爲日無多請俟明正再當函追蔡來囑伊料理可也司馬謂爾好說得從容隨着將倪管押原告叱退又謂葉曰爾姑去勸爾夥早爲烊理不然惟有比追而已○九月十三夜興聖街火災時同茂機寓客楊少峯失去馬恒泰所寄皮箱一口内有白玉翡翠等件約計值銀千兩嗣經捕房獲到億和客棧經手人胡阿榮訊悉前在老義和接客因將翠戒求售是以人贓並獲前月十七日解案供稱由棧客鎭江人蔣姓缺少川資託爲售賣現在其人日往天津王司馬以贓在胡手應得追究旣云蔣姓計售亦須將蔣交案胡一味含糊十八日司馬和捕房將胡比責仍爲管押後又傳訊老義和棧夥沈明三供稱胡雖曾在棧早已歇出司馬以與該棧無干着沈退去昨晨司馬復提胡覆詰旋有胡母投案稱是棧王寄信來知兒被押求賜開恩司馬着逐出間楊到否旋有楊某投案稱舍弟少峯有事回籍失主馬恒泰在此司馬傳馬到案先問胡贓在何處仍供翠戒從蔣父下蔣現往天津小的管押捕房無從尋到司馬謂贓在爾手取出不問爾問何人旣稱由蔣交爾終須將蔣交案着卽掌頰二十下胡求開恩司馬謂未責板子卽是開恩可赶緊將人交案不然祗向爾索人着再掌頰二十下後謂馬等曰今贓在胡手應得向胡追侒但爾等亦須設法訪查胡雖管押嚴比亦屬無用况本分府已比責兩次爾等又赴道轅投訴實屬不解今爾等且去上控待批示後再訊可也○前辦列剪綹賊徐子芳剪洋一元被包探拘住搜出剃刀一把解案後供稱十月朔日在大東門剪得時辰表一枚在青浦某烟館抵押烟資約洋一元之譜願限五日取到昨晨失主潘仁卿投案伸訴失表情由并將表袋呈騐徐認竊潘表現押在青浦北門外丐頭王小二烟館中原人前去可以取到司馬着將徐責八十板隨謂潘曰彼已認實爾雇一妥當人帶伊前去將表取到可也潘稱願出盤費求大老爺派人帶往司馬問包探可有人去包探嚴頌眉禀稱開烟館者說是丐頭專留匪賴慣收賊贓此間卽派人倘無憑據終屬無益司馬着將徐送縣由縣遞解青浦并着遴赴青浦縣衙門呈請吊贓 
[銀數更正]  
　　十一日報中載補解下游第七批賑欵公啓内有代付規銀三十兩誤刊三千兩合卽更正上海陳家木橋電報總局豫皖賑捐處謹誌 
[上海陳家木橋電報總局豫皖賑捐處初九初十日事略]  
　　十一月上旬連文報七批一千四百八十三兩另共收現銀英洋爛板錢四項合規銀八千三百二十五兩另細數清單另登先此奉報○杭垣同善堂寄來補過子高陽氏啓云今冬僕六十初度蒙親友厚貺兹復有公分之舉峻却恐蹈不恭拜受實屬有愧謹將英洋一百二十二元移助豫皖賑捐寄請轉解爲荷○同里費崇雅主人平生好善艱於子嗣近得佳兒三捐田租洋五元抽捐助賑有能踵行者乎○武陽保嬰局第九批凝善堂二十一批瀘州電局王募第二批漢口電局第二三批杭垣同善堂第慨批杭省許沈兩善士棉衣捐一百元各欵均到先此報謝 
[德字初桄序]  
　　嘗攷西國文字因族類百異商周時惟吉利司最著爲諸國興學之祖卽今之希獵地秦漢時有拉丁與之相將卽今之意大利地吉利拉丁文字齊全頗能勃窣理窟顯明義蘊迄今各國猶採用其字迤北爲日耳曼族類各小邦星羅棋布草昧漸開分薩克孫一支赴西北島與英侖士民叅雜爲今之英國分佛朗福一支赴迤西境與高耳土志叅雜爲今之法國又迤北荷丹比瑞諸國皆其分支與土著叅雜故英法等國文字皆源於日耳曼卽今之德意志也自異教搆兵三十年之久各小邦蕩析陵夷嘉慶初年又遭法王拿波侖吞并而德意志族竟不能振及訂定合盟始推奥王主盟旋歸布王王盟事權始一日以强大近四十年來英法德意四種語遂爲西國通行文字今通使聘問用法語通商口岸用英語吉利拉丁兩語文法繁賾惟考古闡教習律習醫者用之今之希獵語章大利語又非吉利拉丁之舊惟德語迄未改變而其文法猶較繁於英法學者仍畏其難然各國習化學礦學算學武備學者非兼通德語不可德語之見重於西國如此我中國海禁初開時有習英語者傳譯巿語近來廣設學館創興府政漸知德語爲要而習之較難又苦無入門之法余十餘年來帶赴德國之員生皆未暇著錄嘗令幼子選擇學課　次成册余又病廢未能岀定今夏就翳滬瀆見蔣君可贊所輯德文初桄一書其書首辨字體次别字音次晰字類次列事物名目及常用要語莫不條分縷晰有序不紊而殿以西國筆算尤爲詳明此眞初學之善本也蔣君誠先得我心哉爰叙德語源流書諸簡端方今國家造就羣才兼收兼蓄卽幾習德文推而廣之亦可明體逹用力圖報稱則初桄一書未始非行遠自邇登高自卑之助焉光緒十三年閏四月崇明丹崖李鳳苞書於滬濵客舍 
[松郡廪生捐俸助賑啓]  
　　敬啓者近因鄭州河决豫皖罹災滬上籌賑諸公屢以勸捐函囑兹特謹勸松郡七邑同袍捐分廪俸助賑擬 
 
 

Page 4

 
 
以洋銀五角爲一愿或一人慨捐微愿或兩户合助一元多募有無各從其便所有本邑諸君由昌鼎自行募牧他邑均由昌鼎肅啓專託一人轉勸期於廿三日學憲奬賞之辰先時集院收集捐欵彚解滬北電報總局籌賑公所清單登報分自天之餼粟溥大地之仁漿聊盡我儒溺之微忱并期各屬聞風而興起伏祈元鑒祗請德安[  華亭教晚朱昌鼎爲災民自叩]  
　　右啓係昌鼎創議勸捐時值松郡科試七邑考生雲集蒙諸君不以人微言輕解囊慨助除南匯轉訐傅籋雲先生據云俟試畢回南集有成數自行寄滬外所有奉賢王莘甫婁縣戴靜卿金山丁嘯虹上海蘇履生青浦徐雨生諸先生經收交下曁昌鼎募收本邑之款共計英洋二十一元當於十月廿五日寄滬擊有籌賑公所收條細數已由該公所旬單登報明知杯水車薪無裨萬一倘由松郡而推之他屬　蘇省而推之各省或可積少成多所望同志者之踵而行之耳[  丁亥十月十九日冬至前一日昌鼎又識]  
[送來安孫譜弟君異司馬點隨使日本序]  
　　曩嘗疑聖門四科德行後不應卽列言語而孟子稱宰我子貢善爲說辭且駕乎善言德行之上繼思魯論二十萹中言使於四方者再一警不能專對一嘉不辱君命始悟聖門言語之科殆由此其選矣春秋二百四十年間能以言語休兵息用前數管仲後推子産假令聖門兩賢折衝樽爼克盡所長其功當不在管仲子産下後世如漢武求賢使絶國與將相並論者或譏其非類豈知言語之在聖門固與德行並重　非政事文學所可同日而語哉歲在丁亥天子旣親政念日本使臣瓜期將及特命遵義黎公往代而我友來安君異孫子乃　奏調隨員之選仲冬初吉握手海上君異索一言贈門自惟疎放足不出里閈何敢妄譚海外事雖然子固學爲文者也請以文喻自來文無今古莫不有題行文之法審題爲要題審而後理明理明而後氣充氣充而後辭逹理不明而尚氣非失之浮卽失之怯氣未充而飾辭不病其陋卽病其枝是故知言養氣二者固屬相須而韓子所謂氣盛言宜者尤當以明理爲先不徒任乎氣而已也夫文辭者言語之迹也言之中乎事猶文之切於題也方今歐亞大勢中日唇商相聨黎公前使是邦遠人悅服君異去冬游歴大略亦已了然今者舊地重來駕輕就熟凡所以輔使節而固邦交者莫不於言語乎是賴竊用譬其源流揚搉大旨聊附古人贈言之末若夫離索之私契闊之感今兹之别所不敢言抑亦可以不必言[  華亭朱昌鼎]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[江西官報]  
　　署龍泉縣王鵬海卸事情理交代回署鄱陽石門司郭昌會卸事回候補縣鮑增彦丁母憂譚雲鵬改教回籍候補府姜秀瀾委辦涂家埠卡指分新班府經歴沈逢龍繳照同知唐基桐由吉安解鹽餉到省知州龎福祥謝拔委一次行頟准補清江縣丞吳壽衡飭赴新任候補府羅光廷接辦軍火局務准補建昌典史王德明飭赴新任浮梁典史左雲章據報丁憂以試用巡檢陳寶琛署理 
[邗江官報]  
　　初四日分發運判李分轉傳芬安徽人禀到初五日張鹺尹行孚銷溱潼緝私差吳鹺尹明鈺辭赴通屬查　 
[袁江官報]  
　　十月初四日押解湖北剝船候補道胡聽泉觀察自天津過浦回楚初五日漕轅牌示杭嚴衛委候補衛千總胡殿元升署題補襄陽衛守備段必魁飭委先赴署任初九日漕標中營都司吳寶祺赴漕轅禀知接印初九日漕標候補守備周啓發赴漕轅叩謝奉札題補葦蕩左營守備遺缺初十日漕轅牌示云安徽滁州衛員缺以正途奬例班候補衛守備厲國雄署理候補道李祥永奉漕憲委冬防總巡候補從九品朱雲奉漕憲委辦理文案候補知州談長褆奉漕憲委赴河南查探黄河水勢 
[安省官報]  
　　撫院文巡捕縣丞祝思望知奉撫台委赴河南查勘水勢張雲漢知奉憲委辦湖南院捐巡檢姚湘知接查西門城委署宣城主簿吕芳辭知縣孫履材謝奉行知准補黟縣 
[鄂垣官報]  
　　十月二十三日委辦宜昌川鹽局兼掣騐事務候補縣劉震見辭武昌府李赴兩院禀知於二十四日考試十屬貳覆文童布經歴託溥奉藩憲委兼署布庫大使事赴兩院禀知謝二十五日任事候補縣譚爲霖奉臬憲委漢川縣會審案件赴兩院禀知候補典史胡穆瀚奉臬憲委赴荆門州公幹赴兩院禀辭候補通判王璠奉委解節省米折等欵銀兩赴京禀見知候縣補馬驥禀見謝儘先提前拔委優缺一次候補縣丞徐芳赴漢川縣會辦堤工凶辭新選興國州龍港巡檢王開太署咸寗縣典史楊開運禀見俱赴兩院禀辭廿四日教習知縣李紹閔奉糧憲委赴圻水催漕禀知辭藩憲牌示鄖西縣典史具缺飭新選之王芳赴任廿五日布庫大使傅光弼禀知卸事並赴常州就醫候補縣程恩培奉藩臬憲委武昌府讞局帮審案件赴兩院禀知候補巡　吳以誠奉糧憲委守提圻州衛未浣積年新舊錢糧赴兩院禀知辭土步鰲奉臬憲委留查崇文七鋪赴兩院禀知謝署漢通判易象赴兩院禀見謝委廿六日候補巡險柯瑩奉藩臬憲委赴安陸府辦保甲局赴兩院禀知廿七日武昌府李赴兩院禀知於二十八日考試十州縣三覆父童候補典史劉良轍奉漢陽府委督工監修江岸禀知 
　　久慕鴻名時深鵅企每於報中讀君大作欽佩莫宣因成巴俚之謳冀抛磚而引玉聊作造廬之贄羞弄斧於班門錄就驪睡軒主大吟宗 
[正之]  
　　勁敵當前未敢狂聊憑俚句拜詩王詞工不厭千回讀句卓渾同百練剛格納清超追七子文章雄傑步三唐騷壇牛耳君宜執我爲抛磚引玉章[  鶴沙映雪生郁周張文彬拜獻草]  
[上海四馬路文報局内恊賑公所經收賑捐十月上旬清單]  
　　初十日同字圖册一萬二千五百十七號江西萬安學署交來楊雨亭先生募樓帶經堂爐坯洋四元楊愼裕堂陳宣廷洪正德堂三户各二元彭壽昌王家英蕭梅卿張弼臣錢蔭堂劉乾之章頌南徐殿臣龔崧山錢荆茂堂胡光裕堂十一户各一元以上實收爐坯洋廿一元○慈航册清江磘灣鼎和庄募翰記無名氏世德堂無名氏鼎和庄五户各一元○作善降祥册本埠恊同慶票號交來厦門信官治良叩求母親病速愈規元廿兩○本日共收規元二十兩爐極洋廿一元英洋五元○○又收河南賑蘇城不留名二十元力不足齋四元棉力人一元○宿遷同善堂募葉子厚五千文知足齋知不足齋略盡我心力不足齋四户各二千文無名氏華記無名氏百忍堂無名氏華記六户各一千文求安堂洛下郡永仁堂汝南郡延壽堂五户各五百文實收洋廿元○漢口立昌生號袁指津先生募無名氏因去年室人患病默禱灶神許刋善書百部將資移賑六元黄敏中畢意深朱吉人史久賢史久枝趙鴻邨童鳴珠應德生倪友琴九刻各一元黄晋卿張　貞信記無名氏五户仇聚芳晚香吟舍袁共十户各五角○厦門廣恆昌號鄭稚雲先生募鍾勉之六元洪合益四元鄭稚雲五元李亦之鄭霽林楊壽卿曾煥卿合隆號凌萃珊凌澤鄉洪魯川八户各二元惟茂號李倫甫錢振澤陳蕉卿游松洲黄蘊山唐曉園曾心銘容祥永楊星河江文生高萬福林起龍傅全泰長泰號童鳳梧濟安號陳瑞祥吳維苞區純磋鄭煒彤葉玉衍逸人馮庚甫蔣清鈞凌寶卿彭修來吕幼漁陳品三王蔚祥三益邱國邦鄭錫瀛鄭錫鴻胡春圃三十五户各一元駱壽卿黄東璧户各四角駱棟卿六角周承津羅逸卿靈純三户各五角以上共捐洋六十八元九角合計實收規元四十九兩六錢九分○皖北黄雒鎭徐德揚宋築坪二翁募吳宏興無名氏陳啓泰三户各一千文徐厚齋八百文查華峰宋元記福燦章沈萬聖宋篠坪程伯熊六户各五百文姚尚玉許南均尹錦章許廣榮四户各四百文劉懋卿嚴友竹王守恆湯照輿查德清查德領兪堯廷德錦堂仇衡鈞宋照普十户各三文蔡文章姚品儒喻習之倪竹波徐承棟王春海宋冠玉汪位中潘瑞林葉春江宋祥榮莆善之姚書田程德甫蔣振華許永安十六户各二百文徐文卿敦睦堂夏嗣貴徐本恆徐本豫王雨生衛昌甲程秋太八户各一百文以上共捐錢十五千四百文合計實收洋十四元○揚州龍公舘交來隱名氏十元○使君受福册公字三百廿九號庽杭陳公舘交來蒼佑子等四户十五元○高郵武廟丁鏡齋先生交來臨澤鎭同心善士募高君養之經手張壽彭馮金保二户各二百文鄭鈁順和徐汲泉三户各一百文葉君子美經手王文斌李鐵凡明經堂三户各一百文李媽五十文湯濟川經手陳鶴來潘璋二户各二百文陸萬泰閔子敬劉樂山沈壽仁薛醴泉五户各一百文袁子寛陳澤民夏步寛三户各五十文吳君杞皇經手濟德堂辛自旺薛郭氏辛自明瞿少仙徐道人六户各二百文李金波同善堂趙茗鳳胡雲賓吳永升胡張氏成正華胡祥和周大懷司明鑾司永田司永愷司永懷徐茂才司長美汪竹候十六户各一百文温應美郭泰福辛自成司明寛司永先司永豐辛自寛七户各八十文淡伏文六址文吳人驥一百三十三文又王希賢先生募無名氏五百文不留名三户各一百文雙鳳堂二百文以上二共實收洋六元○長沙愧不如人募六一堂歐陽子堅何季屏三户各一千善慶堂五百黄桂生朱如意王莘衡無名氏舒芝生光記龍壽稼堂七　各二百文漣湘黄四百伍敦睦堂張從黄楊本吳黄巧兒饒從黄舒杏生黄菊仙松生賀錫臣黄樹德堂十户各一百以上共計六千三百實收沙平銀四兩另七分○淮安來記號募龔竹居劉養時一户各一元○宜興葛少仲先生募金煥如二元○鎭江汪成也先生募吳瑞祥何厚夫二户各五角○汜水豫盛號三元○江西鄒三元堂募各户共二元四角　黎里孫仲甫翁募王光遠祿善居二户各一元○本日共收英洋一百廿二元規元四十九兩六錢九分沙平銀四兩另七分小洋四角○○本旬共收東賑規元二十兩英洋三　五十元花本洋三元二共計規元二百五十六兩另一分三厘爐坯洋三十八元計規元廿五兩八錢四分銅洋二元烊見規元二錢九分虚對開一个計規元二錢九分小洋十七角計規元一兩二錢三三　錢一千三百十一文計規元九錢另四厘○八項共合規元三百零四兩五錢七分○連前共收規元三十九萬二千二百四十兩另八錢另四厘○連前共解過規元三十九萬八千另八十四兩一錢九分六厘○實墊解規元五千八百四十三兩三錢九分二厘○○本旬共收河南捐欵規元五百十一兩四錢九分六厘英洋二千一百七十六元花本洋六元兩共計規元一千五伯八十二兩四錢九分五厘原京平銀一伯廿三兩五錢二分批申規元一伯廿五兩二錢九分五厘爐坯洋五十三計規元三十六兩另四分銅洋三十四元烊見規元四兩九錢三分二厘虚對開一个計規元二錢九分小洋六十五角五分計規元四兩七錢五分錢十四千一伯四十一文計規元九兩七錢五分三厘○九項共合規元二千二伯七十五兩另五分一厘以上第五批如數解繳電報總局内豫賑處彚解合併聲明 
 
 
