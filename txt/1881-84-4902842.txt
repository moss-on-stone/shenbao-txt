# 1881 - 84 - 4902842

 

Page 1

 
 
[書金陵某營官刑斃勇丁事]  
　　岳鄂王有言文宫不愛錢武官不惜死則天下太平矣此言談何容易論今日之文官不愛錢者亦容有之而愛錢者則指不勝屈不特捐納異途以及佐雜微員視錢如命卽在正途出身讀書明理或且位至通顯亦復有見黃白物睫毛毶毶作鸕鷀笑者說者以爲此事本屬人之所難又何怪乎文官也惟武官之功名則多從汗血中來以性命博功名當其功名未得之時不能自惜其身命及夫身命克保之後又不得不勵志於功名故以二者相提並論似乎武官之不惜死較之文官之不愛錢爲稍易然就今日之武官言之則不惜死者蓋亦無幾功名未得之先死或輕於鴻毛者功名旣得之後死乃重於泰山也夫所以責武官者原不在乎死不死但憑血氣之勇而輕蹈死地是亦何足爲重特恐其平時則慷慨談忠義似大有馬革裹屍之志臨事則瑟縮不前多方規避或不得已而持弓矢以將事惟有倉皇走避捷足先逃之一法是則尤可惡耳然今之武官旣惜一己之命而尤不惜他人之命以粗魯之性輔以剛暴之氣視人命如草菅若而人者使鄂王見之又不知作何語也本報載金陵朝陽門外某營官托整肅營規之名逞暴戾恣睢之性以鄉人失竊疑及清晨進營之兩勇丁喊訴於該營官該營官並不察其眞僞逼令兩勇招承不容分辯一味拷問甚至施以炮烙之刑並用針刺入十指甲内裹以絲綿針上醮松香以火燃之種種慘毒有令人不忍言者及該勇熬刑不過信口招承而搜贓無着又復疑其匿贓更加刑責致該勇斃命於軍棍之下今雖由該勇家屬上控卽將該營官收押擬辦然死者不可復生亦已慘莫言喻矣夫軍營定例勇丁有犯營規則責以軍棍或插耳箭遊街示衆其甚者請軍令正法要皆確有犯規之實據不法之眞憑而後可以施行至於營外滋事或犯竊盜等案應歸案審辦者皆當送交地方官訊辦營中除軍棍之外别無刑具也乃鄉民疑營勇爲竊訴之於該營官極應送解地方官審其曲直如果實有行竊實據然後照例懲辦然亦初無死罪卽曰軍令嚴肅取民一絲一粟亦當立按軍法而亦須在戰陣之間若當在營無事之時非盡可以軍法從事而况此案但憑鄉人一面之詞毫無眞贓實據雖曰清晨進營事有可疑然捉賊捉贓人人知之營官雖鹵莽豈竟不知此義者而乃竟以刑訊從事耶且彼豈不知刑訊非營官之責耶各省督撫以及提鎭大員皆有營務處專司審問兵丁案務兵丁有犯解交營務處訊辦然三木之刑營務處亦未嘗有之况針刺炮烙等類之匪刑乎整肅營規本賴威重令行苐無辜而加之以刑且刑而致死則衆心必多不服至於衆心不服而威雖重者令亦未必能行矣故古人之在軍中先當與士卒分甘共苦視士卒如己之子弟教之育之愛之勞之士卒有疾苦必爲之調治而撫卹之士卒有寃抑必爲之表白而申訴之俾士卒之視己亦無異於父兄心腹相聯指臂相屬然後上之所令下無不從其有一二梗令者戮以狥夫而後恩威並濟營規自此而肅蓋養軍當有恩行軍當有威二者有相濟無相悖也如養軍則一毫無恩而但以峻法嚴刑從事兵雖畏之而究不甚愛之離心離德之患猶恐有所不免而况以匪刑加於無辜之人哉天下之營官如某者當復不少曷勿以某爲前車之鑒也乎 
[土國新章]  
　　土耳其近以國庫空虚新定章程凡有進出口岸之人皆令捐銀名曰人頭捐其京城内復加地租以資軍餉國中各處所有地租一律增加又令先繳五年之租云按照此辦理卽英國向稱富庶之邦尙恐未能遽行况土國素來瘠苦民間何能預繳五年之租價徒多激變而已土人之計亦左矣哉 
[鎗擊監犯]  
　　西報言俄國尼可里甫地方設有監獄有尼希利士黨人多名禁押該處刻聞該黨人不服管束屢屢滋事管獄者卽命營兵用洋槍轟擊斃命數名重傷數名其轟斃數名内有一人名可佛司該一千八百七十九年在阿逹沙地方倡計埋藏地雷以圖謀弑俄皇者此人卽其弟也 
[河道淤積]  
　　蘇州河河身近來逐漸淤積小火船之往來其地者尙有擱淺之虞則他船無論矣按小火輪吃水甚淺不過三尺光景而前日早上大橋外有一小火輪遽遭擱住直待潮漲之後始得浮起潮漲甚疾未及過橋撞於橋邊卽禮拜一柴船遭撞之處幸卽抛錨停泊不至有損該處之淺亦云甚已至撞沈之柴船則已早經拖起云 
[新製拖船]  
　　招商局前在老船塢製造一小輪船於前日業已下水查此船約三月而成聞招商局擬將該船駛往北河預備拖運之用也 
[院書尋讐]  
　　兩江督轅兵科清書朱某與同夥余某素有讐隙余近又因事爲衆逐出衙署其經辦公事歸朱一人兼辦故余與朱讐更深焉日前余竟乘間闖入督署匿僻處一夜至黎明時直入朱之臥所適朱已醒聞有人推門而入便問爲誰余應聲曰我朱問此時何得入署余紿之曰昨在某科房小飲兹因天時尙早故來此暫憩耳言罷便在朱某身傍睡下朱囑伊在傍榻睡而余謂片時休息且與子有話乃聽之不料余啓口便忿忿然謂我之被逐皆子從中播弄所致朱見其言不合理不與校惟轉身向裏而臥豈余拾得斧頭一柄在手見朱轉向裏面遂舉斧向朱臂上砍去朱瞥見大驚急將余之手擋住一面挣紥起身余乘勢向朱頭臂亂砍幸斧係敗斧口邊盡捲且係左手 
 
 

Page 2

 
 
第二章 
所持傷痕俱不甚深又被朱將其手腕托住大聲呼救其僕夢中驚醒赶緊從對房行來而余已釋手出去適與僕遇僕出於不料被余一掌打倒比挣起而余已逸遂不追赶先到朱房觀看見朱遍身是血赶緊扶朱睡下將傷痕包裹自己回房穿衣奔告衆人而余已不知所往劉制軍是日清早出署拈香回轅聞知卽傳督中協先將督轅把門及一切人等重責一面泒人緝拿凶手府縣旋亦到轅騐得朱傷痕尙輕不致有碍譚中恊卽於是日晚拿獲凶手當禀制軍諭發交上元縣郝邑尊研訊口供從重懲辦云 
[難民滋擾]  
　　日前松郡到有難民二百四十餘人僦居東門外諸廟土人詢之據云客秋八月九江陡遭水患逃避來江浙間同行本有三千餘人刻已四散現擬取道蘇常回原籍云聞難民中有蒙師帶領童蒙卽在廟内訓讀而吸煙之人十有八九并剪土在廟内熬煎或見其有携帶重貲者郡中連日竊案指不勝屈某尼菴聞亦失洋二十四元豈其爲鐵算盤之流亞歟鄉人之柴草菜蔬隨意取用莫敢禁止刻由華邑尊稍給口糧驅之出境業已紛紛就道矣然去秋未聞九江有水患不知是否傳聞失實或係難民之託言也 
[賊盜厝棺]  
　　松江西門外倉橋堍陸某者家稱富有前月母亡殮具豐厚因卜葬尙待冬間爰暫厝於郊外近有鄉人貿布者道經是處見一女屍赫然臥道旁衣飾已歸烏有知爲盜墳賊所刧審明爲陸姓母厝所遂往通報陸家人前去收拾覩此情形不勝悲忿卽禀婁邑尊請爲查辦前日下午陳明府往彼相殮飭差趕緊緝拿未知能弋獲否司馬温公之訓曰殮時不宜豐厚祖櫬入土爲安所慮者切矣 
[爭產罰跪]  
　　祖宗留遺祭產備子孫祀先展墓所需所以永水源木本之思維同氣連枝之諠立意至厚體恤至深若爲之子孫者以相奪相爭視爲利藪其得罪於祖宗不必言試自問其存心又奚若也蘇城某姓兄弟向有公產若干以備祭掃曩時爭奪不休經官判令輪年管理在案今歲該兄弟復以用項多寡交盤遲早啓釁控于吳縣署中疉經駁斥仍行瀆訴邑尊立提該兄弟到案諭以爾等皆讀書明理之人不應計利忘本貽先人以怨恫判令兩人對跪明倫堂中思過三日以爲鬩墻烱戒其爭產一節仍令族中人自行調處云 
[瘋發自宫]  
　　蘇閶山塘普濟橋某姓醬園酒作工人忽於上月十八日裸體暈倒屋頂下部血出不止如受刀傷當時同夥倉皇挾下舁至臥牀急延傷科療治則腎囊旣裂腎莖亦斷勢甚危險幸該傷科手柄藥材奏效殊常敷藥卽時止血店主以重金懇其包醫醫者一力擔承越數日傷處漸愈因詢工人受傷緣由則云當時神志瞀亂自脫下衣騎坐板凳手持利剪任意自戕卽亦不知痛楚比及登屋暈倒亦如醉後酣睡云按工人素有瘋癇之疾此次自戕大抵因瘋起見然同夥者咸受虚驚而店主兼有耗費矣 
[華婁終覆題]  
　　華亭進取及是時毋自欺也予日望之每題各作一起講○婁縣見君子而貴德女得人焉爾乎曰有澹臺滅明者然則聖人且有過與每題各作一起講 
[假票兌錢]  
　　禮拜二法公堂據小東門外鮮肉莊東美齋主徐迪安遞禀控稱前日有王某來店手携元寳一隻稱係復琛錢莊夥友詢問可有錢換我等答以有錢隨講定規銀一百兩易錢一百五十四千一百文王某持寳去片刻同出店一人來挑錢付寳銀一隻計重四十九兩八錢六分申水二兩七錢合九八規銀五十三兩六錢三分三厘又付南市乾吉錢莊卽期票一帋計銀五十兩當時向伊說只要現銀莊票不要而王姓稱即期票何異現銀因思我店與復琛莊往來已久王某雖未見過而出店裘其官素所認識諒無錯誤隨照付錢一百五十九千六百九十九文交該出店挑去後將庄票付與猪客又轉付别家片刻將票退轉稱已照過是假票聞之駭然卽至復琛庄理論而該庄夥陳駿發不認因此鳴捕拘解請訊翁太守質之陳駿發陳供是日我庄有一人上櫃自稱王姓在城内德元錢庄爲夥有錢兌銀兩詢我庄要否我思錢在城内往挑不便且錢串不知如何卽以此兩端直覆而王某稱錢在城外係由店家劃付詢其何家答稱東美齋肉店該店之錢我處屢向兌換素知無錯隨卽應允令出店裘其官帶寳一隻英洋六十二員偕王前去交與該肉店將錢挑回並無銀票付彼今忽稱有假票實所不解况係王姓到庄兌銀並非是向該店買錢寺語翁太守詢爾等可知王姓究屬何莊之人兩造俱答不知太守飭將該莊夥陳駿發管押俟查明再核昨日捕房復爲解案東美齋主徐迪安及裘其官均投到候質裘呈上一禀稱係小東門外之公禀不知所禀何事太守訊之兩造仍是各執前供太守謂城内之德元莊爾等可曾往問陳駿發供稱前日東美齋退票來後卽往查問據云並無其人亦無兌銀事太守詰陳駿發謂兌銀旣屬土姓則銀洋亦應交與王姓何得送交東美齋答稱錢向彼店挑取銀洋似應付彼太守又詰付寳一隻而又付洋六十二元如何算法答稱王曾說錢數可合銀百兩光景故付此數太守謂然則挑回錢一百五十九千有零核之市價多出錢五千有餘爾乃置之不　乎陳駿發語塞太守問裘其官爾稱公稟何得由爾遞呈答稱衆人俱在外面伺候按捕房解犯之先有一葛姓人衣冠楚楚手携　帖到公廨稱此係復琛莊之禀前日遞進不收特來復投等語太守因查上期該莊之禀曾經收閱隨當堂檢出問陳駿發葛姓何人陳又稱不知官謂葛姓手中之禀有人看過與此禀一式字跡亦同然則爾禀可有兩个何難銀票揑造兩張陳駿發仍然不認白繙譯官謂此案須澈底深究不能任其狡猾過去故中外官飭將陳駿發仍行管押候底細根查再行核辦 
[發堂候領續聞]  
　　前月二十日有許仁彩者投法公堂控稱其表妹胡金寳被人拐逃在滬於新街花烟館中遇見伊不願爲娼向我哭泣稱欲回籍求爲提斷當經翁太守傳到胡金寳及烟舘主胡正卿研詰知金寳原籍惟有姊氏飭暫將金寳送善堂收管由公堂　罰欵内提洋五元給仁彩作盤川赴揚喚其姊到申領妹各情均登前報昨公堂據許仁彩投到稱已到過揚州其姊家貧有病不能前來而其姊丈亦外出所賜盤川再剩一元今繳還問有無信來許仁彩卽呈上一信太守閱畢見具名仍是許某詰以何故則答不知太守謂現在伊等不來爾不便將金寶領去當由善堂擇配許仁彩執意領歸問官申斥叱退 
[撞船被控]  
　　停泊本港之美國兵船洋人赴英公堂禀稱被一華船撞壞鐵扶梯修費約須銀三十兩是以將該船三人交捕送案求 
 
 

Page 3

 
 
第三章 
斷賠償　夥朱龍彭洪全稱駕崇明快船我等是夥船主彭長更現不有滬所云修理之費恐船主亦無力賠償李加祥供搭船來滬並非駕船之人陳太守飭將朱彭二人暫押發差將該快船交船埠收管俟估定修價若干再行核辦李加祥無干釋放 
[重判盤剝]  
　　前在法捕房充當巡捕之西人名麻皮者於禮拜二赴法公堂控稱有姚桂林與妻姚楊氏於上年兩次借去洋一百三十五元立有票據現因需用向索無還姚等住居虹口求爲傳究經白繙譯照會美捕房於昨晨將姚楊氏移提到案供稱丈夫於去年三月病故在日曾向麻皮借過洋二百元每月利洋六元此洋借以造房閱十二个月本利共計二百七十二元一併還清前年十月夫失業欲置馬車交易又借伊洋一百元每月利洋三元按月支付夫亡後馬車被撞壞不能交易修理無錢又向伊借洋三十五元每月利洋一元至今利錢按月無缺計已付利洋七十元云翁太守謂洋數旣屬無悮何不歸償答因夫亡後度日維艱現在馬車又以損壞售去家有兩孩惟靠針黹過度故難歸欵今其一百三十五元可否准減去三十五元還伊一百元作結當囘家將押房交出太守得供念姚楊氏寡苦商諸白繙譯而白君亦深憐苦况將所請轉諭該西人不服白君謂爾屢次重利盤剝今讓本亦理所當然西人仍不遵斷恨恨而去聞其將控於正領事處白君謂可令姚楊氏將洋一百元於禮拜六繳案轉給無論該西人遵斷與否總如此辦太守如言諭該氏措繳該氏遵斷并謂西人前次索洋曾來吵閙今公堂所斷不服恐其又將尋釁官屬其預先報知虹口捕房云 
[烟館滋事]  
　　法公堂據捕房解交一起人請訊一名陳阿標潮州人一名陶二通州人陳禀稱在小東門外開設小煙館陶欠我房租煙錢向索無還遂致爭毆詎陶身畔帶有剃頭刀自將額間劃開以圖索詐求賜恩斷質之陶二供稱打野雞度日住於陳處已久每月房錢三百文烟資俱當時付訖所欠不過六七百文是日爭毆之事實因伊店内庽有鼠竊恐我知而播揚不許我住致起衅端旋被用五寸許刀砍傷請騐當時尙有店中躭擱之王子山親見隨傳王子山訊問供詞大略與陳同官騐陶傷似非剃刀痕而所供亦難深信隨將是案移縣辦理 
[管事被控]  
　　洋人蕩立生赴英公堂禀稱雇用吳阿金管事被竊碗盞鐵器甚多向問不認是以交捕送究吳供在此洋人處作管事工資不給向索圖賴業在英公舘控告生意已自行辭歇至物件並無短少行竊更係誣指陳太守謂吳旣自辭生意着將物件點交明白再行核斷 
[補註]  
　　昨報串合詐銀一事其中所述俄人滿先生卽前開裕昌洋行者原非現在上海之裕昌洋行特字旣從同誠恐閱者悮會今卽註明 
[光緒七年二月十一日京報接錄]  
　　○○奴才載燦跪奏爲病勢痊愈應行銷假當差恭摺奏聞仰祈聖鑒事竊奴才前於上年十二月十二日曾經因病請假仰蒙皇太后皇上恩准賞假一月赶緊醫治現在病體痊愈理合具摺奏聞銷假當差再奴才遵照宗人府來文俟銷假時照章補行前往慕陵慕東陵敬謹行禮合併聲明謹奏軍機大臣奉旨知道了欽此○○四品頂戴署理四川總督臣丁寳楨跪奏爲特叅失防監犯越獄之管獄有獄各官請旨分别革職議處勒限緝拿恭摺仰祈聖鑒事竊據萬縣知縣糜献珍詳稱光緒六年七月十一日該員因赴府面禀民婦陳張氏上控范炳南一案當將公出日期通報於十九日轉回雲陽縣途次接典史吕廷華申報十七日夜雷雨交作新收監犯向老么卽向大川乘禁卒人等進屋避雨睡熟扭脫刑具由監内扭柱上梁揭瓦拆開木桶越獄逃逸禁卒冉玉等驚覺喊同更夫人等報經該典史分投追捕無獲該縣星馳回署親詣勘驗情形相符提訊禁更人等僉供委無賄縱情弊詳請通緝等情臣查向老么卽向大川係該縣詳報因見袁士潰與伊姦好之崔張氏通姦向斥爭角用石將其毆傷越日生死罪應擬絞尙未擬解報審之犯該管獄有獄各官宜如何嚴密防範乃不督率禁更人等小心看守致被越獄脫逃實屬異常疏忽該縣糜献珍雖先期公出究不能先事預防亦未便稍事姑容且刑禁人等難保無受賄鬆刑故縱情弊亟應提省審究勒限嚴緝臣當將該典史吕廷華撤任飭司遴員接署一面派員馳往查勘行提兹據委員候補知縣謝霖川禀報勘明監犯向老么越獄確切情形並將典史吕廷華與禁卒更夫人等行提到省並據藩臬兩司會詳揭叅前來相應請旨將管獄官萬縣典史吕廷華革職以便行司轉飭成都府等嚴審擬辦並請將有獄官萬縣知縣糜献珍飭部照例議處仍勒限嚴緝限滿有無弋獲再行分别辦理爲此恭摺具奏伏乞皇太后皇上聖鑒訓示再所遺萬縣典史一缺應歸部選惟川省現有應補人員容臣扣留揀員咨補令併聲明謹奏奉旨已錄○○丁寳楨片再吏部奏定章程道府州縣等官無論何項勞績保歸候補班者以到省之日起予限一年由督撫詳加察看出具考語奏明補用等因兹查有候補班補用知州孫曰裕候補班前補用知縣聯武陳桂馨候補知縣葉春榮均到省一年期滿由藩臬兩司造具各該員履歴清册詳請甄别前來臣查知州孫曰裕心地明晰知縣聯武才尙穩練陳桂馨辦事亦勤葉春榮明練有爲均堪以各本班留省補用除册咨部外理合附片陳明伏乞聖鑒謹奏軍機大臣奉旨知道了欽此○○丁寳楨片再州縣爲親民之官其居心行事動關民生之休戚川省吏治頑劣較他省特甚雖經臣破除情面力加整飭而其中庸劣不職者尙不乏人茲查有南充縣知縣李璲老病昏庸難期治理合州知州費兆鉞營私忘公習氣頗重峩邊廳通判楊銘粉飾吏事貽悮地方屏山縣知縣瞿樹蔭約束無能聲名甚劣候補知州湯似慈嗜利任性物議煩滋候補知縣錢尊仁操守平常不知檢束候補同知趙錫珍習于欺朦罔顧民生江津縣知縣王煌年力就衰未能振作萬縣知縣糜献珍才具平庸辦事委靡隣水縣知縣白鶴林性情疏忽遇事敷衍叙永廳同知吳之桐才氣虚浮難膺煩劇以上各員均于吏治有損無益相應請旨將南充縣知縣李璲合州知州費兆鉞峨邊廳通判楊銘屏山縣知縣瞿樹蔭候補知州湯似慈候補知縣錢尊仁候補同知趙錫珍卽行革職叙永廳同知吳之桐開缺另行酌量補用萬縣知縣糜献珍隣水縣知縣白鶴林以府經歴縣丞降補江津縣知縣王煌以原官休致以　官方其各該員等所遺南充合州屏山萬縣隣水江津峨邊叙永各缺川省現有應補人員應請扣留容臣揀員請補合併聲明謹附片具奏伏乞聖鑒訓示謹奏奉旨已錄○○李文敏片再署南昌縣知縣崔國榜准升南昌府同知調取引見署盧陵縣知縣王麟堂經臣調省差委署贑縣知縣狄學耕飭回南豐縣本任署南城縣知縣李曾珂飭赴樂平縣新任所有南昌縣印務查有准調鄱陽縣知縣賀宏勳爲守兼優堪以調署其盧陵縣印務查有新淦縣知縣謝雲龍才識優長堪以調署又贑縣印務查有現署萬載縣事會昌縣知縣李廷俊清勤穩練堪以調署又南城縣印務查有廣昌縣知縣袁汝虔安詳謹愼堪以調署遞遺廣昌縣印務查有現署會昌縣事萬載縣知縣徐鳴臯明白細詳堪以調署該員等任内均無盜刼三叅屈滿已起四叅及錢糧未完叅限將滿有關降調之案據藩臬兩司會詳前來除分檄飭遵外謹會同兩江督臣劉坤一附片具奏伏乞聖鑒謹奏軍機大臣奉旨知道了欽此○○李文敏片再准部咨嗣後道府州縣保歸候補班人員應於到省一年後察看考核分别補用等因兹查有補用知縣張瀛試看一年期滿據藩臬兩司詳請留省照例補用前來臣查補用知縣張瀛才具優長相應請旨留省照例補用謹會同兩江督臣劉坤一附片具奏伏乞聖鑒謹奏軍機大臣奉旨知道了欽此 
[光緒七年二月十二日京報全錄]  
　　宫門抄○發抄旨五道○上諭一道錄前○雲督劉奏叅革都司片○江撫李奏請補知府摺○又奏特叅有獄管獄各官摺○豫撫 
 
 

Page 4

 
 
第四章 
涂奏甄别道員片○大臣杜奏遵議另核請奬片○江撫李奏甄别各員片○二月十二日工部鴻臚寺廂黃旂值日無引見○嵩申假滿請安並謝授少詹事恩○開封遺缺知府周冠等謝恩○托倫布德福各續假五日○分發知府蕭鳳儀等謝恩○召見軍機○發抄何璟奏請以熊興源補浙江海門鎭遊擊奉旨兵部議奏欽此○又徐正邦補台灣陸路都司奉旨兵部議奏欽此○又蘇飛熊補漳州鎭標守備奉旨兵部議奏欽此○又竇壯齡補海壇鎭左營遊擊奉旨兵部議奏欽此○又副將蕭儀斌請免騎射奉旨着照所請兵部知道欽此○○劉長佑片再據雲南按察使李德莪會同布政使升泰詳案署昆明縣知縣鳴泰禀光緒六年九月十六日據兵丁李杰禀稱本月十五日伊姪李春芳因吞用候補都司潘體義房租銀兩被潘體義威逼服毒身死等語當卽騐明稟報到司經該司等札飭雲南府提訊去後兹據雲南府知府毛慶麟詳稱該都司潘體義不服查訊詳叅到司該司等會查此案控關職官逼斃人命無論虚實自應澈底研訊理合會文詳請奏叅前來相應請旨將花翎儘先補用都司力勇巴圖魯潘體義先行革職以便提訊謹會同雲南撫臣杜瑞聯附片陳明伏乞聖鑒訓示謹奏軍機大臣奉旨着照所請該部知道欽此○○頭品頂戴江西巡撫臣李文敏跪奏爲遴員請補知府恭摺奏祈聖鑒事竊照臨江府知府海霈在任丁母憂經臣恭疏具題所遺臨江府知府係衝煩二項相兼中缺聲明江西省現有應補人員扣留外補在案查奏定章程内開終養廻避撤回選缺道府同知直隸州知州通判先儘正途出身之記名分發人員酌補如記名分發無人准以各項候補班前候補正班酌補等因江西省知府現無記名分發人員查有軍功保舉留江補用知府王延長年六十六歲江蘇上元縣人由廪膳生中式道光丙午科本省鄉試舉人咸豐五年金陵協勦案内保以知縣儘先選用七年十二月初十日由吏部帶領引見奉硃筆圈出王延長着發往江西以知縣差遣委用欽此十年七月丁憂同治元年十月服滿起復奉調隨營差遣雨花臺解圍案内保奏二年五月初二日奉上諭着免補本班以同知直隸州知州仍留江西補用欽此克復金陵省城案内保奏三年八月二十一日奉上諭着免補本班以知府仍留江西補用並賞戴花翎欽此以保案奉旨後第五日行文按江西照限减半計算應於三年九月二十六日接到部文之日作爲過班日期六年九月丁父憂八年十二月服滿起復十年十月給咨赴京由吏部帶領引見十一年二月十七日奉上諭着免補本班以知府仍留江西補用並賞戴花翎欽此領照起程於同治十一年五月初十日回江期滿甄别以煩缺知府補用光緒六年經臣保薦王延長體用俱全平正通逹歴權大郡政舉民懷於七月初二日具奏八月二十日奉旨留中欽此委署南昌南安各府印務該員老成歴練有守有爲以之酌補臨江府知府洵堪勝任據藩司邊寳泉臬司沈保靖會詳請奏前來合無仰懇天恩俯准將王延長補授臨江府知府如蒙俞允該員係候補知府請補知府銜缺相當毋庸送部引見亦例不核計叅罰再此案藩司於光緒六年十二月十一日出詳合併陳明謹會同兩江總督臣劉坤一合詞恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○○頭品頂戴江西巡撫臣李文敏跪奏爲特叅疏脫監犯之典史請旨革職拿問並將有獄官先行議處恭摺仰祈聖鑒事竊照監獄重地理宜加意防範不究稍有疏虞兹據安仁縣知縣鍾烈禀接據典史吳榮椿禀稱光緒六年七月二十七日夜風雨交作在監絞犯祝青良乘刑禁人等睡熟扭斷鐐銬扳開籠栅扒墻逃逸追拿無獲等情該縣先奉本府委赴萬年縣會拿鹽販拒捕案件於七月二十七日起程因接典史禀報當卽馳回選派兵役嚴拿查監獄兵燹被燬尙未修復在縣署頭門外租賃民房以作監所隨會營前詣該處勘得監所房屋對面兩進上下四間上首兩間監房内均設右籠栅覊禁人犯下首兩間一係廚一係刑禁人等住宿之所屋外周圍均有土墻該犯祝青良收禁上首第一間房　内籠栅扳斷兩根地上有扭斷鐐銬一付紅衣褲一套墻邊有斷木栅兩根墻上泥土有扒捐形跡提訉刑禁人等供無鬆刑賄縱情弊禀請察核等情常經臣批司飭府勒限嚴緝一面確查該縣所報公出有無揑飾據實　覆去後嗣據饒州府知府恆裕禀查明該縣鍾烈經府委往萬年縣會拿鹽販屬實惟監犯祝青良越獄脫逃之日鍾烈尙未出境等情並據藩臬兩司轉據該管道府揭報前來臣查祝青良因聽糾毆捕致傷范雙行身死審依兇徒挾仇放火被害之人殺非登時仍照擅殺罪人律絞例擬絞監候解審具題接准部覆已入本年秋審緩决解勘發回監禁之犯該管獄官並不督率刑禁人等嚴密防範取致擬絞重犯越獄脫逃實非尋常疏忽可比有獄官未能先事預　已難辭咎事後又復藉有本府札文揑報公出尤屬　謬相應據實奏叅請旨將管獄官安仁縣典史吳榮椿革職拿問以便提同刑禁人等解省嚴訉有無賄縱情弊按律擬辦有獄官安仁縣知縣鍾烈先行交部議處俟限滿有無　犯另行照例辦理除　飭勒　逃犯祝青良務獲究報外臣謹曾同兩江總督臣劉坤一恭摺具奏伏乞皇太后皇上聖鑒訓示再所遺安仁縣典史缺江西省現有應補人員應請扣留外補合併陳明謹奏奉旨已錄○○涂宗瀛片再覔定例道府到省試用一年後甄别補用等因通行遵照在案玆查有河南省分發試用道何福奎現年四十九歲山西霍州直隸州靈石縣人於光緒五年十一月十二日以道員分發到省扣至六年十一月十二日一年期滿據潘臬兩司甄别會詳前來臣覆加察看該員何　奎年强才逹堪勝道員之任應行留省俟有部選缺内升調遺二項所出之缺扣留請補相應附片具奏伏乞聖鑒謹奏軍機大臣奉旨吏部知道欽此○○杜嘠爾等片再奴才等前經遵旨酌保防剿出力官兵曁辦理捐輸各員允併案分别開單請奬等因一摺於光緒六年三月二十八日軍機大臣奉旨該部議奏單併發欽此欽遵在案嗣准　兵部議覆所有原保核與定章相符各員　應行照准註册其德祥等三員所請升階加銜頂戴均核與定章不符應令另核請奬等因伏查德祥等或護解糧餉軍火妥速通送均無貽悮或遠發偵探跋涉山川踰越險阻馳驅於風雪之中不辭勞瘁或操　得力敎練精銳始終罔懈皆係尤爲出力實非尋常勞績可比今旣奉駁自應遵照部示另核請奬所有山東試用通判恩特和擬改請賞加同知銜京城鑲白旗滿洲安彰阿佐領下補缺後二品頂戴儘先前卽補護軍叅領副護軍叅領德祥擬改請仍以護軍叅領無論班次統壓前班遇缺儘先前坐補京城鑲黃旗滿洲希拉布佐領下先換頂戴卽以主事升用覺羅鍾貴擬改請仍以主事無論雙單月遇缺儘先前卽選可否之處出自逾格鴻慈所有遵照部議另核請奬緣由謹附片具奏伏乞聖鑒訓示祗遵謹奏軍機大臣奉旨該部議奏欽此○○李文敏片再准部咨嗣後道府州縣等官無論捐納勞績各項人員應於到省一年後察看考核分别補用等因玆查有捐納試用同知尹德寛劉家棣試用通判龍汝松陳宇試用知縣崇泰邵騰鼇彭澤春錢淵高隆謙均已試看一年期滿據藩臬兩司詳請留省照例補用前來臣查捐納試用同知尹德寛勤求吏事劉家棣年壯才明試用通判龍汝松辦事勤愼陳宇舉止安祥試用知縣崇泰年力正盛邵騰鼇明幹有爲彭澤春　公奮勉錢淵辦事精詳高隆謙才識俱優相應請旨留省照例補用謹曾同兩江督臣劉坤一附片具奏伏乞聖鑒謹奏軍機大臣奉旨吏部知道欽此 
[江督轅門抄]  
　　二月二十日同知陳航銷催提漕船差○二十一日候補道朱麟成謝委會辦善後局○二十二日候補道楊儒謝委兼辦籌防局○二十三日州判閔式文銷運湖桑差○二十四日調署海州顧赴任通州州同王赴任禀辭○二十五日同知倪文英九江查砲臺回主簿汗如瀚禀知奉府委解高淳盜案赴蘇○二十六日知縣陳玉斌奉籌防局隨同察看沿江砲位水雷事宜辭○二十七日候補道朱澂銷感冒假並謝委督辦籌防局差候補道郭道直赴沿江看炮臺知縣王宜勗奉府委會同上元查勘宜昌洲蘆灘藩署牌示新選鹽城縣倪毓楨業已屋省繳憑自應飭赴新任 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
