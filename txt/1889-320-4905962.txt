# 1889 - 320 - 4905962

 

Page 1

 
 
[活人無算] [  申報館協振所謹啓]  
　　嘗謂災民當飢寒交迫之餘苟人得一兩銀卽可保全性命昨承本埠潤昌棧交來鎭江晉源莊代募延暉齋主人二七寳銀一千兩合成豆規銀一千零七十五兩五錢又百忍居士二七寳銀一百兩合成豆規銀一百零七兩五錢五分似此巨欵疉頒其活人尙可以數計耶本館拜登之下敬敢以心香一瓣遥祝平康更求諸善七慨發菩提善緑廣結源源擲下集腋成裘則億萬哀鴻當同感冉生之德矣除塡掣收條寄去外謹志緣起以表謝忱 
[曹倉分惠] [  申報館協振所謹啓]  
　　昨承江東隱裔以初印藝文備覽全部託爲覔售以充江浙賑需困類磬懸惟憫翳桑之餓饑堪字煑聯分輯柳之功仁術仁心允堪欽佩已查是書近代已于刋本中依字典部首書成楷字而以篆隸分綴其下原原本本致据精詳允爲秦漢功臣豈第作臨池之助諸君子有博雅好古者請及早來館購取可也 
[寄售竈神馬助賑] [  本館謹啓]  
　　每至年終家家祀竈竈神馬張亦必更易一新今有賞墨居裱畫店主許君海珊介海上忘機客以竈神馬四千張托本舘代售所得之錢悉數助江浙賑欵閱之乃舒萍橋先生手筆梅紅紙描金奕奕有神光彩耀目計價每紙洋五分價廉物美不但本地可以通銷並可持贈親友卽躉售運往别埠亦可獲利而災區得此不無小補其善意誠可嘉也茲託南北申昌書畫室發賣並由賣申報人帶售務祈本埠閱報諸君迅爲購取卽可敬神並堪邀福誠一舉而兩得也彼百數萬哀鴻均延頸跂足以待 
[論借錢局有裨於賑務]  
　　大災流行國家代有十餘年來燕齊晉豫各有水旱偏災饑饉存至所賴江浙諸善士爲之設局勸捐措資施賑亦可謂殫心竭力無計不施至今歲而江浙兩省亦告災吴顧江蘇浙江所屬土壤膏沃物産豐饒爲天下財賦之所從出一旦從而告災此不惟江浙兩省之憂而天下之憂也况乎都會衝繁民俗奢侈自粤宼以來世家鉅族閥閱縉紳大都外强中乾蓋藏不足加以歴年荒歉踴躍揖輸凡可以節省者皆節省之以充賑欵凡可以勸募者皆勸募之以充賑欵至今歲而籌賑於江浙兩省誠所謂强弩之末勢不能穿魯縞矣然而各善局各公所諸善士未嘗以籌賑之爲難勸賑之韭易而稍有所躊躇觀望焉此又不惟江浙兩省之幸而天下之幸也顧吾思之江浙兩少之賑務有異於燕齊晉豫各省者盖繁華綺靡相習成風雖甚富饒並無積蓄熟則兼及他省而有餘荒則自謀本省而不足比其大較也論江浙兩省中以滬上爲通商最大埠舟車輻輳商貨充盈財賦之强無與倫比八九月之閴淫雨匝月浦潮漲盛田閱花稻霉爛無收其爲荒象已可概見然近滬各鄉鎭之民或借資於人或自食其力得過且過以待來年斷不至民有飢色野有餓莩老弱轉乎溝壑壯者散而之四方初無事籌欵募捐散錢施粥爲也然則籌賑於江浙兩省不必爲滬上計矣而吾獨謂江浙兩省之賑務惟滬上爲最亟亦惟滬上爲最難蓋滬上之所患者銀根之緊也生意之衰也銀根緊而作决衰則必有陰受其害者矣夫滬上爲通商一大埠銀錢財幣如水之流五穀雜糧如山之積卽使銀根稍緊生意稍衰巿面當不至大壞吾所患者謂其有妨於賑務也銀根緊則謀食維艱生意衰則生計日薄將至貧者愈貧困者愈因善士之助賑者愈寡鄉民之待賑者愈多理有相因勢所必至不待智者而知其故矣故籌賑於江浙兩省者先當爲滬上計之顧銀根旣緊必不能使之復寛生意旣衰必不能使之復盛辦賑諸君未嘗不籌議及之無如力無能爲志有未逮扼腕太息無可如何耳竊謂力無能爲則擇其所能爲者而行之志有未逮則擇其所能逮者而圖之固當爾縫旣往補救將來任怨任勞不計功過盡心竭力而爲之銀根雖不能復寛而不至愈緊生意雖不能復盛而不至愈衰庶幾於江浙賑務稍有所裨也夫滬上之字號行塲重貲鉅欵往來交易出入轉輸取多用宏固屬易易銀根之緊與否不問也生意之衰與否不計也雖甚淡薄何至折閱雖至折閱何至倒閉猶可以支持撑拄靜以待時惟是肩挑背負小本營生薄藝微長計工授食者流當此銀根日緊生意日衰借貸無從營謀無力陰受其害實非淺鮮此非賑務之所能及者然不可不代爲之謀不可不預爲之計何也盖恐其貧者愈貧困者愈困善士之助賑者愈寡鄉民之待賑者愈多而有妨於江浙賑務也嘗聞武昌有因利局之設因利局者爲無力經營借貸資本起見覔保借錢不取利息按期限數陸續清還法今良息至美也某中丞嘗請於朝欲以此法通飭仿行不知此法行之善則猶朱子之社倉行之不善則猶王氏之靑苗可以由商辦而不可以由官辦其相去僅一間耳通飭仿行必不可也若夫滬上則此法爲最宜其於銀根之緊生意之衰亦未始無裨雖若與賑務無關而未始非振務之一助若其何以使銀根旣緊而復寛何以使生意旣衰而復旺亦或有一道焉吾願各善局各公所諸善士一議及之 
[本館接奉電音]  
　　昨由京友電傳上諭二道敬謹譯登○十月二十八日奉上諭軍務平定以來各旧省設立防營朝廷歲縻巨帑不知凡幾各營勇額糧餉必令事事核實方足以鼓勵軍心近聞營中惡習往往虚冒額數尅扣餉項統領營官養尊處優並不時時操練一切廢弛情形幾與從前緑營積弊相等殊堪痛恨着各該將軍督撫將該省現有各營隨時嚴查如有前項情弊卽行嚴叅治罪至各營駐紥處所及管帶銜名兵勇數目迭輕該部奏准通飭一一咨報各該省視爲具文總木能據實開報着自接到此旨後限於兩月内一律開單詳晰具奏以備稽核如有更　管帶員弁或移紮他處均着隨時奏請將此通諭知之欽此同日奉上諭甘蕭鞏秦階道員缺着丁體常補授欽此 
[燕巿歌聲]  
　　祈年殿請修時曾奉上諭明春大祀伊邇應作何變通舉行之處着禮部太常寺會同妥議具奏欽此按此殿爲每歲孟春上辛日親詣祈穀之壇鉅典攸關必須赶爲修復方足以昭恪敬惟舉行盛典相距時日無多修復旣已不及暫搭龍棚不但尙需經費且搭建拆卸徒曠時日是以禮部太常寺變通商酌擬明春舉行祈穀上儀習假皇穹宇南　臺之上恭祀祈穀不誤工作且省經費於鉅典亦無所碍業已會銜覆奏奉諭着照所擬辦理○厢紅漢送挑庫兵舞文弄弊經部擬定罪名曾綴前報兹聞刑部所擬已革叅領萬福等應得罪名均奉諭依 
 
 

Page 2

 
 
議惟巳革佐領佟澤沛仍發往軍臺効力贖罪所擬援陣亡子孫照例收贖之處着不准行至佟澤沛所出世襲二等輕車都尉兼公中佐領之缺 * 
本應該旗都統於其本族中按譜所載房次揀選承襲現經兵部援案奏請恩施仍令革員佟澤沛之子承襲是職已咨該都統查照辦理矣○神機營分檄馬步各隊稱所有本年冬季校閱各隊馬步合演現准閱兵大臣咨定庝本月十九日辰刻在海淀閱武樓教塲閱看圓明園外火器營健銳營馬隊利字健字洋槍步隊合操二十二日辰在昆明湖閱看水師船砲等操二十一日辰在安定德勝門外兩黃旗教塲閱看左右驍騎抬槍隊格林砲隊左右幼丁隊左右驍騎馬隊合操二十二日辰刻仍在該處閱看左右翼五處馬隊内火器營馬隊八漢目來砲隊八漢排繪隊合操廿三日辰刻仍在該處閱看震字開花馬砲駿字驤字洋槍馬隊捷勝精銳四字洋槍步隊合操等因爲此檄飭該各隊按期前往各處預備閱兵合操○東四牌樓北鋪攙巿地方同源木廠於十四日三更時突有賊將櫃房後簷墻下磚塊挖開復將錢櫃後板挖破將錢拉出鋪夥知覺大喚有賊衆夥羣起追捕賊已逃逸無蹤檢查之下僅失去京蚨八十四千所有銀票錢票現銀一無所失當卽知照正白滿官廳查找原贓並將所挖之處立爲堵塞亦不幸中之幸也○傳聞聖上召見步營三大憲諭以京師地面近來竊盜案件層見迭出前經言官條奏迭諭地方官弁認眞嚴缉乃該官弁一味因循並不認眞緝捕致盜賊日形猖獗亟宜整頓捕務以靜閭閣二憲以京外災歉流民覔食來此其中良莠不齊以致盜案迭出已督飭緑步官弁無分晝夜嚴密緝捕等情覆奏九重矣夫廂藍旗護軍營瑞麟生福益甫印鈞以本旗滿洲固山現有公中佐領一缺咨取本營人員開具清單禀請恩護軍統領點送恩統領諭將二品頂戴護軍叅領恩福護軍叅領伊思渾布副護軍叅領廣干委護軍叅領瑚圖禮四員保送入放公中佐領已將該員等履歴咨覆本旗滿洲固山衙門查照矣○左翼德步軍校率技勇兵於十八日午後將倉匪王六等二名遵旨解交刑部該二犯項繫鐵索加以桎梏仍至車中擁護而南　刑部投文經當月司立換刑具先行收禁當堂簽掣歸安徽司訊辦○工部爲知照事虞衡司案呈所有八旗各營應領本年冬季官兵常操所需火藥烘藥鉛丸火繩等項按照册載數目觸兩尺寸覈典歴屆成案相符移火藥局照放現經火藥庫於本月廿一日開放相應知照各旗營派員於是日赴局支領○兵部爲曉諭事照得光緒十五年已丑科會試下第武舉例應揀選業經出示曉諭各旗各省武舉等赴部報名在案今本部於本月二十日奏請欽派大臣在東安門内正白旗侍衛教塲會同考試馬步箭爲此示仰各旗各省赴揀之武舉等務於是日黎明自備馬步弓箭前往該教塲預備考試毋得自誤○日本國新派駐紥北京欽差阿朶里星使於本月十八日午刻入京逕赴正陽門内東交民巷日本使署駐卽不日照會總署再候擇期往總理各國事務衙門自晤各堂憲 
[粤督履新]  
　　新任兩廣總督李筱筌制軍於本月二十一日午後二點鐘時節抵廣州隨於二十二日吉時接篆張香濤制軍於交卸後擬卽日前赴香港乘法公司輪船來滬云 
[赤嵌錦鱗]  
　　淡水縣教諭蔣廣文學瀛俸滿出缺經貢生蘇文海等禀請留任劉爵帥批云蔣教諭俸滿出缺業據藩司詳經本爵部院咨報吏部在案士民違例禀留大干禁令所請碍難照准同時有童生童炳元上條陣數則批云禀陳兩條有關地方利弊仰布政司轉行核辦禀發仍繳○臺灣撫標健字前營管帶李鼎臣都戎近奉上游檄委前赴清江一帶招募精壯八百人以補本軍死亡病廢空額都戎奉檄後卽乘駕時快船内渡矣○前紀西學堂英文教習轄君治臣因病請假兩禮拜赴厦就醫嗣因病未見愈續請展假數日現已勿藥有喜昨附海龍商輪由厦返臺翌晨到堂照常督率諸生肄業○大甲溪練軍一營管帶爲劉佐廷都戎都戎前爲撫轅巡捕練達老成現奉上游委帶大科崁隘勇左營是營本爲楊都戎運珍管帶此次對調可收人地相宜之效 
[統領接事]  
　　宜蘭老狗社生番滋事駐紥該處之統領鎭海中軍前營曁南字臺勇砲隊等營劉立齋協戎於八月初二日遇害大府聞警後旋委撫轅差遣委員縢清臣鎭軍馳往接統是軍并查辦一切事宜業已兩紀前報兹悉鎭軍於前月初九日抵宜初十日接鈐視事十一日按臨各營點名以臺勇砲隊營管帶王廷楷遊戎及監督開路工程委員顧芳廷協戎於前統領劉協戎被難時不能設法救援實屬咎有應得已禀明劉省三宮保着先生摘去頂戴仍俟查明後再行詳奪至同日殉難之南字營管帶曾都戎友成所遺差使已由宮保札委親兵哨官劉治臣都戎前往接帶各哨亦已派弁接充該軍現仍屯紥八里沙舊營番衆自知罪大現均匿跡不出附近民情亦皆安謐如常現聞宮保檄於冬季分路進勦蕞爾蠢蠻何能爲螳譬之當耶 
　　　巳丑　恩科順天武鄉試題名錄 
　馬靑田天津　張鳳儀直隸　劉玉芳直隸　馬錫恩趙州　鄭之同直隸　朱贊昆大興　吉　陞廂紅　陳鍾紱香河　梅　傑直　趙福峻通州　馬文煥直隸　張學敏直隸　李樹棠直隸　王守元直隸　劉淮洲直　張景玉直　賈德盛直　白連璧通州　張春藻曲州　王天玉直隸　梅慶麟大名　馬名卿南樂　馬清元南樂　王雲珊南樂　劉文光直　雙　全正黃　吳德章宛平　白連成通州　王書佩高陽　張玉涵直隸　馬裔芳廣平　李元珠冀州　李金鑾曲州　張廣蔭直　王　巽直　陳廷敬肥鄉　李印堂灤州　殷光第天津　徐　洵奉天　康玉麟直　王耀斗束鹿　劉鳳儀廂藍　劉殿甲直隸　張永昌直　張錫英平谷　萬明鼎直　李景張曲州　張以文直隸　毛恩明直隸　李善修直隸　張葵芳直　謝廷珍束鹿　王永清直　樊啓懦直　王錫斌直　郎際盛曲州　武順清直　顧起鵬永年　張象圖直　劉煥章交河　賀兆豐遷安　申　琴曲周　王振基直　王桂林唐縣　高韋清直隸　張殿邦束鹿　王世昌遷安　傅玉全直　張洪賓東安　田清瑞良鄉　許文長昌平　丁耀武東安　倪贊清東安　杜鳳池宛平　房元杰献縣　王升官宛平　劉文蔭寍河　周恩符東安　劉文濬寗河　馬　騤東安　竇殿吉大興　王　宸東光　朱楙昆大興　徐鳳鳴宛平　馮文彪大興　王成玉通州　蘇玉衡直　趙茂盛交河　杜同春大名　孫　化順義　王登科大興　李長仲直隸　張熙江交河　李振和直隸　劉畫圖元成　杜萬春直　陳邦榮献縣　王洪圖大興　李應奎深州　劉錦春直　張振傑大成　高　璋固安　孟文元東安　張文忠直　張熠勳河間　張維藩遷安　胡占魁沙河　吳振綱直　左桂山河間　馬祖保宛平　扈永順大名　恩　榮正黃　叚景增城成　李建綱河間　魏文藻献縣　聶海龍直　徐發中南樂　李錦榮大興　李蔭桐交河　施蒙厄正白　雙　苐廂白　師興太南和　雅拉哈廂白　富　祥廂紅　李　斌正紅　徐梁棟鷄澤　孟恩第正紅　和　潤廂紅　張登瀛南樂　金殿榮固安　劉存智廂白　奎　弼正藍　何瑞蓮三河　郝殿甲大興　郭榮華直　鍾　齡廂白　張洪軒恒水　井玉江邯鄲　梅振山献縣　郎　珂典周　劉連升寳坻　王　鵬大名　游從順良鄉　李光亭固安　張士奇通州　閻士選大名　郭洪祥沙河　田清祺良鄉　文　翰正藍　周殿英　　　王世臣承德　徐　瀛寍遠　連　捷正藍
姚恒修宛平　文　濬正藍　劉殿賓堯陽　長　春廂白　槐振宗河間　松　濤正藍　金洪書正藍　于德榮寍河　炳　山廂紅　張振瀛寳抵　宼占宏廂藍　李金彪廂藍　王叙魁直　劉樹森武清 
[覆舟甚慘]  
　　杭州來信云本月十六日錢塘江忽起大風有義渡船離岸丈餘驀遭吹側長年把舵不穩隨卽覆入江心同船四五十人 
 
 

Page 3

 
 
咸似小狐濡首猶幸水勢尙淺獲慶生全次日封家姨益肆顚狂又值江潮澎湃有義渡船行至對岸尙離四五丈帆力難支桅忽折斷舟中渡客四十有八俱羅滅頂之兇嗚呼慘矣 
[焚如死如]  
　　本月二十三日之夜鐘鳴五點將破曉矣松江大吳橋姚姓家後面柴房失愼轟轟烈烈火燄高張家人正在黑酣鄉驚醒狂呼遂卽樸滅亦不幸中之幸事也○松江西門迤北荒煙滿目路盡荆榛秋水一灣大可畝許中有古墓兀峙俗呼之爲一粒珠當髮匪擾亂時戰骨如山率皆於此掩瘞嗣後相傳有鬼雄爲厲以故夕陽西下人卽不敢經由洙涇鎭人唐某年方不惑素性樸誠附近某當家延司帳籍鉤　出入井然秩然某日晚間赴西門外某姓喜筵讌畢而回悮經其地失足墮水致占滅頂之爻翌日午後某甲道出其旁見而大驚奔訴地保倩人撈起則手中尙握眼鏡袖藏喜果一包亦慘矣哉 
[職員候解]  
　　候補州同陳昌等上控候補通判程齋誆銀九千餘兩上海縣奉到憲札飭差將程提案暫行看管以候備文申解 
[有利有利]  
　　有利銀行自本年西正月一號起至六月杪止所有清帳刻已印成計六閱月内除去各項開銷及欠欵外淨餘英銀六萬二千一百九十九磅十一先令六辨士現經董事議得將英銀一萬八千七百五十磅分派各股友核算之下計得周年五厘利息尙餘英銀四萬三千四百四十九磅十一先令六辨士滾入下半年帳内觀此知今年生意更有蒸蒸日上之形想下半年亦必貿易興隆利源泉湧矣謹綴數言爲之預賀 
[保險賠銀]  
　　本月初八日虹口王萬盛失火一事曾紀報章查是屋由裕昌洋行保險計保銀四千兩兹已將銀照數賠給矣 
[讞詞補錄]  
　　前日下午葛同轉會訊元亨洋行控曾樹聲虧欠船租一案昨已略記情由當同轉偕西員升座後卽飭捕房將曾樹聲曹桂誠吳聘三史光裕帶案先謂曾曰爾欠元亨洋行之欵照爾帳結算應找付洋銀一千四百餘元曾稱職員所租元亨行之利順輪船議明每日組價洋銀一百零七元收得水脚不論多少提出五分歸該洋行每日開行約需煤八燉有奇立有合同各執一紙自八月初九日爲始開往長崎神戶牛庄等處往來數次至九月十三日回申隨於十四五兩日起貨十六日至元亨洋行結帳因職員不通英語是以倩行内陳先生傳譯不料洋人竟不由分說將職員送押捕房迄今數十天未知何日能了同轉謂照前帳結算爾應找洋銀千餘元曾復呈細帳一紙開明自開船起至今共裝各貨應收水脚洋約共八千六百餘元代付船上裝修工料三百二十五元兩共約計洋八千九百餘元照算非但並不欠宕且尙有洋銀存於洋人處同轉謂爾每至公堂必呈細帳可知公堂上有閒暇工夫逐次爲爾細核乎况照元亨所控爾自華八月初四日租船起迄今共四十五天爾則稱祗租三十六天從中錯算九天尙須稽查明白曾稱八月初四日職員尙在香港九月初九日甫祗申隨將船開往長崎等處祁繙譯官謂　閱元亨所控稱利順船於華八月初四日到申當卽傳電至香港囑曾付清租價曾亦有信至元亨言先在香港付過洋銀一千元應找若干候來申找楚因之將船泊在上海數天曾稱洋人前已言定水脚銀内須九五扣用錢後伊竟先扣五分然後再扣九五算來已得雙九五扣矣當租定時言明每日開船約用煤八墩後每日竟用至十四墩有餘殊爲不合同轉謂前期會訊時結算帳内九五用錢確未除扣所有報關費一節已付三月爾祗行駛四十天左右應令洋人算還爾洋銀百餘元所用之煤據洋人言若係頂好之夾底甫每日祗須人墩今爾用之煤不甚得力是以每日燒至十數墩爾租船行駛帳房一切究由何人經理答稱余恒洲深知底細現在外邊同轉命傳進問爾在船上可知此船究竟何時租定先往何處買過煤幾次價銀若干答稱八月初九日開往長崎先後共買煤四次内有幾次曾自已經手末次來申在長崎買得八十墩每墩價洋六元一角四分同轉謂逐日可有人查過是否好煤答稱船主查過云是塔極西馬之好煤問爾可知船上現存煤若干擔答稱自在長崎買八十墩除一路用去外現在約存二十墩之譜同轉謂爾經手何事答稱經手上落各貨問船上曾雇用領港洋人否答稱進出口時須延洋人領港問用過幾次每次工銀若干答稱上海進出口領港費由元亨付給長崎進出不用領港洋人神戶進口每次出洋銀五十五元出口二十五元牛庄進口則由船主付給未悉其詳同轉謂爾因何登岸答稱此次回滬須換人經理是以登岸後知曾被洋人送押捕房船已由原主收回因欲向史索取欠欵是以來案同轉轉問史曰曹等控爾欠欵甚巨爾思如何料理答稱經手各帳盡在曾處倘蒙將小的交保出外卽可理楚同轉復詰曾曰據史稱經欠福昌萬豐等煤炭之欵甚多皆係爾船所用理應爾償答稱福昌之欵職員已經付楚有收票爲憑同轉閱　謂此係送貨之發票並非收條答稱伊送貨來時由夥友陳新喬經付同轉謂旣還過伊何至又來控告總由爾作事不明之故答稱職員實受楊瑞生之愚當時楊花言巧語合股租船現旣欠銀卽行避匿懇將楊家屬提案究辦可也同轉謂楊旣避匿爾不着人找尋反請本分府將伊家屬拘押有是理乎答稱求准職員保出始可尋楊同轉謂屢次命爾覓保爾何以竟挺押捕房答稱已央人具保數次無奈大公祖不允何同轉謂爾前央仁存藥鋪中人來保如何可靠現着爾找一誠實之人人錢並保答稱前有洋人亦來保過同轉謂無論華人洋人只須可靠者便是答稱具保數次總是不准此亦無法官謂爾現在公堂尙敢如此胡閙想與洋人交易亦必如此行爲遂着還押旋諭令將史押候交保赶緊理楚訊畢復謂余等曰爾控史等之款須將曾被控之案理明然　追究今可出外自已設法余等叩謝而退 
[上海縣署瑣案]  
　　英公堂移送私販軍器之胡根郭永成張天張生張高鄭才湯聯等七名到縣請訊前日裴邑尊委帮審委員詹明府升堂訊究胡等同稱小的等籍廣東此次販軍氈帽來申搜出之洋鎗十支擡槍兩　實係友人托帶明府一再開導胡等堅不吐實隨飭一併收禁候覆訊懲辦○安徽人錢子亭因託稱龔觀察飭化百家鎖向地藏菴誑騙洋銀經巡防南局委員樊宜亭二尹拘解巡防總局云云曾詳前報馮直剌訊供之下飭笞四百板送縣發落前晚裴邑尊升堂訊究錢供稱小的向在原籍教讀爲生因欲往杭州找尋親戚道經治下纔十餘天貧困無聊以致爲此邑尊謂爾來此纔十餘天何以卽知各寺院住持名號向之誑取洋銀可見爾係騙子中之老手今姑從寛押候遞解回籍 
王世燦王新梅因被元吉泰松盛兩米行控欠逮案供出店主王少卿王洊卿等人裴邑尊飭提至案質訊情由少卿洊卿同稱宏昌雜貨鋪小的等並無股分惟略有存欵本年端陽節後卽已陸續收回今竟被誣務求明鑒邑尊飭明白具詞呈候覆訊核辦 
[英界公堂瑣案]  
　　包探陸　祥稱寗入謝王氏同子謝阿元在虹口粤婦施羅氏家尋見童養媳余比施羅氏言憑中買余氏爲螟蛉女有賣契爲憑兩相爭執同到捕房今特送案請訊謝王氏供憑媒領余氏爲童養媳其時年祇十歲撫養多年至去年九月二十五日失七今始得在施羅氏家尋見請爲給領其子阿元供與同余氏供謝土氏是我婆婆去年九月間被打奔逃出外旋到旋羅氏家蒙伊留養施羅氏供憑中買余氏爲日無多卽有謝王氏等前來認領恐係放白鴿故智尙求明鑒蔡太守得供之下飭將余氏發棲流公所着施羅氏邀同原中及賣女之人檢呈賣契於下禮拜二再行覆訊○三百零八號巡捕稱在路遇見積竊周長根携帶綢縐衣服拘至捕房問明在孫鳴山余友善等家竊來今將人贓送案孫鳴山已投案領贓余友善未到蔡太守詰訊之下飭將周長根發捕房管　六個月孫鳴山之贓先着給領餘贓帶回捕房俟余友善認領○包探王阿二稱見粤人虞阿金在路旁擺攤擲骰送案請辦虞阿金供廣東番禺縣人小本營生用骰　擲糖果尙求恩恕蔡太守謂虞阿金犯賭本應懲辦姑念窮苦已極從寛交捕房帶回俟有輪船赴粤押令回籍包探沈金隆稱積竊阿二前已遞籍今又來滬送案請辦胡阿 
 
 

Page 4

 
 
二供來滬覓生理不敢再犯行竊蔡太守謂旣已遞籍豈容再來判令管押俟仍遞回原籍○垃圾船戶張有根違章傾倒垃圾祭太守飭令押候補提張阿二到案再訊已列前報昨由捕房包探拘到張阿二工部局西人好司投案請辦張有根仍執前詞張阿二供冋工部局承運垃圾原欲載至龍華迤西傾倒不知張○根如何違章蔡太守謂張有根任意傾倒垃圾判枷一月發頭門示衆船主張阿二失於覺祭咎亦難辭判罰洋五元如不願罰洋則當管押半月○葛小福稱開馬車行屢次失竊查無端倪昨夜有王四晋闖進行中躱在轎式馬車内意圖行竊幸卽知覺拿獲交捕副巡捕頭禀王四晋屢次犯竊請爲懲辦王四晉供認圖竊蔡太守判發捕房管押一月以儆○巡捕解送在路爭毆之吳金裕張錦春請訊吳金裕供前令縫工張錦春製衣欠尾找洋一角昨伊向我索取約日付楚伊不允且敢剝我衣服故與爭執張錦春卽張阿六供被欠工洋一元一角屢次向索伊竟避匿昨日在路相遇向伊索取致相口角蔡太守以釁起細微概行斥釋所有工資着白料理 
[上海文報局蘇賑收解處會同各公所起解第一批蘇賑啓]  
　　謹啓者浙江水患旣重且廣蘇省被災亦非輕淺敝同人籍隸江浙誼難膜視爰邀請在東嚴佑之先生回南辦理蘇賑於昨日抵滬卽晚動身赴蘇先行查放江震崑新等邑急賑冬賑除佑翁申烟帶來振欵二萬餘金外敝處又湊集規銀五千兩作爲第一批起解以資散放此批丙申報館公所規銀二千兩高易公所規銀一千五百兩文報公所規銀一千五百兩理合申明惟浙蘇並舉需欵較鉅且兩省爲東南上腴之域本係籌捐之地今一變而爲待賑之邦募欵亦愈難伏望海内仁人善長大發惻隱慷慨解囊源源輸助無任禱切屏營之至同人施善昌任錫汾陳德薰王松森葛繩孝席裕祺經元善楊廷杲等同頓首公啓 
[京員助振]  
　　寓都下力不從人投函本舘協賑所云近閱報章知蘇省水災米價湧貴僕僑居都卜南望梓鄉愴懷靡已祗以京官清苦援手爲難人微言輕勸捐不易兹奉去鷹洋二十圓務卽登收附欵散放明知杯水車薪無齊於事聊盡區區之意云爾夫京中薪桂米珠昔人每有大不易居之慨而乃慷慨好義勉力輸財其視大賈富商輕財仗義者其功德尤高出尋常已本館拜領之餘敬望燕雲敂謝更祈輦下達官顯宦大人先生登高一呼衆山皆應庶幾盈千累　頃刻集成哀雁嗷嗷得免飢寒之苦乎泚筆之餘虔爇心香以俟 
[嘉郡募賑啓]  
　　敬啓者敝郡七邑久無水患初不料天災流行一至於今日　溯自七戶下旬大雨傾盆蛟水暴發各處田禾淹没殆盡猶幸水退尙速略可收穫孰意稻未登塲而中秋以後又霪雨連緜累月不止穀粒霉爛狼藉於一片汪洋中出芽長半尺許穀種並無孑遺春熟亦難播種如此沈災不知伊於胡底億萬窮民家無蓋藏全賴秋成有日得免凍餒今忽遭斯浩刼其將何以爲生夫今秋各處蛟發大水爲災得之傳聞者難更僕數而敝郡被災之重則僕所目睹將坐視災黎塡溝壑乎則惻隱之心安在桑梓之情安在因是特刊嘉郡募賑册分送乞諸大善士憫敝郡被災之重殷勤勸募慷慨捐輸稱量而施不拘多寡賑款畢集使災黎得慶更生則功德無涯定獲福報勿以積善之家必有餘慶爲老生常談也謹述緣起惟希德鑒[  當湖魯應垣代嘉郡七邑災黎百叩]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[勸募鍋焦飯乾寄賑山東啓]  
　　敬啓者向讀左氏傳至易子而食析　以釁謂此特作險語冀動人矜憐耳奚至是今閱甲報所言山東奇災共計五府二十二州縣　實有是事至言之不足又繪圖以詳言之則信也非傳之失其眞也年來諸善士久矣設法　捐陸續解去洋銀以千萬計奈此時力竭氣窮幾成强弩之末更積慮苦心創立善䇿如鍋焦飯汔之舉分釜底之餐爲費有幾救釜中之泣沽命無窮法至良意　美也試設身處地如我有父兄立塡溝壑我有子弟旋就鼎鐺斯時目中耳中口中心中悲痛何如慘切何如得一慈祥援手之人俾蘇涸轍置之清波當不惟及身感　上而祖宗更上而天地不默佑而呵護之者咅不信　我等同人终夜靜思欲再籌一䇿而卒不能加爰訂鍋焦飯乾捐簿數本悉照上海蕪湖章程祈好善諸君登銜註册量力慨捐每日斤兩若十則在我慮而不費在彼得之則生尢可幸者邑侯蔣君丹如曁少尉毛君芹圃一聞斯言慨先捐助奬勸良殷殆善氣鍾於吾邑歟抑難民不應盡死歟未可知也我邑雖迭年荒歉　室九空然較之彼處究不啻宵壞救災恤鄰行道有福仁人君　當能共味斯言也是爲引[  安徽廬丄縣勸募鍋焦同人公啓]  
[領捐聲明]  
　　新泰土棧主楊者榮卿粤東世家子也性慷慨好施與急人之急憂人之憂逢有善舉苟其力所能及竭貲襄助無吝色誠當世之好善君子也兹見敝局之力絀蒙慨助英洋五元以資經　楊君本善賈其心又仁以故名馳四海是則樂善之報也且其好善之誠　不止此者則其日後之　報又豈有限量哉又十月初三由乾蛳信局交來芙蓉城外客因莫尊夫人百日屆期須侍瑜珈以資冥福旣愈事屬渺茫遂節省懴費洋兩元移助戒烟經費不費無益貲以濟明益事本此心以祈福父善於求福者矣又本月廿日雲隱館主善士助月捐洋一元合併聲明並鳴　悃[  上洋平康里恒濟戒烟局何鏞鍾洪南謹啓]  
[沈君煕伯别十載矣近自沙川幕中以詩寄懷敬步元韻奉酬郵塵郢政錄呈夢畹生點定]  
　　菊圃秋深競吐芳惜花爭乞掃晴娘時經匝月愁淫雨想捲浮陰漏夕陽雲樹情懐勞我繫鶯花世界笑人忙驀聞良友遺　鯉浣露彼吟對床記曾名噪幕運紅八詠　開氣象雄半榻琴書雙贊影一編燈火十年功陣鏖　　愁俱播韻門詞壇句益工目極沙川烟紥處滿杯黃枼戰西風[  惜紅生稿子侍梅閣]  
[潘君小洲有皖城之行殷殷道别臨歧分手黯然鎖魂奉贈七律章以當唱卽希郢正是幸]  
　　偶然分袂也销魂似此情眞古道敦歇涵潮聲催畫鷁皖公山色落金樽羡君宛比鶯遷木愧我渾同鎭處褌幕府宏木似雲集豈徒烜赫說侯門君盖赴令親沈仲復中丞節署小弟山陰俞禮達夫草 
[上海四馬路文報局恊賑公所經收山東賑捐八月上旬清單]  
　　初六日○本埠　昌棧内　子翁交楊州福和祥莊賑所募曹平寳　二百五十九兩八錢七分申合規元二百七十八兩八錢四分又英洋一百三十一元五角九分又募壽藹堂主人曹平銀一百另七兩三錢以上細戶業已另登報章矣又來安慶府六邑同人經捐應試文武考生英洋二百三十二元九角七分四厘細戶業已别登報章矣○本埠怡豐洋貨號來明　堂祝爲産男平安洋一百元清江書畫社孫印元鼎善士捐來洋二十元臨補鎭穗春來行王卿園翁捐退思軒五元徽州隱各氏穗春行兩戶各二元　號莊乙洋嘉興同潤醬　捐藴名氏金圈一副重二錢零五厘代售見英洋六元三角錢十三文○本埠潤昌棧來西壩永昇號交存心氏求老親舊病愈完　兩元○○本日共收規銀三百八十六兩一錢四分英洋五在零二元五角六分四厘小洋三角錢十三文合併聲明 
[上海四馬路文報局内恊賑公所經收山東賑捐八月上旬清單]  
　　初七日○寓閩浙江平湖張釗爲求胞弟欽病愈十元○上海縣署房科來懺晦生二元○仙鎭王陶庵翁捐　餘堂六元又四戶善士月捐十月分四元蘭溪淮　吟身一元○杭城薦橋隴西氏三元○潮黃世德堂二元本埠陸履安奚茂林二君合三元錢六百八拾九王善士四元大昌號銅洋九元○○本日共收英洋三拾五元銅洋九元錢六百八拾九文令併聲明 
[上海四馬路文報局内恊賑公所經敗山東賑捐八月上旬清單]  
　　初八九日○本埠壽康莊來湖郡成記莊經交德興舒氏英洋一百元○鎭江鄭作記省費移賑十元又十八和兌募求合家平安五无金黃氏二元杭省萬承志堂馮聽五翁募恊卿氏四元桶捐餘找錢五百六十文本埠仁和利號來英洋一元銅洋二元○本日共洋一百廿二元銅洋二元錢五百六十文○初九日○　廣電局沈小園太守募第九批欵規元二百兩厦門　商局葉亮卿翁募楊守知軒日本爐丕洋四十二元陳星齋翁日本爐坯洋八元○本埠耶松船厰瞿桂泉翁募第三次曹雨岑洋五元曹雨泉三元陳春臺法祖堂孔豐泰正記三戶各二元樊樂賓張丙玉曹顯祖無名氏森昌號恆泰號俞式記鴻昌泰記坤記吴亦記滋生十二戶各一元○木讀鎭徐甸孫翁募徐信德四元七爲陳俊生二元七角竹隱士二元六角桐蔭書屋一元松江全節堂募古曲拳拙記十元郁清士十二元甬江盛僕翁募樹滋堂兩元丁雨薌一元五角丁罄房丁祖芳丁榮生三戶各五角丁馥房丁坤房陳吉葆丁増錄沈載毛宗漢六戶各四角丁均房黃仁瑜丁錫庚丁切來陳文餘克明藝蘭軒毛宗華張松懋菴餘沈立昌隱名氏國祥蓋記增瀛十五戶各三角無名氏學澄李昌齡王世耀聞恭源惟善　增瑞邵金生畢阿瀛仁壽居士欽堯兄趙元記力不從心子惻心氏源源陳廉夫黃濟生無名氏金森十九戶各二角存仁軒黃貴忠浣化居三戶各一角以上寳敗英洋十六元○本埠明月山房儘儀移賑三元保艾居士一元劉文翼文潔二君合洋一元劉元長　古兩翁合錢四百張許氏小洋兩角○本日共收規元二百兩英洋六十八元日本爐坯洋五十元小洋二角錢四百文合併聲明 
 
 
 

Page 10

 
 
   
 
 

Page 11

 
 
[光緒十五年十月二十日京報全錄]  
宮門抄○諭旨兩道錄前○發抄硃批四道○杭織造文奏恭報接印日期摺○又奏查明現存庫欵並接收交代緣由摺○又　奏藩庫歸還借墊銀兩片○川督劉奏叅革府縣片○直督李奏請免武員騎射片○又奏甄别知府片○皖撫陳奏續呈野术摺○直督李奏請升補都司片○又奏請攺歸教職片○皖撫陳奏委遣宣講聖諭片○直督李奏請飭部給　免稅放行片○十月二十日兵部太常寺太僕寺正白旂值日無引見○山東正考官寳昌到京請安○陳學棻等謝賞本省賑銀　恩○榮惠請假十日○兵部奏派考試落第武舉之王大臣派出克王徐中堂恩中堂果勒敏○召見軍機烏拉喜崇阿白桓寳昌○現換白風毛褂○發抄譚鈞培奏副將屈洪泰署鶴麗鎭奉硃批兵部知道欽此○又千總顧得勝被民人呈控拐藏民女請革職審辦奉硃批着照所請該部知道欽此○長順奏同知彭明道補伊通牧奉硃批吏部議奏欽此○張曜奏已革花翎山西冀寍道王定安捐助東賑請賞還原銜翎枝奉硃批該部議奏欽此○○杭州織造奴才文達跪奏爲恭報接印任事日期叩謝天恩仰祈聖鑒事竊奴才恭奉恩命簡放杭州織造於七月二十日跪請聖訓仰蒙召見訓誨周詳感激微忱崙肌浹髓陛辭後卽於八月初九日由京束裝起程於八月二十六日行抵杭州省城准前任織造英　將杭州織造關防一顆曁南北新關監督關防二顆並文卷册檔等件委員齎送前來奴才當卽恭設香案望闕叩頭祗領任事訖伏念奴才内府世僕知識庸愚方愧涓埃未報兹復仰承寵命隕越時虞伏查織造衙門奉派内務府戶部本年運務以及戶部派辦絹線杭緓杭綢紅絨各項在均關緊要應由奴才咨商撫臣撥欵赶辦總當力求樽節實心經理以期勉竭愚誠庶幾仰答高厚鴻慈於萬一除將花本庫儲各欵銀兩俟盤騐清楚另行奏報外所有奴才接印任事日期並感激下忱理合恭摺具奏叩謝天恩伏乞皇上聖鑒冉查南北新關現係停徵合併陳明謹奏奉硃批知道了欽此○○杭州織造奴才文達跪奏爲查明現存庫欵並接收交代緣由恭摺仰祈聖鑒事竊奴才蒙　恩簡放杭州織造謹將接印任事日期恭摺具奏在案兹准前任織造英瑞將庫儲錢糧收支册檔移交前來奴才按册盤查内除辦销粤海開匀派縀綢存銀九兩三錢三分八厘三毫係另欵存儲不計外查得現存辦運正項銀一萬九千六百九十三兩五錢五分三厘四毫四絲七忽又藩庫另撥項下存銀一千一百五十五兩二錢五分八厘五毫六絲二忽均與册存數目相符奴才業已接收所有前織造任内辦過活計用過銀兩已經造報至光緒十五年八月分止在案本年運務有正項存庫銀兩卽可開辦惟尙有戶部派辦絹線杭緓杭綢紅絨各件亟需赶辦容再估計銀兩呈請戶部指撥並咨商撫臣曁藩司先行籌欵赶辦外所有查明現存庫欵並接收交代緣由理合恭摺具奏伏乞皇上聖鑒謹奏奉硃批戶部知道欽此○○文達片再查奴才衙門辦公申餘項下經前任織造德生文治動辦誥敕制帛綵綢等項及墊辦長蘆分派紗匹先後借支料工銀兩除解還外核計浙江藩庫欠解銀一萬六百五十餘兩長蘆鹽政欠解銀三千七百五兩二錢五厘舒麟辦解内務府縀綾紡絲等項銀兩工部羅縀等項料工銀一萬四千五百七十一兩四錢七分八厘三毫廣英辦解内務府閃縀字縀西番縀陀羅經被等項料工銀二千四百七十兩六錢五分七厘八毫均因藩庫未經解到暫由申餘項下借墊給發歴經前任織造於移交時奏咨有案仍俟各欵解到再行歸還惟連明任内辦解外傳各項活計借用申餘銀兩業准藩庫撥解到織歸還清欵查經前任織造英瑞於移交時奏咨在案除將欠解各欵再行分别咨催外謹附片陳明伏乞　聖鑒謹奏奉硃批戶部知道欽此○○劉秉璋片再查知府有表率之責知縣爲親民之官必須各飭廉隅方克無忝厥職兹查有候補知府署保寗府知府何亮清聲名狼藉試用知縣署閬中縣知縣呂明鐘行險胆大均不足膺民社未便稍事姑客相應請　旨卽將候補知府何亮清試用知縣呂明鐘一併革職永不叙用以肅官常謹附片具陳伏乞聖鑒謹奏奉硃批着照所請吏部知道欽此○○李鴻章片再軍營打仗受傷人員不能練習弓馬例准免其騎射兹查有留直儘先補用副將丁違生副將銜兩江儘先補用遊掔擊周金錫儘先補用遊擊張士蘭遊擊銜儘先補用都司景德等四員皆因隨剿髮捻各逆迭受重傷深透盘骨難以練習弓馬禀請核奏前來臣覆查屬實合無仰懇天恩俯准將丁達生等四員免其騎射以示體恤仍照童練習槍砲除飭取履歴咨部外理合附片具陳伏乞聖鑒訓示謹奏奉硃批着照所請兵部知道欽此○○李鴻章片再道府州縣無論何項勞績保歸候補班人員應自到省之日起予限一年詳加察看出具切實考語奏明分别繁簡補用兹查有遇缺儘先題奏知府鄭業斆到省一年期滿例應甄别據藩臬兩司詳請核辦前來臣查該員鄭業斆器識穩練堪勝煩缺遇有應補缺出照例序補除履歴册咨部外理合附片具陳伏乞聖鑒謹奏奉硃批吏部知道欽此○○候補三品京堂開氙安徽巡撫臣陳彝跪奏爲遵旨績採野术專弁齎迭内務府查收恭摺仰祈聖鑒事竊臣於光緒十三年十月間承准總理衙門電信欽奉諭旨飭臣採辦貢术陸續解京等因遵卽採購野术四十兩解送内務府呈進仍飭徽州府知府春岫署歙縣知縣吳以敬接署蒐採在案兹據該府縣禀稱雇募居近黃山熟暗採樂之人入山尋挖並訪聞藏术之家隨時收買邀同知醫紳士敬謹選擇共得天生野术三十六兩呈送前來臣親加查騐係屬眞正野术可稱上品僅裝盛兩匣專弁齎送内務府查收呈進除咨内務府查照外謹恭摺具陳伏乞皇上聖鑒謹奏奉硃批該衙門知道欽此○○李鴻章片再督標新雄營都司張明坤據報於光緒十五年三月初四日病故應請勅部開缺該都司汎地寛闊又當孔道差務煩多操防必須愼重應將遺缺照案揀員升補查有多倫協右營守備李德營年五十一歲清苑縣人由行伍入營剿賊歴拔千總升補守備光緒八年五月受劄到任該員辦事明練熟悉操防升補新雄都司堪以勝任歴俸早滿並無違碍事故應請准其升補惟該員原籍與任所係屬同府俟准到部覆揀員對調除將張明坤病故各結同原領劄付並李德營履歴咨部外理合附片具陳伏乞聖鑒勅部核覆再所遺多倫協右營守備容另揀員請補合併聲明謹奏奉硃批兵部議奏欽此○○李鴻章片 
再據藩司松椿詳稱即用知縣劉永清係甘蕭秦安縣進士籖分直於光緒十二年六月到省該員自揣才力難膺民社情願改就教職歸部銓選核與定例相符等語除飭取親供咨部外理合附片具陳伏乞聖鑒勅部查照謹奏奉硃批着照所請吏部知道欽此○○陳彝片再宣講聖諭律條載在欽頒州縣事宜所以啓牖愚蒙潜消患氣意至深遠非徒奉行故事已也皖北颼氣强悍命盜案件之多甲於他省近年黃水入淮民情困苦仰賴皇仁浩蕩多方賑恤鄭工旣已合龍而慶更生臣竊以爲民勞則思安此正可與爲善之機也查有江蘇廪生張黼原名景文附生姜森向在鄉里任宣講之事詞意剴切傾聽者多臣邀其來皖由省歴頴州鳳陽泗州三府州屬隨處舉行以爲提倡沿途費用由臣資給不令地方官應付一文一切公事亦概不與聞蓳者災後窮黎於還定安集之餘幡然悔悟於民俗不無裨益至宣講例以朔望盖古人月吉講法之遺意今該生等周歴各處勢難拘以定期而鄉曲之間講生無幾若必定以朔望則輟講之地轉多似不若朔望之外加期宣講俾蚩蚩之氓多聞一日之善言卽培植一日之善氣除飭地方官延訪端正紳士實力舉行外擬察看情形如有少效再行會同學臣議定章程以仰副朝廷教思無窮之至意謹附片具陳伏乞聖鑒謹奏奉○硃批知道了欽此○○李鴻章片再淮軍盛字各營馬隊及親兵前營砲隊天津鎭雲字營馬隊現均有疲弱倒斃之馬亟應另購換補據該統領營官等派都司魏金堯千總安廷玉遊擊夏崇順等赴張家口外喇嘛廟一帶選購高大臕將戰馬五百六十区内盛字各營四百四十匹親兵前營雲字營一百二十匹俟購齊解回津防分用以資操練除分咨兵部察哈爾都統查照並行經過地方官照章喂養接遞護送外伏乞聖鑒勅部給票並由部知照張家口監督照例免稅放行謹附片具奏奉硃批兵部知道欽此 
 
 

Page 12

 
 
[光緒十五年十月二十一日京報全錄]  
　　宮門抄○發抄硃批五道○大臣額奏估修城工銀數請飭部墊撥的欵摺○護晋撫豫奏甄别各員征○又奏請開復處分片○大臣托奏軍台廢員由配脫逃請飭緝究辦摺○豫撫倪奏調署總兵摺○杭織造文奏辦解各項銀兩數目片○十月二十一日刑部都察院大理寺正紅旂值日無引見○克王等揀選落第武舉覆命○徐郙等塲差完竣覆命○熙敬假滿請　安○恩中堂請假十日○兵部奏派磨勘試卷派出徐中堂許應騤文興○召見軍機貴恆祁世長奕杕○發抄魏光燾奏遵章散發上年徵信册奉硃批戶部知道欽此○又請以同知潘震調補和闐直牧奉硃批吏部議奏欽此○董明禮奏接署南陽鎭篆日期謝恩奉硃批知道了欽此○崧駿奏本年厘金京餉全數解清奉硃批戶部知道欽此○又奉撥東北邊防經費奉硃批戶部知道欽此○○奴才額爾慶額跪奏爲估計修建塔爾巴哈台城工應需寔在銀數懇恩飭部墊撥的欵以濟要工恭摺仰祈聖鑒事竊奴才於光緒十四年九月初三日具奏修建塔爾巴哈台城垣以資控制而固邊防於是年十一月二十六日接奉硃批着照所請欽此旋准工部戶部咨會飭令一面知照前來奴才遵卽飭知總辦城工局務額魯特游牧領隊大臣圖瓦强阿署塔城屯防副將白占春等於二月初一日設局開工採辦器具招募夫匠已於四月十九日動土修築業經咨報在案本擬先行詳造估册以憑稽核惟塔城僻處偏隅較伊犁烏魯木齊兩處情形迥異若估計稍從寛裕誠恐易滋浮冐致多侵蝕如過加裁减又慮經費不繼貽誤要工盖同一木料而轉運八九站之遠同一器具而價值貴二三倍之多且如磚瓦石條無從購辦必須自行燒造而工匠皆從他處調募遠道從役工價又相倍蓰此木料器具未能預先切實估計之實在情形也至於在營勇丁除屯田設卡操防外已經奴才飭領各營旂官按照二成帮工輪替抽換俾得休息城身附近沙石居多所取士方遠至一里外者男雇蒙民哈薩以爲背土之助第工鉅日久辛苦力作自宜資其食用以示體恤此勇夫蒙哈不能不優給津貼之實在情形也奴才惟有舉其大數撙節動支以期迅速竣事已飭承辦各員詳加估計按城身周圍五里三分計高二丈二尺垛口在外底厚三丈二尺結面二丈二尺長九百七十餘丈連砲台月城共長一千二百餘文合之城樓角樓砲台垛口共估計銀十八萬兩城内駐防兵房一千院每院三間估計銀一百六兩共需銀十萬六千兩大小衙署廟宇倉庫共估計銀九萬四千兩通共估計需銀三十八萬兩伏查塔城善後經費一項前經奴才奏明自光緒十一年正月起至十月底止十個月共應收銀四萬兩已由前任叅贊大臣錫綸任内動支開報其自十一年十一月起至十三年臘月底止計二十六個月共應收銀一十萬四千四兩又十四年一年祗請撥銀三萬兩合共收銀十三萬四千兩内除前署叅贊大臣春滿任内動支十三年閏月撥發正餉銀二萬三千九百餘兩又後路歴年欠解銀二萬三千四百餘兩及奴才任内去歲遣撤營勇發給川資共用銀二萬餘兩實存銀六萬六千餘兩加以收存裁撤長夫空額裁曠等欵共撥墊銀一十三萬兩内上年因採辦城工器具砍伐木料提用銀八千兩現撥墊銀十二萬二千兩除以此三欵先行墊辦外實在不敷銀二十五萬兩據總辦城工局務額魯特游牧領隊大　圖瓦强阿署塔城屯防副將白古春等請具奏請撥的欵俾資應用等情前來奴才查塔城之工業經開辦應趁夏秋之間天氣晴暖赶緊興修立待撥欵以備支發惟有仰懇天恩勅部速行籌撥銀二十五萬兩搭解來塔以濟要工仍當由奴才督飭承辦各員將各項工程詳細造具估册另案咨部以昭核實謹先行繪圖貼說恭呈御覧曁將城工丈尺做法開具清摺咨部查照外所有估計修建塔爾巴哈台城工應需實在銀兩數目並懇恩飭部墊撥的欵以濟要工各缘由理合恭摺由驛具陳伏乞皇上聖鑒訓示謹奏奉硃批該部議奏圖併發欽此○○豫山片再前准部咨嗣後分發各省道府州縣試用人員令於到省期滿後嚴加甄别等因歴經遵辦在案兹查孝廉方正試用知縣何見揚教職試用知縣鄧維璟均已到省試用二年期滿由署藩臬兩司先後具詳請奏前來臣查該員何見揚年壯才明鄧維璟才具穩練試以律例俱能明曰曉暢堪以各本班留晉照例補用除將履歴清册咨部查照外理合附片具陳伏乞聖鑒謹奏奉硃批吏部知道欽此○○豫山片再前因嵐縣未完光緒十四年地丁銀三千二百二十一兩四錢大分三厘一毫耗羡銀三百八十八兩五錢八分三厘本色倉斗米一百四十九石一斗一升當將經徵催督催各官職名彚案開單奏叅在案據署布政使嵩崑詳稱據嵐縣將前項未完光緒十四年丁耗銀兩全數徵收完解司庫分别歸入十五十六兩年春秋撥册内造報其本色倉米久經全數收儲在倉所有原叅各官處分照例詳請具奏開復前來臣覆核無異合無仰懇天恩俯准將原叅之經徵官嵐縣知縣郝振麟經催接催官前任太原府知府現任冀寍道俞廉三前任布政使現任陜西巡撫張煦現署布政使嵩崑督催官前任巡撫調任江蘇巡撫剛毅各應議職名勅部悉予開復用昭勸勉除咨戶部查照外理合附片具奏伏乞聖鑒謹奏奉硃批着照所請該部知道欽此○○奴才托偷布永德跪奏爲軍台廢員由配脫逃請旨飭緝究辦恭摺奏祈聖鑒事竊據張家口管站部員詳稱查得第四台廢員劉正興並未在台當飭差役各處訪查徧覓無蹤實係潛逃等情呈報前來奴才等卽復派員分赴張家口内外以及各該台所附近一帶地方認眞嚴查凡遇廢員逃走均經奏請通緝有案查廢員劉正興係江蘇清河縣人前任花翎儘先都司因案革職發往軍台効力贖罪於光緒十三年二月二十三日到台派在第四台當差現在由配逃走自應援案辦理除將該廢員劉正興年貌籍貫開單飛咨鄰境直隸總督山西婦撫熱河都統轉飭所屬並奴才衙門所屬各地方緝拿仍先行咨報兵部刑部外相應請旨飭下江蘇巡撫順天府五城一體嚴拿務獲究辦所有廢員由配脫逃請旨飭緝究辦緣由理合恭摺具奏伏乞皇上聖鑒再該廢員劉正興獲罪原案尙未接准部咨是以未能聲叙合併陳明謹奏奉硃批另有旨欽此○○河南巡撫臣倪文蔚跪　奏爲調署要缺總兵恭摺仰祈聖鑒事竊臣准河北鎭總兵崔廷桂咨稱現因六次俸滿奏請陛見奉旨俞允咨請遴員往署俾便交卸起程等因竊查河北一鎭與直齊晋毘連杖山帶河轄境遼闊轉瞬冬防將屆深虞伏莽潜滋巡緝操防均關緊要該鎭崔廷桂現復蒙恩調補南陽鎭總兵一經南旋當履新任其調補河北鎭總兵劉盛休到任需時所遺印務非得情形熟悉威望素著之員難期得力查有現任歸德鎭總兵牛師韓在豫多年智深勇沈軍民畏愛且其轄境界連河北情形尤所諳習堪以調往署理遞遺歸德鎭總兵官印務查有記名提督董明禮久歴行間樸誠忠勇洞悉戎機堪委接署除分咨飭遵外理合恭摺奏聞伏乞皇上聖鑒訓示謹奏奉硃批着照所請兵部知道欽此○○文達片再查案准工部奏派恭備大婚典禮應用紅綢駕衣片三千件緑紡絲綢三百疋應銷料工銀一萬九千八百七十八兩一錢二分三厘所銷絲斤等項價值遵照部定新章估計銀數開單呈報禮儀處戶部查核旋奉劄覆銀數相符飭令開辦業經辦齊解送在案嗣奉禮儀處戶部行令駕衣片三千件緑綢三百疋工價銀一萬九千八百七十八兩一錢二分三厘除由部坐扣六分平交進外實需銀一萬八千六百八十五兩四錢五分五厘六毫二絲卽在藩運庫應解本年京餉内劃撥等因查此案駕衣緑綢前因期限緊要先經　准藩司在於地丁項下籌撜銀一萬九千八百七十八兩一錢二分三厘解清到織當時急於發商購料飭匠赶織平餘一項並未提扣無從追繳應由奴才捐廉彌補除將捐廉銀一千一百九十二兩六錢八分七厘三毫八絲繳還藩庫查收外實收料工銀一萬八千六百八十五兩四錢三分五厘六毫二絲所有前項銷用銀兩仍遵舊章扣出九分申餘以爲解費一切公用除將動用料工細數造具清册送部核銷外理合附片陳明伏乞聖鑒謹奏奉硃批該部知道欽此 
 
