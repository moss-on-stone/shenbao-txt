# 1885 - 149 - 4904361

 

Page 1

 
 
[四十號畫報岀售] [  申報舘主人啓]  
　　貓可以爲田獵蛙可以爲戲嬉雖屬創聞要有確據特繪兩圖以供好奇者之觀覽其畫譜之兩圖一人物一山水均係任君伯年所繪格老氣倉自有　實力量與一味趨時以爲能者有上下床之别畫報仍然九圖進於十六日岀售後附淞隠漫錄圖說一則閱者鑒之此佈 
[皇清經解石印精本岀售] [  點石齋主人啓]  
　　皇清經解全書爲儀徴阮文逹相國選刻解經各家書於學海堂計一千四百卷通志堂後又一鉅觀也咸豐丁巳燬於兵庚申善化勞文毅督兩粤補刋之　續刻八卷共訂成三百六十册卷帙繁重繙閱較難携帶舟車尤多不便本齋不惜重價購得阮文逹初印善本付諸照相石印又取勞文毅續刻八卷補抄附入共計七十四家　書一百九十種訂爲二十四册分爲四函其原刻間有舛訛處敦請諸名宿精細核校附錄卷末凡三閱寒暑而書成今於五月初二日岀書定價每部十五元正海内經生知經解爲必偹之書而苦無至精至簡之袖珍本今本齋不計貲本程工則精益求精縮印則簡而又簡居則易於繙閱行則便於取携於重規疉矩之中得挈領提綱之妙以此問世更無並駕齊驅者矣好古家宜各置一編以偹精考惟本齋所印無多恐不敷海内士林購取譬如逐鹿捷足者得尚其先覩爲快乎現已躉數售岀欲購者請至上洋新北門外新昌泰行法大馬路南申昌號及醉六堂書坊面訂可也此 
[遠識篇]  
客有見清和二十日報載高麗有人一則者不禁喟然而歎曰高麗蕞爾之國尚有高見遠識之人是可喜也夫英俄之爭在阿富汗與高麗若風馬牛之不相及然其爲同在亞西亞洲境内則一也俄人與英爭阿富汗其意不專注於阿實　覬觎印度之意英人知之卽旁觀者亦未嘗不知　俄之兵一交英人必盛兵以攻海參歳扼俄國之要此其意俄人知之旁觀者亦未嘗不知故前者英國巳奪取高麗之哈密墩海島是卽兵禍將及於高之漸而英人之來也路隔遥遠究尚有所不便不若俄國之兵由海參歳動足卽至故高　之防俄也甚於防英且目下中日重訂新約各撤戍兵華兵旣撤之後高麗不啻如孩提之失慈母有皇皇然無所倚賴　熱設有兵端中日兩國必須互相關照然後可以岀兵赴援則是往復知會動需時日援兵之來不能神速况日本之於高麗但存因利乘便幸灾樂禍之心决難恃以爲高麗之助若中國則本係多年藩服倘有變端自必不忍坐視特無如一則碍於日本之新約一則又以法事方定尚須休兵息民未便輕舉妄動遽開釁于隣封如此則高麗絶無外援又安能禁他人之不生侵侮俄人若果與英開兵則其勢必先佔高麗一二口岸以便其屯兵泊船運械轉餉之計是眞意料中事旁人亦未嘗不預爲慮之特以高麗素來以偷安苟且爲習或當局者轉迷而不悟以至坐受其害而不覺耳不謂高國雖褊小亦莫謂其竟無人焉夫以高麗之小國而尚有遠識之人何以中國之大而反絶無人懷此遠見者乎是可慨已余曰何謂中國無人客曰俄人之欲佔高麗口岸高人知之雖不知其旣知之後能否設法防禦自固邊圉而其識見已足加入一等若我中國則於法人之來初則茫然不知所備繼而各處設防棼若亂絲卽閩疆一帶先時絶無防範迨馬江之戰墮法計中而始專重閩防臺灣一隅孤懸海外夫人而知爲法所必爭然以前亦初無布置直至劉省三撫帥到防之後方覺士氣稍振而法人封口轉運爲難援軍四集無由飛渡苟非劉中丞悉心籌畫竭力抵禦大張撻伐之威屢挫敵人之銳則不特基隆爲法所據恐全臺力將有不可問者矣澎湖天險爲臺地之咽喉今亦猝爲法人所乘棄而弗守聞法人刻已經營其地大有久假不歸之意又將何以善其後目下和議將成停戰已久而所議約欵中究未知基隆澎湖二處作何措置向使早有人焉亦如高麗人之遠見卓識先巳計及於此則將預爲籌備必勿使法人得以猖獗若此由是言之中國尚得謂之有人乎哉余曰子無然子之言殆亦有激而發歟然中國之大豈竟不高麗若哉前者法事初起諒山敗盟法兵有侵入中國之勢僕已著有論說謂閩疆爲法人所必趨臺地爲法船所必及澎湖爲法兵所必爭倘澎湖有失則法船得有停泊之地四面可以策應最爲可慮此論之發尚在法船未到之先夫僕之爲此言亦欲使中國統兵諸大員知其所先有以防之耳厥後法人從事於基隆而澎湖絶不擾及其兵船灣泊皆在於馬祖澳　是疑前言之不騐又竊幸中國之任防務者果能先事預防有以阴法人之來而澎湖之地或可保無虞矣而孰意至和議將成之時而法人乃猝然撲犯澎湖竟至爲其所乘嗚呼是何故哉用是知法人先時之不取澎湖者非其眞不欲取將留以有待也中國能防之而卒不能守者亦非前　之未曾見及於此實有不能守者在也澎湖之地山皆童然無草木無險可扼僅僅以數營陸兵控制其地斷難固守非有兵船以保衞其外勢必不支今中國兵船實一無可恃雖南北閩粤各洋合計兵船鐵艦亦復不少而能用其船者屈指幾人旣無兵船以捍其外而法人船堅砲利猛撲急攻區區陸兵其不聚而殲旃者猶屬幸事尚稱能軍又豈能與法爭此士哉故僕以爲澎湖之失非見有所不及實力有所不逮也夫僕之淺見寡識猶能先事計及於此則彼衮衮諸君籌謀國是者其識見當必高岀數倍數十倍不止特軍事秘密不可張揚或者亦有人早以此策入告而不經發抄故外人末由見之耳今者和議已成畫諾有日其所議各欵未見明文外間紛紛猜疑俱不足據安見澎湖基隆之事不列於約欵之中子乃因高麗人之偶然得解而遂小視中國無亦徒見其識之弇陋也乎客乃肅然起立三揖謝過而去 
[水舘接奉電音]  
　　昨得京友來電有四月二十日上諭一道敬謹譯登○四月二十　奉上諭謙禧奏遵 
旨促荐人才一摺直隷承德府知府嵩林刑部主事陳慶萱執河右翼協領穆哈廉軍均着交軍機處存記欽此 
[甬電譯要]  
　　昨得寗波訪事人專發電音云前夜有匪人多名各持火藥包將燒海會寺之火藥局幸經更夫 
瞥見赶卽鳴鑼報警匪人見勢不佳遂將火藥抛棄開鎗數聲而遁拾得火藥十七包此事若非更夫看見則爲禍尚堪設想哉看守藥局者所當加意防範也 
[釋放巡船]  
　　飛虎巡船被法人掠去一節早詳前報兹聞法人已將該船釋放矣 
[禾郡試事]  
　　浙江學憲劉叔濤宗師抵禾日期已列前報慈悉學憲牌示二十日考闔屬生員經解古學算學 
性理二十一日考童　經解士學算學性理並默寫十三經二十二日考嘉善平湖海鹽石門生正塲二十三日考府學嘉與秀水桐鄉生正場其童正場尚未牌未云 
[火災續述]  
　　本月十七夜杭省火灾已據訪事人飛電報知先登　略兹又得其詳云是夜譙樓更鼓方轉四 
 
 

Page 2

 
 
聲忽問門外人聲勢如山崩海倒警鑼四起遠近齊鳴急往訪之知爲聨橋地方失火聨橋古稱蒲橋杭人以兩橋相聨而成遂呼爲聨橋今更訛爲鹽　矣橋上爲廣福廟俗呼蔣廟兩邊店户十餘家有狀元館羊湯飯店者三十餘年之老鋪也今春忽閉歇重樓飛楝閴茯無人樓下爲司馬渡巷顧姓之屋顧開設柴炭店兼售糧米是夜不知因何遺火直至黑烟冒起始爲橋上巡夜員弁所見大聲呼救時狀元舘空樓早已火屋四射矣柴店中堆　者無非引火之物一經延及隔壁之蘇式粉食店卽如風驅敗籜一捲而空此處四路拐角最爲熱閙之區火旣岀巷四面盡　巷西卽聨橋　僅一粉食店一挑夫帳房橋上則一剃頭店一狀元館空屋而已巷西爲聨橋大街店如比櫛北岸自肉店醃臘店酒店茶食店雜貨店寳昌酒店麵店錫箔店錢店水菓店羊肉店豆腐店至皇誥巷口而止南岸自醬園　次則小菜店粗點心店豆腐店酒棧醃臘店茂隆南貨店榮大烟店空屋間某姓酒店至七寺巷而止巷内石庫門兩家皆從背後延燒而入亦已焦土可憐對面爲大福清巷進巷卽蔣廟之戲臺兩面皆有公墻故未延燒　拐角而上至橋南則有增裕米店鐵店油食店小飯店允成酒店亦已盡付一炬其時蔣廟火已逼近旂什盡着幸有二聖廟之水龍兩架及城守洋龍一架盡力放水與祝融氏肉薄始得保全直至東方已白方克收合餘燼然已片瓦無存矣最慘者允成酒店中有一學徒岀而復入不知因何竟死於水缸内洎撈起則已如爛羊頭之不可收拾矣哀哉 
[水勇投江]  
　　新任湖廣總督裕壽山制軍十八日九點鐘道岀九江鎖江樓下本有九江大關分卡其員弁專查上下水官輪當制軍兵 
輪駛過時該卡王哨官駕　板船趕至江心將近兵輪有水勇兩人失足落水竟占滅頂是亦无妄之災也 
[潯陽江漲]  
　　九江自交四月中旬晴少雨多忽寒忽暖居民之染時症者不少日内山洪驟發江水漲高二丈餘田地之低窪者盡已漂 
没倘陽侯氏不早返駕恐南北兩岸轉瞬又成澤國抱杞人之憂者曷有已時乎 
[營口　叢談]  
　　營地夏令必多時疫今年疫疾尤多甫届清和卽已盛行痧症大約因地言穢污臭氣薰蒸以致二豎時時爲厲也○海防 
分府寳剌史岱去冬赴部引見於前月廿一日回營本月初五日卽由軍督憲牌示飭囘本任候升○自毅軍宋營調赴旅順後游勇紛紛每多滋事道憲會同雷左兩軍門飭屬悉心搜捕其有未經犯事者則一槪解回原籍○海城南鄉人孔献崇素以販賣鷄鴨　生日前因家中屢被妙手空空兒所算特借小手鎗一支以資防禦偶爲防軍營水夫莊某所見以其私藏軍器拘至某小店將身畔七十五千錢票攫去且又　索數百千完案孔佯許之岀外訴諸委員孔君壽珊孔君給以名片令至廳署喊寃水夫聞信知事不諧卽將洋槍票錢交與道署護勇嗾令自悅廳署揑情誣倥想陳司馬明鏡高懸一經訊明自必水落石岀也○道廳兩署於初十日同接直督行知内開日前烟臺某統領飭弁巡至芝罘島某鐵店正大鑿開一水雷其鐵壳上英文標明頭號似津沽北塘洋河三口所埋詢其從何得來答以買自鄉人該統領卽賞錢五千文取回雷壳　伊以後再有所得切勿鑿壞呈之營務處自有賞錢一面行文各海口防所查明究係何處漂失以便原物歸還云云夫水雷爲行軍利器目宜　等慎重乃軍與以後屢有漂失事情防務之寛于兹可見有統兵之責者能弗加意稽查耶○本月十二日道憲委沈王兩委員臨海防廳會審游勇查此等勇皆直隷各營中請假回籍及來營改投雷營者研訊一天並無不法實據遂皆遞解回籍歸農 
[烟台脞錄] 　 
　　近聞登州營勇因姦殺斃别營勇丁一名經本營送縣訊辦恐不免償抵也○某姓女旣賦桃夭之什復歌葛覃之章婿家 
屢問歸期置之不答不得已邀鄉里中人强掖而去女家恨之剌骨陰嗾某營親兵多名赴壻家尋釁幸其壻早經設備捆縳數人送縣請辦官以女家不應擅動干戈笞責而復釋之並赴某營問親兵肇事之罪云○李觀察因平度州一帶興辦礦務帶領親兵前往彈壓此已列報兹聞該處礦務甚爲得手業已委員赴滬購辦機器觀察亦將回登州以便晉省妥商一切○近日天花盛　小孩輙致傳染若欲先事預防非種　痘不可○天時亢旱農田望澤孔殷初十日雖得微雨尚未霑足故復於十二日設壇祈雨斷宰五日而饕餮者流必欲飽啖花猪竟使庖丁潜行購辦遇人於途多方掩諱此與竊盜何異肉食者鄙不誠然乎○迤東養馬島前一日泊有小艇一艘日前舟夥登岸飲酒不名一錢濟醉尾　船上見有軍械甚多驚懼而返當夜卽有甲乙二家被刦小艇亦忽不見盖信其爲緑林中人也 
[温州紀聞]  
　　處郡僻處山陬差務寥寥聽鼓間曹愈形窘迫一經奉差爭欲折算一天價自雇竹排小船便可稍有贏餘而各夫行家則 
反因此虧累遂赴府呈請照章派夫經勝太尊批飭各行將各處夫價詳細聲覆以憑核辦○瑞安城内吳問森藥店學徒張某係平陽金鄉人也上月廿九日岀外數日不歸四處訪尋亦無音耗據店中夥友云張某平日有遁跡空門之志此行或遂其素志歟○平陽林溪以内店民均以蓄蠱害人行人或飲其茶或食其物卽遭其害近有販絲線之朱某係温郡登選坊人代戴永源等絲線店販線至平陽各山底售賣行路口渴向某家乞茗飲之及返林溪飯鋪腹中忽覺疼痛飯店主詢其途次曾否食物朱以實對飯店主知其中蠱毒卽雇人將朱某舁歸初九早抵家而氣已絶蠱之爲害烈矣哉○永嘉縣周輯之明府任事以後每晚必微服岀外暗行查訪所有著名痞棍早已默識於心初十日籖役往拿一網無遺故城内各烟館均於二鼓關閉不敢如從前之燈火煇煌徹夜不息也○李太尊勸葬停棺自初七日起至十三日止凡有主之棺均已拾至各鄉停歇而清明橋護國嶺脚飛霞洞前龍神廟等處業已十去六七嗣據上鄉紳士赴府呈稱在城停棺尚有存基遮盖迄今發停各鄉不免風侵雨蝕懇請展緩以便埋塟業經李太尊批準展限兩月無論城鄉一律安塟故連日送棺吹鼓之聲亦稍間斷矣○郡城内觀音寮等處素多女尼其中如阿花曉雲巖娒等尤名噪一時入其中殷勤欵接食物之精潔衣服之鮮明楚舘秦樓尚不逮也近爲李太尊岀示禁止女尼勒令還俗如願娶爲妻妾者須繳制錢二十四千此卽昌黎火其居人其人之意也而有情人亦可都爲眷屬矣○其幕友與龍眼寺某尼　　甚篤誤聽某土娼之言誣控富户徐某一節已登前報兹閱徐某等因此懷恨欲得某幕友而甘心適初一二等日城隍廟演戲某幕友挾尼往觀作諸醜應衆口嘵嘵欲以老拳拳敬經庫房某甲岀爲解紛事已了矣初二晚某復偕某公子入寺隨喜中途爲某乙所見遂紏多人圍住寺門人呼直入各尼大恐將某幕友某公子匿於僻陬自向諸檀越頂禮衆尚不依逼令書據計議多時而天已將曙矣仍經庫房某甲調處而罷此以見冶游之不可訓官勢之不可仗衆怒之不可犯也○前報五馬街金正豐絲綫店失火其夥受傷一名兹聞於十四日身死其眷屬向金某理論現經地保岀爲調處不識三寸舌可能了否 
[西江來鴈]  
　　梁湘南宗師科試九江南康畢本月初四日回省旋於初八日按臨饒州聞試畢饒州卽須接考廣信云○江南鄉試所需 
卷紙磁器等項向有辦差人等需索陋規今届乙酉正科由江寗藩憲梁方伯力爲整頓特委羅君九猷由金陵來江採辦革除官價陋規以蘇民困初四巳已行抵省垣矣○本届鄉試雖爲期尚遠而官塲中早已次第預籌初四日藩憲委候補縣陳君永康督飭貢院淘井初六日委布經歴連君級布理問馬君長康督辦硃墨試卷云○本月初五日浙江大挑知縣劉君靖由浙管解雲貴軍餉及開採鉛銅礦本銀兩前往雲南路經江省當即投文請領護照以便前進○某甲素以手藝營生連年顚沛欠債數千本月初四日債主逼索甚急無以清償遂投入六眼井中自盡時當 
 
 

Page 3

 
 
昏晚無人救援翌晨經挑水者見而撈起備棺殮葬夫以數千錢而喪一命何其輕生乃爾况英雄失路時受辱于巿井小兒摧折之愚弄之正所以玉成其大器甲固手藝中人無怪其見不到此然安得具大願力遍地布金使普天下落魄名流歡顔大啓哉○金陵揚州協餉本年巳解過兩次四月初八藩憲復委候補縣周君長森督解前項銀兩前赴金陵周君籍隷江蘇六合縣交兌後尚須便道回籍省親云○初十日撫憲舉行秋錄典禮上午陞坐大堂藩臬糧鹽各憲以次分列兩旁南昌府立稍後南新二縣則立府尊之旁武員自中軍協鎭以下分班站立稍遠選鋒親兵分隊站立甬道從九吊劉君宗鏊執事堂上臨江府經歴汪君嘉誠在公堂唱名德化縣驛丞吳君慶保在滴水簷下報名萬安縣巡檢倪君肇紳永豐縣巡檢劉君德洪俱在儀門内唱名臨江府照磨葉君儀吉餘干縣丞武甯縣丞俱在儀門旁彈壓當由南昌府縣各監提岀各屬　審人犯八十四名口各憲會勘畢每人賞給制錢千二百文痧藥蕉扇各一事然後押回原監○會垣各書院取列前茅者例應錄文貼示以爲多士觀摩近有新建人胡君壽芝獨以書院前死諸作并生平窗課各文彚刊一集名曰探經閣稿行見不　而走無翼而飛紙貴洛陽亦可謂才人得意也○江省自軍興迄今漕糧改征折色已閱三十餘年闔省族丁邀免起運積存公項數逾萬萬金上年漕折統計解過八批本月初七日粮憲復委候補縣王君純祖管解第九批漕折銀兩進京　不日起程云 
[雙鳬重至]  
　　前錢塘令趙漁軫大令本由臨安調署錢塘後調任龍遊近由藩憲牌示飭大令仍回臨安本任想舄鳬蒞止竹馬遥迎 
子婦丁男咸不禁有還找使君之樂也 
[吳淞雜事]  
　　督轅副前營後哨有剃頭匠偷洋一百元元而遁哨官賀君以失洋事小特恐其在外妄爲飭人赶緊尋覓遞回原籍○曹有 
堂軍門前派胡君帶親軍一棚住淞鎭財神廟以資彈壓嗣因胡君請假暫令郝君代管現已遴委方游戎於前日到差認眞梭巡可謂　人而使 
[邑尊騐屍]  
　　咋報列屍身待騐一則莫邑尊于昨日清晨七點鐘時帶同刑仵書役人等前赴新閘地方先傳該處二十七保十圖地保 
徐子祥詰問徐禀稱　地係高易洋行之産昨日清晨管地人前來報稱該處空地上有倒斃男屍一具小的查得該屍並無親屬且見屍身似有傷痕因此未便報堂收殮邑尊隨飭如法檢騐旋經仵作用銅尺量得屍身長四尺二寸肩闊一尺六寸遂用高梁酒噴滿屍身稍頃以艸紙拭亁旋卽喝報該屍委係久病身死邑尊離坐親騐無誤卽飭棺殮發封發壇標記然後命駕回署時報時鐘正敲十下云 
[捕頭明察]  
　　前報列押犯宜懲一則麥總巡捕頭聞之隨傳押犯做工之西捕一名華捕二名究其某日某時押犯在路見婦人嬉笑辱 
駡爾等緣何置諸不理西捕答以不諳華語若非華捕傳述安知押犯之作何語華捕答以當日曾否行經該處及押犯之果擾事與否皆不能記憶惟我二人靠左行走靠右押犯或有違理之事我等亦不得而聞如果得聞定必喝阻麥總巡遂諭華捕二名嗣後押犯應分左右以便稽察西捕則居中間該犯等如再有前項情事卽由華捕知照西捕喝阻并認明滋事之犯禀候送官笞責如再疏忽一經察岀爾等一併干咎又諭三道頭西捕及中西捕等上差時如見押犯在路滋擾務宜帮同管犯之捕約束不得意存推諉等語此可見麥總巡之遇事明察從善如流固有加人一等者矣 
[盜餅願賠]  
　　正月中旬鴻泰梅記等五號商在縣控稱曾雇金源興商船裝載荳餅來滬短少一千張查悉係船主榮發祥盜賣於南巿 
益康荳行叩求提究莫邑尊飭卽提榮歸案詎榮早已知風遠颺該差因將船夥長牛及益康主朱履甫提案莫邑尊　訊之餘着各押交榮發祥至案以上情節本報前已照登朱判押後經人取保岀外嗣經原差緝獲經手人彭渭珍王德明及船主榮發祥帶候請訊昨日下午由帮審委員王鴈臣同馬升堂　鞫榮供爾時小的適有急需將代客裝運之荳餅一千張託彭渭珍買與益康荳行當得價銀五百兩原圖回籍清齊照數歸楚詎被控告以致奉提來案司馬謂爾現在作何料理答稱求恩寛限卽可赶緊繳銀隨詰彭渭珍供稱素來代客經手買賣益康行收買之餅確由王德明託小的經手然並不知其來歴不明請向王詰訊可也王供伊等買賣　餅小的並不與聞實遭誣訴司馬復問榮爾所售之餅究屬何人經手答稱實係彭經手小的不敢妄指司馬復謂彭曰旣已由爾經手如何尚欲推諉實屬可惡飭卽掌頰二十下復提榮上堂謂爾旣求寛限料理究竟作何處置答稱求恩寛限十日卽當措銀繳案司馬准如所請着將榮交差看管彭交保王無干省釋又諭原告靜候届期領銀鴻泰等各號夥均遵諭而退 
[兵勇滋事辨訛]  
　　劉樸堂觀察忠觀察忠勇耐勞在閩大著能聲其率援軍至温州也軍政嚴明秋毫無犯輿情大洽士民感戴聞有開拔甬上 
之期皆扶老携幼攀轅挽留前日滋事者係廣勇而觀察所帶皆屬楚軍廣勇乃温之防軍也前四月初一日論兵勇滋事一則謂援軍多係廣勇實屬傳聞之訛特爲表而岀之 
[上海籌賑公所施少欽專發濟寗電報解山東賑銀]  
　　東撫憲陳大人鈞鑒來電諭領悉今解上第九批山東賑銀庫平八千兩託新泰 
厚票號匯奉庫平足銀五千兩元豐玖票號庫平足銀三千兩請飭交放振紳士番振聲孝廉曁施子英小兒具領核實查放復函匯票函託登萊青道憲方佑民觀察遞呈　海籌賑公所施善昌電禀四月廿一日未刻發○今仍託本埠北巿大豐洋貨寳號内許春榮兄轉託巨豐寳庄向新泰厚元豐玖兩票號滙庫平足紋八千兩票到日照對言明五七天兌銀連匯費共付岀規銀八千七百五十二兩合併聲明施少欽附啓 
[江西辦賑紳士李筱浦先生致上海籌賑公所施封翁書] 　 
　　少欽先生仁兄大人閣下連讀申報悉令郎子英岀兄在濟甯發來電報春 
賑待欵急迫禀請幾位善士領欵赶往擇其最苦縣分查户散放本月内又遭决口之說萬不得已轉發電報禀請籌賑接濟等云讀之令人心驚胆戰幸得閣下不辭勞瘁始終如一代爲籌募源源接濟拜服拜服逕啓者敝友劍光閣主人之尊閫染恙旬餘日重一日延醫服藥一無見效險症疉岀危　旦夕敝友束手無策舉家驚惶商之於弟亦别無良策惟有勸其立願助賑或可挽回敝友卽對天九叩首默禱願助賑捐五十金當夜卽痰平喘定汗止腫消恍忽睡夢中似有神人給以丹丸卽令吞服一念誠心助賑感應竟有如此之速敝友之尊閫如同再造恩戴二天今貸得銀五十兩囑弟寄上今托蔚長厚票號匯奉祈察收又有湯子舟兄經募萬善同登昌字一千八百七十一號册共募九户九五岀錢十五干文易公議平銀八兩七錢一併匯上務請併解山東聊助尾賑以萬一祈卽付收條懇將助賑愈病響應錄由登之報章以爲信徴而昭激勸專此奉託敬請籌安諸惟霽照　愚弟李岳年頓首拜上浴佛後　日 
乙酉三月九日爲桂笙仁兄四十五歳初度俊以作客西江未能稱觴爲壽歉甚兹讀芋仙先生贈詩率和原韻以伸遥祝唯有道正之並 
[呈芊仙昕伯兩先生一粲]  
　　一枝筆久擅風流跌湯詩歌隘九州冀北羣將追附尾弧南彩正煥當頭論文每自思鴻度繩武應知有燕 
謀客裏心交最難得謫仙高唱料先酬 
[江督轅門抄]  
　　四月十七日辦金陵機器局兼辦臺灣後路事宜候補道龔照瑗上海來前雲南按察使李元度見○十八日調補岀陽縣趙從佐辭赴朿臺會算交代 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[健訟宜究]  
　　近來英租界健訟之徒不知凡幾甚有一案而遞禀二十餘張者又一禀未批一禀復上黄太守因於披覽之餘默爲稽察 
昨复有李長遞禀聲稱租石球球之地基造屋今被拆去請爲追償蓋石向公平洋行租地轉租與李起造草屋工部局以其違章知照公平洋行轉囑租户拆缷屢經逾限始由工部局雇工拆毁且已傳石到案訴明情形公平行亦將情禀由領事官照會黄太守各在案今李又贸然瀆禀黄太守知必有捉刀之人隨問冩禀者何人李支吾不答太守喝笞始供測字者所寫太守謂凡究問寫白禀必稱測字者必當重究隨飭差押令李指岀寫禀之人提案究辦此後健訟之風或可稍息歟 
[英界公堂瑣案]  
　　陳氏稱前曾爲妓後已從良今又獨處有傭婦相識之朱慶豐時到我家說爲我做媒後欲拐我住天津特堅却之前 
日又將火没燈押票一紙賣與我處付洋一元昨忽紏同男女多人以索票爲詞搗毁房内什物爲此報捕毁物呈閱朱慶豐供與該妓相識押票係别人託賣交與陳氏論價不合向伊索還以致爭執並未收過銀洋朱　氏禀稱丈夫朱慶豐與該妓相識久不回家前夜往尋回見夫在且有許多物件係親戚寄在我家被丈夫搬至該妓房中因與夫爭論該妓卽將物件毁壞誣訴捕房又將我夫交捕爲比投案聲明又有胡小舫上堂稱眼見朱將該氏物件毁壞朱稱胡係陳氏之拼夫黄太守謂若輩均非安分之人着各罰洋十元充公以儆○包探秦少卿稱王錦齋指吳硯式行竊擅用私刑其實吳並未犯竊由捕一併拘至捕房今均送案王錦齋供天津人現開鞋舗昨日吳以買鞋爲名乘間竊去友人託售之古玩當卽拘獲吊打吳硯式供松江人探親來滬昨帶銀洋兩元到該鋪買鞋論價不成致被指竊吊打幸逢巡捕前來一併拘案黄太守謂王錦齋誣指行竊又敢擅用私刑可惡已極本應重辦姑念生意中人格外從寛判罰銀洋五元給償吳硯式養傷○胡金標稱屢被王正厓訛詐昨被毆打扯碎衣服王正奎供與胡金標相識借錢不遂不敢訛詐黄太守隨判王正奎枷號一月發頭門示衆期滿責釋○一百十八號華捕稱現届東洋車換照之時其間有破車槪不給照者有將新車領昭换釘舊車絲新軍再來領照者有未經換照而仍在街坊載客者今共拘到林長根等三十四名解案請究林長根等各訴綠由黄太守商之易繙譯着該車夫等齊至捕房分别認車再　補捐惟破車槪不給照○王春岩稱在公平洋行經收房租有陳友壽積久租洋五元再三延約昨又往催陳夫婦二人反敢行兇扯碎衣服爲此報捕陳友壽同陳楊氏皆供曾欠一月房租昨王水索取商緩不依且漕毆傷黄太守隨着陳繳洋五元限三日搬遷○華捕稱昨見有人沿街聚賭及往拘則已逃散祗獲粤孩一名送請懲辦粤孩王阿福供年十五歳流落滬上有人雇我照管賭攤今乞施恩黄太守謂王阿福犯賭本應懲辦姑念年幼無知從寛飭差送歸廣肇公所安置 
[瑣案彚登]  
　　昨報列擲蛋爭毆一節捕房將兩造解送公堂據趙阿寳供稱偶至陳阿慶攤上擲骰贏得蛋四十枚然伊攤祗有八枚因 
之齟齬翁太守問如何擲法答稱擲牌九以錢一文贏籌一支　贏五籌方可取蛋一枚陳供認屬實太守以均有不是着將陳掌責八十下起掌責四十下○昨報列彩視街某鐵店東夥互毆一節昨店王吕萬雲經其已嫁之女李吕氏攙扶上堂訴稱店夥周春根製銼刀不好申斤數言伊卽逞兇將我右額太陽邊撃成一穴身上　被撃傷幸巡捕到來不致傷命周供並不毆撃店主因店主三歳外孫岀外不歸遣找找尋我答以夥計知工作何能管小兒店主卽矢口詈駡且趕來毆我時適酒醉脚踏銼刀柄致滑趺銼刀上受傷翁太守着將吕送仁濟醫院看治周暫押候辦○前報列捕役拘獲形跡可疑之徐阿二徐供在吳淞鎭仁泰報稅行有楊祥通船户所裝白米短少三百担因而到申查　翁太守查知該船户所裝非白米實包米曾因偷漏報關被扣因着包探嚴頌眉帶往查明昨日捕房復將徐解案徐供認實因楊祥通船事已結故稅行主着小的到滬報知公裕泰號内山東客人太守謂本應治以應得之罪今姑從寛釋放不准逗遛速卽回去徐叩謝而退○張可明訴稱踈天一帽舗主　印湘借錢一百五十千文由店夥張金甫經手向索不歸叩求追繳陳稱連年虧本現已將店替與别人所欠錢文求請從緩張供在該店爲夥已閱十八年店文所欠錢文實因連年虧耗所致翁太守謂欠錢何能不還着陳分兩斯歸楚以本月底及岀月底爲限○前報元和縣解米家丁王桂控經手裝米之船局主葉南堂短少米石一案昨日葉將轉手過船之張錫奎交案張稱當時分裝許阿根袁雙壽及蕭姓三船今先將袁邀到翁太守謂米係爾經手裝船爾可先爲料理清算水脚然後查明何船短若干再爲追繳葉又稱此項米石由丁子山交小的裝載並非向王處攬來太守謂不必詑扯别人如願完結則可從寛否則將爾解往蘇地嚴追葉稱情願解蘇太守着將葉交捕暫押以便送縣解往張袁兩人分别交保 
 
 

Page 10

 
 
   
 
 

Page 11

 
 
[光緒十一年四月十四日京報全錄]  
　　宫門抄○上諭一道錄前○粤督張等奏遵議各犯及五軍罪名情形摺○愼臬史奏恭報接印日期摺○漕督吳奉請飭部分别議處免議片○皖撫盧奏委署知府片○大臣杜等奏循例更換戍守官兵摺○又奏換防官兵到防日期片○人臣載奏廣恩庫收發銀兩數目摺○滇撫張奏甄别州縣夾片○總兵吳奏恭報岀洋巡緝日期摺　四月十四日禮部宗人府欽天監正黄旗值日無引見○靈中堂請假五日○召見軍機○○兩廣總督臣張之洞廣東巡撫臣倪文蔚跪奏爲遵議安置軍流各犯及五軍罪名量爲變通情形恭摺仰祈聖鑒事竊照光緒十年二月十二日准刑部咨各省軍流徒　脫逃日衆聖宜變通整頓妥議安置又附近近邊邊遠三項軍罪視三流道里遠近相同應如何量加删減明示區分請旨飭下各省體察情形妥議具奏等因咨行到粤當經行司妥籌核議去後兹據臬司沈鎔經具詳前來臣等伏查軍流徒犯類皆生事　法之人雖經投畀遠方未必皆知懲創設但嚴其鈐束不爲裕籌生計欲其安居配所而不狡思兔脫盖亦難矣夫興　濟工固　善策但修城挑河運糧具炭一切力作之事旣非地方所當有卽非經久之良圖矣於設所棲流量能授食前人業有條議及之者特以經費難籌且虞聚處生事致未施行臣等悉慮叅稽徧檢成例仰見朝廷矜恤軍流各犯謀所安置立法本極周詳查軍流各犯年老篤疾例許撥入養濟院給予孤貧口粮少壯者有驛州縣發站當差無驛州縣匀撥各衙門充當水　夫役給予應得工食俾資度日其挾　微資習有手藝者交地保管束聽其自爲謀生如實係貧窮但犯非盜竊及脫逃改發者到配之後由該管官察其人尚安靜酌借孤貧口粮一年俾爲小販生理以上各條散見户刑二部則例歴年通行條例誠能酌加纂輯定爲成法責成各州縣於各犯到配點騐後詳加體察分别老疾少壯有無資財手藝妥爲安置毋使失所並將如何安置情形於收管文内切實聲叙報部查考如是老疾有養少壯有役習藝者自食其力貧苦者藉本營生凍餒無虞防範自易再能嚴飭夫頭甲長慎密看守官仍依期查點時將脫逃被獲加等治罪各是條剴切曉諭以消各犯逸脫之念而逃案或可期於日少也充軍始於宋季前明謂之國律找朝因明之舊停止句補改軍衞爲五軍與流犯並歸地方編管然仍抄招知會兵部注名軍籍當差與流犯僅屏遠方非無區别嗣因諸從寛大當差遂成具文亁隆間又將流犯子孫一骪入於軍籍而軍統乃始混而爲一部議爲附近近邊邊遠三項與三流道里相等擬併删减酌留極邊烟瘴二項自係核實之道惟五軍罪名各有差等絲毫未容增癧一旦去三存二歸併則輕重無分改綦則協中非易似仍率遵成憲量於附近近邊邊遠三項到配酌加枷號月日用示區分並將流犯子孫改照新疆遺犯事例准於配所編籍爲民惟軍犯子孫仍注軍籍庶幾名與守符且使共知一隷丹書日世莫改而軍流輕重自不疑於無别矣所有遵議量爲變通綠由是否有當臣等謹合詞具奏伏乞皇太后皇上聖鑒勅部核議施行謹奏軍機大臣奉旨刑部知道欽此○○布政使銜雲南按察使捷勇巴圖魯臣史念祖跪奏爲恭報微臣接印任事日期叩謝天恩仰祈聖鑒事窮臣欽奉簡命補授雲南按察使當蒙召見二次仰承訓示周議赶卽駪征就道兹於本年正月二十一日到滇奉督臣岑毓英撫臣張凱嵩會檄飭赴新任二十五日准署臬司熊昭鏡將印信文卷移交前來臣當卽恭設香案望關叩頭祗領任事伏查臬司爲刑右總匯滇省係南服要區如臣檮昧深懼弗勝惟有益矢慎勤倍加惕厲一切應辦事宜　時禀商督撫臣加意講求認眞整頓以冀仰答高厚鴻慈於萬一所有微臣到任日期並感悚下忱理合恭摺叩謝天恩伏乞皇太后皇上聖鑒臣謹奏軍機大臣奉旨知道了欽此○○吳元炳片再户部奏定章程錢粮奏銷令各督撫一面具題一面先將未完一分以上各員開具簡明清單專摺奏報由部核定處分先行覆奏等因歴經循辦在案現據湖北糧道素麟詳稱光緒九年分帮津奏銷内黄州衞守備鮑福麐未完一分以上蘄州衞守備龔恩培原未完四分以上嗣據續完五厘仍未完三分以上襄陽衞守備趙翔鶴經徴帮津銀兩原未完一分以上又經徴資役銀兩原未完五分以上均據續完清楚詳請具奏前來臣覆核無異理合附片陳明伏乞聖鑒飭部分别議處免議施行謹奏軍機大臣奉旨該部知道欽此○○盧士杰片再署鳳陽府知府鄒增翰現丁父憂所遺員缺應卽選員署理查有候補知府楊璋老成穏練堪以委署據署藩臬兩司會詳前來除檄飭遵照外謹會同兩江督臣曾國荃兩片具陳伏乞聖鑒謹奏軍機大臣奉旨吏部知道欽此○○奴才杜嚘爾車林多爾濟恒明跪奏爲循例更換鳥城戍安官兵恭摺具奏仰祈聖鑒事窮查烏科兩城戍守之綏遠城滿營官兵額設佐領一員驍騎校一員兵五十名向係三年期滿照例更換歴經遵辦在案復查前於上届換班時接准科布多叅賛大臣等咨開嗣後應換戍守官兵徑由本處奏明分案辦理專送科城等因亦在案兹查鳥里雅蘇台前次換防官兵自光緒八年十月間抵鳥連閏扣至本年九月止日届三年期滿自應預期奏請更換奴才等卽將換防官兵照章揀擇平素當差勤奮者二十五名仍留辦公其餘年滿回城及升任員缺者遺岀兵額八名應卽照例更換仍由奴才等指名選調年力精壯通曉滿蒙文字以及書冩端楷者咨知綏遠城將軍查照按名飭派卽令換防佐領管帶由驛來烏以痪辦公除分咨查照外所有循例更換戍守官兵緣由理合恭摺具奏伏乞皇太后皇上聖鑒謹春軍機大臣奉旨兵部知道欽此○○杜嘎兩等片再查烏里雅蘇台緑營換防戍守官兵向係五年期滿奏請更換一次於光緒八年十一月間因台站例應西北各差勞於奔命臺力疲憊擬卽權宣變通辦理遵照向章由額設守備千總把總外委等擇其年力精壯差使奮勉通曉蒙語者挑留數員馬步兵二百四十名内更換六十名造册咨行直隷總督山西巡撫分别揀派到營更換等因具奏奉旨允准在案嗣准山西巡撫咨稱烏城大同換防官兵差派千總杜牛榮經制外委姜興元管帶緑營馬步兵七名於上年十朋初九日抵烏先行飭令該官兵等收伍當差復准直隷總督來咨差派守備定德管帶緑營換防弁兵五十三名於十二月二十九等　陸續由臺均已抵烏除由奴才等按照向章詳加點騐飭令於本年正月初一日收伍分派各差其應回營官兵等飭令由台行走各歸原營外謹將宣大兩鎭換防官兵到鳥日期理合附片具陳伏乞聖鑒謹奏軍機大臣奉旨兵部知道欽此○○奴才載卓厓瑛懐塔布跪奏爲廣恩庫光緒十年分一年收發銀兩數目恭摺奏聞仰祈聖鑒事竊據管理廣恩庫司員禀稱各欵項下光緒九年十二月底通共原存庫平實銀一千四百八十兩一錢九分二厘七毫一忽七微九纎二沙票銀一百八十兩光緒十年新收各處共解交銀一萬五千三百三十兩四錢一分八厘開除通共用銀一萬五千一百五十一兩三錢六分六厘六縣内除户部奏准撙節减半减成减平銀八百六十兩一錢九分八厘外實用庫平實銀一萬四千二百九十一兩一錢六分八厘六絲奴才等照數盤查覆核無異謹將一年收發各欵及現存各數目敬繕清單恭呈御覽俟命下之日奴才等造具細册咨送總管内務府查核並咨行直隷總督除將户部奏准樽節賞項銀八百六十兩一錢九分八厘轉飭布政使由本年解交廣恩庫租銀六千四百兩内坐扣轉解部庫外所有廣恩庫一年收發銀兩數目循例具奏伏乞皇太后皇上聖鑒謹奏軍機大臣奉旨該衙門知道單併發欽此○○張凱嵩片再州縣等官到省一年期滿例應奏明甄别兹查有儘先前補用直隷州知州陳芝候補班前補用知縣賈汝讓到省試用均各一年期滿據藩臬兩司詳請甄别前來臣查該員陳芝心地明白賈汝讓勤愼有爲堪以各本班畱省分别補用除將履歴清册咨部查照外謹會同雲貴總督臣岑毓英附片具陳伏乞聖鑒謹奏軍機大臣奉旨吏部知道欽此○○調補福建海壇鎭總兵健勇巴圖魯奴才吳奇勲跪奏爲恭報奴才岀洋巡緝日期仰祈聖覽事竊照道光二十四年二月間欽奉上諭嗣後沿海水師各鎭着於每歳岀洋時具奏一次俟岀洋往返事畢卽將洋面如何情形據實具奏等因欽此杳閩省水師總兵向於每年二月岀洋統緝至九月底撤巡回營歴經遵照奏報在案兹届光緒十一年岀洋統巡之期奴才遵卽查照舊章於二月初一日挑撥兵船統帶岀洋在於所轄南北各洋面往來搜緝周歴巡查有盗船游駛卽當身先士卒親督擒拿務期有盗必獲以安商旅而衞地方不敢稍涉鬆懈以仰副聖主除暴安良綏靖海疆之至意除俟撤巡後再將洋面情形據實奏報外所有奴才岀洋巡緝日期理合恭摺具奏伏乞皇太后皇上聖鑒謹奏軍機大臣奉旨知道了欽此 
 
 

Page 12

 
 
[光緒十一年四月十五日京報全錄]  
　　宫門抄○旨一道錄前○疆撫劉奏報移營晉駐行省日期摺○江撫德奏報監禁革員病故日期片○粤督張等奏特叅知縣摘頂勒追摺○陜督譚奏叅革各員歸案訊辦片○將軍慶奏審明定擬摺子○四月十五日兵部太常寺太僕寺正白旗值日無引見○順天府府尹沈秉成到京請安○内閣奏派騐放之王大臣○派岀怡土崑岡薛允升沈源深○張緒楷續假十五日○明安假滿請安○福錕請假十日○召見軍機沈秉成○○欽差大臣督辦新疆事宜尚書銜甘肅新疆巡撫二等男臣劉錦棠跪奏爲微臣移營晉駐烏魯木齊行省日期恭摺仰祈聖鑒事竊臣前欽奉恩命補授甘肅新疆巡撫比經恭摺叩謝天恩並瀝陳下情未邀俞允當時事孔棘之秋正犬馬圖報之日自應勉膺艱鉅何敢有外生成竊維全疆地處極邊幅員遼廓行省諸務創　舉凡兵餉吏治屯墾起廢振興在在均關緊要而整軍經武尤爲今日要圖臣以愚昧膺兹重任竊慮弗勝惟有恪遵聖訓敬畏時存庶幾勉竭駑駘少酬高厚哈密爲南北樞紐論行軍團餉呼吸相通本屬新疆要地然此時旣設行省局勢逈别臣當及時晉駐烏魯木齊暫居行營規畫一切業於前奏陳明適據藩司魏光燾禀報已於本年二月二十二日由蘭州起行西來臣准期三月初六日率親軍隊伍由哈密進駐鳥垣後路權畱行營營務處辦理哈密糧台道員王久銘兼帶湘軍步隊中旗官馬隊一起合哈密協營土男一旗分紥操防兼護餽運至行省應辦各事宜頭緒繁多擬俟微臣抵省後悉心體察隨時隨事與金順譚鍾麟等和衷商酌督同魏光壽熟計兼籌次第奏明辦理再甘肅新疆巡撫布政使兩缺係屬新設應懇天恩飭部擬篆巡撫關防式模一顆布政使印模一顆恭候欽定鑄造頒發啓用以昭信守合併陳明所有微臣移營晉駐烏魯木齊行省日期各緣由謹具摺馳報伏乞皇太后皇上聖鑒訓示施行謹奏軍機大臣奉旨該部知道欽此○○德馨片再據臬司王嵩齡詳稱南昌府監牢固監禁之已革同知李玉墀在監病故一案李玉墀係江西右城縣人光緒八年三月間承准軍機大臣字寄二月十七日奉上諭前湖北同知李玉墀現經張樹聲派員解回原籍卽着李文敏將該革員牢回監禁免再岀外滋生事端等因欽此欽遵並准兩廣督臣委員押解李王墀到江當經前撫臣李文敏將李玉墀交臬司轉發南昌府牢固監禁並將收禁日期奏報在案兹據報該革員於光緒十年十一月二十日身故卽經札飭委員新建縣知縣李曾珂砛訊委係病斃並無别故取具圖結具詳請奏等情前來臣覆查無異除將圖結咨送册部外理合附片具陳伏乞聖鑒謹奏軍機大臣奉旨刑部知道欽此○○兩廣總督臣張之洞廣東巡撫臣倪文蔚跪奏爲知縣徴存地丁正耗銀兩延不完解請旨摘頂勒追以肅功令而重庫款恭摺具奏伏乞聖鑒事竊照地丁錢粮乃維正之供例應隨徴隨解如遇交缷尤應掃數解清不容延宕兹查有試用知縣陳灜藻前在澄邁縣任内徴存光緒十年分上忙錢粮銀一千一百四十三兩九錢二分七厘九年分截留奏銷銀六百二兩九錢七分七厘羡耗銀四百五十六兩七錢五分一厘又丁憂准補樂會縣知縣薄紹緒前在文昌縣任内徴存光緒十年分錢粮充支兵餉銀三千六百七十九兩六錢二分該二員欠解前項銀兩爲數甚鉅迭經嚴札催提延不完解實屬玩視正供當此嚴辦交代之際未便稍事姑容據藩司龔易圖臬司沈鎔經會詳揭叅前來臣等覆查無異相應請旨將前署澄邁縣試用知縣薄紹緒先行摘去頂戴勒限一月内將徴存未解各年銀兩依限掃　完解倘逾限不完或元不足數卽行查明是侵是挪從嚴叅追以爲玩視正代者戒臣等謹合詞恭摺具奏伏乞皇太后皇上聖鑒訓示謹奏軍機大臣奉旨着照所議該部知道欽此○○譚鍾麟片再臣據署按察使陶模詳稱訪闢省城外來閑員有私賣僞札情事當飭委員密赴寓所起獲私雕關防刷印僞札版片等件連人併解到司提訊王寳華卽王見祥前在陜甘軍營投効於新疆南北兩路肅清案内保免補都司以遊撃補用張濟陽同案保留陜主簿補缺後以縣丞用王海清前允剛毅營勇給有八品功牌請一併先行斥革仍悉心研訊確情擬議詳辦等情臣查該弁等身膺職官胆敢於省會私雕關防刷賣僞札實屬藐法已極除將王海清功牌銷毁外相應請旨將補用遊撃王寳華留陜主簿補缺後以縣丞用張濟陽卽行革職以便歸案審辦謹附片具陳伏乞聖鑒訓示謹奏軍機大臣奉旨王寳華張濟陽均着卽行革職歸案審辦該部知道欽此○○奴才慶裕裕長跪奏爲審明夥同反獄闖逃全數追獲各監犯分别按律定擬恭摺仰祈聖鑒事竊查通化州監犯傳添得夥同監犯楊椿等六名反獄奪門闖逸旋卽悉數追獲因拒捕格鬥致將首犯傳添得格傷致斃一案前據該縣獲犯勘騐訊詳經奴才等謂旨將有獄管獄疏防各官仍交部議處並就近飭發東　道審辦一央查明已入秋審各犯事由咨部於秋審册内扣除曁委員覆勘飭訊各緣由專摺具陳經刑部議奏奉旨依議欽此由部抄單咨行到奉當經札飭東邊道轉委興京廳詣勘就近審訊仍由該道督審辦理兹據護理東邊道徐本衡督飭該廳錢開震審明擬議由道核審前來奴才等公同覆加確核緣楊椿崔海于進海閻慶白凡英分隷開原通化承德及山東棲霞等縣均在通化縣各因原犯謀故鬥殺及强姦已成重案分别定擬斬絞監候彚入秋審辦理與另案謀殺胞兄之傳添得同在縣監收禁光緒十年八月十九日夜傳添得自知身犯重案畏死情急向崔海五等商允於二十日傍晚乘該縣典史沈謀成帶同家丁王祿刑書萬成業等收封啓門之際各自扭斷刑具奪門而岀王祿等攔阻被傳添得崔海于進海用斷銬將王祿毆傷楊椿白凡英隨奪查監差役尉慶王臣手内木棍毆傷尉慶土臣並傷典史與王祿卽乘勢一同奔逃經書差喊捕並防範前屋監犯趙長菁等二十名未與同逃當經該縣聞信往視督同該典史將獄門鎖固一面會督營典兵役於城内拿獲楊椿曰凡英閻慶于進海四犯於城外追獲傳添得崔海二犯因傳添得不服拒捕與營兵張得隆周景春等互有格傷當將六犯全數擒獲傳添得被格傷重旋卽身死閻慶亦於傷痊後在監病故先後由縣報廳札委懷仁縣過境騐訉刑禁人等均無凌虐瀆弊錄供通報兹由該道督飭該廳親往通化縣勘騐與隷縣所勘相同查卷並監提楊椿等犯曁刑禁兵丁更大人等到案查騐各傷均已平復逐加研鞫各供晣前情不諱覆核楊椿等委因身犯重辟畏死聽從傳添得反獄同逃刑禁人等實無知情鬆刑賄縱情事嚴究不移案無遁飾正在核辦閒白凡英亦在監病故札委懐仁縣過境騐報札飭核案詳辦擬議由道核審前來奴才等查例載罪囚由監内結夥反獄如有持械拒傷官弁役卒首從各犯不論原犯罪名輕重悉照刼囚分别殺傷一律科罪又糾衆行刼在狱罪囚如有持械拒傷官弁爲首並預謀助毆之夥犯俱擬斬立决各等語此案楊椿白凡英崔海于進海閻慶均因犯案聽候彚入秋審辦理因禁在獄自知法難寛貸胆敢聽從被格身死之同監凌遲罪犯傳添得起意糾邀共計六人扭刑反獄闖逃旋因典史等　阻楊椿白凡英輒敢逞兇拒捕毆傷獄官並與于進海等拒傷差役家　奪門逃走已属目無法紀迨該縣等督兵追拿而崔海等又復拒傷營兵尤爲愍不畏法罪惡已極該犯等原犯命案斬絞重罪自應按律問擬楊椿曰凡英崔海于進海應如該廳道所擬均請合依糾衆行刦在獄罪囚持械拒傷官弁爲首並預謀助毆之夥犯俱按斬立决梟示例擬斬立决梟示首犯傳添得原犯雖禾擬結第已據該縣訊認謀殺胞兄通報律應凌遲其罪尤重胆敢起意反獄糾夥多人拒傷官弁實爲窮凶極惡雖被格傷身死應與在監病故之白凡英均照例分别戮屍與楊椿等首級一律懸桿示衆以昭炯戒夥犯閻慶雖未拒傷兵役但商同反獄逞凶助勢原犯故殺擬斬本應照例擬斬决業已在監病故應毋庸議禁卒劉幅更夫王慶傳祥楊茂值宿姜幅差役尉慶王臣家丁王祿訊無知情鬆刑賄縱情弊姑念攔阻被毆或隨同全數捕獲或防備别犯未逃尚屬功過相抵應照獄卒不覺失囚者如囚自内反獄限内捕　者獄卒皆免罪律子以免罪仍革役示儆刑書萬成業向不在監住宿無從防範營兵張得隆等隨同幫捕致被拒格鬥互毆受傷傳添得雖被格傷身死惟事起倉猝勢迫情急目已身受重傷亦應照格殺勿論例均免其置議典史沈謀成職司監獄雖當反獄之際親身攔阻被毆受傷復隨同印官督率兵役全數追獲事後不無奮勉究屬未能先事預防業經奏叅應與有獄官通化縣知縣張錫奎均聽候部議辦理所有各犯及兵役人等傷痕均已平復至該犯傳添得閻慶白凡英先後在監因傷因病身死之處業據懐仁縣知縣俞承卿過境騐訉明確委均係格傷病劇所致並無别故刑禁人等訊無凌虐情弊俱毋庸議各屍棺飭縣分别標封看守傳屬領埋無干省釋起獲扭斷鐵鐐銬飭縣存庫備案除將全案供招分咨吏刑兩部議覆外所有審明定擬緣由理合恭摺具奏伏乞皇太后皇上聖鑒勅部議覆施行謹奏軍機大臣奉旨刑部議奏欽此 
 
