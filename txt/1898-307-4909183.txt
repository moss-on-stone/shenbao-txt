# 1898 - 307 - 4909183

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[醫書問世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人倩本局排印以廣流傳幾易星　巳空篋笥茲又續付手民較前益爲精美每部四十八本分裝六套實價洋銀六圓又景岳全書爲明張介賓先生所箸立論精卓醫者宗之每部二十四本分裝兩套碼洋三圓世有欲於杏林橘井中獨樹一幟者請臨三馬路申報館申昌書室及各書坊購取以廣揣摩可也 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百世餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三芽閣橋飛鴻閣發兌此佈 
[中國欲興商務宜先賽會論]  
　　自五大洲通商以來商戰之局已成泰西諸大國若英若法若俄若美若德靡不各出新器以振興商務爲要圖獨中國積習相沿好爲持本抑末之說商律則未定也商權則未保也商途則未捷也旣無能求新理之人亦無能製新器之用於是外洋之貨流通内地者日益廣内地之貨運銷外洋者日益賤溯自互市以來中國漏巵之不塞孰有甚於商務之不興乎往時中國貨物運銷於外洋者以絲茶爲大宗邇年北省之駝羢羊毛草帽辮等貨銷路亦復不少惟絲茶兩項外洋漸能出産加以商入重利不肯認眞採擇大有江河日下之勢毛貨草辮亦因沙土太多長短不齊販運者時有虧折出口亦不似往年之盛而外洋貨物行銷中國者不啻恒河沙數以近日出口之絲茶等貨相抵則萬萬不足每年流出之利爲數實屬不貲故欲塞漏巵必以興商務爲第一義欲興商務必以賽會爲第一義夫西人賽會之典始於英京倫敦而法京巴黎繼之奥京維也納又繼之美國則行之於費里地費省日本則行之於東京西京大坂等處美國芝加哥四百年之大會尤爲古今所獨其設會也集萬國之珍奇賽四海之技藝又因敦睦隣邦賞識人物並通商貿易廣集招徠之意故凡心思靈巧創造新奇或美質本自天然或作成借資人力卽一物之微皆可彚送至會以憑賞識采擇羅列品評大抵以適於用而富於利者爲上此固徵地土之出産冨饒亦足見人材之鍾靈毓秀誠盛舉也中國不欲興商務則已中國而欲興商務則賽會之舉其利有四何言之凡設一會必先具文照會各國之外部轉飭其地有司曉諭工匠商民將所有物産器具來與於會且合各國之民相爲教導不患言語之不通而一見其物之作法洞明於心不待言而直如教授焉中國於外洋情狀向多隔膜推原其故皆存一歧視之心畏而不樂與近是以交涉之事每多棘手若開此會使華商日與外人狎處熟其情狀而釋其猜嫌則可以聨交誼者其利一况開會之日各國送往貨物分院標識燦若列肆要以講求格物爲重萬民日用所需自農具女工兵器以及百工技藝制作衣食服用之物無不借力於機器而機器之法無不出於金石水火化學算學之中遇有精於格致出類拔萃者給予頭等讚辭嘉奬憑單次金奬牌又次銀奬牌銅奬牌再次給奬照皆所以鼓勵之也今中國工藝能自出心裁及步武西人者絶少若開此會則有志之士自必恥不若人而一振其委靡之氣矣則可以勵人材者其利二西人商會之設或數月或一年必選派商董遊歴通商各埠凡物産之多寡銷路之廣隘隨時報告消息以通故其豪商巨賈之來華貿易者皆有把握絶無虧折之慮今中國商會未設暫可不議惟於賽會之際各國工商畢集其間物産多寡銷路廣隘之情一一數計不難燭照而知卽無遊歴報告之人而挾重資涉重洋與彼相角逐土貨低昻不至爲洋商所抑勒矣則可以察商情者其利三且西人凡有大典必藉賽會以誌盛如美國自華盛頓開基至百年之期而一舉今中國於都會之地及鄉邑之間或一年或三年迎神演劇循例舉行滋擾事端所在多有其能免隣國之笑乎若旣開此會則其有益無益之分顯然易見而天下之人聞風興起或能舍其舊而新是謀歟則可以除積習者其利四有此四利而不亟舉行坐使商務之利權盡爲外人所奪而中國二十一行省之物産長此湮没不彰不亦甚可惜哉願與有志振興商務者一籌之也 
[本館接奉電音]  
　　昨日午後京師飛電傳來懿旨一道上諭二道敬謹譯登○九月二十一日欽奉慈禧端佑康頤昭豫莊誠壽恭欽獻崇熙皇太后懿旨提督宋慶奏病體未痊請就錦州醫調等語宋慶老成宿望治軍有方著賞給人參十枝俾得調理該提督務當加愼攝養一俟病體稍痊卽馳赴山海關督率全軍認眞訓練用副朝廷顧念邊防至意欽此同日奉上諭譚鍾麟奏叅庸劣武弁一摺開缺雷州營叅將國樑聲名甚劣有玷官箴署澄海營守備李國棟朦保積匪荒謬已極均著卽行革職餘著照所議辦理該部知道欽此同日奉上諭順天府奏請撥同仁粥廠米石一摺廣渠門外同仁粥廠據稱本年添造廠屋並設義塾貧民衆多所費較鉅加恩著照所請賞給倉米三百石以惠窮黎該衙門知道欽此 
[准開租界]  
　　廣州博聞報云日本政府請在福建南臺設立租界一事督憲邊潤帥奉到總理各國事務衙門咨文奏准咨辦旋飭地方官出示曉諭曰欽加同知銜補用直隸州署理福州府閩縣正堂加十級紀錄十次吕爲剴切曉諭事照得日本政府請在本邑南臺地方租給專地以便約束商民經欽命總理各國事務衙門奏准咨行遵辦在案兹准日本豐島領事來閩會同本縣騐度地址將次定界凡爾界内業主須知豐島領事深明義理事事以輯睦邦交爲念立定租界以後所有界内房屋田地悉照時價公平估值向各業主立契永租卽時付清價銀如有窒礙亦准該業主聲明分别酌辦斷無短價抑勒情事卽此後各國商民來此經商亦必遵照條約與我民相安無事爾等切勿聽信浮言别生疑慮合亟剴切示諭諸色人等一體遵照勿違特示 
[任重棟樑]  
　　福州訪事友人云閩浙總督邊潤帥因病出缺後所遺督篆朝旨飭福州將軍增留守暫爲兼署本月十二日留守接奉電旨卽於次日午時接篆屬下文武各官紛紛趨賀脚靴手版熱閙異常 
[望隆山斗]  
　　福州訪事友人云新授閩浙總督許制軍應騤籍隸廣東由禮部尙書出領兼圻當光緒紀元乙 
 
 

Page 2

 
 
亥之秋恭膺簡命主試閩闈所取多名下士得其衣鉢破壁飛去者頗不乏人今者蜺節重臨閩人士瞻望丰采皆願爲之執鞭也 
[知人善任]  
　　金陵訪事友人云前江蘇碭山縣知縣陳大令守晸因某侍御劾奏江寗藩司瑞茀侯方伯貪黷各欵以大令巧於鑽營掛名白簡嗣經前任江蘇巡撫趙展如中丞查明覆奏本擬革職永不叙用念係科甲出身文理尙優特請開缺調省另補於是大令需次省垣浮沈宦海迄今已閱三載近者督憲劉峴帥以時事多艱需才孔亟大令夙號勤能未便遽令廢棄因卽上疏陳奏請補宿遷縣要缺業已接准部覆奉旨兪允大令聞命後感激馳驅卽親詣督轅禀謝想從此銅符重綰必有以酬上憲知遇之恩矣 
[禀留未准]  
　　揚州訪事人云郡尊沈碧香太守兼理保甲總局差務局中經費由淮南各鹺商按引捐助迄今已二十有餘年上月杪聞此差有裁倂之信運商恒吉等家立卽邀集同袍聨名至運轅具禀乞轉詳大憲免予裁倂禀中有云揚城爲鹺商薈萃之區商等咸寄居於此河下課船往來絡繹胥賴以保衛且有司衙門公事繁多恐未能兼顧更恐衙門體統未必能如保甲局之便捷如必欲裁倂商等惟有籲懇憲恩將商等按引分攤之欵暫且停捐俾商等自行儲積以便將來招雇團防藉以自衛等語江蓉舫都轉披閱之下念其情詞懇切隨卽代爲轉詳時太守業已遵奉憲檄於本月朔日接差日前督監憲劉峴帥始將原詳批回云據詳揚州保甲事宜業經揚州府具禀仍留總分巡員並新添巡勇四十名是保甲事宜尙不至於廢弛仍可保衛該商等身家至向來分攤之欵應仍照章捐繳不得藉口請停仰卽轉諭各該商遵照都轉隨札飭淮南局員轉諭想各商深明大義自可照常輸繳也 
[示禁謠言]  
　　武昌訪事友來函云武漢等處火災疉見縱火之徒肆無忌憚竟敢黏布揭帖編造逆詞以致謠諑煩興居八多紛紛遷避署臬司岑廉訪武昌府逄太守先後出示諭禁并督飭文武各官嚴密巡查以防奸宄張香濤制軍亦出示通衢剴切曉諭其文曰督部堂張示武漢繁盛街道狹窄秋高風燥火災重疉洋油莫點街棚全撤嚴飭詰武巡緝不輟水龍多備立時撲滅謠言煩興妄傳揭帖驚恐人心以圖掠刦此等匪徒有意煽惑保甲兵勇嚴拿究詰輕者責枷重者斬决諭爾商民勿聽揑謠愼勿搬遷自損物業 
[拘獲匪徒]  
　　武昌訪事友來函云本月十五夜更魚三躍時保甲局委員某君率領兵役多名迤邐至紅牆巷某棧房破扉直入搜獲棧客七人有知其事者謂若輩口操湘音到棧未久每夜聚集多人於曬臺上高燃香燭畫符念咒形蹤甚爲詭秘棧主見而疑之因密報保甲總局局員立派兵役前往查拿搜出軍裝槍刀等物又有旗幟一方上面蓋有印信并有某營號褂二件現已送交漢陽縣研究是否匪黨想一經庭訊卽當水落石也也 
[火藥肇禍]  
　　福州訪事友人云日前洪山橋天后宫内有某營勇丁寄置火藥十餘桶越數日卽陸續起解尙存數桶至本月十三日清晨哨弁某甲帶同勇丁數名前來騐領未及起行不知如何遺火其中砉然一聲天驚石破哨弁及勇丁皆不知去向廟中一僮亦罹斯刼廟前有排列水菓攤之某氏婦因事趨入頓被烟火衝倒面目模糊已無人色計廟前後房屋兩進均付刦灰棟樑大木有飛至半里之遙者所幸藥儲廟後屋仙火發後僅將牆壁震倒後面皆山並無田園屋舍否則更有不堪設想者矣 
[鎭米弛禁]  
　　鎭江訪事友來函云前者各處米糧匱乏地方官軫念民艱不得不嚴出口之禁以冀民食稍裕邇者秋稼登塲豐收普慶米禁可以漸弛常鎭通海道長久山觀察爰於月字十九日牌示頭門云照得廣東米商乾和仁等禀稱蕪湖米商業已禀准照常裝運所有鎭江米糧自應一體弛禁仍准裝輪出口以免向隅惟該商旣用輪船裝運赴粤卽屬出海與浙寍米商請准雇釣船來江運米情事相同旣奉督憲札開妥定章程以杜偷漏出洋等在應卽援照成案刊用鎭江揚州兩關三聨印照分别取保塡給立限運到繳照以資稽考而免弊混除詳復督憲轉咨並詳明撫憲查考曁分行各司關司一體飭遵外著俟奉到憲批卽行出示曉諭可也 
[蠡城火警]  
　　紹興訪事友人云本月十二夜八點鐘忽聞鎭東閣警鐘亂鳴亟出探視知府署横街朱姓第四進房屋不戒於火時已烈燄騰空不可嚮邇各處水龍紛紛馳救山會兩縣主亦皆到塲彈壓旋有二洋龍風馳電掣而來用皮帶吸取井水凌空飛灑勢如萬斛泉源回祿君始退避三舍是役也僅燬側樓三間正屋皆安然無恙亦云幸矣 
[廣利火警]  
　　廣州博聞報云距肇慶府城之東五六十里廣利墟爲高要縣屬大令鎭市廛星聚商賈雲屯其中交易大宗莫如莨藍山貨上月二十三日之夜祝融氏忽稅駕於此燧牛十隊左突右衝自匯源街以至逢源街均付楚人一炬計共燬去鋪戶百有餘家貨物估值數萬金誠浩刼也 
[鄂城火警]  
　　武昌訪事友來函云鄂中火災疉見幾於書不勝書若保安門若海馬巷皆先後遭吳回之虐幸時在白晝人手衆多得以卽時撲滅十三夜兩湖書院又肇火災院中屋宇空闊又值更深人靜遠處多不及知迨各水龍聞警馳援已焚去號舍二十間琴書均付一炬諸生僅以身免邇來居人鋪戶咸有戒心擬糾資添雇更夫分叚梭巡俾免疏忽是亦防患未然之善策也 
[京口官塲紀事]  
　　鎭江訪事友來函云長江水師提督黄芍巖宫保於月之十七日上午由鎭江起節乘鏡清兵艦順流而下赴江陰圖山一帶查勘砲臺瀕行江勝各營均列隊江干恭送○常鎭通海道長久山觀察前赴揚郡盤查運庫近已事畢於十七日午後四點鐘時仍乘原舟帶以小火輪船遄回京口舟泊六吉園碼頭鎭城印委各官均往迎迓有頃觀察舍舟登岸排導回署 
[漢臯解佩]  
　　漢口訪事人云某日漢陽南岸嘴泊有一船内共六人均操湘音衣服裝束似　勇丁某巡船見而疑之密爲伺察旋查得實係賊船乃卽禀明地方官督帶各勇將若輩一鼓成擒並搜出火藥兇器等物　　漢陽縣署李廣侯大令庭訊之下知諸人確係賊匪惟口供則未能詳悉也○日來火災迭出蜚語遍傳居民鋪戶咸扶老携幼紛紛逃避江漢黄孝諸鄉幾無位置斯人之處而宵小者流亦乘間而起以致竊盜之事迭出不窮棘地荆天不知誰是樂士乎○匪徒縱火之事迭紀報端某日泉隆巷某空宅内忽又無端火起水龍紛至得未成災同時朱家巷亦被焚如知係匪徒所種立卽擒拿解縣懲辦想南面者不可無峻法以治之也○前月管帶田家鎭砲臺鄧玉峯軍門來鄂面謁張香濤制軍會商一切軍政事宜偶爲二豎所侵略抱小恙因卽在省延醫診治現在病已漸痊擬於本月下旬回轅以重職守○火匪劉某犯案纍纍漏網已久兹又在蔡甸施其故智被居民所獲解送漢陽縣署縣主李大合提訊之下直認不諱並供出餘黨多名均在蔡甸濳藏想一經拘獲定須盡法嚴懲也○蔡甸鎭居民櫛比列肆雲屯亦一大市集也自上月十六夜漢口大火後謠言紛起人心頗爲惶惑深恐匪徒乘間滋事爰集紳士倡議集資團練藉資保衛亦防患未然之道也○漢鎭自大火後民人離居蕩析慘不堪　寓漢西商曾經集欵施振無如災民衆多惠難遍逮因電達寓滬西商量力佽助一俟集有成數卽匯解來漢重行施濟無數哀鴻何幸遇此不分畛域之西人得以出水火而登袵席耶○漢陽縣屬黄陵磯民居數百家市面尙稱繁盛邇忽有匪徒揚言擬於本月某日行刦某典肆肆主聞之急派壯丁多人夤夜防守以備不虞○漢口向來街巷　小故一遇火災施救頗爲不便邇經督憲張香濤制軍特飭漢陽縣出示諭令嗣後　災备戶興造之時務須將街巷讓寛明定尺寸以歸一律想 
 
 

Page 3

 
 
各居民當能仰體憲意不致稍有梗阻也　 
[潯陽絃索]  
　　九江訪事友來函云德化縣吳儀生明府禀請臬憲札委陳受卿坥尹謙辦理保甲事務於本月十五日來潯擇吉任事○卸署德化縣楊紹庭明府交代畢卽奉藩憲檄飭回貴谿本任於本月初十日接印○前德化縣鍾澤生明府倂事數載遺愛在民士民在南門外十里鋪建立去思碑年久剝蝕楊紹庭明府過而見之爲之捐資修葺按鍾楊兩明府同官同鄉一建德政去　碑一建長生祿位牌棠蔭流甘洶乎後先媲美矣 
[平山冷燕]  
　　揚州訪事人云每屆冬令北省飢民紛紛南下以求餬口本屆徐海災莊重陽節前　民已結隊而至或駕扁舟或卽徒步咸紛紛過境而南間亦有於城外誅茅小住者江甘兩縣宰聞之立卽派役出城於五臺山一帶迎堵一面大張曉示略謂今年省中粥廠不開本城粥廠因經費不敷能否開辦亦尙未定且爲時尙早爾等可毋庸跋涉長途以免空勞往返况爾等鄉里現蒙朝廷發帑振濟大憲又派員前往興辦堤河各工以工代振爾等自應就近謀食何必遠出等語第不識飢民能凛遵否也○揚屬江甘等岸歲銷摥鹽一萬七千引每至秋令銷塲卽暢今年已至季秋而生涯尙未十分起色推原其故皆由私盆太多以致有佔官引督辦籌銷委員梁分轉查悉原委因特會同揚軍廳周司馬江都縣朱大令甘泉縣周大令會銜示禁略云揚屬江甘等食岸近來銷數甚爲疲滯良由各雜貨店以及擺設露天私盆所致兹查由東關起一直至西門城外雙橋止露天私盆不下百數十處其爲侵佔官引已可槪見轉瞬菜市若不嚴查勒閉官引滯於胡底除飭差押令閉歇外合亟會銜示禁爲此示仰各雜貨鋪等知悉自示之後務各自貿本業毋再擺設私盆倘敢不遵定卽提案重懲不貸經此示禁想各鋪或可知所儆懼不再冐險以圖此蠅頭微利矣 
[古潤街談]  
　　鎭江訪事人云常鎭通海道長久山觀察以近來遊妓土娼溷跡城廂破人資財喪人性命及札飭丹徒縣王大令出示令房主不准以房租與若輩大令遵卽出示云凡有房屋前經留居娼妓業經本縣遵奉道憲札飭逐出以端風化而靖地方嗣後倘敢再將房屋租與娼妓當將産業封鎖充公並拘房主懲辦各宜凛遵愼勿自貽後悔切切特示○海氛不靖防務加嚴長江水師提督黄芍巖宫保由湖口簡閱隨卽折回防次以鎭江爲七省通衢防務不可不嚴是以整飭戎行綢繆未雨近日道憲長久山觀察亦奉大憲籌辦江防不遺餘力曾詣甘露寺面謁宫保籌商佈置一切初二日宫保傳令所統江勝各營官督率健兒擇江濱各要隘築壘安營以壯聲威而資扼守○鎭江寳晉書院規模宏敞肄業者不乏淹通博雅之材常鎭通海道憲長觀察擇於九月初六日甄别並先期出示曉諭在院孝廉生童等均於是日黎明衣冠齊集聽候點名扃試惟試卷照例自備 
[贑撫蒞申]  
　　新簡江西巡撫松鶴齡中丞由京陛見出都至天津附乘招商局安平輪船南下前日抵滬暫寓法界萬安樓客棧本邑文武印委各員恭迓如禮昨日午前中丞乘緑呢大轎入城遍拜各當道至敬業書院時適新署上海縣王欣甫大令在滬北拜會各國領事遂由家丁擋駕繼至縣署黄愛棠大令亦謝不敢當聞中丞小作勾留卽赴豫章新任 
[道憲赴蘇]  
　　江海關道蔡和甫觀察將次赴蘇垣已誌　報昨日觀察命駕而出乘小火輪船向蘇垣進發聞公幹旣畢卽當遄返滬江也 
[頌聲載道]  
　　前任上海縣黄愛棠大令之去任也士民歌功頌德幾於有口皆碑滬北通瀛公所董事應朝綱等夙隸帡幪尤深愛戴特製萬民傘一頂德政牌四面德政匾額一方於昨日午前導以鼓吹送至縣署黄大令謙遜再三而後收受旋邀各董至花廳欵以茶點晤談良久而别 
[示防詐僞]  
　　欽加四品銜補用直隸州調署上海縣正堂兼襲雲騎尉王爲關防詐僞事照得整綱飭紀爲政先聲杜漸防微臨民要務滬上係五方雜處之地　縣爲卅載熟遊之區兹奉憲檄來綰邑符耿耿此心益自凛夫氷蘖落落素守當共諒其迂拘請托不行苞苴不入此可與邑人士披懐相示者也恐有不法之徒或冐稱桑梓或僞托葭莩藉口公事在外招搖撞騙除嚴密查拿外合行出示曉諭爲此示仰闔邑軍民諸色人等知悉本縣遇事一秉至公斷獄惟知執法浮言固不能惑情面一無所容嗣後倘有前項匪徒造言詐騙爾等勿爲所愚立卽扭交地保捆送來縣以憑嚴辦其各凛遵毋違特示 
[拜會讞員]  
　　昨晨松海防同知劉乙笙司馬命駕至英界公廨拜會署理讞員鄭瀚生大令大令適有要公不能欵接爰飭家丁出爲擋駕 
[法員謁客]  
　　昨晨駐滬法總領事白藻泰君偕繙譯官何君命駕至江海關道署拜會蔡觀察面商要公觀察延入花廳晤談片刻始興辭而出 
[法董回國]  
　　法界公董局首董永興洋行主罷倫君現擬回國行期在卽寓滬法國紳商情殷送别特於前晚七點鐘時在大自鳴鐘議事廳置備盛筵同伸祖餞罷倫君兼充團練總董衆望素孚臨别贈言依依不舍至鐘鳴十下始分袂而散 
[英界火警詳述]  
　　英界火警已紀報端兹悉起火之家係帶鈎橋北堍東轉角第一號房屋震生昌烟店因煮晚膳遺火積薪初未知覺致肇焚如及至火光熊熊店中人始竭力撲救業已狂熛上熾旋卽冐穿屋頂延及某洋貨店煤炭店薙髮店等各家繼復延燒對面茂昌烟紙店聚升和京鞋店德星樓茶館西至沿浜某花烟館而止東至沿浜福建炒麫店而止北首面東至春生炒貨店而止面西至腰弄而止計被燬樓屋二十二幢幸救火會各西人風馳電掣而至急開自來水龍頭接以皮帶奮力灌澆火勢始漸漸告熄聞起火之家保有火險故保險行中尙須緝查起火之原委也 
[輕懲火匪]  
　　前晚七點鐘時英界帶鈎橋北首被火時乞兒某甲在火塲搶取某姓家燭臺一對逃至法界由巡街捕拘入捕房捕頭以事屬細微令械其兩足至天明卽從寛開釋 
[賽馬尾聲]  
　　西人於每季賽馬三日之後必令馬夫賽跪一日此亦如曲中之有尾聲也而西人之餘勇可賈者亦得雜乎其中以顯男兒好身手昨日適值風和日暖中西人士之相約往觀者依舊車轔轔馬蕭蕭較之前者有過之無不及計共賽馬六次跳浜一次第一次賽九馬沙遜經理匯票洋人先到第二次賽十馬祥茂洋人先到第三次六馬跳浜繞圍二週怡和洋行經理銀錢洋人壳羅斯先到第四次賽三馬公平洋人先到第五次賽二馬匯豐大寫洋人先到第六次賽三馬公平洋人先到第七次賽十一馬龍飛馬房馬夫毛毛先到 
[乞振電音]  
　　盛京堂曁諸善長大人鑒迭　電音期蒙電復念甚霖周歴海沭淮北三塲宿邳民困已極諺云不怕荒只怕連荒盜賊徧地皆是苦無鉅欵接濟明春大局必不得安峴帥前撥廿萬來電囑留有餘以備濟急我公乃領袖不得不爲千萬災黎乞恩霖本不敢當此重任寢食不安霖不足借其如大局何務乞人才設法登報急呼不勝盼切待命之至霖叩　九月二十一日在窑灣發 
 
 

Page 4

 
 
[申報館恊振所經收順直山東淮徐海賑捐九月十一日至二十日止第廿九次清單]  
　　九月十一日無名氏求三兒關煞開通洋一元無名氏求紅痢卽止洋一元謝筠亭書潤移助洋一元三角方繼善寒衣十捆○十二日諸曁全盛來朱氏洋一元無名氏銅洋五角無名氏銅洋三元洋五元時孟氏求病愈洋一元明記江北洋廿元○十三日蘇州鴻源局來曹相臣求妻生産平安洋一元○十四日楊縉爲求子元鋆平安洋五元海上寄廬主洋二元銅洋八元方繼善洋五百元○十六日李愛敬堂保平安洋廿元○十七日無名氏洋二元○十八日吳興懐清旅人助山東洋一百元曹娥全盛局來濟陽壽萱氏爲子病求速愈洋四十七元六角五分濟陽飛卿氏洋四十八元三角閔福林洋四角樂記洋二角林客洋一元三角無名氏洋一角郭氏求保平安洋二元鴄惘悼僊樓洋一百元以上總共收洋八百六十元零二角五分銅洋十一元五角寒衣十捆 
南洋華興燕窩公司創製燕窩糖精大匣四元　小匣二元　嚴杜假冐　禀請憲示　童叟無欺　貨眞價實　設上海南京路一百四十七號門牌 
本公司創製燕窩糖精業已馳名中外矣近年來假冐甚多特加印原蠟箋金字及白蠟箋五彩套印中外文字封籤另附送精印燕窩糖精譜一册以杜假冐近有以萃廣新英等音同之字影射特禀明　上海縣正堂黃　會審分府張給示諭禁每匣之外有玻璃紙用硃　告示兩道爲記　購者鑒之　外埠或由各信局均能寄帶如零躉批發請向上海南京路一百四十七號門牌　本公司及五福弄　京都同德堂藥局交易遠近願代寄售均可　如購四匣之外有黃綠漆紅漆字延年益壽木板箱裝官禮相宜雅俗共賞此佈 
[包愈花柳毒門永不再發]  
廣東宏仁堂眞正第一家始創珠珀犀黃八寳化毒丹此丹專治毒門藥到病除誠絶世聖藥丸内如無眞犀牛黃及各種貴品合成者絶子滅宗 
本堂始創眞正犀黄八寳化毒丹製煉之精功效之速用藥之眞爲别家所萬不能及專治男婦楊梅結毒疔瘡橫痃五淋白濁下疳破皮隂戶腫爛瘰癧惡核一切毒門輕者四日重者七日無論初起久染均可痊愈永不再發如從前悮服升藥求其速效以致毒入骨髓逢春又發甚至染妻絶嗣潰爛不堪速將此丹服下能將筋絡骨髓之餘毒一掃而空最奇者愈後非但永不再發且身體强健尙可生男育女保無後患屢試屢騐百發百中凡失足花柳染毒但服此丹藥到包能病除眞毒門之第一仙丹也如用雙料則藥力大而取效更速大瓶四元小瓶二元雙料加倍另有珠黃百寳生肌拔毒下疳散此散重用珍珠牛黃並各種貴品專治男女下疳腐爛隂戶肛門上下一切危險毒門諸醫束手百藥無功陽物爛成筋或去半者速將此散搽上立刻拔毒生肌收口止痛輕者三日重者七日仍復原形惟内服本堂犀黃八寳化毒丹可保永遠不發眞仙丹也每瓶雙料二元單一元鋪分上海三馬路西胡家宅富春里内宏仁堂啓 
[掃盡花柳毒氛天下苐一良方]  
天下馳名廣東陳恒德堂第一家創製眞正犀黃珠珀八寳化毒丹○假冐甚多購者認明 
本堂主人心存濟世獨得世祖始創治毒屢騐良方比衆不同不惜工本創製眞正犀黃珠珀八寶化毒丹此丹專治男婦各症錄下○楊梅結毒○上頂下墜○週身毒瘡○下疳横痃○五淋白濁○魚口便毒○小便作痛破皮腫爛○面口鼻喉生瘡○筋骨酸痛聲啞髮落○四肢流毒作癢生瘡○以及自生一切濕毒等瘡○膿窠瘡癤○瘰痰核○遠年臁瘡○小兒胎毒○發背疔瘡○一切毒門○以上各症服此丹全愈者難以數計因此遠近咸知紛紛爭購可見方眞藥正心口如一故能至此無論男女老少初起久染如患以上各症者速將此丹服下頃刻除毒去濕清熱止痛消腫生皮重者三大瓶除根輕者一大瓶包愈可保永遠不發至本堂藥内如無眞正珍珠琥珀犀黃並各種和平上藥倘口是心非藥内若有水銀輕粉必遭雷火再有之從前悮服覇藥及五毒倒提外毒果愈而内患更深積久其毒復發則上透頭面下結腎囊甚至染妻絶嗣遺累終身至此悔之晚矣推原具故均以水銀輕粉和藥升提之法收功以致將毒收入骨髓餘毒未凈其害非淺矣如患此症者其毒尚未復發之先亦將此丹服下能將筋絡骨髓積年之餘毒一掃而凈所妙在能包生男育女永無傳染之患眞治一切毒門並能種子之天下第一聖藥也每大瓶四元中瓶二元小瓶一元○倘有男婦上下週身以及小便腐爛難以收口諸醫束手各藥無效惟有内服本堂犀黃珠珀八寶化毒丹外搽本堂犀黃七寶收口珍珠粉大瓶二元小瓶一元可包仍復原形愈後能保永無後患也○各埠函購信力自給○分設上海英大馬路萬康醬園對門德仁里内石庫門廣東陳恆德堂謹啓 
[真烏鷄白鳳丸]  
存濟堂藥局天下馳名開設法馬路東永興里口各埠並無分店餘者假冐貨眞價實假冐甚多購者留神 
天下凡事當先盡人事然後可以待之於命若人事不盡歸咎於命不亦愚乎夫婦人無有不育之理其所以不育者大都身體虚弱難於受孕或經水不調或赤白帶下種種病症未除安望其受孕之理必須平時補救自然一索而得白鳳丸爲婦人調經種子之要藥治赤白帶效騐如神其方則一其製法竟有大相逕庭者如製不得法卽不效用藥如用兵假如兵雖壯而不訓練不得謂之精煉藥之道亦然我輩以藥問世首重製煉認眞選藥白鳳丸中以烏骨鷄爲君如皮烏骨不烏之鷄不能用也本堂志切濟人不惜工本總期功效出衆藥到病除方始無愧兹覔得徹骨皆烏綠耳反毛白鳳鷄若干只於天醫黃道吉日精製丸藥若干料以問世願天下乏嗣者咸登多子堂焉定價每洋一元丸藥五粒不折不扣至如何服法另詳仿單如婦人身子虚弱者服此丸十元卽可懷孕矣厥功甚偉幸勿輕視之本號精製各藥因貨眞效速爲别家所不能及因此業已馳名然生意一盛嫉忌者有之假冐者有之故於壬辰年禀蒙○前任上海縣正堂袁給示嚴禁假冐在案此風稍息無如人心不古不免日久玩生不得不另立新章以絶其弊以後凡承遠方賜顧無論託局託友寄帶本堂十日一登清單於報俾可接筍不致隔膜也彼此幸甚 
[壹料愈秘製異法耳聾丸化痔散]  
京都天寳齋○久遠馳名○包愈年深月久三十六種内外痔瘡○兼中外第一耳聾丸發兌○假冐多購宜留神 
耳聾一症皆由肝腎兩虧相火上升或怒氣傷肝必致耳鳴耳脹耳痛頭量目眩等症市上所售藥者絶無復聰之方惟本齊以廣濟世製成靈藥無論男女老幼新舊兩耳重聽呆如木人服之立刻見功不論十年念年老症服九一料當卽轉聾還明並非筆墨爲先情眞實事求是凡患耳症請速試之始信藥騐方奇也每料洋四元每盒一元○另有珠珀吹耳散每瓶七角但耳内有傷損膿水等吹之立愈○痔屬肝脾腎三經大都係隂虧濕邪所致或肺與大腸積熱醖釀而成久則不治成管生漏痛徹心肺貽害終身本齋悉心考究以眞正熊胆珍珠人參佐以舒肝培元妙品理濕去熱要藥修合成丸一切惡痔腸紅脫肛服之止痛消管去瘀生肌以積熱去而　膿自散濕邪清而漏管亦消理固然也内痔服丸外痔搽散丸價每料三元每盒一元雙料加倍散價每瓶一元或染内外痔瘡散丸並用功效無不神速外埠函購信資自理○上海二馬路西鼎新耳石庫門内交易 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[旅檀商董上伍星使禀稿]  
　　駐夏威仁正副領事銜中華會館正副商董謹禀駐美日秘國欽差大臣伍閣下敬禀者竊商董日前奉到五月十七日鈞諭現在檀已隸美派有辦事大員所有取益防損仰卽逐一詳細核明面詢美員妥籌商辦務使華民得沾利益免罹苛正是爲至要等因商董接奉之下夙夜祗懼惟恐有負所委竭一巳之心力隨時與中華會館值理酌商將華人在檀香山應享利益詳細向美大員禀請並前駐檀美公使曷始君襄助力與美員詰駁情事前經逐件禀明在案惟檀埠西人代呈節略已於八月初四日呈　現美辦事大員卡林君莫迎君歇君均於八月初八日回美商董等亦親與握則臨行時更力請回美代華人善爲說辭求美廷准給華人所呈禀内各利益當蒙美員答言華人在檀甚好等語兹另附節略由光緒十八年間起詳明華人耕戶及工人在檀所有利益抄錄呈鑒以爲美議院開時藉資臂助商董亦將華人旅檀如何有益於檀國王家應享所有利權及前代檀王及民主國厚待華人之實據發爲議論旣所呈節略刊諸西報蒙檀埠西人土人均稱確當不但無人駁詰且轉以善言相爲贊助謂華人所求各節美政府應俯如所請爲是另在金山新聞月報刊載檀國紳宦詳載册内俾一目了然並將華人商務之大端士農工商裝辦整齊與别不同且均能安分守矩各等情形刊諸報册内俾美國富紳貴胄一覽而知華人情事尙能效法西人或不　　爲爭執俟印成之日當先寄呈鈞鑒此商董奉辦爲華人取益防損各端如何力籌善法呈禀美員各等情飭略已經妥就理合彚禀覆核仍冀憲臺察奪俟美議院開時善爲斡旋以期有裨於檀民不勝厚幸光緒二十四年八月初八日禀 
[濤郡試事]  
　　九江訪事人云府尊聨敷靑太守考試德化湖口兩縣文童正塲案已於本月十二日榜示所取前列附錄於左德化熊道琛譚會鴻吕傳薪張璆玉楊恒鐃胡名鈞黎經詒熊鼎象羅巳亨陳受湖口楊元傑周澤離鮑河源周憲原柯步雲張元炯高升厚謝康王襄　徐濬是日初覆德安瑞昌彭澤三縣題俱未詳 
[攤償欠欵]  
　　昇大馬車行主馬阿巧投英界公堂控周柏林錢蓋和沈木金等硬攫車馬等情已紀前報昨日午後二點鐘時讞員鄭瀚生大令與梅繙譯提集訊究馬供寍波人開設昇大馬車行連年虧本積欠往來銀四千餘兩本月十七日上午小的出外購物及至回來已被祥泰米店夥周柏林拉去轎車一輛皮篷車三輛馬四四錢蓋和拉去皮篷車三輛馬七匹沈木金拉去馬車一輛馬二匹至陳毛頭鄭白氏孫華卿三人各拉去馬車一輛此係小的自願作價抵償並非硬拉惟周等將車馬盡行取去小的不能開設車行以致情急投報捕房轉送案下求賜恩斷錢周沈等同供欠洋不還故將馬車拉去作抵求大老爺明鑒大令商之梅繙譯謂馬阿巧欠洋不還儘可控告何得强取馬車殊爲不合著將錢周沈等十二人各罰洋十元撥充善舉馬暫行管押所欠各債著將車馬　賣攤償 
[上海縣署瑣案]  
　　昨日蔣咸泉偕七鋪地甲劉貴扭控黄少蘭持刃行兇致被戳傷叩求騐究午後二點鐘王大令在敬業書院升堂提訊蔣供本地人在滬南王家碼頭操淮南王業前被黄少蘭欠洋一元六角因往索取頓觸其怒拔刀亂戳傷及大腿小的奮力奪得小尖刀一柄呈案求究黄供奉賢金匯橋人上月來申後在城内虹橋南首某姓豆腐店爲夥與蔣素不相識今晨忽　多人前來勒索洋銀三元小的力不能應彼卽持刃戳來小的接刀還擊誤傷伊腿求恩寛宥大令以兩造供詞各執傳訊地甲劉貴供稱此刀確係黄少蘭帶來並非蔣物大令大怒喝將黄重笞一千板收押自新所著將自行醫治候傷痊再行訊辦○貨捐局函送不肯認捐之某藥材行夥戴善徵袁錫祥到縣王大令提訊之下戴袁同供寍波人在滬南某藥材行執事每月包捐錢二百八十千向來按月遵繳今因生意清淡主人囑令閉歇已於六月間停進新貨俟將存貨售罄卽欲閉門先於五月内告明公所董事皆已應允捐項截至六月底爲止求恩鑒察大令謂旣已如此何以自七月至今依舊開門貿易未免過於取巧如欲藉此推卸捐項斷難允准戴袁一再求恩大令卽飭原差帶往藥業公所回明董事究竟是否閉歇應否繳捐禀覆候核 
[馬路工程局紀事]  
　　前日何阿慶張守生肩舁垃圾雜物至南市新馬路鐵欄杆畔貿然傾棄爲馬路工程局司事所見因卽扭交巡街捕勇帶至捕房由捕頭王榮培各押片時揮之使出○前日駁船戶金阿華踞坐新馬路鐵欄上經工程局司事目擊情形喝阻不服扭交巡街捕勇帶至捕房由王捕頭管押候稟請朱明府訊核○叚永新開設薙髮店被夥陸如亭用空錢二千餘文無力歸償旋卽竊取同夥某甲洋銀二元逃逸不知所之此本年四月問事也前日午後叚行至新馬路中與陸相遇因卽扭交四十二號巡街捕勇解至捕房由捕頭著押候解請朱明府訊究○前晚賊犯陸阿大至南市老太平馬頭已歇之邵元泰木行圖竊爲三十八號巡街捕勇所見扭解捕房由捕頭押候解請朱明府訊辦 
[英界公堂瑣案]  
　　恊隆紗廠洋人控小工宋桂林身伴時藏自來火幾乎屢肇火災向例廠中不准帶有引火之物故交包探金阿三送案請究宋供稱自來大係陸如桂之物求恩明鑒鄭瀚生大令商之福繙譯著將宋桂林押候查明復訊○洋人搿立司控馬車夫林忠和手執馬鞭在張家花園毆擊小孩三百七十二號華捕目睹其事請爲究辦以警兇頑林供稱西孩將石子抛擲馬身以致跳躍小的喝阻誣稱毆擊求恩鑒察大令判令將林枷號七天以示之儆○包探張阿四禀稱朱阿三盛愛仁二火匪在帶鈎橋火塲搶取鄭登清之烟槍三枝鞋子五雙由小的當塲拘獲送請究辦朱劢二人同供在路拾來並非搶取求恩赦宥大令判令將朱笞責二百板發回捕房管押一月盛笞責二百板○永達仁絲棧夥朱坤元禀稱邵仁生騙取湖絲五包押銀八百兩報捕後由包探倪順泉拘獲求恩訊究邵供稱湖絲押於徐姓處得銀八百兩是實求大老爺寬限措資贖還大令飭將邵仁生暫行看管限二天内贖還如無力贖取則攺爲笞責三百板枷號一個月○包探顧阿大禀陳雲秀竊取吳阿東蒙寗　　袍一件在　行走形　可疑是以拘案請訊陳供一時貪小求卽施恩大令判責二百板枷號七天○李學政控陳得林竊取綢長衫一襲爲包探顧福其查獲在身伴搜出當票一紙起出原贓請爲懲辦陳供稱小的實被寃誣求恩明察大令飭包探將陳得林帶回捕房暫押俟查明察奪○洋人蜜司譚控稱郁秀華金少卿拆取竹籬由三百八十七號華捕巡見拘案請究郁金二人同供稱小的等係小車夫所持籬竹在路拾來並非拆得求施恩典大令判令各枷號五日 
[美界捕房紀事]  
　　昨晨小竊沈阿三至新閘橋堍無錫人某姓船上竊得衣服多件登岸而逸包探費阿銀見其左瞻右顧形狀慌張遂拘解捕房押候查辦○前日著名積竊王全全在虹口頭壩路裕昌鐵行竊取舊鐵數擔運至浦東爛泥渡價賣於某姓行内昨爲包探石金榮查獲吊出原贓一倂解入捕房押候轉送英界公堂請鄭瀚生大令究辦○王長生李阿云均紹興府屬之某縣人前日由鄉間拐得九歲女孩一口携至滬北價賣於裏虹口某姓家爲童養媳經包探劉阿炳查獲將王李二人一倂拘入捕房押候解送公堂究辦 
 
 

Page 10

 
 
[金陵官報]  
　　九月十二日陸師學堂候補道錢到見由上海公幹回候補道王灃辭回揚勸辦湖北賑捐又萬中立辭赴蘇調辦蘇防營差委副將胡　榮由蘇來試用鑒　同知張金勳到直隸州童大疇辭仍赴浙江勸辦捐輸道庫大使劉崇啓到投文巡檢黃晸隆奉委銅山豐縣查牙帖差藩轅牌示江安糧道庫大使陶增丁憂遺缺查有江寗府龍江大使吳啓崑堪以調署○十三日調補安徽布政使湯壽銘辭進京候補道松麟調辦蘇防營差委副將胡錦榮署海州營叅將江陰營遊擊　志鵬到叩謝海門同知王賓瓜　厘　知縣竇鎭山均辭知縣劉寳泉接　雲騎尉陶桂臣奉示騐看藩憲胡禀知赴靑龍山看礦海門厘捐知府周光榮辭運判許念祖丁　祐均辭回揚又姚體善府照磨葛贊巡檢張大　未入唐舒英均奉示寫履歴府經歴周文璧禀知奉厘捐局委解餉赴蘇辭壹壺輪船周國祥清江回寰泰兵船徐振鵬禀知代領二超第一屆出洋巡練浙江福建各口岸卽辭　大使兪鍾麒到由揚來海州營左哨千總王毓賢辭○十四日辦淮海營務處候補道方碩輔奉漕憲札委兼漕轅行轅營務處翰林院庶吉士查秉鈞欽賜翰林院檢討黄廷灼　到管帶測海兵船岳嗣儀楚材輪船都司王恩平均到由湖北來候領軍裝知縣姚德鈞奉司委赴安東公幹委署糧道庫大使吳啓堃禀知任事丁憂糧道庫大使陶增禀知交卸水雷輪船馬超羣赴丹徒　貢江安輪船楊星田送徐海河工銀兩赴揚均辭○十五日水師學堂候補道柯禀知學堂洋漢文一律考畢儲材學堂候補道楊到由上海回叅　　伯鋆禀知水師學堂會考畢新選六合縣吳大照奉示考試請補贛榆徐樹鍔叩謝飭知准補運判姚體善辭回揚知州徐士英知縣張熊張崇光均奉委採辦積榖差又查有銑提調又洪槃收支銀錢所均奉委海沐安桃丁振局差叩謝卽辭又沈承德由銅睢蕭三縣查災回又王國振由江西運米來世職楊天璋由京引見回巡檢郭道中辭赴山甭查牙帖 
[蘇省官報]  
　　九月十六日督辦蘇省五屬督銷局浙江候補道許貞幹辭行赴劉河公幹提標左營遊擊吳炳辰由松江來分發江蘇補用知縣孫籛齡安徽人由京領照來省禀到縣丞湯東暉北路一叚府照磨唐佩金二叚巡檢黄壽蕃四叚均禀謝奉委冬防巡查差從九楊品臧南路典史周祖鎔齊門外均禀謝奉委編查保甲差主　阮櫉棠由寗來管帶蘇防前營正任常州右軍守備徐誠檀由宜荆常昭一帶查哨回○十七日新授遺缺府許禀辭赴寗見制　新科翰林院庶吉士鄧　述江寗人由京來元和縣　禀知下鄉勘案　知縣　紹時禀謝奉委發審局差主簿文慶嵩禀辭赴寗見制憲從九徐兆澐禀銷帮辦蘇城絲捐差藩轅　示照得溧陽縣典史陳名山丁憂遺缺查有分缺先典名　延禧堪以請補撫憲七月分考試候補同通州縣月課明日給奬臬憲朱明日衙期見各總巡及發審局派案各員 
[鄂省官報]  
　　九月十一日藩憲牌示黄州府歧亭同知詳委補用同知劉有志代理德安府同知詳委補用同知羅鎭署理鄖陽府通判詳委試用通判程懋昭署理興國州知州飭本任之牛棠赴任沔陽州知州飭准補之李士英赴任竹谿縣知縣飭准調之周瑞鑾赴任鄖西縣知縣飭本任之吳國恩回任隨州知州詳委羅田縣陳樹屏調署羅田縣知縣詳委補用通判裘敏功署理黃梅縣知縣詳委本任巴東縣宗繼增署理長樂縣知縣詳委大挑知縣蘇貽英署理　夢縣知縣詳委候補班知縣余受祺署理 
[邗江官報]  
　　九月十二日朱分轉之枬委舊　總巡差○十三日泰壩楊分轉抵揚方大令臻峻赴蘇公幹陳鹺尹維翰銷如臯南閘差沈分轉述曾由通屬公幹回○十四日薛大令葆楹抵揚抽查保甲張大令存彝委解京餉起程沈鹺尹師濂等同銷北鹽差 
[助賑要]  
　　黄河决口後後小戶之罹於昏墊者幾不聊生端賴慷慨行善　奮然拯溺庶轉危爲安俾無告者漸登樂土乎茸城一軒大善士助規元一千兩上海縣正堂黄助洋三百元錢塘陸門許氏爲夫病危虔誠求愈先助洋二百元又因症稍好續助洋三百元又長女丁門陸氏求父病愈先後助洋二十元台州府署刑席山陰陸雨菴善士同妻莫氏子福海求保夫妻病症速愈合家人口平安洋一百元邗江愼思山人壽衣資移助洋五十元無名氏求保合家平安洋五十元爐洋四元銅洋一元無名氏求病愈五十元　賢善士求病痊洋四十元張洪源善士保平安洋四十元皖城有心無力人洋四十元蔭春氏洋三十元戴學臯善士爲夫人分娩平安完愿洋三十元委解災區以善士體蒼　之好生矢丹忱而濟困多方種德推已培仁抑旦鉅欵願輸不外至誠惻怛宰官推愛莫非善政流行福集門楣捷同桴鼓堪資則傚無任佩紉上海北市絲業會館籌賑公所施則敬謹誌 
 
 
 

Page 11

 
 
   
 
 

Page 12

 
 
   
 
