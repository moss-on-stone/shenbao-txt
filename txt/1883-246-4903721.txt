# 1883 - 246 - 4903721

 

Page 1

 
 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧處訪求近已購得紙色光潔並無缺張脫卷以此照印不特字跡一律易以動目并可省許多抄寫工貲一俟股分招齊卽可開印現在已將書樣攺作直行紙張加寬字樣放大而股銀仍每股一百五十兩掃三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大觀五易寒暑怡藏事進呈　乙覽　賜名古今圖畵集成仍　命儒臣重加編校越十餘年未就雍正時復　詔虞山蔣文肅廷錫督在事諸臣成之凡爲目四十爲巷一萬爲冊五千二十爲函五百三十二上自歴象下至方與以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲已事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設－處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三生完工每股取書一部本齋除照股外誓不多印－部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之大小悉照此原樣紙其字已校點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悞也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼 
[治河贅言]  
　　黃河之水天上來奔流到海不復回此言其來源高而去路廣也自夏禹導河積石播爲九河同爲逆河使之入海河患悉平至商而卽有河决之災五遷其都彼時去禹之世尚未甚遠而已失治河之傳但聞其遷徒以避河之衝不聞疏渝以消河之害至齊桓公時又決則雖有管仲之才亦無術以處之及漢而河决瓠子大築宣防此隄障之始蓋彼時倉猝之計而後遂沿以爲治河之例一似隄障掃堵之外別無良法也者本朝嵇靳諸公膺重寄荷專責至今披其遺書於河務獨爲詳盡然夷考其實則亦第卽前人之成法略爲損益而於掃堵之外亦仍無所建樹也近來黃水北徙偶　决口動輒禍及畿輔　特旨簡游侍郎爲治河使者會同東撫悉心商辦見於邸抄者奏報歴歴亦足見其盡心竭力慮密思周欲使從前積弊一掃而空之無如天災難測奇禍忽來一决數百丈於是乎田廬入畜死者無算嗷嗷哀鴻遍於泰岱道殣相望賑助難周嗚呼慘矣夫治河一事實爲中國之漏巵數千年以來錢糧之實於其中者不可以數計恒河之沙有過之無不及而終不得其道年常安瀾有奏靈應有報然亦不過暫救目前耳欲求一勞永𨓜之法則從未有人計及非不計及也蓋一則爲費過鉅亦實有不能舉辦之勢言之而無所補則不如不言之爲愈矣一則雖有良法如前者其河督創爲鐵葉掃沙之船常川往來河中掃刷其淤沙使不能壅積果無潰决之患而其後又有某河督爲省費起見裁而去之沙積如故壅潰無時此則又以意見各爲之故而不肯拘守成法之害也有西友與僕論及此事以爲中國油何數千年而斤不免崩抉之息計必由較不善設法之故如以泰西饑諳列陣圖看爲之必不至此昨閱西報亦復論及此事與西友所言如出一口並云美歐各國水患亦未嘗蔑有但治之得法故不至久爲巨患其各處河道之小者姑置勿論由美國之美西斯比河則與中國之黃河無少差別其來源之高不啻來自天上其橫衝暴决亦不啻瓠子宣防民受其禍者不知凡幾厥後美人用列陣圖之良法勉力從事乃一成之後功堅料實吃然不少動河患遂以永除引證鑿鑿言極詳明然則可見治河之道西人必有鞏固之法非若中國之僅以掃堵從事而已也西人之治河與中國之法異同若何雖未能舉其詳而中國之治河其弊則可知也聞之父老凡爲河工官員者莫不望河之决口盖一經决口則必　帑堵修而各官乃有生財之道若一年不决則河員別無生發必致清苦年復一年則美缺皆成苦缺矣故河員之劣者竟至私自拆毁堤岸使其小决以圖生財初時雖或摘頂降革甚或荷校示罰而一經修堵完竣依然開復原官而且腰纏已滿故一任河員莫不陞官發財以去官塲中至以此爲終南之捷徑較鹽務而尤爲趨之若鶩職是故也然則國家設官本爲治河以除民害而官乃借此以肥已警諸統兵者養宼以自重而民之受害者更無窮期矣竊以爲欲除地方之害當用本地之人前者髪逆之亂各處創辦團練以自衛其桑梓而逆勢漸衰盖誠以同鄕之人自顧本鄕無不殫心竭力如子弟之衛父兄手足之捍頭目而不敢稍從寬假也今若以此法行之河工盡用本地紳士以爲之督責略如河員之例而卽以本地豐民爲河工之夫若此則運籌決䇿者皆欲自保其身家應無不竭智盡忠員土持畚者皆欲自謀夫生計應無不盡心竭力衣於斯食於斯聚宗族長子孫於斯痛癢自必相關有利必欲盡興自弊必欲盡去較之以他處人爲河員若秦人視越人之肥瘠漠然不加欣戚而惟以生財爲事者當有天淵之異矣且帑則發之　家法則仿之西人或逕雇用西人之業於此事者以爲之助亦如美國之治美西斯比河爲一勞永𨓜之計庶幾數千年以來之積弊大患一旦擴而去之其功當不在禹下矣 
[越事近聞]  
　　○香港西字報言法人近招中國人爲勇多係廣西人由法兵官帶同該勇等現往福海地方福海　去河內計二點鐘程途卽法元戒李威利戰歿之所現在法兵官至彼盖俗查勘其地也又云法兵近因越南十薨進欲乘機進攻越南都城計畫已定　由陸路進兵卽在船上攻擊並調河內兵海防以便由海防前赴　都本　　六日已有河內法兵六十名巨炮四尊行抵海防矣又云越南兵自法元戎李威利敗死之後軍聲大振胆氣亦壯故前此爲法軍擊敗傷斃多人仍復不日退讓現在法人决計往攻已派海防兵三百人進攻南定大約必有一塲　戰也 
 
 
 

Page 2

 
 
[津信彚錄]  
　　○天津西友來信云北河現擬用小火輪往來通州李傅相之意亦以爲便惟該爲河水頗淺甚者水僅尺餘兼之河身亦多狹窄未識小輪船遄行能否便利如其能行則來自商旅自多便益也又云都城左近前有開礦之舉近日因經費支絀旋已停工欲糾股分尚無人應全緣係官塲主政故商人不甚見信也又云聞曾襲侯由巴黎亦發電報來華言中法爲越南一節法廷願聽他國出爲調停並云法國並未欲得越南東京云云此信若確知中法仍可以玉帛相見誠兩國人民之慶已 
[鎗斃華人]  
　　○香港西字報云本月初十日早六點半鐘有華人多名不知何事忽然爭鬨有每關洋人三名問聲出視遽開手鎗轟擊致斃華人名受傷二人現在已將三洋人獲住想須訊究至其起釁之由則尚未悉其詳容俟續聞再錄 
[銀行核帳]  
　　○匯豐銀行近結算本年西歴正月至六月底清帳除一切開銷外計餘洋六十二萬三千一百六十五元五角五分尚有到期應付之銀及董事公職開除外淨餘洋六十二萬一千四百七十五元角四分現在董事議得擬付舊股每股英金二磅新股每股付英金五先零此一角共計需洋三十七萬七千七百七十七元七角八分再除貼銀水洋九萬一千一百八十七元七角四分再提出十萬元爲留餘之欵以五萬二千五百零九元六角二分添入資本內此本年上半年之清帳也查該銀行歴年留餘已有二百五十萬今年半年之中又添入十萬元共有二百六十萬元矣然則該銀行之獲利亦可謂豐盈之至矣 
[嚴修武備]  
　　○浙撫劉仲師擬於城東之東園地方擇地建屋爲製造火藥之所盖此地民居稀少池蕩桎多最可避意外之虞聞憲諭甚迫想不日間卽當委員興辦也其清泰門之報國寺內向係製辦鎗炮及置造藥彈等工匠之所自梅中丞去任後卽經停工近奉憲札委員興辦開作者已半月有餘凡有熟手匠人皆可報名入局承辦各件按期交納不得遲誤有某匠承辦　膛洋槍三千桿某匠承辦開花藥彈五千粒其外之修理洋砲裝置機器者更實繁有徒無不計　移功時時督責聞東園之小天竺現在募人任樁火藥之事工資頗優是處僅司杵臼之事一經樁檮成藥卽發往水星閣後面收藏另有委員看守故萬無一失也近日各鄕各鎭均招募兵丁時有自烏鎭招來者共有二千餘名皆係短衣窄袖一律皂色其人皆趨捷精悍一望而知爲勁旅聞此輩皆係下路之客民其中之當兵者十居八九是以步伐整齊技藝嫺熟略加指撥無不駕輕車而就熟路現皆散居省垣不知將調住何處云 
[開埧續述]  
　　○西北淮湖水勢今年並不見大祗以霖雨運綿致皖北豫南山水滙發聚於洪澤各湖揚州各壩當衆流猝發時萬難支持然如開壩洩水則裏下河七州縣均成澤國農功正可收穫一旦付之東流殊爲可慘所以各官存不忍之心得遲一刻好一刻但竟不開壩水勢崩决壩必難存將况泛濫橫流遇窪卽注揚州全府又不可設想萬不得已河帥先發令箭十二去令軍下河一帶有田者搶割無田者搬移然後延至十二日申刻將車羅五里兩壩徐徐開放以洩其勢裏下河雖受水災尚非大創一面急招河工之熟手各校用力保照關老壩以固揚城其中所萬幸者兩日馬棚𤲅之老埧幸而保全今口始可容人着力也 
[秋潮漫溢]  
　　○連日潮汛較大本埠凡有低窪處當上潮時水每從陰溝漫至街上故小潭內時見孩童脫衣洗浴又昨日點石齋相近自來水管忽然洩漏水勢直射漫溢街衖約有半日始設法將管門繁閉水乃不復射出矣 
[添設烟棧]  
　　○新閘自來火行內向有鐵鑊烟棧房兩座以貯濃烟俾充一宵地火之用近聞該行不惜工本復自外洋購到鐵鑊添設烟棧一座業經雇工赶造約計一月內可以完工議診行欲將沿街之燈一律攺換三面火光與日前大馬路一帶所點之燈一色而十字街及轉灣則俱用五面火光之大燈俾得照耀通衢與電氣燈爭奇鬥勝恐煙不敷用故急添設一座烟棧耳 
[節外生枝]  
　　○縣訊曹錫榮情形一列並報兹聞前日下午有蘇州府長洲縣人周金降帶同伊妻之堂兄談狗和堂姊夫顧源豐表兄李金福　蘇　滬舟泊虹口同　捕房查問該妻周談氏於光緒二年來滬傭工旋與王阿安拚　屢欲領回因畏　阿　兇橫不敢與較現聞王阿安身死談氏在捕房搆訟故前來領回捕頭再三　詰矢口不移乃以好言撫慰謂汝欲領妻須投控於英公堂周金隆等唯唯而退 
[飭董調停]  
　　○前月二十五日本報列浦東洋巠鎭鄕人因小孩命案上控一節經上海縣黎邑尊親往該處騐得實係因病身死當將被告陳洪昌原告黃云亭牽涉之張進秀管押後以前日晚堂庭訊邑尊　黃云亭曰孩非厭斃前已騐明汝藕端上控兼係誣指本應反坐姑念鄕愚無知且事出因又念實係貧苦斷着圖董徐正芳善爲調停令該地保陳洪昌給償王云亭棺殮費若干尚須到案禀侯酌核陳張兩人仍押待徐正芳禀覆再訊 
[資遣傭工]  
　　○前報列不願出洋一節昨晨由法會審委員翁太守同法副捕頭督同中西捕解送潮州人四十三名至英會審公廨翁太守會晤陳太守言潮人共有五十三名其間三十三名寓吉星公棧二十名住潮惠會館現先解到四十三名尚有十名卽當解來然此潮人係英商太古行經辦　粵人蔡某　該行立約爲此解來請與英領事錄供發回原籍陳太守當卽商之司副領事司君言太占行東曾到正領事署訴及此事時正領事答以不必干預請爲發落可也毋須本副領事會訊錄供陳太守謂貴領事旣不干預本分府與法會審員均奉道札照辦隨又商之翁太守俟潮人齊集卽擬送潮惠會館交董事資遣回籍將解到之潮人四十三名暫行安置於土地堂俄又解到工頭鄭元豐等四名據聞尚有六名已自走散昨晨係英副董事會審之期正在訊捕房所解各案時有太吉行之洋人呈交蔡某西字禀帖司君閱後卽寫回信與該行東并將原禀發還聞蔡非粵人係𠰴叻人又聞太古行經辦由蔡某招工汕頭之中西官均無文憑與例不符是以英領事不肯干預云 
[繙譯代包]  
　　○英副領事談君格達現擬出游以三禮拜爲期英公堂會審事件則托譒譯官談君代理談君昨晨已在坐觀審云 
[英界公堂瑣案]  
　　○富捕頭稱昨有人持永善堂司事及董事王承緒之名片交捕房言有無錫人馬雲被人軋在奇香閣烟館拆梢爲此往拘朱阿和賈阿利並傳堂倌陶阿二送案并稱該烟館及堂倌附和拆梢黨向馬索烟者七八千文馬禀稱向爲錢庄生理曾由友人顧金都托我代薦朱阿和生理我又轉託王昆元荐朱至何雲從烟筒店帮夥旋卽停歇采用空洋三四元該店要我賠償我尋朱無着昨至虹口地方路遇朱阿和向索抵賴長糾無賴軋我至奇我閣烟館至夜半彼尚不肯放我囑堂倌阿二到友人處借錢三百文欲惠自己之烟資詎朱阿和等又將阿二軋信令須借錢七八千文惠大衆之烟資友人得悉情形代我報捕拘朱等送案朱阿和供由馬薦我至何雲從烟筒店生理是實詎馬忽向我言何雲從失竊烟筒疑我所竊累伊賠洋十五元須向我索償等語聞之殊堪駭異卽根問何雲從則稱並無其事爲此議欲罰伊陶阿二供係堂倌伊等吃烟　確甚多烟錢無　買阿和供馬朱爭執我是解勸者司副領事謂馬雲是　藉　圖詐朱阿和固不可知然朱究不應糾衆搿馬在烟館且該烟館可以不及早報捕請辦送儆陳太守隨飭將該烟館先行封閉朱阿和贾阿利陶阿二等押候再訊○富捕頭稱無領事經營之西人渭特於上禮拜六醉後在街滋閙由捕拖押捕房送請發落陳太守商之司副領事以該西人旣　酒醉滋閙已押捕房三日請從寬斥釋司 
 
 
 

Page 3

 
 
君然之○一百三十八號華捕控被王阿二繋符孩鐲王則言向該捕索欠迭經訊供各情均列前報昨又解案據包探徐少亭禀稱富捕頭令我往查實在情形查得王阿二雖是縫工前曾犯事與該捕確係相識前日因王到該捕家戲牽孩手該捕逐王出外是實確無竊鐲之事太守謂籍鐲實係誣控該捕欠王之錢亦難信其固有遂商諸司副領事將兩造斥退○王嘉堂控余阿大誘孩一案已列前報昨又覆訊王余各訴前西報信之王阿巧投案稱撞見余阿大領王嘉堂之子在虹口地方問明誘領情由報知王姓太守謂王控余誘孩確有見証可據隨判余阿大枷號兩月孩交王領去 
[會訊觀燈閙事案]  
　　○六月十一晚法租界張燈兵勇打傷法包探一節當由巡捕拘到閙事之兵勇四人管押捕房四人中有湖南人黃春林者染病捕頭飭送仁濟醫館就醫乘間兎脫後經法總領事函致蘇松太道請泒員會審因黎邑尊因公晉省遷延至今昨日午後三點鐘時邑尊始到法公堂與于繙譯言曁皮捕頭會審此案捕房泒中西捕四人有三道頭解勇到堂邑尊曁于君皮捕頭升座後先傳周坤山訊據伊稱年二十三歲湖南長沙府人邑尊雙問法包探如何起釁據嚴頌眉孫寶生禀稱六月十一日晚租界張燈大巡捕頭恐有流氓閙事飭我等身穿號衣泒往小東門地方彈壓及至該處見該兵勇中途滋擾我等解勸伊等肆口謾駡袖出鐵尺將我按倒亂打臂上及右手等處均受傷和探夥王阿虎見而來勸　被伊等將　擊破右邊頭顱身上亦被打傷當將該夥就近送至傷科陸基康處包封傷口現已精愈傷疤尚在語畢卽將起獲之銕尺一根　銕棍一根牛骨九一把呈上邑尊飭傳王阿虎到案供稱蘇州人被打及受傷情形供與嚴頌眉相似邑尊旋問周坤山在何處當勇因何打人供稱在江南製造總局砲隊營當差十一日五點鐘時大人着我等四人送胡姓客到下海浦去及回時己八點鐘營門己閉不能過營路過小東門見包探等謂我等不是好人我等不諳此地規矩答以現穿號衣何謂不是好人兩下爭閙卽被伊等痛打于繙譯官　據問伊等在小東門外　烟館出來有人指使卽着法包探將情形直說據嚴頌眉稱有劉三者本係流氓伊拚識之婦在小東門開設烟館此事實係劉三指使聞伊等兵勇有數十人在該烟館往来存身邑尊又詰周坤山此等物件從何而來周稱此非我等之物乃伊等携來者營一並無此等軍器且送客出外身藏此等物何所用之黎邑尊謂營中祗有刀鎗描子洋鎗等件果無此等物件嚴頌眉稱恐卽劉三家之物黎邑尊又着將金得勝李少堂提案問其因何打架金稱湖北人前年臘月到營李稱湖南人去年正月到營我等奉派送客到下海浦回時已晚不能回營我等均穿號褂伊等稱我輩不是好人向之爭論卽被拖髪辮且我輩均被伊等打傷黎邑尊謂爾等果能無事包探必不來拘爾若實說尚可輕辦否則營中自有軍令在復據嚴頌眉稱閙事之時惟一人身穿號衣卽在仁濟醫院逃走者此號衣今爲金得勝穿在身上否則彼赤身赤脚如何有號衣當時有人尚見伊等從烟館中出來同伴有五六十人曾經往問無如該烟館恐若輩日後尋仇不肯說出黎邑尊復謂周坤山等不必狡賴李少堂稱實無鐵尺等物此事實被伊等誣陷請大老爺查訪明確如果我等肇車打人卽請重辦黎邑尊復詢嚴頌眉烟館旣不肯爲見証則憑據毫無安能辦理嚴頌眉稱伊將鐵尺打人現已獲到卽是憑藏李少堂又稱我等祗有四人均穿號褂不敢打人我被伊等遍體打傷嚴頌眉又稱劉三見湖南人海三見湖北人成羣結伴出沒於烟館之中前月公堂解五人入城半路被刼去四人卽是此輩所爲閙事之夜伊等祗向人叢中亂擠因向喝阻卽被打傷邑尊謂周坤山等若不閙事决不拘押訊供至此中西官復互相商議邑尊謂須與營官斟酌然後辦理于君允之旋卽退堂邑尊卽知道回署于繙譯官飭捕將周坤山等三人帶回捕房 
[山東賑款解數]  
　　○東省被災係國帑官　源源濟賑數已不菲敝所仰承各善士委托彚解不敢不星馳轉運以冀施當於厄月之初八日潘振聲諸君到東後儼佑之諸君亦於十六日續往潘嚴諸君本皆賬濟河南山西直𨽻同事此去必聨爲一氣相與有成現於二十日止共解潘君銀一萬八千兩嚴君銀萬兩兩共銀四萬八千兩內訐敝公所經解二萬八千兩蘇州電報局代收者亦在其內揚州公所經解一萬五千兩鎭江電報局代收者亦在其內上海怡順昌各號經解五千兩祥順公謙祥益瑞林祥代收者亦在其內惟此區區數萬金僅敷一縣之賑尚望仁人君子馳速解囊俾可趕緊彚解要之水災非旱灾可比稍　𥡳遲次災已澹赶先捐解者可以立地救命續後捐解者不過善卹其後同一輸捐以速爲貴敝所尚　於月杪儘所收之數一律電解所有墊欵借欵均俟災况稍鬆再行扣還以盡救災如救火之意僅此布聞上海陳家木橋山東賑捐公所江浙閩粵經勸董事徐雨之沈榖成王錦堂蔡眉青吳仲耆張叔和顧蓉齊施少欽袁純齋黃春圃經理人盛杳　鄭陶齋經蓮珊謝綏之同啓 
[江督轅門抄]  
　　○七月十二日新授福建𣳻司裴蔭森湖南來禀見　○十三日同知陳光烈奉委赴陳家閘工差　曹轅牌示邳州學正彭長華期滿遺缺查有試用訓導錢錦棠署理　○十四日同知陳光烈奉委武廟歲修工程差　○十五日代理儀徹縣章壽　謝委　署鹽城縣於培澍赴任辭　知縣江涵秀謝漁團差　知縣鮑周銓委下關洋煤局差　句 
 
 
 

Page 4

 
 
容縣張侃豫卸事回 
[浙省撫轅抄]  
　　○七月十三日杭理事同知英禀知防軍局委修造湧金門城樓慶春　泰二門官廳各營房工程於十五日開工 
[蘇省撫轅抄]  
　　○七月十五日縣丞張運生禀銷閶門旱關盤查兼夏時差　李德埴禀知本日到閶門旱關盤查差　○十六日指發江蘇試用縣丞沈同文浙江人　試用巡　陶嚴文　毛書　俱安徽人均禀到　○十七日遺員用山西候補府陳澤霖湖北人揚州來赴天津分發江蘇試用從九廖慶榮順天人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[江西官報]  
　　○藩憲牌示袁州府蔡嵩年禀經歴韓鑑前代宜春縣欠欵繳楚免行撤任所委署布庫大使萬榖璧自可不必往署新選布經歴速級現已到省吏部咨覆分缺間用府照張靖准補吉安府照員缺俱應行飭赴浙任委署永豐縣表湖司程耆年准補南安府照員缺飭卽赴任所遺表湖回巡檢汛務以侯補巡檢童寶昌委署永新縣上坪司吳曾淦饒九道留辦差使所遺該巡檢事務以補府照沈熙署理宜春縣程培瑩據報病故所遺該員印務以正任萬載縣徐鳴皋調署瑞昌縣典史王珍善據禀廻避原籍五百里之內所遺典史事務以試用巡檢項麟書署理補用同知董允斌准補建昌府同知員缺應行飭赴新任補用縣丞胡誠志准補員溪縣丞員缺着卽赴任浙疆塔城解餉委員補用知縣左之宜七月初十日由江右往船前赴黃東 
[皖垣官報]  
　　○藩轅牌示宿松縣典史缺檄委候補典史葛恩賢署理准補鳳陽縣丞馮焯天長城門巡檢周垚現奉部覆准補應卽飭赴新任試用巡檢洪啓明州同汪保騏着署理無爲泥　奧龍巡檢缺各前往署理新選安慶遺缺府鳳陽府顧樹屏卽赴新任和州裕溪巡檢缺檄委試用巡檢程署理 
[題王松堂司馬衣冠小影]  
　　○流傳聞望足千秋尹吉風高孰與侔自是衣冠敦古處漫將楚楚笑蜉蝣　雅度依然式玉金山齋兀坐愜淵襟知君居處恭無間行寢不教愧影衾 
　　嶺南芹軒弟陳秉鈞拜稿 
[倚雯樓綺懷三十首小引　懴懷主一別已三年矣愁逐鏡開帶知腰細雲南花北緣短心長積思如痗束句若筍排而比之鏗然成韻想有心人見之當不怨盡負心也]  
　　○銀河清淺水流東萬里騫槎信不通竊藥嫦娥緣獨短數錢姹女術偏工秋風紈扇留蝸墨蓬島銖衣褪蜥紅凄斷蕪城凉月夜滴残鹃血冷梧桐　奏夢添衾午夜濃曉筹還聽滴銅龍宮爐煖氣熏袈薄鏡檻寒塵積粉封鸚鵡南山圖稿本胭脂北地冷芙蓉繡函已化羽陵蠢留取心魂守碧峯　敢把愁懷借酒降忍持璃管對蠣窗偶開簾押香多裊偷采池董蒂總雙　暗桐陰鳴翠鳳月移花影吠靈尨幾時消得閒中景欲訪蓬山遠隔江　紗碧如烟月半池喁喁小語賭殘棋玳梁夢穩棲離燕玉簟凉深戲　狸花卸鬟輕偷顧影香多肺病懶招醫銀荷燈矮搖紅𦦨隔著湘簾一任窺　伯勞西去燕東飛十里青溪暗落暉閨內金錢占霍　夢中珠佩感湘𡚱靈威有使心空祝位業無圖訂已非枉盼角張思俠骨昆侖已死解人稀　錦襪香消冷玉魚郎當誰繋雙輪車吳山越水傳心遠地老天荒補恨餘千里不庶紈扇月萬金難買洞庭書况當擁髻言愁夜一叚凄凉畫不如聘錢無處寄黃姑空自投書托鴈奴早見藍田生燕玉誰從赤水探𧓍珠紅窓媆語三更月緑管修眉十樣圖如此銷魂誰得似不堪人作聽水狐　緑窓清晝靜銅蠡花外傷春鳥白啼寶鏡粉痕堆草篆玉池脂水洗柔夷桐堪避暑多金鳳簪爲招凉補碧犀茉莉一叢簾半角晚來香氣勝壇泥　梧葉敲窓月滿階簾旌人影隔天涯香絲壓枕牽瑜釧銀燭垂花暗舫齋小妹樗蒲貪夜局侍兒樂府惱離懷戧金盆小秋蟲貴唧唧床頭興自佳　幾夜猖狂醉緑醅檀車入夜殷輕雷游龍何事思爲媼惡鴆無端竟作媒碧海丹必憐旖旎香温酒熟　徘徊可堪掬月纎　手碎郤温家玉鏡臺　誰云衛玠本清神終遜崔徽卷裏眞綾帳陀羅傳玉貌屏山屈曲夢瓊春共知蕭史藏紅豆那信桃根化緑蘋自啓緀籨翻舊稿蠻箋十幅勝奇珍　鏡雀晨開理鬢雲從知碧玉遜雙文最憐心地明恩怨孰問家聲舊暫勳弱質臨風隨絮撲劫花經雪勝蘭焚夢中灑盡鴛鴦淚痛絕人間小鄂君　疏鬟貼褥留香膩𤍠淚流懷清碧痕搗罷守宮停玉杵尋來脉望拜黃昏枝枝弱柳掏鴛夢灼灼庭花罥蝶魂莫道因緣多是惡無庶會裏證來原　立壽斜陽瘦影看更無人處淚闌干四條玉柱藏秋意十幅珠簾捲晚寒客裏音容人悄弱夢中情緒月團欒門前流水盈盈去爲惜雙鱗不下竿　響屧長廊認緑鬟此生只合住巫山玉鎪　忱雕雙鳳銀葉嵌觴畫八蠻檐角芻尼新識許樓中燕子故留關𥥆娘堤畔深深柳博得檀奴半日閒　印認綢繆染臂鮮郤寒簫底話纏綿偶抽斜插調梅酪細壓偏荷貼翠鈿腕玉白鈎長史帖淚珠紅染薜濤箋江頭囉嗊停新唱對坐蘭窓話水天 
　　倚雯樓主脫稿 
 
 
 

Page 12

 
 
[京報第五百十一號]  
[光緒九年七月初八日京報全錄]  
　　宮門抄○上諭兩道錄前○發抄　旨三道○廣西撫倪　奏爲遵　旨訊明擬結摺子○七月初八日理藩院鑾儀衛光祿寺八旂兩翼値日無引　見○尚腎謝授光祿寺卿　恩○關防衙門奏十五日　大高殿拜表瀅貝勒行禮○召見軍機○發抄　金順奏請將在營積勞病故之黑龍江正黃旂驍騎校卽補佐領托克托琿等優卹奉　旨着照所請該部知道欽此○又請將在營積勞病故之黑龍江正黃旗防禦記名副都統依力布優卹奉　旨着照所請該部知道欽此○又請将在營積勞病故之正藍旗驍騎校記名副都統永貴優卹奉　旨着照所請該部知道欽此　○○廣西巡撫臣倪文蔚跪　奏爲臨桂縣刁民藉端滋閙糧局匪徒乘機搶奪銀錢遵　旨訊明擬結恭摺仰祈　聖鑒事竊臣承准軍機大臣字寄光緒八年十二月二十五日奉　上諭廣西臨桂縣知縣張秉銓被叅各欵經張樹聲曾國荃先後委員前赴該省查明或事出有因或查無實據此案自應早日完結以免拖累着倪文蔚就近催提人証秉公研訊確情分別擬結究辦將此諭令知之欽此遵　旨寄信前來臣查光緒七年七月內臨桂縣西鄕清查糧局被刁民滋閙係因局員試用從九品周文鏞代理蘇橋司巡檢易宗泰於兩江墟期往　賭博私宰致刁民藉端請局毁失銀錢什物緝獲在塲之陳春甫王爲星梁田生三名供稱傳聞係　人韋景莊廖紹華全　節傳查訊抗不到案經前撫臣慶裕奏請將該舉人等斥革委員易宗泰周文鏞一併革職提訊臨桂縣知縣張秉銓總查委員試用知縣曹咸熙未能先事豫防均請摘去頂戴勒令將閙局首要各犯緝究一面將西鄕糧務清查竣事果能迅速辦結再懇　恩施附片具陳奉　旨易宗泰周文鏞均着革職張秉銓曹咸熙均着摘去顶戴勒令将首要各犯緝拿究辦韋景莊廖紹華均着暂行斥草提案訊明有無主使情事分别辦理欽此當經前撫臣行司遵辦據廖紹華投案訴稱並無主使閙局情事當發待質局候質韋景莊避匿不出遣抱呈訴謂七月初七日曾因酒會在廖紹華家閒談聞有人在騎龍廟議詰伊往攔阻人已散盡與伊無涉等語詰之廖紹華則稱並無酒會之事投節韋景莊赴案對質避匿如故訪聞當日並有附生廖仲鸞等在塲屢傳不到斥革差提仍匿不　韋景莊之抱告廖升才取保侯訊卽有保脫逃廖紹華亦因病保出候訊旋有人奏此案易宗泰等藉查賭博私宰兼素規費知縣張秉銓意存袒護又因勒令韋景莊等賠償局費未允輒指爲首犯梁田生等向與該舉人有隙所供實出誣扳欽奉　上諭着慶裕將案內各情秉公斫訊不得寃抑無辜　果該知縣等辦理不善激生事端卽着從嚴叅辦毋稍偏徇欽此卽經前撫臣慶裕查明並無索費勒償激生事端據實覆陳在案嗣據該縣將糧額查足又續獲人犯奏苟仔以七八二名並查得此案先因周文鏞等收押欠戶後往拿賭博私宰而刁民藉端滋閙正催提人証訊辦間復有人奏前撫臣慶裕覆奏　多揑詞意存銷案始終廻護並將張秉銓等劣跡開單附陳奉　旨交督臣查辦經前任督臣張樹聲署督臣曾國荃先後查明張秉銓各欵或事出有因或查無實據前撫臣奏皆核實並無廻護具摺覆奏欽奉　上諭着臣就近催提人証秉公訊結遵卽行司催提去後兹據兼理藩篆𣳻司國英轉據實桂林府知府楊廷璵詳稱本案又據該縣續獲搶犯曾用苟一名並提到廖紹華廖仲鸞及應訊之欠戶廖達九周國通到案韋景莊避匿無跡到案無期兹就　到犯証提同先獲之梁由生等訊取確供解候審轉等情由司詳解前來臣親提研訊緣梁田生秦苟仔曾黑苟陳春甫王爲星以七八均籍𨽻臨桂縣小販傭工度日俱無恒產廣西省應徵錢糧自經兵燹之後徵收不能如額雖因元氣未復民力桔据　多糧戶不清隱匿滋弊光緒五年戶部有籌備餉需之奏奉　旨飭各省籌辦前撫臣慶裕以粵西瘠苦無欵可籌當於錢糧正供認眞整頓飭令近省之桂林府屬試辦清查光緒六年靈川縣已將屬內戶糧查復向額辦有成效七年春間臨桂縣亦請仿照　行分鄕設局查辦因西鄕一帶積弊較深民情亦習於强悍故於東南各鄕辦有端倪始行開辦五月該縣張秉銓禀奉派委試用知縣曹咸熙前赴兩江墟設局清查委試用從九品周文鏞帮辦嗣因蘇橋司巡檢衙署與設局之兩江墟甚近復添派該巡檢易宗泰帮查辦理月餘尚屬相安七月初一日曹咸熙因有應商之事回省相商感冒暑𤍠留省調治詎帮辦委員易宗泰周文鏞等於初五日傳到欠戶廖達九周國通二名責令報出糧額清完歴年舊欠廖達九等各將名下應納戶糧據實報明遵立完糧限狀易宗泰周文鏞飭俟完清錢糧再准回家當將該欠戶等收押在局鄕民因而懷疑謂此次設局係爲查復糧額今忽收押欠戶勒追積欠過急必須約會鄕人赴局求免押追遂標貼長紅於初七日在騎龍廟議話易宗泰周文鏞聞信往查人已散去初九日係兩江墟市集之期易宗泰周文鏞由墟上查禁賭博私宰轉回甫抵糧局門首有鄕民十餘人甫在局外求釋前押欠戶易宗泰周文鏞未允所請面加申斥卽轉身入局鄕民卽隨入懇求時値趁墟人衆擁擠觀看愈聚愈多易宗泰周文鏞吆喝斥拿刁民遂藉端滋閙維時旁觀之人亦隨同附和喧嚷人聲鼎沸易宗泰周文鏞倉皇失措彈壓不下遂由屋後走避駐局書差隨同跑走鄕民陸續散去遂有匪徒十數人乘機擁入局內搶取銀錢什物梁田生秦苟仔曾黑苟見而效尤當各先後擁進跟隨搶奪梁田生搶得錢一千七百文布靯一雙凉帽二頂秦苟仔搶得錢一千四百文夏布蚊帳一床曾黑苟搶得錢八百文洋市蚊帳一床陳春甫王爲星以七八路過往看亦各隨同附和喧嚷並未入局同搶在押欠戶卽乘間走出迨人散後易宗泰周文鏞回局查點共失糧銀九十四兩三錢糧錢二百四十一千文衣物亦多失去該前縣張秉銓委員曹咸熙聞信馳往彈壓刁民匪徒均已先行逃散經前撫臣慶裕泒委統帶省城防營道員蔣澤春及前任桂林府知府奏煥同往查辦先查得係因易宗泰等查拿賭博私宰致刁民藉端滋閙隨緝獲在塲之梁田生等三名派員研汛供有傳聞舉人韋景莊廖紹華等主使之語並因該巡檢易宗泰從九品周文鏞奉派查糧輒於趁墟人衆之時查　賭博私宰致釀事端難保無肇釁別清該縣張秉銓委員曹咸熙於清查錢糧之事未能妥籌盡善先事預防致令滋閙卽經前撫臣慶裕奏請將舉人韋景莊廖紹華斥革巡檢易宗泰從九品周文鏞革職提訊張秉銓曹咸熙均摘頂勒緝卽飭前署𣳻司慶愛會同將澤春督同桂林府秦煥候補知府段紹棠提審一面再訪滋事　情隨據廖紹華提案訴明並未主使刁民閙局當經發交待質局候質韋景莊避匿不出遣抱呈訴謂七月初七日因酒會在廖紹華家閒談聞有人在騎龍廟議話伊往攔阻人已散盡與伊無涉等情質之廖紹華則稱是日並無酒會之事批飭韋景莊赴案對質避匿如故訪聞附生廖仲鸞等當日亦俱在塲屢傳不到斥革差提仍匿不出韋景莊之抱告廖升才取保候訊卽　保脫逃廖紹華亦因患病保出候訊張秉銓等旋被人奏叅有索費等事　前撫臣慶裕遵　旨查無前弊據寔覆陳嗣據該縣將粮額查足又續獲人犯秦苟仔以七八二名並查得此案先因周文鏞等收押欠戶復往拿賭博私宰而刁民藉詞正在催提人証訊辦又有人奏叅張秉銓劣跡多欵前撫臣慶裕揑詞　護等情奉　旨交督臣查辦經督臣查明覆奏欽奉　寄諭着臣就近催提人証秉公訊結行據𣳻司飭行桂林府提到廖紹華廖仲鸞並續獲搶犯曾黑苟及應訊欠戶人等到案韋景莊等均逃匿無蹤到案無期由府將現到人等提同先獲各犯訊明議擬解司覆訊詳解到臣親提覆鞫據供前情不諱詰據梁田生秦苟仔曾黑苟供認實係各自跟隨入局同搶並非預聽糾邀此外亦無另犯不法別案又據梁田生供稱前供　說係韋景莊廖紹華主使之語實係當日聽人議論此事必有紳士在塲迨被獲案追問主使之人伊卽隨口供出並無確據現在不敢堅執混供據陳春甫王爲星以七八供實止在外隨同附和並未入局同搶並據廖紹華廖仲鸞堅稱鄕民約會議話刁民煽惑閙局匪徒乘機搶奪均係事後聞人傳說伊等先實不知委無主使情事各名下錢糧歴係按年完清並無拖欠復向廖紹華詰問七年七月初七日韋景莊是否曾在伊家酒會據稱是日韋景莊由親友家宴會轉回順到伊家坐談並未在伊家聚飲欠戶廖達九等供稱不知何人主使閙局伊等乘便走出實無暗中勾串情事名下欠糧現已完清等語再三究詰矢口不移似無遁飾查律載白晝搶奪人財物者杖一百徒三年等語此案梁田生秦苟仔曾黑苟見匪徒乘機搶奪糧局旋各効尤先後跟隨擁入搶奪並未預約糾搶無首從可分未便併贓科罪清查糧局設在鄕間所有銀錢係暫時收存與庫儲錢糧不同且委員書役均已跑走並無主守之人自應仍照搶奪本律問擬 
　　此本未完 
 
 
