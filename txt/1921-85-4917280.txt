# 1921 - 85 - 4917280

 

Page 1

 
 
   
 
 

Page 2

 
 
   
 
 

Page 3

 
 
時評 
[緩急（老圃）]  
　　事有緩急以内政言自以統一全國解决財政裁兵問題爲第一義而立法諸事在未統一以前固不妨從緩以外交言自以根據條約保守其應享之權利爲第一義而更改條約收回其條約中所已失之權利在改革諸事業停滯不進之時亦不妨從緩 
　　近日西人論調深慮中國急欲收回治外法權屢有反對之論近且有人建議派代表赴歐洲聯盟會防禦中國委員之提議此其言是否太早計及吾國政府之意如何今姑弗深論但就吾儕人民言之中國在山東未經放棄之權利尚未啓口似無暇先議收回舊約中已經放棄之權利華人與華人在本國之訴訟尚實際受外人之審判而不能上訴似無暇先議華人審判外人之訴訟凡事苟急其所當緩勢必緩其所當急也 
　　抑更有言者治外法權爲一事混合裁判爲又一事今西人所主張之治外法權乃根據條約在中國之外國人不受中國法庭審判之謂若混合裁判則根據條約本爲中國之法庭但一旦原告爲外人外國領事有陪審之權耳此二者截然不同未可以相混也 
[專電一]  
　　北京電　昨减政委員會到三十三機關列席四十一人定每星期三五開會靳演說不患寡而患不均應先辦裁兼差兼薪裁冗員裁浮費若不能適合於軍政費五百萬數則再辦减俸靳意中央軍費每月不得超三百萬政費不得超二百萬並謂如以裁兵爲藉口予就任之月已裁兵二十四萬今後仍再進行周自齊演說就職以來支出六千萬現收入僅恃鹽餘關餘常關菸酒印花五項關餘以鎊漲所剩無幾鹽餘已抵至本年冬季常關有爲地方截留烟酒雖有一千七百萬收入然各督挪移者多印花僅二百餘萬當此山窮水盡勢非減政不可不如此則破産立至（二日上午十二鐘） 
　　北京電　第一次減政會議結果先由各機關開議預算交會核定减數二次會期付議取决並聞駢枝機關一律主裁（二日下午一鐘） 
　　北京電　減政委員設立各部次長院署參事等二十五人組之減半及搭庫劵問題均尚未决郭則澐身兼三差僉請郭解兼差爲倡 
　　北京電　今午國務院開第一次減政會議除閣員全體外凡各部次長各機關會計科長等員均須出席（一日下午一鐘） 
　　北京電　各省電請自訂借欵發餉者六省昨閣議核定電復自借以向商會紳商爲限不得與外商訂約若國内承借不著電請中央另案核議（一日下午二鐘） 
　　北京電　參陸處函章嘉土觀甘珠三活佛派員赴庫探哲佛眞意令其覺悟免大軍到後玉石俱焚 
　　北京電　政府以征蒙問題由航空署向英使磋商擬調兩架飛機隨從軍隊擔任偵探英使堅執不允政府深咎丁錦訂約之失敗 
　　北京電滂江訊三十一日敵數百進攻得力斯台地方係第四支隊防線方參謀長卽派高營率隊附機關槍一連前往增援現正在相持（二日下午四鐘） 
　　北京電　高在原由五原來電職部三十一抵綏境烏拉特旗留駐兩營其餘各營均駐五原現共存騎兵六營機砲各一連詳情已派員晋京呈報（二日下午四鐘） 
　　北京電　新電俄舊黨勝系克率三千餘人漾（二十三）敬（二十四）兩日進攻塔城業經駐軍擊退（二日下午四鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　崴電俄人宣言日俄已訂定通商條約（二日下午四鐘） 
　　北京電　院電黑吳以外交名義令申書談赴恰城一帶撫慰華商 
　　北京電　政府對陳毅將予重懲除革官褫勲外並交陸軍部嚴加議處（一日下午一鐘） 
　　北京電　政府電黑督庫匪軍火均由滿站接濟應迅設法檢查勿令偷過（一日下午一鐘） 
　　北京電　夏壽康經某系敦勸允就河工督辦（二日下午一鐘） 
　　北京電　内部通電各省區行政會議代表限庚（八日）前到京取齊明日起先開預備會（二日下午一鐘） 
　　北京電　顧使電聯會縮减軍備英美法已實行中國應取一致 
　　北京電　院覆陸榮廷電悉所陳釁不我開與陳烱明疏通各節至佩現中央財政竭蹶想廣州比我尤甚保境息民惟公是賴 
　　北京電　院電岑西林西南各省積極悔悟各謀北歸表面雖仍主張自主内幕瓦解不獨不能團結且難再圖其他發展惟惜勢成騎虎遂致無法下臺就中尤以滇湘爲最有贊成統一希望執事宜速勸令顧品珍趙恒惕鏟除故破壞大局各界倘有何等條件不妨直陳政府協商（一日下午七鐘） 
　　北京電　院將五原等處挽留蔡部第一師勿赴甘電轉蔡查照 
　　北京電　昨日使訪顔爲琿春損害賠償案東京兩次電催速辦結果仍以林委員調查未歸無討論根據（二日上午十二鐘） 
　　北京電　陳籙請承認喬治亞民國外部復詢陳歐美已有幾國承認喬治亞速復（二日上午十二鐘） 
　　北京電　部令憲兵赴西山將載漪押京以憑解新（二日上午十二鐘） 
　　北京電　波蘭組中波學院提倡兩國文化徐交外敎兩部核議 
　　北京電　東京長春間飛行政府似已默許日本試航一次（二日上午十二鐘） 
　　北京電　院部電駐外使領辯正復辟謡言（一日下午七鐘） 
　　北京電　奉張電請在營口鹽稅項下月支二十萬充國防費 
　　北京電　赤塔電日與赤塔談通商要求赤塔將堪察加漁獵權爲前提係抵制美在勞農政府取得此權（一日下午一鐘） 
　　北京電　優林二十九函外部商約條欵赤塔政府同情盼早日解决并聲明俄軍尊重貴國主權並未入蒙昨訪優林優言華人在西比利數十萬通商不僅俄片面利益凡反對中俄通商者之目的在先華而通商（一日下午一鐘） 
　　北京電　科布多歸併新疆一案現由内部核議辦法不日會同外陸財交四部詳細討論（一日下午一鐘） 
　　北京電　校長團謁靳由郭代見仍無切實辦法故清理欠薪一層更談不到恢復原狀尤屬無期 
　　北京電　敎職員會議再推代表謁敎育當局請求設法清償欠薪（一日下午七鐘） 
　　北京電　專門以上各校長對敎職員索還索還欠薪事願引爲已責 
　　北京電　政府以自動的將載漪解歸原戍並已答復外團（一日下午一鐘） 
　　北京電　魯黃河隄脚殘壞危甚勞之常請辦工賑需欵三十萬（一日下午二鐘） 
　　北京電　衣色勒氏已被任爲瑞士駐滬總領事（二日上午十二鐘） 
　　北京電　范其光任海參崴總領事邵恒濬調俄文專修館校長未到任前夏綬松代（二日上午十二鐘） 
　　北京電　顧使電行政院二次開會惟美日託管案終無正當辦法將成重大糾葛（一日下午七鐘） 
　　北京電　顧使電告理事會通過鴉片禁絶案指定英法中荷四國爲執行委員（一日下午一鐘） 
　　北京電　外部電施使向美交涉菲列濱簿記苛例要求撤廢 
　　北京電　外部加派雷炳揚駐荷秘書蔣崇謙升那威秘書（一日下午一鐘） 
　　北京電　顧使電津浦借欵第三次還本應于同一登載抽籤號碼以保信用（一日下午一鐘） 
　　北京電　外息使團要求改善津漢特别區行政章程係抵押財産反響（一日下午一鐘） 
　　北京電　豫選舉事務所復院電選舉延期出自督諭無力變更 
　　北京電　曹銳報巡視京漢路線由北路新城起至南路大名廣平等縣止共二十餘縣沿途地方安謐麥苗亦佳惟大名廣平各屬雞犬不留災民携老扶幼籲懇救濟災後情形至堪憫惻除撥欵交道縣分别散放外仍懇各界合力迅籌賑濟（一日下午一鐘） 
　　北京電　五原商會公電請免調第一師赴甘院已電蔡成勲查照 
　　北京電　外人得重慶電藍天蔚於一日以手槍自殺一說被第一軍擊斃（二日下午一鐘） 
　　天津電　華商賽馬會舉行春季賽馬自冬（二日）至微（五日）止 
　　天津電　津魯疫已平息津浦線滄德間定支（四日）起照常通車 
　　天津電　津西南靜海縣屬牛疫盛行日斃數十頭 
　　天津電　熊希齡張弧冬（二日）來津聞將赴滬進行借欵　 
　　天津電　華洋義賑會定購賑糧五千八百噸分放直東災區（以上二日下午十鐘） 
　　天津電　天津急募賑欵約得三萬元（二日上午八鐘） 
　　香港電女子要求參政案昨經省會否决 
　　香港電　暗殺朱執信之龔士珍昨陳令卽槍决 
　　香港電　鄧鏗熊略黃强等擬集資二十萬在羅浮修築馬路培植森林聞陳極贊成 
　　香港電　陳廉仲接充造幣廠長聞因允借百萬與粤政府分四星期繳欵後由廠每天陸續收回萬元故不日復鑄銀毫 
　　香港電　鹽緝私統領機關東（一日）起實行裁撤由運署增設緝私科（以上二日下午七鐘） 
　　清江浦電　第四區覆選段書雲陳伯盟秦炳章馮士奇沈蕃楊東巖程肇湜陳宗瀚楊源陶儼葛錦城當選（二日上午九鐘） 
　　南京電　衆院覆選揭曉繆步青吳榮萃王景堯佘恒鍾善道于殖王鴻藻樊澦顧承祖當選（二日下午五鐘） 
世界路透電 
[英礦工之大罷工]  
　　一日倫敦電工部大臣賀恩爵士已調任財政大臣財政部國會秘書格斯德氏調任航空部大臣財政部財政秘書鮑爾文氏調任工部大臣芒德爵士任衛生部大臣又太爾卜特貴族已任爲愛爾蘭新制之總督以繼費蘭巨貴族之任 
　　一日倫敦電據全國礦區傳來之消息觀之各礦已全停工礦工賦閒者已有數萬人大礦區之抽水機工人仍在工作萊拉克夏等處已有志願隊擔任保全諸礦免遭淹没礦區多處已駐有二人所派之守望者若干但迄今均嚴守秩序礦主聯合會會員泰半已離倫敦惟尚留有委員若干人授以談判之權豫料今日該團體將與政府協商一切聞政府中人今微具樂觀民衆並未爭購煤斤此可徵衆未以此次風潮爲恐有數項實業已受罷工影響鋼工與鑄鐵爐因乏煤之故業已停工礦工罷工後估計失業者將增多百餘萬人各煤區業已停工除僻遠處之數礦外司抽水機者仍照常工作或由書記與職員代司此工故各礦暫時可無淹没之虞朗達煤區某領袖宣稱礦工今皆堅毅反對礦主之條件此次斷不致中道携離當道爲節省煤斤起見决定自四月六日起減少載客火車百分之二十五國會兩院定四月四日重行開會蓋宣布緊急令須於五日以内通報國會也 
　　一日倫敦電今夜各煤區喻來消息大局殊形嚴重聞此次罷工志在使全國工資受共同約束及得國家之津貼而使納稅者擔負此欵礦主雖宣言仍願談判但已於各區招募特别巡士當上次煤礦罷工時歐洲各國紛向美國訂購煤斤旣而罷工告終外國巿塲存積美煤甚夥英國煤價乃漸低落直至近日煤價始稍有起色故衆恐他日煤礦開工鑛主雖照現議減輕之工資亦難獲利目下各國復紛向美國詢購煤斤一般人士頗以此爲憂 
[匈國復辟記]  
　　一日倫敦電匈牙利現局現極混沌因傳來这消息多相抵觸且經嚴加檢查之故加爾進兵匈京之說尚未經官塲微實據最近消息斯台拉滿格現復安謐大約加爾與匈政府之協議行將告竣奥國允予加爾以回至瑞士之平安證劵瑞士亦稱目下不欲反對加爾重行入境捷克斯拉夫南斯拉夫羅馬尼亞三國則已照會匈政府謂加爾如不離匈則三國擬施必要之計畫先行嚴加封鎖次將派軍示威於邊界路透社巴黎訪員電稱大使大會已採納宣言書聲明協約國不承認及不能容忍匈國之復辟此事由法國康本氏奉法政府訓今建議即經一致贊成該宣言書已電達駐匈京協約國高等委員並將通告駐巴黎匈牙利代表團及毘連匈牙利各國之駐巴黎代表 
[土希戰事記]  
　　三十一日倫敦電君士坦丁電稱希軍已佔據愛斯基希爾協約國軍事當道之意土軍不能阻止希軍於十日内進抵安哥拉土國國民黨公報並未掩飾時局眞相惟勸人民鎭靜勿擾謂土軍敗退乃軍略上必要之舉俟希軍分兵佔守所得之地土軍即能抵抗之 
　　二日倫敦電希軍進步已大見遲鈍土軍曾於愛斯基爾周圍奮力抵御據士麥那路透訪員電稱土軍曾反攻某村二十二次聞土軍現仍扼守愛斯基希爾希軍大受損失據君士坦丁電稱土軍已大獲勝利基瑪爾將軍埋伏之騎兵曾助同反攻圍困希兵一師並擊敗餘衆希軍處境頗危安哥拉現正慶祝土軍之勝利 
[德國之騷亂及報紙之評論]  
　　三十日巴黎電柏林電稱特萊斯登與萊浦齊發生罷工風潮惟柏林現殊安靜杜爾門特與愛森兩處則有劇烈之暴動共産黨煽動魯爾區域鑛工罷工似已失敗目下諸鑛大半照常工作 
　　三十日柏林電萊浦齊與哈爾間各處之共産黨現復活動通兩鎭之火車均已停駛 
　　一日巴黎電德國獨立社會黨機關報評論德政府拒絶協約國要求實行和約中解除軍備條件事謂德政府覆文之言仍屬虚僞希圖掩飾事實要知協約國熟悉和約之規定不遜於德政府無需人復作法律上之勸告諭以和約應如何解釋之道也協約國不獨自法律且有實施其法律之能力德政府此種舉動徒遭失敗耳協約國會充足證據以證明德政府關於此事之無善意故不欲將此解除軍備之爭端提交公斷德政府應允協約國之要求解除軍備此不獨爲對内政策計且亦爲對外政策計蓋軍事上常有誤會則經濟問題上亦發生連帶關係也云云 
[法前總理游美之關係]  
　　一日華盛頓電衆對於法前總理維維亞尼氏之游美國推測不一維氏到此後曾與哈定總統作短時之會晤與國務卿休士氏晤談一小時並與參議員洛志氏及其他美國議員談及法國向德國收取賠欵之難題確聞維氏並未請求物質上之援助但請美國在法國遇有國際重大情事時予以精神上之贊助維氏聲明法國不欲請美國取銷法國對美之債務法國願履行其所有財政上之義務法國國會近所發生美國革命時積欠法債之說並非法國官塲之見解 
[各國近事記]  
　　二日巴黎電國際聯盟財政委員會擬委派法人愛文諾爾氏英人佛萊塞氏及一丹麥銀行家前往奥京搜求證據以供各銀行家討論財政委員會已請奥國節省政費開募内債以爲發行外債之初步外債須有擔保品並須由該委員會核准之 
　　一日日内瓦電萬國紅十字大會通過議案就歐洲中立國人特舉代表六人組成特别委員會調查戰時違背日内瓦公約之舉動該委員會將請各交戰國紅十字會於六個月内提出陳訴書庶被訴之國得以駁覆之 
　　二日倫敦電紐約商報探悉美政府已允將協約國債欵之付息期展至一九二二年四月此項付息辦法之展期理由何在未經宣布惟聞公共商業與稅則問題皆與此事有若干關係 
　　一日倫敦電自由黨報紙不贊成政府所擬提交國會之保護英國實業案以爲辦法過嚴衆料將來下院討論此案時獨立自由黨與工黨必有劇烈之反對 
　　三十一日巴黎電法國戈洛將軍已於今日氐君士坦丁大受歡迎日内將覲見土皇 
　　二日倫敦電近傳安哥拉政府否認法土兩國在倫敦所訂之協約現據君士坦丁來電似已確實電内謂土軍已與法軍開戰聞法軍死二十名 
　　三十日巴黎電法工部總長樊桑氏今晚將赴桑塞巴斯興與西班牙政府會商要務 
太平洋路透電 
[北方近事記]  
　　二日北京電駐京英國海軍委員赫登中佐今晨病殁 
　　一日北京電路透社得官塲消息延吉琿春之日兵今日已全撤退 
　　一日北京電司法部近曾考慮清理哈爾濱俄人訟案問題今日决議許俄國顧問官爲陪審員儘速結束各案北京外交界頗爲稱善 
[南方近事記]  
　　二日香港電唐繼堯今日第一次參與廣州政務會議議决滇黔軍司令二職應派之人 
　　二日香港電廣州國會已向美國參衆兩院及駐京美使與外交團抗議以關餘交與北京政府 
　　二日香港電日前爭選舉權之女子約七百人擁入省議會妨礙辯論會致會塲擾亂女子間有受傷者今受傷女子已具呈控訴省議員請求賠償損失 
[日本近事記]  
　　二日東京電官塲宣稱第九師將調往西比利亞以代第十三師不日即須出發 
　　二日東京電時事新聞載稱内閣决議（一）承認東俄海濱之漁權依照漁業合同應屬於日人（二）根據前率决定租費及應付之費（三）對於合法營業之日本漁人予以完全充分之保護據時事新聞云此項决議並非成立一種新權利但志在維持早已合法獲取之權利耳 
國外要聞 
[德國特約通訊（王光祈正月三十一日）]  
　　（四）德國對華之商業（甲）德國所需之華産 
　　記者於前三次通信已將德國對華派遣使節學校政策新聞事業詳爲報告今再叙述德國對華之商業 
　　昨日爲余居停主人之女公子Ｅlse十七初度之生日余贈以中國絲巾一方香水一瓶以盡賓主之誼余居停主人係法院之高等書記屬於德意志國性民黨主張恢復帝制反對民主主義及國際主義者也是日爲其女公子之生日賓客滿堂大半皆屬於德意志國性民黨余亦以賓客資格參列斯會席間Ｅlse正以余所贈之中國絲巾及香水誇示於衆客之前其父忽歸愀然謂余等曰巴黎「重修會議」現已提出德國賠欵問題其數爲二百二十六個Ｍilliarden之金馬克且德國所有之出口貨應由協約國抽稅百分之十二以四十二年爲期言罷滬呈於睫滿座爲之凄然一塲春月春花之歡喜大會遂立刻變爲秋風秋雨之蕭條氣象矣 
　　一個Ｍilliarden合中國十萬萬二百二十六個Ｍilliarden則合中國二千二百六十萬萬現在一個金馬克約合七個紙馬克共需紙幣一萬萬五千八百二十萬萬亦可謂駭人聽聞矣至於德國出口貨每值百馬克者須由協約國抽取十二馬克更與德國海外商業有極大關係 
 
 

Page 7

 
 
德國擔負旣如許之重勢非力闢利源不可然國内地利已盡已不能多所發展故現在德國政府之所謂利源無他只有重稅人民而已試以吾居停主人爲例彼每年薪俸二萬二千馬克除去所得稅實際只得一萬八千馬克此外尚有房屋稅門窗稅音樂稅（室中有音樂器具者亦須納稅命其名曰娱樂稅余居停主人有鋼琴風琴各一架爲其女公子課餘游戲之所）及其他稅務等等每年所得薪俸幾爲諸稅所剥奪殆盡矣故近來余居停主人生活極爲艱難其女公子屢欲購一新鞋終以無資作罷此即吳穉暉先生所謂外國高等窮措大也然其人在戰前固係富裕之家因受戰爭之賜始一貧至此由此觀之國内人民擔負旣如許之重已有精疲力盡之勢而此區區國家稅收仍不足以抵償巨債於萬一國内方面羅掘旣窮故不得不力圖海外經濟之發展惟德國受英法等國條約之限制若欲爭利於英法等國之巿塲必無幸理不卜可知遥囑世界只有亞洲東南一隅其民風甚質樸其地利甚富厚大有發展之餘地於是德人莫不喟然歎曰吾德人之未來事業其在斯乎其在斯乎 
　　有德商某欲往中國經營啤酒商業曾託記者代覓中國經理記者以不懂商業四字婉辭謝絶該德商曾謂記者曰戰後德國負擔其重非力闢海外利源不可使吾人而能飛者吾人已一支飛往中國矣其情急之狀可想而知又有一日記者在德國友人某君處遇一某大商號之廣告主任某君曾詢記者上海報界情形伊欲登載廣告記者遂以滬報之名稱告之凡此皆足以證明德人未忘對華之商業發展也 
　　現在德國正謀收束之際所有戰中編製之軍隊皆已一一裁滅此項軍人多係戰前工人欲謀相當安揷勢非多辦工廠不可然欲多辦工廠勢非尋一原料供給之地不可原料旣得出貨日多又勢非尋一絶大銷壕不可於是可憐之中國遂恰中其選矣 
　　中國旣備有原料豐富銷場巨大之兩種資格爲各國商業况爭之地今又蒙德人青睞吾可憐之中國人今後更當穿不盡的洋裝吃不完的西餐中國人眞天之驕子哉 
　　供給原料旣爲德國對華商業之第一步希望故吾此篇通信先述德國需要之華産換言之即中國對德之輸出以次再言德國對華之輸出以供留心商業者之參考焉（未完） 
國内要聞 
[北京通信野雲]  
　　中央討論減薪各問題 
　　政府財政狀况至今實有不能支持之勢前月由國務會議議决自本年三月起所有各機關俸銀再行搭發二成國庫劵六個月業已公布實行其實所發國庫劵到期並不能付欵所謂搭發二成者換言之即减發二成耳惟减發二成仍無濟於事因此乃又有減發五成之說發動斯議者當然爲主管衙門之財政部而靳閣亦深表同情蓋靳周兩氏連日對於中央政費分配問題曾經一再通盤籌畫期於減之又減以達所預定之限度而止此次動議减發官俸半額亦爲其减政計畫之一端上次閣議席上對於此事業已略加討論外間所傳大致决定確係事實惟其中尚有許多問題須待討論（一）爲等級問題各官署俸給多寡不一是否無論爲數幾何一例照減半數抑或酌立等差俸多者多减俸少者少减如原俸四百元之人减半剩二百元尚可支持若原俸八十元之人减半即成四十元降而下之六十者减爲三十四十者减爲二十以現在都門生活程度之高果照此法辦去則微秩末吏勢將不能自贍引起風潮（二）爲性質問題如同一官吏實缺與候補異實缺及候補又與隨便任用之行走任事異實缺進級加俸須依一定手續行走任事則可由長官隨意加給薪水此次减發半薪是否無論何種性質一律照辦抑或略加區别此亦宜定一妥善辦法（三）平均問題旣旣減發半薪自應一律平均方可使人無異議如内務總長提議警員敎員應認爲例外是否合理且以警員論如並通警官警士負有維持地方治安之責容有特别通融之理由蓋恐其内顧有憂而怠於職務社會即直接受其影響也然如警廳職員則仍與其他部局文職一樣何以享受獨優此外如錄事書記本屬僱員薪水甚少是否一律照减又如臨時設立之機關添任職員期長者半年期短者三月事完即撤此種職員是否薪水發給亦與普通官吏無殊以上種種皆爲應行討論之問題此外尚有附帶問題隨之而起者其一如某衙門已將附屬機關裁撤若干原原有職員裁撤若干是否對於原留職員仍須照給半薪其二各衙門向財部領欵是否照原定預算額領半數抑照已經减削經費後之薪額领半額其三如一二原有收入之機關是否可以在給發半薪期内另加職員以津貼此三點比之前文所列亦不能認爲微末前次閣議所以未能完全决定即以是故頃聞國務院有公函致各部召集各部次長赴院開一極重要會議以期對於减發薪俸問題詳加討論俟議定後再行提出閣議正式議决公布并聞此次會議對於裁併機關减撤人員二事亦將附帶議乃惟司法界對此減薪問題已有反對之者故將來辦法而未能周詳妥協難保不如敎育界之發生罷工風潮也 
[外報復辟觀察]  
　　字林報三月三十一日北京電云復辟之謡現引起使署之嚴重注意據最近傳言前夜總統府接到奉天來電囑召集會議討論復辟以前徐世昌立即辭職事使署視此消息甚爲重要據各方面識者云復辟終不可免此事爲各報所披露復辟之謀受其打擊奉天之否認殆意在展緩耳 
[敎育費之最近談判]  
　　北京國立專門以上各校敎職員因爭敎育經費及敎育基金問題全體罷課者已十有七日政府對之尚無切實辦法各校校長恐日久不能解决敎育前途不堪設想除公呈政府請速予以維持外昨日（三十一日）八校校長及其代表蔣夢麟王家駒熊崇煦吳宗栻鄭錦經亨頣張黻卿俞國奎等八人特往國務院請謁總理當由秘書長郭則澐代見校長等將學潮不能不早日解决之種種情形詳爲陳述郭氏代答之言大要仍如總理批示於敎職員聯席會議所要求之指定鐵路郵電的欵一事並未提及亦無確切辦法各校長依然不得要領而退 
　　交通部方面昨日邀各校職敎員代表到部說明此次擔任此項經費之情由略謂中央行政費每月約五百萬元敎育經費共二十五萬元乃行政費中之一本部以後對於此種之行政費當力爲擔任云云惟對於積欠薪俸尚不肯擔任聞敎職員方面决定堅持到底非政府立將積欠撥付斷不罷手以履行前日之宣言 
[北京報界開會之武劇]  
　　三十一日午後二時北京報界全體在中央公園水榭開會討論中華全國報界聯合會第三届大會籌備方法各報館及通信社到者四十九家當經簽定鐵道時報代表李警呼爲臨時主席報告開會事由李警呼委託羣報代表代爲陳述略謂全國報界聯合會前年在上海開會去年在廣東開會今年預定在北京開會會期已定五月一日北京報界應負公共招待責任今日到會者四十餘家已爲最多數應即共同討論招待方法當有北京日報經理朱淇起立發言謂已由伊先行籌辦定有旅館一所並曾發函通知各省現得復者三十餘家當由曉報代表方懋超質問招待全國報界應由報界公開籌辦不能由少數報館獨負責任定一報經理邱醒旦起立發言謂今日全體討論極爲正當惟伊等已經籌備在先須請今日到會各報加入惟一日報代表謂今日開會係北京多數報館應即作爲正式籌備會並謂到會者並無何種意見不要誤會朱淇當將伊等籌備情形詳細縷述並云招待經費曾向友人商量看伊老臉共爲凄集雖有人承認四百五百不等然亦尚未交到現伊已佃有旅館一所用去一百餘圓今全體旣要公開伊之籌備委員長應否取消請大家公决羣報代表謂以前種種曲折無須討論今日已定爲正式籌備會即可討論招待方法邱醒旦仍執伊等籌備在先不能取消之說大陸日報代表謂前次開會伊即主張須邀同全體公開辦理乃因發起者係報界聯合會出名以致到會者寥寥現旣議决全體公開即應破除從前界限不能再執前見正辯論間詎知朱之蒞會預先約有多人蓄意搗亂故言談之際朱之徒黨紛起咆哮大陸日報代表因遏止衆人爭論說明開會發言應遵秩序言猶未畢朱淇之子祖成突起毆人並指揮徒衆推倒議席手持茶碗向人飛擊經巡警入塲彈壓朱祖成猶逞兇勢以手杖向人示威任意侮辱後經巡警將其父子徒黨驅散到會各報始再開會正式討論招待方法並提議北京日報朱淇父子蓄意逞兇擾亂會塲侮辱報界全體應如何聲罪致討以警兇頑經衆公决推定臨時幹事十八家討論招待辦法並議决函報警廳以朱淇父子逞兇毆人侮辱同業各情至本會名義當然仍用中華全國報界聯合會第三屆大會籌備處名義一面由報界全體函知朱淇不准冐用籌備委員並取消其臨時委員長資格且勒令取消籌辦處招牌以儆冐混至所舉各幹事現正分途進行辦理各事又聞會散後有人於水榭門外拾有小刀一柄係藏於手杖内者當由某君拾交巡警當閧閙時有外國記者環立門外覩此情形無不匿笑 
[直魯豫大學之籌備（若氷）]  
　　直魯豫大學之籌議醖釀已久其倡議之始係由直隸敎育界慫恿曹巡閱以直魯豫三省設一大學即可操縱三省敎育之言動之故經過許多波折始有本年成立之預備聞該大學校校址設於保定現在省立第六中學校之地即昔之直隸高等學校故址屋舍宏大地址寛廣將此騰出設立大學足可敷用該中學校則遷於高等師範學校故址至大學經費之計劃聞將直隸高等師範經費每年十萬一千餘元農業專門學校經費五萬元統歸爲大學經費此外並由直隸河南山東各省各擔任籌撥經費二萬元總計每年二十一萬餘元至於分科辦法擬將農業專門學校各班併入爲醫科預班即以原醫校校長充醫科主任將高等師範學校各專修科併入爲文科預班惟文科主任尚未擬定將私立法政專門學校各班併入爲法科預班法科主任現亦未定或云爲該校校長李秀夫刻已派出籌備員從事進行預定本年七月即行開學云 
[東三省通訊（續）（隱）]  
　　吉林省天圖鐵路之經過及近况 
　　（四）合同該路之合同名曰中日合辦天圖輕便鐵路公司合同（第一條）華商代表文祿與日商飯田延太郎爲合辦天寶山至圖們江岸輕便鐵路協定合同如左（第二條）本公司定名中日合辦天圖輕便鐵道總公司設在吉林省城并得在本鐵道沿綫適宜地點酌設分公司（第三條）本鐵道路綫由天寶山經老頭溝銅佛寺延吉龍井村至圖們江岸本鐵道因將來交通聯絡開發地方利益起見遇路綫必需延長時禀經中國政府許可得以增資延長及設支綫（第四條）本鐵道以運輸天寶山等處礦産出入貨物爲目的本鐵道受中國官憲之保護及管轄不得自設警察及類似警察之人員（第五條）本公司資金定爲日金二百萬元前項資本金第一期先交日金五十萬元但事業發展時經雙方協議得續行分期交足（第六條）本公司資本由華日股東各出額華股由代表文祿收繳日股由飯田延太郎出資前項股分每股爲日金一千元（第七條）本公司經雙方股東協議並遵照中國公司條例得借社債（第八條）本公司决算每年分六月十二月兩期本鐵路俟路綫完成後天寶山銀銅礦公司以旣得交通便利願於第一年至第二年每年捐助日金一萬元作爲地方公益之費由第三年起每年捐助日金二萬元此項所定捐助地方公益費呈由本省官廳核定（等九條）本公司之一切事務由雙方股東協議辦理但遇股東有事故時得派代理人辦理之此外應設之董事中日各半辦事細則另定之（第十條）本公司雙方股東未經雙方同意前不得有典賣讓與本公司所有一切財産及其他權利等之行爲（第十一條）本公司營業年限自設立之日以三十年爲滿年限未滿期内中國政府得隨時以平價收買本鐵道（第十二條）本公司受吉林延吉道尹之監督在設路綫起工之前先行實測綫路及定一切施工計畫并須得該監督之許可（第十三條）本公司一切受中國政府關於鐵路諸法令之約束（第十四條）本公司與中國政府及中國諸方面之接洽專以華股東代表爲公司代表但除恒例常事外代表須與日商協議同意行之（第十五條）本合同除中日代表商人各執一份另繕二份一存吉林交涉署一存駐吉日本領事館 
[西報述陜甘災情]  
　　字林報三月三十一日北京電云美使署陸軍隨員德里斯戴爾氏昨由陜西返京據謂陜西災情不重且無窒扶斯傳染病陜官吏對於調查災狀者頗爲殷勤並證明因去年歉收而感困苦之有限災民現由官場放振救濟大陸報十日北京電云美人之調查地震災情者現由災地返京據稱甘肅地震災狀之嚴重爲中國歷史所未有地震之區域計一萬五千方哩由涇州西至會寗由海城南至秦州其間各地在三百哩經綫内者無不受震動大城之全毁者四喪失生命甚多尤以海城爲巨死七萬人全城陷落官塲估計喪亡二十萬人計佔地全域户口三分之一此數在外人視之或尚不足穴居之村鎮受災更生地震適於居民熟睡時發作致大半居民葬身地下而糧食牲畜亦皆毁滅無遺天氣又寒一般未死於地震之災民現亟待衣食以保殘生云 
[蘇三十節舉行展鑒會]  
　　實業廳長之布告 
　　江蘇實業廳佈告云本年三月四日奉省長公署第二○六九號訓令開案查第二次江蘇省地方物品展鑒會就省城貢院舊址辦理前因時局多故展期至本年三月舉行通令遵照在案現在貢院房屋將次修竣所有展覽會一切事宜亟應籌備兹查照展鑒會章程第四條委任該廳長爲總幹事所有幹事四人仰即開單呈候委任并擬定開會日期即日具報以便通令遵照此令等因奉經擬定本年十月十日爲開會日期呈奉省長核准在案查此項展覽會上年已奉省令定期飭屬籌備祇因會所欲利用貢院古蹟不能不待其修復是以一再愆期現在修竣之屋已足敷用日期仍從寛展定以免再延是日適值民國十年國慶紀念以三十節之良辰陳六十縣之特産雖云循例舉辦實屬千載一時屆期必有足以發揚民國之異光振耀吾蘇之特色者况距會期尚有六月各界對於出品儘可從容預備精益求精本廳秉承會長事務綜司責重材輇深望邦人君子有以指敎再會塲均係舊式房屋雖於陳列不盡適宜而間數尚多一切零星物品照章應俟各縣徵送彚總分陳此外各大工業大商業如有欲得專室自行籌度者并希先期來寗相度接洽本會當格外表示歡迎奉令前因除各項詳細規則另行擬訂呈請省長核准施行并分行各縣照章荐舉徵集員外合行佈告仰農工商礦各界體知照紫佈廳長張軼歐中華民國十年四月一日 
地方通信 
[蘇州]  
　　華洋義賑之游藝會華洋義賑蘇州分會於舊曆二月二十三四五三日假座留圓特開游藝大會日間午後二時至六時夜間七時至十一時有彈詞幻術灘簧西國魔術音樂西人唱歌西國絲絃洋琴活動影戲五色電燈演火棍京戲新劇雙簧等頗有可觀劵價一元誠熱心慈善之美舉也 
　　請組公欵公産處吳縣各巿鄕董事張世璋等近以公欵公産處之組織條例早經省議會議决咨由省長公布在案現在各縣均先後組織成立吳縣尚付缺如自應援案辦理故特聯名電請省長迅即令道飭縣從速組織以重公産 
　　部員調查電氣事業交通部特派來蘇調查電燈新舊兩廠之委員鍾秉鋒洋員開來（譯音）二君到蘇後寓馬路鐵路飯店當時各界均未得悉聞二君先在城廂内外各處採訪輿論並沿路察看兩廠所植木桿燈線各情形繼至新舊兩廠以參觀名義入内察看携有攝影快鏡隨時攝取影片事畢後新電廠各董始行得悉遂即召集各董事開會决定由董事蔣炳章宋銘勲等帶同城内外六巿民公社代表多人往謁部員陳述新電廠開辦情形翌日由總商會會長龐天笙（新廠董事）同紳士劉迓邠等即在鐵路飯店設筵爲二君洗塵日昨二君又往電話局調查各種機器及辦理情形聞明後日即須赴滬 
[鎭江]  
　　瓜清汽車將興工前有盧紳殿虎發起擬辦瓜洲至清江長途汽車以便行旅呈准交部迄未開辦現在運河水淺清鎭小輪不能通行南北旅客頗感不便故盧君與陳廷謨等又議籌集鉅欵積極進行一俟欵項有着即須興工 
　　鎭郡麥價稍鬆小麥一項近因粉價稍疲且到貨甚踴故價略回髮計本星期中徐州寶應懷遠明光等各種小麥粉廠俱有購進昨日開盤懷遠麥三兩一錢明光麥三兩六錢寶應麥三兩七錢較上星期鬆三錢惟粉銷當令麥巿當不大軟也 
[揚州]  
　　運使委任掾屬兩淮丁運使於二日將本署科員分别聘委訂定探錄如下（總務科長）錢寶和（秘書）許克銘李荃（機要秘書相治良（運銷主任）朱兆華（場産主任）朱承輪（二等科員）周樹鈞（會計）沈補生（文案）陳汝霖（庶務）何宗英（管卷）季守鈞（監印）林志伊（繕校）程　（收發）鄭小雲帮辦沈敖（票照主任）顧熙齡（辦事員）嚴士爵丁黄祜 
　　衆院議員題名寗揚兩屬十三縣衆議院選舉應出覆選當選人九人業經産出紀錄如下鍾善道四五票（江都）王景堯四五票（興化）王鴻藻四五票（高郵）繆希賢四八票（東台）佘恒四六票（江都）于殖四五票（泰縣）顧承祖四三票（江都）樊澦四四票（江都）以上揚屬吳榮萃四六票（六合）寗屬此外江都徐泰芳本已足額臨時被搶票團搶去一票遂列入候補第一云 
[嘉興]  
　　發現疫症嘉興近日因天氣寒暖不匀居民方面發現一種疫症初起時頭痛身熱旋即口燥津乾飲食不能下咽不半日即行殞命醫家謂爲肺炎症如北門外汪姓婦女及西門吳志仁均染此症不及半日而逝現此症日漸蔓延縣署對此已擬定預防方法十九條佈告人民遵照矣 
雜評一 
[减政與勢力（默）]  
　　政府求減軍費於武人不能乃轉而求減政費於文官已極可憐者也武人不允减費而無可奈何者以武人有勢力也然文官亦有文官之勢力雖不敵武人之强而有時亦足掣政府之肘若減政而亦以勢力爲標凖僅减無勢力文官之薪而不減有勢力文官之薪則更可憐矣 
　　此非吾之過慮也減政之議屢起而屢中止者以有勢力而身兼多差之大官梗之今有勢力而身兼多差之文官依然存在現政府能强於昔日之政府而使此輩一律服從乎不能使此輩服從而欲實行減政則所減者仍惟此無勢力之小官耳况乎此無勢力之小官合多數人即成勢力手無寸鐵之敎職員因爭欠費而揭罷工之旗幟清苦間冷之司法界因要求除外而欲步敎職之後塵無勢力之勢力明證具在是故苟辦理不善即此無勢力之文官亦未必能貫澈結果恐仍有名無實而止然則擇弱而噬之減薪政策亦不能行不大可憐耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[華顧問就職問題之談話]  
　　昨日午後四時各路商界總聯合會因華顧問就職問題特假座一枝春請報界人士等共開茶話會請納稅華人會理事部正主任王正廷博士報告該問題之情形列席者共約二十人王君報告云「華顧問就職問題因工部局與納稅華人會間發生章程第六條之誤會以致五顧問延不就職若長此相持殊屬困難故納稅華人會已决定於明日（即四日）假南京路議事廳開巿民大會以便解决取消章程第六條問題免致再生誤會惟開會在邇誠不可不先共同研究兹述近事三則如下（一）鄙人（王君自稱）日前因他事晤工部局某某董事三君（兹不便述其名下仿此）曾對鄙人以非正式表示謂如納稅華人會能取消章程第六條即可掃除以前一切誤會而請五華顧問就職云云（二）工部局敎育科西人某君近有信致鄙人亦曾以非正式表示如上述之意（三）總商會會長聶雲臺君日前在聯華總會晤某某重要西人亦均曾以非正式表示如上述之意以上三種情形皆係十分確實且查章程第六條實無甚緊要關係去留均無不可而各方面均極盼五華顧問就職惟此事究關上海納稅華人全體利益自當靜候公同商决也」嗣經在座諸人詳細討論僉深盼本埠納稅華人務於明日下午三時列度巿民大會以便公同從長計議解除困難使五華顧問早日就職至六時許始散 
[南亦路商界續開納稅人會]  
　　南京路商界聯合會昨發出通告云逕啓者本月四日公共租界納稅華人會舉行大會凡華巿民之具有資格者須一體到會以重公權所有本路之巿民入塲劵業由本會代領分發惟事關重要考慮不嫌精詳兹定明日（三日）晚間七時召集第三次本路納稅華人委員會繼續討論務祈早時惠臨共商一切至盼南京路商界聯合會啓四月二日 
[美報紀中國收回郵權問題]  
　　大陸報云北京導報載有中國境内之外人郵局包括英美法日在内不久皆將停辦因中政府收回郵權之議已爲萬國郵政大會所核准中政府已分别照會有關係之各國政府請其遵行萬國郵政大會之决議案等情昨向本埠英美法郵局詢問此事並無證實消息近來雖有此傳言但此間尚未奉到預備停辦之正式文告惟據北京導報云英美法郵政當道已覆稱現已着手辦理分令郵局人員從速結束獨日本置諸不答毫無舉動絶不顧念中國主權云 
[紀太古外洋輪船票價之增漲]  
　　太古公司經理藍烟囱輪船之歐洲班船向分甲乙丙三等其往英國倫敦及利物漙之船票價亦因船之等級而分曩時由日本或上海香港之旅客搭乘甲等船至倫敦或利物漙者頭等艙價爲七十二鎊乙等船之艙價則爲六十五鎊丙等船爲五十鎊今該公司已將丙等船價取消所有各輪僅分甲乙兩種並將票資增加又將地點訂定甲種船之頭等票自日本搭乘者增至一百十鎊由上海搭乘者爲一百零四鎊由香港搭乘者爲一百零二鎊至乙等船則日本爲八十二鎊上海爲八十鎊香港爲七十八鎊又從上海至美國之西雅圖班前售三十五鎊者今亦增至四十鎊矣 
[紀太平洋新輪來滬消息]  
　　天祥洋行經理之紐約上海班貨輪現又加派基庭登宫署號ＧeddiugtonCourt一船由紐約開出後現將駛抵東洋本月十日左右可抵上海此船爲本年添駛新輪之一又有英商太子輪船公司亦有東方太子號一輪由美國開來現得電訊該輪在下月四日可至上海此輪係該公司設立東方經理後第一次加派來華之船又怡和洋行新闢中美漢堡一路之商輪已有三船抵此兹又有開森介號Ｋasenga由紐約開來十日亦可抵滬尚有一輪名開德那號Ｋatuna亦係本年第一次行駛東亞但尚須有一個月行程方可抵滬云 
[航業消息零拾]  
　　太古輪船公司之添造新輪現在已經出廠者計有蘇州號黃浦號兩輪尚有威海衛號一船正在建造中聞該公司尚須添造外海輪船一艘已在日内瓦克蘭第造船廠建造定名曰桂陽號全船計二千五百六十噸 
　　江海關亦向日内瓦克蘭第造船廠訂造三百五十噸之小輪一艘名曰安寗號Ａnning將來落成之後聞將行駛揚子江中段云 
　　招商局之寗波班輪江天號昨因進口較遲臨時改期至今日赴甬云 
[旬日來之金融調查]  
　　進出口銀洋數調查上月二十二日至昨日止此旬日來（連復活節在内）國外並無大條銀等進口祇有裝往國外者計現標金一萬三千九百八十六條又裝赴香港者計廣東雙毫一百二十萬角墨洋四十萬元大條銀五百四十七條至於國内往來有從杭州喜興蕪湖南通蘇州無錫寗波常州硤石等處共來國幣二百五十三萬元裝往厦門去小洋五十七萬五千角裝赴厦門長春南京蘇州等埠國幣五十五萬元寶銀仍無出口兩兩比較國幣進多出少以故洋釐不致大漲也今將逐日進出口銀洋之細數錄下「二十二號」本街錢莊由杭州來洋十萬元又長江一帶來洋二十萬元又裝往厦門去洋二十萬元又小洋五十七萬五千角「二十三號」中國銀行由杭州來洋二十萬元又交通銀行亦來洋二十萬元本街各錢莊與銀行從嘉興來洋十萬元又九江來洋二十萬元又蕪湖來洋十萬元「二十四號」本街某銀行由南通來洋五萬元又蘇州來洋五萬元中國銀行從寗波來洋五萬元又無錫來洋五萬元又裝往厦門去洋十萬元匯豐銀行裝香港去大洋四十萬元大德昌銀號裝大條銀赴香港四百條又雙毫一百二十萬角正金銀行裝大阪現標金一萬三千九百八十六條「二十九號」交通銀行裝南京去洋十萬元中國銀行裝蘇州去洋五萬元大德昌銀號裝香港去大條一百四十七條「卅號」中國銀行從寗波來洋三萬元交通銀行裝長春去洋二十萬元「卅一號」中國銀行又從杭州來洋二十萬元又無錫來洋五萬元交通銀行亦從無錫來洋五萬元「四月一號」中國銀行由杭州來洋二十萬元本街錢莊銀行由長江一帶來洋三十萬元又安慶來洋二十萬元「二號」本街從蘇州來洋十萬元又常州來洋五萬元又硤石來洋五萬元 
　　洋釐自復活節以後洋釐常在七錢二分三四釐之問最高三十號上午爲七錢二分四釐一二五因是日爲陽曆月杪需用之故嗣後仍在七錢二分三釐半左右至三月底期洋亦難起色緣絲繭商收繭一層逾收繭時尚有四五十天尚未提及故各錢莊又將四月半之期洋於前日做開矣（其價已載本報商務欄不再錄） 
　　銀拆錢莊之街底連日愈存愈多昨日止共有三百十萬兩洋亦有二百四十五萬元用途寥寥蓋進出口貨除絲經機器之外咸係零星交易疋頭除呌莊及本街零星之批發外仍無大宗貿易其中錢莊之穩健者莫不預購六釐公債可得子母雙歸所以銀拆甚鬆尚在六分至二分非屆絲繭汎時不致漲高也 
　　國外匯兌鎊價已二星期未曾變更大條銀則略有升縮較封關之前近期縮去六二五遠期亦小七五惟印度匯水昨日大二羅比和蘭之荷金亦大五角餘如東匯港匯新加坡匯等皆無更動 
　　標金此五天中期金之價雖步步堅固漲起銀十兩之外然其升提之原素係各銀行有人扒先令及進現標金所致昨日最大期金到過三百七十八兩烚金亦售過三百八十三兩嗣至十一點十五分鐘各銀行允照三先令二辦士結出而華商之投機者不敢再進致人心頓疲期金價步步跌至三百七十二兩收盤今日（星期日）上午公所亦有一時之巿面恐金價無大漲落蓋預料大條銀價决無大縮也 
[西報之絲巿消息]  
　　字林報云本星期横濱來一要電據謂美國需求日本絲頗多至於中國絲則現貨可合美國之需求惟現貨甚缺將不能大供其需求耳現貨之缺半由於日前之大火自大火後絲價固强然本埠貿易失去不少各處絲巿狀况皆較前爲佳倫敦雖仍沉寂里昻則確有更好之希望不過該處巿價雖高惟距本埠之價格則相去猶遠也 
[滬杭路發展營業之兩消息]  
　　添購鐵篷車已到滬杭鐵路年來營業漸增車輛缺乏故於上年聯運會議時提出添購車輛案列入營業預算當經通過即由交部轉向英國訂購機關車（即龍頭）及鐵篷貨車各若干以資接濟兹悉此項鐵篷貨車已抵閘口機廠日來正在裝配一俟工竣即可裝貨行駛 
　　勘驗杭紹叚工程滬杭甬鐵路之曹娥橋工及杭紹叚内工程昔經德國工程師勘定承包歐戰既終時局略有變遷而曩在德國訂購材料乃至不能應用工程因之久擱現在該路局長趙慶華爲擴充路線推廣營業起見改與英商方面磋商進行當經英國銀行特派該路賬務領袖米徒登爲代表於前日乘坐本路花車赴杭前往勘驗情形爲修造線路之預備昨米氏已返滬即將所勘一切報告銀行方面矣 
[鐵路關於賑務免票之展限]  
　　滬寗滬杭甬鐵路局長昨奉交通部電令云日前部定輸運賑災物品免費或減收運費章程原限至本年三月三十一號止現一律展限至本年五月一號止所有發給辦賑機關之免票及災民乘車免票等項其有效期間限至三月三十一號者亦可展至五月三十一號該局長奉電後當即飭由車務處電知兩路各站遵照辦理矣 
[稅所自認誤收附加稅]  
　　貨物稅附加振捐一事因滬上各業商願籌春振九萬元業奉江蘇財廳核准詳部請予取銷在案兹聞布業總公所昨據該業祥泰布號報告謂倩金永泰沙船裝運套布一百八十件至北地銷售於出口時仍由上海稅所迫納出口稅二成云云查此項附加稅已經迭次會議詳准豁免俾商家專從事籌集春振現方積極進行該稅所何以仍有附加名義迫勒完稅似此情形殊於振欵前途不無抵觸應請函致商會轉函該稅所長陳明狀况應行查照此次議案辦理云云聞此案業經俞稅所長接准商會函陳後即行查確實係稽征員之誤會所致故已准予免納附加稅一面令將該沙船釋放以便行駛出口云 
[外埠商會函詢反對增稅辦法]  
　　江蘇財政廳長前曾令上海稅務總公所俞琢吾所長擬增加比較稅額六萬元並令各業認商改爲投標辦法等情當經滬上各認商羣起反對紛紛要求縣商會開會决議一致推却在案兹聞此案發生後各埠商界已有聞知故由各處商會紛函上海商界探詢對付意見請爲見復以憑借鏡而資固結云 
[美公使今日赴杭]  
　　美國駐京公使克蘭氏於日前由京抵滬已誌前報兹悉克公使定於今日下午赴杭游覽已由路局預備車輛將於下午七點十五分開行云 
[第二區覆選延期後之所聞]  
　　第二區衆議院議員覆選程監督因上海選舉訴訟尚未判决布告暫停覆選而各初選當選人頗不爲然提出理由爭執兹將二區初選當選人致總監督王公電三則及王省長覆電錄後 
　　初選當選人電（一）南京省長鑒第二區停止覆選殊深駭異細繹選舉法八十二條八十三條則選舉審判未確定時選舉當然進行否則八十三條第二項之規定爲贅文矣請迅電程監督依期投票不勝鵠待第二區初選當選人姚文枬等同叩（二）南京省長鑒第二區臨時通告停止覆選羣情惶駭選舉訴訟未確定時選舉當然進行有選舉法八十二條可證如謂初選發生訴訟時覆選不能投票則初選有效與否與覆選無關即並無覆選投票之事實何以八十三條有覆選雖經確定一併無效之規定請迅電程監督遵照定期覆選以免阻滯不勝翹企第二區初選當選人朱祥紱等二百八十三人叩東（三）南京省長鑒二區覆選突然宣告停止按照選舉法第八十三條之規定初選訴訟無論解决與否斷不能限制覆選投票現在初選當選八依期報到自應遵章投票請速電詰程監督憑何根據停止覆選鵠候覆示第二區初選當選人張志鶴等一百五十六人叩東 
　　王省長覆電程監督轉初選當選人姚文枬君等覽東電悉已另電該監督如期舉行矣省長王東 
　　昨午據當選人所得消息謂已改定今日（三日）投票云 
[請裁鹽警之呈文]  
　　奉賢程龢阮惟和沈惟賢朱家駒陶望侃王渭廖光秀唐安鏞林欽照季新等分呈財政部鹽務署江蘇省長松江運副請裁鹽警其文如下呈爲鹽警病民無裨鹽務環求轉請裁撤整頓水巡以期國計民生兩有裨益事竊浦左三場鹽區域向有私販往來然販私者必通鹽警過浦方得善價若遏之不令出浦僅囿於浦左一隅則無利可圖雖命之販私亦不願以故前請緝私專注重於出口誠所謂扼要圖也祇以緝私弁目良莠不齊通梟縱私時或不免致私販不能禁絶此則兵弁之無良道在整頓改良而不在改水爲陸自民國五年不知伊誰作俑就場添設鹽警後言語不通習尚各異往往以稽查爲名魚肉板户前年有槍斃平民王樹生彈傷板户董掌生之妻兩案去年又有連斃童民陳秋生等兩命一案皆懸未結濱海居民怨恨次骨醖毒日久必有一旦暴發之虞前經紳士廖麟年曁惟和等先後呈電請撤在案曩和亦曾條陳孫前運副請撤鹽警改編水巡愼選將弁嚴訂規章並僱小輪梭巡各口以絶私販出口雖荷贊許未見實行方欲再申前請乃閱報載鹽署采洋員之議將盡裁撤私營增設鹽警此信一傳板户大震若果實行前清光緒十四年哨弁王永昌等十四人同時畢命巨案恐將又見自古兩利相稀取其重兩害相衡取其輕假使廣設鹽警於鹽有利而於民有害且猶不可况鹽警之設六年矣不聞私販因之而少歛官銷因之而加旺此又不可諱之事實也年來因有巡船游緝私販尚未敢明目張膽裝運出口若盡裁水營專恃陸警若輩知籓籬盡撤可以任所欲之必且益無忌憚海塘綿亘百數十里試問天隂月黑之際鹽警能保私販無偷越乎其無益明矣揣洋員改水爲陸之議殆誤以板户即私販耳不知板户自板户私販自私販欲旺官銷在杜私販而不在防板户欲杜私販莫若裁去鹽警即以此欵改良水警切實整頓而加小輪以爲之助如此則民不擾而鹽務亦可日有起色紳等生長是邦見聞較洋人爲確事關國計民生不敢緘默用特瀝情環求鈞鑒俯賜轉咨鹽署迅將鹽警裁撤改編水師另訂章程切實整頓以裕國課而恤民生無任喁望云云 
[華商電氣公司將用直流電機]  
　　華商電氣公司因交流電機器損壞後借用電車部份之機器接入電燈線通電燃燈並於每日下午五時將各路電車一律暫行停駛以待派人往漢口電燈廠商借交流電機兩架來滬裝配並將北廠之直流電舊機修竣暫爲裝接電燈線維持燈户各情已迭紀前報兹聞北廠内之機件現已修整一新昨日已實行開爐通電接線隨派員司多名至各燈户處拆卸舊燈表後照常放光云 
[約翰大學消息]  
　　滬西約翰大學數學敎學敎授伊理君由大學議會舉定爲大學科敎務長等情已誌本報聞伊君於上月三十一日（星期四）起視事所有該大學内部校務均歸伊君辦理 
　　自上月二十七日至三十日爲該校春假之期校中敎員學生無不乘此假期結隊旅行大學第三四年級測量班由敎員劉寰偉君率領往杭州西湖測量敎員馬崇淦趙修鴻君等亦組織旅行團赴該處游覽該校童子軍則乘車至蘇州旅行游覽虎邱天平等山自帶蓬帳夜宿於虎邱三夜 
　　該校校長卜舫濟博士於二十八日（星期一）赴無錫游覽由該處同學會會長唐紀雲臨時集會請卜校長演說遊美情形及校中擴張方法到會者唐紀雲吳日永陸補森君等 
　　該校敎員宓格蘭那登二君於一月間赴北方協助振濟被難災民已於三十日（星期三）回申聞羅道納葛蘭馨二君亦於該日北上云 
[工校學生往滬杭路各站參觀]  
　　交通部上海工業專門學校（即南洋大學）鐵路管理科學生全級計十一人因畢業在即急應從事參觀經該校校長函請滬杭甬鐵路局長給予免票並飭屬指示一切 
當於昨日（一號）乘早快車前往嘉興車站參觀一切隨於夜車赴杭聞係往該路之拱宸閘口等站參觀貨棧及機廠等大約須一星期後返滬云 
[聖瑪利亞女校消息]  
　　聖瑪利亞學校前因耶穌復活節放假停課現已於本星期三日照常開課擬於五月間循例舉行學藝會並於六月初開家庭懇親會刻正從事籌備較中組織一特班以便女生於漢文有根抵者專習英文以速造就該校敎員裴里女士現赴災區擔任關於放振之紀錄事宜該校現備有新編之課程表規則及畢業題名錄一書欲閱者可向該校索取 
[建築道尹交涉兩公署之進行]  
　　滬海道尹及駐滬交涉兩公署曾奉省長令飭遷建龍華藉節公欵並由松滬何護軍使轉令滬南工巡捐局擇勘署基繪圖送核等情已誌前報兹悉兩公署之基址業經擇定在龍華軍署之東謹記路之北首顧家宅後面係上邑二十七保二十四圖境内堪以建造道尹交涉兩公署且與軍署近在咫尺商辦公牘亦甚便捷且該處地價尚不甚昻現已由工巡捐局於日前派員往勘測量署址應佔畝數立即繪就草圖以便呈請何護軍使轉送省公署核奪一面由何使將勘定兩署佔用基址地畝共需二百畝昨已令飭上海縣沈知事迅飭該圖地保轉向該地各業户議價購置矣 
[逆倫案之昨訊調查朱潮生平日行爲]  
　　三林塘張萬興米店主張駕雲遭伊子張欣生毒斃案内出首告發之朱潮生已奉地方檢察廳提案與張欣生當庭對質之後判令釘鐐收押候辦在案兹悉此案業奉譚廳長飭派法警下鄕調查朱之爲人是否安分具復到案前日又飭該處圖董趙紉之到案詰據聲稱此案當初發起實因詐欺不遂以致弄假成眞至朱潮生之爲人則平時素不安分抽頭聚賭等彼必干預云云 
[閘北暗殺案六誌]  
　　閘北新疆路昇平歌舞台經理關子餘自被人仇殺後現該台經理尚無人接辦而後台經理周靈芝自關斃命即避居寓所不敢出門該台懸賞四百元緝拿兇手雖經警廳竭力偵查迄未弋獲云 
[請騐滬杭車撞斃之鄕人]  
　　二十七保南十二圖地保談錫堂昨投上海地方檢察廳報稱昨晚七時許由杭開駛來滬之火車行至大羊橋地方撞倒一年約五十餘歲之無名男子因碰傷腦部不及救治登時因傷斃命查無家屬出認爲此報請相驗檢廳已委張檢察官沈檢驗員等於午後五時許前往檢驗 
[業餘軍動聯合會委員會通告]  
　　中國業餘運動聯合會臨時委員通告各團體書云敬啓者去年六月同人等曾將業餘運動聯合會草章分寄全國各學校函請恊力贊助簽名入會應者雖不甚多然有華北聯合運動會華東學校運動協會福建體育會三大團體竭力贊成現已第五次遠東運動大會將舉行於上海同人等以爲業餘運動聯合會正式成立之時機已熟爰定於本年六月一號上午九時在上海四川路青年會舉行正式成立會選出正式理事部惟查前定草章第五條（一）項理事部應由主動會員所派至少一人之代表組成之而該主動會員倘有十單位以上者得按數增派代表云云但今日自願加入爲主動會員之團體寥寥無多而自認助動會員之團體則更寂無應者長此以往聯合會必永無正式成立之期故不能不審勢酌改草章該條如左（一）凡國中一切運動團體如華北運動會華東學校運動協會福建體育會等必當選派正式代表至少二人赴六月一號之成立會至正式代表之投票權凡每一團體所派之代表無論多少共得一權凡滿十單位以上之團體所派代表之權每十單位得一權以次遞加（二）凡自願加入爲助動會員之團體機關均得派送代表到會多多益善除無選舉權及被選舉權外概一律歡迎竊以爲中國業餘運動聯合會之組織進行實關重要不特有遠東運動選手之養成有益尤爲全國運動之模範的管理與統一的方法其利孔多不遑枚學一俟正式聯合會成立愼重訂定正式章程即可利用良好機會着着積極進行前途之偉大光明奚可限量同人等切望各處踴躍派選代表赴此大會以助成此盛舉也國中無論何種正當機關及團體均可派選代表與會母任歡迎然望先行通告本委員會書記卜德威廉（上海梵王渡聖約翰大學）以便預備接待特此通布諸維公鑒中國業餘運動會啓四月二日 
[衛生敎育會提倡嬰兒衛生]  
　　中華衛生敎育會以育嬰之道亟須竭力研究故數月以來該會内著名衛生學家女醫學博士美國人甄克樂聯絡滬上女青年協會各幹事屢次開會討論議决由中華衛生敎育會編譯嬰兒保育法嬰兒衛生孕婦須知諸書作文字上之鼓吹製就關於嬰兒衣服食具牀椅各種模範標本及幻燈影片等以備游行演講之材料同時並由甄克樂博士親赴杭州福州廣州就地聯絡熱心提倡嬰兒衛生諸君發起嬰兒衛生演講大會其所以先從杭州福州廣州着手進行者因該三處男女青年會及本地紳士對於嬰兒衛生注意之人數頗多故也聞甄博士已定日内首途在滬上則有韋增佩女士聯絡同志竭力計畫進行將來各省繼起倡之其有造於我國前途正未可量也 
[歡送方光圻赴美之集會]  
　　江蘇省立第八中學校友會之上海分會係於去年成立昨日午後二時該會因校友方光圻君考得官費於明日午後乘輪赴美芝加哥大學數學物理科肄業故特在該會通信處提籃橋招商局公學開會歡送之由蔣少華會長主席會友韋國英黃根仁韋國軫張正邦黃宗耀周玉坤君等均列席先由主席致詞略謂今日開會歡送方君赴美並具深切之希望蓋方君此次係受國家供給資用其所負責任實尤重大且各種學識息息相通深願方君於科學外更留意其他諸要之學識庶歸國以後致用於無窮也尤有進者所謂以學救國之責任當盡人負之今方君負笈赴美吾人固望之甚切尤願凡與有密切關係者將陸續赴外洋研究與國人共負以學救國之責也慈祝方君長途珍重云云次由黃根仁韋國英君等致詞均寓懇摯忻勉之意四時許散會聞方君字千里江都籍第侂中學及南京高等師範理化本科畢業此次與陳錫麟孫本文潘淑君等考取官費赴美求學至少須四年方歸國云 
[本星期中印日紗進出之調查]  
　　本星期中進口印紗計一千九百六十五担日紗計五百五十五担自元月迄今進口總數計印紗一萬八千二百五十五担日紗三萬二千三百九十七担計本週中已出者印紗六千三百七十九担日紗四千一百五十担運往各埠計南京印紗一千一百三十四担日紗四百四十九担蕪湖日紗五十担九江印紗三百七十五担漢口印紗四千一百六十八担日紗二千四百八十七担烟臺印紗七十二担天津印紗七十五担日紗一百二十八担牛莊日紗一百八十一担香港日紗七百另七担本地印紗四百五十担日紗一百五十担其餘别處印紗一百另五担云本週止本埠計存印紗四萬六千六百五十六担日紗一萬四千九百五十八担 
[本週中疋頭運往各埠之調查]  
　　本星期中運往中埠之英美日本本廠疋頭其花色計有原色白色 
 
 

Page 11

 
 
巿布三十二寸三十六寸漂白標布粗細斜紋布粗布印花布絲光布紅布翦絨洋紗法蘭絨羽綢羽綾棉羅緞染布及絨質等貨如嗶嘰花呢之類共計二十四萬二千三百八十六疋較上週大减計運往寗波三千六百七十八疋鎭江九千三百七十疋南京一萬一千一百五十五疋蕪湖一萬二千另二十五疋九江一萬另七百十五疋漢口六萬三千七百三十一疋宜昌重慶一百三十疋高州一萬四千一百四十五疋烟臺一萬三千九百九十七疋天津九千一百三十六疋牛莊六千六百六十疋温州一千四百八十疋大連一萬四千五百九十七疋福州一百五十疋香港五千五百四十二疋日本一千一百八十一疋蘇州四千零八十五疋本地四萬一千九百五十疋其餘别處一萬九千零五十九疋云 
[國内輪船運貨進出口之調查]  
　　進口貨（寗波）招商局之江天輪船昨由寗波裝來之貨有乳腐四百壜毛竹四百十九件荳餅一百塊香粉九十六包蠶荳八十包棉紗七十件掃帚八十件草蓆六十九件毛笋二百五十四件螟蛹三十件下紙二十件生漆五桶蓮子三件雜貨四十件（長江）招商局之江孕輪船昨由長江裝來各貨有苧蔴二百件棉花一百包土酒八十壜烟葉三十四件牛皮三十三件棕片六十二件絲頭十件又三北公司之德興輪船裝來之貨有白米三千包荳餅一千塊黃荳二百九十六包小麥八十包烟葉六百零九件綢子三百十八件飛花一百零四包青蔴一百件（烟津）太古公司之通州輪船昨由烟津裝來之貨有紅瓦二萬一千張冬菜二千八百三十八件鹽四千五百包醋六百壜粉絲二百四十五件羊毛三百四十五件千貝七十五件菓子四十件杏仁棗子三十六包汽筒三十四件生梨三十件洋參二十一件野絲綢子一百六十六件瓜子蔴菇十一件馬二匹土布羊皮十件雜貨六十四件 
　　出口貨（烟津）太古公司之通州輪船昨日裝赴天津之貨有麵粉四千包白米六百四十一包洋布三百六十六箱糖九百包香烟一百二十八箱冰糖四百三十三包土酒一千六百壜桂花一百二十三壜桶油一百五十件檀香一百五十二件桐油八十桶乳腐五百四十壜信石一百二十八件烟葉四十件藥材九十八件毛竹四百六十件杉木五十件書箱七十箱竹笋五十件草蓆五十六件猪油二十九件玻璃二十八箱海帶二百五十五件花樹一百二十三件洋釘五十桶鐵一百六十一擔雜貨二百九十三件裝赴崴海衛之貨有麵粉一千包紙頭六百三十二件洋布三百二十八箱土酒一百十二壜糖五十包棉花一百三十包桐油七十六桶肥皂五十箱香烟二十三箱青蔴三十件白礬二十五包雜貨四十五件裝往烟台之貨有白糖二百八十七包白米二百六十五包香烟五十七箱玻璃六十一箱皮蛋五十缸砲竹三十六件棕片八十件生油一百桶洋酒三十三箱藥材三十件靛青二十桶雜貨一百件（港粤）太古公司之鎭安輪船昨日裝赴汕頭之貨有荳餅五千塊黃荳四千九百四十五包麵粉五百包棉花二百包烟葉一百四十九件棕片九十件裝往香港之貨有藥材一百五十三件杮餅四十一件髮菜木耳二十件粉乾十六件裝往廣東之貨有芝蔴一百七十六包藥材一百三十三件砲竹一百五十件杮餅四十件土酒七十壜杏仁五十包洋蜡二十八件 
[滬杭路載運貨幣之新條欵]  
　　滬杭甬鐵路車務總管昨通告各站長文云爲通告事照得同和轉運公司前與本路所訂裝運銀元等（凡屬鐵路上之貨幣不與焉）之合同業已期滿兹准其續訂一年自本年四月一日起至明年三月三十一日止兹將已增加之裝運銀元價目表三份附發仰各關係人對於該表及下例條欵嚴切遵守爲要（一）凡儎運貨幣在鐵路範圍以内及車上者該承攬人須準備看守人管理之（二）凡儎運貨幣務須裝在堅固之箱内並須訂鎖加封以昭鄭重（三）承攬人於每批貨幣須完全表明眞實之重量及其價值倘各站長明知所裝貨幣與所報不符而不報告運輸總管曁副總管核辦一經查悉則該站長即當受開除之處分（四）貨幣所到着之站該承攬人倘未派有經理人或辦事員專司其事者必須先派一代表在該站等候一俟貨幣到時立即提取離開鐵路範圉無論如何貨幣不准在站上過夜（五）凡鐵路能力所及當扶助承攪人予以便利並依承攬人之請求爲之供給一切俾於營業有益（六）凡承攬人在各站拍發關於儎運貨幣之電報准免收費惟每電未發之前須經發電之站長察閱簽字（七）每批貨幣得附帶運貨單及信札一包並關於此批貨幣之紙件在該運送區間内不復收費（八）乘客行李内不准夾帶五百元以上之貨幣倘乘客有逾五百元之貨幣時須向承攬人開票代爲轉運（九）承攬人所運貨幣之運費每月由鐵路總帳房開單向承攬人收取（十）所有回空之貨幣箱不論遠近每隻由客車運者收費一角由貨車運者收費三分核實計算並無起碉運價（十一）貨幣之運費承攬人應照附發之價目表計算各辦事員務須細心查察所裝之貨幣係私家銀行抑國家銀行即以箱上之印證區别之（十二）包件票上須將貨幣重量箱數及承攬人照表實收之價目分别註明並將所運之貨幣價值用正文及號碼詳晰記載之至其貨幣係元寶抑係銀元與銅幣亦須明晰記載所計算之價目係依何種表格（照甲式或乙與丙）亦須詳註（十三）凡運生銀條塊每兩作值價一元四角收費凡運金條金塊或金葉每兩作價值五十元收費凡運銀行鈔票已發行通用或已簽字預備發行者須按其票面價值收費（十四）國内聯運貨幣須按照客車運輸通則辦理 
[浦東電燈全夜放光]  
　　浦東電氣公司自開機送電燃燈以來瞬歷三月初因抽水機容量不足用人工輔助運轉數小時後小熱如沸湯故僅開至半夜十一點鐘爲止以免發生危險其後添備電動機一部專供運轉抽水機之用水量增大人力減少故遂延長兩小時開至半夜一點鐘爲止然水尚發熱設備猶未盡善近乃將凉水塔改裝屋外水由汽缸室流出經七級凉水塔逐漸流入凉水池復由凉水池回至井中仍藉抽水機之力送入汽缸室循環往復熱汽盡散雖運轉至一畫夜之久亦不至增高熱度故遂自四月一日起開送全夜電燈以應各用户之急需矣 
[派員騐收訂造軍械]  
　　駐吉黑江防司令王崇文昨致本埠海軍總司令公署公函略謂職署於去年向滬兵工廠訂造之各式槍砲曁機關槍子彈等件兹經該廠函復均已造就請即派員收取等情前來准此謹特函謂貴署就近派員至該廠代爲點收並請撥艦運送至海參崴職署當派員在崴埠接運到哈以資應用云云代理總司令何品璋准函後當委本署軍械課長張瀾清即日前往兵工廠接收點騐以便轉運 
[派兵助築季家灣馬路]  
　　龍華軍署以西季家灣至龍華寺廟塲爲止一段馬路路面尚嫌狹窄而路南適臨浜灘且因轉角曲折不便車馬往來殊形危險故由何護軍使擬照已放寛之龍華路寛闊亦須放足四丈之路面並將路北妨礙路線之民房二十餘間諭令上邑二十六保十三圖地保着令該業户季錢二姓限日拆讓照章核發拆費在案兹悉礙路之房屋定於舊曆三月初間雇工拆進惟展寛馬路工程現因工巡捐局費絀是以商承何使允准援照目下鋪塡龍華路展寛路面上之石子辦法亦以兵力代爲築闊則工費可省路工亦能迅速告成前日已由何護軍使令飭步兵三十九團張團長着將季家灣路工責成該管三營抽派士兵建築矣 
[培德公學褒榮會紀]  
　　虹口清雲里培德公學近爲策勵學生品學起見定每月之始舉行褒榮大會將上月之學行優良者分别奬賞昨爲第一次頒奬之期學生家長到者頗多校長盧頌虔宣佈開會宗旨畢校董盧煒昌致訓詞并當塲捐助奬品費五元次介紹受奬各生學衆相見并頒給奬品參以各種游藝以助興味最後由敎員黎潮舒黎伯伊譚之良等化裝演講主旨在表示家庭須與學校聯絡旋即散會 
[寰球學生會日校交誼會紀]  
　　昨日下午一時靜安寺路寰球中國學生會日校開第一次交誼會敎員學生聚集一堂首由沈壽鵬報告開會詞繼由並益社幹事楊家堃演說對於社會服務事宜末由各級學生表演幻術雙簧會話戲劇國文國語等游藝散會時已鐘鳴四下矣聞下星期六該校遠足隊除旅行杭州者外其在滬之學生將往龍華云 
[女子儉德會聚餐會紀]  
　　女子儉德會昨午十二時舉行聚餐會到者五十餘人首由會長孫周慕琳報告該會成立後經過情形並今後進行辦法次來賓檳榔嶼女敎員柳正倜女士演說略謂此次由南洋回籍適逢盛會榮幸之至曩年在家聞蘇滬女界奢靡之風甲於全國紅日西沉香閨夢醒今日雨絲風片而貴會到會諸姑姊妹如此樸實可見人言之不確至於南洋僑民現正提倡女子敎育首重國文自恨外國語程度之不高敎授時有隔閡手工不精濫竽於該嶼靈莘（譯音）等校者三年對於僑民敎育毫無成績冬間假滿擬邀一二國文兼體操之敎員同往貴會人才濟濟如有願作海外游者不妨與我偕行云云次會員黃亞醒提議謂本會戒約衣服不得用綢緞此例似近於苛近見會員中多有用上等嗶嘰製衣者其代價兩倍於國貨之絲織品何足稱爲儉德此習應請變通會長謂此議不爲無見應由該會員擬具意見書改日再行會議今日聚餐會不便議事旋由曹淑之獨奏鋼琴張怡雲奏風琴劉冰若等小學生十二人唱會歌入席聚餐而散 
[巿民醫院演劇籌欵紀]  
　　巿民施診醫院昨日假座丹桂第一臺演劇籌捐來賓極爲踴躍塲中由該院職員招待一切該臺各藝員奏技極肯賣力如天女散花取金陵逍遥津諸劇頗有可觀戲畢由該院職員張醒卿登臺演說答謝來賓云 
[青夜義校徵求隊消息]  
　　青夜國民義務學校以籌募常年基金聯絡各界人士組織徵求隊已誌昨報此屆徵求隊共分五隊以五大洋命名兹錄其職别姓氏如下總隊長曹慕管參謀長霍守華任矜蘋太平洋隊隊長李澤源副隊長馮梓才周生發參謀孫道勝大西洋隊隊長徐贊華副隊長支頌和樂祖毅參謀姜維良南冰洋隊長張取誠副隊長朱昌利袁我壯參謀陶笑舫北冰洋隊隊長董天爵副隊長鄧叔平蘇守恒參謀下毓英印度洋隊隊長余　副隊長張國威周孝庵參謀余鵬聞已定今日（即三日）下午一時假座「品香舉行隊長聚餐會討論進行事宜云 
[大博同鄕追悼何士果]  
　　大埔旅滬同鄕昨日下午二時在斜橋恒善堂開會追悼會長何士果君到者甚衆（一）摇鈴開會（二）由楊虎臣主席宣佈開會理由（三）奏樂（四）主席向靈前一鞠躬（五）黃慕韓宣讀誄詞（六）奏樂（七）全體同鄕向靈前三鞠躬（八）家屬致謝（九）楊惠廬李玉書羅鳴白劉語上劉文卿盧振聲吳德齋等相繼演說大致謂何會長學問淹博創設本會鴛費苦心頃已作古我輩應竭力發展會務俾不負何會長首創盛意云（十）奏樂（十一）茶點（十二）攝影（十三）散會已六時矣 
[證劵物品交易所消息]  
　　上海證劵物品交易所昨日發出揭示巿塲四則如下第二百二十三號云本所每一種物件在巿場買賣如遇並無交易時經紀人欲將自已名下委託者之雙方買賣請求轉賬者應於下月期買賣價格未競爭以前或别種物件尚未繼續拍板時爲之如下月期買賣已在競爭或别種件已繼續拍板時則不得再行請求轉賬又第二百二十四號云第三十八號經紀人周芝良來函請求廢業業經本所承認自即日起應予停止棉花定期買賣又第二百二十五號云兹有第七十八號經紀人吳廪山自願將證劵部商號讓渡與曹少賡承受業經本所承認自即日起第七十八號經紀人吳廪山停止證劵定期買賣曹少賡准補第三十二號經紀人專營證劵定期交易又第二百二十六號云第六十九號經紀人陳子雲君來函以雜糧油類部之營業交易寥寥請求廢業等因業經本所承認自四月三日起第六十九號經紀人停止糧食油類買賣 
[棉業交易所營業狀况]  
　　上海華商棉業交易所自上月五號開幕以來營業頗爲發逹至上月三十一號止三星期内棉花成交總數共有二十餘萬包近日來每日成交數約在萬包左右際此棉巿清淡之時營業已有如此將來新花上巿營業自必更可發達矣 
[民新銀行讌客]  
　　民新銀行於三月二十五日開幕已見前報昨晚該行又假座勞合路寗波旅滬同鄕新會所聚餐室欵宴本埠銀行錢莊各領袖到者二百餘人散席時已鐘鳴九下矣 
[俄人私藏僞造鈔票機件之押儆]  
　　生德拉夫指控俄國人雷特爾在虹口靶子路將伊兇毆並告發該俄人私藏僞造假鈔票之機件於乍浦路三十六號門牌寓所等情業由虹口捕房特别機關將該俄人拘解公共公廨命押候領袖總領事派員到廨會審等情已誌本報昨由陸襄讞及日副領事林出君會同領袖英總領事特派俄員麥拉夫氏升座飭將被告俄人提案質訊之下並由特别西探長壳羅香請求將被告嚴辦逐出租界云云問官磋商之下判被告押西牢六月期繭逐出租界 
[不出定購玻璃案之宣判]  
　　腦威商順亨洋行在公共公廨呈訴永森　五金號主　炳昇定購玻璃延不照出請追損失銀兩等情曾由公廨傳訊被告不到判給諭將該號發封備抵在案昨由原告代表律師投廨詰據原告西人勞勃克聲稱被告於去年定購玻璃二千一百箱立有契約貨到後祗出五百箱餘貨延不照出致受損失銀一萬五千二百五十七兩五錢二分是以起訴因被告傳訊不到奉諭將永森錩發封並令登報兩星期傳達詎被告逾期仍不投質查被告法租界尚開設同益號要求移請法公堂將該號發封備抵云云經李襄讞核供商之美約副領事會同簽判云被告避匿不到業經登報通告應准如原告所請着被告賠償銀一萬五千二百五十七兩五錢二分並准將發封被告之永森錩貨舖啓封拍賣備抵該被告所設法租界之同益號貨舖候函致法公廨請爲發封拍賣得價移送木廨給領此判 
[擄人勒贖案之宣判]  
　　張六仁訴張家林丁書堂等糾衆將伊妻擄去勒贖等情曾奉地方檢廳將一干人先後拘案頂審一過判令張六仁將妻領去餘人敢押起訴審判廳辯論終結聽候宣判在案前日下午奉該廳堵許推檢各官開庭命提張家林丁書堂張子遂等三名到案略詰一過當庭宣判張家林等各處徒刑四年以儆該被告等奉判不服聲請上訴問官判畢飭令帶下還押候示 
[劉金根濳來租界之就獲]  
　　無錫人劉金根前在九江路十六號門牌某西人家爲西崽於西曆一千九百十八年七月二十八號盜取洋東值洋三千元之金珠飾物逃逸當經報捕懸賞緝拿未獲而劉以日久無事近又濳來租界昨經總巡捕房包探耿德標查獲旋解公共公廨即據中西包探上堂訴明前情以案須調查請爲展期經張讓讞得禀商之義副領事費君判劉仍還押候展期七天解訊 
[略誘幼女之押儆]  
　　新閘路一千三百零九號門牌居婦王貝氏有十五歲女兒秀弟於上月三十號忽鑄失蹤氏乃派人分頭尋找直至次日找尋者在滬寗火車站内見秀弟被男婦二人挈帶購就往嘉定之火車票正欲登車於是向詰該男婦二人即乘隙逃去找尋者乃將女帶至滙司捕房一面通知其母往認屬實而女亦說出係被同居之崐山人盛心古與其妾盛高氏誘至福州路新民旅館第十八號房内同宿一宵始由該旅館茶房陸阿四之兄某甲與盛高氏挈至北火車站購票遄回嘉定適逃去者即盛高氏與陸之兄云云捕頭立即派探陸連奎協同西探目泮林士將盛心古盛高氏陸阿四一併拘獲分别押至昨晨解送公共公廨請究先由陸探禀稱盛高氏在火車站逃逸後即通知盛心古避匿於文監師路一千三百九十二號門牌故係在彼處拿獲惟陸阿四之兄已不知逃往何處云云次由王貝氏投訴伊女向在絲廠工伯素無不道德行爲此次實爲被告引誘玷污並由秀弟證明被拐同宿情形質之盛心古供稱事前已將秀弟帶往新民旅館隔宿而歸未及於亂此次始行姦宿擬次日同回原籍等語而盛高氏陸阿四兩人供均支吾陸襄讞核供商之日副領事林出賢次郎以盛心古略誘行姦屬實判押西牢十八個月盛高氏陸阿四分别各押六月艉弟交王貝氏領去管束 
[客棧内抄獲烟土案註銷]  
　　法捕房二百二十八號華捕前日查得某客棧内藏有烟土數包當即報告捕頭立飭包探等前往抄出烟土屬實當將該棧賬房王金門夥友黃炳榮一併帶入捕房諭令交保候核昨日傳至法公堂請究先由捕頭上堂禀明前情詰之黃炳榮供前日有寓客某甲乘輪動身令民人送行李至碼頭見有小工多人在地爭奪烟土民人以此項烟土係客人之物故此持回機中交與賬房王金門轉鳴巡捕報告捕房將土吊案並非民人等私販詰之王金門供詞與黃相同中西官判以訊得此案實非被告之物應即將案註銷烟土没收 
[違犯煙賭禁之科罰]  
　　吳承榮顧阿全王喜三人邇在法租界私設烟榻容人在内過癊 
現爲法捕房捕頭偵悉以吳等有違定章爰於前晚帶同包探及喑差捕數名前往各該處抄出烟槍烟具等物甚夥並在吳家搜出賭具一副一併帶入捕房諭各交保候究昨日傳至法公堂請究先由捕頭上堂禀明前情詰之吳等供認私賣燈吃不諱中西官以吳不應私賣燈吃聚賭抽頭着罰洋六十元顧罰洋三十五元王罰洋二十五元一併充公烟賭具銷毁 
[淞滬警廳招領迷路兩女孩]  
　　淞滬警廳昨發傳單謂收有迷路女孩二口係屬姊妹四川口音父名何四海大者名何少女年十四歲面貌方大身穿黑布棉襖青嗶嘰棉褲黑洋襪粉紅格布鞋幼者名何毛女年九歲面貌長方身穿黑緣布棉襖月白單褲洋襪紫絨鞋均於本月一日在浦束迷路現送新普育堂暫留希望該孩親屬速往認領云 
[窶人投浦遇救]  
　　向業鐵匠之江北興化縣人陳德桂因久失業於昨日午刻奔至虹口歐加路橋投河圖盡適該處泊有駁船兩艘當爲舟子設法援起告知一千一百九十五號華捕將陳帶入捕房禀明捕頭奉飭留候送廨請示 
[科罰燕子窠主客]  
　　李慶雲在虹口菜巿街三百二十九號屋内私售燈吃洋烟經一千零五十六號華捕查悉歸禀該捕頭派探往將李及烟客談阿炳談阿堂石永泉王根福拘獲抄出烟具帶回捕房昨解公共公廨中西官訊實判李罰洋三十元談阿堂罰洋十五元餘各罰洋三元充公烟具焚燬 
　　又徐木生因在新閘路一千一百八十一號屋内開設私烟間被新閘捕房華探目邵和鈞偵悉於前日禀明捕頭協同西探高愛樂前往將徐與烟客王繼根徐毛毛居阿榮連同烟具一併帶入捕房昨解公共公廨即據該探等上堂禀明前情並將烟具呈案訊之徐木生延律師到堂辯　中西官核供判徐罰洋三十元餘人均存洋十元保出不到着將保洋充公烟具銷燬 
[禁止龍華馬路上開快車]  
　　時屆春令龍華寺重修工竣滬人士之坐汽車往游者絡繹不絶惟汽車疾駛最易肇禍且龍華馬路現正派兵鋪築路面砂石各種車輛尤不得任意疾馳以免肇禍松滬何護軍使昨特分令所部各營飭令沿途各崗兵傳諭經過汽車不准疾馳違即拘究一面令行警廳迅即佈告禁止各項車輛開駛快車務各緩行以杜危險而重生命云 
[清明迎賽神會之防範]  
　　舊曆本月二十七日清明節城隍廟各會首仍擬舁城隍神像出巡京師憲兵第三營長深恐是日游人過多或有意外情事昨已令飭第九連那連長屆期派令憲兵分赴邑廟及壇基等處妥爲保護云 
[昨日公共公廨訊案紀]  
　　昨晨公共公廨民四庭由李襄讞會同英包副領事傳訊（一）何榮坤請求破産案何在廣東路一百零七八號門牌開設金星西藥房其請求理由據原禀稱因受先令暴落之影響欠人之欵計有十一萬九千二百二十一兩八錢五分五釐而現存貨物及生財等共計值四萬兩兩抵相懸太巨無力措償以是請求破産云云迨問官傳何訊問何本人未到遂將此案暫擱未置可否（二）滙通電燈公司訴一品香菜館之徐懷霖不理所裝電氣材料價欵案因被告未照一月八號堂諭派公正人處理故原告律師到堂請求「結果」限被告於兩星期内遵照前諭派公正人處斷否則着原告將電線收回（三）婦人高蔣氏訴其夫高際堂籠妾虐待請求離婚並追價值六萬餘金之奩資與贍養費案兩造人證供詞迭誌前報兹又由當時向兩造和解之吳陽初等遵諭到案證明調和情形並由兩造律師辯論之下「結果」訊得兩造皆爲皖省望族平時亦無失德行爲所請離婚不能照准本公堂準情酌理從公判决仍不外爲證人調和範圍仍令被告給原告洋四千元仍按月給瞻養費一百二十元從判斷之日起由原告按月持摺支取所有呈堂摺據函件分别發還被告限五天期交四千元保此諭 
[誌謝]  
　　昨承生生美術公司惠贈第二十五期世界畫報一册又中華書局惠贈第一百零一期英文週報一册誌此併謝 
來函 
[錢新之來函]  
　　逕啓者查四月二日貴報本埠新聞欄滬幣廠籌辦情形一則内有鄙人由銀行團公推爲該廠監察一語殊非事實即請代爲更改將敝函登入來函門爲託錢新之頓首 
雜評二 
[華顧問問題（訥）]  
　　華顧問問題自五顧問選出之後成爲相持不决之問題然所以相持不决者非有重大之隔閡也不過小有誤會而已今對此問題而欲消除誤會使得早日解决者則宜注意於二點 
　　其一對於本問題兩方爭持之關鍵惟在此第六條耳今觀察外人方面皆有祇須取銷第六條其餘皆可無問題之意則華人於此宜速權衡此點之輕重苟此第六條所關而甚重大者誠不宜輕易讓步然考該條所載理事之職責未必爲顧問問題根本之所繫取銷之亦未必於大局有所動摇則犧牲此條以換該問題之一切順利五顧問之得早日就職名雖讓步而實爲有利之主張此華人所宜平心考量者也 
　　其二對於華人内部宜先自消滅意見蓋此華顧問問題爲華人謀利益切已之事對外能表示一致始於進行有善良之效果若内部意見未能先自銷除則非特足以減少進行之能力且對外適以自暴其弱點而喪失自身之信用此實關於根本問題而不可忽者華人之明白事理者多固不必煩記者之過慮也 
　　華顧問問題之希望速决爲華人一致之心理然則明日之大會關係重要華人各有責任宜集合多數人之意思平心討論之而不可等閒視之也 
公布欄 
[江蘇高等審判廳]  
　　民庭判决一件董裕增與唐東生爲領地涉訟聲明瑩礙一案（决定主文）本案准予回復缺席前之程度候定期　審一件斐　仁爲債務糾葛抗告一案（决定主文）本件抗告駁回抗告費用由抗告人負擔一件陳紹其等補繳訟費前來聲請受理一案（决定主文）本年二月二十八日本廳原决定更正之本件上告准予受理一件朱竊山與劉叔斐等爲債務涉訟控訴一案（决定主文）本件控訴撤銷控訴訟費由控訴人負擔一件何貴寶爲田畝糾葛不服江寗地方審判廳之决定提起抗告一案（决定主文）本件抗告駁回抗告訟費由抗告人負擔一件許張氏等與胡劉氏爲婚約涉訟控訴一案（判决主文）本案控訴駁回本審訟費歸控訴人負擔一件董壽康與戴　四爲婚姻涉訟控訴一案（判决主文）本案控訴駁回控訴畜訟費歸控訴人負擔一件孫曾典爲經界糾葛抗告一案（决定主文）本件管轄錯誤移送上海地方審判廳審查裁判以上三月三十一日 
[上海地方審判廳]  
　　批示一件程鳳剛等狀保陸吳氏由該商前代陸吳氏收受傳票屆期未據到案今具狀請保隨傳隨到殊難取信着陸吳氏吳覓妥保該商所請具保之處不准特斥此批一件周林生狀請交保由狀悉查汪德華訴爾不理保證債務一案判决主文爾明明負有代償責任何得飾詞狡展殊屬刁玩着迅即覓取殷實店保出外理楚可也此批一件沈頌　等狀請執行由狀悉着迅即查明具報以便依法進行此批一件夏瑞邦狀請管業由狀悉應俟開標時仍無標買之人再予核辦此批一件汪友倫聲請抄錄由准抄此批一件羅浩卿狀領欵洋由准領此批一件馬耀岩狀領管業證書由准領此批一件錢筱雨狀請撤銷由狀悉李景發廳償部分准予註銷此批一件王學勤狀交欵洋由准交此批一件吳善餘狀領欵洋由准領此批一件薛黨周狀領學據由准領此批一件何富生狀領欵洋由准領此批一件毛秋濤狀交欵洋由准交此批一件沈永順狀交拍賣等費由准交此批一件葉滿引狀領欵洋由准領此批一件趙步蟾狀請展限由狀悉着即從速理楚勿得再行抗延此批一件凌佩卿狀請軌行由狀番候派吏執行此批以上四月一日 
　　公示送達（全文在本廳揭示塲公布）第五八錢（民一庭）一件蔡黼臣與倪維楨爲欠租涉訟一案（判决主文）倪維楨應償還禮益公司房租洋十五元限判决確定日繳由蔡黼臣具領本案訴訟費用歸倪維楨負擔右仰受送達人倪維楨知照第五九號（民一庭）一件王省齋與葉星如等違約糾葛一案（判决主文）原判關於駁回控訴人對於葉星如之請求及訟費部分撤銷葉星如應償還控訴人洋一百八十元正控訴人其餘之控訴駁回本案訟費歸葉星如負擔右仰被訴人葉星如准此 
　　判决主文（民一庭）一件判决單湛園與　傳寗欠租涉訟一案主文薄傳寗租賃單湛園之房屋着即遷讓並應償還單湛園房租洋七十四元二角四分一釐及起訴以後至執行終了日爲止之房租所有拆毁之牆壁四垜灶頭一座扶梯一乘地板半間歸薄傳寗修復原狀如薄傳寗延不履行應由保人蔡吉人負責本案訟費歸薄傳寗負擔一件决定王漠升與張榮光因欵項糾葛一案主文本件管轄錯誤駁回預納訴訟印紙費洋四元五角發還一件决定宣蔭周與莫家銓因債務糾葛聲明　礙一案主文本件窒礙之聲明照准一件判决徐馮氏與周兆發抵欵糾葛一案主文周兆發應償憑徐馮氏洋二百五十元訟費歸周兆發負擔一件判决何公達與張四友欠欵糾葛一案主文張四友應償還何公達洋三十八元四角訟費歸張四友負擔一件判决顧鳴鶴等與沈蔡氏等假扣押異議一案主文顧生泰店業生財准予啓封原告人共餘之請求駁回本案訟費原告人負擔三分之二餘歸被告等共同負擔一件判决姚兆熊與沈成章等借欵糾葛一案主文本察應維持本廳民國十年一月二十八日之即時判决聲明窒礙後訴訟費用歸沈成章負擔一件决定宋君孚與黃殿卿爲債務聲明窒礙一案主文本件　請之窒礙照准（民二庭）一件判决陸甸孫與陸吳氏因債糾葛一案主文陸吳氏應償還陸甸孫洋一千元陸甸孫共餘之請求駁回訟費除王可城與陸吳氏和解部分已責令兩造負擔四分之二外餘歸陸甸孫陸吳氏各負擔四一一件判决金兆熙訴朱文初貨欵涉訟一案主文朱文初應償還金兆熙洋二百零四元五角七分五原訟費歸朱文初負擔 
　　批示一件丁書堂聲請抄錄私擅捕禁及詳財一案判詞及筆錄由聲請書悉本案判詞准予抄給至全卷筆錄殊爲繁多除例准辯護人聲請閱視外所請窒礙照准此批一件裴孝仁狀保張順寶等由准保此批一件馬耀岩狀領則田由准領此批一件黃安壽狀請傳案由狀悉查爾欠欵逾期已久竟敢故意延玩殊屬可惡現正函託鄞縣地方審判廳協助執行廳俟函復後再予核辦毋得空言瑣瀆此批一件陸吳氏狀請准保由着即另覓妥保已於程鳳剛狀内明白批示矣此批一件邱積卿等狀請嚴追由狀悉候派吏協傳此批一件朱順棠等狀請執行由狀悉若即來廳候諭此批一件趙南華狀頒欵洋由准領此批一件秦惠卿狀領欵洋由准領此批一件秦惠卿狀請銷案由狀悉准予給領完案此批一件王濳甫狀請給領由狀悉准予來廳繳證具領此批一件查春圖狀請開釋由狀悉准交妥保出外理楚此批以上四月二日 
 
 

Page 12

 
 
   
 
 

Page 13

 
 
   
 
 

Page 14

 
 
自由譚小說特刊（第十二號） 
論文 
[說「競爭」] [  張舍我]  
　　人與實質世界之競爭人生之第一步競爭也故以之爲小說文章最能動人而人類與自然界盲目的聾啞的暴虐戰爭所獲之勝利常可作小說之無上結構社會爲一種極複雜之組織社會中之個人人人不相同常能以至小之違忤而生競爭社會本身亦不能建設完美之方法使社會份子各得其所欲得而去其所不欲於是我之慾望與人之慾望相戰此信仰與彼之信仰相爭個性與個性亦有時而互鬭此皆吾人日常生活中所有之事也編入小說能使讀者感生極深之興味敢可斷言也 
　　人身中之兩種勢力即理與慾勇與怯或兩種相待之個性是也小說以此兩種勢力爲資料者則爲「心理小說」ＰsychologicalSlory此種心理的競爭一般人不能了解蓋解析働動思想情緒原非普通人所有之能力也然人生問題則與此兩種勢力有密切之關係人之生死成敗以此兩種勢力爲消長解决人生問題爲小說作者本分内事故此種競爭乃短篇小說中結構之要點之一也 
　　自然界與超自然界之競爭予嘗考之於西洋短篇小說作法中覺極少精確之討論而求之希臘古劇則頗有以此種競爭著名者其悲劇之前部個人似能逃出命運結果則人失敗於命運之前蓋希臘戲典中之人生觀以爲人生乃一種與命運戰爭不已的競爭而命運則必爲最後之勝利者不謂此種命運說近亦發現於近代短篇小說中若美國之霍爽氏英國之唐默士哈台氏ＴhcmasＨard即主張此種主義之代表者但吉百齡所著超自然界之小說則表明物質界與靈魂界之競爭兩方各有勝利之機會如「彼等」＂Ｔhey＂一篇中血肉與靈魂相遇血肉完全獲勝美國小說大家享利詹姆士ＨenryＪames之主張則與吉百齡相同吾國作者最喜談鬼說怪人與鬼怪競爭失敗者居多鬼權之說於是大張吾國人迷信鬼怪之惡習此輩作者亦與有力焉吾人而欲作有價值之短篇小說吾以爲常採取吉百齡之主張若「成事在天」「天定勝人」等等種種命運說必須除之務盡蓋命運之說最足阻人進取之心者也 
批評 
[復活後之禮拜六] [  寂寞徐生]  
民國肇興海上說報蠭起霞蔚雲蒸盛極一時而玉雪玲瓏之禮拜六遂於六年六月六日禮拜六呱呱墮地懷橘陸郎擲果潘岳享盡人間之豓名矣歐戰旣作我國加入協約然不發一矢不出一卒而惟我嬌小可愛之禮拜六殉矣（禮拜六停版因受歐戰影響紙價昂貴故云）國人靡不惜之今禮拜六復活矣譬如久别之情人一旦重逢其温馨愉快爲何如然則罄吐離愫亦情不由禁者矣作禮拜六之復活譚 
　　復活後之禮拜六其花容月貌不減疇昔而封面之女郎胸前綴彌大之紫羅蘭女郎嬌憨襯以名葩綺年玉貌畫裏眞眞呼之欲出矣（果能呼之而出吾知瘦鵑必喜極欲狂矣一笑）第一篇瘦鵑心血的宣言人徒賞其哀感頑豔爲發刊詞之别開生面者吾獨傷其有心人别有懹抱也於戲自古平子工愁邠卿亡命文人多窮無復奚言雖然在今日之中國現狀觀之實不患無拿破崙俾士麥一流人物而患迭更司托爾斯泰之無其人也我國社會之齷齪腐敗十百倍於英俄安能得迭托諸氏爲之寫照而始得眞正之改造與解放吾儕爲文學苦工ＬileraryHack者（昔余撰黃金島小說諷剌某國人刊於禮拜六七十一期中署名ＬＨ生亦即此意）安得而自少哉 
　　復活後之禮拜六有秀媚苗條之儀容則丁慕琴所繪之揷畫也爽暢流麗之譚吐則王鈍根之文筆也典雅穠郁之國語　鈎聲牙之西語則許指嚴嚴獨鶴之文章也而天虚我生之漢宫雅奏周瘦鵑之驚才絶豔李涵秋之娬媚澹定程小青之思想縝密聚諸君子之靈性戀質製成一絶世之美人禮拜六洵可愛哉 
　　禮拜又如一舞臺有秦腔有崑弋有老劇有新劇凡花衫武俠偵探滑稽以及西洋之歌舞劇兼蒐並蓄各樣名角俱全詎無好戲可演邪 
　　瘦鵑自謂於哀情小說未能忘情故於一百期禮拜六中絶未撰一篇美滿之言情小說憶二十八期中某篇其結果美滿者亦丁慕琴續而美滿之也瘦鵑如是不願言情美滿愼平恨海補滿情天當有難言之隱未必好作焚琴煮鶴之舉也吾讀其文章往往不能忘情於紫羅蘭餘香遺豔耐人尋思矣 
　　一諾篇别有懷抱明眼人當已知之其所叙有言吾固不欲見君爲本國之皇帝顧如求東海之束則吾之所願也又曰束人以四十二條相要挾迫吾承諾再則日竊願異日率中原健兒長□而東立馬貧士山頭呼大中□萬歲云云而終結歸於一塲靈夢嗚呼瘦鵑之綺想與秦一志之□夢同一無聊而已悲夫 
鄙意禮拜六之材料宜多選自著之短篇小說而情文並美之長篇亦當增加篇幅使人趣味雋永漸入蔗境而東鱗西爪之小品文字宜補餘白或割愛多多不善也 
談業 
[花月痕考略] [  恨水]  
　　花月痕寫幾個名士美人詩酒風流筆筆姿極爲滿洒而其描模青衫淪落翠袖飄零之狀亦復廻腸盪魄讀之今人酸入心脾美人香草别有寄託足見作者一肚皮不合時宜也以此書之價值及社會上之信仰言之在小說界中自佔重要位置而今人聚訟紛紜每謂作者意有所剌以予觀之殊覺不然試將該書之内容略加考證如下 
　　（一）花月痕之時代此書所謂平倭宼平回匪二事即指太平天國戰爭及打捻子二事而言也經略使似指左宗棠狗頭指四眼狗天王指洪秀全其餘各人仔細考之無不與當時人物彷彿故此書之出現當在太平天國戰爭以後而所叙之事則在咸同之間 
　　（二）花月痕之人物此書之主人翁自當以韋痴珠爲主韓荷生爲賓杜采秋劉秋痕則賓中之賓也按作者姓魏字叔敬福建侯官人爲咸同間知名之士曾蔗考博學鴻詞（或云魏係舉人）書中所言之韋痴珠即作者之自道蓋韋魏同音故作者以韋射魏以廣東射福建意極明瞭其他所稱之名孝廉詩祖宗等語均作者自爲小傳並非虚設韓荷生人多疑是李鴻章大誤蓋韓字之半爲韋作者取韓字爲荷生姓正寓言半個自已在内也寫韋所以叙其事實寫韓所以叙其理想寫秋痕采秋亦復如此但不無竊取紅樓化身法之嫌耳 
　　（三）花月痕之命意吾敢斷言此書非如琵琶記有所譏剌殆完全爲發洩牢騷之作耳平倭十策作者屢次提及或當有其事懷才不遇此實爲作書之第一原因又作者曾入左宗棠幕韓生隨征亦事實也書中對於韓杜實不無微詞如秋痕勸痴珠日「你的性情落落不合只好願荷生一着」又秋痕問痴珠曰「妓女不失身算得節節不得節」痴珠曰「怎麽算不得節」而對於采秋則曰「十七歲的時候就被一個富商梳籠了」畫龍點晴作者　　英國大戲劇家蕭伯訥氏小影 
　　蕭伯訥氏BeinardShaw爲英國現代大戲劇家所作「華倫夫人之職業」「鰥夫之屋」「運命之人」等歐美梨園爭演之最近有「心碎之屋」一劇演於倫敦彼邦士女空巷往觀一時稱盛焉 
之意可知矣 
新話 
[譯小說一席談] [  若渠]  
　　創作固難而翻譯亦非易事創作爲發展我之天才縱我筆之所至凡作品中可語創作者作者之天才蓋可見也而翻譯則絶對不容屬雜已意一任我之增益須憑原作之東則東之西則西之此世界翻譯家所共認不獨譯小說然也德人敬門Ｈ·Ｃhimann氏之言曰莎士比亞Ｓhakespeare之劇木凡有文字之國莫不爭譯之譯本之佳莫過於我德國之所譯蓋我德國文法之稠密爲世界冠雖然吾德人之譯莎氏書何止百數最佳者推某氏某氏自言譯莎氏書時疻知我已成莎氏而忘其我之爲我也然我人亦共認某爲德國之莎氏也翻譯之難我人可得而見之猶曰人云亦云易如反掌非眞知翻譯者我國之譯小說推林琴南氏爲前輩述而非譯已有人非之者其病在不以原作爲本位而以譯者爲本位此不諳西文之故夫人而知之蹈其轍者蓋非尠也二三年來譯風一變周作人所譯超胡適之上而新進之翻譯者恐皆以周氏爲歸其洵可觀者不少誠好現象也况近來所譯有價值之文藝作品爲多較之往者濫譯柯南道而ＣonanＤoyle之書進步多矣尚有名家作品如某君所譯心獄品彚匹儔之書皆在重譯之例歐美各國往往一原本同國譯成數本者數見不鮮良以譯筆之高下而準其去取也日本亦然我國木也始作俑其我輩乎我固與一二友人嘗論及之 
瑣錄 
[說林拾雋] [  幻夢]  
　　當無病之時營營擾擾未嘗覺其可樂一旦呻吟床席輾轉無聊回想平昔情狀始覺甘苦懸殊（同命鳥） 
　　凡人到百無生趣之日每每以速死爲望蓋死者僅須臾之痛楚而冥冥一逝安謐者實無窮期也（黑奴籲天錄） 
　　凡天色濃黑必有破曉之時人到苦惱煩寃無可申訴亦終有解脫之一日（同上） 
凡人雖至自□於臨危之際亦有幡然求生之心（氷□餘生記） 
小說一 
[自然的愛] [  梅影簃主]  
　　他倚在依的懷裏伸着他那隻肥嫩雪白粉藕般的小臂賻住伊的頸尖起他那張鮮紅的小嘴唇硬本和伊接吻 
　　伊應許他了低下雲髮遮滿的頭去輕輕兒的抱住他很眞誠的吻他伊自已豐滿的面龐緊緊偎貼着他紅蘋果般的小面龐不動伊的心裡很愉快很甜美髣髴抱住了全世界似的更没有什麽生命和要求了 
　　伊離開他的小而龐慢慢兒的舉起頭來伊那雙秋水般的眼晴發出兩道很仁慈很親切的曼光直注在他的全身伊的面上滿堆着笑容兩隻手不住的在他柔潤的頭髮上撫摩着 
　　伊在一盞圍着紅瓔珞的電燈光下織他空的白色小絨衫伊很興奮的做伊常常帶着笑容表顯伊心裏狠愉快的神情伊不時抬起頭來端相着他讀書 
　　他坐在伊的身旁靠着一隻紫檀圓桌子讀書晚飯後兒讀書母縫衣他很高興的讀一頁頁的讀去並不覺得苦澀他心裡很詫異爲什麽白天在堂裡念書見了先生鐵板般的而裂竹般的呼喝聲就不知不覺的害怕頭痛起來了他遇了困難指着書本問伊伊便停了自已的手工柔聲和氣的講解給他聽他聽了不但將字句的意義牢牢記着并且將伊抑揚宛轉的語調也深深兒的鐫在腦裡 
　　壁上掛的那架鐘又輕又慢的傳播一種有秩序的單調伴着他的書聲好像戲館裏戲子唱的時候擊的板拍一般滴嗒滴嗒的打下去似乎在那裡說他們母子倆何等的美滿何等的有幸福呀 
小說二 
[尋人] [  志明]  
「全福回來呀回來了回來呀回來了」 
這一片凄凉聲音是一個四十多歲的婦人所發的起初還聽得清楚後來漸漸的低下去好像没有氣力喊不出的樣兒我正在大夢的時候忽被這聲音驚醒好不納悶回頭一想伊並不是瘋爲什麽半夜三更還不去睡坐失春宵是何道理 
　　第二天早餐後家人對我說隔鄰盧氏前日失去一個女孩子名呌全福年紀十歲伊母親在夜深人靜的時候放聲喊呌原是希望全福能够聽見伊這聲音隨着跑到伊的面前來 
　　一天兩天三天一禮拜過去了全福毫無音信 
　　盧氏的家庭除老夫婦兩口以外有子女四人好的丈夫在外做事每月賺十幾塊錢月底得了薪水就帶幾塊回家上海的生活程度如此高所以伊家中常有衣食不足之虞全福走失的第二天伊一面去報告警察局一面去印「尋人」廣告伊所定的酬金本來是十五元過了兩天看没有效果就漸漸加到四十元可憐可憐像盧氏這樣小的人家一時怎能拿得出四十塊錢呢無奈愛女兒的情重若是全福能够回來雖能忍着餓典當家財付這四十塊錢也是情願的因爲伊失了全福所受的苦是精神上的苦至於忍饑挨餓不過是肉身上的苦肉身上的苦怎抵得住精神上的苦呢 
　　全福走失一星期後警察届門前電桿上所貼的「尋人」廣告已被人扯去了半截局内走出兩個穿便服的警察彼此閒談了幾句話内中一個就指着電桿上「尋人」二字問道「大有這小孩子不曉得走了没有呢那騙子實在瞎丫眼睛要拐也要拐個好看點伶俐的孩了那全福又瘦又黑連站也站不穩拐去又有什麽用處呢」大有揷嘴說「你不要說没有用處賣給人家作丫頭總抵得吾們四五個月的薪水」大有說到這裏歇了一下又說「洪泰可惜賞格太輕了若是一百塊兩百塊那末當伊母親來報局的時候當下就可以將全福搜來交給他現在我們不是也有了錢麽洪泰連忙接口說「那騙子徐老三是多有勢力的在這塊地方誰個敢闖他一闖這次若是揭了他的臉將來不怕没有意外的事發生雖然如此我們的勢力到底比他們大不過四十塊錢實在太少爲了四十塊錢去找一個對頭未免有點不值得」他們談畢第三個穿便服的警察從外面慢慢地走進來大有問他說「你從何處來」他說「我方才在街上和阿友談天他說徐老三已將全福賣給人家做婢女三十塊錢聽說明天交人」說完他們三個咕噥咕噥進去了原來是去預備上差的 
　　這天夜裏盧氏樓上依然發出凄凄凉的呼聲「全福回來呀回自由談之自由談[  鵑]  
　　言情小說非小可作也惟用意宜高潔力避猥俗當下筆時作者必置其心於青天碧海之間冥想乎人世不可得之情而參以一二實事以氷清玉潔之筆曲爲摹寫無俗念無藝意則其所言之情自爾高潔若涉想及於閨襜艶福即墮入麽道中矣 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
[一週間世界大事撮要] [  圓]  
　　本週間世界問題並無重大之發展美俄通商尚在醖釀中土希戰事消息亦極沉寂上西萊西亞公民大會結果雖已發表而劃界事宜尚未開始他若匈牙利復辟計畫之爭持德國共産黨亂事之撲滅則其小焉者也分别述其概要如左 
　　（一）美俄通商自英俄通商條約簽定而後美俄間亦已有通商之動機商部總長霍佛氏雖否認其事而國務院已接到莫斯科勞農政府請求恢復通商招待商務代表團之牌文路透電社謂美國國務院之意以爲現無詳細答復之必要而又一消息則謂國務卿已以美俄恢復通商之前提電致駐里伐爾之勞農政府代表矣所謂前提者即須視俄國能否適當保護生命財産及造成維持商務所必要之種種根本改革是也 
　　（二）土希戰事倫敦近東會議中法國對於土耳其國民黨政府表示好意訂立條約撤退駐兵於是希臘大懼蓋恐土耳其得强國之援以收冋土約所割予希臘之小亞細亞西海岸一帶地也英國雖有解决近東問題之擬議數條提交土希兩國而對於士麥拿塞拉斯兩地之處分則仍無辦法希臘遂乘此未解决之時一面延緩答復一面進兵小亞細亞佔據城鎭爲將來談判時保有士麥拿後衛地之張本據月杪雅典電稱希臘軍已佔有士麥拿東一百八十四哩之加拉希薩ＫaraHissar矣 
　　（三）上西萊西亞公民大會之結果上西萊西亞自上月十五日舉行公民大會後結果若何柏林華沙兩方消息相反德人慶祝勝利波蘭亦慶祝勝利最後小巴黎人報探悉其結果德之勝利在西部九區波蘭之勝利在東部十二區東部産煤爲實業區域故波蘭比較的優勝然當地之協約國國際委員及英兵於公民大會事畢後曾受波蘭暴民之撲擊據謂波蘭人不滿意於公民大會之結果遷怒於外人遂有此舉日則小巴黎人報所傳之結果是否可恃尚屬疑問也 
 
[留美學生演劇籌賑化裝後之攝影] 美國波士頓城有新英倫對華賑濟會之組織以吟佛大學校長愛利華博士ＤＢliot爲之長其募捐之方法預印賑濟明片數萬枚上印一「　」字於二月十五十六十七三日由全體中國學生特赴街衢兕售每張售美金一元售資悉數充賑聞美人購片甚爲踴躍成績極佳云圖中中國學生三人自右至左爲陳芳女士梁君及陳芳女士之姊（俱譯音）俱爲波士頓大學學生　　 
 
[劉美學生在街衢中兕售賑濟明片]  
二月廿四日留美中國學生假紐約苦脫Ｃort戲園演劇籌賑已誌本刋第七十六期紐約通信兹據三月三日通信謂是日嘉賓滿座成績優美劇名木蘭從軍由張彭春照中國原本刪去唱句譯成英語起木蘭者爲李華女士（上圖中坐者）配角□爲中國學生塲面悉照中國舊式後面用紣緞門帘二幅爲出入口而無佈景紐約美人之觀中國舊劇此爲第一次故購劵甚爲踴躍事後對華籌賑委員會曾接外間來函多封商請在華盛頓波爾低摩等城再行扮演數次云 
 
[美國飛行家之銅像]  
　　美國飛行家ＪamesRcgersMcConnell在歐戰時加入法軍陣亡美人爲作銅像以留紀念 
[蜀江新交通計畫] [  留學法國製造飛機機械工程師吳蜀奇] 　 
[美國議員團視察中日韓三國之報告（六）]  
　　（七）北京七日記 
　　（甲）第一日之酬酢八月十四日午後二時半抵北京歡迎者逕導余等至北京飯店房舍爲預行定妥者該旅館地位適宜房屋寛敞吾人至此始得按時就浴矣室外甬道有中年華人衣優美之晚服終日侍立服作白色狀甚嚴肅並有年事較少之侍役數人與之偕立旅客按鈴呼喚即應聲而至白色之衣頗似美國之禮服上等人僕從及侍者時或衣之者也尚有一種服裝余在東方常見而極以爲新奇者白色之餐服是也袴亦作白色頗似禮服惟無燕尾耳余於菲律濱初見之頗以爲異後見東方各地皆通用之且御之者頗不以爲不適也旅館之屋高約五六層以磚築成構造極新式直達大門之甬道極寛大兩旁設有古玩綢緞等商店八九所 
　　吾曹在旅館少憩即乘人力車至美國使館參與公使克蘭氏之歡迎會遇美人極多泰半爲商界敎育界及敎會中人使館之四週繞以矮牆中有房屋數幢餘地亦頗廣美使館之房屋不若英法德等國使館之廣大各使館房屋皆相隣比而同在一高二十五尺厚二十呎之城牆之内是牆爲一九○○年拳亂時戰鬭集中之點其時德使殉於難日使被創焉 
　　出美使館游中央公園華北歐美同學會特將此園大加點綴以迎吾曹並欵以茶宴余等就坐於大樹之下環立而觀者可以數千計致歡迎辭者爲某博士太克賽司州之衆議員赫台氏Ｈarday答謝之演說畢即於樹蔭之下作種種游戲至覺愉快 
　　（乙）長城遠眺翌晨黎明即起作長城游晨光清麗纎雲無染景緻絶佳惟炎熱爲苦耳余等乘特别車自京城向西行三小時全城約長五十哩所乘諸車其二輛最爲美麗一爲中國總統徐世昌所私備者一爲慈禧太后之御用車慈禧之車裝璜美麗陳設精緻清制尚黃故車亦黃色並車中之帳幃椅飾亦黃之車中有臥室二三間除臥室外有客廳一寛大而美麗 
　　鐵道旁土地極肥美經過巿邑村落無數車行山嶺中愈進愈上俄頃達山麓横貫叢山而達南口中國及日本車站之月臺皆以石築成長度約與車身等南口車站亦若是中國官員預僱轎子騾子候於站次騾夫轎夫見余等至大告奮勇爭先兜攬人聲鼎沸廳雜頗不耐聞然在中國欲發施一種人力的動作苟無此等擾攘一若難以舉之者然吾曹或乘轎或騎騾騾大若小牛余則乘轎蓋年老力衰不勝奔馳也於是循軌道向長城行約一英哩有半中經鐵道橋一輿夫行枕木上苟一失足即不成千古恨亦必大不安於心也後折入一山谷中兩旁崇山峻嶺道途崎嶇特甚載乾草之騾與余等並道前馳者絡繹於途道旣狹隘騾負重物體積益笨大於是彼等之騾夫與吾曹之轎夫騾夫幾致勢不兩立即使互相讓道亦覺阻碍殊多也 
　　旣而抵一高大之門門爲石與磚所築成高三四十呎深七八十呎是門名居庸關關去長城猶有五六百呎之遥與居庸關對峙者猶有一關其高大不若居庸所以衛居庸者也兩門雄据深谷之塞扼内外交通之咽喉其爲險要可知駝馬之負蒙古貨物以求售於北京者必經此關故關下駝馬之聲幾終日不息也 
　　此關一破不啻全華失守華人有險塞而未能固守此元清之所以能一鼓而入主有其土地也當嬴秦之時關内之民已蒙敎化以農爲業頗能習勞守法關以外則夷習未除衣食不足以自給東瞻華夏食指動而擾掠作始皇患之乃築長城 
　　余登高峯縱目以望膏腴璨爛之中國頗有顧而樂之慨然昔日塞外蠻夷所據之峯高於我所登者奚啻倍蓗其所見者愈廣羡慕之心自必愈深由羡慕而思染指則自將冒大不韙越險以南侵矣俯觀燕京宛似登吾美羅浣山ＭountLowe或威爾遜山ＭountWilson之巓而俛視聖愷白梨兒ＳanGabriel及羅絲安及洛斯ＬosAngeles之谷膏腴與美麗正復相若所不同者壟畝間之植物耳然塞外蠻夷所見之沃壤較吾人所得諸羅浣之巓者修廣猶過數倍也 
　　長城觀瞻極壯歷千百年而完好如故尤足令吾人驚其工作之堅固也自城之落成用以禦夷狄者歷數世紀之久及發明火藥即無恃此偉大之建築品於是長城失其衛國之功能而爲京城西部之裝飾品矣雉堞之上有小洞無數諒爲發矢禦敵而設矢旣發射者即可下伏以避敵人之還攻今雉堞泰半已頽毁有似歐西貴族故第驟經地震零落欹斜而失却故態矣而城牆則仍完好若新驟覩之必將疑爲數年前所興築而斷不知其已有二千餘年之壽命也於此可見造長城者之富於建築經驗矣城築於山嶺之巓去水極遥故歷數千年而未嘗爲濕氣所浸蝕也登居庸關向左右觀測長城逶邐千里極目難盡城不作直線而多曲折隨山嶺盤旋起伏之勢漸向南趨登城之路略取斜勢故不難登之城上每五百呎有守望樓守兵憩駐之所也屋宇已頗殘毁棟樑則尚完好近守望樓之城墻厚約三十呎兩樓間最狹者亦厚二十呎城之質似以石與土築成者上鋪巨大之磚 
　　觀長城之雄偉即可知其工程之浩大其建築期約在耶穌降生前二百餘年間共長二千哩平均約高三十呎在地勢較低之處有高至五十呎者城墻幾與地平作直角以二千年前之人民於運輸未便機械未精之時已能成此偉大之建築物而又堅固若是是其智能與毅力誠有令人驚佩莫名者矣在吾人觀之二千哩中之任何一哩皆爲艱鉅之工程而築此城者竟越高山跨峻嶺以成此偉績又豈嘗假力於鬼神乎墻之外層皆以巨大石塊砌成之每塊約長五呎厚十八吋闊三呎遠望之則小似磚層層砌疉無慮千萬若以二千哩長之面積計之恐難以數計也此項石塊似非取諸近城山中者自遠地運至城下不假機械之力而能置諸山巓之上又復相疊成形部位井然其神□莫可言狀矣城牆循山巓而上其雉堞每不與基址作平行線山愈低則城愈高以維持其應有之形勢 
　　時見華童嬉游於雉堞之上其囊中實有矢戟之鋒的據謂此乃昔年戰士所遺而自近城地域拾得者本團中之健者見長城而游興勃發不顧炎日不畏燠熱極登臨之樂及歸面汗流浹背耳鼻皆赤矣遊興旣闌衆皆安返北京 
[蜀江新交通計劃] [  留學法國制造飛機械工程師吳蜀奇]  
　　利用水面飛行輪 
吾國言交通者衆矣數十年來受外來之壓迫順世界之潮流咸知交通爲文明之導綫國家之命脈凡一切行政治安軍事轉輸與夫發展敎育振興工商利便行旅無不賴之蜀中險阻閉塞開辦交通尤爲急務盡人能言奚必予贅顧予今日欲爲吾川籌之者乃解决救急問題選擇特别利器而謀一别開生面費小効巨之新交通事業也 
　　按今世之交通不外三端（一）陸地交通（凡陸地上就理論言之可由一點以逹於同一地面上任何之點但其必須之條件爲道路如各鐵道馬路軌綫等之設施是也）（二）水上交通（限於江河流域其所能達之範圉較小但無須各種道路之敷設廣而言之且可由此大陸以達彼大陸）（三）空際交通（實兼以上二者之長此航空事業所以愈演愈進也）空際交通際軍事資爲利器外一切設施各國均在萌芽時代予忝專此科俟他日專篇詳論今特就陸地交通與水上交通比較果以何者爲先務而研究之 
　　今之談交通者莫不曰吾國内地除長江及各大河流下游能行輪舟而外水上交通似無發展之餘地故今日之交通莫急於陸地而以修造鐵道馬路爲要夫鐵道馬路之修造誠爲至要殊不知費鉅効遲殊非今日救急之良圖也謂予不信請以吾川路往事論之 
　　川漢鐵路倡辦甚早區區一綫消耗動數千萬經營垂二十年而今尚未起點此雖由於辦理失當亦足見鐵道建設之難也至於建築馬路吾川亦屢有提議然聞倡之者已數年而迄今仍在計畫中所計畫者又僅成渝一綫計已非數十百萬不能舉非累年之後不能成即使成之而此戔戔者對於吾川之大亦不過千里一步聊勝於無而已以言交通恐尚遠也 
　　以全川福員之廣至少非有數條以上之鐵道幹綫及數十條之馬路不足以言便利一鐵道之費數千萬一馬路之費數十百萬合計非費十餘萬萬元不爲功無論現時民窮財盡不能籌此巨欵即假想萬一籌得立時開築亦决非數十年後不克告成交通爲刻不容緩之事安能待此遥遥之期况此十餘萬萬元又未必立時可籌耶然則吾川之交通將長此已矣乎曰烏乎可然則將以何法解决之曰仍以水上交通解决之 
　　交通必賴道路（除空際外）吾人所最難解决者建築道路之費與時間問題耳不知水道亦道路也天造地設不費一錢不需時日而所謂「現成」者也吾川幹江六七支流數十四通八達皆水即四通八達皆路苟能利而用之先已省此十餘萬萬元之建築費譬如鐵道馬路俱已修成所缺者祇火車汽車等等之製備耳 
　　或曰四川水急灘淺支江各路除竹筏外民船且難通行長江上游行駛小輪亦僅通及重慶而止且冬令水枯尚不能直上三峽江流雖多吾子安能利而用之予應之曰吾人所應研究之點在此而别開生面之新交通事業即發端於此矣 
　　吾人所以未知利用此等江流者無他不知機械之用無新利器之發明耳譬如鐵路爲路雖已築成設吾人尚 
　　世界最小飛機 
未知火車汽車電車等之作用無行駛之機器則鐵道馬路之用亦不廣然則欲利用此等江流問題即轉而爲求行駛利器之發明問題耳今設有一適當新利器之發明則利用江流問題即完全解决矣予蜀人也素感蜀道之艱知非盡吾水道之利不能救急而解困故歷年在歐於從事機械飛機之餘即專留意於水上交通利器之研究詳加擇别及種種特别之實騐而得一種最新發明之利器如水面飛行輪Ｈydroglisseur可作全川水路及支江上游四通八達之用及最近改良而精進之摩托艇Ｃanoautomobile拖輪Ｒmorqueur二種可謀航業之進步使大小諸流各盡其利以交通之新利器創交通之新事業此吾之所欲急急貢獻於吾鄕邦父老兄弟者也故不憚煩冗而次第言之如次 
（一）水面飛行輪 
　　（甲）歷史此機合飛機輪船及水上飛機之原理而産出非近年來各方面之發明無以助成之也最初創造者爲法國朗伯爾氏Ｌambert氏於千九百零六年造成一滑艇Ｂatenuglisseur其時尚用蒸汽機發動之與輪船之理略同不足以言水而飛行輪也至千九百十三年又有航空製造大家蒂桑笛耶ＭTissander者發明用飛機上之機械製造借空氣輪Ｈellceaerienne以行船是曰水上滑艇Ｈydroglisseur即今名也自是愈加改良歐戰中常用於海軍中作偵諜之用頗著偉績戰終後復大事改進以推行於商業上轉輸一年來進步之速殊駭聽聞前年此機尚如水上飛機形用浮斗Ｆloteur二順置兩傍機如轎車而有尾曲向上以作「穩定器」Ｔahiliteur僅能載二三人而已後乃改作今式能載重六百基羅（約千）載客六七人旋進而至載重可達千三百基羅至去秋更大加進步造成可載重四千基羅者（約七八千斤）用雙機發動尤爲穩速冬間則有擬造載重至十五噸（約三萬斤）之大機之計劃今已在製造中矣其進步之速一日千里正無限量近時該廠總工程師爲巴爾丹君ＭＢaidin予同校舊高材生也與予善故其實驗之經過及將來之計劃予知之獨詳最初發明時人已知其必爲交通上之一最大利器近今愈加猛進各廠急起仿造風聲所及英美各國亦轉相仿襲而寃不如原廠所造之精良成品之偉大也去年經法國政府正式通飭安南非洲等各屬地之行政區域採作交通之利器全體實行矣至商家聞風而起組織公司採辦以利轉運者尤指不勝屈（均見法國各日報及「天然」雜誌ＬaＮature「科學與生活」雜誌ＬesSciencesetLavie等等）英國亦同時施行於印度及非澳各洲蓋在鐵道馬路尚未十分發達之地此乃交通上無上之神品是以各國競起興辦爭先恐後也予於去春曾函約在川友人組織公司創辦水上飛航轉運事業以發展蜀中交通祇以時局迭變迄少進行至爲可惜然而急起直追猶可及也 
　　（乙）構造及用途水面飛輪之最新進步者爲長方舟形船頭曲斜向上以减除水之抗力底爲平面下横置浮斗Ｆloreut三數個構成第二重平面或爲鋼板或硬鋁Ｄuralumen板或木板所製成而以鋼板者爲最良鉛板次之木板者似不宜用以其質弱少抵抗碰繫之力也浮 
 
 

Page 19

 
 
女男名人 
　　一紐瑪克女士（ＭissMarthaNumark）美國渥海阿省人現研究古猶太宗敎學 
　　二史答卜克（ＭissＫathrynStarbuck）爲紐約著名大律師 
　　三揮麗夫人ＭrsHＨWheeler史密斯夫人ＭrsＤraperSmith爲美國女子選舉運動之中堅人物由Ｌincoln從事選舉畢再乘飛機赴華盛頓不幸中途遇風於ＤesＭoines改乘火車前往云現任爲法官云 
　　四華革夫人（ＭrsＩdamWalker）爲Ｋansas省議員 
　　五維凱琪女士（ＭissEEVicai）爲英國著名畫家 
　　斗用以載船而便滑駛又構成二層船底故雖遇礁傷及浮斗而無害於船（浮斗可取換如汽車之換輪然）故此船又特别安全也舵在前面用適當之算法甚靈敏司機者無論何時可任意旋轉駕駛至易船尾載强有力之飛機輕油發動機Ｍoteursdavotion用傳動器（齒鍊或數個之錐形齒輪但現用者爲齒鍊）轉動之「空氣螺旋輪」Ｈeliceaerjeune（俗名推進機）鼓空氣而前速力至大每小時可行百餘里至二百里以上用發動機之馬力以載重借船頭斜面空氣迎擊之力及馬力以舉船浮於水面而前進吃水不及二三寸故與水之速力及惡灘漩急幾全無關係上下水之駛行如一時間相等凡幹江支流溪瀆只要水不斷灘有數寸水底者便可通行（予嘗親身爲多次之實驗毫無一語虚張）如是則水道無不盡之利以吾川一省而論可立時得數萬里密如筋絡之道路昔之欲耗十餘萬萬元而莫能築者今唾手而自然得之矣是此機之發明厥功豈不偉哉 
　　此機最適於行客郵便及輕便貨品轉運之用如自宜昌至成都僅一畫夜餘而已即單於畫間行駛亦不過二日而達船價本不大昻每艘大者三數萬金最小者僅數千金而已以吾川論若得大小數十百艘則全省交通立時發展統費不過二百萬吾川雖窮倘川人以爲交通不當辦則已若以爲當辦吾想此欵尚隨時隨地可籌較之費十餘萬萬元經數十年而後可成之交通其爲利便何止數十百倍苟非至愚誰不願爲邦人兄弟可以起矣 
　　此多數之水面飛輪本不必同時購置亦不可長此購諸外人可先購一二十艘立行開辦一面設廠自造蓋此機非不壞之物大約數月一修理兩年一更新苟不知自行設廠則更換之物即爲廢棄損失甚巨而修理亦費時費事故欲謀此業者非先有專門知識不可此其所以難也至設廠計畫俟後再詳論之可耳 
　　（丙）利益此爲生産事業乃裕國裕商之大計倘能興辦其獲利之厚無與比倫竊嘗爲精細之計算餘可推比之也 
　　水面飛輪之速度每小時以緩急平均率計算可得一百四十里（有可逹二百餘里以上者商用可無須此）每小時每一馬力須消耗約二百二十克蘭姆之輕油如用載重四千基羅（約八千斤）之船須四百五十馬力之發動機則每小時須消耗二百立脫Ｌitre之輕油約合英四十四加倫Ｇallon弱以時價計算此機每小時至多不逾四十五元之油費（消耗與馬力成正比例即與船之大小比例）而此船連行李在内（每人五十斤）可載客三十人並可附運約重一千基羅之郵件及輕便貨物假如自宜昌至重慶一段言之平均十小時可達油費四百五十元最多五百元足矣用小雜費再加二百元共七百元此船中每日之支出也乘客徵費即以川江輪船房艙作比例上下水平均每人可收六十元（如此穩快價廉乘客必且擁擠不患無人乘坐）三十人可共收一千八百元郵便貨物運費二百元共計二千元以百分之七十五計算可實收一千五百元此船中每日之收入也更迭進出每船每日可獲利八百元外加一切意外費三百元每船每日亦有五百元之淨利以一月計可得純利一萬五千元更再從絶端少數計算每月至少亦不下萬元而此船血本三萬元再加添辦准備機（如船上發動機可買二架預備換用以免修理機器時停船擱利）及採辦開辦費等統計不過四萬元以四月之行駛即得抵本一年可得三倍之利以四萬之母金而年得十二萬之子金天下之利孰有如是之大者發展交通開濬財源利國利民利人利已識時之士曷不試之予非好爲鼓吹也不過實陳其利將此新利器介紹於我國人急起興辦母居人後也倘使外人捷足坐看厚利飛去則挽回無術矣現聞有某外人謀開辦川江水上飛行輪之交通已購得一機現停漢口尚未開駛此機甚小亦非最新進者而開辦之人恐又未必爲專門家以故機械稍生週折即停頓至今若不急起直追用資本智識毅力三者以與之爭則恐他日此種航權將蹈長江行輪之覆轍事事又仰外人鼻息矣 
　　吾言至此吾將不獨爲四川慮而尤爲吾全國各地慮也蓋凡有江流支河之省分無不可利用此機以作交通利器湖南廣西廣東江西等省江流最多俱關緊要不獨四川爲然也而更重要者則爲黃河流域黃河數千里不能通航爲從古無用之水是故迄今文化遜於長江流域今水上飛行輪之最大者最適於黃河流域之用至河水雖雜流沙船筏不能通行而水固甚廣能以此機行之無阻因此機不吃水不受水力與沙之干涉也倘能開辦此種水面飛航即可立化黃河爲長江之利開亘古未有之局是以此項利器將來於吾國交通上必占一最重要位置吾國水道江流之多甲於各國利而用之爲利最漙故急欲將此新器介紹於吾祖國以稍盡吾天職並望各地熱心士商急起厲行無讓外人侵入喪失主權後悔無及也（未完） 
[田徑賽運動詳解] [  麥克樂]  
　　（五）擲鐵餅 
執鐵餅之法係置鐵餅於掌中將五指分開握定鐵餅普通均以鐵餅之邊與各指之第一節相齊然手力較弱之人則使鐵餅之邊與各指之第二節相齊二法均須固握摔動時平心向下 
　　當抛擲之前運動員先立於圓圈之後方圓圈之直徑爲八呎二吋四分之三中畫一直綫運動員站立時以背向擲出之方右脚踏於直綫之左以脚尖抵於圈之後邊左脚踏於直綫之右距圈邊約六吋兩脚相離約二呎此時以右手如法執住鐵餅先屈右臂以右手靠近左肩後由左肩伸直右臂向右向後摔動（第一圖）（第二圖）如此往復動作至重力均平衡即用左脚尖向左轉體四分之三右脚落在直綫上或有時稍偏出直綫之右距本來之位置約三呎後由右脚尖向左轉體二分之一左脚輕按於直綫上距圈之前邊六吋此時須急以雙脚跳起並轉體向左右脚落於左脚之前正抵於圈之前邊上當跳起右脚往前時右臂須乘勢向前向上摔動將鐵餅擲出 
　　當轉體之時身體須略蹲不可跳起用左脚轉時重心須傾於左脚用右脚轉時重心須傾於右脚（第三圖）當用右脚轉體左脚輕按在直綫上之際身之重量須壓右脚身體並向右灣轉體之時臂之位置宜直伸於身後不可平伸（第四圖）亦不可在兩肩左右軸之平面以前祇隨身轉直亦不可摔動至跳起之時始由身後向前向上摔動將鐵餅擲出右臂摔出須直伸手腕則向前屈曲（第五圖）並驟用大力俾鐵餅可以旋轉平飛空際始可及遠 
　　擲鐵餅之速度有三第一速度由臂之摔動而得第二速度由軀體之旋轉而得第三速度由腕之屈曲而得此三速度須層層相加緣各種動作係使鐵餅由靜的地位最快加緊速率故各動作必須緊接其間不可稍有停頓若中間稍一停頓則前此所加之速率即歸無效 
　　擲鐵餅有亟當注意之要點（一）臂之運動不可出於身體之前轉體時必須保持平均力故重力傾壓於左右脚遞換時必須相稱（二）抛擲之時不可過低（三）轉體時宜略蹲不可跳起（四）擲鐵餅時須用下肢及軀幹之力同時跳而轉體（五）手腕於餅擲出時必須彎曲否則鐵餅之飛行必不能平（六）若格式不良須細察旋轉之法不可用脚跟旋轉如此則其重量常有過前過後之弊而臂之運動每因此過速必致失去平均力 
　　練習之法（一）空手練習脚之移動法（二）自立定之位置練習抛擲法非至在擲出之時能使鐵餅平飛空際並方向準確以前萬不可加旋轉之動作（二）在圈内練習執餅旋轉法（四）在圈内練習擲遠法（五）每星期中練習擲鐵餅當以四日爲限（六）每隔一日須練習三十碼至四十碼之短距離賽跑（七）每日須練習慢跑 
[一個最有希望的農村] [  原頌周]  
　　上海西南之楊思鄕 
　　去臘某日余等驅車赴楊思鄕爲中華職業敎育社計畫農業敎育也此行見聞所得幸不落寞謹書爲我閱者諸君告焉 
　　楊思鄕屬上海縣與上海隔一衣帶水東南鄰南匯縣西北襟黃浦江水程可由上海乘舟直逹楊思鎮計程十餘里陸路由高昌廟渡江到周家渡是即本鄕往來上海之要衝也 
　　鄕爲不齊整之長方形東西十里南北最寛處六里最狹處約二里餘總計全鄕面積約及五十方里不下二萬餘畝土壞灰黑色爲沙質壞土驗其組織與長江兩旁之土質相似蓋爲海灘衝積無疑宜乎適合各種農植物之培植也 
　　全鄕共有三千四百零五家男八千三百十四人女八千三百九十九人業農者十之七餘皆經商作工每畝地價百金至百餘金出産多者每年可入百元中等五六十元少者亦有三十元此就業園藝者言之若棉田每畝收入約十元比前兩年大爲孫色溝道櫛比便於灌溉曩者略有種稻今則以植棉爲大宗約計植棉地積占十之七種瓜蔬玫瑰之地積占十之三然亦因距離上海之遠近而異西北部毘連上海運輸利便故是處園圃業特盛農家自爲田主者十之六七每家種田二三畝至五六十畝率視農作種類及個人經濟狀况爲準觀其田舍類皆修闢齊整决非貧瘠鄕村所能企及詢之該鄕有閱歷者亦云鄕民類皆薄有積蓄敦厚成風嘻楊思鄕之經濟狀况即此可見一斑矣 
　　考楊思鄕之所以有今日之狀况者固因地理之優勝亦人事有以致之該鄕鄕董穆抒齋氏爲實業界巨擘對於桑梓頗思盡力冲又有陳子馨氏之協助當仁不讓而楊思鄕之進步大有一日千里之概矣 
　　楊思鄕之實業現有恒源軋花廠一所創辦已十三年頗稱發逹現有人力軋棉機八十架機力軋棉機三十架忙時雇用工人二百名該鄕新設恒大紗廠一所資本六十萬兩建築俱爲新式錠子有一萬二百餘只統計機器值洋四十萬兩現已佈置就緒不日當可興工可容男女工人七百名鄕内有私立農事試驗塲一所素爲穆藕初先生主管惜余等參觀時榖稼皆已登塲無甚可覩更聞該鄕士商有農工銀行之組織擬集資本五十萬爲流通鄕人金融起見觀此則楊思鄕實業之前途更有足驚人者矣 
　　楊思鄕之敎育該鄕現有學齡兒童人數男一二七九名女一一七三名已入學兒童之人數男五三○名女一九名即已入學之男童百人中而有四十一人已入學之女童百人中不及兩人穆杼齋氏視此爲敎育未發達之表現特在去年增設小學六所連原有小學七年合共十三所又以楊思鄕祇屬上海縣六學區之一去年縣欵祇得八百元不敷支配於是捐資約及五千元統計去年全鄕小學經常兩費共六千元而私人捐助者已占百分之八十六矣經費之支配法或每校二百餘元或五六百元視班級多少而異敎員現有十九人每月在鎭上會集一次討論學務之進行余等參觀之日適爲去年末次之會集穆陳兩先生置酒相欵倍極歡暢更聞穆氏爲酬勞小學敎員起見曾籌欵二萬作爲基金其所以爲敎員謀者可謂曲盡人情予等旣復參觀該鄕第一及第四小學兩所内容布置頗合鄕村敎育意旨聞穆氏之計劃數年内將添設小學十餘所並擬體察需要之情形酌設高等小學農業小學等校以免合格兒童抱向隅之苦云云 
　　楊思鄕之交通楊思鄕兩面皆小有小輪往來交通原甚利便穆氏猶以爲未足擬　由周家渡築一七十里之汽車路横互楊思鄕而達南匯縣其工程分爲三段第一叚由周家渡起至周浦止共二十里已經測勘完竣不日着手開築第一段路之資本聞爲十萬元云 
　　著堵者曰中國言振興敎育有年矣而學術之進步濡滯如故何耶言振興實業有年矣而實業衰落如故何耶竊嘗思此中阻力無他蓋在國人互助心之薄弱而已矣即以辦學言人皆以爲政府及官廳應有之事不稍資助而敎育事業危矣即以實業言農工商各界莫不各思獨善鮮能指臂相連此猶秦越人肥瘠之相視豈知與吾相互之業旣感凋敝則吾豈能獨存哉該鄕如穆陳兩氏者慨然以造福桑梓爲已任地方之敎育之交通之實業循序策進永錫爾類洵可爲獨具眼光胞與爲懷者矣海内之實業家匪僅穆陳之輩人之爲喜孰不如我曷不一擲眼前之阿堵物以謀異日共同之福利尚友齊賢可以投袂而起矣 
 
 

Page 20

 
 
   
 
