# 1905 - 357 - 4911750

 

Page 1

 
 
[電傳上諭]  
　　十二月初五日奉上諭本年十二月二十九日歲暮袷祭太廟朕親詣行禮東西廡派延康以蔭各分獻二十八日告祭太廟後殿派溥偉行禮中殿派載功行禮二十九日袷太歲壇派訥勒赫行禮両廡派王國楨麒德各分獻欽此 
[論華商設立公會事]  
　　有納稅之義務者必有叅預政事之權利此東西各國不刋之公理而莫之能違者也地方自治之制度卽合本地居民之圑體組織行政之機關以助國家政治之所不及國民納稅若干以上有公民之資格者於地方巿會皆得有選舉權及被選舉權此又各國之通例也上海洋涇浜北首租界章程第十欵載凡辦事公局之董事應由各執業租主及有　議事人選舉董事第十五款載凡遇酌啓公會議事之時卽可由有約各國領事官或房地執業租主隨時訂期邀請赴會以例公同商議與租界内大衆相關之事章程内並未聲明華人之房地執業租主不得與认其列是則華人之爲執業租主者應與西人享同等之權利按之公理徵之條約固無可疑者也中國商民於地方自治之制從前不知爲何物漠焉不關於其心故自放棄其議事之權利而不知徒以租界繁盛未如今日之甚交涉之殷繁亦遠不及今日故得相安無事者數十年近年以來租界華民之增殖每五年輙增十萬案件之多交涉之繁遠非昔比而工部局無華董位置一事遂大覺其不便初非華人與西人有爭權之心也凡辦事議事之人必以熟悉其情形者爲宜故地主自治制度之所以稱善卽在於以本地之人辦本地之事今工部局中但有西董爲租界西人計則得矣然以中外語言風俗之懸隔情意因以不通西董卽有公正辦事之材其於華人之情形究不免尙有所隔膜其所用華人之作弊者亦不易覺察於是華人種種不便之處緣之而生從表面觀之則租界治理之整齊嚴肅居民享治安之福而高枕無虞内也之人偶 
 
 
 

Page 2

 
 
至遊觀者無不嘖嘖稱道之實則冥冥之中苦其不例者亦正不少此次爭押女犯一事特其現象之一端耳且卽以女犯押所言之工部局所爭者曰爲保護華人計也公廨委員與商民所爭者亦曰爲保護華人計也命意相同而卒至違背定章釀成齟齬之事是則西董不深悉華人情形之故向使工部局早有華董則女犯之押所孰爲妥善早已會議公决何至有此次鬨閙公堂之事亦何至有罷巿肇事之事哉今聞工部局已准華商設立一商政公會調查公共租界一應事務如遇與華人不便之處應由公會各董請工部局改良此誠鑒於前弊而謀所以中外一心共圖永保租界治安之言法吾甚喜工部局董之能知華商此次所爭者專爲保衛租界治安起見而並非出於爭權之私心故漸有俯採輿論之意歟雖然有不得不一言者卽商政公會之權限如何是也使僅僅調查華人不便之事以請工部局改良此則凡住居租界之人民人人可以一已之意志請求於工部局初未聞工部局設有禁阻上書言事之條例而不容其有所請也若此則商政公會不必設且上海旣有商務總會矣凡關於租界中商民不便之事本應盡其保護之責任隨時請工部局改良無庸爲此駢枝若此則商政公會更不必設雖然吾知公正之華商所求於工部局者固非欲僅爲此掩耳盜鈴之舉其飾衆人而但以領此商政公會總理之頭銜冀有所自便也吾又以知工部局公平之西董旣有俯採華商輿論之意以戎共保租界之治安未必固執成見不肯以執業地主之議事權分與華商添設華董以昭其公允也爰贅論其大凡以觀其後 
[德國海軍會集議兵艦駐華]  
　　駐滬海軍會中人定於初五日十一點四十五分鐘時在康格提亞俱樂部會議用兵艦駐紥中國以便保護德國在華之利益譯字林報 
[江督周玉帥覆鄂督電（爲派員東渡撫慰留日學生事）]  
儉電悉日本學生退學經學務處密屬畢業生分投勸諭俟風潮稍定仍然上學不必逕行回國其已回者由滬道薩軍門妥爲照料仍遵來諭酌派妥員分蘇皖贛三省迅速東渡撫慰勸導馥冬印（顚） 
[江督致學務處督練處電（爲勸蘇生上課事）]  
　　學務處督練處昨張殿撰議論學額事最爲公允和平非特無蘇皖之競爭並不存外省之畛域前發發堂停課之三電全是假冒並無其事已另致電勸仍上班除查明究懲外希諭蘇生仍前上課皖贛及他省等更不必懷疑論議學以愈愚人貴自立諸生當務其大者遠者母徒存鄉曲之見也至學額究應如何分定聽俟回寗集議折衷至當分别奏咨以昭公溥卽轉告文武校諸生知之馥儉（　） 
[粤東總商會與蕪湖廣肇公所往來各電（爲安徽鐵路公司抽收粤商米捐事]  
　　廣東總商會因皖省鐵路勒抽粤商米捐連日與蕪湖廣肇公所往來電商茲將原電照錄於下十一月十九日四點鐘蕪湖廣肇公所致總商會電云安徽商辦鐵路有限公司勒加粤商米捐作經費我等據理與爭便加壓力抽我粤民食之欵築安徽招股之路恐寰球無此公理凡我粤民豈甘授重剥懇諸君卽集善堂商會善籌對待以維民食力挽利權如何辦法電覆祇遵翌日商會覆電云抽粤捐辦皖路無此公理卽有股抵銷仍病衆商現由商會善堂禀請大憲電江督勸止候批再告其股票如何發回卽覆廿一日又接蕪湖來電云電悉臘月朔開抽許認捐不許認股據去給回特别股票路成起計官利大背公理我等仍力爭速善籌顧全大局候尊示照行待命之至是日商會又覆電云接復穗生源似有六家遵抽事出兩歧殊難辦理究竟全體如何通幇會議電復以憑禀請轉達江督（空） 
[外部照會薩使請撤英副領事京師]  
　　上海會審公堂一案頃由外務部照會駐京英使薩大臣曁領銜駐使德國穆大臣請將上海英副領事德爲門撤退并重懲捕頭一面電致駐英汪大臣速向英外部切商以期顧全大局（光） 
[外部與英使會議事件北京]  
　　據外務部人云昨午駐京英使與外務部王大臣會議三事一磋議津鎭鐵路草約作廢一滇省電線擬改派官員接辦一請换上海英副領事（師） 
[學部與日使會商留學規則事北京]  
　　探聞學部現與駐京日使會議轉商日本文部省删改留學規則一面電致駐日楊公使傳知各學生靜候商改不得退學要狹云（呂） 
[三省京官會議鐵路京師]  
　　直隷山東江蘇三省京官於上月二十八日在松筠菴開第五次三省鐵路之會議（日） 
[廣厦鐵路須會商閩紳妥辦廣東]  
　　張弼士太僕擬辦廣厦鐵路前經商部奏准立案并請頒發關防日昨張京卿又接到部文屬將辦理一切應遵奏會商閩紳妥爲籌辦以期接洽（稱） 
[商部查詢川漢鐵路所訂年限京師]  
　　寗陽鐵路前經粤督咨行商部欲將此路仿照川漢鐵路章程酌定年限限滿後後歸國家公產當經商部咨復請爲通融辦理現在聞商部已咨行川督查詢川漢路章承辦年限一條曾否訂定請卽聲復以便核奪（珠） 
[咨請酌核皖省銅官山煤礦辦法京師]  
　　皖紳請逢辦銅陵縣銅官山煤礦一案昨經商部咨請外務部酌核辦法卽日具復（珠） 
[晋省請贖囘礦產自辦京師]  
　　山西各學堂學生因福公司要索專辦晉礦特於日疥公禀商部請償賠欵贖回自辦不識商部若何籌議也（珠） 
[呈報東三省林業礦務章程天]  
　　東三省林業礦務前經商部派員來奉調查一切現經魏部郎及田胡兩主 
 
 

Page 3

 
 
政親往各處調查實在已於皆前擬定林業礦務章程各若干條呈報商闻請示辦法（巨） 
[電請嚴禁俄人偷挖礦砂並添設厘卡北京]  
　　日前庫倫辦事大臣電致外務部略謂近因本處邊隅各礦復有俄人偷挖金砂不時與士民齟齬誠恐日久積成仇視致釀爭端務請大部照會俄使速卽轉電禁阻以防意外之虞並有俄商繞越偷稅請設厘卡以重國課云云（鳥） 
[黑龍江將軍請開伯都訥城商埠京師]  
　　日前黑龍江將軍程德全附片奏请將伯都訥城開闢商埠并由彼處直達新民府一千餘里建造鐵路以自保昨權振興商務免爲外人覬觎且爲滿洲保障云云已奉旨交外務部商闻議奏矣（珠） 
[咨查東三省開埠辦法京師]  
　　東三省開闢商埠前由外部通籌辦法咨送商部酌核後經商部一再參酌中有更正之處復咨請外務部核奪邇因中日條約已成開埠一事急宜從速辦理因於日昨又咨行外務部查詢東三省開埠如何籌辦請卽聲復以便會商（珠） 
[擬派勘界專員京師]  
　　駐韓曾使奏請與高麗劃清界綫並振興鴨綠松花両江間商務由政府與外商两部會議擬派專員前往勘定界址卽赴吉林省與該將軍等籌商一切事宜（日） 
[拒約總公所會議回覆美商事廣東]  
　　拒約總公所以赴港各員不照原議遽覆美商海内外同胞多不承認日前總公所接各處來電云逕復美商諸人昏庸狡詐陷害同胞無不切齒現事已至此可奈何且此中離奇一言難盡難保無漢奸從中運動前途渺渺後患何窮聞貴公所未經承認廣告同胞弟等以爲非一告白可了也可否請諸公先電梁公使并電美外部謂此數人不能表我全體將此約稿撤去方爲上策否則爲害無窮特請卓裁不勝切盻待命之至此上貴公所同胞并主席電鑒并請將签約諸人擯之方爲不承認如不擯去一日則一日仍黩認也又於十一月二十一日鄭陶齋觀察以回覆美商及籌辦工藝院兩問題均關緊要特假座十八甫金谷園邀集省城各報館代表人會同研究（空） 
[請飭廷臣會議要政京師]  
　　日昨慶親王面奏謂近來政務處交議摺件内有改官制併衙署立行省開商埠訂定考察政治館章程等項事宜均屬關繫至重請准飭下廷臣會議以期集思廣益悉臻周密云云　两宮業已允可擬於日内卽將傳各衙門官員開議矣（火） 
[文閣學條陳要政京師]  
　　聞日昨文閣學遞具封奏一件大旨謂强國首重練軍冶政端在興學整頓財政必須澈算度支清查礦產務飭認眞履勘節冗費杜夤綠恤國民折外侮裨補時局云云聞摺幅甚長兩宮深爲嘉許（帝） 
[政務處將設議事廳北京]  
　　聞政務處會議以近來交議之件日多會議者大抵傳遞說帖不免意見参差遇有酌改之處往覆函商有稽時日擬卽就本處設立議事廳一所凡會議事件卽咨照各部院衙門堂官齊集會議以免延誤（呂） 
[相國會議改良閣務北京]  
　　據内廷人云日前内閣大學士王孫世徐等相國會商良久議聯銜條陳改良閣務（龍） 
[江督核减鎭江米麥出口義捐鎭江]  
　　鎭江米粮弛禁定章運米一石捐銀一錢四分四釐運麥一石捐銀七分五釐備充地方平糶義振之用詎弛禁將及半年而米麥出口數目極形微細其故由於義捐過重以致商人裏足不前而捐所收項亦屬有名無實茲由常鎭道禀復江督核准米捐減收一錢一分麥捐減收五分五釐自十二月初一爲始曉諭米商遵照以示體恤（止） 
[咨准酌停浙省麥捐浙江]  
　　寗紹米董沈椿年等前以浙省麥捐苛細病商禀請商闻設法停止已紀前報日昨該部已據情咨行浙撫准卽查明酌停未識浙撫能否遵照辦理也（巨） 
[財政處咨查鄂省提撥土膏捐實數武昌]  
　　督辦八省土稅膏捐柯中丞昨接北京財政處公文令將湖北每年提撥若干以付賠欵及拴工廠經費等用一一詳晰飭司查明確數迅速報部以便稽核聞藩司已奉文遵辦矣（位） 
[議覆粤督酌免解欵之預聞京師]  
　　日前两廣總督岑宮保春煊奏陳両廣徒負富名而無實財擬請每年應交練兵處兵費酌免四十萬其餘無著之欵亦併裁免當由軍機處飭交戶部及練兵處妥議具奏茲聞練兵處戶部公同商議以粤督所奏雖係實情但目下練兵實爲不可稍緩之事倘一經允許則他省各督撫難免不接踵效尤將來練兵要欵如何可籌疑令岑督於本年應交款項四十萬當暫如所請其後該省可籌欵項卽當如數補交並議定他省已經派妥之欵如有託辭效尤必當請旨嚴參聞覆稿業已擬妥不日卽當入奏（盈） 
[黑龍江將軍程德全奏請設立魚塩公司北]  
　　呼倫貝子城所屬河泡產魚極多珠爾畢特曁巴彥察罕等泡出鹽尤旺該處旗丁惑於鬼神之說向以捕魚懸爲萬禁且重在游牧於他項利益素不講求近以鐵路暢行自應及時經營曾經前署將軍達桂現任黑龍江將軍程軍帥派員前往查勘屬實因署副都統蘇那穆策麟上年創辦一成貨捐頗知體要因應得宜故於赴任切嘱設法開辦勿再因循茲程軍帥已據復稱業已親往各處週歷詳查魚鹽而外尙有木植一宗切實經理歲入不下鉅萬擬設總分各局先行試辦並請由善後局借墊銀一萬兩自向廣信公司息惜巿錢十萬千以便開辦而資周轉等情上月十八日奉硃批該部知道（珠） 
[上控教諭阻學安慶]  
　　霍山縣沈可大等以該邑創辦小學係公延姚訓導爲鹽院該縣慶敎諭因妒生怒往往遇事生 
 
 

Page 4

 
 
波任聽其子滋擾學堂業經上控藩署茲奉馮方伯批示畧謂所禀各節如果非虚實屬有玷官箴其中有無挾嫌情事仰六安州迅飭該縣查明據實禀覆以憑核辦（墨） 
[梁署臬密派偵探委員武昌]  
　　梁鼎芬素以察察爲明自陞署臬篆後陸續委其親信人員紛往各州縣調查學務詞訟等事故各牧令咸有戒心（文） 
[銅圓暫緩停鑄蘇州]  
　　蘇省銅元局經撫憲陸春帥接商部咨文飭令停鑄一面請由藩憲濮方伯轉飭在事各員將歴來盈餘銀両造册報銷旋查得局中盈餘項下業已挪空五十萬金如卽行停鑄此欵殊難彌補因咨明商部暫緩停鑄一俟欵項補足再行停辦（首） 
[實業學堂請籌的欵]  
　　上海商部所設之高等實業學堂邇以經費浩大未有的欵日前由監督王叅議呈請商部咨商北洋大臣轉行輪電两局妥籌的欵奏明立案以便擴充學費想商部當可准如所請也（光） 
[咨查實業學堂提用經費]  
　　日前商部咨行北洋大臣以上海實業學堂經費存儲輪電兩局生息隨時撥用請轉飭該局將已經提用之欵詳細呈報到部以憑備案（光） 
[允免三星紙烟公司重徵關稅]  
　　江蘇紳士劉樹屏所設之三星紙烟公司日前由商會轉禀商部請將出口之貨槪免重徵現經商部已准援照北洋烟草公司辦法行咨外務部轉飭總稅務司札行上海稅務司曁上海關道遵照辦理（光） 
[議定仍派差捕互相巡視新章]  
　　英工部局叅贊濮蘭德君昨午到廨拜會讞員關司馬面商仍派差捕巡視捕房公廨一事議准支廨後不准擅入上房及書吏辦公之所廨差至捕房不得入鮑總巡寫字間其餘俱准隨時入内司馬因諭知原差張福徐升遵辦故日來仍互相巡視矣（見） 
[守橋梁之西兵盡撤]  
　　英美租界自上月二十二日肇事之後晚間各橋梁派有西兵一二名或五六名駐守遇有形跡可疑之人須向身畔搜查有無違禁之物方始放行邇因人心大定巿面復原故各西兵已於前晚爲始一槪撤去（見） 
[公廨續懲莠民]  
　　潮州人陳阿福前月二十二日租界閙事之時在快利洋行攫取値價四百元之雙嚮槍一支茲經包探王阿巧拿獲昨日送廨請究讞員關司馬襄讞金大令商之德副領事麥令豪君判押西牢一年槍給失主又德國兵查獲擲石之徐友祺判押捕房三禮拜以儆（見） 
[駐日英欽使赴任]  
　　初四日東京電云克洛特麥度諾爾特君已將其印信呈出就駐日英國頭等欽使之任 
[日本國會延期]  
　　初四日東京電云上下兩議院將延期至西正月二十號再開國會 
[和平黨之舉動]  
　　初四日倫敦電云有萬國和平社會中議董七十七人在柏林擔任勸導兵隊之責使兵隊勿以火炮轟擊罷工黨或與他國開戰至有傷資本云 
[波蘭又叛]  
　　初四東京電云波蘭全境又叛頗爲可憂 
[聖彼得堡猶未肅清]  
　　初四日倫敦路透電云聖彼得堡及握騷兩處仍時有小戰譯字林報 
[莫斯科亂狀]  
　　初三日倫敦電云莫斯科攻戰情形以禮拜三日之戰爲最劇烈至昨日猶未停戰亂黨散佈各處將防壘肆意攻毁且不顧居民住宅任意開轟擊其勢異常兇勇騎兵仍與亂黨力戰亂民中之婦女亦頗兇悍同日東京電云莫斯科之亂黨現已衰弱其首領日被拘獲據官場計算殺斃之人數共有一萬五千名譯字林報○同日柏林電云莫斯科仍時有戰事官軍頗爲忠勇譯德文報○初四日倫敦路透電云莫斯科亂事刻尙未已哥薩克兵隊著名領袖蜜斯輕哥提督已抵莫斯科爲格倫納提亞兵隊之總司令長聖彼得堡及握騷両處時有小戰譯文匯報○初四日倫敦路透電云莫斯科劇戰尙未停止日俄戰爭時哥薩克兵隊中最著名之首領墨斯靖哥提督已抵該處爲手擲砲彈兵之司令官同日倫敦電云莫斯科之亂黨已擴張其防壘之範圍刻方羣集於城中同日東京電云莫斯科仍有可危之劇戰譯字林報○初五日日倫敦路透電云莫斯科亂黨之首領已全行被獲並收獲炸彈及暴裂彈若干同日電云亂黨攻擊警察署　彼警察攻退失傷甚巨同日電云亂黨被官軍擊敗後已發刋檄文佈告暫停戰事同日電云工黨於昨晚在工黨議院集議放棄罷工之舉譯文匯報 
[美艦起程]  
　　初王倫敦電云預備駐非利賓美國海軍調用之兵艦已由美國起程將經大西洋蘇彝士運河而至遠東譯文匯報 
[波京罷巿]  
　　初四日柏林電云波京握騷仍續行同盟罷工然官軍之勢盛於亂黨 
[英法兵艦之舉動]  
　　初四日柏林電云英國派往俄國現泊基爾之巡洋艦一艘不再開往黎加將取道回卜茲墨斯法戰艦尙擬留俄不卽歸國 
[挪威與德交涉]  
　　初四日柏林電云挪威已委托德國代爲保護其在土耳基之政治及財政上之利益 
[俄派駐日公使]  
　　初四日柏林電云俄國已簡勃爾格利亞之外交官拔克墨亟夫君爲駐日公使 
[摩洛哥問題之長]  
　　初四日柏林電云摩洛哥問題在阿勒支西勒斯會議時將以西班牙外務大臣愛爾麥多佛君爲議長譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[庽滬浙紳致同鄉京官函（爲寳昌公司事）]  
　　敬啟者同鄉高君爾伊創立寳昌公司議開衢嚴温處四府礦產其始也未及詳審利害亟於圖成其繼也不知謀及士紳迹涉專擅此衆論　備所由來今子衡外觀時局内察輿情亦知主權不可放失亟欲挽回以補昔日之過寓滬諸同鄉於十月十九日於一枝香番菜館集議互相辨駁探鑒其孟浪於前竭蹶於後羣以爲子衡奚足惜事關全省大局豈容坐視雖他日結果未能預期而此時著手必有宗旨宗旨者何曰　合同商家合同雖經奏准究非國際條約可比事未開辦且未邀公允列非成局難收可比此事能得一分之補救卽收回一分之利益想諸同鄉亦必表此同情也子衡係原訂合同之人旣發其端當結其局固屬責無旁貸而我同鄉以大局爲重似亦宜策羣力以助之前者外務部電告仲帥令將此案撤銷此乃内國一面之詞並未互商允洽現聞由彼駐使照會俄外部則已事成交涉更非由外部應付不可溯查同治七年英使阿禮國與總理衙門議訂條約中以加鴉片進口稅加湖絲出口稅爲大端是有利於我而無益於彼之事也此約旣畫押矣而英國商便不滿意相持之下約竟作罷外部當有全卷可稽夫以公使畫押之件以一商會之不願尙且作罷豈有一商人議訂之合同且未經開辦以全省士商之不願而不能作罷之理執此以與彼駐使抗議我理固甚正也目今各處議廢鐵路草約者多矣礦事果成他事儘可援例浙省果成他省儘可援例豈不於全國大有關係乎總之此衢嚴温處四府之礦約我浙人人所欲廢卽我浙人人所當爭向特慮子衡　助洋商耳今其心迹已明自當爲之原諒以期相與有成特是廢經正未易言果得外務部主持於上諸同鄉經營於下堅忍不摇終當有濟在子衡固自有萬不容謝之責任而我同鄉亦各有不能不盡之義務而於洋商一面仍用和平辦法務乞斟情度理呈請外務部共相應付不使外交有爲難之處事貴詳愼伏候裁酌施行再此函係恂擬稿經同人公定並附告專肅敬佈祗請均安惟祈公鑒錢駿祥沈衛龐元濟孫廷翰羅振玉錢恂等謹啟另上浙撫並致杭州同鄉函大致相同孫君廷翰廷獻祇列京函銜并記（外） 
[中學堂傳補升額蘇州]  
　　蘇州府中學堂因府尊許子元太守選取何姓等五生申送游発預備科所遺學額業傳備取之吳錫嘏歸仁龐文卿龐文彬張保彝等五人升補限五日内到堂候太守親自命題面試（首） 
[浙撫蒞任杭州]  
　　新任浙撫張小帆中丞由鄂省與張香帥籌議政治後復又赴蘇與陸春江中丞會　南省合力查剿帮匪旋卽來浙於二十六日清晨駛抵拱宸橋命駕進城署中一切服用各件悉數給價不准辦差如屬員禀見應送門包等名目亦皆　止絲毫不取爲浙省歷年以來大憲中之所絶無僅有者（必） 
[洋務提調更代杭州]  
　　浙省洋務局提調楊太守毓璋接辦方及月餘復奉委派海運差使所遺洋務事　另委　補府汪太守清麒承乏（必） 
[蘇撫傳考仕學館員鎭江]  
　　蘇省設立　學館具章程分爲内外兩班常鎭道郭月樓觀察日昨已奉陸春江中丞札飭傳知在鎭同通州縣及佐雜各員無論正途勞績捐納除現當要差及年過五十歲者外均准於十一月二十八日以前赴省報名投考觀察已遵飭諭知矣（常） 
[皖北阜陽土藥分卡之近情蕪湖]  
　　皖北士藥出產之豐推阜陽毫州蒙城過陽爲最歷年以來因釐捐辦理不善是以商販裏足不前自上年皖撫誠中丞改土藥爲統捐後商販稍便操此業者日漸起色凡新土上巿時城内各土莊派夥赴四鄉零星收買挑連進城存儲亦有鄉人自行入城售賣者如行商販運出嚴至外埠須在土卡本城完統捐一道惟阜陽土藥分卡自陳二尹幹　差以來另立新章鄉間有土欲進城者須預到該卡領一提土私單每兩索錢五文並不發給印花運單如鄉人携土十餘兩進城亦不能免陳二尹每日派卡勇數人在四城門看守無論男婦老幼卡勇須搜查一週輕年婦女被卡勇藉公凌辱者不勝枚舉均敢怒而不敢日說者謂蒙城　陽毫州等處入城之土皆無每兩索錢五文之例而阜陽土捐局獨有之倘茯說果確大非體恤商民之意矣（猶） 
[滬江官事]  
　　救生局委員陳嵩屏别駕昨詣道署禀知本日派輪恭送蘇撫委員胡觀察返省○新委奉賢縣王鼎新明府昨至道署禀辭履新○候補道何觀察亮標因公來申舟泊南巿豐記碼頭午後到道拜會（近） 
[澤公查閱製造局]  
　　欽派出洋考察政治之澤公等三大臣訂於昨日閱看製造局已誌本報茲悉是晨適李尙二大臣别有要公不及往閱故經澤公於九句鐘率同道憲袁觀察本縣汪大令及文巡捕孫庚梅明府隨員楊仁山錢澤農左子興等六員乘坐馬車至司由總辦魏觀察率同陳劉二提調及砲隊營營兵巡警等排隊迎入内廳欵以茶點畢由魏總辦導引至洋鎗樓閱看各種車床機器並機器等廠卽在廠廳午勝又閱練綱廠　廠二處旋由船塢督辦薩軍門總辦吳副戎導至塢内考閱一切至二點餘鐘始行閱畢至薩軍門公館茗談良久旋乘馬車返轅（近） 
[江督拜客]  
　　江督周玉帥昨晨乘馬車出轅答拜商稅大臣呂尙書電政大臣吳侍郎及木埠各官紳商董至上燈始返（見） 
[道憲返署]  
　　道憲袁觀察自英美租界肇事後暫駐洋務局辦公於昨日起始經返署（返） 
[防營易員]  
　　駐防南巿三太碼頭畱防太湖水師副中營管帶李顯廷參戎標勝現奉上台委調無錫太湖水師左營管帶遺差委畱江補用總兵陳碧玉總戎正瑝接辦昨日總戎奉委到道禀知卽於本日接差（近） 
[英租界火警]  
　　昨晨七點半鐘英界東棋盤街風聲一嘯樓對街慶大雜貨號失愼延燒廣安廣東點心店袁福記新衣店義大東洋莊協大福和二土店計焚樓房捕房八幢派探王長桂徐榮珊詳查起火情形禀覆候核（見） 
[法界火警]  
　　法界鄭家木橋南首菜巿街某號昨晚九點半鐘忽然失火旋經救火會西人救息（居） 
[法總領事回滬]  
　　法總領事巨籟達君由本國附公司輪船來滬昨已抵埠進署任事（居） 
[美最時洋行百年祝典]  
　　上海之有美最時洋行已歷三十餘年貿易繁盛中外交稱而溯其在德國創業之初迄今已届百年行主特於日前舉行視典以志不忘（顚） 
[批示布商]  
　　淞滬釐捐總局督辦陳亦漁觀察前日發出王大昌布商禀北一道照錄如下查布捐比較每年以六萬二千串爲定額上年布商畢以培等承認布捐通年認檄捐錢六萬串緣値日故多事布貨滯銷是以准予試　邇來日俄和議告成已久布　 
 
 

Page 10

 
 
銷路定必暢旺未便照畢商承認之數再行核減惟旣稱洋布盛行以來土布生涯已成弩未亦屬實情應如何核減之處仰出口局傳集該商等核議具復以便轉禀此批（近） 
[浙江海運局將次開兌]  
　　浙江海運滬局總辦楊太守毓璋由省領憑來申將次抵埠定於今明開局收兌（欣） 
[總工程師開拓機器廠]  
　　製造局彈子廠劃歸船塢之後由洋工程師巴君改作機器廠因見房屋太窄特爲設法開拓並將平房改建樓房刻已將次工竣裝設機件矣（欣） 
[總工程局瑣案]  
　　法界恒德烟紙店夥葉樹芳控歐樹基持楊大亨莊票換去現洋一百元由鍾春林作保到期不付求追陳二尹以鍾旣担保在前限二十天了理○垃圾船戶壽蘭生等三戶駁運垃圾傾棄洪昇碼頭之傍被水利局巡丁查獲由總辦俞明府函請究辦陳二尹飭提夫頭丁阿虎及壽等諭謂本應應縣究懲姑念初次從寛限三天駁運清楚○划子船戶王富貴向范阿三索欠在馬路扭敺由巡士拘案二婬以均有不合判各責手心五十下逐出○張阿四在馬路竊東洋車油布一條由巡士解局陳二尹判責手心五十下又要德奎竊木排上木植一枝由巡士拘局二尹飭責手心一百下（欣） 
[上海縣案]  
　　金士良控追金王氏圖賴存欵由浦東總巡局解縣請訊金士良供王氏之夫金曉峯在洋涇鎭開萬生槽坊小的存洋三百元在店曉峯病故小的曾向接管店事之吳桂堂索取吳初允諾近與王氏延賴求追吳供因店主婦一時乏力並非圖賴王氏供夫故子幼各債蝟集坊内並無銀貨祗有舊屋十餘間曾央士良俟歲底收帳酌償詎被控局解案語次涙下如雨大令察得王氏情實堪憐且無昧賴之心判士良存欵停利拔本每年還洋一百元分四委交付各具遵結完案○又訊王彭彭控徐了頭掯贖田單一案王供光緒三年將祖坆田單一帋計地一畆二分向歸老木抵錢十九千六百歸於七年照原價轉抵於徐去歲回贖延約本年徐允九月准贖立有約據呈電歸老木供詞略同徐了頭供地係祖傳有老契在家大令姑判交保著呈老契察騐復訊○張錫堂控弟永祥覇單不分亦奉訊究錫堂供有宅基地一畞八分應故父兄弟三人均派方單向由三叔永祥之父收執現被覇掯求究質之永祥供此單不在父手大令明知狡滑判候給錫堂及次房土生每人六分之諭單執業以杜永祥呑賣○船戶王阿根裝載子花雇輪拖帶逃捐由閔行厘卡送縣押補在案昨奉太令訊比判責二百板還押卽日措繳（近） 
[會訊掯單覇贖案]  
　　王佛發投公共公廨控張炳掯單覇贖地畆因王係美商用人由關司馬照請美繙譯安君於前午後蒞廨會同襄讞金大令訊問王供光緒士九年由寄父全全經手將地三畝向張抵銀有原中談子卿高海松爲証現備本利向贖被覇爲此控請提追質之張供此地已執有永遠出租憑據難以取贖大令商之安君判一併退去著邀原中及圖董王少卿檢齊單據呈候下禮拜二覆訊（見） 
[公共公廨早堂案]  
　　盜犯朱老五張錦坤陸老四在通州夥刧朱兆龍家衣飾並在上海乂袋角用鐵棍打傷戴子明頭額攫物昨由眼綫沈阿三報探拿獲解廨請究通州州差求請歸案辦理關司馬商之德副領事麥君判一併還押候移送通州訊辦○醫生俞鑑寳去年同壻張某購買機器一座私鑄僞銀四開張於今年二月病故俞仍令夥沈國金仟維鎬鼓鑄由其子賣與萬興南貨店葉某經包探徐阿華拿獲並拘萬興店夥衛杏生一并解訊司馬判俞父子管押西牢六年沈任各押西牢三年衞杏生押候店東到案再核機器充公○流氓季關通陸關福月前攫蔡阿四衣服刀傷王惠芝報探送醫今已痊愈昨亦解訊司馬判李押西牢兩年陸押捕房八月○徐阿南串同陳小弟誘拐葉召弟至大塲鎭販賣報由包探顧福其獲究判各押西牢兩年葉給其母具領○粤人曾阿華曾剛四串同梁劉氏爲媒强搶鄧余氏之女經鄧禀由廣肇公所董事具控公廨於昨日提案司馬判押候過堂訊奪○王陳氏竊陳開祥家飾物由探拿獲因王分娩暫寄醫院今已十天解案請示司馬判押官媒一月○探解張陳氏竊某洋人地毯請究判押官媒一禮拜○邊榮口將女許配吳李氏爲童養媳復托王阿福轉賣與李吳氏得洋十二元經吳報探解究判孩給吳領王不應爲媒罰洋十二元還李邊榮口不應誘賣押捕房五月○王金仔竊夏雲泉之對時表　探解究判押捕房一月○俞家海犯竊九次今又竊王國良家衣服由探解辦判押西牢兩年○年未成丁之莊阿和在鄭家木橋夥攫孫德忠洋元報探拿判片送棲流所管押半年（見） 
[法租界公堂案]  
　　栢爾德律師前用之細崽陳宗卿一月後荐與宋盛徐陳卽辭出前晚帳房内失洋八十元看門印捕云見陳入内竊取昨日送案請究陳供當日在家並未出外安有竊洋之事大令准予交保限三日内邀同宋盛餘來案候核○馬子雲在天津買一婢女帶來滬上忽有沈張氏認爲胞妹領去馬因投訴英界捕房捕頭以馬住法界昨日移送法廨請訊馬呈遞賣身筆據沈張氏供丈夫沈少山在營口爲輪船水手胞妹實被匪徒誘出今馬旣稱買來請將出賣之人交究大令判將該婢暫發普育堂畱養沈張氏交保候查明復核○城河浜聚泰南貨店潘松林雇周嘉恒經手店事八年侵呑各帳洋一千五百餘元扭案請究周供銀洋進出向由店主自管小的代爲調度一切本年二月因見店務難支自行辭歇並無侵呑之事大令檢閱所呈各帳俱無總結無從核斷判周准予交保限五日内邀同公正人理帳禀復○郭中路吳洪氏失孩知爲王金姐顧張氏誘拐寄藏粤人藍書林處並牽涉婦人劉吳氏訊飭押候補提在案昨日包探將劉吳氏拘獲傳同原告及在押之金姐解訊藍供前與金姐姘識現已拆開實遭誣指劉吳氏供因向金姐索欠挾嫌被噬大令着一併還押捕房嚴比○許阿福控郭寳大郭生發掯覇活賣祖坆不准放贖一案昨日復訊郭寳大供坆旁餘地實已賣與小的求請公斷大令斥退俟下期傳同原告復核○張楊氏控李春林朱春寳串竊洋二百元朱已交洋八十元保釋李押捕房比追在案茲因李在押潜逃昨氏投案禀請將朱春寳着保交究大令准之並着朱邀同李母來案候核（居） 
[美租界捕房事]  
　　武昌路陶姓鐘表店主報稱有形同日本水手之人來店購表論價不合搶去一枚請爲查究捕頭准之○前晚馬夫李小山駕車至西華德路未點車燈印捕以其違章拘究由李存洋十元保出○胡桂生飮酒過醉倒臥西華德路由捕載入捕房押候醒釋○混名瞎子毛毛夏仁堂昨晨闖入武昌路某棧房圖竊由捕拘押候辦○西華德路謙吉里鄭姓前晚被竊衣服銀洋報捕請緝捕頭允之○前晚有口操紹興音之某甲至蜜勒路任阿祥烟紙店内以大洋二十元兌換小洋銅元而去事後檢點大洋均係鉛餅因投捕房報緝捕頭准予查辦（古） 
 
 

Page 11

 
 
[上海六馬路仁濟善堂籌振公所施子英經收山東各處等賑捐拾一月初一日至念九日第一百三十陸次清單]  
　　初三日當熱東始桑政爲痰病求速愈洋一百元初四日沈阿姐桶内零星各洋元無名氏洋拾元鄭陳氏洋一元無名氏小洋一百角桶内零星小洋拾角桶内零星銅洋肆元無名氏洋一元七角廿五日平　吳詠記洋念元廿九日紹城明德　孔洋三拾元本月份共收洋一百陸拾陸元小洋一百拾七角銅洋肆元英洋扯七二七肆申元一百念兩零七錢五分小洋扯陸八八申元八两零五分共合元一百念兩八錢連前共收規銀拾陸萬三千一百拾　兩零零二釐除解各處賑元外凈存元陸百七十六兩八錢四分五釐銅洋八拾七元九拾五角 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
升並遇缺先等花樣暫歸該二省代收於是部庫所輸捐欵倍形減色現奉　兩　　　　　交馳率以推廣捐輸爲請臣部於其窒礙各條業已隨時議駁惟念邊餉之相需甚殷左藏之未充可慮亟求挹注之術捐輸亦其一端如果收數較盈庶可統籌兼顧茲與吏部往返片商酌擬推廣變通捐例十九條仍專歸部庫上兌另繕清單恭呈御覽伏候命下卽由臣部行知各直省遵照所有酌擬推廣捐輸條款緣由謹合詞恭摺　陳伏乞皇太后皇上聖鑒再此摺係戶部主稿會同吏部辦理合併聲明謹奏光緒三十一年七月二十八日奉旨依議欽此謹將酌擬籌欵推廣捐輸十九條繕具清單恭呈御覽計開一進士舉人五貢及廪貢擬准報捐實官查政務處原議已有實官人員方准捐升係爲愼重名器起見惟查進士舉人五貢等本有例准除授及揀選就職之官廪生例應挨次出貢亦有可得之官今擬由進士舉人五貢及廪貢出身者均准報捐各項實官歸入新海防例内減成核收其增附貢監生並例貢例監生出身者仍不准報捐實官以示區别一廕生並世職擬准報捐各項應廕官職查新海防例内廕生並世職人員原准逕捐應廕各官以及由大員　弟挑取各項侍衛等官亦准改捐文職今擬仍照原例一律收捐歸入新海防例内减成核收一鹽運副鹽運判擬令捐免保舉查鹽務人員鹽課大使須繳免保舉銀兩運副運判口級大於鹽　　使轉不收免保舉新法未免参差擬令此二項人員除業經核准者母庸令其補繳外其未經覈准者應以此次奉旨之日起槪令按照品級並取具同鄉京官加用戳記印結赴部庫報捐免保舉銀兩以昭平允一改捐降捐人員擬變通作抵班次 
查捐例内載捐納京外各官有因本項人數衆多情願改捐者除品級相同又係應升之階仍照捐升辦理外其非應升之階（卽通判改主事太常寺典簿改捐知縣之類）准其指改互捐如原捐雙月銀數本多卽作爲所捐之官雙月令其加足改捐之官本班一層作爲所改之官本班先用如原捐雙月銀數較少令其照數補足作爲所捐之官雙月選用如有情願降捐者其原捐雙月銀數或浮於所指降捐之官雙月銀應亦祗准作爲雙月令其加足降補之官本班一層作爲所降之官本班先用其已捐至不論雙單及已經分發者均祗准作爲雙月等語原例雖屬明晰惟已捐至不論雙單及已經分發者亦祗准作爲雙月未免無所區别今擬將改捐降捐人員除原捐雙月銀數本少無論已否捐足分發等項均應按照定例令其照數補足所改所降之官雙月銀數方准作爲所改所降之官雙月選用外其原捐雙月銀數或多於所改所降之官雙月銀數或與所改所阩之官雙月銀數相同已捐足分發以上者如改捐降捐應照例捐足一班卽准作爲所改所降之官單月選用儻不願得單月選用班次亦應照例捐足一班仍作爲所改所降之官本班先用至本非雙月選用各項人員互相改捐仍應查照原例辦理一佐雜分發各官擬槪令捐免騐看查佐雜分發各官例准捐免騐看不捐者仍聽其便是此微員末秩本不以騐看爲關鍵今擬將佐雜分發例不引見各官無論新例舊例及保舉議叙捐過捐班分發指省人員均令一律赴部庫捐免驗看其銀數按照新海防减成章程減半核収俟捐案核准後漢員應令取具同鄉京官印結滿員取具本旗佐領圖結於每月二十日以前赴吏部註册呈騐執照查核相符卽行知照各省其有捐案及註册呈結在二十日以後投遞者應歸下月辦理至此項捐免騐看人員在吏部註册核准者於次月二十日行文按該省照限减半計算應以限滿之日作爲到省日期如該員到省在後應以該員禀到之日作爲到省日期仍令將到省日期報部核辦未接到部文之先不得先行差委其分省應行掣簽人員應俟該員註册後於次月初五日掣定省分發給執照令其赴省如以前業經戶部核准前項人員尙未赴吏部騐看亦未赴戶部捐免儻有取結赴吏部註册者卽由吏部飭令赴戶部遵照新章補捐免騐看惟此項補捐免騐看之員如係舊例捐納分發指省以及保舉議叙等項經捐入捐班分發指省並報捐分發人員未經指省掣省以前槪應按照此次所定減成新章僅令在部庫捐免驗看母庸補交别項銀兩其有以此次定章之前未經核准銀两改獎免驗看並有不在部庫捐免騐看人員仍應照舊飭令過班及報捐指省後方准捐免騐看均照原滅成數核辦至勞績議叙等項隨案得有分發並正途出身例准除授官職呈請分發及俸滿應升並曾任實缺丁憂服滿或呈請分發回原省或呈請分發報捐指省或由吏部掣省歸各原班試用補用者均母庸飭令捐免仍照舊赴吏部驗看一滿洲現任京官司員擬准捐廻避先用查此項人員一經呈明廻避卽行開缺原例應與陵寢盛京等處年滿調京人員統較歸班日期先後挨次選用例准保舉本班儘先選用今擬倣照廻避人員保舉之例准其報捐本班先用入於調京人員之先選用應按各本職本班儘先銀數歸入新海防例内减成核收於戶部核准知照吏部之日歸於調京先用班内不論雙單月遇不在京應選缺出先用廻避班二員次用調京班一員其由六部廻避人員專選六部之缺其班次相同人員統較目期先後照例選用一知縣裁缺卽用新選新補另補人員擬准報捐原班本班儘先查裁缺卽用新選新補留省另補之員遇缺先儘請補擬准其報捐原班本班儘先歸入新海防例内減成核收一示捐俸中簡知縣遇有繁要缺出擬令加倍補繳試俸歷俸銀兩准其請補查定例各省請升請調人員如試俸未滿試署未滿及試俸已滿未請實授並歷俸未滿年限應令逐層捐免方准請升請調等語此指未見缺以前先行報捐而言自應照舊辦理今擬將此項人員如於旣經見缺之後報捐者令其加倍捐免後一律准其升調所有捐欵應按十成銀數核收一滿蒙京官擬准全行捐免試俸年限查原例應扣試俸三年人員准其捐免一年應扣試俸五年者准其捐免二年仍計實歷俸試二年三年期滿後照例論俸升用等語今擬推廣滿蒙京官無論是否正途應扣試俸三年五年者俱准全行捐免應照例定捐免試俸銀數加一倍以十成實銀核收一呈請分發知縣擬准捐免期滿查例載現任敎職俸滿保荐各省舉人截取赴部並各省優貢朝考以及宗人府漢敎習期滿各員如引見以知縣用者均例應投供候選如有願分發者均應以奉旨之日起扣滿二年又八旗滿洲蒙古漢軍文舉人揀選知縣人員亦令投供候選如有願分發者扣滿六年均准其呈請騐看分發等因今擬將以上各項人員准捐免扣年限卽准其隨時呈請分發仍歸各原班試用凡應扣滿二年方准呈請分發者准其按照分發銀數减二成捐免期滿應扣滿六年方准呈請分發者應照前項銀數加倍捐免期滿均作爲例定銀數歸入新海防例内减成核收一月選分發人員擬准捐免各項廻避查例載月選得缺並籤掣分發 
 
 

Page 16

 
 
及揀發並報捐指省保舉留省人員如本身及祖孫父子胞伯督姪兄弟有在該省置買田產開設典鋪及經商貿易並曾在該省督撫司道府廳州縣衙門襄辦刑錢者均應一體廻避等語今擬將此項廻避人員一律准其按照各本職例定離省銀數捐免廻避歸入新海防例内減成核收捐免後卽予一體銓選分發毋庸再行廻避一卓異並俸滿人員擬准捐免咨調查保薦卓異人員定限無論省分遠近例應接到部文後限二十日交代清楚咨赴部引見近年各省多未依限赴部擬令其捐免直部按照官階一道府二州縣三同通凡曾經薦舉卓異人員均准捐免咨調引見其俸滿應行引見人員亦准捐免咨調此項捐欵應照本職例定離在銀數歸入新海防例内减成核收自此次奉旨之後凡保薦卓異並俸滿應行引見人員如不請咨赴引亦不免捐咨調應如何嚴定處分由吏部酌核辦理一各項捐請貤封擬再加推廣查新海防例推廣捐封凡屬同姓服内尊長又無論是何姻親尊長但有受恩撫養情事均准捐請貤封惟原例有庶母而無庶祖母庶曾祖每庶伯叔母並姻親尊長之父母祖父母今擬一律准其捐請貤封又本官受業之師所謂民生於三事之如一者果有盡心啟通俾得成名亦擬照各本職例定捐封銀數准其捐請貤封以四成實銀上兌以上推廣十三條係爲籌餉而設擬均專歸部庫上兌外省不准兌收一私罪捐復人員擬准捐回原省查前次會奏推廣捐復十三條内分别輕重准加兩倍捐復原官旣原官尙予捐復似原省不必禁其捐指今擬將此項私罪捐復人員有願回原省者按照各本班指省銀數酌量罪名加五加倍加倍半加兩倍准其捐回原省均按照十成銀數核收一官員經徵正項錢糧及失察越獄均有展叅處分擬准捐免查官員升調繁要各缺例准免計因公處分光緒二十一年會奏推廣捐輸亦有捐免展叅專條惟所有捐免之案無論任内有無級紀均按照展叅革職降調處分核定報捐旣准捐免展叅又不將任内現有級紀准其抵銷似於功過相抵之意尙有未符今擬捐升人員除承緝盜案處分不准捐免外其各項承緝經徵之案無論在何叅限内查係展叅應降調者除事前已有之級准其聲明查抵分别一級抵一案仍令補交降調十成減半銀兩外至無級可抵之案應逐案捐交加五降調銀両若展參應革職級紀不能查抵者應令捐交加五革職銀兩俟銀兩繳清均准其捐升離任其並非捐升人員若憑空捐免展參旣於處分太寛復於捐輸無補照捐仍不准行所有捐免展參銀數應按十成核收歸入咨案辦理以歸簡易一疏防重犯例應畱緝人員擬准捐免查定例越獄處分若係凌遲斬絞重犯參限滿時分别革職降調離任以及降調有級可抵不至離任者均須留緝五年等情是逸犯弋獲無期畱緝亦成虚語并擬將此項人員瘀旣經議降議革後其革職降調離任者按照革職降調銀數飭令捐交降調有級可抵不至離任者按照降調减半銀數飭令捐交均以十成銀核收如銀兩繳清均准免其畱緝五年歸入咨案辦理惟不得於降革處分未定之前預先報捐如再有願將降革處分一併捐復者除將捐免留緝銀両交清外其捐復降革銀數仍照各原捐辦理一佐雜人員擬准捐免查詢居官查例載佐雜人員遇有因公降調照革職捐復銀両減半呈繳捐免查詢居官若捐免後復有失防承緝捐關降調之案該員平日緝捕廢弛已可槪見仍應照例查詢居官不得援照初次再請捐免等語今州縣捐升旣准捐免展參則佐雜之查詢居官可仍查照原捐准其捐免一次其銀數應以十成實銀兌收一公罪應行降調准其抵銷人員擬准補捐加級查則例公罪應行降調者多係一時疏忽並非不守官箴若無級可抵卽應實降今擬將此項人員無論實缺候補如奉旨准其抵銷後查係無級可抵或不敷抵係實缺無論本任調署應令加一倍捐免離任再按所降之級每一級照隨帶銀數加一倍報捐係候補署缺應令加一倍捐免離任再按所降之級每一級照隨帶銀數報捐均令取貢同鄉京官加戳印結以十成實銀交庫卽准抵銷處分並免開缺係京員按照五日行文定限再予限一個月係外官亦按五日行文照行查外省例定限期加倍計算再予限一個月如直隷省限四日加倍限八日應共限四十三日作爲坐日吏部行文時卽塡明應坐至某日限滿飭令按限赶緊補捐如限内未接到戶部核准捐案卽以坐日作爲開缺及降用日期分别奏明辦理 
一從未微員公罪處分擬准補捐紀錄查公罪降調處分旣准補捐加級其九品以下亦擬准其補捐紀錄應於議降之後查明原有紀錄不敷抵銷者無論補捐紀錄一次二次三闪均按捐定報捐紀錄銀數加一倍報捐以十成實銀兌收其取結定限均照補捐加級章程辦理如本無紀錄者仍令補捐加級以上六條亦專歸部庫上兌以此次奉旨之日起定限二年卽行停止 
宮門抄八月二十九日戶部宗人府正白旗値日無引見醇王溥良盤查銀庫覆命出使大臣李盛鐸謝恩裕中堂續假十日伊立布續假五日召見軍機李盛鐸 
[太僕寺奏爲裁撤臣寺駐口値年主事等差缺並裁革書吏駝丁以除冗濫而昭核實摺]  
　　大僕寺奏爲裁撤臣寺駐口値年主事等差缺並裁革書吏駝丁以除冗濫而昭核實恭摺具陳仰祈日聖鑒事恭查上年五月二十七日欽奉慈禧端佑康頤昭豫莊誠壽恭欽獻崇熙皇太后懿旨凡京外各項差缺有應行裁汰歸併者著各闻院堂官及各省將軍督撫破除情面認眞厘剔奏明裁併等因欽此仰見朝廷軫念時艱整飭庶務孜孜求治之意旋於八月間准政務處咨送會奏妥議裁并内務府司員一摺聲明各衙門仿照核辦次第推行等因知照前來伏思設官分職各有當盡之責値此時局艱難尤當力除冗濫勉副聖慈查臣寺所屬左右两司主簿一廳額設滿蒙員外郎各二員滿蒙主事各二員主簿一員滿蒙筆帖式各八員員缺旣屬無多事務更須兼攝刻正百端待理額設司員筆帖式分隷司廳常月各處僅敷分布無可議裁請免置議惟查察哈爾値年主事筆帖式一差向由臣寺於主事筆帖式中無論實缺候補揀選二員五年期滿撤回更換歷經辦理在案光緒二十五年經前任察哈爾都統祥麟等奏請將値年主事筆帖式二員改爲差缺照品食俸辦理未免浮濫應請卽行裁撤以節虚糜而復舊制又臣寺砂有駝館一所駝長駝丁十名　班看守現在駝館焚燬無存該駝長等並無他差未免徒糜餉項請一并裁革咨回該旗另行改補錢糧至書吏舞文弄法是其慣技臣等自上年欽奉諭旨之後卽責成司員筆帖式等留心公事自行經理數月以來該員等均能奮勉從公尙稱得力擬請仿照各衙門現辦章程將書吏槪行裁革以清蠧弊未盡事宜再行奏明辦理所 
 
