# 1898 - 187 - 4909063

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[開印盛氏家刻皇朝經世文續編] [  圖書集成局代啓]  
自善化賀耦庚制軍輯皇朝經世文編百二十卷宏規鉅典　焉畢陳海内之言經濟者宗之自後踵起者數家然或搜採米或體　欠當　者病焉毘陵盛京卿前任東海關道時延請海内名流仿賀書體例復爲續編凡奏議公牘以及私家著述無不搜輯美備歴七年而書成　日鼻前書稍有增損而　數則如之其厘捐礦務海防水師爲前書所未詳者則更窮源竟委羅列無遺方今皇上特　　　旨改時及爲策　士人於經世之學亟宜究心今掃葉山房主人覔得初印善本托本局用新鑄鉛字排印成書猶恐有稽時日先用泰西石印法可以司日成書以　 
諸君子先覩爲快之意書凡二十四册價洋五元一俟鉛印旣成當再登報俾衆週知 
[珍物待購] [  申報館恊振所拜啓]  
本館恊葉所自經解賑欵以來屢承諸大善士源源接濟且有以珍物助振者惟連城之寳旣阿割愛相投而美玉之沽尤賴知　德寳特將各　珍玩羅列於下倘蒙仁人君子慨擲廉泉旣能廣積陰功且可增輝藝圃誠一舉而兩得也計開朱漁珊帖一部高澹游山水一幅 
[論松郡屢議平糶事]  
昔韓非子之言曰自營爲厶而説文則曰背厶爲公厶卽私也以厶加八八之形爲兩兩相背故曰背厶爲公可知公之與私其理相反而　機實判於一轉念閒世有假公濟私之人迨至事會所迫公私不能兩盡則必支吾推諉多方師説如孟子所謂遁辭知其所窮者亦可見其爲難情形矣去歲中國各省荒歉而又加以奸　趨　運　出洋是　自冬至春以迄於夏各處米粒奇絀米價飛漲固非獨松郡有然而亦不聞松郡獨不絀米也直省各府　州縣之有　榖倉也原以備荒歉之歲平糶便民所謂公事而非私事也倉督於官而董辦其事者則有地方紳士天亦　　这以辦公而非以便其私圖也各省府廳州縣皆然詎松郡而獨不然乃自四月迄今觀報紀松郡各事初則聞有紳士某君自滬購米若干石存諸全節堂將辦平糶善舉繼則又聞事係子虚然猶謂傳卷之詞無實據也及觀本月十八報紀黄堂受篆一則内録新任松江府張子虞太守牌示云舉貢生員吴維馨等禀批據禀已悉查接管卷丙先後接奉撫藩憲通飭嚴禁運米出口並酌提倉榖三四成碾米平糶以裕民食等因經前任府恩通飭各縣議辦旋據華亭縣禀據　議以春熟尙資接濟似可從緩各語均在案兹據該舉貢等禀自是　全桑梓起見仰候飭華婁兩縣恊董妥議核覆辦理可也又牌示云職貢生監沈汝霖等禀批據禀已於吴維馨等禀内批示矣又十九日報紀禁止販運一則内有現由紳士楊姓吴姓等四人擬定章程數則禀請華亭縣劉大令酌提積榖數成選派公正紳耆擇期平糶云云夫據　議　之董固郡城本地紳士也吴孝廉等亦本地紳士也同一紳士自宜和衷共濟際此米增價長人心星星之日凡所以宣上德而逹下情者惟諸紳士是賴吴孝廉等非有私於鄉里而羣以平糶爲急務彼紳董等非有憾於鄉里而何獨以平糶爲可缓豈局外人果不知局中人任事之艱難乎抑此中别有隐情乎卽使郡城數處倉榖毫無弊竇盡能如杭郡諸倉之儲　可恃而以有限之榖濟城鄉各處之貧民縱令全數平糶亦未至大紓民困然自來辦公者作得一分事卽盡得一分心設竟顆粒不糶將平日備豫之謂何至其言曰春熟尙資接濟則殊屬費解姑無論本年春夏之交雨多晴少春熟未能豐稔卽或少資接濟而目下盛夏已過正值青黄不繼之時何尙以之藉口且所謂春熟者麥爲大宗次則豆與菜子查郡城附郭華婁兩邑惟華亭東北境與上海毗連之莘莊等處間種二麥此外向不種麥至菜子以之打油不能爲食惟豆之一項可食然非饔飱所常用且春耕夏耘天下所同松郡有春熟豈他處皆無春熟何以自月初以來報紀各省各屬平糶之事幾於書不勝書乎豈他處之春熟盡荒而松郡之春熟獨稔乎古之人如汲黯者矯旨　粟且不單身脚重咎而以救民爲急急際此聖明在上一夫不獲時厲已飢乃上有發粟之恩而下有兎膏之歎官長不聞膜視而紳董一意阻撓抑獨何心哉本月初七日本報曾論蘇省各屬倉積米榖皆宜平糶固非專論松郡且並示知大憲已有酌提平糶之通飭也竊意大憲旣有通飭當不慮在下之阻撓况各處飢民攫米之事紛紛屢　董其事者縱不爲桑梓計獨不爲身家計乎衆怒難犯專欲難成惟善人能受盡言敢以望之不以私而廢公者 
[粤西亂耗]  
　　文匯報昨日接香港來電云廣西亂民謀爲不軌蹂躪各處城池現已州地方駐梧英領事恐西國商民遭其茶毒電逹香港請兵保護已派英兵艦名堵以忒者駛往保衛矣 
[沙巿餘聞]  
　　沙巿閙事之後曾有湖南人買囑乞婦陸張氏抱一瞽孩揑控洋人挖眼等情已登前報兹者益聞録云陸張氏曾串通歹人項連寳認此孩爲親生子控被洋人挖眼受傷縣令升堂騐看並無傷痕實係生成瞽月詰問數四氏始理窮吐實供稱湖南人逼我到湖南會館囑令赴轅控告求恩寛宥大令遂派差押陸張氏項連寳二人荷枷遊街荷牌鳴鑼示衆其牌云瞎眼女子有珠無神遇陸張氏冐認親生串項連寳騙財共分説外國人挖他眼晴滿街喊呌摇惑人心從中漁利罪惡滿盈憑司解縣業經審明並非被害病瞎是真枷號示衆法不可輕再有此事加等重懲旋又出六言告示云縣正堂劉示各國通商以後中外和睦相安前因南帮痞棍輒以細故生端甚至焚燒關署延燬洋房躉船現經彈壓解散查拿痞棍維嚴近聳不法之徒復又揑造謡言假稱洋人挖目冀圖煽惑民間諭爾居民人等慎勿信以爲然務各安分守業仍不失爲善良倘再妄爲滋事律法斷難從寛定卽拿案嚴辦勿謂方之不詳荆州府舒太守亦出示云爲剴切出示曉諭以安百姓事照得洋埠無賴之徒藉端滋事業經飭令該會首交出首犯訊究並示諭各商民人等照常安業在案兹本府訪有地方好事之人藉以無稽之辭輒敢妄造謡言希圖煽惑寳屬荒謬除密查外合再出示剴切曉諭爲此示仰沙巿居民人等知悉爾等務須各安恒業毋爲謡言所惑别生枝節倘再有人造謡生事一經查出定于拿究并將失查地保一併懲治不貸勿違特示 
[華艦落成]  
　　香港循環日報云朝廷於馬關議和之後卽向英德各廠訂造戰艦數號爲禦侮之具上年業有飛鷹飛霆兩水雷船告竣駛回備用兹閲倫敦某日報云中國在英國安士頓船廠定造　計有一等快艦二艘一名海琛一名海濟現均落成試水每點鐘能行二十三英里其在德國之士得珍船廠定造者計有二等快艦三艘一名海 
 
 

Page 2

 
 
容一名海鎮一名海勝亦已告厥成功每點鐘可行十九英里半復在德國斯機哥船廠定造者計有水雷艇四艦一曰海龍一曰海虎一曰海鳥一曰海鯨每點鐘可行三十二英里以上九艘聞約夏秋之交可以駛回中國其管駕官則係林君國祥等五員更有定造快船二艘目下尙未興工如此整頓水師可謂不遺餘力然中國此時患無水師將領不患無水師戰船所望秉國者當於水師武備學堂中慎爲籌選也 
[俄人之言]  
　　香港循環日報云近閲俄國新聞言我國海軍自五年以來顯著功績其始以威力逼迫日本歸還遼東半島次則使中國割旅順大連灣以卑我國渤澥之上霸王之權在我掌握非我海軍之力島能致此雖西比和亞鐵路尙未接至烏拉西保斯德滿洲鐵路亦尙未接至旅順而聯絡烏旅兩港聲勢又豈非賴我海軍之力哉倘遼東一帶我國屯劄數萬陸軍加之鐵路全通維時有陸　無海猶人之有右手而無左手終屬無濟我旣得旅順理當實力整頓浚深港口建築砲臺屯儲軍餉以及煤炭藥彈等物又將黑海艦隊及波羅的海軍均駛往旅順常川駐劄以資徵調我政府所定擴張海軍經費九千萬羅卜卽以此欵作爲旅順防備擴張經費所謂兵精餉足何愁不固若金湯由是横行東海睥睨中日爲所欲爲誰其阻之 
[命案紀聞]  
　　武昌訪事友云邇者武昌府舉行武試彎弓盤馬者流齊集省垣某日咸寗某童在閲馬廠隙地布鵠張侯練習步箭適馬路勇丁肩挑磚石從旁經過悮中其肩向之理論童不肯低首下心於是各集多人互相毆擊短兵相接各有損傷其中一童受傷較重舁回後已因傷斃命想須報官請騐矣 
[掠米續聞]  
　　金陵訪事人云奸商屯積米榖任意居奇小民飢餓難堪致有本月十三日聚衆掠米之事當經省憲出示平價並由城守恊率兵四出彈壓各米行現雖遵奉憲諭於十四日照常貿易按照官定價值熟米每担洋四元八角中米四元　角發售所可惡者預將屯米暗藏僻處僅留中米數石敷衍門巿不過一時許遂謂米已告罄後來之人雖有銀錢無從得米小民不耐飢餓訪明屯米之處約衆前往搬取於是民間又復騷動城守恊楊鏡巖恊戎聞信之下立卽督率勇丁馳往巡察遇有掠米飢民婉言勸諭謂日内江西官米卽可運解到省爾等宜安分靜待無得滋生事故致干法紀各飢民乃遵諭而散 
[分局平糶]  
　　紹興訪事友人云郡城所設平糶局四處頗形擁擠官紳因擬在各坊設局平糶蓋局多則人散可免擁擠之患查城中山會兩縣共計四十一坊各坊均派委員會同紳士查明共有貧户若干預先給以米票一俟查齊卽就各坊中設局照票發米法良意美誠哉有利而無弊矣 
[設局平糶]  
　　金陵訪事人云邇來米價昻貴民食維艱省憲雖示諭屢頒而奸商把持米價仍有增無减江寗府劉嘉樹太守擬設平糶局濟民先與紳耆讓定章程禀詳督憲奉飭督同紳耆在五城地方設局五處一俟江西官米運到卽行開糶頃　江西已運到米若干石太守擇定設局處於十六日開辦飢民聞之無不歡聲雷動云 
[首邑撤任]  
　　金陵采訪友人云江寗縣知縣劉冠一大令不知因何絓悮經藩司松方伯牌示撤任遺缺以候補縣王欣甫大令豫熙署理 
[委員巡鄉]  
　　紹興訪事友人云距郡城二十里之車家弄與距郡城六十里之道墟村皆隷會稽縣雖各有本村紳富開辦平糶而人多米少其向隅者每思强借米糧蠢蠢欲動府憲熊太守特於本月初八日傳見紹恊左營陸守戎委令督帶由省調來之勇周巡　村守戎節於次日黎明傳號起行周歴村鎮二十餘處每至一處先將省憲告示張貼復傳集紳耆宣布威德遇殷實者勸以多辦平糶毋許囤積致爲人所覬　貧乏者則朂以安分營生毋聽煽惑致蹈刑章各鄉民尙稱安靜遂於初十日回城銷差 
[振興時務]  
　　金陵訪事友云邇因海疆多故亟需通逹時務之材盱衡時局欲補時艱者仰體　聖天子勤求郅治之心莫不以振興西學力圖富强爲急務江寗府劉嘉樹太守自去春下車後卽提倡新學創設明算學堂今年季春又就文正書院内附設西學堂造就人才以補儲材學堂所不足兹聞太守通飭所屬廣購格致新書存放各縣學署及各書院中准有志生童借閲以資實用各縣均已遵行貧寒之士受惠匪淺將來濟濟多士學業有成　其經綸以維時事太守功德豈有涯哉 
[絲價飛漲]  
　　金陵絲價早紀本報兹得訪事人續函悉省垣絲業自開盤以後來源日見短少於是同行公議自午節後一日重新訂價絲片上色者每百兩值洋二十七元今則增至三十元二十五元者增至二十八元聞此後價仍當有增無减也 
[巴山話雨]  
　　重慶訪事人云巴縣收押人犯除監獄外又有待質所自新所班房等名目其最次者謂之卡房房屋齚齪飲食缺乏加以差役勒索稍不遂意卽凌虐隨之真不啻黑暗地獄現巴縣王柳堂大令洞悉情弊捐廉將卡房等處修理一新日給厚粥二次每十日内給飯二次肉　兩並嚴禁差役凌虐需索逐月派委妥人監查凡情有可原之犯擬令取保開釋○四川布政使裕方伯調任直隷於四月二十三日午刻到渝船泊太平門外渝城文武員弁咸往謁見方伯卽入城答拜○法商雷某前同朱鍾二華人在自流井一帶開辦煤油公司因與原案不符經鹿制軍將鍾朱拘拿收禁法商聞之控索賠償尚未議結本年四月下浣又有法國礦務局紳董俞德東由渝赴四川貴州雲南等處查看礦質○四月十七日晚八點鐘時雷電交作風雨驟至渝城附近尙無他異惟據各處來函始悉綦江江津李氏塲鶴山坪高牙塲中白沙江口三溪子等處是夕冰雹之大逾拳石擊傷禾苗無算人民畜勒衝没甚多江津以下船隻被風浪吹翻者約三四十艘渝江亦時有死屍浮至誠奇災也 
[彛陵雜録]  
　　宜昌訪事人云東湖縣試歲科並舉上月二十五日東湖歲試初覆後因新任四川總督裕制軍行抵宜昌著以貢院爲公館因而行試比裕壽帥乘快利輪船下駛卽於本月初二日生試二覆文題子貢問友兩章賦題五月榴花照眼明賦以題爲韻詩題艾虎　人不信拘體韻是日卽發初覆案計取四百五十名以陳文筆爲第一初四日考科歲試二覆文題省刑罰薄稅斂深耕易耨壯者以暇日修其孝弟忠人以事其父兄出以事其長上可使制挺以撻秦詩題篛笠筠籃籐簟竹簾不拘體韻賦題未悉又歲考三覆題知其説者詩題時雨降得時字三覆案發得二百二十人以張百鍊爲第一○東湖縣黄令尹考試點名見諸童所取名字多有怪異不合者輒今改易並出示云嗣後文武考童不得任意取名如劉興漢李際唐等類再有此等名字必將父帥責問至本朝前賢前大臣名字亦不准妄有同名之處以端土習而除邪僻云云○上月有英國兵船駛至宜昌因沙巿亂民滋事保護彼國官商也近見事已安謐英兵艦遂於初三日駛去想須俟桂花黄時再來宜埠也○四月以來晴多雨少近日天氣炎熱居人揮扇不止而猶汗出如漿初四日幸得陰雨一日夜頓覺凉爽南阡北陌間禾苗亦有懷新之意河下米糧前月間每名已長至洋銀六元左右現已减去數百文謀升斗者莫不愁眉略展焉 
[沙渚魚箋]  
　　沙巿訪事人云本地招商局現奉督辦盛京卿來札派包君良基爲董事包係江蘇人在沙賓易有年今春設有大生同陳號固殷實富户也○新授公安縣王大令光棣四川人本月初旬由鄂抵荆赴道府署禀到公安差役在沙迎接以備大令渡江而南榮齋新任○沙　米價近忽騰貴上熟者每石需錢四千四百數十文原其故因今春湘省雨水過多禁米出境故米價另增也○湖南辰州帮船户有　文盈者一妻二妾生一子甫七歲小名楚寳愛若掌珠耳穿一金環飾以東洋布衣褲每出入必與偕四月晦日文盈在舟無事與客　奕良久忽失楚 
 
 

Page 3

 
 
寳所在問曾有人至此否舟中人言恍惚有同鄉聞某之子來過未嘗留意往問聞子答稱不知蓋聞子年纔三與楚寳最爲莫逆故信以爲真鳴鑼於巿三日徧尋無著後聞人言藉謂是聞子實與楚寳同往太師淵一帶文盈乃往蹤跡之忽於丁家莊塘内得楚之　金環衣褲無一存者報之於官適縣尊某大令考試入塲卽延馬伯嘉大令　騐騐得賢囊有一鐵錐孔雖不知兇手爲誰面以聞子　與同行頗滋疑竇聞知之盤問其子歴認不諱詰其何故答稱因愛金　偕塘邊刺斃聞夫婦恐受波累勒令其子吞服阿芙蓉膏不死乃推諸水缸而斃焉文盈得悉此事以聞子已死不欲終訟禀請息案大令乃飭各具切結了案 
[西西櫂歌]  
　　杭垣訪事友來函云本月十六日戊辰爲月食之期浙江省計食九分廿一杪初虧寅正三刻八分食甚卯初初刻十分復圓卯正三刻十二分先期由廖中丞牌示轅門仰文武宫員及陰陽僧道人等屆時一律救護是日三更時分標下兵弁及防　營勇均集轅下僧道人等亦赴署當差時屆初虧由陰陽生呈報時辰僧道宣誦經卷營兵施放槍砲一排食甚亦然比及復圓則　兵勇擊鼓鳴鑼復放槍砲始行撤圍廖中丞因在請假期内故在堂恭設香案照例行禮○杭地狸肉價值向來每斤需錢一百四十四文自上年起剛鼠公身價忽然大昻竟每斤增至一百九十二文刻下來貨甚旺價亦漸廉本月初旬每斤僅售錢一百六十文至十六日又减去八文推原其故皆由民食雜艱無力豢養故特减售以紓目前之急而巿上生意亦不甚旺益可見時勢之艱難矣○杭省每屆天時炎熱之際閭巷兒輒相約爲鳬水之載然偶有不慎卽遭滅頂之凶本月十五日夕照將沈有皇誥巷某姓孩年約十齡與二三同伴赴油局橋河中奮身躍下頃刻之間杏然無蹤同往者大　立卽躍登彼岸狂呼求救岸畔有脚夫數之卽往打撈直至豐樂橋邊始曳之而起則久已氣絶無從救治矣 
[操演洋龍]  
　　昨爲分龍日本埠城廂内外各洋龍例須將水龍操演是日共有洋龍七架均驅往小南門外大校塲宫廳前由水夫汲水噴射以十鋪海防署洋龍之力爲最大十五鋪之坎濟社次之大王廟之輔濟會古雲台之平安社春申俟之太平社及本商洋龍等又次之一時往觀者幾如蜂屯蟻聚江蘇撫標滬軍營管帶龍遊戎深恐流氓滋擾特派兵丁在塲彈壓 
[諭禁騷擾]  
　　上海中國女學堂建於西門外桂墅里由寓滬士紳聘舉女董事數人在塾教習中國士女已於本年三月間開塾由經元善總理其事惟該處地近鄉僻莠民時往騷擾日前曾經拘獲在墻外抛擲甎塊擊毁塾中玻璃窻之奚瑞林解經高昌廟巡防局局員魯分朋二尹提訊忽改名錢阿毛圖賴不認及至枷責後移縣送改過所覊禁而其黨羽時思蠢動以圖報復一時謡言蠭　堂中人恐蹈不測於是遞禀江海關道署求請出示禁逐蔡和甫觀察准如所請前日頒發示諭一道在高昌廟巡局前黏貼其父曰爲出示諭禁事據女學會提調教習董事七品命婦魏沈氏等禀稱去冬寓滬士紳創辦中國女學在滬南桂墅里開塾惟女塾僻處鄉隅近日竟有流氓等在墻外抛擲甎石　襄天蓬已扭獲一名送高昌廟巡局其黨徒膽敢聲言將拆毁女塾目無法紀禀請出示諭禁並飭巡局派勇巡查等情據此除　飭巡局隨時查究外合行出赤諭禁爲此示仰該處居民諸色人等知悉自示之後倘再有流氓藉端滋擾者定卽查拿嚴禁不貸切切特示 
[幾兆焚如]  
　　前晚二鼓後南巿倉橋浜某姓家因持洋油燈在樓上捕捉臭蟲偶一不慎燃及蚊帳登時火勢炎炎上熾幾肇焚如幸由鄰居人等聞聲率衆汲水澆灌得卽告息不致釀成巨災亦云幸矣 
[流氓宜懲]  
　　本邑西南鄉日暉港一帶向有一種土棍混跡其間向居民拆梢訛詐無惡不作前日流氓唐介福唐阿茂卽小辮子阿茂等糾得　羽多人向農民宋阿宇借錢不遂在日暉橋堍某姓小茶肆中啜茗評理一時羣聚三十餘人將宋拔　街心拳足交下宋遍體受傷奄奄一息其時茶館主某甲在場解勸亦被毆傷嗣經旁人告知宋之族叔宋憲文率其妻偕十五圖地保顧龍基將受傷人舁赴高昌廟巡防局請騐局員魯介朋二尹以是處非其管轄飭地保押往西門外巡防局請王二尹辦理 
[兇人受創]  
　　本邑楊樹浦人楊佛生素性兇横積案甚多前經上海縣黄大令發押改過所嗣因在所圖遁由管所委員解送縣署枷號旋經本圖地保投縣保釋回家日前不知被何人戳傷數處兩目亦被用刀挖出滿身血汚昨由其父楊廷良倩人舁赴縣署喊禀請騐大令諭候晚堂騐訊 
[鷸蚌相爭]  
　　駁船户鍾小山向在南巿萬裕馬頭替各米行包裝貨物前日在竹行馬頭浦中與曹錫華大了頭金福等因事起釁唇槍舌劍聲勢洶湧嗣有姚天福者從中佯爲解勸意圖訛詐彼此一言不合復互爲鬥毆由某號巡街捕拘解馬路工程局經會辦委員朱森　明府升堂提訊鍾供本邑浦東人在萬祥米行包裝物貨因與同業人爭奪泊船之地姚天福出爲把持滋擾求請訊究姚供小的見伊等在彼爭吵少忍坐視代爲解勸非敢於中滋擾明府斥令　去候傳同曹錫華等到案覆訊 
[墜樓人]  
　　前日傍晚時英租界胡家宅地方有某氏婦在樓窓口收取所晾之衣不知如何失足竟致從高墮下頭破血流不省人事家人急卽延醫調治無效而亡亦可慘矣 
[點鬼簿]  
　　英租界捕房栢總巡捕頭飭包探倪順泉將近三年界内路斃大小人口逐一查明彚抄一册以便查報聞美界約有五百　人英界次之並須將死者年歲及何年月日倒斃何路均須條分縷晰詳細載之谥册 
[上海縣署瑣案]  
　　前日法界公堂移送打彈傷女之惡僧長林及張子卿兩名到縣請辦至晚李二尹提訊張供湖北人現在法租界　萬昌烟館與妻顧氏向日茹齋前年往普陀山進香時長林在寺中應酬香客故與認識現在有事來申小的旣爲地主故特留宿店中昨因長林打彈飛入對門樓窓内驚及婦女致被原告陳子勤鳴捕將長林及小的夫婦拘進捕房當被包探來店搜去烟膏及存洋經摺一個求追僧長林供杭州人自幼被匪務到嘉定賣與北門外龍王廟披剃爲儈後在普陀山職司欵客張子卿夫婦每年來山進香因此認識今因往嘉興做道　事畢來滬借住張店昨有烟客帶來彈弓一只僧人見獵心喜偶一試演適飛入對門陳姓牆上陳之婦女辱駡不休陳復赶來連批小僧之頰　送捕解案有衣箱兩只被包探取去且有　牒在内求准移追二尹查得張妻尙未到案判各交差候再查明復訊○前晚有小竊錢阿寳年僅十五歲掩入上海縣承發科樓下竊取布衫扇子等件被某書辦督見立卽著人拘獲解案李二尹提訊之下錢　嘉定人失業已人無從覔食作此不法之事捕禀刑工兩科近來亦曾失竊想亦係此賊所爲二尹盤詰再不肯承認喝責二百板收押再　贓　還承發科○前日八仙橋巡防局函送王桂元戳傷劉三一案李二尹訊問之下王供南京人向做硝皮生意刻下無事借寓八仙橋蘇州會館左近非晚見東洋車夫劉　赤身裸體仰臥車中小的向之詰責渠卽破口辱駡爭扭之下跌於石磕　後項並無帮毆之人求鑒劉供山陽縣人昨晚臥車中　凉王等共有四人前來尋釁肆意蜂毆一人持刀戳來致受重求騐圖地保吴桂仁　曾請傷科敷藥醫治小的同醫生察得實被　上磕傷因石上亦有血跡二尹飭仵騐看據報傷處用藥封固未便揭騐二　判送仁濟醫館醫台王具保辜結收押候劉傷痊再訊 
[法界捕房紀事]  
　　平張氏平阿大母王將媳胡　押入　馬路胡家宪王一享花烟館内爲娼得洋三十元旋經浦東人周阿新贖出住居楊樹浦在洋紗局工作爲平張氏再子尋獲向周索洋　十元後因病殁平　民等仍欲令明氏爲媳爲周　趙氏扭控捕房經鄭大令提訊補提王一亭到案以不肯實供著掌頰五十下押候復訊昨日大令蒞捕房○座命提平明氏等一于人至案研鞫平胡氏供先被姑與丈夫得洋三 
 
 

Page 4

 
 
十元押爲娼妓經周姓贖出之後居於洋紗局左近又來索去洋四十元現周已物故而前姑欲領因恐又再墮烟花求請發堂擇配平張氏供胡氏來滬先在南杳花橋某姓家爲　媪小婦人來滬找尋據云已往周浦後至王一亭家爲娼得洋三十元爲置備衣師之費小婦人並未向周姓索洋胡氏供稱略備被褥等物卽被姑與丈夫取去王一亭供小的出洋三十元立有筆據興洋並未敢回大令以平張　母子實屬可惡著拖下從軍掌頰平張氏苦求得免著分别遠押飭探帶王出外檢呈筆據再核○德元館主張順元前控錢仁大席寳成　積欠會項洋四百餘元搢不交出經○大令　訊著交保出外從速理處錢等保出後延不理楚詐日原告投追大令著保人交案訊追趙金氏小客寓内將病人推出門外爲巡街捕拘送捕房經鄭人令訊供管押昨日姑王投　禀稱兒　病危求恩將媳婦金氏開釋大令申斥再三交其姑帶出○竊衣之唐有主竊鮮荔張阿大著照原唐責一百板張責五十板一并從寛釋出 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂城試士記二]  
　　武昌訪事人云湖北提督學政王勝之大宗師考試武昌府屬主員經古題已誌前經古題已誌前　十二日考試文　經古因人數甚多坐號不敷應用僅考江夏武昌嘉魚三縣十三日續考咸寗涌圻崇楊通城四縣十四日考興國大冶通山三州縣十五日考生員歲考正塲兹將十二三日兩塲經古題詳録於左其餘各題容俟續登十二日考試江武嘉三屬文重經古　經學四極之外有四荒四荒之外有四海釋以三十年之通制國用説史學後漢書涹國溥補注魏公子無忘率五國之　　走秦軍論算學有大小兩圓相交已知大圓徑甲小圓徑乙兩圓心距丙於合弧形内容二等圓試求心點及圓徑勾股形　容五等邊形其一邊切於股有勾有股求五等邊形之一邊擬崔靈恩　盖合一論律學例禁私習天文辨悮法律爲怛　律爲蹔説掌故問通典首食貨次卽錢幣其義安在問英屬坎拿大奥大利亞皆有自主之議異日果能如美之勃興否 
格致問重學七器以何者最適於用風雲雷雨原於氣而成於日説性理羅洪先以無欲爲經世之本申義朱子格物論詞章劉梁大作講舍延生徒數百人朝夕自往勸誡賦以身執經卷試策殿最爲韵銀圓賦不限韵擬恭思親王碑文仿忱約安陸昭王碑文體重闢經心講舍賦詩落之五七言長排不拘韵十三日生試咸滿崇通四屬文童經古題經學天球河圖攷以國服爲之息解史學拂絲爲歐洲各學之祖國唐書柳箖傳舛悮疏略試糾正增補之漢成帝詔儒林之官宜皆明今古論算學設有機何級數甲　等等其第寅級與第　之和等於第　級求卯級以上之和數法以未乘至　方减未以甲乘之卽得試求其証并求未之同數若干設有圓筩高六十寸滿贮以水於筩底開一小孔水從孔中漏出二分時漏盡問當漏至二十四杪時水面距管口若干寸○天元術始於唐廣証律學刑生力力生强强生威威生惠論西律最嚴假　述意掌故 
武漢江水尺寸及水流連率考秦始皇焚書坑儒羅馬教王禁新學合論　致問日月行至天　准蒙氣差理其視徑較真形大小若何地震有回浪解性理安定泰山學派異同辨書宋史道學傳後詞章胡文罳公撫鄂立寳善堂以延賢俊賦以於世賢者傾心以事爲韵農務學堂賦不限韵擬補輯疇人傳叙黄鵠　謁曾公祠五排十六韵 
[揚屬高寳試題]  
　　邗江訪事人云揚州府沈碧香太守舉行府試已將興東兩邑文童正塲題目録紀十三日考試高寳正場各題照録於左高郵已冠首題得見有恒者至難乎有恒矣未冠首題約而爲泰難乎有道矣通塲　題而患不均 
通塲詩題賦得善米性禾得禾字寳應已冠首題躬行君子至抑爲之不　未冠目題與仁則吾豈　仰爲之不厭通塲次題而患不安通　詩題　賦得廉泉讓　得廉字此次因添試算學一塲特令各童於正塲内　寫　諭廣訓性理則於二塲孝經則於三塲内帶作均寫於詩後已牌永龍門矣 
[英界晚堂瑣案]  
　　沈永濤控妾忱邵氏捲物潛逃經襄讞委員劉穆庭二尹訊供飭提所　乳傭　案質訊已紀前日報章兹沈永濤將乳傭談朱氏交案前日晚堂仍由　二尹并坐研訊　供訴前情並稱被邵氏搬去木器多件求請訊追談朱氏供蘇州人年二十有五至年十一月經人荐至沈處哺乳主人居法租界彩巿餘慶里主母居清和坊仍開妓院是日在妓院中不知何故互扭到廨小婦人不知俱細求鑒二尹謂沈曰爾控邵氏爲逃妾非但並無婚據且亦並無証人顯係曩時在妓院中與邵氏姘讉而已乃判將沈邵氏發棲流公所擇配沈永濤邵羅氏談朱氏一併斥退完案○陳趙氏控楊少梅藏匿養媳葉小妹前經堂訊楊供出茶禮洋銀四十元聘小妹爲媳判邀媒証或交小妹到案覆訊已紀前報兹已逾限前日晚堂劉二尹飭提楊少梅訊追楊一味游供不肯吐實二尹怒其奸猾喝責五十板再限三日將小妹交案逾干重比○周琛送逃妾药瑞芬至案請爲究辦前日晚堂劉二尹升堂訊問周琛因事未到花端○供蘇州人年二十六自幼矢怙家貧經母押入妓院作賣笑生涯十八歲時因案到官判發所擇配是年九月十八日經周具領爲妾周原籍湖州向居本城今春偕同回籍豈知蒙係赤貧不能相守因於四月二十八日重至上海今被送案求恩明鑒二尹闕　　　中謂此女不安本分屢屢脫逃其言殊爲不謬今旣不願領回判將花瑞芬　頰一百下發棲流所再行擇配○衛道生王培鑫扭控春元棧主凌步雲凌娘娘圖賴年櫃洋銀前日晚堂經劉穆庭二尹升坐提訊衛供本邑人年三十九前者經曾渭源薦在春元棧司帳出有押櫃洋銀曾亦在是棧執役係邱雲溪所薦現在棧已閉歇追索存欵殊無著落而首已不知去向不得已將棧主及邱雲溪一併扭案請訊王供蘇州人前在中和棧管理帳務每月薪水洋四元後經春元棧執事會清源招往彼棧每月許給薪水洋五元惟須押櫃洋銀二百元小的貪圖微利以致受愚兩次共付洋銀一百六十元今棧已蘭閉向追存欵無著求請訊追凌步雲供本邑人年三十有四春元棧雖係小的所開然出入欵項及調度一切皆曾渭源一手經理虧閉後曾亦並未將帳目交出清理惟略知跑碼頭接客之某某等十餘人皆在棧中預支零用薪水約計有五六百元之多此項尙可追回料理所欠押櫃足以相抵求鑒凌娘娘供與略同邱雲溪供松洪人曾渭源在春元執事確係小的所薦二尹判將凌步雲　押凌娘娘發官媒看管邱雲溪交保尋交曾渭源到案覆訊核奪 
[英界公堂瑣案]  
　　王雲春系行無賴專以拆梢訛詐爲事前日向素識之王記林索借不遂至次日手持利刃與之尋釁記林見之不敢與較濳使人投報捕房由包探趙銀河拘獲於昨晨送案請究王記林投案供與雲春雖略認識並　深交前　忽向小的强借洋銀不允其求越日遂持刀尋釁聲言　不允借洋　欲將小的置之死地無奈報捕送究質之王雲春供詞含混一味求恩鄭大令商之薩副領事判將雲春枷號七日以儆○沈富之曾娶土姓女爲室已歴多年日來不知因何細故以致反目王氏遂出久不歸沈尋獲之下囑令歸家已有數次而氏終不允從兩相爭閙喚捕帶入捕房送案請判沈訴稱妻子王氏向來與小的甚爲和好此次不知聽信何人之言竟爾出外不歸尋見之後尙敢倔强今旣到案求恩判斷王氏供丈夫時加辱駡故欲出外邦傭不敢違　叩求恩察大令以　不知順從判掌頰一百下○洪和尙竊取王成才家衣布兩件爲包探朱阿高查見送案請究李投安請領失贓質之洪供稱貧苦無聯出此下策叩求寛宥大令判責二百权贓還失主○寗波人葉陽春扭胞弟鳳春至案控稱不務正業時與　類爲伍屢戒不聽反敢持蠻無奈喚交巡街華捕送案請究質之鳳春供因家務與兄口角不敢持蠻叩求鑒察大令判責二百板交捕房管押一月○某號華捕拘送茅名興至案禀稱此人在途調戲孫王氏氏斥之稱被毆打故特一併送案請爲訊究孫王氏投案申訴前情並稱幸遇華捕始得獲案請爲究辦茅供偶與閒談不敢調戲求鑒大令判責二百板○水巡捕唐寳榮拘解船户王永成至案禀稱王停船不按章程有碍來往行船故特送請判罰王供初至上海不識規矩求鑒大令判罰銀洋兩元 
[美界捕房紀事]  
　　有恒路電燈公司對面第五十二五十三號門牌係日本人所　之鮮蛋行前日有四日人不知在何處與麴秀才尋歡酩酊而返至電燈公司門首任意小便管門印度人喝阻不服反至行内糾集日人二十餘名將印人毒毆並出利刃　　右手咬去無名指管理公司之西人見其兇横已種恐釀巨禍由得律風告知捕房請飭捕彈壓捕頭立飭印捕多名前往拘拿 
 
 

Page 10

 
 
日人始則尙敢抵禦繼以勢不能敵當被拘獲爲首肇事之甲乙二人押入捕房陜　日本領事者訊核積　　世及前日在英租　河南路某妓院竊得紡竊女衫携至美祖界某押店質錢包探　培芝見之以其形跡可疑拘入捕房候辦○西人西克湯之婦前日至某處現　家送　晚間十點鐘時其家雇肩輿一乘命王阿林許克光二人送之　　詎王許二轎夫不識路逕誤行至把子　左近　甚荒野　無行人西婦至此不　驚駭恐轎夫不懷好意狂呼救命四日十八號華掃聞聲趨往將王許二人徇入捕房押候懲治○前晚給偷兒土阿四不知在　　　理洋車一　爲包探竇如海所見拘入捕房押候解送　界公堂究辦　一百八十三號華捕巡至斐備路見浜内孚有男屍一具回　捕房　　令傳三圖地保周關寳前往查明如無屍屬認　報請善堂備棺收殮 
[蘇省官報]  
　　五月十一日金匱縣明禀辭典　釋觀禀銷租界彈壓差管帶巡緝快船營儘先遊擊任毓山禀辭赴金澤鎮防次○十二日同知　良馭禀　　金陵　差如縣劉縣青由鎮江來禀銷催提徒陽壇溧四縣地扛雜貨開摺報解又張恩楙由宜荆釐局來○十三日知縣劉照青禀辭回鎮江保甲局又周恩楙禀　回　荆　　　州府照　姚定信禀知奉府委赴胥口纒查新增　湖漁船差卽辭吴縣主簿沈餘慶禀　盤門外彈壓差府經歴黄經徵禀知　滿由京起復回省禀到千總陳　　由安徽東　湖北荆宜　遣董儁翰於本日子時壽終大郎橋巷本寓○十四日從九管揮森由寗回○十五日通判覺羅春泰由寗　知縣汪鳴鳳由　坊厘局來禀義奉委拦辦車坊　局差已丑舉人坠祖誥由十倉來縣丞鍾瑞堯禀銷海運津通局差並謝飭知丁酉　文闈蒙給歸勞績班○署一次從九蔡恩錫禀謝委署宜興縣下邾司巡檢事署奉賢縣興更案承福交缷任事回省中鎮叅府常通知十一日在院上謝　復頂戴花　叅時銜儘先遊擊盧光明由　來副將銜兩江儘先遊擊平　營都司　　　由平　　正二　封與内閣中書王偉楨於本月十四日丑時在西花橋巷本宅壽終○十六日官　局委員　補知縣葉光祖禀知本日開辦夏令大局丁酉科湖南鄉舉選拔　生易　像山京來　補州吏目吴英　於本月十五日病故 
[邗江官報]  
　　五月初十日甘分轉樹勳辭回淮北郭鹺尹鼎臣銷隨同騐工差○十一月總局許分轉由十二圩來○十二日安徽壽春鎮郭軍門　昌因公過揚文　印委均至河干恭迓軍門　錢輿登岸一一答拜旋卽因舟起椗而去同日曾鹺尹培厚辭赴丁埝卡○十三日黄分轉以忠委　　總巡前　垜塲劉鹺尹交　到揚聾鹺尹齊讞委豐掘稽收周鹺尉祖歧銷南京餉湖北王把戎有佐解餉來揚 
　　 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年五月十二日京報全録]  
　　宫門抄○諭旨三道録前○秦督陶奏爲遵照部議　獎摺○齊撫張奏爲知府飭赴新任片○新撫饒奏爲揀員借補要缺同知摺○又奏爲揀員借補要缺同知摺○五月十二日刑部都察　大理寺侍補處值日翰林院引見八十四名○克王徐　錫俟各　　請安○幼官學奏派管學之大臣派出溥良○召見軍機崇禮○○頭品頂戴陜甘總督臣陶模署西寗辦事大臣二品頂戴以外任應并之缺　用西寗道臣聯魓　奏爲前保青海一律肅清案内出力文職人員遵照部識查明分别請奬恭摺仰祈聖鑒事竊臣等橋准吏部咨開青海一律肅清出力文職　例分别准駁所有單開　奬之候遴筆帖武劉回琳請免選本班以知　分省補用　　同知銜舊該員原捐筆帖式　　兩淮商捐何項案内報捐應令查明聲覆具奏冉　核辦理藩院題署主事候選理藩院司務擬保同知後錫拉綳阿請在任以知縣　勞績明　先選用查錫拉綳阿所保知縣非司務應升之項核與奏定章　不符應令另核奏明請奬理藩院候補筆帖式擬保補　後遇缺卽補主事　事同知銜　岱請仍俟補筆帖式後免補主事作爲本院候補員外遇缺卽補理藩院筆帖式擬保遇缺卽補主事瑞森請免補主事作爲本院　補員外　遇缺郎補該二員所請均係越級保升核與奏定章稼不符應令另核奏謝請奬六品軍功文童擬保選用從九口並加六品銜張銀　免選本班以縣丞分省儘先補用並加提舉銜文童擬保從九品明汪綬請免補本班以縣丞分省補用均屬坐銜不符應另查明聲覆其奏　　等因議奏奉旨依議欽此恭録咨行前來當卽分飭各該員遵　兹查前於攻克逆堡案内擬保主事麟岱瑞森選用從九品張　等三員　　吏部核准第該員等復於青海肅清案内出力自未使没其微勞擬請仍　原保給奬以示鼓勵胡清　於西寗肅清案内亦經吏部議准以典　分省補用其清海出力之案擬請仍照原保免補本班以縣丞分省補用錫拉綳阿所請知縣旣非應升擬改請在任以撫民同知遇缺卽選劉　琳現已捐升同知擬改請交部從優議敘又吏部咨查之攻克逆堡案内留甘補用主簿喻振聲竊免補本班以縣丞仍留原省補用該員履歴　並未聲叙留甘補用之案係何年月日奉旨應令查明覆奏冉行核辦兹據該員禀稱　保時正在前敵無由得知致與前　底銜未符擬請　正以藍翎選缺後補用州判不論雙　月選用主簿喻振聲請免選本班以州判分省歸候補班儘先補用以昭核實合無仰懇天恩可否照擬請奬叙出自鴻施除飭取喻振聲另造履歴咨部外所有遵照部咨聲覆改奬　由謹會同甘肅提督臣董福祥恭摺具陳伏乞皇上聖鑒訓示再此摺係臣聯魁主稿合併聲明謹奏奉硃批吏奇議奏欽此○○張汝梅片再山東補用知府盧昌治前蒙簡放泰安府知府　因東省工賑事繁該員經理有年一時猝難交替經臣奏明暫緩赴任在案兹查盧昌治經手事件均已交代完竣應飭赴任供職以專責成　藩臬兩可會詳前來除批飭檄遵並咨部查照外謹附片陳明伏乞聖鑒謹奏奉硃批知道了欽此○○甘肅新疆巡撫臣　應祺關 
奏爲揀員借補要缺同知以裨地方恭摺仰祈聖鑒事　據新疆在政使丁振鐸會同鎮迪道兼按察使銜藩效蘇詳稱烏什直隷廳同知喜　鴻經升任巡撫臣陶模奏請開缺以教職選用光緒十九年正月十八日奉旨應以奉旨策五日行文起按新疆照限滅半計算以是年四月初五日作爲開缺日期所遺烏什直隷廳同　係衝繁疲三項要缺應卽揀員　補以重職守查新疆　路新設各缺經前撫臣劉錦棠奏准由外揀補一次以後所出之缺援照甘肅變通章　請補又變○章程内候選人員准留該省歸試用班補用又試用人員無論正佐各官　遇要缺一併准其請補各等語兹烏什直隷廳同短要缺查有運同銜留新試用直隸州知州易壽松年五十三歲湖北興國州人由附貢生於同治十三年考取謄録光緒元年在湖北恊黔捐局報捐鹽大使職銜二年充當國史　漢膽録臣工列傳議叙選用鹽大使七年投効新疆軍營歴年　辦竄匪案内　保十一年三月初一日奉上諭著免選本班以知縣不論雙單月遇缺儘先前卽選　加同知銜欽此勘分新疆中　界務案内　保十二年十二月二十四日奉上諭著免補本班以直隸州知州不論雙單月遇缺儘先卽選並加運同銜欽此十五年奏留新疆訊用　　　委署鎮西直隸廳同知八月初八日到任十九年十二月交卸二十一年委著烏什直隸廳同知十月初二日到任二十三年十二月二十日　事查該員易壽崧才優識練稳慎　能前署各任内辦理一切悉臻妥恊並無叅罰案件在新疆年久於邊地士俗民情　爲熟悉以之請神　什　隸廳同知員缺實堪勝任人地亦極相宜該員係直隸州知州借補直隷廳同知核與借補定例相符等情詳請其奏　來臣查該員易壽　誠勤慎楊練精明台無俾懇天恩俯念要缺需員准以運同銜試用直隷并知州易壽崧借補烏什直隸區同知員缺洵於地方有裨如家　允俟奉邵覆卽行給咨送　引見以符定制仍俟試著年滿東能稱職另請實授謹同陜　總督臣陶模叅摺其陳伏乞皇上聖鑒　少謹奏奉硃批吏部議奏欽此○○甘肅新疆巡撫臣饒應祺跪奏揀員借補要缺同知以　治理恭摺仰祈聖鑒事竊據新疆佈　　丁　鐸會同鎮迪道兼按察使銜潘效蘇詳稱鎮西直隷廳同知甘承謨奏請開缺回籍修墓光緒二十二年十二月初二日奉硃批更部　　欽此應以奉旨弟五日山部行文起按新疆照限减半言算以二十三年二月十八日作開缺日期所遺鎮　直隸廳同知係　繁難三　　　缺亟應遴員請補以重祗守查新疆北　舊有各缺經前撫臣劉錦棠奏准援照甘肅變進章程請補又變通章程内開　甘隨營富差人　准　新疆　用又定例同知直隷州知州凡係　候補班補用者無論應題應調之缺令督撫約量才具人地相宜者悉　補用各等語兹鎮四　隸　同知要缺於通省現　人員内逐加遴選一時實無堪以并調之員惟查有四　銜留甘候補直隷州知州周鼎銘埠五十七　安徽匪　　　　同治七年役効卓勝車十一年十月在山西甘捐局報捐不論雙單月選用府經歴於秦晉邊地方勦案内　保十三年七月三十日　上　　俟得缺後以知縣用欽　移駐晉邊防　案内彚保光緒三年正月三十日奉上諭著以知縣儘先選用欽此新疆南北兩路一舉蕩　案内　保六年正月三十日奉正諭著免選本班以知州分省維用欽此伍犂歴次勦辦竄回西北兩路肅清案内　保是年六月十一日奉上　　免補本班以直隸州知州留日補兩並賞戴花翎欽此新疆六載邊防案内彚保十年十月初四日奉上諭著賞　四品銜欽此十一年十月　新候補十四年委署庫爾　喇　蘇直隸廳同知十二月十六日到任十七年七月卸事十九年委署烏什直隷廳同知三月二十七日到任二十一年七月初二日交卸查該員周鼎銘才具開展辦事勤能前署各任内辦理一切悉臻妥恊並無叅罰案件在新疆　久邊橘極爲熟悉以之請德鎮西　隸廳同知員缺　堪勝任該員係以直隸州知州借補直隸同知核與借補定例相艢且新疆各班人少邊缺緊要尤須　地擇人　　治理　情　請　奏前來　查該員周鼎銘才明識逹幹練有爲合無仰懇天恩俯念要缺需員惟以候補直隸州知州周鼎　　補鎮西　隷廳同知員缺於地方　有裨益如蒙俞允俟奉部覆再行給咨送部引見以符定制謹會同陜甘總督臣陶模恭摺具　伏乞皇上　鑒　示謹奏奉硃批吏部議奏欽此 
 
