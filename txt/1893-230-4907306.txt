# 1893 - 230 - 4907306

 

Page 1

 
 
[新出鉛板南雅堂陳修園廿一種醫書告成] [  圖書集成局代啓]  
　　長樂陳修園先生精醫道自負長沙後身治病必騐其醫書二十一種爲岐黄家所必需坊間初僅十六種後增至二十一種其間魯魚亥豕版　錯訛本局自去歲擺版至今秋始告竣字式照圖書集成其　校對精工有目共賞毋待縷述今已出書由五馬路文玉山房及古　閣煥文書局千頃堂代售每部價洋三元書甫訂成購者接踵而至已消其半遲恐消完爲特燈報緣此次僅印數百部版已拆卸倘荷賞鑒家賜顧以速爲妙 
[新印增註八家四六文附補註] [  圖書集成局代啓]  
　　吳氏山尊選國朝八家四六文久以風行海内惟袁吳兩家　有專集箋注此外六家無注士林憾之侯官許豫生主政聚書宏富博學能文出其緒餘作六家註釋袁吳兩家仍舊注而補正原原本本殫見洽聞誠巨觀也後附陳叔伊孝亷校勘補泩　本局用新字擺　出書字影甚大　張潔白每部價洋一元六角分存京都榮祿堂天津文美齋廣東瑞文堂揚州文富堂鎭江文成堂蘇州緑蔭堂及上海各書坊均有寄售 
[論臺灣鐵路增價]  
　　有問於余者日臺灣鐵路其生涯恐未必佳乎余日子何以知之則日於蔣督辦所出告示知之示中定於六月初一日起所有各處火車搭載客貨票價一律攺照新章按原定價目加倍徵收由是觀之必其資本過鉅利息　敷划算　　得不爲增價之計其意固有見諸言外者矣余日此邵中丞之意也不觀中丞之札乎謂臺灣建造鐵路一面工作一面帶載客貨脚價從廉核定用廣招徠現在車路造抵新竹已經奏准暫行停工從此專顧經商客貨轉輸益期便利查此項造路工用不下百數十萬將來養路經費尤屬不貲非子母相權不足以顧官本而資經久應自六月初一日爲始所有各處客貨票價一律按照原定數目加倍核收云云可知前此暫定之價但爲廣招徠起見初未嘗計本核算况一面工作一面帶載客貨爾時亦無從核計故其價從廉今則旣抵新竹奏准停工則自必統船籌度覺前此所定之價過廉不足以顧官本而資經久因而議增其價此亦經營塲中所常有之事何足爲異而子乃以此而議鐵路生涯之優絀乎問者又日如果鐵路之獲利有可把握曷爲而奏准停工但抵新竹而　豈此外可以無用鐵路乎意者生涯不甚佳故不敢一往直前遂由是而中止耳余日非也凡舉大事者未行之前固先統籌全局然所籌者猶虚而非實也迨行之至半則又從頭計之而後實有把握如弈棋然下至半盤必舉目四顧枰中默自算計然後再行下著今臺灣之鐵路其造抵新竹者非卽以新竹爲止境所謂奏准停工者乃暫行停工猶各處店鋪之標明暫停算帳非永遠停工也如算帳而果有虧折等情則易暫而爲常亦未可知故吾知臺灣之鐵路此時不得不詳加核計者以此後之行止當於此時覘其機也增價之後生涯如前收數不短則知商民咸以此爲利而後利有可圖而暫停者可以不停加價之後設或生意漸遜收數頓减則暫停者勢將永停然以意揣之臺地鐵路之利必不至於不盛也夫臺地出産之貨雖不及他埠而亦未嘗不多特此時風氣尙未全開故尙有棄貨於地藏寳於山者近年以來自有火車之行而其貨之出也已較前爲旺卽他埠各貨之運入臺地者亦較前爲多前此不見之物今多見之前此不出之貨今始出之則卽使内地臺民或有未知其利者而經營之人則已無不知其便而受其益以故自有鐵路而生涯頗不落寞今之加價安知其非因生意暢茂之故嘗見各處水陸船車等價每於繁盛之處爲獨昻其冷僻處價則廉矣各店鋪中其門庭如市者雖日增其價而人爭趨之若門前冷落者則雖减價而人且不過而問焉以是知臺灣火車之增價非其生涯之不佳正其生涯之佳也余嘗謂鐵路火車大有裨於富强之業深望中國之早見成功近年來惟東三省鐵路已見興辦此外則尙無所聞張香帥總路分路之議李傅相逐節逐叚之策卒以經費浩大不能卽時興辦雖將來必有成功之一日而此時則固緩不濟急其實李傅相所議逐節逐叚之說與臺灣之所謂一面工作一面帶載客貨用意正同此法最爲簡便而且一經開辦卽可見功人之見之者知此中有大利可圖其有不爭先襄助者乎故中國之鐵路其地址界劃當以張香師之說爲正而開辦工程當以李傅　之言爲程今臺灣初創鐵路原期逐加增添俾全臺之地皆將有火車之軌今而僅抵新竹則譬如爲山止覆一簣耳於此而截然止也無是理也然於此而不顧瞻全局詳加籌畫則又不免過於勇往而不顧其後於是暫行停工妥爲核計而議增客貨之票價以覘商情而爲後圖是眞可謂盡心焉耳矣而子顧疑其生涯之或有盈絀也哉 
[五馬循聲]  
　　調署蘇州府鎭江府知府王可蔣太守在任未及二載而於地方事宜頗能悉心整頓商賈士庶無不懹德畏威兹因交卸在卽依戀彌殷各以德政牌萬民傘藉表謳思各帮商賈及四縣農民饋送者已有十三四起尙有徒陽商民各善堂董事公議饋送牌傘因不及置辦製就萬民衣四件萬民傘四炳均於本月初九日送至置中太守謙讓再三始令收受並欵以酒饌直至午後始盡歡而散其大堂匾日愛民如子露澤霜清萬家生佛致君澤民恩深江海保我黎民澤比春長牌日龔黄績懋鄭日渠開召棠澤遠陶柳蔭濃楹聨云鑿渠萬千種樹萬千培萬千英傑更宏開夏校周庠政報三年公膺上上考而公且去科名第一治平第一領第一江山用敷錫召風邭雨利延百世我懹緜緜澤而我難忘是日傍晩四縣紳士乘肩輿而來者約計數十人衣冠濟楚同詣黄堂叩賀編氓之仰瞻盛典者途爲之塞苟非惠澤及人曷克臻此 
[潤州宦轍]  
　　本月初八日爲瓜洲鎭謝福田鎭軍之夫人令誕是日鎭城文武各官均往道賀鎭軍設筵欵待並召梨園子弟登臺演劇絲竹嗷嘈衣冠薈萃瑶池觴泛戟院輝騰頗極一時之盛○金壇縣楊大令元昌因有要公於本月初八早乘坐四人肩輿遵陸而行卽於是日午後四點鐘時抵鎭謁見王太守薄暮出城在六吉園客棧暫駐行旌遂於次晨詣文武各衙門辭行遄回金擅○丹徒縣水利廳張煥文少尹於初九日午刻乘輿至大碼頭坐满江紅船赴蘇謁見各大憲瀕行時署中差役均在碼頭恭送 
[皖公山上磨崖記]  
　　安徽候補府徐亚陶太守寳謙奉大憲飭赴池州查辦要案適太守政躬弗豫飭丁具禀告辭大憲允之攺委王子裳太守詠霓前去○新授長江水師湖口鎭總兵柳馥堂鎭軍入覲龍光陛辭南下上月二十二日行抵皖省小駐節麾至本月初一日次第赴各署辭行初二日乘满江紅船揚帆上駛聞筮期初七日履新○初二晩時交二鼓西門内縣下坡某娼婦應狎客之召行至三牌樓　市口無賴子恣情調笑喝令輿夫將　　　輿夫 
 
 

Page 2

 
 
置若罔聞無賴子大怒呼朋引類拳脚交加一霎時間將轎撃成虀粉娼婦喃喃怨詈亦被毒毆玉貎花容肆行作踐龜子自知寡不敵衆泥首哀求若輩始喧擾一塲呼嘯而散○東門外丁家村某農夫之父年已八十餘上月二十九日忽一去不回甲遍覓於親戚人家杳無蹤跡乃高懸訪帖倩人送歸嘻異矣豈雞皮鶴髮之老翁而亦被匪人誘拐耶天下事之不可以常情測者往在如此○前報記招商局江裕輪船木牌夫失銀以致滋鬧云云丁濳生廉訪聞禀之下立刻發交懷寍縣包伯琴明府審問旋訊得木牌夫包有房艙忽失去一衣包及錢數千文失銀一節實屬虚言乃將所獲爲首滋事之二人荷以巨枷押至躉船示衆閱兩日始開釋其餘六名訊係無辜悉免株累○署懹寍縣章榦臣明府由金陵乘招商局江孕輪船履任本月初六夜四鼓時戾止次晨命駕登岸暫駐姚家口公館中本擬初四日接印任事旣而另有他務是以暫緩日期○邇有輕薄少年勾通外來無業游民於夜深人靜之時就偏僻處演唱淫詞艷曲丁濳生廉訪及督辦省城保甲局候補道李篁仙觀察訪知其事以此等惡習深堪痛恨諭飭懹寗縣包伯琴出示禁止以挽頽風 
[善令代庖]  
　　嘉善縣江邑尊奉檄調赴杭州當簾差遺篆委施大令庖代旋頒發紅諭擇吉六月十七日接印十六日縣署書役齊赴嘉興迎迓大令傳見之下諭飭遄回隨登岸入城赴府轅禀到楊太守諭令赴任供職大令遂往文武各署拜會後解維赶望嘉善進發 
[秦淮波冷]  
　　秦淮妓藪也畫船燈舫密比如鱗每當水面風來天心月到卽有調冰公子雪藕佳人挈鷗朋携鴉婢一聲欵乃容與中流心字湖中烏衣巷口花光人影眞足妬殺鴛鴦也今逢大比之年官斯土者深恐士子溺於絲竹管絃未免視功名如塵土乃於七月初一日爲始下令禁止花船先期由保甲總局及上元江寍兩縣出示曉諭並飭河快來往梭巡至於丁字簾前辛夷花下調筝擫笛醉月評花韵事韵人例所不禁惟九曲青溪之畔不復許青衫紅袖同倚逢窗耳 
[泰山巖巖]  
　　金陵王姓素以開設錢莊博蠅頭利有子年二十餘娶媳馮氏伉儷頗篤馮翁嗟伯道之無兇類中郎之有女視掌上珠如拱璧于歸時奩贈甚豐衣裙首飾約值千金每箱藏朱提一大錠計重五十兩謂之壓箱蓋以供愛女不時之需也乃結褵未满三年臥牀忽攖二竪花容憔悴玉骨支離馮翁日延名醫診治迄無起色七月初六日一縷香魂竟返兠率宮中馮痛女情深商諸親家及東床請購美棺美衣一光泉壤並招僧道諷經四十九日法鼓金鐃須臾不輟葢欲以贈嫁之資爲超度之用也王父子不以爲然拒之頗力馮成竹在胸拂衣而起掉頭逕去王亦不解其何故未幾輿馬喧闐人聲鼎沸馮氏翁媪率族黨親友擁入臥房指揮健僕將女兒箱籠紛紛舁去王父子與之理論則云請安母躁我馮家决不取一草一木姑徐徐爲諸君言其故王猝不及防旣不能以理爭亦不敢以力敵一轉瞬間室如懸磬惟王姓之物未動分毫馮手挽婿衣謂之日請賢倩隨僕一行自見分曉如有毫未入已囊當不止負荆請罪也王子不得已隨之去見所有綢布衣悉付質庫金珠等件易洋蚨數百元合之現銀若干兩逐細登簿令王子持籌握算總核無訛然後携資入市製辦諸物殮具燦陳於前僧侶已追隨在後矣王翁睹此情形怒不可遏而又無術以攻其瑕惟與其子相對唏嘘而已是舉也雖近於武斷然以之處慳吝之夫可謂快人快事 
[邗江秋籟]  
　　揚州保甲總辦趙觀察瓜期已满經督憲劉峴帥檄調湖口掣騐鹽厘朱觀察　來揚接辦朱觀察交卸後立卽束裝起程於本月初八日午後抵揚城内外總巡曁各叚委員均至碼頭恭迓觀察乘輿登岸以大準提寺爲公館擇吉初十日入局視事○上月下旬有小火輪船拖帶某省主考官舫三艘過揚並未停泊繼有隨船六七艘啣尾而來吃水甚深又無輪船拖帶行駛稍緩經過鈔關門外揚關上人見之頗滋疑竇未便孟浪從事當卽遣人坐小划暗隨其後以覘動靜比至江口遥見前三船向京口駛去該船等並不向江南進發忽將差旗扯下攺塡江南鄉試黄旗向西而行關上人知爲贋鼎立卽追上一躍而登見艙内满載豆油詰詢何來舟子含糊以對當將七船悉數拘獲船上有徐屬應試附生三人貢生一人均令換坐他船前往白下盖此等事多係商販勾串不肖船户所爲故須照例科罰也○署揚州府許太守訪拿著名痞棍八名旋獲陳小九子一名發縣覊禁疉經登報兹又在東鄉查獲綽號太爺卽戴長照一名甘邑李大令升堂研訊陳供向業待詔戴供向業小木作不敢滋擾大令笑謂日本州久耳大名不必狡辯喝令各責竹笋三百片還禁候請憲示再行懲辦 
[瑁湖秋興]  
　　茸城西門外清松石地方某姓婦懹孕已久腹大如五石瓠某晚勢將分娩穩婆小心伺候比腹痛加劇始扶之臨盆所産者纍纍若貫珠然檢視盆中似與蛇卵無異穩婆不慌不忙多方撫慰舉家會其意惟面面相覷詫爲異事而已又聞青浦東門外某婦於去月杪産下一孩兩端生首而無臀足家人懸諸藁竿遠近來觀者皆以爲見所未見○西郊倉城顧老和者向在公堂攬載鹽斤積資饒裕月初又雇西鄉某甲爲船夥駕大號貨船高掛蒲帆直抵陶行橋河畔其時適往來船隻蟻集水面甲以擁擠難行竭力抵排無如立足不隱墮入波心尙幸夙諳水性游泳中流將抵岸邊觸於該鹽船之底不及避讓擠於石水橋以致傷胸斷骨立時殞命顧以氣候炎蒸勢　延擱出洋十元賈得桐棺暫行收殮不識屍屬聞之能免口舌否○長泖之西包空坆地方爲婁縣所轄此處火居道士王某家有寡媳節凛松筠貎逾桃李地保之子王阿虎見而垂涎恃其父之兇𦦨糾合無賴多人蜂擁而往將媳强搶到家遽行合巹禮氏誓死不從且駡且哭翌日王邀同隣里設法奞回阿虎以天鵝肉已在口頭旣得復失大爲旁人訕笑擬爲一蹶再振之舉王不得已禀控婁縣署經張大令飭提地保王某及子阿虎到案謂强槍寡婦情罪重大阿虎初猶强項多方置辯大令命重笞數百下荷校遊圖該保教子不嚴者卽斥革寡媳某氏矢志靡他深堪嘉尙當請大憲奏請旌奬以勵薄俗○南門外甲乙二人駕一葉小舟往浦南探親回時舟經葉榭迤南某河被緝捕營巡丁所見喝令停橈待查艙中帶有食鹽一二十斤甲乙對以親串所贈巡丁不分皂白指爲販私卽將其船扣住聲言與爾等往姑蘇城畔一剖是非甲乙本係鄉曲細民自忖卵非石敵遂相率鳬水而遁甲以泳以游誕登彼岸而乙則遽從伍大夫游矣巡丁之罔利病民大率類此○松郡自前年瘟疫流行袚除無術好事者舁文昌神像出巡此後遂沿爲成例每至夏末秋初社中人必在廟中建醮一壇本届七月初一二三日仍延羽士起建醮壇並禀請府縣禁止屠宰初一清晨譚軍門排道出轅赴文昌閣拈香道經府前街見某肉鋪以剛　公博蠅頭利立喚該圖地保傳諭禁止該店遂收拎一空不復磨刀霍霍矣 
[豫章閒話]  
　　江西學憲盛宗師日内將考録遺誠恐匪人招摇撞騙因檄府飭縣嚴密查拿並出示曉諭令諸生義命自安愼勿墮其術中旣破貲財復羅法網一時士林咸稱頌弗諼○江省各米鋪夥往往赤身露體游行街市僅以片布蔽其下體實屬外觀不雅去歲曾經地方官拘拿笞責上月某日復有某米鋪夥一絲不掛行經藩憲福餘菴方伯輿前方伯惡之卽飭拘送縣署經縣宰笞責枷號以儆其餘 
[濚陽歸雁]  
　　營口訪事人云今歲柴糧奇貴油豆餅三項更逐漸飛騰往年油價一至六月初旬必貶價以售今則逐日有增無减緣南省　油稀少粤中花生歉收然非攺裝各輪船亦决不至此○此間風俗最喜鬥勝爭奇日前天津西瓜到時每枚售至錢八千水蜜桃由輪船運到每斤值錢一千文然猶以爲物自遠來以少爲貴也所最足異者本地所産茄子初出時每枚亦售至錢一百五十文重且不及半兩閱旬日尙需百文更有半生半熟香瓜每枚售錢一百五十文何物老　其亦視銀錢如泥土耶○吉林瑞聚錢鋪忽然荒閉虧欠銀三十餘萬兩按瑞聚爲吉省錢鋪中之巨擘一切官欵皆經手收支三年前曾經擠荒一次幸長軍憲爲之設法得以旗鼓重張今復虧至如許之多恐此後將一蹶不振矣奈何 
 
 

Page 3

 
 
[大鬧洞房]  
　　某甲者素爲銀匠今在滬城東街某箍桶店樓上暫借片席地藉資棲息以中饋尙虚央小東門内鈕扣店主某乙爲媒聘定西門内石皮弄某丙之女爲室言定聘金八十元迨迎娶時再送茶禮内允之擇於前日送帖甲又央冰上人向丙婉商欲於送帖之日令新娘過門俗所謂通脚也丙不知其計一一俯允届時先由原媒某乙將庚帖送到未幾丙女亦乘肩輿而至不料甲早已預備鼓手喜儐花燭等類室中亦懸燈結彩賀客如雲喜儐卽請新娘入房爲之薙面新娘大驚矢色極聲呼救乙知有變遂謂甲日爾不應如此冐昧汝欲完姻須知照女之父母甲不聽遂命從人將新娘擁至廳堂雙雙交拜迨乙赴丙處報信糾合多人前來問罪則生米已煮熟飯丙怒不可遏將内外陳設諸物撃毁無遺諸親友不忍袖手謂丙日大錯已成雖有扛鼎之力亦不能遽翻此案不如令小夫婦登門服禮並令再找茶禮洋十餘元庶姻婭依舊往來仁儀可以兩盡丙無可如何祗得頷之以首而甲則居然寵柳嬌花自詡姻緣美满矣 
[遷局續聞]  
　　前報紀撤燈遷局一節兹悉閘北巡防局已於昨日移至新閘左近駐紥所有該處路燈均歸工部局雇人燃點惟報載局丁汪根田持陸二尹名片往各絲棧收捐一節旋爲陸竹林二尹之太夫人所聞勃然大怒遂於前晩喚汪根田詰問汪直認不諱太夫人薄責數語汪一味恃蠻瞻敢惡言詈駡太夫人以其朦混收捐反敢倔强此風斷不可長遂諭陸二尹將汪辭歇逐出境外不准在老閘一帶逗留 
[路滑車翻]  
　　昨有小車數輛載某寺院所用莊嚴由陸家浜過小木橋時適陰雨連綿道途泥　有行不得也哥哥之歎推車者年邁力衰不能支持偶一欹側連人帶車墮入河心同行之人赶卽設法救起所有莊嚴不爲瓦全而爲玉碎該車夫受此一驚面若死灰灌以薑湯始漸漸蘇醒押車者給以小洋一角另雇他車而回 
[續訊拐妻謀命案]  
　　拐妻謀命一案縣中迭次訊供業已詳紀前報前晩黄大令升坐花廳命原差朱榮將屍妻阮張氏卽阿珍兇犯吳妙林馬阿二等解案隔别研訊尙有吳桂華莊金堂獨眼阿六等均未提出大令先問吳妙林阮張氏與其夫阮阿狗於去冬在仁濟醫館對面開設烟館是花烟抑係清烟吳供該烟館先由小的與陶光才合股開設嗣因小的與陶妻口角遂將店拆開盤與阮阿狗開設計生財洋十一元阮向小的商議再借九元合成廿元經阿狗出立票據一紙早已呈案大令問其時爾開烟館實係花烟故令其妻阮張氏住在店中招接主顧妙林供稱阿狗將店接開後小的並不常往偶有閒暇前去開燈惟見阿珍卽張氏在店酬應大令問照爾看來可是花烟答稱不是大令日爾旣不常去何以知其不是花烟妙林供稱該店樓上係陶光才夫婦居住阿狗住於樓下常在店中豈肯令張氏接客大令又問三月十八日晩間爾等五六人將阮阿狗謀斃張氏究竟知情否答稱並不知情大令日爾旣與阮張氏姘識作此等事安有不向伊告知之理供稱其時小的等欲將阮張氏抵押於三馬路阿龍姐所開野雞娼院中故不向伊告知盖恐一經明告伊必情急呼喊大令又問平日爾至該店見阮張氏所作何事供稱見伊縫襪底大令命差役將妙林帶出另提阮張氏研訊問日吳妙林等將爾夫阿狗謀斃爾知之否供稱不知小婦人若早知此事斷不致釀成巨案大令問開設烟館是誰人主意供稱丈夫阿狗主意出洋十一元盤下大令問爾夫令爾到店作何勾當供稱令小婦人酬應大令日然則並非清烟實係花烟矣阮張氏供稱清烟花烟之分小婦人年幼實不知悉大令問爾究竟接客多少供稱並未接客大令問阿狗究竟有意縱爾賣花烟乎抑賣清烟乎供稱丈夫初時有意開設花烟館開未满月卽行閉歇大令日然則爾店樓上陶光才夫婦爲何供稱陶妻確係賣娼小婦人實未接客大令日本縣細心詰問清烟花烟者因此中有關出入也然爾夫之死爾雖不知情罪亦不輕阮張氏一味求恩大令命傳馬阿二至案問日爾與妙林爲友可知阮阿狗所開烟館是清是花供稱小的雖與妙林爲友不常來往阮阿狗所開烟館並未到過不知是清是花大令一再駁詰各執前供遂判將妙林阿二分别收禁阮張氏仍禁女監 
[股東互控]  
　　粤人何開之父何龍與黄亚基在虹口股開新利轆轤木作歴年頗獲盈餘又分設利記新合利兩烟館門常如市店務均歸黄主持今年二月間何龍在籍病故至四月間其子何開卽連溪乘輪來滬向黄理帳並訴知廣肇公所正在商議間黄卽投上海縣具控何開盤踞滋擾當奉黄大令批示略謂該職與何龍等股開轆轤木作每股出銀一百五十兩分立合同各執兹何龍物故其子何開向該職理帳如果歴年息欵均已照付現在應結本利若干不難邀集各股核算清結母庸興訟等因而何開亦於前日投縣呈控黄亚基覇阻店業不將歴年帳簿清算並將分設之利記擅閉股東黄姓之子黄初庭先亦在店習業現被逐出叩求提究昨奉大令批示日爾父在日與黄宗印等股開店業歴年盈餘息欵究竟已收若干現在應如何分派候諭廣肇公所董事邀集兩造秉公核帳理處覆奪 
[協拿鹽梟]  
　　上海南匯兩縣毗連之　家橋周浦鎭三林塘龍王廟北蔡鎭一帶均係鹽梟聚集之處往往滋生事端邇被浙西鹽捕水師左營吳君查知欲往拘拿深恐此拿彼竄遂函請上海縣黄大令南匯縣汪大令派差協拿黄汪兩大令於前日各飭幹差隨同吳君往嚴家橋等處查拿旋悉本地秤監之人早已停歇他處所來之鹽梟亦均聞風避匿云 
[備文關提]  
　　朱鳳琪在金陵水師學堂習業透用洋銀於去年五月間請假回籍迄今逾限已久延不到堂經總辦移文關提黄大令奉文後立卽派差協同英廨差役前往拘獲轉解到縣前晩黄大令升坐花廳提訊謂朱日爾在水師學堂如何透用紋銀一百餘兩於去年五月間請假至今何以不往朱供稱係浙江平湖縣人光緒十六年九月間入金陵水師學堂至去年五月止共取銀七十兩除去薪水核算之下用銀二兩有奇並無百餘兩之多去年五月告假回籍實因母親患病急於歸省及母親病愈小的之足忽遭跌痛以致遷延至今目下金陵不來關提生亦欲前往現由北市瑞生洋行買辦陳姓帶管該學堂事務願送我前去大令得供判將朱鳳琪交差帶往該洋行問明陳姓願送朱往金陵否如係願送卽將朱交陳收管如其不願立卽帶回署中聽候備文解往 
[再訊種火]  
　　今年二月間英租界棋盤街萬倍利呂宋票店笙火延燒各店查係店主殷姓之婿王炳奎所爲遂將王及學徒夏阿祥等一併拘獲解送公堂五月初二日蔡太守會同上海縣黄大令研訊王供認屬實大令遂將王夏帶回縣署分别收所已紀前報前晩二鼓時大令升坐花廳提訊王供稱係紹興人向爲錢莊生意近日賦閒妻父開設萬倍利呂宋票店小的每日往用午膳如缺少錢文亦向該店稱貸二月間某日晩間小的醉後前去甫坐定卽欲大便急入披屋偶一不愼將洋油燈潑　延燒房屋事出無心大令怒日爾前在公堂供明由爾種火本縣詰如何種火爾稱向妻父借貨不遂且不准用午膳爾因此懷恨下此毒手此係爾親口供出今日豈可任意攺變王供稱公堂上小的並未供過所有别情小的亦記憶不清大令一再駁詰王執定前言大令著跪大練良久仍無實供大令提夏至案供稱在萬倍利爲學徒二月間店中失火小的並未知情亦未目覩大令日爾亦思抵賴耶著掌頰四十下與王分别還所令各記憶公堂上供詞於次日再訊 
[縣案彚録]  
　　昨午有鄉婦林胡氏扭伊子林掌茂至縣訴稱家住浦東高橋三十四圖地方丈夫逝世兒子掌茂向以推車餬口近來不務正業向小婦人纒擾向之訓斥膽敢違忤因此扭案喊控叩求訊辦值日差據情禀明旋奉内諭著林掌茂當塲向母叩頭請罪不必涉訟○王春生扭控兒子王掌寳違訓前日黄大令請葉司馬研訊春生供稱係本邑人家住西門向爲籮間夫頭兒子掌寳不思習上專與匪人爲伍迭次管教置若罔聞反向小的索錢是以投案控告掌寳俯首求恩司馬著笞一百板收入所中聽候再核 
 
 

Page 4

 
 
[英界公堂瑣案]  
　　賈阿虎訴稱在浦東火油棧作工失竊鎖匙一把及錢四千五百文查係小工金隆生行竊鎖匙在伊身搜出送案請究金隆生一味求恩宋别駕判交捕房管押兩月○耶松廠洋人禀稱被王用林行竊鐵條三根請爲究辦王用林俯首無詞别駕判交捕房管押一月○包探黄四福拘獲專竊東洋車之楊阿林請究别駕判責一百板遞回原籍○朱阿金訴稱被呂阿四乘間竊去水烟袋紗衫等件送請訊究呂供誤犯行竊叩求恩宥别駕判責一百板贓給失主具領○包探黄四福禀王阿甫行竊小銀鐲一枚今已拘獲惟失主並未投案王供詞支吾别駕判責一百板贓存捕房候傳失主認領○黄包探禀王兆華行竊李毛毛衣服等件請究别駕判押五日贓給失主○黄包探禀張寳生藍阿寳先後失竊衣服等件查係孫和堂行竊拘孫請究别駕判責一百板遞回原籍○東洋車夫陶德旺訴稱坐客周根全坐車不給車錢反被毆傷眼角務請伸寃周根全供實因醉後悮事别駕判罰洋一元給該車夫養傷 
[義粟頻頒]  
　　山右災祲未已山左又以乞燿聞順直逼近輦轂關繋甚重此次被災之慘較十六年尤重苟非有大善人爲之濟困扶危億萬飢黎有不流爲餓　哉本館協振所昨承立大莊交來票元一百六十兩正洋十四元多方代募歴久不懈誠可謂好行其德矣合書數語以誌勿諼 
[源源而來]  
　　漢口恊成銀號林君松唐大善士經募晉振其第一批洋五百元第二批洋五百元均已解交天津嚴小舫觀察照收蒙貴館已刊登本月初四日申報矣兹又匯來洋一千元作爲第三第四兩批振欵囑代收仍解嚴觀察彚入津海關道盛觀察解晉由潘李兩君散放均照數收到卽日轉解天津懇刊入報章以昭信實[  七月初十日源通官銀號謹啓]  
[喔彩申明]  
　　謹啓者敝堂接奉皖撫沈大中丞女公子書畫助賑以及古玩等件同入編立彩票附以售賑珍玩圖帖並善昌恭篆鎭宅催生符軸設票二千號着彩二百號每票售洋一元早經登報邀請公鑒目下晉賑未已順直又遘奇災早集一欵卽早救一日之災積少成多多多益善務望遠近樂善諸君從速購票俾得及時濟賑功德無量開衫在卽先覩爲快恐未週知謹再申明上海六馬路仁濟善堂施善昌謹誌 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案]  
　　昨日祁繙譯赴公堂與葛同轉會審各案兹將各案臚列如左西人德爾倫控朱興隆包造房屋逾期不將工程完竣一案歴經葛同轉訊問並飭交保向德爾倫婉商已紀前報昨日朱興隆偕保人周寳湘投案同轉問曾否購明二人同供已向帳房說過同轉又謂周日須令作頭與東家面商方可朱求限廿五日完工另尋保人前因衆工扭控被押英廨致將工程延誤同轉又問另有别項糾葛否供稱並無别情又問過期不完如何朱供願甘究辦同轉謂如再逾期定當科罰朱周同供願罰西人德爾倫呈遞西帳祁繙譯檢閱之下謂同轉日照帳除付尙餘三百餘兩應於四月廿六日完工同轉謂朱日西人帳上共造價洋三千二百元除付過外尙存九百餘元再除木行帳僅餘洋三百餘元本應四月廿六完工至今未完不能付銀朱供初因有病繼因天雨延宕二十餘日且照東家所打之様已攺過二次小的當向言明照初様不免虧本若照後様愈形棘手所以虧至一千餘元同轉謂如果不敷不應出立承攬朱求恩加給同轉商諸祁繙譯可否與德爾倫商量先付銀洋繙譯答以不能必待完工後方可付給同轉謂朱日本擬先付一百元本委前堂諭爾向東家商懇爲何不去且究竟能做不能做如果不能西人另雇别人完工前事作爲罷論商諸祁繙譯謂此事公堂不能照斷遂謂朱日西人自已完工朱供小的折本一千餘元契虧太甚求大老爺恩斷并求東家原諒同轉謂爾自問東家商懇可也飭將二人交原保限三日禀覆如不能了結當將朱興德送回英廨辦理○法商湯姓控源記號主買定水龍上所用皮帶計銀一百四十五兩逾期不取求請究追當由包探提到該號夥廖阿德同轉謂西人所控限二個月貨到上海今已逾限爲何尙不取貨廖供東家姓歐名連山店在三茅閣橋畔所定何貨東家與外國人成定小的不知東家現往廣東大約月底可回同轉謂現在所定之貨業已逾期可速發電至廣東催爾東家速來上海取貨西人又禀貨到上悔向買主當面說過據云第二天出貨及至翌日又言往漢口今爾言往廣東先後言語不符廖供先至漢口又至香港至廣東同轉謂現經成定在先不應悔議飭將廖阿德交保諭包探至該號問明原委速發電至廣東限七日禀覆並諭將銀一百四十五兩交案所定之皮條亦存公堂○東威德西人控失法銀行匯票經葛同轉迭次提訊並傳到牽涉各家迄今案懸日久尙無端倪昨命包探傳齊人証先據西人投案求追又據永興利之嚴芳圃意順陶三王恩渥順康莊之王子春長發棧之王詔成龔文章李蘭亭等投案同轉問王可曾致信海參威問明否供稱三月初四日由林惠卿託至烟臺辦貨問至公堂後曾否向林姓問過供稱林姓向在海參威爲夥多年人本誠實三月初四日以後曾向永興利問過據云三月十七日已去問是否由爾帶至上海供稱由號中轉付瑞生祥同轉謂現有外國電報在此已譯就華文爾可一看電單上載明海參威致陶意順申付銀一千兩另至海參威涉訟同轉謂王日須問海參威永興利追根林惠卿雖已辭歇必有來頭王供此票由掌櫃接來同轉謂應有永興利圖章林惠卿現在海參威爲夥多年須向追根卽著永興利交到王恩德亦著打電至海參威問明限三日禀復又諭龔文章李蘭亭王子春等現在林姓已有端倪前堂傳爾茶房因何不到此案自六月初八至今尙未了結倘再延宕定必賠銀三人各交原保限十日内明白禀覆○菜市竺豆腐乾作主葛阿二控挑賣臭豆腐乾擔之姚阿法竊去釘鞋一雙求請究辦姚阿法供稱因無錢買油貪小拾取同轉謂如果無錢應向商借如今已押捕房三日飭交葛阿二帶出繳押本一百五十文始准領贓○陳金甫妻陳徐氏因虐待童養媳宋華郎經葛同轉提訊判將宋華郎發普育堂寄養迄今已一載有餘五月間陳金甫挈同眷屬投案求領同轉再三申斥昨備函至普育堂請將宋華郎解歸公堂陳金甫挈妻徐氏及子順堂並宋華郎之母宋尹氏投案同轉先令母女認明間陳金甫何時完姻答卽在上海完姻隨諭宋華郎以後須聽從翁姑管教又諭陳徐氏不准虐待將宋華郎交其母宋尹氏帶出待完姻有期方准娶去○昨報丁東昇等八家投八仙橋捕房遞禀求提朱棣卿之妻問明朱在何處同轉准詞飭探協同原告至三德里提朱妻到案候核昨將在押之朱中喜帶至公堂原告投案禀稱奉諭往提朱妻已聞風逃逸同轉謂因何不派人看守葉供稱朱弟現在城内往提不到今朱妻已逃逸屋内所存惟木器及柴草等類同轉卽飭包探恊同原告至三德里將屋内物件一并搬至捕房朱中喜還押如再玩延定子嚴比○順興客棧主趙蘭谷偕棧夥顧海元失主談永和投案控張樹法竊取洋布短衫夏布馬甲求請究追同轉問如何竊取張供向在該棧爲夥現已辭歇前欠飯店錢一百餘文係小的經手向店主索討當晩歇宿棧中至翌晨八點鐘出外往老北門尋人手携布袴一條係自已物曾交代明白迨回來知棧中失衣誣指小的行竊趙顧同供出外時天尙未明張供已有八點鐘當時尙有客人在門首眼見同轉謂此人不似竊賊失衣定非伊竊飭趙回棧問明不得任意誣害著將張押候查明再核○施子卿控志成昌漆店主吳林順代妓賒首飾洋十七元零五分求請追給同轉問有經手否卽據施夥徐蘭卿投案禀與李桂卿同來後將首飾送至妓院内施呈遞帳目同轉給吳觀看吳供去年十一月二十日出洋四百元取李桂卿爲妾言定不管各債身價由鴇母周鮑氏收去施稟吳曾約十一月廿八日付下迨向索取卽被批頰數下同轉謂旣不給錢不應將人毆打着將吳林順押候再核○前報記元盛米行李少金控生順米店戴松坪欠米洋九十六元昨據原告投案求追同轉謂前限三日交到陸姓且米送至爾家應向爾索錢戴供屢往行中尋陸避匿不見門現在如何戴供願五日内將生財作抵同轉准之飭交原保限十六日付清不准再延 
[申報館恊賑所經收順直山東河南山西賑捐七月初一日至七月初十日止第二十一次清單]  
　　七月初一日裕豐洋一元顧門徐氏求保産後平安洋兩元天津全泰盛來無名氏十二户銀六兩又無名氏六户銀六兩零一分兩共申元十二兩八錢五分七厘○初二日　圖洋五十元新號南寄園合助洋五十元求募過齋洋兩元旬容朱階　行吾素齋嘉善全盛來鍾森玉堂求子病速愈家門吉慶三户各助洋十元無名氏李光裕堂各助洋兩元靈華館主洋五元○初三日松江順成來不留名求病速愈武林敦厚堂無錫通順來壽室主人求病除體健三户各助洋十元謝華軒洋五元更上一層樓洋二十元福建全泰福來錦山氏花洋一元韋應章花洋兩元韋錦江應章合花洋六元金記花洋兩元陳恊發樂氏陳初和柯鶴年韋淥泉勳河林麟氏永泰號濂江林郭靜瀾錦山氏吳　記林慶氏無名氏計十四户合助花洋十四元張翰池則誠氏高堅張芳輝鄭雪梅趙光韋錦川嚴廷楝石萬發無名氏黄彦林讦十一户合助花洋五元小洋五角守拙氏銀一兩九九申元二兩零八分二無名氏洋兩元先償夙願小洋十角揚州福興潤來朱聨桂　五元漢口老福興來不樂書名氏手卷一軸○初四日西園小洋一百角孔鎭全泰盛來無名氏小兒却病延年花本洋十元○初五日待償心願人洋三元胡方鎰　陰姚虞　各助洋二十元南中園新中園各助洋十元朱少谷爲妻四十初度親友隆儀移賑洋四十元無名氏山陰無名氏又無名氏謙益堂陳四户各助洋五角各　士十八户洋七元六角順成來富陽仁濟集洋三元太倉永義　來諸善人十八户洋三元二角通裕來無錫書畫社洋廿四元○初六日延陵子因前求子平安代還前許觀音呪愿及渡海平安洋十　元洙涇順成來知非草　汪德馨李士元三户各助洋兩元查福田汪杏園洋一元程光彩全官郎莫汪紅標四户合助洋一元求卿安人小洋三十角頴川悔過子洋廿元張紫陽五元鴻實齋落石房洋四元福建正大來宋務本堂花洋十元採菱舟子忍安堂張衛足山人二程後裔四户合助花洋兩元陳竹軒洋五角老福潤來福建興化府莆田縣署公　花洋十七元兌見洋十六元錢廿文玉成謙亨行追遠堂林曾泰運三户各洋四元太古行洋六元同安廣記洋三元萃泰乾元怡德福麟陳詒興洽興中和怡盛元興南昌光順良興陳松茂春記共十三户各助洋兩元光興益安廣泰永興四户各助洋一元以上共廿二户計洋五十一元來票元三十六兩一錢八分廣生船帳房嚴德祥經募客商各　士洋九元一角銅洋兩元虞薌山洋廿五元澳氏先室二週理應延僧禮懺資移助洋五元南潯老福潤來一息子洋廿元　陽全盛來毗陵張不書名洋一元○初七日如　慕善堂洋五元　補堂尹記承先堂公記兩户各助洋四元錢少卿張氏　思補堂各洋二元承先堂珥記周用中王月亭王琴孫裕後軒勤貽堂惟記六户各助洋一元從道堂餘德堂洋一元竹林洋一角掘港場正堂誠性菴洋十元隆伯莊隆仲謙合洋十元○初八日海口德茂號銅花洋廿元許仲修經募許體文洋十元永大張光魁各洋六元廣豫隆隆子義　義隆袁子厚乾元無名氏六户各洋五元元興晋成源各洋四元尹以仁王佩香金學貴三户各洋兩元馬建亭張廷棟各洋一元鎭昌源王愼五合本洋七元洋一元一角五同康銀二兩七錢一申元二兩八錢六分七戴門楊氏恆祈康健戴門陳氏求神保護各助規元一百兩隱名氏規元三百兩○初九日鎭江無名氏洋一元無名氏十八户洋六元鍴淇氏洋廿元施子英洋五十元盧姓洋四元○初十日元源莊交來隱名氏洋三百元杭省順成來此邱開同錢五百文合洋四角七分立大莊經募洋一百九十元零零四分永安室洋六百元銅陵孫募沈維嶽洋廿元蘇州樂善齋票元五兩洋三元拙菴洋五元以上總共收洋一千八百零五元六角六分花洋五十二元紋銀十六兩七錢一申元十七兩八錢零六厘票元五百四十一兩一錢八分本洋七元銅洋廿二元錢二十文手卷一軸 
[立大莊經收山西賑]  
　　台北源記交來恊德號榮陽氏屏山居士實山恊泰號慶喜翁無名氏張太元黄步雲周　熙詹厚記朱元順劉凉興塵勝記瑞源號林　茂黄文光張光興李天元林喬芳　　　　善堂無名氏泰州洪永裕代募無名氏洪德裕堂務滋堂汪共計廿五户各洋一元贊記號俞文榮　職周耿光吳福州瑞記潘德茂易泰盛胡光謙無名氏幼兒退災愿蔣　　　　裕來欽記甬江隨緣子會稽龔瑞安無名氏隨緣樂力不足者計十五户各洋兩元無名氏無名氏大品銜丁　林紙商楊泉源相　蔡公舘五户各洋三元太昌莊來王文運　八户洋八元洪永裕來薌記無名氏陳公舘毛亨仁舒庭梅葉興陳發荷七户各洋五角汪德良徐鼎臣陳步雲袁錫王沙子符于文　黄從泉黄吉記八户各洋二角半無名氏培遠堂來長發祥二户各洋四元王定仁洋三角蔡公舘錢八百文公柜内無名氏錢二百九十四文合洋一元漢口怡叙莊秦州來錢塘孫觀保董味經軒三户各洋十元徐懷茂洋二角蔚長厚來尤邑紙帮洋廿四元胡玉瀛洋六元李起彬劉煥光洋兩元吳唐陞陳步雲洋兩元粤東楚守祈保小兒全愈安好規元十兩合洋十三元六角八分漢口太昌來家道順遂朱沛霖翁洋十元公櫃無名氏錢九百八十洪永順募無名氏錢一千二百文合洋兩元寗州謙愼安來程夢祥規元五兩合洋六元五角六何陽寄廬山頭日昇氏合銀三錢六敬恕堂南陽堂鄧江夏堂黄生生氏實樹堂五户各銀七錢二分濟陽堂蔡銀二錢八分八鈺泉氏銀三錢敦本堂李始平堂溤黄緯堂鄧氏四户各銀二錢吉安氏銀一錢芋香氏銀三錢六布衣人銀一兩四錢四分隴東堂陳銀二錢三分二布衣人銀三錢八分共計銀七兩八錢六分合洋十元　八角明源子前愿洋四元漢鎭寡過未能人規元一百兩　思深堂規元十兩唐崇儉堂規元五十兩以上共收洋二百零四元零四分規元一百六十兩 
[王永年士勸海參歲經募山東賑捐清單]  
　　紀梓池大善士王克基張爲漢元愼號同利號五户各助俄錢十吊無名氏八吊四百九十文李永茂孫長壽　盛隆四海盛永恆安同福泰永立昌泰廣昌恆東順興洪順利洪順利永恆安三盛永東盛隆成發祥義泰號興祥號元愼就永和棧尙法賢廿一户各五吊合記棧恆昇德元增號東興盛順聚盛五户各四吊洪生福永興利永和棧源順成洪昇福廣春成同興成東興和洪順號成順德萬順棧湧豐德福順祥恆利祥利順公洪順成萬生號潤興永重盛號仁和順興　祥承順號東成泰會昌厚義昌信東公順福泰棧公和號永興和三益隆福盛和同生福恊增祥東金生天悅慺義程成天成德徐存璉東興樓陶意順大有號順泰居同利源順泉 
 
 

Page 10

 
 
湧勵章孝顧龍瑞孫善海四十七户各三吊和發隆德生成乾昌泰福盛號東陞泰羲順祥東順成東盛德瑞玉泰福生永福祥號洪泰號東來順德增祥海盛興程元順洪記號泰和昌益順和永春和山東興成記號東順永成泰義公盛號天合興成來棧雙豐泰永記號仁盛號同泰和天和福湧泉盛廣福慶復盛水鄒立慶萬元同吉順昌永順和德發和豫泰義舒仁才東長興新發隆匯海長何靜高董亚海增盛德劉廣禮四十九户各二吊四合隆會記號祥順號登菜棧同興樓永利盛新興福會全盛萬興店雙合盛恊和昌萬盛湧永發隆德泰和雙順興雙順慶利順德成生號乾豐厚山海盛同豐號義順盛源茂興永盛恆三盛公洪興裕日升恆德豐利同順和青記永記福興益永發福益順號天順永李丕　恆興和四合舘隆源長阮宗州張財生周天生李炳貴張明高葛貴來李壽山鄔良英李華松無名氏四十九户各一吊顧春生顧筱寳張春生三户各洋三元譚煥業堂張家德陳愈萱三户各二元張學寛常寳榮何慧林張亚法顧嘯第候慶鴻莊恆有張梅生楊全璋候慶理胡亚茂王壽喬應春富張小炳十四户各一元以上共俄錢四百七十一吊四百九十文英洋廿九元息　五兩六分四厘　　[  上海六馬路仁濟善堂籌賑公所施善昌等謹誌]  
[滬北鐵馬路廣益善堂六月份捐數清單]  
　　壽康延康晉和餘大恊源愼餘元甡惠泰彤源衡大厚康永豐存德利亨立大和元恊康恊昇宏元實和泰源鴻順彚康宏大正大承裕寳順升大以上廿八户各助錢六百文九章天成併收介福裕盛和各錢六百文升和錦章大章晉昌恆茂允章何恆昌啓泰八户併收九和長豐謙吉宏章泰謙益祥元懋咸章十五户各錢三百文唐茂枝助洋六元陳善亭五元譚幹臣併收四元李光琴三元朱葆册徐棣山各二元黄佐卿併收四元吳春池併三月三元張金和徐俊良諱山曦各一元何瑞棠併收二元趙馥疇六個月洋六元源利太錦章新順記各一元孫曉雲五個月洋五元戴運來三元德大鳴昌復泰併各一元恆生裕生正大恆生大併各四角陳虚齋併收一元宏生併收一元黄省三併收二元隆昇五角施德豐三角通裕三角錢三百文恆泰併六百文存濟堂一千文金太太二千文可熾萬有全同昌泰各五百文愼餘堂四百文裕成隆併收錢八百文清蓮閣昇平樓恆升各四百文載陽其萃樓春園各三百文元利鴻運樓金合順湧源一壺春同慶樓日昇樓七户各助錢二百文廣盛併收四百文永愼恊成祥萬興各一百文一層樓一千二百文五層樓八百文萬全愼併收四百文南北各號洋布捐洋二十六元錢一千六百十文以上共收洋八十九元三角錢四十一千三百十文又英法美界一文願錢二十五千三百六十四文又附登胡絢臣助洋三元六角積德堂洋一元三角六李太太及小姐洋五元嚴昭明洋五元不留名洋一元力薄子虚對開洋一元 
[上海虹口元濟善堂施給藥一文願第九次清單]  
　　天津順全隆來嚴昭明洋四元徐子培洋四元揚城江捕署木易氏夫婦求免疾厄李韓氏求子嗣二户合洋五元泰亨源銀爐號送來洪順祥會昶聚盛永聚泰永裕棧永成裕源雲昌號恆聚興通聚棧泰增號吉興永吉棧亨通號同和號裕順同裕號叙和順元發永仁發東　進無名氏聚　成復生堂武進無名氏寄秦生洪裕允成吉昌原昌棧廿九户合洋五元申報館來積德堂福蔭堂賈二户紋銀二兩零四分合洋四元一角另錢四十文義記號　鮑實光無名氏心有餘甲頭受三氏楊昭吳少芳魯仲日記磨生德記包美十二户合洋三十元二角吳淞南貨號來沈名氏電報局來營口河南唐陳氏三户各二元韋陳氏　　堂小蓮花吟餘黄子如善士來盧隆芳葉通不留名六户各一元小東門來感勉子黄張氏黄玉堂黄復泳黄張氏錢黄氏六户各一願全年錢二千一百六十文隱名氏一角○　上共收英洋三十七元四角大錢二千二百文合併聲明　　 
 
 

Page 11

 
 
   
 
 

Page 12

 
 
   
 
