# 1890 - 11 - 4906012

 

Page 1

 
 
[賑物求售] [  申報館協振所謹啓]  
　　本舘自籌辦賑捐以來屢承諸善士以書籍珍奇助賑亷泉分惠感泐五中現計積有剡原文鈔十部金綱經墨蹟一部刻絲壽字中堂一軸士女田堂一軸六書通二部歴代名人畫譜三部經藝五美六部山水一軸歳朝圖一軸泰西美談一部津門雜記一部石印七十二家評註楚辭一百記邃懷堂詩文全集十一部石印求治管見七百聞博物志一部聖敎序一張玄秘塔一張皇甫府君碑一張多寶塔一張郭家廟一張象牙笏版一塊計九兩重木刻綱鑑易知錄全部自來柄時辰表一枚石章四方白緞花邊一方玳瑁邊眼鏡一副基公塔銘蘇州府學義田記黄州竹樓記普濟禪院碑銘文宣王廟記伏望諸君子慷慨解囊速監購取庶幾楊枝一滴得以灑遍蒼生乎 
[墨寶巨觀] [  申報館協振所謹啓]  
　　兹有京師隱名氏念江浙水災飢民困苦特用上品宣紙一百幅遍求諸大名公法書或屏或聨大小不一龍跳虎臥蔚爲巨觀現托本舘恊賑所代爲出售悉數充入賑捐計對聨每副洋銀半元堂幅五角此係助賑價特從亷諸君子欲廣種福田并得墨寶者尚其移玉惠臨隨意選購乎 
[書板求售] [  申報舘協振所謹啓]  
　　昨承金陵董實菴大善士以家藏大學中庸木板助入本舘恊賑所其板倣目鑑本而校讐刋刻精美絶倫不特與坊板逈判低昂卽官局所刋亦未必有斯佳妙童蒙人塾必以此二書爲始基一經刷印流傳無患不利市三倍倘有力者配以論孟益爲有美必臻如能從速購歸印釘行世不特災民藉以活命而塾師得此善本亦不慮句讀差訛矣用志數言以遲良賈 
[續勘楚論]  
　　從來水災與旱災異袁可朁之勘旱災也亦旣誦其詩而知其難矣若今歳江浙兩省之水災則又有難於袁可潛之所勘者旱之爲災也非一朝一夕之故也日燥風乾初不介意匝月不雨始爲殷憂迨旱之太甚而開渠引水接架連車均已無濟於事其秋收之厚薄荒象之重輕惟視乎田之高低與河之遠近以爲斷其間雖有參差大概不甚懸絶如老翁之負屈含寃無所控告者鮮矣水之爲災也蛟水肆虐砰湃弄騰聲勢洶湧不可嚮邇至於冲没田廬淹斃牲畜室家飄蕩人口流離其勢岌岌不可以終日霪雨不止風緊潮漲漫濫泛溢平地行舟登高而望之若爲田塍若爲市井不復能辨欲求一片乾凈土而不可得斯時小民憂懼官吏震驚人心皇皇不遑安處皆以爲如是災異罕見希聞乞賑募捐不容少緩年成荒歉更不待言各省紳商士民聞有如是災異亦爲之咨嗟太息懸想被災之民不知若何景况當有不堪言狀者殊不知江浙兩省瀕海環江本爲澤國水之來也易水之去也速當八九月之間花己結而未實稻己實而未收猝遭四十餘日之雨其花結之空與否稻根之爛與否爭不過數日若地處低漥蓄水不泄則花稻收成荒耗過過半若水有去路天晴卽退則花結猶未盡空稻根猶未盡爛若早稻之收於未雨以前晚稻之收於旣晴以後則均不受水患矣惟花性喜燥而惡濕故花田收成終不及稻統今歳江浙兩省荒象計之有全荒者有半荒者有全熟者有半熟者據各縣報荒之數不過渾而言之其實易地換形隨時異勢未可以一概論也今爲之言曰某處尚在收租何必復放賑此必出諸貪狠之業户旣不因荒減租又不捐貲助賑也又爲之言曰某處方將放賑安得復收租此必出諸頑抗之佃户旣欲吞没田租又欲冒領賑款也爲官長者雖經勸荒實未能周知詳悉其賑之當放不當放租之當收不當收無成見無决斷也顧吾思之業户富者什九貧者什一佃户貧者什九富者什一與其使佃户啣怨則賣兒鬻女蕩産傾家凍餒仳離不堪設想使業户受虧不過手頭稍形拮据塲面未能闊綽耳故地方官遇有開糧追租具呈請比者概從寛斷不復深求立意未嘗不善惟是國家藏富於巨室業尸之貧者固當體恤業户之富者尤宜保全使官不爲業户追租聽其覇阻抗欠坐使頑佃得志良佃效尤此後租籽何以取討糧白何以完納且業户之開糧追租也不徒爲區區之租計也正恐頑佃得志良佃效尤耳租案到官凡書史出牌差役發路聽審鋪堂飯歇管押諸費皆須取償於業主卽使追清積欠所得不償所失故開糧追租大都桀驁不馴頑疲已極之佃户若佃户本屬循良實因荒年之故無可償還因之掛欠則雖敲扑鞭笞亦屬無用在業户又豈好爲有事徒爭無益之費以追難得之租乎吾知其必不爲矣然則地方官不理租案立意未嘗不善亦未爲盡善嘗有縣官勸賑於紳富紳富皆曰我輩租籽無從收取安所得貲以助賑乎無已請以佃户之欠租充我輩之賑款可也可知收租放賑其理息息相通全荒之處理當放賑宜勸令業户减成免式全熟之處理當收租宜勸令業户捐貲助賑夫如是而後放賑不患其濫施收租不患其多取無偏無頗王道所以平也總之今歳江浙兩省荒歉情形大憲所知不若縣官縣官所知不若業户業户所知不若地保若徒令委員踏勘徧歴鄉間仍未能周知詳悉反不如廣諮博訪詢於芻蕘之爲得也 
[北通近狀]  
　　王恕園吕祖祠積善齋三處粥廠前已開杓祗以朔風凛冽路絶行人以致各廠領粥者不過五六百口近日天氣暖和人數增至一千二三百北門内敬信齋西門内敦化堂二處均貼報條定於臘月初八日開放尹憲高大京兆發到新棉褲袄五百套分給五廠令紳董擇極貧者酌給之以示體恤○上月二十三日并仲韜觀察之夫人壽誕闔屬文武咸登堂介眉所餽壽儀概行謝郤○潞河書院鴻文社於上月二十六日考課士子蹌蹌濟濟咸赴院聽候點名○通邑市面及北壩當差人役多賴南漕抵通藉以周轉今秋浙省水災極重禾稻歉收據云明年浙漕不及十萬石云○北壩用過之袋例由坐糧聽擇其殘破者發交裕隆官袋變價今年通屬尚屬　收消路頗旺上月已將殘袋十萬只掃數售完矣○通永鎭夬鎭戎發來示諭略云年例春冬撥兵設卡秋夏派兵訪緝晝夜兢惕念兹在兹無非以除暴安良綏靖地方爲本兹值隆冬嚴寒之際誠恐失業游民混跡冒充竟致有愍不畏死之徒竊盜搶刼等事若不嚴行查禁何以靖閭閻而安民命至盜賊之出入必有窩藏之家所謂遠賊必有近脚貧乏之家若貪一時之利爲藏奸之所一經發覺定當按例治罪决不寛貸○賭博之具名目頗多近有人持竹籖三恨内有一根繫線者招人以錢套上有線則贏無線則輸鄉曲愚民時有墮其計中罄所有而去者某甲因套籖輸去制錢四十二千典衣質物不及一半正在萬難之際經旁觀者爲之解和令其先歸容日持錢再奉○上月二十九日爲長至節許觀察率同屬員在聖人廟拜 
 
 

Page 2

 
 
牌禮也○興游兩倉憲定於十二月初一日在京署傳集百家經紀當堂掣籖聞不日來通開庫支放布價銀派正役赴馬庄採買袋布云 
[擒獲匪棍]  
　　福州近日有一種匪徒在市上搶掠物件來往之人皆受其害幾於防不勝防卞頌臣制軍知此風斷不可長督飭地方文武添派弁兵差役四處巡緝保甲局豫觀察尤能仰體憲意在各叚建造栅門招募更夫輪流防守不分晝夜親自出巡各叚委員無不黽勉趨公按單雙日分叚巡查洵屬異常勞瘁有督箭道武弁洪君奉憲諭持令箭一枝并率親兵五六名到處巡查日前查到南臺婆奶山地方該地爲棍匪聚集之處千百成羣有爲洋人養馬者有以打錫爲業者品類駁雜不可枚舉現在賭禁甚嚴城内外賭窟皆已盡絶推此處賭塲林立自恃人衆且蠻非官威所能及也時有某賭塲正典賭徒閙事互相擒毆洪君飭兵前往彈壓該棍等不但不懼且敢反唇相稽并將洪君所帶兵丁任意亂毆洪君自知寡不敵衆只得退回棍等一聲呼喊霎時間有數百人蜂擁而前取磚石亂擲親兵宋姓被其擊中頭血迸流身上又受毆傷奄奄倒地有某棍曾在塲助紂爲虐時被弁兵瞥見拚命搶獲棍等見之卽欲紏衆奪回幸爲地保喝阻始得捆送到城委帶箭道親兵某協戎卽會同督中協禀明督憲將該犯發交閩縣衙門訊問受傷各弁兵亦皆赴縣聽候審騐 
[宜昌近事]  
　　羅鎭軍赴省迎接新制軍其太夫人在署仙逝鎭憲接得電訃後卽於上月二十八日乘問津小輪船奔回喪次擇於本月初一日成服所有印信大約由中衡蒯遊戎護理云○宜昌鹽局總辦蔣君由李筱筌制軍調往粤康差遣上月偕鹽局新委員陳觀察赴省眷屬尚寓宜郡至本月初六日始坐彝陵輪船取道漢皋前往東粤○彝陵輪船於上月杪到宜小泊四五點鐘時卽開往石首頂心洲拖江通輪船出險江通旋赴漢口彝陵則仍返宜昌盖因宜昌裝往漢口之貨甚多不得不急回裝連也○某武童來宜應試由家中帶來剛鬛數頭售錢以資旅費某猪行勒價不付以致忿爭旋約期至北門口預備鬥毆武童約集各人手持柴棍臨時更攫取北門卡旁所排鎗械以敵猪行中人洎地方官到來彈壓見武童不法飭拿研訊武童又向官挺撞官大爲震怒武童始低首下心云 
[鐵甕談資]  
　　鎭法江西門外寶善街某甲家於十二晚不知如何遺火霎時烈焰騰空幾不可遏幸經鄰佑帮同澆灌得以撲滅少頃各洋龍聞警齊至見火已熄遂各散歸附近居人已受虛驚不淺矣○十二夜保甲分局董委員率領差役巡查行至又新街地方忽見一人行跡可疑拘住盤問旋在身畔搜出洋火紙安息香鑿子小刀等物知爲胠篋者流帶回分局刑訊該賊供稱姓王名有興湖北人曾在復春館行竊等語委員飭令交保收押於次早送縣復經干邑尊訊究供認如前邑尊喝令重責數百板鞭籐條數百下荷友大枷期滿再核復據該賊供稱與熊某認識往來經邑尊提熊到案重責四百板取保釋放 
[金陵屢火]  
　　月之初八日城南某巷内有毛宅因午炊未熟主人忽命司爨之嫗挈壺向外買水嫗聞命轉身便走不暇騷除灶下少頃將燼未盡之蘆枝墮落於外遂將灶下之柴一齊燒灼不轉瞬火已冐過屋頂幸在日間又當閙市衆爲灌救僅燬兩間瓦屋而止又前日西水洞口燒去草屋十數椽此眞無業之遊民日不得飽夜不得温者况益之以風餐露宿悠悠蒼天其謂之何詎越日水西門外城根下則一爛無餘者竟至百十家之多雖其所費不過竹數椽蓆數片然試思若輩日持破瓢奔走道旁逐過客乞一文兩文所得幾何而顧禁赤熛一怒乎哉或曰此中是一補再補冒吃老米者居多天厭其衷故不如其無饜之勝算理或然與爰誌之以警 
[監盜自斃]  
　　金陵南門外距城七八十里有湖熟一鎭卽王敦爲逆時晋安帝以七寶鞭付道旁老姥使留以緩追騎處亂後人烟未復舊觀而境宇依然遼闊上年鎭有被刼者經江寗縣將爲首之强盜王寶三拿獲監禁屢次研訊堅無實供旣到蘇垣從犯已在臬臺堂上認供不諱矣而王復熬審如故臬臺祗得發回因王有須將從犯殺却滅口之說遂分别監管前日不知何故王忽自斃照例請隣封相騐旋上元縣姚大令騐得並無别故又提牢獄人等一一訊問亦無凌虐等事再令仵作如法探騐洗擦審視確無别情於是官醫指爲因寒發痧未及刮救以致斃命究竟凶惡之人不及明正典刑而使之得保首領以殁亦倖矣哉 
[賜祭盛儀]  
　　今上御極之十有五年歳次已丑其春皇太后歸政撤簾有期乃追念中興以來已故勛舊諸臣各予賜奈一壇誠曠典也現在禮部已將懿旨頒行天下原任四川總督安徽吳勤惠公與榮施焉公諱棠字仲宣盱眙人起家清河縣令歴官漕運總督十數年宦跡未去清淮一步當是時大江南北遍遭蹂躪賊之蒼頭特起竊名號者有髮匪有捻匪有不髮不捻之降匪出没其間此去彼來沿江幾無一片乾凈土南軍屢蹶屢振自顧不暇北軍自揚州不守嗣是不别置統帥僅賴公治兵淮上東盪西决遏髮匪不得渡淮而西捻匪之巢鳳臺下蔡者往往潛與降匪合奪民舟泛洪澤湖鬥官軍于芒碭蕭泗終以畏淮上軍不敢越皖境而窺我中原厥後聚而殲旃實以犄之角之者不使蔓延四出如星之羅如棋之布故一鼓而拉朽摧枯絶無漏網之噍類公之力也朝廷論功同邀上賞旣敉定移公督閩浙由閩浙而四川薨於位淮人思公保障惄焉莫置適有准於立功地方建立專祠之命遂奉爼豆薦馨香報公之勤懷公之惠猶憶十年前曾以墨絰過公祠下聞稱誦功德者猶有人惟恐客之个知其爲皖之鄉先達焉嗚呼是殆古之遺愛與金陵有需次監司吉甫觀察者公哲嗣也綜節署度支有年矣爲人老成練達深居簡出官塲風氣請謁者非何敬容之殘客卽顔延年之要人遠之則適以府怨近之又無以梯榮故不欲見楊再思之爲高麗舞者每戒閽人使却掃然觀察不盡然故有時與人接人多服其不爲無益之煦煦不爲孤高之巍巍故無論識與不識多欽其行而重其位月之初九日觀察舉行賜祭曠典宫太保遂委許方伯前往恭代先期皖人士爲觀察掃除水西門内之安徽會館爲祭所皖南徽寗池太廣皖北安廬鳳潁滁和六泗皆預傳知單延襄厥事冠葢之華黼黻之盛不問可知是日主祭官由大門乘輿而入至甬道降輿賛引官卽唱賛如儀行禮畢陪祭之人始分班行禮而他省之同官爲僚者亦欣羡觀察之國恩家慶咸飾筵以助籩豆于廡下自朝至午奔走不暇給門以内無隙地觀禮者僅就門外遥望而已午後宴賓賓就座忽相驚顧則腰間之時辰表或眼鏡以及手巾雜佩多有不脛而走者盖方熱閙時不料衣冠煊赫中竟有此等覬然人面之禽獸也奇哉怪哉 
[通拿會匪告示]  
　　鄞縣正堂徐爲出示曉諭事本年十二月初七日奉撫憲札開案查本年七月間據錢塘縣羣獲會匪彭友勝一名並獲白布二方上用紫色圖記大書仙墵山忠義堂同心協力等字樣解由杭州府訊議批飭將該犯就地正法在案兹據餘杭孝豐等縣會營拿獲匪犯叶稿淞徐老五張木匠等多名并起獲槍械僞布等件據供亦係仙墵山夥匪又經錢塘縣緝獲首匪陳鎭卽陳寶生一犯搜出爲布上書公議天定山忠義堂等字樣據供係僞天定山總辦各等語本部院訪聞該匪有總堂總辦坐堂總理飛令大六大九小六小九等名目其所散票布有天定山仙墵山九龍山各字樣　潛匿浙境多在温台寗波等處及杭湖所屬之孝豐武康安吉餘杭臨安一帶其著名匪首有湖南人吳凱謝清海廣東人張清並在臺灣之潘銑等犯不特鄉民受其愚弄造謡惑衆肆無忌憚卽各營兵勇相與往來交通者亦復不少勾結蔓延形同叛逆若不嚴拿懲辦何以肅法紀而靖閭閻况本年霪雨成災各處飢民聚集當此冬防吃緊之時尢恐奸宄混跡煽惑滋事除通飭各營一體查拿外合行札飭札縣立卽遵照會同各營嚴拿查察遇有前項賣票匪徒立拿務獲按律懲辦並卽出示曉諭如鄉愚無知被其誘惑受買僞票者勒限 
 
 

Page 3

 
 
一個月赴官呈繳銷毁准照自首律免罪逾限不繳别經發覺定卽按照奏定章程重懲不貸仍嚴查保甲所有烟舘飯店以及村鎭夥房等類責成牌甲各長切實稽查不准容留匪類一面購線勒拿逸匪吳凱張清謝清海潘銑等務獲究辦毋得視爲具文倘有徇從自干嚴譴亦不得縱令丁役妄拿騷擾切切特札等因下縣奉此除遵照會同各營嚴密查察遇有前項賣票匪徒立拿按筆懲辦並卽購線勒緝逸匪吳凱等務獲究報外合行出示曉諭爲此示仰　邑諸色人等知悉爾等如有被其誘惑受買僞票者勒限一個月赴縣呈繳銷毁准照自首律免罪如逾限不繳别經發覺定卽按照奏定章程重懲不貸烟館客寓責成牌甲長切實稽查不准容留匪類其各凛遵毋違特示 
[皖垣失愼]  
　　本月十一日定更時安慶北門外箭樓地方陶姓家不戒於火各善局卽舁水龍馳救立卽熄滅查起火之由係洋油燈所致幸鄰舍未遭池魚之殃被災之家經善局給以錢米藉免飢寒可謂好行其德矣 
[蕪湖火警]  
　　十三日下午三點餘鐘蕪湖金馬門外某姓家失愼霎時黑烟冒出上冲霄漢是處離河較遠担水夫稍形遲緩各洋龍因爭水互相毆鬥嗣經王邑尊排道而來各人始不敢動奮力噴澆卽行救熄共焚去草瓦房二十餘家邑尊回署時樓閣萬家明燈齊上矣 
[學童領賞]  
　　聞得今日上午十點一刻鐘四書院學童至黄浦灘規矩堂領取賞物盖各學童攻苦一年自應察其勸惰考其優劣以示激賞而資鼓勵是以藍林先生邀請舊時生徒及中國友人前往觀看斯舉也旣可見造就之殷拳又可收觀摩之實效吾知中西碩彦必當欣然往觀以無負藍先生之美意也 
[行竊無憑]  
　　新關承辦造冊之舟麟德君昨晨偕同總管製造册簿之西人至英公堂稱寫字房内失竊造簿所用之紅皮共值洋一百四十餘元查無外人入内惟侍者曹阿寶早晚進去打掃報由捕房派包探秦少卿查得曹處有黄色紙數張亦係寫字房中之物并搜出銅匙一個與門房及放紅皮之橱匙不同不知伊備此銅匙何用曹工資不多飲酒嫖娼費用甚鉅恐係竊物變賣請爲訊究該包探禀查得紅皮放在橱内每紥抽取一二張共少如許曹行竊尚無贓証紅皮祗有西國帳簿鋪需用至各家查問並無原贓聞城内皮袋鋪亦用此紅皮曹阿寶供寗波人今年十七歳打掃時見有黄紙遺在地下拾來玩耍又在路拾得銅鐵匙各一個已將鐵者抛棄銀者留在臥房小的不飲酒不嫖娼亦不行竊紅皮其父曹其瑞遞禀聲稱兒子阿寶年幼無知决不敢行竊賈副領事問曹阿寶拾匙迄今有幾天當時曾否向人告知答稱拾匙已有三禮拜當時告知父親又問除父親之外有人知否答稱侍者湯阿根亦知道湯阿根上堂稱曹拾匙確與我說過蔡太守問湯曰爾知曹阿寶飲酒嫖娼否答稱曹年幼不飲酒從不出外安有嫖娼之事西人又稱曹之朋友甚多不時來往湯又稱曹之父及弟前來探望並無别人另有一西人稱用曹爲侍者向無錯事太守問黄紙值錢幾何原告西人稱一大張約值十餘文太守商之賈副領事以疑竊無憑未便究辦飭曹其瑞將兒子曹阿寶保去如一月内捕房查出實據卽須交案 
[控案送縣]  
　　前有法昌洋廣貨鋪俞梅仙控稱旗人麟祜同張雲亭來買洋刀以小者交伊閱看伊要大者鋪中却無大洋刀置小洋刀落地當卽拾起微有口角麟祐卽用小洋刀將學徒王炳生所穿馬褂割碎爲此喊捕及捕來時張雲亭忽稱右脚被人用刀刺傷其時麟祐飲酒已醉張亦有六分酒意巡捕頭禀麟祜同張至捕房行走如常並無痛苦狀後言有傷送到醫院據醫生言傷勢甚輕卽可痊愈從醫院出外張始雇坐東洋車張亦指不出被刺之人揆度情形係因喚捕情急目戳麟祜稱同張雲亭前去買洋刀我要揀選伊不依反敢辱駡爭執間張被戳傷實是酒醉張雲亭稱係世襲雲騎尉今在兵輪爲文案曾寄名與恒大老爺麟祐是恒之少君來滬購物囑我同去當日買刀口角我將麟祐拉開突有人從後面戳一刀右脚受傷蔡太守騐得張雲亭皮袍套褲均已洞穿惟傷口約七分如月牙狀諒非别人所刺再四研詰兩造各執一詞碍難定斷昨又覆訊各執如前太守商之賈副領事飭將俞梅仙王炳生麟祐張雲亭一併移送上海縣訊斷 
[汛地投案]  
　　前報列拐犯朱東生供被汛地阿男卽陳榮用洋四十七元葛同轉將朱枷責飭傳陳妻諭令將陳榮交到嗣因延不交出將陳妻掌責四十交保在案昨晨葛同轉莅八仙橋捕房據陳榮投案禀稱因有公事出外故至今日始行投案同轉謂爾雖有公事旣奉傳提卽當來案難道公堂傳爾不是公事乎前據朱東生供爾曾用過伊洋四十七元有此事否陳供朱被小的拘獲有意妄供陷害同轉謂今將朱提案爾敢與伊質對否答稱願與質對同轉當飭巡捕往小東門捕房將朱帶到復將在押之張阿四提案先詰朱曰陳現已來案爾須將實情從直供明不可挾怨誣害朱供小的拐得之洋均被陳榮分用先後共被用去洋四十七元並無虛言陳之夥役眼見此事同轉謂爾拐别人之洋何以被陳分用如許之多答稱據陳言各包探託伊拘拿小的不得已送伊洋元確係小的情願並非勒索同轉謂爾給陳洋可有憑據答稱有當票可作憑據同轉謂爾犯拐案經陳拘獲胆敢砌詞誣害可惡己極着仍照前斷管押復詰陳曰朱供爾分用洋元諒所難免陳供並未分用如果分用一經察出願罰十倍同轉謂不必抵賴爾等若不得賄何能有此體面陳供在押之漆匠阿明唆使朱東生誣指小的同轉命將阿明提案謂爾犯案未了胆敢播弄神通圖害他人阿明供與朱並不相識阿男前次索小的洋四十元未遂因此誣小的唆使朱東生同轉再加研詰着仍還押復謂陳曰姑念爾稍有勤勞暫免深究着將漆匠阿明誘女爲娼案内之徐海龍赶緊拘獲又陳家木橋賭首是何人探聽明白告知陳通事派捕往拘將功贖罪張阿四交爾帶去陳叩謝而退 
[縣署瑣案]  
　　二十五保頭圖鄉人陸海寶投縣控稱小的有祖遺吳淞江邊基地絶賣與人已閱多年今有地保周關寶向小的逼索升科銀小的貧苦異常無力措銀叩求察核裴邑尊訊供之下着候查明核辦○周雲泉前控侄女婿金裕民毆斃侄女一案當經訊明周氏實係自縊身死着令各具切結存案前日裴邑尊飭傳地保金子卿到案諭令速傳裕民到案具明切結金稱裕民因事出外不在家中叩求寛限邑尊謂卽使出外亦可函追來案毋得推諉延干嚴比 
[英界公堂瑣案]  
　　華捕稱昨見翁阿昌手持瓦盆到小河内口喊救命因卽拘住送案請訊翁供前曾犯竊奉判管押二月期滿出外小本營生前被包探陳意久之夥楊木發殷壽福訛索錢二百文現在賣糖又遇楊殷二人將我本錢五百文取去爲此情急投河尋死遍身溼透由船户持篙撈救交捕送案華捕稱該處係一潭水不甚深僅溼褲子捕頭禀翁到捕房時渾身盡溼蔡太守問陳之夥楊殷二人在否陳帶楊殷二人到堂稱楊殷並未取翁之錢惟前次拘翁送案懲辦或者因此挾怨肆口妄供太守謂陳曰用夥總宜擇謹愼者不得悮用歹人致十未便又問翁錢在何處被取答稱被伊等軋至裏虹橋堍小茶舘内取去太守又諭翁曰爾如改過自新本分府當給爾資本着陳將楊殷二夥辭歇訛索一節從寛免究○包探何瑞福稱緝獲竊犯鮑興茂起到木鐘銅錫器衣服等件已由失主周　順承認尚少小銀鐲一副今將人贓送案周國順請領贓物鮑興藏認竊求恩蔡太守判鮑興茂發捕房管押三个月贓交失主領去○華捕稱粤人鄭阿光在路旁小賭拘案請辦賭具呈閱鄭阿光供賣水果營生擲骰原是不合小的家中祗有一妻近患瘋顚無人照料乞恩開釋以後不敢再犯巡捕頭禀鄭妻確患瘋顚蔡太守判鄭阿光戒飭百下卽行釋放賭具毁去○丁查氏稱失去布衣五件布作裙一條及水烟袋等件報由捕房緝獲人贓今請給領抱探禀拘獲楊毛毛陳茂茂 
 
 

Page 4

 
 
供認串竊已將贓物交出尚有作裙賣在戎周氏處往吊原贓連該氏一併解案楊毛毛陳茂茂同供行竊原是不合嗣後不敢再犯戎周比供不知竊贓誤行收受蔡太守判楊毛毛陳茂茂各笞一百板收贓之戎周氏罰洋二元撥充西醫院經費贓父　查氏領去○宋選卿稱在水果行爲夥昨有福橘四十餘件上行時有林阿標自稱巡丁勒索洋十元福橘同行劃來是已報捐且知林冐充巡丁爲此報捕拘案請爲究辦林阿標供不敢冒充巡丁訛詐銀洋蔡太守以林阿標冐名訛索法不容貸着枷號二十天發犯事地方示衆○侯毛毛稱爲木匠周阿福向我借洋不遂所欲竟敢擲石傷我頭顱報捕拘案請爲騐傷周阿福供亦爲木匠侯欠工錢向索不付兩相口角誤傷伊頭並非硬借蔡太守飭將周阿福暫押俟侯毛毛至仁濟醫院醫治痊愈再行訊斷 
[法捕房瑣事]  
　　章小村虧欠泰昌洋行周麗泉銀洋葛同轉飭包探同往結算已列前報昨據包探郁庭湘禀稱日前帶章　泰昌行算帳據中人嚴子良周錦堂菜吉甫等商妥令章認還銀二百兩立有期票每年付銀五十兩分四年理楚向看銀二百零五兩七錢勸周認虧因章不允仍還押所同轉命將章帶至案前問爾曾寫信囑爾子來案料理爲何挺押不理章稱寫信數次兒子不來無如之向同轉謂爾子不來案終不了爾將銀洋藏匿家中有何好處章供家内實無存洋目下情願出票限四期拔還年内先交二十兩明年二月起冉還三十兩以後每年拔還五十兩同轉着還押諭令寄信出外請原保人俞子卿來案下期再訊○萬順豐米店主控薛大奎虧欠米洋經葛同轉將薛提案比責已列前報昨日同轉命帶薛至案謂爾何以挺押至今笞稱小的家住南匯縣境三墩地開設酒藥坊一應帳目須親自往收卽可歸還米洋同轉謂米洋未了又無保人豈能放爾回去着掌責四十下還押三日内如無保人卽當嚴比○王潤生扒挮上屋竊其兄阿慶之物經捕拘獲葛同轉將王管押着交同竊之人已死前報昨日同轉命帶王至案詰曰着爾交出同竊之人爲何不交王供日前小的之兄到捕房給小的棉袄一件據云前日已將家眷帶往潮州囑小的往蘇州母親處同轉謂旣有此事何不早說答稱兄囑小的不說同轉着掌頰一百下釋放○積竊壬三到宜昌輪船搭客袋中挖竊洋元經船上人拘送營押已列前報昨晨提案覆訊十供向在虹口地方做小工並未竊洋據包探王榮培禀查得王三確住　虹口前曾犯竊經英公廨懲辦數次且曾將探夥打落黄浦同轉謂土屢次犯竊尚收抵賴喝笞一百板土仍不供認再笞四十板何枷示衆 
[蘇省撫轅抄]  
　　十二月初七日藩轅牌示崑山縣知縣龔世潼撤省察看遺缺以候補知縣馮壽鏡署理候補府存壽正任靖江縣張嘉言均銷感冐假候補同知王儼禀知奉藩憲委解甘餉差王賓禀辭回上海昭文縣徐禀到卽用縣李汾禀銷守提元吳兩縣區冊差候補道庫在使裕森禀銷葑門外巡查卽辭赴海運滬局 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[治下部濕癬方]  
　　硫黄精五分錫粉五分輕粉五分白降丹四分共飛末和麻油用生薑蘸擦患處二天擦一次二三次卽愈其效如神 
[悼荆室陶孺人]  
　　十年不到鳳凰池那有江　筆一枝笑我未能免俗態無聊也學悼亡詞○冷到冰霜氣味清孺人素性沈靜不多言笑自甘裙布愛釵荆劇憐滄海沈雙璧剩有明珠掌上擎孺人僅遺一女連舉二男皆殤○綉罷鴛鴦人未眠一鐙相對綺窗前我吟太白清平集卿讀大家列女篇○行李安排幾度催半帆風送夕陽開拔釵豈必爲沽酒贏得天家廪粟來辛已科試自知才疏命蹇無意科舉孺人拔釵爲典親理行囊力勸余赴松卽於是科食餼○裁得寒衣月影横每宵課女到三更而今皓月當窗照無復從前刀尺聲○江天日落暮雲愁無限離情逐水鷗猶記臨行牽女送一聲珍重涙雙流今秋省試買櫂江于臨行孺人猶牽女親送至門囑余一路珍重然已涙隨聲下矣其時八月朔也是月初五孺人卽起嘔吐之症某醫以爲肝氣極力平肝肝未平而胎下矣産後虛怯一蹶而亡存年三十有三回首當時那得不肝腸寸裂○傷心咸道是生離吾道生離會有期最　傷心惟死别此生相見永無時[  已丑臘八後五日芝岡孫承鼎待削草]  
[上海四馬路高易公舘内籌賑所陳詠南經收十月廿四至三十日第一百三十八次賑欵清單]  
　　廿四日玉山張博雅堂四元隱名氏二元不書名二元區閒主人二元柱記秀雲氏劉氏秀貞氏秀蘭氏各一元區陽典初關記金記各半元歐陽璧山王洪記連弟氏謝成記梁春記連保氏各二角五分共捐洋十元古抗貽經堂吳方氏求病速愈二十元同心氏十四元不書名十元不書名不留名素行氏各五元忠貞堂平爲福怡怡軒不書名補旦氏各二元求安氏一元共捐五十元不留名求四季平安四元翁坤記口福各一元徐達記堂正泉各半元崇明致泰號募存仁堂一元醉樂軒蘭言軒各半元沙溪厘卡募萬泰祥恆盛公程建章并樹齋各五角共洋二元九江華林堂今記一元鹽城旦欽堯募安慶人瘦吟生孫豫壽堂　餘堂各一元共四元求家平安二角無力人求平安求事順求順心求身健求家平安無名氏二户各一角共洋一元金仁記晚翠居士吳方氏吳天賜高同慶高貴方各一元陳誦生一元錢二十義茂半畊小隱曹亷夫永基各半元不留名錢六百十正潤坊方仁後存養居各錢四百文葉心堂内福鄉紅杏主人聊濱居士宋佳有若無各錢二百共捐洋九百錢三千另三十文申洋三元江西省垣許蘭浦寄來愛日子因親棺未葬欲求平善之壞以妥先靈祈神佑敬助文銀十兩合規元十兩四錢三分九厘九江寶成募棉陽勉子一元○廿五日金亭氏一元還除居士范陽子古篆字獲紅生惜陰居士楊叔勉馮止子天壽室味蘭生山西後子各半元丹陽子三角共捐六元三角公記一元大通不書名二元合家歡漢文二兩申洋二元七角五分無名氏二十元姑蘇翁留耕堂十五元隱居士五元劉從善二元三齡子白下女士張存仁堂各一元徐俊甫有心無力人周恆大無名氏二户各半元共捐洋十二元五角○廿六日宏源東記五元德興隆隱名氏竹陰　邵各五元共洋十三元徐修仁堂二元銅洋六元河兆林濟因居士順記泰記各一元葉丕林沈義大趙握卿雲鳳齋潘永泰吳兆魁亟虛齋貢朗軒無名氏李竹記無名字筆資各半元三太源裕記各四角廣源萬利泰春福昌無名永源萬瑞義亨乾昌益壽堂增錄齋福同濟各一角共捐十二元姑蘇元裕號募易無名氏二元三角東永茂規元五兩永茂泰三兩敬德堂陳徐記張少卿廣昌益各二兩胡登如天福申永和昌賑恆堂金德魁各一兩共捐規元廿一兩安徽太湖縣趙培遠堂助規元一百兩漢口生生同人十元百忍堂無名氏四户各一元共五元吕子眞募郭記茅記吕記薛記熙記鏡記羽記各一元袁記李記張記彭記益記姚記鳳記各半元無名氏銅洋一元共捐洋十元五角銅洋一元逸休居士募琴韻書屋棉力子不留名各番洋二元小孩子德記各一元補過子隱名氏不留名無名氏三户各半元共捐番洋十一元合英洋十元杭城退思子二元鳩江存心氏三元祥發元六元陳光裕四元陳怡裕一元○廿七日隱名氏二元湖郡南門去王梅伯洋一元銅洋三元舒玉書不書名各一元無名氏錢六百二十文梁玉禮雷逢春各二百文共捐洋三元銅洋三元錢一千零二十文伸洋一元絲業會舘賑所交來湖北黄石港錢青翁代募錢三千文崑山豫章氏募自知悔保老母康泰願合家平安願父母康健不書名各一元保安康願母病卽全各半元願合家平安昌氏各錢五百文無名氏不留名四百眞力不從心不摺名竹墩不留名氏方記各二百文無懷氏一百六十合境平安一百共捐洋六元錢三千令六十伸洋三元宗賢芝軒廷禮益大各一元拔湖瑞灼子康各半元共洋五元五角蘇州撫院戈什差官廳同人洋二元四百八十湯溪縣署朱衍善士洋二十元衆善堂洋十二元隨安草堂八元張維周洋一元一味飲公司洋十元盧文阡一元○○廿八日無名氏五元無名氏一元常熟無名氏銅洋四元洪安　二元無名氏一元上邑鹽公堂景和一元練塘許廷桂翁募俞少雲吳雨亭各一元錢瑞蘭金壽師各半元陸凝遠中角鄒松庵達師各三角胡餘三陸象魁丁福來各二角張味三陸永豐曹子明張少三各一角陳遇全錢三百文共捐五元三百文葉求進平安大源永衆友各二共洋四元蘇垣謝燕新堂爲杜恭人七十冥壽節省懺資移助洋十二元有餘五分○○廿九日嘉郡滄海一粟洋一元漢口茶業公所寄來樂善堂好善堂各洋一元共三元常郡孟河蔣募費子貞洋二元周紹芳王務本堂隴西氏金寶鐘各一元黄菊登合一元共洋七元弟愈完願洋五元六合恆昌甫無名氏聚興和正忠危蘭芳愼廣興各一元公助氏一千八百康仁和陸孔昌無名氏徐榮德堂四知堂郭吉發信義永各一蚕文劉靜生三百二十文楊義和茂如日昇各三百文胡致祥朱鳳記丁舞如蔣星記無名氏朱菊烏義源徐秋記無名氏各二百文共洋七元八千三百二十文合洋八元王光斌祈免災保合家平安洋五元譚始端談瑞臣黄敬全二角共洋五元六角景鎭葉德潤善士募順昌成葉尚記各二元曉谷氏一元二角志成胡恆有德昌葉道生務本堂各一元恆達希以和祥豐汪勝輝程渭李務本臥生氏各半元公和吳小峰各四角金其進葉有華隆源大京吉泰號各三角天保堂葉樹記復齋葉鴻文黄明顯景隆金照記光記黄其相子臨氏江俊三吳朝宗程榮章老繩立庵王貴山項占鰲王涵河黄椿林無名氏胡備和芳來米吳漢章翰墨氏葉記篤先氏汪氏徐家銘姚作德同裕和長茂各三角　立春羅回春兆作鑑階藍森太孫有成殷敏傳熊美一角共捐　廿三元瀏河延陵季氏求身體復願洋二元不名氏一元六安節省堂錢三千文　省堂二千文承德堂三省堂各一千埠德豐七百文兩銘堂五百德豐衣四百文無名氏光啓堂各三百文退思堂炎珠樹堂致和堂勉力齋無名氏各二百文施佑卿一百文合捐錢十千零五百文換文七兩合規元七兩四錢四分九厘○金壇寶順局募務本堂張遠度各一元武品三元記各半元共洋三元六安州左堂華本洋三元○刋上知非子募吳鴻齋求病愈洋十元肇大興德新典阜成典各五元殿鏡巨鴻四元醉然堂平爲壽知非子各三元不書名中玉四人各兩元學十合厚理各局元五角律修堂無名耕陰堂各一元向長新寶記無民吳壽椿吳宅安震祥合誠德堂各半元共捐洋五十乙元錢五百十文○六合節省堂無民各錢三千文兩銘堂福源庚興各五百吕原豐萬興店德來和江恆泰各三百正豐和萬盛通全益堂興記德昌朱祥興交新興和和興德聚興和怡和仁昌隆太楊長興全盛益和祥日興法成信順和雙桐堂集興各二百共捐錢十二千九百調文八兩六錢合規元九兩一錢三分三厘○三十日顧秋濤翁來東洋蘇寅生洋三十元廣駿源建記顧竹泉各十元益昌復興怡昌無名各五元鼎源號福聨順各三元戴金炎森茂陸義平曹各二元福和成朱誇臣億于氏無力大林道無名各乙洋共捐洋乙百元營口建帮洋三十元世昌湧慶元興各乙元江右知足山人祈免災悔助洋廿元師伶堂五元壬記三元何劉氏一元沈斌卿五元沈錦清兩洋巨卿乙洋綿力生有心無力人各五角徐錫山三角丁錦堂吳傳松陳錫安睦曉峰徐條甫賈少卿張俊甫子熊兄子卿陶企峰周子平小舟周進邦嚴春泉周桂蘭各二角周志平莊雲山各乙角菜十一元五角廬州鹽局募續海堂無不自得齋各本洋一元仙慰後人一千六百稻者書房一千一百貽榖堂一千移山堂七百力不如齋六百素位堂五百總捐本洋二元錢五千五百文調來本洋四元另錢五百漂陽恆和泰新進學生節省敬師筵費移洋四元孫預廷五百另七楊州夢南氏募履和堂同樂軒各五百靜思齋三百十九世讀書堂少南氏張心印懷德堂各二百總捐錢二千一百伸洋二元海門福同濟募方怡睦堂洋乙元項積翁項悅卿汪味香無名氏各四百程馨甫蘇仰之積餘程建之戴兼五趙緝先朱學如無名各兩百不書名一百八十周儒記許存忠查維成汪秋元黄道開洪迎福張甲保各一伯總捐洋一元錢四千另八十伸洋四元李聚源銅洋一元九江府署丁錫銘募九江府正堂曹洋二十元金敦義室十元敬恕山房黄崇裕無名各二元厭原山樵裘愚山韻香書室織亷後人程仁思堂勉竭綿蒲人各乙洋總捐洋四十二元揚州義發氏募林公壽葉義發王不留周四金嵩長發金椿福生無名三户各兩洋總捐洋廿元昆山甫仙後裔青陽山人各二元洞庭漁子紫微軒主人各一元共洋六元○○以上總共收規元一伯四十八兩另二分一厘英洋七百四十元本洋九元銅洋十五元錢五千二百元九十七文 
 
 
 

Page 10

 
 
[光緒十五年十二月初二日京報全錄]  
　　宫門抄○諭旨二道錄前○發抄　硃批四道○湘撫王奏請配帶衞隊赴滇片○又奏湖南正考官請假片○甘臬裕奏報到甘接篆日其摺○皖撫沈　奏派員接統水營片○又奏註銷知縣原叅勒追案片○又奏對調守備缺片○又奏道員捐振請奬片○又奏調署同知缺片○湘撫王奏遵旨調補省會知府摺○十二月初二日兵部太常寺太僕寺正白旗值日内閣引見二名吏部二十七名工部三名上虞備用處四名正紅滿四名火器營十名○廣東副考官王仁堪到京請安○毓秀謝放蘇州織造恩○清安續假五日○關防衙門奏初八日大高殿拜表橚貝子行禮○召見軍機王仁堪烏拉喜崇阿崇禮○發抄卞寶第奏請以蔣并寶補水師提標守備奉硃批兵部議奏欽此○又請以潘恭輅補紹興協都司奉硃批兵部議奏欽此○張之洞奏潮橋課引未完一分以上各員奉硃批户部議奏單併發欽此○張曜奏東平牧許祺身補膠州牧奏硃批吏部議奏欽此○○王文韶片再湖南撫標親軍左右兩哨勇丁二百人上年卞寶第曾帶一百赴閩嗣值冬防經臣募補足數附片奏報在案兹臣起程赴滇邊徼要區軍務甫定自應酌帶衞隊隨行以壯聲威而資差遣現擬將親軍左右兩哨仍委原帶之过備李管帶隨臣赴滇惟弁勇薪糧各省支發章程互有不同此次臣隨帶親軍遠役數千里外所有應支口糧應請仍照湘軍向章給支在途之日暫由湘省照常支發俟抵滇後再行截數開支造報至此項親軍應由新任撫臣酌量募補另行奏明辦理除咨明户兵兩部外謹附片具陳伏乞聖鑒謹奏奉硃批另有旨欽此○○王文韶片再准湖南正考官上書房行走翰林院編修高賡恩咨稱本年奉命典試湖南現已事竣應卽回京供職惟賡恩自光緒八年服滿起復後七年之久未克一詣先墓適接家信知六七月間本籍順天寗河縣地方因雨水稍多祖墓不無受損尤應及時修理竊思由湘還京路經直隷保定府卽可便道回籍擬懇天恩賞假一個月俾得省視松藉申追慕等情咨請代爲具奏前來理合據情附片代陳伏乞聖鑒謹奏奉硃批高賡恩着賞假一月欽此○○甘肅按察使奴才裕祥跪奏爲恭報奴才到甘接篆日期叩謝天恩仰祈聖鑒事竊奴才去歳在廣西有江道任内蒙恩畀以陜臬之任本年正月十八日欽奉諭旨調補甘肅按察使遵卽入覲天顔仰蒙招見二次聖訓周詳莫名欽感並蒙賞假一月省視先塋旋因感冒續假一月陛辭後卽速裝西上於九月二十日行抵蘭州省城奉督臣楊昌濬飭知赴任二十四准署臬司雅爾佳納委員將臬司印信文卷移交前來當卽恭設香案望闕叩頭祗領任事伏念奴才滿洲世僕内閣備員由中書歴補詹事府左右允兼充試差疉邀簡擢之恩監司謬領復晉提刑之缺兢惕滋深查甘省地處邊塞臬司職任刑名執法平情滌民風之澆薄安民除莠培元氣於閭閻風紀攸關責任綦重自維駑質深懼弗勝惟有矢愼矢勤遇事禀承督臣實心經理以期仰答高厚鴻慈於萬一所有奴才到任日期並感激下忱謹繕摺叩謝天恩再奴才所過直隷河南陜甘境内秋稼已登民情安謐堪以仰慰宸厪伏乞皇上聖鑒謹奏奉硃批知道了欽此○○沈秉成片再安省長淮水師先字營一軍設自前撫臣英翰委記名提督余先元統帶光緒十一年間前撫臣吳元炳於裁勇節餉案内裁撤一營酌留前後正三營仍委該提督統領駐泊淮河分防巡緝地方賴以安謐兹查余先元不甚得力應卽另派妥員接統以專責成查有記名總兵吳占元老成穩練熟悉淮河形勢堪以派委並擬將先字營改爲長字前後中三營除檄飭遵照督率營哨各官勤愼操防一面飭局刊刻木質關防鈐記分别發給開用具報以昭信守外謹會同兩江總督臣曾國荃附片陳明伏乞聖鑒謹奏奉硃批兵部知道欽此○○沈秉成片再已革定遠縣知縣平鈞前在任内徵存正雜等欵銀兩屢催廷不完繳經前撫臣吳元炳奏請勒限一個月完繳清楚奉旨着照所請欽此欽遵轉行勒追在案兹查該革員平鈞將前在定遠縣任内徵存正雜附儲等欵銀二千一百四十餘兩陸續完繳解交司庫兌收清楚據藩臬兩司開具各欵清摺會詳請奏將該革員勒追之案註銷等情前來臣查該革員平鈞前在定遠縣任内欠解前項正雜各欵銀兩旣於叅後續完掃數解清合無仰懇天恩俯准將已革定遠縣知縣平鈞原叅勒追之案勅部註銷以清積案除將清摺咨送户部查核外謹會同兩江督臣曾國荃附片具陳伏乞聖鑒訓示謹奏奉硃批着照所請該部知道欽此○○沈秉成片再據安慶營副將劉先文禀稱所屬潜山營中軍守備吳世修辦公勤幹惟是缺係陸路通衢要隘差務絡繹該員人地未甚相宜應請揀員更調查有蕪采營守備沈振慶曾任安慶營城守千總係與潜山營相連熟悉該處情形堪與該員吳世修互相對調實於營務地方均有裨益等情前來臣覆核無異合無仰懇天恩俯准將潛山營守備吳世修與蕪采營守備沈振慶對調如蒙愈允並請勅部分别給劄各赴本任以重職守除飭取該員等履歴咨部查核外謹會同兩江總督臣曾國荃附片具陳伏乞聖鑒訓示謹奏奉硃批兵部議奏欽此○○沈秉成片　再三品銜鳳頴六泗道王廉捐助賑銀三千兩經前撫臣陳彝奏請援照江蘇候補道謝元福捐賑成案奬給二品頂戴現准户部議覆令照捐賑章程另行請奬封典並移奬子弟聲明道員謝元福捐助皖賑請奬二品頂戴之案係奉特旨允准等因行據賑捐局司道詳稱各省賑捐貢監虛銜封典等項業奉户部行准悉照鄭工章程以例銀减五成給奬原以重賑需而資奬勵該道王廉前當皖省水旱交乘之際概捐鉅欵賑濟窮黎於災區大有裨益請按鄭工章程仍照原請給奬等情前來臣查各省賑捐旣准部行悉照鄭工新章核奬而該道王廉與謝元福捐欵相同品秩相等亦應一律奬叙以示公允合無仰懇天恩俯准仍照原請特旨賞給二品頂戴以昭激勸出自鴻慈逾格謹會同兩江總督臣曾國荃附片奏請伏乞聖鑒訓示謹奏奉硃批着照所請户部知道欽此○○沈秉成片再鳳頴同知魏高搴現經調省差委所遺員缺應卽遴員接署以專責成查有本任懷寗縣知縣尹起鸞堪以調署該員尹起鸞本任内並無承緝盜刼已起四叅案件臣甫經到任例不加考惟旣據藩臬兩司查得該員等才具有爲從公黽勉會詳前來除批飭遵照外謹會同兩江總督臣曾國荃附片具陳伏乞聖鑒謹奏奉硃批吏部知道欽此○○新授雲貴總督湖南巡撫臣王文韶跪奏爲遵旨揀員調補省會知府要缺恭摺仰祈聖鑒事竊照長沙府知府翁曾桂升補湖南辰永沅靖道接准部咨光緒十五年五月二十四日奉上諭湖南長沙府知府員缺緊要着該撫於通省知府内揀員調補所遺員已着夏玉瑚補授欽此伏查定例省會知府出缺如奉旨於通　知府内揀員調補應擇其人地相宜者無論缺項是否相同及歴俸缺未滿年　俱准調補又奏定章程首府縣缺出於通省正途人員内揀調如或人地不宜准於摺内聲明以各項出身内遴員調補各等因今長沙府爲省會首郡兼冲繁難三字要缺所轄十二州縣幅員遼闊政務殷煩且時有發審案件現當土會匪類根株未盡籌辦保甲整頓圑防均關緊要必須精明亷幹之員方足以資治理臣與署布政使崔穆之兼署按察使吕世田在於通省知府内詳愼遴選所有正途人員非現居要缺卽人地未宜未便遷就請補惟查有辰州府文綬年四十六歳正黄旗滿洲人由監生報捐筆帖式籖分兵部職方司兼滿檔房行走補授筆帖式充滿檔房委署主事同治九年奉旨以本部員外郎儘先題升先換頂戴欽此奏補馬館監督充武選司帮掌印題升員外郎兼充司務廳掌印因辦理軍務出力保加四品銜十二年題升郎中調補武庫司掌印復調補武選司掌印光緒二年京察一等奉旨記名以道府用欽此四年奏充菩陀峪萬年吉地監修官簡放張家口監督五年京察一等差滿回京引見奉旨記名以道府用欽此調補職方司掌印因菩陀峪萬年吉地工程告竣交部從優議叙六年四月初九日奉旨補授湖南辰州府知府八月十九日到省十月十四日到任九年大計卓異十三年補行十二年大計卓異該員心地明爽辦事勤幹以之調補長沙府知府渹屬人地相宜據署藩臬兩司會詳前來相應奏懇天恩俯念省會首郡要缺需員准以辰州府知府文綬調補俾資治理如蒙俞允該員係現任知府請調知府銜缺相當毋庸送部引見所遺辰州府知府缺遵旨以夏玉瑚補授再文綬係初次請調例免核計叅罰合併陳明謹會同湖廣總督臣裕祿恭摺具奏伏乞皇上聖鑒訓示謹奏奉硃批吏部議奏欽此 
 
