# 1915 - 147 - 4915197

 

Page 1

 
 
　　 
[快快快快去儲金救國]  
　　 
[譯述]  
　　 
[歐西報業舉要（二）（十）（）九（譯輯者朱世溱）]  
鐵道公司與報社中皆訂有專車卽以倫敦言之中夜二點四十分時大中公司開往葉佛特同時中部公司火車開往李塞司德二點五十分時大西公司開往西部至三點鐘則大北公司與倫敦西北公司皆有專車出發若在東南則三點半有開往白來敦之車三點三十七分有東南公司之車至四點五十分則中部公司復有開往蘇格蘭之火車五點鐘時則大北公司西北公司大西公司之車同時俱發五點五公大東公司幹線開車後此二十五分更有　橋之車五點三十二分東南公司之車開行五點五十分時滑鐵盧車站之車復行開往西南而繼以六點三十分者一次則末度之專車也 
專車之結果能使讀者在數百里外得於晨前讀倫敦之晨報而其影鄉於報社印刷之時者至大蓋非開印較早卽不能應合專車之時次也初各報印刷之時多在夜間三點鐘時自有專車則早者十二點半遲者一點半耳以印刷之需時故編輯之時亦以之而　少所以手段敏疾之記者爲時所貴也 
復活節者耶敎中之聖節英人奉之至謹是日商工百業因而不興鐵道事務以之停滯而報社之發行亦遂頓阻倫郭日日郵報則特别租定火車汽車及汽船等於火車不開之處特别出發以散布其報章使國中　者不至因以失望若鐵路工人同盟罷工之際則報社中租定汽車數千百輛使載運報紙四出奔馳彼發 
行之魄力何其　歟 
第十二章出版自由 
法蘭西之人權宣言書曰言論集會出版三自由者人生最竇貴之自由也近人有爲出版自由立義者曰如有人欲作一書與其友人此固有之自由也此人又欲刋行其書以公衆覽此固有之自由也又設此人欲日日作書與其友人日日刋行其書以公衆覽且多其數以至千百萬億其亦爲固有之自由又奚待問前者謂之通自由後者謂之出版自由自由之故如此 
英國於出報事不採干涉主義故自一六七二年以後報律二字絕對不見然於報事有可以應用者二律曰版權律曰毁人名譽律（在英文曰禮卑爾律吾國某君譯爲謗律實則禮卑爾之界說爲毁人名譽非謗也假曰謗爲毁人名　則如謗於市朝厲王監謗等之謗字何）斯二律者本爲通行律法非爲報事作也世有釋報律之特性者曰特准檢稿索保押費三種此則舉以質之今日英國記者者吾恐彼自有生以來未之聞也 
 
 
 

Page 2

 
 
時評 
[我之救國談（七）（）冷]  
中國今日爲政第一在使人有信用欲使人有信用第一在聚精會神經營一二事而暫置其餘此一二事行之而有效則其餘即可迎刃而解而選擇此一二事則我以爲莫製械局與銀行若也 
經營此事之始必先集政府與國人中深信此義而有此才能者一其意見用其全力百折不回以赴之假使製械之功效見則才藝之士孰不盡心研究以有所發明銀行之效見則凡存金於外國銀行藏於家藏於土者孰不出而儲諸銀行以中國人之才能中國人所有之財產薈萃之於一處則其勢力豈有能量者我上下奈何不勉力行之也 
[命令]  
六月二日大總統策令陸軍部呈請將虞克震授爲陸軍工兵上校李沐霖授爲陸軍二等軍法正李樹培授爲陸軍三等軍法正于化龍加陸軍步兵少校銜應照准此令 
[專電]  
　　北京電濟南南滿日軍聞定於九日撤回漢口事件雖於上星期五在外部討論一次現聞湖北當局與漢口日領瀨川交涉頗稱得手可即在漢了結　　北京電財政部近擬將各項牙帖重新整頓以歸劃一並擬設商業銀行以利金融以上二事均巳在部開議 
　　北京電肅政使俞明震於昨日赴津擬乘津浦車赴甯聞係密查某要案　 
　　赤峯電巴匪率餘黨五百餘人竄回西扎魯特曁阿魯科爾沁兩旗當由毅軍常營長萬里於二十四號由涵廟率馬隊五哨迎剿拂曉至敖包營子匪巳分佔各山開始接仗奮勇仰攻兩時許匪即潰敗追撃三十餘里至西扎魯界傷斃多名截獲匪馬並牛車二十餘輛匪以輜重盡失招集餘衆約四百人反身拒戰巴酋另率五十餘匪縱火燒荒冐烟直衝該營務處指揮分隊猛撃斃匪二十餘名匪始退據北山仍復抵拒戰至下午相持不下適巡防張營長邦發劉營長景元率隊由梅倫廟馳至西扎魯王府雙方夾攻戰至傍晚匪始敗竄追過數山頭天巳昏黑嗣後探聞該匪逃出壩後巳向東西烏珠穆沁旗北竄查巴匪屢欲投誠以要求過鉅姜都統未經允准現復率黨來寇勞我師旅不殱巨首終爲邊患米鎭守使巳飭各軍愼密防守 
[特約路透電]  
　　北京電黎元洪巳辭參謀總長之職聞因中國素無凖備致使中國承認日本要求被人指摘之故黎曾通告各省謂執兵權者將來應與參謀部協力合辦國防事宜否則中國陸軍欲求整頓殊無望也聞袁總統前曾不允黎辭職但黎目下決計告退（二日） 
　　北京電聞中日條約昨巳由袁總統批准當即寄往東京派駐日公使陸宗輿爲全權代表與日本外交省交換兩條約及附件十三條交換後將由兩國政府在北京東京同時公布（三日） 
　　烟臺電烟台水堤工程巳擇定由荷蘭公司承辦（二日） 
　　倫敦電米爾典爵士巳加樞密顧問銜（三日） 
[譯電]  
　　北京電參政院不日將討論新敎育議案内有以中日交涉歷史編入敎科書一條（三日）　　北京電日人巳於大連膠州設立佛敎會擬在滿洲山東傳佈佛敎（二日）　　北京電據華報載稱經界局總裁蔡　因所定計畫無經費實行故將辭職（三日） 
　　北京電亞細亞日報載稱日本將以和平政策對付中國袁總統舊友伊集院之任駐京公 
使漢口交涉之和平解决此外如助除亂黨及令日領事與華人敦睦友誼皆所以表明其和平態度也（二日） 
[戰電（英人路透電）]  
　　巴黎電今日午後公報宣稱法軍今在亞拉境激戰僅勒維爾一處巳俘敵兵四百五十人（二日） 
　　巴黎電今晚公報宣稱英軍以槍剌衝撃松勒白克附近胡巨村法軍在勒維爾東南撃退回攻之敵軍繼乃前進俘敵兵若干人占據加蘭鍚亞白蘭及沙歇製糖廠之師團自五月九日起至六月一日止共俘敵兵三千一百人埋葬敵兵死屍二千六百貝該師團損失三千二百人受微傷者居多（二日）　　倫敦電德潛艇一艘在烏山特外開砲撃沉英船狄克西亞拉號船中之人處於小艇二十四小時後始遇救潛艇曾張帆以惑商輪丹麥輪船索巴號（二一○八嚬）在北海中魚雷葡萄牙輪船西恩號（六二三嚬）在英吉利海峽中魚雷船中之人均遇救（一日）　　倫敦電英國輪船賽狄號（三三八三噸）由亞力山大開往赫爾時在北海爲魚雷撃中水手七人管事者一人因救生艇傾覆以致溺斃餘皆爲漁船救起（二日）　 
　　倫敦電加里波里半島解抵開羅之土耳其俘虜聲稱土軍損失絕巨有數聨隊全行覆没軍官死傷尤多其缺額皆以海陸軍見習生補之各隊中流品不齊兵力薄弱於此可見桑特將軍曾命攻撃克里西亞英軍陣地土　因無軍火僅能以鎗刺衝撃聨軍屢以探照燈射照其榴彈砲機關槍來福槍之子彈如雨而下土兵三千人生存者僅一百二十人尙有數次土軍於黑夜聚集爲聨軍過山砲撃中據阿刺伯某軍官 
聲稱彼於十四日前就擒時土軍之損失至少當有四萬人云（一日）　　倫敦電公報局宣稱昨日達達納爾我軍北陣線有肉薄之戰事我軍衝至二坑道擬塡滿之但巨大之爆炸迫令一隊退下尙有一隊固守火線間之陣地是役不得不以重砲隊助戰敵軍不顧犧牲回撃甚力此次損失復甚重大南段土軍昨夜連攻右面之法軍兩次奪囘五月二十八日所失之砲台兩次爲法軍逐出法軍新陣線今仍安固（三日）　　亞姆斯特丹電柏林報宣稱我軍爲報復法飛機攻撃魯特維夏方起見曾以炸彈多枚擲撃倫敦埠頭船塢（一日） 
倫敦電英軍旅長奇特武巳受傷（二日） 
　　倫敦電公報局謂財政大臣英倫銀行總裁及國庫大臣將於本星期内會意國財政大臣於尼斯（意境）討論意國加入戰局後之財政問題（二日） 
　　紐約電協約國巳允安送在美游說之德人敦堡博士回德該博士定於十二日乘瑙威商船赴瑙威（二日）　　華盛頓電美總統威爾遜發表宣言書通告全國人民謂美國不能任令墨西哥久有此暴亂情形今巳通告墨西哥各黨領袖囑其聨合組織政府否則美國定將干預（二日） 
　　華盛頓電紅十字會發出墨西哥賑捐捐啓謂墨西哥全國患饑墨京居民有成餓莩之虞人民時因爭食而起暴動亞加浦爾柯散賑時羣衆一擁而上踏斃婦孺多名現信威爾遜總統將致公文與墨國各黨領袖該文無異哀的美敦書云（一日） 
[東方通信電（日本人組織）]  
　　東京電政及國民兩黨及純然無所屬議員現巳一致決定政府之對中外交彈劾案業於今日正午正式通告其彈劾文大要如左 
現内閣之對支交涉始終誤其機宜旣傷兩國之親善復招列國之疑惑徒失帝國之威信而於東洋平和之基礎旣毫不能確立反貽社禍根於將來閣臣宜負其責速卽處決等語此彈劾案提出者爲原犬養坂本元田岡崎村野床次關氏等外一百二十八人右彈劾案定於明日開本會議時付討論 
又歌舞伎座之對外國民大會議亦可決惟現一般人氣於此不甚注意想或不至釀成大事也（二日） 
　　東京電政友國民兩黨今日午前在歌舞伎座開彈劾政府演說會並國民大會盛行煽動之演說以謀輿論之沸騰云（三日）　　東京電今日議會討論彈劾案先由政友會總裁原氏說明提出是案次由同志會片岡氏之辨駁次加藤外相起而辯明原氏謂中日交涉旣招外國之猜疑復起中國之惡感而於第五號之讓尤難承認云云而犬養氏則不過以中日交涉中國人之感情外交失敗等爲論旨謂發最後通牒爲失態而巳原及犬養兩氏之演說旣終加藤外相起而答辯謂原氏所云外國之疑惑中國人之惡感殊難承認假令一部分之人心誤解然有多數有識者之了解巳足如　　　　 
果顧慮少數外國人之意向則日本尙得謂有外交威權乎等語高聲斥駁其對於犬養氏之答辯則以該氏以中國新聞及中國公報爲基礎作事實的之彈劾其實事皆無根等語其於未發最後通牒以前中國承諾日本要求之說尤絕對不承認總之此次反對政府黨不以不信任爲論斷而入内容之論反爲外相所駁撃致演出如是之結果也（三日）　　東京電加藤外相斷言謂當此時機交還膠州灣爲中國人士所喜於中日將來之提携必有多大效果云云（三日） 
　　東京電彈劾政府之演說加藤外相答辯之後政友會之小川氏復起吐其氣焰後由大隈首相起述政府處置之非誤並言曾爲外交官並充内閣員之原氏竟出卑劣彈劾之舉殊堪怪駭云云旋付表决問責案以一百三十三票對二百三十二票相差九十九票此案遂歸消滅（三日） 
[要聞一]  
[歐洲東南境大戰近聞]  
　　大陸報云加里西亞及卞巴西安山之戰事今正在進行茲將最近美國報章所載奥德軍獲勝情形轉錄於下五月五日維也納消息云西加里西亞前敵晝夜交綏未嘗間斷戰事性質至爲激烈奥軍接續在陣線南部獲勝逐一攻破俄軍陣地戰地在北卡巴西安山該處高山綿延地勢險惡俄軍抵禦固猛而奥德聨軍遂漸進逼今巳將達維斯洛加河矣太洛夫城巳處聨軍砲火之下但仍由俄軍守之太洛夫及維斯土拉河北面俄軍陣線之命運全撃於伐爾山戰役之勝負該山聳峙太爾洛夫之南雙方 
 
 
 

Page 3

 
 
正在力爭之俄軍於此防守甚固奥軍輔以砲隊進攻異常奮勇俄軍所守卡巴西安山廣　　陣線因聨軍之前逼遂有岌岌可危之勢故巳委棄杜克技河低處及魯泊柯夫山隘東而之陣地而退此皆犧甡極多生命以奪得者也此次若非聨軍冒死進攻則亦不能獲勝星期日奥德軍强襲比愛拉俄軍陣線俄軍卒出不意爲之大亂但登時卽集合迎敵今方且戰且退不肯輕讓尺土俄軍原陣線後之丘阜橋梁均護以戰壕三道以防意外俄軍　此戰壕及豫佈之砲位乃奮死抵禦聨軍此次告捷實得力於砲隊戰　傳來消息皆詳紀奥德聨軍砲隊之猛烈其效力遠出俄軍之上云 
五月六日維也納消息云今晚公報謂是日午後四時俄軍最後地位在杜拉桀克河與比愛拉河東面高原者巳爲奥軍所得是晨十時奥軍巳據太洛夫云查奥軍南翼巳渡維斯洛加河俄軍刻向魯泊柯夫山隘退走奥軍側撃之戰略今在西加里西亞完全發展天氣晴朗德奥聨軍　續進攻銳不可當卡巴西安山俄軍陣地相繼陷落五日黎明時俄軍全退奥軍緊追於後西加里西亞奥軍共俘俄兵五萬餘人此方面奥軍刻恪遵賀森達夫元帥戰策而行大本營咸信俄將狄米特里夫所統之軍現守卡巴西安山地位在魯泊柯夫之西者斷完全退出蓋柯里斯俄軍陣線巳被撃破奥軍從𨻶� 
處兼程而進俄軍縱　逃出一部份然大隊及重砲輜重决不能脫逃也戰地北面奥軍進行較緩俄軍今力守太洛夫與伐爾山山在河與杜拉桀克河中間高約一千五百尺至二千尺俄軍據其巔旣可得太洛夫陣線後軍需之接濟又可掩護向南退走之俄軍就德奥軍事上觀察點言之俄軍能否保守維斯洛加河陣線乃一重要之問題若俄軍失敗則俄軍全陣線皆破而卡巴西安山俄軍之地位危矣此次戰爭中奥軍施用極大之　十二生的臼炮此乃奥製並非德砲奥國遺此大砲本爲海防起見今移用於陸戰收效亦佳砲彈較之德炮彈加重六百五十磅聞運送裝配亦較德砲靈使力量頗大發出之砲彈直至太洛夫陣線後軍需庫其力可知奥軍又有新式較小之榴彈炮發明未久初開戰尙無此利器也 
[埃及未路之可憐]  
　　華德日報云埃及原欲脫士耳其之轄制賴英之助而思自立又以債欠纍纍借英鉅欵靑英爲整理財政者今如可實不啻飲酖止渴自斃其命今之埃及實步印度之後塵者自戰事起英人檢查防範者嚴外人於埃及之情形殊不易得知讀倫盾經濟報哀瓦德康西君論埃及度支一篇乃知埃及之經濟情形有不可救藥之勢矣 
溯埃及目一千九百七年來外債重累英人乃代爲整理財政而近年來之結果則雖天產佳收而虧空更鉅支出之數撙之又　節之又節仍入不敷出司農仰屋之情形有甚於未改革以先者洎戰事　棉花之銷售數大減與去年較得百與三十八之比少入之欵爲十三兆埃及金鎊其通國之收入旣少此大宗則其購物之力隨亦大減今之入口貨計値八兆八十萬埃及金鎊與先年較幾得百與五十八之比且也全國人民因經濟上之恐慌乃失對政府之信用紙幣壅滯政府乃須加添一兆半之銀幣以調劑之銀行延期付現以防羣向提欵因致倒閉雖然現有二銀行業不支矣　 
政府收人之銳減亦有一落千丈之勢開戰七月以内關稅少收者百之五十八鐵路入欵減百之二十九訟費減收百之三十碼頭燈塔費減收百之三十一公田之收入自一千九百十三年尼羅河乏水後巳自大減總計在一會計年度於十七兆五十九萬之預算内減收二兆半埃及金鎊無怪乎竭力撙節尙不敷一兆十四萬鎊也現政府欲動用準備金而此項準備金尙須用以償還一千九百十四年之虧空一兆七十萬鎊欲徵新稅則當此擾攘之秋萬衆怨憤不敢行且不可能大有坐以待斃之勢嗚呼不自振拔依人爲生圖一時之便利不惜太阿倒持授人以柄者其末路之痛苦乃至如是當國者可不愼哉 
[鎗林彈雨中之得律風]  
華德日報曰和蘭報紙載有前敵砲兵將校其氏述說電話在鎗林彈雨中之用途一函頗有情趣據稱當今前敵全面惟有陣地是爭之時得律風一物最關重要砲隊司令官之宿營爲穿林越山渡涉川谷等若干路電線之中樞凡節制其砲隊指揮射撃聨絡步隊以及與統將討論一切軍務用飛行家兵站傳遞等端皆由是行之焉各線之交通系屬本爲執掌得律風人之機秘要務故其獨自深知如欲與某處通電說話即不能不招呼某站簡言之陣地之首領卽惟彼一人是也但執掌得律風人坐於被圍之砲壘内或坐於潮濕不堪之塹壕中一在重大之榴彈哄然射入而其口耳仍惟與得律風互相問答絕不驚亂則亦誠屬英勇之士也窺察敵情之砲兵將校用雙眼瞭遠鏡觀察敵軍戰壕中之動作喃喃細語警告執掌得律風人再　知各地俾大衆留神假如該將校察見有敵軍之施放地雷兵一人當立由執掌得律風人通知各處蓋必須轟撃敵兵勿使爲毒也但執掌得律風人得令之後當詳告地圖上之地位謹愼指示所通電話之處以應轟撃之途庶乎本國兵士與本國軍隊戰壕附近不受榴彈投擲力之害有時執掌得律風人必須用旗號指示其本國軍人如曰十密達太短現在正好或曰八密達向後五密達向左當是時也步兵之鎗彈旣如雨而過其頭砲兵之霰彈亦如雹而落其身旁　然亂炸而如雷鳴之榴彈亦自遠而來故有時其人跌倒於戰壕中得律風之旁也倘得律風箱被毁而落在其旁執掌得律風人身上則其人難免血肉橫飛矣 
是此沈靜之態度如執得律風人者必須有特别性質苟非然者如一遇有變故即驚慌不迭則軍心難免不被其擾亂蓋戰壕中之步兵旣可射撃亦可自衛而執掌得律風人在鎗林彈雨中爲藉用電流保全瞭望哨與砲壘間之交通則無所抵禦也 
有時用其電話簡呼之不應卽調查其得律風地下電線接通之物件等苟盡巳恢復其秩序而仍不通則電線必又被撃斷矣但本國步兵當急須援助修整以便交通縱令敵彈如雨而過其戰濠亦須出濠追隨電線至接通而後巳大凡忠勇之士其眼中惟有金屬之電線而置各種彈聲於不顧假如有榴彈所撃之深洞其中適有斷折之電線卽不顧利害奮勇而前迅將電線接通然後再冒彈雨而回戰濠是也今各方得律風旣巳通行而因公間斷之射撃亦可照舊施行矣但修整之事難得常如此迅速耳時電線必須由哨兵携帶前行至一二里之遠方求得其在樹上或他種地方破裂之處惟凡執掌得律風人皆知其職務爲全軍之中心點關係重要非死於其職不能謂盡到責任也 
[雜評一]  
[日本議會之彈劾（無名）]  
使以日本與中國較日本得如是權利如是勝利而其議會猶有彈劾之舉其國民之監督政府何如也雖議師消滅其人民之意氣可知矣而中國國民則無一言其當局且更以過相諉者嗚呼 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新約與滿蒙之關係]  
　　新約之批准日期中日新約巳經雙方正式簽字一俟兩國元首批准之後即可正式公布茲聞中日兩國曾經約定同日批准同日公布據最近消息此事總在一星期之内即能辦理完畢其確期則六月一日可批准六日可公布聞中華民國國璽之印巳於此約啓用此爲製成後對於簽押條約之第一次又聞外交部現擬將此次交涉之始末及新約全文編成一册分交京外各機關以資參考日前外間紛傳條約簽字之日後日置益公使有回國覆命之說茲聞關於交涉經過情形日使確須面陳該國政府惟足疾未盡愈尙須關調攝故於條約簽字之次日即派高尾參贊回國報告一切　　東蒙之警察籌設政府此次中日新條約訂結之結果所有中日兩國間人民接觸益近而其間發生之事件將更爲紏雜欲預防此項糾雜之事件非有得力警察不可除山東奉吉各省警察議定極力整頓巳派員先着手調查外而東蒙一帶目下尙未辦有正式警察此後日人足跡所至必將發生種種困難　籌議之結果以東蒙一帶速行籌辦警察最爲必要然以東蒙地帶與内地情形逈異警察之創辦亦必爲特别之規畫進行時方無窒碍聞巳飭令内務部會同蒙藏院妥議辦法呈候核奪矣又滿蒙間最易起生糾葛者馬賊亦其中一端茲查現存馬賊之種類凡有三項一流賊純爲中國人流轉各處恣爲掠奪者二定賊純爲蒙古人居於一定之部落遇旅行人之通過者則掠奪之三馬賊中國人與蒙古人混合平常則從事農收遇有機會則侵奪他村之家畜金錢 
　　滿蒙之移民籌備中日新約之結果滿蒙條欵雖有三月後實行之規定而日人對於滿蒙間之擴殖事業巳着着預備進行我國移民實邊政府亦久有此議惟因事體重大手續極繁以是實際上迄未見有若何行動近聞政府此事在今日實爲不容緩辦之圖因又將此議提起决定應行籌辦事宜由内務財政農商三部分行擔任大致内務部擔任遷移手續之擬訂及一切事項之調查財政部擔任遷移經費之料量及其着落之籌畫農商部擔任各邊地地利之查勘及開闢種植計畫之籌擬云 
[關於賦稅與商標之新提議]  
　　淸理賦稅之兩事經界一事須視財力所能及逐漸設施中央批令巳曾明示意旨至淸丈均賦雖利國利民而不能計日程功於目前財政爲緩不濟急此理亦盡人知之也近頃周緝之總長以淸丈旣無速效不如卑之無作高論先用淸賦之治標法較可收旦夕之效現正令部員查取前淸各省淸賦成案電商各省巡按使財政廳尅日進行大約仍照舊例限期責令各縣紳民自行補報以期民不擾而事易舉又財政部整理賦稅所巳由部令裁撤其成績全在一份報告前經部中與各省往復磋商照此整理有無窒礙現巳大致允洽日昨該部呈報撤所情形附陳整理方法謂照此辦去每年可增收八千餘萬元查全國賦稅除鹽關兩稅外原額約一萬四千餘萬元今增此數是可達一一萬二千餘萬矣惟聞各省巡按使財政廳長能絲絲入扣穩健進行者甚鮮往往窮年累月不能提出一正確之槪算反覆修改無時能定今雖擬有整理方法未知能切實進行以副此增收八千萬元之希望否也　　國貨商標之主張國貨商標漫無一定且無所取義甚且標同物異眩人親聽近農商部有人主張用一種公共的國貨商標無論何種物品苟經農商部認爲成立之國貨一律貼用此種商標於各自牌號之外使人人望而知爲國貨容易擇購藉以杜影射之弊聞周總長頗然其說或可見諸實行 
[楊張升轉說尙未徵實]  
此次日本交涉我國所受刺激至深且重故自交涉結局肅政史等均以整飭内政切實維新爲言近傅聞政府以政事堂左右丞爲與聞國務之要職必須新舊並用方足以贊襄新治又以楊左丞度有經驗將任以重要部務所遺左丞一缺則擬用一新人物初本擬及梁任公而梁氏巳宣言不入政府一時殊承認於是政府乃更以現任機要局長張一　氏但張氏於升任一層亦辭之頗力近日都中紛紛有以上之傳說且謂恐張終不得辭然據我人確實調查升轉一事公府中雖曾有一度之擬議似尙未至遽成事實也 
[時勢要求之敎育與自治]  
　　今後敎育之方針現在有志之士莫不注重全國敎育問題以爲圖强之端胥在於此惟當茲過渡時代改革敎育能否開導一般民智而作成其愛國程度則又專視乎政府所定之計畫進行如何始能决定前途之結果以是湯濟武氏與政府返磋商其最新意見極多撮其顯而易明者則政府意在切實振興小學偏重實業維持民德以樹基礎尤不願一般人士競趨於官吏之途故於法政學校擬以嚴加取締以免供過於求寖成游惰而湯氏則以法政知識亦爲國家最要之件現有之是項學校宜皆改良維持聞前列各件爲政府巳經認定之方針刻雖仍在磋商未决然於默默之中亦足以覘敎育進行之趨勢矣又各省敎育會聨合會代表發起全國師範敎育研究會會所地址有主張在江蘇者有主張附屬於北京高師者有主張另在北京設機關不宜附屬於官立學校者紛紛爭持幾致停頓現巳由會員極力維持速行組織推舉陳寳泉君爲主任幹事暫假北京高師校址爲事務所各省籌設分會以期普徧 
　　規復自治之期限規復自治試辦條例曩由政府制定公布係分兩期籌備辦理惟其規定該兩期籌備之事項旣異常廣漠且雖曰分期均未有一定之期限設任各地方官照該條例辦理則遷延至三二年恐亦難言竣事自治規復不免有俟河之淸之咸刻聞政府鑒於時局之艱難並參諸各方面之建議對於規復自治認爲必要而以分期籌備尤須從速籌議之結果巳决定對於籌備之分期雖仍照舊惟一律爲期限之擬定以便尅期進行迅速完備據聞其擬定之期限第一期之籌備以四個月爲期第二期之籌備以六個月爲期由目下進行來年春季即可告竣並聞此項擬定日内再略加討論即當分飭各省遵照辦理又聞總統昨與朱桂莘總長談話以辦理自治首重人才若自治人才不能預先養成則種種不良之點從此發生故養成自治人才爲最要之事件果能實力進行則將來或可有最良之效果云 
[川省愛國會發起後之狀况]  
　　四川愛國會通電中央後復電各省商務總會敎育總會文云新交涉條件簽字第二朝鮮指日可待神明内疚憤不欲生特聨各界組一愛國會現達萬人着手進行約有五事（一）將此回交涉失敗歷史演成白話刋印佈送激發人民愛國心（二）舉辦四川救國　金圑（三）各學校一律兵操（四）聨各省請開國省會（五）立誓永用國貨大履將圯一木難支萬祈速組愛國會進行如何盼覆四川愛國會叩 
自留省學界發起愛國會後連日入會者極形踴躍聞政務廳敎育科亦以學生此舉確出於愛國熱誠特恐人數過多不免有踰越範圍之舉乃於十八號函請公私立學校長在敎育總會籌商補救方法經衆討論良久始决定二事（一）結會期間不得妨害正課（二）和平商辦不得惹起交涉 
警察廳飭知各區文云照得中日此次交涉政府委曲遷就實有萬不得巳之隱衷凡屬國民份子自無不痛心疾首思有以雪國耻而振國威特是事不策其萬全則無以善後理不求諸至當則必難進行際此時局　危枕戈嘗膽固爲薄海所同情然欲求所以轉弱爲强之道實非口舌言語所能收效高識之士類皆知之乃風聞省城近日有發起救國會等名目此等舉動其用意非不善其立志非不宏無如揆諸事實靡特於事無濟且足增人口實而又廢時害事自取擾累反將可貴之時光有用之精神虚擲於奔走言談之間殊可惜也合行通飭各署所知照如有在該管區内開此等會議者各員警等務須詳細勸導各安本業養精　銳力求自强勿徒逞一時之忿致貽妄動之譏是爲至要 
前日城南師範女校陸校長爲解說北京商會一電生徒數百人無不墮涙校長復訓以愛國之心宜恆不宜暫宜靜不宜囂宜先從勤儉踏實做起勤則發憤修業儉則不買舶來之貨時學生正趕造花草備助賑遊藝會陳設立將所需彼國紙線毁棄改用國貨故遲未送入會場 
[靑島日司令抵濟續誌]  
　　日本駐靑司令神尾氏抵濟南情形巳據訪員報告登錄前報茲再將山東日報所載新聞一則照錄如下日司令此次來濟旣未銜日皇之天憲又無關係兩國之交際純以個人資格游歷内地與各國各國人之來華游歷者殆無以異照常例除飭地方警察妥爲保護外爲敦睦邦交起見不過派一交涉員愼爲接洽如來謁地方大吏則在公署一見照禮前往答拜或張筵宴會以示歡迎而巳我國國勢雖弱儀節不可不愼二十九號五鐘神尾氏乘專車抵濟三十號宴諸巡按使公署珠泉精舍將軍巡按使主席日本駐濟領事與英國領事皆在座神尾興致頗高席次演說略謂敝國軍隊自龍口登岸以後諸承貴國多方護持實深感荷靳將軍答以今日宴樂純係個人交誼國際問題可不涉及語際詞氣肅穆神尾默然又向英領布辣德致謝日靑島之役多賴貴國兵力相助用集大功尤深感紉英領答日此係敝國自巳之事時座中有公署外交員袁君者神尾詢知其曾留學日本即謂執事以靑年留學一朝歸來居然肩此重任騰達可謂神速袁君答以貴國前首相伊藤博文二十餘歲旋自歐西即荷重任建偉功鄙人愧之遠矣賓主燕樂備極欵洽下午乘舟游大明湖沿途警衛森列聞自后宰門以北淸除道路禁絕行人其森嚴狀况爲濟南所未有識者無不驚歡濟南警察之保衛日司令之極爲出力云 
　　 
[韓國鈞籌增皖省賦稅]  
　　韓巡按使本年三月三十日准財政部電開前堂電本年中央槪算不敷情形當荷鑒及但前所云不敷之五千萬以將收入一方面約略估計本非確數學熙到部後復加確核或則望梅止渴或爲竭澤而漁與事實旣不甚合符於政體亦多所關係因復重加核計去其太甚删其理想約計共短八千萬而海關因歐戰影響收數驟絀尙未分計至中央出欵以賠欵洋欵爲大宗計一萬六千萬元皆係刻不容緩現届三月巳去一年四分之一而以出量入恐無把握若不急籌辦法破產之禍即在眉睫前以直隸山東兩省籌辦田賦附稅按正糧加百分之十當經電致各省籌商仿辦嗣江西戚巡按使亦倡隨糧愛國捐之議江蘇福建亦有附稅之請照近年糧價核計田賦酌加三四成仍去古人什一之徵甚遠認眞勸導小民不至過於痛苦均巳復准從上忙趕辦各該巡按使財政廳等亦知實偪處此舍此無以圖存而其愛國熱誠亦於此可見執事公忠體國夙所欽佩値此時艱欵絀必能熱思審處宏濟艱難無煩絮聒但恐地方愚民或多碍阻則剴切勸導解釋及進行方法自必更費籌謀遲緩緣由或即因此惟外債逼迫刻不容緩中央情狀等於燃眉切盻各省協力同心共扶危局學熙之意向來各縣地畝有大小科則有重輕以及隨糧帶收及雜捐均參差不一負擔不均動生障碍現在倡辦附稅如按各縣糧附之輕重定捐輪之多寡通省合計比向來收數約加三四成不惟裨益稅收并可平均擔負且取於民者有限而累銖積寸可成鉅欵至此項用途擬分作十成以半成爲本縣征收費一成爲本省興辦實業半成作收兌經費以四成歸還洋欵四成解歸中央此外無論何事皆不准挪用庶破產之禍或可消弭於無形面紓國難即以衛民生實爲標本兼治之策學熙蒿目時艱徬徨終夜惟忝司財政綢繆未雨責有攸歸不敢博寛大之名不敢蹈因循之咎而維持調護端頼宏才尙祈迅速分電各縣廣爲勸告並定獎章以示鼓勵一面先將貴省各縣可以帶捐若干約以總數先行電示再寄詳章興亡有責彼此同之迫切陳詞　聞明敎等因刻經韓使以皖省迭經兵禍重覯災荒物力民生頗形彫敞休養方且不暇賦稅豈忍再增惟事關救亡舍此無術各省又多巳承認皖省養無可諉勢無可緩祗有於萬不得巳之中爲酌量減成之計且原電有本縣征收本省兌收及興辦實業均按成提用一節多一項費用節重一分負擔權衡事勢旣無關科急政策欲減成數自不宜增此用途茲經迭次電部往　磋商巳准將應加十成之三四僅加十成之一五其提用各項均無庸議應卽自本年上忙起按成征解以紓國難除定簡章咨送財政部並通飭各縣遵照征解外特出佈告曉諭各屬有糧花戶人等謂須知外債有燃眉之急如能上紓國難即以自衛身家務各轉相告勉踴躍輸將却云云 
　　 
[蕪商對於新稅則之呼籲]  
　　蕪湖新關赫美舲稅務司因實行常關新稅則激成罷市風潮始末詳情迭誌前報雖經何道尹居間調停然赫稅司固執巳見徐監督又不肯稍負責任以致迄今尙未解决茲將本埠商會總協理旣十三帮商董於上月三十一日上北京稅務處財政部農商部及韓巡按使一電錄下（中略）此次常關修改暫行新稅則四月二十七日接赫稅務司函并抄新稅則以五月一日實行各商詳閱新稅則其中窒碍甚多且有驟加數倍或十數倍者衆情惶駭即函違赫司展緩俟新稅則討論修正後實行旋接函復礙難准行等語當查此項新稅則係前監督朦禀部處事前旣未切實調查事後又不早爲宣布且知照之日距實行之期只隔三日後又函請討論仍復置之不答以致進出口停積愈久各業生意頓襄加以往來鄉民手提零星食用等物受其橫征苛罰於是全埠商民怨憤異常相率停市當由道尹出而維持准各商討論新稅則俢正後實行其未修正以前進出口及過往之貨仍照舊稅則完納放行並願擔負完全責任有復函可憑衆情始服次日一律開市遂由會催各帮貨物比較表册函送道尹與監督訂期討論維時道尹監督函知奉巡按使咨部之電内有出入口稅應俟修正後實行之語豈知監督止將出口稅照舊稅則完納進口之貨仍照新稅則征收巳屬顯背養電復將各帮表册退回反囑與稅務司直接討論且財政部養電内與稅務司無與等語自應由監督主持似不能藉詞推諉乃竟延宕多日仍無劃一辦法致使當地情形無由上達惟有電乞鈞部處迅予維持俯准遴派明幹大員蒞蕪詳查討論則新稅則始有解釋之日伏乞鑒察餘詳另禀 
[湖北政商界近事]  
　　勸導商民和平卾省將軍巡按使因中日協約巳經簽押誠恐商民偏於憤激有礙邦交特委翁守範趙鴻森王大勛徐毓麟等四員來漢會同　口縣知事汪佐周君連日在該署召集各帮董演說總統對於交涉苦心及經過一切情形並分赴各會館公所開會勸導翁君等言詞戲爲和平 
　　儲金寥落狀况漢口商會組織儲金團事務所巳在交涉解决之後而又提倡不力旣不開會演說亦不發布傳單商民亦多以交涉巳了儲金奚爲故繳欵者日見其寥落近旬日來中國交通兩行每日共收不及千元且交通一行日收常只數十元昨商會吳總理巳會同儲金團正幹事李紫雲通函各商團保安會正副會長謂國家興亡匹失有責况各正副會長均爲商界領袖豈可不一施鼎力並推舉各該正副會長爲儲金團幹事俾共壽進行 
　　印花徵及民食湖北黃安縣雖屬偏僻自印花稅頒布以來商民皆知道章貼用詎料該縣知事章某味於政府之定章盡情搜刮凡貧民糴米升合過客割肉半斤均令貼用印花即非銀錢價値之物而未貼用者亦科罰之現該邑紳民以政府之頒用印花所以保護證據之信用若糴米割肉而亦貼用苛歛巳甚昨巳向巡署財廳控訴矣 
　　東湖設卡爭執湖北樊口征收局前因卾黃等縣人民强築橫堤致梁子湖商船大都由他處轉運現該堤雖潰而築堤所抛之石阴滯河道故船隻由樊口出口者仍寥寥惟樊局全恃内湖貨船徵課今有以上情形恐日後比較不敷該局長特禀請財政廳擬於梁子湖内扼要之東湖　地方設立分卡以增收入無如梁子湖乃陽大武黃卾咸等七縣交界之區因是京口與武昌兩徵收局以樊口局請在東　設卡則該湖貨稅必爲所獨得雖均係爲國家經征國課而比較不能不爭相率詳廳亦擬於東湖　設卡胡財政廳長以該三局各執理由遂飭一槪不准在該處設卡以解此困難矣　　造幣工人減縮湖北造幣廠近年因減政　流員工巳一再裁減上年全廠用工人一千五百餘名月支工薪一萬七千五百餘元冬間又奉部飭減鑄銅元日以一百萬枚爲額因又減去工人五百餘名月支工薪僅一萬一千元自文定祥褫職蔡康接任廠長以來又大加裁汰現只工人九百餘名節省曠工分别工作所有本月工薪祗須八千四百餘元不及上年之半 
[吳作新之普及敎育七事]  
　　自中日交涉失敗舉國憒懣羣思從敎育着手爲根本之挽救茲閱前任江西饒州中學校長吳作新上敎育總長書以自强必自普及敎育始頗能道出一般社會之心理爲錄原文如次竊自中日交涉威符以來海内士夫髮指皆裂引爲奇辱大恥桓公不忘在莒光武不忘河北義憤所播列强注目極堪忭慶作新獨以爲我外交失敗有淸巳伏禍機政治不良實足召外侮而有　伏讀我大總統五月二十日申令謂歷代興亡之故不在外忠之可慮而在内政之不修並歸結於普及敎育振興實業以爲整頓根本之計立國精神規畫　遺薄海稱頌作新克髮受書粗知敎育謹就我國敎育現狀以管見所及而認爲　特别注意者數事試冒昧爲總長條陳之一曰注重 
 
 
 

Page 7

 
 
　　社會敎育我國社會不良無可諱言都會劇部坊間叢書不　誨淫靑年取其悅目荒淫廢事有類病夫國正多事移風易俗責在學子長此沈淪安言敎育嗣後應請部飭所屬機關嚴格取締力矯頽風釐正人心社會或有改良之一日此外凡關於社會敎育範　以内之事我國現狀旣窮於財政不　另設專員周行講演以　醒睡獅祗有分别飭部省道各視學凡至一省一邑一商埠一面視察學務一面講演社會敎育與人心生存有如何密切之關係以養成大多數國民之公德心及自覺心如此則學校敎育與家庭敎育亦少一分障碍矣此宜注意者一一日擴充京外各巡按使署敎育科範圍前淸特設提學使署敎育完全獨立光復後省置敎育司司分四科科設科長一人　員或三人四人之不等自司長以下　員不下二十餘人誠爲駢指自三年地方官制公布後裁司設科見諸命令長官又揣摩誤會幾視此爲不急之務科祗設主任一人股員二人或三人此三四人者卽萬能豈能合一署一司人員所共同辦理之事以三四人辦理之竟勝任而愉快敎育行政不能收敏活周密之效有斷然者應請部咨行各省長官酌量擴充勿節小　而貽誤大局以仰副我大總統提倡敎育之盛心則棫樸菁莪之化可拭目俟之矣此宜注意者二一曰愼選敎育人員敎育爲神聖事業匪異人任東西各國往往有投身敎育界終身不轉入他職者蓋愼取之於始故能久任之於後也我國敎材　得京外各員其克盡厥職以宏百年樹人之良模者固不乏人而尸位素餐或以親故進或以請託進因緣執業以造孽敎育前途者亦所在多有報載某省某中學校長不識敎育行政爲何事某省某視學員不識倫理學爲何物輿論沸勝污我　舍害馬敗羣檢定宜速蓋當抽嚴銓選之途而與國威辟雍之化也此宜注意者三一日鞏固學校信用民國新造政治容有與時變通之點士夫不察謬相揣測以爲學制終有廢止之日甚或執政鉅公竟呈請復科舉甘搖動根本大計邪說播傳市虎杯蛇庶民私議影　敎育豈有限量其交通不便省分尤滋疑竇士子裹足近年以來敎育一途大總統竭力督率於上總長殫精竭慮以慘　經營於下而卒不奏奇效者皆若輩造謠生事以階之厲也禁一切莠言即增一番信用社會傾仰敎育自進化矣此宜注意者四（未完）　　 
[地方通信松江]  
　　斃　案注意胡常憲舊婁境四十三保五圖西葉村彭木棖因爭掘圍笋毆　母李氏致斃經那警佐親往查訪票由李縣長傳集通案人證訊究曾詳前報目下疊經審訊要證陸續開釋獨注意於胡常憲一人收押候究查此案據兩造供詞當時胡常憲以調人自任索價甚奢事主力難負擔而舊婁差沈傳根干預其間以三百二十四元了事胡以好買賣突被攫奪遂函告李縣長揭發其事惟屍子富林曾受賄百五十元例需與受同科故訊押後大爲駭　力認死者並不被毆委係病斃各要證遂得次第開釋而列名函告之胡常憲則需按律科究也 
　　小火屢見自西外大街恒大與顏料店火警延燒多家後莫家弄内之羊棚杜大生之柴房方來閣之披屋次第失愼惟隨起隨熄不或禍災本日下午東内李文彬醫室後進柴間又報走水幸四園均係廢　得　　延云 
　　個人開會不成孔敎會前幹事　　以本届不獲與選極力反　然從前歷史及眼前舉動均不直於社會故附之者少本日假接奉曲阜總會信札爲名號召親故滿擬仍在明倫堂開會詎爲松鎭守使所聞以開會非可兒戲旣由縣知事派員蒞會舉定　人不能聽自私自利之徒恣情更改况該處駐有軍隊更不容任意攬擾顧至此始知爲公衆所不容乃僅邀二三親信到家核議 
　　委員專募公債四年公債期迫而募集爲難松江縣李知事除與紳商舉三界接洽外以三四科科長莊　兩君籍隷本邑與各界均有感情特令將各公務暫時停辦專向外間勸募公債以期早日集事俾便報省 
　　學校比賽足球城内第一高等小學校近以時局危迫非武力不足以立國特注重外場各課而足球一門尤素講求閔行某學堂學生亦有同嗜馳函約定下星期來松比賽故日内各生巳紛紛預備以便屆時奪標云 
[蘇州]  
　　官事雜聞江蘇憲兵司令陸軍中將陳調元來蘇校閱事竣己於前晚乘夜車赴寗前淸吳縣左堂現充吳縣知事公署第五所看守所長憑和根現巳委爲四川重慶縣知事昨晨赴寗搭輪赴川又新任丹徒縣知事劉鳴復由滬寗火車抵蘇謁見高等審檢　廳長禀知到差視事 
　　倫斃盜犯一名一軍政執法處昨日午後五時由禁衛軍第四團步兵擁　要犯一名押解至王廢基操場鎗斃　云係常熟盜案内之要犯詳情續探 
　　續誌梅里船戶閘事蘇公常太稅務總稽查曹元愷信用楊文財在常熟梅里扣留黃魚船閘成風潮巳誌前報茲悉曹之差委稽查一席係省委並非貨物稅所長所委刻聞曹前在省署充當三等課員由蔣財政廳長委任幾始終未至各處一巡全權託諸楊文財以致釀此風潮省委專員調查此事昨巳抵蘇曹亦巳由滬來蘇前在梅里矣 
[鎭江]  
　　裁減警費之飭文丹徒縣章知事昨飭警務所略謂查城鄉警察經費每月開支核計所入各欵不敷甚鉅而本署警備兵偵緝隊尙不在其内前任張知事雖於該所歷次月報册内批飭節省究竟如何着手未經核定飭遵以致前警務長安國祥卸差時預領之欵有二千七百餘元之多至今虚懸無着本知事受事後因禁烟捕蝗日無寗暑遂於行政收支各欵不遑淸理茲查警察經　每月所短之數除奉撥捐集外餘無絲毫可以抵補當此商民交困經　維艱若不縮小　圍藉圖　節歲虧鉅萬試問從何彌補茲逐　查核將額定之數酌　裁減臨時活支諸從　節隨時專案請領所有改訂員額薪餉淸册合行飭發爲此飭仰該警務長節便　照自六月一號起每月支銷各欵不得超過定額臨時活支逐細開列專案請領以淸界限而資稽考並將總所及各區長警巡士詳加察看汰其老弱選補精壯造送花名淸册以憑分期點驗所有淸册不列名目一槪取消本知事爲實行整頓起見該警長務須恪守定章云去 
　　商民對於裁警之議論自裁減長警之說出傳後一般商人聞此消息咸以警察所以保衛地方治安多一警察人民即多享一分保護之利益故月輸警捐以資費用方期擴張名額添設　位乃忽有裁減之說均爲失望有議請減警捐爲要求者有擬請商會公益事務所轉商知事及警長維持者紛紛論議尙無定見究竟如何辦法俟探明　誌 
[南京]  
　　政界之消息種種昨内務部僉事許德芬來省呈報會勘蕉揚徐海各屬烟苗一律肅淸頃又奉部飭赴浙會勘烟苗以免另行派員南下特於今日起程又齊巡按奉部令籌劃水警減費善後辦法特飭温趙兩廳長來省籌議一切又籌備立法院事務局現委　蕃昌爲秘書巳奉電赴京又丹徒縣初選舉事務長昨經齊使改委杜芳接充又財政廳委　大椿爲該廳徵榷員 
　　靖江帶徵警費之批准一蘇省各縣所辦警察多係就地籌費萬分支絀現聞靖江縣知事周昌壽以該縣警費不敷甚鉅特詳請擬在地丁項下帶徵以資補助齊巡按昨巳核准飭遵矣 
　　陳訴被冤撤差之批斥蘇警廳勤務督察長徐錦立以前因北路區長被責一事被冤撤差等情具禀巡按使公署當奉齊使批云該員平日辦事果係勤奮耐勞克盡厥職該管長官耳目切近見聞較確何致遽行撤差設非放棄職務其將誰欺該員不自愧悔猶復嘵嘵辯瀆殊屬非是不准 
　　變通捕蝻辦法齊巡按咋電各縣知事曁查蝻委員云現查各屬跳蝻紛紛發見天氣日熱瞬即成蝗捕務稍鬆後患何堪設想仰該知事即會同選舉事務所長輕騎減從親赴各鄉分區督捕交界地方須知會鄰封妥定會捕辦法務於文到旬日内一律肅淸具結詳報在未肅淸以前該縣委等一槪不准晉省及赴道尹駐紥地點希圖規避捕蝗蜅處分條例綦嚴該知事其各凛之再跳蜅一項定章槪不收買現在跳蝻絡繹發生若不變通辦理恐再釀成飛蝗應即按照蝻子價偵減半收買以期立淨根株該縣委等亦不必再存諱飾之心是爲至要至驗斤一節本由道委以示愼重現在天氣巳熱　腐難待亦予變通准就近焚埋將來再由省委查驗以昭核實自此次准予變通辦理之後該縣委如再因循不將餘孽殱除淨盡將來設有遺蝗自出該境不但追賠巳用之欵並從嚴參處不貸 
[安慶]  
　　京師振欵到皖之　音皖屬各縣上年旱魃爲虐加以蝗灾哀鴻徧野業經壽辦振撫以惠灾黎現儘靑黃不接之時需欵甚殷頃聞韓巡按接江皖籌振處許督辦電開接北京來電現有振欵八千元分配江皖兩省皖得四千元以三千元發舒城一千元發靈璧云云當即飭知振撫局俟匯欵寄到仰即分别照辦矣 
雜評二（默） 
[政策紛紛] 　 
　　因日人要求干及我農業權故於是乎議移民實邊因干及我司法權故於是乎議改良司法因干及我警察權故於是乎議整理警政因干及我製械權故於是乎議辦製械廠又因要求之來由於我國國勢之弱於是乎議興敎育議重實業議復自治議飭軍紀議整吏治議改從前一切復古之　策忙忙碌碌若欲立致民國之强盛於一朝熱心宏願甚可喜也然欲舉此　大之興革必需雄厚之財力而財力何在必需多數之人才而人才何在種種機關不靈主張不一而一切提網挈領之法又何在當道亦嘗一致思耶卽以我所舉之第一事言移民政策宣傳巳久卒以各方面之困難而迄無成就一事尙如此况欲興如許之大事業於一時好大言而無實際亦終於一事無成而巳 
故今日救國之道第一要有决心第二要能扼要然後脚踏實地循序以進將來自有良果否則政策紛紛何益哉　 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[楊道尹提倡國貨之熱心]  
　　滬海道尹楊小川君據國貨維持會伍廷芳王文典徐春榮等告謂邇來國民愛用國貨熱度甚高請爲維持提倡等語楊君當於前日條陳大總統請　飭晨商財政各部減收出品稅切實提倡勸用國貨並請由大總統及各部長將軍巡按使率同各屬先自躬行爲人民勸用國貨之標準詞甚懇切　丕日必有明文發表也 
[曹家渡發生殺人越貨案]  
　　前晚九點餘鐘有盜匪二十餘人内有五六人執持手鎗其餘各執利刃擁至滬西曹家渡華界夥刦天成銀樓及王姓米舗共被刦去銀洋三四百元圖逃當經該處居民大聲喊捕尾隨窮追該盜等即開拒捕致被撃傷三人内有一人傷重斃命旋由閘北四區分署警探　獲盜匪三人帶回警署收押候究是時靜安寺戈登路兩捕房捕頭亦均飭派通班中西包探前往兜拿該探等查得該處非工部局管轄範圍遂即折回分别禀復業由警區將受傷兩人車送醫院醫治並報請地方檢察廳蒞驗再核 
[江北客民又遭浩劫]  
　　昨日上午十一時閘北長安路藥水廠舊址江北客民所蓋之草屋内因炊飯起火一時火勢炎炎延燒左右鄰草屋約三四百間及瓦平房百餘間經各段救火會到場極力救熄四區警署姜署長聞警卽親率長警到來彈壓並在草屋内救出婦女小孩多口事後特派偵緝隊查明起火情形再行核辦嗣聞被災各戶有不及逃出葬身火窟者數人而各叚救火會會員於施救時奮不顧身有被火灼傷者及被坍屋壓傷者亦有五人云 
[嚴緝私鑄銅圓之匪徒]  
　　近有匪徒趙某馬某在浙省台州地方租借房屋設機三部私造該省銅元日前運赴石浦行用迨經浙省銅元局查悉派員往查該匪早巳避匿祗將屋内機器三副抄獲並偵得該匪等巳乘可貴商輪潛逃來滬是以電致淞滬警察廳請爲截拿解究徐廳長接電後立派偵緝隊士會同江海關洋巡協往大達碼頭守候迨該輪抵埠上輪遍查並無其人詢之茶房據稱船至穿山埠時曾有二人形色倉皇托辭上岸購物將行李棄在船上一去不回扞巡隊士查檢所棄行李並無違禁物件遂囑茶房交明該輪公司帳房暫收俟其來取速行扣留報告就近區署拘究該洋巡隊士等乃各回關廳報告以便電覆浙銅元局查照 
[四誌工巡捐局之大工程]  
　　南市各木商因工巡捐局擬在沿浦一帶推放馬路建築輪埠馬頭恐於該同業運貨上下不無關係故由木商董事函致南商會於前日邀集各木商並各業領袖業戶等公同會議對付辦法當場舉定代表姚紫若等偕同南商會蘇協理赴局與朱局長面商聞朱局長謂沿浦木行林立前因　貨不便自在行前私行塡出灘地數丈曾經淩浦局查得所塡之灘地實於該局規定之浚浦線道有碍巳經由局函請剷除有案乃此次本局爲振興市面起見欲在沿灘　泥推放馬路並築造埠馬頭係主張保全公家所築成之馬路旣巳顧全商業又不　碍運貨至輪埠馬頭造成後每段　聨絡之支橋民間船隻進出貨物不難由此駁運至該路之推放原在公路之外將來馬頭之租賃本聽商便惟須預先定妥免致後來之向隅各商或未能如願有所請求或　改良之意見者可逕赴浚浦局禀明請示辦理云云該代表等旋即回至商會答復各業領袖聞須另行訂期集議云　 
[官廰偵獲之因糧局規則]  
　　據聞本邑官廳近日偵獲黨人所定之因糧局規 
則一分特爲覔錄於左因糧局規則總則 
總可令司令對於攻取或響應反正之地方爲維持民食整理金融供給軍需起見應於兵到之際卽時設立因糧局遴委深通財政或陸軍中之通經理學而操守可信者爲局長專辦因糧事宜限二十四點鐘以内成立 
辦理因糧手續事前極宜秘密故本規則僅交付受委任人員倘該員等事前漏洩至釀意外應惟該員等是問 
[分則]  
收買因糧局長受委任時印由司令將舉義前調查確實之代表商界之商會行　富商所在及其管有之應行收買物品種類面囑該局長限其於二十四點鐘以内一面組織辦事機關一面立發緊急命令務將管有應行收買物品之商會行幇或富商代表人禮請到因糧局告以本軍現在須全行收買某種物品飭令即時繳出存貨簿據按其存貨數量品質照過去三年間之平均價値給與三聨收貨憑單聽候到期（三個月咸半年可酌量定之）憑單結賬如到期仍不能結賬或不能全數結算淸楚則由該日起算六釐週息其巳發出市上各家店舗之貨亦照此辦法責成該代表商家標貼長紅或發傳單通知各店舗　因糧局報貨領單如該地方無管有該物品之商會行　當商則因糧局直接派員遍向各店辦理收買之事若雖有商會行幇富商而避匿不在時則因糧局得押收其簿據由因糧局辦理之各販賣店舗店主或帳房不在無人作主者因糧局派人管理之其夥伴不足或全避匿者則因糧局招人補充之但於此時因糧局仍一面按數量品質價値備收貨憑單出示招原主到領或探交原主因糧局收買之物品其種類如左一米穀（麥黍稻）雜糧二鹽以上兩項爲必要物品三油（醬油屬之）四薪炭（煤亦屬之）五布帛六畜（限於牛羊豚）七銀號錢莊之現銀此限於舉義時未準備紙幣一時無貨幣運用得收買之但收買現銀應無庸交原主存貯保管宜即運回因糧局因糧局收買物品物主不得違抗違者將物品充公不給憑單充公各物存貯公倉不便存貯者拍賣之代理消售各商會行幫富商或店舗每日須將消售各物數目及收得現欵送因糧局核收其發出賖借各戶貨物應將賖戶姓名住址列報備查但賒借貨物限於向賖者（以簿爲據）及因糧局特賖借者（救貧時）該店始得賖給之因糧局收買科爲利便貧民儲備軍需起見就適中地方設立動產收買所收買民間一切動產動產收買所旣收買物品後其被服冠腹等物適於軍用者擬撥存公倉供給各軍之需用其不適軍用者限於一星期内運往各商埠及繁盛市鎭消售以免餉項動產收買所收買物品一律給予紙幣不折不扣 
貨幣我軍旣到攻取地方如未嘗由大元帥預發新紙幣到司令部應出示曉諭居民向來紙幣錢票現銀價値劃一並無分别所有因糧局旣收歸官有之物紙銀一律交易其餘各商店倘有不用紙幣或低折者將店舗貨物充公因糧局一面嚴查各關卡碼頭嚴禁現銀出口以免現銀流出我軍旣由大元帥預發紙幣到司令部時則因糧局應擇市中適當場所（最好在各警察區署）設兌換所多處兌換紙幣兌換所設立時應勒令各銀號錢莊歇業將其現銀一律押收換給紙幣其向來行用之現銀非持赴兌換所兌換新紙幣槪不准用每日收回現銀即日點封　内或封存公倉 
[救國儲金紀要]  
　　　昨日之收數昨日（三號星期四）爲中國銀行收受儲金之第四十八日計收銀洋二千三百四十元又爲交通銀行收受儲金之第二十二日計收銀洋五百九十六元兩共計收洋二千九百三十六元運前共計巳收到銀洋六十二萬三千零二十元银三千二百九十二兩一錢一分八釐　 
　　海外僑民之愛國儲金團總事務所接南洋西里百島望加鍚埠來函云國危矣事急矣不起自救則　隸牛馬萬刧不能復國民先覺喚醒國魂在貴團諸公身上現西里百島自望加錫以下各埠認儲者約達十萬盾左右將匯滬中國銀行存儲各埠來函欲請惠發簡章數十份藉知底細以便宣告僑寓同胞當爲續勸之準備並詳細指示匯欵方法至南洋各埠商會除熱血較高者外尙有託辭鎭定當請發函鼓勵勸勉彼南洋商會分子見之當莫不心動集儲也 
　　節省撥儲之存記通用洋行同人昨致儲金團函云茲有四月分敝行帳房同人素餐積儲洋八元祈入册嗣後當逐月繳儲以示每飯不忘之徵意又復和報關行代漢口善興昌號陳少舟君函報儲金團云敝號開張承各號竉賜隆儀决不敢當際此國步艱難非國人酬應虚文之日固却不得受之撥作儲金計洋八十四元巳儲中國銀行務祈入册存記又商務印刷所消防隊同人函報儲金團云各會員近日减省點心錢積儲洋十四元 
　　外埠儲金之函金之函報南京儲金事務分所函報總事務所略謂五月二十以前業照章開單具報茲自二十一日至三十一日一句鐘共計儲金七百八十九元一角七分按五月分三十一天計共儲金三千二百四十五元九角八分五釐祈查核又張顏山君函報總事務所略謂儲金之舉極端贊同前在烟埠適同人組織分事務所顏山當場認儲洋五千元聊盡棉薄以爲之倡省垣同人推張子衡朱五丹諸君爲幹事於三十號開成立大會頗爲踴躍當事者必另有函電報聞勿贅 
　　常熟商會之收數聞常熟商會代收儲金自四月二十三號至五月二十號止共收一千一百零四戶計洋五千二百十一元五角又銀十六兩五錢均經解儲蘇州中國銀行云 
　　鹽捕統領之提倡兩浙緝私鹽捕統領劉鍚侯少將前日由嘉興來申昨邀各屬營長隊長在蔓盤路辦公處開會勸納救國儲金到者如吳漢莊朱偉丞杜鶴峯等四十餘人劉統領先捐薪水一月（計五百元）以爲之倡各營長等各捐銀一百元共計有五千餘元當場分别簽字由軍需張君造册連銀送交中國銀行劉君並爲體卹屬下起見面諭各營隊長如有巡長等熱心救國樂予投資者其銀不必一時淸繳可分數期仍由各營領袖隨時代收按月彚送銀行云 
[陸軍無暇分防]  
　　浦東北蔡鎭紳商黃雲龍等前日遞禀上海鎭守使署略謂北蔡地方距離本管之南匯縣城約有百里之遙而上海僅隔十餘里有奇因該鎭係爲沿海之川沙南匯奉　等縣來滬水道必由之路私鹽光蛋販運亦必在北蔡鎭經過以致梟匪持械鬭毆時有所見近且盜劫案件屢見不鮮地方　不安靖應請酌涙軍隊駐紥北蔡鎭以資保衛等語昨奉鄭鎭守使批示云據禀巳悉查陸軍注重國防係屬備　之師零星分佈本非正嘗　法現奉海　軍大元帥論陸軍性質訓練爲本更　隨時町　　　　　即能起行方足以備緩急比因四方多事　　分防原　　宜之策若長此散漫紀律懈弛殊爲可慮且各省　　軍防　　爲固然萬一有事調遺則防境空　民情　感祈　非　此項防務本爲該省行政長官專責應由本省巡　便就原有　防警傷等隊妥籌佈置倘有不敷准卽酌量請示　充勿稍疎忽等因此次該鎭防兵調集合操即爲整飭陸軍起　以　　防之事旣巳責諸行政長官宜由本省巡按使通盤規畫　　兼　本署未便越俎代謀仰即逕禀該縣知事轉詳　省齊　按使請示核辦以保治安此批 
[馮軍督巡視砲台]  
　　宣武上將軍馮君以長江下游自南京以至江陰各要口共有砲台十餘座現當整頓江防之際各該砲台所設各項快炮是否佈置得宜砲械炮彈巳未完備均應親往考察後定於本月三號夜由寗起程隨帶隨員六十餘人乘坐餉和巡艦下駛先至江陰考查再行回至鎭江等處視察業於昨日通告各該砲台富一體遵照矣 
[肇和艦由澄囘滬]  
　　海軍李總司令以本埠浦江僅有鏡淸南琛二艦停泊防守尙嫌不敷故於前日電令駐泊江陰之肇和兵艦回滬協防昨巳抵滬停泊製造局浦面 
[定期集議印花稅問題]  
　　上海南商會咋致各業領袖函云案准縣公署函開印花稅法執行割金事宜奉飭由警廳檢查原定民國四年六月十五日實行現巳期迫如有尙未遵用者應再預行催勸囑由本會邀請各業代表妥議辦法免致臨時查出處罰並訂六月五日由縣署派員蒞會集議希即見復等因准此合亟通布務希貴業代表於是日午後准三時來會面商幸勿遲誤是爲至要 
[店舗勿遽放賬]  
　　淞滬第一區第一警察分駐所昨出牌示云照得本分在駐所長警夫役在外與商舗交易歷係現錢近聞有私人資格向商舗　　誠恐其中良莠不齊其賢者固能請償其點者一經開除或請長假所賖欵項不予償還本分駐所事前　未得知事後無從查考合亟牌示曉諭爲此仰各商　　　知悉嗣後遇有長警　役　易賖取倘屬私人名義未經擔任有賖無歸者槪與有分駐所無涉其各遵照 
[移送棉紗認稅案卷] 　 
　　本邑棉紗認稅商人因時勢所迫難以支持决計退認迭禀稅務總公所錢所長請爲由所散收旋奉諭飭　行維持以待轉詳蘇省財政廳請示施行在案茲錢所長核得該認商一年期　况棉紗一項現應劃歸　省落地稅位收放於本月一日起將該業認稅案卷移歸落地稅局長接管　 
[輪船茶房串通拐匪之懲]  
　　某輪船茶房奚阿根串同拐匪姚瑞生唐阿輩將所拐徐賢章柴芝貴等之男孩徐紀才徐紀榮柴厚發　於艙底經徐偵悉報捕將姚唐兩匪及三男孩一併拘解公共公廨訊實判孩交其父分别領回姚唐各押西牢四年奚則被逃日　復在虹口經徐賢章遇見鳴捕將奚拘解公廨訊供管押侯查在案昨由中西官復訊屬實判奚押西牢一年示儆 
[救濟會破獲拐案]  
　　廣東拐匪楊正柺得十二歲上海女孩張彩萬巳被改名阿妹又十六歲廣東女子楊小康又拐匪黃錦全拐得二十歲婦人黃唐氏均乘怡和洋行之財生輪船擬往汕頭厦門等處販賣該輪尙未啓椗爲救濟會會員唐壬　查悉　同水巡捕房偵探何阿春馳往將楊黃兩人並婦女三口一　查獲昨送地方檢察廳請爲訊辦 
[凌虐買女之懲儆]  
　　寓居香粉弄六十號門牌之杭州婦人李陳氏因將十三歲買女愛竇百般凌虐並用燒紅烟扦將該女之背及手足灼傷經鄰人金陳氏王徐氏等鳴捕將李陳氏與女一併帶入捕房分别拘留昨晨押解公共公廨請究先由中西包探禀明被告將女種種虐待情形並將　傷單呈案請　　由鄰證金陳氏等及三百二十四號　　上堂　　　西　　得該女遷體傷　判被告押女所半年愛責先送醫院醫治　　改送漬良所留養 
[籌辦通俗中文夜社]  
　　滬上工商界年長失學者頗多而於書信帳目等件事求人不便孰甚其中具有向學之心者雖夥然旣限於生計又苦無補習學識之處以致有顯　遂茲有徐惠施陶漢座郁從周徐雲鶴朱文華諸君組織通俗中文夜社不取學費專收工商界年長失學之人逐晚授以日用必常之文字惟經常費無着故　陰　本月二十三日假座法大馬路朝陽鳳　　　　籌費聞是日各藝員均登臺演戲云 
[索討房租案聞庭辯論]  
　　婦人吳陳氏在地方　判　狀告倪榮生拖欠房租一案昨日午後由該廳陳推事官開庭辯論該氏因病不到由伊子吳維賢到案代爲　　據稱民人在小南門外南倉街有祖遺市房一所於辛亥年二月間出租於衛姓開設衛生春藥店每月租洋六元五角當收押租洋二十元至癸丑年衛姓因有别就將店出盤於倪榮生爲業改牌延壽康民人因倪係衛姓舊夥因此契約並未改換不料自倪姓接盤之後屢將房租延宕不淸結至今年舊曆三月止共欠租洋六十九元五角除去押租之外淨欠洋四十九元五角請求照追並求勒令出屋質之倪祿生供榮生是我胞兄現在因事前赴漢口欠租之事有之惟今年四月初五日曾有原告之戚莫香琴前來索租當時付洋五元據民人核算並無此數所有欠租因生意淸淡是以陸績積欠請求寛限設法措繳並由原告律師出庭陳述一切問官判倪祿生交保聽侯核奪 
[弔閱賬目租摺]  
　　捷飛黃包車公司經租人蔡春林控包車工頭董全福虧欠租洋二百七十四元屢索無着呈請訊追等情咋日午後經地方審判廳曹推事官提訊原告投诉前情訊之董供詞支吾問官以兩造均無證據呈案無從判斷諭飭原告連將賬目檢呈一面飭被告將租摺呈案再行訊判 
[乃兄代償借欵]  
　　皖人余聽天（又名小鐵）曾在滬上開設沐　劇場開演新劇嗣因生意淸淡營業虧蝕遊回原藉由伊兄余樂天將劇場盤頂與人後有兪庸至公共公廨起訴請追借欵洋一百二十元嘗將余樂天傳案因無人具保且有另案被控收押候訊在案前　由廨提訊原告上堂供明被告之弟余聽天央中沈呼天借去洋二百元還遇八十元尙欠一百二十元求追質之被告認欠屬實代理讞員王肇之君判余樂天另案還押着速繳還原告洋一百二十元並償本案堂費 
[責成保人賠償]  
　　錦華祥號主潘裕生不理結欠順昌恒絲號方　濱絲價洋二百四十三元九角八分又周天福控王控王荷舫不還欠洋二百五十元均因傳訊不到判候傳保着交在案前晚復經公共公廨傳訊潘王二被告仍不到案僅由潘之保人嚴德祥王之保人周福和到堂候示王代讞員以被告有意抗避判嚴周二保人均交保限兩禮拜賠繳 
[出賣廢牌之科罰]  
　　閩人蘇和太林裕隆前延蒲石律師在法公堂控信孚泰皮絲莊經理徐熙春所售之皮絲烟襲用東福昇廢牌請追捐失銀六千兩蘇林兩原告邀見證閩人前東福昇店主林作梅林仲卿曁閩帮董事蘇頴傑三人到堂證明該皮絲牌號於上年陰曆八月間早經取消不應再用當經中西官判徐將該牌號取消免追損失而徐熙春則以該牌號卽係證人林作梅得價賣給有合固圖樣爲憑旣巳取消在前不應再行出賣貽累地人復赴法公堂起訴業將林作梅傳案訊明屬實昨巳宣布堂論着林作梅交還所得徐熙春牌號圖樣價洋並罰銀五十兩再償還原告堂費銀二十兩完案 
[藉端訛詐之處分]  
　　北新涇居民姚蘭堂之子友生因階李姓女郎同行至陳家渡　方被姜阿堂訛詐去洋十五元巳記昨報前日由閘北分庭李檢察官提起公訴經孫推事判决姜阿堂處拘役十天以儆 
　　 
[出租田產之辯論]  
戚正樑前至法公堂控巳故伯父之螟蛉子戚正發强佔寗波原藉產業奉判正發交一萬五千兩人銀並保後因無保管押在案現又提訊原告延穆安素律師代表到堂中西官論曰正發不應在寗波串同朱三品誣控陳實珊强割禾稻該處官　巳判押十年此案須從根本解决以田係何人出租爲主正發供陳實珊非商人串同　控該田壓年由正探租與朱三品商人並未租與朱姓穆律師稱田係原告之產租與朱三品耕種因朱退　故由原告租與母舅陳實珊後正發即串同朱三品將陳　控被押未免寛抑况朱在寗波供明該田係正發　給伊耕種正發亦供　出租與朱三品請堂上　究聶　員判正發還押候移請寗波地方官查明正發是否將田盜租與未三品俟復到再核 
[同族爭奪地基]  
　　陸小毛前投法公堂控稱有族兄陸德昌在民人住房前面新建房屋將公共出路一條佔爲巳有建屋於上以致民人家中人口不能出入求究等情德昌供屋内留有出路並不妨磚還出判由捕房履勘再核現巳勘明出路確有一條惟佔地一節須當丈量方能明白故又傳訊小毛供民人屋其之地計四分有零該出路一條係祖上傳下無論何人不能强佔有大二三房公出地捐單子可憑德昌供民人之屋坐落在小毛房屋前面共計地八分有零該出路一條實在民人地基之内因恐有碍同族出入故屋内留有出路中西官判令退去候將原被之地丈明核辦 
[是民事而非刑事]  
王朗周控掮客張阿二將茶葉九　盜賣與謙泰昌號得洋化等情由捕房將張拘解公共公堂訊供收押在案咋晨由廨復訊原被及收買茶葉之謙泰昌號均延律師辯論良久兪代襄讞商之美領畢君以刑事案不能成立判被告交五百兩人銀並保着原告另行具禀歸民事起訴 
[被誣自刎]  
　　河南路樓盤街三十九號門牌包皮紙店内前日因失去友人所寄値洋七十二元之烟土店主祁某疑其戚潘孝迎所爲潘因遭誣塡憤極用刀自勒喉間受傷斃命事經捕房查悉派探將尸昇至虹口斐倫路驗尸所於昨日午刻報請公共公廨聶襄讞會同美領柏君蒞所驗明自勒身死無訛塡明尸格諭祁棺殮聽候查核 
[駁船戶之衝突]  
　　寗波駁船戶陳阿竇前日承裝石子正欲開船與本帮駁船戶沈小榮忽起衝突陳自恃人多即以所裝石片亂擲致傷沈小榮頭面流血滿函經水巡捕房查悉飭捕將受傷之沈小榮並行兇之陳阿實一併拘送地方廳昨經檢察官驗明沈受傷屬實惟甚輕微判令自行醫治陳收押候辦 
[木作失愼]  
　　前晚十一點半時法新租界善鑛路巨籟達路交界處某木作不戒於火後由洋龍到場救熄祗毁該作一所餘未殃及事後捕頭即飭包探往查起火情形聽候核辦 
[調查起火原因]  
　　前晚九時許公共租界河南路東金隆里第五十九號門牌裕昌煤號樓上起卽經救火會西人驅車澆息祗燬廂房樓面一間事後捕房恐有别情派令中西包探往查火起緣由禀候核奪 [P究竟是否夫婦> 
　　住居北蘇州路三泰弄十八號門牌之梳頭婦人沈尤氏控葛福生造次來家滋擾等情昨由捕房將葛拘解公共公堂訊據被告供稱原告是我之妻有婚據媒證爲憑中西官以所供難信判葛押候查明並着將婚據呈案再行訊核 
[粤妓請求超豁]  
虹口捕房昨解不願爲娼之粤妓韓桂英至公共公廨請示據供在鴨綠路某粤妓院賣娼因不堪其苦自投捕房求請援救等語中西官判送棲流所留養 
[雉妓不堪其苦]  
　　雲南路四百二十六號門牌雉妓張鳳寳近日患病而惡　除孫氏仍逼令接客該妓不堪其苦於前日自投濟良所求援咋由捕房將陳鴇與張妓一併解至公共公堂訊悉前情中西官判陳鴇罰洋五十元充公張妓發濟良所留養 
[你來了麽]  
　　蕭邦懷前在地方審判廳訴無錫人榮宗敬以蘇州之地產抵借去銀九千二百兩逾期巳久延不取贖曾經地方廳傳訊之下論 
 
 
 

Page 11

 
 
　　　　榮交保出外理處詎該核被告保出後避　租界置之不理日前由原告探悉被告將由　　　火車來　東　袁　長　承發吏在車站候提果於前日下午將榮　　寄押閘北分　　日由地方廰用小火輪迎提歸案訊辦 
　　 
[理髮店積欠房租]  
徐士榮在閘北審判公廰　理髮店主高金發欠房租四月計五十元零前日經孫推亭傳集原被開　辦論判高交保限期繳洋了案 
　　 
[債務案缺席判决]  
倪劉氏前投法公堂控稱丈夫在日開設　線店有　國香前來交易結欠洋五百元一時乏洋交付出立票據歸還今來見丈夫身故圖賴不理求追等情經法公堂飭傳宋到改提去後仍抗違不到昨日劉氏又求提追中西官以被告不應抗提不到遂即缺席判决照所控之數還洋候被告出面後准原告隨時扭交捕房押追 
　　 
[勒限保人交人]  
朱鍚臣（即滑頭小朱）因　呑蘇心士銀一千兩被控由公其公廨將朱傳案訊問諭交一千五百元人洋並保詎保出後屢次傳訊不到並擅動火表盜用煤汽復被工部局具控奉諭着保交案而朱聞之即逃匿外埠故經捕房將朱之保人陳列　陳鈞實提案昨解公廨請追陳等延律師上堂代爲辯護聶襄讞商之美領柏君判陳列棎交殷實舗保陳鈞寳存洋一千元保出限三禮拜將朱交案再核 
　　 
[被訴人交保候訊]  
顧弁祥控張佐才欠銀二千四百餘兩又陳谷晴等亦控張佐才欠銀一千五百兩又朱榮生控張偑榮不還米洋又任叔平控沈阿二不理抵欵案内之證人沈立剛昨晨均由捕房傳至公共公廨中西官諭令分别交保候訊 
　　　 
[流氓拤取首飾]  
流氓戴正海前日午後在山西路攫取婦人許陳氏金挖耳圖逃當由途人蔡同茂帮同追獲搜出原贓鳴捕帶入捕房昨解公共　　 
公堂研訊屬判戴押西牢三月贓交原領回 
　　　 
[過犯又竊案]  
劉和尙張學汀前日在福建路串同在逃之某甲摸竊鄉人鄔光　　 
友袋内鈔票現洋共五十八元逃逸經鄔報請捕房將劉張兩人查獲昨解公共公堂訊知劉張二人均係過犯着各押西牢九個月期滿仍逐出租界 
[車夫摸竊銀洋]  
西人某甲控黃包車夫劉小古子與朱阿四在虹口串同摸竊現洋三元昨由捕房將兩人拘解公共公堂訊知劉係過犯判押西牢一年期滿逐出租界朱無干開釋　 
　　 
[運銷硝磺之限制]  
上海縣知事人公署昨出示諭云准蘇淞太滬徐淮海硝磺緝私局盜開案奉江蘇全省硝磺總局飭開以商辦江蘇全省硝磺事務所虧欠餉需現奉軍署批歸富利公司承辦江蘇全省硝磺運銷事宜所有前事務所請領之路票護照一律取消茲另頒發刋有富利公司字樣護照路票給領塡用業經電知各地方官曁關卡路局稅務所一體查照各在案倘持有前事務所請領之路票護照行運等情即以私販論應將人貨扣留罰辦等因奉此查硝磺二物關係軍火前經疊奉宣武上將軍通令嚴切查禁在案誠恐日久玩生敝局緝私職權有限查緝難周擬請貴知事重申禁令出示曉諭並轉飭所屬各警區一體隨時認眞協緝如查有前事務所路票護照及貨照不符希即將人貨扣留究辦知照敝局轉知富利公司領回變價按照定章一半補助餉需一半獎給獲私之人相應咨請望切施行等因並送零銷護照式檬一紙到縣准此除飭警查緝外合行出示曉諭爲此示仰商民人等一體知悉母違切切特示 
　　 
[閘北之烟禁]  
王　卿帶土六兩七錢土皮三錢烟灰一兩九錢包皮上蓋有祭烟特派員之驗銷　記而無新式印花由四區三分署獲送檢察分庭巳詳昨報前日經李檢察官提起公訴由孫推事開庭公制王福　罰洋一百五十元押候繳洋釋放 
　王區警署前日在滬寗火軍站查獲靳記一名抄出有印花土六兩並糖膏四兩穆檢察分庭預訊還押聽候核辦 
　　 
[工巡捐局批示]  
劉德淸禀批據禀並粘均悉所諸在共和路林記公司小菜場售　如巳興該公司接洽訂租自可照准仰即來局繳費領取執照可也 
商民　迎香禀批據禀巳悉所請承收内地各種車輛執照　鉛皮礙難照准此批 
　　 
[美租界捕房瑣事]  
昨單有　阿生在蓬路小菜場摸取某甲衣袋内銀洋被甲扭交包探王金茂解送捕房押候究辦 
沈阿生陸順法藥金財三人咋在西華得路因索討欠欵起　扭至捕房頭以案關債務飭赴公堂控告 
　 
[誌謝]  
三馬路大陸大樂房發明中國榮賓丹純採華產藥材配製幕仿外來形式物質藥力駕乎外貨之上咋承惠赠十封書此誌謝 
[雜評三]  
　　 
[請減出品稅（訥）]  
提倡國貨必須減輕稅則人人所知也知之而不能行則以政府戀戀此一部分之收入不忍割捨故夫政府不　割捨一部分之收入而誤國事　多矣直接縱烟禍以害民猶且費顧遑論間接影　於　貨以故各省請減出品稅者雖紛紛而政府終視若無覩也 
然而欲救國而不於根本處着想則非特無以休養民生即與培養稅源之道亦大誤商困不蘇民力益竭救國云乎哉救國儲金 
[五月十七日中國銀行收欵淸單（續）] 　 
　　第二百七十六册一號至一百號 
姜金祥一元樓善卿一元朱阿蘭一元方榮貴一元葉貴年一元王永貴一元夏薈楨一元王大觀一元吳錦章一元黃銀友一元查俊卿一元沈伯仁一元兪竹生一元沈龍標一元邵愼和一元張其發一元董正良司務一元王振生一元莊錦棠一元沈祥雲一元顧俊豪一元張文　一元葉聨雲一元黃兆富一元桂仲生一元王賓初一元黃鶴友一元吳有章一元張允和一元说范敦福一元包永康一元沈學文一元吳仲賢一元沈光良一元兪良標一元王安均學生一元張昌夑一元高賓康一元張振發一元楊澄淸學生一元鄭明遠一 
元黃增才司務一元張文福一元沈天祥一元岑　棠一元李延章一元陳明齊一元吳良謙一元金富卿一 
元吳仁安一元沈啓惠一元陳生林一元葉啓耀一元曹炳良一元吳伯溪一元林迎芬一元王祖德一元 
王孝裕一元黃尙卿一元宓桐森一元高賓發一元何如麟一元李欽華一元葉永源一元周才元一元郭靖波三元萬新八元西順新六元鼎源號七元鼎和號六元鼎豐號四元萬益號六元鼎茂號四元昌記號六元鼎泰昌十元鄭錦峰一百元劉靜軒二十元程廷颺十元洋商保險公會一百元劉煥章十元周文俊五元金小雲五十元嚴濟生十元孫旭初二十四元金振聲十元顧源深十元周鳳笙十元周芝山十元過福雲十元賈玉田十元范瑞祥六元戴玉珊二十元潘涇生五元王正桂五元豐海元十元瑞泰號一百元王吟雪一百元兆記號三十元永泰號五十元華新公司二十元 
[第二百七十七册一號至一百號]  
林宜年一元　　永一元顧世生一元蔡萬香一元朱雲在一元陳瑞裕一元夏濟卿一元丁葆才一元呂維芝一元沈鳴　一元周恭山一元何慶其一元張瑞章一元鄭阿芳一元兪患泉一元黃紹基一元周祥卿一元夏萃楨一元丁良仙一元張永泰一元吳榮慶一元兪　佑一元顧松　一元胡善卿一
元蔣毛頭一元竺聊珠一元陸　生一元周顯章一元朱森濤一元沈杏實一元謝石坤一元顧輔英一元張慶元一元顧士炘一元張仁卿一元謝阿四一元張興祥一元袁新二一元陳金培一元董仁官一元周凌雲一元阮光大一元張德　一元鄭賢佐一元華生芳一元周五良一元張鴻兆一元孫瑞永一元樂定昌一元王蓮橋一元姜長貴一元顏桂罄一元徐雲卿一元余章橋一元何 
紀榮一元沈嘉祚一元孫廷才一元施善林一元張記先一元高承志一元同義善三十三元開泰祥四十五元陳瑞卿五十元三益泰二十五元萬豐泰　十五元源順祥百元義發順二十二元義盛興四十五元恒義五十元萬慶泰二十二元義和順四十五元隆昌五十元東如昇四十五元張錦榮一元孫瑞暢一元方含章一元林小良一元吳兩亭一元張葆康一元主善甫一元劉寳才一元董永良一元黃銀河一元華允　一元韓心慧一元金玉潤一元方楚能一元范瑞甫一元張鍚利一元張光奎一元成臣甫一元張槐泉一元余官實一元陳華榮一元諸德寳一元徐桂生一元陳實芬一元林榮康一元兪祥泰一元朱森立一元 
來件　 
[上海縣敎育會小學校成績展覽會臨時職員認定職務日期]  
收受物品兼分類六月二十日曹幹臣金松甫錢道民賈叔香李綺城錢紳齋朱望三曾公冶六月二十一日徐芑洲錢道民錢紳齋曾公冶朱望三李綺城贾叔香六月二十二日徐芑洲錢紳齋曾公冶錢道民朱望山李綺城贾叔香 
布置會場六月二十二日賈季英丁賡堯姚子讓李右之沈步瀛六月二十三日賈季英丁賡堯姚子讓李右之沈步瀛 
陳列兼收拾　六月二十四日張聘齋朱伯華李頌唐凌子屏高世良方鶴超毛吉生葉袖東陸仲超楊聘漁顧健行顧聘珍楊雨田李默非六月二十五日張聘齋朱伯華高世良顧聘珍孫景棠李默非凌子屏葉袖東陸中超顧健行方鶴超毛吉生李頌唐陸鞠初楊聘漁七月二日收拾分校朱伯華顧聘珍張聘齋陸仲超顧健行方鶴超李頌唐 
監護六月二十六日趙廉臣顧蔭亭張仰廉黃警頑孔志怡曹肅雲何子文丁子裘六月二十七日沈丹丞趙廉臣顧蔭亭董杰夫金松甫陳少生張聘齋李右之曹肅雲何子文葛伯超朱有章六月二十八日上午九時至十二時孫慶曾周靜如劉藴之曾式羣下午一時至五時凌鍚章龍揚瑜范思昭李嘯穹賈印如嚴紀勛六月二十九日吳璧臣葛伯超趙廉臣董杰夫　 
　來函 
　 
[勸用國貨會致各帮領袖函]  
本會勸用宗昆喚醒人人有愛國思想全賴羣策羣力互相贊助互相勸勉盡國民之天職即保國民之生計當此時局艱難無論男女老幼父兄子弟各自勉勵皆以國貨爲主體不必限以方隅不必示以威力人人有此天良人人有此能力事半功倍誠爲今日救國唯一之良方然而利之所在人必趨之言者諄聽者藐藐旣不能强人以必又不能逼人以難堪惟此區區之心堅持到底而巳故本會苦口相勸非眞好勞伹求同意自始至終以君子之心度人之心想愛國同胞當亦共諒苦衷也言不盡意務請舊曆四月二十三日午後四時（卽星期六）蒞會藉抒宏論以匡不逮無任感聁 
[中華國民請願會函]  
　　奠華先生左　鷄穎不取潤資代寫國恥紀念雇聨屏幅紙墨自備即日取收件處上海寳昌路退步里中華民國請願會 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[難兄難弟] [  茸顚]  
孫佐吳產弟弼貎酷肖而性絕殊佐好讀書恂恂有儒雅態平居流連於詩詞寡交弼則棄書學劍紏紏若武夫廣結友朋義聲播一方二人揚鎭分道其不相洽也可知顧二人絕義悌道不謀而情固篤逈非時下之好閱牆者可比以是二人之志相忤實彌顯其二人之相友愛耳會中法以越南事開戰督帥某公陣師於爾粤帥本與孫父有舊弼思以子侄禮往見謀所以爲國盡力者商之於兄佐佐阴之謂弟年尙少宜居家綱紀百事國家事自有兄在兄縱力弱然志堅氣銳足以克敵人弟請母　弼聞之力爭自在不得縱以泣佐亦不動後請與俱佐又却之曰兵凶戰危非樂事也須誓死以赴之我家祗我與若耳我爲國而死則猶有弟在我與弟同赴國難不幸俱死亡我族斬矣我報國弟守家兩全其美如何弼不語佐乃尅日整裝裏糧仗劍而往至營中督帥以年　子待之殊厚并以彬彬文質不類武夫也署爲記室月薪甚豐佐力辭語督帥曰余此來非爲得優差博糊口計也實爲國家之事匹夫共責故寗别寗别故鄉弱弟以死耳馬革裏尸固所願也　就此職志與願違矣姪實不願此督師示以　弱不勝任佐則撫胸呼曰志堅氣銳自能克敵奈何以不能執干戈弱余哉督師以少年生性大都前盛後餒外强中乾聽姑之以待其後悔遂命佐司偵諜事佐殊勤其職嘗僞爲樵　徘徊於敵營旁以窺敵敵覺之而起追佐巳遁還營報詳　於督帥矣督帥嘉其功勉勵有加佐因之益奪發時思建奇勳以報督帥之獎攫顧數數不逢機會會敵乏糧四出採搜者陸續不絕肩者負者滿野並有勁旅爲之保衛佐偵知之即率輕騎百要於孔道攔截之待其至而蜂湧呐喊出敵果大驚紛紛棄糧遁　偵知佐騎無幾復反身攻佐奮力格拒一以當十馬倒則徒步逼敵彈盡則揮刃以砍敵卒驚退佐亦罹重創回營巳奄奄存一息督帥親自慰問之佐顧而笑曰孫佐以一介書生蒙公提擢得與敵人見殺敵數十傷敵百餘死　何憾所惜不得與吾弟一把臂耳言　遂逝督帥厚　之并題其塚曰忠義塚越數日忽其弟弼至督帥訝其何由得知噩耗而來此弼對以白兄去後恒鬱鬱無聊一思殺敵狀况心輒躍躍動數日後遂付家事於老僕隻身至此兄今安乎敵勢又何如载督帥乃　然涙下曰佐姪巳爲長國眠於地下矣侄來茲余對之良　　一展開其墓何如弼乃往佐墓　伏痛哭不去旣而誓墓曰兄幸國弟守家前言猶在耳顧國亡又焉有家哉弟今以守家之職易報國之志兄如有志尙其鑒諸誓竟遂自　於督紳謂此　巳爲國有　織兄職以竟其志督帥却之弼力　并謂若不許諾即雙身赴敵營覓死以見志督紳無如何允之顧弼嘰曰君家買昆李何一烈至此眞可謂難兄難弟矣自　粥遂奮不順身以赴戰一如佐骨帥　慮其蹈兄　稍　　之粥一若不悟也者月之某日兩軍接戰砲火連天一决最後之勝負我軍中有勇少年率騎當先　入敵　殺敵　數敵爲之披　即弼是也及後飲彈中刃血流濡體猶揮刃不少却敵退始巳然體上彈過處粒粒洞穿血流畫而氣亦絕督師嘉其功而又哀其死事厚　之一如佐并碑誌二人報國事甚詳至今道旁過者　其墓摩　其碑猶同聲美孫氏兄弟之烈焉鳴呼壯哉 
游戲文章　　 
[爲蘇贛粤三省烟民謝政府書] [  吳悔初]  
竊以行政當知大體强迫本非所宜立法必順人情嗜好在所不禁自民國成立以來各事均加改革獨至禁烟問題不獨賡續有效抑且從而加厲焉此烟民等久懹欲陳之而未有路也加之辦　禁烟人員檢查太密懲罰太苛以致民等心膽俱裂歲有求生不得求死不能之况自患此身將永遠淪於悲境不復有自由之一日矣今何幸政府乾綱獨　力排衆議弛三省之禁開一線之因足徵體貼人情無徵不至是使民等於將死之時而有重生之望也感激之下欣忭　名惟有大肆呼吸以副盛德例如每日食一錢者必加增至三倍五倍而後巳一家之中僅有一二人食烟者則兄當勸其弟父當敎其子必使不遺一人而後巳如此則烟土無屯積之虞運輸有不給之患我三省不民庶對政府而無愧也至於稅率之多寡悉隨政府之徵收縱値百抽百値百抽千民等　不反抗　賣　妻　子亦所甘心總求使禁烟政策滅於 
無形之中以仰體政府陷人民於水深火熱之至意更有請者蘇贛粤三省旣蒙其賜矣其餘各行省亦宜毒澤均　以昭一律不可使有向隅之嘆則政府大公無私之心更足照耀千古矣噫從此呑雲吐霧化全國爲病夫求弱圖亡改優族爲劣等皆政府之所賜也特朿蕪言藉鳴謝悃敬請政安 
[恥賦仿江淹恨賦] [  半仙魏起予]  
試望中原歐風地捲亞雨天昏河山破蠶食鯨呑於是僕本羞生懷慚未巳直念古者恥而起至如吳王仗劍越主東馳保守會稽居安思危臥薪嘗膽復仇尅期訓練旣備美女爲餌遂乘盟會以爲機刧夫差以鐵騎一旦沼吳稱雄無媿若乃少康旣長竄於有虞宣布德澤祖述典謨爲庖正以掌膳有十里與百夫遺民收拾政敎式敷浞亡澆滅復操版圖至如曹沬三敗地失師亡抽刃撃柱魄動神傷刧齊君主還魯封疆東隅桑榆轉弱爲强侵地旣返壯志乃償若夫徐氏見逼謀於孫傳薰香沐浴濃妝瑣步一拜忽起勃然而怒爲感深恩難忘殊遇斬嬀覽兮從容報夫仇兮指顧至乃司馬堅壁收受巾幗忍辱須臾談笑自適遜謝使者仍按兵兵革雖百孔明欲乘無𨻶晋終滅暫屈何惜及夫馬麟　臂� 
辭氣激昻血書記恥萬古流芳夏日酷烈浮雲無光歎愁詩之徒詠悲國恥之難忘或有英雄灑涙軍士亡身東蒙戍客南滿孤　 
此人但聞悲風涙堕濕　羅巾亦復呑聲飲恨書恥於紳若逎國將亡人必救屈　求伸困獸猶鬥無乃計不出此承認强寇巳矣哉春花落兮水迢迢夏日炎兮革蕭蕭憂宗國兮禔泹喪雪大恥兮恨乃消自古皆有死豈可無恥以居朝 
自由談之自由談[  蔡選靑] 　 
關中李二曲先生云天下之大根本人心而巳矣大肯　提醒天下之人心　巳矣此伍專　時代人心之　係天下也且如此現在政體改革以民立國吾玖　言斷之曰天下之得失人心向背而己矣得失之樞紐人心聚　而巳矣紂有臣　萬惟　萬心予有臣三千惟一心商周之典亡所由分也一人之心千萬人之心也秦不愛六　之人所以亡於二世也民爲邦本本固邦寗民之於國家顧不重哉前者中日交涉發生主權固操之政府然衆志成城亦足爲政府之後盾即以救固儲金而論數十百萬咄嗟立辦源源而來方興未艾其民智之開通民情之踴　民氣之激昻民心之　固巳百倍於前淸時矣政府正可因而用之收拾人心不可使人心離貳籠絡人心不可使人心阻喪立法以約束人心加獎以激勸人心興實業以培養人心賡敎育以啓迪人心明信用以固結人心嚴賞同以折　人心要皆可謂之維繋人心　而能得士心尤足以大得民心國至萬衆一心有何不可雪之國恥有何不可强之國家有何不可　之國用倘不能慰藉人心轉有以遇抑人心謂民情浮動民氣　張民心强悍壓制之蹂踐之則是辜負人心上與下不克相見以心國與民不克聨絡於心天視自我民視天聽自我民聽大拂民心卽所以違背天心也古今有違背天心之國家可以永久者乎茲欲仰答天心必先維繋人心聖人復起不易吾言矣 
小說 
家庭小說 
[嫣紅刧] [  常覺小蝶合譯　天虛我生潤文] 　 
時鐘鳴九下時好克司貴爵果珊珊至其人之年正在少壯眸子至英銳若落落不肯與人爲伍者故一般人猜測則以爲貴爵之下交小安東尼殆必有所利用日復一日愛格來得遂亦自信謂貴爵之來殆因己也至是乃因貴爵之請亭亭就披阿娜之旁而坐調其牙鍵以英語而爲意大利歌一曲旣終貴爵之掌聲乃隨之而起且曰密斯特雅指法隹哉愛格來得乃操法語爲謝著者曰愛格來得胸中所有法語實寥寥有如晨星今必强爲賣升母亦徒自苦歟貴爵又曰密斯亦嘗往倫敦乎愛格來得曰未也言次兩頰遽紅抑若未至倫敦實爲其羞辱者貴爵因又請其彈琴愛格來得欣然諾復作法語報之好克司雖生長貴族然於法蘭西文字實忘之巳久聞愛格來得語乃茫然不知所謂旣而忽笑曰姑娘法語固何謂耶得非謂壓倦乎愛格來得乃大頳以爲必巳於文法之中有所誤用故貴爵特爲此滑稽之言以嘲己也於是心日自訟者久之且誓日吾此後死亦不再與貴族中人作法語防取辱也 
奇情小說 
[秘密汽車] [  東埜譯]  
第一章續 
勃立南先向來實開口遵挨周先生不迼萬里而來蓬畢生輝了你一向安好方　僕人傳語說先生有商業中事務和我商　是不是挨周陪笑說道的是的久墓子爵少年英俊在磨托機上多所發明在實業界土又嶄然露頭角將來雄飛突進怕不是一位大發明家兼大實業家麽在下此來非爲别故一則聽聽名人偉論二則在下有一點俗務和子爵商量商量所以踵門奉敎擾子爵淸興還望子爵原諒勃立南道先生過謙了有話不妨實說挨周道我昨天至惠明登街貴公司裏奉訪那邊經理人告吾總經理滕違先生告　出去了須待今天夜裏回來他双說起子爵近來貴忙得狠行蹝靡定今天到廠裏不到廠裏也是說不定的在下急要識荆所以攔入子爵寓所自己也蹺得是冒昧的勃立南道逼有何妨不過我素來習慣在私室中不和人家談商業上往來公事的在下把辦公時候和休息時候劃分鴻溝不相混雜先生倘然有商業中事務和我談判請你指定一個日子幾點幾分鐘在廠裏叙談我總可以遵命挨周笑道在下巳經把來意說明現在又要請子爵破例曲從聽我說一句商業場中的話兒　　　 
我想此事一經說明必能令子爵滿意勃立南道我們坐了再說先生惠顧寒寓究竟爲那一件事呢挨周道說起來也甚平常我要煩貴公司製造一輛汽車從速完工勃立南眉頭一縐說道那麽恕不能遵命人家商我們廠裏定造的汽車不少有好幾輛不曾完工惟恐耽誤了先生越加對不起不如請先生另向他家訂約爲妙勃立南說到這裏心中萬分　惱想來賓鄭重其事前來我只道有甚要務誰知是極細微極平常的一椿買賣値得如此小題大做方纔和他長篇大論殊屬無謂挨周見他面色略帶沈滯心裏覺察仍含笑說道我原曉得貴廠中生涯鼎盛些些小交易限時限刻子爵不肯輕容易答應的不過我的說話尙未講完待我一講完後子爵必能回心轉意允從我的請求我請貴公司代造一輛汽車願出一注極大的欵項質言之我願出三千鎊英金作爲造車的代價挨周說到這裏用目光釘住在勃立南面上看他動容不動容勃立南經不得他幾句說話好比獅子大開口登時呆了想一想說道英金三千磅嗎何消這許多挨周說道這個還不算奇我這輛汽車製造起來工程並不浩大材料也並不昻貴的然而我情願出三千磅英金不缺少一先令一辦士勃立南道那麽我猜不出先生的意思我和先生向來没有交情先生肯出這麽一注巨欵送給敝公司究爲何故呢挨周笑道茲事不依常軌也　怪子爵駭詫我願出這麽一注巨欵並無别故只要買一個秘密勃立南駭道秘密嗎是怎樣一個秘密挨周先生的意思我實在不懂挨周道子爵勿疑聽我慢慢解說這汽車的形狀和通行市上的截然不同然而並不難造因爲其中關鍵在下巳經一一繪就圖樣交匠人一看可以如法抱製至於在下所以要造這麽一輛汽車在下另有一個秘密志願恕不能奉告約略言之這汽車的用途和在下發明的一件事情有些關係所以不　 
能宣佈出來 
 
 
 

Page 15

 
 
   
 
 

Page 16

 
 
   
 
