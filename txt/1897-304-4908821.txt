# 1934 - 304 - 4908821

 

Page 1

 
 
[添延金陵采訪友人] [  申報館主人啓]  
　　金陵爲東南極大省會人烟薈萃冠蓋如雲本館從前采訪友人不甚得力是以兹擬另行延致須將官塲要務閭巷新聞從速訪求飛函相告如有願承斯乏者乞將姓名住址一一詳述以便修書訂定倘不合式恕不作答此布 
[鄉試條對秘書]  
　　中東戰紀恭摹御容懿範曁中外人地諸圖續編載密電六萬言眞秘書也翻刻送究廣學會著中東戰紀八卷本忠愛之忱上治安之策今第三次重印恭摹皇上御容皇后懿範　　如見雲日回符更繪中外名流曁黄海戰地諸圖以資考鏡價仍一圓五角○戰紀續編四卷載李中堂東征電報六萬言百爾君子密疏數十篇曁各鄰圃密約各西報譯論之屬各諸初編所錄皆萬全不換之秘本百思不到之眞詮取價七角○文學興國策二卷爲振興新學者先路之導卽爲光昌文治者榮業所基取價二角○新例鄉會試第三塲歲科試經古場皆兼時務題目風　角藝首忌襲謬承訛以上三書於中國重大新政東洋搆釁實跡歐洲交涉隱情考核謹嚴搜羅宏富合爲一套取價二圓○若更合泰西新史攬要及時事新論圖説以揣摩各國百年來之政策中國十年來之情形悉八條對之中元魁由此其選也上海在申報館申昌書畫室格致書室美華書館大吉樓古香閣飛鴻閣出售外埠託考市售書處寄售圖書集成局代啓 
[論中國金價日貴亟宜設法開採]  
　　金銀銅三品之金皆天地自然之菁英以供生人之利用古聖皇酌盈劑虚俾之流通上下藉以裕國而便民誠萬世之良法也然考唐宋以前上下通行之貨一皆以錢而已未嘗用銀漢書食貨志云秦併天下幣爲二等而珠玉龜貝銀錫之屬爲器飾寳藏不爲幣唐憲宗時有禁採銀坑之令杜佑通典謂梁初交廣之域有以金銀爲貨唐韓愈元稹奏狀均言嶺南以金銀爲貨幣宋史仁宗紀詔諸路歲輪緡錢福建二廣易以銀此皆以銀當緡錢之始然止行於一隅未嘗通行天下也金史食貨志載興定寳泉每貫當通寳五十又以綾印製元光珍貨同銀鈔及餘鈔行之行之未久銀價日貴寳泉日賤民但以銀論價至元光二年寳泉幾於不用哀宗正大間民間悉以銀市易此爲上下用銀之始迨明洪武年間復有民間不得以金銀交易之令然以不便於民未久卽廢本朝承元明之制凡國家詔糈民間課税無不用銀道光年間與泰西各國立約通商江海各埠中外商民綺交麟錯爲古今一大變局而中國巨商以資貨與洋商交易往往獲利者少而虧本者多推原其故以泰西各國皆用金磅惟中國獨用銀金銀折算所虧實多日本知其然也於是毅然决然通行金磅上月廿五日本報錄循環報紀新製金錢一則云西十月一號日本西報言本日日官第一次將金錢發出更換銀元紙幣其金錢式樣精美異常輕重亦一律匀稱此係大坂皇家鑄銀局所造查大坂銀局前者所出之銀比諸英國模樣精粗迥别卽美國鷹銀亦遜彼一籌聞日廷議將七二銀元收回更鑄半元式樣内有一成係用别項五金攙雜果爾則日廷於此一事核計可獲二百萬元之利益云云夫日本之欲改用金磅其處心積慮已非一日至其所以用金之意蓋有二焉一因自前歲與中國和議成後賠欵償地所得實多於是趾高氣揚儼然欲與泰西諸大國並駕齊驅以遂其誇耀富强之意一因日本欲向西國借欵以開國中利源並用西人貲本藉興各種工藝而西人貲本用之東方頗裹足不前緣向來有銀價賤跌之患惟行之用金之國或猶願爲日人之意蓋欲訂借金欵仍以金還西國不致爲難本國亦不致受損有此兩端故雖用金之後窒礙繁多亦悍然不顧也夫中國自古以三品之金因時制宜互相調劑唐宋以前恃銅爲流通元明以後恃銀爲運用至今日而地球五大洲無不用金中國而欲仍其舊制則事皆受虧欲步其後塵又力有不逮蓋中國在漢時黄金甚多賜予臣下動以千萬計自後或修佛像或塗首飾或製金箔種種消耗不一而足然考明會典所載洪武八年每赤金一兩當銀四兩十八年當銀五兩萬歴中漲至七八兩崇禎中漲至十兩本朝髮逆未亂以前聞諸長者言每赤金一兩尙不過值銀二十兩左右至今日而不啻倍焉夫泰西各國之金如此充盈中國之金如此短缺若不急思開採恐日復一日數年之後中國商務有不可問者夫貨惡其棄於地前人早已言之今中國二十一省中産金之礦諒必不少前者漠河金廠開辦以來獲利甚厚苟得柄國諸公力求振刷聘請礦師精研礦學購機器集股本興自然之美利以裕國而便民數十年後國用旣饒轉資鄰敵將逐年溢出於外洋者未始不可收回然後自鑄金磅通行五洲而謂中國大地之精華必不敵日本一島國也其誰信之哉 
[舉棋不定]  
　　本月初九日倫敦來電云英京太唔士日報館派赴高麗之采訪人函稱俄人强令高廷將總税務司辭去而另易俄人司榷政至事之確否尙難懸揣而知也譯至此適得日本西字報閲知九月三十日高王宣外部及户部大臣入宫諭以俄人欲派亞力軒夫爲總税務司寡人不能俞允户部大臣奏稱臣之愚見後以簡用英人百郎爲是外部大臣則有迸斥百郎之意時俄國公使亦在宫中力舉亞力軒夫理宜大用至十月初一日卽將百郎辭去而以亞力軒夫爲總税務司日内英國駐高公使以高廷罷斥百郎頗爲不悦云 
[日艦告成]  
　　日本長崎鎭西日報云日本海軍部就本國吳港新製軍艦命其名曰宫古近已竣工擇吉進水日皇覽奏卽委威仁親王前往騐收 
[日使回京]  
　　日本長崎鎭西日報云東歴十月二十六日接得東京電信悉日廷簡駐美國之全權公使星亨氏已於本日回京謁見外務大臣大隈氏商議美國合併火奴魯魯之事 
[日東火警]  
　　日本長崎鎭西日報云東歴十月二十五日午後二點鐘時長崎縣屬南高來郡迤南有馬村民人林田長三郎家忽然火起是處居民均以捕魚爲業其時方羣赴洪濤巨浪之中施其罾罟以致無人援救任其四出延燒兼之風勢猖狂是以祝融氏大肆威風全村均歸烏有計共焚去三十餘家誠无妄之災也 
[擇地分行]  
　　盛杏蓀京卿去年奉旨設立中國通商銀行總行設於上海已有就緒兹特派熟悉銀行事務之梁君到津籌度地址擬立分行梁君業已到津想卽當審擇基址矣 
[琴川盜案]  
　　有客自琴川來姑蘇者語諸本館訪事人曰常熟寺前街係城中最繁盛之區闤闠崇宏鱗次櫛庇本月初四日之夜三鼓後突有盜匪數十人明火執仗潼破某錢鋪之門入内行劫鋪中人從黑甜鄉驚醒見盜黨各有利刃兇狠異常祗得蝟縮一隅不敢與較一任盜黨傾箱倒篋飽掠而去事後檢點所失約有七八千金之譜翌日開單投常熟縣署報案當蒙縣主某大令履勘屬實許爲　緝未識卽能破獲否也 
[謀財害命]  
　　蘇城護龍街小王家巷底有老嫗沈夏氏者年逾花甲家乏餘丁惟與一寡媳同居平昔以紡織度日夙興夜寐勤儉操勞以是銖積寸累頗有積蓄本月某日倩近側某木作夥甲乙二人來家修理房屋房内有錢櫃 
 
 

Page 2

 
 
一口殊爲窒碍爰卽請甲乙二人舁置他處以便運斤詎一舉手間頗覺沉重詢嫗内藏何物嫗無意中露出平生積蓄盡在於斯甲乙聞之忽心動遂約同嫗之房主某丙及成衣某丁探得初四日其媳適歸寗母家俟至夜間伺嫗睡熟挖門而進嫗於朦朧中聞有聲息陡然驚起喝問誰何四人見事不佳頓起殺機甲先動手將嫗喉間义住使不聲嘶復由乙將重皮箱一只放諸胸膛再用棉花團塞入口中俄頃氣絶乃將錢櫃打開取出英佛一千八百尊黄金十兩及綢皮衣服等一併携去卽時瓜分而散翌日其婦回家時已午刻門尙未闢心知有異排闥而入瞥見之下驚駭非常繼見櫃内衣服金銀已不翼飛去明知被謀立卽鳴保投呈長洲縣署哭訴情由經汪瑶庭大令於初六日清晨率領書仵人等臨塲相騐大令升座由仵將屍如法檢騐旋卽喝報死者委係被人用手义住氣管再用皮箱壓在胸腹以致氣絶身亡大令親視無誤再將出入勘明卽傳房主某丙研詰之下語涉含湖當卽帶回署中升堂推鞫内初不承認大令喝鞭背數百下始一一供招究出甲乙二匠及成衣某丁於是大令立卽籖差往拘聞已將甲乙二人提到惟某丁則在逃未獲將其姊某氏逮案以後如何審訊當再續聞 
[户署修竣]  
　　户部修理衙署刻始告竣擇期於九月廿二日辰刻恭祀本署土地神是早滿正堂敬子齋大司農漢正堂翁叔平協揆齊到拈香司務廳曁各司滿漢印稿司員均至署中隨同行禮 
[武林患雨]  
　　浙省久雨之後晴朗五天鄉民方深喜幸不意初五日屏翳君又復蒞駕南阡北陌間尙有禾稼未收者至此無不爲之愁眉雙鎖深歎天公之不做美也 
[改試步箭]  
　　浙省武闈於本月初三日開考廖中丞親詣羅木營校閲馬箭三日初五日中丞本擬仍試馬射因天雨不能馳騁欲改步射又恐考生未及周知故命暫停一天隨懸牌曉諭云明日在督署行臺改考步箭仰滿漢各武生及送考教官差委名員弁一體知悉遵照毋違特示 
[納賦折銀]  
　　江蘇藩司聶仲芳方伯以蘇屬各鄉秋收不豐米價昻員小民生計維艱因思一兩全之法特於某日禀請撫憲奎中丞專摺奏請凡民間應納税賦以六成折銀四成完米中丞當卽首肯繕摺奏聞現已飭屬開辦矣 
[仍售現銀]  
　　營口昔年通行換兑惟河載小船豆糧以現銀交易兵燹後南北貨進出一律改用現銀今年夏間銀根難窘買賣由爐房過帳有貼色名目每錠漸加至一兩五六錢貨價存爐不能取用北城糧客共存爐銀六七十萬兩以致通江會兑每錠須貼錢十三吊省城會票每千兩須貼銀二十五六兩開鐵等處貼三十餘兩不等北客大受虧折廣增大等數十號聯名具禀有以有用之糧易無用之銀等語道憲批示飭交大會通融辦理經會首邀集公議擬以十月初一日爲始新事交往十五日期付現舊欠分作六期每十日一期至臘月付清通知各行各帮後次日卽各貨驟跌且無買主存銀者計十五日期斷不能湊銀付現故彼此停歇大會不得已又通知各行各帮仍照夏間辦理小船豆售現銀者照市每石减價一二錢不等售換爐者仍舊將來貼色日漲勢所必然前此尙有三六九臘卯期過卯卽爲現銀今名爲現銀實則換兑且無卯期爐房雖有存銀匿不肯出南帮賣貨之銀向存爐房今買河載新豆每石吃虧二錢光景市面之把持反不如仍行換兑之尙有限制也南客祗顧目前拖前搭後可以多銷未嘗計及日後價銀恐終歸無著耳 
[創設渝報]  
　　重慶現設渝報館籌集股本銀數千兩已在上海某洋行定購銅模鉛字以及印字機器限定六個月内運渝現議每月出報六本除報川省一切新聞外兼採錄中外各國時事主其事者爲宋太史育仁潘孝廉清蔭諸君情鉛字機器須俟明春方到兹亟欲開辦擬先用木刻準於本年臘月内出報 
[拿獲匪徒]  
　　禾中訪事友人云嘉興府宗郡守於前日乘舟隨帶親兵砲船等聲稱親往海鹽縣屬查辦保甲海鹽縣得悉後遂卽乘舟往迓投遞手版禀見後郡守卽時登岸隨帶親兵查勘保甲至某處草篷卽飭親兵前後圍住破扉直入將六犯一齊擒獲當卽回船解維於昨日回轅該犯發秀水縣監禁以待研訊聞該犯係客籍在此有年無惡不作經郡守訪確不動聲色借查保甲爲名親往密拿至如何訊鞫俟探明續錄 
[上控不成]  
　　津郡有地名安平者係通州管轄之一大村落從前津蘆鐵路未闢以有爲京津往來必經之道村設汛弁謂之安平汛以司緝拿盜賊之事中有張氏錢鋪鄰近汛署九月初旬日之方中忽被盜行劫村人敦守望相助之義四出兠拿終以弱不敵强被劫千有餘金當兠拿時喧聲聞於遠近而汛弁何君育德不知何故竟作痴聾並不出而帮助事主憾其尸位素餐控於河西務該管守府勒限飭拿久之仍不能弋獲事主以賊敢於光天化日之下夥同行劫汛弁近在咫尺旣不防範於前又不力緝於後而當行劫之日更如陳仲子之不見不聞不以一矢相遺一兵相接以致被刦多金爰於十月初旬赴津上控缷裝旅邸正擬繕禀詎其鄉之以魯仲連自命者又相率到津謂捕務廢弛滔滔皆是君卽不爲該弁不留餘地寗獨投鼠而不忌器耶不如歸去亡羊而補牢猶爲未晚張然之於是束裝而去 
[白畫搶物]  
　　楊某蘇之某鄉人也素以販售綢縀爲業本月初五日清晨肩荷一巨包内儲寍綢縐紗等物擬至某洋貨鋪寄售行經帶城橋突來流氓四人不問情由拉至孔符寺巷攫其綢包楊以衆寡懸殊自知不敵任其刦奪而去旋卽報知地甲地甲詢以能認面目否楊稱尙能記憶於是地甲遂偕楊至各處烟館茶寮密爲尋認蓋恐先行報案流氓等卽聞風遠颺故也噫省城之中又時在白晝流氓等竟敢如此横行不法行路者誠有荆天棘地之苦矣 
[示平薪價]  
　　揚州訪事友人來函云近來白物昻貴而薪米爲尤甚逐日加漲小民苦之揚州府沈碧香太守特出告初一通諭令酌平薪價略云揚郡各篷所售柴薪爲居民炊爨所資不容攙雜泥沙爛草等物疉經前府曁本府示禁在案現聞柴價竟售至三百四五十文之多柴薪價值從無如此騰貴顯係各該篷囤積居奇高擡壟斷查前雖江湖水大現已退涸轉瞬新柴上塲必旺揆度冬令河水當不致如上届淺涸運載尤易各路來柴必多豈容任意高擡致害吾民生計合亟出示曉諭爲此示仰各篷知悉須知生意一道端在公平壟斷居奇大干例禁自示之後務將現售柴價卽日平减毋再高擡至每擔斤數均依曹平一百斤爲率不得攙和泥沙云云一時見者咸額手稱頌曰太守之關心民瘼可謂無微不至矣 
[巍亭落成]  
　　九江總鎭署三國時周公瑾都督府舊址也後有一亭名曰望湖亭相傳爲都督操水軍於湖上登臨凝望之所時移世遷僅存故址兹者宋珮箴軍門朝儒奉命鎭守斯邦整軍經武之餘留意名勝慨茫茫之遺址念赫赫之威名俯仰山川感懷今昔上年晉省時曾與德靜山中丞叙談及此中丞欣然願爲提倡卽飭藩司籌撥銀四千兩委員解交軍門爲重建望湖亭之資軍門卽召都料匠鳩工庀材月斧雲斤昕夕從事現已落成登臨遠眺廬山爲屏湖水作鏡天光雲影相與徘徊誠天然一幅好畫圖也 
[電禀難民] 　　 
　　江蘇臬憲吳廣涵廉訪於本月初六日下午接得丹陽縣陳大令際唐電禀知近有難民多人成羣結隊泝江而下至縣境各處萬分滋擾大令深憫若輩苦况慨捐鶴俸撥給每名青蚨四十翼小孩减半不數日已多至六七千人旋據驛卒飛報前面尙有難民二萬餘人陸續而來因此大令飛電至省禀請憲示廉訪得禀後立卽電飭淮揚徐海三府一州仰卽諭飭各屬如有前項難民抵境赶緊截留資遣毋任 
 
 

Page 3

 
 
過境復飛電至鎭江飭撥管兵分佈江邊各要隘以資彈壓一面立飭書吏赶備三百里排單通飭各屬一體照辦至翌日清晨文件已經備齊卽行一律前往矣 
[秋賽無期]  
　　旅京西人每逢秋季在京師西便門外賽馬會揚鞭馳騁瞻顧不凡今年因都中良馬無多善策馭者又復寥寥無幾故賽馬之期尙無定日蓮花池一帶地方較往年殊爲蕭條也 
[嚴懲械鬥]  
　　北通州訪事友來函云嚴直剌蒞任後嚴禁械鬥凡有犯者必盡法嚴懲此風得以稍息日前有穆楊二童均回教人因細故互毆穆童奔告其父其父穆二固好鬥者因子受欺怒不可遏遂腰帶雙響洋槍兩桿雙刃鋼叉一枝約集黨羽二十餘人尋楊鬥毆甫至東門嚴直剌已由地保報信親帶練勇排導而來當塲拿獲七人搜出穆之洋槍鋼义等物回署升堂將穆二鞭打一千下釘鐐收禁餘俱責押謂此案必須按例治罪以儆效尤 
[愚孝可哀]  
　　松郡察院弄中湯姓子本書香望族年尙十七八長身玉立出就名宿某君習帖括業師每讚譽之不去口湯子嫺雜技書畫篆刻無不精妙性端謹與人相接一洗少年桀傲之氣而尤能孝事其親諸同學皆引重焉前月杪其母氏膺疾甚劇扁盧束手湯子晨夕侍湯藥衣不解帶者幾匝月惟賦禀甚弱重以憂思焦急遂染傷寒之症一夜昏憒中從牀上躍起張目四顧謂人曰母疾將不救奈何言已淚涔涔下旋竟背人取利刃刲臂肉寸許囑僕婦煮湯奉母僕輩驚駭失聲一再撫慰之誑以爾母新愈不可妄動重傷其心始稍稍安臥聞者皆敬而哀之詎料閲數日竟赴修文之召噩耗四傳親戚故舊皆爲之同聲悼惜竟有從靈牀中騐其瘢痕者血肉模糊不忍逼視其父母更痛不欲生吁世俗澆漓天倫凉薄若而人者亦可風已并聞有女媪某氏傭於湯姓家已越十八載撫湯子成立飲食教誨愛護臻至並出所積工資以佐湯讀湯亦母事之不稍忤殮之日女傭一慟幾絶邇更晨夕悼痛惘惘若有所失是亦甚難得矣 
[薦保難做]  
　　福州訪事友人云某甲在省城外臺南開設飯店生意頗佳有夥某乙素與某丙友善因托甲薦内與日本某洋行爲管事日商頗信任之詎丙頓起歹心將該行所存現銀千八百金竊之而逃乙夥知之恐遭波累亦杳如黄鴻日商查悉後惟薦保是問因將該店發封又將拘縶其妻子幸經紳士公保始得放回此去年秋間事也現甲查悉乙丙携貲回鄉開設米店故卽控諸閩署閩縣宼大令准予出差查明究辦 
[浙省官塲紀要]  
　　日本某員於上月二十八日由温州起程將次抵六橋三竺間杭垣官塲接到電信已飭預備迎迓矣○通商界地設立理事公局上憲委劉司馬頌年辦理司馬已於初三日到局視事矣○新任浙江學憲陳宗師學棻聞已請訓將次出都浙省應派武巡捕前往清江恭迓現由杭協札委騎都尉許世職兆繼充當是差不日卽擬起程往迎文斾 
[寗波辦志文會下酉冬季課題]  
　　漢學比失前禽説旌旗有畫不畫例禡師祭伯馬祭辨○宋學執中執一説六經不言無心説讀脚氣集書後○史學兼掌故趙充國論讀宋史宰輔表書後辨志精舍祔祀史忠定議○天文兼算學問明年元旦太陽未正合朔交周初宫五度十九分浙江省城應食幾何試詳推之五星衞日以日爲心五星本天皆以地爲心試言其理甲乙内丁四平圜共積二百十七尺五十五寸五十三分十厘甲圜徑比乙圜多三尺乙圜徑比丙圜徑多　尺丙圜徑比丁圜徑多三尺問四圜徑各幾何○輿地問賦額有田地山蕩四項而蕩或作塘或兼稱塘蕩各郡縣志紀載不同試詳辨其孰是問古無堰字或謂周禮卽井匽之或謂卽左傳偃豬之偃兩説當孰從問農政以水利爲本近之言農學者皆侈談化學與機器而不言水利何歟○詞章擬江左修心賦代陳伯之報邱遲書擬杜工部張舍人遺織成褥縀限十月杪繳卷逾限不收 
[祝釐盛典]  
　　本月初十日恭逢皇太后萬壽聖節上海縣黄愛棠大令預飭辦差人役將西門内萬壽宫掃除潔淨懸燈掛彩務極肅恭黎明時率同松海防同知劉司馬學師宣廣文英界公廨讞員張直剌縣丞劉二尹主簿孫少尹典史蔡少尉趨赴丹墀行祝嘏之禮禮畢退入官廳更衣小坐旋卽分道回衙 
[普天同慶]  
　　昨日爲皇太后萬壽聖誕普天同慶率土臚歡凡泰西人士之旅居滬上者亦以懿德所敷恩周遐邇仰坤儀於北闕上晉祝於南山浦中各國兵輪船咸高張五色旗幟隨風招颭恭祝慈釐入晚九點鐘時關道憲蔡和甫觀察假滬北洋務局恭設華筵邀請各國領事及繙譯隨員等官與夫各國中之富商碩士届時同蒞飲讌烹龍炙鳳膾鯉臛鼉肴核紛陳水陸畢備各西人跳舞懽忭共祝慈齡蓋當此壽寓宏開仁帡同隸宜乎薄海陳歡鸞歌鳳舞也 
[查詢信局]  
　　本埠南市各信局中往往將人遞寄函件輾轉遲延甚有效殷洪喬之付諸浮沉者日前本城城汛營李采臣千戎命家丁持緘至南市陸家石橋堍通裕信局囑令遞至金陵督房詎料日前又接金陵來函以並未有信寄來千戎始知局中耽悮爰於昨日特著十六鋪地甲往該局查問 
[名醫赴浙]  
　　青浦名醫陳連舫比部前應鄂垣某大姓之聘於月初返申旋赴周浦夏姓家治疾小駐數日擬卽返梓鄉珠街閣鎭嗣接杭垣來電爲鹽務甲商顧君少嵐招診比部遂於昨晚命駕至武林聞躭擱六七日尙須應他處之招然後旋里大約月之下澣卽可詠歸去來辭也 
[總巡比捕]  
　　昨晚本城陳顧同橋文生張姓家被賊竊去各贓爲數甚巨事後開單投報總巡局鍾明府爰卽飭傳二十鋪地甲及汛捕更夫至案各笞責一百板發下失單限三日内破獲如延帶比 
[讞員諭話]  
　　昨日亭午時英界讞員張賡三直剌飭傳本廨差役至簽押房諭話略謂本分府夙知滬上流氓甲於他處務須嚴辦以絶根株爾等在廨當差日久如有良法不妨直陳本分府自當擇善而從毋容隱諱並諭以爾等在廨辦事務須勤愼不可婪索以及諸凡蒙蔽情事若有風聞斷不輕恕各役均唯唯稱是而退 
[飭殮孩屍]  
　　有某甲者中饋有妻相安無間邇忽占入宫不見之爻有人告以匿跡於法界醬園弄第五十五號門牌某姓家内前日甲尋至彼處不見其妻乃向某姓饒舌適有小孩病勢沈重旋卽氣絶某姓以甲不應無端吵閙致孩驚斃將甲覊勒不肯放出孩屍亦不棺殮以致腐爛臭不堪聞隣居咸抱不平遂投捕房控訴捕頭飭包探將甲及某姓拘入捕房研詰之下令將甲釋出不准再往滋擾死於勒令某姓赶緊殮埋違于查究 
[水販宜辦]  
　　水販周小寳子淮揚産也在滬有年與花烟館野鷄娼院均極熟悉故凡有外處誘來女孩由周經售者多無事時常至外埠誘拐人口日前周從鎭江返滬帶有幼女四口年皆不滿十齡分售與鷄鴨弄麥家圈等處各倡寮得資後正在揚揚自得不料爲流氓某甲所知向之饒舌周恐風聲外露諸多不便因奉悉餅若干尊爲壽事始寢息按販賣人口爲國法所不容安得賢有司訪拿而嚴辦俾若輩知所儆愼也 
 
 

Page 4

 
 
[淪落風塵]  
　　女郎張阿三昨日獨自一人在道啼哭有好事者向之詢問訴稱楊州人家中頗堪温飽被匪徒誘拐至滬鬻入倡寮鴇母逼令作皮肉生涯小女子不甘爲此下賤之事日受鞭撻痛苦難堪不得已奔逃出外若被尋獲恐性命不能保矣言己嚶嚶啜泣路人均爲之欷嘘不止時適有四百二十三號華捕梭巡至此見此情形遂送至英界公堂請爲安揷張直剌著父官媒暫留候示　 
[瘈犬嚙人]  
　　電報局司事某甲昨日不知從何處躑躅而來中旺街全泰爐坊門首經過不料坊中躍出瘈犬將甲猛嚙一下甲操杖擊之而坊中傭婦卽與爲難以致互相扭毆嗣甲奔告捕房捕頭立卽飭包探往查屬實想須解廨訊判也 
[服禮了事]  
　　本邑法租界鄭家木橋南首大街客寓林立有王姓者以開設布店爲業年來頗獲厚利與長發小客棧比屋而居前晚有人叩布莊之門學徒聞知當拔　而出詎料竟闃其無人及將門掩閉則又連叩不已開户視之則係比鄰長發小客棧主某甲之子當往訴知寓主竟不以已子爲非反咎布莊學徒深夜兹擾批頰二下布莊主人聞知大爲不服於是訴捕房請爲提究棧主知不得了卽浼調人以香燭服禮其事遂寢 
[挾洋圖遁]  
　　戴鳳池不知何許人在畫錦里新開寳康錢莊爲司帳已閲數月前日忽私開鐵箱將收下期票洋一千五百元懷之而遁錢莊主知之不勝驚駭立卽投報捕房由包探孔阿才趙銀河拘獲起到原物帶回捕房捕頭著押候解送公堂訊辦 
[並非行竊]  
　　前月廿七日本報登有賠物了案一則兹悉象山營守備邵守戎遺失衣服鞋籃等件當時係囑葉福壽移押至棧蓋葉乃榮華棧中接客夥友不知如何在途失去實則並非爲葉所竊也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報]  
　　本館京報悉照邸抄原本赶緊排印並不抽去各摺以省紙幅且隨到隨登免積壓之弊　在官　早所深信現在格外赶緊印出售人皆先覩爲快閲者鑒之 
[車夫傷斃]  
　　候補觀察某君由天津入都投宿於南横街親串家九月廿五日因事乘車至前門飯莊歸時天已三鼓車行至五道廟街頭騾忽驚走反奔車夫失足倒地車　自腰碾過車遂傾覆觀察亦卽墜下幸未受傷起視車夫則已不能起立移時弊命經司官相騐令屍屬具結埋葬想觀察必當出資赡顧其家也 
[涉水宰馬]  
　　松郡各戰馬多有倒斃於途者於是市肆哄傳有瘟馬之謡日前廣明橋對河忽有一馬失足落河聲如巨霆發於水面馬身受重傷不能躍登彼岸維時適潮水盛漲三起三落力竭而斃未幾浮擱淺灘腹大如五石瓠經馬主人雇屠户三四名涉水臠割觀者如堵牆見河水皆作亦色相戒不敢汲飲識者謂馬主人卽府署前裕和茶葉店之小主隷名細柳歴有年所前一夜爲梁上君子所算竊去衣飾等物估值不貲詎意又喪其馬例需賠償眞諺所謂禍不單行也 
[禁賣牛肉]  
　　私宰耕牛律當嚴辦各處地方官無不三令五申懸示禁止而暴戾之徒往往視如弁髦嗜殺不顧松郡城廂内外牛肉鋪幾如林立老饕過此饞吻流涎競思分我杯羹以供大嚼然各鋪所貨之肉半從滬上買來尙不敢明目張膽私自宰割日前各店從航船上取到生肉肩之進城約計不下數十百斤縣署當差人等見而阻止後經旁人説項始揮之使去華亭縣主趙嘯湖大令微有所聞現將一槪示禁矣不知果否 
[縣訊革勇]  
　　本城九畝地護軍營管帶劉明府毓湘函送滋事之已革勇丁周印堂至上海縣昨日黄大令倩蔣剌史提訊周供稱小的係湖南湘鄉縣人年方四十在護軍營當勇蒙營主劉大人派在巡防西局當差局員王老爺以小的當差不愼訴知大人立卽斥革命將號褂呈繳給小的洋銀二圓四角但此項號褂縫製時在口糧内扣去洋銀四圓故小的向之理説剌史准同營之方姓等三人保出赶緊附輪船回里不許逗留并飭具遵斷切結存案 
[著呈宗譜]  
　　王承杰挈弟承熊控族封王大松私賣祭田前日黄大令倩蔣剌史升座提訊承杰訴稱年五十有四承熊爲從弟世居治下法華鎭祖遺祭田十畝被螟蛉族叔王大松私行售去墳屋亦被拆毁將磚瓦運回蓋造住屋務求訊究大松供稱年五十有二本姓何父母早亡當二歲時由外祖母撫養後因舅父乏嗣撫小的爲螟蛉子　　二子現爲王姓族長經理祭掃之事祭田二畝向由小的管理至墳屋則並未拆毁剌史著各邀親族協同差保查明清　　　　　不明著將宗譜呈案靜候訊斷 
[印坊訐訟]  
　　印花坊大行董事周友川小行董事曹守山因紊亂行規互　訴訟已由黄大令清蔣剌吏判結矣而同業徐聚榮勞文榮又控大豐坊主陳茂全紊亂行規請爲提究陳不候批示奔赴總巡局呈控劉炳玉等私刻圖記訛詐洋銀二十圓並呈上所刻圖章五方鍾受百明府飭提訊究小坊中人甲乙内等聞知糾集多人擁至總巡局囉唣明府恐滋事端立卽備函將陳程及甲乙丙解送上海縣署黄愛棠大令飭差看管候示 
[代夫受責]  
　　有宿錦文者不知何許人前日在本邑南市高昌廟十二圖地方貿然將是處水龍局内堦石一塊拽之而去由典守者當場拘住送入巡防局經局員魯介朋二尹提案研訊以局中堦石何得擅自搬取實不法已極判令笞責宿供小的有疾病不能受責嗣由其妻某氏代爲鞭責滕條三百下始釋 
[索衣起釁]  
　　江北某邑人劉小立向在本邑南市一帶各木行掮木爲生日前向同鄉孟　與處借得衣服一件孟子旋凝於前日在王家碼頭地方邂逅相遇向之索還劉置之不理旋相約入是處和興烟館内吸烟未幾招興亦聞信而來趨入向索劉一味恃蠻旋卽扭赴門外和興烟館主藍玉晉協同夥計藍紹衣等出爲解勸致劉乘間兔脱孟父子當向藍等理論數言不合卽互相攅毆兩造均受微傷當卽扭赴十六鋪巡防南避控訴經局員鍾偉臣二尹准詞提案研訊之下判令兩造自行延醫敷治俟傷痊再核　 
[拘獲誘逃]  
　　楊樹浦鄉人周祥祥之媳名趣珍背夫逃逸後周卽控諸巡防局嗣於知前將眼線朱寳大扭局經李葆初二尹訊責飭令帮同搜尋兹經捕役於前日在泥城橋外某姓家將趣珍查獲解至楊樹浦巡　　　案訊辦李葆初二尹立卽傳齊人証升座研訊周祥祥偕子周勲和投案申訴前情求請懲辦周吳氏卽　趣珍供年十九廣於　　嫁與周姓爲妻此次實非敢背夫私逃實因受蕩婦趙阿林之愚緣上月某日被阿林誘至西門内朱寳一　住宿卽令與朱逋奉宣日又被領至泥城橋外某洋房内藏匿今被差役提案自知不合尙求寛宥詰諸朱堅供與周吳氏並無姦情二尹飭將朱寳大周吳氏分别看管候再覆訊核辦原告斥退 
[被毆呈控]  
　　金陵人楊源海著名無賴也性情蠻横均莫取攖鋒刻在本邑楊樹浦大純紡紗廠附近設攤售賣牛肉前晚忽有傍邊設水菓攤之唐阿順不知因何與之尋釁口角之餘楊卽以老拳奉敬致唐稍受損傷因　　巡防局喊控李葆初二尹准詞飭勇候查楊源海到案訊核 
[割草起釁]  
　　昨早有周鳳寳牽馬二匹至楊樹浦大花園相近隙地散放未幾有王永銓負擔而至割　青草周　謂此田係某洋行之業此馬係洋行所豢養故來散放爾何人斯竟敢貿然而取王不服互相論爭復　入是處巡訪局控訴李葆初二尹訊詰之下以事甚細微不予深究一併斥釋 
[棺木何來]  
　　八仙橋西首紅房左近邇忽有棺木兩具棄諸道旁天氣鬱熱屍身潰　人皆爲之掩　　　居民大　不便訴知地保查明棺主勒令安葬詎地保亦置之不理遂擬禀知巡防局請爲查辦 
[拆梢被拘]  
　　流氓張旺有高忠崇二人昨在新閘左近指稱鄉人吳全林無端碰撞軋住醬園　　　　　　　敲詐　銀三十元吳不允張等聲勢洶洶百般恫喝正在紛擾之際適包探施奎江行經是處當卽拘入黄家庫捕房轉送於英界公堂張直剌著留候訊辦　 
[中篝之言]  
　　尹如章者娶妻陶氏同心黾勉式好無尤不知何故被同姓心田之妻張氏加以穢語鶯嗔　駡爭　不休嗣爲一百八十號華捕所見以其在途吵閙將男女四人及如章之子長生等一併拘至捕房捕頭略詰之下飭送英界公堂值日差據情入禀張直剌著分别押候訊判 
[上海巡局瑣案]  
　　南市王家碼頭元興樹行日前拘獲圖竊未成之徐阿泉一名送至十六鋪巡防南局請究前晚經局　 
 
 

Page 10

 
 
鍾偉臣二尹提案研訊徐稱嗣後不敢再犯叩求恩宥二尹命責三百板具呈改過切結然後著勇丁驅逐出境不准逗留○駐泊南市浦江之提標太湖水師副中營砲艇司掌號之薛貴榮前日在大東門外朱家弄口朱阿六老虎灶上啜茗無端被小流氓尋釁毆打受傷並將馬褂撕破由薛訴知營主許秀臣千戎函致十六鋪巡防中局請究兹由局員蔡蓉卿二尹接函後提薛研訊並將傷勢騐明斥令自行醫治候拿獲兇徒到案再行訊辦 
[美界捕房紀事]  
　　陳阿東王阿生周阿田李心亭四人前晚至美界施拷脱路某號房屋内賭博爲包探韋阿尤緝獲一併拘入捕房押候解送英界公廨訊辦○前晚有甲乙丙三人同至北河南路向某丁拆梢洋銀若干元正在難解難分之際適包探王阿虎巡至訽悉情由當將甲乙丙一併拿送捕房旋查知此三人皆西華德路東桂芳口某粥店之夥捕頭令押候解送英界公廨究辦 
[金陵官報]  
　　十月初三日江南正副主考劉朱均親拜辭行進京開復原銜前直隸補用道葉毓榮到由籍來海門厘捐知府周光榮專丁禀謝飭知二十一年分何　琦力案内蒙保加鹽運使銜知府徐炳倬同知司徒繹直隸州陳錫純通判梁書祥知縣葉意深均辭赴蘇見撫憲又濮嵩愛謝委力乏橋厘捐差又藍采錦銷營務處提調又　　出禀知湖北賑捐案内給奬同知銜均辭隨徐州桂道赴徐調署金陵營右哨都司陳麟書見叩謝保舉正副主考文武巡捕縣丞黄傳烺唐鶴年澤司李錫齡吳連喜均　　送主考明日起程卽辭典史吳德麒銷文闈供給差把總饒懷文叩謝兼代張字漁雷艇船卽到差調補福山右營把總胡占　謝　江安輪船楊星田赴湖南公幹臺壺輪船周園洋赴清江接學臺平鏡輪船馬廷樹崇安輪船劉德輝由滬修船回均送主考赴清江均辭前日悮登新選泰興縣韓　同徐州桂赴徐係禀知湖北襄捐局請奬同知衞今更正○初四日候補道李光瑜請假赴蘇兩淮試用監掣同知夏鍾濬由揚來候選通判王瑾湖南來均到知縣汪祖文奉委代辦南七九叚保甲卽到差縣丞途葆華禀知過知縣班仍歸京省僅用督轅牌示本月初十日慈禧端佑康昭豫莊誠壽恭欽獻崇熙皇太后萬壽聖節是日五皷應穿朝服齊集萬壽宫拜牌其　爰三口俱穿蟒袍補褂文正　院山長張　　江寗縣趙禀知赴西南鄉相騐知縣秦基馮璋均奉委銀圓局收發物科等差並赴湖北公幹卽辭○初五日内閣中書曹元弼到由蘇來卽辭赴湖北巡道胡禀知春曠回候　道志鈞由蘇回並謝委接辦商務局知府彭文明辭赴蘇見撫憲江寗縣趙禀知赴西南鄉相騐回正任鹽城縣劉調補江都縣未江知縣孫友尋吕承翰龍璋戴光揚親圭張狀彩均禀知在藩署閲卷又劉德元銷又闈内收掌差又曾有驥請假赴上海又秦炳禮姜泰倪光熊仙鎭均謝委厘捐差准補淮安府經歴吳祖培銷海運津局差縣丞莊飛鈐銷文闈供給差泰州營東臺汛千總張前勝辭赴任○初六日委辦商務局候補道志鈞總理蘇防營務處兼鹽捕水陸等營候補道杜俞由蘇來總辦上海機器局候選道蔣德　禀謝均到知府吳炳仁江西通判艾廷棟通判張景祜委辦仙鎭釐捐知縣倪光熊知縣胡聯由上海回均見改指河南補用道許星翼浙江來軍機處存記分省題奏道　　祐由京來皖南　李占椿叩謝武闈副主試欽點主事李秉瑞清江來署儀徵縣尋世珍均到正任鹽城縣劉禀請給假數月回籍省親知縣劉德元陳仕揚均禀知在藩署閲卷又陳元鑄禀知知縣葉懋本於初五日子時病故 
[蘇垣官報]  
　　十月初三日撫轅牌示十月初十日恭逢慈禧端佑康頣昭豫莊誠壽恭欽獻崇熙皇太后聖壽令節是日五皷應穿朝服齋赴萬壽宫行　賀禮其自初七日起至十三日止前後各三日俱應穿蟒袍補褂掛朝珠鎭江府彦禀辭赴任知府陳遹聲禀銷文闈内監試差總捕劉謝委悔運省局會辦文案差海門同知王　禀到震澤縣許禀辭同知恆坦禀　奉委管解京餉差通判孫毓驥禀謝奉委上海貨捐局差知縣楊錦江楊炳震均由寗回禀銷内簾差又韓國楹禀辭管解京餉赴都又梁毅仁禀辭赴寗見制憲糧道庫大使徐祖鑑禀謝奉委海運省局差遣縣丞陳福疇禀銷楓橋厘卡差並請孟河就醫假巡檢陳嘉樹禀謝奉委東路一叚編查保甲差都司戴學璽禀謝奉委帮帶撫標親軍中營卽日到差効力武舉陶殿臣禀謝奉委調辦婁門路武巡差○初四日藩轅牌示照得常熟縣知縣朱秉成文闈差竣回省卽飭回任浙江正王考徐船已開行知府銜候補直隸州應祖錫禀知出洋回省禀到金山縣劉禀辭赴任巡檢雷恆由寗來候補副將楊開泰禀謝奉委山塘路武巡差署理撫標右營守備丁魁榜禀　接印○初五日委辦湖北督銷局三品銜候補道劉思訓由寗來北洋營務處兼辦機器局候選道在孝同由津來松江府恩禀到海門同知王賓禀辭正任武進縣吳炳禀知算交代回府經歴吳瓛禀銷蘇城絲捐差主簿項兆騮謝委盤葑門外水巡差府經歴徐祖辰銷松江措資假○初六日松江府恩禀辭同知銜改指江蘇試用知縣唐致遠順天人禀到縣丞王希萬起服回省並禀知過知縣班府税課大使夏爾純禀銷盤葑門外水巡差主簿項兆騮禀知到盤葑門水巡差○初七日知府張慶勛禀辭回上海製造局又徐炳倬由寗來青浦縣汪禀到常熟縣朱秉　禀謝奉飭回任新選震澤絲劉潤珩知縣張祖綸均禀銷文闈内簾差又鍾進賢禀知赴昭文公幹卽辭又劉春濤禀知赴寗見制憲卽辭准補丹陽縣吕城司巡檢韓恂於九月初六日在途次病故 
[邗江官報]  
　　九月三十日陳分轉維瀚委淮北鹽色差華鹺尹鴻儀回十二圩差次○十月初一日運憲公座掣籖南批驗趙鹺尹草埝塲繆鹺尹何　塲劉鹺尹永豐　程分轉吳公轉毓鑫鄭分轉德璇均禀辭○初二日易鹺尹巍喬赴西壩卡陳鹺尹應倫銷通泰水勢差 
[九月份月捐清單]  
　　怡情軒唐傑臣二户各洋六元陳善亭五元　昌隆五月五元戴耘來四元李光琴戴綏之二户各三元義昌成三月三元朱葆珊徐隸山黄佐卿譚幹臣陳望生韓山曦柳鶴亭兩月陸全木兩月一層樓兩月老順記南順記戴生昌福昌十三户各二元源通錢一千八百源豐潤洋一元八角美最時三月一元五角莊源大一元二角何瑞棠何植園李墨君蘇寳森李珊記兩月源和兩月可熾順兩月存濟堂祝源昌宋晉泰新順記老悦生錦章十四户各洋一元五層樓洋八角錢七十二嘉綸洋六角錢六十介福壽康延康彚康和康永康福康餘大衍大宏大正大升大鎰大瑞大晉大恊大寳和寳順寳源義善源餘源餘泰愼餘崇餘徵餘元牲元茂永豐同豐承裕福裕晋和正祥惠泰存德鉅亨協昇宏元源吉四十户各錢六百永裕成北天成泳記九章寅記三月五户各洋六元益昌錢五百大吉廬洋五角錢四十四元利兩月錢四百萬有全梁煥南天益萬和祥益昌豐大愼餘堂恆來源隆昇龎竹卿十户各洋五角四海昇平樓洋四角錢三十二青蓮閣洋四角恆生義徐祥順萬椿祥順森和廣盛復泰大昌八户俱兩月洋四角恆茂大章保安丹會張家鶴四户各洋三角錢三十春園洋三角錢廿四錦章瑞源九和恆合祥四户各錢三百允章晋昌升和恆泰王敦本復記怡昌熾大徵昌施德豐鴻興升宏章泰其萃樓曹裕順兩月十四户各洋三角鴻運樓五雲日昇樓怡隆金合順四户各錢二百一壺春恆生生大純泰瑞芝書屋林沈元來通裕萬榮順怡大曹德大恊興恊順裕泰三元同慶樓義成十五户各洋二角萬興永愼恊成祥各錢一百又一文捐洋十八元五角錢十二千六百七十三共計洋一百廿元零六角錢四十二千零廿五文滬北廣益善堂嚴信厚葉成忠施則敬唐榮俊啓 
[上海虹口元濟善堂經收九月分月捐一文愿並施醫藥清單]  
　　陳金志施藥洋十元張百福堂洋四元共收施醫藥洋十四元○鍾黎氏惀嫠洋一元○韋陳氏陳韋氏無名氏愿洋各一元唐秀華五角無名氏三角共收三文愿洋三元八角 
 
 
 

Page 11

 
 
   
 
 

Page 12

 
 
[光緒二十三年九月二十九日京報全錄]  
　　宫門抄○諭旨一道錄前○浙撫廖奏知府因病出缺請旨迅賜簡放先行委員署理摺○將軍保奏爲圈禁旗丁越出逞兇槍傷族叔一家三命畏罪脱逃請旨將疏防核管各官議處摺○陜撫魏奏爲鄉試完竣接試繙譯均各安靜摺○給事中慶奏爲援案懇恩賞給各粥廠米石摺○又奏爲援案懇恩賞給各暖廠粥米片○晉撫胡奏爲調員差遣片○浙撫廖奏爲委員匯解餉銀摺○九月二十九日禮部宗人府欽天監正黄旗值日侍衞處引見十二名鑾儀衞二十名鑲黄滿四名正白滿四名○崑中堂等磨勘試卷　命○恩　文熙繼祿各假滿請安○睿王橚貝子各請假五日○恩慶續假十五日○陳學棻請假二十日○召見軍機堃岫李端蔭○皇上　　卯初二刻升中和殿看版○○頭品頂戴浙江巡撫臣廖壽豐跪奏爲知府因病出缺請旨迅賜簡放仍先委員署理以重　　恭摺仰祈聖鑒事竊據布政使惲祖翼詳稱據署山隂縣知縣任曾培詳報紹興府霍順武於光緒二十三年七月三十日　在病故等情前來除循例恭疏具題外所遣紹興府知府係衝繁難要缺相應請旨迅賜簡放以重職守仍先委員署理以免曠誤查有侯　知府傅澤　　寳　　堪以署理除檄飭遵照外所有知府因病出缺並先委員署理緣由理合會同閩浙總督臣邊寳泉恭摺具奏伏乞皇上聖鑒謹奏奉硃　　　旨欽此○○奴才保年奴才興存奴才春齡跪奏爲圈禁旗丁越出逞兇鎗傷族叔一家三命畏罪脱逃犯未弋獲請旨將　防該　　管交部分别議處恭摺具奏仰祈聖鑒事竊光緒二十三年五月初四日校署廂紅廂藍旗漢軍協領正紅旗漢軍佐領董濬兼管廂藍　佐領廂黄正白旗漢軍協領王汝梅禀報廂藍旗下甲喇防禦田世封驍騎校徐寛報據領催徐慶泰禀稱本甲喇李種前因不安本分鎖禁宫圈交該管領催及族人認眞看守突於本年五月初四日酉刻乘間扭斷鎖镣徑往伊族叔李錦奇家强索不遂放槍致傷族　李錦奇肚腹　　族嬸李郭氏面前胸傍各一傷族兄李功左膊一傷隨卽逃走等情據此奴才等當卽檄飭署理事同知多齡前往騐訊詳報並挽飭署協領等多派異丁嚴拿務獲去後隨據署理事同知多齡詳覆據李錦奇親子李發等面稱伊父錦奇等傷口用　敷蓋未便揭視出　甘結懇請免騐嗣據李發等禀報伊父李錦奇伊母郭氏伊族兄李恭等傷均經平復各等情請報前來奴才等伏思李　奉禁鎖宫圈輒敢越出遑兇槍傷族叔李錦奇等三人又復畏罪脱逃實屬目無法紀疊經勒限飭令該管協佐防校各官認眞緝拿以免免脱李錦奇等傷痕雖據　平復而兇犯久未弋獲該管各官旣已疏縱於前又不能迅速擒獲實屬玩泄除將看管不愼之該管領催族長家長責革懲辦並再勒限該等　領佐領防禦驍騎校等官嚴緝務獲限滿有無獲案再行分别核辦曁分咨部科京旗本省鄰省各衙門一體嚴緝務獲究辦外所有圈禁旗丁　出逞兇槍傷族叔一家三人畏罪脱逃久未弋獲緣由理合恭摺具奏相應請旨將署理廂紅廂藍旗漢軍恊領董濬兼管廂藍漢軍佐領王汝梅廂　旗下甲喇防禦田世封驍騎校徐寛等一併交部分别議處伏乞皇上聖鑒訓示遵行謹奏奉硃批董濬等四員均着交部議處仍飭嚴緝逃犯李種務獲究辦欽此○○頭品頂戴陜西巡撫臣魏光壽跪奏爲陜省鄉試房考兼用候補人員曁士子三塲完竣接試繙譯均各安靜恭摺仰祈聖鑒事竊照本年丁酉科陜西文闈鄉試應調同考官十員查現任實缺州縣進士舉人出身者多有經手要件不數調派隨在現任州縣及候補人員内考取白河縣知縣尹昌齡醴泉縣知縣顧曾煌南鄭縣知縣周毓棠邻陽縣知縣張樹榖延川縣知縣傅迪康候補正途知縣張俶瀾曾士剛李體仁楊宜瀚魏立統計十員文理均屬優長一體充當分校臣照例於八月初六日人闈監臨計應試士子五千五百七十名三場完竣十七日接試繙譯隨同内簾恭領欽頒題紙在嚴密處所繕寫刊刻發繙譯士子十九日交卷當將繙譯試卷四十二本逐一彌封總包鈐印卽日委員解交禮部原奉欽頒題紙謹附摺恭繳臣於八月二十二日出闈辦理署中公事仍隨時前往查察並諭飭該提調督糧道姚協贊監試鹽法道江匯川逐日認眞稽查彈壓以昭嚴密所有房考兼用候補人員曁士子三場完竣接試繙譯均各安靜緣由理合恭摺具奏伏乞皇上聖鑒謹奏奉硃批知道了欽此○○巡視中城工科掌印給事中臣慶綿等跪奏爲京師貧民過多援　　　　恩賞粟米散給外城各粥廠以資賑濟恭摺仰祈聖鑒事查同治六年七月二十五日上諭户部奏遵議外城粥廟酌給粟米一摺所有衷　之臥佛寺南城之打磨廠西城之長椿寺法源寺北城之圓通觀梁家園各廠每月共需粟米二百七十石著照部議於八月初一日起由各該城按月咨户部劄倉照數給發該御史等務當督同紳士妥爲施放毋任侵漁用副軫念窮黎至意欽此嗣於光緒三年十月間前巡城御　臣納隆阿等以近京各屬旱荒飢民日衆各廠經費不敷奏蒙恩准合中城之朝陽閣等八粥廠每月共　賞給粟米三百三十石分領支放疉經欽遵辦理在案伏查五城粥廠設立近二十年每届冬令貧民生計維艱待哺者仍屬不少現飭各紳士等設法籌辦於十月初一日一律開放但所籌經費仍恐不敷散放惟有援案籲懇天恩俯准飭部照舊發給俾各廠得資授濟窮黎悉荷皇仁謹將各廠應需米石查照歴年成案另繕清單恭呈御覽伏乞皇上聖鑒謹奏奉旨另有旨欽此○○慶綿等片再南城清　寺街之崇善堂北城梁家園之百善堂南下窪太清觀之公善堂三處向設煖廠冬令後收養貧民俾資棲止並每日放粥一次所有經費向由官紳捐辦自光緒三年災歉後各廠所收貧民較多經費不敷疉經奏請每年冬間各賞給粟米三百石又西城教子胡同禮拜寺收養窮苦回民曾於五年奏請每年恩賞粟米三百石又東城朝陽門外南海會寺崇文門外玉清觀各粥廠及崗子上添設興善煖廠曾經奏請每年冬季三廠各賞粟米一百五十石又南城東便門外三忠祠粥廠曾於十三年奏請每年恩賞粟米一百五十石又十七年西城奏請宣武門外皮庫營西悦生堂請領粟米三百石又二十年東城奏請朝陽門外清眞粥廠請領粟　一百五十石又二十一年東城奏請小市口煖廠請領粟米三百石先後奉　旨允准歴經欽遵辦理在案伏查各城粥廠煖廠現均奉旨舉辦所有各廠應領米石合無仰懇天恩照數發給俾得及早開廠由臣等飭令官紳核實煮放以廣皇仁理合附片陳明伏乞聖鑒施行謹○○胡聘之片再晉省現在奏奉諭旨創辦屯田礦路各務事體重大條緒紛繁臣智慮短淺深恐規畫難周必須有志趣廣遠才織優長及通逹時務之員爲之襄理＋庶可收集思廣益之效查有江西候補道賀元彬帮辦北洋招商局務候選道鄭官應浙江候補道伍桂生陜西候補知府于永謨署安徽青陽縣知縣湯壽潛擬保知縣廣東候補縣丞李光襄等六員皆爲臣所深知堪以調晉差遣擬懇天恩飭下各省督撫迅飭該員等來晉裨微臣得資臂助實於辦創各務大有裨益所有調員差遣緣由謹附片具陳伏乞聖鑒訓示謹奏奉硃批著照所請吏部知道欽此○○頭品頂戴浙江巡撫臣廖壽豐跪奏爲查明浙江省光緒二十三年春夏三季司道各庫籌擬餉請動用銀數恭摺奏報仰祈聖鑒事竊查浙江司道各庫籌撥餉需勤用銀數截至光緒二十二年十二月底止業經奏報在案兹查光緒二十三年正月起至六月底止運司在於　衆課　項下動支恊解二十三年鐵路經　銀一萬五千兩作爲恊濟藩庫第一次洋欵又動支恊解二十三年軍餉改海防經費銀二萬三千兩作爲恊濟藩庫第二次洋欵　動支銀　萬兩發天順祥商號匯解赴黔　爲二十三年分恊　軍餉之用共四萬八千兩至藩司糧道兩庫光緒二十三年春夏二季無恊撥軍餉銀兩據該司道具詳情　　　　　　　　　　　　　　　　　　　臺上聖鑒謹奏奉硃批户部知道欽此 
 
