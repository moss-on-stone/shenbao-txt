# 1914 - 264 - 4914747

 

Page 1

 
 
   
 
 

Page 2

 
 
時評 
[敗匪（冷）]  
　　敗白狼敗仲八敗黄二成官中電報數數以敗匪傳匪之氣燄必大沮而勦匪之軍隊必大伸一若去年之勝黨人者然嗚呼何中國軍隊之爲用僅僅如是而已耶 
　　我非謂匪之不當勦也亦非謂勦匪之不當勝也勦匪勝匪必如摶兎之用全力用全力之後僅僅而能勝而能勝者且以爲莫大之功鋪張戰事若與世界强國决一勝負然者嗚呼何所志小而自處卑也 
　　我且聞之匪所竄處焚掠殘殺村市爲墟是匪雖敗而民不救矣從匪雖敗而匪首返巢是今日雖敗而日後尚安矣我若爲軍隊者方慚愧悲憫之不暇而暇稱功道伐也耶雖然以視不能敗匪而敗於匪者有間矣 
[命令]  
　　二月二十八日大總統命令農商次長劉垣呈請辭職劉垣准免本官此令 
　　又令任命周家彦爲農商次長此令 
　　又令護理陜西民政長宋聨奎呈稱財政司長張益謙現經派充旅長應請免去財政司長本官等語應照准此令 
　　又令任命劉瞻漢暫行兼署陜西財政司長此令 
　　又令代理國務總理孫寳琦内務總長朱啓鈐呈據湖北民政長吕調元電稱鄂西觀察使堯鳳璜才　致用人地不宜應請免去本官另候簡用等語應照准此令 
　　又令任命凌紹彭署湖北鄂西觀察使此令 
　　又令任命鈕傳善署陜西中道觀察使此令 
　　又令領參謀總長事黎元洪呈請任命宋玉峯爲湖北都督府參謀長應照准此令 
　　又令署財政總長周自齊呈稱沙市運銷局局長舒志觀辦理鹺務毫無起色請卽免去本官等語應照准此令 
　　又令署財政總長周自齊呈請任命王克均爲沙市運銷局局長應照准此令 
　　又令代理國務總理孫寳琦内務總長朱啓鈐呈據署四川民政長陳廷傑呈稱遵令考核屬吏分别舉劾請予奬懲等語查楊贊賢來鑫瀛二員業經給予奬叙所有調署内務司長本任下川南觀察使裴鋼當熊楊兩逆肇亂之時該員坐扼瀘城固結民心整頓團練卒能屢遏凶鋒削平大亂署川西觀察便倪煥奎前在　縣知事任内治績著沼輿論交頌自升署斯職緝匪禁烟尤稱得力署川北觀察使高培德前在新都縣知事任内勤求民隠深憾輿情升任以來擒治巨魁匪徒歛跡應均給予四等嘉禾章緜竹縣知事曹焜才猷練逹深嫻治理平日維持幣制查禁烟苗尤爲出力名山縣知事楊端字勤能懋著歷久爲一署城口縣知事羅本持治匪安民實心任事本年熊楊之亂防禦有方力保危局署合江縣知　黄功績勇於任事保全縣境署資中縣知　范天烈署綿陽縣知事楊學淵當匪勢正熾之時前往授事力挽危局署清溪縣知事王鈞軸與民休息治績彰著署僧稜縣知事蕭應渠禁烟捕匪均屬認眞卸署綦江縣知事王國武瀕危不屈大節昭然署滎經　知事王曁英素性果敢應變有方前署下川南道公署敎育科科長張卜冲辦學有年卓著成績此次渝亂在瀘督辦團練盡夜巡防到底不懈前署下川南道公署財政科科長游王籌備軍需精密無遺應均給予六等嘉禾章叙永縣知冷載陽才具優長令肅政行簡陽縣知事吕鴻文廉公有威民情愛載署銅梁縣知事萬愼性情侃眞辦事勤能署長壽縣知事徐琮禁烟切實治匪嚴明署并研縣知事彭黻之靜細通逹民受其庇奉節縣知事馬光昭拊循有素措施得宜署渠縣知事毛煥煊治民有術臨變不苟署梁山縣知事劉樹聲爲守兼優經權適宜酉陽縣知事馬圖任事實心才堪造就應即傳令嘉奬署雲陽縣知事文顯謨臨亂觀望形迹可疑署開縣知事胡小瑗昏憒庸懦匪黨潛伏毫無覺察署德陽縣知事太運升擅縱要犯留緝無獲署邗邡縣知事郭心義恇怯誤公擅離職守署彭明縣知事黄文尉避匪溺職罔知愧恥署江安縣知事胡永齡辦事顓頇至釀冤獄署鹽亭縣知事蔣澍漢視功令疏脫巨匪署中江縣知事戚昌仲縱匪殃民放棄責任署陸昌縣知事陳鵬貪鄙昏庸迭被控告署南充縣知事黄成璋署郊水縣知事郭丹成署東安縣知事龔明德署南川縣知事鄧蔦署璧山縣知事蘇震寰署東鄉縣知事謝廷桂署太平縣知事維　皆臨難潛逃辱職債事着即褫職分别查辦并由各省都督民政長轉飭所屬一體嚴緝署廣漢縣知事雷天裕頽靡不振緝捕廢弛署逹縣知事魏以瓚應事無才罔顧官守署雅安縣知事王佐年少輕浮於地方要政毫未整理署梓潼縣知事何旭耿因循貽悞不稱厥職署墊江縣知事曾瑞靈禁烟不力辦事操切署蒲江縣知事趙保靈怯弱無識不能勝任署秀山縣知事王承武粗率無能迭被控告署高縣知事王智濬才力薄弱難膺民社署大寗縣知事劉雲棟庸懦無才遇變張皇應均免去本官以示薄懲此令 
　　又令翁之銓給予四等文虎章錢廷枚給予五等文虎章此令　　又令代理國務總理孫寳琦内務總長朱啓鈐呈據署雲南民政長李鴻祥電稱遵令考核知事分别優劣請予奬懲等語前麗江府兼麗江縣知事熊廷權才識優長經騐宏富久膺邊要措置裕如前雲南府兼昆明縣知事周汝敦精明幹練操守咸宜歷任衝繁政聲卓著前開化府兼文山縣知事盛延齡法學精通才識穏練治盜嚴明輿論翕服均交内務部以觀察使存記前東川府兼會澤縣知事現署曲靖縣知事秦康齡心精志果爲守兼優師宗縣知事錢良駿才長心細因應恊宜前騰衝縣知事楊兆龍才具開展諳習吏浥蘭坪縣知事弰荃堅忍耐勞盡心邊務彌勤縣知事劉增祐膽識俱優長於治匪前石屏縣知事現署普洱縣知事周汝釗勤求治理著有政績宜良縣知事蔣松華明敏有爲才堪肆應順寗縣知事馮韋器識宏通任事勇往均給予六等嘉禾章定遠縣知事程煥文整頓學務不辭勞怨前祿豐縣知事現署臨安縣知事郭保文盡心學務成績昭然陸凉縣知事黄玉方蒞任日久輿情允協前嶍峨縣知事現署新興縣知事周緯與民相安不煩不擾蒙自縣知事丁中立才具明敏任事　能徵江縣知事朱知緒整理庶務有條不紊均給予七等嘉禾章前富民縣知事華鄂贓據確鑿行同市儈前景東縣知事現署東川縣知事李春華居心殘忍辦事操切前崑陽縣知事吕汝源操守不謹有玷官箴均著卽行褫職不得再行錄用前永善縣知事鍾銳罔知事體不洽輿情前鹽豐縣知事孔慶堯庸闇無能罔知政體鎭邊縣知事方炳辦事粗率不諳吏治前大理縣知事黄彝虧欵潛逃行同詐騙均著卽行褫職以昭炯戒黄彝並應由各省都督民政長通飭嚴緝歸案究追條如所擬辦理此令 
　　又令兼代陸軍總長周自齊早請授柳　裕爲陸軍步兵上校周春芳爲陸軍步兵中校應照准此令 
　　又令代理國務總理孫寳琦内務總長朱啓鈐呈據湖北民政長吕調元轉據鄂北觀察使陶鳳彚呈稱内務科長唐之定敎育科長鄭濙實業科長徐景孺呈請辭職唐之定　　徐景孺均准免本官此令 
　　又令代理國務總理孫寳琦内務總長朱啓鈐轉據兼署奉天民政長張錫　呈據南路觀察使王樹翰呈稱科長温文另有職務請免本官等語温文准免本官此令 
[專電]  
　　北京電交通部得安徽亳縣電稱悍匪黄二成率黨聚集宿縣永城連境各莊徐團長於敬日（二十四）出勦遇匪戰於宿境胡莊斃匪百三十餘名連長趙承恩陣亡匪乘夜潛逃該軍仍尾勦並函皖軍截擊 
　　北京電據外交界人云上海新寗輪船案以該船係是英藉故英人亦有交涉但外交部已向英人亦有交涉但外交部已向英使道歉了事日本方面仍由滬交涉偵探謂捕獲黨人無受訊之理故日領堅執偵探等無口供其証據係僞造但仇錫鸞確係黨人同行日人二名皆係後備士卒謂係赴揚向劉子猛討債而劉又係緝捕在案之人無論如何不能謂該日人與黨人無關惟東報已張大其詞謂我虐殺其邦人云云 
　　北京電趙秉鈞病故詳情已報告到京屈醫貴廷亦有脉案確係中風聞趙死前曾有一絶大　畫與最有勢力之某官僚派抵抗者 
　　北京電今日（二日）舉行商會聨合會選舉確定者爲向瑞琨宋瑋臣等四人 
　　北京電財政部訓令切實續禁各省增印增發紙幣並禁各官銀行號兼營他業 
　　北京電外蒙會議專使已批給　　三萬元 
　　北京電中央政府接前　總司令王占元報告文曰本日拂曉混成第五團由右翼混成第六團由左翼復行開　攻擊匪亦即時應戰雙方激射　極猛烈該匪頑强抵抗約兩點鐘之久始淅次向東南方退却此處純係一派山地岡嶺起伏峯巒錯雜該匪退走一陣地我軍卽復占領一陣地我軍奮勇直前連奪數個陣地匪始膽寒遠退出關王廟東南一帶山上我軍亦隨追至對面山上然匪猶復再占陣地與我對峙時已午後五點我軍自拂曉以來連接進攻毫未休息亦並不曾飮一勺水進一粒食困餓交迫日又西沉碍難再行向前攻擊因就現地停止以戰鬥姿勢露營查本日戰鬥各情昨日斃匪二十名擄匪十數名我軍傷官一員死兵二名傷二十餘人據虜匪供稱匪徒有十七營每營約千餘人不等探悉本日與我對峙確係該匪大股白狼親在後方督戰故較昨二十二日之戰尤形激烈幸我軍不曾放鬆一步故該匪不曾得志反遭大挫我軍當追匪前進時見該匪所過之處房屋焚燬一空匪之中彈而死及負傷不能行動者該匪多半抛入火中爆屍滅迹煙焰連天自氣衝鼻該匪未知具何心肝竟殘酷一至於此各處大小村落盡成一片焦土路斷行人易聞血腥小民奚罪遭兹浩刧慘狀萬千不禁涙下已飭混成五六兩團明日接續進攻並一面飭步九團明日由瓦蕕集向皂靴河方面進攻以期兩面夾擊殲匪於商城東南山谷此本日戰鬥大概情形嗣後情况隨時電禀 
　　打箭鑪電怒夷江以西駐有多數英人其地氣候温暖勸誘漢民於該處遍種鴉片又察隅一帶亦駐多數英人馬路已修過該處藏番陰得資助勢甚猖獗溜筒江河西一帶嘯聚日多蜂擁犯渡沿江民大受搶掠又聞洞拉學齒竹卡兩地頭人禀稱藏番因江水枯竭偷渡車犯焚掠村落居民流離失所震動轉徙村落居民流離失所震動轉徙日滋蔓延查番匪於怒夷江以西一帶負固相持經年無以進取尚未竄越今忽犯東侵顯係英人嗾使 
　　南寗電法督照稱有匪數百星夜到龍懷村詳村與修邊谷考村對面近二十五號界碑頃已派兵進勦其實法兵越界勦匪不合公法現已與越南法督交涉 
　　南京電都督府二月份軍事費已由財政司撥給六十五萬餘元 
　　南京電貸濟處已於三月一日開辦馮都督委徐濤爲會辦訂定小商借欵規則上級六十元中級四十元下級二十元 
　　南京電初五日開江蘇全省聨合會籌議因兵燹失契補給新契事宜 
　　南京電韓省長派秦景阜赴皖調查驗契情形擬採仿辦理 
　　南京電省公署决計將印刷官廠改爲官督商辦已議定規則任人投標　　南京電昨省長仍照舊制舉行春祭 
　　南京電海州人民反對新任清鄉營長李友洙已電致省長 
　　南京電江寗知事左杕周赴宴于利涉橋第一旅館宴畢失去金牙杖索子回署飭差追提店主認賠了事 
　　南京電軍政民政兩署接陸軍財政交通三部電現在軍費政費均巳改兩爲元所用銀元自應以中國交通兩行紙幣各省沿用之官發紙幣及中國官造新洋爲准其他紙幣銀元不在此例無論發欵領欵均不得私相授受 
[特約路透電]  
　　漢口電據京漢鐵路當道宣稱目下沿路安謐匪衆已於星期六日越過路線官軍曾欲阻之故信陽州之南曾見小戰當日停止開車即爲此故云 
　　漢口電據河南賒旗鎭來函有匪一隊屠殺附近某鎭之民三百名並焚燬市㕓十成之七 
　　漢口電白狼　經官軍痛剿而已回抵故巢勢力大增據羅山來電匪之過此西竄者數約一萬八千人近城官報乃一萬七千人　　東京電新任華使陸　　已　今晨抵此即入使署照會外交省業已抵任日内將覲見日皇 
　　東京電本星期試駛飛艇第一人爲德川大佐飛行五十三分鐘之久 
[譯電]  
　　北京電鄂湘秦燕蘇五省旅京同鄉復開大會議决請袁總統令張謇楊廷棟對於漢冶萍借欵均應迴避鄂督段芝貴亦竭力反對漢冶萍廠借用日欵張謇之地位似不易處 
　　北京電約法會議議員限本月十號到京將以參議院爲會所 
　　北京電袁總統撥洋十萬圓賑恤白匪所擾境内之難民 
　　北京電考取之知事内有二人疑係黨人未及逮捕卽已逃逸 
　　北京電據國權報載稱政府現與日政府磋商引渡黨人領袖　　聞日本將與各國實行此舉 
　　柏林電德國之中華學會組織多時今卒成立開幕時曾由德亞協會會長陸大將戈爾孜男爵出席演說且有經濟及實業會社頗多參與此舉宗旨在增進德華工學經濟學及科學關係旅德華　　願恊助該會進行一切近充日本大使及中國公使之末姆男爵已允任該會會長 
　　柏林電據每日紀聞　稱土耳其陸軍大臣安佛提督已命籌欵徵集亞洲境内陸軍三軍團該大臣將請國會反對列强處置愛琴海羣島之辦法此與政府之和平態度實相抵觸土耳其已在舉行國會選舉 
　　柏林電俄國海軍議案規定建造巡洋艦六艘魚雷艇三十六艘海底潛行艇十二艘 
　　柏林電運往遠東之鐵與玻璃將減收水脚 
　　土京電有飛機二具試驗長途飛行一機乘者爲番西與薩地克二人由台買斯克斯首途駛往傑納塞了姆於中途翻落乘者均死按番西於近今戰時國人稱爲勇武之飛行家其死與土國甫在萌芽之飛行事業大有關礙其一乘者爲洛里與哈基二人於中途停頓 
 
 
 

Page 3

 
 
數次已　抵台買斯克斯 
　　倫敦電英國海軍大臣邱吉爾昨與某飛行家由漢登升霄至三千英尺之高特萊伯爵夫人在華賽斯時與某飛行家同乘一艇在天空翻轉五次 
　　華盛頓電此間官員得有確鑿之消息知彭湯在維拉將軍帳内鎗斃時並未携械彭湯在外候伺兩時求面維拉將軍入帳後腹受彈擊雖中要害而仍連受數創據各格爾電稱卡蘭若將軍因彭湯乃英人故不肯以其遇害情形通告美國國務卿白乃安君 
　　墨京電此間英民曾開大會致電英國外相葛雷請英政府完全擔任查問彭湯君遇害一案且謂當速籌切實辦法對付此案俾墨西哥英民得免爲人侮辱云 
要聞一 
[蕪湖之米（本報旅行記者抱一）]  
　　本報爲欲考察國内現狀特聘抱一君爲旅行記者已於二月二十五日首途先至皖　二省此篇記事乃第一次通信也（冷記） 
　　余之旅行出省門首至蕪湖蕪湖爲長江米市之中心訪之米業中人便吃一大驚 
　　蕪湖米出口從前最盛時全年多至六百餘萬石每歲陰曆正月必有四五萬石出口今年陰曆正月初一至二十日出口僅四千石計算至月終極多不過一萬石耳據老於米業者言實爲彼有生以來所未見 
　　蕪湖米來自皖南北而皖北占大多數意者米市之衰原於白狼手非也蕪湖米出口運至廣東潮州者占十之七其餘煙台甯波上海僅占其三故廣東市面之盛衰足爲蕪湖米市生死關鍵而今日一落千丈之勢其禍卽發於廣東今請述廣東商業之現狀自辛亥革命商人有因緣以起家者亦有因二次獨立受嫌疑者皆走香港輟其故業於是富商驟稀而四鄉復多盜交通阻碍富家皆不敢出貲營業有此二因已足召市面之衰敗而又有一大原因如人身附骨之疽流竄及於全體使羣醫爲之束手莫如前都督所發三千萬元之紙幣小商大賈幾無一家不蓄是物而現金則稀罕如珍寶譬如運米至廣東求售每石價六元買主必給以紙幣不受則寗多給數元之紙幣而現金則無有而售主受此紙幣雖六折五折不論减至何折總無人肯易以現金此誰復肯繼續運售者故本年正月初一至二十日之四千石猶賴商家因新年慣例必須卜個利市故各運數百石稍撑門面其本心固顆粒不願運往廣東以易此覆醬瓿不足之紙幣也 
　　然則蕪湖市上其必積米甚多而價甚賤矣是却不然皖北去年秋收得七成固不失爲中稔而向例必外間先有銷路而後分往各縣收買故市上積米並不甚多廣潮銷路旣塞稍稍分運長江上下游若湖北江西鎭江南京等處故現價每石亦須銀四兩至四兩四五錢不等但生意甚微耳 
　　吾意廣東米價必且大貴却又不然蕪米來源斷而本地商人集小資本分運安南暹羅等處洋米以承其乏故米價却亦不貴余所懼者貨物之流通雖一依乎供求相劑之原則而實亦恃乎習慣爲之作合非某貨必行銷某地一成而不可變也今蕪米不去而洋米紛來行之旣久卽使紙幣有摧陷廓清之一日而買者賣者各成習慣更無復遠求蕪米於數千里外從此蕪湖市面一蹶不可復振而外洋貨物又平添一大宗進口此則大可憂懼者也 
[約法會議之籌辦情形]  
　　開幕之預計各省選舉均將完竣此後未了事件卽在審查然審查之事至簡便而易推行决不至曠日持久逆料不出一星期選舉必能一律完成即加以審查亦不過兩星期之久現在有人謂三月中旬可以行開幕禮云 
　　提案之預備開幕旣約略有期開幕以後第一拿手好戲即在提出重要案件約法修正關係國家前途甚重其中疵累亦頗不一而足苟非先事討論則臨時或不免張皇失措現在總統府中各顧問連日開會忙碌非常探其内容卽係研究約法修正之提案云　　籌辦之擬派約法會議議員業經各省陸續選定電告政府而此項人員選舉手續本由中央規定至遲必赶於三月一號前一律辦理完竣現在限期屆滿該會成立業在目前將來該會應設議長各員原定均用推舉法推定不由政府　派惟政府以該會成立有期其成立之初應行籌辦事項該會議員旣無先期擔任之理由則不能不由政府派員專司其事現已决定先將該會秘書長秘書兩項人員派定其秘書長已派定王式通矣聞俟王秘書長接事之後卽先將各科組織成立所有各科人員應由秘書長分别荐任或委任云 
[總統諮議機關之條陳者]  
　　總統府法制顧問古德諾氏最近上一條陳略稱政治會議解散之後未經制定永久立法機關之先必須另設機關爲總統諮議之作用此項議會組織方法代表性質曁應行職務三者均須　究兹列舉如后 
　　組織方法研究組織方法應先注意現擬議會之性質此項議會乃臨時非永久機關其存在時期以永久立法機關成立後爲限凡遇立法事宜總統不得不執行者該議會得以輔佐贊畫故有種種組織方法於永久機關最爲適宜者施之於現擬臨時議會反生阻礙不能採用即以選舉而言本爲粗織永久立法機關正當辦法以之組織臨時僅爲總統顧問作用之議會則絶不適用因選舉費時甚久實背設立臨時議會之宗旨卽使將來决定擇一選舉方法組織永久立法機關而組織臨時議會總以擇用委派方法始爲妥協委派之權或屬總統或屬各省最高級文官否則由總統委派而先諮商各省長官或由各省保薦而委派之 
　　代表性質研究代表性質應先注意現擬議會之作用其作用可略言之一輔佐總統贊畫取决事件一將責任廣爲分配所謂分配責任者如遇政府取决事宜之時使得國内多等社會之贊助逹此目的至其代表方法則一爲全國各省地方各應有代表二爲商家紳士及官吏亦應有代表或由省中最高級文官委派或由總統諮商省長後委派或由省長保薦呈請總統委派所派者重要商人一人並在地確有財産年納大宗地稅者一人此外總統特派之員其人數居各省總數之半總統選派之時須留意省分之重要大小而分配之大省及重要省分應多選擇各省不必一律就此辦法現擬議會速於成立可爲總統輔佐定額旣巳適宜又足代表各省地方及各等社會彼等可將各省及各等社會之要端告知總統又能導引各等社會及各省地方贊助政府也 
　　應行職務研究議會職務又應申明現擬議會乃臨時非永久機關專爲過渡之時間凡遇立法事宜總統不得不執行者該議會得襄助之故參訂該會之職務其採用之時不可使總統現處爲難之地位更加以束縳之情形其職務祗可有諮詢性質不可有監督之權組織方法對於總統尤不可留彼此爭執之地位蓋責任終歸總統總統亦須擔負之但事前應須有最良之贊畫故議會對於諮詢之案皆應竭誠贊畫諮詢時或由政府編定議案提交或由議會以所提之問題自編議案按第二辦法可省總統府筆墨之繁若議會悉照此說帖所擬辦法組織政府可准該會將本會意見呈請總統准其編定議案或准其呈請總統將本會意見所編訂而議决之案核奪施行惟二者施行與否其主權仍在總統應候總統裁奪 
[雜評一（無名）]  
　　禁增紙幣據本報旅行記者通信廣東紙幣之害影響及蕪湖豈特蕪湖恐各地之於廣東商業有關者無不受此影響也又豈特廣東各地紙幣之爲害次於廣東者其影響無不如是也然則紙幣之害豈能計算哉財政部今日始有增發紙幣之禁令抑亦遲之又遲矣雖然禁令而若能實行並能禁之增者復使之减則商人漸有生機乎 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[浙路公司大會紀事]  
　　議决讓歸　有 
　　浙路公司理事會爲收歸國有間題召集全體股東於三月一日開臨時大會於模範劇院是日到會者四百十二人股數三萬一十三百九十八權數一萬二千八百三十一上午十時開會監事陸叔同君報告審議會諸公及田澍霖議長均因事故不能到會並　王湘泉君報告田議長來函云因母病垂危不克與議并以停　爲前提以國有爲餘義之意見遂由股東推舉陳時夏君爲議長衆贊成陳君就席先舉徐申如張竹生魏鴻文毛安夫四人爲　察員即當衆宣布今日之會因浙路國有問題　政府欲將浙路讓歸國有者實因中英公司之千三百萬元存儲匯豐年貼虚息於國於民兩有損失且交涉久懸終非善策蘇路旣歸　有甚望浙路仿而行之究竟浙路是始終商辦抑讓歸國有應請各股東研究汪蘭皐君登台發言謂浙路始終拒絶國有屢次關會股東曾言及之對於國有問題本無討論之餘地卽　今昔時代不同民有與國有何殊然觀政府之意恐今日爲國有明日卽爲外有也且英人要求建築由南京至長沙與杭州之鐵道　路巳明在其中可據報載蔣君致朱桂老電有股本照加三　職員　六十萬之說是國有問題尚未解决何以卽有此要求於是蔣抑芝君申辯六十萬之酬謝係依據公司章程如有盈餘提二十分之四作爲酬勞一千萬股本三成加三百萬職員應得六十萬也監事陸叔同發言云據　君之意浙路應始終商辦不知公司内容萬分困難去年終虧欠五百九十餘萬東挪西移勉强支持而本年四月底又須解洋一百餘萬實屬難以應付其所以收支不敷者皆由認股踴躍而繳股觀望所致非湯先生之負股東實股東之負湯先生現在政府旣欲收回不如將計就計尚可保全血本不致如閩路由政府任意作價許炳堃君登臺發表意見云浙路歸國有之後異日卽爲外人所得衡情酌理不可不料然公司如此困難甚至將兩處轉運公司出三分重息抵押欵項發給七釐股息殊屬可危長此困難將來建築停工材料蹧蹋明虧暗耗不數年而股本化爲烏有斯時除國有外别無善法若反轉要求而價格則任彼折扣矣不如今日退讓之爲得也汪蘭皐君又云許君所言固是從表面上看來我　不能辦到但看蘇路收回之後第一期應還之四十餘萬至今未發即是榜樣如政府能將收路股本一次繳出我亦贊成若謂六百萬之急債待還則料工莊欵兩種似不可緩其餘均不得謂之急債當時認股諸君何等熱心現在何妨續繳何必以造成三分之二之路拱手讓人許炳堃君復登臺宣言公司巳如此情形再要繳股恐係理想之譚况收歸國有出自政府之要求樂得允從設交通部以强權執行之各股東其有何法以抵制耶其餘股東大都不發一言惟聞因收支不敷主張國有者以不將收支帳略大概印刷分送使股東有討論之入手爲責備徵集意見約二小時仍無解决於是以投票决定之開票時舉汪蘭皐毛子怡朱益能吳惠　四　爲檢票員計主張國有者九千七百五十七權主張商辦者一千四百二十八權解决後時巳過午宣告休息午膳二時復振鈴入席陳議長云浙路旣公同解决讓歸國有但有三種條件又須大衆討論（一）買收之價格（二）償還之時期（三）締約後對於政府不履行之方法汪蘭皐君卽登臺宣言股末以外照加三成所有股本應一次發還至締約後如不履行仍舊收回商辦余睡醒君云蘇路之狀况且能本利不虧浙路似應佔優勝一步然内容空虚能否辦到加成總以照票額本利不虧爲限以加成爲進步期限一層愈短愈好至長不得過三年其第三項問題以保留管理權爲抵制必待股本繳出始將路權交出金泯瀾君云一二兩種可以從緩第三種最爲緊要應先行解决對待方法吳孔懷君云政府收買浙路無非因中英公司之磅欵股本若一次給還計一千萬元以上已所餘無　勢必築路無資價格應　票額時期應分作三年葉揆初君云三成三年不必拘束總之政府之待浙路已允較蘇路爲優陳議長以主張不一仍用投票表决當衆宣言收買之價格贊成最少以不損本利爲限度者於票上書可字否則書不可二字開票後贊成償還價格最低度以本利爲限者二千七百零三權反對者一千零八十五權又宣言償還之時期贊成最長以三年　清者亦照前項書可字與不可字樣贊成償還期限最長以三年爲限者六千八百七十三權反對者一千零八十二權第三項問題陳議長主張不必投票擬照蘇路辦法如不履行仍由股東收回自辦某君不以此意爲然謂政府未繳欵以前只能派人監察必待繳過五成以後始有管理之權而公司仍得派人監察一切大衆贊成至選舉代表晋京協議各股東决定以三人爲宜葉揆初君以代表不必由股東選舉應由理事會推舉略加討論公决由新舊理事會選舉余睡醒君又云公司事務此時應分劃爲二所有建築工程一概可以停止營業則照常進行惟是時股東已散出大半無人與議陳議長即振鈴散會 
[趙秉鈞病死之詳情]  
　　直隸都督趙秉鈞數日以來心患怔忡時對左右云我心甚覺空輭速爲我物色名醫遂延請中西醫生診治而病亦忽發忽止二十六日下午猶傳見各司長於都督府中會議要政指示機宜晚間回河北仁壽里私宅服藥一劑晚餐後仍伏案作書並閱視緊要文件其夫人某氏勸之云新病未痊不可過於勞累總以保重身體爲要趙曰我現在精神尚能支持勿庸過慮半夜時又服藥一劑二十七早五鐘起入厠忽覺頭暈眼昏趕卽伏於公子肩頭一陣心酸涕涙交流家人當急爲之延請津中名醫如屈永秋徐德順輩咸與焉奈用盡方法醫藥無效趙亦氣息漸微罹於危篤復由屈徐二醫士以電話請王延年醫士携全份醫具往診王至則已近九鐘時脈停氣絶矣嗣因趙　屬之請爲之射激心藥針一次待半小時不見動機遂又射一針脈管稍有活動然不過藥力激剌所至不一時旋卽停止醫等見無法拯治遂各辭去旋有參謀長陸繡山警察長楊敬林等相繼馳至商議後事趙河南人年五十一歲云 
[中央財政之一席話]  
　　搭放國庫劵昨日（二十六）審計處致財政部一函云案查民　二年八九十三個月在京各署俸給一項均須搭放國庫劵經國務舍議議决通行在案查此項　庫劵之金額一方面有代替現欵發給之效力一方面即應作爲公債收入以期收支計算之符合蓋滿收滿支爲　家統一歲計之原則若不預定劃一辦法將來清理總决算難收整事之效兹查各署送來之决算册有除去公債數目只列現欵支出者有將數月公債數彚列於一個月之决算内者辦法參差多由於遷就事實顧已往之每月决算雖無追溯更正之效力而未來之全年决算究可預籌劃一之方兹特擬定辦法五條相應另單開列函請貴部轉知在京各署一律查照辦理實爲公便云云兹將其擬定搭放國庫劵計算辦法錄下（一）民國二年八九十三個月之俸給支出額將來編制總决算須以現欵及公債之合計數爲其决算額（二）總决算册内須註明全年决算額共計搭放國庫劵若干以更參考（三）各署業已發出之國庫劵數目須編制公債收入報告書送由財政部彚編公債收入報告書送本　查核（四）此後再有搭放債劵計算須於現金出納簿内用虚收虚支方法將公債收支數目對記於收入支出兩欄以期符合 
　　商定小借欵政府現因中央政費無着二次借欵成立之期尚遠特由財政周總長向外商磋借小欵以資接濟聞已商借成立者如立（一）法商借欵額數三百五十萬法郎（二）華比銀行借欵額數二千萬鎊（三）英商借欵額數一千萬金鎊 
　　外人催還債刻下我國正在整頓借欵之際凡内外短期公債及各種小借欵均擬一律歸還無如火借欵未能進行以致無從着手近日五國團以我國大借欵雖未成立而意態甚爲安閑頗疑我國現在利用他種借欵昨聞又函致外交部催還到期及過期未付利息之各僨當由外交部答復各國公使略謂中國應行歸還各該國之國債大都爲購辦軍用物品及分期歸還之財政部公債票是類公債票非已滿期即係不久到期者中政府以現在無力償還請延期至六月再行交付云 
　　財部提議案自國務會議停滯後所有各部應提之議案件多致攔置孫代理總理視事後規定國務會議　星期開會四次以便取决所提議各件而資進行近聞財政部前日向國務會議提出議案（一）催促三年度上半期預算案編成案（二）取締各官廳預支薪俸案（三）來月份中央用途明細書呈大總統查核案昨日又續提四案（一）各省稅欵分期滙解規定案（二）對於收支不敷省分籌補辦法案（三）來月份中央政費籌備案（四）取締各錢商印刷鈔票案 
　　籌還鄂商欵黎副總統前在湖北都督任内南方亂事發生之際維持秩序破獲黨人機關所用欵項均向商號挪借統計積欠十餘萬兩之鉅現在該商號等催索甚急應請鑒核飭部籌還以昭信用奉大總統諭交財政部迅子籌撥以恤商艱該部已遵照辦理矣 
　　直粤亦寄欵中央財政支絀湖南湯民政長接濟四十萬元深蒙總統奬許兹聞直兼民政長趙秉鈞粤民政長李開侁昨日（二十六）亦有電到京儘力籌寄中央欵項若干其確實數目尚未悉 
　　京師復舖捐　京師舖捐自改革後屢議規復以市面尚屬冷淡未便　辦現聞巳定准於三月一號起先將特等一等舖捐查照成案照常抽收此外小營業舖商仍暫行免捐云 
[内務部保存自治經費之堅决]  
　　湖南民政長湯薌銘擬將該省各縣地方自治經費提省應用電部請示當奉内務部指令云據寒電稱擬將自治經費概行提省彌補從前湘政府之積虧等語查各省未辦自治以前多有由地方自行捐集欵項如學田賓興積穀善堂及其他公欵以資本地方公益事宜揆諸自治精神實相符合各該地方相安相習匪伊朝夕蓋地方行政之性質不涉國家行政之範圍故此等欵項按諸法理事實俱無可提歸省有今自治雖奉令停辦其機　僅一時中斷并非永久廢止本部正在釐訂新章自治機關轉瞬卽將重組紬繹大總統通令此等欵項交各該管縣知事接收而不令解省者亦卽此指如該民政長所請在湘省財政奇絀計出權宜藉　挹注良非得已所處一時羅掘集欵無多　肉補瘡僅紓眉急轉瞬自治進行舊欵已掃地一空另籌更無從着手况此項經費一經提省在地方則羣情易惑　病滋多即使辦理得宜紳民同意尚恐各省援例貽累驛騷本部職有專司不得不通籌前後審愼措施仰卽仍遵前令飭屬妥爲接收并將該欵目分别造具詳册報部備核可也 
[俄日兩交涉之履行]  
　　撤兵案之實行俄國公使庫朋期齊曩奉該國政府命令向外交團提議直隸守備隊撤退案並决定無論各國之贊成否俄國卽定期實施兹聞昨日俄公使已有正式照會到部内稱頃接本國政府來電所有俄國駐直守備兵定於俄曆三月初旬部華曆三月二十號前後一律撤退以踐前言特知轉逹查照云云 
　　昌黎案之解决昌黎一案迄未解决政府與日使交涉者卽賠償謝罪懲兵三事刻下雙方迭經磋商已有眉目不久卽行解决日使所承認履行之條件大要（一）撫恤死者家屬其數目由雙方决定（一）允向我政府謝罪惟不認向昌黎本區謝罪（一）肇事之兵士允加懲治聞僅調換他處或記過而已 
[試驗知事者之談片]  
　　主試者之人材月旦據試騐知事之主試某君云此次應考諸員以舊日人材爲多學生與試者不過十分之三綜閱各試卷惟甄錄試文理多清順而精通者亦鮮第一試之法令解釋及條約其未曾習過法政者往往以意揣度所答多不合於法理及事實其曾習過者亦說得圓透者甚少第二試之判　幾於誤者居十之八九策問文牘尚有佳者此次初試騐知事若爲嚴格之取求則完全之卷甚稀然較之舊日州縣之程度實大相懸隔不可謂非進步云云 
　　委員長之隨時出場知事試騐委員長朱啟鈐總長以國務院内務部事務繁難遇事必須躬親處理日前特具呈大總統報明試驗事宜遇有出場之時擬即委託主試委員朱家寳代理請大總統鑒核業蒙批准兹將其原呈並批列下爲呈明事查知事試騐條例　行　　第十五條第二項委員長有事須出場時　就主試委員委託一人代理並具呈經由　務總理呈報大總統等語啓鈐兼領内務交通兩部職司　重院部應行接洽之事不能不隨時出場躬親處理俾免稽延所有試驗事宜遇有出場之時擬即委託主試委員朱家寳代理是否有當理合經由國務總理呈請鑒核謹呈當奉批云據呈已悉准如所擬辦理此批 
[政府注意電政之一斑]  
　　交通部嚴訓電局交通部現因中州匪勢猖獗軍情萬變所藉以通消息者惟電報是賴但以查在各處電報局於軍事電報亦多有延攔之處於軍事上大有妨礙日前特通飭各處略稱電局原爲軍事上行政上之重要機關司其事者應如何愼重黽勉從公乃近查各省電局對於軍事要件往往稽延時日並不隨時拍發一經查詢動輙藉故推諉種種獘端不勝枚舉值此軍書旁午之際各省軍政全賴電報傳遞消息俾得利便從事若不嚴行取締未免貽誤軍機殊非愼重之道兹特通令各省嚴飭各該電局一體愼重辦理此後凡關於軍事要件務卽隨時拍發倘有玩愒等情一經查實定按軍法辦理以示儆戒而重要公云云 
　　委員會行將設立交通部現因近來電政未能十分發逹究其原因係由于電政會計人員缺乏刻已擬定在部中設立一電政會計委員會選派部中人員及前由交通傳習所畢業之郵電鐵路兩班學生公同組織之以期造就此項人才藉資應用并定以龍建章爲該會會長日内即可實行云 
[偵緝白狼蹤跡]  
　　安徽倪都督致蕪湖成　長王副官長電云奉大總統令白狼股匪被勦潰散白狼雜入潰匪中逃逸難免不由沿江登輪赴滬查該匪首年三十七八歲身肥胖長四尺餘出入時身帶綠色辫子二寸半戴烏色包巾爲暗記仰飭軍隊及沿江停輪處所加意偵緝並懸賞二萬元等因除分行外合行電知仰飭各軍警一體偵緝可也都督倪嗣冲感 
[蕪湖鎗斃黨人]  
　　黨人王維新陳典謨前日秘密來蕪經探訪局偵知立將二人拿獲由王局長訊取口供即按軍法執行鎗斃宣布罪狀如下照得白匪寇皖與亂黨確有關係而皖省亂黨諸首要刻已分遣黨羽於安慶大通蕪湖及皖南北各處者實繁有徒其最爲亂黨所注意者爲安慶大通蕪湖三處沿江口岸接濟軍火較内地爲易且地處要衝又爲帮匪出没之區運動聨絡更易着手此外如全椒滁縣與江蘇接壤鳳台壽縣爲淮北巨鎭均巳派有亂黨密謀起事探其逆旨不外希望白匪勢熾希圖響應藉爲破壞全皖之計試思　若動搖蘇浙贛鄂其能高枕臥乎所不能不嚴密查拿以遏亂萌者爲保全東南計卽爲順大局也刻偵得安徽一省係范光啟孫萬乘二逆擔任其分派各處運動之人均歸張孟介龔振洲李孟洲戴膏吾諸逆所指使兹有戴膏吾從上海派至蕪湖組織機關探聽白匪情形運動起事之王維新陳典謨二逆於拿獲之時搜出謀亂　據訊問之下均供認不　且供出亂黨謀皖之計畫及問黨各人觀其從容不迫侃侃而談甚爲悍鷙頗有價　殺固可惜然供證確鑿逆跡昭著按之法律萬不能容除餘黨按名密緝外應將王維新陳典謨二逆按照軍法先行鎗斃以昭炯戒 
[再誌廣州灣之華民身稅]  
　　廣州商務總　總恊　以法國人　廣州灣爲該國屬土抽收人稅勒捐護照　屬有違條約業已呈請省長力爭保全　權大略已紀前報兹悉商會總協理以此事巳激動公憤　釀巨禍現又電告政府請與法使嚴重交涉尚不知若何結果也所有關於征收人稅勒捐護照之法官文告四件照錄於後 
　　其一法蘭西共和國印度支那總督案奉一九二年十月二十日上諭規定本總督行政理財機關一九二年七月四日定廣州灣行政司法專章據廣州灣總監使一九三年一月十五日第四十七號條陳經印度支那議政廳通過本總督晰定如左（一）准廣州灣總監使自一九三年七月一日起按照人民請順者發給証身專票（二）証身當由西營之屬地事務室造就發給時每張收身稅銀一元其五角票及免稅票須由地方官察定其係生計困難殘疾老弱確認爲不能全數照納者不能發給（三）証身票上當粘有原人相片書明其人籍貫姓名住址歲數及特别符號（四）立一總册載全屬人民領有証身者存在總監使辦公室册内按照証身票所塡列入（五）廣州灣屬地總監使按照執行 
　　其二大法國廣州灣副公使護理總公使事務葛爲出示曉諭廣州灣百姓人等知悉事照得自西曆一千九百一十二年六月一號起開收人稅分爲兩等頭等年壯及殷富之人每收銀一員二等鄉農實業之人每收銀五毫有三等人免納頭等殘疾之人二等老人六十歲以上三等男孩十六歲以下凡紳士書記在皇家當差者免稅共納人稅牌照在皇家保誰有免納放行紙稅以及有故禀呈免用士擔此人稅願納者聽爲此示諭俾衆週知特示 
　　其三大法國廣州灣總公使介爲出示曉諭事照得自本日起凡有人欲常到廣州灣埠火船者須照以下定章開列（一）凡廣州灣屬華人欲來往廣州灣澳門或香港須禀請人情附近地方或向副公使或赤坎委員領取須持有身稅紙方准人情如無之宜偕同有門牌商人二名前來當堂　保聲明知識此人欲離此地人情紙向官領取而此紙宜自理自帶呈交火船主騐看則可知爲搭船其人稅紙則呈交副公使署或赤坎委員等處俟其旋灣取回（一）邊境附鄰華人亦准來灣搭船惟須携有華官護照於未登船之先須自携該照前臨副公使署或赤坎委員簽押放行如無此等護照定必解交原籍爲此示諭俾衆週知母違切切特示 
　　其四制定關於市政行政條例令公布之第一條凡自外來之停居赤坎者皆當請領停居允許票一紙該票限期以一年爲定第二條發給停居票時傾票人應納一定之票費其備有中國政府護照者准納票費銀一元其無此項護照者卽納粟費銀一元五角第三條外來之人准以本埠納有門牌之商人二名擔保一經具保所有事宜皆係其保人各負完全之責任第四條在本埠内獲有可疑之人無停居粟呈騐者卽遞送西譬審判　訊斷第五條指令赤坎讐察　長按例執行 
地方通信 
[山東]  
　　欒安知事被戕續誌欒安縣知事被鄉民戕殺一案巳誌昨 
 
 
 

Page 7

 
 
　兹剛其戕言之　四實由騐　而　　　　知事四各鄉　　騐契之道行異常　滯特自下鄉督　　知事行至北鄉該處鄉　羣起　　將縣知事擊傷回署之後傷重身死由縣署總務科科員電省報告公署接到電告後以該縣本屬膠東應由膠東觀察前往弭平但樂安距烟臺較距省尚　電知後再行前來未免有悞因特委岱北觀察使會同王參謀長前往帶有步兵二連馬兵二隊云 
　　滄海變爲桑田膠縣東南鄉接近海隅地甚潮溼土人呼爲鹹場寸草不生現有化學家王尉楚以該地旣含鹹類必含有硝　等物特在該處開製造廠用人工將地面土質收集化鍊可以得鹹及硝酸等物得利甚巨鍜鍊餘質散之地面卽可種植較開墾地畝爲易現多被其鍜鍊成爲熟田矣 
[武昌]  
　　自來水工程之進行武昌自來水巳於陽曆二月一號正式興工水廠地點即武勝門外沿江撥用官地三十餘畝水塔則在城中心黄鶴樓東蛇山之巔計高一百五十尺全塔用水泥建造共分四層工竣後登斯遠眺武漢三鎭歷歷在目水池共有十二　濁水澽瀝四次全廠馬力有千餘匹之多每日可出水八百萬　倫全工約明春告竣居民之赴廠報裝接水者巳頗不乏人矣 
[蘇州]  
　　水警破獲積匪崑山縣屬巷浪地方人民吳大元家曾於前年四月初一日被盜匪搶刧一次本年正月十九夜又來盜匪數十人明火　械　行　　　將吳大元父子用火　傷順面等處刦去　洋衣飾等物報縣邊緝兹經駐防崑山水警飛划避道隊第五分隊左隊正巡官陳德順督率所部師船四處　緝於陰曆二月初一日在張浦鄉樹巷地方拿獲匪首楊何大李升昌倪順泉張福生吳道安楊阿二六名並起獲毛瑟鎗二支鳥鎗二支大刀一把贜物皮棉夾衣服十餘件陳正巡官當將各匪帶至事主家内　明皮棉衣確係贓物並認明李升昌一犯卽係當時用火燒傷事主之犯日昨已押解到蘇經總隊長鐘堯階君訊明因該匪等尚有鎗刧陶家橋千墩陳墓各處之案故轉送昆山縣知事署歸入軍法審判 
[揚州]  
　　啾啾新鬼大汪邊縣知事温尚曾於二月二十七日自省中回揚携回都督令飭正法朱四貴張照榮湯保貴陳保如等之指令委令帮審員童甸侯監提各犯至西門大汪邊處决聞該犯等係前次行刦住居瓜洲之長江水警廳第三分署巡官徐廷甲私宅之案犯云 
　　温知事匆匆交代縣知事温尚曾現由幃省長保送晋京試騐遺缺以前清甘令謝元洪署理温本在省辭職得此消息特電揚赶辦交代並於念七日乘輪返署整理一切卽於三月一日交卸預備赴京 
[雜評二（步陶）]  
　　趙秉　之痢死趙秉之死人或疑之　報訪電亦謂中毒且舉廣州治盜者二人之中毒以確指其毒藥判類爲二十四小時發作者然耶否耶未有証據　　遽定然而今日津函則固縷述其病情而以病死見告矣 
　　病起之後趙曾飮藥將死之前趙又飮藥藥爲何種類不詳而病劇時則早起如厠一陣心酸遂以氣絶聞爲中毒或卽以此然而毒者爲誰所以毒之之故爲何西報亦無一字道及此其間蓋大可耐人尋昧矣 
　　雖然死者旣巳死無論其毒與非毒但於政局無何牽涉吾人卽可無事研求惟是毒藥之名旣有此二十四小時發作之一種是乃人道中之新蟊賊矣是乃手鎗炸彈外又一新發明之暗殺利哭矣寗獨趙氏一人生死之問題哉我安得而不反覆思之 
　　朱總長之指令自治機關停自治經費接收以表面觀以目前論誠可謂消極的現象矣然而細味總統當時通令固非謂此項機關永久廢止也固非謂此項經費可挪作他用而不必再留餘地以爲他日進行之所也胡爲乎竟有以自治經費提歸省有見請者 
　　爲之辨明性質爲之縷述範圍法理事實曲盡其個中之要旨此固内務部職司所在不得不預爲進行時著手之地步然而我民自行捐集之地方公項得此一紙書以侓獲保存者豈有涯極我故於此爲朱總長稱道不巳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[工巡捐局開始後之情形]  
　　關防之啓用上海工巡捐總局長楊南珊君於三月一號接收局務開始試辦各情經紀前報兹悉日昨鄭鎭守使頒發關防一顆文曰上海工巡捐總局之關防楊君　即啟用除呈報啓用日期外當備公函分致上海各官廳各團體等查照矣 
　　公債之續認前上海市政廳總董曾與接收工巡捐總局之局長楊南珊君商請將市政廳歷年虧累之公債銀十餘萬接續擔任楊君初不應允總董不得已擬欲破産理債曾經呈報上海縣知事洪伯言君酌奪辦理在案兹聞巳禀商鄭鎭守便和衷辦理又經省委之于君定一從旁竭力磋商以南北市政旣已全歸工巡捐總局接收凡財産稅務均移交接辦則公債亦應歸工巡捐總局繼續擔任刻聞鄭鎭守使巳允待令知楊局長查明情形即行繼續進行云 
　　辦法之佈告上海工巡捐總局長楊發出佈告文云爲佈告事照得本局前奉由上海鎭守使呈請大總統將前上海南市市政廳改組爲上海工巡捐總局曁閘北市政廳改組爲閘北工巡捐分局所有各該前市政廳應辦事件及徵收稅項等除學務外概由本局繼續接辦現定於中華民國三年三月一日起即以上海工巡局名義組織進行所有前市政廳名義自應取銷惟是名義雖改而對於地方擔負責成與各該前市政廳正復相同恐各商民人等致生悞會特訂定簡章開列於後仰即一體週知母違特此佈告附訂簡章六條 
一所有從前上海市政廳曁閘北市政廳對於各關係人或團體所立合同曁一切契約繼續有效惟須自三月一日起至三月底來局呈驗加蓋本局印記方能作准其有在外埠者亦須赶速呈驗至遲不得過四月三十號一所有前市政廳曁閘北市政廳以及中南西三區因公欠人之欵除學務外均由本局擔任償還至期限之遲速苟非有特别情形或經濟不裕勢須商量展緩外定必設法如期歸還一前上海南市市政廳曁閘北市政廳以及中南西三區所有人欠之欵概由本局分别繼續催收不得任意延宕以重公欵一所有應收捐項均一仍如該前市政廳舊章並不增减 
一所有本局經手徵收曁催收捐欵各員均持有本局執照其收條曁各項票據俟將來另立新式再行通告目前仍用前市政廳舊有各項條據惟於該條據加蓋本局印記以昭信用一前上海南市市政廳之中南西各區均即按區改爲上海工巡捐總局分辦處其應辦事件及徵收稅項等均仍舊辦理 
[袪除交通衛生之障碍]  
　　滬南警察分廳長訓令各區署云案據第二區署長錢允祥呈稱前日法捕房副捕頭馬立克偕同繙譯來署聲稱法租界及民國路華法馬路接壤所有車輛停歇以及沿路攤擔店舖擺設物件等事均應互相聨絡取締以清道路而肅觀瞻等語署長意甚贊同惟查該處民國路係歸第一區第二分署及二區第一分署第二分署所轄昨日又據該捕房派人聲稱法租界尚有雞毛肉骨店舖今限於三月一號押令遷移惟恐該店舖等仍搬至對面民國路有碍衛生請協動查禁以肅路政前來署長竊思該民國路管轄不止一署爲特據情呈報鑒核張貼佈告並分行各區各分署一體協查等情據此查民國路一帶與法租界毘連所有關於交通衛生等事自應格外注意從嚴取締禁止以肅觀瞻兹據前情除出佈告外合行訓令各該署長員仰即遵照於上列各項妥爲設法取締查禁轉飭各長警一體認眞辦理至該馬路一帶應設停車處牌務各相度地勢計需若干尅日查報核辦隨發佈告口張并仰分發實貼此令 
　　附錄警廳佈告照得路政修治可覘一國文明沿城新築馬路業巳次第告成斯路命名民國尤當思義顧名前因攤肆林立車輛隨意留停分别取締禁止業巳三令五申邇聞上列各項故態未免復萌更有毛骨破布舖中穢氣薰蒸法捕已頒示諭押令他處營生况與法界接壞不啻對宇望衡倘敢視爲逃藪易惹外界譏論爲此重頒佈告言者不憚諄諄路政首求清潔以期氣象一新鷄毛肉骨等舖母碍公衆衛生所有車夫小販務各一體凛遵如敢故違警律應准拘署送懲 
[拖駁小輪撞壞魚雷艇]  
　　海軍同安魚雷艇係由德國造成之新艦此次奉海軍李總司令命令飭赴煙台等巡洋日前由滬南浦江駛出淞口在三夾水洋面暫泊候潮放洋詎有英國拖駁小輪公司拖帶頭號駁船駛至該洋面轉舵不愼致將所泊同安新魚雷艇之船頭撞灣以致不能出洋游巡遂即駛回業於前日進嗚修理所需修價若干由李總司令照會駐滬英總領事飭令該拖駁公司賠償一面改派建康新魚雷代赴烟台巡洋矣 
[鎭守使注意保護敎堂]  
　　上海鎭守使鄭汝成君聞此次皖省六安等處匪亂有擾及敎堂並戕害敎士情事實因地方官吏失於保護之故查淞滬地域管轄境内敎堂甚多軍隊亦宜有保護之責惟淞滬一帶敎堂共有若干所設立何處敎士是何姓名均應先行調查以便責令駐防軍隊愼加保護昨巳令行上寶兩縣知事查明造册呈報 
[查明楠木棺材之下落]  
黨人鍾鼎前在法大馬路榮華棧被鎭守使署探員余祖勳協同法探拏獲解送法公堂預審收押等情巳詳前報兹經鄭鎭守使查得鍾於去年南京獨立時刦得楠木棺材二十一具運至滬上希冀售買當飭余探員查明該項棺材係由鍾鼎寄藏閘北沈家灣陳阿洪家卽於前日將陳扭赴閘北三區警署經董區長提訊陳供棺材係湘人仇寳林所寄另有七具寄存朱家廟後心覺庵僧人善修處並由陳妻說出仇之住處引領警探至仇家將仇查獲並抄出信函解區收押候解鎭守使署訊辦 
[火車站查獲身帶手鎗者]  
閘北警廳偵探張嘉申副探蔡少亭楊保庭劉廷標等昨日上午八時在滬寗火車站查獲黨人王姓一名當送二區警署身畔搜出手鎗兩支子彈一排聽候董署長預訊後解廳核辦 
[公估自來水公司業産]  
内地自來水公司前被大清銀行滬關清理　委員倩律師潘承諤爲代訴人在地方審判廳起訴請追被欠公欵銀兩一案曾經南商會從中調停公估該廠業産機器等物攤理在案兹因此事巳延長日久南商會尚未照復致原訴人迭次赴廳催追昨日地方廳長特函致南商會請爲從速估價答復辦理聞南商會巳預請朱志堯等會同法國自來水廠洋工程師前往公估矣 
[南市警署之故組]  
　　滬南崔分廳長前曾令知各區警察署及各分署擬劃改區域分明界線等情經記前報兹巳劃分定妥計各區之各分署匀派巡警九棚每棚十名共計九十名内加巡長九名共分三班崗位酌定二十四崗昨日起已將路線實行劃分其分署改爲駐防分所派遣所改爲守望所每分所派巡官兩名每署除署長一人外再添署員二人昨已將城廂内外各區署實行改辦矣 
[祀孔紀盛]  
　　昨日爲本埠文廟丁祭之期除洒掃局同人外計政界到者爲上海觀察使楊小川君縣知事洪伯言君審判廳長張蔭公君檢察廳長汪魯懷君南市警察分廳長崔儀亭君縣視學朱伯華君市學務委員賈叔香君學界到者養正學校劉汝嘉率全體學生四百人縣立第一高等小學校陳少生率學生一百六十人崇正小學校曹肅云率學生一百六十人東明學校葉壽臣率學生一百二十人同岑學校林雨琴率學生九十人貞元學校洪瞻山率學生五十四人市立梅溪小學校徐苞洲率學生二百五十人西成小學校葛介甫率男學生四百人女敎員葉紀論賈印如率女學生二百人其餘如孔敎會代表陳郁章粱斯道公忠演說會代表戈朋雲希社代表高太癡羣學會通俗宣講社代表顧翕周孔孟正學會代表梁天柱本邑公民劉景與蔡芝紱曹潤甫奚靜餘錢紳齋丁賡堯等約有一千餘人之多上午九時行禮所有祭品多從簡略計孔子座前陳設籩豆二十簋牛羊猪肉各一方四哲前籩豆十二猪羊肉各一方兩廡各陳籩　八簋猪羊肉各一方樂舞概廢不用由觀察使楊君主祭洪知事張汪兩廳長曁崔朱賈三君爲陪祭均行三鞠躬禮次孔敎會會員仍行三跪九叩禮次各學堂及紳商等次第行三鞠躬禮禮畢已鐘鳴十一下矣 
[張廳長因公赴蘇]  
　　上海地方審判廳長張清樾君昨日午前由滬乘火車赴蘇謁見高等審檢兩廳長面陳一切公務大約今日可以返申 
[耿分統整頓緝務]  
　　江蘇駐滬鹽捕營分統耿祝三君昨日通令所部各營領哨曁游緝隊等文云照得本分統此次出巡查有左後兩哨拿獲私鹽乃各私販皆係利用小划裝儎取其短小輕而尤靈便於負背一經拿獲仍爲該匪等贖回似此情形殊於緝務名譽大有關碍亟宜革除認眞整頓嗣後各哨隊等凡有拿獲私鹽小划除將獲鹽繳公外該划船卽行一律鋸截埋竪捕獲地方標封示衆以儆效尤並着隨時呈報以後如有鋸截划船一只由本分統在辦公項下發洋二元賞給兵丁以示鼓勵爲此令仰該領哨等即便轉飭各管駕一體遵辦 
[警廳禁放風箏]  
　　滬南警察分廳長崔鳳舞君訓令各區署云案據上海電燈公司面稱兹查得敝公司電桿木上時被民間小兒施放風箏牽掛電線以致兩線搭運夜間電燈登時滅熄不獨裝户時加詰責即工匠亦修理爲難且上海各處路燈軍警出防在在修關緊要爲此函請貴分廳長轉令各區署出示諭禁人民不得施放風箏致碍電線倘有無知小兒仍前作戲責成崗巡隨時獲解到案傳其父兄予以相當之懲罰以儆效尤而除障碍等語據此除出布告嚴禁外合行訓令各該區署仰卽遵照轉飭所屬長警一體認眞查禁倘有故違不遵卽行帶署傳該父兄議罰以儆效尤 
[騙子揑造奇怪之信函]  
　　住在七浦路之甯波人梁榮生無端將胞兄梁鴻貴（卽梁榮貴）戮傷致斃一案前奉地方審判廳訊明援照新刑律第三百十一條判决處梁榮生以死刑各情巳紀前報昨午後忽據梁榮生之父梁阿仁偕同梁榮生之母舅投地方檢察廳禀稱本日（即三月二號）午刻有一人形似法署辦公之人手持書信一封來家聲稱我子梁榮生日内即當解赴蘇州一等審判廳訊辦爾等亦須同往所需川資飯食應當爾處付給其信中末署上海二級審廳字樣民人等不知其僞被其騙去洋數元爲此來案報告究竟有無其事請求鑒核汪廳長得禀後查閱原信以一等審判二級審判等字皆匪人作僞之敗露旣巳詐欺取財又復破壞司法署之名譽情殊可禀除立飭法警四出查拿外一面諭令梁阿仁等如日後遇見此人應卽扭解來應以憑訊辦 
[善堂不能直接収屍]  
　　去年歲底本埠老北門外五金公所門前倒斃無名男尸一具當時由該處十二舖地甲金文查無家屬投報輔元堂派司事往查無傷給棺收殮嗣爲第二區第一分署孟署員查悉以該地甲並不到局呈報實屬違背警章除函請地方檢察廳究詰外一面又函致輔元堂詰問在案昨晨滬城沉香閣前又倒斃無名男子一口由該處九舖地甲徐春橋查無屬人亦赴輔元堂報請棺殮堂董以五金公所前之尸身曾由警局前來詰問此次未便往殮着赴地方檢察廳具報徐不得已立投該廳報請相騐汪廳長於午後委李檢察官吳檢騐員等蒞場騐明並無傷痕委係因病到斃判令由堂棺殮發對召屬認領 
[契據均須補貼印花]  
　　上海地方檢察廳昨發通告云照得部令頒行印花稅票凡訴訟人所執之契據等項須補貼印花本廳爲便利人民起見特於售狀處附設發行印花稅票仰訴訟人一體知悉如文契中須補貼　花者即照章備價購買可也 
[僧人與佛婆爭廟産]  
　　中華佛敎總會上海分部昨在事務所開常會有西門外打鐵浜蓮池菴住持僧法空來會聲稱蓮池菴本由其師叔仁法於光緒年間募資建造去秋仁法病篤時曾對僧人云我無徒子病如不起以汝爲嗣該菴卽由汝接管至十月間仁法亡故詎今年正月間忽被向住該菴之葛陳氏周陳氏二佛婆串賣得價瓜分後因分派不匀周陳氏委托律師在地方審判廳起訴葛陳氏私竊田單意圖吞没當經該廳飭吏往傳兩造到廳候訊僧人始行覺察爲此請求貴會保全等語並具節略一紙當經該會會長仰西和尚答復略云所陳各節無充分之理由至請求本會轉致法署吊取田單及派警驅逐該氏等情本會於司法機關只能代爲伸訴不能率直請求實難照辦惟念事關被人圖吞本會有維護之責候將實情陳明代爲伸理可也 
[協緝殺害八命之要匪]  
　　上海鎭守使鄭汝成君日前接江蘇馮都督電開馬統領電稱奉令緝拿殺害阜寗海灘征稅局楊步瀛一家八命要匪于大章等據稱避匿上海租界現派前混成旅營長劉漢民往緝請密電駐滬文武各機關一體協捕等語俟該營長到日希卽會同設法協緝務獲究辦勿任漏網等因現鄭君巳密咨第四師楊師長並飭所屬軍警一體協緝一面函知楊交涉員照會領事團轉飭各捕房協同查緝矣 
[穆湘瑤又得三等文虎章]  
　　上海縣洪知事昨奉省公署訓令轉奉國務院令開前淞滬警察廳長穆湘瑤　辦警務深資得力奉大總統令奬給三等文虎章洪君奉文後當即轉知穆君取具履歷呈復省長備查 
[舢板廠新大橋之重修]  
　　閘北叉袋角舢板廠地方之新大橋邇因橋面損壞經市政廳錢沈二廳長籌欵重修現在橋堍築有竹笆一應車馬暫行阻止俾便工作 
[又破洋人賭窟]  
　　三區寳山路第二十四號洋房内前有洋人開場聚賭迭經淞滬水陸警察薩　辦會同鄭鎭守使並令該區署各派軍警前往將洋人驅逐出界起獲賭具器物多件照會該管領事請爲查禁在案詎邇來該洋房内又有犯賭情事前日閘北徐警廳長奉督辦面諭於晚間十一點鐘親率保安警察隊隊長曁三區董署長督同長警往查仍將洋人等逐出界外起出賭具六十餘件解送到廳聽候督辦函請江蘇交涉員楊小川君照會該國領事交涉 
[出版界准予備案]  
　　寳山路商務印書館經理印有模具呈閘北警察分廳請將新出之出版界備案等情昨奉徐廳長批示云據呈並第一期出版界二份均悉察核出版界言論尚屬純正准予備案仰候函知上海郵政總局照章辦理塡給執據可也出版界存查此批 
[冒名圖詐]  
趙杏生前日冐充禁烟調查員誣指周瑞麟私帶烟土欲圖訛詐被周扭控三區警署昨由董署長預訊之下判解警廳司法科究辦 
[壞槍招匠修理]  
　　去夏亂事之後本埠各警區截獲敗兵抛棄鎗械前後共有二千餘桿業經繳解製造　近日督辦鄭汝成君以軍隊需鎗甚急電部請示應否修理在案兹悉陸軍部以旣經各軍需用鎗械應將所繳壞鎗之内擇其尚堪修理者先修其半以濟軍用指令招匠配修鄭督辦奉令後查得可以修理之鎗計有一千桿故飭軍械處長謝君招匠修理估計修費需洋一千二百餘元業於昨日開工修配限十星期内竢工 
[冒牌混售假土]  
　　粤人鍾新山在南香粉弄七十號門牌開設烟膏店近更將各種肉皮膏及芝蔴膏私造假土冐用他家牌號串同周芝祥混售圖䮠被捕房查悉於昨拘解公共公堂並傳某土棧夥上堂證明請究質之鍾供所售之土内中實有七成眞貨較諸市面所售不相上下並非欺騙惟不合冐用他家牌號求請寛宥關讞員核供商之英領康君判押候騐明起案之土再行訊核 
[欠欵分案訊理]  
　　三泰德裕與顧少巖等同控巳閉德祥莊經理湯載如等欠銀一案昨晨十時奉公共公廨孫襄讞會同美領强君升座特别公堂研訊三泰代表律師請追被欠銀四千餘元德裕代表律師請追欠銀一千七百餘元顧之代表請追欠銀四百五十餘兩中西官會商之下判被告交保諭將三泰德裕等案歸併着各舉公正人算明賬目再核顧少巖一案另案訊理 
[仍送商會理賬]  
　　王庸盫控莫訪梅等股開一亨煤公司紏葛一案曾經公共公堂傳訊判送商會理賬復候再核在案兹因兩造延不理賬故昨復奉公堂傳訊原被均延律師上堂辯護中西官會商之下判仍送商會着各舉公正人理明賬目復核 
[補禀再核]  
　　錢志忠昨延律師投廨聲稱三馬路通源菜館主王辛岐將銀檯面一百副抵去洋三千元該檯面仍假其應用兹因該館生意清淡王將銀檯面私運出外應請傳王諭令不准私運等語中西官以無禀帖呈堂着即補禀再核 
[抵地糾葛之判詞]  
　　美商羅白臣控地販葉微生抵地糾葛牽涉葉蕪記等情迭經公共公堂會訊判候會商堂諭在案兹經中西官商明判决詞於昨當堂宣佈云查羅白臣所請註銷葉燕記租契一案兩造律師禀請預定法律問題本公堂業將兩造權利細爲衡量查得此案若僅以法律論地畝祇認執契者業主之出租地畝之權利屬之該地當時執契者乃英商裴來德是以他人無有出租該地之權然以衡平法論公堂須查兩造公道之權利爲何若如兩造權利不能衡平即難僅依法律辦理今如羅白臣一面受抵該地之時旣不知另有租契葉燕記一面之租地契約亦無欺騙情形則兩造公道權利毫無軒輊是衡平法無有干預之地並查法律地畝出租之權旣屬於執契業主則葉燕記之租地契約當然作爲無效此諭 
[總巡傭人之作事不愼]  
　　英美總巡麥高雲君住宅内之傭人傳阿有因將未熄煤屑傾於木桶内致燃木板幸即取水灌熄麥君以其作事不愼於昨飭知捕房將傳傳至公共公堂請究據供事出無心關讞員商之英領康君以查照現行刑律第十三章一百九十條無心失火殃及隣右者處五等有期徒刑並一千元以下之罰金姑念無知從寛省釋 
[定讞未便翻案]  
　　老閘捕房六百三十一號華捕方有仁因勒令流氓姚利山（卽小利山）至廣西路某總會拆梢洋五十元不允糾同朱才卿陳阿華等用刀將姚戮傷業經公共公堂訊實判方朱各押西牢年半陳押一年在案昨有方妻延律師徐恩義到堂聲稱當時方並不在場請爲復訊等語王襄讞商之英領哲君以朱等曾在捕房供認且經公堂定斷未便翻異不准再訊 
[吳淞路之烟間]  
　　趙榮卿因在虹口吳淞路五十八號屋内私設烟間被捕房派探往查屬實當將趙與烟客李金生陳子豐王本華等各人一併拘獲昨解公堂訊實判趙罰五十元餘人各罰洋三元一併充公無洋按照罰數拘押烟具銷燬 
[駐寧德領事來滬]  
　　駐寗德國正領事舒爾慈君因有要公昨日由火車來滬暫庽黄浦路德總領事署一俟公畢即須返　 
[法艦赴閩]  
　　停泊本埠黄浦江中之法魚雷艦田辦而惟號現奉水師提督電調至福州駐泊業於前日起椗開駛赴閩 
[大賊誘拐小賊]  
　　男孩劉培生被王友根誘拐隨王行竊現王又欲將劉售賣爲捕拘獲傳同劉培生之父劉卿祥解送法公堂請究王供劉孩自願隨小民竊物實無誘拐之事劉卿祥供兒子自已不肖求請將王輕辦判王押一月逐出租界劉孩交伊父領回管束 
[押期纔滿又追租]  
　　蔣泰仁前因糾人聚賭抽頭爲捕房查知拘解法公堂奉判管押一月逐出租界在案昨已期滿復解到堂旋有收租人徐若室禀稱蔣前欠租洋四十八元逃逸今在押求請追租蔣供欠租有之無力措交求宥聶讞員判人銀兩保限七天交洋 
[馬車傷人]  
　　馬夫王桂興因駕車不愼在黄浦灘撞傷婦人李氏被捕拘入捕房昨解公共公堂請究經中西官訊知原告傷無大碍判王交妥保着原告另行具禀追償傷費 
[車夫違章]  
　　車夫陳阿四昨拖黄包車至百老滙路撗路停車被二百九十一號華捕查見以陳有違定章拘入捕房押候核辦 
[汽車違章]  
　　捕房解汽車夫倪阿生至法公堂禀稱倪駕駛汽車行經黄浦灘不照章程開行故送案請究倪供後當遵章駕駛求宥判罰洋十元充公 
[移提拐匪]  
　　曹張氏李連記拐得女孩一口帶往天津售去現爲天津審判廳查悉獲得女孩供出氏等均住上海法租界地方遂由該廳函托天津法捕房轉致本埠法捕房查拿移送昨由捕房將氏及李拘解法公堂訊究張氏等推諉不認判管押候天津審判廳來文移提歸案訊辦 
[公共公堂瑣案]  
　　虹口蓬路六百三十一號順興米店主陳阿和控歇夥楊四炳與陳錫泉冐原康洋紗號名義騙取白米三石等情由廨訊判楊陳押查在案昨奉公堂復訊屬實判楊陳各押一月示儆 
　　虹口漢碧禮路鴻裕烟紙店控張應裕串竊現洋銀元等情昨由捕房將張拘解公堂訊案判押西牢半年示儆 
　　徐玉林江阿二等八人因在康腦脫路三號理髮店内　賭違章於昨由探將各人拘案訊明判各罰洋二元充公以儆 
　　成衣匠施高明因串竊湖北路二百二十二號烟紙店内現洋鈔票三百餘元由探查獲昨解公堂請究訊據施因賭負與在逃某某二人竊得鐵箱洋元祗分用洋一百餘元是實奉判押候提集人証再訊 
[介紹小說叢書]  
　　商務印書館近將各體小說一百種重行彚印編爲叢書洋洋數百萬言恢奇瑰麗極小說界之大觀兹承惠贈預約劵一紙特爲介紹並誌謝忱 
[雜評三]  
　　敬告行人 
捕房爲儆戒兇暴保衛善良計厲行檢查行人之手續其用意固甚善也被檢查者艱非兇暴之徒固不妨聽其檢查問接以懾兇暴者之膽然而人心難測設有冒名檢查之人乘機訛索則行人必受其害矣但吾聞捕房所派檢查之人必有身穿制服者在旁監視是亦甚易辨别也特恐被檢查者不知加察耳吾故爲行人告之 
 
 
 

Page 11

 
 
專件 
[修正縣市鄉管轄所學校規則]  
　　（一）縣管轄縣立學校通則 
　　第一條凡以縣有經費設立者爲縣立學校受該縣縣知事之管轄 
　　第二條凡縣立學校之校長由縣知事任免之其他職員之任免該校校長主之但須於每學年之開始報告本學年職員之姓名職務俸給額於縣知事 
　　第三條凡縣立學校每年度之預算决算由校長分别造具表册呈報縣知事比照上年度之預算决算酌量核定縣立學校非有特别事由不得爲預算外之支出縣知事亦不得爲預算内之裁减因特别事由爲預算外之支出時須呈經縣知事核准之 
　　第四條凡縣立學校之規程遵照部頒學校令辦理其校内各項細則由校長定之但不得與法令相牴　 
　　第五條縣立學校應隨時受縣視學之視察 
　　第六條縣立學校之校長應於每學年之終報告該校之狀况於縣知事 
　　（二）市鄉管轄市鄉立學校通則 
　　第一條凡以市鄉經費設立者爲市立鄉立學校受該縣知事曁市鄉學務委員之管轄 
　　第二條凡布立鄉立學校之校長由該市鄉學務委員呈由縣知事任免之其他職員之任免該校校長主之但須於每學年之開始報告本學年職員之姓名職務俸給額於學務委員轉呈縣知事 
　　第三條凡市立鄉立學校每年度之預算决算由校長分别造具表册報由學務委員酌核轉呈縣知事核定之市立鄉立學校非有特别事由不得爲預算外之支出縣知事曁學務委員亦不得爲預算内之裁减因特别事由爲預算外之支出時須由學務委員呈經縣知事核准之 
　　第四條凡市立鄉立學校之規程遵照部頒學校令辦理其校内各項細則由校長定之但不得與法令相牴牾 
　　第五條市立鄉立學校應隨時受縣視學及該管學務委員之視察考核 
　　第六條市立鄉立學校之校長應於每學年之終報告該校之狀况於學務委員轉報縣知事 
[修正籌畫縣市鄉敎育費令]  
　　第一條縣敎育費除原有敎育基本欵産外不得少於縣經費總數十分之四由縣知事酌定報由省行政長官核定之 
　　第二條市鄉敎育費應占市鄉經費總數十分之四至十分之八由該縣知事按照各市鄉事務之每　酌定呈報省行政長官令行市鄉學務委員執行之市鄉敎育費得就左列各欵籌畫支配（甲）市鄉原有之附稅充敎育費用者（乙）市鄉原有之雜捐充敎育費用者（丙）市鄉原有之公欵公産充敎育基本欵産者（丁）經前縣議事會議决撥與市鄉之敎育補助金（戊）人民樂輸之寄附金左列各欵收入實係不敷支出時得由該市鄉學務委員商同本市鄉紳董斟酌地方情形另議加征附稅特稅等籌費方法呈由縣知事核定惟不得與他項法令相牴牾 
　　第三條縣市鄉敎育費依預算額開支有餘賸時應　數提存爲本縣市鄉敎育積聚金不得移充他用其積聚金之管理法在縣由縣知事擬定呈報省民政長官核准在市鄉由學務委員商同本市鄉紳董擬定呈報縣知事核准 
[來函]  
　　電報局來函 
　　頃奉郵傳局通電開據　局電稱滇省向稱安謐大理之變亦巳肅清請取消商電密碼限制辦法等語自應照准所有雲南各處與他省往來密碼商電無論華洋文一律照常收發餘查照上年十二月漾電辦理可也等因請貴報刋入來函俾衆周知 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[爲政在力行不在多言論] [  贅虜擬作]  
（考試縣知事第一錫原題） 
　　若曰我輩官場中人其未做官者無有不想做官者也其已做官者無有不想做大官者也然有想之到手者焉有想之不到手者焉逼是什麽緣故呢實因做官有做官之秘訣若不曉得此項秘訣則該官萬萬做不成不如趁早滾你媽的蛋爲是今試問官科畢業生曰久矣夫下官之想做官也千想萬想簡直要成相思病矣如何可使下官想得到手耶願夫子明以敎我那官科畢業生登臺演說道候補官想得官必須研究吹拍工夫高談闊論者吹也花言巧語者拍也但吹拍要適合分寸否則吹破拍差轉足使人惹厭吹拍兩字之外莫妙鑽營門路或走姨太太門路或走大少爺門路甚或走二爺茶房倌人戲子門路苟能門路走着則官必可到手矣若現任官想升官必須迎合上峯意思唯唯諾諾敬謹遵行要我喫尿提起夜壺便喫之要我舚糞伸出舌頭便舐之能如是也則想做大官不難矣倘或執持已見辨别是非議論非不正當也理由非不充足也上司見之終屬犯忌而不稱心則祿位又烏得而高陞也哉本應試知事聽這一番議論便連聲答應道是是是不差不差本日接奉憲示題目内開爲政在力行不在多言論等因竊查爲政者即做官之代名詞力行兩字有兩種解釋其一即力走門路其一卽竭力奉行括而言之即是做官之人總須力走門路竭力奉行不可草牽開口多發言論之意與該官科畢業生所演說正相符合仰承訓誨感激莫名而或者曰爲政在力行不在多言論者係規定做官之資格但須脚無殘疾力能行動口非全啞略能語言果如是也則應試諸公均穏可做知事矣豈不快哉是可賀也恭喜恭喜哈哈哈 
　　原批層層闡發題藴畢宣非洞悉做官原理者不能道出 
　　行文亦合八股家小說家公牘家爲一手雖不能與鈍根所作次題抗衡要亦使人發笑之妙文也 
尊聞閣詞選 
[題畫美人掃花圖] [  莽漢]  
　　飛紅點點落成塵燕亂熒啼閙殺人任女飄茵與　溷不傷薄命總傷春 
　　紛紛庭樹褪紅芳無賴東風昨夜狂底事曉妝傭不理一春總是爲花忙 
[夜坐]  
　　閒把狂吟破涔寂蓬窗兀坐一愷挑寒梅繞屋香偏久冷月穿廉影欲描貧有時書堪結契喧　車馬漫相邀忽聞夜半　天鶴劍氣琴心一例消 
自由談話會 
海上新劇家錢化佛許瘦梅等發起進德　此　殊　人意且於新劇前途收效必巨子嘗聞今日之論新劇者於其演劇之生動莫不交口稱譽無可疵議然一道及新劇家之行檢則必欷歔歎息若有甚不滿者因此不滿遂使其對於新劇之感情亦漸冷淡惜哉試以此義告一般矜才使氣之新劇家必佛然曰若輩觀劇但求劇之可觀足矣至於濱劇者個人之私德何預汝事雖然信如此言將何以解於社會敎育何以增進社會之感情而光大新劇前途之勢力是則進德會不可以巳也予所尤望於一般新劇家者不吝改過一洗其從前弔勝之習伶人喜弔自昔巳然十人而九然而新劇家非舊伶人可比新劇者非色身媚人之劇乃道德名譽之劇也新劇家苟有一念自愛者其速履行道德維持名譽勿以前眚甘自暴棄放下屠刀立地成佛發起人以化佛名亦足以勸也 
　　聲色貨利一時肉慾名譽完美畢生愉快三代以下特患不好名新劇家熟權輕重與其好瞬思之淫母寗好久遠之名[  鈍根]  
儉德會發表後贊成者靡然不斷洵屬盛舉愚意儉德二字德字尤宜著重言之非艱行之維艱願入會諸君勿爲非常可喜之言以　此會顧力行何如耳愚婦不德謹具名入會（程習　母）儉德會規則一不狎邪二不賭博三不必以酒食微逐四不必華服五不輕寒素 
　　上海民立中學堂學生（徐福生衛兆麟吳樹棠朱福年黄守唯張德良周光鉞秦洪錩吳震中西學校學生（吳縣陳毓清上海朱潤卿揚州周寳珂海寗徐樁林嘉禾吳高鎏南匯倪鏡海）周寛福張振楣李祖　諸葛增張鑑李菊峯宋其芳馮瑞生俠影孤舟馨蘭女士黄王英女士鄞縣陳樹標汪　蛟西范仰宇武昌葛士尊揚州姚鳳岐　應張述周揚州劉哲浦常熟陸機洞庭林省庵紹興古我周和聲蕭山高其滄山陰周濟剛周燝沈卜善福建林志功常熟顧伯蔭鎭江黄學貴潮州楊鶴年崑山沈泳生海門毛鏞寶山顧序卿孫乃俊江夏張瑞麟頔塘周耐葊吳與沈滌塵吳陵程習鵬母丹徒吳庚　申江沈秋娟邦上陳氷如陳振志陳立權丹陽魏六如 
小說 
[社會小說新官塲現形記（九）] [  超然]  
　　正在出神之際忽聽隔船笑語聲又夾着唱了起來聽那唱的是老生辨得出口氣知是金寶唱的唱了一　接着又是青衫這不是尤伯戡是誰心想尤伯戡這人如何愛上了金寶金寶比着銀寶還遜一籌如何配得上尤伯戡一時胡思亂想心中好不煩悶因念一個男人家總是愛着婊子的眞不曉得他們心裏是個什麽主義你看我們這個他有了我這般的妻子還要愛上銀寶那便怪不得尤伯戡了想了一回覺得身子疲軟也就睡去不提且說現任乙縣知事詹德俊奉到民政長指令知道已經委了鄭星萊代理却不知道鄭星萊是個什麽人内中有一位從前做過本縣參事現任第一科科長姓萬名通的道這人是我們同鄉家裏很有幾個現錢他父親叫做鄭東城原是銅匠出身開過一爿銅錫店在光復那一年上倒閉了他父親現在上海做生意只因父子性格不投早已分了家各自居住這鄭星萊也看不起他老子若有人提起他老子他便引爲深恥所以不知道的人還當他是没了父親的呢他也並無兄弟只有一個妹子跟着父親過日他的財産早已變賣盡了都變做現錢存在銀行裏早抽一點晚抽一點專門以酒肉市交高攀貴客在前清時結識一班候補佐貳嫖賭吃着希望些好處無奈一齊光復了全歸没用後來娶一個半開門的女學生做了妻子又結識些新學界的人物只因他自已不懂新學連幾句口頭禪的新名詞也講不上來所以這般新人物和他親近不　不知如何便會弄到這個知事倒是該佩服他呢詹德俊道現在的知事不比光復之初若不是都督民政長自己賞識的可有一點兒難攪呢昨見他有一封信來說是陽曆正月初一來接手我們這裏可有什麽未完的事該查一查應辦的辦了交代的册子我已和第二科說過他們已在赶辦了你第一科裏有什麽移交的也該早一點兒預備纔是萬通道我們科裏只有幾種統計和些調查事件没有辦此外都掃清了縣議會裏有幾件提出的議案没有復那也不妨讓後任磨牙去聽說新知事帶來的人裝上兩大船呢我這一個飯碗未必牢靠有些事落得讓他們來做去詹德俊道他來接手少不得總要仰仗幾個熟手你是參事改做科長的不比得什麽科員雇員我總替你力保一下想來不致於立時更動我的意思我却等不得這些日子打算請個假先走這裏托你代理着你和縣議會是很要好的算起交代來他們也有個情面不到於十分挑剔在那代理時間的官俸我便津貼了你豈不兩有便利你意如何萬通聽見　官俸貼他心裏一算穏穏的有八十元進帳如何不要只有一着爲難他是從來不曾留心過財政上的事將來算起交代來什麽欵子該怎麽的一些也不懂得如何能彀肩此重任旣而一想管他呢横竪算錯了不干我事我也不會吃虧落得多賺八十元的進益因便滿口答應（二） 
[短篇小說霧（六）] [  瘦鵑譯]  
　　語巳高聲呼其妻其妻自内出倚培脫來肩嬌聲問何事喚儂培脫來語以意其妻尚爲一嬌小女郎年方十九惟夫壻是依此時忽聞夫婿欲與己作别乃曰惠爾吾烏能棄君而去願與君同留於是衆勸之皆弗聽毅然曰吾願與彼同死母多言讓彼閽人去可也培脫來心大動俯首親其愛妻之　唇妻則就其懷宛轉嬌啼悲不自勝旣乃言曰吾之去留君輩可勿問爲今之計當趣携昔姆泊爾夫人離此否則且立死勞特裘凡司曰然此氣球可載五人今祇有昔姆泊爾夫人昔姆泊爾姑娘余及閽人四人耳尚可容一人若夫婦與克拉勃乃都不願行良令人於邑也培脫來曰主人幸勿介介於懷人數愈少則球升愈速主人等亦可早離倫敦復覩天日克拉勃亦促曰勿絮絮虚擲光陰君輩行矣言巳遂入内挾昔姆泊爾夫人出昔姆泊爾夫人揚其低弱之聲言曰克拉勃余去死巳邇去此亦弗能生汝可救吾弱息克拉勃欣然曰夫人勿憂吾不特救夫人并將救女公子夫人呻吟曰是誠可怖煞人克拉勃吾目盲乎如何四顧了無所覩且呼吸亦艱殆將局死克拉勃日夫人勿作兹失望語半點鐘内便當見日光見上帝之日光此城中雖爲大霧所羃想九天之上必有黄金色之日閃閃作光此日光余曩於印度嘗見之今則十年不見此光矣良可慨也及至空地上閽人急日先生等必携吾同去必携吾同去克拉勃日汝勿怖少選當携汝去語次即以昔姆泊爾夫人入球下筐中枕裘麗亞膝閽人亦一躍而入勞特裘凡司則與克拉勃及培脫來語謂克拉勃日克拉勃汝暫留此勿遽行培脫來汝可往伴汝妻渠獨處良寂寞汝二人俱勇男子吾棄汝二人去心滋弗怡克拉勃汝幸少須於此設天上無風余尚欲下降言時一人遂握手克拉勃忽又作異聲曰吾主余頗欲與裘麗亞姑娘一握手勞特裘凡司曰可可克拉勃乃向裘麗亞曰姑娘能與吾握手乎裘麗亞柔聲曰汝勇男子余烏可拒絶汝請克拉勃曰姑娘疇昔嘗呼吾爲可憐之盲人者也别矣姑娘語已即俯而輕吻裘麗亞之玉手裘凡司入筐中言曰克拉勃吾輩去矣汝可釋手放此繩索培脫來再會克拉勃再會克拉勃舉首言日願君輩臨佳運此去即見上帝之日光且言且徐放其手中之繩氣球遂冉冉而上又高呼曰吾主記取吾仍立此繩盡處吾主再會姑娘再會此時天地洞黑彌望如漆氣球扶搖直上勞特裘凡司猶雙目下注雖弗能見顧乃繫心於克拉勃及培脫來夫婦不能自已側耳細聽猶微聞再會之聲破萬黑而出裘凡司乃執裘麗亞如荑之手仰首微喟昔姆泊爾夫人方沈睡嘿嘿不聲閽人則大笑磔磔如怪鴟叫（未完） 
 
 
 

Page 15

 
 
   
 
 

Page 16

 
 
   
 
