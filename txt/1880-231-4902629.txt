# 1880 - 231 - 4902629

 

Page 1

 
 
[石印條幅楹聨出售] [  點石齋啓]  
　　元和沈共之茂才錦桓素工小篆名重一時茲特以小篆書　主得賢臣頌作爲綠幅四紙就點石　印行每堂價洋二角五分綾裱者每堂另加四角五分〇毛意杳先生楹帖本臺曾仿印行世人爭購之近又得其行書條幅一堂今巳印綾每堂價洋三角五分綾裱者每堂另加四角五分〇莫眲壹先生及芝卽今上海縣莫善徽明府之金昆也書名久重於時本臺曾印其條幅問世今又印成小篆七字楹聨白紙每副二角色紙二角五分裱者另加二角以上均仍在申報舘申昌書畫室出傳 
[上海城廂內外租界全圖出售] [  點石齋告白]  
　　上海爲通商重鎭名聞四洲而善本之圖甚罕今本齋以照相石印之法印成一圖一切地名水道悉載於上卽日在申報舘申昌書畫室出售每幅價洋三角五分裱者共洋五角欲臥遊者請購斯圖 
[論中俄和局]  
　　中俄和戰之局以崇星使爲一大關鍵以曾襲侯爲一大轉機其餘論戰論和紛紛置喙各抒己見各献良謨不過備　朝廷採擇之用見草野清議之存而皆非局中之人故前者崇公出使與俄議訂合約及其返國遽楆　聖　下之請室外人但見　上諭有違訓越權字樣而不知其所違者何訓所越者何權而皆色然動容惄罵心戚惟恐崇公蹈不測之罪而俄國上似乎少光未免惱羞成怒而兵端卽因此而起嗣後崇公所議之約稍稍流傳於外西字各雖詳譯其語始知崇公罪之所在緣崇公章　命莅俄之後在臘弗提亞立約其第七條內載伊犂之地旣議歸還中國而其以可西河卽空格西河之西及麗山卽格登山南之天山與特克斯河側所有山谷之地盡讓於俄將自北之南準噶爾及伊犂喀什噶爾三省地方只此一條官路截斷其第八條又載自大城卽齋桑泊至頌爾齊斯河之北烏梁海旗界之西平原一角劃歸俄國如此則該地扼要之區悉爲俄所有而中國之吃虧太甚不但所允之五百萬羅卜而巳故覆　命之後　朝廷震怒立子嚴譴而俄國聞之則以爲崇公議已有成而中國竟不允准反罪崇公顯然有與俄國爲難之意此俄人調遣兵船禁止行旅製辦軍火所由先事預防惟恐中國之猝發而不可遏盖兵凶戰危中俄兩國皆所深悉中國固內難初平不敢妄開邊　卽俄國與土構兵亦歷歷年所近日兵事粗定糜餉頗多亦未必不知佳兵之不祥而必欲構怨於中國第兩國皆不肯自失便宜不肯自失體面而於是兩不相下勢不得不出於戰耳夫崇公獲罪之後而再遣曾侯人皆殷殷然欲觀其效惟恐旣有前事則曾侯難於措辭俄國或有藉口故又有竊竊然疑之者盖曾侯此去和戰兩局卽此而定其責之重而任之鉅奠此爲甚化險為夷易危爲安旋乾轉坤之手於曾侯乎望之一言不合卽可立時開仗而其後遂更難收拾此曾侯初去之時所以聞之者喜與懼并憂與幸集卽此可見人心之不欲出於戰矣乃恭讀七月初七日　上諭前有旨將崇厚暫免斬監候罪名仍令監禁諭令曾紀澤將應議條約妥愼辦理茲據總理各國事務衙門接到曾紀澤電報現在商辦一切懇爲代奏施恩等語崇厚着加恩卽行開釋該衙門知道欽此聞此　諭旨者俱以爲中俄或有和意且有臆度之見以爲俄公使殆與崇星使相厚前見崇公獲罪心實憫之又恐曾侯繼崇公而去則重申前議措辭實難故必欲俟崇公免罪之後始可再續和議卽中國亦明知崇某不免於罪則後此者說有難申故於接到曾侯電信之後知現在已在商辦一切而開釋崇某爲此時和戰之大樞紐因特開格外之恩此事不但爲中人所樂聞卽西人旅居滬上者亦莫不喜聞此言誠以中俄茍開兵端無論孰勝孰負人心總有所懼卽西人雖可作壁上觀而兩國構兵於通商大局究亦有所未便固不若言歸於好使共享太平之福不見兵革之災中外人民所日夕禱祝而不敢决其必得者於此而微有端倪之露其私心竊喜又何疑乎雖此後曾侯更議不知若何然旣有崇公一事在前自當悉心詳定妥愼商辦必使兩持其平而無畸輕畸重之弊俾兩國皆不難降心相從和局之成不將於曾侯有厚望哉 
[恭錄　上諭] 〇七月初十日奉　上諭銘安等奏吉林廳長春廳文童閙考分別訓辦飭拿各摺片吉林廳文童永福等於廳官考試點名進場後藉端嚷閙永福胆敢扭壞龍門鐵鎖與雙喜成林等一齊闖出因衆童並未出號恐仍局門考試復商同退回逼令全行散考長春廳文童赫選三等因該廳覆試爭挑堂號輙敢聚衆閧堂肆閙開門出場均屬目無法紀吉林甫經設立考棚尤宜首端士習豈容不法之徒任意滋閙此風斷不可長永福雙喜成林均着照所擬杖一百流三千里雖係旗人情節較重卽行實發不准折枷以警效尤赫選三萬鶴亭程龍榜王竹林王玉麟等着該將軍等飭令地方官按名嚴拿務獲究辦並着曉諭士子務宜各知自愛嗣後倘有不守場規藉端滋閙情事卽着照例從重懲辦該部知道欽此同日奉　上諭劉長佑等奏遵旨查看鎭府各員據實覆陳一摺雲南普洱鎭總兵左啓龍永昌府知府周慶榕臨安府知府許廷桂均着開缺送部引見餘着照所議辦理該部知道欽此〇十一日奉　上諭雲南臨安府知府員缺著劉毓珂補授欽此同日奉　上諭雲南普洱鎭總兵員缺著王東發補授欽此同日奉　上諭山西太原鎭總兵張樹屏着調署大同鎭總兵太原鎭總兵員缺卽着馬陞調署欽此〇十二日太 
 
 

Page 2

 
 
　　常寺题八月初一日祭　先師孔子廟奉　旨遣沈桂芬行禮　兩廡遣翰林官二員各分献　崇聖祠遣景善行禮欽此同日又題初二日祭 
　　社稷壇奉　旨遣載敦恭代欽此同日又題初八日祭　龍神祠奉　旨遣師會行禮欽此同日又題同日祭　恵濟祠河神廟奉　旨遣致和行禮欽此同日又題十五日祭　文昌帝君廟奉　旨遣慶思行禮後殿遣敬信行禮欽此 
[都人議論] 〇京師友人來書云前奉　上諭開釋崇前使罪名茲聞崇公已於本月初十出獄回寓矣惟此次　上諭有電報二字都人皆謂爲創見也又聞自開釋崇厚之　旨下卽謠言四起或謂開釋崇公恐中國墮俄術中或謂崇公必先與俄寄信乞俄求會使代向　中朝申說冀免重罪或謂現在中俄和約章程尚未議妥遽將得罪之人開脫設和事不成必爲所欺然聞諸官場中人則總署旣接襲侯電報和議必有端倪否則决不肯開脫重犯惟　諭旨簡略致滋疑懼故無識者不免嘖有煩言云 
[懲辦鬥毆] 〇少年血氣未定每以好勇鬥狠相尚而金陵機匠此等習氣尤深月初南門內聚和宏興兩茶館同時有鬥毆案盖宏興本係小茶館專賣茶而不兼點心有機匠某甲泡茶兩盌僅錢十文會鈔時全係砂錢櫃上以爲淸茶利錢極薄盡付砂壳實遭虧本請甲另付大錢甲勃然大怒分文不換並出言辱駡茶館不受某甲遂恃強將其茶盌冲打一空街隣見者咸抱不平該茶館登時赴保甲局稟訴局中旋飭　丁將某甲拘案笞責並罰令賠償盌盞甲崛強不服保甲局遂將某甲移縣由縣發落江寍顧邑尊當卽提訊盡悉某甲強將冲打硬用小錢情形且見其狀貌頗不純善登卽重責四百板交差看管適聚和茶館亦因毆傷老婦拾赴縣署喊控盖閙事者係甲乙兩人甲素與乙有隙屢欲尋隙毆鬥是日甲適在該茶館後進聽書乙邀約同黨十餘人前往閙事該茶館東老婦年逾七旬因見乙來勢不佳知係尋甲滋事幸其時甲　他往乙與衆人遂在後坐待未幾甲亦至老婦赶卽阻甲令勿入並告以乙約同夥在後坐待甲聞婦言忿然曰伊雖人多吾亦不畏正待進去而乙已得信率同多人從後打出時前進亦有甲之同夥數人在外吃茶當時見甲寡不敵衆遂奮臂一呼羣起相助於是棹翻凳倒盌盞如飛老婦見兩造業經交手勢難禁止而又無處躲避正驚慌間不料板凳一條突然飛至老婦閃讓不及早經頭破血流昏暈倒地於是旁觀者大呼人命甲乙兩黨遂各鳥獸散茶館東見甲乙兩造尋仇以致其母受此無妄之災命在呼吸遂將其母抬赴縣署喊控江寍縣顧邑尊登卽傳仵作人等騐得該婦的係受傷一面將某乙及帮毆一人拿獲而某甲早經逃遁旋飭差訪緝所有某乙及帮毆一人到案後先各重責收禁俟某甲獲案後再行訊究老婦赶卽醫治幸傷痕雖重尚不致有性命之虞也 
[燈船繁盛] 〇秦淮畫舫艷稱於時粵匪之亂陽焉泯焉會文正持節兩江與民休息特助創興雖不敵昔日之盛而夕陽簫鼓亦復踵奉增華沈文肅公繼持使節丰裁峻厲然青溪數曲間未聞打鴨驚鴛也本年劉峴莊制軍涖任東山謝傅不廢琴尊絲竹之權兼之自端陽節後天氣不甚炎熱晴爽日多遂使秦淮河內無日不有打槳而來者而希將軍之太夫人亦間買舟游覽傾城士女更均乘興來游至釣魚巷一帶妓女下河出局者尤指不勝屈故今日楊帮中之來趕熱水者愈覺紛紛不絕所惜貢院及石　街兩岸沿河房屋雖已蓋齊均係公館以及居家人等非若當年之花月簾櫳笙歌院落未免淸溪寥落紅板蕭條耳 
[賭風漸熾] 〇賭博之爲害富者至於傾家蕩產失業敗名貧者流於穿壁踰垣攘雞盜狗其患不可勝言者蘇郡於數年以前歷奉嚴禁此風已絕乃日來游手好閒之輩或則設局抽頭偏隣衙署或則沿途擲骰竟達街衢他如竹牌之戲或泛扁舟葉子之游或邀密室則又更上一層衣冠酬酢之場比比皆是矣 
[重申騐照舊章示] 〇總辦上海籌夠貨捐局爲出示曉諭事照得木棉一項產自淞滬各鄉爲厘捐大宗之一前以四鄉子花率由產地徑入內地致漏上海貨捐定章由經過各水卡於卡捐外帶收上海貨捐或另掣捐票或卽於卡捐票上倂計填給滬　照准其照騐不復　後　嗣因附近上海各鄉所產子花應納貨捐牙行船戶往往借單影射前經本局核定凡外卡代收上海貨捐之票限於三日內來滬照騐逾期仍須補捐以杜牽混出示曉諭在案兹聞各奸商以滬埠奸商以滬埠應捐之貨爭向鄉販收買卡票指爲外卡已捐之貨張冠李戴曚漏捐欵以致鄉販層奇行市不一於厘務市面均有妨碍除嚴　委員認眞查騐外合亟重申舊章以示限制而杜假借爲此示仰牙行船戶曁客販人等知悉嗣後凡外卡捐過子花持單到滬照驗仍照章以三日爲限逾限卽一律補捐其各凛遵毋違特示 
[秋收可慮] 〇昨據本縣鄉民來言今夏時雨連綿凉多熱少正合六月不熱五谷不結之古諺鄉間已露荒年景象入秋以後天晴而略熱稻禾或可期豐稔然棉花尚未放齊苟能晴至時月底則並可指望殆所謂八月黃金鋪滿地也並聞北鄉一帶鄉民凡遇豐年則衆姓集資　土地神　遊田隴前日曾舉此會觀者如堵墻云 
[啞子捉姦] 〇昨午三點鐘上海縣署前有一啞子額受刀傷鮮血淋漓欲呌喊而無從殊有怨氣冲天之槪有知者云該啞子係城內剃頭店主其妻子不安於室昨日所私又至啞子偵知往捉姦夫卽持刀恐嚇與奪被砍遂奔縣署惟署中呌喊亦須有人作保該啞子與署前某薙頭店聞係親戚往托作保尚未知其肯否也俟有所聞再行錄報 
[緝獲積賊] 〇法包探於昨日前兩日緝得一賊在八僊橋相近之平屋內爰往捕之搜出臟物不計外另有鐵杵一枝利刃一對外用皮鞘當卽禀明捕頭將該賊管禁諒今日須解公堂訊斷也 
[水車碍事見] 〇前報列水車碍事一則今聞墮胎之婦尚難保其無害乃昨日又有蘇婦宋李氏抬姊　李氏至英公堂聲稱被正曁街小茶館水車撞傷肚腹初許調治繼　不理求提訊究陳司馬驗得受傷以重　飭　日差協捕往該茶館提車夫到案訊究 
 
 

Page 3

 
 
[水夫歐人] 〇昨日英公堂據廣東人梁阿炳稟被水夫王阿三碰撞爭論彼卽逞凶並有莫阿順帮凶致被扭破知衫打失銀鐘等作開車呈請究追陳司馬以所開失物價值甚鉅然無實在証據碍難定斷姑將王莫二人交保　飭捕房查明於禮拜三再行核斷 
[洋婦恃强] 〇昨有日本婦女三人至英公堂稱坐東洋車車夫以車力不遂具欲竟敢肆歐並有人帮兇扭壞洋傘是以訴捕拘究車夫熊金華供與東洋婦言明車價旣而短給向爭被毆屬實又據裁縫顧小弟供係解勸不敢帮凶捕稟該婦時有與車夫爭論之事陳司馬以細故擾衅原告亦有不合車夫等皆係窮人姑不深究惟顧解勸不力著賠傘洋一元當堂呈繳日本婦不愿收領隨　充醫院經費 
[車中遺物] 〇包探在路見有人手持藍衣包內有白紡紬短衫雪青縐紗單套褲賣情節可疑解送英公堂被告供推東洋車度日衣包係坐客遺存陳司馬隨飭管种一月衣包交捕房查明失主給領富捕頭請登申報以便周知云 
[古玉助賑] 〇昨接寓揚夢梅外史書略云僕寒士也新喪荊妻欲效營奠營齋之舉而苦無資　將家藏漢玉雙虬龍鎮紙及勒子各一事變價追度默念直灾未已用卽將原件寄交貴舘轉送籌賑公所以資冥福再奉母命措洋三元一并寄上爲表姊祈福而求子嗣也云云本舘當卽轉交掣取收條寄揚州外節錄元信如左 
[更正] 〇十四日報登勸賑公啓一則內言青浦靛捐每洋捐錢兩文兹據青浦友函稱此靛捐甫於今六月朔由縣主出示諭勸每洋買賣各捐錢四文誠恐捐戶滋疑　卽更正爰照錄之 
[摸魚兒　奉和常惺惺齋主人原韻] 〇偶相逢月延琴佇　申江上翹楚落花引入天台路不顧杏雲蕉雨君且住君可識蘭因絮果原無悞相看不語想玉臂清輝寶釵斜嚲何必更深護　君歸後敢則恩情不負其如風雨相妒憐他人比黃花瘦悄向鏡臺低訴儂已悟都只爲曲終不見周郎顧秋風處處正一罼青鸞佳音啣到越水等聞渡　高昌寒食生 
[湘春夜月　步常惶惺齋主人韻] 〇怪卿卿令人眞箇消魂底事一印鴻泥辜負此眉顰憶到一尊情淺正舞臺歌榭玉輭香温奈一聲去也琴寒月冷無計温存　雙魚付與　揮玉撥又進金樽柳自軃花欹全不是有心度曲無語拈裙霓裳月譜待抱琴偷向雲根算不若向明蟾影裏孤鴻調裏沈醉昏昏　高昌寒食生倚聲 
[光緒六年七月初九日京報全錄]  
　　宮門抄〇發抄　旨五道〇上諭一道錄前〇署江督吳　奏爲恭革守備夾片〇江督劉　奏爲恭報接篆日期摺子〇湘撫李　奏爲訊明京按律擬結摺子〇署江督吳　奏爲恭報交卸督篆囘蘇日期摺子〇湘撫李　奏爲委署知府夾片〇總兵婁　奏爲恭報接印日期摺子〇七月初九日刑部都察院大理寺正紅旗值日無引　見〇鐵祺徐致祥夏家鎬各假滿請　安〇黃體芳請假十日〇召見軍機〇發抄　譚鐘麟奏請將同知成邦幹暫緩送部引　見奉　旨看照所請吏部知道欽此〇又請以陳璚著嘉興府篆奉　旨吏部知道欽此〇任請生奏解造辦處各項銀數奉　旨該衙門知道單併發欽此〇善慶等奏請將防禦休致奉　旨塔爾罕佈着准以原品休致兵部知道欽此〇李瀚章奏守備呂長春請免騎射奉　旨着照所請兵部知道欽此　〇〇吳元炳片　再藍翎儘先守備魯相周曾在豫勝管富差以餉鑒爲名　端訟擾經臣嚴加批駮猶敢嘵瀆不休查魯相周以武職備弁一味索詐實屬行同無賴未便稍事姑容相應請　旨將藍翎儘先守備魯相周卽行革職用示懲儆理合附片陳明伏乞　聖鑒訓示謹　奏軍機大臣奉　旨魯相周著卽行革職兵部知道欽此　〇〇頭品頂戴兩江總督臣劉坤一跪　奏爲恭報微臣接篆日期叩謝　天恩仰祈　聖鑒事竊臣欽奉　恩命調補兩江總督兼充辦理通商事務大臣光緒六年四月二十八日入都　陛見仰蒙　召對四次　訓誨周詳貞其任勞任怨毋蹈因循積習勖以實心實力毋作紙上空談　奉　綸音曷深感悚臣跪辭後隨卽起程於五月二十四日經過天津當卽欽遵　諭旨傳諭直隷督臣李鴻章訖仍由海道南旋於六月初一日行抵江寍初七日准署督臣吳元炳飭派江寶府知府蔣啓勛中軍副將譚碧理恭齎兩江總督關防兩淮鑒政印信　欽差通商大臣關防並　王　旗 
 
 

Page 4

 
 
　　牌文仓等件移交前來臣當卽恭設香案望　闋叩頭謝　恩祇領任事伏念臣湘中下士知識顓蒙會權篆於金陵　量移於珠海兹者恭牌 
　　簡命重莅是邦敢云就熟駕輕彌慮汲深綆短查兩江地大物博任重事煩漕務河工鹽政三大端以及察吏安民練兵籌餉無一不關緊要如臣檮昧深懼弗克勝任致滋貽悮惟有懔遵　聖尋殫竭血忱一切事宜隨時會商北洋大臣李鴻章妥爲辦理其地方應行各節則與三省撫臣和衷共濟以冀仰答　高厚鴻慈於萬一所有微臣按篆日期除循例恭疏題報外謹繕摺叩謝　天恩伏乞　皇太后　皇上聖鑒訓示再江南地方雨暘應時早禾暢茂江北先有蝗蝻萌動現經督捕凈盡民情安靜如恒堪以仰慰　宸厪謹奏　軍機大臣奉　旨知道了欽此 
　　〇〇湖南巡撫臣李明墀跪　奏爲訊明京控情詞照例擬結恭摺奏祈　聖鑒事竊照湖南桂陽州民蕭文桓以兇斃二命賄串塌擱等情造抱京控蕭文柄等一案經都察院於光緒五年閏三月二十一日具奏奉　旨此案着交　亨應督同臬司親提人証卷宗秉公嚴訊確情按律定擬具奏抱告民人蕭文柱該部照例解往備質欽此欽遵咨行遵照並將抱告蕭文柱遽解到湘行司委提人卷來省審辦旋因提到需時咨部展限在案前升撫臣邵亨缷事臣到任按據臬司孫翹澤提齊人卷訊明議擬具詳解堪前來臣隨親提嚴訊緣蕭文桓蕭文柱係同胞兄弟與蕭文柄蕭降得曁在逃病故之蕭賤苟均籍隸桂陽州同宗無服蕭降得係蕭賤苟胞弟口死蕭誠溥係蕭文桓之父與蕭賤苟並無服　蕭賤苟偶　蕭文柄田畝與蕭誠溥田業毗連公共圳水灌注同治十三年八月十一日蕭賤苟於蕭誠溥因爭放圳水互相嚷罵蕭賤苟告知蕭文柄稱往理論蕭文柄未經攔阻蕭賤苟與蕭降得卽尋遇蕭誠溥斥其不應阻放公水蕭誠溥分辯爭鬥蕭賤苟用木棍毆傷蕭誠溥偏左倒地經蕭東元赶攏喝住問明扶回　蕭誠溥重傷至十二日殞命蕭文桓投保報經該州呂邦俊詣騐差拘蕭賤苟等逃逸通詳飭緝嗣因恭限屆滿先後開列承緝接緝不力各職明　恭在案蕭文桓屢向刑書蕭竟成州差温貴等　拘詳辦彼此口角經蕭川勸散並斥蕭文桓性急非是蕭文桓因蕭賤苟係蕭文柄佃戶今因爭放田水起衅心疑蕭文柄有挾嫌主使情事並因蕭文日蕭文易均係蕭賤苟親房必知蕭賤苟下落欲令蕭文柄等將蕭賤苟交出迭向蕭文柄等理論均被斥退蕭文桓卽以不究莫甘等情由司赴院具控批飭緝究蕭文桓因未批提痛父慘死一時情急起意京控卽以　情並　及同治十二年間蕭賤苟曾與蕭誠澍爭　蕭誠澍患病身死蕭誠溥　欲控究經族衆與蕭文柄等查明勸　寢事又蕭文柄收過蕭文桓茶子除代蕭文桓完納錢糧外其餘茶子因蕭文桓上控后未經回家致未交還蕭文桓遂一併牽入詞內鋪砌兇斃二命洒賄塌擱牽黨抄选等情繕就呈狀遣令胞弟蕭文柱作抱至京赴都察院衙門具控訊供取結奏奉　諭旨咨解間南行司委提人卷來省審辦催據委員提解人卷到司並據該州先後禀覆見證蕭東元業已病故正兇蕭賤苟於光緒五年六月初二日在廣東連州洋圍地方因病身死訊取屍母甘結移准連州查騐屬實由司審明議擬詳解經臣親提　訊供悉前情詰無洒賄塌擱率黨抄洗情事蕭誠溥實被蕭賤苟棍甌一傷越日身死蕭文柄等並無主使情斃至蕭誠澍實係病故亦非兇斃再三究詰各供不移應卽擬結查律識同姓親屬相甌服盡者至死以凡論又鬥毆殺人者不問手足他物金刃並絞監候各等語此案蕭賤苟因無服族叔祖蕭誠溥爭放公共圳水與蕭降得尋遇爭閙用木棍甌傷蕭誠溥偏左越日身死自應按律問擬蕭賤苟合依同姓親屬相歐服盡者至死以凡論鬥毆殺人者不問手足他物金刃並絞監候律擬絞監候事犯在光緒元年正月二十日欽奉　恩詔以前核其情罪不在不准援免之列業已在逃病故應毋庸議蕭降得與兄蕭賤苟同尋無服族叔祖蕭誠溥爭鬥並未動手無憑按傷罪加等應仍照餘人律擬杖一百事在　赦前准予寬免蕭文桓京控人命重情業已得實其鋪叙洒賄塌擱率黨抄洗及挾嫌主使各情或係一事出有因或由懷疑所致且未指實賊証均無憑律以誣告反坐之罪惟率行遣抱京控詞未盡實究屬不合蕭文桓應酌照不應重律杖八十折責發落蕭文柱作抱京控業已罪坐其兄寬免置議蕭文柄訊無挾嫌主使情事其於佃戶蕭賤苟告知因放阻公水於蕭誠溥爭鬥往尋理諭未經攔阻致釀人命應照不應重律杖八十事在同治十三年十一月十五日　恩旨以前所得杖罪准予寬免蕭文日蕭文易與刑盡蕭竟成州差温貴並蕭川等並無聽從抄洗洒賄塌擱各情事應毋庸議蕭文柄收過蕭文桓茶子除代蕭文桓完納錢糧外其餘茶子　值錢五十千文業由蕭文柄照數繳給蕭文桓具領該處圳水仍飭照舊公同灌注彼此不得爭阻以杜後衅各屍棺已據飭埋無千省釋未到人証案結免提以省拖累餘將全案供招分咨刑部都察院查核外所有審明定擬各緣由理合恭摺具奏伏乞　皇太后　皇上聖鑒敕部核覆施行謹　奏軍機大臣奉　旨刑部議奏欽此　〇〇缷署兩江總督江蘇巡撫臣吳元炳跪　奏爲恭報微臣交缷署理督篆及回蘇日期恭摺且陳仰祈　聖鑒事竊臣奉　命署理督篆受事以死方以任重才軫時深兢惕茲准調授督臣劉坤一於六月初一日行抵江　隨於六月初七日委員將兩江總督關防兩淮鹽政印信曁通商　欽差大臣關防並　王命旋牌文卷等件齊送督臣劉坤一接收臣卽於是日交缷啓程旋蘇除俟到蘇　任另行奏報外所有交缷署理督篆及回蘇日期理合恭摺具陳伏乞　皇太后　皇上聖鑒謹　奏軍機大臣奉　旨知道了欽此　〇〇李明墀片　再實慶府知府侯晟奉　旨開缺送部引　見所遺篆務應行委員署理查有准補永順府知府呂世田老練安詳堪以調署據藩臬兩司會詳前來除札飭遵照外謹會同湖廣督臣李瀚章循例附片具陳伏乞　聖鑒謹　奏軍機大臣奉　旨吏部知道欽此　〇〇新授直隸正定鎮總兵奴才婁雲慶跪　奏爲恭報奴才接印任事日期叩謝　天恩仰祈　聖鑒事竊奴才接奉湖南撫臣李明墀照會轉准直隸督臣李鴻章咨開內閣奉　上諭直隸正定鎮總兵員缺着婁雲慶補授欽此跪　聆之下感悚莫名卽呈請湖南撫臣代奏叩謝　天恩隨於五月初一日由湘起程二十九日行抵直隸天津督臣李鴻章以直境防軍正在需人整頓附片奏請飭令就近赴任遵卽由津起程於六月十八日馳抵正定准　鎮臣葉志超委中軍左營遊擊林陽春將直隸正定鎮總兵官關防一顆並　王命旋牌文冊等　實送前來奴才當卽恭設香案望　闋叩頭祇領任事訖伏念奴才湘楚庸材素無知　昔事戎行轉戰　皖江粵閩浙各省荐保提督同治元年蒙　恩簡放直隸正定鎮總兵六年五月　接署直隸提督兼練兵總統旋奉　旨交缷赴江　接辦　軍事務嗣因捻　漸鳥雲軍撤遣告養　籍光緒二年十二月丁母憂五年三月服關涓埃未報悚愧正深茲復渥荷　温　補授直隸正定鎮總兵　恩寵渝恆感惶無地查正定爲　南重鎮總兵有專聞責成巡緝操防事事均關緊要奴才檮昧深懼弗勝惟有遇事禀　督臣勉竭駘力圖報效以期仰副　高厚鴻慈於萬一除將接印任事日期恭疏題報外所有奴才感激下忱　繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
