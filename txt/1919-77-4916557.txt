# 1919 - 77 - 4916557

 

Page 1

 
 
   
 
 

Page 2

 
 
時評 
[絕續之交] （冷） 
　　今日之和議是謂絕續之交可由此而絕亦可由此而續也然而絕歟續歟是誠一不可思議之問題也 
　　何則和議而絕勢必復戰今日之所以和即因不能復戰而和也然則豈能復戰歟不能復戰勢必不能不和不能不和勢必和議不能不續然而今日之將絕即不能和之徵象也然則日後豈能復和歟是故以反證之絕與續皆可通而正言之絕與續皆難行也故曰不可思議之問題也 
專電 
　　北京電外交團二十四日下午三時開會討論遣送敵僑餘事及二次勸告結果未詳 
　　（二十五日上午十鐘） 
　　北京電今日閣議繼續討論參戰軍案預備答復四國 
　　北京電今日閣議新公債參戰軍兩案甚久龔心湛靳雲鵬力言未便中止結果决仍進行 
　　北京電外交團昨開會擬逕向段致非公式忠告勸撤消參戰軍以應世界潮流（二十五日下午三鐘） 
　　北京電外部咸（十五）日答復經外交團退回後商改數處定明日口頭另復（二十五日下午三鐘） 
　　北京電今日下午六時萬國新聞記者俱樂部開會美葡公使及英法使代表國務院代表唐在常等到甚衆王揖唐演說貴會聯中外爲一家在北京爲創格從此解除國際間誤會發揮公道與正誼無任慶祝辛博森言本俱樂部方在試辦期間將 
 
 
 

Page 3

 
 
來聯合各省造成一致輿論林長民演說大旨贊成國際聯盟謂聯盟爲承上啓下機關承上除以前政治上障礙啓下開未來新紀元尤須注重遠東問題求一致之主張福開森言希望輿論界以民意爲前提王寵惠純用英語演說贊成林說歸本統一會長汪立元答謝謂今日安福俱樂部開會承諸君寵臨不勝榮幸旋覺誤急改口聞者已匿笑不置遂散（二十五日下午八鐘） 
　　北京電藏番攻陷昌都德格設警抽稅現聞多族亦被佔駐玉樹馬管帶兵單請寗海馬使呈甘督派隊協助甘督以無隊可派電京請示（二十五日下午四鐘） 
　　北京電昨晚外部印送交曹長與美商裕中公司簽訂鐵路合同及附件全文要點規定路線千五百英里地點一由衡州府至南寗二由豐鎭至寗夏由寗夏至蘭州三由瓊州至樂會四由杭州至温發行供額總數不得逾一千萬元年息五釐實收九五五十年内本利還清 
　　北京電日使小幡向我外部聲明中日密約除共同防敵條文外其餘合同均係商業性質必須與各商接洽後方可宣布因恐各商受披露後之損失 
　　北京電巴黎陸使電詰政府中日軍事協約歐戰停後自當消滅何以上月二十六又與訂定有效時之新解釋至二十一條當廢今有是種解釋此間一時殊難提議末謂各專使都和衷共濟外間謠傳皆某國揑造 
　　北京電外人方面得美京電美總統力主國際聯盟加入和約將使平和結束稍遲數週 
　　北京電駐丹顏使電告德國聯邦中巴維利亞政府過激派反對甚烈該共和政府恐難存在 
　　北京電確息徐决意先簡譚延闓長湘爲督軍過渡已向各方徵求同意（二十五日下午四鐘） 
　　北京電陸法兩部請將軍事司法與普通司法劃清權限决定嗣後各省區縣知事不得以普通刑事案件請求劃入軍法範圍各軍政長官對於不應歸軍法審判之案亦不得率行受理卽日明令公布（二十五日下午三鐘） 
　　北京電李厚基又有漾電陳炯明右翼已進至我軍防線内施作工事倘彼再施攻擊應作何處置乞速示（二十五日下午三鐘） 
　　北京電平和期成聯合會電商團擬停貿易乞體民意迅圖補救俾代表續開會議 
　　北京電滬招商總局函請政府償還江寬船本（二十五日下午三鐘） 
　　北京電政府命劉使在崴會提出護路草案内容要點（一）黑省護路區域自滿洲里至對青山由中國編成一混成旅之軍力吉省護路區域自哈爾濱至五站亦編成同等之軍力其自長春至哈爾濱一段則編一混成團分配之（二）此項軍隊對外歸督辦節制對内歸督軍節制（三）餉項由中東路發給服裝悉用華制（四）護路軍隊服務（甲）運輸糧秣（乙）辦理台站（丙）守護路線（丁）守備軍械庫（二十五日下午二鐘） 
　　北京電院電湘張督湘災需振早在主座厪念已捐一萬元交滬馮煦轉發茲再由財部發帑二萬元以資振濟（二十五日下午三鐘） 
　　北京電朱恩紱復錢會辦名義萬不敢居旣無以應人民無厭之求又不能得部撥可恃之欵負湘負公兩無可取仍乞收回成命（二十五日下午四鐘） 
　　香港電林葆懌準備派艦至閩援助粤軍又請莫榮新委任鈕永建爲海軍陸戰隊司令並遣沈鴻英之兵赴閩莫均照允 
　　香港電省長命新省議會議員於四月五日以前齊集廣州 
　　香港電廣州外交會發表宣言書（一）解釋中國輔助協約國各節（二）述明某某國圖弱吾人發言權脅迫北京政府更變巴黎和會中國代表態度佔據青島煽動蒙人叛變種種無理行動（三）乞全國人民共負救國之責否則中國將爲朝鮮之續 
　　（以上二十四日下午四鐘） 
各通信社電 
　　北京電順天時報載稱徐總統决議任段祺瑞爲邊防督辦另有消息謂政府漸知蒙邊過激黨主義之危險擬設法阻止過激主義在蒙古得勢中國軍閥主義今已信用掃地各督軍方謀得一出路而一般主要陰謀家及其不法之黨與一旦移往遠境人民皆額手稱慶蓋此輩人數孔多未能一一嚴懲之也 
　　北京電章宗祥有告退之說又聞章已以巨資投入梁士詒組織大生銀公司（二十四日） 
　　北京電據華字報載稱顧維鈞電告政府謂已委任梁啓超爲辦理和會中日事務之委員會主任日本亦委派同一性質之委員會俾免中日互起衝突云云此確如休戰後日本向北京政府提出之建議京人士之意中國委員會主任須以有膽略者任之蓋其人如不能保全本國之利益則恐他日回國縱居北方極寒之地亦將有灼爛之慘也（二十四日） 
　　北京電伍連德報稱本月二十九日哈爾濱開大會組織萬國禁烟會支會當地有名人物皆贊成此舉　 
　　（二十三日）以上路透電 
　　北京電張瑞璣由三原來電三原無戰事與滬已通電于右任所部均希望和平定寢日（二十六日）起劃界以三原爲起點 
　　北京電外交團會議討論遣送敵僑餘事並第二次勸告書如本星期内開會即可中止 
　　北京電政府擬設立邊防籌備處 
　　北京電陸使電請將歐戰後協定各約决付打消 
　　北京電政府電湘贛陜等省軍事善後經費應自籌（以上二十五日）以上中華通信社電 
　　北京電余詒自西安電告即日旋京 
　　北京電連日參陸處開邊防會議那彥圖均列席發言最多有派那赴蒙宣慰說 
　　北京電鮑黑督陳庫使車滿司令各具有邊防條陳院特邀察區田都統會同討論 
　　北京電政府恐藏番亂事惹起英人交涉電告唐繼堯熊克武協助陳遐齡從速平定 
　　北京電福建方面南北軍報互相詰責有人請從南方之要求派員監視以明眞相 
　　北京電防邊總機關計畫已草成係採仿前明督師體制設督辦一員直接禀承大總統統籌邊務節制各軍（以上二十四日） 
　　北京電楊增新電告已由迪化省垣抽編一混團開阿爾泰請先電飭甘督酌撥隊伍赴迪實防 
　　北京電蒙藏院擬致蒙古王公書大致謂朝鮮獨立馴致亡國現受外人壓制雖向中央泣血陳詞政府亦愛莫能助蒙古宜引前車萬勿受人煽惑自取滅 
　　北京電北派督軍聯電府院陜戰早停業已證實南方仍不開議復在閩甘進兵請速定應付方法 
　　北京電院電朱恩黻勸勿辭湘賑會辦 
　　香港電前清多年駐日公使楊樞在港庽逝世廣州日領特來港致唁（以上二十五日） 
　　以上中孚通訊社電 
　　北京電政府以鹽稅作八年公債抵押品之舉此事有關係之各國公使不日擬向政府提出質問書列舉如左二疑點要求政府回答一以鹽稅作擔保銀行團實握其優先權對其剩餘欵項因並未有所規定故不能以法理爲根據雖然此事於精神上究竟有無錯誤二財政部致總稅司（電文有疑義）關於公債之公文第三項有云（若將來再締結以鹽稅作擔保之借欵其影響及於剩餘金時則以該借欵補足之）究竟有無錯誤（二十五日） 
　　北京電關於第二次勸告問題尙須經多數之曲折方能有此事實（二十五日） 
　　東京電日本全權委員牧野伸顯男爵關於撤廢人種差别問題發表陳述書大致如日本駐美大使石井子爵在紐約日美協會中之演說要求於國際規約中列入禁止人種差别之條文男爵又極主張此項問題不可不與移民問題分别施行則以移民問題在實際上不過爲經濟問題而消弭人種差别則注重在感情及正當之自負與自尊心之問題故也聞國際聯盟委員會不日擬審議撤廢人種差别問題 
　　東京電中國關稅定率改正案於今日經樞密院批准（二十四日） 
　　東京電今日追濱地方海軍飛行機演習飛行時有飛機一架墜落御機者榊原中尉慘死同乘者山本大尉負重傷（二十四日）以上東方通信社電 
　　東京電日本對於講和問題大會於昨日開會自貴衆兩院議員以下會者二百名以左之决議文打電於巴黎（一）撤廢人種的差别（一）繼承德國在青島之權利（一）保持對華旣得權（一）保持日本在東亞之優越權（一）反對廢止徵兵（二十五日） 
　　東京電謝米諾夫將軍夫人一團於昨日到東即由長崎赴别府預定留此約一年（二十五日） 
　　東京電巴黎電曰最後之國際聯盟委員會將以威爾遜大總統爲議長以審議正案中國委員亦當於此機會爲修正之提議而後聯盟案將見改訂 
　　（二十五日）以上共同通信社電 
路透電 
　　十九日巴黎電昨日午後威爾遜總統法總理克勒滿沙英相喬治之會議極有關係聞克勒滿沙贊成將國際同盟約章列入和約與議者討論和約中財政與土地之事件凡關於整理協約國與德國間及協約國彼此間之世界財政所必行者協約國意見皆同 
　　聞十代表會議已决議殖民地應交委任國管理而委任國顯須於國際同盟會成立後始可成立故非至國際同盟爲和約之一部後德殖民地未能適當解决也 
　　昨日協約國工制委員會聽各大女團體之代表發言會長戈泊士氏稱女團體代表之得爲工制委員會所接待乃女界運動史中之標識代表請求男女工制絕對一致每日工作八小時每星期四十四小時並請求停止夜工各國應設女子委員會日代表提議國際同盟會應規定與會者對於居民應予以同樣之待遇不區分其人種英國薛西爾答稱英代表意見以爲此議將干涉同盟會中各國之内政蓋此事不在同盟範圍之内也聞有人提議擬組織國際來因河委員會以法人爲主任 
公電 
　　舊國會議員致唐蓂賡陸幹卿電雲南唐總裁武鳴陸總裁鈞鑒西南出兵護法血戰經年國賊未誅焉有講和餘地徒以頻年俶擾重苦商民但使大法得伸何必鬩牆相鬭我公酷愛和平之心理旣已中外共聞乃北庭外假和平之名陰行進攻之實自十一月十六日下令停戰抽調各路重兵全力攻陜我公迭經抗議彼皆棄若罔聞直至二月初旬南北和議開始陜事爲先决問題北庭無可推卸復於二月十三日再下停戰命令北代表朱啓鈐復聲言完全負責以爲陜事或可得一結束矣不意陜省戰事劇烈反甚於前唐總代表乃有四十八小時之通牒北庭爲敷衍外人計復有三月三日之停戰命令頃據于總司令及西敎士來函不惟陜戰未停而民軍根據地位之三原且被四面環攻危在旦夕陜省爲護法團體之一北庭攻陜即係攻擊西南我憑口舌抗爭彼則兵戎相見棄信背約咄咄逼人欺蔑南方無乃太甚而猶仰承鼻息坐待轉圜如此講和直投降無異而已西南倡義討逆旣非一敗塗地何至屈服言和旅滬同人特於前日集議公推褚君輔成等晋謁唐總代表叩其意見據其答復公與唐公蓂賡陸公幹卿不願再戰隠忍言和勢非得已公意是否如此不敢信以爲眞兩年以來川有劉周粤有龍莫甘作北庭鷹犬竟敢搆亂稱兵當此震撼危疑猶能履險如夷削平大難近自歐戰結局英美忌段親日極表同情於南方吳佩孚曁長江各督棄持正誼且與我有利害共同之關係援助旣衆勝算可操本無危險可言豈肯甘居降服揆之我公仗義討逆之主旨當不其然邇來北庭離間謠諑繁興尙祈明白宣言以釋各方誤會並杜宵小奸謀庶西南護法主張不致功虧一簣也謹貢意見不盡拳拳馬鍾琇胡壽昺方潛馮振驥王法勤鄭衡之張我華許森周震麟王試功陳允中張書元彭介石羅上霓牟琳唐寶鍔褚輔成劉奇瑤陳榮廣張秋白楊銘源黄汝鑑汪噦鸞李爕陽李錡丁象謙温世霖謝良牧范鴻鈞彭養光茅祖權陳九韶陳家鼎賀贊元曾昭斌羅家衡劉成禺劉英姚桐豫居正凌鉞王乃昌叩有 
要聞一 
[蒙人被誘之新風雲]  
　　外蒙風雲日漸緊急聞謝米諾夫已在赤塔通電歐洲組織大蒙古獨立國陳毅恩華等均有急電到京報告請政府速派得力軍隊飛往庫倫烏里雅蘇台以資鎭懾政府接到此項電告後昨日總統府特召蒙藏院總裁貢桑諾爾布及徐樹錚入内密商應付方法聞决定一面派兵往防土匪以固邊圉而對於外蒙當局則仍用懷柔政策不以兵力壓制又聞昨日鮑貴卿續有數電請速派兵增防並謂邊事萬分棘手國内和平宜速進行庶國人以全力注重邊防等語同時奉督張作霖亦來電允以駐湘前線奉軍調回黑省扼要屯紥另調在湘後方各旅回奉擇地駐守以固邊防云云 
　　據北京益世報消息最近鮑黑督來電謂據探報稱呼倫貝爾現經某國人許爲介紹已派代表潛赴歐洲和會鼓吹獨立之謬論又前清某王亦經某國接往蒙古此中情事顯然除隨時偵防外謹聞等語政府接此電後巳急電巴黎陸專使令其預爲防範聞某國與謝氏勾結當局上次開特别會議時已决定令蒙藏院派員赴庫倫及外蒙一帶勸告蒙民勿受外人煽惑又邊防督辦一職政府確曾與合肥接洽擬將邊防事件一律責成合肥擔任以免廢弛合肥已有允認之意惟邊防督辦是否兼任參戰督辦此時尙未决定 
[俄黨華工擾邊之近訊]  
　　西北俄黨華工擾亂情形日益緊迫其原因蓋由我國僑俄華工爲布爾札維克所利用暗至各地肆行煽惑日昨烏里雅蘇台副使恩華來電報告已於錫賚河岸捕獲一名昨經參戰督辦處去電飭令嚴究此項華工係抱何項宗旨共有若干人以憑應付 
　　昨日政府又接到烏城恩副使電稱俄國布爾札維克黨迄今勢力尙未完全消滅其失敗者往往匿居西比利俄蒙交界地方潛行煽惑希圖再舉烏台俄國居民複雜日昨由恩華會同俄國領事又拿獲新黨二名已派兵押送回國云云又聞喀什噶時地方新到該黨千名尙夾有我國華工在内烏里蘇台俄國領事商知恩副使以此項黨徒意欲入蒙以便煽惑下等人民反抗官吏現烏台已設種種防禦方法不令入境昨恩氏并將辦理詳情報告政府 
　　黑督鮑貴卿昨日致電政府略云沿邊過激隊之侵犯查明内中雜有蒙匪及馬賊甚多刻與第一線之美軍第口線之日軍協定對於此項暴徒擬會同施以剿辦 
[中外友誼會等致巴黎電]  
　　昨日中外友誼會各省議會敎育會商會等聯合致電巴黎平和議會力爭山東主權原電略謂青島膠濟鐵路等當由德國直接交還中國一九一五年之條約乃日本哀的美敦書威脅所結不能認爲有效一九一八年之中日鐵路密約係陰謀者之引誘此不平等之條約亦當廢棄勃列斯特及布克兩約廢棄之前例固在也現在日本仍欲以德意志之黷武主義侵略山東我等一息尙存誓死不能承認如以不公平待遇我中國四萬萬人實無異特種第二次大戰之惡因夫不公平之判决均爲我等所排斥也又致中國專使電略謂吾儕已電和平議會要求直接交還青島等并廢除一九一五年中日條約及一九一八年鐵路密約務乞諸公竭力圖之誓不逹到此種要求不回中國也云云 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國防軍與邊防督辦]  
　　國防軍訓練處處長靳雲鵬昨令總務科及參謀處迅將未設立之野砲航空武技馬術四敎練所之組織規則及内容一切速行趕辦以便早日成立又國防第一師前由河南招募來京之新兵現由該師挑出不能訓練者一百餘名昨經派員遣散回籍又該軍訓練處現編訂操典及敎練指南野外勤務規則軍禮規則數種昨特交各師備用並聞南苑設一打鐵廠亦已開辦 
軍界消息參戰軍（即國防軍）已定暫緩進行參戰督辦名義雖然存在合肥最近熊度異常消極爲節省經費起見擬將該處範圍從事收束並已將此意呈明當局東海甚爲嘉許並擬將邊政事件責成合肥籌劃有任爲邊防督辦之說 
[駐日章使之辭職消息]  
　　我國駐日公使章宗祥近來因日本現内閣對華態度大異乎前内閣之方針致借欵等事皆有不甚順遂之處章使遂思舍去原有地位而頗有意於使歐最近已决心辭職定於下月初旬歸國將職務先託該館參事暫代俟歸京後即行提出辭呈并擬舉薦留日學生監督江庸氏爲後繼之人聞章氏在東京方面已結束一切并將私有器具等裝成箱籠多件於本月十七日派該使館秘書王鴻年押運歸國王氏業於十八日由神戸搭淡路丸郵船運津 
　　又據日人共同通訊社消息駐日章公使更迭一事因其回國之行似稍明瞭據其理由係因章使如不更迭中日外交必益陷入苦境目下媾和會議如交還青島問題及中日協定等問題中國政府對於日本提案有嚴行拒絕之形跡因是認該公使有失其地位之事實又一方面因章氏係段祺瑞時代所任之公使又日本現内閣復將寺内閣之對華方針一變而南方復擬乘 
最近一般世界之大勢利用講和會議國際聯盟會議等以恢復列國所有之權利而對外政策亟須一變是等皆爲北京政府之所採用以上各種事實在深悉外交情形者觀之早已料及該公使必將更迭也 
[正金墊欵合同之附件]  
　　二十二十二兩日外交部非公式發表日本正金銀行代表日本銀行團訂結第二第三次日幣一千萬元墊欵合同（合同全文已錄前昨兩日本報）按照該合同第五欵應由中國政府將撥還中國銀行墊欵之細目另行開單函逹銀行作爲附件當由財政部於七年一月又同年七月兩次將應撥還之中國銀行六年一月至六月墊欵六百四十一萬一千五百八十元零又六年十月至七年一月墊欵六百七十九萬八百三十四元零開列細數函送正金查閱此項附件前日一併發表内容如次 
　　第二次墊欵合同附件財政部公函逕啓者本日中國政府與貴銀行訂日幣一千萬元墊欵合同第五欵内開本國庫券進欵專供中國政府撥還中國銀行前此墊借與中國政府之欵以資中國銀行恢復該行鈔票價格之用其撥還墊欵之細目另行開單函逹銀行作爲本合同之附件等語茲將該項撥還墊款之細目另開清單隨函送請貴銀行查閱即作爲本合同第五欵所開之附件可也此致銀行團代表正金銀行中華民國七年一月六日王克敏墊欵日金一千萬圓約合銀元六百三四十萬元擬撥還中國銀行前此墊借與中國政府之欵以資中國銀行恢復該行鈔票價格之用其撥還墊欵之細目開列於左民國六年一月份墊借八旗各營六年一月份餉四十一萬五千一百四十五元四角九分清皇室一月份優待經費三十三萬三千三百三十三元參謀部一月份經費五萬元陸軍部一月份經費六萬九千二百八十二元零一分將軍府一月份經費二萬四千八百八十二元六角平政院一月份經費一萬七千八百零七元京師警察廳一月份經費十五萬七千零十九元八角三分陸軍訓練總監一月份經費五萬元司法部一月份經費二萬七千元審計院一月份經費四萬零五百元國務院一月份經費五萬五千二百九十三元七角五分統計局一月份經費一萬一千四百六十八元農商部一月份經費五萬元敎育部一月份經費三萬三千三百三十三元參議院一月份經費十三萬八千四百十六元衆議院一月份經費二十六萬一千五百五十元合計一月份共墊銀元一百七十三萬五千零三十元六角八分二月份墊借敎育部分設機關一月份經費九千五百三十三元敎育部一月份留學費一萬三千三百三十三元參議院二月份經費十三萬八千四百十六元衆議院二月份經費二十六萬一千五百五十元内務部二月份經費五萬一千六百六十六元六角將軍府二月份經費二萬四千八百八十二元六角法制局二月份經費一萬七千九百八十六元六角大總統二月份公費年俸交際費十萬四千元財政部二月份經費五萬二千七百三十七元合計二月份共墊銀元六十七萬四千一百零四元八角三月份墊借農商部二月份經費五萬元平政院二月份經費一萬七千八百零七元海軍部二月份經費三萬四千四百元參謀部二月份經費五萬元司法部二月份經費二萬七千元大理院二月份經費一萬七千四百九十二元六角蒙藏院二月份經費二萬零五百四十九元清皇室二月份優待經費十萬元外交部二月份經費三萬八千六百四十二元法制局三月份經費一萬七千九百八十六元六角京師警察廳三月份經費十五萬七千零十九元八角三分八旗各營三月份餉四十一萬五千五百八十元六角一分合計三月份共墊銀元九十四萬六千四百七十七元六角四分四月份墊借外交部各使館二月份經費三萬二千五百四十六元海軍部三月份經費三萬四千四百元參謀部三月份經費二萬五千元將軍府三月份經費二萬四千八百八十二　元六角敎育部三月份經費四萬元敎育部分設機關三月份經費一萬二千零三十三元敎育部補助地方學務三月份經費二萬八千元内務部三月份經費五萬一千六百六十六元六角參謀部三月份經費二萬五千元審計院三月份經費四萬零五百元陸軍部三月份經費六萬七千四百四十七元零一分蒙藏院三月份經費二萬零五百四十九元平政院三月份經費一萬七千八百零七元清史館三月份經費一萬三千九百八十四元農商部三月份經費五萬元外交部三月份經費三萬八千六百四十二元司法部三月份經費二萬七千元參謀院四月份經費十三萬八千四百十六元衆議院四月份經費二十六萬一千五百五十元合計四月份共墊銀元九十四萬九千四百二十三元二角一分五月份墊借農商部四月份經費五萬元陸軍訓練總監各校局所四月份經費五萬元外交部四月份經費三萬八千六百四十二元海軍部四月份經費三萬四千四百元蒙藏院四月份經費二萬零四百九十五元參議院五月份經費十三萬八千四百十六元衆議院五月份經費二十六萬一千五百五十元陸軍訓練總監四月份經費二萬元將軍府四月份經費三萬五千二百九十三元六角大總統五月份年俸公費交際費十萬零四千元步軍統領衙門五月份經費九萬四千元京師警察廳五月份經費十五萬七千零十九元八角三分合計五月份共墊銀元一百萬零零三千八百十六元国上角三分六月份墊借敎育部五月份經費四萬元統計局五月份經費一萬一千零七十八元參謀部五月份經費五萬元審計院五月份經費四萬零五百元司法部五月份經費二萬七千元内務部五月份經費五萬一千六百六十六元六角蒙藏院五月份經費二萬一千一百四十二元京師警察廳六月份經費十五萬七千零十九元八角三分步軍統領衙門六月份經費九萬四千元保安警察隊六月份經費一萬二千元護軍管理處六月份經費七千三百九十六元清史館五月份經費一萬三千九百八十四元外交部五月份經費三萬八千六百四十二元將軍府五月份經費三萬七千五百二十六元九角三分大理院五月份經費一萬七千四百九十二元六角司法部總檢察廳五月份經費六千元司法部高等審檢廳五月份經費九千二百元司法部地方審檢廳五月份經費二萬五千元司法部各監所五月份經費一萬八千四百九十七元清皇室三月份優待經費五萬元清皇室五月份優待經費二十五萬元敎育部法政學校五月份經費七千二百五十元敎育部五月份留學費一萬三千三百三十三元大總統六月份年俸公費交　費十萬零四千元合計六月份共墊銀元一百一十萬零二千七百二十七元九角六分總計民國六年上半年六箇月份共墊銀元六百四十一萬一千五百八十元零七角二分約合日金一千萬元正 
　　第三次墊欵合同附件財政部公函逕啓者本日中國政府與貴銀行訂日幣一千萬元墊欵合同第五欵内開本國庫券進欵專供中國政府撥還中國銀行前此墊借與中國政府之欵以資中國銀行恢復該行鈔票價格之用其撥還墊欵之細目另行開單函逹銀行作爲本合同之附件等語茲將該項撥還墊欵之細目另開清單隨函送請貴銀行查閱卽作爲本合同第五欵所開之附件可也此致銀行團代表正金銀行中華民國七年七月五日曹汝霖墊欵日金一千萬元約合銀元六百四五十萬元擬撥還中國銀行前此墊借與中國政府之欵以資中國銀行恢復該行鈔票價格之用其撥還墊欵之細目開列於左民國六年十月分墊借財政部印刷局印花票價六年二月至八月六萬元交通部郵政總局兌撥貴州賑欵一萬元烏里雅蘇台公署九月至十二月經費九千九百八十元財政部煉銅廠交造幣總廠銅鉛價六萬七千元庫倫公署九月經費三千八百元參衆兩院議員歲費旅費二萬六千七百元蒙古王公年班賚品用款六千七百元督辦河工善後事宜熊希齡直隸水災善後用款六萬六千七百元參謀部九月經費三萬三千三百元外交部八月經費二萬五千七百四十二元農商部權度製造所八月經費五千三百元農商部農業試騐場八月經費二千七百八十五元農商部牲畜試騐場八月經費二千四百三十六元敎育部補助地方學務八月經費一萬八千六百元敎育部分設機關八月經費八千零三十三元國務院銓叙局九月經費五千九百七十二元敎育部八月分留學費八千九百三十三元四川賑欵十萬元永定河工經費五萬元外交部各使館八月經費六萬零八百七十三元内務部臨時探查費六千七百元參謀部測量局秋季出測費一萬九千一百零七元烏里雅蘇台公署六年七月經費三千五百二十元烏里雅蘇台公署五年六月經費三千五百二十元財政部十月經費三萬九千五百二十八元財政部附屬機關十月經費九千六百三十三元敎育部北京大學九月經費二萬四千七百元敎育部法政專門學校九月經費四千八百五十元敎育部醫學專門學校九月經費五千二百八十三元敎育部工業專門學校九月經費六千四百八十元敎育部農業專門學校九月經費四千一百六十三元敎育部高等師範學校九月經費一萬八千七百十六元阿爾泰九月協欵一萬三千四百元大總統十月分年俸公費交際費六萬九千三百元永定河工經費六萬元清皇室八月優待費三萬三千三百元八旗各營十月經費四十一萬六千五十八元八角二分步軍統領十月經費六萬二千七百元京師警察廳十月經費十萬零六千七百元保安警察隊十月經費八千元總統府指揮處十月經費八千七百三十六元共計銀元一百四十九萬七千二百四十八元八角二分（未完） 
[龔心湛二次辭職之醖釀]  
　　財長龔心湛近有二次辭職之說其原因約有數種（一）减裁薪俸駢枝機關政策未能實行多被各機關駁回（一）第一次表示辭職意思之時曾面商張李兩次長請其允代兩次長均未允可因之與兩次長略生意見（一）鹽務署之減薪公文被張次長駁回聲述不能實行（一）財政部之裁員名單李次長兩次不副署不能實行（一）發行八年公債實爲龔總長辦理財政及預算之一大關鍵今新國會方面首先反對預計將來斷難實行而最爲不了之大原因則本年預算不能脫稿一事是也本年預算外省造報清册多隨時追加龔總長爲限制起見近有通電不得再行追加故連日各省之電請追加者均一律駁回各省督軍省長因此多斥龔爲武斷就目下情形言之龔總長第一　係恐預算全案不能交卷即使交卷而第二步公債問題又恐被新國會所駁不得實行現已有實在辦不了之勢二次辭職之議行將見之事實惟政府方面頗不願龔辭職致發生内閣改組問題仍挽其維持現狀也又聞八年債一案當局因各方反對頗力日昨特交財政委員會籌議解决辦法而龔氏之意倘委員會有取銷該案之提議則即行辭職故公債問題實亦一龔氏之生死關頭也 
　　又據新聞編譯社消息新國會議員對於龔心湛彈劾之舉雖暫時不即實現但今已提出質問案多起其質問點槪别爲二即八年公債問題預定本星期内彙咨財部質問倘無滿意答復再請龔出席答復若仍不能滿意然後彈劾之故此二星期之内新國會之舉動殊堪注意而襲氏財長之命運亦决於此時云 
[農商政聞雜錄] （靜觀） 
　　吉林採金局自新局長到任後頗著手整頓日前特擬具採鑛進行辦法呈請農商部核奪田總長以所擬尙有條理業飭該局長按照預定計畫妥爲辦理 
　　周學熙前在直隸組織華新紡織公司辦理頗有成效近又擬在青島設立分廠特擬定進行辦法呈請農商部核示業經該部批令應准備案 
　　綏遠都統蔡成勳近擬設立綏遠實業廳特仿察哈爾例先設籌備處將來即可以該處處長向農商部推薦正式任命日前曾有電致國務院曁農商部謂實業籌備處業經成立所有財政廳經管鑛業案卷已悉數移處接管 
　　中法儲蓄會係銀行界某法人聯合中國人組織辦理已及二年每月開彩一次總事務所設於天津惟該會章程四七八十一各條頗有不合之點現經農商部提出理由咨商財政部會同飭令修改已得財部同意日内即令飭該會遵照修改以臻妥洽 
　　黑龍江實業廳長魏紹聞自任事以來各科組織均已就緒現又擬訂處務細則呈由省長咨行農商部經部核議認爲尙無不合已咨復該省署飭遵 
　　京師各商店自印花稅施行以來買賣貨物大率貼用惟各公司股票尙有未盡照貼者財政部現擬派員查騐日前特咨行農商部轉令遵辦農部因訓令京師總商會轉知各公司遵照 
　　農商部對於鑛務調查平昔極爲認眞在本部一方面特設地質調查所置調查員數十人專備直接調查之用其在各省者則責成實業廳及財政廳中所屬之技術員年來因時局不靖事務進行不無濡滯故調查報告視昔爲疏日昨農商部特行文分令各省實財兩廳飭其認眞辦理鑛務調查以重要政 
　　農商部所准設之經濟調查會前會製定調查表式多種分發各省近又擬調查貨物市價及產銷數量按月刋布以便籌設對外貿易機關特擬具計畫書及表式呈由田總長核准日昨已由該部訓令京師總商會遵照辦理聞該會之意暫時先從京師辦起以次推行於各通商大埠及省會 
　　江蘇實業廳呈報農商部臚列七年分除螟成績並與六年分螟災情形兩相比較紀載說明極爲詳晰附送標本七瓶業經該部發交中央農事試騐場陳列 
　　湖南茶商前請政府撥欵維持曾有電禀分逹農商財政兩部農部因與財政當局協商擬向中國銀行借欵若干頃財部咨覆謂據中國銀行函稱維持茶業實難籌欵請查照轉知云云茶商又不免失望矣 
　　農商部擬在察哈爾創辦牧場一所初擬由部自辦嗣爲輕減經費負擔及辦事順利起見乃改議合辦業與察哈爾都統往返咨商數次現已决定開辦並已借定三根逹賴馬場舊築房屋爲辦公處所不日成立 
　　湖南省長擬將寶興銀行收歸官有日前有公文咨請農商部查照 
[審訂鐵路法規會開會] （十）（一） 
　　十五日上午十時五十分繼續開議會員到者四十餘人首由關賡麟會長宣告開議第十五條鐵路職員出差規則案三讀會由總則股會員任關東報告此案於第三次大會討論時加增出差按日計費一項並全體修改情形遂報告第一條删去日期二字主席提議加路員出差差費另表定之一條作爲第二條原文第二條改作第三條第四條規定住本路房屋差費減半辦法經會員張恩壽權國恒王潤貞章理倫等討論主張取消華會員南圭主張减三分之一龍會員學競主張减去宿費唐會員士清主張維持原案旋經多數會員贊同删除通過第四條無修正第五條略有修改復由主席以全案修正付表决全體贊成第十條鐵路實習員服務規則總則股以印刷錄悮撤回不議接議第十七條鐵路醫院沿路治療所規則案三讀會由會員任關東逐條報告第一條無修正第二條由主席提議沿路衛生事務局改爲本段衛生事務局第天條至第六條無修正第七條由主席提議改爲第六條之第二項第七條至第十一條無修改第十二條第二項略有修改均經多數會員贊同第十五條至第十七條無修改復由主席以全案修正付表决全體贊成接議第十七條站上車上臨時治療規則三讀會由會員任關東逐條報告第一條與第三條之長距離字樣由會員錢鏞改爲長程字樣第四五兩條無修正第六條由會員華南圭提議歸入第五條條文爲臨時治療傷病之症狀應用之藥品器械手術方法及臨時治療看護必需之智識由醫院擇要編印淺說分發各段各站及各車上備用隨時研究全體贊成第六第八兩條由會員龍學競提議略有修改均經多數會員贊同復由主席以修正全條付表决全體贊成主席宣告十七次議程已完其餘各要案甚多現因各要案須經付印暫停兩星期開會時届下午一時半由席席宣告散會 
[京華短簡]  
　　日昨顧維鈞王正廷兩專使聯銜來電報告日前派代表朱誦韓赴瑞士催請陸子欣專使回法陸使已於十七日抵巴黎隨即列席會議陸使辭職之意已打消 
　　鐵路統一案近雖似岑寂然關於一部份之統一如南滿膠濟等四路之籌議仍在積極進行之中聞外交委員會近又主張與各國分頭商議不提交歐洲和會曲折尙多仍未能告一段落 
　　吉督孟恩遠昨有電到京反對海參威會議我國提出要求之四項條件謂此次西比利亞及東清鐵路共同管理我國自應有一分之利益而該四條中僅有保護東清鐵路駐兵之要求一事其他一切均未提及殊爲喪失權利 
　　當局鑒於邊事日急擬仿照外交財政兩委員會成例在公府組設一邊政委員會以便總綰邊事其預會人員聞除全體閣員外尙有三特别區長官參戰處當軸及參謀長 
　　海軍部請將没收之敵艦平時組織商船公司戰時可作運艦一節聞交通部頗不以爲然擬另由該部擬具組織商船公司章程招商認股完全屬於交通機關不歸海軍範圍政府對於兩主意見勢難悉予贊同不日將由某種會議取决 
　　海軍總長劉冠雄昨派秘書王繩緒赴滬聞其任務係與藍建樞總司令籌商海防事件並將赴閩與林蔣兩司令有所接洽 
　　朝鮮全境暴動後吾國奉省東邊各縣居留韓僑西　如桓仁通化長白等縣均有韓僑聚衆數百手執韓旗在街市歡呼獨立奉軍特向政府請示辦法聞部院已電飭依法制止並嚴密保護日本領事及商人等如有滋事韓僑仍按警規查辦 
　　余詒之赴陜其任務只在調查政府昨接余自西安來電謂調查任務現已終了一俟張瑞璣到省接洽後即將返京報命 
[劉存厚電中之南軍駐地]  
　　劉存厚寒日致北京政府電云統密前奉院部覃電飭查李督轉據唐繼堯電開陜南方面南軍將領姓名及駐紥地點是否確實一案當即分飭各隊詳確查報去訖茲經各方報告查明唐電所稱南軍駐軍地全與實事不符詳陳如左（甲）寗羌主面爲陜南右翼防區係第二十二師及王代旅長鴻恩所屬之一部擔任對峙之敵即熊軍主力彼我前線兵力駐地如下（一）與我燕子扁對峙之敵駐安樂河係僞師長但懋辛所部李團之一二兩營與我大竹壩對峙之衆駐大灘係李團之第三營（二）於寗廣子道上與我扼守西秦關附近對峙之敵駐七盤關一帶係熊克武之警衛團及步兵第十七團（三）與我元山觀對峙之敵駐斷頭崖係僞五師長吕超所屬之騎兵陳團（四）與我關口壩對峙之敵駐曾家汊係僞江防第三路鄧司令所部（乙）南鄭鎭巴方面爲陜南中央防區係第二十二師擔任頃據鍾師長報稱如下（一）據鍾營長熙澤報稱與我台上對峙之敵駐五塹石係喻文光所部與柜西河對峙之敵駐南馬山係周淵如所部（二）據吳旅長震報稱與我鎭巴對峙之敵爲顏德基所部約兩團其主力駐萬源前隊駐關渡灣土堊子朝陽寺秋波樓一帶（丙）紫陽碍坪平利爲陜南左翼防區係秦鄂兩軍分防頃據秦軍張旅長寶麟電稱院部覃電所開敵軍駐地飭查諸多不實除平利歸鄂軍防守對方情形勿庸贅叙外如顏德基所部李子實一枝本敗駐城口者而唐電誣指分駐紫陽屬之田壩河烟澄堊查田壩河屬於四川萬源縣烟澄堊現爲敵旅六團第四連防守共見共聞豈容揑造又王安瀾所部自興安敗後前分駐城口修溪壩勛溪鬲肚河嵩關等處皆屬川境而唐電誣指同葉荃所部分駐鳳縣又興安各屬王安瀾僅一次竄入業經我軍擊退目下已無匪蹤而唐電誣姚以玠所部駐興安一帶至敵軍何營現駐紫陽張營韋營紥興安康磚坪并聞等情（丁）平利詎漢寫遠旣係鄂軍任防該方敵我情形應請中央逕飭該處鄂軍將領查報較爲迅捷（戊）陜南停戰區域辦法由雙方將領商定一層業經電商熊克武迄未得復合併陳明伏維鑒核示遵留存厚叩寒印 
[楊庶堪之對川議和意見]  
　　川省長楊庶堪冬日電岑伍兩總裁及四川謝代表述川省財政近年經過情形及議和應提事件電文甚長大要略云現正會商熊督圖整理財政須仰望北京政府助力者約分數端（一）汪防軍及石顏黄盧各部隊將來一律編制將三倍於兩師兩旅舊額北京政府應許川省將鹽稅及騐契費印花稅關稅一切專欵暫行全數截留或另撥巨欵（二）滇黔在川軍隊和議成後應如何安插餉項應如何籌付不令川省獨力擔負其鄂豫義軍如黎唐王蔡各部隊亦應由北京政府收束（三）剿匪經費熊督擬設籌辦處以便統籌接濟北京政府應承認上項辦法繼續辦理或另撥巨欵接濟（四）和議成後所有川省近年因南北戰事所虧之欵應一律由北京政府填還除截用各項解欵應予抵銷外並請籌撥善後巨欵（五）要求北京政府從速籌撥巨欵來川將中國銀行在川省發行各種兌券悉行收回或開始兌現（六）雲南中國銀行兌換券以後川省更無餘欵再爲墊付收回應由北京政府或滇省設法維持 
[西南各方面要人之時局意見] （平生） 
　　陜戰未停和議中梗迄至今日巳有破裂之情勢矣西南一部分人之主張頗有擬南北分立自治者然外交主面尙有我少難題不容輕易着手其他各要人意見多數主張維持和局以免再啓戰端其中非無一二激烈派意氣激昻躍躍欲試但外觀大勢内審國情要不能不出以愼重則南北和議或尙有轉圜之望茲將西南方面之最近主張彙誌如下亦國人所宜注目者也（一）國會方面參衆兩院林吳褚三議長以北廷對於南代表提出陜西停戰問題逾限已久迄無滿意之答覆其無議和誠意顯然可見昨特電致上海唐總代表迅速提出第二步辦法通告中外俾天下咸知破壞和平之責咎不在我一面電致軍府速作最後之整備以備和議决裂後之進行此殆以主戰爲宗旨者（二）軍府方面各要人意見至爲裑雜岑西林本主張和平嗣因陜西問題極形憤激大有訴諸武力之意陸榮廷則極不以爲然日前提出辭職亦以和會旣陷於不進不退狀熊而南方尙有堅持進兵者陸氏知今日非可一再用兵而又無法以謀轉圜故力持消極熊度自經陸氏有此表示廣西一派均趨向和平岑氏方針近亦爲之一變惟民黨中人則期期以陳樹藩不去北軍不撤參戰軍不能取消密約不能完全宣布有一於此不足爲和議之保障甯願一戰以决勝負（三）雲南方面唐繼堯之意以軍興以來國内已呈分裂之象經千回百打始有此雙方接近之機不意因陜事糾紛會議竟至停頓深懼内爭不息國際地位不能保持則生殺予奪一聽外人處分而中國必亡或日尋干戈倚外援爲後盾則中國亦亡特通電南北當局協力維持以促成和局消弭不祥之兵禍蓋以主和爲宗旨者（四）四川方面熊克武以西南大局非爭得陜西無以爲發展地步昨特電致軍府擬請粤桂各軍進窺閩贛滇黔各軍進窺湘西鄂西或撥一部進援陜西以分北軍勢力陜西陷於敵人 
 
 
 

Page 7

 
 
之手是以主戰爲宗旨者（五）貴州方面劉　世來電謂熊督軍齊電於援秦拒北準備作戰辦法極爲周到此間已飭湘西鄂西收集軍隊切實準備再觀成敗一在内逹實力一在外交關係時機危迫我同袍自應惟力是視伏懇軍政府及海上諸公竭力設法企圖最後勝利是亦主張備戰者（六）各將領方面顏德基來電謂敵軍於停戰期間厚集兵力司馬之心路人皆見陜西義軍兵力有限何能當有加無已之寇彼以和議爲弭我乃竭誠相與萬一三秦有失藩篱盡撤干戈日蹙寇患逼近始知和議之不可恃再言用兵則爲患愈深所喪滋多矣應懇政府一面向北廷嚴詞詰責一面飭援陜各軍嚴爲防範如敵軍不守兩方劃防前令則各路一并出增援助以資接濟唐克明來電謂北方旣違法借欵大購軍火鈞府亦應速籌鉅欵多購器械北方旣於陜西方面大增軍隊鈞府亦應迅撥大隊馳往援應并祈於川東鄂西一帶增軍增械以妨側擊倘北廷果於此時攻擊陜西即停止和議同時大舉一面由鈞府通令西南同時進攻以爲根本解决之計各將領之來電亦多義憤填應主張作戰但以吾人觀之西南實力仍在陸唐今陸唐意見均以維持和議爲務則和局或不至十分决裂也 
[粤聞紀要]  
　　再紀軍政府挽留陸榮廷軍政府昨因陸榮廷來電辭職除去電挽留外并於日昨召集政務會議專商此事僉以現下情形陸萬無去職之理但挽留文電不生效力亟須另派幹員親行赴桂陳逹意見以冀轉圜查瓊海關監督王懋屢經啣命西上與陸頗有感情因特决定以王懋爲赴桂代表岑西林伍秩庸林悅卿均有致陸手書已彙交王氏呈陸察閱聞王奉命後業於日昨首程赴港轉往梧州西上茲續錄挽留兩電如下 
　　唐少川電云陸總裁護法元勛南中柱石軍府大計諸賴主持刻值會議停頓和平中梗亟待斡旋一切俾竟全功况以國家多難之秋尤非賢者高蹈之日即懇聯電挽駕務將成議取消護法前途曷勝厚幸林葆懌電云武鳴陸總裁鑒庚電奉悉上德若谷彌歎淵冲近以和局中梗秦隴增兵北庭奸謀昭然若揭正賴元老力障西南用昭法治以竟壯猷伏冀爲國愛身順時保練勿遽以高引縈懷至爲企禱王幼柘監督諫日西上諄託代候起居并逹鄙懷荷懌叩寒 
　　鈕鐵生解决時局之建議軍政府昨開政務會議軍事委員鈕永建條陳刻下西南政府急宜籌欵增兵爲積極之准備始可維持大計如辦不到則變更計劃從敎育實業兩部分着手二三十年後還可起而補救否則大局不堪回首云云在座諸公均竦然動聽鈕之兵工廠督辦已經交卸馬濟亦已到廠任事矣 
　　兩院議長致王正廷電兩院議長致電巴黎和平會議轉王正廷電略紀昨報茲再錄全文於下儒堂先生鑒比京將開萬國代議士會議各國上下院各舉一人蒞會兩院即日開會選派代表尅期赴會聞北京非法國會亦經派定代表前往此事關係國本萬不容以僞亂眞務懇設法力爭請各國勿予承認并盼復林森吳景濂褚輔成叩 
　　國會議員否認公債電北京各国或公使曁各銀行總理鈞鑒查敝國約法凡公債之募集及國庫有擔負之契约須經國會議决方生效力此次龔心湛所發八年短期公債四千萬元以鹽稅餘欵作抵未經敝國合法國會議决當然不生效力比聞非法政府私將此項公債擅向銀行押借以充軍費敝國人民决不承認懇即拒絕特電奉告即希鑒察項肩萬葆元邱國翰王宗堯張知本畢鼎琛周學宏陳廷颺趙舒王玉樹岑連彭李瑞椿沈殿三金尙銑薛珠田稔石鳳岐金永昌盧觀球樂山丁儁宣王烈吕耀璣童杭時 
　　陸熙績提議收回領事裁判權粤軍政府司法部陸熙績提出收回領事裁判權要端二條一爲用人行政權二爲領事審判之不合法呈請提交政務會議以一時不能收回其領事審判上之實權應先行請求其交還用人行政權並交還中國上訴機關在租界原有之權限掝詞甚爲懇切近聞粤中司法人員不日開會徵求意見並悉陸君因此問題或將赴歐一行聞有議員數十人亦將提出建議 
[廣東糧食救濟會大會紀]  
　　十五日廣東糧食救濟會開幹事大會議是日到一百二十四人陳廉伯主席簡琴石宣佈云頃接上海粤僑聯合會及招商局電圖南輪船十七日可載米抵省今日最急要者即籌商平賣辦法現接條陳十數張當請公决陳主席起言本會開辦未久有此成績皆賴諸君熱心贊助及上海同鄉會之首先提倡今圖南船不日抵粤協理幹事在座者又如此衆多請諸君討論一定辦法李聘臣言現下米價奇昻各鄉盼望本會進行甚切故必須從速開辦現弟擬有辦法及佈告請各位討論隨由陳蘿生宣讀李聘臣來函大意主張米到省後交米行代辦并擬定交易聯票形式次宣讀譚民三蘇相平熊康侯等來函皆係候陳賣米辦法省城四鄉均宜普及簡琴石言本會收到條陳甚多今擇尤宣讀其中辦法大同小異須知大會以平米價爲宗旨與日前之辦平糶性質徵有不同即上海同鄉會亦主張此辦法尤須救濟四鄉爲先蓋省城生活程度尙高未必有四鄉之苦羅雪甫言今日本會旣有米到則發放問題最關緊要現總務部運輸部先後成立開辦之始不能不謹愼從事鄙人因連日各界條陳議論不一是以特主張於今日開大會表决惟辦米手續非常之多而其總綱則不外四鄉問題省城問題米價平貴問題將來繼續辦米問題今日必須將此問題先行解决依次進行自然易於着手陳益南言弟於米市本係外行惟對於李聘臣所主張尙有疑義蓋本會爲救濟糧食而設祇可與四鄉之平糶機關及公共團體相接濟便各鄉實受其益若統交米行代辦是何異與米行作一大經紀愚意以爲本會宜於直接發賣不必假手於人如此雖則平價實無異爲各四鄉之平糶總機關梁懍丹羅雪甫黄顯芝曾國琮潘元培蔡昌等均贊成此議主席隨將此議表决衆起立通過隨討論米價問題譚民三主張照成本免釐免稅每萬斤减銀二十元以捐欵之多寡爲標準主席付表决全體通過次李芝畦宣佈平糶公所歸併辦法及將免釐免稅執照交託上海同鄉會辦理陳勉余言現救濟四鄉雖有辦法然省河方面又將如何衆議交由各街坊公共團體體察情形報告本會派人辦理務得其平時已五時半遂休會 
[鄂議會通過平均蘆鹽價]  
　　蘆鹽行銷川岸價值懸殊湖北省議員索閥曾提出質問書議員楊伯壽又提出議案略云查鄂屬上游五府一州於前清咸同年間借銷川鹽嗣經川鄂兩督奏准改爲川淮並銷引岸因沿至今上年川運阻塞川鹽價昻鄂長官爲預防鹽荒接濟民食計於是借運蘆鹽五萬引責成沙宜商會共同組織川蘆並銷經理處承領銷售約以十次運沙應需資本先納四成於官餘數限三月清繳又復採銷蘆應提高川價之說准其輪銷配搭由鄂長官核定蘆鹽每石九兩八錢川鹽每石十一兩八錢實行三月鹽引滯銷鄂長官諉爲私鹽充斥嚴電道縣勒令所屬商店查照往年銷鹽引額派領名爲疏銷官引實則强制貿易本濟民食適以病之夫鹽引旣如此滯銷而人民並未淡食者豈無故哉至諉爲私鹽充斥則竊謂不然所謂私鹽者或起於引岸之各異或由於私梟之販運若夫川鹽行楚先納稅欵引領配鹽旣有引票又行本岸自非私比至兩淮鄂岸鹽引缺銷亦資借蘆此次借銷事同一律同一長官之借運同銷於一長官所管轄引岸之内更何私之可云言治者不從根本上解决而徒事表面上之嚴苛雖日事勒比徒滋紛擾今爲剔抉病源惟有均價之法查兩淮鄂岸缺乏鹽引亦資借蘆已如上述現在鄂岸榷運局牌價每引價銀三十三兩外加運費三元以六百斤合算每石約五兩八錢有奇今運銷上游之蘆則定價至九兩八錢漢沙運費所加幾何同係借銷之蘆而石價相隔至四兩之鉅揆諸情理夫豈其平矧人民承兵燹之餘政府方振撫之不遑而兼省長銑函亦以平價接濟爲言究竟所謂平者果安在耶此應請均價者一查川鹽行楚每年銷額約八十餘萬擔向由沙市分運江漢沿岸州縣沙洋一埠約占半數當川鹽阻塞之時沙洋商民羣向漢口鄂岸榷運局購銷蘆引沙洋分銷處並有同時恢復轉運之說蓋本屬川淮並銷之岸旣不能禁榷運局之運輸而榷運局亦不能拒絕商民之購買至必限商民以舍賤而食貴舍近而圖遠此天理人情之所不可能無怪沙市蘆引之滯銷此應請均價者二查川鹽貿易向無限給商店營運買賣自由按月分之淡旺定雜銷之多寡商本有限價值靡常未能多囤致罹虧折至必比較銷額勒令派領此在同一商店尙不能定爲營業之標準矧官廳而可以此限制商民乎現在鄂岸榷運局兩年三引額之溢銷是否家派而戸領世豈有强制商民勒令買賣之政策乎此應請均價者三查沙市商埠原屬小鎭川鹽行楚互市者多百貨因而輻輳地方於焉繁盛現在川蘆并銷定價過昻採購者稀百貨停滯市井蕭條顧瞻前路靡知所底此應請均價者四本茲理由應請鄂長官平均沙漢兩地蘆鹽價值收回勒派電令并撤銷川蘆并銷經理處不准輪派至未運沙之蘆或交鄂岸榷運局就原有分銷處輪運各地成交由沙市運銷局分銷庶官引易於暢銷而民不擾是否有當敬俟公决云云旋經交付審查審查會之報告略謂川鹽阻塞鹽價奇昻借蘆接濟用意良善但借銷之蘆在下游一帶定價五兩八錢一入荆屬地界則定價九兩八錢同係一長官所管轄引岸之内而價值懸殊若是之巨殊非平允辦法矧復採銷蘆必須提高川價之謬說由官局定一最高之值而謂爲平價接濟無異遏糴以恤鄰境昻糶以賑災黎自欺欺人夫誰肯信且勒派輪銷之故至限商民以舍賤而食貴舍近而圖遠名爲疏銷官引實則强制貿易坐是銷場疲滯人民相率視爲畏途似此妨民病商縱有市儈奸商亦未敢悍然爲之而不顧者而出於堂堂正正之官銷何也再四思維力求根本上之解决計無有出於平均價值撤銷輪派兩項辦法亟應咨請省署查照切實辦理云云二十一日提出省議會正式會民政股報告云沙宜應比鄂漢價平均並須撤銷輪派報告畢大起討論公决按照漢價五兩七錢再加運費不得過八錢嗣汪瀚主張除平價治標外並須從根本解决調查借運總額若干運到若干巳銷若干加以限制免永遠遺毒云云全體贊成通過 
[南京快信]  
　　李督昨電王巡閱副使設法勸阻商團勿因和議暫時停頓即出劇烈舉動 
　　國民制憲倡導會重要份子郭人漳景耀月郭引源張一鶴等因滬上反對該會之聲頗高現均來寗擬組織機關聞李督亦頗不以該會爲然擬令王警廳長勸告該會勿在寗組織免滋悞會 
　　鄂督王占元昨又密電李督商陜事解决辦法聞李督復電謂張瑞璣已抵陜當有切實辦法 
　　江北各縣刦案迭出聞地方紳民在軍民兩署控告牽涉淮揚馬鎭守使部下及鹽城警備隊官長李督齊省長以案關重要特會委任用道尹程學恂前往密查以憑核辦 
　　盤獲偷運之米牽涉上海無錫下關三稅所長李督已電北京請派員澈查 
　　齊省長因用人行政頗爲蘇人反對現謀調直甚力昨决計辭職說 
　　閩督李厚基派員赴蕪湖採辦軍米五萬擔昨咨齊省長轉飭各關卡騐照放行 
　　孫中山派吳鐵城來寗謁見李督有所接洽昨已回滬北代表施愚因朱總代表電來促回昨日晚車回滬 
　　許寳蘅昨由滬回今日即轉津浦車回京 
　　皖南鎭守使馬聯甲昨由蚌埠乘車來寗即於今晨乘輪回蕪湖防次 
　　北京烟酒事務署評議黎邁奉派來蘇擬明日即赴蘇滬一帶調查 
　　財廳昨將本月份軍餉解送軍署核收派員監發 
[杭州快信]  
　　軍界消息憲兵司令官陳樂山奉令赴京公幹現已南下不日旋省 
　　浙省六年十一月起至七年四月止各縣辦理司法收入成績奬懲昨已發表以前於潛知事劉曰毅爲最優崇德知事李壽慈爲最劣分别記大功記大過各一次至現任臨安知事李祖怡等十六員曁前餘杭知事熊鈞等五十三員免議前平湖知事朱孚保等八員應記常功一次前富陽知事陳延昌等八員應記常過一次并令嗣後責成道尹隨時整頓 
　　定海知事馮秉乾呈報縣屬署宰稅征收員張和聲挾欵潛逃省署昨已下令通緝 
　　司法部訓令委任承審管獄各員各省往往僅用書面考詢不足以覘學識嗣後應一律面加甄試以免濫竽茶汛已届茶捐委員現已一律擬定明後日准可發表 
　　前載省議會周議長往謁高檢長探詢姜會明案結果辦法等語茲據高檢廳來函謂並無此事特附正於此 
地方通信 
[松江]  
　　講習　之籌備本届縣敎育行政會議决於本年夏季設立小學敎員講習會一案業經李縣長採擇施行准於届時撥欵開辦並先令三科主任顧稼軒縣視學倪伯英從事籌備己由該員等通知各校徵集意見限於四月十號以前具函答復以便設備 
　　學生自戕獲救本邑某中校方姓學生因私取同學物品爲某舍監查獲自知不免開除竟赴敎室内引刀自刎幸刀係裁紙小刀未致殞命現經該校通知方生家屬領回管束矣 
　　演講家庭教育城内天恩堂班德生牧師於二十四日延請上海青年會女敎士至該堂演講敎育兼約景賢兩等女學校景賢專修女學校縣立女子第一高等小學校全體員生全往聽講講題爲家庭敎育之改良大致可分析爲家庭衛生及胎敎雨層 
　　赴日考察工塲指設松江之省立第十工塲由實業廳委任省議員閔瑞芝爲籌備員業經閔君擇定前五庫稅務所房屋爲籌備處至工塲内應行設備事項因須先向他處參觀以期盡善故己呈准實廳赴日考察並因考察期内不能兼顧工塲籌備事宜續請另委妥員接替茲己奉令照准於該員考察期内將籌備處交由李潤之縣長暫時兼管 
[蘇州]  
　　飭追官中欠欵吳縣公署近奉財政廳快郵代電略謂查官中應完七年分止營業稅經廳於一月眞日電頒表式飭即按戸催收填表報解並於二月寒日電催在案現在官中己奉部令取銷所有各官中欠完營業稅務須趕緊勒限催收解庫勿任拖延等因温知事奉電後特令飭各官中遵照於三日内將七年度第一二期稅銀共二十元手數料八角一律繳署以憑彙解 
　　女師校長委托代表赴京北京敎育部近爲促進女學起見特召集京内外中等以上女學校校長赴京會議現悉蘇城女子師範學校校長楊逹權君因家事不克赴京與會特委任黄蔚如君代表北上業於前日起程矣 
[揚州]  
　　緝私軍被匪擊斃兩淮緝私水師第六營長劉文朗所部之段連長於本月七日至漣水縣境之二堡地方查防道經劉家渡時瞥見梟匪推運私鹽數車當塲拿獲黄打交押於時家碼頭巡船上迨段連長至二堡方欲登岸驟被獲匪同類報復開槍轟擊段及兵士三人均遭擊斃現劉營長正在緝捕兇犯並具情詳報緝私統部 
　　印花稅支發行所江蘇印花稅分處長李湛田以江都印花銷塲呆滯特立支發行所（訂四月一日成立）遴委現充江都雜捐委員冷慕常經理其事 
[鎭江]  
　　處長赴浦查勘墾地江蘇清理官產處處長曾孟樸於日昨過鎭即乘小輪逕赴清江轉往東海阜寗兩縣查勘左右兩蕩墾地情形 
　　揚中發現時症鎭屬揚中縣新洲五圩一帶近日發現一種時症流行甚廣起病時四肢冰冷咳嗽不止繼即徧身發熱日輕夜重經絡抽痛危險異常昨今兩日患病死者已有六人 
[南通]  
　　銀樓開幕紀事城内十字街鳳祥銀樓開張以來連年均獲厚利近滬人裘某等集資購造洋式樓房開張銀樓於東街鳳祥銀樓亦開五週紀念會兩樓顧客擁擠内外均無隙地金貨售價每兩較市價減落二元銀貨較市價減落一角工資槪讓聞每日兩銀樓售出金貨在四五百兩銀貨八九百兩可見吾通商業之發逹而一般婦女之奢侈程度亦略見一斑矣 
　　沙民請求築楗劉海沙之登滬沙坍勢甚急附近十二圩農民具稟保坍會請求築揵兩條估定經費洋一萬六千元去夏曾雇船裝運碎石堆砌頗能暫免坍削若不乘今春潮漲未足時趕行築揵必前功盡棄八十兩圩岸無多餘地稍一蹉跎必坍及圩岸數百家身命所關特求派員來沙迅築石揵張退公已交保坍會答復矣 
[甯波]  
　　主敎蒙奬勳章之祝賀上年順直水災天津紅十字會會長孫君仲英來甬勸捐趙主敎聞之特先解衣一龔囑孫君變價賑濟復函致僑華各主教五十餘人勸募捐欵得四萬金放賑時協助主敎勸賑者有吳戴包三司鐸現奉政府特給趙主教二等嘉禾勳章吳戴包三司鐸亦由熊督辦各給奬章昨孫仲英偕吾甬旅津同鄉數人來甬恭送褒章本郡士紳特借後市商務總會開會致賀到者數百人先由孫仲英演說次柯稅務司演說由雷司鐸譯成華語次趙主敎致答詞次張道尹孫監督王團長嚴廳長錢知事致頌詞（嚴廳長代表）乃散 
　　警佐捉賭肇禍前夜（十九）蟹浦蔡某家聚賭事爲該敬署所聞立派警察多人前去捉拿緣梯而進當將在塲聚賭四人一併拿住蔡某之妻及五歲子牽衣而哭警察厭之遂將小孩一脚踢去不料竟中要害吐綠水一口立時斃命於是全鎭聞之大動公憤即夜聚集多人齊至該處警署將署内雜物搗毁一空署員以及警察早己逃避他處次日蟹浦又全鎭罷市理由縣令委柴橋警佐樓仰高君馳往查辦 
[杭州]  
　　查騐患病敵僑旅居莫干山之敵僑除前次遣送回國外尙有二十餘人因病未送此次第二批遣送爲期己届曾由楊督軍陋請美國醫士貝久齡上山覆騐以定去留茲悉該醫士業於本月二十日到杭當由楊督軍指派德奥事務處檢查員徐階三沿途妥爲招待並飭水警廳派共和兵艦及槍船護送前往聞該委員抵山後即會同檢查所長陳雪舟武康知事熊聘臣令敵僑之病輕者來所聽騐其餘病重者則由該醫士分往各敵僑住所診騐以期便捷事後陳所長已同返省垣覆命敵僑艾克甫等四戸因不願回國己具呈中國政府情願入籍歸化未知能否允其所請也 
雜評一 
[中心人物] （默） 
　　時局之所以紛擾不定者少中心人物之故也所謂中心人物者無他其名望足以孚羣衆言行足以起信仰能吸收一切黨派勢力而調和之人心所繫焉者是也有此中心人物而後决一主張宣布一政策得多數人之贊助主張乃爲有力政策乃能有成故今日無論文治派與武人派苟無此中心人物以繫人心者則彼樹一幟此植一黨彼示贊成此示反對各有所挾以相雄長内部先不能一致安能言對外哉 
　　雖然此中心人物者非一時間倉猝所能造成者也又非武力權術一切手段所能取得者也則欲求得此中心人物於今日蓋戞戞乎其難之矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息] （二）（十）（五） 
　　張瑞璣自西安來電（三月二十五日下午五點到） 
　　大總統國務院參陸處軍政府岑伍兩總裁並轉各代表各部長趙其相先生唐朱兩總代表並轉各代表李督軍鑒養日抵西安陜省雙方軍隊刻俱停戰前蒲城小有衝突今已平息調查主客各軍駐紥地點陳督所部分駐大荔朝邑潼關臨潼蒲城藍田安康榆森膚施寶雞咸陽等處奉軍許蘭洲所部駐興平武功扶風岐山張錫元部駐渭南華縣華陰零口鎭嵩軍駐鄠縣盩屋郿縣川軍駐南鄭沔縣寗羗褒城鄂軍駐白河平利甘軍駐邠縣永壽郇邑隴縣汧陽三邊晋軍駐韓城邰陽綏軍駐横山靖邊靖國軍部駐乾縣鳳翔淳化耀縣三原富平美原涇陽同官宜川及渭北小青河以西蒲城附近一帶唯聞郭堅樊毓秀已高懸奉旗投歸許旅矣統計南北主客駐陜軍約十三萬八省之兵合數省之匪星羅棋布於關内一隅縱卸甲坐食秦已不堪瑞璣入關所經市　比戸墟落斷烟聞西路尤其陜南已收括無遺陜北則糜爛殆盡父老相見梏手失聲咸謂兵火之慘十倍回亂但願自今以後再勿多生偉人英雄使愚民得稍稍安集於願已足若欲恢復元氣非三十年後未易言也其言甚愴聞之惻然瑞璣擬一二日親赴興平三原各戰線與許于各方接洽會商停戰劃界事宜務求兩免衝突暫息民喘和議旣開則是非曲直聽之南北公判陜人受禍較烈故陜人希望和平之心較他省尤爲迫切此電入覽八百萬呼籲之聲隠隠紙上矣瑞璣叩梗 
　　朱總代表昨致唐總代表函敬啓者前准本月十二日公函轉示陳總司令炯明所擬閩省劃界辦法業於十三十八兩日先後函復在案茲又接北京來電以閩省劃界辦法經於養日電致閩督催其會商童副司令查照五條辦法與陳炯明直接商洽茲據復電云養電悉已電童副司令臧司令先行與陳直接磋商矣等語特此電逹能訓迴等因相應函請查照轉電陳司令接洽商辦俾得早日劃防實所企盼 
　　李蘇督覆李述膺電唐總代表轉李龍門先生鑒馬電悉五條辦法雙方認可而後宣布重滋詬病能無疚心惟昨接張君瑞璣號日自渭南來電張旅與靖國軍已相約停戰退兵此處並逹執事當邀覽及張君之爲劃界員由唐總代表商之朱總代表而定其言當可徵信以此觀之似五條辦法尙未至於破壞即未至於禍陜現在時勢危迫惟賴海内賢哲以公正之心發持平之論消弭誤會屏絕謠言庶國家不至分崩人心不致浮動執事鷙誠救國夙所傾心尙祈向各方隨時解釋盡心維持和議終始不渝力所能爲無不竭盡綿薄自陜事復生波折純無日不隠爲維持但能成此一簣之功庶可對我三秦父老比正商同各方面竭力設法轉圜决不忍袖手旁觀以負諸公之屬望也敢佈腹心惟希察照李純敬 
　　于右任與李述膺書龍門及各代表鑒京滬報紙近來多有于陳接近之說又有宋聯奎報告已與鄙人接洽等謠傳此皆陳氏駐京辦公處故造枝辭冀延戰禍以緩海内之責言耳試問于陳旣接近陜戰何以不停電報何以不通明眼人自能辦之宋聚五（即宋聯奎）欲在陜買空賣空初遣高某來原卽告以我等主義爲除陜患並詰問陳氏縱匪殃民聚五知否勸種鴉片聚五知否伊皆唯唯更謂我以孤身間道歸來所恃者非在陜軍隊實賴海内正人君子之扶助聚五爲陜大紳視地方糜爛而不知救今日無顏見我遣足下（指高某）來原有何見敎高曰（徵求同意）予謂無條件之徵求太惡作劇高曰當入省詢之余即聲明再來不接待不意數日後高又至所謂徵求同意之條件（一）于認陳爲陜督（二）陳認于爲總司令（三）編制軍隊（四）位置鄙人諸公思之此輩尙有心肝否耶令期寄語聚五當以陜亂爲前提勿以我個人位置爲念使余因爭位置而作戰眞差爲丈夫求位置而及閣下亦太不自量云云不意彼輩藉事生風在外竟招搖報告如此也林紹和曾來原一次張聚亭來兩次皆告以今日之陜西已在和平會中矣非三數人私商所能解决並請轉勸伯生及早停戰勿爲過甚見棄國人此皆在陜來人往來之情形也余谷逸從未來原彼初到西安提及停戰伯生盛氣詰之曰（停甚麼戰）故彼以後綿如羊矣前衡玉稱陜停戰係根據余電余谷逸受人一嚇便爾爲人利用無根底人眞可憐陜戰情形仍如昨報張古民已正式聲明奉令停戰聞張君人尙忠誠或無他虞姜鴻模攻關山愈烈此軍即立生多年所敎養前賣立生者也劉世瓏本是一個昏人甚麼都不懂外面情形伊全不知自攻下史家坡後包圍興市死不放手且殘虐不法使陳氏之弟某將富平佔領地中我軍人之家屬殺戮淨盡慘矣哉乾縣守者爲郭英甫以書生執金鼓而禦賊被圍數十日其氣不衰陳氏使張旅包圍此城受損失甚大故恨之尤深現則掘隧道築砲臺拉民人近萬鬼哭神號横屍遍野乾爲西北要地故陳氏之攻其意不僅在乾也岐山於九日夜已被奉軍佔去想彼輩必有捷報我說話本可不算奮死力而攻一城到底是何用意鳳翔城内舊爲郭樊二部及葉軍因被圍久葉軍破圍衝出（九號）未知現在何處總之吾軍此次雖云失敗而北系調八旅之衆（陳劉尙不在内）攻數月之久尙有今日惟無子彈但以缺乏之故而兵士始知愛惜每經一激烈戰爭所用不過數排耳某君入省晤陳氏陳曰河北子彈完乎某曰早完矣陳問完了用甚麼打某曰有運來的問何處曰北京何人曰閣下此亦陜戰中之一趣事也劉鎭華所帶二三十營全是各種土匪結晶體所過成墟比王飛虎尤兇惡近又將全部開鳳翔矣據鄉民傳言鳳翔近有變動俟得確消息再報許蘭洲之鬍子隊將興平一帶姦淫攎掠無所不至據潼關報告尙秘密輸入而未已陜西善後眞是一大問題陳氏財政近來非常活動諸公試思彼以八分之一之督軍何尙裕如乃爾鴉片稅爲之助力也故徐不撤陳其中有人大欲存焉預計春季鴉片收入可得千萬餘不特可以自了尙可以濟小徐作惡國家之患豈有已耶不宣于右任十六日 
　　于右任致張瑞璣函逕啓者連日閱京滬各報知陳樹藩電聲稱停戰閣下在京時據宋聯奎余貽之言亦以停戰通電和會曁軍政府但陳宋等片面之詞大背事實今旌節旣已入關此中眞相自能得之茲特撮錄敝軍各地最近戰况函陳左右以備查核並希將後開各節轉電和會曁雙方當事如有未悉之處晤嘏民旅長可面詢也此致劃界監視員張公鑒計開各地戰事近狀（一）乾縣十五日報告云乾縣圍困巳久本月五日陳樹藩在長安咸陽興平武功等處徵發鹽袋及麥袋數萬條爲進攻該城之步兵護壘及臨時砲臺需用又據十日報告陳軍在距城里許各方穿鑿叢隧道多處以圖轟城迄今工作未已砲聲不絕（二）興市被圍已久據十五日報告隧道昨被我軍截斷二處但未發現者甚多恐萬一失愼乞促援兵飛速趕來（附說）劉世瓏穿鑿隧道欲轟毁興市城牆城内爲之應火藥之地並欲穿通城内藥庫焚燒全城房屋我軍被圍今巳半月（三）岐鳳二縣於二月十五日被圍十九日又斷岐鳳二地通路嗣經多次激戰至本月十日以後岐山被陷鳳翔無消息（四）交口相橋一線本月俱在停戰中兩方並無衝突之事發生（十七日） 
　　十八日陜西消息陜代表得十八日三原專函云興市之圍未解關山之敵日增界坊（距關山三里）於十八日又被陳部姜某佔去乾縣日日告急東路張錫元旅已相約停戰惟全部戰事未停劃界卽難着手擬第一步卽要求張衡玉君先以陜戰未停情形報告和會云云 
　　旅滬陜人致朱桂莘函朱總代表鑒敬啓者昨閱報載貴總代表與唐總代表函轉錢能訓號電開據陳樹藩轉在陜主客北軍前敵各軍遵令停戰電文稱自奉到陳督魚電均已先後遵令停戰等語又哿電開據陳樹藩電稱自我軍遵令停戰後連日迭接渭北我軍報告彼軍四出竄擾侵我防地日輒數起請即轉電議和代表嚴飭彼軍勿再侵越等語惟連日接三原于總司令報告所言實得其反適以證明陳樹藩所據該軍前敵之報非爲飾詞即爲誣詞茲特辨正如下許蘭洲佳電稱已令各部隊停止停攻暫就原防駐守而于總司令來函則謂岐山確於九日夜被陷張金印庚電稱已遵令固守原防靜候解决白鴻儀眞電稱恪即商同張旅長遵辦而于總司令十五日函猶稱彼軍在距乾縣縣城里許各方穿鑿隊道多處日以炸藥地雷等毒物由地道進攻劉世瓏文電稱已遵令停止進攻而于總司令來函則稱截至十五日止劉軍猶圍攻興市日用大砲轟擊意在必下而與劉協攻東路之姜宏謀攻擊關山猶復增兵則彼等所謂停止進攻固守原防靜候解决者豈非均得其反劉鎭華佳電稱已飭我軍遵照部電一致停止進攻然據于總司令來函稱鳳翔爲陳劉甘奉各敵軍圍攻月餘現以消息阴隔無從確知惟聞有大變動若萬一已爲北軍所陷目的已逹攻無可攻進無可停尙何遵令停止之可言至張培梅之所率晋軍於去年佔陜靖國軍第五路防地韓城邰陽兩縣後兩方迄今並無戰事井岳秀遠駐榆林之原未加戰線則無戰可停無攻可進奚用贅言總之該在陜北軍十餘電中惟張錫元歌電稱奉院部支電已飭各戰綫一律停戰尙係事實其他皆係欺人之語前于總司令致貴總代表函亦謂倘以右任之言爲虚誣儘可電詢在陜各敎會事實所在焉可誣罔萬不能以一手掩盡天下耳目此本會同人不能不詳爲辨明而以明責任之所在者也至如哿電所稱顯係誣詞陜靖國軍日日受人之攻防之不暇尙有何力可以攻人按諸情理尤爲不合貴代表祇以一電詢諸駐陜外人則情實俱得矣茲不贅敬頌時社旅滬陜西同鄉會謹啓 
　　聯合通信社消息昨二十五日爲南代表發布二次宣言後之第九日下午四時許北代表汪有齡徐佛蘇李國珍三君持朱總代表公函赴愚園南代表辦事處當由南代表胡漢民彭允彝兩君接見汪君等交出公函大旨係據北京來電接閩督李厚基電稱陳炯明所提劃界七條辦法已派童保暄臧致平接洽請唐總代表轉致陳炯明云云 
　　國民通訊社消息今日（二十五號）午后四時南代表開會北代表汪有齡徐佛蘇李國珍因福建劃界問題聯袂至愚園與南代表接洽汪等言北政府已飭令李厚基遵照五條辦理並希望唐總代表致電軍政府轉令陳炯明依照辦理云云聞南代表將如所商辦理矣惟福建方面一面商請劃界一面又時露不靖之狀况福建如此鄂西亦然前陳炯明先後有電致南代表報稱北軍於沙縣尤溪等處屢有侵入防線情事今北政府又有電致北方朱總代表謂接李厚基號電稱據厦門臧司令報告南軍近日復於南美江東橋東尾等處增兵運械逼近我軍防線等語又謂接武昌王督軍個電稱據鄖陽張鎭守使皓電稱據平利王團長報稱鎭坪七八十里之古牛渡白竹峽等處王安瀾曾派人籌濟軍械軍餇并聲言全軍將赴平利等語李王所電虚實局外人無從懸斷惟陜戰延久不停各方面或因之牽動是則和議前途極可慮者南代表會議時適得張瑞璣自西安來電（全文見上）和議因陜事停頓已二十餘日而關於陜事之報告南代表接于右任函則曰陜戰日急北代表據北京來電則曰陜西無戰事陳樹藩已遵令停戰此亦一是非彼亦一是非雙方待决於張瑞璣之電久矣今張君自西安之來電如此南代表熊度果將若何明日再探悉報告 
　　平和通信社消息朱總代表擬於明日往訪唐總代表有重要談話云王家襄君已由京抵滬現寓振華旅館不日尙擬往杭州一游聞此次來申用意欲貫澈其原有主張使國會遷移至寗專議憲法 
[商業公團對外宣言]  
　　本埠商界五十三團體對外理言略誌昨報昨日已譯成英法東文分電倫敦巴黎東京各處矣原文如下 
　　中華民國工商各界謹以要求和平之意見宣告如次 
　　敝國不幸連年變亂全國同胞備嘗戰禍湘蜀秦閩流離載道我工商各界所受之苦痛尤有不勝縷計者幸值歐戰告終世界各友邦方努力從事於人類和平之大組織此類大組織告竣之期已非遠矣吾華之民已漸次覺悟參入此項大組織之必要且自信地大物博對於世界所負之和平責任至爲重大顧欲負擔此種重責非先停止内爭保育工商使敝國全體人民均處於公意的政治之下必不爲功斯乃敝國工商各界確見其然者也近者南北和議開幕逾旬以北京政府對於和平會議所議决之陜西停戰國防軍收束參戰借欵停止提用八年公債暫緩發行諸問題尙未確實履行遂致千迴百折力竭聲嘶之和平會議頓遭停頓四民驚恐工商嗟嘆浩刧之餘何堪再戰誠恐中外損失相均世界危機潛伏我（上海）工商各界乃愼重集聚討議聯合旅滬各種商業五十三公團組成本會現在本會要求和平之准備已漸次完備矣吾輩方處於至困苦至旡告之境地百方呼籲終不能得敝國政府之哀憫與反省則我輩爲自衛計爲和平計當决然採取力所能及之處置夫吾輩輸納租稅於政府原以供政府保民惠商興工勸學之用今吾儕以稅租納政府政府乃以砲彈報吾儕此乃吾工商各界所難忍受者也倘政府不速反省仍不保障我商民權利則我商民已了解忍受目前犧牲以求遠大利益之義當以不納租稅不運貨物以爲向敝國政府要求和平之助力蓋不願授以錢糧貨物以爲苦我殺我之資也 
我輩且進而懇求各友邦之眷念與援助當敝國南北和議未完全成立以前無論何國勿以軍械與欵項接濟南北任何一方之政府庶可免敝國戰禍長延危及東亞和平此項情狀各友邦爲人道計爲和平計早已熟計及之無庸贅述矣倘不幸私相授受違反敝國眞實民意則敝國商民惟有對於接濟餉械與敝國任何政府之國家斷絕商務關係情勢所迫非得已也惟各友邦實公鑒之 
[各團體將開聯合大會]  
　　民議聯合會因和議停頓日久大局危迫連日向各和平團體分投聯絡籌開大會磋商挽救辦法昨午又邀集各職員及　團體如商業公團聯合會華僑平和期成會世界和平共進會全國和平聯合會全國和平期成聯合會永久和平策進會四川同鄉會陜西同鄉會救國團等各代表開籌備進行會决定商借法租界霞飛路尙賢堂邀集各團體開聯合會議共議挽回和議推舉朱菱溪謝復初洪孟揆陳蔚秋謝碧田陳耀卿陳醒漢朱遐九陳濯江戈竣藩王鑛笙爲籌備員會議决定後即由李登輝偕同朱菱溪馳赴法公署晋謁法總領事籌商會場地點並分謁英美各領事接洽一切俟籌商妥貼即當訂定日期開聯合大會云 
[三和平會所接廣東兩電]  
　　上海中華國民策進永久和平會世界和平共進會廣東國民策進永久和平會近接廣東兩電照錄如下 
　　其一）魚電悉北庭背約棄信迫我秦隴和議停頓責任攸歸自非撤退北兵懲治亂陜之人和會無進行之望貴會揭櫫公理以告國人大義昭然聞風傾嚮邦人君子孰不念亂尙希堅持正誼策進和平鞏固國基兆民永賴臨電不勝企盼之至林森叩銑印 
　　（其二）劉公人熙老成碩望泰斗同欽天不憗遺良用悲悼徐譚陽電闡發懿行擬請隆儀優卹極端贊成伏望政府議員諸公一致公裁特頒典禮表彰耆賢俾國人皆有矜式實於世道人心大有裨益沈鴻英寒印 
[趙世鈺爲陜事致孫洪伊書]  
　　舊國會陜籍議員趙世鈺致孫洪伊書云伯瀾先生鑒違敎經年時深企慕北廷屢次食言違約環兵攻陜遂致和議停頓彼狡不省反以一隅之事累及全局來相詆誣鈺恐其奸言惑衆旣辭而闢之矣頃閱報有上海特别通信載稱我公因陜事致和議中止頗不滿意面詰唐公以爲不應用此最後之武器並謂如不得已必須爲最後對付時應將懲辦禍首法律上重大問題合併陜事共同爲最後之要求等語是仍以陜事爲一隅之事以陜事可與其他問題連類及之也明逹如公見解度不如此果非虚傳竊願承敎所謂陜事者當分别言之有今茲之陜事有後此之陜事彼輩惑人之言乃後此之陜事我等所爭論乃今茲之陜事今茲陜事停戰問題先决問題也後此　事部分問題事實問題條件問題也條件問題有事實法律部分全體之異先議緩議之别先决問題則無之故知先决問題之不能與條件問題相提並論則知陜西停戰問題不能與其他諸項問題同日而語即我日求解散參戰軍停收參戰借欵撤退陳樹藩亦爲停戰之保障非條件之要求若如尊意是必初議先將懲辦禍首法律上重大問題及陜事共同作爲先决問題非此我不停戰非此我不言和亦極贊同乃軍府和議大綱旣以陜閩等處停戰爲先决問題其他等項均爲停戰開議後之條件問題本次序上先後之攸分非種類上輕重之比較且就理論而言戰旣不停和無從起未停戰而開議固已遷就停議後復未遽告决裂尤屬退讓我旣仁至義盡彼仍文言飾好是非須明成敗遑計我公負社會之重望滬瀆爲輿諭之中心務請洞燭詭謀力闢傷說爲國爲陜利賴實多知我罪我願母遐棄 
[㾕症流行勢之漸衰]  
　大陸報云上星期内租界華人患㾕症而死者復見增多聞死者共一百零三人較前一星期約多三十人工部局醫官史醫士昨謂該症流行本埠當已逹於極點本星期内可望衰落目下患者至少尙有數百人但自上星期後外人無患此症而死者自此症流行以來外人死者共九人其二死於租界之外諸醫士皆與史醫士同意謂日來患者己較前爲少且天氣漸暖肺炎之患可因以减小據工部局衛生處所編統計表觀之人力車夫無患是症者工部局所雇清道夫數百人似亦無一受染此誠可異者也 
　　文匯報云上星期内租界華人患㾕而死者雖逾百人但此症流行之勢已見衰弱外人復有數人受染惟自上星期五日起無一報死者今日天氣復寒故起居一切仍宜謹愼稍有染此症之徵象即當守工部局醫官之告誡臥床靜養 
[關於遣送敵僑之昨報]  
　　租界敵僑之續到昨日爲租界敵僑到待船所之第二天所有前日未經報到之敵僑均已到所至居住華界之一百零七名准於今日報到由淞滬警察各區派警沿途押送以便第四號英輪船開時一併遣送 
　　遣送辦法之决定遣送局因二次遣送敵僑回國放洋期近一切手續亟應籌備除將各敵僑乘船之艙位票行李票昨已備齊發交待船所支配外特將種種辦法决定如下（一）敵僑行李准二十七日上午九時由江海關派員檢騐九時前先將大件行李備齊以免延悮檢騐時間（一）騐過行李於二十八日上午七時送到招商局馬頭聽候裝輪限午前一律運齊（一）二十九日上午八時由法租界頭班電車承儎敵僑至招商局碼頭上輸（一）各敵僑自候船所出發前往招商局碼頭槪由電車承儎不得另雇他車（一）各敵僑出發時應需沿途防護隨車押送照料登輪之軍警仍照第一次辦理（軍警界共派陸軍六十名憲兵十名警察四十名） 
　　脫逃敵僑之拘獲敵僑特脫瑪及白蘭斯兩名前於第一批遣送時先後脫逃經遣送敵僑事務局通行各處查緝在案現特脫瑪一名已經租界捕房拘獲昨由公共公廨備文押送候船所白蘭斯一名前在浦東脫逃當由淞滬三區派警案緝現亦拘獲押送到所均由該所特别看管以便第二批開船時一供遣送回國 
　　病僑緩遣之報告江蘇特派交涉員楊晟前接浙江楊督軍電稱浙屬莫干山有因病請求緩遣敵僑十餘人希即派醫來浙騐視當由楊交涉員知照遣送局遴派柏林西醫赴浙茲已回滬昨報告遣送局略謂有敵僑艾克夫鮑爾夫人等十二人所患之病確係一時不能起程現各分别予限六十天三十天不等限滿仍應遣送此外妻病其夫當與同行亦須緩遣云云 
　　電請免遣之請示又聞遣送局近據南通張李直電報有敵僑五人請爲免遣等情聞該局尙須電部請示後始能給發免遣執照云 
[西報紀發逹上海口岸問題]  
　　字林報福論云旅滬西商總商會將於今口開會自歐戰發生後此爲第一次集議今各國商會皆已成立故總商會之適用將來或稍有限制第關於上海公共利益之問題爲總商會所可處置者固不尠也過去四年中總商會並非絕不活動試舉一二事言之去年會董曾辦理重要難題如發展上海口岸開挖匯山沙灘研究領港事務籌議改良稅則以及議禁私運鴉片提倡提早辦事時間之類是已總商會以避免政治問題爲其方針故其效用乃能繼續存在去歲十月浚浦參議部主任及英代表以意見書致總商會論開挖匯山沙灘事會董曾表示意見以爲如有適當便利之方法以位置小船與小輪且能擔保不妨碍泊於上流各江船海船之往來則總商會甚願此灘挖深二十八英尺庶自吳淞起江水深度可保一致並以爲此種工程如須開始則應從速爲之蓋以時局恢復常狀後大不便於航行也總商會會董且建議謂宜就商於沿江碼頭各地主正式告以預算所根據之事項沿江地主所最注意者爲深水之江岸想可襄助此舉但未可使之負責籌措開挖大經費耳云云聞斯事現仍在討論中而浚浦工程師海登斯丹氏所擬之大計畫内有開浚吳淞口外神灘維持深峽俾吃水深四十英尺之大船得以駛入港内及在黄浦築壩設置港澳以便停泊吃水深四十英尺之大船或在吳淞設置船塢諸議者亦爲總商會所籌議焉工程師之大計畫久經討論總商會已加以完備之考慮今日總商會總董馬凱氏將發表其意見按此計畫應由專家研究之繕具報告總商會得此報告愈可將經過上海之中國商務縱不求擴張亦必籌集應需之經費以保持之各情促中政府之注意焉波威爾氏築壩設塢於杭州灣之計畫亦爲航業家所討論但此舉在實際上乃開闢新口岸之舉動似在目前未必能得人極力贊助至於上海口岸如中政府果願籌欵以供港澳工程之需則其前途之偉大可無待疑問一般人士以爲將來商船必愈鉅大使此說果確則上海尤不可不及早設法否則必蒙大不利矣顧此事體大工程浩繁使人不敢輕易置議故必徵集最良專家之意見然後始有把握吾人甚願總商會對於與上海發逹極有關係之問題能如從前予吾人以穏健之指導焉 
[茶葉出口貿易之近訊]  
　　歐洲戰事雖終我國茶葉之出口貿易仍未轉機惟近數日來英商怡和天裕等洋行向謙泰昌筀等茶棧購辦紅茶共有四五千箱然售價極爲低廉蓋因新茶將次上市各茶客咸急於脫手也 
[保守國際和平會之響應]  
　　本埠商帮協會國貨維持會華商維持會工商研究會烟酒聯合會等前因歐洲媾和大會吾國民應有一種表示特聯合發起組織中華工商保守國際和平研究會提出意見書通函全國商會徵求同意以備聯名電致歐和大會以示吾國國民之公意現各地商會覆函贊同者紛至沓來如全國商會聯合會南昌吉林浙江長春陜西直隸多倫山海關濟南廣西龍州甘肅張家口海參崴青島等十三總商會並（吉林）盤石德惠穆稜敦化（陜西）石泉朝邑（奉天）昌圖（湖北）孝感（廣東）鶴山（廣西）籐縣容縣百色武鳴（直隷）滄縣固安束鹿文安河間永平磁縣（河南）潢州桐柏（江西）瑞昌永豐（黑龍江）賚縣肇州通河呼蘭嫩江（山東）范縣平度益都文登黄縣平原（安徽）英山寗國繁昌宿縣望江婺源（江蘇）宿遷奉賢寶應（浙江）上虞餘姚（熱河）隆化赤峰（綏遠）清水河五原（湖南）城步（福建）順昌（四川）巫山呼倫貝爾等各商會均先後函復到會一致贊成列名現該會已將意見書譯成洋文電逹巴黎歐和大會請爲提議施行云 
[縣署將議取消官中後辦法]  
　　上海各市鄉經董近接縣公署函云案奉財政廳訓令奉財政部訓令開奉大總統發下衆議院咨逹多數通過安徽省議會取銷官中請願事件一案請查照辦理咨文一件相應抄錄原文曁全案函部查核辦理又函開奉大總統發下衆議院咨逹王玉樹等提出請政府查照取銷官中議决案通飭其他有官中各省一律取消經多數可决請如議辦理咨文一件相應抄錄原文原案函部查核辦理各等因查官中之設原爲稽核契稅杜絕隠匿起見各省自設立以來不無成績可言前經各省省議會以官中滋擾提議取銷由省長咨逹到部本部爲顧全契稅起見未便遽予照准現旣經衆議院議决謂一律取銷自應查照辦理由廳長通令所屬將官中或中證員所領之帖一律吊銷其所繳帖費並仰妥擬辦法分别核辦至官中取銷之後所藉以稽核契稅杜絕隠匿惟推行官契紙一事應由該廳長切實整頓將發行契紙細則或從新擬訂或仍舊推行務使人民買賣田房土地均遵照定章向發行購買官契紙并將買賣雙方名姓成立契約年月日及契載價目報明該發行所填載專册轉報徵稅官署以憑催缴契稅勿任隠匿是爲至要除咨呈國務院并分行外合行印發衆議院議决原案令仰遵照此令并抄發議案到廳奉此查官中一項旣經衆議院多數議决取銷自應遵辦除官中所繳登錄稅應如何辦理以及此後稽查契 
 
 
 

Page 11

 
 
稅隠漏推行官契各辦法由廳分别擬設另呈請示外合先訓令該知事遵照將各官中所領簿證布告一律吊銷所有官契紙循環簿推收證領契證各件并應收回一律遵照契稅條例補訂施行細則於所管城鄉分設官契紙發行所以便人民就近購用等因奉此查取銷官中辦法應行妥議茲訂於三月二十九日下午二時在縣公署會議即希貴經董届期惠臨爲荷 
[自治禁烟會通告各界公函]  
　　日前全國自治禁烟會通告各界函云敬啓者前因禁烟期滿所有上海存土已由政府收買焚燬計共焚去一千二百零七箱值銀二千五百餘萬兩查此項存土名爲政府收買其實代價悉爲吾民脂膏果使焚燬以後毒卉即告肅清人民脫離黑籍則雖犧牲重大亦可忍痛相安乃實際考查烟土爲害較前益烈良以大宗鴉片旣經焚燬市上烟土更形缺乏價值因而增高一般癖烟之人不惜破產以狥嗜好運烟奸商乃益視爲利藪趨之若騖據英文滬報所載俄國一帶鴉片市價每磅五六元運至上海可售一百六十元滬上外人專以私運鴉片圖利者不下百餘人所携箱篋等物無不裝有假底婦人所穿之鞋亦於夾層藏土其餘在衣裳中私帶鴉片者更難悉數甚至輪船亦裝假舷假底機器中亦藏鴉片煤堆中或藏鴉片至數擔之多又太晤士報揭載某國商人在東三省哈爾濱一帶以販賣烟土及嗎啡等物者爲佔多數北京天津各處均有彼輩銷售機關云云於此可見私運烟土者之多也内地官廳對於民間烟案無不認眞查禁據上海地方檢察廳布告自七年七月一日起至十二月三十一日止破獲烟案不下二三百起搜獲烟土烟膏除原封未有分量不計外計重四千六百四十四兩零四分烟具一百十三件此僅據上海一隅及破獲到案者而言爲害已如此其烈其他各處以及未經破案者從可知也同人等發起全國自治禁烟會原以除毒去害爲决心然對於夙有嗜好之人惟有希望之熱誠并無漠視之觀念深冀舊染烟毒者速自返省激發天良毅力戒除同登彼岸旣免弱種戕身之禍永無犯刑罹罰之災此誠諸君自治之能力而亦同人之所日夜祈禱者也所有各處地方範圍其廣尤非少數人之心力所能貫澈惟望各省縣及城鄉市鎭熱心烟禁諸君協力進行爭先提倡父詔兄勉互相警愓立會設禁務絕根株庶幾全國一心烟害自然消滅至於各省禁烟情形不一或辦理早著成效或廢弛反滋弊端倘蒙熱心諸君能以實况見告熱誠指導感佩尤深同人等對於禁烟前途自慚綿薄然旣標禁烟之職志即當勉力進行尙祈時賜敎誨以策後效無任感禱專頌公安上海法界白爾路四百三十號全國自治禁烟會謹啓 
[粤僑購買第二批米糧運粤]  
　　粤僑商業聯合會籌辦梓鄉平糶首批業已起運赴粤茲第二批米糧亦已購定計一萬四千五百大包昨已由租定之三北公司惠順輪船開駛赴蕪裝載往粤云 
[英軍官過滬校閱團練隊]  
　　文匯報云英國陸軍中將胡特魯夫赴東京就英使署陸軍參贊之職日昨道出本埠午後曾在福州路體育堂非正式校閱上海團練隊之步隊與機關槍隊其中馬隊與砲隊則在跑馬場校閱 
[江寬案第二十次續訊紀]  
　　招商局江寬船被楚材兵艦撞沉一案昨日（星期二）第二十次審訊原被方面代表律師均到庭審判長沈壽堃率同陪審官四人出庭午後二時許宣佈開庭即據麥克樂律師起立陳述今原告有一證人其人對於兩船相撞情形知之較詳現在堂候訊惟逆料對造必當反對即訊俟楚材人證訊完始訊然該證人不能在滬等候將來離開恐難到案審訊要求堂上即爲訊問云云穆律師起立謂本律師對於原告方面證人請訊一節並不反對云云堂上命該證人出庭由麥克樂訊據該證人稱伊名楷拉爾（譯音）係職司長江一帶巡邏當時在洋關上曾見有一人受傷在於腿部穆律師起而以中國語問該證人究竟江寬搭客死傷多少該證人盲無頭緒謂實不懂中國語穆問江寬出事處離岸有多少遠答約九百五十尺問在碼頭有無見過軍官答見過一穿軍衣者形似艦長穆問你有無看見楚材救起多少客人答未曾憶及訊畢堂上命楚材方面人證到庭由穆安素律師起立稱今有楚材船上之二副在堂請爲訊問堂上命該證人曾鳳祥具立甘結穆問你當何職答二副問當幾年答三年問三年以前當何職答三副問在楚材幾年答二十餘年問那天晚上楚材在何處答在劉家廟問第幾碼頭答第六碼頭問楚材何時開的答楚材與楚太同在八時開的其他所供甚長與趙艦長彷彿訊畢堂上宣諭明日續訊 
　　又聞海軍部因江寬案開審以來已將六個月餘法庭費用耗去不貲故又電令趕爲結束經審判官沈壽堃將律師因病函請展期於昨日續訊各緣由電復海軍部核示矣 
[滬寗路運輸公會之通告]  
　　滬寗路運輸公會昨日通告各商號云啓者敝會於三月十九號奉滬寗鐵路車務總管通告凡貨車到站如收貨人於天明六點鐘不來裝卸本路即代爲裝卸其費向收貨人算收若貨棧内餘地甚少則須收存棧費每日每噸洋五分計算如本路對於此項裝卸客商貨物辦法未實行時除遇有下項情事外所有未於規定六小時間内裝卸之貨車應照各該車輛之容積每噸每日或不及一日核收洋五角作爲逾期費至車輛經商人請求交付不卽使用者應照各該車容積每噸每小時收逾期費洋一角當交付時起算再近來本路麥根路貨物壅積不堪各轉運公司以及各商人不爲設法疏通本路不得已或將增加存棧費也槪予三月二十一號實行敝會因改新章與客商有所未便之處當谥是月二十一號具函要求車務總管取消新章並請展限延期於二十三號奉到復函以通告所開一節實係遵奉部令而行謹將儆會要求情形並抄新章擇要用特通告各寶行號諸客商均鑒尙祈注意云云 
[滬杭路近事兩則]  
　　大風吹折電桿前晚（二十五夜）狂風陡起通宵逹旦風力頗猛滬杭甬鐵路之嘉興與上海之直綫電報其電桿電綫忽被風吹斷數處以致交通斷絕幸該路全路每數站間均有設電報故杭嘉兩處與上海往來電報暫由各站電報轉拍惟費時較多現經工程處分派電匠前往沿途查騐趕修大約須一二日内可復原狀 
　　特别快車誤時昨日滬杭甬鐵路由杭來滬之一百零九號之特别快車駛抵臨平車站該機車之汽管突然破裂以致蒸氣不聚機力忽降不能行駛立由臨平站長發電請閘口機務處速派機車來援迨援機到時已逾時至一點餘鐘嗣後開至王店站復待由滬開杭之特别快車交會故到滬時已在夜間八時半較法定時刻遲二點鐘云 
[再誌派兵接築馬路]  
　　盧護軍使以依周塘馬路自張華浜至吳淞藴藻浜大橋爲止一段路工尙未造成特派補充兵二百名再往築造已誌昨報茲悉該處尙未築成之路面計長六里有餘因須由張華浜沿浦灘轉而往北越過鐵路鋼軌方能往東抵藴藻浜之大橋是以工程稍繁須二個月方能告竣昨經盧使派工匠先往張華浜之東擇地建搭草房十餘間並砌鍋灶以便該工兵晚間駐宿煑飯之用 
[給發陸軍卹金不得留難]  
　　松滬盧護軍使昨接陸軍部咨云查陸軍卹金本爲養贍亡故官兵家屬之用所有卹金執照照章由部頒給卽由各該管長官發交故兵原籍地方官署轉給其遺族收領迭經通行在案近據各該軍人遺族呈稱大致以執照到縣地方官往往不肯發給甚則將執照扣留不發等情似此情形殊與國家優待軍人之旨禾合嗣後凡係本部頒發之卹金執照無論由何機關發交均應即時懸牌招領不得任意留難折扣除分别咨行外相應咨行查照迅予令飭一體遵照 
[縣商會會董互選會長紀]  
　　顧蘇常選連任 
　　南市縣商會定於昨日午後互選正副會長所有前日（二十二）當選之會董二十一人内有干湘春鍾新甫兩人先後致函該會辭退會董名義其辭退之原因一係在會職員照章規避一因商事繁劇兼之病軀力衰决計謝絕故就次多數之葉惠鈞葛吉卿二人推補仍滿二十一人届時紛紛投票先舉正會長開國檢票顧馨一得十四票蘇筠尙得三票王一亭得兩票仍以顧馨一當選正會長旣而各會董重行投票選舉副會長開匭檢票蘇筠尙得十五票顧馨一得三票朱吟江得一票仍以蘇筠尙當選副會長繼卽由會將互選正副會長當選之姓氏票數詳報上海縣沈知事請爲備案並再申詳省公署曁滬海道尹松滬護軍使公署查照 
[私造假銀幣之懲儆]  
　　湖北人李文卿串黨陳洪在虹口西華德路新永里二千一百七十五號門牌樓上私鑄假銀元被華探目蔣榮生包探陳金揚張林泰陳廣義楊阿泉偵悉禀明捕頭凌處（譯音）督同一百八十二號西探等前往查拿詎陳洪希圖脫逃從樓窓口躍下跌仆於地傷及足骨頭面等處由二百九十一號一百五十號兩華捕趕上拿獲當在該樓上抄出鉛質龍洋一百四二餘元僞四開四百三十三枚現洋鈔票一百六十餘元金戒兩隻鑄造模印數十副生熟鉛各十餘塊藥水多種連同李陳二人一併帶入捕房押至昨晨解送公共公堂請究卽由凌捕頭與中西各探捕分别上堂禀明查獲情形並將抄出各種製造物品眞假大小銀洋逐一呈案請察詰據被告李文卿供稱向業醫生該處房屋是我租賃大小僞洋亦係我造但未行使箱内尙有現洋八十餘元等語陳洪言語支吾俞奠孫襄讞核供商之美思副領事以該被告等擾亂圜法罪已成立判李押西牢三年陳押兩年期滿一併逐出租界眞僞大小洋元鈔票及製造物品分别充分焚燬金戒衣服等件暫存捕房俟該被告滿期釋放時給領 
[萃豐倒閉後債權人之集議]  
　　公共租界三馬路福建路口萃豐綢緞衣莊於本月二十日因週轉不靈停止營業等情略誌前報茲悉該莊目下共該九成等綢布欵十三萬金錢莊欵（十八家）六萬餘金存欵八萬四千餘金總計欠人二十七萬餘金昨經各債權人聚集於總商會集議之下僉謂急宜請求商會董事調查該莊所存之貨物究有若干及歷年賬目着該衣莊主速即料理云云迨散會已傍晚矣 
[閘北醫院開幕]  
　　閘北慈善團議董趙灼臣獨力捐資建設醫院迭誌前報前日下午三時該院行開幕禮惠兒院學生軍樂隊齊集鼓樂亭接送來賓前後大門及會場周圍有童子軍照料秩序整肅到會者總董議董贊助員幹事員醫士以外參觀者絡繹不絕開會後由總董錢貴三宣布開會宗旨沈聯芳詳述創辦歷史及一切手續主任趙灼臣因另有要事令其子爲代表撥欵五百元副主任王彬彥報告賬略各科醫生議定施診時間定於四月一號（陰曆三月初一日）上午八時起開診嗣又攝影各用茶點而散 
[麥倫書院學生照常上課]  
　　麥倫書院寄宿生相約罷學等情曾紀前報茲據該校云所有不服校令之學生數十人業已開除其餘學生一百六十餘人現均照常上課云 
[花園弄火警三誌]  
　　大東門外施相公弄花園弄北口裕源藥材棧房前因保險失火延燒同居鄰人多家當經第一區警署將該棧執事余炳章等拘署候查明再核在案茲悉被災各家如陳金奎王子香等聯名投警廳具禀控訴要求賠償損失而該藥材棧房則推諉於殷嘉生殷係庖人是日該處鄰人有喜事雇殷辦洒商借該藥棧廚房燒菜所以此次火焚之後殷被牽涉昨日午後聞該警署備文將余着保送案連同賑據並殷申送警廳訊辦矣 
 [P舉行植樹典禮之預備> 
　　舊曆三月初六日爲清明節本邑文武各官己接到上峯命令是日詣南門外先農壇舊基舉行植樹節禮上海縣沈知事奉諭後業已函請公欵公產處預備一切以便臨時行禮 
[奚銘定期舉殯]  
　　江陰旅滬巨商奚萼銘（瑞康顏料號股東）於客臘病殁滬寓定陰曆三月十五日舉殯現正在籌備江陰各同鄉以奚生前對於地方慈善事業曁公所義舉熱心提倡有裨桑梓爰定三月初十日在尙文門外江陰公所開追悼大會云 
[運柩請照之辦法]  
　　淞滬警察所前因恐有匪人將軍火藏於空棺内搬運故定取締辦法凡旅滬商民欲運柩回里者須先赴警廳稟請護照日來因舊曆清明節將届各商民諧淞滬警廳禀請護照者日有數起昨徐廳長諭令請給護照之人須覓殷實商舖一家蓋章具保並先繳保證金洋一元俟棺柩到逹目的地後護照繳消始將證金發還 
[寶山縣紳商電留張知事]  
　　寶山縣紳商某某等前日呈省長挽留張知事電云省長鈞鑒寶邑城内外駐兵衆多幸張知事聯絡感情招待周至民得相安現又修築馬路間藉軍隊開辦農塲需用營荒須賴接洽今聞有更調消息各界正資倚重伏乞賜准暫留不勝環禱之至 
[桐油業集成公棧撤消]  
　　南市棉陽里集成公棧爲桐油業進貨機關茲因同業自往川省採辦意見不一經衆决議撤消前日經董事姚伯棠邀集同業開會將集成所辦經過一切報告各家即於是日爲止將名義取消矣 
[德人抵欵之控訴]  
　　普愛堂昨延巴仁律師爲代表至法公堂控德人希羅司於前年將六分六釐地單一紙抵押與原告處計銀三千兩迄今核計本利共銀四千四百十五兩有零現因該德人回國所有財產係由義品銀行管理如後拍賣請求堂上准予將被告所欠之本利銀四千四百十五兩有零扣還原告具領云云中西官判候再核奪 
　　莊得之昨延逖百克律師至法公堂控稱前有某德人將德册道契一紙抵押與原告計銀三萬兩現因該德人回國請求堂上准予將道契拍賣歸還原告之欵如有多數請存公堂等語中西官判准原告請求將該契拍賣作抵 
[奥人夫婦脫離後之訟案]  
　　奥國婦人葛利瑪利魏義（譯音）被其夫同種人披脫魏義（譯音）於去年十一月間至公共公堂控准判决兩造脫離夫婦關係並着原告按月津貼被告洋一百元在案茲因此項津貼發生糾葛前日該兩敵僑各偕所延之律師投廨經王襄讞與美副領事丁君訊據奥婦之代表律師上堂譯稱自經判决後祇收到兩個月津貼而原告即藉詞入籍法國並不續給但敝律師近接法領來函謂此等敵僑未定保護之法是以仍要求堂上諭令遵照前斷繼續津貼蓋該奥婦並無别項生機恃此每月百金度活若令中輟殊非所以維持人道即據披脫魏義之律師譯稱此項津貼係因被告婦人不將首飾交還原告故而停止並由披脱魏義上堂供稱首飾被告已交在伊之律師處我曾往索取因伊之律師欲我擔負律費洋四百元我以離婚案被告律師費四百元已經擔任故不願再出而首飾遂未還我等語該奥婦之律師又稱首飾係另一問題不關本案原告若追首飾則原告前欠之八十金鎊亦須請追且原告有值價二萬餘金之產業被告更應請求分給一部份云云中西官核供會判着兩造律師補呈正式稟詞候再訊核 
[被告不認倒莊股東]  
　　已經倒閉之同昶錢莊股東王宗鏘盛鳴臯等被各債權人控經公共公堂派員理清賬目訊判各被告除經理杜少棠逃匿外餘均分别着交舖保候詢明錢業公會該倒莊草合同未經經理簽字各股東應否擔任賠償所倒欠之四千餘兩復到再核等情己紀前報前日由廨續訊即據被告王宗鏘等之律師上堂譯稱被告不承認爲該倒莊股東等語而代表各債權人之俞桂生延律師到堂譯稱如果該莊未曾倒閉營業發逹被告等示必不分紅利今見失敗而又欠人巨欵即以草合同無效爲詞現旣錢業公會已有查明之復函應候堂上詳細研究此際被告律師未便遽言被告非是股東云云王襄讞核供商之美丁副領事會判商明堂諭再行宣佈 
[和誘案辯論終結]  
　　住居南倉街婦人吳陳氏之女大妹被吳承明誘姦偕逃同乘招商局同華輪船擬赴天津當經救濟會探員虞占順登輪一併查獲押送地方檢察廳經檢察官預審明確起訴審判廳昨日該廳飭傳該探員並吳陳氏等來案候示下午由屠推事官會同許檢察官開第五庭研訊先據虞探員投案聲稱在救濟會充當偵探舊歷本月十五日偵探查至同華輪船統艙中見有男女二人（即指吳承明吳大妹）形跡可疑當向該女詢問何往據稱跟隨丈夫前往天津及詢吳承明則稱該女爲嫂子詰其作何營業據稱在第四師充當目兵偵探復向該女詰問吳究作何事該女稱在一區某分所充當巡警偵探以其言語不符因特一併送案請訊吳陳氏供寗波人年六十二歲祗生一女名大妹本月十四日托言前往戚家至晚不歸至次日婦人正在各處找尋間由救濟會虞先生前來知照始悉我女實被吳承明誘拐求究吳大妹供年二十二歳吳陳氏是我母親女子與吳承明姘識已有三四年此次前往天津係出於女子自願求鑒問官得供大加申斥謂爾母若大年紀爾竟背母跟人私逃尙稱自願實屬無恥嗣又命提吳承明至案據供稱天津人三十二歲供認與女姘識偕逃問官得供請檢察官陳述意見當由許君起而言曰本案己據吳承明吳大妹當庭供認是和誘罪業己成立謂貴審判長公判問官遂諭辯論終結判吳承明吳大妹還押吳陳氏退去着明日（二十六號）來廳候示虞探員回去供職 
[再誌女媳失蹤之追究]  
　　住居虹口泰安里二百八十二號門牌之紹興人祝振齋偕證人徐阿根控自來火行裝燈匠劉根生誘拐伊十八歳女阿毛十九歲媳沈氏等情經四區張警正將劉及其母劉金氏獲案研訊供不承認己記前報茲悉此案轉解司法科後原告央旅滬同鄉會會長函請嚴究前日經段科員覆訊一過判移地方檢察廳核辦矣 
[婦人不願隨夫回家]  
　　張雲尙昨至法公堂控稱妻子羅氏於四年前不别而行至今始由民人偵悉與沈甫全姘識匿跡南陽界前往尋見報捕扭案請求訊究准予將妻領回詰之張羅氏供因丈夫貧苦無力養活回籍後一去不來將婦人及小孩一口拖棄不顧婦人無奈在外求乞幸由沈甫全念婦人貧苦收留實係婦人自願與沈姘識生有小孩一口年己三歲且又身懷六甲情願隨沈度日不願隨夫回家請求成全沈甫全供民人向拉黄包車爲生因該氏貧苦由民人收留實由該氏自願與民姘識求察中西官判將案註銷 
[賣烟吸烟分别懲罰]  
　　住居老閘唐家弄七百七十五號門牌之馮和尙因在屋内私設烟榻容留劉德成沈坤記曹小福婦人陳王氏等開燈吃食鴉片違章被匯司捕房包探奚德安金炷壽偵知與西探目潘林士（譯音）協往將馮等男婦五人連同烟具一併帶入捕房分别收押昨晨解經公共公堂中西官逐一訊明屬實判馮和尙發押西牢二月曹等四人各罰洋十元無洋分别各改押一禮拜示儆烟具銷燬 
[李蟾仙欠欵還清了案]  
　　顧丁枯在公共公廨吾控李蟾仙不理票洋二千元由廨簽發特辊傳單將李傳案諭令交保嗣李抗不投質業經缺度判决着李照數還銀在案茲悉李知案己判决設法籌足欠欵連同保證金堂費洋六十元歸還原告請求銷案以故昨由原由代表律師海德禮投廨譯訴前情要求將案註銷聶襄讞得供商之英卓副領事判准照原告代表律師請求將案註銷 
來件 
[基督敎徒之請願]  
　　具請願北京基督敎民孟省吾等爲請願事國民渴望和平久矣今幸内爭己息利議初開凡所以消弭禍亂於將來永保和平於無旣者要不可不於此議决之夫物必自腐而後蟲生民國歷年内爭劇烈故日本之患因之而益深彼引狼入室者天良未昧又何可不有鬩牆禦侮之覺悟况日本干涉吾國代表在歐洲和平會議發言之謀旣不遂安知無人設計使吾國國内和議不成而吾國代表在國外自失其發言之資格此尤不可不引以爲戒者美國威爾遜總統有言曰求世界平民主義之安全今世界平民主義己完全戰勝彼欲反抗世界之潮流以施毒害於吾國者固屬自取其禍即吾國之欲藉外力援助以破壞民治者亦豈有不敗之理書曰民之所欲天必從之世界人民之所欲亦即吾國人民之所欲所欲惟何曰和平其所不欲者則爲兵禍歐戰告終强權主義己歸消滅平民主義必當普及於世界吾國共和己成决非武力所能破壞竊願我雙方和議代表體民意之要求謀根本之解决民國前途庶其有豸茲將解决之方分晰言之 
[基督敎徒赴歐代表徐季龍羣]  
　　一曰裁兵兵爲國防之用固矣惟吾國之兵向無對外應戰之能力此無可諱言者國之不亡孰不知爲生存於各國均勢之下而决非有賴於兵力之自衛若以國防而論則我之門戸洞開即首都亦受制於外國吭旣被扼手足之力無所施故雖有兵亦無用况此次國際同盟成立各國之兵力無不須裁减至最低之限度若吾國則雖極端去兵亦必無患七年以往人民所受之兵禍何可勝計蓋吾國之兵非但不能與外兵少抗即在内爭亦未聞能殺敵或殺匪惟聞其能殺百姓耳試觀此次之亂兩方兵士之死者幾何而湖南四川及其他被兵蹂躪之處幾幾百里或數十里成爲兵墟人民何辜遭此浩刧豈非有兵而人民更無死所乎聞年來全國之兵己至百餘師兵費之多其至居預算三分之二實爲世界所未聞於是搜括旣窮乃繼之以濫借外債如參戰借欵軍器借欵及其他之借欵無非用之内爭而殺人民究之每項借欵不過二三千萬或千數百萬而每立一條件則無異將國權出售吾國雖窮何至賤賣若是言之誠可痛心今當和議旣開惟有號呼爲人民請命務將全國之兵裁成十師仿美國參戰前之兵制而以徵兵之法行之則兵禍庶可永息或謂百餘師而裁去十分之九豈不甚難不知吾國之兵向不足額大約號稱百餘師實不過五十師其半皆飽充統兵之私囊苟能循名核實則不待裁而己裁去其半又吾國之兵向無訓練若果嚴行訓練而嚴禁燒殺淫虜烟賭種種不法行爲則不半年而逃亡者又半是不裁而已裁十分之七八矣然則裁成十師决非難事此應根本解决者一也（未完） 
雜評二 
[内地之禁烟責任] （庸） 
　　禁烟事業近來當局雖似稍稍注意然以外土之來源滋多内地之售吸未盡殊未許樂觀讀自治禁烟會通告各界公函可以知禁烟尙無進步也以治本而論苟能絕私土之來源私吸私售自不禁而盡特私土之來每多牽涉國際問題以治外法權之拘束遏絕來源今日尙難語此無已惟有致力於治標苟内地之私售私吸有犯必懲以唆厲之方法肅清掃蕩求者旣無供者自廢然而返此則主權操之於我不須求人之同意與贊助也即如已經禁絕之省其奏績皆由嚴於售吸可知内地苟積極進行未嘗不可收郭清之效不過手續較繁程功亦略緩耳若夫私種之早當禁絕更不待言矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（五十一）] [  一之]  
　　華僑聚處之所旣有Ｃhinatown名詞之發生種種揶揄播弄遂無往而不足令人氣沮如晚間Ｃhinatown之游車即其一也美國紐約等大城市恒有一種特製之機汽車（一作摩托車）專以供人游覽每輛大者坐數十人小者亦一十十人前後分爲數排每排分左右截兩截銜接處留空尺許以便乘客出入與招待者之進退焉此等車輛在春夏晴暖時去其籩蓋坐客即可昻首四囑若在冬寒或風雨交作之會籠以軒窗坐客亦得安處其中而領略外界之風景也車輛出發之際大約上午在早餐後九時或十時下行在午餐後二時或三時其停頓之處所不在街市集中黠即在大旅館門外二者必居其一也美民時間可貴每游一城有不能久駐者乘坐此等車輛向各名勝處所作一走馬看花之涉獵亦未始非利用機會之一法也此等機汽車進行時有招待者持喇叭立車沿對衆演述經由各地之特别勝境如爲歷史建築或銅　亦必略叙其史蹟或事由俾游者旣得視聽之娛復可油然而興懷古之念但在不通英語者乘之外來景物紛向車窗而過彷彿悶坐火車中别無一毫之興味云 
　　機汽車每次周行其以城市爲限者每客納資爲美金一元或一元半時間約一二小時其繞行郊外各地有數十分鐘之停頓任游客下車或登眺或俯矚者則其取值每客當在二元或二元以上若有大隊游侣以團體性質共同購票時無論屬甲種或屬乙種均得有極低廉之減折此各車行之特例惟老於其地者方能行之但此等成羣結隊團體性質之游侣在一大城中萬不能日日有之則在游蹤清寂之時車行中所得利潤便不免因之減色各車行營業在晨餐及午餐兩次所招致之來客旣不足以供其支應自不得不别設一法以事彌補而往中國街之夜游車遂復爲其每日間第三次營業而於晚餐後行之云 
　　中國街者一尋常粤籍僑民聚處之街市耳旣非如上海新世界樂園天韻樓等地之火樹錕花城開不夜復不能有若干名勝若干古蹟之動人瞻仰供人憑眺而諸美民不爭趨於他國僑民之街市而獨僕僕向中國街以行寗非事之至堪驚異者歟記者反復熟察之餘又不得不深嘆我前此之僑情與彼美之民情相隔閡也 
　　蓋在此輩高張不倫不類之東洋式紙燈於車前以引動路人往中國街之遊興者實利用美民好奇務怪之心理耳美國有一種週刊滑稽報即以（怪話）Ｐuck之名聳動全國人之觀聽此足以徵新大陸人士興趣所在頗極光怪陸離之觀意想所之不避怪誕不經之誚者也中國街本不足怪奈何亦以Puck中之材料視之此其情形極似我國閉關時代之人民因其鮮與外人相往還遂以類似Puck之奇稱爲彼外洋人之代名詞焉 
老申報 
[來札] （見光緒元年十二月初五日） 
　　籲轉一陽咸兆太平之瑞花飛六出預占來歲之豐遥仰丰儀傾心葵向辰維東華醫院紳董先生大人閣下福祉咸亨履祺鼎順爲頌爲慰啓者近覩轉販華人前來敝埠以及荷蘭各處者源源不絕每一船到必有數百餘人售與西商令作苦工若輩想必被人拐誘而來初謂傭工外地待得稍積囊資即便東裝返里豈料一入牢籠身難自主百凡苦况楮墨難宣弟等旅居此地目擊情形難忍坐視是以爰筆略陳一二敬逹台前伏望體天地生成之德宏聖賢胞與之懷援已溺之蒼生用維持夫風化今因香港出洋船變屢載工人求傭異域似此必然查察疏虞至令販來者香港而外如厦門汕頭等處亦復不少几載人之船是華人所寫接載者鄉愚不諳寫船者之例受其毒餌竟貪不用水脚以爲殷商巨賈逾格垂膏豈料沿途在船將工人轉賣别手及至抵埠言語不通加之鞭捷其售與荷蘭埠者價值更高一倍所作工夫係種烟開山闢道網魚探珠耕田比諸牛馬無時休息更有甚者買一人之身價若干及日用多少睂皆作本行息幸藉年和歲豐收成較稔便照行息伸算倘遇歲歉收即無工食并責納息其弊可想而知至於此處國例必須領身價紙并出口紙倘欲返鄉有久負債主分毫須其豁免方能出口近有汕頭搭船數百人由新嘉坡來敝埠竟被繞路驅至邏羅埠賣入錫山此等無辜諒必身陷火坑示審何時始得逍遥自在矣人非木石孰是無情無力代施言之悲憤敢懇諸君設法杜絕拯救窮黎同登彼岸此誠莫大之陰功足以名傳於後世并懇致諸各日報館請其刊錄遍告揭貼海隅鄉落俾衆咸知或者互相傳說警醒愚蒙庶免墮其奸謀遭其毒　　臺滅明之墓（古貴圖四十二） 
　　墓在南昌城内皇殿背 
　　手是所厚望并候近禱統祈丙鑒十月二十一日檳榔嶼一體子謹啓近日販人出洋之風復行所有惠札論列其弊者前已槪爲登錄茲乃來自檳榔嶼者所言較爲徵實所謂耳聞猶虚目見始確世之有志營生者愼無曰男兒志在四方以有用之身而蹈諸莫測之地庶免覊留異域難返故鄰有死亡之慘無生樂之趣是則同人所厚望者矣 
常識 
[便秘之危險及其治療法（下）] [  俊時]  
　　（譯美國體育雜誌） 
　　吾人每逢患便秘之症往往先食瀉藥此法雖效騐易顯而一時暢快不知藥性一解即己失效而便秘仍如故也且瀉藥本性含毒質有妨内腸更不宜多服此患便秘者當切以爲戒勿輕爲嘗試也 
　　水分不足消化滯遲排洩因以艱難或食物過度胃力不及消化積於腸胃中亦皆爲便秘普通之病因夫便者至污之物也見者聞者莫不掩鼻而過而何獨數日不便待其繁殖微菌成腹心之疾而不以爲怪患便秘而不治者其太不思之甚耶 
　　上述諸因固皆釀成便秘之由然究屬附因人所習聞其最大之來原厥爲食物問題是己 
　　欲避便秘食物之中以麥類爲最佳以其性質鬆脆易於消化 
也果實蔬菜之屬富於酸性尤事合衛生其他澱粉質多之食物頗易致便秘如米類是宜勿食爲妙（按著者美人故以是爲言吾國南方皆食米雖知米食之不易消化然一時習俗難改便秘難防故宜於多運動飲沸水二者特别注意之） 
　　牛乳和他物同仞易患便秘其故因牛乳中獨富滋養質而少棄餘無所排洩也牛乳雖於此似稍有害然其滋補之功究不可滅不可因此而遂屏除不用惟求食之得其法而己 
　　如食牛乳宜常食果類以防便秘菓類大多皆含瀉性故患便秘取購瀉藥之資以買菓類則費廉而功倍計之得者莫逾於此菓之中大半皆有益尤以梅李桃蘋果等爲最佳 
小說 
[子錢家遇害] [  雄倡]  
　　柏曰果避匿者事且大壞且夫人言公子今晨未赴其治事之所亦非是吾聞諸蘇格蘭塲警署中人言今晨八時公子曾爲治事所中紀綱之僕以升降機引之登樓此紀綱且目覩公子適在主人密司忒馬丁士私室之外婦微微嘘氣曰顧報中乃未言此少停又曰惟吾兒之至獄中本定爲今晨九句鐘而載舟客赴利物浦之火車則至十點五十分鐘始啓行柏視婦曰然則公子今晨固可於八句鐘時赴其治事之所旋出以市車直抵獄中而於十點五十分鐘至尤斯登火車站趁車幸夫人明然吾輩遇事當姑作面面觀未可執一而論今晨公子離家又何時者答曰甚早彼約在七點半鐘入吾寢言夜來眠不貼席將步往獄中朝父時吾兒形神焦灼頗改常度然是固無足怪者言次又作苦笑曰吾語語皆實也柏曰善密昔司亞那聽之吾意今夕己晚不足行事至明晨者吾將赴彼治事之所一爲瞻矚或有所得爲巡警所失察者言次即起引窗廉外望則見街心　寂路燈黯澹因曰今霧氣己稍清矣白德世汝幸以朋儔之義爲我呼一市車送此夫人歸吾罷矣行當就寢白德世點首會意即引婦同下至廣衢中倩一市車轆轆行矣次日晨柏累堪遂直赴城心巳死子錢家之事務所去國家銀行乃未遠途次購得一晨報亟披閱之則見一角載有數行云失踪之書記已於昨晚在利物浦就禽己加以謀害人命之罪其昨晨蹤跡所在及所以至利物浦之由此書記乃絕不作一語以自解云柏累堪車至立下入死者治事之所屋中寂靜有紀綱之僕以升降機引之同登登時柏累堪即叩此紀綱曰昨日侵晨汝乃在是供役乎曰然然則引密司忒亞那登樓者即爲汝矣紀綱又點首柏曰汝確審其時刻乎紀綱决然曰然殊足自信密司忒亞那恒守時刻昨晨吾猶憶其詢我以何時言其表己停因吾報言而開其表機復自佩之時正爲八點逾五分鐘曰汝曾復見其下乎曰未也柏又曰昨日汝又引主人密司忒馬丁士登乎曰然適在密司忒亞那之先可十分鐘許已夙至乃異於平時柏累堪此時己轉入甬道紀綱後隨柏又安然問曰汝爲第一人見密司忒馬丁士之尸非歟曰然時約在一句鐘汝彼時至治事室中何作答曰吾蓋登樓爲之添煤吾每日恒以此時一至而爲是吾當時入其内室見主人蜷臥書案側地氈之上僵矣試思吾彼時震駭爲何如者見後至於終夕不寐吾句柏即中止之曰謝汝見告柏旣屏去此紀綱則廻回一巡士此巡士方邏守死者室門之外柏來時固挾得官書同至此際遂出示此巡士巡士觀己似形狐疑但曰或當無誤即啓扉延之入室當喃喃自語曰此堍饅首似人人咸欲一染指也（原文如此） 
[自由談之自由談] [  秋夢]  
　　近日商店之懸白旗求和平者日益加多夫白旗之爲義因白色抵抗之力最强雖臨之以烈日猶能返光而不接受蓋喻政府之以武力魚肉吾民吾民終必籌抵抗之法如白色之不受烈日也 
 
 
 

Page 15

 
 
   
 
 

Page 16

 
 
   
 
