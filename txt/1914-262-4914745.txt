# 1914 - 262 - 4914745

 

Page 1

 
 
   
 
 

Page 2

 
 
時評 
[暗殺與毒藥（冷）]  
　　暗殺古人謂之行剌又謂之狙擊謂出人不意而殺之也若毒殺則又非此類矣蓋狙擊與行剌雖於暗中殺人然尚挺身而任不失爲不規則之丈夫若毒殺則視暗殺又陰險矣　　中國近年來之暗殺案用炸彈者爲一類其數甚少以炸彈發時敵與已同死也用手槍者爲又一類其數最多以殺人之後可以自逃也用利刃者爲又一類僅一見於天津以非有能者不易致人死也近時所傳之毒藥爲又一類據所傳者已有二三起中國人之性質必易傳染之以其致人於死易而藏已之身固也嗚呼此可流傳於中國者耶非特其事不可流傳即其說亦豈可流傳也耶又將毒死中國無數之人心矣　　今者趙秉鈞之死也揆其情勢大抵爲病非毒殺也然而京中盛傳毒殺之謡故慨論及之 
命令 
二月二十六日大總統命令章遹駿給予二等文虎章此令又令王天縱給予三等文虎章龔邦彦給予六等文虎章此令又令張鴻逵給予三等文虎章吳宗煌給予四等文虎章齊國璜石啓源朱受豫門書紳均給予六等文虎章王昌文陳正義王玉琳汪瀅均給予七等文虎章此令　　又令趙守鈺給予四等文虎章張傳華給予六等文虎章傳存懐給予七等文虎章此令　　又令吉林護軍使孟恩遠呈稱吉林磐石縣地方剿匪出力各員請分别優予獎勵等語高峻峯張永勝均給予五等文虎章關金林給予七等文虎章黃守愚给予五等嘉禾章以昭激勸此令又令孫積孚回富興季毓麟均給予六等文虎章王振標張萬清邵金聲張虎臣趙光品王守勤高富陞薛雲峯朱玉財任錫恩郭延廷張鶴齡劉配禮均給予七等文虎章此令　　又令李榮文給予七等文虎章此令 
　　又令科爾沁郡王那遜阿爾畢吉呼應授爲翊衛使此令　　又令那遜阿爾畢吉呼現經授爲翊衛使應卽留京供職所有口北宣慰使一缺卽行裁撤此令　　又令張斯　加陸軍中將銜此令　　又令署財政總長周自齊呈請任命李景銘調署賦稅司司長應照准此令　　又令代理國務總理孫實琦呈據審計處總辦章宗元呈請任命周宏業調署審計員應照准此令　　又令兼代陸軍總長周自齊呈請將王定中郭幹卿易兆雲吳鼎銘王韞章授爲陸軍二等軍需正金振中史忠志陸昌恩胡廼楨授爲陸軍二等軍醫正張冲度張廣榮中文錢許維一劉登科陳見龍姜鳳宸授爲陸軍三等獸醫正應照准此令　　又令兼代陸軍總長周自齊呈請將嘉定太倉勦辦亂黨出力之陸軍砲兵中校馮殿臣劉虎臣均加陸軍砲兵上校銜陸軍步兵上尉楊家彬加陸軍步兵少校銜中尉銜陸軍步兵少尉陳鳳先彭振山梁福羣周魁元李青山劉矅林周凌雲榮慶張義忠王英祥邱得欽劉殿勝予得功王祥馬振海楊世傑駕廉弼張魁元張海山陳克興石得奎張健先郭振海均授爲陸軍步兵中尉應照准此令　　又令兼代陸軍總長周自齊呈請將稽查京師地面出力之王天佑授爲陸軍步兵中校陶福榮詹憲章授爲陸軍步兵少校王澤霖方城林鸕飛授爲陸軍步兵上尉並加陸軍步兵少校銜王占青卓樹棟楊廷魁蔡天春授爲陸軍步兵上尉郭朝君授爲陸軍步兵中尉應照准此令　　又令兼代陸軍總長周自齊呈核覆吉林民政長擬以壽山徵泉常海勝貴唐錫春瑚圖哩常海文魁春喜治清玉麟文亮福錦吉昌常山補佐領請予准補等語應照准此令　　又令署財政總長周自齊呈稱河南國稅廳籌備處處長俞泰初到任以來未著成績擬請免去本官等語應照准此令　　又令代理國務總理孫寶琦内務總長朱啓鈐財政總長周自齊呈稱河南財政司長高鴻善請免去本官另候任用等語應照准此令　　又令代理國務總理孫寶琦内務總長朱啓鈐轉據河南民政長張鳳臺呈稱秘書杜嚴呈請辭職杜嚴准免本官此令又令代理國務總理孫寶琦呈據蒙藏事務局呈稱科爾沁右翼前旗呼畢勒罕蘭占巴托音喇嘛丹贊逹爾扎來京覲見竭表悃忱請予封獎等語該喇嘛表率廟衆輸誠民國應准加給諾们罕名號用昭激勸此令　　又令代理國務總理孫寶琦呈據蒙藏事務局轉據喇嘛印務處呈請以那森巴圖補普慶寺逹喇嘛請予准補等語應照准此令　　又令代理國務總理孫寶琦呈據蒙藏事務局轉據喇嘛印務處呈請以哈得旺布補雍和宫額設蘇喇嘛請予准補等語應照准此令　　又令代理國務總理孫寶琦呈據蒙藏事務局轉據喇嘛印務處呈請以土布丹敦魯布補東黔寺額設蘇拉喇嘛請予准補等語應照准此令 
[專電]  
　　北京電昨早（二十七）總統府得天津電都督趙秉鈞八時痰厥心痛十二時死國務院早間得趙請假電云心痛撲地數次嗣得總統府消息始知趙已死袁總統極哀悼派朱家寶往津治喪聞熊希齡初辭職時袁總統曾擬任以直督熊力辭恐即將以朱暫署古城子電庫兵擬一月内分兵駐紥哈布逹蓋山白塔山等處以保邊界查哈布逹蓋山等均係新疆　管轄地有一路通元湖又有一路通巴里坤地點重要不可輕棄刻楊督已電中央設法抵制不知能辦到否　　古城子電古城内磨溝山内哥老會聚衆謀逆當經新軍分統馬福明將匪首周炳榮等七八人拿獲就地正法　　南京電省公署接清江來電仲匪已潰竄東海桑墟一帶　　南京電寗城天花盛行第一中學校傳染百餘人　　南京電敎育江司長現修改縣市鄕管轄學校規則敎育費規則補助私立小學規則學務委員服務規則共計四種已正式公布南京電省公署國稅廳又頒發驗契簡明傳單飭江寧知事催促人民驗契限三月底止　　南京電崑山知事伍輝裕電告於二十七日任事　　南京電財政司科員汪大勲昨經國稅廳委辦姜泰釐局　　南京電甯垣擬辦自來水省長飭令預先籌欵再擬辦法　　杭州電日領事要求屈民政長准日人在省城内直接營業　　杭州電朱都督令步兵二十三圑及騎砲一部於二月内退伍每人給恩餉三月年金四月每兵共可得五十元自此軍費可省二萬元　　杭州電温交涉員至滬與楊交涉員商酌要事昨已搭特别車回杭　　南昌電贛省約法議員蔡儒楷遺職李盛鐸於二十八日當選特約路透電 
北京電朱家寶昨晨赴津袁總統得趙秉鈞病危消息卽任朱爲直隸代理民政長兼攝直督任　　北京電現已有二十二省選定約法會議議員各商會定三月二號選舉派會之議員北京電國務院電告皖督謂無欵可解武衛軍之餉請在本省籌欵付之　　北京電政府命安徽民政長整頓北淮鹽務以增嵗入　　北京電農商次長劉垣之辭職業已邀准以周家元（譯音）繼之　　北京電三月二號丁祭政府因未預備不欲參與此禮擬於秋祭爲姑　　漢口電今日接羅山來電謂有西竄之匪三千行抵離城南十六英里城東亦有匪蹤城中僅駐有官軍百名勢殊阽危據光州來電亦謂匪等潰圍西竄光州現無兵防守白狼顯欲復還豫省西部山中故巢據二月二十五號光州來函本月二十二二十三號兩日官軍敗匪一節實有其事　　漢口電京漢鐡路現停止開車因聞豫鄂邊界附近該路之隧道爲匪佔據之故漢口現有官軍乘車北上今日午間有四百名出發　　漢口電據羅山二十八號電白匪已抵城外城中守兵殊不足恃　　漢口電據光州二十七號來電白狼率軍械齊備之騎匪千名避過官軍越山西竄沿途刧掠　　貴陽電紙幣現每元值價三角七分蓋聞不日有現銀及國家銀行紙幣由京解到之故據某巨商云現因糧稅等逐漸収入且無滇軍提取軍餉故官銀行内稍存現銀紙幣乃得漲價 
　　哈爾濱電據聖彼得堡電社庫倫消息庫倫活佛突然攖疾蒙古新年之慶祝禮因以輟行哈爾濱電羅斯柯斯拉夫報載稱自柯柯塞夫内閣辭職後流言蠭起此實因新任首相戈里米金君對於俄國今後進行之外交政策其政見適與前任首相相反之故戈氏之意外相當益表示活潑之態度及實行强硬之外交政策且主於遠東分立行政處駐紥特别陸軍並嘉許阿穆爾省總督杭逹里將軍經營之事業　　東京電西門子東京支行經理郝門君因海軍受賄案株連下獄今具押欵二百磅保釋該欵乃由國會議員現充律師之某君所出譯電 
北京電趙秉鈞之暴卒都人士大爲驚詫趙於星期四日下午忽然攖疾乃電向袁總統請假旋卽邀准昨晨服藥後疾更轉危袁總統聞之乃派朱家寶起津視之而趙已於下午三時逝世趙之死令袁失一良佐内務總長已於今晨赴津探間詳情聞直督一任未家寶陸建章必有一可望或謂廣州治盜極嚴之李世桂及張家賓（譯音）二人近皆中毒而死其毒無色無味於二十四小時内發作故信趙亦死於此毒云（按此乃二十八日電北京電趙秉鈞之死初傳乃内陷繼經查明乃於前一日中毒之故　　北京電趙秉鈞卒於天津直督任據天津消息趙向服戒煙丸昨日服丸復肚腹作痛遂致斃命或謂趙之死乃中毒與近應䕫丞遇害一案有關此種謡言固意中事也　　天津電趙秉鈞患病三日於今日逝世　　　　按以上三條皆二十七日電 
　　北京電政府已接戰地官電報告官軍屢勝白匪情形一爲二十六號之光州電謂官軍以飛機探得商城附近之白匪因進兵擊之斃匪二千餘均潰逃又據二十三號及二十四號兩電謂白匪所率大隊萬名在鄷家集大敗而退死匪二千名擒匪五十名上稱人數極不足信蓋據最近確實消息白狼親率之匪僅有二千人上電並指明分戰故也其失實各節兹姑不論惟白匪卽未全潰然可料已受巨創而處窘境矣　　北京電據王占元報稱已在光州附近大勝 
 
 
 

Page 3

 
 
白狼白狼因乏軍火現已西逃因山地險阻頗難追擊　　北京電徐世昌决計於日内來京與袁總統私商各事　　北京電據哈爾濱來電庫倫活佛患急病甚篤　　愛特萊特電澳洲派出之南極探險隊坐船哇洛拉號已駛抵此間據穆生博士聲稱此行成績極佳大約可爲歷來所得南極科學上結果之最佳者該隊曾於數處發見大煤礦之礦苗所集標本各物爲類甚多内有礦物若干種尤以銅爲最富該隊沿途遭遇烈風以此受困頗甚風力之速往往每小時可逹千餘英里　　聖彼德堡電俄皇日者曾在内閣會議主席外間皆大爲注意蓋此舉足徵俄皇對於實行憲政改革事宜極爲關心且可信各部之意氣行將消滅政府國會帝國會議均能和衷共濟也聞新任首相戈里米金將實行俄皇之志願公電 
浙江都督民政長對於停辦審檢兩廳意見電各省都督民政長護軍使歸化城將軍熱河察哈爾都統鑒天津趙都督轉示姜都統巧電擬暫停審檢兩廳俟察看人民程度財政充裕再行舉辦具見苦心碩畫至爲欽佩年來法院辦理不善疉見弊端耗費庫儲於民鮮益誠如馮都督梗電所云惟法院爲文明國必不可少機關且庽有拒回各國領事裁判權之目的若全行廢除於外人觀聽有無關係尚望共同研究若以爲於此事有碍則鄙意擬將各屬原設審檢各廳一律暫行停辦以節經費僅留省城商埠數廳完全組織嚴選人材改良實體手續各法用袪積弊而存規模區區之見是否有當仍請卓裁朱瑞屈映光印要聞一 
[梁總長辭職後之談話會]  
　　梁總長辭職後於十九日召集部員開談話會一節已誌本報兹復得一訪函於開會之情形及談話之事實互有詳略爲再錄如左　　梁總長於十八日提出辭職書旋命總務廳第四科傳知參事室總務廳民事刑事監獄三司各員於十九日午后二時在監獄後身玻璃廳開談話會到者約七八十人梁總長與江次長相將入座梁首先演說略謂鄙人任事數月深賴次長及諸君之贊助現因政治上之關係已於昨日（十八日） 
遞呈辭職雖總統尚未批准我擬今日到部之後卽請假不再來共事許久不能無一種特别感情故藉此以話别並將他事爲諸君一道之我國司法因上年進行太速致生出無限之阻力近來各省幾致全然辦不動正月間在此開茶話會時會略道及此等情形計亦爲諸君所深知然我此次辭職並非以部務辦理棘手純係他方面之政治問題（卽大政方 
針决無實行之希望而熊總理又已辭職）若僅部務爲難我尚不怕昨日辭職時尚有一條陳上諸總統言改良司法十事（聞有酌改審級制度養成法官兩事餘未詳）將來雖　能盡行採用或可採用其一部我雖辭職將來繼任者必爲在司法界極有經騐之人對於我之政見亦必採用若干又可深信者也各國之事務官常有固定的性質不隨長官爲進退吾國往時亦然民國成立以來各部總長更易時而部員多隨之而去幾成一種通例我於上年入閣之時卽不以此事爲然除本部上年因官制變更不得已裁去若干人外其更動一二均係本人已有他種職務故本部人員舊人居多即更動亦比他部爲少而不蹈隨長官爲進退之惡習蓋人之精神專注於一事乃能求精人人如是國家乃强如農工商賈尚且專注於一事何况我輩爲國家服務之人故古人云君子思不出其位又曰素位而行不願乎其外諸君在此辦事專勤我所深知司法前途實賴焉聊述數語以訴離情諸君幸母以我爲念演畢江次長起立與梁談數語梁復起立繼續演說曰我昨日尚有一呈方纔遺漏第三呈係請將司法部與大理院合併此種感想係發於兩三月前蓋從經驗上研究有種種之理由（共四條本報已載兹從略）嘗考東西各國日德雖有兩長官若英與美則皆一人即就前清而論所謂法部者亦一面爲行政機關一面爲司法機關我之請爲歸併者非將本部全體取消此時准與不准尚不得而知卽將來准行亦不過裁去總長至多連次長一併裁去而已若廳司則必仍其舊换言之大理院雖合併而民庭刑庭必不能廢也故我呈内有關於行政之機關以室廳司组織關於司法之機關以民庭刑庭组織之語云云旋散會 
[借欵問題之近訊]  
　　小借欵之進行財政總長周自齊蒞任之始即照會五國銀行圑聲明二次借欵仍當繼續進行日來連次會同大總統特派專辦借欵事宜之周學熙氏與該圑代表磋商此項問題嗣因鹽務顧問丁恩氏又赴同省調查鹽務遂致暫時停滯進行刻下丁氏不日卽將回京連日復經二周向該圑接洽詳加討論雙方意見無甚衝突業已議有端緖一俟丁氏到京報告卽可正式開議惟周總長以目前財政奇窘猶恐緩不濟急决定一方面仍須商借小借欵接濟急需已擬向谷利斯普先行續借小欵三百萬元並擬向中法實業銀行續借小欵一百萬元均已商議數次刻聞周總長又以各省財政紊亂已逹極點而現地方自由借欵情事尚有所聞嗣後如不加以限制殊與力謀財政統一之本旨有背刻已决計卽日通電各省取締自由借欵今將現時商借未成各欵一律停止磋商静候中央問題解决再定辦法并因刻正籌商借欵事項特定於每日午後公餘在本部會議一次研究各項進行辦法云又一函云財部所商小借欵約有二項可以望成一爲法商借歀其額爲三百萬金磅從花旗銀行付欵其抵押品爲雜稅之收入每年約有四百餘萬一爲英商借欵其額爲一千萬金磅其抵押品以全國煙糖酒三項收入爲擔保此欵外人索各省烟糖酒三項之收入確數及各省稅局之底賬政府尚無以應故此欵尚在停頓之中惟花旗銀行之三百萬金磅頗有不日成立之消息其合同爲作測量之用惟自大總統頒布命令嚴禁回扣一般希望經手發財者大爲恐慌近聞外人想得一體恤之法於額外在行中提出一成作爲酬勞實收爲八六究竟内容是否確實尚待調查　　總統府之討論日前總統府特召集孫代理内閣各國務員及各高等顧問在府中會議討論借欵之大致當聞大總統提議略以財政窘迫已逹極點刻爲救急起見自不能不重議借欵然自决定幣制法議案銀行圑已皆認爲可以通行並亦表示借欵復活之意現在大體業旣解决我國對此亟須研究者最要約有四端一卽債欵總額是否應於幣制借欵原約外增加若干一爲抵品果用何項適宜一係用途是否包括他種借欵一爲承借此項債欵者應派熟悉債務人員至於各項條件概應詳爲討論云云當經各國務員互相提議債額略擬二千五百萬磅抵品則鹽欵或關稅之盈餘承借者或提議梁士詒或擬用周學熙尚難確定其用途等項均未解决惟兼任財政周總長則主張須在總統府組織新財政會議以便取决一切大總統則甚韙其說云　　第二次之通電政府以自大借欵停頓時各省紛向中央請欵不得已暫准自借並將限制自借章程通電各省在案現大借欵雖形活動然純爲整頓全國財政之謀所有内國短期公債亦尚提議清理其各省債欵尤不應任其凌亂昨特重電各省除行政經費不得借欵外卽實業借欵亦應遵守以下四項（一）務將興辦切實情形呈報中央經農商部認爲有利方准議借（二）借定之欵不得向他項事業挪用（三債额以符合設計） 
所需爲限（四）呈至中央後須俟農商財政外交三部核准始能有效雜评一（無名） 
白狼與仲八白狼敗竄仲八亦潰散然則中國之匪患可息乎曰未也裁兵而不爲之所欠餉而不能善其後所謂匪者無盡矣稅日加而民日困饑饉日迫所謂匪者更無盡矣國中擾亂無已時工商之業日簫索游民日多所謂匪者更無盡矣匪無利器無戰術以之敵軍隊固不勝也以之苦平民則無往而不可嗚呼我中國之困於匪恐無已時矣勿以白狼與仲八之敗爲了事也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政府近今之用人行政]  
　　將改北洋巡閱劉疑雄被任爲南洋巡閱使擬由閩赴粤裁兵已誌前報兹悉劉氏近仍駐節閩中並未赴粤緣劉稔知粤省裁兵甚屬困難又以責務所在未便延宕因辭南洋巡閱使一職總統頗有允意聞將改任劉以北洋巡閱使至南洋巡閱使李準或有希望云　　敎育總長近情汪總長去職後政府即電嚴修氏請其　任敎育總長一席昨嚴君由倫郭來電略以才力不勝懇請收回成命總統當去私電致六七兩公子（亦在倫敦與嚴同居）令從旁致意務請來京勉任其難云又據一消息　總統未加任命之先已有電致嚴得其承諾始發表此項命令及任命下後總統又拍電詢其何日歸國聞嚴昨已有覆電允略爲捐擋卽行束裝至遲來月十號前後卽由英起程二說未知孰是至先行署理之蔡儒楷氏則已將直隸敎育司任内事交代清楚於昨晨（二十五）由津來京當日卽謁見總統已定於今日到部視事云　　幣制進行狀况幣制局總裁已由梁啓超充任該局權阴聞已草定大致如下（甲）關於整理幣制事項（乙）關於調查貨幣事項（丙）關於貨幣計算事項（丁）關於金屬貨幣及生金銀輸出入事項（戊）關於監督造幣廠事項（已）關於監督銀行事項（庚）關於發行紙幣事項（辛）關於稽核準備金事項（壬）關於國内外金融事項（癸）其他關於幣制及銀行一切事項又昨有人晤梁叩以整頓紙幣政策據云中國紙幣如陜西雲南甘肅等省紙幣充斥直成紙世界而以吾粤爲尤甚當以此數省爲入手若以現銀收回談何容易祗可暫行以新紙幣收回舊紙幣并一面措欵盡力辦理據現時財力上觀察之非有二十年工夫不能就緒云訂編商法原因現聞農商部連日派編輯員赶擬商法起草以便移交法制局核訂後公布實行聞現在所編商法已有頭緒併聞此次趕訂商法係因日人爲某公司交涉指斥中國並無商法故有此舉云　　整頓軍政辦法軍政首重統一而尤貴於紀律嚴肅至於兵士程度則視下級官之敎育爲轉移近者各省軍事每多自由行動不按部章聞周代總長特擬定整頓辦法多端兹錄如下（一）提倡軍學之辦法（二）愼重軍事法權（三）嚴定軍事報告章程（四）注重升降賞罰之辦法（五）詳核全國軍官軍佐之履歷（六）調查各軍現在駐守之地點此外尚有整頓軍務之說明書全國軍區改定之理由及徵兵等項多件原擬叚督回京時商辦刻因段旣督豫擬先呈大總統鑒核云　　裁撤各省槯運局自大總統已命令公布鹽稅條例後而就場徵稅之說行各省所設之榷運局已無存在之理由　財政部所擬第一區試辦之法即首先請將河南南陽兩榷運局裁撤已經大總統照准其餘各省所設之榷運局刻聞部中已擬出辦法將分别請撤將來此項機關必在淘汰之列一俟部中具呈不久即可見諸實行　　籌邊使請設公署陜甘籌邊使張廣建本月四號由陜西前進業於十六號抵甘屬涇州曾有報告到京兹又得確息昨該使又有電致政府稱現已抵甘擬於蘭州省城暫設一籌邊使公署以資辦公聞政府已電復照准　　白層河提議開濬興義府通廣西梧州府之白層河係西省一大河流支流甚多經冬不涸滇黔商販取道輪運徒以灘石林立不能行輪商務因此阻滯交通部已派技士程師前往詳細測勘一面籌欵開濬惟是現在中央財政支絀礙難措此巨欵聞該部擬令黔桂分攤經費以期衆擎易舉利國福民莫便於此刻已提交國務會議公决施行矣 
[存廢未定之兩機關]  
　　最近政治上兩大機關均有風中殘燭不久消滅之勢一曰國務院一曰政治會議國務院之存廢當視總統制爲轉移政治會議之存廢則視約法會議爲歸宿據最近所調查則關於此兩機關之前途其存在與消滅尚爲未定問題聞當局者之討論其中頗有異同兹爲一一探誌於左　　國務院此項問題主張共分兩派（甲）名目更訂爲此說者謂國務院依舊存留但總理旣改國務卿則國務院之名目應當刷新一番以爲改弦易轍之表示至於大加破壞重行建設則可不必此說之用意大抵係以總統内閣制爲根據於革新之中仍寓從舊之意者也（乙）實際改革國務院當然裁撤以其地址爲改建副總統府之用且旣不設總理國務卿亦無添設之必要遇有重要問題會議時即以財政總長爲首席其制較爲簡便爲此說者蓋以純粹總統制爲根據欲取内閣制根本推翻者也　　政治會議此項問題主張亦分兩派（甲）刻期撤廢爲此說者以爲約法會議不久卽可成立該會議成立以後似與政治會議有疊牀架屋之嫌則政治會議决無繼續之必要四時之序成功者退不如及時裁撤以應時勢之要求此一說也（乙）改爲永久機關現在政治會議議員改入約法會議者頗多故政治會議决無永久存在之勢且總統府顧問人員甚多亦未便久投閑散欲一舉兩得惟有改政治會議爲共和顧問院則兩機關人員合併爲一於將來之位置似爲便利缘此之故頗有一派人主張不可裁撤且以後改組時凡中外顧問均有加入之希望云 
[紀二十四日之知事試驗]  
　　本日（二十四）爲江浙等省縣知事試騐第二試有應試者歸述其場中情形記如左　　點名平日臥至十二鐘方起者今因考騐之故六鐘即起赴象坊橋至則人已擁擠蓋二試須作三藝題目較之甄錄及第一試更難故咸有戒心不得不早來也大衆候至七鐘後始開點按牌呼名至十二鐘方畢名次在末數牌者已飢憊不堪矣　　候题點名已畢題紙猶本發下先入者已候至數鐘不免枯坐難耐因以閑談解悶人聲應雜中有大聲發言者意態激昻聆其言則致怨報館也奇之因留心細聰其人曰各報連日駡縣知事太挖苦我们考縣知事卽不值錢亦不至如各報所言之甚因此我们考縣知事者不免大受影響方欲聆其究竟題紙已下大家埋頭搆思矣　　趣語題下人聲已寂忽又有數人大出怨言曰三道題目一道比一道難已可恨策問中偏說我们考縣知事的經濟素裕眞不可解莫非要叫我们捐官麽須知我们因無錢才考縣知事若有錢准還不願來應考自討苦吃耶喃喃不已因急於完卷出場不暇再聽遂將已卷匆匆作完出場然爲時業經鐘嗚五下矣　　題目第一題策問全國嵗入以賦稅爲鉅軍興以來百度廢弛地丁清糧乃國家維正之供今則京協餉旣不照解官吏亦無考成各省田地稅契向爲稅欵大宗近亦歡不足額印花額開辦已久近未普及騐契稅亦有辦有未辦者他如典當牙稅車稅牲畜等捐縱有收數亦多不實不盡以致地方財政上無以供應中央内無以自願本省究其原因一由軍政時代之濫費一由官紳經手之侵漁而生民之困苦益甚矣今欲切實整頓恢復固有之財政并推行新稅有何善策諸員經濟素裕熟習地方情形其各舉所知以對第二題判斷設有趙甲錢乙向欠孫丙債欵甲乙丙又同租賃李丁房屋欠租數月李丁索租急趙甲孫丙習印刷業錢乙於商情較熟遂商同趙甲孫丙僞造他貨棧存單數紙央請李丁作保証向周戊抵押錢欵分用於是甲乙欠債與甲乙丙租欠均皆清償嗣抵押到期周戊催趙甲錢乙孫丙還欵無著責李丁賠償李丁向趙甲詰得眞情又行錢乙孫丙均貧窮深慮受累適周戊之子欲覓軍功獎照炫燿鄕里李丁詭言有處設法可買周戊允出貲李丁遂屬趙甲孫丙僞造冀以搪抵押欵詎造成尚未交付李丁周戊先已查知貨棧存單係屬僞造具訴檢訊得實遂連僞造獎照亦被發覺應如何科罪試擬判詞第三題文牘擬勸導農民合力整理公共水利布告附則三題全作方爲完卷第一藝但冩策問二字母庸照錄全題第二藝但冩判斷二字母庸照錄全題第三藝須錄全題 
[政治會議審查會紀略]  
　　昨日（二十四號）政治會議於午後二時開審查會審查地方嵗出標準辦法諮詢案委員到者十人饒委員長報告全案大略請財政部特派員賈士毅出席說明各項經費裁减之原因大致無甚反對惟巡警經費有謂關係國家治安須視各地方情形酌量辦法否則土匪四出民不堪其擾矣賈君並帶有陸軍部巡防營經費調查表以爲參考推定起草員林汪二君起草再行開第二次審查會 
[財政部擬修官制]  
　　周總長以財部官制尚未盡善擬提出修改聞其擬改之點有三　一財政部事務較繁前次所改定主事僉事之額實不敷分配即以賦稅司而諭一科主事不過二三人於公務上大有妨礙故此次修正官制第一即在增多員額二賦司管理全國之稅務現在中國稅務正在幼維時代如舊稅之整理新稅之籌備均極關緊要然欲逹此目的必多設機關廣收人材方爲勝算故此次修正官制第二在改賦稅司爲局以擴張其規模云三前次修正官制所以增加次長一人者一因兼管鹽務一因部務較繁然周之意部務雖繁可分於各司辦理至鹽務一節現鹽務署將完全成立不必再由財政次長兼管且一部有二次長事權更見不一辦事亦多有推諉之獘故此次修正官制第三在仍設一次長云 
[參衆兩院之结束]  
　　參議院致籌備國會事務局函准貴局函開兩院現在旣不開會所有秘書廳事務亦無從進行本局旣奉大總統命令由内務總長督飭妥籌辦法擬請作一結束卽將所有貴院及一切物品檢點交由本局接收保管應於何日接洽希先期函知以便照辦可也等因即經本院秘書廳以預計二月二十日方可一律結束完竣應請卽於是日上午派員來院接洽函復在案兹將本院印信一顆及秘書廳文牘議事速記公報會計庶務各科保管各項要件清册共六本并各清册所開文件物品及欵項移請貴局派員點收希即查照并見復爲荷　　衆議院致財政部函逕啓者前准貴部發到國庫証劵二十八萬四千二百八十六元現在支出二十七萬七千五百零二元尚餘國庫證劵六千七百八十四元除此項証劵收支總册業另行函送外相應將餘存証劵儘數繳還貴部即希查收照銷并覆可也　　衆議院致籌備國會事務局函院秘書廳學務前經定期於二月二十日上午十一時辦理交代在案兹業將本院文件及一切物品結束齊整按照各科處所詳造移交文册以便接洽相應將移交各册先行函送貴局查照届時希卽派員接收並覆（附移交册八本）計開移交册内重要各件一銀質衆議院印一顆一銀質憲法會議印一顆一銀質總統選舉會印一顆一木質籌備衆議院事務處印一顆（未經開用）一木質衆議院長方戮記一顆一衆議員新式徽章一百五十四枚一衆議員舊式徽章四百五十五枚一衆議員當選證書二十二張一湯議長互選票一封一陳副議長互選票一封一袁大總統選舉票三封一黎副總統選舉票三封一袁大總統選舉計算票數表九張一黎副總統選舉計算票數表六張一文書科表册八十五本一會計科簿册四十二本一民國二年收發文卷一百八十四宗共三千八百二十一件一民國三年收發文卷一宗共六十八件一憲法會議收發文卷六宗共八十六件一總統選舉會文卷一宗共四件一財政部公債票收據四紙一現金一萬八千一百五十四元三角四分二釐一十一月份提存議員公費二份計六百四十元　　籌備國會事務局致財政部函逕啓者查發給停止職務兩院議員嵗費旅費一事前經本局擬定辦法並通告文一則一併轉呈國務總理財政總長核定宣布後卽由本局將應發數目填冩收據派員前往領取在案迄今多日未准照發明知財政現狀正值支絀在貴部未能將前項欵目照發實出於萬不得已惟此事係奉大總統命令責成迅速辦理現在業將給費辦法宣布多時而實際尚未有著落各停止職務議員多因旅况艱窘紛紛來相詰問若再不及時發給則各該員久滯京師虧累日鉅將來領得費用時恐仍不能回籍似非政府優待各員之本意爲此函請貴部俯寮此中情形無論如何爲難務希設法挪撥先將此欵於本日如數發交本局俾得分别發給庶各員得蘇旅居之困卽本局免重遲延之咎事關議員尚希迅速酌辦 
[潯軍防堵白狼之嚴緊]  
　　九江第六圑軍隊業已次第出發皖鄂助剿白匪近日以來消息愈急鎮守使以第六圑已臨戰地所有各要隘不可不先謀防堵之方特命陸軍暫編步兵第五圑第一營褚營長帶領全營兵士於昨日拔隊起程前往各要隘防堵并以各軍隊連日出發軍中以糧餉爲重已派有委員專事輸送擇定前鎮守署爲前敵步遞駐紥處並聞狼氛已逐漸逼迫留潯軍隊仍將出發云　　附錄九江鎮守使佈告照得本使現奉江西都督電令以奉大總統文電令開豫匪擾竄皖鄂業於北方及東西兩側厚集兵力會師堵剿惟南方空虚恐匪有隙可乘仰該都督酌察情形於九江附近駐隊内撥數營與皖鄂軍隊互相聨絡以固堵防等因仰該鎮守使查照前因迅派步兵一圑刻日出發等因本使春此遵經撥派步兵第五圑並派過山砲機關槍各一連陸續渡江前進協同各軍堵剿母任豫匪南竄其贛北方面各項要塞之區本使業已妥爲佈置飭由第六圑軍隊分駐嚴加防守與兵力單薄之處亦已會同丁旅長撥兵互相協助期在保護地方安甯擔負完全責任凡爾居民等各依舊營業母得稍有驚惶誠恐有等不法之徒在外造謡生事希冀煽惑人心藉此擾亂秩序本使除已派員嚴密查拿盡法懲治外合亟出示俾衆咸知舉凡學商農工各界其仍各勤職業安堵母恐勿爲謡言所惑自滋紛擾其各愼之切切特示 
[湘督接濟中央四十萬]  
月之二十三日長沙湯都督電逹中央允籌四十萬陸續匯京以爲接濟亦近今都督中之難得者也錄其原電如下大總統鈞鑒竊维財政之盈虚關係國家之安危近嵗以來全國騷亂邊患交乘抗命稱兵殆無虚日我大總統内戢匪警外應列强固已宵旰焦勞形神俱瘁而夙夜籌維苦心孹畫者尤莫如財政一端中外憂國之士鑒於借欵條件嚴酷建議陳言輙思新闢稅源或厲行减政究之臚述繁夥畫餅無以充飢舊習相仍採薪亦難太急際此治標治本兩有所窮一髮千鈞幾於迫不能待每讀中央千急之電及我大總統訓誡之文輙復繞室旁皇慨然流涕私維愛國之心人所同具况職司疆寄豈可坐視肥瘠令中央獨任其難湘省財政奇難千瘡百孔補苴罅漏動經嵗時疊經督同主管員司隨宜補救勉足支持惟中央困窮旣至此極若不力籌接濟破産堪虞國之不存湘於何有謹於無可設法之中勉力籌指四十萬元陸續滙解來京聽候撥用湘省幣價與省外相隔懸殊現所籌雖僅四十萬元在中央所得不過涓滴之微而湘省所輸不啻倍蓰之數野人獻曝藉表忠誠漆室長吟聊分憂慮區區微忱伏乞鈞鑒謹先電聞薌銘叩漾地方通信 
[奉天]  
　　軍警運日交閧奉天五十三旅上級某軍官之公子肄業講武學堂本月十八日下午四鐘該旅馬弁率衛隊赶轎車照例赴講武堂迎某公子歸警廳定制城門洞内行人右入左出該兵至小東門守門巡警按章指揮乃不但不聽反將警兵痛毆一頓附近分駐所警長警兵前來解勸該隊兵又以巡警聚毆藉口用電話通知本營突來衛隊五十餘人勢甚洶湧如臨大敵先將小東門巡警分駐所圍住一齊動手將門窗户壁屋内器皿一概搗毁幸該所副巡官約束警兵未與對敵兼之該隊隊官亦赶到未至釀成大事百般解勸方將該兵等帶回營内此事後經張都督聞知甚難爲情以懲辦軍隊難免不再生他故若懲巡警則公理所在現軍警兩界長官正竭力和解維持軍警之感情至十九日下午九鐘時有五十三旅一百六圑一營步兵王排長率陸軍二棚巡查街道該排長時身著便服由右路出城守門巡警上前指令改行該排長起與口角所率兵丁卽上前毆警附近派出所出勸該排長反謂其有意恊助遽率隊至第二分署不由分說將門窟器皿搗毁幸邵巡官一面約禁巡兵一面向該排長隊兵百般央求移時始率隊而去嗣警署呈報新任張俊生警察長該排長亦呈明五十三旅湯旅長張警長乃親詣旅部公廨擬商議此事湯拒而不見現在警界以連日兩次受辱警務萬難執行張廳長亦無法安放已呈請張都督辭職聲言情願犧牲一官以避軍警界衝突云 
[安徽]  
　　淘汰巡士之辦法皖垣警察自開辦迄今已將十載凡充當巡士者大都失業游民藉資餬口歷來官長亦皆遇事敷衍從未加以敎育以致一切警章巡士多不明了狡者藉資敲詐愚者形同木偶兹朱廳長有鑒於此擬定淘汰方法有二（一）未經警察敎練所畢業者須加試騐能合巡士資格方可充當（二）已經警察敎練所畢業者須加甄别能合巡士資格方可充當其試騐甄别之法（甲）文理粗通者（乙）熟悉警章者（丙）熟悉本段現在户口者（丁）身體强健者以上所列各條缺一卽須淘汰聞已通知各署導照矣　　測量局出發之地點皖省測量局長近以該局開辦在邇擬先從懷寗桐城東流貴池四縣入手將來依次設立各項測量標點凡佔用民地自應照章備價購買惟恐鄕愚無知藉端阻撓及所設標點或視爲無關緊要任意毁拔或所備造標材料隨時偷竊昨特據情呈請都督轉飭各縣知事出示曉諭并飭各保鄕绅及警察加意保護以免損失 
[浙江]  
　　萬松嶺拿獲大批帮匪日前軍事偵探報告都督府謂有大批帮匪西湖鎮賓等聨絡城内主任員姚小棟等多人以沿途聚賭爲進行於本月二十五六密圖擾亂朱都督據報後立飭軍警一體嚴拿以靖地方二十六號下午該帮匪等果然嘯聚羽黨三四十人在鳳山門外萬松嶺地方秘密聚議被軍探偵悉密禀都督派令標兵兩排會同江干警察馳往兜拿當在萬松嶺某廟内拿獲二十餘人連夜由軍警五六十人押解進城聽候究辦　　統領巡視浙西烟苗昨日朱都督接准行政公署公函據禁烟總局長呈稱浙西各縣前經中路左翼統領陳步棠查見烟苗多處現值英使會勘期迫禁烟正當吃緊之時未便稍懈現擬仍由該統領隨帶軍隊巡視浙西各屬以資熟手而竟全成云　　搶刧軍裝案已破獲嘉禾水上警察第五署二十五號派駐東門外南堰鎮地方於本月十八號夜因該船水警季松芳通同外匪謀刧軍裝案經通飭營警一體嚴密追緝警務所長孔憲菼亦密飭所屬各警遵照購拿經水巡船警長鄒振雄帶同探警於 
 
 
 

Page 7

 
 
十九號至莊史里地方見有江北船一艘黑夜行駛鄒警長上前喝間被發鎗彈拒捕後經四處兜拿當獲秀松芳燕鳳山陳慶應陳慶發等四名併毛瑟鎗五枝子彈三串已將人贜送交事務所從嚴核辦云 
[鎮江]  
　　密查麵粉内炸彈鎮江關監督袁思永君日前函呈江蘇馮都督略謂昨得鎮關稅務司密函風聞黨人於長江内地等處私運軍火炸彈甚多藏匿於麫粉之内不易稽查等語除稅關洋員曁常關各稅口皆已密令查察外所有内地各釐局稅所應請密飭稽查云云昨馮都督已分飭所屬嚴查防範矣　　鎮守使兼任要塞司令鎮江鎮守使施從濱君昨接江蘇馮都督電稱近以餉需困難呈准陸軍部裁撤江甯鎮江江陰吳淞四處要塞總司令一缺改歸各鎮守使管轄以節軍費除函電甯滬兩鎮守使派員管理所轄砲臺事宜外所有鎮江砲台應請尊處委員兼理等因現施針守使已遵電派員管理矣　　清理前清關欵韓省長以江蘇財政不敷甚鉅查有前清時鎮江關積存各銀行疑項約七八十萬兩光復後並未提用支銷特委李鴻才赴鎮江關清理該項存欵以便提出補助行政經費日昨李君已由寗蒞鎮矣 
[揚州]  
　　斬决要犯阜寶巨匪蔣寶田戴如升等前經馬玉仁中將弋獲並由省長電飭阜寶張李兩知事至揚會審嗣經審得該匪等搶刧數百家燒斃數十人等案悉無誣枉當由該知事等電陳都督省長昨（二十五）已奉令飭卽處决由張李兩知事會同馬中　派隊押解該犯等至康山處决　　破獲尼庵私土馬監巷觀音庵昨（二十五）經縣署派警衛隊至菴將該菴尼僧宏綸等捕獲當時觀者疑爲與當案有關及後探明係韓省長接得密探報告該菴及附近八十餘家販賣大宗烟土特派梅委佐堯來揚提辦并以縣知事毫無聞見特記大過一次云專件 
[謝秘書之條陳]  
　　國務院秘書謝重光條陳數事業由國務總理轉呈袁總統批交各部採擇兹將條陳原文錄下竊觀吾國歷史盛衰之由大抵能綜覈名實者必收熾昌之效今盛言法治而朝野上下較之前代盛時守法之心或不逮遠甚循是不易卽盡舉歐美文明法度移植中國徒足以益其混淆莊周不云乎迹者履之所出而迹非履也夫亦繕吾履而已矣乃者國基初奠圖治尤殷謹就芻蕘之見條列數事呈請鈞察如後一賞罰之大權宜昭示嚴重也法治國之精神信賞必罰其要素已在昔更始竃養亦拜郎中唐代誥身僅謀一醉名器之濫史册譏之宋藝祖恡使相而不予曹彬與項羽刓印不同科非他人所能喻也若其詰暴懲貪則當崛起之朝必有非常之罰故貧墨書殺於夏書　簋必飭於漢史革命告成之頃偉人遍地元勛塞途競貪天功以爲已力及其蹉敗則術工胠篋誅免竊鈎郭重之體多肥慶封之車自澤念大風之有隧敗類猶多没鉅欵於私囊厲階爲梗亦經屢飭緝拿交付懲戒而捲逃之風不聞稍息豈非援例效尤視法令如弁髦而因以敝之乎易履之象曰君子以辨上下定民志噬嗑之象曰先王以明罰飭法君臣雖無面等威之義猶在雨露易玩而雷霆之用常神今飄忽之虜騎仍驕榷算之令條遞沛允宜惜好　以酧戰士别積弊以恤小民庶幾氛祲易消元氣不削若保舉出於鑽營吏議輒予開復此自未季之風不足爲盛時之範大學平天下之道歸本於仁者能愛人能惡人書言天命天討明乎黜陟大權非一人所能私有孔子惜曲縣繁纓寗多予邑劉先主亦言常周旋於陳元方鄭康成之間見啓治道者數矣不聞語赦也往不可追願有以愼其繼焉爾一將墜之名節宜亟與扶持也管子法家也而張禮義廉恥之四維善爲政者導天下於名之一途而人民之守法奉公常不期而自遇痛矣夫前清之未亡而士夫之心死已久也親貴納賄而無忌朝士運動以相誇如蟻附羶至於垂絶迨土崩瓦解之已成猶肥已營私之仍熾將萎之華不摇自落乃至臧洪烈士廓擴奇男曾不信前史之尚有其人其有一二能死事者眞如麟角鳳毛不易獲覩民國誠宜重裦獎之以勵來者不得以忠於一姓一族之事小之致湮大義而汩人心夫東漢宋明之所以風俗獨美者無他重名節故也頑懦可激故封德彛猶仕於唐太之朝險陂必誅故丁公不容於漢高之世前此手刃端趙者皆其平日卵翼之部曲彼時當道不惟不黜反破格錄用以旌有功斯亦操縱之權之至可怪者亦何責夫社會澆漓民彛之滔逝而不可挽也伊川被髮人百年而爲戎江陵焚書道千載其墜地自來開國將相皆前朝陶鑄所成貞下起元懷殷鑒而力矯其失久乃成爲風氣三代之所以忠質文各異其尚者以此皮不存則毛將安傳其消息至微而影響至捷徒知責備民俗要非探本之論昔五季之亂極矣天地痚塞士大人不復知人間有羞恥事廬陵作忠義獨行諸傳至欲多求一人備數而不可得有宋承之而賢才輩出文敎炳然雖難期之旦夕而開國之培養不可不預也斯亦足供今日之借鏡已一理論與事實宜期其符合也周鼠鄭璞易地則莫能相通夏葛冬裘違時則深感其困政治者所以促國家之進行非能强以所難行揠苗而助之長也大概氣盛而少經騐者每視天下事若無不可爲及其入之稍深亦且自知其誤彼破壞初期之蔑棄一切嗒然喪其固有其不足與建設之役固不待言卽欲返厥本原而不按其切要以施亦屬罔濟夫開創之與守成亦逈不同物矣漢興百年而後規模粗具漢文重熙累洽於制作禮樂之事猶復謙讓未遑漢高則直言之曰卑無高論史稱豁逹此見一斑夫豈不欲規復三代盛時之極軌勢不可也吾國有史以來之改革惟漢與今日爲世變之大樞紐非其他易姓所可同日而語而外力壓迫之棘手其局勢爲前代所無則惟今日號稱極難又因亂事足促瓜分不得不謀收束之急切也其騷亂之惰力輙潛伏於社會之間時欲恢復其本性而爲之障礙於是民國情形一變歷史相沿之公例夫治事以實而不以名前此開國之時則旣如此矣竊以爲此後議案如國敎問題之是非本非一時所能斷定不妨姑從擱置除尊孔爲吾所固有釋菜奠丁亟宜切實勵行以端國民之趨嚮外其他鴻猷鉅製近於潤色者允宜留待將來非復目前之所急惟以救亡圖治爲現今切要之圖其採取他人成規惟蘄與吾適用雖已過而不厭其舊與其有所鑿抐徒勞事後之更易母甯愼於採擇不爲表面之張皇若夫昨是今非朝三暮四人民之心志不定政府之信用日乖論議紛紜虚糜嵗月斯亦不可已乎夫舉棋不定不勝其偶奕者且然而况於行政也時事艱難堅貞以濟之而已矣一内政與外交宜默具成算也立國於環球大通之日内政之一舉一動皆與國際有密切關係以知國務之分擔責任不過就條理上支配而言非必有天然之溝劃也漢用千秋匈奴笑中國無人宋相君實遼主戒邊疆多事今非直此而已上年南方叛立純然内亂性質彼叛黨偉人者流語其固有資格不過比於陳勝吳廣進言之爲王世充竇建德劉黑闥再進言之侔於朱滔吳元濟止矣凡此者嘗其跳梁梗命洵足以塗炭生靈乃若征討相加繫　受糾一匹夫拉殺之則斯民之息肩有日今皆不能者時爲之也旣難適仇而禁弗狃安能重前以錮巫臣彼逋誅亡人不惜倒行逆施爲宋之華氏漢之中行說可以恣其報復者雖覆厥宗邦而有所不遑恤然則在莒之辱可念也伏讀政府方針宣言亦知現時國力無競於對外之必要而其意則須默識於心過此以往大概十年内外若武力仍此不競則弱國孱王并儕波突實無適於生存之理由德之破法其機已隐伏於合聨邦爲帝國之秋日之併韓其論已盛倡於削藩倒幕號稱維新之日對内對外施行雖分次第宗旨一線貫穿晋文之一戰而覇良有以也其道在乎足兵有兵貴於訓練雖然前此新軍非不練也其所施之敎育與夫軍隊成績是否合於列强追逐馳騁之用重光軍旅末學殆不敢言頃自蜀中來惟憶前此蒙氛告急所有敵愾請纓之卒不乏棘門灞上之軍越人之皋使我高蹈以此例推各省軍隊亦大多類是蓋自變亂以來除所收容綠林　客市井無賴不足語於軍人資格外所謂新軍者亦多因革命之目的已逹暮氣相乘甚者騷亂刦掠之餘精神氣象爲之委頽現方大事裁汰其存留者似當令盡捐故技再以有勇知方之大義灌注之而後一旦遇有緩急乃能責以効命疆場夫兵士須有智識固已然以現有新軍與曾經戰陣之舊有軍隊較其耐勞而奮不顧身有時或反不逮則服從之爲天經地義亘古不變又古名將之治軍也於何練之必於戰陣練之湘淮勁旅招募後何嘗綿歷若干之嵗月而後用苟遠師曹　卻谷之敎戰近法毛奇大山之治軍十年之說似不得以見彈求炙譏爲早計事亦在乎人爲而已前清不綢民國相續汶田歸我待璧返以何年漢陽諸姬嗟蠶食其殆盡齊多難而轉興秦將衰而更熾此管夷吾與商鞅所爲以名法驟强其軍政也未雨綢繆執政能無意乎以上四條自行於事理無當惟當周諮博採之會例許陳言謹貢膚庸以備採擇雜評二（步陶） 
湯督接濟中央近今財政中央各省同一困難恃中央以分濟各省固爲事實所必不可能責各省以共扶中央在理雖爲至當而在勢亦難期於一致何則四方多故生計大難卽自顧一省尚虞未能盡給也然而湯都督則獨有四十萬元以接濟中央誠矣哉無愧爲近日都督中之難能而可貴者矣　　雖然中央者我中華民國之中央各省者我中華民國之各省除借外債無論何地無論何人固不能於吾民外别有欵項之可籌今以一省之名義解欵中央固猶是以吾民自有之資財供給吾民自有之機關譬如左手之物傳之右手而湯督特其間之媒介者耳然則中央而苟嘉許湯督幸勿忘湯督所媒介之出此四十萬元之湘民　　財部改定官制財政部官制修改已非一次今此所改雖尚未爲大定然大要所擬曰增多員額曰擴張規模曰仍設一次長綜而言之皆適以改前次所改而復其未改以前之制而已　　經一番更改必有一番理由孰善孰否姑不具諭第卽此更易無常之現象觀一部人材隨一部總長以進退一部官制又隨一部人才以增減忽而縮小忽而展放主義各殊政策互異以一人出入之故而職業上所被影響歷若干時而猶未能定充乎極必至官無常職事無定業夫又豈政治前途之幸福哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[改組工巡捐局之手續]  
　　停辦地方自治機關一事韓省長曁鄭鎮守使以滬南市政廳經手事繁迭經派員協同清理在案嗣鄭鎮守使擬仿從前北洋辦法將市政廳改爲工巡捐局商之韓省長亦表同意卽委楊南珊爲局長現已將市政廳一切卷牘欵項赶緊清理將次完竣聞工巡捐局局長權限除原有市鄕學校劃歸縣知事經辦外其餘一切均照前市政廳規模廳内原有人員暫勿更動以資熟手一俟工巡捐局鈐記頒到卽由楊君接管云又省委協同清理南市市廳委員于定一君前已晋省謁見韓省長面陳清理情形昨日回滬定今日赴縣署與洪知事晤商一切　　另一訪函云上海自治機關奉令停辦刻經鎮守使委員楊南珊君擬定三月一號（卽今日）實行接收改組工巡捐局上海市政廳各董事及各區董等擬將從前籌募公債十餘萬金歸工巡捐局長擔負責任嗣因楊君不允由縣知事報告省長委派于定一君從中調處迄未妥治且楊局長之意俟將學務財産歸縣知事接收後所有市政廳常年補助之五萬元亦不擔任請縣知事另以房捐抵補惟聞縣知事查得房捐一項原係抵補四鄕警察之用由省分規定未便抵補故補助學務之五萬元亦難解决業已電禀韓省長請示核辦矣　　上海自治機關刻已定期陽曆二月底（即昨日）截止卽歸工巡捐局長楊南珊君於三月一號（即今日）接收昨已知照各區迅將經辦事宜結東移交惟楊君僅奉鎮守使委任而韓省長之委任狀刻下尚未頒到云　　上海工巡捐局長楊南珊君昨晚應市政廳總董及各區區董之約到廳宴飲席間互商接收手續陪座者爲市議會議長等至八時散席 
[自治機關之呈文請求宣告破産]  
　　上海市總董呈復縣知事文云爲呈復事接奉訓 
令内開本年二月九日奉上海鎮守使兼淞滬警備地域總司令官鄭指令内開案查去年八月初六日奉國務院電開奉大總統令任命鄭汝成爲上海警備地域總司令官此令等因望卽遵照法律第九條辦理在該地域内地方行政及司法事務俱受司令官指揮并公文知照中外官查照可也等因又去年七月二十九日奉參陸兩部電開奉大總統令岸上軍事外交均由鄭鎮守使辦理并商明應德閎選派上海知事由鄭使指揮一切事宜均按戒嚴法辦理等因又去年九月十日奉大總統電開已飭部指定常欵但恃部撥恐緩不濟急上海原有警費出自何項該使察看情形能否設法挹注鈔關稅如何望飭查主奪各等因承准此查去夏滬上倡亂人民流離元氣凋敝彼時恢復秩序善後設施百廢待舉籌欵無從本知地方自治機關尚籌有少數欵項可資捐注惟念此舉關係地方權限甚重不得不予以昌明市政之路聽其自行辦理乃數月以來成效毫無殊失自治本意今大總統旣有解散地方各自治圑命令上海尚有戒嚴期内本使原有指揮地方行政之權所有上海各自治機關一切財産帳簿卷宗仰該知事即日先行接收保管聽候本使派員監理澈底清查有無侵蝕並選公正士紳委任助理務期事不偏廢錢無虚糜使地方出一分之欵卽爲地方辦一分之事藉以維繫人心而遏亂萌令即遵照辦理等因遵即會同鎮守使署委派外交委員楊南珊君前往該市檢查各項案卷簿籍逐項清理保管在案本日又奉鄭鎮守使指令内開照得上海地方各自治機關前曾奉照大總統命令一律解散遵即指令該知事先將所有財産卷宗帳簿接收保管聽候本使派員澈底清查切實整頓各在案嗣據外交員楊南珊呈復各情應卽將上海市政廳經辦之件除學務一項應劃歸縣知事接辦卽以縣署提回之房舖兩捐補助學務用途外其餘參仿天津辦法改市政廳爲工巡捐局當即電由軍事處轉呈大總統并令行該外交員先行接收試辦認眞經理在案合行指令卽日將保管一切卷宗財産帳簿交由該外交員农件點收以憑接辦令到卽便遵照辦理此令等因奉此遵卽查照將關於學務一項各種財産卷宗簿籍收歸本署接辦外應將其餘關於該市自治機關一切財産帳簿卷宗遵令卽日移交楊委員逐件點收接辦除呈復鎮守使外合行訓令該總董卽便查照此令等因奉此查本市自治欵産業奉會同鎮守使署委派外交委員楊君蒞廳檢查曾將各項案卷簿籍分别開單送請查閱祗以未經奉到明文無從正式造報現奉轉到上海鎮守使鄭指令所有上海市政廳經辦之件除學校財産卷宗劃歸縣署接辦外其餘自治財産帳簿卷宗由縣移文楊委員接收則敝市應繳縣公署之清册自須赶造正式備文呈報以符法定手續一俟造竣當卽另文具報市立小學十七處旣蒙省民政長韓上海鎮守使鄭曁縣知事設法維持則學生六千餘均無失學之慮謹代全市人民感謝盛德惟上海市所負債務十餘萬金全恃向有之公産爲信用並由董事會擔負完全責任若不一律償清董等可從缷責自停止自治會之命令下頒債權人已紛紛索欵現在維有宣告破産變價歸償之一法應請縣知事會同清查欵産之監理員楊君出示宣告監同市董等招人投標競賣俾得將所負債務早日清了方得完全交缷合行呈請鑒察施行（二月二十八號） 
[華商旅滬維持會開會記事]  
　　華商旅滬維持會昨日在寗波路廣肇公所開討論大會到者如王文興梅竹廬陳可揚童廷璧王式如梁綸卿潘蘭史周清泉徐潤卿姚伯棠等數十人下午三時開會首由正會長張樂君君宣布開會宗旨略謂今日開會因有要事三件應請公决（一）招商局與洋公司續訂航業合同一事曾由本會公電交通部請爲維持現已接奉覆電已允照辦兹飭詳陳該局與洋公司舊訂合同之利弊以便採納（二）總商便商不允代轉關於招商局之部電曾由本會致函詰責現據該會致函鄙人切詢其中有無意見並請答覆（三）棧租問題應請公决施行旋據王文典君起言謂招商局與洋公司所訂合同向守秘密其最足妨碍航業摧殘商業者在與洋公司攤分長江運費一條查此項條件無論華洋分司運貨多寡統按全年收入分成攤派前僅與某某兩洋公司立約四六攤分近聞又有加入某洋公司之議觀其表面該局與外人利益均沾僅得四分之一論其實害則較鉅應即據實電逹交通部如該局有舉洋公司私立合同攤分運費情事應卽取締廢止以恤商艱云云衆皆贊成公决即電交通部請爲採納次陳可揚君發言謂前日函致總商會詰責不代轉電一事此係本會十四圑體公意取决並非會長箇人之私見且本會同人毫無意見應卽用本會名義據實答覆衆皆贊成公决俟函稿擬就後明日答覆又王文典君起言謂棧租問題日久未决應卽嚴厲進行卽日函催公决備函由會長面請洋公司代表陳輝廷君轉請詳公司各貨一律仍照舊章辦理以免參差議畢散會時已五時矣兹將交通部致華商旅滬維持會覆電照錄於下華商旅滬維持會號電悉本部已電該局以此項合同於商運關係頗多如有修改或續訂等事應先呈部候核非經部准不能發生效力郵傳局宥 
[旅客形跡可疑]  
　　近來公共租界内迭出持械搶刧之案故麥總巡通飭各捕房中西探捕輪班按叚梭巡並令分至界内公共處所嚴密搜查各情屢誌本報兹悉前晚總巡捕房中西探目奉諭至界内大小各旅館調查旋至泗涇路樾台旅館内查有紹興人高漳清邢永標錢進發錢大江周寶其周銀根李桂萬張根順等八人均屬形跡可疑一併帶入捕房昨晨解送公共公堂請究據二十七號西探目彭山禀稱因聞夥刧馬霍路楊王氏家值洋四千餘元金飾各贜之盜匪匿居泗涇路某旅館是以至樾台旅館内查察見高等各人似非善良之輩因之一併拘案但請暫緩開審俟查明有無犯案再行解案請示孫襄讞商之德領裴君判均押候查明下禮拜六解訊 
[南市電車之近訊]  
　　接軌之會議華法兩界電車訂定互相接軌通車一事業已議决前日華電車經理陸伯鴻君又與法電車公司二班賴福來君會議以小東門内外之方洪現已填平而十六鋪外灘亦應拆橋築壩所有橋之兩面旣定通車必須加築义軌現法公司之鋼軌適值用罄故由陸伯鴻君將華公司所剩鋼軌借給先行填築其通車日期擬定於陽歷五月初實行因此拆橋築路接鋪軌道等工程須在此兩月内趕竣並議將來通車之後如法電車經過華界路程一英里者由法公司償給電費洋六分彼此一律並定本月初華法兩公司之各售票人互相調换跟隨兩界電車學習記認站數及開關紅白電燈停車等候各法云　　電桿之廣告南市華商電車公司所竪電桿有日商東亞公司擬在各該電桿上懸掛出售丸散廣告每年津貼電車公司費洋五百三十元業與電車公司總經理陸伯鴻君商允惟陸君以沿途懸貼各項廣告向章須繳納市政廳廣告稅費今東亞公司旣欲在於電桿之上粘貼廣告而電桿設在馬路乃係市政範圍亦應繳納稅費以符定章故由陸伯鴻君即將東亞公司所貼欵内每年抽提一百元呈繳市政廳以作廣告稅費昨經函請市政廳允照矣　　漢口之仿行漢口紳商各界因見上海華界電車營業頗爲發逹故擬在漢口各馬路行人熱閙之處仿設電車惟集股章程以及辦理購料鋪設軌道並製造電車曁公司内部辦法皆應先行考察以資仿辦故於前日特派代表孫德全君來滬面謁上海華商電車公司經理陸伯鴻君詢問始創辦理情形及各項章程以便回漢仿行 
[製造局擬招工匠]  
　　兼辦製造局督理鄭汝成君查得去年本埠各警區截獲之鎗械共有二千餘桿業據繳解來局惟多損懷及殘缺不齊者當此軍用鎗械需要之際不如迅速修配核與造價较省且可以濟急需惟本局鎗廠工匠現僅十餘人如須修配此項壞鎗應再添招工匠百名方敷修理故於前日電呈陸軍部請示應壞添匠修理壞鎗云 
[紅會救濟豫皖兵災]  
　　本埠紅十字會聞六霍匪耗後即電廬州蕪湖等分會派員冒險遄往關查今得朱兆奎君報告云六安被匪死者爲朱修甫朱雲生朱大銘徐正明趙元振五人街市除北門内外以及東南門口數所餘皆逼成焦土此次六安被難人民兵士有被鎗斃者有自盡者有被火焚者不下三千餘人現鮑鎮守使馬師長皆駐此聞張巡閱使已到壽州幸匪聞信遠颺伏莾於英山境離六安有二百里之遥此次從金家寨以下除麻埠稍爲完全外其餘流波獞獨山蘇埠兩河口霍集洪集葉集竇姓等樓青山下符驕霍山縣等處亦俱糜爛與六安同至河南商城潢川光山焚掠殆遍皖豫兩省兵災之重爲洪楊以來所未有云云現該會沈會長復四出勸募前會長盛杏蓀君首先倡捐銀一萬兩現擬尅日派員前往云 
[革辦藉端敲詐之偵探]  
　　去冬浙探郭某扭楊金虎王金森至警廳控爲亂黨而楊金虎王金森则控郭某敲詐銀洋當由警廳一併解送鎮守使署派員調查緣楊金虎前充六十一圑排長解散後與南碼頭同興煤店邵阿林合做生意有王賞青常來煤店與楊認識串通郭某於某夜到邵店索楊稱奉命往捕搜索行李箱籠無所得由王從旁說合允給洋五十元了事當給現洋十元餘允三日内付清去後三日並未復來取洋楊知被騙一日邵途遇郭某偕至郭寓强令到店取洋郭以洋爲王得令約王來說次日楊尋王未遇邀王金森邵阿林至郭處理論逐互相扭局調查屬實并傳訊邵阿林王賞青証明無誤鎮守使以郭某係浙省偵探遂將郭楊王賞青一併解送浙省訊辦昨聞浙省審訊屬實判决郭某革除偵探並監禁三月王賞青監禁兩月楊金虎發回原籍交地方官管束已分别執行並咨照上海鎮守使矣 
[臧圑長規定開操時刻]  
　　駐防製造局第七旅旅長臧和齋君以現在謡言漸息防務稍鬆所部軍隊自應照常操練俾成勁旅擬自三月二號起除每晚出防兵士日間准其休息外其餘每日開操兩次上午八時至十一時下午二時至五時操練鎗砲及各種陣法已於昨午傳集各營長轉知各兵士遵照矣 
[水警保護航商]  
　　浦江水巡隊長潘君因奉警察督辦令飭保護航商特於昨日派探陳阿華協同水警二十名備足軍械子彈乘坐小輪拖帶舢板駛往龍華灣夏家嘴氽來廟等處嚴緝匪類保衛行旅 
[舉行丁祭之預備]  
　　本月二日（卽陰曆二月初六日）爲致祭孔子之期文廟保管員林曾裕君奉縣知事訓令後卽妥爲預備通告紳學各界及孔敎會同人届時齊集行禮並函請縣知事洪錫範君爲主祭員另由洪君分别函請鎮守使鄭汝成君觀察使楊小川君曁地方審檢張汪兩廳長水陸警察薩督辦等届期與祭兹將令文通告彚錄如下縣知事訓令保管員云案照本月二十一日奉民政長韓哿電開各縣知事覽文廟上丁春祭仍用禮服三鞠躬餘亦照上届辦理仰卽遵照等因到署奉此合行訓令該員將文廟春祭事宜查照上届預備辦理應需欵項逕向縣地方特别會計處具領一俟辦結卽將開支數目具報此令酒掃局通告云舊曆二月初六日恭逢上丁致祭至聖先師上午九時齊集行禮務希台駕早臨 
[整頓路致之協商]  
　　西門外民國路（卽城濠基地）本與法租界毗連自填平後一般贫民到處擺設地攤車輛亦隨意停歇殊與路政有碍兹法捕頭藍維譪君特派副捕頭馬立克君帶同繙繹於昨日至西門外二區警署謁見錢署長晤商華法協同驅逐方法議决此後民國路接壞地點設攤停車彼此互相禁逐以清道路而肅觀瞻互商一時之久始握手而别惟該路係歸一區二分署及二區一分署二分署共同管轉錢君當卽報告南市分廳崔廳長分令各區署一體照辦 
[嚴催驗契之通令]  
　　上海縣知事公署昨發第三十八號布告云案奉江蘇省行政公署國稅廳籌備處篠電開查蘇省開辦騐契迄今已逾四月據各屬報到收數甚屬寥寥以視山東省每縣已解十餘萬者相去奚啻　壞蘇省爲著名財賦之區且與東皖兩省毗連卽每縣月解十餘萬元亦不爲過乃騐契收入短絀若此謂慧該印委辦理不力何以自解亟應勒限嚴催以重功令該縣委自奉此次電飭務於本年三月號底以前普徧飭催凑集鉅欵按旬呈解如果切實遵行定予擇尤優獎設或逾期未解或解數短絀者立即分别懲戒决不姑寛再新定契稅騐契各條例現在尚未實行所有未稅白契仍查照原定章程在前清者一律免稅在民國者照百分之五完納仰卽遵照迭次令飭布告各業户從速呈騐母再延悮爲要等因奉此查此案前奉省長國稅廳訓令業經布告開辦並印發各該圖地保曉諭各業户趕緊呈騐在案兹奉前因合再布告各業户人等一體知悉須知此項騐契係爲保衛人民財産起見自布告之後各該業户乘此新定契稅騐契各條例尚未實行從速呈騐母再觀望自悮是爲至要特此布告 
[地保虧欠忙漕]  
　　本邑東北鄕浦東念二保五十圖地保倪雲洲虧欠上海縣公署忙漕銀洋一千餘元迭奉洪知事嚴限勒催迄示繳案前洪君諭飭催征吏往提昨日午後該吏將倪獲解到署奉諭先行收押候訊 
[船户違犯行規]  
　　本埠石灰公所司事胡子文前投上海縣公署控駁船户金銀山蔣子卿等搶駁硬缷破壞規章請求提究等情當奉吳前縣知事飭緝未獲在案前日又據胡子文投署續控金銀山蔣子卿等在外設立機關私自抽捐紊亂同業行規求請訊究等語洪知事得禀後以所禀各節詞出一面難以憑信惟案關私自收捐姑候派員查明再行核辦 
[徐廳長通令禁賭]  
　　閘北徐警廳長昨日訓令各區署長署員文云照得賭博之害小則廢時失業大則蕩産倾家此理甚明久經懸爲厲禁無如近來人心錮蔽惡習難除查本廳轄境遼闊人類至爲不齊誠恐聚集隠僻地方或茶館酒肆呼朋引類聚賭抽頭甚至舉動野蠻口角毆打釀成禍端種種情形在所不免至於街口路旁設攤小販間或暗藏賭具誘人賭博得彩以爲銷貨迅速之計亦屬類似賭博有違警章實爲地方之大害本廳長早經鑒及亟應嚴禁以保治安除出示佈告外爲此令仰該署長員即便遵照督飭巡官長警嚴密查拿無論何項人等如敢違犯禁令一體照章拏辦不得稍存顧忌切切此令 
[營兵私逃]  
　　前日由一區第四分署守望巡警查獲形跡可疑之李懷章一名昨解閘北警廳經司法科高科長訊明係某營私逃之兵士判令還押候查明再行核辦 
[私印支票之科罰]  
　　安和祥票號經理陳伯周控朱友村冒名私印廣東大信銀行洋銀支票五百張等情由廨判朱押查在案昨晨復奉公共公堂提訊據捕房禀稱被告寓泰安客棧曾往調查據朱聲稱伊名李範世所印之票已寄往粤省是以拘案請究訊之朱延律師上堂辯護中西官以朱冒名私印證據確鑿判押西牢半年所有抄獲憑證存捕房備查雜貨店堆積火油 
　　虹口張瑞榮張禮才畢有生王永山陸國湘張水芝楊景生等各雜貨店内均因多積火油違章被捕房查悉昨將各人併傳到廨訊明奉判楊景生罰洋五元餘人各罰洋八元示儆 
[私設烟間]  
　　龔桂良因在天潼路五百十二號屋内私設烟間被捕房查悉於昨將龔連同煙客趙乾元李江裕蔡阿富王林生王巧生等一併拘解公共代堂訊明奉判龔罰洋二十元餘人各罰洋五元一併充公無洋按照罰欵數拘禁烟具銷燬 
[德使游歷沿海各埠]  
　　德公使豪克森君日前抵滬寓黃浦路德總領事署已記前報兹悉豪君於前晚十時半偕同夫人乘坐該國郵船往香港厦門烟台等埠游歷一週後仍須回滬再行起程云 
[贅婿應養岳母]  
　　薜仁發投法公堂控稱前入贅在陳某氏處爲婿成婚後出外爲商現回上海詎妻子薜陳氏不知去向今在普安坊内尋見非但不肯隨小民回家反偕岳母出場肆潑故報捕請究訊之薛陳氏供因丈夫不過家用又不租屋故此婦人另外租屋與母親同住是實陳某氏供稱婦人並無兒子靠女兒度日女婿無力瞻養求請斷離判陳氏交伊母暂行具領着薛租就房屋將妻領回並將陳氏之母養老以盡贅婿義務 
[幼女仍留濟良所]  
　　三馬路小花園七百號門牌妓女小胡寶玉之假母吳順氏因容留十五嵗幼女吳阿毛（又名王三媛）被捕查悉將吳鴇與女一併拘解公共公堂訊明判吳鴇罰洋三十元充公女發濟良所留養嗣有王陳氏者自稱女之生母延律師投廨禀稱伊女已許與吳鴇之子爲養媳求請領回奉飭候查明訊核在案昨晨王陳氏借代表律師並自稱爲媒之王胡氏投稱吳鴇之子現在鎮江某藥店學業求准給予領回中西官會商之下判女仍留濟良所諭令吳鴇之子到堂再行訊核 
[藏匿鳳仙]  
　　紹興婦人徐朱氏控三太弄一百三十四號同鄕人徐阿有與母徐羅氏將其十六嵗女兒鳳仙薦往華興坊戚姓家幫傭未幾卽假托伊患病將女誘出藏匿等情由公共公廨訊判押查在案昨奉公堂後訊據戚姓家傭婦張陳氏投案証明鳳仙於前晚確由徐阿有以女母有瓋爲名唤去云云訊之徐羅氏母子供詞推諉中西官以供證確實分别判押限七天將女交案再核 
[警廳未例虎權]  
　　滬南崔分廳長批商民義昌參號等呈云呈悉所請各節係屬縣市行政範圍本分廳未便越爼代謀事關公衆衛生當飭科函請縣知事署妥商辦理并轉行市政廳查照矣該商等仍須逕向縣知事署請願以期迅速進行此批 
[查獲來歷不明之貨物]  
　　水巡隊偵探昨在大碼頭查見駁船户龔炳華承裝果肉四包形迹可疑向之查問來歷據稱由浦東爛泥渡聚泰米店主孫兆喜託運至某處旋經該偵探陳榮華查知孫兆喜積慣收贜現被浦東第五區查獲有案此項果肉確由孫兆喜向某號兜售雇龔炳華之船銷贜當即拘解水巡區經區長潘恒言飭卽拘留候移提孫兆喜到案問明解送司法科澈究 
[崔廳長查究探夥]  
　　滬南警察分廳長崔鳳舞君以本廳曁各分署所派偵探行使職務時均携有本廳憑照並有一定卯名從無探夥名目近查某區某分署探夥不法行爲時有所聞一經查詰則稱並無其人若非上下欺朦卽是冒名影戤均應澈究以保名譽業於昨日派親信員某君前往該署密查矣 
[盜犯定罪]  
　　迭次搶刦之著名盜犯張小弟去年在押脫逃兹爲法警拿獲解案由檢廳預審明確起訴審判廳曾經辯論終結在案昨午後奉刑庭庭長楊樹猷會同端木棻推事官並張檢察官特開法庭宣判以該犯於民國元年五月間並八月間糾合在逃同黨蔡金王阿七等在塔港與閔行等處持刀先後行刧窰貨等船得贜瓜分去年復在押脫逃其迭犯刧盜罪並脫逃罪當然成立援照新刑律三百七十四條第一欵科以無期徒刑判畢命書記官將判詞宣讀卽飭將張小弟送監執行 
[販賣私鹽]  
　　曹三和肩挑私鹽百餘斤行經閘北爲崗巡拘送司法科命送地方檢察廳訊辦昨午後經田檢察官訊得販賣私鹽爲行政範圍之事禀准汪廳長備函將曹並私鹽并送上海縣公署訊究 
[塌車撞坍縣署照牆]  
　　滬城太平街鼎新醬園之塌車昨午由店夥車貨經過上海縣頭門口將揚示場之碍牆撞坍適知事洪君因公出署當場目覩立命巡士將店夥連車一并拘送地方警察事務所訊究當奉景警務長諭令交保貨車扣留候傳該店執事到案究罰一面飭匠先行修理 
[判賠裝修损失]  
　　萃昌祥號因與二房東陳晋卿租房糾葛具控公共公廨請追所受損失銀三千餘兩一案前晚由廨復訊先由原告司賬俞姓上堂供稱向被告轉租房屋後忽由大房東程瑾記禀請公堂押遷致受定貨虧損及各種損失請追並經兩造律師互辯良久孫襄讞核供以原告所控定貨損失均係口述無實在證據應作無效 
 
 
 

Page 11

 
 
　裝　油濬等一切損失應令被告償　因與　　之奬　副　事判被告交原保限兩禮拜繳還原告裝修等損失洋三百三十六元一角應繳堂費着照三百三十六元一角計算由被告　繳餘歸原告自認 
[邀同公正人理賬]  
　　葉美甫因徐采臣徐志偉糾開華綸綢莊吞没股本盈餘銀兩控奉公共公廨傳案迭次研訊因徐志偉屢次抗避不到而葉與徐采臣所供各執因判交保候催提應訊要證徐志偉　案再訊在案前晚由廨飭探將徐志偉傳案復訊兩造仍各延律師到堂互辯各執如前奉孫襄讞與觀審西官美領强君判兩徐各交原保着各邀公正人到廨再由本廨派人會同將賬算明限三禮拜禀復核奪 
[餘欠未清]  
　　已閉和記客棧主四川人周文舫倒欠各同鄕商號鉅欵一節經各商號公舉周葦航代表控奉公廨將該棧拍賣公攤在案兹因尚欠同鄕人謝頴夫期票銀兩復被控於公共公廨於前晚傳訊先由原告代表律師上堂譯稱原告被欠之欵共計六千五百兩去年曾奉訊判往來之銀五千五百兩照各被欠户一律公攤而期票銀一千兩師另案限繳在案乃被告僅付過銀一百兩餘欠银九百兩迄今未付應請究追質之被告亦延律師到堂互辯多時奉聶襄讞核供與觀審西官奥克副領事判被告交原保候再核奪 
[匪徒押候訊核]  
　　匪徒李阿二（卽吳阿生）因於正月二十七日糾黨在泥城外孟納拉路攔刧袁厚之金表狐皮袍逃逸前日經新閘捕房探目劉森堂拘獲昨解公共公堂請究據劉探禀稱原告因事赴湘大約兩禮拜回滬等語中西官得禀判李押候一個月原告到案訊核 
[逃盜入綱]  
　　匪人蔡進才曾與同黨張梅生等於陽曆二月二十四號夜半夥刦引翔港鄕民金松林家衣飾現洋逃匿英租界满庭坊某小客棧内張經閘北二區第四分署拘獲訊知蔡匿跡地點移請公共公廨轉飭捕房於昨將蔡拘案請究先由中西包探禀明前情並由來探投案聲請移提歸案訊之蔡供向居鄭家木橋中和小客棧内於正月十六日患病道　全愈昨日歡至香粉弃找友經過满庭坊致遭悮拘求　中　官得供會商之下判蔡還押論令來探將張（昨聞張已國傷斃命）帶堂於下禮拜六質明再核 
[續獲一羣竊賊]  
　　　捕房　總巡前因界内時有竊案飭探嚴緝拘獲甚多分别懲辦在案今又續獲到錢阿四王德西李阿二陳阿榮張永生徐壽生李文林陳順生潘阿海張阿卿張阿四陳德仁胡阿毛等十三名解送法公堂請辦錢等同認迭次犯竊不諱判一併禁押期满拍照存在捕房均驅逐出界 
[賣地還債]  
　　唐玉林投法公堂控稱四年前有包裕清者將坐落寶昌路之地單契據抵押洋五百元立有抵據過期不贖共欠本利洋八百三十元向索不理求請訊追訊之包供抵押有之惟利息已付過洋五六十元須當除去求請寛限俟將地售去歸還判人銀兩保限十四天理清 
[现兩造各執一詞]  
　　販運雜糧之許少成等前延蒲石律師投法公堂控已倒閉之恒豐號欠銀三萬兩請向股東瞿寄衡林運宣經理陳鼐臣等訊追經法公堂押交在案昨蒲律師又投公堂聲稱由公正人吳厚康查閱恒豐賬薄被同業萬豐米行虧欠銀三千二百餘兩乃該行經理楊河清祗認欠銀數百兩且查得恒豐號之貨交萬豐行銷售時貨未銷去銀已交付生意場中無此辦法顯見串通請堂上訊追訊之楊河清供恒豐號將提單暫行抵押故此先付銀兩此乃生意場中常有之習慣求請明察陳鼐臣供將提單暫時抵銀之事有之惟並無抵據是實聶讞員以兩造各執一詞難以訊斷諭令原被於禮拜一各將理由開明呈案俟移送商會查明實在覆到核辦 
[閘北審判廳瑣案]  
　　控究串竊日前有婦人林董氏延律師俞惠民投初級檢察廳控三姑娘李劉氏二傭婦串竊衣物田單一案由檢廳傳集人証預審後起訴同級審判廳經蘇推事集訊之下判李劉氏交保三姑娘還押聽候决定　　控追猪價孫安元在審判廳訴胡家木橋祥成肉店主龔全土欠　價洋四百餘元逃　經蘇推布傳　其書龔余氏判交　限交伊夫到案訊究　　控追荳洋陳松林亦在審廳訴王掌榮欠萱津十九元零王和尚欠荳洋六十餘元延不歸　請追昨經蘇推事集訊一過判二王分别交保限期拔還　　控追車租韋伯成前代季瑞亭季汝裕向雲翔公司擔保租賃黃包車因拖欠車租洋二百餘元由該公司經理李秉彛投　廳呈訴昨經集訊韋偕二季投案質訊之下判二季文保着繳帳册聽候核判 
[公共公堂瑣案]  
　　沈馮氏控龔祥生龔明山欠洋又英商史洛控興發記木作主方記才造星違背合同請追虧損洋二千六百餘元等案昨由捕房將該被告等傳案請示奉判分别交保候訊　　粤人林良玉前晚在虹口東有恒路附近因醉胡閙經一千一百四十九號華捕向阻不服行兇旋由一千一百五十二號華捕幫同拘獲昨解公堂訊明判罰洋五元充公以儆　　趙家桂與同黨小四子行竊阿拉白斯脫路二百七十四號王錦生米肉由探查獲昨解公堂訊知小四子已由閘北警署拘獲判趙押候移提小四子到案再行訊究　　故犯周小弟迭經公堂訊判逐出兹又潛入租界復經包探查獲於昨拘解公堂訊供屬實判押西牢九月期满仍逐出租界 
[谢贈新書]  
　　新學會社特聘音樂家上海張尚文君編輯軍樂譜以供軍學界之用現已出版發行昨承惠贈一册書此誌謝雜評三 
[檢查旅館]  
　　近日租界内檢查旅館異常嚴密如有所獲旅館主人亦往往不能脫離關係此固杜漸防微之道也然而旅館主人將何以使心懷叵測之徒不往投宿亦殊無善法僅僅詢問姓名來歷登錄循環簿能保投宿之人不任意揑造乎故爲旅館計亦頗有爲難之處也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬赴京應試某知事之家信] [  眞州趙二]  
　　家母太太足下我一到北京先至八大胡同一游然後卽寓六國飯桶店現在飯量頗佳有此好飯量又何有憂虚其無有好文章旣有好文章又何患其不好而不取諺不云之乎飯桶飯桶文章老總旣取最優等之後必要　他一家人命名其高升凡我家中大小一切人等均須改换而稱呼當稱我老爺稱家母老太太稱大娘太太稱大相公二相公三相公四相公五相公大少爺二少爺三少爺四少爺五少爺如其仍呼大相公二相公三相公四相公五相公而不稱其大少爺二少爺三少爺四少爺五少爺則我必駡其王八蛋混丈糊講而問之曰何以不稱其大少爺二少爺三少爺四少爺五少爺而仍呼其大相公二相公三相公四相公五相公之故惟我來之時匆迫所有短鎗一枝忘却在家如有便人務望帶來爲要短鎗者是我出門時所新辦之縮小鴉片烟鎗也不言鴉片煙槍而言短鎗者省文也再者旣取之後必有京報到我府上要知道路迢遥報錢宜多而不宜少門樓矮小報條宜闊而不宜長京報旣到之後則我府上來道喜者必多但是我家中屋小而爲患不免以人满之爲憂只有變通辦理可也如現任縣知事乘與而來則命高升前往擋駕如其本地紳董到門只有茶而已矣至於從前各自治議員則又何足道哉何足道哉特此壼安男本知事　 
海外奇談 
[一勺微涔（續）] [  警衆]  
　　埃及人尊敬保護死尸之情可稱世界第一當人之死也親戚朋友相會而議保存之法其中雖有貧富品位之别然其方法之大概第一自鼻拔取其腦然後以銳石劍割其左腹去其污物洗以桄榔酒實以珍香復縫其創口以鹽漬其全身七十日後復洗滌之卷以麻布以物塗其上因富而異其金銀五色中等者約貴二三百元其後使如生人立之室中親戚朋友悲哀而祭而後送之墓地其喪祭爲人民之所最重是因靈拜祖先之遺靈因而務保存其死尸蓋古來木乃之術比醫尤感者也　　埃及爲世界之古國古物極多如三角石塔其數不下百餘實爲世界之大觀有歐洲學者計其勞力與時日每日用百五十萬之役夫築之須費一千七百五十年間之嵗月此外寒水石大理石之宫室石柱細雕密刻不可勝數　　曾有人在埃及掘起數千年之古塜得大柩一具藏頭種數枚枯而且硬因播之田中視其能否生長乃數月以後竟長至六尺餘其花色白類玫瑰甚爲悅目其豆實之生長排列有序較之近世豆種颇相懸殊其收成之速亦較勝於尋常之豆洵奇事矣　　意大利國濈奴亞地方有居民掘地築屋掘至七八尺深發見一極鉅之古塚四周用大石砌成圓廣九尺墓面以尺許厚石板蓋之衆皆驚愕揭視之則見大花罇一具惜發時用力過猛罇碎三塊罇式高六尺口嵌大珍珠數粒其勞列　佛像及武人　並鏤有希　文宇記其製罇年號蓋紀元前三百年物也又有銅水壼一具工作亦極精緻憶前此數年曾有人在其地附近掘出古墓器皿爲高勞文人所製今之花罇或亦出於此種人之手耳 
尊聞閣詞選 
[雜感十首] [  鹿門舊隐]  
　　世人争學仙言有長生樂七日倐千年誕妄良可愕蜉蝣飛旦暮亦得傲龜鶴乃知百嵗人造物未爲薄三萬六千日日日弄盃杓幽蘭生巖谷貞潔無媚姿寸心自冷落不受雨露私託根荆棘畔日月行如馳非惜知音少但苦人世知不見桃與李炫色當春時清晨花满樹日暮成空枝 
　　喬松青鬱鬱下有蔦與羅柔絲曳翠葉生意殊猗那嚴霜飛淅瀝無由相消磨弱質託高蔭亦爲嵗寒柯吁嗟窮巷士白首涙滂沱侯門深不測遠望疑仙鄕新聲遏雲漢絲竹跨高堂艶質嬌羅綺粉黛充後房勢焰炙可熱富貴豈尋常朝朝復暮暮行樂始未央誰言荆棘地是昔歌舞場 
　　浮塵塞長途江湖風浪蹙塵高馬不前浪激舟已覆一爲名利誘盡力相徵逐蜜成蜂常飢絲盡蠶詎燠空山多白雲相期臥林麓此身如明珠胡爲彈飛肉 
　　夭桃倚門楣文杏艶其側美女貌如花倾城更傾國横　鳳雙飛窺鏡鸞比翼得意舞春風向人弄姿色觀笑年復年不覺流光亟清霜凋素顔繡户蛛織珠珠翠委泥沙空爲蘚苔蝕 
　　魯戈　落日陽烏不敢頺秦鞭血巨石海若心爲摧當其叱咜時如霆亦如雷精神奪造化氣勢何雄哉悠悠水東逝浮雲掩蓬萊英爽知何處詎免塵與埃夕陽松柏下狐兎眠蒼苔 
　　白石潔可漱洗耳擇清流西山高峨峨薇蕨韾晨羞抗懷希夷表或與糜鹿游谷口富烟霞此外復何求四皓已成錯輕出預人謀英雄間世出功業無與儔拂衣謝珪爵烟水弄扁舟鄙哉肉食子戴粒矜遨游威儀日以侈羽翼何其修郊原狐兎盡走狗宋知愁見機苦不早赤松定可求 
　　文章洩造化久爲天地憎奇鬼瞰其室旦夕相憑陵窮飢爲異數短折有休徵或者甚於此百世空拊膺古今有厚福碌碌惟無能 
自由談話會 
　　儉德會無會所無會證無稽查員要在入會諸君自憑其天良與朋友互相督責耳前日閱報見新會員有袁江談自由者前曾與余同事近已二月不面因其入儉德會肅然起敬特往造訪惜已他出據其僕言今日請某君於某妓院碰和云云余聞之長歎吾國人心是口非一至於此可悲可悲[  武陵葆相]  
　　按僕人之言確否尚未可必而葆相君遽以嚴辭相責蓋出於愛護儉德會之熱誠亦所以愛談君也惟望談君有則改之無則加勉勿因憤懑遂自暴棄并願全體會友因此自警知一舉一動監察有人勿謂列名儉德會不過一時意興而日後可以冷淡也雖然告訏之風賢者所譏倹德會之進行但求助於各人之良心苦必互相指摘已非發起者之初願矣　　儉德會規則一不狎邪二不賭博三不必以酒食徵逐四不必華服五不輕寒素　　入會者揚州李俊鸞女士何麗卿女士苕溪蔡讓之古彭濁源丹徒黃韵秋女士吳鵑紅女士吳西石女士王治沅王友梅汪敬堯趙宗溥汪福保景耀明北京電報局謝俗揚州何春臺無錫張華域吳同樂海寗范祥岩紹興蘭英女士丁乃昌裘兆海王克民杭州丁賢甫鄞縣樓恂如寶山邵心穀山理宋亞亮江蘇陳仲之鎮海金英光海陽江俊孫江幼青女史上海沈展雲 
小說 
[社會小说新官塲現形記（七）] [  超然]  
　　一路上風餐水宿直向富春桐江而上不止一日也就不用細講單講胡儷鏡看見金寶銀寶生得有些姿色時常送茶遞水走進艙來和鄭星萊眉來眼去的挑情逗性心裏好不酸醋幸而船中眼目衆多料想幹不出事來不過心裏總是放心不下晚間睡了睡夢裏每每覺得鄭星萊已經走了出去忙自驚醒細細的一看見仍睡着方自妥貼然而千日防賊不如一日做賊終究也有疎於覺察的時間在這當兒鄭星萊早和銀寶有了交情只不過胡儷鏡不曾知道罷了一日船進七里瀧船上擺了一檯盛席却只有他夫妻二個對飲胡儷鏡愛聽曲子因把金寶銀寶兩個寶貝一齊唤了進來一桌兒坐了叫他彈唱他兩姊妹兒因有這位太太在座萬分局促合唱了一套二黃又唱一套小調落後鄭星萊高興要唱螃蟹拳要胡儷鏡和自己猜拳先把方法敎了他然後和他猜時偏偏胡儷鏡總要裝錯該裝蟹鉗的裝了蟹壳該裝蟹壳的他又裝了蟹脚等要猜出口時他又笑的叫不出來因道罷丫我不會這個你和銀寶猜一會子我瞧瞧鄭星萊得不的一聲兒便知銀寶猜將起來銀寶輸了吃了許多便不肯再吃鄭星萊自己也有了醉一時情不自禁忘却他妻子在座竟把銀寶一手攬在懷裏敬上一個皮杯銀寶噗　一笑噴了鄭星萊一臉的酒鄭星萊的八字鬚上早已綴满了珍珠似的黃小他却不嫌　　一手抺將下來伸出舌頭來向手掌兒上舐去不防胡儷鏡乘他不備伸手把他的翹鬍髭一把拔來惹得鄭星萊一交跌在胡儷鏡懷裏連人帶椅兩口子一齊滾在地下先還是個頑笑到此地步竟動了眞氣一場反目弄得不歡而散（二） 
[短篇小說霧（四）] [  瘦鵑譯]  
　　二人奔波僕僕爲狀良苦途中忽又相失培脫來急甚血爲之冷念勞特裘凡司及昔姆泊爾姑娘等皆惟此君是賴脫無此君必且不得生於是旁皇途次默禱天帝相佑幸未幾卽與克拉勃相遇遂相將歸去然氣球仍未得也克拉勃曰吾輩今且過此一宵明日再試如何及明日仍失敗後日復然餐時克拉勃將食物來言曰是否在辟開迭來破一店肆之窗而得者不識是何物余頗望其滋味之非惡也培脫來曰汝布袋中鼓鼓然是何物者言時探手於克拉勃臂間所懸之一布囊中取瓶罐數事出蓋亦食品也克拉勃曰是殆寶石夫人及姑娘當好之囊底尚有零星物無數余蓋拾之道上一囊中者想係鑽石之類後過一店肆復破窗探手入又攫得满握君輩幸勿　吾無賴倫敦城已如死境疇須此等物者而君輩則尚有氣珠可飛渡也語已衆皆不語克拉勃乃去於時倫敦直如一墓穴萬籟俱寂惟聞哭聲死馬縱横於地生者無人覊勒馳騁街上街心堆積破車縱火焚之人則皆如狂易有就火炙馬肉者有作跳舞躍入火中者有以寶石大嚼作食物者有時聞人相語謂河中爲尸骸所充塞水已止而不流火則在在皆是語至怖人間聞婦女慘呼聲及狂笑之聲令人毛骨都悚亦有人狂走街頭高呼其父母妻子者聲更慘厲動人克拉勃旣乃過一禮拜堂聞禱告聲響遏行雲禱告聲中雜以琴聲令令然顧音乃弗調知操琴者亦方寸亂也克拉勃且行且言曰余爲盲人數稔矣不意今日乃有盲城時左近方有數人聞克拉勃語則來與之槃談謂市上幾於盡成狂人日夜成羣結隊奔走如旋磨或之東或之西或之南或之北往來無已時聞有一人特一羅盤自謂能作嚮導導千餘人盡溺於河城中所有公園悉爲無家之人所聚處幾無隙地有多人破银行而入刦金以去街上至有人然銀票爲戲者尸骸陳陳縱横满地人有飲於河者飲未已即墜水或則自擲於窗外爲人踐踏死鐡路上沈沈無聲火車已不復行渡頭船隻亦無一停泊望望然去電話業已停止電報局中無人視事斯時之倫敦彷彿與世界隔絶如　穴中似沈井底克拉勃每得消息輒來告之勞特裘凡司及培脫來并携酒食夜中恒共酌顧尋覓氣球之志亦無時或衰克拉勃日必挾培脫來出覓日中不得則繼之以夜及第十日始覓得氣珠所在而是日昔姆泊爾夫人亦奄奄欲斃矣勞特裘凡司囑裘麗亞侍其母且謂之曰吾愛吾輩最後之機會至矣遂與接吻復吻此垂斃之昔姆泊爾夫人與克拉勃培脫來同出旋得閽人助以氣球舁至氣廠四人俱奮勉工作實輕氣於球内顧以多日未見天日處此黑暗中目皆作痛四圍空氣亦覺混濁呼吸維艱街上愚民時輒縱火火光態態然得互見其面不久火熄則黑暗如故（未完） 
 
 
 

Page 15

 
 
   
 
 

Page 16

 
 
   
 
