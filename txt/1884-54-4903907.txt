# 1884 - 54 - 4903907

 

Page 1

 
 
[經理南京報務告白] [  申報館主人啓]  
　　前在南京經理本館報務之友人現已更換另請聚寳門内沙灣大街安源緣經緞行内徐年題先生接辦如金陵城廂 
内外諸君欲購閲申報及買申報館點石齋兩處所印之書籍祈向徐先生購取此布 
[與法戰宜築鐵路說]  
　　戰陣之事翻新出奇不可泥於古法此非謂古法之不足信也宜於古而不宜於今則不得不改絃而更張之古者車戰 
之法何以一變而爲騎射刀劍之利何以一變而爲槍砲艨艟之便何以一變而爲輪船郵傳之捷何以一變而爲電線盖時殊勢易風氣轉移不得不與之俱變今者泰西各國雄視歐洲法人尤爲尚武自拿破崙兩世以黷武取敗亡猶復不引爲前車之鑒兵戈四出豕突鯨吞旣不惜與英國啓釁而用兵於馬逹加斯加又豈肯降心於中國而遂止侵越之衆目下兵敗將亡猶且不肯罷手添兵增餉惟日不足而且深慮黑旗之不可輕敵中國之必爲援助平常鑒戰未必足操必勝之權而又運載氣毬前赴越南東京以應軍中之用氣毬之爲物爲從來所未有據聞大者亦可坐十餘人藉氣之力激而上升内有量天尺可以側地方之遠近又有小帆如行船狀欲東則旂東指欲西則旂西指高低升降則以氣之多寡虚實爲推移並法之戰曾以此對陣各出奇製兩不相下今法人欲以此球攻越南其用心可謂苦矣而中國明知法人攻越不得不與之爭而其所以自爲布置者雖曰調兵籌餉算無遺策而曾不聞出新法以求制勝此猶曰我行我法不必降而隨人也獨至至便至靈而極合於當今之用如火車鐵路者亦復置諸不議不論之死本館屢經論及而不見採用大臣曾經入告而終不果行殊可惜也昨有袁浦貲郎郵來一稿亦論此事亟錄之以供衆覽焉其說曰鐵路輪車便於行軍便於運糧曩歲屢擬建築迄無成議今法越交訌法將肆其吞併之謀朝廷赫然震怒命將出師不獨字藩服張國威且藉以振數十年罷軟之積習聨萬餘里險阨之巖疆髮捻大功告成後老成宿將尚健在人人號知兵法人卽黷武窮師其能稍饜所欲乎况各省佈置周密徐唐二中丞駐紥於關外岑圖軍提挈於關内邊境可無慮李伯相吳京卿坐鎭於北左侯相彭宫保張制軍犄角於東南海面可無慮譬如常山之蛇擊首尾應擊尾首應擊中首尾應節節靈通自立不敗加以黑旗之驍鷙劉義之謀勇越人之敵愾同仇人事天心斷可逆覩惟是軍行貴速餉需尤宜源源而來昔諸葛武鄉侯大出祁山饋運不繼束手返蜀兹者由粤西而黔而　數千里由粤東而閩而江浙而山東而奉直亦數千里法攻粤西漢黔自守外宜撥兵曁餉亟赴之於滇於黔亦然法攻粤東閩浙　省自守外宜撥兵曁餉亟赴之於奉直諸省亦然邊界軍興設立臺站毋虞道梗祗慮稽鴻海面軍興險與敬共欲恃輪船往來梭運斷乎不能事會之來急如飄風萬一緩急不足恃千里齎粮士有饑色援應不靈坐失機會雖鞭之長不及馬腹奈何奈何法普之戰普以多築輪路勝法攻其所不備促其所難防胥於輪車是賴若師其策沿海沿邊試築鐵路與電綠相輔而行信捷而行速費鉅而用宏有事運兵運餉無事運煤運銅水旱偏災以運米通商惠工以運貨及人關隴之遥近在咫尺上下之情聨奸回之迹歛諸利備焉實當今之急務矣如謂經費難籌則各省分任其事成酌抽　金或勸捐紳富或廣募般分秉之以公出之以信要之以久一省數十州縣或百數十州縣之多朋集鉅欵又際時事艱難上存國體下保身家稍有人心諒無恡惜至謂墳墓田廬有碍車道要知輪車行駛初不必其直如矢民國願售願讓者田廬給以善價墳墓遷之善地有不願及撓於風水之說者稍迂其道無或勉强也近十數年中國仿用西法開商埠駛輪船購鐵中造鎗砲試水雷築砲臺簡放使臣理事俱屬著有成效兩年前又創置電線通萬里於寢闥狎此至靈極便之鐵　輪車屢議屢止若法人不靖邊垣亘烽火大海逐檣帆欲兵餉蟬聨朝發而夕至得此不大有把握乎當今聖明在上自有權衡樞臣疆吏公忠體國必善爲擘畫但芹曝之忧稍有所見不敢自秘杞人憂天無乃類是願與有識者一商之 
[海防近信]  
　　香港西字報有正月念三日海防來信云法國載兵船雲龍中途遭損之後將軍迷祿換坐公司船名阿乃諦前赴西貢又坐公司輪船名西貢於十五日抵海防有副將尼格禮也柏禮也兩員及材官等是日早晨卽同諸員登岸砲台上升炮十八門迓之派水師兵及阿非利加兵護從往會法總督隨閲視海防各防營畢至十二點鐘卽帶兩副將坐伊格來兵船赴河内見孤拔提督孤拔卽將統帥印憑一切交付孤拔卽啓行至海防登其座船名巴夏該船泊於夏龍灣當迷祿將軍啓行赴河内之先有英國泰唔士報館訪事人往謁請隨往採訪戰事迷祿將軍許之但云觀戰則可不得阻撓軍情云按迷祿將軍之意亦與前夏文孤拔相似惟許則許之而將來欲往觀戰時仍多費事或不聽前往或無船可租諸多不便也先　正月十三日有兵船名哥墨林行抵夏龍灣是爲新兵第一船駛到繼而又到四船自十五起海防甚爲熱閙新兵陸續載到隨卽啓行赴河内舊兵則有遄返者或來或往小輪船亦日見忙碌新到之兵各色俱備又有專司照顧受傷兵士之人及列陣圖之兵司電線運行李司氣球無不齊集此次所到法國之兵頗多然最多者則莫如阿非利加及客兵客兵之内有一隊係有罪而拘禁監中者及兵之犯法拘禁者殆卽越玉句踐所遣罪人三千之類此種兵前在阿非利加極爲勇往最凶悍而亦無惡不作該處電線現巳可直逹法京惟機器一切尚未全數布置故不得爲各人傳信大約尚需緩以時日一俟布置完備方可徧通消息司電線之頭目自言發電諸事可以作主殆須候公電發完然後再傳各人之信或不免稍稽時刻耳報館採訪之人近日來者愈衆法國新聞紙館亦以東京之事孔亟有四家報館各發一人來此探訪軍事惟該處文員甫經抵任稍識該地方情形卽行瓜代或調之回國此事頗爲不便蓋自夏文總督來東京時已然今武員亦用此法現在孤拔卸任而武員之中多有調回本國者前時至東京查看紅河之法人流丕及彌羅二人現已回國流丕之來東京蓋以前時有小輪船數艘及貨物等爲越人所奪故欲向越南索賠繼而大約爲夏文所阻撓故無從取償東京諸越官頗喜流丕前流丕赴河内時河内越官深相結納送以地一區聽其建造房屋而法官則殊覺不悦蓋法官不知河故皆有此意必以阻撓爲事實所不解也目下海防諸人 
 
 

Page 2

 
 
别無他事但朝夕競談進攻北寍而法人則已大爲預備約二月初旬可以往攻諸人議論紛紛不一有謂不易攻取者有謂北寗四面皆山倘法人奪得此山則守北寗之兵無從逃逸取之自易爲力然越官則言倘法人往攻北寍守者必不抵禦當悉數退往太原以至中國邊疆現在法人之意則擬分三路進攻一由河内一由海防一由海東如如若守兵果如越官之說而退則法人不能阻獲法人調兵以副將尼格禮也由海防進兵柏禮也由海東進兵迷祿則由河内進兵皮時則尚未起兵未能逆料北寗守兵作何舉動但攻取外圍之山頗亦不易殆亦與桑台相似艱於外而易於内此行究竟是否血戰或不費辛勞則固不可臆斷也 
[法敗傅聞]  
　　　字林西字報言聞外間傳說北寍相近之地法軍有挫衂之信其確否則不得而知如其屬實日内當有捷音至也 
[中輯輯睦]  
　　沙面重建洋房一節曾已列報兹閲循環報云上月二十三日陞授雲南布政使司留辦廣東營務龔方伯偕彭小皋觀察 
命駕到沙面靖衞營廠會議火燒洋行之事據傳奉有總理衙門文書着以二十餘萬金補置西商被燒之行及捕頭工費是日龔方伯及彭觀察先赴美國領事署拜會各國領事亦均賁臨妥商厥事聞英法德三國領事欲於沙面常設營廠二處以資防守隨命陳列酒筵以示敬意其同座者有西國狀師伊尹士宴畢督同工役丈量地段然後回城所有陳設供應乃羅都戎早爲備辦焉 
[團防近事]  
　　粤中各街道歴年於冬季奉官憲相飲團練以備冬防至求春酌量撤銷惟自客歲以時事多艱至今未獲敉靜省憲因札各局着街坊人等照常團練俾衆志足以成城而外侮無由倐至焉 
[譯鍊香港商務局致港督書]  
　　英國聞法人有攻舟山之說擬力爲保護以全商局而踐盟約此巳列報但語焉不詳兹閲香港循環報 
有譯登港中商務局致港督書及局紳贊臣致英外務大臣函意始豁然亟錄之以供衆覽據云香港商務局前日闢門聚會商議時事共推局紳贊臣爲主席請代修書呈遞港督包制軍蓋以法人倡言欲攻奪中國口岸以爲議和索賠地步若果兵戎驟起則必先據舟山以絶南北之路而商務大有妨碍故欲保商務不得不先保舟山也其略謂前者勞打電報舘發來之電音有謂法國巴黎士都城各日報皆以中法和議斷難有成法國宜速發水師戰艦攻奪舟山屯兵駐守以成扼吭拊背之勢而收迎刃破竹之功蓋舟山爲南北通津苟得其地則進戰退守而中國殊失所恃法國此時正不宜觀望遲疑而不早爲决計也在法人之謀固屬籌畫周密然舟山關繫商務甚重我英人則殊切隱憂也商局人員今欲求制憲少爲留意以維持大局查一千八百四十六年四月某日中朝所派欽差與英國公使全權大臣賛侈威士議立和約以永敦輯睦其第三欵有云中國大皇帝於英國撤退駐舟山之兵後卽以舟山爲緊要重地嗣後若有各國請以此地開作口岸亦概不准兹特載在約内俾得永昭信守其第四欵云嗣後若有别國侵伐舟山英國必力爲保護務使此地永歸中國管轄此乃兩國交誼情理應爾用昭盟好之意卽費軍需爲欵甚鉅亦不向中國取價觀此兩欵則舟山一隅甚有關於英國商務可想而知蓋英國貿易以中土爲最大而舟山則在洋子江口船艘往來在所必經豈容他族實逼處此故能保護舟山俾免他人侵佔固屬本港之利亦卽英國之利也倘舟山爲别國所據則不獨有損於本港利權卽凡與本港貿易商人亦將受其大害爲今之計英國宜力爲擔堂肩此重任添潑失艦調遣水師馳來中國海面厚集其勢以防不測夫前人識見自必洞悉利害然後載在約章所立和約而必以保護舟山爲要斷不肯使人侵犯可知舟山有失我英國將來必有連累也衆人故求制憲代致書回國禀告外務大臣忌蘭威路俾知我等見此危急情形敬懇英廷堅守一千八百四十六年之和約使發兵來以防意外庶不致利權有失也贊臣又自以己意修書回國呈遞外務大臣忌蘭威路謂兹呈上之書乃商務局員詢謀命同求代奏英廷者經已稟知港督包制軍矣謹按一千八百四十六年大臣侈威士與中國所立之和約屢以保護舟山爲言蓋以舟山安危關係英人利益甚大也計自英兵駐守舟山未及數月卽行撤去仍歸中國管轄以後遂有金陵和約之議今局員懇求轉致英廷設法以護保之誠慮或稍不測則事勢將有不堪設想敢夫泰西諸國來商中土想必知有此約卽與中國失睦亦必不進攻舟山以致擀怨於英國誠以盟府之言可覆視也泰何法人欲逞志於越南旣與中國齟齬又欲英國廢所立之和約而聽舟山任其攻奪乎此誠無理之甚矣然利害所關英國究不能置諸度外以致貽悔於後也謹佈區區惟大臣實圖利之按商務局此議頗有裨於時事亟詳譯之 
[飭造糧車]  
　　日本報言日廷以前年有事於高麗飭匠人製車一千輛以俻運糧之用嗣以高事旣定車無所用隨飭停止而已製成 
百輛矣目下不知何故忽又飭匠仍將運糧之車千輛如數造成殊不測其意也 
[增築砲臺]  
　　日本近擬在租西麥地方築砲臺三座業已定議不日卽當興工矣 
[朝鮮商務彚錄]  
　　中國仁川地界在路後山下必須經過東洋地界有犬牙交錯之勢故中國商人擬改道山下以便往來然尚未興築 
也○聞日本人在仁川搭盖房屋木石等料均係國王付給故能早成其事雖落落數十家而由苟合以苟完方興正未艾也若華商則須自購辦地勢凹凸處處皆然塡之使平殊非易事况商人由中國來者貲本不多萬難苟派不爲之籌畫恐商務未能起色也○中國人有在仁川一帶購買閒地作灰窰磚瓦窰者如商事能通生意必爲之暢茂小民圖利計亦周矣○礦務現已舉行其出銀之山每泥百斤可出銀十斤其利甚厚國王頒發各項間用此銀鎔而爲條不作寳錠式其色亦尚可取○鑄錢爐數十座採貿之銅甚多國王忽下令於去臘底停止不容鼓鑄其本地經手人賠累不堪聞有因此畢命者○銀礦不開則錢貨壅滯聞中國有殷實大家欲來此開探者約二三月間可以舉辦矣○江華非通商口岸前有二商人未持文憑入其界内爲本地練兵所獲送於營務處袁司馬以其爲商人卽送陳發南觀蔡處申斥開釋以後如有遠行者須有文憑○商務甫開閒雜人多恐易滋事是以陳發南觀察每人發給護照一張如閒人則送回中華以分涇渭而辯良秀 
[滬北失愼]  
　　英租界老閘大橋北首川洪浜地方之鄉民某姓家昨黎明時因灶下死灰復燃延燒積柴立時火勢飛騰冒穿屋頂諸隣 
人帮同灌救得息計燒去房屋三間按前日旗昌繅絲棧幾乎失愼而昨日又見此災何祝融税駕之不憚煩耶 
[炸船續述]  
　　前日本埠轟炸沈船以致地震曾列于報兹聞該沈船尚未全行炸碎故昨日復行轟炸地復震盪如前云 
[翻供可惡]  
　　瞎子夏小王强姦幼女一案由法公堂送縣經帮審委員蔣明府庭訉夏小王供語含糊張傅氏頓改前供明府飭將養媳 
順姐發交宫媒覆騐兹據官媒禀稱騐得徐順姐受傷甚重蔣明府復於前晩覆訊夏小王又改供張傅氏向我借錢三十千文無償故以養媳存在我處照顧門戶並無别事問之原告張傅氏稱夏小王素來安分實無强姦之事明府大怒謂爾前在法公堂控訴實情今怒在縣署翻供必受夏小王賄賂着將夏小王管押再訉 
[春郊試馬]  
　　天朗氣清惠風和暢遊春攬轡於此爲宜滬上西商本年春季賽馬之期將屇故有志騰驤者已於今日爲始載馳載驅試 
逐於軟紅塵裏矣 
[美兵操演]  
　　昨日上午九點半鐘本埠之美國利基門兵船水師登岸會操在怡和碼頭扄行由黄浦至大馬路向西往泥城外操演内 
有開路兵所謂列陣圖者是也又洋槍兵四隊格林砲一尊十二磅彈砲一尊及西樂班共計約二百人操至十一點半鐘整隊而回曁旣戎容觀 
 
 

Page 3

 
 
者甚衆莫不嘖嘖稱歎云 
[持械凶鬥]  
　　浦東人某甲與乙丙等皆以販私鹽爲生因分拆漁利不均以致糾衆械鬥已非一次前夜九點鐘時甲又糾同駁船水手五六十人手持銅蝙蝠鐵梭子渡至浦西先至小東門外欲尋仇人未遇及至英租界石路北口見乙丙之友人某丁在上元館吃飯隨邀之出飽以老拳銅蝙蝠鐵梭子連環攻擊適有一人在傍觀看被誤認爲仇人亦遭毒打始行分散然某丁與觀看者受傷頗重不省人事俄而蘇醒經相識者舁歸養傷光天化日之下豈容持械凶鬥而竟無人焉出而喝阻則何也 
[分贓破案]  
　　閔行航船在龍華相近遇盜報縣及虹口捕房破獲張安新潘順金及首犯曹亭富之妻曹劉氏等解由公堂送縣等因均列前報兹悉捕房通事陳維勤及包探陸子雲於前日午後緝得向爲竊犯之寍人高正壽帶有皮馬褂棉被棕毯等件寓在二馬路第五百二十八號房屋之小客寓内當徃拘獲卽在身畔搜得洋九元亦係閔行航船之原贓昨由該通事將人贓一併送案高供寍波人向以撑船爲業現因失業住客寓二十九夜黎明時在鐵路大橋堍見曹亭富等五六人在地分散銀洋衣服我與曹相識餘人不相識爲特呼曹曹卽給我洋九元及皮掛棉被棕毯嘱我不可說出等語我實不知是盜贓亦未同往行刦黄太守隨飭將人贓押俟備文送縣歸案訊辦察得棉被血跡甚多又聞昨在龍華相近處撈獲船夥屍身由地保報請上海縣黎邑尊前往相騐云 
[賭案訊結]  
　　昨日英公堂又訊聚賭一案該錢莊執事張姓嘵嘵置辨黄太守謂爾莊總不合聚賭其咎難辭商之賈副領事判將檯面及各人身畔之銀洋約一百五十餘圓概充簪舉續起之洋與搜出之表戒等件一併發還冉議判該莊之十四人合罰洋三百元又六名各罰洋三十圓尚有二名據稱失業而向該莊友人借貸者各罰洋五元另有一薙髮匠毋庸議罰人均交捕房帶回俟繳洋卽釋搜出之物件給還 
[收捐肇釁]  
　　工部局收四季捐之西捕至英公堂稱昨向同興里一帶之平屋收捐非但不付竟有婦女二十餘人逞勢毆我將爲首周氏王氏董氏拘案施子帆上堂稱是五康庄夥該處房屋係我東家之產由我經收房租向來每間每月租洋一員半巳於去年十月間减租至一員二角五分已報知工部局請將加一之四季捐照减按季應付捐洋三角七分半現值春季收捐工部局票上仍向各房客收洋四角半以致房客不允至我帳房理論我卽往局說明卽答以誤寫俟下期改正奈該房客等皆經紀窮民不肯吃虧此八十餘文昨日又因收捐吵閙及我趕往據西捕則稱遭毆然並未看見周氏王氏董氏同供不敢毆捕賈副領事謂捐數不符儘可向論豈容持蠻請判罰周氏洋二員王氏董氏各罰洋一員四季捐則照房租核繳黄太守照此判斷該氏等大哭旁觀者惻然爲之代繳罰欵 
[索償地價]  
　　前報生米換飯一節兹悉跑馬塲内共有地四百八十六畝於同治二年由怡和旗昌兆豐等洋行向地保王坤曹永清等轉向地戶言明每畝作價銀一百五十兩先付二十五兩其餘一百二十五兩俟地基需用再行找價迄今二十一年鄉民以爲田已經用西人則以地尚空閒致疉經涉訟現據鄉民男婦老幼向王坤饒舌曹永清己故因向其子曹安卿卽曹錦廷吵閙由王曹禀明英領事請爲約束賈副領事查得原卷鄉民立有契據豈容翻悔隨飭捕房保護王曹兩家昨晨鄉民沈千千及婦女等均投英公堂聲稱我等之産賣經多年價尚未收現在情願每畆减收百兩請爲追償黄太守商之賈君賈君謂原契載明殊難更改太守隨飭沈明白具訴呈候察奪不得再向王曹兩家取閙于咎 
[給還車照]  
　　虹口捕房前將東洋車撬去照會現在各車主仍請給還捕頭允之惟擬於英三月初號將各東洋車齊集捕房查騐一次 
[上海絲業會館籌賑公所施少欽二月初二日解山東第四批賑銀]  
　　今日招商局利運輪船開往烟台敝公所解第四批山東賑銀兩箱計裝元寳八十隻二零申公砝銀四千兩合規銀四千二百九十六兩并提單函托烟台招商局總辦陳敬亭仁兄查收請飭送山東登萊青兵備道憲方佑民觀察總函外賑銀兩箱上東撫憲陳安函奉托轉解山東撫轅賑銀兩箱并上安函請陳雋臣大公祖騐收今正月十九日發電請墊給兒子則敬先領公砝銀四千兩查放利津春賑今解轅歸還以清墊欵○初一日浙江蕭山胡紳雲楣觀察光臨敝會第交到蕭山在籍湯紳味齋年姪來函前來捐册委代募蕭山賑相請匯付胡紳轉解蕭山最爲妥當庶可接放春賑當卽備復函并代募到蕭山賑捐規銀三百零九兩又英洋一百圓捐册一本奉完一併面交胡觀察匯去登報奉聞合併聲明 
[上海陳家木橋賑所墊解皖鄂賑捐啓]  
　　啓者客秋皖北湖北兩處水災後敝所奉皖鄂都門諸公勸賑書前後凡十餘通跬躇五閲月未知所以報也近因函懇雪堂居士鄒雋之大令籌勸直東賑捐接奉復書殷殷以鄂皖賑捐相屬夫災區雖分廣狹災况難判重輕公議墊解鄒君皖賑洋五百元馮君价奄鄂賑鄂賑洋五百圓皆爲第嗚呼鴻嗷可憐無如心餘力絀豚蹄以祝庶幾小往大來望雲待澤同人與直東災民共深企盼也倘蒙善士兼　鄂皖量爲分助俾得隨時彚解則同人與鄂皖災民亦同深禱祝也謹啓 
[湖北官商經收山東賑捐七月起十二月初止逕解山東省清單]  
　　按察使黄捐銀五十兩荆宜施道于一百兩黄州府英二百兩署宜昌府周文浚東湖縣龍兆霖公捐三百兩德安府同知蔡懋賡五十兩武黄同知張積祺經手一百兩署隨州知州嚴鷟昌一百兩蘄州知州封蔚礽三十兩興國州知州宋熙曾一百兩沔陽州州同張文藻十兩江夏縣知縣陸祐勤一百兩漢陽縣知縣柳正笏一百兩黄岡縣知縣戴昌言一百兩天門縣知縣邵世恩一百兩武昌縣知縣嚴福保八十兩麻城縣知縣朱榮椿八十兩浦　縣知縣張集慶六十兩署江陵縣知縣多祺五十兩廣濟縣知縣王方田五十兩咸寜縣知縣陳樹楠五十兩棗陽縣知縣左挺生五十兩通城縣知縣舒恭壽一百十兩署崇陽縣知縣羅　四十兩又經手一百兩署松滋縣知縣秦家棫五十兩孝感縣知縣亢廷號五十兩署蘄水縣知縣陳　三十兩光化縣知縣葉樹南念兩署安陸縣知縣茹朝政念兩署石首縣知縣托綸錢十二串署通山縣候補同知十串鄖西　知縣謝翼清錢八串署布庫大使候補知縣藍佩青錢三串布政司經歴托溥銀二兩督轅文巡捕章冤錢三十串撫轅文武巡捕虞汝霖楊扄暴閻怡韓應龍四戶共錢念串布政司照磨兼鹽庫廳孫慈慶銀念兩灄口巡檢余逢燦錢五串○候補知府○吉爾哈春捐銀念四兩吳廷華三十兩又經手三百七十兩二錢江麐瑞一百兩又經手念六兩一錢七分唐訓邦錢五串○候補同知○陳慶煌銀十兩李燦枝念兩韓鑑十兩何政祥八兩趙鎭錢六串厲祥官李雯各四串盛春頤曾述之方藻三戶各二串唐貞吉十串吳國傑六串章嘉謨三千二百文羅金壽一千文侯喬果銀四兩楊文元洋四員○候補通判○何國珵捐銀十兩華聘三銀十四兩徐澄錢十千文胡得立沈彤各六千文沈齊獻丁國粮各四千文黄文桂恩玉孫繼高三戶各二千文謝樹森五千文○候補州判○唐文治捐銀十六千文王奎照二千文○候補知州○李士英錢十六千文伍佩欽吳同堉何學海三戶各四千文胡承組趙毓楠各二千文李士英經手六千文○候補知縣○王錫恩劉葆源各捐銀十兩陳定宇四兩陸繼高洋八員余受祺錢十千文王祜錢八千朱有寛錢八千杭宗傑洪誥朱希照翁銓四戶錢各六千黄禮讓何逢孫錢各十千李穎名錢念千徐士彦涘九　李觀濤朱恩錫逹斌祝汝嘉柳玉麟張錫壽邵承灝方瀚張國蘭以富文田近光方朝榮十四戶各錢四千阮忠輔湯炳堃方希鍾馬士慶李蔭棠江峯周承弼聨均楊泳春徐冠瀛莊則敬姜文治傅鍾漢李增榮十四戶各二千文李恆富謝振遑各一千文○大挑知縣○武思睿捐錢四千潘福蔭六千文李毅郝鳳林各二千文○敎習知縣○陳　捐銀十兩劉秉彝捐錢十千卽用知縣楊鈞十千文另補知縣周益捐銀五兩候選州同陳鹿生六兩○候補縣承○徐峻厚捐銀十兩朱承均錢三千文試用縣丞張日焜三千文候補府經歴江秉乾銀四兩候補巡檢湯熊捐銀十六兩鄒壽慈錢二千文試用巡檢楊聨奎三千文候補州吏目林文淦候補典史莊祖涪各二千文候補按司獄侯文潤四千文候選訓導粟榮晋捐銀三十兩候補從九章慶柏二兩四錢南字營無名氏一百四十兩又勉善堂念兩公濟益經募四十九戶共銀七十三兩錢一百五十七千五百文育嬰堂首事前　西延川縣知縣任炳捐銀十千文敬修堂王三十千文　福堂金十千文德星堂八千文王添泰陳士恆各五千文安徽布衣楊石渠四千文立育齋捐膏火書潤十千文李長福半霞閣各四千文布衣葉樹明道後人各二千文倦鳬氏洋二元甌香舘一元以上共收雜色銀三千二百六十八兩七錢七分除去欠平毛色五十兩六分合九八五平沙銀三千二百十八兩七錢一分九八錢七百十千七百文合九　五平沙銀四百三十四兩五錢三分洋十五元合沙銀十兩五錢三分三共合九八五平沙銀三千六百六十三兩七錢七分除前由漢口新泰厚三次共匯山東省城吳子泉先生代收轉解賑局濟平足銀三千兩連匯水平色在内合九八五平沙銀三千一百念六兩十二月初九日又新泰厚匯去濟平足銀五百十一兩合沙平銀五百三十二兩四錢六分○外餘銀五兩三錢一分交鄂省公濟益轉解上海陳家木橋賑捐公所以上如數解清合併聲明 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
