# 1890 - 127 - 4906128

 

Page 1

 
 
[催請領彩] [  申報館協振所謹啓]  
　　本館所製集腋社籌振彩票自一號至一千二百號皆有彩物奉贈乃開彩迄今仍有未經持票來領者計頭彩第一千零九十五號以迄其餘各彩俱請带來領取俾本館早完經手事宜不勝　盼焉肅此布達順請均安 
[二百二十四號畫報告白] [  點石齋啓]  
　　　之善擢子母者往往重利盤剥自爲得計不知此等横財非獨不能久享抑又冥　所必加也粤人某甲工是術以此起家被累者不知凡幾有鄉人某乙負銀若干甲索逋甚急遣僕往取其猪詎僕至笠所則偃伏者卽其主乃大驚詭詞以復命甲又合其子往所見亦如之越日遂病亡論老皆謂刻簿之報　勾形若斯今繪爲應以昭炯戒後仍附閨媛圖說准於廿六日出售此佈 
[縱論歐洲時局之變遷]  
歐洲之開風氣較亞洲爲遲而其富强則較亞洲爲盛然其所以致此者盖匪一朝一夕之故其所由來者漸矣泰西列邦各君其國各子其民而其時局之變遷亦有不同而同之處說者謂三綱五常諸大節歐洲不及亞洲中國尤冠於亞洲卽如君臣之義中國之言此者何等鄭重泰西則未必有此也日報中往往有以君上爲譏訕者中國報中獨無不但不敢譏訕而巳抑且尊敬備至或以爲諂然孔子固言之矣事君盡禮人以爲謟也此其故盖由於西人視君民爲一體而初無分别不過藉以統攝借以出令而巳故泰西有民主之國有君民共主之國雖亦有君主之國而終若不治於民心英國爲君民共主之國其爲政也下議院與上議院共議議成而後行爲之君者坐觀其成而巳若此者不特英之一國而卽英以類推之則凡爲君民共主之國皆如是也美國爲民主之國自華盛頓開創以來定爲此法易君之名爲總統西語曰伯理璽天德而又定四年推換之法爲總統者亦如中國之官有幾年任滿之事或爲衆望所歸則留至八年爲止矣此亦如中國各官之有留任者其爲政也皆聽之於民必衆論僉同而後行之總統不能爲之主也試觀前數年美國禁逐華工之舉中國竭力言諸美政府轉達總統總統固明知此事之無情無禮并足以貽本國之羞而授外人以口實其事之是非曲直不待辨而自明無如美國各工人衆論皆同必欲與華工爲難卽亦無如之何卽此以觀所謂民主者君直一無事權不啻衛成公之政由寗氏祭則寡人若此者又不止一美國且美國在亞墨利加洲而歐洲諸國亦有行之者矣法國先爲民主之國迨拿破崙崛興時局一變大權獨攬令出惟行遂一變其從前之舊攺民主爲君士厥後拿破崙第一第三迭遭傾敗不善其終幾爲德國所滅求盟城下國破君虜法人無所統攝因又復其民主之舊至今仍之又有年矣其總統之有期也則與美國之章程略異要之一切政事主之於民而君無權焉此則又凡爲民主之國之所同焉者也惟俄羅斯爲君主之國盖居近亞洲漸習於中國之風氣顧俄國黨人時有與俄皇爲難者前此俄皇爲人所弑新皇嗣位屢有行剌之人昨譯西報又有火車路中暗伏險機之舉幸俄皇防之於早不至中計然一宿也而屢遷其居一飯也而屢易其地不啻時時刻刻有禍機伏於肘腋之間是又何樂乎爲君也哉夫中國亦有五帝官天下三王家天下或則傳賢或則傳子或則傳繼或則傳及自古及今諸多不同第旣尊之爲君則必成乎其爲君一切儀制體統皆不與臣下同出一令傳一語莫不聞之懔然不敢稍有所違故孔子有一言興邦一言喪邦之說前代亦頗有權奸窺伺之事然終不若俄國之多夫俄人之黨林立分門别户狼跋鴟張雖以一女子而亦悍然效刺客之所爲見諸中西日報者巳不知幾次俄皇之瀕於危者亦不知幾次豈真俄皇之德政威望有大不滿於俄人者乎觀各西報傳述俄皇自嗣位以來亦並無大失德之事而該黨人必欲置之死地一而再再而三必欲以施於其父者復施於其子此其中盖必有故焉吾恐俄皇雖無大失德之事而俄政必有大不便於民者民旣有所不便則平時怨毒之所叢必有甚於暑雨祁寒者故其仇君如是之深也夫民主之國未必遂謂毫髮無遺憾也而以民視之則民主勝於君主不啻倍蓰君民共主尚慮有上下意見互異之處則不若民主之爲愈吾知百年之後泰西時局之變有可以預卜者盖皆將變而爲民主之國也甚矣爲君之難也深居九重玉食萬方人以爲安富尊榮而不知一日之内四海之大皆縈注乎胸中或至於日旰不能食宵深不能寢此其苦亦惟自知之耳小民何知乃但見其享福而不知其躭憂以至胆敢與君上爲仇若俄國之黨人真可謂小人無忌憚之尤者矣俄國之黨人有多有少有男有女有大有小其名目亦不可以僂指計大都皆游手好閒之人如中國教匪齋匪之類與黎番苗回種類各殊者又自不同而其行之惡胆之大則有過之無不及而俄皇亦無如之何吾故曰歐洲時局將有變遷如其有之當由俄羅斯始 
[本館接奉電音]  
　　昨由京友電傳上諭一道敬謹譯登○三月二十四日奉上諭李鴻章奏巳故大員勤勞卓著請將事蹟宣付史館立傳一摺原任户部右侍郎曾紀澤奉使各國克勤厥職嗣在總理衙門行走辦理中外交涉事宜諸臻妥協帮辦海軍事務一切規制贊畫頗多着將生平事蹟宣付國史館立傳並加恩于謚用示篤念藎臣有加無巳至意欽此 
[咫尺瞻天]  
　　皇太后駐蹕頤和園經御前大臣會商查照圓明園駐蹕成案酌議章程議得頤和園外圍應調官兵輪班值宿以資守衛而昭慎重擬由神機營所練外三營馬步各隊曁八旗滿蒙漢驍騎營抽調練兵仿照西苑值班章程分撥輪往值班至何項應如何派往及如何酌給口分咨由神機營自行妥籌奏明辦理其應需值班長槍鈎杆腰刀咨由武備院照章製備○管理廂藍旗滿洲都統大學士恩爲咨行事本旗正叅領兼公中佐領祥泰病故所出公中佐領一缺照章輪應由文武各衙門外項人員揀補此缺應咨取五品京堂給事中御史侍讀侍講郎中員外郎理事官副理事官頭二二等侍衛冠軍使雲麾使治儀止前鋒叅領侍衛正副護軍叅領内外鳥槍護車叅領翼尉恊副尉步軍校等員彚齊揀選相應咨行各衙門於前項保送一二員開送履歴卽日咨覆本旗以憑揀選○神機營驤字洋槍馬隊現懸幫操一缺經總理營務處繕具營務委員曁營總銜名清單禀請大臣點充當奉鈞諭看將驤字馬隊營總鳥 
 
 

Page 2

 
 
槍護軍叅領愛隆阿升補巳由營務處分檄各隊查照矣本月初十日午後有一騾車由東城馳抵阜成門内大街馬巿橋正紅滿四　官廳前車中人下車給資望東而去御者卽停車道左以待雇主未移時忽委頓仆地旁人爲之扶起見其兩目巳凝問之不能言語以手按之巳體冷於冰廳官聞而出視立將軍騾派兵看守一面詳禀提署閱二西城指揮騐得委係暴疾而亡填格存案然並無屍親認領遂將車騾變價以爲棺殮舁埋之資○禮部爲知照事祠祭司案呈本部具奏三月二十三日穆宗毅皇帝誕辰此一日虔誠齋戒禁止屠宰不理刑名照常辦事等因奉旨知道了欽此欽遵到部相應知照御茶膳房查照○總理海軍事務衙門酌備神機營署後閒房以爲公著盖以醇邸見海部地勢湫隘不敷辦公故有比舉也○額筱珊相國之夫人仙逝於初九日午初起發引前有引魂旛一架以三十二人舁之駱駝二對架子黄鷹者二人牽細狗者二人白色　馬八匹又有負金鈎紅銜牌六十餘對上書武英殿大學士軍機大臣總理兵部户部等字樣廂藍色門纛二杆清道飛虎飛龍飛鳳飛熊飛羆各旗雲螺傘蓋花灌魚常八寳槍大刀傘扇棍隔漏粉棍龍頭鳳尾金爪　斧朝天鐙節掌環各金執事劊子手黑紅帽廂藍色旗槍八棹包馬八匹龍鳳扇御棍龍旗誥命黄牔提爐封誥龍亭舁以八人前擎曲柄黄縀傘官轎方樣轎車官座樣馬各一每前擎一柄杏黄雲縀傘兩旁則負撤袋背箭袋跨長刀各二人皆穿孝松亭松鶴松鹿松童男女各一對紙童男女二對金銀山尺頭桌鼓吹三十餘人分作三撥四人亮轎一乘前擎日照傘一柄轎前穿孝小男二十餘人各跨雲盤上列朝珠鈿盒各式陳設沿途舉哀大柩以六十四人舁之上盖紅青素寗綢上繡海棠花金二龍搶珠棺罩公子在前步行架靈後擁旗戟錘刀各五色廂藍旂槍二杆騎馬持行由武衣庫相府起繞出扁袒豐盛各巷沿大街前行步軍營於丁家街搭棚路祭旋經西四牔馬巿橋正紅滿在草巿公祭出阜成門關廂衍法寺停柩執紼者輿馬頗衆男紅女緑任觀者幾致塞途○調任户部右侍郎徐小雲少司農用儀擇吉本月初九日未刻上任新署刑部尚書孫燮臣少冡宰家鼐擇吉初九日午刻上任新署都察院左都御史松壽泉少冡宰溎擇吉初九日午刻上任先期均經本衙門傳知闔署官員吏役人等届期入署伺候○神機營右驍馬隊現懸幫操一缺總理營務處以該隊帮操有管理全營帶演操練之責未便空懸其缺因繕具備補委員銜名禀請王大臣點充當冡醇邸將營務處備補委員乾清門二等侍衛伊立布點充現巳分檄馬步各隊查照矣 
[北通近事]  
　　倉憲會同坐糧廳示期三月初八日在署試騐官斛○沙船載米巳抵津沽因水淺不能駛行須俟十五日潮漲時方能進口大約天津開兌當在二十前通州祭壩當在月杪矣○回教歴日與尋常不同現届新年南門内十八條胡同每夜懸挂路燈照耀無殊白畫據云此一月内教中有禁食之規俗名把齋每日黎明時有人大呼曰洒黑喇教中人披衣而起不飲不食盡一日之長黄昏後又有人大呼開齋喇一時歡聲雷動始得飽餐每有孩童因把齋而面黄肌瘦有誠可異也○新城水局例於春令祀神届期執事者咸往拈香須至送神始去今年會首定期三月初九日起雇定人和班子弟外邀京都三慶班在北后街演戱四天以相娱樂真所謂一國之人皆若狂者也○清明節後無日不風却無雨澤地方官設壇祈禱至初十日始細雨如絲終日霏霏沾衣欲濕二麥遂蓬逢勃勃秀色可餐農夫皆額首歡呼曰好雨知時節○李姓童子年甫七八齡偶至萬壽宫看戲法被人濟落河中有一人衣服麗都躍入河中救起叩其姓氏不答若其人者可謂隂行其德者矣○張刺史接到學憲來文定於端節後按臨科試遂示期三月十二日先行州考應試文童計共九十名云 
[天津閒話]  
　　河東火神廟後門雖設常關相傳開則必有祝融之禍前月住持僧因雇工修理未及　關適城廂火患須仍火會疲於奔命因請將僧逮案子以嚴懲天津府鄒岱東太守以風水之說虚渺無憑不欲以青烏家言遽入該僧之罪爰輕車减從詣廟拈香步入客堂見僧正嘯傲烟霞倨不爲禮令開大殿禮佛僧稱廟係鹽商香火與官廟不同僧實不能隨人俯仰輿夫告以來者卽係堂堂五馬僧駭極大開正殿禀請拈香太守仍大度包容令天津縣傳僧戒飭並令將後門鎖閉免使民間藉口爲難詎差至廟中僧以藉公訛詐爲詞擬喚守望局勇丁捆送差回署禀覆天津縣孫小萍明府攺出堂籖務將該僧逮案遂由河東綰以黑索牽入署中委廉堂訊之餘喝令用刑責至二百餘兩腿皮破血流遂令管押嗣由河東紳耆具保委廉提案訓責諭令具結嗣後永閉後門然後開釋訪事人述之如此本館終疑其别有曲折未敢信以爲真也○本月初十日得雨後鎮道憲恐未深透依舊設壇祈禱以期渥沛甘霖日内禾麥叢生芃芃暢茂深感神靈庇蔭遂於十五日馨香俎豆以答神庥十六日起演戲四天神人共樂 
[禾中小志]  
　　嘉興秀水兩縣舉行縣舉行縣試招覆案於十九日發貼秀水共取一百三十六名嘉興共取一百十名題目列後嘉興巳冠題東里子産潤色之次題敢問其次上句未冠抑亦可以爲次矣詩題布榖聲中夏令新得新字秀水巳冠題惟仁者能好人能惡人次題不讓於師至其事未冠期月而巳可也詩題梅子黄時日日晴得晴字○署理杭嘉湖道王觀察赴海鹽勘視海塘工程回嘉興府宗太守及嘉秀兩邑尊於二十三日至平湖墉迎接憲舟旋至東門外官碼頭停泊接見各官憲舟約於次日開行回省○嘉興協副將張協戎日前乘舟赴寍波謁見新任提憲 
[接篆盛儀]  
　　新授兩淮運司江蓉舫都轉由鄂抵省等情巳紀前報兹悉憲節於本月二十日傍晚抵揚泊舟徐凝門外官廳屬下文武印委衣冠濟楚鵠立河干迎迓旋卽呈遞手版都轉接見有差頒出紅諭一道涓吉本月二十二日辰時接印是日卯刻憲駕率同瀛眷乘輿進署迨七點餘鐘都轉具朝服出堂先向闕謝恩以次行拜門拜印等禮禮畢千卒首領官曁鹽捕營都司曾都戎均行堂叅禮其餘千百把總以及馬步兵丁均於大堂簷下排班鵠立威儀肅穆甲仗鮮明兩旁觀者踵趾相接二門外馬足車輪排列幾無隙地少頃都轉起座退入後堂屬下聽鼓各員復呈遞手版挨班禀賀冠裳薈萃誠一時之盛事也 
[廉訪行程]  
　　升授江西按察使福餘菴廉訪二十二日交卸淮運司篆後卽於是日卯刻率同瀛眷登舟闔郡士宦紳商均各衣冠往送鹽揚等營亦撥派隊伍在河干伺候廉訪臨歧話别情意依依屬下各員亦皆有依戀之意直至憲舟起椗各官始命輿入城飛馳至運轅道賀是日車塵馬足由徐凝門迤邐至運可街一路往來不絶冠盖往還從未有如此次之熱閙者聞廉訪起行後先赴金陵謁見曾爵帥約二十六七憲舟返棹再行過楊北上至公路浦易舟登岸遵陸入都陛見云 
[吉語天成]  
　　本月十九爲聶觀察之太夫人六十有二帨辰壽域宏開綵觴競進俞曲園太史郵寄一聯以申介壽之禮聯云逾周甲兩度春秋祝鶴算百齡正鶯花三月看令子九重恩命從觀察一路到節制雙圻好語天然一望而知爲名人手筆錄之以誌一時之盛 
[鎮軍莅滬]  
　　昨日福山鎮朱鎮軍乘砲船來滬停泊小東門外法捕房碼頭提右營陳叅藶守備傅守戎以下諸員感往舟次謁見如儀 
[上海縣署瑣案]  
　　飯店主陳炳炳被張袁海張毛毛等毆傷經裴邑尊訊明將張等枷責在案前晚升堂提訊有張寳生者投案具保毛毛邑尊問爾作何事業能保毛毛以後不再犯事否供稱小的向日耕田現爲小生意願保毛毛以後安分邑尊命提毛毛覆訊供稱小的現巳攺過叩乞施恩邑尊略加申斥交寳生保去諭以如有前項情事惟保人是問○蔡田山訴稱墳丁金掌生串同陳正邦盜賣墳地叩請訊追裴邑尊 
 
 

Page 3

 
 
提集案中人於前晚升堂研訊蔡訴稱本邑人家住在新閘附近祖遺墳地二畝被金與陳串合私自出售與人金供稱小的該死求恩寛限將地贖還陳供稱小的務農爲業此事並不在塲實被株連叩求明察邑尊以金盜賣主人田地可惡異常陳通同作弊亦係不法着各笞一百下荷以巨枷發頭門示衆限三天清理如違嚴比○前晚有一賊掩入浦東楊家渡斗母閣中竊取義塾師張某衣服十餘件次日追尋無着據情禀縣請追裴邑尊卽傳捕保至案限三日内緝獲延干比究 
[英界公堂瑣案]  
　　昨禮拜二英副領事易孟士未到公堂各案由蔡太守獨斷○冒名分卷一案昨巳詳紀報端隨由蔡太守禀明海關道聶觀察觀察以該犯吳文炳旣冒進士吳慶恩之名且更僞刻各大憲名片罪有應得無可從寛太守遂於昨日飭差將該犯及搜出之硃卷印板圖章名片一併移縣請辦○包探沈金隆禀稱陳阿福投捕房訴稱被張阿金潘阿五軋至中園烟館拆梢因無錢文將衣質取洋銀一元交彼花用小的因將張潘拘案陳訴稱小的被伊等索去洋銀一元伊等現願交還小的張供稱小的與陳爲友確曾向措不敢拆梢潘供稱張向陳借洋口角小的曾經解勸該包探又禀稱當時陳確稱被張潘拆梢是以拘案觀現在陳之所訴諒必巳與之說明小的查得張卽砌街金和疉犯拆梢前巳二次送請懲辦蔡太守問陳究竟如何答稱張先來强借銀洋二元小的不允遂被軋住將衣二件質洋一元付给時潘亦在塲附和太守判將張笞責三百板潘笞責一百板○木工陳石甫訴稱小的在趙慶辛處爲夥陳公館晒臺上失竊衣服二件疑及小的等竊去昨夜工人張阿全又到陳公館屋上圖竊獲交巡捕送案請訊張供詞支吾蔡太守判令枷號一月○鴻文石印書局茶房某甲訴稱工人吳金寳在照相房竊取玻璃七塊交捕送請懲辦吳供稱小的在照相房結套褲帶甲無端以行竊見誣　又稱玻璃在伊身邊搜出何謂誣伊蔡太守判將吳管押七天贓交甲領去○沙遜洋行管房人唐阿四訴稱竊賊陳金寳在空房内撬門圖竊獲交巡捕送案陳俯首求恩巡捕頭稱陳前曾犯竊蔡太守判令管押廿八天○三道頭華捕禀稱昨見馬夫吳阿三在馬房前卸車有違租界定章拘案請罰麥捕頭稱工部局所定馬車行各章程印單早巳逐家分送該馬房豈不知門前裝車卸車均千例禁有心違犯請卽罰錢吳供稱小的以後不敢再犯矣蔡太守判罰洋銀一元撥充西醫院經費并諭以如再違犯定須重罰○三十號西包探瓊遣入持洋銀五元至老閘西首某錢庄兑取新鑄小錢九千三百文并告以尚須兌洋三十元庄夥允之該包探遂告知麥捕頭禀請蔡太守派差張福恊同該包探至庄搜緝則巳無小錢然兌出者存在捕房可爲贓証因將庄夥沈坤全解送至案蔡太守研訊之下沈供經兌小錢者係庄主甘仰橋遂飭差捕拘甘質訊沈執定前詞甘供稱盤頂錢庄時有剔下之小錢九千三百文此外並無存貯太守飭將沈交人保出甘連小錢移送縣署究辦 
[法界公堂瑣案]  
　　徐海龍拐騙王大興英洋兩元被包探王榮培拘押情形巳登昨報昨晨經捕房解徐至案王大興亦投案禀稱因子犯案管押徐言令小的出洋兩元可以保出小的一時受其哄騙被包探查知將徐拘押求請追還騙洋兩元包探王榮培禀徐所騙之洋據云酬謝小的爲此拘案請究英洋兩元呈案同轉謂徐曰爾前次犯案經誰家保出答經粥店友轉託朱鼎盛具保同轉商之祁繙譯官當將原洋給王大興領去除押候笞責一百板枷號一個月示衆○仁和館飯店主胡友山偕吃客林浦氏投案控林阿林醉後硬欲賒帳不允被伊打碎盌盞並將林浦氏打痛爲此來案請究林稱酒醉吳碎盌盞並未打人且該婦前曾認識同桌吃飯數次林浦氏稱是日在該飯店吃飯林與别人打架伊將盌擲來幾乎擲碎頭顱旋據林之友喬阿三投案稱林因酒醉悮碎盌盞情願代伊賠償請免究辦同轉問胡友山飯與盌共值錢若干答約錢二百餘文同轉卽令喬阿三代賠錢二百文林押候笞責一百板以示薄懲○王中中投案禀稱被陸阿林偷去棉被一條夾褲一條正在查問復被偷竊牀頭錢三百文當將人贓一併拘獲送案請辦在陸身畔搜出押票一張呈閱同轉着將錢三百文給王領去查明押票是否竊贓再行核辦判陸押候掌責四十下○本月二十三日有義泰烟館夥　伯琴投案禀稱向陸庭榮轉租剃頭店樓面一間因陸積欠房租被收租西人將義泰生財一應封閉在内禀請諭飭洋人給還生財一切情形均登前報昨晨據收租洋人投案禀稱見是日新聞紙所載議泰控詞情節稍有不合爲此來案將新聞紙呈閱同轉閱後謂祁繙譯官曰報上所載情形與本分府所諭無錯卽命將義泰夥陶伯琴傳案問爾究竟欠租若干陶稱閏三月之租未曾來取三月租尚未到期算來祗欠一月問爾租時祗有樓面樓下可要租否答稱須問明店主再行禀覆同轉着退去下期來案再移○烟鴇吳范氏偕妓女王銀寳扭空徐阿大於前日下午四點鐘時來吸花烟臨行被偷去英洋十六元今得尋獲送請究辦同轉問徐爲何偷竊徐稱向作小本經紀與妓相識前日四下童至伊處五下鐘出門被摸去肚兠内青蚨一百二十七文並未竊物同轉謂該妓指竊無憑未便追究一併叱退○通事禀朱阿金前在洋涇浜某西婦酒店爲夥前日經西婦送朱至捕房據云朱時將傭婦毆打爲此送押朱言該西婦欠伊工洋未付經捕頭令朱向該管領事控告不料朱復向滋閙送案請究朱稱每月工洋七元現做十三日停歇理應結算清楚前日因身上寒冷至該酒肆取衣並携鋪盖復被送案求請追給工洋通事禀該西婦言因未寫信傳伊故未投質同轉着押候該西婦來案再核○招商局九號巡丁朱慶慶送在碼頭竊鐵之楊小兒至案求請究辦楊等有夥七八人均甚兇横楊供不敢偷鐵途中行走悮被拘押同轉着朱至捕房將鐵領去楊押待比究○播喴洋行西人查知有一種人私造播喴怡拿之表鐘表店家售出不少日前查得法界鐘表店七家均有此種表售出將情禀明捕房祁繙譯官請葛同轉於昨午後三點鐘時傳到各店夥會訊據通事禀在法租界内查得第一百零六號門牌同成店内有怡拿表一枚今有店夥錢金生到來第一百十三號陳桂生所開之正興店内有加大雙播喴一枚一百十九號馮子明所開之祥和店内有雙怡拿一枚一百二十一號吳仲安所開乾豐店内有怡拿兩枚一百三十號王阿福所開協元店内有怡拿一枚一百三十二號吳仲英所開晉記内有播喴一枚一百四十九號張文涉所開潤源增内播喴三枚共查到表五十枚呈案店夥七人均巳傳案請訊旋據播喴洋人偕買辦計小亭投案並呈表樣兩枚禀稱播喴與怡拿之牌子均做在機器件頭上惟僞牌或戳就或另外造成一片附嵌在上閱之顯有分别同轉令該西人逐枚認視該西人察看之下言同成正興祥和三家之表確係真物乾豐兩表内有一僞協元晉記潤源增三家均是私造混賣務請究辦同轉問爾等之表由誰人買來據晉記之吴仲英稱上月初四五日由同福昌提庄轉售共計十六枚協元稱二月初五日由裕泰押店買來五枚連銅錫器在内計價洋一百數十元乾豐稱由虹口押店買來兩枚共計注十一元祥和稱由城河浜上劉品泉售出兩枚合共價洋十一元正興稱二月間由乾豐轉賣與我一枚計洋七元同成稱正月底由厚興押店買來一枚計洋六元同轉商之祁君此種表伊等均由提庄押店轉買甚難查究來歴今將真表四枚給還僞表存案待禮拜六晨再行來案例訊播滅西人稱有一表在十日前向正興買來計價八元乃係新表務請查究同轉着退俟禮拜六投案候訊該西人遵諭而去○包探王榮培禀昨日有陸寳容王阿二等手持轎頂上之網鬚在城河浜畔因分贓不匀互相口角致被巡捕拘押送案請究陸供由董家渡拾來同轉判陸責四十板王責二十板贓存捕房待領○通事禀戴德卿由鎮江趁輪船來滬雇小車夫董福成裝運行李失去火腿四隻故將車夫送案戴禀失物後該車夫不肯推往是以送請究追同轉謂爾自巳疎忽以致失物與該車夫無干着將該車夫押至晚間七點鐘開釋○王器作夏加良偕桑阿寳投案禀稱王阿升向桑硬借不遂互相用武將翡翠料打碎約值價洋四十元王供與桑本有交情伊上月間鄫借 
 
 

Page 4

 
 
去布衫一件向索無着反稱硬借同轉謂夏曰觀王形狀不似有力賠錢着將王押候重責四十板以敬○吕義泰水烟袋店夥席祥云控巳歇之夥祝云山陳友山偷竊水烟袋經葛同轉訊明情節着傳祝陳之薦保來案再核巳列前報昨晨據席偕薦保人任秋濤並全泰恒之作夥郁友興 
投案候質經捕房將祝陳二人帶案同轉謂任曰陳等偷店内之水烟袋尚少六支本應懲辦姑念兩人均有病着交爾暫行保去待病愈後冉行究辦所少烟袋六支須由爾賠償任遵諭而去○通事禀莊錦昌將竹牌放在河中阻碍行船反敢向捕辱駡拘案請辦同轉謂阻碍河道本干例禁姑念初犯判罰洋兩元撥充善賑○船埠夥顧慶投案稟稱現有船開往崇明所有前獲之扒竊陸明郎奉諭帶回崇明爲此來案請示同轉着將在押之陸明郎交顧領去送至崇明毛家鎮交其父拘郎出具領據來案禀覆給償船價顧叩謝領陸而去○鄧時氏控被陳阿法私將其子價賣與盛王氏經同轉提訊明確着鄧時氏自行尋獲經賣之陳阿法並陳妻來案再核巳紀前報昨據鄧時氏及盛王氏抱孩投案請訊旋經捕房將在押之中人余秀山陳錢大陸趙氏卽張大阿姐張吳氏等送案質訊同轉問盛王氏曰爾究出英洋若干答共出四十三元連請酒等類約計五十元問陸趙氏其洋是否爾經手交付答稱盛土氏付交洋二十五元小婦人押物代墊付洋四元余秀山供是日付洋時小的亦在塲祗見洋三十三元並無四十三元同轉查得賣孩筆據有中人張阿松是誰盛王氏稱張阿松卽張大阿姐之子同轉問鄧時氏曰命爾將陳阿法尋來爲何不來答稱倩人查訪仍無蹤影求請將阿法之女兒提究定可查獲問其女是何名字現在何處答稱名喚阿大在清河坊妓女金文蘭家爲大姐同轉卽問陳錢大爾知陳阿法之下落否答稱釋出可以代尋同轉謂盛王氏曰鄧時氏三房共此一子爾須將孩交還所付之洋本分府代爾追到盛王氏遵諭將孩交還鄧時氏同轉着具領狀抱去陳錢大暫行交保限三日内尋陳阿法到案如延提究余秀山陸趙氏張吳氏還押　核 
[現壽者相]  
　　鴛湖朱夢廬先生名畫家也近歸珂里忽有以噩耗誤傳者人皆疑信叅半今其東床楊君楚材來自禾中云先生今届六秩晉五精神矍鑠杖履逍遥猶能徒步遊南湖諸勝當訛言之起楊君擬爲之齋星禳惑先生笑辭之曰與其糜費貲財何如移作賑捐以爲杯水車薪之助乎楊君遂父來鷹洋四元囑本館協振所彚充浙賑似此襟懷高亮宜其永享遐齡也因借梵語祝之曰現壽者相 
[慈光普照]  
　　閒繹唐詩曲徑通幽處禪房花木深福享青閒幾忘人間疾苦矣而不容一概論也閩西長慶寺微妙禪師募榕西古刹雪記洋十元真圓禪師錢九百文王善士慶華錢九百文置身禪院猶萌濟世之忱而善士棖觸於懷洵有不能自巳者皆由海上盲人有以導其先路也[  上海北巿絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年三月十四日京報全錄]  
　　宫門抄○諭旨兩道錄前○發抄硃批五道○江撫德奏巳故藩司有功江西士庶願在省捐建專祠請旨列入祀典摺○江督曾　奏各防營更換管帶員弁片○東撫張奏河道遵母命助賑循例建坊片○又奏副將等留東補用片○又奏前太常少卿助賑請賞給封典片○又奏道員助賑請勅部議叙片○署皖臬丁奏報接署臬篆日期摺○三月十四日兵部太常寺太僕寺八旗兩翼值日兩翼引見十二名火器營十名鑾儀衛六名廂黄漢三名○額中堂王仁堪恩景各假滿請安○孫毓汶等塲内專摺請安○松溎請假五日○宗人府奏派充族長派出　公○户部奏派管理三庫派出祁世長○召見軍機崇禮崇光○發抄崧駿奏唐樹森等署臬司各缺奉硃批吏部知道欽此○又豐紳泰等署運司各缺奉硃批吏部知道欽此○又總兵王立堂留浙奉硃批着照所請兵部知道欽此○又巳革主事才力可用奉硃批周頌着交吏部帶領引見欽此○又道員嚴信厚捐賑請賞給二品頂戴奉硃批着照所請該部知道欽此○○頭品頂戴江西巡撫臣德馨跪奏爲巳故藩司有功江西甚鉅士庶感慕咸願在於省城捐建專祠請旨列入祀典以隆報享恭摺仰祈聖鑒事竊據江西在籍紳士前雲南布政使宋延春二品頂戴降調浙江按察使陳寳箴翰林院庶吉士徐兆瀾户部廣東司候補主事楊大猷三品銜前任山東候補知府帥松齡四品銜刑部貴州司候補主事劉秉楨工部候補主事吳杰等呈稱巳故託名布政使前貴州按察使席寳田於同治元年經前兩江督臣曾國藩奏調援江時安徽新克大軍東下羣賊趨至江右欲斷餉源以援金陵之圍同治二年春僞諸王黄文金踞都昌湖口僞佑王李遠繼踞鄱陽陶家渡圖由饒州景鎮深入席寳田自景鎮紥茅屋嶺扼阻冲要五月十五日夜賊拚死東爭被創卽進軍猛殺不旬日而掃平逆壘復出奇離剿青山橋上下彭等處賊懼我軍斜截建德路悉遁江境圍撲青陽席寳田連剿皆捷在五溪橋損黄逆精銳過半城圍立解賊見金陵圍急合浙江竄逆紛紛上行兾得江西爲巢穴席寳田乃回防饒州廣信三年正月僞涪王譚逆衆七八萬冒雪竄入德興白沙關迎擊奇捷賊退屯歙嶺外繞陷金谿二月初九日席寳田血戰克之十二日賊於白港望見席軍旗幟遂翻山遁圍建昌十五日戰建羣城十里亭逐北四十里譚逆氣奪死守南豐待援而僞侍王李世賢踵犯撫建不得逞襲陷崇仁宜黄與南豐賊勢聯絡一氣僞康王汪海復踞許灣僞聽土陳炳文踞金谿僞王宗花旂閩匪擾東鄉席寳田緊扼要路營於崇仁城西屏蔽省垣時正酷署無日不戰適霆軍至僉謂當進攻宜黄席寳田獨致書鮑超謂侍逆踞崇仁康逆踞許灣兩賊夾峙各數十萬若搶出其間道甚危力主專搗許灣果掎角破之崇仁宜黄等五城同克賊分遁粤閩時大軍巳破金陵老巢僞玕土等挾湖州死黨上竄行蹤飄忽思與康逆合併席寳田由寗都折而東連日五戰於廣石交界生擒自逆洪福瑱玕昭卹等酋經前撫臣沈葆楨奏稱以侍逆回粤折入南安康逆由閩自回瑞金無非思得首逆以號召羣兇賴席寳田日馳數百里晝夜窮剿縛首逆以正典刑羣酋殄擒殆盡全股撲滅而康逆轉踞閩粤入江之志尤堅回軍被席寳田越剿平遠之東石更馳千餘里截擊信豐之鐵石口殄除悍黨蹙入嘉應聚殲髮逆遂以蕩平前大學士臣左宗棠貽江撫書云席寳田東石鐵石兩捷殺賊實五六萬擊散尤多賊勢寢衰洵屬有功全局前撫臣劉坤一據以入告非江右之私言也溯查席寳田於咸豐五年間適前雲貴督臣劉長佑克復袁州臨江撫州各羣復扼賊建昌各屬同心恊謀矢志滅賊嗣率師援江奔馳四載堅忍耐勞戰必期裨大局用能屢捍强宼保全腹地其有功於江西甚鉅積勞旣久受疾怔忡由黔臬乞養是其堅苦卓絶謀勇兼資忠藎之誠至今猶可想見士民感頌勿衰各願捐資擇購省城東湖地址建立專祠請爲列入祀典地方官春秋致祭藉伸報享臚列戰功事實合詞呈請等情到臣當經批可查案詳辦去後兹據革職留任布政使方汝翼核明詳請具奏前來臣查巳故記名布政使前貴州按察使席寳田前因軍營積勞成疾請假在藉病故經新授雲貴總督前湖南升撫臣王文韶奏請將其戰績宣付史館並於湖南本籍及江西貴州立功省分建立專祠業蒙俞允在案仰見聖朝曠典飾終崇德報功無微不至今據該紳等以該藩司席寳田立功江西疉著戰績或力克堅城或生擒首逆卒以蕩平巨宼肅清全境豐功偉烈至今思慕不忘共愿爲共在江西省城捐建專祠列入祀典由地方官春秋致祭洵屬出於報饗至誠合無仰懇天恩俯准該紳等在於江西省城捐建巳故記名布政使前貴州按察使席寳田專祠並請旨勅部列入祀典春秋由地方官致祭以彰忠藎而順輿情之處出自逾格鴻施謹會同兩江督臣曾國荃合詞恭摺具奏伏乞皇上聖鑒訓示謹奏奉硃批着照所請禮部知道欽此○○曾國荃片再各省防營如有更換員弁前於光緒十五年十月間欽奉諭旨飭令隨時奏聞等因當經轉行欽遵在案兹查南字後營營官補用副將劉代遂在營病故所遺營務飭委原帶選鋒後營記名總兵李金鑑接帶遞遣選鋒後營務飭原帶選鋒營記名提督譚桂林接帶遞遺選鋒營營務飭委雲騎尉世職劉青疇接帶又奇兵左營官記名提督金德恒因病請假所遺奇兵左營營務飭委候補守備馬鴻利接帶又署福山鎮總兵雷玉春丁憂交卸所有雷玉春原帶福山鎮標練兵營卽令現署福山鎮總兵高綦會接帶其高綦會原帶太湖水師右營務飭委候補道李鶴皋接帶以期各專責成據各該統統領營官先後具禀前來除分别飭遵並取具各該員履歴彚咨兵部外謹附片陳明伏乞聖鑒勅部查照謹奏奉硃批兵部知道欽此○○張曜片再山東上年辦理賑務需欵甚殷前河東河道總督吳大徵遵奉其母一品命婦韓氏之命捐助銀一千兩當交義賑紳士散放據賑撫局司道與登萊青道盛宣懷核與建坊之例相符詳請具奏臣查吳大澂之母韓氏秉性慈祥平日周濟親族鄉里稱賢兹復捐金助賑裨益災黎合無仰懇天恩俯准吳大澂爲其母一品命婦韓氏在於本籍自行建坊給予樂善好施字樣以示旌獎謹附片具奏伏乞聖鑒訓示謹奏奉硃批着照所請禮部知道欽此○○張曜片再儘先補用副將績勇巴圖魯朱廷芳儘先補用遊擊葉奎標均在軍營節次立功保升令職歴年効力河工均極勤奮出力合無仰懇天恩俯准該副將等留於山東補用以資得力除飭造履歴咨部外謹附片具奏伏乞聖鑒訓示謹奏奉硃批着照所請兵部知道欽此○○張曜片再臣據賑撫局可道詳稱轉據上海善局公函前太常寺少卿楊泗孫捐助棉衣一千件解交該局轉運山東散惠災黎該紳籍隷江蘇現巳在籍身故應如何請獎等情具詳前來臣查該紳楊泗孫家道清寒猶復好施樂善合無仰懇天恩准將原任太常寺少卿楊泗孫賞給二品封典以勵善行出自鴻慈逾格謹附片具陳伏乞聖鑒謹奏奉硃批着照所請該部知道欽此○○張曜片再沿河被水災區自大寨等口門堵合後均經補種春麥迭次賑濟民賴以安惟本年有閏二月青黄不接爲日較長應再酌加春撫現經臣督飭司局委勘辦理二品頂戴遇缺題奏道張上達目擊賑需支絀捐助銀一千兩洵屬好義急公擬懇天恩勅部照例議叙以昭激勸出自鴻慈謹附片具陳伏乞聖鑒訓示謹奏奉硃批着照所請該部知道欽此○○署安徽按察使安廬滁和道臣丁峻跪奏爲恭報微臣接署臬篆日期叩謝天恩仰祈聖鑒事竊臣於光緒十六年二月初十日接奉兩江督臣曾國荃安徽巡撫臣沈秉成札飭以按察使張岳年現奉諭旨補授甘肅布政使所遺臬司篆務委臣署理兹於二月二十一日准張岳年將臬司印信文卷移交前來當卽恭設香案望闕叩頭謝恩祗領任事訖伏念臣一介菲材監司皖會曾四權乎臬司旋一攝夫藩條未報消埃方深兢惕兹復奏委署理臬篆益切悚惶查皖省爲長江要區臬司乃刑名總匯詰奸禁暴執法宜平察吏安民職司綦里雖循舊轍敢云就熟而駕輕自顧輇材尤慮汲深而綆短惟有益加勤慎竭盡駑庸凡地方應辦事宜隨時禀承督撫臣實心經理斷不敢以暫時攝篆稍涉因循以期仰答高厚鴻慈於萬一所有微臣接署臬篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此 
 
 

Page 13

 
 
[光緒十六年三月十五日京報全錄]  
　　宫門抄○發抄硃批四道○東撫張奏續收各處賑捐銀兩摺○粤督李奏叅將請還原職仍留粤差委片○東撫張奏道員遵遺命助賑循例建坊片○又奏獎歴次救護各洋失事船隻員弁摺○粤督李等奏委解京餉及内務府經費摺○東撫張奏知府等助賑建坊片○三月十五日刑部都察院大理寺侍衛處值日無引見○鄭王等搜檢覆命○莊王清安各假滿請安○祁世長謝管三庫恩○鳥里雅蘇台叅贊大臣崇歡請訓○雲南王孝官李聯芳到京請安○明保謝授河南河北道恩○裕公請假十日○那公徐用儀各請假五日○召見軍機崇歡明保李聯芳○發抄崧駿奏審明李二聚衆閧堂定擬奉硃批刑部議奏欽此○又巳故典史紀承源等建坊奉硃批着照所請禮部知道欽此○又浙江籌餉攺撥雲南銅本奉硃批户部知道欽此○又二月分海沙水塘情形奉硃批知道了單圖併發欽此○○太子少保頭品頂戴山東巡撫臣張曜跪奏爲續收各處賑捐銀兩恭摺具陳仰祈聖鑒事竊臣前將續收各省籌濟賑欵恭摺奏報在案兹復准四川督臣劉秉璋籌助銀一萬兩服官川省山東同鄉各官共捐助銀四千兩川東道伊勒通阿捐銀一千兩重慶府知府王遵文捐銀三百兩甘肅藩司譚繼洵續行籌助銀一萬兩安徽賑捐局代勸捐賑銀四千兩陜西藩司陶模匯到續籌銀一千兩福建臬司奎俊捐助銀二百兩倉塲侍郎游百川續籌銀三百兩順天府尹籌助銀四千兩護理新疆巡撫臣魏光燾捐助銀一千兩新疆文武各官共捐銀七千兩主建候補道唐廷直隷候補道黄延筦前廣西柳州府知府吳熾昌前河南候補知府廖慶謀候選同知梁國照馮景彝署貴州開泰縣知縣賈瑞岐署河南柘城縣知縣陳鋆等共捐助銀九百九十三兩四錢一分甘肅凉州紳士陳恩霖等籌助銀五百兩出使美國大臣張蔭桓籌助銀一萬六百七十兩辦理新加坡捐務候選道章桂苑捐洋銀四千元合銀二千九百六十兩廣東善後局籌助銀六千七百七兩二錢三分九厘八毫福建善後局籌助銀三千兩河南候補道何維楷與副將鄭宗義集捐銀二千兩舊金山華商續捐銀三百二十五兩零河南賑撫局解到收存江浙協賑銀四千兩又代解京紳捐助義賑銀四千兩又解交義賑紳士經元善散放銀九千四百四十二兩山東京官募集各省鄉試正副考官公捐銀五百兩山東京官徐會灃等公捐及代籌共銀二千八百四十五兩一錢以上各項銀兩均於上年先後匯解到東分撥災區散放兹據賑撫局司道詳請奏咨前來除由臣咨會分别照章請獎外理合恭摺具陳伏乞皇上聖鑒謹奏奉硃批户部知道欽此○○李瀚章片再恭逢光緒十五年三月十六日恩詔内開自同治元年以來曾經任用現巳革職官員除大計貪贓及居官不職以至失守城池各員外若有才力堪用者詳開緣由奏明請旨等因欽此兹據署兩廣督標中軍副將王世清禀據前廣西鬱林營叅將降補守備張忠祥禀稱現年四十歲河南汝寗府西平縣人由武舉應丙子科會試中式第一名進士欽點二等侍衛派在大間當差期滿以叅將用選補廣西鬱林營叅將於光緒十三年二月到營任事因與署鬱林營守備楊慶互相攻訐案内經前督臣張之洞奏叅以守備降補自奉降補來東聽候差遣五中循省愧悔難名今幸恭逢恩詔查辦革職官員不揣冒昧禀乞轉請奏明等情由署兩廣督標中軍副將王世清禀懇具奏請旨前來臣查原叅降補守備張忠祥於委補弁缺未經查明來歴詳加考騐係因初膺外任不諳營制核其被叅各節尚屬情有可原迨奉降補來東於操揀緝捕事宜頗知奮勉且曾在内廷効力有年並無貽誤降補事屬因公才力實尚可造兹旣恭逢曠典未便壅於上聞可否仰懇天恩賞還叅將原職仍留兩廣差委之處出自逾格鴻慈謹附片具陳伏乞聖鑒訓示謹奏奉硃抄張忠祥着交兵部帶領引見欽此○○張曜片再據賑撫局司道詳稱現任徐州道叚喆遵故父浙江按察使叚光清遺命遇有災祲必當力捐賑欵以濟貧民兹因山東水災捐助賑銀一千兩巳交辦賑官紳散放災區核與建坊之例相符請具奏前來臣查該道員叚喆故父叚光清由牧令起家升授浙江按察使歴任道府州縣所到之處卓著循聲民間至今稱頌兹叚喆克承先志捐助賑欵拯濟災黎合無仰懇天恩俯准該道員叚喆爲其故父在於原籍自行建坊給予樂善好施字樣以示旌獎謹附片具陳伏乞聖鑒訓示謹奏奉硃批着照所請禮部知道欽此○○太子少保頭品頂戴山東巡撫臣張曜跪奏爲查明歴次救護各洋失事船隻出力員弁照章籲懇天恩給獎恭摺仰祈聖鑒事竊臣前准總理各國事務衙門續議保護中外船隻遇險章程嗣後文武汛官遇有中外船隻在洋面遭風瞬將沉没者果能奮力冒險救出至三十人以上准其比照異常勞績奏獎每次不得過兩三員等因東省榮城縣成山洋面暗礁林立素稱奇險歴年失事之船獨多經臣嚴飭該縣多設船筏設法救護並由東海關道委員協同經理前經代理榮城縣知縣汪鑑等救護船隻出力經臣會同大學士直隷總督臣李鴻章照章奏請奬叙奏諭旨着照所請該衙門知道欽此欽遵在案兹查榮城縣知縣畢炳炎會同委員試用縣丞董恩黻榮城汎千總韓萬清自光緒十五年三月二十六日起至十一月初四日止先後救護招商局豐順輪船朝鮮國民船各一隻金福路金永盛王長盛商船三隻艇船一隻皆係在洋遭風誤觸暗礁或洞穿船底或桅舵俱折人巳落水全船瞬將沉溺危在呼吸冒險救出商民耆舵水手人等八十名撈獲屍身一具救出各船貨物以及桅舵錨纜板片等物估變價銀在萬兩以上俱隨時稟詳有案該印委員弁不避艱陯出没驚濤駭浪之中奮勇救援實屬異常出力自應照章獎勵以昭激勸據東海關監督登萊青道盛宣懷查明稟請奏獎前來合無籲懇天恩俯准將補用直隷州知州榮城縣知縣畢炳炎俟補直隷州後以知府陞用分發山東試用縣丞董恩叢免補縣丞以知縣歸原省儘先補用守備用榮城汎千總韓萬清以守備在任升用出自鴻慈除咨呈總理各國事務衙門並咨吏兵二部查照一面飭造履歴到日分咨外理合會同北洋大臣大學士直隷總督臣李鴻章恭摺具奏伏乞皇上聖鑒訓示謹奏奉硃批着照所請該衙門知道欽此○○頭品頂戴兩廣總督臣李瀚章署理廣東巡撫布政使臣游智開跪奏爲籌解光緒十六年分京餉及内務府經費第一批鹽課銀兩謹將匯兌商名銀數及委員起程日期恭摺奏報仰祈聖鑒事竊照承准軍機大臣字寄光緒十五年十一月初九日奉上諭户部奏預撥來年京餉一摺擬在地丁鹽課等項欵内措撥銀七百萬兩着於來年分批赶解另片奏光緒十六年内務府經費擬撥廣東鹽課銀五萬兩着於來年開印後陸續徑解内務府交納等因欽此併清單一紙内開擬撥光緒十六年分京餉廣東鹽課銀二十萬兩當經恭録轉行欽遵籌解又粤東運庫應解京餉難以現銀解部歴經奏請仍行交商匯兌在案兹據兩廣鹽運使英啓詳稱在於徵收光緒十五年分鹽課項内籌銀五萬兩並隨解一五加平飯食銀一千五百兩作爲本年奉撥第一批亦餉又在鹽課項内籌銀二萬兩並隨解平餘抬費等銀六百六十兩作爲本年奉撥第一批内務府經費合共銀七萬二千一百六十兩飭交殷實銀號百川通新泰厚蔚泰厚日昇昌蔚長厚承領匯兌入京遴委試用知縣趙承炳試用縣丞徐受庭領齎匯單文批於本年二月初三日起程付搭輪船進京照章支取足色紋銀分赴户部内務府投納詳請具奏前來臣等覆核無異除分咨户部内務府外理合恭摺奏陳伏乞皇上聖鑒謹奏奉　硃批該衙門知道欽此○○張曜片再據辦理義賑紳士國子監助教衍嚴作霖刑部郎中劉瀚候選郎中陸繼德湖南候補知府周冕河南候補知州謝庭芝中書科中書經文等呈稱籌辦山東義賑悉賴官紳源源接濟兹查有江蘇武進縣人候選知府盛昌頤遵其故母二品命婦盛董氏遺命捐助東賑銀一千五百兩又郎中銜盛恩頤遵其故母二品命婦盛刁氏之命捐助東賑銀一千五百兩均經該紳兌收查盛刁氏並於臨終一月之前聞原籍江蘇被水成災將簪珥衣服變價銀一千兩交嚴作霖帶往江蘇散放貧民核其所捐東賑銀兩均與定例士民捐銀一千兩以上自行建坊之數有盈無絀請具奏前來相應爷懇天恩俯准候選知府盛昌頤爲其故母二品命婦盛董氏郎中銜盛恩頤爲其故母二品命婦盛刁氏在於原籍自行建坊俱給予樂善好施字樣以示旌獎謹附片具陳伏乞　聖鑒訓示謹奏奉硃批着照行請禮部知道欽此 
 
 

Page 14

 
 
[光緒十六年三月十六日京報全錄]  
　　宫門抄○發抄硃批五道○將軍祥等奏援案請留年滿筆帖式摺○東撫張奏委署知府片○蘇撫剛奏巡視挑河回省日期片○又奏河道遵遺助賑循例建坊片○東撫張奏大臣助賑請給獎片○又奏紳士捐創善舉循例建坊片○又奏甄别知府等員片○江督曾等奏獎蘇省光緒十一年分海運出力員弁書吏摺○蘇撫剛奏報河道丁憂片○粤督李奏提督北上陛見片○三月十六日工部鴻臚寺廂黄旗值日無引見○　公謝允族長恩○陳彝假滿請安○　貝子續假十日○榮公請假二十日○立侯請假十日○志顔續假五日○正白蒙奏派署稽查備查壇廟之大臣派出果勒敏祥普色普徵額○召見軍機汪鳴鑾徐樹銘○發抄鹿傳霖奏接篆日期謝恩奉硃批知道了欽此○楊昌濬奏狄道州監犯越獄案審擬奉硃批刑部議奏欽此○又王廷輔升補提標前營守備奉硃批兵部議奏欽此○又候補令明邦忠補平遠令奉硃批吏部議奏欽此○又西寍地震壓傷人口撫恤奉硃批知道了欽此○○奴才祥麟奴才車林多爾濟跪奏爲援案請留年滿筆帖式以清積案而資熟手恭摺具奏仰祈○聖鑒事竊據五品頂戴儘先卽補驍騎校額外筆帖式文海呈稱竊職前於光緒十一年七月初三日蒙原任將軍杜嘠爾等咨補額外筆帖式之日起連閏扣至本年五月初三日五年期滿自應照例預期呈報揀員充補而專責成等情前來查該筆帖式現旣呈報年滿本當照准給咨回旗當差惟思烏里雅蘇台自撤防後雖云公務規復在現值整頓邊務之時並清理善後積年之案務須慎選孰習之員庶足以資辦理况近年來不惟摺奏文牘以及邊務較前倍繁且交涉案件不時委員往辦殊非昔日可比所有該筆帖式才具穩練辦事精詳在營當差巳逾十載誠爲得力可靠始終罔懈未便遽易生手合無仰懇天恩垂念邊務需員孔急仰祈隆施俯准將該筆帖式文海留駐二年以資清理積案而裨公務可否之處出自逾格鴻慈所有援案請留年滿筆帖式以資熟手緣由理合恭摺具奏伏乞皇上聖鑒謹奏奉硃批着照所請該部知道欽此○○張曜片再濟南府知府梅啓熙經臣奏准開缺以道員補用所遺濟南府篆務自應委員接署查武定府知府德椿爲守兼優堪以調署遞遺武定府員缺查候補知府戴杰辦事明練堪以署理據藩臬兩司會詳前來除批飭檄遵外謹附片陳明伏乞聖鑒謹奏奉硃批吏部知道欽此○○剛毅片再寳山縣藴藻河道淤塞招集民夫乘時開挑以工代賑曁抽撥營勇通力合作臣親往河干指授以期竣事妥速業經奏明在案臣於二月十六日到工後督委候補知府周上連會同各營官沿河逐叚勘量裁度工叚之難易均與派撥營勇民夫分挑築壩戽水從事布置現有頭緒應卽分飭各該印委員弁等監視兵民妥爲挑辦臣可毋庸久駐河干兹於二月二十五日旋省回署辦公仍俟該河全工挑竣冉行前往騐书另行奏報所有臣巡視挑河回省日期理合附片具陳伏乞聖鑒謹奏奉硃批知道了欽此○○剛毅片再蘇州等屬被水成災現值春賑之際據丁憂在籍前任東河總督吳大澂遵其故母一品婦吳韓氏遺命捐助賑銀一千兩解司分撥災區濟賑由籌賑局司道會詳請奏前來臣查定例士民人等助賑荒歉捐銀一千兩以上者請旨建坊給予樂善好施字樣等語今吳大澂遵承遺命捐助鉅欵洵屬孝義可風合無仰懇天恩俯准將江蘇吳縣人巳故一品命婦吳韓氏於原籍自行建坊給予樂善好施字樣以示旌獎除咨禮部查照外理合會同兩江總督臣曾國荃附片具陳伏乞聖鑒勅部核覆施行謹奏奉硃批着照所請禮部知道欽此○○張曜片再山東京官勸捐賑欵單開軍機大臣大學士張之萬捐銀五百兩聲明不邀獎叙當飭賑撫局兌收散放伏查連年京外各官捐施東賑均經臣隨時奏報或蒙恩交部議叙或照賑捐章程移獎子弟今張之萬關懷民瘼慷慨捐施臣未便壅於上聞應如何給獎之處伏候聖裁謹附片具陳伏乞聖鑒謹奏奉硃批知道了欽此○○張曜片再據濟寍直隷州知州王思培詳據在籍紳士五品頂戴翰林院待詔銜前諸城縣訓導杜石渠禀稱該職之父布政使經歴銜杜煥彩賦性孝思心地慈祥利濟爲念一生行事推重本根持家三十年每欲籌欵生息作爲地方善舉限於力薄卒不獲就職秉承遺訓寢食之間思酬先志銖積寸累三十餘年始積成京錢一萬串愿遵遺命發當生息年終提利分爲四項一作文廟資修一爲科試塲士子費及義學盤費之其一備荒歉一赡族人請由地方官派誠實紳董管理其事該州於上年二月巳將所捐錢文發交當商生息請奏咨立案前來臣查該訓導杜石渠仰承先志捐錢一萬串作爲地方義舉照巿價合銀三千餘兩與建坊之例相符合無仰懇天恩俯准杜石渠爲其故父杜煥彩在於本籍建坊給予樂善好施字樣以示旌奬謹附片具奏伏乞聖鑒訓示謹奏奉硃批着照所請禮部知道欽此○○張曜片　冉勞績保舉人員應於到省後予限一年察看甄别兹查有在任候補知府臨清直隷州知府陶錫祺榮成縣知縣畢炳炎在任候補直隷州知州候補班先補用知縣史記言候補知縣殷光超方桂芬丁乃清周厚仁趙爾猷周鄭表到省均滿一年例應甄别據藩臬兩司會詳前來臣查陶錫祺爲守兼優畢炳炎年强才裕史記言殷光超方桂芬丁乃清趙爾猷周厚仁周鄭表七員均屬年力强壯明練有爲堪以本班酌量補用除履歴清册咨部查照外謹附片具奏伏乞聖鑒謹奏奉硃批吏部知道欽此○○太子太保兩江總督臣曾國荃江蘇巡撫臣剛毅跪奏爲查明蘇省海運光緒十一年分漕白二糧辦理經運出力員弁書吏開具簡明履歴清單懇恩分别給獎恭指抑祈聖鑒事竊照蘇省光緒十一年分蘇州松江常州鎮江太倉五府州屬徵收漕白二糧共正耗米七十四萬五千五百二十五石零内提出河運漕米五萬石其餘照常派撥沙衛各船並招商局輪船分運承裝由海道運赴天津經署蘇松糧道韓慶雲馳往督飭承辦各員斛兌過剥分起轉運前抵通州於光緒十二年四月初三日開兌起至七月初一日止將正漕米石一律交兌完竣承辦各員俱能踴躍從公實心任事用能上登天庾辦理尚稱周妥兹據蘇州藩司黄彭年會同臬司劉樹堂蘇松糧道景星蘇松太道龔照瑗查明天津通州蘇州上海等處辦事出力員弁書吏曁輪船水師各營出洋巡護出力各員弁遵照新章開造年歲籍貫官階履歴清册詳請奏咨給獎前來臣等覆查光緒十一年分蘇省海運漕白二糧共正耗米七十四萬五千五百餘石内提出河運漕米五萬石其餘仍由沙衛各船並招商局輪船承裝運抵天津後由粮道經運通倉交兌其籌畫南北各局用欵分司天津通州等處雇剥連交實屬任重事煩所有在事各員弁或辦理轉運彈壓稽察或鈎稽銀米兼籌運費或銀米首先全完或出洋認真巡護均能任勞任怨實力實心洵屬急公奮勉倍著辛勤謹將辦理海運出力各員弁書吏擇尤酌擬奬叙等硑開繕簡明履歴清單恭呈御覽合無仰懇天恩俯准分别給獎以昭激勸除抄奏並詳細履歴清册分咨吏兵部查照外理合恭摺具陳伏乞皇上聖鑒訓示謹奏奉硃批該部議奏單併發欽此○○剛毅片再頭品頂戴前任河東河道總督吳大澂係江蘇吳縣人於光緒十六年正月間因母病重卽具摺奏請給假省親奉上諭吳大澂着賞假一個月准其回籍省視欽此旋於正月二十三日接到電訃知親母韓氏在籍病故例應丁憂卽於是日交卸遵例成服星夜奔喪業經河南撫臣據呈奏報開缺在案兹於二月十三日到籍守制據該家屬呈請具奏前來臣覆查無異除咨部查照並飭取丁憂到籍供結另行照例分咨外理合附片具陳伏乞聖鑒謹奏奉硃批知道了欽此○○李瀚章片奏補授廣東陸路提督唐仁廉業經抵粤自應前赴新任其現署陸路提督鄭紹忠前奉旨補授廣東高州鎮總兵旋蒙簡授湖南提督經該提督兩次具摺陳請陛見交卸後應卽迎摺北上俾申瞻覲之忱除分咨查照外謹附片具陳伏乞聖鑒謹奏奉硃批知道了欽此 
 
