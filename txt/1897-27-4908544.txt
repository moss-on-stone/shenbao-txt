# 1934 - 27 - 4908544

 

Page 1

 
 
[珍物待購] [  申報協振所拜啟]  
　　本舘協振所自經解賑欵以來　　諸六善　源源接　且有以珍物助振者惟連城之寳旣承割愛　　記美玉之沽　賴知音鑒　　將各種珍玩羅列於下倘蒙仁人君子慨　廉泉旣能　　陰功且可增輝藝圃誠一舉而兩得也計開　　漁珊帖　　　高澹游山水一幅天　　馬　料一件 
[第三次印二十四史告成] [  圖書集成局啟]  
　　二十四史一書上自遷史下迄横雲山人明史稿數千年理亂治忽畢備於中誠我人所不可不讀者　本局前曾二次排印甫經寒暑　架　空兹復第三次印成墨色紙張較前益爲精　分裝三百九十二本盛以文木箱三口仍核定實價洋銀五十圓諸君子有欲葄史功深者盍選購一　以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[恭讀十二月十三日三上諭知孫侍御有奏請釐正文體之疏謹陳管見]  
　　古稱三不朽其一爲立言有在上之言有在下之言在上者爲典謨訓誥之文所謂王言如綸王言如　是也在下者爲敷奏之言如漢之對策唐之詩賦宋之論議元之詞曲皆是惟明以制義取士國朝因之二百五十年來一以清眞雅正爲準近世人心不古競趨詭異雖矯平庸之弊實開奇　之端有識者竊竊然憂之以爲非立言之所宜也乃讀本月十五日報紀電傳十三日上諭御史孫賦謙奏考試文塲請釐正文體及鄕會磨勘請申明定例各摺片著禮部議奏欽此蓋文體不正郎士習不端其於世道人心所繫良非淺鮮侍御所奏固今日之急務也嘗考經義之體始於王半山當時僅與講義相仿自明初始有八股之式有明三百年作者代興洪熙宣德以前譬如元酒太羹聲希味淡至成宏而規模大備至正嘉而格律謹嚴世稱王唐歸胡又稱王唐瞿薛之數公者猶唐詩之有初盛也自是而降則猶晚唐矣隆萬一變而尚機調啟禎再變而尚氣勢漸形彫落並失和平其時金陳章羅號江西四家雲間則稱陳夏而陶庵又與臥子並稱至今論文格者以天崇與國初類舉然國初有博大昌明之象天崇則多志微噍殺之音文運之衰卽　運之替鑒殷不遠自鄶無譏矣國朝大家自熊劉以次指不勝屈要以桐城方氏長洲韓氏宜興儲氏爲正宗此外義理莫如李安溪風度莫如張京江麗藻莫如李石臺古雅莫如王伊人超曠莫如焦此木康熙雍正乾隆三朝懿歟盛哉歎觀止矣近人揣摩名家者競宗韞山堂其實韞山堂之文實鬯方韓之餘緒知韞山堂而不知方韓揆諸先河後海之義實無所取然自韞山堂以後名家亦未聞繼起矣闈墨風尚亦經屢變乾隆嘉慶之間士大夫尚漢學習說文塲屋亦靡然從風餖飣滿紙雖文或過質而變未加厲故嘉慶朝之名墨傑然可誦者猶多至道光初年而尚機局三砲升堂變旗擁後諸惡習迭相仿效並掇巍科聲調譜之作幾徧海内此風迄道光季年而猶未已咸豐以來始厭清機漸趨排偶排偶之工極於同治年間南中奉許陳兩家爲圭臬北派則推登瀛杜稿能自强齋其時自鄕會試以及小試之文皆尚短中比長後比僅有六比並無所謂八股者後比收句競用之字調句摹字倣幾於千篇一律在今日視之又成古調矣南闈風氣之變自光緒五年己卯科始主試者以並耕爲式雖屬斷做口氣究體古人立言乃謂孔子意中早慮戰國時事是豈尼山一老竟如後世李湻風劉伯温面目無乃太奇厥後壬午乙酉兩科句調猶舊至戊子而格局字句無不求新自是以後各省風會俱開與昔大異昔之文尚同今之文尚異尚同固汨没心思至於尚異之流弊靡所底止譬之病者昔則正氣衰而邪猶未旺今則正氣稍復而邪亦與之俱盛也於是某科元墨有束比直陳後世事忘其題爲語氣未完者又有譬喻題而文中廣陳譬喻謂之戲裏戲不知爲先輩所厲禁者至於直稱西學動用說文無非襲前人之唾餘挾免園之册子以此等文得科第其心術可知其行誼可知他日使之持衡試士庸有當乎今者孫侍御諒亦有慨於此故上此疏行見一經部議必當别裁僞體一以清眞雅正爲宗并嚴申磨勘定例如篆文卦畫古體諸字皆從永禁庶幾文體正而士習端風俗人心始可蒸蒸日上乎曷禁拭目俟之 
[本館接奉電音]  
　　昨日午前京師飛電傳來上諭三道敬謹譯登○十二月二十二日奉上諭甘肅凉州府知府員缺著慶恕補授欽此同日奉上諭孫家鼐等奏叅庸劣各員等語順天開缺候補知縣陳壽椿冒昧營求罔知大體著以府經歴縣丞降補大城縣知縣李燕昌措施失　不洽輿情著開缺另補古北口巡檢李枚修嗜好頗深擅離職守平谷縣典史孫志銘託故遷延久不赴任均著革職以示懲儆該部知道欽此同日奉上諭孫家鼐等奏京縣要缺請仍以原揀之員升補一摺大興縣知縣員缺著准其以謝錫芬補授餘著照所議辦理欽此 
[官錢將到]  
　　寗波采訪友人云府尊程稻邨太守以年關在邇錢價日昻經紀小民受虧非淺若不設法補救勢必市井蕭條爰電請上游運錢接濟旋接回電不日卽當派員載錢三千千到甬發商行使以卹民艱並聞北號商輪船往烟臺等處運錢數萬千卽日可到有此二項接濟則市面不至竭蹶而民困可以稍舒矣 
[憲示抄登]  
　　侯官縣正堂李抄奉福建省會善後總局兼辦營務處布政使司黄署按察司周督糧道唐鹽法道余會銜出示爲曉諭事案照閩省設局試鑄小銀圓行用一案奉督憲邊委浙江候補知府孫守葆瑨辦理業經移行遵照兹據孫守具禀近有不法奸徒私設爐廠僞造假銀甚有私將銀邊銼鑢減輕分兩暗串錢樣店私相交易攙和小銀錢矇混市面尤其謬者私用藥水暗蝕好銀以低色灌入眞板種種貽害非特不便通行實於錢法中之私鑄私燬例禁攸干非重申告誡嚴行示禁懸賞購拿倘有確實證據准飭本局立予賞格按數給領其有錢店扶同作弊一體拿辦不足以昭炯戒並請將廠鑄小銀圓示諭各當鋪一律遵行等情前來查前准商人孫利用設局開鑄小銀圓案内曾以違禁私鑄以僞亂眞法在必究隨案飭由地方官隨時查訪嚴拿究辦并刊告示分發各府州縣轉發實貼曉諭在案現旣改歸官辦奉委孫守認眞經理豈容漁利棍徒私行製造并將銀邊鑢銼用藥水暗蝕好銀有碍圜法合應出示嚴禁并飭由福州府督同閩　兩縣認眞訪查嚴拿究辦一面示諭各當商將官鑄小銀圓一體行用以期疏通徐分飭遵照外合行出示曉諭爲此示仰所屬軍民人等一體遵照毋違特示 
[甬東火警]  
　　寗波采訪友人云本月二十日黄昏時郡城海神廟後十字井左近劉仁成顧繡店棧房不戒於火以致紅光上燭幾如霞起赤城西舍東鄰相與鳴鑼報警各水龍星馳而至四面圍澆文武各官亦次第到塲彈壓祝融氏　來勢洶湧不敢政扈飛揚僅焚去房屋數椽卽行熄滅至二十二日清晨開明橋後街某姓家又遇回祿之禍火毬亂滾到處蔓　幸救護者多移時卽熄僅焚去小屋二椽 
 
 

Page 2

 
 
[彝陵火警]  
　　宜昌采訪友人云某日郡城東門外某邨農熾炭薰籠中用以取煖不虞榾柮爆裂火星吹上葦壁以至滋蔓難圖不一刻間已　去比鄰兩户旋經好善者驅水龍噴救火始漸衰二 
[東報譯登]  
　　日本皇太后薨逝前已紀諸報章兹閱東京日日新聞悉朝鮮政府旣得訃音特派使臣前往會葬日内已將次起程矣○某日　相松方伯對衆演說中有一則謂去年由本國載運出口之貨值銀一億一千七百餘萬圓由别國載運入口之貨值銀一億七千一百餘萬圓兩相比較無甚低昻惟較之前年則運入者增多四千二百餘萬圓運出者却减少一千八百餘萬圓蓋以國中所用棉花綿絲綿布縐紗綾絹糖之類消費過多故來貨多於去貨也○有井上甚太郎者詳攷臺灣風土謂臺地所產廿蔗共分三種一色白莖細名曰竹蔗一色赤莖大名日紅蔗惟俗呼蚋蔗者所含甘汁最多糖寮最盛於臺南蓋以種蔗者多於他處也二 
[鴛湖望雪]  
　　嘉興訪事人函云嘉興縣漕倉日前出兌漕糧之時有船户某甲裝米畢竟敢乘人不備私下售去四十餘石事經河快查悉卽禀明縣署劉邑尊立提該船户到案研究供認售與南門外徐姓米行當卽飭差拘提行主到堂對質徐某本有體面之人到堂直認不諱並一再叩求實由行夥悞買今願受罰百石邑尊姑念貿易市民俯如所請除補還所收之售數外餘充善堂歲米之需　則當堂責千板枷發倉門示衆咎皆由甲自取於人何尤○嘉秀兩漕倉嘉興向在大西門内地本僻靜秀水則在北門内昇平後其地忽變爲閙市近來人烟稠密閙熱異常各糧户當開辦之始投倉者完納本屬無幾盡在望後各鄕始一棹摇來大抵小擔爭先恐後擁擠不堪以致城灣一帶肩摩轂擊竟日不絶某日清晨值倉内出兌一時往來之人何啻十萬竟將月城灣擠斷漕米沿路抛棄灑滿街心有一種掃米老婦藉此每日竟可掃至一二斗之多兼之賣熟食點心之人又復擁在一起竟將赴倉之路隔斷不通不得已派撥護勇前來禁押一來一往不准攙越始得漸漸通照常行走○北門内大街鼎昌盛布鋪内向畜一極大狸斑貓失去巳有日矣近經學徒在天寗寺内見此貓皮回告店友友卽往認無錯當向寺僧究問來由並喚地保到塲理論僧咎無可辭願罰皇燭經一堂代貓超昇二 
[甬水重波]  
　　寗郡洋價近來又逐减跌目下每元止換制錢七百八十文小民持洋入市者呌苦連天鄞縣楊大令因念市儈壟斷居奇貽害閭閻伊於胡底本月初卽諭各錢莊照現在市價已極不了儘好適可而止以後不得再行跌落乃日來依然謂年關在卽市例向有增减每元又减去十文嗣又减去二十文於是貧苦貧力之人　　所得無幾積有一元兩元意謂入市可以多購物事不料吃虧如此豈高坐堂皇者竟不知市中有虎耶○日來米糧又漲上白米每石需洋四元六七角次者四元有奇　價較前無甚上下寗俗相尚以雄鷄酬神刻下公鷄大貴官秤每斤制錢二百文爲近年所未有肉價亦昻每斤廿兩價需二角聞祀灶後尚須有增無减○天氣大冷鳩而鵠形之流沿途哀號瑟縮若蝟年關在卽此輩仰望布施甚於望歲安得殷實人家以點綴年景之餘　分若　以散給窮苦是誠眼前功德也○仁安公所添設無利借錢局專爲矜恤貧販起見原議以　十名爲限　數　千或三千爲率每逢　六兩日爲拔還之期如果按期拔清仍可　借經紀小民藉此小本卽可贍其一家之老幼誠善舉中之最善者也無奈聞此善事思藉以營生之人指不勝屈兹聞局董因年近歲逼貧販衆多何以卒歲擬增新額二百名已於十六日懸牌令往借者先詣局中掛號定於二十六日出借並於二十八日施送米票似此樂善不倦洵不易得貧民旣有無利之錢以營生復有雙弓之米以果腹宜其頌聲載道交口稱善不置矣 
[鳩江永影]  
　　蕪湖訪事人函云臘鼓催人瞬又歲暮農人辛苦三時至此咸提筐負擔來城置辦度歲之需謂之年市長街十里轂擊肩摩終日如行臨淄道上彼操脚篋生涯者亦及時而動溷跡於熙來攘往中某日有一鄕人肩挑稻籮一擔内置土白布數疋舊夏衣一大包行經泰亨利布店門首有擺攤賣毡帽者試取一頂低昻論價久之始就回顧擔中夏衣土布巳不翼而飛歸咎攤主向之索賠旁觀直斥其非無奈狂追往復數次全無影響不禁放聲痛哭某錢莊見而憫之勸同業四冡各予洋蚨一枚鄕人始收涙稱謝而去此一事也又一日一行道者身置番佛五尊高瞻闊步行至石橋港行人擁擠不開微覺身旁有蠕蠕者無袋視之洋蚨已失遥見摸粟都尉尚在前面摇摇擺擺故裝大老官模樣直前向之盤詰初猶叱咤繼欲搜檢此人乃取洋抛入道旁某衣店以爲勝空脫身之計幸保衛營巡街勇丁自睹其事爲之拘獲解送保甲局懲辦贓交失主領去翌日見賊已肩荷鉅校由公役驅之環遊都市兩目猶灼灼然東張西望是豈賊相難改耶○前報洋務局王正甫直刺自稱不諳洋務上禀辭差由道憲暫檄保甲總巡饒刺史欋代刻聞此差已由省憲另委候補直隸州湯沅生直刺前來接辦已於上月下浣捧檄蒞事拜會中西各官以展其槃槃大才云○中江書院新闢經義治事兩齋挑選高才生講求中西有用實學以開皖南風氣之先俾拘墟陋儒不致於尋章摘句之外如坐十重雲霧别無聞見所有章程院規已錄前報袁觀察初擬十一月望日甄别比因公幹于役皖城改期於本月初二有志觀光者咸擔簦負笈而來計考經義者六十餘人考治事者四十餘人黎明時觀察排道而來點名給卷扃門命題經義北江中江南江說白沙陽明學術論兹姥磯簫竹賦以簫榦所生江南之墟爲韵牛渚　古不拘體韵治事武侯治蜀王猛治秦論東三省邊防考論測經緯度新法跋元人測圓海鏡　觀察因時下諸生於經義制藝外每多不知西學爲何物是以初次命題皆就眼前習慣易於考覈者俾人思進步漸導於鈎深索遠乃不謂其中竟有東三省不知爲某某三省邊防不知爲某邊疆展轉求問者燭盡見跋尚多隻字不成之卷是亦可見今世儼然自命爲通儒者語以五洲萬國治平之要輙如兩耳塞豆一葉迷山今得賢監司苦心造詣捐廉倡導想其中自不乏通時逹用應運而出之才加以磨勵蔚爲朝廷楨幹之用則觀察造福學校之功豈在文翁化蜀之下哉○前報南陵縣八月初三傍晚恒泰錢莊被刦一案報經縣主孫明府就地拿獲賭棍某犯一名供出此案有江湖會匪劉寳林陶大順二人知情旋見申報載劉陶二犯與前在蕪通保甲局當勇之吳尚榮同行馬路被包探拘獲獨劉匪逸去遂將吳陶二名關提來皖兹联劉寳林巳於月初在儀徵十二圩拿獲不日解蕪轉解南陵 
[皖省官塲紀事]  
　　安慶采訪友人云藩轅牌示試用訓導吳城委署英山縣教諭新選太湖縣典史李根善新選涇縣茹麻分司陳均飭赴新任供職○新授安慶遺缺知府調補太平府陳太守文騄接奉藩司札飭卽於本月十五日由金陵抵省連日整束行裝詣轅禀見旋於十八日乘招商局某輪船馳赴太平府新任○委辦蕪湖保甲局務楊太守奎綬於本月初十日赴省趨詣臬轅向趙廉訪面禀要公至十八日禀辭回蕪○吏目邊君體鋆接照磨沈君念曾經上憲札飭採辦第三批京　現已運解至省矣○防軍洋藥局委員候補縣丞楊二尹乘驊經營務處委　上海採辦硫磺二尹奉札後卽禀辭就道○本月初旬安慶練軍右營姚參戎心廣被二竪所擾一息奄奄延至十八日竟撒手西歸二 
[白下官塲紀]  
　　金陵采訪友人云署常鎭通海道曾經郛觀察丙熙解組之後乘福安輪船駛抵下關官碼頭命駕入城趨詣督轅稟到○　揚道謝子受觀察元福　某商輪船赴省禀見劉制軍制軍延入花廳暢談一切○江寗遺缺知府劉嘉樹太守名譽以粤西名太史作宦吳中日前由姑蘇至省謁見劉制軍聞制軍巳會同趙中丞奏請准補江寗府員缺矣○臘鼓催人轉瞬巳將裹篆兩江總督衙門以及司道府縣名署咸黏貼硃箋大書光緒二十二年十二月二十一日午時封印光緒二十三年正月十九日午時開印遵定制也○下關厘局抽取貨厘向以通州大布爲巨擘日前局中總曾姚别駕壽春趨詣督轅禀知一切 
[擬設行轅]  
　　探聞製造局總辦新簡江海關道劉康侯觀察以每歲新正時候各國領事及西商等例赴道署恭賀新年而現駐局中　　　　　　　 
 
 

Page 3

 
 
與租界路途遠隔恐車馬往返不便已就近擇定西門外某華屋爲往賀者冠蓋薈萃之處三 
[奠祭志盛]  
　　前任江海關道憲黄幼農觀察之太夫人在署仙逝昨日係百日之期本城提右營廖楚才叅戎松海防廳劉乙笙司馬上海縣黄愛棠大令及江蘇督糧道陸春江觀察元鼎曁文武印委各員先後命駕赴道署靈前吊猷觀察匍伏迎送一一如禮一時轎馬紛紛頗形熱閙三 
[歲暮停公]  
　　歲云暮矣江海新關循例於本月二十九日封閉至明年正月初四日照舊開征各稅並聞匯豐麥加利匯理德華道勝正金六銀行先於二十八日起閉門五日明年正月初四日始照常貿易三 
[奬賞學童]  
　　法文書館循例於十二月二十四日散學先期由掌院教士偕中西教習嚴行考校分别等差然後倩法總領事柬請江海關道劉觀察以次文武各員及駐滬各紳商齊集大自鳴鐘議事廳分别奬賞三 
[丙申年格致書院夏季課卷出案]  
　　格致書院夏季課題由升任臬憲吳福茨廉訪所命第一題各省郡邑宜廣設學堂用以開風氣勵人才其制略仿書院官紳如何創辦經費如何籌備學業門類次第如何分别勸戒規條及一切章程如何訂立俾言可行而事易成試詳論之第二題洋關設法更定稅則收回利權議早經將各卷彚齊寄呈廉訪鑒閱今巳甄别優劣評定甲乙計取超等八名李經邦陳翼爲楊毓煇許克勤夏敬觀項思勳王景琦汪惟嵩特等十六名朱其鋆許玉庭章宗祥董琪馬啟圖周景瑜楊壽椿王維泰殷國楨顧裕崑陶師韓林季賢曹士璘馮華第李寳鑄張汝金一等四十二名施景徽吳佐清鄭坤鴻黄思曾章宗元夏清貽黄爾謀吳毓奎吳肇璜顧仰基黄潤璋朱裏笙顧曾煜沈恩培萬祖蔭丁桂琪　輔才梁訓彝程祖勳吳肇基　世勳張錫琪何如基耿覲文朱鴻禧章炳麟張天爵陳元宰姚定遠王鵬飛曹家鳳周鳳鏘龍驤陸世英何秉琳劉鼎臣潘彬夏清寰蔡之嘉王駿楊灝何恩慶岳牧兼訪特沛廉泉擇其優者加以奬勵今自書院正奬一併開列於左超等一名正奬銀十兩加奬洋八元二名正奬銀七兩加奬洋七元三名正奬銀五兩加銀洋六元四名正奬銀一兩加奬洋五元五名正奬銀一兩加奬洋四元六名正奬銀一兩加奬洋三元七名八名各加奬洋二元特等一名至五名各奬洋一元五角六名至十六名加奬洋各一元一等一名至十名　奬洋各五角廉訪評閱之精衡鑒之公秉玉尺以量才操金箆以課士杜陵廣厦白傅長裘沾漑士林所被者廣無不同聲感歎如出一口所　今年春季正課已由吕鏡宇觀察評定甲乙特榜示未來奬銀未至尚待函問當此歲暮怱怱恐不及事矣至於北洋春季特課亦須往催出案以慰多士企望之懷今自出案之日爲始凡列前茅者仍至三馬路格致書室閱卷領奬可也三 
[查拿流氓]  
　　日昨英界捕房總捕頭咨照虹口捕房大約謂訪得虹口地方有種無業流氓專以結拜弟兄自號黨類魚肉鄕愚見良懦　拆梢打架務必遂所欲而止此種流氓大爲地方之害可飭包探將此項流氓明查暗訪務期悉數拿解請讞員分别懲治捕頭已嚴諭各包探遵照查拿矣三 
[英廨午堂瑣案]  
　　傳小巖控王範芳等虧欠銀兩一案經屠别駕飭押諭邀公正人理楚各詳本報前午别駕升座覆訊傅投案訴稱現憑公正人嚴茂堂顧永發理楚惟仍有未妥之處求公祖訊斷嚴供德豐洋行西人認王銀一萬五千兩除抵别項外祗有一萬二千兩然經小的等公同核算西人應找一萬八千兩光景而祗認此數况無現銀小的等各貼銀一百兩則年内傅小巖可收現銀一千二百兩洋東處之欵詰徐乾麟便悉徐供德豐洋東祗允認償一萬二千兩須俟正月半公司船到申方有現銀付交决不有悞王供餘欠之銀小的出外後自當理楚不敢有違取咎别駕得供判著王範芳交公正人嚴顧兩人保出徐則釋回仍取依限明年正月底繳銀甘結送查傅叩謝而去○王根基扭控詹濟堂等吞没蠶繭等情屠别駕於前午提訊王稱上月有繭七百多擔抵押詹濟堂處計銀六千餘兩現在繭價已勝於前是以措齊原銀向詹贖取詎料詹一味游約不得已而扭案求追收條呈閱正訊問間忽紀小亭上堂供在慶大莊爲執事被詹欠銀呈求附追詹供此項繭子已經出售而王聽唆備銀取贖現在求大老爺准小的覓保出外赶緊理楚否則央絲業董事秉公理算别駕准之飭令交保○張阿生扭控錢起相吞没工價等情屠别駕飭暫行管押前午提案研訊張供寗波人撐船度日前因招商局有包泥生意與錢合同攬做由錢出名小的雇工計先後領工洋一萬四千餘元各種開銷不過一萬一千餘元而錢尚不滿慾壑將各工匠工洋扣阻不付是以扭案求追質之錢供在招商局攬得包泥生意轉包與張阿生雇工人承做十天細加計算並不欠洋此次張因泥船被輪船撞壞硬向小的借洋一百元小的不允卽被扭控各帳呈電别駕察核張所控毫無証據碍難核准判著一併逐出自行理楚 
[英界公堂瑣案]  
　　包探何瑞福禀稱前晚有某絲廠中人行經北京路突有人自後拉住其衣住情辱詈報捕後捕頭令小的等加意緝查兹已查得滋事者爲趙生林實係無業流氓前因犯案捕房中有照相留存是以連其黨爲王仁齊拘解請究趙供稱小的係羅店鎭人向在已故捕役趙金　當夥役雖曾犯事業已改過自新王供稱小的係鎭江府屬某邑人並不犯事叩求恩典屠别駕據情商諸衛繙譯官然後判令將趙王各管押三禮拜期滿之後逐出租界不准復來○包探趙銀河解張意誠汪毛毛王阿清三人至案禀稱張等皆係流氓送請究辦張供稱小的係本邑人現在某煤炭店爲夥並不犯事汪供稱小的在滬多年素來安分現有的實之人可保王供稱小的係蘇州府屬某邑人向在寳善街開設烟館别駕著押候交的實人保去○包探黄四福解竺阿法至案禀稱此人係無業流氓請爲究辦竺供稱小的向在江灣因老母病臥申江是以來此探望别駕著交人保出不准再留租界中○包探何瑞福禀稱賊犯胡阿二連次竊取周文仙王順康張阿二三家綢衣數十件兹經小的拘獲吊出原贓送請究辦周等三失主投案領贓胡供稱小的係本邑人不該犯竊死有餘辜别駕判令笞責一百板贓分别給還失主○包探黄四福禀稱前日陳少泉向陳杏奎祝少英等家販去金對時表及珠翠稱有翁少梅者欲購各物由九華堂扇店作保不料竟被私押洋銀似此情形實同誑騙是以拘送請究别駕押候過堂判斷○包探張阿五禀稱賊犯陳阿法竊取楊蘭光家地毡一條兹經小的緝獲吊出原贓送請究辦楊投案領贓陳供稱小的失業無聊不得巳而爲此别駕判令笞責五十板贓給楊領去○中西大藥房洋人控稱華人尤子鈞擔保陳雲鵬往來銀二百餘兩現在陳避匿他處請傳尤究追别駕與衛繙譯官會訊之下中西大藥房洋人投案申訴前情請爲追繳尤中履卽尤子鈞供稱陳與中西天藥房交易曾由職員作保及陳回籍後職員與中西大藥房說明願賠洋銀一百五十圓彼此允洽此事本在去年然洋銀迄未付訖是以投案控告叩乞鑒原别駕據情商諸衛君著尤照洋銀拆息加利清還三 
[法界公堂瑣案]  
　　寄居嘉興之江北客民張陸氏之媳馬氏素藉浣濯縫紉以餬其口惡棍吳某見而垂涎誘至船上扃閉艙中載赴松江求售盤桓半月無人過問遂挈至滬上送入小東門外一枝春茶肆旁麻皮大阿姐所開花烟館内賣倡取去帶擋洋銀三十圓日前經其姑尋獲投訴捕房捕頭立派包探將麻皮　阿姨卽程陳氏及馬氏拘入捕房昨日禮拜二堂期解請鄭大令蘭繙譯判斷張陸氏訴稱小婦人原籍泰州寄居禾郡十一月初十日被吳將媳婦誘去本月初二日送至小東門外程陳氏花烟館内賣倡小婦人來此尋見因卽投訴捕房馬氏供稱小婦人小字桂林某日被吳誘至船上禁閉艙中船上先有二人俱姓吳一少者年約二十餘一老者已年逾五旬鬚髮斑白矣上月十二日開至松江停泊半月至二十八日載至上海送入花烟館内迫令認吳爲中表兄妹大令問在船時曾否逼奸供稱並無其事程陳氏供稱吳本係小婦人 
 
 

Page 4

 
 
家狎客被取去帶擋洋銀三十圓立有筆據今特呈求電察大令謂此係有夫之婦爾何得令伊賣倡爾等開設花烟館之人均非善類究竟家内共有烟倡若干人程陳氏一味支吾馬氏供稱伊家共有倡婦五人一名鳳寳一名金寳一名月紅一名巧仙尚有一年未及笄者不知是何名字大令著派線勇會同包探立將諸娼婦一併拘入捕房張馬氏押候其姑覓保人具領程陳氏押候嚴辦○寳善街長卿居炒麫店主婦費王氏控烟鴇王順堂冒認其媳費王氏爲女誘出賣娼大令出票飭提昨日包探解案請訊費王氏訴稱媳婦於本年八月間被王鴇誘出賣娼求恩嚴究其媳費王氏供稱小婦人小字金秀實係王鴇之女大令飭將王鴇帶出問金秀曰爾母年若干歲家内尚有何人金秀一一供訴大令飭傳王鴇研訊所供略同並稱女兒被費王氏送入德臨里第三家一百零三號門牌丁姓龜子所開墅鷄娼院賣娼小婦人心有不甘是以領回家内大令著將王鴇押候交人保出金秀押候查明核奪費王氏亦交保○天主堂街某廣貨店主吳雲泉控已歇學徒許兆炳越牆而入竊去大小洋銀共一百二十七圓大令訊供之下飭押候傳到其父再核昨日包探提其父許才元至案大令向之詰究許供稱兒子在家竊取金首飾而逃兆炳供稱小的竊取洋銀之後業已賭輸罄盡大令著將褫下之衣服三件及洋銀二十三圓交出再賠洋五十圓并押候笞責二百板許押候交到洋銀然後開釋○包探禀稱王德隆在興聖街開設烟館客寓窩留竊賊三人身上所穿皮馬褂亦係竊賊是以拘案請訊王供稱小的係揚州府屬某邑人在興聖街開設小客寓所窩竊賊一名小和尚一名阿四一爲馬先生棧内留下烟槍一枝大令著將所穿馬褂褫下押候覓的實保人保出限三日内將三賊交案延于追比○包探禀稱竊犯王阿三爲陳阿金之賊徒因曾竊取鼻烟壺是以拘案請訊大令問鼻烟壺何在王供稱小的與陳居處各别此事實出不知大令著押候嚴比○包探禀稱顧心泉在成美烟館開燈呼吸乘間竊取烟槍一枝經烟館中人當塲拘獲送案請懲顧認竊不諱大令著押候笞責一百板贓給還失主○包探禀稱棍徒王金寳攫取行人之帽當場拘獲送案請懲王供稱小的向當車夫邇者失業無聊以致犯事大令著禁押五日○王楚九訴稱小的係廣東省某邑人馮逸初於十月間租去生財意圖吞没求恩追給馬供認屬實大令著押候卽日交還○竊犯徐子山前已訊明昨日飭送至上海縣署請黄大令備文遞回寗波原籍 
[美界捕房瑣事]  
　　陳阿毛王阿狗弄潮兒也昨日上午停船蘇州河爲索取欠項洋一元起見拼命毒毆如臨大敵繼又登岸互毆不相上下陳見力難取勝一躍登舟携取切菜刀當頭猛砍王猝不及備刀中面部皮破血液淋漓不止旋經二百四十九號華捕將兩造拿送捕房捕頭令將陳押候送廨訊究王則送同仁醫院敷治○本邑人顧兆祥未知其操何生業賃居北四川路青雲里日昨被其族弟顧林生取去金釧一副因卽投控捕房昨日上午捕頭飭包探竇如海將林生拘入捕房押候解送公堂訊核○江北小工俞伯株由各碼頭陸續竊得紫銅白銅一百餘磅昨晨將贓兠售與蘇州人王百川正在出貨之際爲包探洪阿寳所見盤問一番知其來歴不明遂將俞土一併拿解捕房押候送廨訊辦○寗波人王肇生卜居裏虹口第一百九十五號屋内前晚被偷兒撬門入内竊去首飾箱一口内係金銀首飾苦于件共值甚鉅昨晨投捕房據情聲訴捕頭允爲代緝特不知果能弋獲否也 
[助賑摭要]  
　　印心氏助漕平銀一百兩合規元一百零七兩五錢五分凝瑞履成各助規元八十一兩七錢湖北無名氏由招商局來洋五十元隴西郡洋四十元漢口招商局募鐵城欠愿氏捐錢二十串合洋二十三元五角五分五釐又洋十元鎭洋縣學以錢姓非禮贄儀移助洋二十二元四角如皋譚守戎募陳友洋三十元古潤病餘生今春抱病蒙左君厚甫多方照拂現已全痊酬謝不受助爲移左君造福洋二十元湖北沈公館洋十六元蔡丙丞洋十二元目下災區需欵維艱正欷歔而無策得諸善士傾資弗吝賙濟多方瑞氣聿凝成功式履不禁拜手以頌之上海北市絲業會館籌賑公所制施則敬謹誌 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬南讕語]  
　　滬南一帶地闊人稠烟館林立兼有並無門牌私自售賣烟膏者昨日經本縣黄大令訪知特出四言告示云本境烟館業經清查祗許停歇不准添加二鼓閉門勿再喧譁如敢藐違定提杖枷容留匪類立予嚴拿房屋入官後悔徒嗟○前日滬南二十三鋪席姓投巡防局中禀控黄順興積欠租金若干向索無著求請追分邵子怡二尹立傳店主訊問店主再四苦求稱現届年關實因無力並非故意拖欠二尹卽令帶往席處面求暫緩席允之二尹遂限於明年正月底遷移再敢延遲提保人是問 
[上海縣署瑣案]  
　　鄕人許竹香投縣稱伊子被太岳父潘村連威逼吞金身死前晚由黄愛棠大令升堂訊問許供本邑高家行人今年四十二歲住居二十二保三圖地方耕田度日子名毛毛憑媒娶潘村連之孫女爲媳向來和睦後因搬住岳家媳將陪嫁之出單數紙帶回母家今年十二月十三日生產身死當由兒子出資殯殮兒子自向太岳丈討回田單並衣服耕牛花衣等物豈料潘村連不允反逼令延僧超度兒子氣忿吞金戒指意圖畢命潘家知事不了將兒送回小的延醫求治無效身死當卽訴知本圖地保並七十一圖地保無奈兩保皆不能爲力是以投控求請伸冤大令立飭值日差帶同許竹香下鄕查明實在情形禀覆候核辦差等到鄕已有親族出爲議勸兩造均願息訟之案原差亦卽據情禀銷矣○十六鋪巡防局送張華郎梁福弟二名請究蔣刺史提訊先據張供年三十五歲海門人駕舟爲活此次租沈阿大划船一隻裝運貨物冩立租契一年爲期今未期滿小的於某日在虹口卸貨後有事上岸比及回舟舟已不知去向當卽投報捕房並自找尋至南市大關河邊見梁福弟等四人在小的舟中理說不依扭局轉送案下求恩斷梁供年二十六歲亦海門人此舟是伯父沈阿大的之物父故世歸小的撑駕後來又租與張華郎本年八月申小的要自將船駕駛屢次催還張總不允某日在虹口被小的所見當卽駛往南市大關停泊今伊尋見被扭至局轉送案下求斷刺史訊得梁福弟顯有不盡不實著責三百板具結斥釋划船仍交張華郎具領駕駛張叩謝而退○陳金元扭控韓銀寳吞匿洋元亦由蔣刺史提訊陳供小的海州人父親在日遺有沙船一號賣與俞姓得錢一千六百餘千先交一半將房契抵押另一半俞應許代小的還債小的信以爲眞不料俞竟不還以致各債主紛紛來向小的索取小的來滬向理因俞不在故將該沙船夥韓銀寳扭案請訊韓供小的亦海州人在俞姓舟中爲夥伊等之事小的不知據說俞姓買伊沙船户名正興今舟係長順此人前三四天向小的借錢不遂挾仇誣控張明慶供稱陳金　與韓銀寳素不認識此次因借錢起見韓以素昧平生不允所求致被誣控求察刺史訊得陳金元顯有不是著責二百板具結了事○陸順順扭控沈瑞卿借洋不還前經黄大令屢次訊追曾記本報前晚又經蔣刺史提沈瑞卿比追沈供小的現已湊成一半再求寛限措齊交案原告　順順之妻陸陳氏投案訴稱丈夫有病不能到案候質沈瑞卿刁猾不交求爲重比刺史訊得沈瑞卿有意延宕著戒責二百下諭令赶急繳齊如敢再延格外重比 
[蘇撫轅抄]  
　　十二月初九日籤分工部學習主事乙未貢士汪贊給陽湖縣人由京來卽辭行通判吳光煜禀銷常昭二縣催提　項差○初十日委署常州府督糧通判李福冕禀辭赴任上海縣縣丞劉定榮專丁來省禀謝奉委海運滬局差○十一日同知胡鍔由太屬公幹回○十二日藩轅牌示照得新選吳江縣同里司巡檢余培恩業巳　　到省應卽飭赴新任又奉賢縣典史孫鑑儕署事一年期滿遺缺查有試用從九葉承福堪以委署知縣蔣一桂由上海布捐局專丁來省禀謝期滿比較盈餘奉飭留辦一年又　溎祥禀知直上海公幹卽辭管帶水師新中飛划營補用都司胡昌寳奉撫憲飭知奏保賞加遊擊銜卽辭赴崑新青浦江震一帶出巡藩轅牌示照得上海縣敎諭宣敬熙撤任　缺查有試用訓導孫錫恩堪以委令署理○十三日署荆溪縣鄭仲和禀到並禀知在省會算吳江任内交代督轅先鋒官儘先副將徐景川由寗來管帶太湖水師正前營揀發遊擊許國祥禀知江震太湖一帶巡緝回○十四日江安督粮道吳重臺山東人由寗來會辦淮軍報銷局試用道吳學廉安徽人由寗來候補道潘學祖由滬來通判陳寳樽禀知交卸署蘇海防　知事新選同里司巡檢余培恩禀謝奉飭赴任管帶留防太湖水師左營記名總兵陳止珀又右營記名提督鄧漢南又中營正任常州右軍守備徐誠檀又副中營補用都司劉祥吉均到卽辭行○十五日候補道潘學祖通知在院上禀謝因明保蒙給咨赴京引見卽辭縣丞魏本立禀謝奉委調辦葑門水關差○十六日記名簡放總兵龍殿揚由天津來淞北協鎭劉長春由常熟來知縣許慶春由金陵見制憲回藩轅牌示照得元和縣典史查有庠病故遺缺查有試用從九品陳　英堪以委署○十七日松江府管粮通判孫治安禀知河運停辦奉飭繳札新選吳江縣同里司巡檢余培恩禀辭赴任統帶浙西江海緝私叩船鎭海營守備張有基由吳淞來○十八日荆溪縣鄭禀辭並禀知吳江任内交代巳經清結同知查燕緒禀知奉藩憲委解寗餉卽辭縣丞金乙麒禀知奉飭派蘇差委又葛鏞禀銷華亭縣保甲差○十九日知縣楊士晟禀知河運停辦奉繳札並銷發審局差從九俞侃禀知河運停辦奉飭繳札補昨日候補知府羅道源禀知接電丁母憂藩轅牌示照得蘇太湖同知恩壽溧陽縣知縣楊志立均奉撫憲奏叅應行撤任所遺員缺查有試用通判孫毓驥堪以酌委署理又溧陽縣知縣查有卽用知縣劉允恭堪以酌委署理 
 
 
