# 1916 - 349 - 4915753

 

Page 1

 
 
   
 
 

Page 2

 
 
時評 
[思想之中心點冷]  
　　　近人舉動往往令人有不知大體之感其實非不知大體也溺心於一事一理因之而所謂思想之中心點者爲之轉移也 
人孰不欲愛國故中國人愛中國者範圍最大之思想中心點也然愛國必有其道愛國之道又非一端於是凡愛國者各執其道以求逹其志願欲逹志願不得不出全力以與人爭故當其始也所謂以愛國爲思想之中心點也及其爭也以勝敵爲思想之中心點也志在勝敵則凡可以敗敵毁敵之手叚無所不用而即或害於國之事亦且忍心行之矣此近今以來不知大體之事所由往往而生也 
是故思想之中心點雖不能不由進行而日移於狹小之範圍然當其移時不可不顧及其範圍最大之思想中心點如是方能百移而不離其宗 
[北京電]  
　　聞法代使接本國訓電後已有照會到外交部一時尚難解决且有俟正任公使來華再行議决之說 
[北京電]  
　　昨下午四國銀團在滙　　豐銀行商議借欵之事畢即照會財政部言倫敦銀團原定十一號開議因俄法兩代表未到因又延期但已電催到會無論如何年内必有確實之通知云 
[北京電]  
　　熊希齡昨已來京與政府商定赴東日期並派隨員同行一星期内外必啟程 
[北京電]  
　　熊鳳凰昨晚來京今晨謁元首會伍外長已將要旨確定日亦承認以最優禮待遇儗馬日（二十一）乘京奉車首途率外部秘書施履本等爲隨員 
[北京電]  
　　伍總長昨將巴西航運條約秘魯修好移民條約改定提出國務會議取决 
[北京電]  
　　駐奧使署秘書返國報告歐戰情形並請財部速匯經費 
[北京電]  
　　湯化龍請假一星期 
[北京電]  
　　聞段總理語某要人謂無論府院兩方面决無解散國會之意報紙均屬訛傳 
[北京電]  
　　院某秘書言憲法爭閧後僅接劉顯世及某商會一電餘皆沉默可見各省對此事亦審愼云 
[北京電]  
　　副座對議員鬭案主張（一）雙方和解中止訟事（二）共釋前嫌續議憲法（三）爭執各點折衷解决 
[北京電]  
　　今日（十六）京中各報載内務提出張國淦之新聞詢諸國務院確無其事且知須國會對内閣彈劾案解决後再行提人 
[北京電]  
　　今日（十六）國務院例會下午五時始散專議預算案未完定下星期二續議 
[北京電]  
　　總統傳見張總長諮詢（一）關於司法會議後之實行（一）囑其調停各政團早日開議憲法 
[北京電]  
　　六年度財政說明書財政部已編成决定發表 
[北京電]  
　　中立各政團昨議地方制度先决七八兩項標題（庚）未施行省制地方之規定另以法律定之（辛）省與省及省長與省會爭執事件讓於普通法律規定 
[北京電]  
　　昨各政團議定通知各團體前次所推交際員赴研究會益友社商請先開審議地方制度以外之問題一方仍由起草會協商起草已由討論會代發通告定十五日在衆院集合 
[北京電]  
　　十六日衆議院二時開會湯議長主席（一）變更議程先議參議員選舉法第二十一條第二項解釋案通過即咨政府公布（二）以官產收入五成作地方敎育基本金建議案付審查（三）廣西禁賭請願案咨逹政府（四）戊戌六君子建塔及北海開爲公園案均付審查又議定下星期二開關於借欵之秘密會三時十五分散 
[北京電]  
　　參議院十六日點半開會議員到一百五十三人正議長主席（一）總統交覆議衆院選舉訴訟法案謂原咨以前大理院受理各案不生效力兩語未便公布希再討論或逕予删除劉芷芬主付法制股審查李述膺向乃祺反對吕志伊請在大會修正主席以祇能成立與否爲斷吳蓮炬謂變更原案即是修正蔣舉清質問删除非修正而何湯漪謂非審查不可提起討論終局主席付表决贊成付審查乾得多數（二）内務審查股理事王人文報告審查紀念日結果贊成童杭時修正案以陽曆正月一日爲南京政府成立日二月十二爲南北統一日加入四月八日國會開幕日十二月二十五雲南倡義擁護共和日均放假休息懸旗結彩朱兆莘請删均放兩語主席先以審查修正分次表决均大多數復以朱說表决少數王正廷要求立刻移付衆院趁當日付議咨請公布俾全國曉然主席報可宣告休息三點三十分續開（三）修正衆院選舉法案金永棪說
明擬於第五條二項於蒙藏青海具有前項資格文下加之蒙藏青海人六字解樹强獨反對辛漢高伊和贊成劉芷芬主漢人不得佔蒙藏選額之半解樹强駁稱此係地域不關種族主義湯漪請舍法理法意而論事實認有修正必要吕志伊主與 
 
 
 

Page 3

 
 
第四條居住二年上貫通之請交審查會修正主席付表决得多數贊成（四）審查報告參院經費支給章程案標題改章程爲規則内容一二兩條畧改八九十三條全删十九至二十一條特别預備各費無庸列舉合成一條二十二條改院内審計委員審查衆無討論候開二讀（五）禁廣西賭案由馬君武說明禍烈請令陳督取消賭公司别籌抵餉表决付審查時已五鐘半餘案延會 
外電 
[北京電]  
　　魯省革軍領袖吳大洲仍在北京欲得解散軍隊之經費屢請謁總統未經接見（十五日） 
[成都電]  
　　省議會議員開茶話會互釋異見復歸於好戴戡請尹昌齡爲其駐成都代表但尹不允昨日有人開會反對戴戡來就省長職蒞會者頗衆决定如不得巳當用武力以拒其來惟衆意此種舉動不過虚聲空嚇而已（十五日） 
　　以上德文電 
[北京電]  
　　據某大官談熊希齡昨夜（十五日）由津入京本日（十六日）會見段總理及他國務員奉派赴日贈勳剸專使亦已承諾大約一月二日即可啟行同行之隨員計文武官各二員及他數人由目下之狀態而觀議會此後對於特派熊氏似尚不甚反對本日之議會已未聞有反對之聲 
（十七日） 
[北京電]  
　　議會本日通過舉行雲南起義一週年紀念儀典議案聞已咨政府矣（十七日） 
[北京電]  
　　中國政府爲視察歐洲大戰戰况决派海陸軍將校四員赴歡觀戰蒙黎大總統發給旅費三萬元該將校等擬不日出發（十七日） 
[北京電]  
　　柏文蔚于右任兩氏因參列故黄興氏之喪儀定於明晨乘津浦鐵道列車赴滬（十七日） 
[漢口電]  
　　駐岳州之北洋第三師步兵第五旅砲兵五中隊機關鎗隊二中隊於十五日以來陸續來漢逕乘京漢鐵道列車北上編入征蒙軍（十七日） 
[漢口電]  
　　駐紮喪陽之第九師長黎天才近奉大總統電招入京豫定十八日經由漢口北上且有將任爲湖南督軍之說（十七日） 
[奉天電]  
　　參議院議員改選之形勢似以官僚派佔有勢力舊國民黨頗有不振之狀態（十七日） 
[奉天電]  
　　吳俊陞因視察蒙匪防務於十六日前赴洮南（十七日） 
[奉天電]  
　　中村關東都督因與奉督協議重要事件於昨來奉會見張督軍（十七日） 
[東京電]  
　　外務省接到俄都電云前會計檢查院長利科拉司和庫羅司基氏十三日升任外務大臣（十七日） 
[東京電]  
　　封鎖希臘之宣言已由法國大使照會日本政府經外務省發表其文如左法國政府業與英國及意國協議决行封鎖希臘國該封鎖係於十二月八日午前開始又該封鎖景希臘國沿岸及現尚屬於希臘國治下之諸島如伊窩尼阿海上巴爾蘭姆　沙羅尼加灣沙波司　等地域均包含在内 
　　以上東方通信社電 
戰電 
[雅典電]  
　　協約國之哀的美敦書巳於十四日下午三時遞交希政府限二十四小時内答覆要求將齊薩萊之希兵全行撤退而移指定部分並軍械子彈至貝洛波萊蘇斯如不依從則即視爲仇對協約國之舉動哀的美敦書中並謂協約國公使於二十四小時内不得覆文則均將束裝離境此次要求蓋以報本月一日二日之暴動（十五日） 
[華盛頓電]  
　　國務部今日討論德國媾和意見歷三小時許據官場宣稱美政府擬以德國公文遞交協約國政府並不附以意見（十五日） 
[倫敦電]  
　　英首相喬治君與俄首相意首相比首相互相通電敦睦友誼並互約堅毅作戰以逹勝利之目的及踐行對比所發之誓言 
（十五日） 
[彼得格勒電]  
　　俄國國會一致决議目下無論如何何决不入於媾和談判（十五日） 
[巴黎電]  
　　今晚公報宣稱末斯河與華愛佛間杜哇芒北面之法軍在廣十餘基洛邁當之陣線以砲隊備戰數日今晨縱兵進攻敵軍陣線深入三基洛邁當並奪獲伐歇洛維勒與洛佛芒二村哈特芒與白松伏之田莊斜溝防禦工事且尚佔據戰壕多道（十五日） 
[倫敦電]  
　　英帥海格將軍今晚戰報宣稱萊斯波曷夫有敵軍進攻爲英軍所敗英軍襲擊亞美蒂愛爾南面與維爾斯特拉東面之敵軍戰壕敵兵大隊襲擊聖台洛瓦南面之英軍陣線其進抵英軍戰壕者卽爲英軍逐出敵軍受損至重（十五日） 
[倫敦電]  
　　英首相喬治君病體漸愈（十五日） 
要聞一 
[日美親善聲中之軍備]  
　　十三日大阪朝日新聞紐約電云鋼鐵大王格利氏自中國歸美後至日本新駐美大使佐藤氏到任時日美人士接觸之機會較多由是時聞日美親善之聲然美國海軍界中人擬定假想敵國研求作戰計劃汲汲如恐不及觀察雙方背馳之狀態殊屬有味也今夏以前盛傳美國擴張軍備世人皆注意於其陸軍方面後乃漸悟其非乃知美國當局之擴張軍備云云指海軍而言也美國以日本爲第一假想敵此則日人所當注意者據最近之事實言之美國海軍諮詢會議委員柏佳及夫立甲二少將有參謀智囊之稱近在下院海軍委員會力說美國海軍力須與日本保其均衡故必須建造　數砲力及速力視今優勢之巨艦也一九一八年所建造新戰鬭艦宜以四萬噸二十三海里十六寸砲十二門爲標凖惟海軍諮詢會議所建議之建造戰鬭艦四隻戰鬭巡洋艦二隻以預算上之關係改爲戰鬭艦三隻單鬭巡洋艦一隻頗稱遺憾也誠欲完全充實海軍之實力必採徵兵制而後可今日所行之募兵制早晚必廢去之云同時美國海軍顧問技師加司卡特在美國機械技師協會演說謂在布哇及瓜囊（按在太平洋中拉的羅羣島中最大之島）急須設置完全之海軍根據地云此非加氏私意美國海軍曾在布哇眞珠灣建設一千英尺長之船塢其後失敗重行計劃之今尚在工作中一俟前議會决定之戰鬭巡洋艦在明後年告成該船　工事亦可完竣矣又記者（朝日記者）確聞瓜囊島作海軍根據地亦爲美國海軍旣定之計劃待布哇眞珠灣竣工後卽行着手動工布哇瓜囊二處旣完成則在非列賓之柏利羅島建設根據地以期菲列賓不備大陸軍可以防備鞏固而收得太平洋之制海權云由是觀之美國决不希望日本之永久佔領南洋諸島（按日德戰後日本攘奪南洋德領諸島）其所以運動日本抛棄之者其以此歟 
[熊希齡赴日之東報評論]  
　　日本各報自得中政府將遣熊希齡爲赴日特使之消息後各有評論兹彚譯之大阪朝日新聞對於中國遣便至日一事曾謂使者而可代表中國朝野全體者日本歡迎之不暇若爲個人之代表欲圖見好於日本則所不取云云此爲往日該報特殊之見解也十二日該報又主張中止特使事略謂特使之來旣不能逹本來之目的則何若中止其事本來之目的維何親善是己然中國特使旣不足代表全體中國人而僅爲段總理一人之代表此其結果不惟不能親善且將引起兩國國民之誤解焉曹氏到日之說取消矣聞將代以熊希齡夫熊氏亦段氏個人之代表也其人格性質多有非難之者此烏可任特使苟謂有兩國遣特使之必要則日本遺往一人無不可也中國而必欲遣使者須眞能代表黎總統且得議會滿場一致贊成者庶幾名實俱符中華民國特使也東京報知新聞載某外交家言略謂熊爲特使中日惡感將尤甚觀夫熊氏旣往之對日態度思過半矣某外交家又述熊胝往事多與朝日新聞所舉者同并謂前年熊氏到日本與犬養毅氏交換關於中日親善之意見比熊返國以犬養氏之語發表於新聞頗多誣者云最後又謂中國可令超然南北派界限之外者爲特使而於兩派中擇人材爲副使則最完善之方法也東京中央新聞亦有同一論調結論謂熊氏來日政府雖無問言而日人則决不歡迎之也（譯者按報知新聞爲前内閣即大限内閣之機關報中央新聞爲現内閣即寺内内閣之機關報二報可以代表日本朝野二大派之言論）東京時事新報及東京日日新聞皆歎中國以對外問題供政爭之具頗爲中國惜時事新報結論謂不問中國内部如何爭執無與於日本政府故無論何人來日日政府皆所不拒云 
[熊希齡巳到京]  
　　自贈勳命令發表後國務院即電致熊希齡氏請其即日來京晤商一切熊氏以此次贈勳之舉事前未經同意遽以明令發表頗滋不悅惟因國家信用不宜再失祗得勉爲一行故於昨日晚車來京熊氏語人云余於范靜生到津時始即主張不可换人繼卽主張派范最爲相宜至於政府要我膺此使命則兹事不過一典禮酬酢之舉旣無重大責任余固非有畏難之心特自覺其未宜耳顧政府事前不俟我之同意遽行發表今若執意不行不特與政府以大大爲難而對於我親善之友邦未免過於抱歉故余無如洞不得不奉此使節以期爲國交逹其圓滿之目的而已有人叩以行期及所帶隨員幾人各事熊氏云此皆毫無成見毫無備擬明目先與玫符搪瘉俟定　辦法再行告公云 
[大總統舉行保校畢業式]  
　　日昨十五號大總統親赴保定陸軍軍官學校舉行卒業式午前七時四十五分大總統由新華門出八時至西車站即開車隨員爲公府　衛司令蕭安國金永淡哈漢章及步軍統價江朝宗雷恒成等護兵則止一中隊即於車中用膳與士卒相接凡各沿途停車場並未爲嚴重之警戒一般人民仍得自由往來大總統之態度與行動全爲平民的眞不愧爲共和國之大總統也已十一時車抵保定第十二師之軍樂隊及道尹知事皆於車站迎候大總統一一答禮卽坐汽車入軍官學校至大客　少憇飲茶後隨到講堂儀器室寢室等巡視一周仍回客廳俟練兵場之式場準備完全後即到該處對於步騎砲工各科之優等卒業生五名授與奬品軍刀腕表千里鏡毛氈等各隨其名序高下爲多少之差該校之卒業式禮成後又舉行馬醫學堂之卒業式計該校卒業生三十九名中優等生五名仍照軍官學校給與奬品又由卒業生代表一人領受卒業證書三十九張轉給各生事竣由大總統溫降訓詞大略謂汝等勤苦求學今旣萃業以後卽將入隊將在此所得之學理實地應用矣惟汝等經驗尚少當以服從上官命令爲第一要義又軍人當專心於軍事斷不可干與政治云云嗣則爲紀念照相至一時四十分乘車回京五時到着赴車站月臺送迎者有文武官吏及公府步軍統領之樂隊以五時十五分入新華門 
[中立團續議地方制]  
　　中立各政團協商會起草地方制度事昨以對於彈劾及解散問題有爭執頗力者致毫無結果而散今日由平社向各團體電約仍在衆議院憲法起草委員室繼續開會協商惟各團中以臨時約會未能一體出席故有主張不能開會者嗣由孫潤宇君主張折衷辦法對於彈劾及解散重大問題俟下次各團代表多到數人再行斟酌今日先就其他之標題討論衆贊成遂繼續討論議决七八兩項標題如左未施行省制地方之規定議决另以法律規定省與省及省長與省議會爭執事件議决讓之於普通法中規定 
近來新發生之團體層見疊出各代表遂明定約束議决辦法六條（一）參加調和之政團以本日午前通行報告本團者爲限（二）今後協商會議决事件以多數表决確定之（三）通知各團體所推交際員往研究會益友社商請先關審議會審議地方制度以外之問題一方仍由本團協商起草（四）本團議地方制度各團限一人到會（五）本團開會以到會過半數之團體時開會（六）本團開會時請討論會發通知是日到會代表計何雯（憲友會）劉彥（政學會）黄佩蘭（衡社）潘江（丙辰俱樂部）白常潔（韜園）鍾允諧（靜廬）狄樓海（蘇園）黄雲　（平社）孫潤宇（討論會）蘇毓芳（潛園）等十人 
　　地方制度大　之協商正在進行而審議會卽停頓以待亦甚非計各中立團體遂有商請研究益友兩派先開審議會之决議兹錄討論會通知各團交際員函如左逕啟者今由地方制度協商起草會議决通知各團體前次所推交際員往研究會益友社商請　開審議會審議地方制度以外之問題一方仍由起草會協商起草云云今定於十七日星期日午前十一時在衆議院憲法起草委員室會聚合應通知卽希轉知代表届時出席以便一致進行爲荷此頌公社憲政討論會代啟十五日 
[審計院請解釋預算]  
　　審計院之職務最重要者有二（一）對於支付預算書之備案（二）對於支出計算書之審核現行制雖以事後監督爲主義淺言之若與預算之關係較少實則其根本上之依據仍全在預算故無論採事前監督主義或事後監督主義其所持爲審核計算（卽按月之决算其作用恰如舊式之月報清册不過程式不同耳）之標凖分别某項應准某項應駁當以每月送院之預算書與每月之計算書互相比照方可著手辦理而其所以運用審計法與會計法之精神亦全在於是現在五年度之新預算尚未成立是預算之根本無所着落而各處轉送審計院之預算書仍照上半年額定之實支數開報現在卽予備案目下固不生問題惟將來計算書送到時卽須依此預算所列之數審覈姑假定其爲並不超過及並無違背法令之處惟其所按月送院之預算究竟有效無效確成爲一問題兹聞審計院因此特咨詢財政部關於新預算末成立以前之每日預算書究以如何之範圍爲準據聞財部之意擬以五年六月份之預算額（即本年度十二分之一）爲標的如有超過或將欵目流用及其他違背法令之處自應從嚴審核咨復審計院查照惟審計院對於以六月份支付預算爲準一層尚有疑問日内仍須咨請財政部解釋 
[杭州快信]  
　　省議會昨電參衆兩院謂電請糾正内務部誤解參議院選舉法盼復未到現選舉期迫乞即電復並通電各省以免貽誤 
省議會昨開審議會討論五年度預算禁止旁聽 
監視選舉公民會昨開談話會公决選舉日在選舉場外路立參觀 
財政廳長莫永貞昨令金庫速將省議會十二月份經費及此次開臨時費一併速解聞蔡鶴卿擬同敎育部特派員於明日一同起程北上 
　　高等審判廳長經壽菴擬將民庭長陳其權調充金華地方審判廳長 
今日司法界各要人設席公讌新任廣東審判廳長范賢方並請省議員許祖廉任鳳岡等爲陪 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參議院開會記]  
　　詹大悲議員資格有效　　國葬法案三讀通過　　改派熊希齡並無反對十二月十四日下午一時參議院開會議長王家襄主席延長時間至兩點十分始足法定人數議員列席者一百五十餘人議長報告華僑雲南各有遞補議員一人到院指定五人審查又報告議員請假在七日以上者二人宣告照議事日程開議劉成愚君謂第九案湖北省議會議員張國恩等請願事件關係非常重要恐挨次又不能議到本員動議變更議事日程先議第九案議長以其說付表决多數遂由請願委員章兆鴻報告請願書方式均合所稱詹大悲等三人因政治犯嫌疑非法除名按根本上議員資格當然存在且除名手續未完於法律上不能認爲有效等語本會因調取該省議會速記錄是以未經提出大會自大會催促尅日提出後本會續行審查結果認爲請願書所稱亦不無理由應即受理提交大會公决報告畢李兆年則以爲尚未調查速記錄不能遽然受理方聖澂君則主張調查三人除名時是否經三分二之可决蔣義明謂以實際上先例三人議員資格皆可證明存在是以本員贊成審查報告金兆校君謂適間方君主張調查是否經三分二議决然按湖北省議會前次咨來本院文曰多數可决其不爲三分二已可證明無調查之必要又稍有爭論議長以審查報告應即受理付表决多數王湘君主張不付二讀附議在三人以上表决多數議長又以咨逹政府表决多數照議程開議第一案國葬法案大總統提出（衆議院移付）審查報告審查會認原案甚爲妥善多數贊成通過議長付二讀會表决多數宋淵源動議同日行二讀會表决多數議長宣告逐條討論無討論議長以全文八條合併表决多數贊成劉應奎君動議同日行三讀會以全案表决大多數通過議長謂現外交部代表來院報告事件要求開秘密會遂宣告旁聽人退席政府委員伍朝樞出席大致謂前者議會對於派曹汝霖赴日齎送大勳章一案曾提出質問段總理巳出席答覆雖特任專使議會本無參與之必要而前次之答覆議會旣認爲不要得領政府亦不願深拂衆意故今於改熊氏一事特行報告政府派熊氏赴日於發表之前曾電駐日章公使向日廷徵其意見去後旋得覆稱日本政府巳無不表示歡迎之意云聞參議院當場並無反對熊希齡者大約此事亦歸了結矣報告畢三點五十五分復行開會接議第二案大總統特贈日本天皇大勛章宜特派大使齎送事件（衆議院移村）依院法付交股審查第三案參議院議員選舉法第二十一條解釋案（議員劉彭　提出）二讀議長宣告就審查報告第一項贊成者與反對者相間發言湯漪　反對審查報告主張每届三名張我華劉芷芬亦表示反對審查案吕志伊金兆　則贊成審查案馬君武提起討論終局表决多數議長宣告討論終局以湯君說付表决少數衣以審查案（一）候補當選人之選舉每届十名其由省議會議員當選至多不得逾五人以上表决多數議長宣告討論第二項湯漪君修正每届參議員改選應選三人時其省議會議員選出者至多不得過一人應選四人時至多不得過二人吳文翰附議湯君說謂查第二十一條立法精神在於限制省議會壟斷所謂不過定額之半特爲充量以限制耳吳蓮炬則謂湯吳之說不能成立正討論之際時間已至議長宣告延長以本案議畢爲止議長以修正案表决少數又以審查案（二）每届參議員之改選其由省議會議員當選者與現任參議員由省議會議員當選者合併計算至多不得逾五名以上表决多數某君動議同日行三讀會表决多數遂修正文字以上二字皆删去加參議院議員字樣衆無異議議長以全文表决多數通過宣告散會時五點二十分云 
[禁烟聨合會開會紀]  
　　昨日（十四日）午後二時全國禁烟聨合會開會代理正會長安銘主席各部各機關各省代表蒞會者四十餘人開議（一）宣讀修改上國務總理呈文主席將呈文朗讀畢將文内誤字改正又將並嚴禁展限五字删去餘無異議（二）呈請大總統飭未禁絶六省設督察禁烟處文稿提議者潘贊化陜西代表主張分别情形各訂嚴禁條例飭令遵行山西代表以禁烟事項於内務司法交通外交等部俱有關係皆當呈請籌劃辦法可以先舉起草員擬就呈文一併呈請後經各代表討論多時主席宣布省略表决（三）嚴定知事及禁烟委員責任與部派視察員建議案提出者湖南代表張翥各代表略爲討論公决由本會呈請内務部辦理（四）察哈爾代表提議規定簡單嚴重條例處理烟案意見書當由察哈爾代表說明理由畢福建北通司法交通各代表討論多時主席以原案付表决多數贊成（五）北通縣禁烟會提議禁烟意見書當由北通縣代表說明理由畢議决上書參衆兩院上請願並省略表决（六）宣布各省報告情形當由主席將各省報告禁烟情形略爲說明惟甘肅罰欵局於禁烟有碍陜西代表請打電質問時巳四點遂宣告散會 
[三部派遣觀戰員]  
　　歐洲戰事始於民國三年夏各國皆派員觀戰於是有中立國觀戰團之組織我國雖名爲中立未入此團觀戰人員亘二年半而尚未派遣聞此項交涉業已辦妥大總統特令陸軍海參謀三部派遣觀戰員其觀戰員之階級大概爲上校中校其資格爲留學歐美日本之畢業生其派遣員數爲八員各予川資公費五千圓聞已派定者有劉家栓一員係係留學德國陸軍畢業者其餘各員容探續錄外國有戰事時派員觀戰此爲戰時國際上常有之事然我國尚未曾有日俄之役兩國交戰於我地域我國欲派遣觀戰員以未曾得日俄兩國認可未能派遣只由江鄂兩督派劉邦驥吳祿貞至山海關一帶而前敵尚未能至民國元年時巴爾幹戰事我國亦擬派員觀戰交涉未定戰事已了今次派八人前往是爲吾國第一次派員加入觀戰團也至觀戰團之組織係以各中立國之觀戰員聨合爲一團推一官　最崇資格最老者爲領袖與交戰國之司令接洽其觀戰也得隨交戰之軍隊至虽地相近之處但所至之地必由交戰國司令指定以戰情報告本國必得交戰國司令認可而觀戰之益則在觀察戰况知作戰之情形爲戰術學之實地練習故此番八人之觀戰其最大目的即在明歐洲交戰國之軍隊上種種事實歸爲訓練之資料則此行實非等間比也 
　　按我國方議派員觀戰而歐戰和議之說已傳布全球何中國人於戰事觀察之緣若是其慳也雖然以歐洲各國今日之大勢觀之和議之前途如何尚難揣測而據辛博森日前之所論列且似今日派員觀戰正未可遽謂爲已逝之機會特主持此事者進行宜速選派宜精勿令觀戰者到歐而戰事已將結局或觀戰者返國而我國戰備不能獲實際之敎訓斯爲不負此番之派遣耳 
[十四日交通會議記事]  
　　十四日午後二時交通會議開會議長陸夢熊主席到會者六十二人第一案擬請將來關於交通計畫先行協商參謀本部以期軍事商業兩有裨益建議案參謀本部提出由代表趙德馨說明理由陸家鼐曾鯤化夏昌熾駱通余鵬舉相繼發言多討論及車輛連輸等種種辦法已涉二讀範圍會長宣告討論終止多數贊成會長謂此案關係四政應照章組織特别審查會衆無異議遂指定曾鯤化等十三人爲特别審查員第二案請將各省民業信局實行取消並籌補救辦法以一郵權建議案由審查長姚國楨報告畢旋開二讀會張競立劉成志駱通曾鯤化王景春胡先春王文蔚張祖廉等討論甚久會長謂此條應請諸君各自提出修正條文由本席依次付表决時已四點十五分遂宣告休息至四點二十分繼續開會姚國楨權量均於第一條提出修正案表决贊成者多數通過第二條無討論姚國楨提議取消第四條以原案之第三條作爲第四條另提第三條條文衆無異議至原案之第三條夏昌熾提議歸併第五條修正條文表决多數贊成全案通過繼續開三續會各會員於第一條第二條文字略加修正本案完全成立第三案擬請組織全國路線測勘隊建議案審查報告由審查長曾鯤化報告畢無討論即開二讀會並略三讀會第四案擬設總調車處建議案審查報告由審查長鯤化報告畢亦無討論省略二讀三讀會第五案統一電話事業建議案由提案人王頌賢說明理由討論之下有主逕呈交通總長者有主從詳研究者會長請省略二三讀表决少數時已五時十分散會 
詹大悲復職解决之餘談 
　　王省長捺擱部令　　大總統召詹入都内務部於微日致王兼省長解决詹大悲等恢復資格電原係國務會議根據參議院議决豫會楊漢光復職案囑部發電並非内務部單獨之主張其不用國務院名義電鄂者蓋由以前迭次電令曾有不准恢復之明文未便自相矛盾内務部本爲專管選舉機關前孫伯蘭在該部總長任内又曾電鄂請援照汴案辦理故囑該部始終維持間接將府院迭次命令取消誠足徵叚總理之尊重立法機關也乃王兼省長接到部電竟不肯轉咨省議會（前紀王已轉咨省會自將新補三員撤消實實係誤傳）嗣省議員中有接京友來函詢問王兼省長謂外間發見内部電致貴省長轉知本會微電何以致今未見咨會是否確有此電請迅賜覆十一日准省署覆函旣不言無此電亦不云有此電惟云三議賆復職問題旣經請願國會非本公署所與聞云支現代理議長王信敷爲調和衝突計巳函懇代理内務部長謝遠函自將微電逕電鄂省會以了解决手續勿催其轉咨（國民派巳電部請催王轉咨）以顧全王之面子並將新補戴孚夏杜瑞壽丁學庸三員證書索回存會至熊周屏等提出覆議否認撤銷詹趙梁　員資格一案原爲牽掣咨復省署之作用每次因人數不足總未開議兹旣由中央解决原提議人巳申請自行撤回修改矣論者謂本案糾纒幾歷兩月之久本可早援汴案解决祗因中央立法行政兩部隔閡太甚公府國院於参院議决楊漢光案未接咨文以前未嘗注意而参院又故擱咨文延不送逹政府孫伯蘭時在内部雖知有此議决案而以未准院咨不便明言但電汴卾二省長請其暫緩傳補與府院命令大相歧異汴鄂兩省遂遵院令置部令於不顧以致灣灣曲曲省長與省會與内部均閙出意見聞大總統關懷桑梓以詹大悲與王子春感情旣不融洽若長議會難保行政立法兩方面不起衝突日前曾來電召詹入京擬畀以顧問惟詹以省會職務重要黨務亦須其整理巳辭徵召兹黎少坪與公府秘書某某等又來函勸駕大致奉元首而論辛亥起義人物存者無幾備極思慕務望迅速入都又遣某員因公來鄂之便代逹誠意詹仍力辭不肯北上大約議長一席必不願放棄也 
　　按詹大悲等復職一案參議院於鄂省會之請願巳可决咨送王省長自不能長以旣經請願未便與聞爲詞而置諸不理之列蓋内務部之微電縱可隱匿而参議院之議决案一經政府執行决匪地方長官所得而破壞也吾人所慮者王省長於是案始則堅執省會議案猶可解爲法律問題迨至内務部之微電來鄂而秘不宣布則已純然一對人問題已現是項懸案雖可解决而意思機關與行政官署之感情必因之愈難融洽夫豈鄂省之福哉政府其注意之否 
[鄂預算案暫置不議]  
　　鄂省議會於省署覆交新五年度地方歲出入預算案後復交預算特别股審查兹經該股審定處置方法報告大會略云查閱省署來咨所持理由無非以財政部佳電爲辭而以根本解决俟之國會兹若再予咨還必以俟兩稅畫分後重編答覆本會則曠時廢日終無解决之望亦非適當辦法擬由本會提出各種理由建議國會如何畫分國地兩稅明定標準咨由中央政府公布再行著手辦理庶幾有所依據一面通電各省一致主張敦促兩院從速議决至省署交議之預算原案卽暫存本會容緩開議俟由兩院議决後再據以修正此議已經多數贊成矣 
[贛商會會議幣制借欵]  
　　贛省總商會於十二號下午六鐘柬請省議會議長任壽祺副議長顏丙臨歐陽莘財政廳長羅述稷中國銀行行長胡伯午到會磋商幣制借欵一事首由商會龔會長發言我省金融枯滯巳逹極點流通市面者幾盡爲紙幣現金缺乏無可諱言但民行與中行幣制借欵原訂爲四百萬元巳交付二百八十萬元嗣因戰事發生澡央軍需甚急遂無餘方支付此欵現在大局敉平經濟已形活動自當兼籌並顧速將此欵籌交爲民國銀行收回紙幣之用任議長謂中央財政自停止兌現以後百孔千瘡巳陷於萬分危險之境如龔君所云恐目下仍無此能力祗有請中央劃籌現洋輔幣（即銀角）數十萬來贛以收回紙幣於市面不無小補胡伯午謂鄙人此次在京已將贛省金融枯窘情形迭向財部磋商救濟方法財部以瞬届年關中央亦自顧不暇實有愛莫能助之勢諸君旣以此事爲言鄙人自當竭力但任君顏君等亦當函請國會同鄕諸君就近與中央接洽以助棉力所不及當由任顏等應允龔又云幣制借欵合同原訂年息七釐現旣不能如數籌交鄙意擬將年息減輕作爲九扣胡堅持不允龔復言胡君旣不允減輕已交者之息率則其餘未交民行之一百二十萬元自不能不作民行息存中行之欵鄙意擬將該未交之款作年息九釐每年由民行年息内照扣胡以理無可却遂勉强允許時已十鐘始散會 
[皖北河工之進行]  
　　十七日大陸報云凡留心美國紅十字會擬助中國籌募美欵以治皖北河工一事者今聞皖北河工全無外界助力業已開辦且有規模頗宏大之消息當爲驚訝不巳辦理河工者全爲皖省官吏而總持其事者則皖省長倪嗣冲也開工至今幾及一年初用工人四萬二千繼而逐漸加添今從事浚挖者確有五萬餘人聞工程告竣之期少至四年多至六年每年工作日期佔一年之大半工人旣衆時期又長工程之浩大從可知矣此項工程爲挖深隨河河身逶迤四十英里直逹洪澤湖惟因舊河道迂曲太甚故有一部另闢新道以利水行記者近游其地估計新河道兩堤相隔約二百英尺而河堤由頂至底約高四十英尺開掘全用人工不以機器河底之泥盛之以筐傾於兩岸堆爲河堤治河經費由南宿州臨璧泗州三縣分任以將來河工告成最獲其利者厥惟此三縣故也試登高地縱目遥矚則見工人摩肩擦踵往來不斷恍若蜂巢令人覩之興感而嘆中國人力之偉大苟有人指揮適當又何慮公共大工程之不舉哉此三縣即美人報紙謂爲亟待賑濟之地今河工以强迫工役法爲之每百家須出二十五人充役至於經費如何籌集一層頗難確知記者嘗與工人及監工人等接談而知每村各以食物器械供給其所派出之工人若監工者所需之費用則另加地稅以應付之每届農事極忙之時輙停河工俾無碍於農事或問曰此項工程究與美國紅會浚淮調查員所條陳之浚河大計畫有何種之關係乎此問題殊不易答查美人條陳其主要辦法在於開挖適宜河道使洪澤湖之水得以入海於是淮河流域之水不致積而不洩若此舉果見實行則開浚通入洪澤湖之河道裨益良多否則開河導水以入無適宜出路之洪澤湖未必果有大利也聞隨河上游附近煤礦極多今開此河或爲煤地闢一輸運之道起見亦未可知惟際此收成不逮往年之時强迫人工重征地稅或足使農人生怨將來若舉行規棤晚大之浚河事業恐難免當地阻力耳皖省情勢目下似無特别賑濟之必要此乃　於河工之進行而可知者也 
[浙檢廳票傳公民會反響]  
　　浙江此次選舉參議員外間盛傳屈項諸人將購買選票因有監視選舉公民會之組織曾由代表褚懷新陸誠　厥孫等電呈中央請求令飭從嚴檢察並刋發傳單通告各界各節均誌前報昨日杭地檢廳忽出票傳公民會代表等到案質訊惟地檢察廳長陳榮春在屈任巡按時陳爲隨員故公民會全體當即函致該廳質問並電呈大總統請示兹將函電原文錄下其一致北京電云北京大總統總檢廳鈞鑒文日電呈屈映光購買議員請飭檢察今浙檢廳置屈映光於不問代表等並無違法行爲反傳到案作爲刑事看待查陳地檢長本屈氏出巡時隨員應否廻避乞速示浙江監視選舉公民會代表褚懷新陸誠董厥孫等叩其二致杭檢廳函云杭縣地方檢察廳票傳代表等到廳就訊未知根據何種手續不勝駭詫公民等前以本省改選參議員滬杭各報喧登前巡按使屈映光運動甚烈情形公民等希望本省選出良好代議士起見迫於公義電陳大總統曁總檢廳請飭從嚴檢察以免舞弊以外别無何種意思亦無其他不法行爲乃今竟勞鈞廳出票傳訊未知是否屈映光已提起訴訟抑係鈞廳已奉大總統電飭代表等與屈光對質其中不無疑義代表等潔白公民一切依據法律而行除再電陳大總統示遵外應請鈞廳明白宣佈票傳理由以便遵行浙江監視選舉公民會代表褚懷新陸誠等啟 
[蘇省頒布水利協會條例]  
　　江蘇渻　議會本届會期内議决之江蘇水利協會條例一案咨請省公署查照公布後齊省長以原案於第八條第二欵至第四欵議决後對於行政官之權限尚未明晰規定似欠完密依據省議會法三十八條交請覆議經省議會議决修正已於前日咨由省公署以第三十號省令公布兹錄修正案條文如下第一條本省爲規劃水利協力進行由省議會議决爲統一之組合定名曰江蘇省水利協會第二條水利協會之地點定於南京第三條水利協會會員之資格如左（一）國會省議會議員（二）縣議會議長副議長及省縣農會會長副會長（三）總商會商會會長（四）有水利學識或於測繪工程有經驗者但必須有會員二人之介紹第四條水利協會設正會長一人總理全會事務副會長二人輔助會長處理事務其他因事務上之必要庶務）書記二人（乙）研究部主任二人研究員每縣一人（丙）調查部主任二人幹事若干人遇有必須測量時得組織測量隊實測之（丁）編緝部主任二人幹事二人（挨搜集編輯材料再行酌設一副會長及各部主任江南江北各一人會長有事故時 
 
 
 

Page 7

 
 
由副會長代理會長副會長俱有事故時由各部主任中公推一人代理第五條會員入會費銀二元常年費銀二元第六條會長副會長用記名（縣名）單記法分次互選以得出席　舉　三分之二之票數當選各部主任由會長提出得出席會員過半數之同意委任之研究員由各縣入會會員自行提出以一人爲限前項會長副會長任期三年連舉連任第七條選舉權表决權各以　爲單位選舉以各縣選舉權三分二以上出席行之研究會之表决分江南江北以所屬各縣四分三以上之出席行之但逾開會期五日後仍不足法定數者得以所屬過半數出席行之第八條水利協會之職權如左（一）統籌水利之計劃（二）草議籌欵之方法（三）察勘行水之路線（四）研究施工之次第及節宣方法（五）受省議會之委託調查水利事項（六）因省縣行政機關之咨詢籌議水利事項前項第一第三第四第欵議决後呈請省行政長官核辦第二欵請願省議會議决咨省行政長官公布施行第九條水利協會之經費以會員之會費及省補助費充之依會計年度編製决算報告於省公署彚咨省議會 
第十條水利協會每年開大會一次研究會二次由會長於一月前通知遇有重要問題發生因三縣以上之請求開臨時會其議事細則及辦事細則自定之第十一條本條例自公布日施行有必須修正時得由省議會議决修正之 
[寗垣追悼黄蔡大會第一日記]  
　　十六日爲寗垣各界追悼黄蔡二公犬會之第一日會場設在中正街萬壽宫其開會秩序預由事務所擬定（甲）致祭禮節（一）振鈴開會（二）典祭者各就席（三）奏哀樂樂止（四）主祭者就席致開會辭（五）報告黄蔡二公歷史及勳績（六）奏哀樂樂止（七）主祭者就位陪祭者就位各團體代表與本所職員以次各就位（八）主祭者詣靈前敬香再敬香三敬香獻花再獻花三獻花獻果再獻果三獻果棒爵獻爵奠制主祭者一鞠躬讀祭文讀畢再獻爵主祭者一鞠躬三獻爵主祭者二鞠躬（九）各界讀祭文誄詞追悼歌（十）奏哀樂（十一）主祭者率各團體代表及本所職員和靈脫帽行三鞠躬禮（十二）樂止（十三）奏文帛送燎（十四）主祭者及與蔡者側位望西視燎（十五）禮成（十六）主祭暑陪祭者就坐席與祭者各退席就坐席（十七）演說（十八）撮影（乙）致祭服色（一）大禮服（二）常禮服（長袍對襟馬褂）軍警學生用制服（丙）致祭時間十二月十六日十七日上午十時至十二時由主祭者率各職員各團體代表行哀禮禮畢以後各團體來者隨到隨祭（丁）凡與祭人員除洛團體整隊到會不須入場劵外餘均由本所發給入場券並給花爲標誌如不在開會時間來祭者可以隨便入祭（戊）各學校停課一日誌哀並各機關一律於十六日下半旗一日會場佈置整齊東西門首搭松柏鮮花牌樓由東門入由西門出頭門以綠葉鮮花綴成追悼大會四字次門牌樓縣結薄海同悲四字門首以至禮堂用黄藍布結彩道側遍懸白紙燈籠及萬國旗東廊軍樂亭西廊消防亭四圍空地用松葉竹籬間　如短垣式以免閒人擁擠兩旁餘地則有警察隊衛隊軍樂隊消防隊及男女賓參觀席禮堂壇上以松柏鮮花搭八字形高揭黄蔡二公遺像繞以鮮花園以錦繡祭案上陳列紅菓綠橘數具祭壇四周以花紮成額對香烟繚繞繡幕深沉八時許各團體代表及籌備　務所職員先陸續齊　禮堂九時巳届各辦事職員求賓及各國體代表　集列　數行開始晉致祭庭中軍樂高奏請副總統代表何副官長紹賢主祭陪祭者金陵道尹俞紀琦第十九師師長楊春普就席讀開會辭讀畢向天行三鞠躬禮後至香案前敬香獻花獻菓棒爵帛讀祭文讀畢行三鞠躬禮各界讀祭文誄詞追悼歌奏哀樂主祭陪祭者及與祭者側位望西視燎禮畢主祭者與祭者就坐演說警廳衛生科長周鑄民等相繼演說語皆沉痛而皖省全體代表朱竟坡君演說尤爲激昻慷慨聲涙俱下聞者爲之感動傍晚散會明日情形容俟續紀今日各界致送輓聨者極多兹錄副總統一聨如下孤憤爲憂時正則長沙原合傳九泉今握手免齋仲默本同歸 
地方通信蘇州 
[第二次聨防會哨]  
　　四縣聨防第一次會哨南望亭鎭吳縣偵緝隊卽在峴子山破獲匪盜四名昨日又届中旬會哨之期吳縣偵緝隊隊長潘秀清率領巡船五艘與無錫水巡隊常熟水巡隊曁水警第二專署師景雲第三專暑三分署之薛海庭齊　於常錫交界之羊尖鎭潘隊長已於十四號出發先至常熟無錫聨合同往并定返蘇時從車坊木凟横涇等鄕梭巡還縣 
[川沙縣被控内容]  
　　蘇州高等審檢廳莊王二廳長前據川沙公民陳開泰等具控該縣知事趙興　貪婪枉法等罪狀十餘欵羅列請查其中有呑没魯姓罰欵三百四十串及洪某之爭繼案得賄一千七百元畢士芳地皮案收規費二千三百元餘如拘押人犯任令看役濫刑拷索趙令概不深究顯係故縱等情王莊兩君以該公民陳開泰分控省署批候省長指分應如何辦理之處再行令知云 
[水警官紛紛保奬]  
　　本年四月中旬吳江獨立時水警之出力者經　　　　　齊省長將　警第三專署長仇翼南會保爲陸軍步兵上校　　隊長李標勝保奬陸軍步兵少校仁勇不江安振　洪平靖平昭武等各淺水兵輪艦長葛長發等及各分署一等巡官吳正榮葛秀峯均請奬給六等嘉禾章其餘補請官職奬章者兹正在考查中 
無錫 
[擅賣指定體育場之省批]  
　　無錫公共體育場曾經縣署指定察院墩爲場所詳奉省長曁清理官產處長先後批令准撥在案故敎育欵產經理處接縣署照會後早已着手籌備詎近有駐錫官產辦事員忽情市公所過渡將此地賣與蔡姓得價洋三千六百餘元致經理處無從籌辦據情呈復縣署轉呈省長兹得齊省長批示云呈悉查該縣城内西大街察院墩基地業經清理官產處詳報核准撥充公共體育場之用在案該駐辦員何以擅行變賣候令行官產處查復核辦此令云云未知此產如何結果也 
[女鉅騙案之結果]  
　　無錫發生女鉅騙一案詳情迭誌本報案歷數月所騙鉅欵三萬金迄無着落經被害人疊次赴蘇控請督促進行昨日縣署接到蘇州高等廳訓令催促速訊故卽於下午派警將吳賈氏及婢女小二由看守所提出由朱承審員當庭審同吳賈氏仍堅稱受賈叔良寗保華之愚要求傳案對質承審員不允卽判决吳賈氏處徒刑一年四月婢女小二取保省釋其存案之當票移送商會理結 
揚州 
[欵產處改選處長]  
　　江都督欵產經理處自正處長任桂森辭職後暫由副處長張念劬獨任其事以故籌議改選日昨（十四日）午後二時邀集學董曁學務委員在圖書館投票到者十七人投票結果張念劬得九票爲最多數當選爲正處長王湛臣得七票當選爲副處長 
[屠宰稅招人投標]  
　　江邑各市鄕屠宰稅前因徵收侵蝕被人控告昨周芷貞知事奉財政廳訓令按照歷收稅額招商投標承辦爰卽於衙署頭門口設櫃并出示招投其期限以本月杪爲止日來投標者頗不乏人 
[發起黄蔡追悼會]  
　　黄蔡二公功成身死舉國同悼現各埠均開追悼大會以表哀忱揚城紳學界亦議於陽曆年内分開追悼會兩次地點擬天寗寺刻正在籌議中 
[梅蘭芳將來揚演劇]  
　　兩淮運署演劇一節已誌前報兹聞管理戲劇員汪幹庭邀同班首吕月樵往滬請名伶梅蘭芳來揚演劇一星期擬以六千金供應不知梅伶肯來揚否 
鎭江 
[派兵緝盜]  
　　丹徒縣章知事以高資鎭近日迭見盜案民不安枕昨特商准駐鎭陸軍第十九師楊師長撥派兵士三十名前往該鎭設卡駐防以資查緝 
[匪類横行]  
　　鎭郡對江七濠地方爲南北要道邇來匪類横行若輩黨羽衆多神通廣大雖經官應飭捕嚴拿卒鮮破獲行旅受害無窮現經瓜洲水營第一專署趙署長調派師船數艘駛往駐防嚴密查緝以安行旅 
[查辦知事]  
　　丹徒省議員蔣士杰等介紹公民張鵬等以丹徒縣章知事起用革書需索門包重用糧差規復捕快賄釋命犯侵蝕國稅弁髦法律浮冒開支八欵請願江蘇省議會提出議案通過後咨請省公署按欵查辦業經該會按照省議會暫行法第十八條咨行齊省長澈查核辦矣 
嘉興 
[抵補金業巳開徵]  
　　嘉興縣民國五年份抵補金已於日昨（十六）在縣署内設櫃開徵每石定稅額洋三元又附加省稅一元徵收費一角五分共洋四元一角五分在開徵日起十五日内完納者給奬金百分之二以資鼓勵（每石計奬金洋六分）故近日各業户赴櫃完納者尚爲踴躍 
[催辦清丈之訓令]  
　　海鹽縣知事昨接省長訓令略謂案查前據該知事擬呈鹽邑清丈意見書到署卽經明晰指令財政廳轉飭遵照在案查辦理清丈爲整頓田務切要之圖亟應繼續進行未便稍涉延緩合行令催該知事迅即参酌就地情形及前令事理尅日查議覆奪愼毋畏難苟安敷衍了事餘仍遵照前都督府第一百七號批示分别辦理附復察核勿延 
南昌 
[督軍署會議清鄕辦法]  
　　李督軍於十二號在署召集豫章道尹政務廳長財政廳長警務處長水巡廳長南昌新建兩知事開特别會議討論贛東匪徒滋擾事李督軍謂玉山鉛山上饒等縣土匪滋事查該匪等實由浙江江山縣竄入故已商請浙江吕督軍决定兩省合辦清鄕不分畛域遇有匪徒出現彼此痛剿並擬派豫章道尹爲督辦又以南新兩縣境内每届冬季搶案迭出該兩縣爲省會之區防範不可不嚴議决飭警備隊會同警務處各派兵警兩排輪流更換隨時赴鄕巡緝茶酒費由南新兩縣酌給 
北京 
[控訴竊名請願之批示]  
　　河南衆議員李載賡訴趙蘭馨等竊名請願一案昨經京師地方檢察廳批云狀悉查爾於去年七月間因事回河南原籍至本年八月始克返京毫未與聞帝制之事乃河南旅京公民趙蘭馨鄭誠等竟將爾之姓名列入請願書中誠屬不合惟鄭誠等此次到案愧悔交集並聲稱情願代爾登報聲明核與始終怙過者不同依法自應從寬免其置議如爾爲恢復名譽起見儘可責令鄭誠等代爾登報表明心迹一面由本廳備案可也仰即遵照此批云云聞李議員尚不滿意擬向高等廳告訴云 
雜評一 
[世界觀念（步陶）]  
　　今日中國必不能離世界而獨行其所是今日世界亦無一國而不注目以視中國之前途然而中國大多數之人心其對於世界之觀念顧何如者 
歐陸戰雲爲誰而起歐戰結果憑誰而定從此而和平與誰啼而誰笑繼續以戰爭與誰甘而誰苦牽率以蒞戰爭漩渦中者又誰幸而誰否環列以靜觀於戰局外者更誰左而誰右思之旣熟乃復參之以近世列國歷史證之以吾國最近交涉情形吾知今之一般營營逐逐以日事門牆以内之爭奪者必且懍乎危懼恍有厝火積薪之迫於眉睫者矣所難必者惟此一念天良之時明時滅與遊心世界之見仁見智不無出入耳雖然昨日京電巳有歐戰和平會之上書者安知擴而充之不有　然自覺之一日耶故仲其義以爲國人反省之一助焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[蔡靈由滬回湘之盛况]  
　　在滇起義偉人原任四川督軍蔡松坡先生在日病故靈櫬回滬停駐蜀商公所及各界祭奠並在九畝地新舞臺開會追悼各情迭詳本報昨日爲靈櫬由滬回湘之期本埠軍警官商學界及各省代表之隨櫬走送者仍異常擁擠兹將靈櫬運輪各情分誌於後 
[事前之部署]  
　　事前早經治喪事務所各執事將運送蔡公靈櫬由所運輪各手續布置妥貼昨日清晨所有儎櫬之砲車早經憲兵營張營長預備停妥其餘軍樂及夫役人等亦經齊集所前而各界送櫬人等亦先後戾止蜀商公所以備届時時靈 
[經過之路由]  
　　鐘鳴七下先由送櫬者在靈前致祭訖即由僱定夫役將蔡公靈櫬抬上炮車仍用六馬駕駛鐘鳴八十由寳山路蜀商公所起靈南行至美租界北河南路轉至英租界河南路南端轉東至愛多亞路至浦灘折而至法界浦灘至新開河卽至金利源九號碼頭時已十點三刻即由夫役十六名將靈櫬抬至利川運艦後艙停駐 
[送柩之行列]  
　　柩前有旅滬湖南同鄕會軍樂隊十六名次松柏牌四面又松柏傘一頂次花圈隊次惠兒院軍樂隊次警察廳遊巡第三隊五十名次護軍使署軍樂隊三十二名次日本紙紥花一隊次靈位亭次蔡公遺像亭次第十七團第一營軍士一百三十名次軍樂十六名次馬隊四十名次銘旌次孝幃（内東洋車二輛）次各界執紼者次即砲車所儎之靈櫬末尚有馬兵八名後隨執紼者所雇馬車數十輛 
[送者之姓氏]  
　　各省代表之送柩者如段總理代表袁華選馮副總統兼蘇督軍代表師景雲浙省吕督軍代表吳鍾鎔黔省劉督軍代表王文華前川將軍陳宦代表范熙績晉省閻督軍代表張華輔及本埠軍警交涉各長官代表等均在其列其餘本埠商學自治各團體等亦各派代表參與其間 
[捕房之致敬]  
　　靈櫬由華界寳山路至美租界時即由英美捕房警衛隊六名參列爲之先導至英法接壤處即行撤回治靈櫬入法界即由法捕房警衛隊四名爲先導招商局金利源碼頭浮橋上則有越捕二十四名持鎗兩旁侍立迨柩車由岸至碼頭時該越捕即舉鎗鵠立以致敬禮 
[中外之欽敬]  
　　蔡公靈櫬旣至碼頭移入利川運艦後該艦卽解纜移泊浦中其時軍樂大作送柩各兵士皆一律列隊舉鎗其餘各界送柩人等及外人之隨同瞻仰者亦均鵠立碼頭遥望利川脫帽以致敬禮而利川亦下梢旗答禮送柩軍警曁代表人等遂卽分别折回 
[利川之布置]  
　　利川係運送艦吃水僅八尺儎重三百噸後艙均用白布紥成靈幃爲安置靈櫬之所艦邊又徧懸各色旗章俟下午四點後潮漲時即啟輪回湘 
[籌設松坡圖書館之宴會]  
　　梁任公先生昨爲創設松坡圖書館事假座哈同花園遨請滬上紳商學各界會宴到者甚衆席間任公起立首言松坡靈柩過滬承各界竭誠迎送其家屬萬分哀感敬代致謝次言創設松坡圖書館手續甚繁經費浩大全賴羣策君力以觀厥成云云在座者皆極贊成允爲盡力贊助席終一一握手而别兹將創設松坡圖書館緣起及簡章錄後 
[創設松坡圖書館緣起]  
　　自蔡公松坡之没海内識與不識莫不痛悼所至皆羣集而誄祭公旣歸葬哀思未沬胥謀所以紀念其功德以傳於後議者多謂范金以鑄范蠡立祠以祀諸葛此寰球崇報之常黄抑亦國人心理所同然旣而思之公生平專崇實際恥冒虚榮造電諄諄以薄葬爲請若稍涉鋪張其毋乃非公之意其必求一事焉可以繫人懷思而又使社會永被其澤者庶乃公之所許而不訶也於是乎有建設松坡大學之議意則善矣然在今日欲辦一完善之私立大學爲功頗非易易辦而弗善懼爲公玷也公夙嗜學蓄書頗富所至恒以自隨今次東渡養疴猶載書數十簏比隨公靈以返置於殯宫其遺族則以保全珍護之責委諸治喪之同人尤有公遺黑纍纍盈篋及居恒所常御之服用器物數十事皆宜永寳之且公諸當世以發人觀感者也同人僉然同聲曰今世各文明國圖書館之設徧於都邑蓋歐美諸國雖百數十家之村落猶必有一圖書館其大都會之圖書館規模宏敝收藏浩富古代帝室之天祿石渠視之猶瞠乎若其後也然皆廓然任人惜觀流覽使寒士之好學者得以盡窺秘籍夫豈惟寒士雖素封之家亦豈能於書無所不蓄有圖書館然後學問普及之效乃可得而覩也今以我中國之大而私立之圖書館竟無一焉卽京師及各省間有公立之館亦皆規模不備不能收裨益公衆之功用昔美國豪紳卡匿奇氏嘗云一國圖書館之有無多寡可以覘其國文野之程度此言若信則我國民與世界相見其慙汗爲何如哉夫我國頻年以來故家零落古籍散佚日稀一日苟非有宏館以網羅之恐十年以後方策且將掃地以盡爲保存國粹計藏　豈容更緩若夫歐美學術日新月異其新出優美之著作汗牛充棟凡學子負笈歸自海外者末由賡續研究其新籍斯與學問日疎而識想乃凝滯而趨於陋苟非有公衆所設之館廣收而資給之則吾國學問破產之日其將不遠也學問破產而國猶能國未之前聞蔡公本以苦學生而卓然自樹立者也其游學時代所以爲學識之營養者講筵而外則得於彼都之圖書館最多故生前常以吾國之久缺此物爲大憾大恥今欲繼公之志而永其紀念則一舉備數美夫孰有逾於兹事者夫館旣建則卽可於館中奉祠鑄像於是普通崇報之典抑未有缺也同人不敏乃詢謀僉同以作始之世之君子其有懷思蔡公而熱心公益者共策羣力以觀厥成則同人等榮幸何以加諸 
　　發起人（以姓字筆畫簡繁爲次）王士珍王占元王家襄田文烈吕公望朱家寳朱慶瀾任可澄谷鍾秀　李　純　李厚基　李經羲　岑春煊　周樹模　唐繼堯　范源廉　倪嗣冲　徐樹錚　梁啟超　孫寳琦　曹錕　郭宗熙　陳錦濤　陳炳焜　陳樹藩　陳國祥　莊蘊寬　陸榮廷　許世英　戚　揚　畢桂芳　湯化龍　張耀曾　張國淦　張懷芝　張　謇　程璧光　齊耀琳　趙倜　熊希齡　劉顯世　閻錫山　戴　戡　羅佩金　譚延闓　嚴　修 
　籌辦主任人　梁啟超 
[松坡圖書館籌辦及勸捐簡章]  
　　一本館設籌辦處由發起人公推籌辦主任一人主持籌辦一切事宜由籌辦主任指推籌辦員若干人分任籌辦事宜 
二本館大略計畫擬在上海購地二十畝内外中建圖書館及蔡公祠外爲公園樹蔡公銅像所籌經費先儘購地建造之用次以購置　籍若有餘欵得由同人决議劃出若干爲蔡公遺孤敎養費 
三本館建築聘用外國技歸採擇最新圖式於防火及通風光線等務十分注意初辦時規模不求太大惟仍度留餘地備擴充之用 
四本館藏書分本國書外國書南大部本國書凡四庫所有者務設法以次搜羅完備除購置外有惟家藏善本惠贈者最所歡迎外國書英法德俄日文分　庋藏各種科學文學之名著廣爲採置其新出版者隨時購取 
五中外書之分類編目皆分請專門家任之務便查覽 
六本館除藏書外凡蔡公遺書遺墨遺物别設一室寳藏之七凡捐欵貯存上海中國銀行及浙江興業銀行 
八凡捐欵除直交本籌辦處外其經收各機關列下一上海時事新報館一上海商務印書館及各省分館一上海中華書局及各省分局一本籌辦處臨時委託之機關 
九凡捐欵收到後由籌辦處臨時委託之機關所捐數目登報 
十捐欵開支於本館落成時將大數登報將細數刋印徵信錄分贈捐欵人 
十一捐欵奬勵規則如下（捐書價值與捐欵相當者其奬勵同）一凡捐欵不問多少皆存存館中公園將芳名泐石一凡捐欵五十元以上者除泐石外加贈蔡公遺著一種一凡捐欵一百元以上者除泐石及贈遺著外加贈蔡公遺像銀質紀念章一凡捐欵一千元心个者除泐石及加贈外仍將玉照台銜彚懸閱覽室一凡捐欵萬元以上者除泐石及加贈外仍將玉照台銜專懸禮堂一凡經手募捐之額倍於自捐者適用前項之奬勵（例如經手募捐百元以上者阴除泐石外加贈蔡公遺著一種餘類推） 
[梁任公在南洋公學演說記畧（續）]  
　　今試璧諸人身殆無不畏嚴寒相侵而鼻獨否雖大風雪終年無物以保護之然而鼻未嘗畏寒者是鼻之有抵抗力也其抵抗力然也其他人身各部分所以無抵抗力習慣所不能改也向使吾人自幼將人身各部分亦如鼻之無所保護則亦有禦寒之抵抗力矣由此言之爲人之道夫豈不然哉今試觀紈袴子弟出必軒車高馬承下風而奔走者若而人頤指氣使者若而人及其結果乃多墮落不可聞問者而貧困之士其初雖遭人齒冷將來必有所作爲何者其勞苦有以增益其抵抗力也又試譬諸行路有下山時卽有上山時譬諸航海有順風時即有逆風時然則人之不能無逆境亦猶行路之不能無上山時航海之不能無逆風時也倘祗能下山祗能航順風則一旦苟遇上山及逆風其不傾倒而失愼者幾希是故孟子所以敎人以困心衡慮誠哉其不誣也在諸君現時或有家庭之隱痛或有諸事之不順心及其他種種之逆境良足以阻人志氣吾以爲此正天與諸君一歷練之絶好機會也諸君若能於此時將此等小小難關打破則此後皆康莊矣譬如在學校所讀之書有不明者所受之課有未解者必詢諸師長質於學友底於明曉而後已此亦所謂打破困難之一也諸君勉之識之卽以啟超而論少時頗好吸紙烟刻不能離未能戒去即常引爲深憾以爲志氣不立何以爲人堂堂大丈夫乃爲紙烟之奴隸耶卒戒去之吾所以引此者亦欲在座諸君知天下無難成之事凡有嗜好卽當毅然去之勿使滋蔓卫烏有辦大事者而無堅毅之學力者哉且吾今之所以有深望於諸君者以諸君一己之命運即吾中國將來之命運也我輩年已老大對於國家巳負莫大之罪孽國家之所由致此者皆吾輩中年人之責也而吾國將來惟一之希望卽未來之學生卽今日在座諸君是也試思蔡公松坡非本校之一學生乎何以今日建赫赫之業舜何人予何人也有爲者亦若是諸君諸君皆自勉乎使諸君能開拓一己之命運則中國之命運亦必隨諸君之命運而開拓若是則後望正無窮期啟超甚願諸君之有以爲予輩補過也諸君之父兄前輩處中國國民負擔未重時逸樂而去近日國步日艱生民日蹙諸君此後恐求其逸樂而不得鄙意惟有自勵自立藉以問接發展國家之一法耳苟人人能自勵自立則國家之受賜卽已無窮初不必全國而皆英雄豪傑也自辛亥以來政治變幻日益不測當政務者多朝甲而夕乙紛更無已時今試屈指計之其數巳不在少然而此等人皆可謂之能自勵自立能開拓一己之命運乎所謂自勵自立云者必有獨立之性質不受外界之潮流不爲時政所變遷雖爲一小公司之主任蓋較勝於赫赫有名之總次長也此即自勵自立開拓一己命運之謂也夫吾之爲是言决非希望全國人民皆爲有名之英雄使全國四萬萬人民皆英雄豪傑則豈不甚善而無如不能也是則不得不有賴於無名之英雄矣總之能獨立能自食其力能犯百難以赴所志則國何患不强目今之政治雖稍紛擾皆不足慮也諸君今日身居此工業學校勿以輕心掉之必須努力養成一良好之學風爲全國之模範影響所及使全國學校皆聞風而興起豈不善哉而諸君之責任又果何如也以諸君之年之學力材能再加以堅毅不磨之志向一往無前之氣概前途示可限量諸君旣負此重望益宜自勵自勉勿視此身太小勿視學業爲畏途勿以爲事之難成必須在休養之時痛下一番工夫平居則與同學相切磋砥礪將來在社會辦事以挽救時風爲己任時時自鼓其氣毋一息之或懈毋一事之或餒十年或二十年後我中國庶有瘳乎我中國庶有瘳乎今日承諸君不棄命發揮所志曉曉至此亦已將數千言質而言之不外勸諸君自立自勵研精學理注重道德有自覺心而已以後爲日正長鄙人與諸君相談之機會亦甚多今姑止此有以味我之言焉則幸甚幸甚 
[江海關焚燒烟土之尾聲]  
　　江海關在浦東陸家嘴焚燒積存私土計共三次焚燬烟土一萬四千九百八十七斤二兩又烟粉及罌粟子五十三斤十兩詳情均誌前報昨日江海關施鹽督復委譯員奚麟石偕同副稅務司式美第管棧房西人羅勃斯等於上午八時渡浦前往陸家嘴新關棧房指揮小工人等檢出灰燼包裹存儲以便定期携往吳淞口外海面抛棄事畢即禀復施監督將一切辦理情形備文詳報財政部曁國務院察核至北京總稅務處代表孫濟澄亦擬即日回京復命並携灰燼數種呈請孫處長轉呈大總統曁國務總理等察核以昭信實 
[師船保護完租船隻]  
江蘇水警二廳趙廳長昨日通令各專署長文云照得現届冬令各縣次第開征完租民船絡繹於道本年匪風未靖搶刦頻聞若不嚴加保衛深恐盜匪攔刦况租務爲國課之收入關係何等重要稍有疎忽厥咎非輕本廳長爲預防隱患起見用特剴切誥誡所有巡駐各處師船對於完租船隻應卽切實保護如遇形跡可疑之船務須嚴加盤詰以免盜匪溷跡各該長警倘或保護不力致發攔刦案情者本廳長惟有執法以繩從嚴懲曾毋謂言之不預自貽伊戚也除分令外合行令仰該專署長即便遵照轉令所屬各分署長督率各區巡官擇要派駐師秀船加意保護完租船隻切勿疎懈 
[玻璃店學徒受創]  
　　新閘路二千零十七號門牌某玻璃店前晚八時收市後祗有學徒延生一人在店忽來匪徒三人推門進内一匪僞爲劃配玻璃二匪闖入店堂該學徒見勢不佳大聲喊捕一匪即出洋刀將該學徒腿上連戳兩刀乃一同逃逸該學徒流血不止倒地喊救經樓上同居婦人聞悉下樓察視立即知照該店主張杏章報由新閘捕房立飭中西包探協同前往查勘一過當將受傷學徒車送醫院醫治聽候緝匪究辦 
[警廳嚴查刦案]  
前報紀滬南染坊弄唐子山即唐芝山家被匪以送信爲由入内行刦搶刦金鐲逃逸無蹤一案兹悉唐芝山曾投警察廳具禀請求嚴緝並聲明被攫金鐲係在兒子唐錫華手上搶去（前報誤爲唐女手上）徐廳長以該處染坊弄爲熱閙市廛徒膽敢糾衆刦物實屬不成體統前日已令飭該管一區一分署上緊嚴緝昨又令飭保安游巡水巡偵緝各隊以及各區署探警帮同協緝務獲解究因此連日水神閣與陸家浜一帶各流氓均避匿無蹤恐恐與此案有所波及云 
[查緝由浙竄蘇之鹽梟]  
　　水警第二廳長趙會鵬訪聞近有鹽梟周老九等率黨數百人在浙境擾害地方曾爲浙省水陸軍警擊敗逃逸現悉該梟首周老九等已竄入本省境内分派黨徒在松江迤西之洙涇亭林及沿海灘之大團祝家橋等處各鄕鎭大開賭場誘騙鄕民銀錢自應責令各水警分署選派師船分赴各該鄕鎭嚴加巡查從嚴懲辦業經訓令第一專署長轉令該管水警分署迅即撥警駕船駛往各鄕鎭實力查緝矣 
[菸酒聨合會常會紀]  
　　昨爲量期日全國烟酒聨合會開常會該兩業代表到者甚衆議至五句餘鐘始散其所議事件如下一宣布京師代表團來函　叙衆議院通過請願案情形公决本案全體通過諸代表之辛苦兩業之幸福應公同具函代表團表逹歡忱并伸謝　一此後手續正繁京師代表提出辦法三條是否同意應請公决旋公决贊成一提議立法機關案經成立而維持議案則在政府應如何進行洒求政府照原案立見施行以解倒懸公决議會爲立法機關政府爲執行機關案經成立則法律具在政府斷無猶豫之理而商困已深急盼解懸應公同函請代表團要求政府查照原案立見施行以慰衆望一徵求意見以備改良時之標凖公决通告各省各埠就各地情形詳抒所見　紹興酒業代表報告向來繳捐概用劃洋今改現洋貼水每百元須貼至十二元公賣捐局竟改收現洋不啻又加一成二之捐稅但捐局解省非現洋則此項貼水全歸局員中飽公賣以外之剝削更出情理之外公决由本業具呈商會核辦 
[楊護軍使喪母]  
　　松滬護軍使楊君樹棠之母太夫人現年一百零五歲精神尚健前曾來滬就養因起居不適仍回皖省獨流鎭珂里前晚軍署接安慶來電報告太夫人已於本日因病逝世楊君猝遭大故愴痛欲絶當已專逹政府懇請辭職以便奔喪回籍守制本埠文武各官聞信後均往軍署致　 
[自來火公司定期加價]  
　　大陸報云上海自來火公司近通告用煤氣各户略謂煤價昻貴故自明年一月一日起按照下列價格收費煤氣燈煤氣灶煤氣火爐每一千立方尺取費洋一元八角煤氣引擎與中國式煤氣灶每一千立方尺取費洋一元七角路燈每月一元三角 
 
 
 

Page 11

 
 
[最近之紗市狀况]  
　　調查本月（舊曆）十七日至前日止此一星期之東洋紗開出者共有五千餘包其中現貨之價如二十支財神每包銀一百十二兩七錢五十六支福島一百十二兩五錢立馬一百十三兩三馬一百十一兩五錢藍魚一百十三兩尚有二禮拜内出貨者如二十支財神一百十二兩五錢十六支立馬一百十二兩五錢福島一百十二兩三馬一百十一兩五錢藍魚一百十二兩五錢並有三井開出之魁角紗價（二十支漁翁）每包日幣一百七十八元以上均係行家售與各紗號至客帮除天津漢口青島帮約辦二千包外他帮則因滙水浩大辦者寥寥 
本廠紗於此七天内四川帮祗辦十四支裕源廠雲龍大包一百包價一百兩振華廠十四支雙象一百五十包價一百兩二十支水月大包八十包價一百十七兩五錢天津帮則祗辦杭州鼎新廠十六支麒麟四百包（現貨）價一百零四兩五錢（廠盤扣佣）客盤祗售一百零四兩惟上星期三四自歐戰議和消息傳至滬上紗業中人略受恐慌因恐和議告成必有大宗歐貨來華先令必縮東滙定長紗價日貶所以葆昌紗號抛出十六支雙虎大包價一百零七兩飛馬一百零三兩寳鼎一百零四兩人鐘一百零四兩共一千數百包限陽曆正二三月陸續出清（扣全佣）至印度紗近三日間每包跌去銀三兩五錢至三兩七錢半行家開出每包跌去羅比十元之譜東紗亦每包跌銀五錢至一兩本廠紗跌銀一兩上下現在年關在卽各埠銀根日緊滙水日漲各帮預辦過年貨今届恐未必踴躍 
[地方自治研究會呈請立案之周折]  
　　上海地方自治研究會會長李右之等前呈縣道轉詳省公署立案兹奉省批以奉内務部令屬於警察範圍飭逕呈請已令上海縣公署轉飭在案兹將縣署致該會原函錄左逕啟者奉滬海道尹公署訓令内開案奉省公署指令以本道尹呈爲地方自治研究會請立案由内開呈悉查地方自治尚未回復此項研究會性質與政治結社相同前准内務部咨稱治安警察之規定所有關於政治結社均應呈報於該社本部或支部事務所所在地之該管警察官署嗣後如有關於結社集會呈報事項應即逕向該管警察官署呈報即由各該警察官署逕予查核分别批示並將關於結社批准立案各件於批示後報由該管長官咨部存案備查等因業經通令行知登載一千五百十五期省公報在案仰即查照辦理此令等因奉此相應函逹即希查照是荷 
[養性女校開會記]  
　　昨前兩日午後一句鐘本埠派克路養性女學校曁附科小學開五週紀念會並第五届懇親會學生家屬之前往參觀者約八百餘人首由學生全體唱校歌及致歡迎詞繼校長謝强公宣布開會宗旨大旨謂今日敎育之要以女學爲先導而女學之要尤以培養德性爲第一義本校即本期指爲入手辦法云云次經理周學孟女士報告五年來經過情形及種種進行方法報告畢職員潘晋之李德甫楊竹笙劉公助周聽天王兆貞諸君相繼演說末演學藝多至數十種皆於身心學問有國者各生家庭無不嘖嘖稱善至鐘鳴五下始振鈴散會 
[南洋公學比賽足球]  
　　東方各大學校足球比賽上海勝者爲交通部工業專門學校（南洋公學）内地部分勝者爲蘇州東吳大學兹悉进洋公學足球隊於十二月十六日卽星期六日在蘇州東吳操場與東吳比賽計南洋公學勝九球東吳大學勝二球結果爲南洋勝聞星期五卽二十二日東吳大學足球隊來滬於是日下午在徐家匯南洋公學比賽又同日即十六日南洋公學乙部球員在北四川路青年便操場與該會比賽足球計南洋乙部勝四球青年會勝一球又昨日十七日南洋公學乙部球員與澄衷學堂比賽足球場在南洋公學計南洋公學乙部全勝三球云 
[副總統委任諮議官]  
　　江蘇督軍馬華甫氏自當選副總統後巳在江寗紐織副總統府所有各級官佐前巳陸續派委兹馮副總統以松滬護軍使署参謀長趙聨黄上海防守司令王如見松江防守司令何豐林並團長榮道一陳樂三堪以派充本府諮議官特分别給予委狀趙参謀長等赴甯謝委已於前日一律返滬 
[南市添設警崗]  
　　南市第一區警署董警正以十六舖境内商業繁盛防範不容稍懈爰於昨日爲始規定添佈崗位地點如下小橋頭益昌典郎家橋吳家弄新新街施相公衖十二守望處再加一崗揭普豐會館後面派出所境内陸家石橋老太平衖 
憲兵輔助警察 
　　駐滬京畿憲兵營張營長以近日南市亦有盜匪持槍强刦居民財物情事實爲閭閻巨患自應飭派憲兵每夜出巡凡南市街巷未設警察崗位之處尤須常川巡邏以戢匪患已於昨日令飭第一連吳連長每夜督帶憲兵分往各街巷嚴密梭巡矣 
[法租界續招巡捕]  
　　法總巡施美德君以法新租界地方遼闊尤以僻靜之處居多故巳添招華捕包探於晚問專派至僻靜處嚴行巡緝現施君又以各捕房雖有中西越各探捕七百餘名尚須增加探捕名額故此再向安南添招越捕一百餘名並法捕頭數名已乘法郵船阿芒倍克號起行約下星期即可到申抵埠後暫駐新租界顧家宅營房内一俟訓練純熟即行分派各捕房上差專司嚴查匪類以清盜源而衛居民 
[巴斗山擬排山炮]  
　　陸軍第四師所部之步兵第十四團團長夏怡霆督帶該管三營駐紥南京之巴斗山該山係鎭江至寗省之要隘鉅離江邊尤近聞甯鎭澄淞四路要塞總司令王君現擬在巴斗山上加設山炮兩尊以重江防昨巳咨請第四師楊師長核辦矣 
[再誌緝獲帶械潛逃之正勇]  
　　昨報紀駐紥大成里之淞滬缉私鹽勇張裕銀因一月前携械私逃經該隊長張占忠派能因關橋地方尋見當場脫逃由一區署門崗帮同追獲搜出手鎗子彈刺刀等兇器因於錢蓮卿家盜案跡涉嫌疑留候飭傳事主認看一案兹悉昨日已由該事主同妻到署指認因張裕銀身穿黑色棉袍頭戴洋帽其裝束與當晚盜匪相似惟面貌一時不能記憶詰之張供安微人年二十八歲現在下體染患瘡毒不敢爲匪詰其手鎗何用張供此係防身之用等語飭即解送警廳司法科訊明核辦並令該隊長自行投廳請示 
[破獲竊取銀行鉅贓案]  
　　瀏河人沈煥文前因竊取本埠滙豐銀行現洋鈔票二萬二千元逃逸由該行報告捕房飭探查緝巳久未獲兹沈已回原籍公然出現經人密報該銀行買辦席立功由席訴知新閘捕房華探目李星福禀明捕頭轉禀公共公廨出票並請楊交涉員備文前往溜河將沈提獲已於前日帶回押候解送公廨訊究 
[請吃嗎啡蓮子湯]  
　　在法新租界吕班路文德里一號門牌開設小雜貨店之寧波人王康皎前被董家元即童啟元張炳山即張品山得悉店内藏有洋銀潛將嗎啡和入蓮子湯内請王吃食希圖搶刦迨後毒發大喊鄰人聞聲到來童等卽乘隙逸去圖搶未成旋即報捕後由探目沈德福包探任水揚李三囡將童張拘獲又續獲嫌疑犯唐禹仁施隹時蕭功武三名解送法公堂請訊童啟元供前在某營當兵退伍來申與楊桂福遇見揚言王康皎店中藏有洋銀商同刧取煑就蓮子湯一碗由楊將嗎啡和入湯中持往該店請王吃食是實張品山供楊童兩人送蓮子湯時民人偕同前去在門外把風是實唐禹仁供由雲南來申欲往北京謀事雖與童等相識實與此事無干施佳時供前開客棧被童等虧欠寓資故向索取以致被拘蕭功武供由雲南來申欲往北京司法部找尋朋友謀事與童等均不相識沈探目禀稱往傳原告已往寧波故未到案質證讞員聶君商之法副領事德君判唐禹仁施隹時永遠驅逐出界蕭功武交保童啟元張品山還押捕房俟原告到案再行訊辦 
[頑童游行示衆]  
　　滬寗鐵路北鄕孩張阿福宗銀坤二人前日將石塊置於火車軌道上阻碍通車被鐵路巡警查獲解經鐵路警務所訊明判交該處地保帶往沿軌各村游行示衆以昭懲儆 
[票洋不翼而飛]  
　　寗波人陳雨滄在滬北南京路邵萬生南貨店爲夥昨晨乘所甯紹船來滬起岸時雇姜曰富之黄包車推送行李行至法租界地方陳忽覺察身畔所帶之小皮夾内有鈔票洋十八元已不翼而飛當指姜之同黨所爲扭控法捕房詰得事在華界飭送南市第一區署詰問陳稱起岸時有姜之同黨三四人前來搬取行李姜實通同等語質之姜則堅不承認飭送警廳司法科訊究 
[調查命案之報告]  
　　王直愚聨名在地方廳禀控小西門内茶食公所附近之陳其貴陳祥貴等將其姪女董陳氏賣與小東門外十七號花烟間爲娼并將其翁董照山謀斃屍棺已回常州下塘原籍請求伸雪等情兹經林檢察長委令司法警長梅南枝前往實地調查兹據回廳禀復謂查得小西門内並無王直愚其人且來禀所云有知此案之姚祥生亦查無下落而陳其貴等串通匪黨將董陳氏出賣爲娼則確有其事董照山則染病而死衆鄰咸知嗣有人向陳索詐不遂因此發生謡言及揑名禀控云云林君得禀後諭候核辦 
[赤膊打]  
　　山東人杜勝元前日在廟　街某浴堂洗浴有褚恩慶者亦在該浴堂洗浴杜在池内洗畢出外取水洗臉適褚進堂杜將面盆内之沸水撞在褚之腦前肚腹等處均被燙傷因此互相爭論以致用武當由該浴堂執事鳴警到來將兩造拘送一區二分署經王金山　佐訊得案關刑事一併解送地檢廳訊辦 
[幼女被人污辱續紀]  
　　昨報記閘北長安里江北婦人王蕭氏之女被江漢祥用强污辱一則兹悉王蕭氏之夫名榮全苦力度日生有一女名小二子現年十二歲與母在附近紗廠作工前日小二子因病在家其母仍至紗廠工作其父外出惟小二子在家忽有隣人江漢祥至其家卽將小二子硬　在地任意侮辱後卽逸去迨王夫婦歸家見小二子倒臥床上痛哭流涕乃母王蕭氏詰知前情即將江尋獲向之理論以致互相爭狃當爲警察上前干涉詢悉情由立即一併拘送閘北警局備文解送地檢廳由檢察官提案研訊該氏携女上堂并將血污衣服呈案請求驗究判小二子交王蕭氏領回自醫江漢祥先行收押聽候究辦 
[和誘案移送法庭]  
揚州人楊大鵬生有一女名連弟現年二十歲與附近某米行夥陳光頴姘識於今年八月間由原籍偕逃來申賃屋於林蔭路雙宿雙飛儼如夫婦楊自女走失後四處找尋毫無影響適楊前日因事來滬道經該處爲楊撞見卽鳴該處崗警一併拘送二區警局當以案關和誘移送地檢廳訊辦 
[催索犯罪偵探]  
　　淞滬護軍使署偵探程錦驥馬善鳴等前因串通先將住居西門地方婦人王陳氏之女阿二姦佔繼則意圖販賣當由該氏禀控地方廳訊實判各監禁六年三個月候上訴期滿執行在案嗣因軍署發生他案備文委由該署副官長范毓林顧問官沈寳昌等來廳索去並聲明訊明後當即送還執行兹悉該廳林廳長以馬程兩犯被軍署索去質訊將及四月屢次備文催索未見送還况外間紛紛傳說謂已釋出究竟如何實難知悉爰又於前日備文飭警向軍署索回以便送監執行而維法權 
[變更取締雉妓之辦法]  
　　公共捕房定章凡雉妓在途違章拉客由捕查獲者卽帶入捕房經捕頭詢明當晚轉送公共公廨拘留候究兹悉捕房以事多週折巳於前晚起凡雉妓在途拉客一經查獲帶入捕房後卽令存洋一元保出並不轉送公廨拘留惟於翌晨將案由單送請公堂簽字作爲了局矣 
[親友拼凑罰欵]  
　　陸家楨前因購得私販進口之紅土五磅帶往崇明行經法租界爲探查獲解經法公堂訊判罰洋五百元押追未繳現陸禀稱成婚在即巳由親友拼凑洋二百五十元繳呈捕房餘求寬免判准予交保出外寬限六個月内再繳洋二百五十元 
[違法搜查之控訴]  
　　本埠洋藥公所曾經協同老閘捕房西探至厦門路衍慶里英籍華人甘月松家搜查烟土無着事後甘以該公所與捕房未奉英領公文違法搜查且新生之小孩因之受驚變症身死具禀英按察使署請究業奉照准已傳諭兩造不日開庭預審 
[仿造藥房紙匣之結果]  
　　紙匣店夥邵祥雲李洪生前因仿造全球藥房辣克紅色補丸之匣子持往某藥房求售適爲全球藥房主金怡如瞥見扭控捕房又在陸連生處抄出製匣商標之銅模解送法公堂訊究邵等同供係店主俞杏生所製囑民人等持往求售判押限交俞到案訊辦現由捕房將俞提至公堂供此項紙匣係一不知姓名人前來托製當收定洋二元因日久不來出貨故持往某藥房求售現向原告商懇以後决不再造原告已允求銷金怡如稱此事經人商勸商人念其貧苦求請註銷判俞等四人准予開釋紙匣銷毁如再仿造提究不貸 
[藥房變價公攤]  
　　裕泰錢莊與裴振庸胡俊卿等同在公共公廨呈控普國藥房主虧欠往來銀兩及貨欵等情業經公廨訊判將該藥房發封在案上星期六由廨復訊以被告避匿不到中西官諭將該藥房啟封拍賣得價公攤 
[司賬捲逃之拖累]  
　　錦泰洋貨號在公共公廨具控司賬沈德康捲取賬銀六千九百四十餘兩逃逸等情由廨飭傳沈之保人應筱梅訊追應亦不到堂於上星期六延代表律師投廨聲稱應因事離滬所有擔保沈之保單早經取銷等語原告代表律師辯稱沈德康實由應筱梅擔保未便推却應請移傳應到案訊追中西官判令被告律師聲明應筱梅因何不到理由再行核奪 
[抵欵如數追償]  
　　何秀亭控鄒松亭不理抵欵洋七百元上星期六由公共公廨傳訊原告投訴前情呈據請追訊之被告供認不諱中西官判鄒如數繳還原告限日清楚 
[限期交還欠欵]  
　　孫志厚控周孟雄不理欠欵一案上星期六由公共公廨將被告傳案經中西官研訊屬實判周交保限兩禮拜還洋 
[錢債糾葛之爭執]  
　　前充公共捕房包探之邊槐州與錢少安因錢債糾葛在公共公廨涉訟上星期六由聶襄讞會同英卓副領事研訊先由邊槐州上堂訴明被錢欠去欵項請追訊之錢延海德禮律師到堂代爲辯護中西官以兩造供詞各執判各退去候再復訊 
[被訴人傳案交保]  
　　英商道逹洋行在公共公廨呈控顧雖章不理抵欵銀一千五百兩又周鶴聲控潘克琴圖呑股本洋四百元又瞿其祥龔金華同控方餘泰違背合同不還墊欵洋八百元又褚如林控秦允之違背合同致受損失銀七百七十七兩又新瑞祥控王國愚不付本票洋一百二十五元又侯維釗控胡蓮芳不理欠洋二百五十五元又蔣鳳伊控陳懋齋不還欠銀四百十四兩又夏李氏控宋阿姐不理擔保借洋二百五十元業經捕房將該被告等先後傳至公共公堂由中西官諭令分别候訊 
[匪徒攔路攫洋]  
　　住居美界兆豐路金賢里之張姓前晚自外歸家將近里口突遇匪徒三人將張撳倒於地當在衣袋内攫去現洋數元而逸事後張卽投報哈爾濱捕房捕頭諭飭中西探留心跴緝務獲究辦 
[巡捕追獲流氓]  
　　流氓俞洪啟前日在盆湯弄攫取老嫗俞胡氏金耳環圖逃由一千零六十五號華捕追獲帶入捕房押候解送公堂訊究 
[婦人請緝搶物匪徒]  
　　婦人金張氏李陳氏前日因在直隸路山東路等處先後被匪　去金押髮各一支均經鳴捕追拿未獲業已分别報請老閘捕房飭探查緝 
[拘獲一羣竊賊]  
　　錢得金（即小銅匠）張阿三（即張金標）陳小獅子（即小江北）蘇和尚（卽小豆腐）王和尚黄三等串竊虹口蓬路一千一百三十二號門牌鈞昌號内值洋八十元之衣服等物携至英租界圖銷被老閘捕房包探張天林查獲當將各人一併帶入捕房押候究辦 
[贛商討論潯埠加征貨稅誌聞]  
　　旅滬贛商近因九江姑塘兩常關發生加征貨稅一案於贛商關係甚大由旅滬江西全體商帮訂於本日午後一句鐘在旅滬商帮協會内集議討論 
[道尹不理民事訴訟]  
　　滬海道公署昨批律師張清麟呈控崇明縣節孝公田呑頂浮收請求提案律辦由察閱來呈係永田人對於所有者之訴訟究屬民事範圍司法獨立本署祗有受理行政訴訟之權此等案情應否向法庭起訴之處該律師自有適法救濟所請着毋庸議此批單照併發 
[請給小輪執照之批詞]  
　　江海關監督公所前日已發出順利通記黄炳華號禀批一道照錄如下爲陳明原委籲求核轉請照事查小輪船註册給照向由華商禀關函署呈部辦理卽新連陞新華興兩輪請照改駛准杭州關監督來咨須證明脫離安鑫公司關係亦函請稅務司飭知今該商等逕行禀陳核與向來辦法不符着即禀由稅務司核明函致本署酌辦可也此批 
氣候報告（上海徐家滙天文臺） 
[已過者之報告]  
　　十二月十六日反旋風刻折至黄海及東海大陸氣壓徐徐低落十七日重露天氣晴和揚子江口有東南風是日午後四時前二十四小時内上海温度至高六三·七至低三五·六去年同日至高四○·七至低三四·七 
[未來者之推測]  
　　十二月十七日午後四時三十分預測揚子江口有霧天氣温和北方有北風本區風向不定 
雜評二 
[自治研究會之效用幾何（庸）]  
　　集會結社屬於治安警察職權之下其呈報當然應向警務官廳省公署之批示固不得謂匪正當也 
　　顧自治本地方行政之一而自治權利又爲共和國民所天賦乃以中央自治制之遲遲未布而回復舊有機關又靳而不與致使地方人民不能根據法律組織國家法定機關而僅僅以研究之性質設此私法上之目的團體以受警察官署之監督其效用能有幾何耶 
嗚呼吾觀於上海自治研究會請求立案之結果而益歎督促政府回復自治之不可緩矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[投票選舉議員解] [  太雄]  
　　謹按投票選舉議員中國昔無此方法亦無此語言自歐風東漸乃有此新名詞應作何解余初亦未能知及到今日乃始了然蓋所謂票者卽鈔票也投票者猶言以若干鈔票而爲投機事業也又按字彚補選萬也山海經五億十選九千八百步楊愼云選與萬古音通遂借其字據此則選字當作萬解所謂投票選舉者猶言投鈔票之數必逹鉅萬而後能舉其人也然而投資鉅萬之人或竟不止一人則市價漲跌不得不議故其所謂議者議其銀圓數之多寡耳員與圓同孟子規矩方員之至也詩商頌景員維河則是員之爲圓卽爲銀圓之數尤可信也據此等字義而統釋之則所謂投票選舉議員者換言之實即投鈔票鉅萬使舉其人依市面之漲跌而議其應出之銀圓數也謂予不信試觀今日會場之上投票之人其心藏腦系中曾不作是想者有幾人哉（四） 
[新論語] [  蜀弓長子]  
　　予曰議員面買選之不亦醜乎有錢自百姓來不亦多乎人已知而不改不亦厚顏乎 
　　君子曰其爲人也道德而好金錢者鮮矣不好金錢而肯投票者未之有也君子務本本立而利生利也者其爲議員之本歟 
議員曰今日三省吾身爲人謀而不忠乎得人錢財而失信乎投不投乎（五） 
談叢 
　　嘉善睫巢戲作輓黄蔡制藝文兩股云滿清之氣數終窮大漢人材不少屈膝就覺難之豢求丈夫自立黄興早有深意也倡革命以更新動地驚天百年養士之朝廷薄海竟無走狗』帝制之籌安日久中華男子大都癡心望趙孟之封彼人爵虚榮蔡鍔不屑縈懷也起義師以討罪功成身退六個籌安之君子戴天宜愧從龍』聲調圓熟音韵鑑鏘若使善讀墨耕齋之老學究登新舞臺引吭誦之定卜與祭諸人破涕爲笑 
笑話 
　　某婦難產求醫醫令以銅錢一枚置蓐上則小兒自出矣婦如法從事果效詢以理醫曰今日之人見金錢有不出山者乎天虚我生曰此婦大幸吾恐胎兒先出一手則依然成難產矣 
某翁巨富自奉殊儉約早夜餐弓米一甌以一文鹽豆分佐之一日早家人以豆進翁留其半納諸袖中備佐夜膳忽接其子自京來電屬滙五千金爲運動費翁乃怒髮冲冠將袖中鹽豆取出曰我亦浪啖了[  嘯虎] （二） 
　　某紳目不識丁一日外出歸見案上有一名剌熟視良久莫知爲誰疑家丁失於通告呼而責之家丁答以今日並無客來此實主人自己名片昨擬拜客而未果者某仍不信家丁不得已乃啟篋另取一片對之其疑始釋（二） 
　　某僧善詼諧檀越招之飲酒酣或問座中孰最懼内衆未及答僧應聲曰惟老　最懼内衆咸錯愕僧笑曰惟懼内故不敢娶耳[  冰衷] （一） 
小說 
[言情小說妍媸鏡] [  常覺小蝶合譯天虚我生潤文]  
　　第十八章（一） 
亞琪倚身半舊之沙發伸兩足於爐簷以　尖蹴火令熾覩其狀蓋猶未免童稚之氣笑而言曰柰梨汝詢我近狀耶吾居此固甚適汝以爲此室湫隘不類人居而吾則謂凡人遭際之窘固有甚於吾人者矣而吾又何懟焉予聞語不答但自微歎默念天下之事胡竟善變至此兩月以來迭遭祻患老父棄世鴉巢村幾畝先疇亦復失去今則骨肉離散亞琪以求應文官考試來此僦居預備補課愛菂亦讀書學校兩月來未嘗一面曼睞依其姑母而居而予則且爲人雇傭以充伴女職務旣冗心緒益紊今與亞琪蓋猶爲第一次之覿面故滿腔愁緒乃竟無從說起因又問曰亞琪此間居停主婦如何亞瑛曰主婦甚賢吾每早晚出入主婦必於樓窗簾隙窺我一次若恐我盜其室中物什而去者予曰嗟乎此室中什物尚患有人盜耶實則此室湫隘有類雞栖紙窗已破不蔽風日門前施以氈簾蟲蛀纍纍乃成細孔此外什物蔽舊亦復稱是而火爐架上所供之蠟花尤觸目可厭因曰亞琪此物汝何不去之亞琪曰噫是正爲主婦所愛者當吾初賃此屋時渠卽自入面我囑爲保護其人平日恒樓居其　有如鯨魚終月未嘗一面故自爾日之後予亦不復晤見其人但倩一女黑奴侍我其人之黑乃同焦炭使汝見之吾知必且駭而怯走予曰汝學校中功課如何亞琪曰先生頗讚吾能謂將來考試不難得佔優勝此着實吾所希望蓋得考取則吾年入亦二百　矣予曰吾亦但望其如此然吾尤望汝何時一至吾許亞琪曰誠然但彼茀雷夫人待汝如何予不禁忍住歎聲始曰亞琪哈雷街二百零八號固與鴉巢村不同然吾起居亦尚順適亞琪曰其家僅茀雷夫人一人耶予曰尚有一妹曰蘭淑蓋老處女也亞琪曰此兩媼性情佳乎柰梨汝留意茶壺若蓋墮者碎吾杯矣時吾方斟茶於杯因以指捺其蓋口中言曰此兩媼皆貴不可言其長日功課皆用之於慈善事業中亞琪笑曰然則汝將來亦且隨流而化爲慈善之婦人矣顧汝在彼每日奚職願汝告我予曰事亦至簡晨起第一事則爲讀報亞琪曰讀何報者予曰凡泰晤士報及倫敦日報兩種然所讀者亦不過交際及慈善事業兩欄至於時事則固百兩媼之所願聞 
　　本月十六日（頴）投稿插畫係（『張翅汪希屈映光以八萬五千元代價運動議員可操左券』操字係空心字 
 
 
 

Page 15

 
 
   
 
 

Page 16

 
 
   
 
 

Page 17

 
 
申報第五張 
新自由談 
[小說謎]  
愛國小說應徵續稿奇童案（續本月五日（）一鳴續（）本等評）亞侣摇首曰否否幼主刺王不於宫中恐滋物議誠如君言若刺後逃遁則適以自發其覆黠者不爲謂王行刺後驚而墮水理或有然然吾謂其實故意出此而必赤足舉事者正使人疑爲窶人子以淆亂偵查者之耳目也（亦有見地）惟王左足短中指實於倉卒時未遑計及然其黠在此其敗亦在此非明眼人覘之恐將爲所愚矣（使懷仁難堪）亞侣雖樂道津津而懷仁終不能無疑（我亦不能無疑） 
　　懷仁默思此必有效嗣王之趾與刃欲以陷王者在（此處伏線是）惟事實已成姑不與深辯再留心覘之可也（懷仁識見終在亞侣上） 
　　嗣王圈禁荒島中楚囚飲泣抑鬱難堪時發大聲呼曰上帝乎何搆吾入獄若是之巧耶旣誣吾以殺父之冤復陷我以投幽之慘上帝乎斯冤何日能白乎然嗣王雖終日冤呼不獨聞者無人即得聞如威禮亦復時加詬詈（煞有此情景） 
　　四月十六號懷仁盥櫛畢口含雪茄默坐辦事室忽聞門鈴泠然侍者啟門見一黄髮駘背之叟身長才滿五尺請見懷仁懷仁延之入客鞠躬曰懷仁先生僕欲見久矣言次出懷中名刺一刺曰騷羅Ｓｏｕｌｏ復曰謁見先生蓋欲報一可驚可喜之事懷仁曰願承敎騷羅曰刺王者非他即我是也（出人意外）懷仁聞之目瞠口張舌撟久之而不能下 
　　半响言曰┊惡┊是何言也君戲言耶騷羅曰非戲實告君吾聞丈夫作事當光明磊落以刺五之事冤及嗣王固吾之志也然竟使懷仁君之盛名因兹墮落則吾不忍蓋吾懔故主之恩怒前王之愎願犧牲一身以刺王也久矣今前王已剌故主已復吾志已酬不得不白之於公以赴朝請罪（落落丈夫語）言罷脫左足示懷仁中指果斷並出七首刀尖已缺而血痕猶新（證據確鑿） 
懷仁引騷羅面王王初返國方理朝政懷仁進曰前日刺王之罪人得矣見在王宫王請鞫之 
　　舉朝舊黨聞之咸轟然曰懷仁君之言確耶使君之言果確則此人者在彼黨膰百魁在我黨爲功首方招致之不暇何罪人爲盈廷之臣爭啟王詔見玉曰可斯時侍衛之士雁　鵠立傳宣之臣呼騷羅入於是騷羅升階謁王詎知騷羅甫入懷仁怪呼倐起幾暈而仆（奇） 
　　蓋此騷羅者非他即懷仁之子碧壐五年前失蹤者也（映帶無迹）頃見懷仁之時蓋以化裝今則廬山畢現居然一童子也（峯廻路轉石破天驚） 
　　舊王温語拊循賜爵五等隨發詔書赦嗣王而嗣王與威禮巳先死於島中（了却嗣王威禮） 
懷仁携碧壐乘馬車歸沿途觀者莫不歡聲雷動咸嘖嘖稱羡懷仁之有子（可謂衣錦榮　） 
　　旣抵宅懷仁凝眸不瞬視碧壐且親其吻曰兒乎今日之事其顚耶抑夢中耶吾將禱謝上帝碧壐曰然惟兒當謝亞侣微亞侣之力則嗣王不致蒙冤而廢兒亦不甘挺身而出以全吾父之名譽也亞侣聞之大慚遂韜聲匿跡而去（完） 
　　栩按原稿刺王者即亞侣而亞侣實即碧壐化裝惟原作於驗王足趾之時有『王忽色變亞侣愈悟』之句若果亞侣躬自爲之則又何『悟』之一字可言一鳴此作可謂善於生發初出騷羅似不無節外生枝之嫌然騷羅實爲碧壐則又在原文伏線之中且於愛國奇童四字尤能切合洵稱佳構得此一續無異珠履蝶影原稿直敞屣矣敬列（一）等作五百字倍酬又按奇童案原稿雖係鎭江青雲巷七九五號王蝶影君投寄第按其實旣非蝶影君所著亦非蝶影君所譯換言之則┊但謎面固以能用成句爲貴蝶影君殆爲杜家而非┊家也足供一噱 
[詩囊]  
　　祇陀寺訪玉京道人墓感賦二首寄上南湖居士蘭臯公寒雲樓主（寒厓） 
　　一夢清溪綠又波何年跨鶴蛻祇陀虎邱芳草眞娘涙烏柏秋風 
祭酒歌同命幽蘭空谷倅傷心錦樹夕陽多荒原寂寂雲林閣高士美人共奈何 
　　拂袖吳津乍破瓜黄衫峨髻戴蓮花情腸縷縷啼湘瑟舌血鍼鍼冩法華入道魚郎憐薄倖校書蜀女泣無家芙蓉山外東亭月夜夜天風散碧霞 
笑話 
　　某甲年近百歲常以未致榮顯爲憾一日其子自外歸忽向叩賀甲驚問之其子曰兒聞人言近日中央方特定國老院制度吾父高年必膺首選也（二） 
　　一人往聽楊家將演義聞說書者云『國丈潘仁美是個大大的奸臣』驚顧其友而言曰潘仁美亦國葬乎余甚不解古時國葬何以盡爲奸賊也（一） 
　　某學校午餐師及同人均食畢惟一生仍據案餔啜不已師責之生對曰修身敎科書中不云乎飲食必細嚼事遵其訓是以遲緩耳（二）（佩之） 
[家庭常識]  
　　凡煑麥粉之器具用後輙難於洗濯人多苦之今有最簡易之法在可先以沸水滿之旋易以冷水則器自潔矣 
剝番茄者可先以刀背遍擦其皮而後剝之其法較以火灼爲便鼠爲室中之大患傳染疫症毁壞器具實屬防不勝防茲有最妙之法能使鼠子遠避凡有鼠之處可置樟腦多塊其功較狸奴爲巨 
　　上海女界於秋涼時節喜以剪絨製衣夫剪絨一物最易染塵如以刷去塵則絨面必受損傷最妙以剪絨擦之則塵落而衣仍無恙 
　　抽屜難於啟閉者可以蠟塗其四圍自能開合自如 
　　肥油落地板上須立傾冷水於其上則油自凝結而便於濯去洋磁碟有爲火灼黑者以鹽擦之則灼痕立退（逸虎）（二） 
 
 
 

Page 18

 
 
   
 
