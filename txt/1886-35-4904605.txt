# 1886 - 35 - 4904605

 

Page 1

 
 
[今日致送月分牌] [  申報館主人啓]  
　　本館刊印之中西月分牌凖於今日隨報分送不取分文如閱報諸君有未接閱者不論本埠外埠可向送報人索取此布敬請鈞安 
[夢華廬賦海告白] [  點石齋主人啓]  
　　古學之作本朝極盛惟近時選家祗取式程未極宏麗操觚者憾焉主人積數載之辛勤廣搜各省院課上則詞林鉅製下則名士窗作領異標新選得一萬篇分爲四集集各二千五百篇名曰夢華廬賦海交本齋石印本齋轉延能手依次傳抄敦請高手細加校勘銀鈎鐵畫無魯魚亥豕之訛宋艶班香慰景星慶雲之覩至字跡分明紙張潔白則有目共賞矣惟卷帙繁重未易告就先將初集問世定於本年正月底出書託上海文瑞極及各書坊各埠申昌發售如欲躉買請至棋盤街文瑞樓面議格外從廉三四集續出再行登報 
[六十六號畫報出售] [  申報舘主人啓]  
　　顔君永京出其遊歴海外各國名勝畫片爲影戲以助賑觀者趾錯於門而未經寓目者不知凡幾本齋特倩吳君友如一手繪成十六幅傳畱此雪泥鴻爪與海内君子同觀焉又敬送着色一家春圖一幅係田君子琳所繪妍麗異常可裱立軸附訂畫報之首畫譜暫爲停送後附淞隠漫錄圖旣一則准於新正初六日出售此佈　 
[論中法畫安南地界事]  
　　閱華洋新報言中法以安南畫界兩星使意見參差法人調東京兵五千名前往諒山一路云云其郵傳之不實歟則坡此甫經和好斷無因細微之事忽爾寒盟復開兵釁皇華奉使必善彌縫市虎之訛存而不論可也若果有之則我國家招携以禮懷遠以德化士戈爲玉帛昭信讓於敦槃欽命諸臣務持大體必不苟爲異同致辜策遣是法人之藐視中朝耳否則有心尋隙耳否則膺軍國重寄直兒戲視之耳曷言乎其藐視中朝也安南本隷藩封爲南徼屏障世修職貢白有餘年倘有侵陵理宜保護特以聖度如天帡幪無外蠻觸相爭不足上厪廟算迫肆其蠶食一再嬰求無復可以理遣情恕於是杜彼覬覦之漸彰我撻伐之威而馬江譎戰擾及基隆厥復鎭海諒山連獲勝仗仍木大創卽行俯首議和皇上體蒼昊好牛之心不欲重勞我民姑如所議事事從寛不子深究特此疆彼界不得不一一履勘絲約申明始足以息爭競而垂永久爲法人者宜何如傾心就欵長享升平而乃反復靡常執持不化將謂我劍不利乎抑謂我國無人乎曲直是非有不待明言而自見者謂非藐視而何曷言乎其有心尋隙也譬之宗族安南我支庶也譬之屋宇安南我比隣也有人於此同在一家熟視其支庶之任人欺負任人偪塢袖手旁觀不但不爲之援轉笑其平日不知尊長逞志欲爲宜其至于如此此時我不下石已爲厚道彼欺負偪迫者明知我意必欲使我視支庶猶陌路而後已焉夫豈人情鄉隣櫛比累世同遊我有閒廛不妨棲止我有隟地儘許通融一旦隣右遷移或租或賣則我之閒廛隟地豈有惟後來者之是聽不復一并歸還者亦無是理且兩國交界必有餘壤春秋時所謂宋鄭之間有隙地頓邱玉暢喦錫秦漢時所謂甌脫自鎭南關至諒山其中餘壤數百里皆甌脫也况安南猶爲自主之國則法人之於越裳設戍通商猶租界耳雖據其地未服其民而復以畫界紛紜輒生異議則謂之有心尋隙也亦宜至謂膺軍國重寄直兒戲視之者古人臣奉命出疆凡有利於國家者專之可也此第就朝聘會盟之際偶有疑難不及禀達而亦不至失兩君之好見肆應之才如子産爭承類耳非可因一言不合一事偶乖悻悻然現於顔色遽爾調兵遣將一若先發制人者在本國爲不忠在隣邦爲不義吾知此事决不其然使竟由兹决裂再啓兵端勝敗之數固難逆料然試問德利用芳等船艦尙可用乎李烕利等將領尙有存乎誦一將功成萬骨枯之句亦當爲之三思甚不願兵連禍結矣膺重寄者必不視軍國爲兒戲何煩局外人之顧慮哉嗚呼中原藩屬之不振自琉球始數百年恪恭承順敕封貢戲史册頻書迨爲日本所兼中山舊瓌降爲冲繩其時中朝未嘗過問以至他國生心藉口而開疆拓土無異於戰國并吞邇來緬甸又屬於英雖有中英畫地之說未見明文卽使果有其事不過爲保我邊陲計而於興滅繼絶之道尙無暇及之也可知忠厚仁慈爲保邦之本非爲强國之基勵軍行精製造足餉項儲人才先爲不可勝以待敵之可勝夫而後可以戰可以守可以拯人之危可以揚已之威毋急迫以圖功母迂疎而寡效將見九夷通道萬國輸忱拓數萬里之山河貽億萬年之樂利區區畫界云乎哉 
[榮普崇銜]  
　　新疆巡撫劉毅齋爵帥以各省恊餉不分畛域得以士馬騰餉早奏膚功因專摺奏請獎勵新正初二日蘇撫署接奉諭旨譚鈞培着賞給頭品頂戴欽此當卽知照序帥恭設香案望闕謝恩一時僚屬搢紳趨賀者紛紛不絶 
[海軍近事]  
　　津門來信云創設海軍大局情形均已佈置停妥聞今春二月間醇邸須蒞津小駐以覘局務京漳一路已奉傅相派有員役修治道塗並設行站腰尖及駐駕行轅多有材料自滬上購辦者至津沽會辦衙門已派定營務處大員四人聞一係現辦魚雷局劉薌林觀察一係前船政局提調吕庭芝觀察尙有兩觀察姓氏未詳云 
[芝罘近信]  
　　北洋製造魚雷總局向設在旅順口總辦爲劉薌林觀察含芳去歲自外洋購到大號雷船數艘逐日督同教習員弁認眞操練業已大著成效而觀察又時乘兵艦往來巡閱烟臺威海各口防務極形鞏固該處本爲北洋重鎭所泊兵輪尤夥舊歸丁禹廷軍門節制調遣現在軍門督帶威遠鎭遠兩鐵艦駐節閩疆並擬春間駛出外洋以壯聲威而長歴練故刻下旅口兵輪奉傅相檄飭觀察兼統以資控制蓋觀察本爲淮軍宿將宏才幹濟求之近夾實不可多得宜上游任用之專矣 
[星使將來]  
　　欽差督辦福建船政大臣裴星使聞定於新正初三日由馬尾乘坐兵輪駛赴江寗面謁南洋大臣會商海軍練船製造事宜小駐數日後憲駕順道蒞江隂吳淞巡閱砲臺前日滬上傳聞本埠製造局接有電音業已預備行轅及一切接差事務矣 
[星隕吳中]  
　　潘玉泉觀察乃相國文恭公之季子今伯寅大司宼之胞叔也老成碩望爲吳下紳耆之冠富赭 
 
 

Page 2

 
 
宼猖狂避兵海上首倡復吳議效包胥秦庭之哭籌餉請兵三吳賴以恢復旋辦圑防善後事宜及撫䘏局今合肥相國倚之如左右手里中士庶咸以生佛呼之洵非濫譽嗣是優游林下享承平清福幾三十年去冬腦後忽生一疽邁齡氣血兩盧命稱難治有自負爲醫中聖手者刀圭藥石迭相爲用卒被所悞至臘月二十八日仙逝年六十有八彌留之日神志湛然遺囑皆親筆書法工緻並自撰輓聯讀者尤呌絶聯曰非儒非佛非仙廿四番花信關心天上傳呼我欲乘風歸去是夢是眞是幻七十歲春光彈指人間遊戲誰能繫日長留輓額曰星隕吳中脫稿後一字不易囑老友邵君小杏代錄錄畢再誦一通然後暝目長逝懸諸靈右咸歎爲藴藉風流筆有仙氣歲除日大殮來弔者官紳親友凡數百人皆不勝其哀戚丈夫子四人孫一十有六曾孫二榮陽本三吳巨族是翁行輩尤長殮之日靈摩内外衰麻如雪男女共百餘人尤爲尋常喪家所罕覩平日左右無一妾勝其德配某夫人已七旬晋一齊眉白首相對如賓蓋棺之際號踊幾絶所奇者觀察生誕係大除日適與屬纊之辰相符去來同日設遇佛門弟子必疑閻羅包老巧於屬對矣 
[珠江擄唱]  
　　近年水患頻仍人民蕩析離居不堪其苦推原其故皆由下流擁塞以至瀦蓄難消日前廣州府孫太守率同南番兩邑尊親詣各港汊勘視凡有淤塞不通者卽設法濬疏以除民害說者謂太守及兩邑尊露冕宣勤誠不愧民之父母云○臘月十六日繼軍憲親詣北郊校閱旗兵月課精神矍鑠顧盼生姿觀者咸稱羡不置○北門城基間不傾圯現由旗兵禀明軍憲雇匠興修○日前孫太守下入公幹飢民環伺籲恩太守惻然憫之回省禀商督憲由廣平倉撥米二千石委員解往散賑○嘉平某日某甲往陳村收帳而回行至半海陡被匪人行劫商民間之咸有戒心聯禀諸府憲叩求保護孫太守遂派紅單船五號梭巡各海口商民賴以安堵莫不頌德歌功○新甯縣某鄉陳姓族大人多往往恃衆逞强爲害閭里日前竟敢私製軍裝經鄰里據情密禀督轅張香帥立飭鄧協戎帶勇二百名馳往查辦恊戎不動聲色起出軍裝并拘獲爲首之二人送交讞局根究○瓊州鎭總兵劉鎭戎成元調省差遣所遺篆務委高州鎭總兵張鎭戎得祿署理　保甲局勇在河南鰲魚州緝獲拐匪三人送縣懲治○臘尾某夜西門外馨蘭坊某姓家火油燈炸裂頃刻延燒經隣人竭力灌澆始不釀成火厄事後查得僅燬房屋半椽然亦險矣○劉淵亭軍門節抵粤垣前曰錄報兹聞軍門體貎清奇精神矍鑠年近六旬尙未留鬚云○傳得粤垣擬開辦海軍張香帥奏請以劉淵亭軍門爲督辦方照軒軍門爲協辦想二憲智慮深長定見相得益彰也○高廉雷　四府瀕臨大海且與越南接壤張香帥擬建築砲臺派勇駐守現在札香彭觀察帶同西學舘教習蘇君前往測量海道觀察卽於客臘廿二日乘坐兵輪啓程馳往矣○前日有某武員赴藩署支領軍餉不知何故在公堂上大肆咆哮蕭方伯怒其無禮禀知督憲將該員送交營務處懲處○武都戎永泰管帶鎭東輪船在海面巡緝前日與一賊船相遇該賊船正由某鄉落劫掠滿載而歸都戎麾令軍士燃砲追截賊勢不支棄船逃走計獲贓物約值千金都戎來省禀知督憲并將贓物交局騐收張香帥嘉其勇敢記功超委○客臘廿三晚四更時黄沙某家因夜炊遺火燒去廚房一間水龍聞警赴救登卽撲滅不致波及鄰居○有一老叟帶番餅十數枚採買年貨行至大南門口被匪徒竊去叟徑赴保甲局告訴委員憫其老卽飭捕查緝○貧員度歲銀兩例由藩憲示期發給蕭方伯諭令各官赴實任同鄉官具結支領以官階之大小爲給銀之多寡計應給者七百餘人宦途之苦於此可見 
[安置行臺]  
　　羊城西關下九甫鄒氏本世家子弟近以家運中落虧負西帮銀兩甚多遂以第宅抵償欠欵改爲太原公棧凡外省之行商於珠江榖埠者咸以此爲逆旅焉嗣西幫欲將是屋變賣各欠戸羣起爭之搆訟公庭莫能了結遂經南邑尊判令將屋充公刻劉淵亭軍門利節五羊瀛眷偕來急須賃住高大房屋邑尊遂將是屋糞除灑掃丹艧輝煌以便軍門小住云 
[試期預報]  
　　松屬府試定期二月初一日舉行去臘已據松友來函錄登報紙兹復得諸官塲中人云王益吾宗師在白下時曾與屬僚言及新春出轅擬先考蘇州次松江又次太倉想杏花春雨中當有玉尺冰壺照臨峯泖矣 
[五茸韶訊]  
　　松郡土棍中有名暗光蛋劉關福横鑽王小二者尤爲無惡不爲愍不畏法現經婁縣張篠芸邑侯出示訪拿想若輩聞之應深自韜藏不敢肆行無忌矣○上年各營弁冬季養廉銀至十二月三十日尚未接到李質堂軍門體命屬僚先將鶴俸墊發計共放銀一千六百兩一時細柳營中莫不懽忻雀忭○華亭縣吳仲英邑尊於元旦赴滬附輪往白下賀年○松江府姚少讀太守於初四夜舟詣蘇垣公幹○新正初七日郡人爭賽花燈火樹銀花恍惚城開不夜墜鞭公子障袖妖姬來往如梭金吾不禁眞昇平樂事也 
[蕪湖土市]  
　　蕪湖一隅赭宼未亂之前市面可抗衡漢口近則不如遠甚矣五年前清水出江之口忽漲一小洲廻抱如半月形土人指爲攔門洲謂爲生意將興之兆去歳帆檣果十倍於前鴉片烟行添設二三十家推原其由則以粤東之米舶爭棄七濠而來一機故也據販米者云毎日下河之米十萬石鄉民之運米入市者莫不易煙土以去以故蕪湖土市竟駕鎭江而上前者梁小若觀察以烟土消路甚廣而稅釐不旺遂嚴緝私之令一半充公一半充賞後又改章無論何項人有能拿獲私土者卽以其土全賞其人令旣下青皮流氓明目張胆在街巷攫人搜括凡鄉人之囊槖衣履無不遭其翻閱稍不謹愼錢卽蚨化舄可鳬飛卽婦女之袖角裙邊亦無不探手捉搦以爲笑樂遇衣冠濟楚者則以肱觸之所觸當硬處便以手摸之往往被其纏擾怒形於色而莫可誰何不肖巡丁又恃若輩爲爪牙若輩卽倚巡丁爲羽翼相依狼狽如網之張必使買土者賣土者與伊等一鼻孔出氣而後已猶恐不易解脫兼令無賴數百輩趁朝暮不辨色之時結隊而行前鎗後銃雜肩販於其中名曰送私緝私局深知送私者皆亾命之徒勝之不武弗勝爲笑且恐貽辦理不善之譏故雖有所聞亦祗作掩耳盜鈴數月以來私土充斥而官土遂無問津者查官土毎月向銷三四百箱加稅時有某掮客在洋關禀請包攬月納稅銀若干不知何故竟比鎭江毎箱少納三十餘金事爲鎭江土商所知又適米舶移停鵲岸遂不期而會而蕪市頓添設許多門面矣且蕪市舊商惡新商之來奪其利積不相能故新商之土入口敂關納稅洋關毎以未經領事官照會不能私開洋行卽不能私納土稅以致明明官土反成私土而新商又不肯半途而廢不得不勾引匪類以售其私計現在私土毎月竟銷至七八百箱皆由各率聞蕪土異常便宜是以如蟻慕羶趨之茗鶩是不啻減少府之錢而飽奸商之槖也不識持筦軸者將何以善其後歟 
[秼陵盜案續聞]  
　　秼陵關距白下六十里一巨鎭也鎭中某姓在南門沙灣裏開設染坊家小康爲人殊谿刻有告缾罄者輙峻詞拒之或誚以寒乞相使言者無地可容以故一家温飽不止千家怨其宅居鎭外不與鎭上毗連宼盜水火常苦呼應不靈被劫之夕時僅黄昏該宅大門已閉有小妮子隠几啜茗猛見屋上有人影驚而高呼其人卽從簷際墮下以白刃脅之曰言則死旋轉身啓大門納十餘人仍反關下鍵宅有男女各十數人皆少壯至是悉驚悸無措賊見其懦也用盡驅男子閉之一室移石甃其戸不便出入始徐徐驅女子爲之撥火煖酒治雞黍供醉飽隨引婦女入室翻箱倒篋無敢匿寸絲尺縷者繼又縳婦女手足絮塞其口寘之於床天將明方鳥獸散散後有五人詣鎭上某烟館吸烟舘主見其形跡可疑所携包裹亦識其爲某家物遂潛探諸其家至門門洞啓入其戸　焉無人問之始有婦女聲嗡然在牀第閴呼救命問者先爲解一二縳令各相爲解脫婦女又稱男子被錮在後室問者不暇顧急報圑練局及管汛處令出其不意將吸烟之五人拿獲卽用五人爲眼線在鎭 
 
 

Page 3

 
 
上拿獲勾引之内應乃被劫者之姪供因索借不遂起意前報載解縣時有途次吞烟斃命者卽此人也計此案共盜匪十八人當下兠拿已獲十二人訊明正法者二人内有鬣鬁殊强項過堂時自稱願甘一死嗣又續獲大脚婦兩口假挑牙虫爲名入其家探聽消息者據稱夥黨紏合時深知該宅不爲鄉評所推許又孤峙村外無屬垣之耳故多人肆志終宵絶不聲聞於外卽巡更人亦不料其家有暴客也 
[高麗郵聞]  
　　上年十一月二十六日夜雪寸許次日卽化泥濘載路步履維艱○二十七夜二更時突起狂風樹爲之折○二十八日晴奇冷滴水成氷窮民之凍斃於道者不少○二十九夜城内東南隅路斃一人係以刃洞穿腸腹而死者聞其腰間帶有金砂故匪人見而起意也又一人在南門外亦被謀財害命頭被數刃腦漿迸出更爲凄慘○仁川現停兵船多隻兩列分排頗壯聲勢○十二月初一日操江兵船開行聞有公文派送旅順○初六日又雪二寸許入冬以來雪下數次皆在夜間凌晨卽霽○初七日王太妃生日各使臣均入宫祝嘏蹌蹌濟濟十分熱鬧○日人聞中國有兵來四處探訪頗有懼心○仁川日商有謂其欲回本國者然公司船到貨物甚多觀此可知謡言之不足信也惟刻下風鶴皆驚殊非隹兆○前聞日船抵仁港爲查失竊銀票之事今訪之並無其事實暗藏兵丁來此觀釁○有通事某爲日商私買紅參被官役訪拿治以極刑聞已自斃矣○初八日土人三名由仁川來漢城行至半途突遇强盜十數人將行李衣服全行刼去刻已報官凶犯尙未執獲○釜山一口與對馬鳥相近此處之人皆與日人交好刻間有蠢動之意○小民夜間不敢安眠一有聲息卽披衣而起遍處探聽而後已○練軍六營嚴加挑選年老無能者皆裁汰之號衣號帽皆煥然一新惟所補之兵有未嘗操習者尙宜勤加訓練方能成勁旅也○黜退之兵育數百名一時生計毫無恐挺而走險是當善撫輯之○王於初旬坐勤政殿召百官奏對大約爲軍國重事也有一二人奏答不合當加申斥○太公毎日坐家中無所事事雖骨肉圑聚可叙樂事於家庭而鬱不得伸其苦可知矣○閔妃仍攬國政王亦不知悔悟氣數饒然可若何○聞閔相已由上海乘輪遊歴各國居民大失所望有思而啜泣者○國臣皆與民爭利凡一貨一物皆收重稅而君亦知之以爲衆論所持亦難自主○官參别將以參事不公致滋謗論王已派人關說而衆心弗服嘵嘵不已恐今年參事更難辦理也○外道刦案甚多地主官多束手無策毎起劫案賊有數十名之多卽官役遇之亦無如之何○鐘樓一帶綢縀行關閉多日後經大員面爲勸導始貿易如初○十數歲小兒多負銅器出售價亦不廉聞小兒賣之則可若成章以後被官役見之卽鎖拿而去○仁川海關征歛太苛商頗苦之○仁川海關搜查鴉片甚嚴卽知用者亦必搜去充公○前次三菱公司船在洋被風國王所帶紅木各器皿均行損毁約價在千金以外後在仁川海岸見由小筏撥下大鏡一架約五六尺高大鏡數面高約七八尺均損傷破碎聞亦係王物經手者向該行理論許賠還也○硫磺出口甚多毎次不下萬餘斤此間不以爲禁運往他處獲利自厚○現下私鑄之錢又多毎千必有數十文或數文不等非嚴以禁之此弊何以除耶○傳說有改鑄當二錢之說言者紛紛不知眞否○洋價忽然騰貴毎元至二千之多仁川亦漲至二千以外因有亂耗各行皆收買之以致如此恐今年不能落價也○金砂亦貴前則毎兩四十多千今則增至六十千尙無多貨 
[申禁串客示]  
　　甯波府正堂胡示串客扮演淫戲最爲地方之害該庄首柱首袖手旁觀任串通同經宗前府嚴拿懲辦並將該處柱庄首一併提究在案近聞此風如故若不嚴行拿标殊不足以端風化而正人心串客淫戲均責成柱首庄首密開姓名報官拿辦如能捆拿串客人等送官者匀各從優給賞倘庄首柱首知情縱容並地保屋主地主等通同徇隠一併分别提拿懲辦毋違特示 
[議事定期]  
　　本埠英工部局總議事向在局中集議今年定期本月十五日上午九點鐘於浦灘規矩堂内聚議已登告示于西字報内想届期必有一番酙酌也按去年有素有聲望之華人致函於工部局擬有章程以公家花園准華人遊覽嗣局董答以須俟總議事時集議未識屆期有無議及此事之人查西人亦多謂公家花園應許華人入遊惟西字報則云前英領事與前任道憲請得此地以爲西人遊玩之所自當歸諸西人華人若亦許入游必致嘈雜損傷之弊然此言也亦誰不知之特以西人所遊之地而華人禁不得入則亦與前道憲及領事妥商之意相刺謬若照前此華人函内章程限以額數不令混雜則亦未始不可正不得因其爲華人而一概屏棄想此次公議時必有以善全其事也 
[新咆已到]  
　　本埠西商圑練兵毎至春季合操奪旗之時香港將軍派人前來閱視今年派員業已將次來滬矣聞去將軍派員看櫟見操演一切均已盡善惟所用之砲未能合宜擬請國家撥砲應用該員回港後禀明將軍旋由將軍奏請英廷業經允許飭兵部大臣派撥巨砲到港近已由禪臣洋行之北京輪船載以來滬在北棧提砲上岸計阿姆斯脫郎後膛炮四尊并藥彈輪架馬上皮條一切齊備約大小有一百四十件皆裝之箱中現已由管理砲隊之兵官達賴司赴彼騐收想上海西商圑兵素來辦理認眞故英廷亦願爲襄助從此當益見荼火軍容矣 
[讞員回滬]  
　　英會審員羅少耕太守由蘇回滬於昨午後三點鐘抵碼頭署中吏役咸往通接想今晨當會判捕房各案也 
[武員赴皖]  
　　管帶兵輪之吳徵三總戎及管帶南瑞兵輪之袁鶴亭協戎於前日乘坐保民兵輪船往太平府謁見李與吾軍門並賀新禧再赴杭州謁見彭雪琴宫保 
[伶人苦况]  
　　津人之爲花旦者時有流氓向之訛詐花旦不得已往往以著名光棍爲護身符甚致戲館抱銀亦由光棍領取然後轉給本人仰人鼻息亦殊可憐近有花旦小桂喜受某光棍之辱又被勒住包銀抑鬱無聊投河覓死幸經人拯起不致月墮花沈然玉容已憔悴矣 
[見利思義]  
　　前日下午有某甲持手卷一幅行至英租界抛球塲地方遺落在地某乙見而拾取適東洋車夫某丙載客過此向乙奪取乙問坐客手卷是爾物否客曰非也乙以車夫何來是物隨問卷中是書是畵車夫不能答旣而謂乙曰爾但給錢與我手卷任爾取去乙曰我不取儻來之物所以拾取者原欲俟失主而交還耳方爭論間甲已踉蹌尋至乙詢明卷中欵識展閱無悞隨卽交還甲欲酬之乙不肯受而令甲轉酬車夫路人見者咸服乙之高義焉 
[烟妓受虐]  
　　前夜三鼓時小東門外法捕房捕頭出外巡察至裕興街見一女郎年約二十左右徬徨路側因該處俱係花烟舘墅草閒花往往礙路亦不以介意及東方欲曉時女忽奔至捕房大呼救命捕頭詰問何事女稱在十二號門牌花煙舘爲妓被鴇婦百般凌虐不堪其苦是以到此捕頭察得女果遍體受傷兩頰有指搯痕無數當將女暫留於昨最解到大自鳴鐘捕房候解公堂訊斷很心毒手莫甚於鴇想翁太守疾惡如仇必能爲小妮子超脫苦海也 
[候定訊期]  
　　昨日清晨本縣莫邑尊諭令各差將歲底未結各案帶候訊斷午後原差遂將案中人犯分别解案邑尊適值有他務遂令逐案帶回再候定期訊判 
[求銷命案]  
　　前日有本邑西鄉廿六保廿五圖漕河涇孀婦唐陳氏挈子唐泰生投縣訴稱小婦人生有子女各一女已于歸梅家巷梅綏堂之姪月樵爲室去臘月樵爲母營葬女兒因與夫兄月來核算葬費忿而勃谿月來旋唆使月樵時將女兒毆辱新正初五日月來又因細故肆毆復嗾令月樵幫助以致頭面頸項等處青腫不堪晚間遂至房中自縊次日小婦人聞信向論月樵等反敢逞蠻爲此情極投案叩請詣騐雪 
 
 

Page 4

 
 
寃莫邑尊略詰緣由諭令該氏退去月樵昆季毆傷釀命難免官刑因邀同親長地保極力調停願爲梅唐氏從豐盛殮唐陳氏允之昨晨遂投縣求銷矣 
[山東撫憲陳雋臣中丞十二月十六日發三百里排遞覆絲業會館籌賑公所書]  
　　少欽仁兄大人閣下雙丸迅邁華翰疉承負鍤别干稍稽修答先後由方觀察處承匯寄賑銀並棉衣等件均經次第飭局核收轉交潘孝廉及令郎子英世兄擇尤散放具見慈祥在抱康濟爲懷銀類施仁有加無已感誦盛德靡不同聲前次周小棠銀臺助捐京平賑銀千金已由此閒箋謝丁經生觀察代籌東賑深費藎勞良用欽感惟渠係江蘇道員弟處未便給札容當緘請較爲合宜頃據潘孝廉緘稱東省下游年内漸次放完來春接放上游阿平等縣仍望佛法無邊多多籌濟是所拜禱泐復敬請勛安摹璧晚謙不備[  愚弟陳士杰頓首]  
　　謹啓者今奉到山東陳雋臣大公祖來函拜讀之餘悉往歲冬令解去綿衣賑銀均已運到擇尤給放以慰助賑各省諸大善士之垂念奖春賑待欵急迫嚴佑之明經燈節後駕臨滬上以待輪船北上籌欵親自解往帮同接放春賑善昌謹代東省災黎百叩代求大人先生紳商巨富再發慈悲廣結善緣以全善舉功德無量如蒙惠賜務祈早日寄來方可一同帶往請勿以無厭之求見責也不勝拜禱登報奉聞恭呈台鑒上海絲業會舘籌賑公所教弟施善昌拜啓正月初四日 
[丙戌人日爲霧裏看花客五十四歲初度同醵資公祝首倡一律錄呈郢政并請諸大吟壇賜和]  
　　祝嘏惟將酒一巵草堂人日勉題詩射潮手叚兼三絶服政年華懍四知杜子吟　方鬱鬱文公驅鱷尙遲遲今朝介壽稱觥處一曲登塲我敢辭高昌寒食生拜手 
[懷滬上夢畹生朶紅仙史兼柬瘦鶴詞人卽祈玉龢]  
　　歲暮光隂短不禁離懷欲共碧雲深明春倘放淞南棹把盞同賡雅頌音鎭日圍爐斗室中更無情緒付征鴻才人第一傷心事如許文章不救窮[  祀竈前二日吳門潄經屢主甫脫稿]  
[俚句奉和松堂司馬小樓吟欽圖原韻卽希政之]  
　　陸地神仙何處尋小樓前節正披襟樽開北海縱豪飲燭刻西窗發朗吟酒國　壇皆引領美人名士盡知心鯫生不顧大方笑率把俚詞和雅音[  秀峯弟陳彦未定草]  
[題聘三宗姪畫圖]  
　　迹比廬陵圖陵圖畫新當年母教切遵循此中無限兢兢意妙手能傳阿堵神訓誨殷勤歴苦辛於今成立百年身幾回讀罷瀧岡表應憾髫齡未報親[  雲間陳月川稿]  
[蘇省撫轅抄]  
　　十二月廿四日候補通判徐承福松江措資回○廿五日藩轅牌示照得蘇總捕同知徐致和捐升已奉部文離任查有海防同知王恩晉堪以調署所遺之缺查有候補同知傳懷祖堪以署理候補通判李庚禀知聞訃丁父憂並銷發審差○廿六日知府銜雲南委用直隷州周政廣西人由金陵來蘇請餉○廿七日前署浙江温處道蔣國楨浙江回○廿八日蘇海防同知王恩晋謝委調署蘇總補同知事候補同知傅懷祖謝委署蘇海防同知事主簿陳以恭禀知奉委解供布差○廿九日候補縣李超瓊禀知奉臬憲委赴丹徒縣會審案件卽辭縣丞藍承松缷署嘉定縣縣丞事回卽辭赴滬見道憲○除夕日候補府嚴錫康金陵見制憲回並奉江藩憲委解經費銀來○元旦日浙江候補同知黄源晉河南人由浙江來○初二日署淞北營協鎭葉廣全常熟來卽辭行○初三日記名簡放總兵崔萬榮常熟來卽辭行○初四日李超瓊謝飭知請補溧陽縣缺初五日蘇州府照磨陳漣禀知明日赴窰工開厰選磚 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[孝廉被拐]  
　　華洋新報云客臘十三日有客來見自稱粤之高州府化州人父以道員需次山右李其姓父印士銘已名鳳文丙子科鄉試舉人庚辰年應試北上報罷鄉旋道出上海假館於法租界長發客棧同寓有南海縣人陳德祥者乃羊城大新街永順祥玉器店之夥在上海坐庄買賣李鳳文因同鄉之故曾與陳德祥欵接因購賣衣物借用陳銀八百元未久李至廣東卽如數兌還與陳之本店永順祥照收李卽遄返化州此李陳相識之緣起也至光緒五年李鳳文之父奉委署山西鴈平大朔甯忻代保兵備道篆鳳文自粤赴晋以修定省之職鳳又至晉居未久其父恐其在署廢讀命歸鄉温業鳳文奉命携　五人羣擁公子至申將易海船仍寓於長發棧不期又與陳德祥晤舊雨重逢愈覺親密陳因之借用李銀二百五十元其時陳業賦閒李未之知也此光緒九年秋暮時事也李因流覽名勝約歴有三四月之久至十年正月李始自申首途而陳亦附船同載焉旣抵香港陳無資還欠李因分遺僕三人先送所購衣物綢縐之類回鄉已留兩僕住香以候陳還借項陳乃詭詞以語李曰父在時開有生理在檳榔嶼父殁後被庶母所據求君屈尊同行藉重一言當得多金君之借項可清而我亦得營運之母金矣豈不兩美一切旅資皆我供給况南洋山水奇偉市面興旺君一擴海外觀未爲無益李聞心動乃訪問於逆旅主人所言與陳同李於是乎决計南行乃携二僕並行李隨陳附船出洋船至新嘉坡港上落客貨時陳乃紿李上岸游覽李則留一僕看守行李偕一僕登岸稅車遍觀各處至暮施船不見衣箱二口問諸留守之僕則云公子去未久陳爺云上貨人多恐有錯失故將衣箱移送他艙去矣李　並不在意漏下陳不見旋而輪轉舟行業向檳城進發矣至是李方疑陳然亦無可奈何只得至檳城再作行止船抵嶼港後李隨一閩人先行下船至官署控報官以陳之竊逃在新嶼官何能爲力李再回船而所隨兩僕亦不知去向其所餘衣箱一隻行李皆在並非竊逃因其同船來有新客數百而僕亦皆鄉間老實人想被奸民哄帶以去至是李剩單身一人取其行李再報於官官令候查自此消息皆無李之資斧亦漸告竭無奈隨一閩人至朗葛投入成美王君振德店中司會計屈指兩載於兹後漸向人道其遇沙灣之甲必丹張君榕軒及民禮之張君展琳皆東粤人也聞此鄉誼相關知其爲貴公子名孝廉不可令其久居籬下因各厚贐着友送李至嶼候船東旋並便中訪查兩僕消息現寓於張君弼士之萬裕號中其兩僕一名蘇有會現年約二十五六歲一名陳亞九現年三十一二歲皆化州鄉人 
[揚州元亨復茂恆十一二月分經收東賑洲賑並粤賑移東賑各欵及本年經解各賑欵清單]  
　　元亨利東賑欵揚電局手西安鼎州雲門子銀三十兩樂山樵十兩存心主人因完姻收親友拜儀願撥助洋廿元新安龍角山庄試舘二百元味記求子病愈三十元晏谷氏六元肇慶恆手五元陳龍橋陸萬宏四元錢二百文無名氏迪餘堂蕭姓平安氏四戸各二元周蘭甫一元無名氏錢六千文無名氏一百千文春記錢五千○復茂恆東賑欵無名氏許平安愿人無名氏求子病愈二戸各九八五銀一百兩無名氏求子病愈九八五銀二百兩求平安人銀六兩金許氏産女平安四元靳春手無名氏芝記齋記共四十千文無名氏怡記三十千文無名氏豐記五千文無名氏亨記十五千文無名氏菜記十千文○元亨利粤賑撥歸東賑欵揚電局手西安鼎州雲門子銀七十兩庚記立願人洋三十元葆素堂一元晏谷氏二元○復茂恆粤賑撥歸東賑欵無名氏十四元李震北翁八元吳家麒十元次符氏求子病愈九八五銀十一兩八錢○元亨利洲賑疑晏谷氏二元○復茂恆洲賑欵韋少涵翁九八五它紋三十兩折合揚平銀二十九兩零一分二厘無名氏錢三十千文無名氏九八錢四百文不留名患病求愈無名氏經收帳目平穏二戸各十元黄光堶求母病愈一元又代收銅洋助賑木記無名氏崇德堂姜埝來念慈氏四戸各四元無名氏公記純手二戸各一元無名氏景記二戸各二元張紹翁三元共銅洋二十五元鎔化繳出銀七兩三錢○查東賑並粤賑撥歸東賑欵及洲賑欵除已解外均已解訖又查自七月至十二月止解欵計粤賑　一千二百四十四兩三錢一分二厘代淮南總局解陸千兩東賑解九千零二十一兩零五分二厘又解棉衣五千件代淮南總局解六千兩零代上海各公所解二萬兩又刻日續解二萬七千兩又五千兩代鎭江公所解五百兩洲賑解二千七百五十兩零五錢四分六厘代上海公所解一千二百六十五兩三錢六分二厘又英洋一千元代江都縣署解五千兩又錢八百千文又錢五千千文又洋一千元代淮南總局解二千兩又棉衣欵六千兩並代解淮南總局江都縣署奉發棉衣一萬五百件計大共解出銀九萬一千七百八十一兩二錢七分二厘洋二千元錢五千八百千文棉衣一萬五千五百件合併聲明 
[上海四馬路浦灘文報局内恊賑公所經收賑捐十二月下旬清單]  
　　念九日聚生莊交來松江府憲曁各縣公捐英洋二百元○三十日銳而册蕪湖招商局交來蒯府善士本洋二十元洋藥局董卓心河翁募銅洋四十元解少蘭翁募安命子英洋三元懷蘭寄舍寳善堂愼修堂章悅來四戶各一元樹德堂尚勤堂張春堂金湘帆陳小湖龔少琴六戶各五角宿遷天順公信局劉筱林先生交來鍾吾同善堂墓天順坊九九四錢五千知非子愛日堂合九九錢一千李詠裳吳少梅張紹光三戸各九九錢一千沈光甫九九錢五百黄培卿無名氏兩戸各九七錢六千張鳴鼎張效渠王仲玄問心齋四戸各九七錢四千黄行恕堂九七錢二千嚴幼琴黄叙九黄荔村鮑雲鶴陳介軒張瑞峯張晚香堂七戸各九七錢一千問心齋英洋九元張子舟一元實收英洋四十九元銅洋一元○催單招商漢局謝甸甫翁交來荆州府署帳房劉玉書翁募無名氏九八五錢三十千無名氏十千范蔭棠方琴溪張玉亭曹甸丞四戸各四千鄧石渠林鷺丞吳朗卿戴壽山胥雲孩何紹堂吳丹山禾季子恆琢堂劉玉書戴寶辛張理琴諸嘯笙孫幼坪夏紱卿黄績臣朱欣菴恆小蔭十八戸各二千方藜青孫心泉張福堂陳心吉方仲衡龔幼卿徐予蕃陳丹山吕華廷蔣煥然張菊生譚少坪十二戸各一千文合收九九沙平銀陸十三兩一錢三分○潘衞泉善士望長子改過英洋六元○兩日共收英洋二百陸十五元本洋廿元銅洋四十一元沙平銀陸十三兩一錢三分○本旬共收賑規元一萬一千五百八十兩另九錢一分英洋二千九百八十一元五角二分五厘計規元二千一百七十六兩五錢一分三厘銅洋一百另七元烊見規元十五兩陸錢二分二厘爐胚洋十一元計規元六兩六錢小洋三十三角計規元二兩四錢另九厘虚對開二个計規元五錢八分四厘京沙平銀七十七兩五錢三分批見規元七十九兩八錢五分六厘飾銀一兩六錢五分兌見規元一兩一錢五分五厘錢五千三百四十八文計規元二兩五錢六分五厘○九項共收規元一萬三千八百陸十七兩二錢一分四厘○又附收江甯賑英洋五百三十四元計規元三百平九兩八錢二分○連前共收規元十八萬三千八百五十二兩二錢九分五厘英洋二萬另五百元○付解山東第十一批規元一萬另九百陸十兩付解江靖規元一千五百兩○連前共解規元十八萬三千一百另七兩三錢二分五厘英洋二萬另五百元○實存未解規元七百四十四兩九錢七分○附收江寗賑捐細戸清單廿一日同康莊交來雷誦芬堂英洋三十元○廿二日昌字三百七十三號神戸理事府徐募謙裕堂陸十元鼎泰號同孚泰兩戸各五十元徐乳羔德興隆建記號三戸各三十元怡錩號豐記號兩戸各二十元樹德堂鄭月湖徐橘孫三戸各十五元德榮美黄文珊裕貞祥廣昌隆解鋆堂德新號益昌號興泰號祥隆號九戸各十元鄭愚石鄭悅亭楊硯池三戸各五元怡南號四元鮑文逹鮑守北張華萼楊訓庭劉氏同茂泰義和泰廣同生鼎源興天祐生福泰號和昌號源生號公興號復興號兆興號慶記號燧昌號怡和號壽昌號眞成號廿一戸各二元鄭碩卿生源隆源亨號三戸各一元昌字三百四十八號寗波新關李交來陸子銘翁募高與記龍游主人兩戸各四元高伯記高仲記黄吉記賦文堂賦文堂五戸各一元賦文堂六角八分四厘心餘女史錢五百文王燦墉候親仁兩戸各三百文保平安伯蕃氏兩戸各二百文合收英洋十五元合併聲明 
[上海絲業會舘核奬籌賑公所施少欽經收山東賑捐元旦至初五日第九百十二次清單]  
　　本埠善昌榮號來陳君求母福壽安康洋十四元又黎懋昭黎以炤黎以銘黎以煇張燕羣龍燕華六戸各洋一元另來陳厚烜求母足疾速愈洋四元無名氏求心愿洋四元無名氏准敬香資洋一元浴佛子洋二元一年平安人洋二元節省財神福佛人洋四角七十老人江清驥以子槐序寄到祝敬洋移助轉祝子孫諸事順遂福祿日增　一百元江灣嚴善士求家庭康泰洋五元 
 
 
