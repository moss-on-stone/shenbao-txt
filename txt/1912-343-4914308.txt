# 1912 - 343 - 4914308

 

Page 1

 
 
社論 
[俄蒙交涉檔案（六無名）]  
[（十四）烏里雅蘇台及呼倫貝爾之獨立庫]  
　　倫獨立後活佛即派海珊統率蒙兵六百人而攻烏城時烏城將軍奎芳祇有衛隊五六十人衆寡不敵而且均係老弱器械又復不利聞風後思欲自殉俄領事出場調停勸奎芳退讓並担任護送等事然軍台已撤不能輸送俄領事又爲設法用駱駝車繞道索果克及俄境比斯克由西伯利亞鐵道回京時辛亥年十一月間事也奎芳去後海珊即率隊入城宣告獨立並出安民告示大旨與庫倫相同是月呼倫貝亦宣告獨立官吏限期出境蒙兵攻取臚濱府俄武官帶兵助攻外務部以違反中立照詰俄使彼始終堅持嚴守中立不認助蒙云云 
[（十五）庫倫獨立後之活佛及女活佛壬子]  
　　正月初一日活佛行登極典禮是日設寳座三座活佛居中佛母在左佛子在右羣上活佛尊號曰（俄㖮喏額固格持克森冷葛烈寳敦汗）譯言多人公舉之日光皇帝定年號爲共戴元年各王公及大小差官等朝賀如儀護衛蒙兵五百名皆穿藍袍戴藍冠肩掛黄布朝罷由多兵擁護回宮活佛初意因憤歷任辦事大臣所爲兼以杭逹多爾濟等從中煽惑激而出此迨獨立旣成華官悉去連年積忿一朝冰釋取消獨立原無不可且因各旗王公爭權攘利相持不下而内政之措施經費之籌度大覺爲難活佛至此始悔當初孟浪焦思苦慮目疾益劇醫治罔效遂至失明舉一切政權悉委之佛母及二三近臣佛母饒有材略素與崔倫祺迷大喇嘛及那公等有醜聲今乘活佛失明援引崔那諸人入宮主政外則倚任前馬賊頭目陶什陶（亦曰托夫托）爲將軍聨一氣取消獨立之議活佛頗心允而崔那及杭逹王陶什陶等堅持固拒不謀活佛逕與佛母商定電京拒絶活佛此時幾同傀儡執政諸人無敢進言卽其胞弟除每日進見問安外亦不能别致一詞其情形可見 
[（十六）取消庫倫獨立之往來電報庫倫獨]  
　　立後於陽曆三月十二日致電中央申明自立其詞曰 
　　中華民國袁大總統鈞鑒我外蒙古因被清國官吏虐待不堪其苦客歲陽月初旬公議保種保敎保全領土大衆起義辭却清國宣布自立冬月初九共戴活佛尊爲君主國號蒙古朔方江山土地業已收歸原主保全佈告中外諒已早逹鈞聰前接南京來電始悉大清帝已辭政統治之權公諸全國曷勝慶幸且稔尊意欲以天下爲一家中國爲一人允超聖哲民胞物與志在四方欽佩莫名理宜合力前進以表同情惟緣蒙漢異風異敎言語文治俱各不同天涯地角兩不相及矧我蒙古被清愚弄二百餘年知識風氣迄未開通如以頑固之蒙人與最文明之漢民同居一室誠恐彼此生衅致滋衝突貽譏五洲自應講信修睦結爲鄰邦各安疆土以圖保全再華商之在吾國僑居營生者實繁有徒自逐貪官污吏出諸境外宣告自主後姑念南北交易有年准如該商民等所請暫予緩征稅捐以示體卹矣所議華商流民邊疆等事如邀隣國出爲保証方克兩有裨益再四籌酌總不如各討方便以重邦交之爲妙也特此電逹蒙古國内閣大臣叩松 
中央得電後卽於三月十五號復電庫倫其詞曰外蒙同爲中華民族數百年來儼如一家現在時局阽危邊事孔棘萬無可分之理貴喇嘛慈愛羣生宅心公博用特詳述利害以免悞會各洲獨立之國必其人民財賦兵力政治皆足自存乃可成一國而不爲人所呑噬蒙古地面雖廣人數過少合各蒙計之尚不能敵内地一小省之數加以蒙民生計窘迫財賦所入至微外蒙壯丁日求一飽尚不可得今乃欲責令出設官養兵購械諸費不背畔則塡溝壑何從取給若借之於人則太阿倒持必至諠賓奪主又自奉黄敎以來好生忌殺已成天性各部箭丁祗知騎射刀矛尚不能備何論於砲欲議攻戰必 
 
 

Page 2

 
 
無可恃政治則沿貴族之制行政司法以較各洲强國萬無可企更難自立且各蒙并未盡能服從貴喇嘛威令所及者僅圖車三音三部且聞尚未盡服從閱時稍久人怨財匱大衆離心雖悔無及試問百年以來凡近於蒙古而不隸中國之蒙回各部有一自存者否有不爲人郡縣者否各蒙與漢境唇齒相依猶堂奥之於庭户合則兩利離則兩傷今論全國力量足可以化外蒙之貧弱富强置於安全之域舊日粃政當此新基創始自必力爲掃除此外如有要求但能取消獨立皆可商酌貴喇嘛識見通逹必能審擇禍福切勿惑於邪說貽外蒙無窮之悔竭誠致告即希見復大總統袁咸印（未完） 
命令 
　　十二月十八日臨時大總統命令 
任命周學熙充稅務處督辦此令 
任命孫寳琦充稅務處會辦此令 
張其鍠授爲陸軍中將此令 
海軍總長劉冠雄呈請任命劉傳綬爲參事陳復爲視察陳作舟爲科長應照准此令 
交通總長朱啓鈐呈請任命陳毅袁長坤爲秘書應照准此令 
任命鄧邦述爲奉天鹽運使此令 
任命戴鴻疇署四川巡警總監此令 
江蘇民政長應德閎電呈請任命沈恩孚爲秘書應照准此令 
專電 
[北京電]  
　　借欵大綱中所擬設之公債借欵（據昨報他訪員電借欵兩字作銀行）鹽稅審計四局以審計局爲主要銀行團擬聘精琦氏爲該局顧問領袖各局 
[北京電]  
　　中俄交涉自十七日會議後昨日（十八）俄庫使又到外交部與陸總長磋議條欵頗有進步某會所發傳單有云中俄勢將决裂實非眞相 
[北京電]  
　　外交團消息俄奥國交益形險惡現兩國均預備下動員令 
[北京電]  
　　孫中山所發表之廢金用紙政策及與俄國長期戰爭各意見英太晤士報作長評極力反對孫說并云似此不切事實之奇論足引起中國新式之義和團云 
[北京電]  
　　北京郵政局新發行光復紀念共和紀念兩種郵票印有孫中山袁總統肖像自本月十六發行日起購者接踵尤以旅京外國人爲多孫中山肖像票銷路較滯聞因孫像不肖之故 
[北京電]  
　　英人向中政府要求自缅甸經巴塘裏塘到拉蕯之鐵道權 
[北京電]  
　　法人亦要求由河口通至雲南及兩廣之鐵道 
按此兩電當與初九日本報之北京專電參觀 
[南京電]  
　　程都督因津浦貨捐問題工商財政兩部力主裁厘致未解决昨又電致直魯皖都督謂未加稅之先率議裁厘必部中能允鉅餉四省合算方可提議裁局否則仍以收捐堅持到底 
[南京電]  
　　代理實業司季新益電催黄以霖迅速來寗就職 
[南京電]  
　　程都督命令上海縣知事如有擅自組織征庫隊招募開捐情事即嚴行禁阻以杜紛擾 
[南京電]  
　　美公使嘉樂恒昨由滬來寗將乘津浦火車回京 
[東京電]  
　　桂太郎復任内閣言論界大爲不平著論痛斥中央新聞因痛詈山縣被勒停板後輿論益譁 
特約路透電 
[北京電]  
　　周學熙之代胡惟德爲稅務處監督因胡不日將赴歐洲故也嗣後周除管理監課外並能管理稅務將調用海關外員辦理鹽課不致爲難惟六國銀行家大會對於所擬借欵條件聞曾提出重大之修改數則而於整頓鹽課一事格外注意銀行家之意以爲此事必須籌畫妥貼而令贊助該借欵之各國政府皆爲滿意然後自以相當正式之助力扶持此舉故六國銀行團與中政府之談判目下進行雖稱順利而委任外員辦理鹽課一舉仍將暫行中止 
[北京電]  
　　參議院今日討論公債案該案規定之數爲二萬萬元每百元實收九十二元以四十五年爲期債票分十元五十元百元與千元四種六釐行息每半年一付五年後即以拈籤法開始收回此項公債以印花稅與契稅兩項爲擔保品至發行債票與繳付本利均歸中國銀行與各處分行經理該債票可以繳納各項稅餉並可買賣或抵押某某數議員因此項公債提出一萬萬二千萬元收回各省紙幣不敷應用故不以爲然政府委員答稱政府已電禁各省續發紙幣故信所定贖回紙幣之數足敷應用某議員謂公債本爲供應政府要需而發行故不如將　助中央銀行一舉作爲罷　其餘議員則謂設立銀行爲政府政策之要圖設政府欲盡用公債之入項則自不致提議而成今式之議案矣後由全院議决展期開二讀會 
[北京電]  
　　大總統任命孫寳琦爲稅務處副監督現料孫氏不久將佔關係鹽課之重要位置 
[北京電]  
　　聞外交總長陸徵祥將得勳一位 
[奉天電]  
　　袁總統召張作霖與馮麟閣赴京參列軍事會議俄國要求在洮南府建設領事署而此間華 
人則向該國催繳賠償日俄戰役損失財産之款此項損失共有數百萬元 
[成都電]  
　　尹都督决意在察木多度冬暫停西征休養兵力候來春再行進攻近尹曾來電請派援隊赴西蓋有藏人萬名携有來福槍以備抵禦華軍進攻華軍兵力過單難以應付故也據成都各報載稱當道已在竭力豫備由第四鎭陸軍内挑選精兵一標派往西藏藉增兵力 
[東京電]  
　　桂太郎公爵受内閣總理大臣之任時曾有永不問政之言現經各報宣布著論貶斥日日新報謂桂太郎之行徑與醉漢相同自稱戒酒而仍麴蘖是愛又謂桂氏復操政權大可爲憾中央新聞謂元老院至山窮水盡之際乃乞一上諭以解紛難足見其能力之薄弱此次風潮實元老院之力弱有以釀之而尤以山縣公爵爲最時時新聞謂元老院竭力經營之餘國家大政乃轉成一滑稽笑劇而令日皇不得不干涉以止之云云除國民新聞爲官僚派之機關報外其餘各報均有貶詞中央新聞因痛詆山縣公爵之故已經警察飭令停板 
[東京電]  
　　桂太郎公爵能否得一合格之員以充海軍大臣目下尚　疑問聞齋藤已辭海軍大臣之任因桂氏行政程序内規定展緩據張海軍之故現料此舉之展緩乃因陸軍旣展緩擴張故欲藉此以慰九州族民蓋陸軍黨人之人物大半屬于該族故也據日報載稱海軍黨中人大半屬于蕯摩族民彼等堅主擴張海軍萬不容緩聞桂太郎將請日皇下諭令海軍黨承認其所定之行政程序 
譯電 
[北京電]  
　　此間及北省一帶現仍抵制俄國銀行迄今已提出現洋四百萬元 
[北京電]  
　　此間湖廣會館演戲三日籌欵以助征蒙軍餉中國各處現均在籌募此項兵費 
[東京電]  
　　星期二日政友會領袖各員設宴款待胡瑛及其隨員 
[柏林電]  
　　巴爾幹媾和會議因希臘未簽休戰條約展期星期四日續議說者謂此舉殊不足懼盖希臘雖要求搜查愛琴海之權利而今已簽定該約及弛封伊哇里亞海矣 
[柏林電]  
　　各國大使大會進行頗爲順手大約星期五日卽將閉會否則須過聖誕節後續議 
[倫敦電]  
　　奥大利亞與塞維亞之地位復呈悲觀一節倫敦要津皆謂此說殊不足據惟塞京培爾格萊特及羅馬尼京城蒲克哈萊斯傳來消息語頗驚人塞政府官報深以奥陸軍挑釁之舉動爲憾謂奥軍嘗以探海電燈射照塞國京城其鐵甲艦游弋逹納白江上嘗逼近界線甚至與培爾格萊特之埠頭相撞塞人赴邊界經商者悉被拘逮此種舉動皆易激怒塞人者也羅馬尼京城現信逹納白江上之奥艦奉命開往茄拉茲及羅馬尼軍艦奉命聚集曼新港實因奥塞齟齬之故 
[聖彼德堡電]  
　　陸軍總長蘇曲里洛夫及外相薩薩洛夫逐日覲見俄皇昨日（十六號）皇又召見陸軍參謀總長 
[柏林電]  
　　據駐奥塞維亞新使宣稱奥塞爭端可以平和解决 
[柏林電]  
　　土皇諭倫敦土耳其媾和代表勿讓蕯洛里卡城 
[倫敦電]  
　　布爾茄利亞議會議長逹萊夫博士以巴爾幹各邦之名義主持外交一切事宜該博士及土耳其代表皆絶對要求亞特里亞洛泊爾城否則寧願續戰 
[倫敦電]  
　　路透電社得悉塞維亞媾和代表之態度傳言雖多抵觸實則該代表等之要求純屬和平彼等今欲於亞特里亞海得一口岸固理所當然且聲明願將此事由各國公斷云昨日（十七號）英國外相葛蕾氏曾參與各國大使大會聞該會當時曾討論阿爾巴利亞將來之地位 
[雅典電]  
　　希臘大軍終日轟擊皮若里砲臺土軍已無砲聲還擊並轟炸該砲臺之砲庫豫料該砲臺旦夕將下卽可攻至茄里那 
要聞一 
[大借欵交涉近狀]  
[取消優先權正在交涉]  
　　借欵條件均已磋商妥洽只待歐洲復電北京即可簽押聞覆電已於日昨到京無所改動惟對於谷利斯浦優先權一層不甚滿意要求必須將此小借欵取消由大借欵内撥欵歸還而谷利斯浦代表巴攝斯氏則堅持不讓周總長現正設法磋商 
又聞此次取消谷利斯浦之優先權頗費周折莫理遜氏關於此事一方爲大借欵之說合一方爲取消優先權之奔走近日將有成效惟谷利斯浦以受損害之故要求賠賞甚奢現正在磋議中聞昨日已雙方議定谷利斯浦財團年内尚可續交二百萬磅 
[大借欵將開正式談判]  
　　日前所傳借欵條件之内容聞尚係銀行團内部之交換意見尚未與財政總長直接交涉倫敦會議於大體旣無甚變更是可卽日與周總長開議惟聞俄國對於用途頗主張爲嚴重之檢查云 
借欵成立後之統一財政計畫 
　　財政總長周學熙近上財政計畫說帖一封内容略謂臨時政府成立已逾半年中央財政迄今未能統一醫瘡剜肉無米爲炊日前國務會議决定仍就六國銀行團續商借欵嗣復奉大總統命令責成財政總長一手經理學熙勉膺重任竭力進行再四磋磨漸可就緒竊以爲借欵告成以後正存亡絶續之交倘及此時果能内外一心共圖補救三年蓄　或有可爲否則飲鴆止渴聊快一時稍緩須臾終成鑄錯學熙目擊現狀之紛歧心怵將來之隕越存亡一髮不敢不言謹抒管見五條如下 
一）鹽務全歸中央直接管理各省不再干涉先從均價入手所有進欵全數備抵外債不得絲毫挪移 
二迅速劃分國家稅設國稅廳直接徵收各省官吏遇事贊助不得阻撓破壞 
三各省議會同負籌欵之義務期自二年正月起於六個月内先恢復舊額六個月以後實行量出爲入主義 
四中央銀行定爲獨立參用洋員實行集中主義發行法定紙幣及代理國庫出納之權各省紙幣及官庫官銀號槪行停止 
五聘用外國財政大家採國家社會主義銳意實業太開利源 
以上五條皆爲大借欵告成後急須進行之政策不僅爲財政統一計畫實關係國家存亡問題各省都督皆手造民國之人各省議會有代表國民之責事關大局諒荷贊成擬請國務院通電各省無論借款成否期以必行民國前途庶幾有豸中俄交涉最近消息 
[陸使交涉困難]  
　　自中俄交涉問題發生後俄使對於我政府之談判無非一味恫嚇雖口口聲聲顧全中俄邦交而於實際上則無絲毫讓步之意至十一日俄使到外交部與陸總長會見俄使宣稱中國政府如對於庫倫事件仍欲保存前清舊制此層萬不能辦到雖俄國有意篤念邦交處處退讓然在庫倫政府必不承認蓋以庫倫政府以獨立爲唯一之目的現在勢力日益澎漲前途未可限量中國政府若再延遲日期一旦庫倫政府正式宣告獨立俄國爲保全在蒙古之利益起見不能不首先承認此時勿謂俄國不顧邦交云云其虚詞恫嚇有如此者 
陸總長體質素弱此次中俄交涉問題發生勉膺艱鉅連次與俄使談判不得要領焦急異常舊疾復作原定以星期五日先到參議院出席宣在交涉情形及預備答復俄使之辦法嗣因連日積勞太甚不能支持故前日未能到院出席并聞前日陸總長即未到部實因連日疲勞所致云 
[劉代表電請堅持]  
　　駐俄外交代表劉人鏡於昨日午後兩時有密電致總統府大致云本代表爲庫約問題迭與俄政府交涉現據聲稱此約確係庫倫敎主哲布尊丹巴全權認可者萬無取消之理若令認爲在庫倫一方面發生效力尚無不可至約中條件中政府亦無要求修改之必要云云觀此詞氣俄政府仍是一味堅持請毅力進行 
[抵制俄貨抗議]  
　　俄公使爲中國商民抵制俄貨曾提出抗議書與我政府交涉昨經陸總長照復云共和國家人民自由抵制貨物激憤使然政府無法抑止倘庫約不速解决恐尚有意料不及之事發現本總長爲顧全中俄邦交起見故將實情直告即望轉知貴國政府速自爲計母以本總長之言爲恫嚇也 
[宣布交涉情形]  
　　大總統以自庫約問題發生後各省異當激昻紛紛電請帶隊討庫前已飭陸軍部電覆各省暫緩北上聽候出發近總統府又迭接各省來電詢問庫約交涉近情以憑對待情昨大總統特飭外交部將交涉近情並雙方五次提出各條件一併電逹各省以安衆情而資討論 
[法使調停獨力]  
　　此次中俄交涉俄使堅持私見一再推延法使康悌氏爲調停爭執維持東亞和平起見竭力調和至美德日各公使最初亦居中斡旋近見交涉難以解决頗退於旁觀地位或謂三公使狀態之變遷在美使係已得政府來電謂此事難以和平了結將來必邀法英各國用强力以調和在德日兩國則實欲乘機舉動該兩使已得政府來電飭其靜候機宜云 
昨日下午大總統特宴請法使康悌氏於總統府總統親自出席面謝其調停之盛意并謂俄使一意强硬無可磋商之餘 
 
 

Page 3

 
 
地若訴之於武力又未免近於激烈擬派專使赴海牙和平會提出此問題要求公判請貴國政府始終調停以逹和平解决之目的祈貴使將此意　逹貴政府云云 
[俄廷指示機宜]  
　　外交團消息駐京俄使頃得其政府密電内容甚爲秘密探其大槪係指示現在交涉之機宜謂日前提出之條件中國不得設官增兵移民於蒙古等條得按照情形變通辦理惟俄國在蒙之權利若行航若畜牧若開礦若伐木若漁業諸事須極力主張毋得放棄并謂中國民氣多有初鮮終交涉手叚仍宜出之以延宕含混以待其放鬆云云 
[中英禁煙交涉續誌]  
　　英人干涉安慶查收私土情形迭誌各報茲悉英人自九號會議後因見安徽代表徐子俊君處處駁詰持論不阿又見北京洋文報評論安慶銷毁華商煙土案英人無要索賠償之必要於是乃變易其詞揚言我國禁煙破壞條件焚毁印藥自當要索賠償若報紙所稱代華商爭賠償者實係悞會故十號傍晚陸子興總長到該使署宴會時仍未解決迨十一號外部特派員到該使署晤談英人依舊要索賠償二萬五千兩爲破壞條約之代價特派員還報外部部謂英人變更前意似嫌矛盾抑且按照禁烟條件並無賠償之規定然則破壞條件之代價不知以何者爲標準至於要索賠償二萬五千兩之數目更不知從何推算云云茲聞外部擬將此案切實駁覆 
駐滬英總領事爲鴉片交涉事日前晋京拜謁駐京英使朱爾典君稟請向外交部交涉内容謂中英鴉片條約英國政府必俟中國能禁種及禁吸英政府始照約禁止英商運烟然浙皖贛鄂湘各省以頒行嚴令爲能禁種禁吸不察實情擅行禁止鴉片之進口不但違背條約且致英商之賠累現賠額已逹八千萬元之巨影嚮及於滙解之銀行英國雖追念各都督之苦心及邦交之睦誼至於藐視條約實難默認請中國政府妥籌辦法以濟英商之賠累兼資遵守條約云云陸外交總長自接此抗議後尚未有相當之辦法故迄未覆答云 
戒嚴法案之大討論 
[北京通信員率公]  
　　參議院十二月十三日關會至午後二時尚缺十許人已照章展延二次無可再展衆以戒嚴法案急要之故再坐待十分鐘届時仍缺三人王家襄謂不如散會通告以後必須准時到會　策謂不如以後逕定二時到會秦瑞玠謂不如仍復舊章逐日開議孫鐘則謂姑再少待乃待至二時二十分始足法定數觀此遲到之數人似應午間飯局而來觀其情形不免局促媿赧可謂怠於職務不顧公益者矣 
戒嚴法案前經議决第一條遇有戰爭其他非常事變對於全國或一地方須用兵備警戒時大總統得依本法宣告戒嚴或使宣各之本日開議時秦瑞玠動議請於本條增第二項文云前項之非常事變以兵變或土匪騷亂警察力不能制止時爲限時功玖彭允彛周珏均附議汪榮寳反對謂須用兵備警戒句已足包括兵變匪亂事秦答辨謂所以加二項者非恐不能包括正恐包括太廣内亂照刑法上有一定之解釋與兵變匪亂不同彭允彛亦謂戒嚴以戰爭爲限若但稱非常事變恐易將全無關於軍事之變故而亦濫入戒嚴法與憲法有彼此消長伸縮之關係討論移時議長以加第二項之說付表决起立者二十八人僅差二人少數否决第二條戒嚴之地域分爲警備地域接戰地域彭允彛王樹聲動議應照日本改爲臨戰地域與合圍地域以爲臨戰合圍均可明軍事性質若但云警備則範圍太廣曹玉德謂此不過文宇之互異寳際已略同可不改秦瑞玠主張但以警備地改爲臨戰地與接戰地相比蓋因臨戰而警備言警備自不如言臨戰付表决時起立者二十五人少數否决討論至第四秦瑞玠動議第二項出征司令官因戰略上須臨機處分時亦同云云可删蓋因出征在境外本非憲法効力所及之地且第九第十條等指揮行政官司法官亦非本國之官吏自不能適用故也鄧鎔謂出征非必在境外因戰略上須臨時戒嚴自不可少曹玉德附之此事反對者較多秦答辨謂出征之出非出北京在本國境内無所謂征第六條另有特任司令官與此出征司令官自異在國境外用兵止適用陸戰法規不適用一國之戒嚴法表决主删者極少數討論至第五條彭允彛主删謂除大總統外本無人可宣晧地戒嚴第四條戰爭緊急不得不有例外本條則屬平時不能許有臨時戒嚴之權鄧鎔謂第一條旣表决有使宣告之句本條正與相應王家襄謂戒嚴非破壞憲法正所擁憲法不必過爲限制時功玖附彭說主删去謂有第四條第六條已足與第一條使宣告之句相應無須有本條且非常事變之範圍過寬一有變動即驚爲非常是無時無處不可宣告戒嚴也何得謂戒嚴正以擁護憲法且憲法何須戒嚴法之擁護王答辨謂警察之限制極嚴有變亂時須用兵力則不能不適用戒嚴法因有亂黨破壞憲法而用兵戒嚴以弭平之是戒嚴正以擁護憲法也至此張耀曾起言諸君均似誤以本條爲屬平時實則審查報告已將原案改正乃指非常事變所謂非常事變者確指兵變匪亂已再四聲明倘有於兵變匪亂而外妄稱非常事變濫行戒嚴者可指爲違法無須過慮彭允彛仍主删去討論旣久乃付表决贊成彭說删去本條者十二人少數劉　訓主張删去後半叚之司令官臨時戒嚴贊成者亦少數遂照審查報告通過第六條時功玖主删去軍長師長旅長專以各種司令官爲限略有討論表决删去者極少數討論至第九條秦瑞玠動議管理權改爲管轄權以司令官止能指揮行政官司令官而不能辦理行政及司法事務用管轄字較明確故也衆無異議遂照改第十三條徐傳霖動議加但書云以有關軍事者爲限蓋因尋常之刑民事件經軍政執法處判决而不得控訴及上告　危險且除死刑已執行外均可上訴救濟雖上訴有期間之限制亦自可申明故障秦瑞玠贊成徐說惟修正之方法不同主張加入除第十二條情形外一句蓋因第十二條情形並非有關於軍事止因該處無法院或所屬之法院交通斷絶故也汪榮寳亦贊同徐說而另有一修正法主張改爲對於第十一條之審判不得控訴及上告三說相同徐秦均願合併以汪說表决多數通過至第十四條第一項陳國祥疑前條之判决旣許上訴何以本條因執行所生之損害不得請求賠償鄧鎔解釋之遂無異議第二項汪榮寳主張改爲對於前項第六欵之被害人應酌量撫卹之蓋原案得撫卹尚可不撫卹故也多數贊成改正第十六條顧視高主删少數秦瑞玠擬再增一條云戒嚴及解嚴之宣告應於政府公報及各地方新聞一種以上揭載之其理由謂如北京要求使館撤兵則云已解嚴對付張方案則云方戒嚴甚不明瞭故須嚴定限制汪榮實釋之謂旣有本法頒布且各條已有宣告字樣自可無須秦遂取消至改正第十七條本法自公布日施行鄧鎔疑其不妥因汪榮寳之解釋而止全案通過卽日開三讀會第三條第十條及第十二條字句間略有更改已届五時遂散會 
雜評一 
[吾不解]  
　　當倫敦會議之前外交界紛傳六國團此次所提出之條件實多讓步今草合同之大綱已宣布矣所謂讓步者何在也吾不解數日前紛傳克利斯浦團已允讓步優先權已允取消今該團新派之代表庫克來氏到京後首先反對此事則所謂讓步者何在也吾不解 
說者謂俄人之目的重在阻止中國駐兵庫倫如中政府能於此事從速解决則俄人必肯讓步承認中國在庫之主權夫有兵權而後有主權今旣不能駐兵庫倫尚何主權可言則所謂讓步者何在也吾不解　　俄人聲言如中國能允代庫要求之三條件則俄願讓步取消蒙約否則即日承認蒙古之獨立試問俄人代活佛所要求之三條件非即欲取得獨立之資格乎則所謂讓步者何在也吾不解 
嗚呼中國自有交涉以來無一事不曰外人讓步而其結果則實無一事肯稍讓步即使稍示讓步亦不過虚名上之讓步而已我國人奈之何其弗悟 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京官塲之風流罪孽]  
[一錯中錯好戲]  
　　近日北京政局異常冷淡而社會上則勞不寂寞如某班擬呈控關某某總辦宿娼爭風决鬬巡警廳票傳廣德樓之張飛趙雲皆新鮮有趣味之事尤妙者則爲椿樹頭條横胡同陳張氏一案此案破露實在五號晚十點鐘當時惟知拿獲私吸鴉片打麻雀牌及捕暗娼人犯至提署判罰某某若千元所謂某某者皆係假揑且爲一般新人物而已後經詳細偵訪則知此案關係極重實爲國務院中人員添一叚風流佳話本案中之陳張氏者係優人陳葵香之母素以代轉暗娼爲業一般頭等官僚喜其較胡同爲秘密且可吃食鴉片打麻雀牌故遂趨之若　每夜馬車盈門香雲繚繞行人每指而目之曰此某部總長之車此某廳長之家人崗警日伺左右不敢問不謂羣聚貪歡波生醋海有某檢察官匡某近與司法有關係之某首長勢不相容日夜伺隙捕拿適五號晚偵知某首長赴陳張氏家乃遣司法警察前往捕拿未幾警察回報言係某總長若必捕拿之誰負責任某廳長大怒謂無論爲誰務必拿到及再至遂將某總長及陳張氏家男女遊客等三十餘名同時被捕總長情急廣出金錢央求以家人代替久乃獲允前日於提署判罰二百元之一人卽某總長之代表也匡檢察官方幸此仇得報而不料此中實有老大錯誤蓋該檢察官只知與司法有關係之某首長夜往陳張氏家而不知其曾約與農林有關係之某首長同往及時與農林有關係者適先至不意魚網鴻離乃丁斯厄蓋被捕央免者乃與農林有關係之某首長而非與司法有關係之某首長也及人犯帶出香巢一空而與司法有關係之某首長乃始驅車而至至則見警察坐守仙人窟已變爲夜义國知事有不妙乃倉皇遁走而該檢察假公濟私不啻演了一　錯中錯此事近日已滿城風雨無知者傳爲笑柄有識者則引爲官羞焉 
江蘇衆議院省議會覆選人注意 
　　江蘇衆議院曁省議會第一區覆選監督通告云爲通告事案照衆議院議員選舉法第七十一條載覆選監督應於覆選期三十日以前頒發選舉通告其應載事項一覆選日期二覆選投票所及開票所地址三投票方法四覆選當選人名額又奉總監督通令省議會議員選舉籌備日期表十二月初五日以前覆選監督頒發覆選通告於初選區省議會議員選舉法第七十一條載頒發選舉通告應載事項一投票所及開票所地址二投票方法三覆選當選人名額各等語查衆議院江蘇第一覆選區初選當選人名額業經本監督按照選舉法第三十第三十一條分配榜示各初選區查照又省議會江蘇第一覆選區初選當選人名額亦奉總監督分配通知各初選區查照各在案合亟依限頒發覆選舉通告將應載事項開列於後爲此通告各初選區一體查照須至通告者 
計開 
　　一覆選日期（甲）省議會議員覆選投票日期中華民國二年正月初六日卽陰歷壬子年十一月二十九日舉行（乙）衆議院議員覆選投票日萶有中華民國二年正月初十日即陰歷壬子年十二月初四日舉行 
二覆選投票所及開票所地址均在江甯省城丁家橋省議會（卽前諮議局） 
三投票不方法摘錄衆議院省議會選舉法第四十三至第五十各條文如左第四十三條投票人以列名本投票所之投票簿者爲限第四十四條投票人届選舉期應親赴投票所自行投票第四十五條投票人於領投票紙時應先在投票簿所載本人姓名下籖字第四十六條投票人每名祇領投票紙一張第四十七條投票用無記名單記法每票祇書被選舉人一名不得自書本人姓名第四十八條投票人於投票所内除開於投票方法得與職員問答外不得與他人接談第四十九條投票完畢後投票人應卽退出第五十條投票人倘有冐替及其他違背法令情事管理員及監察員得令退出 
四覆選當選人名額（甲）衆議院覆選當選人八名（乙省議會）覆選當選人三十四名 
電舉章水天爲江督之荒謬 
　　十六日應民政長接國務院來電云奉大總統令據南京公民朱蘭蓀劉仙三錢壽祺等電稱公舉章水天繼任江督等語章水天不知何許人屢次有人來電稱其光復有功舉爲江督中央因其舉動狂妄置之不理乃此輩鬼蜮伎倆習爲故常任免文武官吏係大總統特權本非人民所能干預且程都督並無辭職之說共見共聞該民等聾瞶荒唐至於此極近日無賴走卒皆以有功光復爲名恬不知恥尚復成何世界應由該民政長查明嚴斥等因特逹國務院咸印 
[蘇城續辦將校講習所]  
　　蘇城陸軍將校講習所自開辦迄今已届六個月修業之期除考試發給証書外仍由該所長朱綬光赴甯面禀都督應否停辦抑或歸併南京講武堂合辦當奉程都督面諭南京講武堂係專爲屬官而設該所爲全省軍事敎育而設仍應接續辦理該所長奉諭後當會同軍務軍政各司商定全所學員仍以一百二十名爲定額分别派定甯蘇各軍應送員額呈請都督府分飭甯蘇各軍隊按額選送限於民國二年正月五號以前造送學員履歷到所八號齊集十號開課茲將分派各軍學員數目開左 
南京混成第四旅十六員混成第五旅十六員蘇州混成第一旅十六員蘇州四十旅十員上海混成第三旅六員吳淞江防第一旅十員清江十九師十六員鎭江十六師十六員江陰步隊一團四員松江步隊兩營二員 
[滇人崇祀永歷之宏議]  
　　雲南三迤總會發起人李根源等呈蔡都督文云蓋惟興廢繼絶三代所稱晋修虞祀燕祭齊廟春秋美之今天下爲公義無取焉乃若舜崩於野冥死其官以死勤事實箸祭法斯蓋事篤崇報義通古今况夫天地腥膻君臣磊落復仇之志九世而終償猾夏之亡今日爲大鑒者乎維明永歷皇帝當東胡盜國中原失主正位嶺表播越邊庭猶能用煨燼之餘收江湘之地衡湘一捷虜廷大震假用利便以事驅除遂成興復之功豈有淪胥之禍乃兵氣方振内訌遽搆疆土盡陷精銳已亡行在南遷倉皇大去遂使漢祚中絶系之帝身神州陸沉歸於此土烏乎悕矣然天命遽解人心猶屬羣臣拔舍以從遺黎空國而去其後義師號召荒裔奮起則國雖亡民積憤三户之奮有遺烈焉且帝旣在板蕩又見繭拘生恥降王死終殉國金蟬之難慘於幽蘭見昆期之揚灰附冬青以無處此又亡國之痛不爲一人夷狄之禍作戒百世者已文中子之作元經書晋宋齊梁陳亡具五以歸其國明夫一族之亡非一姓之興廢也禮曰國君死社稯於傳亦云爲社稯死則死之爲社稯亡則亡之若帝之死蓋爲吾民族死歟比於以死勤事義或過之愚竊以爲合於祭法矧民國初建實明舊京祭告孝陸薄海感動今雖陵谷遷變封請俱泯而永寧故宮舊基猶在使行邁興歎享祀　闕　何以告天下焉　源等謹議以爲今永寧宮卽帝行在宜即故宇加之修繕奉帝栗主附祀死難諸臣春秋以時致祭著爲常典並請刊紀念碑二一立金蟬寺門外昇平坡帝被弑之所二立此門外蓮花池帝灰骨之所以識其處議下之日開會追悼奉安成禮又永寧宮今爲昆明自治公所如不便遷徙則西門外文昌宮已撤祀典不當復存改爲嗣廟於事亦便昔吳令謝詢請爲孫氏守塜表曰若列先賢之數裁加表異則人望克厭今根源等之請亦同於茲伏乞推死國之典比先烈之數永愼人之思垂興亡之誡幸採愚議飭下有司並發公帑計此三頃約需銀五百兩卽與施行以著盛舉不勝欣望之至云云聞已得蔡督批准施行矣 
雲南近政紀要 
[撫綏]  
　　雲南迤西之騰越永昌雲龍各縣因遠在極邊向與英緬毗連中間堪爲我之屏障者只　夷諸野人而已自片馬諸地前冬被英佔據後野人一方面大受影響若不及早經營恐　　諸野人山亦將不保故都督府於今春遴派多員前往野人山諸地撫綏野人冀其歸化詎野人性極野蠻轉被圍困於是軍府乃遴委卸任麗江府知事姚春魁君承充撫綏　　總辦日内即由麗江前往矣 
[查勘路線]  
　　雲南自滇越鐵道修通後危迫較前更甚非趕修邊地鐵道不能抵制乃於前年倡修滇邕鐵道由雲南至南寗於去年經前清郵傳部派員勘畢今年蔡都督復派員羅佩金前赴中央會商此事並聘美國工程司哈萊多克士二君充工程司委殷承霖充監督定十月前出勘旋因内部爭執久未解决只得另委鄧紹湘君充勘路監督已於日昨會同美國工程師及學生護兵數十人由滇起程出勘矣 
[王天佑解散淅川江湖會]  
　　淅川荆紫關江湖會向極猖獗共和告成彼等猶不知宗旨依然開堂放票大干秘密結社之禁例王君天佑奉命駐關不忍遽行嚴辦設立自瓣筒令在該會之人塗抹該票姓名　行投納以釋猜疑編輯白話告示痛陳理由明白易曉刻有康逹德等卽前月開堂放票者見王君層層辦法頓開茅塞力圖自新邀同荆關各界開全體大會面認將從前積習一律打消開會時衆皆爭先納票會畢開筒檢視又得三百餘張當場一併焚燒現荆關市面見若輩棄惡從善放膽營業歇業者均各開市久營業者另圖擴充掃除江湖餘塵用以發逹商業如王君者不愧爲大俠天縱之弟歟 
[鷄公山交涉案解决]  
　　湖北應山縣鷄公山前有日兵一營藉養病爲名在此駐紮經該知事張仲友一再與日軍官力爭並電請民政長核辦因前民政長劉老批謂該山乃日人租借歇暑之地無禁止駐兵養病之必要於是該知事遂因此不再過問詎日人得隴望蜀復在此地建築兵房　知事因主權所在斷難不理復稟由夏民政長　令外交司及該知事妥切辦理詎日軍官卽藉無禁止駐兵養病之必要一語力抗不退該縣署所存原訂借鷄公山歇暑之條約又不知遺失何所以故交涉數月迄無解决茲該知事將原訂中日合文條約覓　内曾說明日人祇罷在山修建敎堂歇暑不准駐兵及建購民房日軍官見此條約始無言答辯當於本月七號雙方議定解決法二事已由該知事禀呈夏公查核矣茲將二事錄下一駐山養病之兵定於民國二年春季退去一新建兵房由應山縣購歸湖北政府管業中其處分 
[漢陽兵工廠風潮平息]  
　　漢陽兵工廠前因劉總理激成全　罷工風潮己誌本報茲聞當日黎副總統派委參議魯洪勝等渡漢至該廠調查詳晰實因劉總辦迫於俄庫警耗稍行操切所致幸該廠工匠尚無其他激烈舉動易於轉　當於十一號復派朱參謀威等渡漢與該廠總監工余金鰲楊斌等傳集各工頭詳爲開導並申明劉總辦之苦衷令其邀集各工匠照常開工趕造伊等代爲陳請都督府從優奬賞等語該工頭亦申叙劉總辦之種種野蠻舉動及伊等决無别項反對惟要求不得懲罰一人當經朱君首肯允作保証由該工頭等集齊衆工朱君亦請劉總辦出雙方介紹言歸於好已於十三日繼續開工矣 
[湖北布紗廠品照舊科稅]  
　　黎副總統咨各省都督云據湖北布紗絲麻四局坐辦應昌公司韋尚文呈稱竊照湖北織布紡紗官局機器製造棉衣棉紗出品經前清湖廣總督張奏准在武漢本地零星消售照中西通例免完稅厘由湖北逕運内地及分運通商他口轉入内地均在江漢關完一正稅槪免沿途稅厘於前清光緒十九年三月初三日奉硃批户部知道咨行來鄂歷年均遵章辦理無異恭逢民國肇興提携實業仰蒙副總統委任尚文承辦湖北布紗絲麻四局業於本月九十號等日陸續呈報布紗兩局開工各在案伏思湖北官局機製布紗銷售稅則歷照張文襄朱案辦理以是關津無阻國内暢銷得能抵制洋貨少挽利權實賴减免稅厘之成效　當清季末造締結洋商准在通商口岸設立機廠紡織棉業之條約僅查上海一隅有外人設廠一十餘所其熟貨銷我内地除完一出口稅之外别不再征成本旣輕推行自易今尙文承辦湖北官局機製布紗已成之貨卽日在武漢本地銷售所有運赴内地及分運通商他口轉入内地應完應免稅則理合援照成案並　呈請前清完稅兩聨空白憑單一紙又新擬刊發聨單圖樣一紙聲明緣由伏祈鑒　俯准仍照張文襄原定舊章分别辦理除武漢本地零星銷售照例免完稅厘外其逕運内地及分運通商他口轉入内地應完正稅一道此外不再重征惟所完正稅似應仍歸江漢關徵收方與通商轉口不致扞格是否有當伏乞核示祇遵再布紗兩項已經漢豫各商赴局定購各數百包運行在即如蒙府如所請即乞飭下各關卡一律遵照驗放以免重征並　咨會稅務處各省都督民政長轉飭所屬關卡一體查照不得留難阻滯以維國貨而利銷行實爲公便計呈售完稅聨單一紙新擬刊發聨單圖樣一紙等情據此除枇呈悉仰候據情咨明稅務處及各省查照辦理可也抄由批發 
[夏縣破獲金鐘罩逆匪]  
　　山西夏縣函云薛莊村舊有汴人數名在該村敎人金鐘罩之術謂能抵禦槍砲刀劍惟學者以楊姓爲夥後又强迫多數人學習因此村人赴縣報告陸軍一營及該縣巡警於本月三號早卽往剿辦該逆等始猶兇悍我兵　爲所　嗣將楊某麥積焚燬該逆等始覺法術不靈羣相潰散同謀者六七十八擊斃者十餘人投非者數人河南首逆遺漏法網該旗上書民國金鐘罩字樣陸軍陣亡一號兵傷一排長警務長陸彩山亦幾受害該村楊　蛋於四號早即行正法現地方安謐毫不驚惶云 
地方通信 
[蘇州]  
[救蒙協會成立]  
　　蘇州　學界志士近因庫蒙起事　佛梗化强鄰煽讒政府相持日久解决爲難爰擬組織救蒙協會聨合各界羣策羣力籌備救　方法以爲國家之後盾特於十五號（即陰曆初七）假座閶馬路天仙戲園開成立大會男女來賓約二千餘人　爲之滿後來者幾無立足之地軍界中自軍法科彭錫範以次及各團長營長統領管帶等無不蒞止餘如墾植學校志願保蒙團學童體育會雙桐女校校長馬郭相仙振華女校校長吳蔣振懦　鳴二十摇鈴開會先由發起人宣佈本會宗旨及簡章次由　琢球吳嘯陸亮馬雲湘相繼演說上海救蒙會演講科主任孫鐵舟君亦專車來會講述大意聽者鼓掌如雷繼爲女界馬郭相仙趙琴儀諸女士演說而殿之以學童體育會之救蒙歌然後推舉各科主任公舉盧鹿苹君爲總主任旋即散會 
[强釘門牌]  
　　婁齊葑二區與陸墓鄕巡警局因爭管轄區域地點兩相辯論久未解決前日陸墓鄕巡警局忽飭人將齊門外横街一帶居户商舖編釘該鄕巡區門牌舊有二區門牌悉行毁去當由二區程平蘇據情馳報石局長與該鄕區交涉一面繪圖呈請民政府派員查勘云 
[追獲盜匪]  
　　本月初三下午由同里返車坊之航船突遇盜船一艘各執槍械一擁上船將搭客銀洋衣飾等物搜刮一空約失三百餘元之數幸有民船數艘隨後駛來幫同追捕該盜匪竟敢開槍轟擊幸未傷人追至礱糠塘相近盜匪即棄舟登岸又經該處鄕人合力會捕始得拿獲盜匪五人一併捆解同里公所隨即審訊據供周莊蘆墟等各案均係該盜黨所爲今已押交檢察廳按律懲辦矣 
[糕結社]  
　　蘇垣糕　一業向無公所各事未能統一致同業屢起衝突現值年糕上市米糖兩項進價日漲若不將各項價目極力整頓實與營業前途大有妨碍當由該業中顧紫峰孫芝亭兩人發起組織公會茲已擬就章程擇於陰曆本月十五日假元妙觀機房殿邀集城廂内外各同業開談話會籌議集款及各項進行手續一俟章程通過即當開成立大會云 
松江 
[盜匪解案]  
　　葆安二營沈營長前在盛澤獲到亭林大刧案内之皖梟陳得勝一名曾誌本報現沈統領即以該梟爲眼線親率師艇赴浙界搜緝詎因梟已散幫無可踵拿昨將陳帶回松城連同原職併解縣知事署請先訊辦 
[匪徒破案]  
　　城南高家沿陳嫗薄有儲蓄前被匪徒穴壁入室縛手堵口掠去衣箱及本洋二十元報由檢察廳派警跟緝旣而葉榭警局獲解柳桂林李良亭周生清曾盛一陳金奎張某等六犯蔡廳長詳察形跡似與陳嫗案相連逐細推　並傳事主認明贓物的係無訛爰按律懲辦惟張　比匪類尚處疑似或者可邀寬典云 
金山 
[國會揭曉]  
　　衆議院初選當選二十一人陶石珍黄伯吹陳煥王開祥封樹滋葉心嚴林棠吳鍾璜黄玠周尚寬姚昌照畢治安陸丙炎丁延康姚天一馮國　陳葆琪張芝撰何聿仁錢　然候補當選十一人陸際唐兪秉張祖烈吳元楨馬文治黄開泰盧少雲張孝章張家珍高爕兪秉鈞 
[宜興]  
[運米舞弊]  
　　宜興縣公民徐子青等具呈都督府請派員澈員運米出省舞弊等情奉程都督指令云據呈各節候訓令西路稅務總稽查據實查明呈復核辦此令認單存 
[請認猪捐]  
　　宜興縣清泉鄕猪業公呈都督府請將猪業捐稅歸本業承認等情奉程都督指令云據呈各節應由宜興稅務所長查復核辦來呈聲明並呈原呈母庸抄發此令 
[崑山]  
[請領洋鎗]  
　　崑山縣民政長宋承家電禀程都督云敝縣巡船需用五响毛瑟槍二十四支藥彈二千四百顆前經呈請撥領在案茲届冬防吃緊待用孔急應請迅賜電示以便具領盼切程都督復飭云崑山縣知事鑒佳電悉准給單响毛瑟二十四支彈二千四百粒共需洋二百四十元仰即備價赴蘇軍政司具領都督府　印 
[鎭江]  
[禁煙紀事]  
　　丹徒縣于知事照會土業公所董事略謂禁烟令嚴未可玩視現限陽曆十二月三十一號鎭郡土店膏店均須一律閉歇等語刻經該董事轉令各土膏店遵照矣又出示曉諭略謂禁烟期限鎭郡城廂内外應於陽曆十二月三十一號即陰曆十一月二十三日爲止凡有吸食洋烟者自應一律禁止吸食如敢私吸定按新刑律拘懲不貸 
[浙江]  
[定期施粥]  
　　杭縣三倉事務所通告云現在天寒貧民苦餒官廳提前辦施粥廠凡爾食粥貧戶限本月二十二日（卽舊曆十一月十四日）各挈全家人口親赴就近粥廠報明姓名住址人數聽候按名點驗發給執照并給門牌領回實貼本戶門首如有非貧戶而冐領及不將門牌實貼者即行分别扣發查究特此通告計開地點中廠白蓮花寺東廠糜相公朝西廠奉憑院南廠長慶寺北廠寳極觀江干樂善堂湖墅元帥廟 
[湖北]  
[火焚堆棧]  
　　本月十二日晨九句鐘時英租界四碼頭平和洋行堆棧四層樓上不知如何遺火棉花包内以致轟燃當時火光冐穿屋頂風助火威不可收拾英捕房洋龍馳往灌救因屋過高難施水力適來英兵百餘人先將一二層樓中所堆之貨（棉花牛皮苧麻等）用撓鈎飛义竭力拖出鮮遭殃及至三四層樓内堆積貨物付之一矩午後一鐘餘火未息其所損失者查晰續登 
[紙烟交涉]  
　　武漢社會前於夏間提倡禁吸紙烟極力發起不吸紙捲烟會並繪印吸紙烟者非人種種圖式沿途張貼自好之士觸目警心於是途中吸紙烟者一時絕跡銷路大爲阻滯詎日久玩生近日一斑人士復呼吠如故愛國者流復行印刷紙烟之變像傳單數萬遍處散佈以戒同胞英美紙烟公司以其有碍營業請於領事照會外交司謂該傳單爲鼓煽排外請爲禁止外交司胡司長當卽照復以民國人民有言論自由之權非越乎法律範圍者政府不能干涉現在厲行煙禁之時紙烟亦損人精血耗喪資財之物人民能以愛國之熱忱補助政府剗除烟害按諸法律斷無禁止之理况圖中所指槪係勸戒華人不吸紙煙並未中傷外人是外人無干涉之必要且圖中僅勸戒不吸非禁止購吸東西各國無禁止人民爲國家圖富强爲同胞謀健康之忠告行爲之法律所請碍難照准諒該領事必無詞駁難矣 
 
 

Page 7

 
 
雜評二 
[英法之要求鐵道權]  
　　當中俄交涉困難之際英人乘機以要求自緬甸經巴塘裏塘至拉薩之鐵道法亦要求由河口通雲南及兩廣之鐵路此信果確則非特西藏一隅岌岌可危而西南諸邊省如川滇桂粤亦皆四通八達無一非外人爭勝之地其患且中於腹心 
夫國家以鐵路爲命脈二十萬里鐵路之大計劃絲毫不曾着手而外人之進行已如此當局者母徒好爲大言而亟注意於國防之要點可也 
本埠新聞 
[禁烟局示諭兩則]  
[其一]  
　　爲諭飭事照得本局長前奉民政長照會辦理上海禁烟事宜業經呈報任事日期並通告人民務應遵戒在案唯查蘇省禁煙限於本年年底禁絕現在期限將至亟應從嚴辦理以凈根株爲此除發給購藥執照並取締戒烟藥舖外合再諭飭各土膏店一體知悉遵守禁令所有店内煙膏灰皮以及川雲碭山等土務於本年年内掃數售盡自民國二年正月一號起一律禁止營業無得抗致千未便切切特諭 
[其二]  
　　爲通告事照得蘇省禁煙限於本年年底禁絶現在限期甚迫已難延緩本局長前曾撰文通告並開列刑律内吸食鴉片條文於後以期有志同胞自行戒絶誠恐無知之人因循玩忽惑老年宿癮一時難斷苟非從嚴干涉限期戒絶勢將延過年關陷身法網爲此除諭飭各土膏店遵照辦理並取締戒烟藥舖無照不賣外特再選派各調查員自本月二十號起分定區域逐户清查以憑給發購藥執照尅期戒淨各區人民如遇調查員前來調查時務須據實報告以便有癮之人自本月二十五號起來局領取藥照切勿隱匿致貽自誤倘有不服調查情事即以吸烟論按律懲辦特此通告 
[販賣火藥之禍殃]  
　　住居南市萃豐碼頭之山東人米掮客汪某昨日午後三時在某處購得火藥兩包欲轉賣於某沙船以爲防禦海盜之用卽在比鄰天元米店内過秤是時汪某口内啣有紙烟偶一張口紙煙即墮落火藥包内轟然一聲勢不可遏該店堆存之米荳各貨盡被轟毁而汪之面目髮膚俱被灼傷並焚燬衣褲襪履遍體痛苦倒地亂滾旋復奔至浦灘躍入水中以求息痛不料一經水淹火毒内攻其痛更烈當經旁人急爲救起連同在旁灼傷之天元執事周錫林及某鐵店小主袁阿囝與路過之薛餘詳楊金生等交由東區巡士帶區轉送上海醫院救治尙有受傷較輕之山東人殷良臣葉權二人亦帶區暫留聞當肇禍之後即由救火會中人聞警往救房屋幸未殃及嗣由區員派巡士到塲將天元米店暫行看守以待派探查明火藥來歷並俟各人傷勢平復再行擬究 
[證明當選人之通告]  
　　上海初選監督昨出通告云照得本月八號省議會初選開票當選如額惟第八區投票匭内有王佐才一名得七十九票因虹橋法華陸行三區共有同姓名者三人其票數是分是合無從指定當經電請省示核辦在案茲奉都督程銑電開前據電詢同姓名者被選辦法一節已奉大總統制定衆議院初選舉同姓名者被選决定令仰查照本日通電辦理等因奉此謹按大總統制定衆議院初選舉同姓名者被選决定令第一條凡戶籍法未公布施行以前衆議院議員之初選舉谥同一選舉區而被選舉人有二人以上同姓名除别有方法能證明其當選應屬何人外依决選投票方法决定之前項證明於三日内有本投票區選舉人二人以上確爲不實者仍行决選又第七條本令規定於省議會議員之初選舉准用之自應遵照辦理先用證明之方法查省議會初選投票同姓名者被選王佐才一名其票均係第八區票匭内開出爲此示仰第八區省議會初選選舉人一體知悉務各於三日内每日下午親至本署事務所簽字證明證明人以列名該區投票簿前經簽到者爲限特示 
[發見無頭屍身續紀]  
　　閘北寳興路發見無頭男尸一具已誌昨報茲悉昨日午後地方檢察廳接到第三初級廳發來電話據稱此案兇犯業已捕獲該尸頭顱亦已尋見應請派員前來相騐等語陳廳長卽委危檢察官帶同檢騐員往驗再行訊究 
[再誌遇人不淑之慘劇]  
　　盧學忠聽信蔡萬雲蔡徐氏夫婦唆使將妻殷氏威逼出賣以致殷氏自縊身死詳情已紀昨報昨由蔡萬雲之兄蔡維茂至地方檢察廳訴稱已死盧殷氏之叔殷啓生殷華生等以盧殷氏身死不明紏衆來家多方滋詐並被攫去物件所值不資爲此呈請查究陳廳長以所禀詞出一面姑候派警往查再核 
[西探越界拘人]  
　　一區區長張靖岑君前日吾報蔣總所長云本月十三號下午七時據十三崗巡士歸區報吉有居民到崗報稱刻有老閘捕房十三號西探帶同華人顧樹生等至永順里交界處三弄第九家丁徐氏屋内拘去五人不知所犯何案云云適巡長吳鑄鋮查崗至此因與吳巡長同至該氏家查詢據云今日有舊房客名丫頭者帶來三人均不相識在此义麻雀忽來一西探數華人不問情由將丫頭等五人一併拘去等語區長傳到丁徐氏訊供相符查租界捕房派探至内地捕拿人犯應遵定章辦理該西探等越界擅捕殊屬不合應請轉呈交涉使向領袖領事嚴重交涉以保主權蔣所長聞報後立卽飭科備文禀呈陳交涉使查明核辦 
[審查輪船碰撞情形]  
　　海軍司令部李總司令以海琛巡洋艦前被日商大阪公司之長春丸商輪碰撞受傷現在雖已修竣惟當時兩船相碰之際究竟咎在何船亟應派員審查明確以便索償修費爰於前日委令海籌巡洋艦林長頌莊海容巡洋艦長杜錫珪鏡清練船艦長宋文　建威砲艦鄭綸等詳細審查復候核辦 
[聨鯨艦赴贛駐防]  
　　海軍部劉總長以江西兵變一事業經該省李都督查獲各犯分别嚴辦惟主謀者現尙在逃恐再勾結爲患自應派令兵艦赴贛防備故已飭由駐滬海軍司令部命令右司令徐君乘坐聨鯨軍艦赴贛防堵矣 
[李司令赴聞考察]  
　　海軍總司令李鼎新君奉命考查名省炮台海軍業已將海軍各艦在滬分别查驗所有閩省各要塞砲台擬先前往考查一俟查畢再往長江各處查察業於昨日由滬赴閩矣 
[整頓製造局之規畫]  
　　製造局陳督理擬於明年開工之後卽將各廠幼童曁工匠中之年逾六十歲以外者責令各廠匠目查明裁汰免致虚糜工資並令炮廠工匠自明年爲始一年之内限令制成七生五口徑合英尺二寸七分半之管退砲三十尊所有砲上需用零件因車床手工不及車配必須先於開工之後加做夜工兩個月以敷配用茲聞各工匠均已應允惟各廠幼童旣因工作不精一律裁汰則必須由衆工匠加工趕作以償幼童工程之不足故已聨名禀請陳督理仍將幼童照舊留廠免其裁汰未知能邀准否 
[商團新班生定期畢業]  
　　本邑各業商團新班生將次畢業種種預備已迭紀前報茲聞前日清晨已由商團公會會長葉惠鈞將應給各生之文憑携赴南京呈請都督蓋印然後於本月廿二號卽陰暦十一月十四日行畢業禮並先由參議部定於今晚七時在毛家弄商團公會事務所開會籌議布置方法 
[伶界贊助扶風月報]  
　　上海昌明禮敎社總部成立以來各省支部後先繼起已八十餘處刻經發起毛蔚雲吳簡綸章組壁完志平王笑蒼君等協力進行組織扶風月報已訂民國二年元月十號出版惟經濟尙虞不足茲承新舞臺藝員合力贊助於陰曆十一月十四日代演新劇一日藉資補且并以目前蒙庫事急爲全國視線所集挽留曾經游曆蒙古之湘中丁味蘭蕭藴玉兩女士登台演講蒙狀續唱新編征蒙長歌以勵人心 
[强盜背履歷]  
　　浦東一區警局偵探沈坤前日在該處桃園宅地方拘獲盜犯康阿弟又在陸家渡續獲陸桂松等兩名搜出手槍刀械等件帶區盤詰承認會在浦東白蓮涇搶刧同人信船刀傷船主錢炳生分得大洋四元藍布兩疋又刦七寶鎭某姓贓物分得羊皮女襖兩件洋銀兩元又刧龍華迤南四里之遥某姓家贓物分得木鐘一架洋銀一元又至白蓮涇後搶刧某姓家分得洋兩元又至浦東洋涇東首某姓家草屋内刧奪分得洋布棉袍一件棉馬褂一件又在西門外寳昌路某姓家刦贓分得素緞坎肩一件洋銀四元又至斜橋南首搶刧某姓家分得洋三元並搶刦夏家嘴船戶及楊師橋某姓家等贓物事後分得棉被兩條竹布褲一條洋銀一元朱區員因該兩盜迭次搶刦貽害地方誠非綫鮮遂將人贓兇械一併解送商埠巡警局訊明擬罪 
[婦人窩留强盜]  
　　浦東澜泥渡東北有客籍婦人李陳氏專事容留盜匪因此浦東一帶盜案迭出茲爲浦東第四初級檢察廳訪悉於前晚派警往捕當在該氏家中抄出兇刀四把槍彈廿八粒皮箱一只綢布衣服一大包棉被三條棉胎二條並將該氏一併解送到廳由檢　官略加詰問遂于昨日備文派警將人贓兇器轉送地方檢察廳收押候完 
[謝贈]  
　雲集同人定於陽曆十二月二十一號卽星期六夜嚴座張園會串京劇所有經費均自行籌備入塲　一律送贈槪不取資昨承惠贈兩紙書此誌謝 
[城内]  
[地方審判廳刑庭批]  
　　（費趙氏費洪氏呈批）呈悉查費增祥所欠嚴安生各欵除利息不計外共欠抵本一千零十八元計分六項借本七百元爲一項三十四年元月加借洋一百元宣統二年七月又洋六十元十月又洋六十四元十一月又洋五十七元十二月又洋三十七元各一項均有費增祥自已親筆書在抵借正契上已據嚴安生呈請核明在案今據來訴該氏祇認抵本七百元及第一項加借之一百元兩項而自宣統元年起所借各款該氏不但不頟而且以爲費增祥嗣後從無向其借欵其情形之隔膜可想而知至利息一節侒竟是否以租作押現嚴安生已愿情讓尤不必再行討論總之本廳判斷此案處處無不以証據爲憑該氏何得誤受聳唆疊次凟訴希圖翻異茲再將費增祥所欠嚴安生各欵已親書在抵借據正契上者特行另抄一份附該决定書發交爾閱俾爾一閱便明抑可刻日遵令搬遷免再濡延致干發封可也 
[召領屍棺]  
　　地方檢察廳出示略云本月十三日准市政廳慈善團事務所片開救生局在浦中撈獲男尸一具具報請驗當經葛檢察官帶同沈檢驗員前往驗明該屍年约五十左右身穿大布衫潮藍布夾襖外罩黑布衫藍布小足褲潮藍布夾套褲白襪鞋一只由堂收殮發壇標察爲此出示仰該屍家屬如果查有衣服年貌相符卽便來廳具領歸葬 
[匪徒宜懲]  
　　匪徒劉基手執手鎗白晝在途搶劫倪履洲手中皮包由王春子爲証控經商埠巡警局解送地方檢察廳訊辦已紀前報前日午後經李檢察官提案預審倪供本月十六號上午商人由松乘火車來滬雇王春子人力車往法界友人處不料車過斜橋劉持手鎗到來恐嚇　去手中大皮包一只但皮包中並無貴重物件祇有牙刷括舌一副當時喊救得以拘送到案王亦上堂証明劉即行劫各情法警將劉身畔抄出之手鎗并槍彈五粒當票八張呈堂請驗質之劉俯首求恩問官以劉基持槍刦物罪已成立判令收押候起訴審判廳訊明判决王春子交倪履洲帶去 
南市 
[有無别情]  
　　法租界新開河浜蘇和太皮絲烟行夥徐熙春昨與棧司陳三同扭南滙航船主周錫元船夥王阿福至直區控稱今秋九月間陳挑送皮絲三十五包送上該船由王阿福代收囑送至南邑益盛號不料許久未到迨向詢問諉爲不知求追貨本洋二十元訊之周王均不承認區員恐有别情着送商埠巡警局預審擬究 
閘北 
[匪類何多]  
　　又袋角廣肇山莊對面邢生泰座貨店及姚春桂所開之老虎灶前晚同時被匪徒十餘人一擁而入刧去衣服貨物約值數十元雜貨店主邢寶生被匪用尖刀刺傷昨由二事主同投八區報告趙區長勘查一過准即呈報蔣總所長派探協緝 
[拖累車夫]  
　　閘北西街裕大木行司帳陸某捲取行内銀洋濳逃無蹤昨由該行經理將陸所雇之車夫奚福元扭送市政廳請究錢市長諭暂行拘留候移檢察廳核辦 
公共租界 
[水手受罰]  
　　江海北關稽查西人愛姆司及利汀於前日午前偕同巡丁王金山周阿根張阿三等至怡和碼頭　生輪船檢查貨物因將物件任意抛擲致與該船水手梁阿讀吳阿當陳阿海楊阿芬李阿木王阿梅陳阿九等七人爭論毆打當經鳴捕拘送公廨訊供拘留在案前日午後由廨復訊原告西人偕見証上堂請究訊之被告均不承認並據吉生船主西人上堂証明該稽查西人不照定章查騐且將物件任意抛擲致起爭端王襄讞與英康副領事會商不决退人領事休息室會同關讞員磋商良久始復升座會判梁吳二人各罰洋十元餘人各罰洋兩元一併充公 
[押欵糾葛]  
　　蘇鄕木瀆鎭富商嚴蟾香　挽保人金殿輔以田産向北市森康錢莊抵押銀三萬兩逾期不贖被該莊控奉公廨於前晚傳訊原告由代表禮明律師上堂晴追訊之被告　蟾香延哈華托幫辦律師到堂辯稱被告係住租界之外且所押田産亦均坐落内地應照以原就被章程飭令原告赴内地衙門具控至金由伊子培生（卽己閉鎭昌錢莊經理金梅生）投案代質並延梅吉言律師到堂辯護孫襄讞以嚴姓雖住華界而發生此案則在租界究應歸何處訊理候下禮拜一再核惟保人金殿輔須親自到堂質訊以免隔膜 
[欠款不理]  
　　梨云姑娘控王敬堂不理欠銀三百兩前日午後由廨將王傳案交保候訊 
[拐賣甥女]  
　　無錫女子陳大寶近被其母舅以代薦幫傭爲由帶領來滬得洋一百六十五元賣入西藏路四號雉妓院内爲娼因女不愿於前日自投濟良所求援昨由所董送廨請示訊據陳女供年十七歲父故母在原籍我被母舅帶滬賣娼母親並未知悉惟女子早經許字與人求恩超拔聶襄讞商之美蓋副領事判陳女發濟良所留養候核 
[酒興勃發]  
　　住居新閘路向業銅匠之浦東人朱阿路前晚在長沙路沽飲酩酊將婦人夏馬氏攔住調戲不遂扭毆被捕查見將朱拘入捕房昨解公堂經中西官訊悉前情判朱　七天以儆 
[再押半載]  
　　無賴王四前因犯案由廨判押西牢四月在案茲届期滿經總巡捕房捕頭查得王係過犯故於昨晨復解公堂經中西官訊實判王再押半年期滿逐出租界 
[無端行兇]  
　　江北婦人張谷氏控谷明增無端行兇毆毁什物等昨由捕房將谷拘解公堂經中西官訊明判谷罰洋三元充公 
[雉妓違章]  
　　雉妓繆老三徐老四金小妹徐桂寶因深夜在馬路拉客被捕查見一併拘留公廨昨由官媒解案經中西官訊實判各罰洋五元無洋各押五天 
[被告待訊]  
　　吳贊元控吳順榮覇呑遺産又金秀章控倪恒昌欠洋不選又張丙春控張仲山竊單盜押等案昨由捕房將各被告傳至公堂判吳順榮與倪分别交保張仲山押候訊核 
[不認拐孩]  
　　張書田因與其妻董氏並妻弟董金甫拐帶五歲女孩阿囡在百老滙路經過被探查獲昨解公堂經王襄讞會同美海副領事研訊不認判董金甫無干省釋氏交保小孩留廨張還押着尋到孩之父母或媒人徐少五到案再核 
[訊斷拐案]  
　　拐匪許小福眼與同黨俞六英在虹口串拐陸定雲家女子陸月英又應小運亦在虹口誘拐喬玉如家五歲小孩小蔴子價賣與城内昨日均被包探查獲解送公堂經中西官分别訊明判許俞押限七天交女應押候函致本城檢察廳將小蔴子送廨聽候下禮拜四　核 
[人証未齊]  
　　楊州人包炳甫即包炳南因將同德和記僞票銀三百廿兩至三馬路馮存仁藥店内騙得小洋五千角合洋四百三十五元逃匿南市被原告尋獲扭送警局旋卽報請英美總巡捕房派探於昨將包移提到廨請究王襄讞商之美領海君判押候補提人証再核 
[營業不正]  
　　張友生前託西華得路林順榮出售私土被林呑没土價昨張投報捕房派探將林傳案詰問據稱土被緝私巡丁搜去捕頭以張營業不正斥退不理 
[强搶金飾]  
　　戴揚氏昨午行經天潼路被匪搶去金挖耳一支當報捕房捕頭允爲查緝 
[幸未燎原]  
　　東有恒路一千九百五十四號王增生家昨午失愼幾兆焚如幸經隣衆幫同救熄捕房因其未保火險免究又昨日下午三點五十分鐘靜安寺捕房捕頭房間内起火當經救火會西人駕駛皮帶車前往救熄幸未燎原然房内什物均已付之一炬矣 
[夜行遇暴]  
　　張富堂前晚行經西西藏路突被匪人攔路攫去值洋一百五十元之金表金練以及金四開兩枚當卽報請捕房派探查緝 
[癩狗兇狠]  
　　某甲昨至吳淞路向泰和炒麵店主混名癩狗索討會欵無着反被毆傷頭顱迨由甲報告捕房派探往拿已經逃逸矣 
[因何衝突]  
　　蔡柏全周阿東二人昨在鄧脫路不知何故互相兇毆由捕拘送捕房一併斥釋 
法租界 
[寬限料理]  
　　陳鴻發前代逹興公司經手　售古玩計價洋六百元迄未交還另有抵押該公司五百元之骨董亦逾戎不贖屢向追取延宕不理爰由逹商律師控奉公堂中西官傳訊屬實判令交保限三月理清 
[分别償還]  
　　張亨通控福昇號沈玉蘭不還存洋三千二百元一案曾由股東陳清記翁新記等禀明公堂以沈是經理業已辭歇現歸謝阿坤接辦惟張之存欵祇有一千五百元餘者俱是利息店中祇能認本等語經中西官判限料理在案茲原告復稱現由中人調處折還洋二千六百元請堂上公斷質之陳等仍堅稱祇能還洋一千五百元聶廨員判照中人所斷交洋二千六百元交保限交另有祝張氏等控案内所存之福昇本票洋四千元亦限七天交清 
[保人賠累]  
　　莊文彬虧欠周裕昌草帽貨洋八十一元自經公堂判令保出後遽即逃避案縣莫結嗣將保人陸掌才逮案着令賠償現已向原告商妥先交洋四十元其餘陸續拔還昨已禀明公堂將案註銷 
[賣票舞弊]  
　　電車公司售票人朱錫坤因將售出之票收回復用被監察西人查知送廨經中西官訊實判押捕房一月以儆 
雜評三 
[敬告實業家]  
　　當世之實業家多注意於大者遠者招集大資本開設大工廠而於小工藝小商業每忽不經意殊不知小工藝小商業關係於人民生計爲尤切如日本人在我内地販賣各種零星物品計其所得實堪驚駭即此一端已足以制我經紀小民之死命而有餘奈何不急起圖之 
來件 
[圖畫展覽大會通告]  
[開會緣起]  
　　本會因圖畫專門學校明歲擴充校舍預籌經費起見特徵集中西古今名畫數千幅開展覽大會七天以供海内畫家美術家賞鑒家品題討論復搜集關於圖畫應用之物品材料器具模型標本圖籍等種種非常宏富應有盡有凡我同志曷皆賁臨 
[會期]  
　　本會定於本年陰曆十一月十三日開幕至十九日閉幕每日上午十點鐘開門下午四點鐘閉門男女可觀 
[會場]  
　　本會會場在法租界八仙橋南首敏體尼蔭路卽北禇家橋沿馬路洋房内其内容分西洋畫部敎育畫部中國畫部三大部均極完備足資參攷 
[入場劵]  
　　本會入場劵因爲籌費起見故每劵售大洋一元售劵處本會會場南首寳安里第六弄口上海油畫院事務所代售處四馬路棋盤街藝學社紙號三茅閣橋沿河底民立報舘告白房林子華君 
[贈品]  
　　凡購入場劵一紙者均贈以美術物一件其值自二三元起至數十元不等憑劵抽號對號取物不得調換如代本會銷售入場劵者另有特别贈品以銷劵多寡定贈品之等級於閉會之日分致 
[臨時徵集]  
　　如贊成斯舉願送品物至本會陳列者不勝歡迎惟須先一日送到當給收條其出品人之姓名及價值之實數須詳細標明閉會後一日請自來取去 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[質問章太炎先生求婚廣告書] [  莽漢]  
　　昨（十七日）閱時報專電欄見鼎鼎大名爲世泰斗之章太炎先生求婚廣告（一須文理通順能作短篇文字二須大家閨秀三須有服從性質不染習氣）殊深駭怪憶先生於十年前已大昌平權自由之學理何至一入北京頭面頓易言行之相違竟若是耶試玩其第一項語氣不過爲普通之女學生描一小影特所謂短篇文字者果以短至幾字爲度耶語氣之不充分姑置不論至第二項之所謂大家閨秀者將得何種之閨秀而始合大家之資格耶意者其　纓世胄門第烜赫得之則可以攀援權貴耶或者其席豐履厚家資巨萬之富家得之則可以享受　贈耶吾知先生自命不凡當不若是之卑且鄙也不然則豈欲得長似僑如肥若玉環軀幹奇偉將以改良種子耶然吾聞先生之丰度不過中人夫何必求大而無當者至於瓢落而無用耶抑聞先生長於學問所謂大家者非卽世之所謂大哲學家耶抑聞先生優於政治所謂大家者非卽世之所謂大政治家耶微論我國政治學術方始萌孽斷不能加之以大字即聞先生月旦當世人物往往少所許可亦斷不肯以大字加人然則我國今日之所謂大莫與京者莫若袁項城人皆以大總統呼之即孫中山已辭總統之任儕伍齊民亦斷不可妄自尊大以乖共和國平民政治之旨趣是則先生而操求鳳之曲物色閨秀於大家舍總統府外更無門第相當與聨朱陳之烟婭者未知袁總統　無待字之女公子否耶果使袁總統而相攸先生自問其能中雀屏之選否耶不然則何必徒存此虚願耶至於第三項之服從云云則尤毫無人道主義更非先生所當出大凡服從二字强國與弱國奴隸與主人相爲對待之名稱事理之不平等者也至於夫婦之道旣無强弱之異更無主奴之分夫亦何必嚴定奴隷之資格以好逑天下之淑女耶先生卽自拔於流俗不肯醉心歐化濫用平等自由之謬說豈易之長男少女詩之關睢麟趾匹偶之禮齊家之義猶未之聞耶先生或有見於晚近女子之要求參政而爲此矯枉過正之舉以挽回薄俗計亦良得然維持風紀振起頑廉要亦自有道也甚非不近人情之廣告所能爲力者也先生果欲賦標梅而懷婚烟也幸將不近人情之廣告速爲修改否則靡論大家之閨秀莫有搴裳而從者即彼下宿之御婢娼窑之藝妓恐亦無過而問津者先生不幾鰥以終身永永作門外漢耶吾知先生明達當不以予言爲河漢二 
[張别古小姐致章太炎先生書] [  鈍根戲擬]  
　　太炎先生偉席閱先生求婚廣告人多難之妾獨不揣敢効毛遂之自薦先生其納我乎姜本人家閨秀先君爲前清嘉慶朝文華殿大學士妾幼處深閨習知古訓内則之薦列女之傳皆能背誦如流間或提筆爲文輙洋洋千萬言鎔經鑄史博奥淵衍時下名士讀之皆　而却走妾私願得當世大文豪而事之雖死無憾然以擇婿苛至今猶未字也鄕人之忌妾者從而造作蜚語謂妾貎奇醜妾嘗引鏡自照覺色雖黑而有光面雖麻而疎朗皮雖縐而紋不長唇雖闕而露口香體雖矮而如美人之産東洋足雖跛而猶能勉强以登床踽齒一笑百態千腔雖古之無鹽不能比其美即以先生之丰儀並坐而比照之恐亦未易分優劣也先生文名滿天下妾久作侍奉箕帚之想今何幸得好機會從容自薦於先生古人云修到今生才子婦不嫌消瘦似梅花妾苟得侍君子敢不服勞盡瘁舉凡燒飯　衣掃地拂桌舗床疊被洗痰盂倒诊壼諸事皆爲妾應盡之職務其他勞役亦無不奉命惟謹先生於是勿憂乾綱之不振也至時下習氣妾實未嘗沾染絲毫邇來時髦女子動輙爲駭人聽聞之舉妾實非之彼以爲男女宜平礶妾以爲夫猶天也彼方要求參政妾以爲外言不久於　妾行年八十餘誓不再染習氣嫁先生後當謹守深閨除事夫服役外以看經念佛爲功課先生夙精佛學且必有以敎我也紙短情長欲言不盡附呈小影一幀惟愛我者珍而玩之妾張别古檢袵上言 
海外奇談 
[俄俗之迷信] [  頌斌譯]  
　　俄俗每遇興工起造房屋必先於基址内立一木杆上豎十字架意謂匠人登高時得天主保佑不致有墜跌之虞上月薩克蘭省添築一火鐘樓將竣工矣工頭忽覺十字架未豎恐將來有人登高致跌特將已成之屋架拆去於基址内添立一木杆上豎十字架然糜費數百金矣俄國文化之閉塞於此可見一斑 
尊聞閣詞選 
[秋懷四章和翼謀] [  瘦蝶]  
深盃難袚古今愁待借浮查訪斗牛仗劍幾人清宇宙披圖令我憶滄洲閑删舊稿磨佳日忍看繁英謝素秋醉拂濤箋寄瑶想歌成招隱遠相酬 
臨流嬾譜白牙簫清夢頻年繫六橋心事漫拈扛豆數髩絲暗逐緑楊凋征鴻唳月聲相應健隼摩空勢正驕寥落江南庾開府秋來瘦損舊吟腰 
尋詩有約漫相捐好趁新凉理玉鞭紅映遥林沈夕照碧涵秋水接長天一時毁譽迷眞象七尺浮沈等紙鳶聽徹江鄕砧杵急但將豐稔祝禾棉 
遺榮甘列布衣徒痛飲狂吟枕碧梧霜露凄清驚物候風　變幻儆淪胥絮殘客夢憎秋蟀憶到親恩感夜烏坐對林亭開素抱眼前佳景莫輕辜 
國民愛國史 
　　北京商界籌餉會在湖廣會館開成立大會有楊臨齋者願將舗號十二家所得之利百分提五充餉又有張洪者願將店中月間所得之利提出百分之十瑞成亨捐銀五十元嗣後每月捐五元李悅山月捐五元均至取消庫倫獨立爲止（我南中商人何不效之） 
俄羅斯飛行家柯士明史基於十四十五兩日在香港試演飛艇華人無一往觀者 
趙總理在國務院提議政界助救國捐辦法各部員月俸五百元者納二分之一四自元者納三分之一以次類推衆贊成不日實行 
新嘉坡華僑電匯征庫餉捐二萬元交財政部收存 
自由談話會 
嗚呼痛哉我莊嚴燦爛之大好民國將垂危矣同胞同胞速籌對付之策對付之策惟鐵血而已吾輩少年宜鼓蕩熱血投筆奮起衆志成城斬暴殺賊設一不幸埋骨沙場亦足流芳百世生而爲英死而爲靈有用青年豈可終老　下默默無聞坐視國亡忍辱而爲奴隷耶 
馬革裏屍男兒素志暴俄侵略庫逆猖狂犯我大好民國健兒健兒從戎之機會至矣勿再依戀鄕土兒女情長消磨壯志愧吾男兒二字 
頭顱者英雄之寶貴物也處此金戈鐵馬之秋當先擲爲快以成吾英雄之名否則爲貪生怕死之徒其頭顱雖存何寶貴之有血氣亦英雄之寶貴物也不有血氣何以爲英雄願吾同胞一鼓作氣痛剿暴俄將來揚眉吐氣於全球以多數熱血噴濺而成民國燦爛異彩大哉英雄其速噴之 
欲求必勝先儲餉糈寄語富家翁旣不能舍身效死則助餉爲應盡之天職若一毛不拔坐擁巨資試問亡國之後將爲誰有 
去年今日之報紙每載某處光復某省反正國民見之歡呼羣起今日報紙滿載驚魂奪魄之惡消息而一般國民對之毫不介意猶自飲酒選色醉生夢死嗚呼有心人於此同聲一哭 
揮敝管塗殘墨苦口嘵嘵於諸君之前諸君乎亦有感於五中否耶某謹拭涙眼而望然寸心怦怦猶慮未必耳[  孽兒]  
暴俄無禮國民抵制纸幣可喜 
趙總理苦心應允俄使維持可憐 
俄使聲明道勝銀行損失要求中國賠償無理之極可恨 
俄蒙交涉久不解决將至不可收拾可痛[  無靈]  
劇談 
[紀十七夜老譚之探母] [  玄郎]  
　　坐宫開場唱（楊延輝坐宫院自思自嘆）一叚慢西皮一嘆字及（好不慘然）之然字悠揚婉轉不激不隨恰到好處（我好比）幾句逐句換調操縱如意提高處用腦後音亦不見絲毫窘態（我的老娘吓）一句悲調更徵出色被宫主說破心事一急神氣妙肖絕倫割去互相明誓一叚省却閒文甚好入後快板句句如暴風驟雨洶湧而來斬釘截鐵爽潔之至唱至（大胆且把宋營進）搶步翻一觔斗不肯以老邁而偷鬆尤屬難得滬上稍負　　而年正强壯者往往不肯賣力弁髦典型演至此隨意跪一足敷衍了事對此能無汗顏會弟一埸快板尤着勁（我是你四哥回宋營）一句將哥字提高略頓㨗落下三字緊鋉工穩得機得勢（失落番邦）之邦字（忽聽得老娘）之老字提高轉出俱好此埸頭上之兜已揭刀去披髮而出戲情甚合時下必至見娘始去之見娘六郎禀報時佇立於外引領向内遍望一片意馬心猿急欲一見老母離索衷腸慕繪入微俗脚豈能夢見得到 
（老娘親請上受兒拜）一句親字上延長頓座後落請上極輕便至兒字紆徐曲折悲從中來音韻嗚咽慘不忍聞至拜字層層轉　較時下特多泃屬難能（千拜萬拜也應該）一叚句句沉鬰蒼凉大有嗚咽涕零之槪惜至此時已晚座客俱散而會妻回令俱未得見 
[十八夜聽李萬聲彈三弦] [  鈍根]  
　　王玉峰來滬彈三弦羣驚爲絕技不謂又有李萬聲者繼之據羣仙戲園之傳單謂李爲王師然當王李皆未來時南人祇知京津間有王玉峰不知有李萬聲也聆李技殊不弱於王惟王所彈之聲多宏亮而李多沈抑二者雖未敢貿加軒輊然使王果爲李之徒則王殊可謂青出於藍矣 
彈洋操聲固易於戲劇然王彈老四套多訛是其不留心之過李彈洋號調子絲毫無誤昨晚正在彈作軍樂隊漸行漸遠時座客忽羣起而走致彈者掃興未能終四 
滬人多厭故喜新不經見之事則趨之若驚及乎再見三見則雖有絕技掉首弗顧矣吾故曰王玉峰之後難爲李萬聲 
雖然滬人卽不聽李萬聲曷不以聽戲之費移助征蒙軍餉 
雖然李萬聲負此絕技曷不以所得資半助軍餉則所號召又豈止數倍而已哉 
小說 
[政治小說鐵血男兒（十二）] [  常覺　獨鶴]  
　　時軍樂大作二人乃止不語烏燃捲烟吸之黛亦稍進咖啡四周賣客紛紜履舄交錯談笑甚歡忽有二人自餐室徐步而出黛掣烏肘低聲曰速觀　烏注視見一係黑生不覺蹙額其一係老者爲狀殊煊赫與黑生且談且行頗形密切黑伺其旁作足恭態 
尼方離座取閱晚報適與兩人覿面尼見黑本鄙夷不禮而老者忽欣然躬身謂尼曰公爵遠道至此亦壯遊哉今日之遇實出望外尼審視始識其人乃廻顧黑生默思黑與此人相處果何爲者亟答曰獲接尊顔殊深欣幸僕本擬明晨至貴使署奉謁也老者曰敬備歡迎願君不爲事阻藉可暢叙此間適有空座曷共坐一譚乎尼曰敬如君命僕本擬恭聆大敎也君亦許僕介紹敝友否老者曰甚善黑聞彼此應答心滋驚異逡巡自去尼遂引烏等與老者相見復指老者謂烏曰此俄國親王愛力司殿下現任駐英大使衆乃互相爲禮各就坐 
愛謂烏曰僕曾奉使西奥司頗受貴國先王優遇承賜金星徽章迄今尚珍藏之也烏唯唯移時范老亦至命僕人更以雪茄咖啡進客（二） 
 
 

Page 11

 
 
   
 
 

Page 12

 
 
   
 
