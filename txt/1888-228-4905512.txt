# 1888 - 228 - 4905512

 

Page 1

 
 
　　 
[一百六十號畫報告白] [  點石齋啓]  
　　印捕雇自佛國黑面而長身　七若蝟以之巡綽租界而　毆刧章之事少然而緝匪者捕爲匪者亦捕月初有九十六號印捕巡至楊樹　奪取　平寺僧金戒指一事和尙吃十方彼則來從佛士宜其吃十二方也紅頭狠光頭　矣繪爲圖准於十六日出售首買戰績係克復田家　全圖　附悉照曩例 
　　 
[石印] [  御纂七經先印五經發售] 點石齋啓 
　　是書兵　後惟荷澤馬文憋公摩印於浙省官書局披讀一過問亦不免舛錯本齋覓得殿本縮寫袖珍本校勘之嚴密至五易手而後已若　以爲作經文之用可免臨文疑誤之弊分裝二十六本碼洋八元准于十八日出售上海文瑞樓及南北申昌各書坊外省如金陵京都廣東福建湖南湖北山東江西等省皆設分局從近購辦可也此佈 
　　 
[經束通纂前後集不再分告白] [  點石齋啓]  
　　此書在六月初出書時會有前後集分售之啓以便購書人各從所好現因四處購寄錯綜參伍諸多未便議於七月十五日爲始前經後策一律并　不復議分共八十本碼洋二十八元本埠售處可向南北申昌及各書坊外省如廣東福建湖南湖北山東順天江西南京杭州俱設分局仕商賜　可以就近購用此佈 
　　 
[再論收捐積弊]  
　　本月初九日本報首論曾將工部局收巡捕之積弊顯爲揭出工部局經理事務之西人見之立即飭人至本館楞詢幷囑布千諸人凡遇有此等情弊許其至收捐房內告知以便究辦從善如流不勝欽佩查此項捐資華人多而西人少細閱每年工部局收支總册所收華人之房捐其數在八萬八千以上而所收於西人之房捐則不過四萬三千左右華人捐數不啻倍之而西人房捐每值百兩止收八兩華人房捐每值百兩須收銀十兩此未免顯示不公况華人之數多於西人其所捐部於西人而乃尙於定章之外別有弊端寓居租界之華人其何以堪雖曰定章每洋一元無論時價若千皆作錢一千一百文核算是亦如夏后民之貢法所謂較數歲之中以爲常然茍其找出找入其價一律則亦不失爲子莫之執中孰知其中又有從而作弊者大洋則價一千一百假如三元半之房捐付以三洋外再找以八開五枚則必不收務欲收錢五百五十如必強令收小洋則市價小洋作一百零五必須每角找付五文以足其每洋一千一百之數設如付以四洋令收捐人找出五角則彼斷斷乎不肯必不得已則或找付八開洋五枚並無照市價找足者此其中安得而不謂之弊假如零頭爲九角則往往付以一元而令其找出者居多乃彼所找出者並無一角照市價算如市價一千零五十者除去九百九十找以六十一千零四十三者則找以五十四十如市價僅一千文則不過找出十文而已若付以小洋九角則照市價僅一百零五者尙須找以五十五文如小洋止值錢百文則必須找以錢九十文而大洋之價亦止千文所不計也由此言之此中安得不謂之弊此等弊端工部局經理西人鳥從而知之故正深　有人以爲之知照則彼可以隨時整頓耳又如收捐時之大呼小呌此亦有故先一日沿門呌呼謂某日當來收巡捕捐矣彼其呌呼往往門口高呌一聲而門內有無人答應則不之計也其或有適以事他出家中止留婦孺或其人正在有事未曾聽得則次日收捐者至何能立時即辦在粟紅貫朽者固不之慮然亦安見租界所居皆富戶而無中人以下之家乎即曰先時呌呼業已聽得其捐鋪亦即預備停當而當其來收之時或人在樓上有事不能放手則安得不稍等待片刻或侍病人於床上適當飲食便溺之時或抱小孩於懷中正在將睡之際其在大家人手眾多者自不必久待　或其家中夫婦之外僅一二小孩夫則外出婦則臥病或小孩有種痘出花感寒發熱等事而收捐之人入門便市場呼噪此其所損於人者豈小也哉且正不知其何以入門必噪也夫西人病院必取其清靜即西人所居亦必取其清凈晚間軍馬之聲不絕於耳攪人清夢不能安睡則必請禁止馬車夜行有夜間行經巡捕戶及西人住處者設或行歌互答或二三知己既行且談其聲音稍高巡捕見之必爲禁止若在巡捕房門前則尤爲不敢高聲有東洋車夫爭論車價者分不敢大聲疾呼盖恐驚捕頭之好夢也夫以己之所居不容人高聲驚擾而乃於收捐等啻縱之以擾人此豈可以悉　之於不先預備咎由自取也乎此等情事凡居租界中者無論何人詢之莫不眾口僉同惟不居於租界中者則不之知然茍時往來於塲面中則即目無所見京未嘗不耳有所聞也夫以華人捐數多於西人則理應保護華人之意勝而工部局則於保護華人之事時加勤訪密爲細察爲之興其利而除其害念念以整治地方爲重時時以保護居民爲心一或有人爲之直陳不恤下問以期上　公事下治與情而其耳目所不及之處思慮所不到之時偏有此等積弊久而愈甚本館照有聞必錄之例揭而出之局中經理人既慮心博訪當必思盡美盡善之法以力去從前之害彼舞弊者流又安所施其狡獪之佼倆也哉此事雖曰細微而頗關乎與情之向背德怨之分歧有整頓地方保護居民之責者正宜加意焉若夫作違心之諭藉此以逞其攻訐之志偕此以献具媚悅之勤此則本館之所不敢爲抑亦本館之所不屑爲者也 
　　 
[本館接奉電音] ○昨接京友發來電音有本月十四日　上諭二道敬謹譯登○七月十四日奉　上諭禮親王世鐸等奏請加上　徽號以光鉅典一摺朕沖齡踐阼仰荷　慈禧端佑康頤豫莊誠皇太后垂簾訓政宵會勸動盛業鴻功超越千古前於光緒十二年經王大臣等兩次恭請加上　徽號未蒙　慈旨允行兹復欽奉　恩緰命朕於明年二月親裁大政自應恪遵　列聖成憲恭上　徽號以繼隆規乃　聖德謙冲猶存　抑經朕竭誠顯懇始荷　聖茲俯鑒羣情勉從所請所有一切應行典禮着各該衙門敬謹辦理欽此同目奉　上諭李鴻章奏永定河堤工漫口分別叅辦並自請議處一摺本年入秋以後大雨連綿永定河水勢盛漲迭出險工七月初六日蘆溝汛南岸三號石堤及南二工十七號北上汛十二號等處大堤均被漫　刷寬口門四五十丈不等該管各員疏於防範實屬咎無可辭署永定河道金福曾南岱同知鄭煥均着革職留任武清縣縣丞張善羾着革職留工石景山同知實延馨署良鄉縣縣丞許用主簿趙福濟均着摘去頂戴李鴻章着交部議處該督務當督飭在工員弁將漫口趕緊盤築裹頭並飭派出之員勘　堵築事宜認真防護不得稍有疏虞所有被災村戶並着該督查明妥　撫恤毋令失所該部知道欽此　 
 
 

Page 2

 
 
　　 
[特製輸車] ○美國新聞紙云法國近來造兩輛鐵路車業已告竣聞係中國　皇上　皇后所用製造極爲精工內用綢緞龍鳳等件禾識該報所云確乎否也 
　　擬查華人　日本報言橫濱日本巡捕言華人之至該處者日多一日現將逐細稽查云云想美國禁阻華人新金山禁阻華人日人最愛參武西法大約以此事爲西法之要務故急欲步其後塵乎 
　　 
[順天秋信] ○國家設立官學原爲教化八旗子弟以儲人才也其官學生由考試取中始能補額入學先從漢教習讀書一年然後改從滿教習授以清文膏火一切由該學每月以銀一兩五錢發給此向章也刻聞　某旗佐領子年甫十二自客歲補額已從漢教習讀書一年五月間期滿經稽察官員改令入清文學詎佐領子入學未逾十日輒被滿教習某甲痛責三次傷痕頗重佐領聞之驚而且疑因親往學中以詢本末不料甲不容分辯　罵交加佐領以甲位在師尊含怒而退甲尙怒不可遏立將佐領子斥革佐領亦未與甲較量迨至六月中旬甲于街頭行走忽遇佐領子傲不爲禮因大怒乃揮手中雨傘追而抶之幸行人解勸始各散去甲潛誣佐領子在官學有違例藐法之事密禀於稽察官學某大臣某大臣未察其詳遂以甲一面之詞具摺入奏現聞此奏奉　旨交刑部審訊○前門外迤東深溝地方七月初四日午後突來一瘋犬逢人輙噬該街　開車廠于姓阿三者其次子年甫十六被犬咬破中指又堂子大院教讀爲業張姓者其孫五歲亦被咬傷三處又一行人年約四十許被犬咬破兩腿當經附近住戶各持棍棒將犬立斃杖下傳聞近日有好事者以符咒與之調治頗爲見效聞被咬處拔出犬毛若干令人難解大約三人性命可以保全矣○前報紀粵海關入貢螺蜔器物一節刻聞係一尺長六寸寬之漆盤盤中嵌以螺蜔坐龍一條精巧若生共計三百件已於六月二十日抬入大丙當經內務府轉呈矣○崇文門外平樂園有李姓者幼失怙恃投南營爲兵復投水局爲勇李以孑然一身月得糧餉無所用之潛於營中放帳爲生計今未逾十年家稱小康前三年李始成婚生子女各一不料客冬妻去世李以中饋乏人急欲絃　乃經媒撮成賣翠花女王氏諏吉四月間迎娶詎新婦人入門後未數日與李吵閙多次蓋新婦素性奢侈惡李慳吝不能從其所欲因此絮聒不休刻聞婦於六月間潛遁將李所積之二百金及首飾若干一併盜去其母轉向李索女勢將興訟此真人財兩失也○大婚時所需羊角路燈自大清門內起至交泰殿止幷甬路兩旁約須萬盞具燈式扁圓一尺五寸大小內畫描金龍鳳合抱一雙喜字刻間內務府燈庫官員將　毅皇帝大婚承辦之義隆羊角燈及庫中所存恭辦燈隻全行檢出除破爛不堪實難修補不計外餘則查明共有若干着該鋪商赶即收拾再查明尙欠若干亦着該鋪商添補限年底一律完竣 
　　 
[津水雙] ○新授錦州副都統連都統制順　陛辭出京於初六日到津在紫竹林中和棧小住行旌間於初十日乘輪赴營口取道履新按都統制係原任伊犁將軍憲介弟前者平定新疆出入關隴所向有功歷保今職前年軍憲病終任所　皇上追念前勞故有是命又伊犁軍餉尙有百萬散落民間未經給發去歲環求醇邸乞恩作主諭俟陝甘總督查核施行現聞其中四五十萬當有着落逖聽之餘個中人均深雀喜○　調者可淫詞艷曲也詞雖鄙俚足令聽者蕩檢踰閑潰男女之防爲風俗之害然前此猶知顧忌不敢於大庭廣眾之中一唱三歎現以地方有司如阿家翁之故作痴聾於是漫無忌憚儇薄少年遍於城鄉不分盡夜莫不引吭高歌楊柳青汛弁惡之月初旬執善歌之村人李四責以軍楊以儆其餘紳耆均鼓掌稱快使津城官憲一律嚴肅並加示禁未始非正人心端風俗之要務也○前署津海關道劉献夫觀察於是卸署後由傅相札委辦理昌黎縣地畝升科觀察於五月抄首途六月朱竣事七月朔日回津銷差王事賢勞可爲觀察誦之○語曰瓜菓之生摘者不適於口然適於口者亦不利於腹夏末秋初釀成疾病職是故也現在津城疫癘間作倘失醫治朝發夕死即就西人而論登鬼錄者不一而足工部局某西人於初間染病一日而死至於華人死者尤多彼謹身者調治於病後並宜防護於病前也○天津縣爲衝弊難三字首邑加以獄訟棼如亂絲權是篆者即使煩劇長才亦屬刻無暇晷孫筱坪明府於月初冒暑送差偶爾違和請假數日嗣以公務紛紜不敢暇逸當請銷假力疾從公○應京兆試者陸續來津取道晉京其人數最多者莫如東粵且皆翩翩年少就現在而計已不下千人何東粵文風之盛耶 
　　 
[東報述西事] ○五月二十號西班牙白路瀉而納府萬國博覽會開設之期是日攝政太后挈幼帝駕臨舉行開會盛典來會者英國　新罷機親王同妃意國　引來潘而脫兩親王英國皇孫法國大統領代理將官海而求及英法澳曼意各大使外更有西班牙本國總理大臣洒笳司太與文武官吏博覽會總裁事務官等誠稱濟濟奏樂後總裁讀祝辭一通總理大臣代幼帝演說開會祝語於各邦禮畢幼帝駕回太后偕領各國親王貴官巡覽各國及本邦陳列貨物之塲日本領事大越成德氏由局長介紹謁見太后上呈金銀漆器書册一箇太后笑而受之各國陳列貨物處均扯國旗日本又於旗下置大鯉魚一個房屋亦皆日本裝式前面見太后至即奏樂唱歌以祝凡與斯會者無不有奉獻以敬太后　中下椗船隊聚有八十餘艘亦云盛矣○俄國與澳國經德國與之周旋友誼重敦現在兩國於辦理白路堦利即意見頗同因此土耳其國頓生憂患聞土耳其戒嚴甚急命財務官募公債一千萬磅已召主理銀行者商議此報七月八號由土京發○七月六號維也納發報近有謂俄與澳　經協議可卜太平不料俄國變心莫測目今俄羅斯之邊境無不設立兵營而于槐魯沙近地兵士尤增且建立節氣製造所麵包製造所屢次添兵汲汲其意何居 
　　 
[東海濤聲] ○新任農商大臣并上君今次蒙上賜假休沐得携夫人女公子赴上州磯部溫泉洗澡避暑七月三十號午前六點鐘乘坐汽車望上野進發隨有東京農學校幹事松野澗氏帶眷同行又宮島農務局長仿野商務局長奉命出巡群馬縣宮島隨井上大臣同行云○長崎船廠先爲海軍省構造水雷船曳船業於八月六號落成是日午後五點鐘立神船渠廠中委員山脇正勝長崎縣書記官中村之夫人爲先導其時即舉行進水四圍觀者如堵該船進水時一片喝采之聲宛如山裂水湧各官來會者自長崎縣日下知事中村本山兩書記官天城軍艦士官外尙有各國領事炭坑郵船會社兩處洋人及新聞館主筆等不下數十員事畢以酒菓饗各官於客舍造船洋人即在席間演說一番查該船長百十五英尺闊二十二英尺吃水深十三英尺總噸數三百三十二噸實馬力三百三十匹一點鐘能行十二海里半體厚三分半至四分係鐵製極構造之妙○朝鮮內閣學士李川云李一堂進士李碧樵張允甫四人曩從仁川赴燕臺天津上海廈門再經香港本月八號搭英郵船到　港投宿今町綠屋三人因初至日本當日即往神戶橫濱等地遊歷惟李一堂係頻來之燕已諳日本語言風俗獨自買舟回國○磐梯山噴火巳錄前報此事爲日本近來一大慘禍各地皆汲汲勸募賑濟此山自崩裂後田中用水乾涸禾苗悉枯死將來租稅人民更苦無以完納幸當道洞悉情形議將全稅蠲免多分或可以戀決也○三菱公司爲由橫濱開往上海之郵船沿嫌缺數預於英國倫敦推司谷造船廠定造一船名曰西京丸今因造就在英先行走試甚見穩便即由新加坡發往日本本月八號開至長崎見該船長三百二十五尺闊四十一尺深二十一尺六寸有四千匹馬力一點鐘行十四海里半船中客房及電氣燈畢備今須開到橫濱如定期開駛各商家當更利便也 
　　 
[嚴禁花烟] ○邦上花烟館屢經保甲局暨有司出示嚴禁諄諄誥誡不憚三令五申其遵諭改業者固不乏人而愍不畏法開設如故亦復不少如土棍徐某在三義閣旁開設已久且不止一處往往拏此竄彼不啻如狡兎之有三窟神通既廣生涯亦頗興隆盖黃魚之屬無不任意　 
 
 

Page 3

 
 
網羅彼逐臭夫以此處收藏宏富可以擇肥而噬故咸有此聞樂之意人言嘖嘖不防爲保甲局所聞趙觀察默詰於懷不露色聲前夜巡夜將至三議閣街口經過徐門驀令不隨從兵丁一擁向前封門撲捉徐果不及備當即拘獲觀察立即帶回略訊後飭暫羈押想須按律嚴懲並將房屋發封飭官房牙佔價變賣入官充賞嗣經該房東孀婦吳張氏一再上禀乞恩願照半價呈繳觀察念其貧寡無依無以養贍俯准所請聞者咸嘆觀察於嚴屬之中不失矜恤之道辦理可稱公允矣 
　　 
[白頭鴛鴦] ○九江西關外寶記棧有老司悶某甲今年七十有二一向窮困鰥居未諳夫妻之樂從無衾枕之歡在該棧司關三十餘年現在頗有蓄積自念寂寞終身嗣績無人終日作守財虜將來歸何人享受乃四處央人物色佳耦雖有涎其財者終以白頭翁爲嫌兹有南門灣某媼文君新寡雖年近知命而性喜修飾不啻三五韶華欣然應允甲喜不自勝乃以五十金　娶日前合卺之期張燈結綵開觴宴客極形熱閙讀新人若問郖年紀五十年前二十三之句可以移贈矣 
　　 
[出殯盛儀] ○昨晨十點鐘時有保民兵船水手等護送提督軍門丁大人德朽憲輛由英界過三茅閣橋迤選經法馬路由西至湖南會館其儀仗一切備極繁盛旗鑼傘扇之外有銜牌數封西樂一班兵船水手一隊各荷　洋鎗至於香亭菜亭像亭　誥命亭兼有冠珮等亭亞牌功布各色俱全頗極熱閙云 
　　 
[中元祀孤] ○昨爲中元令節本埠城隍神循例出巡各會首于午刻在邑廟前排齊執事神於三下鐘時率領四司神自廟起馬朝東過長生橋由四牌樓經縣署前繞道出大南門迤邐詣厲壇祀孤畢隨進西門回廟當祀孤時上海縣襄邑尊循例排道詣壇致祭西門外巡防局員朱森庭明府先飭局勇等在道旁妥爲彈壓俾棍徒不致藉端生事 
　　 
[老婦被撞] ○前夜八點鐘時有年約花甲之寍婦手持銅釣至景雲樓茶館泡熱水出外行經英大馬路石路之十字街突有西人乘坐之馬車由馬夫華人拉韁者由西向東見寗婦在前大聲呼喊該婦欲避不及被馬車碰撞倒地　傷頭顱幷潑翻銅釣流出熱水燙傷右手臂當已暈倒不知人事西人命馬夫停輪下車攙扶婦起扶至三次始得立住婦滿面血淋扭住馬夫不放又經西人向印捕言明住處囑婦釋馬夫如欲控告可先至捕房訴明緣由再雇蕩漾車送婦返家云 
　　 
[告帮不得] ○前日有口操安徽合肥口音自稱記名提督之趙元爵頂戴花翎雙目失明向英租界地方各店鋪告帮川資須百文起碼店鋪不依旋經巡街捕將趙帶送英會審公廨禀明蔡太守飭差查趙現住某客棧太守隨飭送趙回棧既欲回里可向同鄉告爾不得再至店鋪糾纏 
　　 
[縣案棄錄] ○前報列江北人王長耕役縣喊控髪妻逃匿在小東門外粵人陳阿四花烟館內叩求提案訊辦等情兹由法公堂將陳幷王妻胡氏一併送縣早堂由裴邑尊研訊據王訴前因質之胡氏稱丈夫不務生理以致貧難度日且早晚口角是以小婦人走出到小東門外有陳老四留住三天並無別事陳稱胡氏在門前堦石上坐而啼哭至晚不歸小的詢其故伊言家中不能度日所以出外意欲傭於人家小的即留之暫行棲止並無別故王又稱小的向領遭陳蠻覇務剝離鑒寡邑尊謂胡氏背夫私逃殊屬可惡喝令掌頰八十下交本夫領回管束陳既說暫留何以本夫向領尙取覇阻宥屬胆大妄爲喝令笞責百四十板幷令具結釋放王領妻叩謝而退○前報列西門外巡防局員朱森庭送做影戲人楊坤生沈一新等到縣經裴邑尊訊責飭押兹於前日飭提到班主顧裕堂於昨日升堂集訊顧稱小的乃生意中人實不知影戲有違例禁今已知過　願將一切器具銷燬嗣後决不敢再做影戲叩求鑒宥楊稱小的在班底中相帮已蒙懲責叩求寬釋沈稱小的在班中敲鑼今後情願另做別業不敢仍蹈前轍務求恩宥邑尊謂爾等既各悔悟　　寬各其改進　　保釋放○廿五保九圖地深姚　泉借鄉人某甲投案求領馬路圈基地找價經邑尊研訊之下着令各業戶自行投案繳照領洋不必由地保　手鄉人遵諭而退○上海縣文生胡國楨被孫世馥等控告經邑尊飭提集訊發學看管再　　訊等情節登前報兹悉邑尊以該文生控案疊疊乃禀請上憲將胡　先行禠革以便訊究現已奉上憲批准矣 
　　 
[英界公堂瑣案] ○顧蘭亭稱在引翔港封面　浦東祥生船廠司帳昨夜賊來竊板印度更夫獲住人賊本欲送交捕房詎被該處無賴二十餘人蜂擁到來將賊刦去我與印度人均被打傷當查得爲首某某等二人之姓名今同印度人投案開單　爲提辦印度人供與同蔡太守商之　　領事以該處在租界之處應候移請上海縣提人再行訂期會訊核辦云○包探顧阿六稱竊賊俞靜川行竊王炳和之衣服七件廨奉判押二十一天今查俞靜川尙竊吳靜蘭陸柳堂翁仁齋等三戶之衣物今均吊贓送案失主亦皆投到吳陸翁各報失竊衣物請領該竊犯俞靜川俯首求恩蔡太守隨判疊犯行竊之俞靜川再行加押一月起案之贓給各失主分別認領○施和尙稱被孩子魏阿泉行竊夏布衫二件蓋我住居法租界魏捋布衫至英界由捕拘獲人贓送案爲請給領魏阿泉供蘇州人年十六歲父母均亡向習薙髪未成流落今另有人竊衣交我質錢分用被獲蔡太守隨飭施和尙領贓魏阿泉姑念年幼飭送棲流公所留養令其學習薙髪以觀後效○葉阿二稱在小便處修理工作突有鄧寶川到來阻止不依反被毆打受傷由捕拘案請爲驗傷究辦鄧寶川供該處向來是小便故敢前去被阻爭閙如今只求恩斷蔡太守隨判罰鄧寶川洋五角給償葉阿二養傷完案○周錢氏稱開小客寓雇用潘阿梅為夥昨夜酒已極與我尋釁被毀物件值洋一元報捕拘案如今我不用他潘阿梅供實因一時酒醉所致以後不敢乞求施恩蔡太守判潘阿梅賠償毀物洋一元完案○十三號西捕訴稱昨深夜時何小生闖入坭城外西人馬立師住宅圖竊被覺獲交我送案何小生供江北呂泗塲人在滬推車餬口住居該處附近之車寓昨夜散步乘凉　在西人住宅門前觀者被拘不敢圖竊蔡太守飭差帶同何小生往該處查問是否推車人有無寓主担保覆後核奪○昨有年約三十餘歲本邑鄉間裝束之婦人瘋狀可掬在街胡閙蓬頭散髪滿面塗泥情狀可駭中捕拘送英公廨由值日差禀明蔡太守飭交官媒俟其親屬收領管束然該瘋婦大肆咆哮見物亂擲又禀太守命鎖頭門木栅欄內云○本邑人譚傅桂稱世居城內在家讀書因與妓女沈紫娟相識所需銀洋付過執有收據照算　找伊洋十餘元我有重四兩餘之金釧一只被借後向索不還希圖吞沒求請提追云云蔡太守聞供着令具禀呈候批示斥退 
　　 
[法捕房瑣事] ○昨報列崑山人方阿三控逃妻一節其實方是新陽縣人昨晨王司馬提方朱氏到　詰其爲何逃走方朱氏供實情在家淘氣兼被毆打因之出外由譚姓領到上海等語王司馬謂此等女人理宜懲責着取竹枝到案着其本夫親自動手鞭兩次約四十餘下又問可要領回方阿三供家有兒女無人照管願仍領回惟儆其下次不能再逃等語王司馬詰之該婦取出洋十元現存若干答剩三元餘爲租房食用消去司馬以其無耻着將方朱氏掌頰四十下提譚阿榮到案研問着先笞責二百板還押再核幷傳方阿大到案着帶同朱氏先到香粉弄取到洋三元及衣服到案再核○昨報列薙髪匠馬雲生咬傷華捕手指一節昨晨　十五號華捕俞阿生到案供訴前情王司馬提馬到案着先掌頰一百下還押候巡捕傷痊再爲提案核辦○前報列張懷三與朱悅生纏訟張懷三昨已補禀到案朱悅生將吳寶堂邀到王司馬閱禀之下據吳稱二月十八日經手付洋與張掣回收條張又呈字條一紙其中何語不得而知王司馬詰之張朱兩人則仍各執前言司馬着吳退去張懷三朱況生峽谷人送縣辦理　 
 
 

Page 4

 
 
　　 
[星使序言] ○近有友人自日本回華篋中帶有顧少逸比部所著日本新政考二卷首列出使大臣黎蒓齋序文次列孫子與隨使序文考既詳明序文亦深得韓蘇筆法友人又云日本新政考已由少逸比部緘呈總署及北洋大臣矣其平日之勤於記載可見也兹將黎星使序文詳列如左其辭曰　元和顧君少逸比部奉　命游歷日本美利堅巴西秘魯等國以光緒丁亥秋首經日本明年三月成新政攷二卷因赴美有日先以所撰排印成編代鈔胥之役屬余爲厈余惟日本之與中國名雖隔海其實自西人通商以來輪船履洋面若平地由今日觀之直庭戶間耳方唐之盛時彼國數遣信使往來慕效華風制度一準唐法行用至千數百年亦稍稍習見增厭矣適會歐美各邦欵關互市別開生面明治改元遂法唐制　之一尙西法因時制宜不可謂非善變君子之觀於人國也第取其長而已今君居游半載遂能提綱挈領掇其國之大政都萃而條列之凡爲部目九曰洋務曰財用曰陸軍曰海軍曰考工曰治法曰紀年曰爵祿曰輿與九部之中又分細目七十有三不繁言費辭使全國維新治迹燦若列眉簡約能賅真大輅之推輪也庶昌兩次奉使於此亦思有所記述而因循未爲讀是編實滋愧赧矣若君者殆無忝行人之職歟光緒十四年春暮黎庶昌序於日本東京使署 
　　 
[賀新涼] [  喜識葉君子成李君煜廷即送赴京兆試呈桂笙吟文教正] ○握手依處正相逢又言相別黯然情緒塵海知名神交久彼此俱深積慕競唱和翠箋金縷愧我頻年愁與病話生涯蕭索同枯樹渾未得通情愫　芹香滿袖携歸去早傾心鵬程萬里軒軒霞舉破浪乘風平生志此際况當奇遇快來歲玉堂聯步自是談天操勝算　二君俱精算學　料折衝他日陪尊俎幸毋忘江關旅　太痴商瑩稿於挹翠詞　 
　　 
[江督轅門抄] ○六月二十八日知縣金元烺奉委解京餉調署無爲州劉承祖到阜阳縣事○二十九日府經歷趙希會奉委隨辦內供給巡檢洪思波恭委冬防差○三十日通判李宗似奉委解餉赴山東○七月初一日通判李宗似奉委解餉赴山東委署阜寗縣械斌辭赴任知縣莫炳琪禀知到軍機所管庫差縣丞何亮築起服來○初二日知縣都炳繪陳湧臬許罩基魏紹仁俞熙銷下河工程支放差○初三日代理上元縣丞劉金壽任事甘隆春缷事均禀知○初四日知府嚴錫康辭回蘇○七月初六日知府許實　辭　臬司委赴　州圩工○初七日工部主事賴清　赴都○初八日正任如臬縣楊春芬到○初九日藩轅牌示豐縣訓導顧履祥因病繳委遺缺以試用訓導吳崇慶署理○初十日吏目劉芳由京來壽轅牌示泰興縣員缺以前經詳委代理之馬光勛改爲署理又泰興黃橋司員缺前以張寶琛咨補現已奉准部覆自應飭赴新任 
　　 
[浙省撫轅抄] ○七月初四日鄧暹燮宗得福俱禀知臬司委獄局帮審差禀見叩謝聞堰厘局候補同知吳壽昌專丁來省禀謝飭知留辦候補府經歷莊鳳云禀謝藩司飭知　補台州府經歷○初五日代理黃岩縣胡培元禀銷厘捐賑捐各局文案差委署東陽縣丞鄭沅禀謝委禀見叩辭赴任從九品趙承恩禀知交缷寗郡局文案差回省禀到○七月初六日候補府劉委任禀知臬司委發審提調差禀謝通判翟圖棟交缷平　釐局回省禀到但懋祺禀知本日接辦釐捐局文案　塔山巡檢耿葆　禀知藩司飭知赴任○初七日顏其慶禀知　司委解大婚與禮用欵並帶解北洋經費銀兩釘　寄存外庫運副王維煜銷嘉秀石桐四縣查　缸差○初八日蔡秉澄禀知藩司委代理寗海縣禀銷石門釐局差回省禀到彭寶謙禀知藩司委署平陽縣　禀安叩謝布經歷張溥東禀知燕司飭知蒙題補海寗州叩謝○初九日常桂彬禀知藩司委解第五批京餉差叩謝　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
　　 
[光緒十四年七月初七日京報全錄]  
　　宮門抄○惇親王　奏爲敬遵　懿旨選擇吉期摺○楚督裕　奏爲長江水師定章巡閱片○雲督岑　奏爲查閱營伍之期擬俟秋後出省摺○尙書彭　奏巡閱長沙五省查察水師事竣摺○湘撫卞　奏永順縣民人謀殺身死擬暫監候片○江督曾　奏署福山鎮總兵呈補提票守備　奏留當差片○又　奏爲輪船救生章程果能奮身救出准照勞積奏獎片○七月初七日理藩院欒儀衛光祿寺八旗兩翼值日理藩院引　見二十七名○　貝勒假滿請　安○錫珍請假五日○大額駙八額附稆請假十日○玉山請假十五日○宗人府奏改派　裕陵行禮　派出桂公○上駟院奏派　選官缺之大臣　派出漪貝勒熙敬○兵部奏派塲差彈壓之大臣　派出恩普慶福○召見軍機　紹祺麟書奕功徐承煜　○○管理欽天監事務和碩惇親王臣亦誴等謹　奏爲敬遵　懿旨選擇吉期恭摺　奏祈　聖鑒事竊於本年六月十九日內閣抄出欽奉　慈禧端佑康頤昭豫莊誠皇太后懿旨前因皇帝甫經親政决疑定策不能不遇事提撕勉允臣工之請訓政數年兩年以來皇帝幾餘典學益臻粗進於軍國大小事務均能隱時剖决措置合宜深宮甚爲欣慰明年正月大婚禮成應即親裁大政以慰下臣民之望着欽天監於明年二月內敬謹選擇歸政吉期具奏欽此欽遵抄出到監臣等謹遵　欽定協紀辨方書敬謹擇得二月內吉期二日敬繕清單恭呈　御覽伏候　皇太后欽定爲此謹　奏請　旨奉　旨已錄　○○裕祿片　再長沙水師定章提督以半年駐下江半年駐上江周歷巡閱察看弁兵勤惰長沙提臣李成謀本年四月三十日到鄂巡閱漢陽荊州水師並馳赴湖南察看岳州鎮標營伍現將上游各營校閱完竣與臣面商一切隨於五月十一日仍帶師船沿江東下前往江皖各省察看營伍所以巡閱上江及起椗下赴江皖各省緣由謹會同長沙水師提督臣李成謀附片具陳伏乞　聖鑒謹奏奉　硃批知道了欽此　○○　貴總督臣岑毓英跪　奏爲雲南營伍微臣擬俟秋後出省次第查閱謹先恭摺陳明仰祈　聖鑒事竊臣於光緒十四年三月十三日准兵部咨內立閣抄出二月初三日奉　上諭本年輪應查閱湖北湖南雲南貴州四省營伍之期湖北即派裕祿湖南即派卞寶第雲南即派岑毓英貴州即派潘霨逐一查閱認真簡校如有訓練不精軍實不齊者即將廢弛之將弁據實叅奏勿得視爲具文欽此欽遵咨行到滇仰見　聖主修明武備整飭戎行之至意跪誦之下欽懍莫名伏查雲南綠營兵丁先後已將戰兵名額一萬九千三百五十一名招復原額分別在防在營操練曾經奏明在案尙有五成守兵七千八百五十二名又馬兵名額一千六百二十三名自應逐一查閱以肅營伍而固邊圉惟臣適患舊疾已蒙　天恩賞假四個月兹擬將病上緊醫調一俟稍痊當於秋後力疾出省先赴迤西之大理麗江即到永昌騰越順寗普洱並察勘猓黑新設之鎮邊營聽再往臨安開廣東昭等處約計冬間當可簡校竣事其在營在防各將領如有訓練不精軍實不齊者臣仍當據實奏叅萬不敢稍事遷就致滋貽誤除俟屆期再行奏報外所有雲南營伍微臣擬俟秋後出省次第查閱緣由謹先行恭摺其陳伏乞　皇太后　皇上聖鑒訓示謹　奏奉　硃批兵部知道欽此　○○欽差巡閱長江水師太子少保兵部尚書臣彭玉麟跪　奏爲微臣巡閱長江五省自春徂來查察水師事竣恭摺由驛仰祈　聖鑒事竊臣奉　命巡閱五省長江本年二月二十六日在湖南本籍帶病臥巡扶疾起程為經陳明在案隨即由湘而鄂而江皖按察營伍傳集營哨各官不憚三令五申反復誥誡曉以利害講能營伍整飭軍規懍遵營務即兵勇亦大良不昧尙知感泣從公行抵安徽省撫臣陳彝晤面見臣言語不明舉動需人深爲駭歎留就醫月餘服藥五十餘劑不甚大效據醫云病久根深非草木之功能見速效問見手足浮踵服藥哽咽皆氣血不能宣通肝燥脾虛中樞失職痰涎窒塞之故總不宜操勞恐藥餌難以見效也臣因起程下巡旋於四月初二日奉到　硃批知道了欽此欽遵在案伏讀之下感銘鏤骨曷禁涕零原兾託　天之福病稍起色不意日甚一日上煩　廑念以致福薄災生往年咯備筋骨腫痛心忡氣逆等証聯類俱發寢饋不安萬分作苦日夜如在針氈求生不能求死不能真無可 
　　 
[京報] 第二千七百五十九號　戊子七月十六日申報附張不取分文 
奈何也所有巡行各省紆廻數千裡查察一週於鎮將嚴加訓誡不准因循購頇市恩見好於各哨弁兵丁嚴稽告戒不准稍梁嗜好劣者嚴叅其次摘去翎頂並責軍棍以觀後効而儆效尤隨時咨明督撫並長江提督查照辦理以一事權臣察看提督李成謀十數年來始終如一實心行事不市私恩實爲長江不可多得之員長江重寄得李成謀實心寔力任事可釋聖主宵旰南顧之憂臣夙疾未痊累次扶病出巡職所宜然迺累沐○天恩高厚　溫語哀嘉忘　君上之尊嚴視微臣如骨肉　恩慈備至　　念尤深　逾格裁成有加無已追數古人遭遇之隆無以過於此者臣自顧何人渥邀　聖眷雖肝腦塗地未能　報於萬一原想仰賴　皇太后　皇上洪福日見病魔遠退以兾臣巡閱與長江期終始縱粉身碎骨固臣所深願也無奈命運相左百病叢生有加無減求生無路求死無門神智昏迷心情散亂諭理則東扯西挪述事則左支右絀大庭廣眾貽人以笑柄私室自問實滋愧於臣躬四肢已成殘廢既不足壯觀瞻於體制一身盡是痼疾復不能作表率於羣僚長江不能巡營規不能整留臣廢物無能爲物則事小而暗中大壞水師事宜風氣日見敗懷於無影無形之中則事大臣病久失必誔語風言毫無忌諱伏懇　天恩恕臣萬死不擇言之罪是幸臣於六月初四日抵浙江省城巡竣五省水師二十四營均平安無事緣由並微臣痼疾難痊泣求　皇太后　皇上大施　天恩並開微臣兵部尙書缺及巡閱長江水師差使飭臣回州本籍養病得救春蠶一絲之命曷勝感德臣辜負　天恩萬死無辭不勝誠惶誠恐待　命之至敬謹恭摺由驛馳陳伏乞　聖鑒謹　奉奏　硃批另有旨欽此　○○卞寶第片　再永順縣民方世鈺因謀殺方代順身死擬斬監候招解來省經臣勘審具題一面將犯發回永順縣監禁聽候部覆由長沙府札委試用巡檢熊達周押解起程逐程簽派兵役遞解前進光緒十三年十月初一日行至沅陵縣高望界地方時已榜晚該犯進路旁樹木內出恭乘間扭斷鎖鐐逃逸據沅陵縣知縣丁道良詣勘差緝禀到臣批司飭府親提押解兵役人等嚴審詳叅兹據長詶府知府文綬訊明係屬依法管押偶致疏脫將兵役照例擬罪並取委員銜名及簽差不慎職名由臬司豫山覆核具詳前來除供招咨部覆核外查該犯方世鈺係謀殺擬斬秋審應入情實重犯該委員熊達周並不小心押解致令中途脫逃實非尋常疏忽可比相應據實奏叅請　旨將湖南試用巡檢熊達周及簽差不慎之沅陵縣知縣相道良辰州城守營千總歐陽霖均交部照例議處俟一年限滿有無弋獲再行循例叅辦謹會同湖廣總督臣裕初湖南提督臣李勝附片具奏伏乞　聖鑒謹奏奉　硃批着照所請該部知道欽此　○○曾國荃片　再據署福山鎮總兵雷玉春呈稱管駕江南提標督陣大領江船儘先守備袁萬全由水師威震營勇目出身荐保今職凱撤後歸入督標候補嗣在輪船當差歷充水勇頭目隊長現管駕提標督陣大領江船於外海內洋沙綫風濤均甚熟悉請奏留江蘇歸外海內洋水師候補等情前來臣覆覈無異合元仰懇　天恩俯念水師人材難得准將袁萬全以原官留於江蘇歸外海內洋水師遇缺酌量補用俾收人地相宜之效除飭取履歷咨部查覈外謹附處陳請伏乞　聖鑒訓示謹　奏奉　硃批着照所請兵部知道欽此　○○曾國荃片　再輪船救生一案前准總理衙門續議章程嗣後外海水師管駕人等遇有中外船隻在洋面遭風觸礁瞬將沉沒者果能奮身冒險救出三十人以上准其比照異常勞積奏獎每次不得過兩三員等因歷經遵辦在案現查升用都司補用守備虞慶堂自接管虎威船後於光緒十一年二月初二日起至十一月二十七日止先後四起共救出商人王慎山等二十六名前經奏明存記彚獎在案該船續於十三年四月二十三日在異謹繕清單恭呈御覽合元仰懇　天恩俯准給獎以昭激勸除咨總理衙門兵部查照外理合附片具陳伏乞　聖鑒訓示謹　奏奉　硃批該衙門議奏單併發欽此　 
 
 

Page 13

 
 
　　 
[光緒十四年七月初八日京報全錄]  
　　宮門抄○諭旨四道錄前○發抄　硃批七道○大臣文　奏爲奏　問摺○閩督楊　奏爲軍政將內地水陸各營應行荐舉糾叅各員片○大臣
希　奏爲同知篆務委員接署片○直督李　奏爲武員等留省借補片○楚督裕等　奏爲長沙水師副將要缺擬請揀員調補摺○雲督岑　奏爲游擊仍回原營供職片○楚督裕　奏爲總兵篆務委署片○又　奏爲遵　旨查閱營伍事竣附片○蘇藩張　奏報工竣回任日期摺子○七月初八日吏部翰林院侍衛處值日無引　見○吏部奏派考試漢廕生之大臣　派出閱卷崑　祁世長徐郙○內閣奏派稽查中書科　派出李端棻○召見軍機　恩中堂六額附繼公師曾○發抄　楊晶濬奏解本年甘餉清楚奉　硃批戶部知道欽此○苑棻池奏接署浙臬篆務謝　恩奉　硃批知道了欽此○衛榮光代奏江西藩司蕭韶懇請賞假奉　硃批賞假一個月欽此○又知縣金奎等委署常山令等缺奉　硃批吏部知道欽此○慶裕奏高乃聽等赴遼陽州各缺奉　硃批吏部知道欽此○色楞額等奏酌定伊犁等旗管員缺奉　硃批該部議奏欽此○劉錦棠奏同知聯恩仍回本任奉　硃批吏部知道欽此　○○奴才文暉跪　奏爲奏　聞事竊奴才文暉仰蒙　聖恩派令協同管理　盛京內務府事務奴才例應將　宮殿內供奉尊藏內庫恭存一切陳設物件敬謹查明具奏謹查內務府案卷內載　太廟供奉　册寶共六十二分　敬典閣上層尊藏　玉牒黃檔紅檔共二百四十包　寶十顆　敬典閣下層尊藏　玉牒黃檔紅檔共九十包　崇謨閣尊藏　實錄一千五百一十三包　聖訓三百八包　實錄圖一匣奴才敬謹瞻仰供奉尊藏均屬妥協惟　敬典閣上層供奉　十代聖容十箱　行樂圖四箱奴才未敢擅啓謹於秋分節後擇吉恭　時敬謹啊瞻又恭存　列祖　列宗所遺　御用鞍轡弓箭腰刀槍劍櫜鞬　高宗純皇帝御用朝冠朝珠朝帶褂鞍轡弓箭槍劍腰刀櫜鞬甲冑　仁宗睿皇帝御用朝冠朝珠朝帶袍褂鞍轡槍劍腰刀準捷槍撒袋弓箭　宣宗成皇帝御用筆字挂屏鞍轡威禽鎗木桿鎗銀式件樺木鞘小刀火鐮火紙筒　文宗顯皇帝御用鞍一付藤鞭一把撒袋一付弓四張箭三十六枝　穆宗毅皇帝御用鞍一付藤鞭一把弓三張箭二十枝撒袋一付等項奴才敬謹瞻仰妥爲尊藏及各　宮殿陳設一切金玉銅瓷物件金錁金條銀錁書籍字畫册頁併存綢縀呢羽縀及　文溯閣收存書籍各等項按照印册遂一詳細查點俱各相符奴才均嚴令該管官役人等敬謹小心看守仍不時敬謹稽查以昭慎重謹將奴才詳查緣由恭摺具奏伏乞　皇太后　皇上聖鑒謹　奏奉　硃批知道了欽此　○○楊昌濬片　再案准部咨福建省光緒十三年舉行　軍政經臣將閩省內地水師陸路各營應行薦舉紏叅各員分案會疏具　題並於疏內聲明台灣鎮轄各營員弁內有無應行荐舉叅劾人員容俟飛催開報到日另再核辦在案惟台灣自改設行省以來一切照例應辦事宜曾經奏奉　恩旨准予變通辦理所有水陸各營因時制宜尙須酌議更改矧當開山撫番籌防興屯之際爲地擇人輾轉署代尤未便以常格相繩臣遠隔重洋迭次咨由撫臣就近查辦如有各營得力之員隨時案奏保其或怠玩不職有干人法員弁亦經陸續叅劾有案此次舉行　軍政飭據前任台灣鎮總兵吳光亮逐加考校並無應舉興劾人員呈由水師提臣核轉前來查吳光亮業經被議且有牽涉　軍政之事所有考校各營員弁考語未便據以爲定應由現任台灣鎮萬國本另行確核代考尙須時日且海外風帆靡定往往遲至隔年始行補辦兹值行省甫分武職方議更調相應據實陳明仰懇　聖恩俯准將光緒十三年台灣鎮轉水陸各營應辦　軍政暫後緩辦俟全台佈置略定照例補行以符定制除咨部查照外臣謹會同福建台灣巡撫臣劉銘傳水師提督臣彭楚漢陸路提督臣孫開華合詞附片具陳伏乞　聖鑒訓示謹　奏奉　硃批着照所請兵部知道欽此　○○希元等片　再現署伯都訥廳同知曹廷楨調省另候差委所遺伯都訥廳篆務應即委員前往接署以重職守查有委用通判孫逢源隱練詳明請求吏治堪以署理據吉林分巡道豐伸泰具詳請奏前來除飭分檄遵照外謹附片陳明伏乞　聖鑒謹　奏奉　硃批吏部知道欽 
　　 
[京報] 第二千七百六十號　戊子七月十六日申報附張不取分文 
此　○○李鴻章片　再提督銜記名總兵蔡家旺記名總兵鄭才盛總兵銜儘先補用副將吳登科游擊用兩江儘先補用都司韋啓明等四員前隨剿髪捻各匪迭著戰功嗣來直隸防營操巡出力歷年已久練習地方情形應請照章留直分別借補除履歷咨部外理合附片具陳伏乞　聖鑒勅部查照謹　奏奉　硃批兵部知道欽此　○○頭品頂戴湖廣總督臣裕祿長江水師提督臣李成謀跪　奏爲長江水師副將要缺擬請揀員調補以重江防恭摺仰祈　聖鑒事竊照長江水師湖北荊州營副將王裕春因前在軍營積受勞傷現感風寒觸發舊疾以致筋骨疼痛步履維艱醫治難期速愈懇請開缺回籍調理等情呈由岳州鎮總兵張捷正委騐屬實取具醫騐各結呈請核辦前來除由臣等照例　題請開缺回籍調理並因荊州江防緊要檄調江南海門營副將王清和先行前往接署外伏查荊州爲湘鄂綰轂之區江汛地叚綿長巡防極關緊要非熟諳營務明達強幹這員難期經理得宜兹臣等公同商酌查現任江南海門營副將王清和才具開展馭兵嚴肅於水師營務講求有素辦理認真以之調補荊州營制副將要缺洵屬人地相需合無仰懇　天恩俯念長江水師湖北荊州營副將員缺緊要准以江南海門營副將王清和調補實於江防有裨如蒙　俞允該員係對品調補應請免其送部引　見其所遣江南海門營副將員缺應俟奉　准部覆另行照例辦理除飭取該員王清和履歷咨部外所有擬請揀員調補水師副將要缺緣由謹會同兩江督臣曾國荃恭摺具陳伏乞　皇太后　皇上聖鑒　勅部核覆施行謹　奏奉　硃批兵部議奏欽此　○○岑毓英片　再記名總兵貴州歸化營游擊蔡興國上年因公到滇適猓黑夷匪張登發恃險負固署雲南提督臣蔡標帶兵親往督辦臣等以該游擊係署提臣蔡標之子打伏奮勇隨飭同往剿辦以期迅速收功當經附片　奏明在案現在猓黑逆首張登發已經殲除地方一律肅清應飭該游擊仍回貴州原營供職除咨貴州撫臣查照外謹會同雲南巡撫臣譚鈞培附片陳明伏乞　聖鑒謹奏奉　硃批兵部知道欽此　○○裕祿片　再湖南鎮　鎮總兵周瑞龍欽奉　諭旨入都　陛見所遺總兵篆務查有儘先補用副將湖南鎮　鎮縹中軍游擊唐淦營務諳練堪以委令暫行護理除檄飭遵照外謹會同湖南巡撫臣卞寶第署湖南提督臣李勝附片具陳伏乞　聖鑒謹　奏奉　硃批兵部知道欽此　○○裕祿片　再奴才遵　旨閱湖北營伍當將先赴下游校閱黃州等營出省日期附片奏報在案隨自省起程先至漢陽府查看該處江岸新修堤工即馳赴黃州府調集黃州靳州暨興國等協營官弁兵丁逐一校閱於四月十十四日事竣回省除俟上游各營閱竣再將通省校閱情形專摺彚奏外所有奴才校閱黃州等協營回省日期理合附片陳明伏乞　聖鑒謹奏奉　硃批知道了欽此　○○布政使銜江蘇按察使臣張富年跪　奏爲恭報微臣工竣回任日期叩謝　天恩仰祈　聖鑒事竊臣於光緒十三年十月間經督臣曾國荃漕臣盧士杰撫臣崧駿會　奏調辦河工奉　旨允准後遵即交卸起程馳赴東台興化鹽城等處勘挑各河先後工竣禀奉派員騐收如式其餘修築圩堤圈護鹽埠事宜亦俱辦理就緒業經督臣等於本年五月初三日會銜奏明行令銷差回任臣遵於五月十八日馳回省州准署臬司常鎮通海陳欽銘將印信文卷移交前來謹於二十晶恭設香案望　闕叩頭祗領任事伏念臣浙西下士知識庸愚衡水宣勞實賴仰承夫　宸訓明刑奉職惟思倍勵夫臣衷查江蘇爲江海要衝臬司爲刑名總匯兹回受事益懼弗勝惟有殫竭血誠隨事禀承督撫臣實心經理勉力圖維以期仰答　高厚鴻慈於萬一合將微臣工竣回任日期恭摺叩謝　天恩伏乞　皇太后　皇上聖鑒謹　奏奉　硃批知道了欽此　 
 
 

Page 14

 
 
　　 
[光緒十四年七月初九日京報全錄]  
　　宮門朱○支督岑等　奏爲滇省請設文職月課撥銀給獎摺○大臣額　奏爲副將病請開缺遣員委署片○又　奏爲主事之母染疾即請回旗侍奉就醫片○又　奏爲副將醫治回籍遴員接署片○浙撫衛　奏爲准部咨原撥經費銀兩委員匯解日期片○大臣希　奏爲州縣調署片○直督李　奏爲守備病故揀員補授片○七月初九日戶部通政司詹事府廂黃旗值日無引　見○崑岡等考試漢廕生覆　命○盛昱等謝放考官　恩○李端棻謝稽查中書科　恩○召見軍機　熙敬桂全文秀李端棻　○○太子少保雲貴總督臣岑毓英頭口頂戴雲南巡撫臣譚鈞培跪　奏爲滇省請設文職朋課撥銀給獎俾習吏治而儲人才恭摺仰祈　聖鑒事竊查雲南地居邊荒素稱療苦候補人員向本無多逮至軍興捐保各案與正途並進遂致漸形擁護現在滇省候補同通州縣至一百五十餘員佐貳雜職至一百八十餘員之多尙有已據禀到留省未經考騐者又百餘員差缺有數委用難周致有數年不得一差困苦難堪者其中類皆讀書明理之人即或仕版初登未嫻治體正雷於需次時悉意講求今若一無所事坐困年年庸者無以自拔賢者亦無以自見識力莫由增長志氣漸就銷磨一旦付以政權非鏧柄貽患譏即鋒芒自折抑以吏治之隱憂也臣等以爲人員擁擠無法疏通人才短長端資造就查滇省武職候補人員已於同治十三年奏准每月課試一次月給獎銀一千兩爲率至今各將弁技藝優嫻頗著成文武事同一律亦未可無課且江蘇各省亦有文職月課章程前據司道詳請仿照蘇省添設文職月課由督撫兩司輪集候補各員出題課試試以策論亦判考其爲政治民之道評定優劣酌給獎銀既稍恤其身家又可增其識力已於光緒十三年十二月起按月課試行之數月風氣水中撈月覺改觀人才可期奮起月需獎銀不過四百餘兩所費無多而所裨天吏治民生者實非淺鮮擬嗣後每月獎銀不論人員多寡定以五百兩爲限在厘金項下按月提撥每屆年終彚同武職獎銀一併報銷以昭核實兹據藩臬兩司會詳請奏前來臣等覆查無異合無仰懇　天恩俯准　敕部立案施行除咨吏戶部查照外所有滇省請設文職月課撥銀給獎俾習吏治而儲人才緣由謹合詡恭摺具陳伏乞　皇太后　皇上聖鑒訓示謹　奏奉　硃批該部知道欽此　○○額爾慶額片　再據奴才行營總理營務處統領綏靖馬步等營署塔爾巴哈台屯防副將陳榮光呈稱竊副將於咸豐三年投効軍營轉戰湖北安徽河南山東直隸甘肅等省謬以微勞獲保今職同治七年隨剿拾逆張總愚於山東右骽爲炮子所傷碎筋折並身受刀矛各傷醫治三年始杖而能起光緒四年經塔爾巴哈台叅贊大臣錫綸咨調辦理營務並奏委署理屯防副將員缺報稱未由時深兢惕伏念副將幼而失怙家本寒微賴生母趙氏守節撫孤得以成立稍長奔走四方未能歸展墳墓者迄今已二十五年矣現在邊陲安謐防務已鬆加以昔年所受各傷不時舉發異常痛楚關外醫藥缺乏調治無人惟有呈請開去署缺並交卸各項差使以便回籍省墓調傷各等情據此奴才查該副將膽識過人任事勇往從征三十載迭著戰功自署理屯防副將以來勤慎操防講求屯墾尤屬不遺餘力實爲邊防中不可多得之員兹因舊傷舉發呈請回籍省墓調傷自係實在情形應即照准以示體恤惟該員於署理屯防副將任內恭遇上年正月十五日　覃恩例應得邀　封典可否仰懇　天恩俯准將總兵銜補用副將陳榮光　賞給二品封典之處出自　逾格鴻慈除將所遺員缺另行揀員請署外理合附片陳明伏乞　聖鑒訓示謹　奏奉　硃批該部知道欽此　○○額爾慶額片　再奴才據塔爾巴哈台承辦印務處章京主事職衛銜玉芳禀稱竊章京之母安佳氏以貞女守節矢志撫孤章京幼蒙鞠養備極劬芝孤苦伶仃相依爲命章京前年荷蒙　天恩補授斯缺就養來任迄今甫及年餘本應意竭力圖報奈孀母年近六旬因邊地寒冷不服水土染受痰疾纏綿牀褥醫治無人再四焦母惟有仰懇作爲年滿開缺囘旗以便隨時侍入關就醫俾遂爲私等情據此奴才查該章京天性肫篤辦事奮勤正資臂助兹因其母患病禀請開缺隨侍就醫詞意懇切自係實豐情形應即照准以示體恤惟所遺員缺緊要現當定擬改章之際行營一切案件悉 
　　 
[京報] 第二千七百六十一號　戊子七月十六日申報附張不取分文 
　　待經理必須熟悉邊防精明穩練之員方能勝任容由奴才另案揀員補署以　職守除　邵查照外理合附片具陳伏乞　聖鑒謹　奏奉　硃批該部知道欽此　○○額爾慶額片　再奴才行營總理管務處統領綏靖馬步等營署塔爾巴哈台屯防副將陳榮光因舊傷舉發呈請加籍省墓就醫業經奴才另片奏明在案其所遺員缺及各項差使亟應分別遴員署理接充以重職守而期得力兹查有管帶惠遠後旗　記名簡放提督徐得標久歷戎行辦事認真堪以署理塔爾巴哈台屯防副將所遺總理營務處統領綏靖馬步等營查有花翎山西儘先補用副將白占春才優識卓曉暢戎機堪以接充除檄飭遵照外謹會同伊犁將軍奴才色楞額陝甘總督臣譚鍾麟甘肅新疆巡撫臣劉錦棠合詞附片陳明伏乞　聖鑒謹　奏奉　硃批知道了欽此　○○衛榮光片　再查前准部咨原撥光緒十二年浙江省南北洋海防經費銀四十萬兩作爲海軍衙門常年兵餉嗣准海軍衙門咨前項銀兩按照八成解足撥歸南洋經費業經先後解到銀二十七萬兩分別奏咨在案現准南洋大臣兩江督臣曾國荃來咨浙江尙欠解銀五萬兩派委道員程儀洛來浙守催即經轉爲籌解去後兹據布政使應鑅詳稱查前項南洋經費雖奉指撥厘金項下近年奉撥之欵既多奉撥之數尤巨委實兼顧不逞今奉催前因復又移准厘金總局勉於厘捐項下動支庫平銀一萬兩解司並據委員程儀洛請由司發交商號匯解應即照數交浙江省裕源商號匯解兩江總督衙門投納等情詳請奏咨前來臣覆核無異除分咨查照並飭取匯解日期咨報外理合附片具奏伏乞　聖鑒謹　奏奉　硃批該衙門知道欽此　○○希元等片　再五常廳同知郭錫銘署賓州廳同知候補通判王衡均調省另候差委查五常山深林密爲盜賊出沒之區賓州幅員遼闊與邊界毗連均關緊要查有試用知縣謝海欽心地樸誠辦事穩練堪以署理五常廳同知即用知縣黎尹融才具明敏氣度安詳堪以署理賓州廳同知據吉林分巡道豐伸泰具詳請奏前來除分檄飭遵外理合附片具陳伏乞　聖鑒謹　奏奉　硃批吏部知道欽此　○○希元等片　再查揰發委用知府同勳前於委署府廳各任內陸續首獲著名大盜牛泳才等十三名異常出力經奴才於上年五月奏請將該員前在湖北安陸府任內原保之花翎儘先選用道一併免其註銷奉硃批着照所請吏部知道欽此嗣准部議以該員於註銷道員花翎之後如以知府揀發吉林歷署各任著有勞績准其由現在知府奏請獎叙今請將已經註銷之花翎選用道一併免其註銷之處核與定例不符請　旨更正令該將軍就現在勞績另核奏獎奉　旨依議欽此咨行知照前來奴才查前次奏請將同勳免其註銷原保花翎選用道既經部臣核議與例不符自應遵照另請獎叙現據該員禀報已於上年十二月間在京捐局報捐花翎在案合無仰懇　天恩勅部准將花翎知府同勳請俟補缺後以道員在任升用並　賞加三品銜以示獎勵出自　鴻慈逾格除取具履歷咨部外謹附片具陳伏乞　聖鑒謹奏奉　硃批吏部議奏欽此　○○李鴻章片　再泰寗鎮標水東村守備于從源病故遺缺應用儘先人員前以儘先守備龔萬金請補兵部以龔萬金名次在後駁令另揀兹查有名次在前之儘先守備張長發年四十四歲清苑縣人投効軍營剿賊出力歷保儘先守備又於搶護東明黃河安瀾案內保俟捕缺後以都司用先換頂戴該員年力強壯勤樸耐勞補授水東村守備堪以勝任亦與定例相符應請准其補授以實營伍除飭取履歷咨部外理合會同直隸提督臣李長樂附片具陳伏乞　聖鑒勅部核覆謹　奏奉　硃批兵部議奏欽此　 
 
