# 1913 - 123 - 4914441

 

Page 1

 
 
專件 
[調查奉天吉林黑龍江三省砂金情形佈告（五）]  
（楊禮海儔氏） 
　　附錄上政府條陳 
　　呈爲條擬興辦東三省砂金實行移民殖邊以固國防謹陳管見恭請施行事竊我國東省寳藏之富竇冠東亞全陸其間沃野萬里地脈膏腴森林之盛礦産之富無美不備英人咸碧東游日記謂滿洲爲東亞竇庫日人滿洲旅行一書謂滿洲實支那之米倉得之可雄視大陸以澧足迹所經及證諸土人之言舉凡林木烏草魚業獸畜等類隨在皆可以興大利然尤以礦　爲最盛而礦産又以黄金爲最多黄金所産分兩種曰石金産於礦石之内曰砂金散布於山溝或沙土之中石金之礦三省合計不下三十餘處若砂金則合全境而居其半以吉林爲尤多或隠或見遍地皆是誠能辦理得法任事得人由官設局監督盡法開採涓滴歸公何患無欵之可籌澧以爲宜仿英美開闢新舊金山辦法劃地分區招民任便淘採不可限其承商由部另定新章分抽成數撥充國用不敢謂開辦之始卽見大效倘辦理得法五年之後必有可觀十年之後必獲大益兹將開辦之利與不開採之害並擬具大概辦法縷晰陳之目今强權世界恒視國力爲維持夫國力者民也資本也今我滿洲全境已遍處於日俄勢力範圍之下觀其於南北鐵路地界布置兩國居民不遺餘力實欲殖民以擴張國力藉鐵路爲殖民之資本十年後爲禍必不堪言今幸未敢公然攘我主權在我宜趁此時機認眞舉行殖民政策以採金爲殖民之資本倘能辦理得宜三省多一分國民滿洲即多一分國力無事則坐致富庶有事則用備干城計無有便於此者其利一東省年來辦理移民墾荒每苦於經費無着而内地之民風氣未開每泥於安土重遷若粤民則不然苟有利可圖皆樂於自備資斧以趨之觀於英美兩國自禁止華工入口以來禁令嚴苛而粤民好利 
 
 
 

Page 2

 
 
心勝仍有願擲千數百金之費思爲陰平倫渡者今若設局採金先從粤民招起俾來則如願以償去則樂相告語風聲一播響應　同亦旣採金有利然後導以開墾種牧振興工藝諸事自易爲力古昔移民實邊尙嫌行之勉强今則殖民以利純是任其自然傳云有民此有土有土此有財有財此有用斯之謂歟其利二粤人之赴英美者每年總有一千數百人計所費盤川每人以一千二百圓爲率合計每年漏出約一百七八十萬至赴南洋各埠者每年總有二萬人以外每人船費遼者二百餘圓近者亦百數十圓不等合其數均平計之每人以百圓爲率每年漏出總數在二百萬圓以上若不設法挽回任令年年如是則漏巵伊於胡底誠能招之令赴東省導之以利保護得法皆樂此而去彼每年漏巵之塞爲不少矣其利三各國商務繁盛之區恒視民數之多寡而占其淡旺三省土地邊廓人烟寂寥誠能盡法招徠採金有利人數必然大增十年後人地習慣必多安居樂業生齒日繁所謂十年生聚增數胡可限量旣庶且富商務之興又可操劵以待矣其利四（未完） 
時評 
[嗚呼南北（無名）]  
　　南亦中華民國也北亦中華民國也南亦鞏固共和也北亦鞏固共和也南亦國利民福也北亦國利民福也其名其言蓋如出一口也 
　　然而南謂北曰暗殺北謂南曰造反南謂北曰官僚派北謂南曰暴裂分子南謂北曰專制北謂南曰破壞南謂北曰擁兵自固北謂南曰起兵獨立南北之視人何若是其相反耶 
　　南之自謂共和功人以爲不起革命軍共和何由來也北亦自謂共和功人以爲不議和共和何由成也南又自謂政權應由我握否則共和前途不可靠北又自謂政權應由我握否則國家前途不堪想南又自謂臨時政府歸於北我讓北方多矣北又自謂勳位名利盡力以酬南方易此政權之代價亦不薄矣南北存心之不同何又適相背馳耶 
　　嗚呼南誠國利民福北誠國利民福也南誠鞏固共和北誠鞏固共和也然則南亦中華民國也北亦中華民國也何紛紛爲專電 
[北京電]  
　　張蔭棠電稱美國以國會不成併議長亦不能舉無可承認此間美使亦電其政府多悲觀語此事似已中變恐將仍爲聯合承認 
[北京電]  
　　三黨已决定合併兩黨提携失敗四黨中又有另組第三黨之説蠭起 
[北京電]  
　　宋案証據昨已抄寄到京中有應電洪稱毁宋給以公債八十萬已賣二十萬洪三月十九電應速下手川勸（川勸二字想係電碼有誤）離奇可怪有人請組特别法庭以程雪樓王寵惠爲審判官電請任命部電駁違法不准 
[北京電]  
　　鎭東洮南安康靖安等處十豪多附烏泰爲逆爲首賴明章等十七人其財産已没收計耨地一二人五十晌荒地三二二十响 
[北京電]  
　　審計處報告自該處成立日起至元年十二月止照章承認簽字者百二十件計洋八百五十九萬五千七百二十三元國務會議補簽字者十九件計洋二十七萬八千五百四十三元拒絶簽字者十五件計洋四十二萬四千零二千元暫准簽字者十三件計洋一百三十八萬七千一百九十元 
[北京電]  
　　粤贛發起省議會聯會會以解决憲法及總統問題國民黨以在國會不足三分之二故有此議 
[北京電]  
　　蒙藏交通公司呈請交通部擬集資修錦洮鐵路 
[北京電]  
　　施肇曾請嚴懲嗾使清江鐵路同盟罷工之工師 
[南京電]  
　　敎育部定於二十二日舉行中央學會互選昨民政府奉部電互選日期暫行展緩 
[南京電]  
　　程都督現保周應時任第二旅旅長聞陸軍部以周資格不合未准 
[南京電]  
　　應省長現委周炳章鄧邦逖等赴各縣考查紡織工廠 
[南京電]  
　　昨地方自治籌備處已　選舉人名列榜宣布 
[南京電]  
　　陸軍將校團現擬組織軍事研究所刻正籌備進行方法 
特約路透電 
[北京電]  
　　參衆兩院大約將於明日（二十二日）選舉議長 
[北京電]  
　　進步黨昨晚開會舉湯化龍爲該黨衆議院候選議長張某爲候選副議長並舉定理事五人以黎元洪爲理事長餘爲梁啓超湯化龍王賡孫武當時與會者頗形興奮 
[北京電]  
　　司法部已致電上海縣知事令其審訊宋案各犯當謹愼將事程德全組織特别法庭之議雖爲注重該案起見然實稍有不合恐背定律司法部從長計議後以不便允請故已决議責成上海地方審檢廳辦理該案及保守各項要據並令容許行政員等到庭觀審及以此電親送程督閲看聲明司法部之感意且命上海審檢廳長一切當照定律辦理 
[北京電]  
　　中政府與力國銀行團之借款談判進行頗愜人意合同條件與前六國團所定者相同利息已由五釐半减爲五釐距簽押之期似已不遠該合同規定聘用五國之顧問 
[張家口電]  
　　路透訪事得確實消息本月四日有蒙匪一隊突擊駐紥多倫諾東北五十英里清北路（譯音）之新募華軍一隊華軍稍加抵拒死者四十人失過山砲三尊旣面有華軍數千聞風馳至惟蒙匪已飄然遠颺現有大隊華軍防守自張家口至多倫諾之大道並有華軍三千名屯集宣化縣以馬隊居多 
[張家口電]  
　　此間汽車工廠煤氣炸裂傷及三人 
[廣州電]  
　　此間已致電北京反對國會延宕進行 
[成都電]  
　　此間人民對於北京之事務極爲注意而贊助袁世凱者實繁有徒 
[成都電]  
　　此間僧徒近開會議聞其目的在提倡聯合振興佛敎及保護廟産尊孔者亦組織一會研究經學宣揚孔道 
[成都電]  
　　本城西南隅現新闢一門 
[廣州電]  
　　現悉内地軍警實有不法舉動彼等藉口調查乘機竊物或行暴舉聞有官員數人並不阻止若輩甚至亦參與其中且有平民無辜被拘押至城中以示警察之盡職致人民怨聲載道而省中官員皆茫無知覺軍警之滋擾其最大之原因實由省中當道强逼鄉民承認新法警制及准委派之警員向民間要求經費所致 
[南京電]  
　　皖督柏文蔚曾至寗與應德閎會商政務現已回皖 
[東京電]  
　　海軍大將東鄉已擢升海軍艦隊大將 
[東京電]  
　　貴族游華團擬先至上海繼赴漢口游閲大冶鐵礦及游長沙並過武昌謁見黎元洪然後擬續游北京天津大連奉天哈爾濱等處德川公爵亦在團内 
[長崎電]  
　　近來煤業極爲發達運船殊不敷用運往美國太平洋濱各口岸及中國南部各口岸者爲數甚巨外國銷路已增百分之二十 
譯電 
[北京電]  
　　現信中政府極欲辦理五國借欵事宜此間近曾開非正式會議數次而歐洲亦在討論利率問題此外各項重要細則爲前所宣布者均無更改之議中政府顯擬承認五國政府對於聘用顧問之要求惟並未提出切實之條件或限定各國政府及所聘人員地位之各項草合同 
[北京電]  
　　三黨組織之進步黨進步極佳其領袖爲表世凱黎元洪王賡王印川孫毓筠梁啓超湯化龍諸員國民黨已有十人脱黨入之 
[北京電]  
　　北京日報載稱奉天省自本月十四日起宣布戒嚴令十四天一切商電均須檢閲 
[北京電]  
　　中央學會本定本月十九日選舉參議院議員兹由某某數省提議已展期舉行 
[北京電]  
　　新疆省衆議院議員已行抵呼蘭 
[北京電]  
　　袁總統命將中國各西文報所載關於承認民國問題之論説譯出備閲 
[美京電]  
　　意大利政府已向美國國務部詢問開列福利亞州取締外人購地議案與該州意人及彼等之利益有何關係現料他國亦將陸續詢問此事外交家之意謂哈里森總統任内買菲亞一案已徵明中央政府對於此項事務實無管理外州之權力云國務卿白乃安君致電開列福利亞州知事請其勿於違背美日條約排拒外人之議案署名電内謂威爾遜總統自覺促請開列福利亞州立法院承認地産法制之國際性質實爲其應盡之責威爾遜總統極願維持並鞏固美國與東方各國久遠之邦交故特誠敬忠告勿用無公民資格等之字樣 
[開列福利亞州電]  
　　取締外人購地議案已展期下星期續議聞日政府曾向美政府提出抗議該案違背條約權利故須候美政府來文再爲核奪 
[比京電]  
　　各處罷工已滿一星期仍無調停之希望據某某二報宣稱現因印刷工人罷工不能續行出版大局仍無變動 
[柏林電]  
　　德國國會今日（十九日）續行討論陸軍豫算案有某議員質問克虜伯炮廠違法一案據陸軍大臣答稱陸軍當道已嚴行查辦此事惟此案並非賣國亦非洩漏軍政秘密今當靜候法官查明實情再爲核奪 
[柏林電]  
　　德國國會已延會至四月三十日以休節假豫算股員將於五月十九日續行討論陸軍議案其餘各事則定五月二十六日會議 
[巴西電]  
　　聞巴西政府不日將在倫敦商訂借欵英金七百萬磅以五釐起息 
[鈕約電]  
　　摩干君之遺囑業已宣布除遺與親屬美金洋二千萬元外其餘家産連同其生前蒐集之美術品均歸其子一人所有其婦得金洋一百萬元並於每年得用費十萬元其女各得三百萬元其婿各得一百萬元並以六十萬元辦理慈善事業且囑其子當將名畫磁器永遠保留以供美國人民公同賞玩 
[布京電]  
　　布國外務部大臣今日（十九日）在匣會宣稱馬其頓塞國當道蔑遇布人一節業已通告塞政府塞政府允卽澈查此事 
[柏林電]  
　　巴爾幹大局現已更見和平英國銀行已减輕拆息塞布兩國之齟齬近數日内聞已稍平惟布希二國則仍照常牴牾甚至有希土聯盟拒布之説 
[柏林電]  
　　斯克太里問題可云已結芒國將得借欵法郎二千四百萬枚由列强担保塞國現正在撤退該處軍隊 
[柏林電]  
　　巴爾幹各邦已復文列强承認調和並謝盛意惟曾聲明賠償兵費及割斷愛琴海羣島問題不得聽令土耳其自專仍宜由列强公斷 
公電 
[江蘇敎育司宣布中央學會互選緩期公電]  
　　各報館鑒中央學會互選日期奉部令暫緩舉行請爲宣布敎育司省公署箇 
[江南高等學校同學會通電]  
　　各省高等學校同學公鑒粤魯皖同學函電均敬悉偉論極佩中央學會事敝處文電力爭部覆一則謂高校性質確係高等普通再則謂學科雖屬分類而與師範之研究敎育專科者有别查前清學部及數月以前之敎育部皆視高校爲專門証據甚多無庸贅述查敎育部現訂規程大概仿自日本日本高等學校令第二條載高等學校爲敎授專門之所又中學校令第一條載中學校以施男子所必需之高等普通敎育爲目的現在敎育部所頒之中學校令第一條亦稱中學校以完足普通敎育爲目的夫高校學科頒類本不普通且中學旣爲高等普通旣已完足普通則其上不能再有所謂普通甚明今敎育部忽指高校爲高等普通不知所本此應質問者一也參議院覆文本以學科分類爲專門二字之解釋高校性質與院議完全相符敎育部無以自解乃强優級師範爲研究敎育專科查師範學科分類與高等大致相同敎育學不過其通習科中之一門此外尙有各項主課不僅研究敎育一科今師範旣得稱爲敎育專科高等何反不得比照日本明治二十七年文部省令稱高校第一類爲法學部第二類爲工學部第三類爲醫學部乎此應質問者二也現同人擬就部覆逐條辯明再行呈請明白批示不恢復選舉權不止高明如以爲然請速協力電爭仍希指敎江南高等學校同學會全體同叩 
要聞一 
[鹽制改革與借欵（北京特約訪員一葉子）]  
　　我國之大借欵以鹽務提供擔保今雖借欵頓挫而鹽務實爲民國唯一之財源總不可不有以改良更於將來舉債之時使外國資本家認爲極可特之擔保此其必要也先是六國財團爲大借欵交涉之時約定六國各推薦其顧問就其預定之地位而一一雇聘之 
鹽務總處　　　　　英人　　　甸氏長蘆分處　　　　　日人　　　鄭永年山東分處　　　　　德人　　　赫墨爾兩淮分處　　　　　丹麥人　　琴皮爾奉天分處　　　　　美人　　　巴爾馬兩浙分處　　　　　德人　　　未詳鹽務總處審計課　　英人　　　克巴　　當初六國財團雖約定以顧問爲大借欵之集中然因顧問而各國間之紛擾以起其究也英人遂有分配國籍之提議政府絶對否認遂至使大借欵形式上爲之頓挫事實上因以破裂焉其拒絶之原因果何所在雖不可知然大約不外左 
 
 
 

Page 3

 
 
列三點 
　　（一）許六國團之提議有干涉主權之嫌 
　　（一）不欲俄人入審計處 
　　（一）望六國財團之弛解 
　　此次政府因改良鹽務毅然决行聘用外國顧問其招聘之人爲悉從六國團所預定推薦者惟其中惟去俄國人此何以故可知前三要點中政府最所深惡者在不欲以俄人入審計處而已 
　　此次所聘用雖多爲六國團預定推薦然因大借欵頓挫與六國之交涉中絶自無必須迎合六國之理又欲避損害主權以自動的招致六國團預定之人物使由是得與六國（現五國）存藕斷絲連之關係其用意之所在固不易知然其大路亦有可得而言者政府全然與財團絶緣而究不能於此外確信可得借欵且無論如何總須以鹽務爲擔保而後借欵可成又可推而知也以此二點爲根據而推溯六國團過去之關係與目下四國之事情當知當局者或再就五國團方面而開始交涉其時機應不遠也記者姑置一言於此以觀其後 
[兩院分開豫備會記]  
　　十六日午前九時參衆兩院各别開豫備會於兩院會場内兹探誌其結果如左 
[參議院]  
　　參議員出席者共一百六十七名仍推年長者楊瓊爲臨時主席由院内秘書點閲人數後宣告開會衆請主席指定臨時書記四名（所指定者爲林森黄佩蘭李磐黄樹榮）主席請起草委員報告參議院議長副議長互選規則草案理由湯漪登臺云此種草案寥寥數件本無逐條説明之必要惟第一條内宜規定投票方法在委員起草會中已有二種主張卽一主無記名一主有記名是也主張無記名者多據普通選舉會之情形爲言以爲如是則投票者不至受外界之影響脅迫此一説也主張有記名法者以爲互選議長副議長乃院内組織之一種手續其情形與普通選舉會絶對不同無記名法所具消極方面之作用至於院内互選之際則此作用亦不可見故不如用有記名法以表不議員對於議長之信用與議員自已之責任心云云討論再四楊永泰蔣舉清謂普通選舉會之理由以之比擬院内互選旣不成立而有記名投票法在民國臨時政府期内已有先例可循在南京之參議院林森爲議長在北京時改選吳景瀛皆採有有記名法行之二次絶無何等流弊可言云云衆請議長付表决丁君世嶧曹君汝霖主張用投票法乃先以表决方法付一有决贊成用投票表决者四十五人少數主席乃宣告贊成用有記叶投票法者請起立起立者百零五人繼續討論開互選會日期全體一致主張由臨時主席及書記會同衆議院協定於同日舉行遂散會 
[衆議院]  
　　衆議員出席者共四百九十七名（臨時主席一名臨時書記四名在内）公推丁君濟生爲臨時主席由主席指定李肇甫林長民張國溶林萬里爲臨時書記首由林長民君報告文件内有國會籌備事務處函開於湖北議員歐陽啓勛當取消張則川當遞補雲南議員顧視高曾子書兩名爲大理院判决無效遂啟各議員之紛議劉崇佑起立發言謂四議員資格旣有異議當然暫時退席易宗夔謂劉君所言本席贊成者半反對者半對於湖北兩議員今日全行到院據查湖北議員額祗二十六名今忽有二十七名自是不合當然暫時退席若雲南兩議員本月八號已經到會大理院斷無取銷議員之權且衆議員選舉法第九十條選舉訴訟祗許向高等審判廳起訴本席以大理院此種違法之判决無效張耀曾亦謂本院關於選舉有效無效當由選舉監督及司法衙門斷定至開會以後當然由本院自設議員資格審查會非他之機關所能干涉今日雲南兩議旣未到會並無問題至湖北兩議員孰當到院非今日所能討論亦暫以自請退院爲是於是主席宣告請歐陽啟勛張則川暫行退席再由起草員張國溶君報告衆議院議長副議長互選規則草案計五條主席宣告逐條討論後易宗夔謂本席對於第一條頗有討論因記名投票與無記名投票互有利弊起草員已經言及據本席看來記名較無記名利多而弊少從法理上言之無記名祗適宜於間接選舉之初選因初選人程度不齊無獨立性質投票時或爲威脅或爲利誘或礙於情面則選舉不憑公意有失立法之本旨至國會議員之程度甚高人人有獨立之性質即選舉時純粹自由自不患爲外界勢力所摇動何必採用無記名且國會所選舉非組織議會卽組織政府關係甚爲重大選舉人當然標出姓名負完全之責任若被選人不稱職選舉人亦與之不名譽從習慣上言之中華民國在南京開第一次參議院選舉議長卽用記名投票後定臨時約法第二十四條亦明言之至北京參議院選舉議長亦用記名投票是中華民國已開之先例何必廢止言畢大衆鼓掌劉崇佑起立反對之大致謂無記名爲世界各國選舉通例以尊重選舉人之自由至約法當採用者已規定於國會組織法約法所未採用者當然不必遵守陳嘉會起而反對之謂自由當爲磊落光明之自由勿取暗昧不明之自由羅永紹則謂憲法未定以前約法當然有效黄羣李國珍起而反對之徐秀鈞景耀月孫鐘相繼發言張伯烈又起而反對遂由主席宣告討論終止卽付表决劉崇佑又謂當用投票表决共和統一黨各議員附和之國民黨派議員則謂當用起立表决又起紛爭某議員請主席宣告閉議場門清點人數鄭萬瞻立於門旁不准　門清點人數後主席宣告云（贊成用起立方法表决者請起立）起立者多數其他議員乃集於三黨休息室三黨議員一律退席紛擾閲時議場外之叫囂聲漸遠而議場内吳君景濓乃請主席再點人數則二百七十二人張耀曾起立云按照到京人數則此刻尙占過半數當然可以繼續開會按照本院總額則尙差二十餘人此時請主席宣告散會散會後再定開會日期今日之會雖無結果然此時在座諸君下次定當一至到會加以已到院未及到會及陸續到會諸君下次之會當然有本院總額之過半數云云乃由主席宣告散會 
[衆議院豫備會延期之由來]  
　　衆議院籌備事務處通告十七日午後一時續開豫備會至十七日該籌備處復通函稱（接民主統一共和三黨函開本日擬開四黨協商會不能開預備會須展期等因合據通告展期一日）云云國民黨議員以該處非三黨機關部且本日豫備會曾經通告全體何得據三黨一函遂變更會期必須按照開會通告刻期到會 
　　自午後一時起陸續到會者雖有二百五十四人之多然不能及法定人數臨時主席遂宣布改茶話會並令籌備處委員書記等退席張君耀曾提議招籌備處長到席質問衆贊成遂由臨時主席招該處長林長民入會塲其時質問者大致謂該處長不能據三黨名義變更會期須籌備處長自認錯誤林君謂該處非法律所應有之機關不過臨時事實上發生之物若謂三黨來函不能據以通告則以前幾次之預備會何以由四黨要求通函開會旣可四黨卽可三黨總之本籌備處不知應受何人之命令云云議長乃宣告散會 
[領用六釐公債之限制]  
　　財政周總長以六釐公債原爲整理紙幣而行乃近來各省紛紛要示撥用若率准所請恐弊端百出殊與原旨有背故特訂出限制辦法四條日昨通電各省民政長查照（一）每年每省只准撥用一次每次至多不得過二十萬元（一）凡未發行紙幣省分不得請撥（一）須先將撥用情由呈部核准方得領取（一）如有濫用情事各該省民政長須負完全責任 
雜評一（無名） 
[預憂]  
　　三黨未合併時兩院預備會每多無結果而散據國民黨云三黨散之也今三黨已合併矣假使因合併而得多數余又憂國民黨散之或仍　結果 
[善猜猜]  
　　省議聯合會據北京電謂國民黨以國家不足三分二故欲藉此解决憲法及總統問題是係北京人之見解如此但余聞粤省發起省議聯合會已有多時或未必如此然有如此云云者是殆多疑者之善猜也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[陳總長被控記]  
　　自籌邊高等畢業生遞呈於高等審判廳後當由該廳傳陳振先到案陳亦延請律師曹汝霖出庭而已則以敎育部名義備一公文送去謂此係行政處分似無須親自到案嗣經審判廳駁回原文謂此次中央學會之互選係關於議員之初選被告人雖係行政官然必須受法律上之支配陳不得已擬聽候傳訊矣又聞敎育部陳振先自經三次票傳後並不派人到庭辯論且於日前遞呈大總統請求壓力之批示事爲地方審判廳所聞當卽轉請司法總長呈明大總統謂該案應否受理純爲審判官之權限敎育部對於此案如有不服儘可到庭抗辯或在上級審判廳提起抗告不應蔑棄臨時約法不受審判甘爲司法獨立之破壞云云未知袁總統如何處置也 
[林述慶君逝世紀詳]  
　　國事維持會主幹林述慶君於十五日十時病没於山本醫院兹記其事蹟如左 
[林君之經歷]  
　　林君福建人由日本士官學校畢業回國後歷充兵官洊升第九鎭標統前歲會同浙軍進攻南京奮勇當前後充鎭江軍府都督因同事者爭功林君抑抑不樂自請裁撤軍府躬入京師與孫少侯諸君發起國事維持會 
[林君之病症]  
　　林君軀幹偉大年甫三十餘意氣雄健酒後據案大談逸趣横生亦好爲歌詩以自喜此次於十一日得病即入山本醫院診治延至前夕竟卒卒時口鼻及小便中均有血流出皮膚皆黑故外間傳説有謂林君係中毒而死者因而牽及政治上之關係並謂其毒係十一日所中在他人則立刻致死因林君體氣强健故能抵拒至四五日云此一殊駭人聽據山本醫院言林君確係患急性天然痘有激烈之傳染性遂以不救而其鼻孔流血及皮膚變黑則與中毒狀態無殊故疑之 
[臨終時之慘狀]  
　　林君臨終時孫君毓筠在側先生執孫君手痛言國勢之危險謂我只作了半个人言次大哭並請其遍告同志努力支持無一語及私而暝林君後事皆由其友人趙君元壽孫君少侯陸君朗齋等經理聞趙元壽云擬於本月二十號開會追悼又擬向各省團體公籌銀一萬元以卹遺族云 
[林君遺族之訪問]  
　　林君死後之翌日某報記者至錫拉胡同林將軍家訪問至門前寂無一人雙扉緊閉叩其環久之始有應者門啓一僕愴然問來意并導至會客室乃執刺入少頃一中年西裝者出姓陳字漢槎云是林君至交寒暄未畢而廳事内哭聲大作陳君云將軍夫人又哭矣將軍故後自朝至夜夫人日不知哭若干次言罷太息某記者叩以將軍之病陳君謂將軍同孫少侯諸君發起國事維持會本月十日開會將軍九日尙在該會本部籌商一切是日覺身上發燒入夜四肢奇痛將軍體魄素强疑爲寒濕中醫診察謂是疹西醫則謂是痘十三號入山本醫院遂發現痘疹色紅無漿次日轉成紫色又變成黑色小便皆血竟殁於十五夜十點鐘某記者又叩以將軍身世陳君謂將軍兄弟五人行年三十有三弱冠時以武備學生充南京三十三標某營管帶前清光緒乙已年冬與趙烈士聲柏君文蔚林君之夏在南京組織同盟會首倡軍人革命至光復後之歷史人皆知之去秋來京今遺男一女一男一歲零兩月女則僅彌月云 
[山本醫師之談話]  
　　林將軍暴病殂謝後因死狀奇慘一二日來遂傳出種種風説昨日有人特至山本醫院訪其醫師叩以林將軍病狀據云林君係於十三日入院十五夜逝世病名係天然痘問何以七竅流血死時遍身皆黑醫雲病菌有强弱林君所染係其最强者病菌衝裂血管故至流血至遍體皆黑則先例具有特僅見云云又問外間傳言林君係中毒死者有無影響醫聞之微笑答曰昨日以來訪余者甚多皆問此事林君病症太猛流言自屬難免惟確係痘症入院後陸軍部方君及自美國歸來之中醫多人診斷皆無異詞且其家族亦深明此旨毫無可疑之餘地也 
[正陽橋上又出一險]  
　　北京前門正陽橋上搭建歡視國會開幕之電花彩牌樓於昨日下午六鐘時拆撤當時工人誤將電線觸斷卽由斷線噴出之火將牌樓燃着兼之風勢甚狂火焰飛騰巡警急鳴警笛召集消防隊撲救適當西道北馳來火車到站旅客驚慌無措秩序幾至紊亂幸經警察隊槍隊毅軍等先後奔至將交通斷絶嚴重彈壓不及半小時卽將火勢撲滅而交通始行開放凡橋南之商舖已飽受一驚矣 
[鄂江潮之餘波季良軒代表出現]  
　　十六號早八時有蕭漢吾其人者逕往都督府自稱爲季良軒代表當由承啓官王仁山君通報黎公接見蕭卽痛呈季之冤曲黎公問曰爾係季雨霖代表耶蕭答是又問曰據爾稱季某確屬匪人誣陷便可速令前來投案質訊若派爾一代表是非很難明白究竟季現在何處本都督派人同爾前往請來蕭答代表實不敢承認再問曰爾聲聲代表非受季委託是誰代表蕭答伊於季起義前卽有友誼素知其爲人决不倒行逆施棄締造民國之中將爲改進團匪之罪魁此來並未晤季面實來表白季之心跡敢斷言季與改進團毫無關係云云 
[杜武庫仍充軍官]  
　　杜旅長因改進團之嫌疑拘留都督府經黎本唐蔡漢卿等具保請釋都督因風潮尙未大定故未照行兹風潮已息匪黨跡消於十六號都督特將杜釋放聘爲府内高等額外軍官月給以旅長原薪 
[宜昌風鶴續報]  
　　該鎭據長江上游交通利便商務繁盛爲湖北重要之區近有同袍社暗結軍隊一事已誌昨報兹悉有陳光毓徐治華同袍社匪首也聞武昌改進團肇亂乘間率其黨羽數千人密謀起事刧搶民財並派其黨黄福斌等赴沙市連絡一致同時舉發因苦於無鎗械未敢造次惟一時風聲所播謡諑蠭興居民異常恐慌市面爲之震動僑居外人亦咸有戒心紛紛搬遷而該匪黨又肆播妖言謂入伊黨卽保無虞受其惑者頗不乏人經駐紥該處二十九團團長馬驥雲查悉卽會同地方知事出示曉諭安慰居民親率軍隊嚴密巡查近日來風潮漸平刻該鎭商會紳董電禀黎督要求加派軍隊以資鎭攝 
[赤十字會之起訴]  
　　王利用君被誤拘送回後王君不甚介意而該會全體會員大動公憤根據約法以人民身體無故不得逮捕人民家宅無故不得侵入况王君爲本會會長而本會又爲慈善團體何得任意妄爲藐視約法刻已遍發傳單不日卽向大理院起訴必有一翻口舌也 
[都督府秉燭會議]  
　　黎公於十六號晚五時齊集本府副官參謀書記三處軍務法醫需四課人員大開軍事會議至十一時乃散探其結果情形如下（一）添設軍事偵探案（二）修正徵兵區域案（三）擬定脱黨（指軍屬言）表册案（四）籌補餉需虧絀案（五）炮隊暫緩退伍案 
[漢皋外交近訊英領禁閉高利貸質舖]  
　　漢口兵燹以後市面衰敗現各業已多規復而典當因利微害巨恐遇有兵變匪亂被其焚掠故迄無人經營斯業於是一班奸商趁兹機會遂集資在租界中開設一種高利貸質舖凡持物質錢者當百而預扣利十六個月贖取利已逾倍貧民受此盤剥莫不嗟怨前日爲英領事查知卽飭捕房勒令歇業不准開設乃該奸商等貪圖重利不忍遽捨復請無賴西人出面運動復開且改其盤剥辦法擬定十二個月滿當取利三分不預扣利英領以歷來無此辦法仍不准行特查取漢口典當舊規宣示滿當期限須在二十個月以上利息祗准二分資本金須有十萬元如遵照辦方准在界内開貿聞該奸商均不樂從聞現在漢商會諸董以質舖閉歇以來貧民周轉愈爲不靈擬集資五十萬在租界開兩大典當以濟民艱 
[租界衛壘尙無撤期]  
　　前歲武漢起義戰綫逼近租界各國洋商爲保護生命財産起見請該管領事電致本國調派海陸軍住紥租界嚴爲防衛所有與華界毗連之處均修築禦敵放鎗之術壘并扼要建設砲台後來秩序大定各國戍軍撤退者固多砲台亦一概平毁惟衞壘則均仍其舊前鄂省外交司會與領事團商量撤去竟答以能否担保今後有無兵變危險并言西商會建議更擬築永久之砲壘以資自衛兹外交員胡朝宗又以租界建築兵事防禦物本非約章所允許但現在暗潮時起秩序未寗若令撤去勢無以杜其口實爰爲亡羊補牢之圖照會領事團謂此項衞壘夜間每將栅門關閉殊礙交通以後應免其關閉無論有如何緊急風潮不得禁止人民出入自由一俟大局敉平仍請拆毁尙不知如何答復惟聞領事團近曾會議以中國黨禍日亟今後更無寗日漢口居全國中心爲軍事所必爭又加以土匪散兵時時竊發前途危險實甚擬將各處衞壘以塞門汀改修堅固精美永遠倚爲防衛由此以觀已無拆毁之期矣 
[駐漢英軍增加確音]  
　　漢口租界各國防軍前已多調回國惟英日俄淍尙有軍隊駐紥就中以日本最多連大冶鑛山與鷄公山所住合計有二千人俄次之約三百人英國最少祗百餘人現英領以鄂省數月來黨爭屢起風潮最近之改進團尤爲隠患逆料今後尙難平靜特飛電英倫政府請加派殖民地軍隊來華以保商務頃已得英外相電已由英皇派第一聯隊步兵統領阿卓魯督率所部由英格蘭至香港乘揚子江巡緝艦艇至上海再將所部調守長江各埠租界其原駐漢之軍雖令交替回國然聞此次所派約三百餘人較前多一倍餘云 
[陜督遇刺前之亂象]  
　　陜省近來哥老僵思圖暴動頗有不穏之象當張都督未遇刺之前數日夜九鐘時有數十人持鎗從鐘樓十字擁入北街喊殺聲大起至西華門連發數砲後卽杳然次日有警察廳巡弁某於各處偵察至滿城聖母廟見一人形跡可疑瞥睹該弁入廟狀甚驚慌怱怱遽出該弁尾之至西關見其勢將逃匿遂喝同西關一區巡警捕獲押至警廳審問一面派護兵再至聖母廟搜獲餘黨旋卽逮捕五人至其餘有著軍服者六人俱皆逃逸將此五人帶至警廳訊問口供内一道人馬姓年約四十許言笑自若當令護兵搜檢於布帶内掏出一函上書云馬大哥鑒頭炮一聲二砲二聲三砲三聲四炮五聲攻城後署愚弟張萬鈞具當問張萬鈞爲何如人該道人言在東關某商號居住隨卽諭知東關區署令其捕捉乃該區區長覆命謂不惟無此人並且無此商號警廳遂將該犯等繫送都督府覆訊訊得西關被獲之人係一遊方僧俗姓賈供稱有臥龍寺僧衆同謀當卽派兵拘拿一面將該道人斬决始終無半句口供餘四人有人具狀作保或不至駢戮也又聞都督府派兵於土地什字某貨莊擒獲亂黨四人搜出快礮數枝子藥一大桶並鼓號數事一併拘送候審第三日白秋核營長派人在城東三十里外斜口西又偵得亂黨趙元淳一名年已八十餘聞亦係該黨之主動力外號天外天當經獲至督府係哥老會頭目訊明後卽行正法云 
[藏邊近事紀]  
　　西藏宣撫使李育仁於奉到中央電後卽行回省籌備一切其在鑪事件卽以託之副宣撫使王鑑清兹聞王君以達賴旣派員來昌都接洽自不能不先往該處調查一切情形以便有所著手已於三月二十八日起程由此路直抵察台聞僅帶衞隊一排以往云 
　　時隊長於三月率隊入藏沿途均遇藏番抗拒傷亡甚多現在祗剩三十餘人被圍三十九族地方兼之糧缺彈盡無力抵抗幸該隊長書記張君逃出奔往昌都府請援該府知事據情轉呈尹鎭撫使經尹令知劉督戰官瑞麟潛師救援一面密電大總統電令達賴轉飭解圍在案兹探得大總統覆電云已電令達賴轉令解圍矣 
　　前次屢得稽指揮報告均謂鄉逆已眞心投降近又接前方偵探與理化郭知事朱團長函稱均謂某指揮欲任辦理投誠事實爲某某所惑妄欲貪功殊不知鄉逆實無投誠之意如前月二十八號駐德窩之朱團長徐隊長接鄉逆寄歇波日暉黑哇德窩藏壩甲哇裏塘各村傳單令該各村每户出兵一名在熊壩聚合等語據此以觀該逆正調兵之不暇其投誠之眞僞顯然可見云云 
　　鍾頴以資斧告罄欲向印度總督處借欵十萬請政府商之英使亦尙未達目的現由靖西間關以至亞東暫留税務司處該處藏番以其逗留藏中並無去志而兵隊又相隨不散疑其别有謀畫指爲違約欲以兵力襲之英商務委員麥都納潛使人告鍾勸其速離亞東免及於難鍾已將一切情形報告政府矣 
　　川邊鎭撫府參謀處長張宣辭職由軍務處李延逵兼任現在川省都督府副官長林耀輝至鑪李遂力辭參謀之職而薦林君接任其呈尹鎭撫使文云竊照處長一身兩肩鉅任夙夜如履春氷兼以病軀新愈精神尙未復原軍務倥偬勢難兼顧深懼少有掛漏致負重託查有奉調來鑪四川都督府副官長林耀輝品行端正學識優長經騐則有條理運籌則指揮裕如以之充任西征軍參謀處長自能擘畫精詳可稱得人之慶處長擔負略輕亦可專心軍事實爲公便尹都督已准如所請不日卽將發表矣 
[江北觀察使案不成立之預測]  
　　江北人陳士髦等要求設置觀察使問題程都督應省長接奉國務院來電後卽日諮詢省議會以覘全省人民之公意其諮詢案中大綱四條已見昨報兹悉省議會接此項諮詢案後尙未提出大會討論惟議員對於交議四問題之解决多以不北觀察使無設置之必要其理由約有三派其一派卽前日提議質問民政長設置顧問及調查員之許蘇民等數十人以民政公署仿都督府位置軍官例特設顧問位置名士陳慶年等調查員位置卸任知事姜若鍾洪聲等尙謂此事虚糜廪祿增人民之担負提出質問書請民政長限期詳細答覆故絶不贊成設觀察使機關以增加官俸也又一派爲提議裁撤釐局之朱德恒等其原案以蘇屬旣已改良江北何得自爲風氣云云此輩議員持一省政令統一爲宗旨故亦不贊成蘇屬行省縣兩級制江北忽行省道縣三級制也又一派爲提議徐淮海清鄉以縣知事執行議案之陶鍾箎等其原案集權於清鄉總辦不若分權於各縣知事可收速效况縣知事領有軍法科長銜於盜匪一事本有處治之權何必多設一有名無實之清鄉總辦云云此輩議員以江北設清鄉總辦爲贅瘤故更不贊成增設觀察使爲贅瘤之贅瘤可斷言者現在雖有無恥官僚派慕前清徐州道淮揚海道之榮利運動少數無識員恐亦斷難達其目的也 
地方通信 
[蘇州屠猪公司之反對者]  
　　蘇垣猪肉店領袖沈孝儒日前發起組織一蘇垣六門屠猪公司仿照上海辦法擬就章程具禀省長巡警總廳縣知事署立案呈請開辦已蒙應省長及石廳長宗知事指令批准照辦在案刻該領袖刋發傳單説明書分送城廂内外各肉店不日實行開辦詎各肉舖羣起反對刻已議决如該公司實行定期開辦擬一律罷市以爲抵制之計 
[軍政司預備移交]  
　　江蘇自光復後寧蘇各設軍事機關規畫各軍隊進行事宜現程都督以統一軍事起見决計將蘇州軍政司署於四月底實行取消故盧司長昨特飭各科科員將各項軍政要册於半月内一律分别造就呈送蘇都督府鑒核 
[杭州暗殺黨機關之敗露]  
　　近日杭城廂謡言四起官廳迭據密探報告謂此項黨類性質不同而因勢利導均與某秘密團有關城廂附郭設有招待機關部十餘處行蹤詭異早經密飭嚴防近又聞該黨主任潛行來杭組織暗殺團分部前後兩星期竟被勾結黨員九人或云十四人大半爲政學兩界上等人物一面散布謡言意圖擾亂秩序俾便乘隙行事現朱都督探悉組織大綱已派某某四君嚴密搜捕外並擬將駐紥　橋新軍二十一團第一營於明日（廿一號）開駐城内報國寺以資鎭懾按昨報專電緝得九人之緝字係結字之誤亟附正 
[鎭江呈控縣長之駁斥]  
　　鎭郡趙元鼎爲野雞轎與舊轎行爭業一事迭誌報端兹悉趙元鼎於日前赴寧呈控于知事已奉應省長批云該民人呈稱知事顚倒是非請予撤調等情呈内並無具呈人職業住所已屬違式查閲呈詞無非與舊轎行攙奪不遂遽行呈控又復代蔡星何春生代投呈狀顯係不安本分不准並斥 
[揚州搗毁警校之又一説]  
　　昨記四區警察搗毁警監學校一案兹據又一訪員報告云此案乃爲地痞吳笈所爲而該區警察見而不阻及該校報告朱區長後亦未派警彈壓故外間遂有四區警察搗毁該校之説現校長王仕良已報告縣署由李知事令委警務長查辦聞起釁時因吳與該校生劉成溪口角所致劉妻因夫受毆往護被傷甚重恐有性命之虞云 
[安徽惡棍糾衆搶米]  
　　和縣地方素爲産米之區近因各處採購軍米紛紛均往該縣購買是以該縣士紳呈請知事出示禁米出境以防春荒日前該縣西北鄉有許某在興盛行購米十八石自食正車運間忽有惡棍周義滿者藉口禁米出境遂糾集壯丁多人將許某之米一搶而空亦可異已 
[行政公署之氷冷]  
　　皖垣自柏民政長曁財政内務兩司長聯翩去皖而行政公署中無一人辦公幾同虚設所有各科員終日以公娼爲公署海洞春菜舘爲辦公廳酒地花天笙歌達旦而行政公署已易爲冷署矣 
[師範生要求互選權不准]  
　　皖省師範學校優級選科畢業生竇延年等電呈中央敎育部要求中央學會互選權昨奉覆電云該畢業生等程度僅入師範本科二年與此次參議院中央學會互選資格不符未便照准 
雜評二默 
[正陽橋之變]  
　　前此哀送清后梓宫而正陽橋坍今日歡迎國會團正陽橋火 
　　坍隳落象也所以送前清之終火輝煌象也所以迎新民國之始理或然歟 
　　然而所歡迎之國會議員日相水火會場上之爭論甲黨則憤火中燒乙黨亦火星直冒衝突幾達燒點則正陽橋之火殆應在此而不在彼 
[國家中毒説]  
　　林述慶君染最猛烈之毒菌而死可畏哉毒菌也 
　　亂事疊起人心摇動國家之毒菌也議員爭私利閙意氣置大局於不顧亦國家之毒菌也林君中毒菌林君一人受苦痛國家而中毒菌不將胥中國人而受苦痛耶 
　　據醫生言此最猛烈之毒菌常人當之立死林君體魄强故四五日而死嗚呼中國國家之體魄能及林君之强否國人之性命能有幾日可挨 
[外人之增兵説]  
　　外人以中國黨爭劇烈亂事蠭起而承認之聲遂日杳非特承認聲杳也抑且增兵説日起如漢口修衞壘調駐軍以保護彼國僑商之生命財産者是也 
　　嗚呼吾水能保護彼而使彼自保之傷已非特不能保護彼而已之生命財産亦幾幾不能自保不能保護彼彼可自保之已不能自保則更將倚賴何人以保之耶嗚呼痛已 
 
 
 

Page 7

 
 
本埠新聞 
[刺宋案犯開庭前種種特别法庭組織之波折]  
　　刺宋案犯本定四月念三號組織特别法庭由正承審官王君寵惠研訊以成信讞一事曾誌前報嗣因上海地方檢察廳以此案乃屬司法權限之内商由蘇省高等檢察審判兩長電請司法部要求歸入司法審判程都督以此案歸司法審判確係正當辦法惟地方檢察廳預審起訴後層遞解審稽延時日照司法定律果或被告不服判斷尙有准予上訴之條如此則此案結束斷非一二月内所能辦竣現應武二犯暫禁營倉防守軍官責任甚重刻下祗有仍行組織特别法庭以便此案早日結束業與地方檢察審判及高等檢審二廳長等商明仍照原議電陳大總統及國務院等迅速派委特别法庭之正承審官來滬開庭訊判矣 
[市政廳借設法庭之窒礙]  
　　組設特别法庭地點原擬在海運局嗣因種種不便又擬改借南市市政廳在案昨日由總董陸崧侯君提出經公衆會議僉以此事旣由地方審檢兩廳廳長來廳閲看設庭地點聞兩廳長並已預備旁聽劵一千份本廳地位甚窄安能容坐千人之多轉瞬五月一號卽須開夏季議事會特别法庭之設多所不便礙難允可云 
[禮拜三開審之無望]  
　　前報紀應武等各犯本定於禮拜三組織特别法庭研訊現因組織一切種種爲難恐明日尙難如期開審矣 
[營倉防守兇犯之愼重]  
　　自應武二犯引渡後六十一團陳團長日夜督率重兵謹愼防護以該營兵士及奉警察廳撥調之騎巡隊警備隊等日間殊無休息之所昨特雇工在前後門支搭凉棚藉以遮蔽並以應武朱三犯覊禁營倉之内雖有堅固木栅尙恐疎虞亦於前日加裝鐵栅以昭鄭重其一區區長龔颺生君自奉淞滬警察廳長委充臨時總稽查後每日與陳團長晤商一切分别布置隨時據情報告穆廳長察核 
[解送姚虞蔣三嫌疑犯]  
　　宋案嫌疑犯姚才卿虞震槐蔣瑞森等三人於前次預審終結時暫押捕房候示現由聶讞員會商李事領事禀明法總領事甘世東君以武士英已解檢察廳姚等三人亦應移送特於昨日由法總巡飭派中西包探將姚才卿虞震槐蔣瑞森等並抄出銀洋等物一併解送地方檢察廳訊辦當奉陳廳長立委葛檢察官將姚虞蔣提案研訊據供在應桂馨處充當偵探奉諭在無錫蘇州常州等處調查一切情形隨時報告至於鎗擊宋先生一事並不干涉葛君得供諭免釘鐐判令分别收禁候示起案銀洋暫存 
[跴緝洪述祖之報告]  
　　警視總監王治馨昨將秘書潘毓桂偵緝隊長李壽金跴緝洪述祖詳情呈報大總統甚爲詳細兹錄原呈如下　竊自刺殺宋敎仁一案發生後洪述祖因迹涉嫌疑潛逃出京當派本廳秘書潘毓桂偵緝隊長李壽金先後赴津跟蹤跴緝去後兹據該員等回廳報告三月二十八號奉令派偵緝隊分隊長侯德山帶同副分隊長于松林張文錦偵探王錫珍王竇亭張斌齊占元赴津設法覊紏洪述祖不令他往又於是日派毓桂持函到津面令洪述祖反京到津後卽與侯分隊長接洽先行詢問侯分隊長洪述祖已否晤面據云自十一鐘到津後即派探在宿緯路洪述祖住所前後一帶暗爲探查迄無一人出入究否在津無從知其底蘊毓桂當致洪述祖一函以察其動靜送信人投信時關人堅不開門但言老爺不在家各語詳細向彼説明言係與洪老爺至友之潘先生爲洪老爺之事有要函送來老爺如不在家可交太太彼等始開門將入雖勉强將信收下始終言老爺已於二十八號赴醫院治病等情詢以醫院在何處係何醫院均稱不知刺探不得要領覆稱前來毓桂以爲不論如何辦理以探明之行止是否匿居天津抑或逃往他處爲入手第一要義一面設法探詢一面派探梭巡并另派人向該處住户探查此當日晚間偵查之情形也二十九號壽金乘早車到津與毓桂晤商毓桂持總監函逕赴洪述祖家拜客閽人仍言赴醫院治病如故當向該閽人云旣不在家須到客廳寫一字留下蓋藉以察厥動作也在彼客廳與閽人細詢仍無破綻最後告知彼閽人等如有回信兩個鐘頭内可送至連陞棧在彼等候蓋彼如在一定有覆函也迨時期已過并無覆音又派人往取回信該閽人當面將二十八號晚間毓桂所投之函及總監致彼之函曁在後客廳所留之字均交出絲毫未動亦無拆視痕迹是洪述祖確已離津毫無疑義一面知照天津警察廳轉知該管分署一面赴洪述祖家搜查有無重要證據及嚴訊該閽人等洪述祖之行蹤再三推鞫始則共同閃爍繼則言語各異斯時卽據探得洪係於二十八號九鐘半乘津浦早車南下同行者伊之夫人並一女孩二男僕行李約五六件各等情當將此節向該閽人按訊彼等因無可抵賴供亦大概相符當電禀詳情奉令將其男僕一二人帶京訊問并奉令派毓桂壽金跟蹤跴緝除飭分隊長侯德山偵探齊占元張斌將洪述祖男僕張姓朱姓二人解京外毓桂壽金卽於三十號帶同副分隊長于松林張文錦偵探王錫珍王竇亭乘津浦早車跟蹤南下沿路探詢面貌行李略有彷彿惟所稱座位均不在一處過平原後始探出眞相確有一有鬚人帶一婦並一女孩曁二男僕行李約五六件同赴濟南蓋因洪所乘之車適中途機關損壞因換車挪在一處也仍向看車等項人逐一詳詢大致不差晚八鐘到濟覓得與該棧房相熟之人逐處調查設詞謂係有一友人因妻妾不和自行帶同一婦人女孩僕人等走出家中尙棄有小孩及姨太太等情形甚屬可慘因受其家中囑託故跟至濟南設法將其勸回各語查至長發棧據稱有一有鬚人帶一婦人一女孩於二十八號由津到濟住居該棧面貌雖據稱相似惟無男僕且店簿自書姓楊名伯方復探出該二男僕另居一棧確來長發棧伺候於二十九號早七鐘乘膠濟路火車東下惟不知究赴何處各情斯時周都督派員到棧接洽據云有與所言情形相同之人於二十九號乘津浦路車南下或未離濟南等語（未完） 
[上海官民對於宋鈍初君之哀感]  
　　上海縣吳知事會同市政廳各董及司法機關滬上各團體等本擬於陽歷四月二十六號在本城明倫堂公祭宋鈍初君兹因明倫堂現奉省長訓令留爲民間結婚之用公祭一事應另設地點等因昨日午後假市政廳開臨時會邀同各團體會議公祭秩序並預備祭品等類聞公祭地點卽在西門外湖南會舘内准期二十六號公祭云 
[浦江行駛木排民船之取締]  
　　上海縣知事公署昨發布告文云案照江海關税務司前此商訂本口浦江民船及木排行駛章程一事當經本知事詳細審酌深恐取締過嚴商民或有未便執行反覺爲難一再商榷修正以期便利奉行在案兹准江海關監督函開接墨税務司函稱本税務司已重加修正奉總税務司核准批令遵行抄送章程請卽轉致查照出示曉諭等因到關函請查照辦理等因并附章程前來本知事查浦江之中近來民船木排行駛往來時有擁擠碰撞情事自非設法取締不能防患未然此次税務司修正浦江民船木排行駛往來章程五條彼此磋商斟酌規定尙無窒碍自屬可行准函前因合將此項章程出示布告爲此示仰浦江木業船户人等一體知悉遵照毋違（計開章程五條） 
　　（一）凡木長五十英尺寛十五英尺以上者非有已領執照之馬力足　輪船拖帶不得在港内自行往來至若長逾二百英尺寛逾二十五英尺者一概不許往來行駛以示限制 
　　（二）無論何項民船曁木排不得在吳淞上海兩地中間行船水道之處任意抛錨停泊至如本口港内凡有夾板船與船身較大之華船僅得在南市浦江指令應泊之地位停泊倘欲停泊他處必須先向海關理船廳領有准照方可其由上海至吳淞之水道内如有華式船隻必須停在該水道兩旁岸下不得在其中心致磚船路若洋式船與夾板船則均不許在該水道停泊　　（三）凡有華船停泊上海或吳淞中間水道之處須自日入起至日出止應在該船頭爲人所易見之處計離船身不過二十尺高懸掛白燈一盞該燈光須常明不得或暗或滅並能照耀周圍一英里之遠方爲合式 
　　（四）凡有華船行駛上海或吳淞港内又或上海吳淞中間水道之處須自日入起至日出止應在該船帆篷遮掩不到之處懸掛白燈一盞該燈光須常明不得或暗或滅並能照耀週圍一英里之遠方爲合式他如各舢板與無桅之小船亦應在該船尾用一木桿至少在離船身高有三尺之上挂一白燈俾人瞭見至如夾板船與洋式船仍應循照萬國所訂免碰章程辦理 
　　（五）若有違背以上章程者應從嚴辦或因此違章致遭不測事故其咎亦應歸該船户曁船主以及老大等承認 
　　以上定章應由理船廳曁巡江吏一律遵照施行 
[小艙船領照裝貨之規定]  
　　上海市政廳爲通告事照得南市浦江各小艙船裝貨出口前清舊例須向營廳掛號光復後廢弛至今此次船隻大小不一散漫紛紜應照沙東閩浙商船出口辦法向本市政廳掛號以便有所稽查並核計該船大小分等略收照費大號船隻納銀圓二元小號船隻納銀圓一元藉補地方公用此外並無分文使費前經出示通告並呈縣核轉海關監督轉致税務司以後此項船隻報關出口如無市政廳掛號單呈驗好行扣留各在案兹奉縣知事訓令以准施監督來函此案現准税務司函復已發交常關帮辦遵照惟定何日爲開辦之期希屬轉致聲復以便飭知爲此函請見示等因到署合行抄函訓令希卽查照將開辦之期尅日令復以憑核轉等因到廳現本廳定五月一號開辦除函復縣知事照復海關監督轉復税務司察照飭遵外合行通告各小艙船凡於五月一號起裝貨出口者由該船户逕赴本廳商船掛號辦事處掛號納費領照弗得延漏此布 
[第一初級審判廳之忙碌]  
　　上海南市第一初級審判廳自城内三林塘兩廳歸併審理案牘日益繁多上月民刑訴訟已判决者有百餘件之多未結者尙不知確數該廳推事現已添至四員書記亦均增加然尙應接不暇原有法庭不敷辦公時將檢察廳預審庭借用兹探得法華鄉八九等圖又併入該廳區域範圍矣 
[太倉旅滬同鄉會開會紀事]  
　　太倉旅滬同鄉會於本月二十號仍假邑廟萃秀堂開特别會議顧會長有事未到由副會長吳挹峰朱頌六與各職員討論各事公推陸籛士爲臨時起草員（一）議書記陸禮南有事他適以楊炳史暫行担任（二）原設事務所裁撤附設於南市三泰米行以節經費（三）另設通訊機關於北市滬台旅館以便交通經公衆一致贊成遂散會 
[拆城工作遲緩之敦促]  
　　市政廳長陸君昨據市議員江確生君函稱以拆去城牆原爲便於交通塡築臭淤河道以重衛生誠市區莫良之善政也然破壞之後必當建設乃自拆城塡河以來工程已逾限期工匠人等一味延宕不知何日始能達結束之目的以致遍地瓦礫每值天雨道路泥濘人行車行時虞傾跌加之河流不通污水鬱積穢氣薰蒸轉瞬夏令虫蚊逐臭必致釀成疫厲實屬有礙衛生民間輿論衆口一詞務請貴董速卽轉致工程處及城濠路工處趁此春暖日長從速建築以重公益云云未知該工程處若何措理也 
[羽士轉抵廟産之糾葛]  
　　上海縣吳知事批羽士徐嘉平呈云前因該羽士轉抵廟産傳案訊據供稱爲該廟經手傳到住持楊永福亦供廟事均托該羽士經管抵押廟産伊均不知各等語當限該羽士交出中人朱來喜檢單呈驗一面調查丹鳳樓包琴齋兩單計地六分四毫係該廟承糧飭傳丈繪生會同書保由該羽士指丈徐松濤屋基留出據稱已爲徐業嗣因察核圖説僅丈見地五分四釐九毫計少地五釐五毫復又飭查有無私自另行劈賣該羽士明知故昧不置一詞催據地保具復查得徐松濤屋基實係丹鳳樓賣出卽飭吊契統丈照兩單額地核見多地一分二釐四毫該羽士隠瞞如故明不過問旋據徐松濤聲明貼糧呈騐賣契惟於前清光緒二年九月由已故住持朱楚翹立契賣出得價五十兩載明丹鳳樓下朝西第六間平房後面泥墩地一方四址開明並方單遺失出現補交字樣當以此項泥墩旣無單契檢交又未載明單户圩號該處緊靠城根顯係盜賣免科官地朱楚翹已故無從提究姑念徐松濤受騙價買造屋居住業已多年令照佔地畝分繳價承糧批示掛發乃該羽士恍然若失如夢初回竟敢冒充住持名義忽以基地爲丹鳳樓所有旣稱單契俱在何不呈驗單户圩號何不叙出又謂房基租與徐景記何無租摺租約節次飭查何以絶不聲明遽指徐松濤爲僞造契據請卽塗消不能視爲免科官地來署砌瀆要知此項契紙對於執管官地當然無效若對於出賣者亦無效力何以坐盜賣之罪又何以免徐松濤侵佔之咎該羽士等始則立契盜賣欺騙錢財繼不取銷契約圖賴圖吞試問有是理乎狂妄至此荒謬已極察核先後情節朝西之平房是租應在丹鳳樓包琴齋單地之内屋後之泥墩是否係屬單外之地該羽士所以始終緘默預存隠匿以備欺騙現時受抵之主及見批准繳價不啻燭破其奸鬼蜮敗露又以壓制徐松濤之手叚希以他單罩混强詞吞賴迹其居心誠不可問候卽提案質訊察辦以爲奸騙者戒 
[拐匪訊供詳情]  
　　拐匪楊輝庭在湖北原籍誘拐男孩王春裘順利趙錫寳吳春仙等四口由聯益輪船載運來申意圖販賣旋於船上與同黨劉天寳蔡道黄等相遇到滬後同萬南市通如棧被該棧主察破形跡報告第一區派令區員及長警等往查明確卽將一干人證帶區劉等供與楊素不相識因在船上相會楊卽談及推薦生意遂被每人騙去洋兩元請鑒楊一味推諉指該孩等俱由劉等所帶察得四孩大半均操荆州漢口等音年俱十餘歲最幼一口年祗八齡着卽一併解請淞滬警察廳訊究 
城内 
[捉姦]  
　　西門外小菜場地方有周人俊松江人昔娶妓女周任氏爲室近因周出外日久該氏與爲藥材店夥李樹才姘識雙宿雙飛儼如夫婦昨日天明時李又往續歡爲周偵知當赴姦所將男女雙雙拘獲鳴警拘送第三區轉送商埠警廳午後諭送地方檢察廳訊辦 
[串拐]  
　　拐匪劉天保楊祥庭蔡道旺等串拐小孩吳春仙裘順利王春等三孩由趙錫寳爲証報告警局飭探將劉等並三孩一併查獲解送地方檢察廳訊辦 
[挺押下場]  
　　宋也香控江正和曹老虎盜賣荳餅由地方審判廳訊供之下判江曹分别收押限繳在案詎江正和挺押不理近因患病奉發普育堂醫治無效昨日身死堂中函致地方檢察廳委派危檢察官等蒞堂騐明實係因病身死因無屬人在滬判由堂收殮發封厝壇認領 
[協提盜首]  
　　狼山鎭附近三元宫廟本月初被盜糾衆行刦並拒傷廟中住持羽士當時投報南通縣檢察廳勘明飭緝贓盜在案兹經該縣司法巡官陳忻梓查得此案盜犯實係該廟工人嚴家章金三二人爲首發起糾衆往刼現在嚴金二犯携贓遠颺匿居上海浦東十五間頭地方卽禀准該廳持文帶同偵探來滬關提當由陳廳長飭派法警徐文德黄炳南等協同往拘金已聞風逸去祗將嚴家章一犯拿獲詎嚴膽敢拒捕幸法警人多得以就獲立時押解到廳陳廳長諭令收押候訊 
閘北 
[檢察廳牌示]  
　　本月十五日據張仲莊呈遞辯訴狀一件爲張留生呈訴持刀行兇案被告張毛毛張三多請求保釋查該案本廳業已起訴除將所遞辯訴狀送請同級審判廳批示外爲此牌示仰卽知照 
[私造僞墨]  
　　二妙堂墨店查濟鑛呈訴時灶茂時灶焰余敖等冒牌私造僞墨一案業經董推事判决各賠損失洋三百元在案刻因時等無力認繳損失改判各送習藝所禁錮十個月以示懲儆 
[解送拐匪]  
　　拐匪曹阿金不知由何處拐來小孩一口賣與粤婦張葉氏得洋一百元前日由司法科送交檢察廳王檢察預審後解送地方廳究辦 
[營兵串拐]  
　　潘月樵所帶之粤漢鐵路衛隊暫駐閘北太陽廟相近習藝所内詎兵士李得勝裘永發楊義榮等三名忽於日前自請銷差昨有住居小南門外之王和尙投營喊控與李得勝素識被李誘拐八歲胞弟名寳寳而逃疑裘楊二人串拐由該營長拘送一區解司法科補提李得勝再行究辦 
公共租界 
[拐匪一]  
　　顧全坤控孫桂生誘拐其十九歲女子招弟得洋二十元價賣與黄渡歐陽家内等情昨由捕房將孫拘解公堂訊明判孫押限一禮拜將女交案再核 
[拐匪二]  
　　拐匪劉阿乾前日在乍浦路見有女孩彩雲在馬路獨行上前圖拐被西人某甲所見報捕將劉拘入捕房昨解公堂請究彩雲偕見証西人上堂證明前情並據女供家居愛而近路父母均在劉供詞支吾王襄讞會商英哲副領事判劉押兩月以儆女着自行回去 
[拐匪三]  
　　周海青偕妻王氏前日因與婦人趙白氏帶有小孩大水子在虹口怡和碼頭擬乘恒生輪船出洋被婦孺救濟會偵探查見以其形跡可疑當將周等拘送捕房分别押至昨晨解送公堂請究經中西官訊知白氏欲往廣東找尋丈夫該孩係由馬少村送與周姓夫婦撫養無非拐賣遂判該孩暫留棲流所諭令通知馬少村到堂證明再核周夫婦與趙白氏一併開釋候示 
[拐匪四　　拐婦壬陳氏陳祝氏拐匪陳阿六前日在虹口公平碼頭輪船上探望當被八百八十八號華捕查見以該拐匪等曾經公堂訊辦有案當將三人一併拘入捕房分别收押昨晨解送公堂經中西官訊悉判各押四月期滿逐出租界 
[追欠捐]  
　　福州路四百四十二號客棧因欠繳工部局捐欵洋二百十六元被控公廨於昨准飭捕房將該棧主劉寅生傳案請追奉判退去候禮拜三訊奪 
[攫洋夾]  
　　流氓姚四成前日因虹口百老滙路攫取西婦皮夾袋圖逃由探將姚追獲昨解公堂訊供屬實奉判姚押西牢九月示儆 
[搶銀表]  
　　無賴石六根因在蓬路搶取王阿毛銀表逃逸被控捕房於昨由探將石獲解公堂訊實判押兩禮拜示儆 
[保洋充公]  
　　粤人莫成鄭友伍森前日同在二馬路因見總巡捕房八百七十八號華捕尙垂髮辫莫等卽以豚尾等詞譏刺以致互相爭執扭控捕房經捕頭詢明令各存洋保出候示昨奉公堂傳訊不到奉判將保洋充公 
[胞兄受累]  
　　揚州人沙仁福因在新閘路攫取王陳氏金挖耳由探獲解公堂請究因沙有病判送醫院醫治在案兹已醫愈昨由捕房將沙解廨請示奉判押候函致揚州檢察廳移傳其胞兄沙永康來案再核 
[蔴料僞土]  
　　江北人白海蜂日前向漢璧禮路三百二十四號煙膏店購買大土數十元檢視之下均係蔴料僞土昨往調換店主周某抵賴不認白投捕房報告將周某逮案存洋五直元交保開釋候查 
[藏婦身死]  
　　四川人李憲章前在西藏娶楊氏爲妻來滬庽北河南路福興小客棧前晚該氏因病身死由捕送入驗屍所昨經中西官驗明飭李憲章具結收殮 
[調戲友妻]  
　　粤人吳斗南住乍浦路四百五十七號前晚有事出外被同居某葡人闖入臥房調戲吳妻適吳歸家撞見扭控捕房捕頭將某申斥了事 
[逃生學徒]  
　　西華得路五十四號麵館主朱某報稱逃走學徒蔣長發一名又四百五十四號周德元亦報走失三歲之子名十二均請訪查捕頭准之 
 [L法租界 
[華董哀榮]  
　　法工部局華董胡兆龍君在局辦公已届四十餘載於前日逝世後由局中咨照捕房出殯時准在法馬路經過捕房中亦派馬巡兩名在前護送並有商團馬隊八名並某學堂學生十餘名軍樂兩班及中西紳商均往執紼恭送靈柩由法大馬路過十六舖橋登寧紹商輪遄回珂里安葬 
[逃妾有着]  
　　周鴻雲前控妾周王氏私逃至沈白氏妓院仍爲娼妓求究一案現又覆訊周稱於九年前在妓院出洋二百五十元代王氏贖身娶回作妾詎上年七月間將衣飾陸續運出今年正月初五日私逃出外在沈白氏妓院中尋見向領不服求恩追物給領王氏供與周係私姘故無憑據因被周妻虐待出外借住白氏處針黹度日並無爲娼情事沈白氏共婦人並不開設妓院實被誣指求請查察聶讞員判王氏發堂留養再核白氏無干開釋 
[阿母爲難]  
　　吕阿生前誘拐鄰人尤王氏女金珠寳珠一案判將吕母吕朱氏暫押候交伊子在案迄今多日尙未交出王氏昨又求究朱氏供婦人被押之前兒子已經逃去現匿何處婦人實出不知求恩釋出找尋判准予交保出外限十四天交伊子到案訊辦 
[車租無着]  
　　黄包車主唐文炳前控王伯桂唐文才承租黄包車虧欠租洋向索不交求追等情判限七天交洋在案迄今尙未保出挺押不理因又提訊王唐同供小民等均貧苦之人一時難以設法須後來興隆時再行措還判官姑念已押多日原告又迭次不到從寛開釋 
[强剥衣服]  
　　曹生範控稱行經城河浜被流氓金惠生糾同黨羽蔣阿金將小民軋住强剥衣服報捕拘獲求究金供認爲首剥衣不諱蔣供同黨是實判金押一年蔣押半年期滿逐出租界 
[行竊金戒　　陳以清前在捕房控李泰西行竊金戒一只由探拘獲限交贓物昨解公堂請究陳禀稱現由李之姊丈出場担認賠還求恩免辦判姑念原告代求從寛押滿五天開釋 
雜評三萍 
[公益之進行談]  
　　拆城塡濠爲光復後之第一新政原期去年十月畢工今則時過半年而城基尙未拆盡城濠尙未塡畢其他接通地溝安置界石之事更屬無論矣記者每一驅車過此則道路崎嶇潢汗遍地宜乎居民之嘖有煩言也記者曰滬上號爲風氣之先乃其關於公益之進行者如是如是 
[公安之隹持法]  
　　記者於去年在四明公所前曾爲匪徒所窘今者該地又發見有剥衣攫物之重案曾幾何時而攔路刦案之迭出竟至於此 
　　竊謂此路向尙安靜自拆城塡濠後四通八達一望荒凉而於是行旅胥出之途一遇昏暮搶刧頻仍矣 
　　寄語有維持公安之責者此時宜以籌設中法對汛警捕爲第一義若沾沾於緝兇懲犯猶其後焉者耳 
來函 
[泗涇王伯勳來函]  
　　敬啓者閲十七日貴報地方通信欄内載有泗涇警務局被毁續紀一則有牽涉鄙人在場指揮喝打情事曷勝駭異鄙人束身自好一切外事素不預聞想係傳聞失實之悮事關個人名譽應請速爲更正至深盻禱 
 
 
] ] 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[擬金華將軍咨浙江民政長文] [  蝶仙]  
　　案據北京遷徙來浙青蛙田鷄等呈稱竊蛙等祖籍本屬南力南楚新聞載之綦詳嗣因百粤人等野蠻嗜殺每將蛙等捕去投入沸湯製爲抱竽之羹以供饕飱而蛙等所着綠衣錦袄輙被褫剥殆盡兇殘酷虐疾苦不勝遂乃舉族遷徙入都求庇於　　之下其時猶有抱竽羹充列御膳者幸賴祖宗在天之靈托夢於上乃降恩旨嚴禁捕殺載入山堂肆考傳爲美談馴至滿清時代禁令漸弛蛙等已有遷地爲良之意祗以氏族孔多一旦盡室偕行勢必如大隊人馬絡繹不絶於道未免駭人觀聽是以耐守至今詎光復後一般不肖同族井蛙之輩忽復跳躍而去怒目張頤肆行鼓吹時有蠢蠢欲動之勢蛙等深恐株累賈禍堪虞正擬潔身遷避間乃讀浙江公報公布浙江民政長訓令内開照得田鷄一項因能保護禾稻故又名爲護榖蟲前清時代亦以此項田鷄有益田禾禁捕禁賣著爲成例祗以地方有司奉行不力民間陽奉陰違成爲習慣本民政長查田鷄之在田中專食動物不食植物且能捕食蚌蜢及蝗蝻幼蟲與各種一部分之害蟲其在秋冬之時又能捕食菜蟲所以東西各國對於田鷄一項非特禁止捕賣且須加以保護任其生長繁殖以期裨益農田現當春作方興之際誠恐鄉民任意捕賣轉於農事有妨爲此通令各縣知事轉行各自治會切實勸告俾各知照令到該知事卽便遵照辦理毋違此令等因伏讀之下不禁曲踊三百距躍三百當於北京開會會議僉稱北地不産田禾我等鬱鬱居此直使英雄無用武之地現在浙　　方旣奉民政長通令保護認爲官蛙自應乘此良好機會竟行遷徙赴浙以期投効等語經衆表决爰於三月十四日在齊化門會集族衆拔宅起行（見時報專電）凡歷四晝夜至十七日始克搬盡統計雌雄大小口數約在四萬萬以上已由水道絡繹抵浙另造名册呈乞點騐俯賜編入蛙籍等情據此查前項保護田鷄訓令業由　貴民政長公布在案仰見一視同仁澤及異類之至意在昔楚王見怒蛙而憑式所以鼓勵軍良之勇氣也　貴民政長爲愼重民食奬進農功起見保護及於區區之蛙良法美意正不多襄於古人惟本將軍竊有請者該青蛙等遠自北京感沐仁風　負而至於此所裹餱糧已經告罄查晉惠帝時舊有官蛙給廪之例現在該蛙等係奉訓令前來保護田禾似已當然與有官蛙之資格但值浙省財政困難之際若請按口授糧自難邀准然使　無奬勵之資要亦不足以示激勸擬請按名賜以不列等之嘉禾章以榮其身一面請由財政司查明全浙田畝分數按名支配管轄方里由内務司委任爲各縣各鄉農會會長以專責任並飭實業司查明農業統計表内每年全浙地面出産蚱蜢蝗　以及　蟲等項究有若干按照委任名數匀攤酌派定爲官俸以資給發而免蛙等自相攘奪又擬請由警察廳長規定以若干蛙數派爲農林警察以便捕捉害蟲保術善類卽就政府中現有之井蛙以爲農林總長庶期實效易收而於農業前途大有裨益再查浙屬紹興地方向有惰民一種專與田雞爲難應請　貴民政長飭下該縣知事嚴行示禁並責成該惰民等各將所有老饅　線一律獻出以供田雞之食（越俗稱惰民妻爲老饅稱其女爲　線）蓋恐水蛇一項出産有限决不足以供多數田雞之肚飽也（越中有田雞要肚飽水蛇要性命之諺）本將軍忝爲青蛙之神同膺民社之任爲此備文咨請　貴民政長希煩查照施行再此次自北京遷來之蛀因其在隊赴行誠恐怒目向人沿途跳躍不雅觀瞻故一體限令閉目徐行以示雍雍雅度各具官方而一般迷信之徒以爲災異之徵殊屬誤會有犯警律並請通告聲明實爲公便此咨 
浙江都督兼民政長朱 
[曹杲] [  糟糕之印] 　 
　　按杭州湧金門内有金華將軍廟祀宋曹杲夙著靈顯相傳爲青蛙之神民間每當盛夏見有青蛙跳躍入室察其背項作金碧色者謂爲將軍出游以盆盛水蓄之於中更以一益覆之越宿啓視目仍灼灼作金光者則以綵亭鼓樂送歸於廟歲必數起習爲故常此風迄猶未殺自今以往將軍晉爲護榖之神殆足列入民國祀典配享於先農壇矣不禁爲將軍稱賀（二） 
 
[投稿者問天生金潛　浙江吳興縣南潯人]  
尊聞閣詞選 
[某歌姬字人矣風流自賞天眞爛然昨赴某氏招作葉子戲携二妓度曲姬一時技癢自操絃索引吭高歌有響遏行雲之概予　不覺爲之呌好渠亦欣欣自得也豓之以詩] [  逸民] 　　 
　　花月春江興未孤當筵一闋聽吳　生成皓質疑爲玉妙轉歌喉串若珠惱我有懷同杜牧妮人無奈是羅敷凝心欲向司空乞爲問卿卿許也無 
　　自操絃管自擎壺絶世丰姿絶色妹唱月阿誰知顧曲臨風偏我欲持裾思將好夢邀神女若個無郎似小姑戴向五湖舟去也不妨瀟灑學陶朱 
[無顯]  
　　日影紗窗睡起遲曉妝樓上暈臙脂眉痕已故從前樣未省檀奴知不知 
　　粧罷輕携出玉房滿頭花映嫁衣裳調羹未喻高堂性滋味從郎一忖量 
[古美人六首] [  小蝶]  
　　漫舞輕歌竟沼吳功成一舸隠煙波美人顔色依然好傾國傾城可奈何 
　　明珠合浦喜重還拍罷胡笳入漢關畢竟曹瞞可人意千金不惜贖紅顔 
　　信説連環計最工野心狼子了奸雄阿瞞十萬貔貅士不敵貂蟬一笑功 
鈿盒金钗證女牛他生未卜此生休將軍不斬河東宼逼死蛾眉亦可羞 
　　當户鳴機見孝思肯將巾幗換鬚眉七年功就歸來日纔識將軍是女兒 
　　驚沙撲面泣明駝公主瑟琶怨恨多薄命自憐無足惜不堪中國説求和 
自由談話會 
　　四月七夜湖南女烈士祠忽得唐羣英等男女十餘人搬入住宿我想這一夜必定閙熱非常 
　　鄭師道想與唐羣英女士結婚大受女士申斥又想請朱都督替他在西湖上蓋房子享清福却被拘禁三月鄭師道的運氣眞不好可謂所如輒阻 
　　我想鄭師道的一張面皮倒可以賣給製革廠發一注大財 
　　江蘇省議會議員受了二百五十元一月之薪金却在議場上打盹看小説我想這樣安樂窩眞要算世間第一美缺那些行政司法官忙忙碌碌所入無幾何不都做了議員 
　　趙總理通電奉吉黑三省都督沿途保護汪精衛人説他驚弓之鳥被宋案嚇怕了我説趙總理眞好恭情 
　　汪君道德學問丰貌均臻絶頂的是中國第一流人物而且與人無忤與世無爭賢者尊敬之不暇不肖者亦何怨而害之都説不勞趙總理過慮然而汪君此次入京必有造福於國家吾們且拭目以待 
　　西藏歸軍男女五百十二名抵滬鳩形鵠面狀極可憐愛國婦女會特贈銀五十元請管帶代購猪肉散給各兵分食又贈毛巾一百六十八條請代發各婦女洗面我想愛國婦女會眞可敬全國女同胞都可以學他的樣等到征蒙實行時必定有許多婦女贈送衣服食物的 
　　人問男兵吃了肉不得用手巾擦臉豈不油污滿嘴婦女用手巾擦了臉不得吃肉豈不臉上好看肚子裏太空嗎我説這也管不得許多了 
　　我願男兵吃了一頓肉頃刻精强肥壯我願婦女擦了一回臉頃刻容光煥發[  鈍根]  
劇談[  玄郎]  
　　小子和之演杜十娘也風光旖旎品性温存描寫名妓身分如初寫黄庭恰到好處惜無温文爾雅瀟灑風流之名小生與之搭配未免白璧微瑕劇中之李甲情雖薄倖而確係名下士飾此角者須帶幾分斯文氣息劇情乃合滬上現惟朱素雲具有此種風度子和在新舞台演此劇時去李甲者爲小保成一味油滑竟演成一浮滑少年該伶止可去新劇中之小流氓以之去書生則辱没斯文大相刺謬矣在大舞台去李甲者爲趙如朱趙雖略優於保成究以武生出身舉止間不免有粗直之病今入新新去李甲者爲蓋俊卿俊卿則浮蕩佻　如遊蜂浪蝶止可去遺翠花明月珠拾玉鐲賣胭脂中之小生乃亦貿然去李與子和爲配離題更遠矣子和登檯以來每晚之搭配俱不及大舞台璧雲之配角之的當惟前晚演占花魁用趙君玉去秦鍾殊勝於大舞台之趙如泉及新舞台之潘月樵潘趙二伶靈活機警酣暢淋漓於估工上可稱匠心獨運冠絶一時惟年齒過老以之去小生實際上終覺賣相不稱君玉則青年玉貌風流英爽扮相極好表情處又憐我憐卿温存備至道白唱工亦嗓音清逸可聽輕倩合度雖不能追蹤鳳翔素雲輩然亦可謂庸中佼佼者矣 
小説 
愛情小說 
[自由花彈詞（三十九）] [  天虚我生]  
　　戀春道這個斷非我兄弟所爲你可和他講甚魔來秦保道却在公堂之上正與劍華兄妹兩個對質哥兒滿口呼冤却只劍華小姐一口咬定説是從常州拐他到此因爲所帶盤川被賊竊去强他爲妓他不肯從因便把他賣入勾闌早想逃奔濟良所却被鴇兒管住脱身不得直至月半那天他哥子到這院子裏去逛他聽見聲音方才叫破出來説得個元元本本竟像實有其事的一般戀春道這可奇了那哥兒怎説呢秦保道哥兒説自從漢口翻入江裏幸得攀附浮木一直分到黄州地方才得登岸一月以來但只賣文度日並找尋母親姊姊的消息連個夢也不曾到過常州説得乾乾凈凈好像並無其事戀春道元來如此邀天之幸我兄弟居然無恙只那問官如何裁判秦保道一个死也咬定一個死也不認問官也就没法只好仍令收押再説戀春道這却如何得了也能不如待我去見過劍華看他畢竟是挾些什麽嫌隙定要冤枉我來只你可知他住在那裏秦保道這却不遠便在致遠街謙泰棧裏戀春道那便我和你同去走遭他主僕二人 
　　出門各自上香車早已是電火通明照滿衢祗見得街頭人影亂書場戲館正開鑼烘烘熱閙如元夜又誰知有個愁人掩涙過他生僕一雙心似箭急怱怱睜眼盼前途不一刻已經到了謙泰棧門首秦保付了車錢帶引戀春問明了十七號房間便自挨房尋去到得門首却正那包探楊老二出來兜頭撞見戀春到把他吃了一驚心想方才收押了的却誰放了他出來戀春却不理會早見劍華站在燈下他便搶前一步叫聲劍華姐劍華到退了兩步却他哥子李餐霞上前一手握住了戀春惡很很的道你怎麽竟自出來戀春道且莫錯認你也不用握的我死緊我有話講方才到此那楊老二也早跟了進來道旣然如此我們也不怕你走上天去你有話儘講罷了戀春便向劍華道劍姐我想這事其中定有變幻不測的一个理由我和你自在秦家分手也就並没見面若論劍姐有心冤我諒也决然無此歹意何苦敗了自家名譽莫非姊姊竟遇了歹人冒做我的名姓騙了姊姊但是姊姊應該認得出來也不至於眼花如此或者姊姊只和我見了一面認不清楚也未可知但請姊姊現在再把我細認一認可是不是 
　　你休還想弄糊塗我豈是有眼無珠的魯莽夫莫説是奸刁無實據但只看如今還敢越囹圄你滔天大惡休圖賴少不得頭上青天要把你麽 
　　戀春道姊姊休得錯怪若説在那囹圄裏面的却不是我我是跟時老五從常州到此的呢楊老二驚道元來你不是我那个徐萬書果然面貌相同姓名無異這其中定有别情我正待問个明白在下雖是公門中人却也很有點熱心到底這事是誰做下的少不得總要水落石出却又何苦累了兩个呢戀春道此事若照劍姐説來定然是措着我了自與那个徐萬書無涉但我須得劍姐暫時息怒容我細細的問个子細便請你老從旁聽着且莫插説楊老二道好好只也應該的事體李小姐你便容他問來（二） 
 
 
 

Page 11

 
 
   
 
 

Page 12

 
 
   
 
