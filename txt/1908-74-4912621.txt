# 1908 - 74 - 4912621

 

Page 1

 
 
   
 
 

Page 2

 
 
[諭旨]  
　　二月初十日經内閣奏派王大臣騐看十一日覆奏奉旨廕生德愷著以文職用松壽著以文職用熱河都統衙門筆帖式員缺著長齡補授欽此二月初十日經内閣奏派王大臣騐放分發陝西試用道如柏安徽試用知府張輝直隸試用知府馮濟忠四川試用知府承志甘肅補用同知趙國珍福建補用同知童燮梅直隸試用同知姚鴻逵北河試用同知王萬鋆湖北試用同知馮鈞廣西試用同知姜鎭藩貴州補用知州陸德滋甘肅試用通判張傳霖湖南試用通判唐晟甘肅試用直隸州州同叚堃口四川試用直隸州州同丁耀奉直隸補用知縣高文才宋渭春湖南補用知縣恒麟江西補用知縣王樞斗山西試用知縣閻杰河南試用知 
 
 
 

Page 3

 
 
縣蒯士莪居鳳標言同霨陝西試用知縣林啓閻佐周甘肅試用知縣閻權新疆試用知縣虎丈炳浙江試用知縣林紹源江西試用知縣王珍湖北試用知縣王希曾余善祥湖南試用知縣秦文珂唐應瑩四川試用知縣顔楨駱增十增瑞徐熾雲南試用知縣高覲光貴州試用知縣戴永貞張殿甲嚴鍾琛直隸試用布庫大使袁緖鈞河南試用布庫大使趙燦新疆試用布庫大使稽應瑞福建試用布庫大使龔行健廣東試用布庫大使曹典從江蘇試用運庫大使馬鴻恩廣東試用運庫大使郭建瀛兩淮試用鹽大使趙鶴齡山西試用鹽大使李錦堂浙江試用鹽大使程汝恒謝承珪福建試用鹽大使岳邦翰兩廣試用鹽大使王學淵四川試用鹽大使胡嘉行史光華李紹漢湯希禹均堪以照例發往十一日覆奏奉旨依議欽此 
[宮門抄]  
　　二月十八日召見軍機唐紹儀 
論說 
[綜論中國之外交（亻）（广）]  
　　嗚呼。二十世紀之世界。祗有武裝的平和耳。豈有恃公理而可以市平和者哉。 
　　猶憶前十年中國之與外國開戰也。砲台失矣。軍艦熸矣。必亟亟焉下一道之明詔。曰彼曲我直。曰并非釁自我開。宜若可以告無罪於在下。得萬國之助力者。乃未幾而議和矣。未幾而簽約矣。問其結果。則割地也。賠欵也。師直者未必壯。曲者固未必老也。開釁者不必受戎首之處罰。被創者終難免權利之損失也。 
　　更觀近十年中國之與列國交涉也。地方官吏。必有拒駁之公文。識時之彦。非無援據之法理。宜若全。然正當之行爲。更不至有萬一之失敗者。未幾而公使嚴詞詰責矣。未幾而移至外部交涉矣。問其結局。則謝罪也。讓步也。拒駁之公文。徒爲受罰之張木。援據之法理。竟無絲毫之效果也。 
　　粤東捕權一事。在與英人交涉各事之中。自謂可以解嘲矣。然捕權之干涉與否。在我國之主權。固有重大之關繫。於彼國之利權。曾無絲毫之出入。旣無出入。則何妨姑讓與焉。以買我國上下之感情。而銅官山礦産且開掘矣。蘇杭甬合同且簽押矣。福公司舊約且需鉅欵贖回矣。使彼固講公理者。何不於此數事而稍退讓也。某西字報所謂迫脅英國不能不用德法手段之言。使我今日思之心。猶躍躍動焉。 
　　公牘改用日文一事。在與日本交涉各事之中。自謂亦可慰情矣。然公牘上之文字。果仍用漢文。我國之體段。恐未能因是而增。彼國之權勢。正未必因是而减。旣不减其權勢。則何不稍通融焉。以與我國上下相周旋。而閒島確鑿之証據且無用。矣新法將開之鐵路且阻止矣。辰丸軍火之事件。且出其種種威嚇手段。使我中國不留餘地矣。使彼固講公理者。何不於此數事而稍通融也。佐世保海軍之召集。林公使任意方法之宣言。使我今日思之。猶夢惺惺而食無味焉。 
　　我以是歎我同胞之愚也。方一事之初起。演說者口爲乾。赴會者足爲酸。電報之費。至於傾囊捐助而不足。激烈之士。至於慷慨誓死而如歸。其對内之心非不熱。對外之心非不堅也。而問其手段。則曰電懇京外官吏而已。觀其電文。則曰伏乞堅持到底而已。其愚蓋可憫也。 
　　我以是服我國外部之智也。平和之電文。指爲誤會而不問。激烈之電文誣以黨人而查辦。而一方面於外人囑守之秘密。奉令惟恐不謹。内國不平之言論。束縛惟恐不嚴。迨其發表。則人民有膛目視之而已。有剥膚敲髓以擔負償欵而已。其智尚可及哉。 
　　嗚呼。愚者如彼智者如此。我國之外交。尚有良好之結果哉。我試問我同胞外部之自謂智能者何在乎。曰見機焉耳。當此强權之世界。惟有軍艦槍砲。可以决勝負。設因堅持太。過軍艦嗚嗚至。鎗砲轟轟來。於其功名富貴之前途。妻妾子女之供養。將有不可問之結局。則毋寗割地賠欵讓步謝罪。雖吸盡萬民之膏血。未損若輩之一毛也。我因問我同胞。諸君演說開會之力量。於外部諸公功名富貴妻妾子女之種種。曾有關繫否乎。無關繫。而打電焉。乞憐焉。宜其如秋風之過耳焉。我因戒我同胞。此後諸君。果有左右外部之實力者開會演說諸事。不妨續續行之。如未嘗有實力。而仍故事踵行也。是徒爲外部所嫉忌。外人所揶揄也。我更切勸我同胞。此後如有空閒之歲月。更欲開會演說。毋寧以此歲月。養成其左右外部之實力。倘不養成其實力。而惟以開會演說。虚擲此至可寳貴之歲月也。則不如其已。 
專電 
[電一（南昌）]  
　　十八日下午南昌商學開會挽留總理陳三立研究路政 
[公電（紹興）]  
　　各報館及全浙旅滬同鄉鑒報載存欵草案浙路利權失非赶集股欵不 
 
 

Page 4

 
 
第一張第四版能補救紹屬全體仍主集股請旅滬各團體竭力籌欵以顧大局紹屬紳商學界公啓 
　　脫字昨報第五電郵部奏革句脫去革字合行補正 
緊要新聞 
[浙人對于路欵之憤激]  
　　紹興分會電杭州師範學堂王鑒借約已定拒欵無效乞禀商王相主持補救紹分會叩旱 
　　湖州商學公會電浙路公司寒電甚佩卓識容商之各團體孚公明日東渡湖州商學公會叩旱 
　　又電上海浙路公司鑒代表棄路允訂合同空言商辦人心憤激并有内容章程請速摘要電示旅杭湖州商學公會叩 
[贛撫電查法德兩敎滋事江西]  
　　護贛撫沈愛蒼方伯電致贛州江王兩觀察云頃據寧都耶穌堂來電德國邵牧師執事人等被天主堂人打傷州牧不管大禍在目請星速保護等語究竟是何情形請就近飛飭該州妥速辦理勿貽口實隨時示知瑜印（因） 
[印山學堂最近交涉枕州]  
　　台州學界近日又分電撫藩學三憲及洋務局略謂印山已由天主堂糾黨開學敎熖大張士民憤激非一面電飭台守嚴拿從惡要犯一面照會法領事速飭李敎士先向學堂交出難保無民人從中滋事事關大局用敢聲明耀梓師範學堂公叩（遠） 
蘇浙防匪彚聞 
[紀梟首余孟庭拘獲情形]  
　　梟首余孟庭被拿已紀昨報專電茲悉該梟於二月十五夜扮作貧苦鄉民至靑浦縣境金澤鎭落鄉楓林橋前面彌陀港土地廟投宿廟中僅一老嫗看守先有一修補鐵鍋之巢湖縣人李某亦宿廟中李以其同鄉與之談話余自稱姓唐名伯林去年入帮今由楓涇敗散潛逃至此李於十六日晨至金澤鎭告知蘇捕水師營由營中帮帶閃國賢司馬督同弁勇各持洋槍圍住廟門該梟得悉已被圍住無可如何即挺身而出曰我實是余孟庭爾等拿去報功不必開鎗遂即就縳當時有人詢以何故狼狽若此余答稱昨日戕狐皮袍褂換與鄉人搜其身畔僅有洋銀四十元及腕上絞絲金鐲一枚此外别無他物亦無手槍等兇器旋自稱去年在秀水縣獄中與巨竊王相平結生死交由伊設法將雙銬缷去同時越獄三月廿八日逃至震澤承弟兄們推爲頭目坐舟中有明珠四十八兩朝珠一串係由油車港倪姓家劫得倪曾許以萬五千金取贖我未之允此次擬赴浙銷售明珠併擬回鄉糾集幼時同習武藝之密友若干人與營中决一勝負蓋夏竹林雖斃尚有大頭目夏小辮子江北阿四孔祥榮李倫章四人有船六十餘號必須與營中大戰一場方肯罷休云云閃司馬率同弁勇帶回本船關閉艙内立即商請該處就近巡防隊及飛划營各派隊伍一同護解起程至十七日早抵蘇逕投瑞督辦轅門經方伯立即飭傳淸鄉局發審員吳秀之司馬等到花廳提案研訊聞訊明後即須正法 
[步隊駐紮蘇松之佈置]  
　　蘇撫復江督電云來電敬悉前以蘇松一帶地闊防單敎堂及洋人堆棧等處尤慮梟匪狂逞致啟交涉迭商瑞藩司妥爲布置茲承派撥步隊一營扼要駐紥深荷藎籌除轉行外謹復 
[敎士聲請免查民船]  
　　長元吳三縣遵奉瑞督辦札文辦理淸鄉特示諭各船户無論大小船隻及快船划船等項均須仿照太湖漁船辦法來縣報名聽候按船編號給發牌照隨時淸查等情茲悉船帮各人連日齊集平江路某茶肆商議辦法因太湖漁船按年編查給照費用甚鉅現在民船若照此辦理則所費亦屬不小且必多騷擾各船户中本多入天主敎者因公請北街天主敎堂某敎士出場阻止聞該敎士昨已赴長元吳三縣聲說原委懇請免其編查 
[俞管帶上浙撫電]  
　　杭州撫憲寧軍統領鈞鑒吳統領庚電悉撥湖城左隊一隊駐湖屬曹家斷於十四日到防軍民安地方靖三十六標管帶俞紹瀛叩 
[張守禀報防堵廣德詳情]  
　　知府張廷鑾自奉安省訊理防梟之札昨將防堵情形禀報到省略謂廣德州地處邊陲界連蘇浙深山密菁路徑紛歧本爲梟匪出没之區平日尚應認眞梭巡以求安謐况值此嘉湖梟匪肆擾更宜嚴加防範俾免此拿彼竄攬入皖界眙害地方現經知府等查考志乘察閱地勢擇其隘要之處派兵駐紥茲查東鄉界牌鎭並小北鄉磚橋等處均與長興溧陽接壤交界山麓易叢萑苻鹽梟帮匪咸視爲逋藪至西鄉月灣街地方偏僻爲寗國縣往來要道山林險阻易藏奸宄該處又有天主堂一所自應分派兵丁十名以便保護至於建平縣之定埠梅堵鎭並寧國縣之仙家村朱家村等處距城較遠又如江蘇溧陽浙江於潛孝豐等縣毗連水陸通衢尤關緊要已派撥弁兵分投駐紥以壯聲威而杜竄逸其餘如州境北鄉之獨山小東鄉之虎嶺關等處雖與鄰省交界無如近來各兵尚未到齊似難分撥一俟齊集再行酌量分派駐 
 
 

Page 5

 
 
紥以期周密一面再由知府廷鑾與直州曾佑分處蘇浙交界各鄉前往梭巡並督率兵丁實力巡緝地方藉資安靖匪徒不致窺伺 
　　附呈摺一扣 
　　廣德州東鄉界牌鎭距州城三十里與長興縣交界現派右哨哨官王光烈帶領兵丁三十名駐紮 
　　廣德西鄉月灣街距州城八十里有天主主堂一所現派中哨四隊什長范德鴻帶領兵丁十名駐紥 
　廣德州小北鄉磚橋距州城六十里與溧陽縣現派中哨副哨官張繼業帶領兵丁二十名駐紥 
　　建平縣定埠梅堵鎭距州城一百二十里與江蘇溧陽縣交界現派右營總稽查錢萬選副哨金義勇帶領兵丁四十名駐紥 
　　寧國縣仙家村距該縣一百五里與於潜孝豐等縣交界現派左哨哨官江雲波帶領兵丁四十名駐紥 
[陸軍部催造驛站報銷北京]  
　　陸軍部近電咨雲南貴州江蘇等省略謂前奉諭旨飭各部院均辦統計本部已設統計處開列表册各省驛站事關統計查江蘇雲南貴州等省驛站錢粮久未造送應即將歷年未經奏銷各案勒限造具簡明妥册分起奏報並將由部覆准本案鈔送以憑核辦 
[潘革道空欵仍須押追南京]  
　　革道潘學祖去春因虧空銅无局官欵被江督交江寧府看管追繳嗣在押所患病經安徽同鄉官備齊缺欵懇請江督釋放似可脫身無累不圖端督鈎稽賬目又察出十餘萬元之虧空仍須押追以重官欵故釋放之期尚遲遲有待云 
[納稅西人會議租界禁烟情形]  
　　文匯報云昨日爲本埠納稅西人年會之期午後三時於大馬路議事廳聚議首由工部局總董蘭迨爾起立舉本埠英按察斯哈佛侖君主席次舉工部局稅務處愛連君爲書記隨即依次提議去年經濟報告及房屋租稅等事其第六件提議之事即（工部局擬將租界煙館執照自本年西七月一號起減少四分之二十五或改早其期與如何辦法由工部局隨時察核定奪）之一條總董蘭迨爾起言諸君隨後讀本局之預算案有租界烟館執照捐欵所入本年祗定减少百分之七一條當知造預算案時同人之意祗欲將本年西七月一號或後此月内將烟館執照减少百分之十或百分之十三之議請諸君之准許耳同人對於中政府請將租界禁烟之舉步武中國而行云云中國果能實行减少本國鴉片之出數或鴉片之輸入則本局自當閉止租界消靡鴉片之地惟自租界治理上警務上觀察之苟鴉片得自由輸入租界無所限制而執有照會之烟館又盡閉歇則彼下等社會勢必聚于一方以吸鴉片苦力貧民等寓居之所必將爲無照之烟館終且成爲罪惡之淵藪此必然之事無可疑也或謂此事祗須嚴行苦力寓所執照之條例自不致有此弊病不知如是辦法必多騷擾租界苦力之工作及生活且將紊亂而無秩序雖今推論施行嚴厲手叚之結果亦屬無爲然就吾人之閱歷而行即可以爲前導也今吾所欲告于諸君者謂此事之方略必須謹愼施行即有他種改革之方法爲諸君所贊可者亦須有漸行之性質方可僕亦知此間同人對于中國革除鴉片之心多表同情然恐吾人或有未能深知中國官場之行事者耳總之吾人對于此事雖均承認華官欲除烟害之熱心即社會上亦多願贊助此舉者而一爲審察未見中國果有妥善之策略足以限制鴉片之害者且於去除鴉片之策及日後彌補此項入欵之法（鴉片稅亦爲抵質外債之一項）均未見有所布告所以吾人對于此事猶不能無所懷疑也譯者按此事篇幅過長不克盡譯明日續刊 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
分類新聞政界 
[蘇臬按印日期蘇州]  
　　蘇臬陸升甫廉訪現又奉旨調補湖南臬司蘇篆暫由淮揚海關道朱之榛署理等情已紀前報茲觀察已擇定本月二十一日接受臬篆聞陸謙訪交缷篆務後尚須小作勾留起程之期當在三月初間矣（禾） 
[山陰縣地方自治之笑柄紹興]  
　　山陰紳士周鼎等藉自治爲名謬擬章程禀陳浙撫當奉批斥云地方自治爲預備國會之基礎本部院方提倡之不暇然使國民無法政上之知識及其能力則權利義務之關繫不明必致利未見而弊先形現在諮議局章程尚未據資政院頒發故省局暫未開辦察閱來禀寥寥數語簡陋已極并天津試辦地方自治章程文件上海新出諮議局草案公民必讀各國地方自治制一未寓目前梅村等未經一一指明區域意甚蒙混卽使集合各村鎭不過下級團體貿然欲設府議事會亦知府州縣議事會與鄉鎭議事會性質有不同乎此禀領銜係在藉道員周紳想不至荒陋至此又列名之通判高紳自稱大英出使英國隨員尤駭聽聞此英國隨員自署之官稱若本國人宜稱出使英國隨員且本國士紳斷無稱人國曰大之理來禀不過二百字顚倒乖謬已不勝究詰章程十條尤未妥善第一條查户口編魚團亦祗保甲之一端議事會開宗明義固止是乎且揣其用意不過爲第八條每畝募米一升蕩魚每斤二文張本如此瑣屑誅求嗟我農漁其何以堪求自治而反以自亂誰執其咎議事會固應爾耶紹郡紳商學界不乏深明法理能自樹立之士覆閱此禀乃歎國民智識能力誠不能一概而論藉口新政公益而實行舞弊營私之計其阻力更甚於頑固一流深堪痛恨仰紹興府立飭山陰縣查明該會自去秋七月設立以來有無捐募魚米之事勒令停止抽收以恤農民而免擾累一面傳詢周紳等此禀是否爲人背列據實禀覆不得因批准出示在前稍有徇蔽另由該守將此次禀批傳示勸學所敎育會商會請士紳能否先就紹城設立自治研究所定期講習爲實行之準備聞葛孝廉遵禮留學法政成績甚優學行淵粹回里杜門不聞外事能邀請講演否一併聲復勿延（話） 
[通飭核議印花稅蘇州]  
　　蘇藩瑞方伯以庫欵支絀通飭各屬州縣迅將部定印花稅新章各就地方情形悉心核議詳辦（禾） 
交涉 
[函告敎士納妾擾事情形紹興]  
　　諸曁縣翁家山地方初七日有敎民黄蘭等冒扮防勇轟斃翁國淸一名該處紳民大動公憤即電告寗波趙主敎一面將起事原因函告云孫司事顧三自戊戌到曁包攬詞訟 
 
 

Page 11

 
 
民心積忿庚子事平之後依舊復來神甫以其人地不宜因函禀執事調赴富陽及至丙午秋間龔司事因事去曁適孫在富陽被逐鑽營復來未及數月故態復作丁未春曾神甫恐啓事端又移至富陽無如伊不知改悔依然作惡秋冬之間串同疉犯重案已革敎民黄文蘭來曁將黄文蘭之寡妹呂黄氏獻與舒神甫爲妾舒神甫反爲所制雖非紳等目見然人言鑿鑿未必無因况孫顧三之岳母屢次訓斥滿城士民共見共聞斷難掩飾如執事狐疑最好遴選公正神甫來曁密訊孫顧三之岳母則一切曖昧隱情自能洞悉至於此次命禍由二月初旬舒神甫孫顧三帶同香球翠球姊妹及冒勇敎民二三十人執械持鎗至璜山黄文蘭家住宿初七日孫顧三督領冒勇敎民二十餘人仍持鎗械并帶麻索一捆赶赴翁家山擒人勒贖鄉民大懼有七十四歲之老家長翁國淸設席說和不料孫顧三同諸敎民已到翁祠傳地保大言恫嚇翁國淸出而勸解即喝令開鎗頓時洞腰倒斃鄉民見此情形怒不可遏愈聚愈衆亦將孫及冒勇敎民五人擒住一面派人報縣相驗邑侯得報即移請防營及保衛局赶赴璜山保護舒神甫然後至翁家山相驗翁姓紳耆即將孫及冒勇敎民五人交邑侯帶縣過堂錄供可以無意外之虞矣然貴敎待人如已以慈愛爲宗旨今敎士所至擒勒良民奸淫婦女雞犬不安與貴敎宗旨適相反對有此敗類實爲污點公約敎堂理宜保護而敎士並無帶勇下鄉之約况係不肖敎民假扮防勇鎗斃人命如云百姓仇敎則鄉民並不至堂而遠赴離城六十里之山鄉擒人者敎士也且神甫有公約不能娶妻豈能收納寡婦爲妾公然帶領婦女下鄉宣淫耶種種違背約章有碍公法舛馳敎規不勝枚舉非大主敎痛責舒神甫嚴辦孫顧三淘汰不肖敎民萬不足以安民心紳等爲民敎相安起見故公函直陳（白） 
[洋商開築馬路鎭江]  
　　玉山東首沙灘有准洋商承租者有定案歸學舍及善會執業者現在某洋行旣就地開築馬路而會舍亦允由紳商組織維鎭公司將灘地六百數十畝建築馬路以興商塲現已分段開工矣（射） 
軍界 
[江督注意軍政之一斑南京]  
　　江督札行督練公所總參議曁第九鎭統制略謂南洋自新軍成立陸軍將校相聚日多其中學識優異品行純粹者實繁有徒而自德日兩國留學卒業者亦頗占多數於此而不立一將校聚會之所將無以漸摩學問考究事理查泰西各國凡陸海軍將校所集之地無不設有陸海軍俱樂部以時宴息聚會其間日本於海軍將校則有水交社陸軍將校則有偕行社原其立社之意無非爲將校聨合戰時之指臂患難之朋友起見使之互相親睦以通其情意互相游宴以保其名譽互相談話研究以交換其智識而謀軍事之改良南洋陸軍將校衆多亟應仿照日本偕行社名義聚合一處相與游息現在開辦之始首宜賃立社所及製備應用游戲運動器具此項經費即由本部堂先行捐銀五百兩藉資提倡如有不足應由全鎭上級官長酌量補助其常年經費通常皆於社員月俸中酌提少許現擬定按照各將校月薪所得酌提百分之一以期少取無傷爲維持經久之計其社員資格在陸軍則限自隊官以上者充之南洋海軍將校無多未便獨立凡自大尉相當以上之員悉附其列至社中幹事章程應如何區畫部分規定細則仰督練公所參議及第舃鎭統制會同詳議呈候核發須知創立斯社所以聨合軍人團體增進軍人學識保障軍人名譽不得以尋常集社視之本部堂將拭目以觀其成焉合亟札飭即便遵照辦理（商） 
[查覆並無搶刼妓館之營勇安慶]  
　　蕪湖道文仲雲觀察具詳皖撫略謂查巡防三旗奉札調赴廣德一帶防堵定期初九日五更開差乃於初八日二更時聞有營勇痞匪等在城外馬路美仁里妓家滋閙順攫衣物情事當派弁勇前往查拿業經逃逸星散維時該三旗管帶孫得勝正在街市購買用物聞信立馳回營鎖門點名僅有二勇外出購物餘均一律在營查無滋事實跡旋據蕪湖縣鄭令壽彝巡警總局總巡臧令杰面禀查係美仁里第三第四兩號妓家突有九人入内尋隙滋閙擁入多人乘勢轟亂攫去妓女金飾數件皮衣二件自鳴鐘一座打毁瓶鏡等物即分道逃逸内雜有身著軍衣者四五人見者因三旂奉調將行多疑其勾結當地痞匪所爲各等情香三旗勇丁旣經該管帶登時點名查僅有二勇在外自未便過信傳言張皇查辦或轉别釀事故躭誤行期當與楊道妥商暫行不動聲色密飭孫管帶仍依定期率隊啓行沿途留意嚴密稽查尤注重出外二勇倘肇事端飭即按律懲辦（政） 
[電飭防營回省江西]  
　　江西沈護撫近致吉安防營顔管帶電云據臬司電咨左路吉營兩哨已飭回防俟該兩哨到齊該管帶卽率該營全隊回省改編並轉行許守知照（水） 
學務 
[禀請整頓義寗學務江西]  
　　義寗州學界諸君具禀贛撫略謂義寗地雖貧瘠公欵尚足與學新收茶捐契捐歲入萬餘金城廂考棚賓興歲入田租千餘石廉山鳳獻梯雲三書院歲入田租五千餘石西鄉之西平仁鄉之仁義安鄉之崇德安鄉之培元高鄉之鼇峰泰鄉之泰交印山武鄉之至誠奎光九書院歲入田租二萬餘石各鄉各村各都各姓之文會賓興及一切淫祀演戲建醮之欵歲入約數十萬苟得賢有司隨地制宜提充學費不需時日學堂林立乃數年來書院空改名目公欵多飽蠧紳即城内各學堂敎員則因緣濫竽學科則任意授受學堂則全無規則學生則任便出入已設者毫無實驗未設者難冀擴充歲擲數十萬之錢榖而消耗於虚牝之門殊爲可惜邇來義寗受鄰邑之激刺頗有奮興之機然非賢有司爲之鉤元提要何能綱舉目張現在華牧蒞任整頓有心收效難期解篆之後尤冀大憲俯念地方緊要簡任賢良爲義寗造文明之幸福即爲國家植富强之基礎亦知用人行政當軸自有權衡而救敝補偏社會不無責任云云未識沈護院如何批示也（子） 
[聽講法政寥落之原因常州]  
　　常州商會開辦之法政講習所係總理惲莘雲坐辦于瑾懷兩君發起所中講員係梅史李三君開講時報名者四十餘人實到聽講者僅三十人近日因聞政府通咨各省停辦自治局致聽者益形減少兩班合計竟不滿二十人云（小） 
 
 

Page 12

 
 
[請奬辦理學務人員南京]  
　　江督端午帥以繆筱山太史創辦江南高等學堂江寗府中學堂上元縣江寗縣高等小學堂不辭勞瘁其功殊未可没奏請賞加四品卿銜以昭奬勵其在堂管理員敎員亦照章分别請給奬勵（十） 
[惠寗女學之歸併南京]  
　　南京惠寗第第三女學前經江督批准補助經費在案現因該堂人數甚少年齡參关各中文敎習敎授講解均不合法又查粹敏女學辦理尚屬完善且與該堂僅隔一墻兼管最便遂札飭將惠寗第三女學歸併粹敏女學由彭大令方傳一手經理以收整齊畫一之效（小） 
[中學日敎員到堂常州]  
　　常府中學原擬聘請日本敎員二人敎授心理倫理敎育理化博物等科嗣因日本敎員索酬過鉅祗聘定一人專授理科其餘科目則由屠監督等分任昨日日敎員板野退之助已到堂授課矣（小） 
[學生請派職事長沙]  
　　旅京湘學堂現改鐵路專科所有去歲畢業學生已經陸續回湘赴提學司禀見吳提學分班傳見各學生均面懇量予酌派吳提學以現在各處學堂均有人滿之患碍難允准惟聞有某某等七人經學務公所課員允爲推薦已禀吳提學札派矣（水） 
[女師範改爲高等小學常州]  
　　常州半圓女學係無錫錢紳以振獨力創辦原有高等初等及師範預科三級本年另請徐金澄君辦理現徐君以預科生除退學外不滿十人遂改師範預科爲高等小學共計高等一斑初等兩班全堂學生共五十人（巾） 
[擬奪漲灘充作學費鎭江]  
　　鎭郡焦山附近有漲灘數百畝本係吳氏之産前年曾禀縣讓於山中某方丈現間壁鎭潤東學堂王君因該堂經費無著欲將漲灘奪回概歸學堂經收丹徒縣王令以學堂旣屬義舉而灘地又本非焦山所有故甚爲贊成業已詳請江督核示矣（眞） 
實業 
[推廣工業學堂學額長沙]  
　　湘省胡君兆麟創辦中等工業學校附設初等藝徒學校其初等分額内額外兩班額外班原定二十名專收貧苦子弟學費膳費一概免繳現在報名者已多至八十餘人昨由胡君宣示以名數較多若照原額二十名挑選則該生等未免向隅且亦非推廣生計主義雖本校獨力創辦籌費維艱而慨念諸生均是貧苦兒童不得不廣爲收錄以慰求學之苦衷至膳宿等費亦一概免收（少） 
[調查棉業之優劣安慶]  
　　皖撫准農工商部咨開皖省所屬地方現在種植棉花以何處爲最多以何地爲最良所織紗布行銷何處能否仿造洋布與洋紗比較優劣以及有無設立此項公司自應詳細調查報部備核等因馮中丞當即轉飭各屬查明禀覆以憑報部（美） 
[湘省鐵路總公司開局長沙]  
　　湖南鐵路總公司以現在招股集有成數亟須購地興工爰於上月二十六日開局並於開局之前一日公讌全省紳學兩界籌商開辦事宜大約自長潭一段先行購定地址尅日開工（少） 
[添設公儲官錢分局漢口]  
　　湖北公儲官錢局總辦高松如觀察擬在漢口添設分局業已派員在漢租房擇期開辦（水） 
[官窰仍行出租南京]  
　　萬頃湖屯墾局所管官窰歷年虧折現擬變通辦理仍行出租與尹佩宏等承辦惟據該承租人一再禀懇酌減租價以示體恤業經陳觀察惟彦詳請督憲批示立案（十） 
雜記 
[銀爐改歸官辦長沙]  
　　湘省各屬丁漕餉銀向歸省垣態新盛李源茂萬逢春等三家商號設爐傾瀉包徵包解現大吏擬仿鄂省章程改歸官辦所有丁漕由官錢局傾瀉刻已定議惟各該商號以歷年基業一旦化爲烏特聨名禀懇酌留大約難邀允准也（少） 
[蘇鄉盜案蘇州]  
　　滸墅關附近之金墅鎭某南貨店及某荳餅行於十四夜同時被刼盜黨先將團勇十餘人綑縛然後刦掠事後查檢所失約共一千餘金當即禀報長州縣署請緝宗介眉大令已於十七日下鄉踏勘（必） 
[東洋車不准續添長沙]  
　　長沙善化兩縣團紳前經會議以爲城廂内外自舉行東洋車輛以來往往以塞路擁擠有碍行人且時有毁壞服物致起爭鬬情事倘此後再行續添勢必益滋擾累爰特具禀臬司請予示禁以後不准再添業已奉批照准並轉移警務總局出示曉諭（少）紀事 
[敎士娶妾]  
　　去歲秋冬之交。孫顧三重至諸曁。與已革敎民黄文蘭計議。以文蘭之寡妹。獻之舒神父。神父笑而納之。列之小星。二月初舒神父與黄孫兩人率同香球翠球姊妹。至黄文蘭家住宿。宛然行歸寗之禮焉。 
　　評曰。世俗以重貞姑娘。爲神父之玩物。吾嘗疑之。謂其事涉曖昧也。不料紹興諸曁縣敎士。有公然以納妾爲事者。 
[寺僧娶妻]  
　　廣東海幢寺僧名倫福者。積貲甚富。因僧侣甲乙兩人。各要一妻。同居河南同福新巷。竊賊謝偉上屋行竊。被獲。乃供出匿妻情事。番禺縣簽差往捕。而倫福夫妻。及僧侣甲乙兩妻。同時解署。官判僧妻三口暫爲交保。福倫管押。而甲乙兩僧則尚在緝捕云。 
　　評曰。和尚之姦宿婦女。容留婦女。蹤跡深秘唯恐人之知之也。不料廣州海幢寺僧人。有儼然以賃屋娶妻爲事者。 
[短篇小說老瘾]  
　　戒烟。！戒烟。！奉旨戒烟。！ 
　　方今明詔戒烟。内外之差缺各員。以六個月爲限。有倔强而不遵者。罪無赦。 
　　都中某某胡同之左。某大臣之私宅在焉。某日之夜。魚更四躍。闐無人聲。朔風怒吼。景物凄寂。雪花大如掌。飛空中片片作鵝毛舞。寒氣撲面。肢體欲僵。都中大小之居民。方擁被高臥。而京員之入朝者。則且冐此凛冽之風雪。以入禁城之門内。或車或馬。馳驟於天街之左。紛擾不已。 
　　所謂某大員之私宅者。廳事之内外。有長班五六輩。側目重足。屏息鵠立。以俟大員之出。且揚聲以白大員曰。時已四鼓。請大人赴闕謝恩。 
　　廳事之内。悄焉無人。所謂大人者。乃不聞一絲一毫之聲息。亦不聞一字一語之應答噫。大人何往。大人何往。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（四十五）]  
　　言已。遽偕伯爵出至廳事。至廳事之左方。忽見一二十許之女子。都麗無倫目光。藍色澄澈如海水之波。絶無一毫之渣滓。身量纖削。修短到合。面上之紅色。如雨後之玟瑰花。含笑欲墮。綜言之。舉天下美人之容色。乃不能及此女子。此女子者。爲世界惟一無二之麗人。弗利森厠身交際社會之際。數十年中乃。從未見如是妙曼非常之女子。驟見之。目光之視線。黏著於女子之一身。如吸鉄石之遇鉄。躍躍欲動。有天然之吸引力。此女子見意科第公爵立於其側。立舉其藍色之目。以視公爵。忽聞公爵呼曰。子爵夫人。吾爲一友人之介紹。得與夫人相見。言已以手指弗利森曰。此弗利森格雷伯爵。即今皇家大律師華特恩格雷之季父。言未已。伯爵已疾趨而前。舉手作禮。意態至謹。而此子爵夫人者。聞意科第之一語。驟若心經中受有非常之咸覺。立頳其頰。且握伯爵之手。與之爲禮。伯爵乃大喜。遽坐子爵夫人之側絮。絮不已。子爵夫人者。性至哨厲。紳士之與之晉接者。僅待以淡漠之禮數。絶無温語之接待。顧此時不知何故遇此老年之。伯爵乃驟改其。常度笑語至洽。伯爵受此意外之接待。喜極至於不能自約束其肢體。顧亦不敢以冒昧之。語唐突此至美之天女。僅力致其愛慕之意。子爵夫人聞之。俯首而笑。不答伯爵之語。然亦殊不怒。 
　　自此日跳舞會之後。伯爵乃日日至倫敦大逆旅中。以訪此子爵夫人。凡意科第公邸之開會。伯爵必偕子爵夫人同往。此時意科弟公邸之休息室中。有男女二人。相對作密語一。白鬚白髮之男子。握此女子之手。低聲謂之曰子。爵夫人卿果願與我結婚者。我必以生命財産悉付。卿之手中。言至此。男子聲低而顫。若斷若續。幾不成聲此女子竭其聽神經之能力。乃得辨此微細之語音。女子卽朗然曰。格雷先生。吾愛君甚至。吾願與君訂婚。君常知吾之所以願爲君之婦者。非無少年之紳士求婚於我。第吾昔在美洲。乃受克蘭夫子爵之誑。遂與子爵結婚今子。爵已死。吾必擇一老成而厚重之紳士。方肯付吾惟一之愛情。君年事雖已七十。然吾不知何故。乃殊愛君之嚴重。語至此。紅被其頰。視此男子而笑。此男子聞女子之語。喜心翻倒幾。至失其倫次立。府其首以。口親女子之手女。子忽曰勿爾勿爾。他人至矣。 
本埠新聞要事 
[梟匪混充線勇續紀]  
　　太倉州吳刺史前獲梟匪李掌能供出浦東緝私鹽巡線勇王二有通匪情事曾經吳刺史禀請滬道札飭柘林營都司朱大斌將王解送太倉州歸案訊辦在案茲悉朱都戎昨午回滬禀知滬道謂吳刺史將王二刑訊四起均熬刑不吐至今尚無實供云云昨梁觀察又札飭該州牧嚴加刑訊矣 
[密查梟匪蹤跡]  
　　本縣李大令以浦東嚴家橋龍王廟等處素爲梟匪出没之區而該處地保禀報則謂並無梟匪蹤跡難保無得賄包庇情事爰于昨日特飭皂頭等率領各偵探前往各處嚴密調查如有梟匪潜匿即速回報以便拿究 
[紗廠女工停工要挾]  
　　新租界小沙渡地方日商久成紗廠内女工張王氏等數十人近因米珠薪柱向加工資不允故於前日一體停工昨復至靜安寺捕房控訴捕頭允飭包探查明理勸並諭該女工等自投該管領事署控訴 
[盜黨就獲]  
　　盜黨熊五郎前與唐忠輝搶刦楊樹浦張桂松家衣飾逃逸已久前日由探石金榮將熊拿獲昨解公堂訊究襄讞員王松丞刺史與英巴副領事會訊良久熊不承認判押候再訊 
[盜犯供認砍斃同黨]  
　　盜犯朱開眞即朱華眞曹勝友即喬勝友昨由閘北巡警局孫裁判提訊朱供認今年正月内在义袋角附近砍斃同黨張小祥子餘案不認判仍還押候再訊究 
[示期提勘盜犯]  
　　滬道梁觀察昨日牌示云據上海縣申解行刼和昌押舖案内之盜犯李向榮郭景元二名茲本道定於二十日酉刻晚堂提勘示仰行杖人等屆時來轅伺候堂事毋違 
[巡警總辦回滬]  
　　閘北巡警總局總辦汪頡荀觀察赴寗公幹茲已事畢於昨日由鎭江乘火車回滬 
[派捐造路經費]  
　　新馬頭至外郎家橋王家嘴角等處改築馬路已迭誌前報茲因工資不敷由工程局董議定倩副裁判陳叅軍查明地主以便派捐資助 
[鐵路公司攔截要道]  
　　閘北新大橋杉板廠附近民地係出入要道近被鐵路公司於路口用鐵網圍住行人頗多不便昨巡警總辦汪察察特諭飭四路二區警官查明核辦 
[總工程局新訂功過章程]  
　　總工程局裁判所現擬定偵探探夥所丁功過章程照錄如下一各探分地段仍照以前章程輪流分派一記功一次賞洋三角記大功一次賞洋兩元記過一次罰洋兩角記大過一次罰洋一元功過准其抵銷一自二月初一日起分立兩簿一簿專記被竊各案一簿專記緝獲各案以便檢查一報局各案逾限不破者記大過一次案情重大加記一次或二次一凡查獲竊賊須查有案 
 
 

Page 19

 
 
無案有案者註明某月某日某户禀報有案無案者註明無案字樣一有案者記大功一次若案情重大加記一次或二次無案者如係挖門掘洞贓物較鉅者酌量提賞并記大功一次餘概記常功一次一每案以半月爲限限内破獲者除免記大過外仍記大功一次一竊案功過凡記破案探夥一大功者並記正探三功以資奬勵過亦如之一偵探所丁探夥平日辦公功過隨時核定酌記一每五常功准作大功五常過併作一大過一每兩月一總結竊案功過與辦公功過一併核記除功過相抵外大功在三次以上者探長另行給賞偵探存記拔充探長所丁探夥存記拔充偵探仍另行酌賞得有存記尚未援升自愿抵三大過者聽控長偵探大過在五次以上斥革續破緝案者准其復充所丁探夥大過在三次以上即行斥革 
[扛夫械鬬續誌]  
　　叉袋角扛夫頭楊東成與野鷄挑夫陸根寳奪挑樹柴聚衆打架一案昨由包探陳永康解廨請究襄讞王明府與英邦繙譯官諭令還押候受傷各人醫愈後一併解究 
[美租界試行電車]  
　　前昨兩日美租界西華得路及百老匯路等處試行電車兩旁觀者甚爲擁擠 
𤨏事 
[城内]  
　　糊塗了事○季陸氏偕子三寳禀控江頌侯誣告匿單一案前晚經縣署帮審李明府復訊氏供丈夫季松亭在日曾佃張味蒓之田十二畝在南門外二十五保十五圖内耕種於同治四年分出錢二伯千又陸續出錢四百千文買絶每年糧賦由夫完納至光緖十七年家遭火災單契燒燬其時夫已故世子亦年幼氏係女流未請縣諭歷年以糧串爲憑詎去年有素不相識之江姓將地朦請縣諭盜賣於大豐棧由總工程局將子三寳傳局勒交單契因此情急投案禀訴三寳供詞相同江紹陞江紹昌供父親頌侯現已病故表伯張味蒓故後一切喪葬由父親經辦所遺之地並不絶賣於季姓實係佃種今將佃據呈鑒求察地保朱根全供季姓佃種張田嗣加價至六百八十千文買絶小的詢之耆老均稱是實現江姓出賣此田小的並未知悉亦未答押李明府以該氏買田後並不過户繼遭火災又不投案請給縣諭殊屬咎由自取江姓謀取張姓遺産亦有不合判着地保出外向兩造勸導將田各半分攤免再延訟 
　　姦佔母女○周子卿控張阿土藏匿伊妻徐氏由一區警局送縣提訊周供憑媒娶徐氏爲妻已有五年去年被蔡蘭堂誘至浦東張阿土家現始尋獲扭局請究訊之張供由蔡領來借屋居住現願將蔡尋交來宥旋有周吳氏投稱徐氏係婦人之女丈夫周桂廷二十四年份身故後有薛某薦周子卿到家與婦人姘識至二十八年周將女騙領出外冒姓爲徐勒逼成親女兒不願故托蔡蘭堂領至浦東避匿質之周徐氏供詞支吾帮審李明府喝將徐氏掌頰五十下交官媒看管周子卿與張阿土交差限張於五日内交出蔡蘭堂並補提人証再核周吳氏斥退 
　　不認犯竊○戴金枝姚富二人偷竊工頭張桂芳洋一百五十元並衣服等物由鐵路彈壓委員送縣訊究戴供阜寗人並不偷竊身上所穿馬褂因工頭將小的馬褂取去是以調換所失之物實係顧悅夫所竊求鑒姚借宿遷人並不犯竊判戴笞責二百下與姚併還押再究 
　　請提賭棍○西鄉沈家堰地方前有土棍日夜聚賭爲梅家弄巡局員查獲判罰後該土棍等仍不知斂迹地保沈某亦得賄包庇且有奉禁已閉之烟館暗中私賣燈吃窩留賭棍現經虹橋局總董顧某查悉特於前日請函本縣李大令飭差查提從嚴究辦 
　　私賣家産○浦東民人徐炳全昨至縣署禀稱胞伯父俊英在日因無子息曾憑親族議定立身爲嗣繼又過繼張引男爲螟蛉子及伯父故後所有遺産憑族議定身與引南各半匀分南有抵去之田將來合措贖回亦各半分受今被引男私贖抵田二畝五分賣於顧姓得價洋一千元向理不服爲此禀求提究李大令諭候批示核奪 
　　以宴嘉賓○招商電報兩局及蘇路公司各總理昨日午後在洋務局設席請那錫侯京卿等飲晏並請滬道梁觀察陪坐又聞梁觀察定於今日七時半亦在洋務局凊那京卿曁賀履之主政與蒙古親王隨員管理旗務章京伯彦畢勒格圖字翔齋並唐露園太守等飲晏 
　　驅逐小販○巡警局長以巡警章程不准沿路擺攤售物乃仍有小販負擔停於街中殊屬違章爰於昨日諭飭各叚巡士如嗣後遇見即予驅逐其不遵者准即拘局照章儆罰 
　　官事○部派商訂滬寗釐捐委員那錫侯京堂晋郵傳部主事賀良樸候選知府吳維淸等昨日到道拜謁試用典史羅崇介試用巡檢謝恭壽前大關委員吳錫驥等到道禀見貨捐局總辦金兆蕃禀知由寗回滬巡警偵捕課員汪景龍禀請病假三天 
[南市]  
　　貨船碰撞○新市航船户顧松侯裝運潘榮生等之紅白糖等貨駛至南碼頭被朱阿弟之窰貨船碰撞以致貨物受水昨日扭至總工程局控告朱認出撈費洋四十元判交保出外理處 
　　羊行控欠○源大羊行主陳書出扭控北市敎門館主沙榮生欠貨洋一百四十四元由西區解至工程局訊判交保理處 
　　欺侮鄉婦○孫阿春將銅角洋十枚向鄉婦周夏氏買布被西區查獲解至工程局訊判戒責二百五十下押改過局六個月 
　　調戲女子○茶葉店夥包瑞和向女工陳金寳調戲口角互扭至工程局判包罰洋一元 
[閘北]  
　　添募偵探○巡警總局汪總辦現因原有偵探不敷差遣擬招滿四十名將資巡緝 
　　拿獲竊賊○孫引生在城内竊取綢皮衣物携至閘北被巡警局偵探緝獲解至總局究辦 
[英租界]  
　　限期理楚○英商通和洋行控地販奚朗如不付打樣費銀昨由公堂中西官會訊原告郝門律師稱去臘因被告一再婉商拖延至今除收過外尚欠銀八千一百六十七兩七錢七分請爲追償奚供前已付過洋一萬餘元餘求寛限判交保限三個月内理楚 
　　定貨紏葛○英商公信洋行控徐鯉庭定購鉛條延不出貨昨由公堂復訊原告延担文帮辦律師投請飭令限期出貨公信行買辦華炳裳供與徐有親當時購定三百二十噸因價不合未曾簽字去冬徐又至行内定購鉛皮一百噸每噸銀八兩六錢三日後訂立合同是實徐供華託攬生意實未定貨求察中西官以兩造供詞各執判一併退去候查明定斷 
　　不允退貨○德商海利洋行控陳坤倫不允退貨昨由公堂復訊原告洋人投案請究被告延逹商律師到堂辯駁良久中西官判候傳齊人証再訊 
　　淸理帳目○張卓笙羅啓東等控同森木作主張東生不村票洋前晚經公堂提訊判將帳目移送商會理淸後再傳兩造到堂定斷 
　　妓女贖身○陸玉祥控顔阿春沈鴻奎霸阻伊女林小卿爲娼前晚由公廨訊供判陸還洋一百八十元覓保具結將女領回 
　　荐頭脫累○嚴樹雲控乳傭尤薛氏竊取金飾一案曾經公堂將氏之荐人許陸氏押交在案現已日久尚未交出前晚由寳大令提訊姑念在押已久從寛開釋 
　　人銀並保○黄楚卿控木作頭徐東福欠銀不還前晚經公堂提訊判徐交一千三百五十七兩人銀並保限一月理淸 
　　幼妓何多○浙江路淸和坊六十二號門 
 
 

Page 20

 
 
版妓院容留幼女謝媛媛福州路新淸和四百零一號門牌妓院容留幼女小蘭及妹妹二人湖北路迎春坊二百二十七號門牌妓院容留幼女薛阿根均爲濟良所查知報明老閘捕房捕頭飭探一併查獲昨解公廨訊判薛阿根交其母具領另罰洋二十元媛媛小蘭妹妹三人暫寄濟良所候禮拜一再行訊核 
　　土匪盜棺○土匪錢小炳楊毛毛二人前晚各持斧頭至楊樹浦附近高郎廟旁邊荒田内將吳寳寳家浮厝磚坑拆毁用斧力劈棺木適包探陳銀松夜巡到彼將二人一并拿獲昨解公廨訊究錢供向扛窰貨餘語支吾楊供向在楊樹浦挑坭此事由錢起意小的在竹笆上碰傷求恩寛罪襄讞王肇之明府商之英繙譯員判錢還押楊送書院於下禮拜一再訊 
　　縣差勒詐○曹小弟曹文華被上海縣差顧根堂在四馬路北協誠烟間勒詐洋五十元報知捕房派探何阿春將顧拿獲昨解公廨請訊判押候查明於下禮拜一再核 
　　冐領保險銀○李文賢控陳雨庭冐領保險銀兩一案昨由差探將陳解廨諭候過堂訊核 
　　毆傷山東人○前日有賣牛肉之山東人王桂被王福芝宋福全等毆傷報捕查獲於昨晨解廨請究判宋交保王福芝押候查明再核 
　　善於拐孩○陳正言與妻李氏誘匿黄阿寳之女招弟黄報捕往拿陳已逃逸當將李氏拘獲解廨判押官媒二年限交黄女在案詎陳家内另有女孩林弟亦係拐來昨經包探將陳及女孩一併查獲解究中西官判陳還押候禮拜一再訊 
　　揑詞求保○流氓李阿根即麻皮阿根因在租界内搶物由控蔣文彬解廨請訊旋有龔正泉投稱李係學徒求保中西官以龔所供不實斥退李還押候移詢上海縣再行訊究 
　　改期會訊○昇泰木行經理王金榮延侯魯公律師控造船匠梁子才欠銀不付昨由公堂復訊旋由興昌機廠主李順高延高易律師到堂聲請改期訂訊中西官准禮拜一訊核 
　　不認把持○公共總巡捕房三道頭西捕等控侍者陸金桂李三元把持大飱司等停工一案昨由公廨提訊陸李供均不認判各具安分結從寛開釋 
　　公堂瑣案○徐德小竊金麗生銀洋押三月洋交金領去葉小弟王阿林串竊行人金戒判逐出租界劉洪卿竊孔有章等衣物押二月周錫章竊邵志翔衣服押二月潘長福竊沈金元衣服押二月期滿逐出租界 
[美租界]  
　　瘦斃押犯○提籃橋西牢昨又瘦斃押犯陳大富一名年七十七歲廣東人當傳地保查明有無家屬備棺收殮 
　　走失男孩○茂海路陳友福家走失作歲男孩名文寳報請捕房查緝捕頭准之 
　　侵用房租○陳五康侵用經収房租昨由公廨差役協同中西包探提入捕房押候送究 
　　補領執照○西華得路俞登本所開押店裝修門面未領工部局執照昨由巡捕查知拘入捕房諭令從速補領如違押究 
[法租界]  
　　妨礙路政○工頭李阿毛在寳昌路承造洋商住宅將磚瓦木料堆棄道旁有碍路政昨經公堂傳案判罰洋三元 
　　屢次違章○鴻泰烟間容留婦女開燈已罰過兩次詎前日又敢故犯爲副捕頭查見飭傳經理人姚信卿堂倌陶官保到廨判罰洋二十元 
　　小孩拉車○車户夏廷芳胡月桂孫長富王阿二吳阿四等五人將東洋車租於幼孩拖拉時常肇禍昨由公堂傳案判各罰洋一元充公 
　　倒欠○筆篤洋行控同昌莊主錢晋甫倒欠票銀二千六百餘兩一案昨錢延浦石律師到廨聲稱同昌所欠票銀除付過四百兩外其餘應向出票之人追繳中西官判候禮拜一再訊 
　　串騙○翻戲吳小徽汪阿方吳小二王惠南串騙陶鳳鳴洋三百二十四元昨由公堂提訊吳等供已還過二百二十四元尚少一百元王供並非同黨僅於事後帮同理勸求宥判吳等還押著交贓洋再辦 
國外新聞 
[東方殖民公司之營業計劃]  
　　十七日不京電云桂候所創之東方殖民公司欲請政府給與補助金日洋三十萬元以八年爲期此項議案已呈遞國會核議大約必可通過蓋由此而日本有保護此公司營業之實證也該公司並擬募集公債日洋一千萬元分十期籌募此欵爲舉辦一切附屬之實業資本如航業銀行礦業製造等事 
[德王赴意消息]  
　　十七日倫敦電云德王及后約于本月二十三日到意國維尼斯城外務省哲尼虚君同往屆時意王將偕外務大臣鐵托尼至該處相會 
[英海軍大臣之誇語]  
　　十七日倫敦電云英國海軍大臣德回特木資在上議院演說謂一千九百十一年春間英國當成世界惟一之海軍艦隊即世界列國聨合而論亦莫與京云又謂羅斯治大船塢落成後可容二十一艘屈雷諾艦 
[英地方軍隊之組織]  
　　十七日倫敦電云近有陸軍新令頒佈決議組織武員練習隊以敎練各大學及公學之學生且預備爲地方軍隊武員之特别預備隊 
[俄海軍政策之不行]  
　十七日倫敦電云俄國議院委員堅執海軍部重行組織之議並欲將海軍政策由立法院決定故建築新艦之議極力反對 
[俄將决鬬之原因]  
　　十七日紐約電云俄將福克與斯米瑙甫之决鬬其原因蓋爲斯米瑙甫于法廷訊問旅順失守案時所呈之節略有損其名譽故至于决戰云以上譯字林報 
來函 
[蘇路復常州股東莊君藴寛等函]  
　　敬復者接誦公函所以爲本公司規畫者甚至所開示甲乙丙三項除甲項由本公司將呈部情形及說略已登各報宣布外乙丙二項關係内部之組織深表同情自應在股東會發布公同取决先此布復即頌台安 
[小學校管理法]  
　　小學校爲國民普通敎育最要關健而欲發逹其敎育尤視乎管理之良否以爲衡兹編爲日本管理師範學校敎授小泉又一所著於學校之組織事務一一布置井然釐然得以簡駁繁之道爲高等小學校者不可不看之書西裝一册大洋一元 
[生理衛生教科書]  
　　今欲預備立憲國民之資格個人自治爲最要矣衛生學亦個人自治之一端也欲知衛生學之原理不可不知切身體之構造故生理學尤爲緊要是書爲日本小松定市所著於解部之原組合之理保衛之法無不精詳確切孝盛劉君曉譯筆亦明晰雅潔誠敎科最善之大本也西裝一册洋八角[  依成圖書公司啓]  
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
請願書 
[湖南全體人民民選議院請願書（續）]  
　　十一月二十日各上諭又曰民情不可不逹而民氣斷不可使囂竊維民情不逹則無以通上下之感情而知民間之利病民氣過囂則無以維國家之大法而保社會之和平治亂興衰此其關鍵然此二者又常有相因之勢自法蘭西革命以還人文日起世局一新歐洲人士寢饋民權之說謳歌自由之風而當時之君相又欲保其固有之主權而厲行專制君民衝突之事遂以次遞起於歐美兩大陸之中精誠所感金石爲開潮流所 
 
 
 

Page 26

 
 
至河山失險亞東諸國亦自此多事矣然各國歷史有一共同之公例非他卽民選議院開設早者其禍端常小而時期亦短如普意日本諸國是也民選議院開設遲者其禍亂常大而時期亦長如法蘭西俄羅斯諸國是也蓋有國會以爲人民之總匯下情可以上逹國政可以共聞人民憂時愛國之心旣可藉公論而見諸事實則暴戾肆恣之氣自無自而發生否則壓力愈甚抵力愈大施者不仁報者加慘甚至政府之不必反對者而亦反對之官吏之不必疑惑者而亦疑惑之爭執日久睽離日甚雖以路易十六世之仁厚愷惻尚不能輯民變而弭亂端皆由於不能早開國會以速逹民情之所釀成也今日中國民氣之囂已逹極端法蘭西之革命俄羅斯之暗殺已兆其端土崩瓦解岌岌可危雖無瓜分之憂亦有陸沉之痛然推原禍本則實以民情不逹之故甲午之後憂國之士恐宗周之隕墮知匹夫之有責奔走呼號痛心疾首改革之說遂成風習然以無民選議院之故下情不能逹於朝廷輿論不能成爲國是忠愛之初心變爲怨讟之戾氣一二不逞之徒又乘機煽動極力招羅萬里神州遂成亂藪殺之亦不知懼撫之亦不知恩天禍我中國亦何慘也補救之道莫如鑒俄法之前車師普日之往事爲抽薪救火亡羊補牢之計夫二十世紀之中國雖梅特湼俾士麻大久保聨袂立朝亦不能獨違公例以維持獨裁政體之殘喘顧所爭者遲早耳然早則其利如此遲則其害如彼一彼一此孰得孰失固不待煩言而自解矣此湖南士民對於民情不可不逹民氣不可使囂之明諭而懇請開設民選議院以爲實行預備立憲之管見也十一月二十日上諭又曰嗣後各省利病均應由該省諮議局詳細討論如確有見地可呈請本省大吏咨送資政院採擇核辦竊維東西各國無不設立地方議會以爲自治體之言論機關中國當預備立憲之時先於各行省設立諮議局一面以爲地方議會一面以爲議院基礎因時制宜自是正當辦法惟職等竊有慮者中國人民村落之思想素富各省之畛域尤嚴邊陲各地幾知有鄉里而不知有國家今日雖名爲郡縣之世民間之彼疆此界實仍有封建之遺意夫郡國利病不予人民以自白之途固非所以宣上德而逹下情然不遵行代議制度而悉以付之諮議局恐各顧所親人私其鄉遇有利害互相衝突不復顧及大局地方之團結日固國家之分裂愈甚以釀成澳大利分離渙散之風實中國莫大之隱患也至欲以資政院爲其補救之具則殊不能蓋資政院者純出於官權之作用旣非代表人民又非代表國家其性質權限皆不過政府之顧問機關將來對於各省諮議局之議案非依違遷就即輕肆排斥與今日之各部必無以異非盡議員之不能盡職實其地位使然也然非謂諮議局之不可設立也惟必有民選議院代表地方之職旣專屬之議員而議院之發動又必以全國之利害爲權衡故諮議局之權限可確定爲自治體之機關而各省間無復爭執分離之患且人民之視聽皆集重於中央狹隘之部落思想敷闊之自主政策皆可以默化潛移夫然後中央集權之策地方自治之制庶均可舉矣此湖南士民對於諮議局之諭而懇請開設民選議院以爲實行預備立憲之管見也以上所陳皆就明諭所及略爲闡明聖意高深誠非草野愚氓所能窺其萬一然愚慮所及苟有裨於預備立憲之盛意敢不竭力敷陳以効芻蕘之義然國是未定物議紛歧薪舊相更人心惶惑知必有以湖南士庶所見爲不然而妄生異議者職等不揣冒昧敢再就下忱所及爲我皇太后皇上約略陳之議者謂明諭旣謂必須上有完備之法度下知應盡之義務方可宣布憲法定期施行今憲法尚未頒布豈有先行開設議院之理不知議會與憲法原無先後之次序或彼先而此後或彼後而此先各國不同均隨事勢而已普魯士世所謂欽定憲法之母國也於一八四八年四月初二日開設國會而憲法之公布實在一八五年正月三十日比利時亦君主國家也以一八三年十月初四日召集國民會議而憲法之議决則在一八三一年二月初七日英吉利世所謂産生憲法之祖國也左右國政之大權常在議會然至今尚無成文之憲法以諸國之往事推之則憲法發布之先後與憲法之有無皆與開設民選議院無涉此則不得以尚未宣布憲法爲不能開設民選議院之原因也議者又謂明諭旣謂現在京師資政院外省諮議局業經飭設原爲設立議院基礎豈有資政院諮議局未經成立之時而即可議及開設民選議院乎不知中國之資政院本與外國之上議院相當中國之諮議局本與外國之地方議會相當惟無民選議院以爲之樞紐性質不明權限不分故不能與各國之上議院及地方議會收同一之効果雖議院未經設立之前勢不能不借此爲階梯然欲責其成效則非設立民選議院不能相與有成且設立旣有成議明諭又限以明年三月以内概行成立而開設民選議院則尚須頒布選舉法令各地公民選舉代表人然後定期招集其種種複雜之手續雖迅速舉辦尚非一二年之歲朋不能成立是則以今日而議開議院正爲適當之時期不獨無凌躐之譏亦且無先時之患且以列國之往跡推之則亦有相當之歷史足爲今日之成式者日本於明治八年開設元老院十一年開設府縣會議而於十四年七月遂頒布開設國會之詔其與開設元老院之相距不過五年餘與開設府縣會議之相距不過二年餘况彼當維新之際内憂外患均不若我之急故尚得以數年之歲月從容展布而中國今日則機會均等之外患革命排滿之内訌皆相逼而至及今不圖三數年後燎原莫救恐欲行今日之計而亦不可得矣此則不得以資政院諮議局尚未成立而以爲不得開設民選議院之原因也議者又謂明諭旣謂當視國民程度之高下以爲實行之遲速今遽爾開設民選議院豈非與以程度定速遲之意相反乎不知以程度高下爲速遲之標準明諭係專指憲法而言蓋憲法之範圍甚廣其中權利義務之現定與人人皆有直接之關係非全體人民皆有公民之資格不足收法治之効果而固文明之政體至於民選議院則被選舉者不過數百人而非才德甚優素爲鄉里所推許者斷不得多數之同情而具代表之資格以數千年文明之古國而謂四萬萬人中求數百人有議員之資格而亦不可亦未免厚誣我帝國臣民矣况捐納徒憑財産考試徒憑文藝保舉徒憑個人之信用國家皆與以相當之政權何獨於國民公選之議員而獨深疑其程度之不足乎况議員適當之資格當由議院養成之至於開設之初則無論何國皆不能無凌雜無序之譏各國議會史上皆有此共同之現象中國亦決無不經過此階級之理今若不利用議院以爲訓練議員之具而坐待其程度之高則永無可以開設議院之日憲政不將終無成立之時乎此則不能以人民程度之說爲不能開設民選議院之理由也（下略） 
 
 

Page 27

 
 
   
 
 

Page 28

 
 
   
 
