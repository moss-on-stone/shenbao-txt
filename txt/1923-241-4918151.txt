# 1923 - 241 - 4918151

 

Page 1

 
 
第一萬八千一百五十一號;中華民國十二年 西曆一千九百二十三年九月七號
星期五 * *   
 
 

Page 2

 
 
第一萬八千一百五十一號;中華民國十二年 西曆一千九百二十三年九月七號
星期五 * *   
 
 

Page 3

 
 
第一萬八千一百五十一號;中華民國十二年 西曆一千九百二十三年九月七號
星期五 * *   
 
 

Page 4

 
 
第一萬八千一百五十一號;中華民國十二年 西曆一千九百二十三年九月七號
星期五 * *時論（本館特約） 
[現有國家機關否認之提議] [  張君勱]  
　　十二年以來之政局至於今日可謂山窮水盡之時矣中央之國家機關三曰總統曰内閣曰國會黎氏已被逐矣其未來者方覬覦大位顧乃趦趄不前於是國乃爲無總統之國所謂内閣者曾與聞六月十三日之變因而取得攝政之權雖居發號施令之地已爲國人所共棄於是國又爲無内閣之國以言國會誠哉其爲單傳之獨子然議憲之業未終而賣身投靠之事日接於吾人之耳謂今後猶有翻然改圖之一日誰其信之况乎衆院以九月十八日期滿即曰託名於職權之不能行使以延長任期然此受豢養於軍閥之機關久失國民代表之實軀壳雖存而魂魄四散故國會之名實俱亡殆已不遠而國乃又爲無國會之國如是今後之中國必爲一切合法機關消滅凈盡之國 
　　聞之國人議論有持南北國會協商之説者夫南北國會誠能議憲憲成誠能選舉總統則順理成章豈不甚善顧我以爲當此國家機關絕續之交以議員一致之意志實行一二非常之舉以轉移時局者惟在歐美素有紀律之政黨政治之國能之若夫吾國會之議員爲利誘爲威迫因局外人之指揮而左右袒者其不足與語此已不自今日始故吾謂以時局轉移之責責議員者乃行舟於斷潢絕港而已 
若夫敎望曹錕之斷念總統或奉直之再戰者此皆以坐觀成敗爲能而自忘其國民之天職者也曹錕之運動當選至今未嘗一日中輟合法選舉久已無望今後僭竊大位之法惟在各省之擁戴非常總統則有之斷念云乎哉若夫奉直之再戰姑不論勝負誰屬耍不過爲戰勝之造多擴張勢力謂因戰事而黃金世界可以突然湧現者則請徵之直皖直奉之戰 
　　時局關鍵繫乎總統問題軍閥者爭總統之人也國會又爭總統者之共犯也甲以力爭乙甘爲利誘謂合此二者可以解决此無元首無内閣無國會之局面此事理之所必無者也 
　　聞之患積食者腸胃運行失其常度則熱度增食無味醫者曰法宜以大黃蕩滌之則積滯去血之運行舒而病治矣又聞之治室者棹椅縱橫牆壁霉爛地上毡毯之屬腐朽已成碎塊則司掃除之責者必曰可移者移之其腐朽而黏著者則以藥水冲洗之逮其旣乾而後粉飾焉易置其器具焉則室治矣人之於治病治室鮮有不知大黃之蕩滌與藥水之冲洗之功用者顧於十餘年晦蒙否塞之政治一若甲去乙代或丙去丁代但斤斤於一二人之移動而忘根本上掃除之必要者謂如此而可以圖國家之治安是必以積食不疏洩爲不至於病朽室不掃除爲無妨於淸潔而後可焉　　誠此治病治室之理而不謬焉則政治上之良藥惟有蕩滌而冲洗之耳蕩滌冲洗革命之業也其在憲政已上軌道之國往往求之而不易得者乃於吾國獨有此天造地設之境顯呈於吾人之前則國民與論將憑藉此機以表示之者宜何如 
　　第一總統問題除曹氏非法入據大位外總統决無産生之望 
　　第二内閣題九月十三日爲攝政内閣期滿之日 
　　第三國會問題九月十八日爲衆院期滿之日 
　　國家之三大機關其在合法軌道内已無成立之望而還問吾國人能效法歐西要求改選國會因以謀總統與内閣問題之解决否則吾惟有答曰否否靡論改選之爲法所不許也即令有之而在今日選舉方法之下斷斷乎無得良議員之希望故以改選方法圖改造者是南轅而北轍也 
　　吾嘗思之今日政局之下去不良機關後有無良者可以代之之問題暫可不必討論所當急者應圖所以去此不良者何也蕩滌之後飲食乃得而進冲洗之後粉飾乃得而施焉蕩滌冲洗之法奈何曰全國國民對於以上三種機關當合數千百萬人先爲一種否認之表示而其理由如下 
　　第一民國以來總統之被選者非威迫則利誘故後有繼起者不論其所用手段爲非常或賄買應一概否認 
　　第二攝政内閣之産生旣不合法而其延不交出政權即所以爲曹氏之共犯故當明白否認 
　　第三國會之罪視軍閥固當末減然甘心供軍閥驅使醜聲四播故當宣吿兩院自九月十八日起一概停止職權之行使並認爲消滅 
　　凡此三條由全國智識階級隨地開會討論意見相合者則署名爲信但以平和手段爲一種去惡之表示至於舊機關旣去新機關如何發生之問題暫置勿議蓋去舊謀新應有先後之别若於去舊之中同時謀所以植新則不特新不能植並去舊之大目的而亦喪失之此各國政治運動之所習見而當吾國民力薄弱之時尤不可不愼若慮舊者旣去新者未生以前則政權將無所寄我以爲今之軍閥與議員城狐也社鼠也彼等方以蟠踞之不固爲懼吾人奈何慮其速去今日國民當一致勇往進行者驅邪而已去舊而已其他建設待一年數月之後自有代之之法在焉 
除以上三條外其有願爲進一步之表示者更有以下兩種１　　 
約束 
　　第一根據以上否認之表示議員之贊成此舉者應辭議員之職其有爲閣員之資格者聲明絕對不入政府 
　　第二除認爲有一種合理而順乎民意之辦法外决不與任何實力派合作 
　　吾國人乎若有以此區區不合作或此區區個人之表示爲無關輕重也請徵之法國歷史 
　　昔法總統格蘭芙（第四任）之被選爲總統也其妻弟居府中賣官鬻爵隱爲總統致富事聞於外議員中屢被召而任爲總理者一概拒絕格氏自知不容於國會任期未滿而自辭吾國民誠能對於腐敗之國家機關一致罷工如法議員之對於格氏又安患軍人之不去而民治之不張是所望於國人之努力而我固願竭其棉薄以從國人之後也 
國内專電 
　　　　北京電京津官紳朝野均發起振日義舉其熱誠比本年三月爭旅大無異使團評中國爲富於情感仗義的民族（六日下午八鐘） 
　　北京電日災救濟會推湯爾和爲慰問使率紅會醫生等四十人乘海軍兩艦日内赴日（五日下午八鐘） 
　　北京電五日外交協會熊希齡汪大燮均到㈠决反對外人護路㈡對賑日災協同紅會辦理（五日下午八鐘） 
　　北京電施履本六日乘芝罘丸赴日慰問（六日下午一鐘） 
　　北京電橫濱總領事長福請假在京電日查詢該館消息得覆片瓦無存　　（六日下午一鐘） 
　　北京電曹錕賑日現欵四萬賑學僑兩萬請政府劃賬（六日下午一鐘） 
　　北京電政府擬調停海軍由寗滬各開一艘同奉政府命令赴日辦賑已密商杜錫珪（六日下午一鐘） 
　　吉林電奉張决助日災麥粉二十萬袋牛百頭並由奉贈送値五十萬元之米穀及必要品吉黑兩省正由孫吳協議（六日下午一鐘） 
　　吉林電日本大災奉賑二十萬吉黑各十五萬王省長親赴日領館慰問　　（六日上午十一鐘）　　 
　　天津電四日日領訪王承斌述本國災情王允援助即日召集官商籌商救濟辦法又省署派金元植四日日晚謁日領謂日本天災保曹捐一萬曹鋭五千楊以德五千以資救濟　　（五日下午十一鐘） 
　　天津電各界對於日本奇災五日紅十字會分會開會議决九條救濟辦法報界公會發起日災救濟會日界華商發起恤鄰同志會均以募欵匯日以救災民（五日下午十一鐘） 
　　天津電旅津美醫寇世特偕美兵營大夫馬金五日放洋赴日醫治災地日民（五日下午十一鐘） 
　　天津電楊以德及中日商界領袖籌開中日國民聯合會各舉委員十二人中國委員已推定卞月庭時子周等　　（五日下午十一鐘） 
　　南京電今日兩長邀集各界在秀山公園開救濟日本震災會當場認捐五萬七千一百元紳學報曁銀行界數未確定續認（六日下午七鐘） 
　　香港電孫電慰日政府表哀悼謂貴國人民勇氣剛毅深信不因此而弱　　（六日下午七鐘） 
　　香港電廣州各界五日午集議籌賑日災决請滬廣肇公所設法雇船協同赴蕪湖辦米運日（六日下午七鐘） 
　　北京電六日閣議鄂出兵赴岳農次林大閻兼勸業場押同德號十五萬運日賑米免出口税先領護照均通過（六日下午八鐘） 
　　北京電津派仍主張由吳馮出面督促大選并先宣傳吳干政計畫實則吳未决定又馮於六月已上當現亦力持沈靜（六日下午一鐘） 
　　北京電津派報連日鼓吹洛吳將擁曹爲總统并責保派不善應付議員某洋員語吳此是津派缷責於君也宜注意吳日當然津派又請馮玉祥促選馮答諸君日與議員周旋説話較有力量（六日下午一鐘） 
　　北京電熊炳琦王毓芝對大選已吿無力現大選主持中心在津王承斌　　（六日下午一鐘） 
　　北京電袁乃寬擬六日下午二時就任五日農部緊急會議决㈠須發欠薪三個月㈡以後發薪照外交交通兩部例允則許袁用人自由不允則就食袁宅派代表六日晨向袁提出　　（五日下午八鐘） 
　　北京電政府電催曹吳速定對湘辦法　　（六日下午一鐘） 
　　北京電洛電蕭派二十五師及第四混旅赴岳以黃沙街大荆驛爲止不許深入湘境（六日下午八鐘） 
　　北京電義使翟洛第照會外部川湘戰事未息請注意義僑安全並希望中政府停止作戰（六日下午一鐘） 
　　北京電葡館息符氏仍依原議十號回京現各國公使送來臨城案損失單要求符氏轉達中政府現由參贊轉送荷使（六日下午一鐘） 
　　北京電倫敦電英政府已不堅持護路問題惟重在路欵收支美日法均同情因中國鐵路之收入三分之二耗損與中飽（六日下午一鐘） 
　　北京電三日國際聯合會到四十五國古巴主席陳籙被推爲審查證書股長（六日下午一鐘） 
　　北京電三日國際聯盟開會到四十五國古巴代表以二十四票被舉爲主席英法比瑞巴西愛遜尼亞六代表被推爲股長陳籙被推爲審查證書股長（六日下午一鐘） 
 
 

Page 5

 
 
第一萬八千一百五十一號;中華民國十二年 西曆一千九百二十三年九月七號
星期五 * *   
 
 

Page 6

 
 
第一萬八千一百五十一號;中華民國十二年 西曆一千九百二十三年九月七號
星期五 * *國内專電二 
　　北京電萬國禁止淫書大會决議按一九一零年巴黎禁淫刋公約擴充爲嚴格的取締陳籙請示吾國應否簽字外部覆照簽（六日下午一鐘） 
　　北京電秘魯代辦聲明中秘條約滿限應續訂（六日下午一鐘） 
　　北京電美休門向吾索關於厘金制度全書謂華會關税協定法國年内總可批准來年希望開關税會議美國現正研究中國厘金制度問題或有裁厘方法供獻中國等語（六日下午一鐘） 
　　北京電外部函日使日商伊籐十在遵化購田與約不合已飭發還原價契約作廢（六日下午一鐘） 
　　北京電外部知照美使萬國軍醫大會派伍連德赴美參列（六日下午一鐘） 
　　北京電部電田中玉膠濟線軍隊無票乘車任意運貨冒稱軍用强佔工舍辱駡路員破壞路章影響收入引起國際交涉請嚴加約束　　（五日下午八鐘） 
　　北京電五日申刻平市局長李士炯逃軍警正查找（五日下午八鐘） 
　　北京電五日參院常會到百十四人流會（五日下午八鐘） 
　　北京電六日憲法會議到四百三十九人流會改開談話會出席費改爲歲費暫時支給方法其未出席者之歲費暫不許給（六日下午八鐘 
　北京電岳州電長沙現入譚軍範圍工人俱樂部迎譚岳州現無趙軍僅有趙新收之李亞中一營趙未到岳譚軍亦未來岳孤城無主李軍宣言非趙非譚（六日下午八鐘） 
　　北京電六日晨熊炳琦回京　　（六日下午八鐘） 
　　北京電美國西方電汽公司對華有全國無線電話計畫謂京滬可直接通話（六日下午一鐘） 
　　北京電馬驤等質問政府參戰借欵展期變無抵押爲有抵押違法賣國限三天明白答覆（六日下午一鐘） 
　　天津電魯匪竄擾冀南各縣王承斌電魯田請速痛剿（五日下午十一鐘） 
　　北京電袁乃寬今日到部黃郛尙未允就職高吳派張廷諤力勸（六日下午四鐘） 
　　北京電洛吳派人至南苑與馮玉祥商議拾時局之策並聯合蘇齊將有特别之發展（六日下午四鐘） 
　　北京電政學系與進步系要人連日開會籌决倒吳之策將有具體宣言書發表（六日下午四鐘） 
　　北京電財政部今日分配各機關薪水二成五（六日下午四鐘） 
　　吉林電航空處撥吉飛機五架黑三架實行成立分處（五日下午五鐘） 
　　吉林電中俄會議奉派于冲漢代表參預又派諮議史俊民俄文科長張仲平携議案晋京相機提出　　（五日下午五鐘） 
　　吉林電江省杜爾伯特旗發現俄蒙匪六百餘經我軍往剿斃匪七十七擒二十餘獲砲六機槍三槍百四十餘追逐出境（六日上午十一鐘） 
　　吉林電加拉罕在奉主先單决東路問題我主總交涉相持未下加臨行張謂赴京接洽再看如無結果回奉再議（五日上午十二鐘） 
　　吉林電東省議會運動延長任期吉議會推程澧甲陳材楠赴奉接洽此議爲奉會發起（五日上午十二鐘） 
　　哈兩濱電美使定八日晚行俄路局長極拉攏地畝事决從調查入手　　（四日下午八鐘） 
　　哈兩濱電日災牽動市面日幣昨落今略回朱慶瀾向日領慰問將議賑　　（四日下午八鐘） 
　　漢口電譚派高金堂五日到鄂修好聲明湘軍决不犯鄂趙於醴陵岳州兩處收容殘軍分向洛贛求援吳電令巡署宋副官長調查湘局内容贛蔡亦派孫文彰到鄂接洽湘事蕭五日午召武漢紳商要人到署宣示湘事係湘省自身問題並不波及鄰省鄂邊防務已布置周密務吿各界勿相驚擾（六日下午五鐘） 
　　漢口電孫傳芳五日晚乘江順輪赴寗蕭於午後在署爲孫祖餞晚親渡漢送行（六日下午五鐘） 
　　漢口電蕭微（五日）電陳嘉謨王都慶胡念先防堵湘省潰軍入境　　（六日下午五鐘） 
　　漢口電吳因盧金山部十八師傷亡過多電令退回宜昌另調王汝勤第八師進駐萬縣聞重慶形勢漸穩援川軍又奪回隆昌（六日下午五鐘） 
　　漢口電潘守蒸電吿梅神甫江（三日）在桐柏救出（六日下午五鐘） 
　　長沙電魯師長電朱團長謂貴團已抵省維持責無旁貸稍一不愼外禍隨之敝師步六團及騎兵團已續赴潭塡防並派李營長分駐靳江河藉與貴團同負長潭治安責任魯對省中赴潭勸駕代表云現暫不來省藉免外間疑其擁譚之嫌（五日下午五鐘） 
　　長沙電張輝瓚四日在商會歡迎會席上謂趙走江西譚在耒陽北軍不得來湘等語外傳趙尙在醴陵魯師袁唐兩團開抵湘潭（五日下午五鐘） 
　　長沙電岳州到有北軍説不確代七軍長方鼎英己電鄂贛勸母預湘事又電宋催速返省並電趙部各軍官請捐成見立即歸來（六日下午一鐘） 
　　長沙電方布吿本部兼攝軍民兩政不别立機關如有巧立名目造謠惑衆定依法以繩（六日下午一鐘） 
　　長沙電魯堅不肯來省仍駐潭　　（六日下午一鐘） 
　　香港電東江戰局仍無變化博羅兩軍仍相持平山方面據省報所刋許崇智支（四日）電謂江（三日）下午九時已佔平山此説恐不確因潦水尙未全退極難用兵（六日下午七鐘） 
　　香港電孫乘戰事稍緩連日紛調兵赴東江駐英德滇朱世貴廖行超各一團江門陳策部數營及公安局游擊隊全體均奉令調東江（六日下午七鐘） 
　　香港電大本營接湘捷電謂我軍朱團東（一日）佔長沙趙逃我軍現圍攻湘南殘逆（六日下午七鐘） 
　　香港電許崇智派員赴高州與呂春榮接洽撥所部十營回省加入東江戰事（六日下午七鐘） 
　　香港電臧致平派代表范熙積赴汕與林虎言和（六日下午七鐘） 
　　香港電孫令附省南番順香新台各縣每日共解欵一萬一千四百元　　（六日下午七鐘） 
　　香港電廣九路自去年陳炯明退惠後受軍事影響至今損失約七十餘萬　　（六日下午七鐘） 
特約路透電 
[日本地震大災五誌]  
　　六日長崎電報載之世界各處弔慰電日人極感激東京仍無報紙大阪所接之路透電由飛機携至東京 
　　聞昨日閣議决定使韓民五千名集居禁軍營富户住宅現皆開放容留難民陸軍工程司刻在數處廣塲興建住房各銀行有軍隊保護大藏大臣大約將宣布停止兑現十日惟各銀行對於百元以下之欵仍擬付現國際通訊社職員某氏謂大阪各報所載各節雖多不實然災情則確重大陸軍半數現致力於救濟及善後事務並維持治安秩序海軍全體則從事運輸糧食及建築材料全國已籌集振欵數百萬元 
　　六日大阪電倫敦丸載難民八百四十名由橫濱駛抵大阪據船員某氏稱當初覺地震時該船適將啓椗數分鐘後全城成一地獄倫敦丸竭力拯救生命油池炸時其響如地球崩裂聞之驚人云 
　　六日長崎電外交省公報稱英美法意大使署均焚燬 
　　五日長崎電東京朝日新聞紀橫濱災情謂橫濱連船港在外已成一大火塲美孚火油公司太陽火油公司堆棧燒着後其油流於附近一帶沸油流入河内由河達港各小輪船貨船舢板亦爲着火登時成一火油海今餘燼未熄難民脱險者登高下囑皆狂呼其妻孥與父母不置街中四處龜裂廣二三呎深約十呎焦屍如積每隔四十碼必有數具聞攝政太子現議展緩大婚期婚禮前定十一月間舉行戒嚴令司令福田將軍聲稱東京秩序已漸復原糧食等物源源由輪船運抵即散給難民陸軍工兵隊現修理鐡路道路俾早日恢復陸地交通搶刦之舉務須禁制戒嚴令自當儘速取銷福田將軍並惡亂散謠言例如紛傳社會黨活動及韓人圖逞種種 
　　五日長崎電東京橫濱遭此慘刦今後對外貿易之中心點將移至神户神户商會今日開會提議照料擬運往東京橫濱入口之各外貨 
　　五日大阪電橫濱已不能運絲出口衆意生絲取引所將移設神户或大阪而由該二港之一輸出生絲橫濱共存生絲四萬七千包恐已全付一炬橫濱正金銀行大阪支行宣稱對外匯兑業安靜星期一日滙兑有價無市需求金元者日衆蓋豫料橫濱遭此巨刦無生絲出口一時不致有出超之日也 
　　五日舊金山電據美國亞洲艦隊司令安德森之無綫電信最近之私人報吿估計東京橫濱兩處共死二十四萬人傷四十五萬人 
　　五日羅馬電神户法領報吿謂東京意使署及橫濱意領署皆被燬惟意僑無恙除意使外外交人員皆安據此似駐日意使業已罹難 
　　六日香港電昌興公司接神户經理處來電稱澳后號費盡周折於星期日正午駛出防海堤外泊於安處一俟神户所雇之没水人抵後將船下鐡練理清該船即將載難民赴神户上糧裝水後將開往温哥武云云 
　　六日馬尼剌電今晨八九時此間地震三次顯然可覺觀象臺稱大約日本又有和緩之地震（按日本來電並未云及復有地震） 
[各國救濟日災記]  
　　五日倫敦電麥加利銀行以英金一千零五十鎊捐入市尹所辦日本賑災會議員史託克氏電致譬爾子爵請印度事務部設法運米赴日英國駐華艦隊司令已奉就地購置食物即率艦隊赴日將接濟品供諸日當道之命倫敦日使署接到紛紛不絕之弔慰函電市尹所辦賑災會已募得一萬七千鎊日本地震災反引起保險業之生意現保地震險者漸多世界各處發電問價承保價格視地方而異如雅典等處每百鎊取費九十便士若在日本則須收費二鎊昨日香港有産業保地震險十萬鎊取費每百鎊十先令昨日日本證券大跌東京與橫濱城債券跌落十磅音在京電氣債券低至七六折後復漲至八八五折衆意如日本擬在國外募債以興辦其修復工程當可不遇籌欵之困難以日本信用佳而金融地位亦堅也縱日本銀行之東京總行確已付諸一炬然其所儲一億餘黃金未必不能完全掘起日本現亟需建築材料故某種市場昨已呈看漲之趨勢水險公司對於某種貨物度已到橫濱者欲向轉保公司轉保不惜付甚高之險費轉保公司開價自百分之七半至百分之二十不等 
　　五日温哥武電英屬可倫比亞政府會同木商聯合會將捐助大批材木以助修復日本災區 
　　六日哇太華電加拿大政府擬交星期六日駛離温哥武之俄后號載麺粉木料罐頭牛乳等物至日紅會等各團體現正籌議救助事 
　　六日香港電今日立法會議决定撥助日災振欵二十五萬元神户英總領事代表國際委員會請助凍牛羊肉及鷄鴨等明日格蘭特號赴日將有凍肉運往惟限於冰艙之地位不能多運 
　　五日香港電今日日災救濟會開會到者甚衆現議截留美國運出之麵粉罐頭食物運濟日災民並議决開、 
募振捐又决定購米五百噸 
　　五日里加電莫斯科消息俄國决定訓令在太平洋之船隻載食物及接濟品赴日本並出示通衢勸人民勿赴遊戲塲或招待會藉以表示恤災之同情　　五日莫斯科電俄報預料太平洋中諸國將有變遷而有利於俄國 
　　五日墨爾邦電澳人準備籌欵救濟日本災民紅十字會已電滙一千鎊交日本紅會 
　　五日倫敦電救世軍布資將軍已電匯三千鎊爲救世軍日災賑濟經費並發起大規模之運動擬募英金二百萬鎊爲救濟及恢復之欵美國加拿大及蘇格蘭皆已允助募英國ＦreeＭasons會在利物浦集議一致票决撥欵二千零五十鎊助賑日災 
　　五日紐約電日本各證券市價起落甚巨收羅低落二磅音至十磅音不等 
　　五日墨爾邦電澳政府請英政府查明澳洲賑災計畫可否爲日本所接受澳報主張澳洲宜從速予日本以援助維多利亞工黨建議派澳洲艦隊裝載賑濟品赴日 
　　六日倫敦電晨郵報華盛頓訪電稱有勢力方面建議以爲同情於日本之實際辦法在於急賑後以國際公僨借與日政府取息宜極低然華政府當可擔任大部分借欵云 
　　五日北京電比皇致書日使署弔災 
[意希交涉與兩會議]  
　　五日巴黎電大使會議今日正式紀錄希臘願照大會議决照繳賠欵及請派三國代表組織調查會之議大使會議承認國内政治罪案由國家負責乃國際公法之原則故將立即討論調查手續之詳則上述决議已通吿國際聯盟會 
　　五日日内瓦電國際聯盟行政會今日之集會可視爲極關重要議塲中旁觀席擁擠不堪各代表及旁聽者皆屏息以聽意代表蕯倫特拉氏之發言意代表初則宣讀一函以明砲擊柯夫島之原因繼則滔滔發言謂被害人員係大使會議所派故此案當由大使會議辦理而不應由國際聯盟會裁判希臘之訴諸聯盟會乃爲逃避責任起見意政府無承認聯盟會權力之意蓋意政府之堅决意見以爲聯盟會不應問及此事也云云希代表發言駁之詞令頗佳殊爲動聽聲明希臘無逃避責任之意亟願組織國際調查會俾可確得此案之眞權調查結果希臘允無異言意希同爲聯盟會員殊無佔地爲質之必要云云主席石井提議休會至明日英代表薛西爾贊成並請宣讀會章第十條十一條及十五條宣讀旣畢薛西爾稱聯盟會章不獨對德和約有之即其他和約亦載入之如會章可置諸不理即各和約之基礎將完全破壞矣（聽衆聞之大聲歡呼）大會今日公開係出薛西爾之主張薛西爾又請行政會明日宣布其决議俾可轉吿議會 
　　五日倫敦電倫敦人士預料大使會議之决議可解决桀尾那地方暗殺案之問題但柯夫佔領問題仍然存在大使會議無權辦理之大約國際聯盟會或可篝一解决方法 
[中國時事記]  
　　六日漢口電梅神父已由匪釋回條件未悉 
　　六日漢口電梅神甫由官軍救出今夜將由軍隊護送抵漢 
　　六日香港電孫中山電何東爵士謂爵士所建議之會議如成事實彼擬親晤中國其他諸領袖何巳乘亞后號赴滬 
　　六日北京電曹錕除已匯出日災賑捐五萬元外復以一萬元救濟僑日華人另以一萬元救濟中國留學生 
 
 

Page 7

 
 
第一萬八千一百五十一號;中華民國十二年 西曆一千九百二十三年九月七號
星期五 * *公電 
　　保定曹錕通電各報館均鑒接國務院通電備悉日本地震情形浩劫驚聞不勝惻愕竊維中日兩邦地居唇齒梯航互接近若户庭無端災異之來幾有陸沈之懼蟲沙猿鶴華屋山邱念此流離能無惋悃鄕鄰有關古有攖冠被髮之文北直吿饖况感輸粟汎舟之誼竭誠救濟於理宜然且理國學子僑商旅居異國城魚并及呼籲無門拯溺扶傷責無旁貨除由錕先捐五萬元另電指定用途匯交並廣爲勸募外務懇羣公樂善爲懷共圖匡救連艘指囷固欽大願之船斗粟零鎌亦拜仁人之賜明知公私交困擘畫爲難所恃慈善同歸臨難共濟臨風九頓翹企德音曹錕微印 
　　南京齊燮元韓國鈞通電各報館均鑒日本東京橫濱等處猝遭震災遐邇傳聞同深駭悼日本民族旣慘罹浩劫即我國旅東僑商學子亦同被奇殃軫念災區宜謀救濟燮元國鈞等現於寗垣特開救卹日本震災會召集軍政警各機關及各紳商籌募急賑即日會派專員赴滬協商各公團接洽進行並駐滬辦理救濟事宜擬先募集巨欵購備食料送滬附運委託駐日使領轉交發放一面籌撥專欵另派專員會同留日學生監督及各災區駐日領事分别救濟我國旅東學生商民俾得脱離危境惟念此次災變逈異尋常杯水車薪仍恐無濟諸公痌瘝在抱善與人同救災卹鄰行道有福尙祈熱誠毅力廣爲提倡籌集鉅金分投拯濟楊枝甘露徧灑肤桑翹企德音曷勝頂祝齊燮元韓國鈞徽 
　　天津梁啓超通電各報館公鑒日本此次風水火災爲歷史未聞之浩劫據外電所報人民死亡數百萬財産損失數萬萬使館領館消息均絕血氣之倫同聲哀悼我國地處密邇救災卹鄰責無旁貸謂宜盡吾力所能逮迅派軍艦商船募捐服食各物馳往急賑一以解災區人類之倒懸一以拯各友邦及我國僑民之殘喘劍及履及義不容辭過去數年間日本政府舉措頗招吾國惡感雖爲不可掩之事實然患難相卹人道宜然我國當搆閔受侮之餘若能率先仗義爲諸國倡殊足以發揚東方文化利他忘我之精神於增進國際地位關係、 
抑非細也率本所感求其友聲梁啓超江印 
國外要聞 
[日本大地震損害紀（五）]  
　　伊豆七島六日止尙在噴火中　 
　　東京大震災後又有熱病恐慌 
　　橫濱正金銀行第三日始全燬 
　　華人避難大阪有哭暈倒地者 
　　公報證實東京毀滅三分之二 
　　東京方面 
　　東京熱病之蔓延六日電通社東京電東京市因震災後之暑熱火熱及大雨衛生至不適宜現已發生類似「哇爾司」氏病之熱病患者甚多到處蔓延當局至爲恐慌 
燒失小學一百餘六日電通社東京電此回災變東京市内所燒失小學校計一百十八校之多只小石川麻布四谷方面留下七八校現正議以此數校改爲三部或四部制以收容罹災子弟惟將於何時開校尙未能定 
　　損害計三分之二六日東方社上海消息今日（六日）本埠日本總領事館接山本首相兼外務大臣所發公報第一信如左九月一日忽起安政以來之大地震水道杜絕火災續發由東京至湘南一帶損害甚大東京則宮城及住宅區域方面幸無事然全市之約三分之二已歸全滅英美法意中國各大公使館皆焚燬橫濱鎌倉方面被害似甚政府現正極力爲應急處置云 
　　四日間損害公報六日東方社大阪電朝日新聞社特電内務省公報計至四日爲止東京市之災害死者三萬負傷者十數萬焚燬房屋三十五萬 
　　銀行總理之燒死五日電通社東京電第三銀行總理安田善雄焚火燒死 
　　政府救濟各銀行六日東方社大阪電政府因救濟之必要起見急於銀行之開業凡支取存欵在百元以内者直取在百元以上則須十日之猶豫以是東京各銀行之損害意外少云 
　　住友銀行亦恙六日東方社上海消息據此間住友銀行所接電報同銀行東京支店完全無事社員無死傷者 
　　電燈電話已回復六日東方社大阪電東京牛込新宿赤阪方面之電燈於三日明電話於四日晚通水道於二三日内亦將通水 
　　新内　施政方針六日東方社大阪電朝日新聞社特電五日閣議之結果决定如左㈠戒嚴區域至千葉縣埼玉縣㈡富豪之邸宅全部開放㈢開放御苑建設假歷㈣收容在京鮮人一萬五千名㈤令銀行於軍隊警衛之下開業又五日朝日新聞特電山本首相現出佈吿云政府固弗論現雖奉聖旨以全力復舊然一切望此際當舉國一致奮起協力云云又鐵路漸次恢復 
　　駐滬日員之傳述六日東方社載據駐滬武官小林少佐處所得報吿云此次之關東大地震其震源地似發始於伊立大島附近亘東京市附近及相摸平野一帶蒙害最大即如東京市之東南大部及橫濱市全部與其他各處皆以火災而被焚居民之死傷似頗多數英美意大使館及中國公使館皆焚燬或破壞三日關東已頒布戒嚴司令部條例任命福田大將爲司令官除東京駐屯隊之外更配布第二第十三第十四師團之步兵各一聯隊京都弘前間之各工兵大隊東京府神奈川縣現正從事於同地方一帶之警備救護撫恤事宜又所謂有少數不逞鮮人欲乘機騷擾之風説不免爲誇大的流布幸母誤會現一般狀况依軍隊及地方團體之奮勵能力秩序賴以維持 
　　日本銀行已復業六日東方社大阪電日本銀行現貯藏現欵二十三億二十萬元已開始營業前大藏大臣市來乙彦氏已被任爲日本銀行總裁 
　　日政府之新任命六日電通社東京消息日政府任命内田嘉吉爲台灣總督市來乙彦爲日本銀行總裁山梨半造爲軍事參議官 
　　支付延期法請求六日電通社大阪電票據交換所六日决議呈請大藏省施行支付延期法期限從九月一日起一個月區域全國果爾則債權債務暫時得以維持現狀也 
　　資本家甘爲怨府六日電通社東京電自久邇宮家以至各王室均開放御殿容納難民甚至自已住房亦開放一部分難民非常感激反之各富豪大部分均緊開同户不許難民越雷池一步以是爲衆怨之府難民均憤慨萬狀云 
台灣官民之議賑六日電通社上海消息無線電台灣總督府致海軍副官接東京方面震災之報本廳官民即協謀救濟現已採辦二十萬元米糧由神户送橫濱刻下仍在繼續募捐 
　　電報已開始檢查六日電通社東京消息本月三日以内日本内地各電報開始檢查認爲虚傳訛傳足以動搖人心者概行扣留 
　　住友無恙之别報六日電通社上海消息本阪住友本店特電致上海支店云東京支店安全無恙社員亦未傷云 
　　平沼法相已復任六日電通社東京電前報踪跡不明之平沼騏一郎氏幸吿無恙重任爲司法大臣又大審院判事橫田秀雄氏任大審院長 
　　海軍大演習中止六日電通社長崎電日本照每年秋季舉行海軍大演習此次則因震災中止又長崎諏訪神廟秋祭亦中止 
　　陸軍飛機之活動六日電通社大阪電因無線電損壞不能通信故日陸軍飛機之活動愈成爲大規模其飛抵東京代代木者全部由日陸軍大臣命之遞報途中及關西地方狀况自六日起再加入六台以十二台連絡郵便物電報等於必要時亦由飛機遞送本日已有谷大尉自東京遞送私信數百封 
　　戒嚴司令部發表六日電通社東京電日關東戒嚴司令部五日發表如次㈠傷病者救護所在芝公園丸之内日比谷深川糧𥞊廠各有三處又兩國橋附近亦有三處㈠炊煑處設在日比谷本所深川㈠爲警備上自晚九時起絕對禁止一般通行㈠房總半島東南部受害甚烈 
　　皇太子婚禮延期五日電通社東京電據屋皇宮關内次宮談皇太子擬十二月舉行婚禮現决延期 
　　朝鮮銀行幸無事五日電通社東京電朝鮮銀行東京支店無恙已有電到上海支店 
　　雷災地郵便中止六日電通社上海消息無線電海軍省副官致各艦遞信省已電令各分局暫勿接受致震災地郵便電報等 
　　電通本社員無恙六日電通社東京消息本社此次雖因地震倒毀惟辦事人員僅通信部川品籌夫一人行踪不明餘皆無恙 
　　决定震災善後策五日電通社東京電四日閣議决定震災善後策如左㈠派近衛兵配布軍用品㈠張幕於宮城前嚴重取締暴利㈠禁止青年團在鄕軍人團携逃武器㈠設置臨時火葬塲㈠開放千葉木更津習志野各兵營容納難民一萬五千㈠以工兵之力建造臨時屋舍㈠以軍隊之力保護各銀行開業㈠開放宮城前新宿深川御地㈠對於外人須相當保護㈠宮内省木材捐與難民 
　　軍隊輸送用品忙六日電通社上海消息無線電海軍次官致吳鎭守府長官貴軍需部所存白米其他糧食將全數徵發海軍省副官發致馬港要港部副官爲救濟東京災害起見目下貴港所貯藏木材乞加工製作以備憲用船橋發東京無電所長霞浦航空隊定方中尉已率陸戰隊啓程 
　　災地發電各規則六日電通社上海消息六日正午上海電報局發表關於發送災地電報特規定如左㈠災地僅接受左列各電報（甲）官電與災害之急應措置及公安維持有直接之關係者（乙）私電關於災民罹災之電但除外國電報（丙）新聞電報内國新聞電報三百字以内一社一日二次外國新聞電報五十語以内一社二次但電費須電報局認可其受信人支付者（丁）暗號電報概不受理㈡由災地發送各處電報（甲）官電責任官吏認可者可從復支付（乙）私電及新聞電目下暫不收費但外國新聞電報費不在此限㈢發送災地電報規則（甲）官電限於與災害應急措置及公安維持有直接關係者得受理之（乙）私電目下暫不受理（丙）新聞電報交東京中央電信局配達者一次百字以内一社一日三次㈣傳送方法固因線路開通與否而有異動現在線路不通之處以鐵道飛機或無線電報連絡云 
　　橫濱等處 
　　伊豆七島尙噴火六日電通社東京電消息伊豆七島全部噴火 
　　各領事死傷情况六日東方社大阪電朝日新聞社特電橫濱因格倫德大旅館之倒壞荷蘭美國領事夫婦均即死法國領事亦頗危篤英國領事則折腕一德國領事以在旅行中得免其餘行踪不明 
　　橫濱正金行燒失六日電通社東京消息第一日地震橫濱尙留縣署及橫濱正金銀行至三日夜該行内部亦被燒去橫濱地方裁判所判檢事均在執務中亦全部壓死 
　　鎌倉之被害狀况五日電通社鎌倉電相州鎌倉方面家屋全行倒毀時狂風大火相繼並起海嘯亦烈别邸全被燒去海水浴場數百男無一生者燒失建築如圓覺寺建長寺其他大小寺院鶴岡入幡宮等三日鎌倉署收檢屍體已達三百云 
　　鎌倉御殿之崩潰六日電通社上海消息無線電橫須賀鎭守府副官致吳鎭守府副官鎌倉御殿崩潰佐紀子王薨去賀陽宮大妃輕傷王安全 
　　八百難民到大阪六日電通社大阪電橫濱之中日難民八百二十四人乘倫敦九到大阪多數人徑迎難民登甲板徬徨四顧現出一種不可思議之色蓋彼等皆爲數奇之人其父母兄弟妻子姊妹存亡莫卜惟不知自已何以得免頗不能言其所以然言旣即淚涔涔下有哭暈倒地者此中有華人二百八十五人比人一人逢災異國其顔色更爲悽慘 
　　地震發源伊豆島六日電通社東京電北村理學博士關於此次地震發表如左地震從一日午前十一時五十八分四十五秒起震源地在東京南方二十六里伊豆大島之東方約五海里之海上目下當再無大地震也地震區域較安政年間爲廣東京大地震爲慶安二年元祿十六年安政二年之三次平均每隔一百零三年大震一次 
　　大阪汽車之急送六日電通社上海消息無線電大阪政府知事致内務次官揮發油五十八箱汽車二台已交扶桑軍艦運上餘俟明日龍神丸運送 
　　生絲輸出善後策六日電通社大阪電大阪商業會議所於五日開生絲輸出港設置第一委員會討論良久未得要領但現正在生絲上市之際橫濱市旣已全滅地方製絲家之窮困自不待言現爲救濟起見活潑金融實爲第一要務故全體一致擬向日本銀行請求通融午後五時散會六日繼續開會 
　　千葉損失之别報五日東方社大阪電千葉縣之慘珷　 
害愈至南方愈甚館山北條之死傷者一千倒壞房屋及一萬 
　　法軍艦開赴橫濱六日東方社大阪電法國軍艦卡爾買於五日晨抵長崎載煤後向橫濱出發預定七日抵橫濱 
　　賀陽宮無恙消息六日東方社大阪電鎌倉御殿倒壞賀陽宮大妃負輕傷王殿下三位無事現避難於宮城 
　　靜岡縣鐵路已通六日東方社大阪電靜岡縣内之鐵路全綫已通中央綫亦僅二十町爲徒步區間其餘已全通矣 
　　千葉琦玉亦戒嚴五日電通社東京消息四日對於千葉琦玉兩縣全部又頒布戒嚴令 
　　千葉電話已開通六日電通社東京消息無線電千葉縣知事發致内務次官千葉縣床松川警察署問已直通電話 
　　工兵隊整備出發六日電通社岡山電岡山第十七師工兵大隊已接到動員令即日出發 
　　佐世保警備嚴重六日電通社佐世保電日本佐世保爲軍港地其設施於國防上極爲重要此次鑑於關東地方之實情對於出入人物戒備非常嚴重火藥庫無線電其他港内警備似入戰時狀態云 
　　期米市况之穩定五日電通社大阪電堂島期米開市前一般人豫料必呈混沌之狀不料意外穩定各月期僅漲二元之譜客帮買進雖力然九州帮亦抛出不已故行情未至暴　京神兩地存米尙有七十萬石深川存米尙有二十五萬石今後或不至一氣上漲也兼以政府已頒布徵發令及暴利取締令故眞災行情仍與天候有密切關係也 
　　行蹤不明者何多六日東方社大阪電朝日新聞社特電據公報野問口橫須賀鎭守府長官至五日行蹤不明橫濱有巡查一千名亦行蹤不明 
　　富士山因災變形六日電通社靜岡電此回震災富士山爲人所注意至六日忽見山形與平素異未震前自靜岡觀之其劍嶺係在中央左側震災後則見左面忽另有凸高之處 
　　鄉誠之助氏重傷六日電通社東京電在箱根宮避署之鄉誠之助氏因旅館倒壞被壓重傷其子即死 
　　大阪商船之免費六日電通社大阪電大阪商船公司茲定照左規定開始免費運送㈠凡爲救濟震災寄赴京濱之救濟品有證明者由日本各港二三等免費運送㈠災民搭船者有官廳證明由日本各港一概免費㈠期間爲現時㈠貨品須有官廳證明或繫有救卹品之牌者方可免費 
　　海陸軍輸送物品六日東方社大阪電軍事局長電命吳鎭守府參謀長將深島冷藏庫中之冷藏肉儘量多數載置於陸奥霧島比叡之冷藏庫海軍次官向吳鎭守府司令官傳命令部下軍需部多數徵集該地方之白米及貯藏之糧食漬物類置之海軍省副官致電台灣總督府各總務長官命將目下貯存之住宅用材配爲製材以爲救濟東京災害用材料運送船擬同海運特務艦將由内務省向海軍省交涉又以鈴木所有之貯材將囑託齊藤於本日向大阪出發交涉又電帝國海軍盡全力由滿韓關西及北海道方面運送食糧品現已由四日起陸續運到損害雖不尠然自皇室始以及陸海軍官衙均無事民心亦安穩又電十八驅逐艦於今日午前八時抵橫須賀以治療品引渡於病院午後五時抵品川海面以毛布及糧食起岸又電日向艦補給軍需品後於六日回航宇品載運陸軍玄米（半白米）四百四十七噸及其他罐頭食物多數於同日午後由同港出發預定於八日午前抵東京灣又電各艦現奉聯合艦隊司令長官之命一齊滿載燃料由佐世保及德山出發霧島與金剛二艦在橫須賀方面之任務畢後將回航至芝浦以自力開始救濟品之起岸特務艦野島由軍需部搭載毛布五千一百枚由吳市搭載救護用米五百包運船七隻並搭載廣島救護班於六日午前七時由吳軍港出發寄港於神户儘量搭載木材小屋用材料急向品川開航 
　　棉紗界之市况六日電通社大阪電三品市塲昨日以來市人均注重現貨交易藉以探聽市面趨勢人氣亦漸歸穩靜細貨帶俏餘無變化現貨初因川口帮買氣暢達抬價甚力故開會之初人氣頓形緊張至第二盤趨勢忽疲行情又傾向下跌人氣轉呈混沌之狀至川口帮買進則因匯兑關係非需要問題也總之地震後之棉業界當益形暗澹無色又電震災眞象漸次判明股市人氣亦漸趨穩定三品市塲開市竟能風平波靜可知災情雖重而人心尙能安堵也况股市行情亦跌至相當地步以止廉價則應採愼重態度如鐘紡則因公司損失輕微股票尙能保持相當之價昨日以二百六十一元成交九十股大新亦以六十二元成交四十股其他尙略呈混沌之狀蓋經濟界之中心已因地震由東京移至大阪故從速開市之説最占勢力現追證金已繳至七日其未繳者則停止買賣八日定刻開市之説當見諸事實也又電棉紗瓦斯紗及其他現貨均微呈漲勢因原棉騰貴川口帮又買進不已也幸三品趨勢稍疲故未大漲中等二十支現貨呌價爲二百四十五元成交數一千二百包福助二十支現貨二四五○○唐子二四○○○鹿三十二支三五七○○扇面十六支二二七○○金魚二十支二四七○○布市稍堅棉布市况交易稍有起色行情已漲起二三角 
國内要聞 
[北京通信] [  一鳴]  
　　决無成理之大選夢 
　　大選之不可能至今日已成不可掩之事實連日津保各要人與兩院各方面往還酬論者幾疑爲大選不日可以實現而以記者之所聞證以各方之論調則殊不盡然也 
　　大選之最要者爲票費此一筆欵子曹家始終不肯拿出一文皆想於國家公産上設法故始終無着落所籌之種種借欵押欵等又非旦夕所能成就而反直派又從而破壞之曹錕電致高吳即有感於借欵不成爲反直派種種破壞之苦痛近聞津之曹鋭鑒於非自己拿出錢來終不足以過此難關而又不欲以已到手之錢如此用去昨特電院謂有商人樹德堂可以借出二三百萬元之現欵供大選之費用偕須以鹽餘爲歸還此欵之擔保品每月利息二分二付欵時先扣去一年利息並須由管理鹽餘之洋稽核出具公函以爲證明或由存放鹽餘之四國銀行團之一銀行出而擔保始允照付囑爲接洽而保定曹錕日昨亦有電逕致張弧囑將近幾年來每年鹽餘平均之比較預計自十三年一月至年終可得若干擇其最少數者列表詳吿以資參考據知者所言謂此項二三百萬即曹鋭在津向各方所籌得之數原以預備此項用度今不自出面直接痛快拿出而欲以此宗欵項取得鹽餘上之若干權利其計甚巧然外人方面恐未必答應此種計畫終必無成亦適見其心勞日拙而已 
　　奔走於大選最力者厥爲熊炳琦王毓芝劉夢庚諸人熊王自被津派排斥後即已興致闌珊故熊前此有避居北戴河之説嗣爲曹錕所聞即電致高吳力加挽留熊始不得已而暫時留京劉之所組甘石橋俱樂部已久無彼之足跡王毓芝亦感於津派之言論由積極而入於消極故前之奔走議員盛極一時近個月來均現闌珊之態近雖因九月十三之期已迫不得不强與周旋而實際上已精神不屬前日甘石橋之宴會雖邀集兩院留京分子爲催促大選進行之表示終以意見不一無具體之商洽刻聞熊王等亦知希望甚少將於日内出京進行若何將由吳毓麟主持一切則其形勢之不佳亦可概見矣 
　　高凌霨亦爲熱心大選者之一人自經過屢次接洽後即知國會之内部渙散已無凑足法數之可能聞高日前赴津曾與華世奎有重要之聚議大致謂國會期限至十月十日即已届滿如彼時再無辦法國會自身且已立脚不住彼時當召集第三届新新國會以繼其後如曹氏之選舉不成或即以維持中央政局爲名擁之入京此時尙非其時姑且虚與委蛇云云其主張如此故對於目前之北京國會已表示冷淡對於促進大選之辦法已不甚與聞據知其内幕者謂此議天津方面醖釀已久靳雲鵬張志潭等皆主張召集新新國會以爲替代并將上年驅徐擁黎之事嫁其責任於洛吳以爲解决之地步特以前國會形勢尙未十分敗露故此議隱而未發至於今日則此議漸爲一般所注重矣 
　　洛陽之吳固不滿於國會者此次國會内部之紛擾吳每言之輒深切齒近益對於議員多所厭惡故凡有往洛陽見吳者恒爲吳所齒冷聞其對某人所言謂此等議員出不越境反不討賊制憲不制大選不選實無存留之價値現在期限未滿姑且聽其自然之變化俟至不得已時我自有辦法弦外之音聞者當可意會而近在郊外之某使近鑒於形勢之日非亦深不以國會爲然且對於曹氏多所訾議謂旣要做總統又不肯出錢現在若想大選成功紙要曹家拿出三分之一之家貲即可得千萬之譜以之買票何患不成乃不獨不肯出錢且設法搜括旣欲要鹽餘又想拿交通押錢心尙不足尙想將崇文門税關收回似此存心要想大選如何能成并聞張紹曾方面有人詢以是否尙想復職張謂現在國會糟至如此我决不往俟其期限旣滿各方皆無以處置之時我當回京收拾殘局若此時回京爲曹氏辦理大選殊犯不著好在爲期不遠姑且靜以待之云云張與某使關係素深近又新結兒女姻親兩人口脗如此此又極可注意者也 
　　總之大選問題已無成功之望而徊爲曹氏帮忙者近鑒於形勢日非亦漸别有打算曹氏總統之夢至此殆已絕望矣（九月四日） 
[保派大宴留京議員]  
　　催促大選 
　　前晚（二日）熊炳琦高凌霨吳毓麟王毓芝程克袁乃寬邊守靖劉夢庚等八人出名東邀留京兩院議員及秘書長等在甘石橋一百十四號俱樂部讌會列席者二百餘人十時許始就席主人方面公推熊炳琦發言略謂令日同人邀請兩院諸公惠臨異常踴躍莫名榮幸我可代表同人略陳芻見政變發生迄已數月時局紛糾毫無頭緖大凡法治國家之組織行政機關與立法機關殆負同等之責任每過國家根本動搖之際尤應雙方負責維持决非僅行政機關一二人所能解决現在内政叢脞外交緊迫國家前途危險萬分不可不立時設法補救今日立法行政兩機關中堅分子握手一堂務望開誠布公共同研究一維持時局辦法云云熊辭畢議員王敬芳首先開口略謂今日承當局諸公寵宴賜敎同人無任榮幸謹代表致答謝忱現在解决時局之兩大問題一曰制憲二曰大選就分量言制憲比大選爲重就時局言則大選比制憲爲急兩問題均應早日解决今晚蒙政府當局開誠布公與同人商量我同人亦應切實討論不必包頭蓋面次由駱繼漢發言略謂維持時局立法行政兩機關宜同負任自屬當然之理惟要維持時局須使立法機關有維持時局機會衆議院議員任期快滿將不能行使職權前由各政團代表要求當局延長任期當局始允而終悔不知何故竊謂此事爲維持時局重要關鍵希望當局切實答覆熊炳琦當與高凌霨王毓芝　商量片時遂起而答覆略謂駱議員所問之事據政府當局之意因　延長衆議員任期係一種法律案究竟是應由政府提出抑由議會自爲解决尙須加一番考慮旋有許多議員發言對於延長衆議員任期戚主張由政府提出或主張由議員自决反覆駁詰莫衷一是旋又有人反對預備費支給辦法爭論良久最後吳蓮矩發言謂大家所言均不澈底時局如此緊迫不要專在此題外做文章今日之護會果爲何事我們宜赤裸裸的提出討論大選是法律規定議員之義務我們豈能規避即政府當局爲維持國家起見亦不應含羞害怕呐呐不能出諸口云云衆鼓掌和之旋復歸於沉寂賓主相對縅默無一人發言時巳十二時遂散會 
[旅京皖人致馬聯甲電]  
　　要求加入蘇浙公約 
　　北京全皖社致馬聯甲電云蚌埠馬督理鑒溯自政變發生以來區夏繹騷羣情震駭皖省扼長江中樞屏障東西綰穀南北一旦不幸兵戎斯啓則此幅員千里之地當然爲各方所必爭近兩月中報章所載多有北師入境及省軍移防諸語道路所傳雖未必皆爲事實面影響之作亦何嘗盡託訛言我公建節中江捍衛有責凡地方治安本身利害當已籌之旣熟無竢借箸代謀惟同人等忝屬皖人父母之邦關係尤切鰓鰓之慮誠有不能已於言者請爲麾右陳之吾皖自癸丑而後自表面觀之雖無兵連禍結之慘然一究實際則菑害洊臻人民蕩析流離殊未減於川湘粤贛頻年以來北苦旱而南苦潦宵防匪而晝防兵幾使子遺盡塡溝壑加以倉廪之蓄無復錙銖毫髮之存府庫之虧有若滄海山丘之積而餉糈督責猶復急於然眉徵榷頻繁竟使苛於敲骨關關之生機垂絕人民之疾苦何堪夫水旱偏災固可曰天心罔測而兵匪交禍得母由人謀未臧我公目擊流亡心驚彫敝方將扶傷救死出斯民於水深火熱之中詎忍助燄添膏使吾人有兵凶戰危之懼此就地方而論敢爲麾右垂涕以吿者一也民國啓建一星已終其間成敗之蹟略可覆按張紹軒橫行江表龍紫宸盤踞粤東彼時南北羣帥若論威名誰出其右逮後桂陸鄂王聲勢亦盛然曾幾何時此數人者皆敗不旋踵獨閻百川擁衆不逾萬人屏處河東力求民瘼遂有其位直到於今從知功名事業但當求之人民方寸之問决不繫於疆塲勝負之數今公自謂獷悍孰與紹軒强梁孰與紫宸師旅之多孰與玉陸倘不能保境安民自務妄思以八皖生靈供公孤注一擲將不獨閻百川笑公之拙誠恐張龍王陸之覆轍我公行且褰裳蹈之扼腕徒嗟噬臍何補此爲公個人利害計不能不竭誠相吿者又一也公之在皖忽忽十年向者名位較卑責任亦細邦人毀譽姑勿具論及至旣膺帮辦之銜地望日隆於是抨擊之者亦日衆豈吾人之好惡初不根於是非第以官階定其月旦母亦我公崇階漸躋遂不免予智自雄凡有措施每致忘其所以爾六二之事不過開其紀元厥後權位益高爲惡益肆舉凡今之軍閥爲禍地方之事我公莫不心摩力追惟恐不肖最近更大開烟禁廣納烟捐彼遜清之所不敢爲者而民國彊吏竟悍然爲之坐令遺害閭閻流毒天下則天下對於公之與論何如皖民對於公之心理何如蓋可想見嗚呼古之所謂民碞公寗毫無顧畏今江浙兩省當局鑒於時局俶擾佳兵不祥方在締結東南互保之約我公苟圖晚蓋正當急起直追毅然加入則一念之仁便是萬家生佛皖人權衡功辜亦庶幾恩怨兩泯爲公之計當無善於此者昔人有言人生不過數十寒署何苦不爲好人若以此語例公則又去日苦多來日苦少蘇皖壤地相接珂鄕雲臺之山吾人翹首可望他日者倘有行役經過其下使人指點而言曰此吾賢使君之所居也千載而後猶爲佳話麾右果無意乎戆率之言罔識忌諱利害所在安危所關惟公熟思而愼處之幸甚幸甚無任主臣全皖社北京總部叩江 
[杭州快信]  
　　浙軍民兩長曁杭温寗各交涉員及農商敎各法團因日本地震鉅變除赴駐在日領事館慰唁外均分電東京等處詢問被災詳情 
　　武昌國立商業大學預科生上月三十日起由浙敎廳招生分科試騐後已錄取陳寬章銘兩名咨送肄業 
　　本年杭市各業凋敝金融界現水平落現因花米需用現金爲數頗鉅日來現水已升每百元開六分日拆隨漲亦開六分 
　　四師師長陳樂山錢塘道尹張鼎銘昨早車偕盧小嘉由滬返杭車務總管楊先芬機務總管孫嘉祿等昨分畢返滬 
　　杭商組織自來水公司迭開會議討論進行現賃鐡綫巷某姓大厦爲事務所以便積極籌辦 
　　駐甬一師二團團部及第二營奉令調防海門以五夫第四團團部及第一營開駐甬江第二團第七連係擔任鎭守使署守衛將勤務令移交該團部第一營派連代現已分别呈報到防 
　　督辦處稽查長吳芝瑛昨奉特派前赴閩粤等省接洽要公今（六日）晨首途 
 
 

Page 8

 
 
第一萬八千一百五十一號;中華民國十二年 西曆一千九百二十三年九月七號
星期五 * *   
 
 

Page 9

 
 
第一萬八千一百五十一號;中華民國十二年 西曆一千九百二十三年九月七號
星期五 * *   
 
 

Page 10

 
 
第一萬八千一百五十一號;中華民國十二年 西曆一千九百二十三年九月七號
星期五 * *國内要聞二 
[高凌霨等開特别閣議]  
　　討論維持銅元票及賑日災 
　　昨日（三日）下午五時半攝政院開特别會議列席者有顧維鈞高凌霨李鼎新張弧程克吳毓麟金紹曾等農敎兩部缺席首先討論者爲維持銅元票事由高凌霨報吿據京幾衛戍總司令王懷慶呈稱京師銅元票印發過多票數充斥而市面銅元又極缺乏致屢次發生擠兑風潮雖迭經會同警察廳出示宣諭而票價旋起旋跌維持之力已窮非速籌挽救辦法恐金融將有絕大危險云云高報吿畢某閣員謂劉恩源長財時印發銅元票二百萬銅元票已充滿市面而平市官錢局監督李士炯又濫發一百萬於是市面益形紊亂此中内幕非澈底查究不可討論結果當密囑軍警當局將李看管至補救辦法則交由張弧積極籌劃次討論關於日本大震災籌欵振助事顧維鈞謂日本東京橫濱一帶火災地震爲世界空前未有之大禍變災地人民流離慘痛情形至堪憐憫我國本救災恤鄰之義不容袖手旁觀應由政府下令勸國人共同籌欵振恤當經各人討論結果决定㈠頒布明令着財政部即日籌措二十萬元從事急振並令各省長官就地召集紳商極力援助聯合各地方團體與政府一致進行㈡定四日邀集各要人如熊希齡汪大燮顔惠慶孫寳琦錢能訓王懹慶馮玉祥等十餘人開一緊急會議討論如何聯合各界以從事救濟之辦法㈢擬派遣商船數艘運送糧食藥品並紅十字會赴日以救護慰問日人及華僑之被難者又擬特派大員赴日對日本政府慰問一切此係大體决定其詳細辦法另由主管部處協議厘訂以期完妥此安議决後高凌霨又提出内閣補充問題但因時間已晏未能詳細討論遂宣吿散會 
[王懷慶電索欠餉]  
　　并催大選 
　　王懷慶江日有索餉及促選電文云北京參議院衆議院國務院均鑒主座虚兩月餘矣百度紛囂莫知所届京師根本重地中外具瞻治安所繫實關全局倘有疎虜其影響於國際邦交者至深且鉅不待智者而始知也乃軍警爲保衛地方而設人人皆有責望之心餉糈爲軍警養命之源竟使陷於絕境自本年午節至今八十餘日祇領餉項二成七據當軸宣言尙有二成八現正籌措不日可發查京師軍警欠餉共計六閲月而歷次尾欠尙不在内呼籲再四領到不過數成軍警枵腹荷戈異常困苦私人接濟質貸俱窮呼癸呼庚炊烟屢斷勗以大義祇可暫維一時動以感情終難任其久餒空言搘拄危幕將願設有意外誰司其咎查約法規定國務院攝行職務同時國會議員於三個月内選舉次任大總統現距法定期限僅有一旬時間廹促轉瞬即届元首久懸中外惶惑若長此停頓大局紛擾固不待言首都秩序安能終保懷慶維持現狀力竭聲嘶昕夕徬徨憂心如搗過此三月以後中樞依然無主軍警餉糈依然無著仍思策勵饖卒肆力捍衛自揣才力實不敢信究竟能否力圖挽救亟續垂斷之國脈而甦就斃之軍丁全視愛國愛民大勇大義當局諸公爲轉移懷慶責任所在萬難再安縅默謹布區區竚候明敎王懷慶江 
又曹錕於本月一日亦電財政部云新密頃接王巡閲使卅電開軍警餉項枝節橫生至今尙未領下若再遲延北京大勢恐將淡保務乞迅電院部軍警自午節關餉後迄今七十餘天未發分文目前至少必須發放一關方可勉强維持特電盼覆等語查京師治安關係綦重務請迅籌發放以資維持並盼示覆爲荷曹錕先印 
[魯省第九中校之大武劇]  
　　濟南通信山東省立第九中學校向設掖縣刻該校長因事撤差敎廳改委李浩光前往接事甫抵校門即被學生擋駕敎廳得信乃電令掖縣知事張蔚南先行接收張奉電後即於二日赴校與學生等大起衝突演成武劇事發後張知事與該校舊校長及該縣各團體均紛紛電省報吿情詞各執復由敎廳特派省視學陳命凡前往調查茲錄各電如下㈠急濟南省長鈞鑒今日縣知事張警備隊長胡武裝帶兵搗毀校具毆打學生受傷者無數最重者五名生死未知請即速設法保護第九中學校長孫遵善叩東㈡濟南省長敎育廳長鈞鑒奉廳電中校長交代案如有繁難可由縣接收再轉交新校長等因遵即函達孫校長旋准覆稱以此案旣奉電令自應遵照交由縣署接收等語當派本署總務科員胡子然前往接洽未得要領復經函詢交代日期即准復稱囑知事從速到校接收知事得信後即赴該校甫入校長室中尙未交談學生蜂擁而入將門關閉竟起暴動隨從警隊啓門放行學生特衆亂毆將知事眼鏡打碎稽查王鴻義打落一牙警役均受傷輕重不等當暴動時校長不發一言查此次中校拒絕新校長知事總期和平了結迨鑒廳電由縣接收亦俱按手續辦理乃該校學生蠻橫如此實屬出人意外　合電請派員查辦免再滋事掖縣知事張蔚南叩冬印㈢省長敎育廳長鈞鑒本日縣長奉廳令接收九中校長孫遵善指使一部分學生將知事並員役等毆打不堪同人等義憤塡胸難安縅默伏乞嚴辦以挽頽風敎育會長孫洪光等叩冬 
　　另一訪函云山東敎育素爲老師範團（即前清優級師範畢業生）所把持因陋就簡毫無生氣自五四運動以後新潮流濟漸輸入東省一般青年學生覺腦筋陳腐學識謭陋之老師範團實不足與言革新故驅逐敎習之事時有所聞又加以魯籍北高畢業學生源源而來爲團體（北高畢業學生結一團體名曰高師團與老師範團對抗）勢力及個人位置問題遂不惜暗地挑撥學生反對舊有之敎職員以便自已好趁機挿入即如省立女子師範三月工夫五易校長省立第一師範校長于丹紱竟被該校學生硬行驅逐該次風潮純爲現該校校長王世梀挑撥而成其先例也十餘日前省立女子師範又演爭長風潮幸舊校長張愼修見機而作自動辭職敎廳另委該校敎員曹子固（北高畢業生）接充校長風潮始息孰意一波甫平一波又起黃縣縣立中學爭長風潮尙在短兵相接而省立第九中學又演流血慘劇矣考九中現任校長孫遵善因爲人控吿敎廳始委該校前任校長李浩光接充孫氏戀棧心切挑撥學生拒李到校該縣知事張蔚南率兵到校彈壓竟與學生衝突毆傷數人張知事孫校長現均有電到省茲將各電錄下㈠濟南省長敎育廳長鈞鑒本月張縣長前往中學校接交學生率衆毆辱縣長痛擊員役受有重傷自孫遵善充當校長學生囂張地方屢受擾害商民多被壓迫茲又利用學生侮辱長官仍復開會宣言意圖暴動伏懇省廳長迅即飭縣嚴辦以弭事變而整學風掖縣商會全體叩冬㈡濟南熊省長王敎育廳長鈞鑒本日掖縣縣長奉敎育廳令接收第九中校交代校長孫遵善指使一部分學生將張知事并隨代人員毆打不堪幾致殞命似此兇惡行同土匪同人等義憤塡胸勢難縅默特此電聞伏乞鈞憲嚴重懲辦以挽頽風掖縣敎育會會長孫洪光等叩冬㈢濟南省長敎育廳長鈞鑒本日掖縣張知事奉令到第九中校代接學務該校學生不知被何人嗾使突包圍知事封閉校門張知事但以身免隨員俱受重傷似此行爲無異梟獍旣敢陵轢長官商民何堪設想爲此叩懇鈞憲飭縣嚴辦以救眉急而弭後患掖縣全縣公議會叩冬㈣濟南全省學生總會鑒敝校因校長更代一事縣知事張蔚南於今日下午四鐘率警備隊胡王兩隊長及幕友數人帶領武裝警兵四十餘名突然到校學行阻止張知事呵令持槍毆刺被傷學生數十名最重者五名生死難保搗毀校具無算肆口謾駡本校受此奇辱誓與張賊拚命决鬥祈我同人一致援助是爲至幸省立第九中學學生會叩冬 
[湘局發生大變化（長沙通訊）]  
　　朱耀華倒戈　　趙恒惕宵遁 
　　湘戰自發生以來因郵政電報兩局旣均由趙政府派有多數人員嚴密檢查非經其蓋戳認可則無論何項函電均不能飛出長沙半月之間其因談論戰局被郵局檢查員查出以致被捕者已有數人吾儕小民又曷敢與抗加以上海各報駐湘記者如陶某曾某許某等皆被其收買所發之稿尤完全偏袒趙方於是湘戰眞相外間幾絕不之知去今三日之前趙軍旣將衡陽佔領即聞譚軍之退係故意讓出以便包抄趙軍三十一日晚間又聞第二十五團朱團長耀華所部巳自湘鄕拔隊向湘潭出發旋即完全佔領湘潭已乘勝向長沙襲擊至一日下午愈傳愈眞省署及軍務司人員即紛紛收拾行李出署避匿各要人家眷亦分由火車輪船離湘赴漢商民見此遂大起恐慌蓋旣恐土匪撲城又恐趙軍行刧也迨十時有半即聞槍聲數發則朱團業巳入城並已在小吳門外解散鄂軍一連又在小西門一帶解除一小部份鄂軍之武裝朱團士兵又沿途叫喊請各商家照常營業母得驚惶於是人心乃大定朱團尙未入城之際趙恒愓尙在長沙迨槍聲旣起趙知已無可爲計遂率同鄂軍司令夏斗寅省務院長李劍農等聯袂出城乘車離省現在譚軍之入城者朱團而外尙有湘東第一路遊擊隊湘中第一中遊擊隊譚部軍長張輝瓚亦已隨朱團來省已經商定辦法分兵一營赴下游各處追擊趙軍又分兵若干開赴湘潭解散葉開鑫軍隊此外魯滌闰軍長亦有日内到省之説大約湘城已無危險矣方各公署人員逃出之後附近居民探悉署内巳無其人遂紛紛入内盡取其所有器物而出延至次早尙搬運不絕及警察出而阻止則已空洞無物矣至戒嚴司令部軍務司陸軍監獄所押各人犯皆已乘機逸出有一人自高墻跳下竟至跌傷至城内各商家在南門一帶者二日早均未開門商會以秩序旣完好如常自應照常開市當鳴鑼布吿勸令開張頃已照常營業矣（九月二日） 
[蘇皖軍會剿股匪]  
徐州通信巨匪范明新於日前領匪衆兩千餘行抵蕭縣西境盤據顧廠孔莊一帶大行刦掠八月三十一日駐山城集第三旅之路營駐李集皖軍第五旅之閻營宿縣警備隊仲帮帶王白樓保衛團會齊兜剿由李隊官振海作鄉導與匪在孔莊開之相持數小時後股匪突然增加四五百人官軍見匪勢浩大遂用猛烈砲火轟擊鏖戰二盡夜之久至二日上午三鐘匪始不支向西潰竄計斃匪百餘名各軍在孔莊略事休息即跟踪尾追四日正午皖軍第一團第三營賈營長春波由唯溪口率隊至王砦遂前往應援現鄰近各村下預備軍食以資協助 
[浙省推廣平民敎育計畫]  
　　浙江敎育廳昨呈省公署云竊查平民敎育爲補習學校之一予年長失學者補授敎育之機會灌輸常識啓迪平民辦理較易成效甚鉅浙屬嘉興縣業由商會農會敎育會共同組織平民敎育籌備會自本年九月起就城廂内外先行試辦所需經費經職廳呈奉鈞署核給補助在案茲擬推行各屬以期普及除函知省敎育會聯合各敎育會共同籌辦外相應將擬定簡章繕具清摺備文呈請鈞長鑒核令遵附錄浙江省平民學校簡章（一）名稱浙江省某某縣第幾平民學校（二）宗旨利用工作餘暇灌輸平民敎育（三）組織及經濟由各縣敎育會及學務機關公私立各學校共同組織每縣總主任一人敎員若干人經濟委員一人事務員若干人由敎育會學務機關及公私立各學校會同推選其一切經費就地方籌集之（四）薪水凡總主任及敎員事務員等皆爲無給職遇必要時得酌給津貼（五）校舍借用各地方公私立各學校或公共廟宇（六）名額每班學生自十五名至四十名（七）課程授以普通應用之平民千宇課本及常識談話（八）時間每日午後五時至七時或七時至九時各就地方情形酌定之（九）資格年在十二歲以上未受敎育之男女均得入學但男女暫行分校敎授（十）費用學費免收書籍用品或由學生自備或由校發給由各地酌量情形定之（十一）畢業四個月畢業考試及格者給予證書（十二）附則本簡章如有未盡事宜得隨時修正之 
[浙人關心日本鉅災]  
　　此次日本户災爲亘古所未有浙江交涉員王豐鎬省敎育會副會長李傑律師公會會長阮性存省警廳督察長陳惟儉曁前陸軍測量局長張國威等均於五日上午先後赴石塔兒頭駐杭日本領事署謁見領事清野長太郎致唁慰問省長公署於九月四日致日本電云東京駐日中國公使鑒十碼報載地震巨災貴使館及浙經理員留學生曁僑民等狀况如何至深系念祈電復張載陽支印省敎育會於九月五日通函各評議員云敬啓者頃准評議員盛在珩李定李次九函開報載日本地震爲東方空菵浩刦珩等激於人類之同情以爲應發起振恤之會擬請即日召集評議會討論進行方法等由又據留日學生費鴻年函稱日本遭地震巨災認爲人類之不幸夙仰貴會爲本省敎育界之主腦幸出而提議俾盡救災卹鄰之義等情茲特定於本月七日（星期五）下午一時開臨時評議會協議一切並舉本届全國敎育會聯合會代表届時務希出席爲盼張省長昨准外交部江電云路透電載本月一日下午日本地震城鎭被毀人民死傷甚衆東京橫濱受害尤烈日本外務財政敎育各部被焚誠爲向所未有之天災除由本部酌擬救濟辦法提交閣議並電令駐日本公使代表政府向日外部慰問並令駐神户長崎兩領事馳赴災區調查外特此電達又敎廳呈省署文云竊閲上海各報載日本東京及橫濱地方猝遭地震火災半成焦土此種奇禍爲亘古所未有因念本省留學各生多數聚集東京得悉之餘殊深焦急當經電致駐日使館詢問情形至經理員沈陳善因公歸國甫經假滿正擬於九月三日出發茲該員因東京交通斷絕且八九兩月學費甫由中國銀行匯至東京深恐至日之後欵項無着業經由滬折回向中國銀行接洽除飭其接洽妥當後迅即前往將各學生應如何撫慰處置及轉學善後各事妥擬辦法呈候核轉外理合先行具文呈乞鈞長鑒核再本年暑假中浙籍官費生據該員報吿回國者約三分之二自費生無從杳悉合并聲明謹呈又電日本中國使館云東京中國公使館鑒此次火災浙生情形如何乞迅覆敎育廳支印又電駐日領事云日本神户中國領事館鑒此次火災浙江留學生詳情如何乞查復浙江敎育廳歌印 
　　杭總商會昨電日本長崎中華民國領事館馮錫之云報載東日東京橫濱等處忽遭猛烈地震繼以洪水汜濫精華薈萃之區霎時變爲瓦礫誠屬空前未有之浩刼遠道聞之同滐駐悼吾國留學及經商彼處者爲數至夥有審傷亡損失若干現在有無脱險遙望扶桑軫念萬狀所有被災狀况想已調查有得務冀迅賜電復並懇轉電日政府曁留學生僑商各會館代爲慰問無任企、 
禱又函駐杭日領事清野氏云報載貴國東京橫濱等 
 
 

Page 11

 
 
第一萬八千一百五十一號;中華民國十二年 西曆一千九百二十三年九月七號
星期五 * *處於東日忽　地震　以海嘯一　水火　　　　爾起傷亡人口以及損失財産殆不可以數計據屬亘古未有之浩刼遠道聞之　深感痛除由敝會會長躬詣慰問外用再備函奉布祈將敝會及全體商人慰瞎之忱轉達貴國政府並望探明被災情 
[蘇省水利協會之會員問題]  
　　黃以霖覆太湖流域防災會函云逕復者頃接貴會函開據敝會會員報吿貴會根據職員會之議决發起太湖水利協進會訂於九月十一日召集坐落太湖之二十五縣會員討論組織方法查太湖通塞關係蘇浙兩省之利害吾蘇浙兩省人民自應共同負責數年來江浙水利聯合會不能開會浙西水利議事會又不能單獨進行江蘇固不可無水利之議事機關但各縣自治現已奉令恢復則水利議事會之會員由二十五縣之議事會産出較爲正當其組織方法先由縣議會聯合會討論亦較切實易行除通吿敝會會員並函請江蘇縣議會聯合會核議見復外相應函請貴會查照可也等因准此查江蘇省水利協會條例第三條會員資格（一）國會省議會議員（二）縣議會議長副議長及省縣農會會長副會長（三）總商會商會會長（四）有水利學識經騐得本會會員二人以上之介紹者是其取義至廣今貴會所稱會員全由二十五縣之縣議事會産出較爲正當云云將國會省會議員及有水利學識經騐者概行擯除似非集思廣益之道此次本會召集十五縣具有各縣議會議長副議長在内與來旨正復相同似不必專以議事會爲限准函前因特此聲復即希查照此致太湖流域防災會江蘇省水利協會會長黃以霖十二年九月五日 
[南京快信]  
　　軍署昨開救卹日本震災籌備會各道尹廳長曁軍事機關長官均列席議决由齊韓兩長函邀各界領袖六日下午二時在秀山公園開救卹日本震災大會届時兩長均親自出席 
　　南京總商會昨函駐寗日領慰問該國震災 
　　駐寗日領事定日内遄返本國調查災情昨赴督署辭行 
　　總商會前日召集各會董討論護路問題均主張拒絕外人干涉日内將有意見表示 
　　交部通令郵電兩局頒布整頓計劃如下㈠各縣鎭集鄕區分局限兩個月内一律成立㈡酌增官商各電電費㈢郵局積金嗣後停止動用 
　　齊韓兩長前徇湘岸運商清昌吉等之請電達國務院對於大同鹽號請運蘆鹽赴湘濟銷勿遽允准致紊引岸茲准院復查湘岸大同鹽號代表胡學伸等呈請運蘆赴湘濟銷一案鹽務署並未批准云云當令江都縣知事轉飭該商等知照矣 
　　聞省當局擬將徵收之紙烟營業特税酌提撥還舊欠不能全數提充敎育經費 
蘇商會聯合會召集幹事會因各幹事到省者尙祇七人展期至九日開會 
　　北京衛戍司令部電兩長通緝致中銀行經理人張毓文楊惠廉 
　　江北各縣省議員因地方不靖均紛紛先期來省 
　　兩長昨通令協緝黨人翁玄武劉釣等四人務獲解案懲辦 
　　警務處通令六十縣警察所長以後關於罪犯遊街一事一律廢止 
　　前日捕獲搶刦通濟門外高榮昌米行之匪犯韓鳳山王福楨連日經警廳司法科密訊供認大功坊元成錢店及南門外趙同泰米行兩處刦案亦均該匪等所爲兩長以省城重地迭出刦案昨令警廳將該匪解送軍事審判處復訊明確即依照懲治盜匪法執行槍决 
　　丹陽無錫兩縣會電獲犯聶正魁供係搶刦丹邑大昌永繭行錫邑楊慶和銀樓正犯請示懲辦等情兩長巳電令依法槍决 
　　下關惠民橋工竣昨日起照舊通行 
　　江寗吳知事以縣立女子職業美術學校成績不佳昨改委秦㑺女士接充校長以資整頓 
　　新委南通如臯税所長·唐愼培·周藻翔均定十一日接事 
地方通信 
[蘇州]  
　　洞庭西山籌設躉船縣屬洞庭西山士紳徐在清鑒於西山出産以水果爲大宗進口貨以米糧爲多惟水果實爲蘇浙兩省之大宗銷售品運輸各地往來頻繁而西山苦乏躉船商旅甚感不便徐氏現特發起造一躉船以便商旅至躉船碼頭擬在太湖長山脚下建設至錫至湖均甚便捷聞徐近乘中華新裕公司籌備錫湖輪船之便已函請該公司董事會集議規劃建造刻悉中華新裕公司據函後已由董事會議决准在太湖長山脚下建設躉船碼頭且已延聘靖江人盛聘之爲工程師分别進行一面已向上海瑞溶船廠定造一規模較大　度計六十尺之　船一艘以　運貨而利商旅 
　　紙廠機工持刀傷人　門外楓橋鎭華盛紙版議機工匠清江人陳香元前日（五日）上午十一時許因姦事持刀將附近皮匠李某之甥女福寳連戳數刀昏暈仆地陳知肇禍即將自己腿部猛戳數刀亦即昏仆聞後由楓橋警所將陳香元福寳併解吳縣地檢廳訊辦矣又悉行兇之陳香元傷勢甚重旦夕間恐有生命之虞云 
[松江]  
　學務委員會結束六日下午一時松江學務委員會假座敎育局會議結束出席者吳驤沈起鵬姜企章陳雄秦中和倪世昌六人縣視學倪宗伊敎育局長張樹勳亦到會列席先由主席秦中和報吿經過情形次議結束辦法議决本會遵照廳令應即結束所有歷年收支欵項及辦理各種事務呈報縣署以備查考當將文卷賑册移交敎育委員會接收議畢接開第一次敎育委員會出席人數如前仍由秦中和主席議案如下㈠推舉本會經理主持會務案議决公推秦中和主任㈡規定常會日期案議决每年開會四次定三六九十二月十四日舉行由經理主席㈢敎育局交議各區學費分期繳扣案議决各區學費分扣總扣各有便利現應仍照向章由各區酌量辦理 
　　盜刦傷人案兩起錢河鄕九圖兑涇地方於本月四日夜忽來盜船一隻當時無人注意至夜半時由一人守船四人各執洋槍鐡尺登岸至鄕民張杏堂家毀門而入嚇禁聲張刦去白米三斛粗布數疋衣服數件因未搜得現洋將事主夫婦用鐡尺擊傷臨行時並鳴槍嚇禁追趕始從容開船向西逸去又南外十三圖鐘家橋（距黃浦二里許）陸大海家於五日夜四更時有口操外音之盜匪六七人各執洋槍刀械打破大門進内分投陸大海之弟小海及大海之子虎根等房内翻箱倒篋刦去銀洋數十元並衣飾等件陸大海頭部右肩被砍兩刀勢頗沉重業由家屬來松報請縣署勘騐緝究矣　　衛生會開會記松市公共衛生會於六日下午開第七次職員常會由步惠廉爲主席㈠議小街深巷近來未見清道夫按時洒掃且鄕人挑糞每逾規定時間應請警所切實施行嚴行懲戒案决議分函四區警所照辦㈡重申前議組織小團體清潔公所案决議由推定之楊志民馮友鹿侯古漁侯紹裘等開會討論擬定辦法交會核議施行 
[常州]  
　　錢業公會常會記武邑錢業公會於五日下午三時舉行常會到各莊經理二十餘人並有貧兒院院長馮曉青到會報吿貧兒院组織情形勸募捐欵到會者以貧兒院有利地方非鮮均樂於捐輸各認月捐若干憑摺支取次討論本月街拆議决存拆二錢欠拆四錢半至四時許散會 
　令查敎育局長辭職武邑敎育局長何汝霖以辦事掣肘向敎育廳辭職敎育廳已令縣署查復内容略謂該局長任職以來内部組織漸見完備正應爲有統系之規畫整理全縣敎育事宜據呈前情該局長有無辭職之必要應由該知事查復核奪至所稱經費困難該知事并應力負維持之責源源籌撥俾該局長得以放手進行云云 
[無錫]  
　　縣委下鄉勘荒無錫縣知事馮祖培於前日（四日）會同龍省委（雲藻）率領水上警察隊長湯龍並槍船四艘至青城市前洲鎭等處勘荒於該日下午抵鎭船泊新塘岸地方該市正董唐汝文及六一·六二·六三·七三等圖總糧書馮榮龍七一七二圖糧書唐某等已先期雇船迎侯晋谒後即導引馮君等至各災區履勘祗見各低窪處均一碧無垠盡被水淹受災實屬甚重馮知事當塲向各糧書宣言云照此情景確較民國十年份爲重余當以民意爲本向省署竭力呼籲等語各糧書均唯唯而退勘畢即由唐董事陪同馮君至楊家圩利農戽水廠參觀一切迨夫夕陽西下始開船返城 
[南通]  
　　張孝若籌備出洋調查實業專使張孝若氏現定八日赴滬與交涉署及各國領事有所接洽並擬赴寗一行十四日乘法郵船安得來朋號放洋近日在通籌備切極形忙碌並由乃父張季直繕就屏聯多幅又托某書局趕印南通風景囂數百部備贈駐外各公使及要人 
[常熟]  
　　縣會電爭敎育預算常熟縣議事會副議長張祖誠爲力爭敎育預算事於支（四）日電省長云省長崇鑒常邑敎育局編製十二年度預算由董事會任意裁减聞縣公署並未彙編全縣預算以一部份逕呈省廳此不合法者一歷届年度開始預算編竣後由縣召集士紳及各機關鄉董開縣行政會議議决呈報在官治時代人民尙參議其間不意自治恢復縣參事會已正式開議而敎育預算由縣逕呈核定開官吏專斷之漸削人民　　之權違反縣制抗違省令此不合法者二應請迅賜飭廳令縣查照縣制第十八條及第六十七條之規定依法交議以維敎育而重法治實爲公便 
[鎭江]  
　　處令記署長大功鎭埠四區吳署長振山率同李王兩巡官等破獲私造僞國幣機關及犯人丁李氏等一案南京警務處王處長據本埠警局長呈報該案後昨特令行警局將吳振山及兩巡官各記大功一次以示獎勵云 
　　法院經費撥欵無着丹徒地方審檢兩廳接財廳函知以五六等月經費准在丹徒縣署息借冬漕欵内撥給詎縣署以借漕欵項巳於八月三十依限交庫無欸可撥故將情形連同通知書四紙函復審檢兩廳云 
　　道院籌資救濟小販本埠小街内設有鎭江道院一所院中人公議籌集資本仿照前清因利局辦法貸欵小販濟其營生業於該院内附設機關定名爲因利貸濟處云 
[揚州]  
　　調查鹽委抵揚北京鹽務署特派調查淮北鹽務專員陳鎔由京南下於四日抵揚謁見淮運使商承要公後擬小作勾留即往淮北調查云 
　　發放七成敎費江都全縣十一年度尾月（即七月）敎費經敎育董事朱幹臣等籌集三千餘元連同縣署收入之三千餘元於今日（五日）交勸學所發放斯月十分之七敎費俾資各校領用以免停頓 
　　省令撥付水利會費淮揚水利協進會常年經費係由下河九縣攤認蘇韓省長因據該會編送十二年度預算特飭江都各縣在新案畝捐内撥付 
[灌雲]  
　　挑牙虫婦人行刦日昨有挑牙虫婦人二名同另一婦人由板浦北十餘里地方同行至無人處該二婦人因此婦帶有洋元六七枚遂即上前行刦并將其衣褲强脱攫去以免追趕此婦即據豆田内呼救適有刈草童子約十五六歲經過詢問情由追往喝住該二婦人知不能逃佯言與戲因即擲還錢物童子方待俯拾一婦即以木棍自頭猛擊童子立暈二婦上前將其扼喉而斃幸被刦之婦遠遠望見復行狂呼又値數人經過遂上前追捕將二婦獲住送縣懲辦承認不諱聞已判處死刑矣 
　　電拒彭知事到任灌雲縣自彭知事世祺回任消息傳來後即有一部份運動反對昨已用商敎農三公團名義及前議員葛植菴武月波等拍三等急電至省阻止回任 
[徐州]  
　　破獲嫌疑黨人二日上午六鐘銅山警備隊唐管帶樹培奉鎭署密令在南門外緝獲嫌疑黨人白振威一名搜出陳從雲來函一件白供稱曾充新安武軍第五營連長前於民國七年在車站某旅館遇河南人張某持有吳某王某委任狀令招土匪惟本人並未與聞陳從雲曾經相識亦未同事又供出嫌疑人南門外開帽舖之 
孫啓賢及王某張某等除張未獲外孫王二人已同時拿獲一併收押候訊 
[嘉興]  
　　難民結隊騷擾嘉興平湖海鹽三邑邊境近日有紹興游民日則藉名演劇夜則結夥行刦並有湘省難民成羣結隊聚衆騷擾甚至刦掠財物如嘉興棲鳳區姜　伯家及平湖東門外方姓家均被刦洋一千餘元居民被其滋擾夜不安枕若任其恃蠻行刦實屬有妨治安現縣屬公民陳鎭基等已電請省中各當道飭屬派兵彈壓以安居民而維治安 
　　敎聯會召集緊急會議嘉興城區敎職員聯合會以近日社會上發現荒謬之傳單（如全救五天不明等）及成立嘉興大同敎分會有一二學界人士附和入會殊背敎育原旨該會因定於六日下午四時召集全體敎職員開緊急會議討論對付辦法並悉此間縣敎育會已 
呈請官廳取締大同會查禁邪説矣 
[南昌]  
　　省城門樓投標拆毀駐贛商帮協會會董徐希陳前月在會提議本省各城門樓年久失修實有傾塌之虞不若將各城門樓完全拆毀以策安全經該會常會議决通過函請市政籌備處查明辦理當由該處轉呈省署省署乃訓令警務處核議具復警務處奉令後當即核議以各城門旣屬無欵興修權害取輕應先拆去即以此情具復省署省署比即批令照准實行招工投標估價現警務處已派員將章江廣潤惠民順化進賢永和德勝七城門樓木石磚瓦分别估計招工投標特擬定辦法佈吿工匠人等知悉如願包拆各城門樓者先將各城門樓木石磚瓦估定價値投標承買並於本年九月十二日以前先來本處收發處取閲辦法聞工匠人等前往取閲辦法投標估價者甚夥大約實行拆毀各城門樓之］、、 
期當不遠矣 
 
 

Page 12

 
 
第一萬八千一百五十一號;中華民國十二年 西曆一千九百二十三年九月七號
星期五 * *   
 
 

Page 13

 
 
第一萬八千一百五十一號;中華民國十二年 西曆一千九百二十三年九月七號
星期五 * *本埠新聞 
[救濟日本地震大災消息種種]  
　　中國協濟日災義振會成立本埠各界進行籌濟日災較諸前二日尤爲踴躍昨日午後三時本埠各法團公團善團等假仁濟堂開聯席會議商議賑濟日災到會團體計有仁濟堂紅十字會中國濟生會聯義善會上海總商會寗波同鄉會海員工會閘北慈善團廣益堂銀行公會公敎進益會中華學藝社青年協會普善山莊紹興同鄉會上海慈善團上海慈善救濟會工商研究會婦孺救濟會紗廠聯合會中國義賑會江蘇防災會玻璃製造同業會麵粉公會煤業公會女青年會全國協會滬南慈善會縣商會上海女青年會位中善堂至聖會城北慈善會書業商會書業公所上海青年會等振鈴開會後公推朱葆三主席朱遂即席發言謂今日爲日本震災事開會一切情形當請盛竹書先生報吿盛竹書報吿云震災各種實情報紙已有紀載諸君諒必十分注意不必另行報吿惟此次發起情形請約略言之星期一孫仲英先生等在一枝香邀集談話到者有二十餘人即提出賑濟日災一事衆意以此事不僅中國僑商工人學生尙留居彼地即絕無關係而揆諸救災恤鄰之義亦應設法救濟况中日爲同文同洲之國邇來中日雖感情微有隔閡然吾國德化甚深素能力行仁義推物與民胞斷難坐視今吾奮救日本震災有二要義㈠貫澈實行救災恤鄰之明訓㈡救濟僑日同胞總之此次協救日災一以慈悲爲念絕無作用云云當時到會者一致表示贊同即分頭與各團體接洽聯合辦法故有今日集會現在招商局新銘輪已允自動開往并有葉愼齋等三人願意前往調查一面仍積極籌欵顧馨一虞洽卿諸君已在籌備米麵粉藥品等物前接洽紅十字會欣悉願派救護隊隨帶藥物前往牛惠霖博士願親自赴救此外自吿奮勇前往者甚多惟此時日本尙在紛亂之中而國際間之關係尤爲重要故爲鄭重起見赴日者俱須塡志願書發給證書云云次方椒伯報吿神户中華會館等來電請速電匯一萬華僑死者半生者半振華堂洋布公所捐洋二千元及蔣星階代表回敎徒助麵粉千包次討論組織機關籌備會擬定名中國目災義賑會旋經討論由姚文敷提議改爲中國協濟日災義賑會多數贊成次報吿旗幟用藍底白十字辦事處假仁濟堂至機關辦事員當場推舉會長朱葆三副會長盛竹書王一亭坐辦趙晋卿金邦平文牘沈田莘伊峻齋商務書館推出一人庶務徐乾麟王　籟經濟徐靜仁傅筱庵秦潤卿倪遠甫管趾卿調查及交際二部改日另推至各團體領袖均爲會董討論籌欵辦法方椒伯報吿商會已墊六萬一千元將來募得多少未可預定盛竹書主張募捐須求統一目下先由到會人認捐或認墊若干結果分頭籌欵以本會名義行之以求劃一當塲仁濟堂認一萬銀行公會捐二萬中國濟生會墊二萬紅十字會認一萬聯義善會認五千元郁君當塲捐五百元次陸達權報吿官廳情形謂護軍使已通函松滬區内各官廳認捐彙繳軍使署轉致本會云云次朱芑臣報吿此次專員出發爲鄭重起見在出發之先無論公費及自費者均立志願書其志願書式樣如下『立志願書某某今因中國協濟日災義振會專員赴日調查某某事自備同往擔任職務并不携帶違禁物品及預聞救災範圍以外之事立願書是實姓名籍貫年歲職業中華民國十二年月日』次王顯華謂散放救濟品宜由當地華商會帮同辦理并推石美玉接洽女界次主席報吿據聞有難民一千五百人今日自神户搭加拿大皇后號出發明日可到滬其中華僑居多數青年會已通吿各隊童子軍届時到碼頭迎接紅十字會已備藥品棺材等以便醫治傷者殮死者云旋即散會 
　　敎育團組織救濟日災會上海敎育團體救濟日災會於昨日下午三時在江蘇省敎育會三樓開會到者有袁觀瀾黃任之沈信卿（省敎育會）李頌唐（上海縣敎育局）袁希洛（寳山縣敎育局）鄭貞文（中華學藝社）朱少屏（寰球學生會）潘競民（江蘇童子軍聯合會）黃伯樵潘指行（中華職業學校）沈同一（南洋大學及上海黃子軍聯合會）賈叔香（上海縣敎育會）張志鶴（同濟大學）賈季英（第二師範）趙正平（曁南學校）　南榮（南洋醫學）沈籟清（商科大學）吳志青（中華武術會體育師範）蕭元恩（青年會學生部）趙師德（第一商業）葉袖東（養正學校）般芝齡等二十餘人由袁觀瀾主席致開會詞後即逐條討論擬就之該會簡則稍加修正即行通過次爲磋商會務進行事宜有議决案多件茲將簡則及議决案錄下（簡則）㈠名稱上海中華敎育團救濟日災會㈡組織凡志願救濟日災之中華敎育團體皆得加入本會㈢會務籌募救災欵項及物品㈣職員暫設幹事五人由到會團體推舉每團體推舉籌募代表一人籌募員若干人由本團體自定之㈤會議遇有重要事務即由幹事部招集會議㈥事務所設於上海西區方斜路江蘇省敎育會（議决案）㈠凡募得之欵均交寗波路上海商業儲業銀行存儲㈡各校籌募隊儘九月十日以前成立（其未開學之學校則由籌募代表自定之）㈢機關費用由各團體分任不得動用募得之欵項㈣舉定省敎育會江蘇童子軍聯合會寰球學生會中華學藝社青年會學生部五團體之代表組織幹事部㈤與各省同鄉公所接洽進行㈥　委中華學藝社特派赴日震災弔間員爲該會赴日調查及救濟員㈦請寰球學生會招待此次震災中留日學生之返國者㈧賈叔香對於募欵方法擬有草案公决付幹事部酌量施行㈨對於墊欵事宜由到會各團體代表先認若干以充臨時費用並推袁觀瀾黃任之沈信卿趙師復等爲代表赴上海銀行磋商墊欵云 
　　省敎育會之建議江蘇省敎育會昨致各省敎育廳及省敎育會電云日本震災慘烈我國應急籌救卹僑民罹禍尤難恝視東京留學生千餘人死傷確數未詳其脱險者亦苦無衣食貴省計已廣爲籌募擬請并於敎育費項下（省敎育會改爲擬并請會商行政當局於敎育費項下）酌撥施救此間現設敎育團救濟日災會公推代表赴日調查救濟云云又該會昨接本埠日總領事謝慰問函云接奉台函祇聆一是此次敝國突遭地震氣災生命之犧牲建築物之毀壞損失難以縷計　爲空前之浩刼言之痛心辱承貴會俯𧶽慰問仰見胞與爲懷不分畛域敝國官民同深感謝云 
　　護軍使通函勸賑松滬護軍使通函松滬區軍警政各機關云逕啓者日本此次猝遭地震奇災東京橫濱等處焚燒幾遍居民蕩析流離首都各大建築半成瓦礫損失數以億計我國地處密邇誼屬同文睹茲空前浩刧允宜共國拯救滬上各慈善團聞已合組日災賑濟大會分投募賑共策進行并議由招商局特派新銘商輪運輸糧食藥品赴日救援凡吾軍警政各機關服務人員尤應見義勇爲當仁不讓除業由鄙人勉捐國幣銀五千元外用特專函奉達務希慷慨解囊廣爲勸募以盡人道而恤鄰災如荷捐欵并希惠交本署以便彙轉爲幸此頌公綏何豐林拜啓九月六日 
　　華僑商會之乞援總商會接神户大阪華商會來電云上海總商會轉廣肇公所南洋烟草公司鑒東京橫濱大地震火災僑胞半死半存顚危待援敝埠雖竭力營救但災巨人衆乏資繼續乞速籌鉅欵之急電匯交神户中華會館接濟切盼神户大阪中華會館總商會叩 
　　華僑聯合會爲僑日同胞乞賑昨日本埠華僑聯合會爲日災事通電南洋各屬僑胞云南洋羣島暹羅英荷美法各屬各歐洲加拿大墨西哥中華商會中華會館各書報社各敎育機關鑒昊天不弔降禍東隣颶風地震摧拉於前回祿波臣肆虐於後以致東京橫濱各區旣變　土復成澤國浩劫餘灰死亡枕籍聞者傷心觀者堕淚似茲現象實爲世界有史以來未有之慘劇也吾國僑胞及留東學生等亦多在劫數之中所謂城門失火殃及池魚敝會本拯災恤隣之念對於華僑義務責任所在自無旁貸敢乞我華僑諸君子仰體上天好生之德效法聖人懷抱之心見義勇爲當仁不讓解囊相助集腋成裘則三島哀鴻感且不朽至各埠籌集之欵或就近交商會會館匯寄神户中華會館馬聘三君託其轉致各災區執事人員以施救濟實爲德便臨電神馳無任急切盼禱之至上海華僑聯合會叩魚 
　　賑品准予騐放之蘇督長覆電朱葆三等前日因購辦麫粉與米由招商局新銘輪裝運赴日曾電蘇督軍省長請飭海關免騐放行昨已接得復電云上海沈知事轉朱葆三先生等鑒支電悉已電江海關驗放矣督軍齊省長韓歌 
　　回敎徒捐助麵粉運日蔣星階君昨函上海總商會謂有麫粉一千包裝招商局新銘輪船運日託該會總務主任徐可陞代爲散放以應急難捐册上請登回敎徒悔予淑蓉二氏合助云云提單一紙係福新第七廠第一千二百十二號聞宋方二會長已將提單面交徐可陞照辦矣 
　　留日學生之哀懇廣東留日同鄉會長劉士木爲地震遇難同鄉哀吿旅滬廣東各團體云敬啓者此次日本大地震災情奇重連日已詳載各報惟於我國僑衆記載從略士木歸國學生之一也知吾國學生之遭難者爲數甚夥留日學日中尤以粤籍爲最多數計公費九十餘名私費二百餘名今年因本省戰爭交通不便無欵接濟不能回國者又多縱有少數有欵學生亦慮回來遭禍不敢回國致此次在東共遭厄難者諒亦不少橫濱華僑五千餘人吾粤人占四千餘（香山籍爲最多）死者已矣急待掩埋生者失所度日如歲肉白骨而出水火急待諸大善長之伸巨臂援救也不勝代存者殁者馨香請命之至云云 
　　留日學生呼籲後之覆電前日本埠留日學會接得神户留日學生會來電後當即擬就復電慰問原文如下神户中國留日學會許宗彝先生等鑒日本慘遭奇災已疉詳報端正苦於不知僑胞狀况爲憾茲接來電更深痛惋在日本數十年來之元氣一旦喪盡自是可慘在我國亦喪去數千人生命財産則利害關係豈不更爲可憫故救災恤鄰迎護僑胞之説少數提倡多數風從一時轟動舉國若狂此間已有商界組織救濟日災會學界組織敎育團體救濟日災會余輩救濟日災會等其他各界之個人募捐振濟者亦頗日夥並由招商局慨將新銘輪免費裝載糧食藥品衣服等物即日開往災區作爲第一次救護出發矣惟杯水車薪無甚濟事某等當竭盡棉力從速進行祈就近轉吿被災同胞及日本國民爲室 
禱中華民國上海留日學會叩魚 
　　日僑募捐之踴躍（甲）昨日各日僑募集之捐欵計銀五千六百五十五兩洋六千九百七十六元金洋一千三百四十元其他中外團體之捐欵尙未計算在内（乙）日本婦人會昨日募得新舊衣服四十餘套已送領事署暫存定九日施行消毒手續十一日裝船運日（丙）萬國義勇軍日本隊昨由隊長大谷大尉發出第九十一號緊急隊令勸各隊員努力捐勸并推定笹田廉平爲收欵委員（丁）日僑以此次該國震災慘劇死傷皇族頗多國家元氣損傷尤巨特一律下半旗誌哀俟領事署接得確實報吿後對於死亡之皇族等尙擬舉行追悼會等（戊）昨虹口日商募集捐欵購辦馬鈴薯十萬斤裝軍艦對馬號運日賑濟現對馬號定八日起椗由第一遣外艦隊司令官指揮云 
　　外人徵集之賑欵現在中華美國協會及字林西報均代日人徵集賑欵昨日美國協會所徵集之欵爲大洋一百六十八元銀五千七百六十兩字林西報截至昨日下午五時止前後計共收銀二千二百七十五兩洋九千三百十六元云 
　　岑春煊覆段祺瑞電天津段芝泉先生鑒支電敬悉日本震災振古未有披纓往救義所宜然此間連日紛籌義賑煊已勉竭棉薄逕寄災區茲奉電示擬集合同志廣爲募集尤愜鄙懷請即附驥以爲先驅惟老病之軀杜門已久奔走籌募力所未勝此事應如何部署進行一惟大力主持是荷岑春煊魚 
　　吳錦堂復甬同鄉會電寗波同鄉會爲此次東京橫濱浩刦僑居同鄉及留學該處不在少數前日曾電詢僑居神户同鄉吳錦堂請其調查電復昨該會由上海義生行轉到吳君覆電如下「上海寗波同鄉會來電已悉東京橫濱郵電不通此刻無法可想吳作鏌微」 
　　中外士紳繼續訪問昨日又有中外士紳多人前往日總領事署訪問中國方面有何護軍使代表陸守經交涉員代表楊念祖唐紹儀代表唐湘及傅筱庵等數十人云 
　　兩團體之表示㈠「救國聯合會」救國聯合會爲救濟日災事特於昨日下午五時召集臨時會議到者董事委員黃石安沈儀彬曁會員郭元覺等二十餘人公推沈儀彬爲臨時主席討論結果如下（一）由董事委員起草電文致電日本慰問該國國民及我國僑胞（二）由救國會會同基督救國會募捐振濟我國僑日各界議畢六時散會㈡「對日外交會」國同對日外交大會總部昨日午後三時開常會到者三十餘人公推方振武爲臨時主席首由首席報吿此次日本發生亙古未有之奇災吾人認爲非獨日本一國之不幸乃東亞之大不幸本會對日宗旨雖係出於自衛在反對之地位但此爲另一問題應否有所表示請討論余翼文附議當經議决由本會致電該國政府（由駐滬日本領事轉達）表示本會弔慰之意電文由王仲年余翼文會同文書股起草次徐畏三提議對於旅日各界僑胞應有同一之慰問方振武附議全體通過再次余翼文提議本會以後開會改爲每月第二第四兩禮拜全體通過議畢四時散會　　赴日盤察　騐疫症長崎公佈騐疫後赴日二三等搭客均須檢驗疫症現日領事署以此次中外人士赴日本調查救濟等頗極熱心特印發免騐證書一種凡赴日振濟之二等搭客均可憑此免去檢騐手續云 
　　安徽同鄉之電慰救濟安徽留日同鄉協會致東京安徽留日學生電云長崎轉東京小石川區翰雲安徽留日同鄉會鑒驚悉東京地震極爲悲痛遙念同鄉罹此災難者究有幾人諸君密邇災區見聞較確祈速詳示以慰惶急同人除組織救濟團體向皖内外各公團接洽外特此慰問救濟安徽留日同鄉協會李宗鄴兪少成兪學峻唐道海查文誥等二十四人叩微 
 
[中國協濟日災義賑會成立會攝影] 南京路心心照相館攝 
[日本地震後之航業消息]  
　　災後第一批回國之華商昨日日本郵船會社之日光丸由東洋來滬此船係日本大地震後來滬之第一輪所來旅客中有中國在神户門司等處之旅客胡和生高永壽丁信智張金春陳費生楊芝球凌桂保林善美吳祥標湯高山楊熾昌王惠泉等以上自神户第一批歸國避難之華商又有從門司來滬避難之中國商人爲周漢鳴鄭谷行周順生梅順義劉學典金乾錦周西華陳潤生孫昌盛等共十八名亦係爲京濱發生地震後而歸中國者以上各華人均爲僑日之尋常華商並無學生在内 
　　今日有多數避災華人回國本日昌興公司之坎拿大皇后號輪由温哥武經橫濱來申時有多數中國人將乘此輪來滬聞均爲災區逃出之人故本日或可以得到災地華人之實况矣 
　　留日學生尙少歸國留日學生之歸國者祇三號有宋斗烈及吳秋兩人由日本還滬此後則並無一人歸國今日日光丸赴東本埠又有大批僑居日人動身還國 
　　日輪公司拒載貨客赴京濱日本郵船公司及其他之各輪公司已宣布凡由上海運往日本東京橫濱之貨物一律拒絕不運即本埠由滬赴京濱之旅客除往災區有特别事故外餘均不允售票該社又接得本社電謂橫濱之支店總店已完全焚毀又在橫濱自置之數處貨棧滿儲客貨者刻亦全數損毀至泊於橫濱港内之接送旅客小火輪亦全行毀滅幾無一艇完存此外若停留濱港沿岸之商輪亦悉皆受傷矣 
　　近日外人之赴日多連日由上海赴東爲查察京濱間之災區事而往者日人有菊池村上鈴木波多大谷及山本等重要人物又有西人ＢayleＡralＣorreaＳueitbＫugdonＬavat等等而連日往各輪公司定客位赴日之西人較前兩日爲更多也 
　　派輪運濟賑糧及救避暑難民大阪公司又派八千噸輪各一艘專以接濟賑糧至於避暑之難民先由某日輪救出七十名次由在橫濱之美輪公司担任調派數輪專救在日避暑之難民云 
　　日郵社變更行程與船價日郵社長崎丸熊野丸備後丸肥前丸等奉命專在日本神户援救京濱之難民刻該社又得總行電吿加派實蘭丸箱崎丸兩巨輪在神户裝米至災區聞阿蘇丸及本日來滬赴日後之上海丸亦將支配於救濟輪中所以上海班内之各輪業已變更船舶及行程矣變更日期如下 
 
 

Page 14

 
 
第一萬八千一百五十一號;中華民國十二年 西曆一千九百二十三年九月七號
星期五 * *　　（輪名）　（往地）　）（出口日）　（輪名）　（往地）　（出口期）　　日光丸　神户門司　本日　上海丸　神户長崎　本日　　靜岡丸　長神橫　九日　山域丸　長門神　十二日　　泰安丸　神門　十五日　博愛丸　神户門司　十九日　　竹島丸　門司神户　二十二日　山城丸　同上　二十六日近江丸　同上　二十九日 
　　該社於昨日又得總社命將中日船票價從新改定如下（表以元爲單位） 
　　（地别）（一等）（二等）（特三）（三等）（地别）（一等）（二等）（特三）（三等）　　長崎　四三·　二一·　一五·五　八·五　門司　五八·　二七·五　一一·　一○·五　　神户　七七·　三五·五　二一·　一三·五　橫濱　八八·　四四·五　二六·　一六·五 
　　日本海軍秋操改期日本海軍省刻已通電至中國各警備艦謂本年所定之海軍秋操今因此次大地震波及橫須賀軍港决計暫行停止候災區事畢後再行定期舉行云 
[西報所紀日本震災消息]  
　　文匯報云英艦隊司令雷佛生提督本日乘旗艦霍金斯號抵埠途中接有無線電徵實東京市燬三分之二橫濱市全燬之説又英艦台斯配區號於星期一接震災消息後立即駛往橫濱從事救濟大約於昨夜駛到今日英艦蜜蜂號接其無線電云美驅逐艦已到四艘與本艦協同辦理湖綸艦大約七日可到宮之下消息頗多矛盾救濟隊乘美驅逐艦沿岸下駛調查情形歐人方面之糧食藥品狀況尙爲滿意澳后號留此暫作英總領事行轅橫濱市全燬東京市燬三分之二外人死傷數橫濱約七十人姓名未詳東京未悉箱根三人宮之下未悉救濟事務正在辦理由橫濱英總領事主持本艦協助之另一無線電稱聞英使館人員未有死傷本日台斯配區艦長往東京調查詳情云云又本埠日總領事署以皇族中有數人罹難自昨日起特下半旗誌哀今日正午本埠匯豐銀行開會籌議救濟現集神户將至上海之受難外人事重要商家到者甚衆即組織總幹事會凡到會之各國人士各以代表一人加入舉定史密士氏爲主任温特氏爲書記會中有英·美·瑞典·意·日·法·比·瑞士·丹麥·瑙威·印度·代表各一人此外尙有英國婦女俱樂部之代表西姆士夫人美國婦女俱樂部之代表克蘭夫人主任史密士氏宣稱滙豐銀行今晨接有電報謂外人被難者約七百名已抵神户其第一批將乘加后號於星期六晨抵滬如有需助者當設法安挿之今已發無線電致加后號詢問需助者共有幾人惟不得不先籌欵項云云於是西姆士夫人起稱英國婦女俱樂部及美國婦女俱樂部已先開會允備住處者頗不乏人該船抵滬時俱樂部擬派人登船設法濟助受難諸人云 
　　上海泰晤士報云本埠英商公會及中國公會已捐日金二萬元滙往神户交英人協會辦理之西國賑災委員會應用並請各會員量力輸助撥充救濟僑日外人之用如有盈餘即轉交日本賑災募捐會 
　　字林報云美按察使羅平吉氏及其隨人等此次在哈爾濱公畢後便道赴日游歷適値日本發生地震巨災因是本埠人士於羅氏輩之曾否罹險頗爲惴惴茲已得直接報吿悉羅氏夫婦卜德氏夫婦及葛烈芬氏皆未在災區美副典獄官現接卜德氏九月一日神户來函稱其新夫人乘麥笛遜總統號於是日抵神户隨舉行嚴肅之婚禮設宴於舟中函内未及地震事羅平吉氏夫婦於八月三十一日離奉天遵陸過韓境當於九月一日午間抵門司羅氏曾致電卜德氏道謝不克往神户觀禮之歉忱故是日羅氏亦未必在災區葛烈芬氏以事覊留哈爾濱將於星期六日直接回滬胡蕯氏夫婦聞二日適在長崎諒今晨（六日）可以回滬 
大晚報云美按察使署書記接有海電稱羅氏夫婦於星期日始離釜山本埠意領事署接日本來電稱橫濱領署全燬領事無恙東京意使署人員狀况未詳今日本報接橫濱無綫電云此間罹難西人約在二百以外惟造册事進行甚緩蓋其中多於房屋坍塌時壓斃在内非俟清除瓦礫不能發見此外焚於大火中者諒亦不少刻下市内景象異常悽慘被災人民急盼救濟船隻之至星期六下午在通衢一帶瓦礫場中尋獲西人屍首甚衆皆抛葉海中附近河渠積屍殆滿臭穢難聞不日恐有癘疫發生被災華僑羣聚一隅無食物宿處情形殊爲狼狽市中街道多因地震而龜裂東京西人之罹難者數目未詳惟聞通用電氣公司之白魯姆氏已遭難據赴橫濱道中之美亞洲艦隊無綫電稱東京橫濱兩埠死者約二十四萬傷亦如之橫濱港内海底升漲恐不能容巨舶嗣後航務樞紐勢將移至神户等埠半官消息山本首相在某俱樂部三層樓墮下受傷本埠美領事署昨日午夜接神户美領署電稱被災西人悉來神户急需食物衣服而藥品及看護人員需要尤殷等語又美政府自聞日本震災後即彙集疑似在日之著名人物姓氏通電遠東各領事查訪踪跡本埠美領事署刻亦接奉此名單矣大陸報云日本被災西人現以神户有不能容納之勢纷紛乘船來滬第一批大約於星期六抵埠此間英美婦女會特通吿各會員如有餘舍可供災民權居數日者請往四川路六十六號及九江路十二號報吿此外各團體亦紛紛籌備宿處聞加后號載災民一千五百名於昨日抵神户續駛來滬將於星期六抵埠而法船安特來朋號東洋汽船會社之某輪大英輪船公司之某輪俱將載災民來滬又約弗森總統號載災民三百五十人於昨日抵神户料其中大半將仍搭該輪返美云 
[追悼哈定總統之確期]  
　　九月九日　地點尙未定 
　　慈善團體等聯合追悼美故總統哈定君之追悼會因團體衆多事務紛繁以致開會日期紛傳不一茲悉該會等現確定本月九日（星期日）下午一時舉行惟地點原定市政廳後改總商會現尙未定妥定妥後將由該會等正式公佈云 
[國會消息]  
　　兩院秘書廳着手組織　昨日報到議員二人 
　　國會議員到滬人數日衆開會日期已由衆議院提出擇期本月十日至二十日間參院方面俟行政委員會開會後即可决定現在院内辦事參議院在京本因議長尙未産出但有行政委員會衆院方面前在憩園開談話會各省曾推出籌備員一人現在即以此項各省推出之籌備員組織臨時行政委員會至组織秘書廳參院方面仍承認沈鈞儒爲秘書長衆院方面則將由議員中推出一人爲秘書長云 
　　北京一部分議員反對維持費之故憤而離京昨日至大壽第辦事處報到者有山西康愼徽四川杜華二人其餘亦不日到滬云 
[成都總商會派定民治會代表]  
　　致總商會之電文 
　　總商會昨接成都總商會電云上海總商會民治委員會鑒東電奉悉貴會於九月十日在滬會議敝會同人因開會之期旣迫遒途又復多梗勢難派遣專員因公推滬上馬裕隆號東馬乙棠就近代表敝會與議除電馬君外合亟電復即希查照成都總商會叩 
[徽寗弭兵會委員會記]  
　　代表定期出發 
　　徽寗旅滬弭兵會前日（五日）下午五時開委員常會由委員長余魯卿主席首報吿上届議案次討論代表出發問題鄭介誠李振亞呂篙漁曹志功等相繼發言有所主張結果三路代表均定於十一號同時出發次由曹志功報吿三日夜間各代表集議情形并宣布擬定之草約四則又謂赴蚌代表前本推定余魯卿呂篙漁二君余君因年老事冗除函囑其少君志汶就近代表外并推荐王文藻君前往所有川資由余君私人資助衆無異議次議代表劃分區域案决定㈠蚌埠呂篙漁余志汶㈡南京安慶蕪湖李振亞王文藻㈢杭州程永言曹志功末由主席報吿各處來函宣吿散會已八時許矣 
[大北電綫修竣]  
　　烟滬水綫阻斷電報不通已届旬日各商受影響者不少大北綫昨已一律修竣照常通報矣 
[吳淞商會會員陡增之爭執]  
　　吳淞商會原定今日爲選舉會董之期照章應於昨日將會員名單公布詎内幕分爲二派以會員之多寡與會龍之多少有關係而會董之多少與會長之當選有關係前晚以現任正會長顧君不願聯任雙方提出候補當選人添加新會員當塲交付會費一時陡增會員百餘人共期得最後之勝利爭執情形頗形劇烈旋經顧丹巢朱水澄出爲調和本届選舉以前新入會員暫不加入選舉昨日亦不照期揭示會員名單暫吿結束時將天明矣 
[寳山敎育局董事會紀]  
　　寳山縣敎育局於前日上午十時開第一次董事會到者董事袁希濤邱書畦朱鶴臯李壽彭嚴汲青顧鴻儒王德昌及局長袁希洛當經推定顧鴻儒爲主席提議案件如下㈠本局施行要則案㈡本局本年度預算案㈢本局辦事細則案㈣劃分學區案討論結果關於第一三兩案條文均有修改大體通過第二案照原文通過第四案議决由局附加説明并支配敎育委員俸額辦法呈縣請提交縣參事會議决然後施行其臨時提議案有二件㈠提議董事會會議細則起草案議决推定朱鶴臯王德昌二君爲起草員於下届會議時提出討論㈡提議推舉經濟董事案議决推定邱書畦顧鴻儒二君爲本局經濟董事議畢已四時矣 
[閘北水電廠財産損害案昨訊]  
　　吿發人呈催被吿到案對質 
　　閘北公團聯合會推舉代表湯有爲在上海地檢廳控吿單毓斌金其照損害水電廠財産一案於八月十四日開庭傳訊之後該廳諭令靜候辦理惟原吿以該案擱置日久昨又延楊春綠律師撰狀呈請迅催被吿到案對質狀如下 
　　爲吿發單毓斌等共同損害省收入未遂一案懇請迅予票傳被吿到案偵查事緣本案巳蒙貴廳本年八月十四日開庭偵查聲請人業將事實陳述清楚奉諭靜候辦理等語同日聲請人復呈遞理由書一狀十六日奉批「狀悉候核辦此批」等語各在案現在聲請人靜候辦理歷時漸久特將該被吿人單毓斌金其照之個人地位與土地管轄核與普通人民犯罪之性質絕無差異之㸃謹臚叙理由爲貴廳縷哳陳之㈠查本案被吿人單毓斌金其照均非軍人其現職之省公署第四科科長吳淞商埠局坐辦又均非軍職自不受特别審判之利益究其當日以閘北水電廠長省公署第四科科長之身分共同損害閘北水電廠之收入以圖利淞濱電力公司之所爲實完全負有刑律上之責任當然歸普通司法衙門管轄毫無疑義該單毓斌之現職縱爲省公署第四科科長而現任江蘇省長以並未奉有監督司法行政之特别委任依法不爲本省司法衙門之監督機關則是本省司法衙門對其佐理事務之掾屬旣爲合法之傳喚省長自亦依法令其掾屬到案應訴該金其照之現職縱爲吳淞商埠局坐辦而現任吳淞商埠局督辦適爲本省負有重望之紳士且曾一度爲國務員其對於司法衙門之合法傳喚其僚屬當然絕對維護法庭之威信而亦令其僚屬到案應訴按之敎令適用之文官保障法草案（見民國二年敎令第十號關於文官任免執行令載在二年一月九日政府公報）所規定本案情形該管長官尙得爲命其休職之處分豈有不令該單毓斌金其照到案應訴之理去年羅文幹君一案同爲刑律第三百八十六條之犯罪羅君以現任國務員大總統且責令其到案應訴京師地方檢察廳尙進爲覊押之處分可知單毓斌金其照之個人地位實與普通人民絕無差異决不因其現職爲省公署第四科科長吳淞商埠局坐辦而特予優異此不得不陳明者一也（未完） 
[各團體定期追悼裴國雄]  
　　本月（九月）十六日下午二時在寗波同鄕會昨日下午四時籌備裴國雄君之追悼會等事務者在本館五樓先開一會議李士林丁慕琴樓北泉金立誠裘珠如徐小麟張競民朱應鵬潘孟翹張竹平潘毅華李嵩生謝介子等均列席張竹平主席報吿一切經衆討論積極籌備各項事宜關於追悼會一節定於本月（九月）十六日星期日下午二時假座西藏路寗波旅滬同鄕會舉行現已决定發起者爲總商會商品陳列所新聞記者聯歡會季社本館此外尙有團體行將加入現正在接洽中會議至六時半乃散 
　　又聶雲台方椒伯徐乾麟趙晋卿四君昨爲裴君事聯簽函件以友誼性質發致總商會及商品陳列所會長董事諸君俾共誌哀悼已由楊家堃君代爲辦發矣 
　　新聞記者聯歡會追悼裴君會籌備委員及聯歡會職員等前日（四日）下午六時假本館三樓開第二次籌備會議决兩事如下㈠第一次籌備會議决定九月九日星期日爲裴君開追悼會茲因季社等各團體議定加入手續未完議决改於九月十六日星期日下午二時假寗波同鄉會舉行㈡九月分聯歡會常會定於九月九日正午十二時假四馬路嶺南樓開會討論會務并照章聚餐云 
[法總巡注意界内政治集會]  
　　頒布會議章程 
　　法總巡費沃禮以近來本租界内各團體往往私自集會特派華探目程子卿李友生等將印刷之法租界政治會議章程分送界内各團體並傳知以後務須遵章辦理茲錄其章程如下按照法租界工部局第十三條章程之規定今頒布關於會議章程如下㈠如無總領事或其委員之准許不能在租界内集會議論政治㈡如有人欲在租界内集一相同之會議應於四十八小時之前函致法總捕房請求准許並聲明開會宗旨在議諸人之名姓以及本日應議問題云 
[和蘭領署昨日之慶典]  
　　日昨（星期四）爲和蘭國大君后登極二十五週慶典又爲補慶上月三十一號大君后誕辰之期駐滬和蘭總領事達念思假座外灘和蘭銀行行慶祝典禮招待來賓中國官長往祝者護軍使代表陸達權許交涉員率同陳世光楊小堂兩科長上海縣沈知事徐警廳長英法公廨關聶兩廨員閘北工巡捐局許局長等均蒙和總領事優禮接待並欵以茶點直至下午一時始各興辭而散 
[俄僑有獎賑劵准予通融發行]  
　　駐滬法總領事韋禮德前函交涉公署略以關於旅滬俄國婦儒救濟會發行有獎賑劵擬在内地推銷一事當經交署函請松滬護軍使核辦去後茲聞軍署函復交涉公署稱該會發行獎劵事關救濟俄國難民自可酌予通融已分令警察廳縣知事通飭知照云 
[美信洋行改良繅絲之意見]  
　　駐滬美信洋行大班許勃來氏昨將改良繅絲方法之意見書分致本外埠各絲廠公函云謹啓者六個月前曾備通吿書致送寳廠各友諒蒙採及蒭蕘但美國對於條份之匀凈以及糙絲拉力擦力等均視爲極緊要者故現又加入意見以備各廠採擇如打包之格式以及絲條之大小等均須一律蓋世界産絲之國其與絲把絲條無有不一律者倘各寶廠能及早改良定能獲良好之結果若此非但各寳廠直接受益即敝國機户及滬上出口各行家亦因此而獲益矣此書送達後務請加意研究照此格式實行則買主與機户均極有希望者也絲條與每把絲之格式「甲」絲條之長短一律五十六英寸「乙」絲條之闊狹三英寸至三英寸半「丙」扣頭線每條絲宜扣三線其距離宜相等「丁」底面頭結線此線須結於扣線之中央並須將絲之底面頭扣住「戊」絲上所用之線扣線宜用白絲綫「已」打結結須打爲死結「庚」綫頭綫頭宜剪短離結不得過一分二五「辛」扣綫法四洞五股「壬」絲身絲身務宜堅硬惟不宜有硬罩板有則必須揑鬆之「癸」斷頭接頭所打之結亦宜用絲結並須剪短之再搭頭再忌務請罰禁凡茲所述爲各寳廠所最易改良者將來對於絲把絲條能改良一律藉免屢次函吿之煩不勝禱切之至美信洋行許勃來謹啓 
[杭商會長離滬]  
　　昨晨返杭 
　　杭州總商會會長金百順前因蘇浙和平問題特行來滬與紳商兩界接洽一切現已事畢業於昨晨乘滬杭早快車返杭 
[林長民業已北返]  
　　林長民君由北京來滬後前日忽接家電其夫人患病頗重故即搭車北上 
[省公署變更公文程式之呼籲]  
　　吳江縣議事會議長費玄韞副議長周家圻昨爲官廳對於縣市鄉公文程式問題省長僅憑縣知事呈請擅自變更法制特公函江蘇縣議會聯合會請予力爭電請省長取消前令文云聯合會諸先生大鑒逕啓者茲准敝縣震澤市董倪鴻孚函稱蘇省自治經民國三年非法解散地方官廳行文於市鄕各董輒用訓令名義地方團體尙以受官廳委任往往隱忍而不爭實則如辦事處等機關均係爲地方義務公僕不比縣署掾屬佐治等職爲官廳直接僚屬受國家之豢養也按前清地方長官行文於市鄕董本用照會可見前清雖專制政體尙有尊崇地方士紳之意查民國新頒市鄕制文書程式第一百六條内載民政長行文市鄕議事會及鄕董均用照會當時之民政長即今日之縣知事期行文於市鄕議董兩會照章而統用照會者蓋由市鄕議董兩會係人民公選非官廳所可委任今者地方自治幾經縣聯會之呼籲力爭而始奉令恢復地方人民以爲法治重光民氣可以不至遏抑矣敝市議會諸君召集舊時議員依法開會並改選鴻孚爲市總董近日奉到縣署公文不遵照市鄕制文書程式而改用訓令竊思此次回復自治市鄕制並未修改何以忽而變更程式一再思維殆根據於報載武進姚知事呈請省長改用照會爲訓令省長殆徇姚知事之請擅自變更自治章程通令各縣一律改換耳夫今日之自治本曰恢復省長如不欲恢復則已旣欲恢復似應仍照舊制執行初不料以蘇人治蘇之省長擅自變更章程况省長前次令文内開遇有疑難之處當隨時咨請省會解釋姚知事苟有疑難請示辦理省長亦應咨請省會議後今乃官官相護通令變更是可變更何事不可變更此等『非驢非馬之自治不如不恢復之爲愈』鴻孚非爲敝市一區計爲六十縣民治起見不得不依法力爭擬請貴會函致縣聯合會呈請省長取銷前令回復原定程式以重法治等因事關文書程式非一縣所能抗議請貴會提交委員會决議呈請省長取銷前令回復原定程式至紉公誼云云 
[探捕搜查仁源當案續聞]  
　　交涉員覆函總商會 
　　本埠總商會前以仁源當無故受西捕查曾特函交涉署請謀將來保障方法茲得交涉署復函云接准來函以仁源押當被西捕搜查並將受典諸物之包裏拆開抛棄囑爲轉商租界當局務使嗣後此種騷擾得以免除等由除函領袖領事請其轉知工部局嗣後對於搜查一事務須籌一和平辦法俾順商情俟復另達外相應函達貴總商會請煩查照轉知爲荷云云 
[染業集議維持市面]  
　　對外劃一價目 
　　本埠京紹青藍染業公會自新理事徐子賢君接辦以來整頓會務不遺餘力茲因市面衰落又加靛料飛漲生活程度日高同業中若再心存歧異勢將演成停業是以商同業董楊午田君等柬邀同業各坊領袖於昨在法大馬路鴻連樓集議共到二百餘人討論嗣後對内整頓會務對外劃一價目免致參差自失信用到者均極贊同議定即日再邀各布號經理等商議宣述染業困難苦衷要救加增染價以維生計將來必有圓滿之解决云 
[清理惠工銀行案又訊一次]  
　　公共公廨理賑員清理惠工銀行倒欠一案第二次報吿書已經呈廨因内有押欵一宗尙多糾葛故昨晨經關讞員會同英副領事麥君傳訊據禮明律師稱伊代表孔笠安請求諭令大成錢莊將受抵惠工銀行抵押品内之借據兩紙發還緣上海紙烟捐局欠孔鉅欵經人調停由該局償還二萬元但該局無欵遂由孔代向惠工借墊而由該局出立每張五千元之借票四紙交與惠工惟惠工亦無現欵故與孔存摺一扣言明如該局有欵付交即行給孔嗣該局付過一萬元故借據已收回兩紙尙有兩紙則被該銀行連同其他物品如保險單洋布棧單等一併向大成錢莊抵押查其所欠大成之欵祇一萬五千元將保險單及洋布棧單抵押巳夠應請諭令該莊將此項借據交還云云並由孔笠安上堂証明因紙烟局欠伊欵項由局長汪瑞𫕟命代設法向惠工借欵償還情形並稱惠工銀行經理沈奎年係大成莊經理之姪而大成莊經理則兼充惠工監察員故該行與大成押欵實係私相受授事前並未取得伊之同意云云而大成莊則延羅傑等律師請求准其處分此項過期不贖之抵押品並向孔駁結之下時巳届午中西官諭改期續訊 
[龍游水災乞賑電]  
　　本館昨接龍游代電云上海申報館轉華洋義賑會曁全國諸大慈善均鑒眞日港水大漲城内水深丈餘漂没房屋百餘家田禾千餘畝難民流離失所菜色慘聲不忍聞睹懇發仁慈迅予撥欵賑濟以蘇災黎功德無量龍游城區自治辦公處叩 
　　尙有本埠新聞等轉入後頁 
 
 

Page 15

 
 
第一萬八千一百五十一號;中華民國十二年 西曆一千九百二十三年九月七號
星期五 * *本埠新聞二 
[友華銀行滙市報吿]  
　　昨日友華銀行滙市報吿云五日倫敦大條銀價近期長○六二五遠期長一二五紐約銀價未動倫敦紐約間滙價落至四元五角二分半今日此間滙價掛牌仍照昨日未動市况終日上落不定但趨於硬之方面英鎊售價九月份三先令一便士半十月份三先令一便士三七五十一月十二月份三先令一便士二五美金售價近遠期均七十元七五照此價略有成交惟此爲成交最低之價十二月份英鎊最高之價爲三先令一便士半同月美金最高之價爲七十一元三七五照此價購入者頗夥日金有價無市各銀行所定買賣價參差不一大概近遠期售價六十八兩半購價六十七兩半銀行滙票定價英匯三先令二便士二五美滙七十二元七五法滙一千三百十五枚昨日倫敦銀市中國購入印度售出收盤市况穩定紐約市况亦穩定 
[上海商業市况彙錄]  
　　金融 
　　昨日銀幣市價大漲早市價巳升至七錢二分一釐五午市收盤又漲一釐較上日共漲二釐一毫二忽半正金銀行向中國銀行買進洋二十萬元價七錢二分二釐一二五各錢莊裝往天津洋二十萬元又裝往長江洋十萬元 
銀拆早市爲八分午市收盤價六分較上日小去一分中國銀行裝去南京大條一百八十條又交通裝去杭州大條一百五十六條又各銀行大條烊出三萬五千兩入庫 
　　昨晚止各銀行錢莊查倉庫存現銀二千四百五十七萬兩現洋三千八百四十二萬元大條二千一百二十四條 
　　公債票 
　　昨日各種公債交易仍無發展氣象惟金融期現等票賣户較少價格因以略見回高其餘各票市况仍呆市價又趨鬆動金融公債現貨千元票開盤六十六元八角嗣後步趨堅硬收盤六十七元一角較前日漲高二角五分九月期全日成交價常在六十七元三五角之間收盤市况穩定價六十七元五角半較前日回高一角十月期除息前市成交價均爲六十四元四角五分後市由六十四元七角高至四元八角五分較前日大二角十一月期結果比前日漲四角收盤價爲六十五元二角整六現貨開盤四十九元九角較前日小一角嗣後僅做開兩盤價格各無改動九月期收盤五十元計小一角五分十月期最小價低至五十元零三角五分收盤雖回高至五十元零四角比前日收盤價已跌去一角十一月期收盤五十元零八角計跌二角償還八釐收盤二十一元五角較前日縮去六角其餘如三五年票及整理七釐等票仍無受主故價格均無開出云 
　　國内滙兑 
　上海商業儲蓄銀行國内匯兑六日行市報吿云今日津電報稱銀市堅定洋滙跌落一元計京公砝爲一千零五十二兩五錢洋爲一千零十三元津行化爲一千零六十兩零五錢洋爲一千零十二元保定唐山各跌落一元同爲一千零十二元順德跌落二元爲一千零十六元漢電洋例未動今日掛牌仍爲一千零三十二兩五錢洋滙跌去一元爲一千零零六元湘滙亦跌落一元計長沙爲一千零十五元常德爲一千零十七元濟南今市與昨日津滙作同樣之激漲計濟平每千兩合規元一千零四十兩零五錢較昨日漲起三兩五錢洋滙爲一千零十元漲起三元烟台銀滙提高七錢五分爲一千零四十二兩英洋匯價跌落一元爲一千零零一元青島銀滙未動洋匯跌去二元爲一千零零八元濟寗青州則各漲起二元同爲一千零十二元豫滙今日亦稍跌落計鄭州爲一千零十三元洛陽爲一千零十五元各跌落二元此外川省滙價再降計渝萬兩處其銀洋滙一律均跌落五兩去 
　　外幣 
　　　昨日各種外幣現貨進出交易殊呆雖標金市價回高而人心依然不振致票價又趨鬆動英金票成交買價爲八元九角較前日跌去一角美票計一元九角二分日票買九角四分較前日各跌一分半港票縮去五釐買價爲一元零一分八釐餘如荷蘭票買七角二分半馬克計一元四角三分坡票爲一元零二分半法票計一角二分一釐羅卜一千元新票計二兩二百五十元票爲一兩二錢五百元老票買三兩半五元至二十五元票買六兩五錢進出之數甚爲清淡故價格無所上落云 
　　金市與匯價 
　　昨日星期四大條銀來電近期長○六二五遠期亦長一二五十月份標金開盤價較上日收盤漲銀一兩一錢計三百二十四兩五錢以後人心上下不定致標金漲跌屢次相差甚鉅計自開盤後即漲至三百二十六兩又跌至三百二十三兩五錢移時仍回升至三百二十五兩復跌至三百二十四兩二錢旋即再漲至三百二十六兩五錢因此同業中及大連帮等賣買極形擁擠嗣至九時半先令揭曉弗動惟印匯大二五法滙大十法郎東滙大半分餘均無變遷斯時標金又跌至三百二十五兩八錢驟漲至三百二十七兩四錢各匯市况初開時較上日收盤時見硬銀行賣出十二月份先令價三先令零半買進三先令零七五賣出十二月份美滙價七十一元二五買進七十一元半又賣出十二月份東滙價六錢八分買進六錢七分七五標金跌至三百二十六兩五錢嗣後市况趨軟銀行賣出十二月份先令價三先令零三七五買進三先令零四三七五又賣出十二月份美滙價七十元零八七五買進七十一元又賣出十二月份東滙價六錢八分二五買進六錢八分標金乃條漲至三百三十兩零二錢旋因賣者蜂擁遂跌至三百二十七兩七錢及至午刻匯市收盤較前尤軟銀行賣出十二月份先令價三先令零三一二五買進三先令零四三七五又賣出十二月份美匯價七十元零七五買進七十元零八七五又十二月份東滙價仍與前同故標金又升至三百二十八兩八錢旋爲三百二十八兩五錢收盤各滙交易以美東兩滙爲最多計同業中賣與各銀行共有二进餘萬元之譜先令交易則祗數萬磅午後標金開盤相等仍爲三百二十八兩五錢未開先令之前賣者頗多故小至三百二十六兩七錢先令仍爲弗動標金價復增至三百二十七兩五錢各滙市價又回硬銀行賣出十二月份先令價三先令零三七五買進三先令零半又賣出十二月份美滙價七十元零八七五買進七十一元又賣出十二月份東滙價六錢八分買進六錢七分七五標金小至三百二十七兩移時市况仍轉軟銀行賣出十二月份先令價三先令零二五買進三先令零三七五又賣出十二月份美滙價七十元零七五買進七十一元又賣出十二月份東滙價六錢八分二五買進六錢八分致標金最高漲至三百二十九兩七錢至收盤時市况又仍趨硬銀行賣出十二月份先令價三先令零三一二五買進先令零四三七五又賣出十二月份東匯價六錢八分買進六錢七分七五惟美滙市價仍與前價相等是時標金跌至三百二十八兩一錢嗣後標金仍忽上忽下交易亦極暢達計其價自三百二十八兩九錢小至三百二十八兩四錢又漲至三百二十九兩四錢有頃仍跌至三百二十八兩九錢後爲三百二十九兩收盤云 
　　紗花 
　　昨日星期四各客帮現本紙交易平平川帮購買十四支蘇天官價一百四十八兩又買十支雙蝙蝠價一百三十二兩七錢五分兩牌計共五十包其餘各客帮購買本紗二三百包日紗四五百包本紗價無上落日紗漲二錢五至五錢交易所標準午前漲八九錢至兩許午後又步降與上日相仿大阪三品紗自東京巨災後巳三日無電昨已照常開業午前開盤漲日洋兩元午後又回小五元美棉電報現期漲八十五磅音遠期漲八十二磅音印度電報朋搿而奥浮辣各好兩個羅比白洛去無上落由新廠開出十六支人鐘二三百包價一百五十兩○七錢五分至一百五十一兩一個月期扣們鴻裕廠開出二十支寳鼎一百包價一百六十八兩陽曆八月份期扣們又十六支現出寳鼎五十包價一百五十三兩五錢扣們市面仍平穩 
　　昨日棉業交易所通州棉花標準市價稍軟較上日小去一二錢交易平常聯合會報吿永安紗廠買進一星期送廠餘姚花一千包價三十五兩老公茂買進十天送廠南市本花衣二百包價三十五兩 
　　絲市 
　　昨日洋莊絲市續漲緣歐美各莊銷塲極旺而本埠各絲商因日來市風看漲且以内地絲繭增昂成本加重是以索價甚巨然各歐莊以海外需要旣殷並不嫌絲價高昂致各絲經成交額異常暢達市價頓然提高百數十兩廠絲期貨昨由泰和藍樂璧景昌連納怡和中和達昌等行談成上中等貨五百四十担絲價跳大百餘兩七里干經則由信孚安利愼餘三行購成上等貨五百五十担行情激漲四五十兩七里大經計由達昌買進四十五担價較前漲十餘兩四川黃廠經昨由安利達昌信孚等行買成遠期貨百餘担價竟暴漲百外兩湖北黃廠經日莊略有購去價亦漲起百三四十兩山東黃廠經則由信孚談進四十担絲價提漲三十餘兩八繭灰經美法進意亦殷惟以存底巳枯交易難暢昨由百利買進上等貨七十餘担價又漲起二十兩愼餘進中等貨四十除担價漲十兩觀昨市各經走銷之旺開價之挺爲今歲新絲以來未有之盛况云 
　　茶市 
　　昨日洋莊茶市路莊綠茶市面仍無發展行家交易除珍眉秀眉略旺外餘均無大宗成交大帮市面完全停頓人心尤呈憂慮之象惟風傳日本此次火災茶葉焚失六十餘萬箱証諸絲紗各項因日本火災焚失而市價暴漲此説或非虚傳不過時機未至華洋商人尙未有注意華茶之觀念但將來銷路因此發展不難預言昨市綠茶總計成交一千三百三十箱其中珍眉一項計五百五十六箱售盤自三十八兩至六十二兩較前日仍未回高秀眉銷去四百四十三箱怡和洋行購進十分之八售盤自十七兩至二十八兩較前日略漲針眉市面頗爲活動鳳眉娥眉蕊眉等貨仍無大宗成交蝦目珠茶因法莊去路呆滯市面完全停頓 
　　呌莊 
　　昨日日星期四又値英商元芳洋行不限價拍賣之期排呌各貨有泰西緞尺六元絨元羽綢元細斜洋紅布市原布竹布漂細布漂布等疋頭貨共三百九十四件計一萬六千五百五十疋比較上届少拍十三件計四百九十六疋各客帮曁本街各莊之拍進者尙多所拍之價較上次稍見起色大致漲多跌少云 
[旅滬温嶺人關懷桑梓奇災]  
　　旅滬温嶺紳商陳乃楫等昨發出快郵代電云申報館轉華洋義振會曁朱葆三先生章一山先生同鄕諸公均鑒敝邑於八月陽日飈風驟雨歷兩畫夜田畝村墟悉成澤國棉稻盡枯爛秋收巳絕望而東南沿海一帶洪潮激漲白浪滔天　舍蕩析無餘尸體橫臥遍野實爲數十年未有之奇災現死者雖掩埋殆盡而生者均露宿無家鶉衣菜色哀嗷待哺諸公慈善爲懷義風夙著用申庚癸之呼務乞仁漿之賜造褔災黎同深感激籌欵急振翻企殊殷温嶺旅滬紳商陳乃楫金尙詵陳則大金逸林毛寬民同叩魚 
[女權運動會歡迎王璧華女士]  
　　浙江女權運動同盟會會長兼省憲審查員王璧華女士日昨由杭來滬遍訪女界知名人士並與上海女權運動同盟會有所接洽前日午後五時上海女權運動會因邀集諸職員於愛多亞路會所特開茶話會歡迎王璧華女士職員到者有沈儀彬程婉珍舒蕙楨談社英邱麗英等十餘人茶㸃後遂互相報吿會中成續及計劃將來兩會進行之程序意見極爲融洽直至七時餘始散並聞王女士此次來滬擬對於國會有所要求云 
[昨日各工團之歡送會]  
　　昨日海員工會京漢路工會駐滬辦事處南洋烟草職工同志會粤僑工界聯合會湖北工團聯合會船務棧房工會機器工會湖南勞工會駐滬辦事處等十餘團體設宴北四川路會元樓歡送南洋職工同志會委員長鄺公耀回粤及湖南廳趙代表邱惟勤蔡壽民謝梧崗三人回湘席間賓主均有演説大意無非希望全國勞動界聯合一致擁護三民主義五權憲法打倒軍閥整理内政 
而後一致抵抗國際帝國侵略主義云云至九時許始散會 
[江浙弭刼祈禱大會之第一日]  
　　至者千餘人 
　　癸亥江浙弭刦祈禱大會昨日始在城内萃秀堂舉行祈禱禮規模嚴肅在民國路口搭有五彩牌樓一座經廠内繭佈黃色彩綢會齊儒佛道耶宗敎祈禱共到有中西善信女約千餘人云 
[請解釋議員董佐兼職之省令]  
　　江蘇省長訓令奉賢縣知事文云案據該縣地方自治協進會支會長周昌時删代電稱恢復自治與施行户籍法適値同時並舉而户籍尤與自治根本攸關所有各縣參事員及縣市鄉議員市鄉董佐能否兼任户籍主任及户籍員未奉明令規定不揣　凟仰懇鈞座俯賜解釋准予指令祗遵實爲公便等情據此查各縣參事員及縣市鄉議員市鄉董佐均屬自治職而户籍主任及户籍員係行政佐治職各有專司不能兼任合行令仰該知事即便轉行知照此令 
[曁南商科遷入新校舍]  
　　徐家匯曁南學校商科全校師生一百餘人於本月四號悉已遷入眞如曁南新校舍該校南京中學師範兩科師生四百餘人亦將於本月七號遷入新校舍云 
[眞如電氣公司創立會誌]  
　　眞如電氣公司之籌備情形迭誌本報本月三日下午一時假曁南學校開創立會是日到會權數百七十七權公推趙厚生爲臨時主席報吿籌備經過情形次山沈志萬方宇平陳述購辦機器桿木電線材料及建築廠屋等情並將章程草案逐條宣讀經到會股東修正通過後旋即依法投票選舉董事監察並公請洪蘭祥徐少蓮錢貴三張鳳翺爲檢票員當衆開票計選出董事七人蔡伯弢趙厚生高踐四錢玉如錢貴三蔡世溶裘靜溪監察三人王瓶如傅墨止徐少蓮選舉畢由董事互推趙厚生爲董事長沈志萬爲經理　鴻逵方宇平爲協理復經董事會會同經協理開聯席會議議决廠内職員機工人數及經費之規定曁修改營業章程等項議畢散會 
[辛酉社之徵求會]  
　辛酉學社第三届徵求會巳由徵求委員會議决分九隊以九州名各隊隊長參謀亦巳請定（青州隊）隊長盧煒昌胡文蔚參謀　雪江（兗州隊）隊長連炎川陳善參謀金長康（荆州隊）隊長張取誠陳嘉賢參謀葉飛（雍州隊）隊長山文元夏文標參謀莊誠榛（冀州隊）隊長嚴敬與朱潤生參謀朱凱丞（梁州隊）隊長夏殿臣曹錦生參謀謝鴻英（豫州隊）隊長張暬庵侯祿頓參謀張夑元（徐州隊）隧長朱獻淮朱靈堂參謀高子受（揚州隊）隊長姚蟾伯鄭灼辰參謀施開增本届徵求目的定三千分定本月九日下午三時假西藏路寗波同鄉會行開幕　云 
[公共體育塲消息]  
　　舉行網球决賽　　足球部開年會 
　　體育塲綱球隊員張敏華王壯飛等二十六人於八月二十日起舉行單人比賽至九月四日止巳誌前報茲悉比賽結果郁秉權姚家璜二君最爲優勝業定於星期六（八日）下午三時二君舉行最後之决賽體育塲特備銀杯一只贈於優勝者夜間六時並有盛肴聚餐云又該塲足球部本年份常年大會巳定於九月九日（星期日）下午二時開會其預定秩序爲㈠報吿一年來會務㈡商議秋季與各球隊比賽事宜㈢會務進行㈣選舉職員（會長董事幹事書記等等）㈤聚餐云 
[蔣生書就逮]  
　　因盜案被緝之蔣生書前日經哈爾濱捕房探目歸松濤鄧脱路五百十五號屋内拘獲昨解公共公廨據該探目上堂禀稱本年一月三號兆豐路五百三十五號門牌劉王氏家又一月二十六號束有恒路二千零零二號門牌姚劉氏家先後被盜刼去金鐲衣服現欵業經拏獲嚴順香徐名香兩名解奉公堂訊實懲辦當時嚴供出蔣生書係屬同黨經公堂出票飭提今始獲案應請訊辦云云陸襄譯得禀商之美雅副領事判蔣收押展期一禮拜再訊 
[養媳被毆斃命呈請相騐]  
　　向在北市拉包車之通州人姜兆裕生有一女名海囡年十一歲九歲時憑同鄕人趙連高爲媒許與住在虹鎭地方向爲耕田李福壽之妻弟嚴書昌爲室當時過門李家童養緣嚴父母雙亡故依李過活舊曆本月中李命海囡出外買物經過虹鎭附近趙家門口適與趙妻相遇向之閑談以致延宕時刻歸家後李將海囡詰責海囡據實吿李遂與趙衝突趙夫婦以海囡播弄是非奔到李處不由分説將海囡批頰並扭住毆打受傷當時經人勸散一面將海囡送往同仁醫院求治無如所傷頗重無法醫治於前日退回李處李察得神色已變將海囡舁入趙家延至昨晨因傷斃命事爲崗警查悉報吿五區警署令飭地保報請地檢廳派員相騐李福壽於午後協同姜兆裕先投檢廳禀請騐究泰諭着明白具狀呈候再核 
 
 

Page 16

 
 
第一萬八千一百五十一號;中華民國十二年 西曆一千九百二十三年九月七號
星期五 * *[私帶手鎗分别押儆]  
　　陳榮福王阿四劉小一子唐寳生沙子元吳長生委寳光等七　　 
人於上月十二號聚集福州路四百七十二三號門牌蘇臺旅館四十七九兩號房間内圖謀不法經特别華探目姚志端包探王長根白忠祺韋金福債悉協同西探長壳羅香往將陳等拏獲抄出實彈手鎗解由公共公廨押候訊究已誌前報昨經關讞員會同英麥副領事提審據壳羅香氏上堂禀稱調查得各被吿均非善類惟曾否犯案則無從證實已據韋探投案禀稱是日見各被吿先至福州路一百四十七號大華旅館後入蘇臺旅館我即跟進覺其形跡殊屬可疑因用電話知照各包探到來至四十七號房間搜查甫將桌抽屜抽開即砰然一聲蓋屜内置有手鎗一支抽時觸動鎗之機關彈子突出射入隔室幸未傷人旋將若輩及手鎗三支帶入捕房詰問據陳王季三人同供由沙子元相邀將往圖刦咸海衛路日本人之嗎啡錄有供單呈察質之各被吿皆否認在捕房所供之詞並延慕思婁敦羅傑等律師辯護中西官核供磋商之下以各被吿私帶手槍聚集旅館均非善類判决陳王劉三名各押西牢三年唐沙吳季四名各押二年期滿一併逐出租界槍彈没收 
[常州同鄉會消息]  
　　常州同鄉會自徵求大會一月期滿後經籌備處常會議决以入會同鄉異常踴躍一時手續繁多不克結束特展緩至九月十號爲截止期現限期巳届由籌備處通函各隊長將發出之願書彙集交至籌備處另由經濟委員辦理收費事宜一面將徵求手續趕辦完竣定期開成立大會云 
[清潔捐認商呈請續辦不准]  
　　南市中西區清潔捐認商潘乃昌承辦期將滿仍擬加增捐額呈請滬南工巡捐局准予續辦昨奉姚局長批示云呈悉查此案前奉軍使指令俟認辦期滿仍用招商投標辦法在案該商所請加捐續辦一節碍難照准此批 
[分洋不允之命案]  
　　丹陽人章文榮業切麵日前有同鄉人丁茂興託薦夥友被章呑没工洋一元經丁偵知前日在西華德路遇章向之分潤半數被却因此衝突鬭毆丁受傷倒地立時斃命由探陳儒海查見將章拘入捕房禀明捕頭飭將丁茂興尸體舁送騐尸所於昨午報請公共公廨陸襄讞與美領雅君蒞所檢騐之下當塡明尸格升座公位據尸子丁厚林投案泣求爲父丁茂興伸雪並據見証薛春尤投案証稱死者生前託章薦一友人至某麵店切麵因其人工作不善由店主辭歇給與工資二元章祗給死者友人一元餘一元死者欲向章分潤不允打架丁被推跌於地身死云云詰之章文榮供實係死者先動手行兇故將其推跌求宥中西官判騐得丁茂興委係生前與章文榮毆鬭受傷身死着尸屬先行具結領尸棺殮章文榮押候下禮拜四解廨訊辦 
[烟案主客併罰]  
　　薛根寳張阿富王阿甫等三人邇在法租界童金生王阿毛兩家私設烟子窠容人在内吃食洋烟事爲探目沈德福唐雲卿偵悉禀明西探同至該處抄出烟具等物帶入捕房昨解法公堂請究詰之薛等供認私賣燈吃不諱中西官判薛等三人各罰四十五元童王兩二房東各罰洋三十五元充公烟具没收 
[出售未驗猪肉之科罰]  
　　崇明人費小褔費六郎皆在虹口小菜塲擺設肉攤因將未經工部局衛生科查騐蓋印之猪肉出售違犯衛生條例昨被公共公廨出單飭傳到案中西官審實判各罰洋二十元充公示儆 
[過犯送地方廳加罪]  
　　浦東人徐金林上月在浦東夥同張永林王阿三挖開顧龍生住宅墻壁竊取衣服當塲被事主捉獲經地方廳判决徒刑四年昨日解送漕河涇江蘇第二監獄執行該監照章騐查犯人指模詎知與本年期滿釋放之竊犯陸金林相同因証明其爲過犯即函送地方廳加罪云 
[子控父案之傳訊]  
　　怡和洋行絲繭部買辦陳聯卿被其子陳馥蓀呈控無故將伊驅逐一案已誌本報昨日下午原吿代表賚美律師帶同原吿至公共公廨請求本案未開審之前諭令被吿給付原吿五萬元存放生息以資度日據該律師聲稱被吿因於近年納一賣新聞紙之婦女爲妾受其蟲惑遂將子媳無故驅逐並以其媳年輕給與四千元囑令另行改嫁一面具禀請求公堂備案並登報聲明凡此舉動原吿初皆不知查被吿爲怡和洋行絲繭買辦巳歷多年擁資五十萬云云被吿陳聯卿不到延佑尼干帮辦赫克孟律師代辯謂被吿現年七十三歲請准免其到案原吿要求先給五萬元一層毫無理由應請註銷云云張襄讞與日副領事清水君磋商之下宣諭原吿起訴時聲請免繳堂費已經核准此次請求諭令被吿先給赡養費五萬元應予駁回本案將來正式開審時被吿應投案候質 
[指控誘拐兩男孩]  
　　江北人顧汝羣指控同鄉高金良高王氏誘拐伊之男孩小二子小三子兩名藏匿於閘北新民路夏美如夏王氏家内希圖販賣等情昨由楊樹浦捕房包探金養吾將一干男婦連同兩孩一併拘解公共公堂請究中西官略一質訊判被吿分别收押候下禮拜四再訊 
[船户走失男孩]  
　　停泊滬南裡日暉港之陳裕福三和土船上六歲男孩於昨日午後忽然失蹤該家屬立派人四處找尋並恐有拐匪藏匿特投報該管警區請爲一體協查迄未尋獲云 
[女子請求超豁]  
　　在公共租界新長春么二堂子爲娼之十九歲女子洪小妹昨投閘北四區二分所禀稱女子家住寳山東門内今春二月間被六馬路某裁縫店樓上之姊妹行老五以薦女子帮傭爲由誘騙來滬串合無賴賣入新長春妓院内爲娼彼等共得身價洋二百四十元茲常遭龜鴇凌虐苦楚難受故此逃出請求超豁倪警佐訊悉前情判該女暫送慈善團留養一面查傳其家屬到案再核 
[婦人被責私呑赤燐]  
　　劉錫貴之妻劉高氏因與曾有富有染被劉撞見除將妻訓責外本月十九日將家遷去不料二十日該氏背夫私呑赤燐旋送上海醫院求治延至昨日行將氣絕劃知事不妙偕小孩證人董小九子韋小雙子報吿一區一分署派警將曾拘獲移送地檢廳訊判曾收押候察看高氏若何再核 
[婦人下電車跌斃案註銷]  
　　丹陽婦人張吳氏（即賀氏）因在北浙江路下電車不愼跌傷斃命業經中西廨員騐明諭令其夫張天發（即天福）具結領尸棺殮並候開車人到堂証明再核在案昨由英美電車公司飭令開車人董明發賣票人虞順卿到廨據供當時車未到站死者急於下車不愼跌仆知而即停車往看見巳跌傷等語中西官核供以死者自不小心以致跌傷身死與人無尤遂判將案註銷 
[船孩墜浦溺斃]  
　　昨日上午十一時滬南老白渡划子船婦某氏因在岸上兇攬生意其九歲子毛囝在船上徘徊不料忽墜浦江當即有人上前帮同打撈無如軀體雖獲性命難生聞去年陰曆八月間該民有兩子年歲相若亦復溺斃今併此而喪三子亦云慘矣 
[汽車撞傷行人併誌]  
　　寗波婦人忻劉氏昨日上午十時三刻行經漢壁禮路密勤路口遭五千零八十五號汽車撞倒身受重傷由虹口捕房巡捕押令汽車載送受傷婦人投同仁醫院旋即帶該汽車夫入捕房請究又有護軍使署號房天津人董水昨日午刻行經浦灘被汽車撞倒跌傷頭部等處當由老巡捕房一千二百九十八號華捕到來抄錄汽車號碼另雇車送受傷人往仁濟醫院醫治又有六千一百二十七號汽車於昨晚七時半駛經南京路撞倒海寗人郭長祥腿足受傷經老閘捕房二百零三號印捕押令汽車載送郭長祥往仁濟醫院醫治一面帶該汽車入捕房禀候捕頭發落 
[欠貨欵限期還清]  
　　金鶴松昨扭王伯秋至法公堂控稱商人前有線　三百餘打售與被吿計價洋二百三十九元當由被吿給與商人期票一紙到期往收無着向論置之不理人亦避匿不面至今始得尋見故此扭案請求訊追等語詰之王伯秋供此票實係已倒大德昌號劃與民人請求釋出設法等詞中西官判王交二百五十元人銀並保出外限一個月内還清 
[擅剝衣物毆打之訊究]  
　　滬城老學前街九號半門牌有寗波女子翁阿蘭現年十六歲前晚八時許與少年徐昌堯在家絮語爲女兄翁瑞琴女母翁黃氏自内奔出將徐扭毆並將衣物剝盡逐出門外徐即在翁家門口痛哭嗣經徐友張阿根代報一區二分署派警將翁母子及女連同徐拘署訊供各執昨午連同見證移送地檢廳奉訊之下判翁及母女分别收押徐張退去候查再核 
[侮辱幼女案請求復訊不准]  
　　住居新閘重慶路四百八十八號屋内之十七歲浦東人沈四根因於七月念六號夜將比隣施阿根家九歲幼女三囡婦人顧氏之八歲女孩秀珍誘至法租界某花園内强行非禮致兩女受傷經兩女之父母得悉報捕將沈拘解公共公廨經中西官訊實判沈押西牢五年在案茲悉此案訊結時沈之代表律師並未到堂辯護而該律師於昨晨投公廨第一刑庭聲稱本案第一次開審奉諭改期一禮拜届期適値休息未審嗣於八月四號至檢察處詢問據云再展期七天豈知此案於七號訊結判被吿禁錮五年敝律師並未得悉本案應請復訊云云經原陪審官美阿副領事與承審官陸襄讞核供諭謂照中國法律對於十六歲以下之幼女强行非禮監禁五年按例猶輕所請復訊一層未優照准着照原斷執行 
[無恥男婦交保候訊]  
　　兪會生前晚因與劉善來之妻劉翁氏在九江路一百六十一號屋内作無恥事被劉得悉報捕飭探往將男女一併拘獲分别拘留昨晨押解公共公堂原吿延朱斯芾律師到堂陳明案情訊之被吿亦延需聲布女律師爲之代辯聲請交保中西官核供判被吿男女各交三百元舖保候展期研訊 
[控擅質傢具案刑事不成立]  
　　婦人王老四王老五因被傢生店主沈四寳指控將租用値洋六百餘元之紅木器具質洋化用並不付租金六十餘元等情昨由捕房將被吿提解公共公廨原吿延小穆安素律師到堂　述案情請追據王老四投訴原吿與王老五姘識所有器具係由老五往質等語訊之王老五供與原吿姘識數月向取日用不給是以將器具付質是實中西官核供以原吿所控刑事案不能成立判即註銷着被吿各交二百元舖保仰原吿另以民事起訴 
[假銀票騙布押四月]  
　　廣東路日商隴生洋行控甬人王成榮將僞造計銀六百二十六兩鼎大錢莊之假銀票應取布疋兩箱等情昨經總　捕房包探尤阿根與三十二號西探將王拘解公共公廨經中西官研訊屬實判王押西牢四月假銀票塗銷 
[科罰愛多亞路燕子窠主客]  
　　老閘捕房麥副捕頭前晚率同包探汪竹生等在愛多亞路二百六十六號屋内破獲燕子窠一所當將其主葉炳生陳寳林馮永卿姚金林等四人烟客朱炳秀汪少卿等二十人連同烟具多副一併帶入捕房昨解公共公廨經中西官訊實判葉等四人各罰洋三十元無洋均改押西牢兩禮拜烟客二十人各罰洋三元一併充公烟具銷燬 
[公共公廨訊案彙綠]  
　　昨日公共公廨訊理之民事訟案彙誌如下（一）潘雨蘋聲請破産案結果候查核宣判（二）聞六笙訴張瑞臣誣控賠償名譽損失案結果原吿律師再請登報傳達被吿訊無充分理由未便照准（三）唐啓元聲請給諭執管遺産案結果准登報十四天再核（四）楊滄聲請求給諭執管遺産案結果同上大北汽車行主王建中延海思律師聲請破産案債權代表許理朱斯芾等律師一致反對結果被吿聲請破産着自行登報十四天再行核奪（六）王全鑫延許理律師訴王建中遠背聘爲買辦合同請追損失案亞細亞汽車行延海思克律師請衆參加本案結果准予參加訊明再核（七）毛六姐延佑尼干帮辦施乃德律師訴顧庭英欠借洋案結果原吿請求不准飭被吿到案執行（八）德大號訴聚興館欠米洋案結果原吿請求銷案照准（九）豫豐米店訴同祉增欠米洋案（十）永升米店訴錦祥欠米洋案均因被吿臨訊不到結果再傳 
[誌謝]  
　　昨承商務印書館惠贈第二十卷第十二號「東方雜誌」及第三卷第八號「小説世界」各一册又世界書局贈第二卷第五期「紅雜誌」 
一册誌此併謝 
來函 
[賴慶暉來函]  
　　逕啓者九月四日報載運動上海議員北上之所聞一則據國聞通信社云有江西衆議員賴某等數人負有秘密接洽之任務一語查江西衆議員姓賴者祗有鄙人一名鄙人此次南來並未負有何種接洽之任務此項通信殊與事實不符請即將此函登入貴報用代更正免滋各方誤會衆議院議員賴慶暉啓九月五日 
公布欄 
[江蘇高等審判廳]  
　　民庭判决陳步芹因與陳慶增田産涉訟聲明管轄錯誤一案（裁决主文）本件聲明應由高郵縣知事迅予調查裁判石裕卿與謝忠信爲債務涉訟不服駁斥抗吿之裁决再抗吿一案（裁决主文）本件再抗吿駁斥再抗吿費用由再抗吿人負擔周叙生與陳鍚昌等爲田畝涉訟不服第二審判决上訴一案（判决主文）原判决廢棄本件發回上海地方審判廳更爲審判 
　　楊　明與楊柳堂因退田涉訟不服第二審判决上訴一案（判决主文）本件上訴駁斥第三審訟費由上訴人負擔黃周氏與黃何氏因遺産涉訟不服第二審判决上訴一案（判决主文）本件上訴駁斥第三審訟費由上訴人負擔王家元與王家熙因田地涉訟不服第二審判决上訴一案（判决主文）本件上訴駁斥第三審訟費由上訟人負擔施連履與施黃氏因贖田涉訟不服第二審判决上訴一案（判决主文）本件上訴駁斥第三審訟費由上訴人負擔 
　　刑庭判决倪西郎被訴侵占上訴一案（判决主文）本案上訴駁斥王三和因訴被吿人倪西郎侵占附帶民事上訴一案本案移送本廳民事庭審判 
　　批示李厚甸呈爲崇明縣抗不遵判付欵請核辦由呈悉查此案前據上海地方審判廳呈請令飭崇明縣照判履行等情業經本廳轉令遵照在案據訴前情候再令催該縣迅即設法請欵照判履行印責結束仰即知照此批顧兆熊呈爲繳納證書各費請領讀書由呈悉據繳讀書及印花費洋二十二元業巳照收候轉送甄拔律師委員會核辦仰即知照此批以上九月二日 
[江蘇高等檢察廳]  
　　批示陶士傑狀一件爲被祝思濬吿訴縱妾虐妻案請准予撤回再抗吿並發原卷證由狀悉准予撤回再抗吿至該案卷證前已發還川沙縣在案着即知照此批周品高狀一件爲器國珍等傷害案聲叙縣知事不應迴避理由請令縣依法進行由狀悉該案前據宜與縣知事聲請迴避業經本廳裁决駁斥在案准予令縣依法進行可也批以上九月四日 
　　批示周連和一件聲請指定管轄由狀悉候送同級審判廳裁决此批　熙訆麟一件請求移轉管轄由狀悉候令縣迅予訊結並將副狀發交查覆此批龔吳氏一件聲請上訴由狀悉候調卷核奪此批張厲氏一件聲請再議由狀悉候調卷核辦此批陳健行陳倚槎一件訴爲偵查瞻徇由狀悉候令上海地方檢察廳依法核辦此批胡秀芳一件聲請再議由狀悉查聲請再議應向原審爲之仰逕赴上海地方檢察廳聲明可也此批周郁哉一件聲請抗議由狀悉查刑事訴訟條例於吿訴人依第二百五十二條聲請再議經上級檢察長依第二百五十三條駁斥後並未另定有救濟辦法則吿訴人自不得再行聲請曾經大理院解釋在案本案該聲請人之聲請再議業由本廳於七月二十五日駁斥即不得再行抗議所請即難照准此批徐榮甫等一件訴請達還卷宗以便領契由狀悉查此案卷證業於本月二十三日發還原縣在案仰即知照此批以上八月三十一日 
　　布吿爲布吿事本廳自九月一日起至十月末日止廳即照章以午前九時半至十二時半午後一時半至五時爲辦公時問除通諭遵照外合行布吿仰訴訟人等一體知照此布中華民國十二年八月日檢察廳長周詒柯以上九月一日 
 
 

Page 17

 
 
第一萬八千一百五十一號;中華民國十二年 西曆一千九百二十三年九月七號
星期五 * *本埠新聞三 
[吉利洋行運售洗手肥皂]  
　　愛多亞路吉利洋行除經理專銷三元牌白蘭地及各種名釀外又兼售法國名廠所出之化妝品近新到一種洗手肥皂每皂中心嵌有毛刷一色樣大小與吾人日常所用之牙刷同惟較爲堅硬洗時可將皂浸水少許然後以手擦之隨之以指爪在毛刷摩之再將手浸入水中洗之則不僅潔白光緻且可將指爪内微生蟲完全殺死每皂皆包以光滑油紙每匣裝有六塊裝璜色樣皆甚美觀此種肥皂爲第一次運滬該行欲推擴銷路起見批發取價甚爲公道云 
[銅床皮貨之減價]  
　　衣邊皮鞋亦到新貨 
　　先施公司四樓銅床部各種銅床價格較前便宜花旗新式銅床減價每張八十元又四層花旗内絨檯毯每張減價十二元紫貂皮大褂由三百零五元至二千零七十五元白羔腿馬褂每件祇售三元 
　　又該公司衣邊部昨由美京運來匯氏純鋼辮軋顔色金白黑均有可用二三年每只售洋一角五分 
　　又該公司鞋子部近由美國運到大帮袋鼠皮製造各種袋鼠皮面男女跑鞋係用黑漆皮底新式軟質墊脚能使穿着舒服無異緞鞋樣式有數種工作甚佳定價亦甚公道云 
[永利威酒莊昨日開幕]  
　　昨日北四川路永利威酒莊開幕經理爲趙君甫臣該莊創設於香港已五十餘載貨色醖釀深醇常有藏至逾十年外者價格亦廉今設莊本埠營業將更發展云 
 
[昨日新開幕之永利威酒莊上海分行]  
[華德隆洋行新開業]  
　　滬上玻璃及鋼版洋釘鐡條等五金雜貨向多來自比國比商華德隆君今自設行於圓明園路六號設分行於比京巴黎滬行聘定陳壽生君爲華經理已於日昨開幕是日往賀者數百人華君一俟滬行部署妥當即前赴歐美設立分行云 
[新到絲織電力葛]  
　　三馬路景和里大豐綢莊刻有新出品星鷄牌絲線織電力葛花明質細價又甚廉云 
[益利號運到機器油]  
　　百老匯路益利號專運售洋酒罐頭食品及獨家經理之安徽玻璃沙等近日又新運到各種機器油如錠子油汽缸油黑車油等甚夥定價亦廉云 
[中德商店遷屋後之擴充]  
　　南京路郵局對面之中德商店將移遷新屋擴充營業一節已誌本報茲悉該店新屋内部佈置及門面裝修不日即可竣工故擇定本月十四號（即舊曆初四日）正式開幕且將原有之留聲機營業加意擴充除採辦上等奥地巷Ｏdeon與吉巴Ｊumbol一號之留聲機外又添辦京津名角唱片腔圓齒清如與唱者馨欬一堂且唱片行動時又無其他怪聲該店因欲推廣銷路特專由一人主管其事此外又新添電氣鐘表二部專銷德國名廠電氣用品及瑞士鐘表物旣堅固價又低廉至婦女零星用品本屬該店銷數最多中之一種物品因製工色樣都能使見者歡迎如假鑽髮針蔴紗手帕等皆屬市上所未能多見者近以新屋開幕在即到有大批新貨云 
[鴻興門市部廉價之籌備]  
湖北路正豐街口鴻興織造廠門市部開幕以來倐經三週茲逢紀念期特於下月初一日起至二十一日止大減價二十一天並加贈品日來積極籌備云 
[新華書局之五週紀念]  
　　麥家圈新華書局昨日起舉行慶祝五週紀念廉價三十天並加贈品云 
[各項文具之廉售]  
　　永安公司現在减價期中將各貨廉售如下 
　　講義夾每只六角另送講義紙一札最新出版之十字圖案每本三角德國紅藍鉛筆每打五角半每枝五分又有新到雲石墨水池香烟缸火柴碟等照碼八五折玻璃墨水池一概八折自來水筆金銀鉛筆價亦廉大帮德國寫字簿每本五分至一角八分學生用練字簿每打二角八至四角德國鉛絲信盤每只三角五分其餘文具用品各種儀器大約减沽七折八折不等云 
[出版界消息]  
　　本埠國民對日外交大會編印「五九月刋」現已出至第二期内有評論記載調查等多篇定價每册大洋一角由愛多亞路一二九八號該會發行云 
　　城内花草浜花草弄十四號書友社自夏季成立以來社務頗見發達並出版一種「書友旬刋」現已出至四期第四期擴爲二張第五期不日可出版云 
[評上海大戲院之「天方夜譚」]  
　　現在上海大戲院映演之「天方夜譚」影片原名一千一夜共計十一本爲法國百代出品並非如原書之有數百段故事係採取其中一節編爲影戲然其命名過廣人或誤爲全部應書明爲「天方夜譚之一節」庶幾名符其實前滬上曾映「逼婚」ＴheＳatanessofＬove與此劇同一公司同一服裝皆屬古代神誕之事也劇中史希罕拉才德述畢此節故事皇即恍然覺悟取消苛法則此節似爲末一故事實則非也蓋此節之後尙繼續講述編劇者因欲觀客知其後事故特映演之以爲小説之結束此節故事情節頗見轉折略述哥禮海納公主因念姊心切乘母探訪途遇暴風舟覆公主漂流至海濱方禱吿天神阿拉爲漁人擒入馬海門國皇宮中皇因其信異敎依律處死刑適有王子索來門在請於皇願以公主付己處治皇許之王子乃引公主出外至其國邊境謂曰爾所信之阿拉天神今救爾生還矣速往見爾父惟請吿余姓名公主據實以吿王子贈以指戒遂吿别去王子在宮曾受其師之敎訓某日與師跽地祈禱爲人密報國皇皇處二人死刑天神動怒救去敎師復將全國君民盡化爲石質王子孑然一身乃求天神載之同去適公主顛沛途次爲駝商所救復抵此國與王子相見大樂遂同離此境又爲沙拉曼德國王所捕欲與公主結婚逼王子代牛運轉磨盤王子乘𨻶逃脱設計救公主公主爲皇后沙彼得活葬於地下王子在樹間窺見乃效天神口吻嚇退衛兵救女同返公主故國公主吿父皇經過情形老皇感王子德乃以大位禪王子云故事中兩人時離時合數遭奇禍頗增人興味史希拉罕才德之所以述此故事者即暗示以國皇不可不信天神妄殺無辜女子亦不可如沙拉曼德國王之貧色如一旦觸怒天神則皇必受重罰或亦化爲石人以上諸端皆足以感化皇之心也 
　　片中常現史加利安皇宮外景夕陽西沉燈火齊明史希拉罕遂述故事及次晨朝曦初上宮中燈滅遂止述如是者凡映三次即歷三晝晨也就情節而觀王子暗遣公主離境時曾以指戒一枚贈公主囑以交與挨彼挨史其人彼必善遇汝然公主漂蕩途中遇駝商即以指戒贈之作爲謝禮後再見王子並未提及此事而挨彼挨史其人亦始終未見也公主旣爲駝商所救則當回祖國何以進行數日復抵馬海門皇宮即係偶然抵此公主必不敢更見國皇因前此國皇欲處以死刑爲王子所暗釋如更見國皇必無生望公主又何致冒險哉最後兩人生還公主祖國王子即位乃不念及父其父雖成石質然王子篤信阿拉天神必能求天神赦衆人之罪則國人將從此畏神之靈而同歸於善矣然影片係取材於小説不足深責也 
飾公主之女伶娜沙里ＮathalieＫovanga容貎美艷做工頗佳表情則未深造坐月下禱吿時雖有淚痕然望而知爲假淚悲哀之情未能細表拉曼德國皇欲與結婚命宮女代爲裝飾此時公主絲毫不强項即使當時未便則宮女散去後獨坐宮中應將衣服裝飾毀棄以示心中不願飾王子之林史蓋Ｒimsky頗有勇氣較之杜格蘭斐賓似見遜色然義俠英武已足令人心快矣吾人觀此劇僅能作故事觀不能作表情劇歐觀蓋此等劇以故事爲主也 
　　一切佈景堪稱華壯堂皇惟以近代用大資本之劇較之工程未必係最大者天空雲日攝法良佳惟海上舟覆顯爲假景夜間王子伏樹上與衛兵活埋公主時一方天色過明一方過暗似未能切合公主在箱中能用剖面攝法甚佳海境跽禱連映三次當回述時可以文字説明複映多遍則徒廢影片耳（宗賢） 
[中國片續映於法國影戲院]  
　　三洋涇橋法國影戲院前日開映中國片三套觀者頗形熱鬧聞於今日起尙欲續映三天夜戲長片已更換奇光鏡第十一十二集四大本日戲長片仍照例三天掉換一次云 
[「殘鐘憾」影片紀略]  
　　『殘鐘憾』爲華明電影公司之出品此劇在華人所製之影片中推爲巨擘往歲曾在紐約及加省之羅司技利開映備受美邦人士歡迎咸稱爲中國自製影片中之傑作劇述唐時製鐘事衣冠悉爲古製主演者爲中國陳媚女士陳女士爲紐約哥倫比亞卒業生曾現身於紐約舞臺頗得彼邦人士之讚許陳女士在此劇中飾一製鐘者之女自幼與其父之螟蛉同居青梅竹馬二小無猜及長即生愛情會其父因製鐘不成幾遭大難其螟蛉亦因匈奴入關奮身殺賊受重傷而斃女則投身烈火以身殉父先是宗廟神鐘忽壞女父負製鐘之重責王謂其另製新鐘不意輾轉不成致干天怒勅令斬首女聞之悲惶莫名私禱於神旣而悉製鐘有秘方蓋曾有製鐘者因罪遠戍邊疆而其製鐘之秘方猶存女知其事乃奔至其處哀求得獲秘方始悉非以血肉和銅則質地不能和合女聞言亟投身巨熖鐘成而其父得吿無罪而女則與其螟蛉子於冥渺之中成有情眷屬焉（罪田） 
[觀「殘鐘憾」將可减付座資]  
　　靜安寺路夏令配克影戲院刻因放映國人在美所演之影戲（名ＴheＢellofＯuongＦoo該院譯爲『殘鐘憾』）欲優待國人起見不增座價且在報紙廣吿中又附刋减價優待劵凡將此券剪下至該院觀劇者則祇收小洋四角可得七角座位云 
 
 

Page 18

 
 
第一萬八千一百五十一號;中華民國十二年 西曆一千九百二十三年九月七號
星期五 * *[美國電影新訊]  
　　有一般有若見報章上之記載某伶或女伶於攝影片時因稍不留意而幾致身亡之事以爲此種係謠言至多爲小受驚虚而已實則此種並非爲謠言凡影戲明星於攝冒險影片時往往因略一疏忽而喪其身者實非淺鮮近愛里特女伶ＥeidＢennett爲米曲羅公司攝一影片名ＣaptainＡpplejack當於近洛斯兒琪安之海灘上攝海景時海中忽起一大浪來勢甚猛且高過人頂其時攝影片者及諸劇員咸皆趨而避之而該伶因稍延遲竟爲捲入海中其時與該伶合演者爲麥脱氏ＭatteＭooret見該伶忽遭此險即將其衣服攫住然因海浪之去勢甚猛故該伶之衣碎裂仍脱離麥之而去其夫弗蘭特見之大驚不顧危險躍入海中奮力前進卒將該伶救起其後於勃物來山ＢeverlyＨills家中休養多日始得復原當時之情景誠可危也 
　　著名飾匪首之羅可台氏ＬewＣody近攝一劇並不飾匪首而飾主角女角爲潑蓋女伶ＰeggyＥlinore又近人疑彼二人或已訂婚約據羅氏云此事彼甚願意但有人云潑蓋女伶則尙未有决心想渠等訂婚約之期必不遠也（譯者按羅氏之前妻爲達爾頓ＤorothyＤallon）（炤華） 
[郵信截止時間表]  
　　來往地㸃　　　　　　　　　　　　　　　　　火車或輪船　平信　　　　　　　　　掛號信 
　　日本檀香山美國加拿大歐洲　　　　　　　　　春洋丸　　　今晨（七日）午十二時　十一時 
　　愛琿（取通浦口哈爾濱）　　　　　　　　　　火車　　　　上午十一時　　　　　　十一時 
　　俄國歐洲（註明由浦口西伯利亞墨斯科往者）　火車　　　　上午十一時　　　　　　十一時 
　　西伯利亞（取道浦口赤塔）　　　　　　　　　火車　　　　上午十一時　　　　　　十一時 
　　日本（取道長崎）　　　　　　　　　　　　　長崎丸　　　晚八時　　　　　　　　七時半 
　　福州　　　　　　　　　　　　　　　　　　　寗興　　　　晚八時　　　　　　　　七時半 
　　牛莊　　　　　　　　　　　　　　　　　　　同安　　　　晚九時　　　　　　　　九時 
　　汕頭　　　　　　　　　　　　　　　　　　　新疆　　　　晚九時　　　　　　　　九時 
　　香港廣州（包裹）　　　　　　　　　　　　　新疆　　　　晚九時　　　　　　　　九時 
　　香港廣州　　　　　　　　　　　　　　　　　天津　　　　晚九時　　　　　　　　九時 
　　香港廣州　　　　　　　　　　　　　　　　　伏見丸　　　晚九時　　　　　　　　九時 
　　南方各部澳洲紐絲倫印度歐洲（取道蘇弊士）　伏見丸　　　晚九時　　　　　　　　九時　　　 
　　長江各埠　　　　　　　　　　　　　　　　　火車與輪船　晚九時　　　　　　　　九時　　 
　　青島大連　　　　　　　　　　　　　　　　　西京丸　　　明晨（八日）七時半　　七時 
　　青島　　　　　　　　　　　　　　　　　　　蘇州　　　　晨八時半　　　　　　　八時 
　　威海衛烟台天津　　　　　　　　　　　　　　奉天　　　　下午一時　　　　　　　一時 
　　日本加拿大美國歐洲　　　　　　　　　　　　亞細亞皇后　下午三時半　　　　　　二時半 
　　日本（取迢長崎）　　　　　　　　　　　　　靜岡丸　　　晚八時　　　　　　　　七時半 
　　香港廣州　　　　　　　　　　　　　　　　　愛生　　　　晚九時　　　　　　　　九時 
　　汕頭　　　　　　　　　　　　　　　　　　　愛生　　　　晚九時　　　　　　　　九時 
　　威海衛烟臺天津　　　　　　　　　　　　　　阜生　　　　晚九時　　　　　　　　九時 
[紀各校之開學禮]  
　　昨得各校消息其關於開學禮者如下 
　　兩江女師虹口鄧脱路兩江女子體育師範日昨舉行開學禮敎員歐陽予倩馬西民王成棟等均列席吳天倪主席致辭全體唱國歌校董馬湘伯演説克己與守法發揮盡致全堂歡然次唱校歌散會該校定十號正式上課校董會已組織就緖新加入者爲王正廷黃任之張伯苓熊希齡及夫人云 
　　滬濱英校新閘路滬濱英文學校現已開學新添打字一課二個月畢業學者可隨時報名本學期徐校長仍請本校畢業生張綱擔任敎授夜課云　　　　　　　　　　　　　 
　　晨光畫會晨光美術會西畫研究所已於九月三日開課仍分日夜兩班日班下午二時至四時夜班晚八時至十時並分人體石膏像風景靜物各級新學員甚多現推廣餘額以便有志者之加入云 
　　南洋商校山海關路南洋高級商業學校昨日上午舉行開學禮新舊學生之報到者三百餘名敎員有李炳郁碩士等十餘人首由校長鄺富灼博士訓詞英文敎授史駕爾氏演説該校定於十日正式上課現在各級尙有餘額云 
　　虹口絲校虹口絲廠職工義務學校由虹口絲廠保商惠工處創辦專收各絲廠職工子弟令於署期内設立補習科每日上午敎授二小時計有學生八十餘人昨日該校假座救主堂養生公社舉行秋季始業式計校董來賓五十餘人茲將秩序錄右振鈴入座㈡向國旗致敬㈢謁校董師長禮㈣校長朱保元君訓詞㈤校董朱靜庵陳勇三兩君洪璋女士演説㈥攝影㈦禮畢聞該校實行新學制聘請顧伯良爲敎務主任敎員董靖濤君徐叔恂君均富有經驗云 
[學校叢載]  
　　敎育界之開學禮以外各項消息如下 
　　蘇三女師之新氣象江蘇省立第三女子師範創辦僅及三年進步頗速去秋校長錢用和女士到校後盡力規畫一年以來奠定廣大之校址茲建校舍内部組織復極力擴張近更增設附小聘一女師附小敎員施頌椒女士爲主事并聘敎師多人附小主事施頌椒女士曾掌敎一女師附小多年經騐甚富今夏到校任事頗爲熱心校址在城中心廣五十餘畝八月間女士曾赴滬參觀兼辦各項校具聞該校諸敎師以最新新測騐法招考新生計編三級待入校後即施行設計數學明年即可招足六级該校新近聘得敎師多人關於敎育學心理敎育史由吳肅擔任吳在南高畢業關於理化學科由武高畢業生劉遂生擔任劉曾於八月間來滬購辦理化器械及藥品三百餘種現巳着手創辦理化試騐室一所不日可以吿竣云 
　　廷佐校實行新學制北四川路橫浜橋廷佐義務學校係百老滙路益利號經理許廷佐君所創設平日學生學費及用品費等概由校中贈送每年經常費約在三千元均由許君擔認該校本學期起實施新學制辦理又添聘富有經騐之敎員數人擔任授課故學生往讀者甚衆云 
　　中西學校添聘敎員虹口塘山路日進中西男女學校添聘仲君志鵬秦君强等爲敎員九月一號將上課云 
　　五馬路校之新職員五馬路商界聯合會日夜學校現推沈元鼎爲主任柯志培爲監學云 
　　法租界校淮備上課法租界商業聯合會之中英日夜義務學校因房屋翻造今遷法租界大馬路東新橋街南首寳安坊總衖十五號定九月三號開課學生須二號往校報到云 
　　華特校將重試電樂新北門内北新家弄華特英文商業夜校校長孫樹與君前晚英語講演電學原理及其效用並請陳孫二君約述有線無線電報電話及試騐無線電話所收音樂等頗爲明哳往聽者甚衆並要求於九月十二日下星期三晚再行試演一次巳得該校之許可云 
[醫訊二則]  
昨得滬西公社醫院等消息二則彙列如下 
　　滬西公社醫院曹家渡滬西公社醫院本年七月份及八份之報吿如下（一）病人數目共千九百五十六人每日平均幾四十人（二）男子婦女小孩之百分比較數男約占百分之四十婦女占百分之三十五小孩占百分之二十五（三）病症眼膜結炎等症中以瘡瘤消化不良瘧疾及痢疾爲最多患花柳病者亦有二十餘人之多云 
　　惠愛施診醫院法租界喇格納路（黃河路）惠愛施診醫院近得馬君武于右任徐季龍吳山浙江盧督辦江蘇韓省長察哈爾張都統綏遠馬督統曁各省區諸名流贊助維持院務極有成績該院專以施診贈藥書濟貧病爲宗旨醫務長爲陳浩波醫士近又添聘曹志新女醫士主任産科接生事宜云 
[果品市消息]  
　　紫葡萄近日到貨甚旺價比前低廉今佳貨售十八元次貨十六元至十二三元不等拆售價每斤二角半至一角三分云 
　　杮子到貨甚湧價較前廉每小簍一元三角每大簍約四元之譜零星出售每只須四五十文或二三十文云 
[嶺南足球隊將開秋季會]  
　　粤僑青年所組之嶺南足球會積極進行不遺餘力現届秋季開始足球練習故一切事務定於本禮拜日下午二時開會公議各會員亦早已函約想本届足球成績大有可觀云 
[青年會組織觀潮團]  
　　浙江潮名震世界是以本埠青年會每届陰曆八月中旬必有觀潮團出發本年仍照例舉行已經該會交際部籌備定九月二十七日（星期四）即夏曆八月十七日午後一時由滬杭北站出發至斜橋晚餐後再由斜橋乘舟至海寗觀子潮翌晨自由參觀該縣城廂十一時中膳十二時觀午潮其往返用費該會交際部已與斜橋海寗兩處商備妥貼會員三元半非會員四元半膳資四餐在内不另取費空額會員五十名非會員二十名報名以二十四日（星期一）截止隨繳費用風雨不更云 
[競武塲明晚打擂臺]  
　　打勝∶一千元　平手∶五百元 
　　本埠打擂臺之舉數年前曾有俄人康泰爾在某舞臺舉行一時哄動全埠爭先往觀茲本埠萬國競武塲聘得歐人彼得（Ｐeter）俄人喬治（Ｇeorge）在塲擺擂臺聲明凡能打勝彼得或喬治者可得洋一千元即不分勝負亦可得洋五百元明晚已有一外人曾在歐洲獲得錦標之力士約定與喬治角鬥兩雄相併必有一番劇戰且自發表打擂臺之事後華人方面往該場詢問者頗不乏人將來或有中國力士上臺一比亦未可知並聞明晚除打擂臺外仍有中外人士角鬥且有一菲童（十六歲）與一華童（十五歲）角鬥更爲可觀云 
[春華昨有新角演劇]  
　　閘北春華舞臺經理陸君最近自津聘得譚派鬚生安舒元及武生張銘武（即小連仲）於昨晚登臺四盞燈先演三疑計次則小三麻子之投軍别窰又次則爲張銘武之葭萌關張飾馬超與張飛夜戰時用眞槍打武再次則爲安舒元之瓊林宴唱做均甚賣力昨夜售座甚佳樓上下共得千餘元云 
[集會表]  
　　本月陽歷時問　地㸃　　　　召集者　　　　事由 
　　七日下午三時　浙江路　　　浙江路商聯會　討會日災之會 
　　七日下午五時　南市尙文路　縣敎育會　　　職員常會 
[今日天晴而熱]  
　　徐家匯天文臺昨日下午四時三十分氣象預報云天晴而熱太平洋𩗖風繼續以西北西之方向對博林塘海峽進行日本氣象仍無電報到滬本埠温度在下午三時前之二十四小時内最高九○·一最低六四·二去年同日最高八六·二最低六四·八 
 
 

Page 19

 
 
第一萬八千一百五十一號;中華民國十二年 西曆一千九百二十三年九月七號
星期五 * *常識 
常談 
[最要緊] [  覺]  
　　甲乙丙丁戊五人各述其所認爲最要緊者甲曰金錢最要緊乙曰性命最要緊丙曰體面最要緊丁曰國家最要緊戊曰良心最要緊 
己問於庚曰彼五人之所謂最要緊者孰非孰是乎庚曰皆是也余之個人意見則以爲國家最要緊苟國家一旦滅亡不獨金錢性命均失其保障雖有良心亦無所用徒痛苦耳體面更無論矣辛曰此尙非根本之談也余以爲苟無良心則國家可以斷送彼始爲賣國賊終爲亡國奴者詎非良心先死乎余聞其言以爲可作今人之當頭棒喝 
經濟 
[貨幣價値變動之影響] [  侶鶴]  
　　貨幣爲一切物價之標準及借貸之基礎故其價値變動之影響非特能左右物價之低昻且有關於一般社會之經濟試列舉其主要者於左 
　　（甲）貨幣價値低落之影響 
　　㈠一切物價騰貴 
　　㈡定額收入者生計困難 
　　㈢促産業之勃興 
　　㈣債務者之負擔减輕 
　　㈤增加輸入减少輸出 
　　（乙）貨幣價値騰貴之影響 
　　㈠一切物價低落 
　　㈡定額收入者生計寬裕 
　　㈢招産業之衰頽 
　　㈣債務者之負擔增重 
　　㈤减少輸入增加輸出 
　　試就幣價低落之影響先説明其理由 
　（一）幣價低落則購買力減少物價自騰貴其結果一切生　　　 
活費俱爲之增加國家歲出亦因之膨脹（二）幣價低落購買力减少凡收入之欵有一定之數者「如工人之工資兵卒之糧餉國家之租税（除從價之税可以因物價騰貴而增加外）等」其實質所得因之减少個人生計必致困難（三）物價騰貴不止足增生産者之收益苟需要不减則事業皆順遂市塲皆佳良股票昻貴公司勃興一般企業家將趨於隆盛（四）貨幣購買力旣减少於是凡先約定受取一定金額之債權者其利益大减而支付此一定金額之債務者（或納税者）其負担反因之減輕也（五）物價騰貴時其爲金幣國則對於銀幣國之輸出貿易必衰銀幣國對於金幣國之貿易亦然至於輸入則皆爲之增進而幣制本位不同之國間之滙兑行市因之動搖一切交易俱帶投機性質貿易不安寗金融不流通矣 
　　至於幣價騰貴之影響適與之相反可以類推不復贅述要之幣價之低落或騰貴過甚皆非可喜之事李悝曰糴甚貴傷民甚賤傷農豈僅糴如是一切物價莫不然也蓋一國之中生産消費交相倚賴而成一國民經濟之組織自國民經濟言之物價之低昻務求其當斯可也（乙種酬） 
衛生 
[霍亂] [  樂文照]  
　　歷史　　 
　　霍亂症始於印度究於何時進至中國則無從查考於一八三二年由印度傳入歐美當時病者十餘萬人死亡者達數萬是後歐美遂時有此種病症自一九○○年後亞洲諸國亦年有發現一九○一及一九一一兩年中國菲列濱日本霍亂盛行死者十數萬近五十年中歐美二洲因公共衛生發達之故已漸消滅倘吾亞洲諸國能追踪歐美之法數十年間當可絕跡也 
　　微菌 
　　霍亂微菌於一八八三年由德人可克氏（Ｋoeh）發明形長而稍帶曲屈體幹極小非六百倍至一千倍之顯微鏡不能窺見菌有細長尾游行甚捷暑日最易生長遇寒至攝氏表十六度以下則不能活動惟仍不死潮濕之處及水中與人體之大小腸内繁殖尤速倘着沸水則立斃患霍亂症者病雖痊愈其排洩物仍多含有此種微菌能生存自二星期至一年之久 
　　傳染 
　　霍亂症因人傳染散播極速其曾患此症而已愈者傳染尤易故通商口岸如上海天津香港等埠霍亂之發現較内地爲多其傳染也大抵由於病者或病而已愈者之排洩物直接或簡接與健全者接觸而來直接如看護員等之染獲簡接如由器具物品上之媒介 
　　病原 
　　食物及飮水中含有霍亂微菌不知者誤由口入即患此症特每有已得微菌而仍不發者蓋胃中有酸液力足殺滅之微菌處胃中稍久即死故於空腹之時進食含有此種微菌之食料則危險莫甚因空腹之時食料即由胃入腸駐胃中時間極短胃内酸液一時不能會而殺之病因以起故如身體虚弱或本有胃病與消化器不甚靈健者尤宜愼之 
　　病狀 
　　患霍亂者大都初覺極冷口渴腹痛且下瀉全體疲倦旣而大便次數頓增甚或繼續不絕糞帶黃色漸變灰白如米湯至腹極痛時常人名之曰絞腸痧若嘔吐甚烈全身水量由腸吸盡肌肉乾痛則常人名之曰吊脚痧手指紋羅緊　則曰　羅痧四肢冷如冰脈息細若無惟身内熱度反極高速者於十二時至二十四時而死惟亦不必盡然其能逐漸復原者亦甚多苟腹痛減輕吐瀉停止排洩物亦仍還黃色至稍可進食則無虞矣 
　　診斷 
　　病重者診斷極易病輕者診斷反難蓋暑日吐瀉之症旣多或因飲食過度或因夜間受寒或初時似屬霍亂及後則知爲傷寒症或屬痢疾之一延醫之前宜將排洩物留存待醫士騐察可推知其起病之由倘於排洩物尋得霍亂微菌則症無可疑上海工部局衛生處有騐糞不取費之舉誠防範霍亂之一法也 
　　豫防 
　　患霍亂者當立時進入醫院其排洩物及所動用之器具皆應用消毒法消除一清當霍亂流行之時倘能以食物飲水一一煎透然後下腹且與病者斷絕接觸病自可免 
　　凡曾患霍亂症者可於二三年内不復發因其血内有天然抵抗力消殺此種微菌醫學家於以發明一種注射法以已死之微菌而注射於人體之内使亦起有天然之抵抗力焉當一八九九年印度霍亂盛行有五千七百七十八人經受注射及後患病者祇二十七人死者十四人而於五千五百四十九人之未經注射者患霍亂者百九十九人死者達百二十四人 
　　於一九○二年日本亦流行此症計於七萬七千九百經受注射之人中患病者惟四十四人死者不過二十人當時所打之微菌祗二米里格蘭姆（合八分之一英釐）及後注射至四米里格蘭姆則被注射者皆可無慮今北京中央防疫處有自製出售霍亂死微菌價較舶來者賤曾經注射者可保一年之内不染霍亂（不受酬） 
道德 
[公民應具之資格] [  馬毓春]  
　　西諺云「構成强國全在集合優美的公民」則公民與國家之關係其重要可知矣爰擬公民應具之資格數則敬與諸明達一商榷焉 
　　（一）養成健全之身體及人格 
　　（二）具有相當之職業 
　　（三）了解本國之法律而確能遵守 
　　（四）曾受十年以上之敎育 
　　（五）有高尙的思想與自治的能力 
　　（六）能盡國民應盡之義務 
　　（七）有改造社會之决心並具犧牲之眞精神 
　　（八）了解我國在國際間所居之地位並確知世界之大勢　　（九）參與本國之外交運動及正當輿論之鼓吹 
　　（十）了解人生之眞諦 
　　（十一）了解人我之關係 
　　（十二）具服從及爲領袖之資格 
　　（十三）發揮本國之特長調和世界之文化（乙種酬） 
法制 
[聚賭抽頭之科罰] [  吳鏡資]  
　　賭博一事爲觸犯現行刑律之行爲不論何人均不得任意爲之也蓋賭博之爲賭博一方有害社會之風化一方有礙國家之體面萬不能不懸爲厲禁者也故社會上之聚賭抽頭在我國之現行刑律上亦有禁止之明文因聚賭抽頭之行爲雖與賭博不同實亦意圖營利敎唆賭博之舉動較之賭博者居心尤毒故也此我國現行刑律所以有科以三等以下五等以上之有期徒刑併從而褫奪其公權及五百元以下罰金之規定敢書之以爲我國之聚賭抽頭者吿（乙種酬） 
科學 
[日之常識] [  頌平譯]  
　　日之大小日爲星球之一其形如球直徑係八六七○○○英里體積一三○○○○○倍於地球之直徑（地球直徑爲七九二六英里） 
日與地球之距離日與地球之距離係九三○○○○○○英里其光自日之本體幅射至地球需時八又三分之一分鐘 
　　日之熱量日體之熱幅射於外平均每一平方碼等於每時燃六噸煤放出之熱量温度常在攝氏六千度以上 
　　日中各種原質之存在吾人以分光器測日其中有各種原質存在日體外層如氫炭氱鉀鈣鐡鎳銅鋅錫銀及鉛等是也㲶碘硫㲷及燐從未發見於日球又上述種種原質因受日體强烈之熱故皆化成氣體而存在也 
　　日之將來一班科學家預測日之將來温度與體積將一年較低一年一歲較小一歲云（乙種酬） 
敎育 
[家庭敎育談] [  陽]  
　　嗚呼蕩蕩神州幾乎將道德二字視如糟粕以致風俗日陋人心日壞夫培養道德固在乎普及敎育然敎育當自家庭始茲不揣鄙陋述其要者八則願一般爲父母者分外注意焉 
　　一孩提兒童猶素絲也染於赤則赤染於黑則黑天性本良無不知愛其親而敬其兄也但父母往往以事簡而忽之不施以相當之敎誨甚至侮慢父母凌傲兄弟姊妹故爲父母者應於離乳之後即敎以孝友之道以固其德性之基礎一敎育兒女務求切實先後循序井然不紊如敎以數目方位親戚之稱呼灑掃進退應對揖讓由簡而繁由淺入深效速且大 
　　一兒童初生腦筋簡單敎之務便記憶因勢利導由實物以引起其思想由思想以引起語言而文字就其年齡之增進而輸以相當之智識次第漸進獲益非淺 
　　一兒童天性活潑喜動惡靜爲父母者當乘機而敎以勞働耐勞忍苦如拍球擲環等游戲旣足以鼓勵其精神更有益於身心久成習慣體格日益壯健 
　　一兒童最喜玩弄汚穢不潔之物如擾濁水揉汚泥揚沙灰袖拭涕淚咬指甲彈鼻垢種種惡習旣令人厭又礙衛生且易傳染爲父母者當隨時隨地禁遏而訓誨之務使養成清潔之美德 
　　一孩提兒童天眞爛漫迨年漸長智識日開則奸詐譎巧之惡習生而誠實眞懇之天性淪當是時爲父母者宜嚴厲訓誡而敎以誠實 
　　一恒見五六歲之兒童全賴傭人服侍實易養成依賴性故父母當於早起敎以穿着掛帳整被夜眠敎以脱解鋪蓆安枕餘如漱口洗沐亦宜隨時導之務使養成獨立自治之精神 
　　一近世風俗奢侈用度無節衣尙美食尙肥金錢浪費日盛一日故爲父母者於兒女幼稚之時急宜相機敎導以養成節儉之習慣（乙種酬） 
 
 

Page 20

 
 
第一萬八千一百五十一號;中華民國十二年 西曆一千九百二十三年九月七號
星期五 * *   
 
 

Page 21

 
 
第一萬八千一百五十一號;中華民國十二年 西曆一千九百二十三年九月七號
星期五 * *自由談 
[一知半解] [  禪]  
　　切秋海棠之葉片插入顯地則自葉柄之切面能生根發芽 
[洛伽十日璅記（一）] [  雪印]  
　　予性奸游憶十歲時隨鄰兒游邑東之圌山山峻且險距予家可二十里苟無代步一日不能往返童騃無知秘不吿家人逐羣兒驩笑而去抵山趺日已亭午登其巔殘照西匿暮靄蒼茫自度不能歸遂與羣兒採桑子果腹蜷伏山谷中迨天明始狼狽歸家人初疑爲失足墮水繼聞隣兒五六亦失所在遂疑遭拐騙鳴鑼張榜四出尋覓徨徨終夜焦灼萬狀嗣見予歸驚喜交集予母更淚承於睫哽咽不能成聲旣乃執夏楚以責予曰爾讀聖賢書豈不知父母在不遠游游必有方乎爾方稚齒狂放若是後將何以爲人我不若責無以對而父於地下也予俯首無詞遂受家法嗣此不敢言遊者凡五年顧雖懔慈訓而豪游之興猶時時盤旋於腦海不能止也比來珥筆四方足跡所至名山古刹輒多流連惟每游必預白予母而已客春游杭聞人道落伽之勝心嚮往之人事卒卒未克成行上月觀音誕之前一日摯友馮君之太夫人前往禮佛嬲予往予意遂决適舊雨王君秋齋亦自吳門來書曰聞子有洛伽之行長夏無俚願同隨喜一償夙願予大喜即折簡召之王君於二十一日到即於翌日行居山中八日所聞所見頗有足述者爰揮汗書此以當鴻雪焉 
六月二十二日午膳畢與秋齋同造諴齋居士許蓋預約也見壁張居士近作仿大痴山水大憕層巒凝翠危梁迎瀑氣魄完聚布局新奇視時人所作實有上下牀之别賞玩久之居士忽排闥入咥然笑曰拙作得兩君賞識足徵吾道不孤此作之難不在設色而在布局予見時彦之作畫上焉者攤陳宋元諸家眞蹟目注手橅襲其一山一石雜以己意補綴成幅自謂運古入化實則神氣全失章法凌亂不啻參苓溲勃雜列一方下焉者腹賤手庸無心撫古有志投時視怪爲奇以野爲雄予實恥之故未作之先披覽古畫體會於心迨旣把管即屏絕弗視澄心靜思搆製局勢一氣成之其於大幅非倉卒可竟者則必求其神氣貫聚力避散漫僵滯之病自信作畫捨此不可兩君以予言騐此作不剌謬乎予等頷之暢譚移時居士以其新編之玦亭鉢印集分貽予等曰寒齋無長物以此聊壯君等行色耳迺拜受之時已三時有半即興辭而出雇車至十六舖登輪焉 
[名之種種] [  陳秋星]  
　　名有極佳者如戴天仇居正王者香何海鳴等不加雕琢自覺佳妙 
　　僧名以予所知以滌塵了煩超凡爲上乘 
　　南京産鴨人每以鴨名如大鴨子小鴨子等江北人名亦多「子」字 
　　越人多以畜類名如貓狗牛羊等取其易於長大也 
　　王某面大如盤人呼之曰踏扁燈籠不以名久之漸忘其眞名王乃印卡片若干分贈戚友上刋「王達變號登龍」見 
者均爲大笑是以名中别開生面者也 
　　文人每多化名香艷如小鳳黛紅哀艷如瘦鵑泣珠生「枕亞别署」超然如寄塵眠雲滑稽如卓弗靈「卓呆化名」散淡如林屋餘不備舉 
　　師友王蓴農先生以地名之「西神即惠山」小説界中所罕見也 
　　讀折檻書生鄉村小名錄觸而成此難免效顰之誚矣（却酬） 
[新三國] [  可莊]  
　　天時不如地利地利不如人和此讀孟子者類能道之然看三國志者又多以得天時歸之魏曹得地利歸之吳孫而得人和則歸之蜀劉余對之深有感於今之大局焉蓋今之大局雖非三國而醖釀中實具雛形請伸其説保曹之總統心熱觀其舉動可謂必達目的而後已是與乃祖阿瞞得天時何異粤之孫盤踞嶺南外兵不入又與乃祖仲謀得地利何異至於黎氏雖非劉備後人而擁護之者大有人在其與劉備得人和又何異不觀近日喧傳黎氏南下之聲浪乎斯言果確則新三國之局成而擾攘將無已時也説者曰黎氏南下未必即有所動作余則曰黎氏有菩薩之雅號居被動地位本無所不可又兼賽諸葛相輔爲理不患無成也雖然余但望中華民國不成鼎足相峙之勢否則起視關外未必不 
[來勢汹汹之难堪] 有司馬懿也 
[笑林] [  吳徙芝]  
　　甲勸乙入耶敎説道常人死後下地獄敎友死後上天堂這是入敎唯一的好處乙堅持不肯甲問其故乙道我家祖宗都不信敎我若一人信敎别的不怕只怕我死後上了天堂叫我的祖宗在地獄下受苦於心不忍而且生時骨肉團聚何等快樂死後却反孤零零地上了天堂豈不把我寂寞死了麽 
　　父問子道兒子和學生名義上怎樣不同子道没有甚麽不同兒子就是學生學生就是兒子父駡道胡説子從容説道某秀才自居某帥的長子和某帥通電却又自稱學生這不就是兒子是學生學生是兒子的鐡證麽 
　　甲好擺闊乙好詼諧一日兩人同在馬路上閒逛對面來了一輛汽車坐着兩位顯者甲對乙説我們快些讓開這兩人和我是至交我走着不便和他們招呼一會兒對面又來了一個乞丐乙對甲説這人是我的至戚我們快些避開省得麻煩才好甲説唉他果眞是你的至戚嗎乙説是呀闊人給你揀盡了我還有什麽闊親戚呢 
　　三個小孩同在草地上拾着銅元七枚共同商議平均分派的法子正在没法解决的當兒又來一個小孩岔嘴道我有好法子我另外添上銅元一枚合在一塊兒不是八枚麽給我們四人均分每人恰得兩枚最均匀没有了 
[影屑] [  周世勳]  
　　愛觀電影者必不願見其同胞被辱於白慢之上 
　　欲人之不已侮必先自本國片始 
　　中國影片缺乏美術觀念不能令觀衆生愛美之心 
　　導演員必兼有美術思想否則其所出之片與西洋鏡無異影片譯名須視其全片之重要處而定若按名直譯必無號召觀者之能力 
　　影戲演員勿徒爭虚榮宜多研究其名自揚 
　　歐美諸明星名震全球亦由勤學而來故欲求名利雙收必先求材藝兼全 
　　攝演影片雖爲求利然亦須爲國體與人格留幾分餘地 
　　編演滑稽最爲難事立意旣不可無笑料扮演更不能太荒唐 
社會小説 
[人間地獄（一六一）] [  娑婆生]  
　　第五十四回黃葉初彫伊人不見弘基乍闢意見橫生 
　　程藕舲道這是制度上的不良我們慢慢的設法改良何必牽涉到辭職問題豈不搖動根本嗎孫桐耘道我剛纔的話還只説了一半大半還是我個人的意見至於褚馥齋的意見與我更兩樣了他説做生意一句經絡是節省開支現在我們行裏剛剛開門有無固定生意還在未定之數行中的開支一個月已差不多要二千以外倘若再加上樓上總管理處的一批職員薪水又要加上二三百不等樓上也不做生意只抄抄帳核核表疊床架屋的開支那是何苦用一個錢就是耗股東的一分血本從經濟上看起來這總管理處也無設立之必要∶∶∶∶藕舲兄你看如何程藕舲聽了他一番大議論假作點頭贊許候他説完了定了一定神道總管理處這制度呢原不算壞所以開股東會通過章程的時候我也是不反對至於現在没有分行只有一個滬行的時候應否設立確是頗有研究餘地孫桐耘道對呀你這話眞是明鑒萬里了一榻刮子只有一個行煌煌大處管什麽呢理什麽呢不是我斗膽一句話他們主張總管理處的人俱是胡鬧難得你明白好極了那末就由你發起取消掉不就完了嗎程藕舲沉吟道取消也有取消的手續不是我們一兩個人房間裏説的話所能有效那末我還有一句話你也是董事通過管理處的辦事章程的時候你也列席與議簽字如今你忽然提出反對已經不妥再加你一方面是經理地位總算在總管理處監督之下被監督的反對監督者縱有理由那話也説得不大響孫桐耘聽了這幾句話出乎他意料之外兩隻眼睛對着程藕舲呆看這當兒門外冬冬冬一片敲門之聲程孫兩人全吃了一驚正是 
　　一番密室商量語想見當時計劃深 
　　不知敲門者何人究竟爲了何事且聽下回分解 
三言兩語[  醉痴生]  
　　前人有首可憎詩道『世間何物最堪憎蚤虱蛟蠅鼠賊僧舡户車夫并晚母濕柴　灰水油燈』我説這幾件東西雖然可憎却還可以設法避免惟有今日我們中華民國裏面這批害蟲像跋扈的武人挑撥的政客齷齪的議員騷擾的兵匪把大好河山閙到這般田地那眞是罪孽深重令人憎惡之極了但是做國民的除了説幾句『可』憎之外眼巴巴的望着他們在那裏作祟簡直無法可想這不是我們的刧數麽唉 
 
 

Page 22

 
 
第一萬八千一百五十一號;中華民國十二年 西曆一千九百二十三年九月七號
星期五 * *   
 
