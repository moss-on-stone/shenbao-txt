# 1916 - 34 - 4915440

 

Page 1

 
 
[本館定報價目]  
中國境内　全年逐日寄大洋十二元　半年六元　日本全年十二元　半年六元　歐美各國全年十八元　半年九元　由西比利亞寄全年廿一元六角　半年十元零八角　報資先惠　郵票不收 
[本館告白刋例]  
評前二行起碼第一日每行一元二角第二日起每行七角五分中縫價例同●後幅長行三行起碼第一日每行四角第二日至第七日每行二角四分第八日起每行二角短行五十字起碼多則以十字遞加第一日每字五厘第二日至第七日每字三厘第八日後每字二厘半 
[寰球中國學生會日館今日隨報附送簡章如有遺失向送報人索取]  
[偉覽信悉弟將號事交代淸後可速來申一晤昌啓]  
[尙賢堂中外女士會啟事]  
本會爲中國女界未曉西國禮節及英文起見特設英語講習社以研究英文討論西儀及衛生事宜凡婦女十八歲以上均可報名入社每星期三天自下午二時至五時爲講習時間定于陽曆三月一號（即舊曆正月廿八）開課欲知詳情或函詢或至法界寳昌路本堂面詢均可此佈 
[杭浙虎林絲織公司聲明]  
本公司組織伊始曾在漢口設立銷處一所現該分銷處巳于乙卯年終取消嗣後如承賜顧請直接函達是荷特此佈告　杭州忠正巷浙江虎林絲織公司啓 
[洞庭東山同鄉公鑒]  
本會館定於舊曆正月十八日上午行落成禮順序開會敬治便酌恭候　在滬在山及外埠同鄉諸公團拜行禮屆時務祈　早臨光茲盛舉用登廣告恕不柬請臨時謹備入座劵以便招待特此布聞　　上海西門外斜橋南首洞庭東山會館敬啓 
[遺失正金銀行賬房本票廣告]  
今有東和洋行遺失本帳房陰曆乙卯年十二月二十八日即西歷一千九百十六年二月一號第二千八百五十二號即期本票元一千兩正已向本帳房掛失并囑登申新兩報及字林西報聲明不論中外人等拾得作爲廢紙無用特此廣告　　正金銀行帳房謹啓 
[許品南啓事]  
先慈郁氏於客臘去世　遭此大故志氣昏迷所有内外各事暫停交接閉門懺悔聊報罔極俟過百日後再仍前理事特此佈告 
[推盤聲明]  
本舘向設上海二馬路中衛生旅舘本主人今因另圖别業願將本旅舘生財全副以及牌號盤頂與新記營業所有丙辰年元旦以前往來押包人欠欠人等情槪歸鄙人理直丙辰元旦日起所有　　　　 
衛生旅館新記盈虧出入往來等情亦與鄙人無涉特此登報聲明　本主人具 
[受盤聲明]  
啓者衛生旅館前東另圖别業於丙辰元旦日起央中將生財裝摺一併盤與後東另加新記爲業其銀當日繳訖並無瓜葛所有以前押包及一切往來槪向前東自理與新記不涉是丙辰元旦爲始以後盈虧亦與前東無涉恐未週知特此登報聲明　衛生旅館新記告白 
[票摺作廢]  
鄙人前以吳晋榮堂名義投貲壹千元入安阜農務公司優先股拾股計股票息摺係三百六十六號至七十六號止於宣統末年任解州時被匪掠去除報告公司補發外相應登諸報端嗣後無論何人持出作爲廢紙無用　吳實君謹登 
[午夢堂全集預約减半發行廣告]  
吳下分湖自古爲人文淵藪鍾靈毓秀代有偉人文學流傳閨閣尤著前有葉氏午夢堂後有郭氏靈芬館顧靈芬館尙有板本流布人間而午夢堂幾如廣陵絶響曠世無睹去秋蘆墟唐九如君於同里陸鷗安先生處借錄副本珍同拱璧惟念愛是書者不僅唐君一人爰由本公司代刋發行用廣流傳藉公同好定價一元六角特售預約五百部減收半價世之寳愛是書者幸勿交臂失之不日出版特此預告總發行上海四馬路中國圖書公司和記○分售處蘇州觀前街振新書社蘆墟唐公盛號 
[農商部註册德成皂廠兩合公司啟事]  
本公司創辦迄今甫經兩載所出各種香皂及洗衣皂等雖不敢自詡精美然承惠顧諸君子共稱佳良曷勝感切現値歐戰方殷製造原料均已飛漲本應增價以顧血本然因酬答 
惠顧諸君子起見特於本年舊歷三月以前暫不增價以副雅意特此登報伏希公鑒 
[北京淸華學校建築圖書體育館工程招人投標廣告]  
本校各種建築工程次第舉行茲定先造圖書館體育館各一所招人投標包攬所有圖樣說明書等件由陽歴二月十二日起在京向西直門外本校在滬向静安寺路五十一號寰球中國學生會莊俊君處領取準于陽曆二月廿九日開標此白　 
[維昌洋行招請寫字]  
◎啓者本行欲請縮筆法打字一位薪水重豐倘如合意請至江西路六號面談可也 
[連納洋行賞格]  
本行于正月廿九號（即禮拜六）十一鐘半騐關後由塌車頭目將廠絲十包灰經三十五包分四次由電梯送下交齊時已在十二點一刻裝由塌車運往東洋公司旋至二鐘時塌車主及頭目來行聲稱失去日光牌廠絲（十八至廿分）頭號一包計十五把雙象牌頭號灰經一包計廿把業將頭目等送押捕房根追特懸賞格如有將原贜如數查到賞洋四百元倘知風報信因而緝獲賞洋二百元貯洋以待特此佈告 
[聲明退保]  
先考技生公不幸於去年六月間逝世所有以前出立保單保信及代人介紹等事槪至民國四年陰曆年底爲止統作無效因鄙人才微德薄不堪勝任務乞　原諒恐未週知特登申新兩報聲名還祈檢察爲荷鎭海葉祖蔭告白　 
[盤廠聲明]  
茲者美租界眞廣昌嗬囒水廠今將店基生財機器一料作等出盤與裕昌升公司爲業所有眞廣昌舊主以前欠人人欠槪歸前東自行理楚與裕昌升得主無涉自丙辰年元月十三日以後均歸裕昌升執業兩不相涉恐未週知特登申新兩報佈告裕昌升記公司披露 
[揭破王洪氏助捐之用意]  
堂弟竹銘身弱多病上年四五月間舊病增劇延至九月間去世嗣續尙虚弟婦洪氏聽信讒言於新喪之際忽稱遺妾懐孕三月當時人言嘖嘖疑　滋深經振廷一再勸令延醫診視以明虚實或于分娩之時預邀親族監視並由朱葆三先生轉向切實開導弟婦　民始終堅執不允上月間内人往訪洪氏反目無親不令遺妾見面種種情節自露情虚振廷誼屬親房分居族長深恐以僞亂眞玷辱祖先况先伯父克明公建有宗祠立有家訓更何忍一傳之後即聽破壞於其媳婦之手不得巳具禀備案並登申新兩報作最後之勸告不料報方披露次日洪氏即以遺妾分娩得男聲揚矣事極離奇斷難輕予承認正在根查間忽見連日報載廣益善堂等有王洪氏行善得子鳴謝捐欵之廣告不禁訝然揣其用意無非藉此證實然證以上種種之疑點益覺欲蓋彌彰總之我王氏祚薄丁單振廷又責無旁貸此次實爲祖宗血脉所關不能不揭破其隱情區區此心應亦邦人所共諒也定海王氏族長振廷啓 
[招商局江孚輪船准於陰曆正月初七晚即禮拜三開往長江各埠特此佈告本輪賬房敬啓]  
[可貴輪船正月初八十開短長班往]  
定海穿山定海穿山石浦海門 
啓者本輪丙辰年班期係是每逢禮拜四開短班每逢禮拜六開長班貴客乘船裝貨無任歡迎錦章號啓 
[中國救濟婦孺總會誌謝本會會長朱葆三先生介紹朱長椿大善士慨助洋二伯元]  
啓者本會經費異常支絀全賴各界大善士慷慨輸將藉資挹注茲蒙葆三先生介紹朱長椿善士慨捐洋二百元作充本會經費足徵熱心好善澤及無告婦孺拜領之餘同深感佩除當奉收條並函謝外特此登報以誌謝忱上海沺涇路中國救濟婦孺總會公啓 
[英文書敎育部審定中華書局]  
編輯姓氏　李登輝王寵惠關應麟楊錦森沈步洲 
上列諸君均留學歐美各國博士碩士學士學問經驗非常充足本局英文各書均出諸先生之手 
[審定部批摘要]  
敎育部評各書曰取材精審次序有法又曰注重道德方面用意尤厚又曰文詞純潔可稱善本又曰體例完善切於實用又曰章法完備體例明顯 
新制英文讀本六册卷首上下各折實角半一册四角半二册六角三册八角四册一元 
新制英文法四册第一二册折實二　角三角半 
新制英文作文四册第一册折實三角餘印刷中 
英文文學讀本四册一二册各五角 
英文文法初步一册定價二角 
中學英文文法初步一册定價二角 
中華中學英文文法敎科書一册定價五角 
英文會話敎科書四册一册二角二册二角半三册三角四册三角半 
英文本國地理敎科書一册定價一元 
英文尺牘大全一册定價一元二角 
英文名人濱說一册定價七角 
英文名人尺牘一册六角 
英文名人論說一册八角 
英文名人小說一册七角 
英文名人述異一册七角 
近世英文選一册一元五角 
此外尙有讀本文法商業會話尺牘習字掛圖多種細目繁多不克備載請來選購 
[伊索寓言]  
册定價二角五分 
[魯濱孫飄流記]  
一册定價二角 
[商務印書館英漢新字彚]  
特價祇有七天定價大洋五元 
[特價二元五角]  
陽月截限購祈歷十止屆者從二五期滿尙速　 
全書約十萬字大版三行潔白堅緻洋紙印刷裝潢極爲精美 
[商務印書館新年最好之㳺戲品]  
新年行樂、人情之常、惟向來習慣、大抵從事博戲、有害無利、本館特出新意、編輯游戲玩具、或爲牌、或爲圖、以引起國民對於社會之觀念、尙武之精神、以及普通之智識、於游戲之中、仍寓教誨之意、未始不可爲補助敎育之用也、 
五彩修身圖一角二十四孝圖四分歷史游戲圖四分五彩交通進化圖一角五彩從軍圖一角中國航路圖四分中國鐵路圖四分環游世界圖四分運動圖四分賽跑圖四分跑馬圖四分打獵圖四分動物牌二角國旗牌二角英文字母牌九九數牌角半 
[西式賀帖]  
●竹報三多●四海昇平●三羊開泰●如日之升●平安吉祥●萬福攸同●●萬象回春●積有餘慶●萬年富貴●歲寒三友●梅開五福●吉羊如意● 
以上每種一角賀年明信片 
○恭喜恭喜○恭賀新年○○賀新年○飛艇圖○以上彩色各三分單色各二分商務印書館 
[陰曆新年一舉兩得之消遣品]  
急景凋年新春瞬屆因國人之習慣爲休息之佳辰屠蘇觴酌團聚家人得此下列各書爲侑酒之品演說之資旣足屏絶不良之嗜好用能增廣有益之見聞一舉兩得莫善於此 
包天笑主任小說大觀季出一集價洋一元 
警世小說續海上繁華夢初集一册定價六角 
言情小說藕絲記全書一册定價二角五分 
奇情小說孤雛刦全書一册定價二角 
哀情小說靈鶼夢全書一册定價二角五分 
艷情偵探小說情諜全書一册定價二角五分 
理想小說火星飛艇夢全書一册定價二角 
偵探小說黃金舌全書一册定價二角五分 
哀情小說千古恨全書一册定價二角 
商務小說湖海飄零記全書一册定價二角五分 
哀情小說碧血巾全書二册定價五角五分 
哀情小說春水沉冤記全書一册定價二角 
軍事小說剌薔薇全書一册定價三角 
社會小說情孽全書一册定價四角 
言情小說情仇全書一册定價三角 
哀情小說悲紅悼翠錄全書一册定價二角二分 
義烈小說費娥劍全書一册定價三角 
淸秘史之一順治太后外紀全書一册定價三角五分 
偵探小說秘室全書一册定價二角半 
第一美人倫得小傳全書二册定價六角 
家庭小說電妻全書一册定價二角 
怪異小說身外身全書一册定價二角半 
家庭小說妻之百面觀全書二册定價四角半 
古今小說名著說庫全書六十册定價八元 
筆記小說大觀全書全十册定價八元 
古今宫闈秘記全書六册定價二元 
古今閨媛逸事全書六册定價二元 
古今情海全書八册定價二元 
太平天國軼聞全書四册定價一元 
淸代聲色志全書一册定價三角半 
上海文明書局發行各省中華書局 
 
 

Page 2

 
 
   
 
 

Page 3

 
 
時評 
[今日之大局（冷）]  
　　今日之大局似在可以盤桓觀望時也而不知今日之大局不進則退已耳無盤桓觀望之餘地也 
　　試問列國能於此暗昧不明之間以承認乎試問雲貴能於此戰爭開始之際罷兵乎試問黨人能於此絶好機會停止其運動乎試問其外無所關係之人能於此擾攘顚沛之中舍其生命與身家以効忠乎 
然則今日而欲盤桓觀望得良好之結果者斷無之事也 
[專電]  
　　重慶電政府現任周駿爲防渝司令李炳之爲防綦江司令熊祥生爲防瀘司令馮玉祥爲攻叙司令又張敬堯已抵渝其隊伍約有一混成旅開赴瀘又重慶與瀘縣之間有隆昌縣已被土匪佔據縣知事被禁因之渝瀘之間交通隔絶並聞滇黔聯合軍一� 
支已抵永𡩋一支已逼雪山關進窺綦江其又一支約三千餘聞抵銅仁將攻湖南鳳凰廳至北軍方面在自流井南曾與滇軍接仗 
　　南寗電桂軍前頭隊已過羅平尚未與滇軍接仗粤軍約一團由李團長統率已由南𡩋開拔前進 
[譯電]  
　　北京電今日袁總統命令宣布戴戡率兵佔據貴陽且述及黨人襲擊湘省晃縣事特撥洋二萬圓撫卹該縣居民並招降蔡鍔部下之兵士免予追究貴州護軍使劉顯世存亡未知）八日（　　北京電北京日人組織之某團體發布宣言書促請日政府利用千戰一時之機會决定對華根本政策（八日） 
　　北京電雲南府電稱日政府已在該處設立領事署又稱日本少將一員抵滇調查軍情� 
七日 
[特約路透電]  
　　成都電除叙府外掦子江以北各城皆無變動重慶之電綫已通横江與内江皆安 
叙府未有新發展之事（七日） 
[戰電]  
　　其一（英人路透電） 
　　亞姆斯特丹電　德軍在西境戰線後繼續儲積極多彈虊與大砲機師與工兵亦到前敵但無新步軍德兵言亞美蒂愛爾一役英軍精於射擊致德軍喪失一千二百餘人英砲在伊泊爾附近猛利可佈並資德將不應仍用密集隊）六日（ 
　　羅馬電　意公電云夜間奥軍於霧中進攻戈里西亞西南之波特戈拉高原及蘇格拉山谷悉被擊退敵軍損失頗多意軍俘敵兵若干（五日）　　彼得格勒電　近兩日内沿特維拉河之俄軍陣線各地點有散漫之戰事理加境尤爲劇烈該處有哨隊戰事俄軍武裝汽車衝擊敵軍頗獲效果據波爾斯報載稱　古爾蘭德軍陣線後無大隊預備兵僅戈爾定干.波斯克.土克庫姆.有小批馬隊各險要地點防守甚固俄軍出現於加魯齊亞村）拉法洛夫加西十英里（足徽俄軍已在恰土里斯克北面前進俄軍已於各處取攻勢僅里斯特河陣線有敵軍藉重砲隊掩護進攻俄軍陣地兩次均未得利（五日） 
　　彼得格勒電　俄國莫伐里德報論　國海軍將於春間開始大舉事謂德國陸軍未能成其奪獲特文斯克與里加及特維拉河陣地之事業則以海軍復攻里加灣因事勢上所必有者也德人屢傳羅國左袒協約國之消息其意蓋欲借此口實集兵羅界以破壞羅國中立展長南方戰線而在比薩拉比亞及里加濤附近施行側擊之行動俾可避去直擊俄軍堅固防線之重大犧牲里芝報軍事家云德國欲因其勢力於小亞細亞得其食物與原料之供給然恐俄軍出阻故側擊俄軍以牽制之使其不能分兵他處云）七日（　　彼得格勒電　今日公報謂空中戰事仍頗活動俄飛行家以炸彈擲擊米托俄軍哨兵以鐵絲接通敵軍地雷區域炸毀地雷四十具高加索俄軍繼續擊敗土軍（六日） 
　　彼得格勒電　公報謂敵飛機多架飛過特文斯克俄軍哨隊獲勝數次高加索風雪數日天氣甚寒俄軍仍在進逼土軍（五日） 
　　彼得格勒電戰局初開時敵軍砲隊往往加重創於俄軍逼其退至第二第三陣線今則已無此事因目下俄軍陣地工程及砲隊佈置皆極妥善能以抵抗敵軍之轟擊或進攻也（五日）　　彼得格勒電　德人在古爾蘭境内夏夫里鎭設立克虜伯支廠鎭中居民及被俘法人皆被强逼工作其中）六日（ 
　　蕯洛尼加電德人與布人對於攻擊蕯洛尼加一舉意見頗不一致布人反對進兵蓋恐損失太大布國兵力即不能較隣國爲强布人又不以齊泊林飛船襲擊爲然其故則以法飛機報復之行勳加諸布軍者已足使布人生畏也（六日） 
　　亞姆斯特丹電　德國黎文洛伯爵謂德飛機工宇第十九號因機械損壤故入荷蘭境荷關應容留之不應將其擊落譬如德國戰艦一般因機械受損避入荷蘭領海試問荷蘭否應保護云云（六日） 
　　巴黎電巴黎時報雅典訪員稱法飛機翶翔於譬特里芝敵營之上約二十分鐘之久布公報云布 
營死四百七十人共計死傷總數約千人左右）六日（ 
　　倫敦電英國報界派往亞洲土國觀戰之訪員二日由巴斯接電稱霪雨已止濕泥漸乾援軍士氣沿隹今已紥營此間氣候不良與一九一四年冬季法境最惡劣之天氣相埓且地勢平衍英軍進攻時雖與敵軍相距二千碼輙爲敵軍槍彈所及故英軍頗覺困苦目下兩軍相持大類法境戰情交通戰濠今築成戰事僅限於砲戰及斷續之地道戰爭而已（五日） 
　　紐約電德人自稱已築成攻擊商船之艦九艘今已有兩艘駛入大西洋聞英船柯白里芝號船長言此種新艦每小時能行二十五海哩曾見地圖室中刻有朋加號一九一四年在波羅的省造成字樣英船克蘭瑪克太維施號船員曾發砲擊斃德兵三人故恐已被德人鎗斃云（六日） 
　　巴黎電　今日下午公報謂前敵無事可報今晚公報謂法砲隊轟擊蘇瓦松與萊姆間.香巴業.勞蘭.愛恩河與亞貢間之敵軍防禦工程頗獲效果法員擊落德飛機一架）五日（ 
　　巴黎電　今日下午公報謂香巴業法軍猛轟德軍戰壕法飛機一架在貝龍勒南面擊落德機一架今晚公報謂英法砲隊擊毀波桑桀德軍戰壕數道昨日香巴業法軍轟擊敵軍獲有佳果平戰壕數道炸子彈庫數所毀煤　氣櫃數具煤氣吹入德軍戰壕）六日（ 
　　倫敦電海格將軍報稱拉巴塞運河南北敵砲隊甚爲活動英砲隊轟擊安克明與松末河間之敵戰壕伊泊爾敵飛機頗知動）五日（　　倫敦電海格將軍報稱昨夜英軍佔據凡爾美萊至拉巴塞路附近之地雷陷穴之西邊晨間敵軍在魯斯北面轟地雷一具無所死傷英軍占據陷穴之一邊佛里斯拉巴塞運河北維斯恰特伊泊爾雙方砲隊均甚活動本月五日有空中戰爭二十八次德飛機六架被逐退回陣線）六日（　　倫敦電　公報稱此後發布政府開於戰事之訓示由帝國參謀總長負責此舉乃擴張新參謀總長羅伯森將軍之權限英人聞之頗爲滿意）五日（ 
　　西班牙京城電　德兵九百當地兵一萬四千由喀麥隆越入西班牙屬奇尼亞境内今皆卸械覊留）六日（ 
　　巴黎電聯軍已封鎖柯夫灣）四日（　　亞姆斯特丹電德報云柏林境内赫倫細地方小兵工廠一所忽爾爆裂損傷頗大工人死一名傷四名（五日） 
　　倫敦電　聞轟擊商船之德艦專供佈置水雷之用迨水雷旣埋下後乃襲擊商船幾中裝有無線電機故被攻商船所發之乞救電皆爲德艦無線電报擾亂而失效力云）六日（ 
　　紐波特電阿巴姆號船客已赴紐約）四日（　　華盛頓電美政府决議阿巴姆號一案應用一八二八年普美條約以解决之但約中條件應作若何之解釋則尚未定（四日） 
　　華盛頓電阿巴姆號可許在諾佛克港内停泊若干時日此爲應行解决之唯一問題普美條約僅稱德國捕虜品許在美國領海内來去自由今德人爭謂阿巴姆號可以無期停泊美港内以待德國捕虜品裁判所之判所之判决（五日）　　華盛頓電美總統威舊遞已回白宫當即討論魯西台里亞號事駐美德使已將德國最近之牒文送交國務院（四日） 
[東方通信社電）日本人組織（]  
　　北京電某國公使館接到重慶電云前月上旬由雲南開向貴州軍隊之中計步兵一營砲兵一中隊携砲六尊由戴戡親自統率據報已於一月二十四日行抵貴陽 
戴戡旣至貴陽與貴州當局接洽一切後於二十七日率領步兵第六團向遵義出發此爲進出重慶之軍謂即雲南軍之右翼隊云重慶傳聞隆昌及内江之失守爲四川省之叛軍佔領資州亦爲土匪佔據云 
　　行抵重慶之北軍於本月三日開始行動已有約一千五百名向瀘州出發又本月七日有北軍約一團由重慶向綦江方面出發想即對付由貴州而進之雲南軍右翼云（八日） 
　　北京電　在四川省永𡩋方面劉存厚之軍爲由畢節前進之雲南軍所迫壓劉不得已乃率部下第二師向瀘州退却已於六日行抵納溪（瀘州西南十英里）（八日） 
　　北京電貴州軍之一部襲入湖南省晃州附近之信甚確熊希齡之母由鳳凰廳至漢口避難熊希齡業於七日急行赴漢迎母或有謂熊以此藉口爲脫身之計云（八日） 
　　北京電　都中傳聞袁總統曾求段祺瑞仍出任陸軍總長段祺瑞答以須得永遠取消帝制之保證即可偕徐世昌出山以盡應分之力云云（八日） 
　　東京電大坂商船大仁丸任汕頭近海被撞沉没軍艦利根號駛往救援終日調查並無所得因值季節風甚强海上險惡故救援船已駛至香港業將此旨電報海軍省矣）八日（ 
　　東京電雜誌同業以紙價騰貴公同議於四月始增價二成（八日） 
　　東京電俄國在日本發行大藏證劵五千萬元昨日經兩國代表者之間調印即於今日開始發賣市况甚佳）八日（ 
要聞一 
[西報對於中國帝制之抨擊]  
　　上海泰晤士報昨載社論云後此數星期内中國當不致請世界承認其帝制袁總統稱帝之事初則因列强提出警告而遭蹉跌繼則因製造民意之電文暴露於世而受影響他如報章之輿論國民之舉動在在皆足以遇其進行今國民對於所謂大總統之命令視如弁髦而對於共和二字則戀戀不捨觀於年假期内數日之景象國民對於改革國體之意見昭然若揭大可令袁總統覺悟也第當局對於此舉决未須臾離懷今特徘徊中途忍待時機俟風潮一靜即將躍登大位一若國民所公舉者然此則吾人所深信者也夫袁總統之材能未可盡没而吾人之所以不惜　墨屢施枰擊者特恐昧於大勢帝制自爲且苟執迷不悟則不獨非一已之福亦中外之不幸也當局嘗從列强之忠告矣嘗從報章之輿情矣然尚有數事未暇顧及指而告之是本報之責也當日本决議提出第三次警告後北京政府曾命製造一種新旗面於慶祝陰曆新年時一律張挂新年之際他處雖有不得已而張掛者然華人可以自由表示意見之外國租界則絶未有此旗之蹤影華人之舉動如是其反對帝制之心不亦較口頭的或文字的抗議爲更顯明乎當局曷不自問逆國民與列强之意而踐帝位果能有益於國家否乎今延期登極已不啻自認登極之不當今若宣言消除帝制豈不更爲善乎敬如是則可除中國無窮之紛爭且可使中國不爲墨西哥第二矣 
[瀘州軍情之别報]  
　　字林報一月二十二日瀘州通訊云革命之慘劇今又見告吾　適　其中聞滇軍已入蜀境而據叙府叙� 
府乃揚子上游之大城其位置次於瀘州此間北兵恐滇軍之來攻也出城迎擊乃行未八十里遽爾折回聞已遇敵略受挫折遂廢然返滇軍熟悉道路足穿草履矯捷善走非穿革靴而不辨路徑之北軍所可比擬此勝負之所由分也此間召集苦力掘壕於城外今晨又架浮橋於河上以代渡船此殆吾入所謂之新戰法歟昨日聞自流井已爲滇軍所攻陷今晨又聞資州亦失此兩處在瀘州之北似滇軍今正長驅北上並不沿江而下以奪瀘州此間軍隊頗有沈機觀變者存乎其間某軍人曾告敎會醫士曰觀望何方勝利以决去從故滇軍果至吾輩知其未必竟遇大抵抗力也中國紅十字會總部設於上海此間亦有分會初料瀘州當有大戰放在敎會中物色醫士佈置醫院甚爲忙碌今滇軍如竟繼續北行以趨成都則吾輩在此勢必閒散無事矣城中觸目皆兵伹尚未有驚惶氣象兵士駐守城門出入之人悉被盤詰搜查警局諭令茶肆晚間閉門輟業舍此而後各事進行尚能如常云字林報附註曰　晚私人消息謂瀘州官吏之家屬已奉警告出　 
編輯餘談 
[雜說（默）]  
　　戰國時畢長謂公叔曰舟舟漏而弗塞則舟沉矣塞漏舟而輕陽候之波則舟覆矣公以自辯輕奏塞漏舟而輕陽侯之波也今中國漏舟中之諸要人或主暫時延期以息人言或以滇事爲不足重而力進行塞與不塞得不類乎公叔之舟耶 
　　齊大夫諸子有犬猛不可叱叱則噬人客有請叱之者疾視而徐叱之犬不動復大叱之犬遂無噬人之心此蓋以威懾之也然吾謂不若叔孫氏之　三日不畏人又三日悦其主終則殉其主是故能得官吏之心者自然効死弗去若僅嚴訂條例以防官吏偷生猶客之叱犬類耳 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南戰事之近訊]  
　　八師出京之原委北洋陸軍第八師李長泰師長於月前來京曾有密令飭其率領該師由京開赴湖北候令聽調是否協防湘南抑係直赴川省候令進行且已領到餉銀二十萬元各節均紀前報茲聞該師自隂曆年前二十六七等日將步兵第十五旅兩團先行開赴鄂省外其餘尚駐京師該師長等亦未出京現始定今明日）即六七兩日（一准率全師出都由鄂省直赴四川重慶據云此次變更前令之故蓋以前次未能如期赴鄂候令各節一因鄂省已有黎天才王金鏡等所統各軍隊足資防衛一爲候第七師張敬堯赴川進行之遲速及川邊軍事是否得手爲定如川邊官軍得有勝利自有第七師繼續應援第八師即可在京候令有此兩種原因乃暫時未即全師出發今復奉令迅速由京開行直赴川省並有指令該師迅赴重慶是以該師全軍即行出京又聞李長泰師長之公子壯飛向在都門肄業某大學校茲因其父率軍開往兩湖方面又見國家多事遂决志投筆從戎日前上書請纓當蒙召見陳對稱旨立授一等衛侍特派隨第八師助父征滇聞李君現已束裝南下矣 
　　戰電紛岐之一斑陰曆年關都中各報一律停版數日以資休息此停版期中以西南戰事之關係曾有數報刋行號外計一爲亞細亞報所載係桂軍收復蒙自事一爲帝國新報所載係瀘州自流井官軍之勝仗事一爲國權報所載係桂軍在羅平戰勝及叙州克復之捷音兩事此届停報本定期七號出版繼於五號忽有多家提前發行並登啟事謂係各界函催其關於戰事新聞亦大致與以上三報所載略同惟順天時報則稱探聞駐京某國公使館接到重慶來電謂叙州自流井地方南北兩軍有衝突之說全屬謠傳又接南方某處電音謂龍覲光所部陸軍其前隊行抵南寗其餘現在行軍之際龍軍尚未進入滇境該館又接重慶來電報告近狀如左（一）第七師師長張敬堯部下兵士三千五百名於月之一日行抵重慶）一（重慶鎭守使第二師師長劉存厚加袒南軍致永寗一帶地方已歸南軍掌握（一）駐派隆昌之北軍兵士有突然起變之消息但未悉眞相云云此京報戰訊紛歧之大略也　　官軍進行之别報一日大阪朝日大阪朝日新聞述漢口專電云目下已抵重慶之北軍其兵數約逹五千餘名現分爲兩路前進一路向貴州大路進行又一路向叙州大路進行同日大阪每日新聞載漢口專電云昨據重慶來電稱滇省革軍佔叙州之後旋在瀘州之上流被官軍所擊已抵重慶之北軍近日陸續開赴前敵黔邊之革軍嗾使各處之苗族極力阻遏北軍之進行因此北軍在黔邊一帶進攻不易又云江西李昌武將軍近因所部陸軍第六師已經遣赴雲南之後贛省兵備亟須補充故前已商准中央政府特派委員在直隸河南兩省另行招募新兵其新募之兵約一千餘現已經由漢口開赴南昌矣 
[關於滇事之各方影響]  
　　黨人與外人政府對於雲貴之獨立深抱憂慮多方研求所以對待之方法故極力添派得力軍隊着着進行以期迅速弭平至軍事方面以外對於革軍之方針亦仔細討論一俟漸有頭緖戰局一轉後或可見何等之實行又據某京報載稱政府近擬對於外交團提議遏止外人干與亂事其要點一外人有在亂事中參預軍事者中國政府以匪黨視之取適當之處置二外人有供給軍用於亂軍者依軍法處分之三亂事未平之前外人不得旅行於雲南方面如有私自前往者若逢意外之事則中國政府不負其責惟右列辦法是否已有提議之事實刻尚未有確聞 
　　釐金與鹽欵　當帝制宣告時曾有明令特派趙椿年田中玉赴各省考查釐金利弊預備裁釐加稅以蘇商困等情刻據某方面消息近因滇事發生現已用兵中央及各省特籌軍費無法措辦已無形中將前次命令取消又恐人民恐慌特令趙田兩人在京特設事務所暫以考核應行調查各手續敷衍一切昨）五日（上午政事堂會議有請再明令宣示從緩議裁此項釐金者其措詞略以政府原欲迅速實行取消以蘇商困適值雲南亂起致惠政難施等語果否取决現尚未詳又聞五國銀行團將上年份鹽稅餘欵四百萬元劃歸財政部接收政府賴以濟一時之急需已於日前向重慶宜昌長沙漢口四處解欵各一百萬元以充軍費 
　　滇事與軍火雲南事起政府已陸續派遣得力軍隊分路向滇前進惟軍行之際軍火一項最關緊要在官場方面謂軍火一項决無慮匮乏因年來政府對於軍火製造竭力整頓擴充自二年贛寗亂事以後屈指二年有餘所製出之軍火均妥愼儲藏極爲豐富此次滇事發生政府又特令漢陽上海德州各工廠加工晝夜趕造則舊存者及新造者充前敵之應用實綽綽乎有餘裕而在另一方面則謂此次滇省亂事之發生當局所焦慮者軍餉而外即爲軍火蓋中國軍隊之軍火自行製造合上海廣東漢口雲南數處計算其現時所存儲者僅足供全國軍三月之需用今雲南旣已獨立則又少一處之産出其他惟有定購於外洋之一法無如外國各大廠如德國日本等或則因歐未已供自用軍火之不暇或則因承造他邦所定者之不及故外國軍火之輸入不特現下無財購備即或有金錢一時亦無處定購故滇事若蔓延各省曠日持久則軍餉而外當愁軍火之缺乏云云　　亂事與官吏雲南獨立内務部分發該省任用之知事不能前往曾誌報端現因戰事進行附滇各省如四川貴州廣西等處正在用兵之際行旅不能若前之安靖故分發各該知事亦多裹足不前其尚未出京者刻議將爲難情形呈之内務部請示辦法至各省當地之官吏則每 
至亂事一起聞風遠逃抛棄土地官守亦往往隨在而有茲聞山西閻錫山將軍亦於日前電呈中央略云近來各省防務吃緊恐不肖官吏棄職潛逃貽誤地方請速訂官吏保守土地獎懲條例政府接閱後深爲嘉納即行批交内務部從速嚴訂以防官吏偷生云云 
[重慶戒嚴後之狀况）特别通信（]  
　　重慶鎭守使奉成武將軍三十日電開省城卽日宣布戒嚴仰該使師長一律按照戒嚴令切實施行南來軍隊如有未持本將軍命令者應即立時阻止據報核奪往來行人均宜認眞稽查勿稍疏虞云云鎭守使接電後即曰邀集上級軍官商議按照條例布置戒嚴之種種辦法翌日即實施戒嚴一切稽查頗爲嚴密八號朝天門盤查所因未遵章領取封條特將盤查所員帮辦盤查員等均予記大過一次刻因叙府被雲南軍佔領消息且有雲南軍將直趨重慶之謠人民不免惶恐惟當道以已派前往扼守而由鄂來川北軍亦將陸續抵渝特曉諭人民不必驚第論者謂雲南若再進逼而北軍趕至則將在重慶附近决戰無論勝利屬於何方地方必遭蹂𨈆故人心終不免惴惴云 
　　重慶將組織紅十字會一事已誌昨報茲聞又有唐運江君昨日函邀各界假陜西街錢業公所開紅十字籌備會首由唐君報告一切繼由在座諸人推定魏詡臣爲正理事廖煥廷爲副理事潘會選爲文牘一俟籌備有緒即通告總會成立分會矣 
　　滇事發生後本省鹽務由稽核分所與滇省磋議對於鹽欵業已承認照舊收儲鹽務不加干涉並允照常保護各鹽局照舊軍銷現駐渝運鹽公司已奉有宴運使此種飭知矣 
　　重慶警察廳長昨具詳省公署略謂鎭守使署調查員喬得壽即喬種泉一名行爲正當并無不法情事請將該員緝案註銷以别涇渭云云刻已奉巡按使批准註銷矣 
[年關中之奉垣防黨]  
　　一日大阪每日新聞載奉天專電云奉天省垣近有密運炸彈及軍火等物者經軍警破獲已有數起又有黨人擬於舊曆年節乘隙起事之謠言因此段將軍運日召集屬僚特開軍事會議討論一切防務决定添派軍警於各要隘地方嚴加防範以備不虞且因現届舊曆年關深恐鬍匪猖獗貽害外人以致釀生交涉事端昨特飭令所屬各地方長官一體加意保護外人免生交涉 
[湖北之軍事與軍費]  
　　鄂省主客各軍因奉命征滇所得力勁旅業已先後開往川湘留防武漢之兵雖尚有數千然多係第二師第九師新招補充隊敎練未熟緩急難恃故中央特派駐紥南苑之近畿第八師十五旅來鄂分駐各要區聞該師長李長泰不日亦須抵鄂且該師尚有一部分已先日由鄂開往湘省爲征滇之後援隊 
　　中央現調遣多軍由川湘桂往征滇黔均須取道鄂省分遂前進故前由統率處電請王子春將軍於鄂垣設立征滇軍需轉運局以便運輸人馬接濟器械糧　計自上年杪設局以來已用欵一百餘萬元除由中央捐撥鹽關釐稅各項共六十餘萬元外餘俱係鄂省騰挪及向商號借欠詎中央不知鄂省財力竭蹶於上月下旬陰曆年關之際不惟未將挪欠商號各欵撥還且責令續籌接濟王將軍窮於應付特於上月杪飭轉運局會辦張厚德赴京請欵聞已領得二十萬元匯鄂開支張君旋亦回鄂 
[鄂聞零拾]  
　　湖北各公私立學校近均循例散放寒假三星期聞叚巡按以際茲假期内省立學校校長俱無所事應通力預籌擴張敎育計畫特飭敎育科僉事羅襄召集各學校長開聯合大會議凡關於敎育應行討論各事項均須提出議案付諸公决昨羅僉事已開始招集省立各校校長在巡署内會議提出之議案計共六事聞有數項關係變通部章頗費討論 
　　漢口粤商羅維翰關國榮等爲廣東弛賭禁事致北京政事堂財政部及同鄉梁燕蓀梁崧生諸君電云粤人性嗜賭博如蟻慕羶稍弛其趨之若騖盗賊奸淫賭害中之清季粤中大吏洞悉情形峻法嚴懲懸爲厲禁該賭匪等凛於三尺戢澆然窺間伺隙每思竊發易名變相任意欺朦前　舖票破禁於先番攤即踵議於後幸粤人全體力爭始阻其議今又改易牌捐名目爲番攤代表聞已議定准行竊思粤省粤攤有意錢猜子打寳搖骰湊牌種種方法不外四門賭博即近年麻雀之害於番攤迭奉明令嚴禁豈可獨令粤省承捐叩懇迅電粤省將軍巡按使立將牌捐取消勿圖近利而忘遠害全粤幸甚 
　　王將軍段巡按盡忠政府久爲總統所嘉許前已特錫封爵屢頒恩賞茲因春節届臨總統復頒親筆所書福壽宇各一方派嗣賫送來鄂昨已具摺謝　矣 
[江蘇政聞）南京特約員（]  
　　去歲蘇省秋勘各縣報告大致已全江北約七成不失爲豐稔江南較遜因棉花遭風災之故各縣蠲減分數已列表咨陳内務部查照蘇常鎭守使員缺改併蘇常道尹其署中編制仍含有軍事性質以故經費竭缺不敷辦公前次殷鴻壽忽電請辭職覆電慰留殷遂面謁齊使瀝陳苦情幾至涙下齊使正以地面緊要時局不靖一切防務允宜專署布置特會同馮將軍電請中央復設蘇常鎭守使仍以殷道尹兼任已見明令 
　　舊曆歲尾蘇省縣知事更迭二次調動約六七縣已見於牌示者四五縣又常熟縣趙鴻猷於冬清收清結朿之時忽電告病請委縣署某佐治員代理齊使深滋不悅即批飭趕辦交卸以候補知事楊夢齡代理 
　　　江北運河工程局測量部分已辦完結現在開辦堤工經費取之田賦附加及釐捐附加小輪票捐三項半年共約三十餘萬元此欵有業經行政署撥用者大工一時尚不能辦先自瓜洲口至清江浦一路開辦堤岸石駁估計工費十五萬元在瓜洲八里舖設立駁岸工程事務所詳經巡按使批准於本月成立開工 
　　蘇州及南京兩警察廳同時發生查辦案件蘇廳因報載科長互毆有干風紀飭查寗廳因廳長王桂林與僚屬衝突爲齊使所知飭令明白答復兩件皆登載一月二十七日省公報頗惹人注意寗案據聞實無其事不過傳播逾分以致上聞王桂林愤極即具詳聲覆並辭職奉批略謂該廳長素著勳勞迭邀懋賞本使正資臂助來詳所云登載公報傳布各省駭人聞聽等語殊屬誤會本使察吏所以安民省公報爲宣布行政事務機關正足使全省僚屬刻勵自勉該廳長亦可藉以統率誥勉所部也辭職之處應母庸議云云 
　　江蘇省立通俗圖書館籌備四個月組織悉已就緒擇於本月六日行開幕禮邀請各屬人士參觀頗極一時之盛館内分五部圖書部博物部講演部體育部庶務部每日有科學講演遊戲運動並活動影戲幻燈等其他網球足球彈子房均設備完美經常費月定三四百元開辦費三千元所有圖書標本陳列井然春節休假游人極多 
江蘇敎育團公有林總局已成立總理即以敎育科長盧殿虎兼任總局暫設於敎育科不另支費林區地段墾關時再設專局辦理 
[江蘇最近之預算（再續）]  
歲出）南京通信（ 
項别　本年度預算核定數民國三年預算核定數增减敎育經費　二三三四三七二三三○三七外國留學及考察經費一三一○○○一三一○○○　解河海工程學校經費一○二九七一○二九七江寧敎育補助費二四○○○二四○○○省敎育會補助費六○○○六○○○北京大學學生津貼費五○○○五○○○補助各私立學校費二一一二○二一一二○圖書舘經費一○四二○一○四二○通俗敎育經費六二○○六二○○按敎育費項下關係於敎育行政種種雜支三年俱列作地方開支惟攤解河海工程學校一項三年尚未列係去年下半年始由全國水利局呈准由直魯蘇浙四省分認蘇應認如上額故添列入餘俱照三年度原額列計 
外交機關經費六五二○八六○○○○五二○八上海交涉署經費四六○○○江寧交涉署經費七○○○蘇州交涉署經費三○○○鎭江交涉署經費四○○○上海法租界華董辦公費五二○八五二○八按江蘇外交機關在軍民未分治前僅設外交司隸於都督府二年始由外交部委任外交特派員專設機關分在蘇滬寗鎭設置三年又以節省經費起見與各海關合併由各關監兼任現大率由各關特設一科置科長科員三四人治理其事範圍較小經費較省鎭江蘇州年纔支三千元耳三年度預算均列作國家支出（未完） 
[吉林之新預算）化險（]  
　　本年度總預算業經公布吉林全省預算分表亦已發表但原文逐項說明太長茲節錄其說明書云按吉林省預算民國三年度核定歲入經常臨時共四百零八萬一千一百五十二元歲出經常臨時共五百零八萬四千七百八十三元元年分據報 
歲入五百五十六萬五千四百三十九元本部覆核將臨時荒價四萬元剔歸官産專册增加司法收入等項共二十九萬三千一百四十三元共定爲五百八十一萬八千五百八十二元運同省地方收入併計在内比較三年度計增一百七十三萬七千四百三十元惟三年臨時荒價五千二百八十五元本届亦剔除未列比較故總數列增一百七十四萬二千七百十五元歲出原報政費二百二十九萬八千零四十四元另據將軍署册報軍費三百零一萬零三百七十九元又據報追加十萬八千一百十九元共五百四十一萬六千五百四十二元本部覆核删除賬濟費等項共五萬二千七百十四元核減道尹經費等項共八萬八千七百六十四元共定爲五百二十七萬四千零六十四元連同省地方支出併計在内比較三年實增十八萬九千二百八十一元惟三年數目係將元年未列各欵剔除比較故列增五十一萬六千七百二十八元以該省歲入歲出相抵盈餘五十四萬四千五百十八圓其增減理由於各款項下分别說明此核編吉林省歲入歲出　算之大略情形也（　案　總數如一） 
[歲入之部]  
　　　（款項））本年　定數（ 
田賦　一.○八四.四四二貨物稅一.八二六.六八○正　各稅二.五六○.九三二正　各捐一七.一三八　收入三二九.三九○　　五.八一八.五八二 
 
 
 

Page 7

 
 
[歲出之部]  
　　交涉經費七二.三六六）外交部主管（ 
　　各公署經費六四二.七八六警察經費二六○.八二五護墾經費一二.三九二商埠經費八○.○○○醫院經費一九.○○七興祀經費二.○○○禁烟經費一二.○○○）以上内務部主管（ 
財政廳經費五七.五○○徵收經費四二八.一五三補助經費一四.九六四調查經費一○.○○○）以上財政部主管（ 
各公署經費一七○.○○○陸軍經費二.八一○.六○九各局械經費二四.七七○）以上陸軍部主管（審檢廳經費二二○.○○○監獄經費一○○.○○○以上司法部主管 
省立各學校經費二二○.○○○留學經費三八.○○○補助經費二二.○○○）以上敎育部主管（農務經費二七.二一二礦務經費七.二八○工業經費一五.○○○（以上農商部部主管） 
共計五.二六七.○六四此外又有臨時門之歲出爲内務部主管之警察官吏䘏金二.○○○陸軍部主管之官佐䘏金五.○○○合以總計爲五.二七四.○六四右錄表旣畢忽見吉報載此項分預算雖經財政部咨到惟究竟於事實有何妨礙或有無應行追加款項非詳總　核不足以明眞相故日昨各科主任會議聞旗餉被删事實上萬難骤予停止而敎育經費總額雖經確定爲二十八萬元惟該表支配未盡與事實相符故須另行支配再行分别咨明以免窒碍關於陸軍方面鎭守使署經費等亦尚無著不知將來如何追加或支配也附誌於此以觀厥後 
地方通信 
[鎭江]  
　　通俗敎育講演紀私立通俗敎育講演所成立以來舉凡尊重道德之旨逐次編稿講演日昨該所長王君又偕講演員吳君行至　門外事站附近講演嫖賭之害旋至北門講演　桑之利聞者頗爲動容 
　　師範女生免費　鎭屬掦中縣縣立女子師範學校内連附屬小學及蒙養園等各級班次甚多學生亦頗不少惟師範生程度旣高年齡較長往往有中途輟學者茲聞陳知事爲振興女學起見飭令該校嗣後師範預科學生一律免收學費本科學生一律免收膳費良以女子師範關係甚重所以力求推廣也　　擬創絲呢公司　鎭郡機織一業爲出品大宗後年交易約有五六百萬元之鉅近自外洋呢絨暢行紗綢貢緞銷路減少以致各莊虧本工人賦閑生計將絶茲有綢董某某等集股創立麗華絲呢有限公司延聘敎員仿造絲呢改良新品俾一般機業貧民可以藉此餬口昨在機業公所提議此事聞歡迎者頗多云 
[淮安]  
　　管獄官之榮譽　淮安監獄已决犯多至一百八十名該監獄中人類龐雜夙難管理偶一不愼即釀風潮自新任管獄員陳壽同於陽曆九月接事後力除積獘每日親赴監獄施以敎誨並將所有蠢役悉數開革各犯感載無極乃由各該家屬爲陳管獄員置長生祿位二座於前日以綵亭鼓樂舁送獄署人各手執一香追隨其後約有二　餘人皆爲犯人家族舁至獄署後各家族分班上香拜視復送牌位入監一供外監神堂一供内監神堂並由監犯自製聯額以頌其德聯云盡夜勤勞清明公正愛民如子潔已成人聞陳　獄員語人云以吾姓名永置監所直不啻受無期之刑亦雅謔也 
[杭州]  
　　五期股欵之緩發浙路股款清算處第五期股欵九十五萬餘元原定本年二月十日爲開付之期迭經主任葉揆初電請交通部迅飭交通銀行總管理處滙解茲聞該處年内接得交通部覆音略謂陰曆年關銀根缺乏所有該路五期股欵一俟開年籌足即當劃付等語故本期應還股本惟有稍緩限期至第四期以前未領本息則自舊曆正月初六日起仍派定員司照常發給 
　　官産處邵總辦入都清理浙江官産處總辦邵仲威君因内外辦公人員奉令應行叙官並有要政須親自赴部商榷先行電告財政部已奉照准茲定於今日）八日（乘早車赴滬即日改乘滬寗車轉津浦車入都所有處中公務一律由劉會立代拆代行　　統捐局長更換彚誌財政廳長吳伯琴查得浙省各統捐局長資格不符者頗多自應分别更換以符定章聞已更換者共五局業於前日塡給委狀茲將各員姓名錄下龍游徐鼎勳字嘯梧嘉定人　武康鄧心芬麗水葉綱南昌人烏鎭陳炳業永嘉吳啓璋字魯安宜黃人五局中優缺首推永嘉次則龍游其餘則較劣矣並聞浙西各局尚有數處更動約日内即可發表 
[安徽]  
　　皖垣除夕之冷淡　皖垣向例於舊曆除夕五城門通宵不閉蓋因商民收賬及買賣年貨之故近年來各處警報迭來軍警兩界防範異常嚴密故五城門照常關閉惟西城開至十二句鑛始　以故市面冷淡不似從前之繁盛矣 
　　年終鎗斃之黨人　自滇事發生後黨人屢圓軍動軍隊前次� 
蕪湖宣城軍隊偵獲黨人王幹五趙景龍二名押解來省交由執法處訊供在案後又經省城學兵營破獲運動軍隊之黨人李志　胡啓文賈再球馬雲坡王虎臣等五名解執法處訊問後詳山倪將軍批示一併鎗斃故於二十九日將黨人七名押赴北門外執行鎗斃 
　　開濬鹽河之動議皖垣西門外鹽河前清時曾經開濬後因工大欵巨遂致停辦上年又經前財政廳長龔仙舟倡議舉辦開濬復因籌欵維艱中途停止頃懷寗縣朱知事以鹽河開濬將來全城商務必能發逹故特禀請上峯籌欵開濬未知能逹目的否 
[江西]  
　　局員舞弊之懲辦　日前瑞昌縣商民來省禀控該縣稅局稽查員汪甫卿舞弊營私百端訛索等情經財政廳派員前往調查確實除將汪甫卿送縣懲辦並將該局局長撤差外復於今日通飭各稅局長務須認眞稽查如有失察定即從嚴懲處 
　　舉行道試之籌備　贛省戚巡按使於去年年十二月奉令定本年九月以前舉行道試並准政事堂咨行到署業經先後通行遵照並飭各道妥爲籌備在案昨日又飭四道尹分行各縣出示曉論一面迅將籌備情形尅日詳細具報以憑查核聞贛省道試大約舊曆四月間即可舉行云 
　　收回官票之規定　贛省民國銀行收回九五官票之期轉瞬將届官廳現規定每千文作爲四角並擇定洗馬池太街某店爲收票機關其辦法尚在擬議大約將以洋邊爲本位銅元票爲補助幣如不及一元之數概用銅元票云 
　　撤換法官之原因　江西高等檢察廳首席官吳蔭曾字鏡孫山東人因辦理販賣烟土之李鶴峯案牽涉同級審判廳刑庭長劉重熙推吏史棠二人尚未起訴即將李鶴峯發交南昌監獄關禁兩月有餘致被控經司法部飭查屬實以吳蔭曾辦案種種違法飭令江西高等檢察長范之杰於一月二十八日將吳蔭曾撤差所遣首席檢察官一缺飭調現任九江地方檢察廳首席檢察官鮑樹銘升充遞遣鮑樹銘之缺即以南昌地方檢察廳檢察官吳家珌調充並飭刻日分别赴差 
雜評一 
[中國之今日（默）]  
　　人之患病寒表必能測知之然天下固有病寒病熱之人熟察寒署升降而不能辨其冷熱之實况者亦有最重之病并冷熱之度而不能見者國家所患之病亦然在貧在弱尋常必能察知其所患之實况而以藥石救之若中國今日之病雖有智者亦不能測知其度數然則其病殆矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[足球隊前往菲律賓]  
　　本埠南洋約翰滬江三大學與南京之金陵大學蘇州之東吳大學杭州之江大學合組東華足球會競賽足球二年來之成績頗爲中外將育家所注目茲由菲律賓華僑電請六校足球選手赴菲比賽一切費用均由華僑擔任六校得電後當已選定十二人如左 
　　南洋七人鮑伯莊　梁振民　莫金儉　李樹本顧光實　何景崇　丁人鯤約翰三人袁連　費毓文　林祖光金陵一人　信道東吳一人張信　上列各人選出後已練習數日日内即放洋赴孟尼拉 
[道屬敎育行政聯合會議紀]  
　　滬海道屬敎育行政聯合會議　滬城也是園爲會所業已成立决定會期兩日昨日爲第一次開會之期會所在園内清遠堂於上午八時開會會長道視學余芷江因病未到由副會長顧有容代表主席嗣顧主席復因道署另有要公遂公推徐耐冰代之以郁旦史施　恒爲書記各縣會員到會者有上海視學員朱伯華敎育科長李頌唐學務委員賈督香朱　三松江視學員倪伯英敎育科長顧祿軒　務委員盛競生姜仲葵秦自芳嘉定視學員載　恒學務委員張勉行潘志行戴峻齋錢有桐郁旦史寳山視學員王詠仙學務委員何滋　朱淵士汪味腴徐視平王鍾琛朱劍山石義巢崇明視學員施祖恒敎育科長張鼎和學務委員王清鑾蘇維章南匯視學員徐耐　學務委員葉滋華奉賢視學員朱聲鳳學務要員沈希約徐三圭刁文侣金山敎育科長沈從先學務委員吳吉士青浦視學員陳企周學務委員曹家鼎許仰周王聘侯川沙視學员陸叔昂務委員陳久餘楊應環太倉視學員蔣乃曾學務委員陸世鋻朱文燕等開會後首由主席宣布開會主旨次由各會員想繼　說然後討論各會員提出議案茲將議决各案錄後 
　　高等小學校及國民學校組織聯合運動會案 
松江縣椽屬視學提議世　所趨文明競進固也而要非武力不足以備文明後盾吾　右文左武相習已慣南方風氣柔弱自昔已然倘非設法轉移之趨酸腐之書生敵猙獰之狼筑弱肉求免强食得乎吾蘇省行政機關早見及此曾　辦省立學校聯合運動會注意體育提倡鍜鍊頗見不遺餘力則高小各校自非積極繼進不可鄙意請道公署通飭所屬各縣學校尊重體操一科勤加敎練規定年月開設聯合運動會藉資比較以期競進茲將開會時期粗擬如左請公决 
高等小學校聯合運動會元年春開縣聯合會二年春開道聯合會 
國民學校聯合運動會　元年秋開區聯合會二年秋開縣聯合會　三年秋開道聯合會 
注重高等小學及國民學校體育案 
川沙縣視學陸培亮提議 
　　學校敎育三育並重然而近今辦學者大部輕視體育平日之體操正課尚難認眞敎授至於課外之運動尤屬不可多見長此狃於舊習不加注意將何以養成體格健全之國民案查江蘇省公報第六百七十四期第五千八百九十八號載敎育部飭令各學校切實籌辦課外運動之法足見在上者之極力提倡然而各校果能遵行有效與否尚難逆料鄙意欲使學校體育之發逹第一宜提起其精神第二宜注意其平日試觀省立各校年來舉行聯合運動之舉在於一時而强健體格之效已收於平日可見聯合運動收效甚大省立學校旣開創於前縣立各校宜繼續於後余之所謂提起其精神者此也今擬定簡章列後 
滬海道屬縣立學校聯合運動會　章　一本會以滬海道屬之縣立學校組織之一凡縣立學校之校長及體操敎員爲本會會員全道之敎員行政人員爲本曾贊成員　一公舉會長副會長各一人職員若干人）職務另定（均於會員中公舉之　一會中經費由各校平均擔負　一設事務所於上海　一聯合運動每年春季舉行一次　一聯合運動會前二月開職員會公議進行方法　一運動場所暫定上海　一各項細則另訂之　一本簡章得於職員會公議修改 
　　所謂注意其平日者當　二種手續甲選擇運動種類及器具若干種若者軍於商等小學若者宜於國民學校乙視學員及學務委員視察學校時注意其平日運動之成續督促進行凡平日不能注重運動之學校即不能認爲辦理完善以上二端乃個人對於注重體育之意見是否有當請公决 
　　上二案併案議决設滬海道屬縣立高等小學校聯合運動會縣立女子高等小學校如因赴會困難得不加入國民學校縣聯合運動會區聯合運動會由道尹公署飭知各縣分别舉行 
　　舉務委員服務規程增加條例及考驗私塾敎師辦法案崇明縣視學施祖恒提議一考查學校成績僅檢閱平時課本不足以得其眞相惟於調查時面試學生則孰優孰劣不難立見敎師在旁見學生均能呈效其能則平日之苦心稍慰調查者略加獎語益足以鼓勵其精神反是則學生瞠目無語而敎師亦必面紅耳赤不勝漸赧不待切責而目能變惰爲勤其頑然不省者必居省數也縣視學服務規程内載有臨時試驗學生條例而學務委員服務規程未經載有此條擬請道公署詳請核准學務委員於調查時亦得試驗學生以重其責任　　一考驗私塾師初次由各區學務委員函知如期應試者想不乏人而徘徊觀望者亦必居多數擬請道公署飭知各縣於第二次招試時將塾師名單及考試日期飭知各區警察局由巡士送逹但不得需索路費請公决 
此案議决學務委員當然有參考學生之責任無庸於規程中酌加條例凡未經試驗及格受有許可狀之塾師一律嚴行取締 
高等不學校及國民學校注重國文算術案上海縣椽　李宗鄴視學朱寳提議高等小學校及國民學校敎授課目不止國文算術兩種然國文算術實爲各科學之導線就國文論一切書法綴法悉包括其中就算術論一切筆算珠算悉包括其中要以文理通順練習諳熟適合實用主義者爲原則吾國興學遠在前清光緒年間爾時科舉人才及數理名家莫不各分講壇一席雖命題授課不盡合於實用主義然造就子弟文理通順練習諳熟者尚不乏人嗣師範宏開於是實用主義始輸入敎育界爲近今敎育進步之一大原因惟是師範諸生高等小學畢業實居多數國文根柢不及科舉人才算術亦習至命分比例爲止即使師範講師循循善誘科目旣多年限又促轉瞬即爲人師苟非就假日課餘悉心研究言之匪艱行之惟艱在所不免就上海一隅而論私人報告及視學調查兩種成績往往有文理欠通算式不合敎師不爲訂正者其中非師範生居十之八九師範生居十之一二似此謬種流傳究於實用有何裨益平心而論以十年前之敎育施於競爭時代固已公認爲不適用而謀敎育之進步又非師範畢業生不爲功萬不能以一二人而槪及全體致并實用主義而非之惟師範畢業生亦不免間有一二文理欠通算式不合適予反對者以口實於是敎育進步又一大障碍宗鄴　竊以爲實用主義最適合於競爭時代欲貫澈實用主義之目的尤以國文算術爲導線無論師範非師範皆當切實講求庶於敎育或有進步謹就管見所及酌擬辦法如左是否可行應請公决 
　　一高等小學校及國民學校設國文算術研究會校長及各級主任應共同研究訂正課本每星期互相閱看如有不合之處尤　摘出以收切磋琢磨之益 
　　一校長負全校責任於國文算術尤應隨時抽閱如有不合之傳訊處亟請各級主任更正 
　　一國民學校係單級編制者須聯合附近各學校長敎員共同　究 
　　一縣視學或學務委員視察到校時須抽　國文算術成績如有文理欠通算式不合敎師不爲訂正者塵隨時詳請縣知事分别處分 
此案議决原案辦法第四條後加一條一各校訂正之國文算術成績閱看者閱看後應簽註以備查　 
[製造局試放新砲之預告]  
　　陸軍　前飭滬南製造局仿造新式過山砲現已造成十八尊奉飭提解由李總辦定期本月十號至十四號五天將此項新砲就西砲台逐一試放然後裝箱起運因恐滬上商民聞聲疑惑故於昨日將擇定演砲日期函請軍警行政各機關預告軍長一體知照並出一通告如下照得本局造成山砲亟須試放裝箱茲定於陽曆二月十日至十四日即舊正月初八日起至十二日爲止此五天内分别試放誠恐附近居住民人聞此炮聲或有誤會合行期出示曉諭爲此示仰商民人等一體知悉届時如聞砲聲母得驚擾誤會 
[浦江不留軍艦]  
　　南黃浦水面防務現已由水　第三分署長王壽良派調師船擔負責任所有海軍兵艦一律移泊淞口聽候調遣現在南市浦江尚有福安鏡清江貞三艦在彼停泊除福安現須入塢修葺鍋爐應俟工竣開出外其餘鏡清江貞二艦昨已由　軍部　飭駛赴閩省巡查 
[密訊理髮店主]  
　　虹口鄧鐵路三百五十三號門牌理髮店主湖南人蔣順臣）即蔣幹卿又名張順卿（被已經解送護軍使署與亞細亞日報館被人抛擲炸彈案有關之已革滙山捕房三百十九號華捕劉元魁）即劉星球（供詞牽涉由楊護軍便咨請麥總巡轉請公共公廨出票於前日發交滙山捕房派令一百零一號西探目壳羅香與華探王金壽余炳炎協同前往將蔣拘獲搜出福字一團三營二連連長之卡片圖章等件一併帶入捕房押至昨晨解送公廨請究並由楊護軍使諭令軍警將劉元魁押送到廨質證先由捕房代表牛門律師上堂譯稱被告係解送護軍使署已革華捕劉元魁供出與亞細亞日報館炸彈案及私藏軍火通同黨人均有關係蔣在鄧鐵路開設理髮店兼爲傷科惟此案關係重要牽涉人衆應請屏退旁聽秘密研訊關讞員商之美領博君即傳諭站堂探捕及他案人證與觀審人等一併退出即經牛門律師向蔣劉二人詰問良久繼由關博二君向二人研訊一過判仍分别帶回候再復訊 
[小孩拾獲鈔票續紀]  
　　小孩夏宜彬徐桂林陸玉）即羅玉卿（因在派克拾取交通銀行出店所遺之鈔票洋二千三百九十一元經新閘捕房包探朱子藩查見在三孩處搜出鈔票七百五十元一併解送公共公廨諭令三孩各交五十元人洋並保想核在案昨晨由廨復訊原告延律師上堂代表請追中西官以該孩等保出不到判候展期傅訊 
[澈查匪徒罪案]  
　　匪徒高荃國迭在公共租界内糾黨搶刦被總巡捕房華探目李星福與二十七號西探目彭山將高緝獲解至公共公廨諭着管押候　在案昨晨由廨復訊據李探目上堂票稱被告所犯各案尚未查明請緩開訊王襄　商之美領郭君判高還押候查明解究 
[續獲攔路行刦之匪黨]  
　　匪徒陳金標）即阿會麻皮（曾於上月一號夜糾合黨羽在泥城外大沽路截刦程寄州所携值洋三百元之金鐲金表由探拘獲解送公共公廨訊供收押在案昨經捕房續獲同黨周紹昌一名解至公廨經中西官略詰一過判押候提齊同黨併究 
[警署又獲嫌疑犯]  
　　閘北五區一分所轄境德康里粤人崔榮元家被盗刦去衣飾由該分所查獲嫌疑犯王阿龍文鏡桃二名已詳昨報前日下午又經五區警署查獲是案嫌疑犯麥亦人等二名一併解送淞滬廳司法科訊辦 
[焚燬土膏烟具]  
　　上海地方檢察廳於民國四年下半年積存没收之烟土烟膏及已撤閘北分庭送來之烟土等件共有三千餘兩曾由該廳林廳長禀准上台定於昨日午後焚燬届時高等廳滬海道尹公署上海縣知事署各派代表蒞廳監視林君命將土膏烟具一律起出在該廳隙地當衆焚燬淞滬警廳亦派警衛隊士二十名持械到廳會同法警在場彈壓 
[中華醫學會第二日開會紀要]  
　　二月八日十時開討論會演講者四人 
曹麗雲女醫士演說題爲看護婦之訓練繼由唐乃安醫士代陳祁邦君宣讀醫學敎育之商榷書次由楊錦英醫士讀陳永漢君之醫學敎育意見書又次爲劉瑞恒醫士之演說暢論煤油大王洛克反爾之助欵興醫策演說旣畢評議員八人各抒意見其姓名如下　上海仁濟醫院笪文包哈佛醫學校校長胡宣德杭州醫院院長梅騰根北京協和醫校校長柯美克漢口吉利生醫士哈爾賓伍連德醫士 
下午提議會章一小時 
　　四時至五時罕治反君演說　質之種種性質饒有趣味 
五時半至六時半伍連德醫士演說衛生規則一十五條（一）流通房室中之空氣）二（穿輕鬆之衣服）三（常出外以舒襟懷（四）睡於屋外清氣之中（五）呼吸須要深長（六）食物切勿過度（七）少食肉類之物（八）常食菓蔬之物）九（食須緩咽細嚼）十（如厠須有定時）十一（行坐起立均應正直（十二）勿用提神藥物（十三）一切務須潔凈）十四（作事游息均須有定（十五）須自樂其樂七時中英大藥房公宴員於一品香 
七時中英大藥房公宴各會員於一品香 
[米業今日會議]  
　　本埠南北市各米行向例於陰曆正月初五日開斛今届因上年各行所放米店之賬頗受虧累曾經米業董事在仁穀堂邀集同行修改章程展期初八日開斛已誌前報昨日仁穀堂又發通告謂有新閘某米行違例開斛並爲米客投行加增佣金問題定於初七）即今日（下午一時集議辦法云云 
[安設瓦筒陰溝]  
　　十六舖迤南沿浦灘由工巡捐局推放岸線建築輪埠碼頭一切工程已次第興辦現又在挖泥竣工地段内先行築壩均用水門汀堆砌聞朱局長以大逹碼頭等處前經塡泥未設瓦筒陰溝以致洩水不便現擬就大碼頭以南放寛岸線之　安設四尺圓徑之瓦筒並與裹　陰溝接通以便宣洩業已從事埋設矣 
[中華路添裝電燈]  
　　南市新關之中華路已由華商電車公司推放路線目小東門至小南門已於陰曆去臘二十八日開行電車惟是電燈僅由民國路抽出數盞次第裝設因燈位較遠不能一律通明故已由淞滬警　應長徐輔洲君函致工巡捐局請朱局長籌措的欵撥交電燈公司加裝電燈以便行旅 
[電車電燈無暇兼顧]  
　　内地電燈公司經理陸的鴻君因自創辦華商電車公司以來營業日形發逹近更事務紛繁無暇兼顧聞已屢次辭職刻由電燈公司特開董事會推選莫錫綸君爲總理已於前日接辦 
[伍廷芳演說前世事]  
　　伍廷芳博士將於本月十三號午後四時在法租界霞飛路尚賢堂演說前世事之記憶無論何人均可往聽 
[江浙敎友之議會]  
　　基督敎倫敦會江浙省議會定於九日十時開第四次年會約十二日終會以上海虹口麥倫書院爲會場每日上下午由兩省議員及代表等籌商敎務之進行方針各議員已於昨日紛紛抵埠 
[慈善團繼續施粥]  
　　閘北慈善團自一月七號起開辦施粥每日到廠食粥者約有二三千人至陰曆年底循例暫停數日仍預發米票於小除夕在該團事務所收票發米俾一般貧民藉以卒歲昨日起仍開廠施粥 
[公廨清理積案]  
　　昨爲星期二公共公廨輪應美領陪審惟因舊曆新年業已停訊五天經關讞員查得各捕房瑣案甚多深恐美副領事博郭兩君不及陪同訊理故復函請英德兩副領事卓裴兩君蒞廨帮同陪審以清積案 
[委任閔行區員]  
　　上海縣警佐所屬之閔行第一區區員季友石君厚基現由齊巡按使委任爲崇明縣警佐所遺閔行第一區員一缺昨經上海縣沈知事查有稽查員姚糼連君明燦堪以派委業已委任姚君前赴閔行視事矣 
[縣知事因病請假]  
　　上海　知事沈君因受感冒於昨日禀詳滬海道尹等請假二天 
[查察私售彩票]  
　　淞滬察廳長徐輔洲君因奉江蘇齊巡按使飭禁私售各種彩票業已分　所屬各區署所警正警佐一體查察如有前項遠禁之彩票在市私售立即報告拿辦凡華法交界地點各舖户尤宜注　昨各署所已分别派警從事密查矣 
[請緝搶刦捐欵之匪徒]  
　　滬城舊校場長春施材會執事徐納夫於去年歲杪遺黃順林出外收捐事被匪徒三四人趕上將所收捐洋四十餘元並材票捐票等悉數搶去迄已數日尚未緝獲前日徐黄二人復投淞滬警察廳禀請查緝徐廳長諭飭偵緝隊士四出查拿 
[小孩突遇暴客]  
　　小孩吳鳳珠吳金頭昨在邑廟九曲橋畔游玩詎有徒徐武傑上前攫取該孩耳上金環飛奔逃逸當爲巡警追獲連同二孩解送一區二分駐所由王警佐傅到二孩之母吳兪氏解至警廳轉送地方檢察廳由檢察官預審之下判徐收押候辦兩孩交氏領回 
[攫取日婦鈔票]  
　　匪徒徐九明前日在虹口狄思威路攫取日本婦人鈔票洋八元圖逃由捕追獲昨解公共公廨經會審員王肇之君會同德領裴君在樓上會客問安設公座將徐提案略訊一過判仍還押候照會日領訂期會訊 
[追獲攫物匪徒]  
　　匪徒許錫全前日在南京路攫取徐周氏金挖耳圖逃由捕追獲昨解公共公廨經中西官研訊屬實判許押西牢九月期滿函送上海縣知事署遞回浦東原藉 
[母子串騙珠飾]  
　　蘇州人范紅生與母范陸氏近在原籍串陳仁昌值洋一萬零五百元之珠飾逃至滬上托新署前某茶館主銷　經陳偵悉來申報告總巡捕房將范母子一併拘獲昨解公共公廨請究原告延朱斯芾律師代表上堂請究中西官判被告母子分别押候查明再訊 
[冒印仿單之懲罰]  
　　翁鍚樵至法公堂訴稱商人在虹口元芳路開設戒烟丸店爲時已久詎有歇夥宓雲生串同堂弟宓菊生與沃北泉私向中西印刷所冒印仿單爭利業已報捕一併拘獲解案請究眞假仿單一併呈案請察宓菊生供此事實係雲生起意由民人托沃至印刷所代印請求原宥訊之沃供詞支吾雲生則供認起意僞造不諱聶讞員以雲生冒刋仿單屬實判禁押西牢三月菊生罰洋十元沃罰洋五元充公僞仿單銷毀完案 
[爭奪股份之判斷]  
　　閻蔡氏前至法公堂控夫弟閻唐昌串通義源厚經事宋子材各呑故夫閻茂齋所有義源厚股份並將其子松涵搶去送回陜西原籍等情唐昌由阿梅逹律師代表到堂辯護判限傅訊蔡氏投月内邀茂齋正妻並松涵到案再核在案昨日届限傳訊蔡氏投案請追唐昌稱原藉離申甚遠茂齋妻子一時難以到案惟該店股份係屬閻氏公有請察聶讞員判茂齋名下之股單應歸伊妻與子承受所有家務分産等事着赴原籍縣署起訴本廨限宋子材於十四天内將該店股份賬目算明盈餘欵項繳案候核 
[賣地糾葛]  
　　華洋人壽公司買辦陳子卿在公共公廨呈報婦人瞿桂林瞿小妹賣地不交一案昨日上午由兪代襄讞會同英領卓君升坐民庭研訊瞿小妹未到由兩造代表律師向地保松亭盤詰良久中西官判瞿桂林仍交原保候改期再訊 
[廚役累及買辦]  
　　某輪船廚夫陳阿福前向王連德購買白米西包運往外埠正在裝輪之際爲管碼頭印人查見報告公司大班將米送交捕房陳已逸去當傅買辦某甲解經法公堂訊問判限於一月内交陳阿福到案訊辦在案昨日陳阿福投案稟稱民人所買之米係船上所用事前曾告知賬房並非私買求察該買辦稱食米向歸賬房購買與陳無涉聶讞員以該買辦用人不妥判罰洋十元充公 
[原告臨訊不到]  
　　陳張氏控周小桂陳阿寳沈毛媛在廣東路串搶值洋六十元之烟士由探將周等三人拘解公共公廨訊供判押候究在案昨晨復由捕房將周等三人解案請究中西官以原告未到判仍還押候傅原告到堂質明核辦 
[賭徒大閙茶館]  
　　焦天佑安炳林邢如玉王文齊陳友州與周延才周廷甫等前晚在新閘梅白克路七十五號門牌蔡玉智所開之小茶館内聚賭吵閙並將兩周毆傷被人報告捕房派令六十一號西捕前往將各人一併帶入捕房准各存洋保出昨經公共公廨傅訊中西官以蔡保出不到判將保洋二十五元充公餘人各罰洋五元示儆 
[汽車碾傷女子]  
　　蘇州女子湯金華年十四歲前日午後行經北河南路底華洋交界處被五百三十二號汽車撞倒碾傷頭面等處該車坐客當即將湯送往新閘廣仁女醫院請爲敷治 
[婦人在途殞命]  
　　浦東祝家橋婦人朱氏年五十九歲前憑頭沈省山薦至本邑西門外萬生橋附近成興米店内帮傭近因患病頗劇經店方袁芝亭通知薦頭雇坐顧長林之黃包車於昨日午後送至南市董家渡過船回里不料車至中途已經氣絶當被崗警查見報告一分駐所傅同袁沈二人問明來曆因無屍屬即飭二十三舖地甲姜木報請地方檢察廳派員驗明諭飭袁沈二人代爲棺殮　長林即行開釋 
[摸竊婦人嚢金]  
　　婦人李石氏曾於舊曆除夕扭王漢爵至五區二分所控稱被在某肉店門前摸去袋内大洋十二元小洋二角昨由該分所解送閘北司法科押候究辦 
[鄰人乘隙行竊]  
　　林兪氏至法公堂禀稱前日因家事紛繁招鄰居周褔根來家帮 
　 
 
 

Page 11

 
 
忙詎伊在房内掃地乘隙將　　金别針一只竊去業已報捕將周拘獲吊出原贓請求訊究周供認竊物不諱並稱質洋九元已經用盡求宥判周押十四天並着繼還當本完　 
[竊取大衣]  
　　英商滕个而至法公堂控稱華人胡生榮竊取值銀一百二十兩之大衣一件業已報捕拘獲解案請究胡供並無竊伊大衣之事求察中西官以事已查明豈容抵賴判限七天交還銀一百二十兩如違重究 
[分駐所召領失物]  
　　一區二分駐所昨出牌示云頃據遊巡第一隊巡警郭振升及本所巡警干需霞同稱在邑廟大殿上拾得路遺之耳圈一隻又第四崗守望巡警在舊敎場拾得皮夾一隻内有名片數張别無他物當時守候無人認領爲特將所抬物件帶所留候認領各等情先後報告前來據此除將所拾金耳圈並小皮夾暫存以待認領外合亟示招領仰各失主前來本所分别認領可也 
[崗警檢查行人]  
　　陸有生前晚手執菜刀一柄行經閘北大統路四區崗警見其形跡可疑上前檢查抄獲僞鈔票一紙帶入警署經姜警正研訊之下陸供家住　　弄並無犯法行爲判押候查明核辦 
[形跡可疑]  
　　楊樹浦捕房包探季立仁前晚在楊樹浦浦灘查見白長生　束山朱德才吳彬如等在途徘徊形跡可疑當將白等四人帶入捕房昨晨押解公共公廨經中西官略詰一過判押候查明曾否犯冉行解訊 
[女子留養候認]  
　　住居楊樹浦之女子劉蘭英在閘北迷路由四區崗警帶署已記昨報茲悉該女經姜警正訊明後即送慈善團婦女寄養所留養候其家屬認領 
[誌謝]  
　　昨承中法大藥房惠贈美女　兩幅三友實業社惠贈月份牌　張書此誌謝 
[氣候報告]  
　　）上海徐家滙天文臺天氣測候報告（ 
　　已過者之報告　二月七日日本南部低度消滅中國晴雨計仍上升山東起北狂風中國天陰温州尚有雨八日上海天陰而燥有西北凉風氣壓上升八日下午四時前二十四小時内上海氣候温度至高四一八至低三五八去年同日至高三七至低三二 
　　未來者之預測　八日下午四時三十分預測天多雲而較晴朗琉球與日本間天氣惡劣中國海濱一帶有冬季信風頗大雜評二 
[不得已之時）訥（]  
　　凡事有一定之軌道旣道而行又須察知四周之狀况而後於事無誤以天象言日月行於軌道之中而星宿出没終古未嘗錯亂然亦有脫出普通軌道之外如流星者是蓋因不得已之故而取軌道外之軌道者也以人工言砲之爲物苟測　彈路發無不中然因氣壓風力之外勢亦不能無稍變通蓋世界無論何事必有不得已之時故須識大體而又當通權變大之辦國家事小之營一業皆應知此否則必無幸 
[懷安施醫局特延陳伯威醫士耑治一切毒门花柳惡疾]  
花柳毒莫多於滬上而花柳毒藥之廣告亦遍貼通衢稍不審愼誤服藥品或劇烈之劑以致殘廢終身痛苦萬狀殊堪深恨至貧苦小民因醫藥價昻而失治者尤堪憐憫同人等因于六馬路電車轉角處和興米店東首間壁第五家石庫門左設立懷安施醫局久仰陳伯威 
君行道有年於花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如願駐局就醫者雇有男女工人伺候並設有藥局所有各種掃毒靈藥如珠黃下疳散立止白濁丸均一律平價出售患者幸注意焉　遠近多候冒請認明四十二號門牌勿誤贊成人　朱葆三　丁欽劑　錢達三　孫彌卿 
[泮博田南薑露]  
此藥露聲名久著行於歐亞等洲已歷五十餘年世人靡不稱贊藥露之靈效治病神奇專療諸肝胃氣痛食物不化胃納無味呃逆咳喘傷風感冐胃寒身慄肚痛腹脹臌隔痞諸疾患此者急服此露大有裨益且藥露性味和平滋補臟腑使通身血脉流暢順氣寛胸開鬱舒隔化痰止喘補金養肺平肝健胃妙難盡述眞有藥到回春之功每日早晚二次按服半匙羹連進數劑勿令問斷其病不覺自失也大瓶一元小瓶五角　仕商賜顧者請認明招牌庶不致悞　上海外白大橋北堍大英醫院謹啓 
[愼昌洋行經理意奎推勃而火險有限公司廣告]  
本公司備集資本銀四百萬兩在中國經營保險事務歷有年所辦事公正捷速素爲　各界所信從保險價目亦極低廉如蒙　諸君惠顧請　駕臨圓明園路四號本帳房接洽可也 
[春回大地人慶健康]  
五洲大藥房主人大鑒鄙人生性多勞素患頭暈之症發時晝夜不安自交冬令病更叢集幸服貴藥房之人造自來血漸覺頭腦安寗夜眠熟睡一切沉疴掃除凈盡從此精神增長親友相見每以健康慶祝足徵自來血安神益腦之功决非他藥可比鄙人飲水思源不勝感佩聊誌數語以鳴謝忱轉瞬春回大地觸景生情更爲感悵不置並祈登諸報端俾海内之患同病者同獲自來血之幸福不淺也特此佈　敬請　籌安不旣　弟賈澤生謹啓十二月二十日通信處河南南陽賒鎭關帝廟街路南福慶厚轉交賈樓保粹學校弟收 
人造自來血總發行上海四馬路五洲大藥房錄登 
[患毒者宜鑒]  
一能自由二無受欺三不耗費四免後患 
林渭川屢試屢驗治毒各種靈藥發售 
本醫士向在上海永濟堂二十餘載凡治毒門一道無一不靈在于臨診多而見識廣誠有擔包可靠所用之藥悉遵王道故妥而且速邇來治毒專家林立觀報章所登皆是名醫于病家黑白難分貽累無窮本醫士有鑒於斯特將歷來屢試屢騐治毒各種靈藥發售以便病家自治可以實騐對症購藥無疾不療非敢自誇請嘗試之始知余言之不謬也○謹將各種病狀藥目開列於下 
小便痛則宜利○服自然定痛露○其○痛立止　每瓶一元小便不痛宜塞○服固元秘精丹○其○濁自愈　每盒二元下疳瘡口見紅○搽紅色八將散○立○刻長肉　每瓶一元下疳瘡口見黃○搽味黃下疳散○去○腐生新　每瓶二元下疳瘡口見府肉○搽三寳拔毒丹○其腐自去　每瓶一元下疳腫如鷄膯○搽特别消腫散○其○腫自消　每瓶一元橫痃未潰宜散○内服橫痃立消丸外○貼立消膏每愈二元橫痃已潰宜抽膿長肉○搽三寳拔毒丹○奏○效神速　每瓶一元結毒攻于咽喉腫爛夜間加痛○吹珠黃吹喉散○立○吹立愈　每瓶二元 
結毒攻于四肢骨節製痛莫忍○服袪風丹○一瓶見效　每瓶洋二元 
結毒攻于肛門四圍瘰塊痛痒○搽沿肛痔瘡散○靈效無比　每瓶一元 
結毒攻于遍體膿水淋漓不堪○搽毒瘡萬靈丹○其效如神　每瓶八角 
結毒攻于四掌周身紅黑圈斑○擦敗毒五油膏○其班自隱　每瓶八角 
結毒攻于脚縫痛爛臭不可當○搽落地賽仙丹○即刻止痛　每瓶三元 
以上十三種病狀無論男女須服珠黃搜毒丸掃其内藴之毒内外合治痛可立止而毒立化誠可謂治毒之仙丹也　每瓶洋二元如患疑難惡疾等症先將病由叙明再行對症用藥靡不獲效外埠信力自給以上各藥服法另詳仿單凡各界諸君購藥者認明肖像爲記庶不致悞發行所在上海三馬路胡家宅耶穌堂北隔壁安康里第一家林渭川醫士識 
[珠珀立止白濁丸]  
[懐德堂眞正老醫局]  
此丸專治一切淋濁或酒色而起或濕熱而生或虚虧而來或花柳毒傳染所致凡服靈丸立刻見效止濁每盒大洋一元　惟宿娼傳染花柳之淋濁重則毒氣傷盘小便閉塞痛苦難忍溲溺時痛如刀割或下部酸痛膿水淋漓紅腫欲破凡服本堂珠黃止痛止濁丸　痛止腫退濁止驗若仙丹　每料洋二元　如重症潜濁不肯早治必成楊梅結毒燭卸下疳横痃魚口楊梅內疳血淋重症楊梅風痛損形爛鼻下疳廣瘡其害無窮本堂在申醫症七十餘年見多識廣治愈下部潰爛筋骨疼痛咽喉腫爛損形爛鼻砂淋石淋極險極重毒症可以復原全愈永無後患活人無算　如用水銀輕粉刧藥合丸天誅地滅雷殛火焚不效還洋　下疳腫爛珠黃霜一元　横痃魚口內消丸一元　貼消膏加料珠黃掃毒丸　眞珠珀立止白濁丸每盒二元　近有假冒請認明上海六馬路中市朝陽萬年荼樓西首第四家恒和油酒店西隔壁懐德堂王兩香醫局便是 
[王喬松]  
星卜家仍住三馬路同安里仁和公棧茲有在外冒名朦混妄言圖利者祈諸君注意 
[召租寫字間及棧房]  
二洋涇橋下即四川路六號樓上有寬大寫字樓數間弄後有貨棧一所全租或分租均可商議如開大行號家甚爲合宜如欲租者請駕至二洋涇橋下倍發洋行賬房接洽可也特此佈告倍發洋行啓 
[遺失棧單]  
今遺失瑞康捷字第十六號本棧單一紙計顏料二件巳向該號掛失如有别人拾得作爲廢紙王樂記啓 
[頂盤聲明]  
今接盤德祥支店德盛號店基牌號生財及一切貨物等情憑中估價當將銀兩交割淸楚今另加公記所有德祥德盛名下進出欠欵及洋行定貨槪與本號無涉恐未週知特登申新兩報德盛公記啓 
[虹口活動影戲園]  
開設在美界乍浦路中西書院北首第一百十二號門牌 
中華民國五年二月八號九號十號戲目一戰▲近今法國片▲海防二斯密爾之歷史三這裏失錯甚多四别社氏做夢五竊賊之大會議六頭二爭風暗殺三本偵探奇案七梯氏之試心八羅馬之故事每晚七點半起十一點半止輪流排演兩次逢禮拜二五更換新片日戲禮拜日三點鐘起五點鐘止價目登樓三角頭等二角正廳一角 
[恭賀新禧共和活動影戲]  
開在西門方洪橋 
本園不惜巨資敦請東西洋電學名家研究最新式戲片異樣活動承蒙各界諸公謬讚咸謂敝園獨步際此新年不得不逾格振作鼓舞昇平每日更換新片每夜排演二次日戲二句　開濱演夜戲七句鐘開演 
價目正月初六初八初七三天戲目 
正廳登樓每位一角二角一笛林弗而明最愛醫治二他最慈善的人受災殃三仙女錯誤之情節滑稽四五六七謀財奪妻奇案四本趣劇八九十小兒聚衆玩笑賓貝小兒才能驚十一除游民大飲洒滑稽 
[海蜃樓活動影戲園]  
在城内九畝地新舞台北首 
本園即日起日夜開演日戲兩點半鐘開演五點止夜戲七點鐘開演十一點半止正月初七初八初九准演戲目旅館不給酒錢滑稽新片飛馬搶親（愛羅氏）頭本二本大名鼎女伶奶娌氏猛獅烈馬大戲法隆猛獅賽如馴太成佳偶反目背盟　 
歐洲黑價目戰地探事奇景奴智嚇二賊正廰一角滑登二角 
[治白濁血淋剌痛真正當日立止]  
感謝存濟局治淋濁聖藥海上名醫窮推第一 
余患淋濁者纏綿兩閱月受害無窮先則臨溺刺痛繼而紅腫破爛苦不勝言延醫診治殊鮮效驗繼服各藥房丸丹一變而成血淋危城日坐寢食不安嗣承我友指迷六馬路中朝陽萬年樓茶館對面　存濟局　周文卿先生包治即服　先生湯藥覺稍愈並服　先生珠黃止痛止濁丸每料一元　最可奇者服丸僅半句鐘而血淋立止其痛亦瘥再服　先生立止白濁丸每料一元　症竟斷根久未復發足徵存濟局藥丸可推滬上第一也　該局秘製　珠黃掃毒丸每料二元　珠黃下疳散每罐一元　橫痃魚口内消丸每料二元　橫痃魚口立消膏每張一元要皆靈驗無比特此登報鳴謝以告同病　三馬路貿易公司紀才駿謹啓 
[治白濁血]  
感謝懐德堂淋濁聖藥 
名不虚傳的係名醫　 
只此一家的眞 
余患淋濁之症巳二月有餘受累不堪溲溺時痛如刀割紅腫破爛苦不勝言庸醫診治無效購各藥房之丸丹服之反出血淋重症心中十分憂悶後蒙友指示六馬路中市朝陽萬年樓西恒和油酒店隔璧懷德堂王兩香先生醫治○即服先生珠黄止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症即霍然全愈蓋懷德堂之醫藥眞乃上海第一靈效也○該堂魚口便毒内消丸及下疳腫爛生肌丹每盒一元亦靈效極速之丸也　　後馬路興仁里錢業成蘭生誌謝 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[龍談（續昨）] [  廬]  
龍鍾龍鍾老態俗語登龍　上海城内有登龍里青龍　上海南市有青龍橋橋側有青龍禪院龍駒寨　地名龍馬精神　俗語龍　　清之國旗龍袍　清帝御用服團龍褂清帝御用服有賜大臣者團龍補同上 
雙龍實星　清之寳星也回龍　回龍閣戲名也接龍　骨牌游戲之一種海龍爲細毛皮貨之貴重品又小說紅警蕗别　中之人名也金龍　金龍四大王 
酒龍　銅製用以吸酒者 
地龍　蚯蚓 
左盤龍　鴿屎也 
游龍　游龍戲鳳戲名也 
龍王　海神也 
龍宫　海神龍王之居也龍風　颶風欲曰龍風 
掛龍　旋吸水俗曰掛覩龍燈　上元賽燈用之龍船　端午競渡用之長龍　炮船也龍穴　地理家目吉地目龍穴龍鴉塘　四川邊境 
化龍　湯化龍前敎科總長龍虎山　天師之居地）完（ 
譯叢 
[英國之報紙事業] [  困公]  
　　英倫三島歐州文化先進之邦人民之目不識丁者甚罕無論車夫傭工小販等皆能閱報故英格蘭蘇格蘭爱爾蘭偉爾斯四島上　館　立印機雲集負笈售報者不絶於市每日出報不下十餘次之多統計每日所發行之報有二千七百餘種報之種類可分第六種茲擇其大略分列於下 
）一（日報　日報有午前出版者午後出版者晚間出版者三種銷路至廣每日銷售之數無一定大約三四十萬張 
（二）星期報　星期報不下千餘種每期出版之銷數約七八千份 
（三）月報月報共七百餘種銷數在四五十萬份之間）四（半月報　此報亦有七八百種每期銷數亦逹萬餘份云）五（主日報此種報紙每逢星期日出版銷數如半月報）六（自由報自由報出版無定期亦有一百餘種銷數每期平均之計算每種可五百份 
除以上六種外尚有各種之報其種類大約三百餘種銷數亦至巨 
劇談 
[北京劇界拉雜記（續）] [  魂郎通信]  
　　梅郎蘭芳自去歲以來對於崑劇頗多研究如昭君出塞尼姑思凡風　誤金山寺等戲均爲梅黨中人所稱許而嫦娥奔月牢獄鴛鴦鄧霞姑諸新劇尤爲名媛貴婦所歡迎蓋以其裝朿新頴益顯其臉兒媚幾等瑤島之仙姬也近復排演黛玉葬花春香閙學兩崑劇頗能曲盡其妙葬花一劇連演三日忽其五齡愛兒患痘夭亡梅郎因之懶於登場者旬日以致閙學一劇遲至歲暮始行一奏而其登場之時眼角中尚流涙痕也梅黨中人咸謂葬花一曲殆屬亡兒之讖潇湘妃子眞千古薄命人也 
　　賈郎璧雲梅郎蘭芳均北派旦中之健將也一以風騷勝一以慧媚勝其兼長之劇則各有不同賈郎則以打花鼓小放牛新安驛遺翠花等戲爲其得意之作梅郎則以嫦娥奔有貴妃醉酒鄧霞姑汾河灣爲其著名之劇二伶之藝方之裨官賈殆肉蒲團梅殆西廂記也濃淡雖有不同而二伶之色藝則殊難軒　要之皆個中翹楚不得以肉蒲團一書難入大雅之目遂謂梅郎勝於賈郎也 
小說 
[俠情小說红蘩蕗别傳] [  天虚我生]  
　　第九章（續） 
白浪琪曰國民何遂去耶爐中咖啡已沸曷進一盞海龍重以美人之言乃就坐馬利亞果托咖啡進分授海龍亞猛及白浪琪三人著者曰海龍一獵狗也竟與狡兎同牢而食漠不自覺此爲第一次矣夫使掩捕亞猛之言初非出自勃斯則海龍亦必不大意至此蓋海龍之受勃斯之惠雖多而其疑之之心亦愈甚今此一着旣歸無效乃轉疑爲勃斯欺已或者並無紅蘩蕗黨人勃斯故用詭計調已他出彼乃從中而攫太子以去念至此似見勃斯已從鐵塔之中負太子去者則大怒且恐立置其杯歘然而起竟辭白浪琪行至其同座少年果爲紅蘩蕗黨人與否彼亦無暇一審察矣白浪琪亦知海龍之來本爲亞猛今見其舍之而去知已墮已術中乃作婉媚聲以留之曰國民盍少住爲隹匆匆若是豈念汝小嘉蓓耶海龍聞語正中其創則益不可耐曰行矣行矣白浪琪曰然則吾亦不强留國民唯今晚必來劇場一觀予技予今夜所演乃嘉　兒也時海龍方寸已亂隨口答曰必來必來忽憶及一事曰姑娘汝表弟住何所白浪琪見問倉卒不暇思索遂答曰住於此間海龍曰佳明日可令來吾所吾當畀以保安證劵姑娘即汝亦宜取得一紙庶不慮人侵犯白浪琪初甚驚旣乃釋然曰然則明日吾當與阿弟偕來即吾姑母亦當同往言時已送海龍至於門次望見門外衛士鵠立則又笑曰國民君乃摹倣貴族亦帶如許親隨豈恐有人不利於汝乎海龍内怍微笑不能答遂自去白浪琪亦即掩門以耳貼近門次細數外間履聲已下樓級乃始微微吁氣歸其繡闥 
[拿皇情史仙河涙影（續昨）] [  天白]  
　　鄂爾治本包本王族之胤顧事余極恭且其妻與瑟蘭斯爲中表故余頗優容之余旣入座主人以葡葡釀壽余時余防黨人陰謀公宴輒戒飲主人乃先以觴上瑟蘭斯匄渠勸余飲瑟蘭斯受觴秋波忽閃閃四射銳聲呼曰鄂爾治乃欲余手毒拿破崙耶言時警監波萊塞已離座起鄂爾治夫婦俯首聽鞫余始知鄂爾治之陰謀彼蓋以余娶約瑟芬瑟蘭斯必憾余且約瑟芬方在病中瑟蘭斯行事可以無阻彼乃欲假美人之織手以殺余固不料瑟蘭斯愛余之心不以余之他娶而改易竟使彼王族黨人之計畫功敗垂成也余自從軍以來出死入生咸恃余一已之智謀不假他人之輔翼故余生平自感謝帝力而外對於世人未嘗言謝然余此日之不死於鴆實美人爲之援手余不得不拜倒裙下謝我瑟蘭斯矣 
　　余之廢約瑟芬而娶瑪麗也瑟蘭斯再三沮余余曰然則卿嬪我何如渠怒曰陛下再爲此言誓不復相見余若慕中宫之貴約瑟芬之鞠翟加余身久矣何待今日余蓋以背義不祥深爲陛下弗取也余終以國際關係弗能納其忠告後瑟蘭斯見余輒勸余修德息兵以全晚節余嘉之而未能用噫余早從我瑟蘭斯之言者又安有莫斯科之蹉跌耶余之赴海哇島也瑪麗歸其母家約瑟芬亦留巴黎寂寞海天與余相伴者惟余之瑟蘭斯余此時亦幾如一平民矣而國中舊臣請余復辟瑟蘭斯知不可諫願獨留島中余强之偕歸及余出師擊普軍禡祭之夕余百忙中往别瑟斯是夕月色清佳水光灧　風景依稀恍如當年赴鄂爾　宴時余瀕行瑟蘭斯忽執余手歎曰陛下十載經營今猶此帝王之玉座誠不如平民草榻之爲安也余聞言　黯　余此戰若敗余不歸矣戰而勝余當裂冠毀冕與卿偕隠瑞中爲樵夫以没世卿其待之渠復歎曰陛下今日始有此心惜晚矣時笳聲四起余惘然遂行余蓋末次見我瑟蘭斯矣滑鐵盧之敗余知爲天亡我然余素持人定勝天之說雖敗走離余意氣迄未少挫及重入都門聞我瑟蘭斯之死耗余之壯心立頽然如八九十之耆老渠蓋聞軍敗意余已戰死乃以仙河流爲埋骨之所潮寒月黑何處招魂嗟乎瑟蘭斯余誠負卿　今者仙河之水漣　如昔宵來涼月照水盈盈亦復如昔而蘭斯亭亭之倩影杳不可尋余今去國遜荒魂而有知尚不　而伴我海天之岑寂耶余將在大西洋之烟水蒼茫中盼卿之一縷香魂　其來也（完） 
 
 
 

Page 15

 
 
   
 
 

Page 16

 
 
   
 
