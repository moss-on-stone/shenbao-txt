# 1883 - 345 - 4903820

 

Page 1

 
 
　 
[本齋告白] [  點石齋主人啟] 　　　　　　　　　　　　　　　　　　　　　　　　　　　　　　　 
　　古今圖書集成早經購到惟日後開印就現在之屋舍機器均不敷用是以本齋於　近處新近　得曠地將卽另　印書館並信致外洋速購機器多副一俟屋宇造成機器運到立卽開工有願附股者務祈迅來預定此布 
[書中法失和傳言後]  
　　中國之於法國自通商以來本無失和之端也自法國攻越南而中國乃積不能平然以情理而論越南爲中國數千年之藩屬法人無端侵陵之安自不問不聞之理而法人乃不勝疑忌欲與中國尋仇此其意非眞有仇於中國也法人用兵糜餉不爲不巨若僅僅得一越南曾不足以償兵費劉軍又從而梗之苟舍越而趨中則以中國之大足以賠償兵費以中國之弱不能與法相禦自謂其計最得此法人之心所不難逆　者也然中國近來亦非從前之比邊防極意籌謀或尚可以與法一戰而法人則實有不能仇中者何則法人以前遍國皆兵易於征調故其强莫加焉自普法戰後法人喪師蹙國兵氣爲之不傷近又改易兵制　處亦定駐防之兵地叚額制皆有一定倘有征調之事則必東抽西補始得湊成一隊每於額外零兵中抽調而　故發往越南之兵　無整隊皆係零星湊合倘更欲與中國交綏則其調兵先巳爲難矣至於餉糈則泰西兵餉本數倍於中國大約扯匀計算法兵用一名華兵可用六名器械雖精船砲雖利而以六人制一人之命當必無能倖免矣且法國而决計不與中國好合定欲兵戎相見則中國亦必先行布告於同盟各國俾天下咸知曲之在法各守萬國公法而沿途不得聽其購辦煤斤糧食等類法國去華程途非近船中糧食或尚可以裝載足用而煤則斷不敷用不得不向沿途購辦倘各埠不與售賣又何能爲法人之調兵籌銄其難如此而猶欲佳兵以逞　亦狂愚之甚耶大都作事有備則無患英國近來守持　保泰之局凡事皆不肯操之太急然未雨綢繆則大有兵可百年不用不可一日不備之意前者中俄將有失和之勢而英人先以兵艦保護寗波之舟山口子俾俄人見該處泊有英艦不敢恣逞前本報載英國兵艦正在入塢興修甫及四日方將加以髹漆而忽接英水師提督電報令該艦卽速啟行初不解其何故後見西字報知英水師提督亦令此艦往舟山停泊蓋舟山爲浙之門户從前英人之死者皆葬於此故英人必欲保之倘中法一經失和舟山實爲要道今先以英兵艦守之則法國自有所忌憚而不敢逞此正所謂思患預防之計也或者謂法人倘或擾及中國則中法之怨旣不可遽解而英人早預測之遂先布置兵艘於舟山以爲將來事定之後可以邀求亦未可知然此意當在勝負旣分之後此時英人之汲汲遣兵調船以駐泊其地則其先事預防不欲法人之得入舟山其意蓋可見也夫法人多疑旣疑中國之暗助劉軍又疑中國聽英人之書以與法爲難就刻下舉動而論法國易其公使英人亦易其公使法國易其駐華水師提督英國亦易其駐華水師提督　乎英人之所以竊伺法人者其情顯然然其實英人初不樂中法之搆兵以壤其商局此其意不待智者而後知卽中國之不肯輟棄藩服而讓法人之縱恣自逞亦屬情理之平不必英人先入之言也中國從前武備未修船艦未具故甘爲退讓而不輕啟釁台灣一役日人本屬無理取閙而中國聽英美等國之勸償以兵費而不與爭衡其後日人遂藐視中國而擅滅琉球彼時中國可與一戰矣特以伊犁一境爲俄所潛攎中國不肯棄其故地而向俄索還中俄之釁幾於將啟則其勢不能兼顧且琉球雖曰中國數百年之藩封其地褊小尚不足以措意故暫置不問識者早計及將來中國定有索還之舉第非其時焉耳而法人聞之竟以中國爲無能爲而起意以取越南雖屢經敗衂猶不知悔李傅相商之於内曾襲侯持之於外而法人仍絶意不顧顯違公法恃强欺弱恃衆暴寡於此而中國尚不肯早與决絶誓以兵戎相見者猶慮塗炭兩國生靈而欲冀法人之一悟也若竟悍然不顧則中國赫然震怒昌言於萬國以破法人之狡謀愼守其邊陲以防法人之馳突而命將出師以堂堂之陣正正之旗名正言順保小邦而拒大敵師直爲壯曲爲老法人又安可終恃也哉 
[諭旨恭録]  
　　　十月二十一日奉上諭楊昌濬奏節逾霜降工　瀾安一摺本年江北湖河伏秋大汛水勢暴漲情形危險經楊昌濬督飭在工各員竭力修防現在節逾霜降各工一律平稳普慶安瀾實深寅感着發去大藏香十五枝交該漕督祗領虔詣河神廟敬謹祀謝以答神庥餘着照所議辦理欽此同日奉上諭楊昌濬奏神靈顯應請頒匾額等語本年七月間江北湖河水勢盛漲險工迭出經該處官紳虔詣邵伯鎭南大王廟鐵牛灣關帝廟旋卽風息浪平俾得工程應手保衛民生實深寅感着南書房翰林恭書風神廟大干廟關帝廟匾額各一方交楊昌濬祗領敬謹懸挂以答神庥欽此○二十四日奉上諭江蘇常鎭通道員缺着陳欽銘補授欽此 
[法軍驟勝]  
　　昨晚聞得寓滬西人接到電音知法人業已攻取越南北寜地方法兵傷亡者甚衆又聞中國商船往來洋面不使用本國旗幟將改用他國旗幟云云其細情俟接續信再當登報 
[赶造兵船]  
　　中國在德國新造兵船二隻己列前報兹閱外國新聞紙言有中國兵官李君日在船廠監督工程使之加緊赶造駐德欽使李丹崖觀察亦常至該廠閱工以期早日告竣該報因言刻下中國旣趕造銕甲船及水雷船等惟恐不及其於水師固己悉心講求矣 
[倫敦電音]  
　　前報述埃及有兵一隊行經蘇當爲山中土人所攻一節兹閱字林西字報載有本月念五日倫敦發來電音云埃及將軍名希克阿希亞領兵一萬五百名刻下惟一人生還其餘悉被戕害矣故英國戍埃及之兵本擬撤回現因此事又將中止焉 
[索取琉人]  
　　琉球有難人在寜波一節曾經列報兹悉上海日本領事己派員前往寗波謁見道憲欲索此琉人歸日本撫卹資送日領事并己發信至本國外務大臣處請轉告知琉球使其知此數人無恙云云未識道憲聽其領去否也 
 
 

Page 2

 
 
[海防信息]  
　　香港西字報載有海防十六日信息云法人進兵之時曉諭諸人倘非在戎行者無論何人一概不准前赴海防貨亦不得運往商人及報館訪事人咸在禁律也又云法國此次調去之阿非利加兵多係獷悍横恣不循紀律無一刻不滋事現駐紥海防郷間該處越人一見該兵男婦老幼悉逃往田間以避之現經陸續調去而尚有四百人留駐該處郷民之患其猶未盡泯歟又言黑旗近日守桑台之兵止有二千名其餘則咸赴北寜矣又言攻取北寗似較桑台爲易蓋他處平衍旁有峯巒守禦雖固而不難進取也又言法國近有信至言將再發兵六千至海防合成一萬之數此六千皆係阿非利加之兵但恐來　較緩未必能與於攻北甯之役也又云該處相近之盜匪近日愈肆亦有鎗砲一日刦某某等處四鎭凡越人之信教者皆爲殺掠房屋亦被焚燒新穀方登均遭刦去兇横極矣又言海防之法國守官有保護百姓之責而營兵不能調動止得雇用土人一百名授以竹槍使之巡街如巡捕然該處居民每至晚間輒不敢居室所畏者有二一係盜匪一則阿非利加之兵然則越南之民何不幸而遭此苦累耶 
[粤東催餉]  
　　金陵友人來函云粤東籌辦海防需餉甚急淮商雖巳認捐仍未籌解頃聞接彭雪琴大司馬六百里加緊公文飭於水師賞需存儲生息項下先行撥銀四萬兩迅解粤東以濟急用云 
[絞决案犯]  
　　鄂垣於十六日絞决案犯一名詢係前年江夏縣東北郷黄荳案内之犯也當時油坊嶺山脚下有姑嫂兩人在田拔黄荳姑年垂髫嫂亦未婚之童養媳年齒尚稚山上忽來甲乙兩男子見色思淫四顧無人而强姦之姑見勢不佳乘間脫逃回家報信兩男子輪姦後方欲整衣脫逃而問罪之師已至遂各就縛一擁到村郷約知之禀縣訊供照例科罪通詳去年業將甲斬决現所絞者乙也旣决之後屍親仍用棺裝殮安埋云 
[餅師投河]  
　　蘇閶門外下塘有餅師某設肆於此有年矣平日生意極好積銖累寸約儲有赢獲二三百金詎餅師近來忽染賭癖入塲鏖戰毫無吝色日前以輸負不貲拚作孤注一擲疉負三百數十元歴年積蓄一旦成空不覺憂憤交集於二十三日晚投河自盡旋經店夥竭力拖救始獲生全然已若死灰枯木了無人色矣現在餅店已閉而主人則如痴如醉尚難卜其不再覓死也賭之爲害烈矣 
[聘請山長]  
　　杭省各書院掌教例於十月間聘定所有敷文崇文兩院今仍係周漫雲馬春暘兩太史主講若紫陽書院一席以許竹篔太史服闋赴都現已聘定范梅卿方伯矣至西湖之詁經精舍則仍屬德清俞曲園太史掌教太史主講西湖至今已十有五載門下士之掇巍科而入詞舘者計有十數輩故大江南北兩浙東西咸比之爲斗南一人云 
[設局勸捐]  
　　皖撫裕中丞前接山東陳雋帥咨請勸助災賑當委候補道府辦理並委盧方伯督辦現巳設局定章刊布捐啟想皖多善士定必踴躍輸將也捐啟録左竊惟山東黄河漲溢歴城一帶二十餘州縣悉受其災經朝廷截漕撥帑以資賑濟惟災區太廣飢民過多堯舜猶以爲病現經山東撫部院陳咨請安徽撫部院裕委辦賑捐並奉憲諭事待招徠誠恐緩不濟急山左之民昔之有田可耕者汪洋無寸土矣昔之比屋而居者漂没無一椽矣黄口白髮嗷嗷道路而横流四溢又復限之使不得行輾轉飢餓以斃者日不知凡幾目下朔風司令天氣漸寒旣凍餒之交加尤性命之可慮所冀仁人君子急解廉囊共成義舉或隠名而行善或量力以捐資出槖内之金起溝中之瘠動一念而帝天共鑒救一人而功德何窮所有樂輸數目由本局掣發司印收條隨卽詳請撫憲核咨東省至於高效指囷之風助解倒懸之厄報捐巨欵更當專案詳請入告或照例建坊或從優請獎易曰積善之家必有餘慶書曰作善降之百祥敬爲樂善好施者頌之如蒙慨助請送大南門探花第山東賑捐局　[  安徽布政使盧士杰安徽候補道陳烺公啟] 　　　　　　　　　　　　　　　　　　　　　　　　　　　 
[通州瑣聞]  
　　前福建漳州府知府毓璞臣太守僑寓城内教子胡同於九月念六日逝世靈柩刻已回京矣○西大街和興當鋪有旂婦持假銀首飾到櫃押質被舖夥看破卽時拘住問其姓氏住址俯首痛哭不答一語聞此婦素以押假首飾爲生偕男女四人由京來分投撞騙若不嚴加防範恐被其愚弄者不止一家也○通州城隍封贈侯爵所領俸米歴年散給殘廢窮之者每人二石名曰孤貧糧現值開倉放米之際故持票領米者絡繹不絶云○通昌瑞茶棧承運俄商磚茶船沈貨濕已列前報兹聞俄商扣留船户并將船户送官押追事未了結船户力有未逮恐將來茶棧不能不帮同認賠也○時届立冬天氣尚暖瘟疫仍復不斷立冬後天色濃隂午後微雨不但冬瘟可以稍减卽秋麥亦頗有益也 
[拐風又熾]  
　　拐匪之害盛於揚州而近日則此風大熾如新城廣儲門外被拐三女孩皆四五歲又舊城落星街被拐男女二孩又安樂巷被拐十二歲女孩教塲中又被拐九歲之男孩東關門口被拐五歲之女孩各家父母嗚金尋覓全無影響於星黠者集詩經以嘲之曰哀哀父母生我劬勞民之父母適彼樂郊無聲無臭誰之永號 
[蘇省海運委員單]  
　　津局總辦候補府張球譚泰來會辦候補同知王用龢帮辦候補同知黄玉李福冕明瑞梅譪春張福謙恒坦候補通判劉文澈徐惟鍇李蓮炬朱世基李澤鑾知州錢繩勲候補縣蔣一桂鮑敷佑蘇升紀何啟綬杜仁榦湯學江葉仲恂王昱文賀　如趙昌言俞德炤徐景寅汪國奎范端揆劉照青汪恩培韓錦滕恩沛吳其芳差遣候補理問吳炳壽候補道庫大使陳以屏府經歴陳其璟縣丞張寳瑔詹奎陳泰清梁玢干祖誠湯慶洹馮詠芝李芳吳聲晉熊嘉楨范景賢巡檢桑寳森沈爾繩陳錫蕃徐振常傳淇吳崇文馬欽楊秉琦高元鑑從九高朗典史吳廷勲○滬局總辦候補府姚丙吉直隸州叚學歐松海防同知劉啟彬上海縣黎光旦會辦候補縣楊溥帮辦候補同知馬玉田金鍾彦通判徐承福董法中程鈞知州石和鋆候補縣張墀黄承喧張豫立許之祜差遣直州同徐衣言候補道庫大使唐億年縣丞葛恩覃張道生曾瑞琪饒肇璜鄭濟霖主簿王輔臣未入陳履泰典史胡長慶正董候選縣郁熈順帮董汪介耆廖壽恭翁曾禧彭應庚 
[失火卽滅]  
　　昨晚五點鐘時老北門吊橋北法租界第四十五號門牌某襪店不戒於火焚去披屋一間當時警鐘亂鳴各租界水龍畢集法捕房傳集通班中西捕及包探等竭力施救不致燒法巡捕頭飭包探往查起火之由襪店則謂間壁藥材店有益母草寄放披屋上適間壁之烟舘煮晚飯火星爆落草上致兆焚如烟舘則謂當五下鐘時並不煮飯如何有火星爆落等語究竟誰家起火想今晨捕房必能究出實情當時已有搶火者數人盡由法捕拘入捕房矣 
[酗酒判罰]  
　　念六日有祥生船廠之西人某飲酒過醉酩酊遊行直入法界工部局之三道頭房中倒身欲睡捕以臥榻之側豈容他人推而出之遂全相毆該三道頭之目被其毆傷而其人則卒被拘執念七日送至英刑司署審訊訊得並無别故實以酒醉所致刑司謂此事殊爲重大幸而卽被拘執報案不至毆傷他人遂判罰該西人洋二十五元并繳訟費以示儆 
[法員來滬]  
　　昨晨招商局海琛輪船抵埠有駐劄福州之法領事方君棟乘輪而來暫駐宻采里聞有數日勾留云 
[店司落水]  
　　二十六日晚英　界抛球塲某錢莊有友欲回鎭江趁搭招商局之江裕輪船八點鐘時預遣店司雇小車送行李下船店 
 
 

Page 3

 
 
司恐有遺物在車復回檢視時適大雨狂風跳板甚滑將上碼頭身摇然欲跌逞勢拉住小車豈料車輕人重連車跌入浦中潮來浪急無從援手豈有定數歟 
[豕生卽斃]  
　　滬城喬家栅相近之小橋浜某姓家蓄母豕一頭前晚忽聞哀鳴聲持燈照之已産小猪一頭見風卽大鼻長盈尺逾時卽斃或云此象也割鼻乃活惜乎某姓未之知也 
[諄諭納捐]  
　　下海浦地方之居民舖户不納工部局四季房捐由局董命平總巡禀請前委審員陳太守飭傳該處地保諭令知照居民舖户照章納捐等因已列前報兹因尚有數家延不交捐復由捕房請黄太守於昨晨傳到二十三保頭圖地保嚴進帶同居民魯丫頭及開老虎灶之張盈南投案工部局收捐之西人禀稱下海浦一帶向來按季收捐且是處房捐較之别處格外便宜每間每季收捐不滿二百文詎因現開長順米鋪之魯丫頭及開老虎灶之張盈南不肯納捐人皆效尤請飭令交捐等語地保較進禀稱是處祗有華人房屋四十餘間租開店業二三家餘皆空閉皆因巿面清淡之故若輩欲俟將來巿面起色再當照章交捐現在實屬無力至魯丫頭並非開長順米鋪係在該米鋪間壁之弄口擺小菜攤者至開老虎灶之張盈南亦係經紀人魯張二人供與同太守商之哲副領事而向該地保曰是處房捐工部局所收無幾爾當勸諭魯張等仍照向章輸捐且工部局收捐亦有保護之責云 
[奸案控縣]  
　　二十六日報列捉奸受笞一節兹聞管馬阿六之子某甲被二十三鋪巡防局員懲責後竟投上海縣衙門呌喊經黎邑尊研詰據稱名莊阿木充當官馬頭家住二十四保胡家巷尚有親母在郷度日我已娶妻生子女三人亦在郷間有庶母周氏及庶母所生之妹今已十六歲同住於教塲梢地方因我始聞人言藉藉繼見有和尚在門首致相詰問吵閙之際經人解勸寫立憑據不許僧再來並不索詐誤被邱老爺拘我到局笞責等語邑尊詰其前來呌喊究欲何爲答稱吵閙之際十六齡之妹忽然不見求請追究邑尊謂事無証見何從追究俟着交到憑訨再爲核辦至前報所載該僧現住西門外西林庵云云今據西林菴住持稱該菴並無是僧合併附正 
[英界公堂瑣案]  
　　前有廣東人某甲與寳善街擺水菓攤寜人某乙買荸薺論價口角當有湖北口音身穿營勇號褂而無某營某哨之姚裕林帮甲毆乙由捕拘時姚卽逃逸祗將甲乙拘送英公堂判甲管押七日在案旋由姚裕林手持武毅營哨官張永泰之名片投稱甲亦營勇請准釋放出外之後姚又向甲索酬洋二元甲以與乙原因細故起見被姚帮凶擾累不願給酬又致爭毆復經巡捕拘案富捕頭禀明前因黄太守卽將某甲開釋姚則押候函問營官有無姚裕林之營勇再行核辦業據武毅營營官覆稱並無姚裕林確有姚福林現在營中等語爲此昨晨飭將姚裕林帶案太守謂其假冒營勇在外滋事又敢揑充哨官所使請釋覊案之人情殊可惡哲副領事謂姚裕林身穿營勇號褂旣巳查出假冒請爲重辦當判笞責荷枷太守略子從寛飭差將姚之號褂存堂押候過堂笞責百板○華捕稱周阿四行竊林阿榮所開之光裕烟館招牌一塊寄在徐阿六之客寓内由周相識之鄭祖生通報林卽到徐處取回招牌徐言須要周姓到塲且鄭亦欲索醜謝錢文遂致口角爭毆當拘徐鄭二人押同尋獲周阿四及招牌一併送案請訊林阿榮供與捕禀同徐阿六供開客寓周將招牌寄在我處然不知是竊贓忽見林來取我故言須原寄之周姓到來鄭祖生供曾見徐之寓内有光裕招牌知係林阿榮之失贓爲卽知照取回應向索酬錢二百文云周阿四供在路見有人手持光裕招牌情形慌張向詰何來其人卽棄牌奔逃爲將牌寄與徐處並非我行竊者旣有林姓來認我亦應索酬錢富捕頭禀鄭周均係行竊之人因招牌無從變賣又由鄭姓知照失主圖得酬謝徐處亦係窩贓者請均科罪黄太守隨判徐鄭各押十四天招牌交林領去○陳和順稱被賊竊去自鳴鐘等件報由捕房緝獲人贓今蒙送案爲此投案請領竊犯張阿旦供認行竊太守隨判阿旦發捕房管押一月贓交陳和順領去 
[法界公堂瑣案]  
　　郷人宋華昌賣布到申得洋三元錢六百文分作二四串放於鈔碼袋中行至老北門相近遇賣蒲鞋者宋卽唤買講定鞋價將鈔碼袋放在一邊俯身穿鞋詎在傍忽有一人將鈔碼袋搶去宋卽追上該竊將破蒲包一隻丢下以迷其眼乘勢奔去適被法巡捕拘住解訊據供名王坤榮高橋人搶其鈔碼袋不知其有洋元在内因其追急故將袋擲還惟取錢四百已被同類者硬索三百文己不過用一百文王司馬謂白晝搶洋比小竊尤兇如將所搶錢洋如數交出尚可從寛王坤榮堅執業已擲還司馬謂不責焉肯實供着帶回嚴比○飯店夥秦兆九蔣德興稱被沈阿順吃去飯錢二百四十八文不會帳而出門向之索討復被掌頰等語王司馬詰之沈阿順據供做皮匠生意昨晚三人同去吃飯九十八文己經會鈔旋因吃其别盆中之菜被伊辱駡故將伊掌擊一下王司馬詰其同去吃飯者何人答稱名順金順生不知其姓亦是同業司馬詰其能否將該兩人交到答稱願寄信出外囑伊等到案質對司馬着將沈阿順帶回捕房待該兩人到案質訊○前報列長裕泰主張玉田控行夥李菊坡一案昨日復訊王司馬詰及原告伊兄肯來保否張稱伊兄說弟實不肖請爲送縣押死王司馬謂此亦氣忿語着將伊兄傳進詢其願保與否答稱如保伊出去非但不理且恐匿去故不敢保且伊家無銀兩如何可保王司馬謂爾是伊之荐保又是兄弟有此兩層均不能置身事外張姓尚念交情並不指名控爾并願從緩歸還情意可謂至矣而一个夥計用空二千七百餘兩則東家難做矣爾當自去想來詎李仍不敢擔保王司馬謂然則祗好送縣爾亦當至縣取保復據張玉田呈單一紙稱此四户李菊坡俱有股分在内求爲查追抵欠王司馬斷著將李菊坡再押三天著伊兄至該四號内查明實有若干銀兩具覆并謂亦須暫交保云 
[山東募賑滬局接嚴佑翁九月十六日來書]  
　　諸善長大人閣下前肅蕪緘託陶齋兄轉呈計可逹覽頃奉七月二十七八月十三日賜示並賑欵庫平銀四千兩拜悉一切藉稔籌祉吉羊慰如所頌齊東於十五日故竣計用京錢八萬四千六百餘串每大口京錢一千六百文小口减半十七赴惠民惠邑被災地面更闊人數更多合計兩局所剩不過二萬金斷不敷惠邑之用况冬春爲日甚長兩賑萬不可少需欵之處甚鉅尚祈諳君子多　勸募源源接濟是所切禱專此佈復敬請德安愚弟嚴作霖頓首 
[上海北巿盆湯衖絲業會舘主施少欽經收順直山東江浙等處十月二十六日第一百一十四次賑捐清單]  
　　當湖萱澤生爲欽旌節孝先妣黄恭人明年四月九旬冥誕節費預助由南巿天泰木號交來洋一百員漢鎭清溪氏求目疾速愈由全泰盛局來捐山東洋十員無名氏由湖城尹金波先生募來洋二員不量氏求脘腹疼痛速愈洋二員○顧後居士洋五員八角四明集資五員居處恭三員金芝庭二員王祥順二員程同順一員姚聚林一員願親常健子一員愼德堂葉一員瑞芝堂錢一員裘竹溪五角羅松年五角惇仁堂沈二角以上十三户由沈恂齋翁經募合共來洋二十四員○槑華書屋王二員無名氏二員不留名二員同志人二員西湖散人一員金豐九齡童子羅哲甫一員鑑湖十二齡童子王章第錢五百六十文武林景錢五百文以上八户由川沙心餘力絀人募來合來洋十一員○浙江山隂縣胡羅氏係在籍紳士刑部候補郎中胡壽鼎兵部學習員外郎胡壽頣之母三品命婦現年七十二歲前後捐助新棉衣一千二百件貞女張小姑係浙江山隂縣在籍紳士花翎升用府張嘉棻之胞姊捐助新棉衣一千二百件該紳董本籍被災亦在暢捐籌賑可謂一視同仁不分畛域實屬好義急公之至○餘姚翁己蘭先生書潤助本籍二十五日代收洋二元四開洋一元錢六百六十文合併聲明 
[二洋涇橋怡順昌二馬路祥順公謙祥益瑞林祥代收第五十次清單]  
　　當湖隠名氏因求病愈由全盛信局來洋六十元葉七令童子助大來洋六十元葉七令童子助大錢二百文蔣門朱氏助洋四十元松江生生堂由正大亨庄來洋四十元朱沈氏助洋四元[  山東募賑滬局]  
[浙省撫轅抄]  
　　十月二十日孝豐縣王寗海縣秦均禀見叩辭赴任卽用縣王壽枬太平陳泰階縉雲俱禀見謝藩飭請補各缺吳承恩交缷龍泉縣回省叩見委署 
[嘉善縣丞趙廷玉禀謝藩司委署]  
　　二十一日請補紹興同知潘祖頣交缷安昌厘局差補用通判陳廷杰禀銷嘉郡洋藥局差金華縣曹禀見叩辭赴任咨補蕭山縣丞王慶麟 
 
 

Page 4

 
 
由閩查硝磺回省銷差禀知藩飭準補赴任叩謝○二十二日楊葆銘江蘇鹽局來省禀到禀見府經歴劉廷鏞禀知藩飭咨補寗波府經歴叩謝 
[蘇省撫轅抄]  
　　十月二十五日金營守催江海關協餉委員二品頂戴鹽運使銜卽選道李如玉天津人由滬來候補理問周玉禀知奉首府委監放元邑孤貧口糧差府經歴任廼霽禀辭奉臬憲委赴江北緝捕差委署丹陽縣吕城司巡檢姚師釗禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月十五日京報全錄]  
　　宫門抄○上諭二道錄前○尚書麟等奏遵旨查明據實具春摺○御史劉奏請飭監督到任視事片○又奏請飭確查片○廣西學政詹奏恭報歲試情形摺○蘇撫衛奏特叅各官摺○陜督譚奏撫恤被災各屬片○黔撫林奏委署府縣片○大臣桂奏請暫緩稽查日期摺○十月十五日工部鴻臚寺正白旗值日無引見○烏拉喜崇阿等謝賞朝馬恩○沈源深謝仍在軍機章京上行走恩○崑岡恩全各請假十日○内閣奏派騐放之王大臣派出伯王松溎徐桐孫毓汶○吏部奏派揀選司庫之大臣派出恩承瑞聨薛允升畢道遠○火藥局奏派點騐火藥派出肅王岳林○召見軍機○○署户部尚書工部尚書臣麟書等跪奏爲遵旨查明據實具奏事九月十二日奉上諭御史黄兆檉奏己革河南候補道啟續前經御史余上華邵積誠先後叅劾該革員前任户部司員時遇事講求任勞任怨請飭將該革員在部所辦各事及被叅各欵一併確查户部員外　恩泰嗜好多端不知自愛　飭查叅各等語着户部堂官分别查明據實具奏欽此據原奏稱光　八年十一月奉上諭御史邵積誠奏請將劣員革職等語河南候補道啟續前任户部聲名惡劣着卽行革職以示懲儆欽　啟續前在户部山西司掌印臣與同司見其遇事講求任勞任怨輯有山西司章程便覽四卷遇有核辦之事一目了然書吏無從高下具手而被余上華奏叅捐升道員分發河南迄今事隔多年恐邵積誠所奏難保非傳聞之誤且啟續與姚覲元等非同時辦事有無劣迹當以公事爲憑難以空言爲斷等語臣等查已革道員啟續之任户部可員在同治年間先派山西司掌印調陜西司掌印光緒元年五月間御史余上華以該員　頇把特輕浮狂悖奏叅奉欽派大學士寳鋆前吏部尚書毛　熈查辦撤去所管差使嗣經欽派大臣將所叅各欵查明具奏將該員交部議處後該員卽捐升道員以去被叅查辦之後該員並未承辦部務是該員之在户部有無劣蹟　　遇事講求自以欽派大臣查辦爲確據伏讀光緒元年十月奉上諭前因御史余上華覆陳郎中啟續叅欵當經諭令寳鋆等按照所叅各節認眞查辦兹據查明覆奏原叅該部撤派司員差使等項查係　堂官公同商定啟續尚無把持援引情事口北道出缺日期係在啟續題升郎中之後並無將吏部咨擱　之事該　 
員充當京捐局總辦撰擬堂諭　無永遠不行更换字樣均着毋庸置議惟該員辦理廣東汲水門洋務一案漏水行文總理各國事務衙門失於稽察其陜甘河南奏銷各案或未俟派辦處覆核卽行呈堂標畫或遲至三月之久始行辦理實屬錯悞遲延且於種珂升補郎中該員未卽回堂以至漏　陳奏尤非尋常疎忽可比郎中啟續着交部照例議處等因欽此查該員在部所辦各事旣經欽派大臣查　有錯悞遲延之處至應奏之件未奏奉諭旨以爲非尋常疎忽　經吏部以罰俸議結該御史所謂該道遇事講求或非定評惟事隔多年臣等均非同時無從追指其别項劣迹實據上年御史邵積誠以該員　部聲名惡劣奏叅奉旨革職邵積誠原奏未經指明惡劣實據所稱素有四大金剛之目係傳　之詞當年有無是語實亦無從根究惟查啟續之在山西司掌印在同治十年五月姚覲元簡放川東道在同治十年十月當楊鴻典撤去差使之日正啟續承辦部務之時啟續與姚覲元楊鴻典在部雖後先同時實未共事董儁翰之充捐納房總辦係與啟續同時至原奏所稱該員輯有山西司章程四卷一節本年八月該員啟續謁臣敬銘面呈鈔册四本當卽披閱率皆該司奏稿　曰山西司章程便覽該御史　稱始卽謂是此只可謂之有心公事雖有此等鈔册究不知其當日辦事實在能行與　臣等悉心訪詢總之啟續爲人伶俐語言便捷當年在部不免趾高氣揚之概非精實正大之才自其被叅亦不聞有謂惜此人材者此啟續實在之公論也　所叅員外郎恩泰各事其有無嗜好同署共曉其文理欠通該御史尚未詳知臣等先撤其烏布嗣亦不知悛攻彚同各員叅劾己於本月二十五日奉旨休致可毋庸議謹據實覆陳伏乞皇太后皇上聖鑒謹奏奉旨已録○○劉恩溥片再崇文門監督向來俱不敢到任視事均係派親信家丁曁委員代爲經理傳聞係從前有監督到任偶值火災因相戒不敢到任卽遇有不聽浮言者銳意到任該家人必串通蠹役等故意縱火以爲不可到任之實據因之百弊叢生中飽者不可究詰擬請飭令該監督等嗣後均按日分往一次嚴切稽查倘有火災寛免監督之處分嚴詰家丁蠧役等起火之由盡法懲治庶可挽回積習不至太阿倒持於稅務商情均有裨益謹奏奉旨巳録○○劉恩溥片再臣前聞崇文門監督瑞聯之家人田姓擅坐前堂提問漏稅小販或用掌責或用板責委員無如之何不敢置啄近又聞福建道員解煜之眷屬來京有自置並送親友之自鳴鐘十餘架經該家丁蠹役等指爲包攬稅務勒罰銀二千兩不准提解姓一字若道及解姓卽子掌責臣恐傳聞未確不敢遽行入奏頃讀九月三十日上諭光禄寺卿尚賢奏崇文門正監督所派驗貨之委員因訛索不遂押禁者若干案等因欽此証以臣之所聞似非盡屬虚誣應請旨飭令一併確查以示懲儆謹奏奉旨已録○○廣西學政臣詹嗣賢跪奏爲恭報歲試情形仰祈聖鑒事竊臣自蒙恩命簡放廣西學政於上年抵任後當將接印日期恭　具報在案嗣於本年正月二十五日出棚按照向章先試平樂次及梧州鬱林潯州七月初九日回省卽行接考桂林府屬　童於八月十二日竣事查五屬文風以平樂桂林爲優鬱林梧州潯州次之武童則以桂林之靈川金州平樂之富川梧州之藤縣弓馬技勇皆有可觀餘亦足敷取進臣按臨所至加意關防悉心校閱遇有傳替槍買等弊隨時交提調官嚴行究辦猶恐弊難悉除則於草榜中多取一二十名覆試日概編堂號時自巡綽其有文理與前塲不符者卽行黜洛生童發落之日朂以敦品勵行不得干預外事復於接見地方官時囑以敦崇節義振興文教俾士子知所觀感庶幾正學明則邪說無從而入以仰副聖朝教有邊隅之至意再臣經過地方早稼業己登塲民情安謐堪以上慰宸厪所有歲試過四府一州各情形理合敬謹繕摺具奏臣拜摺　擬卽按試柳州以次遞及慶恩南太泗鎭白色七屬按章辦理歲科連考及應行選拔各事宜合併陳明伏乞皇太后皇上聖鑒謹奏　機大臣奉旨知道了欽此○○頭品頂戴　蘇巡撫臣衛榮光跪奏爲特叅疏防監犯越獄之管獄有獄各官請旨分别革審議處恭摺仰祈聖鑒事竊據江蘇按蔡使許應鑅詳稱光緒九年九月初五日據司獄李焜禀本月初四日夜四更後留禁司監上元縣盜犯王二彭榮誌乘禁　更夫人等困倦睡熟扭斷刑具扳開栅木越過内外圍牆緣木脫逃追捕無蹤等情查王二彭榮誌均係沐陽縣人王二因行劫上元縣事主張尹氏家得贓犯案彭榮誌亦在上元縣聽糾行刦事主劉長發家得贓被獲俱各審擬斬决先後解勘具題飭將各犯刺字留禁司監聽候部覆之犯臣查司監重地應如何嚴密防範乃該司獄李焜漫不經心以致留禁斬犯王二彭榮誌越獄脫逃實非尋當疏忽可比且難保刑禁人等無鬆刑賄縱情弊業己派員會勘確訊相應請旨將管獄官江蘇按察司司獄李焜卽行革職拿問按察使許應　未能先事預防咎亦難辭並請交部推例議處勒限緝拿仍由臣督飭蘇州府等提同刑禁人等研審實在有無受賄鬆刑故縱情弊按律定擬再行奏聞除通飭各屬一體嚴拿逃犯王二等務獲究辦外理合會同大學士兩江總督臣左宗棠恭摺具奏伏乞皇太后皇上聖鑒訓示再所遺按察司司獄係屬選缺江蘇現有應補人員應請扣留外補合詞陳明謹奏奉旨已録○○譚鍾麟　再甘肅本年雨水調匀夏秋禾苖尚稱中稔惟東南各屬間有被雹傷損之區臣接據禀報卽飭可分别委員查勘兹據藩司魏光燾將被雹地方關報具詳請奏前來臣查　蘭回州金縣華亭寗州等五州縣偶被氷雹經該管道府委員勘騐雖情形輕重不同而通盤核算均係一隅半隅不至成災業經隨時分别撫恤在案惟西寗靖遠二縣被災較重己飭該府委員查勘妥爲　撫以免流離失所除飭確查情形另行辦理外謹附片具陳伏乞聖鑒謹奏軍機大臣奉旨知道了欽比○○頭品頂戴貴州巡撫臣林肇元跪奏再黎平府知府鄧在墉呈請廻避遺缺查有思南府知府周開銘謹厚亷能勤求民瘼堪以調署所遺　南附缺查有候補知府程榮壽老成練逹表率有方堪以署理又普定縣知縣彭億清辦事穏練署鎭寗州事麻哈州知州萬良修才堪肆應堪以對調署理又修文縣知縣孫其正撤省遺缺查有荔波縣知縣崇俊勤幹篤實堪以調署據藩臬兩司會詳前來除檄飭遵照外謹會同雲貴總　臣岑毓英合詞附片陳明伏乞聖鑒謹奏軍機大臣奉言知道了欽此○○奴才桂祥跪奏爲循例應查恰克圖東西卡倫擬請暫緩日期緣由恭摺仰祈聖鑒事竊查庫倫所屬恰克圖東西卡倫例載一嘉慶四年爲始責令駐扎庫倫辦事大臣每届十年輪流親往稽查一次歴經遵辦在　本年己届十年應卽查閱卡掄之期奴才於八月十五日始行到任蒙古辦事大臣己因病出缺所有辦事大臣印務無人暫替若俟蒙人辦事大臣簡放有人到任時必致隆冬嚴寒奴才酌擬請　緩至明年開春氷雪融化再行挨次查閱以符定制謹將查閱卡倫擬請暫緩日斯緣由理合恭摺具奏是否有當伏乞皇太后皇上聖鑒訓示謹奏軍機大臣奉旨知道了欽此 
 
