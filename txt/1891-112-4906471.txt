# 1891 - 112 - 4906471

 

Page 1

 
 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男女屍駭蔽江而下其幸而不死者飢腸轆轆全無粗糲下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷慨輸金今兹畿輔巖疆齊魯名境遭兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左券已 
[得彩求售] [  申報館協振所啓]  
　　本舘恊振所集腋社二次彩票其第一彩乃嘉興朱夢廬先生所得兹以其文孫偶患驚風願將所得彩物仍交本舘代售助賑冀求速痊計文徵明山水册頁一部伽南香朝珠一串連翡翠佛頭記念俱全望江龍申題草虫册頁一部古銅香爐一只紅頂一座花領一支漢玉五件如有合意者請速來購取其價亦可格外從亷旣得珍貴之物又有施濟之名一舉而二善備想痌瘝在抱者自必踴躍樂輸也 
[新印左文襄公奏疏] [  圖書集成局啓]  
　　左文襄公以名孝亷贊襄張駱兩大司馬幕府一時箋疏多出其手雖未筮仕朝端而奇才偉略固已傾動中外矣及赭寇猖狂中原鼎沸撥亂需才朝廷破格擢用公亦感激馳驅不出十年位躋封疆任隆師傅分茅胙土異數酬庸遭際之隆伊古以來所未有也迄今讀其遺疏未嘗不想見其爲人公生平所爲奏疏質而不俗醇而愈肆陸宣公蘇文忠之流亞也本屇特用排印廿四史之新鉛字以上等閩製潔白連史紙印成計初編二編三編共訂成二十本每部定碼洋四元卽日出售有願讀公遺書者請向三馬路申報舘及申昌書室外埠申昌及賣申報人購取 
[論匪徒溷迹官輪]  
　　海禁旣開邊防一變驚濤駭浪之中非飛行穩速之船不足以備敵於是廣購戰船仿製鐵甲至於今合各省所有而計之其數當不下數百艘而有其器尤貴有其人則又設立學堂延師教授凡司機司舵海線風濤海戰之事宜學堂中無不備此誠操制勝之利器得經武之良謀也乃近年來薄海安謐鄰封輯睦兵輪遂惟以迎送官員爲事其初不過督撫大員得坐之繼而官輪日衆卽非大員亦得附坐甚至身本非官而與官塲略通聲氣苟求得一紙執照亦可以附坐船中諸人以人之便之也卽無執照者苟多給酒資亦無不可以附坐於是坐官輪者遂日衆而人多則品雜匪徒遂得以溷迹其中如前報所載某員挈帶眷屬附搭某兵輪由粤省赴厦及抵埠檢查物件則已被竊不少盖附船之人多至百計魚龍混雜固有無從查究者兵輪之設所以防海而備敵非與商人爭毫末也而其搭客何若是之多耶古人有言兵可百年不用不可一日無備備之云者非僅營額不缺坐關糧餉之謂必時時操演按期簡閱凡於坐作進退之宜設伏邀截之法以及一切却敵之要無不熟諳雖在承平無事之日時時如宼之將至一聲令下立刻成行如是而後謂之有備陸營宜然水師亦宜然内河尋常之砲艇宜然防海之鐵甲兵輪尤不可不然每一兵輪自管駕而下少者五六十人多者百餘人平時月支薪水糧餉在諸人分計尚不爲過多而在國家合計一船所費實已不少所以不惜此巨欵以養此冗人者惟恐海氛或有不靖或可藉此與敵人一絜短長耳則任此職者宜何如奮勉勤習按期操練以仰副上意而乃甯廢操演不敢廢迎送有某大員將到則派兵輪以迎有某大員將去亦派兵輪以送甚至奉公差遣而任人附搭至百餘人之多以致匪徒亦得寄迹夫兵貴節制彼兵輪獨非兵乎有匪徒寄迹而不知其節制又安在耶在坐之者以爲兵輪之停泊各地本無事事暫假之以爲迎送之官舫坐其船者似覺體制尊嚴威儀赫濯與民船大不相同且行駛可以從速往來可以從便而於各兵輪初無所耗彼停泊一日亦須日費若干所費者不過煤斤而已且兵船於無事之日本未嘗日事訓習則與其當停而致有朽窳之病反不若使司迎送尚足以稍識水道也然兵輪久泊不動恐多朽壞則曷不常使駛出洋面使漸習風濤何必於迎送之時始爲練習各大憲或爲過境或爲到任固當辦差然當未有兵輪之前又將何以乘坐外國各官雖重洋數萬里亦不過附坐公司輪船大而欽差小而領事有事他往從未聞有特派兵輪以送者彼盖知兵輪自有專職故不敢以迎送之事褻之也惟水師提督往來各處其所坐者每係兵輪則以水師提督有統轄水師之權故以兵輪爲坐船初非若中國之本非水師人員而亦乘兵輪也竊以爲官憲來往旣不屑附搭商船則或官塲中自行置備不問銷國家帑項倘有損壞等事仍由坐船之人賠修或卽由當差之地方官賠修或明定章程每日出資若干以路之遠近日之久暫爲準而一切煤價火食由當差之地方官發給而兵輪則但令按期操演或隨時駛出外洋以資閱歴則大員旣不至無人迎送而兵輪亦不至有朽窳之憂矣且兵船多係鐵甲鋼甲其價較商輪爲貴而其船身則較商船爲小盖兵船取其堅利非取其寛大故裝運人貨不若商船之得宜今以兵船爲運載旣費鉅價又不合用爲計不亦左乎然其所以一任指揮而毫無顧忌者則以各省之船聽各省之調遣而無總統之人故也外洋各國莫不有兵船無事則操演歴練不使空閒有事則一電飛來刻期而至派到何船何船卽時應命此其故何哉由於海軍總歸水師提督節制其權專一故令出惟行也今中國海軍衙門之設其制度亦與外洋之水師部相彷彿曷不將南北各洋兵船皆籍而呈明海軍衙門外省有事調派兵船必先報明在案倘海軍衙門一聲令下命何船前往何處立時卽當遵行如調來之船操演生疎立卽將管帶叅辦如此則自不敢事迎送以廢操練而兵船庶幾有用矣夫亞父之營天子不敢馳驟紀律之師固當如是也兵輪猶一營矣而匪徒竟敢嘗試安可不有以整頓之 
[本館接奉電音]  
　　昨由京友電傳上諭一道敬謹譯登○三月十九日奉上諭福建建寗府知府景春着開缺送部引見欽此 
[玉京瑶札]  
　　德勝門外白塔寺内道人自逮案後跪索受笞屢經嚴訊業已供認夜間姦宿者四一係未嫁之女一係孀婦曾托媒妁說給某門徒爲妻已將生辰八字送去繼而媒妁翻悔復將八字騙回因此挾有微嫌出首控告等語承審官赶速派役拿獲門徒年約三十餘收禁候訊○龜子魏七因案擬發邊近充軍二月間由兵部派長役二名押解出廣安門由大道西行頭夕收宿良鄉縣獄次夕收宿涿州監獄至第三日晨起押解出涿州城行約二十餘里突遇龜奴二十餘人各執器械蜂擁而來擊傷長役二名將魏七刦奪而去長役二名禀報涿州赶卽備文咨詳順天府轉咨提督衙門五城一體嚴拿嗣聞南營菜市汛弁兵三四人探悉魏七藏匿燕家胡同天津人下處内卽欲往拿因恐寡 
 
 

Page 2

 
 
不敵衆遂於德豐軒門首暫待而中城練勇二十餘人已各帶器械前往拿獲魏七解交中正司署加以鐐銬收禁候審嗣由中正捕役拿獲某妓院龜奴侯姓到署訊問供出同夥搶刦魏七龜犯六名立卽派役帶同侯姓前往各妓院拿獲到案審訊供詞牽連妓院八九家復經派役往拿是日中正官派役封閉妓院統有十七八家大約拿獲之犯一經禀詳城憲卽當移送刑署究辦也○三月十二日都察院接軍機交片開列北城地面著名棍徒四十餘名西城地面著名棍徒七十餘名當卽咨交西北兩城滿漢侍御飭知司坊派役嚴行緝拿務獲究辦○五城練勇春季合操由五城滿漢侍御商訂於三月十三日在估衣市地方合演是日早五城滿漢侍御司坊等齊集看視五城哨官督率隊長帶領練勇等持鎗合演三進連環二龍出水團城等陣式然後命精於技藝者各盡所長分爲頭二三等或賞給京蚨十二串或八串四串不等哨官隊長另行酌量奬賞合計每一城奬賞銀不下百兩均由存欵内提銷此眞不惜重賞以示鼓勵也○痞棍余二很平日靑廠一帶地方肆意横行無人敢攖其怒北城吏目自接閱軍機交片後赶卽派役前往拿獲收禁囹圄大約一二日卽由城移送刑署訊辦○刑部街寓居木廠掌櫃某甲毆斃弟婦一案客歲十月間由刑署奉天司承審官擬以絞監候秋後處决兹聞甲於三月初十日患病官醫施治無效踰日尋斃提牢廳赶速禀報大堂知會都察院派員檢騐實係病殁由南所監獄洞門移出一面飭知地面預備棺木掩埋○已革西河沿汛戰兵甘某於二月間赴提署控告王守戎侵　兵餉賞罰不公挾嫌退革等語經提署提訊甘某所供不實本應按照以下犯上伸訴不實律例從重懲辦姑原其出於無知格外施恩擬以荷枷三個月限滿折責釋放○前報錄文武老生楊月樓病殁云云兹聞月樓病勢沈重發昏幾次有頃復甦誌之以正前報之誤○寓京西人於三月初九初十兩日在廣安門外蓮花池一帶地方賽馬賭勝初九日微風拂拂尚無碍於跑賽初十日狂風四起黄塵撲面一時游侣咸歎天公之不做美云○阜成汛弁兵拿獲竊犯二名供稱所竊金銀首飾珠表等物均在廊房二巷富華首飾樓售去汛官派傳富華首飾樓掌櫃某甲訊問供稱所買各贓業已轉賣於文華首飾樓旣某鐘表鋪等五家汛官速派兵役帶同竊犯前往起贓以便解交提署審訊○廣安門外設有騾駝公會會中諸人拿獲盜犯六名經提督衙門咨交刑署掣分山西司審訊承審司員訊問之下内有一犯供稱係往京西尋兄未遇落魄歸來至荒寺内焚柴烘烤突見五人持器械携有衣服怱忙入寺正在疑訝俄而村内人等蜂擁入寺將五人拿獲解送來此承審官員問盜犯五名認識伊否均云素不相識因飭役將一犯收禁無庸加上脚鐐以俟覆審釋放其五犯供認二月初間搶刦牽騾人等銀錢衣服曁裝煤口袋等物在寺均分致被拿獲承審民員恐供詞尚有不實飭各笞七十下復疉盤索飭令露膝跪下閱時已久别無招認飭役帶下加具脚鐐收禁以俟再審○三月初十日某剪綹於廣安門外賽馬塲竊取某甲時辰表一枚當被甲扭獲贈以老拳無數交捕役帶回衙署從重懲辦○中副捕投於三月初九日拿獲切麫李某到署尚未訊問聞係廷寄交拿人犯云○四喜班内武旦德仔虎而冠者也月初往宣武門内某賭局舉荐某甲充當夥計賭局主人不允德仔自覺無顔與之詈駡翌日賭局主人糾約多人尋見德仔毆打自料難以了結復挽求魯仲連其人從中說合設筵賠禮並將甲收留在局始得和好如初 
[俄儲過陵]  
　　金陵接蕪湖來電稱俄儲約於十五日辰刻可抵下關沈仲帥得電後旋委瑞茀侯方伯王友圭協戎劉治卿楊潤之兩觀察同乘差輪先赴大勝關迎迓仲帥亦卽於黎明命駕出轅詣水師學堂等候合字各營均排列下關江口次第站隊頃刻間俄儲乘外國兵輪抵下關正在停輪之際中國兵船均升砲站桅各敬二十一砲以迓俄船亦還砲二十一響因俄儲不擬登岸進城仲帥遂偕郭善臣軍門命駕出儀鳳門率同劉治卿蔡和甫兩觀察乘兵輪前詣俄船拜謁俄船升砲四十二響以伸敬意俄儲親出艙門行國禮相迓時瑞方伯亦到同入船行禮畢譚叙歡洽仲帥仍延請俄儲入城小憇以盡地主之誼俄儲固辭方伯因請隨員可否一莅行臺並伸明已經預備宴會各事俄儲再四申謝仲帥遂辭出過船俄儲卽啓輪東下仲帥旋登岸排導進漢西門回轅盖此次俄儲過陵之不停留者想係不欲厚擾東道之意彼妄以私見窺測者亦淺之乎視俄儲矣 
[天津近事]  
　　鐵路公司司車西人某甲家住唐山與開平礦務局機器廠鄰近前月晦日工餘飯罷閒往門外遊行時適廠内學徒亦就廠前嬉戯甲惡其無禮於己大聲斥之内有兩三人均少不更事者驀遭呵逐飛步狂奔粤人陳二裹足不前被甲以老拳奉敬旣仆於地復舉足踢之傷及前後腰膂等處嘔吐狼藉呼痛聲嘶其兄在林西作工廠中人恐有意外之虞意卽傳電以告翌日兄赶赴唐山延醫爲弟敷治一面詳禀總辦吳南皋太守太守立派西醫騐明受傷屬實傳甲訊問甲狡展不承旋托稱公事冗忙怱怱竟去衆粤人激動公忿越日糾約數十輩持棍報仇毆甲受傷甲奔上火車至天津暫避礦務中各西人亦先後至津會議具禀李傅相請雪甲寃傅相諭以不論人之中西但論理之曲直候飭總辦查明辦理以儆效尤正查辦間　鐵路公司曁開平礦務之司總西人金逹從關外回聞悉前情知其曲在甲謂俟傷痊之後自當科以罪名至其餘來津各西人均係事不干己列名具禀形同挾制亦有應得處分當卽一一開除限十三四日束裝他往總辦亦查取爲首聚衆之乙丙等數粤人斥革示儆○沙寗船運漕抵津例雇駁船公司小火輪船拖帶向來駕掌水手必暗中索需酒資去歲向某沙船需索不成釀成械鬥此次英國領事嚴行禁革議定章程由大沽界外至天津海關拖費銀一百二十五兩由界外至大沽海關五十五兩由大沽至天津海關七十五兩由馮家口吳家嘴至天津海關四十兩由土城掛甲寺至天津海關二十五兩其銀兩均以行平化寳兌交不得短欠駕掌人等亦不得婪索分文衛船照此辦理刻已由駐津英領事函請津海關道劉獻夫觀察出示俾衆週知矣○淸明以後立夏以前以雨水之有無卜麥秋之豐歉本月十四夜大雨滂沱翌日卽杲杲出日極目郊野菜麥格外靑葱蓬勃生機幾如釜上蒸氣矣 
[姑蘇選勝]  
　　江蘇藩憲鄧方伯見省垣街道狹隘且居民任意傾棄汚穢兩旁高積如山臭氣薰蒸聞之作惡轉瞬天時炎熱疫癘易興因高張示諭並飭淸道局隨時打掃以淸街道云云無如城内各河無不淤塞難通汚穢甚於街道雖前曾飭營挑濬而近則依然淤墊不堪爲民上者能再籌良法否也○省垣小錢店每至存欵纍纍錢籌四出卽驟然倒閉以飽私囊雖或約日發錢無非滿紙空言終於圖賴因憶崔第春觀察任南昌府時曾明申定例如開錢匍須五店連環作保一家虧倒追問四家錢市規模爲之整飭今者姑蘇紳士何不禀明府縣倣照江西定例行之庶幾市道保全不致奸儈得行騙術乎○出閶門十餘里烟荒草蔓人跡素稀一日時近黄昏有某號夥收帳過此正在心驚膽戰突有兩暴客攔截去路持刃行兇夥見勢不佳盡獻其所有暴客乃呼嘯而去噫光天化日之下若輩如此猖狂有捕盜之責者其何以爲情耶 
[京口火災]  
　　鎭江西門外大街保甲總局附近某姓竹器店因作午炊遺火灶下祝嘈氏乘機肆虐登時烈焰騰空店主慌亂之中急急鳴鉦告警少頃各水龍聞而馳至吸水狂噴丹徒縣蔣邑尊曁文武各員均親至火塲分投彈壓時適風狂似虎以致火勢益張延及某姓花爆作塲及磨坊因利局保甲總局拉拉雜雜一霎時頓化刦灰共燬二十餘家瓦屋草房以數十間計○是日晚膳後西門内道轅附近某姓家又肇回祿之災各水龍聞警奔來竭力灌救然居民五六户已一捲而空矣何出出嘻嘻　獨兆於潤州名郡乎 
[鹿耳春潮]  
　　澎湖鎭吳瑞生臺灣鎭萬道生兩軍門於正月間晉郡賀歲本擬卽回任所緣各客輪因公開往别省延候多時日前飛捷海　兩兵輪回臺兩軍門始赴院禀辭擇吉起程由大稻埕碼頭乘坐火車前赴基隆海口府城印委各員均先至東門外洋樓恭送行旌軍門見 
 
 

Page 3

 
 
之立卽下車遜謝各官仍拜送如儀俟開車後始命輿返署○臺南向有軍械分局由撫憲委員辦理現當是差之某君因事撤委撫藩兩憲旋委現當臺北軍械所會辦龔圖麟協戎前往接替并於機器局内分撥工匠兩名隨往臺南各局查騐移交槍砲等件有無損壞以便携回臺北修理○現署嘉義縣包大令在任日久鞅掌賢勞去冬向沈吉田方伯陳情乞假已蒙批准惟瓜代何人尚未揭曉也○臺北府雷頴生太守與藩憲沈吉田方伯爲兒女婣親奉旨與現任漳州府吉太守對調前已錄報兹當臺北開辦府考聞吉太守有電信至臺略云現有微恙一時恐難到任請先開考云云然則兒童竹馬之迎又須暫緩時日矣○臺北創辦商務已有年所未經開保請奬兹聞大憲俯念在事各員不無微勞足錄擬卽具摺出奏在事諸君自可于于而慶彈冠矣○臺地向逢考試每有泉漳一帶士子冐充郊行子弟以致各童臨塲攻訐甚有毆打滋事者或府院考前未經攻訐至紅案旣發尚聯名控告甘心留額以待下歲再補此等積習最爲惡劣事經前臺南府程太守禀明各大憲出示曉諭現在方樾亭大令深恐日久玩生諸童等不免仍蹈故轍旣於塲前諄諄出示臨塲又面諭諸童務各恪守前規毋得遇事生風致干不便○院試定於三月二十四日舉行代辦學政之唐薇卿觀察日前有電至郡請劉爵宮保於三月初十内派輪前往相接盖觀察職兼臬司本年秋審訂於三月十五日舉辦深恐不遑兼顧故須及早赶辦也按觀察以木天淸望敭歴仕途刻下奉恩命重典文衡想冰鏡高懸臺嶠多才當無不以得　賞識爲榮也 
[之罘客述]  
　　前報某姓租房入内糞除時於火炕中拆出尸身一具兹聞經官勘騐後在辛店集地方緝獲正犯乃姦夫謀斃本夫之案情也說者謂姦夫姦婦犯事數月尚未遠颺終被查獲豈非天網恢恢疎而不漏乎○三月三日俗傳爲西王母蟠桃會期羣仙祝壽前後數日必有暴風謂之上已颶今屆果應幸長年於此等關節廻避維謹無敢或犯故洪濤巨浪中尚無失事船隻○農民望歲各有占騐其三月之占騐云初一初二雨質田賣兒女初三初四雨門前撈鯽魚初五初六雨收麥復收黍蓋以初旬數日之雨晴預卜一年之豐歉早潦也本屇前數日陰晴互作欲雨不雨及至初五日得雨寸餘雖耕種不敷仍待厚澤而預獲豐年之兆農民已差堪告慰矣○某姓翁年近古稀早已頭童齒豁今忽短髮重生皆驚傳以爲異事意者枯楊生稊物猶如此人亦有之歟○瞽者丐食街頭往來呼喊須有好事者與錢數十文始肯舍此之他日前竟有無賴子尾諸其後挨鋪代收賺得錢文潛入私囊而去夫近來騙術雖多無惡不作曾無有施及瞎丐者似此忍心害理有心世道者能無感慨係之○百卉爭榮羣芳鬪媚亦三春之佳景也無如連日來封家姨大肆猖狂不待花事闌姗而桃艷飛霞梨香墜雪緑楊芳草間已飄零萬點見景生情更多一番傷春情思安得彩幡深護毋使墮溷飄茵哉○某甲家多鼠患每夜不堪其擾物色得黑狸奴亦無如之何一日來一獵犬甲愛而豢之入夜聞有唧唧聲起而以火燭之見犬啣一鼠權得觔餘是眞可謂之碩鼠矣然犬亦被返噬兩頰耳際血漬狼籍諺有犬咬耗子多管閒事其此之謂歟○匠作各行皆取古人之有名望者爲之祖師木匠則供奉魯般瓦匠則供奉傅說歴屆三月痱必醵資酬神今復照例舉行盖連年以來市面雖淡泊而土木大興故木瓦兩作虔誠報賽焉 
[珠江錦浪]  
　　繼述堂留守六年俸滿入都陛見所遺印務由左都統興統制兼理初六日留守將印信文卷差官送交興統制接收統制拜印行禮一切如儀在城文武各官紛紛赴轅賀喜車馬如雲旌旗夾道頗極一時之盛留守連日向各憲辭行聞定於十四日起程由海道北上云○劉芝田中丞蒞任以來勵精圖治百廢俱興但公事繁多遂致積勞成疾中丞諭知巡捕凡屬縣非有要公槪不接見並擬奏請假期藉資調攝想吉人天相卽當喜占勿藥○已故廣州理事同知貴逹樵司馬前日在署設奠省中文武各官均往行禮素車白馬絡繹於途其公子等擬於十二日扶柩回旗安葬○粤秀書院年久失修房舍半多傾圯現蒙大憲撥欵建復并札委陳慶箎大令監視工程土木雲屯已於月之初五日破土興工矣○候補府張太守佩緒才幹優長迭奉要差均無貽悞現蒙大憲存記儘先給予繁要缺一次以示鼓勵○陳某南海人曾在某衙門當差於官塲情形素有熟悉日前胆敢假扮官差向城北各鄉落訛詐鄉民無知被其魚肉者指不勝屈經人看出破綻報官指拿到案當蒙縣尊訊明發回犯事地方枷號示衆一時見者無不鼓掌稱快○日前有一婦行經十五鋪突遇匪徒四人露刃恐嚇將所帶金耳環强行奪去是處爲往來大道見者頗不乏人然皆畏其兇很不敢與較婦無如之何掩泣而罷噫光天化日之下盜賊竟如此横行彼有緝捕之責者將何以爲情哉 
[春江賽馬記二]  
　　蒼昊平分四時兮留好景於暮春芳草萋其未歇兮雜花燦爛而爭新覩陰晴之倐變兮愛寒煖之宜人吾令雨師返轡兮導風伯使迴輪日淡淡以弄晴兮路坦坦以無塵極賞心與樂事兮玩美景於良辰有客欵蘭兮觀賽相邀命彼僕夫兮駕我雲軺聯翩發軔兮過市招摇載馳載驟兮稅駕西郊悵花枝之獨笑兮羡同車之有女眼流波以送媚兮眉含顰以欲語彼挾彈之王孫兮携吹簫之俊侣策輕車與怒馬兮紛合離兮無數何西人之賭賽兮獨興會之飇舉歴春風與秋月兮羌一年而兩度誦車鄰與駟鐵兮緬西秦而接武出千金以市駿馬兮又愼重乎牧芻博孤洋於一蹴兮爭勝負於湏臾王良按轡兮造父先驅憑陵絶澗兮馳逐平蕪綵服　風而璀璨兮錦繮映日而榮紆令旁觀爲之雀躍兮齊拍手而歡呼誰實導夫先路兮有售票之西人維泰昌與沙遜兮更絶類而超羣四次接赛兮有法銀行之寫字人更有牛奶棚之西人兮與哈夫而等倫繼以沙遜與太古兮羌躡電而追塵殿以密斯邦之後勁兮馬與人而一心此皆不愧爲良驥兮等　價於連城亂曰注坡越坂若康莊兮踔厲奮發意氣揚兮馳驅八駿陋穆王兮錦標奪得樂未央兮萬重樓閣明燈煌兮陌頭游侣共褰裳兮言笑言歸興洋洋兮迴瞻馳道暮色蒼兮 
[英廨停訊]  
　　英廨讞員蔡二源太守今日另有要公照會英領事並飭知各捕房停解一日公事併歸明晨解候發落 
[屍親投案]  
　　王鑫氏行過上海西門外二十七保二圖潘家木橋被三惡少騎馬踏斃陸邑尊訪聞其事飭差拘惡少訊懲此已詳登前報者也前日差役拘到三人一爲徐禮勝一爲徐聖保一爲沈桂堂邑尊復飭往傳屍屬旋查得王金氏家在蘇州吳縣盤龍浦因傳其子玉順及同來之姪媳王陸氏於昨晨抵滬回縣禀明邑尊諭令靜候訊究○又本報前紀九號法捕毆斃華人沈兆龍及陸邑尊會同法領事相騐云云前日傍晚時屍母沈顧氏投案候示邑尊飭傳見証人王全生龔阿寳研訊沈顧氏訴稱小婦人家在南匯縣閘港地方丈夫竹香務農爲業如今抱病在家小婦人因聞兒子被法捕毆斃是以奔投案下泣請伸寃問爾在家中此事由誰通信昨日本縣親臨相骇爾知之乎哭稱有名愛堂者至小婦人家云及兒子已遭法捕毆斃及大老爺臨塲相騐等因小婦人因膝下無兒是以撫兆龍爲螟蛉子忽遭慘死命也何如邑尊提王研詰供稱小的在英大馬路錦源麫館爲夥是晚沈約同小的曁龔　大東門外郎家橋晉昌肉莊索會欵及回行至新開河畔離一林豐水烟店三家沈悞與法捕相碰突遭批頰且扭其辮而按諸地拳足交加及沈身受重傷此捕卽捨之而去小的與龔見勢不妙急雇東洋車送至捕房捕頭令十號華捕轉送醫院旋卽斃於院中龔供稱小的係崇明人是晚與沈王同行至一林豐水烟店左近目覩此捕肆毆餘供與王脗合邑尊令沈顧氏及王龔在署前伺候毋得遠離以便禮拜三帶往法公堂會訊 
[借擾行兇]  
　　許旭茂遣子德祥投上海縣署控稱本月初六日被胞侄許金海許堃榮毆傷前日陸邑尊飭提至案請帮審委員宋莘樂二尹研詰旭茂並不投質金海堃榮同供稱小的等世居治下二十三保三圖内開設踏布坊本月初五日堂弟德祥來坊硬借錢文小的等告以 
 
 

Page 4

 
 
生意淸寥無從應命次日卽糾同夏祥祥及不知姓名之多人擁至坊中不問情由任情亂擊並舉鐵錘擊碎踏布石數方俄而旭茂聞信而至不料木架憑空墜下致頭顱被壓受傷德祥竟指小的等兇毆當由族人生寳出爲調停令小的延醫敷治小的當經允許豈知德祥一味蠻覇嗾令其父來案誣控小的行兇現在伊已自知情虚是以臨審不到地保嚴梅郎禀稱小的查得此事實因德祥借錢不遂而起二尹諭令金海昆季回家將旭茂先行醫治如果德祥再糾人滋擾聽憑禀候提辦 
[英界公堂瑣案]  
　　華捕楊阿金落差行走與伶人白文奎碰撞白已走散白之傭人杜阿香上前將楊扭打蔡太守飭將杜暫押俟傳白到案再訊已列前報昨日楊投案申訴前情並稱失表值洋十元白文奎稱天津人唱戲爲生當日與楊碰撞實出無心我已走開並不與較不知杜阿香如何與楊尋釁杜供惟求恩斷蔡太守判杜賠償失表洋十元具保開釋○包探王阿二張九意同稱查得寍波人李忠坤在虹口新虹橋北首租住三官堂和尚房屋寄頓硫磺因和尚不肯再租房屋小的等前往搜出硫磺十六包將李忠坤送案另在蘇州河空船内起出洋槍十三桿無人承認惟近處人言有廣東人從香港販賣皆由輪船運來不知廣東人住在何處洋槍案原與李忠坤不涉今一併解案李供寗波人向撑小船硫磺係輪船水手阿六寄存原說有人託買卽欲取去現在阿六不知何往蔡太守以販賣軍火有干例禁飭將李及硫磺洋槍一併移送上海縣訊究小船暫交船埠看管再行申詳道憲○東洋人茄士杜稱在寓所呼喚侍者陳仁金致相口角先被用碗擲傷頭顱又被扭住髮辮毆打有同寓之堯時茄等眼見爲此報捕連帮同逞蠻之陶阿二一併送案堯時茄根大等同稱眼見陳仁金持碗擲傷茄士杜惟不見揪住髮辮扭打陳供寗波人爲侍者聞茄士杜呼喚侍者知伊要生煤爐已令出店先去豈知茄士杜以我呼喚不靈遽爾扭打我不敢行兇陶供南京人爲廚司茄士杜與陳仁金扭至廚房我恐碰壞傢伙推伊們出並不帮同逞蠻蔡太守飭將陳管押陶交保着茄士杜醫傷平復下禮拜二再行覆訊○包探王阿二稱天后宮前時有人擺小賭攤昨往拿獲高阿金何阿二金阿狗等送案高等同供是上海人小本營生偶擲骨骰蔡太守判各枷十天發犯事地方示衆○包探陳阿九稱緝獲積竊王阿三起到雪茄烟嘴十一隻布衫褲一套均有失主承認今將人贓送案湯金扣董惠生等各報失竊請領王阿三供江都縣人向做小工連次行竊惟求恩典蔡太守飭押候遞籍贓分别給領 
[法捕房紀事]  
　　某姓子游蕩性成不遵約束其母惡之甚時思有以懲創之前晚憎其違忤舉棒擊破頭顱鮮血淋漓佇立在門前號哭適某號捕巡街過此送入仁濟醫院求醫生用藥敷之其母則拘入捕房暫行管押昨晨備捕頭查知委曲當卽釋歸告以待子傷痊須赴公堂質訊○前晚有竊賊某甲偕同黨某乙潛匿彩視街寳德里中待至人靜更闌扒上簷端令乙在里外探望適某號巡街捕至一併拘入捕房○某丙在金源利碼頭竊得蘇木一株經管碼頭巡丁拘獲人贓扭送捕房管押○某丁積竊也前晚躱在某處東洋車内意欲一試其技事經巡捕所見立卽拘送捕房 
[如響斯應]  
　　蒙通氏前次以英洋五十元交本協振所助賑昨又續助英洋五十元并函云僕　有小便癃閉之症未能除根前幾次發症勢尚輕今年本月初旬舊恙復作勢甚危險默自許應若得速　沉疴當以英洋百枚勉充賑濟適值諸親友問視據云用西法通之其愈較速僕不敢深信及　至十天華醫云此症閱時已久服藥不能下逹膀胱若再不用西法勢將不及救矣僕尚恐通時受痛又不敢再延時日遂詣請仁濟醫院醫生用西法通之一無痛苦連治數次病若矢仰賴神靈呵護恩同再造特請撮登大略云云本館因卽錄來函登諸報牘以爲好善者切焉 
[助賑請符]  
　　謹啓者昨接錢　之大善士因患　恙請符樂助順直賑洋一百元以迓天庥而祈神佑祇領之餘仰　胞與爲懷痌瘝在抱憫斯民之飢溺　手成春彌缺陷於陰陽從心所欲若符合節如鼓應桴當此賑務艱難捐輸踴躍不惟勿藥自占延年益壽以爲操劵矣除挈收照恭篆靈符寄呈外合登報牘用誌謝忱[  上海六馬路仁濟善堂董事施善昌等謹誌]  
[針醫高明]  
　　無錫孫君小和耆年碩德術擅岐黄尤精於針炙去冬偶爾來滬昌左臂風酸有年針後卽愈同人見其著手成春因思滬上向乏針科爰勸伊寓滬濟世　在懸壺六馬路仁濟育嬰堂隔壁德源里弄内並在堂貧病　診凡患内外虚損各症非草木　　爲功者曷勿就孫君一針治之可遇而不可求也[  仁濟堂同人施善昌等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　管可壽首創出尿藥 
　　肥兒八珍糕 
　　有大孩八九歲或十五六歲睡中要出尿者此藥一服便止每瓶實洋六角○小兒斷乳畫眉丹每瓶兩角○管製參肺露專治頓咳乾嗆久巳馳名每斤三百卅六○小兒赤游丹每瓶兩角○肥兒八珍糕每斤二百八十○消食百物飯灰每服十四文○讀書明定丸每料五兩每二角上海南晝錦里管可壽内櫃發兌 
　　廣福林丸藥 
　　○乾健丸男子　寳治氣血　弱　元虧損陽事不舉眞精寒　艱於種干及　退夜溺神氣惛悸耳鳴目眩腰膝酸軟四肢　　形容枯槁作事善忘各症○坤順婦科至寳治轿脈虧損月經不調子宫虚冷赤白帶下血崩胎滑骨蒸潮濕頭暈眼花面色黄疲胎前産後等症乾健扶陽坤順補陰　男種子均有奇功小丸每兩二角五大丸每盒一元上洋老巡捕房對門 
　　新到精製補肺魚肝油 
　　　肺魚肝汕專治五勞七傷與凡吐血咯血久咳肺傷哮喘氣逆勞瘵色傷以及童　成勞等症功效神速向來製法頗有腥氣難服今本行新到此油味鮮氣和易于入口其效更速大瓶二元中一元小五角賜顧諸君請認明本醫院招牌庶不致悮大英醫院主人啓 
　　董事貪財 
　　上海縣西鄉三十保華漕鎭武生侯某于光緒十五年四月間去世伊妻王氏無出繼妻彭氏不育並物故幸似某之兄生有兩妵可嗣不料有諸翟鎭董事張某唆使王氏與夫兄不睦不立胞姪爲嗣僞領異姓小孩爲子以致候某之兄成訟在案可見張之播弄愚婦慣取錢財之伎也 
　　寄賣布經 
　　本號寄售機器本國啧手棉紗所機布經八百五拾頭扣九百頭扣九百五十頭扣長廿丈零五尺至廿五丈均有如欲改動相細頭扣丈尺可以預定準期交貨决不誤期大馬路增泰洋貨告白 
　　連月大彩 
　　本　自運發財票以來屢獲大彩疉登報章茲接四月份電報頭彩第二千四百九十八號二彩二萬二千六百九十三三彩三萬九千九百十四彩一萬三千四百九十七今售英五月份票售價照巿批發比衆公道外埠均有分設領彩向本行銀洋帳房或向黄浦灘别發洋行上海二洋涇橋南西首花磚大洋房售票帳房謹啓 
　　葆泰隆批發造紙局紙 
　　上海機器造紙局開設巳歴有年精造棉料潔白各式紙張中外　知今本號承包飭司在局監製精益求精比前　外光潤細緻無化墨拖筆等　貢川紙尤爲精美分頭號二號連史五刀六刀毛邊等紙悉照舊製加功督造再有精造各式名人信封五色名人詩箋大小帳部印信洋部等各式俱全諸君光顧請至大馬路中坐北朝南洋房門面本號内面議批發另拆均可價目格外公道遠處信購原班回件此佈葆泰隆監製主人告白 
　　皮貨减價 
　　本號屢年自運各日租細皮貨近因巿景清寥以致存積過多今於新正爲始减價售現格外公道倘蒙仕商賜顧請認本號招牌庶不致悮抛球塲大生祥啓 
　　吳仁興綢綾印花坊 
　　本坊開設上洋大東門内縣橋浜南堍西首石庫門内專印綢縐擯印各式時花精刻時樣花板出售一應俱全凡士商賜顧者請移玉趾是荷吳蘭生謹白 
　　第一確　龍涎戒烟丸 
　　夫海内戒烟方藥林立欲求靈方實難其選或暫止癮終不能斷脫癮或素無病戒山昄生他病戒之不脫服之無益其患更深焉本舘精考此患搜求醫方不用烟膏烟灰以　烟之困秘選良方良藥以除烟之害若服此丹卽不思吸烟無庸戒口自然癮除不寒不燥無苦無艱更覺身體壯健開胃精神戒絶後永無弊病倘不見信祈試小瓶所費有限便知靈效確非誇言欺世也大瓶半元小瓶洋二角半廣東鹿芝舘分設上洋老巡捕房對門 
　　新開 
　　開設上洋寳善街北榮錦里内石庫門面自運大小洋藥批發川碭本土行情格外克巳擇於三月初九開張 
　　小火輪出售 
　　茲有小輪船名曰鎭南前係祥生厰製造機器堅固行駛快速長英尺六丈四闊丈四半吃水三尺三艙房寛大器皿俱全往來内河甚爲相宜船泊自來水橋外貴客合宜者請至天后宫西首豐泰本行或　安里徒盈椿木作領看價當面議此佈 
　　遺失派司 
　　今遺失　2055，79臘條自來火派司廿五箱共計三紙由軋拿立船進日第一百四十號A十箱B十箱C五箱均向海關說明作爲廢紙特白信通洋行具 
　　英五月票 
　　本行自運吕宋票拆售全張六元分條照巿收兌大小紅票格外克巳賜顧者信至上海三茅閣橋南首坐西朝東上海通利瑜記啓 
　　杭州芝太富 
　　本行自運吕宋票拆售收兌紅票格外克已彩上加彩票全張四元半張二元分條五角通利瑜公司票全張拾號　洋一元分條一號售洋一角批拆格外公道紅票對號兌付外埠賜顧信寄杭州回回堂上首石庫門内卽班回件無悮兼代印機器石印各種仿帖各色票欵定日不悮此啓杭州芝太富啓 
　　大東惠通公司 
　　本公司集本英金一百萬磅又公積四萬磅英國倫頓總董首領係怡和行愷錫其餘總董係恩利行之恩利匯豐銀行之麥格林旗昌行之彭末來前沙遜行之沙遜與都阿行之都阿公平行之愛未生共七位銀行往來悉　匯豐滬董係旗昌行司密美最時章生招商局馬眉督沙遜行馬士怡和行麥各利克五位其查勘押産者係監丄陶德耳本公司設在浦灘第六號門牌備存現銀專做房産貨物押欵其他生意皆可按本公司章程辦理此佈光緒十六年四月十五日經理公司事宜陶耳薄啓 
　　保安保險公司告白 
　　啓者本公司今定派與本公司一千八百九十年中所來往生意人等每一百兩付回用銀十八兩其票定於三月二十八日付出此佈光緒十七年三月十六日香港本公司經理人愛悌啓 
　　廣東趙同春堂馳名蠟丸 
　　參茸扶陽乾健丸 
　　男子禀乾之剛女子配坤之順故乾健也乾以健行而施生乾道從男以健行爲貴遇有虧損則乾健不行則氣不壯神不足遂至腎元虚冷夢遺精滑夜溺頻多或頭暈眼花四肢疲倦步履艱艱身體虚弱如是而欲求　也難矣本堂有祖傳秘製乾健丸其性補而不燥潤而不滯貫輸六脈調和五經凡五勞七傷諸虚百損先天不足後天虧損一切虚弱之症服之應效如神能培元補氣益髓壯精倘妻妾多年久而不孕者男服乾健女服坤順則陰陽合德有坎離旣濟之功天地同春乾坤得相生之道七十老翁無子者常服能多生子的確屢試屢騐誠千古第一種子良方也每丸洋一角雙料二角半小丸每兩二角廣東同春堂趙宗濟上海老　房對門開張○分設杭州大井巷鴻昌號○鎭江得利行○蘇州養育巷德記○無　北門内德記發售 
　　重刻遵生八箋 
　　前明高深甫先生清閒富貴陸地神仙著有遵生八箋一書自起居頤養以及日用飮食調攝藥餌評　書畫精刻晶玉章法辯别眞僞古帖種花養魚等數莫不詳備並載經驗良方製煉丹丸要訣誠遵生之秘笈怡情之鴻篇也每部十六本定價三元六角寄上海千頃堂及各書坊發售 
　　鴻毛坭出售 
　　啓者本行今有新到青洲鴻毛坭有限公司之施門釘坭出售價格外公道各寳號合意者請至寫字房面議瑞記洋行告白 
　　三月二十日錢洋並匯銀票行情列左 
　　新匯劃收巿七錢三分三五　拆三分洋找頭七錢三分四錢找頭九百七十文巿錢一百三十八千文卡錢一百三十七千文衣牌一千零二十文銀行電匯銀票四先令三辨士七八銀行現銀票四先令四辨士一八銀行三十天期票四先令四辨士三八銀行四個月期票四先令四辨士七八 
　　三月二十日進口船禮拜二 
　　科被麥魯輪船由東洋日本公司 
體素古希麥魯由東洋壳件行蘇州又由汕頭太古公司廣東又由香港怡和行豐順又由天津招商局美富又由天津招商局江永又由長江招商局海昌又由温州招商局江天又由寗波招商局北直隸又由天津怡和行 
　　二十一日出口船禮拜三 
　　福和輪船晚往長江怡和行華利又晚往長江麥邊行豐順又晚往烟台天津招商局高陞又下午往寗波怡和行美富又晚往天津招商局武昌又晚往烟台天津太古公司宜昌又下午往寗波太古公司祥濟木輪下午一點鐘江蘇常利濟局 
　　二十二日出口船禮拜四 
　　廣東輪船晚往香港省城怡和行江永又晚往長江招商局新　又晚往天津招商局海昌又下午往寗波温州招商局圖南又晚往天津招商局江天又下午往寗波招商局飛鯨又晚往天津和興公司亨濟本輪下午一點鐘往蘇州利濟局升濟木輪下午一點鐘往杭州利濟局 
　　二十三日出口船禮拜五 
　　科被麥魯輪船下午三點十五分往東洋仁川烟台等埠日本公司飛馬又晚往烟台天津和興公司安慶又晚往長江太古公司 
　　二十四日出口船禮拜六 
　　富順輪船晚往香港省城紹商局昌濟木輪下午一點鐘往蘇州利濟局 
　　二十六日出口船禮拜一 
　丹輪船晚往神户　　和衆公司　经又晚往長　神　　阙和衆公司 
 
 

Page 9

 
 
　　採人 
　　啓者余自幼肄業向從西醫數十餘年今立門户精理牙　專鑲金口新式機器各種托子金銀象皮新樣名失力老而等配就俱全如勿用托子妙在牙　生出似天生無　飮食如常毫無些痛永久堅固並用金銀白玉粉修補　　患牙痛者兼有靈效藥水倘○中外仕商賜顧請移坟至上海英界麥家圈北四馬路轉角認明招牌此啓 
　　上海五彩畫印有限公司 
　　啓者本公司於去冬新剏專印各種書籍法帖字畫地圖人物畫鏡并　各行號定印貨色牌子仿單圖記錢票五色陸離肖妙天然已蒙中西各行號賞鑑許可定印陸續本公司聘有中西畫師不拘何樣均能圖畫更延精練巧匠加工督印上海惟本公司特立獨行外埠恐未週知特用佈告如有前項各件定印者請函致英大馬路坭城橋本公司帳房問明卽班回信不悮另有出售各種外國紙料信封等價照批發公道此佈 
　　輪船往東洋仁川烟台等處 
　　啓者本公司科被麥　輪船船主名哈司委而於本月二十三日卽禮拜五下午三點十五分開往長　門門　　神户横濱等埠於四月初二日在長　換我威利麥魯輪船往釜山仁川烟台天津等處小包收至廿二日正午十二點鐘爲止各票開船日下午二點鐘爲止如貴客欲裝貨搭客請至本公司面議可也此佈日本公司啓 
　　旗盤街鴻運通 
　　售出正二兩月頭彩聲明始畢今四　二彩二萬二千六百九十　　下附彩售與南巿鹹瓜　　　泰參行蔡陽弄口裕泰棕行蘇州龍雲　周姓王姓各一條江　南巿　　瑞先半張五六彩繁多不錄售五月票照巿送石印殿試策必得意快有利四馬路萬利元老湧記仝啓 
　　新開漆鋪 
　　　　英大　路虹　東　坐北朝南　運　　雲陜　　各由名　金　　　　包配外洋　　　　凡　士商賜顧者格外克已須認本號招庶不致悮上洋廣祥漆　 
　　始創龍涎香戒烟丸 
　　原夫洋烟之悮人也初時吸食藉爲叙談消遣之資漸而流入五經日久遂成痼癮因虛受病百弊叢生於是有戒烟一法紛紛擬方以售於世而往往配入烟膏烟灰以爲藉此作癮乃易隨漸减食卒之能止癮而不能斷癮戒之不脫服之無益而爲患滋甚焉夫吃烟者吃其氣味而癮則能况以烟膏烟灰等物配藥服食渣滓留存勢必日積月累停滯胸中至於隨經發病無論弱者固傷氣質卽壯實者亦損精神無怪乎世之爲戒烟者旋戒旋食癮亦旋增終入於迷途而莫之悟也本齋得有家傳秘方絶不用烟膏烟灰以助藥之困只選上藥配製爲丸服後不思吸烟亦無膚戒口自然斷癮身體强健飲食勝常卽吃回兩戒亦隨其便永遠無獘幸而遠方播傳仍恐異鄉外客採買維難特將原方開列於左務使人人週知以公諸世並非專爲圖利秘而不傳方内用牛黄胆星川貝陳皮以除痰玉桂洋參沉香木香丁香白呈仁温寒固氣北茋於术衞生丸以寧神開冐補血加蘇合丸以袪風用龍涎香以統除烟之積患矣每隱一錢吞丸三分每瓶價大洋五角諸君恐難戒斷卽到本齋包戒斷癮後謝亦無不可本齋原爲方便諸君起見並非有心圖利也丸之妙虛並非徒託空言若有烟膏烟灰攙入製丸皇天不祐此丸不獨爲戒烟之用並治一切心氣肚痛癰疽瘡瘍筋骨疼痛諸痛卽止如神原方正龍涎香二兩正母丁香五錢上廣木香五錢正西牛璜兩半紅肉洋參三兩鮮白扣仁一兩九轉胆星三兩加料衞生丸卅個天生於术二兩去白陳皮一兩正好沉香五錢加料蘇合丸廿個米炒北蓍二兩正川貝母二兩上肉桂心二兩共末蜜爲丸一分鋪杭州太平坊一分寄鎭江日新街文萃書局廣東邇遐齋分設上洋英界老巡捕房對門開張另有正龍涎香發兌 
　　雙龍洋行聲明 
　　啓者本行主人向來在美記洋行執業現在住在大馬路廿三號門牌開設鍾表行代客辦理時辰表及各式鐘表行船傢伙眼鏡　　種明自之件其價格外公道現在新到鐘表眼鏡等極多此佈 
　　烟癮一錢三香五錢斷根 
　　鎗上戒涸三香膏每兩二千五百六十文半兩起碼○發四草龍涎香烟丸每兩一千二百八十文○詹氏戒烟丸每兩三百文上洋廣東詹誠德堂啓 
　　自印當貨發售 
　　開設上洋四馬路盤記棧對面精置四季袍褂定做時樣新衣選織綢緞顧繡各色俱全其價格外克巳以圖久遠倘有不合包退回換 
　　木輪往杭 
　　茲本局巳造有堅固快捷木輪多艘今慶濟木輪准於本月二十日午後兩點開往杭州船中茶溻飯　精潔周到升濟　　將來當川不斷如貴客欲附搭者請至天后宫西首本局帳房面議可也利濟轉　快船局啓 
　　上海泰來洋行謹白 
　　啓者本行經辦德國什好厰魚雷船係中外各國賞鑒第一利器又漫利夏厰新式後膛連珠鎗亦係靈捷甲於諸鎗並兼辦各國軍械機器五金雜貨一切齊全現有新製無烟火藥尤爲精奇因在滬開行巳三十餘年久著誠實上年特添設天津分行以便南北各省官商就近採購今并請有熟悉各種機器之洋匠能打圖樣代爲安置如蒙賜顧交易各價概從克巳此啓　　半顚和尙神道 
　　京都慈松半顚僧前在京諸友請相呼爲神道今來滬幾載功行海上諸君心有不决或寫八字寄信局或來申面判三月三遷靠三洋涇橋美和鐘表店紹石菴啓 
　　天成洋行咨照領彩 
　　英四月份對單巳對查小行售出之大小彩　各處信咨外得彩○諸公　來兌洋言當格外克巳現售五月票欲發大財者宜速購取　恐不及也申北天成行售票處啓 
　　雲泉包　楊梅結毒 
　　堪　靈　善治男婦楊梅各種毒氣無論横　魚口下疳或有宿毒留滯筋絡凡服者一切　門能愈實可斷　無患每匣洋一元倘若前醫悮治特用寒凉或以暗服霸因　氣升藥則發艱難痼疾者亦可於至藥房面議包醫限日金愈○另有異　立止白濁丸每厘　五角各有知須仿單詳服寓英大馬路西五雲日昇茶樓背後第二衖内石庫門便是 
　　便宜麗參 
　　本號在高麗有年自運松都老山　直麗參尾參白參各種俱全現設門莊零躉發售貨眞價廉格外公道倘賜顧請上抛球塲濟陽里復新啓 
　　新到白鶴出售 
　　客從海外携來白鶴一對頂紅身高凈白寄養愚園復新又啓 
　　同文書局告白 
　　本局除自辦鉅册外機器尙多可以代客印書賜顧面議殿本全史速來取書除股分外餘十數部實銀一百二十兩史記前後漢三國舊唐新唐明史均零售開設上海虹口分設二馬路并京　廣東廣西山西江西湖南湖北等省 
　　衆姓保恩 
　　立止白濁早好濕毒關内復發腫爛我明醫看多無藥可治寓外科陸顯章白鬚專門白濁小便腫爛男女上下楊梅毒症外搽内服藥三日腫退廣瘡隱消七日濁盡十天全愈風濕楊瘡楊癬寫清濕毒永遠不發横痃塊一日消平上海大車門弔橋外大碼頭裏容大碗店對衖石庫門内便是 
　　爭氣不爭財 
　　本作造紅木物件貨眞價實如蒙賜顧格外公道倣手木料不好　憑貴客退換並無虚言三馬路中巿季復昌告白 
　　廣東杏林軒馳名蠟丸略列 
　　參茸衞生丸治男婦一切虚弱氣血不足每個二角半人參再造丸治中風中痰癱瘓偏枯等症每個二角半烏鷄白鳳丸治婦人眞陰虧損赤白帶下每個洋一角調經坤順丸治婦人經水不調難於受孕每個洋一角經期腹痛丸治婦人臨經腹痛服之神效每個洋一角小兒回春丹治小兒急　發熱百般危症每個洋一角參茸乾健丸此丸能眞精補腎種子尤良每兩二角半龍涎戒烟丸能善除烟癮化寒痰補氣血每瓶二角半三鞭壯陽丸三鞭爲主治腎虧陽事不舉每兩洋二角金鎖固精丸治心腎不交夜夢遺精等症每兩洋一角赤脚大仙丸此丸能煖腎固精培元壯體每兩洋一角婦科白帶丸凡婦人赤白帶下均能治之每瓶二角半順氣化痰丸此丸能順氣化痰定喘止咳每瓶洋二角五淋白濁丸治五淋白濁小便剌痛等症每瓶二角半龍涎哮喘丸治哮睱喘咳頑痰蔽塞等症每瓶二角半珍珠化痔丸專治内痔之妙藥其効立見每兩洋二角混元搜毒丹治花柳傳染疳疔痔漏等症每瓶洋五角立止牙痛散凡風火寒熱牙痛搽之卽止每瓶洋五分治喘洋金花凡哮㗇喘咳和烟同吸卽愈每匣洋一角正化州橘紅專能理氣化痰調中之妙品每匣洋五角三鞭種子酒補老少腎虧精寒常飮更妙每瓶洋四角走馬胎膏治風　半身不遂手足酸軟每觔洋二元廣東杏林不分設上洋抛球塲○一寄天津廣萬利洋貨店○一寄蕪湖全益洋貨店出售 
　　上洋匯豐銀行告白 
　　本行所存原本洋五百萬元並招新股尙未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百三十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分本行開在香港今在天津紫竹林設立分行廣招中外商務凡上海香港福州厦門漢口小吕宋西貢新加　並外國倫敦法國印度新金山美國日本諸凡買易繁盛之區無論零躉匯票俱可由津匯兌並代押欵及存欵在息卽至本行面議可也特此佈聞 
　　上海屈臣氏 
　　此藥水善能染鬚髮令黑無論鬚髮生成何色皆可染之烏潤並無損壞皮肉之弊與巿上所賣者大相懸絶諸君而如有要用者請嘗試之藥包内另有仿單開明用法第罇洋一元小五角上海英大馬路棋盤街中巿兩家屈臣氏大藥房告白 
　　聯發土棧 
　　本號開設上洋麥家圈多年蒙四海見信今春重換更新提選大小洋藥照箱批發監製清膏每洋一兩二錢陳　還灰二兩公　二兩六冷　三兩一熱　三兩四平頭外加仕　光順請認不悮 
　　廣東朱炳昌 
　　太堂參茸戒烟丸限八日永遠斷癮每瓶洋一角二五創自八十餘載各種丸散膏丹久矣中外馳名而參茸戒烟丸近多假冐射利特於光緒庚寅　冬　戒烟丸續序仿單用水印加給未炳昌三　以分眞僞映照便見又將丸樽加貼花草二仙招碑爲記貴客光顧伏祈細認庶不致悮茲恐各客未知用刋日報以便洞鑒舘設上洋大馬路抛球塲一在香港上環一在廣東省城普濟橋老鋪向在廣東佛山鎭黄傘大街開張 
　　花柳試毒丸每服三角 
　　凡喜遊花柳宿娼最易染毒受毒者十有八九輕者瘡　重者楊梅結毒非但穿頂爛鼻五官不正總難　男育女其害不淺矣凡宿娼必須服此丸一服立能試具有毒否或無毒大小便如常或有毒小便赤大便黑如巳經受毒在内未曾染出卽服○八　化毒丹一服其毒立化永無後患或楊梅下疳疔瘡横痃一切巳經染出者三服包愈除根每服二元倘若前醫無能不能醫愈仍請至本堂包醫上洋鐵路桃源坊東二衖廣東益三堂啓 
　　盤店聲明 
　　啓者二馬路恊源　莊業盤與乾元莊開張倘外有往來帳目向恊源前主理取與乾元莊無涉特此聲明乾元啓 
 
