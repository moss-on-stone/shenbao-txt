# 1904 - 196 - 4911225

 

Page 1

 
 
[勸捐萬國紅十字會經費] [  申報館恊振所謹啓]  
　　俄日興兵生靈塗炭曠日持久尙無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則食之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘余而來日大難亟須補助所望寰中義士海内仁人各解囊金拯民水火較之散財助振其功德更無可限量矣如荷樂施請交申報館恊振所帳房自當掣奉收條以昭憑信率布寸臆伫𦕎慈雲敬叩善安伏維垂鑒 
[再續松江瞿岑明經繼昌創練全國民兵及籌欵事宜萬言書]  
　　五營制員弁統由學堂拔取以杜倖進也步隊四哨爲一營三營爲一旗兩旗爲一標兩標爲一翼兩翼爲一軍馬隊四隊爲一哨五哨爲一旗每標配法不必一律應隨步隊之翼數而定砲隊每哨有砲六尊或四尊隨兵一百六七十名五哨爲一旗每標以武職大員統之配法亦隨步隊之翼數而定工程隊每四哨爲一營每營有築壘造橋兵三哨挖地兵一哨兩營爲一旗配法隨步隊而定輜重隊每一大軍有輜重兵一營每營兩哨每軍設總統一員註如提督每翼設翼長一員註如總兵每標設統領一員註如副將每旗設正副統帶各一員註如參將游擊每營設管帶註如都司帮帶注如守備各一員每哨設正副隊官各一員注如千總把總翼長以下等官皆如海軍作爲實缺原有之武職應隨旗緑管一律裁撤至總統以迄隊官均須由京師大學堂或高等學堂得有卒業文憑者方準充補尤須先當常備兵三年方準升入學堂肄業否則一槪不準任用六速購一律最新槍砲並擴充舊有機器局以供接濟也古語云器械不利以卒與敵我國兵制窳敗半坐此病一營之中槍枝異名者約十餘種速率則遲快不同擊力則遠近互異今常備軍創練伊始宜先力除此弊當由練兵處考選武備卒業學生深明軍械製造者派赴歐洲名廠採辦最新槍砲尤須萬營一律不可稍有參差一面於南北洋舊設上海漢口及新建德州之機器廠大加擴充註查上海漢口機器局凡小口徑毛瑟及克虜伯廠四磅開花砲晉能仿造德州機器廠前經議設祗須添購機器求敷各省之用爲止蓋多設廠不如多購機器即如德國砲廠亦僅克虜伯一處也首造一律最新快機總以每廠每日能造成槍枝二百杆爲度註三局每日共成六百杆每月成一萬八千杆歲以十個月計可成槍枝一十八萬杆註湖北機器局竭力擴充每日可成五十杆江南機器局每日僅成十杆檢派武備卒業高等學生專司春事平時劃定廠界遇有兵警不分畛域皆可發給俟欵項稍充徐議鑄造砲位倘槍枝一時不敷全換可將新式者先給省府及衝險繁富地方所註之常備軍應用其簡僻州縣暫用舊存槍械限二三年内必須全行更易七選用畢業學生延聘洋員教習以速取材也歐洲各國兵學最精註水師推英陸師推德爲第一中國將領多憑血氣罕知韜鈐且習氣太深驟難更變此次攺練常備民兵若仍用舊日將弁不過於旗緑練防外多一位置武員之地添一財政侵蝕之途於兵制無絲毫裨益今宜由練兵處知照南北洋大臣將歴年各處所設武備師範練將練兵自强陸軍學堂及日本成城户山學各校卒業學生註日本旣設成城學校以教學生又設户山學校以教舊日將弁其用意最爲精密嚴加考試出具切實評語定期咨送來京在練兵處呈騐文憑秉公覆試分最優次優二等最優者暫委統領營官次優者暫委隊官哨長餘則分别留黜至學堂教習可令出使大臣在外洋詳加諮訪凡德法俄英武備學堂得有高等文憑者延聘來華訂立合同限定三年到何程度俟一律卒業後槪將教習辭退用我卒業學生按分數多寡等級高卑派充教習及實授統領營隊等職註前次暫委營員其練兵有效者卽請實授否則黜退以此次學生補充抑充陸續出洋送入西國著名武備學堂肄業得憑回國定行不次超擢至中國舊日將弁盈千累萬未便槪令廢棄雖驕悍守舊者固多而樸實明白者似尙未絶宜由各省督撫嚴考四十歲以下提鎭副參以迄千把外委凡近年與洋人接仗身在行間且誠篤耐勞能虚心受教者咨送來京統由練兵處考騐撥入各省練將學堂限一年畢業再行酌量委用抑令出洋游歴或呈請入外國學堂者更佳[  此稿仍未登畢容再賡續]  
[本館接奉電音]  
　　昨日午後四點鐘時京師友人飛電傳來上諭三道敬謹譯登○六月初四日内閣抄奉上諭太常寺少鄕著左孝同補授欽此同日奉上諭御史徐詵奏廣西軍務吃緊請飭已革提督蘇元春帶罪前往相機剿撫一摺廣西匪勢蔓延皆由蘇元春養癰貽患言之實堪痛恨朝廷將該革員量予减罪已屬格外從寛乃該御史輒敢曲爲保奏實屬荒謬膽大徐說著回原衙門行走以示薄懲欽此同日奉上諭陳龍夔奏特參庸劣不職文武各員請分别懲處一摺河南南陽府知府周鉽泄沓成性嗜好太深懹慶府知府李光琳識　才庸幕友用事均著開缺以通判降補嵩縣知縣袁鴻濤報案不實有心庇縱密縣知縣陶應輝年老頽唐捕務廢弛洧川縣知縣周應昌荒謬糊塗用刑不愼陽武縣知縣陳紹祖才具昏庸罔思振作署温縣知縣武安縣知縣劉瑞霖油猾卑陋廢職悮公南陽縣林水驛丞李友桐年老務得不洽輿情補用遊擊李士太居官不謹縱兵滋事衛輝營守備胡金檀性情疲軟緝捕不力均著卽行革職另片奏分統常備軍有翼候補參將王有宏營務廢弛挪用公欵等語著卽行革職並不准投効各處軍營以示懲儆餘著照所議辦理該部知道欽此 
[電傳宫門抄]  
　　昨日午後四點鐘時京師友人專電告知本館云六月初四日皇上召見軍機大臣及錫嘏武玉潤 
 
 

Page 2

 
 
[俄帥赴援]  
　　俄京聖彼得羅堡來電云前者俄帥苦洛拔托金氏飛檄俄政府乞師赴援兹已陸續成師東下計第十鎭中第一營約有二萬人目下方拔隊過鳥拉路山第十鎮中第十七營最遲就道豫定俄歴八月二十七號用船載步隊過貝加爾湖第二十二營中甲乙二隊目下方行抵諾鳥岳洛獨地方第三十七營中一隊目下方行抵派誇夫地方註派誇夫在聖彼得羅堡西南相距三十一西里會合其地豫備兵二管然後馳赴遼東助戰 
[俄艦又出]  
　　日本大阪某日報云頃得中國烟臺來電悉東歴七月七日天明五下鐘時有一德國商人由旋順來此述及一昨之晨目見鮮生角迤東海面有俄國水雷船二艘往來游弋同日得高麗元山來電言七月六日之晨又有俄水雷船三艘見於元山口左近觀此是俄人於海參威艦隊之外復時以水雷船驚擾日人日人其真有防不勝防之勢哉 
[俄止南行]  
　　日本東京某日報云近得遼東第二軍電報悉東歴七月四日以來俄兵之在大石橋析木城迤南者不復拔隊南下惟將抱病及負傷兵士之暫留海城者約三千餘名用火車送赴奉天敷療緣日軍旣得連山關摩天嶺北分水嶺諸險要依舊鼓行而前俄人恐被包圍因之不復移動又由甜水站達遼陽約計日程十有四里又二十盯中間浪子山蛾眉莊駐有步兵欲赴遼陽正營祇須徒行三盡夜今者大石橋析木城所駐俄兵已被日軍圍在垓心宜乎不復能取道南向也 
[俄獲英船]  
　　日本大阪某日報云東歴六月二十八日有英國某洋行輪船名幾路敦者由小樽駛往𨥏山破浪乘風不知所底至七月七日日始由某洋行電告北海道煤礦鐵路公司分局謂北船已被俄國某軍艦扣留帶至海參威訊鞫矣聞幾洛敦載重三千七百墩船中裝有鐵路枕木三萬條木料一萬二千株約值日銀三萬五千圓左右 
[日添海綫]  
　　日本東京友人來信云有輪船名羅州九者由遞信省遣赴戰地安設海底電綫以便傳遞軍情已於東歴七月八日午前白横濵鼓輪前往矣 
[日籌築路]  
　　日本東京某日報云我國豫定攻入營口之後卽於其地築一鐵路直達義州此路於最適行軍之用目下管口已將次得手大約鳩工興築當在指顧間矣 
[補志日船被擊及日將追尋俄艦事]  
　　日本大阪某日報登本國富山來電云富山縣屬越中國上新川郡商人宮城彥次郎有一帆船名曰勢榮九容積日量一千一百石東歴六月十七日駛至奥凥鳥外大洋中驀被俄國魚雷艇三艘發砲環攻立時沈没在船人役中有一十三名載沈載浮歴一晝夜始遇某般救援送至越前國迨七月五日陸行抵巖瀬自言被擊時目見有一日人在某俄艇上事後三艇皆駛歸海參威旋又得下關來電云東歴七月之朔黎明四下鐘時有俄軍艦三艘出自海參威駛至壹岐若宮島海上壹岐瞭望臺上人望見急告知艦隊統帥上村氏派令軍艦帶同魚雷艇數艘尾隨其後鐘鳴六下遙見俄艦駛過壹岐對馬之間日艦益奮勇狂追誓死不捨俄艦乃向東北方飛駛而逃至晚八下鐘時三俄艦皆大放電光遠燭海面每艦多至電燈二三盏我艦遂與之開砲互擊萬雷齊發海波沸騰雖遠至冲之島瞭望臺猶覺隆隆震耳放至百餘出之後敵砲漸漸闃寂我上村統帥知已遁去急傳令四圍搜索惟見烟波浩渺不復有烟縷輪聲矣 
[陣地招魂]  
日本大阪某日報云日軍之駐遼東者筮期東歴六月十九日午前九下二刻鐘時設擅高阜上爲戰歿及病亡諸將士招 
魂先就壇前高揭佛旛供奉香花延戒行僧宣誦佛號旋由某統帥公服展拜朗誦祝文旣而久邇宮邦彥親王親臨行禮各國武員之來此觀戰者亦或竭誠與祭憑弔忠魂祭畢祭令行營樂工奏鎭國之樂各將士皆立而飲胙兵士就筵前爲角　之戱更召眩人迭獻諸技以馨歡棕街市之中到處懸燈結彩人民歡樂厥聲若雷英靈有知當亦含笑於泉下矣 
[郵船停駛]  
　　日本東京友人來信云邇者日本郵船會社各輪船每由日本海沿岸往返一次須耗日銀一萬圓兼之戰事方殷動多危險因暫停輪不發其往還小樽網走者亦未依期開行 
[瘡痍满目]  
　　日本廣島某日報云此間陸軍醫院創自東歴三月二十七日計至六月之晦連第一第二兩分院共留治陣上受傷之將校七十八員武弁二百七十八員士卒三千零六十九名及在行營患病者若干名觀諸醫日記所載治療之法其最爲重要者凡绑紥血脉管者九排去腐膿者一十有四𠞽除腐骨及摘去已碎骨片者三十箝出開花彈者三十有二腦氣筋脫離本位用法復還者一十有六除去脈管所結跳血蘘者九鋸斷臂者一鋸斷腿與脛者二割去手指者八剖開膀胱者一取去肋骨者一迨七月三日又由小倉陸軍醫院送到負傷人四十四名詢之云其中二十二人係在常陸佐渡兩運兵船被俄人所傷旋以院中實不能容乃就市外江波村構造第四分院併令工程兵在市中白島速建第五分院似此瘡痍满目昕夕呻吟君子蓋益嘆紅十字會之必不可少矣 
[韓員觀戰]  
　　高麗京城來電云日前韓王特简參將權鍾奭參領李秉我馳赴旅順作爲觀戰人員西歴七月八號已挈同日繙譯盧白霖英繙譯李鎬勳啓行矣 
[郵章將攺]  
　　聞之京師友人云今春總稅務司赫鷺賓宮保咨呈外務部略稱目下郵政漸推漸廣除滇黔二省外自通商口岸大邑通都推而至於各府州縣城市鄉村凡有商賈往來者無不分設郵局計　郵政司一百餘員司事郵差三千名以外經費浩大不敷甚多若欲酌加郵貲則恐外人貶價招徠無術可以抵制請飭下江海粤海浙海等六關監督就洋稅項下每年津貼三十餘萬金等情外務部王大臣允之乃日前宮保忽又攺訂郵章頒行各口計第一資取洋銀一分卽制錢十文第二資取洋銀二分卽制錢二十文定於華歴七月二十二日卽西歴九月一號爲始照此新章收貲意宮保已别有法以抵制外人之招徠歟抑又復令六處洋關籌欵津貼歟非局外人所得而知矣 
[開關確信]  
　　湖南訪事人云長沙稅關已於五月十八日開辦稅務司某君調自岳州關而以鎮江關稅務司調辦岳州榷政長沙關設在瀏陽門外驗貨處則在水符廟中 
[鄂防梟患]  
　　漢口訪事人云長江一帶著名梟首曾國章在鄂垣正法後其黨意圖報復頗有蠢蠢欲勳情形鄂中大憲聞之嚴飭武漢各防營恊力嚴防以弭隠患 
[傳首示衆]  
　　松江訪事人云後岡鎮土匪頭目高阿虎無惡不作案積如山當道緝捕甚嚴乃帶同羽黨數人依飛划新營管帶黃遊　子春處充當艙長邇者遊戎奉調回省垣高遂在滬游蕩適爲金山縣綫捕所見獲解上海縣訊實正法將首級裝入木籠傳至郡城暫置華署頭 
 
 

Page 3

 
 
門聞尙須解赴後岡松隠等處犯事地方懸竿示衆也 
[兵艦到漢]  
　　漢口訪事人云有一德意志國兵艦於日前駛抵漢皋下碇德租界江面旋由駐漢德領事照會江漢關監督謂有水師提督某君登岸游歴請卽照章保護以免疎虞 
[故相挽聯]  
　　聞之琴川友人云常熟相國翁公自被康逆株連奉旨褫職即閉門思過絶不以塵務攖其心上月中旬偶罹小極目知不起因就枕上集論語作挽聯命門下士某君用壐紙書之以表生平心蹟其言曰朝聞道夕死可矣今而後我知免夫詞意和平恰如其分　躬蹇蹇足明臣志之無他矣 
[會辦學堂]  
　　金陵訪事人云江南高等學堂向無會辦當創設之始兩江督憲新寗劉忠誠公以江安督糧道公務清寥委令兼充總辦兹者道憲胡硯孫觀察深恐鞭長莫及或有顧此失彼之虞爰禀請今兩江督憲魏午帥檄飭洋務局坐辦徐積餘觀察會辦學堂事務 
[漕帥行程]  
　　昨報紀新任漕運總督恩藝帥由蘇起節將次來申云云兹悉藝帥急於赴任已於本月初三日挈同瀛眷由蘇繞行無錫常州丹陽以至鎭江卽渡江赴清江受篆大約不復蒞申江矣 
[槯憲登程] 　　 
　　前晚蘇松太兵備道兼江南海關監督袁海觀觀察乘元和輪船赴白門謁見兩江總督魏午帥聞因剿辦梟匪土棍禀請指授機宜也 
[推廣防務]  
　　蘇松太兵備道袁海觀觀察擬自南市十六鋪至萬裕碼頭裹街巡防事務歸併馬路工程局辦理將原有之壯丁口糧清道路燈等捐撥充經費除出示曉論外復札行到局飭卽遵辦等因總辦翁子文太守當卽籌度地基妥爲推廣 
[崑令過申]  
　　崑山縣知縣劉謙三大令在任丁憂交卸回籍前日道經申江假寓吉升客棧昨日午後命駕至縣署拜會縣主汪瑤庭大令大令延入花廳茗談片刻而别 
[飭查漏捐]  
　　前日籌餉貨捐巡丁某甲查知南市老白渡左近某洋貨店所運煤油漏未報捐據情禀知總辦揭述淵太守太守飭地甲查明酌量判罰 
[大令驗屍]  
　　昨日南市製造局後面有人自縊於楊樹上經十二圖地保張惠忠投上海縣署報請相騐縣主汪瑤庭大令遂帶同刑仵書役鳴騶戾止旣升座張保禀稱死者年約五十餘查無家屬在滬大令命仵作檢騐之下報稱委係自縊身死並無别故大令離坐親視無悮當卽飭吏塡明屍格命地保備棺收殮候召屍屬認領 
[雉經求騐]  
　　昨日本邑西門外二十五保十三圖地保王阿多投縣署禀稱圖内日暉橋左近某姓家柿樹上有一無名男子雉經求恩蒞騐縣主汪瑤庭大令准之諭令預備一切 
[公界火警續聞]  
　　前晚十點鐘時新關公共租界新馬路某姓家被火情形略志昨報兹悉火起於昌壽里對面南愛文義路口燬去第二號門牌鴻記西國成衣店第三號門牌樓湧記第四號門牌周易大新衣店第五號門牌古董史寓第六號門牌孫順昌中外成衣店第七號門牌古董張寓第八號門牌永興水木作共房屋七幢至何處起火或云孫順昌或云永興傳說紛紜未知孰是 
[江南機器製造局紀事]  
　　江南機器製造局總辦魏蕃室觀察以廠中所製各項軍械屢經各省移文請領未免不敷分派爰飭機器廠委員轉飭各工人每日酌加工作兩點鐘時另給工資俾免向隅之憾○前者總辦魏蕃室觀察擬在局中鑄造當十銅圓據情禀知兩江督憲兼南洋通商大臣魏午莊制軍請示核奪近復委員赴金陵銅圓局查攷章程以資則效 
[上海保甲巡防局紀事]  
　　前晚十六鋪保甲巡防南局委員賈礎玉參軍督率差勇出巡聞王家馬頭裕興小烟館内人聲鼎沸飭勇往查甫入門各人均由後逃逸因於昨日傳館主到案訊懲○施連生被喬順生欠錢七百文向索無著反糾人滋閙因投二十三七鋪保甲巡防局訴請提案訊究局員李二尹准之 
[萬國紅十字會烟臺分會四月下旬資遣回籍各難民姓名籍貫單]  
　　余文熾廣東香山縣人前在青泥窪作工四月二十三日附豐順輪船回申康永順康德方張連傑張連鴻孫寳義唐福貴卞尙志李三于山崔長福帶有女眷三口以上十三名口天津人由旅順來烟翟更和山東掖縣人由青泥窪來烟呂進財趙日瑞女眷一口劉曉以上四名口青州府人林吉新棲霞人趙玉隆膠州人楊戰用楊戰慶楊登安葉茂善張成志以上五名掖縣人徐天仁徐天桂榮香奎張福以上四名海邑人宮貴賢黃開成史成允邵太慶解敬玉解敬先劉金福孫玉景鄒雲祥徐建章劉雲鄕何靖山趙進佐喬雲龍范景福以上十五名萊陽縣人尙華廷尙華隆榮會堂郭成海以上四名禹城縣人張得義朱學明姜克成以上三名蒙陰縣人李點成曹美昌黃中斗張賢吉劉經三以上五名卽墨縣人王元清王元仲王福遵武景好郭維以上五名諸城縣人李桂山李正言以上二名招遠縣人孫克勝杜宗玉劉仁先楊有智魯貴魯福順潘信郎潘正浩潘正禮劉鍚良和尙以上均卽墨縣人侯自坤萊陽人藍希居帶女眷一口蓬萊人王智海金茂盛趙元海三名濟南府人李金羅文元王吉山三名青州府人于龍升于豐升單召仁王居永齊文巽于爲林于爲漢以上七名高密縣人戴世恩棲霞人孫成良張克功黃縣人蓋本令宮春增宮春金萊陽縣入張得法李才係海陽人程吉祥黃縣人鄭德昌膠州人王美王桓友王進琢王錫田王元王瑞氣王藍福范福增劉知海仲得令王錫和仲申容以上十二名諸城人李春桂李斷先以上二名長樂人王連茂王西令王文章單曾德張日錫尹學士以上六名高密縣人姜忠姜京志李克連姜字志以上四名萊陽縣人劉振起陳永和王鳳樓侯雲以上四名萊州府人郭廷泰王振祥以上二名萊陽縣人孫德仁徐慶昌以上二名海陽縣人朱喜祥于志雲以上二名卽墨縣人林德榮林明增張喜元以上三名棲霞縣人冷延傑楊顯張殿慶劉思壽以上四名平度縣人潘信瑞潘永全以上二名卽墨縣人劉欽王世明陳學增陳二東陳連培以上五名江蘇金陵人徐京玉王玉霖王計存王金山王爲希萬珍梅賈明有徐薦臣夏福侯天雲劉存禮尹海尹福如尹福漢趙後馬文恒董雲成王照中陳光財毛福徐京福李全李學臣以上二十三名諸城縣人郭成文張十田常乃心常增田郭成仁郭成義以上六名高密縣人隨啓文于和雲李武成姜夢昌喬毓南以上五名萊陽縣人李爲興係濰縣人戚禮善帶有家眷二口以上三名口天津人統共難民一百八十七名口[  上海萬國紅十字會同人謹啓]  
 
 

Page 4

 
 
　　浙紹餘上夏氏合修宗譜 
　　我姚有夏氏自十二世祖　福二公由上虞桂林贅居餘姚蘭風鄕成家村爲韓夏始祖　後子姓蕃衛聚成一族而實與桂林源流一派非比他姓之同姓不宗者也現聞桂林續修家乘事經開辦而我族自同治八年修輯後至今三十餘年時逾一世支庶浩繁續輯之舉刻不容緩爰邀各房集議准與桂林同修合爲一譜庶幾同姓同宗而又同譜不致遇宗親而視爲途人現議六月開辦限三十一年三月底截止凡我後裔有徒居别省别府别縣者務祈赶將世系名號生卒配葬官階職銜節孝事實細細抄寄上海英大馬路抛球塲後楊泰記衖元茂錢莊代收轉寄以冀叅訂排印如住在近鄰者祈到本族夏大有米號報明登　務望從速寄呈幸忽延誤族繁不及徧告特此　白　光緒三十年歲次甲辰仲夏餘姚蘭風夏氏公啓 
　　浙江票大彩電報已到 
　　昨接杭州總公司來電知悉第三十會彩票於六月初四日開彩頭彩第一萬一千五百零八號二彩第一千二百零七號三彩第一千五百三十七號四彩第一萬零九百七十一號五彩第一萬四千四百七十二號又二千九百號先將大彩誌喜後查明得主再當奉告茲出第三十一會票准於七月初七日仍在杭州總公司開彩此佈　　　上海南市恊濟分司司啓 
　　賞格 
　　余妻瞿氏於光緒二十四年過門後卽於二十五年捲物而逃至今年二月間始行尋獲至三月初四日潛將金戒二只寗綢單衫一件綢紗棉襖一件綢紗夾褲三條逃在香粉弄與吳茂盛拼識同居至四月十三日尋獲吳從後門逃去至五月二十六日乘人不備又將赤金釧臂一副金戒指四只金押髮一只捲逃無蹤如有仁人君子知其下落扭送來家者謝洋三十元前來通信因而尋獲謝洋二十元决不食言特此登報聲明　　　　　　　　法界菜市街八十一號門牌打桶店樓下樊桂寳具 
　　京緞新盤 
　　啓　者　吾　業　京　緞　向　訂　新　盤　皆　從　塵　酌　議　今　庚　蠶　訉　歉　收　新　絲登　場　開　價　奇　昂　以　致　緞　貨　成　本　較　鉅　於　上　年　今　爰　集　同　業　公議　於　六　月　朔　起　京　緞　照　上　年　新　盤　暫　加　五　厘　錢　稍　補　不　足　伏希　　　貴　客　垂　鑒　是　幸　　　　　　　　　　　　　金　陵　緞　業　公　　　 
　　萬應救急良茶味清香常泡服却百病辟瘟疫門前施送遠近亟索不取兮文 
　　本堂時下要藥及萬應救急良茶共卅餘種如有購一元者卽送奉贈彩一號不如分文本堂志在濟人不圖利已所製時下要藥及萬應救急良茶遠近雲從久已有口皆碑今因假冐日多特欲推廣善舉起見爰備貴重　彩多種詳登各日報以湖北對號單爲憑其詳細章程載本堂新式發票之上　諸君子城心濟世旣得良藥又得奇珍一舉兩得幸勿失之交臂何如至于函索良藥旣多多之益善復朝發而夕至舉手之勞　更樂善　諸君子所樂聞也區區善悃諒邀　公鑒　　大英大馬路京都同德堂有限公司謹白 
　　馬寳 
　　新昌人參號發兌每分兩元無扣批發克已開設英界六馬路老仁濟善堂斜對門仁壽里内第三石庫門祇此一家並無分店 
　　當謂用藥如用兵兵雖壯不之訓練則不精藥雖眞未諳製煉仍無效是以歷古名醫研究藥石首重製煉良有以也馬寳爲本號所獨創固巳盡人皆知製千古未有之奇藥治天下不起之重症神效所至寰宇皆克遂得名焉其始也本主人不知煞費幾許心皿始克製煉成功所謂製者製其性煉者煉其精精液既聚功力自大故無論極重疾顛只湏錢許而痊輕者五分足矣他如鷄羊猪癎中風咯血肝胃氣痛噎膈反胃及小兒驚風喉證痰飲箐症服之無不立愈誠至寳焉不謂生意一盛假冐蜂起頻年以來市上之所謂馬寶者何可勝數大抵依樣畫葫者能之拾人牙慧者尤能之而欲詰其直僞何别何法製煉恐亦膛目以對宜乎精稍有識見者購藥不貪亷必認定創世馳名老店始放心誠卓見　田是而論可見百虛究竟難逃實盖益信　　天下馳名廢東陳恒德堂秘製奇效耳聾丸○不靈還洋○假冒甚多購者認明 
　　　　耳聾天下第一奇方 
　　耳聾一症皆因腎水下虧相火上炎或鬰火傷肝以致耳聾目昏視聽不靈總因心腎不交陰虧陽僭而其病原尤在氣虛血　不能流通呼吸不能靈捷氣逆則虛火向上故有耳鳴耳響耳脹耳痛言語不聞等症本堂存心利濟得祖傳奇方不惜工本秘製此丸專治一切耳内之症無論男女老少兩耳重聽雖二十年三十年老症服之立見奇功轉聾爲聰補眞陰生津液攝納浮陽退除虛熱重者二大盒斷根輕者一大盒包愈妙在神清氣爽身强體健永無復聾之患　治耳聾之天下第一奇藥也虛自欺人罪我惟天每大盒四元中盒二元小盒一元均無折扣○各　信購原局回件信力自給○分設上　英大馬路萬康醬園對門德仁里内石庫門廣東陳恒德堂謹啓 
　　童叟補劑○調體奇騐○常年四時可服○能補先天充足○僞貨亂眞○購者宜愼 
　　泰西贊醫士聲明補腎聚精養元固本珍珠牛髓粉愼防假冐此粉是出售以來蒙中國官紳信仕商送禮風行廣嗣瞎年確有　　　　者得牛骨髓補腎功稱獨步本醫士七次遊　歷中華視診應接不暇每見世人輕年殀壽邁年無嗣更有身染損症亦頗不乏搂其理初爲先天不充繼被後天先調致有壽殀身損無嗣等情醫者憫惻殊深由此製藥濟人此粉用泰西童子肥牛祇取骨中之髓佐以珍珠並養元固本塡精等要藥入口毫無臊氣善能補腎益氣壯陽健脾添精神養眞元平五　安三　獲益甚繁筆不勝載蓋人如患腎虧氣虛損症癆瘵陰虛陽痿腰酸腿軟頭眩目暈面黃肌瘦等症服後奏效如神欲享高壽欲廣嗣續欲强體質欲驅百病請常服此則延年益壽螽斯衍慶握如掌心中也連服十天面色卽轉紅潤能服一月可長體肉十磅倘行房後體稍疲倦冲服三錢不使外邪乘虛而入且精神照常倍　試騐確有眞憑識者請早衛身幸弗負本醫士婆心濟世焉○每罐洋一元每打十二罐洋十元○外埠函購原班回件○經理　醫士始創眞正五牛牌○設在上海二馬路中市○西鼎新里口○暹邏大德通公司○方是外國的眞原貨 
　　僞藥欺人○天誅雷殛○特聘　大法國安醫生包治患難奇症○開設上海四馬路大觀樓西隔壁 
　　補天大藥局虔修時令要葯 
　　崔氏齋戒辟瘟丹每錠洋一角○諸葛行軍散每洋四十瓶○壽香瘳氣丸每洋一百瓶○八寳純陽正氣丸每洋一百包○救急飛龍奪命丹大瓶洋四角○八實紅靈丹每洋七十瓶○開竅臥龍丹每洋一百瓶○虔修藿香正氣丸每服十四文○萬應靈寳如意丹每瓶洋二角○時症白痧散每洋七十瓶○人馬平安散每洋一百瓶○天中救急良茶每洋百六十包○○急救　螺痧藥每洋二十五瓶○盧薛昌午時茶每洋十一匣○自運范製神麯每匣一角○虔修辟瘟香牌每塊計洋一角○西藏眞正猴棗零售批發均可 
　　上海括打藥房經售未士括打秘製新法戒烟溥濟藥水祇此一家别無分設○戒烟藥内不用嗎啡鴉片而又確有效騐者惟有此水　　甲辰年始大瓶格外便宜 
本藥房自戊戍年七月經售此水以來中國各省銷流幾遍因而戒除烟癮身體轉弱爲强者雖恒河沙數不足以喻爰於今年爲始特將五元十元大瓶藥水格外加重以酬○賜顧雅意至於功用服法種種效騐逐日已另有告白詳登由新滬三報茲惟將各瓶實價列左○戒烟溥濟水一元一瓶重一兩八錢○二元一瓶重三兩八錢○五元一瓶重十二兩○十元一瓶重念七兩○如購一打價可九折十打八折劃一不二甲辰年始五元十元这溥濟水新瓶全用玻璃塞上白賽晶料製成瓶面並鑄有中西文招牌爲記從前黑玻主璃瓶一槪不用賜顧辨之○美界白渡橋北首仁智里十三弄括打藥房啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湖廣總督張香帥札漢口商務局文]  
　　爲札行事光緖三十年二月十八日准商部咨開光緖三十年正月三十日接准咨　　漢口商務局司道詳稱查湖北商務會萃之區集於漢口其地處長江上游爲滇蜀湘黔出口門户將來蘆溪粤漢鐵路告成又爲直汴　廣往來樞紐商務之盛甲於海内二十四年秋本任督憲張遵殿漢口商務局籌議入端卽附設本省各州縣土產陳列所次年刊印商務報續在湖北設立農務學堂工藝院本年春又經憲臺籌欵飭辦商務學堂商會公所均在漢鎮分别購地另於湖北省城設工商勸業塲秋間工竣分設中外製造天然各品夏間復將漢口日報攺歸商局主持似此應辦事宜已綱舉目張從此核實講求朱始非收回利權之一助惟近年銀根奇緊倒榻　聞商本旣虧商情煥散本司職道等籌思再四擬照原議第六端保護之法官爲追懲積欠以固商本擬明春由商務局添設傳　公廨代商追欠俾有　責兹將原議章程及商局陳列士產花名分列清册並已刊商務報第一百四十期詳請核咨等情到本兼督部堂據此咨送查照施行等因前來查提倡商務入手之初不外整頓士貨開通風氣必使種植繁衍民　開拓而後工之製造日良商之轉運有資鄂省輪　輻　衆商塵　漢口地居上游爲滇蜀湘黔往來必經之道更須力爲整頓以冀日上蒸蒸貴督悉心籌畫倡率有方於漢口　衝毆立專局實爲握以圖足資表率本部詳閱原案所擬章程入則並各州縣土產花名清册以及商務報本立法精當庶物備詳不難卓著成效至近年銀根奇緊商本　折更關急務來咨所稱擬由商務局添設傳審公廨代商追欠　屬可行　在本部擬訂商律所有債律一門正在詳細核議該局如已擬　章程卽希赴急咨送一面先行試辦仍俟本部訂定債律奏請欽定頒行後再行照律辦理相應咨復查照見覆可也等因到本大臣准此合就札行札到該局卽便遵照辦理並酌擬代商追欠章程詳咨毋違此札 
[上海縣署瑣案]  
　　某老虎灶茶肆主杜明奎前控張茂春違犯行規一案經縣主汪瑤庭大令訊明將張交兪源生保出秉公調處前日杜投案呈催大令命提兪至案令速將張交出如違收所勒交著名流氓曹阿春於沈阿順被戳身死案内由法租界公廨讞員陳楚生大令飭深拘獲連兇手魏連生張二巖移送縣署大令訊明曹未帮兇交人保出詎知曹出外後仍不安分守法某日與流氓陸王金等人持械向人索詐被控至縣大令飭差拘案研曹供稱小的係本地人向爲玉工現在城内某作爲夥上月某日因沈被人戳傷牵涉至案蒙恩訊明交保至今不故犯事求恩訪查如有不法等情自甘重辦大令飭收押自新所聽候飭差查明禀復核辦周正林前因失去其妻誣指周阿莊誘拐致阿莊氣忿服毒報經大令騐明命將正林帶回管候前晚升堂研訊正林供小的係浙江紹興府屬某邑人向爲柴掮客叔父無子兼　　房香火是以娶有二妻一住原藉一在上海各生子女若干人上月十四日次妻在紹忽然逃逸小的聞信回籍訪尋迄無不落不得已仍來上海有屬阿才者自稱願爲小的尋覓惟須費洋銀十元小的當卽如數付給久之查無蹤跡向盤詰忽指稱實被阿莊拐去小的信之因此訴知包探尋獲阿莊勒限五日將妻交出豈知實受周愚尙求恩鑒陳林有供小的與阿莊相契甚深當阿莊被包探拘獲時小的卽往擔保阿莊以冤遭不白憤恨難堪自稱非一死無以自明小的安慰再三不知如何後竟吞烟自盡大令著將正林交人保出聽候提周訊究 
[英租界捕房紀事]  
　　洋涇　橋畔森昌泰號及唐姓家長裕里某妓院先後被賊竊去衣飾投報捕房捕頭派包探趙銀河查得　贜皆積竊張雪根卽陳雲鄕所竊已因他案經城内保甲總巡局拿獲爰訴知捕頭前往提回吊齊各贓押候解送公堂禀請讞員黃耀宿司馬訊辦○偷兒王炳生掩入王福生家行竊水烟袋及衣物携至某處求售被包探米順拘入捕房捕頭令押候解送公堂禀請究辦○日本總領事署文案顧甫卽顧春源投公廨控陳芍庭勒據吞没鉛字機器情司馬准詞飭差恊同包探沈阿炳將陳拘　送入捕房押候小期訊核○六百六十六號華捕巡至某處見奏小大趙阿根抱病呻吟情殊可憫因卽帶入捕房捕頭令轉送公廨禀請妥爲安插司馬派差送至棲流所留養醫治 
[法租界捕房紀事]  
　　有吳某者僑居法租界　壽里聘唐氏女爲室去年十二月迎至家中童養旋擇於本年三月某日完姻先是有鎮江人施　林者以求售各彩票爲業與氏有私將届婚期誘逃回鎮旋又來　匿跡美界泰安里某日被吳某尋獲將氏領回旋藕斷絲　依舊　來勾引吳目擊忿甚一并送入捕房捕頭命押候解送公堂禀請讞員陳楚生大令訊究○流氓李阿金李仁奎於本年三月某日攫取某氏婦金挖耳報捕緝拿未獲前日又在新拓租界中圖劫被包探拘送捕房捕頭令押候堂期解請訊辦○昨日餅師某申扭其夥某乙至捕房訴　被竊洋銀十二元求爲追究捕頭詰間之下乙供稱在地上拾得摺子一扣當卽交選伊反指爲行竊心實不甘求爲察核捕頭著押候查明然後解送公堂請禀核辦 
[美租界捕房紀事]  
　　前晚流氓劉榮坤至有恒路計阿春家借端索詐洋銀二枚計不允從劉突出利刃向計喉間猛刺夜管碎裂血湧如泉正欲奔逃不虞被旁人拘獲四圍簇擁解入捕房捕頭令人送計至同仁醫院醫治劉押候轉解公堂禀請讞員黃耀宿司馬懲辦昨日午後董阿毛康金三張阿金張根大羅松寶五人同泳游於虹口某河旣而康見董衣袋内有金戒指一枚暗中嗾令二張及羅先行上岸竊之而去迨董查悉投報捕房捕頭令包探朱桂生一併拘獲弔出原贓押候轉解公堂禀請訊辦 
[源遠流長]  
　　日愛堂趙大善土灼臣先生好施樂善見義勇爲平生濟困扶危不論親暕遠近幾於有口皆碑兹因敝堂善舉愈推愈廣經費浩繁深恐難乎爲繼爰將𨑌時所置寶山縣真如鎮十四圖列字𡉗内已田分撥二十畝零七分助入敝堂作爲恒產俾得源遠流藉　補助其爲敝堂計者洵藻密而慮周在先生行所無事本非有望　之心而天道好還鑒觀不爽富貴壽考及身之享受　窮閥閱簪纓累世蒙庥不少書日作善降祥易曰積善餘慶敢爲先生操劵待之乞附報章藉誌欽偑滬北天后宮前廣益善堂司董　信厚龔心銘施則敬朱偑珍視大椿葉貽釗周鴻孫等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
錢七分二釐其盈餘一欵該省自行坐扣報部查核所有盛京本省光緖二十九年正月初一日起至十二月底止實放過庫平銀一千零四十兩共扣平餘銀五兩四錢零八釐盈餘銀七錢八分又放俸餉雜項等銀十九萬三千九百九十三兩七錢三分零一毫七絲八忽零五纎五塵每千兩應扣平餘銀三十二兩共扣平餘銀六千二百零七兩八錢又照奏准章程每兩减去二成折放共撙節銀三萬三千三百六十七兩一錢二分六釐又分成換核扣各官養廉銀一百三十二兩三錢三分一釐又放俸廉雜支等欵扣過减平銀二千六百八十三兩二錢零八釐又放俸餉雜支等欵每百兩應扣二兩平銀二兩共扣二兩平銀八千八百七十四兩六錢七　　釐以上共扣過平餘盈餘袋計　平撙節養廉减平二兩平等銀五萬二千五百九十五兩六錢九分六釐　實報明歸入正項等情呈報前來奴才增祺溥顯將此項平餘盈餘袋計餘平减平撙節及扣存養廉並二兩平銀兩詳加查核無異請將此項銀兩歸入正項俟放俸餉時動用理合遵例具奏伏乞皇太后皇上聖鑒敕部查核施行謹奏奉硃批户部知道欽此 
[江蘇巡撫恩奏爲准户部咨具奏另籌内務府常年經費片十八日]  
　　　籌片再准户部咨具奏另籌内務府常年經費一摺光緖三十年二月十三日奉旨依議欽此單開光緖三十年分撥江海關洋稅銀二萬兩徑解内務府應用等因當經行關籌解去後兹據江海關道袁樹勛詳稱現於洋稅項下照數籌足並隨解平餘銀五百兩　運等銀一百六十兩循案仍交京　號商領解赴京交納等情詳請奏咨前來奴才覆核無異除給咨起解外理合附片具陳伏乞聖鑒謹奏奉硃批該衙門知道欽此 
[雲南巡撫林奏爲糧道交代遵照新章攺題爲奏摺十八日]  
　　雲南巡撫臣林紹年跪奏爲糧道交代遵照新章攺題爲奏恭摺仰祈聖鑒事竊查糧儲道到任照藩司交代盤查例定限兩個月交代清楚浩具册結具題歴經遵辦在案兹據布政使劉春霖詳稱准署糧儲道郭燦咨於光緖三十年二月初　日到任接收前任道陳燦移交自光緖二十八年十二月十九日到任起至三十年　月初日交卸前一日止所有任内經管米折等欵舊管存銀十七萬四千二百四十九兩九錢零新收銀二十萬四千五十八兩三錢零管收共銀三十七萬八千三百八兩三錢開除銀二十七萬七千一百二十七兩零實存銀一十萬一千一百八十一兩二錢零以上　欵俱經按欵照數盤查實存糧庫並無虧短　卽接收清楚分晰繕造清册出具印結詳請查核遵照新章攺題爲奏並詳明此交代例應詳請盤查因各屬徵收未復舊額歴經設法騰挪勉供存營制兵及解司轉放邊餉等項之用若按年核計鮮有存儲卽現在實存之數亦係發舊欠新勉爲暫存以副糧儲之義曾經彚同司庫尃案奏　緩辦是以照案請免盤查等情前來臣覆核無異除册結分送部科查核外所有糧道交代依限造報緣由謹會同署雲貴總督臣丁振鐸恭摺具奏伏乞皇太后皇上聖鑒敕部核覆施行謹奏奉硃批户部知道欽此 
[兩江總督魏等奏爲鎮江開辦警察匪徒藉端滋閙現經查明分别懲辦情形摺十九日]  
　品頂戴兩江總督臣魏光壽　品頂戴署理漕運總督江蘇巡撫臣恩壽跪奏爲鎮江開辦警察匪徒藉端滋閙現經查明分别懲辨情形恭摺仰祈聖鑒事竊查光緖二十八年九月十六日奉上諭袁世凯奏定警務章程曁保衛地方一切甚　妥善各直省督撫仿照直隸章程辦理不准視　緩圖因循不辦等因欽此當經通飭各屬一體欽遵籌辦在案鎭江爲通商口岸五方雜處　莠不齊警察之設尤不容緩疉經札飭該管道府縣按章從速舉辦祗以需欵浩繁如建兵房募巡勇一切事宜必須預籌非空言所能集事且警察利於商民而不利于奸宄不逞之徒每肆謠喙辦理較難措手該管道郭道直不辭勞瘁督率鎭江府知府祥福署丹徒縣知縣洪爾振委員候補知縣實鎭山會同紳商銳意興辦經營半年之久始得漸次就緖乃三月二十六日接該附道電禀鎮江開辦警察因遷菜市匪徒藉端滋閙迫令各店　市焚燬局屋器械兵民互斃三命等情旋准京口副都統臣奇克伸布函告相同並據該關道及該府縣飛禀一切詳請前來當分委道員李維翰郭本謀馳往查辦兹據該道等先後禀稱查得此案　事之由實緣辦理警察清理街道新設菜市一所諭限各攤移就市民憚于遷徒並聞三月以後酌收房租各菜攤遂　率停止並阻鄉間菜担上市顯欲與局爲難委員　鎮山聞此風聲二十六日早卽辦局勇前往勸諭鄉民蜂擁二三百人將局勇兩名扭赴縣署經該署縣洪爾振再三　導衆亦唯唯而退乃出署後有奸民從中煽惑一唱百和愈集愈多由兩沿途大呼迫令各店鋪一律閉門擁主曹家　將警察分局圍住該分局委員從九兪箴璽及司事巡勇等以來勢洶洶赴將局門緊閉大衆抛擲磚石打毁門墻其　巡勇開放空槍以翼警散乃忙亂之中巡兵江永貴誤開一有子之鎗至轟斃在場之民人萬大七皃大衆更忿抱不平將逃出員司兵丁圍毆致傷十二人並以洋油引火焚燬局屋時有仟廣林正在門房处澆油助勢被護勇張少菁砍傷致斃而張少菁亦逃避不及被獲斃命局内存儲有注槍三百桿彈三萬顆同時燃裂幸未傷人因變生頃刻該地方文武間信赶到勢已不及當督率防軍彈壓將火　　適值大雨幸未延及民居計被焚去局屋二十九間該關道及府縣赶卽出示曉諭衆心始定街市安堵如故各店鋪次早卽一律照章開市並由營縣拿獲譚大狗子等六名提同受傷各兵逐一環質歴歴如繪巡兵江永貴延至二十九日因傷身故此查辦當日　釁滋　之實在情形也據該關道郭道直自以辦理不善當將委員　鎭山撤差禀請與府縣一併議懲前來臣等查該委員　鎭山與該　縣洪爾振辦理警察要政宜如何子邁往之中寓以詳　因勢利導乃因限遷菜攤入市售賣辦理近于　切以致釀成巨禍該管　府旣未能防範于先又不善彈壓于後卽于從嚴叅辦均屬咎無可辭惟警察係奉旨飭辦之件該匪徒等竟敢以不利于已藉端煽惑聚衆多人傷斃員司兵丁焚燬局屋器械實禀目無法紀挾衆逞刁鎭江華洋交錯各匪溷跡每舉辦一事其中稍涉　忌遂皆視爲畏途此時若遽將各員叅撤不特匪徒之刁風愈長而將來警察卽無敢認真接辦之人勢必虚應故事廢于半途 
 
