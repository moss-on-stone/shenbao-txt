# 1912 - 345 - 4914310

 

Page 1

 
 
社論 
[俄蒙交涉檔案（九無名）]  
[二十庫倫之兵備]  
　　庫倫獨立當時由附近驛站調來驛卒二千名授以俄國新式快槍令充兵隊槍械用法並未諳練隨意背負往往失事每兵每月僅發食羊三只不敷食用且初至庫倫正值小春節候痘症流行轉相傳染大爲困苦遂將一半移駐郊外曠野一半移駐頭台以外統兵者先爲柏兎公爵後陶什陶來庫遂改歸陶統率陶黨約三十餘人又續到五十人皆持利器饒有武略自各王公等决議不取消獨立後深恐内地興師問罪遂調四盟蒙兵來庫防守皆在汗山以南駐紮内選精幹者百名交俄官訓練所需軍械均自俄境運入四月十六日運到六十餘駝十七日續運六十餘駝嗣後源源之入凡數百駝聞其定購之敷共快槍二萬五千桿子彈二千箱并由俄國聘來敎習十一人月薪各二百五十元專任敎練陸續更替已練成數百人據其兵部統計現在全蒙兵數約有二萬每名月餉最多九兩陶什陶之兵一百三十餘人月餉自三十五兩至六十兩不等總計每月軍餉須三十萬財賦所入不及什一凡此鉅欵悉出俄人假貸至所稱兵數二萬係綜内外蒙古散處之壯丁而言其粗經訓練可稱兵隊者共約六百人以四百守科布多以百人駐逹里崗（蒙人於九月間派兵五百名運軍裝駝八十隻進攻逹里崖掠取牧塲牲畜）以百人守庫倫蒙古精銳（係就現在論）盡萃於此其餘皆牧夫走卒隨地徵募以陶部鬍匪統之現駐科布多者約三千人駐庫境者約千人其餘散處各地並無確實數目 
[二十一庫倫獨立後之華商]  
　　庫倫獨立後 
在留華商尚有一萬六千餘人當將原有之十二甲首改爲商務維持會東營議員三十六家西巿議員四十八家以原有之商務公所爲會所每星期晚開會一次每日有常駐員六人專司蒙古外交曁商民事件華官去後保護無人來貨絶迹搶刧時聞各旗所欠華商欵項不下四五百萬一時無法籌還遂思一網打盡以圖抵頼種種横暴行爲不能罄述紀其尤者如下 
一禁止華商出入啦嘛圈内 
二禁止華商集會 
三禁止華商與蒙人雜居 
四禁止華商與内地交通 
五勒令華商承辦差徭供應夫馬 
六勒令華商改易蒙古裝束（此事尚未實行） 
七勒令華商納進出口稅值百抽五 
八蒙官時以小故控訴華民一言不合立斃杖下或以冷水灌頂立時致命 
九蒙兵强買貨物稍有不遂肆行打燬 
十明火刧奪日三四起官不過問 
[二十二外蒙與内蒙之關係]  
　　外蒙獨立雖屬外交上之關係其實要亦地面空虚無兵力有以致之但外蒙窮處漠北爲北京第二層防禦線其勢猶緩若漠南一帶被其煽惑人心浮動國本飄摇滅亡之禍可以立至又况奉天等處門户洞開實逼處此攻守之機俱不足言惟内蒙東自遼河西迄寗夏陰山天險維翰雜屏背城借一猶堪自立故無論對日對俄必於内蒙根基確定方有把握即北京首都問題及取消庫倫獨立亦必以内蒙穩固與不穩固爲斷熱河察哈爾都統綏遠城將軍東三省各都督均先後電請中央酌派軍隊分駐内蒙藉資鎭壓 
[二十三烏泰投誠]  
　　札薩克圖旗王烏泰本非善類前次虧欠俄債欲以土地出抵事爲東督所知代爲清償此次庫倫獨立惑於蜚言即萌異志派托托什呈請庫倫僞内閣請轉奏活佛情願投誠茲錄其全文於下 
内閣事務衙門爲咨行事本年三月十七日本衙門具奏爲哲哩木盟科爾沁扎薩克多羅郡王烏泰率領該旗各蒙情欲投降蒙古國等情恭摺仰祈聖鑒事竊准哲哩木盟扎薩克多羅郡王烏泰呈稱爲轉奏請旨事現在本旗梵通寺呼圖喇嘛羅佈倉朗奇特圖伯丹扎拉三普恩寺喇嘛噶拉桑禪盤圖克吉呢嗎等各喇嘛扎薩克多羅郡王烏泰托托什台吉甲丁及該旗内居住散丁等會同共計二十萬之譜情願投降鴻慈逾格恩准將二十萬衆生係照來生活不受他人騷害我蒙情願報效活佛至禱至禱各等情懇請轉奏請旨前來奴才奇林奇莫特等查郡王烏泰實屬與公有益領衆投降甘心報效專遣托托什呈請投降理合將呈請轉奏各緣由謹恭摺具陳伏乞皇上聖鑒訓示謹奏本日奏硃批該羅佈倉朗奇特圖伯丹扎拉三烏泰等情願投降實屬可嘉著賞給羅佈倉朗奇特圖伯丹扎拉三撓莫奇班的逹勇號著賞給烏泰親王世襲罔替欽此欽遵相應恭錄諭旨咨行科爾沁扎薩克圖郡王烏泰遵照將該旗所屬境办妥爲防範以固旗籍而慰各蒙除分行知照外相應咨行科爾沁扎薩克圖郡王烏泰希卽查照施行須至　者（未完） 
 
 

Page 2

 
 
命令 
　　十二月二十一日臨時大總統命令 
雲南都督蔡鍔呈軍務司副官張繼良携欵潛逃嚴緝未獲請飭直隸都督查封該員原籍冀州家産並分飭各省通緝押解歸案究辦等語應即照准此令 
土觀呼圖克圖倡導徒衆翊贊共和並派遣沙畢當斯逹巴來京呈遞貢品備抒悃忱前經先行傳令嘉奬應卽加封圓覺妙智名號賞坐黄幃車並賞銀五千元其派遣來京之沙畢常斯逹巴菲色木布得欽札布應均給予綽爾濟名號以昭激勸此令 
察罕殿齊呼圖克圖贊助共和傾心内響茲復來京謁見備抒悃忱應即加封普應穆如名號賞坐黄幃車並賞銀五千元其隨同來京之瑞應寺商卓特巴札薩克喇嘛業希桑布普安寺畢立格圖默爾根堪布之代理札薩克喇嘛業希台爾難應均賞用紫　以昭激勸此令 
舊土爾扈特汗王貝勒貝子曁十七旗王公台吉等呈稱歸附民國萬衆一心等語該汗王等拒逆助順深堪嘉許應由新疆都督傳令奬勉以勵忠誠此令 
專電 
　　北京電 
　　克利斯浦取消第十四條優先權償欵克索二十萬磅財政部允十萬磅尚未議妥現由英使斡旋大約十五萬磅可了外傳五十萬磅大確 
[北京電]  
　　參議院昨日又行文國務院咨催外交財政兩總長出席將下列問題詳加答覆一中俄庫約交涉開議已久未聞俄政府付與俄使全權嗣後交涉該使如有認可之件能否有效二我政府前次提出修改條件該使曾否答復三外交陸總長對於庫事最近之政見若何四大借欵内部又有變動與簽押問題有無關係五陽歷年内如大借欵不成有何救濟之法 
[北京電]  
　　政府接長春電俄政府派俄兵一百六十九名於二十日晚間由長春起程來京保護該國使館 
[北京電]  
　　中央擬召集全蒙大會已由蒙藏事務局擬定草案送交國務院俟會議通過後即次第籌備舉行聞原定明年一月開會現因一切預備趕辦不及改期二月初旬舉行 
[北京電]  
　　庫逆派杭逹王等代表赴俄除申謝外復請求四事一請俄廷速借巨欵以備軍餉並訂購戰械二請俄廷徧商列强承認蒙古獨立自主三准在庫倫建築城垣以防意外四求俄廷速飭陸軍部備兵與蒙人恊力攻華 
[北京電]  
　　據外交團消息日政府要求中國重改中日條約探其内容一中政府須許日人在南滿有各種特别權利尤注重工藝二准日本在寬城子長春一帶添駐軍隊永不撤回三在以上二處日本應有審判特權四中政府不能將以上各種利權許與他國政府尚未答覆 
[北京電]  
　　敎育部函請國務院將中央學會法諮詢案速提出參議院 
[北京電]  
　　駐京英使爲印土交涉事曾向外交部提出抗議現該部尚未正式答覆 
[南京電]  
　　前日金陵關扣留穗瑞丸運來島鹽二萬五千包經程都督電咨財政部請示辦法昨奉覆電責令運户按照部定借運加餉專章每百觔繳餉銀一兩五錢否則如數充公 
[南京電]  
　　程都督昨接駐滬俄領事格羅思電謂十九日本國大皇帝命名慶節由陳交涉使來署道賀並致貴都督賀箋厚誼殷拳實敦睦兩國邦交永固之徵 
記者按貴公使能轉請貴政府於外交上稍講公理顧全和平斯乃兩國邦交永固之徵耳擬即遵辦 
[南京電]  
　　内務部電告程都督已派員來寗調查蘇省禁烟情形 
[南京電]  
　　應省長昨接財政部電請轉飭江南造幣廠暫行停鑄銅元 
[南京電]  
　　都督府擬將軍械處之被服科併入該司管轄 
特約路透電 
[北京電]  
　　荷蘭駐京公使勃拉克倫君不日將乞假回國繼任之斯德穆伯爵將由海牙來京瓜代之期當在明年正月間云 
[武昌電]  
　　電此間財政司通告商人謂兩月以後凡運赴俄國之各種出口貨均須先由本地華官盖印並謂此後凡與俄國貿易之商人均須持有護照此項護照並須由俄領事簽字云 
[巴黎電]  
　　法國首相卜横卡爾君在衆議院演說力言英俄法三國所持對付巴爾幹問題政策之一致卜君復以英國發起列國大使會於倫敦之議頗多贊詞 
[倫敦電]  
　　土國與巴爾幹各邦媾和會議今日（廿一）又復開會據官界發表關於今日會議結果之紀事云土國因希臘尚未簽定休戰條約故要求希臘先准該國以糧食接濟亞特里雅那堡方允與希臘代表議和惟巴爾幹各邦代表則謂此項問題土國與保加利亞塞爾維亞門的内哥羅三國訂立休戰條件時業已解决故出於媾和會議範圍之外云云士國代表答稱此事須請示本國政府後再行定奪路透電社得悉土國爲維持人道主義起見故要求以糧食接濟被　　譯電 
[柏林電]  
　　土政府因海軍曾在逹逹納爾海峽運外陸軍曾在茄里拉戰勝希軍故數日以來益見强項倫敦媾和會之土國代表已接政府訓令曾於星期六日宣稱巴爾幹各邦如不承認亞特里亞洛泊爾一款則土國之休戰利益極微云云豫料布國代表將拒絶土耳其之要求 
[柏林電]  
　　俄國首相柯柯沙夫關於國際政治地位之演說德國半官報多加褒讚謂爲和平之宣言蓋柯氏曾稱俄國不願以英俄法三國協商拒抗德意奥三國聨盟云 
[柏林電]  
　　俄國首相柯氏在國會演說財政豫算案時有俄國對外政策須注重和平俾有餘暇振興國内實業以供國家與社會無量之需求等語 
[柏林電]  
　　傳聞奥國現正在下動員令 
[柏林電]  
　　德國國民捐助興練飛船隊之經費已逹馬克七百萬枚中有二十一萬餘係由僑寓各國之德人所捐 
[柏林電]  
　　德國無線電話現極發逹各報所載社說可以傳逹四百基洛密逹之遠 
公電 
[共和黨本部通電]  
　　各報館鑒選舉競爭政黨公例要以國法與黨德爲範圍本黨尊重國法於黨德亦極爲注意本黨支分部此次對於選舉競爭則有之豈有破壞國法黨德之行動不意近日國民黨本部接有河南該黨分部寄到印刷物題爲秘密談話署共和黨頒行字樣其内容皆違法敗德之語另有附啓云專啓者秘密談話一件非共和黨之印刷物而以此名名之者避攻揭也祈深藏勿路時時參閱切盻切盻挺寄叩云云此爲極可驚駭之事顯係有人故意誣陷以爲破壞本黨名譽之計况附啓亦有非共和黨之印刷品等語則誣陷更不待言除由本部卽日呈請澈究外合亟電聞共和黨本部號 
[程都督通知民國成立紀念電]  
　　上海各報館轉孫先生文胡先生漢民馮先生自由王先生徿惠王先生宏猷黄先生興蔣先生作賓鈕先生永建居先生正伍先生廷芳蔡先生元培景先生耀月湯先生壽濳張先生　宋先生敎仁于先生佑任王先生正廷陳先生鈝濤顔先生德清魏先生宸組林先生森陳先生道一胡先生瑛汪先生精衛唐先生紹儀徐先生紹楨馬先生良李先生書城黄先生復生莊先生藴寬馬先生君武趙先生正平均鑒中華民國二年元日爲民政府成立紀念缅締造之艱難勵國民之觀聽届期敬乞寵臨或遣派代表用光盛典並希轉逹當日在寗同事諸君子是所盼禱諸公居址未能盡悉謹佈報端伏維垂察程德全箇印 
要聞一 
[大借欵之黑幕談]  
[留英客寄稿]  
　　英政府爲防阻克利斯浦借欵大受輿論攻擊上月曾在議院發布白皮書題爲中國借欵談判要信共十八頁計三十七號爲英外部格雷與倫敦各銀行家相往還者意在借爲解釋明其公正無私乃克利斯浦於此書發布後忽出宣言白皮書中所載各件多不完備且有錯謬他不敢知即以第二十二號格雷致朱爾典一函乃關係克利斯浦本人純與事實不符顯係大加改纂餘可類推政府以此頗失信用本月乃再發布一藍皮書題爲中國交涉要信共二百十八頁計一百五十七號爲英外部及駐中國公使各地領事往來之件在兩書中於六國資本團所稱中國政府三月初九之約及五月十七之信均未錄入下院議員克海克君以此質問政府外部次官答言此兩要件乃中國政府及六國資本團之秘密英政府未便宣布非先得資本團及中國政府允許萬難照辦克海克又問俄日兩國加入資本團是否先得中國政府承認外部答言此事未先關照中國但中國於五月十七致資本團信中實已承認爲六國資本團亦並未言俄日加入於彼不利是中國不但早已默認且毫無所勉强於其間也克海克又問資本團曾要求中國不能將借欵用於防禦滿蒙是否確有其事倘果屬實此項要求究爲政治問題抑僅經濟問題外部答言政府不知此項要求究提出否大致恐係謡傳克海克又問英外部告東方銀行政府僅能助滙豐一家不許他銀行自由投資此語由比公司傳出决非無因外部答言此中原委請閱政府發布藍白兩書卽可得其大略夷内爾君質問英所提出條件如監督財政管理鹽稅之類似有干涉中國内政之嫌外部答言所謂監督僅就用欵清查此乃防制中國濫用救其財政出險不至陷於破産原屬一種不得已之辦法與干涉内政實大有别俄爾眉君質問資本團與中國談判是否有六國政府及外交官參入其内其所與銀行之權限究係如何範圍外部答言所有談判皆係資本團代交自行交涉不過隨時關照本國駐使及其政府彼此交換意見爲一致之行動免至經濟政策與外交政策相爲抵觸俄爾眉君又問八月初五資本團是否接得中國財政部來函將大借欵談判暫行停議此爲最要關鍵政府不得含糊外部答言此一問題現尚在調查中據中國財政部則謂實有此公函而資本團則謂並未收到且其收信簿中亦未註有此函尤不可解俄爾眉又問政府可否將關於借款前後交涉案卷全行公布其在千八百九十八年九月初二以後所有關於匯豐與德華經濟同盟之约此皆政府極力贊助必能詳其底藴亦當一同公布以示大公無我外部答言事關兩銀行私約政府何能擅行發表堅拒不允自此各質問發見之後輿論乃更不直英政府之所爲矣當各國公使反對鹽政作抵之時路透電稱中國已允另以他稅抵押倫敦借欵克利斯浦債券大受影響頗有恐慌態度遠東通信社乃將熊秉三所述鹽稅優裕之詳情及外交部所答鹽稅抵押倫敦借欵於庚子賠欵抵押並無妨礙理由傳播各國大報力與少數英報袒護資本團者反對克利斯浦亦出傳單辯護聲明鹽稅雖曾抵押賠欵不過爲各項抵押品中之一其餘尚有海關釐金即以海關一項撥付賠欵利息已豐餘更無再需鹽稅各國干涉實無情理中國政府未必盡如所請路透電未盡可靠因倫敦中國使館及比都遠東通信社均無此項消息尤足證余言不謬云云按近聞債券仍不踴躍則以巴爾幹戰事牽動太大全歐經濟停滯又不僅倫敦借款爲然矣 
借欵交涉之别報 
[大借欵倫敦會議情形]  
　　此次借欵事件已將草約電交倫敦會議聞前晚（卽十五日）銀行團接到倫敦來電以各銀行代表自十三日起在倫敦會議並無結果十 
四日賡續開議直至十五日上午始將會議大致情形電致北京銀行團惟條件上問題仍未悉行解决不過僅將議决大意先行電知（大意已見前報專電）並聞十六日仍繼續討論大約一二日後始能議决銀行團擬俟倫敦會議終結後始通知我政府定期開議云 
[取銷克利斯浦借欵之交涉]  
　　取銷克利斯浦借欵交涉事件迭經周總長與該公司代表交涉日前已經該公司代表承認中國之要求將該借約十四條優先權一節取銷由中國承認賠償十萬磅以補此次之損失惟此款於克利斯浦交欵時即須同時交付政府以財政支絀此項賠償之欵擬於克利斯浦交付之二百萬磅内扣給已於日前將此意通知該公司代表聞該代表尚未允許謂須俟本團將應得賠償之數確實議妥然後商議交付之法此時商此問題似嫌太早云云 
庫倫荼毒一方之略史 
[建立國號]  
　　庫倫秘密偵探員李君密電報告活佛哲布尊丹巴於陰曆十月二十六日召集僞總理南那蘇倫曁僞内務大臣沁蘇烏克圖僞外務大臣抗逹多爾濟僞陸軍大臣貢博蘇克倫僞司法大臣南穆爾蕯賴僞財政大臣綽克斯諾爾布及各輔國公郡王親王貝子貝勒台吉等大開會議討論建立國號問題當時主張約分三派甲派爲僞總理僞外務大臣台吉貢蘇諾爾等主張爲大蒙國乙派爲僞司法大臣僞内務大臣台吉貢蘇諾爾等主張爲蒙古國丙派爲僞陸軍大臣僞財政大臣　各貝子貝勒等主張國號爲蒙國獨立而活佛哲布尊丹巴之意則以蒙古國蒙古獨立國意義雖佳範圍太狹不如名爲大蒙國範圍較廣且含有前大清國名義之意味故極力贊成甲派嗣經多數表決定名爲大蒙國已一面照會駐庫俄國專使廓索維慈請其轉逹俄國政府承認一面電飭駐俄庫倫代表松彦光汗直接向俄政府請其運動各國承認云 
[擅用非刑]  
　　張家口偵探報告稱庫倫僞政府以賽爾烏蘇台站爲由張家口至庫要道特派蒙兵千餘名駐守并迫脅附近蒙民降附其有不從者即捕其人掠其畜將人置之監獄内以最大鐵練兩條束其身並將鐵箍朿其腿灣蒙民受此荼毒怨聲載道云 
[恰商危機]  
　　此次庫倫獨立後卽將恰城華官及軍隊盡行驅逐出境在恰華商盡失其生命財産之保護而蒙人又不担保護責任買賣城（恰城華商會集處）商會不得已乃募壯丁三十名練成商團公請陳君永海爲團長聞陳係永平人幼年在東省軍界到恰已十年買賣城自　商團頗招蒙人之忌今春陶什陶派兵數百捕陳謂陳係革命黨因陳已剪髮故也陳於是約集在恰之挖金礦者開賭局者及綠林中人共有千餘名與蒙兵對抗蒙兵不戰而潰活捉百九十餘人嗣經俄官帶隊 
 
 

Page 3

 
 
干涉始經陳君約定將蒙兵放回所有蒙兵每至黄昏後不准到買賣城白晝亦不准擾害地方且蒙人向不習於政事所有地方警察權均在華商商團掌握此外若訴訟事及一切行政請俄官分别辦理乃京師昨接庫倫電局急報謂恰克圖華商自共立商團頗稱安堵近蒙兵忽慫恿俄人出頭勒令解散陳永海恐被拘拿拘拿已起程來京該處商人驚恐異常大有朝不保暮之勢且蒙兵乘機任意蹂躙情勢危急請速一面向俄使質問一面設法保護云 
[阿蒙反抗]  
　　外蒙獨立本一部分之謬妄昨日阿爾泰新土爾扈特盟長親王等有電致政府略謂現聞庫倫與俄國訂有協約有全蒙贊成之語殊深詫異查三年庫倫獨立本游牧始終並未贊成况民國早經成立五族一家從此助順拒逆共戴共和實我蒙部之所深幸茲聞前因又復迭次議决萬無承認庫俄協约自蹈滅亡之理由合電請鑒核仰懇飭由外交部與俄使嚴重交涉務將該約取消並將本游牧歸誠中央决不認庫倫獨立情形宣布登報爲感 
民國庶政進行彚誌 
[軍事處]  
　　大總統以本府軍事處因與陸軍部權限不免衝突參議院已屢次提出理由請爲取消現擬即時裁撤惟以近來蒙藏事急邊防軍務吃緊一切籌備陸軍部力量恐有不逮擬於軍事處裁撤時即就原址設一軍備處内分四股辦事所有人員半由大總統委任半由陸軍參謀兩部及邊省都督都統等薦任官制草案業已訂出月内卽行咨交參議院云 
[敎育部]  
　　敎育部日前提出兩議案（一）義務敎育法係規定滿六歲之兒重必須受初等小學敎育且責成其父兄有迫令入學之義　（二）學校管轄法係規定專門以上之學校　敎育部直接管轄以國庫金支辦中學以下之學校師各地方管轄以地方經費支辦 
[鐵道院]  
　　前次交通部曾提出測勘全國路綫處官制草案由政府咨交參議院近聞朱　辛總長復咨國務院將路線處官制撤回擬改鐵道院將本部路政司併入此議已决日内當見發表 
[内務部]  
　　内務部前以北京市面自遭兵變後元氣大傷將舖捐緩繳再行寛免三個月至陽曆十二月底止轉瞬期限又滿市面非但一無轉機近復益加緊急雖經開市大都敷衍支持擬再將期限酌量寛展自民國二年正月起將車舖捐一併續停三个月以示體恤而蘇民困除令知捐局外并令内外城巡警總廳及商務總會布告知悉 
[商業銀行辦法之會議]  
　　日前幣制委員會審議設立商業銀行辦法委員中約分三派一採再分立主義二採用集中主藏義三採用折衷主義討論多時各有理由因是未能决定遂共推與委員五人使調查日本由國家銀行變爲中央銀行之理由及其經過之成績今先將三派所根據之理由錄下（甲）分立主義係倣美國國立銀行之法設立銀行時以資本金收買舊紙幣再以舊紙幣買集公債將此公債存之政府然後准許該行有比例存額十分之七之紙幣發行權依此法行之則政府不收回舊紙幣而舊紙幣可望自然消滅且有推廣公債販路之利 
（乙）集中主義此法適與前清相反紙幣發行權旣爲國家之獨占事業則一國之中不容有二種以上之紙幣如德國日本諸國中央銀行之外其他銀行皆不許有發行紙幣之權（丙）折衷主義日本原亦採用分立主義全國有多數國立銀行其後漸次改爲集中主義以至專由中央銀行發行紙幣分立制度雖似不免爲過度時代之制然能折中兩制先以全國紙幣發行額十分之七由中央銀行發行其餘十分之三讓與國立銀行發行如是則國家不失其紙幣發行權而又不難收回舊紙幣一舉而兩善備焉 
聞此三說須俟調查事竣後始能解决也 
[中央司法會議最近情形]  
　　十六日下午一點開會議長報告各省代表於十七十八二十等日到各法院叅觀恐開會時法定人數不足擬於此三日改爲上午九點至十二點爲開會時間審查會暫停三日衆贊成遂開議第一案地役權證明之方法案民事股審查報告股員表王淮琛報告略謂原案甲乙二項均擬作爲報告登記過於愼重本會審查結果擬就原案略加修正甲項依法登記别無問題乙項預先登記過三個月無申述異議之人即作爲正式登記如此辦理可以確定權利可以解除紛爭一俟登記法成立即可將所擬辦理法依本會所擬章程第九條由司法總長核定施行報告畢議長謂贊成審查報告並省略二三讀會者舉手多數第二案民國二年六月以前各省司法經費擬請司法部主持仍由地方支出案提議人江紹杰說明理由三條（一）中央負担暫可减輕且遲以半年財政上亦有寛籌之餘地（二） 
於中央地方財政分畫之際司法上不致受其影響（三）各省司法機關因經費支出先有確定藉可從容布置爲謀統一就範之預備劉恩格謂此案可併司法歲計案一併審查報告議長表决成立並付審查得多數贊成第三案各省覆判案件一律用直接審理主義案提議人江庸說明理由五條孫熙澤謂此案本員贊成然恐事實難於辦到遂逐條表示不能辦到之理由沈實昌謂贊成原案不過覆判章程稍有不富之處周兆沅亦贊成原案謂非直接不可若憑書面覆判弊端實多馬德　附孫說駱通謂若覆判由高等廳直接審理　州縣就肯盡心衆謂爲時無多請宣告討論終止駱通謂今日討論不畢可於明日繼續討論楊宗彩亦反對原案王未謂此案不可就法律上討論只可就事實上討論蓋因法律上規定恐于實事上行不過 
去即如雲南居民稀少每一直接審理必需三四月之久是於實事不便之一方面也議長宣告討論終止謂贊成此案成立並付審查者舉手少數第四案律師代理訴訟之區域應請以部議定其限制案提議人胡慶道簡單說明理由謂此案或因律師他處出庭遂致延至數月不能開辯論者故宜限其區域說明畢表决多數贊成此案成立遂宣告散會 
雜評一 
[極謬妄之照會與密約]  
　　昨日報上新發現之庫逆兩要件一曰庫外部要求各國承認之照會一曰俄蒙密約之全文此二者均無討論之價値然其荒謬受愚之處有不得不辭而闢之者要求承認之文開首即曰我蒙全體此次庫倫獨立外蒙各旗且不能盡使服從遑論内蒙而乃侈然自大曰全體其荒謬一也又曰爲保全原有領土起見夫蒙古領二權果爲活佛有否且不論試問與俄人締結如此之密約即使承認尙能保全領土乎其荒謬二也又曰不得已故與清分離夫此項照會發自近日可以一語不提及民國而僅曰與清分離一若民國本不必承認者然本不應顧問者然其荒謬三也又曰請貴政府查照承認立約夫立國之三要素具備而後成爲獨　 
立國今以絕無資格絕無主權之區區庫倫而能希冀各國之承認乎其荒謬四也 
俄蒙密約之十七條無一非籌劃俄人之普通特别權利試問有一條爲蒙人稍留餘地者乎而活佛乃貿然其認其受愚一也此次附從蒙古獨立者僅外蒙無識諸旗耳而與俄所締之約則居然包括全境試問活佛果有以全蒙權利授與俄人之權乎其受愚二也密約全文中其第九第十六等條爲俄人握有司法行政權之根據此外各條爲俄人據有商務實業交通金融等種種權利之張本然則此項密約非特利權爲俄人佔盡即主權亦已拱手讓之矣尙得成爲國家耶其受愚三也當俄蒙締結密約之初其他各蒙王曾不認活佛以全蒙大權授與俄人提出抗議而活佛惑於俄人之甘言仍悍然實行不計後日之利害其受愚四也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[應民政長宣布不能駐蘇之私衷]  
　　應民政長致蘇州各國體害云閎以菲材謬　重任迭荷函電馳問奬飾有加並辱商會代表諸君枉存滬庽殷殷以駐蘇相約諸君子愛地方愛都督推愛以及德閎惶愧恐惧不知所報德閎五號來寧面商都督籌備一切甯蘇駐地尤爲待决第一問題省制官制動關全局目前旣未確定恐非本省官吏人民所能協商取决惟思軍民分治乃職務關係非省會關係都督民政長其性質亦與前清總督巡撫不同近諗國務院提議地方官制道縣兩級之上省爲虚位如院議通過省之名義尙有變更民政長之存廢亦祇數月間事德閎奉命卽經聲明以正式省官制發表之日爲限此時本爲都督分勞本省政務規畫進行均須就近商承都督辦理現值籌備分治期内機關組織不過就一時之利便指定一地點設一辦事處正不必與省制併爲一談惟蘇州地方現狀因習慣上心理上有種種關係自應設法維持現已商定都督寧蘇分駐撫綏鎭攝威望所至非民政長所可比擬更非德閎所能幾及至財政機關亦擬别籌布置各處稅項並卽酌配區域指定徵解蘇州分銀行以備撥付並不統解寜庫似於金融亦不至有大影響德閎從政吳會已逾十稔居處相習痛癢相關雖屬僑居已忘客著舍蘇就寗本違私願顧服務此邦即爲公僕未能偏重感情用酬雅愛謹述梗槪藉慰廑注尤願明達有以諒之肅布敬頌時社應德閎啓 
[南京國民捐總會取消]  
　　十二月二十號下午一時國民捐總會在事務所開會討論取消辦法各團代表皆到會首由主席幹事長方濳君報告取消宗旨略謂國民捐原爲抵制借欵條件而設現大借欵已可成立國民捐總會可暫時取消并報告孫中山先生前月來函執事諸君公鑑前黄克强先生任南京留守時以民國經濟奇絀六國資本團欲監督我國財政爰是發起國民捐爲抵制外債之後盾本屬一時權宜鄙人曾參末議現在國民捐事似可取消所有已捐集之三萬餘元不必歸人中央政府如何用途應由出捐之各團體集議取决鄙人無不贊同也耑此布達順頌台祺孫文次提議善後辦法由庶務符定一君報告謂前日曾與中山先生商决本擬以此欵分三項用途（一）辦理地冬賑（二）維持地方公益（三）補助私立學校經費但蒙庫問題發生商京救蒙會旣經成立將來籌餉練軍種種需欵似宜急其所急請公决經各團體代表決議以此欵全數撥入救蒙聨合會保存俟實行征蒙隊出發時方能動用全體贊成并以國民捐總會之原有評議部加入救蒙聨合會改爲該會之評議部庶可監督此欵已電致總協理及上海報館矣茲將電文錄下國民捐總會今日開會取消所有捐集三萬餘元公决全數撥歸救蒙聨全會保存以爲籌餉之基礎鈞意然否乞電覆代理幹事方濳張光　程遠及全體公叩俟覆電如何再行與財政司交涉此欵散會時日已西下矣 
[程都督不准蘇城禁烟逾限]  
蘇城巡警總局奉程都督指令云蘇城巡警總局呈送城廂内外烟民實數土膏吸量表又禁閉土膏各店應否仍以年内爲限兩呈及四季烟民實數土膏銷數均悉據稱該局前擬十一月底禁開土膏店一條尙未實行是冬季土膏執照必經照發而表稱冬季各減若干應候發照後方有稽考語涉兩歧備考欄内所列預算遞減之期仍以秋季吸量爲準且稱自十二月起分四個月减盡是以預爲展限地步殊屬非是總之禁煙斷難寛限仰即先將膏照停發諭令歇業一面趕緊設法稽查限制吸戶並勸導土店及時收朿一切均會同縣知事急籌進行勿再因循至干未便 
[蘇軍遣散八十團近聞]  
　　蘇軍第八十團自奉程都督命令遣散及該團長發給恩餉後迄今多日尙未啓程回籍茲悉軍政司長盧鹿萍君以該團所遺吳江震澤等處防地甚爲緊要飭令原駐宜興地方之第七十九團第二營吳保恕所部一營調赴該處塡紮遞遺宜興地方卽令江陰徐繼斌團長派隊前往駐巡現徐團長已呈報於二十號派隊到宜俟宜興第二營吳管帶之隊開抵吳江後方可將八十團兵士雇船送回温台原籍云 
[揚州内河小輪衝突紀]  
　　行駛仙女鎭之大達小輪前日行經芒道河小知何故突遭寳大輪船開槍轟擊當被擊毁窗格等件經該公司電禀程都督及地方檢察廳起訴由程都督電令代理知事鄭頌周君碓查現鄭已派員查明寳大實有槍擊大達之事且　大行駛揚河未奉核准給照係屬私行開班昨已據實電復請飭檢察廳按律懲判矣 
[胡鄂公私賣荆州城]  
湖北荆旗善後處總理胡鄂公自運動得差後領去公欵三十萬元又勒捐荆旗富戶及荆州商民二十萬元共得五十萬元之譜除資遣旗民一萬餘人外餘款悉歸中飽詎胡慾壑未塡旣擅將馬廠公田變賣得銀十數萬又私將荆州旗城以内房屋基址由荆州天主堂馬神甫介紹一律賣與法國人某胡又得銀數十萬悉數存儲某外國銀行現被荆紳黄傳楨朱家畢等查知來省禀請軍民二府委員查辦而荆州旅省同鄉會長張知本時象晋等以通商條約除租界外無論公私地產不能售與外人近日外人買地交涉日繁然從無將全城土地賣與外人者胡鄂公擅賣荆城釀成重大交涉非用全力不能挽回爰於本月十八號召集荆州同鄉會議共籌挽救之策即請都督電致荆州文武各官先行將胡拘管以防逃逸一面再與法領嚴重交涉務令退銀贖回以杜後患云 
[鄂省禁烟近情]  
[禁烟局獨立]  
　　鄂省禁烟局原隷屬於内務司即漢口漢陽沙市宜昌老河口各禁烟局亦均由司直轄現省局總理張漢因辦理專賣已著成效極力運動該局獨立以便統轄各處禁烟局俾專責任業已由省議會議决夏民政亦表同情已命該局改爲湖北全省禁烟總局逕受本府監督該總局來往各司公文槪用咨文各縣知事關於禁烟事宜得直接指揮至其關防刻正由内務司刊　不日即可咨送啓用 
[英領事詰問]  
　　駐漢英總領事頃奉該國駐京公使朱爾典訓令以武昌官吏禁止鴉片貿易有違一千九百十一年五月八日之約須向黎都督聲明等語當由該領事進謁黎公要求取銷專賣黎公答以此事隸屬民政須候咨請民政府核辦該領始辭出府現夏民政長以此次取締武昌各土店特爲整頓零賣土膏便於稽查起見核與前項條約不相抵觸朱公使遠在北京不知情形致有誤會　照會漢口英領解　一切並請轉達該公使以釋疑團 
[卾江萬古共和魂]  
卾省首義殉難之彭楚藩楊洪勝劉復基三烈士其靈柩停放前清督署陳案庫内爲日久已尙未歸葬現因督署已改作都督府特召烈士親屬來省扶柩安葬業於本月二十二號起運回籍黎副總統　念豐功特令軍務司派軍樂隊一排携全套樂器于二十日在烈士祠靜候以便親往祭奠並飭船政局妥備相當船隻護送且令駐紮襄河一帶第五師軍隊於烈士靈櫬過境時升炮禮送以昭誠敬聞除卹賞年金外各給安葬費二千元以示優異云 
地方通信 
[江甯]  
[又獲六盜]  
　　自中正街卞姓被散軍搶刧由東一區巡警捕獲呈請都督飭押軍務司正法八名後次夜復有散軍在内城洪武門朝陽門一帶意圖搶刧被巡警總局步巡馬隊衝散第三夜復有多人欲刦丁姓家又被巡警衝散游局長遂飭内城區及總局馬巡隊巡查長連日嚴加戒備通夜馳巡至二十日夜四句鐘正風雨交作之時洪武門城根種田　楊萬榮家突來盜匪十餘人進門將事主在被窩中抓起問錢所在告以無錢卽亂戳數刀楊婦上前護救又將婦人戳傷不准聲張搶去衣被什物稻豆等件正値内城巡警巡至登時捕獲朱士覺唐永福胡典和唐二等四名總局馬巡繼至又追獲劉傳炳陳殿奎王學有劉維中唐光泰王克澡等六名富將贓賊一併解局查問除唐二一人係清河縣人其餘均桃源人事主受傷甚重由游局長飭送中西醫院極力醫治被上血跡亦滿並兇刀一把鐵尺一杆槍筒一支巴棍三根交由司法科按憑兇具贓物從嚴審訊一面報知都督省長核示辦理矣 
蘇州 
[刦案續報]  
　　蘇城盤門内烏鵲橋弄底南園南興橋堍菜傭家被刧一案已紀前報茲又接另一訪員報告報形與前略同惟事主車松泉前報作居桂泉略有異同爰照述之南興橋堍有種蔬菜之車松泉者　爲天賜莊長班轎夫故其家頗有積蓄十七號傍晚又摇得會洋二百餘元車持洋至錢店估看遂爲已遣散之台州兵士露眼突於十八號三更時車妻陡聞脚聲雜亂從睡夢中驚醒疑馬吃菜開門逐之而形同軍人之盜匪十四人一擁而入手中各執短刀車見來勢兇猛思從後門逃出該匪卽從後門將車連戳七刀而尤以背腹二刀受傷最重血流如注滾地喊救該匪等因復將車抛擲河中並用洋燭及油紙捻燃燒車妻臉而逼說藏洋所在當場共被搶去現洋二百九十餘元金戒指一只銀飾數十件衣服等項擄掠一空方欲遁逃已爲南路四區巡官張元熾得信即帶警長趕到四面　拿並用電話通知六門警衛所及各區協拿當在文廟東首龍門口拿獲一人身上搜出贓洋四元銀器十三件並八十團二營票布一方上書左隊一排二棚副兵應振德字樣繼双在盤門由警衞所拿獲一人姓王身上亦有贓証銀洋南路區官正欲帶回局中不料西路區官沙恂乘馬而來强行奪去不識是何意見張君乃卽將理由禀報繼局沙乃不得已將二人及贓物一併解交總局訊辦矣至車松泉則由家屬抬至天賜莊醫院醫治據云傷勢甚重不識有性命之憂否 
[撤換營長]  
　　蘇軍混成旅朱旅長熙日昨電禀程都督云第一團第二營營長宋維翰於檢閱時酗酒抗令擾亂軍紀應行撤差以肅軍紀遺缺請以該營連長張中立升充等情程都督已准如所請電飭遵照矣 
[鹽巡礙港]  
　　上南川紳商泰錫圭等以鹽巡師船駛入内港諸多未便應請嚴飭該營禁止駛入内港等情具呈都督府經程都督據情訓令鹽捕營王統領會同松鹽局長詳查從前定享情形禀復核奪 
揚州 
[省會名單]  
　　江都縣省議會初選當選人一百七十六名鄭斗南　汪秉忠　黄龍臣　孫鼎光　周實鋆　丁文瑩余伯昂　錢　懷　沈廷銘　尹植之　朱德恒　任　森劉世廉　盧希肇　倪寶琛　劉玉琦　于起東　當懷俊朱潤民　劉長春　朱　輅　任錫焜　徐子璟　姜克岐朱大哉　韓養元　張廷鈞　許　城　孫　遜　王贊臣高　偉　戴文田　徐聨芳　陳煥章　金全德　周鶴儕許　銘　馬有彛　佘　山　姜弼臣　董一枝　宦希祚宦希裴　陳德桂　莊其昌　莫鴻漸　陸坊林　張聨庚陳樹春　邵　濂　田海仙　張紹鑫　徐芝畇　瞿家驥朱子勤　佘　恒　劉懷德　朱德升　武鶴　　王墨卿王茂如　倪伯符　徐國寶　陳大中　沈鴻鈞　張景賡馬存仁　凌鴻壽　王汝謹　郭麟珍　趙　丙　莫鴻濱王汝許　徐幼夫　張禎麟　孫錫鼎　王慶禮　趙　璋徐輔宜　鄭　桐　朱嘉楨　朱培元　翟良弼　張詒典顧亞生　江　漢　徐乃安　袁鴻飛　趙　珊　崔志煌李蓉漳　石念祖　王景琦　史恩官　吳國恩　張揚芬袁正仕　趙慶元　成少良　胡　澍　張明軒　顧少堂王乃昌　陳恩官　楊兆春　王鳳翔　楊兆蓉　龔　邁王　瑨　張達材　張侣唐　丁生浦　談金釗　徐芝實張瑾如　鄭錦波　顧基安　徐廷瀾　方鞠生　藍玉田管如賢　徐國鳳　田見龍　周文佩　卞昌優　田墨卿張毓瑾　劉豫珩　崔國璩　徐錫純　戴聖全　王　堅吳　江　楊士香　田相國　虞傳清　凌鴻苞　方武廷胡紹安　當叔乾　桂恒豐　于寳昌　葉守謨　張念劬焦　　　楊兆蘭　姜桂林　許煥文　臧　鋆　董玉書馬巽初　蕭振生　徐劍良　蕭　淑　張琴堂　常祖堅湯德禮　吳大全　林春第　張朝秀　唐延安　陳春書吕德遠　金士桂　焦汝霖　陳俊位　臧　斌　吳文銘杭廷琚　孫錫功　江大年　王仕良　戴文選　胡正宏哈禮堂　葉守典 
句容 
[初選揭曉]  
　　句容縣省誤會初選當選人二十名　魯德源孔憲功　陳熙來　張星耀　屠宜厚　嚴惟清　駱葆章盧東成　巫本洪　王蔭堂　張榮熙　李慕棠　羅光祖陳祖濂　胡景洛　王致厚　謝永清　兪仁愈　倪康山倪克邦　衆議院初選當選人十名　　魯德源　孔憲功屠宜厚　張景耀　盧成東　郭定森　陳鵬來　駱葆章巫本洪　王蔭堂 
川沙 
[初選名單]  
　　川沙省議會初選當選人九名　吳大本　張炳瀛　王文澄　徐宗美　袁允昌　黄洪培　艾文煜　陳維善黄楨棟　川沙衆議院初選當選人五名　蔡宗漢　包志澄陸炳麟　顧兆虎　黄喜茀 
松江 
[請懲逃犯]  
　　華亭縣獄要犯陸阿書等十名越獄逃脫後卽由上海徐家滙巡局拘獲陸等四犯由檢廳派警迎提於二十號傍晚蒞松訊據陸等直認不諱惟内有高某一名係一木匠在龍華茶館託陸生意陸漫應之隨同赴滬致遭併拘檢廳得供判令分别覓保釋放至陸等三名各用大號雙鐐鎊並加木杖使不能轉側陸本刦盜判定十五年監禁回獄後聲稱剮斬惟命惟孫典獄官虐待太無人道惟有絕粒而已故已詳請都督從嚴懲儆云 
海門 
[請兵防匪]  
　　海門縣民政長盧鴻鈞於十二月八號由南通發電云南京程都督鑒據東六七兩區公所警報南匯縣逸匪樊佩生勾結土匪倪兆華施尙甫等招集羽黨購備槍械約期起事請兵防禦前來除撥保安軍兩棚出發外謹先電聞卽經程都督令飭江防水陸師長章駕時迅撥兵隊馳往該處剿辦矣鎭江 
[土業哀鳴]  
　　丹徒各土店以本月三十一號閉歇限期太覺匆促而各店存土尙有數千箱之多大於血本有碍特於日前集議請求展限以銷盡存貨爲度刻正預備具呈未識能達其目的否 
[籌辦粥廠]  
　　丹徒于知事頃與各公民等籌議開辦粥廠當由于君允撥開辦費洋三千元米薪兩項則由慈善會董事楊君鴻發柳君少雲等籌欵採辦並公舉公正人組織設廠事宜現聞城外已指定德星宫城内則指定啓善堂限自陰曆十一月二十日起至陰曆正月十五日爲止一船貧民當可同沾實惠矣 
[稅司易人]  
　　鎭江關稅務司德君業届瓜代遺缺由總稅務司檄調厦門稅務司巴君賴承其乏茲巴君已於日昨乘輪蒞鎭並擇於二十號接印視事 
[流民南下]  
　　今歲江北各屬均慶豐收乃運河洪澤湖瓜河等處竟有多數流民船隻紛紛南下雖經程都督一再通電堵截各縣知事一再禁止究不能阻其前往推原其故此種流民無論年歲豐歉皆於此時南下俟春耕時再回原地彼等於此數月之中蓋以乞食爲生數口之家往往藉此積蓄云 
湖北 
[恭賀喬遷]  
　　都督府喬遷以後漢口商務總會總協理李紫雲等公製楹聨恭送至府懸掛並與各董事等禮服渡江恭賀茲將聨語紀左此地是高級機關合全省軍民齊祝我國萬歲我公萬歲　大名與中山伯仲數元功勳位祇能海外一人海内一人 
[流芳百世]  
　　庚子年在鄂死難之唐才當等現經湘卾同鄕呈請大總統於就義地點建碑表功已經批准特派林紹先林紹敏伍德潤等來鄂調查就義之地昨林君等特至省垣大朝街古天符廟詢悉老道徐明善指示就義地據稱庚子年七月二十八日午後有林圭傳慈祥蔡丞煌王天　田均一黎科瞿河清等九人在天符廟戲台前就義是日傍晚又殺不知姓名壯士二人共十一人查林傳諸烈士就義地確在武昌現建甲棧東首（即舊戲台前）與明大學士賀逢聖殉節處所建石碑相對距離不過數大并稱林烈士就義時係一和尙又唐烈士才常就義地則在武昌姚家花園後卽現在敎育司署東井邊與林傳諸烈就義地相隔一滋陽湖一在湖東一在湖西現均擬建碑亭一座云 
河南 
[死要錢]  
　　汴垣曹門内糧坊管事王殿卿年逾五旬膝下猶虚然爲人慳吝異常充糧坊管事多年積蓄頗富人無知者前日忽患瘋病調治無效而斃經其族人照料喪事不意當棺殮時王忽復活家人乃從其棺中扶起王乃將舊日存儲銀洋如數搬運棺前一一指視左手持銀餅左手持銀錢短嘆長吁而言曰我與你今永訣矣所慮兒女皆無耗數年心血弄得力盡筋疲纔得如許阿堵物以後當不知落於何人之手言畢嚎啕大哭手持銀餅兩目直視家人互相驚駭以爲尸變羣各抱頭鼠竄而去　有鄰人李大年胆量過人急向前用木棍戵之應手而倒所持銀餅仍緊握如故家人亦無復能動之也此亦一叚異聞也 
雜評二 
　　異哉財政總長之宣言民國成立倐一年矣而外患内憂迄未嘗以一日息凡屬國民同怵惕於建邦之不易而竊竊焉致其殷憂乃周總長於此若獨持其樂觀主義以表見其舉重若輕之態度言外交則曰不至武力解决言借欵則曰已有良好之望然而外間所聞則暴俄之横行猶昔逆庫之鴟張猶昔即銀行團之要求優先權之取消亦無不視耽耽而欲逐逐權利之挽回抑亦微矣 
嗚呼其果以是見總長之作用歟抑亦外問傳聞之失實耶此則吾人竊竊不解者矣記者曰萬派巨川會歸有日國家重寄全擊於國務員之一身視事太易卽疏忽堪虞遺誤事機端肇於此總長其勉旃 
本埠新聞 
[保國會推戴宣統之絕望]  
駐滬通商交涉使陳貽範君致五族少年保國會函云頃奉大總統令前據上海五族少年保國會電陳該會擬推前清宣統皇帝爲大總長等情屢經世太保面稱清太后未允所請自亦無可强請查集會結社但期不妨害公安自可聽人民之自由至因融洽蒙藏取消庫倫獨立起見係俢明内政愼重外交之問題斷非維持宗敎一事所能挽回尤非組織一會所能消患無形應由該使剴切勸導母再電陳是爲至要等因奉此自應傳知來電又云世太保陳師傳均不另函復矣謹一併奉達卽祈貴會長曁諸君等察照 
[機器公會開成立紀事]  
　　高昌廟江南造船廠浦東祥生廠楊樹浦瑞鎔廠南市求新廠老公茂廠各機匠聨絡組合中華民國機器公會昨假靜安寺路張氏味蒓園安凱第開成立大會各會員與來賓到者約有二千餘人午後三時奏軍樂開會推舉周金箴君爲臨時主席周君即登台報告略謂本會以維持同業生計聨絡同業感情保護平等之權利交換一切智識研究各種機器俾資輔助國家挽回利權爲宗旨云云次由孫中山君演說謂泰西各國智識開通於機器一項尤爲發達我中國本爲世界上最大之國而於機器則素鮮研究故各種工藝未能發達近年來雖已稍有進步較之歐美各國未免稍欠今有諸君發起斯會鄙人極爲贊成從此恊力進行悉心研究何患不能與歐美爭勝哉次由伍廷芳演說謂中國人本極聰明凡外國人在我中國製造機器無不用我華人就目前而論如電車 
 
 

Page 7

 
 
汽車電燈等類亦均由我華人爲之佈置鄙人久歷外洋深知外國各廠機匠無不聨合研究故時有新發明之物品今我上海製造機器諸同人旣已成立斯會聨合一氣尙望日後聨絡全國工人成一大事業則他日工業之發達當無限量也繼由孫鐵舟梅竹廬丁文龍諸君相繼演說畢復奏軍樂散會時已四句半鐘矣 
[三誌馬車載運鎗械之疑團]  
　　北市愛而近路恒大馬車行馬夫闞長龍陳道富代人載運軍火送至南市集水街被東區巡警拘獲解送商埠巡警局轉解地方檢察廳訊辦各情已兩紀前報昨日上燈時檢察廳陳廳長委葛檢察官提案預審闞陳所供一切仍與昨報所載相同嗣經陳廳長查閱闞長龍所供此項槍刀及子彈等物係由义袋角五十九號洋房内之洋人囑令一華人搬上馬車即由該華人押運往南等語惟該洋人尙不知其爲何國人現擬商請巡警局長穆君派員前往义袋有調查明晰再行核辦 
[又有大批軍火發見]  
　　南市東區區員龔君近奉商埠巡警局長命令查察民間有無私藏軍火情事當在十六舖某公司棧房内查出快槍二十餘箱共三百九十餘支子彈數箱共萬餘顆即向該棧查問諉爲不知龔君遂飭巡士在彼看守一面親自報告局長請示核辦旋有某商董致函局長聲明此項軍火實係去冬北伐時由某都督託代購買價尙未付後因共和告成擱存該棧等語現局長已經函復謂該棧所存軍械日後如欲起運須先期呈報以備查攷 
[嚴查私賣軍火]  
　　江蘇都督訪聞上海北四川路北首華界内有金文彪者專事勾串洋人出面濳向各洋行私購軍火偷運出口接濟匪類業已命令駐滬混成第三旅李旅長嚴密查緝 
[土商呈請寛限之批詞]  
　　南市土業各商以禁烟期迫存貨尙多公呈禁煙局長曁上海縣知事請求設法寛限俾免虧損茲將批詞錄下 
[禁煙局長批]  
　　南市土商瑞和等呈批來呈已悉商人營業應據供求相劑之理視消路盈縮以爲進貨現在各處吸戶行將禁絕該商等何至囤積棧房預訂來貨即使屬實亦屬投機失敗自取其咎茲據前情應候查明實在存貨酌定限制 
[上海縣知事批]  
　　南市土業商號呈批據呈存貨尙多轉運停滯現已遵期遞减請轉呈寛限等情該商等旣知大義白應將如何遞减辦法禀承禁烟局局長之指示妥擬實行呈候核奪未便以一紙空言據情轉請着卽知照 
[閘北警務長易人]  
　　江蘇都督新委閘北警務所長龔君壐揆已於前日由寗來滬暫駐惠中旅館并帶有鄙督府新發鈐記一方定期今日履任視事至前任蔣君已由都督行文飭令交御矣 
[巡警保衛行旅]  
　　巡警局長穆君以滬杭鐵路每日晚車到滬必在昏暮且其車站係在僻靜之處故邇來搶刧之案層見疊出行旅咸有戒心爰於前日飭令西門外西區陳區員務於每日夜車到滬之前派撥馬巡四名在車站一帶馬路往來巡邏以資保　 
[製造局之額外開支]  
　　製造局繙譯圖書通書等十三處員司因議價處同在裁汰之列今獨准其留存派員經理不足以昭公允特於前日聨名公呈陳督理求免裁撤已紀昨報茲悉陳督理以局用支絀萬難照准各員司一朝解散確有爲難爰特議定被裁各員司一律酌給川資以示體恤委員每名准給川資洋四十元司事每名給洋三十元即日按名給領各回本籍另謀生計 
[澈究探捕舞弊]  
　　英總領事訪悉老閘捕房十三號西探羅區平時得賄庇賭並於上月間在香粉弄捉賭時呑没賭場内抄獲之珠飾現洋鈔票爲數甚鉅業已諭令捕房卜總巡轉飭捕頭在該西探臥室抄出銀行存據以及現洋鈔票遂將該西探拘解英臬司署判交人銀並保候傳集見証質訊在案茲又由工部局於前日特派代表律師侃克至老閘捕房會同該捕房捕頭惠爾生調查當時在寫字間内抄出現款實數並令搜查各賭客身畔銀錢之探捕以及在場之繙譯式拉夫等於禮拜二齊集英臬司署聽候質訊 
又老閘捕房華探翁松林門差傳三寳均因得賄庇賭經卜總巡查悉飭將二人拘解公共公廨管押候究在案茲於前日由總巡捕房捕頭派令中西探目先至翁探家内抄出現洋鈔票五百餘元繼至香粉弄七十二三號門牌傳捕所開之雉妓院内搜出現洋鈔票及金珠飾物爲數甚鉅並賣身據五紙一併吊至捕房禀奉卜總巡存候訊明再核 
[神父干涉防務]  
　　徐家匯天主堂神父謝君昨日函致程都督略云吳淞外　水師五營管帶盛如松吃食鴉片廢弛巡務以致搶刧頻聞應請撤查究辦等語聞函尾並有如不撤差查辦將來刦案波及敎堂定惟長官是問云云不識程都督若何答復也 
[張鴻順早已離滬]  
　　浙省前清候補道張鴻順於光復後私將源豐潤票號抵押浙欵契據携帶濳逃前經浙江財政司查知匿跡上海委令浙江銀行駐滬查賬陸仰賈就近飭將契據等件交出以便清理嗣經陸君查悉張鴻順初住英租界垃圾橋已於本年四月間濳往北京無從守提業已據情呈復財政司特委五邦慶君尅日束裝赴直嚴催張鴻順將源豐潤津滬各產契據全數交出母再延匿致干未便云 
[軍人因公持械之取締]  
　　江蘇都督前日訓令混成第三旅李旅長等文云爲訓令事照得南京省會重地政令機關均在城内值此冬防之際理　嚴密防　於軍械一切尤　格外注意查軍人時有因公持械出入本城各門以及火車出入者苟無憑信無以别眞僞而杜奸宄除有本府護照外茲特訂軍人因公持械出入各城執照式樣發給而營照式印刷於令到之日起遇有外來士兵因公持械出入各城及由火車出入時蓋印塡發出入城門則至門呈騐火車則至車站交由巡警一經留照放行後即由該營稽查員及車站巡警交由巡警局彚交本府軍務司稽考以杜淆冐而保治　除分行外爲此令仰該旅長卽便遵照刷印轉飭辦理 
[營長派員閱操]  
　　混成第三旅步兵第二團第一營營長師蘭亭君以現届冬令所有分防各處之兵士亟應親往檢閱惟現在適患足疾步履維艱故於前日令委副官凌國斌代赴顓橋北橋曹家渡杜家行各處校閱操演業已事畢昨將校閱情形呈由團長轉請李旅長定期蒞營考閱冬季大操矣 
[巡警局移請緝賊]  
浦東上海縣境五十二圖周家橋地方蔡毛大家於十七號晚間被賊竊去儲藏　内之銀洋一百餘元曾由東溝塘工局巡警局黄巡員飭警往勘見有竊賊所遺之鐵鑿一把木柄小刀一把當卽帶局移送浦東初級檢察廳存儲查緝一面移請駐紥東溝之江防營步隊第一營幫同嚴緝 
發還國民捐 
　　閘北警務長蔣國祥昨日傳知各區隊長云本總所長現奉訓令另有差委交卸閘北警務事宜所有國民捐欵項因無收納機關至今存儲在所茲擬於交代之前仍由各區隊長造册領回按名發還以清手續希卽轉知各長警一體知照 
[國貨維持會遷地演講]  
　　中華國貨維持會宣講部每逢星期六晚借中旺弄錢江會舘開宣講會茲因借期已　商借二馬路老介福間壁寍波同鄕會爲宣講所並改定每星期日晚八時至十時爲宣講時刻昨晚（卽陰曆十一月十四日）八時爲該部遷移開始之期並邀男女演說家到會演講利用國貨之利益云 
[錢區員辭退兼差津貼]  
　　高昌廟巡警區員錢允祥向兼製造局裁判職務僅領津貼不支薪水茲錢君以製造局正在減除浮費願將每月所領津貼等欵概行取銷業於前日禀呈陳督理查照矣 
[預防抗租風潮]  
　　金山縣鄕民聚衆抗租大起風潮詳情經紀本報茲悉上海縣知事矣君以本縣毗連金山恐有頑民聞風效尤爰於昨日發出簡示如下照得惡佃抗租實屬違犯禁令都督前頒誥誡早已曉諭通行訪聞毗連隣邑竟有抗租肇衅本邑租風素好定租亦極允平向以冬至爲限還租過半確定誠恐影响效尤誤於義理不明發示　牌催告切勿自罹興刑租米早日還　勉爲安分良民倘敢玩抗觀望莫謂法律可輕 
[陸軍小學校招生]  
　　上海縣知事吳君出示曉諭云奉江蘇都督程訓令内開據江蘇陸軍小學校長解朝東呈稱竊本校接辦之初係專收前清第四第五兩期未經畢業之學生現在第四期學生已經補足半年學期將行考試畢業自應從民國二年正月起招收新生以廣陸軍敎育而儲將校初基所有招選章程卽當預爲擬訂校長督同學　隊長各員仿照前清陸軍小學章程參以現在情形悉心研究略爲變通謹擬訂招收新生暫行章程理合呈請俯賜察核並請通令各縣知事照章選送按期報考實爲公便等情并送簡章保証書前來除指令照准外爲此令仰該縣知事遵照辦理此令等因奉此除呈復外合行出示曉諭爲此示仰各校學生一體知悉如有志願入前項陸軍小學校肄業之學生務於民國二年正月二十日以前請由此校校長或父兄正式報告本署以憑備文保送投考幸勿逾延 
[濟渡社定期會議]  
　　滬南市政廳内附設之濟渡社開辦以來資遣客民回籍爲數已衆茲因陽曆年終將届故由該社總協理等訂於本月二十三日即陰曆十一月十五日下午三時開談話曾會報告經收捐款及遣送人數並商決該社之進止昨已函致商學界及各團體届時至該社事務所會議一切 
[電告放賑情形]  
　　温處義賑會昨接該會主任王亦梅君自温州來電云函悉冬賑已次第酌放景甯四百石麗水瑞安各二百五十永嘉粥廠二百石棉衣亦已續派際冬災民飢寒尤慘請再廣爲勸募米俟函詳再裝 
城内 
[地方審判廳民庭批]  
　　（吳潤昌等訴陳昌順等案請缺席判决批）狀悉本廳本月七號之通告凡常事人無故不到者應令負擔堂費之半并非指律師到庭費而言來呈未免誤會現在被告旣住鹽城自應依照民訴律第一百七十五條之規定爲郵政送逹以免濡滯至所　缺席判决之處仰候送逹後另定相當期間准予依律缺席判决可也（閔少琴訴柴子貴案請移請追繳批）查此案已於十一月十八日判决該原告對於沈樟才絶對無訴訟權該原告應查明柴子貴下落再行訴追來狀謂沈樟才能知柴子貴行蹤又請移行慈谿拘柴子貴均與法定手續不合未便准行仰卽知照 
南巿 
[召領小孩]  
　　東區區員龔君昨出通告云本月十九日奉上海商埠巡警局長穆通令内開准上海地方檢察廳移開查本廳近來查獲被拐男女小孩三十四名口除發堂留養並將各拐犯分案起訴外茲特印刷各孩攝影移送貴局查照分飭各區一體出示召認等因准此合行令知令到該區員卽便遵照將所印各孩攝影分貼通衢俾失孩各家屬前來相認是爲至要此令等因到區奉此合行通令居民諸色人等一體知悉如有該孩家屬認明果係親生子女者可卽指明號數呈候查明給領完聚可也特此通告 
[巡員捉賭]  
　　南區巡員周某訪悉南市油車碼頭八十四號屋内有人聚賭當報區員撥派長警同往查獲賭徒王阿如等十一人連同賭具解區訊明屬實著王阿如罰洋五元五角倪某楊某沈某各罰五元沈虎金陳關海沈桂蘭各罰三元沈阿蘭王木生沈子昌各罰兩元張木生罰一元六角與當場搜出之小洋八角一併充公並飭傳租住此房之沈吳氏到區責令罰洋兩元以儆 
[捕房弔贜]  
　　公共租界捕房中西包探昨持公廨關讞員函致南市第二初級檢察廳聲稱案據老閘捕房拘解竊犯張阿二等到案訊明該犯等竊取某洋貨店主鈕榮生之花緞四段質在南巿某典當請爲協弔原贜等語因昨日係是星期日檢察長　出即由司法警察知會該探等查明該典牌號再行來廳候示 
閘北 
[姦拐女子]  
　　住居洪錫里之徐廷芝在某區局當火夫素不安分前清時因拐逃已嫁之女被婿嵇某在一區控告有案近又將皮匠張九福之妹巧雲串同其戚陳益三拐匿法界小客棧内姦宿十餘天張已在檢察廳起訴徐陳恐懼欲將巧雲送回適被張遇見扭控一區經張區長解送警務所提訊一過判移檢察廳從嚴究辦 
[拐賣婦人]  
　　紗廠女工蘇秦氏近被老嫗徐李氏誘匿於北公益里王張氏家前日欲搭火車他往販賣被秦氏之姑蘇余氏尋見扭控二區解至警務所經凌科長提訊一過判送檢察廳核辦 
[刺刀何用]  
　　前晚有張貴生同甲乙二人站於永順里口崗巡見其形迹可疑上前盤詰甲乙飛奔脫逃當將張拘入一區搜出槍頭刺刀一柄解經警務所訊供不認判移檢察廳究辦公共租界 
[認獲原贓]  
　　北四川路青雲里鄔忠孝家於本月十六號失竊值洋四千餘元之金珠飭物報捕請緝尚未查獲至前晚八時忽有一人在法租界菜市街雇乘黄包車至四馬路石路口下車走入明園書場弄内遺下毛巾包一個該車夫連呼不應即由路人報知站崗印捕遂令該車夫將手巾包送至老閘捕房經捕頭逐一檢閱均係貴重物件與鄔姓失贓相似遂飭包探張全林傳鄔姓眷屬至捕房認明確係原贜惟已缺少金鐲一對金戒五枚及珠飾數事計值洋一千一百餘元復令張探帶同該車夫至明園書場内尋認遺失物件之人則已無着當即回禀捕頭諭將贓物暫存捕房候查明給領 
[遺失鑽戒]  
　　王阿法前日至總巡捕房報稱四川路魯意斯摩洋行内之張松盛經過四川路至　紹碼頭在途失落値洋一千元之鑽戒一枚愿酬洋二百元請爲設法追　捕頭允飭探訪查 
[强搶首飾]  
　　趙周氏前晚行經泥城外康腦脫路突被匪徒攔住攫去值洋十五元之金戒一枚銀押髮一支旋卽投報靜安寺捕房派探查緝 
[包探獲賊]  
　　孫阿毛錢禮根串竊湖北路一千零四十八號皮鞋店内牛皮又王開元竊取湖北路一百號皮鞋店皮鞋昨日均被包探陳阿四查獲業將三人拘入捕房押候解廨訊究 
[失竊緞疋]  
　　四馬路七百零五號門牌女子興業公司昨日失竊值洋廿三元之花緞一疋報請老閘捕房飭探偵緝 
[捕房紀事]  
　　總巡捕房二百零五號三道頭華捕又西虹口捕房四百六十三號四百六十七號兩華捕又新閘捕房九百三十四號華捕均因辦公得力昨由該管捕頭禀奉張正巡官諭將該捕等下級升期提前三月以資激勸總巡捕房試用華探劉寶生靜安寺捕房試用包探候阿寶均辦公勤愼昨由五十八號代理西探目禀奉卜總巡諭將該兩探拔升三等華探又五十號華探姜喬喬具禀辭差亦奉卜君照准辭退總巡捕房一千一百五十二號華捕昨奉張正巡諭赴新閘捕房辦公又新招之九百五十三號華捕賈金祿亦奉張君諭赴戈登路敎練所學習警規 
[匪徒攫洋]  
　　昨有張桂連至百老匯路九百九址四號惠和錢店兌換鈔票數十元店夥將洋在櫃上打戳突被匪徒乘間攫取洋十七元而逃該店向張理論不認致起衝突由捕併送捕房捕頭諭候查明再行核奪 
[撞傷老婦]  
　　老婦包張前日午刻至楊樹浦路忽被十二號電車撞跌致傷手臂由捕送入捕房飭送同仁醫院嗣經其媳某氏將姑領回自行醫治 
[及時而動]  
　　北四川路一百十一號某姓有婢年十六名旺喜前晚出不歸昨投捕房報告捕頭允爲查訪　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　晚出外不歸昨投捕房報告捕頭允爲查訪 
[過犯復來]  
　　過犯胡阿四吳四子顧阿四均潛入租界先後被　　探捕查見拘送捕房押候解廨訊辦 
法租界 
[一波又起]  
　　楊含芳前控莊星禪不贖抵押田單經公堂中西官審訊判令交保限贖嗣因日久抗違傳案復訊並有宋楚玉投廨訴稱莊前將乾大莊支票掉去現銀一百四十八兩今乾大倒閉支票無用莊竟置之度外求請附追訊據莊稱並無掉現情事至楊之抵款核算祇有三百餘元並無五百元之多請察聶讞員判莊交保限七天將楊欵交清宋所控之案候查明再訊 
[供詞兩歧]  
　　陸如明前控邢金萬不還欠欵銀一百六十五元經　堂提訊不到將其子順郎逮案押交在案昨金萬親自投到據稱所欠已還過洋一百元照算尚欠四十元有中人過付爲証中西　以原被供詞兩歧判邢子開釋金萬押候覓保出外邀到中人再行訊奪 
[西捕撞傷]  
　　某西捕前夜坐自由車出差巡邏因中途停有修路機器少點紅燈以致碰撞傷及頭額當將機器夫陳阿坤於前日傳廨訊究中西官以陳屢次違章判罰洋十元充公另償醫費洋四元以　 
[積欠房租]  
　　盛　年積欠首善堂房租洋四百元延約不付經收租人具控公堂傳案訊追據稱生意不　須求寛限判限十四天交人銀兩保料理 
雜評三 
　　粤敎育會會議禁目學生演戲鍾司長曰學生演戲歐美文明國所恒有若下令禁止恐外人笑爲野蠻夫學生於課餘之暇以其所得優美之理想與偉人之事實現身說法未始非改良社會之一助若專心於此而視演戲爲一種特課則非特與正當之功課有礙或且爲外物所引致納身於邪　之途吾恐外人所笑又在此而不在彼矣然乎否乎 
專件 
[中華民國救國社本部簡章]  
　　第一條宗旨本社聨合各政黨各團體消除私見以促進國民實力保全民國領土合力禦外共謀救亡爲宗旨 
第二條社員凡具有中華民國國民資格者均得簽名入社爲本社社員概無入社常年金等經費須共負本祉應盡之義務社員得於各地設立支社或分社聨合團體遵本社章程竭力進行無任歡迎 
第三條社務本社應行之社務大綱如左 
一籌畫邊防二開導頑庫三豫備作戰四鼓吹輸餉五研究外交六策勵内治 
（說明）現在邊事緊急固不第蒙地爲然若滿洲新疆西藏均紛紛告警蒙旣籌之於事後則他邊允常防之於事先故統曰邊防不欲以蒙事自限也 
本社以羣策羣力堅持不懈以期逹救國之目的今對庫事主張用兵惟附和之衆不可不設法開導以謀長安久治其辦法擬組織探險團入蒙實地着手 
本社從事種種方面演講救國之大義喚起全國人心一致趨向惟本社不擔任經手餉欵以重國家對於人民之信用籌餉辦法俟政府擇定宣布由公家經手庶免紛歧而杜流弊若鼓吹國民輸餉及以籌餉良法上書政府固本社之責也 
外交内政均爲戰事之前矛後盾故研究之策勵之以期完成救國之責焉 
第四條職員本社爲特設機關聨絡活動起見由社員公推職員一百七十七人議員五十人總攬一切社務任期酌定半年爲限放棄職務者選補之 
第五條評議議員五十人爲討論本社進行上之必要由社員公推一切社務任期酌定半年 
（甲）社長一人總　本社一切事機 
（乙）副社長二人輔佐社長襄辦社務社長出席得代行其職權 
（丙）總務部主任一人幹事二十人專管機要社務聨合本社各團進行 
（丁）文牘部主任一人幹事二十人專管本社一切文件（戊）會計部主任一人幹事四人專管本社基金及收支報告事宜 
已）交際部主任一人幹事二十人專理外交聨絡事務（庚）調查部主任一人幹事一百人債查各省内治情形（辛）庶務部主任一人幹事四人專理購辦招待事宜 
第六條社團本社因實行社務之利便酌設如左四團本社社員按能力所及分别簽名入團各團附設於本社而自爲獨立機體以期進行之敏活各社詳則由各團自訂 
一外交研究團長一人舉幹事六人或十人駐團團員得以研究所得之意見交團採擇或各上書政府或逕自進行二軍費研究團長一人同上 
三講演團講演宜無定所亦不必集合大團於一所在凡團員可個人自由講演 
四探險團須由熟悉北邊情形及能親赴險地者組織之第七條條期本社會期可約别爲二種 
一全體大會會期無定遇有重大事件得公開之或由社員多數請求定期公開之 
二各團大會由各團自定公開之 
第八條經費本社經費由社員自由認捐（捐否聽便）爲本社基金收入及支出均由會計列册報告社員得隨時稽核第九條社所本社本部現暫設上海英租界成都路四百廿號來函 
[江北商團體育會函]  
　　庫倫妖僧哲布尊丹反對共和凡有肝膽者莫不欲食其肉寢其皮各埠已有征蒙團及救蒙會之設江北團亦民國份子豈廿膜視全體會員主張武力解决以盡團民天職爲政会後盾江北商團體育會司令楊與齡及全體會員同叩 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[稽戲評] [  瘦蝶]  
　　紀二十世紀大舞台之好星期六日北京二十世紀大舞台特煩著名藝員排演新劇余九時入塲座客已擁擠不堪幾無隙此顧曲之餘記其優點如下兪振廷之改良長坂坡兪於此劇素稱拿手今復改良情節尤爲熱閙可觀兪起趙雲工架老到嗓音清亮初出場即彩聲四起厥後大掉鎗花率領殘兵直冲下台追打看客横衝直撞目眥盡裂怒氣勃勃如入無人之境眞似生龍活虎辟易干人一時塲上哭喊聲台上金鼓聲震撼耳鼓觀者恍疑身在戰地咸歎觀止張慶麟之騙金錢張起騙子飾丑角神情狡獪言語詼諧脅肩諂笑極合蔑片身分一口山西白尤爲出色當行喉音亦温潤可聽說合胡載甫入股一段抑提頓挫極淋漓酣暢之致瓦佛起胡載甫舉止驕奢面目猥瑣的是一不辨菽麥之紈袴子聞張說入股後利益如何優厚喜得眉開眼笑活畫出貪鄙神情迨後張扣住票欵急得手足無措一籌莫展一喜一急做工入彀之至惜嗓子甚沙未能使調微覺不滿人意耳沈佩媛之威震矮東沈起武旦身段伶俐眉目清揚出場時態度昂昂皮鞋槖槖唱慢西皮音韵鏗鏘大有英雌氣槩至搗毁矮東報館時快板幾句最爲得神内有（我便奮起雌威將報館打）一打字足有四十八轉音節清脆丰神摇曵餘音嫋嫋不絕聞之足蕩人魂魄詰問報館記者時眼風漂亮口齒清爽舉止亦兇狠撒潑幾疑焊婦罵街何許人起報館記者描摹懼怯情狀窮形盡致唱工亦緊凑急迫極盡其長逃進場時對座客嫣然一笑能將得意之神情活現尤臻笑裏工夫（二） 
[戲擬趙子龍致各界書] [  了青]  
漢大將軍趙雲謹白雲偶然乘興游戲人間念自當陽一戰以來近三千年矣承諸將歡迎假北京廣德樓開大紀念會欲重演當年故事以顯英雄詎有某某團等與雲反對羣起爲難幸三將軍桓侯助雲一臂之力首先衝鋒而魏將張郃文聘張遼許楮李典樂進曹仁曹洪夏侯淵夏侯淳等亦復深明大義翊戴漢朝同時反正隨雲出戰所向披靡不致摇動一世英名誠爲萬幸不意有法正之孫法官妄稱司法獨立將雲逮捕竊念雲身經 
數百戰力敵千萬人即以長板坡一役而論殺人如草斬將如麻聞我之名莫不喪膽曾未有一兵一卒敢與尋仇况區區廣德樓座各略受微傷並無殞命者乎先帝駕崩之日招雲近榻温語托孤以天子之尊猶且優待况區區法官不但與雲抗禮乃敢高坐堂皇效當時諸葛軍師模樣乎然此皆前日事矣姑不具論即近時所謂某大將某都督者論其功勛曾不及雲萬一而違法肇禍之事時有所聞未聞偶一責問何於雲而獨加苛待乎且雲之後人現爲國務總理即不看老夫面獨不看小孫面乎寃憤之情莫可言喻願與吾漢族四萬萬同胞共質証之（二） 
[滑稽廣告] [  率擬]  
某等均爲省議院參議院初選舉當選人有複選投票之特權將來省會國會議員皆出我等手中關係選舉前途何等重大惟是親戚故舊運動者紛至沓來或以酒食或以金錢令人如入山陰道上應接不暇某等因思複選時每人祗有一權未免應付爲難爰於月之某日開選舉預備會廣集意見研究一切决議破除情面無論新交舊識但欲運動某等選舉者每投一票收回大洋若干金須於投票三日前預付如有欠帳暫記等情槪作無効此欵收集後擬充征蒙軍需之用複選期迫熱心選舉諸君尙祈早日賜顧遲即不及恐未周知用特登報聲明省參議院初選當選人謹啓（二） 
海外奇談 
[寳貴哉光陰] [  頌斌譯]  
　　十二月七號德國柏林大學開遊藝會特請著名哲學家惠笛爾君演說惠今年六十七歲矣自述從六歲起生平所　時刻均一一筆之於簿今分類核算之計睡起之時約費十九年食事約費三年零九月動作十八年半遊樂七年半散步與運動七年零八月修容之時刻二年零七月此外兀然靜然無所事者約兩年半云（譯巴黎劇報） 
前車談 
　　克虜伯砲德國陸軍敎習土耳其之失敗（譯十二月十五日大陸報） 
數年前德國柏林有一飯館主人向某著名廠購一價貴之氷箱旣而抱怨該廠遽往詰問云余費多金購此箱而儲於箱中之食物仍遭腐壤何也廠中人奇而詢以故始知箱中並未置冰不禁笑責飯店主人云汝有良器而不知用尙怨人耶主人憤然曰吾以重價購此箱而尙須購冰耶噫主人愚矣然讀者於此可以判晣今日土耳其致敗之原因矣土耳其報紙多謂此次敗實實由於所用克虜伯砲之拙劣然土耳其人雖有比克砲精銳十倍之利器亦不能奏功其故蓋在砲隊長官不　射　命中之法十國學堂雖有放砲射擊之敎科而於近四年中又不實練擊靶且士皇亞倍杜哈密厭聞砲聲以致年輕之土軍長官不令砲兵實練擊靶而趨他務也 
又有人云德國之陸軍敎習不可用此次土軍中之德敎習必亦異常出力而不能勝其拙可知此說殊不確此次之敗實因土皇之固執與年輕土將之偷懶惟該敎習等親見土政府之腐敗旣不能紏正又不能早將所訂之合同交還土政府而去之是其咎也 
又云土國陸軍中之德敎習不宜領兵赴敵此說尤屬妄誕當一千八百三十八年尼昔别之戰土軍中有普魯土軍官名莫爾克者會大敗馬木之軍日本勝俄之後曾歸功於麥克而大將此其明證又发南美洲之陸軍首推智利亞仁地兩國而其軍隊實由德官敎練而成 
若欲研究土國致敗之實惜不必於克砲與德敎習上看想茲有數端不妨揭示一因平時少操練前幅已言之二因土國軍需局未備前敵軍之皮靴及糧食試問百練之兵能否兩日不食兼之士人天賦遲疑敵軍早臨邊境而土軍始聚集開發土軍前敵之兵皆基督敎徒强逼入伍者能否令其攻戰敵國之基督敎人此又一悮也且土國少年長官討論内政尙覺無暇一旦入伍反致紀律紊亂演此慘劇耳 
土耳其致敗之由尙不止此數端敢告世人母須彼此空言辯駁况與事實及現在戰地上發生之慘狀毫不相涉者乎 
自由談話會 
　　不願日處廣厦享家庭之樂事而不憚跋涉不避艱險改作武裝置身槍林彈雨間可敬　 
庫倫作亂我國之民多學班超之投筆終軍之請纓祖逖之擊楫温嶠之絕裾爲國馳驅可敬 
邊事日急財政困難熱心志士效楚子文之毁家紓難學漢卜式之輸財助邊可敬 
男兒生旣不成名願馬革裹屍而死毅然决然出而爲之一無猶豫之心可喜 
狡俄陰謀私助槍砲於庫倫以爲南下之用可恨 
東省鬍匪逆天行事投効倫者甚衆可恨 
醉心歐化喜服西裝多用外貨可恨 
國會省會　選無恥者流運動極忙可恨[  嗜奇]  
劇談[  玄郎]  
　　麒麟童之　蜡廟此劇火候純青者首推沈韻秋餘則非過火卽不及麒麟童飾褚彪尙無過火之處惟手法刀法架子　步終遜一籌在黄府商酌時（道個）二字神情頗好（老朽就斗膽了）亦蒼勁清越殊勝於孟鴻羣輩燒香出塲掀袍露面白鬚根根　動頗賣其力變腿露而工夫不足搶女時一觸斗翻得敏㨗得勢之至阻止天覇一場跳躍飛舞身活手敏得機得勢非常緊凑撞門退回顚頭傴背而行走得亦英氣勃勃丢鬚一場歷時分許好整以暇惜入後稍亂劇中於進場角置一檯作誘入地穴狀天覇桂蘭躍過卽被擒光祖人傑理宜繞他道逃出乃亦躍檯而出走是誠不可解豈眞有幸有不幸乎 
金秀山之穆柯寨秀山父子演火燒焦孟一場焦頭爛額跟蹌顚仆痛定思痛憤上加憤互相怨罵如泣如怒一種狼狽情形演得煞是好看惜是晚以客少而未演四盞燈之穆桂英（呌一聲衆兒郎細聽分明）一叚慢西皮唱得清逸圓潤非常動聽與楊宗保大戰一場表情處若即若離品格亦高 
小說 
[小說哀情筠孃小史（十二）] [  秋庭]  
斯時天亞與筠孃已得梁公關切盡室以行避居紐約海外逋亡頻遭羅　已足短曲雄之氣矧發難者又爲薇雲之父天亞之心如蒙灼油如啖椒辣不知何者爲酸苦矣意薇雲聞之心緒惡劣當又不知若何况味　血之疾因以大發旅邸荒寒牀第困頓所賴筠孃寛爲臂解玉兒桂兒嬉戲膝前以博生歡外間各事又得仲南爲之臂助故客子星霜無異廣陵風月所切切焦盻者不過薇雲安否之確耗而已未幾故里書來促生歸省并詢筠孃及　孫近　蓋　鄕游子無日不在老人魂夢之中極盼天亞早整歸裝一慰倚閭之望且人言藉藉或謂某處黨人已遭捕獲或謂某處黨人已被殲除駭浪驚風時觸老人之耳鼓故不若馳書召歸一爲骨肉團　之叙可以待機而動免爲庸庸者所屬目也何期夜月哀烏莫喚乳雛之反哺西風古木徒嗟老幹之驚秋天亞天亞熱血英魂竟爲太平洋潮流怒捲而去矣夫豈老人之所及料哉蓋是時家訊甫來而薇雲末日之遺翰亦聨翩而至血耶淚耶墨耶紙耶蓋已和爲一片非特天亞筠孃不能卒讀即閱者諸君當亦爲之淚下沾襟也書曰 
天亞君愛鑒君接書之日妹已不知埋骨幾何日矣願君稍節哀感取妹之書一卒讀之庶妹之目亦得瞑於九京也嚴父過聽細人之言欲至君於理不能爲君稍謀涓埃萬一之裨大難之發竟以妹故妹之罪誠浮於山邱矣是皆妹之命薄運蹇累君至此處自由之化宇而以不自由而生痗心腐志妹之遇如斯妹之境如斯願從犀利之鉄彈逝矣惓惓不能自已者願君母以妹之故遽灰疇昔之心瘏君之音嘵君之舌努力前途掃除專制之談救君國四萬萬之民族復登於自由世界母若妹之徒膜拜於自由之神也筠姊素爲妹之所師承者亦願其體妹之意襄贊天亞以竟全功母以妹故而過爲哀憤致引起天亞無謂之感痛也且妹之軀壳雖亡妹之精神猶在天地無毁缺山海無崩竭即妹之一團固結之精神隨天亞與筠姊而長存者也嗟嗟春風和蕩願裁連理之花夜月荒寒莫補相思之樹語盡於斯而妹之意無有盡時也勢窮於斯而妹之心無有窮時也珍重東風願君等速建　功一慰妹夙昔期望之心 
薇雲末日和淚書呈 
天亞讀書未竟筠孃之淚已奪眶而出又恐天亞之遽生變故也時倚護之孰意天亞張口睜目業已呆若木雞勢將　發筠孃駭極欲呼而天亞乃摇首止之良久哇然一聲萬斛血潮汨湧而出拍案狂呼曰快哉薇雲壯哉薇雲吾得死所矣言已　蹌而暈一縷痴魂竟與薇雲作同命鴛鴦而去嗚呼長沙哭死徒留恨史於千秋而不得樹豐碑　銅　巍然與華盛頓先後　美天亞之過亦何窮哉 
 
 

Page 11

 
 
   
 
 

Page 12

 
 
   
 
