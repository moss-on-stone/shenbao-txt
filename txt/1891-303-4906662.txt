# 1891 - 303 - 4906662

 

Page 1

 
 
[新印左文襄奏議繡像三國演義出售] [  圖書集成局啓]  
　　二書俱用本局新式鉛字印成校對裝潢並皆佳妙夫文襄公中興碩輔奇才偉略並世無雙其條陳赭宼之披猖敷奏官軍之犀利老謀勝算實堪嫓美武侯披閱之餘猶如見公生平事業焉三國佈義原本正史義正辭嚴扶亟統而斥奸雄足令人心目俱快而又卷首冠心繡像每回更倩名手繪圖書中行列并然圈點精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼洋兩元請移玉至本埠申報舘或申昌書室選購各外埠則購自申昌及賣申報人均無不可 
[談兵]  
　　有西友過余而問曰吾子盱衡時事抵掌而談有上下千古之識凌轢八荒之志亦知中西額兵孰多孰少孰强孰弱余曰歐洲諸國大小相制强弱相維休戚相關土壤相接苟有梟雄大略之才崛起於其間虎視一方蠶食小國勢必於别國有所不利於是扶危定傾同患共難孜孜以力保昇平爲事然我雖修文偃武難保地人不黜武窮兵戎馬憑陵未可以空言折之也於是各修戎備整頓邊防務使無瑕衅之可踏而後外侮不生邊陲鞏固歐洲諸大國當承平無事時額兵不下百萬及至烽烟告警則農盡爲兵士皆執戟數百萬之雄師不難一呼卽至兵數之多爲中國所不如若論强弱之分船舶堅銳鎗礮犀利練習風濤沙線熟諳進退戰守駕駛之得法將弁之精良爲中國海軍所不如固不必曲爲解粹至於陸戰則奇正相生短長互用或設伏以誘敵或避堅而擣瑕出其不意攻其無備亟肆以疲之多方以誤之固自有鬼神莫測之機陰陽翕闢之理西國鎭礮雖精教練繼熱勞師遠涉餉匱兵疲中國若出全力以與之相搏未必不操勝算又何必揚西而抑中乎西友曰唯唯否否不然西國當兵者無論在水在陸必先使之入學堂讀兵法龍韜豹略了然於心方可備禦侮折衝之用而爲將者尢必逐時訓練教以應變之機攻擊之法悉心指授不憚周詳而爲兵者亦曉然於統將之有本領甘心聽受願效先驅故能上下一心踴躍用命其進也如風起潮湧一往而莫之或禦其止也如嶽峙壁立森然而毫無雜亂宜其所向克捷不愧節制之師而國家之養兵則乂故從其厚資糧扉屨之供悉皆豐腆蔽體者觀瞻有耀適口者粗糲無虞使人皆有報國之心而不以當兵爲苦而且戰士禦敵受傷除官醫療治外并准輪替休息給資以示體恤其有沙塲歃血馬革裹屍者除從豐棺殮外并以金資周卹其家屬當兵又有年限限滿之後歸家休息有警則聽調年老者雖有警亦不調待之如此其厚故當兵者咸以忠君愛國爲心如本國與别國搆衅貔虎之士卽投袂而起爭出死力以爲國捍患深恐師徒撓敗治君國羞有兵如此雖欲不强不可得也豈中國之待兵如奴隸用兵如兒戲者所可同日語哉余曰中國古時寓兵於農則襏　之儔卽中胄之士也在泮獻馘則劍戟之光皆詩書之氣也是故孔子曰以不教民戰是謂棄之仲氏子言志亦曰比及三年可使有勇且知方也可見殺敵致果之中自具㥫信明義之術初未嘗驅市人而使之戰也至於爲將之蓮尤以撫循士卒爲要務試觀歴來名將載於史册者或與士卒同臥起共甘苦或投醪於水使衆徧飲之或撫視瘡痍覩爲吮咀或以家財散給士卒結其歡心凡若此者無非相待以誠相感以義故當有事時奮臂一呼帳下健兒咸願赴敵効死蹈湯火冐白刃有所不顧翼以仰答知已將之待士如此士之報將如此此疆圉所以奠磐石國家所以寄干城也且亦思國家之待士何如哉平居蝯衣飽食已戴高厚深恩及荷戈設戌奉檄遠征則又優給口糧以示激厲而授命疆塲者又必從優賜卹彚祀昭忠祠春秋由地方官致祭俎豆馨香千秋弗替褒忠之典亦可謂到優極渥矣至於行間壯士技藝或有未精老弱或有未汰而忠君愛國之心則未嘗一日忘也此誠由朝廷深仁厚澤浹髓淪肌之所致若遽以西國之長胯示中國中國固有詞以自解西友曰諾敬聞命矣遂以問答語著於萹亦當代得失之林也 
[本館接奉電音]  
　　昨由京友電傳上諭三道謹敬譯登○十月初三日奉旨正紅旗蒙古副都統着　秀補授欽此同日奉旨正紅旗漢軍都統着奕功補授欽此同日奉上諭本日引見鮑超之子兼襲一等子爵又一雲駒尉之候選道鮑祖齡着加恩以道員儘先選用欽此 
[帝京雜述]  
　　崑筱峯錢子密兩欽差奉命前往河南查辦事件請訓登程各節迭登報端兹將奏調隨帶司員五人爵里名銜合照錄之宗人府漢堂主事陳主政璧福建閩縣進士禮部候補郎中祠祭司行走齡正郎昌滿洲正藍旗舉人禮部候補主事儀制司行走郭主政曾炘福建侯官縣進士刑部候補主事山東司行走馮主政桂芳雲南昆明縣進士工部候補主事屯田司行走金主政蓉鏡浙江秀水縣進士○吏部爲咨行事考功司案本部議覆廣西巡撫馬題以廣西鎭邊縣知縣水嘉榖呈請開缺回籍修墓等因核與例　相符自應准其開缺回籍修墓一本於光緖十七年九月初十日具題奉旨依議欽此欽遵到部合將原題粘抄咨行廣西巡撫查照辦理○本年仰山窪八旂各營馬步合演大操近數年率於十月望日舉行兹因本年十月望日月蝕適在開操之時聞閱兵大臣會商擬改於十月初五日舉行合操已由承辦旗派員前往仰山窪查看有無積潦未乾禀覆以憑知照各旂營等處查照備操云按仰山窪合操爲京師各旂營合演第一大操也陣列寛至十一二里人數計在萬三四千故非仰山窪不可其他教塲皆莫能容納若斯兵馬也○守護東陵奉恩輔國公溥齡三年任滿例請更換經宗八府咨取貝子公等銜名繕單奏請更換守護東陵請旨簡派一摺本日留中未發於次晨將摺發出奉硃筆圈出守護東陵著派奉恩輔國公光裕欽此○前任山西歸綏兵備道安觀察祥因病呈請開缺回旂調理現已病痊經本管都統俻文咨報吏部請將病痊前山西歸綏道安祥照例帶領引見候旨錄用等因業經吏部核准諒於下班卽司帶領引見云○會典館文移處收掌官英秀等謀稟本館現又續行纂成會典十卷請中堂大人於九月二十五日到館看書爲此謹禀○八旗宗室恭備恩箭業經皇上分日校閱所有中箭五支宗室四人中箭四支宗室七人經侍衛處於九月二十三日覆帶引見候旨施恩本日奉硃筆海志玉徵定山長泰著加恩賞給三等侍衛玉山裕誠成崑榮俊溥存承莊果勒明阿着加恩賞給四等侍衛均在大門上行走欽此○吏部爲曉諭事所有光緖十七年九月分月選主事郭賡平一員知府牟蔭喬一員知縣張兆齡尹麗樞黄佑麟等三員州同彭松年一員補議八月分知縣程嘉保一員共七員相應出叙傳令各該 
 
 

Page 2

 
 
員於九月二十四日赴部過堂二十五日黎明齊集天安門外朝房預備掣簽倘是日不到定行指名題叅勿違特示○新署禮部尚書烏逹峯大司馬拉喜崇阿簷吉於九月二十五日申刻抵部履新經司務廳示仰闔署旗漢官員吏役八等鑄印局大使會同四譯館大使序班通官太醫院吏目醫士以及僧錄道錄兩司至期進署伺候一體謁見各宜凛遵毋違特示○吏部爲咨行事文選司案呈本部議覆湖南巡撫張題以湖南新班遇缺先知縣田繼昌請署瀘溪縣知縣試署一年期滿如果稱職再請實授等因核與題署例案相符應准其先行試署一本於光緖十七年九月十六日具題奉旨依議欽此欽遵到部合行粘抄原題咨行湖南巡撫查照辦理可也○新簡杭州織造英芝圃尚衣瑞雖經請訓第因九月二十三日係芝圃尚衣懸弧令誕屆蝴戚族僚友躬往祝嘏者百輛盈門尚衣肆筵設席並雇同春菊部外串名優於西單牌樓舊刑部街宇内演劇一晝夜資佐壽觥至榮任之期已諏定十月初三日首途取道津門乘輪航海以抵武林云 
[德化續信]  
　　德化土匪滋事疉登前報昨聞我軍與該匪業已開仗互有損傷上憲業已札飭各營前往剿辦矣 
[三山梅信]  
　　近有游勇逗遛閩中頗爲地方之害卞制軍查知後卽檄令屬員資遣一面派莫守戎春雲劉守戎濂前往押解紳民皆額手稱慶○本科新中各舉人卷帙例應解部存案憲委邱少尹瓊章解卷到部日内當已開輪也○督帶金牌砲臺戴少棠軍門定邦現已交缷憲委廖叅戎洪元前往接帶聞叅戎向爲曹仁祥軍門所賞識此次接奉札委自當不負所知也○董錦錦者已革武生也平日無惡不作積案如山現被其父母送忤逆閩縣王吉人大令訊得確供當堂飭責籐條大板至三四百下欲置之死地現已飭將該犯站立木籠示衆聞者快之○赤水厘卡設在永春州地方上月間因德化土匪滋擾該卡失去七百三十五張騐票并繳查三百四十七張局員單司馬急卽通詳大憲通省稅厘總局司道以事關厘務誠恐有商販冒混情弊立卽札飭各局卡委員須親督司巡認眞稽查如黏單内所開係搶失之號數立將人貨截留解送以憑澈底究辦○南臺地方遼闊良秀不齊每當冬初宵小尤希圖竊發保甲局平星丞司馬下車以來能認眞辦理局委言阮姚卜諸少尹亦能仰體憲意與司馬協同晝夜巡緝現司馬因冬防在卽禀請上憲派撥立字營勇百名分上下横直路駐紥協防都人士咸交口頌之○大橋上有排列春册招人觀看者來往人等被其誘惑殊爲風俗之憂安得良有司嚴加懲儆耶 
[宜昌近事]  
　　彝陵輪船擱淺後開出河路始得拖入江心刻已回至申江大加修整○秋闈榜發宜昌闔屬僅中一副榜姓劉名仁麟何文風之不振如此耶○宜昌米每石較漢口約多三斗有餘近有楚商在南門外開一米號升斗較鋪户略大較河下略小貧民得沾微益無不交口頌之○往歲荆宜施道來閱營伍閱後卽回今秋因匪人閙事奏委查辦是以久住在宜近以署中事務殷繁不能久駐因於上月十九日遄回一時河上下弁兵鵠列恭送鎗聲砲響不絶如珠○江通輪船來宜後因寳華輪船尚未到漢且等候川中客貨故多停數日始開往漢皋 
[潯城叢話]  
　　九江一帶秋雨連綿江水漲至四五尺坐湖水亦滯消鄉問菽粟山𧄔等項多被淹浸惟願碧翁翁早放晴光以慰民望○洋街天主堂與招商局毗連之處向有木栅欄一道年久擬換現築磚墻一方堅而且厚不日竣工云 
[袁江雜錄]  
　　翁邑尊以保甲巡察恐有顧此失彼之虞爰飭街肆添設民防局分叚支更柝聲徹夜俾得聲氣連絡云○謝子受觀察交缷後淸邑士民恭　德政牌傘以壯其行上月二十二日市上擺列香案紳士皆衣冠步送行至東門復設筵祖餞觀者幾至塞途○漕憲因難民逃荒視若成例現當會匪蠢動誠恐良莠不齊麕聚江南生事札飭各州縣嚴行查禁設法堵截並示各屬難民免得徒勞往返○城外土圩間有坍缷之處前由湘軍修築迨湘軍南移現已改撥新兵從事矣 
[甌江雁字]  
　　温州時疫流行死亡不少好事者就東甌王廟大殿設羅天醮七晝夜紙紥大小神船五艘舁四大天將陳府楊府莊濟勇南王府縣城隍諸偶像到壇并奉東嶽忠靖王像出游事畢送船出北門火把燈籠綿延萬許興高采烈舉國若狂迨送罷復折而入麻行門其時有送　卷者有餽佛塔者有金銀錁裝入神船者事後銀紙灰售得鷹洋六七十枚亦可謂巨已吁以有用之財縻費於無用之地何不移之助振俾災民得殘喘苟延乎○九山寺在城之西北隅地頗曠僻停棺叢雜人迹罕逢上月初六夜有某姓寄頓之柩被賊刨開棺中惟棉被一條並無貴重之物賊遂將被抛在草地蟲蠕蠕然穢氣撲鼻聞者皆嘔吐盈途○東甌王廟殿宇宏敞月臺下有兩池焉衣帶盈盈一泓淸淺上月初九日廟祝因設醮送船用地板鋪諸池面以便遊人跂足不意初九晨遊人雜沓其板申斷有多人墮入池中均帶水拖泥攀援而上中有兩小孩幾占滅頂幸旁有諳水性者具從井救人之願赶卽躍卜抱至岸邊 
[悟道修眞]  
　　粤東某太史少年英偉早宴瓊林翔步木天文名車著旋以立言不謹致罣吏議懸車歸里與前督張制軍相欵洽延爲某書院主講未幾制軍調任兩湖函薦太史至武林仍主書院講席是處梵宮紺宇棊布星羅類皆傍水依山得擅泉林之勝故緇流羽士恒多卓錫其間太史功課餘閒遨遊名勝暫憇某觀以是與長老稔長老亦粤人而雲游至浙者他鄉故知深相契合烟雲嘯傲頻相往還太史遂時喬道裝螺髻籜冠芒鞋竹杖往來山水之間彼都人士見其飄飄出塵羣相迎迓故所至之處老少追逐百十爲羣竟有目之爲大仙者粤東官商聞名景仰恒往拜謁太史情深桑梓亦不肯風萍蹤偶合懈厥敬恭時以字畫投贈聞太史捐金萬餘增建道院一所俾馬帳餘閒得與丹竈藥爐爲伴從此野鶴閒雲談玄煉性奛風塵之徵逐薄富貴如浮雲故不僅仙吏風流雅人深致已也見循環報 
[逃儒歸墨]  
　　南海人顔某書香世胄詩禮傳家當其幼年文名卽已藉甚童軍迭赴屢拔前茅爭奈時運限人文章憎命故年將不惑依然未靑一衿客歲學憲按臨懸牌招覆居然入彀方謂翩彼飛鴞必能好音懷我不意榜示旣懸仍歌康了由是心灰仕進志淡功名四大皆空六根盡薙遽於今正逃至華林寺中自愿皈依佛法某僧知爲文墨中人授以衣鉢顔父固蜚聲庠序者失子後遍處偵尋至孟夏始得確耗禀由邑宰札飭方丈交人旋由方丈取具顔某甘結禀覆邑宰以士各有志不可相强遂不准理僧仍恐枝節横生托人排解補以朱提顔父以控不得直力難挽回且膝下承歡尚有庭槐之數承祧嗣續無須此人遂爲首肯顔自入佛門後爲諸僧所敬仰授職司理經榜至桂子飄香時候升爲護法師卽具齋筵以宴客前時親友多往道賀但萱堂白髮悲痛逾恒未免難爲情耳 
[之不近信]  
　　福山爲東海文物之邦每科鄉試獲中者必甲於他州縣今科僅北闈中領荐一人豈文運果有衰盛歟○錢店行使錢帖近皆以石印爲之揑造者因無由施其伎倆乃復有挖補其數目以小易大者時被店主識破送官究辦作僞心勞是亦自貽伊戚也○連年農山出息不下於商務今秋則百榖豐收而糧價不减於往昔故負耒荷鋤者更得利市三倍○九月廿四日爲盛觀察誕辰是日僅有屬下印委各員就近赴憲轅祝嘏其有送禮物者概行璧謝淸風亮節有足多者○節屆冬令貧民無可棲身連年賴有庇寒所收納得免凍殍今由巡司示諭擬於十月初五日爲始有入廠者先須赴廳領出腰牌以便屆期點收○賭博爲地方之害近由保甲局出有韵示愷切諭禁無如言者諄諄聽者藐藐賭攤寳局依舊如林想若輩習慣自然必非一空文所能禁遏也 
[虎阜松濤]  
　　吳江一帶盜賊横行上月念七日蘇州胥門内許姓家以事至吳江雇民船二艘少有裝載盜匪遂暗自垂涎及相距吳江十餘里忽聞呼哨一聲有盜船二十餘艘將許姓二舟圍住摩拳擦掌勢將動手舟子大聲呼救該處水師營砲船聞聲而至繼見盜船衆多礮船 
 
 

Page 3

 
 
上日作開砲之勢盜船始揚帆而散許姓幸免遭刼遂出資以酬解圍之功云○馮德隆者著名流氓也上月之杪有鄉人某中手持洋銀拾枚來城購物行至閶門内某茶肆暫進小憇馮見其愚懦可欺遂糾約同類數人與甲藉辭尋釁甲果懦弱不堪一言不發馮乃枝節叢生將其洋銀如數攫去詎甲有親戚某乙在某公館作西席遂將拆梢情形告知乙大怒謂此等人不可不辦乃指赴總捕署喊控惠司馬准詞立飭捕役頭施某帶勇二十名速往密拿時已昏黄施卽上馬帶勇至三多巷某烟舘内詢馮下落烟館夥悞以爲馮少雲其人乃言適在此過癮去不多時詢其家住何處答言中軍弄底吉慶弄内第四家施卽至該處叩户内問何人具告之詎少雲之姘婦名巧大者出言不遜繼而大肆咆哮施令勇等破門而入將男女一併拘至總捕署惠司馬提訊之下供稱我雖姓馮名少雲並不是德隆司馬謂久知爾不務正事倚拆梢度日本欲訪拿懲辦今雖悞拘是亦適逢其會遂令笞責二百板着交出德隆後釋放巧大不應詈駡官差本應掌責姑念無知女流從寛斥釋○本月初一日午後三多橋裕源當鋪門前倒斃一女屍滿地鮮血衣服皆染作猩紅色有知之者謂此女係關上人今年二十歲於前年經人荐在城中司公館内作傭旋於上年三春回家出嫁藳砧與翁姑遇之甚虐乃於上月中浣産下一兒月杪因細故被夫與姑重責逃出昨日至司公館仍求爲傭主人見其面漲通紅口中噴血不敢久留當卽予以靑蚨一百翼勸令回家女不敢返遂至同鄉傭婦處躭擱一宵同鄉婦勸伊歸去詎行至是處忽血崩倒斃旋經地甲通報其家赶卽出爲棺殮云 
[勘視秋成]  
　　松江府恩詩農太守來申查看秋成已列前報兹悉上海縣袁海觀大令於昨午探悉太守已抵白蓮涇大令當卽傳齊糧書差役人等乘輿至大碼頭乘坐官舫前往隨同太守赴各鄉勘視荒歉情形云 
[羽士行兇]  
　　羽士楊慮卿前日投上海縣喊控朱道士狹路行兇被其毆傷並將衣服扯破爲此投案喊控求恩提究值日差據情禀明奉飭開呈節略聽候核示 
[巡防紀事]  
　　帮辦城廂内外總巡朱森庭明府奉道憲聶觀察諭於本月初一日起舉辦冬防明府遂於前日飭傳各鋪地甲汛捕丐頭及各栅更夫人等約共二百餘名與之約法三章略曰時屆隆冬恒有宵小泯跡市廛地甲務須隨時稽查送局辦理汛捕每夜必帶利器四處梭巡更夫不得貪懶熟睡栅夫在城外十六鋪等處者定於夜間十點鐘關閉下鎖行人須令點燈問明來歴始准放行城内各栅則限於十一點鐘關閉行人亦須點燈問明來歴設無燈火不准放行倘有不服盤問肆行倔强者准其解送到局照犯夜例懲辦丐頭須查察江湖流丐見有向店鋪强索者拘拿送辦本委每夜親帶壯勇人等出外梭巡如汛捕不竭力梭巡更夫栅夫偷安旦夕者當查提到案分别笞責各人唯唯而退前夜朱明府梭巡至饅笠橋見有花轎一頂將過橋矣忽有曹阿全將栅關閉勒索喜封被明府所見曹將喜封抛去捨命奔逃明府命從人拿問曹阿全稱是賣菱者因其時栅夫適在别處小的欲得賞封冒充栅夫明府喝令笞責四十板斥釋以此風斷不可長遂諭各栅夫嗣後如有花轎經過不許關栅索討喜封如在深夜栅已關閉經人喊開者聽憑酌賞不得任意索添如違照訛詐例懲辦不貸○城廂内外各烟館前經造册存查如有關閉者不准别人盤頂以冀烟館日少一日城内藥局弄徐坤和所開烟館現由周松泉與十九鋪地甲楊馥合股頂替依然開設前夜十一點鐘時尚未閉門爲南局委員樊二尹所見卽將洋烟筒十三枝洋燈烟盤不計并將周松泉楊馥等解至總局朱明府訊明各情將洋烟筒烟燈烟盤劈燬地甲楊馥不應合夥營私重笞四十板枷號半月示衆周松泉亦應笞責因一再求恩姑念烟館傢伙業已銷毁着具永不再開烟館切結保釋 
[英界公堂瑣案]  
　　包探黄四福稱常州人譚春亭前因混用銅洋逮案奉判遞回原籍今又來滬因卽拘拿在身畔搜出銅洋一元今特送案譚春亭供以後不敢再犯宋二尹判譚春亭笞一百板押候遞籍銅洋劈燬○包探黄四福稱董土金在路調戲女子周銀珠等由三道頭西捕拘案周銀珠周阿四同稱我等在繅絲廠做工至坭城橋邊遇向不認識之人肆口輕薄至四馬路竟欲動手我等大聲呼救由西捕拘案董土金不認調戯西捕訴明董之調戲實係目擊宋二尹判董土金枷號十天發犯事地方示衆○包探孔阿才稱秦仁榮之子手帶銀鐲被石增茂捋取將石拘案請辦秦仁榮投請領贓石增茂供失業無聊初犯行竊宋二尹判管押七天贓交秦仁榮領去○包探逃金隆稱教堂雇陳阿生修可屋面被陳三次竊取靑鉛賣在萬元祥店中及拘陳阿生同去吊贓該店主業已避匿祗起到第二次所賣靑銅今將人贓送案請再補傳萬元祥店主以憑質訊杜三子稱在教堂傭工被竊之鉛值洋十五元今起到者無幾陳阿生供所竊之鉛賣與萬元祥情願與萬元祥店主合賠宋二尹飭將人贓交捕房帶回俟傳萬元祥店主到案再行覆訊○孫和尚稱爲整容匠同業周毛毛糾同王寳林强借洋三元不遂其意多方勒索因此報捕拘案周毛毛供與孫和尚爲友向伊商借則有之不敢恃蠻王寳林供代周毛毛擔保欠洋三元因前途催索周囑小的同向孫和尚商懇通融宋二尹判周毛毛王寳林各押十天示儆○呂雙揚稱拖東洋車餬口在虹口突有陶炳泉所篤馬車飛駛而來將車撞壞修理須洋二元由捕拘案陶炳泉供馬性甚劣控拉不住致將東洋車撞壞如今情願賠償宋二尹判罰陶炳泉洋二元給呂雙揚作爲修車費 
[法界公堂瑣案]  
　　甲乙兩人前日在法界永安街女堂烟間因含酸打架經烟間主將兩人扭送捕房此已列報昨晨經捕房將甲卽朱長生乙卽吳小土一併解案據包探王榮培禀查得該烟間店名福壽隆數年前因用女堂倌曾經公廨封閉將店主枷號示衆不料釋出後復萌故智率帶妻女又在永安街開設烟間引誘烟客作種種不端事前日朱先入内與女調笑吳亦闖入店主阻之聲言其女經人包定不接散客吳頓生醋意遂致兩下紛爭打破頭顱今該店主已畏罪潛逃明府飭包探往提少頃據包探禀覆該店主已往别處暗囑俞阿生僞爲盤店新主公然開張今將俞提案請究明府問俞曰誰人令爾經管供稱店主有事他往命小的暫行照料不知其中底細明府謂爾咎由自取夫復何言着押候掌責二十下朱吳二人不應吃醋肇事着各笞責二十下以示薄懲諭包探緝拿店主以憑究辦○包探郁庭湘禀張阿元在英界烟間過癮乘間竊取烟槍一枝至法界押錢四百文旋經堂倌華阿和尋見搜到原贓押票一紙送案請究明府以原被均在英界商諸魯繙譯官將張阿元送歸英廨辦理○牧猪奴朱春泉與掃街夫口角滋事經朱明府飭差將朱提訊曾詳前報昨晨解送到堂明府問尚有羽黨數人現住何處答稱伊等皆往鄉間謂巡捕因爾在租界吵閙是以拘爾爾不應屢次與捕爲難着押候笞責四十板具結營保諭地保如見伊之羽黨卽行交案究辦○大昌洋行寫字西人搿垃問士控稱前日有劉順勤拖東洋車横塞途路逐之不理反被咬傷右手大指務請究辦劉順勤供稱在途被該西人毆打手指係伊自己撞傷明府騐明西人手指尚有齒痕以劉行凶屬實判笞四十板枷號半個月示衆○密采里西客館洋人控稱細崽薛金春行竊行中刀乂在英界變賣被英包探查獲送案原贓白銅羹匙一柄上鑄密采里字樣明府問薛金春如何竊物變賣薛供前失此物檢尋不到由父親賠洋一元現始尋到原物從權變賣不得以犯竊論明府謂竊物有憑豈容狡賴着押候笞責二十下匙交該西人領去○恒升義德大聚元等號夥王長生等呈公禀控稱蘇莊分設上海翁榮茂洋貨店經手人張幹甫虧欠各家銀一千二百七十餘兩意欲逃閉當將張扭案請究明府將一干人訊問明白以店主翁仁齋在蘇居住有意吞銀着將張管押着交人銀兩保三天理處諭王長生等赶速將翁榮茂店貨生財一併扣住王等稱謝而退○東洋車夫彭友川訴稱前失去布褲一條見同業陳金川等持褲至彩視街押店質錢將陳扭案請究明府訊問之餘陳不認行 
 
 

Page 4

 
 
竊明府謂彭控竊無憑斥退不理○舟子劉老虎訴稱張錫山於初一日在大團地方雇舟裝載皮箱兩口木廚一隻至法界四明公所後面西興里第三武中交代不料物件係張兄弟串竊而來被失主家查知令小的來申將張尋獲扭案請究當據張錫山供稱小的之弟竊物不干小的之事若在小的家中查出贓物情甘重辦明府謂兩造各執一詞且無失主來案着一併同往大團自行料理○包探孫錦榮禀劉止坤前日在宜昌輪船竊得鋪蓋一個又有某啞子竊水烟袋一枝將人獲住其贓已被失主領去明府訊得劉正坤前曾犯竊怙惡不悛着押候責一查板枷號半月示衆啞子姑念初次責一百板從寛釋放○縫工楊全生訴稱與夥伴李阿金口角同至洪儀園啜茗評理該茶館主詭言被小的等打失水烟袋銅盆等物將小的等拘案然其時茶客共四五人並未打架何致失去多物明府以茶寮主尚未到案着將楊押候查核○縫工朱理泉訴稱主顧囑做女衣言明縀滾須三寸闊限日交衣小的無暇動手另囑夥計吳生土照做不料吳所做滾條僅有二寸八分主顧不肯收受欲小的賠償小的向吳理說吳不但不認賠反敢邀同無賴數十人軋小的至茶館勒惠茶鈔三百文當由同業趙榮建裘金賢等墊付錢文况吳做工兩日竟被取去工錢九百八十餘文務請追究吳生土偕存頭應長年投案禀稱朱理泉給小的縀子二尺四寸囑做三寸闊之滾條因縀料不敷祗得儘料裁作現欲小的賠償情實不願謂縀料不敷儘可回覆不應率爾裁剪趙榮建裘金賢等供明主顧家已由朱賠洋二元二角明府判吳償還朱二元二角所惠茶鈔從寛免究○通事稱老北門内某鞋作學徒曹根泉年僅十一歲被師父毆打至法界迷失路途帶案請訊明府訊問明白當飭包探王榮培送學徒至城内交其師父收領諭以此後勿再責打致有意外之虞○姜長桂之妻因患瘋癲前經法公廨令姜給洋四百元送入徐家匯教堂養病今因其妻病斃由堂申收殮安葬用去三百五十元尚存洋五十元交至公堂昨由姜投案具領洋元禀請銷案 
[孝善可風]  
　　謹啓者兹有浙湖蘋華館後人大善士爲其先人求資冥福樂助東賑洋一百元交敝堂彚解災區又接福建澎湖宏軍前營劉鎭軍大善士由朱臨川翁交來洋十六元六角六分祗領之餘仰見孝思錫類善願同人遺命恪遵功德無煩僧道仁恩廣被慈悲克證菩提無量善緣曷勝欽佩再福建之欵據朱臨川翁來函本係四月間所捐因轉託友人將册遺失故而遲遲合并聲明布昭公鑒上海六馬路仁濟善堂籌賑公所施善昌謹誌 
[仁漿挹注]  
　　謹啓者今午後浙寗隱名大善士光臨恒源里敝寓云有心願洋一千元先交十五期票洋五百元委辦本地善舉善昌卽將現屆冬令眼見實惠莫如寒天施粥貧黎受惠無竊六馬路仁濟善堂定於本月十五日開廠敝堂向章施粥春冬兩季較之别處善堂日期倍長竊以上海一隅五方雜處苦樂不匀六馬路地在僻壤無告貧民聚集之所雞肋鶴骨啼飢號寒敝堂粥廠開施無論何處貧民男婦老幼以及乞丐一概給籌男歸男廠婦女小孩合一廠男婦分别庶無擁擠上等白米煮粥照籌給發經費浩繁全賴在滬紳商樂助今浙寗隱名大善士慨然允諾助於施粥之欵祗領之餘無任欽佩憐眼前之蒼赤接目下之靑黄積功種福隱名不求人知飲和食德行善自邀天鑒謹登報牘佈告同仁[  上海六馬路仁濟善堂董事施善昌等謹誌]  
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇省官報]  
　　九月廿九日藩轅牌示照得華亭縣縣丞慶多前因患　缷事兹據現已病痊回省銷假應顔飭回　供職以專責成首府魁禀知赴各屬覆勘荒熟差卽辭寳山縣馬禀知交代算結卽辭陽湖縣葉禀到知縣何啓綬禀知奉委解銅價銀兩赴滬營鈞崑新巡檢何國恩長邑均禀銷監放孤貧口糧差趙鑑三禀銷常昭監放孤貧口糧差並禀知奉委解首級赴淸江桃源卽辭典史胡得寛禀知奉委赴江北緝捕差卽辭前辦軍裝局委員趙樹楷之老太太高太恭人先定於十月初三日在軍裝局領帖今改於初十日在塔兒巷寳積寺領帖一日藩轅牌示照得准補金山縣知縣劉元誠應卽飭赴新任三十日知府銜補用同知李炳由金陵厘捐總局委解餉銀來知縣徐錦華禀知交缷丹徒縣任事回省禀到同知銜直隸州用籖分江蘇補用知縣倉永榖河南人由京騐看來省禀到委署金匱縣典史李晉祐禀謝飭知赴任卽辭藩轅牌示照得候補知縣徐錦華節已委署震澤縣事兹該徐令辭委繳札自應另行委員往署查有候補知縣蔣一桂堪以委署震澤縣知縣除詳委飭遵着卽赴任十月初一日首府魁禀知赴虎邱祭壇並本日開辦海運省局同知傅懷祖禀知本日開辦海運省局文案差陽湖縣葉禀辭知縣王國振禀知開辦水路總巡差陳俊康禀知本日開辦編查保甲差縣丞李湘禀銷文闈執事差徐世煒禀謝奉部核准註册飭知巡檢項兆熘禀謝十六年分冬防案内蒙給予勞績班前先委署一次記功一次分發江蘇弑用巡檢文裕廂黄旗人由京騐看來省禀到從九楊建珍起嚴回省禀到 
 
 
