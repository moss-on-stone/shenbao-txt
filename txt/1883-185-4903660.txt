# 1883 - 185 - 4903660

 

Page 1

 
 
[擬將圖書集成放大照印告白] [  點石齋主啓]  
　　本齋擬集一千五百股每股規銀一百五十兩將以縮印古今圖書集成月之初一日起登有告白乃甫逾旬日而人股者巳紛至沓來看此情形股分當可集名或謂是書宜排直行到底若橫列三層似欠大雅不知要排直行其字樣須更放大始待好看若字樣旣小而又排成長直行流覽時實費自力本齋曾打過數樣互相此較覺惟此橫列三層者最爲吞宜盖亦幾經選擇而後定此程式也但中國書籍固以直行到底者爲多倘以後入股者能源源而來得湊滿二千股本齋有當格外見好將字樣放大書樣加寬印成直行仍照原價以供欣賞若股分仍在一千五百之內實任限於工本只有仍照原樣茲故將橫直兩樣各印一紙斃股領附有設諾君喜用直行務望踴躍前來多買股分俾足二千股本齋卽照此直行樣開印設股分能集至三千其書樣字樣日後更可放大惟思三千股一時恐難糾合是以不欲再打樣張致勞諸君懸盼耳再圖書集成之股單本齋並有寄在漢口信和洋行內倘開漢諸君俗附股分就近至信和洋行向買辦黃耕山先生照章交銀取回股單亦可此布 
[招股縮印古今圈書集或啓] [  點石齊主人啓]  
　　國朝康熙年間　廷臣蒐輯載籍將以分門別類彚成一編以爲藝林之大觀五爲寒暑始蕆事進呈　乙覽　賜名古今圖書集成仍　命綠臣重加　校越十餘年未就雍正時復　詔虞山蔣文肅廷錫督在事諸臣成之凡爲目四十爲卷一萬爲册五千二十爲函五百三十二上自歴象下至方輿以及明倫博物理學經濟靡不舉備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦訊之均驚駭讚歏以爲忽帙繁多當以是書爲首屈一指誠哉中國爲文治之郎也惜當年竭諸巨之才力費　內庫之金錢而所刷印者僅此數十部茲巳事隔百餘年剝蝕消沈流傳漸少若再越數世恐祗存其名而盡歸磨滅登非一天據事哉因思本齋現有照相石印之法擬將此書　小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次牧取某第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外誓木多印一部倘印成後有股諸君或不願取書自閱本齋又可另立一售書公司凡有股得存書一部則掣給會書公司股單一張其書定價每部約六百兩上下裝潢常格外精雅外以文木爲箱俟發售三月卽將所食之書銀照股勻攤以昭公尤售盡停止其售書之事本齋亦願經手惟每百兩取回用銀五兩耳現定於本年五月初一日起掛號天約越兩月可以開工蓬開工後不再牧股欲入股者請先將銀五十兩交至申報舘當由申報舘點石賚蓋用圖章並由美查洋行主人親簽西字爲憑給發收單并將現巳印出之樣張一紙隨收單附閱將來此書開印版口之大小悉照此原樣紙其字已較點石齋所印之康熙字典魚天蓋取便於翻閱也如遠處諸君亦願入股其股銀可由票號匯來收單卽交原票號帶回轉寄常亦無悮也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼再本賚所印各書均選用極品之墨字跡能歴久不磨雖越千百年而墨色仿如初印外洋亦有占時石印書畵流傳今取閱之徒無漶漫澌滅等弊差石向書籍與照相理同而事異其中工料大相逕庭故照相年久或有落色而石印書籍則可無此慮也誠恐諸君不察用特附及 
[募勇說]  
　　措天下事者因端竟委原始知終而後能著效於當時不遺憂於後日深謀遠慮故碩畫必出自老成焉近時吳楚江漢召寡勇丁諭者謂淮軍湘軍將抽調之備邊以法人有事於越南而中國滇粵與之接壤也按淮軍湘軍皆百嚥之餘當同治初髮逆湯平中原底定中興諸將相或登台鼎或任封疆所部諸軍未經遺散者仍隷於各將領是爲防營日淮曰湘者不方所自且示別於陸營標兵也承平之後垂二十年其人雖有老且死者然零落尙不及牟隨時補額者亦皆訓練有方久成勁旅分屯津要藉靖萑苻今以備邊之故欲化防兵作戰兵而以新募之兵補防營之缺一挹注間各適其用强者從征弱者居守視古兵法亦頗有合而吾於此舉不能無介介者以大河南北伏莾生心有所謂齋匪者有所謂哥老會者有所謂安淸道友者是皆不逞之徒相率而未敢卽發者以開防嚴密無機司乘耳一且以久歴行陣之防營遠赴邊徼雖防晉猶是而多新募之兵諸匪徒聞之適足以長其輕忽之心而勳其覬覦之念甚非計也無己俟防營抽調之後譬如百營應調者去其五十則以老防五十全營分作白平營俾新募者各補其半庶新舊爲參亦步亦趨易於嫺熟足資鎭撫可倮無虞然僅爲目前計則得之矣而後患方長殊有不堪設想者諺云餋兵千日用兵一時國家有事於兵爭原屬一時之變局將來奏凱而歸所在防營各歸戍所固其宜也而新寡之勇丁仍留之歟抑遣散之歟留丁則需增饟財賦必致虛糜若驟行遣散無業可歸不爲舞民卽爲盜賊是欲弭亂面反階亂也昔嘉慶中某大臣用師於西南徼曾募勇數萬以從後於軍次就此數萬人中拔其勇悍者八千人號敢死軍用隷前鋒屢致克捷其旗幟皆皂色敵畏之如虎爲之謠曰見黑而退壽年千歲可接仗上首功視他軍倍焉踰二年班師次於邊城某大臣乃別築一堡以居之詭之云住此候　朝命聽調遣十夜間密調火器謂營以鎗砲火箭噴筒圍攻其堡遂皆糜爛于鎗林彈雨中血肉庭飛竟無噍類凌晨大臣率將佐僚勵往觀之爲之流沸哭失聲曰吾甯負若不敢負國歸語左右曰若輩性剽急輕死喜闘將領不得其人尙恐生爭况遺散之乎聞之者咸謂某大臣善措大事明而能斷嗚乎忍矣夫募勇甚易散勇甚難預思其離而處之有道庶不致傷帷葢之恩爲今之計似宜廣徵淹粵之兵如患不足卽就近募滇粵邊民非惟習於邊事可供鄉導彼欲自保其家室必將效命於疆塲形格勢禁亦兵家之所尙也昔宋太宗斥張齊寶策不以客兵戎邊殆亦見及於此漢臣晁錯請募民徒邊以實其地景帝從之塞上賴之以安夫不日勇而日民不曰調而曰徙不曰戍其地而曰實其地其意可深辰思矣或謂余日不在其位不謀其政匹夫無罪妄言其罪今之措置軍事者又皆重臣宿將老成碩畫遠慮深謀誠有如子所云者何必竊竊爲抱杞人之憂毋乃過謂余曰不然惟善人能受盡言縱使余之所言袞袞諸公早已見及於事亦無所害以余言爲狂吠也可以余言爲書談也可爰泚筆而爲是說 
[外洋消息]  
　　○外國新聞紙言法國兩兵船一名陃乃美忒一名美多於華三月二十八日由法國都郞地方裝載兵糧計可供七萬兵之用又有軍械多件及各兵船食物四百五十墩之多每艘載兵一千前赴安南又有兵船名平和定於四月十四開輪駛赴安南皆裝水師各兵云又言法國水師部大臣言法國現簡安南使臣必須令安南王於和約粘抄上簽名允許法人保護安南一節其徵收糧稅悉歸法國該使臣必與安南王面議他人不得參預計以所收糧稅三分之一歸之安南王以資用度核計安南每年可徵稅餉三千萬法郞克以三分之一供給法官法兵之在安南者再以三分之一爲安南整理諸務其餘則歸之王人約卽安南所出以結安南之度支足數所用無須法國帑項也紅河兩岸地極肥饒人民稠密出產緊多法國當爲保護法兵現在安南者已足調用但須略如曾益安南兵之經法人訓練者亦能辦事將來再加募練則可省法兵之力而法人於此可得一大利源現在法國所派兵費亦已擬定决計發兵至彼卽或遇雨然雨時可以按兵不動俟晴靄後再行開戰中國見法兵巳至則亦無煩饒舌安南見法兵至心思亦可有 
 
 

Page 2

 
 
定也按此說爲尙在李威利凶耗未到之前現在兵敗將亡恐該水師大臣又將另爲籌策矣又云中國在德國五里岡船廠定造之定遠兵船於四月初四日試行季丹崖欽合臨騐燕有水雷船四艘一同試駛計一點鐘可行十四諾脫零四分諾脫之一又言荷蘭國新造極大之輪船名波利戲尼亞可裝四千墩之多當初下水時其勢過猛雖拋錨而不能止適有巴西國輪船名布愛諾司魚立斯在碼頭委貸該船順水直下突撞於巴西輪船之腰勢蔣立沈幸有兩輪船急蔣巴西輪船拖至淺爲人口尙無斃命惟巴西輪船水手有數人受傷現在兩船均各損壞皆須大加修理也 
[續錄法國謀越原起]  
　　○流丕分軍河內再人滇南其時馬公之軍業經告捷回苗就撫不勞鞭撻喜流丕之再至大加敬重意將上告於朝請賜流不職銜欲收其用然非流丕之本心力却不受旋卽辭別爲公而歸爲內至則選置貴重禮物命從人齎之入滇進於馬公以答其殷殷欵待之情然後修書爲說使其所副米律親齎往西貢求見制軍面陳探得紅河之利並告以越士釐庸無道臣下用事賄賂公行刻下其內外民庶無不苦於上政之背就此用兵民心瓦解是甚易取之時也倘蒙假一旅之師流丕自能攻取東京奉上云云制軍覽其設卽遺副戎阿尼亞帶兵百名前往助流丕行事並授以方略囑其便宜行事不必拘於成法蓋阿副戒前曾奉命入探買港河之水道於越之內地道里民風皆所諳習故制軍遣之不疑知阿與流丕兩美相濟必有以成也阿公率兵至河內與漢丕合軍二共百九十人其時越軍之駐守河內者約有六七千之衆阿公偕流丕樺日誓師率衆進攻越兵亦嚴陳相待以百九十人敵六七千人相形之下衆寡之勢判矣兵刃未接之時作壁上觀者無不云法人輕敵恐無旋者迨至鼓隆刃接法軍雖寡其士如處越軍雖衆其卒如羊卽所謂兵在精而不在多也兩軍接伏不上一時之久越兵奔北河內之砲臺被法軍攻破是役也越人自相踐踏死者不計其數而法軍副戒阿尼亞在陣被鎗彈所中傷重而死流丕矢膀臂之助矣法軍報捷及告阿副戎陣亡之信至西貢法制乃急另委他將往助流丕並接領阿尼亞之軍此將旣至河內卽攺阿公成法並不與流丕和衷商辦自行其是諸多遺誤流丕諫之不納知孺子不足與謀只好聽之惟自訓其師以圖進取正在整旅欲行而越人因敗請成之使至流丕力阳其和議告以東京垂手可得而新將不明局勢竟許其成是則流丕之前功盡棄然亦莫可奈何只好付之一勵法越此次之和議已成新將深憾流丕之梗阻己議故於約成後卽驅逐流丕出境不准在越逗遛是以開基之元勳視作秦越之路人流丕旣被逐出境創遄返法國索償各費於朝並訟新將違誤失機之罪法廷之准訟友償與否皆不得而知矣是卽法人欲盡取越南之所肇基今始决定而後行其所欲然而統觀上文總揆法人之意其取越者是欲通行紅河直入華境意在滇而不在越不過藉越爲梯帆之入也華官旣不能防之於前早事綢繆以衛已之藩封以致法之取越有刻木成舟之勢今日再思干預欲保全越南不被法人之兼併誠非易易但法人取越可如利斧劈竹迎刃而摯然尙不敢長驅入滇以行己之大欲則華官當於此時檢選精勁之士扼要防邊闢荒招徠之政同行並施凡昔之有田未墾有礦未開者今則次第開之礦務巳興商賈自至不難變荒廢而爲重鎭愼邊防嚴守堠庶可稍釋敵人希冀之懷然亦計之下焉者矣選錄叻報 
[津沽近信]  
　　○天津西人來信言津地近日天花盛行華人之嬰此疾者珠爲不少又云近日法人攻安南一節外間議論紛然而津沽則靜謐如是絕未見有舉勳也 
[輪船失愼續述]  
　　○昨報載瓊州輪船失愼一節兹悉該船自蔣衆人送之登岸後船主卽用水龍竭力將火澆滅然後展輪由淺至深仍彼駛抵香港惟船中捐傷殊甚目下必須大加修理也 
[京師近聞]  
　　○傳聞此次新貢士某君榜上之名竟畏祖父相同一字經正總裁核對三代脚色始行察出怒謂讀聖賢書而諱名之典詎未之前聞耶卽欲具奏斥革後經副總裁極力斡旋一再緩頰將榜名與祖相同之字更易並聲明實係一時筆誤始獲成全不然旣得復失其懊喪爲有如耶 
[巡修電錢]  
　　○電綫之質係白船與純鋼總合而成故堅執無比不易損斷然或因兩桿相距太遠或雨頭紥綫稍寬中爲過形鬆墜一遇狂風最易絞紐偶爾失察電氣分引字畫卽不能淸楚中團舊設津滬電錢南路立桿稍疎此弊最多近巳電餘現赴蘇房帮同遷屋之洋人益栢生於回滬時順道督同工匠一律收緊并派令蘇局司事伴同來滬以便中途飭傳汛營巡兵帮同照料已於本月十五日開行聞此項工程約須一禮拜方可蕆事云 
[府遵啓行]  
　　○永甯輪船本定於上月二十六日由温州展輪來滬旋因前任温州府單大尊附輪晉省遂停泊一日以待之嗣聞軍太尊於二十七日四點鐘起程書差等在署祖餞蒙演員洋十餘元云 
[懸旗伸賀]  
　　○昨日係英皇在位四十六年僅節停泊浦中各兵船皆高懸彩旗遙爲慶賀十二點鐘例應鳴砲伸慶因本埠有不放炮之定章是以停止云 
[ 
[本埠官報]  
　　○李傳相於昨日午前回拜英水師提督該兵船升砲恭迎又令兵丁持鎗站桅以伸敬意迨送客時復升砲站桅又聞蘇撫衛靜瀾中丞於十六日自蘇起節乘坐民船用小火船拖帶昨晨先有撫標水師砲船抓滬據聲中丞約於昨晚可以抵滬是以上海提右營滬軍營武毅營各隧兵丁均在新閘恭迎憲賀文武各官亦均同候黎邑尊飭差在英租界之觀音閣碼頭搭棚結彩並雇民船二艘停泊碼頭盖中丞此來晉謁李傳相後卽欲回較故在滬不設行臺也并悉前署歸臬憲郜荻洲觀察由蘇來滬暫以英租界拋球傷後面之仁義公山西票號爲行轅云 
[工局讓事]  
　　○本月初七日水埠英工部局董事議事有德國總領事初二日致工部局一信云陳　　太守今日詣本公廨云係奉道憲之命轉述李傳相諭言行轅中今巳知照各兵丁自晚七點鐘起至早七黔鐘不得放砲以驚西商蓋綠前此因放　一事殊抱不安俯順西人輿情故有此諭董事卽於初三日禀覆言來札所言夜間固免放抱而日間則仍須燃放在日間放砲亦属不便不但有碍租界定章且恐有意外之變如能與華官安商日夜一律禁止放砲乃爲更妙提總領拿接信後復與道憲相商請爲轉禀傳相而道憲答以不便瀆禀總領事乃函禀傳相傅相當卽裁答總領事卽將傅相答函譯交局董傅相答函內開中國儀制大員理應放砲此地雖屬和界究係中國地面本大臣出入迎送循例放砲並無不可惟租界章程西國大員至此亦不放砲本大臣若必執已見未免有違商情現姑准如所請卽傳諭兵役等將放砲禮節停止爲此函覆云云李傳相之於西人可謂體恤周至者矣又有押舖二十二家具禀於工部局云陳太守傳諭押舖須繳稅銀於華官不繳則當押閉維商人等在租界開押舖已二十年除巡捕捐外並無爲項稅捐今陳太守忽有稅捐之諭故禀請保護云云董事隨禀請總領事轉致陳太守謂該押舖等安分守業毋須阻撓也按左侯相以租界押舖息重期促札諭本埠關道憲轉札英法租界會審委員傳諭諸押舖飭令併爲大當放期减息 
 
 
] 

Page 3

 
 
以甦民困本館曾錄於報至稅捐一說末之有聞今押舖等以此爲言殊所不解豈東有是說取抑該押舖等以此言聳動周董耶不得而知之矣又有三道頭西捕信致平捕頭請爲轉致局董云前因賭簿一事華捕徐阿土供出由我教供各情實則並無教供情事其賭簿卽由我查獲本係職所應爲今被污衊實於聲名修關請爲察核云云董事隨卽覆函稱前事原屬應辦教供一節與該捕無涉也 
[火不成災]  
　　○昨下午四黝鐘時三茅閣橋束首法租界乾生祥洋賃店樓上因吸煙還火焚及牀帳幸卽灌減不致成災然當烟燄突冒時則固皆驚惶失措也 
[菜攤又遷]  
　　○大馬路菜攤遷徒後賣買皆屬不便昨早巳均在石路擺設矣惟南面須從二馬路口起可以擺至陳家木橋北面則從致遠街口起擺至老閘大橋而新築之空地則無人顧間焉 
[英界公堂瑣案]  
　　○夏西梅稱在虹口地方之誠記洋賃嘖爲夥昨有許順希持西文字條來取各賃當閱得係豐裕洋行者卽用德律風間明豐裕行並無遺人取物之事卽根問許之來源據稱有王阿才令伊持條前來取賃卽將許交捕由捕房傳王又據王稱係有韓阿生寫成西字條交伊伊又轉交與許往取貨者遂又補傳韓阿生一併送案請辦西字條呈閱許順希王阿才均供認前因韓阿生稱係寍波人首日在誠號烟館吃烟戲寫西字條放在煙盤丙竟被王阿才取去交許前往取貨我不知情王又稱的係韓寫西字條言明向誠記馴貨陳太守問王僞寫字條倘取貨到手約在何處再交與韓王答稱曾言韓仍在誠號烟館故得立時拘獲韓阿生是實太守商之司副領事判韓押三月王押二可許押一月呈閱之僞票塗銷○一百九十二號華捕稱昨見蔡東生所擺之寫字攤碍路勒令移攤在屋簷下伊不依反與我爭歐當有常兆卿等助伊把我號衣扯破左手受傷幸有爲捕到來將蔡常二人送案蔡稱測字餬口昨被華捕推翻字攤故與爭論至常兆卿我亦不與相識常供在教門點心店爲夥昨見蔡等五六人歐打華捕我祗解勸誰又有巡捕到來竟把我獲案華捕又稱常果呼喝歐打並非解勸常較蔡更兇陳太守騐得該捕之號衣扯破手受微傷屬實並諭該捕此後見小本經營之碍路者爾等當善言知照遷移不許擾釁今姑判蔡當各押一月○太古洋行之小寫洋人密司司哈知投英領事署控稱雇用俞銀桂爲管事曾令再雇廚司一名出店一名迄今尙朱滿月前日俞同廚司出店不告而辭請爲傳案究辦由司副領事照會陳太守飭差傳俞到案於昨晨會訊洋人投案申訴俞則禀稱在洋東處爲管事迄今已有七月初則包辦火食每至月底算帳因洋東尅扣異常是以辭歇辛工亦不能照付而廚司出店亦均辭出曾向洋東言明前日我己接做平和行生意故向找給前月被欠之工六七元此月未滿亦應找工洋十一元零兩共十八元零無着反被控案心何以甘司副領事謂俞旣不告而辭已經他就應將未滿爲之工洋罰去前爲欠找之工洋七元着該洋人照給何如陳太守亦以爲然亷此判斷○姚守芝稱從主人會試回鄉便道來滬暫寓新春記棧前日失去單夾綢縐衣六件鼻烟壺一個當報捕查得係被同棧之楊金言年竊起到贓衣四件尙有二件非我之原贓今將人贓送案請再追餘贓楊供揚州人行竊伊衣寶祗四件尙有二件係我自己之衣太守飭將起案之衣四件先交姚領去楊則交捕連衣服二件一併帶回查吊餘贓再核○孫王氏稱夫孫記華昨被主阿三夏華三等拖去私刑吊打我往解勸亦被關閉二日旋得出外報捕獲住王夏二人然我夫已經受傷今蒙送案請辦其夫供與同并請騐傷王夏同供孫包塡坭工程轉包與我等被欠工洋四十餘元屢索無着以致爭執陳太守問孫欠王等工洋果有其事否孫答事果有之然應照七折算帳太守謂孫雖欠工洋惟王等亦不應毆孫着罰王等洋四元作爲餋傷費其洋俟核算工帳朋白扣劃可也一併斥退俄而孫王氏又上堂稱我夫又被王夏等拖去毆打太守飭差趕獲王夏押候過堂發落○同文書館之楊華稱屢次失竊查無着落昨有二三人闖到我書舘查問時惟見鄭阿才藏有水烟筒單被衫褲等件的係被竊之贓及喚捕時餘人乘間逃脫祗將鄭姓及贓送案鄭似首無詞陳大守判鄭阿才管押二月贓交楊領 
[海寍硤石吳孝烈女菊貞小傳]  
　　○吳子奏彤從學於予今春來言其妹菊貞仰藥而逝予爲之愕然徐詢其故不禁喟然曰是可謂孝而烈矣菊貞爲友梅太守季女少失特比長事大母曁繼母能得其歡心善女紅尤好詩書嘗讀曹娥謝娥諸傳輾慷慨欷歔至於泣下盖其賦性然也鳴呼孰意秉姿旣異遘禍偏奇竟使聞其事者且驚且惜乎世俗締姻必先各出生年月日以備卜卜之合然後納采問名爲太守方爲女相攸適有媒姥登門任蹇修其詞工能動人聽因求庚以去旋知所緩頰者其人素有癲癇之疾又非富而好禮者始悔爲媒所給亟令索還不謂因索致怒膠索屢怒而訟興矣訟逾年未經審斷忽於去冬十一月十九日乘大守猶子合　之夕斜率多人奪門而入由當而室而寢而樓破扉折檻胠篋探囊口出穢言百端污礣時菊貞隨母避至後鄰備聞其詞無非爲己來者神色沮慘默不一言繼而泣日以一身故辱及老父何以爲人男子猶可忍垢以俟復仇女子何能爲也且累黨刦掠此何事也而敢行於化日光天之下則凡含沙以射設阱以陷爲鬼爲蜮何地不伏危機哉身一日不死父一日不安與其存此身以危父孰苦捐此身以安父乎於是死志遂决同室憐之婉爲勸解密爲護持女亦似曲順衆情乃於正月初五日值太守赴古鹽未回遂仰藥以死夫菊貞之死爲安父也其遲之久而後死恐父覩其死而傷父必也以視古之孝而烈者不尤爲從容就義哉死之後於奩篋中得其手書十一字日恩未報仇未復留此身何用鳴呼可想見其志矣菊貞有同胞兄二長名鳳書字譜薰欠名鶴書卽奏彤也均有詩文以弔其妹今承父命棒其所作藉舒哀痛屬予弁以數言爰記其顛末如此 
　　武林王崇鼎拜撰 
[袞吳孝烈女菊貞婣媛　并小序]  
　　夫義成乎憤曹孝娥赴水殉身勢迫於危倪烈女充抄禦宼自昔名妹淑媛軼事長傳而玉碎珠沈臨風足慨已有同邑鶻湖吳孝烈女菊貞係姻戚吳太守伯欽之次女也刺繡必工讀書務解早年失恃幸聨花萼之居終歲趨闈博得椿庭之愛依倚大母信極眞誠奉侍繼慈猶是繡慕詎意遭同里某妄欲攀援釁生仇黨婣媛間而憤憤而烈雖時逢顛沛而度極從容伺交出以全孝思迨身損以明大義志有鍾於巾幗氣可激夫鬚眉斯非不苟倖生不徒屈死者乎惟芝焚蕙嘆已嗟誓凛於黃泉而毅魄貞魂用侍徽揚於形管爰綴哀詞并攄短序 
　　我聞有婦完苦節松貞柏操邀　褒揚又聞有女矢靡他夫死身殉獨履霜未聞閨閣之淑媛奮身孝烈眞非常延陸世世皆積德成仁取義自周詳媛讀詩書嫻內則大家舉止本端方厭華膴兮甘澹泊率性眞兮步康莊早年喪母兼喪姊隱然泣示淚數行因依祖母隨姑氏問安視膽日趨蹌金閶伴棹心依依　時姑氏歸蔡媛曾送往焉　送姑協哭姑氏亡天生孝友均鍾愛氣如蘭蕙自芬芳温其如玉澹如菊菊貞不字庸何傷閶里周知賢淑名婚姻本難擇相當况是同里卑鄙子問者嗟訝盡跳跟幸未納采與問名完貞璞兮終允臧詎知鼠輩肆無忌猝然尋釁起鴟張我心匪石亦匪席穿墉穿屋亦何妨媛謂翁事自有主無貽家室之倉皇屢欲赴死死不得防範恒周繼母傍因伺父出完孝思仰藥從容早料量諸叔諸兄苦勸言謂我一死樂徜徉　瀕危笑言目若　寄語我父無悲慼劬勞未報獨悚惶　媛遺筆有思未報云云　梳洗盥櫛早安排一一檢疉女兒箱時維正月日戊子賦畢命兮迸裂腸羣欽志義高千古貞石永峙西山陽 
　　浙杭海寍姻愚叔竹賓蔣祿宜拜草 
 
 

Page 4

 
 
[浙省撫轅抄]  
　　○五月初九日陳錫蕃禀知臬委寗波等處公幹叩辭　陳　恩禀知防局委員估臬署工程差叩見　○初十日同知夏之時缷辦曹娥厘局回省禀到　候補布经歴江凤藻稟知糧委守提前署桐乡鄧令認解银两差　府经歴张书賢稟知厘捐局委小马埠厘卡差稟见叩辭 
[蘇省撫轅抄]  
　　○五月十四日候補同知程光斗禀辭奉查太倉通海等處保甲差　知州石和鋆會勘靖江縣陞轉田畝回　程南金辭奉委赴沿海八廳縣查辦保甲差　温學江禀辭奉委赴江北公幹　縣丞汪祖文禀奉赴金陵淮揚公幹卽辭　從九汪鳴鳳禀知奉　藩轅監差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京雜第四百五十一號]  
[光緒九年五月初七日京報全錄]  
　　宮門抄○發抄　旨四道○湖廣督泳　奏爲辦理盜案請　旨變通綠由摺○漕督慶　奏爲移辦請獎片○署雲貴督岑　奏叅疎防有獄管獄各官分別懲儆摺○又　奏請開總兵員缺片○五月初七日內務府國子監正黃旗值日無引　見○盛京工部侍郞阿克丹請　訓○瑞聨謝管新營房　恩○補用道府奎訓景桂各謝　恩○湖南寶慶府知府李曠謝　恩○貴州副將林從泰謝　恩○廷槓請假十五日○順天府奏京師得雨一寸有餘○召見軍機　阿克丹　李暎○發抄　李鶴年奏交卸豫撫篆務日期奉　旨知道了欽此○游百川等奏河工應用工需請飭籌撥奉　旨該部議奏欽此○又淸河鎭决口白馬將軍靈應請船封號奉　旨禮部議奏欽此○又南北嶺决口現尙未便開挖導使入海奉　旨知道了歙此○○湖廣總督臣涂宗瀛湖北巡撫臣彭祖賢跪　奏爲湖北省盜案現難一律規復舊制酌擬暫行就地正法章程恭摺具陳仰祈　聖鑒事竊准刑部咨具奏遵議盜案就地正法章程酌擬限期停止一摺議以各者實係土匪馬賊會匪游勇案情重大並情同叛逆之犯暫准就地正法其餘尋常盜案統予限一年一律規復舊制辦理距省寫遠地方酌照秋審事例將人犯解赴該管巡道訊明詳由督撫分別題奏不准援就地正法章程先行處次等因光緒八年四月初二日奏本日奉　旨依議欽此欽遵咨行到鄂當卽轉飭遵照辦理現屇一年期滿臣等體察情形審辦盜案實難一律遽復舊制有不能不請變通辦理者謹爲　聖主陳之查湖北地當冲要民情獷悍自軍興以後土匪游勇結隊成羣强刼殺人重案所在多有是以前歴任督撫臣先後奏准照章就地正法光緒七年御史胡降洵奏請將盜案仍照舊例分別首從辦理部議以欲復舊例莫若先將就地正法章程停止又經前總督臣李瀚章臣彭祖賢查明鄂省盜風尙熾若攺歸舊例審擬解勘轉致貽害地方請於訊明後照章就地懲辦奏奉　諭旨允准在案此因時制宜不得已而示懲創或可刑期無刑非敢圖安於簡便也伏思部臣立意予限規復舊制原爲防濫殺重民命起見惟係撫字良民政尙寬大戢除奸暴治貴嚴明故子產治鄭用猛扎子且稱爲遺愛諸爲治蜀尙嚴强暴因之而斂跡史册昭垂足爲法守湖北近年以來外省遊勇及本地刀痞教令各匪住來勾結搶刼頻聞甚或潛謀不軌常思蠢動雖失飭各州縣並委員前往會同認眞辦理保甲嚴密緝捕而地方遼關伏莽難絕根株聚衆强刼殺人搶奪婦女等案仍層見迭出卽如上年各屬報獲搶刼案件共有四十餘起之多內有拿獲盜犯訊認不諱贓証確鑿罪無可疑者均經臣等批飭照章就地正法懲辦俾匪徒觸目警心用昭烱戒今若於土匪馬賊會匪游勇等項而外一節盜案槪行照例按擬解勘該匪徒或因解省侍無質証翻供冀延寺日遂致瘐斃囹圄倖逃顯戮猶其次也况此等匪犯均係兇惡性成膂力過人設因解審道遠中途乘間脫逃則若輩以漏綱餘生自相慶幸勢必勾引黨羽愈藐　王章玩法之心日益甚犯法之人日益多閭閻更受其害如部所議　朝廷方愼重刑章宵小反詡爲得計似非辟以止辟之道臣等督同臬司細心籌畫惟有擇其兇暴衆著與部議土匪馬賊諸條情罪相同者明定章程以示區別應請嗣後湖北省盜案於上匪馬賊會匪游勇等項之外如有執持刀械火槍歸劫者聚衆至五人以上夥衆搶刼至二三次者糾刼拒捕傷人或致傷事主者入域行刼及連刼數家者刀痞强刼財物者以上數項案內首從各犯及强盜窩戶造意分贓者平空搶奪良家婦女己成爲首者囤戶興販誘取婦女藏匿勒賣爲首者均仍暫行查照歴次定章該州縣護犯訊明據實錄供禀報臣等查核案情如兇暴昭著贓証確鑿批飭解歸該管首府督同覆訊或泒員前往會審果係罪無可疑卽行翰地正法彚案奏報侯數年後盜風稍息再行一律現復舊制辦理其餘尋常搶刼之案應遵部議照例按擬解勘似此分別辦理庶用刑仍昭詳愼而奸惹知所儆戒于地方大有裨益據署湖北按察使武爲具詳請奏前來臣等覆核無異應請　特旨允准施行所有湖北肯盜案現難一律規復舊制酌擬暫行就地正法章程數兩謹合調恭摺具陳伏乞　皇太后　皇上聖擊訓示謹　奏軍機大臣奉　旨刑部知道欽此　○○慶裕片　再修砌石工事繁責重做法稍不如式卽貽他日巨患堰圩長隄修復二十二堡閱時十有四年各員弁精勤監督纎悉必周欵無虛糜工皆堅實今已一律告竣不無微勞足錄該工禮河大壩爲節宣湖水要區上年督臣左宗棠加築碎石工埽伏汎旣資其緩溜鹽達更賴以疏通在事員弁僣工防險倍柄辛勤亦屬異常出力查辦揚屬隄工各員經前督臣劉紳一奏請獎盛有案堰月隄壩各工事同一律合無仲懇　天恩俯准由新任漕臣擇尤請獎以昭激勸出自　逾格鴻慈理合附片具陳伏乞　聖鑒訓示謹　奏軍機大臣奉　旨准其擇尤保獎毋許冒濫欽此　○○署理雲貴總督福建巡撫臣岑毓英雲南巡撫臣社端聨跪　奏爲昭通士匪滋事案內續獲匪犯越獄脫逃請　旨先將有獄官交部議處勒限嚴緝管獄官革職提省審辦以儆玩泄恭摺仰祈　聖鑒事竊查光緒七年八月間昭通土匪夘招詳等潜勾匪黨分路襲撲郡城該官軍攔截勦捕卽將首要各犯殲除地方一律安靖其逃匿匪徒仍督飭地方文武實力緝拿業經本任督臣劉長佑會同臣瑞聨將勦辦情形先後奏明在案臣毓英上年到任後以撒二開一犯係屯夘招詳等一同滋事最爲惡逆必須弋獲懲辦以絕根株復面授署昭通鎭總兵何秀林機官囑其購緣設法務將該逆犯獲案嗣據該署鎭督同員弁於本年二月十六日將撒二開拿獲交恩安縣管收應否解省審辦具禀請示查據署昭通府知府楊凌禀同前情當以昭通鉅省遙遠恐有疎虞批飭該署府就近督縣審辦去後兹據署恩安縣知縣孟蔭桂禀本年三月初一日該署縣赴永善縣騐收城工初六日事畢折回行至中途接據典史劉鳳山禀初五日夜四更後據禁卒劉福等報稱是夜風雨交作監犯撒二開乘間扭斷手肘鎖練閘板鐵鎖掇開監門越墻逃走該禁卒等驚覺追捕無蹤等情該署縣當卽赴回選差會營分投追緝一面親往勘得縣署大門內迤北有監獄一所四面有圍墻一道高一丈餘墻內獄神廟僅剩大門一扇其一扇移在獄門左邊墻下墻上荊茨推落進內有向南監房五間其第二間地上有扭斷鐵鎖二把斷練一截勘畢提訊禁卒劉福等僉供初五日旁晚劉典史進監收封飭該禁卒等加意看守將撒二開收在第二間閘上四更時分風雨大作該禁卒等進屋避雨一時困倦睡無不料撒二開扭斷閘板鐵鎖手肘鎖練將獄神廟大門移至墻下作梯逃走當時驚覺喊同追捕無蹤實係一時疎忽委無受貽鬆刑故縱情弊等供理合將末定罪人犯越獄脫逃飭緝情形禀報察核辱情臣等查撒二開係昭通土匪滋事案內著名逆匪人人知之雖則甫經獲犯請示該府縣等尙未訊取供詞第核撒二開情罪應擬大辟非尋常罪難懸定案犯可比該有獄管獄各官不知小心防範致被越逃走實爲逞常練忽未便照未定罪名人犯越獄例按限叅處且該署縣申報公出亦難保無揑節情弊據藩臬兩司會詳請叅前來除飭將該署縣孟蔭桂撤任留緝該典史劉鳳山撤任提同禁卒人等來省照例訊辦外相應請　旨先將有獄官署恩安縣知縣同知銜儘先補用知州孟蔭桂交部議處管獄官思安縣典史劉鳳山革職提間該署縣孟蔭桂撤任留於地方勒限一個月協緝逃犯撒二開務獲究辦限滿無獲容再查明有無揑報公出情敝一併從重嚴叅以儆玩匯謹合詞恭摺具陳伏乞　皇太后　皇上聖鑒謹　奏奉　旨己錄　○○岑毓英片　再整飭營伍必須提鎮得人查霎南騰越鎭總兵李文益自上乍進京　陛見迄今尙未回滇前隹兵部咨文知其請假回籍修墓現計假期巳滿未知逗遛何處未便聽其自由且訪其平日居官聲名頗劣物議沸騰本年二月提臣黃武賢到省面商營伍事件臣詢及李文益據說官聲平常又詢之迤西道現署粮儲道熊昭鏡亦如是說伏思總兵爲專閫大員騰越爲迤西門戶似此始勤終怠之員恐難勝任可否仰懇　天恩將李文益開缺另行　簡放之處出自　聖裁臣爲愼重地方起見謹附片密陳伏乞　聖鑒謹奏奉　旨巳錄 
 
