# 1913 - 203 - 4914521

 

Page 1

 
 
來稿 
[讀組織債務專律有感]  
　　（馮守之） 
編輯諸君均鑒昨得讀六月二十三四日貴報登南通趙子美君稿論宜組織債務專律一篇適如鄙人三十年前留印腦中之見地辟以止辟刑期無刑對待退化社會及未開化之野蠻此八字是千古玉律光緒八年鄙人在上海鹹瓜街泰昌糖果號司總帳當時有往來之各客帮移款求貯泰昌不索利息鄙人奇而詢之對爲金嘉記絲棧倒帳五十三萬自開埠以來各泉莊未有受過如是之大破産故相戒不敢放貯各泉莊過年關也待明春需用時始行領取惟望代其保險過年關云云當時泰昌糖果號以情不可却而受無利息之存欵適年關將近款根奇緊糖價大跌以此貯欵買賤價之糖因有信用而得利非有現資而得利也其時信用照人之商號不僅泰昌而已故居留上海之富者不必移款存與外國銀行也然當時鄙人查大淸律例金嘉記倒欠之鉅必應受加嚴法懲豈知一年以後毫無所聞隨後胡雪嚴之阜康又倒千萬而左宗棠反袒之識者已知後日之財源竭蹶正在此時伏禍矣鄙人時在弱冠素愛推想未來故每逢親友委創商店一概辭却委託存款一律辭不經手情願任司帳終身不敢當 
經手職事防後日商場大失信用之時俾免波累耳法越事後初與招股并礦旣無民商礦法又無公司規則以致百數十家招股開礦一無成績從此招股美法吾國一行而變爲毒藥矣隨後開平煤礦幸唐景星傾家蕩産而成漠河金礦賴黑龍江庫欵而成然移入官手後庚子拳禍不能保存 
 
 
 

Page 2

 
 
　　也祇留得李秋高邊礦專祠之靈跡而已甲午中日一戰受賠欵之感觸兩江張督始重工商特遺官紳赴申連絡大腹賈開創機械所成之各種新工商業而不知定公司規則以修正信用以致大腹退避奸商迎合播成官商朋比爲奸之種釀成今日初則騙取愚富之資以立愛國公司繼則資本用罄而買通政府推入公衆者比比皆是如政府不受其愚則請以盛氏爲鑒他日諸愛國公司到水窮山盡之時均以國有兩字了之然則四垓邦人之子孫千萬世債累難脫矣（未完） 
時評 
[議員俸金（無名）]  
　　行政部借外債而立法部不肯承認行政部方謀减費而立法部則定鉅俸行政人員警告定鉅俸之非而立法議員則質問其違法而立法部之定鉅俸如故 
夫議員月俸五百元使在平時不爲鉅也其亦知今日值財政之困以借債爲國之時代乎議員而能實心爲國議事有當費此六千元一年不爲鉅也其亦知開會三月終日搗亂而未有一事之成績乎行政部之腐敗不待言矣然僅以此事行政部與立法部比較轉覺行政部之人員尚有良心而所謂議員者良心喪盡矣嗚呼議員 
命令 
　　七月初九日臨時大總統命令葛應龍特授以勲五位此令 
葛應龍授爲陸軍中將此令 
外交總長陸徵祥呈請任命朱誦韓爲僉事應照准此令陸軍總長段祺瑞呈請授張永正爲陸軍步兵上校華之桐爲陸軍憲兵少校李成頤李元箸王耀杓徐宗　陸思聰爲陸軍步兵少校俞全村爲陸軍砲兵少校楊冠羣爲陸軍輜重兵少校應照准此令 
陸軍總長叚祺瑞呈請授路孝忱爲陸軍步兵中校汪瑩爲陸軍騎兵中校尹鳳鳴顔景宗爲陸軍砲兵中校張楠瞿壽褆爲陸軍工兵中校胡昭功爲陸軍步兵少校徐又逹爲陸軍騎兵少校王凱慶爲陸軍砲兵少校應照准此令 
司法總長許世英呈請任命陸鴻儀莊璟珂爲大理院推事劉豫瑤葉在均俞致霑張蘭王克患李文翥張宗儒程文謨徐煥林鼎章李景圻潘恩培胡爲楷熊元翰陳寛香爲京師地方審判廳推事尹本楨胡國浩周慶　楊士毅王黻彞楊允升黄成霖劉元梓錢承鈞王國鈺爲京師地方檢察廳檢察官汪庚年陳廷庚爲京師第一初級審判廳推事區樞何琪爲京師第一初級檢察廳檢察官馮壽祺爲京師第二初級審判廳推事劉瑞琛田鳳翥爲京師第二初級檢察廳檢察官賴毓靈鮑忠淇爲京師第三初級審判廳推事張明哲蘇兆祥爲京師第三初級檢察廳檢察官吳汝驤徐九成陳　爲京師第四初級審判廳推事高方潞曹堃石秉鑄爲京師第四初級檢察廳檢察官應照准此令蒙藏事務局呈稱據卓索　盟喀喇沁左翼旗扎薩克郡王熙凌阿呈請任命恩和巴雅爾隨爲喀喇沁左翼旗協理塔布囊應照准此令 
陸軍總長叚祺瑞呈稱核覆吉林都督擬以孟保衡勝廉慶壽補驍騎校請予准補等語應照准此令 
代理國務總理叚祺瑞呈稱據新疆都督兼署民政長楊增新呈請任命李湜署疏附縣知事應照准此令 
專電 
　　北京電昨日參議院以國民黨一致决定歲費六千議長加四千副議長加三千進步黨王家襄代表演說極力反對無效表决後提出異議仍少數北京電近日京中忽有傳單稱隆裕遺詔恢復帝内務府查係揑造 
北京電關於大借欵所雇之洋員計總稽核一人年薪三萬元旅行費八百衛生費二千車馬費四千鹽務顧問員長蘆一人浙二人皖二人兩粤魯閩滇各一人每人月給七百元共計每年須十二萬九千二百元 
北京電政府擬任周自齊爲中國銀行總裁山東都督缺由直督馮國璋兼領並擬裁去汴督以張鳳台爲民政長 
北京電銓叙局擬定文官甄别簡章將爲裁汰先聲 
北京電日參謀部派鈴木某調查京中政黨情狀昨已出京據其自言日政府實無煽袒一方之意 
北京電各電局現金與賬目向歸局員一手經理現部定銀賬分任訂定電政書記員職務暫行規程十九條 
南京電邳縣劉知事電稱邳匪猖獗沿途刧掠由徐回邳學生中途被架五人尚未追回刻已督隊嚴勦 
南京電要塞司令稽查吳芝餘因事撤差已委王光照接充 
南京電司法處長蔡寅電飭地方檢廳謂罪犯逃鹽獄官有無縱逃情弊希卽澈查照律嚴辦 
南京電江寗巿自治選舉定於本月十八日舉行 
特約路透電 
　　北京電今日參議院開會副議長宣稱現應討論三事其一卽馮國璋干涉立法之電朱念祖卽提出致政府之質問書並請决定是否當以個人名義或全院名義爲之王家襄謂此事無庸質問政府今須先問本院能否阻止各報登載同式之詆詞且此項電報致院者甚多如逐一對付則恐無此暇晷云云其他議員多贊助朱念祖之說謂卽攻擊個人之電尚不能隠忍况全體乎繼付表决决定以全院名義致書質問政府繼有議員提議修改院法旋經駁絶未議省議會法第十六條第二節所云各省字樣是否包括本省及中央政府而言此事關係預算案擬俟衆議院議决後再爲表决北京電俄公使因昨日中政府覆文關於賠償一節詞殊含混故未滿意中政府今日復致文該使詳述賠償各節撤銷黑龍江都督並令繳羅卜五千枚賠償損失以二千付張家口被陞之販賣牲口商人以五百付三夾溝被逮之新聞記者餘付齊齊哈爾被逮之新聞記者及爲齊齊哈　警察查抄文件之學生其開除之人員如下齊齊哈　警察長齊齊哈爾秘密警察長及副員數人延吉廳附近三夾溝之縣知事並允宣布賠償詳情使民人知之懲辦截留私拆張家口以北俄國郵件之兵士及向出事各地俄領　道歉聞俄使對於以上各節均已滿意卽電阻俄兵向齊齊哈爾進發故此事可謂已了 
哈爾濱電據聖彼得堡電社庫倫消息華軍突然出現喀爾喀邊界蒙古各大臣及各王公大爲張皇彼此意見漸見不和庫倫政府已命全軍開往喀爾喀邊界 
北京電英文北京日報討論增加議員公費問題謂驚悉某議員提議增加議員公費如果通過則其數每年將逹五百二十二萬元較之英國將多一倍餘如以生活之豐嗇比較之則中國國會其議員多屬靑年無識僅圖私利之政治家費用奢於世界他國亦屬無可批駁特國民黨近今宣言書中有政府所用之一金一錢皆國民之血汗辛勞故政府任意耗財言之殊可心痛云云詎意國民黨佔多數之議院今乃　顔主張以倍於英國國會議員四倍德國國會議員三倍日本國會議員所領之費給予議員繼乃以增費一節與兩院其他可笑之事務相比較並謂當此國家財政奇絀幾瀕破産之際而議員猶齗齗爭加公費實屬喪心病狂又謂此項决議之貽害中華民國不堪設想中國政治家所言擬使中國治理得法用財節儉云云皆不足信参議院之自損名譽莫甚于此深望衆議院好自爲之以博全國之信任云 
九江電戰雲現復起於天涯北軍突然開抵此間紥營龍開河由李純指揮贛軍由劉某指揮數共九千北軍之數未詳外間謠傳北軍抵此示威之原由係因九江要塞司令官陳庭訓深恐兵變致電黎副總統請派北軍鎭攝嗣商會恐商務被累電黎撤退北軍覆電頗愜人意惟李純不肯即離昨有代表數員謁李婉商李曰吾等旣抵此卽須駐此意不爲動北軍如開至省城則戰事恐不能免 
廣州電省議會定期七月十四日開特别會議討論財政及籌商彌補國家行政費所乏巨欵之辦法 
東京電自孫寳琦抵此後外間盛傳中國北方之人擬加入華日商業公司之說按該公司係由孫中山與日本某男爵創設中國之一萬八千股迄未開幕孫實琦議由北方華人全行購之昨日下午開會議聞日人允此辦法惟須先由孫中山允可此事如果失敗則議組織華日銀行 
東京電有栖川親王之靈櫬將於今日由頭等火車運抵東京並有兵士隨車保護沿途各車站亦均照料如儀抵京後卽用馬車送至親王邸内照例刊布特别官報荆期大約在七月二十九日明治第三子行將承祧日日新報昨日載論力駁隠暪親貴喪期之陋俗主張當與平民一律 
東京電前任遞信大臣林董伯爵因病逝世 
譯電 
　　北京電北京政界對於近今俄國之警告初似不甚注意兹聞俄國派兵示威齊齊哈爾始大爲驚惶俄國鐵路衛隊一旅内有野戰砲隊三中隊現屯集距齊齊哈爾二十英里之鐵木易關（譯音）中政府如不速令俄國滿意則該軍將即向齊齊哈爾進發惟中政府現巳承認俄國之要求並令齊齊哈爾都督離任京中外人頗以俄國之舉動爲然蓋此舉極可儆戒中國遵守條約且可使中國知當從速解决蒙事聞中政府已願卽照俄國要求各節締結條約惟俄國非俟齊齊哈爾及其他諸事滿意解决後不允討論蒙事昨電所云殊爲信然 
北京電俄國里乞夫斯基將軍統兵三千名現駐齊齊哈爾附近之副洛爾底譯音）揚言中政府如不不於本月十五日令北滿華員以充分之賠償給予俄民則將佔據齊齊哈爾 
北京電俄國内務大臣及陸軍參謀部不日將派代表與庫倫首相及陸軍大臣在察哈爾會晤討論俄蒙重要事務 
北京電參議院今日（八日）開會討論多時後巳通過議院法第九十一條規定議員公費每年六千圓先定三千圓及三千六百圓爲多數否認足見議員中之一部分對於該問題亦具有公平之理想也惟多數議員之舉動殊足惹起全國之詬詆蓋國會開會巳滿三月迄未成就一事溺職之咎殊難辭也 
北京電伍廷芳建議應令各省派代表集會討論修改商約事宜 
北京電北京盛傳李烈鈞巳微服由滬赴潯字林報原按據此說查係無根之詞 
海牙電萬國禁煙會已商定最後之條約規定至本年十二月三十一日各國如不加入該約則由荷蘭政府邀請簽約之國派員聚集海牙討論實行該約辦法法國公使宣稱法國越南政府擬卽實行該約至禁止私運一節現已商定較妥之辦法 
倫敦電救世軍之巴士君現游歷斯康地拉維亞决意在瑞典丹麥芬蘭徵募敎士百人服職印度日本朝鮮斐洲諸處 
倫敦電張伯倫君現寓白明亨之哈愛白萊日者七十七壽誕接各處祝電甚多 
柏林電齊泊林伯爵在拂里特里區哈文慶祝七十五壽誕伯爵曾向衆賓表述國人襄助飛船事業之謝忱 
匈京電匈加利汽船一艘載布國軍隊駛於大納白江爲羅馬尼亞軍隊開鎗轟擊死布兵一名 
塞京電塞軍與布軍在伊虚鐵浦附近激戰之後巳奪回該處布軍敗績而退死傷甚衆 
塞京電塞軍已奪回伊虚的浦此次大戰可謂巴爾幹戰務中之最劇烈者塞軍現正與希軍追擊布軍 
奥京電布政府通告列强豫備承認調和塞布兩國統將現正會商休戰辦法因兩軍損失甚衆且防疫患故也 
柏林電法國駐奥大使提議由奥國刊布宣言書聲明决不干涉巴爾幹戰務奥國外務大臣不允簽定該書謂奥國之利益如有危險之處則奥國自應有干涉之權德意兩國皆贊成奥國之態度奥京盛傳奥國之要求如爲布國拒請則將協助羅馬尼亞以拒布國布京盛傳布國已懇求俄國居間調停戰事羅馬利亞駐土大使聲稱俄國已在羅國邊界作出師準備 
倫敦電據羅馬尼亞京城來電政府準備出師其成績大出豫料初意入軍者可有四十萬人今已逹六十萬人内有猶太人三萬國民對於此事較羅馬尼亞宣布獨立時尤見興奮羅馬尼亞公使昨日曾會晤土耳其内閣總理 
柏林電羅馬尼亞國民及政黨各報要求政府卽速遣師直搗布京無庸再與進行談判羅馬尼亞已預備遣師現正草擬致布愛的美敦書 
倫敦電路透電社得悉羅馬尼亞擬佔據由大納白江特土開至黑海巴爾其克之土地且不准破壞巴爾幹均勢有礙於己故布塞兩國有一瀹於危境則彼之陸軍卽將出而干涉 
要聞一 
 
 
 

Page 3

 
 
[最近之蒙古軍情]  
　　蒙古最近軍情屢誌本報兹再探述如下 
軍隊之調動庫匪自入春後屢擾張家口一帶以故我國軍隊多駐紥於此自最近以來軍事中心點改移歸化城該城附近蒙匪頗多包頭鐵且有失守之消息張家口軍隊遂紛紛西向以扼蒙匪之南下昨張家口來函軍隊自西移後該口秩序漸復居民安戢商務漸興頗有治平之象惟仍駐有美國敎士二十人係自蒙古逃回者尚未敢回蒙云 
旅蒙團之折回外人對於蒙古軍情甚爲注意日前駐京各西報記者曾組織蒙古旅行團往蒙境調查一切至張家口被阻折回上月杪各西報記者復組織旅蒙團偕者有駐京各使館武隨員若干人抵張家口時適值軍隊西移咸喜出望外謂口外當漸安靜可從事調查而電線工程師英人格蘭德被執之消息傳至遂皆氣沮然猶擬於本月四日出發終以種種惡耗不果駐京德文報記者薩次曼君旅蒙團之偕行者已於昨日折回京中云 
電線工程師被執之詳報蒙古電線上月底被蒙匪拆毁數處以致庫倫張家口不能通電電線工程師英人格蘭德往修行至半途突遇蒙匪數十人被執而去得報後派人四出偵察迄未知去向蓋自蒙匪境以來口外附近盜賊蜂起僞託庫匪名義者甚衆人莫知其巢穴之所在也格蘭德之被執人多謂係落賊手昨怱得消息格君巳自庫倫歸係因格君之被執械送庫倫活佛以其係外人戮之恐干英人之怒故遂釋放云 
張家口歸客之報告駐京德報記者薩次曼君旣歸自張家口作報告致天津德文日報所述與上相同其概要語有云蒙古軍情最難得其眞象在京中旣毫無所聞至張家口後亦鮮所覩蓋關於蒙古問題政府素守秘密主義其發表於外者皆係虚象其内情則有十分危險存在者以余一人眼光觀之則蒙古定一去不復返不但外蒙爲然卽内蒙古亦將步其後塵云 
[衆議院質問書四件]  
　　其一（爲前吉督陳昭常犯法能否歸案）前吉林都督陳昭常侵吞巨欵營私害公迭經省議會彈劾及公民劉文田等呈控在案旋因未能指定管轄機關以致劉文田等起訴至今未得對質現在陳昭常業已辭職又任命廣東民政長究竟政府對於陳昭常認爲是否犯罪指定管轄尚在何日屬何機關陳昭常旣已辭職純係私人資格能否即令歸案本員等殊深懷疑兹依臨時約法第十九條國會組織法第十四條具書質問希卽明迅覆提出者莫德惠連署者李膺恩張雅南范殿棟徐清和李秉恕王蔭棠戴聖敎馬泮森蔣宗周徐傳霖 
其二（爲司法部大理院違法受理雲南選舉訴訟） 
爲質間車雲南第一區選舉訴訟一案大理院違法受理竟以無權之判决取消當選已經到院之議員前經臨時參議院議員顧視高提出質問在案迄今未見答覆查此案大理院蔑視元年九月九日大總統咨文議决解釋法案　於參議院之法令並顯然蹂躪立法機關越權違法莫此爲甚究竟該院對於此案依據何種法律辦理本員等無從索解謹依約法第十九條第九欵再行提出質問請司法總長并查前案於三日内出席答覆提出者張大義連署者段雄李根源趙藩李爕陽李積芳黄贊元王源口張于灣劉奇瑤王楨魏肇文褚輔成程鐸王安富茅祖權胡兆沂徐兆瑋朱溥恩張洽祥李爲綸陳時銓吳壽田陳鴻鈞呂復 
其三（爲福建徵收錢糧畫一價格）民國元年福建臨時省議會議决劃一徵收錢糧方法每錢糧課額一兩繳財政司小洋一十八角外加征收費及自治費三角另庚子賠欵隨糧捐四角共收小洋二十五角惟惠安平和寗化等三縣向來徵收不及二十五角者照舊辦理米每石繳財政司小洋四十五角征費三角隨糧捐二角前經閩都督電請財政部允準公佈在案嗣奉部令錢糧係國家稅性質未經國會議决之先依舊徵收本省人民各懷觀望致糧務不能進行各屬紛紛電請省議會解决經議長林翰等電請財政部請照議决之案公佈等情查錢糧本國家正供兩稅雖未劃分而習慣上已認爲國家稅性質原無可疑惟所謂國家稅者僅指課額而言例如有一兩銀之課額書面上塡明一兩由縣報司由司報部祇解足一兩庫秤紋銀於國課巳完全無缺此爲國家稅性質而各地方徵收耗美平餘雜費本無一律規定向來此項均官吏中飽歸私而不歸公福建省議會所議决者卽將此歸私之欵提作公用並定劃一價格徵收之費亦歸公家撥給純屬手數料性質與國家稅無涉省議會當然有議决之權如財政部令倘於課額書面之外有所增加例如書面一兩一錢或二錢之類卽加稅性質須由國會議决未經國會議决之先省議會議决當然有效本員對於福建錢糧劃一徵收方法確知非照議决原案執行於收稅前途有無窒碍財政部所指爲國家稅界限究竟以何爲標準謹依臨時約法第十九條第九項之之規定提出質問書限七日請政府答覆提出者張琴速署者楊士鵬朱金紫黄肇河詹調元歐陽鈞李堯年林輅存連賢基黄荃鄭德元陳承箕 
其四（爲洋債賠欵及軍用手票國内公債各數目） 
共和成立以來財政困難倍於曩昔而其出欵用途尤以賠欵外債爲大宗其餘軍用手票及國内公債亦均係國民之擔負本院有議决預算決算之職權自應周知底細方能着手進行究竟前清外債除已償本息外尚欠若干甲午庚子兩次賠欵除已分年償還外尚欠若干舊曆辛亥秋季以後各處海關收存外國報行之稅欵已畫抵若干自民國成立截至二年三月底止續借外債若干募集國内公債若干發行軍用手票尚未收回者若干本院係初次開幕並無底案可查特據約法第十九條第九項及國會組織法第十四條第二項提出質問應請政府速將前開各項債務名稱額並訂借或募集年月折扣幾何利率幾何有無抵押何年月日到期及已償未償各數詳細列表附以說明於五日内答覆提出者王源瀚連署者陳策羅家衡蕭賢俊魏肇文丁秉炎黄格鷗易宗夔盧元弼羅永慶羅永紹褚輔成劉彦凌鉞賀贊元朱溥恩程鐸張治祥屠寛谷鍾秀張耀曾 
[袁總統與柏文蔚書]  
　　殿誦惠書崇論宏議純由一片血誠流露而出絶非恒泛之詞可比佩慰無巳所陳新舊抵觸與黨派離合之故言之鑿鑿與鄙人平日觀察所得若合符節自古禍夔之起悉起於政治紊亂以致人心不平就其不平者而平之人民乃獲安寜之幸福前清之世親貴用事人心憤激民黨諸公秘密運動冒死以爭種族之平等求政治之改良適鄙人引疾去官凡舊部將校留學生徒亦躍躍欲起鄙人年將六十高臥田園本將長爲農夫以終老但遭時變遷恐我黄帝以來神明胄裔遽淪於牛馬奴隸之域不得不投袂往救以紓兄弟閱牆之雞絶列强狡逞之心遂自投於驚風駭浪之中而無所逃避期年以來跋前疐後萬苦千苦嗟乎烈武恨不能與君握手同行痛哭於大荒之野也執事力任調人使穏靜之士勿蹈入激烈旋渦孤詣苦心國之瑋寶責任内閣制爲各國趨勢所同根本久遠之圖無踰於此但正式選舉尚在開院之時將來自有主人者非鄙人所敢逆覩至加入黨籍上年中山克强諸公亦曾力勸惟因入甲黨則乙黨爲敵入乙黨則丙黨爲敵實不敢以一已之便安而起國中之紛擾昔英國有女王終身不嫁人問之則曰吾以英國爲夫鄙人今日亦曰以中華民國爲黨四海之内皆吾兄弟三人同行厥有我師俟將來政黨眞正穏固或不能終守不黨主義今則尚非其時也鈍初被戕正爲人才痛措而一般昧昧者乃以風影之詞嫁禍政府無論鈍初人物爲有識者所宜愛護卽以手叚而論政府雖愚亦何至卑劣至此現在罪人旣得自可按法窮治無庸深辯來書痛恨於俗吏之鑽營奔競爲行政大蠧革命胚胎鄙人深表同情惟求得忠肝熱血之人與之共事在位一日决不至若輩復活以召人心之不平金玉之言銘諸左右矣又云嗣後如有政見仍望隨時惠音雖往復辨難亦所願聞云云 
雜評一 
　　（無名） 
廢督之政策余於贛督去位時曾言政府有廢督之意今聞東督周將入部而以直督兼之汴督亦將廢止是又廢督政策之見徵也 
清后之遺詔京中近傳清隆裕后有遺詔以恢復帝政是又衣帶詔之流亞耳其不確固不待言爲此事别無他人决爲升允之手筆 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湘省又有炸彈案發見]  
　　湘省城内吉祥巷吉祥旅館於七月三號晚間七時忽有炸彈發現將東花廳炸毁炸斃旅客一人傷一人兹將先後情形分别彚誌於下 
炸裂情形是晚省垣吉祥巷吉祥旅館東花廳第五號房内住有新由滬返湘之衡州人李應龍晚飯後預備出遊訪友適有平江人李述麟（亦名澍霖）來訪由門丁引至李應龍房内約半小時之久則炸彈發矣事後調查李衣箱内有圓形鐵壳炸彈一枚炸彈邊有現洋數十元並銅元數串西式電光綢褲一件在洋銀銅元之下大約係因拿褲拖滾現洋壓發炸彈以致炸裂除將李述麟炸死李應龍炸傷外並將住房左上兩方木板板壁衝倒幸聯房各住客均未在館細查炸死之李述麟屍體炸斷左手所有面部耳目鼻孔均炸毁無存如同焦炭李應龍則右眼成一大空洞面部及身上均有燒傷惟據醫院云尚可設法保全性命是晚卽由旅館主人呈請地方檢察廳將李述麟騐填傷格次日并將屍身拍照小影留存比由西一署署長會同檢察廳以李應龍確係正犯除將該犯暫扛送雅禮西醫候治外並由西一署另派二名守衛輪流看守以防自盡 
搜獲證據是晚西一署署長成震英督察長唐君榮陽會同警備隊隊長楊君健將該旅館住客携帶各行李衣箱通行搜騐一次卽在炸傷之李應龍床上秋薄棉被内搜出炸彈空鐵壳一枚枕頭箱一口内有李應龍廣西巡警文憑一紙湖南義軍獨立標委札兩件廣東國民團體會縻字三號暫時憑劵一紙上填李應湖南人寓所建字軍介紹人黄漢軍等字提包一個内貯布壳長形炸彈一枚手鎗二枝子彈一盒又在旅客李翊中房内黑皮箱搜出子彈十三顆信二封手鎗二枝子彈一盒詢據旅館司事鍾劍秋楊樹楷均稱炸死者確係李述麟並稱此人素能製造炸彈炸傷者確係李應龍此人昨日始由滬來湘等語初四日警察廳長派署員方君起惠督同巡警將李翊中拿獲解送軍事廳訊究矣 
外間之傳聞炸彈發現後外間傳聞謂有劉某李某自京漢一帶回省因與辜某懷有夙嫌擬以炸彈繫之前月二十八日來寓吉祥旅館此次發現之炸彈本係擊辜之物不意自行炸裂云 
事後之防維都督以省城重地自反正以來發現炸彈重案巳至七次之多所有兇犯迄未緝獲殊屬不成事體除嚴令警察　嚴密探訪務獲究辦外並以此項匪徒私造炸彈希圖擾亂秩序必有黨羽分布各處特令行省防守備隊司令官余君道南飭卽督同軍隊不分晝夜嚴密巡查保衛地方警察廳並特通令各署嗣後對於本境旅館嚴加取締仿照禁煙辦法各旅館對於旅客如有形跡可疑者應由該舘隨時報明警署以便檢查並嚴令警衛隊長督同兵士曁軍事巡警各定地點輪流巡查一面加派消防隊分撥兵士協同梭巡又由廳長林君面　該隊曁偵探隊長沈君有陶飭令一體嚴探云 
[湘省反對借債之大激昻]  
（一）政府交議之措詞湘政府借日債千萬圓一事湘中人民反對甚力政府迫於與諭不得已於二號由都督將草約提交省會略云湘省土瘠民貧公私交困光復以後尤形竭蹶惟礦務一項爲湘省最易收效之業如江華之錫平江之金水口山之鉛公家開採成績早著貧民生計省庫收入實是賴之若能再事擴張籌雄厚之資本則實藏之興跂足可待本府疊經與各國行商磋議以日本旭公司條件爲合計商借日金一千萬元專作開礦之用擬訂合同十三條提交貴會公决云云乃於是日午時提交議會旋於晚間又行撤回稱該條件尚須更改云 
（一）省議會之態度省議員對於此案大半以條件嚴酷絶對不主張成立惟少數政府派爲金錢所運動日夜奔走以期分肥於是反對者暗地聯絡計簽名者得六十餘人誓以死爭不肯通過云 
（一）軍界之激烈湖南軍界以借款一事非常危險特於日昨邀集同志以圖反對當時簽押者二十餘人公同致函議會以諸公負代議士之責爲全湘二千萬人民所托命亮巳熟籌審計必不至爲所欺朦惟是外間謠諑紛傳竟有賄囑之說宵小伎倆每借錢廣通神望諸公嚴格防維勿爲利誘否則軍人等惟有大興問罪之師害民者鋤而去之决不爲諸公貸也下署軍界同志謹啓 
（一）拒債會之發起頃有公民發起拒債會其散布公啓略請湖南自共和省政府成立兩年害民之政甚於前淸百倍指斥政府五大罪謂浮桀紂趙高胡亥而有餘聞秘密借欵已被人攻擊提出議會若議會不予否决我等須聯合全省公民决死力爭以求苟延殘喘耳 
[皖省長之孫柏交替談]  
　　孫氏誕膺新命之星宿海孫多森此次以巡徽民政長兼署都督純出於孫少侯一人之主持京中皖人苦於柏文蔚之治皖無狀而又惑於孫少侯之非壽人不能繼柏之說實則皖省自光復後軍權政權多在鳳陽人之手其横行鄉里雖柏氏亦無如之何孫少侯者學問道德最高而昧於知人辦事亦無手叚早年主張革命遂至破産自江寗獄中放歸其用費均取給於孫多森故與孫多森感情最好恒存一報恩之志迨任皖督保爲實業司孫辭不京又爲運動中國銀行總裁適安徽都督問題發生總統以李經羲等均不願往詢之孫少侯遂力薦孫多森並恐柏反對極力與之疏通又電召田庚赴京籌商一切孫多森人雖無他然甚糊塗其任直隷勸業道種種不理於人口直隸省議會已將提起彈劾書今以任一極難治之安徽此信傳出皖人大爲託異昨已紛電至京向國會議員及各代表查詢虚實而皖藉國會議員遂又聯名公函國務院反對此舉其措詞甚爲嚴厲有政府如不棄皖則請另簡賢能收回成命云 
新舊交替時代之護花鈴柏督前日因新民政長來電有五號來皖接篆之說遂知會公署内張燈結綵並傳諭城内外商舗懸掛燈綵國旗以誌歡迎詎孫行至蕪湖被蕪埠紳商學界開歡迎大會勾留一日至六號上午始抵皖届時柏督曁五司各行政長官均至江干迎迓隨由憲兵保護進城軍樂隊歡迎至行政公署與柏督五司及各長官接見後遂對衆演說謂兄弟賦性迂拙久離鄉邦今奉大總統任命來皖幸與諸君相見藉聆讜論尚望相輔進行共維大局云云遂擇於八號接印視事屆時由商界預備酒宴送至行政公署並請五司作陪席次柏氏與孫公接見後首謂皖省公娼前由敎育司提議取消文蔚並未再四熟思卽仰警察廳核復詎警廳亦贊成取消故批准於八月一號一律驅逐出境惟查公娼爲文明國所不禁前雖由文蔚禁止此次尚望新民政長收回前命仍准該娼等照舊營生以維巿面時新民政長無言遂顧商會總理蔡錦堂而問云究竟公娼在省有無擾害治安情事察答若論巿面承平商務發逹斯公娼亦無妨礙不過此刻非其時也語至此新民政長遂顧左右而言他柏氏亦面紅耳赤者良久聞皖垣公娼七家因柏交卸回里籌集洋四千元運動柏氏說項故柏不避嫌疑居然甘作護花鈴耳 
僚屬踵事增華之拍馬術是日爲新民長接印之期各司署　官廳局所一班拍馬者流倡爲迎新送舊之說首先在海同春訂番菜一百數十份復叫聚仙戲園髦兒戲至行政公署内台堂唱以爲新舊交替之歡娱不知高堂一席酒貧寒一歲糧皖省各縣報災乞賑者不知凡幾哀鴻遍野待哺嗷嗷有地方之責者何忍以有用之金錢作此無益之歡樂也聞明日議會亦備酒讌迎送不知又有特别花樣否 
[粤都督接印視事矣]  
　　接任前之手續陳烱明自簡任粤督後以種種原因久不接任視事一號晚二時接到北京來電廣州陳都督奉大總統令儉電悉該督任事之初量而後入具見實事求是不以權利介懷所陳三端今爲剖析言之（一）分治於緝盜一端誠多窒碍但該督兼民政事權已專自可刻期整理陳昭常尚未到京聞亦不願赴任該督果能使盜賊絶迹民樂其居亦無須催陳昭常到任惟旣經任命無故收回成命尚復成何政體（二）前以胡督不諳軍政故特設護軍使以補之該督如就督任則護軍使當然取銷何必設枝官而多糜費（三）幣制自改革以後各省濫發紙所在皆然須將全國一體整頓不得偏重廣東一處亦非急切所能爲功已飭部妥籌辦理望卽遵照前電迅卽接任以免廢弛等因特逹國務院東陳督接電後除將雷文分送省會曁各機關外卽定期本月四日接任諭飭各科摒擋一切並於二號午間用電話告知各司廳處署並由護軍使署通發公署現陳都督定於七月初四日上千十二時接印視事謹此奉聞副官長黄强謹啓又由都督府發出通告官署局所本日新督接任一律懸旗誌慶兵船照例懸旗并施放禮砲 
接任後之設施陳都督旣於四日正午十二點到都督府接印視事後其今後設施崖略可測誌者如左（一）任用官吏陳督將於都督府舊日之幕僚擬擇其品學優長者留用其餘則由軍司令部護軍署中選任（二）歸併各機關聞陳督鑒於粤省從前政出多門都督護軍使軍長鼎峙而三不特糜費鉅欵且事權龐雜諸多周折接任後擬將軍部使署兩機關限本月内實行歸併於都督府並以現行各省地方行政官廳組織其總務處與財政敎育實業内務四司應在民政署内辦公以符定章而節糜費各司勿得如前獨立致涉紛歧（三）區分府署陳督擬以現都督府府中之正座及前陸軍司署劃歸都督府内其前外交司民政司參謀部及第一師司令部劃歸爲民政署用（其第一師司令部則遷往德宣街督練公所）（四）預定政見聞陳督政見接任後對於命盜財政兩端固格外注意辦理尤注重於整頓吏治接任後當將各縣不職之知事撤換懲辦不稍寛假其都督民政長兩機關人員改組旣由都督兼民政長所有民政長機關事務先儘都督府人員兼充如屬事每再另行分科辦事其餘冗員一律裁汰以節糜費而兼差人員概不准支領重薪實行減政主義經飭將兩該署人員職名呈核認眞甄别留汰前日與財政司兼國稅廳長廖仲愷籌議辦法以迭奉中央來電稱全國預算不敷甚鉅責令縮小行政範圍以紓財力自應遵照部電切實裁節藉輕人民擔負查吾粤二年度預算不敷已逹二千餘萬尤當撙節用途愼重公欵各機關非關必要政務毋得紛紛率請追加預算致干部駁並擬日問召集各級官廳長官至署討論開源節流各種辦法云 
[陜西神木縣民反對禁烟大風潮]  
　　陜省北山神木一帶烟苗甚盛今夏以查禁烟苗事該處匪徒某因借端鼓惑鄉里謂有符籙咒語可以保護烟苗鄉民貪煙苗重利從之者甚夥該匪徒到處設壇請神其舉動頗有類於義和拳白蓮敎自五月至六月半間人數愈集愈衆已有七八千人之多該縣知事劉漢靑恐釀事端當會同該處駐紥之防營設法勸導欲其解散不意該匪等不服恃其人衆竟將該知事戕斃並將該防營百餘人全行屠戮隨卽將衙署倉庫及各商號搶掠一空並將該縣所有敎堂焚燒且殺死敎士數人近更蔓延於鄰邑數處均已糜爛不堪省城張都督聞信後即日派隊開往各該縣剿辦矣 
[進步黨魯支部成立]  
　　共和統一民主三黨本部自春間倡議合併入夏以來魯省各黨支部屢奉各本部函電敦籌備合併三黨當卽各推籌備員三人假后宰門街礦業實進會内爲進步黨籌備事務所五月二十二號開始籌議當因本部久未合併籌備遲遲嗣後本部開成立大會迭電催促合併此間籌備員乃加緊籌議議决條件如左 
（一）理事問題支部理事六人由各黨部長互推夏繼泉潘復王丕煦李慶璋管象頤于元芳以多數當選爲理事又由五理事同意公推王君爲理事長 
（一）部長問題本部分政務黨務二部以期分部辦理易於進行此間酌照各方面情形亦仿照分設政黨二部以四理事同意公推夏繼泉君爲政務部長李慶璋君爲黨務部長 
（一）原有部長問題三黨原有部長未充進步黨时事者統請爲名譽理事 
（一）職員問題支部設參議九人由各理事公推政務部分四科黨務部分五科各科設主任幹事一人幹事二人又設駐所幹事三人統由理事長理事部長公同担任 
（一）經費問題未成立以前三黨自清各欵開辦費及成立後經費由進步黨擔任 
以上條件議决後卽於七月二號各黨開職員議員會報告籌備情形皆得同意六號下午二鐘假大舞臺開三黨職員議員大會到者甚衆異常歡洽三鐘開會由臨時主席龔君伯衡報告開會示旨由傳君幼竹報告籌備合併種種手續並宣布理事長理事部長全體歡迎掌聲如雷請新理事名譽理事就職李理事慶璋演說孔君祥柯演說辛君紀常演說皆淋漓盡致五鐘散會並聞進步黨事務所原租天地壇房嗣因地方狹隘擬暫就富官街路北大房較爲寛敞云 
[蘇屬各縣裁减行政經費之眞相]  
　　蘇屬裁减各縣行政經費方法規定後由吳縣宗知事起發在蘇集議挽回方法紛紛擾擾尚未大定兹將應省長前日通令各縣原文探錄於左以見此事之眞相據財政司案呈准内務部禡電（原文已見前報）卽經先行通電各縣知照並照本公署按照徂織條例分别規定以設四科者爲一等三科者爲二等二科者爲三等於七月起一律遵照實行在案現值國家財政萬分支絀之時大部取量入爲出主義就全國預算通盤籌畫酌量分配爲收支適合之計良非得已盖中央與各省旣同處不足之地位大借欵之告成如彼其艱難歲入之增加又未可期之旦夕非目前暫忍痛苦國家何以圖存官吏豈能自保即以辦事棘手相率引去退爲人民亦且同歸於盡言念及此能母寒心各該知事其各體念財政困難一切開支力從節縮尊重預算恪守範園相與共濟時艱力維大局除俟國家預算全案由部提交國會議决再行分别公布外合行開單訓令各該知事先將縣署行政經費一項遵照部電於七月初一日開始各就規定全年級額分月匀攤自行支配務須勉爲其難母得超軼預算致干部詰並將遵辦情形先行呈報計開江蘇省各縣署行政經費等級單如左一等（全年一萬二千元）十三縣江甯江都吳縣常熟崑山吳江華亭上海太倉武進無錫宜興丹徒二等（全年八千元）四十六縣句容溧水高淳江浦六合儀徵東合興化泰縣寶應高郵南匯靑浦奉賢金山川沙嘉定寶山崇明江陰靖江丹陽金壇溧陽南通海門如臯泰興山淸河桃源安東阜寜鹽城銅山豐縣沛縣蕭縣碍山邳縣宿遷睢寜東海贛榆沐陽灌雲三等（全年六千元）一縣太平 
地方通信 
[松江]  
　　第一高小畢業案華亭第一高等小學校成立已届十年本届係第七次畢業於十一號就校開游藝會以爲紀念畢業姓氏錄左甲等周受采侯紹裘金桓武李鈞材陸翔雲朱程學李友良錢世斌沈學淙陸毓仁乙等周鳴崗朱世璋宋叔仁馬士英陸譜箴張善繼馬錫祚鄭祖恩徐道章丙等彭仲桓朱顯光夏應偉吳源永倪鎭華陳兆杜夏仲良許錫喜陸宗藩陶鑄羣徐吉寰杜文荃及格金容舟夏來驊 
[鎭江]  
　　改組鎭甯鐵路預聞改組鎭甯鐵路一事經丹寜鐵路原發起人曹君霄先等曁五縣代表諸君商諸曹君錫圭籌定的欵聯合鎭江各界改組爲鎭寜鐵路兹由張君金門等發起定於九號假城内萬壽宫邀同各界開會討論進行方法聞曹君錫圭抛任總理之職已與鐵路總公司商准由六邑人民投資自行建築不借洋欵並由六邑代表與孫中山先生磋商必以三十五年爲限方可收爲國有則投資者於此路告成後能占三十五年之大利然須得六邑人民承認投資建築由孫中山先生代爲咨部立案以昭大信云 
[揚州]  
　　佐治員接受任命狀興化縣公署遵章改組呈請委任各員業奉省長指令開内務司案呈據呈請委任佐治各職等情並開具各員履歷及雇員姓名淸單均悉兹准任命郭鍾琦爲該公署第一科科長顧詠葵爲第二科科長陳其銳爲第三科科長魏儁蔣薈森爲第一科科員魏廷楝阮性傳爲第二科科員張景齡符策勲爲第三科科員仰卽飭知遵照任命狀隨發此令 
[杭州]  
　　共和氣會之眞相杭州共進會奉令解散後一般痞棍及游手好閒之徒無所事事奇想天開潛在下城一帶組織共和氣會聞發起之初確有偵探隊中人從中主持藉端歛錢自都督府頒發偵探賞間規則升官發財怦然心動探長謝德魁張皇告密紛紛逮捕洋洋千言之報告書無非希望五千元之優賞並自詡謂此案可得某等文虎勲章遂不惜假以故入人罪現聞此案到廳後迭經特派員隔别研究懂得其形迹詭秘行爲悖謬遂將全案人證移送都督府軍法處嚴究一面派員復查證引輿論研究内容卽日鞠訊定讞確係藉會騙錢不諱惟案關欺詐取財應歸普通法庭管轄昨經該府將是案文卷供詞及犯人孫煥章等四名函送高等檢察廳照律起訴訊斷核辦矣 
[安徽]  
　　知事公然與議員宣戰日昨衆議院議員張塤有電來皖質問柏民政長謂前次懷寗縣余知事笞責圩董違法專横應請歸案對質未見電復不解何故時適五司均在署辦公閱電後均謂張塤以個人名義何電復之有况圩工事大關係萬民生命該圩董等玩視圩工匪特笞責卽處以鎗斃亦屬應得之罪維時余知事亦在坐乃謂上年壬子廣濟圩工係張塤領首曾領欵四千元經知事調查僅用去二千一百元尚餘一千九百元係張塤等吞蝕現在知事查追此項公欵以故張塤等極力反對但知事已具正式公文辭職願赴法庭對質財政司以現值圩工吃緊時仍要赴圩督率一俟江潮退落再赴法庭對質亦未爲晚勿得以各圩董攻擊遂萌退志至張塤吞蝕上年圩欵可速逐欵查明俟新民政長到任時據情呈報定當查追以重公欵云 
[湖南]  
　　湘鄂會商治水辦法湖南省議會提議聯合鄂省疏江塞口濬湖並派周代表赴鄂省議會籌商辦法昨已有函來湘謂已雙方妥訂兩省治水辦法六條如下（一）設立治水專局局長由中央簡派督辦治水事宜駐湘境岳州或兩省另擇適中地點（二）由兩省省議會各舉評議員十人參預治水事宜（三）兩省評議員舉定後由兩省議會報告局長加狀委任如有應行會議事件由局長先期召集之（四）治水不分疏江塞口濬湖三事但施行有次第須先測繪而後施工（五）開辦費實需若干由局長向國家費籌撥工程費俟測繪工竣由局長核實估計報告中央（六）江湖地兼數省如有須各省協助由局長隨時會商之 
[廣東]  
 
 
 

Page 7

 
 
新寜海晏鄉被擾慘聞新寜海晏街與隔河新村拆閘門一案發生之初互相爭鬥各有損傷繼新村劣紳等張大其詞謂海晏街洗刦該村聳禀知事不批不訊事經兩月忽於前月二十六夜派驻紥該處軍隊會同該鎭警察共二百餘人藉詞圍捕闖入該鄉肆意横行將商店及民屋毁掠一空時當深夜兵隊蜂擁入鄉鎗聲冲天鄉人倉惶失措泣號奔走被槍斃及被追赶落水溺斃數十人現兵隊尚盤踞該鄉所有豬鷄任意宰食全鄉被兵之慘尤甚於前月之被疫兹將各裔民致都督告急電文錄下新寜海晏街被新村誣控擄刦縣兵捕十二人未訊二十六號復派軍警到鄉自治會員陳乞璜挾嫌扛帮先嗾積匪顔禮培率土勇數百乘夜入村淫辱婦女刧掠全鄉財物一空毁屋三十餘間搶舗六間擄人三十餘牛二百餘婦孺迫入水溺一命村人逃亡殆　騷擾未巳乞急電縣制止海晏街商民黄阮葉炳容滿道趙仲會雷學算等叩冬 
兩粤鹽政未來之大刷新廣東鹽政稽查所現已成立鹽政處亦將改爲鹽運使該處人員探得中央財政部消息以兩廣鹽法紊亂决意大加整頓此後鹽員任用法概仿郵政之辦法以資格論按步遞升其自課員以上須曾在鹽務就職三年以上者方可充當故日來該處人員無此項資格者均向别機關圖事以期棄此就彼免被裁汰而稽查所之人員均由所長簡鹽政資格深者爲之大約不出三月之久兩粤鹽務將有大革新之日云 
雜評二 
　　（萍） 
今日之官箴民政長兼都督之交替爲何等事一堂數十人觥籌交錯之高會爲何等時而顧指保護公娼爲興巿必要之政策若殷殷以詔新令尹者柏都督抑何悖也 
嗚呼自光復以來民爲主體而數千年來相傳之官箴蕩焉泯焉强娶民女也主使暗殺也硬索贐金也擅撥公欵也得志則予取予求威福自專不得志則臥病也逃亡也滔滔者如出一轍而巳矣吾何責一柏都督爲 
今日之議員議員者一國之主體公民之代表行政官之所仰望而托命者也近則有以主張暗殺故而被人逮捕者有以優定俸給故而被人指斥者以堂皇尊嚴之議員忽焉而若指摘交加之一物者抑又何也 
不甯惟是今且有以吞没圩欵故區區一知事公然與議員宣戰者嗚呼今日議員 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[關讞員對於移提徐案嫌疑犯之意見]  
　　公共公廨關讞員爲揚州徐寳山軍長被炸案復江蘇高等檢察總廳函云敬復者接奉鈞函以英領對於徐案嫌疑犯管復初李文淸尤小溪不允移交囑敝廨按照函開各節檢示英領以免悮會而息爭執伏讀再四詞嚴義正剖釋詳明敝廨同人慒無學識謬承斯乏不能遇事有所建白乃重煩鈞廳之指正感愧曷可言喻正在遵諭轉逹英領藉籌對付惟念事關國際交涉雖在下愚苟有所知正不妨陳述意見藉貢芻蕘共籌對外之良策兹謹就管見所及爲貴廳長申言之查上海會審公堂之設立本以前淸同治七年上海洋涇浜設官會審章程爲根據按照章開各條領事當然不能有所干涉惟月日變遷事實遂不無更易檢前淸光緒三十一年滬道上外部文對於領事提犯簽字之條案語有云此項習慣租界行之巳十餘年不若由條約逕與訂明等語是領事簽字在光緒三十一年以前爲條約外之行動而自三十一年續訂補充之條約則此巳爲正當之辦法矣此對於領事干涉提人之不得不申言者也至英領對於徐案非俟証人到庭不能交解一節查此項辦法本無章程條約之根據惟檢查敝廨歷辦舊案其在前淸時代已有此等辦法（卽如前淸宣統元年七月二十日慈谿縣協提鎗斃戎才富之兇犯陳蕙亭周阿五後由屍親戎才伯戎德其及見證陳阿四等到廨證明又宣統三年七月十二日嘉定縣移提拐犯楊生林經該縣地保韓順泉到廨證明）論作俑之何人固不勝放棄主權之概而在敝廨職司審判於業經辦有成例之案件欲藉其實力無後盾之口舌以與之爭無論來廨陪審之副領多半推諉爲無權過問黠者且以事非今始爲反唇之譏論國際之原則本無習慣之可言論事實之發生則已積非而成是善後乏策愧恧交加此對於預審一節之不得不申言者也至上海商埠稱曰租界與我國内地自行開放之商場性質略有異同雖在我認爲祇有租地蓋屋之權而在彼巳不認爲民法租借之列租界二字之名義不明雙方之見解愈誤種種窒碍非從根本解决必不足以挽已失之國權而固將來之領上此不能不仰望鈞廳之力與維持者又有進者論者每謂租界喪權之舉大半發生於光復以來在敝廨同人奉職無狀正宜深自引咎惟念民國成立以來各項官制尚未正式釐訂故統系淆而辦事之困難愈甚卽就敝廨而論在前清時代爲完全審判機關遇有聲明條約及其他交涉事項發生均由滬道提出於領事團故得力多而收效速若以敝廨當外交之衝不特於交涉上難操勝利且於本案上易挑起決裂之端此又敝廨光復以來辦案之困難情形也奉函前因除面商領事俟得復再行奉復外謹將辦理本案困難情形先此肅陳事關主權所在商榷不厭求詳是否有當伏乞俯賜核議允行大局幸甚 
[關讞員詰問檢察廳]  
　　駐滬外交團曾以租界内匪徒充斥擬規復會審公堂刑訊當經各團體以事關國體且背人道主義電陳袁大總統磋商駐京公使始將此議取銷旋經各國領事與公共公廨正曾審官關君商定辦法凡過犯復來租界一經獲案訊實押辦期滿概解地方檢察廳遞回原籍此事實行已久兹因每有解送該廳遞解之犯並不照辦當日開釋甚至朝解暮回殊違定議故昨由關讞員致函該廳長蔡季平詰問理由原函如下逕啓者卷查敝廨判决遞解回籍各案在前淸時代判决後均經移送上海縣執行此雖於國際上無條約之關係然歷辦已久在當時立法之意原爲拘束租界執行刑罰權之伸漲起見自光復以來内地司法行政各機關旣已劃然分立而對於租界之慣例固未便稍有變更前經敝正會審官面商貴廳前檢察長陳松生君雙方磋商允洽准照前淸辦法送請貴廳依舊執行並由上海商埠警長穆杼齋君允爲設法維持各在案明知此種刑名旣不適用於現行刑律亦復有背於國家主義惟事關國際上相沿之慣例與其抛棄遞解之執行權以保全國内法之一貫領事且將伸漲界内之刑罰執行權而此項慣例勢必消滅於無形所關殊非淺鮮卽如此次潘吉卿一案前於五月二號犯案判送貴廳遞解丹陽原籍嗣於七月七號另案拘解前來據供前次並未照解卽行釋放等語詞出一面本難憑信惟會審領事方面則已不無臆度之詞旋經敝會審官再四磋商始允判押捕房兩月再行移送貴廳轉解丹陽原籍現在刑期未届移解尚需時日惟慣例略有變更則主權必因之墮落爲特先行函詢卽希查明當時何以不予轉送之理由迅賜見復並乞貴廳查照舊例對於敝廨判决移請遞解之犯檢案迅賜執行以保慣例而固主權實爲公便 
[審判廳續訊宋案之預備]  
　　上海地方審判廳長張蔭公君以宋案要犯應桂馨曁各嫌疑犯巳定於本月十六號重行公開審判業經牌示在案所有此案原被當事人以及委任律師自應先期通知除飭令預備届期到廳候審外並以此案爲各界所注意此次繼續開廳旁聽之人必較前次尤多故已於前日函請水警第二廳李廳長屆期飭調軍士來廳照料 
[檢察長要索洪述祖]  
　　宋案嫌疑犯洪述祖在靑島德國法庭之供詞業已由司法部抄送到滬地方檢察廳長蔡季平研究之下以洪口供雖極狡展然就其供情而論主使殺人罪名確已成立未便任其逍遙法外當於昨日續電司法部陳明一切仍請轉致外交部照會駐京德使速飭膠督尅日將洪引渡解送來滬歸案審辦 
[莫議長調和軍人意見]  
　　海軍警衛隊第一二三等營奉海軍部派撥來滬防守製造局業經海軍司令部李總司令與製局陳督理會同該隊總執事官鄭汝成團長臧致平等將駐紥地點分别商定會同原駐該局之陸軍第六十一團各兵士協力保護在案兹悉警衛隊兵士因分防住屋不敷復向六十一團商讓數間六十一團以房屋無多自住尚嫌狹隘不允分撥以致兩方面陡生意見縣議事會議長莫子經君得悉之下以雙方皆爲防護製造局而來亟應和衷共濟故卽出爲調人於昨晨親詣警衛隊六十一團兩處會晤各該長官解釋嫌疑妥爲商辦當可和平解決云 
[華界電車改期開行]  
　　南巿華商電車自十六舗橋沿浦灘迤南由董家渡經薛家浜朝裹由滬軍營以逹滬杭車站一帶之軌道均已告成本定本月十五號開車行駛北因所製電車漆就者祇有四輛尚有八輛木壳及拖車八乘求新廠尚未造竣故由該公司總理陸伯鴻君於前日復與各股東會議决定於八月一號先開四輛並令開車售票各人先於每晨駕車行駙認明站數及程途時刻以免臨時錯誤又聞華界電車龍頭之快慢機關共有九字較之英法兩界之車加多一字行駛極快之時如車前行人避讓不及可由開車之人將機關扳緊車卽停止且近日試車開駛捷快之時坐車者並不搖動尤爲穏妥云 
另一訪函云南巿華商電車公司定期七月三十號開幕三十一號任人試坐至八月一號實行賣票前日湘滬警察廳長穆杼齋君在巿政廳與該公司總理陸伯鴻君等籌議行駛規則俱仿英法兩租界電車公司章程業已訂定規則十八條並會訂乘客須知章程九條内有乘客在車遺忘物具一條應將檢獲證物存於公家（指各區警署）或存於電車公司以待原主認領此事尚未確定一俟議妥再行佈告 
[石街改築馬路]  
　　南巿裏馬路以内横街自陸家石橋迤南至倉橋直通陸家浜該處街道素稱冷僻路上俱鋪石條車馬經過多所不便且陰溝時常阻塞每逢陰雨積潦不通泉漳會館附近一帶地尤低窪積水更多兹由巿政廳路政處會同工程部改築馬路下砌瓦筒陰溝便於洩水業巳開工翻砌矣 
[禁止夜花園之文告]  
　　上海縣知事公署湘滬警察廳昨日會同通告云照得時交夏令每有夜花園名目發現於華洋交界僻靜之區美其名曰消夏避暑按其實則藏垢納汚以致車馬喧關宵旦不息男女雜遝廉恥蕩然不持妨碍衛生實屬敗壞風俗甚至奸宄竊發滋生事端設阱害人莫此爲甚歷年以來中外有司嚴切申禁現又時屆溽暑深恐故智復萌本知事廳長保衛治安維持風俗責無旁貸亟應重申禁令防範事先除分别函請交涉使商請領袖法總領事轉飭英法工部局一體申禁并行知各警區查察禁止外爲此通告商民知悉須知營業自有多種何必開設傷風敗俗之夜花園無益於己有損於人猛省熟思自當幡然改計至一般社會人民講求衛生尤宜互相規戒勿爲無益之嬉遊致碍正當之職業本知事廳長有厚望焉 
[規劃閘北自治區域續誌]  
　　閘北自治區域問題衆說爭持久未解决前經上寶兩縣吳錢兩知事會同磋議擬就形勢之便利在上境以吳淞江以北一段）卽前上海巿之北區）爲界其吳淞江以南地叚仍屬於上海巿在寶境以街巿毗連爲標準酌量變更化畸爲整以冀雙方行政之便利合詞呈請省民政長派委專員會同勘驗分劃在案兹悉吳錢兩知事昨已奉到應省長批示准如所議不日卽當派員來滬會勘規劃一切云 
[婦孺救濟會敎養兼施]  
　　婦孺救濟會自開辦以來已陸續留養無人認領之被拐男女小孩四十餘口前日由該會派會員一人保姆二人乘坐火車將各孩送往吳湘婦孺學堂肄業該會敎養兼施誠義舉也 
[縣知事酌減科長科員薪水]  
　　各縣行政經費前經内務部分作三等規定數目通令執行在案嗣因蘇省六十縣知事以政費驟減辦事困難羣起反對致未解决北悉吳知事以上海爲通商巨埠政務甚繁公署現設各科係照頒發規則組織勢不能與内地各縣相提並論現已議定先將署内各科科長月薪照原數八折核發科員九折已飭總務科分告各科一律實行矣 
[十三點又被訪拿]  
　　寜波婦人顧張氏（綽號十三點）專事勾引良家婦女暗設台基姦拐騙詐曾經前南巿裁判所訪提到案押逐出境刻因該氏匿居城内康家开地方怙惡不悛復被南巿第一初級檢察廳吳檢察官訪悉派令司法警察前往拘提去後旋據該警回報查得該氏現已犯案禁押南巿司法科吳君聞之當卽函請司法科員俟其案結移送歸廳預審懲治 
[馬車夫推人落水三誌]  
　　劉安甫被馬夫施阿三推跌落浦溺斃當經法公堂中西官函請地方檢察廳派員驗明在案昨由屍妻劃陸氏偕律師投廳稟稱本地人家住滬城東姚家弄壽康里已死劉安甫是我丈夫前因雇坐馬車欠馬夫施阿三車資洋四元是日丈夫在途遇見施即逼索前欠丈夫允許同往浦東友人處借貸付給不料與友不遇祇得渡浦返滬施竟恃蠻硬索卽將丈夫所穿之綢長衫剥下作抵丈夫不允被施推入浦中因此溺斃查施阿三平日爲人甚爲兇横此次丈夫祇欠洋四元竟被置之死地請求按律懲辦蔡廳長諭令靜候將施阿三移提到案訊明核辦 
[綢號縱火案尚須覆審]  
　　寗波路源記棧内附設之華綸紬號因保險縱火由探將該號股東徐志偉徐炳如出店王芹牛學徒梁鼎榮一併拘解公堂訊供收押並經中西官會勘火場檢出浸油花絮判將王梁二人管押兩徐各存現銀五千兩交保無銀一併收押在案昨日復由捕房解究適原審官關讞員與美領强君時已退座遂帶至領事憇息所請示各代表律師亦到場辯護判兩徐各交五千兩人銀並保王梁仍還押候再訊奪 
[焦樂山料理倒欵]  
　　交通銀行因前義善源錢莊經理焦壽星（卽焦樂山）不理虧倒鉅欵控經公共公廨飭傳到案交保候訊在案兹蕉已央人向原告將欵料理清楚故由原告代表律師於前晚投案聲明前情請予銷案聶襄讞以旣據原告律師到堂聲請應予照准將案註銷 
[周浦鎭又有防兵]  
　　浦東周浦鎭地方原有第三旅二團二營步兵三棚保護鄉里前月因製造局一役滬地戒嚴曾經調回兹因該鎭附近各鄉發生盜竊案件故由該鎭各商民呈請混成第三旅仍復派兵駐防業由李旅長改飭二團第一營營長師蘭亭派兵三棚赴周浦鎭駐紥矣 
[假調查員之敲詐]  
　　鄉人任銀發携帶烟土六包經過十六舗爲冒充禁烟調查員李阿根沈義興得知將任銀發並同行之王桂堂一併拖至太平弄内任意搜查適第一區警察署偵探顧海林行經該處見其互相揪扭卽喚四百三十號崗巡將任等拘解到署轉送禁烟局經嚴局長詢得敲詐屬實當即備文一併解送地方檢察廳請爲訊辦 
[靑年會附屬中學放假畢業]  
　　昨日上午十時爲本埠中國靑年會附屬中學行暑假畢業禮首由敎務長朱舒堂君報告成績二中文朗誦三學生唱歌四英文朗誦五唱休業歌六梅倍禮君演說七給憑計畢業生十二人姓氏如后徐乃仁汪壽倫陳琦楊文愷張賡甫林兆槐何俊才張定保陳任衜竺震興吳桐軒張濬曾八給獎單九演活動影戲十散會是日學生家屬曁來賓約有七八百人洵因一時盛事云 
[也是園開游覽會]  
　　城内十九二十舗小學校係於去年春間由兩舗商民顧麗江朱薪之楊聘漁王佑之孫濟臣葛眉生王星泉徐菊如郁燕生諸君發起在也是園内開辦迄今巳閱三學期今因學生增多擬於暑假後擴充校舍惟需費頗鉅籌措爲難經該校發起諸君公同集議僉以現當夏令園内芰荷芳馥池水淸漣决議自陰曆六月十一起至十四日止在園開開覽會四天供人游賞取資濟用現已設備一切雅俗咸宜想届時必有一番閙熱也 
[台灣風景之悲覲]  
　　台灣爲南洋巨島天氣温和地産豐富樹木入冬不凋故山水之奇秀甲於他處姚君伯鴻於二十年前曾遊該地凡崇山峻嶺北自基隆南至大科嵌無不歷探奇奥記述游蹤甲午之役驀被日本割據遂携其得自濱海沙結胎石多種而歸置植盆中綴以樓臺樹木分成該島山水雛形數座以紀壯遊歷年旣久樹木蒼老盆石都活饒有天機抱登臨之癖者偶一縱觀不啻身游台島今因滬城老北門内紫金路紫金學校於陽歷十二十三兩號以學藝成績開會集費姚君願以盆景多座附入展覽以爲籌欵之助并聞另有姚君自繪山水摺扇附贈購劵之人云 
[籌備賽會物品者注意]  
　　江蘇省行政公署致上海總商會函云逕啓者實業司案呈接准工商部咨關案照阿穆爾賽　前據駐歲總領事陸是元呈送赴賽應循手續之第五項云赴會經理各員持有俄領事簽字證明前往伯利　賽之中國護照卽行免起居留票等語業經照錄通行在案忽於四月間據該領事電稱接准該賽會總局函告免起居留票事伯督意欲取消除函　該會前已允免外應否仍卽匯交場地定金乞電遵等情當經電令俟有確實允免　據再將定金交付去後嗣疊據該領事呈稱與賽華人持本國護照經俄領簽證者卽免起居留票一節係該總局於去年　覆允許之語迨今春索抄通行各俄官文件以備寄請轉發來俄與賽之華人於入境時執爲證據免致彼此誤會乃等候數月迄無確覆致礙一切進行不得已擬有逾限取消辦法呈奉鈞電核准遂函逹該總局及駐歲經理員定以中華五月二十日爲限並聲明再無確復允免證據將前定場地　十俄方丈卽行取消去訖詎知逾期不覆又經奉電飭再與磋商總以確覆允免與否爲賽否標準等因遵卽再與經理員往返磋商特别通融展限至華五月三十日爲止並告以過此期間實在種種預備不及妥辦請其速電總局查照是否如何俟屆期再行電呈等情正在核辦間接據該領事三十一日電稱本日正限毫無復音又據江日電稱准該總局電開華人入境與賽之居留票伯督不能允免各等語到部查居留票事曾經允免在前嗣忽中變本部爲便利與賽華人起見一再電飭該領事力與磋商迄無轉圜辦法除令據該領事呈稱已向該總局曁經理員申明取消定地外相應咨請貴民政長查照轉行其有業經籌備出品者暫行存儲留作來年運往巴拏馬赴賽之用可也並希飭遵等因准此合亟函知貴商會希即遵照辦理 
[建築講習所招生]  
　　上海縣知事公署昨日發出第二百八號布告云案奉第一百六十六期江蘇公報載江蘇省行政公署訓令第二千八百二十號敎育司案呈建築之術至繁且嘖苟無程工度材之能卽有越矩缅規之慮民國成立公私建築凡百待興是項人才需用孔亟若不急事儲備何以應社會要需兹定於省立第一工業學校内附設建築講習所訂定簡則十條除訓令省立第一工學校校長尅日規畫開辦並定招生日期登報廣各外合行抄附簡則訓令各該縣知事卽便遵照公布並選送合格學生三人以上於考期前函送該校投到以憑考騐此令等因奉此合行抄附簡則公布仰中學卒業或相當程度之各學生知悉如有志愿入省立第一工業學校附設建築講習所肄業者迅卽請由母校校長正式報告來署以憑函送考騐特此布告建築講習所簡則摘要錄左 
第一條敎授建築學大意及技能養成改良家屋建築人才 
第二條卒業後得任各地方機關建築技士及監工員設計製圖員等職務 
第三學額定六十名 
第四條卒業年限定一年 
第五條學科國文英文圖畫建築材料論工具及施工法結構强弱論建築學規矩術建築沿革測量術實習計圖及制圖體操 
第六條學期及休業日均遵都定規程 
第七條入學者須年在十六歲以上具有中學卒業或相當程度品行端正身體健全者由縣知事保送試騐 
第八條入學試騐科目國文英文數學（算術代數幾何三角（物理化學大意毛筆用器畫 
第九條入學後有學業怠隋品行不良違背規則等事卽命退學 
第十條學費宿豐免收膳費年四十元分三期繳納第一期十六元第二期十二元第三期十二元又操衣靴帽費十元課業用品費十元均於入學時繳納 
以上各費得由縣知事公署或巿鄉公所代繳惟卒業後須在本地方服務一年 
[誌謝]  
　　愛羣女校定於十二日午後假也是園開懇親會承贈觀覽劵二紙書此誌謝 
[城内]  
　　幼孩何來○婦人徐王氏帶一年幼男孩於昨日乘輪離滬當爲海關巡江吏查見以其形跡可疑向之詰問言語支吾遂一併拘獲抄出網籃一只皮帶一條解請稅務司函送地方檢察廳訊辦蔡廳長諭令收押該孩發堂留養聽候訊究 
私運烟土○胡季衡李少芝購得烟土四十九包又小土二百八十六包藏於皮箱内於昨日雇車裝赴南巿擬乘小輪他往當爲崗巡查見拘住抄出原贓並在身畔搜出金戒二只大洋八元大小皮夾二只解送司法科轉解地方檢察廳請辦午後經檢察官略加詰問判胡季衡李少芝均發禁烟局調騐大小煙土並金戒洋元等存案候示 
擾害鄉里○浦東杜家行附近有侯吉生者專在鄉間糾合同黨誘拐小孩婦女販賣並引誘寡婦再醮受其害者已不知凡幾昨有婦人侯徐氏等至地方檢察廳禀控請求提究蔡廳長已准如所請矣 
因何起釁○住居西門外斜橋居安里之吳愼淸昨至地方檢察廳控被龔瑞并行兇毆傷上禮拜六曾將被告扭至附近警察署控告不知該署是何意見並不收受反將民等逐出心實不甘來案控究當經廳長派員驗得吳之腿上稍有傷痕諭令自醫候查明起釁情形再行核辦 
[南巿]  
　　自取其禍○裕通轉運公司塌車夫張阿四等昨日在滬杭車站推運香瓜行至豐記碼頭附近突被頑童項友良上前搶食不料瓜未搶得其左脚趾已被車輪碾傷痛極踣地當由巡士查見將車夫拘住并由孩父項福雲到來舁至第一區警察分署問明飭送上海醫院醫治車夫張阿四关司法科訊究 
不復津貼○賃居施相公弄之寜波人馮益梅其妻弟娶有金丁氏爲妾該氏夫故後馮曾按月津貼洋十元已歷多年近忽不肯照貼該氏情急來滬至馮所開之報關行内要求不已遂被馮扭至第一區警察署移送第一初級檢察廳預審之下以兩方各執一詞着馮檢還各物給氏回籍至津貼費用應邀親戚妥爲料理 
[閘北]  
　　追索借欵○日前有高惠明呈訴審判廳控陳錫祺前借伊洋三十元王少祥亦借伊洋五十元均係王裕堂爲中延宕不歸前日經董推事飭傳陳錫祺王裕堂到案訊實判陳限十月還洋交保開釋裕堂限七天交到王少祥再行訊究 
拾物不還○昨有王阿金經過大統路失落鈔票一紙計洋五元被尹東山拾去向討不還致起衝突由崗巡一併拘入四區警署解送司法科移交檢廳核辦 
移送烟犯○日前由三區趙署長解送查獲之煙犯滕少初張有連徐和慶花張氏四人至司法科業於前日移送地方檢察廳照律懲辦 
科長去世○湘滬警察廳司法科科長凌公銳住居南順裕里日前忽患喉症請假歸家調治兹悉凌君已於前日下午病重逝世昨經家屬具報穆廳長開去差使 
[公共租界]  
　　究追贜洋○寓居北四川路粤人林振源之女阿炴因唆令隣人高銓家婢女小如秋菊　竊其主值洋二萬餘元之金珠飾物逃匿　寜路某學堂内由探將三女一併拘解公堂訊明以秋菊年幼交高領回小如與林女各押棲流所一月期滿分别交其家屬領回管束在案兹經捕房杳得林女尚有贓洋六百元交與乃父代存銀行故昨派包探將林父女與小如一併帶案聲請復訊關讞員與美領卓君略訊一過判林交保兩女還押候下禮拜一再訊 
瘋人登屋○瘋人俞慶香前日扒至西華德路十七號洋房屋頂喊叫由捕查見疑係劇賊當鳴警笛號召隣崗將俞拿獲昨解公堂經中西官訊供語無倫次判送醫院醫治候愈再核 
被告候訊○吳純熙控徐鶴亭周子卿掯不交還行李又劉壽昌控顧少雲不理欠洋六百元又王鑑元控鮑連生不還米洋等案昨由捕房將被告各人傳至公堂分别交保過堂候訊又恒泰恒康順昌等土行控和裕土棧主郭翼如不照定土成票辦理致受虧損等情又美商鮑恩德控郎孟松覇佔巴故西人克勞福所遺道契又英商勝和洋行控汪輔臣不理欠銀四千餘兩等案昨晨亦由包探將各被告傳案交保候訊 
約期再訊○德商利康洋行因同昌脚踏車行主諸高林諸同生不理虧欠定購橡皮銀三千一百餘兩控奉公廨傳案並准被告律師之請求展期訊核在案前日午後復經關讞員與德領裴君會訊先由原告代表律師偕原告西人苗爾上堂請追被告亦延律師到堂代辯多時中西官會判被告均交原保候下禮拜一再訊 
限期淸理○水木作頭經同源因拖欠李韻齋磚灰價銀二千 
 
 
 

Page 11

 
 
餘兩被控曾經公廨傳案訊據供稱原告所開貨價較之當時巿價大相懸殊判候函請商會查明丙午丁未兩年磚灰巿價復到再核在案前晚經聶襄讞復訊之下以業經商會查復原告所開之價與巿價不甚相懸遂判被告交人銀並保限兩禮拜自向原告理淸 
展期訊理○陳重卿控沈志雲不理抵單借欵銀三千兩一案前晚由廨復訊原告延律師到堂請追旋據被告代表律師聲稱被告因事未到應請展期再訊中西官准之展期至下禮拜三補傳人證再訊 
婦人短見○崇明人陸配順住居威賽路北首蔡家浜前日下午與妻倪氏口角爭閙至晚該氏自縊斃命當報捕房將屍車送驗屍所昨經公廨中西官蒞所騐明卽飭陸配順具結收殮 
[法租界]  
　　公産不能抵債○歌舞台戲園房東前控楊价人虧欠租洋一案昨經公堂覆訊據收租人楊莘耕禀稱現已查明楊有田七十畝坐落漕河涇地方求請吊出單契作抵楊供此是祭田係合族公産不能抵償個人私債求察聶讞員判令還押候再核辦 
債主紛至沓來○恒豐號股東林運宣經理汪開臣司賬陳鼐臣龔實甫等前被許少成等具控不還雜糧價銀三萬兩又有陳雲山附控該號虧欠麻袋價銀九百十九兩經公堂判陳將收貨回單簿子呈案候斷在案昨陳將簿呈案後又有麻袋店主余明甫附控該號虧欠貨銀二百四十五兩求請附追訊之陳鼐臣供欠銀有之惟許少成等控案祇能先交銀三千兩判林汪還押龔交原保陳交人銀兩保出外限三天交銀一萬兩陳余控案併案訊追 
雜評三 
　　（字） 
拐匪嘗漸知所畏矣近來拐案之發覺幾於無日蔑有但就婦孺救濟會一處而論其陸續查獲之被拐小孩除由家屬認領外留養者尚有四十餘口何滅絶人道者之多也雖然人以發覺拐案之多爲可憂找則猶以爲可喜何也從前緝捕疏懈拐案多不發覺今則屢有所獲拐匪當漸知所畏矣惟望偵探家勇猛進行執法官嚴厲懲治庶數年之後或可戢此澆風乎 
顧或者謂邇來偵探至輪船上查緝拐匪任意騷擾是或難免吾尤望偵探家愼重出之無累良懦而一般搭船之人果其自矢靡他亦不必故與爭執使眞拐匪轉得乘間逸去是亦輔助善政之道也 
 
 
 

Page 12

 
 
   
 
 

Page 13

 
 
自由談 
游戲文章 
[滑稽廣告] [  東埜]  
　　大幻術家蒞滬陳死人先生遊歷陰國試演幻術大受鄷都各界之歡迎每一奏技掌聲雷動今過經上海特假九江路小菜場對面房屋試演各種幻術如空中舞椅油燈飛擲皮膚變色類皆興妖作怪變幻不窮又能將屋中器具一刹那間移至他室或在空中施放電火霹靂一聲琉璃粉碎種種怪劇不一而足前至靑年會獻技之美國術士尼古拉今在味蒓園演戲之日本美女天勝娘皆望塵莫及自嘆弗如先生登場數日卽須離滬此邦人士或亦先覩爲快者歟 
臭水上巿時交夏令天氣炎熱滬上各藥房出售一種藥水用淸水調和灑於陰溝壁角功能殺虫解穢避疫驅邪洵却病之良方衛生之要品也惟價各昻貴且鄉僻之區無從購買亦一憾事本所辦理淸潔歷有年所納汚藏垢貨如山積兹爲推廣營業挽回權利起見特取歷年所貯國貨揀其顔色深黄者用排洩機器提鍊取其精華棄其糟粕製成一種臭水氣味穠郁顔色橙黄一經沾染便能遺臭萬年非特蚊蠅遠避卽有盜賊流氓亦皆掩鼻而過之矣衛生保家功難盡述海上不乏逐臭之夫請嘗試之方知所言不謬也價極便宜每桶一元每坑十元批發格外公道上海淸潔事務所總經理米田共謹啓（三） 
[南京妓界集議挽留被裁司員啟] [  是龍]  
　　我親愛之姊妹行惠鑒政府以揮霍過度遂致經費竭蹶乃不撙節買議員買黨員買政客買暗殺之種種浮費而爲削足適屨之計實行併政省長服從命令裁汰司員至四十餘人之多夫以名義上論之似與我姊妹行無涉而於事實上論之則公署各司員無一非我姊妹行衣食之庫一旦被裁我姊妹行負連帶之損失爲數非小苟不設法維持微特門前冷落軍馬稀卽如此不速之恩客亦以後恐難再遇未免有情誰能遣此現擬聯名呈請省長收回成命否則務必按照農林部與工商部合併之例將所裁各司員一律於一月之内予以相當之位置以昭公允一面邀求義兄省議會議員從中鼓吹渠等念八拜之交郎舅之情定出死力我姊妹行如抱同病務希於本月某日下午一時惠臨下關大觀樓公决挽回方法以逹愛情　中斷金錢不陡絶之目的司員幸甚妓界幸甚謹啓（三） 
自由談話會 
　　從來富貴易流爲淫佚淫佚易　於奢華奢華易轉爲貧賤貧賤易習於勤苦勤苦易守於儉約儉約易轉爲富貴此天道之循環人事之常也世人家貧由勤儉而富貴者必先戒奢華去淫佚則積功累德可以長保也 
中國之風俗最腐敗不改良風俗人民之劣根性永不能除則國將隨風俗而亡矣 
今有甲乙二家甲某月進欵較乙多至三十元年終核計乙可餘一百二十元甲則尚嫌不敷百數甲家共有九人乙家多甲五人而反有餘資此何故豈非一奢儉之故耶我勸世人須崇儉爲尚余年雖未弱冠從未衣錦綢之服羔狐之裘[  定雷]  
營一宋墳費至十萬元 
贐一都督多至八萬元 
江西省之撫建饒南九廣等處水災一則曰哀鴻遍野再則曰饑民遍野而僅撥五萬元 
湖南省之湘鄉新寗淑浦等二十餘處蛟水暴發淹斃人口無算亦僅撥五萬元 
一個活都督照死宋墳八折計算合贛湘兩省大災方可抵得一個死宋墳此之謂共和政體此之謂國利民福嗚呼[  鐵漢]  
家居將兩月鄉間無報可閱於書籍中尋得辛亥九月間報紙數頁正革命發難時也某處也宣告獨立某省也光復無驚於破壞之中尚現非常喜悅之象今見各報某處也圖謀不軌某處也暗殺某處也擾亂人民無一日安此治安中之驚慌也嗚呼是誰之咎吾知宗社餘孽暗中竊笑不僅我流血先烈之痛哭於九原也[  此塵]  
劇本考實 
[雙淚碑（再續）] [  二我]  
　　汪柳儂與伊夫王秋塘絶命詞 
書留致秋塘吾夫英盻此爲吾絶命詞寥寥數言入君目之時汝意中人巳乘化歸盡飛精上騰去地球不知其幾萬萬里然當含淚握管時猶頻頻廻顧我夫孤眠繡榻相去僅數武沉酣美睡時作笑臉向人想柳儂之聲音笑貌正深深縈繞於吾夫魂夢中耳嗟夫吾夫北邙死别慘實甚於南浦生離矧我兩人愛情之濃摯性情學識之相儷何期雙棲甫及一旬吾死之後望勿少灰壯志悲憤自戕尤有一事爲吾所抱恨九京望穿秋水者蓋棺之後願吾夫速赴滬江請罪李氏碧娘仁心俠骨當不介介前愆靑廬一張不啻無縫天衣金針暗度君可拔身泥滓振翮雲霄將來所至正未可量我故寜死以全君蓋我之愛君惟不能摘心以示藉非萬難兩全何忍撇君而入鬼道我今默默與君接最後之吻更不欲使君覺我此時情景亦何有生趣也嗟乎吾夫吾今一死於吾母實爲不孝於吾夫不爲無情柳儂之罪雖上通於天猶冀吾夫之曲諒我也我死之後願善事我母善事新人未盡良緣當更茁情根期諸來世汝摯愛之妻汪柳儂和淚誌别 
讀上三書悲慘至極襟淚淋浪矣王秋塘蘇城某校敎員也初聘李碧娘爲室未完婚又娶某女校敎員汪柳儂　妻李氏知之欲與之興訟登諸報章碧娘堅止之且致書於汪柳儂並將聘物庚帖還之柳儂得書情急而死留書報碧娘碧娘適病得柳儂書病轉劇遂不救亦死秋塘乃挈碧娘之棺復迎柳儂之柩同葬於先塋之左會葬之日秋塘仰天長歎伏劍自死於墓側事雖未必有而作者實傷心人别有懷抱也是劇誠悲劇中之上乘也謮出師表而不哭者其人必不忠覽陳情表而不淚者其人必不孝觀雙涙碑劇而不悲者其人必不情 
小說 
寫情小說 
[黄金祟（十五）] [  天虛我生]  
　　時予甚欲博梅姐歡凡予力之所能勝者亦爲服勞故某物庋於何所予皆歷歷可不燭而取梅姐轉弗自明若需之者予能覘其意之所屬不待啟齒而寘之於前梅姐恒笑謂龜曰公子記性佳無怪其讀書强於人若我蘭兒則親手所庋之物一轉身亦忘之矣龜乃過神其說以眩予之聰敏爲大過人者時蘭挈其十三齡之小妹曰璇者姗姗而來顧屋内鋪陳亦旣楚楚乃爲諛辭以媚其母梅姐斥曰汝惟能弄鸚哥之舌特其嬾如豕非汝珊哥爲予助予憊不知胡底蘭以其母譽我乃睨我而笑其意蓋竊笑我之得意也徐復四顧曰樓無梯耶胡自而合璇則趨軒後覓梯予因闢東閣之扉指　導之與之偕登我於此居往來稔矣居然自命若主人轉以蘭爲初來之客蘭渴思飲顧乃弗知茗置何處則予取而餉之蘭　茗琖徐徐而飲以目注予似欲有言復忍不言而笑予從而詢之因曰我阿姊誠深心人阿兄亦可謂聰敏絶世者而阿母則蠢人也予急止　蘭置茗琖於几復笑出聲曰阿母誠蠢人也予大窘蘭則滋以爲樂笑不可止而梅姐適來旣聞其　乃曰汝奚詆我爲蠢人予益窘蘭則恬　　如此好樓居而不自安榻於此安得不蠢梅姐　曰惟汝不蠢故以居汝珊哥以爲然乎予漫廳之梅姐出蘭曰咄咄怪事不謂反憎爲愛乃如此之易然　我則爲功臣也阿兄將何以報我予曰報乎惟媦所欲蘭不知作何想而顔色大頳已而　指數曰明日又明日爲端陽端陽後五日爲阿姊　辰即於是日徙我全家於此此日阿兄當得與我姊相見矣我殊不能揣汝兩人者當作何景狀度必有可觀者予因亦自思彼其之時當作何語蘭且笑我無論其他乃曰我殊弗願於是日見阿姊果許我見者又何必於是日蘭曰然則汝殊弗體阿姊之心姊詎弗願見汝汝弗自來胡怪阿姊予曰姊弗召我阿母又弗將我人門我何能貿貿然來蘭曰誠如兄言非阿母之命汝兩人寗終身弗相見耶然我力能使阿母必於是日折柬招汝汝若弗至則無異蓬萊之舟風已引之而近乃復自捩其航以求遠也予無以對而心殊忐忑明日梅姐謂予曰明日端陽曷至予家飲蒲酒予初唯唯繼思若果往者將以我爲圖哺啜也乃婉辭謝之（二） 
哀情小說 
[畫中人（七）] [  東埜]  
　　余不祥人也所至之處不祥之事即隨之而起自余居姑母家二載姑母忽得胃疾粒食難咽嘔吐間作雖延醫服藥竟無效果遷延數旬遂謝人世追隨吾姑丈於地下病革時二子終日遊蕩略不一省病彌留遣人促之歸乃狼狽而至姑母已口不能言略囑以目而逝倫常慘變家庭黑暗一至於此余旣傷姑母遭際又自憐身世悲從中來不覺盡情一哭 
桐棺三寸靈幃披披吾姑母之喪事乃草草殯殮而過豈知居喪之禮節未終而分産之問題旋起爭田畞爭屋宇爭各號存欵爭上房私蓄兄弟二人齕齕置辯不稍讓步紫荆一樹横被摧殘箕豆無情相煎太急家庭也而不啻巿肆也後得魯仲連其人者出爲排解析産爲二人拈闈解决始得息事余非樂於絮絮摘發人家隠事自傷忠厚實以彼兄弟二人之無行於余身有莫大之關係廻憶余僑居姑母家以來致鄰翁曁表兄之書無慮數十起迄無一覆心竊異之後經偵察乃知爲彼兄弟二人擱置居心叵測令人猝不及防實則無足深怪彼於父子兄弟之間感情如此更何所顧忌於遠來之親戚也耶 
余感姑母知遇病中爲之侍奉湯樂衣不解帶者累日憂勞過度眠食失調漸呈不支之象喪事甫畢余病作矣四肢發熱頭痛欲裂僵臥一室之中無一親人前來慰問雖口渴欲死誰畀予以勺飲者然使余因此一病竟致不起藉以脫離世累詎不簡捷奈磨折未盡不克希冀非分何 
余自經臥病喃喃囈語血熱如沸慒然不省人事者不知其幾何日矣病劇時神恍恍而無主睜目直視萬象起滅不辨爲何物側耳靜聽諸樂雜奏不審爲何聲若有人焉附耳細語移余至醫院時或週身跳盪彷彿偃臥車中又或絃歌之聲隠隠觸我耳鼓終日昏昏固莫辨具是眞是幻也不知經幾何日後熱勢稍減神志略清偶一啓目則身臥鐵床之上白色之幕啓其一角一垂髫婢坐床前顰眉蹙額若重有憂者心大詫異就而詢之則又變爲笑容言語支吾莫能得其究竟余以精神疲憊不克多語亦姑置之自是厥後余與病魔之闌係日淺與婢女之感情日深再三研詢始露端倪天乎是非周氏家庭是非醫院病室是蓋津埠王嬷家耳據是婢言周氏兄弟與王嬷素稔某日車送一病女來託爲照顧後審知是女病勢無礙乃向王嬷假造孽錢若干以人爲質王嬷猜知其意立卽如命署劵付金遂去不復至（三）（未完） 
迷塗寄來郵票五十分助銅版費謹登誌感 
自由雜誌認銷者日多限於篇幅恕不歷載出版期不遠屆時登報廣告再請來函訂購爲幸 
諸文家肯以玉照惠寄最爲歡迎並無限制 
 
 
 

Page 14

 
 
   
 
