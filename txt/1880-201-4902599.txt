# 1880 - 201 - 4902599

 

Page 1

 
 
[新印各種書籍出售價目　本館發售]  
　　啓者本館所排印書籍俱各精雅可喜除在上海發售外其餘各外埠卽由實申報人經手如蒙　諸君子欲購溯者祈　　惠顧可也所有售外埠之書價與在上海一　如經手人或有私自加價等情祈買客信知本舘以便賣究茲特將各書實價附列如左 
中英和約洋一角 
中東和約洋一角 
翰涛尺牘洋四角 
在　雜志洋二角 
三　識略洋三角 
經藝新畬洋四角 
昕夕閒談洋四角 
平浙紀略洋三角 
草廬經略洋三角 
鹽厲餘談洋三角 
文海披沙洋二角 
寰瀛書報洋一角 
紅樓夢補洋五角 
水滸後傳洋五角 
繪芳錄部洋八角 
綏寇紀略洋四角 
瀛寰瑣紀錢八十 
四夢彚談洋二角 
白門新柳記一角 
和約彚抄洋三角 
閨秀詩評洋一角 
寰宇瑣紀錢八十 
四溟瑣紀錢八十 
格致彚編錢一百 
六合瑣言洋四角 
柳南臨筆洋二角 
香祖筆記二角五 
寰瀛附卷二角五 
訂　雜録一角五 
嘯亭雜録四角五 
零金碎玉一角二 
尺犢集錦一角五 
春融堂雜記二角 
獨悟庵叢抄二角 
印雪軒隨筆二角 
秦淮畫舫錄二角 
兩漢博聞三角五 
蟲鳴漫錄一角五 
滬城備考一角二 
臺灣外紀三角五 
快心編寶洋五角 
返魂香寶洋二角 
林蘭香洋四角五 
女才子實洋二角 
東槎記洋一角五 
聖武記實洋六角 
靑樓夢每部五角 
雪月梅洋三角五 
東征集洋一角五 
閩雜記洋二角五 
夢　叢說洋二角 
藝林伐山洋二角 
聞見異辭一角五 
萬國史記洋六角 
桯史洋二角 
書目洋一分 
學史洋五角 
笑史一角五 
語新一角二 
耳郵一角五 
痴說一角五 
何典一角二 
野記一角二 
蜀碧一角二 
粵屑一角五 
續書目一分 
西遊補二角 
庭聞錄一角 
澆愁集二角 
點勘記二角 
小家語二角 
十三日　書記洋一角 
夜　秋燈録洋四角五 
清　閣尺牘洋一角五 
山東軍　紀略四角五 
屑玉叢譚初集洋四角 
屑玉叢譚二集洋四角 
屑玉叢譚三集洋四角 
屑玉叢譚四集計四角 
有正味齊尺牘一角五 
螢窗異草初集洋二角 
螢窗異草二集洋二角 
螢窗異草三集洋二角 
續異書四種洋二角五 
會文正公年詣三角五 
有正味齋日記一角五 
　閒　筆記洋二角五 
歷代陵寢備考洋七角 
淮軍平捻記洋一角八 
鋤經書舍零墨一角半 
紀載彚編洋一角五 
　古偶録洋一角五 
豫軍紀略洋三角五 
史餘萃覽洋二角五 
雲間據目抄一角五 
山中一夕話二角五 
景船窘雜記一角五 
揚州畫舫録洋四角 
宮閨聯名諧洋六角 
甲申傳信錄洋二角 
吳中平寇記洋二角 
硯雲甲乙編洋五角 
鴻雪軒紀艷一角二 
誌韻題解四集六角 
六梅書屋尺牘二角 
使琉琉日記一角八 
笑笑録　實洋三角 
會文正公大事記洋一角五 
尊聞闍詩選初集洋四角半 
尊聞闍詩選二集洋四角半 
譚史　洋三角五分 
茶餘談　一角二分 
雲露　雑記一角五 
驅砭軒質言一角五 
尊聞閣墨選一角八 
天壇長城圖合三分 
香陵集　實洋三角 
稟　　統一角五分 
[查荒餘議]  
　　客自來自浙垣者言及譚中丞勤求治理以查荒爲第一要務蓋以杭嘉湖三府約計名荒田而實非荒田者有五百餘萬畝一經徹底清查則地方官以及書吏等不能舞弊而升科入册可以爲　國家增出課銀若于是誠大臣之忠於謀國者已且荒田之估多係豪强兼幷而貧苦小民絕無所得前者數次清查苐以加成爲塞　害貧民而利富民間亦不以爲便故官苟認眞踏勘履畞親查民間亦斷無激變阻勘之事其嘉與長興錢塘之聚衆滋事者皆非爲阻勘起見也是亦可知民情之所在矣然而舞獘已深爲時已久細究殊屬非易故大憲又請於　朝寛其旣往責其將來但將荒熟查明而以前之隱蔽侵佔者概置不究似乎易於措手矣而辦理者猶不能奉令承教而至於激成事端是則誠不可解矣夫鄉人耕種田畞有庄書指明又有漕票銀串縣中徵册皆可核對豈能隱匿分毫自同治四年初征時統計不過六分有餘其後逐年加增此十餘年來已加至八分有餘今閱憲示尚不滿七分之數近年以來又無大災大歡多征一分銀米其數非細大約每年大縣可透征三萬餘金中縣亦有二萬餘金屈指七八年中就杭嘉湖三府而論其數不甚鉅哉以　天庾正供之欵而縣令庄書等公然剖分入已無論小民咨怨旁觀不平卽清夜問心其亦安乎否乎况百姓有納課執照在手與共戶徵册多有不符設一旦蓄久而發持據上控錢塘何秉仁一案卽其前車之鑒恐私蠧雖盈未必可以安享也今有樂善人於此欲此輩設一補過之法凡前任之已飽私蠧者略爲吐出辦一積穀之倉視弊之重輕以爲積穀之多寡旣爲民間預備水旱之災卽爲諸任解侵吞之咎如是而百姓之怨可以釋大憲之責亦可以寛似於官於民兩有裨益夫大憲之所以寬之旣往者原欲使之將隱匿之田和盤托出以收速成之效耳若知侵吞至於如是之多亦未必遂置諸不議卽上憲不議而或者言官揭奏亦必前覆並發卽曰無人揭　竟獲邀免於罪而如長興之　縣署衣箱以及焚劣紳屋宇嘉興之委員受辱如此錢塘一案撫憲又執法如此見之者當亦爲之寒心則何如稍解貪囊襄成義舉猶足以蓋前愆而希後福乎時有友人聞之啞然而笑曰有是哉子之迂也夫各前任歷十餘年之久或故或調已經星飛雲散其現在者又孰肯自認侵吞之罪而力求晚蓋之方除非大憲澈底梫查懲一儆百或可使之懼而自效然旣請於　朝明言旣往不咎　諭旨煌煌亦惟責其現在之成效而寬其前叱之愆尤而忽然朝令夕改重加苛責則亦無此政體彼各前任之旣滿腰纏且以爲分所應得卽有良心難昧羞惡忽明者而一二人亦不能作主然則子雖有代爲補救之法夫孰從而聽之此時但得實事求是按畝親稽勿使書吏得以移挪掩覆已足爲良有司矣從前之事卽使鑒鑒可據又何必過於苛求哉余曰二君之言一則論理一則論情理有餘者情或不足情恰當者理或微虧二者皆有所歉而實則皆無私也刻正辦理清查之際或者草矛之言足備採擇亦未可知其權衡要自有主者在是何妨兩存之於是乎書 
[兵事譯] ○倫敦新聞云使俄大臣曾襲侯之通譯官秦君與其德配於西歷六月十二日至俄按秦君卽前隨崇前使至俄立約之譯員今復接任是職至中華婦女之往俄則必以秦夫人首屈一指焉又聞得此信時曾襲 
 
 

Page 2

 
 
侯使節涖俄尚未有日期也○倫敦六月十三日信云近有俄兵從伊犂之北塞末堪及固堪兩地東望喀什噶爾進發華兵之駐於伊犁邊界者攻俄之小隊先鋒俄國界內民心頗覺驚惶也○日耳曼海勃地方六月十五日風聞俄國買新購火輪船三艘將載兵以往琿春云○俄京六月十五日得伊犂信云華人不許俄之羣商隊過界殊多擾攘○十六日外洋得信云俄皇子近日查騐兵船七艘查該船卽欲起程往中國北海前數日已有兵船開去再遲數日又開二船餘則皆在一月內開行也○法國製造兵器行數家從前皆奉中國購定洋鎗多桿十七日得中國信嘱其立卽措辦愈速愈妙云○本館按以上各信皆在西歷一月以前或另有電報發來在後閱者須統前後以觀之也 
[英將軼事] ○英將戈登往北見李旧相一事已列前報昨閱西字新聞云戈登辭印度參贊之顯職而來中華人甚異之其知者以其存心誠實性復怪僻無足深異蓋聰明之人往往有之也前聞其在英時英太子延其飲宴戈登力辭幷言予每晚九點半鐘必須安睡云云卽此一端亦可見其性惰矣 
[邑宰嚴明] ○衙門蠧役擇肥而噬固其常技而在天津則更有差帳名目一若將本求利事所當爲分所應得者茲聞有辛富貴者係天津紫竹林人固混星中之矯矯者但前報黃永與馬要子鬥毆一事與辛實風馬牛不相及惟所鬥不止一次前年角勝時辛曾助馬一臂黃由是憾辛謂彼疆此界而越俎代庖吾若老命在誓必有以相報故此次黃永到案遂挾前嫌於營務處前攀辛甚力辛之名固亦藉藉昭人耳目間營務處因據供出票拘辛雖辛未提到而差帳已費不貲且票未繳銷該差又影射訛人凡似辛非辛者動相需索或以姓名不對票面不符反相詰責則詭稱奉本官面諭或謂由門上條開是假是眞汝自當堂辨去此差役訛人之定盤針也有花張四者在侯家后開設妓寮手中薄有黴貲亦被差役相恫喝張置諸不理旋被拘獲並帶一妓以去維時以爲功令森嚴開妓寮者直釜中魚砧上肉操縱固不妨自我原未計及平白拏人作何收束也旣而恐干喊控擬欲解案苦難設辭於是揑稱奉票拘辛知辛在娼寮被張放走張開妓館女卽辛所狎之妓茲故一併解案請追天津縣郭明府早知內有隱情因叩原差可曾奉票回稱奉營務處票勾稽甚急官謂旣拘辛何以拘張卽詢張四向作何生理張稱小人向開花廠現已歇業改開米麵舖雖已收拾門面惟尚未開張今以弱肉强食慾壑難盈遂遭誣陷此女實小人箕帚之婦叩求電核官謂汝開妓院自是眞情毋須抵賴着責四十板以儆男女交保開釋差役未奉票據任意拏人僵李代桃指鹿爲馬實屬胆大妄爲查該差係頭皂頭班甲乙兩人着各責四百仍押候以儆將來責畢皂班以爲大辱俟張出頭門卽聚十數人以老拳從事張衆寡不敵正苦狼狽而縣衙之馬小隊管帶某適施施從外來瞥見皂班攅毆一人卽出鞭向該差密下如雨一面回官其時已黃昏矣郭邑尊亟命掌燈步出大堂該差已各鳥獸散然七張八嘴人聲尚夥官問誰爲皂班頭役有盧某在旁亟搶步趨前打一半膝稱小的係皂班頭役邑尊謂何敢行兇盧稱小的不敢小的伺候大老爺掌火拏行兇者耳邑尊回叩左右鬧事者共有幾人答稱納計十人於是着盧將鬧事之十人交出翌日責革有差皂班頭役喬瑞增等三人卽已革條高貼知其事者遂無不稱快焉 
[累及地辜] ○金陵北門橋曹姓飯店近日來一江北某絲客投宿適有妙手空空兒跟蹤來舖吃飯與某客故作寒暄並詢知爲賣絲來省者因言已正要買絲問客索價幾何曹亦從旁說合價旣議定遂同至陳姓絲行過秤計重一百餘兩合洋三十元左近其人云我卽本街陳德山家距此咫尺可以同至舍下取洋某客乃隨之往旣至陳處令某在前面坐待其人携絲竟由陳德山同居之某姓後門出去某客固不知也坐待良久不見出來因呼陳姓陳德山詢以何事在此守候何人某客具道來意陳德山茫然不知其事因查問何人所買並無其人始知其絲爲人騙去某客乃指定陳德山赴保甲禀訴局中登卽移交上元縣提究上元縣飭差將曹姓鎖拿並傳陳德山及同居之某姓曁陳姓絲行東到案陳德山本係鄉愚以機業爲生素畏見官一聞被控差提魂飛天外舉家皇遽不知所措惟時附近一班無賴輩深知陳德山等均係鄉愚曕小因勾串縣差百般嚇詐衆無賴又爲德山等調處遂令曹飯店陳絲行及德山同居某姓三家合出洋銀數十元陳德山獨出數十元共有百餘元了結其事陳德山等但求不必到案祇得如數賠出一面給某客洋銀三十元具禀銷案其餘若干爲書差曁說事者瓜分事雖了結然實累及無辜也 
[騙逐流妓] ○皖垣內近有外來流妓以致時生事端刻經大憲訪聞卽飭營縣會同緝查十二日查出十餘家立時押令出境屋宇對鎖計妓女共有三十餘人頃刻間風流雲散矣 
[示禁訊索] ○詹啓綸向住扬城自獲罪後凡有同族親友莫不覬覦其產冀分餘潤曾經詹氏眷屬禀奉前督憲沈批飭由江都縣秉公酌辦並將所存家產爲其妻妾子姪按股均分自分析後各房所得財產亦復無多緣其中昧吞有人霸佔有人及至倩人說合無不許以重謝也昨又有舊部鄭某甫故其姪率領鄭妻之母向詹姓坐索謂從前在營曾有舊欠卽經詹氏禀縣奉縣提究知所欠並無筆據姑念舊部斷以五十元爲盤柩囘里之資復恐他人效尤又由縣出示以禁將來云 
[詳述水販行蹤] ○前報所列同和棧內拐販婦女之人茲聞係浙江湖州府籍云湖廣者悞也其人軀幹極巨　然一大腹賈初與之遇絕無知其爲人販者其現往漢口九江之販夥亦湖州人現在待價之女名金秀貞四川重慶府巴縣人亦稱張秀貞蓋從販夥之姓也當二人往蜀興販時得秀貞等四女卽奇貨居之因恐沿途關卡盤詰不免敗露夥乃詐充官府卽以現住同和之湖州人爲僕幷擇女中年最長者一人爲妻秀貞年稍幼呼之爲女餘二女更幼則以婢役之僞爲一家眷屬也者於是鼓櫂東下直抵滬濱所遇關津毫無阻滯術亦譎矣抵滬後先居某棧五月望後從寓同和其意仍欲設計騙秀貞爲娼謂非是不能獲重價也故日來各堂龜鴇來棧物色者趾錯於門並聞有某庫書 
 
 

Page 3

 
 
某棧主亦與其謀以上各情皆秀貞向隣婦泣訴如此其名姓則輾轉傅述恐有錯悞未便照登姑先詳列其行蹤俾遠方知者毋再墮奸黨之詭謀也 
[弱女堪憐] ○蘇人某甲私識某氏婦賃居寶着街開小烟館有年矣甲有髪妻挈同親生十三歲之女來滬同居數日妻欲囘鄉甲留女在滬擇配妻不能違雇舟獨返因停泊於石灰港陰倩人登岸教女私奔候之數日女戀母心切惟日伺隙暗藏衣飾烟灰等物於前日果得問而出詎至滿庭芳街遺落身畔之物神色慌張而旁人聚觀漸衆女見有識面之烟客卽呼之向借手巾裏物幷乞勿通信其父客莫明其故陰思女尚年輕何竟作捲逃事隨令人照料一面奔告其父將女領歸俄而母已得信恐父凌虐其女因卽來與夫理說夫怒不可遏謂妻縱女胡行幾至扭打輕人勸解而止迫妻欲領女去夫堅不允仍單身登舟回蘇是晚甲厲聲責女號咷向父拚命引頸上前欲父加刃甲急以手又住悞戳女口流血不止頃刻倒地幾乎氣絕赶卽延醫得保無恙亦可憐生也 
[蟻媒送縣] ○前報列新閘西姚桂堂之妻施氏私逃來滬被白螞蟻范余氏誘至法租界德興里汪氏處後被陳王氏卽四阿姐得知向姚桂堂通信投控法公堂輕孫明府訊究在案無如范余氏等狡展異常押儆後又將范余氏汪氏掌責仍無實供前日汪氏在押染病當由捕房將汪氏送仁濟醫館禮拜六復解公堂孫明府着先將范余氏陳王氏送縣辦理汪氏待其病痊再行送訊 
[呈送敗子] ○寍人楊順之以子違訓鳴捕送解法公堂請訊據其子供年二十八歲在姊丈王松年處經理帳目以時運不齊失業前偕友至牛庄貿易借姊洋十八元水土不服無奈回申姊丈卽聳父親將我赶出借住同源客棧房飯無資迨往借洋卽被鳴捕拘押今求着父親覓一棲身之所當洗心改過戒食洋烟嗣後再犯甘受重辦孫明府見其未入下流隨卽善爲開導其父又申斥其子數語父子遂申謝而去 
[鹽斤充公] ○前報列冒充巡鹽一案昨據辭捕頭至英公堂稱林裕中控被郭阿友等攫去鹽斤郭不承認奉飭查明實在情形今查得郭將鹽四百餘斤托鄭仁恕鄭阿掌二人價賣與萬合號計得洋三元二角七分今已將買賣人併獲請訊郭則俯首無詞鄭供在輪船管理機器每月工洋八元郭托代銷鹽斤是實確不知其來歷鄭阿掌供同萬合號夥呈閱帳簿收買鹽斤無錯原鹽已吊存捕房陳司馬得供詳審案情隨判責郭百板發捕房管押四个月二鄭各予管押一月至原告林裕中旣在利運輪船爲細崽不應挾帶私鹽咎亦難辭因其再四求寬判　鹽斤充公完結 
[竊取鉛銅] ○虹口老船塢洋人至英公堂稱雇用小工時有行竊今查獲林阿小林永林竊取鉛罐朱阿福竊煤五六斤徐阿春竊舊銅一塊一併　捕送請懲辦以儆二林朱徐四人均認行竊不諱夏繙譯請判二林各責百板各枷一月朱徐各枷半月均發虹口捕房收管再帶犯竊地方不衆司馬唯唯並將呈案各贓父失主領訖 
[妓舘爭產] ○廣婦何亞蘇至英公堂稱其表妹郭氏前開妓館因患病央我料理後事旋卽去世爲其買棺成殮所遺妓女四名均各隨其所願　配從良　因前在郭氏處帮辦什物之詹義富卽阿帶乘喪中前來硬取衣物斥阻逞兇因訴捕往拘搜出押票十餘帋皆係所取之件也詹供向爲輪船水手曾以郭氏爲室今因下世遺有衣服幼妓不料何氏竟稱郭氏是伊買女所有應歸伊收曾已呈控請究在案現因與其口角爭毆致被交捕送案又據幼妓金仔供同何氏陳司馬檢閱呈詞本未批准今訊得兩造各供更不符合巡捕頭禀廣東妓館每有無賴爲護符詹卽其流亞也何又稱尚有箱籠物件在此屋內可馬隨飭捕同往認明物件再行送案核斷 
[還魂茶] ○有華捕在路見人押送還魂茶二車遂將人貨一併帶至捕房於昨晨送案據顧雲生供茶葉二十包是友人抵欠洋十六元有奇友係廣東人王大現已回籍此茶由　記碼頭搬往虹口暫行存放者也卽據車夫殷扣子楊瑞海同供雇車送茶實不知情乃斷罰顧鍰充醫院經費茶葉燒燬殷楊二車夫無干斥釋 
[更正] ○昨報地震駭聞一節中有呂宋全國倒塌云云今悉呂宋國中原有一城名曰呂宋今所塌者卽此非本國盡行被壤也合卽更正○又昨報所登寸金丹一名百病消散丸告白中三妙硃砂膏方下嫩松香四兩句嫩字悞作　因幷正之 
[分發人員驗看名單] ○籌餉例掣籖分發　郎中　花翎孫傳辰安徽花翎劉秉桂江西花翎方燕昭安徽劉宗藩江蘇左埏江西孫潛貴州陳鏡清江西　員外郎　趙一鶴雲南　主事　陳燦猷廣東蔡承雲安徽　大理寺寺丞　馬桂馨安徽　內閣中書　淩萬銘四川姚典揆浙江史履升直隸趙臣翼順天　中書科中書　張楏湖北石俊藻湖北余景弼直隸　太常寺典簿　劉汝變江蘇　同知　莊允懿江蘇　通判　陳誾江蘇　知縣　趙爾頣正藍鄭書璣陜西呂椿培江蘇　直隸州州判　曹鴻儒四川　縣主簿　虞汝弼江蘇　○籌餉　指省分發　道　花翎三品銜孫澐湖兩福建王藻章貴州廣東花翎按察使銜朱福榮浙江直隸蔣武琛廣西廣東祁兆煃甘肅浙江　知府　明纘道廣西福建世襲雲騎尉丁葆元浙江江蘇柴棠浙江福建金彭浙江江蘇高培生河南山西周觀保浙江江蘇　同知　徐瑞昌湖南江蘇趙知府銜李開諒湖南江蘇尹恭保江蘇廣東彭履謙河南山東余汝霖浙江廣東姚純浙江廣東柴俊浙江江蘇柴棠浙江福建金彭浙江江蘇高培生河南山西周觀保浙江江蘇赵爾鼎正藍江西陳顯誤四川河南鄭實行河南陜西王儼浙江江蘇劉忱福建廣東劉思錫直隸東河士國佐直隸東河姚穀安徽北河徐元霖江蘇江西蔣志承江西福建桯　江西浙江凌祚安徽江西　知州　余景賢直隸山東　監運司運判　戈乃肅直隸兩淮萬鳴盛安徽兩淮　通判　藍翎五品銜陳廣厚山西山東提舉升銜向熙湖南廣東李光城湖南廣西馬溥恩山東東河張世儀浙江福建李嘉惠浙江廣西金銓浙江直隸黃澄清廣東福建陽春煒廣西廣東五品銜周良綬廣東江蘇童德銓浙江江西提舉銜黃煥基四川雲南程鈞安徽江蘇姚文桂江蘇浙江藍翎提舉 
 
 

Page 4

 
 
銜尤鉷江蘇浙江李浹棠江西廣東聶樹仁貴州雲南　知縣　劉譚鎭湖南廣西藍翎李鏞浙江四川張坦廣西雲南兼襲雲騎尉藍翎同知銜龍紹儀廣西廣東張建南廣西廣東花翎運同銜張榮升安徽陜西趙昉熙四川山東黃應泰湖南四川兼襲雲騎尉五品銜朱慶元江蘇山東呂懋承江蘇江西何廷後雲南湖南藍翎五品銜王增鎬江蘇浙江張振祥江蘇浙江同知銜車士英貴州雲南　鹽大使　胡鴻年浙江福建陳廷瑛浙江福建李宗葉順天兩淮馮樹勳順天山東陳大經廣東浙江舒　元江西浙江王葆枏江蘇浙江程濰生江蘇浙江王鈺江蘇浙江萬來同安徽兩淮　布政司經歷　運同銜丁則蘭浙江安徽　州同　施芬江西廣西李桂瀛河南東河秦震安徽江蘇　布政司理問　趙福康湖南浙江唐郁華湖南江蘇張伯鴻湖南江蘇姚天佑江蘇浙江黃傳焯江西浙江汪煦江蘇浙江　按察司經歷　覺羅繼武正藍浙江　鹽運司經歷　梁汝霖湖南廣東鄒傳頲湖南江蘇趙爾旅正藍兩淮王宗煜浙江山東桯景伊安徽兩淮吳其棫江蘇兩淮　真隸州州判　鄒兆龍廣西廣東　州判　張蘭湖南四川藍翎六品銜華世熙雲南廣西　按察司知事　陳廷章浙江江西　府經歷　彭光謙湖南江西黃凱湖南貴州徐錚賢河南江蘇金珍浙江湖南朱唐祚浙江江蘇祭簡梁廣西廣東莫大慶廣西湖南藍翎提舉銜夏在倫四川湖南高三保江蘇河南唐家詩江蘇浙江祥勳江蘇浙江　此稿未完 
[光緒六年六月初九日京報全録]  
　　宮門抄○太常寺題奉　旨四道○江撫李　奏　革同知摺子○廣督張　奏恭報椄督篆日期摺子○江西學政洪　奏恭報接印日期摺子○六月初九日戶部通政司詹事府正藍旗值日無引　見○廣壽假滿請　安○順天學政徐致祥到京請　安並請假十五日○耀年請假十日○錢寶廉續　十日○召見軍機○太常寺題六月二十三日祭　火神廟奉　旨遣敬信行禮欽此○又題六月二十八日　萬壽聖節祭　太廟後殿奉　旨遣晋祺行禮欽此○又題七月初一日孟秋時享　太廟　　旨遣載勛恭代　後殿遣奕詳行禮東廡遣載濂西廡遣兆珏各分　欽此○又題七月十二日　慈安端裕康慶昭和莊敬皇太后萬壽聖節祭　太廟後殿奉　旨遣世鐸行禮欽此　○○頭品頂戴江西巡撫臣李文敏跪　奏爲特　違例濫押釀命之同知請　旨革職以　官方恭摺仰祈　聖鑒事竊查同知乃捕盗廳員　無刑訊卽使拿獲盗犯應卽發縣訊供不容擅自羁押茲查有袁州府同知沈超於萬載縣民賴雲騰禀送賭犯張汝吉等指爲串同伊弟賴雲尚行竊挑送陳全和銀兩一案該同知違例擅受將張汝吉等濫押六日之久以致張汝吉在押服毒自盡該同知沈超始則以署宜春縣知縣鄭樹榮相騐屍傷時邀該員往看屍父張得元糾同縣刑書余國珍等向該員拉毆撕破衣服拳傷脅背鄭樹榮禁不能阻並據署袁州府知府斌鑑署宜春縣知縣鄭樹榮禀騐明張汝吉屍身委係服毒身死惟右肋有舊傷一處靑色屍母張彭氏涕泣手牽同知沈超衣袖求視屍傷當經鄭樹榮喝退屍父張得元等並無拉毆情事卽經臣批飭泉同派委試用知府胡輯瑞馳往密訪並會同該府斌鑑提集人証訊明籟雲騰與族弟籟雲尚受雇陳　和花炮店自吉安府各挑銀兩囘萬載縣光緒五年九月初七日行至分宜縣屬恒山地方適張汝吉並莊立茂彭祖恩由吉安　賣生漆回袁州府彼此路遇結伴同行夜宿飯店莊立茂起意楂攤賭博賴雲尚與張汝吉彭祖恩允從賭畢賴雲尚輸錢二千餘文當　莊立茂錢二百文張汝吉彭　恩各錢一百文餘錢减讓賴雲尚因挑腳不能賺錢起意偷竊挑　作平與張汝吉等合夥貿易張汝吉等應許夥貿各散是月初八日夜賴雲　與賴雲騰挑銀至宜春縣屬樟下鎭地方投宿趙世輝飯店賴雲尚乘賴雲騰赴厮出恭竊取白挑簍內銀九百兩出店逃走找導張汝吉等未遇將銀分別埋藏花用賴雲騰回店查知恐系張汝吉等串竊初九日在宜春縣屬布里上地方曾錦茂飯店尋獲張汝吉等禀送同知衙門訊究張汝吉恐究出賭博治罪九月十四日夜在管吞服洋藥自盡卽經該府斌鑑等塡格録供通詳乃沈超復以鄭樹榮原騐右肋舊傷今通詳忽變新傷顯爲斌鑑幕友舞文周內等情嘵嘵禀瀆臣查斌鑑原詳內敘已死張汝吉右肋一傷訊係九月初間與莊立茂等自吉安回歸路過高嶺地方失足撲跌被石塊　傷言之甚爲明晰與沈超毫無干涉有何周內可言該員濫押釀命水屬咎無可辭今復屢次揑情禀凟意在挾制府縣尢屬荒謬已極未便稍事姑容據藩泉兩司揭報前來相應據實奏○請　旨將袁州府同知沈超卽行革職以備官方除飭司行提全案人卷來省再行確切研訊照例辦理如審有刖項重情再行從嚴　辦外所有特　違例濫押釀命之同知緣由謹會同署兩江總督江蘇撫臣吳元炳恭摺具　奏伏乞　皇太后　皇上聖鑒　訓示冉所遺袁州府同知係應歸部選之缺江西省現有應補人員應請扣留外補合併陳明謹　奏軍機大臣奉　旨沈超着卽行革職訊辦餘　議該部知道欽此　○○兩廣總督臣張樹聲跪　　爲恭報　微臣接篆日期叩謝　天恩仰祈　聖鑒事竊臣索　恩補授兩府總督遵於本年三月二十九日交缷廣西巡撫篆務束裝　起程前赴新任業經　恭摺　奏報在案茲於四月十二日行抵廣東省城准前兼署督臣裕寬將兩廣總督關防及鹽政印信各一顆曁　王命旂牌文卷等項委　　送前來臣當卽恭設香案望　關叩頭謝恩祗領任事伏　兩粵　方山海　區　洋雜處人民當庶政務殷煩兵刑錢穀吏治民生在在均當整飭念此兼圻之重任懼非梼昧所能勝臣惟有勉竭庸愚力圖報稱將地方一切應辦事件實心經理並會商　提臣將練兵籌餉竭力　辦共濟時難以冀仰答　高厚鴻慈於萬一再臣經過沿途地方皆兩澤調勻新禾暢茂閭閻亦各安　堪以上慰　宸廣隙接篆日期循例具疏　願　外所有　臣到東接任感激下忱理合恭摺具奏叩謝　天恩伏乞　皇太后　皇上聖鑒　奏軍機大臣奉　旨知道了欽此　○○江西學政臣洪鈞跪　奏爲恭報微臣到任接印日期仰祈　聖鑒事竊臣仰叨　簡命之榮俾掌文衡之任跪聆　訓誨　　莫名遵卽束裝起程　四月十八日行抵江西省城准撫臣委員將學政關防曁冊籍文卷賫送前來臣當卽　　關叩頭祈領任事伏念江右地大物博風俗清醇遣總文章項背相望自兵燹以來士習文風亦稍稍襄替矣培　而賑興之實惟學政之賫如臣梼昧懼弗克勝惟有清白盟心愼勤將事嚴以除弊寬以育才庶幾竭夙夜之愚忱以仰答　高厚鴻慈於萬一所有微臣到任日期除循例恭疏　題報外謹繕摺叩謝　天恩伏乞　皇太后　皇上聖鑒謹　真軍續大臣奉　旨知道了欽此 
[蘇撫門抄] ○補六月十六日知縣姚棟雲辭回　河慶局　见　掣江蘇大挑知縣孫茂　貴州人到　常州府英敏率　憲而諭撇省察看　缺以候補府錢卿鉌署理　補這趙宗道常瑛巡緝回並請假　安徽候補知府李松榮赴金陵　同知翁慶龍辭回江　絲捐局　陳階　禀知仍分江寗差委　知州錢繩勳　回同里厘局　代理金山縣 
 
 

Page 5

 
 
　　方蓀代理靖江縣黃世本均謝委　知縣王銘吉銷運河隄工調差　陳志銓靖江公幹回　廣東大挑知縣孫之瀛辭赴廣東　散舘卽用知縣熊　詒由京回籍　守備丁魁榜銷盤門巡查差　未入單世昭禀知換蘇差委　牌示本月十七日謁　文武廟曁　城隍廟行香 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
