# 1919 - 177 - 4916657

 

Page 1

 
 
   
 
 

Page 2

 
 
   
 
 

Page 3

 
 
時評 
[美國民主紀念日（冷）]  
　　今日爲美國民主紀念日我人對之甚可羨也然美人之所以得有此民主紀念日者亦曾以無數困苦艱難奮鬭以易之者也 
我人果羨美國紀念日之光榮乎則勿以今日之困苦艱難爲苦而亦當以奮鬭求之 
命令 
　　七月二日大總統令　司法總長朱深呈請任命黎世澄署京師高等檢察廳檢察官陳恩普署山西太原地方審判廳推事均照准此令 
專電一 
　　北京電　公府昨接巴黎專電和約簽字我國對於山東問題自五月二十六日正式通知大會依據五月六日祥在會中所宣言維持保留去後迭向各方竭力進行迭經電呈在案此事我國節節退讓最初主張註入約内不允改附約後又不允改在約外又不允改爲另用聲明不用保留字樣又不允不得已改爲臨時分函聲明不能因簽字而有妨將來之提請重議云云豈知直至今午時完全被拒此事於我國領土完全及前途安危關係至鉅祥等所以始終不敢放鬆者固欲使此問題留一線生機亦免使所提他項希望條件生不祥影響不料大會專斷至此竟不稍顧我國纖微體面曷勝憤慨弱國交涉始爭終讓幾成慣例此次若再隱忍簽字我國前途將更無外交之可言内省旣覺不安卽徵諸外人論調亦羣謂中國决無可以輕於簽字之理詳審商榷不得已當時不往簽字當卽備函通知會長聲明保存我政府對於德約最後决定之權等語姑留餘地竊惟祥等猥以菲材謬膺重任來歐半載事與願違内疚神明外慙清議自此以往利害得失尚難逆睹要皆由祥等之奉職無狀致貽我政府主座及全國之憂乞卽明令開去祥外交總長委員長及廷鈞組等差缺一併交付懲戒並一面迅卽另簡大員籌辦對於德奥和約補救事宜不勝待罪之至祥廷鈞組二十八日（三日下午四鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電　巴黎陸使第一電大意連日請保留無效復提三種主張（一）證明（二）添附件（三）聲叙均被拒不得已停簽字二十八日未出席公函會長聲明（三日下午五鐘） 
　　北京電　巴黎電告法總統派外交總長勸我國代表無條件簽字美總統勸簽字後再聲明不滿意二十七夜代表會議顧王謂一經簽字後聲明已無濟不能遷就有學生多人守陸使寓故不簽字（三日下午七鐘） 
　　北京電　陸續明二添附件三馨明電全體辭電請速簽法字巴黎陸第一電大意 
連日請保無效提種出席公會長毋明北京電交總長勸我國代表無條件 
派代昨臨時會閣員及段祺瑞徐樹錚並兩院議長列席東海未臨徐樹錚主撤陸派胡維德等補簽衆否認無結果（三日下午五鐘） 
　　北京電　府開特議對歐約主仍運動保留後補簽字對和局於八條内酌量讓步對新閣仍提周先求國會同意（三日下午四鐘） 
　　北京電　頃叚宅及北京大學各開急議討論不簽字後應付法（三日下午七鐘）　　北京電　徐又有辭職之說（三日下午七鐘） 
　　北京在電　東海仍未全愈少見客法美统謂一經簽字後馨爾明日聲 
 
中年级之動員如下一九○七年年级鶨 
不赴笔在三海（三日下午五鐘） 
　　北京電　安系仍不允周組閣（三日下午五鐘） 
　　北京電　新國會議員饒孟任等以期成會敬電動搖國本提出質問（三日下午四鐘） 
　　北京電　此間國民大會改名各界聯合會（三日下午四鐘） 
　　北京電　沈銘昌電日人捕去學生一人羣聚千人來署至學生索回始散（三日下午五鐘） 
　　北京電　陸榮廷復龔電執事繼任必能促進和平（三日下午五鐘） 
　　北京電　汪江電報告與唐接洽情形請政府速定方針 
（三日下午五鐘） 
　　北京電　陳籙因某項外交棘手昨忽提出辭職（三日下午四鐘） 
　　北京電　今日再造共和紀念報界休業明日停刊（三日下午四鐘） 
　　北京電　徐樹錚要求予以沿邊民政特權將照准（三日下午四鐘） 
　　北京電　鮑貴卿電稱謝添練兩團居心叵測請正式向沃政府交涉（三日下午五鐘） 
　　北京電　鍾體道電府院反對唐繼堯滇黔川巡閱使（三日下午四鐘） 
　　北京電　提撥關餘經英美兩使協助得於六日起照付 
（三日下午四鐘） 
　　北京電　赴陜畫界特派員有改派劉承恩說（三日下午四鐘） 
　　北京電　滇唐賀龔語極推重（三日下午四鐘） 
　　香港電　巴黎和約中國未簽字已徵實王正廷電稱保留山東三欵無效繼請另牒保留但被拒絕最後請紀錄魯案可於將來提出仍被否認故代表拒絕簽字（三日下午二鐘） 
　　香港電　關稅餘欵五十萬兩昨繳付軍政府（三日下午二鐘） 
　　香港電　暹羅華僑請派使駐暹羅軍政府已諭外交部考慮 
（三日下午二鐘） 
各通信社電 
　　北京電　安福派定每週一三五日在曾毓雋宅開秘密會議商議保存自身勢力方法徐樹錚並日日派人赴蚌與倪嗣冲籌商抵制辦法（二日） 
　　平和通訊社電 
　　北京電　政府今晨分電奉吉兩督囑其和衷共濟力維現狀 
　　北京電　昨午後六時政府接陸使勘電略謂現雖拒絕簽字對德應表示終止戰爭請明令發表八時公府四照堂會議善後閣員田靳未到外兩議長段督辦均列席　 
　　北京電　昨外交界得巴黎中國專使拒絕簽字訊均表示驚異 
　　北京電　總統决以周樹模組閣提交國會　　北京電　擬以王正廷繼駐法公使（以上三日） 
　　以上中華通訊社電 
　　北京電　德約我國確　簽字徐昨力疾召閣員曁外委會全體秘議善後辦法　　北京電　陳籙以此後外交日形棘手不願長代部務有辭職說 
　　北京電　院據陸徵祥拒絕歐約簽字之電報轉魯督長通知該省議會（以上二日） 
　　北京電　徐與段商組閣人物段勸仍提周願爲疏通徐已咨提周慮不能通過避往湯山 
　　北京電　參陸處電陳毅邊防軍巳陸續開拔　路援軍亦電促起行即可抵庫望向各蒙旗宣示堅其内向之心 
　　北京電　魯紳公呈鹽稅復行設局徵收取消七年將鹽稅攤入地丁辦法實爲激成此次沿海各縣鹽户風潮之主因請回復七年辦法院批交鹽署核議 
　　北京電　將從陳樹藩請撥欵賑濟乾縣等處災民　　北京電　派張弧商意使速撥關餘備用　　北京電　蔡元培不來大學校長仍擬胡仁源一說以范源籌繼 
　　北京電　籌邊使署官制業决定不日公布　　長沙電　張湘督軍隊與第三師哨線接近之處互相戒嚴（以上三日） 
　　以上中孚通訊社電 
法國無線電 
　　二日里昻電　法國解除動員會議集議該會議以國務總理克勒滿沙氏福　上將貝丹上將惠剛將軍麥爾達克將軍解除動員局秘書台斯向氏組成之會議中曾考慮解除動員之條件並决定解除尚在服役中年級之動員如下一九○七年年級自七月九日至二十日一九○八年年級自七月二十日至三十日一九○九年年級自七月三十日至八月九日以後各年級將續行决定解除動員 
　　二日里昻電　智利委員團團長於星期三日行抵里昻該團長將參觀織綢廠及博物院 
路透電 
[德約簽後之近情]  
　　二十五日巴黎電　克勒滿沙氏致文德代表團謂斯加巴佛洛德艦隊自行鑿沉實背休戰條約第二十三第三十九兩欵且爲極失信用之行爲協約國今得將沉毁此項軍艦負責之人拘交軍事裁判所審訊且得索取賠償再艦隊之沉實爲有意預先違背和約條欵此非單獨之行動蓋柏林焚燬法旗亦屬違背和約條欵故協約國特注意此項發端之背信行爲俟調查完畢將索必要之賠償德　如再爲此種行爲則德國所將簽定之和約之將來施行必蒙極不幸之影響德國旣鼓勵及准許此種故意違背所書契約之舉動焉能怨及協約國佔據其土地數處十五年展緩容其加入國際同盟德國如故意違背和約之條欵則勿怪協約國充分施用和約所授予之權力而尤以第四百二十九條爲重 
　　二十六日巴黎電　公報云凡爾塞所簽之條約將有四種草約與正約由有關係之各國簽之來因倫條約由五大國與德國簽之波蘭條約由波蘭德國與五大國簽之 
[土耳其之聲明]  
　　二十六日巴黎電　土耳其内閣總理達瑪特菲里特於十七日上書十代表會議聲明土耳其國民不負戰爭責任書中未圖掩飾土耳其之非行惟謂統一進步黨委員會自一九一三年握掌大權一切非行皆若輩負責若輩殺死之回敎徒數與基督敎徒相埒回敎徒之受判死刑者三百萬人且仍有數十萬人流離於小亞細亞又謂土耳其國民應就歷史加以判斷不得以不幸之時期爲據統一進步黨委員會諸員在君士坦丁之受審判已證明若輩之責任與土耳其帝國之自新土耳其今後以其經濟與學識之修養當可力圖上進而爲國際同盟有用之分子書中繼乃請協約國停止佔據土耳其維持土耳其帝國之現避畫定齊拉斯新界線俾可保衛亞德里亞諾泊爾與君士坦丁今若分裂土耳其帝國則將完全推翻近東之均勢云云協約國於二十五日覆稱十代表會議並不疑及土耳其現政府爲便利與道德起見不贊成其前任諸員所施之政策但一國之事必須就其握權者之行爲判斷之土國之要求完全恢復領土亦屬依據土國歷史上之請求十代表會議固欽佩土國人民優美之資質但其管轄異種人民之材能實未便承認其試騐之時期已甚久長歐亞斐洲各處凡土國之施治者無一非榮盛退步敎化墮落土國治制取銷之處則無一非榮盛日增敎化深詣土國所戰勝之處無論其爲歐洲基督敎徒叙利亞阿刺伯亞斐利加之回敎徒皆遭摧殘土耳其無端攻擊協約國而失敗則决定其帝國内各民族前途之重責屬諸戰勝者也已無疑義協約國今願徇從各民族之志願及顧全彼等永遠之利益以實行此項責任十代表會議並以來書述及宗敎之競爭爲憾此次戰爭德爲耶穌敎奥爲天主敎布爲正敎土爲回敎相結而蹂躪其鄰邦宗敎二字已不成問題有之唯土政府下令屠殺阿米尼亞基督敎徒耳來書所述土國屠殺回敎徒云云僅足表表任何政府所抱敎派仇　之微證惟協約國方面則並無此念不因所發生之事而更改其决斷故嘗尊重個人之良心愼衛聖跡之地方戰前爲回敎之各國與民族今仍爲回敎凡屬宗敎之事除傳敎之保證外均未有所更動協約國管理權所及之地此項保證確已較前爲善若謂縮小歷史的回敎國之土地即足損害各地回敎主義則吾人願莊敬建議就吾人之意此實錯誤蓋全球有思想之回敎徒視君士坦丁政府近代歷史無愉快或榮耀之可言也末謂達碼特菲里特如能提倡經濟與　　人修養則必能得協約國所能予之助力云 
[匈牙利之近狀]  
　　二十五日丹京電　匈京消息該地發生反對革命事變軍官數員佔據多瑙河鐵甲船一艘尚有餘員佔據砲隊營該鐵甲船曾三次轟擊勞兵會房屋因勢弱失敗起事者均就達 
　　二十六日巴黎電　匈牙利捷克斯拉夫陣線以公文來往之後已於二十四日休戰惟瑪雅資人仍未委棄所佔土地 
　　二十五日丹京電　匈京消息勞兵幹事會選舉國民委員如下　政務院長加巴氏外交委員比拉根氏陸軍委員比拉斯桑特氏内務委員監特勒氏 
　　二十六日丹京電　維也納消息昨日匈京巷戰死傷農民等數百人勞兵會之兵與白衛兵時在道中衝突昨晚戰事仍在進行 
　　二十六日丹京電　匈京消息總司令波姆氏已任爲外交委員皮拉根氏已任爲紅旗軍總司令 
[德國之近情]  
　　二十五日柏林電　電重鐵路數條因工人罷工巳停止行車罷工之程限未悉 
　　二十五日柏林電　伏錫志報載稱繼魯登杜夫將軍之任之格盤菲將軍因受納和約業已辭職　克勒資報維也納訪員電稱德國大使維台爾氏亦因此故辭職 
　　二十六日柏林電　亨堡暴黨死傷多人後佔據市政廳列隊赴監獄釋出各犯現以委員十二人管理全城里托伏白克將軍現向該城前進聞此次騷亂乃全國準備之大舉之一部分惟亨堡發作較早耳　佛蘭克費盎哇特與藍資堡發生糧食暴動市場被刦獄犯均經釋出政府兵干涉無效 
　　二十五日柏林電　柯衛堡消息興登堡上將上書總統請免本職 
　　二十五日瑞典京城電　莫斯科境復起罷工風潮　　二十五日柏林電　昨日摩比特區復起騷亂亞力山大街曾用機關槍施擊　電話員三千人罷工電話局由軍隊佔守 
[各國近事記]  
　　二十七日巴黎電　四國會議已准波蘭用哈勒將軍之軍隊以清除倫堡與烏克蘭邊界間加里西亞境内殺人刦財之匪徒 
　　二十七日倫敦電　勞工大會通過議案請工業聯合會與礦路運輸工業同盟會在實業上立即設法廢除英國之强迫軍役 
　　二十六日倫敦電　勞工大會一致通過决議案請速容德國加入國際同盟即由國際同盟修改相約中與休戰條件　觸之條欵並通過强迫輸資之决議案　　二十七日倫敦電　路透社探悉和約在一個月内未能發生效力因須由關係各國國會之批准也現有之戰事計畫與封鎖在此期内仍不撤除 
　　二十七日巴黎電　聞烏克蘭軍已佔領俄迭隆與基爾森 
　　二十七日丹京電　柏林消息稱柏林北境復有亂事當鐵路員役與政府柋表會議時門外炸彈爆裂死一人傷多人鐵路員役所提出之要求政府不允接受　　二十六日華盛頓電　當道發給現金出口之執照共值美金洋二百二十兆元 
　　二十七日倫數電　南港勞工大會以一百八十九萬三千票對九萬三千五百票通過决議案促請工業聯合會大會從事準備俾迫令政府停止俄境戰事 
　　二十七日巴黎電　某報載稱四國會議决議請荷蘭政府注意德前太子逃逸之後果並請嚴行看管德前皇 
公電 
　　永州湘省議會電　各報館均鑒頃讀讀各將領勘電稱粤軍馬司令部通報在馬田墟緝獲陸還逵一名搜出逆黨薛大可曾毓雋黄敦懌致程濳函一件擬就以程領銜電稿一通並密碼日記各件查係程潛暗結段逆破壞大局應與脫離關係等語我永南各將領大義炳然至爲欽佩惟念西南議法轉戰經年湘當其衝犧牲尤鉅凡將士之死於鋒鏑人民塡委於溝壑而毅然不惑者欲誅國賊以竟初志也程氏身總師干乃　視顔媚仇與結密約假護法之名圖一己之利蠧國禍湘狗彘不若死者已矣更何面目以對吾湘父老昆弟耶應請公等一致主張按照通敵刑律將程潛盡法懲辦母任漏網以平公憤而慰英魂臨電不勝迫切待命之至湘省議會議長彭兆璜副議長廖燮朱永瀚曁全會議員叩舟印 
國内要聞 
[北京通信（霜羽）]  
　　奉吉風潮之内幕 
於山東交涉國内和議紛紜擾攘之中而忽有所謂奉吉衝突問題者一般人都不厝意且亦只有日人之東方通信社屢屢言之愚於此事抽問調查得其眞相請詳述之 
此事之遠因在張作霖孟恩遠二人之齟齬而孟又爲直系與皖系之北洋系又不相容故去得段内閣時即曾將孟内調以與張作霖接近之田中玉繼任而吉林軍隊幾致獨立經王士珍之排解准孟留任風潮始平此事當猶在閱者腦海中不待歷歷追述今次之動機則又伏於去夏即孫烈臣繼徐樹錚而爲奉軍副司令之時也 
徐樹錚與張作霖之結合全得力於楊宇霆及乎去夏楊宇霆失參謀長之地位徐樹錚亦失副司令之地位而孫烈臣者則爲張作霖手下最紅之人徐仍欲用張作霖遂一意與孫烈臣聯絡欲有以得其歡心故近一年來徐孫之交日益密而奉吉旣本有惡感皖系又本欲撤孟加以孟恩遠之壻即陸建章之子承武伊父死徐卽往依泰山現已得一旅長之地位而時有復仇之心於是徐氏爲聯孫媚張排孟之計以期一舉三得遂時向孫烈臣言之曰足下何不謀吉林督軍以展開其局勢外有張雨亭之援内有安福部之助機不可失也於是孫烈臣之心爲之動遂於五月中赴奉爲此布置當時外間紛傳吉黑陜三省之督軍省長同時將有更動由孫烈臣赴奉與張商榷卽奉吉問題發動之始也孫烈臣之布置則以張作霖之巡閱使本統轄三省欲設分署於吉林之長春而先派二十七師移駐彼處爲對於吉林之壓迫以備撤換督軍之實力援助一面由張作霖本共三省巡閱之資格上一密電於中央電文極長其中大意則謂吉林錢法異常紊亂而孟恩遠猶任意招兵當紙幣價值低落之時兵之所入有限即不能責以紀律以致吉省秩序異常不安並以黑龍江爲之陪力言東三省現狀非力圖整頓將來不可收拾此電一到即入於撤孟用孫之時期矣 
距今三星期以前錢能訓未去時一日國務會議龔心湛受徐之囑卽以其財政總長之資格據張作霖之密電提議孟恩遠違法招兵破壞金融非　換不可而其所保薦之人卽爲孫烈臣氏彼時一般閣員面面相覷未發一言而本與龔徐不協之靳雲鵬即以期陸軍總長之職守起而言曰我與孟恩遠無絲毫關係並不爲之關說但第一須問是否總統有此决心蓋前冬以　中玉代孟恩遠命令下後吉林曾有反抗故今日如有决心則須先籌備下令後之對付事關陸軍部必先請示總統問明决心然後請示預備防制反抗之　力如再下令而再取消政府面子太覺難看云云因此一爭遂未决議然鼓鐘於宫聲聞於外已爲孟恩遠之所知矣 
今之督軍誰非欲據一地盤以爲萬世之業者何况曾有反抗内調之歷史之孟恩遠孟旣得訊又有非安福派之政客爲之借箸代籌於是旣調動軍隊已召集退伍兵並招本省之鬍匪以爲反抗之準備其第一大將高士　本駐哈爾濱者又派兵赴長春與二十七師爲對壘之形式在距今十日前長春之危機間不容髮而孟恩遠布置旣定又逕電政府謂近聞將撤去恩遠代以孫烈臣是否果有此事如出自總統之意則恩遠軍人義當服從如係有野心者欲奪地盤伸展勢力則將出於自衛之計云云政府得此瞠目相尚一無辦法而吉林省議會商會敎育會受孟氏之囑乞留之電絡繹而來尚不過等諸掮旗呐喊而已 
政府於是旣令張錫鑾分電張孟調停於二者之間又令趙爾巽勸解張作霖令直系某要人安慰孟恩遠　迄於今日長春一地孫烈臣與高士儐依然怒目相向形勢並未緩和據軍界某要人所言張爲奉天派孟爲直隸派兩人本處於不相下之地位而孟恩遠之兵已有四歸之衆以孟氏之外甥高十儐爲之魁率决不肯向奉天派降服者且移兵長春奉軍即無法入吉故張作霖之大東三省主義現難行於吉林而此次之風潮則僅無事自擾萬一釀成變故將反使日人得爲漁翁云云可以知此事之關鍵矣 
[北京未證實不簽約時消息]  
　　我國專使不簽和約之情形巳證實於專使之專電（見專電欄）在此電未到時北京各方面所聞者如下政界某云昨日（一日）外間喧傳我國專使在巴黎拒絕簽字之訊但政府方面尚未接得巴黎代表正式電報即外交團亦未接得各該國政府之正式電報簽字之時我國代表或不免出於一度之躊躇遲疑此時固無從證明中國代表之業已簽字然亦不能斷定代表之完全拒絕簽字惟以陸專便最近來電謂保留巳恐難行云云則因不能保留而并拒絕簽字亦屬情理中事至陸使正式官電尚未到京昨日所到僅爲二十六日所發之電報告二十八日德代表來法簽約云 
東京方面所得報告中國對於條約之簽字似爲旣定之事實然據探聞簽字當日陸專使曾向平和會議聲明請暫爲保留俟再一度接到本國的確之簽字訓令後再行簽字 
新聞編譯社記者訪西人之與外交界有關係者探問此事及對此之觀察據某西人云旬日之前中國政府電令各專使簽字嗣以各界之要求似又於上星期四電令勿簽字更以昨電語勢測之似拒絕簽字者必屬中國但不簽字之電令未必能先期遞達故此事尚未便妄斷假定以中國拒絕簽字言之此與歐美各國無甚關係所關係者日本而已日本之態度一月以來變幻多端當簽字問題初發生之時中政府未决大計日人頗示不安之色其後輿論龐雜在中政府方面似偏重簽字民問偏重不簽字當時日本有種種善意的表示簽字後卽行商議交還靑島之說時有所聞其他對中政府設勤之點不一而足迨旬日前中政府旣令各專便簽字日人乃絕口不談靑島事昨今二日則日本表面上極爲鎭靜但以前此日本之態度觀察之日人對此或極失望未可知也山東案如何歸宿茲尚難料各國當局之意見亦難預料惟中政府對内之地位因此可以鞏固則所預祝耳云云 
[回魯代表出京過津]  
　　上月三十日第二批魯代表晋謁時請將批示登諸政府公報及通電全國總理允許照辦後代表等全體百餘人回齊魯中學至晚八時餘政府接到巴黎拒絕簽字之信於是派馬錦門到齊魯中學報告勸慰全體代表回東一日上午五時全體代表開緊急會議咸云旣我專使拒絕簽字恐或生意外枝節於是議决迅卽回東俾國民咸知經過情形並謀始終以文明手段對待之方法一面發表山東請願團敬告全國同胞書云自山東問題交涉失敗噩耗傳來舉國驚惶吾東人民痛深切膚尤覺悲憤塡膺無可告語士子罷學工商輟業奔走號呼謀挽危局不圖適值此時政府對於歐約忽有簽字之表示東人聞之至爲憤駭各界同人旣怵外禍之慘酷復慮地方之糜爛於是有聯合赴京請願之舉痛哭陳詞冀圖挽回乃政府始則慰以空言繼則含 
 
 

Page 7

 
 
糊批答代表等再謁總理退回批詞誓死力爭東省各縣人民以政府毫無誠意激切憤發分派代表繼續赴京劍　屨及一無反顧政府鑒民氣之方張知魯難之未巳二次批示始行發布略謂歐洲和會山東問題不能保留即拒絕簽字已電陸使遵照高徐順濟路草約力圖挽回無論如何斷不續訂正約共和國家一切措施悉當準諸法律必有確實證據乃受法律之制裁等語代表等捧讀之餘僉謂政府對於魯民請願第一第二兩條意旨旣明示容納至第三條係屬法律問題尚待正當解决吾民信任政府理宜推誠相待他日施行此爲左劵用本斯意宣布全國父老兄弟實聞斯言現據續來同人報告東省地方情勢外交益迫輿情益憤應付稍疏卽釀鉅變用是先行電阻各界陸續來京並分頭回濟報告俾地方人士曉然於此間眞相暫忍須臾以待後命行者居者俱有應行擔負事宜此本團不能不分别留京回濟之實在情形也惟是此次交涉乃吾國存亡所關代表等綆短汲深時艱鮮補况茲事體大决非一省地方實力之所　支持尚望全國父老昆季諸姑姊妹同心同德共圖挽救國勢危矣禍至無日我不自侮自伐又誰能侚伐我耶臨書哀鳴無任翹企專此布告統希亮察此書發表後即留駐京辦事代表十餘人其餘分兩班出京第一次係早六時由京奉慢車赴津爲李慶施張思緯等八十四人第二次係早八時半京奉快車赴津爲陳鼐等十六人 
天津消息云各代表到時正值大雨百餘人在馬路結隊冒雨而行其浩然之氣及其慘澹情形誠吾中國民氣之先導按該請願團共九十六人於上午十時餘下車結隊赴天津總商會適天津各界聯合會各代表在商會内預備開歡迎大會該請願團到會後諶志篤即致歡迎詞並略表示人民之責任宫君介紹山東請願團代表連之鐸報告其請願種種之苦况及政府敷衍之情形業如上述又云此次山東請願團赴京之請願第一批各界代表八十四人第二批一百七縣每縣代表一人每府三人其不能支持者已首先返魯本代表等此次返魯係籌謀他種方法進行然仍有代表三十人駐京與政府交涉今經此下車即行與會願與諸公晤談實以諸公爲我魯之先導也嗣後盼望天津父老昆弟聯合一致作永久之進行或者可收完滿之效果云孟震侯馬千里先後致答詞大致係謂靑島非山東之靑島實中國之靑島也如靑島果失則國將不國國家興亡匹夫有責此爲吾人應負之責任豈能落人之後尤願與諸公携手進行共救危局　體鼓掌時至　時半始散會山東請願團即冐雨結隊赴靑年會接洽聯合會復推代表數人到靑年會慰問該團卽於五時登車返魯 
[沈寂中之内閣消息]  
　　據府中消息東海鑒於正式内閣無人承乏倍極焦灼决意密電各長官推舉一人迫其出組内閣以免再有推諉 
安福部現因各界反對該派聲浪愈高今特主張發布一種新宣言書其要點一爲贊成外交不簽字一爲贊成國内二次和議早日開幕一爲希望政府組成鞏固之内閣最後一項爲保存新國會其起草者爲吳文翰外訊英使朱邇典對我國某當軸云余（朱使自稱）與王揖唐係多年至好故極希望伊不可冒然出組内閣致招物議予本人已以斯意達告王君其納從與否則難過問然予此種辦法决非稍涉干預中國内政之意確係略盡交友之誼云外交團對於王組閣能度如何亦可明瞭矣 
政府與某黨接洽之結果總理一席由政府自由提出無論何人政黨方面必予以同意但在新閣中擬佔得三席以爲交換條件政府是否照此辦法尚無確當之表示 
[外交近訊]  
　　六月底之中央政費並軍警各餉一律未發軍警長官已設法籌墊所希望之収入只有關餘一項關餘三百萬兩有謂業已過付者並非事實惟未　撥付之原因並非出於俄國之抗議乃出於意大利公使之阻難昨（一日）下午意公使晋謁總統總統感冒未愈祇以有約在先力疾延見意使行將歸國昇任外交部秘書長（按意國外交官制公使昇任外交部秘書長秘書長昇任大使）此次謁見係辭行性質並謂此歸仍任外交職務當盡力於中意國交云云惟絕未提及他事四時許退 
各國要求歷年因吾國内亂賠償其在華之商業損失吾國允以賠償直接損失而拒絕間接損失業誌前報茲聞外交團對此辦法已表同意直接間接之界說尚有爭議吾國主張凡在通商口岸洋商手中一切貨物各因變亂而受損失者認爲直接損失在外交團方面則主張無論在通商口岸洋商手中貨物之損失或在其他處所及輸入内地因土匪掠刦而受損失者俱爲直接損失因是决定不易 
日昨迪化楊督軍電云阿山變亂以後經派周務學安輯防務辦理善後尚稱得手惟阿山治邊一策前已電陳鈞覽迄未奉覆實於措施有碍又伊犂自俄亂影響侵入後地方已屬不靖邇來更有某國派人來新煽惑致使纒回蒙旗汗族人民謠諑紛起請速决定是否派兵鎭攝務懇迅速電示 
英政府以歐洲戰事告終各處海面尚有魚雷掩伏於商船航行殊多危險茲爲奬勵打撈海中遺存魚雷起見特訂一種奬勵章程日昨英國駐京公使據上述情形備文通知吾國外部亦請吾國依照英國辦法擬訂奬勵方法外部呈文到院後當已由院批交海軍部核議大致對於中華民國國籍之商船如在某海面發現魚雷或即據情報告或係該商船有自行打撈能力實行打撈者由政府給予相當奬勵刻部正在核訂詳章 
[北京萬國報界公會呈文]  
　　中美新聞社三十日北京通信云萬國報界公會爲益世報案事有兩呈文一致徐總統一致國務總理照錄於下 
（一）呈總統　大總統鈞鑒共和國家公民應享言論自由出版自由之權此東西中外一致者也閣下就任總統以來卽以承認此等自由權及願順從民意爲政策我報界同人無任欽佩不料近有益世報被警廳封禁其主筆潘藴巢印刷人李希方發行人曹范玉均被檢廳判定監禁同人不勝痛惜中國報紙尚屬幼稚未達發展之域正宜格外保育務以寛大待之益世報爲愛國熱誠所激言論容有逾越範圍之處但略跡原情不無可恕故本會同人敬請閣下援照前黎總統特赦英文京報陳友仁前例將益世主筆潘藴巢及印刷人發行人兩名特赦並請准該報重行出版以示政府尊重人民公意及言論自由之權之意此舉於國家及報界均有裨益迫切上陳伏祈俯允爲禱 
（二）呈國務院　本會對於益世報案之判斷認辦理錯誤違反民治主義敬爲貴院陳之自民國成立以來政府襲用前清舊法今警廳干涉報紙擅捕主筆封禁報館此種專制手段工界各國惟德俄奥有之今各該國已陷於滅亡之境至於將報館財産擅行没收尤爲蔑視人民營業權利中國旣爲共和政體應實行自由法律如此箝制報紙實與進步思想不符凡攻擊握權官吏之報如所言不當儘可由被攻者以民事起訴今則動輒以政府之威權代爲報復甚至以愛憎之故顯分畛域即如正報（報名）亦登山東第五師事警廳僅加以警告而不懲罰如此不平豈足爲訓中國無健全之輿論斷不能立國政府摧殘報紙實爲自殺之道本會敬請貴院速將關於報紙之法律問題交法律編查館研究採用美英法意等國之自山法規訂成報紙專律由政府公布之本會茲有意見四條如下（一）警察或憲兵苟非奉法庭命令不得干涉報紙應採用英美以出廷狀召主筆至法庭之法凡警告報紙之行爲應全由管民事之内務部爲之（二）凡主筆被控如未經預審及正式審訊不得認爲有罪而不准保釋（三）凡報館財産房屋不得封禁滿清濫封報館無罪房屋之法必須廢除（四）凡個人被報紙損壞名譽應以民事案起訴若報紙違反公安應由國家起訴必須分清 
[北京中美通信社消息]  
　　福州學界因抵制日貨　題致釀極大風潮商會會長黄秉榮實難辭咎　閩省議會覆旅京全閩學會電知學生市民均已釋放原電如下旅京全國學會鑒函悉學生市民均已於巧日盡釋黄已到案閩省議會艶 
謝米諾夫在蒙邊野心勃勃夙有臺括全蒙之計盡而以聯絡各盟旗長爲入手赤塔第二次會議預備已久勢在必開頃據赤塔某西人來函謂謝氏召集第二次之統一全蒙會議各代表巳陸續到赤塔會議卽將開始政府諸公其亦顧及之否 
外交部近通電各省大意云近據英國公使館報告云種植鴉片早經懸爲厲禁乃調查中國如江蘇福建安徽湖南四川雲南貴州東三省新疆各仍有私種情事而陜西一省烟禁尤寛種甚多似此因循殊違國際規約云云末請各省長官切實調查嚴厲禁種以早杜毒萌并免外人責言 
近有美國人凡生格里姆麥格林三氏新由美國來華昨日由奉天抵京凡生氏係來華調查衛生事業裕里姆氏爲北京協和醫學校校長麥克林氏爲中國醫學會會長又有美國鮑斯敦敎會幹事可乃爾斯氏因來華調查中日敎會情形亦於日前敎會情形亦於日前行抵奉天不日亦將來京 
現因新銀團問題國中頗多反對已電巴黎陸專使詳查此事眞相報告政府以籌應付 
[山東國民大會之要電]  
　　山東於二十九日開國民大會情形已詳昨報茲錄其電文如下　北京大總統國務院鈞鑒東省爲拒絕簽字廢除高徐順濟草約及懲辦賣國賊等件先後赴京請願者已有兩組乃政府一味敷衍始終無堅確表示東民愈爲憤激今日開全省國民大會到者萬餘人决議再組成第三組請願團以待後命如再無圓滿效果東省人民誓必悉數赴京盡死闕下而後巳迫切待命不知所云山東國民大會一萬一千八百人叩 
[粤省長問題之小結束（無名）]  
　　廣東省長問題喧噪蓋兩年餘矣桂系視爲囊中物而不欲他人染指滇系又耽耽逐逐欲從而攫之兩系均握重大軍權得之則將有絕大施爲而粤人心理則堅持粤人治粤之說欲於地方中留幾分元氣當翟省長被迫辭去時粤中各社團及民黨分子均以此爲重大難關乃羣哀籲於伍秩庸之前請其出而維持而又以粤人之能鎭壓一切爲各方面服從者之難得其人因而公推伍氏擔任伍初猶峻拒然因各種公民之以大義相責亦知省長問題已成武人爭端非出而維持不可故允公民之請因而各公民連日聚會繼續爲四次之請願而不料軍政府中乃以消極抵制今日開議不成明日開議無效而武人亦復興高采烈公民有代表武人亦有代表公民代表請願武人代表亦請願武人之斥公民者謂爲北京之公民團而公民之斥武人則謂爲似北京之督軍團甚矣省長之爭至今日而亟也當競爭劇烈時翟省長將印交粤海道尹張錦芳護理此乃出於督軍署之意而軍政府則未同意也政務會議督軍署姚代表謂莫督對於省長祗可由張道尹護理此外無論何人不負維持治安責任此言出後伍秩庸即席曾加駁詰現時各社團再三聚會皆謂莫督前曾主張武人不干涉政治今日對於省長不應如此但聚議者自聚議護理者自護理張錦芳初接印後見各方面不服不敢宣告接事乃以印繳交督軍署言由督軍收管連日並將肇軍改編凡駐紥省長公署之肇軍皆令拔隊移駐他處復將沈鴻英所統帶之桂軍次第移入省長公署中迨布置就緒然後霹靂一聲出紅示接印而紅示之中措詞最爲敏妙不言由軍政府許可又不言由督軍署授與但言由翟省長所移交不管公民之如何爭執不問此職位之如何産出（即有責其私相授受者亦不理）祗知好官我自爲之可謂手段高强矣故自有宣布護理之紅示發出而爭省長問題可謂得一小結束惟各社團公民仍主張再行請願將來究竟不知變幻如何也聞伍氏憤言云我前在北京武人用種種恐嚇手段挾予署名解散國會之僞命日夕促迫危險實甚予力排萬難堅不副署後以護法南來方謂南中民氣素盛當有民治景象不圖乃有大謬不然者誠出吾意想之外吉觀今日情形極爲灰心事勢至此護法云云尚屬有何意義也其意之憤憤不平可知矣附錄張接任情形如下　二十五日張錦芳奉督軍命護理省長是日公署各人員上午九時尚未得有何種消息至十二點鐘始由軍署傳來囑將國旗張掛預備新省長接印公署得此消　互相詢問始悉决以張護理政務廳長周怡暄於一點鐘　署至兩點四十五分鐘即有陸軍混成旅第三團第四營之軍隊數十名衛護張錦芳而來張乘坐肩與服飾麗都携帶省長大小關防直進公署三堂下轎逕上洋樓越十分鐘卽有陸軍第一師之軍樂隊到公署在三堂立候同時由總務科長王仁杰率同各科人員出二堂伺候接印兩點五十五分軍樂隊即奏軍樂三時由巡捕黄緝五將印信由洋樓捧出三堂正中之公案置放旋有軍官二人擁護張出三堂先向印信行三鞠躬禮隨即轉身外向與各僚屬行兩鞠躬禮禮畢卽復上洋樓各職員紛紛各回本科辦公四時復至軍署謁見督軍面陳一切未幾即返公署五時張即飭員請周怡暄晤商一切辦法詎周自正午出署至下午八時尚未遄歸而署中各人無處尋覔電詢周之住宅亦不知周赴何所署中各人候至三更始各返住宅二十六早并有軍隊搬運行李槍械入署内駐紥現護理省長復出布告云爲布告事案准代理廣東省長翟咨開本省長現值舊病復發難任艱鉅所有廣東省長職務相應咨請貴道尹護理希卽刻日過署接印視事爲荷等因准此并呈准廣東督軍在案謹於本月二十五日接護廣東省長篆務除分别呈咨及通令外爲此布告仰所屬文武官吏軍民人等一體知照此令 
[江西政界之暗潮]  
　　敎育廳長辭職問題上月二十七日下午外間喧傳敎育廳許廳長業於是日上午突然發電北京向敎育部辭職詞極堅决至睌上又聞該廳第二科科長程時煃亦連帶辭職以該科科員李家瀚代理科長至今日（二十八）上午則許廳長辭職之事學界中已無人不知聞其原因省議會議員以前加薪激成風潮（五月三十一日之事）有學生在内遂積恨於敎育界又以另有他種作用欲全盤推翻以爲快於是要求當局必先懲撤甽校長一科長以次漸及於被控之諸人許廳長完全拒絕謂加薪風潮四校長並未在場且程科長是日在廳辦公未離跬步何能徇省議會懷私報復之要求而加以不平之舉省議員見要求不遂乃稍示讓步改爲撤換第一中學第一師範兩校長及程科長三人餘置勿論許廳長仍力持正義不肯遷就其結果省議會乃要求撤程一人以爲謝過之舉一有人諷程自行辭職程以問心無愧拒不應允至星期四日（二十六）某署例會當局以許廳長不下令免程之職謂爲有意袒護大加訓斥詞色俱厲許氏亦據理侃侃辯論雙方言詞俱極激烈而許廳長以無轉圜餘地遂當場表示辭職經何道尹勸退許回廳後遂於星期五（二十七）上午託病專電中央辭職許電發出後程氏不欲令廳長爲難於是遂亦提出辭職書許氏當予批准而省議會方面之强制力遂收絕大之效果此昨日許程辭職之情形也二十八日上午督省署方面聞許廳長辭職慮此事愈鬧愈大乃有多人親往敎育廳極力挽留慰問許氏仍表示堅决態度於是軍民兩長乃又聯電中央爲之慰留想有此一舉許氏之去志或可打消亦贛敎育界之幸事也省敎育界聞許程辭職之信亦大震動擬卽開會通電中央挽留聞已定二十九日下午二鐘開緊急會 
中學以上各校長自議定二十九日在省敎育會開會挽留廳長後二時卽以電話通知敎育會辦事員印送傳單詎四時該會忽接偰家塘法政學校校長胡薰電話謂開會挽留廳長之事暫緩一步囑勿印傳單並通函各校謂不必有此舉移時農業學校校長吳愷第一中學校長歐陽祖經第二中學校長熊育錫等因又親至會内通知速發傳單謂要求開會係出多數意見自不能因胡一人打銷入仍定二十九日午後二时開會届時到者較往當倍形踴躍有議員周九齡（由滬來會報告前次代表赴和平聯合會情形者）王鎭寰龍起鳳三人亦早到會（此二人係該會職員似來做偵探者）是日敎育界對於許廳長辭職事主張計分兩派（一）積極的挽留（一）消極的挽留主張消極者大都係在敎育界失勢及不直隸於敎育廳管轄之法政校長等其挽留程度祇做至公推代表面謁許廳長挽留爲止其主張積極者則以許廳長任職兩年成績卓著當此學潮甫平敎育正賴規畫之時乃無端受意外逼迫去職殊非敎育界之幸主張電懇中央並分呈軍民兩長極力挽留并代程科長等爲不平之鳴此其大略情形也開會後由吳作新發言公推胡薰爲臨時主席衆未及表示胡即登臺報告略云今日開會宗旨係爲許敎育廳長辭卿問題其辭職電文措詞係因患病查許廳長有病確係不錯但在贛多年對於敎育進行尚肯盡力同人等自當挽留惟聞陳督軍已表示决不聽其辭去之意敎育部今日亦有電責其力疾從公勿萌退志本會打電挽留可以不必多此一舉鄙意就推幾位代表謁見廳長表示留意巳足言訖卽指定葉先堪周蔚生喻祖謀三人時臺下有人謂可添主席一個在内一共四位遂照此决定胡即匆匆下臺請周九齡報告赴聯合會情形此時衆人多退會議論紛紛謂是否應電部挽留及提出代一人名亦應付表决乃祗輕輕以不必多此一舉之語混過無怪是日必欲推胡爲主席可見其手段靈敏云云事後又有謂胡等不主張積極挽留亦有困難蓋若拍電進京跡近與省長作對故不如就此敷衍以免開罪省長也茲將敎育部挽留許廳長來電錄下南昌督軍省長鑒頃據許廳長壽裳電稱因病請代呈辭職等情查該員任職年餘對於贛省敎育頗著成效現值學潮甫息尤應責成籌畫善後一切辦法以資維持已復電令其力疾從公勿萌退志特此奉達敎育部勘印 
[邳縣之國民大會]  
　　邳縣於六月二十二日上午十時在縣公共體育場開國民大會到會者一萬餘人皆戴土産之蘆斗篷及琅玡公司之黄草帽無一撑洋傘戴洋草帽者當時提議力爭靑島廢除密約懲辦國賊提倡國貨抵制日貨各問題縣立第一高等小學校學生楊增順於演說時聲涙俱下咬斷右手無名指血書喚醒同胞四字全場流涕區立第三國民小學十歲學生李恒年王化淵第十國民小學學生劉秀華惠思愼僧立同化國民小學學生李有山相繼演說本縣首鎭官湖商介朱介甫聯合多家陳述抵制日貨手續誓自此後將各號所存日貨由大會組織檢查會檢查加戳全行封置永不再運日貨即日將檢查會成立下午二時攝影散會隨即以到會一萬一千七百五十三人名義電京又以國民大會名義通電各省矣（電文從略） 
[蕪湖快信]  
　　蕪湖大雨兼旬山洪泛漲此間萬春圩共有熟田十萬畝上月二十七日服疇公司所轄之埂被宣城蛟水衝刷决口十丈余知事聞警已冒雨馳往督夫搶救該圩被水淹没之田約在四萬畝左右 
皖南本年蠶繭出産較上年僅有六成數收盤價每石四十元 
蕪湖五月十九日游民王朝吉等碰毁某藥房蘆棚玻璃窗一案聞日領事索賠二千八百五十四元五角 
蕪湖租界之新關建築工程早已告竣原定七月一日遷移因由雞窩街直達新關之馬路未曾修築各輪船公司有請展期三個月之說刻殷稅司接總稅務司復電不准展期爰定於本月十四日遷移 
安武軍改編五混成旅兩獨力團定八月一日實行蕪關監督王守善於三十日接稅務處來電謂新修之進口稅則業經各關係國政府認可現定於八月一日實行所有八月一日以前起運來華之貨仍照現行稅則徵稅其八月一日以後辦運來華者便照新則徵稅 
[南京各團體之茶話會]  
　　七月一日上午九時南京各團體借復成橋地方公會開一茶話會到二十餘人所代表之團體計十月五振鈴開會後首有黄峻崖君推陶君知行報告宗旨略謂服務社會一人之力不如一團體一團體之力不如各團體之聯合上海已設立各團體聯合會議法良意美吾人似宜酌量進行云云衆皆表示贊成報告畢公舉仇倈之君爲臨時主席公决以下二事（一）各團體臨時代表報告於各團體再由各團體推舉正式全權代表而後訂期開正式會議（二）公擬草章數條分送各團體藉以表示聯合會議之性質遇有應加修改之處可由各團體委託代表提議於聯合會議公决之次由到會諸人相繼報告各團體之概况報告旣畢各用茶點談話是日到會諸人莫不精神煥發興會淋漓期聯合會議之早日成立散會時已正午矣附錄到會人姓氏及其所代表之團體於下以簽到之先後爲次第 
南京靑年會陳敂應　江蘇省農會何雨時　南京歐美同學會陶知行劉伯明朱達善　南京學生聯合會黄杲卿吉一英　南京基督敎聯會周寄高鍾可託 
南京聖公會愛國團顧菊生殷志敏　南京　商會張二樹　敎育會分事務所湯肅如趙正平　江寗縣農會朱壽人　江寗縣敎育會凌卓之　旅寗華僑聯合會林木卿　南京地方公會黄峻崖　義農會仇繼恒　江寗市地方辦事處陳謀卿　江寗縣敎育會孫間仙李西垣 
[尚有要聞及地方通信轉入後版]  
雜評一 
[最後决定（默）]  
　　嗟乎弱國外交之無能竟至此乎我專使自審無力以抗强權而又不忍俯首聽命以自危其國本於是不得已而再四退讓僅欲保留山東問題之一線生機與國家纎微之體面而卒不容納此誠我國人之所痛心者也然而我國人於此尚有兩種觀念其一對政府陸電旣言已聲明保存政府最後决定之權則所謂最後决定者政府果能以民意爲從違念外交放棄後之危險而不迫令補簽於一無補救之中尚未可知此我國人之所懼也其二對於協約國陸電旣言外人輿論亦以不輕簽字爲宜則友邦政府或能鑒我不得已之苦心曲諒我感情之素密而於此最後决定時間稍容我磋商餘地斯又我國人之所望也 
 
 

Page 8

 
 
要聞二 
[齊耀琳反對漕運又一電]  
　　政府開辦漕運原訂章程八條後又改爲招商承運業經齊省長致電財政部漕運局表示反對並體察蘇省米市情形陳述意見四條（已見本報）刻正在磋商進行中齊又以中央辦漕急欲實行深恐辦法未妥有礙民食昨特分令各屬在辦法未定以前該局所訂章程作爲無效其電文如下（一）本省財政廳各道尹縣知事覽漕運局一案現已奉令成立所有漕運局原訂章程經本省長體察現時米市情形有應斟酌者數端現已電部另行籌畫在辦法未解决本署未經行知照辦以前所有漕運局原訂章程暫時不能發生效力仰即轉行一體遵照省長齊冬印（二）各　監督覽漕運局一案現已奉令成立所有該局原訂章程八條經本省長詳加查核認爲有應斟酌者數端現已電部另行籌畫並電請稅務處轉行各關監督曁各稅務司在辦法未經本省認可以前漕運局原訂章程暫時不能發生效力仰即遵照省長齊冬印 
[南京快信]  
　　李督病腹瀉自昨日起謝絕見客 
軍署參謀長何恩溥前日奉派赴滬與某方要人接洽要公茲聞事尚未畢因李督病去電促其返甯 
李督駐滬代表白堅武昨由滬返甯 
李督擬再派參　廳長李廷玉赴滬與滬商業公團聯合會晤商阻開國民大會 
李督派赴浙省祝齊省長壽之代表謝傅安昨已由杭返甯 
齊省長因此次商學界風潮各界頗多誤會連日在署分宴紳商學各界均親自陪席 
今日（三日）爲馬廠誓師紀念日各機關均放假一日王占元代表王振魁陳光遠代表譚毅於昨晚車赴滬新參議員段書雲昨日晚車由甯赴滬 
南代表李述膺電李督北軍復攻三原請電陜陳樹藩質問理由 
財廳昨委分蘇任用道尹軍署一等秘書文永譽充武庫稅務所長 
[杭州快信]  
　　軍界消息暫代一師帥長潘國綱業奉任命實行補授所遺二師四旅旅長缺以第三團團長李全義升充日内將有明文宣布 
解職之商會會董俞延生因案輸助公益費洋一萬元繳呈杭縣公署後現擬撥充建築環湖馬路及興復岳武穆墓道經費 
當票四元以上貼用印花案一再展限現又期滿經京師曁各省典商要求續行展緩此間業奉財部令准截至九年六月底止以示體恤 
籌備紹縣地方審檢廳現奉部令限九年六月實行成立所需開辦經費准訴訟狀紙工價項下撥給 
高審廳昨委邵秉中充永康縣承審員 
時當夏令米業靑黄不接向有剝皮關諺語本年霉雨兼句又有奸商偷海以致價值漸漲較三日前每石已增高六角 
地方通信 
[靑浦]  
　　反對洋股電車　齊邑各界公電北京交通部南京齊省長實業張廳長上海沈護道尹云頃聞有人組織松江靑浦珠街閣電車公司混入洋股暗損主權羣情疑駭浦東欽塘前車可鑒伏乞鈞座迅呈省長咨部阻止立案免成大錯地方之福靑浦縣敎育會商會農會勸學所同　江 
[松江]  
　　泗涇學生組織聯合會　泗涇中等以上學生在寗蘇滬各校肄業者有數十人今届暑假回籍組織一學生聯合會業於上月二十六日齊集該鎭東市倪宅開成立會選定職員並議决發行一種期刊每三日出版一次定名泗涇鄉回籍學生會期刊現第一期已於七月一號出版 
[蘇州]  
　　解散新國會之主張　學生聯合會頃電北京云北京總統府國務院鈞鑒外交失敗與情慣激和議久停隆治難望而國會之中又復爲一黨把持營私亂政置國事民意於不顧則此機關對内對外當然已不能發生效力應請立即下令解散以從多數民意蘇州學生聯合會叩 
　　法官考試之保結　江蘇高等審判廳法官考試事務分處布告云爲布告事案准司法部總務廳函開此次司法官考試旣係分處舉行則應試人所具之保結書凡有應試地點現任薦任文職二人以上之書署者即爲合式不必以同鄉官或束官爲限本部已於本月二十一日令行在案等因准此合行布告各應試人員知照所具之保結書應覓江蘇省各機關現任薦任文職二人以上列保特此布告 
[鎭江]  
　　棉紗　牌之覔究　日昨（一日）午後二時商學兩界在商會議設檢騐貨物所於商會設分所於江邊久大油號所有檢查員慨盡義務每所日派兩班班共四人輪流擔任衆皆贊成旋查得城内第三工塲私進日紗六大件係假冒上海溥益紗廠地球牌者經該廠得悉電託鎭友查明屬實當即函請商會轉知車站將該紗止提以憑查究 
　　示諭小輪開慢車　霉雨連朝瓜河水漲清鎭揚各班小輪例應取締昨經江都縣　知事電請鎭江關監督轉商稅務司示諭華詳各小輪公司嗣後各班小輪行經瓜河各開慢車並帶拖風船一隻以免鼓　　　陽工云 
[安慶]  
　　收捐短　之原因　日昨　河局長呈報省公署略謂近來比較虧短實由日貨絕跡又兼　查團即設在坐賈附近其一切東糖火柴等物無人販運來源减去收欵當然不敷似與尋常短收不同此種損失不過一時之變相若將國貨一致暢銷自能恢復云 
　　取締各縣濫問　民國三年倪督長皖時令各縣以司法　欵收入彌補政費之不足於是不肖官吏任意敲詐近如霍邱縣某前知事在事一年罰欵竟多三萬餘元蠧國殃民莫此爲甚現高等審檢兩廳議將各縣司法收入以六成解省以四成　各縣留用該　解欵由廳存儲　爲　築新監之用全省　改建新式監　八所附設工廠　成罪人之技　罰金遇有苛濫即行撤懲業令各縣一體懲辦 
[長沙]  
　　電請解散安福俱樂部　湖南國民制憲倡導會請解散安福俱樂部通電云本月上大總統電文曰自安福擅政以來倚借外援盤踞國會内則破壞和局外則斷送國權與民意宣戰久矣邇者旣以陰謀倒閣竟欲壟斷政權遂其主戰媚外之私罪大惡極普天同憤國家將亡必有妖孽懇立將該俱樂部封禁並解　新國會依法另選與民更始全國幸甚等語　以奉聞伏乞鑒察湖南國民制憲倡導會叩 
 
 

Page 9

 
 
   
 
 

Page 10

 
 
本埠新聞 
[各公團對於德約不簽字之研究]  
　　昨日江蘇省敎育會上海縣商會商業公團聯合會寰球中國學生會中華職業敎育社歐美同學會華僑聯合會上海基督敎聯合會上海救火聯合會等各公團得德約不簽字消息後討論辦法提出下開主張三條（一）德約前在山東權利膠濟鐵路當然收回靑島作爲自由商港 
（二）軍事協定當卽作廢 
（三）高徐順濟草合同墊欵責成訂約人籌還 
但聞因靑島事關係重大須再行詳加考慮開會議决正式發表云 
[朱伯籛演說歐和眞相]  
　　聯合通訊社云二號晚八時半四川路靑年會特請巴黎和會我國代表秘書朱伯籛君念祖演說世界媾和大會經過情形及外交之將來男女來賓千五百餘人朱君本爲舊國會參議員從王正廷君赴法膠洲問題失敗後先自回國故其所述和會情形特詳道出美洲時彼中華僑邀之演說已十餘次是日方自西門代表會議場演說而返噪音略啞而口齒之清楚態度之激昻仍足使合坐聽者佩服其演說家之精神朱君演辭分二十八段除其中有不便披露者外撮其大要如下朱君曰我國對德宣戰余在國會亦極端主張之一人一則因美國之請求友誼上應予協助再則因日本以不利於己殊阻撓之我國爲保衛權利計尤不得不自露頭角卒以協約戰勝我國遂得列席於和會非日本所喜也迨我代表出席宣布二十一欵密約歐美各國大表同情所謂五大强國會議者至是而爲四國會議矣然日本手段百出反對我請和會直接交還膠洲之議乃有調停派主張以膠洲歸入德殖民地當由五國共同處分我代表以其聊勝於日本自由取去亦姑允之詎日本心猶不足聞有人諷意大利爭取菲孟不得則以退出和會爲要挾日本援例而起以去就爭靑島美總統威爾遜君因此大抱悲觀竟至無可如何惟謂此事關係中國至鉅須得中國認可四月二十三日下午我代表接得和會通知書請赴會陳述關於焉島問題之意見顧維鈞公使遂出席痛陳靑島不能歸日之理由并謂二十一條密約出於日本强迫我國不能履行聞者頗多動容所苦者我代表在和會祗有陳述權而無表决權勢力不敵徒喚奈何而已至三十日我代表始得消息三國討論之結果膠洲之經濟權如路礦等屬之日本普通行政則屬之中國我代表大憤當晚討論終夜决提抗議余意挽王正廷君卽日回國不必再與和會相周旋王君等則以和約未交德國而我先退出和會將來須與德國單獨議和亦殊不妥乃决暫留五月一日我國抗議書送達和會六日下午得通知書請翌日參觀以和議草約交付德國之禮式竟不爲我代表設坐我代表致書法顧問某君質問顧問以告總理明晨乃又通告爲中國代表設坐矣於此可見我國外交家向不敢據理力爭實爲自甘失敗五月七號得祖國學生懲辦曹章之電報某公使主張不發表八日爲留法學生所知羣起大譁要求發表余於九日起程回國究竟如何不得而知今對德和約各國巳簽字我國簽字與否尚無確報然我代表早有不簽字之决心則余又可保證者也日本自膠洲問題轉敗爲勝四國會議之形式又變爲五國會議然各國人士爲我抱不平者甚多美國兩院議員紛論此事與感總統十四條宣言相抵觸五月七日出版之萊培達雜誌且有諷刺畫美總統東方顧問成廉君且因膠洲事憤而辭職英法意所以不能助我之故則因與日先有密約受其束縛六年二月德戰小勝日乘機要求各國承認其在中國山東等處之特珠利權各國許之遂與訂約不可挽救至可痛也至此次和會中我代表簽字問題鄙見不簽字有利無害或慮不簽字不能加入萬國聯盟不知國際聯盟已加入者四十七國其中與此次戰事無關者佔四分之三此可證明和約簽字與萬國聯盟截然分爲二事絕無連帶之關係也如我代表不幸爲政府迫令簽字誠可痛之事他國因簽字而慶祝我國則有人主張因簽字而誌哀惟誌哀之日不可與各國之慶祝日相同否則恐日本人藉此挑撥各國惡感近日英圖西藏之風說亦欲利用之以分我國人對日之注意我國人切不可因此稍懈對日之决心人有决心無事不可爲爲今之計各自勉勵爲國謀富强對内則務去賈禍釀亂之巡福俱樂部對外則力謀自衛吾願執鞭以從諸君之後 
[上海學生聯合會開會紀]  
　　七月二號上海學生聯合會開緊急交際會議决各重要問題如下（一）學生會從成立後深得外界人用茲因某會種種行爲有碍本會前途擬切實表示眞正之方針以釋羣疑（二）報告国號爲美國獨立紀念美與我邦交良佳助我滋多届時當升旗致慶（三）東吳法科代表提議本部當聯絡各馬路商店代表以便協定私售日貨之商店如何處置（四）省商代表湯成梓提議謂雖抵制日貨而無相當國貨之代用品終不能持久以後需　　中西女塾演劇員化裝全體合影 
正中坐者（女子）程叟齡女士偏右蹲者（美麗）施美珍女士偏左蹲者（靑年）黄倩儀女士更左（謙和）孫錦繊女士其立程叟齡女士之後方者正中爲（時刻）談振華女士右爲（眞理）謝銘錦女士更右爲（良心）夏露德女士再右携犬作男子裝者爲（鄉愚）張梅麗女士左爲（愛王）俞梓連女士立愛王後者爲扮（阿諛）之徐芸生女士其左爲（無人）張敏錫女士更左紅衣作八字鬚者（情敵）張愛貞女士也右角第一人有鬚者爲富翁左角立兩男子爲劇場經理一曰囂張一曰糊塗用某種貨物可登報徵求學工商各界意見從事製造七月三號聯合會交際部開常會首由書記報告昨日紀錄主席謂明日美國獨立紀念本部各交際員當赴各商店知照明日一致升旗慶祝當由代表十餘人自認分赴各馬路通知主席許其退席次由育才公學代表提議抵制日貨之根本辦法十一則當衆通過七條其餘因涉及法律問題暫行緩議末由石君報告買得某公司鬧鐘一隻歸而察之乃是日貨謂該公司旣已登報申明豈能自失信用當由主席派陳君協同原人赴該公司質問 
[全國學生聯合會消息]  
　　致福州地方檢察廳電　福州地方檢察廳鑒聞閩省商會長黄炳榮怙權恃勢又毆傷學生黑暗横行慘無人道祈速依理處置保障民權上海全國學生聯合會支 
　　致武昌王占元等電　武昌王督軍省議會律師公會均鑒前次崔振魁殘殺學生本會曾至再電請久不見懲辦圖法何存望速共起誅之以平　憤上海全國學生聯合會 
　　致本埠各團體函　敬啓者本月四日爲美國獨立紀念本會以爲美國爲共和先進此次學生救國又蒙多方贊助謹擬於是日上午新鐘十時派遣代表二人至靑年會敬候貴會代表會齊前往美領事館及美商團慶祝並祈通知商民一律懸旗誌賀肅此專頌台祺全國學生聯合會上 
[慶祝美法兩國紀念節預誌]  
　　今日（七月四日）爲美國獨立紀念節旅滬美人已議定慶祝禮節美總領事因署所現方修造故决定照去年辦法不在署内舉行公共招待會惟於午前十時半至十一時半接街各國領事海陸軍官中國官場工部局議董美國郵政司與美團練隊長等美人俱樂部自十一時至午後二時招待來賓午後如天氣晴好將有球會晚間八時半美總領事薩門斯在禮查西餐館開晚餐會招待各國領事夫婦及美國海軍將弁　南洋中學學生分會昨發傳單云本月四號是美國的獨立紀念日美國是在世界上狠愛公理講人道的我中華民國也是抱這種主義的我們明天應該掛我們的國旗表示同情但是我們不是慶祝和約簽字的所以我們要分清爽用白布一塊寫明慶祝美國自由幸福八個字掛在國旗　工商研究會昨致各會員通告云本月四號爲美國獨立紀念日中美邦交素篤國民往還尤爲友好凡我會員雇時尚希升旗誌慶以表賀忱 
七月十四日爲法國國慶紀念届時法租界將特例舉行慶祝刻方在籌備中此爲歷年尋常慶典並非慶祝和局告成至於上海正式和平大祝典聞暫不舉行云 
[紀高昌廟砲隊營之火警]  
　　焚燬存儲砲彈房 
陸軍第四師所部砲兵第四團第二營現駐高昌廟砲隊營舊基（即沿浦灘地方）該營梁營長友諒係於民國四年間移防來滬營中存儲七生五口徑陸路砲彈及無烟藥等於前清光緒末季曾由前砲隊營向製造局具領到案迄今已有十三四載之久因無庫房存儲即置於該營頭門内東首沿泥城之平房内惟恐着潮故將地板加高詎該彈藥過於年久忽於前日（七月二日）夜九點時忽然炸發烟火甚烈當由該營梁營長王副官急率全營官兵旋救無效嗣由步兵三十八團馬團長立派兵士三連整隊馳往該營營外馬路及望道橋等處排隊站防沿途維持地方治安憲兵第一連吳連長亦督率全連官兵會同高昌廟警區李巡官曁鎭安救火會急驅兵工廠洋龍到場施救一面派令軍警往來游行以防匪徒乘機竊奪正在施救之際詎於十一點時自來水忽然斷水水管之中無水射出蓋自來水廠適在該營後面被流彈震滅廠中電燈水廠工人盡皆驚駭逸散之故旋由梁營長急購洋燭送交水廠燃點並由憲兵吳連長派令憲兵至廠將各工匠一律覔回勸令開機自來水始復流道當自來水斷水之時各火會另用軋水車澆灌施救後至十一點三刻時火勢漸衰檢查砲彈計被炸去一千五百餘枚（聞每一砲彈約值價銀十兩）並焚燬房屋五間馬匹一口而附近房屋並無毁壞人口亦未傷害迨至天明始盡熄滅　砲四團團長王精甫於是夜十二點時在松得車站轉去之電話報警後立由松江車站急乘手搖車（或云乘夜貨車）飛駛來流於夜半二點時至營查詢起火原因帮同撲滅至昨晨乘車赴杭將砲彈炸發情形面禀該師長楊浙督軍查照 
又函云南市高昌廟兵工廠北首内地自來水廠迤南之新砲隊營内有陸軍第四團二營砲兵駐紥其操場周圍築有營壘前晚九點餘鐘時該營所儲之子藥砲彈庫内不知如何忽然爆裂轟然一聲紅光燭天火勢突發不可收拾各兵士驚慌無措舍命奔逃砲彈飛高墜下落於營中隙地並有落於近處民房之屋面者尚無大害當藥庫爆發時卽經駐防之陸軍各團步兵曁憲兵等相繼協助施救從事彈壓俄而護軍使慮永祥得悉警耗立派本署副官長孫梓琴及馬參謀長等到場查勘並由駐泊浦江内之兵艦亦用小火輪設法帮同取水施救直至十一時後火始熄滅救火聯合會亦於聞警後立即鳴鐘五下迨由各區救火會各驅皮帶馬車等馳往施救行經陳家橋即有防護之兵士阻止前進調巳有木營自備救火器具將火救熄云云各救火車當即折回其時華商電車亦開至滬杭車站爲止事後由　使派員查明當　轟斃馬一匹兵士受傷者雖有數人均無性命之虞惟團副連長各一人傷勢略重現已醫治當夜淞滬警察廳徐廳長上海縣沈知事及各區署所均派員前往查詢原因該處與兵工廠相近故防務極嚴附近居民無不飽受驚恐 
另函云前晚九時許救火聯合會鐘樓鳴鐘告警後各區救火會咸驅火龍皮帶馳往旣抵該處爲該營目兵所攔阻有六區救火會會員被火中砲彈射出擊傷手臂送往醫院醫治當火熾時上海縣沈知事在署聞警即打電話三次前去詢問並無切實簽復後派騎巡隊巡警往南調查該警行至中途馬勿受警奔跳以致從　　中西女塾劇場任招待之女士 
正中爲演誦最著特色之吳玉芳女士左右並坐五女士各持方筐中實糖餌之屬每份均有四方形寛外邊展之無蓋紙托分隔之視歐美餐席中盛花生杏仁之花紙托略大數倍式甚美觀亦劇會中之一紀念物也馬上跌下受傷又第四區救火會之救火汽車當時馳往赴救因開駛太速甫至南門外車輛損壞昨已雇匠修車 
英美總巡麥高雲氏前晚因聞悉滬南龍華左近有失愼情事於十一時乘坐汽車至松滬慮護軍使署探問因慮護軍使公務忙碌當未接見麥君向辦公人員略訊情形而返 
大陸報云昨夜爆裂聲陸續不絕驟聞之一若交戰轟擊者然其實係上海兵工廠某砲庫失愼延燒營房與馬廐但據最後消息並未傷人砲彈盈千紛紛爆裂鐵屑横飛遠及數百碼之外從租界遙望之時見天際火光閃爍如夏夜之電光火起於昨夜九時許原因未悉或謂起於砲兵第四團第二營之馬廐又有人謂起於火藥庫惟有一層多數人共以爲然者則火光與爆裂聲幾同時發作也公共租界　樓先見火光未幾卽聞爆裂聲足見起火地點當在藥庫以外第二營營房駐兵五百而該營馬廐亦有馬不少聞兵士與馬匹皆克及時移出未有死傷該營房與馬廐距兵工廠約半英里四周皆有土牆南市救火會諸人憑牆施救頗爲奮力雖砲彈四落亦不稍却軍警駐守各街維持秩序火熾時大陸報訪員三人馳往觀看初被阻於軍工路之鐵路橋上後由軍官二員導入火場距砲彈爆裂處不足三百碼守兵屢加警告囑勿冒險但訪員仍駐足而觀庫中盈箱砲彈着火而爆霹靂聲時不絕於耳聞此藥庫尚係小者然爆裂之彈亦數千枚矣時至夜半爆聲猶作而營房則已成瓦礫軍官待遇訪員極爲周到嗣因彈屑亂飛愈覺逼近訪員乃遵命而返 
[李秀山防範鼓動軍隊辦法]  
　　軍警機關接南京李督通令略謂此次北京學界風潮波及蘇省始則游行演講繼則罷課後牽及商界相率罷市近有波及工人有罷工動機並傳聞最終有開公民大會提倡無政府主義之舉似此情形愈演愈烈難保無過激派之傳染萬一演成事實禍同洪水猛獸害及全國實屬可虛其一般純粹學子知識未充初因愛國豈能爲此顯係有人主持煽惑藉以利用引入迷途殊堪痛惜但旣能鼓動學商工各界亦難免不勾煽軍警致滋隱患須知我軍人以維護國家保衛地方爲天職只知服從不知其他惟是此等惡潮亟應嚴爲防範以維軍紀而免意外茲特規定應行注意各條通行遵照後開事項切實奉行不得稍涉大意是爲至要計開（一）兵士不准觀聽各處演說（二）兵士不准接受散布傳單及悖謬小說（三）各軍隊所設學兵講堂及隨營學校並其他敎育各機關均非學校性質不准與地方學校學生來往（四）如有學生向軍隊勾結煽惑情事查明扭交本管長官訊明以軍法從事（五）無論拿獲何項勾結軍隊之人一經訊明屬實士兵給賞官長以應升之階提升均由長官呈請云 
[平和通信社之和議消息]  
　　北代表汪江兩君前訪唐總代表後隨將接洽情形報告北京政府至於報告内容與南代表致軍政府電大致相同外間所傳汪江兩君報告南方八條無讓步和議已絕望等詞均屬不確惟汪江自與唐爲一度之談話後迄未有何非公式之接洽故和議情形一時尚無發展之望云　頃晤新自京來之某要人詢其北京近日之形勢如何某要人答曰北方對於和議之進行尚復一無把握其　結所在依余觀察一在段派之怙惡不悛一由東海之擔當力太弱段派亦非抛棄講和主義者特彼之所謂和不欲因和而退讓政權犧牲地位實欲藉和而鞏固政權擴張勢力故彼派表面主張維持新國會欲利用其名義以挾持總統自造政府蓋舍此則無所憑藉也然果内閣悉歸彼派組織政權在握勢力鞏固彼時新國會即使取消猶得造成與安福同類之第二新國會則彼亦决不惜犧牲此區區一國會以促成和局此段派主和之用心也至於東海鑒於此次風潮之烈亦明知段派再出執政必遭巨變故對段派組閣颇不謂然又明知取消新國會爲和議必要之條件但不肯出以决心毅然做去偏要遇事與段派商酌不敢本己意而行與虎謀皮焉能有濟故北方局勢祇因徐段之互相牽制致主和方針迄不能定段無主持之地位而好掣人之肘徐有主持之地位而無擔當之力因之北方政治失其中樞幾致陷於無政府之狀熊現歐約雖未簽字而對日德之交涉較前必更繁重萬不能再任國内紛紜擾亂長此内鬨而不速謀統一故我國民一方面宜警誡段派應早悔過不再走於極端如稍知以大局爲重自歛鋒鋩將來或可保持其一部分之勢力一方面宜督促東海出於剛斷毅然取消新國會再勿猶疑果能具此决心縱遭段氏反抗有不利東海之舉則國民因信東海之能爲國擔當亦必協力一致起爲後援又何必畏懾而不大刀闊斧斬過難關耶云云 
[和平聯合會評議會紀事]  
　　全國和平聯和會於昨日上午九時開四十八次評議會主席李傑報告各處函電畢卽請葉之喬說明請政府懲辦徐樹錚並通電各省法團電稿内容付討論黄本溥蔡鈞樞葉之喬周遠等對該電文意俱有修改意見蔡鈞樞主張付審查遂公推蔡鈞樞陳　先高崑黄傑本溥周逸李包庸爲審查員周逸動議主張派代表慶賀美國獨立紀念陳耀先主張勿派代表用電賀衆贊成蔡鈞樞動議略謂北方汪江兩代表刻已南下本會在此時應派代表分見南北雙方代表陳述意見以促和議早成李主席諮詢衆意俱贊成即公推李傑蔡鈞樞黄本溥爲代表至十二時許振鈴散會 
[大陸報再論取締報紙事]  
　　七月三日大陸報社論云今晨發表之工部局公報載該局致法總領事一函關於該局提議中西報紙領照事函中一節云余敢力言君亦當知工部局並無箝制報紙之意若實行箝制實有違報紙之自由决不能容者故工部局之意無非欲得相當之管理可以立即實行達到維持租界内和平秩序之目的而已云云此種宣言實難忍受即稱之曰遁詞或極聰明之不信實當不爲過但本報不願作如是觀察相信工部局然不能不詫異局員中實有不能觀察某種事實之能力若據工部局宣言之命意不啻向吾人曰祇取締而已並不箝制（猶之曰只裝口套並不釘　）也退一步而言工部局果不欲箝制報紙不過欲取締擾亂毁凟或挑撥之印刷品則所提之附律實大可不必因其今日之力量已可做到即使有領照之律亦並不能再增其權以外國報紙而論照目下情形清晨六時出版如新聞中載有煽亂毁凟或挑撥之文字則工部局有權於十五分鐘内停止該報實工部局可向該報本國法庭請求命令該報不得再爲同一行動並召主筆到庭加以訓誡如是辦法無人可以反對因主筆受本國法律審訊並經公開之公平訊判也若照現在計畫以後將不行審訊被告無權辯訴任聽原告暗中處治如吊銷報紙執照無法恢復此爲西字報情形至於華文報紙及其他印刷品照規行法律儘有取締之權蓋華報記者及書籍印刷品之著作者常爲違法在公堂受審如此辦法已足處置即使以爲不足今所提出之附律果可作爲充分之取締否即使上海各報館各印刷所各書店均實行領照所謂擾亂毁凟挑撥之印刷物果能阻其出現乎上海居民一百萬之多安能悉查其所有之小印機一一加以監視而阻其不印出渺小之印刷品乎此舉在吾人本國不能實行又安能行於各國人民雜處之上海中國之秘密行動吾人所有知者幾何且以何法能深知之乎况英法租界即使實行取締如在吳淞及松江印就小紙張打成包裹携入租界而於夜間散發又何從禁阻乎此事之難行顯而易見徒使合法之營業受累而已尤可恨者工部局故作寛大態度聲言不欲箝制報紙實則取得箝制報紙之權力報紙所反對者在工部局或任何團體取得此權力固不問其行使與否然工部局安能否認不將得此權力乎現任工部局董事固可曰彼將不行使此權然新董事年年改選倘將來新董事而行此權則將奈何附律中固未規定將來董事亦須宣言不行此權也此附律一經成爲法律卽爲工部局一種權力之源泉可以隨時取消報紙執照停止其出版而不必知照任何其他當局各報紙或可與一九一九年之工部局董事約定不受箝制而領取執照然安能預與一九二○或一九二一或一九二二之董事一一約定乎况此例一開將來任何新工部局董事部可以隨意訂定發行執照之新條件報紙不能不承認之從此報紙一舉一動永受工部局董事中多數五人之喜怒之束縛永仰其鼻息而不得自由世界任何法庭之解釋法律固皆以法律中所規定之條件爲準斷無有以該法律通過時取允許之諾言爲準者此固不必大法律家而知之也假使工部局以並不欲箝制報紙之一語爲其提函附律之最强固辦論則彼自己之言已無立足之地可以休矣 
[上海書業報界致納稅西人書]  
　　中美新聞社云上星期五上海書業報界聯合實聚議决定致書各納稅西人如左　茲特致書閣下請贊助推翻工部局所提公共租界報館及印刷所領照之附律此種同樣條例惟德國及日本有之美英及任何他自由國均不願容許之試思此項附律若成立則一小團之人將得如何之專制大權工部局從此有權使報 
 
 

Page 11

 
 
紙領照及取締不必與任何其他當局接洽可以隨時檢查或封閉任何中西報紙甚到可以指定上海何種書可以出版何種書不可出版上海中西報紙將完全受箝制凡爲工部局所不悅者皆不能登載任何報紙或印刷所皆將僅僅受一紙之官令而毁壞無從上訴印刷事業爲上海最重要工業之一其中投資不下銀數百萬兩查工部局現已有全權在本地法庭控告任何報紙之擾亂治安毁人名譽或爲任何其他不法之行爲者今提出此附律則此後現行之法庭章程及普通法律手續可以不用而工以一種制度使少數人之團體可以法官及原告自任被告全無聲訴請見證或請律師代表之權如此專制之章程全與世界自由思想不合租界納稅人豈能承認之乎本會懇求閣下贊助打消此附律茲附上一信片倘蒙以保證見覆感荷之至上海書業報界聯合會謹啓 
[禁烟會在禮查開會]  
　　昨晚八時萬國禁烟會在白渡橋禮查西飯店叙餐並討論種種進行方法到者有美國駐滬按察使羅賓吉京津禁烟會代表沙和盤章元善二君唐露園陳光甫曹雪賡梅益盛王夏斯格萊司胡宣明博士等由唐會長主席其秩序先由書記王夏斯報告湘潭哈爾濱漢口鹽城天津北京各分會來信均有極佳之成蹟印度亦有來信極願相助禁烟會進行報告至此僉謂日本贊成禁運嗎啡入中國者並非無人亦應致函日本各處請求贊助歐和專使王正廷亦有一函詳述歐和會議對於中國禁烟之辦法（函續登）後由沙和盤章元善二君報告京津各界對於禁烟之熱心及將來進行之計劃謂徐東海已擔任爲名譽會長並出各店因賣嗎啡而被封者之照片多張在座者聆此報告後均甚滿意遂議决應有一中華全國各縣設立禁烟會之大計劃散會時已鳴鐘十一下矣 
[保國會研究救國捐]  
　　昨日中午本埠保國會會員會餐於大馬路某酒樓開討論會公推新由京來之何清泉爲主席報告北京政府對於山東請願團敷衍之實况并述近畿各舊府屬凡曾被舉響應山東請願團預備赴京請願之代表個人行動均失自由如欲乘往京之火車無論赴京與否莫不被當地之警探遮阻而曹氏兄弟（指曹錕曹銳）復以其督軍省長之威權仰承北政府之意旨有人民如有赴京參與魯省請願團者必予懲辦之宣言然北地人民愛國之熱心未嘗因之稍減近來狀况日有進步云云次提議上禮拜沈卓吾創辦廢約國民捐意見書請衆研究討論結果贊成沈之意見公决（一）勸告各省對於廢約救國捐一致進行（二）國民納捐數目以一元爲單位多認者聽（三）勸告各團體共同發起設立廢約救國捐本部辦理勸告及印發捐欵之收條等事至於廢約救國捐本部之發起者名義本會永不加入（四）捐欵上海方面則由英美法荷比各殷實銀行代收代存用救國捐本部所印之收條加蓋收欵銀行之圖章内地各處即由該地委托公共信仰之處代收其收條仍由本部發給由收欵之處加蓋圖章各地所集之欵非廢高徐及濟順兩鐵路中日密約不得提用設廢約不須此款時或另辦地方工廠或由存欵者憑其收條自行收回届時由各地自行解决之（五）交涉廢約一切事務由各地廢約救國捐支部推舉代表會同本部共同任之次由沈廷輝說明上列五項不過摘錄沈君意見書之一部份擬本此大意分函勸告各大團體研究進行并云明日是我華最友好之美國國慶紀念請衆分别升旗掛燈慶祝以敦邦交復由由歐回國王君特演說救國非廢中日一切不正當之條約不可廢約尤非集金償還日本所墊付之高徐濟順兩路之借欵不可廢約救國捐實爲今日急切之圖至於辦法俟成立時再爲詳細討論未遲討論至此席終而散 
[國民愛國會提議儲金救國]  
　　中華國民愛國會昨在北浙江路承吉里事務所開討論會由主席陳公達奚士傑報告今見報載歐約雖未簽字但二十一條亡國密約務望同胞仍須力爭死不承認衆皆贊成咸願犧牲一切合力爲外交後盾并謂前日國民大會各界團體選派代表參與會議純出國民愛國决心當日具體辦法雖未表决然我國民仍須努力進行以達禦侮之目的繼由奚楚明提議國民儲金興業根本救國章程十條討論後一致贊成請各界熱心志士共出提倡組織儲金機關以期厥成 
[商業公團增推幹事]  
　　本埠商業公團聯合會成立之初計五十三團體由各公團代表開會公舉幹事二十人辦理會事現因加入之團體日多且事務較前尤繁乃由幹事會議公决每團體除原有評議五人外請再推舉幹事一人同辦會務以利進行巳通告各團體請查照 
[浦東提倡國貨之近訊]  
　　浦東爛泥渡紳界劉頡雲沈杏苑商界汪微舟葉炳華等以提倡國貨貴在積極進行故集資二萬金擬在爛泥渡地方創設機織廠仿織各項洋布疋頭業已推舉蘇州第二工業學校莊敬甫修訂章程概算書一俟部署就緒即當開辦 
　　浦東高行鎭商民爲抵制問題曾經開會公决一致進行並公推調查員實行檢查乃有孫萃泰號於前日由滬運往某貨洋紗五十餘包當爲調查員查獲遂開會表暴與衆共棄公議擬將該項洋紗付諸一炬後經人排解謂旣已購進資金已入人手焚之徒遭損失無益於事該店主亦向衆謝過得以寢事並有衣莊主陳某近亦私進某貨洋傘千餘柄亦巳爲衆查得證據向衆表暴云 
[旅滬川帮再電請放扣貨]  
　　旅滬成都商帮由滬運往成都商貨經過萬縣完納子口半稅百餘件被統捐局長查封扣留一案曾由商帮協會聯同各號電請成都當道轉飭放行迭誌前報茲悉各商號以扣留之貨兩月有餘現值責梅時節　雨經旬貨已霉爛不堪損失甚鉅昨日各商號文在協會集議公司表决再電求川東道尹飭速放行電文錄後　重慶黄道尹鈞鑒商等在萬已完子口洋貨百餘件被統捐局譚扣留兩月貨物毁壞損失盈千勒令重征擬罰五倍似此違法苛商羣情憤激懇電飭速放行以維商本旅滬商帮協會成都帮全體公叩 
[平水新茶尚未開盤]  
　　今届皖省新綠茶與紅茶開盤已將匝月售開市價已載逐日本報商務欄惟浙省之平水新茶始於三日前到滬昨日止共到五千二百四十五箱各茶棧雖已送樣與各洋行迄未開盤據云此次平水新茶出數較上年爲遜緣春末夏初雨水不調寒暖不匀致植茶樹之農民稍受挫折但目下國外滙兌仍高平水之頭盤或因此不易售開也 
[有志林學者之好機會]  
　　中美新聞社云茲有上海森林籌欵會願借南京金陵大學農林科洋五千元每上撥用一千元至五年爲止凡清貧有志之學子願在金陵大學林科讀書者均可借作學資惟畢業後此項借欵仍須歸還其法以畢業後第一年還其在校時第一學年所借之欵第二年還第二學年之欵以下類推至還清爲止如此支配此洋五千元之應用循環不已不僅造就一班之學生即後來之學子亦可享同等之機會此項辦法誠於中國林業敎育前途有莫大關係凡有志研究林業而清貧無力就學者幸母交臂失之 
[霪雨害及棉苗]  
　　本邑四鄉及浦東沿海一帶農家本年植棉者爲多近日天雨連綿農産頗受損礙其中尤以棉苗爲最底霪之田棉苗被浸死者已不及補種故農民頗憂形於色 
[沙船遇險]  
　　溺斃船夥三人沙船毛和泰號於日前由寗波裝運值銀五六千兩之鹹貨雜貨等物駛至瀏河沿海灘外忽遇狂風暴雨該船幾不能支持船夥小炳泉王阿林等十餘人被風刮入海中幸遇日本運煤商輪經過該處見沙船遭險呼救命聲遂放小艇施救惟小炳泉等三人因入水時刻過多雖經撈起然已淹斃沙船卽擱在淺灘貨物浸濕耆民傅玉聲除向該輪致謝外昨日返滬訂雇拖駁小輪一艘前往該處設法將貨駁卸再籌出險方法 
[偵緝隊士緝獲携帶手槍人]  
　　閘北偵緝隊士張用浦前晚六時在太陽廟附近緝獲盜案關係人朱某一名當在身畔抄出手槍一支槍珠二十粒帶回隊内詳細盤詰供出黨羽數人押候補提同黨再行核辦 
[女靑年會員偕赴閘口開會]  
　　滬杭甬鐵路車務總管昨接中華基督敎女子靑年會函稱該會於本月三號起至十一號止在杭之閘口開會所有與會會員由各站乘車前往閘口者請准以單程票併購來回票其通用期間由本月一號起至十三號止云云除經該車務總管照准並飭各站長遵照辦理外並准（一）各會員得携帶行李入車惟須由各該物主自行負責（二）得享分程利益於杭州可以下車然第再用原票由杭赴閘（三）如有大帮會員同時由滬起行者得先期預定三等車一輛並准該車旁粘貼該會字樣全體會員均於三號早晨乘由滬開杭之早快車赴杭聞返期已定本月十一號云 
[運土來滬之嚴查]  
　　淞滬警察廳長徐國樑查得東三省一帶私土其夥有一般貪利之徒保險包運繞道浦口等處來滬秘密出賣破壞烟禁殊屬不法已極除令飭各區署上緊偵查外前日又令飭偵緝隊各隊士前往輪埠及南北車站嚴密查拿 
[各學校消息併紀]  
　　神州女校　北四川路神州女校學生分會在暑假期中仍積極進行救國種種運動派出陳範尹允懷等分赴江陰維揚等處演講國本之危急並勸諭各界提倡救國而在校諸生則以救國不忘求學故要求各敎員繼續補習國文英文算學每日午前上課三點鐘午後製作手工變賣用充該分會經費更請刺繡敎員華琪女士敎授外國風景圖畫敎員楊清磬敎授水彩畫紋製圖案及本炭畫像等所有補習班中均留有餘額以待他校女生揷班膳宿照黨無缺其看護隊中所習救急法捲帶法及中國古樂刊刻圖章等亦可任有志救國之女子揷班聞安徽女子救國團張菊貞黄伯英本埠晏摩氏學生戴　華聖瑪利亞學生楊培靜及該校前此畢業生沈驥英等二十餘人俱已加入補習科云 
　　女體操校　寶山路中國女子體操學校辦有多年成績早著每届暑假有補習會之舉茲值第四届仍照舊章招集歷期畢業生或曾在他校任事具有體育上智識者來校補習科目爲體操音樂兩部體操有舞蹈球衛柔軟操等音樂有樂理習琴等聞自七月十三開始敎授云 
　　勵羣公學　馬立師勵羣公學學生分會於六月二十七日開會提倡平民敎育設立工商義務一時學校經評議部議决刊就簡章分送各工廠商號後報名者頗多簡章如下（定名）曰義務工商一時學校取其便於工商界開暇之時刻抽空就學仍不碍其執業（宗旨）因全國學商工旣已聯合即爲同胞親密之現象然商工兩界或早年失學或茫無所知不得不有學識以費輸之故取純粹義務的性質庶可永久聯合愈近愈親爲宗旨（班次）分甲乙兩班近年商工兩界程度增高非復曩昔之可比具普通知識者固不乏其人故甲班授以較高之中文西文乙班授以淺近之實用學識中西並重並灌輸民治精神以期養成多數人才（時間）因商工兩界中人均有職務少閒空之時特分早晚兩課早課上午新鐘九時至十時便於商界中人晚課下午新鐘五時至六時便於工界中人（吾工商界尚嫌時間局促可以酌改）（報名）凡工商諸君有志向學者望從速來校報名以便開課自七月八號起十六號截止（學額）暫定一百名（開課）訂於陽曆七月十五號（學費）分文不取書籍由校代辦以歸一律 
　　旦華學校　九畝地東旦華路上海市立旦華學校年來學生異常發達額滿見遺時不能免爰於本年暑假期内改建三層樓校舍推廣學額以宏造就現已提前暑假不日動工并聞該校本學期畢業席毅等三十餘人定於閏七月初一日開學上課云 
　　朝宗小學　小南門外中華路市立朝宗國民學校有男女學生一百四十人係潘估民爲校長定舊曆六月十二日者假並有男生九人女生一人舉行畢業式下學期七月初四開學　　育材小學　大東門外中華路私立育材高小學校係王超陳校長有學生一百五十人舊曆六月十八暑假有學生五人畢業定七月二十三日開課 
[徵集水産物品之函催]  
　　上海縣知事沈　昌昨致南市縣商會公函云逕啓者案奉實業廳代電開查農商部徵集蘇省水産物品限七月前送部陳列一案前奉省令行知已令各縣知事曁水産學校遵照選送該廳彙齊呈候轉送等因現在七月轉　即届未據各縣徵送前來須知此次徵集陳列事關部省命令且與我國漁業前途大有關係亦即於蘇省漁業影饗極大又况部文有貴省水産繁衍爲漁業素著之區允宜擇尤徵集等語對於本省期望特殷省長特令彙齊呈送亦非常注意各該縣知事自應切實微集裝置呈送俾資陳列至徵集物品宜求其精不必過多各處素署特産例如松江四應　吳江之玉爪蟹等均應徵集即使現非其時亦宜設想他種方法或將其製造物徵送或聲明届時補送其餘較著各産亦應由該知事斟酌情形擇尤徵送限期將届未便再延除分電外合亟電仰該知事遵照等因奉此查此案前奉廳令即經照錄表式於五月二十日函送貴會查照辦理嗣以續奉令飭復於同月二十九日轉達各在案茲奉令催除分函外合再函請貴會迅即查明前項徵品塡表送署如調查本縣境内並無水産物及其製造品類可供徵集亦希聲明見復以便呈報限期已迫務請速賜查復幸勿稽遲至爲盼荷 
[新任廣州英總領事過滬]  
　　駐滬英國副領事兼公共公廨陪審官康斯定君前奉本國政府命令回國調赴前敵充任糧臺戰事業已結束茲奉升暑廣州總領事由英國乘坐郵船於前日抵滬假寓禮查西旅館昨晨命駕至公共公廨拜會正副讞員當由關俞王諸君迎入領事憇息所欵以茶點暢談時事長久遂偕至第四公堂參觀一週握手告别聞康君定於明日赴粤履新云 
[押所華捕溺職之押儆]  
　　公共公廨男抑所内前有兩押犯違章吃食鴉片業經解請中西官訊實判令分别押辦在案茲悉駐廨三道頭西捕山爾以該兩犯拘押之所係派二百十五號華捕李丙章六百十九號華捕邱新田監察今竟毫無所知難保無隱縱之弊特爲訴請捕頭惠勒轉稟總巡麥高雲氏諭將該兩華捕卯名斥革昨解公堂請究先由惠捕頭上堂稟明前情次由工部局代表高易帮辦律師上堂譯稱該捕等任令押犯在所吃食鴉片請爲嚴懲以肅所規云云並由西捕山爾投案證明查見押犯吃烟情形詰據李丙章供稱我照章於半小時内往各號房查看一次並未見有吃烟之人我之寢室雖與該押犯房相對但晚間爲電光所射以致視線不明求宥邱新田供稱押犯吃烟之夜我適因神志不寗在室假寐故未知悉云云李襄讞與美思副領事核供會商之下以該兩捕實屬溺職判各押西牢一月以儆 
[冒領油價扭控掮客續誌]  
　　豐大源豆行夥張　卿扭控掮客尹吉甫前與伊友葉姓來稱西門外鼎豐皂廠欲購耔油十件當去接洽購成後僅取收條一紙其貨價銀六百餘兩本約二十天照付詎到期往收據該廠司賬徐曉峯聲言該欵早被葉姓收去因葉已避匿請爲追交等情已由第一區警署申送警廳訊核已誌昨報昨日又將徐曉峯並籽油十件一件提回送請警廳歸案訊辦 
[被告具結開釋]  
　　浙江路華商汽車公司汽車夫顧阿二於前日糾合同類國阿二等將小花園某鞋店主王恒炳兇毆受傷被捕查見一併帶入捕房稟明捕頭諭將王車送醫院醫治顧國兩人收押昨解公共公廨請究據原告王恒炳投訴被顧阿二之兄天津老大糾人將我毆傷有醫生騐單呈案請爲訊究訊之顧阿二不認行兇並延律師朱斯芾到堂代辯據國阿二供稱日前因妻子至王店内買鞋遭王調戲因此將其毆打是實中西官核供判被告等具結開釋以後不准再向原告尋釁 
[妓女發所擇配]  
　　濟良所昨解不願爲娼之妓女楊素雲到廨請示據供原名徐阿　因遭假母逼娼不願是以投所求援等語王襄讞核供商之美丁副領事判徐阿鳳發濟良所照章擇配 
[愛多亞路多一西餐館]  
　　南京路十八號興豐大菜館主蔣德康近因大菜營業發達又招集華股二萬元於愛多亞路二十五至二十七號西式洋房内開設順興西餐館内幕佈置均仿泰西並聘有西人女琴師按時奏琴以娱宴客且闢有跳舞場在華商中别開生面聞已於今日開幕中西來賓頗熱鬧云 
[程阿林開釋回家]  
　　浦東沿灘某洋棧工匠程阿林前被仇人誣指爲匪致被探警疑爲唯亭鎭盜案關係人拘送水警第一專署發交二分署訊辦嗣經該處各商家得悉聯名投案具保前日已奉諭交保開釋回家矣 
[砍傷頭顱]  
　　流氓丹陽人林阿根前晚糾合多人在勞合路向湯三仔尋仇持斧將湯頭顱砍破由捕查見將湯車送醫院醫治並將林拘入捕房押至昨晨解送公共公廨經中西官略訊一過判林押候原告傷愈再核 
[木棍擊傷頭面]  
　　住居北四川路一千四百十八號門牌之浦東成衣匠徐香蘭不知與鄉人婁虎金有何仇隙突於昨晨手執木棍在虬江路將婁痛擊傷及頭面血流如注當經六十四號印捕查見將兩造一併帶入捕房稟明捕頭飭將受傷人送請醫院療治徐存洋保出聽候公堂傳訊 
[西捕查獲贓鐵]  
　　浦東洋涇鎭葉長泰糟坊主葉蔡華收得廠家失竊　鐵二百餘斤前日雇小船裝赴楊樹浦向鐵行銷售登　時爲水巡捕房巡江西捕查見上前擊詰葉情虚逸去該西捕即將　鐵帶回捕房存候緝獲葉蔡華再行解辦 
[包探拘獲兩竊賊]  
　　竊賊朱金榮前日晚上至法新租界　長生家撬門入内行竊去衣服一大包而逸同時有陸阿春竊取周實清家之短衫袴一套經各事主報告捕房請緝現經法捕房包　偵悉前往將朱陸兩人一併拘獲吊出原　帶入捕房捕頭詰據朱等供認行竊不諱譓令管押聽候解送公堂訊究 
[小菜場當作臥榻]  
　　甬人葉發生在虹口小菜場菜攤上睡臥被一千零十九號華捕等查見將葉拘入捕房稟明捕頭押候解廨訊究 
[携帶大批烟灰之懲儆]  
　　閩人陳新記在台灣購得鴉片烟灰數百兩繞道東洋乘輪來滬前日到埠將此項烟灰分作七包匿諸鋪蓋内雇乘黄包車經過公共租界黄浦路被虹口捕房華探蔣阿林與九十八號西探及一千零七十五號華捕查獲帶入捕房收押昨晨解經公共公堂中西官訊悉前情判陳押西牢二月抄出烟灰送關焚燬 
[索詐不遂攫取衣服]  
　　老者楊有財前日下午手携衣服多件行經虹口北四川路被流氓吳阿桂串黨索詐銀洋兩元不遂將衣攫去經楊喚由九十號一千零九十號華印兩捕及包探侯松山聞聲趕至追獲人贓昨解公共公堂經中西官訊實判吳押西牢一月贓給楊有財領去 
[車夫硬索車資之薄懲]  
　　西人白來五脫雇乘陳三之黄包車行至江灣路被陳敲乍小洋四角該西人鳴捕將陳拘入捕房昨解公共公堂請究即據原告投稱陳拉車有意遲緩我欲另雇他車他竟索車資小洋四角云云詰據陳供詞支吾中西官判被告押滿三天開釋 
[過犯復來圖竊]  
　　過犯王福海日前深夜時在法新租界白爾路徘徊窺探適有法捕房包探巡緝到來王即飛奔圖逃當由該探上前追獲　入捕房經捕頭詰據王供實情貧苦無奈希圖行竊以後不敢再犯捕頭以王不應復來租界圖竊諭令管押聽候解堂訊辦 
[竊賊禁押一月]  
　　陳阿瑞前日至石路豐素洋貨店内以購物爲由乘間行竊值洋十餘元之絲線三十五絞被店夥畢庭其瞥見嗚捕將人贓一併帶入捕房昨解公共公廨經中西官訊供屬實判陳押西牢一月贓交原告領回 
[滬南工巡捐局批示照錄]  
　　滬南工巡捐局昨批吳怡石呈爲業奉蒞勘請求免拆由云呈悉查共和春後而之弄業經本局規定丈尺現已有數户遵照讓足該民於弄内自建竹笆未經領照即係私設乃不遵章拆進轉稱已在界石内收進三尺萬無再收之理尤屬誤會除再由工程處諭保傳知外該民應即速遵現定尺寸拆進倘再玩延定予派匠代拆仰即知照此批 
[淞滬警察廳批示兩則]  
　　誠泰等批　據呈已悉查潘月林兄弟致人傷害業經法庭依法處分如果釋放後再有發生兇暴竹爲殊屬怙惡不悛據訴各節誠恐將來又被滋擾洵爲思患預防所請勒令遷移聽候飭區查明核辦可也 
　　婦人胡倪氏批　來呈已悉查航船户周福生畏罪潛逃迄今尚未緝獲現在該氏旣經查悉周福生爲南滙縣三灶北七十二團人民儘可逕往該縣公署呈請提究可也所請移提之處應母庸議 
[誌謝]  
　　昨承商務印書館惠贈第十六卷第六號東方雜誌一册又大世界游戲塲贈六月份觀覽劵十五紙書此併謝 
來件 
[郵政儲金與工業社會之關係尤惜陰]  
　　郵政儲金之主要作用在乎使一般勞動家直接在經濟上養成一種驚人之實力逐漸增高其地位間接改善其德性遺良影響於工業社會者爲至鮮明至有效之事實 
工場儲金制度簡言之使勞働界節省無謂之耗費如烟酒賭博小吃等等以此類容易揮　之零星金錢逐漸積聚使人人於短時日間得有一副小資本工人團體中誠能作精神上金錢上善意之結合則幾多小資本集在一處即成較厚之資本以此資力起圖新工業此各國大實業家之所由産出於勞働隊裏也即使一時無相當之結合退一步言而爲獨立自營之事業奮鬭生涯中亦大有爭存之餘地更無須向人乞憐貸資立業以增擔負而蹈險地 
工場儲金之着手方法在乎奬進一般工人之儲蓄心而予以十分之利便本此意旨則各工塲内急應設立郵政儲金代理部爲勞働家與郵政儲金管理局接近之媒介先由工塲主事或工人領袖乘休息期間與彼工人團體懇切說明郵儲之諸般實益得各工人同意後可以於發給勞金時提出十分之幾爲彼轉存 
本方法之妙處除上述之利益外更有左列之三般妙用（一）發給工資時代爲提存十分之幾之儲金額俾有志郵儲之工人得節省其黄金時光與僕僕道途時種種意外之消費（二）代理儲蓄效益實見後工人間互相傳告使向無蓄積之工人大受感化自然於不動聲色間引起其黽勉儲蓄之熱誠（三）工人有儲蓄則自然得步進步從　處着脚則倖獲之心放縱之舉與其他不經濟不名譽不紀律之行爲自然漸次消滅一變而成勤勉樸誠束身自好之良風而雇主與傭人聞之誤會及衝突亦可銳減得以確保其勤勞之永續於工業前途實多裨益 
查各國工塲中推行工人儲金從工人切身之利益上設想立一種豫先防備之自助自救方法如工人之生命保險是已疾病死亡爲人生所不免彼工人昏昏度日忍以血汗所得之金錢任意揮霍常埋首於困厄境裏一旦壽數告終有家室者　兒寡婦每苦無以自存無家室者亦以無餘蓄故客死他鄉　骨於叢葬塲中狀殊凄慘一念及此能勿寒心今何幸得此非常穩當之儲金寶庫及早回頭節衣縮食努力儲存雖月積勞金四分之二或三分之一变不爲過此方法推行後有少數工人家屬領得此項整數之金錢以減少當時之不幸工塲中保險儲金之功效乃大顯則其餘不作遠計之工人不待苦勸而自醒悟自然踴躍加入焉 
又雇主與傭工間往往各不相謀而招無窮之損失如工人之盜取零物希圖額外利益損壞機件分毫不加愛護工作苟且致出品惡劣代價因而低貶商標以之失色且甚至於惡感醖釀而起罷工風潮工業上遂受極大之損失必也雇主善爲傭工作設身處地想有應當改革處迅速改革之有必須設備處妥行設備之雇主待傭工如子弟而後傭工待雇主若父母果若是則該工塲營業無有不蒸蒸日上者雇主優遇工人而使工人團體起最大之歡情者莫善於紅利儲金大抵各國工塲紅利儲金之定則每於全部分紅利中提出十分之一惠彼家工猶恐若輩工人猝焉得此意外之賞賚而如中狂病惹起不經濟之行爲不若竟由雇主代爲交存郵政儲金局安爲保管迨工人工作期滿欣然告歸之一日躉數給予此種旋爲殊於培養工人對於工塲感情上有莫大之效用最進步之工業家當是認也 
比者全國人民爲外交失敗而起公憤學生罷學商人罷市政府與國民相持不下一部分之工人團體取一致行動相約罷工驟然引起内外人間非常之憂慮豈不以工人中開明者尚占少數此外多數工人向無儲蓄苟一旦輟業即無以爲生因吃飯問題而起暴動實爲不能幸免之事故多數大工廠爲大局計竭力主張以維持工人生計爲急務但若使郵政儲金早已風行於各工場工人手中均有若干金錢之蓄積則工人團體之表示其愛國熱誠者當更爲有力而一般關懷地方秩序者亦大可减少其豫期之驚恐矣由近事以觀之則工場儲金之爲今日萬急急務可斷言也願我國郵政儲金局試辦區域内各工塲主事諸君子急起提倡之 
工塲儲金初着手時似未易得工人團體一致之傾向設使工人領袖而爲十分明達之熱心家一旦曉然於工人儲金對於工人自身及工廠方面皆有絕大之裨益行本身作則之主義首先作郵政儲金員更力勸幾輩相知之友共同加入上有好者下必甚焉於力謀普及上固非甚難事也○郵政儲金協會講稿之一 
雜評二 
[人民之意識（邠）]  
　　覘人國者必覘其人民之意識意根於識知識不正確則其意思亦不能正確以不正確之知識不正確之意思而見諸實行即所謂無意識之舉動也覘人國者苟覘見其人民之無意識則輕鄙厭惡隨之矣我人處此世界已立於一人向隅之地位世界各國萬目睽睽正欲覘我人之何以處此我人之爲人所重視與爲人所輕視悉以我人之舉動如何爲斷不可不愼也 
今日爲美國獨立紀念日十四日爲法國革命紀念日此兩共和國之國慶歲歲循例行之固我滬人所熟知於對德和約無涉也彼對德和約之如何慶祝誠非我所知然斷不能各就其國慶日而參差陸續以舉行之亦事理之必然者也我人於此必知識意思皆正確而後免於無意識之譏 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係張季直先生手書 
新談 
[旅美觀察談（百二十九）] [  一之]  
　　七月四日爲美國獨立紀念日是夕美國各名城士女均擇極大之空場施放花火光燄燦爛升騰雲際星飛月湧壁合珠聨俄頃之間幻爲奇景士女畢集昻首而佇觀者不可勝數直迨夜午始各散去其舉國若狂之熱度視我國增益數倍而我國逢雙十節嘗以提燈會誌國慶者似又令人發生一種之感想也夫美與我政皆民主惟美國之民治早躋發揚光大之域以物爲喻彼如吐艶之花以人爲喻彼如妙齡之淑媛容光煥發卓絕一時我中華中國自當認彼爲賢姊矣而我幼穉時代之新中華於人則猶襁褓之兒於物則猶方春之萌蘖耳欲其光艶又烏可得故我國國慶節之光彩祗可假紙燈影蔽中之星火微明以表示之非若美國國慶之光彩可如花火麗天冲霄直上也此記者對於國廢節第一種之觀察法也 
美俗新年不用爆竹獨於七月四日用之爆竹一物亦幾成爲美國國慶節一種之標誌矣美俗友朋酬酢國慶節前亦有贈糖　爲禮物者其盒而舍國徽外大抵添飾爆竹數枚四日傍晚沿街兒童輙然小鞭砲等物助興天眞妙趣彷彿我國新年玩走馬燈之時而堦前窗下時露微光又極似我國舊曆七月三十日點地藏香時之沿街燈燭情景之佳洵令人歎觀止矣竊以賢者之治國也無論何地何時均足令人各得其所即如爆竹燈火一經彼邦人點綴　不覺其腐取而足益顯其國慶之光榮也所甚惜者我國當民國初元一般著手改革之諸偉人忽而改夏正爲陽曆忽而定某某等日爲國慶節其志專在（存廢）二字而絕不爲我民衆留一良辰美景動人觀感之佳印象遂覺事事皆殺風景事事皆掃興矣不其寃哉此記者對於國慶節第二種之觀察法也 
新智識 
[童子軍游戲（三）] [  上海十二隊副隊長上虞陳伯源譯黄縣林嘵聲校]  
第一章　斥候游戲 
（七）探數 
均分一隊爲三以一排爲防守兩排爲進攻防守進攻二排各以公證人一人隨之 
取白紙數十頁書黑字於其上每字長可三寸廣可三指大率以百碼外目能辨之爲度然後分給隊員每紙一人使各釘於帽前戰爭之際各不得去其帽或以手掩其號數 
擇一相當之處以爲駐紥之地以防守隊后之離此三百碼以進攻隊居之使其匍匐潛出向防守隊營帳而進 
防守隊則以身伏地隱匿深處不使敵人辨其帽上數號以伺敵人之前驅苟有所見即呼其數號公護人則錄之進攻方而亦如之 
迨二方面近在五十碼二公證人各呼所錄之數號凡隊員數號爲公證人所呼者不得再參游戲 
其後進攻隊進迫益近不能再事　有其首領則發令曰（衝鋒）其隊員即向前竭力奮奔以達營帳而後已進行之際防守隊則呼其所見之數號 
進攻隊人數倘得達營帳其數號不爲敵所呼者較諸防守隊所餘之數（即其數號不爲敵人所呼者）爲多則進攻者勝練習目力以及敎養潛行進取之術此種游戲頗爲可取 
（八）測量競爭 
設一軍紥於某處佈署旣竟最要者爲該處之地勢統帥者（或隊長）乃集其所帥各排排長各與以綸圖之紙令其各繪一方之地圖（其範圍屬廣可二英里）而排長則各派隊員四出分頭測繪如鐵路孔道江河堤　等尤宜注意 
測繪旣畢排長集各員所測繪總繪成圖（皆須出自測繪員之報告）以報統帥以速而精詳者勝之 
劇談 
[蘇常學生演劇記（續）] [  蘭陵劍鳴]  
　　第四幕（訓子）姜邵簽訂賣國密約後報紙喧傳迨姜邵歸家籌議對付國内等情悉被姜妹素娥探知去素娥者角色不俗娥訴諸父老父姜尚志訓子時詞嚴色厲以李完用詆宗牲尤爲切當去姜母者形容老嫗暱子頗能爲社會寫照五幕（逐子）素娥勸兄一番議論語中肯去素娥者可爲色藝全才六幕（會友）姜被家族逐出後寄居邵處七幕（救國）北京學生孫士傑在新婚蜜月中悉姜邵賣國願犧牲生命以救國乃邀會親友言明此志八幕（告别）孫妻王秋影勸夫出遊父母兄弟均勉勵之九幕（設計）王秋影復爲士傑設計定救國之方針及進行之程序十幕（　身）士傑喬裝遊某國投身靑樓十一幕（竊約）士傑旣與某國妓旦夕相親謀窮密約而去　　魏高堂隆造像記（三）石藏通運公司 
十二幕（行刺）士傑竊約歸來復喬裝赴邵處刺姜十三幕（投報）姜被刺邵投法庭士傑申明始末法官大加歎賞并痛駡國賊邵慚自殺十四幕（　操）自竊約鋤奸後乃與某國决裂下動員令總長閱操十五幕（戰勝）國軍戰勝凱旋後全劇結束全劇精神在竊約一幕演來尚過得去觀者全不注意至於尚志訓子素娥勸兄法官　國賊覺得十分痛快博得采聲亦不少末後開戰四座喊殺助威尤覺大快人心鐘鳴七下夜戲開場新舞臺照　如同白日來賓車水馬龍尚稱熱鬧記者入座在開幕前二十分鐘先由兩團員演新戲迷　簧雙簧畢接演正劇（生死鴛鴦）是劇共分十二幕（一）受辱（二）誅惡（三）賣國（四）諫父（五）絕婚（六）出亡（七）簽字（八）赴敵（九）滅親（十）刺濟（十一）擒敵（十二）殉國 
小說 
[潛艇歷險記（續）] [  翠岑譯]  
　　滿望敵彈之至迺久而不聞聲息艦長台列克急啓　駛塔之　口欲出乃緊不可啓塔頂受震門爲鎖緊　遂自後方艙口出艦長與諾愛爾麥快亞同上甲板則知危險已遼德艦蹤跡　然去東南二英里一俄戰艦斜傾水中艦半沉没上部爲砲火所毁砲塔一座僅留十二时之砲二尊斜出互成奇異之角度艦舷　門中　烟　　　拂未已諾愛爾忽　首靜聽目注重雲之下脚似聞空中有推進機之微聲知穹形之濃汽中必有水而飛機破空而行潛艇甲板上雖不能見然飛近終可見面同時受炸彈之危險亦必隨以發生惟是時猶有更要之事即查勘壓艇身者之果爲何物而整理之也Ｒ十九號之艇尾斯時高出水而大浪湧之而輪葉之尖端僅濡水中艇之中部則雖隆起之駕駛塔亦僅出水面艇首則斜入水中輕重之不均甚矣三士官立於艇後爲航行臺所掩不能前望而首部又水深不得逕前艦長遂命衆齊上甲板後部衆魚貫上傾斜之度稍减艇前没水稍淺漸可循甲板前往搜查諾愛爾遂承其責察閱之後知有砲彈炸於駕駛塔旁潛望鏡管之一已無其又一則折而倒墮於甲板隨艇行動而轉側諾愛爾復自航行臺畔躍而前途爲一鉅大之圓錐形物所阻其物横陣甲板之上赫然十五时口徑之巨彈也重逾一噸發砲者未中其目的物誤墜水中而不知Ｒ十九號之卒受其殃也諾愛爾正欲回報空中之聲愈厲雲中突然下降一絕巨之雙頁飛機黑十字德軍之記號赫然標明於翼上焉 
　　第十九章强逼上浮 
　　Ｒ十九號之甲板上絕無紊亂之象後部之速射砲二尊啒然自隱藏處起出砲手站砲後待艦長　擊之命艇中餘人則羣集艙内以備萬一然潛艇是時又　危難中矣欲下沉則恐一下而不復能上且一時亦未能遽下欲前行或後退則艇首下滯輪葉僅拂水而行動不能以寸實一固定之目標以供空中大飛機之炸彈試騐品也艦長嚴然命曰警戒之弗誤以吾艇爲可欺令下砲火立熾砲口之烟　　無絕時而砲膛之後彈殻退出如貫珠墮於甲板鏗然殷耳諾愛爾福達愛斯舉其雙眼之鏡翹首望爆裂彈之效果硝烟繚繞於飛機之四周機身實處砲彈所成之環中上下左右無非爆裂之　彈火燄熊熊不絕以意度之飛　殆必無幸　敵機若具魔力久而無恙且疾騰而上易取高位以求一試其炸彈之力未幾空中墜一重物速力至迅落於Ｒ十九號左舷外一纜長之水面　然炸裂水花高濺數丈金屬之細片四射空中一彈方下一彈又繼之此彈距潛艇至邇然幸不炸而海水潰濺甲板水兵之衣盡濕時飛機忽疾轉後向意似重圖形勝之位置已而機身大　　動下向盤繞數周陡然下墮海而Ｒ十九號之甲板上遂發高聲之歡呼雖然歡呼之時機猶過早 
[自由談之自由談] [  不冷]  
　　立一法　立一法之始未有不有善意存於其間者及至奉行者不善體此意一至日後則祗有弊而不見其利故立法之初當從根本着想不能僅爲一時感情發也 
 
 

Page 15

 
 
   
 
 

Page 16

 
 
   
 
