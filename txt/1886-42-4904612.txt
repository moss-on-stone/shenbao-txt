# 1886 - 42 - 4904612

 

Page 1

 
 
[四書人物類典串殊告白] [  點石齋主人啓]  
　　染翰爲文每苦支絀間有類典掛漏殊多惟上元臧仁齋先生四書人物類典串珠最爲善本類分四十計目六百七十餘條船大不遺足　該俻掃葉諸枋懴交本齋代印惟是引証紛煩易滋錯誤本齋不惜高貲精加校勘書雖雜而根據分明字極微而鬚眉畢現無烏焉帝　之訛遂右有左之便洵枍腹之膏腴饋貧之精焷也分訂四本外加綾套定價一元掃葉醉六文瑞及南北各埠申昌發舊如欲萬買格外從亷此佈 
[六十六號畫報出售] [  申報舘主人啓]  
顏君永京出其遊歴海外各國名勝畫片爲影戲以助賑觀者趾錯於門面未經寓目者不知凡幾本齋特倩吳君友如一手繪成十六幅俾發此雪　鴻爪與海内君子同觀焉又敬送着色一家春圖一幅係田君子琳所繪妍麗異常可裱立軸附訂畫報之首畫譜暫爲停送後附淞隱漫錄縣說一副准於新正初六日出售此佈 
[書本報津貼更草後]  
　　貧員之有津貼也在上憲予之則爲體恤在該員得之則爲意外此固非分之所應得者也古者不得已爲貧而仕則疊辭尊居卑辭富居貧其所以然者則以居下位而爲越爼代荀之舉則爲踰分受厚祿而仍碌碌無所作爲是爲辜恩一者皆自間有所不安故宜爲抱關擊柝之吏以期易於稱職聖如孔子甘爲委吏時不過曰會計當而已矣其爲乘田時不過曰牛羊茁壯長而已矣凡一切先之勞之富之教之與夫期月三年之效百年必世之規皆未嘗於此時希之誠以爲貧而仕出於不得已若更加患得患失之心君子斷斷乎其不爲也今天下之仕者豈皆爲貧而來也乎然而爲貧者亦正不乏人非因貧而後仕實乃仕而愈貧也且夫仕固足以貧人少哉古人論定後官官定後祿故凡一官必有一祿祿雖有多寡之不同而其足以救貧則一也今之官則不然其在正途出身者則考試而得官尚有論定後官之義然雖得一官未見其卽有祿官定而祿猶弗及與古制懸殊矣若夫以他途進者則其人初不甚貧卽已無學財亦必有殷曾之戚族富厚之交遊相爲張羅集貲捐納當其初捐之時未嘗不欣然得意以爲今而後可以列名仕版躬膺民社爲祖宗作顯揚計爲子孫作温飽計卽宗族交游亦莫不分此光寵乃不意名則注部人則到省而聽鼓轅門進旅退旅者至數月而寂無好音也至一年而杳無署缺也甚或至於數年而閬無盖使也或孑身而來或挈眷而至省中賃公館用奴僕長安居大不易來時所携之川資斬次將盡而差缺依舊杳然旣不能夤緣求得尺一書以帽子相壓又不能應酬結納廣通聲氣以聨絡憲署之交情自顧才幹卽使優長回末由展其驥足則亦惟有伏櫪自悲也耳然而日用所費則又無從營辦則惟有自爲節省有家眷者或打發回籍用奴僕者或由多而少由少而無往往至朔望衙參以一巾包衣帽左提右挈徒步至轅門然後在門房着以入謁者時有所見花衣期内有預先請假而不敢出以見人者甚或必不得巳以五彩畫於布袍上效虞舜日月星辰山龍華蟲作繪之風而其春援而妻號寒年豐而兒啼飢其情狀更可想而知也有仁慈之上憲惻然憫之乃創爲年終津貼之舉凡在省貧員皆子以卒歲之資意其善也然候補諸君品類亦頗不齊近今風籍趨而愈下不特絶無一不受人憐之丈夫而且皆甘爲摇尾乞憐之小人其果贫者無論矣卽尚足自給者亦窺伺上憲湛恩龎洪欲兾濫竽以充數甚或有平日酒錢烟債亦欲藉此以償嗚呼世風至此尚可言哉人心之險阼若是乃不得不用稽查核實之法於是委員分省詳察應給者給應止者止以杜冒濫偏枯之弊而膺此委者則又虎威狐假馴全於上下其手魚肉同鄉卽有一二矯矯者作中流砥柱卒亦不能挽此澆風竟至儼然身在仕途而爲此無異於鰥寡孤獨之請官賑恤尚復成何政體尚復存何氣節耶嘗謂人心之貪最不頟止前代各官不過食俸而已至本朝而加以養廉其數較食俸爲多謂之養廉固所以養其廉恥俾旣有此歲入之數則意外之財可以不復營求廟謨固甚深遠也而孰知沿至今日視養廉爲應得之欵而意外之營求仍不得免竊嘗私爲憤談謂凡各官之以行賕及侵漁得罪者除所得各欵如數追繳外并當計其歴任所得之養廉而悉數追還以其旣得養廉之銀而仍不能自養其廉也若津貼之費則多係上官籌撥閒欵或解囊捐助有此一舉而上官之頌聲載道固不得而厚非之惟以此爲上官之仁心則可以此爲上官之善政則不可何則盖上官固朝廷所倚畀資以旌别淑慝者也屬官而賢當量才任使不必問其貧不貧也屬官而不肖卽當立予汰除亦不必顧其貧不貧也夫上官而果能矜恤屬員自有稱物平施之道斟酌盡善之權若僅以津貼之資博矜恤屬員之名則不特與朝廷所謂養廉者意不相合而冒濫混雜稽核去留轉使屬員失其風節隳其氣骨其所益者少所損者多矣昨見金陵友人所報有津貼更章一則固知此等情形不獨金陵一處爲然中國各直省當莫不皆然因不禁有慨乎其言之知我罪我聽諸悠悠之口可也 
[宣南瑣記]  
　　張香濤制軍前經奏准各省軍需報銷每銀萬兩加給部飯銀十兩户部按年辦理遵照無訛并酌定如某省解交部飯銀若干當以六成實銀發交該承辦司書吏目四成留至年終彚總由飯銀處核計數目禀明堂官賞給合部書吏均分去年飯銀處彚核本年所留四成飯銀共得二千餘兩經堂官擬定山東陜西雲南福建西司各給銀一百五十兩貴州江南廣東廣西四司各給銀一百二十兩湖廣浙江山西江西河南四川等司各給銀一百兩着各該司印稿各員察看吏之勤惰量予分賞○吏部出有告示外藩王公台吉年班來京朝賀於除夕在保和殿筵宴其臘月二十六日以後到京及各省督撫提鎭之來京者皆自赴内廷向領侍衛内大臣投遞職銜由該大臣轉行掌儀可備宴云 
[長楊縣獲盜始末]  
　　去冬卽聞湖北長楊縣有獲盜之事而未得其詳近遇該處人爲言此事甚悉因補錄之以見小醜跳梁適以自取覆亡也離長楊縣西南百四十里有株栗山咸豐八年田世羣在此山結黨謀叛經唐統帶調六營圍剿年餘始將田逆誘致下山處以軍注近年有張明杰者其父曾從田逆被官擒斬張明杰年已三十自以父被擒戮常有叛逆之意平日盤踞此山奸淫擄搶無惡不作且又勾結黨羽私造軍械欲效尉佗之自王南越按株栗山形勢極險山頂如覆孟中有人家數十户上山之路僅有四條北曰北崖口前曰小崖口後曰大崖口東曰王子崖口其無 
 
 

Page 2

 
 
路處則峭峯壁立尖銳如削寔有一夫當關萬夫莫開之勢其西又有一山相對兀峙俗名四村亦頗險峻爲張逆巢穴所在山上有房屋四所最大一所張逆常聚黨謀議其中又在山下設一店以便傳遞消息山巓至山麓雖相距數里而呼應甚靈山後又有一山雙峯揷雲名曰剪刀與株粟山僅隔一小溪張逆居此已二十餘年凡近山人家稍有資財卽向借貸如不遂意卽將其人劫至山上肆行吊打或出期票至期無錢又將其人捉去鎖禁勒贖差役無敢捕者長楊城守營董千戎開甲新由宜昌操防營調去訪悉張逆種種不法並有劫監之信正擬設法掩捕適有某甲父子被張勤索錢百串曾許去年八月半交清至期無付又求展至九月仍不能付被張逆拿去吊打身無完膚不知何以得逃下山往長楊告發而近山受害者亦紛紛遷徙村巿一空羣請長楊縣發兵捕盜禀牘山積長楊趙明府永清因商之董千戎欲請鎭憲調兵往捕董君慮其往返稽延且恐走漏風聲致賊先期逃脫乃於十一月初八日傳齊城中兵勇選得精銳十餘名明府又揀民壯幹役得三十餘名會同往捕適又獲張並間諜二人供出爲首者係張叔姪二人其手下黨羽每日吃飯約有五大卓人三五曰一大會則有三十餘卓人糧食甚足每日在山打造鎗刀等語董君慮賊多兵少恐不能制沿路招集鄉勇五六十名同往然以山勢險峻不敢公然直上欲繞山後必迂道百餘里而張已在剪刀山半派人守截夜間燎火相望頗不易攻正在躊躇據探卒報稱張逆祇據四村不據株栗山明府及董君遂移兵赶紮株栗山上張終胆怯又誤聽董由操防營來帶有操防兵弁脅從者已散去大半在山上者寔不過數十人官兵不知虚寔尚不敢進至十三日細雨連天董君商之明府謂從前剿平髮匪倫營劫寨多在此等天氣不如出示招奮勇有獲賊首者賞錢五十千獲餘賊賞二十千重賞之下必有勇夫明府乃出示於十四早得奮勇三十餘人合董君所率五十餘人授以機宜於十四日夜銜枚疾走在黑暗中扒山賊不及　旣上山頂賊喝衆放槍又被一婦將藥打濕盖該婦被賊擄去恨入骨髓至此遂爲官兵内應董君率衆直前奮臂大呼聲震山谷賊黨不支紛紛逃遁被官兵獲住九人餘賊踰山越嶺官兵分路追之時已天明及至髓峯長樂宜都三州縣交界之雪山河地方見有汛兵守卡賊始散入山洞中兵役入山搜之遇見賊首張明杰張光建持刀相拒立卽就獲又獲賊黨十餘名内有李萬佩張明遠李才貴及某某等四賊爭持目久險被逃逸是時趙明府猶紥株栗山董君將羣賊解往就訊當卽訊得係張明杰爲首張光建乃其叔也訊明後當卽正法及訊李萬佩語多不經李不貴供是拆字算命並非軍師明府立將該四人等斃於杖下此外共獲數十名内有數人供是爲賊炊爨者當卽開釋尚有鐵匠二名及小頭日數人由亂山中逃逸尚在緝拿董君及明府回城時百姓歡聲雷動一路爆竹相　聞鎭憲已會同宜府尊申詳道憲上禀制軍矣 
[鷺江紀要]  
　　前陜西藩憲沈吉田方伯于去臘到厦廿六日附坐海龍輪舟前往淡水○去臘之杪厦門稅務司柏君設筵邀請道憲及丁禹廷彭紀南兩軍門厦防廳唐司馬及駐厦英德美日各國領事聚飲並今兵船水手登岸奏西樂盡歡而散次日道憲及丁彭二軍門設宴相答頗有中外一家之象○全臺洋藥稅厘以及茶葉厘金樟腦厘金白夏觀察改歸商人包辦每年完繳厘稅十數萬兩後經歴任道戀逐漸加增至劘觀察蒞臺後洋藥厘金加至三十三萬元而茶腦兩項亦加至十餘萬元今劉省三爵撫深知洋藥茶腦稅厘仍可加增去臘復再加課招商承辦舊商見厘稅過巨不敢承充惟有某某等於洋藥一項每年包繳洋銀四十四萬三千元茶腦兩項每年包繳十八萬元均以本年元旦起○劉省三爵撫本訂期正月初旬内渡嗣以目疾舉發未能起程大約元宵前後始能起節赴閩也○丁禹廷軍門統帶鎭遠等四鐵甲船駐厦本擬待楊制軍抵厦後開往澎湖會操兹聞制軍須元宵後來厦軍門卽於初八日先統四鐵甲船前往澎湖駐泊操練以待制軍及劉爵撫會閱 
[通州近聞]  
　　前署通州牧蔡君鶴君刻經藩憲牌示補授南路廳同知飭令先回宛平縣任俟奉到部覆再行履新○去臘初六日有某姓兄弟二人携帶現銀六百餘兩並地契借約等件行經城東太子府地方空遇匪徒數人將銀物全行刼去身受刃傷當經赴州喊控張剌史甫經接印卽出此案心滋不悅傳諭書役親往相騐但賊已遠颺未知何時能弋獲也○天津福興潤信局送信人王姓遞送京通各信中途被劫身受鎗傷曾經列報兹聞王姓因受傷過重毒氣攻心醫藥罔效至十二月初十日身可報官相騐委係因傷身死並無别故飭卽殮埋候緝○京汛東壩地方有賣鷄鴨者年逾五旬荷擔而歸忽一回首見有二人手持木棍在後堅追老者知事不妙奔走無路卽釋擔以觀其動靜二人甫至適有客商數人騎馬挈伴而來老者大聲呼救二人始鼠竄而逃杳如黄鶴 
[朝鮮新語]  
　　傳說將鑄銅礮以補購買之不足以致來銅其多價亦頓减○城郭多毁損之處一旦强隣壓境萬難使守陴者有恃而無恐也聞今年將加條整以壯聲威且於漢江近城十餘里密建砲臺以資守禦○火藥局存貯火藥數萬斤現又下催造之令務須精細合用以備不虞○茶秧尚未運來高王屢次問及諸臣無言以答王勃然大怒○外道運來高麗紙甚多價亦較常少落○城中設機器局皆係土人爲修整各練軍洋鎗之計土人外雖笨拙而心亦靈敏精巧日日習之成效自見○擬設西學舘延請西儒教其國之大家子弟惟大家子弟皆欲學中國語言文字多不願效法四人以致此議暫止○鑄洋錢之工匠已中外洋召來而鼓鑄尚無日期不知何故○刻下假洋錢甚多土人不識多被欺蒙聞係奸商所爲云○聞電線總局明年將移於道署中道署復擇地建造矣○漢城中華商多購買民房以爲門巿聞今年皆移于漢江之龍山口城中不住商人未知眞否○仁川兵船每當開放之先海關人沿岸梭巡以防倫漏私貨上船之人卽一衣包亦必拆閱用心亦良苦矣○十三日國王訪知前年十月殺閔台鎬之兇犯是某營兵丁暗行掩獲○十四日王親審兇犯杖數百尚不承招○十五日將兇犯某發交刑曹數次熬審聞已承招矣○十六日將兇犯押赴通衢凌遲處死聚觀者數千人極口稱快○兇犯任口胡方株連甚衆已皆囚禁矣如係無辜豈不可憫○民屋被雪壓倒者甚多貧家之氓無所棲止○王近召魚允中辦理國事允中忠顱臣也政治更有一番氣象○漢江氷合船被凍水中者甚多因半夜寒風卽成菱花一片事不及料未能拖于岸上也履霜堅氷古人所以惕之於先耳 
[搶女述聞]  
　　昨晚八點餘鐘時英租界三茅閣橋北首有十餘人攙扶一轎如飛向北而行有一十餘齡之男兒把住轎扛哭喊轎中坐年輕女子巡街捕見而異之當卽一併拘入捕房經英捕頭詰問之下據該小兒稱住法界興聖街頃來二三十人將姊搶去父親又不在家因之赶上據一男子稱此女是我聘定今特搶親英捕頭恐有不實因聞該女住居法界飭捕將一干人送到法捕房法捕頭着將男女分别管押着法包探嚴頌眉往興聖街查明再核今日因元宵停訊諒於禮拜六解案請訊云 
[红葉無緣]  
　　甯人沈阿德向在南巿某銅器店爲夥其眷屬則寄居大東門内道署左近半生勤儉積有餘貲月初經同鄉乙丙兩人撮合娶毛家弄挑水夫某甲之女爲媳涓吉旣望行下定禮方謂向平願了可以樂此餘年其子素有外遇并聞甲女貎類藥叉不欲懽諧燕婉至此遂多方梗阻且欲與意中人另擊紅絲沈無奈英託親隣向子再三開導子刻舟求劍膠固難移沈因于前日囊括家中所有雇夫挑赴大東門外大碼頭欲附航船赴浙郡某寺削髮乙丙知之恐紅葉無緣轉致别生枝節當卽奔往勸回噫落花有意流水無心好事多磨往往六張五角獨沈子以娶妻之故累及高堂煩惱絲長幾致剷同春艸寸衷自省安乎否乎 
[佳節停公]  
　　今日爲元宵佳節英公廨知照捕房停解公事 
[賭竊彚登]  
　　茂生洋行主人至英公堂訴稱帳房所用車夫張榮金竊去時辰表四只報捕吊贓尚少其一請辦以儆捕頭稱報失後卽 
 
 

Page 3

 
 
派包探查得張所竊之表寄存江紀甫江百錦二人處當往起得三只根問支吾張供取表三只託江抵洋並無四只二江同供與張相識將表囑抵洋銀並不知其竊得羅太守語佩副領事曰此案責張百板二江旣不知情從寛開釋可乎佩君曰可○包探顧阿六禀稱積竊何阿狗竊取中西各家衣物緝獲人贓送案請判失主均已認明無悞佩副領事以該犯怙惡不悛今又連竊九户商諸羅太守擬押三年太守謂該犯雖云可惡然各贓皆不值錢照華例計贓論罪營押半年可矣佩君不以爲然務請重懲太守難却其請遂改判覊押一年贓交各失主分别認領○包探顧阿六禀稱昨有多人在茶寮聚賭當卽拿獲五人其中王元莊邵心泉屢犯財博折梢曾經送究各犯同供偶爾接龍務求恩宥羅太守判王邵各押一月餘押七天○翁太守在法捕房時法包探嚴頌眉將所獲賭具散錢呈案禀稱有侍者向華捕云會龍軒後某婦家有多人聚賭捕卽禀明捕頭派小的等協同西捕前往拘拿其家早聞風停歇小的等見有八人閒坐某婦家中知係賭徒向之搜索果得竹牌骨骰等物遂將人男一婦一併拘入捕房太守着卽提案詰問該婦稱蔣許氏本地人丈夫亡故遺下子女三人子已學習生意家中惟兩女媳昨晚正在吃飯伊等前來捉賭然我家並不賭錢太守謂旣不賭錢許多人在爾家何事該氏指一人謂此是親戚住在家中兪阿榮稱小的設攤售肉向伊索久錢三千伊卽留在家中吃飯太守謂欠過年底燈節前反去索錢决無是理隨着將三人分别帶進旋訊王阿茂據供是成衣匠常至伊家閒坐張阿大供在天仙茶園附近某烟館爲夥是晚向索烟資王正奎供爲車夫路過門前閒看太守謂爾亦想賭錢乎王稱身畔並無一文錢烏能與賭太守謂莫非輸至罄凈以致一文不剩乎王稱不然李阿勝供前開茶肆業已閉歇墓晚在伊門前走過聞門内喧鬧不堪詢之旁人云係捕房實賭太守謂爾知伊等究竟賭錢與否答稱聞係擲骰太守謂先聞吵閙抑卷擲骰答稱先聞骰聲丁丁然王阿五供爲茶博士現無就緒時往該氏家吃飯新正第一次去並不見伊等賭錢蔣根榮尚係童騃據供喚賣橘子與蔣許氏爲親戚太守謂可見伊家聚賭否答稱擲過狀元紅王阿茂供小的實未賭錢蔣許氏本在英界開木椀賭塲昨日有二三十人聚賭旣又改稱十餘人太守着將王阿茂從寛斥釋張旣在烟舘爲夥七八點鐘時何能前夫索欠阿五常在他家如何不知賭錢之事着將兩人管押李蔣交保候核○西人訴稱工人何東生竊去洋四十元報捕查得祗存十元送案請辦羅太守商之佩副領事判何管押四月起案之洋交西人領去 
[細鞫火案]  
　　英包探顧阿六禀稱徐裕興報稱火起之時被人搶去衣物旋由小的查獲搶犯楊阿得包正元起到原贓另有衣物已分四起質錢今亦吊到徐供在閬苑第一樓爲夥餘與探禀從同楊供前在該樓爲堂倌寄存衣箱等物失愼時慌急悞搬包供在聚新園爲堂倌衣物中楊寄下羅太守判楊管押十四天包押七天贓交徐領銀洋二元折償各鋪押本○華捕禀稱失火時見陳阿銀手持皮衣煙袋拘至捕房後卽有汪陳氏認取皮衣張陳氏認取煙袋今特解案請斷陳供向在妓院傭工因有親戚住近該處往帮搬運悞取各物羅太守判管持七天贓父該氏等領去○包探康阿順禀稱閬苑第一樓失火時有焑膏五磁瓶被李雲高取出寄存陳裕卿所識某妓處遂拘李陳并吊烟膏送案張世耕稱是該樓司事所獲烟膏已缺二三十兩李供與該樓主同族故代取煙膏寄存妓處原欲交還陳供在四馬路股開錢莊前日偶至妓處妓言李有烟膏寄下及了外遇包探卽爲直告羅太守問張曰該樓存本幾何股東幾人曾否保險究竟如何失火張稱存本三萬兩李爲大股前由高易保險去臘爲止刻擬訐公平保險欲遲三日談妥豈知是夜卽被焚至失火之由在店人均未知究竟太守又問保險估價若干每年應費若干張稱前高易估價一萬五千兩每年費銀一百八十兩太守謂爾東人有此鉅本何事不可爲獨開此烟館茶樓任容婦大入内傷風敗俗莫此爲甚此次豈非天降之災乎火焚之後除烟膏外尚存何物張稱雖有存物所值無幾矣太守飭將烟膏領去判李管押七天陳開釋○前報列取衣被押一節失主施氏訴稱素與大姐華小寶相識是日隣近火起時華小弟爲小寶搬物誤取我之皮衣四件叩求免究小寶稱叔父帮我搬衣誤取伊物華小弟供亦合符羅太守判管押七天以示薄儆小寶無干省釋衣交該氏領去○張莊氏訴稱閬苑第一樓失火時小婦人被人搶去首飾匣經捕阻獲人贓投案請領王阿順供在路旁拾取羅太守判笞百板贓交該氏領去 
[花烟肇事]  
　　小東門外某姓花烟館龜鴇赴捕房訴稱有刻字匠七人八吸烟肇事毁去各物值洋五元捕頭着捕往拘旋獲一人餘均散去昨晨解送大自鳴鐘捕房捕頭以龜鴇諒亦逞兇着將原被一併押候解案請訊 
[復鞫銅洋]  
　　去年有混用銅洋之張阿四許阿大兩人經會捕局勇陳桂荃拘拿送案疊經翁太守訊理均已詳列報章昨晨太守復提兩人詰問許供銅洋實是驥村人嚴阿七交來嚴尚有一友不知姓氏自已並無船隻附搭湖絲船來滬給我洋十一元囑我使用翁太守問四馬路錢莊可是爾去兌洋答稱小的站在墻邉由嚴自已上去太守謂旣云伊囑爾混用銅洋自應爾去今爾反站在墻邊是並非囑爾混用明係同黨可知遂着將許帶開復詰張阿四張供小的有病惟隨伊行走餘均不知小的與許於十一日在南潯附船來滬太守着將許帶入謂現在張日供出爾與伊從南潯附船來滬然則往蘇賣棉綢一節明是虚言且銅洋亦並非蘇州錢莊之物隨着還押下期解案 
[英界公堂瑣案]  
　　英公廨連日停訊捕房積案甚多昨羅太守會同佩副領事判斷各案至午刻佩君告辭太守亦欲退食尚有火匪賭犯等人直至下午二點鐘時復行解訊亦可見太守之公事賢勞不遑啓處矣所有各案讞詞擇要錄登於左○時阿八訴稱在正豐街開小烟舘前日東洋車夫蒯來發誘童養媳至法界經人阻住報知將媳領歸叩請辦蒯以儆蒯供在時處吸烟時媳卽坐我車玩耍並非圖拐媳名阿囡供是日持銅釣出外汲水蒯令坐車卽被飛奔至　界情急呼喊經人阻住報知翁姑始得領回家内羅太守隨判責蒯百板阿囡交時領去○某四人訴稱江阿甫冒充洗衣作夥混入我家竊去金表自鳴鐘等件報捕獲江起出金表送案請辦朱義和稱開洗衣作被江竊去衣服今由捕房獲江起到贓衣請爲給領包探禀稱獲江時搜出洋八元五角及金表衣服江供前爲洗衣作夥今辭歇已久羅太守商之佩副領事判江管押四月贓交各失主分别認領洋償西人缺物○會樂洋行西人名軒者訴稱細者顧春和不告而去報捕查得竊取絲巾且前交伊經付之洗澡資亦被吞未付顧供西人常欲打罵爲此辭歇絲巾因破遺棄洗澡資已照付羅太守商之佩副領事判顧押七天○詠霓戯園管門西人訴稱徐裕福圖看白戯喝阻逞蠻交捕送案徐供現在某兵輪當勇昨遇友人向之索欠友卽避入戯園因此追上並非圖看白戯捕頭禀稱徐已押捕房二日羅太守以旣因細故管押姑從寛宥釋之使去○西捕禀稱昨楊阿南在熱閙地方騎馬飛駛有違租界章程拘案請罰楊供在南巿二十鋪巡防局當勇因事來北偶借友人之馬試騎被捕拘案羅太守判罰洋元撥充醫院經費 
[免災助賑]  
　　今有清河里隱名氏門閭與第一樓相近當火勢炎炎時惟鎭定以處之洎火熄後回思一家無恙荷神眷佑不勝忻幸爰將洋十元助賑交敝公所彚解山東拯濟足以爲瀕危者勸用特登報以供仁人賜覧上海北巿絲業會館籌賑公所施善昌少欽氏謹誌 
[酬神謝客移資助賑]  
　　謹啓者初七日本埠大東門外楊家渡近鄰失愼幾遭殃及幸賴各洋龍水龍諸親友世長竭力救護旋卽轉危爲安寔深銜感雖經登門叩謝還擬設席酬勞惟思驚動多人深恐未能周到今將設席之資移而助賑爲諸大仁台推廣鴻施造福獲報天鑒在兹可無遺漏再是晚風勢轉旋不定尤感天神默佑謹以酬神謝客合共洋四十元拜懇施大善士彚寄災區並所登列報章藉伸微敬伏祈公鑒[  同源順主人叩謝]  
 
 

Page 4

 
 
[移醮資助賑]  
　　謹啓者去臘二十日夜興讓街失愼今正初九日夜南書錦里口第一樓又災惟兩次胥叨神佑未至延燒隣近各家理宜啓建醮壇以答神庥爰思延羽士而申敬忱不若拯厥災黎亦可感格各處水患頻仍待賑孔亟因擬移此醮費作爲賑金質諸高明之士想不河漢斯言兹陳萬源珠號捐洋二十元瑞源珠號捐洋二十元清遠堂徐捐洋二十元信昌珠號捐洋二十元共集洋八十元交絲業會舘大善士施少欽封翁附解灾區先行登報嗣後如有就近鋪户欲酬神建醮者伏願亦如鄙擬將此項作爲賑資則不獨上邀神鑒并可獲福無涯是爲啓[  同人謹具]  
[蘇省轅門抄]  
　　十二月初十日候補判謝鴻謨上海來首府魁禀知赴陸墓督騐金磚未入李良披禀知奉委盤門水門盤查差撫轅牌示恭昭正月十五日上元令節十三五六等日俱應穿蟒袍補服挂朝珠○正月初八日候補同知沈鳳韶禀辭回同里釐局○十一日臬憲朱昨日起請假三天首府魁禀知赴陸墓督騐金碍回揚州府宜寶山縣葛均禀到候補同知宋柟禀銷發審局差候補通判王祖慶禀知奉泒發審局稽核差候補縣何錫之禀辭奉委赴銅山縣會審案件又華德森鎭江揚州查案回吳縣縣丞王世藻老爺禀辭從九張并溥銷葑盤城外編查保甲差八程賛此謝飭知文闈勞績本班委署一次正月十三日誕祭劉猛將軍 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奉題陳君聘三畵灰圖]  
　　父教主嚴明母教常寛宥古來成立者半屬天所授吁嗟陳仲君命齊福不湊忽遭庭椿萎尚幸堂萱茂訓迪歴有年學優德逾懋蔚爲練逹材世無出其右卓識通時務宏藝擅文囿欲銘教養恩好藉丹青手繪圖追畫荻迹繼永叔後觀玩日頻仍流傳堪不朽承命囑題詠愧乏才八斗聊作短歌行未知當與否[  小樓主人]  
[奉題左青崖先生遺稿應哲嗣小崖少尉命]  
　　蓋世才華碩望欽半生事業惜銷沈心期豪邁空前古手澤留貽重到今對景冩懷傷薄俗隨時寄慨發高吟太冲的派依然在應向詞壇獲賞音[  小樓主人]  
[奉題武陵漁隱詩集]  
　　袖中詩本果然新滿紙雲烟萬象春朗誦好憑薇露盥神交何異梓鄉親江天鷗侣波杳風雨鷄鳴入夢頻傾盖定應如舊識桃源能否指迷津[  小樓主人] 　 
[上海三馬路與昌絲棧陳竹坪經募山東江寗沙洲賑捐棉衣正月元旦日至財神日第三百五次至二百九次清單]  
　　士心氏洋二元○徐培記五十冥誕懺資移賑以資冥福洋三十元錫山無名氏續洋三元五角又錢二十三文福潤信局銅洋一元○延生堂天成昌二烟號茶捐洋九元○定海昇太江福經善士經募昌宇二千三百七十二册昇太洋一元江忍和胡乾房林沛浩恆新號四美號晋益方茂生白乾裕賀鶴卿龔聲齋十户各洋五角邵永財厲景華包立甫三户合洋一元五擎姓周盛宗武内雯許順秀四户各洋二角半以上十八户共來洋八元○江西泰昌合經募昌字一千六百九十册無名氏金大少爺蘆陵縣樂善堂金公府學高安傅敬業堂三户各洋十元謝委員山陰延壽閣紋銀二兩四錢仲記紋銀六錢六分恊鎭府寶訓堂洋六元三府餘慶堂劉洋四元吉字營清和堂寶綸堂胡二户各洋兩元縣學施致遠堂泰昌合榖詒堂狄三户各洋一元捕廳樹亭氏染坊森隆二户各錢一千文龍鳳祥錢立百文黄文選吉茂甡二户各錢四百文仁和布朱萬茂德和義和號同和昌五户各錢三百文　昌恆仁和洪順陳和祥同興五户各錢二百文李泰昌錢一百文以上廿八户共來紋銀八兩九錢五分爛印洋三十七元○安徽捕署吳善士經募昌字一千六百廿五册梁安小吏績邑臨溪合鎭公捐二户各洋十元○王金榮啓洋三元靠天地人求母親康健处壽洋六角又求自身咳嗆哮喘卽洋五角○江西錦甡齋經募昌字一千六百八十九册雅芸書屋傅北涯二户各錢一千文錦甡齋松月樓二户各錢五百文福盛飽魏師爺福美館三户各錢三百文以上七户共來洋四元又錢二百九十文○江西義成和全泰盛二寶號經募昌字一千六百八十六册謝林氏錢三千文俸榮軒謝泰來二户各錢一千文凌樹亭曹成材張葆生錦配林洪心田曾香谷薛子元朱芝田八户各錢五日文薛孚甫楊晴浦二户各錢三百文吳居賢黄昱堂盧子海三和順羅耀亭發盛架六户各錢二百文劉守珍胡茂山周心幹三户各錢一百文以上廿五户共來洋十四元○保安司徒廟門前桶捐錢七百四十文○一鵠齋桶捐散銅洋三元散小洋四角散錢五百文○王寶和酒店桶散英洋三元散銅洋一元散錢四百三十文○五日共收英洋一百三十四元内有爛印洋五十五元銀八兩六錢五分銅洋五元小洋十角錢一千九百九十三文合併聲明 
[上海三馬路與昌絲棧陳竹坪經募山東江寗沙洲賑捐棉衣正月初六日第二百十次清單]  
　　閬苑第一樓茶捐錢十三千一百七十二文○春園蒼捐錢十千零九百七十六文○崑記號交來蔡必蕃求母康健洋十元○申字單無名氏惟祝平安洋十元○成太昌茶捐洋六元○申字單孫夔石洋廿元○申字單高易恊振公所銅洋三十五元○同康庄交來常熟存德善堂續募江寧昌字三十一册信昌鹽行怡和行二户各錢五千文祥興行汪恆隆二户各錢四千文永福行錢三千文恆發如春行義興行坤成永泰行邵祥錢程增泰宋生發德大行水大生同發行程天源十二户各錢二千文泰豐乾元行汪謙吉榮昌行廣順行太和程廣泰信義王原發徐洪興正遠正吳太興義成赴生抬祥春大永福大祥源興行福泰行胡誦清信生維新油行志遠行春源行怡昌行泰興行廿五户各錢一千文又募江寗昌字五十二册華祥福無名氏吕庚興信滇礦局譚祥源沈春陽謙和坊慶　源義源文庚興貞十户各錢一千上元槐書名錢九百五十文錢陶小園同康龐閏生庚興炎孫東洲章樂如湯良臣七户各錢五百源興坊錢三有　柳泉錢二百又募工寗昌字三十六册洪裕天錢五千德福錢四千洪裕堃錢三千裕源庚興永陳同春三户各錢二千文裕原順裕泰益豐三户各錢一千文又募江寧昌字三十八册和昌鹽行錢三千尹詠之紋銀一兩高塤德錢一千以上四册共七十四户合來关九十六元○祥成燭號德生長二户各洋二元游蓬小夢琴韻閣二户各銅洋二元梅花主人壽芝草堂淵明舊隱友琴賡蘭芬書屋癊蔭堂六户各銅洋一元鹿芝舘經募申字單易賢坊洋一元沈匡桓歐陽爵二户各洋五角本日共收英洋一百四十八元銅洋四十五元錢二十四千一百四十八文合併聲明 
[上海三馬路與昌絲棧陳竹坪經募山東江寗沙洲賑捐棉衣正月初七日第二百十一次清單]  
　　廷德助赤金重二兩五錢○山西魁盛隆號洋十元全盛局衆友因虞高豐寄來喜筵代儀槪念灾區之苦移作賑欵洋三元常勝軍洋二元求衆安洋一元萃昌陳銅洋二元○常熟馮勷霖善士寄來金陵存德善堂經募江寗昌字十九册坦記洋六元金逹堂洋二元錢一千另四十文無名氏許蘭記陸玉峯梁安懷堂兆記馬金記陸信茂七户各洋一元無名氏錢四十五文以上十户共來洋十六元○陳孟熊善士經募申字單翼之香山樵子二户各洋一元六橋氏欣榮翰詞錦城晏如學潤心田七户各洋五角六歲童洋四角養田培生小邨景山三庸開基卓芳叔平八户各洋三角仲卿洋二角隱名氏劉品錦科三户各洋一角以上念二户共來洋八元八角○文報局交來杭州同善堂經募繼志軒胡藍花濮院綢一胥長二丈四尺○日新增洋貨寶號經募申字單陳晉府洋八元何餘慶陳芝軒二户各洋一元穎川氏銅洋兩元李仁德洋四角張長生趙幼樵印德甫安定氏柴錦山五户各洋二角以上十户共來洋十一元四角銅洋兩元○申字單城内質業公和隆衆友節省過年酒席餘資移助洋四元○杭紬公所銅洋五元○申字單蒼山愧不知人叟洋三元布捐局同人洋二元錢一百文○本日共收赤金重二兩五錢洋六十元虚對洋一個小洋七角銅洋九元錢一百文監花濮院綢二丈四尺合并聲明 
 
 
