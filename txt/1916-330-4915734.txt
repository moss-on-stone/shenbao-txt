# 1916 - 330 - 4915734

 

Page 1

 
 
   
 
 

Page 2

 
 
時評 
[外官之失職（）冷]  
　　四大失職之三中國行政由歷來之習慣及此次紛擾之後各小官吏旣不能集權中央亦不能劃地分治故爲今日之外官者首宜維持其地方之治安次謀聯絡全國爲一氣然後徐待國家制度之解决此外官之職也 
　　今之外官可分數類其一爲爭職其二爲越職其三爲荒職督軍省長之不和也省區聯合以及發電干涉之妄動也匪盗不能肅淸吏治未聞整飭也遍觀全國無有一省内和外順百事漸舉足爲各省之模範者語其成績不過不起大亂不生意外敷衍度日而已夫中國土地廣大之國也全國而並治勢誠非易則所望者各小盡力求治以立之基今曾經兵燹之省無論矣平安之地値此數月間之豫暇而仍無寸步之進此則非他人之責而外官之責非他人失職而外官之失職也 
命令 
[十一月二十六日大總統令]  
　　陸軍總長叚祺瑞呈請任命王念祖爲江蘇陸軍第二師步兵第八團第一營營長王蔚華爲砲兵營營長唐元福爲江蘇陸軍第一混成旅步兵第一團團附程鶴 
翔爲第二團團附顧德揚爲第一團第二營營長袁得才爲第三營營長計子山爲第二團第二營營長劉漢民爲第三營營長方頣穟爲江蘇陸軍憲兵第三營營長倉惟慰爲第一混成旅少校副官趙彥龍爲第七十六混成旅少校副官韓恩泉爲憲兵司令部少校副官應照准此令 
又令　陸軍總長叚祺瑞呈請任命温彥新爲陸軍第十一混成旅步兵第一團第二營營長應照准此令 
又令　陸軍總長段祺瑞呈請授朱同勳爲陸軍憲兵上尉陳興漢爲陸軍憲兵少尉應照准此令 
又令　内務部呈准江西省長戚揚咨請任命王培蓀程展雲汪懋祖張晋魁閻蔭棠汪夢九試署江西九江警察廳警正夏誠樾試署江西九江警察廳技正應照准此令 
[十一月二十七日大總統令]  
　　陸軍總長段祺瑞呈福建督軍公署軍務課課長兪紹瀛另有差委請免本職兪紹瀛准免本職此令 
又令　陸軍總長段祺瑞呈請任命林煒堂爲福建督軍公署軍務課長應照准此令 
又令　　陸軍總長叚祺瑞呈准護軍管理處都護使紹英咨請以全祥補鑲紅旗護軍校應照准此令 
專電 
[北京電]  
　　外交界消息中美借欵事銀團連日磋商或令美加入銀團但某國頗反對 
[北京電]  
　　法使又質問中美借欵事謂抵押品曾抵押於中法實業銀行有損其利益 
[北京電]  
　　胡維德公使電告法政府對老西開案頗持和平主義已飭康悌銷假來華就職商結該使即可由法起程 
[北京電]  
　　聞俄使調停中法交涉（一）以英使提出辦法爲基礎（二）對兩方墾懇切勸告不事干涉 
[北京電]  
　　内蒙劃界問題已令察哈爾都統迅速測繪 
[北京電P ] 
　　伍外總長過寗與馮會晤又過徐與張勳有所接洽今日（二十八）午後到京伍朝樞昨已赴津迎迓 
[北京電]  
　　内務總長决緩提暫以他部長兼國務會議推范源廉范力辭現段總理擬王士珍或許世英未定 
[北京電]  
　　海軍部擬下月眞（十一）日考選學生在滬舉行已派參事吳振南爲委員會長率秘書鄧文瑗等赴滬組織額五十名省選二名餘六名由華僑或死難者後裔選出 
[北京電]  
　　農商部勸導華僑旋國組織懇親親興辦實業通咨各省加意保護 
[北京電]  
　　閣議增設商稅督辦請以趙椿年簡任 
[北京電]  
　　元首特派王芝祥赴滬致祭蔡柩并敦邀岑西林北上 
[北京電]  
　　聞有人請段總理删改平政院對於内務部判詞段不允 
[北京電]  
　　公言報案將提起公訴 
[北京電]  
　　政府咨覆兩院地方自治須訂新章一時未能實行 
[北京電]  
　　府院權限問題提出草案（一）命令屬於大總統職權者由府頒發（二）關於法律預算制定敎令締結條約宣告戒嚴及海陸軍編制大赦等事應由院及主管部署具案經國務會議表决呈由大總統公布（三）遣派大使公使任免官吏由院及主管部署商定請示辦理（四）特赦復權減刑等事由大總統主持（五）國務員由國務總理選出由大總统提交國國（六）施政大計由國務總理負責（七）法令由院及主管部署執行 
[北京電]  
　　劃分府院權限問題詢之府秘書廳並無定議或係國務秘書廳主張 
[北京電]  
　　衆院一時四十分開會（一）議延長會期案照參院原案决定延至下届會期前一日止（二）動議先議查辦湯薌銘案多數通過省畧審查即日咨達政府（三）動議先議查辦徐樹錚案審查報告多數通過休息今日湯議長不到陳代 
[北京電]  
　　衆院續議查辦徐案修正文字即日又選舉院内審計委員二人補選請願委員四人未宣布散會 
[北京電]  
　　衆院將有彈劾段案四件提出 
[北京電]  
　　今日憲法協商會無結果明日之審議會難免紛擾 
[北京電]  
　　國務院官制昨已提出於衆院共計十條府官制亦將提出 
[北京電]  
　　國務院官制昨提交衆院全文共十條其四五六八條均屬總理（甲）對各部命令或處分認有碍行政院一者得中止之取决國務會議（乙）得就地方長官所管事務指揮監督（丙）對地方長官命令或處分認爲違法越權者得停止或撤銷之（丁）依其職權或特别委任得發院令 
譯電 
[廣州電]  
　　薩鎭氷今日啟程北上（二十七日）路透電 
東方通信社電（日本人組織） 
[東京電]  
　　四國財團對陳總長關於中美借欵之回答於二十五日復行抗議該團之意嚮甚爲强硬必欲貫徹其目的云（二十八日） 
[東京電]  
　　東西銀行團二十三日以來協議金融調節之策現已略定數日内當可發表（二十八日） 
[東京電]  
　　美國女飛行家卡札林司金遜女士定於來月十四日入横濱港之日本丸船來日約在日本勾留一月示其妙技然後由馬尼拉上海瓜哇歸國（二十八日） 
[東京電]  
　　據理財局之調查交戰各國戰時公債發行之額計英國百五十三億四千萬元法國百三十一億八千萬元俄國八十二億三千五百萬元義國二十九億三千萬元德國二百七十四億萬元奥國二百億元（二十八日） 
戰電 
　　其一（英人路透電） 
[倫敦電]  
　　海格將軍今晨報稱拉巴塞英砲隊頗活動今晚報稱英軍擊散浦維細厄西面之敵步軍（二十七日） 
[倫敦電]  
　　德公報云德軍已佔據羅京西南五十英里之亞力克特里亞鎭（二十七日） 
[彼得格勒電]  
　　公報云羅國退兵今在四伐拉幾州據險抵禦敵軍前進敵軍在齊尼柴渡多瑙河後佔據伐里尼與羅森特伐特間維特河一帶之陣地（二十七日） 
[羅馬電]  
　　意公報紀馬其頓戰事云意軍擊破猛禦之敵軍佔據尼查波爾西南之高地（二十七日） 
[羅馬電]  
　　今晨公報云特倫蒂洛陣線大雨如注加尼亞之敵軍猛轟第加洛與乞亞查兩山谷之意軍陣地（二十七日） 
[倫敦電]  
　　公報局宣稱昨夜敵飛船飛過東北海濱在北郡數處擲下炸彈伹迄今未接死傷與 
損失報告（二十八日） 
[倫敦電]  
　　愛士葵君今日在下議院答某議員之質問謂敵潛艇現復活動當道極爲注意自當竭力設法對付之云（二十七日） 
　　其二（德人德文報專電） 
[柏林電]  
　　十一月二十五日德軍大本營公報云前敵無重要戰事（西境戰况）里加西南砲隊暫覺活動（東境戰况）吉吉約山之敵軍進攻大受損失德奥軍在亞爾特河山隘南面雖受猛烈之抗拒仍能奪獲羅鎭數處共俘軍官三員兵八百人德軍擊破亞爾特河下游抵禦之敵軍渡河而進羅國西陲特魯塞夫林東北森林山中有敵兵大隊與大軍隔絶今仍在猛力抵禦杜白魯加雙方炮隊交轟甚烈同盟軍由南面渡過多瑙河後已佔有羅國土地（羅境戰况）意軍在摩拉斯蒂爾西北進攻塞軍在格魯尼斯特東北進攻均未得利（馬其頓戰况） 
[柏林電]  
　　二十五日下午公報云松末河有荏弱之砲火下午聖米葉爾東西砲戰頗形活動德軍在亞爾特河中段與下游獲進步麥剛森元帥之軍一部分在斯維夫土夫附近渡過多瑙河得地若干馬其頓陣線之戰局頗形沉寂 
[柏林電]  
　　二十六日下午公報云上午法軍在松末河境波俠凡斯萊東面進攻失敗此外無重要戰事德軍今在羅國伐拉幾州照豫定計畫從事進攻杜白魯加與馬其頓陣線之戰事利於德軍（二十七日） 
公電 
[張孝準等催議國葬條例電]  
　　北京西城絨線胡同中華新報館轉駿民靜仁式南行嚴諸公鑒克公喪事已由在滬同人及其家族議定陽曆十二月二十一二日開吊二十三日出殯浙江西湖塋地國葬條例聞已交院請即設法提前議定以便頒布遵行孝凖子楷强潛建藩叩 
[張鈕催議國葬條例電]  
　　北京駙馬大街益友社同人均鑒黄克强先生喪事已由在滬同人及其家族議定陽曆十二月二十一二日開弔二十三日舉殯西湖務請同人設法將國葬條例趕前議决俾早日頒布遵行無任盻禱張繼鈕永建同叩勘 
[李書城等議請國葬條例電]  
　　北京西城二龍坑貢人關彭巨川先生并轉濂伯曜海季文道腴鳳光其相貢二勤宣子琴楚相君武蕉菴武華際唐玉生愉忱丹書馨吾蘭坡宇鏡素忱諸公鑒克强先生喪事由同人及其家族議定陽曆十二月二十一二日開吊二十三日出殯浙江西湖塋地前奉總統電示云國葬條例已交院盼卽設法提前議定俾早日頒佈以便遵行李書城何成濬耿覲文同叩北京大總統段總理鈞鑒黄克强先生喪事經在滬同人及家族議决十二月二十一二日開吊二十三日舉殯西湖塋地查國葬條例有由家族自擇地點一條因决議前承電示國葬條例已提交國會務懇促其迅速表决頒布明令以便遵行無任叩禱李書城何成濬耿覲文叩大總統府蔣雨巖金小峰哈雲裳黎少平諸兄均鑒克公喪事已經在滬同人及其家族議决準十二月二十一二開吊二十三日舉殯西湖塋地特此電聞務乞兄等設法將國葬條例從速表决頒布不勝盼禱李書城何成濬耿覲文叩 
[張孝準等致黄膺白電]  
　　北京西城翠花街九號二十一二日開吊二十三日出殯西湖業經孫唐胡張鈕諸先生函致吕督軍並託伯釗崑濤少秋闓良赴杭與吕督軍接洽擇定地點特電告務祈更向貴省諸君一言以便早日成就爲盼孝凖書城成濬叩 
[李書城等致屈馨存電]  
　　湖北省議會屈馨存先生并轉同鄉諸公鑒鄂省追悼黄蔡兩公時所有哀詞輓聯等件均祈抄錄寄滬福開森路黄宅爲盼李書城耿覲文何成濬叩 
[孫文等通告黄興出殯電]  
　　北京大總統國務院參議院衆議院南京副總統各省督軍省長議會黄蔡二公追悼會各都督將軍辦事長官轉各報館均鑒黄克强先生喪事謹定十二月二十一二兩日開弔二十三日舉殯杭州西湖塋地主喪友人孫文唐紹儀李烈鈞蔡元培柏文蔚譚人鳳叩 
[佛敎總會江都分部來電]  
　　新聞報申報轉各報各官廳鑒揚 
 
 
 
] 

Page 3

 
 
州天寗寺爲兩淮各商及庫帑所建運署有監督之權前因僧人文希卽前監禁江西之石城縣亞髠聳師顯恒陷害顯憨事敗紳商恐文希透用寺欵呈請運署淸查其訟案仍由縣訊毫未干涉乃文希竟敢登報謂摧殘悮法現文希捲逃寺物寺欵尤敢僞造中華佛敎總會曁江蘇支部印信并將江都分部國記帶走除呈請通緝外恐再以僞造印信私用文書或以天寗寺住持名義在外招摇用特聲明概作無效以免貽害中華佛敎總會江都分部勘 
要聞一 
[北京特約函（四）燕生通信]  
　　私見與外交記洩漏秘密案二十一日之衆議院通過中美實業借欵合同實爲秘密之會乃第二日公言報順天時報等竟披露該合同全文引起外界之責難兩院諸議員對此頗形覺悟參院先提議請政府飭總檢廳檢舉衆院亦然司法張總長言已由檢廳着手搜查證據遂成洩漏秘密之案今略記之 
　　（一）不守秘密之習慣北京各報對於兩院之秘密會多不視爲應守之秘密故凡開秘密會之日第二日之報紙必有是項新聞隱約披露凡外交財政等莫不皆然不守秘密乃成爲習慣矣 
　　（二）此次洩漏之方法此次洩漏借欵之秘密不在政府方面必在議會方面二十一日之秘密會曾以合同全文油印分給各議員但多數决定議畢時須注明席數繳還還中嗣以時間已遲電燈又熄有未繳還者數十紙而公言報等即揭載之據今檢廳至該報館搜查之結果其原稿確爲油印之合同全文也 
　　（三）洩漏之原因是日之會散出時外國新聞記者爭先恐後詢問議員是否爲中美借欵之事故如順天時報殆從外交政策上有披露之必要至於公言報亦純爲反對陳錦濤及反對中行之計畫故認爲有洩漏之必要不問爭私見之影響於外交與否眞可嘆也 
　　（四）洩漏之影響近日四國團之質問雖未必盡因報紙之披露但合同全文一經揭載乃供反對者之參考又國内商人聞烟酒公賣稅爲抵押紛紛來電詰責此中又生問題而四國團質問據新支那報所載尚須有其他處置確否不可知要不無受洩漏之影響 
　　（五）檢舉之進行此案由地方廳王檢察官昨到公言報館搜查果得印刷合同全文一面又到衆院訪湯議長謂須查議員出席人數簿及繳還之合同印刷物查明未繳者有若干人以期水落石出但已繳還之印刷物亦有未注明席數者誰爲已繳誰爲未繳殊不易得其眞相而公言報之洩漏秘密則已無可遁飾不知將如何辦理也 
　　（六）今後之秘密會自此案發生张今後之秘密會或可稍見愼重但亦有無須秘密而必開秘密會者殊爲可異惟其秘密會太多所以令人輕視而以秘密爲不足遵守也乎 
[孫徐去職後之北京政局]  
　　字林報二十三日北京通訊云北京政局之疑團近數日來較覺顯豁不服總理與内閣之孫洪伊已被擯出閣矣博得國會議員詛咒之徐樹錚已見風勢不順辭國務院秘書長之職而去矣於是興波作浪之兩中心點皆已撤消而政界空氣遂爲之一淸聞此種令人愉快之發展半因於徐世昌之調停初徐不願擔負若何責任態度可謂高超以此行徑盤馬彎弓徐徐取得一元老之資望此老不出如蒼生何作此想者幾居中國之半迭經勸駕徐始緩轡來京試睇視之則其所經之路固已康莊大道矣傳說徐已和解總统與總理之異見蓋前者已允免孫洪作職而後者亦願使其爲人憎惡之秘書告退也據華人言總統所以决計罷免孫洪伊之理由頗饒趣味孫初擬據其原有之地位以抗總理乃謀組織一政黨以天津爲根據而以馮國璋爲基礎若馮果降心相從則要人之歸附孫者自必不少總統恐開罪要人故不遽即去孫未幾孫所派以運動馮者未能達其目的而馮又揭明擁護段總理不願與孫同謀之態度至是總統辦法遂决而有十一月二十日内務部總長孫洪伊免去本職之命令此舉實爲總理開讓步之門是以總理之心腹徐樹錚請辭國務院秘書長之呈文乃於二十二日載諸公報矣從前政治之停頓在於孫段之相持不下今則總統與總理聞已和好如初都中有段將自行辭職改組内閣之說惟軍人派容其告退與否尙難探悉也馮國璋之不加入反對派殊足鞏固段之地位第段無總領朝政之才則又衆所共認使段仍長陸軍而以總理一席讓徐則内閣改組當不致大起風波除徐氏外有候補總理之希望者爲參謀部長王士珍蓋以王在陸軍中有此必要之身分也徐樹錚如不外放終必爲擾亂之分子其人有袁世凱第二之稱小有才性狡黠段無徐則不能辦事若徐在國務院或在北京仍得一位置將來徐仍必竊權自恣凌駕段氏或且權傾内閣以逞其私其能否有福於中國殊不可必今日中國固亟需强幹辦事之人材然徐爲舊派人物不解時務是否具有爲總執政鞭者所必需之思想經驗則誠另一問題也孫洪伊今已脫離政府關係其人乃國民黨有色彩之政客亦以自圖私利爲謀聞天津推廣法租界之鼓噪風潮孫亦負推波助燄之責思欲利用之以破壞段内閣之信用今天津問題頗使政府爲難恐俄日兩國駐使行將出場干涉矣孫旣免戳勢必貫注其力藉老西開事使段内閣爲外交所困故吾人所望者政府宜放孫於遠省是也 
[外部通電報告老西開案]  
　　天津老西開（即海光寺窪）交涉一案政府與法代使法外部及英使朱爾典出爲調人各節迭誌本報外交部最近曾密電各省長官詳述此事原委其大意謂天津海光寺窪（即老西開）地方毗連法國租界前淸光緒二十八年駐津法國羅領事致函前津海關道請將該地歸入法國租界當時置未答復十餘年來比商儀品公司及其他外商在該處購置地畝地方官均通融允行故法領亦未重申前請民國三年九月法工部局忽越界派捕站崗修龐築路經與法使領極力爭議四年春議定維持現狀辦法界内所設巡警彼此皆不撤去工程彼此皆不興修是年九月法工部局忽又定期在該地内抽收捐稅經本部與法使抗議彼援據羅領原函視爲從前已得之權利不肯退讓再四交涉彼允以一半劃歸法界餘地退還中國本部反復辯論法使一味堅持本年一月法使又定期抽捐部允將此地闢作商場以資調停法 
使不允嗣復允在該地内設立管理局以特派員及法領爲局董中法各選議員兩人專辦局務並允聘一法人辦理警察工程等事宜兩方商有頭緒因法領必須另加密約聲明若干年後即將該地併入法界議遂中止最後我復提出草案三條較前開合辦之法再略爲讓步法使仍堅持執劃界之議不受商量六月間法工部局率法警在該地安插木標法旗修改道路商民大譁當經派員商阻九月法代使迭次聲稱如再無切實辦法即將華捕勒令出界並完全佔領不再劃還一半云云當由本部再三駁拒而法代使愈偪愈緊動輙限期要挾經本部百端詰辯毫不鬆勤至十月二十日下午法領遂拘留華捕强派法警本部一面與法代使嚴重交涉一面電駐法胡使向法外部抗議爭執旬餘脣焦舌敝至十月三十一晚始由部與瑪代使商定將華警送回原駐地點中國政府許將海光寺窪地方自闢爲商場一日晨北京英文報據實登載瑪代使見報即來部嚴詰藉口中政府故意洩漏交涉内容致使彼受旅京法人之攻擊意將商明各節一概推翻經本部嚴詞駁詰置之不理我駐法胡使三十日來電又云法外部堅稱須允其尅期劃界方能撤去法警較第一次和衷商辦之言語氣轉鬆爲勁本部體察情形爲始終顧全兩國睦誼起見不惜委曲求全量予轉圜（未完） 
[段總理之談話（飄萍通信）]  
　　自孫洪伊免職令下徐樹錚氏又復辭職而去月餘以來起伏無定之政潮似一時見其平息然政界傳聞報紙記載有攻擊許谷陳諸閣員者有鼓吹眞正之段内閣者有謂段總理不久仍當去位者有謂總統曾派某某往勸某公辭職者羣言龐雜謡諑朋興甚矣其黨爭之劇烈而政局險象　環生也 
　　段總理祺瑞以不欲多與人談話聞於時說者謂其對於政治之興趣亦頗冷淡記者欲一窺政局之眞相與其將來之變遷乃於今日（二十六日）上午先達一函下午三時訪之於府學胡同之邸宅至則已有客在（聞爲曹錕督軍）約候三十分鐘乃入見段君風度極沉靜談話聲浪甚低頗似多見賓客以後略形疲憊者記者因首問近日貴體適否叚君答言近日頗適也記者問曰自政潮中一二問題解决而後内閣當一時歸於平靜敢問今後政治之進行總理之意見如何 
　　叚君言曰余在項城時代政變發生之際已决計退養西山不思再出嗣以時局糜爛將供他國人之利用吾人爲國家計乃又出而當收拾之任今大總統就職命祺瑞組織内閣當時惟從先調和各方面意見之一點着想故組成羅致各方面人才之一混合内閣本來國家用人惟取其才不必問其屬於何派當初組織之時亦未始不以爲得而熟知其竟與預所期望者柜反也言下似不勝其感慨之意者 
　　段君續言曰至於此次之政潮余亦不欲多述惟孫君伯蘭之爲人余不取焉人謂其但知有黨不知有國余以爲不僅此也今雖似歸於平息然無中生有之言論極多固未可視爲完全消滅者承問政治之進行余意財政爲國家命脈無此則庶事無改進之望故今後第一惟注意於財政其方法則首在籌欵以收束各省軍隊圖今後支出之減少以言目下之財政狀態每歲不足每月不足長此以往惟有破產之一途故已屢與閣員商議欲通盤籌劃力事節省雖不能量入爲出而必求其漸近若夫收束軍隊並非棄軍事而不講也軍事之在國家不但以維治安蓋爲外交之後盾故凡關於根本之設施仍力求進行而不怠所謂根本者如各處之製造局雖有之而每不足以資實用是爲根本之一所宜改良者又我國軍官人才爲數不少余前在保定學生甚衆今日不乏致用之材然屬於中下級者爲多而上級軍官人才則比較爲少是又爲根本之一所宜預備者當民國二年之時本有此種計畫余以與項城政見不合故迄未實行彼時計畫原定每年經費爲若干期於若干年内造就若干人語至此笑曰君爲新聞記者余幾忘之矣記者曰但請言之不能詳情入記事可也段君乃續言而關於實業敎育兩大端更發抒其偉論終乃以財政如此恐不能爲所當爲滋歎息焉然段君有久於其任之意則已可於言外見之矣 
　　記者問曰近日北京之報紙有言現内閣於内務總長以外尚有須更動者敢問總理之意何如叚君答言苟非至萬不得已時必不欲有所更動且更動亦至難提出之人往旆不易通過於國會任可澄之長内務固已被否决矣但知有黨不知有國可慨也記者因問繼續提出者究爲何人于右任乎段君曰非也錢能訓乎李經羲乎段君言錢李兩公從政甚久經驗亦多但使長内務不得其同意也記者問然則今後所提出者爲何如人段君言此屬難事提出甲派者乙派否决之苟提出乙派者甲派又必否决之矣且意見太不一致者不可以共國事前次先後提出汪陸兩君爲外交總長皆被否决時曾有人薦及某君等余以閣員意見太不一致一誤豈容再誤豈容再誤故未允其所陳今後對於内務亦必擇一相當之人惟此時確尚未定耳 
　　記者問曰意見不一致者旣不可以共國事然則現有諸閣員可謂爲意見一致否乎叚君答言大體尚可謂爲一致記者問財政總長有辭職之說信乎叚君曰前次曾有辭職之意近日則無之也記者此時方欲興辭而尚思對於外交問題試其一問首及鄭家屯案昨日第八次之談判其結果如何段君答言此未可以宣布記者問警察權問題東報有言我政府已許之者眞情如何段君曰此項今日確尚未許之也但余之意小恥小辱不妨一時忍受惟國人不可不思他日如何不受恥辱之方法記者問老西開案如何叚君答言尚未解决惟此案結果恐終不能十分良好（此語聲浪極低幾不可辨不知有誤否）語至此談話已越半句鐘乃興辭而歸作此通信倘有誤犯之處責應在記者也 
[杭州快信]  
　　吕督軍致各軍隊機關局所電奥皇薨逝自二十七日起下半旗三日並於三十日大喪期下半旗一日以誌哀忱 
　　財政廳經常費年計六萬元莫廳長以收支不敷呈請財政部每年酌增預算經費銀一萬八千元於昨日奉部批照准 
　　財政廳長於昨日將徵存印花稅烟酒牌照稅計五萬元委託中國銀行滙解中央 
　　吕省長接楓涇自治委員施能電謂嘉善楓涇糖捐分局見人民買食糖十餘斤輒扣留索費肆行苛擾人民惶惑乞迅嚴飭禁止 
　　公民王行昨請願省議會擬創辦錢塘江輪渡 
　　江浙絲調機織聯合會爲繭行條例業已請願國會電致吕省長請暫緩施行 
　　聞岑春萱擬於下月初來杭 
　　嘉湖鎭守使王桂林寗台鎭守使顧乃斌於前日晋省面謁吕督軍協商軍警各防辦法 
[徐州特别快信]  
　　張勳昨電徐東海曁段總理請敦勸李經　出任内務總長 
　　張勳電保董翥軒任魯省長 
　　張文生鎭守使李慶璋道尹惲毓昌參謀長定今晚（二十六）赴車站歡迎伍廷芳總長 
　　張勳贈名伶孟小如王蕙芳王瑶卿每人川資八百元 
　　贛省長戚揚定製張勳之瓷像已派吳某送徐張弼廷昨日出京回徐卽謁張勳禀報一切 
　　張勳派人在贛採辦之軍米已陸續運送來徐 
[南京快信]  
　　馮副總統昨電段總理敦勸勤求治理又電大總統陳述政見二項（一）關於外交上之應付（二）關於調停後之政局 
　　總統府秘書唐浩鎭前日又出京來寗謁馮副總統就商要政今日午車回京復命 
　　省議會定下月一日休會舉行追悼黄興蔡鍔兩公大會 
　　儀徵縣烟酒業代表張格書等公函省議會請議改良烟酒稅辦法以紓民困案卽付大會討論省議會議决地方預算歲入項下應增漕南特稅歲出項下應將水上警察及警備隊二項暫由地方墊支一案已咨省署查照施行茲聞省署以是項歲入歲出前已列入國家預算除電請財政部核復再行公布外昨特咨復省議會查照 
　　陜西省議會昨致蘇議會電云本會被蹂躪後業已通告休會並咨請省長查辦在案現據省長來咨已將罪犯提交法庭依法訊辦本會定本月二十九日繼續開會特聞 
　　甘肅省議會電蘇議會請力爭議决單行條例職權 
　　廣西省議會來電請協爭總統由省議會投票以國會爲檢票决選機關 
　　建築華園各界昨已開聯合籌備大會决計積極進行 
　　寳應釐局長舞弊被部派員姚東彥查出昨已撤差 
　　十二月十日中央舉行全國禁烟聨合大會除夏寅官王幼山代表列席外聞齊省長擬派總務科長梁玉書入京參與會議 
　　財廳昨通飭各屬嚴催將已徵各項雜稅限十日内解省 
　　淮揚道尹左杕周前由徐來寗昨竭齊省長禀承要公 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[陽曆年關之財政籌畫]  
　　陽曆年關將届財政上應爲一大結束財政當局者對於此項結束正在督飭辦理之中殊對於外債償還案之結束尤爲注重茲據當局者之言本年償還之外債合計不下一億一千五百萬元約略計之以鹽稅抵借之各債欵償還額約四千二百萬元以關稅抵借之各債欵償還額合計約五千五百萬元關稅收入不敷另由鹽稅餘飮欵項下提撥一千二百萬元藉以填補鐵路郵電各借欵合計約一千萬元由交通部特别會計營業贏餘項下撥付其他地方各項借欵償還額合計約七八百萬元由各地方指定之償還財源如數付淸並聞財政當局以近時金庫匱乏稅收短絀（指中央直接收入言）而各省應解之欵又復疲滯曾迭次電促各小催解已經認解之數其中得電即先後滙欵者固有而未解者仍不在少數日昨該部又接到山西財政廳長朱善元電略謂近奉疊次催繳中央解欵晋省庫空如洗羅掘俱窮實覺因應爲難惟素 
以維護中央爲職志無論財力如何困迫自當設法籌解以符先本後末之義現在先行籌措數萬元不日解京其本朋應解之欵額當與下月應解之欵一併解足總之本年晋省所認解之二百十萬元當儘年同内陸續解京苟有可以設法之處萬萬不至短少惟乞鈞部俯念晋省財政支絀情形勿過於督促云云其在部中一方面財政討論會亦迭次開會討論一切昨日下午二時該會開會所討論之議案爲所得稅與營業稅可否同時並行抑先行一種之議案此案不過爲政策上之討論並未提出條文討論之結果多數以營業稅東三省等處有已辦者且各小又有釐金若再辦營業稅恐取民太重難於實行即必欲征此新稅亦祗可擇其一二作爲試辦至所得稅以前並未舉辦此稅爲良好之稅源不如先辦此一種政策上之决定不過如此至詳細討論須俟法案擬出然後開議 
[憲法研究會公祭蔡松坡]  
　　昨日憲法研究會派中人假先農壇公祭蔡松坡先期由籌備員籌備一切壇門外立有柏枝大牌樓一座顔曰蔡督軍追悼會祭位設於太歲殿中奉蔡公軍服小像下設祭筵筵前懸熊希齡等及湯化龍等祭文殿内外懸輓聯殆滿約三百餘付自午前九時起與祭者已陸續而至午後二時許到者達三百餘人分爲兩起致祭非議員爲一起由熊希齡君主祭陳任中君讀祭文兩院同人爲一起由湯化龍君主祭李國珍君讀祭文祭畢互談蔡公後事及靈櫬回國消息均欷歔不勝至傍晚始各分道而散其公祭禮節（一）奏樂樂止（二）主祭者就位（三）與祭者就位（四）迎神一鞠躬奏樂樂止（五）上香（六）初獻爵（七）讀祭文一鞠躬（八）亞獻爵（九）三獻爵（十）送神奏樂樂止一鞠躬（十一）禮畢退 
[林傳甲請總統減俸興學]  
閩侯林傳甲近上大總統書云大總統鈞鑒竊聞損下益上其象爲損損上益下其象爲益是以天地交泰天地不交否我大總統手建共和於民國紀元之先再造共和於洪憲紀元之後人心思 
治否極泰來我大總統以起義之元動膺元首之重任與美利堅之華盛頓相同國人皆以華盛頓待我大總統實無異於國父彼袁氏依前淸之末光爲帝制之　　不足比也我大總統自繼任以來一切袁氏苛法剗除殆盡惟袁氏損下益上自私自利者尚有一事未及改良夫世界最富之國莫若美利堅自華盛頓以來大總統年俸祇美金七萬五千元僅合中國十五萬元袁氏在位月俸四萬元合計四十八萬元比之美國加三倍有奇於是議員官員之俸亦因之而增内則加稅以歛怨外則借債而喪失國權國立學校尚未盡開敎育部恒以無欵爲辭雖以武昌起義之名區南京爲共和之開始廣州與各國通商最早人才薈萃升學者多擬設國立大學籌畫四五年總長屢易至十餘人之多猶未嘗開辦無非以國庫無欵藉口查大學校令國立大學由國家經費支出之中國雖貧如果我大總統以華盛頓爲法年俸如美國之例儘可足用節存國家經費每年三十三萬元武昌南京廣州三大學校每處有常年經費十萬元不難同時開辦咸底於成公民素知我大總統持躬廉讓熱心興學今年北京私立新華商業專門學校募捐仰蒙惠助三千元不至中輟凡屬敎育界實業界罔不感戴然其事如子產之乘輿濟人其數如孟子所謂車薪杯水北京國立專門學校農工並峙商業缺如私立新華庶幾鼎足邇來學風趨重法政學生習實業者又鮮有完善之學校倘蒙每年補助新華商業學校三萬元始終維持可以百世不敵我大總統旣以國家經費辦理國立大學大公無私之心昭示於天下國會議員爲國民代表亦必各具天良昔袁氏以歲俸六千元覊縻議員開院以來對於國利民褔之事毫無補益各省公立專門學校不過一二法政其餘農工商專門學校辦理寥寥國家旣不以國立學校爲事於是省立中等學校縣立高等小學校城鎭鄉立國民學校皆不能積極進行如果國會議員注意國立學校則各議員年俸比較日本初次議員歲僅二千元每人可節存四千元雖邊遠省分如新疆吉林黑龍江每年亦可得八萬元辦一專門學校其他議員人多之處更可辦理專門學校兩三處一轉移間二十二省皆有國立專門學校省議會必注意於省立之學校縣議會必注意於縣立之學校城鎭鄉議會必注意於城鎭鄉立之學校敎育普及不待强迫國民所仰望者實惟大總統一人吾國患貧患弱東西洋良法美意未能實行如果 
國立大學專門推廣各處則歐美畢業各生亦不至投閒置散密圖破壞他日中國之富比諸美國中國之强比諸日本千秋萬世謳歌國父者民不能忘惟大總統實圖利之 
　　按中國財難至今日可云極點而官吏與議員之俸給仍特爲優異如林氏此書蓋已略舉其大凡矣此所以外債山積危瀕破產而國人之奔走營謀於官吏議員之兩途者曾不一爲置意也惟是林氏旣已舉其端大總統當必有以竟其緒且中國政局中可節省之金錢不僅俸給一端如去冗員裁閒職淸釐糜費陋規等其可節之經費亦必不亞於減俸以此餘財再益以固有之收入則維持政費興辦實業均自無難今日窘况亦可稍解難之者或以俸薄不足養廢水淸必至無魚爲慮然而官吏議員均民國之國民但憑天良以細思民國之前途何不可捐棄少　　給以共扶垂危之國運若但求個人懲望之所足則無論俸給如何優異如例外之取求終不能盡免於患得患失之鄙夫故我望大總統毅然採林氏此書之辦法以爲國人倡也 
[法官迴避本籍之問題]  
　　國會議員張瑞萱等以司法官廻避條例有弊無利恃提出建議案求决取消其文云竊維訴訟通例以口頭審理爲原則民事判决以適用習慣爲要義任用法官之標凖務與當地語言風俗無大懸殊庶審理不生隔　判斷亦少錯悞查元年公佈之法院編制法及訴訟律管轄各節均有臨時迴避條文蓋一方圖審判之便利一方慮有親故嫌疑令其自行引避否則有利害關係之當事人得行拒却意美法良無可訾議若謂賄賂請託勢難禁絶此只係於人之良否並不關乎地之遠近自國會被摧法治失效司法部迎合袁氏意旨定一迴避本籍辦法不顧法律之規定不恤人民之疾苦以秦越肥瘠不關之人聽閭閻雀鼠相爭之訟兩年以來各省法庭黑闇日甚一日哀哀小民呼籲無路司法改良之障碍莫甚於此本員以爲法官迴避本籍之例實屬違法害事防弊而弊益滋且行政人員旣已破除限制法官更無獨須迴避之理由應立予廢除嗣後任用法官宜專就本省或近省量才選用謹依議院法第三十七條提出建議案是否有當乞付公决 
　　按官吏迴避本籍爲前淸牽制在位者之一種政策而行之旣久成爲習慣民國初元本籍人之官本籍者又間有授人口實之事端發生此袁氏時代所以又有官吏迴避本籍之條例也但以實際言官而賢良本籍也可卽不本籍亦無不可反之則不本籍固多可訾即本籍亦安見其遂盡易本來面目國家用人但求於國事有濟本籍不本籍原可置而不問必先横梗一省之界限於胸中則轉多周折矣至於言語風俗習之自可相通張氏所慮蓋亦不生問題惟是中國人所急須打破者乃在省之一字舉國上下皆宜看破此關固不僅國家用人一端爲然也 
[處置粤軍事之中央辦事]  
　　國務院咨覆副總統電文衆議員饒英裳前曾提出質問案質問政府如何處置在粤客軍現已由國務院答覆略謂查自事變以來各省軍隊驟增勢須通盤籌畫分别軍隊之優劣以爲去留之標凖徒以内外財力同一艱窘以致裁汰編留未能及時辦理在粤滇軍勞苦情狀中央時以爲念迭經電商陸督軍就近設法收束惟餉需所關一時未能遽行解决此對於滇軍設法區處之實在情形也原質問書又稱政府目下有無酌籌接濟該軍餉項等語查刻下庫欵如洗已達極點而各省請求撥欵者猶復絡繹不絶中央處此地位幾至應付已窮現因滇軍待餉孔亟已由國務院電達陸督軍於下月應解鹽欵項下撥給五十萬元俾資發放此對於滇軍所需之餉項設法籌措之情形也云云 
　　關於粤省軍事問題陸督軍苦心計畫獨力難支旣乏軍餉又多阻梗故迭電辭職返里養疴事爲副總統所聞特代陳中央准陸督軍來京面述一切其電文云大總统鈞鑒段總理鑒賡密國璋前聞廣東陸督軍因辦事困難自請辭職當經去電勸慰頃接微電略云榮廷駑鈍重任難勝量力乞休敢云高蹈辱承慰勉感奮交縈粤事糾紛文電難罄榮廷電竊入覲面求方略如蒙兪允即入謁鈞座密陳一切敬祈婉致中樞代達意悃此行往返不過一月粤事部署粗定暫飭師長譚浩明護理當無他處等語竊謂粤事關係大局必應早日規畫而内容旣極複雜自非文電所能詳悉由陸督軍入都面陳得與政府酌商一切善後較易著手似可俯允所請免致遲緩而誤事機特電陳聞伏候鑒核國璋叩箇 
[奉天再興征蒙軍]  
　　前者巴匪力竭調停息兵回旗以不了了之識者早知其必有死灰復燃之一日今果嘯聚三千餘人重至距洮南北方五百餘里等處擾亂治安奉天張督軍以前次派出各軍業經調回今復聚衆寇邊亟應預爲防範業委砲二十七團團長張作相爲征蒙總司令二十七師總稽查長蔡閣臣爲征蒙軍務帮辦該師參謀處將派出之軍隊計騎兵二十七團（内缺二連）及王永淸所屬馬兵營一營步兵百七團第三營及該營機關連（計機關鎗四桿）砲兵第二營衛生兵一隊輜重兵一排編制完善惟因前蒙匪北退時將洮南縣以北焚掠一空赤地千里夜宿飮食較前諸多不便故各軍隊須將帳棚及行軍鍋竈及軍用物品全行運載並先備兩月糧餉隨營運往而拋奉天某報則以蒙匪復熾爲謡言謂由軍隊調動之誤誤所致云 
[漢口大慈善團體之盛會]  
　　漢口自辛亥兵燹後迭遭時變民生困難流離載道每届冬寒流民乞丐充塞於道攔途要錢警察雖極力禁制無奈若輩迫於饑寒拘禁責罰非其所懼人數又多棲流拘留諸所實不能容納以故紳商各界好善之士特組一大慈善團體定名爲慈善會於冬令施發棉衣米票蘆蓆等項於夏令則送診施藥贈棺等項於遇水火災祲亦立刻舉辦急振並組織棲流所育嬰局貧兒學校養老院等附屬機關近更擬辦貧民工廠推廣各慈善事業惟經費支絀該會長蔡輔卿特於前月晋京勸捐蒙大總統捐銀一萬元並飭撥京漢路局所購漢口基地二千方以爲建造學校工廠之用又頒題匾聯以責表揚段總理及各部總次長曁各重要京官亦各有捐助共計得洋七萬五千元而歸茲大總統所頒匾聯已由王兼省長僱匠製成（匾文爲策被羣生）於二十三日派軍署參謀普民康蔣秉忠二君率軍樂隊乘巡艦楚信號護送來漢由招商碼頭至慈善會所沿途鳴鞭迎接是時諸善董曁漢上官紳商學各界領袖名人均在會中恭迎至中堂　掛齊同匾聯行三鞠躬禮貧民小學生唱祝詞亦向匾行禮並向行政官來賓鞠躬申謝禮畢接續舉行該會在政府撥給地皮上建築會所之奠基禮成蔡會長陳述該會組織之歷史并致謝來賓旋誦開會詞略云慈善範圍廣大敝會博采羣言咸以孤兒院孤兒習藝所孤老院貧民醫院貧民留養所殘廢棲宿所習藝所爲慈善之要務冬振夏茶牛養死葬爲慈善之常經諸多善舉量力實施敝會同人因當奉作金科玉律恪守遵行業命匠估工繪圖矣猶恐見聞不廣尚希高誼訓誨次由蔣秉忠參謀代讀王兼省長訓詞多頌廳之語次由江漢道尹趙基年代表朱鳳岩演說略云趙道尹對於是舉極端贊成擬呈請省長撥禁烟罰欵數千串以設貧民學校如基址不敷并願請省長撥助官地以體元首嘉惠窮黎之德意次由交涉員吳仲賢演說大致謂慈善範圍廣大希望該會大加擴充將一切啞瞽之民悉加以敎養次由林鎭守使人代表王之華及周警廳長侯知事曁各團體各致祝詞蔡會長接誦謝詞乃向國旗行禮共拍一影而散 
　　按慈善事業者救濟國家小部分無告之民與兵荒水火偶起之事業也故向來慈善事業之團體不過爲一地一事而設今則失業之民徧國中以慈善爲救濟必須如漢口鉅大之團體徧國中而後可然此等鉅大之慈善團體財力稍弱之區即不能辦則其地失業之民將何如耶吾故謂今日處置此失業之民不僅地方慈善團體之責中央政府實宜引爲已責也已 
[鄂公民請查辦高檢長案]  
　　鄂省議會開幕以來各縣公民陳請彈劾知事者先後有十餘起該會議員亦自提有彈劾官產處長警務處長二案匀在審查中結果難以測度頃又有黄陂公民周兆熊陳時等陳由議員童序壎介紹謂高等檢察廳長違法徇私請咨省長查辦聞本案原因由於前任黄陂知事徐傳篤貪贓虐民劣跡多端經全邑公民胡國璽（現爲省議員）等先後在省長署財廳高檢廳控告嗣奉財廳批以事屬司法應由主管機關核辦王兼省長批示亦然而高檢廳自經該公民等六月二十一日起訴後迄今已達五月呼號再三始飭後任方知事查復繼飭方知事重行詳細查復終將原狀及方知事之覆呈令徐傳篤自行答覆任意延展不提公訴此周兆熊等所以呼籲於代表民人之議會也其援引條文大致如下（一）各級審判廳試辦章程第一百零九條凡檢察官收受訴狀須於二十四小時移交審判廳（二）修正刑事訴訟審限規則第二條二項偵察十五日預審十五日公開二十日（三）司法部通行知事犯罪辦法訓令縣知事犯罪仍由有管轄權之機關傳訊（四）現行刑律第一百四十六條檢察巡警官員於刑事告訴告發自首不應受理而受理或應受理而不受理或不爲相當之處分者處四等以下有期徒刑及拘役或三百元以下罰金 
　　按今日之司法會議全神注意於司法獨立大總統亦以早日獨立祝司法則我國司法前途又有一線布望矣雖然司法獨立不僅在形式之尊嚴也尤須有以樹立其獨立之精神前此司法獨立之所以推翻者雖曰袁政府然司法官之舞弊枉法實有以見輕於國民而遺政府以口實今各省控告法官之案紛起威信掃地已盡鄂之高檢長其一證也然則言司法獨立者盍先返而求其本乎 
[湘人追悼黄蔡之餘聞]  
　　黄克强遺像十八日入祀烈士祠已紀前報是日各界人士護送乾近萬餘人沿途舗户均燃爆致敬遺像入祠後由龍研老上香主祭趙范兩君各派代表蒞止以表誠敬 
　　十九日旅省寳慶同事人假黄泥霞寳慶中學校開坡公追悼會午前九時開會主祭者爲譚心休次爲軍界致祭代表係胡兆鵬旣而二師九連兵士齊集禮堂前甬道兩側撮影蓋該連連長謝煜　寳麗八也再次爲省會議員最末爲女界會場布置均極完備上供坡公遺像其側懸有挽詞云拚一死爲四百萬同胞爭回人格願再生提五千年祖國獨立寰球　有葛君龐者與蔡坡公同里述坡公軼事謂坡公家世寒素其能入塾肄業者實得樊君錐之力樊爲坡公之蒙師時時　助始得成就蓋其人爲勝朝之拔貢生早能識坡公於幼時謂其必成大器也 
　　常德各界人士亦定於十一月二十二十一二十二三日開黄蔡追悼會以烈士祠爲追悼大會籌 
備處並先於十九日上午八時時由各機關各團體各學校各派代表二人齊集商會迎像入祠其追悼歌云洞庭衡岳秀靈鍾並世兩英雄一造再造共和功靑史播芳縱大星忽墜後先同箕尾竟乘空普天同悼慨無窮涕淚灑西風 
[山東省議會之追悼會]  
　　二十五日魯省議會諸公追悼蔡黄兩先生及本省死義諸先烈在公園開會大門北向高結松柏綴以綵花外額書追悼會三大字内額爲薄海同悲四字由大門而南平列東西門二内外額曰光爭日月曰英名千古曰功重宇宙曰一代偉人由東西門而南爲内門額爲國家柱石皆結束松柏綵花如大門同又内爲深長之甬道其上幂以藍素布並古今畫屏惟爲多數輓聯所遮掩不能辨識過甬道後爲一極大棚場内圈爲數小棚巍然東向者北爲主棚蔡黄兩先生神位在焉上懸兩先生肖像及其略歷下設香案並羅列盆菊數行其北爲本省諸先烈棚上懸徐子鑑王鳴雙邱丕振徐炳炎劉季瞻等肖像其下之設置如主棚等南爲來賓棚對面爲一大演說場皆冪以藍素布與甬道無異惟棚内點綴無數藍素燈籠微有不同耳省議會全體輓蔡黄云地靈人傑誕生都在三湘先後奮奇謀終推翻四千年專制楝折榱崩相距不過八日連番驚噩耗誰摺拄二萬里神州又輓諸先烈云英才起齊魯之問爲天下犧牲有志未成身遽死崇祀繼蔡黄而後看山東豪傑立名不朽氣如生省議會會長張公制輓蔡黄云節逢雙十徧國中彩斾飛揚同慶共和復活看者番山河再造幾費艱辛成功不居册載消除豪傑氣時過重九滿岡上黄花璀璨都爲自由爭開奈後顧風雨飄摇遽傷遲暮費志以殁三湘憑弔大夫魂 
 
 
 

Page 7

 
 
時届九　首由贊禮生導省議會金體議員詣蔡黄兩先生神位前行禮又同詣本省先烈位前行禮次壓城製錦市高小校及第九小校第二女子師範校正誼中校乙種工校專門商校及工校至行禮又次國國代表鄧君天一督軍代表陳君明俟　縣代表蕭君樹軍等亦皆次第行禮學界軍界商界之至者不可勝計直至午後四時來猶未已 
　　省議會諸君行禮後同赴演說場場之大可容萬數千人座爲之滿首由省議長登台報告開會宗旨嗣王爕臣吕瑞卿王拱辰及蕭樹軍田爕臣孔則均張宏基鄧天一于佛航鄒因辰周履安諸君相繼演說語多沈痛至足感人時至正午休息一小時復開會演說首張篤廷次單岐東畢殿開常明倫孫亦奇相繼演說再次由連索蘭卿女士登場演說含有一種悽慘之色令人感動時已三句鐘主席聲明散會是日到會者共計不下萬餘人 
[皖垣各界歡迎柏烈武]  
　　前安徽都督柏文蔚此次因公由滬而寗由寗而皖省垣紳商學各界領袖如吳季白趙春木管昆南王蘭亭王立齋李迺璟程鳴鑾洪孟揆胡祝如辛乙旃諸君等數十人曁東南路商團中西路商團均列隊同至江干迎迓省長亦派代表及衛隊迎接於今晨（二十六日）四時抵岸柏君下輪後即赴接官廳小憇與諸父老話叙一堂語多愉快旋即興辭而散乘肩輿入城至安武軍總司令部署暫庽現省議會擬明日（星期一）在該會公讌紳商學各界擬星期三假商商公讌届時必有一番忙碌惟柏君重歸故鄉丰采猶昔而默察皖中狀况已不勝今昔之感矣 
[皖省會議决延長會期之茶會]  
　　昨日省議會於午後二時開茶話會議員到六十餘人是日專爲討論延長會期因省長交議之預算案均未議及現正由特别審查會審查於第六年度預算核減增加尚未完畢須俟審查報告結果咨覆省長後再行提交大會通過故均主張遵照會章延長會期二十日以便討論預算案衆皆贊成時已四點餘鐘遂散會 
地方通信 
[蘇州]  
　　警廳保護獅林寺傳戒蘇城獅林寺今冬傳戒該寺方丈誠恐有流氓地痞藉端滋擾特懇求護法潘紳祖謙等呈請警察廳長出示保護經崔廳長批云據稱該寺舉行傅戒請求給示保護等情事屬可行仰候繕就布告發交東區警察署轉給可也 
　　署警逼斃人命案上訴吳縣公署警副役姜桐生前在虎邱木耳場威逼陸兆華投河身死一案業經縣署迭次庭訊前日判决處姜桐生三等有期徒刑四年十個月姜以伊係副役所犯之罪應與署警正身同科方昭折服特由姜母投狀高等檢察廳提起抗告矣 
　　水警第二廳所屬職員一覽表第一專署長兼第一分署長沈葆義駐閔行鎭第二分署長沈兆榮駐靑浦第三分署長王壽良駐上海高昌廟第四分署長李耀樑駐南滙大團鎭第五分署長池耀宗駐嘉定第二專署長兼第一分署長師景山駐無錫第二分署長張毅然駐木凟鎭第三分署長丁葆貴駐太湖東山第四分署長殷彤熙駐宜興第五分署長吳錦標駐武進第三專署長兼第一分署長仉志鵬駐蘇城第二分署長王士琳駐崑山　第三分署長薛如江駐常熟第四分署長仇雷駐吳江第五分署長兪鏽彥駐平望鎭游緝隊隊長李標勝靖湖第一艦艦長懐宗邦仁勇第二艦艦長葛長發陪戎第三艦艦長閆長義昭武第四艦艦長孫秉倫 
振威第五艦艦長周維屏江安第六艦艦長柯益康洪平第七艦艦長吳秉春靖平第八艦艦長李紹會以上遊緝隊及八淺水兵艦專司遊巡蘇松常太等處 
[松江]  
　　泗涇國民學校聯合游藝會泗涇鄉公私立國民學校由學務委員姜仲葵君組織聯合游藝會就前鄉公所佈置會場於十一月二十五日上午始開會兩日因各校游藝目次共有一百十餘節當日僅試演其半故二十六日繼續開會男女來賓及各鄉學校團體逐日到有三千餘人之多會場上甚形擁擠幸經各職員竭力維持秩序尚不至紛亂是會經請松江縣學務科長視學員及諸前輩先生蒞臨評判並由鄉敎育會分别給贈奬章云 
[揚州]  
　　場運副長被控場運局副長王君春卿在前淸時充公鼎興鹽號經理鹽務情形頗爲熟習光復時兩淮運商同人以其經驗富足遂舉爲場運局副長嗣兼同德鹽號代表任事已及數載不料同德鹽號東家劉廷鑛於二十四號具禀縣署告訴代表王春卿與經理李子遠侵吞鉅欵股本二十萬元岸價三萬六千兩并公田八百畝乞求拘究此案是否眞實非經司法官裁判莫得明白也 
　　財政委員蒞揚日昨省城財政廳委派趙君來揚專爲五年公債及典業憑照事并帶有廳長飭縣公文二件周知事奉文後即錄轉商會曁經募公債各委遵限繳縣以便彚解并通飭各典舖限日赴縣換領憑證勿得延誤 
　　旅長請兵冬防刻届冬防之期省公署屢飭切實注意張旅長鏡湖以揚屬地面遼闊所部六營不敷分配且今歲江北大饑難保無匪人連合難民爲閭閻害擬懇請馮督軍加添二營以資防守并聞張擬乘自籍返揚之便至寗面謁督軍陳述一切 
　　司長續弦消息兩淮鹽運使劉右常司長日前聘定合肥李經羲之女公子爲繼室茲悉司長萱堂年内正値六十大慶意欲於壽辰前結婚以承親歡聞已延請氷人季君雨農（兩淮緝私統領）潘君仁奎（場運局長）赴滬與李府接洽矣 
[鎭江]  
　　追悼黄蔡大會續誌鎭郡各界於陰曆十一月初二日假福建會館開會追悼黄蔡是日下午二時駐鎭陸軍楊師長鎭江關袁監督章知事曁各防營官長警商學各界相繼到會約三千餘人舉行追悼禮儀異常嚴肅學界楊王二君演說涕淚交流甚爲沉痛其餘各校學生咸以黄蔡二公手造共和昊天不弔奪我元良亦莫不同聲悲感直至五時始行閉會 
　　縣校聯合運動會鎭屬揚中縣全邑學校已於二十六號舉行第二次聯合運動會假南門外空地爲會場先期由第三科科員會同縣敎育會職員布置會場籌備一切上午八時正副會長曁城鄉各校學生相率到會運動節目共計一百十餘節來賓參觀無容足地可謂盛矣 
　　紅梅閣會議屯田繳價丹徒揚中兩衛屯田董事王君等前因官定價格過高屯户意存觀望曾將實情禀陳當道刻奉省令酌減該董等特於日昨假城内紅梅閣招集各屯户會議聞已經公同認可遵令繳價矣 
　　派員赴淮查賑辦理江淮籌賑事宜馮夢華君由滬派李君玕孚赴淮安縣調查賑務茲李君於日昨乘車過鎭當即換座招商小輪渡江赴淮矣 
[嘉興]  
　　女學校聯合會課嘉興縣敎育會分期舉行小學聯合會課 
已詳前報兹悉昨日（二十六）爲城區高初各女校聯合會課之期與會者爲縣立女校女子師範附屬高小曁開明碧漪德馨東栅國民等一百七十八人當由敎育會職員命題試驗並由會中購備糕餅其試題錄下高三（嫘祖贊）高二（說賢母）高一（記烹魚）國民四（說讀書之樂）國民三（說飮食）國民二（填圈成句）並加試算術 
　　敎育會推定職員嘉興城區區敎育會以各職員任期已滿特於前日由該會會長張覊萍擬就通告分發全體會員定於日昨（二十六）下午在該會改選職員嗣因到會人數僅數十人經公衆决議先推定職員數人至下星期（三號）開職員會時再行公選會長以昭愼重茲將各部職員錄下（幹事部）邱子久顧吉爻譚紀人張湘生沈英甫吳仰峯兪起雲趙五麟嚴來秋（編輯部）程菊信張秀平顧芷佩夏鳳章陳愼甫田毓夫邵敬之（評議部）馬季生邵仲周夢龍金漢聲周靜山莫少齋周建萌朱立山楊近江張文波姚薺山 
　　誌雪嘉興數日來天氣悶熱雖値冬季猶若春令日昨氣候驟變西風大作於二十七日上午九時許瑞雪下降大如棉花約歷一時之久始已 
[杭州]  
　　浙省各軍事機關主要人員表（督軍署）督軍吕公望浙江永康參謀長周鳳岐浙江長興副官長斯烈浙江諸曁軍務課長黄元秀浙江杭縣軍需課長林競雄浙江温嶺軍法課長陳景烈浙江紹興軍醫課長蔣可宗浙江嘉興（嘉湖鎭守使署）鎭守使王桂林浙江東陽參謀長陳其蔚浙江永康副官長伍崇仁江蘇上元（寗台鎭守使署）鎭守使顧乃斌浙江杭縣參謀長盛開第浙江餘杭副官長商誥浙江嵊縣（暫編浙江陸軍第一師司令部）師長董保喧浙江寗海參謀長劉體乾福建閩縣副官長章世嘉浙江紹興（暫編浙江陸軍第二師司令部）師長張載陽浙江新昌參謀長汪鎬基浙江嘉興副官長蔡源浙江蘭谿（第一旅司令部）旅長來偉良浙江蕭山（第二旅司令部）旅長李煒章浙江杭縣（第三旅司令部）旅長韓紹某浙江蕭山（第四旅司令部）旅長潘國綱浙江永嘉（暫編浙江陸軍混成旅司令部）旅長兪煒浙江嵊縣 
[安慶]  
　　皖議會第三十次常會紀事安省議會昨日開第三十次常會議員出席者七十三人宣布第一案三讀咨請參衆兩院本會建議取消菸酒公賣局歸併地方官府帶征收案之全文衆無異說付表决一致通過第二案民財兩股審查報告省長交議募集短期公債案衆議俟調查卷宗核閱後再行討論休息後復開議管鵬動議將某案件提出修正楊象離吳山等主張明日討論議長動議上海同鄉會來信關於太平山鑛約霍守華鑛照事本會姚君宏甲亦有提議此事關係重大請推舉特别審查研究此案第三案報告修正歙縣公民項世安等請議革除稅外苛征案結果付表决多數第四案報告修正省長交議縣地方財政局暫行章程追認案並將章程逐條宣布除第一第二兩條通過外第三條未能通過爭執多時至五點三十分後尚未確定議員多請散會遂振鈴散會 
[湖北]  
　　水口征怍分局之被刦湖北黄陂縣水口地方素多匪盗近因時届冬寒匪勢益形猖獗日乍突有匪徒多人各持手鎗刀械園住該處徵收分局該局雖有巡丁十餘名僅鎗二支素未操練臨事張皇失措不敢抵敵遂被攻入將征存稅欵數千串盡數搜去鎗亦被搶並傷員役數人刻已呈報省吏並請地方官拿辦矣雜評一 
[督軍與民黨（一子）]  
　　魯之督軍與民黨有意見鄂之督軍與民黨有意見今奉天之督軍據東方電亦謂與民黨有意見而致黄蔡追悼會之無期延期嗟夫督軍與民黨果終不能化異以爲同乎夫民黨之見異於舊軍界久矣吾人望其由異而同者亦久矣吾人何以望其同也以不能同則必不相容彼不容我我不容彼而世界可怖之事即起於不相容之中異而不同兩力必相抗而水火以生此乃一定之理也吾國因此意見不同之故而受其禍者屢甲黨排乙黨乙異己者焉乙黨排丙黨之異已者焉循環往復而國事亦遂紛擾於此異同之中故謀國者擴其褊狹之懐抱容納異已者以同謀國事爲解紛之要道强不同以爲同必自有容始矣督軍與民黨其深體斯旨焉 
 
 
 

Page 8

 
 
   
 
 

Page 9

 
 
   
 
 

Page 10

 
 
 [H第三張 
本埠新聞 
[江海關定期焚燬歷年扣存私土]  
　　本埠江海關因有歷年扣存私土一百五十擔封儲新關棧房前此本欲併同焚燬因爲數太巨未有妥善辦法茲由海關施監督及新關稅務司會商之下並由國務會議議决特在浦東汽爐廠前面建築汽窰一座以備焚土之用現在此項汽窰建築工程業已告竣由海關施監督商同稅務司呈奉中央政府軍省各署核准定期下月八日在浦東新築汽窰當衆焚燬國務院並以此次焚燬價値千萬之烟土爲表示中國厲行禁烟之意特派諮議官丁問槎來滬監視並聞萬國改良會會長丁義華君亦以此次焚燬烟土爲數極巨足資中外人民觀感亦有來滬參觀之說茲將關於此事之公函錄下 
　　公函一海關施監督昨致道尹交涉員地方審檢廳上海縣公署各機關公函云逕啓者海關歷年扣存私土一百五十擔奉國務院電飭燒燬當與稅務司商定辦法擇定海關對岸之浦東汽爐廠前面建築汽窰一座以備燬土之用呈奉院議照准茲於十一月二十四日接稅務司函稱定於下月八日早九點鐘開爐舉焚請邀同國務院丁諮議及各官廳人員届時蒞場監視以昭信用而重烟禁等因查此次烟土爲數過鉅斷非一日所能焚盡且現在窰座又係初創須視第一日試焚後方能酌定竣事辦法除函致松滬護軍使曁淞滬警察廳酌派軍警照料並分致各機關外相應函請貴公署廳查照届期到場會同監視或派員偕往仍望將所派員名先行示知並届時須早半點鐘至敝處會往爲荷 
　　公函二松滬楊護軍使昨接海關施監督公函云逕啓者海關此次特建汽窰焚燬烟土臨時需用軍警彈壓照料應先察看地點是否須設營帳抑或搭棚以便輪流値夜前經函請貴使曁淞滬警廳派員赴關與稅務司接洽並將派定員名以及赴關日期先行示知以便轉致在案茲接稅務司函稱定於下月八日早九點鐘開爐舉焚請邀同國務院丁諮議并各官廳人員届時蒞場視以昭信用而重烟禁因除分别函電屆時到場會同監視外相應奉逹貴使查照迅賜派員預先赴關接洽仍先賜示所有派往軍警飯食一切須自預備並希飭知至紉公誼 
[接待岑西林之忙碌]  
　　松滬護軍使署昨日得悉岑西林氏已乘海籌巡洋艦駛抵吳淞下椗曾由陸軍第十師師長兼護軍副使盧君率隊迎迓登岸略叙片時旋即回艦准於二十八日午後四時抵滬並聞抵埠後在英租界海關碼頭登岸故立備汽車馳往候駕並派參謀長趙聯黄曁憲兵營長張輔漢前赴碼頭歡迎又悉岑氏行轅已預備在圖書公司舊址故派憲兵第一連吳連長督帶憲兵八名馳往照料惟又聞岑氏擬在法租界白爾部路新民里作寓之說故以電話知照法讞員聶鎔卿君如果岑公寓於法界應卽照會捕房届時派捕前往保護 
　　代理上海縣知事景毓華君因岑西林氏將次來滬特預備滬南圖書公司舊址後埭房屋爲行轅並西門外斜橋南徽寗會館餘屋爲駐紥隨帶之衛隊等情經紀前報茲聞岑氏預有來電知照楊交涉員請勿用鋪張行轅並已擇定法租界白爾部路新民里爲寓所等因故仍由景代知事預備一切紅木器具及各種用品等類設置該處一面卽派偵探在該處伺候以便迎迓 
[輪艦往迎蔡靈之出發]  
　　海容軍艦新銘商輪赴日迎運蔡公靈柩迭誌前報茲悉海容新銘於二十八日午時在浦江起椗出口前赴長崎新銘船上後官艙由蔡公治喪事務所派人佈置柩堂全間以白綾裝裱壁掛花圈陳列盆景後艙欄杆各處亦均堆紥柏枝綴以鮮花并雇日本花匠三名隨船前往以備航海 
遇風所紥花枝或有損壞得以隨時修理湖南代表蕭立誠貴州國會議員代表符經甫乘新銘治喪同人代表林贊侯鍾樸乘海容前往長崎迎迓治喪同人均至船上察看佈置完備始行開駛約三十日午時兩船同時可抵長崎而蔡公靈柩亦適於是日由日本政府以伊籐侯之柩車送至該處 
　　昨日午後蔡公治喪事務所同人集議關於蔡公靈柩上陸儀仗之佈置及各團體蒞迎之配備并商同捕房已將經過路線决定自招商碼頭登岸經行洋涇浜路轉三茅閣橋走棋盤街河南路穿大馬路直過鐵大橋經北河南路寳山路而至蜀商公所云 
[黄宅治喪處會議紀]  
　　福開森路黄宅治喪辦事處昨日（二十八日）日議一切治喪情形到會者孫中山唐少川及雷鐵崖張岳軍耿伯超胡漢民劉崑濤徐少秋徐申伯李叔鈞張溥泉程蒿生鈕鐵生李烈鈞何雪竹程頌雲陳闓良陸泳儀張雲龍黄葆蒼鄒卓甫黄蔡舫諸君是日議决事項如下一擬開弔後即行殯葬一面電催北京速定國葬條例擬於陽曆年内從速舉行一葬地擬擇地西湖由主喪友人派人與浙督接洽並派定劉崑濤耿伯釗陳闓良徐少林四君明日起程赴杭前往西湖察勘墓地一定期十二月二十一二十二開弔二十三出殯茲將致浙督電及訃文式錄後 
　　致浙督電浙省吕督軍鑒克强先生逝世海内同悲政府擬許國葬其條例雖未經國會議定由政府指定地點或家族擇地兩種辦法而家族及友人俱多主張葬於西湖須先擇定墳地茲特公派劉君崑濤耿君伯釗陳君闓良徐君少秋專爲此行就敎執事一切辦法敬祈指導不勝感激專此即頌政安孫文唐少川李烈鈞鈕永建張斷胡漢民同啓 
　　訃文式黄公諱興字克强痛於民國五年十月三十一日午前四時疾終滬寓享年四十有三於十一月二日午前五時入殮謹定十二月二十一二日在福開森路本宅開弔二十三日舉殯杭州西湖塋地哀此訃聞子一歐一中一美一球女振華文華德華主喪友人孫文唐少川李烈鈞譚人鳳蔡元培柏文蔚 
[寗杭通車預誌]  
　　滬杭滬寗兩路接軌工程業已竣事經狂鍾局長呈報交通部訂定下月九號行接軌禮並於十二號實行通車在案茲悉鍾紫垣局長因定期將届是以於昨日印製參觀劵數千張分送江浙兩省各機關及本埠華洋紳商學界請届時蒞臨參觀並備茶點以欵來賓聞昨日分送參觀劵已達二千餘份日内尚須續送想是日必有一番熱閙也 
[陳其美被害案已辯論終結]  
　　民黨要人陳其美遭人暗殺身死一案前日又由地方廳傳到李海秋等一干人證曾由刑庭長趙君會同檢察長林君飭提許宿兩犯開庭研訊略情曾紀昨報茲將供詞錄下 
　　先據證人周淡游供三十二歲寗波人前在日本明治大學畢業與李海秋認識祗有二年與陳其美先生素稱莫逆伊處公事由我帮辦前據李海秋說起鴻豐公司押欵事件要托陳其美先生擔保但外間紛紛傳說鴻豐公司實爲一偵探機關我即謂李曰你不必前去受愚此事遂即不提越多日李又來手持鴻豐公司與中日銀公司之草合同一紙前來托我前往陳先生處簽字民人即至陳先生處將合同送交陳閱看陳先生閱畢言曰查合同中載明有或賣或押字樣但出賣我勿贊成如果抵押我願作保民人即將前情轉告與李經李海秋去了數天復由前途將草合同改正爲抵押字樣仍由李取來由民人將此合同交與日本人山田純一郎轉給陳行狂至五月十六日李又來字條一紙約定十八日下午三時至四時在薩波賽路十四號陳先生辦事處等候以便一同簽字届時陳先生向我詢問何以諸人還未見來民人卽赴李處催問後至鄭家木橋購物卽回家中不一刻李海秋前來問我合同何在我答合同由山田先生交與陳先 
生如陳不知可問山田即曉於是李即走去越數分鐘李竟奔回見其面無神色雙手亂摇我明知必有變故詰其何事伊說先生被刺民人即與李同至十四號門口但見前後門緊閉及至十二號門前見曹漱石站立其手臂已遭槍傷曹卽指李海秋言曰兇手爲此人引來乃將李指交巡捕然後與曹同入十四號見陳先 
生已經被刺身死倒臥地上民人見而大駭遂拍電至孫中山先生處料理後事嗣據兪健光向我說起其時劉基炎亦到過迨劉出門即出陳先生被殺之事其人狠大有嫌疑民人遂據情報告捕房嗣後又據李海秋在捕房對我聲稱鴻豐公司與此案大有關係皆因汽車夫徐和尚言汽車由該公司前來雇坐問官得供即問周淡游曰曹漱石何在答往四川問兪健光何在答往湖南官又問丁錦良何在答往湖北又問李海秋是否民黨中人答是又問宗旨變否答不知 
　　問官命李海秋上堂據供杭縣人年二十八歲前在梅溪學堂畢業與周淡游相識並不親近陳其美先生前同辦競業學會時認識二次命之後我往日本又與陳遇更加親密其時孫中山先生在日本創辦中華革命黨我即入黨但滬上光復時我充過滬軍先鋒營參謀向抱革命主義官問曰爾當參謀是否爲陳委任答不是官曰那時陳先生何不重用爾答稱因民人無權利思想且家庭中亦不靠我生計我爲革命 
自盡一人天職查鴻豐公司中之王介凡許國霖二人我確認得該公司我不與聞當陳先生被殺之前據王介凡說及我等亦是黨人嗣據王又稱現有一機會爲鴻豐公司押欵事件須覔一民黨偉人擔保因押與日本人也央煩民人轉商陳行狂我答稱可 
以轉商惟須先去詢問當托周淡游轉商旋得回音可以擔任我遂告知王介凡由王介紹與許國霖會面許稱押欵一事已與香港三井洋行接洽民人復到周處商量調查押欵之事實在否但三井洋行方面央日人山田純一郎擔任調查嗣據查明並無其事於是告知王介凡即將此事擱起約有三禮拜光景王又來聲稱押欵事已有頭緒即取出中日公司與鴻豐公司所立之草合 
同托民人再往陳處關說我仍托周往周回來聲稱陳先生雖則允許惟必須做押欵若出賣則不允越數日王將合同更正交我轉送周交由陳先生遂約定十八日下午三時至四時簽字我即告明周轉致陳先生届時周來催問王亦來周先生我與王同出其時馬路旁有馬車二輛一輛中一日人與程子安一輛惟許國霖獨坐我與王即入許車同至十四號陳先生處同入會客室等候良久由我入内催問約數分鐘陳先生走出與各人寒暄數語後陳先生即向我等索取合同遂回答合同在先生處先生曰無我即奔至周處查問周云陳先生不知合同何在可問山田迨我回來先生仰臥坐上面有鮮血我知有變故即出查問後即又至周處同周至十四號見後門俱閉至十二號門前見曹漱石指我兇手由我引進我說是後由巡捕到來我即拘入捕房見許國霖已在捕房由汽車夫與我訴說汽車該公司來雇等語我知鴻豐公司與此案有關係周淡游來捕房我即將此情訴知周淡游是實等語訊至此問官以爲時已晚判將許宿還押各證人退去候次日繼續審理昨又奉原審各官并原被律師蒞庭續訊 
　　先提許國霖上堂供稱周淡游與王介凡並不認識後在法公堂始遇見周周平日公司内亦未到過所有合同一紙本約於五月十四日簽字是日適西人賽馬事難實行故改於十八日下午簽字經陳先生囑李海秋程子安到公司内知照前民人曾奉農工商部發給開辦礦務執照一紙爲桂字第一號又陸軍部所發護照一紙免稅單一紙連同自刻圖章二個其時均藏在身畔自陳先生被殺案發生後捕房將民拘押以上物件亦奉公堂抄去存案迄未發還目下小民要求堂上備文函致公堂將各物給還小民具領問官得供准如所請乃問曰是日爾在十四號大菜間中等候如何坐法許稱陳先生爲主坐小民坐在右邊左邊爲日本人所坐與我並坐者爲王介凡程子安惟李海秋則與陳先生對面而坐查陳先生未出來以前則李海秋另居旁坐迨陳走出民人先與交談又送給卡片一張並言今日到此特請先生在合同上簽字陳云合同不在我處李卽稱合同已經交代先生陳仍稱無有李云我去找來不一刻李回來口稱找不着小民卽云我去取草合同前來甫出大門則見山田純一郎到來又行至尚賢堂花園門口忽聞槍聲亂響查陳先生處其時只有王介凡程子安等在内陳先生如何遭人暗殺小民實出不知問官謂曰本案關係極重本廳已經選任義務律師秦聯奎等爾等辯護但此案中之主犯究竟爲誰亦不妨據實供明方可按律辦理許堅稱主犯爲誰我實不知官又曰是日下午爾可知宿振芳還在尚賢堂望風抑在薩波賽路十四號屋中答不知官又曰此案查得爾等均於事前同謀到今亦不必狡賴還是實說爲妙駁詰再四許執定如前官命帶下 
　　問官又命提宿振芳上堂謂曰爾自法公堂引渡以來先生檢廳以迄本廳始終並無實在口供一味推諉究竟爾在尚賢堂門前望風爲誰唆使宿供稱並無把風是亦無人唆使官曰照爾如此逞刁則本廳送爾回法公堂可否宿答稱不要官曰爾之供詞狡展雖則提出有益反證據爾云十八日竟日在長安旅館飮酒然自本案未經起訴以前已經林檢察長派員偵查并傳該旅館茶房劉阿六等到廳訊問皆不能指實因此爾之有益反證已經推翻現在爾尚有反證提出否宿仍一味支吾 
　　問官即請林檢察長起論告當經林君論告略謂本案自五月十八號發生以來已届半載自此渡到廳早經迭次偵查但許國霖與王介凡程子安等以組織鴻豐礦務公司爲由實則爲暗殺陳其美之機關并以十八日假簽字爲由下此暗殺毒手况許國霖去時乘馬車事出後躍上汽車足見其爲共同正犯有汽車夫徐和尚到堂一再證明無疑宿振芳前經王祖運胡先鳳等亦證明其身穿洋裝人亦高大手持手槍由十四號内逃出亦足見爲此案共同正犯按照新刑律在非一百十一條請貴廳公判云云 
　　又據秦律師起而言曰此案堂上因案情重大所以選任本律師爲義務辯護查許國霖其人組織鴻豐公司爲實業起見後因經費支絀故有抵押外人情事但王介凡等暗中圖謀暗殺則許一人難以深知自陳美被殺後已奉公堂將一切人證拘傳到公堂訊問之下或保或釋惟許宿二人則引渡到案究竟此案暗殺内容實難明瞭况許爲人尚稱誠實當在檢廳時供認此案知情旣稱知情堂上未便以實使犯而論卽使躍上汽車此係心慌之故汽車夫徐和尚證明一切礙難足信所以未便以檢廳按照二十九條共同犯起訴辦理至宿振芳一犯迭在法公堂而至檢廳又至審廳始終毫無實在供詞查是日宿在長安旅館與王文濤等吃酒經檢廳派員偵查確有王文濤其人惟不允到堂况次日宿還至鴻豐公司探望被捕拘案足見其此案並不知情否則早經遠颺豈有自投羅網之理至於胡先鳳證明高大之人即是宿振芳殊不知其中殊有錯誤據證人周淡游供稱是日亦有高大之人到過查此人即是劉基淡應請堂上注意遂由林檢察長與該律師互相辯駁良久最後由該律師要求堂上取直接審理主義從輕辦 
理 
　　訊至此時已過午問官會商之下認爲公訴辯論終結即命退庭午膳休息三十分鐘 
　　至二時一刻復奉開庭經許宿二犯請求堂上仍命秦律師爲私訴辯護問官謂私訴非堂上所能主張着自向秦律師聲明當經該律師認爲口頭委任代理私訴辯護義務律師卽據尸妻陳姚氏所延之代理律師黄鎭磐出庭伸明陳其美於是日被害種種事實并請求附帶私訴因陳自辦革命以來虧欠債務共有三十五萬元之多陳遇害後紛紛前來索取因此請求追償三十五萬元又據被告秦律師出而反對原告請求私訴一切理由并不正當因陳遇害爲他人加害其身命非加害其財產所以原告代理人無追償之必要請求堂上駁回於是兩律師互相辯論約有一時之久由問官會商之下認爲私訴辯論終結判將許宿二犯還押聽候宣判遂退庭已鐘鳴四下矣 
 
 
 

Page 11

 
 
[公廨第二十九次研訊日人被害案]  
　　中洋印刷所主日本人池原與夥鴨井被人謀斃一案由捕房將與該日人私造湖南湖北僞鈔票之湘人胡儒珍（卽胡玉珍）與高志盛冠文於前日午後解送公共公廨第二十九次續訊仍據胡儒珍上堂供稱我請鴨井之妻觀劇祇有一次日子與戲園牌號不能記憶惟我遷至吳淞路係在七月十八日此事約在以前幾天三十號我被日本人追獲後有一日人舉拳欲擊我見勢不妙將身往後退讓他即將我前胸領口抓住然我素不與人計較卽軍官路鄰人福田如此無禮我臨搬時尚多付一月房租即據捕房代表村上律師向胡詰稱譬如當初你在黎總統處爲參議官時有兵士將你領口扯住舉拳欲擊你又如何對付與他胡答稱我亦不過一笑置之决不與他計論該律師又問你如此一個好官爲何黎總統不用你送爾洋五百元呌你至北京胡答稱此非個人之事係屬黨爭起見至此關讞員諭謂胡曰藍色鉛筆所寫之字條我個人意思似因愛情所書然原告現將此條作爲命案證據究竟你與鴨井之妻有無愛情胡答稱實無其事村上律師即將前項字條檢出給胡閱看不認該律師復將在胡家中抄出藍鉛筆所書之零賬一紙給胡觀看並向聲稱此條由捕房西探目利扶司在你房中梳粧台抽屉内檢出是否係你所書胡仍不認關君復又諭曰在你家中抄出之藍鉛筆零賬與你在捕房親筆所書之口供單核對顔色筆蹟已足證明前條確係爾書爾試思命案與愛情孰重孰輕如果你一味推諉不知竊恐此條一經證實則原告控爾之命案你亦無從分剖况此條並無命案關係即使是爾所書亦屬尋常友誼往來不能據此爲證判定殺人之罪此中關係重大爾須仔細思之不可自誤云云諭畢復由原告律師將鎭江屍棺内檢出之花白兩種顔色包裹尸體之單被及在胡家抄出之白洋布單被等種種證據檢出逐一盤詰至五句餘鐘奉關讞員商之陪審日領加籐君判被告等三人還押候明日午後再訊 
[研訊銷售假印花票案]  
　　住居美租界海寗路復興米店樓上繼庽英租界福州路（即四馬路）四百四十二號門牌之潮州人蘇雲卿又名朱老四因向山東路（即望平街）一百六十五號門牌華洋印刷所主常州人尚鑫購買假印花稅票粘貼包子土上希圖朦混關卡帶往蘇州常州等處販賣漁利被須壺逸陸錫爵偵悉報由禁烟督銷局延請代表律師投訴公共總巡捕房派令西探目祁文司華探目王松濤將蘇尚兩人拘獲詢據尚云此項印花票係由被控謀斃日本人池原鴨井案内牽涉管押之印刷掮客盛冠文學徒金松泉在乍浦路三百二十號門牌華榮堂日本印刷所内取來等語故由原告律師向日領事署起訴外將蘇與尚及金一併解送公共公堂研訊奉判金暫留捕房蘇等押候訂訊各情詳本報前日午後由捕將蘇等解廨奉美博副領事與襄讞員王崧生升座特别刑庭研訊向探目祁文司詰稱華榮堂主日本人曾否拘獲即據祁探目禀稱自此案發 
生後原即向日領事署刑庭起訴業被日領事將案註銷故未提捕云云繼由原告代表律師上堂譯明案情請爲澈究而被告鑫亦延海德禮律師到辯護據蘇雲卿上 
堂供稱現庽四馬路大新旅館四十二號房間私販烟土實係初次因有友人陸雲生來說要購小包烟土數十包帶往常州我卽答以並無小包印花稅票陸即囑爲設法代購當時我因曾在桂香樓啜茗時據友人說及華洋印刷所内有此項印花票出售故往購買五百張計洋八元五角轉售與陸至於票之眞僞實出不知等語詰之金松泉供稱伊主盛冠文向爲印刷掮客於五六個月之前盛囑我至乍浦路華榮堂印刷所取嗬囒水商標時由日本人交我此項印花票約有二百張令我帶回交盛代銷由盛轉給華洋印刷所銷售是實訊供至此因時已薄暮遂奉中西官判金仍留捕房蘇與尚還押候再改期研訊 
[烟酒業催議請願案電文]  
　　（其一）全國烟酒聯合會致北京衆議院電衆議院議長員鑒抵借成議呼籲無聞兩業會决入洋籍用子口苟延殘喘懇速提議請願案取消公賣稅另換借約否則商滅稅絶中國烟酒聯合會洪少楚等曁兩業全體公叩勘 
　　（其二）上海紹酒業請願代表陳越屏上北京衆議院電衆議院議長議員公鑒本會請願書呈遞多日雖付審查久不見議兩業盼甚此次請願實爲歷受苛稅兩業生計將絶諸公爲人民代表理宜挽救國稅稅收亦應整頓如不即議劃一稅率免除非法苛捐勢必國家大宗收入并兩業生計同歸於盡若能早一日改良稅率俾可早蘇一日商困兩業生死均在諸公掌握伏乞發現天良兩業人民無任感德茲因貴院延不提議兩業異常疑慮又兼公賣抵押美債更加惶恐還祈速即電復以釋羣疑而安營業國家幸甚兩業幸甚 
[木行遷泊木排之會議]  
　　南市外馬路沿浦灘各木行所泊之木排前經濬浦局以其有磚船隻曾函由工巡捐局飭令各該木行將木排移泊龍華灣新填灘邊停泊而各木行因與營業有碍不允遷移要求工巡捐局轉復在案茲該木商全體同業特爲此事又邀集會議僉以濬浦局去年開竣南黄浦時曾經示諭自董家渡以北之木排皆須移泊董家渡之南是以大碼頭以南之各木行欲圖久安均已遷往董家渡以南覓地建造新行因須堆積木植尋覓基地頗非易事損失已屬甚鉅故董家渡以北之木行現在祗有少數僅震升震昌正泰仁豐元亨巽森正大矣豐久大等行而已餘如增泰正裕恒昌裕昌源茂祥泰順泰瑞昌天泰開泰恒源泰長源恒豐茂昌久記愼泰等行均已移設於董家渡之南南碼頭以北自遷移以來與營業上已受莫大影響乃甫經遷妥忽又欲迫令再遷并須移泊距滬市十餘里荒僻之龍華灣浦灘且欲限制木植船隻裝運到滬卸貨或紥排出貨時在浦灘祇在四十八小時之内離開岸線不知木植物來貨係有二種一爲建木係從福建而來一爲廣木乃由漢口裝船運滬每船裝儎祗少必在萬根左右抵埠後均以人力搬運上岸一人每次僅能肩一二株急急搬負全船木植須至一星期方能卸淸至於出貨落浦之後因須紥排亦屬費時且南市方面乃屬華界完全地土官廳亦必深悉華商之營業情形彼濬浦局雖係洋人經辦地土主權仍操我華官方面凡應保衛商業者官廳自當詳晣告知我商人方免受此無形之損失所有奉飭木排遷泊龍華一事我同業實難遵辦云云現已由該同業公請商會設法維持矣 
[法租界偵查嚴密]  
　　法捕房因上月間界内出有搶案數起雖已破獲究辦尚須繼續巡防故每日除站崗中西越各捕外另派通班包探及暗差捕一百餘名各帶實彈手槍等械分往新老兩租界嚴密巡緝昨法捕房又諭令各包探如查見各居户有形跡可疑之人出入須詳細偵察有無營業晚間途中行人亦須留心查察如有形狀慌張逗留在途者卽行拘入捕房詳細盤問詢出有犯案情事重究不貸 
[義昌錢莊被刦案三誌]  
　　公共租界愛多亞路十二號門牌義昌錢莊於本月十三號夜被盗刦去現洋鈔票共六百七十四元報經總巡捕房由探目陳雲忠購線張忠拿獲與是案有關之徐州人胡金奎南京人劉時忠沈錫麟羅金山等解公共公廨諭着押候查明訊核在案昨晨由廨復訊據陳探目禀稱胡等四人得線人張忠報告拿獲並查胡等與新閘路一百二十九號門牌女子張秀貞被刦一萬餘金一案亦有關係請爲澈究並據義昌莊姜寳昌與女子張秀貞相繼上堂訴明當時被刦情形並稱該盗等面貌已不能記憶訊之胡金奎供與張忠素不相識並無仇隙實遭誣指求察質之劉等三人亦不認爲匪王襄讞核供商之美領博君判被告四人仍帶回捕房候切實查明於下禮拜二再行訊核 
[續誌火車站拿獲盗犯]  
　　水警第二廳偵探華雲標偵知行刦蘇鄉某姓家之盗犯高四金張一魁二名匿跡租界持有該廳緝捕公文來滬訪拿適該盗於二十六號傍晚欲搭滬寗火車他往來探卽協同淞滬警廳派在車站之偵緝隊士蔡少廷張用甫等將該盗拿獲解經司法科訊明收押候水警廳來文移提歸案究辦 
[函請派警照料駁岸工程]  
　　工巡捐局長朱壽丞昨致第一區警察署董 
警正函云敬啓者頃據久記營造廠函稱關橋以北木駁工程已信昨日開始釘樁來往行人每有在機爐貼近駐足觀看實於鋼索上下及電車往來非常危險彼明理者告之即去而倔强者頗不乏人故時有口角之事爲特奉函請煩轉咨警署飭派巡士一名在地照料免生危險是爲至禱等情據此相應函請貴署長查照派警照料並禁阻閑人駐足觀看以免危險足紉公誼 
[又有一日商銀行出現]  
　　日商之在上海組織銀行者如正金台灣兩行其營業頗爲發達邇又有日本住友男爵在公共租界九江路一號洋房組設住友銀行共籌資本金一千五百萬元已收足七百五十萬元公積金有一億二千萬元之多日總理爲笠原正吉君華經理爲席聚星君已擇於今日開幕並聞該銀行總行在東京而支行則英美法俄等國均有專做押滙電滙期滙及一切地產貨物押欵聞其利息較他行爲廉云 
[靑年普益社研究社會服務問題]  
　　南市大東門外靑年普益社定於十一月三十號晚八時請靑年會童子部幹事李啓藩君演講社會服務之研究藉致考境均可往聆倘外界有留意於此者能得該社會員之介紹亦可與會 
[紀貧民學校學自治會之紀念會]  
　　南市中道橋南首貧民學校學生自治會於前日開六周紀念會下午一時起引導來賓參觀圖書室陳列之古今書籍圖畫不下千餘種觀者稱賞至二時振鈴開會先由袁頌豐報告次由通俗宣講社舉行第九十六期宣講會由講員王立才沈旦初葛敬業汪龍超葛雲韶相繼宣講至三時半起販賣部開兒童大會共售出紀念劵三百號當場發給贈品是日會場各項職務悉由學生自由分任 
[法校校友會談話會紀事]  
　　本埠神州法政專門學校校友會由在滬諸畢業生倡議繼續進行曾誌前報茲聞於昨日臨時職員及在滬諸人開第二次談話會討論進行手續議决各項茲錄於下（一）大會日期改爲一月四日定下午一時齊集母校（二）選舉票全體分發惟外埠選舉票須三星期前寄出開會日寄到過期無效（三）用連帶選舉法記名投票（四）先大會一日開預備會（五）於兩星期前登報布告開會日期（六）推定諸禪芝任投票櫃管理員 
[顧女士矢志修道]  
　　南市某榨油廠主朱某之子前憑陸伯鴻君等介紹聘南門外桑園内顧姓女（某學校畢業女生）爲室擇定於前日在董家渡天主堂婚配聞該女現年二十一歲博通中西文字因立志修道不願婚事曾預先具函知照朱姓以故臨時不允婚配經在場中西紳商及諸親友一再敦勸該女矢志靡他决計守獨身主義於是雙方作罷而散 
[警帽上需用皮遮風]  
　　南市各區署所崗警現因天時寒冷於出勤時應在警帽上加以皮遮風以資禦寒業經徐警廳長分飭各區署所警在佐查明舊存若干應再添備若干着卽開報以便飭本廳庶務科趕備 
[小工自縊身死]  
　　本邑人馬福德在楊樹樹浦班逹鷄蛋公司内爲小工前日馬行竊鉛桶兩只被該公司管事西人戤弗司查悉將馬暫留空屋聽候大班回來發落詎馬遂用蔴繩自經而死報由捕房飭探將尸送入驗尸所昨日午後公共公廨王卜二廨員蒞所檢驗委係自縊身死旋有公司西人戤弗司上堂陳明死者竊物情形繼由看工人金勤孫伙夫顧阿虎亦于案禀稱死者自盡情形中西官判各退去着尸妻馬陸氏具結棺殮候星期六公堂集訊核辦 
[剃頭匠服藥斃命續誌]  
　　法租界公館馬路二十二號門牌開設剃頭店之安徽人文家財因左臂疼痛於二十三號晚上由伊友黄樂思舉荐何雲際診治當給鵝毛管内所藏之白藥一管文吞服半管即行身死文妻李氏以伊夫係服毒藥身死具控捕房報請中西讞員檢驗並由某西醫將餘藥化驗實含毒質押候訊究等情已誌前報現由捕頭提案詳加盤問黄稱將何雲際荐往文家財處醫治臂痛實有其事白藥由何雲際親手交與文家財民人並未過手藥中究含何種毒質不得而知何雲際稱此藥於去年某月間在某東洋藥房購下約有三四十管均已用盡祗剩一管與文診治後將藥放在檯上由文自已取服云云捕頭着其將購藥之某藥房指出何一味支吾奉諭還押再候盤問實情錄供解堂訊辦 
[流氓攔劫銅元]  
　　朱新江投法公廨控稱商人在法馬路兌得銅元十餘千回家行經法新租界被流氓陳阿根糾黨攔住强將銅元如數搶去商人將陳追獲陳動手行兇後由巡捕到來將陳拘獲同黨已乘隙逸去求請訊辦訊之陳供認前情不諱判押一年以儆 
[控攫烟土之辨論]  
　　向爲烟土掮客之胡惠庭因串黨在七浦路永吉里弄内攫取土販陸錫英所携價値一千二百元之大土四隻逃逸被陸偕證黄顯忠控由滙司捕房飭探金福壽奚德安協同西探目泮林士將胡拘獲解廨訊判胡交一千二百元人洋並保候訊在案前日午後由探將胡解送公共公堂復訊原告延律師上堂譯明被搶情形請究訊之被告亦延律師到堂代辯良久兪襄讞商之德裴副領事判被告交原保候再訂訊 
[火車站又獲烟犯]  
　　五區崗警前日又在滬寗火車站查獲烟犯袁天富林進德夏永中三名抄出烟膏烟泡烟灰共一兩數錢一併拘解司法科判送地檢廳核辨 
[公共公堂瑣案錄]  
　　拐孩虹口兆豐路四百三十一號門牌李天成家藏有十歲女孩田小寳子四歲揚州男孩來仔經人函告救濟會報請捕房派探將李與其妻季氏及其戚陳陶氏與兩孩一併拘解公共公廨訊供判令分别押候查明再核在案昨晨由廨復訊據救濟會代表律師上堂譯稱本會接有郵信謂有拐匪田某及照片一紙並詳明住址繼又來函謂投信人之小孩亦被拐本會並不視爲揑名信函即報請捕房將李等男女與孩一併拘案請爲訊奪訊之李天成供爯伊居樓上其親戚陶氏住披屋内該二孩係二房主田某藏匿現不知其何往求請明察奉兪襄讞核供商之美副領事以所指李等拐孩並無充分理由判李與季陶兩氏一併開釋兩孩暫留本廨候函請救濟會設法帶回揚州原籍就近查傳其家屬領回 
　　攫飾匪人張永泉王阿毛前日在北四川路武昌路等處先後搶取粤婦歐陽氏蘇金氏等金耳環均經包探查獲昨日併解公共公廨經中西官逐一訊明張王各押西牢九月分别示儆 
雜評二 
[燒土（訥）]  
　　人每謂中國人已有愛國心矣我則謂國人身且不自愛何能愛國人又謂中國人已有自覺心矣我則謂國人身之痛苦且不覺烏能覺心 
　　鴉片者致身於痛苦之物也嗜鴉片者不愛其身之甚者也然而中國人終不惜犧牲其愛身之心以愛之而不自覺其害此所以日言禁而烟仍不絶也歟 
　　今之大燒烟土所以警覺我國民也所以望國民之自愛也國民對此果將何如乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬孫女士答徐娘書] [  義律]  
　　豈匏君有徐娘賀孫女士出閣一書（見十一月二十三號自由談）捧讀之下具見慧心蓮舌妙諦環生其辭譏而婉其意諷而微諧文也得詩旨矣義律心焉慕之不揣　聘代擬復書豈匏君當不責余越俎也書曰 
　　儂華初賦忽奉鸞箋茅塞頓開如親雅訓竊以芝芬蘭臭初無芥蒂之嫌乃因菊婢桃奴致起鬩牆之訟初連幼妹兩案同翻斷注一人羣情共忤自知力如蒲柳理宜早詠河洲無如勢等藤蘿必得略分涇渭詎料死灰復熱未亡人有武斷之權同室交鬨管家婆挽順風之舵竟至主力不如奴力大眞眞含不白之寃小姑不嫁嫁二姑刻刻有催粧之信惟有胡盧依樣上慰黎山老母之婆心若得倒樹尋根則仗東海觀音之大力渠如潑水再無歸寗之期我等亡巢且效于飛之樂伏維我徐娘三夫望重再醮名高節操雖隳往日風韻猶在人間舉國稱卿舊主之恩情已了相夫有志新郎之再換何妨徑辭黄葉山中料想春心已動旣在紅塵劫内還請早赴佳期入主出賓賀我無厞笑我情長紙短余裁仍乞尊裁（四）（前刋黄鶯兒漏注（三）特此聲明） 
 [P送大典籌備處招牌赴美序（事見二十五日本報）[  聞野鶴]  
　　籌備處招牌旣由美人出資購去赴美之前一日野鶴謹仿古人臨别贈言之例送以序曰嗟乎大地萬物何物不有招牌銅光燁燁耀於通衢者招牌也字大如半赫然遍牆者招牌也窮巷小肆盈寸之紙榜於門楣者亦招牌也或則聲勢赫奕或則氣象頽喪而要之不外乎商賈性質公獨何爲而作大典籌備處之招牌哉公之身世旣異乎尋常公之處境於是亦逈乎不同流俗夫盛極必衰世界公理當袁皇帝帝力圖發展之日籌安會興高采烈之時公應運而生巍然特出羣賢畢至少長咸集車如流水馬如龍其氣概爲何如一旦西南起義響應紛紛浸假而袁帝升遐宵小瓦解公於是有門前冷落車馬稀之概今隨美人而去效偉人君子之出洋亦誠有如白香山所謂老大嫁作商人婦者矣公之去也論者紛紜莫衷一是尊視公者曰去歲袁皇帝苦心經營創機關報設籌安會賄各省官吏賄國民代表買贊成電報其費正不知幾百十萬今諸事均已無有巋然如魯靈光者僅有公招牌一物是公不啻代表此幾百十萬而今乃遂以區區三萬洋圓紓降以適共和之國耶賤視公者曰帝制旣去公之勢力盡失風頭盡掃幾與毛厠朽板荒野廢棺同其無用人之過之乾方掩鼻唾駡之不暇而今也忽逢奇遇獨有三萬元之價値與舉國醉心之小阿鳳其身價殆不相遠寗得謂非袁皇帝身後之餘榮耶嗟夫公試思之以上二者果爲毁公歟譽公歟苟以我言之則公今日正宜自殉以從袁皇於地下庶幾生前知遇之恩得以稍報而六君子二小妖等且將相率效尤共歸陰府後此民國得以掃淸巨蠧無復有餘毒之留存豈不快歟今公去矣糟糠下堂改柯易葉從此一生之淸節已矣我復何言（五） 
笑話 
　　敎師書一鼠字於黑板指乙生而問之曰此何字也生掉首示不識師曰目細而耳聳嘴尖而鬚稀行時連竄帶跳其何物耶生毅然曰是先生也（一）[  徐碧波]  
　　信差投送空筐一只書信一件某君閱畢發問曰信中有鷓鴣數 
頭也答曰君已在信中見之乎曰然曰大是幸事吾初以爲破筐 
而出已如鴻飛冥冥不知所之矣（一） 
　　吾與爾賽跑君喜五十碼乎抑百碼乎答曰是全在吾足力此時何能知之（二） 
　　籐根（Dnncan）夫人曰吾見此犬輒憶郎君不置夫問何故曰以其咆哮之狀宛如[  元元] （二） 
聯話 
　　某貞女挽未婚夫長聯頗沈痛確是女子口吻因錄之其聯云誰敎君早歲成名奇遭天妒修鳳樓之未畢隨鶴駕而卽歸回思去後韶華眞如夢幻從今日懐人牖下三鍾酒兩鍾酒直欲招月下魂問個甘心天乎吾輩甚無辜竟若此文字埋君聽幽谷猿啼雨打梨花同濺淚『可歎我芳年待字酷受娘憐桃欲詠於宜家梅尚遲於迨吉詎料暗中消息已種愁根昨宵叩首靈前千種情萬種情縱不見阿郎面總算結髮娘呀女兒是何命似這番姻緣誤我看畫梁燕舞風飄柳絮更凄然『哀感頑艶可稱絶妙[  宋焜]  
　　右聯栩固習聞之矣以不脫八股氣故置不錄近復承（韵天）（洗心）（紅蕉館主）諸君錄示此聯似賞識者正復不少故亟刋之以宋焜君投寄最早故錄宋君一則但恕不酬 
小說 
[言情小說妍媸鏡] [  常覺小蝶合譯天虚我生潤文]  
　　第十二章（四） 
　　予此時知識盡失乃如鸚鵡嫿娜作何語者則予亦云云嫿娜又曰吾人已定於秋季結婚柰梨汝但觀此葡萄葉黄辭枝而下者則勞倫司歸矣予曰歸耶嫿娜曰然彼今已往基白勒島蓋軍情急如星火電促已三次故不得不往予乃以扇障面曰彼以今日往耶言次似有棉絮塞予喉間梗不成聲嫿娜曰然今日往也又微歎曰吾誠不能及君蓋菲雪爲自由之主行動可以自由而勞倫司但能聽其軍中命令然彼於秋間歸時吾亦不任其再往矣而菲雪亦謂將於村中置一别業俾吾人得永遠相處予勉强笑曰然耶而心房痛碎恨不縱聲一哭嫿娜似未知予悲復珍重言勞倫司之名不置予至此殊不能耐矣幸曼睞適呼嫿娜嫿娜遂珊珊去予則獨立夕陽中念昨日傍晚勞倫司猶在風雨之中向予求婚嗟乎才昨日耳而今者竟如隔世盡食其言天下反覆之人寗有過於此者耶讀吾書者若爲女子當知以一女子而忽爲其情人所棄則其痛苦爲味何如矧我尚有姊氏昨夜方與力爭勞倫司之爲人今設聞此則其嘲笑我者又當何如余至此遂頽然傍於葡萄架下日光自密葉中沁入射吾眉睫乃作芒刺顧予亦弗自覺以心問口吾目何盲竟誤愛一無義之少年吾被棄固不足恤伹使日後有人見我爭相指摘以爲若人者實爲人所捐棄之女郎則吾顔面又將何存吾其一死以白吾志乎念及死字吾心乃立冰雖然吾何爲死彼勞倫司者但知愛慕富豪則吾亦保必戀戀其人機福楷福當知我正有後看足與汝相對抗也 
（附更正）十二章二第一行菲雪誤翟雪 
 
 
 

Page 15

 
 
 [Ｇ> 
[信昌仁現銀收買珍珠鑽石]  
上海三馬路中美仁里對門專收各種精圓珍珠新光老光金剛鑽石上等　翠寶石等件出價特別從豐並發兌各種珍珠新光老光鑽石等件門莊零售照躉批發格外克己如蒙　賜顧無任歡迎此佈 
[上海四明銀行廣告]  
本銀行總行開設上海寗波路分行先設寗波江北岸溫州府城內兩處重整營業章程商業櫃存銀活期三釐計息定期三個月四釐六個月五釐一年六釐存洋活期二釐計息定期六個月四釐一年五釐兼營各業商號往來逐日收解無不克已儲蓄櫃存洋活期三釐計息定期六個月五厘一年六厘二年七厘其餘匯兌各欵格外公道如蒙　賜顧者請至本行面議可也 
[懷德堂眞正老醫局王雨香大醫士治白濁橫痃血淋刺痛下疳腫爛婦女毒症聖手]  
余患淋濁之症數月不愈請中外醫生治之反成血淋重症便後溺管刺痛如割幸請○懷德堂王雨香先生治之即服該堂珠黃止痛濁九二元服後三點鐘其血淋即止其痛亦鬆接服該堂珠珀立止白濁丸一元其症即安然全愈矣○內人患便毒三月不愈咽喉腫爛下身破爛作痛即購該堂加料珠黃掃毒丸○珠黃吹喉散○珠黃下疳散○計洋六元該十日即愈○予友陳君被庸醫治壞至毒入經絡週身酸痛不能行走鼻孔亦爛予荐到該堂治之服該堂楊梅瘋痛包愈酒每瓶二元兼服珠黃十神速丹每料五元約十一二天能行步如常鼻爛亦愈盖王雨香先生治毒眞上海第一也○如患症諸君在別家治壞不卽收功或用過輕粉升霸藥或鼻內熏吸或打過藥水針將毒收入臟腑骨脊之內發時輕則損形爛鼻重則性命攸關從速到該堂治之定能轉危而安也○然王雨香君在申治癥巳卅五年又藥王電見多識廣愈後永無他患生育照常且響不用水銀輕粉升霸劫藥爲丸倘用必招天誅地滅雷　火焚不效還洋此先生之眞心濟世也○左近假冒日多認明上海六馬路中朝陽萬年茶樓西第四家恒和油店隔壁王雨香醫局便是 
杭城李伯元同友陳竹溪誌謝 
[上海中法實業銀行開辦儲蓄存欵廣告 
本銀行經收一種特別往來存欵名爲才鬍鬚存欵存儲總數每摺不能過洋五千元或規三千五百兩正每戶發給存摺一扣凡有付欵或存欵等項均須交出存摺所有出入由本行記入簽字爲憑（年息）年息長年四厘其算法如下除照往來帳二厘計算外自存欵後第二月起按每月結存最小之再加二厘○兌滙欵項○該欵儲蓄銀洋能由本行匯至別處分行　凡持存摺之人亦可在別處分行支欵惟預當由行知照　北京匯至天井無需補水匯至別處分行則本銀行格外克已當以最合宜之行情結算 
[仙品馬寶治癡如神]  
京都天寶齊○眞正西藏馬寶專治文武痴癲迷必竅○試驗萬人○靈效如神○上海二馬路西鼎新里便是遠埠函購原班回件 
馬寶能有的眞經云治癡癲第一對癥本齊濱世存心不展千金採得異正以救世人其性能人心肝脾肺腎專治百藥罔效之症惟各種文武新舊癎狂發痴作果以及豬癎羊癎錯心失驚服之最有奇效雖籍醫束手危險分只須幾餘癎症無不立愈大凡染痴癎一症皆因痰遂心竅夏鬰驚恐痰滯胸鰒糊途不塑或事結于心或功名未成或兄色而痴或爲脫而癲致恐失魂落魄之症則自願自述大呼小呌弄文作武嘻笑怒悶染此之症受累顯窮世人如患此症者請旣試服經者五六分告痊重者一二錢斷根最奇者愈後永不復發誠天下第一除癲救命寶筏也　每分洋二元或購一錢照碼九扣另製天下馳名癲狂鎭心丸曾經試騐萬人效驗如神○雙料每粒一元○單料五角遠埠函購郵局妥速信力自給 
京都天寶齊啓 
[萟苑真賞社精印]  
碑總線集搨嶧山碑石門頌西狹頌蘭亭四種預定例 
前代書家每喜集碑字成聯以為臨池之助錫山秦氏古鑑關主人藏碑甚富搜集聯句竟有數十碑之多每苦臨寫時查檢之煩數年前曾將各碑善本縮照百份逐字裁翦溱合爲聯精裝成冊名日碑聯集榻洵藝苑別裁書家致寶也客負敝社開幕之初即請付印主人因多寡不均允精選重編再公同好茲因各地紛紛來函慫勈速成主人特將選定每碑百聯者計二十四種翟工潢治先付印行冊首更添附各碑奏文及長羣清曾先生所繪校碑圖可謂無美不臻矣敝社因冊數較多深恐草率議定分六期出版按期精製珂　金屬二版用中國上等宣紙特別精印每期四種四種之中書體略備並分期出售預定例現第一戎四種已印刷過半準陰歷十二月二十日出齊全期定價八元預定實收四元外埠加郵費四角另備預定章和及頭二種樣本函索即寄預定時間本埠以陰歷十一月底截止外埠以陰歷十二月半截止過期不收購者從速 
本社新出珂　版特別印海內第一精品惲南田花卉山水合璧大冊定價一元八角上海三馬路新聞報館正對面藝苑眞賞社敬啓 
[回憶從前恍如隔世]  
余患痰飮每入秋季則談聲汨汨肝陽上升頭目昏眩坐臥不寗飲食少進入冬則尤甚滬上附痰藥業已徧舊或暫時奏效不久故態復萌或如泥牛人海影響全無今夏承劉伯先君指示上海　華堂鐲飮麵於治談頗有奇功歷試不　盍嘗試之余亦置之乃交秋後老病復發比前劇甚不得已寄購大瓶兩元不旬日竟痰止肝平績購半料其病若先現兩月有餘已交科令藥停既久不但不見復發且精神興旺飮食加增夜間睡臥安寗回憶從前恍如隔世感激之餘無以鳴謝謹登報奉揚普告世之同病者　乍浦北門內陸庭康謹告　舖在上海英大馬路小菜場朝北廣西路恒慶裡第一家石庫門京都壽華堂便是 
[永安水火保險有限公司廣告]  
水火保險一業始終泰西我華商之營是業者前不多　利權外溢識者病之比來商學發達皆尚競爭厚集鉅資分道揚鑣本公司始創在於澳洲以士物運銷各國及採辦華貨往澳久已名揚中外信用允著資本雄固特在香港另設一大商行羅致泰西貨品無美不備推陳出新層樓華麗中西人士侈爲大觀又推廣于上海擇定英大馬路最繁盛之區建造新式六層洋樓頃已鳩工購貨復組織水火保險有限公司聯合澳洲香港上海等處本公司集足資本一百五十萬元在香港英政府註册經於去歲開辦查上海爲商務要衝棟廈雲連舟車交集保險一業須從速擴張茲特分設上海爲北方之總局以爲延攬本公司保固信用辦理通融凡投水火保險者請賜　玉至四川路A字一百三十一號與本公司或經理人接洽可也　電話四千七百三十八號　香港總局　總司理歐陽民慶　協理郭翼之副司理羅有章　澳洲分局正司理郭順副司理梁創　粵局　正司理梁星橋副司理郭幹勳　漢局正司理梁耀庭副司理李炯堂　津局正司理陳敬臣副司理李禮侯　滬局正司理楊輝庭副司理郭瑞祥　本埠經理劉少筠　余生初　馬吉齋　鄭紫峯　謝季容　徐子珊　各埠代理杭州郭卿雲　陳壽民　寗波李梓美　無錫華仲泉　蘇州馬子鈞　福州吳世榕　鎭江茅金聲　常州費亮生　南京宋永錫　營口葉侶舉　烟台關詠勳　星州分局正司理歐陽鑑堂　九江毛慶祥 
[令權士百益愈瘋藥]  
專治五勞七傷諸虛百損筋骨痑童諸般瘋濕一切花柳毒症自服藥無不藥到病除　經驗主治各症列下　諸瘋癱瘓　口眼歪斜　手足拘掣　半身不遂　肩背痠痛　麻木不仁　流走疼痛　不能行動　時患腳種　陰瘠陰毒　糜爛惡核　濕毒膿窠　還年爛腳　大麻毒瘋　楊梅廣疥　下疳白濁　便毒腐爛　紅癱血癬　橫痃魚口　湯海風時　以上之症無論男女老幼還年痼疾皆可奏效此藥服下使運動筋絡自能通入三十六道骨節搜畫病根萬試靈經者者一二瓶愈重者三四瓶絕根 
價目　每瓶一元　每打十元　曆售處上海法界吉祥如裡華盛藥房交通路美泰西藥行　總發行麥家圈萃秀里華泰西藥行外埠各藥房均有出售 
[上海餘泰桂圓海味南貨號]  
本號開設大東門外裹咸瓜街已垂十餘年於茲矣自運與安桂圓元香荔枝福廣台糖官燕銀耳罐頭食物中西海味物美價廉秤磅加重夙荷　各界稱贊有口皆碑且値商戰激烈時代尤宜銳志改良方今各貨　新之際由是擴尤　業骨自本月初一日直特將門售各貨特別大減價以副　惠顧之隆情焉謂予不售請實試之方知言之非謬也 
本主人白 
[京都天德堂老醫藥局遷移廣告]  
本堂在京懸壺多年分設上海廿餘年治好男婦新舊梅毒透頂穿喉遍身紅斑瘋癲鼻削紅白痛濁下疳魚口一切凶險惡症無數臨診累萬見多識廣醫法改良使患病者毫無痛苦不出毛病現因原址翻造房屋今遷移在三馬路大舞臺戲館斜對面民德里口照常開診凡來就醫者認明京都天德堂牌號庶不致誤本堂奚占一大醫生唯恐南北言語不通特將包治價目說明以告就醫諸君五淋白濁新病四元日久血淋痛黃濁下五元四天保好小便腫爛五元至十五元五天保好魚口便毒初起四元破口流濃十五元七天好痔瘡漏瘡初患五元久病面議楊梅瘋癲念元起百元止小腸疝氣初起四元日久面議婦女白帶血崩五元以上各癥均可包醫包愈出立保單門診一元隨到隨看另備各種靈驗丸散膏丹外埠函購更爲妥當 
[業勤桑秧公司敬告蠶桑者]  
敝公司創設以來曆有八載推廣桑種已不下數百餘處無任欣幸況自歐戰以來意法兩國蠶絲頓減後無不仰給於中國之繭絲以致絲價日昂綢價日貴兩年內絲繭兩商均獲鉅利至數千餘萬故未蠶之區爭相購桑試種已有數省函問特提前開辦接洽本月內格外優待照貨價先收二成半定洋以答先惠諸君之雅意倘有未諳培壅之處仍可代雇老農起卦地栽種以盡敞公司推廣之徵意欲知詳章函索卽寄並代辦杭州蠶種製造場出品蠶種及餘杭多絲蠶種經理處移庽南石路日新里中華旅館王芹鉢啓 
[敬告蠶桑森林園藝者注意]  
本場爲推廣蠶桑振興森林園藝起見所售各種桑秧及樹木花草等秧共有數十類均能照章保活並附贈栽培方法先屆春種時期如蒙　賜顧宜早訂購備有章程種目函索須附郵票 
南京四象橋浙江會館內務本幼樹場發行所啓 
[東方催眼術學會]  
宗旨普及哲理學識實施心理治療會員國文優長即可入會不必到會不須學費方法本會特聘日本催眼術專家二人擔任函授按月寄請羲録二次會員如有不解處隨時通信質疑卒業三月卒業給以證書入會滙樂請羲印費五元報名入會會址上海法界新橋街第四號洋房開學夏　十一月朔日開學報名望日截止以郵印爲證 
[康強逢吉]  
義商彭壽堂主人先生道行中外名滿寰區傳施濟衆功德無量僕前患外症誤服謀庸醫尅伐之劑以致陽痿乏嗣小腹時常冷痛味爽必溏泄數次飲食乏味脾胃倒　百計萬治終難起色自祖至僕三代單傳僅延一線今驟得此痿癥悔不可追且齊紙虧損滑遺溺血虛咳盜汗損症巳成臥病三年幾有奄奄待斃之勢云春表弟反閩談及遺堂參茸芝術海狗腎如意丸酒二種非常門將而於虛勞損癥更有奇騐即託郵政局滬洋購得如意丸四瓶如意酒二瓶海狗腎一條依法試服頗覺日見奇功不及半月神完氣足諸恙全消不意拙荊氣血虧自服如意丸後體質亦強去冬　產一雄合第騰歡洵是我祖有靈得遇此等妙藥不得不略述梗槪以誌盛德幷爲同病者告焉閩林壽山家驥甫拜上補血如意丸大瓶雙料四元小二元如意酒大瓶雙料八元小瓶四元單料均減半舖在上海河南路七號義商彭壽堂便是 
[天外天]  
本公司廣增游藝特聘吳西庚沈蓮舫朱蘭庵菊庵等彈詞並說書范少山筱桂生灘簧名妓彈唱及宣卷東卿調等巳蒙各界歡迎今特添增影戲女子文明新戲又訪到一尺八寸矮人批命設硯在四層樓不取看資以娛來賓務望各界早臨爲盼 
日夜　開演活動大影戲　特請　振亞女子新劇社　優等女員　準於九月初八日始　日夜開演　文明新戲 
麗查西式旅館新建高大洋房裝置精美茶房週到空氣充足定價每天自五角至二元四角止新張照碼八折游資屋頂概不取資每日贈游覽券 
麗查番菜舘添設房間加聘名庖廉物美三馬路小花園　電話四三二八 
游資照舊日夜盤梯電梯小洋一角一角半 
[懷德堂眞正老醫局珠珀立止白濁丸]  
及靈極連○永無後患 
此丸專治一切淋濁或酒色而起或溫熱而生或虛虧而來或花柳毒傳染凡所致服靈丸立刻見效止濁每盒大洋一元　惟宿娼傳染花柳之淋濁重則毒氣傷筋小便閉塞痛苦難忍溲弱時痛如刀割或下部酸痛膿水淋漓紅腫欲破凡服本堂珠黃止痛止濁丸　痛止腫退濁上驗若仙丹　每料大洋二元　如重癥淋濁不肯早治必成楊梅結毒燭卸下疳橫痃魚口楊梅內疳血淋重癥楊梅風痛損形爛鼻下疳廣瘡其害無窮本堂在申醫癥七十說年見多識廣治愈下部潰爛筋骨疼痛咽喉腫爛損形爛鼻砂淋石淋極險極重毒癥可以復原全愈永無後患活人無算　如用水銀輕粉刧藥合丸天誅地滅雷殛火焚不效還洋　下疳腫爛珠黃霜一元　橫痃魚只內消丸一元　貼消膏加料珠黃掃毒丸　眞珠珀立止白濁丸每盒二元　近有假冒請認明上海六馬路中朝陽萬年樓西首第四家恒和油酒店隔壁懷德堂王雨香醫局便是 
[京都天德堂　包醫]  
來堂包醫　出立保單　過期不愈　即還原洋　醫金藥資　分文不取　備有男女　養病房間　代煎湯藥　藥不忌口　不誤公事　隨便往來 
本堂每見滬上售賣花柳醫藥者頗多考其有效者甚少不是混用倒提薰頂部市黨涼藥就用江湖生意門一套流口說的天花亂墜地震山搖罔言騙錢害人非淺本堂奚占一大醫士仍恐魚目混珠真假難分故而特將包治價目說名於左　初起白濁四元日久血淋黃濁十五元魚口便毒橫座四元已潰久不收口十五元小便腫爛五元至十五元婦女沔毒白帶五元血崩六元花柳瘡毒八元以及楊梅升天落地週身斑點塌鼻壞眼咽喉破爛半身不遂筋骨疼痛髪脫齒落痔漏疥癬偏墜疝氣小兒胎毒一切危險大症察病之輕重訂價包治立給保單門診隨到隨看外埠不便就醫函請包治訂期不誤劣藥害人雷殛火焚　近有無恥之異名信造假冒充諸公請認明上海三馬路大舞臺斜對面民德里口方不受奸輩朦混也 
[沈製生髪膠]  
本醫藥室主人發明沈製生發膠不論男女老幼氣虛血衰髪黃髪白病後產後陰　血薄脫髪等患均可禿發重生係生毛髪唯一之良品久搽能烏黑滑亮清潔馨香光可覽人永無吐落之　洵固髪妙劑　自本腎藥室行消十年發來治好已不勝計不靈包可退回惟生髪藥名目繁多切記認明○覽龍商標○本主人餘年小像方是的具售價每瓶大洋五角第料軣瓶二元五角○又製一種咬髪癖藥咬髪者係吐去之髪根上有白癬爲之咬髪若不早治久癬變爲禿頂此藥專治此症靈驗異常每瓶大洋四角每洋二瓶 
上海盆秬弄集益裡對門人壽醫藥室啓 
[感謝立止咳嗽氣急化痰　二盒斷根]  
弟年年至冬咳嗽將近十三載今庚氣急哮喘痰多更前加重請醫調治亦見痰中帶血呻吟床褥痛苦不堪後承錢兄指示上海南浙江路永壽大藥房買咳嗽茶葉二盒費洋一元當夜煎服立刻止嗽化痰其病痊愈斷根不發故登報揚名 
[新世界]  
上海第一遊戲場在英大馬路泥城橋 
門票二角升降梯三角每晚十二時止日夜一律 
樓下影戲間　髦兒戲　二點至四點一刻　七點至九點一刻　影戲　四點班至九點半　五點三刻至六點三刻　九點半至十點半　十點三刻至十一點三刻 
二層樓　女子新劇　三點半至五點半　六點半至八點半　九點半至十一點半 
三層樓書場　曹少堂　文明宣卷　二點至三點　七點至七點三刻　謝品泉　三笑　三點至三點三刻　玉蜻蜓　七點三刻至八點半　謝少泉　落鑫扇　三點三刻至四點半　三笑　八點半至九點一刻　天津班　大鼓　四點半至五點一刻　快書　九點一刻至九十點　吳小松石　描金鳳　五點一刻至六點　白蛇傳　十點至十一點　周珊山　改良灘簧　軣點至七點　十點至十一點三刻 
動物院內陳列各種珍禽異獸好處費足境人興趣並有彈子房及新添種種遊戲西洋鏡等供人娛樂二層樓特設大商場並備中西名廚精製各色佳肴大餐室中陳設雅潔坐位實舒餘如哈哈鏡鴛鴦池等尤爲暢懷悅目登最高之樓可以極目千里而廣大之跑馬場盡在眼底紅墻綠樹四望豁然層外空氣既佳場內容積又廣鬧中限靜幾疑世外桃源錦上添花不愧人間樂土中餐菜券每們五角　西餐菜券每們一元游資在內 
本公司連日所演黑箱安影戲三十本頗荷觀者歡迎謂情節之廳劇中背景等舖設之妙實爲有目共賞惟每日祇演二本未獲暢觀 
新世界十一月初五花粉囊准演偵探新片貴族旅館 
共念四本每日演二本 
貴族旅館係著名偵探新片久荷各界讚許神出鬼沒動日驚心觀之能令人拍案叫絕 
[請看新世界三種怪人]  
奇事常有而奇人不常有今有這請看新世界之三種奇人 
一有身無足之女子此女年念餘嵗腰以下一無所有殆俗傳半截觀音之化身而兩手諧種種武技能上鐵槓盤旋非常矯捷可以當眾獻藝 
一手大於身之異人此手重至數十磅昔人所云手大如箕者庶幾似之西遊記孫悟空穿筋斗難出如來佛手掌固係預演而此手若令猴子穿一筋斗真難出其手掌也 
一頭小身肥之幼女世人嘲柬頭者每以橄欖爲此而此婦更如橄欖之核其尖銳尤爲特別京劇大項山中有小頭鬼若命此女演之可以無所化裝　爲見所未見好奇者不可不看]  
 
 

Page 16

 
 
   
 
 

Page 17

 
 
新自由談 
小說謎 
[偵探小說應徵續稿紙幣案（二）（天憤）]  
　　余曰余自信所見之不謬而君則與余南轅北轍矣余意宅門上之足印乃爲村媪所留媪旣戇笨如童騃其對於社會之種種險惡被必不知苟聞叩門聲除啓視之外更無他語大約奸人逆知柴恩新僕之可欺乘夜輕叩其門是時柴恩乍歸其家中必有一番忙迫此童騃之村媪聞聲啓視以右手啓左門右足踰限而出探身外視左足乃反觸於左門彼村媪固跣足者也於此留其足印亦當然之事（此點亦妙蓋原著固未言足印之倒順也）至此奸人以他種手段挾媪他往乘隙而匿入隱僻之地至夜乃肆其術惟不虞柴恩之鍵門也不得已毁鎖而遁耳翟雪撫掌大笑曰快哉君之理想也誠不愧東方華生矣苟以餘暇著述一部中國偵探小說將使科南逹里讀之而郤走矣信如君言奸人挾走村媪匿入宅中則柴恩夜膳之後彼舊僕有不呼新僕共膳者乎余恐厨娘之失聲而呼有不待至今晨矣余曰君乃誹余耶翟雪曰誹君亦何敢第君逞一偏之見以料事爲可哂耳惟君於宅門上之足印頗有確切之理想余惟對於梯上之足印印者爲誰與君略異耳且樓梯之上有平潤有光之燭油似已經指爪剔去者此語亦爲要點茲請君先歸余當造訪也余知翟雪之恒性其於構思運想造詣精深之時不願有人同坐於一室乃别之而行越兩時許翟雪乃來余書室中面有笑容目光凝重一望而知得有好消息也翟雪旣就坐即攫余案上之紙烟猛吸之其初着火之處不露繊縷之烟痕兩頰忽漲忽縮一回首而鼻空齒間如大砲之發射濃霧冲激而出繼則上下脣微合紙烟燼尾烟篆如螺旋徐徐上升余知其以烟消遣其烟癮已飽滿無餘矣（寫生亦妙）一枝旣罄復燃一枝且吸且言曰華生汝眞誤事不淺余曰君謂余誤事耶余未嘗見福爾摩斯之責華生也而君乃責余耶翟雪曰余何敢責君雖然君亦助余不淺也君言樓上燭油似經指爪剔去君知此指爪爲何種指爪乎余笑曰指爪耶左手或右手之指爪耳翟雪摇首曰非也乃左足禁指之爪也余曰是烏知之翟雪曰實告君余頃自柴恩宅中來君知柴恩家中固用美孚燈者亦知柴恩行囊中固有洋燭在也余曰行囊中有洋燭君何從知之翟雪曰余在行囊中側面見有燭油數點必於怱促中熄燄入囊油融未乾因而濺染蓋行竊之人苟持燭以竊物則其偶爾濺染之燭油必在平面今茲側面之燭油斷然非竊者所留余今告君以行竊之秩序（未完） 
詩話 
　　成容若大學士明珠子即世所傳紅樓夢中賈寳玉是也工艶體詩五絶如幽谷有佳人無言若有思含顰但斜睇吁嗟憐者誰予本多情人寸心聊自持私心托遠夢初日照簾帷七絶如綠槐陰轉小闌干八尺龍鬚玉簟寒自把紅窗開一扇放他明月枕邊看　句如同我惜花同我病是誰看月是誰愁等句句中皆有一美人　現紙上意者即林顰卿耶（宋焜）（二） 
　　栩按成容若即納蘭性德前因癡儂謂其所作皆幕府捉刀宋鴛雛曾來函爲之辨寃予竊以爲富貴中人初固無所不能而亦無所不工操觚家之墨池雪嶺固恒有事正不必攘臂而爭也納蘭詞可誦者正多宋君所舉不過什一然吾以爲無論是否代筆曹雪芹則必不能勝其任蓋紅樓中詩直類學究試帖而所填曲尤屬外行寄生草且不協更無論乎杜撰之開謂鴻濛謂爲納蘭之捉刀人是誠寃矣 
續刋小說 
[絶塞奮椎記（野鶴第六囘（二））]  
　　當下他眼見晦軒和春巒二人縱横今古談笑風生知道都是雋才績學的人物心裏不由的暗暗敬慕又見春巒喝了好幾杯燒刀没繼毫醉態料也是驩喜杯中物的便斟得越加殷勤一杯一杯復一杯春巒早已有些醉意狂奴故態不禁又施出來側着目把杯兒一舉狠狠的說道樽前擊劍花底吹簫原來是兩樣銷魂滋味祗是我呢爲了一度温柔兩般憐惜幾乎要蕺盡平生擘月踏雲的壯願了晦軒聽罷低頭沉思了好一回又飛了一個白眼春巒初起不解後來忽的醒悟知道是晦軒戒他不要亂語便不再提起壯願不壯願晦軒又恐趙老覺得便胡亂問着趙老邨中如何景物如何風俗叨叨絮絮說了一回趙老也停了杯旣詳又盡的叙述一切二人正講得熱閙春巒都默默的呆坐着也没喝酒也没發言竟像空山的老衲在蒲　上趺坐一般原來他爲了晦軒的白眼早把偌大的情事兜上心來這時節一點點心兒恰像駕着一葉扁舟遇了意外的颶風摇漾得瞀亂不定正在這佪佪徶徶的時候猛的一個燈花蚩的一聲不偏不倚的正落在肉脯湯裏眼前便覺得暗黑原來是一枝蠟奴點燼了他纔如大夢醒來接着街市上的更鑼冬冬冬已報着三聲便起立說道老叔時間已不早了我們也吃的醉了趙老聽罷還擎着壺要觴晦軒春巒二人執意不喝纔停了斟呌小厮取出飯來不一會啖罷趙老又偕了春晦二人入内春巒進去一瞧祗見長枕大被位置井然右邊一間位置得没甚差别便是晦軒住下的這時柳娘爲了心中有些不舒暢早已睡下趙老略頓一頓便去春巒也便就宿一夜無話次日早上曙色穿櫺月弦隱采一丸紅日冉冉的昇將起來春巒早已一骨碌下了牀正想要把胸中心事一一告訴了晦軒待到告罷便想啓行正在默念的時候房門砰的一啓一個人早已進來春巒一瞧正是晦軒細細一想要告訴的事情正像一部二十四史何從說起停全會說道晦軒你怎的昨兒止我閒話晦軒道我正要告訴你我們旣是漏網之魚總不可明目張膽一無顧忌的便是我呢三月來潛跡埋蹤正像昨兒見的　　沉在水底一般便是范叔變名張祿的時候也不過怎樣你却笑言宴宴像一無其事恐怕悲蟬飮露正有螳螂在後面欲得甘心哩春巒點首道你的話未嘗不是祗自我聽得厭了你别再說罷晦軒道我正要問你你昨兒說的緊要勾當究竟要那樣春巒道那麽正是我要告訴你的祗是話也很長你别惹厭也别聲張纔好晦軒道我可以依允你春巒便走近一步輕着聲說道我自和柳娘離了慶陽一路上没日没夜的奔走簡直没作過停頓直至到了這裏新城堡畔那一邨纔賃了兩間茅舍想要在那邊度過今冬待明歲春裏再商議方法和那秦賊見一見雌雄（未完） 
 
 
 

Page 18

 
 
   
 
