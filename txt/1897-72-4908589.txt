# 1934 - 72 - 4908589

 

Page 1

 
 
[不加郵費] [  申報館主人啓]  
　　中國剏興郵政後本館郵寄報紙悉照舊章乃外間屢有人來相告謂售報人已增價發售實則本館自貼郵費並不准向購閲者多取分文凡各埠經理報務之人務須仍照定章發售此布 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園　草存案曰敖氏傷寒金鏡錄曰痎瘧論疏曰達生編曰扁鵲心書曰本原崇原曰侶山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久巳模糊茲本局承博文書局之囑排印成編賜購者請臨上海博文書局掦州點石裕記選取可也計書八册第部價洋一元六角 
[廣興蠶政説]  
　　周制仲春天官内宰詔后帥内外命婦治蠶於北郊以爲祭服天子諸侯必有公桑蠶室近川而爲之築宮棘墻而外閉之后妃齋戒享先蠶而躬桑以勤蠶事及大昕之朝君皮弁素幘卜夫人世婦之吉者使入於蠶室奉種浴於川采於公桑風戾以乾之是月也命野虞母伐桑柘乃修蠶器禁婦女毋觀蠶桑之事何等愼重何等周密降至後世蠶桑之事非不古若而古之用儉今之用奢遂令人有不足之虞興擴充之志蠶桑向推江浙而兩省比較則浙爲尤甚昔人云吳絲衣天下聚於雙林吳南諸鄉歲入百數十萬是以雖爲賦困而窮民未至於空虚室廬舟楫之繁庶勝於他所者皆得蠶桑之厚利也四月務蠶無男女老幼萃力靡他無税無荒僅習三旬之勞無農民四時之久而半其利此蠶桑之所以可貴也説者謂蠶桑之業雖藉人工然須得天時須得地利江浙天時温暖宜於蠶故養蠶者較多江浙地土鬆潤宜於桑故植桑者較盛不知蠶桑爲天地自然之利無處不宜蠶卽無處不宜桑豳風之詩曰遵彼微行爰求柔桑則豳旣有桑而豳亦可蠶矣將仲子之詩曰無折我樹桑則鄭旣有桑而鄭亦可蠶矣車轔之詩曰阪有桑隰有楊則秦旣有桑而秦亦可蠶矣桑中之詩曰期我乎桑中則衛旣有桑而衛亦可蠶矣禹貢兗州桑土旣蠶厥篚織文則蠶桑之利在於魯靑州厥篚檿絲則蠶桑之利在於齊荆州厥篚元纁則蠶桑之利在於楚孟子曰五畝之宅樹之以桑則蠶桑之利在於梁以是觀之養蠶植桑猶農夫之於五榖苟非龍堆絶塞極寒寥廓之區無不可以耕且獲者也現在各直省雖無不有養蠶種桑之處而終不如江浙之美江浙之盛者大抵風氣之未開人民之怠惰而要不盡關乎天時地利也當時各省大半藉二省之絲以章身被體而兩省所出亦未嘗不足於用乃自通商以後西人競銷中國之絲每年出口之貨盈千累萬兼之世風靡靡俗尙奢侈繁盛之區幾至無人不綾無人不縀絲之去路日見其廣而絲之出數未見其多殊非足國之道且現在西人講求蠶桑不遺餘力中國若不講求整頓擴充將來此項利權恐又爲彼所奪是又不可不慮者也然則欲講求整頓擴充非地方官實力舉辦斷不能鼓舞斯民本館接九江采訪友人來函云昔年南昌府江訒吾太安在瑞州府任時與吉安府許淸臣太守講求種桑養蠶之法著有成效旣而藩司翁小山方伯蒞任後卽飭各府廳州縣一律倣行復委員於正月初旬赴浙江采辦桑秧陸續到潯分派各屬栽植奉新縣鍾澤生明府又將種桑一切之法刊刷知單俾民咸知利弊又復出有示諭諄諄勸導略謂現在購辦湖桑不取爾等錢文飭令領種該士民等或集股本或撥圖會錢文以爲種植工糞之費先將荒地開墾每地一畝約可種桑四五十株届時赴局請領如未諳修種之法派人來局學習云云夫人孰不欲謀利一者苦無資本二則無提倡之人遂致因循怠忽吾知江省之人經此鼓舞尙有不欲踴躍從事者哉將來蠶事之盛可以預卜矣日前松郡陳太安亦有課桑示諭其勸民集股在隙地開墾栽植與江省大略相同而近鄉士民咸汲汲以購地種桑爲務當此國瘠民貧江河日下之時而人知求本是亦富强之一大轉機也尤望各省官憲皆取法於南昌江太守奉新鍾明府松郡陳太守一律舉行勸民種桑育蠶則其利未有不溥於天下者也不禁拭目俟之 
[闈商逃避]  
　　粤東闈姓新商經督憲革退一事本館巳縷紀之矣昨得廣州采訪友人來書言某日督轅牌示云照得闈商蔡紹德鄭景福於去年四月認充報効銀三十萬兩陸續措繳嗣屢催屢展至八月據善後局稱該商云能先給諭帖告示卽可籌銀一百萬兩乃自發諭帖後仍復玩延至十月卽應革退另招新商該商蔡紹德自具甘結限至十二月繳銀一百萬兩如不足數情甘革退以所繳銀充公及至臘底先後繳到僅五十萬兩尙欠短銀一百零二萬兩又懇求展限一月至今並未繳銀卽廣州額銀二十萬圓潮州一萬五千圓亦絲毫未繳自應革退將所繳之銀五十八萬兩充公另招新商承充所有廣州潮州之銀二十一萬五千圓仰善後局勒限催繳如違卽發押追著卽知照特諭又牌示云照得上年認充闈姓商蔡紹德鄭景福欠繳報効席并廣潮兩屬餉業經革退自應另招新商如有願充者先繳銀一百萬兩餘六十萬兩分限續繳合行牌示願充者以月底爲期限繳銀一百萬兩准其承充倘逾限無人承充卽由官辦理特諭此示一出收兌闈姓之永生財號主卽乘夜將鋪中器物悉行携去走不知所之聞尙欠繳潮州府銀約三四萬圓本月初三日下午永元亨永利貞永連元亦皆閉歇其餘數鋪仍開門如故日内公司中出有長紅略云永生財司事馮泰譚允卿二人席捲而逃所欠潮州中式銀定必代爲追究賠償决不稍欠 
[命案存疑]  
　　松江訪事人云金山嘴係華亭縣轄境然地居海角民俗較强有某甲者膝下子婦二人年俱三十左右荒原僻處四無鄰居茅屋三椽落寞殊甚本月初九夜三鼓時突來强徒六人破扉直入逕抵臥房將婦褫去衵衣欲行姦污婦極力掙逃躱入臥榻之下報免玷辱子見而大呼竟被毒毆斃命甲亦被刃砍數處傷勢甚危强徒見事不諧呼嘯而逸當肇事之前一日有南山人所駕席船一艘停泊海灘誤遭颶風飄流無跡至初十夜二更時席船主及夥伴五人尋覓船隻道經其地守屍傭工某聞聲啓戸喚婦出視指謂强徒復來鳴鑼聚衆狂呼拿捉當將五人一併擒獲鳴訴地保圖董十二日下午捆載至松解入華亭縣署葛江邨明府立卽升堂研訊婦供乙丙二人圖姦并毆其夫致斃丁戊己三人則並不動手明府詰以爾於蒼茫黑暗之中所認果否確實氏謂當夜行兇時小婦人認明狀貎衣服與乙丙二人一一相符决無訛誤俄訊之乙丙供稱小人等都有家室在外營生綽有餘裕婦家住房只此破扉餘亦槪可想見小人等有何所貪前往刼取况於前宵旣釀此禍安有卽於後夜尙在是處躑躅者耶及質之船主與餘夥丁戊己 
 
 

Page 2

 
 
三人同供駕海航爲業與乙丙皆安守本分不敢犯法大老爺若將伊兩人照辦小人等情願一併治罪明府以氏所供乙丙之事矢口不移叱將乙丙各責二三百下乙丙極聲呼寃未幾復提地保訊問供稱甲家搶案小的並不知悉又問伊夫婦平日如何則稱素尙和睦後又詰諸圖董亦謂乙丙等諸人向在海濵出入已歴有年稔知其家境小康安分守業甲家之事委實離奇令人莫解明府訊畢令將乙丙押入禁中餘人則交差役帶同下鄉與仵役等一併隨往勘騐然後核辦 
[珠孃新曲]  
　　廣州采訪友人云國家創行郵政大憲巳將條例榜示通衢從前民間零星物件交信局遞送者每被關役搜出充公今則照章黏貼印厘萬無一失且所定價目較各信局更廉利國便民莫此爲最矣某日藩司復面諭廣州府周太守略謂郵政告示務於康衢大路四處張貼并行知府屬一律出示曉諭務使窮鄉僻壤亦能家喻戸曉蓋以新章奉行未久誠恐民間未盡周知也○南海縣黄邑尊鶯遷在邇各機坊以去年織工尋釁經邑尊極力調停得以相安無事銘恩感德歴久弗諠是以聨約十一行公製羅傘牌匾送至署中頌揚德政其匾曰永頌甘棠牌曰冰壼贮潔玉鏡懸明寍人樂業息事安民德敷錦繡澤沛經綸規方端肅品望高崇○黄邑尊旣奉檄量移新署南海縣事董明府因另有要公未遑接印至二月初六日始履新○正月二十九日之夜十一點鐘時有盜匪數人擁入西榮錦記枕莊恣行刦掠夥伴大聲呼救盜匪遂不敢留戀順手携零星而逸○十一鋪大巷二街觀音廟每年例由司祝報効洋銀三千餘圓除城隍廟外其出息以此爲最蓋粤人士夙喜佞佛香花供奉昕夕不休司祝日進斗金故能報効若斯巨欵也 
[鷺嶼春雲]  
　　厦門訪事友人來函云厦門分府張文川司馬兆奎蒞任以來已六閲寒暑現在俸滿卓異請咨引見藩憲檄委駱小甫司馬騰衢署篆紳商士庶各製備萬民衣傘德政匾牌送至廳署○地方文武分叚巡夜徹夜不停楊子權觀察每夜必親自到叚會哨外觀之似乎已認眞辦理矣而妙手空空之輩依然防不勝防偏僻之區仍有施其伎倆者正月二十六夜小武當殿左近某姓家被竊衣箱至十一二隻之多二十七夜局内街某土娼家又有以黑烟塗臉行搶之事巿人皆言近日江湖賣藝者來厦頗多恐其中不無胠篋之流藉此溷跡出○南太武山興古地方煤礦業已開挖二十餘丈傳聞煤苗甚廣并有鉛鐵銅砂等苗果爾則獲利正無涯也○厦門通商五十餘年而中西學塾從未有人議及本年正月間經陳遊戎英華林氅雲孝廉并各富紳集會創議就厦勸募集貲四萬元在媽祖宮對門新造洋樓内設立中西學塾並添蓋樓屋一座延聘中西教習教授生徒正月二十六日在鼓浪嶼禮拜福音堂邀請英國領事嘉君爲首領及税司加士洋行德記洋行各行東并厦門各行商紳富戸二十餘人聚集會議中西各富紳已分認勸募洋銀二萬元刻下華紳之欵已勸有頭緒章程仿照福州美華義學此舉皆係商辦與地方官無涉業巳議定開辦矣○泉漳風俗以正月初九日爲玉皇誕各街店鋪輪値設天宮堂供奉玉皇牌位俾合街鋪戸挨次敬神港仔口街爲厦門熱閙之處從前五興字號推爲巨擘現在五興相繼停閉本年輪應生益號承値而生益亦於去秋倒閉至今天宮堂無人出爲經辦亦可見廈門巿面　衰江河日下矣○德國水師提督坐凱撒大鐵甲兵輪於正月二十日入口停泊在厦門港砲臺相近二十二日又有行國小兵船一隻入口寄椗海關口探悉不日卽擬開赴上海向長江一帶游歴云○漳州鎭道均於元宵前來厦附商輪晉省賀上憲年禧○厦門賭風素甚自周子迪觀察嚴禁科罰後此風稍息近日島美路街某鋪中又有人在内喝六呼么輸贏頗巨可見官憲之耳目難周而若輩之藏身有術也○同安縣灌口巡檢司徒慕川二尹兩次俸滿禀請到省騐看經泉州府札委丁佩綬二尹慶珂代理丁二尹擇吉初四日前往接鈐○鼓浪嶼保甲陳仰莊少尉請假回籍省親道憲札委竇景侯二尹辦理 
[九派江聲]  
　　九江采訪友人云江九鎭宋珮珍鎭軍前赴金陵叩賀劉峴帥年禧本月初五日乘招商局江永輪船遄返麾下各員弁俱赴碼頭迎迓○督辦江西淮鹽總局松秀峯觀察事畢過潯旋於本月初五日附招商局江孚輪船赴江寗○省憲札委戴司馬承楓林大令向滋管解溍尾銀入都本月初四日道出潯陽假寓城隍廟初六日由營縣撥派兵役護送出境蓋以愼重關防也○本月初八日後營遊撃周游戎席珍在營點視額兵 
[鳩兹近事]  
　　蕪湖訪事人云正月二十日麥邊洋行萃利輪船上駛至蕪所雇搬貨小工沈姓因失手趺碎洋油一箱被管艙人某甲拳足交揮奄奄一息扶載上岸卽刻斃命本報已誌之矣二十五日萃利由漢口下駛行抵蕪湖管艙人以洋蚨五十翼托躉船上人代貼死者爲棺衾之費並擬撫卹其家未識能卽此了事否○中江書院經袁觀察籌捐巨欵添建經義治事兩齋並加廣住院肄業額缺正附課各十名已於客臘甄别每齋先選六名餘俟今春開課時再爲補足兹聞汪仲尹山長已於正月下旬蒲輪適館卸裝甫定卽開洗塵之筵諸生亦歡迎恐後觀察擬於花朝左右親莅書院扃試春風化雨桃李宏栽有志者盍亦磨勵以須乎○客臘初二日無爲州陳復廠合肥李紳所業之柴洲管事人與洲隣汪家坤爭奪洲外漲灘刃傷汪姓砍斃踉人吳聘華聞此洲乃現任湖南鹽法道李仲仙觀察之産所派管事李景齋因原告指爲正兇特自投州辯誣委爲佃戸因汪姓搶奪灘面蘆薪以致羣起鬥毆正兇究屬何人禍起倉卒尙難確指請再細訪兇手迄今尙逍遙事外汪吳二姓家屬迭次催提甚爲緊急聞已有人出爲排解許給重金撫卹其家孔方兄勢燄彌天不患其不心傾瞻懾至被傷之汪家坤來蕪經海西藥房醫治刻己告痊創口平復毫無瘢痕西醫之術信神矣哉○招商局江裕輪船客臘小除前一夕行經蕪湖溯江上駛是夜行至距大通下游廿餘里之某處江面碰壞鹽船一艘截爲兩叚人貨悉没雖放划援救無奈星稀月黑白浪接天已有二人不知蹤影至今屍身未獲日前屍屬特出招帖榜諸江干開明年貎服色略謂無論何人橯獲者許給洋銀二十元報信者减半未知能爲象罔之求珠以出此沈淵骸骨否吁可憫已 
[二分月色]  
　　揚州訪事人云本月初八日爲上丁釋菜之期江都甘泉兩邑宰預飭丁役將文廟灑掃潔凈並置備太牢等祭品應用丹墀以下支搭棚幔懸燈結彩陳設整齊各樂舞生均於前三日演禮以免臨時隕越之慮届期江都縣童大令甘泉縣程大令曁府縣學廣文先至官廳照料俄而府尊沈太守曁陪祭隨祭各官員陸續齊集運司江都轉適因公赴省未回此次卽由太尊主祭袁叅戎陪祭文東武西各於丹墀下按班排列行三跪九叩禮各執事生員曁樂舞生咸并然秩然恪恭將事間有小民前往觀禮皆須著長衣垂手屏息鵠立兩旁櫺星門外有保甲親兵數人禁阻閒人凡衣短後衣及窄袖盤辮者皆不得其門而入下馬牌兩旁售夜食者燈燭輝煌通宵達旦直至東方欲曙大禮告成各官始鳴騶而返○揚城賭風經地方官迭次嚴禁有犯必懲各處賭徒遂皆匿跡銷聲不敢大張旗鼓然牧猪奴輩偶爾嬉戲在所不免教塲後西營地方有某甲者小本生涯家况淸苦前年娶某氏女爲室琴躭瑟靜頗得唱隨之歡且女秀外慧中極爲賢淑見良人賦閒無事嘗出奩資令作經紀顧甲無持籌握算之策屢折其資泰水以愛女故時時周濟之客臘杪女歸寍懇商於母又假得墨西哥銀三十元俾作背水一戰甲欣甚租賃房屋擬俟新正開店不料至正月杪房屋尙未議妥甲忽走入迷龍陣内一局未終囊中已罄不得已歸謀諸婦倩其再作無厭之求女聞而色變一言不發迨甲出自思一而再再而三有何面目回見父母遇人如此尙何言哉遂於是晚潛購阿芙蓉膏背人呑下甲自外歸見女在牀頭輾轉反側神色大異窮詰之知係呑烟急卽覓方灌救無奈中毒已深返魂無術矣母家聞信欲控諸琴堂嗣經人再三排解始寢其事聞女遺有一周歲小孩尙未斷乳呱呱終日聞者惻然嗟嗟紅顔薄命黄土埋香誰爲厲階能毋令人恨花骨頭於不置哉○上月二十九日朱姓家遺失女孩一口小名鳳子今甫十歲偵騎四出迄今影響毫無兹特於小巷大街中遍出招貼有知其下落或將人送至者謝洋十元未知一顆明珠能還合浦 
 
 

Page 3

 
 
否 
[蘇臺燕語]  
　　姑蘇訪事友人云本月初八日有一卑田院中人行經某處瞥見道旁遺有蒲包包裹甚堅提而試之頗覺沈重不覺狂喜欲絶以爲是必胠篋者所遣挾之而行至西美巷裏厙弄口四顧無人乃伏地拆包檢視詎料重重疉疉之中一甫出母胎之男孩屍也丐大失所望隨手棄置地上怏怏而去一時聚而觀者幾無插足之所旋經好善者飭人舁孩屍瘞諸荒郊衆始散去嘻是何忍心而爲此哉或曰此必吟李商隱之藥轉故不得已而出此也然歟否歟○著名臬匪甲乙二人係施老窩子之羽黨也施正法後二匪逃避無蹤近爲飛划營管帶胡游戎偵悉二匪潛匿於盧墟之某鄉因於本月初親率健兒多名至鄉掩捕二匪猶敢持械拒敵游戎奮勇上前將二匪一併擒獲初十日解至省垣卽詣撫轅禀知趙中丞飭解送長洲縣訊辦○奉賢縣縣丞王二尹熙宇現因捐升過班所遺員缺經藩憲聶方伯於本月初八日牌示以候補縣丞吳二尹德輝署理○近日拐匪充斥失孩之家幾於時有所見本月初七八等日胥門内一帶連失男孩三口女孩四口每至上燈時養育巷中手撃铜鉦口呼孩名者絡繹不絶嘻拐匪如此橫行有緝捕之責者何竟瞶瞶若此○元妙觀附近潘紳家於本月初六夜被梁上君子竊去金銀珠翠磁器古玩等約値三千餘金翌日開單報案當經總捕總巡及長元吳三縣次第臨塲騐勘飭捕赶緊嚴緝務期人贓並獲照例究辦當賊之入室也緣長竿越牆而進手持悶香深入内室翻箱倒篋任所欲爲家人雖目覩情形而神昏體乏噤不能聲一任賊予取予求慾壑滿盈而去但不知冥冥鴻飛能爲弋人所篡獲否 
[致祭武聖]  
　　昨日係致祭關聖之期天未黎明自江海關道劉康侯觀察以下文武印委各員均命駕赴西門内關帝廟拈香行禮迨晨光熹微始禮成而退 
[體恤當商]  
　　各當商禀請南洋大臣兩江總督劉峴帥大略謂上海爲通商繁巿竊案甚多破獲之後動輙吊贓以致當本無著未免向隅大憲體恤商情札飭租界委員嗣後遇有吊贓除質押鋪外例應給還當本著卽一體遵照 
[柳營演武]  
　　江蘇巡撫趙展如中丞奉旨按臨各屬簡閲師徒前經札飭各營操演純熟以免軍事廢弛致干罪戾本城提標右營叅將廖楚材叅戎因諭令城守營李彩臣千戎督領本營各勇丁每晨在大南門外大校塲勤加訓練各勇丁亦莫不盡心演習以冀有如荼如火之觀也 
[育嬰勸捐]  
　　蘇州大憲前曾奉有諭旨飭令各州縣一律創設育嬰堂業經札飭各屬一體舉行妥爲辦理上海縣黄愛棠大令奉札之下遂與各善堂紳董妥爲商酌在本城西門内普育堂中另行設立育嬰堂一所並在四鄉分設數處以便就近寄養兹大令查悉認捐各戸有未繳者有已繳者事不劃一爰出示曉諭略謂所有認捐各戸須從速赶繳不可觀望坐視 
[棍徒未獲]  
　　虹口著名棍徒四十八個黨頭目胡美郎案積如山屢拿未獲近日依然拆梢打架無所不爲昨爲上海縣黄愛棠大令訪聞立出信票飭役查拿及差夥麻皮阿紀並華華等馳往朱已有風聞遂倩副役某甲出塲邀至鶴昇茶樓旋卽紛紛散去未識果能到案否也 
[呑烟遇救]  
　　楊樹浦某粥店主宋芝山挈妻某氏同居店内日前因細故反目氏以被辱忿不欲生購得紫霞膏數錢潜自呑服蒙被偃臥直至夜半毒發呻吟宋聞知有異卽舁至同仁醫院求救醫生爲之灌藥一吐而甦亦云幸矣 
[春江擄唱]  
　　昨日本邑同仁輔元堂救生船在浦江中撈獲屍骸一具報請堂中司事騐得身上並無傷痕乃發給棺衾照章收殮不知其人尙有家屬能領歸瘞埋否也○救生局司事某甲前被偷兒竊去衣物報請巡防局員飭汛捕陳錦緝查昨日在南碼頭查獲竊賊楊福生搜其身畔祗存當票數紙爰解送十六鋪巡防中局請究 
[上海縣署瑣案]  
　　姚思明控被朱長生竊去洋銀一案前晚由蔣刺史升堂提訊姚思明供丹徒縣人在老北門内開設帽子鋪家住西門正月間有親族自蘇到申購買物件帶有洋蚨一百翼藏在鋪蓋内在小的店中居住當時未向學徒朱長生説明後親戚至小的家中略坐旣而覆至店中則洋蚨已不翼而飛情急之餘向長生查問小的亦再四盤詰據長生言已將洋銀付與伊父故扭其母朱張氏至案請爲訊究朱長生供年十九歲寶由縣人在姚思明店内學業正月二十四日有師之親戚由蘇來滬行李中藏有洋一百元曾向小的言明一時貪利乘其不在時私取鷹洋二封意欲出外賭博時因無處藏匿暫放於吊橋下比及放好扒上橋欄被一乞兒所見小的當時不以爲疑及至晚間往原處取洋則已不知去向存在父親處之説實屬子虚現求開恩朱新寶供寶山人駕舟爲業兒子長生行竊洋元小的並不知道朱張氏供長生爲此不端之事求請懲責以儆將來刺史得供判將長生責二百板收押朱新寶等當堂開釋○高松卿扭控沈瑞生沈九得等欠銀圖賴經蔣刺史屢次訊問前晚又命提案覆訊先據馬楚桃供是地保前奉諭飭將沈九得店中生財估價今估得約値洋四百數十元高松卿供小的擔保王泰隆銀五百六十兩合洋七百元求爲追給沈九得供店中生財約値洋七百元尙有沈瑞生父子欠帳應須歸還銀尙不少今日未帶帳簿記憶不淸矣所開之店實與沈瑞生合股各出洋六百元開僅一年折耗洋一千二百元惟無憑據沈瑞生供小的有存項二百元資本洋三百元趙子行存欵一百二十元九得家中尙有田六畝可以作抵沈如金供與沈瑞生略同刺史得供判生財抵過欠欵九得將田六畝歸高松卿轉歸泰隆了案著各具遵斷切結兩造唯唯而退 
[法界捕房紀事]  
　　洞庭山人居某向在公館馬路長順押店爲夥邇來無事懇其同鄉葉某向店主商懇在店暫住前日將店中金表金練金戒等物竊出並竊取莊摺一扣向往來之元茂莊支取現洋四百元卽期九八元一百兩票二紙窩頓英界祥春里野鷄娼婦金小寶處擬備衣飾卽往姑蘇旋爲店主查悉將居尋獲扭送捕房捕頭飭探至英界吊到原贓候解送公堂請問官究辦○公館馬路陳正大皮箱店前晚糾集多人在店賭博正在興高采烈之時爲捕頭所知立飭包探帶同探夥破門而入各賭徒紛紛逃逸僅拘獲十一人連賭具一并解入捕房押候解送公堂究辦○法界菜巿街長茂酒店學徒某甲在途拾得公泰當票一紙計珍珠十粒當洋六十元爲鄰右胡正茂紙紥店夥某乙所見將票攫去向公泰轉票售洋二十元甲欲分肥乙分文不給事爲包探所聞以租界章程凡有拾取當票物件者應先投報捕房不得私自藏匿因傳甲乙至捕房請捕頭詰問乙言爲麥邊洋行原主取去得洋三元甲素有痰迷之病登時不醒人事爰通知家屬領回候傳麥邊洋行中人對質再行核辦 
[美界捕房紀事]  
　　西歴三月四號虹口公和祥碼頭有某輪船抵埠各挑夫雲集之時小竊邵長安混入其中乘人不備割破包箱竊去羽綢等件窩留崇明人張子林處昨爲包探竇如海訪悉將二人一併拘入捕房押候吊到原贓再行送究○偷兒趙雲高前晚在北四川路第五百十二號門牌某作塲撬門進内竊去鐵鍋雜物等件途中爲三百八十八號華捕所見盤詰不諱因卽扭解捕房捕頭飭管押送究○糞夫王士金向在吳淞路爲人傾洗溺桶因將穢水亂潑以致臭氣薫蒸行人掩鼻昨爲工部局管路西人查悉惡其違章拘送捕房押候解堂訊究○木工陳阿坤蔣毛囝吳皆林劉阿炳等在篷路第十五號洋房某西塾内修理房屋乘便竊取皮鞋等物售錢分用昨經包探竇如海查悉情由將西人拘獲解入捕房押候吊贓送究 
 
 

Page 4

 
 
[分發人員騐看名單]  
　　新海防掣籖分發郎中花翎劉體智安徽雲騎尉世職蔭昌滿洲員外郎朱燮廷浙江主事盧延齡陜西許涵修直隸周作麟廣西吳和翀安徽文灃滿洲通政司知事趙希端浙江大理寺評事王金綬順天李音河南内閣中書馬存仁山西○海防掣簽分發主事劉慶齡福建○新海防指省分發同知劉長庚漢軍山東高松如直隸湖北通判胡懋勳安徽湖北杜瑞淸四川陜西王開文四川湖南知縣鄒履和四川湖北萬琅江西安徽王政敷直隸河南謝盈淋直隸河南毛元震湖南雲南鹽大使李毓華四川雲南蕭澤春湖南雲南直隸州州判曹步雲陜西甘肅府經歴白錫祉河南山東羅藩湖南安徽易錦春湖南甘肅薛寶珍順天河南薛寶田順天陜西范浚順天四川陳開黼湖南四川彭毓華四川山東縣丞陶嵩壽順天廣西冬向陽奉天山東鄧鵬展廣西福建崔鴻圖直隸東河李鋭湖北河南陳聚奎湖南陜西張書靑湖南甘肅危煦之湖南甘肅劉舒錦湖南四川孫開榘湖北四川劉熙垕江西湖北賈振鷺江蘇河南馮廷棟江蘇山東蔣嘉森江蘇河南鹽知事徐煌湖南兩淮州吏目胡堯年浙江貴州徐永誠順天甘肅李文澂山隸陜西張純誠直隸山東王汝昌山西甘肅王文郁湖南甘肅府照磨虞德元浙江安徽同知照磨吳文鈺順天貴州鹽巡檢馮　官山西兩淮巡檢曾傳溎湖南廣西周龐禧湖南四川李樹鏞湖北河南艾煐江蘇四川許庭煇江西福建孟繼能四川廣西廖淸輝四川湖南張澤春河南陜西胡智勷河南安徽韓榘浙江四川李湘錡四川湖北王炳之湖南湖北趙潤芳湖北安徽從九品丁兆鈞浙江河南施恩澤浙江河南裘曾蔭浙江四川典史金光斗浙江福建何福元浙江河南章承緒浙江福建帥開勳四川甘肅李駟恒河南陜西蔣立浙江河南王銘琛浙江山東楊炳照江蘇河南馮壽嵩江蘇貴州方廷冕安徽河南馬式雲安徽山東劉贊襄湖北四川郝培金山西河南劉振起湖南貴州湛恩覃湖南甘肅傅紹岷直隸山東劉文增直隸四川陳雲濤直隸安徽張蔭棠直隸山東趙迪濬順天河南賈兆熊直隸山東鹽茶大使吳報忠順天四川未入流曾定濂江西四川許謥階江蘇東河吳思瀛浙江河南○海防指省分發從九品史悠榮順天福建○籌餉指省分發同知雷習淸湖北南河從九品董秉鈞江蘇山東○勞績指省分發道孫道仁湖南福建吳濬安徽四川知縣何展采浙江直隸敖文煥湖南福建裘紹箕浙江江西縣主簿傅淇山東江蘇○截取呈請分發同知鮑忠瀚順天山東○恩廕呈請分發知州譚從榮湖南浙江通判李森湖南湖北○進士呈請分發知縣陳福蔭廣西湖南○進士掣籖分發知縣武光樽雲南○議叙分發通判葉在彦福建知縣吳廷錫江蘇陜西○應補呈請分發知縣賴宏福建廣西從九品蔣蔭相湖南四川包昌鴻江蘇安徽黄鎭廷廣東廣西典史葉爲壽浙江直隸未入流席恩江蘇浙江舒津廂黄漢軍山西劉鳳翔湖南貴州 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探趙銀河禀稱去冬流氓張阿虎向龔春堂妄稱可薦至捕房當巡捕之役惟須費洋銀八圓龔悞信之如數交付更欲博張之歡心日將衣服質錢奉以烟酒迄今兩三月龔仍未上差而所費已屬不貲細察之知係騙局遂據情報諸捕房捕頭令小的拘張送究龔訴稱小的與張素稔去冬張言及現有巡捕缺出適小的賦閒無事因浼伊舉薦伊言須出洋銀八圓求人繕寫西字信方可成就小的卽如數措付洋銀後復每日供給烟酒豈知迄今事尙未成始知受伊愚弄張供稱小的實欲薦龔無奈無熟識捕頭者以致延擱至今屠别駕商諸薩　領事官然後判令笞責一百板○包探趙銀河解賊犯陳均梅至案禀稱日前此人闖入陸同生家竊取布衣兩件報捕後捕頭令小的緝獲人贓解請究辦陸投案領贓陳供稱小的係浦東人自知罪無可逃尙求大老爺恩宥别駕判令管押三日贓給還失主○包探孔阿才禀稱日前賊犯俞雨亭闖入謝國增家圖竊經謝　知扭送捕房捕頭令小的解送案下謝投案申訴前情俞供稱小的頻年困阨無術謀生不得已而學作穿窬然贓物尙未人手别駕判令笞貴五十板遞解回籍○包探黄四福禀稱賊犯陳阿根前因案發解經大老爺判令解回寗波原籍今又潜來圖竊適經小的拘獲解案請懲陳供稱小的係浙江寗波府屬慈谿縣人因事來滬不敢逗留别駕判令笞責一百板仍遞解回籍○包探顧阿六禀稱流氓李連生前因拆梢事發經小的解送案下奉大老爺判令遞解紹興原籍今又來滬依然不攺前非昨爲小的查知是以拘請懲辦李供稱小的前雖犯事業已敢過自新可否求賜鴻恩容卽附舟回去别駕判令笞責一百板再遞解原籍○包探沈金隆禀稱木工陳阿海冐稱巡捕房辦公人至顧仁蘭所開鐵店賒取鐵釘若干枚報捕後捕頭令小的查拿解送案下顧投案申訴前情陳供稱此項鐵釘並非小的冒取别駕判令笞責五十板○包探倪順泉禀稱賊犯張木生闖入張阿順木作竊取木板四方經張拿獲扭送捕房兹者捕頭令小的解案請判阿順投案申訴前　木生供稱小的確曾行竊然亦爲飢寒所致求大老爺筆下超生别駕判令笞責五十板贓給還失主○包探洪阿寶禀稱賊犯吳桂生前曾解　奉大老爺判令遞解回籍兹　又不知其在何處竊得皮坎肩一領眼鏡一副洋銀五圓適經小的查知盤詰再三據稱竊自鄉間然堅不肯指出失主之里居姓氏刻已告知捕頭連贓解案吳供稱小的係鎭江府屬某邑人身冒不韙之名何辭一死伏乞高擡貴手略開一綫之恩别駕判令笞責一百板遞解鎭江原籍○德豐洋行買辦王範芳徐乾麟前曾向天祥洋行承租輪船結欠租價銀若干經天祥行主　請追給昨晨提之下徐供稱所欠租船之價已與德豐行主説妥歸入德豐帳内由行主繕給憑據呈求電鑒請飭天祥行主向德豐收取可也别　提筆就憑上簽字然後交與薩副領事官請摶給天祥行主自向德豐理算 
[法界捕房瑣案]  
　　昨禮拜三鄭大令蒞捕房命提竊取余根　家衣服物件之竊犯王培生洪阿二潘榮生著照原斷王笞一百板洪潘　笞二百板王培生著還押具結覓保　洪著驅逐出境不准逗留○又提竊取小東門四達瑞洋貨之陳阿寶著笞責三百板從寛斥釋○鄉人土炳興在曹家渡小茶館爲博士竊取棉被脚爐經包探拘獲鄭大令著照原斷笞一百板斥釋○江北人江蔡記之妻田氏背夫潛逃藏　趙　喜車寓後爲其夫尋獲控經鄭大令訊供著照原斷趙笞責二百板再三申斥著具改過切結江田　著鞭背一百下交其夫領回　束○跑灘賊齊東泉周阿福周阿三沈榮林陳金寶張　周喬阿木周東壽串同竊物爲包探拘獲辦經大令訊供昨巳　提到案一一研訊著各責一百板周阿福還押枷　一個月其餘一併斥釋○某教土來滬在虹口失去金十字架金練條等物報捕後經包探拘到小三子卽萬玉堂供認行竊贓交竊金表之婦楊氏將金練鑿開分當各鋪經鄭大令訊供押候嚴比等情已紀昨報昨大令命提到案陶楊氏不認窩贓　金表投案伸訴大令著將楊氏釋出陶金表押候嚴比嗣因一再求恩著釋出候傳許心恒押候覓保小三子張生朝徐四等各犯一并還押復訊 
[上海陳家木橋電報總局内籌賑公所經收四川義賑二月初十日止第一次淸單]  
　　陳宗浩第一次洋二百元第二次洋三百元胡二翁洋四百元席子翁　募洋四百元無名氏還欵移助洋三元嘉定徐陳氏求頭　速愈洋十元謝佩翁經嘉君陳門陸氏求病束愈洋一百元王心翁經募正心堂洋三百元益大莊石子良翁經募四宜草盧洋三百元法谿漁隱洋二元雅桐仙史洋十元吳仁甫翁洋五十元莘莊不留名洋一元○以上共收洋二千零七十六元正 
 
 
 

Page 10

 
 
   
 
