# 1895 - 112 - 4907906

 

Page 1

 
 
[新印繪圖繪芳錄告成] [  三馬路申昌書室啓]  
　　繪芳錄一書歴叙才子佳人之事描　寫景細膩風光雖體例不脫章回而妙筆奇思有非他屐齒所能到者更延名手繪成圖象冠諸卷端　　添毫栩栩欲洗誠小說中生面别開者也兹已告成分裝入本價洋一元二角諸君子請移王三馬路申昌書室購取一觀或亦所供酒後茶餘之談助乎 
[論時局之變]  
　　天道不能有盈而無虧時局不能有常而無變其變焉者固由天道循環之所致而其所以愈變而愈不窮者則實由於人事之往復相尋而靡有底止也合地球五大洲之廣苟使治歸一統政教皆出於一則千百萬年永無變局亦非難事而無如壤地旣廣立國遂多政教有得失之分國勢遂有强弱之判其强者高瞻遠矚駸駸乎有囊括席捲之思其弱者力不能敵不得不乞援大國以圖苟安其間智取術馭莫測端倪而時局之變遂因此而愈亟以歐洲論若英若法若俄素以善戰稱而美則僻處南北亞美利加洲專以重商農興教養爲立國之本不似他國之好勤遠略惟俄國横跨三洲久欲逞志於西以窺印度往時英法之交合併力禦之使俄船不得出黑海迨後德法之戰英人作壁上觀法人惎之由是英法之交離俄船遂出放黑海略無顧思此歐洲之變局也自時厥後法懲前失圖報德仇不惜卑禮屈節與俄國交歡而德亦恐法之生聚教訓以雪恥爲事遂與奥意二國聨盟英雖僻在海隅不與盟約然見德國方興未女極欲引爲奥援於是聨之以婚姻申之以誠悃是固外援之可恃者也此亦歐洲之變局也頻年以來各國咸有發憤自雄之志增修武備日闢新機深懼他人之先我著鞭一聞彼國有新式鎗砲及一切行軍制勝之新法不憚悉心仿效刻意求工期於出入頭地而後已然武備已修新法已得而顧相持不動一二十年來烽燧不驚疆隅無事轉不若前此之動多戰事者豈人心之好逸而惡動哉动深有見夫爭戰之具之法旣已精益求精則兩軍相見之下殺人如麻流血盈野其禍必較前時尤烈無論勝敗之數不可知卽使倖勝亦必大傷元氣此所以瞻前顧後計出萬全不敢逞一時之忿致抱憾於無窮也此尤歐洲之變局也夫以善戰之國處易戰之勢而卒致相持不戰此豈天道之好生惡殺有以默宰之歟抑豈人心之亂極思治有以相觀而善歟要之天道不能有春温而無秋肅列國不能有玉帛而無兵戈爲古今不易之理承平旣信自論之士方鰓鰓焉幸其不變而自有識者視之則深慮其於不變之時卽伏一大變之局何以言之五洲旣已通道往來則變局之開於彼於此固無畛域之可分旣不發難於西必將逞志於東夫俄之龎然坐大取人土地以自封殖也非一日矣近來經營西卑利亞鐡路不遺餘力其所以遲遲不發者以鐡路尚未造竣再閲數年彼之鐡路已成邊防已固必將勃然而起電掃風馳出不意而攻不備而不謂區區倭國竟爲先發制人之計迫不及待一舉而佔朝鮮並奪遼陽沿邊要地在倭雖不敢明與俄敵然已深中俄人之所忌故當中倭和議將成之時卽派水師提督三人帶兵艦五十艘在中國海面會齊俄國各報館亦皆振振有詞謂俄國斷不容倭人占據中國毗連地面是可見俄之與倭固有不並立之勢目前之尚無舉動者蓋以中倭和局尚未大定耳倘三禮拜之期已滿倭人如願以償得以大逞其所欲俄人其肯默爾而息耶何况得寸得尺取之於倭是俄不居戎首之名而反可借扶弱抑强爲口實倭人與我相持半載有餘雖僥倖佔地數處然已兵疲餉絶豈足以當養精蓄銳之俄人哉俄若舉事則法德諸國亦豈肯袖用旁觀如前報所載倫敦電信謂德法俄三國互相連結以在東方皆有事業也果爾則區區倭國斷不能相安無事其取之於中國者安知其不加利奉贈於他國乎况中國素以自守爲事爲各國所深知不若倭國之夜郎自大動爲他人所嫉忌然則衆怨之歸當有在矣又安知歐洲大局不因亞洲而變耶要之時局之不能不變無分今古不判中西惟識微見遠之人爲能逆料於未然預防於將然得失所關間不容髮嗚呼可不愼哉 
[詳記傅相回津事]  
　　昨日本館派赴天津專偵中日事務之友人來信云中倭和約克成兩國全權大臣已於三月二十三日書諾李傅相卽於是晚乘某輪船回國二十六日清晨節抵塘沽十一下鐘時乘火輪車至天津比入節轅不過猫睛轉午時耳聞公子伯行觀察已拜全權大臣之命原擬留駐馬關參酌約中細目倭人以爲約經議定不便更移觀察無所事事遂隨傅相而回二十五日各國使臣會同總署王大臣籌議一切德俄法三國使臣不以割地爲然謂此約不得作爲定論至傅相槍傷業已收口惟槍子未經取出聞之法醫生云受傷處其骨中空故無妨礙然歟否歟請以質之歧黄家 
[振粥記]  
　　直省訪事人云目下災民麕集唐山就三月十八日讦之男女多至二萬口流離顚沛慘目傷心開平礦務局總辦張觀察燕謀憫之籌設粥廠開杓以濟飢民得此當有生機然仍有賣男鬻女者地方官日派差役就火輪車上稽查而查者自查賣者自賣雖有官法亦頗難施當未振粥之先觀察分别極貧次貧大口小口振以錢文由一百二百文以至四百文一日間發至東錢七十餘千不知南中籌辦義振諸君亦肯解囊相助否 
[廣州火警]  
　　上月三十日接廣東訪事人二十三日來信云省垣西關清平新塡地烟花淵藪也夕陽西下簾捲棗花粉膩香温鶯嬌燕婉迷香洞裏美滿風流中有名會隆者萃名花數十株艷幟高張素推領袖三月二十一日午後鐘鳴二點不知因何失愼突净焚如紅闌憏幙之間一霎時竟光燄熊熊上衝霄漢各水龍聞聲齊集不下百餘架爭相吸水灑自增空而杯水車薪終苦無濟於事迨沙面機器洋龍襄助始得火减烟消然已歴兩點鐘時共燬娼寮四處矣當火之熾也嫣紅姹紫紛逐於濃烟毒焰中鬢亂　横異常狼狽匪徒更乘機肆掠勢極披猖事後查得共失去名倡二十餘人鴇母龜公莫不頓足　胸呼天搶地意者若輩以人爲貨作惡無極故上天特微示之警歟 
[閩省官塲紀事]  
　　福州訪事人云新任閩浙總督邊制軍於三朋二十三日二點鐘時到省文武各官皆往西門外五里亭跪請聖安制軍略叙寒暄卽命駕入城至八旗會館駐節二十五日清曉譚制軍將督篆飭員送往邊制軍朝冠朝服望闕謝恩至二點鐘時譚制軍起節出城邊制軍及將軍都統學政司道各員皆赴南門五里亭送别○福建學政王文宗示期三月二十九日啓節赴下游次第二試各屬生童○新授福建鹽法道張觀察曾　自粤東來閩於三月二十七日下午入城所屬文武各官郊迎如禮 
[鐡甕觀濤]  
　　京口副都統保頣菴統制接到京中來電奉上諭升授廣州將軍關道憲吕觀察以次文武各 
 
 

Page 2

 
 
官聞信之下爭先叩賀冠裳蹌濟車馬喧闐頗極一時一盛○近日瓜洲口河道其爲擁擠推胡其故皆因糧米帮船由南往北至高寳一帶裝糧銜頭結尾日夜行駛不料上月廿五日午餐甫畢有湖北划船在陳家灣載客二十餘人高掛蒲帆乘風上駛將行至江口突來糧船一艘行駛過猛划船未及避讓互相碰撞致遭傾覆時適江潮盛漲水勢溜急舟中人悉數墮入江中以泳以游當經救生船瞥見前往援救旋卽撈起五人其餘均與伍大夫爲侣而船中用物亦被陽侯收去地保以划船係被糧船撞沈卽將糧船扣留此處向歸揚州府江都縣管轄次日赴邗江禀知林之蘅大令卽帶同差役乘秒往勘並令糧船主出洋蚨三百圓爲撈屍盛殮之資將此洋存在救一局由局董雇紅船打撈屍身二十七日二號紅船在都天廟蘆柴灘撈起五人當卽報知局董購棺收殮瘞諸荒野並塡寫屍格招人承領至今尚無親屬來認其情亦可憐矣○鎭地謠傳倭奴有攻犯海州之說以至市面日衰銀根頗形緊促凡紳富家向以洋蚨存諸典鋪及錢莊生息者近因謠諑紛紛羣滋惶惑大半將欵收歸各典鋪中人亦以成本旣微認捐又鉅無不蹙損眉尖凡有投質之衣飾不得不較平時略貶價值向可質錢千文者今祗六七百文貧民因之困苦此外綢縀各業亦頓形减色彼持籌握算者欲多獲蠅頭之利而不可得倭人之敗瓌市面殊令人痛心疾首誓欲食其肉而寢其皮也○鎭江對岸七濠口閩浙會館規模闊大金碧輝煌每遇春秋佳日必雇梨園子弟演戱數日以答神庥今則董其事者捐集公欵特召福壽班登臺演唱氍毺貼地袍笏登塲曲奏良璈響騰碧落一時遠近哄傳城廂内外紅男緑女白叟黄董結隊往觀人山人海滿谷滿坑戱塲之間惟見萬頭攢動而已有某妓年逾登瀛之數韶顏稚齒素著艷名於上月廿五日午刻蓮步姗姗前往觀盾泊米金烏西墜興盡歸來道紅古家巷忽有三五惡少迎面而來鑡妓女姿容絶代幾疑天台仙子離玉洞而賺劉郎不覺心醉塊銷一擁上前團團圍住妓女駭極狂呼適有七濠可甲巡勇四名過此略問情由妓女一一告知巡勇卽扭住惡少擬禀官究辦無如諸惡少兇悍異常不肯相讓因此口角始則駡不絶口繼而飽以老拳巡勇怒不可遏手執木棍向惡少身上亂擊惡少知勢不能敵乘機逸去袛獲二名帶回局中禀明周少尹飭差各笞三百板以後不准南蹈前愆令取保具結釋放二十六日有富家子某睱翩翩年少自命風流在樓上被剪綹賊某乙挨近身旁暗將所佩之對時表袋竊去表上繫以金練袋中儲洋蚨五翼翡翠斑指一枚錢票一紙約讦共值百餘金幸旁人見之大聲呼喊甲始知覺扭住乙之髮辫搜出原贓定睛細視之諸物朱失毫厘不欲深究乙前抱頭鼠竄而去同日有三人因戱已演畢買棹回鎭解纜以後狂風忽起幾如虎嘯龍吟江中白浪滔天舟子支持不住被風吹覆三人倉皇不知所措急高聲呼救幸有紅船駛來將三人救起載之登岸然衣履已淋漓盡致矣 
[賭棍陷人]  
　　蘇州訪事人云齊門外三十餘里泗塘涇著名賭棍潘桂廷潘小八潘少山陳逸卿等糾同無賴賃屋開設賭塲每開一寳輸贏多至二三千金沿河停泊賭船一百五十餘號呼盧喝雉顧忌全無更在賭塲外開設酒肆烟寮荒烟蔓草之鄉頓變爲喧闐　市某日有某甲者屢賭屢負以致債臺查級雙鎖愁眉其妻某氏問悉情由乃以釵釧予之曰君若自兹戒賭則妾願以此物質錢償欠毋戚戚也甲不覺色舞眉飛連稱卑人謹受教及質得洋蚨若干翼卽故智復萌重入局中三戰三北垂頭靈氣悵惘而歸妻詢之不答察其情有異以方餂得之乃泫然流涕曰良人者所仰望而終身者也今若此尚何言哉爰乘人不及隄防以腰帶懸梁自盡又有某乙者亦在是處賭負竟欲投河以殉幸經旁人所見力爲阻止旋經父兄將賭棍姓名開單禀請長洲縣拿辦縣主准之 
[三月烟花]  
　　揚州訪事人云互届鄉會試之年多有不肖棍徒冐充考生攬載私鹽使船户闖越關卡目無法紀罪不容寛自庚午歲前兩淮鹽運司龎省三都轉申明律例詳請督撫憲奏咨立案後雖束身自好者皆凛遵無敢或違而藐法之流仍不免輕身嘗試現當舉行歲試一府八縣業已示定試期江都轉以興化泰州高郵東臺等產鹽之區難保無船户藉考載私以及匪棍冐作考童包攬等弊特頒發告示懸掛通衢略謂如有以上情弊定行扣考並將船户從嚴訊懲船隻充公一面又通飭各處營汛地方官曁各要隘局卡一體認眞查緝○揚河水勢湍激非常三月二十三日下午有人見一客載船順流下駛行至瓜州口適一空糧船駛至中流繫檝其疾如飛一客船避讓不遑突被撞覆全船共三十餘人僅救起十七人餘皆逐浪隨波魂游水府吁慘矣至糧船卽由坊保扣留尚不識若何了結也○顧某青皮也恣睢蛤戾無惡不爲屢經地方官訪拿皆倖逃法網然兇横之性仍不悛也一日至瓊花觀街向某老婦所開老虎灶尋隙將器具砸毁一空復扭婦抶之婦情急扭顧至保甲局控陳局總周觀察查悉原由提顧略訊數語喝令重笞數百板荷以頭號大枷發局前示衆見者僉拍手稱快 
[小人命]  
　　華亭縣南鄉李家莊十三上圖沈某農家者流也膝下生有一子名喚阿和年僅八齡非常寵愛上月下旬某日阿和偶在隣近洪某田間刈割紅花草一握適爲洪某覷見遽從後面奉一老拳適中腰肋要害頓時一命嗚呼沈以孩子無端毆斃痛恨殊深逕往洪姓家中多方吵閙洪知事不得了瞻敢以白晝搶劫揑詞朦控縣署爲先發制人之計移時沈亦投案禀報葛明府察破奸謀立卽帶同仵役人等乘舟下鄉相騐當騐得該孩腰受重傷顯係因毆斃命旋提洪訊問推諉伊子某甲所毆及訊之甲供稱年十二歲當日見阿和俯伏田中割取紅花草小人僅於背上毆繫一下卽枕諸田岸或緣閉氣所致明府飭帶回署内覆訊甲略無懼色供認如前明府開導再三諭令洪善自圖維眞勿一誤再誤至阿和之死果否斷送於甲手則非局外人所得而知也如何定讞容俟續錄 
[觀察到皖]  
　　前署安廬滁和道彭受臣觀察祿於上月之二十一日節蒞皖垣旋卽乘輿詣各當道處拜會聞觀察此次來皖實欲開辦勸捐局將來局設江蘇输館想殷商富户欲爲榮顯之計者無不樂於從事也 
[嚴禁花鼓]  
　　照得花鼓淫詞久干例禁皖城向有無業游民每於更深僻靜之處扮演淫戱俗名爲黄陂調也引誘良家子弟大傷風化其害不可勝言前經各憲疉次示禁在案若輩稍知歛迹無如日久玩生近時復萌故智竟敢於東門外王旦廟地方白晝唱連日通宵逹里旦男婦往觀者絡繹於途事聞於保甲總局潘作卿觀察以此風斷不可長卽飭差保往拿并向威軍商撥小隊二十名分途緝捕庶免差保朦蔽而觀察愛民如子疾惡如仇因念若輩無知不忍不教而誅一面先行告示張貼通衢兹照錄左花鼓淫戱邪詞野曲形容醜態傷人心目婦女觀之喪貞敗節極宜嚴禁以端風俗委員督保認眞查詰提案重辦毋稍玩泄 
[蜀江錦浪]  
　　重慶訪事人云蓮花菴在渝城之北觀音佛誕善男信女來往如雲莫不敬藝沈檀膜拜法王座下巴縣陳一山大令訪聞菴中尼僧時或勾引良家婦女作種種瞹昧不明之事遂於次日親往搜查○每值縣府試時不法之徒多在試院内外勾通舞弊傅遞詩文兹届府試之期提調陳大令密派差役四出梭巡拘獲慣作傳遞之李芝圃周次屏二人嚴行管押○二月下浣某日清晨巴縣陳大令升坐大堂飭提監犯三名綁赴魚市口斬决有知者謂三犯前在某鄉劫掠某户銀兩並毆傷事主是以顯戮難逃也○府尊於試畢文童後示期三月中旬間考武童○前巴縣周少傳大令因公赴成都病故聞上憲擬奏請將署成都縣王大令調補巴縣遺缺未知確否○渝城所謂臺户猶上海之臺基也敗俗傷風莫此爲甚營兵某甲之婦不安於室頗有醜聲一日與甲反目遂大踏步出門甲心焉疑之尾隨其後見婦迤邐進雷祖廟側某臺户家乃訴知縣宰飭捕於三更後前往捉姦至則婦方與聚義魁號管事人莫姓並坐作葉子戱爰卽帶回押候訊辦○普安堂慶豐僧交接匪人素不安分某日經巴縣主親往密拿及至而僧已聞風避去察知有一鞋鋪其屋與廟相通疑由此處走脫爲將鞋鋪主婦掌責四十下責令僧徒將僧交出○美國醫士馬君之夫人前在宜昌病故兹馬君將其柩運至重慶曾家巖會地安葬各教士咸往執紼以送○川東道黎蒓齋觀察甄别東 
 
 

Page 3

 
 
儿書字生童因試院中方舉行府考乃先在道者點名給卷課試字學紅古次制藝課則示期三月初八日　　 
[上海官塲紀事]  
　　前日江南提督譚青崖軍門乘舟來滬得晚啓椗赴吳淞察閲營伍瀕行時文武員弁均往江干恭送○前晚保甲總巡翁笠漁明府接金陵電音悉現奉兩江總督張香帥委署江寗縣缺一時賀客盈門歡聲雷動○青浦諸翟司巡檢張少尹開傅因公來滬昨日赴各衙門拜謁 
[法界火警]  
　　法界後新街痗三弄四十七號門牌有蘇人阿三居焉阿三向在滬北某妓院傭工早出暮歸營營擾擾幾自歎老元緒之不易作矣昨早五點鐘時因火油燈爆碎登時烈燄熊熊冐穿屋頂延燒隔壁四十八號樓面法捕房鳴鐘報警大聲起處好夢驚殘英美兩捕房亦鳴鐘應之法捕房洋龍首先馳至竭力澆灌火卽熄滅迨後英美各洋龍聞警馳至則火已灌息不煩借助旋卽折回法包探將起火之家拘入捕房押候堂期解請問官科罰 
[遇險兩志]  
　　裏虹口寳昌繅絲棧各女工有從河西來者西人以小船渡之昨午後船上甲乙二篙工懶於操檝躉至王十餘人始解維船小人多中流沈没急爲援救幸免喪身尚少一人未知能無恙否○有白色烟囱之某輪船下碇美租界百老匯路船塢中昨日支搭高架令小工數十人揉升而上收拾烟囱午後繩索中斷至二十餘人從空倒下各受損傷中有十餘人傷勢稍輕回家敷治其傷重者次第舁至向仁醫院求救醫生察得一折足一折臂一斷其背一傷其腦蓋恐性命尚難保全也 
[赴府當差]  
　　每逢秋審時各縣解省人犯均由府署彚解例應派書役赴府當差昨日上海縣黄大令循舊例撥出書手山寳勝等八名差役某某等十二名前往茸城候恩太尊撥用 
[英界公堂瑣案]  
　包探陳阿九拘解沈照松到案禀稱此人曾於日前至大馬路鳳祥銀樓購買金飾正在揀選間竟攫取金手釧一隻而逸昨經小的拘獲向詢金釧據言質在仁泰質鋪計得洋一百二十元以五十元存在法租界元興衣莊上身畔尚存洋七元餘洋業已用罄爲此一併解案請判鳳祥銀樓遣夥投案申稱當沈來購買金飾不隄防竟攫取金釧一隻而逸曾經投報捕房昨日適又遇見故知照包探同往拘獲今旣解案請爲判斷沈照松供胡籍寗波實因一時糊塗犯此不端之事如肯恩施格外則深感不忘矣宋通刺與易副領事一再互商以沈照松攫取金釧與匪類無異判交巡捕房帶回管押半年期滿笞責二百板贓存捕房起案之洋給鳳祥銀樓領去備齊當本然每至捕房領取金釧○陳包探又解周寳生王阿二二人至案禀稱周曾竊取陳彩亭銀表三隻質洋十一元事爲流氓王阿二所知卽冐稱包探夥計向周拆梢洋七元現由小的查獲爲此解案請究陳彩亭投案申訴前情請領人贓击寳生供認行竊並言所得質表之洋被王阿二取去七元王阿二供混冐探夥自知不合如今只求恩典通刺以周寳生行竊有贓王阿二冐探訛詐均堪深惡判令各交捕房管押兩個月期滿笞責一百板○包探江阿三拘解流氓王阿三到廨禀稱小曾向李陳氏拆梢洋五元投報捕房今由小的拘獲爲此送究李陳氏投案供稱小婦人家住虹口前日由英界回家忽有素不相識之王阿三跟至家中藉羰拆梢小婦人無奈給洋五元在後心有不甘投報捕房今幸拘獲務求懲辦王阿三供所得之洋係伊自願給我並非拆梢通刺訊得王阿本拆梢情眞此等人未便容留判交捕房押回寍波○四百三十號華捕解王阿友到案禀稱王向爲木匠昨向同業之瞿榮華顧進生借物口角以致互毆瞿顧二人均受微傷當經拘入捕房今特解案請究瞿顧三人各訴前情王阿友供實係無心悞傷通刺以王阿友連傷兩人殊屬凶横着管押三禮拜○張阿金竊取陳錫寳家布被一條經包探秦少卿拘獲人贓送案請究通刺略加研詰以張阿金行竊情眞判押七日贓還失主○包探黄四福解楊阿福至案禀稱楊已屢次犯竊曾經懲辦今又連竊葉阿犯吳士春陳阿四李春發等各家衣飾約值洋數十元拘獲人贓解案請懲葉等投案請領失贓楊阿福供寍波人犯竊該死惟求恩典通刺以楊阿福連竊多贓法無可恕判責二百板押候遞回寗波贓交失主分别認領○沈少梅竊取謝周氏家水烟袋一枝正欲逃逸被巡街捕拘獲送請訊究謝周氏投案領贓沈少梅供湖州人向業儒今因流落滬上偶然犯竊欲作回籍川資耳通刺以沈少梅貧窘屬實判押兩天資遣回籍○周炳來竊取陸桃生家布衣等物經包探江阿三拘案請究陸桃生投案領贓周炳來供行竊自知不合惟目下患病未愈可否求恩免辦通刺察得周炳來患病屬實着送往醫院醫治矣痊愈後補責 
[法界公堂瑣案]  
　　昨禮拜四堂期法讞員葛同轉偕代理讞員鄭大令到堂會南法繙譯官祁君升座訊問各案彚列於力○太古碼頭船户陸阿富前控流氓姚雲來索借不遂糾同柴繤茂等將船夥朱錦隆毆傷經葛同轉訊明送院療治飭提帮兇到案究懲兹由包探拘到柴長茂禁押捕房傳同原告解案請訊同轉問柴因何帮兇柴供當日小的並不在場同轉以原告指認屬實著押候枷號一個月期滿笞責一百板○李錦齋叚阿本控徐阿順誘拐養媳叚氏藏匿横涇吳阿德家經葛同轉訊供飭探帶同原被雇舟尋至洞庭東山將李叚氏帶回解訊徐阿順在途兎脫包探將李叚氏並原告李錦齋叚阿本一併解案請訊據李叚氏供本年正月回駍家賀年徐阿順再四引誘並稱洞庭山有良田美產若能從我享用無窮小婦人初不允從及至月杪徐阿順雇車僞稱同往觀劇迨至碼頭旋被納入航船誘藏伊弟徐晉賢家内同轉謂爾當時何不呼喊致被誘領咎亦難辭爾翁與父爲爾已受盡艱苦論理自應得辦李叚氏一再苦求同轉姑念已押半月從寛免責交李錦齋領回管束前事亦不必提及又諭叚阿本爾女聽從匪人引誘爾當嚴加訓斥李叚同供蒙派台差同往受盡辛苦小的等若非台差同往險遭不測言至此涕泗交流同轉惻然憐憫著將李叚氏交與領回呈具領狀備查○密采里侍者楊阿茂投案禀稱前日下午三點鐘失去自嗚鐘一架報捕房查緝兹已獲案求請領贓包探禀陳阿林本係積竊同轉著押候笞責一百板贓交失主領回○苗寳生投案禀稱上月二十外在蘇州回滬雇車裝運行李至吉祥街被陳阿毛竊取烟槍一枝當時有英界探夥張仲山在烟館内拉住爲包探拘押捕房今旣解訊求請領贓同轉謂爾爲英界探夥不應越界拘人著將陳阿毛押候責手心一百下張仲山掌頰四十下贓交失主領去○蔣小才禀稱在瑞源土行爲夥上月十九夜王德順掩入内室竊去衣服今已破獲開單求請領贓抱探禀王竊衣後在某押店質錢爲夥役捕獲同轉著押候掌頰八十下贓交失主領回○華長生禀稱住德興新里上月十七夜失去銅花籖茶壺衣服等物兹已破獲開單呈電求請領贓陳阿毛供有同黨三人小的跟隨伊等學三隻手生涯包探稱竊贓窩藏車寓中今已吊到同轉著將吊到之贓先給華長生領去餘贓存候失主認領陳阿毛著押候笞責二百板交出同黨各人嚴加究辦○包探禀稱長江著名積竊蔡福元偕同黨周高岐張德勝俞四炳來滬行竊對時表六枚吊到兩枚將人贓解案請追蔡福元供上月十三日來滬寓英界新椿記客棧與范忠良張德勝同來所費川資皆范一人代給同轉問表在何處竊來抱探禀此人在捕房供認贓存范忠良處范係坐地分贓蔡本奉諭拘拿之犯俞四炳供在虹口德興輪船竊得對時表一枚祭供在吉祥街竊得對時表一枚張德勝供在上馬路青蓮閣茶館竊得對時表一枚當洋六元包探禀贓已吊到失主王瑞茂投案請領同轉問張德勝是否在引人身畔竊來張指認無訛周高岐供小的蒙恩遞籍以後並不犯案同轉以近來竊案甚多與祁繙譯會商著蔣各犯押候研鞫旋據吳安來禀稱住餘慶里十七號房屋主人李成久失竊皮袍一件今已吊到求請領贓同轉著於下期投案具領滋泰當夥王恭甫請領當本同轉亦著於下期投案候核○包探禀稱蔣桂先生吉祥街竊得水烟袋一枝押錢四百文贓已吊到失主已遷往别處先將入贓解案請訊同轉著押候笞責一百板贓存捕房待領○包探禀稱袁官寳在金利　碼頭 
 
 

Page 4

 
 
摸竊新關上人對時表一枚當塲拘獲報捕請訊袁官寳供初次犯案求恩寛宥同轉著押候笞責二百板送縣遞籍○羅英培禀爯在永昌泰報關行爲夥上月廿三夜失竊生溙一桶報捕查緝今已破獲求請給領嚴阿華供上月廿三夜由向爲堂倌之阿金指使小的同窮售洋九元小的分用三元現在身患瘡症求恩寛宥同轉著押候笞責二百板贓交失主領回○包探禀稱胡福林楊阿榮在各處竊得印洋花紙一捆及銅香爐水烟筒等各物帶往各處指認失主恐干未便不肯指認爲此解案請究胡供在東洋店内以買物爲名乘間竊取印洋花紙楊供在英界青蓮閣茶館竊得金面油紙扇一柄又在帶鈎橋竊得火烟筒一枝向在天主堂街王雙成烟袋店内爲學待辭歇後於本年二月來滬找尋兄長同轉問當本何在同供均已用盡同轉着押候各笞一百板贓存捕房待領○華捕禀稱前日在途巡綽見二人酗酒滋事上前拿獲有陳德喜强行霸阻因此解案請訊陳德喜供向在虹口福安小工帳房爲夥上月廿八夜至新街岳父王錦文處探親並不犯事巡捕有意悞拘同轉謂看爾行徑决非善類着押候王錦文來案具保○包探禀稱積竊王有才在禮運輪船行竊搭客皮箱已被割破由茶房當塲拘獲投報捕房解案請訊王有才供向爲縫工住英界邵連生客棧並不行竊包探又禀此人專造銅洋且慣掉包同轉着押候笞責一百板送縣遞籍○包探禀稱長江輪船同來積竊五人先遣陳新發探望爲探夥拘獲並在身畔搜出鑰匙一串解案請究陳新發供此次來滬住十六鋪金大興客棧同轉以此種竊賊未便姑容着押候嚴行查緝○包探禀稱朱阿林又名小東洋在太古棧房竊得白玫瑰酒三瓶報捕查獲解案請辦朱阿林供此係賣魚阿狗所竊同轉着押候交到賣魚阿狗再核○包探禀稱幼孩劉生福隨叔來滬不識路徑倀倀何之由巡街捕帶回捕房解請安插劉生福供住嘉興城外南堰鎭離城約四五晨向習鞋業隨叔名阿弟者來滬覓就中途走失自日中尋至晚間爲巡捕帶入捕房同轉着暫留捕房候人認領 
[招領屍棺]  
　　三月二十七日據二十七保南十二圖保正張思智報石家灘有氽夾男屍一具年約三十餘歲身穿藍竹布長衫又銅鈕藍布衫紫花布短衫藍布破棉襖白布大脚袴白布襪千鍼帮藍布雙樑鞋白辫白線腰間外圍單被一條白褲帶當經本殮理義塚如有親屬卽來同仁輔元堂認領可也 
[繩其祖武]  
　　敬啓者敝堂接奉李大善士子嘉世兄由愼餘莊匯助本年有閏義塾捐制錢一百三十千文抵領之餘莫名叩篆溯自庚寅年來其祖爰得先生其父藴貞先生培植人才先後解囊年年接助世兄仰承先德樂善不倦廉泉造福不遠千里來德門餘慶方興未未女詩云繩其祖弄受天这祜李君有焉除備函復奉收照外求登報章敬誌謝忱并爲善勸[  上海六馬路仁濟善堂董事施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前報紀大東門内袁某家被賊行竊遺下跳板一條報經巡防南局委員張二尹飭捕甲查無跳板之某柴船因船户提案轉送保甲總巡局請究前晚翁明府升坐縣署花廳提訊祝袁氏訴稱小婦人係寗波人僑寓弟家與弟媳及九歲姪女同宿樓上弟　寍波樓下並無人住三月二十六夜一點鐘時小婦人蝶夢醒來見樓窻大開有賊在房中手携火紙掮去紅皮箱二口急扭住不放致被賊用　棍擊傷肩臂明府察騐後問爾房中共有衣箱若干答有六口被竊二口尚存四口中有小孩衣服及零星物件至所失二箱中係貴重綢衣當　婦人被擊時大聲呼救有三賊卽種火焚窓負箱而去今將焚毁之窓呈騐明府曰沨聞此賊口音否答稱似寍波音迨賊去後小婦人出外察　見跳板横亘墻頭蓋房屋高與雉堞相齊賊用跳板横搭始得入城也翌晨地甲偕汛浦來視允爲查緝旋有素不相識之楊張氏來尋跳板小　人不付张由捕甲查解案下楊張氏供稱小婦人年四十七歲丈夫楊慶住大東門外護城河畔是處前者因開河而築壩丈夫出爲照管旋蒙　營主飭照管所停泊船隻收取酒錢以資津貼三月二十六夜初更時小婦人出外購瓶水見柴船上跳板未收因囑收去至次晨柴船户來說　晚跳板被人竊去著小婦人找尋小婦人正在查訪間被捕甲拘拿到案柴船户王正和王正興供稱小的等是同胞昆季家在青清縣境章練　鎭三月二十三日裝柴來滬冀售去後買糞回去壅田二十六夜深入睡鄉忘收跳板次晨倩楊代查據伊妻說有一穿長衫馬中之人言跳板現在城被賊取以行竊隨有捕甲來拘然小的等惟失去跳板而已城内被竊之事實不知情明府問十九鋪地甲楊馥曰袁家失竊事在何時禀稱三月二十六夜一點鐘時明府怒曰一點鐘時尚非深夜中主立卽告爾爾何以不卽往追捕遂喝令笞責二查板限三日内破案如違血比又問楊張氏曰爾夫何在答稱至下海浦表弟家中去問表弟何人答稱徐關生丈夫於二十六日前去迄木回來問爾所說穿長衫馬甲者究係何人答稱小婦人從未說過著掌頰二十下問城門於九點鐘時卽下鑰一點鐘時跳板如何入城捕役禀稱小的勘視情莆跳板似是由城墻縋入次晨小的詢城門守兵馮勝據去二十七日清晨九點鐘時見有兩人一約四十餘歲一約二十餘歲肩空箱二口往北向之盛問稱是掮赴某店修理後由城樓上防兵蕭長有將空箱兩口送交巡防南局稱是在城頭上拾得但小的等先已上城遍尋過何以蕭在後拾得殊不可解明府謂二王曰爾兩人可先回去惟跳板是竊案中證據刻下未便領加二王叩頭稱謝而去明府復判令將楊張氏交差收管著赶緊追丈夫到案羹諭令捕役協轴地甲於三日内破獲○邵林發與嚴張氏姦情敗露經三夫送縣究辦翁明府將邵笞責荷枷前日因枷期已滿有周雲龍者投案作保明府問爾是何人答稱小的是本地人在某號供治庖之役與邵有舊是以願保明府曰爾可保邵以後不到嚴張氏家否如再犯姦惟爾是問答稱小的可保明府飭具保狀著差卽將邵帶案疎枷交周保出○戴顯遠送外甥王晉彪請究翁明府提訊之下戴訴稱職員係鎭海縣人在租界中開設某字號王甥係職員胞姊所出胞姊已逝職員屢次爲王甥與薦生意非便不守店規全更虧空浪費職員被累甚深後薦至測海兵輪船當水手不料舊習未除專與下流爲伍及經統帶斥革至號内迭次借錢是以送請公祖嚴究王供稱小的年二十三歲並非甘入下流實因命途多舛失就無依舅父勢利爲心不肯提拔小的不得己而借錢度日不敢浪費分文明府謂觀爾形容知是不肖子弟三應笞責姑從寛恕收入自新所三月如能悔悟准王姓族人來案保出如仍不知習上則改收改過所五年 
[英廨晚堂瑣案]  
　　寗婦繆齊氏控鄰人徐王氏袁陳氏等誘媳捲逃扭求訊究值日差入禀宋通刺飭將王氏陳氏交官媒令齊氏補詞候訊前晚通刺升座齊氏供小婦人原籍浙江鄞縣遷居治下有年丈夫已故遺下一子現在某輪船充水手以資餬口媳婦某氏不守閨訓性情輕薄曾被隣人王氏串誘與同鄉人汪土埨有私屢經小婦人訓斥奈媳不改前非日前小婦人因事出外及事畢回家媳婦忽失所在並捲去洋銀九十六元及金飾衣服等爲數甚鉅嗣查悉實被同居之王氏先將物件運出寄與對鄰袁陳氏處旋經氏向之理論反遭遑蠻爲此開呈失單扭案請究王氏供寗波人本與齊氏親誼現與同居一室前因齊氏姑媳細故口角小婦人曾竭力解勸嗣其媳確有小衣包一個及被褐一條囑氏寄與對隣陳氏家詢其包内何物據云伊之胞弟在楊慶和銀樓爲學徒將短衫褲等件囑洗現托陳氏送至其胞弟處以便替換其實小婦人並非知情容隱串誘捲逃陳氏供亦寗波人所有齊氏媳婦之衣包等件實由王氏交來暫寄次日旋卽取去餘不知情訊至此有徐舒高投安訴稱王氏係小的之妻小的與齊氏之子曾霖爲結義弟兄况係親串素稱莫逆此事實緣其姑媳口角经致婆媳勃谿昨日小的接寗波傳來口信悉齊氏之媳已回寍波家中囑其姑不必找尋今奉提訊爲此投案聲明通刺判將徐舒高及王氏陳氏等三人一併交保限交齊氏之媳到案再行訊奪齊氏叩謝而退○吳陳氏控葉邊氏欠洋不還一案宋通刺升堂提訊陳遴供丈夫生時曾開成衣店度日現因丈夫棄世兒子夭亡小婦人賴婿王珊記養贍曾有昔存今故之葉許齋卽邊氏之夫托氏代向婿王珊記借銀一百元立票劵二紙爲憑迄今爲日已久屢索不還婿王珊記業已逝世氏及女均係孤寡無依度日維艱爲此具控求追邊氏供丈夫許齋在日曾爲茶絲通事所欠陳氏之洋實係丈夫當時娶妾甩用今氏夫故子幼一時實難料理可否求大老爺格外寛限容氏設法理楚感德無涯通刺以查訊所供均屬實情惟有衡情酌斷着邊氏扣還洋銀四十元分四個月歸楚了結飭各具遵斷切結存查兩造均遵諭而退 
[美捕房紀事]  
　　寍波人朱揚和向在公平路一號洋房内某西人家當園丁邇者西意欲辭歇朱遂竊去滚草機器一具大花七盆而逸前日午後西人訴諸捕房捕頭遣民探竇如海將朱拿獲押候解送英公廨請究○流氓王阿狗曩時曾在某西人處當細崽斥出後昰以游蕩爲事前日下午約同類某甲薄游下海浦廟見鄉人胡梅卿之妻姜氏及其妹金桂並肩携手小立門前碧玉小家别饒風致爰向这調謔入以游詞胡聞之大聲喝阻王不服竟欲揮拳左右鄰咸抱不平攘臂而起甲乘間遁去王被擒獲交與四百廿八號華捕送入捕房捕頭令押候核辦 
[蘇省官報]  
　　廿二日撫轅武巡捕蔣福棟奉委貢品差赴都辭藩轅牌示照得無錫縣典史何樹勳期滿遺缺查有試用巡　謝祖澤堪以委署○廿三日李玉方奉委善後局收支文案差從九王啓曾奉委松江差遣陳錫祿銷陽湖縣保甲差藩轅牌不照得調南匯縣典史岳廷幹現以一年期滿自應飭令仍回崑山縣石浦司巡檢本任○廿四日知縣葛繩孝謝奉委署靖江縣事府經馮步衢奉飭派蘇差委○廿六日委署靖江縣葛繩孝辭赴滬直州同俞蔚文由滬轉運局差次專丁來省禀報聞訃丁母憂○廿七日同知莫葆辰奉委發審局差知縣劉誥由閔行釐局來並謝飭知請補江浦縣缺吳俊卿由山海關領咨回省銷差藩轅牌示照得調署南滙縣典史岳廷幹前因署事年滿飭令仍回崑山石浦司巡檢本任所遺南匯縣典史員缺查有營績本班試用典史楊錦章堪以委署 
[上海六馬路仁濟善堂經收咸有一德施醫給藥一文愿册捐二月初一至廿九日清單]  
　　劉福房大善士助洋一百元周裕成祝母一旬壽辰洪葛氏求病愈朱佩山求病愈吳隱名四户各且洋十元容膝書齋八元二角吳永安堂八元祐安堂七元來藥堂李太太七元錢四百廿元郤盈堂葛省乾各六元不書名鎭江老福興烟台順泰號梁浩池汪國桂五户各五元茅秋農爲炳麟姪病求愈四元又爲德麟女病求愈二元陸炳華妻產保平安仙鎭無名士人保產平安徐樹德堂譚徐氏四户各洋元張增杭州西太平菴葉各洋三元周丁楊梁柳合三元王陶菴翁交來兩位月捐人正月二元二月二元盧通妻病祈愈鄧張氏產後病求愈蔡信福阮廷懷陳秉坤安少峯劉駿卿東熾昌陳葆畬蔣合青江隱名章泰　六行堂許受祉堂史謙儉堂懷玉山人揚州無名氏君記張記史沈氏廿户各助洋二元上元女史少舫氏一元一角次鐡侣三記一元四十文隱名氏祈店舫遂顧月泉子病求位薛吉生妻病求愈劉寳日求病愈瑞裕祥鮑雲卿謝文海謝世相張福旺張恆寳沈昌富徐子稱包廷章傅寳章榮滔　薰何君溧陽張豐順松沈松茂永福榮義廣雇仁美怡隆興隆振源益美宜美益安合安永興廣興福記記青記之陽川洪不書名不留名汪務滋堂劉積慶堂鎭江仁集堂行恕堂卓齋氏錦亭氏史氏無名氏無名氏無名氏無名氏無名氏四十九户各一元史孫氏七角五分上元劉存基六角上元劉篤誠陳友玉徐哲甫汪欽容余南陽不留名存心氏登瀛桂鳳小妞靖江無名氏十户各洋五角史胡氏四角五分吳大寳劉月泉劉蓮舫氏史沈氏史陳氏黎照書屋六户各助洋四角兴焜泰二角順號銅洋廿一元潘茂森銅洋七元無名氏銅洋四元金氏會欵不肯掉煥移助銅一元洋之角謝正大無名氏胡蘆子三户各銅二元柯錫　免害人無名氏銅一元以上共收洋三百四十二元九角銅洋四十二元錢十五千七百七十文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
