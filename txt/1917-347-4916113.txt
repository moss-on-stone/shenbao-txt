# 1917 - 347 - 4916113

 

Page 1

 
 
   
 
 

Page 2

 
 
時評 
[四分式（冷）]  
　　西報稱中國今日之時局爲三角式其實係四分式也蓋名爲南北而在南分二在北亦分二也 
　　不見乎今日又有停戰之説而其説中在北則有閣員拒副之言戰派造謡之語是在北顯分停戰不停戰之二途矣在南旣有取消自主之電而又有不與攻閩之辭是在南又顯分可以停戰與不可以停戰之兩種矣一分爲二二又分爲四故曰四分式也 
　　嗚呼今日時局之難不難於一分爲二之南北而難於二分爲四之北之與北與南之於南自後之紛擾殆歸於此點歟 
命令 
[十二月十九日大總統令]  
　　大理院院長兼高等捕獲審檢廳廳長董康呈請任命沈兆奎林志章兼充高等捕獲審檢廳書記官應照准此令 
　　又令　陸軍總長王士珍呈請授李天佑爲陸軍步兵中校並加陸軍步兵上校銜劉克厚劉瑞呈鄭維翰蒙養正爲陸軍步兵少校黄懋和爲陸軍砲兵少校候國藩爲陸軍三等軍需正均照准此令 
　　又令　陸軍總長王士珍呈請任命薛連枝爲陸軍第四師步兵第十三團團附蔣朝一爲砲兵第四團團附李慶墀爲砲兵第四團副軍械官均照准此令 
　　又令　陸軍總長王士珍呈請任命賈文元爲陸軍第十六師炮兵第十六團副軍械官應照准此令 
　　又令　陸軍總長王士珍呈請任命劉子清爲陸軍第五師步兵第二十團第二營營長王慶榮爲步兵第十旅少校副官均照准此令 
專電 
[北京電]  
　　停戰令係用布告方式發表略謂歷年南北之爭均爲共和而共和眞諦在服從大多數民意現在喜治厭亂之心旣爲多數同具并據陸唐來電均稱已飭南軍前方停戰所有兩方軍隊亦宜各守防地靜候解决恐有土匪滋擾情事仍不廢戰備（二十日下午三鐘） 
[北京電]  
　　主戰派尙造謡閣員多數主戰對於布告或不副署余昨晤某閣員叩以究竟閣員多數主戰否某閣員言前次閣議實先提議調停閣員多數謂若毫無辦法則言和實爲危險故主張備戰言和並非主戰現某系某派竭力運動拒署以妨害進行但未必有效（二十日下午三鐘） 
[北京電]  
　　閣議中討論發表停戰布告甚久閣員尙有疑問又因段芝貴陸軍未就職到院是項布告今日不能發表 
（二十日下午八鐘） 
[北京電]  
　　馮王以西南調停大有進步明日將下停戰明令刻已擬稿言全國各方面一律停戰所有兩方軍隊皆向後撤退一切自有正當解决（十九日下午七鐘） 
[北京電]  
　　兩廣已取消自主曹張等主戰無形打消（十九日下午八鐘） 
[北京電]  
　　政府對陸唐妥協已成今後對付者僅孫文一派和平進行有望（十九日下午七鐘） 
[北京電]  
　　龍濟光來電已勸兩廣取消自主（十九日下午七鐘） 
[北京電]  
　　陸榮廷通電言馮王虚懷若谷自應停戰息民一致對外（十九日下午七鐘） 
[北京電]  
　　李督來電言攻潮汕者係李烈鈞陳炯明軍隊陸不與聞陸方面僅莫榮新少數隊伍現臧致平等退至詔安 
（十九日下午七鐘） 
[北京電]  
　　停戰令改布告方式今 
明即下（二十日下午一鐘） 
[北京電]  
　　段祺瑞昨入府會議參戰籌備要題已將進行程序决定梁啓超由津來係段約其襄助聞出兵總數擬徇法使請加足兩師編制法已遴專員起草（二十日下午一鐘） 
[北京電]  
　　曹張兩路軍隊仍須出發係因襄陽獨立等事但非戰（二十日下午八鐘） 
[北京電]  
　　參陸處新編征密電本發交第一二路司令應用 
（二十日下午一鐘） 
[北京電]  
　　吉督請收回中東鐵路先派督辦大員以專責成 
（二十日下午一鐘） 
[北京電]  
　　政府電令浙督援閩軍隊改由溫州陸路入援 
（二十日下午一鐘） 
外電 
[哈爾濱電]  
　　哈爾濱因軍工代表會之活動發生種種驚人之謡言其實此間甚爲安靜軍工代表會顯無能辦事之人才鐵路辦事人員揚言如軍工代表會施用武力則擬全體罷工道尹與領事現均以大局之趨勢報告北京惟軍工代表會苟不逼人過甚則道尹與領事似不致出而干涉昨晚軍工代表會委員正式通告霍爾瓦特中將不復承認其爲政府簡任之員彼等曾電詢財政部中軍工代表會委員决定應否仍容霍氏爲鐵路區域内之行政官該員覆稱此事須由俄京及中東鐵路局决之且須得鐵路聯合會之同意始可解决云故霍氏非經此手續苟不迫以武力則不允離職哈爾濱施道尹與鮑司令會銜出示謂現有某某團體希圖違法干涉鐵路公司事務侵佔合法官員之權力須知此項官員係經中國之特别同意始在租讓區域内供職今若侵佔其權力即破壞合同並侵犯中國之主權故中政府不得不調兵來哈以保護僑民維持秩序而防意外各居民宜照常營業不得有所舉動致滋誤會云云哈爾濱俄代理領事奉駐京俄使之命出示通告謂俄領署辦公處今已移入吉林道尹署蓋以軍工代表會將破壞法紀而置領署於其管理權之下也俄領署將由中國軍隊保護（十九日） 
　　字林報 
[北京電]  
　　哈爾濱來電云俄國霍爾瓦耳德將軍宣言曰除鐵路職員同盟會勸余辭職或以暴力逼余辭職外斷不去現在之地位又云駐哈爾賓中國軍隊總指揮官陶祥貴及濱江道尹連署發佈告示其文略謂兹以俄國激烈派之舉動顯係破壞條約侵害中國主權故中國政府爲保護俄國及他國人民之生命財産起見必不獲已令中國軍隊入市特此佈告（二十日） 
[北京電]  
　　近日馮總統又與段祺瑞以政治的生命而於鎭撫北洋武斷派之舉竟得大奏成效溯其政略進行之顚末蓋曾豫囑與已意氣相投之龍濟光首先與南方領袖陸榮廷熟商妥協於是龍濟光乃以新任兩廣巡閲使之名義取消兩廣之獨立龍氏致大總統國務院及各省督軍等之通電云（余向兩廣督軍通知取消獨立之語略獨立之舉足以貽禍民國而張人慾尤足以紊亂外交内政非於今日急事救濟將無挽回之道余向來祗知有國家而不知有黨派極願立於其間以解鷸蚌之爭竊思曩者陸榮廷氏之所以宣言兩廣之獨立者其眞意在於要求改造内閣並非反對中央余今因欲體段氏罷事安人之意並思有以副陸榮廷氏顧懷大局之誠擬取消兩廣之獨立即日停戰專候大總統之命令解决時局以保國體之尊嚴恢復西财之治安若再欲爲極端之主張以延長兵禍則公等（指兩廣督軍）當負其責任云云 
（二十日） 
[北京電]  
　　據國務院消息本日國務會議曾提議發表停戰佈告之舉因反對者多數遂又中止新陸軍總長段芝貴本擬今日就職因知總統有將發停戰佈告意甚不滿意故未就職（二十日） 
[北京電]  
　　日本林公使决於二十五日取道滿洲高麗歸國特於本日下午三時面謁馮總統順便告假（二十日） 
[北京電]  
　　政府於十九日下午三時决議發停戰布告以爲南北調和之預備該布告已由王總理副署其餘閣員概拒絶副署（二十日） 
[東京電]  
　　日本第一次拓殖調查委員會於十九日在内閣開會（二十日） 
[東京電]  
　　從托波利斯克配所逸出之俄國前皇第五公主塔的亞娜已抵日本下關卽赴東京現正在途中（十九日） 
　以上東方通信社電 
戰電 
[倫敦電]  
　　德奥與俄國訂定之休戰條約其全文已在維也納宣布休戰期限自十二月十七日正午起至一月十四日正午止該約且施於亞洲俄土戰場目下陣線之軍隊除簽約時已開始調動者外概不得增加或移往他處雙方兵士於日出與日落之間得於指定地點交相往來每地點不得逾二十五人且不得携帶武器彼此可以交換報紙與書信且准售賣物品休戰條約且施於黑海與波羅的海之海軍與飛行軍雙方 
 
 
 

Page 3

 
 
須力避攻擊商船與軍艦俄政府擔保協約國海軍之在以上二海者亦將如俄國海軍之所爲里加團文斯克白里斯特里土夫斯克自狄乞夫柯洛斯伐　　克　厄俄迭薩七處均設休戰委員會實行休戰條約另有一欵規定依照中立波斯國自由獨立主義早日由波斯撤退軍隊云 
（十八日） 
[倫敦電]  
　　路透電社俄京通信員電稱烏克蘭已宜布爲民主共和邦而爲新俄羅斯聯邦民國之一部分基夫省一九六七六方英里波杜里亞省一六二二四方英里伏爾希里亞省二七六九九方英里乞尼哥夫省二○二三二方英里波爾太伐省一九二六五方英里加柯夫省二一○四一方英里伊加特里洛斯拉夫省二四四七七方英里克森省二七三三七方英里陶里達省二三三一二方英里均在内克里米省未畫入又克斯克省一七九三七方英里化姆省五二一三方英里伏羅里虚省二五四四三方英里如民衆决意加入亦將併合哥薩克軍已占據伏羅里虚省之東部分 
（十八日） 
[倫敦電]  
　　達維斯氏今日在下院建議英國應請其協約國共訂條約規定非俟德奥退出所佔之土地賠償所釀一切損失承認協約國所提出各民族當自决前途設立國際公斷所戰後限制軍備各欵則决不與之通商並以船 
舶來往薜西爾氏答稱此議將審愼研究（十八日） 
[亞姆斯特丹電]  
　　德國各報載稱土耳其外相現赴柏林（十八日） 
[巴黎電]  
　　今晚公報云末斯河右岸砲戰殊形激烈（十八日） 
要聞一 
[北京特别通信（一百三十六）（萍）]  
（十二月十七日） 
　　電令出兵之内幕 
　　　張曹無厭之要求 
　　　　今日之特别閣議 
　　　　　日本出兵之所聞 
　　以口口聲聲主張和平之馮代總統王署總理昨日乃有電令曹張出兵南下之事主戰派騰躍歡呼一若生平大願可以立償遂益鋪張揚厲竭畢生之力以吹拍之吾人不能不驚其顔之厚然試爲一揭内幕則亦大可以不必也矣 
　　愚書言之所謂主戰者非誠對於西南而言也直與總統總理過不去耳（通信一百三十二）是故至於昨晚馮王兩人主張和平之意迄未稍改而以一紙非公式之電令允許曹張出兵亦非誠對於西南之謂欲對於曹張求其過得去耳蓋自有所謂天津會議以來迄於今日主戰派之失敗形跡顯然而張曹乃益活動連日催促出兵要索軍餉開口數百萬元且必須請總統下任命司令主戰之明令否則如何如何大有不了之勢馮商諸王復懇諸段惟有允撥軍費許其出兵名爲作贛鄂之聲援實則敬鬼神而遠之之作用而已然彼張懷芝者自由行動獨往獨來前旣秘密赴徐今又來津與曹會晤以昨日電令僅由參陸辦公處署名不足影響馮王之態度即無以轉移和戰之形勢故仍非明令不可且謂旣須出兵軍費宜格外充足張作霖派其代表劉某來京亦以同一口吻要求軍費可見前次天津會議所謂某省派兵若干某省籌餉若干純係空話馮王無如之可對於要求明令决不能行軍費一層惟有盡情搜括以敷衍其面子稍塡其慾壑今晚尙在兩方磋議之中此電令出兵經過之内幕至其表面措詞曰贛鄂吃緊曰粤將圖閩皆不過主戰派藉爲口實假作要求吾願西南方面當此之時勿再貽主戰派以口實使國事益陷於困境也 
　　是故所謂電令出兵者與當局和戰之主旨無關王亦並無辭去總之意且愚料張曹之徒或又以未下明令爲言逗留津門而不進即欲自掩其陋或僅派一裨將南下聊塡贛鄂之防而一方鄂省之王占元贛省之陳光遠聞皆有敬謝來賓之意主戰派之終歸失敗無可疑矣雖然軍費數百萬其目的固已達矣 
　　上所述者爲主戰派之裏面不過如是恩今再記今日之特别閣議今日（十七）星期一國務院例無閣議者也而以外交上情形之緊迫且内政有須報告之處王内閣自有閣議以來談及時局今日爲第一次關於主戰派之要求明發命令聞先派錢能訓一謁河間叩其對於兹事之主張其内容多甚秘密至有關外交之要案特任段前總理爲參戰督辦業已正式决定此項命令明日送府蓋印明晚當可發表法代使前數日旣謁外交當局復謁河間催詢出兵之事獨具熱贓此項命令所以急於發表乃在表示外交方針之依舊進行聞合肥亦已同意且有明春出兵若干之議矣此外有關係者爲劉存厚之督川周道剛敗走而後川督無人某某方在屢爲劉請其初尙欲待其恢復重慶而始畀之近日形勢政府與唐督之交涉似已著著進行川滇之爭不無中止之望唐督但求滇軍得所亦無過大要求其意以爲重慶旣下威望已存滇事解决不在重慶之再有戰事此愚樂觀之觀察尙須待事實證明而劉存厚督川之命則明日已可决下此亦吾人數月以前之預言深歎吳光新四川之行爲無意味者也（十月十九通信一百二十）又其次則有外交總長之報告似哈爾濱之情形甚爲危急關於俄德之事尙無記載之自由今日閣議情形大略如是愚書至此又聞日人方面接有東京電報則日本出兵西伯利亞已成東京政治界之一絶大問題我國情形旣已如斯或者西伯利亞一帶屯駐日兵竟難免見之於事實嗚呼　人其知警乎曹張諸人動言出兵志在括資財以殘問類對於他國之出兵異域以增祖國之光榮與勢力者其知愧乎 
[某閣員之時局談]  
　　昨日北京共同通信社記者訪某總長據聞問答情形如下問對南方策似已决定以武力解决如何答以武力討伐一事尙未决定緣王署總理素主和平刻正經李督軍向陸榮廷交涉言和問聞昨日參陸辦公處已電命張懷芝曹錕派師南下有無其事答有則有之惟非爲討伐蓋因鄂贛之兵力單薄特派之以增防耳政府僅爲維持現狀以便與南方議和張懷芝曹錕二督軍不奉中央命决不能輕舉妄動此次命張曹出師非爲討伐係爲聲援一某總長語至此特書此二字以示之一也間然則此次出師王署總理與聞否答王署總理自然與聞問然則因何不下明令而由參陸辦公處命令之非爲王署總理之不肯承認耶答否吳光新之入川王汝賢范國璋之入湘均未下明令此次亦正相同决非因王署總理拒絶副署故也問兩路軍隊何時出發答準備就緒二三日内即行出發間軍費如何答政府决定張曹兩軍各補助百萬元問共派軍隊若干答此非予所知大約係各派二師在當初之計畫係各派一師問若與南方議和不成將以武力討伐乎答以今思之或不至此但苟至其時無可轉圜或將以武力解决問苟至以武力解决是與王署總理之主張相背彼時王署總理必將辭職段合肥將再出而組閣以如此觀測者頗不乏有其事如何答若果至此王署總理恐無須辭職蓋王氏之主張素在和平故刻以所有手段力謀和平但至無效時别無他法勢亦將以武力解决事實上雖與段氏之政策一致諒是决心背馳王氏之主張者也問段合肥再行登台説如何答段氏似暫無再行登臺之事問日前馮王段之面談如何答當日會談僅不過商議派兵赴歐問題據聞段氏亦已承諾擔任參戰督辦一席問王署總理對於南北議和抱有如何意見又關於國會問題之意見如何答國會問題王署總理之意見全與馮總統相一致馮總統不同意恢復舊國會主張召集新國會一事王氏亦已同意始行通電各省問最近馮王有無意見之扞格答無兩公和衷共濟襄理國事問此次派兵一事李純亦知之乎有無寗軍阻止北軍南下之憂答無須慮此此次派兵李純亦已諒解近日外間傳説寗軍與安武軍反目之説此項軍隊並非受有李純倪嗣冲之指命恐係因地方的感情以致部分的反目而已 
[張曹出兵與歐洲參戰]  
　　政府對於解决時局問題表面上似已變其和平態度决定命曹張兩督軍即日率兵南下政府昨日有兩通電拍往各省其一係告以現在中央作戰計畫已定所有調赴前敵各軍悉聽兩司令節制其二大意略稱此次抽撥各軍調赴前敵除餉項外所需軍費悉由中央源源接濟此電令外聞並定出兵計畫第一第二兩路各帶兩師以奉天一師直隷一師併入第一路歸曹督統率以山東一師張敬堯一師併入第二路歸張督統率另由安徽抽撥一旅由海路關赴福建以代馮五祥之兵第一路集中漢口專爲攻湘援岳第二路集中南昌專爲攻粤援閩其餘各省抽撥之兵作爲後應仍駐原地暫不開拔又聞昨日張懷芝與曹銀兩督在津會晤之結果尙有種種要求其一爲請總統仍發主戰之明令其二出兵當多籌軍費並聞張作霖之代表劉鴻恩到京亦以協濟軍費爲請馮總統以興西南接洽之事並未决裂而財政困難外交急迫又復如此對於主戰者之要求種種殊難即下明確之批答正在　躇 
　　戰時國際委員會原擬十六日開會調復改於昨日上午十點開會各委員均出席因會長陸子欣君赴　議未能出席改由副會長張遠伯君主席就上次議决而未定辦法之巴黎經濟同盟問題續行討論卽席决定辦法續就内河行輪及限制與德奥通商兩案議决又將出兵歐洲問題哈爾濱問題關税問題等討論一過其出兵歐洲一事已决定派遣一師於明年三月出發赴歐其他物資之供給已决定以榖類牛羊棉花等接濟英法兩國又出兵之决定案下次國務會議當再行提出討論 
　　出兵歐洲問題爲前内閣一種瘊定政策近傳法代使疊向當局催促云云尙非眞相蓋出兵計畫段内閣與法國方面早已完全决定王内關初成立之數日間因對外方針尙未明表外交界前來詢問之事誠然有之其後政府已宣言方針不變則出兵問題亦當然不變故法使館近日與政府之折衝非催問出兵與否乃關於此旣定的計畫繼續爲手續上之進行日前法代使謁馮總統係爲紹介其使館武隨員馮曾言彼極贊成出兵云云此亦當然之事非法使新有所要求而馮總統新有所在諾也近聞此項計畫業已着着進行有由中法兩國合組一委員會切實籌備之説 
　　段祺瑞將被命爲參戰督辦一説喧傳已久初以種種關係段君未能表示同意近日以來外交風雲愈形變化各友邦所希望於我國者愈切如法代使之謁見外交當局與馮總統皆關外交上之要案馮總統與王總理再三向段徵求同意日前馮王段會晤時始大致承諾昨日閣議遂由總理正式提出一致决定是項命令大約今日送府蓋印或即晚可下又據新聞編譯社消息西人某外交家談及段氏將爲參戰督辦頗表示歡迎之意並述其個人意見言段一心對外認定主張大可竟其功業但内政往往爲外交之障磚段君欲臨身於外交若能曉諭其所親近之督軍放開眼光不僅爭和戰於國内則尤所　　云云 
[杭州快信]  
　　外海水警廳新造巡船十五艘經省署委員趙　　馳往驗收工料尚稱堅實昨取具商人婁錦華保固三年切結回省呈報銷差 
　　敎育部來咨各省敎育會對於敎育廳往來文件得用公函已飭伍廳長查照 
高檢廳呈報青田知事張　霄辦　梅巖火毒害人致死獲犯在十日以内核與縣知事命盜案限期及懲戒暫行規則第七條相符請予酌奬齊省長已准記大功一次 
　　警備隊五區梅統帶請領子彈四十箱楊督軍以目下存彈無多陸軍應用尙恐不敷未便給發已轉令該統帶查照 
　　二師張師張昨飭駐鎭海第三連連長盧坦迅將該連及機關鎗一排所存槍彈尅速詳細造册具報備查 
　　寗波警察廳長周棕已自請辭職 
　　平湖縣勸學所長奚翔電呈前區學董周玉剛　將新舍區敎育存欵利息歸入自治齊省長已飭縣知數收回仍充敎育用費 
　　諸曁城内盜匪充斥甚至白晝行刦該管縣警捕務廢弛省署已電令申飭勒限破案違則嚴懲 
[南京快信]  
　　陸建章前日又由津來寗外傳陸有留寗勷助李督議和説 
　　長江巡閲副使王廷楨昨奉中央電召北上 
　李督昨柬邀省議會議員到署開茶話會議員到七十餘人李督宣布南北和議之經過及本省防務情形大致與前日對各界宣言者相同張懷芝昨由濟南運兵十餘營開抵浦口外傳蘇皖衝突實無其事 
　　兗州鎭守使施從濱准明日午車來寗新招省防團已於昨日由津浦車運送抵寗訓練編制成軍 
　　漢口電訊長岳電線被軍隊毁壞電已不通李督軍昨令第六師分駐江浦江東橋一帶其司令部已移駐浦口 
　　省議員陸家　提議電請中央飭令殖邊銀行定期開兑 
　　李督軍電請中央迅撥經費以備辦理徐海善後（以上十九日） 
　　冷禦秋昨由滬來寗李督派徐副官赴站歡迎下午在署設宴欵待冷晚車卽信溫宗堯回滬軍署昨得潮汕來電莫擎宇敗走潮汕已全歸粤軍佔領莫所部投降者已併歸方聲濤部下海軍部軍務司長兼參謀長何質玉昨來寗會晤海軍饒總司令曁李督軍接洽江防事宜贛省會議長任壽祺前日來寗聞因議和問題代表陳光遠赴滬會商岑西林孫伯蘭接洽一切昨李督特邀至署詢贛事甚詳任准今日（二十日）晚車赴滬 
　　馮玉祥昨又由滬來寗所部尙駐浦口海州鎭守使白寳山昨派參謀長來省陳報冬防布置並請示剿匪機宜 
　　兗州鎭守使施從濱因在徐蚌躭擱尙未抵寗（以上二十日） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川鄂軍電之京聞]  
　　兹從某要人處探悉鄂督王占元昨晚又拍來急電件内稱武岳近狀及分配軍隊布置扼堵各節均經詳陳在案頃據各路軍探密報湘桂軍連日增兵逼近岳州荆州方面湘軍已到一旅襄陽一帶雖有黎師長竭力撑持而黨人乘機煽惑亦屬可危現聞王安瀾季雨霖等在棗陽地方召集舊部盤踞該處並通電全國似此情形鄂省已成四面楚歌之勢加以武漢係商埠薈萃之區各國租界以及敎堂林立黨人潛來紛紛不絶尤屬防不勝防除將軍隊開赴各處抵禦外刻下省城兵力最爲單薄望中央速飭豫督先撥一軍尅日來鄂暫救危急並請再飭直隷曹督軍迅撥一軍星夜前來以資援助不勝迫切待命之至頃得諜報云蘇皖兩軍雙方誤會遽現衝突之耗想係謡傳如果屬實則長江一隅將成戰場匪獨鄂省難以維持而國家之危險更不堪設想矣言念及此惶悚莫名懇迅電倪李兩督軍務期和衷共濟同謀國事並速頒明令俾得雙方解釋千鈞一髮在此一舉倘再長此遷延競爭旣無已時收拾寗有期日斯時追悔亦已晚矣敗貢芻言伏希鑒察時局如斯究應如何辦理之處望迅示機宜俾有遵循而免貽誤云云 
　　據某方面電傳　周道剛銑（十六日）日自永川啓程進駐資中已約劉鍾到資晤商收復渝城辦法又聞劉存厚近又有電到京其文曰北京大總統國務院段前總理參陸兩部四川同鄉會胡文瀾周吉珊將軍蒲伯英涂子厚羅春士劉玉書諸先生除雲南貴陽各省督軍省長各都統各鎭守使瀘州鍾鎭守使川東陳旅長永川徐司令袁支隊長雅州王團長楊道尹康定陳鎭守使均鑒竊厚部連日派隊進擊叙南潰軍並克復慶川全縣情形節經電陳計蒙鑒察頃據萬支隊長成支（四日）午電稱所部於有日（上月二十五）佔領樓東後即向安邊進攻奮勇直前激戰約四小時之久敵勢不支向横江方面退却登時生擒勁將一員死兵十餘名擊斃百餘名擊沈渡河兵船一隻奪獲馱馬五十餘匹軍械無數我軍傷亡數十餘名刻正搜索餘孽又據舒旅長榮衢支（四日）來電稱昨派第八團團長廖謙轉派團附鍾聲海曁少校差遣黄紂率隊向南追敵於本月二號克復珙縣戰情詳報又據第六團團附鍾聲海等魚電稱前月三十日海等奉團長廖令率兵追擊珙縣長寗一帶滇軍海等督兵鼓勵前進登山越嶺逐日追奔經兩盡夜將滇軍擊潰計潰斃敵軍五十餘人生擒十餘人奪獲裝械無算登時克復長寗又據支隊長賴心輝電稱派營長李宏錕及游擊營長彭宏率部並帶大砲機關鎗往攻筠連滇逆鏖戰數日敵勢不支分向老雅灘錄官司方面逃潰我軍於微日午後將筠連縣城完全克復各等語查安邊珙縣長寗筠連各縣地均與滇域毗連今仰仗德威一併克復南方更形穏固堪紓厪念除分飭該旅長等嚴密戒備乘勝追擊外謹此馳陳敬維垂鑒會辦四川軍務劉存厚叩微五日）印 
[魯代表要求四事]  
　　昨日魯代表王訥又赴外交部總次長不見秘書施履本君代見力陳絶非當局不理斷不至自喪天良實以交涉程度不至决裂日人並未表示惡意確有商量之餘地地方人切勿過急生事王君謂此等話聽之已熟純係揣測之詞有何把握施君謂當即再電章使力行交涉王又謂如此大交涉聞山東沿鐵路一帶縣知事並無報告確否施謂山東外交官已有報告來王君謂民政署成立數月縣知事何早不電呈聾瞶如此誤我東人今要求四事（一）查換沿鐵路縣知事之罷輭者另簡通曉法律熟悉外交者充之（二）重要州縣特派外交員辦事歸省交涉員管轄（三）迅速提辦司法機關以清訴訟（四）速辦保衛團查奸戢盜請求總長設法逐條辦到人民受福不淺一面迅速交涉施君允將所言轉告陸總長云 
[政府電命黑吉出兵哈埠]  
　　哈爾濱過激派現漸占優勢以致該埠形勢異常緊急霍爾瓦特已被列寗政府免職激烈派在哈埠若斷然行其主張關係滿滿安殊大吉省雖已陸續派兵前往但聞該地俄軍尙有數千之衆對於我國兵隊頗生惡感至駐京俄使於星期日曾特訪陸外交總長謂中東鐵路將入激烈派手中若望中國出援庶可免其佔領云云聞政府以依據東清條約我國原有保護該路義務無待俄使請求現已决定有適宜之處置昨日復命吉黑兩省督軍須執應急之手段以防變生不測又聞過激黨已佔有兵權路權中東鐵路總管霍爾瓦特中將仍留辦事惟大權不屬過激黨之意並欲將我沿路（自哈爾濱至滿洲里）駐兵權撤回並擬改哈埠爲自治區域原有華董名額概行撤消地面惶恐商家歇業哈埠商民迭電政府呼籲並派代表陳情外人之意亦頗望我出兵驅除過激黨代平哈亂即俄國官家方面亦多有作此想者我國爲維持地方保護人民起見聞吉督孟恩遠已派十一營抵哈埠矣 
[哈爾濱俄事消息]  
　　哈埠俄國過激派與霍爾瓦特總辦衝突雖有一時調和之説惟該派最近仍復要求干與政權刻下在哈中國兵共有二千名期新派軍隊尙未開到東清鐵路同盟委員會致電莫斯科及俄京鐵路同盟會本部陳述東清鐵路附屬地政局問題謂過激派之行動乃係導國家於亡滅之域云云又駐京俄國公使關於哈爾濱及東清沿線行政權問題日前曾致電東清鐵路總辦霍爾瓦特探其内容略謂據中國政府及駐華外國公使所接到報告哈埠勞兵會刻接俄國政府命令將哈埠及東清鐵路沿線之主權將收歸勞兵會掌握等情不論其形式如何若將東清沿線之主權及東清鐵路應行使權歸於勞兵會之手則與一九零九年中國及列强之條約相背馳予（俄使自稱）以擁護俄國利益爲已任者哈埠及東清鐵路沿線爲中國領土俄國此際如取與中俄條約相抵觸之行動或致使吾人不得已須由滿洲撤退則前後十數年俄國民巨萬之富及權利將永遠不得享有請將以上情形訓諸各公共機關各政黨爲要云 
　　霍總辦自接駐華俄使電報挽留後仍照常辦公惟黨人依然設法與其爲難致該總辦夜間竟不得歸其私宅每寓於某國領事署以防意外事故 
　　現在哈埠各國人民被俄兵搶刦事後竟至無處報告其混亂可想英日兩國領事以此力向俄人嚴重交涉俄黨人聞知此種消息反欲與領事爲難現日領事署已有日本警察保護惟英領事署向無護兵故該領事已與濱江道尹商請派中國陸軍二十名至該署保護　　頃據海參崴來哈之華人云該處俄兵攪擾市面較哈埠尤甚近竟將該埠所有之華商號逐户搶奪損失甚鉅不能再支將來必須遷往他處云駐屯長春之之第三旅旅長陶祥貴（寗阿蘭鎭守使）部下兵士奉令開赴哈埠已於十四號早車將一團一營兵士先行出發又定於十五號早車再去一營該鎭守使則於午車督率前往 
[西報論英文京報被封因果]  
　　字林報十六日北京通訊略云英文京報者乃報界中於狂風暴雨將來時哀鳴狂噪之海鳥也今則闃然無聲已三星期矣都中外人遂少一逐日必備之物此報經營卓具膽力紀載時事消息頗靈而剪裁英國報界編輯國外新聞取舍適當尤足見編者之富於學識惟對於各大國及其駐華之代表常不免有不老練且不風雅之攻擊蓋在禮儀界中批評有一定限度不宜越出範圍而英文京報則可謂生活於界限之外也非政界之人受其攻擊固可一笑置之惟在政界者則大爲煩惱各使署向外部抗議已屢見不鮮日人最受抨擊然英法俄亦不能獨免識者早知英文京報苟不改變終必停版矣數月前主筆陳友仁因記中日軍械聯盟事致被拘捕報紙仍照常出版當時京報所紀者與近日日本報紙所談者不相懸殊按軍械借欵起國人之反對促段氏之傾覆者不過關於一定有限之軍械吾人知日政府固不承認欲實現其統一中國軍械之要求第日本製造家未嘗不欲藉供給資本一事而獲中國兵工廠之管理權也再日本報紙亦復有此希望雖陳友仁於數月之前即有所知而披露之然與事實並不相差甚遠徒以措詞過激致有文字之獄繼陳而主筆政者亦復昌言無忌遂食停版之果矣英文京報之宗旨頗爲正當無論其爲中國事件抑爲中外交涉苟有可疑者則必揭其黑幕表面出之京報旣以此爲宗旨故極力主張憲法手續及獨立國會以爲惟造成有力之與論始可得公正之政府京報抱此宗旨進行於過去數年中披露政界中之黑暗事件不一其端微京報世人必被瞞過矣京報批評個人亦甚可畏凡人之行爲在京報視爲不當然者則其人必遭抨擊身無完膚京報獨立無所依附故具有一種勢力爲人所畏所可惜者駡人太甚耳今之停版固罪有應得惟處分之性質亦須分明按諸任何法律處分之輕重必視過失之大小而定此次京報一案旣無起訴亦不予被告以辯護之機會又不定停版之限期報館中之無辜雇員相率賦閒而有價值之印機亦擱置不用目前有數方面亟亟欲得京報之産業都人謂警廳有意爲難不使京報得公允之審判俾京報原主人可被逼而去他人可乘隙而入此種疑念未始無因財政部前曾以巨欵借與館主向德人收買京報故財政部亦與京報有關警廳刻擬封鎖京報之産業自稱奉財政部諭令辦理惟以記者所知財政部長對於此事並未有所舉動也傳説前總理之友人欲經營此報以謀督軍之利益而日人某報紙亦含有日人欲得此報之意云 
[陸龍交替之電音]  
　　龍濟光十號通電在瓊州就兩廣巡閲使職並特電陸武鳴報告陸氏於十四號有通電亟錄如左（銜略）頃准新任兩廣巡閲使龍濟光蒸電通告就職等因榮廷春間自京旋里舊病時發自慚衰朽無補時艱久思退隠林泉藉資調攝故自受命以來並無設立機關薪俸經費均不敢領用分文所有應辦事宜仍行照章辦理以盡服務國家維護桑梓之誼尸位素餐方切悚惶屬以時事多艱未敢遽行辭退渥承代總統俯念衰庸量移散秩俾息仔肩藉藏愚拙私衷忻喜感激莫名龍巡閲使威望素著接替得人尤深慶幸嗣後各事均由新任辦理榮廷幸卸職司得遂初服謹肅有聞敬祈鑒察陸榮廷叩鹽印 
　　附龍氏兩電如下（一）就職通電云濟光謬以菲材渥蒙大總統特簡兩廣巡閲使當經迭電力辭未蒙允准兹於本月十日在瓊任事並刋刻木質關防一顆文曰兩廣巡閲使之關防卽日啓用所有前經陸使呈准巡閲使權限節制兩粤水陸各軍應仍援案辦理并以奉聞濟光蒸印（二）致陸榮廷電云濟光謬以菲材渥蒙大總統特任兩廣巡閲使當經迭電力辭並留我公繼任長城所倚詎可動摇無如中央連電催促不允濟光辭職爰於本月十日在瓊就任並刋刻木質關防一顆文白兩廣巡閲使之關防卽日啓用此次任事出於中央命令實負初衷祗以大局當紛擾之時我公亦倡和平之議一言九鼎大義千秋尙祈訓示機宜俾遂規隨之誼匡時救國當有同情敬布腹心竚聞明敎並懇轉飭各屬免滋誤會無任感禱濟光蒸印 
[荆事可望解决之一説]  
　　荆州石星川獨立原冀黎天才劉佐龍謝超鄧賢才等一齊響應益以南軍逼於外黨人助於内幸而得據武漢則鄂軍首領舍彼其誰將來盛名不難嫓美黄陂詎天不從願襄陽黎天才旣不與一致行動「聞黎師軍械官藍蔚文現來省辦冬服語人云黎氏對於石軍獨立不獨事前絶未與聞即宣布時石於文電要求外並派參謀官蕭載賡赴襄聯絡而黎氏極持冷靜親語蕭云荆沙獨立有何可恃以軍實輪則器械缺乏砲馬俱無不能一戰以形勝論則左右後三面皆在吾軍及其他北軍包圍之内幸督軍電示不用武力解决吾亦本此宗旨對於荆軍暫守中立但吾軍駐防區域石軍不得假道出没及詐虞侵犯致生戰端有碍和好云云」德安劉佐龍旅長與李勝美團長對於省城又絶對表示服從黄州之謝超一團遠在下游距省甚近更不敢動石於此三軍均不能得其助力所可望者只駐紥荆州附近宜都之憲兵一營然憲兵司令鄧賢才與王督爲舊日拜把弟兄其兵士雖躍躍欲動苦於爲宜昌北軍牽制亦弗敢輕舉石所望響應之各軍情勢旣已如此而助勢增援之黨人復毫無能力刻下各縣雖紛起護法靖國之軍不過藉名勒捐募餉騷擾小民無關大局即聲勢最盛之鄂北護法軍亦未能佔有隨棗二縣僅在棗陽山中自稱雄長隨棗二邑黎天才軍實未附和有人言王安瀾仍居漢口日租界中徒借民黨報章爲之鼓吹摇惑人心而已黨人助石又僅如此爲之援者端在湘西南軍乎然聞湘省内部情勢極爲嘈雜陸榮廷系與孫中山系積不相能故譚月波與程潛（程爲孫系）貌合神離有不能一致進行之勢刻程潛已趣其湘軍與粤軍一部分進逼岳州主張急取岳陽下搗武漢譚月波受陸榮廷密恉則欲取湘而止大部桂軍皆未隨程之湘軍出發程之辭省長譚延闓之復任督軍實出於陸意電寗轉京密請不然中央突復譚延闓職果何爲乎聞陸榮廷因欲限制民黨活動殊不願提出正式要求即對於國會一事陸固不以舊會爲然者惟恢復舊會可舉陸爲副總統抱此願望意遂莫决遷延至今猶僅以召集國會爲言而不明指爲集新抑復舊者蓋以此也陸系一派旣主媾和不王侵鄂爲荆州援者只湘軍程潛一派程前已遣周偉宋鶴庚由澧洲分向公安石首而進原可與石軍聯絡不意公石二縣王督亦派有北軍將石軍與南軍之聯絡線阻隔湘省所獲北軍器械又半爲桂軍把持半爲湘軍留用所傳鎗砲若干已運至荆皆屢虚張聲勢之談石軍增編六營其械係湖北第三旅楊承貞（前紀誤爲定國）賣給與搜羅水陸警察團防之鎗凑成刻下岳州續行停戰之期至十六日又滿聞復經約定再展一星期現和局雖在未定所爭者祗一國會問題而蘇鄂贛三督始終抱定一調停宗旨戰禍或不致復現荆州處兹孤立無援之地人心已多渙散附從石之江犀砲艦已經王督説合於日昨開回武昌第一旅長朱兆熊亦有派代表來省之説石氏如再不自轉圜必起内變原有地位亦不可保聞日昨已有電致調人程漢卿孫傳芳云荆州獨立原在促進和平保衛地方以免中央繼續主戰及趨避南軍之侵犯並無反抗督軍進兵武漢之意現督座旣以獨立名詞不宜襲用取消未嘗不可惟爲敷衍黨人安撫部下計不得不出以條件之要求其條目如下（一）請王督催促中央速頒停戰明令正式議和（王督允爲照辦）（二）荆州防務仍由該師完全擔任和議未定以前不派他軍協防（王督擬仍派張聯陞軍協防）（三）取消靖國軍總司令名義及臨時增設之衛戍司令財政局各機關仍用鄂一師名義保衛治安其荆屬之民政財政照常歸省城主管（四）南軍前線已侵入荆屬防區以内應請督座與各該司令交涉撤退及停止侵犯（五）自主後所用軍政經費應准報銷（六）和局成後該師照陸 
 
 
 

Page 7

 
 
軍建制改編爲國軍現募新兵六營及將校團卽以之補額聞王督對於三四五各條均承認六條改編國軍亦可辦到惟軍費缺乏購炮買馬需費甚巨擬於三個月後酌量辦理觀此情形現未磋商就緒者惟張聯陞協防一事王督以和平爲念或能曲就亦未可知今將二十一混成旅長孫傳芳勸石取消獨立電附後荆州石漢舫朱渭卿兩兄鑒支電敬悉天禍中國政變迭興六載以來兵戈三見商困於市農歎於野流離之苦目不忍覩今外人兵艦已駛到内江據艦長云尙有他艦陸續開來彼之用意可想而知想明達如兄等必不願亡國之慘自我兆之自我見之我輩軍人以國防爲天職以保民爲職志均應和衷共濟仰體時艱耳督軍坐鎭武漢維繫南北爲國爲民時抱隠憂是以迭電中央和平解决濟世苦衷天下共見若夫横生枝節强恃兵戎雖曰無僥倖圖功之心其誰能諒竊恐鷸蚌之爭未已而漁人有以利其後也務懇尅日取消自主現中央將有明令宣布停戰倘再不協商一致將來伏莽叢生爲患滋多我兄鄂人對於桑梓愛護宜周此舉無論勝負禍國殃民皆所不取辛亥之慘至今思之猶有餘痛叨蒙不棄用敢直言奉告惟兄實利圖之孫傳芳歌叩 
　　按據東電黎天才已於十六日宣告自主與上述消息適相抵觸惟此信發於十六以前（十五日）今日時局瞬息萬變而軍人之態度又往往不可捉摸意者黎之自主發信時尙無徵象乎姑存之以待續報 
[武岳軍情之外訊]  
　　英文楚報十二月十二日岳州通訊云此間現頗安謐似爲風雨前之恬靜氣象第二十師駐此滋擾不休今已退至近漢口處之鐵路某地點是否爲防守起見抑爲其地易於逃亡今未之悉王汝賢所統之第八師亦屬善於擾亂治安者開往新堤後即宣布獨立兹接消息南北軍已在距在此一百三十里之鄂境通城開戰北軍抵此者仍絡繹不絶第十一師頃由北京開抵 
　　英文楚報云通和輪船昨由上游抵此據稱當駛抵沙市因前面郝穴正有戰事故被覊留片刻但未親見戰事亦未續有所聞該處並無北兵故此次戰事想係石司令部下獨立軍之内閧通和抵岳州時曾被北軍開鎗射擊幸無損傷北兵勒令停輪登船搜查云云近日京漢鐵路裝兵南下極爲擁擠龍和船抵此載有飛機兩架已運往岳州 
[蘇議會十九日會議紀]  
　　江蘇省議會昨日下午二時開四次會議行政委員出席者二人議員出席者八十餘人議長沈惟賢主席宣讀議事日程（一）省長咨交聲叙奬勵第三工場場長並擬將第十工場移設松江請先議决案季通王玉樹陳大猷朱紹文等先後發言主張各别結果以第三工場之餘欵六千元移作籌辦第十工場付表决贊成者多數通過（二）實業審查會報告省長交議南京電燈廠籌設下關分廠特别預算案審查會主張由議會編别預算可决至由議會派員一節全體反對遂打消（三）内務審查會報告省長交議水利協會研究員如保提出方法案王玉樹起立謂通函推舉諸多弊端最好由國會議員省議員農會長公推朱紹文不以爲然謂水利協會章程規定會員資格計有四項如謂國會議員省議員農會長有推舉權其他會員無之誰人肯服此其一通函推舉較之召集推舉甚爲便利到會選舉川資浩繁通函則省却許多川資此其二推舉往往有瞻徇情面之弊通函則等於無記名投票徇情之弊可以免除此其三就各方面觀察究以由會員函推爲較善馮士奇謂本案無庸討論何以故欲知會員函推之是否正當先問水利協會之是否成立如能推翻水利協會可以不要會員推舉否則不由會員推舉而由誰人推舉如謂會員推舉爲不當試問正副會長是否由會員舉出會長且由會員舉出遑問其他所以本席主張以審查報告付表决陳大猷陶鍾箎季通均贊成之主席以贊成審查報告付表决起立多數通過（四）内務審查會報告范議員鎔提議請飭奉賢縣籌欵建築新治監獄案（五）内務審查會報告顧議員鏡清提議請飭會議開浚蒲肇河工案均通過王玉樹提起緊急動議謂現已四時餘議事日程第二十案請願審查會銅山商會楊懋卿請議賠償徐州磘灣兵刦損失案與東海商會許次笙請請援案給卹被刦災民案關係匪輕如能提前討論災民感戴之至以贊成變更議事日程付表决贊成多數遂開議無多討論一説主張咨省長一説主張電中央折衷説主張旣咨省長又電中央以後説付表决贊成多數遂接議第六案財政審查會報告忙漕徵收費核實規定案多數贊成通過第七案蔡議員璜提議請發起全國國民會議案一説付都查一説請表决正爭執間郭玉森忽持理由書發言衆均莫解復登臺演説衆仍不解竟有請議長止其發言者郭力辯是時會場秩序已稍亂竟有退席者某議員請檢人數已不足法定之額遂散會時已五鐘矣 
[江北之萑苻患]  
　　江北幅員遼闊爲蘇省邊陲與魯豫皖三省相毗連民風獷悍伏莽滋多值此時局未靖之秋江北之匪患淮徐海各屬遂時起時落難得其眞相南京李秀山督軍近派督署諮議官淳于玉龍馳赴江北察視匪勢隨帶衞隊二十人抵浦之初寓於空心街福興隆棧浦中軍界紛往趨訪叩悉來意由淮揚鎭守使馬玉仁派本署上校副官馬甲東偕同分赴淮陰北部沭陽東海宿遷泗陽各處防地實地查勘頃事畢回浦或謂該副官將暫留浦地爲剿匪之監督未知確否 
　　江北各屬匪勢之熾以泗陽爲最人民所感痛苦當然爲重馬鎭守使已一再派員前往慰問昨復以善後問題親自馳往泗陽在第一團團部邀請本邑官紳及各市鄉董事開會討論善後事宜大概不外官軍民團協同一致合力維持地方等項頃已公畢遄回清江本署矣 
　　江北著匪何錦秀在淮陰縣境内迭犯搶刦業經防營獲案解送淮揚鎭守使署訊問供詞異常狡展第二市保衞團總陳三賢第四市聞總王蔚德等特紛紛具禀請予嚴辦以免寛縱 
　　沭陽鄉民盧慶祥當股匪南犯之際其幼子爲匪擄去勒價取贖由其族人盧維韶代爲贖回迨經向索墊欵慶祥置之不理昨由盧維韶等控經淮揚馬鎭守使派員馳往調查以憑核辦 
地方通信 
[北京京畿水災善後處紀事]  
　　香河縣公民王廣權具呈水災善後處以該縣被災奇重居民全家淹没爲數甚夥雖經官廳放賑然大口止銅元十數枚小者半之祗能支持二三日莫若挑河築堤以工代賑俾得自食其力可先勘定應挖之河應築之堤即招難民充當其役不致轉徙流離並條陳防禦香河水患避重就輕辦法應先疏通潮白兩河之水可在香河西北之趕水壩左右挑挖歸入北運河分容水量以殺水勢兩河相距匪逢事半功倍刻態督辦已飭員查覆核辦 
[杭州平津橋畔火警]  
　　昨十八夜兩點四十分平津橋某燈籠店因學徒傾翻洋燈沿及燈籠致兆焚如一時火穿頂屋已成不可收拾之勢幸消防隊及各義龍到場灌救始行熄滅計東首燒至洽和米棧及西華女鞋店止西首燒至河沿止共焚去麫店柴店酒店磚瓦行染坊等十三家云 
[嚴剿浙洋海盜]  
　　浙海各洋面近來海盜猖獗商船被刦擄人勒贖時有所聞雖經各當道嚴令沿海防務司令曁外海廳隨時巡緝保護然洋面縱横廣闊巡船不無鞭長莫及水虞日前有商船三艘行抵定海縣屬洋面忽遇盜船數十艘圍刧商船所有貨物銀洋等件被刦一空並擄去舟子一人待價取贖船商求乞始得放回匪即載贓而逸當由該商報告商會轉電省長請爲追緝盜贓並由商民張瑞麟呈請飭派水警保護以維商旅聞省長已訓令外海水警廳嚴密追剿並在該處酌派兵輪往來巡緝 
[鎭江香員調查工場]  
　　鎭江省立第三工場近年辦理毫無成績齊省長曾經迭次派員來鎭調查均因場長陸某招待得法未能據實陳復現聞齊省長又委候補知事方悦魯來鎭調查該場廠房工程方君業於十九日乘車蒞鎭矣 
[窖金挖見巨石]  
　　北固山下開挖藏金一節迭紀前報兹悉該處開挖多日發現一巨石須將此石扛開有無藏金在内始見分明現擬借某公司扯石機器架扯究未知藏金在内否也 
[商團出防]  
　　鎭江商團總司令石君因冬令已届理當嚴防特邀集各部司令會議防務已定二十日起一律出防徹夜梭巡以輔軍警之不逮 
[海軍次長過潤]  
　　海軍總長劉冠推近日與丹麥商人所訂之無線電借欵案現因英美日之反對已决議取銷昨特委海軍次長劉傳綬赴滬與丹商那森公司磋商解約劉次長已於昨晚乘車過鎭鎭城軍警各長官咸詣車站歡迎旋即開車赴滬 
[揚州墾務坐辦更易]  
　　兩淮運使本兼通秦墾務督辦刻因坐辦辭職經張司長委任項毓溎承乏項奉委後已於本日（十九）赴任供職 
[委員監修緯道]  
　　兩准鹽運使現以仙女廟等處河塘縴道倒場亟須修理特委現充電話局長陳綸前往監修以重鹽運 
[粥廠開辦先聲]  
　　揚州粥廠例於隆冬開辦以濟貧民現慈善總董魏秉鉞已從事籌辦特派段抱山馬農蓀前往蕪湖等埠購辦大宗食米（粥廠每年需米萬石）昨特函請縣署轉詳省長財政廳准予免納關税飭知沿途關卡照騐放行以維善舉 
[瘋人持刀肇禍]  
　　揚州東關街警所附近某肉店昨日（十八）忽有顚瘋男子攫去肉刀任意斫鑿並將該店東之拇指割去幸由崗警報告警局由隊長季維局巡官虞念慈率警到場用石灰迷其目始行拘獲解縣 
[輪船被火焚燒]  
　　清鎭長班某公司之同慶小圇近因水涸停泊東關詎昨日（十八）午炊失火艙板船身頓成灰燼所幸機器未遭損壞 
雜評一 
[主戰之功乎（庸）]  
　　近日京中所傳西南消息頗有足供吾人之玩索者如陸榮廷之已交卸巡閲也陳炳焜之願取消自主也程璧光之欲率艦來歸也此三者皆中央之所切望經營數月之久而未可或得者乃於曹張出兵煊赫之時一旦得此甚矣主戰派之功眞不可没也 
　　謂西南悔禍而輸誠歟則陸程等之態度何不表現於和議發軔之初而獨表現於出兵决定之日謂蘇督調停之有效歟則具體條件尙未提及而李督且有自慚力薄之呈明是故西南之軟化必懾於兩大司令之兵威不特主戰派信之卽吾人亦不能不信之不戰而屈人之兵昔爲治兵法者想象之一境今何圖收效於西南此又主戰者之榮譽也 
然而西南之眞面目究竟何如消息其果可恃否 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[粤商請勿再扣招商輪船電]  
　　廣肇公所昨致粤當道電云廣州督軍省長鈞鑒據旅滬粤帮愼守堂各商號投稱歐戰以來船載缺乏太古怡和粤航已稀招商局自廣利扣留後不敢再放船前赴粤省粤帮各貨山積輸運不通滙票不靈商本之損失不資市面之牽動尤大年關伊邇闔　旁皇且粤中民食來源向藉外省再不設法流通非特貨物濡滯民食亦將缺乏生機頓絶粤滬商民同將坐斃影響大局實非淺鮮至當日廣利之扣留想係一時權宜之計務懇此後招商局如放船粤省准其通行無阻勿再扣留俾通商運以維市面而全大局不勝迫切待命之至並盼電覆上海廣肇公所叩效除前電外並分電廣州總商會伍秩庸唐少川宏遠堂請轉請督軍省長云云原電大致相同不再錄 
[租用敵船之更改船名]  
　　自我國政府對德奥宣戰後業將該二國在華輪船收管並由政府分租與協約各國及美國政府應用兹將敵船租出後更改之船名列下 
前用船名　　　　　　　　　　　　　新改船名支那亞來西亞（歸美政府租用）　　　華甲華已波希米亞（歸日政府租用）　　　　　華丙德利抹（歸英政府租用）　　　　　　華丁阿爾本加（歸日政府租用）　　　　　華戊略帝（歸英政府租用）　　　　　　　華已瓊衛　　　　　　　　　　　　　　　華庚細克司本（歸英政府租用）　　　　　華辛掘拉姆夫（歸日政府租用）　　　　　華壬希林尼（歸英政府租用）　　　　　　華癸美大　　　　　　　　　　　　　　　華大美利　　　　　　　　　　　　　　　華利 
[關於修改税則問題之紀事]  
　　上海總商會前接農商部函略謂准財政部函政府現因修改現行進口税則特派曾述棨等來滬組織委員會相應函達貴部請行知各該商會遇事接洽等因並經曾特派員到會磋商謂將以審查物價爲入手辦法請派員與會審查云云當即列爲議案俟常會議决再行推舉審查員與會協助進行 
　　修改關税正主任曾述棨迭與馮監督及總商會商業領袖討論税收總額並調取江海關華洋貿易總册俾資比較北聞該機關雖在白克路怡源里尋覓房屋以便開辦然須俟副主任李景銘到滬始能决定日昨李君由京來電大旨謂現已乘車到寗約二十二號可能抵滬云 
　　北京特派來滬會議修正關税及裁釐加税之主任英人賴發洛君到滬後特函請海關税務司威厚瀾君知照監督馮孔懷君訂於昨日上午十時半偕往監督公署拜會晤商税務事宜 
　　裁釐加税委員邱訪伯日前赴杭調查土貨價值擬謁張財政廳長及齊省長磋商裁釐加税事宜並順道接取眷屬昨邱君由杭致金許兩君函謂本月二十四號係成立大會之期諸事諒已布置就緒並謂定本月二十三號前回滬云 
[遞寄德人物件之磋商]  
　　德商謙信洋行擬寄物件兩箱赴天津報由和　總領事函致交涉署轉請江海關監督查核辦理昨馮監督函復謂前次敵人行李護照敝處從未發給至函稱於該德人物件裝輪出口開驗明確如無違禁品物即予放行一節自可照准等語薩交涉員當即轉復和領矣 
[赴閩新兵假道淞滬八誌]  
　　閩督李厚基近因軍務緊要迭電來滬催令將此次由皖省南徐州招募抵滬之新兵三營迅商輪局派船運閩編練當經照料員迭向招商局磋商該局以廣利被扣商輪缺少未有即派該照料員乃又商由大阪公司於前晚將此項由皖來滬之新兵一千餘名用小船渡浦換乘該公司之基隆丸商輪運送赴閩聽候編制 
[重申禁種烟苗之嚴令]  
　　上海縣公署昨訓令各市鄉經董文云爲訓令事案奉省長公署第五一三二號訓令内開照得蘇省禁烟一事疊經飭屬切實查禁本年春間業由英員會同部員周歷查勘一律肅清各縣知事對於禁烟要政負有完全責任旣已肅清於前斷不容疎懈於後現在時届初冬萬一無知愚民尚有貪利私種情事非特貽誤要政抑且貽笑外人其危害何堪設想兹特委派張元希前往該縣會同縣知事趁此尙未下種之先重申嚴禁督促進行以免餘孽復萌遺累全局須知中英禁烟期限現已届滿斷不使毒卉再有發見該委員到滬後務須剴切勸誠俾衆週知不得以英員業經會勘稍涉鬆動等因除布告並分行各警區督飭長警從嚴查禁外合行令仰該經董傳諭各圖保剴切勸誡顷使毒卉稍留遺孽是爲至要切切此令 
[破獲大宗烟土續誌]  
　　淞滬警察一區二分駐所王金山警佐督同巡官長警在新北門東首元龍里三十五號林熙臣林治仁家内抄獲私藏之大宗烟土八十一包計五十六斤當將人贓押送警廳轉送地方檢察廳訊辦各情已紀昨報兹悉此案在警廳司法科預審後以販運烟土爲林熙臣主謀是以將林治仁交保祗將熙臣並原贓烟土函送地方廳卽經檢察官預審判熙臣收押烟土暫存候查拿同伴販土各犯到案訊辦聞林熙臣等在該處組織此項機關爲時已久專爲販運烟土藏在各雜貨内朦蔽報關由沙衛各船運往山東濟南並山西等處銷售獲利頗豐此次因分派紅利不匀致爲同伴以匿名信密報警署惟不指名販土字樣只言該處三十五號屋内之人有謀爲不軌等情故由王警佐等前往破獲云 
[僻靜處所之越貨傷人案]  
　　前晚夜半滬西意定盤路迤西華洋交界僻靜之處發現盜刦傷人之事彼處距離靜安寺捕房甚近經該捕房捕頭得悉立飭中西包探馳往察勘閘北警區亦派警趕往調查聞被害事主名盛吉卿現警署捕房已分别飭探嚴緝矣 
　　又一訪函云閘北偵緝隊查得前晚有曹家渡南鄉民盛某行經荒僻之處遇匪徒攔路行刦該鄉民身畔帶有銀洋十餘元堅護其囊不肯鬆手被匪開手鎗一響擊中鄉民要害倒地身死銀洋仍被刦去嗣經四區四分所查得犯事地點在租界以内並聞事主之叔盛老桐現充北十二圖地保因不願經官檢驗已自行備棺收殮矣 
[南市錢莊被刦四誌]  
　　滬南泉漳會館南首瀛豐錢莊於本月十七號晚七點時被匪數人持械敲門入内搶去銀洋等物由事主報經該管警察分區轉報警廳懸賞通緝贓盜迭紀前報昨有眼線人陳小狗子投淞滬警察廳報稱此案係匿居法新租界墳山路之應子忠郭玉貴等糾黨前往搶刦等語故由徐廳長飭派偵緝隊士王愼卿帶同陳小狗子投嵩山路捕房報告前情請爲派探協拿當派包探孫金禮協同前往該處將應郭兩人拘獲卽解法公廨詰訊陳小狗子稱是晚郭等約民人同往搶刦民人因膽小故未同往是實詰之郭玉貴供是晚六點時至共舞台戲園觀劇直至散場始出雖與陳相識並未犯過搶刦之事實被誤指求請查察應子忠供民人向住復興飯館樓上十七號稍患疾病臥在家中並未出外豈能搶刦實遭誣陷求察中西讞員會判陳仍交來警帶去應郭二人押候查明是否屬實再行核辦 
　　另函云法捕房探目黄錦榮前日在盧家灣地方查獲身藏手鎗之匪徒甲乙二名昨經南市瀛豐錢莊主包榮堂前往辯認並非該案盜犯遂由黄探目解請法捕房核辦 
　　又函云淞滬警察廳長徐國樑因前日滬南瀛豐錢莊被搶一案贓盜尙未破獲故於昨日又面諭偵緝隊長翟世清限於一星期内趕緊緝獲翟隊長當即選派隊士王愼卿李鴻强朱仁泉金殿臣楊保庭吳錫生等會同副隊長郝樹林分投偵緝外並赴英法美各租界包探茶會請代留心協緝徐警廳長又查得滬南等處時有革退軍警逗遛不肯回籍現該處旣出刦案不無可疑故於昨日飭令各區署一體嚴拘到案勒送回籍免滋事端昨第一區署已拘獲數名於午後解送總廳司法科訊核 
[縣警察所預防盜刦之通函]  
　　上海縣警察所昨致各區分所函云逕啓者近日冬防吃緊上海南市一帶竟有白晝搶刦錢莊之事誠恐此風蔓延不已勢必先租界而南市而鄉鎭亟宜設法先事預防所有各該區鄉鎭如有典當開設從即日起酌派靈活巡警不穿制服於下午至各典當伺察一遇形跡可疑質當物贓者可以從旁偵察破案較易一遇匪徒糾衆持械圖刦者可以吹笛爲號集警兜拿吾儕苟能盡一分心力地方卽能獲一分安謐爲此函布希即查照辦理爲荷 
[主任警佐巡察鄉區]  
　　上海縣警察所主任警佐王敬常以浦東三林楊思等鄉商廠民居繁盛沿浦一帶且有火藥庫地方重要現在冬防之際恐長警巡邏或有疎懈特於十九日帶同巡長一名親自渡浦查察先至楊思橋一帶見巡邏周密旋至派出所將王巡長慰勞一番繼至三林塘鎭沿途考察站崗及巡邏隊均尙有精神到區後接晤分所長王俊甫就内部拘留所等逐一觀察商議防務復至該鎭東西巡歷一週始回聞尙須到北橋二區曹行三區以次查察云 
[美租界梭巡嚴密]  
　　虹口楊樹浦北四川路等各捕房捕頭以時届隆冬宵小易於竊發而所轄之處地臨浦江且係華租接壞輪軌交通匪類出没無常若不先事預防殊不足以保閶閣餘諭飭通班中西包探携帶手鎗分班按段嚴密梭巡外並遴選華捕多名乘坐脚踏車與騎巡巡捕加意巡邏遇有形跡可疑之人准于盤詰搜查以免匪徒溷跡 
[巡警檢查行人]  
　　閘北四區警署姚警正於前日起會同各分區署員每日上燈後在華租交界要道之處帶領巡官長警檢查行人見有形迹可疑之輩搜其身畔有無違禁物品以防危害而保治安 
[泰縣案犯判决引渡]  
　　江陰人溫八郎因在泰縣地方犯有命盜重案逃匿滬北公共租界經泰縣知事偵悉派警帶同線人胡德甫來申報請捕房協往將溫拘獲並傳案證董如金一併解送公共公廨迭經訊供判溫與董等均押候函請法公廨將在押盜匪韓小亭（即何松山）送案質證再核等情迭紀前報昨由捕房將韓小亭提解公堂請究卽據韓供被告確係溫八郎本人惟其在泰縣犯案與否並不知悉是實並據泰縣來警投訴被告與韓小亭係同案要犯應請提回歸案等語王襄讞核供商之美博副領事以案經預審明白自應引渡判溫八郎交來警帶回歸案訊辦董胡訊無關係開釋韓小亭着仍送回法公廨拘禁 
[串攫烟紙店銅圓]  
　　小南門外中華路後面小弄内（即舊城河）第七號門牌萬豐烟紙店主厲阿元於昨日午後出外批購貨物僅留其妻某氏在店看守忽有匪徒四五人至店内購買絲襪鉛律等物正在論價之際忽有一匪步進櫃内將賬檯上所置銅元攫取時適鄰近藕粉作棧司由後門進來旣至店堂該匪情急未開抽屜祗將銅元九千文搶取藏於衣袋躍上雇定之黄包車向南飛奔該棧司代爲追趕其同來購物之匪黨佯爲勸阻店主婦尙不明知被攫之事迨該棧司狂喊後始行覺察該匪早已逸去而三五同黨亦未買一物相繼一閧而去未幾店主回來得悉前來檢明鈔票等貴重之物均未失去遂將被攫情形開單報告一區三分所請緝各匪嚴究宋警佐聞報以時在白晝匪徒竟敢闖店攫奪錢財不法已極除派警勘明飭緝外立卽申報淞滬警察廳長通令偵緝隊長撥派隊士分投緝拿究懲 
[女孩戲玩燐粉之肇禍]  
　　虹口兆豐路某柴爿店内之十三歲女孩阿娥在某火柴廠工作之際乘間竊得自來火頭之燐粉一團於放工時携帶歸家置入脚爐内嬉玩詎燐之一物其性最烈一經着火轟然上熖致女之頭面兩手等處均被灼傷一時鄰人聞聲往觀疑爲炸彈立即告知巡街捕飛報捕房飭中西包探往該柴店詰悉其情遂將該女孩送請同仁醫院醫治回禀捕頭核示 
[保護農業之布告]  
　　上海縣公署昨發布告云爲希告事案據圖董沈熙態凌世昌等呈稱竊董等世居治下二十二保五十圖東溝口地方前經邀集各捆公議照章禀請塘工局協同禁止所種棉花每年未過十月不可捉落花及種草籐以肥禾稻不可盜割販賣並有馬羊鴨等理應牧養不可强放糧田内食廢五榖盜捉青苗奈何有强蠻之人仍不遵章强捉落花蠻割草籐强放馬羊鴨等董等以議禁勸善反受辱駡欲毆實屬目無法紀爲此據實聲明環請縣長電核恩准一面迅賜出示整頓永禁發地保遍貼使知遵章一面移文塘工局傳諭地方通知按壓以重國課而惠農業等情除令行縣警所嚴禁外合行布告仰各色人等一體遵照毋違切切特此布告 
[殖邊債主聯合會近訊]  
　　本埠殖邊銀行停閉迄今時逾年餘一般執有該行鈔票及存欵者無不深受困難前由熱心公益諸君發起組織債主聯合會設事務所於麥家圈交通路成立以來已將三月關於催促兑現各節雖着着進行然歷時旣久政府則漠視如故債主則呼籲無門函電紛紜幾乎舌敝唇焦近聞發起諸君連日正在集議對付方法以法律解决爲最後之準備云 
[師範學校應行報告之要項]  
　　江蘇省立第二師範學校校長接省長公署訓令文云案准敎育部咨開查師範爲國民敎育之母關係至爲重要本部現正籌辦義務敎育自應先從事於師範切實整頓以爲根本之圖兹酌定應行報告要項十三條請卽轉令各師範學校按照各條分别開列從速彚報到部以備考核如有辦理完善可爲模範者即由本部編印成帙通行各省區以供參考而資則倣庶各校得交換智識之益除條目另單開列外相應咨行貴公署查照轉令辦理可也等因並附送報告條目單前來准此合行抄單訓令該校長遵照辦理具報以憑轉咨此令一沿革二逐年進行之計畫三訓練實施狀况四管理實施狀况王敎授實施狀竞六關於體育衞生狀况七課外學生自學各種辦法八學生實習狀况九畢業學生服務狀况十附屬小學概况十一本區域内之敎育狀况十二本校職員對於敎育之主張及改進之意見十三本校所用各項表式 
[青年會徵求會員分數第二次揭曉]  
　　前晚（十九號）八時爲青年會徵求大會第二星期結分之期兹將各隊分數披露於后第一京張隊一千零十二分加奬一百分共得一千一百十二分第二京奉隊五百三十四分加奬七十五分共得六百零九分第三京漢隊五百二十分八加奬五十分共得五百七十八分第四粤漢隊三百八十八分第五滬杭隊一百五十八分五隊合計二千八百四十五分此外津浦吉長滬寗三隊未曾繳進兩星期合併總共已得七千零二十五分現距閉幕祗二星期故各隊隊員無不奮往直前踴躍徵求冀獲最後之勝利 
[國貨維持會新評義員開會]  
　　國貨維持會昨日致各評議員函云敬啓者陽曆十二月三十一日星期五下午八時爲本會第六届新評議會第一次開會之期所有本届當選議員務望撥冗蒞會共襄進行以固會務而圖發展並希早降勿却是所至禱 
[預紀澄衷中學校之學藝會]  
　　虹口塘山路澄衷中學校定於本月二十二三兩日開學藝會内容分三大部一爲講演國文英文歷史地理理科數學手工對客揮毫理科實驗等是二爲運動技擊足球排球籃球游戲體操等是三爲陳列即各項成績在各敎室内陳列是外加試演催眠術來賓精武體育會技擊軍樂會場新聞及販賣等各部均由學生籌備蓋其宗旨在於養成學生自動之能力也 
[敎徒慶祝耶穌誕辰預誌]  
　　基督敎徒以下禮拜二（即二十五號）爲耶穌降誕（俗呼西冬至）之期故本埠敎會各學校如約翰滬江麥倫青年清心惠中東吳中西明强昌世等校及敎務各機關會堂均已捐資置備贈品紥球結彩預備視禱聞城内中西公學定於是日午後由學員舉行而仁濟醫院各部同人定於二十七號晚開恭祝典禮業已印劵分送各賓届期蒞會以誌慶祝又二十三號三時中國聖敎書會假座殉道堂舉行年會大公祈由張葆初牧師主席 
 
 
 

Page 11

 
 
[檢查印花税近訊]  
　　江蘇印花税分處了處長派委王聯璧陸阮千來滬至上海縣公署淞滬警察廳晤商派員會同赴閘北南市等處分投檢查各商有無漏貼印花及不依法貼足等事經紀前報兹悉徐廳長與沈知事以該兩員來滬其必質純係推行税證實力勸銷未便會同舉行檢查是以王陸兩員單獨向商界開導迅速將漏貼之印税補貼以免查出受罰一面由南市第一區署王桐石元勳兩巡官每日率警輪流隨同警廳所委之顧科員及縣委之李科員實行向各商舖檢查如查有漏貼及未經貼足之簿據摺子發票等類除令照章補貼外仍照舊例須繳呈罰金十元或五元 
[盛杏蓀家屬最近之捐款]  
　　文滙報云盛杏孫之家屬以一萬元送交工部局囑其撥三千元爲天安堂敎會建築新學校之經費除資則請工部局分給上海各醫院工部局當即照辦公濟醫院得洋四千元仁濟醫院二千元同仁醫院一千元 
[敎會集欵助賑]  
　　本埠基督敎同人迭接京津基督敎水災賑濟會函告災黎慘况遂於前禮拜由各堂募集捐欵分别滙往首由聖公會彼得堂倫敦會天安堂中西公學麥倫男女學校滙往華北倫敦會散放繼而長老會滬南北閘北三督會同人捐製棉衣及現欵等壛托天津商務印書分館經理便道北上携往該會散給災區 
[土布請免税釐之批示]  
　　布業認捐公所代表汪寛也胡訪鶴王濟臣等因該業收税短絀未免虧累曾經據情函請商會代禀上海税所轉詳江蘇財政廳長垂念人工手織貧民生計攸關量予豁免土布税欵兹悉此事已經税所轉呈請免故上海税務所高所長批示云所呈土布種種困難事屬實情已據情呈請詳咨大部核示能否概免釐税以資維持之處應靜候部分遵行此批 
[鄞縣自治公所控案近訊]  
　　浙江鄞縣自治公所代表李庚光陳時臬在公共公廨呈控甬人李全根盜用值洋八千元公債票並串同胡阿方（即陸德芳）變賣一案迭經中西官訊明判李全根押候函致鄞縣知事備文派警來滬迎提胡阿方交保着自投該縣備質在案兹因被告不服判决於昨晨延代表律師投廨聲明不服理由要求准予復訊而原告代表律師投稱按照公堂向章判决之案如准復訊須有新證據呈案核准始能復訊現被告律師聲辯理由早經公堂研究明白應請仍照前斷執行云云見證胡阿方亦延海德禮律師到堂代辯中西官核供判候下禮拜四復核 
[麩業公會將呈部立案]  
　　麩業公會岐秀堂成立已有兩哉整頓同業規則頗見成効近因農商部通令各省商會令各商業已經組織之公會報部立案以備稽考故由正會長趙茂華將組織情形並一切章程規則繕具節略將情通告全體同業定於今日上午十一時在該公會開會討論俟議决後呈請上海縣知事轉報農商部立案以垂久遠 
[津帮莊客預備結束]  
　　自湘閩川鄂各省風聲吃緊以來各商業大受影響現值年關在邇各客帮均思結束津埠駐滬莊客前昨兩日疊接津號電止辦貨並囑趕緊將未了手續從早結束回津且待明春再行進出故近日津帮各莊客紛紛預備收束專做津帮各業近竟絶無生意可做 
[工廠請運黄鏹水之省批]  
　　國貨維持會爲達豐染織工廠請運黄鐵水具呈省長公署昨經齊省長批示云函及附呈均悉達豐染織工廠需用黄鐵水仰即函知該廠出具切結送由上海總商會核明轉呈再行核辦此批 
[呈覆人造棉花案之省署指令]  
　　滬海道秀具呈省署爲遵令查復姚琪光等呈訴吳惠浦出授造棉僞術一案昨接齊省長指令云呈悉查此案旣經法公廨訊明傳提吳惠溥將造棉機器運至公廨當場試驗並無僞飾情弊廳准將案註銷惟此項人造棉花旣稱未能適用何必製造應飭不准招生收費免滋口實仰即轉飭知照此令 
[三誌絲廠失愼之查究]  
　　閘北長安路協記絲廠失愼後由救火聯合會函請四區姚署長澈究等情迭記前報兹悉該廠主錢少峯現匿居租界經警署迭傳不到故昨日姚警正飭探警查明其匿跡之所以便熙會捕房協緝歸案訊究 
[抵單不贖將地拍賣]  
　　已革二十五保四圖地保林鴻生前因盜賣張軾祖墳被現充該圖地保諸芝香查悉通知張軾具控法公堂飭提逃逸判將林之住宅拍賣作抵完案後又有賚美律師代表普愛堂投法廨控稱林鴻生於某年間將坐落四圖内之田單一紙向普愛堂抵押銀二千兩逾期已久置之不問核計本利二千四百餘兩現林已經逃避請求將地歸債權人執業備抵中西讞員會商之下判被告逾限不投案候訊准予將該地拍賣作抵倘少若干伊林出面再行追繳 
[支票無效之訴訟]  
　　南京路華珍公司經理李清投法公堂控馮忠權前來公司中交易　石等物付來新華儲蓄銀行支票一紙計洋五百元及某銀行支票二紙一千餘元儲蓄銀行支票届期商人前往收取據該行中言儲蓄銀洋均已取去無存該支票已失效力等語故商人持票向馮理論馮情願先還五百元惟尙有某銀行支票兩紙計洋一千餘元深恐届期收取無着故具控案下求請訊追馮忠權供尙有某銀行支票届期確可前往收取因原告與商人有爲難之處故此控告求察中西讞員會判着馮交二千兩人銀兩保出外聽候訊奪 
[研訊冒騙案内之關係人]  
　　南京路先施公司在公共公廨控楊大章楊琴芳張玉堂等設計騙取值銀二百七十兩鑽戒貨物由廨訊判案内關係人陸志和於禮拜四帶堂復核餘人收押在案昨日届期由捕將陸志和解案請示即據陸之代表海德禮律師到堂聲請准陸交保候訊繼據中西包探投訴查得楊大章等串黨向各號騙取貨物有三千四百四十二元之巨請爲澈究中西官判陸交一千元人洋並保餘人仍押候特别訂期研訊 
[日本人控告看門人行兇]  
　　厦門路製造絹絲公司内之日本人萬森梅男控看門人徐世相孔慶和無故行兇將伊毆傷等情昨由捕房將徐孔兩人拘解公共公廨請究先由原告偕證顧德昌劉世英上堂訴明前情訊之被告供詞推諉中西官核供判被告等押候日領堂期解訊 
[旅館換照之催促]  
　　淞滬警察廳長近以華界時有發生搶刧之案除通令所屬各區署所隊實力佈罫防護外又以客棧旅館最足潛藏匪類必須加意調查嚴行取締以期正本清源前經令飭傳諭棧主倒換執照原所以防匪徒之托足乃各棧主任意違玩延不倒換新照殊屬不合爰又令催從遠塡明倒換如違究罰現第一區署境内呈報繳換者共三十四家昨已將新照分别給發矣 
[採用商標之應避者]  
　　本埠實業各機關近奉農商部咨略謂近來各處商廠工場時有將總統國旗等採爲商標呈請來部註册等情嗣後商號取用商標務須將總統肖像及國旗陸軍旗海軍旗並紅十字等避去請爲轉致各商查照以免臨時被駁等因各實業機關遵即分函各商一體查照矣 
[刑事案不能成立]  
　　南京路小菜場順茂蛋攤主林連生與夥劉阿華章阿華被司帳王九章在公共公廨指控將伊誘至法租界某客棧内勒寫字據擅取其皮箱内現洋五百四十九元並向伊母處冒騙四明銀行七百二十元之存摺一案昨晨由廨復訊兩造各延律師到堂各據理由互相辯論多時經俞襄讞核供商之義副領事羅君以原告所控刑事案不能成立判將本案註銷被告各人一併開釋 
[學徒猝斃之請驗]  
　　滬城顧家弄木作頭孫晋達之學徒萬順坤今年十五歲近染時疫請醫診治無效延至前晚斃命孫報告萬之父母昨午由浦東塘口家中來滬孫已備齊衣棺正欲入殮詎尸屬忽以死者身死不明阻止成殮孫遂協同地甲投報地方廳請驗 
[失竊大宗烟土]  
　　法大馬路吉祥街口郭寶豐行於前晚在後面寗室中被人竊去大土二十五隻價值約一萬二三千元該店主以所失甚鉅除報告捕房請緝外並籌備賞金通知各包探茶會一體帮同夁缉 
[糾衆行兇人仍交原保]  
　　張阿毛控蕭阿福王金泉等糾衆兇毆並攫成小洋四百角等情由捕將被告兩人獲解公共公廨訊供各交三百元人洋並保在案兹經捕房查得尙有見證張甫郎當時亦被蕭等毆傷足骨故於昨晨復將蕭王兩被告拘案請究經俞襄讞會同美領柯君向之略訊一過判被告等仍交原保候再訊核 
[酒店深夜賣酒之處罰]  
　　王阿四在靖遠街七號屋内開設酒店深夜賣酒違章被捕查悉於昨請廨出單將王傳至公堂經中西官訊實判王罰洋三元充公 
[偷兒分贓不匀之兇劇]  
　　無賴王阿二施文齋日前同至菜市街攤上竊得蝦仁一大包售洋二角後因分贓不匀王突出半爿剪刀將施腿部戳傷後由捕頭到來一併拘入捕房飭將受傷人送醫院醫治王押候傷痊再核在案昨日施傷痊出院與王併解法公堂請訊詰之王供因施祗給民人銅元七枚故此行兇是實中西官察得兩造均非善類判王押滿十四天施押滿碱天以儆 
[妓女請求超豁]  
　　濟良所昨解妓女筱天紅到廨請示即據該妓供稱在北海路同春坊鴇婦大阿姐所開之妓院内賣娼因被鴇凌虐是以逃入濟良所求援是實中西官核供判筱天紅發濟良所留養並着補傳該鴇到案訊究 
[過犯行竊絨毯]  
　　陳阿根前日在南京路竊取西人惠壽海馬車上絨毯圖逃被捕查獲拘押昨解公共公廨經中西官訊知陳係過犯判押西牢四年期滿逐出租界 
[竊取顔料被獲]  
　　南京人陶應順在甘肅路六百九十八號門牌竊得錢允言之顔料六磅圖逃被探查見拘入滙四捕房諭飭押候解廨訊究 
[關於捲逃鈔票案之警廳批示]  
　　公共租界萬利豐等股票公司前被周廷相等騙取捲逃鈔票四萬餘金經各原告控經捕房懸賞飭緝迄今多日尙無蹤跡各原告乃將跡涉嫌疑之丁益齋馬六六等扭控淞滬警察廳發科訊押限交周廷相等到案訊追在案昨日午後該廳發出關於此案批示二則照錄於後 
[馬六六等禀批]  
　　呈及賞格傳單均悉查本案周廷相一日不到案則該民等即一日不能脱離關係事關捲逃鉅欵鈔票情節非常前准出外追尋已屬格外體卹該民等誼屬葭莩自必知其行蹤姑准寛限十日仰速尋交訊辦毋再托故遲延干咎切切此批 
[巨昌和等號禀批]  
　　查周廷相私捲鈔票潛逃無蹤前據萬利豐等將關係人丁益齋扭訴到廳業經押候查緝嚴追在案今該號等被騙公債票額至七千餘元之鉅自應并案附追以儆捲逃而維商業仰候勒交周廷相到案從嚴追辦可也 
[道尹公署批示兩則]  
　　陳龍蟠呈控青浦縣知事非法欺壓牽累無辜承法更借勢生風黏求禁止並撤銷違法再審照判執行以保産權而安蟻命由呈黏均悉所稱知事違法再審各情事屬司法範圍旣據逕赴高等審廳提起抗告自有正當解决毋庸躁瀆至周儒純等無辜被傳已於其呈内明晰批示矣仰卽知照抄件存 
　　松江縣公民周儒純等呈爲無辜牽累環求迅飭撤銷由呈悉該民等或脱離代表關係或與案絲毫無涉旣均係案外之人何以青浦縣簽票關傳殊不可解候令青浦縣知事確切查明果與陳龍蟠訴案無涉即予撤銷以免訟累此批 
[封關日期之牌示]  
　　江海關威税務司於昨日上午發出牌示云照得本月二十二日爲中國冬節二十五日係西國節期又中華民國七年一月一二三日係陽曆新年放假之期本關應於各該日一律封關停辦公事爲此仰華洋各商人等一體知照此布十二月二十 
[縣署批示照錄]  
　　上海縣公署批丹鳳樓碧梧道院廟董陳作霖等呈爲撤換道院主持請立案給諭由呈悉准予給諭着該主持陸慶和來署具領仰即知照此批 
[介紹科學雜誌]  
　　靜安寺路五十一號中國科學社發行之科學雜誌第三卷第七期現已出版内容有楊銓之「中國實業之未來」何魯之「治算學方法」陳衡哲之「説行星軌道」吳欽烈之「單簡硝化物」課藩之「治金大要」謝仁之「電車鐵道學汽車鐵道之比較」鍾季襄之「免疫及免疫學説之概」林襟字之「債息算法」等篇類皆理論精確解晰明詳頗足供學者之參考尙有任鴻雋之「介紹韋斯特研究所」亦爲研究科學者不可不知者昨承惠贈兩册書此致謝并爲介紹於研究科學者該雜誌定價二角五分分售處仍在上海及各埠商務書館與中華書局 
[出售國貨駱駝絨]  
　　蒙産駱駝絨製成衣服頗爲輕暖近有卡德路善昌里偵探拳術學校中之　博强君由塞外帶來駝絨數千斤再經製煉提取淨絨廉價分售以作各工廠研究之資料愛用國貨者盍試購之 
[中華職業敎育社通訊]  
　　十二月十五日議事員會 
　　沈信卿　郭鴻聲　史量才　穆藕初　朱少屏　賈季英黄任之　蔣夢　　顧陰亭 
　　一件　報告敎育部及江蘇省公署批准立案 
　　一件　報告現在特别社員二百四十五人普通社員四百二十二人 
　　一件　報告社費已收三千零三十二圓欠繳二千七百十二圓　　一件　報告十一月止收四千二百八十二圓四角九分支二千一百五十六圓五角一分 
　　一件　報告敎育部批准補助社費五百圓 
　　一件　報告江蘇省長批准補助社費三千圓 
　　一件　報告財政部批准補助學校開辦費五千圓 
　　一件　報告十一角止辦事狀况 
　　一件　報告辦事員劉琴生君辭職 
　　一件　提議立約租地事　議俟商定後即行立約 
　　一件　提議建築校舍事　議定七年陰曆正月中　工 
　　一件　提議各地設通訊處簡章　議通過 
　　主席沈信卿 
來函 
[會審公廨來函]  
　　啓者頃閲貴報載有嚇詐案章尙武判押十年等語事實殊有未符查此案章尙武於炸彈殺人證據不足當然註銷惟詐欺取財罪名成立實犯刑律第三百八十二條之罪應處三等有期徒刑英領以章尙武有累犯嫌疑刑期尙擬加重併科而華交解案單上僅判禁錮西牢五年期滿再核字樣貴報傳聞異詞相應函請更正或乞貴報將此函登載來函欄内以昭核實爲荷此頌 
撰社會審公廨謹啓十二月二十日 
雜評二 
　　禁烟嚴令（步陶） 
　　時局俶擾政務停滯煙禁二字之無人提及蓋已我時矣不謂上海縣公署尙有禁種因苗之嚴令也夫禁種爲烟禁中之一要着蘇省又早經查勘肅清自宜格外愼重以免前功盡棄然一方面禁吸與禁售亦應同時有適當之偵察蓋吸售苟不禁絶或有所阻而無從禁絶則煙以禁而愈增其價值鄉僻小民狃於有地可以容納煙土且艷美於價值之高出於尋常一般貨物寗不冒萬死以潛爲栽植而漫作萬一幾希之想是故吸售與種常有互爲因果之關係倘僅舉其一而爲積極之究詰其相因而至者概不過問焉則於實際要難有完美之結果且卽一縣之中吸售種之三事均已時爲眞確之查察而他縣或他省尙多未盡以爲意者則冒險謀利之徒容亦有越境以從事販烟者如最近新北門所查獲之大宗烟土其足以破壞烟禁而遣外人以指責者夫豈在種烟之下哉總之烟禁一事必合吸售種三端同時進行且必合全國而爲事實上之進行固非僅僅一二鄉邑之例行文告遂足葳事也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新舊説] [  一鏖]  
　　近日南北爭端趨勢漸歸於國會而新舊之爭又不知何日解决和平實實期殆不可捉摸因作是説以　之 
　　舊者新之積新者舊之門璧如一衣今日之所謂舊者卽前日之新者也今日之所謂新者亦卽後日之舊者也界説難判奚庸詞費然而爭之者且振振有詞矣有以新爲貴者謂新年行樂兒童誇壓歲之錢宴爾新婚伉儷諧畫眉之樂仕女則競尙新粧服御則咸趨新式遊戲之場稱爲新世界演劇之所號爲新舞台未聞有以陳舊之命詞號召於衆者也誠以喜新厭故人之常情推陳出新物之量理故商人逐利老店則須新開士子弄文思想先求新穎若必效清季舊官僚之腐敗違世界新潮流之趨向將使陳陳相因墨守舊法永無刷新之望豈必還茅茨土階匏尊坏飲之舊而始以爲快哉主舊者曰否否夏鼎商彞數百　前之舊物也而人咸寳貴之帝典王謨數千載上之舊籍也而人威尊重之而且人惟求舊古有明文送舊迎新世所共賤醫家慣例動稱累世薪傳市上招牌輒曰百年老店閥閲則誇舊家史乘悉談舊事新進多輕躁奚如持重之老成新學襲皮毛曷若宿儒之淵博而况朋友則雅重舊遊法官亦多憑舊案試看年關伊邇咸舊曆之是遵大將前驅惟舊部之是用舊邦由來足重舊貫本屬可仍如必謂舊污莫洗舊染難除效成湯日新又新之法日惟去其舊而新是謀則黄臉老婆可以逐出於灶下但聞新人笑不聞舊人哭矣其可乎否耶兩方之所爭者如是殆所謂南轅而北轍者也予則以爲言固各執一端義則足以並取舊德固無傷大雅新法亦足資觀摩或則如基督敎派新約與舊約並存或則如戲園招徠新劇與舊劇同演融冰炭於一爐聚枘鑿於一器瓜皮小帽何妨與革履同穿民國元勳原半是前朝造老南北一家畛域悉化昇平無事我小民且理舊篋之衣飲新醅之酒優游卒歲樂且無涯又何新舊之足云（四） 
家庭常識 
[胃呃]  
　　凡久病犯胃呃最爲危險法用黄連一錢紫蘇葉八分治之神效 
[白帶] [  大俠] 　　 
　婦女患帶者多均係濕熱所致下方治之甚驗土炒冬术五錢雲苓三錢車前一錢五分再加紅鷄冠花三錢如赤帶用白鷄冠花 
[] [  ] 　　强水傷 
　用鉛粉或元明粉掺之然後洗淨用絨布包裏（味經軒主） 
[防筆蛀] [  平沙] 　 
　　筆經久藏每患蟲蛀若用旱煙絲雜置匣中則可闢蛀 
[洋燈失愼救熄法] [  張振鐸] 　 
　　冬令已至火燭尤不可不防往往失愼之家大半由洋燈而起若以水潑之不但不能撲滅反助其威余有一最便之法錄下以爲救急之需每逢洋燈起火時難烟霧蔽空萬不可張惶失措即以床上被褥如撒　狀撲之即滅余家曾親歷其事頗效 
[肉糕] [  平沙] 　 
　　將精肉輾轉切細（和鹽少許亦佳）揑成厚約三分之平面形（長闊可隨意能容於鍋内爲度）安置豆腐皮上（腐皮須放蒸汽上略潮之因腐皮乾燥容易破裂）復用鷄蛋（鴨蛋亦可）多攻攪之使匀煎成薄餅數片切爲細絲攪亂平鋪肉上厚約八九分此時彷彿洋蛋糕式又用蕨粉調水潑之以能凝結不致鬆散乃置鍋内蒸之取出亦可如洋蛋糕式切爲平行四邊形甚堪下箸惟食時當用頂好醬油藍之如欲久藏亦可用糟封之 
詩囊 
[與仲和子琦飲於香雪軒子琦奉使墨西哥滄海相逢爲之黯然] [  海湖] 　　 
　　亭皐落木又飛霜物外清游爲底忙江海飄蕭吾亦客衣冠僑寄爾何鄉　紅沓　酣秋色弔夢傷離暗夕陽更向渭城歌一曲新聲傳與竹枝　 
[富士軒集賦青萍子并簡大邨敎授] [  南湖] 　 
　　少日清狂漸覺非向人肝膽似君稀斗槎夢到玄霜下畫角風高白雁飛坡谷吸酸應有語（日本流傳有三聖吸酸圖或云是東坡佛印山谷非釋老孔與中國所傳三敎圖不同青萍曾論辨之）　曇妙語欲忘機（大村謂吸酸圖者釋以爲甘老以爲苦孔以爲酸蓋以試味之面相示三敎意殆禪信之意匠歟）擎杯莫話神州事探壑看雲願未違 
工業須知 
[甜酒之製法] [  伯誠] 　　 
　　甜酒又名酒釀其製法有二一爲硬作法一爲軟作法硬作法者用白米一升米　（與製酒用者同）二升之配合而製成者也所用之米以糯米爲佳粳米亦可製法先之精良之白米煑之成飯時取出鋪於清潔之蓆上便漸冷却俟冷至攝氏三十六度時加入米麴充分拌和入於桶中加少量之温湯用力攪拌之至米與麴混合均匀時以蓋蓋之置於温暖之所（普通均置於草製之桶内）夏間二三日冬季十數日卽營糖化作用而甜酒成矣軟作法者米麴與米之量相等而造成者也法以米煑成飯取出逼去米湯混入酒藥（即米麴）叮　攪拌之放於桶中於攝氏六十二三度時時時攪拦之四五時後甜酒成矣 
　　甜酒放置數日常變酸味蓋因其中之細菌繁殖而行酸化作用也預防之法以甜酒煑之則細菌殺滅而酒不致酸變若酒已有酸味宜加入重炭酸曹達及水而中和之 
集益錄 
[答七十問再續] [  孤舟]  
　　（二）燒灼燒灼即將混合之原料入窰燒至熾灼使變爲塞門汀燒塞門汀之窰種類甚多普通所用則有二種一曰竪窰一曰回轉窰竪窰一名壺窰又名酒瓶窰以耐火磚築之形如酒瓶與石灰窰相似燒法將製成之塊與骸炭烟煤層層相間堆於窰中而燒之燒畢待冷將塊取出以備磨細回轉窰爲大圓筒以鐵製之内塗火泥直徑六尺至七尺長百餘尺横置之稍傾斜勞設使之回轉之機器（此窰頗複雜惟譯籍中多有其圖可參考之兹姑不詳述）燒法先取製成之塊擊爲小塊自筒之上方投入將筒回轉使小塊滚至筒之下部次取骸炭或烟煤之粉末或煤氣自筒之下方送入而燒之燒至小塊悉熾然後自筒之下方放出除去煤之灰熆（指用骸炭或烟煤之粉末者而言）以備磨細 
（三）磨細將燒成之塞門汀（即燒灼過之塊用粉碎機碎爲極細微之粉用絲製細篩篩過散於室中使風化再篩過卽可販賣 
長篇小説 
[二城風雨錄] [  英國卻而司常覺小蝶迭更斯原著天虚我生合譯] 　　 
　　卷中第六章（三） 
　　時婦已拾鞋授楷萊楷萊遂跣足提鞋而去至隔室自刷其鞋猶喃喃曰吾運大財似有鬼崇辛苦愈恒而所得無幾此皆受惡婦禱告之賜耳嗟乎上帝果因禱而靈者吾死無日矣刷鞋竟乃呼其婦治晨餐而婦又竊禱特楷萊未之見耳餐畢時鐘已鳴九下楷萊遂携其子自赴銀行而就其業彼雖自名爲業其實與無業等蓋其業初無資本所有者不過父子四足與一破凳而已此凳足雖亦四而僅容一人父子乃更替而坐設竟有並坐時者則楷萊之家立破而泰爾生銀行亦必倒閉其中固有相互之關係也日者小楷萊循其故例肩此破機置諸銀行門首卽於街車之中撮得稻草一束用爲椅墊楷萊即正襟而登其座小楷萊旁侍厥狀乃類破廟中之泥鬼目視銀行中白頭之人一一自其身畔魚貫而入楷萊乃大忙忽起忽坐脱其三角之冠向諸人道晨安小楷萊無事則擇途人之稚於已者狎而侮之孺子哭小楷萊乃意得視其父父亦視其子點首展笑以旌其能其爲狀絶似動物園中之母子猴也正於此時門中忽探出一頭呼送信人小楷萊曰父今日運佳侵晨即有交易矣遂將其父自凳上一曳面下推之入門卽自據凳而坐取草莖嚼之兩足漾空俯首視地自爲研究曰此何故哉彼指間必沾鐵銹而鞋底必沾厚泥此何故哉吾必有以發其覆矣（第六章完） 
 
 
 

Page 15

 
 
   
 
 

Page 16

 
 
   
 
