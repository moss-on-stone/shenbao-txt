# 1915 - 222 - 4915272

 

Page 1

 
 
   
 
 

Page 2

 
 
時評 
[國民會議（冷）]  
　　國民會議人民所急欲觀其成者也今政府乃能提前行之是固中國之福也雖然今日提前之舉其果何所爲而然耶 
　　中國國民之待所商也久矣得國民會議以會議之所謂表示民意者此也雖然所謂國民會議者其果不失國民資格者耶 
　　夫此二者必俟國民會議之後乃能知之若政府今提前之舉不可謂非政府之美意焉 
命令 
　　八月十六日大總統策令于鳳岐給予四等文虎章此令　　又令孫當時授爲陸軍少將此令 
　　又令財政總長兼鹽務署督辦周學熙呈請任命劉原道　　爲揚子總棧棧長應照准此令 
　　八月十六日大總統申令司法部呈准綏遠都統咨稱奉令提究官犯在逃未獲請通令嚴緝等語己撤涼城縣知事訥謨圖禁烟委員劉同元巡警官王建岐前因造報烟欵諸多不合等情飭令提交訊辦竟敢匿跡遠颺抗不到案實屬畏罪情虚藐視法紀著各省將軍巡按使都統京兆尹等飭屬一體嚴緝務獲究辦母任漏網此令 
專電 
　　北京電籌安會會員現約四五十人著名者孫鐘景而有參政院一部分如黎淵程樹德等楊度物特往津約梁啓超入會梁尚未來治格約溥倫入會不日將開會請古德諾演講古有一意見書現正繙譯略謂現在有統治中國能力者實僅總統一人易世後稍生變故必致渙散宜籌安法使根本不生動摇惟無論何種國體不能不厲行憲政古演講畢後即須回國楊有舊箸一大册專講國體將分刋爲該會會報該會内不許在職軍官及行政長官入會 
　　北京電政府將提前辦國民會議 
　　北京電叚芝貴將調奉 
戰電 
　　其一（英人路透電） 
　　巴黎電據今日下午公報宣稱各地點有間斷之砲火彭化泊及亞末士維勒間敵軍之陣地下炸發地雷一枚法軍因而俘敵兵若干名獲炸彈砲兩尊今晚公報謂前敵各地點終日有劇烈之砲戰法軍排砲曾加重創於敵且大損敵兵防禦工程法軍砲擊聖狖愛後轟炸瑪利哇米策之煤氣櫃數具又孟斯特之東德廠一所中彈起火（十六日） 
　　倫敦電官場宣稱今日清晨德潛艇一艘向肯伯倫海岸上巴敦哈林敦懷特海文三鎭放砲轟擊但並無重大損傷亦未喪失生命巴敦北面路基爲數砲擊中但火車不過暫時停駛哈林敦與懷特海文有房屋被焚旋被救熄（十六日） 
　　蘇菲亞電土布兩國之談判有失敗之徵象政界宣稱現因雙方關於細則意見參差故暫停磋商但此項争點並不含有決裂之性質且謂今望土國三思認布國之要求惟此間人士皆知土耳其極不欲有所退讓士人之意此項談判己無續設之望其實布國如與恊 
 
 
 

Page 3

 
 
　　約國即攻土國則土政府必一一承認但至此時承認恐過遲矣（十六日）　　亞姆斯特丹電據可恃方面消息云德皇與其首相和爾維格博士之感情今己不及從前之佳聞首相不久將辭職繼任者大約係比利時總督比辛男爵柏林有數方面以比辛男爵爲鐵腕强健人物將來和議開幕時定可大有益於德國云（十六日） 
　　雅典電路透電社雅典訪員稱前相維氏於希臘皇召其復職之時當向希臘皇披露意見雅典某界德人四散謡言謂維氏己變其宗旨並斥維氏無氣節又謂維氏與希臘皇情誼疎隔斷難共事正與昔日俾士麥與德皇之地位相同（十五日） 
　　亞姆斯特丹電據穆尼志某報云羅馬教皇痛惜東並魯斯人民所遭不幸之命運特滙寄一萬馬克以賑東普魯斯之難民（十五日） 
　　巴黎電雅典來電謂希臘皇己下召集一九一三年預備隊之諭（十五日） 
　　雅典電希臘前首相維納齊洛氏第二次進見希臘皇談論兩小時之久聞兩次進見討論皆極激烈維氏出宫之際羣衆向之歡呼 
　　（十五日） 
　　紐約電柏洛維登斯雜誌謂華盛頓政府將設法披露　美德使署官員等屢次破壞中立法律之事實有公文一包從德人某秘密機關檢得者證明紐約等處僞造護照一事乃德使署海軍隨員波愛德大尉所爲公文内有藉僞護照由美返歐之德國預備隊軍官之姓名單一紙單上第一名即爲擬毁坎拿大邊界凡斯波洛橋之漢恩大尉聞漢恩己畫供牽涉德國駐美某大員美政府因證據己多未便再爲緘默行將暴露德人行賄工黨領袖煽惑美籍德人所設之銀行謀毒紐哇林騾馬擾亂美國與墨西哥之交涉藉和平會之組織以鼓動罷工風潮與叛國舉動並强迫美政府施行妨害紐約灣外英國軍艦之計等情（十五日） 
　　華盛頓電美國拉丁民族諸邦會議後致書墨西哥諸領袖勸令和好今勸和書之内容業己發表書中並無用武力干預之意僅請墨西哥諸領袖在墨西哥境内或中立國地點擇期會議墨西哥重建憲法所必要之初步 
　　（十五日） 
　　其二（德人德文報專電） 
　　柏林電（由倫敦電）八月十五日德軍大本營公報如下興登堡元帥及蒲羅將軍之軍巳在庫比斯區基附近進迫俄軍向東北方退走俘軍官四員兵二千三百五十人獲機關槍一枝柯夫洛砲台之戍軍出攻一次爲德軍擊回俄兵被俘者千人德軍現於更近砲台處從事工作拉里夫河與布格河間有俄軍死守但吕里士河己爲德軍渡過旭爾資將軍俘敵兵千餘名加爾維資將軍俘敵兵三千五百五十名軍官十四員獲機關槍十枝德軍於全敵各處得有土地洛伏喬治夫斯克砲台周圍戰地日蹙里哇波爾特親王之軍己壓倒猛舉禦之俄軍德軍擊破洛錫斯附近及北面又洛錫斯與米希里希中途之俄軍陣地俄軍現方退走伏爾斯區將軍至八月十四日止共俘敵兵四千人軍官二十二員獲機關鎗九枝麥剛森上將之軍己擊敗圖在佛洛逹伐北面洛桑加斯拉伐蒂資西南哥洛地資米希里希列陣之俄軍俄軍力不能支故復退走 
　　亞貢德軍己修繕瑪丹凡爾斯克防務掩埋法兵屍身二百五十具 
譯電 
　　北京電美孚煤油公司與中政府商訂山西直隸兩省油礦讓與權合同己四月于兹今己中止殆無重行開議之望該公司恊理比米斯君今日由京乘京漢專車赴滬（十四日） 
　　大陸報附加按語云昨以此事問諸上海美孚公司總經理白萊克君據謂彼雖知比米斯君己在赴滬途中然對於商訂合同之情形毫無所聞又謂公司查礦工程師至今仍不能報侙告可得點煤油之地點 
東方通信社電（日本人組織） 
　　東京電衆議院以各派代議士十員組織中國視察團定於九月二十六日由下關乘船啓行前赴中國各地視察預定以四十日爲期其團長爲同志會之加藤政之助氏 
　　（十七日） 
　　東京電朝鮮鎭海灣設立海軍要港部原擬今年四月開設旋以整理行政之故爲之中止兹决定於明年四月開設己編入明年度預算矣 
　　（十七日） 
　　東京電新任外務大臣原駐法國大使石井男爵定於九月四日由巴黎啓行十月十八日回抵東京（十七日） 
　　東京電日本正税之收入計至本月止減收六百萬六（十六日） 
　　東京電收禁高松監獄現正訊問之林田前翰長明日（十八日）可以保釋（十七日） 
要聞一 
[棉花與戰争之關係]  
　　倫敦每日郵報曰國會定於星期二日休會六星期藉資休養國民鑒此非常舉動攻擊不遺餘力然國會不顧也吾人其亦知國會諸公優遊憇息之時即德國可以續運棉花以斃我前敵健兒之日乎德國輸入棉花愈多則聯軍喪亡愈衆德奥苟無棉花即喪失製造火藥之要質雖科學發明亦無相當之代物故英國於開戰之初即應阻止棉花之入德境奈何遲至今日猶未施行禁令耶大宗棉花輸入德國迄今猶然首相愛士葵未嘗不知之且公然承認之然則執政諸公答覆詰問之詞含混游移逹於極點其故何歟前曾有人條議禁棉之策大旨有三（一）棉花爲火藥原素應列作絶對禁品（二）中立國可輸入棉花但不得逾出往年常額此種通融辦法中立國可無違言（三）英政府應按照市價購買美國棉花除供給自己製造外並認購往年美棉輸往德國之數藉以保全美國利益以上辦法妥善可行苟英政府及早採用既可絶德國之接濟且可不傷美國之感情矣德國所得之棉花先由中立國船隻運至中立國口岸後由鐵路或輪船轉運至德夫中立國船隻裝載非禁品貨物往來於中立國口岸不爲違法苟恊約國欲於中途扣留其貨物則美國必起而争論蓋英政府既未以棉花爲禁品美國自必反對英國之扣留棉花也設令英國宣佈以棉花爲絶對禁品則德國雖欲間接輸入亦不可得而美國亦不致公然反對何以故美國當南北美交戰之際曾以棉花爲禁品且國務卿曾有凡可製造軍火者皆爲禁品之宣言今恊約國若採用美國以棉花爲禁品之前例何患無充分之理由况美國捕虜品裁判所於南北美戰争時曾聲明中立國船隻所裝載之禁品前赴中立國口岸者苟可由此口岸而轉運至敵境則美國軍艦可以扣留之乎美國之公允爲吾人所深信恊約國若採用美國裁判員所規定之條例美國定可俯首無詞今美國之所以有責言者徒因吾人思慮不周昧於公法故耳彼之前例己早以吾人所應行之辦法足以停止此種損害恊約國之贸易者昭示吾人矣 
[東歐之戰局談]  
　　華德日報曰兹據聖彼得堡路透電稱里加戰局未有變動大約俄人賴有要塞爲其根據地以圖力抗興登堡元帥麾下之軍隊俄人若由杜納堡（俄人謂之得文斯科）派遣大軍出應以横隊進攻之德軍則其地必有劇戰但俄人必須竭其力而行以阻德軍之渡越杜納河蓋其地新戰線即俄人欲固守不讓者據前星期俄國報紙稱由里加至杜納堡當沿杜納河而行然後其線轉沿倍爾西納趨向東南而仍沿河行以迄於其枝流之得尼野泊河自此蔓延而下至異途合流之普利普野特河岔然後再直向西南轉灣入柴爾諾維兹成一直線使此戰線於俄軍採用之前若在其北段己經攻破則全線將蒙其害而被迫退及大半潰散之俄軍即求其間所預備之安然收容陣地亦不能得故無論如何俄人在杜納流域必有百折不回之抵抗以免有後患然興登堡元帥所以視此戰地最關重要不惜棄其南之戰地而用其全力專事於此新任務者亦可想而知矣若取得考夫諾要塞以孤杜納戰線之勢則更重要故德軍陸續攻擊其地不遺餘力而亦連得勝利假使戰於其地之德軍若於佔領考夫諾與維爾納之後先向東與東南前進然後繞道還攻杜納堡則亦絶不足爲奇蓋如此一行再攻杜納堡沿途既無要塞作梗而赴聖彼得堡之大路縱列横隊前進亦可自由通行無阻矣然非使波蘭之戰事先有一結束不能舉行耳顧此事雖有無窮之困難而終必有法解决之此誠令吾人對於軍事之成績嘆賞不置者也 
　　布格與拉里夫兩河間之戰争愈趨愈南由華沙至維爾納來往必經其地之路線己入德軍之手而環政洛伏喬治夫斯克要塞之德軍亦於同日逼日緊其地助防之俄軍爲勢所迫不得不遠離要塞東下使該塞内守兵獨支危局以免同歸於盡又前佔華沙之德軍今己至布格河而其南山塞得勒兹至布勒斯特里托夫斯柯之程且己行有三分之一由是觀之是彼方俄國尚未被圍攻之要塞不久亦將見德軍砲彈紛紛墜落矣不特此也即由南來之德奥聯軍亦大有進步雖再再奮勇拒敵之俄軍今亦不能阻其前進焉惟其東介乎布格與考維爾而立之軍隊戰况如何未見報告耳 
　　若論其地德奥兩同盟軍所事所爲之實在成績不可不知十四日前之戰局如何查彼時德軍既尚未入華沙奥軍亦未得伊范格洛特而麥剛森元帥之軍不過沿魯伯林至考維爾之鐵路前進至於拉里夫流域之德軍則僅有一二處方渡越該河自是以還全線之上無日無戰而德奥聯軍之由各方前進者皆各進佔有百餘啓羅密逹敵人之陣地則相繼失陷即維斯土拉河與拉里夫河兩流域所有之要塞亦非被圍即淪陷迄今維有哇斯特洛倫加與洛伏喬治夫斯克兩要塞尚在相持未下之局觀此寥寥數語己足可想見德奥聯軍之功績矣至於近日所俘俄軍縱無十萬二十萬亦有鉅萬此皆與將來戰事大有關係者至於余線之上俄人雖尚多有抵抗然有德奥聯軍之奮勇前進亦足使俄人膽破勢弱不能再事還攻矣 
[德軍之鐵路戰争談（續）]  
　　開戰後之第一個月間鐵路隊之工事首在修繕所破壞之鐵路使野戰軍交通便利凡所需接應靈通嗣後各交戰月間以使鐵路交通有最鉅之能力爲主故凡視於軍事上勢須補充之處或吾國鐵路於所佔境内無接續之處即設幹路以應急需 
　　遇有地勢不利之處冰雪載途之際即於戰地最前之部落敷設小鐵路行軍鐵路運輸鐵路等縱横銜接密如網羅可用之運送軍火糧糈直逹前敵吾軍陣地吾德在波蘭所設之行軍鐵路其線既較長而於大軍之後援接應亦誠有無比之重大價值 
　　當今干戈擾攘之際若設急要橋梁增加運輸之能力與運輸之稳便則一切橋梁必須有永久不變之性質此項工程如在前敵戰地則由鐵路隊執行而在後路設有兵站之處則由德國商家承辦查開戰以來迄今所築大橋有一百零五座所繕修山洞有八部所設幹路業己開車者有十四線此外因推廣路軌及裝卸物品便便利起見所設車站約有一百六十所而求便於軍需列車長隊所設之追踵轉道等路軌及重要路線之間所設聯絡曲線等尚多不勝舉下列一表係專就所佔敵境内陸軍經理之路務而言至如維斯土拉河以東沿東西普魯斯邊境而設之俄國鐵路則不在其内　　一千九百十五年四月經理所佔各路之成績表（一）月底路線伸張之長度 
（一）陸軍經理者單軌路雙軌路共七千三千啓四千一一百啓羅密逹密逹羅逹（二）租出者單軌路雙軌路共六百四百五一百五共六百十啓羅十啓羅啓羅密密逹密逹 
（三）未用者單軌路雙軌路共五百五百五二十啟七十啓密逹羅密逹羅密逹（四）未恢復者單軌路雙軌路共一百九十啓二十啓一十啓羅密逹羅密逹羅密逹（五）現在造築中者單軌路雙軌路共四百四百啓十五啓十五啟羅密逹羅密逹羅密逹 
統計單軌四雙軌四千三共八千七百千四百九十五百啓羅密九十五啓羅啓羅密逹逹密逹 
（二）經理部 
（一）車務經理局七十五 
（二）機器局七二十五 
（三）工廠十 
（四）所佔車站一千二百 
（五）車務工廠七十 
（六）煤氣廠五 
（七）電氣廠二百五十　 
　　（三）慈善事業 
（一）防疫局二十 
（二）浴池一百三十 
（三戰時撫恤局）三十五 
（四）紅十字會之繃帶所及養息局三十 
（五）鐵路人員之寄宿處一百三十五 
（六）鐵路俱樂部五 
　　（四）車輛之成績 
　　車軸所行之路（啓羅密逹）共一萬七千零五十萬啓羅密逹 
　　列車隊所行之路（啓羅密逹）共八百萬啓羅密逹德軍自接管各路以來不過八閲月己有前述之盛况爾後再加以公共之交通如旅客貨物等則其成績必更有可觀矣 
雜評一 
[名人與時（無名）]  
　　何謂名人有聲於時者也何謂有聲於時苟其時而有重要之事者其人必涉足其間於是其名常顯於世而時乃有聲矣中國名人之解不能外此 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[籌備聲中之東省消息]  
　　實行新條約前提中日施行新約問題己迭誌前報兹悉此次施行新約以奉天吉林兩省首當其衝刻下雖己移京辦理然在施行期限以前地方官與日領事仍有應行接洽之事故在二十五日以前政府應將與日公使恊商之結果詳細通知各省長官以便與日領事接洽一切外交部現因期限迫近日公使尚未正式答復擬於日内即行備文催問以便早日解决據聞奉天省張巡按使對於此事己爲種種之設備並於公署内設立籌備處督率所屬籌備一切俟得外交部公文後再與日領事詳爲接洽惟此次施行新約其重要之點即在雜居内地各縣知事有地方之責對於此事極有關係張巡按擬於施行期限以前飭令各縣知事分期到省妥商一切但現在因未奉到外交部公文故此事尚不能即行决定並聞吉林巡按使對於此事亦己有種種之籌備以免臨事棘手昨據外交界人云中日新約原定批准後三個月施行現距施行之期僅有十日在此十日之間尚有種種應行籌備之事雙方接洽之結果日内如不即行决定則關於施行之手續極爲困難奉天交涉委員己經特派馬廷亮氏繼任馬氏曾使朝鮮此次奉命後即定於二十五日以前到奉接事聞馬氏己於本星期一日覲見總統擬即於日内即行出京又據一消息中日新條約之實施原訂於八月二十五日刻聞政府以該條約之實施非附屬該條約之各項法規及在滿蒙地方之一切設備籌備齊全後則實施之際不免有窒碍之處刻下所有各項法規雖略己擬訂就緒唯尚須與日公使接洽後方屬確定而滿蒙地方之一切設備又非此各項法規確定公布後不克著手無論如何八月二十五日以前斷難竣事聞己特别咨商駐京日公使日置氏將此項新條約實施再延緩一個月俾可以充分籌備云 
　　討論新省制問題近日外傅東三省行政制度有議改新制之説昨報己略載其一二矣兹聞會議之結果滿蒙地方或須添設官署於是政府又就用人問題大有討論大約不出兩種主張一派主張拔取未仕或初入仕途之少壯人物即海外留學生以資活動一派主張擢用中央各機關中經驗之專門人材以期熟練二者結果由徐國務卿取决大部分自中央各機關選派一小部分則採用新進人物前者自公府及外交内務司法財政農商等各機關中選擇任用後者或將取材於政事堂參議廳中 
[京兆自治之入手法]  
　　京兆地方試行模範自治業經總統任命王逹實行籌辦赴前王氏奉命來京業經覲見所有應行籌辦事宜己商同京兆尹規畫進行當時决定以自治事宜之舉辦聞解甚鉅而此次京兆試行自治又係作將來各省推行自治之模範故關於進行事宜妥愼規畫以作各省實行自治之標準王氏因對於籌辦事宜謂應有一辦籌機關方足以收監督之效特商准京兆尹先生京外公署組織籌辦京兆地方自治事宜處以便分定期限依次施行不久即當遴派妥員分赴各縣實地調查所有入手調查辦法近來亦正在規定聞於各縣轄境廣狹舊有自治事業之各事項及各縣境内静僻衝要之地點人口數目各地風俗人民生活等項均爲其最注重之處俟調查略有頭緒即將關於自治法令地方自治機關及經費等再行規定以資舉辦自來自治機關以董事會議事會爲樞紐籌辦自治不過促成兩會成立其餘均不與聞故其結果每至於有名無實此次王氏擬派員前赴各縣查明果地方應辦事項若干俾董事會議事會成立時即將所查議案提交諸會討論施行並自治機關之設何縣宜先何縣宜緩亦應調查明確以便斟酌進行至所派調查員以歷届分發京兆之縣知事爲多日内即將發表 
[農商部勸業銀行之動機]  
　　農商部以振興實業非先設立金融機關則無以資調劑而策進行故前日即有籌設勸業銀行之議惟勸業銀行性質以工商界之利益爲前提其利率之輕重與押匯之辦法自與普通商業銀行之專以營業爲目的者逈然不同一切章程條例亦非另訂不可周總長曾飭該部參事等妥爲擬訂尚未脱稿昨有政事堂參議上行走王鴻猷氏擬就勸業銀行章程一種呈請總統採擇總統己交農商財政兩部核議施行聞其内容係參酌英美勸業銀行制度一切辦法頗爲詳盡對於貸欵方法不敢嚴格的限制於近日之社會經濟狀况能相適合頗足引起企業家之投資心理故聞財農兩部擬稍加修正即將呈請頒布施行 
[北京新騙案]  
　　北京社會狀態無奇不有政府所在之地警察林立而鉅騙之案乃明目張膽行之於公署之前如交通部前之騙案誠可怪也昨日上午有一人服飾頗闊綽自東西牌樓某汽車行租一汽車携一僕同坐車上閒遊各處中間曾至觀音寺街某飯莊吃飯允給車夫一元飯錢俟夜夜晚與車租同付飯畢折至廊房頭條天寳樓金店買一雙金鐲約四五兩工料統計價值三百餘元令店中遣一夥友與乘汽車到其家付價上車後令車夫驅至交通部囑夥友在車上静待彼將入署取欵遂與其僕昂然下車入部該部向日惟有葉次長坐汽車到署自路案起後葉被牽連久不見有汽車蹤跡今又見有乘汽車之人光降署前站立之保衛巡警見此人舉止如此關綽心度必係尊客乃大呼立正彼乃大踏步入署汽車夫及車上夥友見衛警如此尊敬則以爲必係部中人員稍待須臾必將取款而出詎等至傍晚署中人紛紛散值出署而意中所盼望之人竟杳如黃鶴心知有異乃向衛警問車中人入署後何以久不出署巡警云我亦不知再問以車中人是否署中之人巡警云並非署中人員嗣後部中人聞此情形乃告以交通部後邊有一小門通至交通傅習所此人必係由前門入即由交通傅習所出矣金店夥友及汽車夫至此乃悟向之坐汽車者乃一鉅騙只得各回本店報告被騙情形聞己於昨夕報告警廳請求追緝矣 
[龍濟光申辯凌遲兇犯説]  
　　廣東將軍龍濟光猝遭炸彈幸免於難當場將兇犯鍾明光越日鎗斃惟當時各報宣傅謂係凌遲處死並包裹肝肉携回烹食之説總統聞知以此等酷刑今世殊不適用特去電詢問情形月之十一日龍將軍己有電覆申明並無其事文云政事堂鑒華密魚電眞奉敬悉遵查發槍斃兇犯鍾明光并未處以凌遲以惟當槍决之時軍士憤恨從旁多擊數彈事誠有之業己嚴飭查究至包裹肝肉携回烹食之説尤無其事但當日觀刑人衆行刑而後沿途軍民以罪人正法人心大快不免互相論議有謂該兇犯於水深火熱之餘慘施暗殺手段萬一得逞妨害公安何堪設想以此僅予鎗快實爲寛典羣願生食其肉以洩公憤然此皆道路憤極之説並非事實且該兇犯故墓現在可以覆按尤易證明不謂以訛傅訛遂致遠勞匿系謹電陳復伏冀亮察龍濟光叩眞印 
[兩粤路線問題]  
　　肅政史某日前呈稱粤桂出産豐富運輸阻礙請築兩粤交通路線籌欵趕辦當奉交交通部核議覆奪兹聞該部核議結果擬分别緩急修築但欵絀未能趕辦昨己呈復略云竊查廣西一省號稱山國岡陵起伏道路崎嶇而礦産之富森林之多甲於羣省祗以鐵路未經修築運輸遂致不靈本部去年籌築欽渝鐵路己將桂省迤西之南甯至百色一段劃入該線之内合同甫訂歐戰旋興進行因之阻滯此外桂林至全州則有桂全一線桂林至南甯則有桂　一線前亦經派員測勘户口之繁物産之盛均有築路之必要將來或更由全州展築以逹湖南衡州則可與粤漢接軌四通八逹化險爲夷匪特桂省全身脈絡可以貫通即湘蜀黔粤之呼應亦不虞隔阻凡此皆於軍事上商務上均有莫大之關係惟近因庫欵奇絀雖有此種計畫終未易見諸實行深爲可惜至兩粤交通年來因廣西省治己移南甯而 
廣州逹梧州一道己有西江一水淺水輪舶隨時通行運輸尚無不便本部統籌全局是以分别先後緩急俾期次第圖功近者廣西省治己奉明令遷回桂林則與前日形勢當亦稍有變更該肅政史所陳元由三水築路以逹梧州又由梧州分兩線至桂林一至南甯自係就現行大路修築軌道以利運輸因時立言未嘗不可施行總之路線愈密交通愈靈苟於國計民生有所裨益本部職司所在欵項果能籌措自當及時興辦以維生計而杜覬觎庶仰副大總統注重邊防關懷路政之至意云云八月十二日己奉批令呈悉該處路線關係重要一俟欵項稍充仍應妥籌辦理 
[廣東水災之餘恐]  
　　粤垣城西一帶住户自遭遇水險後餘悸未甯日來又因海潮汛期水勢高度略爲增長因此謡言四起謂滔天刦禍又將復來以致無知婦孺慄慄危懼因此逢源逢慶多寳連慶各街老幼日來紛紛奔避一齊火難將至也者查十一日西關一帶以連慶新街爲最深然亦不過七八寸其餘逢源逢慶及觀昔橋十五甫各街至深者亦僅五寸且非徧浸全街街頭水深數寸街尾並無滴水且水勢長退有期逈非潦水可比兹據航業家傅述謂省河潦水復漲之故係因東南方面日來迭有颶風海潮反激之力與潦水互相頡頏故此稍爲停滯水勢略覺增高其餘並無别故至西北兩江上游連旬未有大雨山上積水當己瀉清預料必無危險矣 
　　前此佛山水災全鎭皆成澤國揆厥原因由於大富圍崩决查該圍决口有二上游决口在黃蔗崗下游决口在杉行會館均約冲决三十餘丈前者因趕辦急賑對於塡築决口未遑顧及目下西江水復膨漲遂循决口而進勢極猛烈故外圍之水尚未盈尺而圍内之水深者没頂該處居民現己紛紛遷徙走水之慘象不期又見目前闇鎭人民睹水之來不寒而慄咸有自危之心現惟有急將該兩處决口塡築以資捍衛否則該地人民之危險未己也 
[湖北政界之新舊舞弊案]  
　　尹忠之昭雪前鄖西縣知事尹忠於私運烟土至省發售案雖有家丁彭貴爲之承認代罪而鄖邑紳民又控其酷刑虐民栽誣無辜任意苛罰違法徵收等十餘欵其於酷刑有杖斃蔡略芳等三名一案並特製快活轎子老虎櫈薰香峝種種非刑器具又私以團防槍枝售於隣邑商民一切證據均經委員查實詳復而侵吞之公欵與勒罰之贓私爲數又共有三萬金内外現武昌地方廳主張律辦理己將尹與其姪一併收押惟尹有某有力者代爲緩頰故昨尹復以因公招怨被誣請求昭雪等詞具禀將軍署奉王將軍批詞如下本署係軍政機關民刑訴訟概置不理惟念該知事前在鄖西任内辦理清鄉各案著有勞鄖兹據禀稱因公招怨種種被誣情形如果屬實自應准予昭雪伹詞出一面究竟有無别項違法重情碍難懸度仰候行知高審廳轉飭查訊秉公核辦以明寃誣 
　徐蔭楷之舞弊湖北調弦口征收局管轄地面上自沙市下抵賣塔洲綿亘三四百里爲鄂湘交通之一要道往來船舶甚夥亦一繁要之税局也現充該局局長徐蔭楷膽敢與又勤周伯勤司事鄒鵬飛巡丁徐金山艾静菴等通同作弊凡屬該局管轄區域内之船支行程不過他局地界者完納貨税皆不塡税票船商等因得減成和益均皆樂從以故該局長月入甚豐時常留戀漢臯花叢在四成里妓女賽金花處盡力報效聲名狼藉不顧也張詠霓財廳長蒞任後即委派多員分赴各局密查盡悉該局弊竇張廳長即電飭石首縣將所用司巡周伯勤等捕解來省一面電飭該局長静候查辦詎電到時徐局長在漢未歸諸司巡聞查辦信知事不妙紛紛逃走僅周伯勤被石首縣捕去現財廳己將徐撤差派員押令返局辦理交代責成尋交己逃各司巡一同來省發交法庭訊辦 
[湘軍剿匪記（七）]  
　　湘省西路一帶有巨匪張琴爲天祥館（匪巢名）頭目並爲西路各匪領袖時出没於黔陽芷江兩邑大肆刧掠以芷并所轄之白雲山爲巢穴根據地近爲該縣北都團董張長紳探查踪跡乘匪首出外擾害時率帶團勇六十名入山尋獲匪巢殺斃匪徒十六人抄出槍械馬匹銀錢米糧甚夥並起出被擄男婦九人又將張琴之妻拿獲除燒燬出寨以絶根株外當將所獲解縣交由知事核辦傅知事據報後立將被擄男婦分别招領鎗械等項收庫存儲惟提出洋銀五百元作爲團勇犒賞張匪之妻即予訊明斬決了案詎料張琴聞信探悉爲團董所遂嘯聚匪徒二百餘人前赴北都團練局先殺放哨團勇三人蜂擁入局將所有軍械一併刦奪團董張長紳是夕適宿局中被匪捉住亂刀殺死割去首級復一面四出放火刦殺意圖洗平該都以洩私忿是時團勇俱己潰散匪等毫無忌憚姦擄焚刦慘無人理幸守城捕隊見北都烽煙大起隐有鎗聲心知有變即報告傅知事立即派警備隊長率兵一百二十人馳往救護迨抵北都匪徒正在刧擄官兵包圍猛擊匪徒並不拒抗立向貴州境潰逃經官兵尾追擊斃十八人直至天术柱縣境不見匪蹤而返次早回縣報告傅知事即往該都查勘見所有房屋大半被焚團董張長紳身既被戕住宅亦抄燒罄盡情形極爲可憫除由前次抄滅匪巢所得贓擬提撥洋銀二千元交該鄉绅士夏彛妥辦賑卹外並以該匪首張琴迭次擾害兇殘己極斷難任逃法網特懸賞格一千元嚴行購拿昨己詳由省使通咨粤桂黔滇四省使轉飭各屬查照恊緝外並通飭湘中各知事一體嚴緝務獲解究矣 
　　湘南保靖縣距省最遠與四川連界有巨匪張玉堂係數月前在湘西破獲黨人己經正法之周合楨案内同謀内亂之要犯黨羽甚多蓄有快槍百餘桿聯合哥老會匪專在與川省鄰近之乾城永綏保靖一帶肆行擾害刦搶燒殺有前糾衆六七十人竄入保靖所屬之西溪嶺一帶四出刧掠經該處民人羅德孚報請守備隊長派隊前往剿辦擒獲胡三哈子二人張玉堂身受張傷逃出縣境遺失槍械多枝旋因探悉爲羅德孚所報告銜恨甚深日圖報復祇以彈傷未愈遲遲未發無何創己就痊乃糾衆百餘携帶快鎗由白靈山復竄西溪嶺首先鳴鎗示威繼則分途搶刧該處居民以該匪經官軍擊散意謂匪膽己寒不敢再入縣境故毫不爲備迨匪衆復來羣知不能抵禦乃相率避匿一任刦搜焚殺飽義揚長而去事後　查損失約計財産服物共值二萬金焚燬房屋三棟殺燒斃命者計羅德孚與其次子雇工暨羅英鑑廖和生胡丙等六人擄去婦女二人其焦頭爛額或自受刃傷者五人情形至爲可慘該縣知事陳朝楷得悉後親往履勘除捐廉二百串分别賑恤外一面咨會鄰近軍警集合該嶺預備剿捕詎該匪機警異常早己聞風竄往四川秀山縣境内藏匿陳知事無可如何遂責成警備隊堵截要道並報由省使派隊會營前往恊緝矣 
[南京快信]  
　　蘇省四年公債業經先後派認九十萬元現因中央籌濟政費甚急飭令先行墊解聞財政廳昨特向中國交通兩銀行息借五十萬元先墊解部一面通飭各機關竭力勸募再行歸還 
　　交通部技士陳光溥來甯 
　　齊巡按通飭各道尹遵照教育部咨督飭地方官紳悉心整理學務 
　　烟酒公賣高局長函請江甯縣示諭各商民印花牌照各項税捐仍歸各征收機關征收切勿届期誤會 
　　齊巡按飭各道尹遵照農商曾森林辦法分别籌設苗圃並令督促切實進行 
　　昨日高等檢察廳暨各分監管獄員在模範監獄會議改良監獄辦法 
地方通信 
[北京]  
　　學期制度之討議前者教育會聯合會開會時有改三學期爲兩學期之議案呈請到教育部日前部中會議聞多主張仍用秋季始業三學期制度其理由謂始業期與教育實際無大關係而朝令暮更徒令民間無所適從且二三年來改行秋季始業歴經困難方有頭緒如再變更不免勞而寡效惟各學校如有願用春季始業者亦可由部允准云 
[蘇州]  
　　又出補鉛銀元蘇垣市面向多行使銼邊銀元自甯垣造幣廠派委員劉松存在閶區破獲某小錢莊銼邊機關後日見其少近來又發現一種補鉛銀元其形式在銀元之中心挖一圓洞將鉛補入其中加蓋一黑色圖章偶一不愼即被誤收而携此洋赴錢莊兌換則辄折扣小洋二角三角不等云 
　　售賣瘟猪宜取締日前猪販諸阿大由無錫運猪九頭均屬病猪裝運來蘇被閶區第三分署員丁小屏查獲隨將船及猪一併扣留諸阿大亦拘區究辦細察猪身均有瘟病丁即派長警用洋油柏油及避瘟藥水等將猪身澆洗囑清道夫扛至空荒處埋葬諸阿大則從寛具結釋放微聞此外售瘟猪者尚不少甚望警局有以取締之也 
[鎭江]  
　　六吉園案己了鎭郡警察第四區程區長封閉六吉圜客棧一案迭誌前報兹經丹徒縣章知事提該棧主陳善甫等研訊供稱時己夜深輪船火車到埠甚遲客人甫經到棧是以不及登簿委非有意違抗云云知事以既有不符究屬非是姑念己經發封從寛判令罰洋三十元即予啓封照舊營業并查定章棧主不將住客登簿如六月以内犯至三次以上者廳令停業該區長程　 
 
 
 

Page 7

 
 
　　萬將該棧擅行發封實屬違背警章辦理操切着記大過二次以資儆戒現己飭行王警務長輔飭科區長知照矣 
　　通飭注意河防江北上游堤工事務所萬坐辦日前通飭各汛員弁以現在汛水發生日漸增漲各該汛戰守攸關例應查照定章將汛内水勢逐日漲落情形按五日報明一次以憑轉報藉資考察 
　　交通公司民立鎭郡交通人力車公司自去年三月發生迄今一載有餘尚未成立經章知事批由曹介之設法調處己三面允洽刻該公司己將所置車輛修油完全於十六日開始行駛矣揚州 
　　騙用私囊案將結舊城中小街馮吏之媳馮藍氏前被王滋國誘去認爲夫婦生有一子遂將婦之巨欵私囊騙用一空日前王反以馮藍氏敲詐禀陳縣署拘捕周知事隨飭差役官媒拘署訊辦吴承審員擬判給洋千元了結由該氏胞弟藍立夫陳證辯論多時未能允洽昨又經縣公署傅訊由徐承審員擬判王私誘和姦棄抛之罪科以五等有期徒刑十個月將其拘留俟確定後即按律執行 
　　私逃女子之處置西門街警察五區分駐所日前許巡長查客棧時見有王姓女子單身居住某客棧内盤詢始知私逃來揚約十八歲泰州人當迭警區核奪徐區長略加詢問將該女收押 
數日飭警送交仙女鎭伊父處王某因女私逃不願收受仍隨同去警來城聞徐區長己判配該局巡士丁某爲妻給伊父身價洋六十元了事 
[松江]  
　　戍軍瓜代楊鎭守使所部十六圑軍士第一營駐東平橋塊舊中營　　　營駐西鄉小普渡第三營駐楓涇鎭近奉中央命令飭與　　上海斜　之十五團對調惟時届炎夏全軍遷移頗極繁重　兩軍性質相同松滬咫尺呼應又捷且於地方人民感將該三營拔隊開往調戍地點鎭署預飭各營向城内外商舗查詢如有兵士賖欠貨欵出營長核算墊還以便開拔 
　　講習會閉幕松江縣教育會舉行夏期講習會於七月二十六號開講計分三週其第一週情形會誌前報第二週仍請倪伯英講教育趙　言　體據另請王乘六講管理衛生金鈍菴講算衛汪愼之講手工錢蔭紳　　歌蔡匹志授拳術第三週於倪趙江錢四君外又延蔣倜卿　複式教授法張　石講兒童心理陳夷白講珠算教授陸志誠授唱歌陳幼甫　第一週授羣術每日下午將技能科實　二小時聽講員四十人十五號開談話會以資連絡是日並請李縣長蒞會致勉詞來　演説一時稱盛再松教育會現定二十一號上午九時請當年大會下午選舉職員 
[杭州]  
　　浙省修志之人物浙江省通志局内部繼制業經軍民兩長會同核定總纂沈曾植月支薪俸二百四十元副纂吴子修黃子裳二君月各支薪俸一百六十元分纂灣拙存馬一浮張讓三章接王梅伯金甸丞六君月各支俸薪八十元至會計庶務採訪各員尚未核定 
　　吴廳長履新消息浙江財政廳長吴飭自奉令任命後遲遲未來接任或謂有某省巡按使之希望因留京以待後命或謂浙省財政現狀須俟丁司長查復後方可接辦兹探得確實消息吴廳長實因南潯鐵路借欵問題會同京中贛紳集議今始解决確己由京至江西接洽路事其蒞任之期當不出旬日此間張代廳長己預備移交手續矣又聞吴氏此次奉命來浙頗以整頓爲己任擬住廳辦公庶一切進行得資迅速惟探悉浙省財政廳公署狹小恐不敷辦公特命其舊幕梁君先行來杭昨日梁君聞己到財政廳詢問一切并謁見張代廳長 
[南通]  
　　遵行宣誓南通陸軍宣誓典禮奉軍巡兩署飭於八月十六日遵行並派委員赴通監視是辰五時由管鎭使率同官佐士兵等恭詣武廟照章宣誓頗爲鄭重 
　　電留客軍江蘇第二師長朱申甫因全省會操之期在邇特電調駐通混成旅迅速返蘇演習操法以免臨時匆促有誤考成通紳張退公劉一山等以南通地方爲濱江要隘非駐重兵鎭攝不可特電懇朱師長暫免調練籍資防守 
[武昌]  
　　胡將軍過鄂狀况四川成武將軍胡景伊現己交卸入覲於十二日乘輪抵漢所帶隨員兵役共三十餘人住宿漢大旅館十三日農胡渡江拜會王子春將軍官場並不派輸迎迓　由水警廳長何錫蕃命一長龍官舫招待來省抵岸祗有警察十餘人列除保護王將軍即在署請讌原邀段巡按作陪段辭未到十四日晨胡即乘車北上 
　　公債加派之分配鄂省經募四年公債初認八十萬元前月經公債局電商加派二十萬元己經承認分别支配兹聞中央又令財政廳再加二十萬元除以八萬元派分各商務會募集外聞將軍巡按二署共派二萬元以爲衆倡其餘十萬則分攤各道尹署縣署及各征收局一律加認限八月底解齊滙京 
[廣東]  
　　龍門之光總統府侍衛武官龍少將運乾即鎭守使之長公子奉派回粤考查軍事並順便省親於日昨抵省並聞此次係派來授與龍中將覲光馬中將存發王少將純良等動位證書但尚未知接授日期也 
　　龍將軍之第三胞兄龍裕光客歲辭去士敏士廠總辦之職赴京覲見旋奉總統策令委充北京將軍府參軍近日龍參軍因粤省洪水爲災致書回粤查詢實情龍將軍接書後昨己將此中倩形詳告并請恊籌賑欵滙粤拯救飢民 
雜評二 
[農商部之勸業銀行（默）]  
　　勸業銀行者金融之特殊機關也以殖産工商業爲放資之目的物凡工商業發逹之國無不以此種機關爲先導先國今既注意於振興工商則所謂勸業銀行者誠不能無然而非易言矣日本前此創規模極大之勸對銀行於中央結果不能在召地方普及利益卒於中央機關外復設農工銀行爲地方機關以應各地方之狀况而爲之助始能漸收成效則可知其難矣雖然吾又言其易者德國之來富愛澄氏僅爲一地方行政官見農民向猶太人借高利資金之苦毅然以一人之力創一農業金融機關爲之救濟卒能流行全國并合各組以成中央機關農業賴以發逹然則天下事亦惟在注全神以赴之耳我國農商部既抱此宏願亦有此毅力否耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[巡按使嚴禁横征暴歛]  
　　滬海道楊道尹上海縣沈知事奉江蘇巡按使公署通飭云查各縣發給糧串每張收費若干本係前清秕政民國成立己奉部准於正項之外每元另加徵經費自百分之三四以至七八不等各知事應如何恪遵功令將各種陳規悉數革除乃聞各縣仍有沿習前清舊例帶收串票費用有少則十數文多至數十文者既非禀准有案即屬暴歛横征豈能以沿自前清曲爲解釋現查六合唐知事業因浮收串提付懲戒恐各縣知事惑於書吏之言巧爲嘗試亟應嚴行查禁以恤民艱嗣後串票費一項除從前指定用途詳准有案者仍准照舊帶征外餘即一概裁革以後非經詳奉批准永遠不准私收亦不准别立名目限文到三日内據實具覆一面撰就告示張貼四鄉剴切曉諭仍將示稿及張貼處所張數開單詳送備查自經此次通飭之後倘敢陽奉陰違一經查覺或被告發定將各該知事依照暫行新刑律凟職罪第一百四十七條送交法庭分别處以二等以下有期徒刑及併科罰金以示懲戒除分行外合行飭仰遵照母違 
[租界菸酒增税之干涉]  
　　駐滬外交團以報載中國政府增加菸酒税議歸公賣上海一隅己在滬南設局開辦又擬令公共租界内菸酒各商一體遵行並聞租界内酒商曾將商業困難情形具呈該局否認前議惟查從前所訂條約中政府無干預租界内税項之權因特咨請英美總巡麥高雲君轉飭總巡捕房頭派探向各酒商切實調查復候核奪 
[巨匪解送軍署懲辦]  
　　巨匪彭三傑曾於前清時在江北閙教焚燬教堂光復後仍在徐州及清淮等處姦淫擄掠殺人放火無惡不作嗣因該地方官懸賞拘拿酒潛逃來滬匿跡法新租界近又設立暗殺機關擾亂治安事爲法捕房偵知飭派探目沈德福包探周寳生前往將彭拘獲抄出僞委任狀及關於暗殺之信函等物於昨日解送法公堂經聶讞員會同法副領事德君升坐特别公堂研訊鎭守使署偵探李法華投廨請求引渡彭供徐州人光復前辦過學堂初次光復後糾黨在徐州清淮北等處犯案實有其事請求即由公堂懲辦免送内地官廳聶讞員諭曰本會審官與副領事辦案一秉至公今日將汝解送内地槍斃並非將汝性命視同兒戲汝殺人多矣自問心中如何彭稱願甘受罪聶君又曰本公堂判决祗有禁押五年之罪豈能蔽辜着照土匪例解送鎭守使署照律懲辦 
[法公廨訊究盜匪]  
　　匪徒方紹舟等匿跡法新租界薛華立路未釘門牌之平房内爲探目黃錦榮包探韓邦逹方福林程芝卿偵知將方等拘獲在方家中抄出手槍兩枝槍珠兩袋又在袁德光身上搜出手槍一枝昨由捕房將方紹舟等十人解送法公廨經聶讞員會同法副領事德君升坐特别公堂提一本縣沈知事飭派法警持文投廨禀稱現接贛榆縣來文内開此案内之徐有才即徐德奎等四人在該縣犯有搶案請予引渡訊辦黃探目禀稱徐有才即徐德奎係己經伏法高恆山之同黨前經案下判令逐出租界今又復犯請究訊之袁德光供民人係徐德奎之夥計於拘案之上一日徐到來約民人至方紹舟家中商議行刦之事營由方紹舟給民人手鎗一支偕同徐德奎任毛林楊發友等往徐家滙鎭欲搶富户某姓家適該户貼鄰茶館内演唱灘簧聽客甚衆以致不能搶刧而罷抄出之手搶實係方紹舟之物所供是實徐德奎供是晚由民人約袁至方家聚集同往徐匯鎭圖搶未成即被包探拘獲任毛林楊發友同供民人等均由徐約往方家同至徐家滙圖搶未成即被獲案惟民人等受徐之愚求請恩宥金鳳祥供向爲絲棧生理失業來申至丁海山即丁明卿家中帮傭方紹舟到過丁家一次六月初九日丁將包裹一個囑民人送至方家内中所藏何物及丁是否匪徒均不得知楊言龍供方紹舟係民人之婿至方家探視親適包探來拘誤爲同黨致被拘案聶君察得楊之年歲比方約經十餘年當向駁詰楊稱民人女兒嫁方爲繼妻故方長民人年輕李雲供至徐家滙找友與徐等同行以致被拘求請查察金茂宣供向爲成衣匠至徐家滙找尋胞兄金茂卿實非方等同黨王芝祥供日前包探帶方出外拘拿丁明卿時適與民人在途遇見方即指民人得悉丁匿跡之處致被拘案民人向在新租界尚德里口售賣嗬囒水度日並無同搶之事亦不知丁匿跡之處被方誣指求宥方紹舟供與丁明卿相識己有八載分别後於上年十月間在途遇見到過我家中至本年七月二十三號丁明卿帶同金鳳祥持來手槍兩支寄於我處藏在床下被包探抄出實非我自己之物現丁匿在何處實不得知我並不爲非求恩查察中西官會商之下判方紹舟金鳳祥楊言龍李雲等四人管押候查明定斷金茂宣逐出租界王芝祥從寛開釋袁德光任毛林楊發友各押半年期滿永遠驅逐出界徐德奎由本廨判押一年准交來警帶去歸案訊辦至來文内尚有三人核對獲案各犯姓氏不符未便帶去如有事主到案指明再行核奪 
[鳳災損失報告書録要]  
　　本邑此次風災所有上海及閘北兩市區域被災損失己由工巡捐局飭據工程處暨閘北分辦處市舶所先後報告己詳滬海道尹轉呈齊巡按使查核兹將兩處一所之報告書摘要録下 
　　工程處報告吹倒路旁樹木約計三百餘株外馬路十餘株陸家浜路二十餘株車站路十五六株王家闕路八九株斜橋製造局路二十餘株龍華路一百餘株望道橋三十餘株肇周路五六株斜徐路四五十株斜徐路沿浜坍塌四五段約一百二十餘丈外馬路損壞路面約一百餘丈自七月二十九日起至八月三日止據各業户報告被風吹倒房屋牆垣塡給修理執照計三百四十餘號 
　　閘北分辦處報告太陽廟旁江淮村被害茅棚二百三十餘户又車袋角及長安路一帶約二百户左右又新民路及海昌路一帶約一百餘户華慶里房屋牆壁門窗俱被風損壞各馬路吹倒樹木約二十餘株 
　　市舶所報告被災船隻十六舖鮮魚船十四隻内溺斃二人甯紹碼頭茶葉船二隻行仁碼頭瓜船十一隻江北鷄船一隻大馬頭柴船八隻豬船一隻鴨船一隻烏山船四隻閔南公司拖船一隻洪昇碼頭駁船六隻内壓傷一人保太碼頭洋油駁船一隻久大碼頭煤船一隻新碼頭煤船二隻王家碼頭南貨船一隻豆餅船二隻油船大小船二隻萬裕碼頭花衣船二隻鐵船一隻豆餅船二隻魚船一隻董家渡棚頭船四隻洋油米粉船二隻醃貨船二隻南碼頭烏山船十九隻楊家渡渡船四隻浦東大阪碼頭等處乾麵船十四隻油船一隻煤板船十六隻花衣公所坐船一只洋紗公所坐船一只南關捐船一只江北艒艒船約計四百餘隻此外南黃浦沉没船隻各行號損失貨物如左長義豆行尹德才船餅一千一百片余阿龍船餅八百五十片胡錫華船餅八百片嚴阿四船餅五百片范聖泉船餅六百片新新豐豆行羅桂生船餅五百八十片張桂林船餅五百片年阿根船餅五百片溺斃船夥一名三泰陳子卿船豆三百四十石曹阿園船麩皮九包鼎泰朱鳳林船桐油一百餘桶又豆餅五件倪阿三船豆餅一百片元和昌陳阿五船餅六百餘片聚泰明生楊船餅一千片恒豐陸金林船餅三百片豐泰楊阿毛船餅三百五十片張華華船餅五百片 
[救國儲金昨日之收入]  
　　昨日（十七號星期二）爲中國銀行收受儲金之第一百零七日計收洋五百三十元又交通銀行收受儲金之第八十一日計收洋九元兩共收洋五百三十九元連前共計己收洋七十二萬六千零三十一元銀五千五百二十五兩七錢三分四釐 
[築造輪埠碼頭之籌備]  
　　滬南自大馬頭迤南至董家渡等處沿浦岸線由工巡捐局與浚浦局訂立合同開工挖泥預備建築輪埠並推放馬路己迭紀前報兹聞該局工程科現與工程師會商以築造輪埠所需物料務求堅實擬將木樁改用水門汀堆砌以免朽壞尚有規定之公共馬頭五處亦擬如法堆砌惟工鉅費大能否實行尚須切實研究云 
[帶征三林塘河工經費之詳文]  
　　本邑開浚三林塘河道前因工費問題久未解决現奉齊巡按使飭速進行當經紳民會議决定劃一辦法定期帶征昨沈知事己特將議定辦法具詳巡按使財政廳滬海道尹江南水利局請爲鑒核詳文録下案查上海縣楊思鄉經董周兆芝塘橋鄉經董盛麟書等前以開浚三林塘河工帶征經費民情未洽等情詳由巡按使飭經知事詳復奉批疏浚河道關係農田水利所需經費亟應查照成案參酌地方情形積極進行豈容該經董等互存意見藉詞延宕致誤要公飭縣召集經董公同討論妥議詳辦等因批行江南水利局轉飭到縣卷查三林塘河工經費發生於前清同治十三年當時迭次開浚係以楊淄漊與三林塘開浚之工一律旅費田前縣任内會同前南滙縣詳經前藩司立案在上海南二十四保共二十五圖及南滙二十一保北五圖忙漕内帶征光復之後帶征中止田任征存錢一千九百九十五千六百九十六文存典七釐生息由三林鄉鄉董喬枬經管嗣據三林鄉公民朱孔長龐允譜等禀請查照成案上下忙每畝帶征銀一分五釐冬漕每畝帶征銀五分自民國三年分冬漕起至五年分冬漕止爲三林塘河工開浚經費前任洪知事咨明南滙縣知事未准南滙縣咨復楊思鄉經董周兆芝以此項畝捐不能承認詳經洪前知事批駁周兆芝與塘橋鄉經董盛麟書又以同治十三年楊　漊三林塘派費舊案請予取消等情詳奉滬海道尹飭經知事分飭各鄉經董會議一面先行詳復並詳奉批示前因此案互存竟見三林鄉經董趙履福與公民朱孔長龐允諧等均議照成案辦理楊思鄉經董周兆芝與塘橋鄉經董盛麟書均議取消成案所謂成案係三林塘與楊潘漊各項河工均於三林楊思塘橋等三鄉田畝帶微經費所謂取消成案係以三區三圖等各圖專浚楊淄漊天一方一等各圖專浚三林塘照城案則互相牽涉不照成案則各分界限所謂三區三等各圖其區域分跨於楊思塘橋兩鄉所謂天一方一等各圖其區域限定於三林一鄉所謂南二十四保共二十五圖其區域即以楊思塘橋三林等三鄉全數併計各該鄉經董屢次會議未决各執一見始終堅持文牘紛乘迄無效果如再任其牽延必致遲誤隨又督飭公歀公産經理處員紳丁熙咸等邀集紳董公民另行妥議具復去後兹據該處員紳丁熙咸張信三林鄉經董趙履福公民朱孔長龐允諧喬棠趙履信火學初湯學釗楊思鄉經董周兆芝塘橋鄉經董盛麟書公民王暉紳士姚文枬朱日宣沈周等議决劃一辦法公同具詳（一）三林塘開浚之後於三林鎭西市梢地方築壩一座以遏潮流此壩永遠留存隨時修整費由三林擔任（一）伴徭必須還役將來場思塘橋等鄉開浚之工應於三林鄉各圖每畝每年帶徵（一）分以一年爲度但須三林塘河工經費帶徵完竣方能續徵（一）三林塘河工經費悉照成案辦理惟三林塘河向易淤塞如須重復開浚楊思塘橋等鄉不得以未經還役或有異議以上議决辦法三條由再三磋議而定均經與議紳民各自簽名當場通過一致從同並於四年下忙即行帶征俾得早日進行等情知事伏查議决之時己與本年下忙開征之期相距甚近事與農田水利有關未便遲緩既經公同議决應即自本年下忙起查照成案於三林楊思塘橋等三鄉即南二十四保共二十五圖田畝分别上下忙每忙帶征銀幣一分五釐又自本年冬漕起漕糧項下每畝帶征銀幣五分忙銀帶征之項截至六年分下忙爲止漕糧帶征之項截至六年分冬漕爲止所征各項爲三林塘河工開浚經費以後如有楊思塘橋兩鄉開浚河工經費應俟開浚三林塘河工之費帶征完竣另行辦理除出示布告帶征並帶征後何時如何開浚飭紳妥爲籌議具報及咨南匯參酌情形於二十一保北五圖忙漕内一律照成案帶征撥解濟用外的有帶征三林塘河工經費緣由理合具文詳請鑒核立案批示再正具詳間據三林鄉經董趙履福函稱三林塘河迤東接連南滙縣境之陳村港爲通逹周浦塘要道現己淤淺亦須疏浚請咨南滙縣查照前清同治十三年開浚三林塘河光緒二十二年開浚三林塘楊　漊兩河均同時並浚陳村港成案於陳村沾利之南滙縣十七保八圖田畝一併帶征經費除一併咨明南滙縣照案辦理外合併聲明謹詳 
[國貨維持會開會紀事二則]  
　　歡送會昨（十七）爲國貨維持會歡送代表王介安君等赴京之期午後二時開會先由王文典君報告公舉副會長王介安到京與部接洽蓋王君發起本會四年於兹非渠一人之苦心孤詣安有今日之效果今公舉入都頗爲相宜而前南洋小吕宋總領事劉少彭君今春爲嘉年會事出力今卸職回國入都可爲本會駐京會員並報告今日推議長徐春榮君爲主席徐君起言今日開會宗旨王文典君己經詳言之現先請劉少彭君演説劉君起言鄙人入會未久承諸君不棄榮幸之至此次入都今後所有京中會務倘有効勞之處隨時擔任可也繼王介安君演説僕承推舉到京義不容辭但此行之目的（一）擇其陳列之地點（二）陳列品售出後之免税其第二條能逹到與否尚未可卜惟第一條亦甚爲重要蓋北京陳列所地位較南洋勸業會小其預定不宜過大而太狹則不能盡容今我人盡力於出品將來利益完全由我出品人所得我國貨之發逹實基於此幸各努力從事切勿錯過時機（衆鼓掌）繼在座起行一鞠躬禮復討論請願免税及擇陳列地點諸手續並由籌備處徐枝春君將己掛號之各貨列成一摺交請王介安君察看帶京繼茶點而散 
　　調查會國貨維持會調查部於前晚開十九次職員會到者部長王漢强汪星一及萬選青顧少也程伊耕李佩蔭等二十餘人由汪星一君主席報告近日重復調杳計有一百餘家各業歡迎調查雖居多數但亦有不願調查者或有外埠託申寄售無從調查或有牌號而無貨物以上應請討論即經議决祗能不予登入又議定此次改編第三次調查録期限甚促决議於八月二十號截至調查至散會時己鐘鳴十一下矣 
[儲金與國貨均應提倡]  
　　勸用國貨會以時届陰曆七月四明公所中孟蘭盆會非常熱閙救國儲金團己邀請董君天爵前往宣講特函至董君於國貨方面同時鼓吹其函云先生以燦花妙舌作説法生公儲金前途當有可觀惟救亡之法儲金固爲要事而提倡國貨亦爲必不可少之舉用特函懇於國貨一節大爲鼓吹俾多數同胞曉然於國貨之不可不用則社會生計實有頼焉云云聞近日己從事講演並以勸告白話多張在塌分送云 
[滬濱英文學校之擴充]  
　　新閘路和樂里滬濱英文專門學校創辦人徐豐潤以該校學生衆多原有校舍己不敷用定於本學期在校外添放寄宿舍八間並擬於明年上學期改訂章程推廣範圍所有一切課程悉仿西國學院辦理以期逹到完全目的云 
[復蘭女校之喬遷]  
　　私立復蘭女子初高等小學校係蘇州徐江蘭陖女士創設辦理四年成效昭著現由成都路遷至派克路昌壽里擴充校舍增加學額改良課程添聘教員仍兼收十二歲以下男生定陽曆八月二十六日開學聞日來報名考驗者絡繹而至己將如額云 
[水鬼藏匿洋箱之嫌疑]  
　　新泰輪船前在吴淞口遭風沉没所有該輪裝運之銀洋迭雇水鬼設法撈取除己撈獲外缺少尚多兹經該輪司事董狄青施庭順等查悉水鬼張三根丁秀青等當時乘間將洋箱一只藏匿他處因此報告水巡捕房飭探何阿春將張丁二人拘獲禀奉梅捕頭於昨日備函連同原告并送地方廳訊辦午後由檢察官預審之下判將張丁收押原退去候示 
[復查西鄉災情] 　 
　　齊巡按使委派王雪漁君來滬調查風災損失業己會同警佐領袖景君連日分赴東焉各鄉調查詳報在案昨晨王君又會同景君赴西鄉漕河涇一帶復勘聞不日即可竣事云 
[偵查琵琶浜暗殺案之眞相] 　 
　　家住浦東洋涇廟附近向在吴淞口外燈塔上爲燈夫之崇明人王寳生於上月杪請假回家行至爛泥渡琵琶浜地方被人暗殺身死當經地方廳派員驗明飭緝兇印在案兹悉尸妻王趙氏以夫遭慘死一再查訪得悉是晚其夫婦家時中途與張姓友人結伴同行直至浦灘張姓始與其夫分别該氏爰於前日往尋張某以便詢問一切而警察廳與司法官自此案發生之後亦頗注意業己選派得力探警人等分投偵緝以期水落石出矣 
[鄉人走入死路] 　 
　　滬杭火車於昨午由滬開往杭州詎行本至邑西鄉梅家弄迤西將近莘莊地方忽有一鄉人在軌道上行走司機人鳴笛報警該鄉人置若罔聞迨打倒車己經不及將該鄉人撞倒輾傷初則尚能言語迨至下午聞己因傷而死云 
[溺斃小孩之訴訟] 　 
　　鹽城人王順如因事由原籍駕舟來申前日駛經閘北又袋角地方被同鄉湯連城之船碰撞致將王之四歲男孩名小姑娘者撞入河中溺斃打撈無着王遂將湯連城扭控該管警區轉解警廳司法科略詰一過於昨日備文飭警將原被移送地方檢察廳經林檢察長派員提案預審之下諭飭將湯收押王着退去候調查明白再行訊核 
[夫婦口角肇禍] 　 
　　僑居美租界崑山路某號洋房之英人某甲前晚酒醉後與其妻口角甲取鳥鎗扳機射中其妻之面部立時倒地斃命當經滙三捕房副捕頭林君聞信帶同西探人等前往將甲拘案收押一面飭將屍體車送驗屍所候禀報英領事驗明核辦 
[木作主猝然倒斃] 　 
　　閳北烏鎭路高金記木作主於昨日上午行經長安路楊家宅橋地方某米店門前猝患急痧倒地身死由四區崗警查見歸禀姜警正立飭地保傅到死者之子高瀛洲請免報官檢驗自行棺殮姜君准之 
[又一患痧倒斃之屍身] 　 
　　昨日上午十一時許西門内太平街一誠樓茶館後面倒斃男屍一具當經七舖地甲楊福查無家屬投報地方檢察廳請求相驗林廳長即委鍾檢察官毛檢驗員率同録事法警等蒞場相驗當經驗得該屍年約四十餘歲身穿舊白布洋布短衫褲舊鴨舌頭緞鞋白洋線襪和尚頭渾身有白點瘋雙足浄腫委係生前有病兼患急痧身死鍾君親視無訛塡明屍格因無家屬到場諭令善堂棺殮發封厝壇至在該屍身畔取出之當票二張小洋三角一併帶回存案 
[丈人婿女之衝突] 　 
　　姜在貴控告伊婿周招寳行兇携物等情昨由捕房將周拘解公共公堂經中西官訊係原告掯女不放所致諭令被告退去候禮拜四復訊再核 
　　又住居法租界寳安里之張子祥昨晨偕女奚張氏至地方檢察廳狀告伊婿奚佳生來家攫取物件向之理論反被毆傷奚張氏向夫勸解亦被毆擊受傷請求驗究等情林檢察長諭候驗明有無傷痕再行核奪 
[窮凶極惡] 　 
　　賃居王家嘴角向操米業之王如臻屢被其姪借貸滋閙前日又偕妻張氏登門强借洋二十元不遂搗毁什物並毆辱乃妾高氏王即鳴警拘送一分駐所問明案關刑事飭送警廳司法科預審核辦 
[鎭守使矜恤女流] 　 
　　上海縣警察所第三區所轄華涇附近蘆灘廟地方因有積匪陳桂金王阿東二人私藏軍火經警察所偵探往拿搜獲快鎗十五桿子彈五十九粒並拿獲王阿東之母王陳氏己由景警佐首領一併解送鎭守使署訊辦左案兹悉鄭鎭守使以陳王二匪既經逃逸未獲則王阿東之母陳氏係屬女流應予免究除將鎗械没收外昨將王陳氏發交縣警察所交保省釋仍飭勒緝陳桂金王二東二犯務獲懲辦 
[以子累父] 　 
　　皖人方運明因其子竊取白克路永安押店内值洋三十餘元之金飾各物逃逸由捕將方拘解公共公廨訊供後即由新閘捕房派探隨方至原籍吊到原贓於前日返滬昨解公共公堂請究會審員王肇之君商之美郭副領事以此案前由德領陪審判方押候禮拜六解訊 
[扣留未貼印照之黃酒] 　 
　　江蘇二區烟酒公賣分局自開徵以來業己規定凡　酒兩行之有存貨者亟應從事調查俾令加貼印照違者照章扣罰兹悉昨有稽徵員查得王阿二所之之黃酒四塡未粘印照當即扣留送至第一區警察署問明飭王暫行交保貨物存候該局照章核罰方准給領 
[楊巡官擇要布置] 　 
　　高昌廟淞滬警察第三分所巡官楊永芳查得南碼頭迤南之法自來水廠地方及大昌里一帶工匠甚多江北貧民庽居該處者亦復不少人類不齊恐有滋擾情事業己報明徐警察長准在法自來水廠地方派警站巡以資保衛 
[花砲作幾肇火災] 　 
　　昨日午後一時許滬南王家嘴角老魁記花砲作因工作不愼遺火火藥内忽然轟發幸即救熄未致成災後由崗警將作夥陳鶴來帶至一分駐所問明又傅作主陳仲鶴到來飭罰洋三元以儆 
[青毛黨擾害閭閻]  
　　本埠近有一種匪徒名爲青毛黨每逢商民開店造屋等事輒向滋擾近有交通銀行某夥在南馬頭滬杭車站西造屋四間被青毛黨人張阿三即小丹陽帶同白眼麻皮小黃狼崇明阿二阿四等多人索費不遂恃衆行兇攫去木料數根又城内觀音閣南朱姓造屋三椽因不肯開銷搶去玻璃三十六扇及至昨日張阿三又因九畝地新開德泰烟紙店糾黨往詐開銷十三元因店東唐某僅付小洋四十角未能滿慾將店内香烟兩大盒搶取欲遁適爲偵緝隊士徐榮福吴福榮金殿臣經過瞥見當場拘獲張阿三一名餘黨逸去遂將張解廳押候吊贓發交司法科訊究 
[引渡賊黨之請求]  
　　省委調查員姚君由申前往海門在南市浦灘失竊公文衣服等物報經上海縣沈知事飭派地方警察所偵探戴逢春拘獲竊賊陳金生盧小春等解所研訊押候吊贓再核等情己誌昨報兹悉該採等現又查得陳金生等之同黨甲乙兩人實爲此案起意之犯現甲等己因案發覺拘押法捕房爰特禀明警佐領袖景君以便備文至法公堂將甲乙引渡到滬一併訊辦 
[車夫受人勾串]  
　　住居静安寺路六十八號門牌之任品三控廠蘭榮王阿二串同伊家車夫張阿三竊取值洋二千餘元之衣飾等情昨由捕房將殿王張三人拘解公共公廨經中西官研訊屬實判嚴王各押西牢四年張押二年分别示儆 
[車夫串竊之結果]  
　　黃包車放租頭目張其旺訴車夫李美之唐中清衛天常串竊橡皮輪胎爾副賣於閘北自來水公司傭工李阿四經偵緝隊吊到 
 
 
 

Page 11

 
 
　　原贓移送檢察分庭己記前報前日下午由李檢察官提起公訴經孫推事開庭判决李阿四喬天常二人宣告無罪李美之處徒刑七十天唐中清處徒刑兩個月以儆 
[重犯刦案之無憑] 　　 
　　無錫人屬鴻元於四年前因犯搶案經華探陳雲忠拘解公共公廨訊實判押西牢四年期滿驅逐出境兹又潛回租界與其弟顧根元在麥根路復經陳探查見一併拘獲查與新閘白克路六百四十四號門牌仁和煤炭店被刧現洋八十八元一案有關解至公共公廨訊供不認押候查明核辦在案昨晨由廨復訊據被告代表律師上堂辯稱被告現己痛改前非安分營生曾收見證到堂證明要求省釋會審員王肇之君商之美領郭君以搶刦仁和號現洋一案並無實據應准將案註銷惟過犯復來自應懲辦判顧鴻元押西牢二年期滿仍逐出租界顧根元着具安分結開釋並令於一年内將住址營業報告捕房以憑察核 
[騙取莊票]  
　　北山西路裕慶永酒店内之王守開控甬人羅慈坤騙去莊票洋一千元昨由捕房將羅拘解公共公廨請究據原告代表律師投稱所有被騙一千元之莊票内有五百元一紙己向該莊止付尚有五百元請求追繳訊之羅供認不諱求請交保料理中西官以案關刑事未便交保判羅押西牢一年如能還洋准予減押半年 
[冒名行騙之敗露]  
　　銅匠桂福堂冒充姚公記機器作名義先後向厦門路沈杏林王開祥等各機器店騙取修理機器之鋼鐵各件質洋浪用前日又向北浙江路五百號門牌張阿來店内冒騙鐵鎚當被察出報捕將桂拘押昨由捕房傅同各原告將桂解至公共公堂質訊屬實判桂押西牢牢各押主占乃延律師上堂求追當本中西官不准着將吊案各贓交各原告認領 
[比總領事避署]  
　　駐滬領袖比總領事薛福德君前日赴北帶河避暑所有署中職務商請丹德領事樂斯考君暫行代理 
[沈知事喜占勿藥]  
　　上海縣知事沈韞石君前因患病禀明上台請假經紀前報兹悉沈君業己痊愈於前日蒞署照常任事 
[查獲花會賭票]  
　　甬人邱樹杏王阿華前日在七浦路唐家弄等處掗售花會賭票當被六百五十一號華捕查見邱即行賄洋一元求勿干預該捕遂將邱王二人連同賭票賄洋一併帶入捕房昨晨解至公共公廨經中西官訊實判邱罰洋十五元王罰十元與賄洋一元一併充公賭票燬去如無力繳洋按照罰欵每元改押一元 
[小茶館聚賭抽頭]  
　　王裕才在虹口東有恒路一千八百七十八號門牌開設小茶館近因糾賭抽頭被捕房查獲昨將王傅至公共公堂經中西官訊明判罰洋十元充公以儆 
[聚賭賣烟之科罰] 　 
　　粤人顧阿開李安郭金楊海黃連鄺文卓琴等近在虹口武昌路六百六十八號七百五十九號等屋内私設總會聚賭售烟經美捕房捕頭偵悉於前日派令中西包探前往將顧等十八人連同烟賭具一併帶入捕房准各存洋保出昨經公共公堂傅案訊明判到案各人各罰洋五元不到者保洋十元充公烟賭具一併銷燬 
[註銷母子訴案]  
　　婦人尤喬氏至四區警署控其子尤延春不務正業吸食鴉片屢戒不悛等情經姜警正判送檢察分庭預訊之下李檢察官以該氏所訴並無確證判將訴案註銷 
[甯波女子待認]  
　　甯波女子王金林年十四歳在滬北美租界北河南路王姓家爲養媳每日在近處某絲廠做工昨晨不知何故逃至南市大馬頭附近徘徊迷路由警查見帶至第一區警署問明住址留候認領 
[略誘罪殆己成立]  
　　江北人陳家蘭之妻姜氏之年被谷汝華誘拐來滬匿居閘北由本夫尋獲控經警廳司法科移送檢察分庭己誌前報兹悉此案己經李檢察官訊明屬實將原被一併解送地方廳按律究辦 
[包探拘獲竊賊]  
　　曹囡囡竊取虹口老朱家宅張阿二唐全茂等四户衣物由探拘獲昨解公共公堂研訊屬實判曹押西牢年一年期滿逐出租界 
[被訴人交保候審]  
　　王嚴記控陳明奎悔婚又沈廷芳控孟瑞章違背合同又湯李氏控徐少堂不理代還洋一千九百五十一元又孫涵齋杜鴻高同控劉希齋欠欵不理又樊豫莊控黃成懷欠洋一千一百六十元不還昨由捕房將被告各人傅至公共公廨中西官諭着分别交保候訊 
[曉諭公債票剪取息票辦法]  
　　上海縣公署出示云案奉財政廳飭奉内國公債局函開據交通總銀行函稱轉據交通無錫分行函稱三年公債付息辦法迭遵辦理惟今日有人持來剪下第二號息票將四面餘紙剪盡而與空白方紙不相聯屬者又有僅將息票剪下交來而將票角空白方紙遺失者詢之來人均稱係違道寄回此項息票應否收兌祈迅速示諭遵辦查領息各户因風氣初開剪下息票雖間有不合法之處經理機關似仍應一面照兌一面告以剪票之法以維信用而免口實惟疉接各分行函稱各處剪下息票不合法者甚夥究應用何方法依式剪齊即希查核見覆等因本局查息票裁剪未盡如法亦初辦時應歷之階級交通總銀行所論維持信用與預防流弊各節並顧兼籌固屬甚是惟此等風氣想各地大略相同似仍應由各經理機關遇有此等息票持赴領息者該應如何剪法隨時向來人明白告知併即分登廣告使各購户於剪下息票時不得再將四邊空白方紙遽行剪去以憑核對除逕復交通總銀行及函知中國總銀行飭各分行辦理外相應函逹貴廳查飭知各縣局所照辦一面出示曉諭按照函開各節明白布告俾衆周知以維信用而免貽誤等因奉此合行出示曉諭爲此示仰諸色人等一體知悉嗣後持有此項債票領取利息倘不知息票剪法儘可向發息機關詳細詢問不得於剪下息票時將四邊空白方紙遽行剪去以便易於核對其各遵照母違 
[工巡捐局批示照録P ] 
　　同春福船局楊冠卿等禀請指定公共馬頭由批據禀己悉候公共馬頭繁成後斟酌支配可也着即知照此批 
[介紹新刋]  
　　親民電報編緝社所編之親民電報彚編係按照各國電報專嘗之例以成語編輯都十萬言錯綜變化可得數千萬言凡政商學界應用要語無不具備用以發電既使檢查又省電費現己經交通部批准各電局一律通用昨承惠贈一部並索引劵一紙祗領之餘書此誌謝並介紹於閲報諸君 
[氣候報告]  
　　（徐家滙天文臺天氣測候報告） 
　　八月十六日日中國北方氣壓低晴雨計升降之度數幾處處移動揚子江流域天氣陰沉上海多雲而潮濕惟天氣尚佳晨間北京降雨 
　　十七日夜恬静無風晨間微有北和風天氣甚佳 
　　十七日下午四時三十分豫測多雲而熱揚子江流域恐有雨吕宋東有氣壓低降之象 
　　十七日下午四時前二十四小時内上海天氣温度至高九二八至低七六去年同日至高九五至低七七二 
雜評三 
[説親民電報（訥）]  
　　今世劬學之士竭畢生精力於文字間者非研究精深之學理即肆志賅博之詞章而能爲尋常日用計便易者則寂然無聞也然自文化日進以來事理則愈析愈精而文字之作用則日趨於簡易就文字之本體而求所以以簡馭繁之道或發明簡字或審定名詞勤於其事之人吾猶屢聞之矣至若就文字作用面求所以以簡馭繁之道且己告成功者則今惟於親民電報見之歟親民電報之成可以省力可以省費可以便利一切之事物可以發逹電報之營業當行之之始不無有未慣之障碍然其必能傅遠而行久又可斷言蓋省力省費而又能便利事物發逹營業者此人人心理之所同也人人心理之所同者雖歴久遠不廢西人機器之發明愈進步必愈簡便而人亦愈樂用今之親民電報雖稱之爲使用文字新機器亦奚不可哉 
來函　 
[直隸國貨維持會及救國儲金團事務所徵文啓]  
　　敬啓者救國儲金維持國貨事規畫進行頭緒紛繁諸待籌措惟演説一事關係喚醒同胞尤爲重要同人等知識薄弱現擬用徵文辦法切望海内同胞無吝珠玉即以救國儲金維持國貨兩事爲題文義務求淺顯俾期家喻户曉更請將大著郵寄天津北馬路商務總會内救國儲金團事務所愈速愈妙事關救國想熱心同胞當不以冒昧徵乞見却也 
本行呈准　大總統財政部立案爲完全中國自辦商業銀行股本定額二千萬元先後於北京天津奉天張家口漢口上海成都重慶哈爾濱杭州等處設立分行並與倫敦紐約桑港孟買小吕宋浦鹽斯德東京横濱大阪香港各大銀行訂約代理共念餘處經理各種往來存欵定期存欵儲蓄存欵借欵貼現放欵國内外等處匯兌押滙及金銀買賣有價証劵買賣貴重品保管發行信用狀及其他一切銀行業務無不敏捷公道上海分行在南京路三十三號　電話○事務部三八九三○營業部四四九二　活期往來存欵利息二厘半　通知存欵三厘　定期三個月存欵三厘　六個月四厘　九個月五厘　週年六厘　長期面議 
[功力偉大]  
余素體單弱以致時患嗆咳咯血前因舊疾復發延請名醫診視咸云病入膏肓非藥石所能見功余亦自知不起矣乃蒙敝友徐君來舍指示上海西門内張興記號内朱少峰經售眞正對口菌專治虚癆吐血等症頗有功效余卽托徐君購得一分計洋十元服後即出大汗滿身翌日二便俱利繼購二分服下不逾數日居然舊病頓除精神旺發飲食培增足徵該菌果有起死回生之功感激之下無以爲報聊表數語特登報端以伸謝悃並告同病者鑒蘇城蔣漢生披露 
[彚亨專收珍珠鑽石]  
上海三馬路中美仁里口發兌珍珠鑽石兼收各種珍珠鑽石等件出價格外從豐此啓　電話三三六四 
[治癡癲最靈方法]  
彭壽堂秘製專治痴癲陰陽醒悟丹功效說○另有眞正馬寳專治文武癲狂百發百中每錢十八元重者一錢斷根 
邪入陰爲癲邪入陽爲狂文癲武狂總名曰痴又有鷄猪馬牛羊諸癎而羊癎最多俗稱羊癎風是也癲疾欲發志意不歡精神痴呆言語不倫日夜嗜睡以邪併于陰也狂疾欲發多怒不臥凶狂喜殺目直詈駡不識親疏以邪擾入陽也癲發則吐涎神昏猝倒口噤牙腎手足抽搐而醒後類如常人是其異也要之病源總不外痰氣驚風鬱火邪七者而巳向來内外諸醫均無善治之法本堂獨秘陰陽醒悟丹秘方專治狂癲五癎各症百發百中用龍涎沉香以化痰順氣安息蘇合以殺邪袪風牛黃珍珠以清心降火人參茯神以寗神定志麝香珠珀以通竅活血鬱金白礬以開鬱去滯復佐以專治痴癲各藥雖極貴之品不減分毫發兌以來歷愈數萬人皆稱神效不論文武痴癫狂癎患經數十年醫藥無功但用開水化服一二粒能使癲狂猝發之時立刻平復如常其患若失再每日呑服此丸一日不使間斷不過十餘天包能永遠除根所有痴癲情形保無再發屢試屢驗確有　　深知此丹之功千靈萬妥稱爲聖藥眞不愧也每粒一元每料廿粒十八元遠埠託郵局滙銀函購最妥切勿誤寄 
[幸福牌三五牌紙煙]  
請留存贈品劵　可得特别金表 
ＣＩＧＡＲＥＴＴＥＳＳＴＡＴＥＣＸＰＰＥＳＳＷＩＮＦＲＥＤ 
此二種爲煙中之極妙品均是上等社會所最歡迎天下極大上等煙厰製造諸君請嘗其味方知其美倫敦雅達煙公司上海江西路四十八號ＡＲＤＡＴＨＴＯＢＡＣＣＯＣＯＬＴＤＬＯＮＤＯＮＥＮＧＬＡＮＤＡＮＤＡＴ４８，ＫＩＡＮＧＳＥＲＯＡＤ，ＳＨＡＮＧＨＡＬ 
[谢汪家田醫生白濁丸]  
余患白濁已久痛苦難堪屢服市上藥丸毫無效騐後至小花園對門永壽大藥房買白濁丸一元服下當日覓效又蒙該藥房汪家田先生連診數次其病即愈又介紹沈君下疳横痃痔瘡亦承先生看好故特登報揚名　毛玉山謝 
[愼昌洋行經理意奎推勃而火險有限公司廣告]  
本公司備集資本銀四百萬兩在中國經營保險事務歷有年所辦事公正捷速素爲　各界所信從保險價目亦極低廉如蒙　諸君惠顧請　駕臨圓明園路四號本帳房接洽可也 
[京都天德堂包醫]  
○來堂包治○出立保單○過期不愈○即還原洋○ 
○醫金藥資○不取分文○備有男婦○養病房間○ 
○代煎湯藥○藥不忌口○不悞公事○隨便往來○ 
本堂每見滬上售花柳醫藥頗多考其有效者甚少不是混用倒提薰頂凉藥就用江湖生意門一套流口說的天花亂墜地震山搖妄言騙錢害人非淺本堂奚占一大醫士爲此起見故而特將包治價目列名於左○初起白濁四元○日久血淋十五元○魚口便毒横痃四元○已潰久不收口十二元○下部腫爛五元至十五元○婦女花柳毒症八元○白帶血崩三元○以及楊梅倒發升天落地週身斑點塌鼻壞眼咽喉破爛半身不遂筋骨疼痛髮脫齒落痔漏疥癬小腸疝氣小兒胎毒一切危險大症察病之輕重訂價包治立給保單門診隨到隨診外埠函請包治訂期不誤劣藥害人雷殛火焚患病同胞幸勿自誤請認明本堂牌號庶不致悞 
局設上海四馬路羣仙戲園東隔壁平望街内便是 
[（乾血癆第一聖藥）婦女經閉活人無算]  
此藥專治婦女衝任損傷及腎虚血枯血少血閉而或憂鬱思慮過度而經不行則中氣益損陰氣益乾致成瘀血凝聚癆瘵險症本齋世祖秘傳良方久已馳名活人無算無論婦女老幼遠年初起一經服此聖藥三日立刻健脾開胃養血滋陰重者服藥二盒足矣血脈流能功效大見因此藥十分靈驗料敢出而問世非圖漁利也每盒二元每故四元不靈包退還洋舖設上海二馬路西鼎新里京都天寳齋 
[（振南書局西門外北首文曜里口）]  
本局自運泰西圖書科學儀器體操器械文房四寳中西紙張精印股票廣告章程各式名片新出各種書籍小說月報雜誌等類經售商務中華圖書公司各大書坊出版中外書籍兼售女界應用手工物件衛生化粧諸品名目繁多不及備載但本局非圖漁利因便利西南市各學校購辦書籍文具起見故皆精益求精定價格外從廉以副惠顧諸君雅意耳本局謹啓 
[大馬路泥城橋]  
新世界好白相好白相 
注意注意陰歷六月念四日開幕 
洋場十里鬧盈盈○色色新鮮件件精○新建築名新世界地接泥城跑馬廳○四面臨空清氣足○登樓白相最陶情五百餘畝跑馬場○憑高遠眺開胸襟○中有市𢋨售國貨花樣件件都翻新○各種游戲分門類○旣可悅目又賞心灘簧戲法皆齊備○南腔北調動人聽○外洋運到影戲片情節離奇趣味深○說書評話多隹妙○點心大菜樣樣精樓上有樓眞軒敝○還有花園在屋頂○别有洞天情興趣登樓眼界煥然新○歐美運到新奇物○時時更換爭優勝商場陳列精奇足○五光十色無窮盡○目有上海到今朝建築未有如此精○吸收空氣身體强○衛生之法最要緊破費小洋僅兩角○便可樣樣年分明○若費英洋一大圓大菜也可吃一頓○叫局無須售門票○十個八個勿要緊如此價廉眞難得○諸君不信請登臨○ 
（門票） 
每位兩角聽書看影戲戲法聽灘簧彈唱各種遊玩一應在内 
（公司大菜） 
每位一元西樂大菜看影戲聽灘簧看戲法聽說書一應狂内隨便呌局不收門票 
[咳嗽茶葉（感謝化痰立止）]  
竊氏患咳嗽氣急哮喘痰多五年呻吟床褥痛苦萬分後承至親指示小花園對門永壽藥房買咳嗽茶二盒費洋一元豈知茶未服罄其病已愈故特鳴謝朱方氏謝 
[（一品壽器）]  
老山香楠獨幅男女壽器兩具一式堅厚長大純粹無疵允爲壽器中完美貴品宦家庽滬多年因板已製成携歸川省不便願從廉出售布告紳商此因緣板自有天合者也○寄售處英大馬路南香粉弄永吉里底二十三號代啓 
[（失票聲明）]  
陰曆七月初四日趁火車至南翔遺失協康成號本票三帋計第二百五十號七月十四日期龍洋一百元第二百五十一號十八期龍洋一百元第二百五十二號廿二期龍洋一百元已向該寳號掛失聲明作廢别人拾得作爲無效特登申新兩報佈告俾衆週知務望各寳莊號切勿收用爲禱如有人拾得者將票原送還當謝洋三元决不食言嘉定聚愼昶白 
[收買股票]  
蘇浙路證劵川粤漢兩湖寧紹公司銀行紗廠各種股票公債票均可交易請至英大馬路望平街口德馨里源盛號啓]  
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬牽牛星舊曆七夕上玉帝摺] [  羞鳴]  
　　靈霄殿前駙馬都尉奉御大臣恩澤侯降職牽牛郎臣黃姑跪奏爲時歷變遷佳期失赴懇恩仍接舊制准續前盟事竊臣夙乏璧人之譽忝儕玉筍之班仰荷睿鑒垂青特許天孫下嫁親迎百兩何曾並覬英皇緣遂三生亦自甘居面首祗以聘錢短缺致來宵小糾彈我玉帝陛下赫震天威降施顯罰法行自近如漢高之罪張敖公而忘私比唐室之科安樂界以銀河一水分開玉葉雙枝一則效田舍之牧童一則類貧家之紅女猶幸秋風送爽天漢横空相思苦味領略經年　綣深情許償頃刻初謂清逋有日樂昌易逢圓鏡之時近聞外負頻添臣下忽上理財之策此耕彼織從兹萬刧難逃東望西悉强忍一生虚度况乃下方多事變更黃帝之書何圖上界從新殃及彩鸞之會兩番佳夕三載罹憂非不知鴛鴦趁早迢迢之躔度多乖奈何他烏鵲不來渺渺之河梁安渡迨至後期既畏寒蟬之忽噪暗行巫雨羞招青烏以通詞自恨狐疑勢成狼顧今歲前底良宵適遇封姨惡劇默計掀天白浪虹駕都欹却欣照呼紅鸞電音未斷微波上逹聽請停梭香口回聲情逾贈策本屬離多會少那禁陰錯陽差雙方之恊議雖同違法之愆尤尚懼爲此瀝陳玉座惟期明降綸言徑飭兩垣勿經衆議轉眼人間瓜果樓頭又乞靈心免教天上參商河畔莫圓好夢伏祈我玉帝陛下宏覆載寛仁之量體兒女曠怨之情俯鑒愚忱准如下請臣不勝迫切感悚之至謹奏 
[戲擬牛郎織女呈玉帝文] [  濟航]  
　　呈爲七夕會例請予變通具呈仰聖鑒事竊維織女嫁牽牛爲婦玉帝本作冰人天潢駕靈鵲之橋干載都爲七夕一年相見何嘗偷渡夫銀河兩岸非遥並未暗傅乎私簡歴年如故夫復何言惟是立法遺因時而變通人情亦王道所莫外牛郎竊思七夕相逢之例有可酌予通融而於公事私情兩無妨害者敬爲玉帝陳之一鵲橋擬請改爲船渡也查下界建橋之法不取木石即用鐵竊法至善也今上界每逢七夕輙用百鳥以塡橋在鳥鵲羽翼盡張支持己苦在天孫步行不稳隕越堪虞法之不良莫此爲甚擬請從此廢止鵲橋改用船渡則天河非遠一葦可航既省鳥鵲擎駕之勞無碍牛女佳期之會此擬請變通者一也一會見時間擬請延長也查男女居室人之大倫久被議居己屬難忍今乃一朝聚首方爲雙宿之鴛鴦而半夜談心又作分飛之勞燕以致有情眷屬恨如春夢以成空無限衷情眼望秋波而莫訴此雖爲帝命所限要要亦人情所難堪也擬請每逢相會之期賜牛女一日之假俾得卜晝卜夜暢叙歡情或者説恨説愁重提舊事庶免相逢暮夜迹涉私奔之文君亦得假此天緣稍慰生離之蘇蕙此擬請變通者又一也再者牛郎等分居兩地耐守多年在織女不停機杼徒興黃鵠之歌在牛郎獨對牛衣莫遂青　之志用敢不揣冒昧上乞天恩是否可行伏祈訓示謹呈 
[滑稽無線電] [  漱冰]  
　　銀河電牛郎織女以今年下界飛艇炸彈布滿空中咸惴惴然懷有戒心故鵲橋故事届期不果舉行 
　　武昌電有軍界中人唐某者前晚在某處客串演紫霞宫一齣靚裝艶服楚楚然一妙齡女子也當演上吊時遇於認眞竟至雉經而己 
　　上海消息天氣秋凉熱心救國儲金者頗受影響故中交兩銀行收數寥寥 
筆記 
[民國元五月率師至吐魯番哈密鎭撫途中日記（三續）] [  劉兩沛]  
　　十七日因營部輜重車途中軸斷遲遲未到在勝金台小住一日十八日午前五時三十分自勝金台出發出店門十餘里崖峭路窄車行不易過此則民耕緑野儼若關中四十四至蘇巴什鄉約備辦茶點迎於馬前予下馬慰勞並告以來此調查事件誡民勿驚又四十里至連木沁即漢車師復城長國今屬　善緣樹陰濃河流清淺居民二百餘户小康者多鄉約沙吉提恭請予止宿其家供張清潔禮節甚恭纒王差人來問予安好予慰遣之 
　　十九日黎明自連木沁東進行三十里有鄉約農官就地設坐敬獻茶菓又行四十里見綠烟籠罩樹木參差　善一角土城己現於林表距城里餘該處農官耆民等亦設坐獻茶予下馬慰勞之即行縣少尹廖承鰲城守金峭長占鰲等俱在城外恭迎進城住行台各隊分駐附近客店少焉鎭國公衛帮辦吐魯番回部旗務伯克郎木來禀見予囑令轉告續民各安生業勿信謡言自相驚擾守備鄒保山千總金占鰲典史廖承鰲相繼來見予囑令維持治安勿聽謡言紊亂秩序 
　　二十日午後大風驚沙坐飛目爲之蔽休兵一日派人訪查裴令出走原因及謡言因何而起略得端倪 
　　二十一日鄯善商董約三人來呈公禀言裴令劣迹十欵中有裴令到纏王府請槍手襲剿城民之説而禀内並列鎭國公伯克朗木名予請伯克朗木來面詢據云實不知上禀情事且裴令並未向伊請兵剿城午後　城四大阿訇渾率鄉民等跪遞公禀言纏民祗知種地納賦當當三件不知上禀告官情事則午前之公禀顯係少數人揑名所爲 
自由談之自由談 
[自殺] [  覺述]  
　　數月以來一種傅染病大流於中國者自殺是也然此傅染病猶未染及上海也今則上海亦有自殺聞矣其傅染之速蔓延之廣誠有如百斯篤症之不可思議者或者曰上海自殺之機亦多矣而趣於自殺者更不知其幾何今因黃某事而子始曰自殺自殺母乃見之不廣乎 
小説 
家庭小説 
[嫣紅刧] [  常覺小蝶合譯天虚我生潤文]  
　　第五十一章（續） 
　　天下固有貌似愚稚天眞未鑿而其愛情之易熾百倍於常人者則安娜是矣以哈勃克之人品言雖不能謂爲美德之模範然亦翩翩少年易得女郎之情惜唯能得人憐惜而其人品亦因之而高故安娜之視哈勃克亦復如是以爲若而人者人品學問斯無憾矣佩之甚乃愛之深初亦未嘗計及以妙齡女郎與少年幽會於星月桑濮之間其名譽爲如何將來幸福爲如何所謂但計目前不順將來者是也初不料此事竟爲威廉所破然亦幸破者乃爲威廉設爲其父而或爲配新司者則此娟娟弱質但有自殞之一法無他挽回也此實爲安娜當時之設想由懼成恐乃允威廉以後不復愛哈勃克其心亦自以爲將不愛哈勃克也然而言非由衷故不久亦且忘之凡人而有所愛則關於其所愛者恒易自食其言如此者果比比皆是不獨安娜然也往者安娜每晨起必自念曰今夕又可見哈勃克矣及今事既敗故晨起其第一語即曰今夕不能見哈勃克矣可憐者安娜其用情雖不足言然頃刻天涯亦殊可傷伹欲不見哈勃克必須先與之言明設今夕而哈勃克仍至又爲威廉所見者則事之决裂將不堪設想然果何法而得語之乎思之又久乃得一策因請諸配新司獨往鎭中購物配新司許之安娜乃自往時爲下午安娜止特雅事務所門次徘徊有頃始見哈勃克漫步而至見安娜乃殊詫曰安娜乎胡自來安娜曰來訪君耳吾己許威廉將不再見君否則渠且訴之吾父言次恐哈勃克有言轉多悲惻乃掩面直掠其身而過眸睫之上己泫然淚矣 
奇情小說 
[秘密汽車] [  東埜譯]  
　　第五章（續） 
　　他説到這裏把手中握着的水晶球再向逹而登面前一揚説道密司脱逹而登請看這水晶球圓徑的大小同鐵管圓徑的大小又是不差累黍逹而登面色泛青伸手握住嘉而德手腕戰兢兢説道朋友請留心一點不要失手墮落在地上不是頑的嘉而德笑道你放心不要掣我的肘這是賡鼎中看不中用的那眞的寳貝要待時機成熟然後請他出來收殺敵致果的功效挨周道眞的你切不可妄動以防意外嘉而德笑道這個自然我和柏利德兩人覔到這點原質己如大海撈針狠不容易後來他一個人苦心孤詣冒犯千重危險替他加上這個外殻更屬難之又難我們以前在酒肆裏邂逅一位虚無黨員從莫斯科來話得投機便相親愛盤桓機時他因接到本部命令遄程回去瀕行時他贈給我們兩件東西一件是手鎗一件便是這寳貝他説手鎗不過是件玩物並没稀罕這寳貝不可輕視須得韞匱而藏待時而動這寳貝原是他們黨裏特員所製性質劇烈任你金城鐵壁無堅不摧他投贈時要我們對天設誓我們也要他對天設誓各守秘密各不施欺詐將來時機湊巧或者還有提攜行事的日子哩我們當時受了他這點禮物柏利德孑然一身没有藏處我就把他安放在郵政局背後破屋中地夾板内心裏慄慄恐懼得便告了幾天的假把這東西帶回家中柏利德不待他説完舉手輕拍他肩勝笑道你撒慌了你瞞過他人單單瞞不過我你當時何曾回家只逗留在情人家裏天天做好夢呢嘉而德被他揭破眞相兩顴不覺發　柏利德笑道索性再告訴你個詳盡罷你初意原想帶回家去保守住這個神聖的秘密後來經不住你情人撒嬌撤痴説你把一件東西嚴封密裹起來不肯把眞相給他瞧又不肯告訴他一定又有了意中人受了他的贈品不好示人的了你纏他不過要他設了一個誓一五一十的和盤托了出來 
　　天虚我生啓事如荷賜函請直寄江蘇淮安縣署以免轉輾延誤 
 
 
 

Page 15

 
 
   
 
 

Page 16

 
 
   
 
