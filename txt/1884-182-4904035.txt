# 1884 - 182 - 4904035

 

Page 1

 
 
[索賠鉅欵疑義]  
　　倫敦羅偷電報於本月十一日傳信來華云法國現欲向中國索賠兵費銀二千萬磅按中法在越南接連廣西邊界之處曾已開仗和局諒不能保現在孤拔提督復率師船來華將至天津與中國相詰問其聲勢更盛於前次之要挾蓋前者越南戰務雖已兩年有餘中國戍邊之兵並未輕與法人交綏即明降諭旨之後宣泰北甯太原洪化皆屬中國自行退讓是中法未嘗失好而和議固非决裂轉圜之術權自我操但使中國肯不與聞越事即已大定故先則謂孤拔親率師船開至天津啓口之際必且大言恫喝議成不妥即將開炮攻擊而其後兵船未嘗多泊也孤拔未嘗自來　電音瞬息特畀全權一福尼兒足以任之也爭名藩屬經營敷年區區五條草約不復他議也易者不難難者忽易兵爭之禍彌於一旦主客之傾談獨非意料所不及乎乃不謂今日之勢則殊不然噫嘻法人之處此事也其以前者之和爲輕而以今日之或戰或和爲重本心已昭然若揭矣然則前之速和早注意於今日之詰問也不然觀音橋之信方有傳達到滬不數日而孤拔已至所率師船居然齊集一與巴德諾脱會商即日北上何其志之决而計之定耶雖然如賠費二千萬磅之説則恐該電音正有未可遽信者蓋前此六百萬磅法人尚未明言欽使來華與李傅相商議亦未聞有是事而羅偷報則早載此信然則今之二千萬磅亦非法人曾有明文達諸中國者而該電報則又傳之以愚意度之此不過法國商民有竊竊焉私議者以爲前日許和苟有六百萬磅之賠而法國差爭體面今日問罪必有二千萬磅之賠而法國始肯罷兵和於前日其所貼兵費即此已足肯於今日其應賠兵費當更加多前之索賠未果則今之索賠愈覺有詞互相傳述遂似政府議院實有是謀而電報因而傳之耳或曰法人貪狡性成國俗相仍上下一體其民間之所　議者即朝廷之所隱謀試問前次六百萬磅之數果未明言何以五條草約中特參入法國情願不索賠兵費一語此可見當事之人必有確據得之法使臣與外務大臣及電授全權之福尼兄往來函牘中不然以無憑之語插入條約轉覺有據不若是之草率也由是言之此時二千萬磅亦非虚爲　揣之言第思法國現責中朝背盟爲粤西邊界之戰也以爲華兵不攻法兵本不動手然按照草約第四條此處不應有華兵扼守當退而不退雖法兵實先開砲而不啻中國將弁故遠約竟以令法兵之攻之者是兵端仍啟於中國也就使中國自認背約而此役華法兩軍死傷相等苟欲中朝體恤賠償何至如許之多抑即六百萬磅而加至此數乎而無如前不索賠載諸草約今欲併賠得無問罪中國而已亦背約耶吾知法人必不出此也盖法人所忌者劉團前曾照會李傅相欲相機會同滅劉團此即草約第一條所云中國南界毗連北圻無論遇何機會並或有他人侵犯情事均應保全護助之所指也當時傅相亦未嘗計及於此故令爲此含混之詞今請滅劉團顯然出口狡謀之啓至於如此或准或否事在兩難法人或亦逆知中國必不肯滅劉團劉存越南北圻必難安定是故加意恫喝以冀幸中國之允從亦未可知但劉團孤忠義憤爲越南即以爲中國義聲所在薄海人心視爲離合今與法和已使劉團忠勇之氣無可發洩乃一旦聽法人之奸謀而合力圖之天下之人莫不解體粤撫潘岑軒中丞所以拒法人前後夾攻之謀者蓋有見於此耳不特粤滇諸大員也即京朝鉅公亦以爲去劉團而媚法人殊屬非計决不使法人得售其奸法人能爲是請亦知必不能行是計老開舊巢與法人所居自是密邇雖經營化圻臥難安枕將來所得於越南之利有無多寡正未可知不若取償於中國較爲現成故數倍於前次之兵費而不以爲侈但逆知中國不認兵端之啓故既以不撤防兵爲背草約之二條兼以不同滅劉團爲背第一條而如此鉅欵無從允賠使中國廹於無可如何而不得不與一　然後彼得大肆厥志焉然以情理言之目下孤拔方來兵船始北中朝簡派欽差會同李傅相妥議尚未　有端倪或者二千萬磅之説猶是法人擬議之詞未可遽以爲信也 
[東京近信]  
　　○昨日本館接到海防訪事友人本月初五日來信云該處自封口之後不准華商登岸市面因之减色天氣亦甚炎熱日間揮汗如雨夜間亦不能安枕而臥居人頗以爲苦覿面時必互相問訊蓋聞法人既與中國議和後由北寧派兵進扼諒山當時並不預備爭戰故祗帶鎗械而不移大砲及抵諒山相近忽被華兵突出截擊遂致倉卒潰敗死傷至一百二十人之多初聞是耗紛紛傳説幾於市中有虎人皆不以爲信及本月初四日迷祿將軍有電報到海防令該處所泊商人船隻一律將貨物搬運上岸而調其船以聽法軍應用然後知法軍敗挫之耗殆無疑議矣是時東京河道大勢方漲商船易於往來正貿易興旺之時乃又爲兵戈所擾商旅觀望不前此季商務大約無望矣僕現欲束裝隨軍營所到之處揆覽形勢俟下次郵船開行再當記載情形藉備採覽焉又云大東電線公司由香港到海防之電線現已造成不日可以通報惟電價不免昻貴也　造電之賽刺阿斯朋輪船現已駛回香港再由香港造電綫至澳門云 
[續述諒山戰事]  
　　○香港西字報載海防信息云迷祿將軍於中法立約之後遣兵七百人往守要隘地方將至諒山見是處密箐深林羊腸鳥道頗雖前進法兵正錯愕間突有華兵四千餘人從間道衝出疾如風雨法兵猝不及防以爲此軍從天而下遂紛紛潰敗傷者六十五人死者四十人華兵死亡之　則不得而知迨五月二十九日敗耗傳到河內尼格禮也將軍急率兵二千人乘小火輪船赴援行至北寧舍舟登陸按隊前進旋於本月初五日遞軍信到海防稱前此在諒山與華兵交戰之法兵七百人現不知其下落亦不見華兵蹤影法兵所有軍糧想已爲華兵奪去然則法兵於諒山一役不亦知巨痛深耶是以駐紥東京一帶之法兵以迷祿將軍辦事未能周密致有倉卒交戰之禍咸生怨 
 
 

Page 2

 
 
望而士卒因之解體矣按信中所述諒山戰事有爲前報所未詳者爰再譯錄之以備談兵者之叅觀互證焉 
[龍州電音]  
　　○閏五月初六日廣西龍州委員發電音呈報北洋李中堂大人云敬禀者初五日接到方觀察手諭云初一日法人率兵萬餘進攻觀音橋當經王統領開導謂兩國既屬和好何爲復興兵來犯法人謂我祗自掠其地收復諒山非所云侵犯也言訖遂回營開砲於是互相攻擊至酉刻法人始行引退翌晨復來進攻我軍一鼓作氣遂斃法兵千餘人生擒法人五名黑兵四五十名首級耳記共百餘名所獲衣帽馬匹旗幟不可枚舉法兵遂退守屯牙我軍受傷者至近百名而陣亡者甚少是役也金鼓震天砲聲觸地驕兵必敗法人自取滅亡敵愾從王我軍大操勝算念金甲宣威之日迅奮無前聽銀　叩鼓之聲懽欣無既各營弁憤然之氣於以大伸我國家赫然之威因而復振特將露布發諸電音伏乞轉致吳欽使劉統領而會奏朝廷焉　勝欣幸右書從香港維新日報錄出據稱乃省友郵寄而來是否的確非本館所知也 
[雅州大火]  
　　○傳聞四川重慶府相近之雅州地方於五月杪大火延燒一萬餘家之多一鎭幾乎燬盡是亦可謂奇災矣 
[電音要錄]  
　　○十三日本報津人述戰條內載朝廷密派陳百泉閣學等會同李傅相辦理事件云云昨接秣陵信謂近聞北洋通商大臣李傅相電請會辦南洋通商大臣陳百泉閣學趕緊赴津商辦要務大約仍爲斟酌和約條欵之故此可證前信之不謬矣 
[派員接差]  
　　○孫烏兩欽憲前奉命往湖北查辦各案兹聞各案卷漸次淸厘有便道往江省之信江右潘大中丞已委文武廵捕藩臬兩司亦均委員到九江預備迎迓接差各員均寓西門外春和客棧云 
[甯波近耗]  
　　○十一日下午鎭海關外到有法國兵船五艘一時人心惶惶浙撫劉中丞因念寧波地濱大海深恐法人前來窺伺亦傳電至甯故提署即刻着人星夜馳赴温州洋面飛報提憲一面嚴飭鎭海營盤嚴加防堵云按此法兵船大約即前日來滬者 
[高官苦况]  
　　○朝鮮國之大院君前因獲咎放居中土刻以貧困不支遣人赴都察院遞呈懇請釋回故國并求恩賞川資已蒙察院具奏未卜得邀恩　否耳 
[祝融税駕]  
　　○京師打磨廠新開路北口興盛油帋鋪於初三日下午因熬桐油失愼一時烈燄騰空警鑼四出幸衆水會激筒趕至竭力樸救約一時許其火始熄計被災者三家一天裕首飾樓一荷包鋪及該油紙匍也共焚燬居屋十四間經南城坊差將油紙鋪司事人傳至坊署掌責二百下以爲不愼於火者戒 
[悍盜受傷]  
　　○京師宣武門外大街前大司寇桑宅內於初一夜有盜六人踰垣入院意在行劫而宅內預以重金延請技藝優長之鏢丁兩人常川保護一聞有警遂手長槍升屋盜中之勇悍者兩人亦持刀相中即在前院格鬥餘盜竟入後室任意搜羅約一時許盜始呼嘯一聲各自逸去趕報該管營汛次晨東西兩營叅游及司汛各官同往勘騐呈報失物雖不多然皆貴重之品騐見屋瓦破碎徧淋血跡知該盜必負重傷而遁也 
[給籌領米]  
　　○杭垣今歳以來市面洽淡生意艱難貧户小民都有束手待斃之勢盖杭城以機坊箔坊爲生意大宗凡居民之賴以爲生者數直可以萬計乃自今春以來機坊則雙扉半掩久不聞軋軋之聲箔坊則十室九空不復有丁丁之響而且機户停工不獨織機者無以謀生凡牽絲絡緯者亦悲失所箔坊歇業不但造箔者無從覓食凡砑紙磨紙者咸嘆無依以致生機愈蹙遊民愈多飢寒所驅竊賊迭出是以善堂紳董公同集議欲爲正本淸源之計奈無　施濟衆之資爰先於善舉項下籌米六百石派分上中下三城各叚董事於該段地方確查極貧之户給籌一支憑籌至普濟堂領米每月給米一斗按三六九日支領雖升合無多不能致鼓腹含哺之樂然以救溝壑之餘生固已不無小補矣現於閏五月初一日爲始凡持籌而來負米而去者自武林門一帶大街幾乎肩相摩而踵相接聞此舉之創議者爲金樞部少伯丁大令松生及應敏齋吳芝軒兩觀察云 
[難民到蘇]  
　　○蘇城西鄉胥口鎭地方於本月初九日有湖北口音之難民三百餘名過其地船隻甚多男女叅半經鎭之市梢某油坊湊給大錢二千亦即紛紛前去又十一日續到三四百名口其中女多於男小孩亦不少該難婦等衣衫整潔且首戴金銀飾珥者觸目皆是不知何以好事流亡鄉人見之咸竊竊生疑旋見其往穹窿山一帶而去該鎭距城不遠時有人來省述及羣致駭怪云 
[雷殛八人]  
　　○初八日下午温州大雨如注霹靂交加上河鄉樓橋之航船行抵半塘亭遇雨舟中二十三人同時上岸入亭避雨時亭中已有甲乙兩兄弟在內頃刻間雷鞭一閃而二十餘人均跌仆在地十八人陸續蘇醒一人左足擊傷兩人腹受　傷其八人則已被雷殛斃此亦事之罕聞者也 
[鐵路巵言]  
　　○一便於軍兵也中國幅員廣闊小醜跳梁離省會稍遠恐致鞭長莫及一造鐵路朝甫陳師夕即撲滅利一○一便於運餉也京省各　委員解送道路艱險鞘叚累重中途每致疎失一造鐵路既穩且速源源接濟利二○一便於運糧也歳漕　百萬石半海運半河運海運險河運遲縻　相等一造鐵路分期裝載一二月間可掃數抵通交倉騐收撙節不少利三○一便於運銅也自雲南不靖銅斤未來寳泉寳源二局幾同虚設今雖規復招商開礦而邊陲萬里挽運稽延大府跂足而待一造鐵路隨開隨運隨運隨鑄國寶暢通泉源不竭利四○一便於礦務也一礦出煤出鐵就近銷售幾何運往他處舟車殊形不便一造鐵路即以礦鐵爲築路之用礦　爲行車之用相輔而行寖推　廣蒸蒸日上馴致甚强利五○一便於文報也軍書旁午之時驛騎飛馳或六百里或八百里或加緊尅期可至然關隴滇領詎能朝發夕達一造鐵路縮極邊於　　驛站之費可即裁汰利六○一便於官也京員之出差大吏之展覲屬官之晉省往往因大馬不齊風水阻滯躭延時日或且貽悞要公造鐵路公私均便內外咸宜利七○一便於商也牽午服賈者畏長途跋涉每致裹足不前一造鐵路百貨麕萃五都十屯即　分西人輪舶之利西人必轉運貨於內地設關榷税歳入當不下海關利八○一便于民也通都大邑舟車薈萃之區小民始易餬口一造鐵路沿途停車之所雖荒村僻壤一變爲輻輳喧闐凡業舟者業車者肩挑負販者種種生涯均視平時利市三倍即游手之徒藉築路以安插　能消弭駕患利九○一便於士子　距省較遠之府廳有缺資斧而不赴省試者矣距京較遠之省有缺資斧而不赴廷試者矣一造鐵路多士觀光無遠弗届珊瑚之網蒐采　遺利十○一便於振濟也水旱偏災最傷國家元氣即使星速往振流離瑣尾已不乏人一造鐵路一面移米粟往救災民一面移灾民就食於豐收之地全民命培國脉利十一○一便於采辦也御用要物陵寢要工例由內務府咨各直省購辦一有鐵路既極迅速又無虚縻利十二　右明鐵路之有益○或謂與風水有礙不知鐵路佔地無多田壑墳墓不願遷徙儘可繞越不足慮者一○或謂奪內地舟車之業不知鐵路既成上而官墓紳富下而農工商賈來往倍形熙攘不獨無損反更有益　足慮者二○或謂費鉅難籌不知省自爲謀以　省而集數百萬之欵分責之各府廳州縣似乎咄嗟立辦不足慮者三○或謂恐敵人直犯內地不知輪路操縱自我先期擇要掘斷戍以重兵雖智者無所設施且 
 
 

Page 3

 
 
即與洋人失權海口被封亦有受其挾制不足慮者四　右陳鐵路之無言○一國家飭户部暨各直省督撫將軍議撥止欵若干以爲建築輪路之用　有不敷由各省招股勸捐○一招股份即照輪船招商局之例每股銀一百兩無問官民皆可入股○一紳商富户或報効或入股分可得鉅欵○一漕運以每年海運河運用欵提出一半作爲鐵路之用事成運漕逐年扣還可得鉅欵○一海關或酌提二成或酌加洋税以三年爲斷可得鉅欵○一各省錢糧完納之時每畆帶捐三四文以三年爲斷可得鉅欵○一鐵路成後陸路設關可得鉅款○一輪車往來脚價可得鉅欵○一照西人所估每輪路一里約須中國銀六千兩一省至多分任千餘里如前各項集欵詎難蕆事○一前各項不足再借洋債逐年分還　右總鐵路之經費 
[法艦進口]  
　　○昨早十點鐘時又有三枝　法蘭西兵船一隻進口停泊虹口下海浦云 
[日廵洋]  
　　虹口下海浦地方所造捕盜艇船四隻陸續下水均經列報兹悉已將艙內裝修完好擇於本月二十日出口廵緝矣 
[雷殛紀聞]  
　　○昨日上午十點鐘時天氣　　陰雲四布至十二點鐘時大雨如注電聲隆隆旋聞霹靂大震雨止後查得英租界新衙門西首新仁興里寧波人王姓家被雷擊去墻頭一角倒地立穿一孔或謂有毒物遭刼擊入地中未知然否當時王姓家有四歳小兒與其母同在樓上聞硫磺氣甚惡兒受電驚面作青紫色氣不絶如縷一震之威乃至于是又聞老閘大橋北是某　爐之烟囱亦被雷擊破云 
[鄉人苦况]  
　　○滬城藥王廟施醫局係關道憲捐廉創設以三閲月爲度歷任均照辦在案本年因經費不敷祗准極貧苦之人給藥一次日前有日暉港之鄉人到局請診並請給藥局中予以憑據令往衍澤堂取藥藥店夥照方核算應需藥錢四十八文即謂鄉人曰局中每方核定核錢四十文今多錢八文須由爾補出鄉人身　不名一錢祗得到局訴明又令往姚泰山堂取藥則核價需錢五十二文鄉人竟不能贖藥而回 
[玉汝於成]  
　　○昨報唆説可惡一節前月又經蔣明府復訊沈朱氏等各執前供明歷謂沈德明曰此案本縣訪查的確鄉間亦衆口一詞况據爾沈姓宗族及紳董公禀命稱沈翠琴實配與張錫卿並無異議今衆供確鑿爲爾一人指唆十餘人　遭訟累爾之居心險惡不問可知爾若實供本縣從寛免議如乃人狡定辦爾死罪沈德明始供沈朱氏將女出帖婚配張姓事固有之乃因媒人辦理不善財禮未曾付齊娶期未至而張先搶親致翠琴欲投河覓死故沈朱氏懷恨不願與張爲姻親因此涉訟蔣明府謂沈朱氏曰沈德明現已供認爾尚有何辨該氏亦只得供與沈德明同並稱我惟收銀飾四件其財禮洋四十八元並未收到明府謂翠琴曰爾　業已供認爾何堅執若此翠琴供詞吞吐似　含羞之明府仂各人征暫退獨問翠琴曰爾意若何儘可説明爾如嫁張姓本縣當准如所　翠琴稱張姓先期搶親因此涉訟　既水落石出我亦不敢不遵但既歸張姓之後恐受姑與丈夫之凌虐不可不慮明府謂此可無虞仍傳進各人訊謂張錫卿曰翠琴已聽本縣開導此事皆因爾先期搶親致有糾葛不能歸罪於翠琴如此後爾與母等有將翠琴凌虐情事須將爾究辦張稱遵諭明府衡情酌斷着張再送沈朱氏財禮洋五十元擇期迎娶原媒鍾晉邦葉金發辦理不善各責八十板沈德明既據首先供認從寛免責完案從此兩家仍聨姻好永斬葛藤皆明府細心折獄之所致也 
[盜犯送縣]  
　　○前有金洪生投上海縣署報遭盜刦開單請追由捕役獲到盜犯供出在逃各黨之姓名在案兹由英會審公廨捕役張福查明明案犯劉子雲現住寳善街順興客棧即帶同副役知照捕房派同包探前往拘獲并有與劉同處之張德順徐慶祥周德勝皆係湖南人形狀可疑一併拘　公廨又在劉身畔搜出黄帛一方即由黄太守備文送縣歸案訊究 
[枷責並施]  
　　○上海道邵觀察札飭會捕局密拿著名流氓先後送縣均登前報前日黎邑尊訊據張德福供稱在鄉雖租屋與津人居住但我並不入黨邑尊問刀械何來答稱不知邑尊問陶關通爾前曾强搶婦女犯案重辦仍敢爲匪耶陶稱現已改過不敢爲非邑尊謂魏茂茂周來順等爾等在浦東一帶糾黨横行目無法紀若不嚴辦不足以儆飭將張德福責二百板再枷一月陶關通責五板魏茂茂責四百板周來順責三百板用三連枷發頭門示衆邑尊問津人魏真爾前因犯事責辦遞籍復敢潛行來滬實屬怙惡不悛　究竟與李占鰲等有何仇怨糾黨械鬥魏真答稱　我兄魏七與李占鰲互奪戲館茶房生意爭鬥我聞信來滬理處現在並不犯事被捕拿送邑尊飭將魏真重責五百板管押候示 
[法界公堂瑣案]  
　　○前報葉小園控東洋車夫王金章將其弟媳推至斜橋一節昨晨翁太守臨捕房時將該車夫提案研詰據供寧國府人到滬祗有一個月光景住北泥城橋外本在英界自來火行做小工近推東洋車有五六天翁太守詰其因何將婦人推到泥城橋外答稱實緣不識路途之故及再　詰則一味含糊太守　先掌頰四十下下期再比○逃妾一案前期將奚氏女解送公堂翁太守着暫寄堂在案昨晨提其母奚潘氏媒　王張氏詰其本着交保料理因何躭延不保挺身試法實屬可惡王張氏供稱染病沉重况無親戚有誰來保奚潘氏亦供管押到今外面無人通信安能覓保翁太守謂媒人有四五人何竟不來通信况奚潘氏係有兩子豈亦不來看視耶總之爾等之意希冀挨延數堂可以擱起情殊　惡　將奚潘氏掌頰二十下仍交保奚潘氏稱洋元實是張姓用去小婦人祗用洋十元乃備脚桶便桶與女翁太守謂然則亦須將張姓交　下期如　人洋交　再行嚴比 
[發通州電報解順天周小棠大京兆賑銀藥丸]  
　　○順天府尹大堂周電鑒前奉覆電謹悉實收五十張憑電向藕汀兄領今裝招商局保大輪　賑銀一箱計申公砝　銀一千五百兩又正氣九天中茶痧藥臥龍丹開關散救疫丹等藥共併裝四大箱另備函托天津賑局金苕人觀察轉解憲轅　　[  上海絲業會館籌賑公所施善昌上閏月十三日未刻發]  
　　右　者敝會館代募賑捐隨收隨解仰承各埠諸大善士助賑銀之外兼有助來正氣丸資並諸痧藥今日一併統解順天然詳審周大京兆來函知所寄之藥丸尚恐不敷應急嗣後如有大善士樂助正氣丸代合每百服一元一角痧藥臥龍丹如有樂助請從速交敝會舘下批解賑銀可一同解去救疫刻不待緩費小功大用特託登　報今又函致湖州託仁濟善堂紳董姚君守梅丁君小舫邵君秋士韋君吉人速即再行相合擅方正氣丸二萬服俟代合來再行解去熏蒸酷暑驅疫癘於將萌傳播良方望丹丸之遞劑疫區欣幸皆出自善士扶持也專此布告謹代災黎病者效棉乞募不勝呼籲待援之至肅此叩禱敬善安　　[  教弟施善昌頓首]  
[旅夜感懷回憶秀卿眉史即寄]  
　　○無聊旅館剔銀缸可正瀟瀟雨打窗忍説斷魂能入夢不堪瘦影自成雙傷離轉惜歡情薄解語空教密意　此夕　懷最難遣直拚牙管度新腔　别來意芷究如何往事思量奈楚歌　季痴原因恨絶江　情似比才多憐伊圖畫銷金粉感汝漂流悵綠波草草春風太無謂再生緣結　蹉跎　曾從夢裏證情痴夢好翻嫌入夢遲豈爲離多方罣念不因恩重也尋思徒勞精衛終銜石未死春蠶慣吐絲差幸尊前金縷曲淺　低唱有卿知　予有花事銷春兩詞一闋秀卿愛讀時吟誦之　記聽蓮漏響　東曲曲闌干面面風顧我難爲同命鳥如君合號可憐蟲敢忘柳折長堤畔還語花飛夕照中百感到來　自遣平安遥望慰征鴻　　[  柳隱詞人馬相如金閶作]  
[同人公餞唐君芝田北上謹呈一律送行]  
　　○送君北去意無聊擊筑狂歌氣自豪久棄　官慙苜蓿好傾美酒醉蒲　齊烟俯視入襟袖 
 
 

Page 4

 
 
燕月生凉湧每濤底事樓蘭多跋扈腰間自有必隆刀　　[  天南遯叟王韜仲弢未定稿]  
[送金吉石至日本即題其東海遨遊圖]  
　　○龍文鳥跡氣縱横碧峯滄海闌藝淸鴻濛寳迹收腕底此日人工皆精英筆百靈蛇造化奇一紙傳出神鬼驚驚人之筆不在世鍾李以後無繼聲三百年來流風絶何人拔　聞先登小儒銀孔如豆大足跡不與蓬萊經十洲三島憑夢想胸中早已無心兵老我頭顱四十載試問此此眼誰堪青今有金子鴛湖客頭角嶄然心聰明射雕靈手成書畫鷄林市上留淸名年來幽居不得志翻然欲作東海行繪圖徧乞名流詠示我好句先詩成我聞東海之東有神仙木公金母皆多情久思黄鶴借遊騎辟穀願與仙人爭今君過之必有緣爲我寄言白玉京倘得華山不死方歸來與我同長生　　[  閏月六日山陰伯年任頤初稿]  
[贈小樓主人即希正句]  
　　○知君得句便傳箋倚馬才高不讓先臣詰胸懷原落落右軍丰致本翩翩百杯邀月還同醉一卷臨風好獨研若此耽吟其絶俗令人仰望飲中仙　　[  子賡顧福基未定草]  
[蘇省撫轅抄]  
　　○閏五月初十日山東即用知縣田恂篆到奉山東撫憲委來蘇請領堤工銀兩候補　滕恩沛銷海運津局差又王銘吉禀知奉委騐收尚澤蕩堤岸工程　○十一日署淞北營恊鎭集席全由太鎭查哨囘即辭　候補通判王祖慶服闋禀到知州石和鋆松江緝捕囘　候補縣洪衍慶禀辭囘車坊厘局　准補青村營都司陳光全崑　太倉嘉定一帶查哨囘　管帶　標親兵水師營補用都司焦安邦吳江蠡里一帶查哨回　分發江蘇分缺先補用廵檢郭景熙山西人禀到五品銜候補班補用未入黄啓仁服滿禀到○十二日正任袁州恊鎭韓晉昌松江囘仍奉委管帶浙西鹽捕等營　兩淮候補運判孔廣杰揚州來　從九章學淇禀知辭奉臬憲委赴松滬緝捕差　藩憲譚明日傳見大小班十員　臬憲許明日止轅 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
