# 1934 - 234 - 4908751

 

Page 1

 
 
[新印各書籍發售] [  圖書集成局啓]  
　　欽定二十四史全書審洋五十元○欽定四史　實洋四元二角○隨園三十六種實洋五元○刑案匯覽洋七元○景　全書碼洋三元○資治新書碼洋一元五角○潘頤福　　朝東華錄實洋一元三角○王益吾咸豐朝東華續錄　洋二元五角○左文　公奏疏碼洋四元○　　三國　議碼洋一元五角○駁案　　碼洋二元○明季南北略碼洋一元二角○欽定六都處分别　碼洋一元二角○補註洗寃錄碼洋六角○康熙字典碼洋二元五角○三察醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐　客遊記碼洋六角○永慶　平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角○續中東戰紀洋七角○文學興國策洋二角○正續中東戰紀興國策合一部洋二元○時事新論六角諸君欲購者請移玉至三馬路申昌書畫室或申報館帳房可也此佈 
[論中國近日欲試士子以有用之學宜自典禮法律始]  
　　讀書萬卷不讀律致君堯舜終無術此言非虚語也三代盛王之政象魏懸書木鐸狥路國家之典章制度民皆曉然於心而士之出身加民者敷奏明試不尚空言故曰學而優則仕凡所學者皆仕之資也兩漢治猶近古西漢循吏庶幾　悌君子士大夫多以經術飾吏治所謂經術者古之陳迹也所謂吏治者則當時之典章制度也今攷太史令所屬童子百二十人習掌故而其時儒者亦類多研精吏治不拘墟於古昔觀買董晁劉諸人試策其胸中實能了然於天下大事故能言之鑿鑿自漢以降此風不復唐宋元明試士之制迭變如詩賦詞曲諸小道無論矣卽經論經説陳義近古非不曰聖賢之遺訓在是卽帝王之遺治在是也然而孟子不云乎徒善不足以爲政徒法不能以自行善者亘古而不變者也法者與時而俱變者也誦習聖賢帝王亘古不變之道而以施之當世扦格難行已非所以爲學非所以期士况夫其所誦習者於聖賢帝主亘古不變之道相去固不啻霄壤也以此試士實爲棄士豈徒所習非所用所用非所習乎今中國最要之書有三曰大清通典也大清通禮也大清律例也此祖宗朝之所以肇造方夏而奠定海隅也此開國以來諸名臣之所以訏謨定命而宏濟蒼生也多士之所宜誦習熟急於此不此之務而高言經史泛濫詞章終身沈溺於不急之務而自甘爲無用之人幸而釋褐登朝列名仕牌倉猝讀律曾有幾人自是厥後一切當官之事不得不以胥吏爲導歸矣胥吏本周禮府史胥徒之流國家設官以治民卽不得不設吏以佐官漢世蕭曹由刀筆吏起家爲此中最上人物終漢之世名儒傑士類皆由徴辟爲椽吏是漢治之所由隆非特官多稱職亦由吏尠翫法故也六朝以後儒者恥爲吏於是吏胥之任專以屬之郡邑無賴間有長厚之輩出於其中亦末由自見吏之爲弊更僕難數所謂清官難逃滑吏自昔云然顧未有舞文結黨内外上下聨絡把持如今日之甚者則以今之爲官者更不知有典禮法律故也天下盜賊之患可去敵國之患可却水旱災荒天變人事皆有可以挽回惟吏胥之患固結而不可治由其例案之熟法令之嫻官之辦公惟此輩是倚城狐社鼠薰捕無由論者謂中國之天下爲胥吏之天下豈激論哉雖然吏之聰明非過於士也吏能熟例案嫻法令士何獨不能之士能之卽官能之矣官能自熟例案自嫻法令彼吏胥雖黠亦將廢然失其所恃可以舉數百年來之積蠧鉅害如距斯脱此其權在上之試士比歲以來言者囂然因宵人漏師邊事偶挫咎及於人材之窳陋謂將疾呼而痛創之并推原於選舉之拘牽謂將更改而核實之此其説殊偉甚然其所擬以更改者第渾言之曰時務也夫時務亦詎非士之所宜悉然而博文約禮必有一定之準則而後可以遐觀夫一世高譚夫五洲否則詳於遠而略於近鶩其末而忘其本域外之事可以摭拾牙慧人云亦云而於本朝之制度典章茫然不知其端緒所謂　世之略固如是乎是故欲中國多辦事之官必多解事之士而後可欲多解事之士必先讀有用之書而後可誦習三書非難事也誦習之後從而試之則識見清根柢立矣然後從事於聲光氣電之學歐亞非美之情庶其免於躐等之譏哉 
[户部催解欠餉摺]  
　　户部謹奏爲本年京餉已屆初限請旨嚴催報部以供開放恭摺仰祈聖鑒事竊查上年十月間奏撥本年京餉銀七百萬兩嗣因部庫存欵無多每月放欵甚鉅當於本年三月間援案添撥銀一百萬兩共銀八百萬兩均限於五月前解到一半年底一律解清先後奏准行知各省關遵照在案今查截至本年五月底止除劃撥及已解報解過半並劃撥已解報解起程及半各欵外其解不及半曁絲毫未解各省關本應分别叅處第念本年五月以前放欵尚無貽誤仍請照案暫免開叅總計本年原撥續撥京餉各省關未解共銀四百八十七萬五千餘兩分晰繕具清單恭呈御覽惟部庫現存正項爲數無多開放時虞不敷各省關若再報解遲延實有支應不及之慮相應請旨嚴飭各該督撫將軍鹽政藩司運司鹽道監督等各將未解京餉赶緊陸續提前解部以供開放統於年内掃數解齊倘敢諉卸拖欠致誤要需臣部定行照章叅辦其現在解不及半及絲毫未解等處經此次奏催後仍不完解卽由臣部隨時指名嚴叅謹將催解京餉緣由恭摺具陳伏乞皇上聖鑒謹奏光緒二十三年七月初七日奉上諭户部奏請旨催解京餉一摺本年京餉原撥續撥共銀八百萬兩截至五月底止除劃撥解列及報解起程外尚欠解銀四百八十七萬五千餘兩現在部庫支絀應放各欵均關緊要所有各省關欠解京餉亟應全數報解以應要需著該將軍督撫監督等各將欠解銀兩赶緊陸續提前解部統於年内掃數解齊倘敢諉卸拖欠卽由户部照章叅奏其解不及半及絲毫未解等處經此次嚴催後倘仍不完解卽著户部隨時指名嚴叅欽此 
[監臨抵寗]  
　　江南文闈監臨江蘇巡撫趙大中丞於本月二十六日乘輪抵寗先一日飛電傳來闔城文武均出郭迎接次日憲旌蒞止督標城守兩營兵弁俱在江干站隊鳴鎗致敬各官次第登舟呈遞手版中丞一一接見少見命駕入城至淮清橋察院衙門駐節 
[湖郡開礦]  
　　浙省舉辦開礦之事始於衢嚴次及温處寗紹利之所在人共爭趨紛紛禀請試辦然一年以來著有成效者甚屬寥寥蓋由所採礦苗類非眞實以致徒勞無益本年夏間湖郡官紳延請礦師在武康長興等山尋覓礦源禀請開辦撫憲批示准行後卽委候補縣盛大令鼎彝前往查勘蓋大令於礦務情形素稱熟悉辦理亦極精詳故也刻下大令回省當將會同礦師採勘緣由及開挖所在繪圖貼説并將所取銀苗呈送撫轅試鍊較之他郡實爲眞切想　來必能獲利也 
[緝獲梟非]  
　　嘉興訪事友來函云巡鹽水師營在某鄉緝獲梟匪兩名於前日解送來城投嘉興縣禀明飭卽 
 
 

Page 2

 
 
收禁以待提訊懲辦 
[洋油設局]  
　　浙江嘉屬銷售洋油甚廣近有候補縣睦明府來禾集股創設洋油總局所有厘捐向總局按月認繳外縣設立分局各鋪欲售賣洋油須向總局購買方是官貨否則科以偷漏之律近聞平湖縣屬經巡船拿獲私油數箱船夥不服兩相用武巡丁受傷一名禀明總辦聞俟新任劉總辦接篆後請爲懲究 
[日相謝世]  
　　日本後藤伯爵患心臟病纒緜床第間醫生百計調治迄未奏效遂於東歴八月四日逝世後藤伯向居樞要三十餘年厥功甚偉日王嘉其勳績賜以正二位蓋所以寵榮之者至矣 
[日臣受謗]  
　　日本大坂朝日報云大偎外部大臣辦理交涉事向稱手叚最高前者火奴魯魯拒日民不准登岸大偎氏一得消息卽派兵船前往保護並與彼政府據約理論其辦理之神速實足令人佩服乃數月之久火奴魯魯絶不理會且附於美國以爲負固是政府無從收拾大偎氏之所謂手叚高强者又安在哉由今觀之則不如當日不舉辦之爲妙也朝日報之言雖如此但火奴魯魯之思附美國久存此心適日人爭此一事駸駸乎欲懾之以威故决計附美日人自中東之役趾高氣揚以爲火奴魯魯蕞爾小國兵船一到不難就我範圍不料附於美國竟置此事於不理日人畏美之强盛莫可誰何雖虎頭蛇尾實亦關乎强弱之勢有所不敵非謀國者之過也而日人不自量度歸咎於執政人語涉譏諷嗟乎秉國之難中外不同一輙哉 
[新艦竣工]  
　　日本有新造之艦一名富士一名八　均已竣工富士於東歴七月三十一日騐行八蔦於東歴八月中旬騐行騐畢泊於新嘉坡香港諸港然後駛回日本 
[再查集股]  
　　鐵路集股已登前報兹接京師采訪人函云李文山觀察鐵路集股雖經胡雲楣京兆飭大宛兩邑尊騐明股本有商號聨名互結而直督王䕫帥仍恐其中有不實不盡處復飭京兆再委兩縣詳細查明出具切實考語方肯代奏故准否興辦迄今尚無確音至所辦之路或云蘆漢或云蘆淮或又云蘆鎭傳説紛紛亦莫能指其實在也 
[閩中小火]  
　　福州訪事人云鼓樓前隆興布店於本月某夕不戒於火遽兆焚如急卽撲救未至处及鄰居亦云幸矣 
[嚴緝包税]  
　　福州訪事人云有藍連成者平日專以走漏私茶爲事串通各卡司巡從中舞弊歴經局憲飭拿有案去年又包辦閩安關茶片末小税獲利不下數百金刻爲南臺税釐總局督辦何碧鎏觀察訪聞飭差嚴密查拿想如此雷厲風行該棍當不能漏網矣 
[兇犯獲案]  
　　福州山兠街有地棍綽號和尚年甫而立兇横性成里中某氏婦半老徐娘猶存風韻和尚與之往來情好甚密本月十一之夜氏之夫弟某甲貿貿然歸嫂叔正在暢談和尚忽推扉闖入甲堅拒弗納麾之使去和尚忿甚至某屠夫家借取利刃重至婦處叩門時甲尚未去猝不及防遽被戳死里人畏其兇燄聽其揚長而去嗣經報知侯官李大令前往相騐正在緝拿詎和尚猶瞻敢至氏之嫁女家聲言我將爾叔砍死如何尚未來報氏之女詭言安慰并進小食欵之一面遣人報官遂捆縛送案李大令提訊時和尚以此次被擒由女設計反誣指其女亦有姦情大令痛斥之女之夫壻亦在堂待訊引爲奇辱請官斷離大令以和尚挾恨誣扳再三開導喝將和尚重責二千餘板臀血横流繫諸犴獄嗣女之夫壻回家以爲此恥雖盡西江之水不能洗濯持刀欲刺其妻幸經旁人勸阻未受傷夷女亦以無可自明投環數次雖遇救得免而伉儷間尚不能和好如初 
[閲卷徇私]  
　　福州鰲峯鳳池兩書院因本屆大比之年七八兩月官課各士子均因秋闈未畢併入於六月官課中故六月課得膺高列者膏火可領三個月於是各向閲卷官投遞條子夤緣前列以致示發案前名次批語早已散傳各處有不平者遂至糧轅投禀儲憲唐蓉石觀察遂另請委員秉公覆閲想此番評定甲乙當可以孚士論矣 
[盲人入館]  
　　日本仿照泰西設立盲啞學院日前有臺南陳平恩蔡溪二人年約十七兩目盡盲附舟渡至横濱願入盲啞學校衣服已改洋裝惟種種之髮則仍留而未去也 
[編列士兵]  
　　日本在臺灣募集土民練習兵事名爲臺灣土民兵幹部練習所設本部於宜蘭支部於埔里社臺東等處各部計募八十名練成勁旅東歴本年十二月一日起募至明年三月三十一日截止以便迅速成軍爲干城之用也 
[日人暴虐]  
　　客有來自漳泉一帶語諸本館派駐八閩訪事人曰彼處流民甚多在沿途爲伍員之乞食顛沛情狀慘不忍言詢所自來據言向時寄居臺灣上月間日人忽傳虐令凡係孤身之客在臺無家密者立時驅逐出境勒令下船送入内地約共有三千餘人尤可憐者被逐之人雖有財物亦不准携帶分毫祗准徒手而去甚至聨有眷屬者亦不加察同遭斥逐一時婦挽其夫子哭其父凄凉之聲震動山谷日人竟置若罔聞噫殘酷若是眞全無人性者矣 
[假期將滿]  
　　鄂省自强學堂肄業諸生前因天氣酷熱提調各員著令一體放學兹者秋風薦爽暑氣全消督憲張香濤制軍牌示令於八月初五日入學蓋恐爲日太久未免荒疏耳 
[武林官塲紀要]  
　　浙省文闈修理貢院及内外供給事宜前經藩憲札委仁和蕭藴齋錢塘吳小村兩邑尊總理其事現在一切工程將次告竣業已煥然一新日昨兩邑尊及帮同照料之總捕同知孟香圃司馬親臨貢院閲視一過俟修整齊備後再請大憲親往覆閲○岱山緝私一差由運憲世都轉委廖副轉宇泰接辦餘姚緝私委王副轉維煜辦理并委赴上海稽查食鹽銷數以重課項○開化縣屬之華埠厘局總辦現屆瓜代之期由牙厘局憲委候補同知葉司馬元芳接辦○租界發審委員劉司馬頌年奉札在該處設立理事局專司稽查以防宵小混跡又同知朱司馬錫傳奉道憲札委駐關查税於十六日到差○主司徐吳兩星使將次抵蘇故撫憲特委武巡捕二員一係候補守備何登龍一爲外委王金榮前往迎接 
[商輪逃没]  
　　西報云檳榔嶼中國商人有輪船一艘名祥海定於七月初九日在日本馬崎裝煤運往香港甫出口忽遇大風在海中浮沈四日被浪衝激水入機器房中高及六尺以致機房之火盡被淹滅船亦不能行駛船主見此情形遂以槍自行擊斃船上水手及搭客等計共有三十二人以救命大杉板備齊食物放入海中相約避命不意洪濤洶湧大杉板又被衝覆食物一切均付東流後由西國三管輪一人及四日本人四印度人二華人放一小杉板偕登其上餘二十一人仍在輪舟移時輪舟沈没二十一人均葬身魚腹中而三管輪所駕之小艇祗有二槳駕駛不能得力又無飲食之物自分已不能生回詎漂流數晝夜得遇一中國船爲之援起於二十五日載往寗波尋至上海爰將覆溺情形報知英領事署語云行船走馬三分險觀此豈不信然 
[憲委蒞申]  
　　新簡常鎭通海道長久山觀察由京南下道出滬江以長發棧爲行轅本城文武各員咸往恭迎如禮 
[會訊租船結案]  
　　英商信隆洋行與支應局租船轇轕投詞呈控兩江總督劉峴帥特派前署常鎭道蔡和甫觀察來滬與英總領事韓能君於上月初二日會訊迄今已有三十五次昨爲第三十六次會訊而案亦遂結午前九點半鐘承審官蔡和甫觀察偕英總領事韓能君副領 
 
 

Page 3

 
 
事薩允格君蒞廣肇公所升座被告所倩律師担文曰昨日所云江寗船及哄騙一節已經申明惟另有幾件關節原告白納前曾供明寫假信與雷税務司索欵徐委員並無假憑在彼此事倘在英國常用蠟丁文案中如有一件虚假卽件件虚假此一定之禮一千八百九十六年八月廿五日徐委員有極詳細禀詞與現在供詞顯見其時萬不料有今日涉訟原告與雷税務司之信卽露出假意筆跡不過想至海關領回銀子耳伊自已料不到錯處前堂江寍船主美四供過此船頂好所有哄騙一節好比小孩在母肚未出已死其時哲總領事旣不照辦須查明兩造是非初控之時可以不准令其自和爲是據我意當時原告亡倩威律師領事祗須寫信與我來署有事商議我亦愿往條約所載如領事官不能勸理再請中國官會訊當曾道臺拜會領事時不過請問二句話一句問白納可是英人一句合同上可曾來簽字否並不問過别話後江寗船主美四收到威律師洋一百元後有人使伊騷擾中國兵船美四奉命後卽將柏油在船廚房中燃燒其烟由大烟囱透出並假裝起錨引動中國兵船來爭閙非有意如此而何白納口供自説屢向雷税務司懇求許爲中國償還索欵銀十二萬兩税務司云允給九萬兩後被上海道阻住等語現今雷税務司來堂説過白納之言盡是虚假這卽原告不顧大局利害原告又云不論何事皆徐委員囑伊所做所有一切帳目之欵徐已允許又云徐向與原告通連此事並無實據徐委員担保買辦銀兩原告自書一切憑據都在徐委員具禀南洋大臣禀中因徐亦忠厚性誠又不識洋文原告不應如此待伊原告初時朦歟徐有身家何以後來徐與原告作保銀一千兩此後原告卽在外間播揚使徐與籌防局反背徐後知被騙不肯上鈎所以原告在南洋大臣前控告此案公事繁屑並非爲武寗船機器一事白納有意欲壞騐船師沙禮之名武寗船有一日不能開行後將爐門關好立刻就好開出照黑去白云船上俱用無用之人開往漢口三次第三次壞抽水機雖壞修費祗須五百元其船實好祗要好管輪及好包者無大碍其頂要緊者原告開出許多帳目逼南洋大臣償還串謀哄騙卽被告禀中載明白納自已説過未做合同以前未曾來華時兩年前初則在司馬帶扯地方國皇處欲謀未成後又往嗬囒公司又欲謀未成後欲謀怡和生意亦未成末次做此四船之事不料接手之後竟辦成一極大控案之事至保納與白納合股一文資本且不出實屬好運氣内有幾件事一伊等各無一文資本二各口無經理人三無馬頭棧房四輪船事未閲歴過伊等自作自爲不顧利害因此空手得輪船四只並不與被告憑據當初租船時白納哄徐委員白之妻極有身家引誘將船租下後來無處設法銀錢前十天告徐如再無錢祗得不成此時徐進退維谷後租船契批准如不成徐須受累後祇有一補救之法原告央徐在賈辦處作保銀千兩方可做事隔二禮拜白云現已有錢可請騐船師騐看船上各人薪工較别人便宜管輪人無執照不能勝任時時壞船因用煤太次以致不得正氣之故四船早已註明不能改作商船開行兩月之後白納欠各帳甚巨七月底行中拮据萬分被各債主逼勒因此原告做成胆大如天之事七月廿五號做出索欵向徐索討徐向白索細帳票據後原告屢屢懇求徐應允銀五千餘兩因銀未付後將船駛出香港出售等情欲嚇南洋大臣武寗抽水機器壞要修費銀五百兩應得修好何以至今仍未修理武寗船之壞法所供各節極奇黑去白何以早知要壞大約各機器不壞不能向籌防局索欵此係曖昧之事原告初則欲索銀一萬二千餘兩三禮拜後忽跳至二萬五千兩此極聰明人所做再至哲領事前簽字蓋印先後兩船如打一勝仗無異手持領事有印之單與徐委員看欲使伊見信後中　官家一定不肯償欵另有一更大事將寗州開往香港原告想不能瞞人方始寫信與曾道白納之意逼住兩船索欵卽可扣船又想新　建開往香港毫無疑議因此不懷好意設法要錢後寗州由香港衙門扣住伊等私下會議禀請領事行文上海道請公正人公議原告不允看來原告並不要公道只要銀錢此原告行爲現旣到堂自洋人來華此等事從未有過有人云白納早已説過這事被告第一年租錢休想收到一文因與兩個大流氓做事况中國在伊大指之下尚有許多浮開之帳一月之中浮開九百餘元之多所有在一千八百九十六年徐委員允付伊銀五千五百餘兩現應對除原告有極大數目應付被告一被告現在並不欠原告之銀二現請堂上斥其所索各節虚假哄騙三原告情實串騙被告將原告控案註銷給被告因此受虧各欵將船立刻交還徐委員並謝蔡觀察能忍耐審問此案閲歴已深係中國極熟洋務大臣前經出使美國及日斯巴尼亞國上憲派此大員訊問極難之案可見南洋大臣知人善任再謝英總領事韓能君副領事薩允格君繙譯傅夏禮君均各辛苦異常言畢蔡觀察答云此係奉上憲委辦之件理所當然請轉囑兩造靜候詳細禀復上憲秉公核斷中西官互相退堂此案遂結訊畢已十二點鐘矣 
[金案禀銷]  
　　德商德華銀行控瑞昌順金店倒欠空盤標金一案兹悉虧空二十餘萬兩且瑞昌順早將店業盤與德大現由德大向德華銀行妥商賠銀德華亦肯認虧刻已料理明白兩造各禀請銷案無庸會訊矣 
[邑令騐屍]  
　　包探黄四福在英公堂禀稱俞祝氏之媳昨晚忽然身故鄰人咸謂祝氏毆打致死投報捕房經小的往查知曾倩陳福來挑痧故一併傳送請究俞祝氏供媳婦實是患痧身死曾倩陳福來挑治無效俞恊琴供是祝氏之子妻子實患急痧並無别故鄰人悞爲毆斃業已報縣求鑒陳福來供爲薙髮匠俞姓來喚挑痧及小的前往已經氣絶究竟如何小的不知叩求鑒核翁明府商之衛繙譯著一併送縣辦理昨午黄大令升坐花廳提訊俞祝氏供寗波奉化縣人年五十九歲來滬已二年藉揀繭子度日媳婦張氏向揀棉花於二十日將揀花之牌遺失至家略加訓斥廿六日囑彼做鞋不允因此掌責數下至昨日忽發忽痧當倩某甲挑治無效復倩薙髮匠陳福來挑治勢已不及因此斃命實無凌虐情事求鑒俞賢成卽俞協琴供年廿九歲向爲泥水匠妻子張氏於去年成婚餘供與母同地保陸朝江供昨晚奉捕房傳喚知悉後卽派夥前往看守今特來案報求詣騐大令得供謂旣據並未凌虐何致遂犯衆怒其中顯有别情判候詣騐後再行核奪旋於四下鐘時命駕出城前往詣騐旣升座飭提同居之徐慶云及妻姚氏至案詰問供稱姑媳爭吵後卽聞其媳斃命據云係患急痧迨喚挑痧匠陳福來到來已不及救治矣質之俞祝氏及俞賢成堅稱患痧身死大令命仵如法檢騐喝報並無傷痕委係患痧身死大令親自離座看視無誤判左右隣人及挑痧匠陳福來具結飭伊夫收殮騐畢已六點鐘遂鳴騶回署 
[密訊要案]  
　　昨日上午十點鐘法讞員鄭大令會同何繙譯到堂密訊要案命將各犯帶入文案房内隔别研訊關防嚴密供詞無從照錄至十二點鐘訊畢仍命還押所有不及訊問各案著一并帶回捕房俟下期禮拜六到堂集訊 
[略受虚驚]  
　　美界百老匯路第一百六十號門牌某姓屋内懸有三連火油燈一盞前晚七點半鐘燈繩忽然中斷燈卽從空墜下遍地皆火一時駭極不知所措幸其時尚早鄰人聞聲畢集襄同撲滅不致成災然吃驚已不淺矣 
[提人未獲]  
　　前據閔行鄉人金兆環控被吳炳　拐賣伊子一案迭經黄大令研訊飭差　同蟻媒王周氏張沈氏指提買孩之粤人到縣訊核前日該差投案禀稱帶同該氏往提詎粤人已遷避無跡求請核示黄大令諭將該氏仍交官媒看管候再核奪 
[解犯過站]  
　　南匯縣賭棍張家生因犯案纍纍經汪明府拘獲訊實解府勘訊詎張忽翻供由府發回原縣再審昨日由申過站解役至上海縣投文禀請寄禁黄大令卽諭收禁候備文派差護解 
[倒屋傷人]  
　　本城西馬橋相近有陳姓平屋三間已年久失修邇有木匠借以鋸木前日忽砉然一聲從空倒下致各鋸匠不及走避壓傷六人現已延請傷科　清末識能無性命之虞否 
[賽燈誌盛]  
　　本邑南巿　　　　建難並賽會情形已略紀本報昨日該業中人設壇於泉漳會館延緇流十餘輩誦經理懴梵咒聲喧檀 
 
 

Page 4

 
 
雲繚繞迨至午後濃陰潑墨雷聲隆隆各行仍興高采烈排齊全副儀仗鐘鳴五下由沿城脚起馬計久和來儀永泰立成恊成義泰同泰等共九家均照路由次第舉行前導旗鑼牌傘金鼓寳蓋有冲風馬太保馬二疋係雇北里胭脂与上鳴箏嬌歌宛轉後隨繡球燈獅子燈等各樣燈彩五光十色奪目輝煌更有彩蓮船七艘船中紥成京班各劇玲瓏巧妙儼奪天工又有檯擱十餘座扮成各色新巧戲劇每起前後間以號斗二支鑼鼓一班笙簫迭奏聲韻愆揚更有扮成各樣神鬼現種種怪相幾如入酆都之城令人迷離恐佈繼有醫卜星相魚樵耕讀等無不惟妙惟肖栩栩傳神其餘各色燈景不能盡述凡會過之處紅男緑女白叟黄童幾如蟻聚蜂屯更無容足之地保甲總巡鍾受百明府深恐流氓肇事特派勇丁局差在沿途照料外復親率丁差在要隘設座彈壓以免匪徒乘機攫物十六鋪南北中三局曁二十三七巡防局委員均派地甲勇丁隨會彈壓故雖擁擠不堪尚不致有攫簪隨珥等情事也 
[禁賣野味]  
　　本年三月間法總領事以時近夏令傳諭租界不准出售野味蓋恐食之易成疾疫以昭謹邇來查悉三茅閣橋一帶源興和興豫順各菜蔬店不遵禁令仍有售賣野鷄等物飭探查吊帳簿並將店夥陸阿四等數人帶回捕房昨禮拜四堂期解請鄭大令何繙譯訊問陸同供適因不在店中學中徒不知禁令無心悞犯以後不敢再售大令與何繙譯會商著各罰洋廿元以後務當恪遵禁令違干重究各遵諭而退 
[澤及幽冥]  
　　節屆中元本堂常例啓建醮壇三日施放燄口一堂賑濟堂中歴年已故老民以及陸無祀孤魂所需經費蒙唐傑臣樂助洋五元南順記號洋四乃　潤堂徐愼裕號餘大莊周蓮塘陳可良戴耘來敬德堂徐劉東峯八户各洋二元小樓主人泰隆帳房昇昌號可熾順號湧記新順記王欣儒振元號生昌號九户各洋一元老悦生洋五角又各户錠票折錢廿九千五百六十四文得衆人緣仗菩薩力香花供養鐘罄交加誦如來船若之經免若敖餒而之苦幽冥有感功德無涯[  滬北廣益善堂葉成忠嚴信厚施則敬唐榮俊謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[清理街道]  
　　保甲總巡鍾受百明府前奉關道憲劉康侯觀察札委清道事宜會經出示通衢並命地甲等掮牌鳴鑼命每日傾倒垃圾以上午十點鐘爲限如有逾限者罰洋兩角無如日久玩生昨日午後有南巿萬聚街陸姓豆腐店將垃圾倒在街心被查街者瞥見上前喝阻陸反持蠻不服立卽禀知局員蔡蓉卿二尹二尹大怒正欲提訊嗣由旁人出爲勸解願照章罰洋二角繳局始得免究又供生碼頭某姓豆腐店内將豆渣堆諸街心亦爲巡街者將店主拘局照章罰洋了事 
[英界公堂瑣案]  
　　二百九十七號華捕拘解某包探夥徐應生夏明德王富到案禀稱日前有陳裕生失猪一頭經徐等尋見强索　　元並又向鹽販馮阿二衛月卿藉端拆梢洋二元爲小的查知拘送請訊楊樹浦黎副捕頭亦請將徐等查辦陳裕生等投案申訴前情質之　　生等三人同供不敢拆梢叩求大老爺恩典明府判各押捕房兩個月並追繳洋八元○包探倪順泉禀稱竊賊錢阿正李春文李阿三楊阿　　先後竊取陸金生梁阿仁及西人阿柯等家油衣布衣舊鐵等件報捕後經小的拘獲起到原贓送案請究陸金生等投安領贓質之錢阿正　　認行竊惟求恩典明府判令各押三天贓分别給還 
[美界捕房瑣紀]  
　　昨早有甲乙二流氓相與至方九霞銀樓欲辦赤金戒指二隻揀選旣定權之計重八錢數分掌櫃者正在核算　　將戒指攫取奔遁追之不及爰投各捕房禀報虹口捕房捕頭得禀立卽飭包探嚴行查緝務獲究辦○前晚有第一午一百七十一號東洋　　客馳至虹口蓬路適遇四輪皮蓬馬車迎面如飛而至東洋車避讓不及因之互相碰撞東洋車輪大受損傷旋將馬夫扭送捕房控訴捕頭判　修理費洋四元了事○前晚有西國水手某甲由百老匯路某酒肆沽飲而出時已酩酊大醉仗麴秀才勢沿途百般滋擾旋經九十九號印捕拿送捕房禁押一宵俟其酒醒開釋○昨有龍昇牛奶棚之裝送牛奶馬車馳至百老匯路三百廿八號華捕見該馬背肩各處有傷因卽　入捕房捕頭因其初次姑免深究 
[金陵官報]  
　　七　二十一日淮揚道謝元福皖南鎭李占椿均見辭安慶恊劉先文到見江寗縣趙禀知赴南鄉相騐○二十二日户部主事袁緒欽會先鋒官陳煦　　知服　回富江寗縣趙禀知赴南鄉相騐回請補安東縣李瀚鋆銷措資假謝委文闈簾差縣丞章濬到由揚來叩謝奬　府經歴胡念祖由高湻押運闈米來寗已赴供給所兌收藩轅牌示徐州府經歴員缺前經請以舊海防新班卽補府經歴楊元勳咨補現奉部覆准自應飭赴新任○二十三日正任上元縣陳謨由京引見回龍山營軍千　吳有謀均到參　徐洪貴夏能勝遊擊許金勝世職鄧紹貴均奉示騐看内閣中書曹元弼到湖北來通判邱光燦專丁來省禀知因病交缷祁門茶厘局差並請假就醫知縣江薙奉府委赴句容查勘秋災調補渦陽縣歐陽靄廬江縣張琴安徽知縣萬瑯南陵縣縣丞孫達均到奉調簾差亳州營都司劉吉榮叩謝飭知赴新任宿州營守備吳大祥叩謝卽辭回任 
[皖官報]  
　　七月十七日四川北鎭何乘鏊到廬江人由京來赴南京委署太和縣王樹中知奉湖北賑捐局奬賞同知陞銜知縣袁學昌直隸州判錢宮　均知奉委赴銅陵縣查勘秋成州同潘福增知奉委赴貴池縣查勘秋成○十八日卽用縣王從禮另補縣知劉家序均赴金陵簾差候補知縣袁學昌辭赴銅陵縣查勘秋成府經羅鼎華风史蔣紹誠巡檢沈秉熹姚步青梁玉書均辭赴南京文闈差向俊華到由滁州措資回○十九日牌示候補從九張錫慶委署定遠池河司缷辦太白厘卡知縣馬　光到懷寗長楓司鄒錫紳辭委署太湖百沙司張秉純謝超委候補同知劉耀增巡檢任坤山均辭赴金陵文闈差並解謄錄夏仁澍知奉臬台委代查北門外街道州同潘福增辭赴　池查勘秋成從九施邦達到起服來省典史袁啓祥謝超委一次記功二次○二十日牌示新選祁門縣吉元飭赴新任卽用知縣王嶽松請補　遠縣委辦皖北土藥　局提調直隸州王大慶到清賦委員福建候補同知鄧加縝知奉委赴廣德州公幹候補直隸州態祖詒辭赴和州訊案府經戴樹滋到由籍請咨註册回並奉江安糧道飭知解漕糧河運案内詳淮奬給勞績班儘先拔署優缺一次縣丞楊塏辭赴金陵文闈差主簿潘文瀾知奉臬委稽查西門城吏目吳繼昌知奉營務處委辦防軍洋藥局朱汶瀚謝超委二次○二十一日缷辦石　厘卡知縣姜良材到並知奉委辦鳳凰頸釐卡正陽關税務知縣郭集馨到並奉調簾差缷任太湖後部司吳鈞到卽用縣朱本辭赴金陵簾差候補知縣李文斛辭奉府委赴　城縣會訊案件縣丞程廷琛巡檢馮葆眞均辭赴金陵文闈差夏仁澍知接代查北門外街道差麟桂謝超酌委各一次○二十二日牌示候補縣丞藥國勳委署休寗縣丞清賦　委員直隸州命加縝辭赴廣德公幹卽用縣顧仲安陳祖綬准補五河縣楊汭試用知縣黄祖恕馬德光藍和光郭集馨以上均辭赴金陵簾差候補府經劉士林楊嵩壽縣丞　　榮巡檢麟桂均辭赴金陵文闈差直隸州丁文炳謝奉行知請補泗洲並奉督憲考試州判丁何裔到赴徽州措資回通判袁　晉赴六頴就醫 
 
 
 

Page 10

 
 
   
 
 

Page 11

 
 
[光緒二十三年七月十六日京報全錄]  
　　宮門抄○諭旨十三道錄前○將軍崇奏札薩克不候結案擅離守職請旨懲儆摺○又奏請旨改　清蒙叅贊輪流管理臺站片○　撫史奏爲彚報州縣捕獲盜犯審明就地正法摺○川督鹿奏爲揀員接署知縣片○鄂撫譚奏爲甄别知縣以繁缺補用片○又　　調署知縣片○七月十六日禮部宗人府欽天監侍衛處值日户部三庫引見四十二名禮部一名正黄滿十七名上駟院二名○松溎等　差完竣覆命並謝賞方略恩○復州城守尉伊綿阿請訓○興伯假滿請安○記名提督林秀全藺福喜謝恩○江蘇叅將常福謝　恩○補用道府况桂馨等謝恩○阿克東阿續假五日○耆齡續假十日○倉傷奏漕船五日回空○宗人府奏派塲内彈壓派出謨貝子　禮部奏派磚門搜檢之王大臣派出肅王敬信漙熲裕德壽昌明秀大額駙善耆古恒果勒敏○侍衛處奏派磚門搜檢之侍衛派出卓　　良泰伊立布松普○召見軍機伊綿阿林秀全藺福喜○皇上明日卯初至奉先殿壽皇殿行禮○○奴才覺羅崇歡志鋭　　奏爲扎薩克不候結案擅離職守再行糾叅請旨懲儆以戒效尤而振綱紀恭摺仰祈聖鑒事竊前因扎薩克鎭國公阿育色德丹占札木　種種荒謬據實糾叅現尚未奉明旨昨於六月十三日復據札盟盟長報稱該公前案奉旨追繳銀兩至今延不肯交并有上文謊稱出痘　進京引見之事經盟長駁斥令將前案贓銀繳清一俟覆奏結案再行給咨進京不意該公抗不遵從已於六月初七日由牧起身相應呈報請爲指飭等語查該公屢次所爲不外糊塗任性始因與台吉控告斥革盟長繼因其假公攤派罰俸追還兩次嚴加議處該公遂積不能平不知互控一案有該公情甘認罪印結爲憑攤派一案有吉厦進京辦差檔册可據咎皆由於自取焉能遷怒於人而該公桀鷔性成因有此狡　之舉惟是盟長爲皇上特簡一盟之從違繫焉此而視之蔑如綱紀何能整飭卽邊疆大臣所恃者亦朝廷之威令使能役服蒙民所遵者乃朝　之王注始能勝伏强暴今該公於追繳銀兩旣抗違諭旨於前於揑報出痘復不遵札飭於後舉朝廷之威令王法皆不在其意中一味任意蠻作若復任其優游效之者必接踵而起嗣後遇事之整頓亦難言矣夫有過議罰此國家之功令也苟知大體莫不引咎今該公因罰生怨恩怨生忿悍然不顧率意直行札薩克有管旗之責何以爲其下者法况扎盟分旗十九人數不齊久使該公濫竽其間必致積習相染莠草不除良苗亦莠理勢然也查世職議罪例止革任該公公爵與扎薩克襲自當年又在議功議罰之列可否請旨將札薩克令該公之子公蘇克蘇倫承襲再由奴才等嚴飭管旗圖薩氏克齊等謹愼辦理庶該公權勢旣分或能收歛而承恩眷令各札薩克知儆不敢效尤奴才等爲整飭綱紀　見除將盟長兩次上文譯漢恭呈御覽外謹具摺再行糾叅是否有當伏乞皇上聖鑒再蒙古叅贊大臣親王那木濟勒端多布因病請假現已回牧未經列銜合併陳明謹奏奉硃批另有旨欽此○○崇歡等片再蒙古叅贊因病請假現已於六月初八日奉到硃批著賞假三個月欽此查烏理雅蘇臺所屬南二十臺每至秋高輪應查閲去年准前任庫倫大臣桂斌咨請紓緩臺力經奴才等分别准駁奏明請旨將查臺一節改爲三年親查一次今年適值親查之期蒙古叅贊業已請假徧查舊案蓋因未定三年親查以前每年均應親去有時亦委派司員故每遇蒙古叅贊請假或係未經到任卽含糊委員查閲伏讀乾隆三十六年七月奉上諭内閣自平定準部以後北路軍營馳遞事少是以駐臺官兵日漸疏懈以致具奏事件較前多遲阿爾泰軍臺之喀爾喀臺站向烏里雅蘇臺將軍統轄其喀喇沁軍臺係察哈爾八旗都統兼管但將軍都統管轄事務較多如遇公出卽缺專理臺让之員烏里雅蘇臺旣有副都統二員著交將軍成袞札布於二員之中擬派一員專理喀爾喀臺站成袞札布仍照常統轄一切往返文報務令依限速遞不得少延卽將派出副都統職名咨報兵部存案如所管臺站一有遲誤卽行叅處至喀喇沁臺让係部統常青兼管卽爲伊所專司嗣後務加意巡查一切往返馳遞毋致躭延如遇公事卽令該處副都統署理其交印接印日期亦著咨報兵部存案如某人任内遲延卽將某人叅處若此則臺让人夫知所懲儆庶於公務有裨欽此恭繹綸音管理臺站似非蒙古叅贊專責奴才愚見擬卽遵旨從今年爲始卽令滿洲叅贊前往查閲嗣後改爲滿蒙叅贊按年輪流管理雖遇蒙古叅贊缺員此事亦有專責仍於交替之時照例將職名咨部奴才仍照常統轄一切至孳生馬廠向亦歸蒙古叅贊經理每年烙印均係親往一遇缺員之時卽無專責之人擬亦一律令滿蒙叅贊輪流似屬事有攸歸責無旁貸奴才爲有裨公務起見謹附片具陳是否有當請旨遵行伏乞聖鑒謹奏奉硃批該衙門議奏欽此○○頭品頂戴廣西巡撫臣史念祖跪奏爲州縣捕獲盜犯飭令照章就地正法按季彚案具陳仰祈聖鑒事竊光緒八年五月准刑部咨酌議盜犯就地正法章程原奏内稱廣西爲昔年肇亂之區暫准就地正法統限一年規復舊制實係距省窵遠長途恐有疎虞亦可酌照秋審事例解赴該管巡道訊明詳由督撫題奏等因當經前撫臣轉行遵辦在案惟查廣西盜風未息尚難卽復舊制數年以來各州縣緝獲强刼盜犯均於審明後解該管知府直隸廳州覆審禀請就地正法緣各屬地雜苗猺山深箐密最易藏奸自咸豐初年土宼蠭起辦理軍務垂二十年始得以次戡定而伏莽未淨猶虞竊發持械搶刼之案隨在皆有無財可刼卽擄女口爲害實甚若不速加刑誅無以昭炯戒而示懲儆惟應正法者該州縣必須細心研究取錄供招就近解赴該管道府廳州覆審果係情眞罪當錄供由司核定轉詳方准正法以昭詳愼光緒十五年七月起經前任撫臣將正法各盜犯叙具案由按季彚奏至光緒二十二年冬季分止各州縣决過盜犯名數供清俱已開具清單奏明在案兹光緒二十三年春季分據隆安奉議融縣遷江興業荔浦武緣横州恩隆𨿅容宜山等州縣先後具報緝獲各案盜犯農力等三十一名均據該州縣細心研審各供認持械搶刼得贓或拒捕傷斃事主各等情不諱所供行刼年月日期均與事主報安相符究明此外並無另犯搶刼别案錄供解經該管府州覆審供情確鑿轉報臬司核明無異各該犯係罪應斬决或應加梟示法無可貸先後由司詳報批飭隨時就地正法並飭嚴緝各案逸犯務獲究報勿稍疎懈其有獲犯尚未及半或首犯未獲者分别照例開叅所有二十三年春季分各州縣緝獲盜犯審明就地正法緣由理合繕摺具奏並將各案盜犯名數供情開具清單恭呈御覽伏乞皇上聖鑒訓示謹奏奉硃批刑部知道單併發欽此○○鹿傳霖片再署江油縣知縣劉善源年滿遺缺應卽委員　署以專責成查有准補新寗知縣桂秀堪以調署該員歴任内並無叅罰案件茲據藩臬兩司會詳前來除檄飭遵照外理附　具陳伏乞聖鑒謹奏奉硃批吏部知道欽此○○譚繼洵片再准部咨道府州縣無論何項勞績保奏歸於候補班人員令該督撫卽以此項人員到省之日起予限一年詳加察署認眞考核如係爲守兼優堪膺民社之員出具切實考語奏明分别繁簡補用等因茲查補用直隸州知州五品銜候補班本班儘先補用知縣周林應以光緒二十二年正月二十六日到省起扣至二十三年正月二十六日試看一年期滿據湖北布政使王之春署按察使瞿廷韶取造該員履歴清册詳請甄别具奏前來臣隨考騐該員周林才具明練辦事寳心堪以繁缺留省補用除清册咨送吏部查核外謹會同督臣張之洞附片具陳伏乞聖鑒刺部查照施行謹奏奉硃批吏部知道欽此○○譚繼洵片再當陽縣知縣李元才現經調署漢川縣知縣所遺當陽縣知縣印務卽以現署漢川縣知縣何致祥署理據湖北布政使王之春署按察使瞿廷韶貪洋前來除　飭遵照外謹會同督臣張之洞附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒二十三年七月十七日京報全錄]  
　　宮門少○大臣魁奏爲因病交卸印務開缺回旗摺○大臣寳奏爲恭報接印日期日○將軍依奏爲請緩造報錢糧摺○東撫李奏爲報銷機器局動用經費摺○將軍裕奏爲局員引見回省仍回船政局當差片○江撫德奏爲甄别知縣留省補用片○粤督譚奏爲知縣虧短交代刻已完繳清楚請旨開復原官片○七月十七日兵部太常寺太僕寺廂黄旗值日無引見○倫貝子溥侗各假滿請　安○黄思永謝署司業恩○克公請假十五日○錫光續假二十日○召見軍機○○奴才魁福跪奏爲奴才交卸叅贊大臣印務日期恭摺具奏仰祈聖鑒事竊奴才前於上年因病勢增劇歴久不愈奏請開缺回旗調理仰蒙恩准開缺當卽恭摺叩謝天恩在案旋准吏部咨開光緒二十二年九月十一日内閣奉旨寳昌著賞給副都統銜作爲科布多叅贊大臣照例馳驛前往欽此欽遵咨知前來兹於本年六月初五日奴才寳昌行抵科城於十三日奴才派委署理印務處章京玉善等將叅贊大臣印信並報匣等項齎送奴才寳昌祗領訖所有奴才一切行裝未備擬急速整理定期起程奴才年甫六旬報稱之日方長於回旗後赶緊請醫調治一俟病痊再當泥首宮門求賞差使萬不敢稍耽安逸自外生成謹將交卸叅贊大臣印務日期恭摺具奏伏乞皇上聖鑒再奴才已經交卸此摺係借用叅贊大臣印信合併聲明謹奏奉硃批知道了欽此○○奴才寳昌跪奏爲恭報奴才馳抵科布多接管印務日期叩謝天恩仰祈聖鑒事竊奴才前於光緒二十二年九月十一日欽奉諭旨寳昌著賞給副都統銜作爲科布多叅贊大臣照例馳驛前往欽此旋於十一月十一日請訓仰蒙召見訓誨周詳莫名欽感嗣於三年二月初六日由京起程不意行抵張家口染患風邪請假一月蒙恩俯准刻屆期滿痊愈由察哈爾都統奴才祥麟代奏恭摺謝恩銷假在案當卽起程六月初五日行抵科布多於十三日准奴才魁福派委署理印務處章京玉善等將叅贊大臣印信並報匣等項齎送前來奴才當卽恭設香案望闕叩頭祗領任事伏思奴才滿洲世僕賦質庸愚受恩深重未報涓埃仰蒙鴻慈畀以邊疆重任奴才自維駑鈍深懼弗勝惟有殫竭愚誠倍加振勵將任内一切應辦事宜時與奴才達新和衷共濟悉心經理斷不敢稍涉因循以期仰酬高厚生成於萬一所有奴才馳抵科布多接印日期曁感激下忱理合恭摺由驛具奏伏乞皇上聖鑒謹奏奉硃批知道了欽此○○奴才依克唐阿跪奏爲奉省光緒二十二年分錢糧奏銷難以如期造報懇請展緩仰祈聖鑒事竊查奉省各廳州縣徴收地丁錢糧例應按　於五月奏銷所有光緒二十年並二十一年奏銷一因軍務倥偬一因善後欵項繁多難以依限造報均經咨明户部展限先後覆准在案兹　核辦光緒二十二年奏銷之期查海誠縣蓋平縣復州金州廳岫岩州鳳凰廳六廳州縣所有光緒二十年並二十一年奏銷自應飭令於二十二年册内一併彚造以重欵項惟該廳州縣倉庫錢糧均已遺失案卷又皆無存加以積年旣久　緒紛繁未能依期造報當因奏銷臨邇恐逾例限曾於本年四月間復經咨請展限兹准户部文開查原咨所稱各節尚屬實情惟事關錢糧奏銷節次推展未便據咨率准應由該府尹自行奏明辦理等因查錢糧奏銷關係綦重誠如部咨未便節次推展但本屆奏銷海城等六廳州縣光緒二十年並二十一年欵項未經奏銷者此次一併造報是三年内歸併一年固與常年辦理不同且海城等處錢糧停徴應支簾俸等項無欵可支前經咨請由西北各州縣經徴二十二年分地丁等銀項　撥給咨部覆准在案惟欵項繁雜彼此核撥多費周章有需時日勢難依限撥清彚入奏册况奏銷錢糧必須將被災蠲免款目核辦清楚方可造報兹查西北各州縣經徴二十二年錢糧又有帶徴二十一年緩徴租賦其二十二年被災地畝因一年而收兩年租賦各城造報蠲免數目遂多瓜葛不清往返駁查未經明確以致災案未能依限題報則奏銷更無憑核算此光緒二十二年奏銷難以依限辦理之實在情形也惟有仰懇天恩再予展緩俾奴才得以逐細稽核以重欵項而免逾延萬不敢恃有展限之請稍事延宕理合恭摺具奏伏乞皇上聖鑒訓示勅部立案施行再奉天府府尹奴才兼理毋庸列銜合併聲明謹奏奉硃批户部知道欽此○○降二級留任又降二級留任山東巡撫臣李秉衡跪　奏爲報銷機器局光緒二十一年動用經費銀兩數目恭摺仰祈聖鑒事竊查山東省機器局製造各項軍火所需經費銀兩向由藩庫籌撥　年造册報銷如有添購物料應先專案報明修理房屋等項亦應隨摺聲叙光緒二十年分收支各項銀兩經臣奏銷在案兹自二十一年正　起至十二月底止造成各種洋火藥十九萬六千二百斤堅利遠後膛大擡槍二百十六桿步槍六桿大銅帽火四百四十二萬九千七百粒粗細銅管拉火六萬二千枝鋼砲炸子二千一百個炸子引門二千一百副大砲子一千一百九十個各種羣子八萬四千八百四十個各種後膛自來火帶藥槍子一百十六萬八千四百顆洋鉛丸一百七十二萬一千五百粒擡槍擡砲福槍鳥槍及裝配毛瑟哈乞克斯各種大小鉛丸共一百五十九萬五十粒捲筒鉛羣子二萬一千二百三十一斤添造各廠機器修成各營擡槍擡砲修配損壞洋槍洋砲及裝盛軍火箱盒修理火藥廠大爐槍子廠汽機臺打鐵大爐提硝大爐熟鐵廠房提硝廠房等屋宇採買硝磺銅鐵鋼鉛華藥各種物料並因製造堅利遠槍添買車鑽各　曁員弁匠役薪工運脚等項應歸户部核銷銀四萬三千五百五十三兩四錢七分二厘八毫五絲三忽兵部核銷銀一萬五千八百九十三兩二錢七分工部核銷銀五萬五千九百四十九兩五錢六分一厘六毫四絲七忽三共請銷銀十一萬五千三百九十六兩三錢四厘五毫動用光緒二十年報銷案内結存湘平銀一萬四百廿一兩九分五厘八毫一絲二忽陸續共撥藩庫庫平銀六萬六千兩又專案奏撥藩庫庫平銀　萬五千兩遵照部定新章雜用各欵每庫平銀一兩扣平四分均按湘平支發核計節省平餘銀四千四百四十兩一併列收作正開銷統除支用外實存　平銀一萬四百六十四兩七錢九分一厘三毫一絲二忽應歸下屆造報據總理局務按察使毓賢候補道潘延祖等造册詳　　奏　　　　　加查核均係實用實銷尚無浮冐情弊除清册分咨户兵工三部查照外所有報銷機器局光緒二十一年動用經費銀數緣由　恭摺具陳伏乞皇上聖鑒勅部核銷施行謹奏奉硃批該部知道欽此○○裕祿片再福建候補道楊正儀前經督臣邊寳泉於船政船塢告成案内奏保奉旨送部此見該員領咨赴京現於光緒二十三年六月初三日回省查該員前經奴才於上年九月間附片奏明現值整頓船政工務重要且延　洋員交涉事繁請以奉旨發交船政差遣之直候補道徐建寅派充提調仍將楊正儀留工飭令會同余建寅協力　理現在　員引見回閩應令仍回船政局當差以資熟手理合附片陳明伏乞聖鑒謹奏奉硃批知道了欽此○○德壽片再准部咨　　道府州　無論捐納勞績各項人員應於到省一年後察看考核分别補用等因歴經遵辦在案兹查有捐納分發試用知縣張學勤　看一年期滿應行照章甄别據藩司翁曾桂會　兼署臬司劉汝翼詳請留省補用前來臣詳加察看捐納分發試用知縣張學勤才具明練堪以留於江西補用相應請旨留省照例補用謹會同兩江總督臣劉坤一附片陳明伏乞聖鑒謹奏奉硃批吏部知道欽此○○譚鍾麟片再降補縣丞張炳麟前署歸善縣知縣任内徴存正雜欵銀一萬一百餘兩疊　未解業經前　署撫臣李　　附片奏請革職勒限嚴追欽奉諭旨轉行遵照去後兹　布政使張人駿督糧道延祉會同交代總局司　洋稱該員叅追後陸續將欠解銀兩完解清　請將原　　　　案具　奏開復等情前來臣覆核無異相應請旨將前署歸善縣知縣另案降補縣丞張炳麟原　　　　　　　　　　等謹合詞附片具　　伏乞聖鑒謹 
　　著　所請該部知道欽此 
 
