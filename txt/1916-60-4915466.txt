# 1916 - 60 - 4915466

 

Page 1

 
 
   
 
 

Page 2

 
 
時評 
[叙府（默）]  
　　官電之傳克復叙府者凡二矣一爲舊曆年初官電傳克復而他方無消息後果未克復也今官電又傳克復而東電謂外人未接消息則其克復與否仍難必也 
　　吾謂即克復矣而以今日戰局論重在湘而不在川蓋南軍方欲引北軍入川而突出湘鄂以困之故叙府之得失不足重也 
　　以大勢論今日兩方之勝負以全國之人心爲卜而全國人心之趨向視各省之舉動爲準故叙府一地方之得失尤不關戰事之重輕也 
[專電]  
　　北京電參謀部向美購飛機十具 
　　北京電官場接馮旅長玉祥電稱冬日進規叙州 
　　北京電曹錕電請急派軍醫赴川並速發過山砲十尊砲彈五百顆已飭漢陽兵工廠照發 
　　北京電張敬堯請撥鉅欵採購川馬 
　　北京電政府擬將伊犂改爲特别行政區域 
　　北京電昨令陸軍被服廠趕製軍用雨具 
　　北京電前令王夏蔡徐四肅政赴各省調查徵收事宜刻擬定蔡北路夏西路王南路徐東路 
　　北京電政府擬派倪毓棻帮辦湘省軍務 
　　北京電政府刻研究組織内閣人物政局來月内將有更動　　北京電張元奇將呈請愼重名器某政客以干戈未息擬請暫停各項考試 
　　北京電昨午（四日）財部印刷局工人二百餘要求加餉聚衆滋事擊傷巡警三名旣由警備隊竭力鎭壓卽歸平靖 
[戰電（英人路透電）]  
　　巴黎電今日下午公報云凡爾登北面末斯河兩岸德砲隊極爲劇烈德步軍在杜哇芒境及砲台西北村中加力猛攻失利多次之後卒獲進步兩軍今仍在村中巷戰同時德軍且由北面及東北面進攻杜哇芒果面之伏村亦甚悍猛但屢攻屢敗卒乃怱遽退走法軍有刺鐵線障礙物上積有敵屍甚多德軍終夜猛轟華愛佛其步兵希圖由戰壕出攻爲法砲所阻續報云德軍攻擊伏村者爲法軍大砲及機關鎗擊退瑪蘭柯爾及化柯爾德砲隊甚爲活動勞蘭敵軍進攻一次殊易敗之今晚公報云凡爾登北面杜哇芒村附近有激戰法軍佔守該村所在之北坡小丘上部法軍回攻後奪回所失該村附近之地末斯河東西兩面及愛華佛砲火仍極猛烈法砲隊注擊敵兵所聚地點波芒附近有敵兵一縱隊爲法砲擊散亞爾薩斯上部塞波瓦東面之法軍進攻一次奪獲大拉爾古斯河右岸之戰壕數叚 
敵軍回攻者未得利法軍轟擊比境敵營及勒維勒·貝里雅巴克·亞貢之敵軍防禦工程德哨兵一大隊攻擊愛恩河北岸之法兵防營一座失利而退法員拉伐勒復在杜哇芒附近擊落敵飛機一架飛行家均受傷被擒（三日） 
　　巴黎電半官消息謂德軍除在凡爾登大戰外頗有欲取守勢之象星期四夜及星期五日兩軍復接戰而以杜哇芒境最爲劇烈兩軍仍在出死力以爭該村但此事不過爲大戰爭之一節此番兩軍忽進忽退在所不免惟法軍仍堅信終能制勝敵軍（四日） 
　　彼得格勒電高加索俄軍復擊破土軍陣線佔據凡恩湖西南之比里斯鎭該鎭爲軍事上及政治上之重要地點守以土兵兩師内有騎兵兩團此次獲勝其利有三（一）啓入美索波台米亞之路（二）俄軍左翼得大鞏固（三）末虚境土軍不能得美索波台米亞之援土軍抵禦雖猛然終不能當俄軍之强襲國會討論豫算案業已蕆事星期一日將開始審查軍事檢查議案及豫算案詳則（四日） 
　　巴黎電半官界論凡爾登之戰爭謂第二　今已開始敵軍屢次猛攻皆受重創而退法司令部利用此數日之休息日内將有大舉（三日） 
　　彼得格勒電公報云高加索俄軍於星期四夜攻陷比特里斯鎭奪砲六尊（三日） 
　　倫敦電公報局云德國水上飛機一架昨晨十時在距米得爾扣克海岸北三英里之北海中爲人撈獲此機於攻擊英倫後前晚九時墜落海中機中人溺死一名其他一名已被擒（三日） 
　　倫敦電英帥海格將軍報稱英軍昨獲之地内有敵軍原有之戰壕二百碼今已將防務修繕鞏固英軍且俘德軍官五員又兵二百四十九人昨夜英軍在化漢索倫砲壘附近轟發地雷五具且佔據炸陷之地内有一處有敵軍所鑿之主要地雷道敵兵持炸彈進攻爲英軍擊退今日該地附近雙方砲隊大爲活動（三日） 
　　倫敦電柏林公報云德軍於爭奪杜哇芒村時俘敵兵一千奪砲六尊德軍已鞏固該村西南兩方面之戰線（三日） 
　　倫敦電孟買電稱德國船隻泊於瑪麥高者今皆懸掛葡萄牙旗船上水夫悉被拘禁 
（三日） 
　　倫敦電竇比爵士今日在上議院稱免充軍役之例雖略減去然仍未必可得應需之人數政府尙須迅速設法余意凡未婚之國人年在三十一歲以下者不應免除軍役至於防衛事業則除精製軍火者外無論已婚未婚苟未於一九一五年八月十五日以前曾從事于冋一之事業皆一槪不許免役首相對於已婚者之質言今已實行但尙須於精神上力行不變自一月一日以來已婚者已有十三萬人報名投効農部大臣起稱農業中人年在三十一歲以下者多因維持民食起見不能入伍合里斯爵士答曰余置田頗多余確知農田不需許多未婚壯丁藍斯唐爵士繼起發言謂竇比爵士第一策與軍械及他項實業有碍不能實行至第二策亦不能漫無區别而採用之但政府通籌全局知其重要擬與有關係各部領袖公同會議研究各方面之意見政府决不使一切計畫悉歸無效云云（三日） 
　　倫敦電法商船萊克姆號（三一一七噸）觸水雷而沉死傷六人（三日） 
　　倫敦電衆料殖民部大臣波拉勞與商部大臣任錫門將代表英國赴巴黎協約國商業大會（三日） 
　　倫敦電聞又有九班已婚壯丁依竇比徵兵制度報名者將於四月底召集（三日） 
　　哇太樺電坎拿大國防大臣今日在下議院宣稱坎拿大共已募集兵士二十七萬五千人赴海外助戰（三日） 
　　　倫敦電海軍捕虜奬金共達英金六百萬鎊俟戰事完畢後分給海軍（三日） 
　　倫敦電泰晤士報云聞法國倡議商戰以創德國本星期英國始贊成此說彼此態度頗爲明確皆願協訂商戰攻守同盟之約會議之地點大約在巴黎惟日期尙未决定（三日） 
　　倫敦電内閣一部分主張於若干時期内完全禁止德人貿易（三日） 
　　華盛頓電衆料今日上院投票當可打銷警告美人勿乘武裝商船之議案以表明國會爲威爾遜總統之後盾而爭海上自由 
（三日） 
　　華盛頓電上院以六十八票對十四票打銷袒德之議案此爲威爾遜總統政策之大勝利 
（三日） 
　　丹麥京城電丹麥皇請瑙威瑞典丹麥三國首相與外相在丹京會議一九一四年三國君主曾會於瑪爾摩此次三國大員會議不過賡續前會而已（三日） 
[東方通信社電（日本人組織）]  
　　東京電雲南軍爲對抗北軍之飛行機故擬聘請日本民間飛行家長澤家康氏現正交涉 
 
 
 

Page 3

 
 
（五日） 
　　北京電據重慶二日發來電報云南北兩軍在綦江方面之戰鬭北軍於靑陽溪（譯音）小獲勝利（五日） 
　　北京電南軍於瀘州南方之藍田壩壓迫北軍之右翼北軍沿江向下流退却（五日） 
　　北京電北京政府發表馮玉祥之軍於二日奪回叙州惟各外國官場方面並無此等電報（五日） 
　　北京電據由安南轉來雲南二日電云包圍叙州之北軍爲熊克武舊部四川土兵由背面奇襲北軍損害不少因之攻圍叙州六受阻礙 
（五日） 
　　北京電納溪附近戰役南北兩軍死傷者約三百人現猶斷續戰鬭（五日） 
　　東京電日本軍艦之年齡現新改正爲二十四年驅逐艦水雷艇潛航艇等改爲十六年新改正法以勅令發布（五日） 
　　東京電俄國受讓軍艦接收委員霞司德爾中佐已至東京交收之期定於十日在海參威附近實行所有現存器械亦悉附交惟無線電報水雷發射管等因關日本獨特軍事上機密故已撤去（五日） 
[公電]  
　　成都電各報館上月豔日調川十六旅旅長馮玉祥率部並率四旅伍祥檳所部一團由自流井前面宗場象鼻場一帶節節向叙府進攻據報抵距叙二十餘里之觀斗山城賊三營工程一營砲一連又土匪一千數百餘人頑强抵抗幸我軍奮勇痛擊於今午完全收復是役　賊千餘奪獲戰利品無算俘虜二百餘名叙城一帶已無賊蹤紳商人民歡迎我軍入城除令該旅長等一面籌辦善後事宜一面聯絡各方友軍進規江安與下游張司令敬堯一軍夾擊納溪並分别奏報外特達陳宦支 
要聞一 
[英報論帝制派之變調]  
　　三日英文京報曰帝制派惶惶然恐取銷帝制之說竟成事實其惶遽之情可於近日帝制報之言論見之帝國甫成遽有人主張斷送其壽命　花一現爲日無多帝制派之相顧失色固無足怪已雖取銷之議能否實行在今日尙難斷定然政界大員贊成此策者實繁有徒此輩爲忠愛極峯起見從前不發一語不展一籌雅不欲破壞帝制運動但絶未逐帝制派之後隨聲附和其反對帝制之情藏諸心而未出諸口比來道路傳說此輩無聲反對者擬呈請極峯取銷洪憲夫洪憲二字乃新帝國之年號也若年號打銷則當然爲取銷帝國之初步今切實辦法迄無所聞惟若隱若現之民主派與帝制派間刻方有劇烈之戰鬭則盡人而知者也頃聞政事堂屢次會議公然討論取銷帝制之議其說確否殊不敢必但觀於帝制報之態度似道路所傳說者不盡無因也 
　　時局暧昧不可究詰或謂帝制進行已遠極峯無反其步趨之法或謂極峯爲羣小所蒙蔽昧於南方眞相今則略有省悟苟無某洋顧問與少數居高位之民主派則極峯將爲商制派永陷於黑暗之境南方曾受敎育之人民多數極端反對國體之改革帝制派從中壅塞不以上聞但至事急用兵之日帝制派乃不能復用其掩飾之伎倆貴州公然響應廣西態度不明事之足以證明南方反對者孰有甚於此者乎某洋顧問與黎元洪段祺瑞等之及時忠告似已引起取銷帝制之問題於是帝制派乃大起恐慌矣此外尙有一關係重大之　　　政界亦有極峯旣未正式登位又何嘗不可避帝位而不居以保顏面之談論是也若輩之言曰昔日宣佈國體之申令僅言民意所在未能强拂當時誤信人言以爲恢復帝制實出於全國人民之公意今旣知不然則何妨以此情正告天下及早幡然變計以副其救國救民之初意此種辦法冠冕堂皇何喪失威信之有哉 
　　帝制報以其全力維持帝制且有威嚇極峯脅其立即登位之意讀者疑吾言威嚇爲不當乎則請觀亞細亞報最近之論說該報故作危詞聳人聽聞謂帝制一經取銷則不獨全國解體軍隊叛變且大皇帝雖欲降作總統亦不可得該報所謂軍民叛變云者不知何所據而云然殊難索解豈楊度將率領籌安會會員與禁衛軍對抗乎帝國日報之論調今亦大變從前對於參政院一舉一動無不極力恭維謂爲能適合國民之眞意且以議員人爲慶迨召集立法院之諮詢案提出時帝制派頗不贊成示意參政院打銷之詎事與願違立法院之案竟成立帝國日報怒參政之不從其言乃肆行攻擊豈該報記者撰論說時已忘却從前以同一狀態通過種種議案以造成帝國者即此次通過召集立法院案之人物未嘗稍有更變乎奈何恭維於前忽又痛駡於後耶 
[隆昌陷失之詳情]  
　　川省隆昌縣於陰曆客臘二十八日陷失正月初三日即仍歸官軍掌握其事大致略見報端茲有旅滬蜀人得隆邑私函述黨人到隆情狀及隆邑所以陷失之緣由言之頗詳其函云隆邑自入臓以來謠言繁多二十以後尤甚居民大有一夕數驚之槪二十四日聞嘉門鎭有黨人出沒甚多次日即聞油房溝團練鎗械被刦又次日聞報黨人與團兵已開仗雖黨人衆多勢燄頗盛然亦經臨場拿獲訊供之下知多爲熊克武舊日部下遣散之兵近由瀘州附近襲入惟其中亦有隨地加入之團練兵等二十七日未得有若何消息全城居人驚惶萬狀稍有資助之人家大半逃避鄕下縣中平時原辦有警備隊游擊隊並設有警察局及保衛團籌備處二十八日破曉忽聞萬壽宫住紥游擊隊處砲聲數響各街警察尙站崗瞭望不逾時大隊黨人遂蜂擁而赴知事署署内本有警備隊百餘名然未見若何抵禦黨人遂將知事由睡夢中捉出呵衆綑帮置之獄中原有之囚犯則槪釋放之又分投將署中文卷銀物搗毁搜索一切又將徵收局長亦加囚禁一面出示安民署爲四川討逆第一軍臨時司令對於舖户居民舉動尙甚文明財產生命俱不聞有損失初入城時城門要隘均以黨人持槍守衛大有久據之意不知何故僅住四日即於正月初二日午後大隊黨人全數開出由東門向赴重慶大路而去一時全城無主民人全夜不敢安眠旣慮匪徒乘勢搶刦又慮黨人或半途與官兵相遇不免折回再來爭城懸懸竟一日夜之久初三日午后始見官軍大吹大打揚揚進城人心乃稍安定此即官軍所稱軍隊會同團練將匪徒驅散恢復隆昌城内治安之電報所由來也至於所以被陷之緣由亦頗複雜而總因則在於縣知事事前防備之未周所有游擊隊與預備隊皆知事自行代理未有專員辦理警備隊長警察局警佐皆知事親信之人保衛團之籌辦已經數月籌備處處長以事難辦兩月前已辭職知事旣不批准又不發表可否易人之意處中無一兵卒又不招人訓練撥入該處之欵寥寥無幾各鄕情形知事亦茫然未有聞知事發之前一二日處中各職員曾入署謁知事籌議防務知事乃大言曰我有可靠之人不必亟亟云云而黨人入署時知事且爲階下囚其所謂可靠者竟無一人焉其糊塗有如此者此次入城之黨人散兵固多而向導者實李市鎭團總率同團卒及東鄕某團之鄕團此所以入城如此之易也又聞黨人出城後旋在東鄕葉家溝黃姓小住又至棋盤山一帶約有七八百人之譜所至之處僅供食住他無苛求十五夜又東下攻陷榮昌縣城其原因則聞爲警備隊不肯爲官家致力云 
[湘垣戒嚴中之危急（長沙特别通信）]  
　　湘省自黔軍侵入邊境西路一帶即有會匪乘機蠢動省垣附近亦時有謠風舊曆正月初一日有人因飲酒至醉自言爲滇黔軍運動定於今夜在將軍署起事並歷述其如何布置致被某調查員探悉當即拿獲數名並就所述地方搜出證據及危險物多件隨將三名一律鎗斃自是以來謠風仍未少息軍巡兩長加派軍警嚴密巡防各處黨人會匪仍復紛紛來省以冀乘間竊發本月十七號即舊曆上元節是日謠風更甚謂今夜定當起事城廂内外商店居民無不異常惶恐軍隊警察徹夜巡行乃竟無事迨二十號晚間突有多人同時分赴各處實行放火共計約有十餘處惟各叚警察均已事前覺察故未成事並按地捕獲確有放火證據者二十餘人一律由警廳解交軍署隨時訊明正法是夜又有七八人至南城外電燈公司抛擲炸彈意在炸毁機械將全市電燈熄滅以便舉事復因所擲炸彈力量不大僅將該公司燈泡炸毁數隻機械房屋全未損傷次日（二十一號）即由湯沈二長官會銜出示聲明拿獲放火多人業經訊明正法以免人民驚擾又出有購捕賞格一道有能拿獲放火之人者每名賞洋五百元乃是日午後四時竟又有身懐炸彈者數十人紛赴將軍署西轅門連擲炸彈數枚該處防兵開槍抵禦當場拿獲五人奉斬令決又警察廳及高等審判廳亦於是時有人抛擲炸彈均以藥力甚小未及傷人事後調查其向將軍署抛擲炸彈之人俱各持有手鎗由西轅門搶入一面派多人在史家巷東長街貢院坪等處同時放火其督隊攻署之首領身着皮外套腰間滿藏炸彈其彈式槪係三炮臺紙烟罐所造軍署早有戒備一聞炸聲即由衛隊王營長督隊開槍始紛紛退散除拿獲五人外餘人向小東街逃走防軍分道追拿附近商户俱經閉歇斷絶交通其時調查長江培庚在史家巷拿獲放火人毛保華一名立即格斃王營長亦在貢院坪拿獲放火諶文炳一名又在東長街拿獲楊一運一名均經訊明正法並將各首級懸掛通衢湯將軍遂下令戒嚴防範餘黨一面提訊擒獲之人據供總機關設在小東街並有分機關在小吴門外當即派隊分赴兩處捕獲十四名一律嚴辦湯沈二長官以現値戒嚴期内軍巡兩署附近各街道每晚七時後禁止行人其餘各街每晚九時後無口號行人不准行走又以旅館易於藏匿特制定取締規則飭令警廳執行（一）軍巡兩署附近之吉祥巷史家巷小東街淸泰街老照壁府正街貢院東西街文運街府後街順興街如意街紫荆街等處旅館一律勒令歇業所有住客限於二十三日一律搬出不得逗留（二）其餘各處旅館自二十二日起不准添住生客（三）准開之各旅館内不准分佃人民住家以便取締稽查至戲園妓院酒館亦爲最易溷跡之地刻經制有禁令飭警廳執行（一）戲園一律暫行停演（二）酒館營業限於下午六時停止（三）妓户在戒嚴期内不准接待生客當道因規定以上辦法又恐人民有所誤會自相驚擾復擬定善後辦法如下（一）令警廳與知事勸諭人民勿得遷徙（二）令警廳嚴禁奸商抬高銀價物價擾動市面（三）令銀行酌量放欵以維持金融現狀（四）今警廳查禁人民造謠 
[蕪湖快信]  
　　江孚輪滿載皖軍大砲機關鎗昨夜過蕪倪毓棻　乘江孚專輪上駛赴湘 
　　蕪米出口每石有加抽六分軍債之說 
編輯餘談 
[承認交戰團體之條件（二）（飄萍）]  
　　（三）革命軍組織事實上之政府於一定之地方行事實上之權力使該地人民奉其命令 
　　換言之即組織政府有一定之土地人民成爲事實上之團體 
　　（四）革命軍當戰鬭時不爲違反戰時國際法規之行爲違反戰時國際法規如殘殺焚掠等皆是也換言之守戰時國際法規乃承認條件中之必要者 
　　上所述之目的程度土地人民戰時法規皆爲關於革命軍自體主觀的條件 
　　（五）外國因欲保護其利益有必須承認之情事（此層前次記事中已提及之） 
　　雖備上述之四條件而外國非有保護其利益之必要則不得承認之但所謂利益包含政治上或通商上有形無形者而言如欲圖將來圖交之圓滿而承認革命軍爲交戰團體亦不失爲保護利益之舉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川湘軍事之吃緊]  
　　馬氏逝世之軍事影響近日湘中軍事之緊迫已成事實惟個中確息政府尙嚴守秘密因之外間謠諑轉多有謂馬繼增師長陣亡者有謂失蹤者有謂降附者其說不一要之官軍未見有何勝利及馬師長病故兩說似尙可信政府日來迭開密議籌議維持辦法所議决之各項手續或已施行或尙未施行亦均仍秘密所可得知者係　倪毓棻張作霖等軍隊亟亟出發即於日内在湘會集並聞此項軍隊係駐紥省垣及各要區其原駐各軍則一律調赴湘西前敵又據京津太晤士報云陸軍第六師師長馬繼增已因病逝世聞政府因湘黔邊界軍務甚爲吃緊擬派總司令一員以收統一之效聞第八師師長李長泰及第九師師長黎天才均有希望 
　　湘事危急之各方補救昨駐京某使館接到南省電報略云曩者佔領洪江黔陽等處之南軍日前拔隊北向突進與駐守辰溪之北軍激戰北軍失利南軍乘勢尾追遂完全佔領辰谿刻下北軍方面聲稱第六師馬師長係因患心臓病逝世然據確聞馬君係遭革黨戕殺於長沙城内云云又英文京云自第六師長馬繼增在辰州逝世此間人士多爲常德防務深抱杞憂熊希齡氏南下省親目前適留滯彼處熊氏行時本與其夫人相約每隔一日必有一安電到京離京之後未嘗更改昨聞已三日未有電報因此其家人已於昨日發電至常德詢問未知日内能得覆電否也云云然則無論馬氏致死之因爲何而湘中戰局之因以危急則爲不可掩之事實矣二日上午九時餘中央臨時軍務處召開大會議聞爲防禦湖南及酌派艦隊游弋湘江各要政至十時餘始行畢議隨即拍發湘省湯靖武將軍沈巡按使又皖省倪安武將軍浙江朱興武將軍密電各一道另有密封特交海軍部内容未悉又聞同日統率辦事處曾拍致湖北王襄武將軍及臨武將軍龍覲光密電各一道聞均爲湘中戰局之關係預爲防務佈置之秘密軍要云 
　　渝瀘軍事之最近戰况日前官場消息盛稱北軍在川獲勝追逐滇軍二十餘里并奪得槍砲等件云云茲據順天時報載稱係北軍於二十六日大舉渡江進攻納溪滇軍出誘敵之計詐敗而奔北軍追之約二十里許正至山峽進退兩難之處指軍伏兵忽自山後而出轟擊北軍同時滇軍奔者亦返身劇戰鎗林彈雨之下北軍前後　　　竄無路死傷殆盡喪亡一團長二營長下級軍官三十名兵卒死傷不下八百名　　兵仗不　計數警報傳來當局極爲秘密各報亦諱敗爲捷近來帝制派諸人異常憂懼此一敗所受之影響也二十八日駐京某使館接有四川綦江某外人電告二十五六兩日有第七師所統之砲隊二營在綦江地方南北兩軍相距約三十餘里雙方接戰兩軍開砲轟擊相持兩晝夜兩軍兵士互有傷亡至兩軍誰佔優勝尙無確實消息惟聞瀘州鹽運使確已移駐重慶日前財政部有關乎鹽務飭辦之件旋得晏運使覆電大略謂重慶至成都間電線現在不通不能禀承將軍辦理已逕行兩稽核分所知照矣云云據此以觀則成都與北京之電報或者亦不能直達報載陳將軍來電如何如何未知其時日與事實是否盡無錯誤也 
　　北軍川軍之統馭問題川省自劉存厚師長歸附南軍後該省原有軍隊已有不穩之態始因與北軍月餉不一頗爲不平繼因每遇戰事北軍將領必驅逐川軍先爲禦敵致川軍與北軍醞酿之中已有不兩立之潛勢該省將軍陳宦大有左右爲難之槪近日該省軍界態度疊爲中央所派之密探報告政府亦疊次詢問而陳將軍又多所諱言中央已有見疑之點近經數次會議碍難殊多最後始議定改編第十五師及裁撤混成旅部各節其辦法已詳明令不贅述其内容蓋以收服該師之軍心此爲川軍近况之一斑也至北軍之到川者有第七第八第三等師統將亦各不相下迭經中央軍務處密議以川邊一軍號令未能統一以致進行頗爲延滯擬變通辦法設立督師大員一人所有曹將軍之第三師張師長之第七師李師長之第八師統歸節制以期統一軍權聞有此希望者係爲現任京師執法營務處處長雷震春惟其中尙有未决之密因數端故尙未十分確定 
[中央各省間之時局觀]  
　　第三軍之籌組困難西南戰事發生後政府已派第三六七八等師分路抵禦惟出軍多日迄未見有若何效力是以政府對此問題極費躊躇日前曾有組織第二軍之消息業誌各報頃聞又有某要人獻議於政府籌畫征滇第三軍大致以曹錕爲第一軍張敬堯爲第二軍業經軍務處會同統率處磋議至第三軍隊則擬由江西安徽廣東廣西陜西山東山西等省陸軍選充其額數以二萬人爲限惟指定之省分如江西已派第六師出征安徽之安武軍僅敷分佈本省防務而近又抽調若干營赴岳州廣東爲防備黨人自顧且虞不及廣西素來兵單械寡又深虞滇軍之侵入山西陜西因蒙匪猖獗尙擬請兵協助山東之第五師駐紥濰縣已佔十分之六其餘分駐濟南德州保衛省城及兵工廠頗有不敷分佈之虞即以上各省觀之實皆無餘兵可撥所謂第三軍者不知將作如何進行又聞政府因編征滇第二軍曾令各省將所部挑選精壯聽候調遣乃通電後除山東河南兩省外餘省均未報告統率處頃又分别嚴催所有各該省撥調之軍隊預備編入征滇第二軍者究係何歸何旅官長姓名兵士若干望速摘要電覆以便通盤籌畫事　軍政勿稍片延云云然則第二軍之難成且若是某要人之獻議殆不問而可知其究竟矣 
　　馮將軍之請假問題馮將軍國璋前時因病請假刻因假期已滿又有續電來京再行請假半月政府已電復照准馮氏此次請假續假京外各報言者頗不一致茲據順天時報云馮之所以不毅然辭職惟以請假與政府相周旋者其要因有二馮之初心實有不忍生靈塗炭於滇事未起之先已早料及帝制之違反人心有電苦口勸告從速打消帝制當局終不感悟故現已抱定宗旨以觀南北之勝負二馮若即時辭職政府又將大起疑竇不特不利於國且不利於已身故暫請續假以留活動之餘地要之馮之苦心實以國家爲前提又云南省某上將自灰心仕途以來對於政府征滇各種計畫極持反對之旨昨又有要電一道質問政府若將征滇戰期延長能否　兵隊無意外之變亂財政外交内務三項前途能否無特别問題之發生披閱後此電並未批交核議其關係重要於此可見矣云云 
[關於帝制問題之政海新潮]  
　　外交界之重要大警告聞列强將向政府提出重要之大警告於帝制方面之命運甚有關係聞初一日下午六鐘餘公府中各密要呈電尙未批閱完竣又召陸國務卿等特開密議良久均係籌議此項警告最近駐京日英法俄各公使曾連開密議外間多傳將有對華之重要外交案提出昨據外交界報告在二號上午該各公使均有半正式公函特致外交部聲明於翌日下午親至外交部有會談之要件請由外交總長親自接待等情陸氏當已覆函承認接待至係爲單獨之會晤抑聯合之會晤及是否即爲所謂對華重要外交案之提出尙未能預知 
　　密議中之將來立法院解散參政院一事政府屢次討論困難甚多現經大致决定俟正式立法院成立提出某項要案時如有必須改組或解散之必要再行詳議實施並聞該院諸參政近因政府現需軍費浩繁有自請於用兵期内報効半俸之說不久將開茶話會討論取决至關於立法院放立前之要項聞有數端已提出討論大致爲滇黔議員如不來京應如何救濟該院内旣不應有司法行政機關互選之議員則國民會議組織法所定之該項選舉應否舉行將來憲法草案即交該院通過抑仍應另設造法機關討論等問題 
　　新發生之政治研究會議設責任内閣一案茲聞當局者已决定施行刻復聞該案尙未制擬完竣俟制定以後猶須提出於國務會議討論一切一時似難發表惟政治研究會之提議業經當軸者决意施行該會係屬於外交部决定派外人之職膺顧問者及通曉外國語言之華人顧問等與各部總長組織之日内該會即可望成立但該會與國務會議之範圍不同蓋僅研究政治學理而已又聞該會以國務卿陸徵祥爲會長孫寶琦爲副會長各部總長政事堂參議外國顧問及國中有名望者爲會員 
[川中戰事要聞（成都特别通信）]  
　　此間戰事消息與因戰事而發生之事項甚多茲續紀大要如下 
　　曹錕到萬小駐旋即乘輪於二月十五號抵重慶現渝城内兵力尙不甚薄惟騷擾之事日有所聞雖經曹司令周鎭使出示嚴禁然視若無覩也曹軍由萬上駛時沿江知事均預備縴夫拉船人民均不得免萬縣田知事規定凡每户必派一丁如有不顧及無丁可派者須出錢一千計該縣出丁之户不過十分之三出錢十分之七此項鉅欵不知作何開銷人民嘖不能平 
　　軍隊到渝後曹司令即在渝向鞋商購訂軍鞋三千雙日内即須繳齊其軍隊蓋三千人也 
　　隆昌自黨人他去後知事早逃現僅有川軍第一師所派之軍隊駐紥　該縣近已成爲無政府地矣此外各縣之土匪亦復乘勢蠭起以故關城告警之事不一而足陳將軍特電請全省宣佈戒嚴現已經中央批准一律實行戒嚴矣 
　　各縣舉辦民團團丁大率五百人雙流溫江崇慶一帶現已舉辦惟經費出自民間每月需用甚鉅人民均苦負擔過重紛紛在省具禀均被批駁 
　　犍爲七十里之地方現有最烈戰事雲南軍三千連日激戰尙無勝負牛市　眞武廟一帶均爲戰域人民多逃自流井方面陡立岩戰事亦烈張團長同馮旅長幾次進兵血戰均旋退却二月十一號遇敵砲兵設伏北軍敗潰死傷甚衆狼狽回井之無軍帽軍人共一千餘自流井之雙石壩爲由富到井之要衝劉指揮恐敗兵在井滋事派兵往守糍粑坳一帶亦駐大兵鹽商大起恐慌紛紛將銀錢運赴大安寨與三多寨等處暫時寄頓 
　　瀘縣方面現川軍第二師之獨立者已被雲南軍圍攻甚急但因張敬堯師長現在瀘縣而馮玉祥之兵亦有兩團在瀘故雖被猛攻尙未得手惟滇支隊長陳禮門係川省軍中之傑出者調度有方官軍頗以爲慮藍田壩一帶亦有劇烈之戰事川軍陣亡之官佐士兵不少現尙未已 
　　川軍第二師係於陰曆正月初三日宣布納溪永寗一帶同日竪白旗劉師長積之稱爲討逆軍四川總司令致陳將軍以最長之電及檄文其中措詞大致指某氏用人太濫某某等亦受封爵等事外間并傳言劉積之已與周吉珊有密約但周氏現經中央委任爲總稽查其欋甚大故確否難必 
　　此間傳說蔡松坡已由秀山一帶進兵其意在堵截虁關 
　　戰地人民逃竄殆盡出征軍隊有三日不得買食物者民間百務均廢米價大漲 
[江西戒嚴中之軍事與防務]  
　　贛省李將軍前擬於本省設立模範營所有兵目槪就各營連挑充軍官各職亦擬於戎伍中遴選精幹者擔任此事正在進行中惟近因滇事方殷防務緊要不得不先其所急聞昨已通告各旅團營暫緩舉辦矣 
　　江西李將軍特創備補營之名蓋欲留以編成一種有價値之軍隊也現第三混成旅第一團團長李殿臣在北方徵集備補營二營已經完竣不日行將抵省第三混成旅旅長黄振魁以値此軍國時代對於訓練一事尤宜猛進特飭所部各營連自日出始至日入止除飲食及休息時間外皆爲操練時刻其所操科目爲各種野外戰鬭並於夜間授以兵目軍事學二小時第九混成旅因順化德勝兩門外附郭地方遙闊游民痞徒甚多更恐有人溷跡其間希圖起事特派某副官逐日前往會同兩處警署挨户調查倘有形跡可疑者立予驅逐出境 
　　戚巡按使以現値戒嚴期間省中雖尙安靜而防範不可不嚴本公署各科各處員役不下二百餘人守衛兵士未能逐一認識日間出入尙可分别徽章惟夜間燈光之下目力有限徽章難以辨别且往來甚衆未便逐一查看特飭庶務處製就小木牌數十塊式樣分長方短方楕圓三種如夜七鐘以後由内而出者必須領持此牌回時始許放入否則無論何人不准擅行進署聞刻已製就不日將實行矣 
[山東之招兵忙]  
　　東省濱臨大海門户洞開爲近畿防務最要之區昨聞統率處按照各處形勢規定種種防範之策電致靳將軍切實籌備同時併致第五師張師長一電密示防務上一切要點刻正籌議遵行將軍巡按使日前曾奉中央來電略謂添募新軍刻不容緩惟臨時招募流弊滋多亟應立一標準以爲限制凡應募者其資格除身體强壯外須略識書字並有確實之保證招募總數不得超越原有軍隊十分之一新軍招集後宜照新章加班操練一月内須組織成軍云云 
　　招募撥發湘省輸送隊二千八百五十名一事其限制年在二十以上四十以下力舉百斤能行山路五官端正脚走健快者爲合格其有目疾暗疾體質軟弱好酒樂玩或曾歷黨籍者槪不收補隊目月餉八元長伙夫七元輸卒六元輸送什長九元在東每日每名先發小口糧二角至湘始開發正餉當道除會銜出示並派員分區會縣招募外擬在省垣招八百餘名報名處即以南關之天齊廟西關之桿石橋外玉慶店等處 
靳將軍近來對於整頓軍政頗爲認眞昨又飭第五師及九十四團各營長挑選各該隊内之操法熟嫻性情樸實之兵目若干名送署試驗爲派充新隊排長連長等職之預備聞各營長業均遵示辦理矣 
[南京快信]  
　　浙江朱將軍電京言馮爲東南砥柱不可聽其辭職聞中央復朱電云馮宣武病未痊愈辭職之意甚爲堅决現已准其續假靜養一俟病痊即當促其銷假决不致任高蹈云云 
　　督理江蘇軍務大員確有不更調說確聞周夫人並未離寗報載回河間之說係屬傳聞 
　　軍事參議李準出京聞已行抵徐州日内即可乘津浦車來寗巡視長江下游各路要塞軍署昨接到薩鎭冰上將由鄂來電云不日乘楚謙來寗 
　　蚌埠消息倪嗣冲有日内入京覲見之說 
　　開赴湖口駐防之定武軍四營昨由太平關之桿來寗今日乘建安建威兩艦開往湖口 
　　長江巡閱使之金甌兵艦昨亦由太平府開來准明後日亦開往湖口駐防 
　　參政院參政韓國鈞電辭川巡按之職蘇常鎭守使殷鴻壽水警第二廳長趙會鵬均於昨日（四日）來省會商防務 
　　鹽斤加價二文齊使准鹽務署咨於本月一日實行 
　　軍民兩使奉令以滇事日緊各處迭次破獲黨人機關嚴飭各道縣警廳將自首特赦黨人回籍住址職業查明詳報 
　　中央又有派肅政史王瑚調查江蘇稅務之說 
　　司法部特派查屠二君調查蘇浙皖贛等省監獄聞准本月初乘津浦車出京先從江蘇省着手 
　　中央電齊使飭各道縣迅速舉辦鄉團所有各屬已經成立之保衛團一律編練成立兩淮第一校校長湯寅臣辦學十年成績昭著齊使昨特詳部核奬以示激勸 
　　蘇州警察廳長崔鳳舞擬將偵探隊士每名按月酌加五元即在捐欵餘多項下支給以示鼓勵昨特呈特齊使備核 
[續紀防黨聲中之蘇警務]  
　　蘇城近日之警政情形已詳誌本報茲又續得種種消息併錄如下 
　　會議釐定懲處崔廳長以日來地方多事防務緊急特規定本廳會議辦法擬照上海警察廳成案以收集思廣益之效茲定每逢星期二四開各警佐及一等巡官（各科員亦須與議）之會議三六開各警正（各科長亦與議）之會議會議尋常各事如籌商防範地方整頓警政等項至特别會議則遇有緊急發生者臨時電傳知照倘遇期不到（除因公他出或因特别事情不計外）一次申飭二次記 
 
 
 

Page 7

 
 
過三次罰薪三次以上者查情節之是非故意分别輕重懲處昨已飭各區隊曁各科長科員知照矣 
　　擬訂貼食辦法蘇州游民習藝所近來留置各犯由人民請求送拘逆子者佔三分之一而請求拘期甚長大抵皆不願作工而續送者且有加無已不設法補苴公家力有未逮際斯經濟萬分困難之時尤屬無力供給崔廳長昨特飭科擬訂酌出食費規則（專指送忤犯人而言）俟妥協就緖後即擬分别詳陳道省實行是否能成事實尙容續誌 
　　提議廣告收費警廳之科罰權幾屬完全消滅無餘（詳誌前日本報）應中各職員連日集議冀以設法彌補或者另籌一種特别捐欵須以不涉苛細與人民無損者爲合度頃聞行政科科長馮子路警正與一等科員李凌雲君提議擬將城廂内外各牆之廣告一律酌收捐欵藉示取締擬查照上海現行章程分别地位以分等次聞馮科長已倩仲毓桂司法科員擬作條陳以備採擇施行 
　　通融補警方法各區隊歷來有備警十名以備各長警請假時代班不支工食由請替長警給錢有缺可補崔廳長到差後求差者甚多故首先取消備警警缺由廳派補原以位置求差者起見然各區隊實多不便茲經各區警正詳請變通辦法仍由各區先行送驗備警以便有缺出時傳補崔廳長已徇各署長之請准照辦理矣 
地方通信 
[蘇州]  
　　查獲嫌疑和尙蘇州自滇事發生以來謠諑繁興繼以無錫南橋破獲黨案後軍警偵探在龍泉樓拿獲多人謠言比前更盛昨日（三號）滸墅關縣警察第一分所長林芍屏督率長警梭巡至滸關客棧見内有僧人行蹤詭秘向之盤詰言語支吾即在其身畔搜獲象牙圖章兩方一刻（天連魏忠漢）一刻（烝明）此外有日本之寛永錢不少林所長立將該僧拘至警區密訊良久據供名忠漢由滬乘火車到蘇翌日將往湖北有同伴者三人住在上海舊校場等語林所長以其有異當夜乘火車來蘇報告吳縣知事請爲核示孫知事即派本署警備隊跟隨林所長赴鄉將該僧押解來城送署核辦 
　　標賣官產近狀吳錫官產處趙處長近將舊布政使理問廳衙署估値洋二千六百九十元又洞庭東山司基地一方估價洋一百七十元閶門外普安橋浜基地一畝七分八釐八毫估價洋一千一百八十元同樂坊基地八分二釐九毫估價洋一千零七十七元七角招人投標定於陽曆三月八日開　至日前已經標賣之舊糧道署爲徐姓標得刻已將欵繳進一面函請貨物稅所長葉聽松遷讓移交茲聞葉君已租賃曹家巷民房爲辦公處定於五號遷移矣 
　　匪徒搶刦軍械日前太湖江浙毗連各區有大批梟匪出現由水警偵探隊長楊士良報告廳長趙雲生派水警游緝隊長李標勝率師划十六艘前往游弋詎前日又有匪徒數十人手持快槍刧掠水警第二專署洞庭山分署之快槍四桿亦被楊隊長查悉密報廳長刻由趙廳長委勤務督察長宣俊侯前往密查矣 
　　通飭　緝盜匪吳縣屬石橋鎭李根生沈麟瑞等家前被盜刧已由事主報縣蒞勘經吳縣知事據情詳報省署請求通飭警備第一二兩團及六十縣知事一體協緝在案茲經齊巡按使通飭蘇州警察廳崔怡庭廳長知照各區隊一體協緝 
　　調查户口入手警察崔廳長飭區調查城廂户口限三月底查竣等情已紀前報茲悉西區警署劉署長已於日昨派某署員督同警士先從鎭使署前三多巷一帶入手按户調查塡寫底册俟查畢之後尙須復查一次 
[南京]  
　　關於水利之函電蘇省運河工程現正籌備實行開工中央擬日内派員南來勘辦齊巡按昨復北京稅務處電云梁督辦鑒有電敬悉查蘇省籌浚運河其經費額定爲百萬元係就貨釐畝捐航業鹽運四項設籌前經呈明有案此項工程委員勘辦已具端倪核與魯省運河　　　辦者情形不同卡等南來極　歡迎已飭屬照料並派專員接洽矣前蘇巡按韓國鈞近因修　斜豐港堤工函請齊巡按籌助工費昨齊使復函云紫石先生大鑒敬復者接准華翰敬承一是斜豐港堤工賴公提倡集欵修築造福桑梓極深佩慰惟運河帶征經費數極有限瓜圩工程爲運流入江孔道地方官紳集議興修現正以欵絀爲憂是此項工需以否移作　用殊無把握即如漕糧加征之五角借撥以後能否緩至二年流抵其歸還手續如何亦須預爲規定業將尊函分别錄行財政廳曁江北運河工程局妥速核議俟復到再行奉聞云 
[杭州]  
　　餘杭參觀團之進行餘杭縣敎育會組織參觀團分往江蘇省調查單級敎育由縣知事成劍農君撥欵百元充作該團旅費團員陳孟深張延禮李崇第孫援莫慶生諸君日昨假座縣校開談話會討論進行方針决以江蘇省立第一師校第二師校兩處附屬小學及上海紫金小學爲目的地定三月十四號出發 
　　浙路酬金之發給浙路股欵淸算處自本星期一起給發前浙路公司各職員酬勞金凡服務浙路者無論遠近或乘車而至或渡江而來大有山陰道上應接不暇之槪聞截至昨日已支出現銀九萬七千四百八十二元五角五分三釐所有全路工役及鐵路學校敎職員酬勞金須俟公司職員儘數發給後再行定期發給至歷届董事查賬人理事監事及代表等酬勞金尙須數個月後再行發給大約每人至少必在二千元以上 
[安徽]  
　　議决统一學欵辦法蕪湖學欵經理處附設於地方財政局向由湯胡二局長兼理共事日前斜知事邀集敎育會長李子壽視學員徐吉貞及各校校長討論統一學欵事宜議决高等小學校每班以六百元爲限國民學校每班以四百元省限如開第二班照省章減去十分之三國民學校同如添招新生須以四十名爲一班 
　　當塗商辦鐵鑛近訊蕪湖益新麵粉公司章幹臣組織寶星公司在當塗縣購有鐵鑛一處屢經鑛師勘驗撥云鐵質甚佳周緝之氏亦極力爲之提倡該公司開鑛照已於去冬由農商部頒到該鑛離江岸約四十里擬造輕便鐵道預計須四十萬金該公司擬售鑛砂三十萬噸與天津中日實業公司期以兩年内交淸聞實業公司日前派日人某氏來蕪接洽惟鑛砂運至江邊交貨須每噸出價四元兩方面因價格懸殊尙未定議 
　　倪鎭守使帶兵赴湘皖北鎭守使倪毓芬統軍十營出駐湖南岳州隨帶有機關鎗隊并請安徽水利局局長謝重光爲參謀已乘兵輪於今日過皖所有皖垣各長官均往江干迎接現聞皖北鎭守使缺暫由某統領兼理云 
[江西]  
　　取締報章之嚴厲贛省自滇事發生秩序尙稱安謐惟民報大江報李將軍戚巡按使以其登載失實令由警廳飭暫行停版茲聞　　　定取締報章規則詳由李將軍批准自後每日新聞　稿必須由該管警署驗過方能登載並聞日間即有規定明文交該報館遵行云 
　　九五票實行收回贛省民國銀行九五　票早已定期收回由中國銀行凖備現金銅元及兌換劵銅元劵發行抵兌茲於三月一號在中國銀行實行兌換持票往換者頗形擁擠並經財政廳示諭銅元劵可以兌現與現銅元一律行使准完糧納稅一切公私交易不得抑價倘有造謠阻碍即飭縣拿辦 
雜評一 
[進行（默）]  
　　近數日來戰事之消息表面上似停滯而實則暗中之進行甚速也何謂甚速速在驅民心而使之離也夫自帝制决定而不贊成帝制之人心早已去矣然尙有一部分之殘餘或尙有一部分在徘徊之中今則理財者極力搜括而及於增稅增鹽價等等民心苦之苦之者去矣川湘北軍之騷擾若此民心怨之怨之者去矣各省官吏之捕戮黨人動輒及於無辜復縱惡探敲詐民心恨之恨之者去矣去之愈刀則反動愈甚勝負之分愈顯故曰暗中之進行甚速也 
而或者乃謂停滯爲調停之徵其實去調停也遠矣哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[公共租界去年警政之梗槪]  
　　據公共租界總巡捕房麥總巡一九一五年全年報告去年捕房人員西捕不足額西捕總額法定二百八十四人而在十二月底計算僅有一百九十三人其外有四十七人因歸國從軍遂致請假華捕總計一千零六十五人捕頭八十六人今年須再增添華捕五十人以補西捕之不足 
　　一九一五年謀殺案甚多共有十件遇害者十四人持械刦掠案共一百零九件内八十五件係攻入房屋二十四件係道上行刧此項盗案以二三月份爲尤多共計四十件一年内共計捕獲盜匪審實定罪一百十八名内三十七名由會審公堂定罪二十三名交地方行政官五十八名交軍署治罪其中三十四名均由軍署執行死刑由捕房派員觀其槍斃 
　　全年火警較歷年爲多共二百三十二起較前年增多七十一起内確係起火者二百七十一起虚警三十二起界外二十九起界内火災損失共計四十九萬一千七百七十五兩較一九一四年增多十七萬三千六百兩洋式房屋損失三十四萬九千六百兩華式房屋損失十四萬二千一百七十五兩救火車用馬殊不適宜須一律改用汽車 
　　黄包車初不取締以致日增月加阻礙道路總巡初意欲減至六千輛旋恐一時失業者多暫定減少至七千五百輛一年中因車馬傷亡者共計五百七十二名内死亡二十六名分配如下 
　　電車洋人傷五名華人死十二名傷一百九十九名 
　　汽車洋人傷六名華人死十一名傷一百九十六名 
　　馬車洋人傷一名華人傷四十一名 
　　救火車洋人傷一名華人傷一名 
　　場軍洋人傷一名華人死一名傷三十四名 
　　脚踏車華人傷十一名 
　　流韁馬洋人傷一名華人傷四名 
　　東洋車洋人傷一名華人死一名傷四十四名 
　　一年内洋人死亡共三百八十名華人死亡共八千三百七十三名統計爲萬分之一百三十二内男子四千五百零三名婦女三千六百七十名以傳染病論仍以癆爲最多此後於預防之法須更加注意 
[華商電車公司開股東會]  
　　華商電車公司於昨日午後開股東會公推孫藹人君爲臨時議長先由總理陸伯鴻君報告建設營業情形謂已成之路如外馬路民國路中華路及自本車站至製造局一路統計全年可收錢二十七萬千文並稱鍋爐發電機爲公司根本建設幸有天津法商電燈公司出讓電機兩座鍋爐兩隻價極便宜現已購運至滬裝置完備至新造廠屋烟囱水池起水機房及裝埋水管等事不日亦可竣工此項電機力量甚大除每日行車自用電氣外尙有餘力可供各機廠之用云云次孫君起言本公司開辦以來五年於茲一切建設大致完備自應成一結朿以前五年爲開創時代以後則爲守成時代惟回想此數年來國内外戰禍迭起商業衰敗人心恐怖達於極點而本公司營業前後統計除利息外略有盈餘異日發達可操左劵此則吾衆股東可同聲慶祝者也次選舉董事七人當選者爲沈志賢朱志堯吳懷疚朱季琳孫藹人郁屏翰莫子經繼又選舉監察二人當選者爲朱魯異胡稑鄉又次提議發息日期决定陽曆三月十五日發息散會後由陸總理陪同各股東至新建之機器間參觀一週而散 
[浦東梟匪之勢燄]  
　　江浙緝私第二營魏營長前據所部第一隊隊官張良臣報告浦東張家塘魚塘港石港等處現有梟匪褚福生陸伍宋立周等三帮匪徒共二百數十名駕船五十餘艘船上插有褚字陸字宋字及八卦各旗圖謀不軌請派師船剿辦等情魏營長以張家塘等處與松滬護軍使署僅隔一江自應格外嚴防當派第一隊第二隊張王兩家隊官督帶師船於昨晨八時齊集南市薛家浜一同出發開赴張家塘等處會同該管水警嚴行搜捕 
[喜談國事者注意]  
　　滬上軍警各機關以滇黔湘蜀風聲緊急傳聞之言最易淆惑聞聽除出示曉諭商民人等切勿輕信謠言自相驚擾外又於前日起由松滬護軍使派出巡緝員四名淞滬警察廳亦派偵緝隊士四名分赴城廂内外茶肆酒館等熱鬧之處秘密偵查如有妄談國事及分佈關於此事之印刷品者立即拘送警區解請究辦 
[園池内發現砲彈續誌]  
　　法新租界徐家匯路花園中小池内發現砲彈已據西報所載譯錄昨報茲悉儲藏此項砲彈之箱均係木質内有鉛皮封固鉛皮之内又襯絨布現法捕房因該池水深約有丈餘如池底尙有埋藏殊難撈取故又派人至該花園將水車乾再行尋覓 
[西官對於詹溫二人之注意]  
　　黨人詹大悲溫楚珩被捕後迭經公共公廨預審終結因中西官意見不同分别電禀外交部及駐京公使團磋商未妥迄未判决故由捕房將二人寄押西牢候示在案茲悉陪審西官美博副領事以案未定讞何以遽送西牢曾經函詢捕房當接函復謂此二人押在捕房時其家屬等一日探望數次進出忙碌恐有疎虞是以寄押西牢候示博君得函後復函致管理西牢捕頭以詹温二人係由捕房暫行寄押西牢與判决之案犯不同須令仍穿便服特别優待日食三餐依舊許其家屬送給云 
[海盜截刦沙船]  
　　永順泰沙船日前自閩省裝運板木來滬於本月四號晚八時許駛至吳淞口外崇沙灘脚突來海　二十餘名駕船一艘駛近沙船各執手鎗利刃蜂擁上船刦取大洋一百六十元小洋四百餘角銅元五十千衣箱三只内貯綢皮衣服數十件携贓過船駛向崇沙江逸去聞該盜臨去時因恐沙船跟追將其帆檣用刀吹斷以致不能行動後經該船舵工鄔東森向崇沙江某公司雇一小輪船將沙船拖帶來滬停泊楊樹浦　已開具失單呈報崇明縣請爲查緝未知尙能弋獲否 
[盜匪擊傷印人續誌]  
　　泥城外赫德路二百九十九號門牌吳炳荃所設之小雜貨店於上月二十九號夜被盜數人闖入店堂各出手鎗恐嚇刦取賬檯上大小銀洋銅元而逸吳即尾追喊捕該盜等逃至哈同花園門首由該園看門印人某甲出爲攔阻被盜開鎗擊傷倒地旋經靜安寺捕房中西包探聞警分往兜拿攔獲劉官奎一名搜出鎗珠五粒解送公共公廨訊押候究在案茲悉該盜帶回捕房後連日經捕頭詳細研詰供出同黨數名聞已請廨出票拿究並悉該園看門印人被盜擊中肚腹傷勢甚重現在公濟醫院醫治因鎗珠墮入腹部一時無從鉗取故捕房特於前日禀請中西讞員同蒞醫院向該印人詰明當時情形錄取口供以便研究 
[財政部核改江蘇官中章程]  
　　江蘇巡按使飭行財政廳云案准財政部咨復内開准咨據財政廳詳擬江蘇官中章程十七條並推收證領契證循環簿各式分别錄摺請咨部立案等情請察核立案等因並附摺式前來本部詳加復核該章程第三條規定應納稅額一領證時納登錄稅七十五元並附繳一成手數料二每年納營業稅銀二元五角並附繳四釐手數料第四條規定官中憑證以二十年爲限各等語是繳納七十五元之登錄稅而得收二十年官中之用費此外繳納當年營業稅又僅二元五角照此核計稅率年限兩者均未得當應將第三條第二項營業稅增重至少須照直隸第六條稅率每年繳納二十元將第四條官中憑證年限縮短照直隸辦法以十年爲限至登錄稅旣經擬定暫准照辦又第六條規定官中不限名額等語查官中不限名額流弊滋多仍應仿照各省辦法飭由各縣劃分區域每區應設官中若干名先行擬定列表報廳核奏以免爭執而便稽查以上各條　由該廳長遵照修改再行報部備查其餘各條並證簿各式均屬妥協應即一併照准相應咨復查照飭遵等因准此合行飭仰該廳長即便遵照修改報部備案并一面通飭各縣知事遵照辦理 
[母子同葬火窟]  
　　前夜三點餘鐘美租界北首新德安里第十一弄東洋房子住户紹興人夏姓樓下同居之某甲不知如何遺火登時轟轟烈烈不可收拾迨救火會機器皮帶車到場撲滅已焚去房屋五六幢聞夏某係在新開之正源錢莊爲夥因尙未　幕住宿家中是夜聞警當即呼妻及子相率逃命夏先奔至門口俄而其妻某氏亦迹出弄口某氏旋復入内抱伊六歲之子詎登樓後樓梯即已燒斷不及逃出致某氏與孩均塟身火窟午後經夏檢出屍身已成焦炭見者莫不傷心云 
[無錫米市消息]  
　　昨日北市米業中接無錫快信謂近日來貨甚多租户之米亦紛紛出糶市價平定今日早市售開錫市頂糙梗每石洋五元七角租工糙梗五元高糙元五元三角五分糙大子秈五元二角糙羊秈五元二角五分糙客秈四元四角梗稻每百斤兩元八角五分秈稻兩元七角糯稻兩元六角五分大麥每石兩元公頂磨小麥五元七角 
[苧麻逐漸漲價]  
　　苧麻一物用場甚廣每年行銷外洋者亦頗可觀本年入春以來滬上各麻號因來源不暢存貨無多而東洋帮之購運出口者生章頗旺殊有供不敷求之勢故日來市價逐漸增漲比較去年歲杪每擔已漲起一兩數錢計頭號寒絲現售銀十八兩五錢二號售銀十七兩九錢三號售銀十六兩 
[染業與洋布業往來函稿]  
　　京紹兩帮染　董事致振華堂公所函云敝業正月初七日開送加價淸單其中價目係照舊歲年底二百七十兩之靛靑市價估計今正靛價續漲約在四百兩左右他種顏料市價亦有加無已照此情形本須　行議　緣雙方正在協商之際懼增困難暫置勿議尙希貴所察度市况顧念敝業成本即照前開單價議决見復並請按月結賬俾得重行交易不勝盼禱 
　　振華堂洋布公所復函云接讀來書均悉且亦情理兼到敝公所已照來單價目通佈同　用特奉覆祈即關照各坊向領爲荷 
[南商會將開選舉會]  
　　上海南商會因商會法施行細則業已修正頒布自應依法進行故由該會總協理定於日内開會選舉議董昨已通告各業舉定代表開明履歷以便届期來會投票 
[國貨維持會評議會紀事]  
　　中華國貨維持會於三月三日（陰曆正月三十日）晚開本年第一次評議常會到者數十人首由議長汪星一君提議個人入會應否加以限制或略予變通以利進行副會長王介安君謂入會一節如團體公司商號等均屬正當營業凡願入會者固爲本會所歡迎若個人入會上年曾經議决暫行從緩現在應否變通辦理之處請衆討論公决繼由徐春榮舒蕙楨王鳳儀陳鶴年諸君討論良久未經議决隨定於下星期五常會再議次提議本届選舉之評議員每逢常會多有缺席雖因事務殷繁不克按期蒞會然與會務進行關係非淺茲擬耑函詢明能否按期到會請其答復倘因事務紛繁不能如期到會應以次多數推補以符法定人數衆皆贊成决議照此辦理汪君又提議吾國天產顏料自洋顏料暢銷以來均已棄之不用現値洋料奇貴機織業蒙其影響幾有推翻營業之勢本會責任維持自應提倡土料以資補救然尤必先行設立土料染坊一所研究提煉拼合之法以爲提倡土料之模範吾國染業於此中素所研究者諒不乏人其有熱心之士願至本會陳述討論者本會願竭力扶助次議本年國貨調查錄應否續辦請衆公决衆議繼續進行當請調查部長龐竹卿洪善長兩君籌議辦法再行報告隨後由徐春榮君報告小吕宋一帶自歐戰發生以來華貨銷路非常發達望國内實業家竭力整頓推廣國外貿易後復由王鳳儀君提議現在歐戰方酣洋針一物（俗名引線）來路缺乏價値驟增至數十倍物雖細微漏巵甚鉅亟宜提倡製造以挽利權凡有深知是物製造之術者可惠臨本會研究或來函接洽均所歡迎議畢時已十一點鐘遂散會 
[預誌兩公司之股東會]  
　　㈠英楂華公司英楂華專營橡皮種植資本英金二十二萬五千鎊茲聞定於三月十四號午後三時半在廣東路十號開股東會自六號起至十四號止股票停止過户該公司在一九一五年間已派紅利一分現聞又將派息一分共計全年二分 
　　㈡藍格志公司此公司資本荷蘭金洋二百五十萬元設於南洋蘇門答臘島其產品以火油爲大宗橡皮次之現定三月三十號在圓明園路一號外國商會開上海股東會股票自二十三號起至三十號止停止過户南洋股東會則定於四月二十九號在蘇門答臘舉行該公司現將派息每股銀一兩 
[嬰兒保育法講演會紀略]  
　　江蘇省敎育會連開講演會二天已將日前柯樂愷夫人演講大略登載昨報昨日（五號）午後二時開會係延前任北京國立醫學專門校長湯爾和君演講妊娠產褥嬰兒保育等法共分三節皆極有經驗之言於生育蒙養前途裨益匪尠是日聽講者仍四百餘人而女賓尤多至五時散會一切詳情另有記錄刊布 
[取締碼頭偵探]  
　　松滬警廳長徐君以十六舖及浦東等處輪船碼頭向由各輪船公司自雇偵探在彼巡察惟此種自雇之偵探未加訓練往往辦事乖謬貽人口實與本廳偵探名譽亦有妨礙爰特擾訂章程改由警廳撥派彈壓業已飭知偵緝隊長查明各碼頭偵探姓名及公司牌號分别造報以便函致各公司一體照辦 
[調查財政之手續]  
　　本埠行政各機關昨奉省飭云准財政部咨開本部現以調查財政統計會同審計院規定各項表册顧茲　體大非賴各屬共體斯息一致進行不足以維財政除省表一項另行分送外相應檢同表册咨行貴巡按使請煩查照特飭所屬一體遵行等因並附送暫緩調查塡報各項一覽表七十張市鎭鄉農產物調查表二册市鎭鄉工產物調查表六册各縣農商統計表二册各項調查票八種到本公署准此除將暫緩調查塡報各項一覽表各發一紙其餘表票等俟印成再行另發外合行飭仰各該道縣一體遵照毋稍玩延切切 
[頒發水上狩獵暫行條規]  
　　淞滬警察廳昨奉巡按使飭開准内務部咨准湖北巡按使咨陳據水警總廳擬訂湖北水上狩獵暫行條規尙稱妥洽各省可資仿行咨送飭屬查照等因准此飭仰該廳長會同第一第二水警廳仿照辦理云云茲將此項條規摘錄如下一本條規遵依狩獵法原則酌量編訂二本條規所稱水上狩獵專指以銃器網罟在水上捕獲禽鳥而言三不論何人非經水警官署核准不得在水上狩獵但在宅地内不用銃器時不在此限爲前項之核准應發給水上狩獵證書其程式依狩獵法規定每年一次納銀一元四水上狩獵者不得以左列各種方法（甲）炸藥（乙）毒藥（丙）烈藥（丁）軍械五水上狩獵者不得於左列各處從事狩獵（一）漁業滙集之區（二）帆檣衆泊之區（三）商埠繁盛之區（四）所指禁止之區六禽鳥竄入他人所有地及栅欄内非得所有者之同意不得任意追捕七受保護之禽鳥一律禁止狩獵但因研究學術及特别情形核准者不在此限八從事水上狩獵時須携帶證書九水上狩獵不得冒用他人之證書十軍用地域不得從事狩獵十一水上狩獵期間每年自十月一日至次年三月末日止遇特别情形核准者至遲不得逾次年四月末日十二違背各項規定按照狩獵法處罰 
[改組淸理官產辦事處]  
　　淸理江蘇官產駐滬辦事處昨日發出佈告云照得上寶兩縣官產向由本處派員設立事務所駐滬辦理現因鄭駐辦員病故一時旣乏相當人才尤未便驟易生手業經電准財政部並詳明巡按使將上寶官產事務所撤銷一應淸理事宜由本處直接辦理茲於本月一日爲始即在本邑大境關帝廟内設立駐滬辦事處由本處長蒞滬開辦督率淸理誠恐機關改組各界人民未及週知爲此出示佈告仰即一體知照 
[其貎雖醜其言有理]  
　　浦東六里橋迤南韓家墳地方鄉民孫根咸偕子耕土在上海地方審判廳禀控童養媳陳氏屢次濳逃請求離婚一案前日田袁廳長飭傳一干人證到案候訊午後由曹推事官開庭研訊並請宗檢察官蒞庭先據孫根咸投案訴稱前憑陳阿榮孫沈氏二人爲媒聘定陳氏爲媳十三歲時即過門童養當時送去茶禮洋二十元本擬今年爲之完婚不料陳氏邇來迭次潛逃其中難保無不端情事因此來案請求斷離以免後患耕土供詞與其父略同質之孫陳氏供年二十歲自過門後有時回至母家並無私逃情事問官曰爾翁訴狀内言爾頭上生有毒瘡是否屬實陳氏答稱並非毒瘡實是　痢係過門後所生至面上麻孔乃幼時患痘所致問官又曰現在爾翁欲請斷離爾意如何答稱女子父母俱亡家中一無依靠且並無不端之事何得嫌我麻面　痢揑造潛逃來案朦訴女子旣配孫姓生爲孫姓人死爲孫姓鬼倘翁夫不納惟有一死自保名譽供畢放聲大哭問官又命庭丁引陳阿榮孫沈氏出庭詢問同供爲媒是實餘不知情問官諭各退去聽候送達判詞 
[拐賣江北女孩]  
　　江北入　德建住居閘北楊家石橋有女名蘭花年十歲日前被拐匪李福昌董玉亭誘往法租界西新橋賣於專販人口之郭四姑娘得洋二十二元被閘北偵緝隊隊士叚瓊張福查悉李董二匪匿居藥水廠七間頭内昨將該匪一併拘獲並提到被賣女孩押候解科訊辦 
[誘拐女孩]  
　　王薛氏至法公堂控　高　渭誘拐女孩英弟業已由探查獲請求　究　弟供女子出外　玩行經　處高來携女子之手　母親囑伊到來領女子回家女子信以爲眞隨伊同行途中被包探查獲是實訊之高供認誘拐不諱判押三年期滿　永遠逐出租界 
[電車碾傷要害]  
　　前晚九點餘鐘有住居城内之某甲年約五旬乘坐黄包車欲至英租界第一樓啜茗道經法租界民國路突有某號電車馳來不及退避甲被撞倒碾傷頭部太陽穴登時殞命旋由捕房將屍車送同仁輔元分堂飭探查傳屍屬於昨日在堂棺殮 
[汽車夫違章受罰]  
　　法捕房一百六十一號華捕至法公堂禀稱汽車夫夏金榮駕駛汽車違章疾行以致撞倒行人兩名略受皮傷故未到案今將車夫解請訊辦夏供一時疎忽後當謹愼求宥判罰洋三十元充公 
[店夥與車夫衝突]  
　　閘北大統路順大南貨店前日正在敬神適有車夫許玉莊走入店内在所點之蠟燭上吸香烟該店夥盛硯淸以爲褻瀆神道向阻不服致起衝突盛以鐵鈎擊傷許之左臂當由四區崗警一併拘入警署押候究辦 
[失去有期證劵之糾葛]  
　　黄星階至法公堂訴稱商人之父號友林於前年二月間將次臨終時將貯藏各項契據股軍箱上之鑰匙給與商人當將各契檢點登賬内有上年十二月底期别字五百十五十六號中國銀行有期證劵兩紙每劵計洋一千七百八十三元忽然失去曾經登報聲明並向該銀行掛失到期有陳坤倫持劵往收當被扣留請求訊究中國銀行司事嚴成德投　黄確曾來行掛失惟此項證劵如無糾葛到期亦須錢莊或大商號善章方能照付至黄陳兩人如何糾葛不得而知陳坤倫供向爲古玩生意上年正月十九日有口操英語之洋人來購古玩三件共計洋四千五百元付下證劵兩紙持往中國銀行照對行中人云到期可付故敢收下聶讞員問洋人購物後曾否登入賬簿並有何人目見陳答稱商人並不開設店舖祗在家中附設字號故無賬簿富時有學徒陶姓目見可證又問陶姓現在來案否陳供陶回自已家中故未來案訊至此爲時已晚判候下期覆訊核辦 
[限期繳還欠欵]  
　　王宗羲控郁永永（即謝阿寶）欠洋七十元不還前日上午經公共公廨聶襄讞研訊屬實判被告交保限兩禮拜繳洋 
[債務人准予交保]  
　　董九臯因虧欠福和公司與吳林生忻季房等銀兩被各債權人控經公共公廨訊諭交保無保收押在案前日上午由聶襄讞會同英卓副領事復訊先由原告代表律師上堂譯訴案情請爲追繳訊之董延羅傑律師到堂代辯以被告在押多日要求交保出外料理中西官判被告准交尋常保人候再訊核 
[要求復訊之無效]  
　　陳德培控地保倪惠生蓋戳舞弊等情業經公共公廨訊明判决將案註銷茲因原告不服判决於前日上午延丁榕律師投廨聲請復訊倪亦延維傑律師到堂要求仍照前斷中西官以原告聲請復訊未便照准如果不服准予提出上訴 
[先繳理帳費]  
　　黄吉人控羅寶楨不理欠款業經公共公廨訊判候派理賬員算明帳目再核在案前日上午由廨復訊原告延律師上堂聲明派員理賬各節中西官判被告仍交原保着先將公正人理賬費繳案候再訊核 
[欠租封屋]  
　　福建路（即石路）七百九十七八號門牌福興昌號因虧欠房租洋三百四十四元被房主天章號於前日延請穆安素律師至公共公廨請將該號發封備抵中西官准予給諭發封候核 
[客棧内烟賭齊備]  
　　山東路天安堂對面弄内春發客棧因容留外人聚賭吃烟經總巡捕房捕頭偵悉於前日派令包探張芝卿協同西探前往查獲烟槍二支烟燈三只及賭具一併帶回捕房禀奉捕頭諭候請廨飭傳該棧主到案訊究 
[烟膏店深夜賣烟]  
 
 
 

Page 11

 
 
九江路三百七十六號門牌　正信烟膏店因深夜挑膏違背定章被捕將該店主傳至捕房禀奉公共公廨中西讞員諭着罰洋三元充公示儆 
[糾人抹牌之罰欵]  
　　住居滬南鐵錨弄之甬人陳庚全糾入抹牌被一區警署巡長查悉入内拘獲徐有才胡阿玉張玉淸三人連同陳庚全解署由董警正問阴屬實着陳罰洋三元餘人各罰兩元開釋賭具銷毁 
[偷竊鐵路材料]  
　　竊賊蔡鴻賓前日至滬西滬杭滬寗兩路接軌處竊取鐵路上之鐵螺絲數十斤携至新閘路被印捕查見拘送捕房以案在内地備函飭探將人贓解送地方廳由端木樓推檢兩官開庭訊實判戴監禁三個月贓候失主認領 
[竊犯示衆五天]  
　　小竊王阿寳在寗紹碼頭竊取鐵料被碼頭巡丁人贓並獲解送一區警署問明轉送警廳司法科預審屬實發還該署就犯事處示衆五天期滿帶廳發落 
[追獲攫物流氓]  
　　流氓張同發前日在新閘重慶路攫取李施氏金耳環圜逃經氏鳴捕追獲帶入捕房押候解廨究辦 
[失竊報捕]  
　　美租界元芳路八號門牌劉冠南家前晚失竊値洋二百餘元之　皮衣服多件翌晨投報哈爾濱捕房捕頭派中西包探前往查勘一過聽候跴緝 
[偵緝隊獲賊]  
　　竊賊陳阿三王阿寳滕阿三張永慶王文和等五人因夥竊某日人家衣物昨被警廳偵緝隊在五區一分所境内一併拘獲押候吊贓核辦 
[商團炮目逝世]  
　　本埠英國商團砲手頭目威爾海君前因患疾在海能路工部醫院醫治無效於前日逝世昨日午後三時出殯該商團全體均列隊送喪 
[道尹公署批示兩則]  
　　嘉定縣紳士諸唏　靑浦縣紳士錢鑾禀吳淞改道併入藴藻河有害無利由據禀頗有見地能否取銷前議仰候巡按使曁水利局批示可也此批 
　　金山公民馮勳等禀額外警佐周文郁違法背規由據禀呂港鎭額外警佐周文郁違法各節是否屬實仰金山縣知事確切查明具復勿稍瞻徇切切此批副禀發 
[敎會記事兩則]  
　　中華基督徒上海佈道團組設聖經演習學校曾誌前報今晚（六日）七時半仍在會所分班由吉禮泰博士鄔采芹牧師領班講授 
　　天安堂信徒定於今晚八時開協贊會之大會請麥倫書院英文敎員李仰高演說又於八日晚八時開勉勵會之戲心會請仁濟醫院傳道員龐子賢主講 
[招請南市訪員]  
　　本館現需招請南市訪事一人以探事翔實文理淸順爲合格願承斯乏者無須托人介紹請先送訪稿三天註明住址姓氏以待函訂[  申報編輯部白]  
[氣候報告（上海徐家滙天文臺天氣測候報告）]  
　　　已過者之報告三月四日江蘇有和適之反旋風高麗東部低度消滅上海塵埃騰起是爲北方有大砂風之徵海濱一帶有信風天氣晴明五日上海氣壓高升空氣仍多灰塵風平五日下午四時前二十四小時内上海氣候温度至高五三·二至低三○·七去年同日至高五七·二至低四四·八 
　　未來者之推測五日下午四時三十分豫測天晴而不朗稍温和北方及中央有和適及方向不定之涼風南方有和適之信風 
雜評二 
[維持之要義（訥）]  
　　每接滇黔消息均謂地方安謐寗靜如常可見舉事之省猶能維持秩序也是故當時局紛爭時除戰區外無論何方面均當盡維持秩序之責爲長官者無論政見何若均當以維持秩序爲要務若夫無政治目的而僅知搶掠騷擾之匪徒固宜嚴防而力除之蓋所謂維持秩序云者其範圍在對破壞擾亂有害於民者而言地方官以增民幸福去民禍源爲天職不可不審知其界限也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[决計] [  覺迷]  
　　今日政府有所謂决計矣所决計者爲對付黨人及解决西南戰事也然今日人各有所謂决計而所决計者又各各不同請得而列論之 
　　財政困難則决計借外債借外債不得則决計募公債募公債不成則决計加捐稅商民反對則决計取締此今日理財家之所謂决計也 
　　官吏未到任則决計運動運動到任則决計吸百姓脂膏刮地方地皮吸得脂膏括得地皮則决計討小老婆造大洋房此今日官吏之所謂决計也 
　　兵士初出發則决計打勝仗打得勝仗則决計擄掠勝仗打不得則决計逃走此今日兵士之所謂决計也 
　　大少爺初到上海則决計坐汽車吃大菜嫖堂子迨床頭金盡則决計拉黄包車此今日大少爺之所謂决計也 
譯叢 
[魯意十六被害記英國蓓洛克原著（再續）] [  新]  
　　至傍晚猶未蕆事而同時忽有兩書遞至於是衆復大亂此書一爲西班牙政府所寄爲魯意請求緩死一則毛萊蘇伯所上請於魯意未執行死刑之前更進一訴狀於是衆復紛議以爲西班牙一書可置之不問唯毛萊蘇伯所請則尙須審查而羅伯斯比則以爲不如俟投票事竣表决以後然後再議毛萊所請求之事衆以爲然時書記已將票簽分别爲三類一爲贊成處死者一爲緩死者一爲流徒者以繕寫票數多寡授會長梵兒奴德請宣請梵兒奴德亦爲當時齊龍庭黨中重要人物目光凝定而辨才尤利至是乃作簡絶之言曰不幸三票之中乃以死刑之票爲最多魯意之死定矣蓋七百廿一人中乃有三百七十一人判决死刑也此語出廳中一致無聲毛萊蘇伯亦即於此時傴身而入其年已非少壯而精神猶復健旺因辯訴曰古例凡審國事犯承審之官十二刑罰判决必三分之中得二分之同意乃始有效今被告爲一國之元首是承審者實爲全國之百姓則刑名之决定亦宜得全國人民三分之二同意始可執行唯貴會裁之羅伯斯比乃第三次發言曰國會者即以代表民意若必執國人而一一詢其意見吾恐魯意之罪未定而國中先起鬨爭天下必無此事有名梅林者亦曰古例審問定罪必十二人中得十人之同意始准初猶不僅三分之二也然此不過指審查罪案而言今魯意罪案已定今爲處分之時期君引此例母乃不合毛萊知無可辯乃下廳而去至禮拜五復會議執行日期之遲速問題而六百九十人中竟有三百七十人主張立刻處死嗟乎　而彭末代之王即欲求爲靑衣行酒亦不可得寗不大可憐哉（未完） 
詞選 
[浪淘沙東台道中丙辰新年作] [  東園]  
　　風急駛飛橈暮雨瀟瀟春來驀地過東淘欲向陋軒尋舊迹高掛詩瓢有信海西潮潮弄今朝梁園滿地長蓬蒿賓客如雲都散盡問甚枚臯 
[望江南吳陵旅夜]  
　　三閱歲投宿又吳陵孤館春風梅萼綠長隄夜雨柳梢靑無限别離情 
筆記 
師水齋遊記[  師水遺稿]  
　　發岱紀略北上至泰安出登封門記 
　　天下之巨觀人生之壯遊有氣勢横溢供億咄嗟立辦而究不能遂志者亦有一介寒畯資斧艱窘而會逢天緣偶然如其願者文人儒士無不仰泰山名然千古登此山者唯孔顏最著厥後李斯從始皇應劭記封禪蘇頲頌朝覲各以其文辭顯宋邵氏伯温至太平頂觀日出有錄詳言之元明以來紀遊者頗多要皆榮貴有力之人也予丙戌北上過汶上輿夫指東北角靑氣接天者曰泰山延頸移晷恨不挿羽一謁靑帝宫壇車上有望岱七律一首云（齊魯諸山孰敢當巖巖遙望岱宗蒼春來玉帛朝虞帝頂上金泥駐漢皇元氣東浮包海國天孫下降截星芒會須日觀峯頭坐指點扶桑萬仞長）齊魯之巿至今胸中未了也壬辰二月初四日抵王家營旣買車車夫擬由湖路蓋自營達京之道有二自宿遷界西走邳州過滕州爲湖路東走郯城琅邪以至于泰安多石徑崎嶇爲山路車夫畏險故常避之行三日車夫聞湖路渟潦多淖頓改山路予臥車中聞而喜曰此嶽神開吾之道也是日宿峒峿過郯城沂州及羊流店皆有弔古之作第初十蒙山大雪其後三四日積陰不開雖遊興横胸中而岱色隔天表吾甚慮焉十四日至崔家莊混沌闢而蒼翠灑於眉端然後知天之果助吾興也薄暮抵泰安南關旅館對宇有趙翁者來索開姓名予未解其故翁云邑侯諭凡公車北上者必開名送署予始知徐公之欲訪親友而爲此因問翁泰山可夜登乎翁曰今夕有月與白晝同但自麓到頂四十五里路奇險非用包山虎不可包山虎者二人所舁之腰筍兜子也予懇翁速覔其人知四友無同志者遂先飯飯畢遂北出登封門 
小說 
[我之新年（三）（續）] [  縣賞徵文憶琴女史述第三名韵淸女史著]  
　　夫詩人畫士得氣雖淸而賦命亦至薄遠者姑勿論試觀近人如南田翁千金散盡王秋言三遇火災名士數奇千古常例似不可以人力挽也芹哥三戰秋闈依然　羽文章憎命琴瑟無緣自此科舉遂停更無升階足以自奮乃以家事託其弟專事丹靑舉牢騷不平之氣一發之楮墨問嗣邑侯被劾落職趙雖降補而勢尙炙手且聞予兄揚言謂太子誘博因由芹起遂棄吾屋彼欲聘吾妹俟吾死乃可於是知姻議之無望也壬寅正月芹有黄山之遊與妗氏言欲介予一面以誌欽慕之忱脫在今日人醉歐風且彼此屬在戚誼與妗同見亦無勿可顧曩年世家禮敎男女界限綦嚴加之兄嫂同居未免貽人口實卒卒不果至上元後三日爲先王父冥壽之期延邑廟羽士禮讖晚課散花忽道士余杏元挈徒同至杏元老矣隅坐扉次徒則徘徊於予祖影堂一若聽步虚辭者烏巾道服丰格若仙不與庸庸羽士等蓋余道工琴善畫從游者甚衆師旣高雅徒自不凡人固勿疑也翌日妗以畫來謂芹出游留此誌别幸獲一面茲無憾矣嗟夫予至此始知余徒非他即芹哥改裝耳展其畫則停琴待月圖也題有渺渺冰輪悠悠仙心予晋笙耶湘靈瑟耶高山流水别有天地之句從此芹哥不返及其父蹤跡得之已隱黄山爲羽士矣 
　　蔲蔲聞予述至是雖値新年亦不禁瑩然欲涕强笑詰予曰三皇帝之後何如予嘆曰予不嘗講授歷史乎龍種乞奴王孫把玦帝皇之後如是而已矧趙一士紳怗惡不悛後嗣又焉能昌故芹亡去不及三年趙患發背尋歿太子以博蕩其產丐死異地是可爲豪紳龜鑑也蔲蔲曰有是哉觸景興懷前塵若夢主之新年所以異於之新年歟（完） 
[俠情小說紅蘩蕗别傳] [  天虚我生]  
　　第十七章 
　　舒勿林耶亞猛乃大愕夫舒勿林者乃其姊馬克格尼爾之死敵自敗於紅蘩蕗之手久已銷聲滅跡今乃出現於此能無震駭亞猛此時驚疑以爲入夢而舒勿林則以一手扶亞猛之肩令起且言曰吾早知君已來巴黎吾友海龍尤欲見君一面而不可得故大失望吾初以爲神妙莫測之紅蘩蕗又將君藏去矣今乃於無意中倖遇於此是亦誠有天緣來君今隨我行乎時亞猛已木然不知所可亦忘舒勿林爲其仇敵竟隨之而行重至敎堂獄次守卒見舒勿林頸上三色徽章知爲長官乃舉鎗行禮舒勿林勿顧立拉亞猛及於穹門之次亞猛亦不拒心中且自倖以爲天固相我乃遇舒勿林蓋舒勿林之爲此殷勤者實將陷已於獄果被陷則已身與琦尼邇且因得我之故或竟釋去琦尼是被害者不過一我而被釋者乃一天下絶世美人權衡輕重亦復良得舒勿林見亞猛不語則故以甘言餂之曰令姊近狀如何且言且步入穹門之裏及於閽室一入穹門亞猛已成俘虜矣顧亞猛亦無懾自念此身今乃與白浪琪同在一處矣因鎭定曰謝汝見問舒勿林曰白拉根内男爵安乎吾甚願與相見於巴黎彼近來不甚忙耶亞猛漫應之而態度轉冷彼蓋憶及紅蘩蕗諸人臨事不懼之態故竭力一模仿之久之乃曰舒勿林在君意以爲君之瘦臂一着吾肩吾即能帖耳服從傴僂而入森森鐵檻之中一無所抗耶舒勿林曰然亞猛曰然而吾拳足以仆君舒勿林自搔其首曰吾老矣何能與孺子格鬭然君亦不必再望出此獄門蓋此間衛卒多君縱有翅亦無由遁徒自苦耳 
　　勘誤四日第二十六行第三字名悞如合更正 
 
 
 

Page 15

 
 
   
 
 

Page 16

 
 
   
 
