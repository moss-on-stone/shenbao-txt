# 1890 - 275 - 4906275

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早巳收回目下餘剩無多是以贬價出售每部核定實洋五元諸君子有欲悉本朝掌故者請臨申報舘帳房購取庶一經技閱如贍列聖禡謨乎 
[二十四史第一次出書告白] [  圖書集成局啓]  
　　本局所印二十四史墨必選擇上品可保年久决不變色紙則一律用雪白連史略不參差本可早日告成祗以精益求精不免稍延時日　巳排成二十餘史第一次　出晉書宋書南齊書梁書陳書魏書北齊書周書隋書南史北史舊唐書元史等十三史共書一百六十二本與股者如找足洋銀三十元卽可持票前來提取并付第二三次書票各一紙其第二次至本年九月終可出史記前漢書後漢書三國志新唐書新五代史舊五代史遼史金史計九史第三次至本年十一月終可出宋史明史計兩史現在尙有股票出售每股洋五十元至第二次出書時截止務請速來購取否則全書告竣後當另定價洋也其書分盛木箱三口大小一式製極工雅惟取書時每口須另加洋六角此布 
[催請取書] [  圖書集成局啓]  
　　本局所印圖書集成早經告竣屢登告白催請取書而與股諸君終遲遲吾行迄今仍有未來取去者今與諸君約遲至八月杪再不來取則以後取書之際須將棧租保險等費逐一補償若過年關則明年不能領書槪歸本局另行出售特陳小啓布告同人區區之忱伏維鈞鑒 
[愼火萹]  
　　火之宜愼疇不知之凡所以防火者幾幾乎無日不言卽火政諸書亦幾幾乎可以汗牛可以充棟王於今日而談及愼火見之者不將疑爲無聊之極思乎顧官府每至冬令必便人荷大牌鳴鑼以巡於城廂内外無日不然無歲不然其所以號於衆者亦不過小心火燭四字盖火烈民畏固屬常情而日用所必需又不能舍而遠之則又烏得而不加愼况秋高物燥失愼最多延燒最易又烏得不言卽如前兩日鐘聲報警者接連兩次一在虹口一在引翔港又一在西門内此正履霜堅冰之漸不可不防之於預者也夫上海之火政亦云修矣西人救火最爲認眞最爲出力一遇火警立卽出龍雖聞報以至啓行不若外洋諸水龍之神速而水龍一到奮勇富先竭力澆灌祝融氏　不能大肆威虐觀於西人救火不但盡力而且盡心并不欲華人之從旁助力彼豈果有惡於華人哉豈恐華人之分其功哉盖以華人救火之法不及西人則同在火塲不但無益於救火或反有碍於救火以故不欲華人與其事顧西人水龍各會所用亦多華人則苟能從西人而習之華人亦未嘗不可用吾知西人少而華人多將來必將使華人熟知救火之法以資臂助則救火之人愈多而火更無從肆毒矣且上海之水龍非僅一種而已有所謂火龍者有所謂藥水龍者種種不一而於救火則無淡靈妙况自來水龍頭遍地皆是偶有某處走水卽就近火塲之龍頭上套入皮帶持向火頭澆注無異於瀑布飛泉銀河倒瀉火力雖猛亦無不摧故自有此自來水以來上海雖不免於火而究不至於大火如前此小東門外之一片焦土今無有也夫上海之於防火諸法如是其周且至以視他處斷斷乎不能望其項背然則又有何說以愼火乎雖然上海之火政固毫無缺憾矣然皆於已火而救之非未火而愼之也火至業已成災則雖立時撲滅而所傷已多何如愼之於先勿令肇禍乃爲先看官府之令人荷牌警衆正是此意特以故事虚行自人視之直以爲毫無實濟此又深負官長之苦心者也然荷牌警衆雖足以提撕警覺究不過托之空　而其所以小心之故仍秘而不宣故人或以爲無所用之盖曲突徙薪之計其不講也久矣愼火之道貴乎各家自愼所謂守望相助者猶就臨事而論非言未事而防也上海人多地狹居家者往往二　椽住屋後面卽爲竈間天井又偪窄不能容物或有購辦柴草者多橫置灶間設遇不測爲壽最酷且上海地方通行火油火油之爲物用場固便價亦相宜而獨易於引火洋塲十里居家店鋪誰不用之縱有保險之燈亦卒不能防患倘一不愼失手打翻洋溢滿地卽滿地燃着此最誤事如以爲火油之害如此一律屏而不用則又斷不能行惟有於用之之時爲防之之計而已聞火油之性最易延燒獨以稻柴灰撒上立卽滅熄日前某戲園初開時約計園内各房所用火油之燈不下百十盞曾與經理人言令其多備稻柴灰於凡有火油燈之處皆預置少許并告知諸人用法庶幾有備無患余家中亦然日前偶至東公和某妓院坐未定火油燈撲翻火隨油燃幾成大禍適旁有脚爐急令取爐中灰灑上隨手而熄盖不僅稻柴灰卽柴灰炭灰亦可用也此法屢試屢騐較之用鹽尤爲便捷靈應惜乎人皆習而忽之平時不肯預備倉猝無從急救以致星星之火立致燎原良可慨焉又有戲臺上放烟火最易肇禍前者曾論及之今兹秋盡冬來轉瞬新春各戲館將預定焰火花爆等物以爲來年之用竊願良司牧早爲禁止以杜其萌此則尤爲思患預防之善計愛民者必不河漢余言矣 
[日下紀聞]  
　　前河道總督現候補按察使成廉訪孚以直順水災過重哀鴻徧野情難膜視變賣産業湊集二千金寄交天津賑務局藉助賑需並稱不敢仰邀奬敘等因經賑務局司道詳禀傅相傅相以其變産助賑洵屬勇於爲善且數逾千兩未便没其好善之忱當經繕摺擬將候補臬司成孚前在河督任内恩賞頭品頂戴請爲賞還以資觀感於本月十三日具奏本日奉硃筆成孚着賞還頭品頂戴欽此○廣儲司内銀庫現在庫帑支絀各省關應解欵項解到尙屬無期而應放各項領款均難延緩迭據行催支放並有應進宮中中秋節費銀兩且欠放茶膳房領欵尤鉅經庫官禀請堂憲奏請先由外庫借撥數十萬兩以濟節需稍淸欠欵等情經内務府堂憲核准入奏飭交户部覈議奏明辦理○德勝門内大街西草厰大坑向來停蓄雨潦深處約逾三尺本月初八日午後坑沿有黿數個久如菓　其色蒼老足皆五爪頗不畏人有童子六七人在彼遊戲捉獲三個以繩擊頸旋用柴草灼之經人瞥見將一黿放去二黿已焦灼矣附近居人聞而惶怖向坑焚香禱告殆以此黿爲神物耶然受縛而不能脫被灼而不能逃神於何有蠢男俗子之見識曾不及三尺童子甚矣其惑也○本年應行點騐軍器京中各旗營官兵業經騐訖至盛京内外各城官兵應需腰刀弓張箭支撒袋箭壺盔甲長槍旗　以及槍砲帳房馬匹軍火一切應請派大員於秋未冬初次第點騐分别奏咨以重軍儲刻經盛京將軍援案繕具將軍副都統五部侍郎銜名奏請欽派二員點騐内外各城官兵軍器摺於本月十 
 
 

Page 2

 
 
二日遞到入奏本日奉硃筆圈出盛京將軍裕　盛京户部侍　宗室綿宜欽此原摺齎回卽可擇日點騐矣○俊德毆斃覺　吉昇濳將屍身車載溷山正陽門爲北城識獲送官一事迭綴前報嗣爲大金吾所知以正陽門向開夜門原備外城居住官員奏事入値起見該門値班官兵宜如何嚴行稽察方昭愼重乃竟有以車載屍混出夜門該官兵旣未阴禁又失覺察怠玩泄沓已可概見所有正陽門内外偏吉是日値班之門領們吏門千總均着先行摘頂示懲　部訊明有無賄通官兵放出情事再行分别叅懲至前報謂係宗室乃傳聞之誤也○神機營爲咨行事據銳字隊專操大臣色普徵額咨稱本隊隊長廂監旂滿洲護軍校瑞亮迭次患病有誤差操請將瑞亮所充本隊隊長開夫另補駁回原營當差等因禀奉批准理合咨行廂藍旂護軍統領查照○庫倫　事大臣委員管解貢馬八匹現已到京報明上駟院卽由該委員於十六晨牽至西苑門預備試看當經御前大臣面飭上駟院　敦逐一試騎步驟尙穩飭令上駟院收圈留心喂養翌晨奏請賞收○謙都統禧在熱河任所病故奉旨准其人城冶喪已見邸抄七月初靈柩到京至西安門内西什庫本宅設奠延僧道喇嘛嗟經建醮以修冥福現届五七擇吉於八月十四日發引所有執事杠罩一律新製德興扛房預備前昇靈旛一架三十二人均緑駕衣以昇駱駝兩對黃廌一對細犬一對白馬六對牽者皆負金鈎止紅色門旗二杆上繡金龍　銜牌四十餘對上書熱河孝統御前侍衛察哈爾都統軍功花翎等字樣後列八寳槍紅傘緑扇槅漏粉棍包馬四匹正紅旗槍八杆大刀偃月靑龍板門等　黑紅帽劊子手龍頭鳳尾門傘金瓜鉞斧鏜槊掌環朝天鐙令旗令箭黃龍旗玉仗黃牌數對上書誥封武顯將軍奉旨入城治喪賞銀一千兩賜　一　字樣金鍬銀鎬提爐龍鳳日月扇曲衲黃葢諭旨黃亭八人抬昇萬名傘萬名牌樣車樣轎樣馬前皆擎有杏紅坐傘旁　跨腰刀　撒袋負筩穿孝數人鼓吹三十餘人分作三撥亮轎日照傘大槓六十四人恭昇兩班人夫更替一班係黃翎號　緑駕衣一　係紅翎號帽藍布駕衣靈柩上蓋杏紅雲縀大罩扛前穿孝小男二十四人皆托木盤内置猩　奞翎冠帽朝珠暨各樣陳設沿途舉哀後扈旗戟銀刀銀槊銀錘四　正紅旗槍二杆大　一杆乘馬以擎執紼送殯之王公大臣與馬如雲出西安阜成等門至二里溝廣善寺停柩明春山向得宜方安窀穸 
[津門秋]  
　　旅順口爲北　門户久已設兵置戍環築砲臺屹然成一重鎭北洋大臣念及兵輪羅列不可無修船之听統籌全局更於該處興辦船隖大工丙戌年夏秋之間由法人德威尼繪圖貼說包辦工程計價一百二三十萬金期以三年報竣嗣以隖中原眼水汨汨入堵塞殊形棘手是以愆期現届四年已竟大工於本日間禀請北洋大臣委龔魯卿觀察等騐收不特領異標新兼且工堅料實惟機器房與船澳毗連其基址係用磚石及塞門德土築成雖土性堅凝遺憾毫無而磚石縫中間有水沁入是爲美中不足不知尙有良法以善其後否然規模冠冕局勢堂皇已爲吾華隖澳之冠矣○山東巡撫張中丞前與法人德威尼定購挖泥船兩艘名曰泰利泰順以便疏濬黃河該船製目外洋而拼於大沽駁船公司之鐵廠今夏竣工由中西人用新盛輪船拖帶泰利赴東交割至利津口格於水勢不能前駛停橈以待業經列報兹以該船停汨口外未便交收遂駛回旅順不知作何了局督帶該船之茅君延年並管駕管輪大副二副燒火水手人等亦各回津矣○江北河運粮船計十數帮共五百餘艘除奉旨截留直隸　米外餘赴通倉交納於八月初旬銜尾回空蟬聨停泊於茶店口一帶河旁購辦實物攬載客商擾擾攘攘計作平原十日之留由江安粮道馬植軒觀察出示趲行限日過臨淸啓壩全帮南下該船等恐蹈愆期之咎遂於十四日一律啓行聞所攬载以棺柩爲多價値亦鉅○今歲山東商河縣决口黃河水灌徒駭　河潰决山東樂陵直隸慶雲之千里堤氾濫橫流入馬頰河匯歸慶　海豐鹽山接壤之區與慶雲之鬲津河鹽山之宣惠河合流入海按樂陵陽信慶雲等縣均賴千里堤防護以爲半壁之障六月間河水决堤該數縣適當其衝平地水深三四尺至八九尺不等坍塌房屋死傷人口止不可僂指計現經兩月依然一片汪洋其被災較别州縣爲尤重出水火而登袵席是所望於籌賑之君子 
[蕪湖火警]  
　　本月十八日下午蕪湖北門外街口某姓草房突然火起各龍夫從高望見急昇水龍往救則已焚去七八家矣正在收合燼餘忽報離城三里之某鄉村又被吳回肆虐塲邊稻草盡付刼灰幸未延及住房否則不堪設想矣翌日午後三街姚家棒左首某姓家遺火積薪燃及茅屋炎炎直上勢如拉朽摧枯幸左右隣居竭力灌澆得免蔓延各處斯時街談巷議咸畏祝融氏如虎互囑留心不料至晚上燈時二街　門巷上首西湖池旁又報火警時適狂風怒吼走石飛沙封家姨助之猖狂愈覺無從抑遏以致自湖沿起直燒至二街燬去磨坊糖坊木器店等二三十家各水龍聞信到來奮勇灌　無如風勢甚張霎時間火竟飛過水溝又延燒數十家直逼寗淵觀後門是處與長街後進平屋毗連各鋪見勢甚危振臂大呼謂如有人願擔水者每擔當給錢若干文一時人皆踴躍非常水卽源源而至四面噴射火始漸衰是役也共焚草屋一二百椽被災者七十餘户哭聲震野幾不忍聞事後好善者給以錢米蘆扉俾免餐風宿露亦可謂施當其厄矣同時河南雙港村亦根火患聞焚去村舍七家云 
[鳩江雜紀]  
　　蕪湖城廂内外共分十五鋪彼疆此界判若鴻溝地方以公務冗繁每致鞭長莫及因每鋪特置一圑總責令稽查盖法古者庶人在官之遺意也驛前鋪圑總某甲夜郎自大竟敢私置刑杖當街笞責平民事爲成觀察所聞飭保甲總局鄭子煊二尹澈底根求想當按律以辦也○前報紀長江水師提督李與吾宮保奏辭統帶南洋各兵輪日前摺弁回蕪奉硃批着照所請欽此聞接辦是差者爲前任山西按察司陳舫仙廉訪湜擇吉上月某日接辦一切事宜云○蕪湖道成端甫觀察於本月十六日乘招商局江孚輪船赴金陵謁見曾宮太保面禀通商要務兼祝宮太保壽辰屬下各員均赴江干恭送○去冬洋關大副寫字房中被人行竊迄今尙未破獲本月十二夜又失去逕尺之鐵匣内儲公文及郵政局圖書等物次晨察視係扭去洋鎖面而入而房頗深䆳非外賊所得至遂將守夜人四名函送蕪湖縣請究○蕪湖自弛禁米石出口後購米運往天津頗稱踴躍近日粤商各米棧次第開張中秋節前到有輪船三艘載米赴閩粤等省○長江水師提督李與吾宮保交缷統帶兵輪差使後於本月十六日來蕪小駐一宵次晨往南陵縣展墓○八尺龍鬚方錦褥已凉天氣未寒時漏永秋凉正好向銀牀選夢宵小之輩遂濳試其探囊胠篋之謀江口一隅竊案疊出有保甲之責者不識有術以弭之否也○皖南各釐卡委員近俱更調計祁門倒湖卡委李曼靑少尉灣沚卡委吳少齋别駕漁亭分卡兼屯溪總卡帮辦委王厚田别駕烏溪卡委余少伯少尹委札旣下卽先後謝辭赴卡上當差云○原任河口分司恩福庭少尉因病出缺成觀察傾囊慨助始得購備棺衾今已七終料理扶柩回旗安葬而盤川甚巨籌措爲難無奈由縣局出具知單請同官量力簽助刻已積有成數不日將啓程矣○新任蕪湖典史有雪齋少尉抵任後暫寓城隍廟左廂俟前任郭少尉交代算淸始克將官衙遷讓云 
[大官祈雨]  
　　安慶來函云省垣自七月初二日得雨後迄今涓滴全無以致農民所藝晚禾悉形枯槁木棉亦凋殘殆盡難望收成安慶府聨仙蘅太守懷寍縣吳松午明府筮期本月十七日設壇城隍龍王兩廟祈沛甘霖而紅日一輪依然杲杲云 
[小民失火]  
　　本月十九夜三更時安慶城内柳林牛痘局前某小家忽肇火災矛屋數椽付之一炬地方官聞警馳往督同城内外各水龍噴救時適北風怒吼勢甚披猖直至祝融氏意興已闌方捲旆而返 
 
 

Page 3

 
 
[土藥稅釐示]  
　　兵部尙書兼都察院右都御史總督湖北南等處地方軍務兼理糧餉張頭品頂戴兵部侍郎兼都察院右副都御史巡撫湖北武昌等處提督軍務譚爲剴切曉諭事照得本部堂院欽奉光緖十六年四月十五日上諭總理各國事務衙門户部奏整頓土藥稅釐請飭詳查妥辦一摺内地栽種土藥爲中國出産大宗前各衙門會奏請飭各省體察情形酌量加稅當依議行誠以洋藥充斥久爲中國漏巵近年以來民間栽種日多獲利甚重駸駸乎有不可復遏之勢果能設法稽查認眞辦理旣可裨益餉需且亦收回利權之一助並可以徵爲禁隱寓崇本抑末之意乃各省先後覆奏多以窒碍爲詞數年之久迄無切實辦法近聞吉林黑龍江呼蘭熱河及西川雲南江南淮徐等處土藥出産日繁各該省局卡徵收稅項官吏隱匿入己爲數甚鉅弊端百出盡飽私槖以致徵多報少於國課毫無裨補含混欺飾實堪痛恨着盛京吉林黑龍江將軍各直省督撫熱河都統奉天府府尹詳查各該省地方情形或於出産之處就地徵收或於販運過境嚴查走漏或卽就現在私收之項和盤托出悉數歸公均由該將軍督撫等秉公嚴查詳細籌議其從前匿報之員咎有應得朝廷放從寛典不追旣往着一併免其叅處經此次嚴諭之後各疆臣務當破除情面實力稽核卽將各該處出産行銷及私徵各實數詳查聲覆按季專欵開報不得於百貨釐金内籠統聲敘以免牽混此事期在必行着勒限三個月各將原定新定各辦法迅速覆奏不准空言塞責仍前含混致干重咎將此各諭令知之等因欽此旋復奏准總理各國事務衙門咨同前因並粘抄總稅務司赫德原呈二件行查辦理各省分别恭錄咨行司局遵照議奏詳辦在案查湖北行銷土藥多係來自雲貴川陜等省尤以川土爲大宗鄂省抽收土藥稅釐向係遵照咸豐九年户部奏准章程每百觔抽收稅銀三十兩經過本省局卡騐票放行其落地售賣者仍照收釐金九文部定章程本極周妥歴年以來各局卡委員惟恐徵收不能足額希圖招徠往往减成折收每百觔僅收銀數兩實屬不成事體現奉嚴旨認眞整頓事在必行斷難仍前敷衍遷就惟查總稅務司赫德所議土藥一百觔應照洋藥抽稅銀一百一十兩則未免過重銷路商情均有窒碍本部堂院督同司道再四籌商徵收稅項辦理但期核實皆不必再議增加惟有遵户部舊定章程每百觔照十成足數收銀三十兩隨徵耗銀四兩七錢不准絲毫折减亦不得稍有浮收現經傳諭漢口鎭八帮商首俱己遵依照辦毫無異議本部堂院現經奏派候補道　道會同宜昌鎭羅鎭切實籌辦另募緝私勇營分紥水陸要隘棋怖星羅嚴爲堵截凡土藥經過各卡遵章納稅照發宜昌總局稅票粘印花轉運各屬騐照放行不准重抽如查無總局稅票印花者卽係私土全數充公所有奉差官船及文武考試士子均不准稍有夾帶如有盤獲及不報知大帮私土者一半充賞一半充公其轉運湖北交界各省如查無鄂省稅票印花者均以私論查川省土販經過局卡應完納稅釐多係包與挑夫交納如涪州酆都梁山熱河等處大莊商販多聚於此亟應先行示諭各該處商販周知以便預備稅銀照數交納其四川忠　及夔州府萬縣奉節巫山等處均係土藥經過之地應一併發給告示張貼曉諭以上各節飭據湖北藩司牙釐總局會詳前來除奉明辦理並咨請四川總督部堂轉飭各州縣一併曉讑遵辦及咨明湖南河南江西安徽交界各省一律嚴查走漏外合行出示曉諭爲此示仰販運土藥各商人知悉湖北現在徵收土藥稅銀每百觔收足銀三十兩隨收耗銀四兩七錢乃係遵照部定章程核實徵收並未照總稅務司所議另議增加現奉嚴旨整頓萬不能仍照從前私相折减爾等守法營生之人須知本部堂院上里餉項下恤商情亟應急公慕義爭先輸納切囑販運夥伴挑夫經過局卡照章完納不得稍有繞越隱漏致干查拿其餘雲貴晋豫陜甘曁鄂省本地所産藥土凡遇鄂地銷售者均一律照部章核實徵收稅釐不准絲毫折减各關卡員役商販一體懍遵毋違特示 
[皖垣官報]  
　　省垣牌示委署知州候補府史久常調署太平府委辦大通釐務候補府李成鰲委署徽州府委辦運漕釐務本任知州羅錫疇飭回本任供職本任六安州劉宗海調署鳳陽府候補縣石咸之委署鳳臺縣候補同知蔣翊廷委署鳳廬同知候補通判王德壽委署徽州府同知○前署池州府邊卓存太守保桱現奉阿嘯山方伯委辦中梅河釐務聞月杪卽須起節赴局云 
[到差有日]  
　　線巡馮莲士剌史辭去差使由聶觀察另委竇鎭山明府瓜代擇於本月廿六日到差際此冬防上緊之時除暴安良必又有一番新政矣 
[巨騙成擒]  
　　騙子朱東生疊次犯案由法公堂迭縣嚴懲邇仍怙惡不悛到處巧言謊騙事經陸邑尊訪悉飭捕役柴樛等留意拘拿前日經捕頭趙金大浦東路口拿獲解回縣署禀請究懲 
[嚴緝兇徒]  
　　虹橋人李河初被隣人酆海刃斃上海縣陸邑尊下鄉相騐後當卽飭差跴緝嗣兇犯尙未拿獲遂添差沈祥柴樛帮同嚴密查拿務獲解究前晚邑以該差緝捕不力帶案比究想殺人者抵律有明條似此兇惡之徒終不能幸逃法網也 
[詳究賊規]  
　　積竊張阿狗屢次拘懲終不攺過日前復匿跡小東門外某客寓經法捕房王李郁三包探查獲搜出對時表質票及各種書畫送案研訊供稱竊自通州怡和洋篷内葛同轉判責二百板備函送縣遞解回籍昨日飭提覆訊供出羽黨甚多隨由該包探將豐和質鋪吊出之八件表一枚寳泰押店内吊出之水烟袋一支元色縐紗腰帶藍紡綢褲等物呈案同轉詰張曰各物究從何處竊來共有羽黨幾人張供稱本年五月小的由安慶輪船竊得銀表一枚今又在江裕輪船竊得水烟袋一支小的本係巨竊楊老九之徒孫黨羽共三千數百人公布各處問爾向操何業於何時入賊黨曾拜誰人爲師供稱小的本業絲線後被諸賊强勸入黨去年在江甯拜劉正元爲師由師派令出外行竊如得大財例須報効問一年中約報効多少供稱小的派在下江行竊報効略少如在上江作賊則定必從重酬之問入黨時有何規矩供稱黨中切口謂之紅家帮入黨時例送禮洋十元由楊懸牌掛號暗中知照各處同黨隨時招呼問楊劉現居何處供稱小的聞楊現在蘇州劉從湖北娶妻後僦住安徽問爾原籍何處供稱小的賊巢離通州三十餘里此次如蒙大老爺恩釋則誓當革面洗心不再圖暗昧之財致爲人所不齒矣問爾今年幾歲供稱小的今年二十六歲家中尙有老母同轉謂爾亦係好人家子弟爲何入此下流遂商諸祁繙譯官判令掌頗一百下備函送縣遞籍請該管地方官管束 
[會審土]  
　　英商沙遜洋行在領事衙内控稱與源盛土行來往被欠銀二千兩零於本月初十日逃逸查知其有小土三箱存在海關聲請移會公堂當經公堂函致稅務司先將箱土提存公堂隨有向在通州之許信成土行以向沙遜行買得小土三箱銀旣付訖正往海關粘貼印花報騐出口突被沙遜行與八巴利將原貨取去禀請給還並有南市元裕錢莊亦稱與源盛土行往來先後出票欠銀二千餘兩今知有小土提存公堂聲請分攤此外尙有土行同業義盛愼裕焜記等三家各被欠銀一百餘兩亦圖併案公攤許信成並請大狀師担文代爲申辯本訂二十三日會訊當因檢查來往帳目未明攺於廿四日兩點鐘會審届時英國愛副領事諭原告沙遜行東等先後齊集公堂朱明府升堂先問許信成爾買小土三箱價銀是否當時給淸答曰然並聲明源盛不過經手况貸已收到因另自報關被扣請卽給還沙遜行東則稱貨係源順向買雖此三箱收過銀兩究是源盛提去之貨今源盛行東逃走應得抵償欠欵元裕錢庄亦指作源盛之貨請攤隨據担文狀師聲稱上海洋行買土必須在滬之潮帮土業經手方能提貨客帮向不能逕自提貨此係向來議定之章程今許信成買土銀已收淸貨旣出棧源盛無非經手本不干涉 
 
 

Page 4

 
 
比土應仍交許信成領去再三質訊各執一詞朱明府謂此貨許信成旣已付銀貨亦提出自應仍歸許信成領去惟旣經提存公堂控涉源盛行東許文山經　非提到許文山質訊不可隨與愛副領事商緩七天無論許文山能否緝獲訂定下禮拜三卽九月初三日十一點鐘復訊定斷此貨本不在源盛行中提出該附追之錢庄等未便請攤斥退 
[英界公堂瑣案]  
　　汪海帆在元和輪船失竊當獲竊賊施靑祖供出同黨顧姓等情已詳前報昨日包探張九意禀稱小的奉飭查明顧姓並無行竊實據施前曾犯竊有案可稽朱明府提施研訊執定前詞遂判令笞責一百板枷號十四天原贓存俟給還失主○天福戲園伶人郭秀華訴稱郁金生來看白戲經小的阻住伊竟恃蠻爭閙爲此交捕送案郁供稱小的係天福戲園某按目之夥郭伶誤以爲圖看白戲阻不容入故　爭閙朱明府以事屬細微從寛不究○一百五十七號巡捕禀稱昨日小的見葉富得所駕馬車並無工部局捐照爲此拘案請罰葉供稱小的置有馬車向惟往來吳淞上海不到租界故未納捐此次坐客欲至鐵路舊基致被拘押無力受罰即乞施恩朱明府申斥再三免其科罰○沙遜洋行經收房租人陳炳堂訴稱租户趙阿發欠租不付一再延遲近復逞蠻爲此交捕送案趙供稱小的無力繳租容緩措辦朱明府謂爾旣不能繳租限三天内遷移違十提究○慶祥仁綢莊主張子佩控執事人陳鑑堂串合徐佐蔭僞繕字條賒取縐紗甯綢縀疋質洋俵分並前查得經賒日之帳恐有弊端當由包探何瑞福拘到陳徐吊出綢縐各物朱明府訊供之下飭將綢縐先行給領陳徐押候查吊餘貨再行訊究其中情節已列報章昨日該包探將餘物吊齊禀稱質本已由張償付張申訴前情陳徐各執一詞明府以店夥串合外人作弊理合分别科罪至前經放出各帳有無弊端必有妥實保人可以查對果有朦混怀事合向保理償遂判令將陳管押一月徐笞責一百板續吊各物給張領去 
[法界公堂瑣案]  
　　孫楊氏與工部局馬夫蘇榮華有私拘送公堂經葛同轉訊供掌責押候核辦云云已詳前報日其母楊繆氏偕孫莲福投案遞禀聲稱小婦人年邁龍鍾依婿度日今因女兒無恥致婿氣忿成疾口吐鮮紅小婦不衣食難周萬難過活不得已央婿兄蓮福來案求全體面將女兒給领回家同轉以楊繆氏情狀慘然飭將孫楊氏提案問爾年甫二十六歲何竟不守婦道專軋姘頭孫楊氏一再求恩稱從今已知悔過再不犯姦矣同轉笑謂此種情事可常犯乎照例應鞭　荷枷遊行示衆姑念爾母苦求全爾體面如釋出後再有不端之事一經本分府訪出定當提究隨商諸祁君給楊繆氏及蓮福領回管束并着下期傳蘇追回首飾○新關水巡捕頭帶同水手頭目周姓請訊日前送押之垃圾船户葛同轉命將淸潔局頭目朱春林傅案并飭捕房解送舟子馬晋寳陸長福張銀泉王森林四人諭朱曰爾因違章曾判罰鷹洋十元如何今又違犯卽商諸祁君判令罰朱洋二十元馬等匹人作事不愼押候各枷七天以儆○包探王榮培禀稱前日潮州人鄭栢利串同黨羽向張松山處托稱購物乘間竊取銀表一枚後又至楊阿全小烟館竊去烟槍一支昨日經小的等拘獲今特解案請究旋據失主投案伸訴情由葛同轉詰鄭曰爾所竊銀表烟槍藏在何處供稱銀表寄存護城河畔瞎子處昨經包探拘獲後瞎子卽持表押取鷹洋四元將票給與小的烟鎗早經售與某小烟館矣同轉着押候吊贓再核○裕記報關行沈建忠控舟子陳阿甫挖竊樟腦約一百二十斤葛同轉問爾知陳竊得後寄存何處訴稱已售與小市裕泰藥材行陳抵賴不承同轉着押候比究○金合興收租人陳子貞訴稱本月十七晚因事回家被夥友王榮寳勾通學徒許士良竊去所收租洋一百六十四元乘夜逃脫至次晨出店人意欲開門不料門外將繩索縛住方知王等捲逃四出找尋毫無蹤跡前日始詢知下落扭案請追葛同轉　許曰竊爲學徒何致有此胆量供稱土竊洋後分給小的二十二元有奇問藏在何處供稱連日浪費今已盡矣王供稱此次　竊五十元其餘均係正月間賭輸積欠問爾在何處犯賭供稱小的在恒德富對面小烟館内賭輸數十元陳稱本年六月查過帳目祗用虧十餘元　王所供出者尙未足一百六十四元其餘藏在何處陳稱知王素躭女巴　某烟妓相　浪費殊多并曾製衣相贈問王曰除去俵分與許之廿二元外尙有一百四十二元爾意如何料理供稱小的黹已用　無從措歸將若之何問陳曰土由誰存保稱由其父王介　　來介生現在南市三和磚瓦行不及來案問許由誰荐保稱由洽記號夥許瑞卿薦來瑞卿在亇候訊同轉着　進　爾弟與王合竊洋銀竟思何料理供稱此事須由叔父許金記作主同轉着押候交保賠洋訊至此介生投案聲稱逆子不思習上求賜懲儆同轉謂今將爾子暫抑爾可於明日投捕房視責土乃稱謝而去 
[蘇省撫轅抄]  
　　十四日卽用知縣章紹曾禀知奉藩憲委解京餉差分發江蘇海防新班先補用知縣鄭鍾祥浙江人由京引見來省禀到從九潘西周禀謝委署金匱縣典史事○十五日蘇州府魁定於二十日辰時接印○十六日署靖江縣徐錦華禀知交缷回省大挑知縣韓國楹禀銷管解南河工需銀兩差候補知縣唐贊彝禀辭赴常昭内河厘局差委署金匱縣與史潘西周禀辭赴任江蘇侯補通判陳汝梅於十四日丑時病故定於十六日大　○十七日候補同知汪鼎禀知奉委管解塘工經費赴浙江卽辭籤掣江　大挑知縣羅忠灝安徽人由京來省禀到候補理問王慶祥禀知奉松滬總局札委糖捐局委員差○十八日理問銜升用知縣分發江蘇候補縣丞徐世煒福建人由京驗看來省禀到從九江圖笙禀謝奉委葑門水關盤查差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[升江日報]  
　　十七日江西項都戎世雄解餉來文鹺尹綸虫京回銷解餉差翁鹺尹慶麟解南京餉起程十八日吉分轉昌由泰興差次來揚公幹十九日山東候補道梅觀察啓　過掦程鹺尹宇淸回新河口差次 
[行道有福]  
　　今夏順直山東霪雨爲災山洪暴發黃河冲决黎庶罹殃曾蒙各大善士賑捐得延殘喘兹因秋收失望嗷嗷萬輩仍復轉徙流離不堪悽苦荷蒙日昇昌號交來湖南甯鄉縣徐君墨犀賑銀十兩莊君叔成錢十千徐莊兩君又氏募甯鄉士紳錢五十千蘇席錢二十千建席錢十五千餘零户多少不一合共來銀一百兩蔚長厚號交來福建泉州同安縣署王雙鳳堂等户共洋一百元蕭縣孫君幼汀經募九九春生等户洋三十三元銀四兩零四分廣東惠來捕署視君廷傑來洋廿五元九江落落如石齋無錫葑溪杏蔭氏及東山臥月生交來不留名各洋二十元宜昌招商局寄來張君子華銀十兩諸君子救濟功深萬民感戴以實心而行實事定膺福報於將來敬列報章以鳴謝悃上海四馬路高易籌賑同人陳德熏　敬識 
 
 
 

Page 10

 
 
   
 
 

Page 11

 
 
[光緒十六年八月十七日京報全錄]  
　　宮門抄○發抄硃批三道○奉府丞兼學政延奏科試完竣情形摺○陜督楊奏揀員升補要缺直隸州摺○又奏揀員請補要缺直隸州摺○貴撫潘奏調補省會要缺知縣摺○又奏調署知州片○雲撫譚奏調署知縣片○八月十七日兵部太常寺太僕寺正白旗値日無引見○托倫布假滿請安○伯王松　各請假五日○大額駙續假十日○内務府奏派致祭黃木神派出巴克坦布○提督衙門奏續獲交拿人犯張六卽張世和請交刑部○召見軍機文秀白桓○發抄　禮親王等奏崇文門稅差期滿收支銀數奉旨禮親王世鐸等奏崇文門徵收稅課盈餘未能足額一摺着户部議奏餘依議單三件併發欽此○又解交同樂園節省銀兩奉硃批知道了欽此○許振褘奏節交白露兩岸險工平穩奉硃批工部知道欽此○又各廳補廂埽工各叚堅穩奉硃批工部知道欽此○○奉天府府丞兼學政奴才延茂跪奏爲恭報科試奉天府等屬曁八旗滿蒙漢生童完竣仰祈聖鑒事竊奴才前將考吉林錦州各屬情形業經恭摺奏報在案兹於五月二十二日開考奉天府屬十廳州縣並附棚之昌圖府四屬興京廳三屬鳳凰廳四屬以及八旗滿蒙漢各生童於六月二十日一律試竣奴才於上年歲試時卽通飭各學官眞擇禀保復於點名時面諭各禀生令其認眞稽核至扃門後奴才事必躬親加意防範所有一切積弊無從滋生是以各塲一律肅靜其各屬文風仍與上年歲試時不相上下至各屬生童試卷奴才悉心校閱文生擇其理境淸眞者拔置上等文童擇其文機淸順者取進如額並於覆試時提堂面試其文筆字蹟均屬相符發落之日朂以讀書稽古講求實學俾成有用之才以仰副朝廷教育膠庠之至意所有奴才考試奉天府各屬曁附考各屬旗民生童科試情形理合恭摺具奏再奴才本任應考東三省歲科兩試均已一律完竣合併陳明伏乞聖鑒謹奏奉硃批知道了欽此○○太子少保頭品頂戴陜甘總督臣楊昌濬跪奏爲揀員升補直隸州知州要缺以裨地方恭摺仰祈聖鑒　竊據甘肅藩臬兩司會詳稱秦州直隸州知州羅鎭嵩丁憂業已截缺報部所遺係衝繁難三項要缺例應由外揀補查定例州縣應調缺出俱令於現任人員内揀選調補如無合例堪調之員准以候補人員題補如候補無人亦准於應升人員内揀選題升又前奉部章甘省補缺變連辦理道府丞倅州縣以及佐雜各要缺將現任各員按照應升官階任内無論有無升案並是否到任實授以及試俸歴俸未經期滿各員擇其人地相宜者一律升調等語今秦州直隸州知州係三項要缺地處甘南界連川陜政務殷煩非精明幹練熟悉地方情形之員難資治理該司等在於應調應升人員内逐加遴選人地多不相宜惟查有臯蘭縣知縣張珩年六十一歲浙江餘姚縣人祖籍江西宜黃縣由監生報捐典史分發甘肅遵例報捐縣丞於收復寗夏府城案内保舉免補本班以知縣仍留甘肅補用遵例加捐同知銜又於平毁陳馬二莊賊巢案内保俟補缺後以直隸州用並戴藍翎嗣經補授碾伯縣知縣未及到任光緖二年調補平凉縣知縣四年四月二十二日到任五年調補寗夏縣知縣閏七月二十日到任九年調署張掖縣事十年俸滿並光緖九年大計卓異奉部調取引　併案給咨赴部經欽派大臣騐放堪以補授回任准其卓異加一級仍註册候升十一年領照回甘委代階州直隸州篆務調補臯闌縣知縣十四年正月二十五日到任十五年調署秦州直隸州知州是年大計保荐卓異該藩司張岳年到任未及三月例不加考該臬司裕祥查該員老成幹練才具優長在甘有年曾任平凉寗夏臯蘭曁現署秦州各要劇籌辦一切均臻妥協以之升補秦州直隸州知州實堪勝任人地亦極相宜會詳請奏前來臣查張珩才具明練辦事勤能合無仰懇天恩俯念要缺需員准以臯籣縣知縣張珩升補秦州直隸州實於地方有裨如蒙俞允俟准部覆照例併案給咨送部引見該員並無叅罰案件謹恭摺具陳伏乞皇上聖鑒訓示至所遺臯蘭縣知縣係衝繁疲難四項要缺例應由外揀補合併聲明謹奏奉硃批吏部議奏欽此○○太子少保頭品頂戴陜甘總督臣楊昌濬跪奏爲揀員請補要缺直隸州知州以裨地方恭摺仰祈聖鑒事竊據甘肅藩臬兩司會詳稱固原直隸州知州羅鎭嵩調補秦州直隸州知州業已截缺報部所遺固原直隸州知州係衝繁難三項要缺例應在外揀補前奉部章甘肅升調補缺變通辦理要缺一項初任候補並揀發委用以及到省在後各員均准通融揀選題補又勞績保舉升階或以原官留省卽用補用如係曾經騐看分發到省及曾經在部候選有案可稽之人准共先行補缺此内例應引見之官准之補缺後再行引　見部選各缺道府以至未入流亦照請補要缺章程無論何項缺出擇其人地相宜之員請補等語今固原直隸州知　係要缺非精明練達之員不足以資治理該司等在於應調應補人員内逐加遴選人地均不相宜惟查有勞績保留甘肅儘先補用直隸州知州匡翼之年四十三歲湖南湘潭縣舉人内子科會試後呈請註册以知縣揀選庚辰科考取覺　官學教習光緒八年前督臣譚　麟委辦鄂台文案事件嗣經奏請發甘委用奉部覆准九年十一月十九日到省於各省關及後路各局籌解協餉案内保另同知銜剿捕中衛縣屬滴水崖地方謀逆首犯趙神仙卽趙進財等地方肅淸案内保舉免補知縣以直隸州知州留甘儘先補用藩司張岳年到任未及三月例不加考臬司裕祥查得該員才明心細幹練有爲歴署中衞秦州及現代臯闌各要劇籌辦一切均臻緩協以之請補固原直隸州知州實堪勝任人地亦屬相宜會詳請奏前來臣查匡翼之年富才明勇往有爲仰懇天恩俯念要缺需員准以該員匡翼之補授固原直隸州知州實於吏治民生大有裨益如蒙俞允俟准部覆照例給咨送部引見仍俟試署年滿另請實授該員並無叅罰案件謹恭摺具陳伏乞皇上聖鑒訓示謹奏奉原批吏部議奏欽此○○貴州巡撫臣霨跪奏爲調補省會首邑要缺知縣以重地方恭摺仰祈聖鑒事竊照貴筑縣知縣崇俊升補仁懷直隸同知遺缺前以安平縣知縣吳成熙調補尙未接准部覆據該員於署遵義縣任内申報聞訃丁父憂已據司詳題報在案所遺貴筑縣缺應仍以光緖十五年十二月二十二日接到崇俊准升仁懷直隸同知部文之日作爲開缺日期揀員請補查定例州縣應調缺出先儘現任人員調補又首縣缺出應於正途人員内揀選調補各等語今貴筑縣缺係省會首邑地當衝要政務殷煩非精明幹練之員不足以資治理臣督同藩司史念祖署臬司黃元善於通省知縣内逐加遴選查有開泰縣知縣趙一鶴現年三十歲雲南大理府浪穹縣人由附貢生報捐員外鄖簽分工部屯田司行走告假回籍應光緒乙酉科本省鄉試中式舉人十三年在京捐局遵鄭工例攺捐知縣遇缺先選用選授開泰縣知縣十四年五月初二日引見奉旨貴州開泰縣知縣缺看趙一鶴補授欽此旋在山東賑捐局報捐同知銜於十二月十六日到省十五年六月初四日到任該員年壯才長講求治理以之調補貴州貴筑縣知縣洵屬人地相宜實於首邑要缺有裨惟歴俸未滿三年與例稍有未符因員缺緊要人地實在相需例得於摺内聲明請旨如蒙俞允該員係現任知縣調補知縣銜缺相當毋庸送部引見所遺開泰縣缺係簡缺黔省現有應補人員應請扣留外補再該員並無叅罰案件合併陳明除履歴淸册咨部查照外謹會同雲貴總督臣王文韶合詞恭摺具奏伏乞皇上勅部核覆施行謹奏奉硃批吏部議奏欽此○○潘霨片再署定番州知州呂樹勳調省所遺員缺查有威寗州知州李兆梅老成穩練堪以調署據潘司史念祖臬司黃槐森會詳前來除檄飭遵照外謹會同雲　總督臣王文韶合請附片陳明伏乞聖鑒謹奏奉硃批吏部知道欽此○○譚鈞培片再趙州知州缺查有太和縣知縣張曾亮堪以調署遞遺太和縣缺卽以趙州知州梁權智對調署理新選通海縣知縣何亮標現已到滇應卽飭赴新任以重職守其原署是缺之鎭沅同知鄧家榮回省另候差委據藩臬兩司先後會詳並聲明張曾亮梁權智任内並無三叅限滿已起四叅處分之案除檄飭遵照外謹會同雲貴總督臣王文韶附片具陳伏乞聖鑒謹奏奉硃批吏部知道欽此 
 
