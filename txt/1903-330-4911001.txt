# 1903 - 330 - 4911001

 

Page 1

 
 
[恭印諭旨告成]  
　　拳亂旣息朝政改觀王言如綸宣布遐邇本館覓得光緒二十八年諭旨敬謹排印刻己告成裝釘紙張與前一式薄海内外有欲恭聆渙汗者請臨英零三馬路申報館及申昌書室本埠外埠各書坊備價購取可也每本計收工料洋銀三角正 
[四書五經義大全] [  圖書集成局啓]  
　　坊間四書五經義汗牛充棟且互相剿龔十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文王千餘篇類皆獨運匠心詞嚴義正本屆鄕會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不逹時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業己出書正集每部實價洋銀六元四角續集四元八角合購兩集共計十元批發克己此佈 
[說藏]  
　　英之派兵駐西藏非保西藏也欲力保印度之封疆也俄之派兵入西藏非圖西藏也欲圖占印度之權利也俄少是西藏則印度之道路無以通而印地終不能爲俄割據英不得西藏則印度之屏藩無以固而印地終無自由英保全英人知之故於俄兵入藏之先急遣雄師探路俄人知之故於英兵旣到之後急擇要隘駐軍蓋以印度者物産富饒久爲英之外府英苟失印度則不特東亞之途頓塞卽度支亦日漸不敷若俄則地處不毛使非蠶食西陲自必鯨吞東土目前西伯利亞鐵路雖己告成而遼瀋一隅菁華有限故其謀印度之志較切於謀遼東特遼東可明目張膽而經營之印度則礙於英人不得不隱隱圖之以漸耳嘗讀上高黄楙材所箸印度劄記有云葱嶺迤西回部如霍罕布哈爾機窪之類盡爲俄所併吞與北印度僅隔與都哥士一山是山在巴逹克珊國境内元太祖曾建有　　行宫俄人　　印度之富饒嘗思乘機轅奪遣人學習印度言語用以煽誘民心并聨絡波斯阿甫汗諸水邦密存詭計英人及遺重兵駐守隘口力爲防閑某歳俄軍游獵至縳魚河邊印人傳諭克什米爾土酋豫爲設備旣而俄復　臾阿甫汗與英搆兵前後數十年干戈不息天寒地險英人力爲之疲夫英豈力不足以滅阿哉特留作屏藩以蔽西印度耳至俄之所爭者不在於阿面在克什米耳蓋克之東境與後藏阿里毗連得得據克之土地而有之則藏路可通而英卽不能保守印度夫藏中壤地雖廣而其人溺於佛教有弊不知革有利不知興惟以畜牧牛羊苟圖衣食俄之得此一無所用英亦何嘗欲老師糜餉以爭此數千里荒漠之區其所以力征經營先鞭爭著者徒以印度一地英得之則英可致富俄得之則俄可稱雄故不憚力征經營咸思歸我版字豈眞有利於西藏而欲據而有之哉雖然印度亦非盡英人所有也匍萄牙則有科曼海灣之科韈逹蒙則有古山塞拉的部内之的玉大稜則國於孟加拉部内之並加爾逹郎給巴爾則國於加爾那得部内法蘭西則有加沨那的部内之支得支黎及哥黎架爾二郡此外巴西爾加沨部内則有牙那安郡孟加拉部内則有商得爾那哥馬拉巴爾部内則有馬哈郡孟買今雖讓與英人本爲葡萄牙所有麻力普爾本大尼所有距卡里格逹祗四十里今雖假與英人駐兵實爲美利堅屬地一旦英俄搆怨稱兵雖大尼諸小邦一邑一城無從起而抗拒而法美匍諸國之有關涉者安保不同心協力以保巖疆我恐英俄不將藏地圖謀印度之疆土可安謐苟圖之也藏爲我大淸藩服朝廷必據理詰責英俄卽甚暴悍未必能違背公法括囊無餘而印度一隅自此兵聯禍結英之不利何莫非俄之不利哉抑英俄固迭相雄長孰利孰不利尚無足重輕獨我中國介乎其間其不利固甚大也中國向所臣服者如安南如朝鮮如琉球如緬甸如南掌如暹羅近己翦滅無遺所存者惟此區區西藏耳今西藏或爲俄併或被英吞中國苟置若罔聞萬萬無此政體必欲名正言順責令退師則俄旣不肯俯首順從英亦必至强詞抗拒從前睦誼頓致乖張而天　如四川者與藏相通恐門戶將不能慎字是爲一風牛馬不相及之印度而西藏乃一旦淪於外人爲一數百年覊藏不絕之西藏而四川又將天險漸失我知東三省之巨禍固近在眉睫間而四川之隱憂亦未必不在曰後也因爲此說以貢諸袞袞諸公之秉國鈞者 
[俄人之言]  
旅順俄文報云近日外間喧傳俄兵復據盛京一事實則我俄僅派兵土兩營前往彈壓地方並未拘繫盛京將軍亦無虐待華官之事目下一切吏治仍由華官主持云 
[吉林近事]  
　　天津直報登京師來函云日前吉林將軍長留守申報政府云圖們江岸韓民之薙效華裝者實繁有徒近忽有兵隊越境侵傗挾令遄歸其不從者輒加殺割我兵不敷彈壓而又不使遽開釁端請飭駐韓使臣速向韓廷責令勿致决裂一面令馬宫保酌撥數營以資驅策外務部以馬軍赴吉恐滋俄人疑忌惟嚴飭駐韓大臣切實妥辦 
[意皇宣言]  
　　英京倫敦來電云前者意大利皇在渾雅埠聖若爾斯大堂對衆宣言曰後日英意兩國永爲患難之交均以保全世界和平爲立義果若此則歐洲各國人民從此得享昇平之福矣 
[太平會]  
　　英京倫敦來電云前者歐美列國議員之志切利平者創興太平會遇有不利平者創興太平會遇有不合理之事務使解紛排難輯干戈自設會至今各國按年輪值己十有一次矣本年九月開第十二會於奥京上議院赴會者無慮六百餘人由 
 
 

Page 2

 
 
奠國大學士哥葉比爾宣讀頌詞在席之人無不鼓掌稱善至第十三會本擬開自丹京後北美會員以明年聖路易城開大博覽會百方苦請衆議遂改於聖路易城舉行 
[新製戰船]  
　　美京華盛頓來函云近日美國議院中人議定製造大鐵甲戰船三艘每艘重一萬六千墩其法於船旁置大鐵圈上釘高七尺厚二尺之鐵板中實玉麥梗渣當交戰時雖遇彈洞穿己瀕於險而玉麥渣漲力甚大船仍不能致滲漏之虞眞新式利器也 
[請開韓埠]  
　　英京倫敦來電云頃聞美京華盛頓傳言美政府己聯合英日兩國力請韓政府將龍巖浦及義州開爲各國通商之埠尚未識韓廷允准否也 
[擬開横埠]  
　　天津直報登桂林來函云廣西横州有地名大灘者爲商賈往來孔道近日粤督岑雲帥擬開爲通商之埠俾商務日漸振與己札委廣西候補縣高大令世澄前往查勘並飭周二尹交獻襄辦一切事宜 
[兩江總督魏午帥飭派辦處議覆陶道森甲禀懇奏請簡派大員入外國紅十字會由]  
　　爲札飭事據江蘇補有和道陶道森甲禀 
稱竊維天地之大德曰生孟子曰惻隱之心人皆有之咸豐三年至六年英法合兵政俄相持四年之久屍骸山積癘疫流行英國女士弗洛倫司邀集尚志女士馳赴克里米亞軍前逢傷必救遇疫必療事畢回英因勞成疾英人醵金錢二十萬圓供之弗洛倫司分文不取將該欵創設護病女學堂卽今倫敦聖託麥司之乃丁喀兒病院是也咸豐九年奥法交戰瑞士國善士涂南特親臨沙弗里諾戰地目擊死傷慘狀因著沙弗里諾戰事慘記刊行於世并邀集同志五人創設救護會以救傷療病爲宗旨通知各國政府請自守局外中立之條戰國不得加害於是風聲所播遠近推服同治二年十月遣使赴會者十一國明年八月各國又特遣使臣會議於瑞士國之傑乃法地方訂條約十欵公議此會徽幟以瑞士國國旗覆而用之蓋瑞士國旗係紅地白十字此會旂白地紅十字故名曰紅十字會卽以傑乃法爲環毬塕會之盟壇其條約曰傑乃法條約又曰涂南特條約凡地毬各國無分大小得入此盟公認入會者方准用紅十字旗幟各國優加保護迄今垂數十年聨約者四十有三國遇有戰爭則紅十字會醵金巿藥派醫馳往戰所極力營救人己一律善士兹媛多願隨往乃至后妃世婦之貴亦親赴疆塲不避危險爲受傷兵士澣濯膿垢秤水量藥無微不至歐美諸國上自君相下及小民皆目覩此會之美推爲近數十年至善之大政其感動人心也如此亞東諸國向乏此舉日本以光緒初年仿立博愛社皇后一條氏躬爲奬勵略著成效光緒十二年始特派全權大臣候爵蜂須賀藏韶詣瑞士孛恩國都與各國締盟於傑乃法列入涂南特條約日人目崎富武譯有日人赤十字社社則十九條發明救療護持不分彼我之旨甲午之役赤十字社會衆設醫院於營口中國受傷兵士經彼拯救者不可以數計現在通國捐貲題名者多至五十萬四千六百餘人每年醵金一百四十萬三百餘圓政府固誠心奬勸各報館亦極口揄揚其海陸軍歡喜踴躍勇氣百倍更不待言土耳其國種類判别蔑視他教獨於萬國紅十字會心悅誠服以列名爲榮暹邏貧弱小邦其國王徧游歐差訪求善政均經先後締盟於傑乃法同享會中權利目前未經入會者惟中國與朝鮮耳光緒二十三年旅日寗波商人孫淦具禀出使日太大臣裕請創設紅十字會以贊軍政而聨與國此蒙據情咨會總理各國事務衙門查核有案職道伏念軍士者國家之干城也不惜其身以捍禦大敵常於槍林彈雨之中横被創傷或則嚴寒酷暑疫症傳染無可趨避讀中外戰記兵士摧折之數陣亡者十之二三殁於傷痍及流疫者十之六七統軍者迫不及待往往委之而去心雖不安而亦無可如何也紅十字會者體天地好生之德行博施濟衆之仁與天主耶穌之十字架渺不相涉仿而行之有百利而無一害職道隨使歐洲三年游歴日本三次習聞東西人士之言以中國不入此會爲不仁不智等諸非洲及南洋各島之野蠻心竊慟之又見日本陸軍大操亦設紅十字旗試演救傷情狀而華人之旅居横濱大坂者多列名於日本赤十字社慨捐巨資稱特别社員其中勇於爲善如孫淦其人者正復不少職道食毛踐土具有天良凡可以崇國體惠民生者輙願一効涓埃擬請憲臺俯賜察核奏請特簡大臣前赴瑞士國傑乃法省與該國締盟列入徐南特條約並商請歐洲各國公認入會則此後雖有兵端亦可同邀救護一面由憲臺札派好善大員參考日本赤十字社規條勸諭紳商倡辦紅十字會並請將社會章程及光緒九年丁韙良所譯陸地戰例新選八十八條刷印數萬本頒發水陸各營旗責成上下兵弁一律熟讀養成仁義之師自今以往觀戰者無波及之災受傷者有重生之慶各國競言兼愛亦不至仍前歧視矣倘蒙採擇施行上爲朝廷廣博大之仁下爲軍士造無涯之福而於反邦交涉亦得自然聨絡之益是否有當伏候訓示祗遵等情到本大臣據此除批兵凶戰危一旦有事疆塲從征士卒或横被創殘或傳染癘疫若療救乏人無以衞生民卽無以作土氣本大臣嘗典戎旃目擊軍中傷病情形殊深慘痛查外洋紅十字會專爲醫療軍士而設義主兼愛無論己國敵國之人一體救治各國亦一體保護意美法良無逾於此中國由官仿行與各國締盟同享會中權利據禀各情候飭派辦處商務局查考各國紅十字章程並如何諭勸紳紳商集資立會之法詳細會商議詳聽候核奏請旨辦理並候江寗將軍批示繳印發外合行札飭札到該局卽便遵照詳細會商議覆核辦勿稍違延切切特札按此札見於北洋官報孫淦係江蘇上海人經商日之大阪埠歴二十餘年所譯赤十字諸章程曾登戊戌年申報曰寍波商人者蓋傳聞之誤也 
[科塲案發]  
廣州訪事人云本科廣東鄕試闈姓棍串同闈中各書吏私將試卷塗改調換弊竇多端事經大憲查明明方提訊核辦攷粤闈彌封吏額定四十五名原有寫花掛號諸名目獲利甚豐本屇撤去謄録若輩無可漁利類皆視爲畏途東所彌封吏陸肯堂者廣納苞苴上下其手一日彌封北所委員巡至是處見試卷雜沓各吏皆輟業嬉游窺其房似有人在彼閱卷心竊疑之向之責問陸含糊以對閱日復見陸形狀種種可疑因密禀提調咨照内簾嚴爲防範嗣查得彌封東所有僻姓十餘卷字跡不符禀由提調飭提陸夥李百培研訊各書吏咸上堂緩頰出具甘結聲稱如有情弊自甘坐罪提調乃不子深求不料二三塲又有失卷情事未幾外間亦有所聞紛紛訐控其時試事未竣恐肇變端暫將陸并其夥李等八名管押至揭曉後發交番禺縣嚴訊旋將各卷逐細查對俟得實據然後取供或曰代辦監臨之學憲朱古薇宗師己具摺自行檢學或曰實被言官封章彈劾大約無論如何終當澈底根究矣 
[議復宫報]  
金陵訪事友人云大憲前擬仿北洋官報章程創興南洋官報由兩江總督兼南洋通商大臣魏午帥飭學務處遴委張子虞太守主持其事正在購取機器鉛字次第剏興勿阻於異議而止近日江蘇候補知縣金藿仲大令具禀督轅請承辦其事午帥准之聞大令籍隸浙之紹興府屬山隂縣夙究心經世之學曩曾讀書白下時年未弱冠省垣名士多從之游厥後薄游滬江爲電報局司理筆札今欲承辦報務白門人士咸樂得而觀厥成焉 
 
 

Page 3

 
 
[籌備皖防]  
　　安慶訪事人云本月初六日黎明時安徽藩憲聨方伯臬憲濮廉訪命駕至東關外乘吉安輪船赴攔江磯查閱砲臺蓋以撫憲誠果泉大中丞接兩江督憲魏午莊制軍來電以近日東三省爲俄人所佔各處防務宜格外戒嚴等因故有是舉兼察閱駐防彼處之練軍定安中營操防事宜 
[貢布解京]  
　　前日江蘇藩司效述堂方伯委李少蘭少尹管解貢布四萬五千疋入京道經滬上上海縣主汪瑶庭大令派前往舟次妥爲照料昨日少尹己附新濟輪船北上縣差遂回署銷差 
[禁售惡藥]  
　　本邑英租界大馬路京都同德堂富强戒烟善會係江蘇候補縣孫瑞卽孫鏡湖所開所售富强戒烟丸攙雜碼啡害人匪鮮經李根源具詞赴蘇松太兵備道轅訐控并臚列孫惡蹟八欵猥鄙齷龊幾非言語所可形容道憲袁海觀觀察札委李茹眞大令寗查屬實嚴飭上海縣及英美租界公廨一體禁售并將告示撤回說者謂孫雖具大神通此後亦祗可在花果山水簾洞浪蕩逍遥不復能施其大閙天宫時在太上老君八卦爐中竊取仙丹手叚矣哈哈 
[冬防嚴密]  
駐紥本邑南巿之撫標滬軍續備右旗管帶龍葆珊游戎以時屇冬令宵小繁興分飭各哨弁往駐各叚密巡緝以衞閭閻昨日復諭令各勇勤愼從公毋稍玩泄 
[公堂鞫盜]  
　　英界包探竇如海解潘榮貴至公堂禀稱此人籍隷湖北某邑前曾掩入某娼院行竊經小的拘獲向之盤詰自認與刦盜新陽縣公知典鋪之盜犯李大羅同黨搜其身畔藏有質劵數紙所質者爲金耳環一對金鑲藤臂釧一枚銀臂釧一對不知是否公和失贓今特解請訊究各物吊呈察核襄讞委員王松丞剌史略詰數語商之英總領事署繙譯官寶述德君著押候過堂訊核 
[鑄匪送縣]  
　　英界包探陳金標緝獲鑄匪李通昨曰午後解送英美租界公堂禀稱此入專事私鑄小錢前日持小錢七千餘文沿求售經小的拿獲送請究懲李供認不諱襄讞委員王松丞剌史商之英總領事署繙譯官寶述德君著押送上海縣署請縣主汪瑶庭大令訊明照律懲辦 
[上海格致書院九月分課案]  
　　策論程紀侯范祖培魯兆麟徐克家查美洵劉卓如袁烺王驤瞿鉞金起鳳錢允中唐文琪嚴桂培馬揚鏣熊中程魯杞唐鰲夏執中袁文田朱金相范滋培王佐顧僚基鄧逢泰丁坤生丁逢甲瞿銞丁善陞王仲堪黄瀚厲萬紅姚行沂朱壽廷虞式如潘世祥華彪陳珩算學潘廷棟徐偶予曹際昌曹杏生華彪 
[美界火警]  
前晚寄居裏虹口漢璧禮路第四號屋内之甬人某甲誤翻樓上火油燈霎時烈烈轟轟幾兆焚如之禍經比鄰日本人乙帮同施救得以火滅烟消而蚊帳布衾早己化爲灰燼矣事後捕頭令五百七十三號巡捕將甲拘入捕房詰知事出無心寛從釋出 
[上海官場紀事]  
辛丑科翰林院庶吉士周味仁庶常昨由京師求來滬命駕赴道縣各署投剌拜會○電報局文案江蘇候補知縣孫安亭明府　昨日因公至縣署拜會縣主汪瑶庭大令茗談移時而别 
[馬路工程局瑣案]  
昨日浙江甯波府屬鎭海縣人王樂之投馬路工程局報稱向在如皋縣境石莊鎭沈瑞泰號爲夥今年七月某日黄橋鎭人朱金品囑帶洋銀三百元至上海交恒興煤油行後小的在崇明收得萃康亨支治下瀛豐錢莊期票一帋轉浼友人童笏　陳淸藩轉付豈知童陳悉數吞没向之理論反被兇毆爲此控求提究總辦翁子文太守命移送上海縣署請縣主汪瑶庭大令訉斷○前日偷兒汪阿狗行竊源順竹行夥毛順生所携竹籃内洋銀五十元及鴉片烟若干報捕包探緝獲連贜解送馬路工程局總辦翁子文太守倩襄讞委員黄衡堂二尹訊明收押捕房聽候復訊懲冶 
[南巿捕房紀事]  
　　賊犯吳阿坤竊取公義碼頭李阿興船上之篷報經巡街捕查獲帶回捕房捕頭令押候解請馬路工程局總辦翁子文太守訊究○船戶周竹亭泊舟董家渡夜半被賊竊去皮衣三件棉衣兩件因卽開單投報捕房昨日捕頭倩捕役拘獲竊賊陳阿三吊出原贓押候轉解工程局禀請訊究 
[英美租界公廨晚堂瑣案]  
前者馮陳氏控侯張氏等串賣孀婦劉董氏乘間逃逸形同放鴒等情讞員鄧鳴謙司馬訊取供詞飭押候補提周王氏到案嚴追身價洋銀一百二十元前晚提案復訊馮陳氏投案求追周王氏供小婦人所收身價洋銀一百二十元實交與侯張氏侯張氏供此項洋銀由小婦人交與劉董氏之夫錢阿狗收去並不吞没求賜原情劉董氏供丈夫錢阿狗現往天津容小婦人函追來滬投案領回司馬判將侯張氏押追身價洋銀周王氏劉董氏發棲流女所暫押著赶緊追錢阿狗來案訊核○吳阿桃行竊某姓家衣物由包探拘獲解請前讞員孫建臣直剌訉明送押改過所半年前日期滿由管所委員派人送案司馬略訊數語著卽開釋 
[再續江西永新縣胡大令嘉銓鍊鐵說]  
　　再西人有設法將燒成枯煤時所散各氣重燒得熱用之掉鐵末格里又用之鍊生鐵可見枯煤一項鍛鐵之鑪可隨燒隨鍛不必專設機廠專做煤料乃萍鄕公司之製造焦炭也法惟將生煤打碎用水和合成團入鑪燒枯除去烟氣涇氣與油以期與鐵質有益耳况生煤亦可鍊鐵乎查一千八百五十七年西人西門子設煤氣鐪於罐内鎔鍊鋼料大能省煤從前鍊鋼一墩需枯煤二墩半者至是祇需枯煤一墩半可見不必定用枯煤惟期得法則雖用粗烟煤能事半而功倍如未得其法則雖購枯煤亦將無所用之今本處鐵苗之旺旣可無煩鑛師之考求而煤質甚佳價值亦廉卽燒成枯煤焦炭亦甚易易惟如何而燒炭料如何而用枯煤或粗烟煤鍊鑛而成生鐵掉成熟鐵及變生熟鐵爲各種鋼以及出鑛出炭出燐之法非精於西法者不能故購求上等鍊師爲第一義至於遣人往卾廠查察用煤鍊鐵之法就近萍鄕煤鑛攷求造煤成焦炭枯煤之法并求是否可購運萍廠焦炭之理是皆事之不容緩者也若仍拘守土法故步自封隨山刊木炭竭則停一暴十寒貨棄於地則非予之所知也於是客瞿然若有所悟恍然若有所思曰說誠是矣其如招集股欵之不易何今之土法開鑪設冶多者貲本萬金最少者亦須四千金以四千金之股本尚邀集數年垂成中止然此邦人士因在攸縣茶陵開設鑪座頓成巨富者有之人非不知業鐵之獲利厚也其如可與樂成難與圖始何必也官督商辦責令地方饒裕者務籌股本每人若干股每股先後兌若干如數量力籌集否則官爲給欵商爲承辦一俟辦有成效則稍稍項欵股於商是曰官商合辦繼漸全移於商而官欵提歸又可作他項倡辦之舉子應之曰前人有言之者矣非知之艱行之維艱當使有其利而無其弊則庶乎可以持久抑亦利民之左勿也用煤代木炭火力尤遠過之四人開鑛必先採煤皆由於此故鄙論鑛法首開鑛學次專採煤以爲根本誠有見於此也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬夫慘斃]  
　　前日虹口某鐵行所訣馬夫樂順法驅車至英界大新街馬忽驚逸樂力不能支從車上墮致輪軸由胸前　過身受重傷　息奄奄氣絲垂絕經人送至同仁醫院求治延至昨日午前斃命吁慘矣 
[上海縣署瑣案]  
　　浦東保甲總巡謝岳松明府移送糾同竊物之錢裕成錢大成錢杏生張阿美楊慶榮五犯到　　　　主汪瑶庭大令升堂訊究張阿美供稱小的係本邑人家住十七圖駕船爲業陸家嘴某紡紗廠被竊一案小的並不相干是夜小的行　　　見一印度人追赶竊賊小的懼遭波累隱身坑厠中致被拘解巡局楊慶榮供稱小的亦本地人賣饎飯爲業行竊某紡紗廠一案係錢裕成　首糾同伊弟錢大成伊兄錢杏生竊得洋銀若干小的在門外閒觀悮被洋人拘獲錢裕成供稱小的向在某紡紗廠做工月前忽被辭歇後與人賭博輸去洋銀六七十元無可彌縫是以起意行竊是夜與弟大成及楊慶榮入内竊取帳房中置洋銀之鐵箱舁至門前管門洋人聞聲追出小的等卽將鐵箱棄之於地飛步奔逃實未得贓叩求恩典錢大成所供與之大略相同錢杏生供稱小的向在浦東爲小工胞弟裕成糾同楊慶榮及小的至某紡紗廠行竊先由裕成大成慶榮入内約定小的在外接贜後被洋人追至浦江束手受縳大令命將慶榮掌頰一百下裕成釘上脚鐐收押自新所○前者公益馬車行馬夫榮生被李連生戳斃報經大令拘李訊押在案前晚帶案復訊李供稱小的係浙江甯波府屬鎭海縣人家有老母並無兄弟與榮生同在公益馬車行爲馬夫前者相約抺牌小的輸去洋銀兩元榮生堅索四元致相口角經人勸解而散事後榮生誓不甘休屢次尋釁小的無奈用刀嚇之不料失手悮傷送至仁濟醫館救治無效而斃小的情急逃往金陵兹蒙移提到案叩乞施恩大令飭釘鐐收押○日前新闢公共租界中二十七保七圖民人劉松坤所開茶館内嚴阿木劉木林等人因抹牌起釁將劉戳斃報經大令騐屍提嚴訊鞫供出正兇謝某逃逸未獲遂飭將嚴收押兹查悉謝住二十七保八圖因於前晚飭傳地保張炳到案責令交出張禀稱謝雖居小的圖内然肇禍處實係七圖事後脫逃至今未返大令限一禮拜内交案訊辦 
[英美租界公堂瑣案]  
積賊曹連生卽老五先後行竊宗姓及日本人某甲家衣物報由包探李星福拘獲詰知宗賃居法租界因押送法界公堂禀請讞員魏蒓塢大令訊明核辦昨由法界包探轉送至案襄讞委員王松丞剌史研訊之下李探禀稱小的查得日本人今己返國請卽將曹核辦曹俯首求恩剌史商之英總領事署繙譯官寶述德君判責四百板發押捕房半年期滿之下再行押送法租界公堂歸案訊辦○流氓黄阿毛曾向祥茂洋行工頭胡星財强借洋銀十元前日乘胡在某處發給工資時攫取洋銀十二元飛奔而逸經胡報知包探錢盈堂獲案請究胡投案聲訴前情黄供語含糊訪事者不能備録剌史交全和豐烟館主某甲保去○船戶王阿四串同王毛氏行竊美國某兵船上鐵鎚沿途求售由包探李星福拘獲解案請懲剌史判令將王笞臀三百　氏責手心二百下贓存候兵船主具領○偷兒陳阿寶掩入董秋壽家行竊衣物報由包探竇如海獲案請辦剌史判責二百板枷號兩禮拜○過犯董孔朝行竊董阿七家衣物報由包探方長華獲案請懲剌史判押捕房三年期滿之後笞責五百板○小利陸東朗潛入徐靈山家竊敢衣物報由包探竇如海獲案請訊剌史判責四百板枷號兩禮拜○積賊朱順生竊取張阿良家衣服報由包探倪順泉獲案請訊剌史判令枷號兩禮拜期滿之後發押捕房半年然後笞責五百板 
[法租界公堂瑣案]  
　　潘王氏賃居新拓界中某里六月某日有趙貽初者自透雕宦途中人由京引見來滬向氏轉租房屋二幢先付洋銀十元告以納有兩妾不日卽當來滬旣而潘王氏以購有坐落二十七保十一加載之田若干未經過遂蔣田單賣契各二紙交趙浼其團淸縣署冊書轉立戶名趙慨然應允詎料單契入手卽被向人抵銀潘王氏查悉投訴捕房捕頭立派包探將趙拘獲吊到田單一紙賣契二紙昨日解案請訊潘王氏供訴前情趙供代爲納稅現在契尾黏有稅單尚少賣契一帋在王文志處讞員魏蒓塢大令飭還押捕房候提王到案訊追賣契然後核斷○周乾發訴稱前日向某糖行購白糖九件運至小東門外舟中擬卽報捐出口突有沈祥者自稱貨捐局籖手邀同無賴將小的軋至寄園烟館勒索洋銀十六元聲言若不依從須帶至南巿局中照例重罰時小的身畔祗有洋銀十二元因向友人告貸四元如數付給旋爲包探知悉以租界向無收捐情事令小的投報捕房將沈拘押今己解案請卽訊懲沈供稱小的之叔名賜在出口局當巡丁小的見周被甲乙等人軋住故爲之設法並未勒捐大令著押候重責旋由沈賜投案求恩大令與代理法總領事署繙譯官蘇烈君會商判罰洋銀一百元押候繳案○前者法商伊麽田偕花客徐榮舟控陳樹堂承辦棉花二千包曾付洋銀六百元届期花價驟昻陳遂悔議等情迭奉魏大令訊供以陳供曾將田十五畝洋銀四百元托南匯武舉顧祥龍料理遂提顧質訉交人保出妥爲理處迄今案懸日久原告迭次求追昨日大令著保人將顧交案並提陳復訊徐供稱顧浼秦谷香再三相懇願償洋銀八百元伊麽田以受虧太甚尚未應允陳供稱小的禁押日久無力措銀叩求恩典大令與蘇君會商判陳繳洋銀四百元其餘出立期票二百元貼還花價另興隆票八百四十元交徐收執以便日久歸還徐供陳家資殷實並非無力歸還大令謂爾旣不遵斷本委惟有將陳開釋而己旋與蘇君會議候魏繙譯官回滬再行訊核○浦東人周耀文行竊梅家弄某姓家衣包濯蹤來滬被包探拘獲連贜解請訊懲周認竊不諱大令著重責三百板贜存候失主具領○張文照查悉倪炳僞造首飾冐用各銀樓牌號遂將伊母李氏伊妻毛氏送案奉大令訊取口供押交倪到案迄今案懸日久尚未了結昨日命提李氏毛氏到案著各責手心二百下復將毛氏掌頰二百下○補兒王監英行竊某姓家抽屜當塲拿獲送案請辦大令判責一百板 
[美租界捕房紀事]  
　　前日夜半時某國兵船水手某甲醉容可掬闖入百老匯路第二百三十六號門牌某姓糖食店攫取食物并擊毁所懸火油燈霎時火勢蔓延幾遭不測後經店主喚令某號西捕將甲拘入捕房捕頭令押送該管領事署禀請懲辦○昨晨五白零一號巡捕行經斐倫路河畔見有孩屍一具身上並無寸絲半縷因卽投報捕房捕頭令地保轉報善堂備棺收殮 
 
 
 

Page 10

 
 
   
 
 

Page 11

 
 
   
 
 

Page 12

 
 
持而淸界限所有黔省來咨改辦黎平官運實於川　大有窒礙各緣由除咨部外理合　　　奏伏乞皇太后　　聖鑒訓示遵行謹奏奉硃批戶部議奏欽此 
署川督錫奏川省需餉甚鉅援案請辦按　津貼摺二十日頭品頂戴調署四川總督奴才錫良跪奏爲川省京協各餉需用甚鉅援案再辦光緒三十年按糧津貼以資接壽恭摺仲祈聖鑒事竊查川省自咸豐年間經前督臣奏准辦理津貼每糧一兩津貼銀一兩隨糧交納歴經戶部指撥京餉兵餉在案茲據布政使陳璚詳稱光緒二十九年自開徵起至十月底止各屬徵解津貼銀兩均己撥解京協各餉及防剿經費之用統　另案報銷所收捐輸釐金歴係供撥外省各餉毫無積存綜計收支各數實屬入不敷出來年奉撥京外各欵爲數尤鉅若不豫爲籌備深恐貽　要需擬請援照歴届成案於光緒三十年再行勸辦按糧津貼每糧一兩仍收津貼庫平銀一兩於開徵時隨糧交納由司刊刻告示　貼曉諭除川北川南兩路酌留夫馬一二成照章隨糧攤收外其餘夫馬早己裁撤一切雜派經費概行禁革不准私立名目加派絲毫所有邊瘠之汶川梓潼廣元昭化劍州蘆山靑神松潘茂州峩邊屏山馬邊雷波越嶲鹽源石泉棊江理番石柱天全筠連興文高縣珙縣叙永永寗榮經大寗淸溪會理等三十廳州縣均照章免徵津貼此外被水各州縣如有應行减免者當隨時查明酌辦以示體恤其設局薪水餉鞘運費分别程途遠近查照向章辦理一俟收解全完綜計銀數再行加廣中額以昭激勸歴經戶部指撥京餉兵餉源源接濟舍此津貼之外無欵可籌不得不援案辦理以免贻誤仍當恪遵諭旨嚴飭各屬實徵實解不准浮收分毫及另立别項名目如有前項情弊立卽嚴參懲辦以仰副聖主軫念民依之至意理合恭摺具陳伏乞皇太后皇上聖鑒訓示謹奏奉硃批戶部知道欽此 
署粤督岑等奏海疆要缺揀調乏人請以遺缺道員補授摺二十一日 
頭品頂戴署理兩廣總督臣岑春煊調署廣東巡撫升署閩浙總督江西巡撫臣李興銳跪奏爲海疆要缺揀調乏人請以遺缺道員補授恭摺仰祈聖鑒事竊臣等於光緒二十九年五月二十一日接准部咨四月初二日欽奉上諭廣東雷瓊道員缺緊要著該督撫於通省道員内揀員調補所遺員缺著向萬鑅補授欽此伏查雷瓊道一缺管轄兩府十六州縣駐紥瓊州民黎雜處四面環海駕馭巡防均關緊要非才識明練實心任事之員不足以資治理臣等率同藩臬兩司於通省道員及正途出身人員内逐加遴選非現居要缺卽人地未宜實無堪調之員查新授雷瓊遺缺道向萬鑅年五十九歳湖南長沙府善化縣人庚寅科優貢以教職用因隨同援黔各軍克復丹江凱里保以知縣分省補用光緒四年捐指廣西領照到省八年准補柳城縣知縣十年補太平府廳同知十六年補梧州府知府二十二年補桂平梧鹽法道因案革職開缺二十四年投効南洋委辦吳淞開埠事宜經前兩江督臣以才能可用保送引見二十五年三月初八日奉上諭向萬鑅著交劉坤一差遣委用遇有江蘇知府缺出卽行補用欽此領照到省九月二十八日奉上諭鎭江府知府員缺著向萬鑅補授欽此十二月十七日到任二十七年調補蘇州府知府二十九年四月初二日蒙簡放廣東雷瓊遺缺道八月初九日到省該員識力超邁才具優長以之請補雷瓊道洵堪勝任合無仰懇天恩俯准以向萬鑅補授雷瓊道實於海疆要缺有裨臣等謹合詞恭摺具奏伏乞皇太后皇上聖鑒訓示謹奏奉硃批著照所請吏部知道欽此 
署粤撫李奏知縣因病出缺片二十一日 
李興銳片再惠來縣知縣王春霖係湖南衡陽縣人於光緒二十九年七月二十三日在任病故據兼署廣東布政使按察使程儀洛詳請具奏前來臣覆查無異除咨吏部及湖南撫臣查照外所遺惠來縣知縣缺粤省現有應補人員應請扣留外選員請補理合附片具奏伏乞聖鑒謹奏奉硃批吏部知道欽此 
烏里雅蘇台將連奏侍讀在途病故請揀員更補片二十一日 
連順片再據賽爾烏蘇管站司員穆都哩報稱據新授烏里雅蘇台内閣侍讀穆津家丁李松呈稱該侍讀在途染患病證忽於本年七月二十七日行至本屬什包東台病勢漸加沈重延至二十九日申刻病故當經諭令該家丁李松將巳故侍讀骨殖護送回京一面咨呈察哈爾都統查照理合據實呈報烏里雅蘇台將軍大臣等情前來查該侍讀穆津旣經在途身故例應奏請更補其所遺内閣侍讀一缺相應請旨飭下該衙門迅卽揀員來烏接任以重職守除分行外理合附片具陳伏乞聖鑒謹奏奉硃批該衙門知道欽此 
烏里鴉蘇台將軍連奏籌建通商局所片二十一日 
連順等片再奴才等於上月十二月間奉旨設立中俄通商事務局當因時值隆冬未能建蓋房室擬暫就城内空間房所先行設局開辦應俟本年再行斟酌辦理等因奏明在案計今半年有餘雖於交涉事件不致貽悮終覺事煩人少頗形拮据擬照各部院定制添設候補筆帖式一缺卽由委署筆帖式内揀選咨部以資辦公並不加添錢糧實於交涉有裨至該貿易俄商亦頗安分並飭巡丁逐日在街巿巡查遇有蒙俄交易口角卽令該巡兵等就便彈壓排解辦理尚稱得手除飭該巡兵等仍在街巿逐日認眞稽查外所有前設商局屋宇逼窄本係遷就一時自應另建公署以符原奏查烏城舊有四部院皆在萬壽宫外院兩旁分設現擬將地勢稍爲擴展在右添蓋房屋六間爲會辦公局所以備存放案卷局内應用一切酌量添備目與四部院聨合一處局面亦頗整齊並查萬壽宫以及四部院自光緒七年建設訖年久失修間有傾圯滲漏不堪應請一併稍加補修以期藉壯觀瞻而重公所但值庫欵支絀力求撙節未悸過事鋪張約共需銀二千三百餘兩並無須另籌欵頂卽由二十八年烏城各項六分减平項下動支惟烏城地處極邊工匠物料皆須取資内地價極昻貴若照部定價值估計實難購辦如蒙兪允一俟工竣時謹按照實 
 
 

Page 13

 
 
用數目開具簡明淸單送部覈銷是否有當理合附片陳明伏乞聖鑒謹奏奉硃批著照所請該衙門知道欽此署粤督岑奏參追知縣欠解銀米緣由片二十一日 
岑春煊片再據兼署廣東布政使按察使程儀洛會同署督楊道姚文倬詳稱查有前署翁源縣事己故候補知縣賈坫業徵存正雜欵銀五千七百二十四兩二錢八分五釐米四十九石五斗七升一合四勺迭經嚴崔未據完解查該故員賈培業籍隷廣州駐防漢軍正黄旗請奏叅革職勒追並將家産先行查封備抵等情前來相應請旨將前署翁源縣事己故候補知縣賈培業卽行革職勒限該故員家屬四個月内將徵存銀米埽數完解並請飭下廣州將軍臣查明該故員賈培業家産先行查封倘仍不淸解卽行變價備抵以重庫欵除檄飭現任翁源縣查明該故員任所有無寄頓資財房産照例詳辦並咨部外所有叅追知縣欠解銀米緣由謹合詞附片具陳伏乞聖鑒訓示謹奏奉硃批著照所請該部知道欽此 
山東巡撫周奏請將世俸銜俸銀兩酌撥一半緣由摺二十一日 
碩品頂戴兵部尚書銜山東巡撫臣周馥跪奏爲山東停給世俸銜俸銀兩現屇一年期滿擬請將旗員世俸酌發一半漢員各俸仍行屐緩以充武備學堂經費恭摺具陳仰祈聖鑒事竊查山東省世職應領俸銀並候補武職支食銜俸向有額數凡在額内者靑州德縣滿營世職一百五員河標撫標曁兗登曹三鎭到標世職三百八十員各州縣在籍世職一百八十員在東服官兼襲雲騎尉世職三員緑營在標候補武職照銜食俸自分發提督總兵以至副將叅將遊擊都司守備千總把總並期滿武進士舉人二百八十三員每年支俸銀五萬六千餘兩内有照　祇發二季俸銀應扣成平减平折合實銀僅止四萬五千兩有奇光緒二十七年十月間升任撫臣袁世凱奏請援照福建省辦法無論旗員漢員在籍在標一律停止二年聲明前項銀兩留作武備學堂經費欽奉硃批該部知道欽此欽遵轉行一面開辦武備學堂考取各州縣及防營保送合格學生兵生三百二十名遴派教習入堂訓練頗具規模嗣於本年二月間准北洋大臣袁世凱抄奏咨稱以山東省應遵旨挑選將弁赴北洋學習等因經臣分别咨行靑　副都統德州守尉兗州等鎭總兵及各防營經續挑選官弁兵目二百四十四員名派員咨送北洋學堂收考肆業在案所需餉銀均在積省世俸銜俸項下儘數開支不敷之欵另行籌補而肄業官弁中並有停給俸餉之員取入學堂隨班練習成就有期亦不失其登進之路惟前項俸　計自光緒二十七年冬季停止起扣至二十九年冬季二年限漢學堂爲儲備將材之地勢難中輟臣與在省司道再三商酌擬請戕漢世職俸銀及候補武職銜俸銀兩仍行停給留作武備學堂經費俾收實效將來如能另籌的欵自當循舊支發至於靑德滿營世職素無恒産情形較苦並請將應領世俸銀兩停支一半仍充學堂之費發給一半同半折一項曁該滿營　婦世俸半餉照常給領以示體恤兹據布政使胡廷幹詳請奏咨前來理合恭摺具陳伏乞皇太后皇上聖鑒訓示謹奏奉硃批戶部知道欽此 
山東巡撫周奏河工需欵滿繁請旨將常例七項捐展緩一年片二十一日 
周馥片再上年山東省惠民等縣劉旺莊等處黄河漫溢欵絀用繁經臣奏請將常例准捐之捐免本　　　　　捐免試　　　捐免實授以及捐離省分分發指省等七項由山東收捐一年專作黄河辦工之用經部議准於光緒二十八年九月十九日具奏奉旨依議欽此欽遵辦理在案伏查近年物力彫敝捐務久成弩末前項捐輸自上年九月開辦以來載至本年九月初止一年　滿收數末能踴躍上年黄河馮劉兩工用欵較多虧短甚鉅皆係挪墊應付全賴工捐集成鉅欵藉資彌補加以本年利津甯海莊　河又復漫溢需欵浩繁亦須奏濟若依限停止更屬無從周轉合無仰懇天恩俯將常例七項捐展　一年出臣督飭勸捐各員廣爲勸募以濟工需據工振捐局司道請奏前來理合附片陳請伏乞聖鑒訓示謹奏奉硃批著照所請戶部知道欽此山東巡撫周奏籌欵購製軍械片二十一日 
周馥片再練兵之道首貴器械精利現查各防營槍砲不敷操練且多舊式名色不一擬派購毛　步槍五千杆每槍帶子四百　毛瑟馬槍二千杆又購卾局仿造格魯森伍生七過山快搶七尊每砲帶開花子二百個又購江寗局新製三十七寗里小快砲六尊配帶子彈等件共約需價直運脚銀十四萬兩外有應添測繪儀器皆包毛毯雨衣等項需銀四萬餘兩臣與藩司等商酌現在　欵維艱擬由司局各庫陸續騰挪湊撥以外尚　添購新式槍砲爲欵較鉅隨後再行酌購統歸　　局核實報銷至子彈等件　以自能仿造爲便應俟籌定經費督飭機器局製造仍隨時與北洋商酌期歸一律而固操防除分奇戶兵部查照外理合附片陳明伏乞聖鑒謹奏奉硃批該部知道欽此 
山東巡撫周奏職員捐助振需請旨分别自行建坊片二十一日 
周馥片再上年惠民等縣黄河漫溢災重且廣待振孔變經安徽巡撫調任浙江巡撫臣聶緝樂遵其母命捐銀一千兩又江蘇丹徒縣人花翎運同銜候選同知李培榮遵其故父江西試用道李承源遺命捐銀一千兩又二品銜原任江蘇常鎭通海道長恒捐銀一千兩均經交由辦振義紳候選訓導嚴作霖等先後帶赴災區廣爲散放查紳民捐助振銀一千兩例得建坊今該撫等捐助東振銀兩核與建坊之例相符合無仰懇天恩俯准將浙江撫臣聶緝榘之母一品命婦張氏候選同知李培榮故父前江西試用道李承源原任江蘇常鎭通海道長恒均給子樂善好施字樣由該撫等各於原籍照例自行建坊以昭激　謹附　陳請伏乞聖鑒訓示謹奏奉硃批著照所請禮部知道欽此 
山東學政尹奏考選癸卯優貢摺二十一日 
山東學政臣尹銘綬跪奏爲考選癸卯擾貢恭摺仰祈聖鑒事竊以向章學政考試各郡各學教官密舉優行生員於科塲前後會同巡撫臣考選作爲優貢今年癸卯例應考擾之年恭逢恩科鄕試工子齊集省城臣代辦監臨循例於八月二十日出國 
 
 

Page 14

 
 
卽於二十四日會同巡撫臣周馥在臣衙門嚴密考試悉心較閱遵照舊章考取優貢四名卽墨縣廪生黄象冕蓬　縣縣生宋作人東昌府廪生侯相封齊　州廪生李毓梅均係品行端方學路搏　　　明經之遘隂再　　生　　　　咨明禮部外禮會同山　巡撫臣周馥合啓恭摺奏報伏乞皇太后皇上聖鑒謹奏奉硃批禮部知道欽此 
烏里雅蘇台將軍連奏請賞加諾們漢職銜以維黄教摺二十一日 
奴才連順車登索諾木奎煥跪奏爲綽爾喇嘛經卷熟習僧徒衆多謹據情奏懇天恩賞給諾們漢職銜以維黄教恭摺仰祈聖鑒事竊據三盟長轉據辦理公銜札薩克台吉札木色林札布印務之札齊嚕克齊札木色札布呈報據管理額爾德呢諾木齊綽爾濟呼畢勒罕之徒衆逹喇嘛拉木札布呈稱本昭沨德呢諾木齊綽爾濟逹爾瑪薩塔係額那特淸圖伯特第七世轉生之呼畢勒罕在喀爾喀地方善習經卷有裨衆生於乾隆二十二年第五世呼畢勒罕自備資斧建立昭廟虔誦萬壽聖經請由理藩院奏奉諭旨賞給布晉巴雅斯固朗圖之廟名又因屢次進京跪請聖安虔誦黎臣賞用緣申韓均各在案今額爾德呢諾木齊綽爾濟呼畢勒罕逹爾瑪薩塔現年十八歳經卷粗熟眞性果敏其廟宇徒衆實有八百餘名可否請給諾們漢職後之處祈請指飭等情由該盟長等查實呈請奏辦前來查例載凡口外逹爾漢班第逹綽爾濟堪布喇嘛等有因其經卷精通特恩加賞諾們漢職銜者有因其廟宇僧衆過多由該大臣奏請賞給諾們漢職銜者今該額爾德呢諾木齊綽爾齊呼畢勒罕逹爾瑪薩塔屢經轉世經卷熟習且其廟宇僧衆過多實與綽爾濟喇嘛奏請賞給諾們漢職銜之例相符旣經該盟長等查實請奏前求合無仰懇天恩俯念該額爾德呢木齊綽爾濟呼畢勒罕爾瑪薩塔經卷精熟徒衆過多賞給諾們漢職銜以維黄教之處出自逾格鴻慈所有據情奏請諾們漢職銜緣由理合恭摺具陳伏乞皇太后皇上聖鑒訓示遵行謹奏奉硃批著照所請該衙門知道欽此 
兩江總督魏等奏擬請添募蘇捕一營以捕梟匪片二十 
魏光燾等片再蘇省濱江臨海湖蕩紛歧向爲匪徒出没之區近年時有游勇鹽梟暗地勾結乘間蹈虚肆行剽劫大爲地方之害疉經臣等嚴飭防營及各該州縣協力拿辦尚難盡絕概株推原兵故實因匪船迅疾飄忽靡常蘇省僅蘇防五營及太湖水師分布蘇松常鎭太五府州屬各有防汛地叚守衞局卡保護教堂之責兵力本極單薄剿捕匪蹤業己遠颺彼速我遲往往緩不濟急尤恐涓涓不塞將成江河爲患何堪設想臣等一再籌商非另募營專司緝捕不足收因地制宜之效查江甯本有督捕水陸營哨頗資得力蘇省擬亦添募蘇捕一營五百人略如江寗規制以二百四十人作水師配設靈便快船三十艘以二百六十人爲陸師分作三哨遴選熟悉情形樸誠勇敢之員爲管帶認眞訓練守備雕剿遇匪卽捕庶足以弭梟風於地方實有裨益所需餉項臣等當督同司局於無可設法之中竭力籌備的欵應用仍俟梟匪歛跡卽行奏明裁撤俾節餉需除咨部查照外是否　有當謹合詞附片具陳伏乞聖鑒訓示謹奏奉硃批該部知道欽此 
兩江總督魏等奏留員整飭營務片二十一日 
魏光燾等片再欲除外奸先弭内患蘇省民風疲葸振拔需人求一嚴明持正之才以激勵之頗不易得而將領中尤難其選兹查有在籍湖南永州鎭總兵孫金彪謀勇兼優素孚鄕望辦事亦極認眞因籍隷元和一切情形尤能深悉若令辦理營務必能力除積習裨益地方可無隔閡因循之慮臣恩壽此次在甯監臨與臣光黨籌商整頓之法挽頽救弊相需甚設惟該員係實缺總兵大員在滬就醫將漸痊可臣等公同商酌擬暫留在蘇整頓營務因有職任未敢擅便合無仰懇天恩俯念地方緊要時事需人可否將總兵孫金彪暫准留蘇委辦營務俾臣等得收指臂之助一俟匪戢梟除卽行奏請赴任出自逾格鴻施除咨部查照外謹合翻附片陳請伏乞聖鑒訓示謹奏奉硃批著照所請該部知道欽此 
雲南巡撫林奏保薦俸滿佐貳摺二十二日 
林紹年跪奏爲佐雜俸滿保薦恭摺仰祈聖鑒事竊查定例首領佐貳雜職自從六品以至未入流俱以到任之曰起准其前後接算歴俸己滿六年者該督撫調取騐看詳加甄别其中實有人才出衆著有勞績堪膺保薦人員詳細確查出具切實考語該督撫照例具題吏部查明相符准其保薦毋庸送部引見俟具題奉旨後註册入於卓異班内以應升之缺統較日期先後升用等因遵辦在榮兹查有南寍縣典史陳永福年四十七歳浙江會稽縣監生遵鄭工例報捐未入流指分雲南試用光緒三十年赴部驗看領照到省試用期滿甄别留省補用考列三等准署彌勒縣典史光緒十八年五月十一日到任閏六月二十九日丁憂開缺回籍守制服滿起復仍回雲南歸委用班補用准補南寍縣典史二十三年八月二十日到任試署俸期滿均經報銷覆准在案計自光緒十八年五月十一日到彌勒縣典史任起至閏六月二十九日丁憂止計俸兩個月十九日又自二十三年八月二十日到南寗縣典史任起連閏扣至二十九年三月三十日止計俸五年九個月零十一日前後接算初次六年俸滿例應騐看甄别造具履歴事實淸册申由該管道府縣騐看出考加結哥洊咨經雲南布政使李紹芬按察使劉春霖查明該員到南寗縣典史任起至閏六月二十九日止計俸兩個月十九日又自二十三年八月二十日到南寗縣典史任起連閏扣至二十九年三月三十日止計俸五年九個月零十一日前後接算初次六年俸滿驗看得該員陳永福小心謹愼堪膺保薦詳請驗看出考具奏保薦等情到臣騐看得該員陳永福明白安詳奉公勤愼洵屬佐雜中有志向上之員核與保薦之例相符除册結送部外謹會同署雲貴總督臣丁振鐸恭摺具陳伏乞皇太后皇上聖鑒勅部核覆施行再此案係遵定章改題爲奏合併陳明謹奏奉硃批吏部知道欽此江蘇巡撫恩奏大員在籍病故呈遞遺犢摺二十二日 
頭品頂戴江蘇巡撫撫和恩壽跪奏爲大員在籍病故家屬呈遞遺摺循例代奏恭摺仰祈聖鑒事竊太子少保前任禮部尚書廖壽恒於光緒二十六年閏八月因病奏請開缺九月奉旨准其開缺十一月回籍兹據該家屬呈報家主前任禮部尚書　 
 
