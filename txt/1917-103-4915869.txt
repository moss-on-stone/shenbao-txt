# 1917 - 103 - 4915869

 

Page 1

 
 
   
 
 

Page 2

 
 
時評 
[北京賄案之多（冷）]  
　　近日以來北京幾於無日不談賄案何賄案之大且多也賄案之關係爲財政部爲交通部賄案之名目爲鍊銅案爲購車案爲財政部第二案其結果如何或眞或否須俟法庭之判决今雖不可知然苟或審問確實則以中國多故之秋貧窮之日商業凋疲之際而尙肯下此狠心毒手貪私利而壞國事何無人心乃爾耶 
夫世界不名譽事人人所恥也然而人尙爲之者則以爲之而未必得報也今北京賄案層見疊出其亦所謂天網恢恢疎而不漏者歟 
[命令]  
　　四月十九日大總統令陸軍總長段祺瑞呈請授逃世榮爲陸軍步兵中校吳介惠米文友王克勤爲陸軍步兵少校應照准此令 
又令陸軍總長段祺瑞呈請任命黄尙介爲本部技正應照准此令 
[專電]  
　　北京電昨夕地檢廳巳將陳等預審關防極嚴密認爲受賄罪當然成立故李思浩徐恩元請保不允請謁檢察長不見陳等均發看守現陳押所長室虞吳押優待室陳弟廷銘押普通室殷曾電津浦京漢沿路軍警機關緝捕或傳在津就逮商人方面檢廳巳傳到張興漢柴維周金森質證一過取保候訊 
北京電陳錦濤被拘留住看守長辦公室李思浩徐恩元等往保均不許餘三人分别拘押傳聞殷在津已被拘但此時尙未徵實檢廳將巳獲者連日預審十日内必當提起公訴據法界人言縱殷不到案陳罪亦將成立又商人方面張興漢柴維周金森等昨均被傳由檢察官王維翰詢問後即取保 
北京電某要津云殷實未出京託跡法權所不及之地但陳所犯不少獨立證據即殷終匿案亦可結 
北京電據某要人言外人頗議 
 
 
 

Page 3

 
 
論對陳辦法過於嚴厲一方又有陳運動外人以私人資格代爲說項之說研究會及平社方面報紙均鼓吹據憲法上解釋權宜歸大理院審理 
北京電傳聞財政尙有第二大賄案其主要人爲巳逮案之某牽連部長等約三十餘人不日亦將暴露 
北京電頃晤法界人云財部又有第二贓案發覺主犯即虞熙正牽連多至三十人贓數爲百二十萬正在窮究中 
北京電財次長一席吳鼎昌李士偉張弧均在運動中 
北京電財政屬意李經羲派鈕傳善赴津勸駕昨鈕歸報李尙游豫並有條件之要求元首今派黎澍再往接洽一說鈕自運動甚力已有希望 
北京電租車案段總理復派某參議會内部澈查許地位已搖動 
北京電日人共同通信社分布新聞稿言軍事會議含有外交及改組内閣與復辟等問題但此間各方有識者均信此爲無根之謠言 
北京電政府今日續得川報劉存厚與其師長周某巳開始與羅軍衝突現川軍號稱四師滇軍二師黔軍一師一旅演黔巳合與川軍相抗中央以依預算須裁去大半擬將督軍調動設法實行裁減 
北京電外交後援會昨開議員會推定黄雲鵬等訪各督軍及遣來代表叩明外交意見再付本會研究 
北京電軍事會議原改二十一開會現政府仍電商馮副座請親自蒞會開會期仍須酌改尙未確定 
北京電協約國對我協商昨午又在法使館會議内容甚秘 
北京電范源濂昨在敎部感疫暈倒或云風痰扶歸後請假三天 
南京電省議會今日（二十）開選舉會到一百九人投票結果韓國鈞得六十二票當選爲第三名參議員楊擇得四十一票當選爲候補第一第二次投票到一百十二人陸家鼒得四十二票當選爲候補第二餘明日續選 
東京電吉長鐵路改訂借欵條約前星期草約已擬定因中國國會反對尙未决定一俟中國意向如何即可正式簽字 
東京電日政府爲調濟海外滙兌運用國庫金自正錢銀行收買正貨三百萬元因是政府與日本銀行之正貨所有額約七億七千萬元日本銀行所付正金銀行之欵減少五千六百五十萬元又政府尙須斟酌情形買收正貨以至對外放資之實現 
[外電]  
　　北京電今晨各報登載財政部總長次長免職之命命且著批評對於案中諸人或加詆責之詞或作曲恕之論各視與其人政治上之關係而異至於此案正待裁判曲直未分不宜輕易置論則非各報所顧及初陳錦濤因報紙指摘不遺餘力遂向國務院辨明不認自己受賄情事但謂殷次長曾經受賄殷乃反唇相稽揭其陰事國務院旋派員調查遂有明令免職之結果殷已匿不見面陳則巳被看管以待審訊（十九日）字林報 
北京電交通總長許世英鑒於財政部受賄案辦理之嚴厲頗爲驚恐已上書總統自責用人不當以致部員濫用職權並呈請罷免部員多人都中興　謂許於接到調查租車案之報告時即應有此舉動乃許將報告置諸不理不追究案中諸人致使調查員自行辭職今見事急始有此舉未免過遲國會議員巳提出質問要求說明許總長不照報告辦理之理由 
（十九日） 
香港電今日立法會提出戰後香港屏絶德人之議案經提案人說明理由大衆討論有贊成者有反對者總督於辯論結束時謂此案未必與香港有益後付票决反對者九票贊成者四票此案遂未成立（十九日） 
廣州電廣州運動員二十二人偕辦事員三人已赴上海轉往日本參列遠東運動大會 
（十八日） 
廣州電朱省長擬召集省議會特别會議俾可决定田捐每畝加收四角之議案（十八日） 
以上路透電 
北京電外交部今日派僉事史悠明至和蘭公使館探聽顔公使正德國之消息和蘭公使答謂德國政府决非阻留顔公使祗因交付護照之手續有誤因之遲延云云（二十日） 
東京電衆議員總選舉各地均於今日一齊舉行開票日期巿部定二十一日郡部則由二十二日至二十五日（二十日） 
東京電首相外相陸相滿洲鐵道總裁朝鮮鐵道長官等於十九日會集寺内首相官邸聞爲關於計畫滿洲朝鮮鐵道併合之事就軍事外交及鐵道併合之利害加以研究云（二十日）東京電紐約日本協會會長拉色爾氏現來日本日本協會特於十九夜在帝國旅館開晚餐會以歡迎之該氏席間演說日美間之關係等其間所述關於中國之意見如左中國現時係爲協力與調和之時代中國當以傾聽美國實業家先覺者格利氏（本年初因視察中國至日之美國鋼鐵王）之言爲計之得即中國應親日本之友誼爲有利蓋中日交情密接美國之資本流入中國更覺自由也美國商人之至日本者以中國爲華客與日本交易關係之商人與中國之交易亦有關係故無論由何方面觀察均以三者協同爲當務之急不意事實與此相反有自命爲中國之友人者以常與日美之關係疏隔爲中國之利益遂於國内種種運動致害中國之財政的信用殊堪浩歎因此特於紐約組織中日協會爲圖增進中日共同之利益亦爲兩國及美國之利益也在東不部日之利害關係雖甚複雜然兩國因與美國欵接可得調和的利益云云（二十日） 
以上東方通信社電 
[戰電]  
　　俄京電據若西電稱德軍已焚燬白萊拉及福克薩尼鎭羅國陸軍當道觀此爲德軍即將退走之徵（十八日） 
俄京電陸軍當道由可靠方面探悉德國現於波羅的海各口岸屯集大軍甚至用小汽船在來因河運兵甚忙德國艦隊由基爾移至丹齊後現泊於里巴港觀其種種凖備似圖在俄國北陣線後大舉進攻及擬在里凡爾或芬蘭灣派兵登岸（十九日） 
紐約電美國報界共同通信員電稱美政府巳接俄國消息謂臨時政府目下斷無受納德奥社會黨單獨媾和建議之理且可恃方面探悉俄國高等社會黨意中之和平乃在以民治主義傳入德奥帝國懇請德奥社會黨舉事推翻皇室依據社會主義建設共和國（十九日） 
羅馬電海軍部宣稱十五日止之一星期内駛抵意國口岸之船共四百五十四艘離意者共四百十九艘意船被沉者五艘載重皆不足三千五百噸此外尙沉帆船兩艘載重皆不足一百五十噸（十八日） 
倫敦電下議院今日開茶會日大使及參與羅馬協約國商務大會之日代表均與會日大使謂歐戰結局後大約將起商務戰爭且謂協約國宜早設法應付一切英日聯盟較前益形鞏固日本有在遠東維持和平保全治安之責云云（十八日） 
巴黎電比國賑務船四艘皆領有德政府之通行劵近在危險區域外荷蘭海濱附近被沉法政府已請西班牙皇向柏林提出抗議 
（十八日） 
瑞士京城電據維也納電稱奥軍陣線之戰事現全停止（十八日） 
華盛頓電參議院與衆議院通過議案准協約國在美招募美人以盡軍役（十八日） 
西班牙京城電西班牙内閣巳辭職 
（十九日） 
俄京電内閣總理及其他各總長均赴大本營討論軍食問題據彼等聲稱俄軍現狀較三月杪時大有進步而尤以糧食供給爲最俄軍之糧食今確甚豐富農務總長謂彼之責任乃在竭力供給各軍需用之糧食内閣總理宣稱當革命初期陸軍所示不安之情態今全消滅戰鬭精神逐月加增軍紀亦絶佳各軍抵拒敵軍之準備甚爲周密俄京戍軍總司令柯泥洛夫將軍出示請人民繳還革命時在軍庫取去之來福鎗四萬枝手鎗三萬枝（十七日） 
俄京電俄政府爲開募自由借欵之故發表敬告國民文謂敵人志在恢復舊朝故俄人當踴躍購買債劵俾俄軍可以獲勝所得之自由可以保全（十八日） 
華盛頓電美政府現候俄國聲明其需求即擬予以財政上及其他種種之助力衆意美國今當竭力助俄鞏固其新民治及使俄國抵禦德國更爲着力（十七日） 
俄京電政府歡迎英法工黨代表時各員所發之演說皆切實聲明協約之民治國現爲自由與消滅兵禍而戰外交總長米留柯夫氏宣稱臨時政府擬竭全力以剗除德國黷武主義云云此種意見爲全國人民大我數所贊成證以一事可知也蓋前流逐國外得赦回京之俄員數人演說主張和平時爲衆唾駡彼等回俄時途次曾受德員照料故發袒德之言論各報指爲曾受德皇俸金 
（十九日）以上路透電 
華盛頓電美國魚雷艇斯密斯號在紐約外六十英里爲一德潛艇發魚雷攻擊但相差三十碼未被擊中未受損傷德潛艇巳遁去參議院提出議案請美總統批准美國不得單獨媾和之條約又有一議案請總統派委員四人與協約國接洽一切斐列濱總督電稱斐列濱羣島必於戰爭中擁護美國（十八日） 
德文電 
要聞一 
[陳殷受賄案發表之情形]  
　　財政當局受賄案經兩院質問後其時陳錦濤氏仍照常入署而殷汝驪則於昨日上呈總長請假二星期次長職務則部令由鹽務署長李思浩氏兼代矣此案將來必須經過公訴固無疑義而現在固尙在查辦中也惟此次查辦之始係根據陳錦濤氏糾劾殷次長之呈文繼則因商人王邦平柴維周舒禮鑑等之呈文證實陳錦濤氏曾有索賄行爲遂又批交併案查辦王邦平等之呈文略謂商人爲營利起見因有保利公司之規畫嗣因議會所擬定條件過苛無利可圖遂致中輟財政部又有擬辦煉銅廠之舉仍與原先保利公司商人商量辦法財政總長如何如何要求舉陳廷銘爲董事如何如何要求代墊陳錦濤名下股金十萬元商人爲希望事業有成起見不得巳而允諾此十萬元墊股允分兩期交納第一期即國務會議議决之日第二期卽煉銅廠成立之日也及國務會議議决後當將五萬元送交陳氏内三萬元爲現欵二萬元爲支票陳氏將支票退回要索現欵並有種種刁難情事商人復以現欵予之輾轉之間風聲已傳播於外陳氏又將張興漢約往私宅勒寫陳氏並無索賄之字據當時雖被迫寫就交去然實出於無奈今此事旣經破裂誠恐陳氏索賄反誣商人行賄且商人等當時只望事業有成故允爲墊欵實亦並無行賄之意特此聲明云云又有金森者保利公司中之一人也昨日已補遞一呈於國務院聲明當王邦平等遞呈時渠不在京故未列名現在對於王邦平等所遞之呈亦取同一態度云財政司長吳乃琛氏自知與此案有關於是遞呈陳氏自請查辦陳氏以己身方在查辦中不便再查吳氏遂將吳氏呈文送院請一并飭查昨日國務會議時陳錦濤氏仍照常出席於出席後對各國務員從容言曰今日到院稍遲勞諸君久候云云及參議院來電話要求出席質問陳氏猶欲同往段總理曰算了罷你不用去待我自己去罷陳氏始已又聞政府所派夏壽康張志潭二查辦員前昨兩日巳將案情查明其呈文略謂奉命後先詢虞參事據稱殷次長如何如何代商人請託行賄次詢陳總長據稱殷次長代商人請託所行賄欵則拒而不受次詢殷次長據稱商人欲報効總長欵項託爲關說巳並未允其所請後見虞參事曾偶然談及此外一切事項均未與聞後詢商人皆稱陳總長如何要求代墊股本如何强迫書寫字據對次長參事則並未言及要之虞參事陳總長所言略同殷次長所言則與彼等大相徑庭商人等又專攻擊總長又商人言曾交五萬元陳總長言僅見三萬五千元數目又不甚相符總之其中不無欵項嫌疑應如何辦理應請鈞裁云大總統閱呈後甚爲震怒親用硃筆在原呈後批交院免職交法庭七大字昨晨交到國務院國務院隨用電話通知財政總長外之各國以務員定於下午一時開臨時國務會議届時各國務員均出席無甚討論遂議决照元首批擬令聞段總理以爲國務員中竟發現此受賄案實爲國務院之恥云云據聞檢察廳對於陳殷吳虞四人宅中門房昨夕即均派警看管並搜查證據其時忽有殷汝驪潛逃天津之傳聞此說昨日都下業巳遍傳惟實際上或不盡然據聞檢警兩廳昨夕將殷氏汽車夫捕獲研訊據稱殷氏並未出京係在某某三處藏匿警察隨即依言搜查聞先查北池子某宅未有殷氏蹤跡於是又追蹤至翠花胡同爲時已及夜半一時至翠花胡同搜檢結果如何殷氏蹤跡巳否查得則尙未能確悉至陳錦濤氏則檢廳已定本日上午票傳其到案殷氏雖巳潛匿然在此案發覺之頃又曾有辯訴摺一件其文曰聞鍊銅廠一案財政總長在國務會議報告由商人携欵項託殷次長轉交本總長殷次長復托虞參事熙正轉交第二次又由商人將支票換成現欵又托殷次長轉交經虞參事謝絶並舉發於本總長經本總長囑虞參事轉致殷次長速將原欵退還等因此事是否屬實合將此案原委縷晰陳之查鍊銅廠議起磋商條件數月於茲多在本總長私宅會議吳司長乃琛主辦是案因總長於條件中幾經斟酌商人托汝驪代爲催辦以期早日解决時或有之嗣以鍊銅廠開議招股手續總長微有投資認股以示提倡之意商人迎合意旨曾經聲明如總長果欲認股即不交現欵亦可通融時於總長私宅中會議後言之爲汝驪所親聞者又因議舉董事總長欲爲其弟陳廷銘謀充一席曾託汝驪代向商人疏通並由陳廷銘托虞參事爲汝驪言之且欲商人先書一函爲據商人允爲推舉但不允書據正在商議間而商人與部中接洽條件意見多不相同在總長或格外愼重在商人以爲别有懇求曾兩次來汝驪私宅謂總長旣欲加股商人願將股欵先行籌墊囑爲轉探各節經汝驪嚴詞拒絶並於談次中曾爲虞參事言之虞參事對於總長如何報告則汝驪未之預聞惟外間傳言總長曾於某日邀請商人張興漢到私宅勒書未曾納賄字據又商人丁長昇等五人向國務院聲明總長曾將欵項退還又總長自行呈請查辦此則人言籍籍衆所共知究竟此中有何關係應請將此案詳加考究自有水落石出之時云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[十七日兩院之大質問]  
　　調查收賀存土案財交兩部賄賂案 
收買存土價佫外間早有種種傳說最近財政部又因設鍊銅廠發生行賄問題交通部又因租車買車發生通同作弊問題不遲不早均發生於民國回復後之一年豈非民國之大不幸昨日（十七）兩院同時提出質問催促政府從嚴查辦茲誌昨日兩院質問情形如下 
衆議院段總理帶同張秘書長於下午二時出席衆　院當由提議者質問謂近日報章所載財政當局關於鍊銅廠收賄事項究竟有無其事總理答稱實有其事現在正在查辦之中耿兆棟謂内容如何總理答稱現在密查尙未得有結果董增儒等又謂總理何以知之所知　爲若何之程度總理答稱國務院所知乃據財政總長之報告云當時情形實係次長殷汝驪及參事某送銀與彼彼未收後又送去亦經拒絶應請查辦等語議員某君又謂此事發生何時總理謂發生在上星期六國務會議之時某君又謂據報告之時此事發生巳久報紙宣傳已遍而乃報告陳總長亦不能無嫌疑某君又謂並聞陳總長報告之時尙附有證據此種證據究竟如何總理答稱所謂證據即商人張興漢所个一結内稱財政總長並未受賄某君又謂聞有商人巳在國務院控告有無其事總　答　實有其事張知競謂該總長旣無收賄嫌疑何用商人與之具結張伯烈又謂查明後希望總理依法辦理復經各議員質問大都不得工領末由吕復謂現在此事旣在查辦之中則此事究屬何人受賄現在尙耒可知但查明後總理能否破除情面依法處治總理謂查明後當然認眞辦理遂退席 
參議院三點四十分總理及司法長到院復行公開質問案湯漪首先質問謂收買上海存土案經國會議决不得收買而政府以方式不合交回本字姑不論此案發生爲全國輿論所不能容前次本院質問時政府並未申明收買烟土十年還債是何種手續而此次忽然謂係行政處分實係可怪聞政府巳派人調查實情而調查報告亦已吾遞政府請問報告如何說法總理對於此事究竟有何决心總理謂報告接到未久尙未詳細研究待與國務員全體議定辦法再行報告近又派人從旁面調查後再决定辦法湯漪謂近本院檢查烟土案件内有王寵惠君電文謂無存土無收買之必要按之此等案件巳成不名譽之事旣無收買之必要何必生此枝節總理謂簽字已成事實至於能否取消須調查内容方能决定現張一鵬君之調查報告適才送到尙　看得分晰故未决定丁世嶧謂政府萬不可誤會本院與政府爲難本院所希望政府正與政府所自望者略同切不可自相隱匿不爲實在之報告恐將來之結果不祗於此宋淵源謂政府咨回本院之决　案共本旨以爲是行政處分不是立法處分然比設立保險局乃爲同一用庫欵購物件可以保險局交到衆　院而此案則不認爲立法處分總理答辭低不可辨宋乂謂無論新舊皆係增加國庫擔負總理謂目下尙未决定辦法宋謂然何以將咨文退回本院總理不及答湯漪又謂重要之點即調查報告之情形究竟如何總理之意欲如何辦法理云尙待有暇細讀報告湯又謂據本員所知每箱價値作僞竟有二千元之巨何以總理不願說出如云諸事必須商之國務員全體請問總理是否内閣之領袖如總理不能自定主見則係自失其身份究竟段總理之决心如何請一言之總理謂報告尙未細細研究實不能說答辯後湯漪又質問總理對此意思如何總理又謂簽字是巳經簽字然必須觀其内容如確實有爲不正之條文貽我以詞者本總理必認眞辦理楊永泰謂收買烟土爲全國人所反對而爲一種最不名譽之舉此係民國之一個汚點總理必須立刻作末次之决心國會否决購買烟土政府應以此爲據强洋商取銷合同段謂政府本擬爲此辦法王湘問總理對於收買事到底如何段謂本席先須調查實在毛病方可措辭取消王謂叚總理之意如何叚不直答再三問之惟以尙須調查一言回答宋淵源謂政府何時可調查清楚到院報告段云如云報告約須一星期丁世嶧謂作事在人政府須實力去做段謂政府必連續進行王正廷云觀調查員報告合同内容須經國會通過後始發生效力亦經洋商認可先是馮副總統來電亦以爲應交國會通過後又來電忽然用元年公債票不關係國庫負擔不必交國會通過究竟現以先者爲從抑以後者爲從總理謂元年公債已於元年通過實不關係國庫張我華謂無收買烟土之必要合同有可以取消之規定向無必須賣盡之聲明至於革命損失一層何所根據王正廷謂總瑼旣云報告尚未看清楚預測此案可以幾日完畢决定方針來院報告段總理謂必須一星期王伊文又問財政部之受賄請總理說明事實總理云此案發生當即質問陳總長據陳總長云由商人交給殷次長由殷次長交其參事轉交總長然經陳總長一再拒絶不成事實丁世嶧謂一方同硁詢問殷次長之辯論否總理謂以後遂從旁調查問賄賂之數目若干答支票洋二萬元問支票是否有錦生堂字樣答未見支票財政總長報告時料未提起惟由他方面聞說如此張我華云此事巳涉及刑事是否應司法總長負責任張總長云行賄經陳總長拒絶已爲不遂本席認爲不能搆成刑事範圍現在之問乃調查是否有收受之意張我華云檢察廳應立即調查司法總長云先由政府調查吳蓮炬云司法總長有意袒護司法總長云絶對無此事總長云次長行賄行爲次長云總長要求賄賂究竟誰是誰非終須調查陳銘鑑謂官官相護司法總長務須執法不可應了此言某議員云賄賂情形案照財政總長報告已經成立如云尙須調查總理應於下星期報告本院段總理謂政府一有消息立即查辦並未袒護丁世嶧謂當此民國時代而政府發生多數之賄賂問題實在不成事體外間謂交通部購車事弊端而出是否的確叚總理謂現正調查某議員謂據本員所聞交通部巳派人調查證據據實報告而交通總長置之不理此係何故叚謂此事尙待調查王正廷謂津浦租車一事國家損失甚大所付租價巳及購車之數而過之且須以舊車交還原出租人大非情理再訂立合同之華美公司查無其事調查旣係的確而交通總長四日不見動靜請總理說明緣由叚謂此事我不知合當令人查辦朱念祖云許總長巳經報告國務會議否叚云待調查實情某議員謂王君所言華美公司乃交通部購置火車頭一事問當初有人向美使詢問有無此一公司據云並不認識再行　　方知所謂華美公司者實係一於三月間新挂之牌子而公司中旣無經理復無組織而所訂合用亦無製造行號及大小式樣之規定傳聞所云親於其事者有二人其一名童益齡者乃許世英之親信外面謠傳謂該路要人及部中大員幾於無一不受賄賂惟有二人不受云云至此尙有欲質問者後叚總理答俟下星期報告而散 
[運河近况之西訊]  
　　字林報十四日宿遷通訊云運河今已成令人失望之物如染沉疴幾無生氣縱欲爲諱亦不可得去夏河水漲起小火輪不能駛行經數月之久去冬天寒河凍又五十日不能行舟目下河水低涸航業已停滯一二月須俟六月間時雨降落後始可有活動氣象今日小火輪從揚州上駛僅及百里而止過此則貨輪數百困陷泥中不能前進行客則須屢次換船船小人多擁擠不堪運河運河誠可謂有其名而無其實矣專賴運河以爲交通之具者有六百萬或八百萬人民東境有海船皖境有津浦路惟此人民則唯有朿其手足獨賴此古時水溝而已揚州之上有以石塊築堤者此舉當可保衞堤岸免爲小火輪行過時急流所冲毁運河防險之法輙用蘆葦每年蘆葦之投諸運河者價値數千元惜蘆葦不能耐久隔二三年即須重築徒使承辦河工者藉此圖利耳寳應附近刻有浚泥機三架及工人一千五百名從事掘泥挖出之泥每一方碼費洋一角照此推算運河可掘寛七碼深一碼每一英里需洋一千二百元查運河刻亟需此種工程者約有四五十英里之遙寳應湖水勢甚低夏季水深八尺或十尺偶遇西風波浪隨風而起捲至河岸但遇東風則見一片泥灘延長數英里目下運河一帶望雨甚殷自去秋以來得雨不及半寸麥類已大受損害矣 
[贛省會請願取消地糧加閏]  
　　江西省議會之取消地糧加閏請願書巳於日昨衆院大會通過咨達政府矣其書云江西省議會爲請願司案據本會議員顔振聲提議請願國會取銷地糧加閏一案經本會交付審查旋提出大會討論僉謂顔君所陳各節實具充分之理由滿清時代中華遵用陰曆間年一置閏月征收地糧遂有加閏名目民國改元頒行陽曆此項閏賦當然廢除乃袁氏挾總統淫威遇事專制民國三年正舊曆有閏年份直隸民政長劉若曾獻策財部謂援例加閏直隸多收八萬有奇全國應得數十萬元袁氏不察遽令財部通電各省照辦夫頒行陽曆關係國家制度人民旣一律遵行政府自不能首先破壞若遇陰曆閏年復行加賦政策無論人民用增惶惑揆之國家授時大政不免自相矛盾且按加閏所入卽如劉若曾所預期亦不過間年一得數十萬元中央財政縱極困難果使整理有方未嘗不可救濟亦何樂與人民爭此區區小數置國家大體於不顧要之袁氏妄干非分其括取民財供己揮霍固無所不至然亦無足深責今共和再造若相沿不改不特人民增加負擔未享共和幸福實於國家制度妨礙非尠本會爲崇尙國家制度減　人民負擔并尊重國會之議决權起見自應請願國會轉咨國務院將未經國會議决之征收地糧援例加閏一案立予取銷用符國體而厚民生討論結果一致可决所有本會議决取消地糧加閏一案請願各緣由謹代表人民請願　院即希查照議决咨請國務院查照施行無任盼禱之至特此請願衆議院 
[陸巡閱發表後之粤軍政]  
　　（平生通信） 
自大總統任命陸榮廷爲兩廣巡閱使陳炳焜爲廣東督軍譚浩明爲廣西督軍後粤省局面又將煥然一新此種布置固由於陸督之陳請陸督賦性恬淡其對於粤督一席早欲擺脫久矣粤省目前急務裁兵難籌餉尤難而黨派紛歧意見錯雜居高位者終日惟作調人故陸督頗生厭倦之心當未晋京之先桂督陳糟焜曾一度來粤未幾張鳴岐亦由港晉省當時知其内藴者巳傳陸將保薦陳炳焜以自代而保張鳴岐爲省長矣今由後證前陳襪督粤巳揭曉矣而張又巳晉京說者謂其辰粤之事現猶在醖釀之中粤省各界慮張復來方預備開大會議馳電以留朱省長其故亦因乎此至代督譚浩明回桂督軍任不能驟升粤督者聞因譚之資望未及陳雖再造共和二人皆有殊勲然陳當辛亥歲巳被舉爲廣西副都督帝制議起陸督稱病陳又代理軍務至滇黔舉義桂省響應陳由代理都督後遂爲廣西督軍矣若譚則始終一師長以資格言遠遜於陳故一轉移間彼此皆可適意也當中央任譚督桂之電到後十三號辰刻督署内參謀副官以至各科委員並各歸旅團營長等紛紛到署道賀督署燃砲誌喜譚代督在洋花廳招待親爲迎送非常欣悅聞須待陸督回粤方能返桂履新目前當勉爲其難者則仍惟在裁兵與籌餉兩問題而已聞近來朱省長曾有要電拍致陸督其原電内容一爲粤省所欠外欵結至上月共計一千五百七十四萬元巳將其中德欵扣去一爲各軍費今已覈准每月約欠一十餘萬元請陸速與中央提議以二項觀之其日前積欠之鉅固非旦夕間所能清釐而每月不敷之數超過預算則非着手裁兵不爲功故近日文電往還皆關於裁兵事者爲多聞陸督軍致譚代督電略云粤省陸軍均已分防各屬現在分别編遣應即調回省城惟是抽調回省與地方治安秩序有密切之關係應請商由朱省長迅速派撥警衞軍前往塡防以資鎭懾但全省地方遼闊未可同時調回當逐漸改派抽調鄙見擬先從新會入手次及香山順德台山赤溪等縣所有一切進行手續希會商朱省長妥爲辦理現在每月軍餉已超過預算一十四萬元自應極力裁遣總以收支適合爲度母重粤人擔負是所切盼惟是裁兵宗旨雖已决定而一經實行則阻力甚大如遊擊隊統領莫榮新所部譚代督初擬於本月内卽將該軍悉數調省派委改編旋以欠餉無着舉措困難莫使亦以此點解决匪易後由韋參謀戲議先令該軍於本月内次第返省指定地點實習陸軍操演課程俟來月中行規復金融活動之際將欠餉清發再議改編亦未爲遲云云譚代督亦以此策周到决意照辦并聞該軍現擬支配編組各法大略如下（一）步兵團擬在第十一二三四五六等營編改（二）砲兵營擬在第二十營編改（三）機關鎗營擬在第十七營編改（四）工輜營擬在第十八九等營編改其營長鄧文輝蘇禧廷劉權中劉志陸劉達慶李觀佑李錦文穩玉廷蘇廷有莫正聰等一律仍照原職暫不更動依此情形以觀則今日所謂裁兵能裁幾何雖比原額略爲減少而於財政不敷過半之數仍如昨也且裁兵之難莫難於清理欠餉因裁兵之聲浪日高而索餉之事亦隨之而發生蓋軍署餉項每月不敷甚鉅各兵士祗給伙食不給月餉者巳三閱月矣現各軍官聯合要求謂無論如何本月務請支給否則有不可維持之勢譚代督據此非常焦急祗得設法向廣州總商會九善堂救災公所銀行忠信堂等機關借欵以救目前之急其致總商會等函云去年桂軍抵粤蒙諸公慷慨仗義曾借鉅欵經已本息奉還或未失約信用所在當荷鑒原茲因軍餉支絀應付維艱擬再與諸公續借十萬元以救眉急償還以一月爲期利息若干懇切實見示想諸公關懷大局當表同情安危呼吸不勝迫切待命之至云云觀此足知督軍署困難之一斑而裁兵之事暗中尙多阻力也 
[鄂督軍赴京之旁談]  
　　王子春督軍雖隸籍山左然久處津沽早有終老是鄉之志近在濟寗修建祠宇一面又在天津起造邸第此次奉召赴京會議適値天津新宅落成擬於公畢往津視察盤桓數日再返鄂任故其第二妾與公子輩均偕行其肥弟占鰲亦隨往聞須率其姪由津往魯祭掃祖塋察看祠堂其族曾爲王督軍建造石像堅立未久此次公子回里並乘便往謝王因有此躭延預計回鄂之期至速則本月底遲則出月初也 
督軍署公務原擬委北洋留鄂第二師長王金鏡護理嗣又屬意參謀長兼署政務廳長之何佩鎔擬併令兼護迨至前日發表則督軍署公事仍令王師長代攝而以何廳長護理省長篆務聞其原因係因駐省軍隊二師居多在勢以王氏爲便而何亦不肯貿然擔任故仍從原議現王護督每日上午十二句鐘以前在軍署辦公下午在二師司令部治事已通讼各軍長官督率所屬勤愼服務其負有戍防專責者尤關重要不准稍行懈弛 
王子春所帶隨員爲數甚衆臨行時復命秘書王雙壽李祖蔭繕校周海鷗王文錦等同往車至孝感縣站又以隨從太多恐署中不敷辦以當令上校參謀穆恩棠副官周炳堃承啟汪崇佛韓雲彩憲兵連長賈超鶴等五員折回該參謀等當夜遂搭車旋省又聞護衞之第二師步兵六團二營第五連至直隸境界亦須折回隨同到京者只憲兵一排馬衞兩棚 
鄂議會詹趙梁資格爭潮前日巳由會中電請國務院解决現尙無復電傳聞王子春已另籌解决辦法此次晋京前接見某議員曾示意擬向大總統前保薦三君請電調赴京任用蓋三議員資格一日不解决必多一日之糾紛若依照法律解决則不惟省議長應屬詹大悲氏卽兩次所選之三參議員十候補參議員亦胥　無效王旣以爲無法解决惟有請大總統排解調三君入京任用此策旣可爲國家表示酬庸又可爲議會消弭釁隙誠一舉兩便第聞去年、 
大總統曾屢次來電召詹大悲入京擬畀以顧問詹置不顧今三君如并得大總統徵召度必能犧牲個人意見也 
王子春以行伍出身本不諳吏治兼署省長以來先後已辭職三次並保高凌　繼任政府因難於物色合宜人員迄未簡任茲王氏因加入約協勢所難免以後軍務民政愈爲繁劇擬到京後卽面辭省長兼職請速簡　接替俾資專力治軍大約對德大計决定以後必可見明文也 
王督此次入京前曾召集鄂軍第一師長石星川第二旅長劉佐龍由宜沙防次來省會商軍事刻巳事畢石因防務重要未便久留前日送王督入京後即行回荆矣 
[鄂屬收回商號小票之近况]  
　　鄂省從前各地方商號藉口銅元缺乏私出百文小票在表面上雖云便於行使扶助整幣而實則變本加厲流毒地方妨害金融莫此爲甚是以財政當軸曾經通令從嚴禁止勒限收回茲將各屬最近查禁小票情形彚誌如下 
廣濟該邑私出小票現已禁絶乃該縣知事不識利害復詳請來省領頒平巿官錢局十枚銅元小票當經張財政廳長指令云據呈已悉該縣小票旣稱現已禁絶辦理尙屬認眞平巿官票雖與私行小票有别惟私家小票甫經禁止而官局小票又復踵行一縣准領他縣必將援請鄂省官票發行口目已鉅豈可更增一種惡貨幣流毒地方該知事不於此中利害權衡輕重輒爲代請殊屬不知政體至銅元缺乏本廳長此次赴京會議爲法方人民請命已得部允正在增鑄儘可籌備現金來省購買現在官票價格漸平金融已較爲活動各處商會當爲地方計久遠不當視一時之便利貽禍將來所請領頒平巿官錢局小票發縣給領之處應無庸議 
松滋該邑查禁小票準備著手進行業將辦法呈報來省現奉張財廳長令云呈悉該縣小票充斥該知事擬從調查入手分作三期限令全數收清辦法尙屬妥協應予照准惟第十二條收入罰金悉充辦理取締紙幣一切經費之規定核與部定條例不合應將該條删除俾符定例且此期罰金係行政罰金之一種嗣後無論收入若干自應遵章報解母得擅自支銷是爲至要仍將辦理情形隨時報查 
沙巿沙巿商會去冬曾會同該縣知事葉爾度擬訂查禁巿票規則及調查表式呈由財政廳轉呈省署核准惟所擬辦法迄今仍無實效小票之流通巿面如故官票信用之低折如故是以張廳長特令該會太該知事妥爲籌畫呈覆以憑核行茲該會已另擬辦法於日昨呈報其文如下查沙鎭行使之巿票多係零星小票其成串者尙屬不多前已遵照查禁規則調查呈報商等統計全數通盤籌畫如此項巿票數旣無多即可加印小票陸續放出萬一不敷再行呈請加印斷無準備不及之慮其籌集銅元一節查本省造幣廠正擬收集黄銅及制錢專鑄銅元以資流通此項銅元旣無外輸之幣巿面自不至仍前缺乏且沙鎭巿票票面多註照兌官票其照兌銅元者百無一二即巿票禁絶以後政府不籌增銅元流通之數而金融之現狀萬不至較巿票未禁以前稍呈劇烈之變動官票　用近來雖稍有低折而巿面上尙不礙流通是查禁之法無庸純取漸進主義在發巿票之商店旣以官票爲收融之具巿票與官票之蛻嬗即寓於此　轉移之間至銅元缺乏兌現之不能實行誠爲不可掩之事實　此種巿票旣皆無現可兌代以省庫小票雖未能　同現金而信用旣厚人民自較歡迎决不至因巿票旣絶而　　何之反響云云 
[皖省近事（）]  
　　安徽省議會定二十日正式開議現巳函告 
 
 
 

Page 7

 
 
議員届時蒞會 
倪舟忱前提議鹽斤加價案現尙未咨交議會聞某部分議員主張此案如果提出當爲否决聞倪省長返皖之期在軍事會議後即可南旋財政廳近奉部令審計院修正之四年七月至五年六月止决算案表式應亟依式塡送以備考核聞巳遵照辦理 
重慶德領事昨乘輪過皖省署當派水警第一分署長周傑如護送至寗 
皖省陸軍監獄耿監長被控縱容號房索費一案聞張督軍委員調查確有實據 
[杭州快信]  
　　第六區警備隊統帶戴任以甌海洋面磐石龍潭等處地方緊要關係防務原有兵房急須修葺以　調兵駐守特估計工料開單呈核齊省長巳轉咨督軍查核 
警備隊預算年定百萬溢出十餘萬元經省議會責問作何支銷齊省長催督司令部漏夜趕造清册限今日（二十一）交會審查 
此次破獲黨案神速楊督軍以警務處長夏超及巡邏隊長崑瑞探訪隊長林文忠得力特給賞五千金 
楊督軍前委諮議張蔭榮劉崧申（第一師）金富有潘百勲（第二師）調查各屬軍械現已回省銷差督軍以其查騐認眞大加奬勵 
省公署衞隊長李湘齡因事辭職委差遣趙某接替 
王正廷由就來電參衆兩院已將地方分庭法通過知事司法權仍將推翻 
　清相國王文韶媳王盛氏與高爾嘉存欵（典息）糾葛案高審廳定五月三日開審 
前督署秘書處錄事汝開峯久假不歸（遺缺已委洪光典）現查悉其在外有招搖情事已飭副官處查辦 
地方通信 
[蘇州]  
　　强盜搶刦未遂昨晚（十八號）八時許觀前調豐巷登平里章伯雨家忽有口操異鄉音之四人入内稱奉警廳命令檢查鴉片四處亂闖逕入臥房時章適他出祇其妻子傭僕二人在宅其妻上前詢問時四人各出利刃禁嚇聲張幸傭婦見勢不佳　假冲水爲名出外報告崗警若輩正欲刦取物件突聞警笛亂鳴知事不妙遂一閧而去比各崗警到宅逮捕時人巳脫逃祇遺有利刃一柄刀壳子一個檢點物件尙未損失當即將兇器帶局報告警廳飭探密緝矣 
天旱發生時疫近來天氣亢旱城廂内河水盡涸即居家之食井亦無水汲取致猩紅熱之傳染症桃塢中學業已發見據西醫稱六十小時内可染遍全堂自該校發見後中西醫士認爲一種時疫凡人衆之處更易傳染故近日蘇州敎會學校一律給假二星期以杜蔓延 
開井發見軍火觀前巿民公社因吃水濁汚有碍衞生乃雇工開掘官井以期便利昨在觀前之太平巷井内開見碗口大小之砲彈一颗雜色鎗子三百多粒開見之初各工人不識子彈任人取玩幸爲該公社曹某所見立即收集到社除爲消防隊取去外尙存一百餘顆社長以軍火有關　要即逕送警　崔廳長已　成各區此後開井務須注意說者謂此項子彈係二次革命時埋存云 
警官棍責兵士駐蘇第二師軍械處護兵施廣文家住司前街採蓮巷前日施家中來一闖竊正在竊物被施扭住送至西區第一分駐所李巡官處請辦李巡官以賊無贓證擬從輕發落施護兵堅請嚴辦不知如何雙方爭執李巡官竟用木棍將施打傷甚重施護兵即報告軍械處徐貞孺處長以施扭送竊賊該巡官並不辦賊反將施護兵毒打殊出情理之外特親自謁見警廳崔廳長陳述詳情崔廳長當時再三道歉一面立派騎巡隊沙隊長調查詳情沙君查得施護兵被責受傷確實崔廳長即送洋二十元至徐處長處給施爲養傷費聞徐處長已將原洋璧還不識如何了結也 
[松江]  
　　松江會勘烟苗紀英使委員陶樂爾業巳定期本月二十五日在甯出發與省特派員俞壽璋部派員趙沅年等先往江北各縣勘查來松之期大約至早須於陽曆五月初旬李知事巳派人勘定城内巿公所城外醉白池兩處擇一爲英員公館俟知事親往鑒定後卽佈置一切至前紀縣委尹子蓮馳往奉賢交界處所會勘被省委文某拒却後巳由縣用快郵代電呈明省長不能親自前往至其他各縣交界地點如青浦上海嘉善三縣巳委第三科員袁瀛前往勘查尙有金山南滙兩縣亦將另委他員往勘又聞前日有人報告縣署謂浦南地方有烟苗發見當由李知事趕派警所檢查尹子蓮尅日往查現據尹君冋述謂係告者誤會其實並無烟苗云 
學校藝桑松江縣立第一高等小學校向官産局承領校西官荒八畝餘闢作該校校園内分農宜及玩賞兩部其北端土墩劃入農宜部專植桑樹現由校長陳君購到桑秧五百株於今日課餘分令敎師學生各植三株以示提倡 
[鎭江]  
　　警察局之新人物丹徒縣公署各科職員昨巳發表茲聞商埠警察局一切人員亦經倪縣長斟酌改委計一等警佐甘景煌總務主任倪丙炎行政主任吳佐卿司法主任江植衞生主任羅華會計庶務兼捐務處馬鍾琛會計員袁佐甲收發員王森甲勤務督察員郝之功劉丈毅其餘書記等職悉仍其舊被委諸人刻已到職任事 
[揚州]  
　　起解隣縣盜犯儀徵縣屬盧厚山家被刦案内之吳犯聞匿在本境昨經該縣姚知事咨請會緝周知事即派警在第十一分區拿獲吳開保一名於今日解赴該縣究辦 
提倡女子實業揚州某女學畢業葉劉兩女士提倡女子實業敎育組織蠶桑學校設報告處於南河下錢宅暑假後開校現正辦理立案及設備一切手續籌資修築圩堤縣屬南鄉虹橋樸樹灣一帶每届春秋二季潮水泛漲濱岸圩堤多爲衝刷現該處鄉董馮某等建議修築經費人工按户分配誠恐觀望不前昨特禀請江都縣周知事出示曉諭該地各户趕速興修以利農務 
小學成立紀念今日（十八）爲省立第五師範附屬小學校成立紀念日往年於是日開游藝會邀集各生家屬到校觀覽以資紀念今年因經費支絀祗停課一日並無特别舉動 
[杭州]  
　　省議會十四次會議紀昨日（十九日）省議會開第十四次大會報到議員一百十四人政務委員出席者三人秦議長主席振鈴開會李培鍔動議變更議程先將八九十三案提前討論衆贊成遂開議第八案改設省會工程局事件陳鍾祺謂此案當然不能成立林卓張立等亦竭力反對之第八案即打消接議第九案歸併省會各種工程機關案潘澄鑑登臺說明林卓反對謂第九案與省長提出之案一而二二而一如果成立豈非自相違反吳文禧許祖謙馮良翰任鳳岡等亦反對之毛雲鵬張宗嶧何紹韓周錫經意見不一即　表决在席議員一百十四人結果起立者祗十九人第九案完全打消又議第十案修正浙江水利委員會預算案由張立登臺說明並聲明此案應在預算二讀會討論爭執甚久結果仍在二讀會討論至水利委員會一項再議回復接議第一案六年度省地稅出入預算書張宗嶧何紹韓動議謂就大體討論不能着手應開審議會遂開審議會議長就議員席何紹韓主審議長席討論畢即由審議長報告内務費經常門第一欵第二項省議會經費關於文具紙筆第七欵貧民工廠第八欵貧民習藝所臨時第一欵二項本會雜費第六七八等欵省會警察廳工程處修理西湖道路橋梁疏濬西湖工程經費標題事實均不明瞭决定付審查又議第三案修改修濬浙西水利事件第四案免繳永嘉嬰堂塗田買價事件均照審查報告通過咨請官廳執行又第五案撤銷衢縣雙港口巡船事件應令辦事處起草建議案由大會通過再咨官廳又議第六案查辦第八區菸酒公賣局長王　違法舞弊凟職殃民請願事件衆謂付法律股審查時逾法定鐘點遂延會 
[南昌]  
　　李督軍北上情形贛省李督軍本月十五日啓節赴京軍警於是日清晨六句鐘排列滕王閣下各長官曁紳商學各界早巳齊　六點三十分鐘李督軍便服　輿至樂聲大作軍警舉鎗入水巡廳少憇即登滕王閣眺望旋偕戚省長省議會任議長步行登輪其餘各長官及各界送行者均租坐小輪船隨李督軍輪船後渡江登岸上南潯鐵路送至車站者有第六師師長率同旅團營各長與軍署課員及警備隊長官兵士數百人政商紳學各界亦有百餘人均送至停車所李督軍登車各送行人員均鵠立道左李督軍則倚車窗欠身向送行人辭别並致謝詞而去 
致祭黄興國葬十二號國葬蔡上將贛省各界業經致祭茲十五號又爲國葬黄上將之期上午十時李督軍代表陳廷模省長代表尹光勲警務處代表張榮光商會慮會長商團敎練張仲綏豫章道尹財政廳高等地方各廳長南新兩縣知事均派代表與祭所有禮節及祭文均與祭蔡上將相同 
各縣報告烟苗凈絶查勘烟苗英員潘樂納到贛後明查暗訪頗爲認眞每至一縣必先向敎會探訽有無烟苗然後向各鄉逐一查勘現在經過各縣均無寸莖發現近日戚省長忽聞餘江貴溪弋陽等縣烟苗尙未凈絶比卽飛電各該縣知事親自下鄉嚴查並謂倘有貽誤該知事等身家性命攸關務宜親自過目方可放心聞各縣知事奉電後僉以縣境烟苗早已淨絶已電覆省長謂英使來縣查勘知事當負完全責任决不致有誤大局云云 
[廣東]  
　　朱省長提倡童子軍廣東中華童子軍支部前兩日組織領隊員養成所爲全省舉辦童子軍之準備開課以來學生之取錄者均省會各中學以上學生共九十餘人現因籌備進行事宜及推行全省之辦法需欵浩繁由董事團中舉出程祖彝吳尙鷹譚霞弼爲籌欵員昨特函請省長得省長贊成卽先認捐五百元另每月一百元以爲之倡茲將省長覆函錄下童子軍董事團諸君鑒來函閱悉童子軍爲體育智育德育之必要各國行之成績昭著徵諸近日戰事收效尤多中國處列强環伺之世非恃有軍國民敎育實萬不足以回存而童子軍卽軍國民敎育之基礎使一般兒童皆具有活潑進取之精神警敏勤勞之習慣將來於國家服務社會服務所賴於童子軍者甚大本省長忝爲名譽會長對於童子軍之舉辦深表同情謹捐助五百　爲開辦費另每月一百元爲經常費仍望諸君奮力進行務求普及使成一廣東最大之童子軍團而均各備有軍國民之資格本省長有厚望焉 
保全七子詩壇古跡白雲濂泉寺有雲泉山館嘉慶十七年香山黄培芳香石曁番禺張維屏南山等七人創建以祀蘇文忠公崔清獻公黄文裕公併建七子詩壇載在省志縣志光緒十六年由七子孔熾庭後人重修該地址仍係公共産業館内亦有碑記可考香石先生及文裕公後人亦年年到祭今年二月孔氏忽私賣與莫某標貼門首限期交易此館址旣係公共産業豈能由孔氏一家私賣且先賢遺跡七子詩壇一旦毁變尤與保全古蹟之意相背黄氏子孫聞此消息遂起反對擬即訴之當道未知若何了結也 
東北江水漲消息當道昨接惠州清鄉總辦張天驥電稱眞日（十一號）夜潦水暴漲丈餘衝散木排激斷石橋撞破西生輪船有無溺斃人口容俟查明呈報現派小輪兩艘巡查河面地方安靖詳情續陳又陳翰雲報告云北江自閏二月十九下午一點鐘粤漢客車由省上到英德站之時突然烏天暗地滂沱大雨如銀河傾瀉隨下雨雹大如鷄蛋細亦酒杯相若大雨三畫夜至二十一下午乃止河水漲至數丈計自韶州白土烏石河頭各鄉村皆成澤國此次尙未割之汕蘇麥子及巳落田之榖種盡行浸没若不放晴乙卯年之慘復見於今日云云可見水勢之猛矣 
雜評一 
[第二大賄案（步陶）]  
　　陳殷賄案方起訴而第二大賄案之傳說又發現於財部何民國官吏之犯賄者若是其多也此案主要之虞熙正即陳殷案中有關之一人其發覺也不知爲審訊時所聯及抑别有舉發者其相涉之三十人陳殷不知有一與焉否然其中必有若干當道要人蓋可概知今政府之辦理陳殷案旣如此迅速而爽快則對此贓欵與犯者均較多數倍之大賄案寗不當一律以風火雷霆之手腕舉而擴清其積弊耶夫中國官吏以要錢二字久爲世界所輕視然數日之内連次發覺如此鉅大之賄案則實未前聞使此傳說非虚宜速嚴法以懲治之無論此案中之三十人爲何如人均當視陳殷之前例以爲　置　勿稍有顧忌則賄案雖多辦理得宜要不失爲澄清吏治之一道所可慮者此一賄案彼亦一賄案互相牽涉互相諉卸致遷延　日别生枝節而結果或俱敷衍以了事斯則大非吾民所望於舉發貪墨之本心矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[交通滬行確定之開兌期]  
　　上海交通銀行定期開兌等情巳屢見前報茲悉該銀行近奉財政部令一切制度簿據悉依完全銀行格式除派行夥入京學習銀行簿據外一面由部特派本部僉事周作民君來申充任該銀行總稽核周君係留學銀行專科極有經驗至該行修葺房屋器具預計二十五日可以完全工竣内部組織亦已完妥惟課員人等略有更動今已確定陽曆四月三十日（星期一卽陰曆三月初十）開兌總計銀行存欵鈔票約共二百餘萬鈔票項下約一百萬有零其浙江江蘇鈔票一體收兌刻已滙到現銀三百萬兩以供兌現提存之用惟因届時開兌勢必人多擁擠故經行長商諸中國各銀行行以及滙劃錢莊一體收兌至北京滙票亦照巿貼水流通其餘銀行一切應辦事宜均照國家銀行定章承辦云按今日本報封面登有該銀行廣告閱者可以參觀 
[取締警察檢查印花之騷擾]  
　　檢查印花間有出之操切者擾商病莫此爲甚茲聞淞滬警察廳與上海縣公署同奉江蘇齊省長快郵代電其文云案准内務部電開案查財政部於民國四年呈准施行之印花稅法罰金執行規則凡關於商民應貼印花花契約簿據之檢查與夫漏稅罰金之執行均歸各地警察官廳辦理此項罰金祗以漏稅示懲本與涉及刑事範圍者不同但期商民知儆逐漸養成納稅之習慣不欲多事苛求致妨人民之事業現經議定辦法嗣後凡有商民漏貼印花等事經巡官長警糾發者即由該巡官長警先將此項賬簿單據開具案由在京呈由京師警察廳在各省區設有警察廳局之地方呈由各該廳局在其他地方呈由各縣警察所聽候各該長官决定處分如應罰者卽將罰金數目塡給單證交由原警携往勒令照繳母庸先行逮捕訊問犯人民身體之自由如有抗罰情事再行傳訊察辦其定期檢查及人民告發應處罰金亦即照此辦法凡所屬區署分所等均不得自行决定似此酌爲變通在商民故違法令自屬咎無可辭而警察施行便利亦可藉協輿情茲准財政部咨請通行前來除分電外特電查照希即轉令所屬各警察廳局各縣知事警察所一體遵照辦理等因合亟電令該廳署即便遵照藉協輿情爲要 
[查勘四邑交界處有無烟苗]  
　　上海縣知事查得境内私種烟苗早巳肅清惟現因英員將次來滬查勘故又派員四出勘查且因去年西南鄉閔行塘灣與松奉南三邑交界地方有崇明人在僻靜處播種罌粟雖經南滙縣知事查出嚴辦深恐仍有玩法私種情事故於昨日飭委稽查員李葆田下鄉會同鄉警佐姚明燦赴四邑交界處詳細勘查迅速具復 
[陸巡閱使蒞滬]  
　　新簡兩廣巡閱使陸榮廷上將由北京起程乘坐津浦火車至寗換乘寗滬專車於前晚十一時半來滬車抵滬站時淞滬警廳長徐國樑親率偵緝隊長翟世清隊員傅明業及通班隊士在站迎迓並派游巡隊一隊站隊防衞陸君下車後至洋涇浜泰安棧内暫駐行旌 
另一訪函云新任兩廣巡閱使陸榮廷氏由京乘坐津浦火車至寗晋謁馮副座後業於前日（十九號）乘坐火車抵滬暫以二洋涇橋泰安棧爲行轅原定昨日（二十號）往浙遊覽西湖風景嗣因盧護軍使設筵爲陸氏洗人塵故昨日不及赴杭所有步兵三十八團馬團長派往南車站護送陸氏之軍士一排及軍樂隊一班因得悉陸氏改期明日（卽二十一號）赴杭遂卽歸隊 
[謀斃日人與私造鈔票案之判斷]  
　　湘人胡儒珍（即胡玉珍又名李正華）與甘肅人高志上海人盛冠文因被控告將中洋印刷所東夥日本人池原鴨井二人謀斃支解並串同日人野村私造湖南湖北等處各種假鈔票由總巡捕房西探總目安姆斯脫郎與美捕房八十四號西探目利扶使先後拘獲屢解公共公廨研訊終結判將胡儒珍等押候會商堂諭飭遵旋因陪審之日副領事加籐君以胡與謀斃日人池原等案頗有關係擬將該被告解送内地法庭按律嚴懲或竟處以永遠監禁之罪而胡之代表斐斯律師以謀害人命案情節重大何能以似是而非之證據遽行判决因復一再具禀反對要求將案註銷會審官關讞員則以胡於謀斃日人案雖犯重大嫌疑究無確實證據至於私造假票及身帶手鎗子彈等物業經各見證到堂訊明認爲有罪故與陪審官迭次磋商定於前日午後宣佈判决届期虹口捕房將胡儒珍等三人解送公堂原告代表村上律師與被告代表斐斯費信惇台維司三律師均相繼到堂候示鐘鳴三十中日兩讞員升坐刑庭命將胡儒珍等帶案宣諭曰日婦鴨井（即鴨井榮作之妻）訴胡儒珍强姦一案訊無證據應予註銷胡儒珍私帶手鎗子彈危險物案已證實應認被告爲有罪謀殺池原鴨井二日人一案胡儒珍雖犯有重大嫌疑惟查核證據其中不無模稜兩可之疑竇該疑竇之利益即當屬諸被告謀殺案應即註銷惟該被告僞造鈔票一案證據確鑿據原告聲稱造票實爲該二日人被殺之間接原因胡儒珍應判押五年期滿帶堂復核高志盛冠文兩被告訊與謀殺案無干惟高志犯僞造鈔票罪著押滿四年盛冠文犯帮助僞造鈔票罪着押滿十八個月均從獲案之日算起諭畢捕房即將被告帶下執行惟聞洋文解案單上已由日領簽判胡儒珍押滿西牢十五年云 
[四誌東江樓上之之鎗聲]  
　　鄭春波前用恐嚇信函向住居公共租界甯波路之邱省三索詐錢財約在法大馬路東江樓宵夜館内交付後由英法兩界包探往拘鄭即開鎗擊損板壁旋經拘住解送法公堂訊判禁押後又解至公共公廨訊究巳迭誌前報茲由東江樓主至捕房訴稱被鄭擊壞板壁已受損失而是晚其他主顧所點之菜食未及半見鄭開鎗均畏懼逸去並被打毁碗盞等物共受損失洋二十餘元請求追償捕頭以板壁雖被擊壞尚可修理其他損失難以詳查諭令該店主核實開明細賬呈案再核 
[協拿盜匪同黨]  
　　美捕房中西巡捕在嘉興路查獲匪徒數人旋在身畔搜出手鎗兩支向之船詰因其在新閘捕房轄境犯過案件解送該捕房訽問供有同黨王少山等三人匿居法新租界敏體尼蔭路六十七號門牌九華客棧内當經英界捕頭於前夜飭派包探李星福報明嵩山路捕房協同法界探目沈德福等前往該棧内將王少山等三人獲住帶入捕房暫押昨晨解至法界總巡捕房經施總巡略加詰訊諭交英界包探李星福帶去歸案訊辦 
[抵押烟土之騙局]  
　　某錢莊夥鎭江人關沛林前日被調查私土人陸子卿（卽綽號小陸）串同在逃之沈洪兩人設計誘至漢口路（即三馬路）澄江旅館某號房間内將禁止進口之紅土一包向關抵押洋一百元繼將調查私土之執照給閱指關違法私販烟土仍將烟土攫回圖逃當被包探顧阿根查見連同關係人陸仁卿及紅土一併帶入捕房搜出調查私土執照押至昨日解送公共公廨由俞襄讞會同英白副領事訊據中西包探禀訴前情並稱陸子卿在租界内迭次攔刦行入煙土皆因事主不欲深究故未拘案詰之關沛林供先由沈洪二人將烟土向我抵押洋一百元迨將洋付給後忽有陸子獲闖入房内調查私土致被在身畔搜去所押之烟土一包是實質之陸子卿供詞推諉陸仁卿亦不認串黨訛詐中西官以證據確鑿無可狡賴遂判陸子卿陸仁卿各押西牢一月關沛林開釋烟土送請江海關焚燬 
[探捕搜獲烟土]  
　　張進才禹如興王全義等前晚至各土棧購得烟土十餘包携之而出適各捕房中西探捕在途檢查行人均被搜獲將張等拘入捕房昨晨解送公共公廨經中西官訊悉前情判被告分别還押候分經捕房搜查諭單密派探捕分往各該土棧搜查有無私藏烟土於下禮拜五訊明核辦 
[焚斃婦孺之慘禍]  
　　昨晨五句鐘時美租界西華德路一千四百號門牌甬人沈阿才家不知如何失火霎時冒穿屋頂延燒比鄰某姓家樓面捕房立即知照瞭望臺鳴鐘告警當經救火會會員各驅皮帶車馳往澆熄計燬房屋兩幢當火熾時婦人某氏及小孩兩口均不及逃出竟致葬身火窟迨捕房派工匠到場將屍檢出巳四肢不全焦頭爛額慘不忍覩云 
[挾帶鎗彈之情虚]  
　　皖人李秀言身藏勃郎林實彈手槍及六響空手鎗各一支子彈二十六顆在東鴨綠路一帶徘徊觀望被嘉興路捕房八十六號西探鄧與華探王阿巧查見以其形跡可疑上前盤詰李情虚圖逃經五百九十九號四百四十九號四百九十五號等華捕帮同攔獲搜出鎗彈拘入捕房經捕頭詰問一過即飭嚴行收押候查明曾否犯案解廨請究 
[最近進口之日貨]  
　　歐戰三載舶貨來源稀少日貨遂乘機推廣充塞巿廛我國工商界若能借資考鏡急起直追亦發展實業之機會也茲將最近東洋公司船山城丸裝來各貨探誌於下藉供參考布疋及線毯等四十箱魚翅海參海帶海味類四千四百三十九件魷魚四百十一件白糖冰糖四百件香菌蔬菜醋醬食物類二百八十九件水果四百三十五件啤酒七百八十箱汽水一百五十件紙類八十五件香皂油粉水化粧品六十件汗衫褲等衣類八件上下等襪一百十箱鈕扣洋針玻瓶四十二件陽傘床席扇子雜物類三十八件棉紗一百七十二件要貨五件藥材四十二件重木料二十五件織機具八件文房物品七十七件 
[水木公所請禁惡丐索詐]  
　　南北巿水木業作楊近來每有惡丐糾衆前往任意索詐甚至硬搬木料用塌車運去現由該業全體工匠請求水木業公所董事呈請淞滬警察廳出示禁止呈文云禀爲敲詐滋擾有碍治安請求示禁事竊敝同業包工營造實業營生每常造築開工之始有一種惡丐混名　三輙至各作場敲詐銀洋視爲利藪一不遂其所欲强將場中木料肩負而去勢甚洶洶無可理喻此種惡習不但妨碍營業且屬干犯警章光天化日斷不能容董事等初念若輩係饑寒所迫憫其困苦勸令各同業量力周給稍示寛容以故隱忍至今詎日復一日該惡丐等敲詐行爲益復肆無忌憚查有南北巿各作場竟被詐去銀洋二三十元尙未滿其所欲膽敢將作場内堆積木料用塌車滿載而去拆去做成屋頂之白鐵十餘張肆意滋擾無法無天擾害治安莫此爲甚於是羣情忿恨咸至敝所請爲禀請官廳查辦夙欽廳長保護實業維持治安爲敢冒昧凟陳請求電鑒准於出示嚴禁分貼南北區域通衢藉資取締以安工業而保治安 
[西砲台定期試砲]  
　　兵工廠總辦謝邦清據砲廠黄廠長報告現又造成民國六年份額限之過山快砲數尊是否靈捷合法請爲試驗等情茲由謝總辦定於十九號起將砲運往西砲台逐一試驗約須一星期竣事惟恐居民商舖聞聲驚　故於前日函請盧護軍使出示通告以免驚疑 
[浚浦局愼重岸工]  
　　濬浦局所築滬南董家渡以南至南碼頭之駁岸三千尺業巳將石塊砌成斜形茲爲更求堅固起見又由該局購置巨大石塊用水門汀砌於駁岸之底以重大工 
[臨時檢查所之經過]  
交涉公署附設之松滬臨時檢查所專辦德僑移居登錄兩事茲由檢查所將自三月三十日起至本月十二日止業經檢查之德僑及德商行棧開列清册由朱交涉員分别呈報外交部及南京軍民兩公署并函松滬護軍使滬海道尹公置海軍司令部製造局檢查所淞滬警察廳上海縣公署一體備查矣 
[德人請照移居]  
　　江西九江縣廬山之牯嶺向爲西人避暑之地茲聞有德人白郎地斯提楷利夫人及伊斯脫爾夫人等前日至交涉公署請照赴牯嶺歇夏業經交涉公署附設之松滬臨時檢查所發給移居護照一面由朱交涉員電知駐　交涉員妥爲撫護云 
[駐粤德領來滬候船]  
　　交涉公署日前接到廣州朱省長來電謂廣州德領梯格斯及北海德領梅福亭偕同夫人於本月九日由粤省乘輪來滬等語茲悉二領事業於本月十五日抵滬候船返德由交涉公署派員撫護並電復廣東查照 
[工界青年勵志會之四週紀念]  
　　商務印書館附設工界青年勵志會自創辦以來五載於茲會員日漸增加會務亦日益發達茲聞該會於陽曆四月二十一日晚六時在寳山路寳興西里尙公小學校内開四週紀念大會特請名家演說並延請東方催眠術研究會會長中村蘆氏實驗催眠術此外尙有鋼琴及中國絲竹以助餘興届時定有一番熱鬧也 
[預誌官話合會之演說]  
　　五馬路棋盤街五百四十五號官話合會將於二十二號禮拜日午前十鐘半請興華報館主筆陳維屏君演說犧牲一己以救人人之義陳君前在美國波斯頓大學肄業客歲歸國即從事報界鼓吹社會進化提倡道德實行各地演說均不遺餘力云 
[討論國貨調查錄編輯方法]  
　　中華國貨維持會因編輯第四期調查錄特於本月十九日開調查會討論編輯方法議决各節如下（一）此次第四期調查錄議决印七八千本（一）弁言一節請正會長王文典主裁（一）本會職員表仍照編入（一）於陰曆三月初一日起將調查錄即行編輯由文牘王伴經主任（一）所畫書面以及印刷價目均於下星期四到會决定 
[工商研訊會訂期開會]  
　　本埠工商研究會近因修改曾章及徵求會員等事迭開會議尙未决定是以商請正會長楊小川君訂期開全體職員會磋商一切現經楊會長訂定日期昨由會中分函各職員請爲届期蒞會原函錄下本會定於陽曆四月二十一日（今日）晚間七時假座樓外樓特開特别職員茶話會務請諸職員准時撥冗蒞臨共商進行各事萬祈勿却是所至盼届時並請佩本會徽章以便記識爲要 
[花邊業公會定期成立]  
　　花邊同業公會定陰曆三月初六日午後一時假上海小南門救火聯合會内開成立大會刻已由發起人印發傳單通告各同業届時蒞會矣 
[同濟學校開談話會]  
　　同濟醫工學校借用吳淞中國公學校舍重行開學現於四月二十一日（即星期六）下午三時開談話會訓勉全體學生該校校長阮尙介先期通告學界於是日午後二時齊集上海車站同行與會 
[五年公債票頒發到滬]  
　　上海縣沈知事現奉財政部頒發民國五年公債票證到署當即函知南北商會轉知各業商人如購認去年公債者將由縣簽給之收條持赴縣署倒換正式債票以使按期領息 
[新利輪船推廣航綫]  
　　江海關施監督昨奉交通部令開據東海關監督呈稱據福山烟台政記公司禀稱舊有新利輪船現擬推廣航線遵章禀請給照等情查該輪推廣航線春夏秋由烟台至天津營口大連安東仁川上海冬季由烟台至厦門汕頭新加坡西貢爪哇等處除由部註册另塡執照外令仰該關查照等因施君卽函致稅務司查照 
[紅木作無心失火]  
　　昨午十一時城新北門内勸業場樓下王春林所開永順興紅木作内因煑午膳不愼遺火積薪致兆焚如幸時在白晝當山崗警等帮同救熄並未成災旋經巡邏巡士李玉山將王春林拘送一區二分駐所由王警佐訊得無心失火判罰洋二元充公 
[桑芽上巿開盤]  
　　茶業舖中所售之桑芽聞係草本並非桑樹之芽産自南京之小丹陽者爲多浙江省之餘杭次之常年運銷上海者約五六百擔其性極清明目降火江蘇人嗜之者頗多此外惟廣東省稍有銷路每年收穫之期約在清明以後現在榖雨將届此項新貨業已 
 
 
 

Page 11

 
 
上巿到滬開盤價格高者每擔售銀十四元之譜次則十三元有零因本年春寒雨少收成不過中稔物希爲貴云 
[國貨香烟之發展]  
　　南洋兄弟烟草公司上星期特製愛國牌香烟發行以來大爲社會所歡迎奈該廠機力不足出貨無多非但該同行每以缺貨爲憾即公司亦不勝其煩現經各大同行與該公司議定另行組織旋成公司在二馬路禾興坊設事務所集議分銷等種種手續以免日後自相爭執云 
[印花稅票須蓋戳記]  
　　上海縣公署佈告云爲佈告商民特别注意事案照民國六年四月十七日奉江蘇印花稅分處訓令奉財政部印花稅處函開據福建財政廳長兼印花稅分處處長呈稱閩省所有各屬請領印花稅票均由分處加蓋某縣戳記以防各省衝銷之弊等情查各發行所發賣印花於需用人應於印花票中央加蓋該發行所字號戳記本爲印花稅施行細則第八條之規定後以創辦之始恐生阻碍故未實行現在各省分處均已成立民間對於是項稅票之性質亦已漸能悟解閩分處所請各省原爲預防衝銷起見各省應否仿照辦理希卽斟酌辦理可也等因查閩省分處依據印花稅法第八條之規定酌量變通呈請由分處加蓋縣戳原爲預防衝銷之弊起見亟應仿照辦理惟蘇省各縣局所隨時來處請領印花稅票額數難以預計且從前已發未銷印花未便悉數收回如由本分處加蓋縣戳一時尙多窒礙應暫時先由各縣知事會同商會通知各商舖所有現在實存稅票一律送縣或商會加蓋戳記嗣後新領稅票一律加戳行銷並即由縣通知境内發行印花稅票之郵電銀行鹽務各特别機關曁各釐局稅所一體蓋戳一面實行檢查倘查有未經蓋戳之印花稅票顯係私販衝銷應卽作爲無效併迅速佈告商民一體周知除分别函知令行並函種財政部印花稅處外爲此令仰該知事遵照辦理具報勿延切切此令等因到縣查上海係通商巨埠各省輸入之印花稅票不知凡幾現以上海總商會南商會爲行銷上海縣屬印花稅票之總發行所自佈告之日起限定十日内將上海境内購票各户存而未銷之票一律送總商會或南商會蓋戳登記必須商會蓋戳之後方能行銷以後無論舊存新領若非商會蓋戳之票不能在上海境内行用如有未經蓋戳之票貼用於佈告日期之後者遵令作爲無效一經查出與未貼稅票同一辦理除函致總商會南商會外合亟出示布告仰縣屬商民人等一體遵照母違特此佈布 
又據訪員報告云上海縣商會近接蘇省印花稅分處主任李湛田咨商推行印花稅辦法須照江寗總商會辦法進行曾將通告印刷分發各業商號等一體遵赴商會掣領稅證依法購貼在案昨日午後三時又開臨時會議各商領袖及督查勸導委員李堯欽等均到會與議共籌勸導商民遵令購貼方法訂定二十二日起於所銷印稅上一律加蓋縣商會戳記以備查考所有商舖居民以前購存之印花稅票亦於是日起至三十日止持赴會中照加戳記爲證逾期即屬自誤應作無效旋據各業領袖報告稅務總公所每於各貨納稅時必令代貼印花此後旣在商會另組機關應卽呈明財政廳對於稅務所方面母庸再頒稅證云 
[關於押舖改組之諭單與批詞]  
　　諭單工巡捐局朱局長昨日諭飭鼎豐押舖云前奉道尹訓令以據振興押舖等呈稱該商冒充改典影射朦混飭由本總局督令從速改組以杜藉口等因到局即經諭飭該商依照典章從速改組限令繳銷原領執照並呈報道署各在案旋據該商禀陳先行稱典暫緩改組緣由並抄粘原禀曁省批前來正在核辦間復奉道尹指令本局呈復遵令督促鼎豐押改組典業並吊銷執照由據呈巳悉仰即嚴飭該鼎豐押依限繳照母任遲延切切此令等因奉此查省令改押爲典原爲取締重利病民起見該商旣首先升稅爲閘北各押商表率是經省令准先稱典並飭將木榜規條各項保結送縣轉呈核給憑證並無准緩改組之詞該押商自應凛遵令旨履行手續一面依照典章放長期限減輕利息始終爲各押表率乃陽戤改典之名傾軋同業陰圖押舖之利盤剥小民顯屬有意取巧奉令前因命再諭飭該商迅將押業停止依照典章寳行改組如再藉詞違抗定干未便至前領押舖執照是否繳存縣署禀詞含混並着明白禀復切切此諭 
批詞工巡捐局批振興押舖等禀控鼎豐抗不繳照由禀悉鼎豐冒充改典一案經本總局遵奉道尹訓令諭飭該舖從速改組並限合繳銷押舖執照去後旋據鼎豐押禀陳先行稱典暫緩改組緣由前來復令仍照前諭尅日繳照停止押業一面依照典章實行改組矣此批 
[批准扣留營造執照]  
　　工巡捐局昨批黄趙氏禀請扣留執照由禀悉旣據該氏提起控訴准將潘紳請領營造執照暫行扣留仰即知照此批 
[小車夫毆打巡警續誌]  
　　浦東陸家渡小車夫因停車碍路不服巡警干涉將三區崗警雷錫才毆打經倪巡官率警前往拘獲小車夫十餘人押候訊辦等情巳誌昨報昨經解恩桂警正將所獲之小車夫逐一研訊以陸三郎姚宗郎陳有富顧菊生朱小珠等十名無干省釋朱金福董、 
根郎沈金鰲龔懷郎陳富和等五名經該崗警指明係在場帮同行兇之人詰諸朱等則供不承認當以事關毆辱巡警飭將朱全福等五名收押候將行兇首要拘案再行核辦 
[兩造各受微傷]  
　　向在浦東某洋棧爲小工頭之袁金福前日與工匠李明心等因結算工賬起釁互相兇毆俱各受傷兩造乃投爛泥渡第三區警署禀控解警正以兩造有傷已入刑事範圍當卽移送檢察廳經檢察官驗得兩造各受微傷判各回去自醫如有債務糾葛應赴審判廳民庭起訴 
[碰碎磁器之結果]  
　　哈清泉前携磁器瓶碗等物乘尤一山所推之黄包車至法租界因車輪脫下以致跌下碰碎磁器哈即報告捕房察得咎在車主故將車主王寳相傅至法公堂判尤開釋王交保着賠洋三十元限繳在案昨已届限飭傳覆訊據原告投稱現王已在外得洋如數賠清請爲核示判准予註銷 
[花會害人不淺]  
　　閘北三畏里施泉記布號夥金阿堯因嗜賭花會負債纍纍日前私取號内土布四十餘疋出外不歸號主施泉文四處找尋杳無影響前日施在閘北與金遇見詢據答稱布已賣去所得布價盡購花會輸去云云當由施將金扭控四區警署轉解司法科押候究辦 
[不認販賣烟土]  
潮州人鄭阿三前晚身藏禁止進口之波斯紅土四包至虹口西華德路圖售被美捕房十六號日警與人十四號西探目利扶使華探蔣阿林等查見將鄭連土帶入捕房昨解公共公廨請究先由中西探捕上堂訴明查獲情形質之被告鄭阿三延律師到堂辯稱被告向開長生押店營業是項烟土係由友人托購並非販賣當經王崧生襄讞商之英副領事卓君判鄭押西牢兩月土送江海關焚燬 
[丐婦被夫尋獲]  
　　江北人孫振軒住居浦東其妻石氏於去年四月間來滬求乞度日嗣後不知去向前日孫在閘北姚家宅橋鄉人王長貴家將氏尋見詢據王稱由符三介紹與石氏姘識孫即將姚扭控四區警署經姚警正質訊一過飭解司法科核辦 
[尋獲淫奔女子]  
　　崑山人任某之妹現年二十一歲於上月十四日私奔來滬與浦東人朱長生姘識賃居陸家嘴地方昨被家屬偕同隣人王榮福前往尋獲鳴警將男女拘入三區警署經解警正略詰一過當以案關刑事判解地方檢察廳訊辦 
[男女均屬無恥]  
　　住居浦東陸家嘴向爲紗廠小工之崇　人施祥郎日前與某姓女子大起衝突互相揪扭施母李氏及隣居李沈氏上前解勸亦被該女毆打三區崗警將一干人一併帶至警署解警正詰據該女子聲稱年十七歲向在楊樹浦紗廠做工與施祥郎私識已一年有餘身已懷孕詎施近來又私姘他人是以向之理論　警正以男女均屬無恥斥退不理 
[攔路調戲少婦]  
　　住居小南門附近之少婦王張氏昨午至老北門探望親戚回家行至小東門南中華路忽有無賴馬桂林上前調戲該氏情急大呼匪徒搶物當由該處十五崗與二十崗巡警聞聲趕至將馬拘獲連同該氏送至一區二分駐所請辦 
[袁世凱第三子被控]  
　　寓居美租界北四川路一百四十二號門牌已故前大總統袁世凱之第三子袁抱存被姚慕蓮延請律師在公共公廨控告不理欠銀四萬三千二百二十九兩四錢一分由廨准詞簽發傳到交保特别傳單於前日早晨密飭駐廨包探邵錦春協同西探前往將袁抱存帶至公廨交保候訊 
[期票到期不付]  
　　烏利文洋行延賚美律師代表至法公堂控稱前有某號經理馬觀鈞向原告買貨付來期票一紙計銀二百二十一兩至期向索不付請求訊追馬供此貨實向棋盤街洽昇號内李梯記處購下代銷計洋四百元付過一百元貨由店主帶出求售尙未回申請求寛限措繳中西官判交人銀並保限十四天内繳洋 
[圖赖票欵之控訴]  
　　蘇州河路老垃圾橋西首瑞大木行主甬人吳彬珊被黄興記板木號主黄雲生延朱期芾律師在公共公廨控告圖類票欵等情前日午後由關讞員會同義羅副領事提訊原告代表律師上堂譯明案情詰據黄雲生供稱與被告素有往來去年十二月十四日由被告雇用之跑街徐慶來持來元甡莊票一紙二十五日期計銀四百二十兩徐云店主因事離滬刻有急需故將此票掉換現欵當時我以徐係被告學徒且在店有年故深信不疑當即掉去義泰莊即期票銀三百兩現洋一百六十六元七角作銀一百二十兩閱數日忽見報上竟載元甡莊票卽掉換之票作廢止付即往向論旋由沈旭初介紹將廢票掉回所有現欵准於正月内料理迨届期向索圖賴不理是以控請追究旋由被告代表律師向黄駁詰一過中西官判被告仍交原保候再復訊核奪 
[工資無力繳還]  
　　道信洋行前曾派人至法公堂控稱行中招募華工往法國工廠工作有郭士明自願前往先被領去工資洋四十元迨至放洋避匿不去今始尋見請求訊追判郭押限七天繳洋在案昨日届限因又提訊郭供前領之洋均已用去實在無力措繳求宥判管押一月了事 
[販賣人口之懲治]  
　　公共租界廣東路（即寳善街）廣福里某土棧主婦周葉氏因收買冋敎中人馬金財家被拐之十三歲女兒小仙子爲婢被馬尋見報捕飭探顧阿根將誘拐串賣之李福記陳吉安鄧鳳朱張氏等先後查獲解送公共公廨訊供詳情已紀本報昨由捕房傳同回敎堂司事哈良貴將李福記等一干人併解公堂經中西官訊據哈良貴證明小仙子係馬金財之親生女兒應請澈究中西官會商之下以販賣人口律有專條遂　李福記陳吉安各押西牢一年鄧與朱張氏各押二月周葉氏諭令退去小仙子函送回敎堂撫養 
[是否誤入籬門]  
　　南京人許國才在閘北烏鎭路開設染坊前日有洞庭山人沈阿五走入該坊籬笆内被許撞見扭交崗巡解入四區警署經姚警正訊據沈供家住容江里在正興洋行爲出店因欲小便誤入該染坊籬門並無别情姚君諭飭押候查核 
[攫取少婦頭上之珠花]  
　　少婦王沈氏前日行經廣東路（即寳善街）被流氓王榮生將髮髻上値洋二百元之珠花一朶攫取圖逃當經包探沈阿岳帮同追獲拘入捕房昨晨解送公共公廨經中西官訊供屬實以王榮生屢戒不悛判押西牢一年半期滿驅逐出境 
[匪徒慣事攔刦]  
　　匪徒王小二仔顧四因於上月三十號糾同姜阿二等在閔行路攔刧某西人之金表金練後復於前日在虹口蓬路攫取乍浦路滙康莊學徒施四福之現洋鈔票二十五元由探譚鳳池蔣阿林拘解公共公廨訊供管押候查在案昨晨由捕帶同在押西牢之姜阿二將王等解案經中西官復訊屬實判王押西牢五年期滿逐出租界顧押十八個月姜仍照前斷還押 
[匪徒攫取金圈]  
　　匪徒陳阿根串同在逃之甲乙二人在虹口天潼路將石灰包向行路之粤婦陳盧氏迎面抛擲攫取該氏耳上所戴値洋二十元之金環一副飛奔圖逃當被包探薛正文查見拘入捕房禀明捕頭押候解究 
[流氓禁錮半年]  
　　流氓陳阿大因串合同黨在北蘇州路用擲包術將婦人王蔡氏誘至弄内將該氏所戴値洋二十元之金戒一枚攫取圖逃被滙司捕房包探嚴桂金帮同追獲昨解公共公廨經中西官訊供之下判陳押西牢六個月以儆 
[水探目拘獲贓賊]  
　　竊賊李天花平日駕一小舟專至浦中停泊之各輪船上行竊物件曾經各失主先後報告水巡捕房飭緝在案昨經探目何春生將李拘獲吊到拷皮等贓物禀經梅捕頭函送地方檢察廳究辦 
[淞滬警察廳批示二則]  
　　商民許大和禀批據呈已悉查該民胞弟許大壽不務正業强借行兇前經法公廨訊辦有案倘日後再有滋擾情事准予隨時報警送究按警法第五條因救護自己或他人緊急危難出於不得己之行爲致違警者不處罰如果因正當防衞當然無同罰之處分該民但求悌道無虧無容鰓鰓過慮也所請備案之處應母庸議 
錢林寳禀批據呈周元大誘匿義女愛媛串出無賴洪銀彩王阿鰲藉口代尋勒索費用如果屬實殊爲不法惟來呈未將周元大住址開明無從查傳訊辦仰該民隨時扭交崗警解究可也 
[介紹畫册]  
　　清光緒初元吳中名畫家邱壽年積數載之力繪成百美圖繫以題詠其畫格局嚴整筆致超脫足爲後學典型茲其稿本爲中華圖書館所有并倩新畫家丁悚爲繪時裝美人多幅由天虚我生題詠增入以成古今合璧業已付之石印公諸同好凡研究繪事者當以先睹爲快也 
雜評二 
[派銷稅票之流弊（庸）]  
　　印花稅票之貼用自有稅法規定漏貼者旣有檢查之防範又有處罰之制裁故以法理論不特無勒派之埋由且無責令人民預購之必要自長財政者對於所屬機關推銷稅票定以派額著爲攷成下級機關慮其所派之印花稅票銷售不盡致有賠累之虞於是多方抑勒商民强令購貼故今之推行印花其於民間無異苛派一種捐稅按之稅法實相紕謬即如釐局稅單及騐契契紙核其性質乃人民於特定事件所受國家之憑證印花稅法何嘗規定須貼稅票顧各縣知事及稅務人員不問稅法有無規定輙爲代貼雖中央一再申明不得再有誤會然而誤會如故粘貼如故則以上級機關派銷之印花非如此違章濫貼不易銷完也滬商界議請財政當局此後稅務公所勿再派銷稅票殆亦知其故歟來函 
[上海股票商業公會來函]  
　　敬啓者閱十七日報刋有寜波發現僞印花票之根究一事牽涉福祐門外阜康號主稽馥蓀讀之不勝駭詫查稽馥蓀爲人樸實爲同業所深悉從無作僞之事此案現經淞滬警察廳派偵緝隊調查並無僞票不過所存印花票計洋六七元其餘均是公债票由該隊帶廳存案可攷並無抄獲僞印花稅票一大包更無巡警輪流看守之事况是案經司法科諭令阜康同股人陳竹明交保向批拆各上家根據調查以明來歷旣而遵將長豐盛等同行各家之稅票檢得二十份並請上海縣公署印花稅事務處騐看實因印刷顔料深淺約有十餘種之不同大都爲潮氣所侵顔色走動因而模糊並無作僞形跡當此事之發生亦由寜波江北岸廣福誠虢主傅林生被拘地檢　後口供恍惚所致其實與阜康號主絶無干涉更無僞造印稅之事實已經總商會代爲剖白報紀各節諒係訪員傳聞失實有關名譽想大報言論公正用將詳情函請登入來函攔内以昭實在不勝感禱上海股票商業公會啓 
[博文女校來函]  
　　敬啓者敝校茲承俞志韶章太炎清道人曾農髯陳鈍　汪鷗客諸先生慨念艱難以法書助欵特於陽曆四月二十一二兩日陳列本校以公同好二十一日下午一時開懇親會敦請名人演說不用入場劵倘蒙登入來函俾熱心敎育諸君聞風興起同襄盛舉幸甚博文女學校謹啓校址在租界貝勒路 
[沈張兩君致穆藕初君函]  
　　敬啓者前閱某報見載有浦君爲人造棉花事請求先生發抒意見一則現時閱多日未見先生答覆想因先生職務煩勞未暇及茲瑣事但邇來社會上注意此事者甚夥即學校中於農業一科亦未嘗不研究及此務望先生撥冗將此項棉花之價値與其效用詳細指示以釋羣疑先生於農事學研求有素幸勿吝敎至以爲感沈方涵張柏延同啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[僕說] [  守拙子]  
　　一家之事主人不能自任之也而傭人焉以代任之則爲僕一國之政百姓不能自理之也而舉人焉以分理之則爲官國之有官也家之有僕也一也是故民國之官統謂之公僕以其服役主人之義務同也惟其有應盡之義務自必有應得之權利傭僕之薪工居官之祿俸豈遂足爲權利哉居常之家僕工月僅銀幣一二枚一身衣履日用之資酒或不足彼一家之仰事俯畜將奈何其勢不得不舞弊提籃也回倉也凡爲主人辦一事購一物無不可浮冒而中飽焉此則僕之權利也而世顧病其貪而無厭不肯實心以任事焉是烏知權利義務相爲表裏有義務而無權利雖中流以上猶難之况其爲卑無足論之僕哉或曰僕之傭工誠薄矣若官棒則自數十金以至百千萬金不可爲不厚矣豈猶不足以養廉乎予曰子未知公僕之苦况耳其起居之闊綽酬應之紛繁内而艶妻嬌妾有必需之裝飾品焉外而酒地花天有無數之消耗費焉此其預算豈傭僕比哉然而賦稅不可絀也無已增其例而侵漁之餉糈不能減也無巳虚其額而乾没之苞苴賄賂上下公行非貪也任公僕之義務者不得不享公僕之權利也至當財力困難之際則又苦心籌劃百出其飲鴆止渴剜肉醫瘡之妙算猶之中落之家慫恿其主人以告貸於親朋或抵押其財産權濟目前之急而巳所謂我躬不閱遑恤我後也且傭僕之投身於主人也介紹者不過分其傭之什一耳若公僕之謀一差得一官則非大多數之金錢孰從而運動之故其享有特别之權利宜也不得病其貪也或曰如子言自古何不乏廉吏乎則應之曰古之時官也非僕也官位尊而品高自好之士往往有犧牲權利以博一世之虚名者豈得責之中流以下卑無足論之僕哉（三） 
[讀宋史童貫等傳仿讀孟嘗君傳] [  守掘子]  
　　世皆詆童貫等召邊釁釁由此啓之而輕用其兵以冀收燕雲之地嗟乎童貫等特約金圖遼之誤耳豈料因而召釁不然雖宋之弱苟無釁焉何至於北狩而蒙塵謂非約金圖遼之咎哉金圖遼之終失策此釁之所以不可妄啓也（三） 
家庭常識 
　　疔瘡初起時刮鐵屑塗之即消退 
皮鞋以鷄油抺之堅靱經久 
痢疾以鹹魚一尾蔴油煎之作飯菜食卽愈[  綠紫青]  
洗帶魚用毛刷刷之則工夫省而易洗淨[  孤舟]  
止鼻衂患鼻血者切勿以物塞於鼻孔阻其流出可速以細繩或線緊紥左手小指第二節上待手指微麻血卽立止然止後務速去線[  潤生]  
又鼻血不止可以井水撲額自效或用棉絨濡藥墨塞之（藥墨凡墨店均有售每綻三角並治驟吐狂血研服立止）屢試屢效[  仇範]  
眼鏡托立克及克竦克鏡片係最上等之玻璃所製故嫩而且脆置諸桌上時必須留意不可以鏡面著桌面否則兩相磨擦凸鏡必起細紋須以側放爲是又若常以不光潔之巾擦之亦坐是病宜用棉紙或絨布 
頭風頭風不治必損牙或眼以偏者爲害尤烈余家人嘗患此症後以棟樹果炒之加燒酒少許入包袱内熨之左則熨左右則熨右不數次便已除根患此症者不可不注意焉 
止鼻衂鼻紅不能止若以馬蘭頭搗爛瀝汁飲之立愈乾者無效惟婦人不可飲因其性凉也[  顧效顰]  
食李子食李子容易停滯服檳榔三錢立時可以消化 
牙血不止可用胎髮團煨焦存性敷之即愈[  懶瘦生]  
聯話 
　　昔曾文正與左文襄雖同時爲前清柱石彼此意見多不合但文正以器度勝不輕形諸詞色文襄遇事輒牴牾且有不甘居下之意一日二人偶會食酒數巡文正忽笑謂文襄曰季高吾有一對汝能屬否文襄曰何對曰季子才高與人意見輒相左文襄不假思索應聲而言曰藩臣謀國問他經濟又何曾彼此各一笑而罷然則二人素無斷金之誼於詼諧中亦可略見一斑厥後文正殁文襄輓以聯云謀國之忠知人之明自愧不如元輔『同心若金攻錯若石相期無負平生』細味其詞意上聯雖極尊崇下聯則仍是激剌之語誰謂相臣之度其中能容舟楫哉[  書癖子] （二）吳寳琴蘭陵名妓也爲張顚所眷張曾贈以一聯云可人如玉尺璧非寳鳴鳳在竹一客聽琴集表聖詩品及千字文句嵌寳琴二字頗覺渾成又贈滬上某妓一聯云軟紅塵中衆香國裏如花美眷似水流年蓋寓勸妓從良之意然較遜於上聯矣 
有贈飛雲以聨云冲天原有志出岫本無心暗嵌飛雲二字頗覺工穩據友人云句中尙有深意存焉則非個中人不得而知之矣友人陸某不覊才也一日訪小寳適當頭有對聯一幅堅請題句擾擾不休陸乃提筆狂草云天下莫能破楚國無以爲以其名嵌於歇後之中頗覺新頴[  警衆] （二） 
新食譜 
　　蒸鯽魚肥鯽魚以上好醬油料酒配好取精肉斬成肉糜和以少量藕粉（取其鬆脆）鋪在魚上俟飯將熟時（飯將熟時鍋沿常有泡沬泛出）加葱香　等蒸之比飯熟數分鐘後取出食之味鮮美異常余家食鯽每用此法蓋通常蒸魚與飯同時下鍋魚過候肉老失其鮮矣 
鷄蛋糕鷄蛋與牛乳藕粉調和打透蒸糕加桂花少許味較巿上所售者爲美 
蝦米粥以梗糯米等分煑粥俟將滾時取蝦肉乾（俗名温開南貨舖有出售）去尾足加入成糜後再加火腿絲卽得食時加曾浸嫩辣茄醬油（如無此種醬油以上等醬油代之亦可）則稍帶辛辣味尤美或放嫩小辣茄數枚於上取以嚮客味旣鮮美而斑爛五色亦甚可觀也 
鷄肉粥以鷄肉代蝦乾惟肉須稍有鹽味俟將食時加入方美[  天樂鄉農]  
短篇小說 
[劇塲刦案（三）（哈荔生原著）] [  常覺覺迷合譯]  
　　其時音樂隊方設戲臺之上臺前盡紥以彩故樂師上下亦遂不見但視戲目中此時實有國樂一節吾人因靜俟啓奏詎久之臺上寂靜如故觀客之中乃有低頭睡者啑者揮扇者甚有頓足咆哮者吾人亦不免附和其問予父亦謂戲院中從無如此脫節者斯殊奇矣而予姑母則解說之曰正角之中或有猝膺疾痛之故此時殆猶物色配角耳吾人遂憑滿鋪剪絨之欄延頸以俟旣而予見臺上似有異徵不禁駭而起立在座諸人齊聲向予問訊予亦弗言其所以蓋予於戲臺幕後似覩一人面部祗現半截類戴假面具者方欵步而出詎久久不見其出予遂以爲一時目眩所致故亦弗舉以告人此時觀客譁噪益甚而台上之幕卒不一啓其後觀客且呌囂曰後台豈出特别事故而然歟密斯特敢奇不耐大唑喝止意蓋果出特别事故當有報告胡爲譁鬧先以此意告其夫人復與之商量手續此時垂幕忽啓則有一人已湧現台前俄而又有一人湧現台上俄而又有數人續續湧嘕一刹那間台上之人乃無其數此輩盡載假面具服裝尤至詭異其第一人兩手各挾手鎗挺立台前餘人亦挾手鎗唯俱默不出聲至是予始知適才所見實非幻像及視各廂門外以及出入要道之口亦有此輩鵠立當時觀客驚詫之狀憑予一枝秃筆實不能方其萬一其初一般婦女咸莫明其故以爲此等事亦爲題中應有之事而男子機警咸知有異然亦不聲台上諸人則仍挺立不動聲色密斯特敢奇與予父相對默然無何觀客中乃有一人手中望遠鏡忽失手墮地𥒐然一聲此事若在平日實殊平常而於此時有如晴天霹靂觀客驚駭萬狀初不料狂風驟雨亦自此發作矣蓋經此一駭之後衆人遂如夢中驚醒婦女之中有號淘大哭者男子之中有頓足呌囂者全場秩序頓時大亂予父握予母手曰天乎大禍降臨矣將奈之何予母茫然顫聲曰雪勒司汝言果何指哉密昔司敢奇附予母耳微語曰夫人事急矣當知戲院巳爲盜徒佔據行將刦取觀客財貨但汝須好整以暇言次撫其酥胸曰果慌亂者．．．．言至此亦不再續 
續刋小說 
[南斐洲脫險記（三續）] [  劉鳳生]  
　　旣而自思卽使敵人見之要亦無碍余等淋漓雨夜地上足跡亦復隱没不現彼土人又烏從循痕迹而追獲余等耶日中見白獸一羣狀頗類騾余知此必爲斑驢斐洲南部産地又見有斑馬數羣亦爲本洲特産午後一句鐘余等駐足休息一小時復行直至晚九句鐘始稍憩郊野地頗崎嶇荆棘遍處皆是而曠原則稍利旅行焉夜十一句鐘復行至黎明二句鐘（二月五號）始止五句鐘又行竟日所經之路悉爲郊原地平坦多沙矮樹叢生余與友人等分散約二小時所以不自危者以余携有指南針耳俄而余見友人等於一英里外因招手相示則復聚余授指南針與佛蘭生遂與馬更前復行晚七句鐘余等於巖石穴中汲水取飲雖艱險不憚其勞蓋以囊中所儲之水須保存以備不虞時已九句鐘天昏黑大雨如注余等衣履盡濕旣無禦雨之具所恃以庇身者僅襯衫一件耳（友人曾贈余大衣一襲余以途中不便因棄之）半夜復行行甚緩路旣崎嶇天復如此沈黑勉力前進至天明四句鐘始駐足破曉卽行余衣旣濕透薄寒中人至爲悽切經巖石中小沼取四水囊貯滿以水復行經平原沙地日中憇於一小茅舍見斐洲民族勃力克自西北來渠尙未見余等下午三句鐘復與其徒歸余等避之直至五句鐘蓋與其土人接近恐將不利於我等也彼等蠢如鹿豕尙未開化出必以弓矢矢之端附以毒粉焉敵人見之者恒射之彼等出必攜有四犬而此次犬竟未嗅余等氣味而追蹤亦云幸矣 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之鉅案 
[楊月樓案（十三）]  
　　過客不平語 
　　（見本報癸酉年十二月初六日） 
申報館主筆先生閣下僕藝執四民之末旣非讀書又未習律偶過滬閱申報有持平子不平父等連日論優伶楊月樓事因亦略舒鄙見祈貴館代刋以博一笑夫不平父一論詞嚴義正衆目共賞其理直故其言暢至持平子滄桑道人公道老人赴粤官客並所揑廣東同人公啓其理逆故其言多涉於勉强似皆持平子一人之手筆想其陰受賄賂難以獨立爭勝故必假揑多名以聳衆聽豈知人之視己如見肺肝又何爲日不憚煩連篇累牘以自献其醜乎意者每日得賄若干必爲之撰字若干用以抵値優伶何知以爲有此長篇爲之辨護則必可以犯㚥可以卸罪於是傾心奉賄而持平子亦即藉此爲生財之道據云婦女犯姦惟其夫及父始能執之其他家庭尊長均不能預聞試問本夫若不在爲尊長者遂可任婦女開門引漢乎古來才子佳人偷香竊玉父母官略法原情者間或有之若比之匪人勢難作合不知悔過請罪猶曰嫁鷄隨鷄安得不遭撲責乎夫姦情者亦不過桑中月下鑽穴踰牆耳若以優人强婚良户旣拐其人又騙其財隨詭婚書妄稱許配亦僅律之以和姦已乎國家立法官憲執法無賢愚貴賤一也士　夫家讀書知禮犯者自少若優人弱女旣易踰閑倘不嚴爲之防勢必有不堪設想者若謂此輩不必過責然則拐騙之條但爲士大夫設乎儒者草茅坐論酌古準今或覈議時宜或頌揚德政均無不可若朝廷刑罰罪人而亦肆其非議用以鼓惑人心謂亦可以置若罔聞乎果爾則下流訕上賤好自專又何說也持平子敎人閉門讀律而自以爲通律吾亦移聊齋之言以相贈曰南人固多通者而通者未必是足下夫婚嫁大事惟父兄可以主之至母則但敎以婦道而巳若云三書早定試問三代何名何不塡泩乃持平子竟代證爲有婚書有媒妁有聘禮且悮引孟子所言女子之嫁也母命之以爲斷豈胡人知有母而不知有父耶迨至拐騙巳明法無可宥猶欲强爲之解曰孟子有言食色性也斯言果孟子之語乎如作孟子語則袗兄之臂而奪之食則得食踰東家牆而　其處子則得妻不　則不得妻此數語亦可作孟子之敎乎持平子謂人讀書太不求解其必自以爲甚解也可知初不意所謂甚解者乃對於孟子一書竟作如是解孟子亦何不幸於數千年後而忽得此解人也旣而思之好善惡惡本乎人情而利令智昏牿亡無日無惑首持平子之詈人曰蜀犬吠雪吠所未見如月樓事得母司空見慣故不之吠耶吾恐不平父亦不肯認此不消子也要之輿論公評目擊者易分曲直而舞文弄墨耳聞者難判是非予非好辯予不得已設此後優優詈我我亦不較　之村狗吠人叱之則愈狂與犬論理又不如對牛彈琴耳彼不平父亦目笑置之也可 
近稔貴館遇涉及楊韋一案不再刋布具見仁厚惟是箭在弦上有不得不發之勢務祈酌量登載以存公道非敢有所挾制也　少瀛頓首 
此件幾及千言毫無一句是處並多不通難解之語眞可謂宇宙第一篇夏氣通文章也辨之旣不勝辨敎之又不屑敎館中人巳却之再三不肯代刋原欲代爲遮羞不意求之屢次必欲刋登定要自己獻醜眞孔子所謂吾末如何矣至於不平父一人旣諸君如此拜服何妨竟以事父之禮事之斷無他人與諸君爭此賢父也一笑館外人誌 
[復香山人論韋楊事]  
　　（同上十二月初七日） 
本館前言凡關涉韋楊之案及牽連香山人處一概不再刋登原欲息兩下之爭俾臻和睦且本館代刋前件業已替人受過故决計停止也不料香山諸君又有多論屬爲代列並諄囑再四志在必刻以供衆閱豈以爲受辱已極必作此不平之鳴始能消不平之氣耶是以姑允其請復爲代刋後不爲例不能再錄矣除香山人外他邑諸君望弗效顰何則平心而論香山人皆受實氣他處人不過略受空駡而巳此本館所以復代香山人列入他處人不能援以爲例也諸君諒之且香山諸君與本館毫無嫌隙平日貿易諸事深得其益今因悮列各件初實不知爲香山人及見廣東公啓始知事後見榮陽甫一辦遂止不刻實非本館有意辱香山人也所幸香山諸君能識大體尙未與本館搆衅也本館書此以誌過請質諸香山諸君以爲何如 
尊聞閣筆記 
[情絲自縛（見本報甲戌年二月初十日）]  
　　治相思無藥餌殊令痴情人斷送生平然而落花有意流水無心彼誤認鍾情者其亦情關未破尙未獲覯廬山眞面以是不能心心相印惟從魔窟中以求情髓耳豈知東張西角南鳥北羅幾以性命向三寸波中一擲使果死是間則葬諸情田意塍相思之魄有知猶必九泉乾哭　恨情之有所阻而不能相屬而不知兩情原不相屬也彼兩心相照兩相疑兩處含情兩不知者與此猶隔天淵至於險死情關比覺登岸忽聞一語而又疑無情者化作有情是向情中顚倒而不能自己者英國有閨秀名打剌士碧玉瓜年紅簫蓮緒見者疑爲遠山芙蓉夏理璣釐文綺年玉貌亦翩翩俗世之佳公子也但有三種遺意眼中涙心中事意中人時縈意緒蓋與打剌士邂逅相遇遂推之爲意中人而女意則淡然固非訂同心於荒野　草間者比而夏則瑯琊王伯輿終當爲情死今予得死所矣自是寢食中皆如有女在衣香鬢影常參耳目之前旣而一心藴結鬱而成病輾轉枕席間醫士布郎診其恙投以藥生見效醫士審其病源歎曰此不治之症也已而思得一起死回罔術往告於女冀其臨存夏女拒不允醫士曰性命至重子雖非殺伯仁而伯仁由子而死其忍坐視不救乎彼性命在呼吸間此際若肯垂援或當有濟過此以往雖欲救之而無及矣女無已始允遂同醫士往見病者沈吟間猶自呼意中人之名不置並云告諸蓋欲告諸女也醫士曰汝何不自告夏曰相隔兩地邈若山河又奚能遂願醫曰意中人已在目前夏乃張目見女其魂魄如從墟墓轉回醫生　命女出夏苦留之倩女啜其面女如所請病若失醫士以求女事之始末告之夏始知女非有意於己當女臨存夏家時夏母亦在迨病愈自陳於母言欲遠遊母阻之曰爾捨母及弟妹不顧竟將何往夏曰須離此境以免笑柄因言往女家致謝母欲與偕不可　乃自乘馬車往謝並話别女慚愧無言惟掩面而泣夏言好事無成何顔在此行即捨遠游女哭　其不可去如是者數次夏至此又以爲女有意於己謂其留行之語業巳情現乎詞此眞以情絲自縛倒之顚之無由自脫者焉世之言情者幸勿以情刃自殺可矣 
文苑 
[金陵懷古（見本報癸酉年十月二十二日）]  
　　雄城百雉古江濱付與詩篇替寫眞逐鹿勲名蕉覆夢蟠龍形勢蟄逢春縱誇天塹全歸漢　有清淮尙屬秦苦把黄金壓王氣項劉不是秣陵人 
獨有孫郎最少年石頭城外陣雲連破曹自覺軍聲壯叛漢難期國祚綿江底鐵鎔長己矣殿中座設本徒然間從燕雀湖邊過愁見荒墳鎖暮烟（吳大帝墓在燕雀湖外三里） 
犧牛石馬有誰知江表瑯琊獨冠時名士新亭傾老涙小兒肥水出奇師清談未必非心法充隱何當入口碑草詔欣然書赤紙零陵幽置悔應遲 
得此居然田舍翁元嘉儉德挽頺風南朝才子驚山賊北國名臣羡筆公玉燭殿前蠅拂在烏衣巷口燕巢空當年何必傾司馬拱手蕭中轉瞬中 
解璽無人勸進咸龍文鱗額相非凡主衣玉導當階碎芳樂金蓮徧地嵌羞面見人寒士誚移床遠客尙書嚴秃鶖啼罷東昏笑廿四年華　萼銜 
自成自敗意何如竟破金甌恨未除宇宙將軍移帝祚中山宰相愛吾廬福邀古佛難求蜜痛抱先靈只食蔬戎服聽經成底事翻、 
令遷怒到圖書 
玉樹新聲譜未鈔望仙舊址醫蓬茅湖開淤草空私懺井滿胭脂任獻嘲天子酣歌猶縱酒敵軍飛渡已臨郊六朝金粉歸烏有只賸疏鐘柳外敲 
勝國當年此發祥故宫禾黍太蒼涼鴿王雲笈文孫遁燕子春燈孱主忙地利何須恃襟帶天威今巳掃欃鎗興亡千載如烟過多事騷人弔夕陽 
警世寓言 
[鄉農（見本報壬申四月十七日）]  
　　蘇鄉農人某父早卒母氏撫養成立娶婦某氏甚賢淑事姑至孝某素剛愎遇事每逆母意婦累諫不從某生一子視之如寳驕縱無狀一日某外出子嬉戲於庭異常頑劣母令其稍息不聽嬉如故母怒撻之以掌不料適中要害噭然一聲倒地而斃母見孫死惶遽無措懼子歸詰問無以爲計婦乃從容請姑曰事已至此徒懼無益不如暫往姊家住數日以避其兇鋒俟若歸我當言子死係由失足所致也母不得巳從之某歸見子死於地詢之婦則云跌死某悲痛殊切旋問母何往婦告以往姊家某默然頃之出門去向鄰家問其子死之故一鄰婦與其母不合遂以實告某大怒趨歸問婦婦亟言無有某不之信遂徑往姊家迎母母見子來惶恐失色懼其已知孫死之由已也堅不肯歸某固請且謂家中少婦不知事某又將出外一切須老母主持云母察其形色無惡意不得巳乃隨之歸行至半途四顧無行人某猝將母推入河中掉臂不顧而返婦詢其何往則曰往姊家迎母母不歸是以獨旋耳婦信之是夜風雨大作雷電旋繞其室某自知不免乃告婦曰吾獲罪於天天將殛我因具道溺母之故而乞救於婦婦曰此爾自作之孽尙望逭乎某乃自移一甕藏身甕中而令婦坐其上希冀倖免乃霹靂一聲婦與甕均無恙啓甕視之某已不見旋有人哄傳某殛死於河邊矣亟往尋臄見共端跪不仆背有文若篆續共母尸巳浮出於面矣 
 
 
 

Page 18

 
 
   
 
