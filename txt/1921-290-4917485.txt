# 1921 - 290 - 4917485

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
方審判廳長程文煥因病懇請辭職應照准此令 
　　又令　内務總長齊耀珊呈准安徽省長咨請任命李宗耀爲蕪湖警察廳警正應照准此令 
　　又令　内務總長齊耀珊呈准兼署吉林省長孫烈臣咨請任命袁述堯試署長春警察廳警正應照准此令 
　　又令　海軍總長李鼎新呈海軍總司令公署書記官長鄭孝　書記官李昭坦鄭綬章懇請辭職均照准此充 
　　又令　海軍總長李鼎新呈海軍總司令公署課長羅序和副官高憲申另有任用請免本職均照准此令 
　　又令　海軍總長李鼎新呈請任命吴山爲海軍總司令公署書記官長林福祺爲書記官蔣濬源爲課長汪克東爲副官均照准此令 
　　又令　茲制定縣自治法施行日期及施行區域令公布之此令 
　　十月二十二日大總統令　林宗慶授爲海軍上校此令 
　　又令　海軍總長李鼎新呈請授廖景方戚本恕爲海軍中校周麟瑞爲海軍少校均照准此令 
　　又令　陶彬晋給二等大綬寳光嘉禾章劉趙襲韓積三熊孟鰲均晋給三等嘉禾章高立垣屠肇榮張燦王銘紳均晋給四等嘉禾章此令 
　　又令　韓謙徐兆藩晋給三等嘉禾章此令 
　　又令　蔣斌劉永誥楊慶貞黄道箖均給予四等嘉禾章此令 
　　又令　瞿鴻賓晋給四等嘉禾章此令 
　　十月十五日大總統令　周夢賢楊國華林冠英何廉銘趙聯芬錢秉鈺王寳綸孫周鶴翔盧耀東胡炳燾穆文光李壯飛周樹榮咸頣葛豪欒毓昌王世廷王承蔭吴文孚孫明亮馬汝淞孫耀齊王槐詩魏寳琳關甘霖王毓芳曹恩培郆汝廉牛拱辰勞詷光時全勝范晉銓張維良夏文獻任士標張有貴白恩榮均授爲陸軍步兵上校黄瓚袁喆李彥清康紹疇董冨驥李家禮均授爲陸軍騎兵上校劉文瀚李瑤阿均授爲陸軍砲兵上校王績授爲陸軍工兵上校徐廣獻謝連捷均加陸軍步兵上校銜凌家駒加陸軍工兵上校銜韓祖蔭程鶴孫李士珍陸德懋朱長恩滕華春均授爲陸軍一等軍需正楊榮春授爲陸軍一等軍醫正魏元賞授爲陸軍一等獸醫正黎鴻澤授爲陸軍一等司藥正沈光葆授爲陸軍一等軍法正馬壽愷授爲陸軍一等測量正此令 
[專電]  
　　北京電　魯案勢將在華府會外解决美當軸表示若中日相持不下苟至時機何妨做牧師一度將結婚者之手配上但雙方觸手後卽非牧師之事（二十四日上午十二鐘） 
　　北京電　院連接滬漢公團拒魯案電中對政府以前行徑頗多責備 
　　北京電　王廣圻電荷國赴美全權確定外長嘉納倍交涉司長貝拉斯殖民院副長莫勒斯克三唐在復電意赴美全權定財長香澤駐美大使李栖參議員阿勃梯尼博士檀達（二十四日上午十二鐘） 
　　北京電　政府决於太議前簽字於白色路那交通公約爲提案根據 
　　北京電　宋小濓再電請政府向小幡交涉嚴禁日軍人協助中東路俄舊黨（二十四日下午九鐘） 
　　北京電　劉崇傑電告葡京革命總理戕閣員多死傷被執赴美代表將由新政府再定澳門交涉以與澳督直交爲妥（二十四日上午十二鐘） 
　　北京電　國際律師會中外到者二百七十九來賓小幡等六十餘人敬（二十四）夕靳宴外國律師於外部大樓敬午董法長招待於農事試騐塲有（二十五）日游三海 
　　北京電　浙江海寗三里橋有人設測量潮流寄宿所廬督疑院派部覆并未設當電浙交涉員嚴行取締（二十四日上午十二鐘） 
　　北京電　某國武官由庫倫回言蒙古政府活佛操無上宗主權下國務總理勃爾篤兼外交總長内務總長額林沁多爾吉陸軍總長綳楚克車林遞信總長蘇倫札布糧食總長車林多爾濟金庫總長棍布札布顧問院長阿金别克恰克圖俄蒙聯軍總司令沙濟夫唐努烏梁海聯軍總司令依迷内夫烏理雅蘇臺聯軍總司令阿木爾多羅棍又蒙古司法獨立最高長官車林諾爾布其職位與國務總理相埓又蒙古立法仿蘇維埃脫議會會長由民選尙未定人（二十四日上午一鐘） 
　　北京電　安特生在河南高城發現寳石鑛謂藴藏約値一億元請部電豫省長妥爲保護（二十四日上午十二鐘） 
　　北京電　滬綢業公會控屈映光冒名綢商請駁斥其絲綢交易所 
　　北京電　周馥故後府派徐邦傑往唁（二十四日上午十二鐘） 
　　漢口電　吴派參謀到長沙接洽湘鄂聯防辦法並希望趙速定趨向趙派唐義彬到鄂協商須候湘事商妥始返 
　　漢口電　劉佐龍漾日（二十三）電省吴使養（二十二）到新牆准敬（二十四）由岳到新堤有（二十五）可到省 
　　漢口電　川軍潘藍各部萬餘集中巫峽霧渡口擬圖再舉吴令鄂西主客軍嚴防 
　　漢口電　馬濟日内由湘到鄂聞係奉桂陸命與吴商對粤方針 
　　漢口電　省會電京請撥鉅欵賑恤戰區各縣（以上二十四日下午五鐘） 
　　香港電　艶日（二十九）爲粤軍回粤週年紀念聞陳炯明擬趕返粤同參盛典 
　　香電港　汪精衛徐紹楨由滬鄒魯由桂養（二十二）返抵粤鄒述桂省流寇四出爲患故陳須與馬妥籌善後故遲返駕 
　　香港電　許崇智李福林洪兆麟諸軍仍未出發（以上二十四日下午九鐘） 
　　南京電　蘇議會選舉會因學生遊行示威議員多不敢出席不足法數散（二十四日下午八鐘） 
公電 
　　湖南來電　上海各報館章太炎曁學生聯合會均鑒湖南軍閥專横刦掠閭里焚燒鹵殺愴不忍聞市民於雙十節全體游街請願裁兵促行省憲以救殘餘之命乃軍閥不知省悟遷怒學界嗾使軍隊狙擊學生數日以來重傷者十數人傷輕者百餘人尤復圍攻學校毆及師儒吾湘自有省以來僇辱士林無此殘酷屢次請趙恒惕維持與虎謀皮絶無效力今已一律停課與之抗爭伏思吾湘天災人禍罕絶古今兵刦於鄕官刦於市三千萬人悠悠之命懸絶可虞伏望諸君主持正論加以救濟銘感無窮湖南全省市民大會公叩 
　　廣州來電　各報館鑒陸軍中將總統府參軍長林公修梅於本月十五日病故同人奉命組織治喪事務所辦理治喪事宜現已擇定廣州二馬路廣西會館爲治喪事務所業於巧日成立舉辦一切事項林公護法之役首義衡陽身經百戰功在國家遽以病終悼嘆殊深諸公篤念勳賢自具同情如有關於誄唁林公文電請逕寄本所以便彙誌無任感盼至追悼日期當另電奉告林公治喪事務所叩效印 
世界路透電 
[奥前皇加爾返匈紀]  
　　二十三日匈京電　此問已宣布戒嚴令政府現已捷制全局决議阻止加爾氏入京據半官消息按諸一九二○年法律加爾氏無論如何不能享匈國之君主權必須立即離境政府已籌畫必要對付計畫 
　　二十三日巴黎電　柏林消息匈國攝政員郝齊海軍大將已逃離匈京 
　　二十二日貝爾格勒電　南斯拉夫政府决議施緊急計畫對付加爾氏之行動 
　　二十三日巴黎電　大使會議明日擬開會討論匈國時局之發展 
　　二十四日泊萊格電　據半官消息昨日内閣開會决 
 
 

Page 8

 
 
議三小協約决計切實解决哈浦斯堡皇室問題已以此意通告協約國 
　　二十四日倫敦電　匈京電稱加爾氏之黨人與國軍之戰事刻正在進行中國軍希望能堅守至援兵馳抵聞白根倫之叛黨已開始進攻政府政府以勸加爾氏立即離境之任務委託前閣員凡斯氏 
　　二十三日維也納電　匈牙利之事變因電話不通殊難得其眞相謠傳加爾氏已入匈京聞國軍中有携貳者哇登堡戍軍之全部及匈京戍軍之一部分已叛變加爾氏之兵共有三師郝齊海軍大將之兵亦有三師 
　　二十三日維也納電　匈京電稱加爾氏已抵距京四哩之白杜爾斯地方與國軍交戰聞國軍由郝齊大將親自指揮大戰刻在進行中 
　　二十三日倫敦電　駐匈英使電稱列强駐匈公使致牒匈政府重申本年四月間加爾氏入匈時列强之决議已請匈政府設法使加爾氏離匈藉以保全歐洲之和平匈政府答稱擬竭力勸加爾氏出境聞匈政府之兵力足以阻止加爾氏入京加爾氏之兵大約僅有數千名 
　　二十三日泊萊格電　捷克斯拉夫總理皮恩斯博士今日宣布一部分之動員令並稱三小協約已凖備一致行動 
　　二十三日葡京電　英軍艦加萊泊索號已抵此全境安靜 
[葡京革政記]  
　　二十三日瑪德里電　葡京電稱葡京革命行動乃由叛軍司令亞爾大佐指揮革命黨已開釋一九一八年暗殺總統巴斯氏之兇手柯爾太氏惟柯爾化總統已下令重逮之 
　　二十三日巴黎電　巴黎迴聲報載維哥電稱葡國革命行動乃過激黨性質哇帕士師師長羅蕯將軍聞已率軍向葡京進發 
[美國鐵路罷工潮]  
　　二十三日芝加哥電　鐵路電報生聯合會會長孟寗氏今日宣稱如鐵路工人之五大團體皆罷工則電報生將附和停業 
　　二十三日芝加哥電　五大聯合會領袖今日發表意見謂罷工之舉不能展緩但能設法解决 
　　二十三日芝加哥電　路工維持會中之某員聲稱會員百分之九十八約三十六萬五千人已贊成罷工 
　　二十三日哥倫布斯電　美國司法部長今日抵此前赴華盛頓據其預料鐵路全部罷工不致實現 
[法黨人仇美記]  
　　二十二日巴黎電　共產黨已邀黨員於星期日在美大使署前集會抗議美國處治柴柯氏與范齊底氏死罪政府决議不許黨人集衆示威已繢密籌畫維持秩序辦法 
　　二十二日巴黎電　共產黨今日集會時警察前往驅散門外擾攘之羣衆有黨人擲一炸彈傷十五人内有警察三名哈佛美領事署前有羣衆示威爲警察驅散爭擾之際傷及數人 
　　二十三日巴黎電　馬賽共產黨開會反對美國判定同志之罪名會後衆擬擁入美領事署不果被捕者十七人有人向警察擲一炸彈但未炸裂 
　　二十三日巴黎電　昨日拘獲關於炸彈案之嫌疑犯七名内有一女侍被疑拖擲炸彈其式與在美大使署炸裂者相同乃英國所製 
[英工人反對日本]  
　　二十二日倫敦電　工黨重要人物具名發表一請願書請英國與殖民地有組織之工人團體提出抗議以反對日本對遠東民國之政策並要求准遠東民國與日本同一地位有代表於華府會議請願書力勸英政府勿與日本續盟因日本不允不附條件立即撤回西比利亞之日軍也 
[比警察搜捕黨人]  
　　二十三日巴黎電　比國警察今晚在愛拉夏倍爾氏從過境之快車上搜捕車客一人名羅德里格者聞此人係無政府黨近由莫斯科蘇維埃大會歸來其行囊中挾有過激主義宣傳文件若干 
[法國北部煤礦恢復]  
　　二十三日巴黎電　巴黎實業報今日紀法國北部兵燹區域内產煤各礦之情形謂北部各煤礦戰前年出一百五十萬噸一九一九年僅出六萬噸但今年至八月底止已出四十八萬噸各礦所受之損毁現逐漸修復戰前用礦工十萬人現用六萬人内有三萬四千人在礦内工作一萬五千人在礦口工作其他一萬餘人則從事於修理北部礦工房屋皆已改造云 
[世界之茶業]  
　　二十三日倫敦電　今日哈利遜公司開會主席報告謂茶業現狀已大進步估計世界銷耗約七萬萬磅而世界產額則約及六萬萬磅他日對俄交易復通則求必遠逾於供至於橡皮則因限制出產今年原料之產額當不出二十八萬噸而製造家今年買入之數約有二十六萬噸在今年底所有積存之原料與製成品度可售罄明年橡皮原料之需求當可等於實在之銷耗其數必不下三十萬或三十五萬噸橡皮之用途迄今有增無减 
[各國近事記]  
　　二十三日巴黎電　柏林電稱韋士博士已允照目下之基礎重組内閣 
　　二十四日華盛頓電　駐紥德境之美兵將於兩星期内逐漸撤退計十三萬人將減至半數 
　　二十四日紐約電　美國鋼公司宣布每噸减價七元其標準鋼軌之價格已减至美金四十元 
　　二十三日君士坦丁電　法國與士耳其基瑪爾政府所訂條約規定法國人贊助土耳其對塞拉斯與士麥那之要求以酬答商業之優待 
　　二十三日倫敦電　邱吉爾氏指派委員會以史提文森氏爲委員長其他委員皆屬橡皮業重要人物此會目的在研究英屬地之橡皮業現狀並籌議改良現狀之應行方法 
[華僑在美之游行運動]  
　　十六日紐約通訊　華僑數千在城廳公園開公民大會要求准中國南方列席華府會議後整隊出行沿百老滙路入巴特立路然後回唐人街道路交通半爲所阻約歷一小時之久觀者盈千累萬咸趨出辦事室竚立路側以觀此奇異之游行前導有軍樂隊兩班領袖諸人乘汽車行餘者隨後成排步行每排四人各執一美旗或一中國旗並合擎横幟上書「北京黷武」「廣州民治」「美國愛正誼」「請予中國以機會」「請予二萬萬華人以在華府會議之發言權」又有飛機二架翺翔空中散下傳單司機者皆華人内有温某中國軍事飛行家也當集議時衛生科科長柯爾倫氏代表市長致詞後由衆公决聲明廣州孫文政府爲中國之合法政府並請美政府於華府會議討論遠東問題時許南方代表出席發言孫文之代表馬素亦有演說會議後電致國務卿休士氏文曰懇請君注意於南華民國以孫文爲總統者另派代表參與太議之必要北京政府違法腐敗且爲日本所束縛不能代表中國之眞正利益不可爲中國全體發言苟不另請南華遣派代表則中國之參與會議直同兒戲 
太平洋路透電 
[日俄會議情形]  
　　十五日大連通訊　今晨十一時大連會議重行開會於午後二時三十分散會與會諸代表曾討論日本拒絶將會議地點由大連運往他處之問題並討論增進大連與赤塔間交通利便事此外尙討論修改俄日間漁業條約事日本拒絶遷移會議之地其理由未悉俄日漁業條約於數年前滿限赤塔現主張莫斯科代表應參與繼續此條之談判日代表已請示於政府如日本允可則不日將開始修改此約如日本不允莫斯科代表與會則赤塔將與日代表討論關於其所治土地之條約 
[東俄近事記]  
　　二十四日海參崴電　昨夜憲政會在此開選舉運動會會内外之人異常擁擠會外之人竚立多時僅不時聞會塲内呌號之聲聞演說者皆極端派警察奉命前往驅散致起衝突於是會塲内之人皆擁出復在會塲外與警察衝突警察數人受重傷羣衆後乃列隊至政友會之機關報館搗毁其門面繼復至政友會候選議員數人之宅擲碎其玻璃窗而散 
　　二十四日海參崴電　安特魯希基維志氏於十月二十一日被選爲海參崴議會議長 
　　二十四日海參崴電　協約國鐵路委員團團員克拉克少佐昨自哈爾濱乘車回此爲海參崴警察當美領事之面搜查其車搜查之結果未悉 
國外要聞 
[赤塔代表在崴被剌訊]  
　　麥庫羅夫之嫌疑　　被剌後之反響 
　　華俄社十月二十二日哈爾賓電稱遠東共和國沿海省全權大臣齊特林於本月十五日在崴埠被人剌殺探其原因以是晚齊氏正在梅塞伊夫醫士室内談話突有形似公差者數人撞入室内出麥庫羅夫之命令要求搜查醫士之居室醫士見其形勢洶洶知不可以理喻乃任其搜查正當檢查時其中一人突出手槍向齊施放以適中要害當即斃命該公差等遂相繼逃遁其遺諸室内之公文蓋有麥庫羅夫印信足證明彼等係麥氏所差遣此事發生後崴埠全城鬨然羣情憤怒而尤以工人及民治主義團體爲最各國駐崴代表亦表示反對最近數日形勢益形緊張人心惶惶大有革命立即發生之勢麥庫羅夫政府一面大捕反對黨施以酷刑欲用高壓手段平定此次已萌芽之亂事一面恫嚇擁有資產之富翁囑其以資供給軍隊而防新黨又同日電稱沿海省南部新黨義勇隊司令部自得齊特林被剌及麥庫羅夫任音殘殺無辜人民消息後致崴埠領事團通牒一件略謂近來麥庫羅夫對於赤塔政府代表及無辜人民横施慘無人道之殘殺手段而領事團束手旁觀坐視不理本義勇隊爲保護同胞之農工起見將出於不得已而以武力對待此種殘殺行爲將來崴埠如發生何種義勇隊與麥黨之衝突因之累及平民及外人生命財產時其責任當由領事團諸君負之也云云 
國内要聞 
[北京通信（平心）]  
　　北京大學之新消息　　敎育方針之革新 
　　北京大學自外交問題經費問題相繼起後絃歌屢輟在學校一方面秩序不能如常即以考試一端論不克依時舉辦在表面雖無若何損失而實際上一部分學生恐不免有荒業之弊北大任事同人懲前毖後引爲莫大之愛當本年未經開學時曾屢次集議認定非改定敎育方針不足以謀建設胡適之博士於開學式之演說詞中已稍稍揭示主旨其最痛切之語謂國立八校數年無一考試不及格降班之學生實爲八校之羞故該校現已决定方針從「嚴格主義」入手其辦法（一）行嚴重考試凡欲在校得學位者非經嚴重考試不能倖求（二）嚴行查課凡上課缺席之學生必嚴行稽查缺席過多者應予以相當懲戒（三）督飭學生多看參考書凡學生在校修業萬不能僅以在敎室受課爲盡職（四）設法令學生多作筆記論文（五）敎員互相研究敎授方法嗣後擬在敎員中公舉數人每日輪流入室聽講其有敎授不合者大家提出討論以謀改良此其大略也並聞該校同人約定此後無論何種大事臨頭絶不停課又該校新章預科二年外國文預備工夫較淺升入本科頗有不能暢讀外國文參觀書之苦至中國文學一系所有學生尤多不以外國文爲主要功課而輕忽視之者此層尤認爲不當蓋欲整理舊學非用新式科學方法不爲功若不精通外國語言文字則研究國學亦必不能澈底是以該校對於外國文一課近來亦特别注重中國文學系除原有外國文課外本學年復加入外國文學選讀一課至預科期滿升入本科之際將擬定一種辦法凡外國文不及格者仍須補習何時補習及格即何時升學如此則外國文之程度不患不能提高矣胡適之博士最近並發起組成一英文特班專授杜威所著之敎育學及論理學以爲一則可以精習英文二則可以研究杜威氏之學說現已有多數學生紛紛報名不日卽可成立圖書館建築聞不日亦將開工本年新聘入校之敎授有朱經吴虞等數人朱氏新自英國畢業歸來係專習史學及敎育學吴氏爲蜀中績學士舊學根底甚深且又深明科學的研究法而蔡子民氏於容納諸敎授所定新敎育方針外對於學生自動研究及體育兩層仍復極力提倡並期於數年之内將大規模之圖書館如期造成該校前途誠有莫大之希望焉 
[政府决定再駁魯案之主旨]  
　　已經閣議通過 
　　自日本小　公使向我國提出第二次魯案節略後我政府多主張駁覆已誌前報惟其事並未經閣議通過故不能作爲正式之决定茲據最確實消息二十二日閣議席上已由顏外交總長提出討論並說明必須駁覆之詳細理由經全體閣員共同研究後一致决定根據日本政府節略從法理事實兩方面駁覆其法理方面仍根據不簽德約等與本月五日之節略無大差異至事實方面因日本此次節略其最要之處爲中國政府當局密示關於此案之解决一層以爲必可塞我當局之口但此係私人交涉且所謂解决案者係當時我國擬提出國際聯盟訴諸萬國之草案並非正式案件且非希望與日本直接交涉者當日中國軍事顧問阪西利八郎氏曾在陸軍部參事余某處見及此案以爲中國旣有此草案無妨先與日本商議因遂携去其性質完全屬於私人談話並非國際上正式儀式當然不能作爲政府當局之意見乃日本此次節略竟以此爲理由堂堂表示於公文之内從國際禮讓上觀之乃甚不道德之事故當痛駁之並聞外交部現已着手起草大約二十五日當提出閣議討論至遲星期六以前必可發表 
[靳閣與財政之近訊]  
　　靳氏復職内閣似無問題矣惟以靳閣自成立迄今殆無日不在武人勢力之下求苟活一歲未終兩次簸動蓋大武人一喜一怒均足使内閣形勢肆擾不寗此殆無可諱飾者此次現内閣運命繼續下去以前例證之當不敢謂即更無波折有人謂各特殊勢力之武人其目光視政府僅爲守府對於擁護與推舉隨時可以從心以此反質之政府諸公當亦憮然自愧惟以目下之局勢吾人更不得不稍以内閣平息四字以少煖政府之心近時更有曹錕一電表示其歡忭於政府爲不岑寂矣據某通信社傳出之消息自號日通電發出後聞保定曹錕即首先來電歡迎略謂號電誦悉我公以大局爲重力疾從公語重心長欣敬無似等語雖此爲照例應有之敷衍文章然亦足徵已得一特殊勢力之武人之開口一笑此謂現内閣不寧帖得乎 
　　至財政問題中之事的問題現分兩說一爲銀行界之帮忙如何一爲靳氏復職後之辦法如何關於第一層銀行界因政府財政枯竭若不急行救濟恐政府與財團交受其窘故决定一方面請政府將財政公開一方面準備投資聞尙有一部分銀行爲營業發達關係將不俟財政公開先行投資聞近已繳到一千二百萬法郎尙有數筆正在接洽之中亦可不日成立政府財政勉可支持到陽曆年底此說若果可靠或現内閣之運命直至陽曆年底可以無恙至第二層靳氏現决意召集全國財政特别大會議研究嗣後縮減軍費之辦法及開源節流之計畫其日期約在下月十五日前後已交諭郭則澐速擬電稿大約該項通電二三日内准可發出此一說是否實現雖不可知即實現仍不過集要錢太守於一堂當亦無救難良方可預定其全無意識者也至財政問題中之人的問題潘氏眞除一說有謂潘氏尙作一度之撝謙彼謂本人祗知爲向靳閣處理財政以盡輔助之責名義問題不必計較云云財長局面是否有何項變動此時尙難十分確定其餘如鹽務署長及財次一席更難說誰屬也 
[廬山會議果有望乎]  
　　廬山會議發起後上海會議之聲浪亦日高故張敬輿連電各省進行不遺餘力並電各省派遣代表至漢接洽現聞保定消息各省代表到漢日來均絡繹北上赴保謁見曹使徵求曹使對於廬山會議之辦法並請極力主持聞曹使擬俟吴使來保再行商議進行辦法又據漢口消息張紹曾將軍最近爲廬山會議趨訪之某氏云廬山會議自倡議迄今先後來電附和者已約二十行省之多此外不但握有全國特殊勢力之曹張吴三大軍閥一致允予援助即向處於反對地位之廣東亦已有善意的表示雖孫中山對於張氏所去之電未曾直接置答然業由現爲中山留守之伍廷芳博士來電代復表示贊同惟因誤會之故致有責吴巡閱使窮兵黷武之詞實則吴氏對川絶無野心不過掃除鄂境内之外兵耳張氏因旣得三大軍閥之援助復得廣東方面之贊同言下頗覺有把握云頃又聞保定方面已决定邀集各省代表先開一廬山會議之預備會對各重要問題商定一致主張之方法故目下廬議甚爲活動 
西報譯要 
[美人扣留賑餘之原因（字林報）]  
　　上海字林西報北京十九日通信云美國支用委員會現仍將拉門德氏所募賑欵之一部扣留其數約有三百五十餘萬元當此中國政府財政極形窘迫之時美委員會此舉頗引起北京政界若干之困難按賑災欵項前入諸政治人物之腰槖者已不少此次美國委員會態度旣形一變彼等頗以爲美國未能始終成全因以爲憾吾人當能憶及去年十二月左右北京各外國銀行曾知照中國政府謂賑欵尙存留四百萬元可以取用但至今年美國委員會支配本年三月所募集欵項時忽聞銀行中言中國方面對於賑欵並未支取亦未以分毫賑災美國委員會聞之甚爲驚異繼念美國所募欵項頗足供賑災之用而一方面災民乃仍有反對中國官吏之舉動可見中國官吏以賑災移作别用之說不爲無因聞此四百萬所以不動用者係欲留應政治之急需如征蒙等事是也此種消息發現後該委員會遂將四百萬元扣留不再交與中國政府賑務均格外小心進行以防或有此等相類事務之發現放賑結果現在尙存三百五十餘萬日前駱基福祿氏到京時該委員已决議此項餘欵不再用以賑災暫時保留以後再採專門技師之說以爲防災之用但中國政客聞此消息後咸大窘迫矣 
[交通部之窘狀（泰晤士報）]  
　　上海泰晤士報北京二十日通信云交通部在各部中向稱收入最豐之機關乃近因各軍人缺乏欵項之時輒往提支已一變而爲最窮之機關該部收入原恃四鐵路解欵今則京漢入欵已爲鄂軍所截留京綏鐵路以延長路線無欵可解且尚在四處商借短期債欵京奉鐵路一月須提十萬元充粤漢鐵路建築費·十九萬鎊抵償滬杭甬鐵路及廣九鐵路兩借欵之本息津浦鐵路被水衝損之處甚多尤須借欵以充修理虧空據以上情形觀察交部收入非但銳減且須擔負借欵利息云 
 
 

Page 9

 
 
   
 
 

Page 10

 
 
國内要聞二 
[江蘇籌振會招待京報界紀（一士）]  
　　旅京蘇人在京組織江蘇水災籌振會進行不遺餘力中央公園游藝會甫罷復於前日（十九日）下午三時假中央公園來今雨軒開茶話會邀集在京各報館各通信社及駐京各記者作一度懇切之談話由該會評議丁錦主席略略報告蘇省災情與旅京同人組織籌振會之本旨提出希望新聞界帮助各端語極沈摯繼之演說者有該會幹事顧名其互相議定之件大略如下（一）由籌振會隨時送災情報告書於各報館各通信社由報館通信社隨時爲之發表（二）由各報館各通信社隨時向該會事務所訪問會所專派人接待（三）關於籌振計畫有應向政府接洽者各報館各通信社除隨時製作新聞廣爲傳布外並可著論爲之鼓吹（四）籌振會於希望各報館各通信社隨時代爲傳布消息外並希望其隨時監察其籌辦之良否（五）此後遇有機會當再開一次談話會談話時間約歷一點四十分鐘並不拘拘於開會形式是日到會記者三十餘人其中籍隷蘇省者實在過半數以上可知敬恭桑梓人有同情也 
[交還庫恰之赤塔刁難]  
　　我國與赤塔磋商交還庫恰問題赤塔已允在滿洲里開會商議由兩方派遣代表會議優林已有電致張使張使當來電政府請示聞政府復電略謂赤塔允撤庫恰駐兵並定在滿洲里會議已由外部派遣委員赴滿協商並希酌核辦理等語惟前傳赤塔交還庫恰毫無誠意業派兵紛紛東下之訊聞黑龍江督軍吴俊陞有電報到京稱赤塔政府近由黑河調來軍隊二萬餘人並携機關槍四十餘架大砲十四架分赴庫恰及沿邊一帶駐紥經與交涉迭次藉口防禦舊黨請政府速示辦法云云至中俄通商問題因赤塔方面堅持非將松黑兩江航行案解决後不談商約刻據俄事委員會消息最近俄政府態度仍不明瞭一時决難締結商約只因松黑江航行問題尙未完全解决赤塔代表優林尙不允正式換文作爲定案此後仍有難關存在商約之如何解决尙非其時惟赤塔政府另有一種主張如中國要求退還庫恰即須將締結商約松黑江航行兩問題先爲解决以作交換條件由是可知庫恰問題亦屬於難解矣 
[張經略治蒙之大計畫]  
　　喧傳一時之奉天會議吾人究不知其所議何事據政界所傳則有軍事財政邊務外交吏治及私人之位置等問題範圍空泛無從考證然關於外蒙邊務則張作霖確有所計畫其計畫書並已飭令李垣送京分陳府院不日即當提出閣議加以討論其計畫書之内容大槪如左（一）收回庫恰問題積極向赤塔交涉以今年年内爲妥協期限其交涉辦法畫中俄商約與接防庫恰爲兩事以避去條約關係（二）駐蒙兵隊暫定三師兩混成旅軍隊由三特區及東三省抽調餉歸中央發給（三）外蒙改爲蒙古省以庫倫爲省會設督軍省長蒙疆經略使得節制之其他唐努烏梁海烏里雅蘇台科布多等地擇要設鎭守使（四）外蒙交通宜切實建設停頓未通之張恰鐵道（由張家口穿庫倫至恰克圖）應即籌欵趕築（五）外蒙鑛產須完全開放或籌欵開採或借債自辦均可（六）設立蒙疆銀行以興辦實業整頓邊務（七）設立中小學校敎以漢文漢語及蒙人需要之知識 
[中外鐵路聯運大會議]  
　　中東南滿與國有各鐵路 
　　二十二日交通部聯運處復召集國有各大鐵路並延請　東南滿兩路代表在該部内開旅客聯運大會議列席者爲交部路政司司長兼鐵路聯運處處長王景春鐵路聯運處副處長林則蒸中東代表俄人拉欽諾甫葉樂德哥甫德密特列甫錫特寗等四人南滿代表古川上野片山等三人國有各路代表十餘人當經公推王景春爲主席議定中東南滿與國有各鐵路聯絡運輸辦法及將來所有賬目清算各事宜均經討論妥協准於民國十一年一月一日實行聞此次會議係根據民國二年之協定當時曾由京奉路與中東南滿互商聯運辦法嗣以歐戰發生遂行擱置旅客經過長春者每須重行購票並將行李重行過磅長春以北各站又均用俄文俄語不易通曉數年以來深感不便經此次會議結果凡往來南北者北自滿洲里南至上海漢口各地均可直達無阻將來西伯利亞通車以後便可推行亞歐云 
[奉省東邊軍隊譁變]  
　　正在奉天大會議中而東邊道屬之防兵突然以譁變聞當此種消息傳來時東邊鎭守使湯玉麟（湯來奉會議）異常惶急張使亦頗不懌因東邊一帶林密山深道路崎嶇行兵艱難剿除實非易易設不幸誤入匪穴外無接應往往爲匪包擊全軍覆没前車屢覆引爲鑒戒以故各地防兵對於胡匪均以逐出境外即爲責任已盡從未見有率兵窮追者故積年巨匪依然蟠踞山裏莫敢誰何雖以湯玉麟之驍勇善戰長於剿匪自鎭守東邊以還各地胡匪之猖獗如故而軍隊亦狃於歷來之慣習苟且偷安不肯出力今且乘湯鎭守使離防赴省參與會議時内部突然譁變矣當湯鎭使未離防來奉時即有密秘報告近有某黨派出黨羽多名由南分途北上潛赴東三省勾結胡匪煽亂軍隊乃適於此時忽發生兵變之事是否果中某黨之計殊不可知張因命湯玉麟迅速返防率兵痛剿一面就近調查兵變之眞相昨接湯復電知駐防通化臨江間之松樹鎭老本堡柳樹河子傅團長所部之第三營譁變除携帶全副軍裝外復刦其子彈兩萬餘粒該地約一百五十餘里居住之商民全被搶掠損失綦鉅現在亂兵皆集於七道溝江岸略事休息即將進襲八道溝現正派兵嚴爲追緝云云 
[東三省通訊（）]  
　　吉林自治協進支會之成立 
　　官廳敷衍之老手段 
　　吉林自治在清季初改行省時曾創辦之旋即停止一般人民猶未眞知灼見自治之重要近北京内務部地方自治模範講習所吉林學員王芳庭·周景林·盧宗泰·盧成康·　勤等經自治協進總會委託回里組織分支各會故王君等遂即聯絡本縣士紳劉翰章·朱永濬·林及生·盧慶泰·張清修·蘇鍾涵·閻肅·周慶祥等八名發起組織定名爲吉林縣地方自治協進支會借用省城德勝門外昭忠祠爲會址已將擬定章程分呈省長公署吉林縣知事立案惟常年經費呈縣補助之一條以瞬届自治實行之期需欵浩繁原有縣署存欵未便擅動改由會員自行捐集當於前日假縣農務會開成立大會到者百餘人首由臨時主席王芳庭君報告開會宗旨繼即票選正副會長幹事等職以利進行周景林當選爲正會長盧慶泰·林及生·當選爲副會長主持會務盧宗泰·王芳庭·蘇鍾涵·金樞庚·當選爲幹事用以輔助會務並分任文牘庶務會計各事宜又公推某等二十名爲名譽幹事任期一年期滿改選再被選時得連任其會章悉依北京總會章程並受總會之支配會員組織法以本縣人民爲限分爲兩種（甲）北京地方模範自治講習所學員及各道縣講習分所敎職員學員（乙）地方紳民贊同本會宗旨經會員二人以上介紹入會者每年開常會兩次如有重要事件得以幹事半數以上或會員十人以上之請求經會長認可開臨時會會務有五（一）增進自治學問事項（含有發刋日報或雜誌）（二）討論自治事務利弊事項（三）徵集意見及調查報告事項（四）普被自治思想事項（五）聯絡會員感情及互相策勉事項該會又有建議自治意見於自治機關曁監督官署之職責及答復行政官署或自治機關之諮訽及承託調查事項之報告該會現正積極進行中至省長公署迭准内務部電催籌備自治以免臨時不及孫兼省長原擬設立全省自治籌備處以政務廳長王維宙兼任處長委地方紳士之有自治學議者及省署之練達者爲籌備員以資籌劃進行嗣因免職風傳陡起遂爾停頓繼又赴奉參預軍事會議竟將此事朿之高閣省議會因私相搗亂未暇提及吉省自治進行未免因之停頓惟做官不能不做面子故日前省長公署特訓令吉長·濱江·依蘭·延吉·四道尹調查各縣施行自治之是否合宜分别具報以憑核辦如此一轉行又可敷衍兩三日噫我中國官僚之惡習如是而欲與談自治誠遠哉其遙遙也 
[陜西靖國軍改編情形]  
　　直魯豫副使裁撤說 
　　開封通信云陜省三原九邑各區之靖國軍今茲竟改編爲陜省正式陸軍矣茲將該軍受編經過情形爲讀者告馮玉祥繼督後旣收胡景翼爲已用曾迭次派員向于右任接洽于以久倦軍伍方欲藉此下臺因即示意容納請馮自向胡景翼商辦善後胡乃于手下有力量者于不得不徵其同意迄馮派人與胡氏接洽許以事後相當權利并述于氏意胡遂首肯醖釀數旬即乘前日全陜自治會開會之便將部伍檔册送致馮氏所部數近萬人交馮實行受編本届三十節日即由馮臨時籌撥現欵二十萬交爲改編經費并許任胡爲師長以胡部統領岳維峻田玉潔爲旅長日昨馮氏已將改編詳情電告保定曹便大槪尙須經政府一番任命也至于氏此役忽爾變志外界多有測度之詞究亦難悉底藴當前日與馮氏商計受編使命往還之際正値章太炎來電痛駡于氏之時也 
　　直魯豫副使問題因吴佩孚刻尙未正式就兩湖巡閱之職故迄今未另簡繼惟直系内幕之垂涎此席者大有人在刻已起劇烈爭競如曹鍈（二十六師師長）王承斌（二十三師師長）天津鎭守使趙玉珂皆欲攫得此席苟處置失當直系或將因此問題激起内訌亦未可知頃據保定方面來訊曹除電詢吴氏外已另電政府建議裁撤此職俾免有所偏袒其理由蓋鑒於東三省及兩湖均無副使之設置直魯豫副使之設本因吴佩孚之故吴旣他升殊無再設之必要云（十月二十日） 
[湘省援鄂聲又起]  
　　此次與黔川粤一致行動 
　　南軍援鄂實爲北伐先聲目下川軍尙圖續進黔省已不日出師（黔盧眞日通電以谷正倫爲第一路司令胡瑛爲二路司令竇居仁爲三路司令盧氏親自督師出川援鄂粤軍則早整戎裝湘軍亦力謀再起就表面觀之西南幾成一致爰紀其近聞如下當宜昌戰事緊急時湘軍再舉援鄂之聲已洋洋盈耳粤軍亦積極籌備大有劍及履及之勢乃遲至今日反寂然無聞外間所傳咸謂爲川軍戰敗所致然此不過爲其原因之一實則因川湘以前此單獨出兵致遭敗挫不僅川湘受其敎訓即粤省亦引爲前車再圖進攻自非彼此結合同時進行不可現下各方雖已聯絡然川軍將領意見尙不一致粤軍亦因軍餉難籌故均遲延迄今尙如留音機之僅有一種聲浪加以共同動作之計劃未經商量就緒尤不能貿然出兵至湘省一方則除以上各原因外更以粤中湘籍之政客軍人互相凌轢影響所及趙氏地位因而動搖軍餉亦無從張羅此南軍援鄂之所由停滯也 
　　現在湘省爲環境所逼對於援鄂問題有不得不繼續進行之勢故趙氏已趕緊籌備頃得秘密消息趙决計再派前兵站總監楊丙隨同粤政府代表鄧伯粹再赴廣東請求孫中山援助軍械大約三五日間即將出發一面密令各財政機關速籌現欵五十萬元聽候動用觀此可知湘省之援鄂正在秘密進行中又聞川軍長但懋辛昨特派代表李健來湘遍謁各軍事當局催促湘軍從速凖備據稱川中於再舉援鄂之事籌備業已就緒一俟粤湘發動川軍即可同時進行云云是則南軍之一致援鄂終將見諸實行矣 
[廣州通信（平）]  
　　孫中山北伐之計畫及近况 
　　孫中山此次出師其進行方針如何一般社會所急欲知者茲據公府最近消息出兵計劃擬分兩路進行（一）以許崇智李福林洪兆麟黄大偉進長沙會同駐湘民黨份子之軍隊直搗岳州與川滇黔軍會師武漢（一）以李烈鈞滇黔贛軍進江西以圖長江入湘之師以許部爲第一路李部爲第二路黄部爲第三路洪部爲第四路李烈鈞則以現有之師完全取道湘邊人贛至海陸軍大元帥大本營則暫駐衡山居中策應蓋討吴援鄂本爲軍事上之必要武漢爲兵家所必爭以西南全力環而攻之勝算可决然不先下贛則有後顧之憂不能不雙方並進故此次孫中山之出兵北伐自謂計圖萬全並非輕於一鄭其所以醖釀數月至今始實行者一因財政上之窒碍尙須籌措因粤省連年兵燹人民財力已窮於應付無此鉅大之經費籌畫再三至近日始有把握如現在之印花烟酒消耗費月可得六十餘萬加以交易所捐有二百萬之巨欵而工界助餉團正積極籌捐預料結果可得洋十餘萬華僑輸將尙在其外故當局自信財政上已無顧慮二因前者滇黔方面雖有電請出師之表示而該省能否助以兵力尙未正式宣布故未便遽爾出巡現雲南顧總司令貴州盧總司令四川劉總司令均已電復一致贊成願悉力會同大舉北伐電文中且極推戴孫中山故孫遂下决心三江西方面陳炯明前因不欲失信於陳光遠故頗有異議現李烈鈞之師已如矢在弦上不得不發勢將自由行動恐啓内部之爭執陳遂亦不十分梗阻以上三因皆得完滿解决故北伐之舉竟成事實也近日陳樹藩派代表路季忱趙恒惕派代表李漢丞先後來粤於軍事有所商榷而前四川省長吕超軍長石青陽盧師諦三人又由申抵粤此三人乃川中民黨之有兵力者此次川兵援鄂除藍部外皆彼三人手練之兵現在川軍據險待援一俟援師旣至即大舉反攻故三人特來粤催促援師北上聞皆已趕赴廣西面謁孫中山有所贊助觀此可見民黨勢力之發展西南内部之聯結比前聲勢又自不同孫氏嘗謂北廷殘弱不値我軍一擊若大軍一到不難一鼓盪平其樂觀可知矣 
[福州通信法庭審理外人犯罪之第一聲]  
　　無約國人民在我國内地犯罪應歸我國法庭辦理前經部定通行在案唯閩省法庭尙未接受此種外人犯罪案件茲聞有波斯人名披脫羅維許年二十七歲與羅馬尼亞人米治年五十二歲在本國均以跳舞爲業於月之初旬由香港來閩在南台新一樓寄宿九日下午二時披米二氏同赴南門協泰錢莊以洋銀一百四十元向其兌換店東洋三妹對外人頗加招待以福州通用票一百元兌之其中碎票六十元昇泉向支票四十元該外人云非兌福州票要兌上海各地通用票該店東以無此項票却之並指示向中國銀行兌換遂將原票收回放在賬房桌上一外人竟乘其不覺將票竊去及店東發覺即行追緝則無及矣李因票被外人詐取心甚不甘將被詐情形與其戚屬青年會學生王宗德談說王有友林斌係在上海復旦大學肄業近因有事回閩在新舞臺觀劇遇披米二氏彼此均通英語談笑極歡披米二氏訂林於八日往新一樓聚晤林是日因事未往九日晚往訪披米二氏告以本夕即將動身赴滬囊中有餘票六十五元離閩後不能適用託林同往中亭街昇泉錢莊兌換大洋（其中有昇泉票四十元即前往協泰錢莊盜取者）以台伏六十五元換出光洋六十元小洋七角銅元四枚換回後林斌遇見王宗德王告以戚屬被兩外人用詐術盜取財物且告以中有向支票四十元係昇泉店號云云然其時披米二氏已僱小船將首途矣林言今日余適遇此外人余先下船託名送别囑船主暫緩啓椗汝即奔告水警廳可捕獲也於是林到小船囑緩啓椗王同青年會學生數人報告於水警署該署因外人不敢捕乃由外交署致電話於英領署謂該處並未閩過此種護照復到江干見披米二氏已上船僱人力車逃避急往追緝將該犯拘於警署復由交涉署備文於地檢廳中派檢察官韓國華及書記官蔡仰文往警署提犯十三日即開特别法庭訊問是日出席者主任檢察官李振軍協助檢察官韓國華書記官蘇福疇通譯員交涉署科長羅忠諶交涉署科長魏子淵等均到庭參觀被害者協泰錢店東李三妹證人林斌被告人披脫羅維許米治均到庭受訊經檢察官次第審訊披米二氏竊盜台伏一百元情節屬實唯該洋人堅不承認現檢廳以此案罪情明瞭於十四日以竊盜罪向同級審判廳提起公訴審廳定十七日開庭公判記者以此案頗新特赴檢廳探訪故知之較詳云 
[無法解决之皖學潮]  
　　皖省各學校風潮至今未息一師一農兩校釀成皖南北問題爭鬧不已法政專門則黨派紛歧互相攻擊此種舉動無異自殺昨許世英令敎廳警處負完全責任并自撰令文一通分别飭行文云國家興學原爲作育人才培養國脈故國勢之盛衰悉視乎敎育之隆替吾國近數年來文化大興皖本瘠貧雖形式精神間有不逮而學風淳樸實有特長乃本年六二以還學潮澎湃迄未寗息一農一師相繼而起法政内訌尤爲劇烈潮流所激波及於四師八師而且推演於小學如貴池英山皆同一狀况以最寳貴之光陰而消磨於紛紛擾攘之中旣負父兄期望之心且失師保裁成之意長此遷延匪特抛荒學業抑將妨害治安在學生血氣未定固易爲情感之轉移而在校長敎職員責任所關實應盡師資之職守敎育廳長有管理敎育之權警察廳長有維持治安之責此後各校敎職員如有曠廢職務各學生等如有不守校規校内應由敎育廳長及各校長校外應由警察廳長分别負其責任本省長今掬愛護之眞忱特爲懇切之誥誡深冀各循禮法矩範無違庶幾嘉惠士林人材蔚起除分令外合亟令行遵照此令 
　　安徽省立第一工廠近亦起有風潮茲錄其三次宣言如下敝廠驅逐慈學賢將近兩星期中間兩次宣言已將一切情形披露母庸再叙當慈學賢聞風不順逃回家去時同學等即去一快郵代電令其勿來信稿俱登各報詎慈學賢毫不自量突於今晨潛踪入廠以金錢運動汪繼華吴旭二人運動挽留同學等痛其老馬戀棧太不識時非以驅李手段對待不足以除此無識無學之老朽用是不吝犧牲於今日起一致罷工罷課門懸白旗上書全體一致拒絶慈學賢九字不達目的誓死不休再者如有倪孽走狗或學識不能如同學等之要求暗中鑽營敝廠廠長者同學等亦以拒慈者待之此上各界父老兄弟諸姑姊妹均鑒 
[蘇議會之爭長潮（八）]  
　　蘇議會自昨日大鬧後今日忽靜寂無聲記者四處探訪略得一二以告閱者昨日被打之學生計受微傷者十餘人重傷者一人係體育師範學生名陸冠章已送第一醫院騐明起訴被捕打學生之七人（一爲二十日所捕）爲劉有忠年三十六歲安徽人帶三四一八號旁聽劵一紙李華年二十七歲江寗人帶三二○九號旁聽劵一紙鞠得勝年三十三歲徐州人王少齡年四十六歲安徽人李福華年四十六歲江都人梅嘉翁年二十八歲江寗人（此四人無旁聽劵）馬鴻昆年十八歲江寗人（此人爲前日所捕）旁聽劵爲議會守衛長搜留現均押於北區警察署聞議員方面已請省長送交檢察廳提起公訴嚴追主使之人南京學生聯合會於本日八時開全體緊急會議决定四項（一）對於昨日同學被傷追究主使向檢廳告訴（二）全體同學整隊遊行並向軍民兩署請願（星期一下午一時舉行各人執小旗沿途講演散傳單）如不達目的主開公民大會撤回議員（三）通電全省各法團曁各省學生會請其協助（四）請各屬學生勸戒本屬議員促其猛省今日爲星期六 
 
 

Page 11

 
 
議會臨時主席王詠梅旣未發休會通告亦未辭退主席忽有自二十四日請假三日之假條不知何故此外有一段趣問爲昨日學生到處搜索劉文輅劉被追至松江公庽藏於某議員運存公庽之大床下約二小時始自今日工業學堂學生全體開會要求校長開除劉文輅（劉爲工業學堂預科英文敎員）如劉再到校上課則全體罷課云云學校可開除不良之學生學生亦可開除不良之敎員亦敎育界中之創聞也　　另一通信云省議會定今日（二十四）下午一時開第十一次選舉大會現有犧牲南北二張而以陶保晋爲正徐朱兩人爲副之議因多數不同意恐今日仍難產出學生因議會禁旁聽昨開緊急會决定遊行威除電各縣公團撤回議員外並請願軍民兩長解散會議議員陳同倫周凱陳謨王歸曾起訴學生亦以金錢派議員僱用流氓毆打學生在地檢廳起訴 
[紀東南大學棉作展覽會（一留）]  
　　國立東南大學開辦農科首重推廣棉產改良棉質成立以來已具規模今春復由華商紗廠聯合會將所設各棉塲統歸該校辦理責任旣重志願益堅曾集各專門敎授組織棉作改良推廣委員會主持研究推廣管理各處分塲事宜本年夏秋之交氣候失常各塲棉作大受影響惟收成雖較减色而成績尙有可觀故昨今二十三）兩日每日上午八時至下午六時在農塲農具院開會展覽會中分部陳列便人研究第一部中國棉作近况（一）中國棉產棉質情形（二）各處農家中棉標本（三）各處農家退化美棉標本（四）今年各處農家棉田歉收情形第二部該校改良棉業宗旨在謀棉農幸福分改良栽培及改良種子二義第三部該校各棉作試驗分塲槪况（一）各分塲田圖共計十二塲江蘇八河南二湖北直隸各一第四部該校育種事業（一）改良中棉以青莖鷄脚棉較爲純良至根本方法則在單本選種（二）普通中棉與美棉比較（三）退化美棉與純種美棉比較（四）選擇美棉品種分米字愛字脫字三類（五）脫字美棉去劣選種（六）脫字美棉單本選種按脫字棉優點有四產量豐成熟早纖維長馴化易故種爲最佳第五部該校改良棉作栽培事業（一）種植試驗（二）農具改良（三）防治蟲害（四）防治病害第六部各分塲成列品（一）洪武區（二）江浦區（三）引翔區（四）楊思區（五）鄭縣長樂定安兩區（六）武昌區（七）各塲籽棉產量與鄰家棉田產量比較第七部該校改良推廣全國棉作計劃主義在地方純種即各農家同用一種純良棉種其利益甚多也第八部植棉印刷品分贈處有植棉簡法美棉栽培淺說改良推廣中國棉作應取之方針論三種分贈來賓兩日間來賓到者共約三百餘人 
[南京快信]  
　　江寗籌賑處昨日下午三時假南京總商會開籌賑會齊督派秘書主任宋名璋代表王省長曁嚴財廳長王警處長等官紳到六十餘人首由金鼎報告本縣四鄕被災情形繼嚴財廳長述本省各縣災况及辦理　振經過當場認捐四千餘元五時散會 
　　物品展覽會由王省長延聘專門或經騐家擔任審查事宜現訂期二十八日下午二時先在實業廳開審查預備會討論進行方法並分類各推數人預擬評獎標凖聞張廳長對於審查一切手續異常愼重又江西商品陳列所特派鍾道纘來寗調查規則徵集陳列看護一切辦事手續聞贛亦擬舉辦物品展覽會以資借鏡 
　　里百朋博士新由蒙古來寗敎育界特假公用講演廳請博士於昨（二十三）日下午三時半演講蒙古與俄國近况各校男女學生到千餘人五點十分散會 
　　武昌太平洋會議研究會電各公團通告成立暫假省農會爲會所希賜敎言共策進行 
　　海軍艦隊司令杜錫珪昨來謁齊督商江防 
　　駐獅子山砲台連長嚴朝錦因病不能治愈昨用手槍擊穿腹部尙未殞命 
　　東南大學組織旅行團三隊分赴鎭江無錫上海杭州等處旅行 
[杭州快信]  
　　浙憲法九月九日宣布後爲省垣反對派所阻撓兩日來一百七十九人之心血盡擲虚牝省外各團體贊成者莫不爲之扼腕現又有人疏通省議會重行提出製憲案說 
　　省議會今日開大會議事日程計七年度省地方歲出入决算書曁追認七年度地方决算等案共十起 
　　浙江典業銀行籌設多時額定股本一百萬元現已收集四分之一計銀二十五萬元訂於陰曆十月二十五日開創立會選舉各職員籌備一切 
　　杭總商會定二十七日下午開籌賑會 
地方通信 
[松江]  
　　朱知事延聘總稽查　水警第一專署督察員兼浙江實業廳諮議徐公庶昨奉金山朱宗衡知事委爲金山縣署及縣警所總稽查員現徐已到署視事矣 
　　温縣長大宴紳學界　本邑温縣長蒞任以來尙無建白惟對於各界有力分子亟願聯絡連日在署大開郇廚分批延宴紳士三法團領袖市鄕委員縣校校長等人甚爲忙碌 
[蘇州]  
　　查勘秋收分數　蘇常道尹王莘林以本年入秋以來霪雨爲災田禾受損而地屬高原易於宣洩者收成當不失爲中稔茲届秋禾刈穫之期所有十年分秋收分數自應趕速勘辦昨特派委本署實業主任虞廣縉分往各縣會同知事按畆認眞履勘呈候核轉　　認包屠宰稅　吴縣公署日前招商包認二十八市鄕屠宰稅當有福建人盧榮記標額最高報請財政廳給照承辦惟因城鄕向係分辦該商一總包認以致被駁近聞又有龔黼卿乘此機緣亦具呈縣署意圖包辦業由郭知事一併詳請財政廳核示矣 
　　續電催撥北振餘欵　蘇紳費樹蔚會同太紳唐文治等前電外交内務兩部請撥北方賑捐餘欵改充南振茲已去電多日部中尙無覆音昨又電催其文如下前呈計達鈞鑒江南蘇松常太各屬水災奇重待振孔急前請撥華北振捐存部餘欵改充南振未奉明文指撥用再電懇照准以救眉急無任激切待命之至江蘇費樹蔚唐文治等叩 
　　四公社脫離聯合會　蘇州市民公社聯合會於上届常會提議將工巡捐局收歸市辦事前曾由聯合會函請各公社届日出席而城外四公社並未出席且對於收回工巡局一事頗有意見因此本届常會席上城内城外爭執極烈意見愈深茲悉城外四公社已於昨日宣告脫離聯合會矣 
[鎭江]  
　　振務紀聞　王省長以江北高寳興泰鹽阜東七縣災情輕重亟須繪具圖說方能洞悉狀况昨特通令各該縣知事照辦又聞馮紳夢華等在鎭組織揚鎭水災義振會已有頭緒茲以江北高寳各縣災情奇重昨特派員馳赴災區實地查勘以憑擇尤急振 
　　組織電燈公司　鎭郡對江下游泰興地方濱臨大江交通旣便商業又盛但電燈尙付缺如茲由鉅商王某等籌集股本數萬元創辦電燈公司現已從事進行不久即可開辦 
[揚州]  
　　貧兒院行開幕禮　江都貧兒院設在南門禾稼巷爲金全德等創設焦應東等督率其成規模宏大入院貧兒已達一百十人分國民科高等科四敎室敎授該院業於二十三日上午舉行開幕禮式柬請軍政警商紳學各界參觀開幕行禮後首由訓育主任焦潤田報告成立歷史助捐善士銜名及宣布預算次八中校長李更生塲運食商事務所周榖人相繼訓話演說又次由陳際唐　代讀各界祝詞末後院生致答詞而散 
　　發起書畫助振會　江都王知事以本邑水災奇重特發起書畫助振會並於二十三日邀請著名之王虎榜張直齋張少齋等三十六人假公園作一度之商榷駐揚陸軍旅長黄振魁·淮南緝私統領齊　善·均加入一俟各人擔任之書畫籌備齊全即假公園出售 
[南通]  
　　　派兵防匪　駐通警備隊第八營本部前派中隊兩排分駐鹽城華成墾植公司鮑墩港閘等處區域廣大防力單薄近日該處匪愚尤劇張嗇公爲災後冬防計特電駐公司協理朱慶潤將原駐隊士調回總公司藉以保護並函令唐閘實業警衛團部飭派警士二排即日前往鹽地之鮑墩閘港分駐俾資鎭懾 
　　平糶局結束有期　本縣農商會長張退公前因風潮爲災食糧來源斷絶米價𨺗漲貧民生計艱難特集資設立平糶局售賣秈米兩月以來聞共售秈米一千餘石收支相抵虧洋二千八百餘元業由張會長及章君維善大達公糧行分别認助飭令該局即日結束停止售米 
[嘉興]  
　　禾邑商業狀况　嘉興商業日就衰落其原因有二（一）因輪軌交通一般居民往來於杭滬間者日多所購貨物多向外埠購置（二）因禾邑連遭歲歉鄕市日見減色因此商業不振且各商號資本充足者僅百分之四五餘均資本短少勉强維持營業故多時開時閉一年中數易股東藉維市面今歲商業以藥材爲最有起色衣莊南貨布號次之金銀首飾因年歲荒歉後銷路平常每日所售僅得開銷其餘四鎭商號本以鄕莊爲主因秋收無望各商號均清淡異常近日將所進各貨轉售城中各商號者甚夥此亦可見商業之蕭條矣 
　　鄕間修築圩岸　嘉興地處低窪　港紛歧一遇水患田禾多遭沉没現田間水已退出圩岸均爲大水衝破北鄕一帶已由圩甲村正發起將衝破圩岸合力修作並預定依照舊圩岸加高加闊以防水患一面勸導養牛農民不得放牛圩岸以免破損聞其餘各鄕亦將次第興修圩岸矣 
來函 
[蘇議員馬顯宗來函]  
　　申報館轉各報館均鑒頃致省議會同人一函其文曰議會同人公鑒鄙人對於爭長一事昨曾宣言永守中立今則風潮益烈每况愈下實屬目不忍覩擬追隨蔡君璜等之後塵暫不出席以保個人名譽俟議長產出再行到會特此聲明云云望入貴報順頌公綏省議員馬顯宗啓十月二十四日 
雜評一 
[廬議與北伐（默）]  
　　北軍閥之倡廬山會議以召集國民解决國是爲旗幟南軍閥之倡大舉北伐以打破專制實行自治爲旗幟故以表面論皆所以爲民也吾謂北軍閥而果有誠意爲民則今日無待乎會議祗須就民之所欲者如廢督裁兵等事首先實行則國是不待會議之解决而自解决南軍閥而果有誠意爲民則今日亦不必急急於聯合各省以圖北伐祗須就西南範圍内首先實行自治則自治之能力自足以推倒北方之專制然而試問北軍閥能先自犧牲權利否南軍閥能先自示人以模範否如皆不能則無論空言之會議固不足以解决國是即以武力戰爭亦不足以解决國是今日南北兩方之手段雖不同而其無益於時局徒以引起國内之糾紛則等耳和與戰之招牌信用早已墮落固皆不足以動國人之聽也 
 
 

Page 12

 
 
   
 
 

Page 13

 
 
   
 
 

Page 14

 
 
[全國國民外交會京代表抵滬]  
　　北京各團體國民外交聯合會擬聯合全國各公團在滬組織全國國民外交大會一事已誌前報茲聞該會已選出代表三十餘人其中羅君正緯向君乃祺羅君正誼等已於昨日抵滬暫寓東亞旅館聞不日即向商敎聯合會學生總會及各界接洽一切云 
[周自齊放洋與代表雜聞]  
　　今日下午四時半提督公司之銀邦號由滬赴西雅圖有吾國赴美京參預太議之高等顧問周自齊即乘此輪氏於二十三號來滬昨晨交涉署先向提督公司預定艙位時原擬購定四間以備周及隨員四人同往迨至下午四時半交涉署派楊君至提督公司接洽時僅定雙舖頭等艙位一間（單舖室七百三十六元雙舖倍價）另有隨員一人在日本上船至顏外長三十日來滬赴美一節交涉署尙未得到此項電報云云本埠各旅客之乘銀邦號赴美者另有二十四名船定十一月十一日抵西雅圖（適爲太議開會之日）故周氏轉車至美京時太平洋大會已開議多日矣 
　　又提督公司云十月四日出口之慧目邦號明日准可抵舊金山吾國第一批所往之各代表即於明日安蒞新大陸矣 
[全國商會聯合會第十一次開會紀]  
　　通過者七案　　留於今日討論者三案　　付審查者三案 
　　昨日下午三時全國商會聯合會繼續在總商會開第十一次會議到者直·浙·蘇·滇·贛·豫·皖·湘·魯·鄂·閩·川·晋·陜·十四省又京兆一特别區代表共三十八人由聶雲台君主席按照議事日程開議審查報告「第一案」電請政府按約修正進口稅案由潘更生報告審查情形蘇民生謂可照原擬電文通過王介安附議主席付表决通過電文如下「北京國務院·財政部·外交部·稅務處鑒現行進口稅　實際祗値百抽三·二三稅收暗虧年達二千一百餘萬元按照民七協議今年應重行修改務乞積極進行以保現行條約上之切實値百抽五之權利全國商會聯合會」續議「第二案」釐定統一稅則案由蘇民生報告審查情形王介安謂關稅不統一不特鎭江爲然即全國無不如此應請書記長起草呈請部中推廣辦理主席即以審查案「大致依照鎭江商會提案原旨分呈稅務處外財兩部請求釐定統一稅則」成立付表决通過又議「第三案」海關案宣布審查報告後馬息深謂近來海關腐敗情形實較釐卡爲甚非嚴重交涉不可應請稅務司查辦主席乃以審查案「大致沙市商會所提海關苛稅案據情轉呈農部咨請主管部署查辦蕪湖商會所提新關南卡病商案據情轉呈農部咨請稅務處令速遷移」付表决通過復議「第四案」商約案潘更生主張組織商約研究會以專門研究此事張小宋主張先請求政府以便有權參預改訂商約蘇民生謂由全國商會公推五人至七人參與其事主席以審查案「大致謂蘇州總商會提出關於商約之請議及上海總商會提出商約修改宜徵商民同意案均主張呈請政府凡遇展訂商約之期須於一年以前將應訂商約發交全國商會妥愼研究公同審查所有應行增删修改之處詳爲條陳俾政府與各國談判時較有把握主旨均屬相同蘇州總商會並請准商會派員參隨訂約大員陳述意見所議更爲完密惟此項人員應由本聯合會公同推舉以昭一致此案係屬商人對於政府正當之請求應由本聯合會查照原案呈請政府核准以期權利平等」成立付表决通過續議「第五案」清算截留災振附捐案馬息深略爲報告汪文燦主張一面電請政府停征振稅一面要求宣布用途趙叔雍主張派人清理鮑執之陳文翰·等各有發表結果仍照審查原案「大致由本會呈請政府將去歲北五省災賑附捐收支細數即日披露一面由今歲被災之蘇浙皖鄂等省分推舉代表赴京向内務財政交通各部清查總賬將餘存之欵悉數提出撥充各省賑費其未解之欵應由各本省商會逕向經徵機關查明截留專充本省災賑之用至此項附捐原以一年爲限應自命令公布之日起算扣足一年一律截止並否認交通部通告將所收附捐修築滄石鐵路以工代賑之辦法」付表决·通過復議「第六案」整理外債案毛安卿謂欲清理外債須先行調查汪文燦謂可無多討論馬息深請以審查案「大致由本聯合會呈請政府查照下列各種類别將各種外債總分額列表公布一面推舉長財政學者數人會同銀行公會中人赴京先向各部實行清查其分别之點（一）前清至今未償之外債（二）民國國會通過之外債（三）其他各種局部之外債（四）國民屢經申明不承認之外債清查之法（一）舊債總額若干至今還去若干（二）各債之擔保品宜加監督整理（三）歐戰期間免償賠欵之處分（四）德奥停止賠欵之處分俟確知負債總額及支配擔保品之當否再行從事整理」付表决·通過又議「第七案」警察及市政案毛安卿謂市政應歸商人自行組織主席謂自治法雖已通過然須請政府規定施行日期·及頒布施行細則姜少廷張小宋等爭執良久仍照審查原案「大致現市自治會與市參事會法令業經明令公布無須另爲呈請由本會函知各埠商會迅予依法組織市政廳及市自治會尅日舉辦在商埠地方市政廳成立以後則警察之權自可收回」通過又議「第八案」所得稅案蘇民生謂政府施行所得稅之不合最大者有二端（一）未經國會通過（二）釐卡未裁馬息深主張全國合力進行蘇民生主張根據去年江蘇省事務所所定辦法具呈政府表示否認一面將否認情形通告各省總商會轉各縣商會一致進行馬息深謂審查案未盡妥洽最好俟明日修正後再討論衆贊成遂接議「第九案」泗涇商會請求依法改組案潘更生請與明日討議之修正商會法案合併討論主席付表决通過遂議「第十案」取締輕質銅元案鮑執之報告後衆以電文亦有未妥議决俟明日修正再討論又討論雲南總商會代表李杰之三提案（一）擬請政府解除與法商前訂之粤桂滇三省礦約歸國人自辦案（二）擬請政府廢止法商欽渝路約歸華商自辦案（三）擬請與法人交涉停止法領安南抽收通過稅案主席主張合併審查衆無異議遂散會今日（二十五）上午仍開審查會下午開大會如議案討論完竣即可閉會 
[西報載未來之上海都市]  
　　種種設備須未雨綢繆　　兩層困難須先行解决 
　　世界新聞社譯字林報所載來論云日者上海交涉使許沅讌請上海開港委員會諸委員席間稅務司羅德氏演述上海進步之歷史自泥城時代以達目下每年商務値銀八百四十兆兩爲世界最大商埠之一之地位白拉克少將繼起預言上海將來發展之機會殆無限量白少將以工程大家之頭腦其計算一事慣以實事及數目爲根據即在交際塲中亦不作樂觀想像之語故其所言係出於審慮旣熟之意見自屬可信 
　　不寗惟是吾人且可更進一步而爲預言曰倘開港計畫果能成功則上海將來之發展與旣往之進步相比寗爲幾何學的而非數學的果上海港而能改良開闢使世界最大之船舶得以入港則上海之都市亦必有相等之發展固可斷言此非想像之談彼工程專家之頭腦中對於未來奇妙之上海港因已具有成竹邱壑井然此種創造計畫若能成爲事實則黄浦江上必爲一相當之都會與之作配工程師之從事開港决非冒險爲之必有極精密凖確之圖案考慮極熟然後實行故最後之結果亦必與之相應 
　　吾人涉想至此乃發生種種疑問焉曰受此偉大海港服務之上海城其將如何發展乎曰目下上海工人已甚衆將來工業發達工人或增至百萬則住居問題將如何處置之乎曰商務旣盛貨棧必增其將於何處添造此等貨棧乎曰交通繁盛將造何種道路以載之乎曰公園空地爲居民蘇息所必要者將設於何處乎假使未來之上海而應爲一健康美麗之都市不僅爲工商業發展着想并爲居民之幸福計則此等問題必須一一解答而爲未雨之綢繆 
　　然解答此等問題有兩層困難一爲地產章程此章程於一千八百四十五年初擬時黄浦灘尙爲一拉　所經之狹岸彼時此項章程固可視爲一種自由之保證今則時異勢遷其所服務之世代已過非改絃更張不可在今日此項舊章已不適用何况將來上海更加擴大則舊章中之某種規定非完全廢棄即須大加修改開港委員已以一新上海之畫圖懸於吾人眼簾之前吾人苟望其成爲實境必須使有較多之行動自由勿爲一八四五年之舊章所縛 
　　其第二阻力爲華人反對推廣租界惟此項阻力似非不能排除者浚浦局已能使中國政府信服知黄浦之開深不但於外人有利并於中國有重大關係此所以前日之讌會由交涉使許君爲東道主也吾人今當於同一方向努力使中國人知上海將來必定擴大有如明日必有海潮入黄浦毫無疑義明乎此則將來新上海居民之多數（謂華人）是否應侷處於狹街小巷抑應生活於寬闊環境之中自享樂利而鄰亦蒙福此項問題華人其自决之可耳 
 
[太議高等顧問周自齊氏搭乘赴美之船（銀邦號）]  
此船係本日放洋之銀邦號爲本年美國新航太平洋郵船十二艘中之一（太平洋公司五輪提督公司七輪）吾國第一批代表團所乘之慧目邦號與此輪同量同式而北美商業考察團所乘之帝邦號現定二十七日進口者亦與此船一式船身長五百三十五尺凈量二萬一千噸云 
[宣傳中美俄同盟]  
　　新中國同志會之活動 
　　國聞通訊社云北京新中國同志會係專門以上各校之新青年所組織其中會員皆具有刷新中國之志願各團體國民外交聯合會代表羅正誼亦該會會員之一此次來滬除接洽全國國民外交大會事宜外並帶有該會叢書之「太平洋會議與中美俄三國同盟」（會員陳震異君著）千餘部竭力宣傳中美俄三國同盟以對抗英日續盟云 
[嘉定敎育會之兩電]  
　　促議員反省　　反對省議會禁止旁聽 
　　南京省議會周凱侯兆圭兩君均鑒省會開幕二旬金錢派議員呌囂隳突醜態萬狀連日報章所載君等暴戾恣睢之舉動言者髮指嘉人體面爲君等削盡用特專電督促反省母貽桑梓之羞嘉定縣敎育會養 
　　南京王省長省議會江蘇六十縣各公團公鑒議會公開除法定外不得禁止旁聽乃近日報載議會選舉議長有禁止旁聽之舉是直以已意造法也法治之國豈容如此用敢電請省長飭下警廳令行駐會警察母得聽從議會中一部分人非法委託阻止旁聽並望議會諸公速自猛省勿效狗偷鼠竊之技冀得秘密選舉以圖一逞尤盼各縣各公團羣起力阻蓋此舉之罪惡浮於金錢者倍蓰選舉可以秘密將來何事不可秘密秘密之局不破妨害我人民之舉皆將於秘密中產出凡在吏民幸皆奮起勿視爲隔岸之火也嘉定縣敎育會養 
[蘇議會爭長潮之電訊]  
　　鼓吹各界起爲正誼派之後盾 
　　主張聯合公團撤回金錢議員 
　　海門敎育會否認省議員 
　　申報館轉各報館各法團京同鄕曁全省學生聯合會公鑒吾蘇省議會已歷二届令譽夙垂薄海共知孰意本届議會選舉議長竟有以金錢運動者同人聞知殊深驚駭竊思議會何等尊嚴議員身價何等高尙議長責任何等重大初選復選衆望攸歸議長之良否關係綦重誠未可以鬼祟出之也乃一則以金錢購此重任一則惟利是圖墜落人格銅臭薰天四維盡喪似此爲鬼爲蜮人所不齒之徒投畀豺狼豺狼不食遑望其能爲吾民謀幸福乎同人等俱屬蘇民之一緣本良心主張特佈腹心冀全省學生會曁全省各界遙作正義派之後盾打破萬惡金錢運動之禍胎庶江蘇幸甚議會幸甚淮屬旅蘇學友會會員夏漢雲曹畀塵魏泰森丁祖福夏如馥劉宇鶴馬繼援等四十七人同啓 
　　申報館轉南京省議會蔡璜諸公均鑒公等扶持正氣仗義力爭直道自在人心是非自有公論本届議會開幕兼旬以議長爲競賣視議會若市場此等不肖議員非根本剗除省會信用何在擬聯合全省縣農商敎育會市鄕公團在滬開會集議將金錢議員一律撤回並將姓名登報揭示以慰我六十縣父老昆弟之希望崑山市鄕公團孫邦俊等叩 
　　申報館轉江蘇省議會曁六十縣父老昆季鑒共和之眞諦在於議會議會之尊嚴在於議員我江蘇此届之省議會賄買議長證據確鑿中外咸聞已失代表國民之資格爲議員者當自行告退以保議員之尊嚴與自身之人格我海門議員張樹典不知引退以待再選反附和選舉通電各縣是賄買已成而欲以賄買議長之手段賄買議案乎前途利害有目皆知我海雖係江邊小邑而人民素抱正誼烏用此阿堵遺臭以貽誤議會與各縣乎自今日起不承認張樹典有代表海門資格爲江蘇省議會議員恐未週知特此奉聞並乞登諸報端以便佈告中外海門縣敎育會啓十月二十三日 
[解散一商之官樣文章]  
　　學風不肅官廳應分任其咎否 
　　上海縣知事公署昨日訓令第一區學務委員賈豐芸縣視學朱贇等文開案奉江蘇敎育廳第二一六八號内開案奉省長公署指令本廳轉報該知事等電陳省立第一商業學校學生等仍反對新校長前往接收校務情形一案由内開呈悉此案前憑該校長摺呈擬嚴加誥誡若無悔過惟有解散重行組織等情業經本公署明白指令在案事關該廳職責應查照前令相機辦理母再游移致益紛擾是爲至要此令等因奉此查該校自黄前校長免職後迭次反對新任校長前往接事一切行動逾越軌範本廳職責所在本應立即從嚴取締以肅學風惟念學生等富於感情或係受人蠱惑不自知非當經再三誥誡冀其最後之覺悟迺該校學生始終怙惡不悛自不能再事姑息致益紛擾奉令前因合亟令仰該知事遵照即行宣告解散並即知照黄前校長通告各學生家屬保證人等將各生領回一面由知事定期前往接收學校應由陸校長重行組織以便澈底整理除令陸校長知照外仰將遵辦情形具報以憑核轉此令等因奉此除函知黄校長並分令及佈告外合行令仰該委員於十一月一日上午九時會同陸校長前往接收仍將辦理情形具報以憑轉報勿延此令 
[柏烈武促皖學生自覺]  
　　柏烈武因皖法政一師一中諸校有爲倪黨賄買竟反對素與倪黨爲敵之敎員甚且目之爲過激黨爰電皖各學生云安慶蕪湖各學校學生諸君公鑒自四五以來學生界之行動頗爲一般社會所重視吾皖學生諸君於姜案拒李二役爲正義而奮鬭尤足使各省人士刮目相看凡屬皖人更竊竊私幸對於故鄕青年懷無窮希望不圖旬日以來吾皖學生爲倪黨賄買利用之聲傳遍天下倪黨此種毒計鄙人偵得最早其所以不忍公言者猶冀高尙純潔之學生界或不致受其牢籠孰料省中法政一師一中竟有少數學生掊擊職敎員之素與倪李爲敵者其事雖屬少數人之行爲已可證傳言之非誣遺學界以莫大之汚點矣尤其可恥者法政學生竟加光校長以傳播過激之頭銜夫過激未必即爲惡名乃一般惡探往往以此羅致人罪此等腐舊腦筋卑劣手段爲社會所厭惡所訕笑久矣不圖日新月進之學生亦效惡探之所爲自居於被革命之地位也吾皖學生界此種恥辱傾皖江之水不足以洗之特此正告吾皖可親可敬之各校學生諸君速各奮起驅除此少數敗類以復學生界高尙純潔之舊觀否則今後諸君在社會無發言之餘地矣諸君即不爲社會計亦當自爲計諸君不能自身制裁之必有起而制裁之者諸君其速興柏文蔚拜啓 
[房客聯合會總會消息]  
　　楊小川當選會長 
　　本埠新閘新康里房客聯合會閘北虬江路鼎元里房客聯合會等九團體合組上海房客聯合會總會已賃定南京路香粉弄九十號爲會所於前日正式成立公選楊小川爲正會長其内部組織分評議執行監察三部不日即將函致工部局及公廨備案並集議積極進行方法云 
[葡公使今日赴澳]  
　　駐京葡萄牙公使苻離德前日抵滬已誌前報茲聞葡使因欲與澳督籌商澳門事件辦法定於今日乘沙提尼亞號船由滬赴澳云 
[駐巴領事回國]  
　　駐巴拿瑪總領事吴佩洸因調任外部辦事於上月由美携眷起程回國昨搭近江丸抵滬暫庽大東旅館聞勾留數日即赴京就職云 
[雙穆案之昨訊]  
　　海門穆湘瑤由蠟燭店具保 
　　雙穆爭選一案自海門穆湘瑤（少帆）自白後業經江蘇高檢廳押發上海地檢廳訊明詳報經黄檢察長將少帆預審判押候究在案昨午黄檢察長諭飭准穆少帆先行交保候示嗣據保人沈振慶投廳具狀加蓋邑廟隔壁成豐香燭店圖章願將穆少帆暫時具保出外候審黄檢察長即將沈傳案略詰一過並派警查對圖章無訛始將穆少帆由押所提出研訊數語姑准沈振慶保去如逢傳訊應卽交案沈唯唯偕穆少帆而去 
[航務消息彙紀]  
　　太古公司港粤班輪綏陽號此次在汕頭失火現已查明係走電起火當失愼之際將全船貨件悉數起運汕埠故祗被焚去（完全燒燬者）紙頭白糖及桂圓烟絲四項共計一百數十件至於起存汕棧各貨刻亦由新疆號代裝來滬矣 
　　招商局之廣大號昨日到滬由港裝來金子三箱計値十五萬元廣東銀毫九十五箱約計一百萬角該輪今日赴港上海裝去有大條銀一百條合計現銀十萬兩云 
　　太平洋郵船公司之代來司當號已定明日赴星加坡及西貢本埠之裝往者有大批火柴運去共計一千數百噸之多云 
　　重慶一帶之上江航路現在確已通行已可照常駛行本日太古公司之滬漢班輪吴淞號赴長江船中裝有天津轉來之細白鹽七千餘包係運赴重慶起卸者尙有五千餘包將於下次鄱陽號裝往云 
　　英國郵船公司之彭谷號星期日已從香港開出二十七日抵滬全船所載者均係孟買之花紗據招商局中人云新華新輪在三星期後可至上海當不致再有延期等事 
[華銀行團到期欵商准展緩]  
　　滬上洋商各銀行前有拆與華商各匯劃錢莊之長期拆欵訂於本月二十四號爲期昨日到期各該銀行因現届銀拆奇漲故已如數收回而華商中交等各銀行前拆與各錢莊之元三十八萬兩昨日到期由該莊等商准華銀行團將是欵展長時期以濟市面金融之急迫業已允准展緩矣 
[救濟銀根緊迫之方法]  
　　日來滬市銀根奇緊表面雖稱七錢實則暗中尙有暗盤及欠拆加厘照此現狀爲近數年來所未有昨日錢業公會以九底（即舊曆爲商界結束放欵之期）將届市面恐慌特由各錢莊經理在會集議維持方法大致情形如下（一）銀拆最大不得超過七錢以外（一）無論如何需用雙方不得加高有暗盤進出（一）各户欠拆須照錢業公會會章不得任意加增有碍市面（一）由各埠多裝現銀來滬並提議設法暫止出口以維市面云 
[友華銀行銀市報告]  
　　中美新聞社譯友華銀行二十四日報告云昨日倫敦近遠期銀俱跌一便士之八分之一紐約價跌至七○又八分之七倫敦紐約間匯價跌至三九三又八分之三今日此間開盤不動惟日金跌至六一市况初穩旋鬆金鎊跌至三先令十一便士金洋跌至七七日金高至六二半收盤市况軟弱金鎊十月份爲三先令十便士十二月份爲三先令八便士又四分之三金洋亦相似倫敦銀價一二日問亦將大跌 
[本星期之米麥雜糧油餅市况]  
　　米價步鬆··麥市平定··雜糧漲跌不一··油市堅俏 
　　米　本星期中米價步步見鬆星期一日廠機北白破價計十一元三角至後漸見跌落最小價計十元零四角較之上期報告疲去八角之多此中原因一則由到貨甚暢二則銷胃呆滯蓋本埠銀根緊急米店結賬之期已届各米商都不願辦進也星期六日雖天氣陰雨到貨見减然因銷胃不大價格總難望高綜之目下銀根緊急米市一時難見高昻也廠機早稻價格略高計十元零六七角白元價十一元半云 
　　麥　麥市鬆動已久本星期中國麫粉價格仍未見俏故價格亦平定粉廠家辦去甚少懷遠頴州南京等貨均有售關計價懷遠小麥三兩八錢六南京麥三兩九錢滁州小麥三兩九錢惟皆四五百包之數範圍不大總之市况稍現枯澀蓋亦緣於本埠銀根緊急粉廠不願多辦之故也 
　　雜糧　雜糧市亦受本埠銀根奇緊之影響交易以荳類生仁芝蔴等項爲最旺荳類黄荳價漲一錢許雜荳類亦大都高俏生仁初漲後跌廣帮仍有去胃芝蔴菜子洋莊雖有去路範圍不大較之上星期之市面已稍呆滯大連荳市見升最近來電價計十一月份五元七角本埠天津黄荳三兩七錢七八分其餘貨少開出山東生仁價五兩六錢河南生仁價五兩七錢五花生交易暢旺價計天津花生五兩山東花生五兩二錢芝蔴九江白芝蔴價七兩其餘天津扒荳及黑荳等交易最旺客路秞米市面呆滯交易稀少價格平定 
　　油餅　油市夾倉生油價格堅俏計成交價格八兩九錢荳油市牛莊荳油價八兩九錢輪岐荳油八兩六錢大連荳油市價升漲計現貨價十一元八角餅市本廠餅最近稍有售開計價一兩三錢九分云 
[總商會歡宴全國商會代表紀]  
　　總商會會長聶雲臺君於昨晚七時在該會三層樓邀請來滬開會之全國各省區商會代表並請報界人士與該會會董諸君作陪列席者共約百人聶君主席先致詞表示東道主之意甚爲懇摯次由代表蔡輔卿君等相繼致詞皆謂上海總商會在全國深負重望此後更希望積極進行全國各商會亦當勉力一致奮進云云次由總 
 
 

Page 15

 
 
商會商區　列所所長田時霖君詳述陳列所之各種情形希望全國各處商會皆將有此組織並願對於國貨方面羣衆隨時隨地協力提倡改良云云末由主席致謝並調優承奬借願時奮勉云云至九時許始散 
[一品香之籌賑宴會]  
　　上海縣沈知事因籌辦本省災賑辦法昨日下午六時假座公共租界四馬路一品香設席邀請本埠各富商赴宴會商辦法以便分組擔任勸募到者二十七人均當塲分别認定計張煥斗金鑑三凌伯華顧馨一各認丙組一千元王仁甫王云甫沈志賢陸崧侯豆米業磚灰業胡甸蓀許松春精動堂浙江興業銀行施善畦奠子經朱吟江黄振榮王一亭周佩箴裘子怡秦硯畦薛文泰葉鴻英姚紫若姚慕蓮等各認丁組五百元朱葆三認募無限止其餘請而未到者尙有數人昨日復經沈知事將捐册啓文專函分送請各該富商協力贊助共濟時艱云 
[安徽水災急賑游藝會記]  
　　日昨爲旅滬徽州學界同鄕會假座寗波同鄕會開安徽水災急賑游藝會之期下午一時振鈴開會時値天雨而到會者殊踴躍座爲之滿首由主席吴志青君報告災情及發起此會之緣起繼爲專科師範陳勵何笑明二君之鋼琴合奏劉明智君之火棍約翰大學國樂團之國樂表演游藝諸君均精神煥發拍掌之聲不絶於耳次柏烈武君演說謂吾人旅滬安徽水災急賑會之設立全出人民自動此徽州旅滬學界諸君組織游會亦本斯旨務使一絲一文之所得皆須實施災民之身云繼爲中華武術會之拳術徒手槍棍單人對手等項均頗有精采中國公學之新戲「靈光」描寫災民備極酷肖林發公司之滑戲偵探影片實爲有趣來賓非常滿意在開會與閉會之頃有孤兒院之軍樂隊奏高雅樂曲迎送來賓會塲秩序由該會幹事員交際員糾察員及清心學校與武術會童子軍維持自始至終有條不紊又由該會會員余空我君編輯會場報當場兜售於災情紀載綦詳來賓極爲感動又有本埠四民報由童子軍代爲當塲分送來賓各一份計當日臨時捐助者有王一亭捐洋五十元顧馨一捐洋念元陳勇三捐洋十元寗雋元捐洋十元張紅玉女士捐洋五元陳翠鳳女士當場代募洋約計二十元曁臨時隨助而不願留名者約計三十八元橋飯賬兩張又徽州黄樸存將所作名貴之畫拍賣助賑及九齡童吴八駿君對客揮毫鬻書助賑購者甚多聞該游藝會臨時所捐各項當場由徽州旅滬學界同鄕會正副會長吴志青邵布文二君面交旅滬安徽水災急賑會理事長寗雋元君發起人柏烈武君手收俾早日達送災區災民即早一日受惠云 
[廣肇公所電請懲辦四會著匪]  
　　廣州陳總司令兼省長鈞鑒頃據旅滬四會同鄕函稱接粤四會公會電稱本邑著匪吴才鄕義等窮兇極惡闔邑受害現爲駐軍拿獲聞有運動釋放乞電粤當道迅行正法勿任狡脫等因如該匪等旣已就獲請訊明嚴辦以申法紀而免遺禍至爲感禱上海廣肇公所叩敬 
[李思浩之無聊訊爲打牌而來耶]  
　　安福罪魁前總長李思浩現已潛遁南下於二十日下午十時特别快車抵滬由其友某君駕汽車在站接迎即下榻其家每日在庽邀請同鄕打牌消遣云 
[各界聯合會案改期開審]  
　　聯合通信社云上海各界聯合會因違章開會被法捕房干涉一事本定昨日上午十時開審現因捕房將手續尙未辦竣改期明日星期三（二十五）上午十時開審云 
[美飛機赴寗演習之電拒]  
　　美國巴爾飛行隊運來飛機四隻除在京津滬漢演習外並擬在南京等處演習由駐滬美總領事函達江蘇交涉公署懇爲電請外交部核示茲接外交部復電云准江蘇督軍省長電稱南京地方要塞林立國防關係至爲重要向無相當塲所堪供演技者之用與京津滬漢等處情形不同請轉復無庸來寗以昭愼重等語合行電令迅行函復美總領事查照轉知云 
[務本女校廿週紀念會第三日]  
　　昨日爲務本女校舉行二十週紀念會之第三日上午行紀念禮九時後官長來賓陸續蒞止先向國旗行敬禮唱國歌後向校旗行敬禮唱紀念歌繼校長張懷之女士名譽校長吴王涵青女士報告次滬海遒尹代表余芷江上海縣沈知事勸學所長李頌唐敎職員賈季英嚴獨鶴吴景蘧等各致辭末復唱校歌而散下午一時起舉行紀念運動會是日雨新霽秋高氣爽男女來賓環而觀者不下三千餘人晚間校友聚餐聞該校擬將三日内經過情形輯刋二十週紀念錄續編云 
[救火會坍屋紀]  
　　因借作宴客用故　　壓傷數十人　　重傷十餘人 
　　滬城廟前街恒順紙店主劉某昨日央媒爲子聘定某姓之女爲室因家中地方狹窄假附近第一區救火會三層樓上設席請客昨晚八時許該樓上設筵數十席致人多擁擠正在興高采烈之際不料轟然一聲樓即倒坍飲酒者奔跑不及被壓在内一區二分署近在咫尺聞警立派全班長警蒞塲照料將被壓各人救出受輕傷者不計其數内受重傷十餘人當即分别車送紅十字會及上海醫院醫治聞内有二三人恐有性命之憂云 
[何使派員陪審杭軍警衝突案]  
　　松滬護軍使署前日接浙江盧督軍令飭派員赴杭陪審省垣軍警衝突一案昨由何護軍使委令本署軍法科長鄧金泉乘坐火車赴杭陪審 
[協和祥之搶案]  
　　前晚七句餘鐘美租界漢璧禮路九百八十一號協和祥小京貨店突來盜匪五人各執手槍利刃向店夥人等嚇禁聲張躍入店堂肆行搜羅將賭樘上鈔票現洋銀角計共洋一百數十元刦取出門分頭逃逸迨該管哈爾濱捕房捕頭聞警立飭通班中西探捕馳往兜拿奈盜匪早已遠颺該探等遂向事主詢明該盜面貌服式口音歸稟捕頭咨請各捕房一體嚴緝矣 
[四强盜訊明定罪]  
　　李小三子　　王小四子　　顧大鍋子　　李大喜子 
　　江北人李小三子（即李萬興）·王小四子·顧大鍋子·李大喜子均與虹口海勒路三百十五號門牌同泰烟紙店·狄思威路三百四十五號裕豐押店·先後被盜持械夥刦財物等案有關經哈爾濱捕房陸續獲解公共公廨諭押候英領堂期併訊在案昨晨届期捕房傳同事主將李等解廨首由一百七十六號西探目駱司上堂陳述拘獲各犯情形畢並稱李等已在捕房供認刦得之贓係至狄思威路東洋花園内分肥捕房錄有詳細供單遂將供單呈案次由事主見證到堂證明被刦情形惟對於各盜面貌言當時未曾認明不能證實是否獲案四人所爲該兩證人一名朱金堂係同春烟紙店主一名吴如山係代表裕豐押店到案並證明同春被盜之期係本年一月十三號夜而裕豐則屬本年五月一號晚李襄　及英赫副領事得供向各被告質訊之下李萬興承認糾同李大喜子顧大鍋子王小四子等迭搶兩家現洋銀角分贓不諱惟獲案之王小四子據李當堂供稱並非糾往搶刦之王小四子往刦者係另一王小四子而王小四子亦供刦案與伊無關從未預聞不敢爲匪等語於是承辦此案之華探管宗餘即上堂稟稱獲案之王小四子係由李萬興供出並帶同李指提到案且其在捕房已完全供認今則希圖卸罪故復翻供請察問官訊畢以各被告均經自行承認强盜罪已成立由英領判决各處刑期二十年華官以會審公堂無處斷刑期五年以上之權故判各押西牢五年期滿帶堂再核 
[形跡可疑人尙須偵查]  
　　前晚八時許有人投虹口捕房特别機關告密謂有大帮盜匪當晚將行刦歐加路居户財物西探長柏生立即派令華探目鍾星南張芝卿包探王長根夏廣林白忠麒等馳往該處留心伺察旋在一小茶館内見有形跡可疑者四人遂行逮捕在該四人身畔抄獲手槍兩枝剌刀一柄槍彈二十三粒一併帶回訽悉彼等名劉金山（即劉金標）·趙有富·胡長裕·王德發·籍隸安徽江西江北等處因飭收押昨解公共公廨該西探長到堂聲明各被告曾否在租界犯案尙須偵查請爲展期開審當經李襄讞及英赫副領事核准命將劉等四名帶回捕房押候切實查明展期兩禮拜再訊 
[各團體開會消息]  
　　旅滬潮州學生會於本月二十二日下午二句鐘假座洋行街潮州會館開本届大會會員到者頗多即由出席會員討論會務修改章程並選舉新職員如下正會長鄭麟副會長郭預育紀錄書記蔡家駿通信書記郭昭熙會計陳守謨幹事鄭鐘芳胡天奇張梧村馬慶川交際郭文琴女士吴其祥朱勉仙鄭國瑛女士 
　　滬西商界聯合會因第三届選舉在邇於前日（二十三）下午開籌備會到者顏芹香等二十餘人公推葛品生主席議决選舉日期定十月二十九日推定朱杏卿劉順昌王春芳黄蔭甫爲籌備員辦理一切選舉事宜次主席報告各處來函及俞國珍辭職書衆以俞董辭職本會已定期改選無挽留之必要俟本届選舉後再行决定議畢散會 
[寗波同鄕會消息]  
　　寗波旅滬同鄕會新會所落成後第一次徵求會分二百組進行迭誌報端近來各組長俱積極進行昨聞該會第一百十組組長孫道勝君爲聯絡情誼起見特假座一品香邀請本組組員午餐席間共商進行方法列席者除董天爵蕭元恩姜槐卿汪奇笑錢楚玉羅啓華等十餘人外該會幹事任矜蘋亦被邀蒞止互相討論至四時許始散 
[縣商會推定地審廳鑒定員]  
　　上海縣商會會董馬驥良前本擔任上海地方審判廳鑒定員職任近馬一再聲請辭職經縣商會接該廳長函開因有要案必須商界熟悉人員爲之鑒定請即遴選相當之人才推舉到廳以便即日隨案鑒定等因聞會長姚紫若等刻已舉定該會會董傳佐衡接任斯職昨已據情函復地審廳矣 
[美國婦女會開會預紀]  
　　字林報云本埠美國婦女會文學部將於本月二十八日（星期五）下午四時半在博物院路五號亞洲文會開會特請海司君演講「中國之龍」届時必有一番宏論云 
[華童公學之校友會]  
　　華童公學校友會昨晚假大東旅社三樓開本届第一次常會並舉行徵求閉幕同樂宴會與會者有該校監院康普及男女敎員十人會員百餘人由翁國勛郭信王廷魁等殷勤招待六時副會長章顯宗主席開會書記黄建勛報告經過情形並提議四案一會員錄二介紹部三西樂班四體育部均經通過並推陸秀榮爲體育部幹事於該校開本届運動會時會員參入比賽畢入席叙餐席次監院舉杯起立祝賀繼演說該校歷來所有之成績及今後對於該會之希望聽者莫不喜形於色主席復請監院贈給褒狀計得此狀者二十四人並贈藍隊優勝旗一面掌聲雷動頗極一時之盛 
[廣學會第十三年會]  
　　聞下月三日廣學會將於北四川路一百四十三號開第十三次年會届時由英國總領事佛來賽爲主席預備演說者甚多同日下午四時三十分舉行茶話會云 
[警察官員募得之振欵]  
　　南市第一區警察署王金山署長前奉淞滬徐警廳長令飭協助勸募水災振欵當經親歷境内向各大商號勸募連日已募集一千餘元其所屬之一區一分駐所署員牛雲舫亦就該管地點從事勸募惟該處大商號甚少所募之欵數亦未若一區境内之多云 
[昨日開幕之兩交易所]  
　　上海華商證劵棉花交易所昨日在九江路十七號新建市塲行正式開幕禮自九時起來賓陸續蒞止政商界往賀者甚衆届時由理事長莊菱晨率同金體理事及職員經紀人等向國旗行三鞠躬禮繼讀開幕詞次來賓王一亭致頌詞經紀人致頌詞末由莊理事長致謝詞畢招待來賓欵以茶點並至屋頂花園全體攝影至四時餘散會該所即於今日起正式營業云 
　　昨日上午十時法租界天主堂街中外證劵物品交易所正式開幕中西來賓甚衆謝遠涵秦待時徐右芳三君出席演說言論頗詳聞於今日即行正式營業云 
[廠絲乾繭交易所創立會續紀]  
　　上海廠絲乾繭交易所前日假上海總商會開創立大會已誌昨報是日到會股東共計十一萬三千四百零七權當塲投票選舉理事監察人經監票檢票各員檢算票權直至十時始行竣事當晚即由孫主席將當選理事及監察人之姓名權數揭示會塲後於十一時宣告散會茲將當選理事十五人監察三人錄后沈聯芳得十一萬一千九百十九權孫訽芻得十萬零四千五百三十權黄縉臣得十萬零四千零十六權顧振庠得十萬零三千九百十六權沈山莘得十萬零二千六百二十五權徐可亭得十萬零一千六百九十六權奚雨臣得十萬零一千零二十七權顧重慶得九萬九千四百零六權王耀祖得九萬七千四百零三權丁汝霖得九萬八千九百八十五權陳夑坤得九萬七千五百五十權曹月江得九萬六千五百五十九權孫鶴卿得九萬五千九百八十五權祝蘭舫得八萬三千三百九十六權以上十五人當選爲理事倪德錦得十萬零一千一百四十權吴登瀛得九萬七千二百七十五權蔡兼三得八萬四千七百十權以上三人當選爲監察人 
[交易所中之糖價]  
　　車糖太古昨日仍未開市上銷路殊少糖業交易所今日已開始營業各糖共成交萬餘包股票數百股廣白（即東白）四半温拍九兩五錢又三半拍八兩一錢一號棉河赤拍七兩二三錢又二號拍七兩又三號拍六兩七錢一號省青拍四兩八錢至九錢又二號拍四兩五錢至六錢又三號拍四兩一錢至二錢 
[哈同買地皮地價七十萬元]  
　　國聞通訊社云據外人消息哈同近又從法國敎會購到南京路直隷路九江路間之地皮七畝每畝價十萬元 
[滬西軍警之冬防]  
　　步兵三十九團張團長及上海縣警察所因奉松滬何護軍使令飭冬防緊要着於龍華之西如天龢路至徐家淮等處荒僻所在添派軍警會同澈夜梭巡等因業經張團長於前夜起調派步馬各兵一排携帶機關搶二架安設該處之大墳山附近樹林内一面仍令步兵荷槍四出遊巡至警察方面已由縣警佐派巡警二班通宵馳往會同巡查 
[首安里之圖刦未成案]  
　　昨晚六點半時法新租界愷自邇路首安里第七十九號門牌某姓家突來盜匪六人以問信爲由一擁而入各出手槍嚇禁聲張正欲搜括時幸有傭人至樓上大喊捉盜該匪等始各一哄而逸檢查物件毫無失去當即報告捕房立飭探目徐阿東前往查勘一週回稟捕頭諭令務獲該匪等到案究辦 
[火災彙誌肉店與煤炭店]  
　　前晚八句餘鐘東有恒路裡虹口街一百七十七號廣大肉店灶披内忽然火起當經救火會西人立驅皮帶車馳往取水灌熄計焚燬披屋一間事後捕房飭中西包探前往詳查起火緣由稟候核奪前晚十時許美租界蓬路八百二十四號莫竹青所開之湧記煤炭店忽然失愼當經救火會西人立驅皮帶車馳往灌熄並未成災僅焚去柴炭而已亦云幸矣 
[僞造貨幣案中之牽涉者陳阿榮押候再訊]  
　　住居法租界之閩人陳阿榮·因其同鄕人徐秉誠·誣控黄阿四在北京路鴻興里八百七十二號屋内私鑄僞銀幣案内牽步昨晨由老閘捕房包探陸根生與一百二十五號西探將陸提至公共公廨第一刑庭請究經關讞員會同英包副領事向陳畧訊一過判陳押候質訊再核 
[祝家橋鎭之命案帮匪刃斃烟館主]  
　　浦東南滙縣境祝家橋鎭素爲鹽梟帮匪麕集之區近有張梅松在該鎭私設燈吃前日有帮匪龔咸囝顧林海等向張處吃食白烟不遂致起打架張亦有力第一日將龔等打敗次日龔等各執兇器前往復仇用刀將張　傷肚角流血不止登時斃命當由該圖地保報請南滙縣李知事於昨派員蒞塲騐得死者委係受刀傷身死飭屬收殮兇手聞風逃避當將龔咸囝之父龔若思拘帶縣署訊辦一面飭警趕緝各兇手到案訊辦 
[兩個無名男屍]  
　　十六舖地甲昨午投地檢廳報稱今日上午九時許滬南毛家弄老馬路德新里弄中倒斃年約四十餘歲之無名男死一具查無家屬爲特報請相騐又閘北吉一圖地保亦投地檢廳報稱寳山路横浜橋北首俄國敎堂附近今晨有一年約三十歲左右之無名男屍倒斃在彼該屍身穿破舊棉襖藍布褲查無屍屬爲此來案報請蒞騐黄檢察長均諭靜候派員蒞騐 
[强盜死於獄中]  
　　盜犯王金發前奉法庭訊明判决　禁三年早經發送漕河涇江蘇第二監獄執行邇來該犯愚病前日倒斃獄中函報到廳委張檢察官等蒞監騐明無訛因無家屬到來令由善堂棺殮 
[汽車又傷兩人]  
　　昨日上午八時許有某號汽車駛經外白渡橋塊撞倒鐵店學徒張子成跌傷頭臂等處由老巡捕房二百七十六號巡捕到來抄錄汽車號碼另僱車送受傷學徒往同仁醫院醫治一而歸報捕頭候示又有一千一百零三號汽車於昨日上午九句鐘駛經百老匯路撞倒浦東人朱阿寳受傷頗重當由虹口捕房一百二十三號華捕瞥見押令汽車載送朱阿寳投同仁醫院醫治旋即帶該汽車夫入捕房稟候捕頭發落 
[誘姦圖賣且行凶張海林之罪惡]  
　　婦人陶王氏因夫故無依回四卡子路母家居住旋被張海林勾引成姦背母偕逃賃屋共和路同居邇來張欲將該氏帶赴奉天圖賣登輪後爲氏察悉登岸圖逃當被張用刀恐嚇一同回至共和路家中禁閉空房不令出外前晚該氏乘隙由後户逸去詎又爲張等察知糾衆追獲當用鐵棍將該氏雙足擊傷該氏大聲喊救由警聞聲趕上將張與帮兇之徐麻弟拘獲連同陶王氏拘送四區警署訊得案涉刑事於昨備文飭警將一干人移送地檢廳訊辦下午由檢察官提案預審之下騐明該氏受傷屬實令回去自醫張徐收押候辦 
[索妻得妻]  
　　泰縣人杜德鴻前日投四區報稱民妻湯氏自結褵以來時常反目近被妻母湯彭氏帶來上海故民來向妻母索人詎妻母之姘夫胡培華覇阻不放經情經顏署長傳到被告質訊之下判湯氏交杜具領胡與湯彭氏一併斥釋 
[兩起烟犯三十名分别押罰]  
　　鎭江人仲德記與甬人朱連堂因在無錫路六十四號屋内開設燕子窠經老閘捕房副捕頭愛勞脫偵悉於前日下午率同一百二十五號西探與華探汪竹生恊往將仲朱兩人及烟客李雲生羅寳卿顧竹英李莊記馮雲寳陳福瑞何有業楊二大劉吉和婦人周張氏等連同烟具五副一併帶入捕房着將仲朱兩人收押烟客准各存洋十元保出昨奉公共公堂傳案訊明以仲朱兩人破壞烟禁判各押西牢兩月烟客到案者罰洋三元不到者保洋充公烟具銷燬又潮洲人翁福全王有金與王裕記亦因在山西路（即盆湯弄）二百二十四號開設私烟間被該管捕房副捕頭麥拐與華探陸根生查悉協往查獲當將翁與兩王及吃烟挑烟之陸裕生湯仁清胡夢兆張阿海李頤能張寳富王永記陳海仙徐福記張蘇堂周桂芳鮑德甫陳光華張春生范學甫等連同烟土烟膏烟具一併帶入捕房着將主人收押烟客各存洋十元保出昨晨亦奉公廨提案訊明官判翁福金王有金各押西牢六禮拜王裕記罰洋三十元無力改押一月餘人到案者罰洋三元保出不到者保洋充公烟土烟膏烟具一併焚燬 
　　尙有本埠新聞等轉入後頁 
雜評二 
[余之上海市政觀（旡用）]  
　　上海之租界問題爲法律上之問題而上海市政問題爲事實上之問題法律與事實雖似各别而終必　於調和徵諸往事莫不然者吾閱字林西報載來論上海都市謂上海之必發達深苦於華人之不以擴展租界爲然此種說詞猶執數十年之腦筋以立論記者竊謂無慮何也上海租界問題之於法律與事實必有調和之一日也 
　　原此租界之設置爲有領事裁判權而外人不能内地雜居故劃一地以爲外人可爲僑住之區域此區域中即由一國或數國之官廳執行政權其實外僑之最大目的爲通商爲居住使其地而可許外人通商居住焉復何必堅要租界之名且租界之政權亦非一成而不易實與時以變遷者也倒如上海公共租界近有納稅華人會與參加五華顧問之舉足徵租界執政諸公初無把持不公諸市民之意苟界内華人對市政爲相當之協助即於市政得相當之參與參與市政之　愈多所謂租界法律上之問題愈減少中外戳力改進一切而租界事實上之問題愈易解决謂爲租界可謂爲商埠可謂爲内地亦無不可質言之門户開放使友邦人士得從容而享迪商居住之利西報所載殆不足慮而今後之潮流似已趨向此方面洵堪爲上海市政前途賀也 
 
 

Page 16

 
 
本埠新聞二 
[吃湯包鬧成人命再誌檢察官騐屍情形]  
　　甬人張善官在浦東陸家嘴五福路仁興茶館啜茗向周中興點心店囑送湯包因收錢衝突互相扭毆致該點心夥楊明良跌斃昨日午後三時黄檢察長委派張檢察官沈檢騐員率同錄事法警等渡浦蒞塲騐得該屍年約二十左右胸口畧有紫色四肢並無傷痕委係生前跌仆氣閉斃命張檢察官親視無誤即命仁興茶館主婦到來據方吴氏供稱當時兩造因收錢口角扭毆倒地即時斃命等語後由屍叔楊永寳投案請求撫恤張君命楊永寳備棺成殮並諭令地保陸佩生及楊永賢方吴氏於明日上午來廳候訊事畢返廳稟復已萬家燈火矣 
[科罰大批賭徒主客二十一名]  
　　楊樹浦捕房華探程明德前日協同西探搿勃脫在揚州路一百三十三號屋内破獲賭　一所計拿主客賭徒二十一名連同賭具於昨解公共公廨經中西官逐一質訊之下判决爲首糾賭之湖北人朱阿三陳嘉緒各罰洋十五元其餘陳年德張大順陳有海張阿四陳阿林周義仁張福生俞阿中周小山劉有海王九臯劉壽卿瞿炳旺談福生劉桂樓黄老虎等十九名各罰洋三元賭具銷燬 
[資深案多之積竊已發覺者十三起]  
　　嘉定人張阿虎（即李阿大）因深夜携有衣物經過靜安寺路被包探沈崇禮查見以其形跡可疑向詰不能指明來歷遂被拘解公共公廨奉飭押候查明訊究在案茲經沈探與五號西探查得張前爲大司務先後行竊愚園三十五號六十一號八十七號赫德路四十六號五十七號膠洲路一百十九號康腦脫路十七號孟納拉路十九號新加坡路五號海防路十號西摩路四十五號各西人家値一千餘元之衣物昨復將張押解公廨稟明前情請究中西官得稟判張仍帶回捕房着再調查有無行竊别家衣物展期兩禮拜解案核辦 
[葉阿揚私搬木料]  
　　木作頭葉六八前與葉阿揚合夥營造閘北夏家弄口陸姓市房餘剩値價三百餘元之木料因被阿揚呑没不肯分派由六八具訴地審廳發封交地保看管詎前日下午阿揚私將封條揭去欲將木料移往他處由地保報告四區逮獲阿揚之子葉啓德暫行收押一面呈報審檢兩廳派警吏移提歸案究辦 
[水缸交涉]  
　　常州人張阿福住閘北源昌西里在印書局做工前晚放工歸家閉門時碰碎同居康金桂之水缸致起衝突張被康擊傷左目由崗警拘入四區經顏署長訊明判康罰洋三元以儆 
[公共公廨訊案彙錄]  
　　昨日公共公廨民四庭由俞襄讞會同美丁副領事訊理各案併紀如次（一）永利洋行訴中孚銀行將抵押花邊擅自由北蘇州路六十四號棧房移存於北西藏路一號棧房致保險公司不肯賠償保費請追貨欵損失銀一萬一千六百四十九兩四錢五分案「結果」改期七天訊（二）陳蓮洲訴邵子達嚴振甫不給介紹購買機器應得一分佣金洋二萬七千八百四十元案「結果」第二被告有日商關係應候函致日本總領事歸日領陪審（三）　益公司訴顧秉南不付票洋三千元案由原告代表雷聲佈律師上堂請求展期一禮拜再訊「結果」照准（四）衛廷標訴並祥生棧單不贖案「結果」旣據龔祥生供稱願將二十七保八圖龔石户方單一紙計田八分五釐交與衛廷標管業應准給諭交衛廷標執管（五）賀圭記訴傳淋祥不還存欵案「結果」兩造均免交保着原告將鈔寫期票交與被告並傳原告前用之賬房李岳仙到案定期審理（六）陳槐亭聲請准予登報聲明現在唐復初之經摺作廢案「結果」改期七天飭傳陳復初之子陳子祥到案再訊 
　　又午後民一庭由關讞員會同美丁副領事訊理美商花旗烟草公司訴新業公司新世界遊戲塲）董事瞿鴻聲席友于陳懸庵等違背所訂契約請追損失案被告代表穆安素律師商得原告代表禮明帮辦傳良律師之同意請求改期再訊「結果」照准民四庭由張襄讞會同美約副領事訊理（二）曹吉安訴袁敦甫不理賬洋案「結果」准原告律師調查被告產業限一月内報告再核（二）楊潤身訴何錫庭不理擔保章綬卿借欵案原告律師請求發封何所開之煤號以備抵償前判之數而何本人近因案在押城内審判廳特延許理律師到堂請求改期「結果」改期再核（三）夏甡記延甘維露律師訴張厚發不付票銀案「結果」前發封之鴻勝木行查非被告產業應即撤銷發封准原告另行調查確實證據再核（四）九綸綢莊　禮明帮辦台維司律師訴蔣雲如不理賠欵案蔣延朱斯芾律師請求改期「結果」改期由李會審官提前排訊（五）某當舖夥胡憲章訴張梓祥不還珠花價洋一千五百元案據胡供稱被告張梓祥前將珠花持來質洋一千五百元十八個月期滿合計本息將及二千金因無力取贖而心又不捨乃向我云願出洋一千六百元購買並付定洋一百元去年四月二十四我將珠花持至二馬路朱明記所開之良濟醫局内室交與被告該珠花原有三十一粒被告其時即摘去一粒後來並不將所欠之一千五百元照付蓋其實係有意欺騙故我即以刑事控奉公堂着改歸民事訴追云云並延見證數人到案作證因時已暮「結果」改期續訊（六）孫圭卿訴朱鎭裕欠洋案「結果」着原告具領被告繳存之洋完案（七）豐易公司訴閻萬春不理租洋案「結果」同上 
[法公堂審刑事案彙錄]  
　　鴇婦虐妓　鹽城女子陳巧子於上年間被人誘拐來申賣與法租界寳興里應王氏花烟間内爲娼現陳女不願接客被該鴇毆打事爲法捕房包探查悉前往將鴇婦及巧子一併帶入捕房昨解法公堂請究先由捕頭上堂稟明前情陳巧子供女子家中祗有母親餘無别人現女子不願爲娼請求超豁質之應王氏供巧子由陳許氏領來婦人出洋三百元買下巧子自願爲娼並非婦人勒逼官判王氏押西牢六個月准予贖罪巧子送堂擇配 
　　私帶烟土　許學昌手携烟土若干磅行經法大馬路被巡捕查獲連土帶入捕房詰據許供此土係鄭家木橋街一百六十八號之王姓託民人在漢口帶來捕頭立飭包探至該屋内將住户楊金山傳至捕房略詰一過諭令交保昨日傳至法公堂請究先由捕頭上堂稟明前情許供與捕房相同楊金山供民人與許素不相識豈有託伊帶土之理官判許罰洋五百元楊斥退烟土没收　　組織花會　法捕房探目徐阿東偵悉范阿通邇在界内組織花會聽筒誘騙婦女入局賭博前晚稟明西探偕往抄出花會字據帶入捕房諭令交保昨日傳至法公堂請究先由捕頭稟明前情詰之范供認私設聽筒不諱官判范罰洋三十元充公抄案之花會字據銷毁 
　　屢次行竊　竊賊李阿根在法租界竊取某日婦金手表一只質洋十三元化用後又至小東門某浴堂内冐取皮夾一只内藏現洋十餘元即至吉祥街花烟間妓女小喜金處狎游騙取該妓金戒金鷄心換洋化用現爲包探魏志餘偵悉前往將李及嫌疑人林長生一併拘獲吊出原贓帶入捕房昨解法公堂請究先由各原告稟明前情李供認行竊不諱林長生供民人雖與李相識不敢串竊官判李押西牢三個月以儆林斥退贓給原告領去 
中華職業敎育社通訊 
　　校址上海西門外方斜路三四八號 
[商業補習敎育會成立]  
　　本社前以鑒於上海公司廠店學徒往往欲補習知能而缺乏相當機會其公司廠店方面欲自辦補習學校者亦以無相當機關代爲規畫未能進行因偕上海商科大學組織一會以興辦商業補習敎育爲主旨曾於八月中開會討論先由商科大學推定劉樹梅馬寅初朱進之本社推定沈信卿黄任之顧蔭亭爲代表會同上海總商會接洽妥定再請上海縣商會上海縣敎育會江蘇省敎育會上海縣勸學所上海市學務處銀行公會錢業公會等團體加入共策進行嗣由總商會推定錢新之方椒伯爲代表於昨日中午復就青年會會食堂聚餐開會到會者劉朱黄沈顧錢方諸君及商科大學校長郭秉文君公推郭君爲主席先由黄君報告經過情形次討論本會之組織當議决定名爲上海商業補習敎育會以原有三團體爲基本團體以後加入者爲贊助團體除原定上海縣商會等七團體外並請本埠各業團體加入每團各派代表三人事務所設上海商科大學請郭君爲主任劉君爲幹事經費由基本團體擔任並請贊助團體酌量捐助所有基本三團體代表委員會即日宣告成立先從調查方面進行至該會會章推幹事起草交由下次會議議决云 
公布欄 
[上海地方審判廳]  
　　公示送達（全文在水廳揭示塲公布）第一四五號（民一庭）一件忻自康等與林如域因貨欵糾葛一案（判决主文）林如域應償還忻自康經理公大魚行貨洋一千六百五十一元四角二分三釐忻佑生經理公順魚行貨洋一千二百八十八元七角八分六釐訴訟費用歸林如域負擔右仰被告人林如域知悉（民二庭）一件判决張仁山等訴王慶記租屋糾葛一案主文原告人租住被告人房屋准以三月爲遷讓期間訟費歸被告人負擔　一件判决林昌爕訴唐正元等租屋糾葛一案主文唐正元應償還順利公司經租林昌爕洋二十五元即將所住富潤里八十號房屋還讓並予假執行林昌爕共餘之請求駁回訟費歸唐正元負擔　一件决定潘阿三聲請展期一案主文本件聲請駁回 
　　批示　一件沙祥芝等狀請核示由狀悉着即來案候諭此批　一件吕順發狀交欸洋由准交此批　一件穆莫氏狀領存摺由准領此批　一嚴品梅狀請拍賣由狀悉着即來廳候諭此批　一件李伯鈞狀交欵洋由准交此批　一件王新甫狀請執行由狀悉該民存案方單因另案函請上海縣知事鑑定至今未准送還請暫從緩議此批　一件王榮泰狀請傳案由狀悉候傳案訊奪此批　一件葉祿伯狀請飭吏騐明揭封搬料由狀悉所稱是否屬實候傳保訊明核奪此批　一件陳杏林狀請銷案由狀悉准予銷案此批　一件楊生華狀交鑑定費由准交此批　一件朱鴻泉狀領　清　由准領此批　一件潘雨蘋狀領訟費保證金及收據等由准領此批　一件程志嘉狀請分别執行由狀悉候傳同邱順孝來案訊辦此批　一件冷欣甫狀請執行由狀悉應依卷宗發回時再予核辦此批　一件高孝基狀領租洋訟費由准領此批　以上十月二十四日 
[上海縣公署]  
　　批示　商民劉學廬等呈控上海華商棉業交易所違法禍商請據實查復由批呈及抄粘均悉案經派員調查並檢查華商棉業交易所三號經紀人簿據自八月間至九月初委託購買通花各户内並無該商劉學廬等姓名據控各節無憑根查已據情呈復實業廳察核在案仰即知照此批　銅鎖業仲正開呈爲重整行規組織事務所呈請立案給示由批呈及粘件均悉該同業將原有行規重加修訂旣經公請妥洽應可准行所請立案給示廳俟將原購基地建設公所正式成立再行呈請核　仰即知照此批　僧靈嚴呈爲聲明原委請移公堂保謹由批呈悉查此案前經令據引翔鄕　董查復該僧贖回寺產屬實據稱地屬租界時有地痞人等潛來竊　大樹姑候據情轉咨公共租界會審公廨核辦仰即知照此批 
 
 

Page 17

 
 
   
 
 

Page 18

 
 
自由談 
閑話 
[巴黎繁會記] [  昭實]  
　　巴黎書肆過多求書者不可不預審各肆貯貨性質否則疲於奔走苦不可言因法國非若美國每有所疑不易逢人便知以予隨時調查所得約可分下列數種（一）專售政法經濟等書者爲控訴院律師會大書局LibrairiedeleCourdAppeletdelOdredesAvocats（二）發行法典及條約全書者大羅書店Dalloz（三）專售銀行學書籍者爲怡發利Cbevalier羅算Rousseau兩家（四）最大之舊書店爲LibrairieLarchonErnoue及LibrairieJosepbGibert兩書店在以上六家中其前五家均在大學校附近之書府路RueSoufflot惟後一家乃在聖彌顯河干QuaiSaintMlicel書府路之爲書店街不啻蘇州護龍街之爲賣衣街與福州南街之爲綢緞街也（五）售醫學書籍兼備全世界各國醫學雜誌者爲培氏老舖AncienneMaisonOBerthier六專售美術書籍於圖畫一類外包含衣飾等事者爲鑾陛書店LeNoble其專售圖畫材料兼發行美術校刋者則與巴黎美術學校同街是即布拿霸路二號２RuePonaparte（七）售農業書者爲農業書林LibraineAgricole（八）售工業書及機械工學等册籍者爲柳桮二氏台資書店LunodetPinal（九）售電報書外國文書及各式校名錄行名錄各業年鑑者爲BoyveauCbeviIet一家在銀行街二十二號（十）專售英文書籍者爲舞珮環蔭道之百論壇書局Brentanos及列户閭街口一二家（十一）專售俄文書籍者如LRodstein以俄國之曠遠猶且紛向法蘭西設書肆一反想間可知世界各地語言上擴展範圍實以法蘭西爲最可驚（十二）專售外國語書籍者爲樹本路RuedelaSorbonne二號之LibrairieHDidier凡大學生購求關於尋常講課參考書籍亦不妨於樹本堂路求之（十三）專售文學書及詩詞小說歷史等作者爲CalmannLevy（十四）專發行法文字典及外國文與法文對照之册籍者以解疑兄弟公司LibrairieGarnierFreres爲最大此店出品普遍各地分號且遠及南美洲以予巴黎所見法文字典除解疑氏一類外當以合益Hachetto大書肆發行之Toutenun「萬寳全書」爲最新 
筆記 
[離鸞記（下）] [  鴟夷]  
　　清越歸覩細君亂頭粗服有類傭役而兩妹皆倩妝翩翩益相形而見絀往往燈下堂前桑麻共話兩姑之言縱横莫當而斯人憔悴悃愊無華清越此際乃生嫌厭蓋孤芳自賞顧影自憐自無相惡之情若出入稠廣比較而優劣生矣後弟娶婦爲兩姑同學且盛奩華飾突過兩姑兩姑且羡之於是清越益自憾其耦之陋而有野心矣婦不得於翁姑猶可以涕泣憂鬰以伸於其夫惟是不得於其夫則慰藉無人幽憂誰告乎而情之爲物如巨浸行舟一帆風順則破浪以去瞬息飛渡不幸而罡風陡折或漏其舟則漸侵漸大遂至不可收拾又如明鏡不能稍留微翳也清越婚後三年年减其愛情之度如寒暑表之在秋而冬也初惟落落若甚淡漠然已而且齟齬矣猶能守君子絶交不出惡聲之訓差免夫詬誶其母樂親戚情話之時亦以此鳳羣鴉雜爲憾事於是有以離婚之說進醖之釀之至今秋而發清越自薄華姝後乃稍稍縱情於金陵春色大凡情絲盪漾不着此則着於彼非至暝目不能息惟其悅於外乃益視閫内爲贅𤵔啓其厭棄之心會三年不育爲其母所藉口以請於華母華母以夙爲大家無大歸　女堅拒之顧族衰無或爲助清越奔走法家間以訟相脅華母自覺財力不足勝之恐法律亦失其保護之能而女處多難之家上見惡於姑下見疾於夫益之以兩姑之囂囂雖强合焉終未能安耳乃忍氣呑聲以允其請而多情清越雖爲團扇之捐尙存故劍之思請於母以五百金爲其贍養之資而華姝遂依母以居日以淚痕界面有時且與母作對泣楚囚焉清越之友爲余言清越在金陵有外慕且以金屋藏之矣嗟乎只聞新人笑豈念舊人哭此所以政府有貞夫之褒而社會有廢節之倡歟 
劇談 
是非難逃公論 
[記務本女學之「社會之蠧」] [  張舍我]  
　　「社會之蠧」一劇劇意爲李常覺所造劇文爲周瘦鵑所撰刋載第三期「半月」雜誌劇中主角爲胡煦仁其妻素韻其女鏡清其傭顧媽賓角爲交易所經理王近受其弟孟卿等劇中情節略謂煦仁爲小學敎員以生活日艱家境日窘其女鏡清肄業於某時式女校習其浮華競以奢侈相尙煦仁益大困時國内投機之風大盛煦仁因亦入其旋渦卒致大敗虧蝕累累而索逋者嚴且急煦仁遂憂憤死妻殉之女痛自悔悟立志爲父母復仇易男子裝夤緣得爲王近受秘書卒發其詐而控之官而王又適爲獨臂媪顧媽之宿仇王六遂爲媪所槍殺云是劇命意在攻擊社會之組織不良以示個人之犯罪與夫日趨於悲慘黑暗之境者皆其一身之環境逼迫使然個人雖欲力逃此牢獄而萬惡之社會必不容之故罪在社會而有心人當加以猛烈之非難以促起一般人之覺悟而從事於改革社會之運動是以自近代所分戲曲文學上之主義言之此劇實爲自然派之作品且其結搆情節尤合乎一般人之心理能引起觀者之興味二十三日爲務本校友表演是劇紀念其母校二十週之期予驅車往觀場中已無一席地統觀全劇以扮演煦仁顧媽者爲最上乘素韻鏡清次之餘亦能稱其職第一幕中十歲時之鏡清玲瓏活潑天眞爛漫一舉一動皆極自然似台上之家庭即爲伊之家庭焉誠可兒哉煦仁扮相舉止均佳失敗臨終兩幕最得體痛駡交易所的囓唇高呼聲容俱厲台下大聲喝好此則瘦鵑之劇本文字與有力焉顧媽之扮相舉止言語最爲適當亦始終不懈誠爲難得之材素韻扮相舉止落落大方不失爲克勤克儉之賢婦人尤不失其小學敎員之妻之本分鏡清描寫一浮華奢靡之女學生甚眞痛悔一幕亦佳王近受王孟卿能稱其職唯似尙欠冷峭朱三茶役形容極肖能博台下彩聲餘則無關劇文置不論列就全體而言扮演者皆能予吾人以滿意而令觀者感受充分之愉快此則僕管窺之見也質之高明以爲何如 
小說 
[劇賊胠篋記（三十二）] [  一圭]  
　　（五）血案 
　　我們走進去却是一座花園草地是新鋪設的還能看出許多草塊尙未曾連合一起當下我們躡手躡脚走過這草地我向辣弗里司低聲說道我想他已上床要睡了辣弗里司道但我以爲不然我以爲他已看見我們了我道這是甚麽道理他怎能看見我們辣弗里司道我曾看見燈光我道你在甚麽地方看見的辣弗里司道樓的下面當我····辣弗里司忽然不說了因爲他又看見那燈光我並且也看見了那燈光在前門之下好似一粒金星發出熌爍的亮光來一會又没有了一瞥眼的工夫又露了出來再仔細看時却又不知去向我們並聽見樓梯響再凝神去聽又没有一些聲息以後就再看不見甚麽也聽不出甚麽但是我們站在草地上一步也不敢前進過了好久辣弗里司纔說道我們走進去罷他或者並未看見我們却是我的疑心我們就從這條路進去我們很當心的向前走走過一道玻璃門就到了廻廊裏面辣弗里司第一次看見燈光就是從道玻璃門裏他用鑽石把玻璃劃開我們纔得進來當我們走進來的時候辣弗里司脚下忽觸及一物就低聲道這是甚麽呀我低身下去拾起來道這是一對眼鏡鏡片破了鏡框也斷了辣弗里司見了喊了一聲似乎很爲驚詫似的 
餘瀋[  天碧]  
　　世界愁與樂量之愁可量萬千斛快可量千斛此千斛余取得一毫愁取得萬斛餘愁千斛快千斛世人共分得之余之愁爲衣食住愁爲無學識愁爲無知音愁爲服務社會愁爲無愛我者愁爲現在愁爲將來愁以此觀之余之愁亦即衆人所不可免之愁快之歷程乃由愁而快舍愁何以有快故人生無苦樂今日之苦即明日之樂循環無停如輪然苦者快之母快者苦之子由苦得來之快是乃眞快也 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[張天師] [  老圃]  
　　世俗皆知張天師亦皆知黄巾賊張角而不知張天師出於五斗米道固與張角之太平道並駕齊驅也陳壽三國志稱張魯之祖父陵學道鵠鳴山中造作道書以惑百姓從受道者出五斗米世號米賊陵死子衡行其道衡死魯復行之此即張天師之始祖其後魯降曹操封侯傳至唐宋世掌道敎及民國袁世凱時其宗人張勳猶爲之請襲眞人至天師之名本由自造李膺蜀記言張陵避瘧丘社得咒鬼書遂能使鬼入鵠鳴山自稱天師漢熹平末爲蟒蛇所噏子衡奔走尋尸無所乃假設權方以表靈化生縻鶴跡置古崖頂光和二年遣信告曰正月七日天師昇玄都衡爲係師魯爲嗣師以惑天下觀此則第一代之張天師即爲蛇所齧死蛇且不能禦其不能役使蛇神可知余在杭州時張天師來謁其人絶口不談道術但言其所傳玉印考宋周公謹雲烟過眼錄明郎仁寳七修類稿皆載張天師玉印文曰陽平治都功印郎言此印張道陵所傳當爲漢刻今所傳有大小二印皆曰陽平治都功印觀其篆文蓋大者爲雁而小者爲眞此印可斷爲張魯時之物張魯傳民有地中得玉印者羣下欲尊魯爲漢寗王云云當即此印而爲張魯所自造陽平本張魯所治曹操攻破陽平魯即投降所謂陽平治者亦魯當時之稱魯以鬼道敎民自號師君其徒部衆多者稱治頭陽平治之治即治頭之治都功猶師君功通作工當訓官都工者長官也 
道德 
[青年立身鏡] [  何叔子]  
　　能原諒人是大學問 
　　炫已之長易遭挫辱 
　　笑人之技短必自辱其身 
　　圖一時之樂伏終身之患 
　　徼倖心者戕我之蟊賊也 
　　珍飾麗服乃無學之表示 
　　剛愎自用者必無朋友 
　　一身如舟朋友乃其舵也 
　　好爲大言最遭損失 
　　身體上之歡樂精神上之苦惱 
　　好爲耳諸取厭之道也 
　　人之譽我不啻飲我以　（乙種酬） 
法制 
[因姦離婚者不得與相姦者爲配偶說] [  瞽丐]  
　　或有疑問曰各國親族法之規定夫對於妻與人姦通時得以姦非爲訴訟理由提起裁判上之離婚以解除婚約此項規定竊以爲未盡善何則妻旣與人姦通其對於夫之愛情當不若與相姦者之厚揣其心理方深幸本夫之離婚以便與相姦者爲配偶制裁也而適玉成之離婚之舉不幾爲相姦者所利用也歟而抑知否否姦非爲親告罪名之一非配偶者親自告訴官廳勿問也離婚爲人事訴訟之一非配偶者親自提起官廳勿理也所以妻與人姦通時其夫出而告訴可也不告訴亦無不可起而離婚可也不離婚亦無不可告訴與離婚其權悉操於夫妻安得利用哉况依親屬法之規定凡妻因姦通而被離婚者旣離婚後雖得與人另結婚約然不許與相姦者爲配偶有此規定以制限之相姦者雖欲利用亦安得利用哉（乙種酬） 
衛生 
[人類食物之成分（上）] [  周禾]  
　　食物與人類有絶大之關係一百不食則飢三日不食則病此二語人所共知者也但不食則飢亂食即病諺曰病從口入良有以也故食物必須注意擇有益者進之無益者免之化學家華萊斯頓Wollaston及斯土逹Stodart二氏新近分析得各種食物之成分茲譯之如下以供參考 
　　（甲）米食類 
　　（一）硬米　水一九·七蛋白質六·六脂肪一·三炭水化物七一·六纎維○·四礦物質○·四 
　　（二）糯米　水一五·三蛋白質八·五脂肪三·二炭水化物七一·一纎維一·○礦物質○·九 
　　（三）大麥　水一四·五蛋白質九·五脂肪二·○炭水化物六五·八纎維六·四礦物質一·八 
　　（四）小麥　水一四·○蛋白質一一·○脂肪一·六炭水化物七四·八纎維七·一礦物質一·五 
　　（乙）蔬菜類 
　　（一）蘿蔔　水九四·八蛋白質○·五炭水化物三·七纎維○·五礦物質○·五 
　　（二）茄子　水九四·一蛋白質○·九脂肪○·一炭水化物三·一纎維一·五礦物質○·三 
　　（三）萵苣　水九五·六蛋白質一·二脂肪○·三炭水化物二·○纎維○·一礦物質○·八 
　　（四）白菜　水九一·五蛋白質一·六脂肪○·三炭水化物五·六纎維○·一礦物質○·九 
　　（五）青菜　水九一·三蛋白質二·二脂肪○·三炭水化物三·五纎維二·三礦物質○·四 
　　（六）菠菜　水九三·九蛋白質二·三脂肪○·二炭水化物一·七纎維○·六礦物質一·三 
　　（七）芹菜　水九三·六蛋白質二·○脂肪○·一炭水化 
 
 

Page 22

 
 
物三·一礦物質一·二 
　　（八）白筍　水九○·二蛋白質三·二脂肪○·二炭水化物四·四纎維一·○礦物質一·○ 
　　（丙）豆類 
　　（一）黄豆　水一三·五蛋白質三六·七脂肪一七·四炭水化物二四·九纎維二·五礦物質五·○ 
　　（二）　豆　水一五·一蛋白質二七·二脂肪一·五炭水化物四七·七纎維五·三礦物質三·二 
　　（三）豌豆　水一四·三蛋白質二二·四脂肪二·○炭水化物五一·五纎維七·四礦物質二·四 
　　（四）毛豆　水一二·三蛋白質一三·六脂肪二三·七炭水化物二·九纎維二·九礦物質四·七 
　　（五）赤豆　水一二·○蛋白質一八·三脂肪一·四炭水化物五九·六纎維六·一礦物質二·六 
　　（六）緑豆　水九二·二蛋白質二·二脂肪○·二炭水化物二·四纎維二·四礦物質○·六 
　　（丁）肉類 
好青年冝自决光駿作英賽題 
　　（一）牛　水七一·○蛋白質一九·九脂肪七·七炭水化物○·四礦物質○·九 
　　（二）羊　水五三·四蛋白質一六·六脂肪二八·六炭水化物○·五礦物質○·九 
　　（三）豕　水四七·五蛋白質一四·五脂肪三七·三礦物質○·七炭水化物無 
　　（四）鵝　水三八·○蛋白質一五·九脂肪四五·六炭水化物無礦物質○·五 
　　（五）鴨　水七○·八蛋白質二二·七脂肪三·一炭水化物二·三礦物質一·一 
　　（六）雞　水七○·一蛋白質一八·五脂肪九·三炭水化物一·二礦物質○·九 
　　（七）鴿　水七五·一蛋白質二二·一脂肪一·○炭水化物○·七礦物質一·一 
　　（戊）魚類 
　　（一）青魚　水七二·五蛋白質二·一脂肪四·九礦物質一·五炭水化物無 
　　（二）鯉　水七八·九蛋白質一八·九脂肪○·八礦物質一·四炭水化物無 
　　（三）鰲　水八二·五蛋白質一五·八脂肪○·四礦物質一·二炭水化物○·一 
　　（四）鮭　水六四·六蛋白質二一·二脂肪一二·八礦物質一·四炭水化物無 
　　（五）鰻　水五八·二蛋白質一八·一脂肪一一·七炭水化物少許礦物質一二·○ 
　　（六）鮑　水七三·○蛋白質二四·六脂肪○·四炭水化物無礦物質二·○ 
　　（七）蛤　水八四·一蛋白質一三·二脂肪○·八炭水化物少許礦物質一·九 
　　（八）蝦　水七九·六蛋白質一八·四脂肪○·八炭水化物無礦物質一·二 
　　（九）蟹　水八○·○蛋白質八·五脂肪一○·九炭水化物無礦物質○·六 
雜錄 
[誰救農民的命] [  蔡行素]  
　　凄絶慘絶的北方旱災纔過去了没有多久掀天動地的南方水災又連連見告咧照舊時解說人事不和天心示警這種說話無非要勸那柄國政者從速洗心革面不要茶毒百姓爲害閭閻無如現今的軍人政府腦筋雖仍是頑鈍這感應的舊說却已是警戒他不來只苦那無辜小民旣受了刀兵虐政之苦又受了水旱天災之苦眞覺得上天無路入地無門很可憐呀北五省無數的苦同胞旣餓死於槁日之下現在南方幾省被水區域牲畜廬舍棉花稻草漂没殆盡眼前已是居無所食無榖穿無衣怎樣可以捱過冬天望明年麥熟呢這數千百萬受災的農民豈不又是死神臨頭要餓死於洪水中麽但是我想全國如狼似虎横行無忌的軍人是那個豢養他的出入輿馬作威作福的官吏議員政客是那個供給他的豓妾美婢豐衣足食的老爺少爺們是那個支應他的爲什麽他們儘管坐享小百姓儘管苦做爲什麽他們儘管造孽小百姓儘管受禍爲什麽小百姓要出租出稅供給他們費用他們一點兒不拿來做小百姓有益的事業我可憐的小百姓呀我們應該覺悟就是靠天靠不住天有水災旱災和種種不測的災要苦我們的靠達官貴人更是靠不住達官貴人只曉得他們的利祿不曉得我們的痛苦我們要救自已的命免却以後許多困難除非我們自已覺悟自已解决譬如做農民的什麽蟲害呀水利呀都應該自已去研究研究切實的把他定個辦法這水呀旱呀雖是不可免的天災但是我們預先把水道開通起來預先把避水避旱的方法研究實行起來一定可以减少許多苦難哩較有智識的農民和熱心扶助農民的人快快起來去救一般農民的命呀（乙種酬） 
　　上海 
　　棋盤街 
　　文明書局 
　　廿年紀念大廉價 
　　滿實洋三元贈送十一年日歷一組或日記一本 
　　印就大張廉價書目函索卽寄 
 
