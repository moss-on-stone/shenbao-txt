# 1891 - 351 - 4906710

 

Page 1

 
 
[續印二十四史年内出書] [  圖書集成局啓]  
　　本局所印二十四史風行寰海爲有目所共賞早經售罄迄今續印第二次迅速趕印本年十二月内可以出書諸在于如預購股票每部仍價洋五十元行付二十元餘俟出書時找足有欲精研史學者請移玉申報館帳房購取可也此布 
[新增正經刑案匯覽] [  圖書集成局啓]  
　　刑案匯斃一書爲申韓家金科玉律學者苟揣摩有素則片言決獄即無難譽起青油近又增輯續編三編于是搜采愈多卷帙益富錢古書屋主謂亟宜出而問世因倩本局排以新式鉛字用雪白連史紙印成　在明春即可告蕆如欲預定者計每部價洋六元可至申報舘帳房先付三元掣取書票書成之日再付三元即可取書一部若欲觀樣張則請移玉至申報舘至出書後購取則當另定價值不能若是從廉矣此啓 
[論中國開礦之效]  
　　論者皆謂泰西各國之富强全賴乎礦産英國礦産最多亦最佳故其國富甲於歐洲既富斯强此則自然之勢必然之理也中國則以前明建議開礦流毒天下閹寺之害徧於寰區不但利無所得而禍且申於國家於是乎引以爲戒而天下遂無復敢言開礦者其實則中國礦産之多較外洋爲尤盛前七八年海上有人欲興利源仿泰西集股作公司之法糾集資本尋覓礦地以求大利一人創之衆人和之今日某處得一礦明日某處又得一礦初辦之時均似極有把握并有礦滓運來或銀或金鑿鑿可據而閲時既久影響全無各股友股本無着控官涉訟而經理之總辦無辭以對惟有匿跡銷聲自此一番而中國開礦之事又無人焉敢再提及者一任其貨之棄於地而己矣然而中國礦産其效者固有目所共見也開平之煤聞有九層可開現在止開五層而其煤質之佳甲於諸處南北洋兵輪所用之煤大半取給於此以視外洋之煤有過之無不及此則所謂自然之利所共見者也近日又聞於礦内開出佳泥一種可以爲塗修鍋爐之用向來必須購自外洋者此後可以取資於中國則該礦之日新月盛正未有艾也基隆煤礦與開平相伯仲其所出煤斤火力甚猛可中輪船之用前者法人内擾首先襲取基隆盖欲取其煤以資兵輪之用此礦之爲西人覬覦若此其礦産之美可想見矣此二處皆有鐡路以便運出海口運路既便則銷路自然暢旺聞山東濰縣之煤礦其煤之開出者日以墩計此礦係以人力開掘並不用機器設用機器則所出當更見其多無如距海口路遠又無力創建鐵路故其銷路惟有本地各處周圍百餘里之地現在所積之煤己屬不少而銷之甚緩自入夏以來暫停開挖積煤至今尚未信罄此其一病而其礦産之旺則固實有把握也淄川之鉛所出亦饒其鉛可中砲彈之用近有運來上海者行將銷諸製造局以供鼓鑄其用不亞於洋鉛而價則廉於洋鉛此又一大利源也雲南銅錫諸礦經唐卾生中丞督率辦理日見起色有者 
京銅每年必有積欠緩解者現在可以年清年欵不但無欠解并可以預解此其辦理之得法爲何如箇舊之錫則陸續運鎖其來上海者雖不甚多而漢口則銷用甚廣此又一裕國之地也徐州利國鐡礦近來曾無所聞盖以資本不豐未能大舉故雖明知其礦産之美而無能出之於地殊可惜也漠河金礦自李秋亭太守捐館後不甚知其消息大約不改李公之舊章則所獲亦必如前也貴州之青溪鐵礦前者試開小爐尚有利益自潘鏡如觀察歸道山後迄今尚未能開大爐聞一則以大爐布置不得其法一則因運路窵遠竊爲之危然礦産之美惡固係乎地而亦全賴乎辦理之人且礦之所出又全賴乎有能用之人即如上海製造局前者開爐煉鋼極爲得法爾時試煉所開者小爐也而所煉之鋼直與外洋無異核其價則較洋鋼廉而又廉故近日大開爐火决計自煉不需乎外洋之鋼即淄川運來之青鉛總辦見之亦知其可以爲鑄砲之用價廉而物美且以中國所出之礦産用之中國所開之製造局正與中國開辦礦務及開設製造局之本意相符合中國既有自開之礦産可用自不復資用於外洋而銀錢之流出外洋者亦必日漸見少開源節流孰有大於此者乎夫洋藥爲中國之一大漏巵説者或請弛罌粟之禁俾得各食其土産庶不致争購洋土而洋土之來者漸少則漏巵亦可漸塞此亦醫家以毒攻毒之法也夫烟爲害人之物尚可以弛其禁而况開礦之舉本爲裕國便民之大計可以致富可以致强泰西各國成效具在我中國固宜倣而行之者哉昨與友人論及此事屈指計之中國礦務之實有把握者己屬不少且更有能用礦産之人不禁爲之以手加額曰此中國如天之福也 
[金闕曉鐘]  
　　步軍統三堂憲傳諭八旗滿蒙漢各固山知悉准内務府知照本月十七日皇上前往醕賢親王園寓金棺前行週年大祭釋服禮所有自福華門西安門西直門以迄海淀園寓沿途道路即由各廳分撥步軍校帶領步甲兵丁按照分定叚落即自初七日起妥爲修墊務必一律平坦以備蹕臨勿悞○新任工部左侍郎裕壽田少司空德現由山左差旋擇吉於十一月初八日己時躬往冬曹履新抵任己由司務廰出示紅諭示仰四司各等處所以及闔署官吏人等至期進署一體謁見各宜懔遵勿違特示○原任甘肅寍夏將軍宗室奕軍帥榕前因老病奏准開缺回旗調攝以樂晚年不期近染風瘟痰邪之證延醫赶治奏效不易延至本月初六日申刻將星隕落撒手西歸當由公子備治棺槨衣衾遵即含殮擇於初八日接三施放瑜珈燄口擬停柩堂中三十五日延集僧道喇嘛唪經建醮數棚方送入佳城以安窀穸○兵部爲咨行事職方司案呈本部議覆山東巡撫福奏請將失察逃犯越城之山東梁山城守營都司曾朝輔處分一本於光緒十七年十月廿六日具題奉旨依議欽此欽遵到部合將原題黏抄咨行山東巡撫查照辦理○新授光禄寺卿李大典膳端遇現己試竣返都應即擇吉到任現簷於十一月初八日辰時進寺履新行拜印禮經典簿廰黏貼紅諭爲此示仰闔署滿漢署正署丞暨司庫筆政庫使以及吏役頭目人等知悉至期赴寺一體謁見各宜凛遵勿違特示○吏部爲知照事騐封司案呈本部議覆河南巡撫豫題請將捐修縣學明倫堂工程之長葛縣監生范清年核奬等因查各省士民捐修學工例准請奬今該監生捐修明倫堂應准按照所需工料銀數給予獎叙一本於光緒十七年十一月初二日具題奉旨依議欽此欽遵到部合即黏抄原題知照河南巡撫查照分别奏咨辦理○吏部爲咨行事考功司案呈本部議覆署貴州巡撫黃奏請將拿獲隣境盜犯出力之貴州候補知縣喬晉福送部引見候旨施恩等因核與獲盜出力例案相符應准送部引見一本己於光緒十七年十月廿九日具題奉旨依議 
 
 

Page 2

 
 
欽此欽遵到部應將原題抄黏咨行貴州巡撫照查辦理○兵部曾將所出直隸副將等缺咨取八旗各營應揀人員保送現己册送到齊經兵部開列堂銜奏派揀選營官一摺於十一月初九日具奏本日奉硃筆圈出恊辦大學士吏部尚書徐桐禮部尚書李鴻藻工部尚書祁世長吏部右待郎敬信户部左侍郎徐用儀户部右侍郎廖壽恒刑部右侍郎周德潤工部左侍郎裕德欽此宣旨後徐蔭軒恊揆等即由西苑前赴東安門内南箭亭子正白旗侍衛教塲入座揀選計副將三缺參將一缺游擊四缺都司二缺守備七缺揀選時如步射俱中試以滿漢清語如能通熟留看騎射畢再行較比擬定正陪帶領引見其揀定員名容俟續録○宗人府爲移送事准廂白旗族長呈報本族承襲奉恩將軍福寛呈繳原領誥命請照例奏請添製以昭信守等因到府核與定例相符當即循例題請添製誥命等因奉旨依議欽此欽遵到府相應將福寛繳送誥命移送内閣添製鈐寳發還祗領○禮部爲知照事所有禮部精膳司主事文曦試俸己滿三年呈請題銷一體升轉當經本部具題請將臣部主事文曦俸滿請將試俸字樣銷去等因於光緒十七年十月二十九日奉旨依議欽此欽遵到部相應知照廂紅旂蒙古都統查照 
[北通近事]  
　　通永道楊藝芳觀察久歴戎行冬月初四日帶領小隊往永平府一帶查閲聞有駐守山海關之説未識果否○去冬天氣異常温暖大雪後運河内船隻暢行無阻今冬節交小雪倐即封河行船之膠擱半途者指不勝屈自此日寒一日且狂風怒號災民凍斃者正不知凡幾也○去年四方逃來災民露宿風餐情殊可慘楊觀察捐廉在東關慈雲寺旁建造潞河煖廠百餘間災民得有棲止之所活人無算現届隆冬貧民雪地氷天飄流道左難免凍斃之虞現定於冬月初一日起收留貧婦幼孩先期掛號己通示街衢矣○近日雜糧市價日落玉米每石價錢跌至三千七百文其餘雜糧仿此銀價通平松江銀每兩增至三千二百四十文其外銀價有增至三千三四百文者大約銀根短少故也○時届隆冬宵小易於竊發倭恊戎札委張李金李四弁在西大街萬盛店設立緝捕總局徹夜分叚巡邏亦保護閭閻之善政也　上月二十八日夜城西南毒燄漫天紅光萬道直燒至天明始熄訪悉城南某村柴垜失愼云 
[武林火患]  
　　本月十五夜四更時杭州武林門外離城五里許左家橋某姓家失火是處爲來往嘉湖要道舟車麕集市肆蟬聨向時未備水龍今夏始有某紳議興龍集後以慨捐者少事尚難成是夜城中聞有火災祗以魚鑰宵嚴不能飛越重關而出遂使祝融　　揚跋扈轉瞬間重樓傑閣俱付刦灰詢其起火之由因某姓嫗患病呻吟勢甚危急倩人守夜越數夕不得安寢睡魔纏繞假寐牀頭不意潑翻火油燈火延竹壁穿破屋頂遂肇此災計燬六十餘家大小房屋八九十椽某麫店一家四口同葬火穴中嗚呼慘矣 
[火警紀餘]  
　　揚城轅門橋街失愼己登報牘兹聞是晚文武官員直候至火熄始各回轅仍留巡勇等在彼彈壓蓋街心内各克玩攤所遺甚多深恐無知窮民攘奪滋事各攤主亦通夜未眠在彼看守至天明各在本處尋覔當火熾時經地方官當塲拘獲搶火者數人立予嚴懲事後各店甚爲感激至次日隣近各鋪困修理物件閉門一日十八日一律照常交易矣章開泰店基隨經房主雇匠多人掃除瓦礫一面鳩工庀材星夜重建大約日内即可仍復舊觀至起火之由聞是日傍晚該店夥等在内工作不防上懸之洋油燈練斷下墜延燒帽胎致肇此禍云 
[懸賞緝盜]  
　　署理寍波城守都閫府文爲懸賞緝拿事案據巡兵禀報江東百丈街晋和綢布店於十一月初八日夜四更時分被匪用石撞門進内刼去錢洋綢綾等物飛報前來本署閫府當節馳詣查拿盜己携贓逃逸當飭甬江汛弁跟蹤追捕並派明幹快目分投嚴緝去後迄今未據報獲誠恐匪己遠颺除分飭移札緝拿外合行懸賞爲此格仰諸色人等知悉爾等有能拿獲是案眞贓首盜者賞洋二百元知風報信因而拿獲者賞洋五十元此係本署閫府捐廉賞給决不食言須至賞格者 
[商船被刧]  
　　寍波全來商船近在鎭海洋面連人與船被盜刧去刻聞事主赴道禀報道憲吳觀察己仰寍波府速飭鎭海縣並移鎭海營一體上緊緝拿是案贓盜務獲究辦並飭訪查船夥下落妥速先行提釋該事主仍赴鎭海縣開單補報分别勘辦至寳順船被刦亦令一體查明辦理所請派輪巡緝候另行咨請提軍門飭遵可也 
[妄拿良民]  
　　寍波江東晉和綢莊被搶後甬江汛兵由東鄉中塘河追捕路過横石橋有逹字營湖南勇現爲冬防設局該處汛兵入内詢問盜之去路見有贓物在局兵因問贓從何來答稱是盜所遣勇即將贓繳營汛兵追至白杜某飯店適有台州人許某素以打獵營生於初八日上甬販售野獸等皮所得銀洋隨買銅帽子兩盒以備打獵之用並有自來火等物歸家路過該飯店早飯汛兵見之以爲身帶軍裝必係匪黨當即捉拿許力辯其誤良爲盜該兵不由分説捆送武營某營弁百般刑訊許供前情弁不信嗣以極刑拷問許終不肯招認爲盗弁無奈送縣楊邑尊訊明口供雖明知其被誣然外面無人取保是以暫押聽審處再行發落 
[西湖零拾]  
　　杭州下珠寳巷咸昌小票店隠射吕宋票誘取人財兼設小火輪船往來各處蓋二者皆顯違禁令者也某日行經是處見有地甲高坐櫃内指東畫西詢以何爲曰小火輪船向禁駛入内河錢塘縣見鋪中懸有過街招牌招人附船來往且有包艙搭客價目故飭令收去也時有不諳事故者謬謂火輪非朝廷名器不干例禁至於迎送官輪船商賈乘便往還更非僭越殊不知輪船行駛便捷倘准駛入内河不特航船暫可謀生且有偷漏税厘之患故前者封疆大吏奏准不許遄行十餘年來屢有人巧爲嘗試而官憲聞而必禁從不略予從寛此次錢塘縣特遵照定章爲之禁止耳醯雞在甕何事呶呶爲或曰地甲假公濟私竟索轎費錢一千八百文此則若輩之長技本館不敢信爲固有亦不敢决其必無也○杭州皇誥兒巷某姓老圃也一日圃中忽見一蛇遂指爲觀音化身謡言惑衆善男信女皆向蠕蠕而動者頂禮焚香城内外聞風而來者自朝至于黃昏不下數百千輩如蟻聚如蜂屯舉國若狂莫可阻遏既復募捐貲斧起建崇菴并禀請仁和懸高邑尊出示曉諭略謂大士素著靈騐禁止擺設攤塲以昭肅静至於棍徒酗酒滋事惡丐强索硬討立即究辦等因噫愚民無識悞信浮言禁而際之誠賢有司之事耳奈何非惟不禁反爲之出示以表其靈意者常山率然之流果具婆心佛性耶殊不可解已 
[嘉禾島紀事]  
　　得忌利士公司海龍福建科麽沙爹利士等船來往臺灣南北厦門香港獨擅其利己歴多年自前年臺北商務局特設駕時斯美兩輪船往來載貨稍分其利而彼此又减價招徠船貲每人祗收二元有時兩船同時開駛則每人僅收一元或五角六角不等船價既賤搭客意存遷就亦不復有所揀擇當茶葉上市時大艙堆裝茶箱搭客概住艙面露宿風餐毫不顧惜在搭客以爲一夜凄凉次日己抵埠頭不必與之計較而稍有體面者則買上等艙位之票以自重此惟茶葉上市時由淡水開至厦門則有此種事情而由厦門開往淡水則無慮此十月杪某輪船由厦開赴淡水搭客早己登船住於艙内忽輪船添裝煤油四千箱船中不由分説將搭客行李等携至艙面宦途中人亦被厲聲驅逐不得己蜷宿通宵歴盡寒凉風味遂不免嘖有煩言此事據厦友言之鑿鑿本館　書其事而隠其名以冀有則改之無則加勉焉耳○鼓浪嶼一隅爲西人薈萃之處圜闔駢闐人烟繁盛粤東蛋户鹹水妹列屋閒居以待尋芳者之採擇嶼中特設保甲通商委員坐鎭其間以資彈壓因水手與粤妓常有吃醋酗酒等事也上月二十六夜有夾板船大副至粤娼阿素家品評風月鴇兒告以意中人己被他人喚去大副疑其僞入室搜尋鴇不肯開門大副大怒將門踢開揮拳擊鴇頭顱破裂血如泉湧霎時暈倒在地大副又用棍亂擊致傷膀肋腿膝徵處街鄰聞聲往救大副始忿忿而去次日鴇兒投領事署喊控經領事開堂傳集原被質訊並請醫生騐明鴇兒傷痕以大副不應行凶判定監禁四禮拜之罪聞者莫不服領 
 
 

Page 3

 
 
事斷案之公○厦門入冬以來久無雨澤氣候亦覺温和患熱症者甚多醫生投以凉藥熱樂均不見效不旋踵而命登鬼籙泉州同安四鄉患此症者尤多衛生家當如何珍攝耶○服中娶妻本干例禁然或猝遭大故主祭無人則從權辦理迎娶過門俾得主待内政俟服闋始諧伉儷所謂無禮者之禮也士大夫家亦有行之况鄉愚乎厦門石獅王街某姓子向往外洋貿易　銖累寸居然成富翁近日載寳而歸其母欣然謂兒己作陶朱公當爲覓一西子好合百年老身有所依頼於願足矣於是託良媒聘淑女六禮既成諏吉於上月杪迎要詎料穠李未賡金萱忽謝以諸事無人料理爰循俗例欲乘新喪迎女過門商諸女家兩相允洽隣有某甲利其貲商識破靴黨郭茂才等六人以紅羽毛一幅白羽毛一幅裝成對聨白者吊其母死紅者賀其娶婦遣人送往並附一禀稿言其服中娶妻有違定制擬赴官控告云云某姓固膽小如鼷者遂以卑詞厚禮爲緩兵之計以三十元謝郭茂才以六十元分贈諸人事己了矣不料爲地保所聞又往勒詐俄而厦防廰差同安縣差聞風接踵而至藉端案詐某姓見事己决裂即傾家蕩産亦不能填此慾壑只得舉家遠遁噫嘻世情如鬼每以敲詐爲事稍有積蓄者一舉一動可不自愼乎哉○去歲金門有王爺船來厦停泊媽祖宫前居民争助金銀紙帛糧食以爲媚神之計本年厦門福茂宫亦造王爺船一艘於上月十四日迎會請帆本月初二日遊海王爺船約載一百數十石刻鏤精細繪畫鮮明前導執事均用大船雙槳船裝載趁潮往來並有七子班土戲在大䑩船中搬演魚龍曼衍鼓樂悠揚遊行竟日王爺船即在閩海關前島美路頭停泊近日島美街各店鋪一律懸燈結彩路頭則搭臺演戲官音大班掌上七子班更唱迭和極盛一時捐助金銀紙帛香燭較上年更多勞民傷財莫此爲甚俄至河水館福和宫兩廟又遍貼告白請代天巡狩中軍府顔梁擇於十一月初八日出巡遊山賽會所置之　俟後請王乩示或焚化或下水而　亭街某姓民家所供王爺自名保全館又出告條大書代天巡狩中軍都督府陳擇吉出巡遊山請王等字樣似此借端歛費大爲閭閻之害有整頓風化之責者可不亟爲禁止耶 
[楚語]  
　　有異鄉老婦挈孺子附輪船至漢口登岸時人如蟻集子忽失去無蹤慌慌張張沿街泣涕彳亍過漢陽余逹五茂才塾前茂才聞而異之曰子之哭也壹似有重憂者亦有説乎曰有嫠太平人也家遭顚沛屢斷炊烟不得己率子至漢皋思傭於殷實家得值以餬其口一旦子忽失去其何以堪茂才憐之指示路途導令尋訪不料此子自失母後即有匪人誘至闕旁意欲覓人求售子哭而呼母匪以甘言慰之愈慰哭愈哀旁觀者聆其音不類父子知有拐帶事情急呼拘捕匪懼棄孩逸衆向之詢問緣由則子己六七齡能歴歴自陳顚末適婦尋蹤而至乃得挈之歸或曰茂才引婦至善堂請乩仙示方向遂得沿途尋覓母子重逢嘻此則荒誕不經迹近妖言惑衆愚魯者雖信以爲實讀書明理之士一笑置之可也○黃陂縣北木蘭山下獵户某甲素以弋鳥爲生一日持火鎗出門望見一鳥蔽空而來急以繩引火轟擊鳥中彈墜塵埃中猶盤旋不已甲恐飛去復發鎗擊之不中遂徒手而摶鳥猛以翼撲之中負痛倒地島連撲以翼中臓腑盡出鳥乃引喙啄盡甲死而鳥亦死　謂時届隆冬甲斷無袒裼祼裎之理謂被鳥撲傷其體尙屬近情詣履破而臓腑迸流誰復肯信者乃訪事人歴歴述之如此豈果作報應説以戒人之摶獸從禽乎姑録報端以竊比於陰隲又圖説池上草堂筆記諸書可也 
[成人之美]  
　　西人某君度地金陵創建成美學館徴華人子弟之聰頴者教以文藝及數學形學地學史學迄今數載凡藝成而破壁以去者己有多人桃李門墻人文蔚起蓋其所延教習皆中西之名望素昭者故前善誘循循優入賣關聖域也子曰君子成人之美其殆當之而無愧歟 
[告示照登]  
　　欽加總鎭銜補用恊鎭江南提標襄河水師右營上海叅將府周欽加西品銜升用直隸州正任南匯縣調署上海縣正堂卓異加一級袁爲出示諭禁事據同仁輔元堂職璽范鳳藻曹基善呈稱切照前因小車入城路石因之損壞行人實多受害呈蒙前升憲莫詳請道憲移行關局各處此後餉鞘入城概照向章仍用夫挑不准夫頭省費雇用小車以免民間有所藉口并蒙會營出示嚴禁在案業經曉諭均各不敢進城無如己越數年所懸告示雨淋日炙至今剥落無存緣是現在西南各門仍有硬行推進城門兵丁亦以現無禁示莫可如何以致邇來路石日有損壞由堂時經修換若不亟請禁止則七門皆可任意推入勢必如前者未禁時之絡繹不絶而路石之損壞行人之受害仍復不免籲請會營出示曉諭等情據此查小車入城最易損壞街道歴經各前縣會同雨叅府出示嚴禁在案兹因日久玩生復萌故智實屬不知禁令除飭城門兵役隨時攔阻外合行出示嚴禁爲此示仰各車夫夫頭保甲人等知悉自示之後所有小車一概不准入城其餉鞘銀兩該夫頭仍當遵照向章雇用散夫扛挑不得用車裝運倘敢不遵攔阻硬行推入一經兵役拿獲解送來營縣定即從嚴懲辦各宜凛遵毋違特示 
[滬濱談萃]  
　　佛氏有火葬之風久爲識者所哂不謂本埠廿四不等處遇有幼孩暴殤以及痘症而亡者均於長至日晚間用火焚燒愚民之愚殊爲可嘆前晚遥望隔江紅光燭天穢氣四煽聞均係火焚幼孩棺柩所望爲民父母者嚴爲禁止也○蘇人馬愛楨向爲小本生意家住滬城北門内白衣庵左近本月廿一日晚八點鐘馬母金氏不知何故自縊身死延至昨農馬欲備　成殁鄰入聞之嘖有煥言十二鋪地甲得悉前情於亭午時帶同馬愛楨投上海縣具報請示 
[無焚執御]  
　　英人馬爾式曾雇胡阿庸當東洋車夫後馬爾式窮無聊賴賴胡以車資奉養得免飢寒及馬爾式病故後寓滬各西人嘉　　　渠資以給令其小本經營胡遂賃得英租界蕪湖路即滿庭芳街三雅園南首面西第五十號屋裝飾一新開設榮泰小客寓被褥床帳簇胡之義　　今日開張從此利博蠅頭可不必爲人執御矣並聞胡係蘇州鄉聞人年約四十刻己娶有妻子亦處寓中 
簇生輝擇於今禀○裕泰洋行某西人投英領事署訴稱行中收用愼元莊票銀一百二十五兩持向收銀竟不肯侍兹特呈案請追滿副領事棍徒誑票　二尹二尹飭差傳愼元執事人倪雪門訂於昨日午刻會訊裕泰西人申訴前情倪具禀聲稱有滕姓友人荐向開利和靛行據情照會英讞員宋　原言現銀交易不料甫經來往即被欠銀百餘兩繼又言裕泰司帳人欲與莊上現銀來往囑先出票銀四紙計共五百餘之黃少齋與愼元來往　票豈知一去不來裕泰西人曾持票一紙計銀一百二十五兩來收現銀其餘各票亦次第來收黃則杳無蹤跡無奈將兩言明卽付銀兩以便兌票　告但裕泰旣不能持票收銀何不將票退還前途總之此事兩造皆受黃之累裕泰西人又稱　中與愼元並不往莊閉歇不料裕泰西人竟來控　呈電昨日黃曾來言願付洋銀五十元其餘約期再付行中未允隨即控請訊追二尹謂黃既至裕泰商量殊　來惟曾收其卽日期票今將原票　　荒謬爾豈尙不聞乎旣稱由黄商令出票理應俟黄交銀兌票何以此一百二十五兩之票寫明卽日期爾此銀應由黃付又諭倪白黃平日作事愼元莊因黃誑出銀票以致閉歇其爲被累不問可知應拿黃到案再行覆訊核辦滿君曰諾 
亦難免糊塗之咎隨商諸滿副領事謂傳　星專以混用銅洋爲事前曾有案今又持銅洋至葉恒銓肉庄混兌當塲看破送入捕房葉訴稱莊上 
[英界公堂瑣案]  
　　包探禀稱陳　　昨又持洋來兌即倩某錢莊估看確是好洋因即照數給錢陳　口錢串不足將洋索還俄又允兌陸續被陳混兌銅洋積至四元因此格外留神　莊估看則己換銅洋是以交捕送案銅洋五元好洋一元呈電陳供小的收下洋銀向葉兌喚並復將洋交出見圖章與前兌者無甚差别復倩錢　用銅洋豈容狡賴究竟銅洋從何處得來陳供稱銅洋在城内源源莊兌得二尹飭押候備文不知是銅質且從前並未兌過宋二尹謂爾積慣混　婦人傭工度日昨被賣風菱人王阿正調戲與之論説竟肆兇毆由捕拘送案下王所供支連銅洋好洋移送上海縣究辦○陸氏即阿春訴稱　小 
 
 

Page 4

 
 
吾宋二尹判令枷號半月期滿笞責一百板○包探禀稱王同源竊取王杏春楊福生二家衣物經小的拿獲人贓并搜出金挖耳簪銀練云是母親王顧氏之物今特送案請究杏春及楊投案請領王顧氏供稱兒子竊小婦人金銀首飾出外又竊别人衣物同源供稱小的係上海人年十八歲以後不敢再犯矣宋二尹判令管押三禮拜期滿交其母領回管束起案之贓分别給領○包探禀稱小的緝獲積竊雷如金詰得曾竊福利等家衣物現己起到原贓解送案下福利陳九章亨逹利廣合順各遣移投案領贓雷供稱小的係陽湖縣人犯竊該死惟乞施恩宋二尹判令笞責二百板押候備文遞回原籍贓給各失主分别認領○包探禀稱虹口某繅絲棧女工入出時有無賴乘機調戲昨日朱福林見有女工又任情戯謔適小的路經是處得以拘獲并查知朱雖年幼實非安分良民宋二尹判令責手心五十下傳其父母領回管束○包探禀稱王阿四時時行竊零物昨又在怡和碼頭竊取錫茶壺一具顧春榮見之希圖攘奪又有孫石線者助顧滋閙因由小的一併拘案王供稱小的係江北人竊得茶壺顧適瞧見强行奪去小的不依争閙之間被拘來案顧供稱小的係浦東人見王行竊因向查問並不奪贓孫供稱小的係崇明人其時與顧同在一處然並未多言宋二尹判令將王管押半月顧管押十日孫管押三日贓存捕房以待失主認領○公和祥碼頭小工周隆安訴稱同事吕雲卿不肯作工小的查問之餘突被扛捧碰傷且更糾纏不了甚致糾人截路專意尋仇吕供稱小的係江北人工作時偶然口角以後不敢如此矣宋二尹判令管押一禮拜以示薄懲　 
[法界捕房紀事]  
　　鳴雲閣烟館積欠工部局捐銀二十兩屢經游約未繳分文昨農收捐人問據頭申訴情由捕頭派捕前往拘夥友某甲至捕房管押○前晚某乙至永安街阿康小客寓借宿夜分時見人皆化漆園之蝶栩栩仙游乃輕輕拆取被窩藏諸衣内昨晨不辭而出寓夥某丙見其雙目灼灼必係偷兒乃當塲搜出原贓送入捕房管押○某丁持田單一紙懇友某戊向某己抵借洋銀己却之戊遂將單掯留避匿不面至前日遇諸某處乃扭入八仙橋捕房昨晨轉解大自鳴鐘捕房備捕頭訊悉緣由叱令自行料理○前日馬夫某庚駕野雞馬車往北行過彩視街適有某辛家幼孩在途嬉戲庾既不迂道又不喚令讓開及至車己近身無從選讓致被撞倒身上受傷旁人見肇事端極力將馬車攔住連孩送入捕房後辛見孩傷勢尚輕不欲涉訟馬車主某壬遂給以銀蚨一翼作養傷貲昨晨同投捕房讀求了案捕頭允之令將馬夫保去 
[啓蒙要言]  
　　天壤間人上知者少下愚者亦少惟中材者多此等中材能爲善能爲惡惟視幼時教誨得法與否教誨得法則終身不失爲善人教誨一不得法則終身不免爲惡人此幼時之教誨所以爲最要緊之關頭也然則必何如而始爲得法一曰早發其心志而己今人於初入學之童則稱之曰開蒙學生蒙館之師則稱之曰啓蒙先生夫既曰開曰啓非開其愚蒙以啓其智慧乎由此以觀可見教蒙者首當以啓沃心志爲務矣乃遍觀今之設蒙館者果誰顧名而思此義乎間嘗無事閑遊見夫一街一巷蒙舘每不下數堂過其門祗聞吟誦之聲入其室惟見吚唔不輟背讀之學尚可講解之能絶無問其何以不早爲開導則曰彼方舞象也講之非其時渠甫釋弁也説之無其益噫豈眞童蒙之非其時無其益哉亦惜其力而不肯用耳且不獨此也彼館中所讀者除四書五經外不過文與詩而己此外無他也不知古有六藝爲弟子者皆當兼學何能斤斤於八股一藝今彼所教者文藝而外實無他藝則必人人皆能爲考試中人方可設有不能考試者則功爲誤用而將無所學矣不能早開其心志則人多爲資禀所拘亦何怪智者難成爲智愚者終於爲愚不能多端以引導則人皆爲教術所限又何怪智者不能早成愚者反爲所誤此等教人是皆與開蒙啓蒙之意大相懸遠若不急爲更張人才遺誤不淺今求更張之法惟有稍效西國設館教人之意天西國之設館也皆由國家建立一切費用出自賦税無論富貴貧賤均須入館就學而學非止一端除文藝外有數學形學天文學地理學格物學機器學航海學及各等學學者志欲何學即習何學有專習一學者有兼習數學者從無業材每年夏冬放學時必請專管委員考試館中生徒學業高下學成者給以奬照或薦他處館中或薦他處生理此西國設館事大意也若夫教人則首以啓沃心志爲務能讀何書即講何書使之易於明白不似中國必俟學生能講時方纔開講且教人必有班次視其學問之深淺分别班等一班之人所讀所講之書皆同俾學生易於用功而先生亦易於爲力此一定不易之矩無論學何事業皆然此西國教人之大意也是以賢能傑出才智挺生皆由其教法之善所以有此收效也今中國蒙舘如倣行之一凡學生始入館即以開蒙所念淺近之書當粗爲演説如此則聰明日闢他事自易見功自不似前番不爲講貫之濛混矣二凡學生始入館即分其學業等第定爲班次如此則不相混雜自易循序加功當不似前番不爲歸班之淆亂矣三則立此學堂其用度一　當歸本地方官籌畫料理考較一切當歸本地儒學老師作主如此則备有專責不致滋生弊端諒不似前番私下開設之難一律矣誠能如是將見聰悟能讀者學業可由此早成將來出試入官自可成爲名臣　禀質稍弱不能讀者事業亦可因此早裕將來業學就商亦可成爲名賈則中國人材有不日盛生理有不日隆者哉是所深望於當道諸公焉 
[棗梨普惠]  
　　昨日徐君聞韶由金陵惠書本館恊振所云接上元縣教諭鮑芸閣廣文書并交來徐州府教授王鶴琴太史選刻墨粹聯捷文板變價洋十四元囑寄尊處充作賑捐按太史心存惻隠頻年宦囊所得悉數按救災黎此次苴蓿盤空猶復慨捐文板此具急公好善豈近世所可幾或而徐君更不　重煩本振所費錢寄時己先付洋力事雖微細亦屬可嘉兩記之蓋兩賢之也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩中碎錦]  
　　旅居福州之西人定於本月十五日起賽馬三天届時西人齊集倉前山馬將鐘鳴十二點賽者陸續到來官廰上士女如雲憑欄縱眺保甲委員姚子涵少尹總查委員林釣臺恊戎均帶勇爲之彈壓少頃鈴聲響處七馬絶塵而奔迅疾如飛幾令人神摇目炫馳未及半一黃衣西人跌仆於地急扒起而各馬己向前而奔矣及馳畢由白衣西人奪得錦標各西人均脱帽驩呼以賀稍歇仍七馬争賽有純黃衣之西人出人頭地是日也天氣晴和不寒不煖香車寳馬來往如梭約賽至二點鐘時西人即聨轡而返觀者亦散歸○蒼霞鋪人王升閩縣公役也平日恃有護身符在鋪内設桌誘賭有嗜痂之癖者相約聞風而來如蟻附羶如蠅逐臭一日因事與口角局差忿甚邀人前往拿獲并搜出賭具意欲送官不隄防王子督率棍黨二三十人持械蜂擁而來王即乘機兎脱局差遂將其子鎖拿到案局員提訊之下初猶狡供不認既而再三研詰始俯首無詞乃斷令笞責荷枷以昭炯戒○新任藩司潘方伯駿文於本月十四日秉節莅省垣文武各官俱往迎迓聞定於十八日接篆云○大義渡船來往有年生涯頗盛一日有公差附之回興化甫上船即有妙手空空兒某甲暗隨其後同處一艙談論之餘十分親密公差不疑其爲匪類深倚賴之託其關照行李然後上岸午餐少頃言旋尋甲不見檢點簍内失物甚多急奔向閩安關禀訴口稱失去餉銀一千兩關上人囑其赴訴保甲局局員向之訊究則改稱僅失銀二百兩詰駁再三始實供百餘兩之譜局員著徑赴地方官衙門禀報一面諭令捕役王姓迅速購拿至晚獲甲送局追出失贓○亭頭菴人唐春鷄渡船户也本月初一日因事與甲某口角致被其毆傷事後控諸縣庭邑令飭仵騐明背腰手脚鼻數處傷痕諭令飭差拿辦○北關外鄉六妹某氏挑糞回家半路被人毆斃報官後拿獲兇手連訊數堂尚未得有確供也○陳姓運米至閩泊舟南臺尚書廟外突被人上船搶掠越日查悉事係棍徒林曲蹄等所爲卽具禀控訴王大令籖差往拘竟躍人江中泅至對河乘間逸去祗將林陳等鎖帶至案由帮審委員某君提訊狡展不承乃薄責而拘之以候覆訊辦 
[金陵官報]  
　　十一月十八日提督劉青煦謝委督轅營務處總兵易三元辭回湖南王定元見叩謝准補狼山左營遊擊飭知赴任太湖恊徐耀廷辭赴任知府石作楨謝委調辦大河口厘捐差十九日二品銜分發江蘇補用道王定安到由京引見回金陵洋務局差遣候選縣夏時濟湖南來福安輪船楊恩慶禀知奉派歸皖差遣督轅牌示照得青村營都司尹嗣興升補遺缺本部堂查有儘先叅將張熙堪以請補二十日二品銜即選道陶森甲到由湖南來知府石作楨辭赴大河口厘捐差知縣廖倬清禀知奉委運解積穀赴皖署浦口營都司朱寳忠禀知任事道庫大使何英琦禀知奉藩司委解武闈中式卷文闈鄉式題名録進京未入胡顯珍謝委聚寳門外粥廠即日到差 
[卾垣官報]  
　　即用縣張文翰奉委赴廣濟催漕赴兩院禀知禀辭候補縣陳錫霈奉武昌府委赴咸甯縣勘水災回省禀到銷差候補縣丞朱點易赴安陸奉委催漕赴兩院禀知謝周耀崑赴江陵催漕禀知江夏縣縣丞要缺詳請以儘先補用縣丞張謹南咨補蘄水縣典史張琴咨署候補縣馬驥奉糧憲委赴咸寍縣催漕禀謝知大挑縣王如松解三批京餉回省赴兩院禀到候補通判洗廷瑜委辦仙桃鎭厘局禀謝委辦金口厘局即用縣徐培光解厘金來省黃州府歧亭同知印務詳委補用同知程寅清署理光化縣知縣員缺飭淮補之梁沛英利川縣知縣員缺飭准補之黃世崇俱赴任 
[捕賊奇談]  
　　湖北某甲孤身無偶在省垣通濟門外設酒肆藉歡伯以作生涯月夜裸宿壚頭有賊穴壁入甲驚醒突起捕之賊奪門出甲狂追不己越阡度陌經數十曲折賊乃止甲亦駐足不前離數武相對喘息喘稍定賊笑曰爾何胆大乃爾幸遇我如操白棓者尚望能生還乎雖然東方亦既白矣爾一絲不掛豈竟不知羞慚耶甲至是頓悟其裸也羞縮無地不得己轉請於賊曰子能解衣衣我乎賊如其請甲義之邀與同歸賊亦坦然不懼抵家出酒食共瞰啜甲曰以子表表者何作賊爲豈誤誦相逢不用相廻避世上于今半是君之詩故欲以穴壁穿窬愧世之衣冠而盜賊者耶賊曰非也我係咸甯人尋親河南不遇而返離家尚三日程缺資斧故暫作梁上君子非久於其道者甲曰然則爾亦迂矣早白我數百文何吝焉贈以費而遣之後月餘有人携果品入涵肆拜於地視之賊也欵治盡情而去後猶往來如親舊云以上情節似曾見於某説部中而漢口友人乃泚筆述之一若新奇可喜者意鈕玉樵欲以雪覯與大力將軍傳並傳耶抑事之無獨有偶如此耶姑記於報以博軒渠 
 
 
