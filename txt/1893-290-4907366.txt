# 1893 - 290 - 4907366

 

Page 1

 
 
[珍物助賑] [  申報舘恊賑所謹啓]  
　　本館恊賑所承遠近善十擲下珍物囑爲變價以充賑欵今將各物臚列於下文徵明山水人物册頁五十元草虫花卉册頁二十元伽　杳朝珠佛頭記念全五十元古銅大香爐二十元米南宫手卷高澹游山水一幅朱漁珊帖一部董其昌帖一部本板四庫全奮總目一部　一百二十本戴　士西溪松蔭圖手卷一軸翠玉鐲一雙計洋四元羅將希世之珍與火齊木難而鬥異藉作拯災之舉俾困鱗嗷雁以同蘇當亦　莊子所踴躍歡欵解囊不吝者乎如蒙購取請移王本館帳房爲盼 
[諭織布局火焚事]  
　　我中國自與泰西互巿以來事事皆讓西人占取權利其能樹之敵者惟招商織布二局而已招商局創始已二十餘載雙輪鼓浪貨物流通雖不能獨濬利源亦可分其一半織布局旋作旋輟至近年而始告成功闢廣厦數百椽役工匠數千人昕夕無休銷流日廣蓋向之擲黄金於虚牝者至此方可漸漸收回不料本月初十日竟一炬成灰不可收拾噫天實爲之謂之何哉當火熾時局總商諸英讞員蔡太守轉請救火會西人往救西人堅辭不允麥捕頭亦謂須奉領袖愛雪理之命方可成行噫嘻愛雪理何如人而凡百西人竟奉令維謹若此哉或曰地在租界之外非西人所能管轄是以祇能袖手旁觀不知局屋雖不在租界中而局閂卽臨馬路馬路獨非西人所管轄乎且其地離巡捕分房不一里猶之鄰也今有人於此見鄰家猝遭奇禍自必竭力爲之調停斷不能坐視其亡不爲援手而奈何西人竟昧昧於救災恤鄰之義乎或曰中國之創爲織布局固攘奪西人生意者也局設放紗鋋三萬五千條織布機五百三十具今歲已織成布十萬匹售赴天津奉天諸處而北方及本地所定之貨尚有數百萬匹西人洋布之利幾漸漸　付之華人以故西人咸存幸災樂禍之心斷不肯出而救護嘻是誠何心哉棉布固中國數千百年相傳之土産自有泰西布至凡鄉民之因此失業者多若恒河之沙今方幸此局告成稍有轉機之日而奈何西人卽生妬心乎且局雖爲中國所設而一切機器無不購諸泰西其督工者亦自泰西延至西人方因此而獲利甚豐一旦化爲瓦礫之塲在華人固所耗不貲而西人不亦將絶此大宗生意乎或又曰租界救火會大抵皆保險行中人局總旣無使喚之權工部局亦不能勉强今局總旣不欲保驗保險行無可圖利豈尚肯奔馳赴救白費辛勤乎庸詎知租界人家未必悉皆保險而一經火起水龍卽星馳電掣而來卽家於租界外者苟有馬路可通會中人亦屢經救護何獨於此局而漠然置之我則以爲西人旣已作客我華卽不能與華人顯分畛域救而不熄西人卽可告無罪於華人華人不求救於西人西人猶可置之度外乃任其呼籲絶不關心坐令總辦楊藕舫觀察情急之時痛哭長號幾欲投火以殉謂之爲忍誰曰非冝今看成事可不說矣惟望工部局將救火事宜悉心整頓向火會中領袖諄諄告誠述大義以曉之庶幾中西人得以水乳交融不致各存意見否則設使西人遇意外之變華人亦視若淡然試問西人之旅華者性命身家其能安如磐石耶而尤望各局之急修火政也報載來信大略謂風隨火轉凡有貨值銀之處牛毛氊片飄落尤多無貨之房火卽轉背迨全廠灰燼風亦靜息其意蓋諉之刦數似非人力所能爲中國官塲凡事大都類此誠所謂刻板文章也然以本報所紀情形則局甲本有小洋龍三架小火龍一架此處離浦甚近取水易於爲力無如皮帶已經損壞不甚靈捷非特無濟於事且反致皮帶洋龍被火燒燬吁火燭最宜謹愼棉花又易肇火燭身爲局總者苟能督率司事工役不時操演惰者斥之　者修之亦何致臨事倉黄茫無頭緒耶且天下成大事業者不惜小費堂堂織布局何等大事業也保險之費每歲多至一二萬金而止邇歲旣已銷塲日旺何必計及於此乃以旁人所述局中本已保險期滿後保險行以廠地堆積棉花紗布危險異常欲援照西國章程酌加保費局總以不願出此遂不蟬聯嗚呼噫嘻便當日不計此區區則事後照數索賠猶可重張旗　而今已矣已無及矣雖欲赴火以殉亦惟自喪其軀而已矣尚何益於事哉我試以片語斷之曰西人之不　往救領袖者固咎無辭而局總之不能愼於事前恐亦難逃公議 
[改期閱卷]  
　　新中宗室舉人業於八月二十七日在保和殿覆試所有試卷循例於次晨欽派閱卷大臣進内校閱擬定等第惟二十八日適值皇上前往頤和園請皇太后安自未便派閱試卷應卽改期評校當於二十七日傅奉諭旨宗室舉人覆試試卷改於二十九日閱卷欽此遂由軍機處片交各衙門所有前經開送銜名之各堂改於二十九日丑刻赴西苑門聽候宣旨至二十九日欽派協辦大學士吏部尚書徐桐兵部右侍郎徐樹銘内閣學士志銳閱卷欽此宣旨後徐大協揆等遵卽步入西苑門至萬善殿將履試試卷分校評閱擬定等第恭呈御覽請旨欽定等情奉旨依議欽此合將此次覆試宗室舉人欽定等第照錄如左一等第一名松鐸一等第二名龢頤二等第一名寳銘二等二名續昌三等第一名舒榮 
[松江火警]  
　　松郡東門外蔣姓所開乾元醬園棧房於本月初九夜九點鐘時失火轟轟烈烈烟焰迷漫地保卽倩人鳴鑼報警東自華陽橋西自妙嚴寺及城中各水龍無不風馳電掣而來奮勇當先竭力灌救閱二點鐘之久始得撲滅文武各官或乘輿或策馬先後到塲彈壓故搶火之事寂無所聞是役也計共燬去瓦屋六間草屋九間並棧中一切貨物器具約值一千五六百金至起火之由或謂是夜七八點鐘時附近果子弄張姓草房及東鄰王姓整容店草房已次第失愼幸卽救熄該棧之火起於草房西南隅似係匪徒所種翌辰華亭縣王大令傳訊地保金某據供柴灰房逼近礱糠間或卽由此而起惟比鄰鍾某堅稱火發於草房外定係匪徒所種王太令察核情形卽將金笞責四百下以懲其謊忽之過當火發時東門外汛某甲東城汛某乙均未赶緊禀報譚靑崖軍門怒其藐玩立予撤委至火之究竟因何而起人言藉藉究不知孰是孰非也 
[火警未成]  
　　蘇州訪事人云重陽佳節夜已將分突聞蔡院塲瑞年祥壽器鋪積薪中有人種火時則題餻初能倦蜨催眠驀見琉璃窗外紅燄蒸騰幾與頭上茱萸互相鬥艶少選警鑼亂報水龍轆轆而來吸水狂噴得保無恙僅燬柴草一堆當火熾時忽有惡少十餘人排闥而入黑衣寛辫勢甚洶洶鋪主顫聲問之曰諸公適從何來胡　遽集於此惡少皆以救火對旣而見物便攫頗似古之搜粟都尉摸金太守鋪主口呆目瞪莫展一籌幸有巡兵飛步　來爲之驅散或曰火卽若輩所縱蓋欲藉此以刦財也然歟否歟請還冋之好爲黑衣寛絲者 
 
 

Page 2

 
 
[電傳癸巳恩科順天鄉試題名錄]  
　　解元馬鎭桐直隷新河縣人孫同康江蘇昭文縣人俞壽慈順天大興縣人李剛已直隷南宫縣人陳德沛直隷文安縣人劉國蔭直隷續廉旗籍蕭端樵奉天秦鴻聲奉天吳秉春奉天楊致忠奉天楊錫林直隷王彲榮江蘇王佩眞直隷王貽煜直隷劉鳳麟山東馬元熙直隷周學熙安徽陳榜江蘇孫鳴舉直隷譚紱裕湖奎洪章江蘇黄立權廣東傅炳熙四川萬舫湖惲毓巽直隷陳光笏直隷韓家鴻直隷何家本廣東采岳旂籍宗濬旗籍鳳來旗籍蔡學淵廣東蕭應春雲南章宣瑜浙江黄梅聲廣東張廉經直隷華世奎直隷楊履端直隷李願江直隷楊光昌江蘇蔣葆瑚直隷朱式曾直隷舒甲旗籍李如林直隷袁盛旗籍吳正聲浙江毛祖模直隷陶喆甡直隷劉第直隷齊郁旗籍湯寳森直隷徐仁鏡直隷胡元泰廣東熊景弼湖冷士頴湖曹廷選直隷曹用連直隷黨雨春直隷陳廷選直隷傅連絲湖張長辰直隷梁士銓湖殷如泉江蘇辛鏡淸直隷高凌霄直隷李效曾山東沈鵬江蘇楊振鍔直隷唐祖澍湖呂祖濤直隷吳廷樞直隷叚洵直隷許楨濬直隷龔其宰江蘇陳公恕江蘇孫百祥直隷義俊旗籍王澤沛湖趙文琚直隷曾經孫直隷蘇相瑞直隷殷爾銜直隷胡啓虞直隷田煜璠江蘇王晉豐直隷俞壽璋直隷彲楞額旗籍章華湖張介孚山東周常煥直隷沈慶年浙江曹汝麟安徽岑仲良廣東袁書城直隷張燦文直隷徐東昌貴州白鶴田廣東朱棨廣東凌福彭廣東徐進祖安徽舒靜旗籍黎渭賢廣東胡學海河南楊瑞生安徽彲銳旗籍樊榕直隷陳招恩廣東王榮直隷陳步鑾廣東葆祺旗籍劉林立直隷朱正本直隷王學蘇江蘇吳炳董浙江趙廷溥旗籍周廣湖蔣士逹直隷鄭熙志山東魏兆麟直隷趙炳壽廣東查纓朝直隷蘇榮幹廣東王廷綸直隷湛鳳翔四川李明徵直隷陳恩鰲直隷關恩培廣東玉崑旗籍世濬旗籍梁照旗籍恒辭旗籍壽融旂籍劉之壽直隷劉耀天廣東何綬壇安徽茹恩彬山東張彦儁直隷王鍾嵩直隷孟潤奎浙江賈恩綏直隷王闡元直隷卷節旗籍德善旗籍齊福丕直隷張恩濤廣東王蔗汀直隷管俠直隷林向滋直隷談國桓旗籍聯昌旗籍曹彬孫直隸高振鋆直隷李錫金直隷王鴻懦直隷庚梁旗籍鄭德寳直隷世梓旗籍楊桂直隷熊繼鰲湖華世鏞直隷楊保巽直隷關白麟廣東單元亨直隷張良弼直隷韓世垠直隷日潤廷直隷桂大鏞安徽王紱麟直隷愛興阿旗籍尤溥旗籍陶鈞直隷郭用直隷虞祺旗籍楊應麟廣東郭家聲直隷劉乾四川常源直隷文喜旂籍世平旗籍王元炤直隷劉潤之直隷高長安山東李兆霖直隷繼純旗　趙廷珍直隷谷芝瑞直隷葉蘭泰旗籍李蘭亭直隷胡毓華廣東聶堃始直隷喜慶旗籍王樹春直隷何鍾嶽廣東玉謙旗籍李榮直隷王寳圭直隷許長春旗籍黄召玉廣東鹿葆熙山東胡祖堯直隷張淑信直隷區諤廣東萬瀚章奉天繼源旗籍松式旗籍梁榮嘉廣東紀幣旗籍鮑鋘廣東帥鳴　直隷朱篤慶奉天李大年安徽王壽慈廣東延蕙旗籍徐步潮直隷刁家才四川廉慈旗籍李壬甫直隷温其玉直隷董鳳章直隷苑桂蕚直隷文煥旗籍李良瀚廣東曹榮紳直隷李煒直隷張禹昌直隷馬楨直隷劉苞貽直隷楊慶翔直隷王汝直直隷崔爾銘廣東趙德新直隷德英旗籍彭培玉直隷劉景琨直隷錢能訓浙江吳連盛直隷李聯第直隷唐晉榮奉天周昌岐湖馮佑唐奉天吳豫山山東齊耀琳奉天鸞榮緒河南董鴻基直隷福申旗籍黄葆和直隷張孟崑直隷邵屺中直隷李橋山山東王樹元直隷賈作楫直隷王憲章直隷楊珮旗籍李淸華直隷袁寳鑄山東龎奎垣直隷趙黻旗籍王元之直隷邵樹銘直隷李念詒直隷成銘旗籍鄧錦文直隷李杜直隷孟昭文直隷劉桂蔭奉天文泰旗籍王維賢直隷瑞齡旗籍童尚友直隷方祥旗籍尚彲元山東劉翰直隷叢桂旗籍杜紹棠直隷廣福旗籍曹培經直隷申洪鈞山東李雲卿直隷夏冕四川順天鄉試於昨日揭曉本館預託駐京友人由電飛傳俾閱報諸君子先覩爲快惟電碼多至數千號或恐不無訛誤仍託友人赶緊郵寄官板題名錄以便逐加釐止至湖南湖北二省電報中祇傳一　字本館不敢妄爲臆斷亦俟題名錄到時補刊可也本館附識 
[電傳癸已恩科浙江鄉試題名全錄]  
　　王夢魁會稽附孫鏘奉化拔章毓才富陽廪林倬修黄巖貢董昌永嘉監杜子彬山陰廪章鎭齊會稽附金祖培蕭山教曾炎台府增董鑾仁和附吳黼藻寍府附李廷楝秀水廪馮　孶慈谿增孫振麒寍府廪金士鴻鎭海附陳銓衡嘉善廪樂俊鴻寍府附陳聘璜山陰廪高爾義仁和附徐之棨建德附柳在洲寍波廪沈瑞琳歸安官蔣敬時富陽廪蔣作藩温州廪陳範紹興附俞授蓮山陰監郎紫垣餘杭廪夏翊鎭海附張彞年鎭海監顧錫蘭鎭海兩程桂芬永康附羅朗昶上虞增王燮臣紹興增李漢章鄞縣附柳際春蕭山附丁文翰長興貢翁念功山陰附何壽章山陰廪裘紹良慈谿附許金　瑞安附宋佳徵山陰附趙鵬太平教周作東黄巖附俞鎭會稽附方駿華鎭海附任彬章鄞縣貢陸修璋鄞縣官王宗基　鹽廪袁緒鈞會稽附謝晉瑞鄞縣貢文煥駐防附陳鳳祥太平附栗師訓靑田廪范壽銘紹府附楊燮陽蕭山廪楊錦江桐鄉廪胡斌　烏程附嚴紹洪嘉興廪蔡應鵬德淸廪謝道惠寍府附錢仁榮長興廪林登翰温府廪沈永昌紹府附鄭宗先縣副童炳森鄞縣附趙翰芬山陰副陳毓麟　海副王儒寳杭府廪俞保鑑新昌附鍾鏞生錢塘附朱斯華諸曁附孫壽芝秀水拔陳其閑會稽廪楊曦慈谿監包承駿寍府廪蔣松瑞歸安　馮紹勤慈谿附李植懋鄞縣教岳　翼錢塘監申屠潤桐廬拔沈濬昌桐鄉廪印仁壽錢塘歲陳景蕉會稽廪吉爾哈春駐防陳玉藻寍府廪顧丁謙嘉興廪方紹震鎭海監張肇祺冨陽增陳黻宸瑞安廪錢保淸慈谿附金寳南鄞縣附吳汝念仁和廪陳樹銘臨海廪錢葆詵上虞廪俞汝昌鎭海廪孫廷獻諸曁附朱瀛齋錢塘廪張維勤海寍附唐元義淸附錢汝雯湖府副吳恩元仁和廪存炳駐防林景綬鄞縣廪王運璣台府附石企嵋鎭海廪應國樑杭府附施則行永嘉廪 
[副榜]  
　　夏宜坊鄞縣監周省蘭諸曁附曾士瀛臨海附陳爾臧鄞縣附王紹堯建德附王庚年鎭海附陳兆上虞廪金祖杰上虞附胡尚　杭府廪陳廷燦鎭海附李翊勲鄞縣　宓時敏海　增姚鳳鳴臨海附方祖鈺鎭海副鄭永禧西安廪戴龍常慈谿附柯作楫太平廪　寳辛秀水教 
 
 

Page 3

 
 
[電傅癸已恩科江西鄉試題名全錄]  
　　許受衡龍南拔文其煥萍鄉廪張德萍鄉廪袁炳照峽江廪楊榮蔭萍鄉廪賀國昌萍鄉廪汪龍光浮梁拔劉光洪撫州附秦振藩都昌廪羅志淸臨江廪洪權饒州廪梅奇蕚長甯廪鄭獻葵高安廪張美玉德化廪黄頃波撫州廪王之榦武甯廪文廷橈萍鄉官陳福籌新建附張璧熊武寍廪劉　�昌附胡思敬新昌廪黄錫朋都昌廪陸善元南豐拔黄啓心新城廪蕭敷政泰和監楊人倬南城廪朱銘新淦優游錫龍上饒廪萬慶昌新建附蔡淦基建昌廪黄經謙南昌附郭乃恢南城廪萬世忠南康廪萬里航南昌附熊寳善臨川附王益湛蓮花官陳炳奎新建附丁夢松豐城廪王學庚德化廪陳啓連新城附趙世猷建昌廪苑耀村廬陵廪程鑒光新建廪温壽椿甯都附喻覺先豐城附羅殿元南康監劉廷琛德化廪劉煥衢瑞州廪朱燿奎淸江增蕭月珪南城廪艾廷賓東鄉廪黄壽謙高安優賀以珣南安廪羅炳章奉新監張德淸萍鄉附周以翰興安拔林仙翰義寍增李振聲新城增汪拔羣弋陽廪楊亨頤南昌廪涂羽鳳豐城附陳國士新城廪梅汝羹新昌廪程紹頤新建附漆汝諧建昌貢凃保庶豐城附龍寳善永新附張炳喆奉新廪張正蒙德化廪徐榮椿臨川附陶秉正進賢副饒延年南昌附吳寳田餘干廪陳永昌靖安增宋功迪奉新廪易學猷宜春拔黄信任南豐廪吳承志撫州廪王耀東瑞昌附周煥奎廬陵附徐啓鼎東鄉附韓兆霖鉛山附李士林廬陵貢張昭濂玉山廪鄭良裕廣信廪姚必機南昌廪黄瓚德安廪伍致中臨川廪周价藩新淦廪冾開泰義寗廪朱源深廬陵附李瑞淸臨川監王宗海贛縣廪李寅賓興國廪叚笏南昌廪黄鎭淸江廪帥文安義甯增周玉華永新貢聶慶熙淸江附彭延新饒州廪謝遠涵興國廪羅之言廣昌廪凃步衢奉新附 
[副榜]  
　　胡朋新建優曾如星永新貢李世杰臨川監彭樹華萍鄉副謝登高安優劉慰祖新昌附周壽騏廬陵監鄧在鈞奉新廪羅丙垣南城廪陳祺壽南昌廪陳策安奉新附李慶灝上饒增胡映梅新昌增陳光樟建昌增曾鼎頤廬陵增祝壽欽鉛山增楊念惕南昌副傅士修金谿廪 
[江撫抵潯]  
　　江西巡撫德曉峯中丞坐登瀛洲兵輪於初九日午刻行抵九江停泊招商局碼頭道鎭文武各員及湖口内河水師營吉字剛字等營各首領出境迎接龍開河接官亭搭蓋彩棚懸掛紅燈並吹鼓亭選鋒新勁曁水師等營皆列隊鳴砲敬迓節麾江防府盛司馬德化縣薛明府在招商局預備供張各官次第進見旋設盛筵請中丞赴宴聞中丞擬於十一日起卽赴省十七日接印視事 
[幾釀巨案]  
　　津城婦女多半穿靴其靴底以术爲之作坊不在河東卽在南門城脚南門外有謝某以此專門名家謝殁良弓之子學爲箕母子相依仍持舊業其子現年十九歲向聘城西大豐巷郭氏之女爲妻今秋七月迎娶問女芳齡祗月圓在五蓋少於謝四歲琴瑟在御亦復式好無尤比滿月之期新婦例需歸寍父母津人謂之住對月爲期十日又需金馬未落卽返夫家如未晚餐　在母族裹糧相從固不得飯夫家之粟此係牢不可破之積習也八月廿八日氏返夫家時日尚銜山未遑晚飯母氏循俗貽以火灼與　俾免斯飢當夜謝氏母子食雙弓米而郭女卽以肉及火灼充膳各食其食不相混淆詎謝氏母子於晚飯之餘腹痛大作呼號逹於户外而郭女獨淸獨醒無恙如常左右鄰里疑其中毒灌以生緑豆湯果得嘔吐而愈於是研詰郭女毒自何來女答以不知搜其包裹除衣服履舄外並無毒物街隣愈大惑不解津人籢贈向有馬子蓋備而不用者嗣於個中尋獲女舄一雙中有一隻尚實紅礬少許女無以自解遂認用以藥鼠者不期悮墮於粥鍋内其毒姑及夫並非有意實出無心究其毒物何來稱由姊氏遺贈於是蜚語沸騰謂女歸住母家九日其實八夜宿於姊氏此係捕風捉影之談似不足信也南門外相隔縣署祇一城閩值日差役於翌日聞信前來趙母不欲興訟經了事人說項差役亦以案情重大得過且過未飭地方投報現經郭女母族調處以　郭女絶不歸寍以免後患或可言歸於好矣 
[津守開弔]  
　　天津府鄒岱東太守於八月初八日疾終任所業經列報太守以翰苑名流外官州縣計在直隷垂三十年曾任易州及宣化府調任天津府民懷吏畏迄今有口皆碑聞擇於十一日在府署開弔後隨由公子扶柩回山東原籍卜葬以安窀穸署任天津府李少澐太守於八月初十日接篆並不存五日京兆之見俯念七屬被水成災殊堪憫惻於八月下旬禀明傅相輕車减從前往勘騐約於初十日言旋以便於岱東太守開弔時躬與弔奠云 
[宜昌近事]  
　　昨有應試友人回宜云今年科塲内尚屬安靜惟省城中上月底本月初因天氣驟寒暴煖致人受症多有以痢疾轉瘧疾者且雜以秋瘟時症有不能入塲者有入塲陡病瘧疾趁閂未封交卷卽出者若醫士專門以瘧疾爲主多有不起須兼以秋瘟方慶回春因思宜昌中元後城内亦有以痢疾轉瘧者幸此症尚輕惟長江上下一帶最重亦宜地之幸也○本省秋闈報名投卷者約得一萬餘後經點名給卷只到八千數百本有一千餘卷竟無人領又二塲點名畢有二百餘士子在外用膳到遲業經封門不能進塲藍榜三次不過百餘人又有下路某生頭塲進號忽將卷子用剪刀全行劃破面色如癡號軍赶急禀官因門已封生所穿中衣内全已汚穢用竹牀擡出放在明遠樓下至初十開門擡出未出栅欄卽已氣絶塲内共斃三名而已○北門外所失二孩經該家廣派人丁四處訪尋多有不識事之人又以爲係天主堂買去或拐去者人言紛紛不一次日却於離城不遙之戚友處找著因該二孩逃學不肯入館讀書經家人逼令入學去後該二孩卽逃往某戚友處潛藏幸卽找著不然又鑄成大錯矣○前日某甲在重慶辦下一批赤糖約五百餘桶行至巴巫所屬之滾子角地方失事凡下水船在中流爲急流所迫船頭直栽下水去謂之揷籌該糖船揷下水去糖與船全失幸人得救起而資本已付東流矣惜哉○某生素有文名爲人亦和平年不過三十因岳家在浙江省現任某縣知縣函請某生前往閱文并兼督一切文務錢糧大加靑眼奈地方甚瘠又因本年恩科五月前意欲回宜下塲不料將動身卽已患病於是請醫調治已就痊矣擇日解纜豈知距上船日期前二日病又翻覆不一日而溘然逝矣噩耗傳來不日卽送靈柩回宜妻孥得此凶信望雲招魂痛可知已 
[漁翁失利]  
　　福建南臺新橋下漁艇數十艘專爲行棧運盤貨件率皆殷實之家有武生林姓綽號筆塔嫩寓安樂橋下七省經略廟中無賴輩多歸之某夕二更時候嫩率同黨數人駛小船到某漁艇邊見該艇寂無人守竟敢引刀截斷船索正將該艇私行拖走間漁人某甲聞知踵尾追及漁帮引爲不平大小男女不下數十人將嫩扭送保甲局嫩不肯行被其毆　在地某甲拴其髮辫一路拖之行走致嫩全身汚濕遺襪失鞵異常狼狽正在赴局喊禀之時嫩之友人又敢將漁人某乙擄去交地保看管甲卽禀請叚委員徐殿臣少尉督帶差勇將乙押回時有某丙在塲觀看被某漁婦又指禀送局聞者寃之是夕局員鄧季林司馬親提訊問兩造供詞各執候移縣懲辦時嫩有某武舉爲之具保回寓甲等數人亦先後取保候質據里人說前月該處某漁艇某丁因夜半匪類駛小船到艇上偷米與之抗拒被其推落河心至今未見屍身親屬無可爲憑莫由伸雪雖不可遽以重案加諸嫩身然江河棍匪横行目無法紀亦可想見矣 
 
 

Page 4

 
 
[捉姦送縣]  
　　寗波江東余某之妻余陳氏不安於室常在母家不料與楊阿才通姦事被余某所聞於某夜雇人前往岳家敬扉而入雙雙捉獲送縣請究經楊大令提案將余陳氏掌責五十交其姑余某氏收領管教又將楊阿才笞責五百板發差管押聽候發落 
[毆斃棧夥]  
　　寗波東門錦盛綢縀莊之棧夥丁得富於初九日爲同店友往滬挑鋪蓋行李至江天輪船遂入機器房觀看船上水手梁阿高梁阿有見之誣其擅弄機器大聲斥駡丁得富不服兩相爭論梁阿高遂拾船上所用油繩擊之不防油繩頭上有結其硬如鐵連擊數下適中丁之耳門立卽倒地斃命衆皆譁然大譟移時屍屬丁小金等到塲羣欲與江天輪船爲難攔阻輪船不許開行經招商局總辦盛觀察卽將兇手押交捕房屍首扛置碼頭上船仍開行捕房遂將正兇梁阿高帮兇梁阿有押送鄞縣次日經楊大令帶同刑仵人等前往檢騐丁小金故將屍妻丁童氏藏匿意圖索詐楊大令大怒嚴飭屍親跟交丁童氏到塲求請自備棺殮大令准其所請飭具自殮切結後呵殿回署不知作何訊辦也 
[賽船停公]  
　　十四十五等日寓滬西人在蘇州河杉板廠大王廟一帶爲賽船之舉海關及各銀行均於午後停辦公事循向例也　　 
[火警續述]  
　　昨報列滬北火警一則兹悉老閘大橋西堍老永盛水菓行有樓面租與某甲專收舊布舊貨堆存一處適甲雇用之某乙於夜間在行灶燒飯碰翻小火油燈遂致延燒舊布霎時間冐穿屋頂焚及永盛行並南間壁之三元樓小茶館火勢向後折而西焚燒沿港之船行及小酒店車寓再西焚至老街口之小茶館始止大王廟頭門毫無損壞老街口已焚去小茶館其間壁之荳腐店門面雖已焦灼尚無大碍朝東門面之裕大槽坊祗有小弄阻隔幸賴洋龍之力得以保全昨仍開張此後計共焚去樓房十四幢平屋六間尚幸該處起水甚便洋龍　力否則更不堪設想矣 
[縣示彚錄]  
　　欽加運同銜補用直隷州特授松江府上海縣正堂爲出示召領事光緒十九年八月十八日奉關道憲聶札開本年八月十一日接法總領事呂函開法公司輪船報有侍者阿七一名係廣東人失足落水不及救援將皮箱蔴袋各一隻函請查收核辦等由到道除函覆外合將麻袋皮箱札發札縣卽便查收召屬給領具覆等因並抄函内開據本國奥舍亞尼亞公司輪船主報稱該船由日本開行來滬有雇用侍者阿七一名於中途洋面失足落水不及救援該侍者係廣東人不知家住何處將皮箱一隻麻袋一隻呈請核奪等情到縣奉此除將麻袋皮箱暫行存儲外合行召領爲此示仰在滬廣帮人等知悉爾等如有與已死侍者阿七攸關親屬者許卽出具用戳領狀呈縣以憑將箱袋給領毋得觀望切切特示○上海縣正堂黄爲再行出示嚴禁事據黄浦司詳稱切查鄉間每於秋收之際以酬神爲名演唱花鼓淫戲或唱影戲以致男女混雜難保無私奔勾合情事兹查今年此風更甚風聞北橋一帶因演唱花鼓戲致出强姦等事又十八保十二圖地方因演唱花鼓戲有流氓徐全和等成羣結隊在戲塲調戲婦女以致互相聚毆實於地方風化攸關詳祈鑒核嚴禁等情查演唱花鼓淫戲最爲敗壞風俗本縣早經示禁在案現在此等淫戲四鄉多有應卽一律禁絶以挽惡風而免事端據詳前情除嚴密訪拿外合亟再行出示嚴禁爲此示仰農民地保等知悉爾等須知演唱花鼓戲本在應禁之例調戲婦女尤爲風化所關自示之後凡現在演唱者務當一律收塲别圖正業不得復萌故智凡爲家長者更宜各誡婦女勤習女工切勿任意閒游本縣愛民若子執法如山故不憚諄諄告誡倘敢視爲具文仍蹈故轍一經訪提倒案定必痛懲以法勿謂言之不預也各宜凛遵毋違特示 
[會審擔保案]  
　　德商泰順行東名挺者控稱合豐店主梁紹坤擔保仇笠山爲買辦因棧房錯貨辭歇後查明虧空銀九百三十九兩八錢五分梁紹坤先已認賠後則延宕求請提追當經德總領事函請蔡太守訂期會訊梁紹坤以擔保係由汪雲從店主汪琢如轉託立有保據遂請律師威金生剖辯由公堂飭提汪琢如抗避不到太守於昨日九點半鐘會訊西人挺檢呈梁所出保單呈會審之福副領　　騐係本年三月間所寫載明保仇爲買辦保銀五千兩以内原告聲請追取所虧之九百餘兩旋據威律師帶同梁紹坤投案呈出同時憑汪琢如所立轉保筆據所保數目相同並由繕譯曹吉甫傳譯威律師所辯各節聲言此案原告因應指控梁亦應賠償惟旣有轉保証據則非汪琢如到案不能定斷况照西律輾轉擔保者總以末後之保人爲重不但此欵應歸轉保之人認賠且先時結過帳目祗稱虧銀七百六十一兩乃越日又稱九百餘兩雖不疑及原告揑師而梁不知實在必須由汪到案或向汪處店夥查對明白如果轉保者實在無可追繳亦應惟梁是間今所　者蓋本律臨祗熟　英律若德國與中國之律不甚明晰然律例本乎情理大約相同仍請飭提汪雲徥店主或該店夥來案再行訂期覆訊如敢　玩可請發封店貢嗣領事讀　順行旣執梁處保單惟梁是間餘皆不便與聞必先令認繳所追之九百餘兩再聽　提他人威律師謂必須汪處有人來案始可　白若先令梁紹坤繳銀殊難使之心服蔡太守謂汪琢如似此抗玩原可封其店貨惟店在法　界非本分府所能　詞　　　　　曰七日六十一兩之數可知是否實在梁稱此數係仇在滬時與汪琢如及王鳴竹連伊四人均在行中對明原是確數與仇本不認識　前買辦亦曾擔保辭歇後仇往接做因亦央懇其保有汪琢如願立轉保筆據太守復問爾何以信汪之可靠卽或封貨能否抵償虧欵答　所　者汪雲從係二百餘年老招牌店　值銀四五千豈有不敷之理如果不敷亦願揩足太守復曰能否發封姑候移請法公堂核辦惟必待汪欵抵償　汪之到案無期貨或未　發封似未便使泰順行守待遂斷令梁紹坤先將認明結過之七百六十一兩予限兩個禮拜内如汪處不能料理應光繳案尚少一百七十餘兩准俟汪琢如或别有人到案質追一面移文法公堂俟接覆文再行辦理梁紹坤應先認繳之欵據稱王鳴竹與周　　具保依限缴銀准令取保狀備考 
[著交地棍]  
　　著名地棍施錫華在浦東唐橋地方迭次肇事經巡防局拘獲送縣黄大令訊責枷號期滿閒　已詳前報　自開釋以後仍在該處纏擬唐橋相近之居民無不畏之如虎有朱阿泉者開設薙髮鋪稍有積蓄施覬觎已久屢向稱貸前日午後又向朱　洋數十元朱答以近日生理淸淡安有餘資供君揮霍施聞言拂袖而去朱並不在意至晚收巿就枕二鼓時忽有人破扉直入朱披衣起視見施錫華糾合多人蜂擁而入毆人毁初聲勢洶洶朱大聲喊救其子甲乙二人山而抵禦被施毆倒在地施見勢不佳始奪門而逸　衆鄰聞　畢集已去如黄鶴矣朱父子受此大辱心不能甘卽投爛泥渡巡防局喊控高介臣二尹立飭局差往提施卽避匿該差富將施母某氏提解到　據情禀明二尹著押交伊子錫華到案究辦 
[草人命]  
　　浦東欽賜仰殿西首有陸姓者農人也家道小康生一子之如掌上明珠自幼聘某姓女爲童養媳花燭未諧珠胎已結至本月初媳忽患病陸夫婦恐臨盆在卽倩左近沈某爲之診治不料沈悮投藥餌延至前日陸媳遂一命嗚呼陸夫婦哀痛逾恒糾合多人大興問罪之師正當長驅直擣忽有魯仲連其人出爲解勸事之寢息與否不可知而庸醫殺人之罪則已上通於天矣 
[滬南瑣誌]  
　　有許某住居滬城大南門外販賣樹柴度日昨與隣居推小車之張姓齟齬拳來足去各有損傷正在固結不解之際被該處防局巡勇拘送二十三七鋪巡防局請訊局員以事起微細著地甲向之理勸並諭以如有重傷則當送縣請辦○昨日午後有無鞍馬一匹自北而南飛行絶跡至滬南揭普豐會館門前將十一二歲江北小孩撞倒鮮血淋漓昏臥在地俄而孩之父母聞信馳至將孩舁回醫治馬則一去無蹤矣 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[癸已恩科山東鄉試題名全錄]  
　　　錫鎭　平趙文運膠州盧衍慶泰安孫書勲樂平丁金章武城張書价卽墨楊永年蓬萊侯殿英曲阿孫纉緒萊蕪胡　　安東劉之光諸城張去病掖縣宋傅訓平原和紳衿旗籍管象晉莒州張緒基莒州李儀田博平梁文燦濰縣劉錫晉濟寗蔣祖仁濟寗丁寳珊黄縣呂遵善萊蕪李椿齡寍海劉寰江庚平度邱掄元諸城劉巖沂州欒鶴書博興沈煦卽墨劉葆光鉅野江晏黄縣李士田博興王廷賓日照祝瑞麘諸城張樹楨海陽鍾維嶽臨淸邊瀛洲臨淄張樹銘城武孔慶霖四氏王建勲高唐郝毓椿新城劉掄升濰縣聶煜昌文登趙駿麟濟寍董駸聲章邱王之車臨淄王逢思膠州陳元基東昌陳景曲阿張緒昌莒州朱鳳皋章邱董觀瀛鄒英侯旗籍劉榮唐師雲歴城李殿柱章邱孔徠環四氏朱學澂歴城呂寳書福山鄧文湘曲阿景向忠章邱李國光高密張元禮黄縣傅如恒曹縣卜景洵泝州曹紫庭博興蘇再武武城張駿聰蘭山董錫蕃鄒縣孔慶垌四氏福臻旗籍丁惟溥日照鄭寳淸歴城王晉襄安邱李彦藻鄆城 
[副榜]  
　　丁介南膠州李韓錫諸城李繼章濟寍王維言歴城王彬鄒縣李繼琨濟寍布亦文壽張桑曹裕濰縣安治庭新泰丁毓瑾黄縣黄惠應諸城王毓哲新泰張晉楫濟南 
[癸巳恩科湖北鄉試官板題名全錄]  
　　丁喜漢江夏舒徽茂武昌胡英簡黄陂蔡中協京山舒正圭崇陽余靖沔陽吳林鳳武昌常炳耀荆門洪鳳漢陽徐嗣圭黄陂袁成祖江夏王占黄黄梅陳漢汾蘄州凃洪建安陸徐文佐蘄水李哲運漢陽高井官蘄水陳金蘄水宋亭漢陽聶香黃梅杜康合沔陽陳洪作黄陂江丕勲鄖縣阮正琦蘄水許林羅田周節天門楊由瑞鶴峯焦作生光化胡有煥麻城李翥華沔陽劉洪烈漢川黄池瑞嘉祥李世英漢陽歐陽士京山劉仁傑孝感胡義雲蘄門劉近安陸胡甫之天門陳元近宜都余寅中興國熊克昌光化陳恊羅田徐洪賓黄陂汪孟貴蒲田陳環靑黄岡袁黄黄安朱佩昌漢陽陳國光應城忠興旗籍呂成漢武昌石盛明宣恩呂洪喜江夏黄祖培黄州慶雲旗籍黄屋興國蕭紹昌黄陂賜林旗籍楊章沔陽周保生黄陂施子恒德安郭建堂荆州 
[副榜]  
　　舒正官崇陽查大藩荆山陳哲望江夏田松元蘄州黄應元蒲圻趙言公德安周心禾羅田張鳳合松滋 
[武林氣候]  
　　杭垣自中秋以後天氣鬱悶時雨時晴至二十四日陰雲積滯連朝大雨傾盆三十日魚更三躍封家姨從西北而來拔扈飛揚勢若千軍萬馬繼以急雨如注街衢積水没脛低窪處幾成澤國鄉民頗有秋淋之歎初二日已放晴曦然天時頗暖恐未　晴久也 
[英界公堂瑣案]  
　　包探顧阿六禀昨夜老閘永盛水　行樓上失火陳一法家近在咫尺搬移物件出外被費坤郎乘間攫去銅銚等件由捕阻獲人贓送案陳一法訴稱將物移放門口被竊銅銚等件由捕阻獲求請給領費坤郎供係江北人住在近處見物遺棄在地貪小拾取蔡太守問陳一法曰爾之銅銚直待捕拿獲後始行知覺乎答稱是太守以費坤郎乘危攫物判令枷號七日發頭門示衆贓交失主領去○三百六十七號華捕禀昨夜在火塲彈壓有林松道突如其來喝阻不依爭扭之間被伊損壞號帽咬傷右手背由二百十號華捕帮同拘拿求請騐傷並將號帽呈騐二百十號華捕禀見捕與林兩相爭扭帮同拘獲林松道供係本邑人住老閘大街昨夜之火離家不遠自外奔回見火將及門急迫異常欲至家中卽被華捕推跌在墻下小的向伊言家住此間容進瞿家門口卽可到自已行門被阻之所離瞿家祗有廿間門面華捕不依定欲過去卽被扭打實不敢打捕小的被伊將髮辫拖扭又遭掌頰打落牙齒二個其時旁人言我非搶火之人如要拖到捕房不妨拖去何必猛毆因此觸華捕之怒將其人一併拖至捕房小的經人保出其人反押一宵今晨釋放落齒呈騐蔡太守問副捕頭好曰究竟如何答稱凡火焚之處巡捕彈壓不許閒人出入蓋洋龍正在用力恐有干碍也林雖言家住近處巡捕有所不知若任附近人出入必致漫無稽考管洋龍者亦不能出力旁人因多事暫押卽行釋放並不是見證人况已查明實因林松道强欲走過起釁德國福繙譯謂本繙譯知林松道係美最時洋行帳房所用失老夫向來誠實惟洋行中人往往仗洋東之勢如有違章情事華捕不能阻止往往肇釁今林松道究係違章求請判罰太守諭林松道曰華捕照章彈壓旣不容爾走過不妨走回爾聞福繙譯之語否答稱聞之照華捕仗捕房之勢任意毆人亦宣示罰華捕堅稱拖扭則有之並未毆打太守又問二百十號華捕究竟如何答稱華捕拉林林亦拉捕我卽帮同拉林至捕房林又稱被捕拉住髮辫痛極按他之手使之略鬆太守判林罰洋五元再候商辦林遵斷繳洋而退○四十九號西捕稟昨在虹口見姚佛全認明係賭攤望風人拘案請辦姚供在鄉　種住居近處不在賭攤望風蔡太守飭姚交保○張全木潘金標同稱駕船爲業被張阿寳串同陶阿狗竊櫓查獲人贓送案張陶均俯首求恩蔡太守判張笞二百板　押一月期滿遞籍陶責一百板贓交失主領去○包探陳阿九禀黄金坤報失棉花八包查係張阿德行竊售在浦東送案請究黄訴明前情張供另有人行竊棉花同小的售在浦東洋涇地方每包得錢四千三百文小的分得洋六元四角尚容指交蔡太守飭差帶同張陶德指吊原贓再行核辦○一百八十八號華捕禀東洋車夫紀和尚違章行駛不聽指揮反被辱駡爲此拘案紀供不敢駡捕蔡太守判管押三日以示薄懲○高紀六訴稱在押店爲夥有周金寳將銅簪包金來店混押看明交捕包探黄四福禀周係銀匠其爲有心混押可知周供以後自當攺過蔡太守判周管押一月銅簪銷毁○顧兆增指汪阿增行竊小洋汪不肯承認因此爭毆由捕拘送到案顧供在　館帮夥汪來吸烟去後抽屜内失西開洋一個八開洋六個尋汪向索不認反遭毆擊汪供在輪船營生同友前去吸烟後被誣竊故與爭論蔡太守問顧何所見而知汪行竊答稱確無憑據太守以顧任意妄控判罰洋半元汪開釋○二百廿號華捕禀見陳阿四在街旁小便喝阻不依反被毆打又有史阿中附和行兇由别捕至一併拘案陳阿四供不敢毆捕史阿中供伊等爭扭小的曾爲解勸蔡太守判罰陳阿四洋二元史阿中罰半元充西醫院經費 
[法界公堂瑣案]  
　　包探郁庭湘禀扒竊陳海林手持上海縣燈籠在太古洋行鄱陽輪船圖竊小的見形迹可疑上前盤詰陳卽飛步逃奔爲碼頭上栅門所阻躍上駁船被船上人喊拿急躍入浦江經駁船水手援起拘送捕房轉解案下請究陳海林供係湖南人向爲跟丁前在蕪湖道署現來滬上尋覓生意有在縣署之李潮與小的相識因此携上海縣燈籠問至輪船何爲供欲尋人被包探誤指爲竊以後同聲喊捉小的情急躍入浦江問到滬後住在何處供住廿七鋪新街廖姓家内又問爾面上何以刺有字迹供稱係瘡疤並非剌字江蘇糧米局當差之何守梅亦與小的認識同轉飭將陳海林押候傳到李何二人訊問是否認識再行核奪○包探孫錫榮禀稱小東門外東洋車夫指交竊衣之小孩嚴阿瑞解案請究嚴供今年十二歲係南匯縣人家住鄉間奚家行兄名桂生嫂氏兇悍異常不許小的飽餐時時毆打昨日桂生將小的誘至虹口雇東洋車送至小東門從此不許還家問因何竊取車夫之衣供稱實因身冷難忍之故同轉飭將陳海林暫押候飭包探查明再核○某包探禀在江天輪船拿獲積竊張成發在身畔搜出小剪刀一把解案請究張成發供剪刀共四十把在寍波東門外李天興剪刀鋪内販來到滬後遇見洪姓亦係同業現已分開包探又禀此賊能將兩手反接竊取物件令人不疑同轉謂的係老手問爾之伎倆從何處習來供稱實被誣指同轉謂贓物已獲尚敢抵賴著押候嚴比○金陸氏同子熬榮禀稱小婦人生有子女各一子已成立女當十二歳時許字海門陳姓本年三月間偶因細故將女扑責女忿忿出門一去不返昨同兒子在治下菜巿街永興里遇見女在楊沈氏家由楊撮合與錢桂芳姘識因此投案控訴金熬榮供與略同同轉命將楊沈氏錢桂芳二人帶出問金氏曰旁跪者爲誰供稱小婦人自幼許字陳姓現在改配錢桂芳亦是母親作主兄自成親後不務正業同轉謂許配錢桂芳可有憑據供有八字爲憑陸氏供稱家住大沙並無與錢配親之事問沈氏爲誰供稱曾住南巿瑞豐　與沈氏爲隣母親與伊結爲姊妹行同轉命提錢桂芳至案供稱家住南巿新碼頭向業豆行在葆生行爲夥父名正君兄名月軒陸氏將女許配小的受過洋七十元同轉問可有禮書供稱但有八字又問金氏許字陳姓爾可知否供稱事實有之均係母親作主錢又供稱小的將衣物質洋三十元金氏湊付十元交與楊沈氏轉交陸氏收領陸氏當索洋三十元因一時難措願出期票陸氏不允以致被控同轉檢閱所呈信函問陳益生爲誰供卽前許配之陳姓現願收洋退婚問有退婚據否供稱在陸氏處陸氏供並無其事又問施家村在何處供在海門鄉間又問此事曾否有人理勸　有楊 
 
 

Page 10

 
 
阿大勸過問楊因何知之供與蔡小坡認識蔡現在金處楊沈氏洪住瑞豐碼頭與陸氏結爲姊妹金氏許配陳姓小婦人並不知悉惟欲爲其女相攸擇定錢桂芳倩小婦人爲媒同轉飭將金熬榮交保邀同沈小坡來案候訊錢桂芳暫准交保邀到楊阿大候核金陸氏錢金氏楊沈氏一併押候覆訊○鄧金芳禀稱在招商局充當巡丁十六號棧房内被除錦榮溜入將利刃割開糖包圖竊當塲拘獲解案請究徐錦榮供稱欲往太古棧尋覓堆裝之盛阿長因往金利源棧房向扛棒夫問訊致被誤拘同轉飭將徐錦榮暫押候飭包探至棧房查明糖曾否割開禀候覆核○姚福全禀稱金利源二號棧房被賊竊去蘇木五十斤此賊屢次犯竊俱係大叚蘇木同轉飭將蘇木給還失主廖阿炳押候枷號半個月○張桂生屢次犯竊經葛同轉驅逐出境此次又在空屋内圖竊被包探拿獲解送公堂同轉飭押候笞責三百板○胡寳慶同蔡和生投案禀稱七月廿二日准蔡和生交保理處不料懸宕至今求請究追且阮大發到時蔡又避匿不見同轉飭將蔡還押諭原告於下禮拜一投捕房候核○孫益堂控馬禮章定貨不出經葛同轉諭令交保理處昨據原被投案伸訴各情馬稱三人合股小的已措齊本名下銀兩伊不肯將貨放出如欲催促應向三人合催同轉謂只能向爾一人催出如伊不放可飭包探同去馬供定貨時有見證同轉飭馬邀到見證下期投案候核○董作成控廣安客棧汪小村一案懸宕日久求請究追同轉謂前有鈕元龍與陳瑞卿向爾談及因何未了汪小村現押捕房爾於下　拜一可投八仙橋捕房提汪對質 
 
 
 

Page 11

 
 
   
 
 

Page 12

 
 
   
 
