# 1904 - 247 - 4911276

 

Page 1

 
 
[古今圖書集成并二十四史全書增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海內鑒之○二十四史全書共訂三百九十二本分裝三箱實價洋六十元此佈 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尙書作續集又祗及宋元明代尙付闕如讀史者每以爲憾當塗夏明府燮有見於此爰將有明三百餘年之事跡本之正史參之稗野以至諸家紀述凡可以訂典故之得失證史傳之是非者遠紹　搜折衷至當踵成明通鑑一書非惟讀正續二鑑者所當蟬聯而下卽彼究心明史者亦不可不以此爲考鏡之資也茲由本齋用潔白連史紙石印告成每部裝釘十二本定價洋兩元卽日出售此佈 
[勞工說續本月二十三日藁]  
　　勞工旣興民皆得所由前之說可以治矣雖然猶有慮慮者何也蓋失業之民不必其皆愚且拙也今使智不足與人魚巧不足與人爭庸闇鄙樸一無能爲其不容於四民之中而見棄焉則有勞工斯足以受之矣顧世有極其智擅其巧爲士不可爲農不能爲工爲商而亦敗其羣而墮其業者豈其人之愚且拙哉耽逸遊縱嗜欲怙侈滅義以自放廢其生計是亦惰民所常有游民所常爲民樂游惰雖有勞工將焉置之曰此警察所由設也警察之法凡不務生業作爲無益爲民害者警察皆得以拘禁之如日本監獄內有工塲置監督以督之命工師以教之視作工之勤惰爲給食之多寡有不力者別禁一室以苦之必使知所改悔而後已其工之所成售得之價除公費外四分留一以爲出獄治生之貲本如是猶有游惰者乎今中國亦有工藝自新所矣又北洋監犯工業章程新經釐定使推而行之以懲惰民以治游民何患不足而謂勞工雖設不能令憚勞之民胥受範焉是亦不必慮者也或曰勞工非技巧之工比技巧之工庇材成器以利日用其出售也可以登之市場運之遠埠銷流廣故製造多以是養民所養必衆若勞工則役其力而己天下役力之事雖指不勝屈然事竣　工畢非若製器之工用者無窮　者無窮其爲工作恒無己也不知此特就勞工未興言耳今試問爲水工者其於水利果盡修乎必曰未也爲土工者其於土荒果盡墾乎必曰未也爲木工者宜樹之地果無不植之林木乎必曰未也由是推之道路之築也橋梁之建也或煆金鐵或治沙石不以智巧而以力者皆勞工也况智巧之工分功治事承其下者亦有勞工以執力役至於負者戴者肩者擔者轉移雜役之工尤所在皆有勞工之所翕受其中容積豈不甚大而慮人多工少不如技巧之工所養者衆哉且以吾中國全國較之美洲孰大孰小人盡知之矣吾華工旅美爲美苛禁人又知之矣顧旅美之工非巧工亦勞工也以美洲一域容吾華之勞工近約十有餘萬而設禁以前之華工數槪可知而華工以外他國旅美之工數亦可知是美洲勞工其人直以億兆計也中國地大物博數倍於美四萬萬之民數爲士爲農爲巧工爲商賈者十分已去其七八其餘勞工爲數幾何此又不必慮者也或曰工之養民在於傭值工巧則藝巧藝巧則業精故一傭之值足以温飽而有餘勞工則力食者也竭手足之勤日得有幾或一日不事則支絀矣一月不事則困敝矣而望積其傭值豐衣食贍室家相安相樂而無分外之奢願勢必不能不知中國傭值之賤由於興工者少耳夫供多而求少者值必賤供少而求多者值必貴歐洲之工註以英國言一日所得或二先零或三先零美洲之工一歲所得或金圓數百或金圓千合之中幣幾於日逾千錢而有贏焉是皆以其需工多而值自厚也使中國果興各工工傭之值未必終遜於歐美以數口之家計之給其日用必有羨餘然則勞工不足以養民其說更不必慮者也或曰傭值之厚薄必視母財爲進退今中國斥母財者大率以商爲大宗商而有贏則購田畝招耕佃故其次在農至製造之工必待公司以爲之而集貲合股往往不易况勞工乎勞工之收效遠非拘墟者所能見恐斥財之家必　不樂爲然而此未知勞工之利也微論美洲之闢始於招工日本之强基於興工卽以生財之常理言水利興地利出一切之工無不備舉乃謂出貲以爲母者無孳息焉然歟否歟且工傭之利斥母者之所分也計其所獲母財之息必視工傭爲數倍工傭之值厚而曰母財不加贏此尤不必慮者也非惟不必慮也勞工一興且有四利授民以業不使困窮後此猶　冐法與干禁者雖執嚴刑以誅之不爲暴虐則刑律以平其利一華工赴美欲其解禁訂約綦難我自興工足以養民則民懷鄉圭不樂遠適彼之禁約可不與爭其利二傭值日進趨工者衆能使地無餘利民由以富國由以强其利三我有土地我自闢之使垂涎於我者無所用其覷覦其利四凡此四利蓋猶未及於治亂也若夫消亂萌弭兵禍使四海以內奸宄不生宼盜不作而無俟乎設防維行殺伐多損民命以求治勞工之用所關繫者爲尤巨焉然則能興勞工其利豈有旣哉 
[本館接奉電音]  
　　昨晚九㸃一刻鐘時京師友人飛電傳來旨一道敬謹譯登○七月二十七日奉旨理藩院額外侍郎著凱畢補授欽此 
[電傳宮門抄]  
　　昨日午後二點鐘越二十分時京師友人專電告知本館云七月二十六日皇上召見軍機大臣及尙其亨伍廷芳今日並無明發上諭 
[日人雀躍]  
　　華歴七月二十六日日本東京來電云日本自得遼陽大捷之信通國人民喜躍欲狂昨今二日此間各街巷旗幟飄揚結彩懸燈輝煌滿目晚間并舉行勝會閙熱非常 
[俄皇誓言]  
　　華歴七月二十六日日本東京來電云此間得有聖彼得羅堡消息謂俄皇曾誓言朕在世一日 
 
 

Page 2

 
 
必竭其一日之全力俾遼東將戰事轉敗爲勝 
[日更兵律]  
　　華歴七月二十六日日本東京來電云日廷詔下更訂徵兵條律已於今日由內閣訂定將募集第二批常備捕之限期較前展長矣 
[俄傷約計]  
　　華歴七月二十六日英京倫敦來電云據俄提督薩卡洛夫之意華歴七月二十一二十二兩日之戰俄軍約傷失七千人二十三日之戰約傷失三千人 
[日擊運船]  
　　烟臺來電云旅順一隅麥粉早已無存至近日而肉類亦將告匱華歴七月十八日清晨八下鐘許陡聞砲聲隆隆蓋日人偵知十七日黃昏有一萊陽船密輸食物接濟至此又有二船駛至旅順口外相距十二三海里故令水雷艇發砲擊沈也 
[俄將諉過]  
　　華歴七月二十六日英京倫敦來電云據俄國陸軍提督苦洛拔托金電報俄政府略謂此次遼陽失守之故實緣華歴七月二十三日晚司堵瑟耳培提督强令將軍退駐於遼陽迤西距離數幾羅米突之處致有此變註幾羅米突法度名 
[俄艦他駛]  
　　華歴七月二十五日德京柏林來電云所有地中海紅印度各俄艦支隊均已得俄政府諭令其駛往波羅的海矣 
[俄傳訓令]  
　　華歴七月二十七日英京倫敦來電云據俄京聖彼得堡路透訪事人來電謂俄政府所傳訓令已寄至南斐洲洋面之俄國巡洋艦彼得培矣其俄國義勇艦隊司麻倫斯克巡艦一艘則無甚新聞也 
[俄報軍情]  
　　華歴七月二十七日法京巴黎來電據俄提督本月二十三日電稱本擬是日復奪雪范屯地方而日軍於前一日晚潛將沙根屯佔據致我軍不能在附近再行駐兵日軍又於日間攻擊遼陽中心之第六十六砲臺當被我軍擊退日軍傷失甚多 
[毀艦存疑]  
　　華歴七月二十四日烟臺來電云今晨漢陽輪船到此據船中人言及昨晚駛過老鐵山時見海中浮有破船板等物恐係被毀之日軍艦也 
[訪員回國]  
　　頃有歐美數大報館之觀戰通信員多人由牛莊來申將於翌日乘美國蒙古利亞輪船歸國其領袖者係梅而登潑賴華君曾身歴百戰胸懸寳星多枚纍纍如貫珠其才藻文章久已知名久於世此次日俄事起爲倫敦畫報館聘作觀戰通信員於六七年前曾在中國三與吾華戰事此次來來時途出斐洲雷代司密地方忽被俘虜嗣乘機逸去其抵日本正初攻旅順之第二日也據其自云蒞東以來已七閱月始終日俄戰事只見一次且在二十四里外故所見甚爲隱約此外除見俄俘一人外未見日本一營一卒一砲一彈屢向日本軍務省及各武員請觀戰事彼等雖滿口允諾後每失信食言致遠涉重洋而不獲一遂素願焉雖然梅君亦不掩人美謂日軍之勇敢直前視死如歸殊堪令人驚訝梅君又言本月十九日安山之役日本陸軍大將粵保鞏虜得俄兵不可勝數又俄提督苦洛拔托金所統大軍不敷疆塲之用且供給甚難因其祇恃一處鐵路以爲轉輸也 
[追記日攻遼陽事]  
　　遼陽一地已被日人所得本報曾迭紀前後情形兹閱日本東京某日報云東歴八月二十六日迄二十七日我日攻圍遼陽之陸軍右翼進抵安平將占據湯河沿之俄人擊退直追至石頭嘴子石門嶺黃家威子以達遼陽之側太子河支流本溪湖畔旋復直撲平臺子以偪俄師是日另遣一軍望鞍山店進發而令分隊抄出遼陽東南偪近千山以截俄人退路當行抵鞍山店時俄師竭力奮勇抵禦血 
飛肉薄奮不顧身久之始向遼陽退却二十八日我軍得戰沙河鎮隨復鼓行而前其第二軍之左翼則沿渾河以達遼陽西南方攻克羅家套左近之地遂得將遼陽三面包圍註沙河鎮距遼陽之南四日里有半合我華二十有六里强 
[述旅順近况]  
　　日本大阪某日報云東歴八月三十日有一武弁由神戶東上就而詢之言旅順敵軍刻已窘况畢露然猶不自爲計一味抵抗我師其陸營中約有步兵二十七營連扼守砲臺及各要隘者計之約在三萬名內外然其中非傷卽病者亦不下萬人目下方在病院養疴不克從事於戰鬥糧食日漸告乏大約只可支持月餘其用以充飢者全賴華人用萊陽船接濟今已由我軍設法杜絕矣自八月十三日至十七日歴五日夜大雨滂沱俄兵死屍每有乘潮流出者自穢之氣幾不能堪 
[述海參威近事]  
　　日本大阪某日報云有德國商輪船名阿拉皮亞者來自海參威聞船中人言及我船於某日被俄人所獲帶赴海參威交海軍法律院訊鞫指所載麥粉二萬拔路列路及鐵路火車材料七十一件爲戰時應禁之貨悉數充公而將船及貨物釋之使歸當我船留泊海參威時聞有一商船名曰卡路卡司亦被俄人所獲經海軍法律院讞員訊得船中載有麥粉因卽充公洎我船啓行法律院方在訊判卡路卡司携帶日本郵書六十袋目下一事海參威人心安謐每日火車往還二次俄督矮列幾息夫駐節於此日令伶人奏軍中之樂藉以娛情糧食充足如平時麥粉儲藏亦復不少砂糖每一封度值六十誇培苛惟雪茄烟甚難購置俄巡艦之被日砲所擊者厥有二艘曰露西亞曰岳倫薄仿刻方泊在海參威其傷處不令人見 
[法願言和]  
　　粵京維也納來來電雲法人之意今後若旅順被日攻陷遼陽之戰日人更獲勝而歸彼時倘俄旣有悔禍之心日亦以寍人息事爲志則我法當約同英德美三大國勸令諸友邦向俄日婉商使戰事從此了結誠有益民生之事也 
[俄籌軍費]  
　　英京倫敦來電云俄人喪敗之餘欲向外人稱貸軍需知不可得乃於國內募集公債一億五千萬圓一面訂定章程增收百貨之稅 
[俄電記已撤]  
　　烟臺來電云俄國駐烟領事在烟臺迤東二十五華里海濵德商希伊他司公司所賃小山之巓建立無綫電竿派令俄人十四五名曰夕輪流守護中國登萊靑膠道何秋輦觀察迭次照請撤去俾不得與旅順電信往還西歴八月二十七號始撤下電竿所附諸器移置俄人所宿小屋中而烟旅電音乃不復能隨時飛遞矣 
[俄諜蒙恩]  
　　俄京聖彼得羅堡來電云某日俄帥苦洛拔托金以其松氣寳星賞給哨弁烏啞路誇夫及新脫二人蓋以二人曾改易華裝潛赴熊岳附近混入日本行營偵探敵情報知元帥故給此以酬其庸也 
[逃卒之言]  
　　南洋新加坡叻報登英京來電云有一俄營砲兵由旅順逃至英倫現在境外某村落戚串家閒住人有就詢旅順情形者言當時伊由旅順私附德國某輪船出口閒關至此險阻備嘗旅順兵民早欲降服日本祗因俄軍統領司堵瑟耳比琴爾氏始終固守誓死方休然砲火軍糧久形不足溯自被圍以至今日已有俄船　　　　轟沈船中皆各滿載糗糧以供軍用者當伊離旅順時尙有俄軍二萬五千名至 
 
 

Page 3

 
 
二萬八千名在各砲臺防守臺上分置機器砲國百尊多被日軍奪去然日軍機器砲亦有被俄所得者無如不明機括如獲石田某日俘得一日營砲兵細詢砲之用法并誘以若能明告卽當釋之使歸日兵噤不發一言又恐俄人强之使言因而乘間自盡 
[英兵入藏]  
　　某西報登華歴六月二十二日某西友由西藏梛薩寄來之信云目下英國入藏之兵於相離波塔扯聖山一英里遠之處結塞駐守其地與達賴喇嘛苑囿比鄰喇嘛之宮室亦在此山上今喇嘛已避匿於約離十八英里之某寺院中據云隱居一室終日閉戶不出雖大臣宰相亦屏而不見自謂將與世隔絕三年之內不再履紅塵也英參將楊里司笨特曾於某日會見安本註譯音面允必竭力效勞俾諸事得以次第就緒且將食物惠贈英軍 
[欽使行轅紀事]  
　　昨日午前襄辦練兵事務兵部左侍郎欽差大臣鐵寶世星使在美界北河南路天后宮側出使行轅傳見江南機器制造局廣方言館監督戶部主事袁主政緒欽提調候補同知曾司馬廣鍾垂詢良久洎辭出復傳各教習司事及工藝學堂委員教習司事圖書處委員巡警委員採辦直硝委員差遣委員以及砲隊營帮帶張守戎玉發查局門司事考工處委員官醫共三十七人皆就所司詢問一切至午後始散 
[擇吉接鈐]  
　　江蘇布政司效述堂方伯委候補巡檢計少尹德柔署理上海黃浦司鈐務少尹奉札後於昨日抵滬隨趨詣上海縣署禀 
知縣主汪瑶庭大令擇吉八月初一日接鈐任事 
[三鞫盜犯]  
　　槍斃西洋阿生一案迭經蘇松太兵備道袁海觀觀察札飭上海縣主汪瑤庭大令命駕詣英美等國租界公廨偕讞員黃耀宿司馬會同英總領事署繙譯官德爲門君研訊口供昨日午後三下鐘時大令復詣公廨與司馬及德君升座後捕頭派包探竇如海方長華將王松林葉子紅葉子靑劉桂雲張少堂卽張王慶李老么陳瑞庭汪友禮王洪芳劉成德各犯解案大令詳加推鞫以王松林挾槍傷人例應重辦著帶回縣署　懲汪友禮王洪芳劉成德三犯旣與阿生一案無干從寛改押公廨聽候查核劉旣在飛划新營當差著卽函知管帶黃子香游戎來案保去葉子紅葉子靑劉桂雲張王慶李老么張少堂六犯均係無業棍徒難保外縣不有夥刦等案發押捕房俟查明核辦德君以此次破案迅速工部局辦事認眞竇方二探更不避艱險不動聲色得將各犯拿獲殊屬可嘉請大令禀知觀察轉詳江蘇撫憲端午橋中丞論功行賞並諭竇方二探嗣後仍須勤愼從公不得疏懈二探唯唯遂與大令相約退堂 
[請緝贜盜]  
　　前日南匯縣主陳苕民大令飭差齎賞格至法界公廨內開本月十二夜縣屬二十一保二十一圖中心河鎭源記米店被匪徒數十人明火執仗破扉入內劫去洋銀衣服等物翌日事主蔣怡如開單投縣呈請緝拿誠恐贓盜遠颺或匿跡租界特出賞格如能拿獲盜首者賞洋銀二百元拿獲盜夥及知風報信因而獲案者賞洋銀五十元云云讞員陳楚生大令披閱之餘著卽精貼廨前并飭包探帮同協緝矣 
[惡姑被控]  
　　上海縣二十七保五圖地保顧榮堂霸佔莊許氏爲妻聳令奪取其媳莊李氏所有田單莊李氏遂投縣署控訴縣主汪瑤庭大令准詞飭提顧僞稱有病抗不到案大令怒立出硃單將顧提到前晚升堂研訊莊李氏供稱自君翁去世後君姑被顧姦佔已二十餘年小婦人於光緒二十八年秋嫁至莊家未及兩年丈夫卽病歿後君姑曾回家兩次近日顧忽携君姑來家將祖遺田單及丈夫自置之田單一併奪去小婦人無奈暫回母家托鄰人照料房屋不意顧又使其子關松至小婦人家攫去衣箱物件求卽究追氏父李春芳所供大致相同莊許氏供稱兒子文玉在日不務正業已將祖遺之田斥賣殆盡及大令提顧推鞫莊許氏竟附耳低言囑勿恐懼大令六怒喝令掌頰五十下顧供稱小的之女嫁與莊許氏之婿爲繼妻與小的同居前日婿接前妻之母來家因之莊李氏誣控小的霸佔伊姑求恩鑒核大令飭與許氏分別交人保出赶緊將所奪田單呈案如違提案押追 
[虹橋秋眺]  
　　日前江北某邑人許忠林至公和祥碼頭英國公司雇特司輪船上作工偶不留心從高墮下以致遍體鱗傷立時斃命後由工頭䘏以洋銀二十五枚令家屬備棺收殮○昨晨挑糞夫榮連生不遵工部局定章於桶上加木蓋行經西華德路被包探沈阿岳所見拘入捕房捕頭令押候解送公堂禀請讞員黃耀宿司馬訊辦 
[傳聞失實]  
　　本月二十四日本報紀飭拿棍黨一事兹據德昌洋行來函稱沈根福陳寶均二人在行執事並非范高頭之羽黨且蘇松太道亦無訪拿二人之事想出傳聞乞爲更正爰據所述附誌於此 
[述萬國紅十字會在東三省辦理情形]  
　　昨由萬國紅十字會致書本館云遼陽州難民甚多地方官紳正在無法救護適英國醫士魏司華德接紅十字會董信函令在遼開設分會因商同州牧就地推舉紳董租賃大屋一所作爲醫院足容五百人之數醫藥均由會中給發一面由州牧就近招致城外民人入城避難歸會中保護旋將情形告知營口分會轉報上海總會請囑營口匯銀交魏司華德收用再籌備藥物設法運往又電致奉天增軍帥廷京兆商撥欵項接濟各處難民聞遼城有紅十字會醫院兼可保護安全紛紛遷往絡繹於途並經滬會電致新民屯分會董設法聯絡一氣俾內外聲息相通一切庶易措手并可由此推廣救護周少逸觀察自哈爾賓通禀北洋商約大臣函致滬會董言哈爾賓地方鐵路傭工半係關內外窮民欲歸不得因商准俄人用專車運　瀋陽請飭關外分會於專車到瀋時接收分別資遣回籍滬會先已據新民屯分會電接瀋電局宋委員轉電卽商請宋委員及瀋陽營務處代爲接運至屯再行分遣續奉袁宮保電飭前因當又分飭妥辦惟傭工爲數甚多周觀察禀函未將總數聲叙其如何與俄商准專車送瀋亦未詳及現已飭新民屯分會設法一面先探明確數一面預備分起運送並卽酌擬辦法函致新民屯分會妥籌辦理並以車票爲最要電蒙袁宮保允准飭知路局多備多發交新民屯分會祗領應用以便隨到隨遣又奉省大府來電千金寨煤礦有水土工數千人已飭知工頭如欲出險而因貧乏不能起行者可由會發給川資回籍均已分飭遵辦至新民屯溝帮子兩處分會現歸劉蘭階大令徐性模都尉任啓人刺史朱殿卿都戎辦理兩處難民每日或十餘人數十人不等均由會於酌給宿食並火車免票之外仍分別從優給以回籍之資兩處未設醫院間有受傷難民送交就近教堂所設醫院代醫其費由會中支給會員梁獻臣太守李伯陶參軍出瀋陽至營口會商蜜勒魏伯詩德轉商日監督並至烟臺商諸日本領事請給金復岫蓋等處護照旋由日監督發給鴨綠江護照其金復岫蓋亦可前往辦理振撫難民等事旅順淸泥窪等處難民因輪船不能出險由烟臺分會李載之直刺諭令民船設法駛往優給船資難民藉以出險者日有數起以山東人爲多均由會優給川資分別送回原籍就東三省困苦情形而論辦振固萬不能少然地方遼闊人口繁多現在戰事未了運糧懸爲厲禁匯欵亦屬不易正在設法廣咨博採以冀及早辦理 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
　　禮拜四拍賣 
　　羅順堂洋行 
　　准期廿九日上午十點半鐘在本行拍賣脚踏成衣車一部玻璃器具水壺花瓶磁茶壺紙烟雪茄烟畫錢肥皂燭檯洋磁盤子古銅花瓶白鐵小匙羹沙士管花油布毡酒香餅酒白蘭地酒法國啉酒薄荷酒氣表自來火燈泡小洋刀鉛筆火爁鐵灶皮絨挽手袋其餘外國上等傢私木器華洋雜貨不計此佈江西路七號羅順堂洋行啓 
　　元芳禮拜五拍賣 
　　准於三十日下午二點半鐘在本行拍賣磁杯二桶大菜刀羹义數十打磄磁杯盆食錫茶壺通心粉猪油共八十餘箱條頭肥皂香皂數百箱印花洋紗巾四箱各種洋酒甜酒食物脚踏車各色鑽石子及檯椅木器什物不計此佈　元芳洋行啓 
　　禮拜五拍賣　魯意師摩洋行始創自同治十三年即年英一千八百七十四年 
　　眞瘋濕第一仙丹 
　　余四肢麻木骨節疼痛不能履步十有二年求遍醫藥終鮮見效月前幸購上洋天后宫東首粤省保壽堂大藥房瘋濕丸酒計四元早丸晚酒不半月手足運動步履如常感恩不盡登報名謝周浦鎭陶辛伯拜啓 
　　禮拜六拍賣　魯意師摩洋行始創自同治十三年即年英一千八百七十四年 
　　准于初一日十一點半在本行拍賣貴重產業地皮一塊在楊樹浦界相近七十五畝前而靠水在英公館掛號如欲知詳細可請至小行看樣圖此佈　魯意師摩啓 
　　禮拜一拍賣　魯意師摩洋行始創自同治十三年即年英一千八百七十四年 
　　准於初三日上午十點鐘在本行拍賣頭等東洋靈巧顧繡古銅古磁一應東洋古董什物不計此佈　魯意師摩啓 
　　泰隆保險 
　　啓者本行今蒙英國　瑞蘭派得利亞的克火險兩公司專托本行經理　得自主權衡承保南非市房屋住宅生財美物各種機器廠棧等險保費照律克已賠欵異常迅速倘蒙　貴紳商賜顧仍請　駕臨二馬路泰隆洋行帳房面議可也司理筀錦章仝毛奎生啓 
　　美國曾伯廉治咳藥 
　　曾伯亷所製咳藥人之用過者皆樂　揄揚其藥服之咳卽停止且味甘奏效甚奇各處之人無不喜用此藥如小孩因傷風而致咳嗆及鸕鶿咳爲之母者多喜用此藥治之藥中並無　片及種種危險之物以故由成人以及初生穉子皆可放心試服藥除分寄各藥舖了售外另倩新晋隆洋行總經理 
　　廣東陳恒德堂 
　　淋濁妙藥 
　　珍珠琥珀立止白濁丸 
　　此丸專治五淋白濁小便剌痛難忍溺管閉塞點滴不止日久不愈致成血沙等症無論一切淋濁此丸服之立刻清濁止淋止痛利便消臜化毒去濕袪熱輕症兩天重則四天包可全愈倘若不效原洋奉稍輕者一大瓶重者二大瓶定可除根愈後非但病除而且壯體健　元養精眞治淋濁之第一妙藥也每大瓶二元小瓶一元分設上海英大馬路萬康醬園對門德仁里内石庫門交易 
　　不愧毒門聖藥　謝　 
　　余今夏道晉上海蒙至友不棄終日酒地花天初走長三么二繼戀士娼野妓不意野妓之毒染則甚易回里後小便稍有淋濁日久滿身紅班陽物腫爛且淫毒過染于衷蔓延不休幸購二馬路京都天寳齋毒門聖藥八寳化毒丹一料珠黄下疳散二瓶内服外敷不半月夫婦全好刻余飲水思源有意普傳奉勸爲客者土娼野妓切莫久戀并謝貴寳齋製藥果秘揚名萬里杭州服藥愈姚氏子敬錄乙 
　　尋人告白 
　　啓者山東高密縣王耀堂在揚州候補去歲五月間自家遣工人劉堂赴揚送資釜衣物各件不知流落何處絕無追賠財物之意然至今未察出著落凡我同寅戚好如遇此人務勸其回家或卽代爲登報或速寄信高密西鄉院頭庄均有重謝决不食言　王耀堂謹啓 
　　日本郵船會社 
　　啓者本公司太輪船准于八月初四日卽禮拜二下午二黭鐘開往長崎神戸横濱等埠小包收到禮拜一午刻客票　到初四日十點止倘蒙　各寳號如欲裝貨搭輪者務祈　早臨爲幸　郵船株式會社 
　　黄夢畹啓 
　　嫁綫勞人日 
　　鮮暇晷荷蒙　諸君　　請於午後二下鐘前移玉如有緊要公事仍可隨時賜敎惟乞恕簡慢不恭耳肅陳　　鑒不宜 
　　上海英大馬路京都同德堂有限公司 
　　因杜假冒　包退囬換 
　　靈驗外科藥 
　　極效秘方加味八寳犀黄丸 
　　品極珍貴治乳巖瘰歷痰核横痃流注肺癰小腸楊梅結毒男女毒門久爛不堪將見肺腑不起重證每服三錢有起死回生之功屢經試驗服一二服全愈每兩八元 
　　包好珠珀　五淋白濁丸 
　　淋濁之症因酒濕熱燥而成者輕因花柳而傳染者重故小便不通尿管剌痛始而淋濁不凈繼則變成各種毒門此丸海内稱揚十年八年均見效大瓶二元小二元 
　　三日愈花柳搜毒舟 
　　花柳症層見迭出每見悮食藥品人泛毒上刑鼻爲之漬目爲之瞽隠仗腎經妻爲之染子爲之殤此丸包能當日見功遊花柳塲宜備一瓶大瓶四元中二元小一元 
　　楊梅結毒回生丸 
　　花柳毒因循不治卽成下疳滬燭横痃玉莖腫痛一切毒門此丸凡上面串頂四肢流毒包能見效倘陽物腫爛遍身破皮用外治萬靈丹全愈大四元中二元小一元 
　　立止五淋白濁丸 
　　治五淋白濁濕熱停滯小便腫大尿管剌痛淋滴不止及淫穢染毒疳疔初起等病脹之立愈如宿娼預服永無傳染之患此丸有流清激濁之功大瓶二元小瓶一元 
　　外治花柳萬靈丹 
　　善提毒去腐生肌治花柳傳染毒入骨髓破皮流血玉莖腫爛串頂下墜四肢起泡滿面生瘡潰爛陰惡結毒卽見功重者服八寳犀黄丸包好大瓶二元小瓶一元 
　　百寳十全珠黄生肌散 
　　清熱化濕除毒收口生肌止痛治男女一切毒門及花柳傳染破皮潰爛小便腫爛魚口便毒下疳燭笑横痃穿頭多年未能收口重症此藥神效大瓶二元小瓶一元 
　　獨步流注至寳丹 
　　流注色白腫痛發陰分因痰塞清道結有寒痰有氣毒此丸消其成膿之毒氣使己成膿者不痛而潰此大疽變小疽法倘根深太固服犀黄丸大瓶二元小瓶二元 
　　極效一品化痔仙丹 
　　大腸濕熱結毒下注而成痔瘡或脫肛便血硬核腫痛歷久穿破膿血交流盛發之時日臥床褥疼澈心脾此丸全愈另備外治痔瘡藥洗痔瘡藥均大瓶二元小一元 
　　三日愈癬瘡靈藥 
　　癬之爲患痛癢靡常夏月易發苦態愈甚破皮流水濃痂積堆售藥雖多艱於取效盖未明治法耳本堂遍覔良方製成此藥速痊遠年癬患大瓶二元小瓶一元 
　　極效耳聾復明藥 
　　凡人耳聾卽難作事因陰虧陽旺相火妄行虚火上炎耳鳴口乾喉痛舌燥目熱昏花兩耳驟不聞聲氣閉且竅勿論男女十年廿年老病包治大四元中二元小一元 
　　瘰癧惡核斷根藥 
　　此核生項間在皮裏膜　漸大如桃核大者名惡核痰核毒根最深此丸　其已潰之痛鬆其成濃未潰之脹消其未成濃之核如潰爛服犀黄丸大瓶二元小瓶一元 
　　遺失莊票 
　　八月初一期宏大莊第一萬三千六百六十八號票元一百七十七兩二錢七分已向該莊言明作廢望各號切勿收用特此登報票　批明元芳彩萬壽元羽綢一第七月廿六日失　同源亨啓 
　　招請買辦 
　　啓者同茂洋行開設二馬路第九號門牌辦理地基房屋　經理一切事務現欲用一　辦須有保人保銀一千五百至二千兩合意請來面議可也特此佈聞 
　　四千香金至寳丹 
　　肝胃心痛　一服斷根 
　　方用龍涎香枷楠香眞麝香上沉香佐以開胸利氣平肝和胃專治男婦遠近肝胃心痛難忍速將寳丹服下七分頃刻斷根　經屢騐切勿輕試每匣一元○上洋斷天后宫橋東三馬根路外國墳東廣東　老益三堂 
　　聲明 
　　本號所該各欵并票據等邀請公正向各戸言明將貨物生財以了往來各項已承各戸公允分派清記恐未週知特此佈聞　老德泰椿記告白 
 
 

Page 8

 
 
   
 
 

Page 9

 
 
[鵝館秋陰]  
　　紹興訪事人云越郡草帽阪景春花園趙氏媼夙與鄰婦婁氏不洽時啓爭端某日復因細故爭鬧經人解散事後忿無可洩潛購鴉片烟服之翌晨始由家屬察知已早體冷如冰返魂乏術因投山陰縣署報請湯大令蒞騐立拘婁婦訊供治罪○上月望日以來連朝霪雨溝壑皆盈二十五六日復又銀河倒瀉山洪下注滾滾滔滔以致村舍田疇幾成澤國平地積潦三四尺居民幸先避登高阜尙無所傷○越郡每墨西哥銀一元向可兌錢千文雖多砂觳薄板然市肆尙能通行惟完稅完糧則官價僅作九百文邇由紳商聯名投紹興府熊再靑太守紹釐總辦周笠舸太守處禀求持平以維市面兩太守會同轉禀省垣兹奉藩憲翁筱山方伯批示云據禀紹城市價每洋一元合錢一千文由來已久如糧捐等項洋元定爲九百文巿肆洋價隨之驟减牽掣巿面累及貧民似屬實在情形仰卽轉飭山會兩縣將應解糧捐房捐膏捐學堂經費仍照向價隨收報解日後巿價或有减落隨時報明據實辦理此外各屬洋價與紹城情形不同槪不得援請訪照以圖取巧○餘姚壽康興　　曾承領官欵銀三萬餘兩應納子金屢屢延宕嗣奉抽提本銀亦復逾期不繳大憲遂委候補縣汪大令心源來紹催提近已分期措繳原保紳商當不至因之波累矣 
[吳苑秋聲]  
　　姑蘇訪事人云長江著名劇盜馬劉二姓某前經上憲懸賞購拿迄未弋獲邇由撫憲端午僑中丞札飭蘇捕等管統領孫少襄軍門轉飭蘇捕營哨弁毛君率領師船三艘駛至宜興縣治某鄉將劉獲住本月望後某日解回省垣想須照例懲辦矣○本月某日之夜瓣蓮巷某姓家被宵小掩入行竊警察勇巡查過此見大門虛掩知有變異急將某姓家中人喚醒然燭照之當塲獲賊視之卽司栅之某甲也遂喚到地甲名少卿者告以情由地甲非但不自引咎詎料極力庇護某姓遂以地甲庇竊等情繕禀控諸西路警察總局及吳縣總捕二署○府署　善長巷等處地甲渾名小掌生者近忽有人繕禀控諸投蘇州府署謂係著名流氓曾犯某某等案經官懲辦現旣化名朦充自當革面洗心秉公辦事詎料反藉端訛詐更甚於前鋪戶居民受害不淺爲此環求查明究辦等語府尊許子原太守閱之卽批飭吳縣李紫璈大令飭差詳細訪查如果所控屬實卽當拘案革究不得寛貸 
[浦東保甲總巡局瑣案]  
　　有閔進瑞者被族弟閔阿四索詐洋銀十二元許給七元尙不滿慾壑因於前日扭至保甲總巡局據實控陳總巡謝岳松明府研訊口供判將阿四笞責一千板移送改過所禁押一年○日前有張姓者駕東溝航船至虹口忽被匪徒攫去麪粉十餘擔　經浦東保甲總巡局謝明府派差赴陸家嘴左近拘獲寗波阿根一名訊究之下飭押候查拿餘黨昨日明府復嚴諭差捕赶緊將同黨獲案以使移送上海縣署請縣主汪瑤庭大令訊辦 
[南市瑣聞]  
　　本邑南市馬路工程局總辦翁子文太守自奉札兼轄十六鋪裏街抽收壯丁天燈清道等捐以資經費前日已派令司事地甲向裏馬路及十六鋪大馬頭大街各鋪照前征收矣○前晚上海縣主汪瑤庭大令派差赴城廂內外各街道詳細巡查保甲總巡朱森庭明府亦命差勇巡行南市各叚 
[英美等國租界公堂瑣案]  
　　包探金立生在美租界甘肅路沈孫氏家拿獲南潯拐婦邱陳氏及邱陳氏之女阿囡被拐來滬之林楊氏等人昨日解送至案襄讞委員王松丞刺史會同美總領事署繙譯官安立德君升堂訊究林楊氏供稱小婦人年十九家住南潯丈夫林慶發與邱陳氏素識前日携其女阿囡至小婦人家言赴繅絲廠做工每月可得洋銀二十元旋於七月十六日誘令小婦人隨伊來滬暫住沈孫氏家並不薦往繅絲廠反引人來看欲將小婦人賣入花烟館爲娼聞伊　等私相論價或許洋銀三百元或許洋銀三百五十元小婦人情急計出籲求　主沈孫氏訴知包探得蒙送案尙乞施恩沈孫氏供稱當邱陳氏來借房屋時言定每月租價洋銀二元聞伊有拐賣情事因訴知包探拘拿至案阿囡供奴年一十有三家住南潯父名應祥向爲肉店夥母卽邱陳氏此婦由伊姑託母親帶至上海學習女工刺史謂爾母何以不薦入繅絲廠反欲將伊價賣阿囡語塞不能對邱陳氏供詞閃爍刺史商之安君著將林楊氏邱陳氏分別管押阿囡暫送棲流女所留養俟移提林楊氏之姑姚氏及其夫林慶發到案質訊○包探劉阿炳解周阿四楊妙根至案禀稱此二人至崔金福家串竊衣飾洋銀等物求卽究懲崔金和訴稱金福係小的之兄刻已逝世家有寡婦及姪兒坤福前日嫂氏有事出外囑坤福守門周楊貿然來家囑坤福出外購香烟迨回周楊已去後嫂氏回家查檢始知失去綢衣二件洋銀三十九元鈔票十元金簪珍珠若干明是周楊串竊是以訴知包探至某娼院拿獲起到贓衣求恩究辦金福所供相同周楊同供各物由坤福竊出交與小的等人陳王氏稱小婦人在娼院爲傭周曾竊取銀練一條報已經包探吊到原贓求恩給領坤福供稱小的年幼無知並不竊物金和供稱坤福向來誠實顯係被誣刺史商之安君判將周責二百板管押半年楊責二百板管押二月坤福取具安分切結交金和領回管束起案各贓分別給領○某肉店主陳阿財控其夥周鴻聚行竊洋銀九十元寄存同業陳阿章處刺史詰訊之下周供稱陳囑小的竊得洋銀偕伊至鎮江開設肉鋪小的悮受其愚於七月十五夜竊得大洋銀四十五元小洋銀一百五十角寄與陳處陳隨將小的送至爛泥渡日本大阪公司某輪船附至鎮江言明伊隨後卽來詎料歴久無消息小的乃於前日囘滬甫登岸卽被店主扭送案下陳供伊並無洋銀寄與小的亦無夥開肉店之說張順榮供稱小的亦在陳處爲夥周之生意係小的所薦七月十四日陳囑人來店喚周出外是晚店中卽失去洋銀顯係串同行竊刺史反覆研詰陳堅不承認刺史著押候查明俟禮拜四覆訊○朱錢靑投上海縣署控劉陸氏劉顧氏串拐伊妻等情縣主汪瑤庭大令移交公廨請協提等歸案訊究讞員黃耀宿司馬准卽簽差協同包探徐榮珊提案刺史略詰情由著押候移縣辦理○禪臣洋　薪事人控某姓船戶王榮全取去行灶柴火等情刺史提王訊究王供行灶係小的所買應歸小的取去柴火雖係洋人之物但己用去不少尙求明鑒刺史著管押三日○前者歹人劉阿甫行竊寄居威海衛路之某洋人家玻璃器控經刺史訊鞫判責五十板贓給失主領去 
[法租界捕房瑣案]  
　　蕩婦趙楊氏誘拐沈和尙之妻被控到案讞員陳楚生大令訊取供詞飭包探至蘇州將沈妻關提來滬給領趙楊氏發交某善堂留養昨日趙楊氏之母投案禀求給領大令覓的實人具呈保狀始准領回○四川人陳性善附某輪船來滬帶有男女孩四口包探見其形跡可疑拘入捕房昨日解奉大令訊鞫陳供稱小的由四川萬縣買得二孩至女孩二口另由友人托帶大令著押候查明再核未幾陳卽覓得保人投案求領大令准之○小車夫李素有行竊江裕輪船某客所帶衣箱鋪蓋被巡街捕查獲解入捕房昨日大令訊取口供著枷號一禮拜發馬頭示衆期滿責釋○陳阿寶陸德生王阿三串竊某店對時表三十枚失主報捕查獲吊到原贜大令著卽給領隨判令將陳枷號一月期滿責釋王責二百板陸責一百板 
 
 

Page 10

 
 
[邗江官報]  
　　　七月十五日范鹺尉之泰辭回淮北舒鹺尹銓委總局學習李分轉修鎔銷淮北公幹差隆鹺尹益銷蘇州餉十六日郭鹺尹曾尙汪鹺尹內炎鄭鹺尹毓勤均委北鹽差陳鹺尉正芳由三汊河來趙大令嗣鼎辭回十二圩差次十七日刑部吳正郎鍾嶽江西候補府丁太守乃澄均到揚十八日張大令光祖王大令瑞祥均到揚公幹徐分傳衡由泰屬來馮鹺尹承緒辭回十二圩十九日丁分轉士年由湘岸來正任河垜塲陳鹺尹銷四浦差詹鹺尹樹森辭回六漫閘二十日譚鹺尹道淵由淮北來　二十一日隆鹺尹益到五成鹽價李鹺尹傳慶銷五成鹽價差陳鹺尹鎔銷功鹽差陳鹺尉正芳辭回三汊河卡呂鹺尉桂芬銷丁埝卡朱鹺尹蘭辭回仙六巡護差 
[杭州協德善堂經募紅十字會捐欵第十三次淸單]  
　　孫聰彝堂助洋二十元王萱蔭軒助洋十元崇禮堂李敬思堂沈錢麗生陳楊氏老隆昌各助洋五元王門徐氏趙九如協大行朱石帆潯陽氏隆昌仁記各助洋四元陶陳氏助洋三元王蓮生王壽溶楊文奎汪連奎　長發恆懋孫春陽存德堂楊經綸堂王安定堂胡戴周氏聚昌棧各助洋二元沈德山潘榮生梅鏡時邵樟貽葉春和朱延慶堂徐子靑鄭選廷畢振甲汪倬雲胡應拔陸胡福張景雲仇繩祖仇師泰汪鳳池蘇錦春王守經軒梅問强畢獻誠嚴嘉德章文照姚開發王蘭珍王梅梅以上共收洋一百三十一元[  上海萬國紅十字會同人謹啓]  
[建醮捐淸單]  
　　南順記祝蘭舫二戶各洋五元李淸如翁洋三元德潤堂徐章佩華翁愼裕號周湘雲翁思補齋餘大莊源昌號劉東峯翁不留名陳可良翁十戶各洋二元泰昌譚同興王紹坡翁崇餘莊趙同紀利昌可熾順何植園翁新順記漢記生昌福壽堂振元信昌隆湧記蘇成記敬德堂怡情軒小樓主人王瑞之翁十九戶各洋一元老悅生翁義興二戶各洋五角英法美三界各義士寶號代輸錠帛英洋一元小洋一千四百另四角錢十千零一百零八文銅洋一元四角以上共收英洋五十三元小洋一千四百十四角錢十千零一百零八文銅洋一元四角滬北天后宮　廣益善堂司董嚴信厚龔心銘施則　朱佩珍祝大椿葉貽釗周鴻孫等謹誌各洋貨寳號夏季捐淸單大豐恆興二戶各錢二千四百文德昶愼增泰源成德豐恆豐瑞怡盛五戶各錢一千二百文日新盛泰記屏記恆茂盛四戶各錢九百文天益錦豐鼎豐協豐登豐義泰四達瑞恆豐信正昌順鼎裕元生日新增振豐恆協同順通裕新康元興公愼新泰恆啓泰恆裕豐盛　記福和廿三戶各錢六百以上共收錢廿八千二百文滬北天后宮前廣益善堂司董嚴信厚龔心銘施則敬朱佩珍祝大椿葉貽釗周鴻孫等謹誌 
 
 
 

Page 11

 
 
李滋森會同署鎮迪道兼按察使銜慶秀詳稱原設庫車直隸廳同知定爲衡繁二項請調中缺業經奏准改同知歸直隸州名曰庫車直隸州知州管轄沙雅縣該處仍係地當衝要轄境遼闊地戶殷繁應請照舊定爲二項中缺應卽遴　請補以資治現查南路從前新設各缺經前撫臣劉錦堂奏准仿照吉林新設各缺章程由外先行揀補一次在案今改設庫車直𨽻州知州員缺自應援照舊章請補查有在任候補直𨽻州知州實任葉城縣知縣蔣光陞現年五十四歲湖南湘陰縣人由文童後効楚軍蕩平甘肅金　堡賊巢甯靈肅清案內保以從九品歸部不論雙單月遇缺儘先卽選克復甘肅已虁戎格及剿滅河州竄賊案內保以縣丞不論雙單月遇缺儘先卽選克復肅州關隴一律肅清案內保俟選缺後以州同歸部候選經部核議改爲俟選缺後以州同仍留原省卽補新疆南北兩案一舉蕩平案內保免補本班以知縣分省補用新疆六載邊防案內保加同知銜光緒十一年留新候補十五年十月委署霍爾果斯通判伊犂搜剿零匪曁撲滅潰勇游勇案內保俟補缺後以直𨽻州知州補用新疆七載防戍案內保俟補直隸州知州後以知府用二十三年六月奏補葉城縣知縣十一月二十日經吏部覆准照例以是日作爲候補直𨽻州知州到省日期新疆各軍防剿西甯竄匪迭次獲勝關外肅淸案人保請　于隨帶加一級經部　爲尋常加一級二十五年九月在新疆順直振捐案內捐戴花翎是年十二月十七日到　城縣本任二十七年在新疆遵秦菩振捐例報捐隨帶加三級新疆七載防戍案內保俟歸知府班筱加道銜二十八年調署迪化縣知縣二十九年二月二十二日交卸葉城篆六月初三日到署任三十年四月二十二日卸事查蔣光陞廉潔誠樸撫恤耐勞正署各任內辦理一切悉臻妥協並無叅罰案件在新疆年久邊情最爲熟悉以之請補庫車直隸州知州實堪勝任人地亦極相宜等情詳請具奏前來臣查該員蔣光陞悃愊無華實心任事合無仰懇天恩俯念邊缺需　治理准以在任候補直𨽻州知州實任葉城縣知縣蔣光陞補授庫車直𨽻州知州員缺洵於地方有裨如蒙兪允俟接准部覆併案給咨送部引見以符定制謹會同陜甘總督臣崧蕃恭摺具奏伏乞皇太后皇上訓示至所遺葉城縣知縣衝繁疲難四項要缺應請由外揀補合併聲明謹奏奉硃批吏部議奏欽此 
　　山西巡撫張奏爲考核屬員分別舉劾摺初八日 
山西巡撫臣張曾敭跪奏爲考核屬員分別舉劾恭摺仰祈聖鑒事竊維時事方艱民生調敝吏治清濁實爲地方休戚所關迭奉諭旨飭令認眞考察屬員自非獎廉懲貪無以肅官常而蘇民困臣於上年十一月業將不職各員據實糾叅數月以來悉心考察博採人言證之案牘其有應行舉劾自當隨時具陳以彰瘴之風聲示勸懲之準則查有署太原府汾州府知府胡孚宸廉正持躬明達知務與世無競所至有聲署解州直𨽻州薩拉齊同知劉瀛才識沈毅治理清勤署五原廳同　河曲縣知縣姚學鏡撫民治事措置咸宜署絳州直𨽻州屯留縣知縣朱善元守潔才長廣興學校文水縣知縣劉彤光廉勤質樸嫉惡愛民署交城縣黎城縣知縣郭拱辰急公奉上學道愛人武鄉縣知縣張嘉楨勤能廉幹名譽翕然以上七員均係政績卓著擬請傳旨嘉獎以示鼓勵又查有署沁州直隸州吉州知州鄒兆訥刑繁行鄙商民怨咨署黎城縣垣曲縣知縣羅廣煦侵稅病民禀控有案襄城縣知縣董志敏行多詐僞聲明素劣揚城縣知縣鄭綬貪冐無忌玩法營么署岳陽縣平陸縣知縣林步高心地　預　守不謹丁憂前汾四縣知縣劉鎭壎隱匿十稅恤民艱捐升知縣岢嵐州吏目胡志濬工於奔競行止貪污興縣教諭王本清朋比劣紳鑕營胆大營左雲縣訓導大挑教職董猶龍嗜利忘義士民共憤以上九員擬請卽行革職董志敏鄭綬胡志濬三員情罪尤重並請永不叙用太原府理事通判文銓信任門丁疎於公事應請以筆帖式歸部選用此後如查有應行舉劾之員臣仍當認眞考查辦理以期仰副聖朝澄叙官方之至意所遺各缺除汾西縣一缺前已歸部選外其餘各缺晉省均有應補人員應請扣留外補所有考核屬員分別舉劾緣由理合恭摺具奏伏乞皇太后皇上聖鑒訓示謹奏奉硃批另有旨欽此 
　　大臣溥奏爲造報光緒二十九年分額徵帶徵並拖欠隨缺地畝考成摺初八日 
奴才溥　跪奏爲造報光緒二十九年分額徵帶徵並拖欠隨缺地畝考成恭摺仰祈聖鑒事竊查前准戶部咨開各城官兵隨缺地畝應征租銀租錢各地方官視無考成任意拖欠以致官兵苦累奏明照依餘地考成之例辦理造具完欠分數送部考核另案具題又道光十年二月請定考成限期由部奏經戶部議覆經徵各官如于五月內奏銷以後十月開徵以前續報全完者准其扣除免　自十月開徵後再有續報全完者仍飭取承督催各官遲延職名送部查議又准戶部咨開各項地畝租賦務於四月中旬　徵全完造報考成如有全數未徵者亦不得漏報考成卽照十分未完開造承督催各官職名送部核議以免規避處分地步等因各在案兹據各城將光緒二十九年分額征帶徵並拖欠各項地畝應徵租銀錢文造具已完未完考成各册送部　來惟與京屬撫順曁金州復州牛莊廣甯屬巨流河岫嚴開原法庫鐵嶺廂黃熊岳等旗界額徵隨缺考成興京金州復州義州牛莊開原鐵嶺廂黃正白正藍岫巖廂紅　白等旗界拖欠隨缺考成各册前經飭催迄今均未造送其承督催各官職名亦未據開造部除咨行盛京將軍衙門嚴催造報飭取承督催各官職名徑行送部查議並將現送到考成册存部另行分晰造具考成各册共三本另案送部查核外理合遵章改題爲奏謹繕淸單恭呈御覽伏乞皇太后皇上聖鑒飭部核議施行謹奏請旨奉 
硃批戶部議奏單併發欽此 
　　甘肅新疆巡撫潘奏爲所有估需安設迪化至奇臺電線各項經費緣由片初八日 
　　潘效蘇片再查新省自光緒十八年安設東南北三路電綫與腹地各省聯爲一氣報務靈通訊速於邊疆大有裨益二十二年河湟竄回出關二十五年綏來土囘滋事皆賴電報布置調度得以及時剿滅洵屬　省功倍兹查古城爲省城天山以北屏蔽北通蒙古東通歸化包頭京城天津等處地面遼闊行旅往來絡繹兼以駐防滿營曁奇臺縣治移設於斯商賈雲葉民雜五方控制無綏最關緊要從前由關內　接辦關外電線因巴里坤天山險峻東令雪深巡守不易由哈密繞經吐魯番以達省城是以該處未通電報前 
 
 
 

Page 12

 
 
   
 
 

Page 13

 
 
李滋森會同署鎮迪道兼按察使銜慶秀詳稱原設庫車直隸廳同知定爲衡繁二項請調中缺業經奏准改同知歸直隸州名曰庫車直隸州知州管轄沙雅縣該處仍係地當衝要轄境遼闊地戶殷繁應請照舊定爲二項中缺應卽遴員請補以資治理查南路從前新設各缺經前撫臣劉錦堂奏准仿照吉林新設各缺章程由外先行揀補一次在案今改設庫車直𨽻州知州員缺自應援照舊章請補查有在任候補直𨽻州知州實任葉城縣知縣蔣光陞現年五十四歲湖南湘陰縣人由文童後効楚軍蕩平甘肅金樻堡賊巢甯靈肅清案內保以從九品歸部不論雙單月遇缺儘先卽選克復甘肅巴燕戎格及剿滅河州竄賊案內保以縣丞不論雙單月遇缺儘先卽選克復肅州關隴一律肅清案內保俟選缺後以州同歸部候選經部核議改爲俟選缺後以州同仍留原省卽補新疆南北兩案一舉蕩平案內保免補本班以知縣分省補用新疆六載邊防案內保加同知銜光緒十一年留新候補十五年十月委署霍爾果斯通判伊犂搜剿零匪曁撲滅潰勇游勇案內保俟補缺後以直𨽻州知州補用新疆七載防戍案內保俟補直隸州知州後以知府用二十三年六月奏補葉城縣知縣十一月二十日經吏部覆准照例以是日作爲候補直𨽻州知州到省日期新疆各軍防剿西甯竄匪迭次獲勝關外肅淸案人保請　于隨帶加一級經部改爲尋常加一級二十五年九月在新疆順直振捐案內捐戴花翎是年十二月十七日到葉城縣本任二十七年在新疆遵秦菩振捐例報捐隨帶加三級新疆七載防戍案內保俟歸知府班後加道銜二十八年調署迪化縣知縣二十九年二月二十二日交卸葉城篆六月初三日到署任三十年四月二十二日卸事查蔣光陞廉潔誠樸撫恤耐勞正署各任內辦理一切悉臻妥協並無叅罰案件在新疆年久邊情最爲熟悉以之請補庫車直隸州知州實堪勝任人地亦極相宜等情詳請具奏前來臣查該員蔣光陞悃愊無華實心任事合無仰懇天恩俯念邊缺需　治理准以在任候補直𨽻州知州實任葉城縣知縣蔣光陞補授庫車直𨽻州知州員缺洵於地方有裨如蒙兪允俟接准部覆併案給咨送部引見以符定制謹會同陜甘總督臣崧蕃恭摺具奏伏乞皇太后皇上訓示至所遺葉城縣知縣衝繁疲難四項要缺應請由外揀補合併聲明謹奏奉硃批吏部議奏欽此 
　　山西巡撫張奏爲考核屬員分別舉劾摺初八日 
山西巡撫臣張曾敭跪奏爲考核屬員分別舉劾恭摺仰祈聖鑒事竊維時事方艱民生凋敝吏治清濁實爲地方休戚所關迭奉諭旨飭令認眞考察屬員自非獎廉懲貪無以肅官常而蘇民困臣於上年十一月業將不職各員據實糾叅數月以來悉心考察博採人言證之案牘其有應行舉劾自當隨時具陳以彰癉之風聲示勸懲之準則查有署太原府汾州府知府胡孚宸廉正持躬明達知務與世無競所至有聲署解州直𨽻州薩拉齊同知劉瀛才識沈毅治理清勤署五原廳同知河曲縣知縣姚學鏡撫民治事措置咸宜署絳州直𨽻州屯留縣知縣朱善元守潔才長廣興學校文水縣知縣劉彤光廉勤質樸嫉惡愛民署交城縣黎城縣知縣郭拱辰急公奉上學道愛人武鄉縣知縣張嘉楨勤能廉幹名譽翕然以上七員均係政績卓著擬請傳旨嘉獎以示鼓勵又查有署沁州直隸州吉州知州鄒兆訥刑繁行鄙商民怨咨署黎城縣垣曲縣知縣羅廣煦侵稅病民禀控有案襄城縣知縣董志敏行多詐僞聲明素劣陽城縣知縣鄭綬貪冐無忌玩法營私署岳陽縣平陸縣知縣林步高心地顢頇操守不謹丁憂前汾四縣知縣劉鎭壎隱匿十稅恤民艱捐升知縣岢嵐州吏目胡志濬工於奔競行止貪污興縣教諭王本清朋比劣紳鑕營胆大營左雲縣訓導大挑教職董猶龍嗜利忘義士民共憤以上九員擬請卽行革職董志敏鄭綬胡志濬三員情罪尤重並請永不叙用太原府理事通判文銓信任門丁疎於公事應請以筆帖式歸部選用此後如查有應行舉劾之員臣仍當認眞考查辦理以期仰副聖朝澄叙官方之至意所遺各缺除汾西縣一缺前已歸部選外其餘各缺晉省均有應補人員應請扣留外補所有考核屬員分別舉劾緣由理合恭摺具奏伏乞皇太后皇上聖鑒訓示謹奏奉硃批另有旨欽此 
　　大臣溥奏爲造報光緒二十九年分額徵帶徵並拖欠隨缺地畝考成摺初八日 
奴才溥頲跪奏爲造報光緒二十九年分額徵帶徵並拖欠隨缺地畝考成恭摺仰祈聖鑒事竊查前准戶部咨開各城官兵隨缺地畝應征租銀租錢各地方官視無考成任意拖欠以致官兵苦累奏明照依餘地考成之例辦理造具完欠分數送部考核另案具題又道光十年二月請定考成限期由部奏經戶部議覆經徵各官如于五月內奏銷以後十月開徵以前續報全完者准其扣除免　自十月開徵後再有續報全完者仍飭取承督催各官遲延職名送部查議又准戶部咨開各項地畝租賦務於四月中旬　徵全完造報考成如有全數未徵者亦不得漏報考成卽照十分未完開造承督催各官職名送部核議以免規避處分地步等因各在案兹據各城將光緒二十九年分額征帶徵並拖欠各項地畝應徵租銀錢文造具已完未完考成各册送部　來惟興京屬撫順曁金州復州牛莊廣甯屬巨流河岫嚴開原法庫鐵嶺廂黃熊岳等旗界額徵隨缺考成興京金州復州義州牛莊開原鐵嶺廂黃正白正藍岫巖廂紅藍白等旗界拖欠隨缺考成各册前經飭催迄今均未造送具承督催各官職名亦未據開造部除咨行盛京將軍衙門嚴催造報飭取承督催各官職名徑行送部查議並將現送到考成册存部另行分晰造具考成各册共三本另案送部查核外理合遵章改題爲奏謹繕淸單恭呈御覽伏乞皇太后皇上聖鑒飭部核議施行謹奏請旨奉 
硃批戶部議奏單併發欽此 
　　甘肅新疆巡撫潘奏爲所有估需安設迪化至奇臺電線各項經費緣由片初八日 
潘效蘇片再查新省自光緒十八年安設東南北三路電綫與腹地各省聯爲一氣報務靈通訊速於邊疆大有裨益二十二年河湟竄回出關二十五年綏來土囘滋事皆賴電報布置調度得以及時剿滅洵屬　省功倍兹查古城爲省城天山以北屏蔽北通蒙古東通歸化包頭京城天津等處地面遼闊行旅往來絡繹兼以駐防滿營曁奇臺縣治移設於斯商賈雲葉民雜五方控制撫綏最關緊要從前由關內接辦關外電線因巴里坤天山險峻東令雪深巡守不易由哈密繞經吐魯番以達省城是以該處未通電報前 
 
 

Page 14

 
 
擬白迪化北經阜康孚遠以達古城添設電線卽於前改奇臺縣城內設立子局一處以便商旅而通聲息當電報總局委員查勘計程六站截曲取直共四百里有零匯估電綫杆木運脚及修理護墩局屋添置器物等項經費共需銀二萬兩以內實較從前估修電線有减無增惟值帑藏支絀之時未便另請公欵擬由歲撥善後經費項下撙節勻支核實造報將來養電歲及局費等項仍照通省電局辦法將所收報資劃抵並動用平餘如再不敷仍於善後欵內　支以資經久據新疆糧臺詳請奏咨前來臣覆核無異除咨部並批飭遵辦外所有估需安設迪化至奇臺電線各項經費緣由謹會同陜甘總督臣崧蕃附片具陳伏乞聖鑒訓示謹奏奉硃批該部知道欽此 
　　山西巡撫張奏爲選派晉省學生前赴日本就學摺初八日 
山西巡撫臣張曾敭跪奏爲選派晉學生前赴日本就學恭摺仰祈聖鑒事竊查光緒二十七年八月初五日欽奉上諭造就人才實爲當今要務前據湖南湖北四川等省選派學生出洋遊學用意甚善著各省督撫一律仿照辦理務擇心術端正文理明達之十遣往學習經費著妥籌撥給作正開銷等因欽此本年奉准學務大臣奏定新章內開未設師範學堂省分令派人赴外國學習師範教授管理各法以應急需又准出使日本大臣楊樞咨令多派學生前往日本陸軍各學校學習各等因臣查晉省士習愿愨祗以地居偏僻學讖未盡開通興學則無堪勝教習之人練兵更少精習新操之士自非選派生徒出洋就學無以開風氣而育人才日本地近情通費省效速就學尤爲相宜現由省城文學堂遴派學生三十人以十人入速成師範學習教授管理等法以備開辦師範學堂之用以二十人入普通學校習各門普通以期進求專門實業之學又由武備學堂遴派學生二十人學習陸軍以儲常續備軍將校之材皆屬心術端正文理通達惟晉省學生出洋就學尙係創舉查有候補道李宗棠熟悉日本情形派令先往禀商出使大臣楊樞妥爲辦理並派分省補用知縣吳春康帶領學生前往卽派充監督以便照略約束務令學生專心向學毋蹈奇衺以仰副朝廷正德育才之至意其各學生學費雜費川資等項併監督公費等欵均叅照各省章程核實酌定欽遵前奉諭旨作正淸銷除分咨查照外所有選派晉省學生就學日本緣由理合恭摺具陳伏乞皇太后皇上聖鑒勅部立案施行謹奏奉硃批該衙門知道欽此 
　　山西巡撫張奏爲審明逆倫重犯按律擬辦摺初八日 
山西巡撫臣張曾敭跪奏爲審明逆倫重犯按律擬辦恭摺仰祈聖鑒事竊案據按察使豐伸泰詳屯留縣民劉荃興用鑊柄麻繩毆斃親父劉月發身死一案緣劉荃興籍隸屯留縣爲農度日已死劉月發係劉荃興親父劉荃興平日不孝順其妻劉周氏屢勸不聽光緒三十年四月十八日上午劉周氏與其子外出劉荃興做飯與劉月發吃食劉月發嫌飯不佳用言訓斥劉荃興頂撞劉月發順取旁放鑊柄向劉荃興毆打劉荃興奪獲鑊柄連戳傷其額顱左耳胸膛劉月發彎身拾取柴棍劉荃興又戳傷其脊背倒地致在旁放鐵斧刃搕傷左耳根劉月發滾罵並稱欲送官處死劉荃興慮恐到官問罪一時糊塗起意勒死免患即騎壓身上用麻繩纏繞劉月發咽喉拉搈殞命當有鄰人劉景興趨至查看劉荃興不能隱瞞說出實情報經該縣驗訊獲犯據供前情不諱塡格錄供通詳到臣當以案關逆倫情罪重大批飭該縣親身押犯進省飭發太原府督同審辦兹據訊明議擬招解前來臣督同司道提審親鞫無異查律載子毆父殺死者凌遲處死等語此案劉荃興因伊父劉月發訓斥頂撞稱欲送官處死輒敢頓起殺機用鑊柄麻繩毆勒劉月發致傷身死實屬行同梟獍自應按律問擬該犯劉荃興合依子毆父殺死者凌遲處死律擬凌遲處死查屯留距省在三百里以外當經臣於審明後照例恭請王命飭委按察使豐伸泰臣標中軍叅將福善將該犯劉荃興卽在省垣先行正法仍傳首犯事地方以昭炯戒除將全案供招咨部外所有審明逆倫重犯按律擬辦緣由理合繕摺具陳伏乞皇太后皇上聖鑒謹奏奉硃批刑部知道欽此 
大臣溥奏爲造報光緒二十九年分額徵帶徵並拖欠餘地升科伍田試墾地畝考成摺初八日 
奴才溥頲跪奏爲造報光緒二十九年分額徵帶徵並拖欠餘地升科伍田試墾地畝考成恭摺仰祈聖鑒事竊查前准戶部咨開奉天旗民人等承種各項地畝應徵和賦例應於五月內具題又准戶部咨各城丈出餘地酌定等則入官徵租照例於十月初一日起開徵銀錢兼收係民人責成民員承催旗人責成界官承催一體考核造報考成以專責成又准戶部咨盛京戶部爲錢糧總匯之區該處紅册旗地內歸盛京戶部造報考成奏銷此項旗人餘地租錢亦應歸併戶部造報奏銀以歸畫一又准戶部咨旗民人等首兩滋生地畝每畝徵銀三分應徵租銀歸入錢地考成案內辦理又准戶部咨開各城旗兵馬廠伍田養息牧大凌河錦州滿井子盤蛇驛等處試墾續墾地畝仍歸旗兵認領輸租均責成各該管官及界官催徵造報考成應徵租銀亦歸餘地考成案內具題又准戶部咨各項地畝租賦務於四月中旬催徵全完造報考成如有全數未徵者亦不得漏報考成　照十分未完開造承督催各官職名送部核議以免規避處分地步等因在案又道光十年二月奏爲各城紅餘地畝造報考成請定限期一摺經戶部議奏准覆盛京紅餘地畝經徵各官如於五月為奏銷以後十月開徵以前續報全完者准其扣除免議自十月開徵後再有續報全完者仍飭取承督催各官遲延職名送部查議又前盛京將軍宗室奕興等奏餘租升科地畝除原徵制錢照舊催徵外其應徵租銀每兩改徵制錢二串就近存儲各旂庫備放兵餉經部核議等因亦在案兹據各城將光緒二十九年分額徵帶徵並拖欠各項地畝應徵租銀錢文造具已完未完考成清册送部前來惟內務府官莊錦州金州蓋州復州熊岳牛莊岫巖鳳凰城開原鐵嶺法庫等旂界額徵餘地考成內務府官莊錦州復州熊岳牛莊開原鐵嶺等旗界代徵二十六年分餘地考成錦州屬甯遠小凌河松嶺子金州內務府官莊牛莊開原屬法庫等旗界拖欠餘地考成牛莊蓋州熊岳復州金州岫巖鳳凰城廣寗正白第一第二正藍巨流河白旗堡閭陽驛錦州開原鐵嶺法庫興京屬撫順等旗界額徵升科考成牛莊熊岳復州廣寗正白第一第二正藍巨流河白旗堡閭陽驛 
 
