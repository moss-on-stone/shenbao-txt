# 1889 - 235 - 4905877

 

Page 1

 
 
[美查有限公司]  
啓者本公司在香港遵公司律例凡入股者祗須認出股銀於西歴一千八百八十九年十月十五號買美查洋行在上海所做各種生意并地皮房屋一切一爲江蘇藥水廠及皮皂作二爲燧昌自來火局三爲申報新聞祗館四爲申報館所設申昌書室五爲三馬路申報館房屋地皮本公司資本銀三十萬兩分作六千股每股銀五十兩現在先定派股分五千五百股計銀二十七萬五千兩内二千股已算付足股銀作爲先還原主尙餘三千五百股現在招　來買　理　事一爲履泰洋行之挨波諾脫先生一爲麥邊洋行之麥邊先生一爲隆茂洋行之麥根治先生一爲梁金池先生經理人爲芬林先生銀行爲匯豐銀行訟師爲哈華托如欲取閱布啓及定股信樣者向經理人處及各埠匯豐銀行索取均可定股者每股先付銀十兩其餘於西歴一千八百八十九年九月三十號派股時再付如預定多股派時少得者定銀不能付還將來派股時照算如股分不能派得者其定銀照數付　其定股之期至一千八百八十九年九月十七號卽華八月二十三日下午四點鐘爲止光緒五年八月初四日啓 
[精印三層本佩文韻府准六月初一日出書告白] [  點石齋主人啓]  
是書縮印三層本向爲本齋所行創當時頗有以式不雅觀者爲　　而購者紛　爭先恐後可見揷架累累宜居不宜行　　馬膓之提　終以　便者爲可貴今本齋率由籌章仍印三層本取原書整頁發　不　割裂何從舛誤而又加意校讐加工精印每頁　行字無論多少書　中備　　　檢之卽得分本從薄書腦從寛分裝廿四本分四套定碼洋廿元准六月初一日出盡如欲　購格外從　想海内文人　用此　者　以先　　快也特此佈聞伏惟雅鑒 
[教民耕織機器說上]  
天下事之創始也目上而下及其成功也自下而上今有一事於此天下後世之利胥於是乎賴焉然而在下者各自爲計或憚於重勞而志有未逮或吝於過費而力有未能或以知識短淺而無高瞻遠矚以充之或以材具卑狹而無眞知灼見以赴之必在上者倡其首開其端焉夫所謂倡其首開　端者非有所要結也非有所勸勉也又非强其所不欲而刼之使必從也不過爲天下之民設身處地竭力圖功借箸而籌越爼而代俾其利彰明較著於天下天下知其有所利而怦然以動矍然以興如順水之推船如快刀之破竹雖欲阻撓之扞格之而不可得矣洎乎通行有效日進有功而後在上者爲之章程以督率之爲之法令以裁制之其利之溥於天下施於後世者豈有涯哉今天下競言西法矣福州之船政滬上之招商開平之鐡路漠河之金礦以至各省之製造電報等局接踵而起不可勝數旣精益精　新又新宜乎其蒸蒸日上月異而歲不同矣顧在上者孜孜講求惟日不足而在下者熟視之若無睹焉夫豈不知西法之爲利什伯倍蓰而未己也哉其所以窒碍而難行迂遠而未逹者圃不獨安常處順習俗相沿舍舊謀新知難而退已也彼見夫各局之剏建也集鉅貲百十萬用司事百十人特簡大員爲督辦公請董事爲總辦吾儕小民何處得此成本創此盛舉乎此所以行之於上而未嘗　之於下也顧吾思之泰西輿圖廣而民數寡地有餘力物有餘產人力不足以盡之必借力於機器以爲用顧論其用則以機器爲大宗而論其本則以耕織爲正務泰西荒野窮鄉匹夫匹婦其出作入息手胼足胝與華人無以異而事半功倍家給人足則有勝於華人者何也機器使然也故中國之效西法也當目機器始中國之製機器也當自耕織始輪船鐡路製造電報等局所以擅利權耕織機器與開煤鐡等礦所以開利源檀利權者天下之利散處於天下我聚而有之天下之利不加捐而我之利遂日以益焉開利源者天下本無此利而利有可取者自我而生之天下雖有此利而利有未盡者自我而廣之是利徧乎天下而我亦何嘗不利焉然則擅其權以爲利孰若開其源以爲利乎言乎開利源則必以耕織機器爲先而煤鐡等礦猶其後焉者已雖然以耕織機器教民抑豈易言也哉今使出一令焉必棄而　鋤舍而耒耜而易之以機器民必譁然相謂曰是將以奪我耕而　我食也又使出一令焉必置而刀尺斷而杼軸而易之以機器民必譁然相謂曰是將以奪我織而褫我衣也凌之以勢而不從告之以誠而不信誘之以利而不願導之以理而不知在上者其如斯民何矣不寍唯是以生平所未見之物令其從事而倀然莫知其所從是雖有機器而無所用矣以生平所未經之事責其成功而茫然不解爲何故是雖用機器而無所利矣若是乎其教民也不如勿教之爲愈也大抵民之性多愚機器可以代人工非不熟聞而深信之顧購器於西人價高而費鉅僱工於華人價省而工勤計之不善核之不精一轉移間恐致不利民之情多疑固聞有泰西之機器矣而未知其能致與否卽能致矣而未知其合用與否卽合用矣而未知其獲利與否且未知其不碍地方否不犯官禁否百端交集輾轉中懷旣無成謀又無决斷在上者將教民以耕織機器而患民之愚且疑也夫必破其愚釋其疑而後可以教也固非口講指畫之所能喻也又非形禁勢格之所能致也請進而畢其說 
[本館接奉電音]  
昨接在京及人發來電音有本月初一初一日上諭二道敬謹譯登○八月初一日奉上諭福建汀漳龍道員缺著劉倬雲補授欽此○初二日奉上諭山東兗沂曹濟道員缺着丁衡補授欽此 
[寍波水災]  
聞寍波於上月廿八九兩日内風雨交加水勢陡漲平地高至二尺餘漲平地高至二尺餘而江東地方被禍尤烈水勢如高屋建瓴往下直瀉江東橋係聯船爲之遭水全被冲去其小舟之斷錨脫纜者更屬不知凡幾傾覆入水者計傷人四十餘名現在一街巿竟同澤國是亦一大災也其詳細情形容俟續聞再錄 
[述上下江錄科]  
上江錢大宗師於功令森嚴之中寓寛厚和平之意以人數來者僅及上屆三分之一因於錄遺一事尢格外體卹分别有心之過無心之過以示成全之餘稍有區别盖以爲漫無限制則又何必多此一塲具文大約每縣抱憾珠沈者不過二三人昨又揭示轅門有謂未取諸生俟查明號舍可以敷坐定當按數補送毋容鑽營等諭緣每屆有力者多挾鼯鼠之五技以飛騰無力者多　道旁之寒虫不惜呻吟而叩首故宗師深憫若輩有萬不得已之苦衷因早以温言撫慰俾不致如上屆陳監臨所謂一朝屈膝遺玷終身之故事誠村學究之萬家生佛也聞考俊秀 
 
 

Page 2

 
 
一塲有年貌不符經人指出考生心虚遂將監照置之度外轉身便出又有一種監照係咸豐年間由江北某糧臺因賊遺失曾經報部作爲廢紙鄉人不知底細往往受人愚誘花八九元卽可買得一紙自以爲閉門造車出而合轍矣不知此等功名只好在鄉間瞞上不瞞下偷耀旦夕若居然欲與國子生分庭抗禮則涇淸渭濁安有不立見者當下某縣竟扣至五名之多内有一紙情有可原已發江甯許方伯飭送考教官查明情節一面並　牌曉諭該生聽候查核噫作僞之害人甚矣哉宜引昌黎之言以斷之曰皆可殺又潁州某屬有某生因感冒到塲而不能入塲旁有某友願爲捉刀怱促之間　暇細審　頂其名錄科而出忽同邑有不睦者直揭其事於提調提調發送考教官傳訊確供務使水落石出　科塲最不容作奸者以身試法如果事訊屬實非尋常之不守臥碑可比或者當下人贓未獲告者不過據事後之傳聞追論其旣往雖非捕風捉影究未免自蹈有挾而求所欲不遂之微嫌矣是不妨鳴鼓而攻之爲斯文之自相魚肉者戒○下江楊大宗師於上月十八日以後亦卽次第錄遺聞各屬額數所取不過四成而蘇郡尤止三成　此延頸以望者惟恐不得爲解名盡處之孫山找輩咿唔半生至兩鬢飛霜猶是縛束冠帶側立人家案前聽候命題考試已屬俠書入塾時所料不到此者矣今乃幷舉人之枋求之而不可必得淸夜捫心將以何者效齊人之驕其妻妾故刻下未取者聞砲聲雖夜盡猶披衣出視視賤子之名續榜與否此等苦况非深於閱歴者不能道獨取本屆應賓興者上江旣云視上屆少三之一則下江安知不同聲相應就使及鋒而試不讓當仁而下江號數十居其六較上江之十居其四者大相懸殊更無庸以人多爲慮况目下淮揚一帶水勢盛張裏下河縱横千里咸惴惴　柳陌夌塘又何暇隨呦呦之鹿來食江左之苹此亦人數較少之明証豈楊大宗師未將全局統籌之歟抑外提調未將卷局收卷之成數綜而報之致爲虚懸　到之正科所碍歟現距撤局尙有數日或者别有權衡亦未可知然考生以入塲爲重中與不中付之命運惟錄科未取勢必碌碌如蟻行熱釜上愈旋愈急此每屆所以有事之所無理之所有之謠傳而士之來自田間者往往情急中喪其囊槖誠可憫　又聞新進總覆日老師印結遲遲不到大約爲贄敬不齊之故致稽在返迨封門出題則日已過午而又兩藝一詩有十人竟不能完卷宗師命老師當堂戒飭老師力求帶回不幷乃就階前各責手心十下又覆老生日有兩生將外套包在手巾内僅着夏布長衫以進宗師大加呵斥謂其不知禮儀又給花紅日宗師見衣襴　者甚少乃呼兩人而獎之　此乃朝廷大典各士子進身之階必須似爾衣冠整齊方昭鄭重盖宗師深知江寗士習輕世肆志已非一日故略示以防閑俾知禮法正爲我輩而設 
[監臨條示]  
江南文闈　由安徽巡撫與江蘇巡撫相遞爲監臨一輪一次向刊有簡明規約十二條由供給所豫先刷印交售卷局隨卷發給士子俾知恪守其法係前監臨林文忠公所定每屆雖云增改然相沿不易行者旣視爲具文見者尤奉若故事其中所謂買通關節傳遞代倩埋藏夾帶割卷換卷聯號諸弊一經敗露立寘刑章者未始不至周且盡然而書虎於門過者不虞　噬也置犴於獄人者不畏其威也則以習焉若忘故也今護院黃大中丞來辦監臨深知法積久則弊生除將所奉整頓塲規諭旨會同兩江總督敬謹刊刻曉諭外另擇其尤要者八條爲驊騮之先路所有告示照錄於左監臨護理江蘇巡撫部院黃示本護院邊隅士人也通籍之後乞假養親家居教授垂三十年日與士人相周旋兹者奉命監臨且喜且懼喜則幸預人文之會得觀大邦之英才懼則恐開罪於諸生無以副朝廷樂育人才之盛意本屆遵奉諭旨整頓塲規已會同督部堂出示曉諭矣兹復擇塲規之尤要者爲諸生告不過欲吾輩讀書人共守法度毋致取辱非難行之事今日所守者約他日所成者大諸生勉旃一點名按定時刻起數經將各府州縣學編定次序先期刷單頒知各士子務須將單看明先後齊集考院聽點　一考院以頭門外栅闌爲限考生　此宜屛去隨從目攜籃其人栅聽名不准送考人等混入觀望如滋閙者扣考一點名分作三路每路各有栅闌各考生須記淸某學由某路站立栅内按定次序魚貫而進不得爭先恐後致生擁擠亦不得故意遲延以俟補到一接卷後卽行入塲認明號舍歸號不准越號聚談換卷並不准再踰龍門任意逗遛違者扶出一號舍各　本號靜坐聽候次日查號盖戳如有越亂以致戳號不符卽將卷面加蓋亂號二字未宗卷者扶出已完卷者不送謄錄一交卷先後不齊號栅隨開隨鎖但准放出不准放入以防傳遞如有人敢闖入栅内無論是否考生立卽拿住究治諸生完卷　務將籃具檢齊携帶出栅交卷領籖卽由甬道而下至龍門騐明放出不准藉口取物再入號舍一士子無論頭二三塲如文字早完號栅未開應少待片刻倘　踰墻越栅以及歌呼喧閙在頭二塲則扶出在三塲則將卷面盖犯規二字不送謄錄一接考人等不准闖入頭門違者究治以上八條各宜凛遵毋悮 
[主考過潯]  
江西大主考沈陸兩星使於七月二十六日申刻馳抵九江德化縣金雨卿明府親往小池口迎迓鎭道府遊守以下員弁則均待於九華門外義渡亭及憲舟抵碼頭選鋒新勁等　咸列隊燃鎗　申敬意兩星使隨登岸暫住皇華亭朱春山鎭軍李亦靑觀察跪請聖安星使旋呵殿人城何試院駐節次日黎明起節前往豫章 
[榕垣道聽]  
福建鹽法道龍　憲錫慶擇吉七月二十日接篆○彭二尹前在臺灣某營辦理文案月前告假回閩中途被會匪行刦銀錢行李括無遺寄庽南關外瞿公廟中淪落他鄉無門告貸不得已敝衣破帽投謁鹺轅龍鹺憲誼重梓桑厚爲佽助復札委幫提調差○上科士子之赴秋闈者約有一萬一千餘名大憲因貢院號舍不敷權就更道中鳩工添建本屆恩科多士之志切觀光者目必倍於去歲大憲遂綢繆未雨購取貢院劍池後一帶居民爲新謄錄所而以舊謄錄所改作號舍一千間統共費銀三萬六千餘兩已於七月内慶落成矣○閩俗士子之應試者祠堂内向有公項藉貼川費若値恩科絲毫無著讀書之士寒素爲多往往因此裹足不前不敢一献其貫　穿楊之技聞之各學門斗云本科應試者較上科當減去十分之一三云○瞽人某甲寓居王府里藉算命爲生涯附鄉某乙棍徒也一日以八字囑其推算多方侮弄甲怒反唇相稽以此積成嫌某日甲曳盲杖彳亍街頭倀倀無乙正在沿牆摸壁遽爲乙見扭住拳毆以致遍體鱗傷血流被面幸經旁人解勸乙始忿仇而歸甲以被擊不甘禀訴保甲局憲未知能准予拿辦否也○船政提調王少伊司馬崧辰業已交卸經裴星使札委前甘肅甘州府楊太守廷傳倿辦 
[主考過揚]  
江南大主考李曹兩主司銜命出都於七月二十八日下午馳抵邦上在郡文武員弁齊赴江滸恭迓鹽揚五臺山等營亦皆死隊烯槍以申敬意憲舟楊帆直下並不停留各員復轉赴南門恭送迨送　而返則萬家燈火已燦若繁星矣 
[佞神何益]  
七月二十七日道家言係天地水三官誕期松江府屬靑浦縣境泥河灘香巿頗稱繁盛小本經紀者不期而會以博蠅頭○七月二十九日松江各鋪户醵資啓建盂蘭盆會施放𦦨口超度水陸孤魂鐃鈸丁東不下數十處而以府署儀門口爲最盛先期就雲間第一樓前高張五色綵幔遍懸各式明燈光怪陸離無殊白晝復於樓上高搭經臺兩座晨夕由僧道諷誦經言維時學士文人王孫公子褰裳聯袂相約往觀如水如雲大有轂擊肩摩之勢直至廣寒顧兎漸漸西沉僧道始收拾下臺游人亦漸形寥落云 
[公司招股]  
今日本報論前登有告白大略　　已核定美查在上海所設各項生意如申報館申　書室江蘇藥水廠燧昌自來火局之類一律改作公司招人承買股票立法善美髮憾全無且願擔保一年可獲一分利息想將來蒸蒸日上左劵可操不禁拜手預賀焉 
[旌揚紀盛]  
上海縣章孝子諱光裕奉旨入祠前已登紀略於報章至七月二十九日爲入祠吉期由孝子之姊丈陶君主其事公議 
 
 

Page 3

 
 
設位於果育堂中先後到堂展拜候送入祠王子冶范蘭塘兩廣文施少欽封翁曁諸親友並孝子之胞姊及姊丈陶詠裳少尉炳吉憲裳畢集至午刻排齊執事奉位出堂前導飛虎淸道等旗肅靜回避牌高燈一對欽旌孝子遵例建坊奉旨入祠春秋致祭銜牌四對金鼓吹手香亭堂燈銜燈祭亭軍班掌扇寳蓋提爐淸音遮陽最後爲孝子神位舁以藍呢四人大轎隨送肩輿十餘乘迤邐出小東門沿馬路進大馬頭　吊橋入大東門穿道　出談家弄經梅家弄朝北申中唐家弄往北縣橋朝西太平街過登雲　往南朝西猛將堂往南沿西倉橋浜過小石橋往西入本邑學宮内東偏之孝弟祠請神位出輿先有官紳迎於祠外由孝子之姊丈陶君先行一跪三叩首禮奉安孝子神位畢衆官紳暫於祠後之灑掃局少憇甲刻　邑尊臨祠各官紳迎入少坐旋卽就位主祭各官紳立於兩旁惟陶君先鵠立於主祭官之西旁其贊禮讀祝獻帛焚帛上香獻爵送神跪拜如禮祭禮告成陶君叩謝畢主祭官出由王范兩廣文仍陪至局中此後諸戚友官紳次第行禮陶君一一叩謝畢各官紳大半各自辭散孝子之姊入祠卽假坐於宣廣文署内俟衆官紳行禮後就位展拜旋卽返輿邑尊於申正揖辭回署各官紳亦紛紛告辭由王范兩廣文率同陶君依次揖送升輿後旋向王范兩廣文拜辭回寓是日惟宣琴山廣文熙敬奉委公出未與其事衣冠濟濟輿馬紛纷頗極一時之盛誠鉅典也按上海自道光年間王孝子迎位入祠　今數十年來始獲再覩因樂爲書之俾遠近播傳藉資觀感於人心風花庶幾少有助焉 
[文定厥祥]  
蔡二源太守之長公子文定施少欽封翁之孫女擇吉今日下定高車馬賀客盈門誠盛事也 
[觀影戲記]  
實相寺貞　君東瀛世家子也年纔弱冠通地以那文尤精蟹行字近慕我國文物衣冠之盛航海而來持孫君君異書偕舌人過訪堅邀諸同人觀　燈會　霧裏看花客患足疾不良於　高昌寒食生又以他故辭夢畹生乃約寄鷗室主人驅車而往時則鼉更二下座客已盈間有艶服輕妝扶婢而至者則碧雞坊裏畫眉人也少選羊燈齊息鑼鼓鏘鳴布幔上現圓光若花毬五色迷離不能偪視旣而爲日東各名勝日光　士山徑紆廻樹林陰翳中微露紅牆一角是爲山上某業林一樹高可叅天黛色霜皮望而知黛數百年古物下有靚妝女子乘薄笨車霧鬂風鬟幾疑許飛瓊自天而下鄙人時聞北條鷗所岸田吟香諸友談東瀛山水之佳久已心焉嚮往恨爲塵鞅　絆不得偕二三知己蠟屐登臨不圖今得於燈　中見之蓋亦足稍慰平生之願已中間雜以閭巷之微事一爲無賴羣毆圖一爲賣解人擲　圖一爲男女忿爭圖亦皆神致如生描摹偪肖此外又有中日校書半身小像各一一則古時妝束態度如仙一則時世梳妝俗不傷雅說者謂新橋柳　間人物丰昌實足與花月春不平分一席焉至於東西二京之繁盛琳宮梵刹之精奇與夫一切奇事奇情新穎可喜者俱非寸楮所能悉記卽記亦終不及目擊者之加詳當此玉宇新秋花明月皎諸君子盍登樓玩賞藉以游目騁懷乎 
[前車可鑒]  
英界往來車馬日夜不休凡遇四達之衢捕房必派巡捕爲之照料四馬路石路口最爲熱閙此衝彼撞行者尤須格外留神前　將晚時雨校書高坐馬車由東駛至適有空馬車自西往東　者意欲偏向　　兩相壁　適　東洋車江北車所阻以　　　　　　　不及防一　墜至街心馬車亦撞斷皮帶旋由印華各捕帮同將馬卸下是役也雖未釀成人命然已魄散魂飛矣寄語游人尙其以此爲前車之鑒乎 
[女兒薄命]  
六月初旬湖北人李四泰之妻土氏及子成忠淩虐養媳四鄰見而不忍環控案下葛同轉判將土氏掌頰二百下養媳曾氏發堂留養嗣曾氏因受傷過重日就　頓延至七月二十九日之夜又患泄瀉醫治無功竟於本月初一夜亥時斃　堂中當由堂董據情函致同轉前日午後同轉派包探李雲發協同李弟四翼及養媳之父曾國正等前往親視棺殮昨晨同轉在捕房時飭傳四翼研訊四翼供稱兄嫂患病不能行動昨由小的偕包探及媳之父兄等人同往堂中棺殮擬俟明年臘底盤送回家同轉令當堂具結仔案備　四翼遵諭具結而退 
[同歸于盡]  
昨日黎明時法工部局小工行經新開河橋見有二屍枕藉河中偪視之其一身穿藍紡綢長衫一則形骸骯髒草屨短衣當　投捕房聲訴捕頭派包探報知同仁輔元堂一倂備棺收殮旋在河中橯獲東洋車一輛始知一係乘車者一係車夫當深夜過橋時不知何以失足墮河以致同時身死又聞殮時在乘卑者身畔搜出洋銀三元一角如有屍屬可向捕房領回也 
[犯婦繳銀]  
監犯李阿二蒙恩赦罪　列報端昨日李妻吳氏投案繳銀二十兩裴邑尊着候訊供察奪 
[上海縣署瑣案]  
晉和鼎和兩莊夥葉齊卓忠裕控葉志堂姚潤卿誑銀一案迭紀報章昨晨裴邑尊　堂　訊葉姚各具供結　案邑尊閱得結上仍未書明實數因着另外繕呈○本埠皮絲烟銷路日多牟利之徒每以低貨冒充裕盛曾記等牌號以　魚目混珠昨日林三烟鋪具詞投縣求請出示諭禁裴邑尊着候批示施行○吳縣人張阿福因誘拐姚鄒氏賣娼杭州人王來福來申犯竊均經法公堂訊責移請遞解回籍請地方官嚴加管束裴邑尊着暫行收押以候備文起解 
[英界公堂瑣案]  
昨禮拜三英國賈副領事末及到堂觀審咨案由蔡太守獨斷○張德生具禀訴稱曾將實物托某輪船友人周阿生帶至日本長崎被周吞没向問支吾交捕送案周供小的係粤東人受寄貨物不知如何失去如今情願賠償蔡太守着周交人保　或交還原貨或賠價若干延于嚴比○有恒洋行西人偕經收房租華人訴稱東新街一帶樓房向時每幢按月收取洋銀三元本年七月初一日每幢加收半元一月前已經逐户關照目今向收不付租户大半係婦女之流訴畢卽有老幼婦女二十餘人蒲伏案前同稱小婦人等皆窮苦無依在申食力租房一幢數家同居從未欠少房租此次忽欲加價實在無力乞恩諭令免加蔡太守將情諭知西人西人稱是處房屋係　中代人經理其人欲加行中不能不允如以租價太昻儘可遷移别處太守隨諭諸婦曰據西人言代人經理殊難免加旣嫌過昻卽可遷徙諸婦又稱租屋遷移殊非易易務須稍緩日期太守謂無論何月隨時可遷惟住伊房屋時終須照付租價諸婦遂皆退去○包探陳阿九禀稱黃明昌張雲生報失衣服經小的查獲竊賊邢茂茂自認贓交劉三明及薙髮小毛等付質隨又獲劉吊贓小毛已經逃避無可拘拿黃張同請領贓邢供稱小的竊得衣服托小毛質錢劉供小的與邢向不相識一日由薙髮小毛交下衣服囑代質錢蔡太守判邢管押二月贓交失主分别　領劉交人保出着交小毛核辦○女孩梁阿林訴稱昨日出門購物被王阿法攫去銀手釧駭極而呼由捕獲王送案王供年十三歲因被伊肆毆是以取伊之釧蔡太守以王不法已極判責一百下交其父領回管束釧交該女孩領去此亦太守嚴辦小流氓之善政也○包探顧阿六禀稱竊賊陳阿幅管押期滿釋出數天卽又竊宋景耀汪何氏諸家官紗衫等件由小的查獲人贓送案失主均請領贓陳供寗波鄞縣人行竊該死尙乞施恩蔡太守判笞百板押候遞解回籍贓交失主分别認領○工部局工頭孔阿生訴稱昨令工人張揚子整理傢伙張非但不依反持刃逞蠻是以交捕拘案張供寗波人以後不敢逞蠻求恩寛恕蔡太守判張管押三天○縫工王小弟訴稱前有衣服被人付質後卽索還昨日陳新橋等妄謂由伊等調停始還原璧齗齗索謝無奈質衣給錢三四百文伊等尙不甘休是以報捕拘案陳供王逛野雞妓院見有婦人被妓欠洋銀四元向絲紛爭出頭硬覇小的等並不敢索取酬儀張恒甫姚全生同供小的與陳爲友此事曾帮同解勸蔡太守飭將陳等交捕帶回查明實在情形再行覆訊核辦○九十九號巡捕禀稱馬販趙萬隆馬文千在路爭毆拘案請訊趙供馬借銀不還　與口角馬供小的並未欠銀伊向小的借洋一元小的不允以致紛爭蔡太守　兩造控借無憑不能准理惟不應在路打架判各押一天以儆○朱徐訴稱前曾代人將馬中甲料交縫工韓阿大縫紉被韓質錢避匿不 
 
 

Page 4

 
 
面　得尋見交捕送案請追韓供馬甲料被夥質去容卽贖還蔡太守命韓交保理處○周夏氏訴稱今晨小婦人至菜而購物被賊攫去錢二百文呼喊窮追由捕阻獲該賊陸巧林供通州人年二十八歲向當小工現患毒瘡不能工作因飢犯竊尙乞施恩蔡太守騐得陸患外症屬實飭差押令附通州航船回籍錢交該氏領去 
[疉承駿惠]  
昨承廣東愛育堂　來檀香山保安總局第二批賑欵規元五百兩囑解奉天山東災區散放具徵大君子垂念災黎無分畛域仁爲已任旣樂助之維殷善與人同更勸募之孔切重洋遠隔仰蒙鉅欵屢頒惠澤覃敷藉濟災區之急五中誌感九頓奚辭　邇來疉接山左電信悉被災慘惻情形必須籌辦秋冬兩賑方可始終保全等語是以不單再三之瀆而作無厭之求伏乞諸善長大人以已滋已飢之念盡救人救澈之心普發洪慈再爲籌勸多多益善源源　來庶拯寒餒而免流亡各出水火而登袵席則非常功德何可限量用特叩求伏祈垂鑒並登日報以誌仁風[  上海四馬路高易賑公陳德薰等拜啓]  
[急募山左棉衣捐啓]  
竊思已溺已飢君子惟濟人爲念無衣無褐災民鮮卒歲之謀東郭居貧孰念芒鞵腹雪西華久困誰憐葛帔迎風是以白傅蓋裘　慰旅人之望楚王挾纊能厲將士之心也遙念山東濟南靑州武定等處屢遭河决莫遏大災汨没萬家共歎蒼牛沉苦海汪洋千里誰能赤手挽狂瀾以致少壯散之四方老弱轉乎溝壑饔飱莫繼旣憐餓眼生花䄈褐不完更憫病軀起粟那聞夜月機絲女工久輟爲憶秋風砧杵客意常懸兹當剥棗之時特舉授衣之議急當籌辦難緩須臾綠北地沍寒較南方更早節交八月冷似三冬啼飢號寒實爲人生之最苦解衣推食　仰仁者之博施是以不揣佌筆而求又作發棠之請也伏懇仁人君子亟爲援濟普發鴻慈藉以禦寒保　蟻命或挈瓶轉注或量鼓獨操或贈范叔綈袍或　韓侯敝袴庶望春回澤國得延一綫餘生暖到寒儒如庇萬間廣厦矣福惟自召廣施覆被之恩善與人同預兆洪疇之錫將見華堂叶慶萊彩承歡蕊榜題名錦衣歸里此固從所欲拭目可期也謹啓　上海四馬路高易籌賑公所陳德薰等頓首拜啓 
[勸捐猪肉醃蛋月餅費送入山東賑濟啓]  
闈中所有猪肉醃蛋以及中秋月餅費每位計足制錢二百文於頭塲交卷時發給聞浙省應試諸公已將此欵禀　捐送山東賑濟卽由供給所徑解噫何浙人之好善也誠使各省仿而行之當不僅讓人以獨善也伏思比欵　諸公所得無幾僅供茶水之貲而以施之於災區活人亦云無算有志靑雲之士雖在寒畯必不吝此微財也或者謂嗷嗷待哺之甚衆非區區予畀所能周不知千金之裘原非腋衆人之志可以成城分之則爲數無多合之則其款巨卽使未能徧濟庶幾無負此心所謂能使一人稱飢免一人塡溝壑也而或某省願行之　府州縣願行之某公願行之亦聽其便然而人之欲善誰下如如我也謹啓[  來稿]  
[蘇省撫轅抄]  
七月廿七日候補縣方泉禀知奉藩憲委解京餉差卽辭○廿八日委署太倉州程禀辭赴任○廿九日同知銜候補知縣張寳蓀引見回省未入饒用釗禀知奉飭換蘇差委督憲曾中堂於八月二十日署江寗鹽巡道蔡於八月二十六日均壽辰 
　　剖白前疑 
　　僕爲廣順源木輪快船公司股份事於七月十六日登佈申報昧良罪狀一則又廿一日廿四日登佈滬報再表三表兩則所有各情節今蒙　陳大善士及同鄉諸公開導並查知羅初屏翁實收得四十股其各友在先認定股份者後見　憲諭復行批駁至有認十股只受一二股者有認股全不交銀者以至不足七十股之數確有指証實非羅初屏翁存成進敗退之心並於初二日邀請秉公友人在陳公舘查核公司帳目均無浮冐僕回思前者羅初屏翁訂許七十股之數未知其收齊否是以欲其算帳找回銀尾希冀漸甦涸鮒勢幾成訟今經訪查確實疑念冰消且與羅氏昆仲誼屬同鄉素無仇怨爲猜疑起見信口妄言謂其呑騙汚辱各條事關名節撫心自問終夜難安兼之干涉旁人疑及同鄉紳董袒庇又謂其在元濟善堂與蘇人陳某借神串騙等事得自風聞誠恐有碍善舉則僕之口過更甚私衷自察抱慚殊深今是昨非不敢自諱特表數語以釋前　至公司所存之船隻厰房傢具什物亦仝日登報召賣以期早日清理爲此佈告竹溪倫國材謹啓 
　　人參鹿茸三貴丸○參茸衛生丸○茸參白鳳丸○金鎖固精丸○舒筋活絡丸○小兒回春丹廣東鹿芝館分設上洋老巡捕房對門 
人參鹿茸三貴丸○益氣之品人參爲最補血之物鹿茸爲速此丸重用之以爲君凡遇氣血虧損陰陽失陷精不化氣血不歸經酒色過傷腎冷精寒心煩舌燥肢體怠倦上能　充血海下可温煖丹田中則健脾益精補先天不足之元氣培後天已定之精神增壽延綿潤顏益嗣每兩洋一元四角○參茸衛生丸○統治男婦老少氣血虚弱精神困乏病後失調婦人産後欠補凡因虚弱百發皆宜卽無病者服之亦能生精神耐勞　　醫生之聖藥也每丸洋二角半雙料者洋一元加料洋五角小丸每兩洋一元○參茸白鳳丸○此丸爲婦科聖藥如資質薄弱不受誕育月事不時經來腹痛經閉血枯赤白帶下一切胎前産後各症皆能奏效每丸洋一角雙料洋二角○金鎖固精丸○專治心腎不交夢遺滑洩精髄不固洩後餘滴及年久白濁等症此丸有如金鎖固守玉門功效神速每兩洋一角○舒筋活絡丸○專治風邪氣寒壅塞經絡胸脹彭痛半身不遂口眼歪斜手足疼痛等症每丸洋五分雙料一角○小兒回春丹○統治小兒驚風氣喘咳嗽吐乳多啼發寒發熱水瀉不止一切萬病立可回春每丸洋一角 
　　美國佛羅斯製貢邦補益藥水 
　　專治肝勞肺癆肺癆瘵飲食停積胃口呆滯心悸多諸君賜顧請向上海四馬路中西大藥房大　驚四肢酸軟身虚體弱陰損陽虧宗筋不舉氣血衰敗路　隆洋行實　衛　隆分行曁良濟藥房　酒色　度水土不服小兒不長成小兒血不强壯病後四家購　大瓶一元五角中瓶一元起碼小　元氣未復精神委頓吸烟人身體瘦弱烟瘾新斷精神恍五角原箱十二瓶價目格外公道批拆　　惚傷寒症初愈軟弱以及五勞七傷等患服此皆效美國佛羅斯醫生謹啓 
　　出售石印經濟類考 
　　　濟類考爲　　中第一要書　初廣　　臨　先生所著也刻本　　後絶少流傳丁兩生中丞撫吳時欲重刋行出重金購求不　　止經濟　中向推　　法家　數山川　麟奉學經史　刑禮樂　　　稅水利　法治河　運以及國　諸大　諸大與其考無所不　必窮其源委每一類後有論一篇文法簡鍊上下數千年利弊　如指　非廣治　　　　可此不獨鄉會場士子對策足以資考　而長　見堪作青箱之秘卽留心吏治購求　濟實學者不可不　之書至侯補人同考察月課覽之大有裨益今吳門姚氏不　　　購　　本付之石印　爲兩本世之知是書　未　見者先覩爲　　所印無多欲購宜速每部碼洋一元五角在上海鴻文分局文匯舘掃葉山房及江浙貢　前各　坊出售　　　　格外克已鴻文齋局代啓 
　　發藥施醫啓 
　　昨至滬上見申報有痛駡庸醫誤人之論不禁有兎死狐悲之感溯查醫道　自軒岐立望聞問切之四法以救蒼生無如經義古奥有法無方非淺見者所能解有方則自傷寒金匱始於是遂尊仲景爲聖人而仲景之法見症施治不講色脈亦不能十舉十當唐宋而下劉朱張李喻滑等輩註傷寒金匱者不下數十家不偏於寒卽偏於熱不偏於補卽偏於下更無準繩現在盈天下之行醫者皆若輩之徒治病半屬撞好能分清十二經之寒熱　到病除則絶無其人至於巿上所售丸散亦不過前人偶爾治好之方非眞能萬舉萬當也經云五藏六府皆能令人咳五藏六府皆能令人瘧早言明一病非一方所能治神聖且如此豈後之人能勝過前人以一方而治之哉譬如陽痿一症大祗知爲陽虚而不知陰虚亦有痿者刻下之大患無如鴉片烟戒烟之藥雖層出不窮而服之有驗有不驗　不明　府之　病耳此非近時醫者之誤人乃始作俑者之誤人也余研求經義深得切脤之要以之治病雖不能如内經所云上工十愈其九亦可愈其七八卽如我友蔡二　之太夫人忠不寐之症三年不愈余曾一藥而安其餘疑難之　治好甚多頗堪自信現在過滬小住將得心應手之方配成丸散診脉發藥施醫一月非敢云救人聊以洗庸醫悞人之誚耳定於八月初一日在跑馬塲之安康里開診退補山人識 
 
 

Page 5

 
 
　　新丹桂 
　　八月初四日演 
　　審頭刺湯金水橋蘆花河雙斷橋採花赶府南陽關雙盡忠打扛子雄黃陣 
　　八月初四夜演 
　　前鳳後儀本亭四郎探母雙泗洲城捉曹放曹新忍排耐全爲本先 
　　天仙茶園 
　　八月初四日演 
　　白良關奪秋魁大小騙不伏老海潮珠金水橋曾頭巿退婚請酒放易仙圓 
　　八月初四夜演 
　　義釋亮鎖五龍雙冠誥跳着接演三本新戲文武香珠十不做親連營寨遊園贈珠 
　　新開一仙茶園 
　　八月初四日演 
　　慶陽圖五雷陣鐵弓緣二龍山彩樓擊掌金龜記 
　　八月初四夜演 
　　取城都送茶打馬演火棍打韓昌三娘敎子節義亷明取榮陽 
　　留春園 
　　八月初四夜演 
　　九龍山牧羊卷汴梁城打花鼓擊鼓駡曹打龍袍玉堂春白蓮寺取和尚全家福 
　　禮拜四拍賣 
　　准於初四日下午二點鐘在本棧拍賣各式自鳴鐘本行牛牌牛奶大號二號花口燈筒手照燈大號二號三號燈頭燈圏磁脚全料檯燈椅子板鎖茶葉聴杯銀檯燈磁罩檯燈茄門吊燈藥水龍藥水瓶白銅樣鐵裁縫頭二號綠漆洋傘舊火爐各式火爐磚并一應各種樣貨不計本行應翻造房屋將棧房舊貨統要拍清許多雜物不限價望各寶號到期至小行面拍可也特此佈聞豐裕洋行啓 
　　禮拜四拍賣 
　　茲於初四日十一點鐘在公和祥棧拍賣黃銅皮廿三箱車邊鐵一千七百餘担鐵絲繩四百餘担釘頭鐵九十餘担此佈新茂行啓 
　　禮拜四拍賣 
　　今日十點半鐘南巿大碼頭泰生内拍賣生財木器另有寄托皮皂自來火洋傘餘物不計此佈茂記啓 
　　禮拜四拍賣 
　　啓者禮拜四卽八月初四日十點半鐘拍賣路燈船牌九老羽毛人鎗小呢船牌九老羽綾　　嘰十一磅彩三元十磅十二彩人鎗十磅紅萬壽紅四美紅三元紅人鎗藍人鎗十二磅人鎗九獅路路通巿布八磅四彩三元五子登科紅三元彩人鎗藍三元藍四美藍人鎗洋房雙人七磅藍三元藍四美藍人鎗六磅藍三元雙人採蓮原布八磅彩三元眞飛鳥藍獅七磅紅三元彩人鎗藍獅挺巿洋標八磅松鼠細斜紋十五磅老人頭十四磅雲獅九獅粗布十四磅老人頭人鎗十五磅跑鹿斜紋綠三元白竹布紅金星白三元七十二線紅二美紅雙路燈六十四金三元藍雙路燈藍跑鹿金四美洋房毛光巿漂布等貨特此佈聞七月廿九元芳行啓 
　　禮拜四拍賣 
　　茲於初四日二點鐘在浦東旗昌棧拍賣俄羅斯煤油三千一百箱此貨新到稍有油漬如貴客欲買者届時請至旗昌碼頭趁小火輪仝赴該棧面拍可也此佈壳件行啓 
　　禮拜四拍賣 
　　於初四日二點鐘在本行拍賣人馬手旗牌嗶嘰頭號金雙龍小呢紅咈藍絨尺九美人元絨絨花布帳沿6000巿漂布卅支四十支人馬棉梭糖漬棉花羽綾等餘貨不計此佈老公茂行啓 
　　禮拜五拍賣 
　　啓者准於八月初五日上午十一點鐘在本行拍賣江表輪船一只全船機器上下繩索一應俱全如貴客欲知詳細請至小行先看清單惟此船買就不許往來福州長江寗波等處特此聲明此佈會德豐行啓 
　　禮拜五拍賣 
　　准於禮拜五十點半鐘在四川路三十七號住宅内拍賣房間大餐間書樓廚房一應家用器皿什物計此佈隆茂行啓 
　　禮拜六拍賣 
　　初六日卽禮拜六十一點鐘在不限價拍賣各色海馬象瓶呢牛牌鳳牌飛龍獅旗元絨福和條子萬錢水浪羽布二六二四銀壽標蓮檳布黑月宫紅標鷄牌企呢加官洋紗及各種水漬等貨謹佈丙義記洋行啓 
　　一服痊愈 
　　立止痢疾丹一服卽愈此奇聖也又却毒丹可花柳預服不染毒又七露膠治肺熱消痰辟疫避瘴另有仿單備覽四馬路西梅春南里口求古山房又寶善街瑞昌鞋鋪 
　　四馬路桃源趣書館 
　　本樓接演東洋戲數天電光靈通五彩發現山水花木人物皇宫無奇不有蒙貴客大聲喝彩如入仙都今有新到兩班合做演畢仍有校書彈唱京調皷樂笙歌曲奏昇平人間樂事世上奇觀諸公欲擴眼界法駕幸臨勿取二價賞玩是幸 
　　欽差大臣兵部左侍郎承襲一等毅勇侯加匡救情殷一雲騎尉曾紀澤題贈老德記大藥房雅鑒 
　　上海英大馬路老德記起首藥房 
　　本藥房於道光二十二年上海通商之初首先開創所有出售各藥皆　　 
係極貴料品格物製煉無論内外病症按病給藥靡不見功復承中西仕商嘉許信任温語揚誠恐遠地賜顧未得周詳僅摘試驗靈藥循序列報開於後其餘無數藥味不能盡載於茲兼售印書機器墨水照相玻鏡藥水　件如蒙惠顧價當從亷此佈新增分鋪京都正陽門外天津院署前漢口鮑家巷湖南坡子街雙井巷本埠四馬路計開格製　氣箱萬應風濕膏玉桂延壽酒含口油膏藍色油膏患坐版瘡藥烏鬚　藥水生髮清香水白色油膏黃色油膏清香固齒膏衛身妙藥水猪羊癲藥水清凉瀉油止哮喘藥神效益兒餅靈驗骨痛水漱口清香水樟腦木油耳聾藥丸神效點痣藥貢邦妙藥水洗耳清香水外科至妙藥 
　　尋人 
　　七月廿四下午新場鎭南盛家橋走失男孩一名年九歲名小満頭身中面黑色右面有疤穿白布衫藍布褲赤足如有人尋着者送到謝洋五元决不食言此佈張士林啓 
　　失票 
　　今遺失振源莊八月初四期第五百零七號規元一百五十兩零八錢向該莊説明均作廢望紙各寶號切勿收用何坤榮告白 
　　新開永泰祥 
　　本號開設抛球塲北濟陽里對門專辦各省名箋宫紈藏扇青赤泥金　屏壽幛精裱名人書畫選製陳年伏油硃砂八寶印泥漂净顏料揀選鮮艶紅花毛六格帳龍鳳禮帖自運浙閩紙貨杭省鍚箔各種烟絲貢烟西洋鼻烟一應俱全諸色加工精益求精定價格外克已以圖外遠馳名承蒙○仕宦客商賜顧請認明招牌和合員櫃爲記庶不致悞 
　　催收貨項 
　　閩省中洲街容榮記寶號澤生仁兄大人再鑒啓者六月卅日曾刋申報此中不得已之情仰祈原　亮邀尊察矣不覺又逾一月渺無賜擲并不回信未知寶號在閩生理仍舊否或四東之未來乎路隔重洋深爲疑惑夫生理以信爲重寶號經營日久交遊當不乏人定不使百餘兩代墊貨銀付之度外擔延兩載爲日已金當此秋風届令萬懇作速兌還以應急用再勿遲延至爲切禱肅頌秋安滬上復生隆號謹啓 
　　新到大號照相鏡箱 
　　本藥房現有新到大號照相鏡箱一座内有器具六套並有口大四寸鏡筒一副皆係有名機器厰所造諸君合用請來本藥房看貨議價特此佈告上海科發藥房啓 
　　隔日登報 
　　必定得同發財 
　　英九月票開期八月十一全張六元條頭六角半來信指棋盤街北 
　　赤脚大仙魚鰾種子丸 
　　赤脚大仙丸 
　　昔有雲南大理府周姓年老無子遇異人傅授此方服至月餘自覺目明身健髮黑鬚烏久服連生七子壽至九十有七專治身體虚弱老少酒色過度頭眩耳鳴神昏目暗腰膝酸疼四肢無力自汗盜汗下元虚損夢遺精滑陽痿或男子精寒腎陽物不舉不能堅外元陽衰敗或女人血寒氣弱子宫久冷赤白崩帶經水不調久不受孕服此立效有子者服之亦可却病延年本軒照方揀選道地藥料并用上等玉桂監製爲丸此方藥性平和不寒不燥每服三錢鑒湯送下每兩洋一角减附桂每兩洋八分廣東杏林軒蠟丸號監製鋪在上洋大馬路抛珠場 
　　盤店聲明 
　　茲有錦芳園生財物件於八月初一日盤與餐英閣號承受開張所有錦芳園一應往來押包等項歸錦芳園理直與餐英閣無涉特此預先聲明餐英閣謹啓 
　　儒醫遷寓 
　　楚北廿小淞明經精通内外科在滬治愈多人現遷西棋盤街同福來票行内貧病仍不計發兌楊梅瘡藥每服洋兩元 
　　盤店聲明 
　　今有老恊泰馬車車馬生財一切盤於合與馬房倘有各家與恊太往來帳目陳功友自行料理與合興無涉特此佈告 
　　養元培育丸 
　　虔選補腎藥品不燥不寒常服此丸年雖老弱亦可添精種子誠爲求嗣靈丹　　勝寶女金丹 
　　閉經腹痛經來或前或後赤白帶下嗽咳痰壅子宫虚冷久不生育皆能統治 
　　温腎湧泉膏 
　　能治陽痿之症且可挽回久戰不怯下元無損五勞七傷咳嗽痰喘手足麻木 
　　無價保眞丸 
　　男婦一切虚勞服一月面容光潤服半年飲食房勞無異男子固精返老還童 
　　麋茸白鳳丸 
　　專治婦女調經眞陰虧損赤白帶下午後潮熱痰咳保産安胎誠爲婦科聖藥 
　　參茸固本丸 
　　男子氣血兩虧腎冷精寒陽事不舉夜溺遺精等症均能應效此丸常服固精 
　　順氣化痰丸 
　　專治咳嗽之症不論寒咳熱咳均宜服之無不順氣化痰止咳本堂袓傳秘方 
　　心腹氣痛丸 
　　治諸般心腹氣痛有患一年至二十年者以丸一枚開陳皮湯服下立卽全愈 
　　人參再造丸 
　　專治中痰中風不省人事言語蹇澁左癱右痪筋骨疼痛半身不遂百發百中 
　　靈騐紅毛膏 
　　專治陰陽惡毒大瘡　疽瘰　疳疔痔漏魚口便毒未成貼消旣成貼潰立效 
　　舒筋活絡丸 
　　功能去濕祛風半身不遂筋絡抽搐骨痛手足酸麻四肢困倦等症無不神效 
粤東百年老鋪分上洋三馬路金陵評事街蘇州閶門杭州太平坊鎭江銀山門鄭福蘭啓 
 
 

Page 6

 
 
　　藥到病除 
　　楊梅爲毒瘡之總名受毒有重輕故立名亦不一衹因病者急於速愈醫者亟於見功妄投輕粉沈毒之品雖目前略效而毒流髓海受累無窮鄙人因將歴年所治極驗諸方配成丹丸以便遠近購取一還造醒迷丹專治楊梅下疳兼治一切外症一飛龍奪命丹專治久遠楊梅以及誤服輕粉周身潰爛等症另有詳細仿單載明諸病緣起在上海寶善街錦潤堂扇鋪及四馬路更上一層樓寄售老北門典當街本寓亦售金陵陳馨山啓 
　　隔日登報 
　　豐和　彩 
　　今接英六月電報二彩七千九百四十四並上下附彩均由本行售與怡和洋行合行今售九月票全張六元分條六角半○賜顧認明棋盤街北長　　莊對門 
　　分條六角 
　　易中 
　　大彩屢　得彩隠名逐月吕宋票批發零躉格外公道紳商信　指明上洋棋盤街易中 
　　七月花旗票出售 
　　全張一元半張五角號單約下禮拜一二到欲快發財速至四馬路鴻福來内購 
　　頂上洋肥皂 
　　啓者本厰自外洋運到機器新出頂上洋肥皂比外洋來頂好者無異每箱裝十二塊計重四磅欲買者請至三馬路大禮拜堂對面申昌書畫室或法馬路申昌均可如要躉買者請到申報舘帳房面議可也此佈江蘇藥水厰啓 
　　廣東趙同春堂蠟丸號 
　　婦人白帶丸 
　　白帶靈丹 
　　婦人赤白帶下之症多由濕熱積滯月經不調或肝經鬱火寒痰凝結或房勞耗傷膀胱受濕以致脾胃不和或見小腹脹滿肚腹疼痛本堂製煉此丸專治赤白帶之症除宫中之濕提上陷之氣化痰解鬱清火調元所以帶下卽除腹痛立止脾胃健飲食加增月經調而身體壯也每丸洋一角雙料二角半小丸每兩二角半在上海老巡捕房對門開張分寄杭州大井巷鴻昌號蘇州養育巷德記鎭江關後得利行發售 
　　頭彩 
　　英九月票批拆比衆　格公道紅票外申全張半張照巿出售分條六角上海棋盤街中　 
　　分條六角 
　　獲彩屢報各埠洞悉英九月票全張六元批發公道紳富信購指明上海法馬路亦中行 
　　英九月票 
　　廣順隆永利貞 
　　全張六元半張三元分條六角外埠信購請寄上洋棋盤街北 
　　英九月票出售 
　　全張六元半張三元分條照巿遠處函購請認明各號回件圖記上洋抛球塲北首大富貴萬利生運大同必富 
　　天來福萬利　 
　　分条六角 
　　九月份票批發比衆克已函購當班回件棋盤街源源來啓 
　　分條六角 
　　英九月份票全張六元　拆不給　半分條格外公道外埠信購指明四馬路 
　　山東路麥家圈書塾 
　　啓者本塾開于八月初八日專敎中英文字有學生必當先來報名欲問一切學塾功課請至本堂面叙可明也慕維亷啓 
　　魯麟保險告白 
　　本行經理孟漢記保險公司專保各路洋面船楫貨物等險如有不測價賠甚捷旦價目格外克已倘蒙仕商賜顧本行面議是幸魯麟行啓 
　　吕宋票行 
　　大寶　鴻成行 
　　英九月票全張半張分條照巿仕商信購原局回件上洋抛球塲西 
　　連中三彩已登前報 
　　必得財 
　　英九月票批發全張六元半張三元分條七角外埠信購原班回件上洋棋盤街北首中和里對門老得利仝啓 
　　英九月票出售 
　　頭彩四萬元 
　　英九月票全張六元半張三元分條七角票設四萬號着彩仍照舊　開期華歴八月十一日遠處寄購認明各號回件信式　　是要此佈吕商天成萬有利必得同羅利啓 
　　聲明盤頂 
　　啓者今華衆會利記上下一應生財等物業己盤頂於華衆會改號魏記另行翻造開張是盤之後所有華衆會利記股份及往來帳目等悉歸利記自理與魏記無涉特此聲明華衆會魏記八月給 
　　批發大票 
　　英八月對號單巳到得彩者除函報外請來兌洋伸水與衆格外現售九月票零躉批拆價照大市紳商惠顧函購請註各行牌號原班回件庶不致誤此佈廣揚興廣惠和廣泰祥萬豐行仝啓 
　　分條六角半 
　　英九月吕宋票出售全半照巿零躉拆兌公道劃一函購立奉紅票例兌上海四馬路 
　　洋水龍出售 
　　今本行新到精巧水龍比衆不同其水標出高遠狹窄街道俱可使用甚爲便捷其貨堅固價亦克已凡仕商賜顧者請至本行面議可焉特此告白泰興洋行啓 
　　失票 
　　今遺失仁裕莊票八月初五期四千一百廿號元一百兩又四千一百廿一號元六十兩四千一百廿二號元廿四兩已向前途説明作爲廢帋無用望各寶莊號切勿收用江灣復記啓 
　　失票 
　　今遺失恊啓昌支條源莊劃邱一紙卽期九八元六百兩當向前途説明作爲廢帋望各寶號切弗收用新泰木號啓 
　　德國火險公司 
　　啓者本公司專保中外房屋貨物生財等向有年所其價格外公道倘蒙光顧請至三洋經橋北首本帳房面議可也上洋興隆洋行代啓 
　　意誠堂 
　　本堂戒烟藥之功效早已膾灸人口前二十天包可截瘾無身疲胃滯等病飾詞靈聽男盗女　且藥性能和營衛壯精力永無後患計正號每兩售洋一元五角副號一元　小者用藥一兩極大者三兩足可斷瘾用法載明仿單○　　　隠明本堂牌號函購止　棋盤街中龍鳳樓對門原班回件鴻氏啓 
　　必得其意 
　　本行運售吕宋大票屢獲大彩近來生意愈廣得彩愈多今售英九月票全張半張分條均照大巿 
　　訪詩賣畫 
　　余　創湖海精靈詩集二批早已竣工因沉疴誤期茲擬秋試後仍蟬聨出書四方同志有佳構請寄中泥城橋興仁里底朱庽以便彚刻章程詳三月報茲不資○佩秋女史山水紈摺扇五角　　同大件不應　霞女史小　只書閨扇每　一元均由朱寓代收限半月取件遠處信力自給潤先惠 
　　新式金錶 
　　此錶足色眞金精美堅固大號斷擺十四成金每只四十六元小號十八成金每只四十元上海大馬路南首華彰號白 
　　拉爾提格包修鐵路公司 
　　本厰由倫敦來滬分立公司請麥士 
尼都督總理中華高麗日本等國偏造平地高脚新樣鐵路欵交匯豐銀行承躭並可墊欵修設造有小路車式及各圖樣排列公司暫住通易洋行交易請賜顧面議特白 
　　天主堂學堂 
　　啓者本學堂設在虹口南潯路第十七號門牌今定于本月初八日開舘并另設一舘以待華童來學朿修格外從亷如欲從學者來堂面議可也特此佈聞 
　　萬花樓書館减價 
　　本樓四馬路中巿加聘名校書彈唱對白京廣時曲鋪設精緻椅位寛爽新設轉輪火燈京楚鼓樂價亷日擋四十夜擋七十初三爲始祈望諸君賞降是荷萬花樓 
　　大花園開張日期 
　　茲者本花園現已佈置妥當擇十八月初七日開張園中名茶點心番菜及中國酒席馬車燈船一切俱備今將園中各例開列游資一角僕嫗一例五歲以内可以不計若觀異獸一角另外倘演　戲園資雙惠售票處一在四馬路杏林春一在虹口怡和碼頭和太號一在老太古洋行帳房該票游園看異獸坐本公司馬車燈船均一律通用園内花木乃供游客玩賞祈諸君愛惜不可損摘專此佈聞大花園公司謹啓 
　　業廣有限公司 
　　啓者本公司現欲請人承造洋房一所並修理相連之老房屋其屋係造在英租界内九江路及江西路嘴角上卽太平行之基地内如欲取看圖樣並承攬者可請至黃浦灘第十七號瑪禮孫打樣人問看可也其承包之信封固送至本公司内限於八月十一日十二點鐘收止過期一槪不收信外須寫明承造太平洋房之帳可也此佈經理業廣公司事務仁記洋行啓 
　　輪船往釜山仁川烟臺天津 
　　釜山仁山琿春埠 
　　啓者本行約各哈馬麥魯輪船船主名遜於禮拜五卽八月初五正午十二點三刻鐘開往長崎埠另换粗魯加麥魯輪船八月初六開往釜山仁川烟台天津埠又在長崎埠换搭克及哥麥魯輪船八月初八開往釜山仁山琿春埠如各寶號欲裝貨搭客者請至本行面訂可也此佈七月廿九日三菱公司啓 
　　催請掛號 
　　啓者今年乃本堂第六届運柩之期前已登報聲明凡我兩都仙友靈柩如願運回本藉者請各該仙友親屬卽到承生利掛號限至七月十五日爲止等情想各知悉詎到限之日掛號仍屬未齋爲此公議展限八月十五日爲止今特再行登報凡我兩都仙友未曾掛號請於限内速來掛號幸勿自悞香邑四大兩都同善堂啓 
　　英九月票批發 
　　咸吉票行洪利公司多中票號 
　　逐月發財票批拆大小紅票克已現兌分條六角全半照巿外埠分支鎭江　元杭州福記聨得拆售賜顧者認明本公司圖記庶不致悞信購原班卽奉上海法界大馬路東咸吉洪利多中仝啓 
 
 

Page 7

 
 
　　上海屈臣氏大藥房發售　 
　　玫瑰白粉香水　 
　　此水潤澤顏色兼除暗晦面皮粗魯等弊常用則令顏容光彩白如傅粉也 
　　痲瘰斑點香水 
　　此香水能除面上發出痲　斑點及容色暗晦等弊久搽之更加光彩焉 
　　神效項　各藥 
　　藥水藥羔俱能除　患無論陰陽　紅雲血　遠年頑　坐馬等疾無不應效 
　　玫瑰水玫瑰羔 
　　水羔兩種　　隆冬手足爆拆皮膚乾燥口唇焦裂風雪所侵面紋粗魯等症 
　　精脫雞眼藥水 
　　此水善除脚枕鷄眼無論年深根固皆能拔之净盡步履舒伸並無趦趄之患 
　　立止牙痛藥水 
　　此藥水統治風火牙痛牙疳牙痍爛牙腫痛等症照包内仿單用之頃刻止痛 
　　上品花露香粉 
　　此粉芬芳　鼻經旬不散閨中用之助粧如萬朶鮮花隨風襲人最爲佳品 
以上各欵用法及價銀均有仿單詳列尚有無數藥料容續登報 
　　廣東霍天行堂 
　　秘製三才戒焑白餅子 
　　嘗思鴉片者初來作藥幻吸爲烟氣極燥而性極寒性寒則欽火氣燥則傷神所謂病也卽所謂瘾也炎七代醫傳關心時事是以忖思良法决不用烟以戒烟但取藥品之提氣補血除痰消積等獨愛其精液不取其渣滓然後製成白餅子俾得宜於服食便於携帶卽作爲甘　果點也可例分天地人三瓶先服天字號第一瓶則瘾可立除大半次服地字第二瓶則瘾除九九繼服人字第三瓶不但烟瘾盡消且能太補身體胃口强健面貌光昌精神頓爽乃盡善戒烟良法無以復加者也○每瓶廿個天字號每瓶洋五角地字四角人字三角○另有龍涎香戒烟斷瘾丸每兩洋一元○參茸戒烟丸每兩四角鋪分上洋珊記碼頭東首世醫炎南氏啓 
　　奉揚天行堂戒烟白餅子 
　　予嗜羊烟已經念載矣每逢科考困倦難堪雖有摩厲以需之心難免烟霞癖嗜之弊屢服巿上戒烟丸藥更屬悞盡生平客歲科試金陵蒙寓友相贈三才戒烟白餅子三瓶其色結白可愛詢悉係上洋天行堂主人霍君秘製遂帶進塲圍作果點而食大有殊功未满旬月烟障盡消精神頓爽確見霍君煉製心思眞乃活法法中住活法奇方方外有奇方也茲逢思科之期願士林有患烟瘾者速當購試俾得同登寶筏共證慈航用申謝悃以誌不忘蘇閶趙篤生誌 
　　新開廣義祥土棧 
　　本號向在香港開張今分設上海石路中二馬路口提莊大小洋藥照箱批發佳製陳清膏每洋一兩二陳膏還灰二兩二公膏二兩六冷籠三兩熱籠三兩四平頭格外公道仕商賜顧請認 
　　廣東霍天行堂家傳秘製 
　　炎醫傳數世叅歴家傳秘方配製九轉連環煖腎丹尃用海狗腎以扶陽更加龜鹿膠而養血他如氣不足而火有餘妙有人參神桂調之兼選上品君臣熟藥精製而成丹統治氣虚血弱腎火不充凡男子陽事不舉意動洩精夢遺流溺腰膝酸軟婦人氣　陰虧吐痰流帶子宫寒冷不能姙孕旣孕漏胎諸般虚損等症服此必效如求種子延年實壓乾健坤順諸丸推此丹爲巨擘焉苟能常服此丹以煖腎穴則血氣方剛而多壽可期多男更可必矣早晩呑四十粒男女仝服外用仙傳種子小蠟丸搽之外腎陰陽交會必定熊羆叶夢幸毋忽略也○每兩洋一元○四鞭壯陽丸每兩洋二角鋪分上洋珊記碼頭東首世醫炎南氏啓 
　　補刻鐵厓樂府注出售 
　　元楊鐵厓樂府詠史逸編三種諸曁樓西濱先生十纏注刻行世原書二十六卷經亂板殘去年樓先生族孫蘠盦孝亷重校補刋卷首增小像傳誌末附葛氏彙輯跋語十三種共成二十八卷每部白紙分訂十本價洋四元半竹紙價洋三元由小號發售京都蘇申各處書坊均可購取浙省三元坊述古堂書坊啓 
　　廣東趙同春堂蠟丸號 
　　金鎖固精丸 
　　專治腎元虚弱夜夢遺精玉　不　心　精　無夢　　夜溺　多等症服之能眞精補　壯體舒筋非特止遺止滑之功　有調元固本之力每兩洋二角鋪在上海　巡捕房　門開張○分設杭州大井　鴻昌號鎭江　利行蘇州老德記發售 
　　順氣化痰丸 
　　痰屬濕熱乃津液所化百病所有多因起居飲食失宜七情抑鬱六淫所擾而成痰從氣升降無處不到欲治其痰必先順氣次以導之使氣順痰消自然無病耳本堂　選料配製此丸能治男婦痰多或虚火妄動痰隨氣上升壅肺咳嗽甚至痰中帶血精神短少四　困倦胸膈不利飲食無味一切咳嗽之症並能治之每早晚用淡鹽湯送下三錢服後利氣開胃化痰咳嗽自止耳每瓶大洋二角另有綠水甜油玉桂發兌價　議上海英巡捕房對門廣東接元堂何均年謹啓 
　　風濕膏藥 
　　竊擬於骨節疼痛肩背胸　　　筋　難以步履　漏麻木四肢酸軟無力皆因寒濕相侵而染等症本齋　選各省地道藥材加工精製此膏祛風逐濕能消　滯和血脈壯元陽調筋活　一切疼痛俱貼患處　病能餘其害百發百中每貼取錢一伯照碼七折○光明　藥每瓶廿八文加料二角○立止牙痛丸每盒一角　榮　　二馬路善餘里口 
　　三鞭壯陽丸 
　　此丸能固精滋腎壯陽扶脾慘濕養血袪風氣行利痰專治元陽衰弱陰分虧損酒色過傷陽事不舉不能堅久精神困倦目視無力腎虚耳鳴腰膝酸痛履步維艱四肢無力脾虚受濕夜夢遺精面黃體瘦大便溏泄腎氣不化飲食不思以上諸症皆難育嗣雖妻妾满痈尤有老翁之歎本堂良方用三鞭配入上品之藥製成此丸服这能助元陽不足可使精體充盈有健體强神舒筋活血老小咸宜欲廣嗣者請嘗試之助效自有神奇幸勿視余言爲妄也其藥性平和時常可服無病能開胃進飲養血駐顔每早晚用淡鹽湯送下四錢毋庸戒口每兩大洋二角上海英巡捕房對門廣東接元堂何均年監製 
　　撥雲霧而睹青天 
　　僕前因患麻疹遂至失明曚曚如在暗夜不勝艱苦去臘吾友自滬回皖贈以樂善堂光明精琦水一瓶點之一二次頗覺眼中凉快嗣後以此水每日三次點目十數日後稍能辨物乃知妙藥靈驗而藥水已盡矣因於新正托局再購二瓶如法點之又十餘日豁然開閱視物了然不復有蒙蔽之患誠喜出望外感德難忘特登報章籍以鳴謝并以告世之同病者舒州許學松謹啓 
　　廣東詹誠堂大山人參補血生精丸 
　　人參一物價值昂貴而功力較速欲試其功與虚人服之立能回元補氣近來巿上所售之謂參茸種子壯陽等名目丸者動誇神效每兩價僅數角何其價之亷至如此耶古方名黨參曰人參想必是用黨參而名其人參也假如製丸十兩入眞正人參二兩參價每兩需銀十餘兩雖用參二錢亦難到本如此不待智者然後知其有名無實也本堂主人家藏補血生精丸一方不惜重資修合公於壽世此丸用眞正人參爲君揀選地道藥材泡製精良煉膏入參末爲丸性味平和不燥不熱虚者實者服之皆宜誠衛生延壽種子之要藥也夫人之生者得精血也精血一衰諸病驟起若服巿上補丸類多燥熱性烈服之非但無益而且恐有所害大凡少年酒色過傷眞元耗散以致有妻無子且慮天壽或年喻不惑精血漸衰疾病易生其病無不由虚而起風濕由虚而入以致自汗盗汗驚愓目見怪異喘促氣短腎虧遺精白濁見色流精未交卽　四肢無力腰膝疼痛等症每服一錢開水送下每兩價銀四兩二錢半躉買廿兩一百零六元○人參調經種玉丸價仝上另有扶陽乾健丸每元四兩大丸四粒婦科坤順丸價仝上洋四馬路中和里内詹誠德堂啓 
　　中西大藥房 
　　戒烟梅花參片 
　　戒烟梅花參片係本藥房始創妙方功用靈效穩妥無匹業已名傳邇遐交口稱揚凡服此參片而斷烟癮者不下千百人矣緣戒時毫無所苦精神反强飲食可以倍加也大盒一百八十片價洋一元中盒八十片五角小盒卅六片二角五分服法詳載仿單倘外埠各寳號有願代銷者批發之價當格外减讓賜顧諸君請認明牌號庶不致爲魚目之混幸甚也外埠江隂分號漢口新街分號亦可購買 
　　廣東普澤園 
　　　藥一百廿瓶 
　　凡四時不正之氣或從口鼻入者頃刻間危險不測非有靈丹妙藥安能起死回生本園藥正方良立心濟世次等不造痧藥每洋一百廿瓶活命散十四瓶紅靈丹臥龍行軍平安各散大十四瓶中廿八瓶小六十瓶白痧散六十瓶紫霞油如意油大十二瓶小廿二瓶午時茶九匣呂仙方藥餅萬應紫金錠每塊洋六菩提正氣保和各丸六十個另各種藥丸價亷功厚分上海棋盤街 
　　新選石印小題三萬選 
　　計文三萬篇每部裝訂四十本小搭題之新頴美備無喻于斯碼洋十六元批發照碼七扣躉售向上海四馬路望三益齋樂善堂購取外埠由各書坊發售 
　　夾板船售出 
　　今有二支半外國　船名薩之麥現停在華順碼頭卸貨如合意者可去看後至本行寫字房面訂　馬立師洋行告白 
　　病遇　醫藥 
　　掃毒楊梅堪春丸 
　　王雲泉醫科在申年久馳名診治堪毒過多回春傳製靈丸善治男婦楊梅毒門全症凡服者不論近染久毒留滯筋骨艱難痼疾一應實可得愈斷根無惠决勿虚圖仍恐存心自有天知每價大匣洋一元小匣五角○另有異宜立止白濁丸不論近漓久淋毒氣傷筋便溺經痛虚虧血淋濕熱混濁小尿出散夢遺滑精陰虚黑痰喘嗽等症是服應效最無他丸靈異不二每匣洋五角各有仿單知須詳服寓英大馬路西市五雲日昇茶樓後背第二衖内石庫門便是 
　　滅火藥水 
　　本公司創造新法滅火藥水與别家大不相同此瓶口封閉甚密使藥氣無緃漏洩遇火起時取一瓶或數瓶遥遥抛入藥瓶破碎藥水卽徧處飛洒遇火卽化此瓶上特用五角星爲記貨眞價實每箱十二瓶價洋十元此佈福利公司告白 
　　小輪内河往來 
　　本行今有小火輪出租專帶官紳坐船定日不悞如蒙光顧請至法　西大馬路東首本公司面議洪利公司啓 
 
 

Page 8

 
 
　　治喘斷根九製蒼术丸 
　　包治哮喘斷根丸 
　　余見世之治哮喘者　症撫方暫愈則易斷根爲難何也見治醫喘實脾燥濕僅治其源究未深知其本緣夫痰飲停蓄日積月累留匿於中結成窠臼外無所觸伏而不洩一遇外寒牽動内積發作遂致肺覈壅塞中氣隔絶甚至手足無力呼吸難通此喘之所致實水之爲累也明矣當其喘作胸痛便急面赤服藥無靈遍投以寒熱温凉諸藥格格不入從權治之惟有設法大吐乃得稍安可知治　以先冶水必使水之審消然後喘之患息余少年常患此病屢醫不能斷根後遍覽諸書搜得九製　术丸一方如法製服其病若失原此丸之用法在倍土制水土旺而水自無權專治其源自然脾士健運痰飲潜消哮喘之病永無復作但王道無近效必當喘未發作之前預爲服食由漸乃可奏功若臨喘服之無濟也服丸多少視手症之重輕隨時服之輕則二錢重則三錢自見奇驗竊見哮喘之苦人甚矣余經見效不敢自私用製此丸公之於衆亦欲使斯世同歸方便云爾每兩價洋角半一分鋪杭州太平坊一分寄鎭江日新街文萃書局蠟丸號廣東　　齋分設上洋英老巡捕房對門○另有暫治喘洋金花每兩錢五十文 
　　新出書籍 
　　　　年大將軍兵法一元六角海　聞見錄三角洋務用軍必　六角臺　生　番　地考二角三江　事二角　　風俗志二角貿易尺牘二角尺　　機一角半曾文正尺牘二角中興功臣手札四角學詩捷　一角半　　　正二角醫生須知二角求　秘說催生要决二角申江小志二角託上海四馬路文宜書局代售 
　　新出經商尺牘附　銀洋書 
　　專取商號四　往來書札　　家　男女稱呼時令　　帖式估看銀洋要法初學者必　之書每部四本三角半上海　三堂 
　　泰昌寗式木器 
　　精製嵌銀時式牙床各種箱廚檯椅硃漆圓件定做時樣宫燈透光漆色承攬保漆工精物美亷價克已本號向開寗郡藥行街今分設上洋法界紫來街坐西朝東門面凡仕商賜顧者請移玉趾賞識可也告白 
　　英八月份號單已到 
　　森寶書局連售大彩誌喜 
　　本局頭彩門巿售與吳江翁子農財翁得洋二千八百元二彩本城徐云翁得洋一千元三彩北鄉恊元坊得洋七百元四彩蘇鄉友萬姓得洋三百四十元餘彩甚多不及細登請來對號○現售英九月票卽華八月十一開彩每張洋四角連買三張仍送果報集一部欲奪錦　務祈從速外埠局力自給 
　　鎭江得利票行 
　　本行運售逐月吕宋發財票歴已有年屢中大彩近因銷暢愈廣得彩愈多現分枝店在揚州多子街西首專售大票今值英九月份全張洋六元半張三元分條六角半批發公道承蒙光顧函購卽班奉件不悮 
　　些厘登開礦公司 
　　啓者本公司現在定派利銀六厘於西歴八月卅一號付起本公司股分　子西歴八月廿七號封起至卅號止特此佈聞光緒十五年七月十五日經理本公司事務之德興洋行啓 
　　匯兌銀兩批發吕宋票 
　　本號承兌粤東佛山陳村香港澳門吕宋匯票兼批發吕宋票收兌紅票現售英九月份票全張半張分條均可惟並無兜銷寄賣以杜假冐外埠賜顧原局寄奉上海棋盤街恊安謹啓 
　　陳義和潮烟棧 
　　本號因翻造房屋今遷移小東門外北首沿城河浜石庫門内交易倘各寶號信札來往恐未週知故特登報此佈 
　　廣東趙同春堂馳名蠟丸 
　　參茸調經坤順丸 
　　参茸坤順丸 
　　天地生人女子配坤之順順受所以生物卽陰陽和而雨澤降四時不行而百　生也本堂秘製坤順此丸專治婦人身體　弱月經不調子宫寒冷或生育過多病後失調之症其功分利陰陽氣運調和六脉血經氣行血和補而不　潤而不滯百節流通陰陽配合婦人多年不孕服此丸卽可成孕旣成孕者服之安胎保産固本培元歴經屢騐誠種子調經婦科之聖藥也兼治年　婦人闥中弱女夢寐不寗精神怠倦飲食不思四肢浮腫等　立效如神非特調經種子之功實有却病培元之力得坤順之道也每丸洋一角雙料二角半小丸每兩二角同春堂趙宗濟鋪在上海老巡捕房對門開張○杭州大井巷鴻昌號○鎭江得利行○蘇州養德記○無錫北門内德記發售 
　　新到　　 
　　戒烟呬噶草 
　　鴉片流毒中國數十年來　　其害仍有嗜之如飴者治瘾日深追悔莫及今由英國寄來　　草專能　　烟毒兼可大補氣血開胃化痰功難盡　吸烟一錢服藥草二分每服廿一文服法另詳仿單○賜顧者認明上洋老巡捕房南首林大成布號對門本堂招牌不悞城濟堂代啓 
　　木輪船及傢具什物出售 
　　啓者本公司木輪快船二隻篷厰上盖一座房子上盖一座落新閘廣肇山莊之後另有傢具什物等項召人承買倘有合意者請至二擺渡向羅初屏面議可也廣順源公司倫竹溪羅初屏謹啓 
　　八月初三日錢洋並匯銀票行情列左 
　　新匯劃收巿七錢三分四厘三七五本洋無巿銀拆收巿二錢二分洋拆無巿洋找頭七錢三分四厘錢找頭一千文巿錢一百三十九千文卡銀一百三十八千文衣牌一千零三十文銀行現銀票四先令二辨士五八六個月期票四先令三辨士七八又四個月期票四先令三辨士五八商人票六個月期四先令三辨士七五又四個月期票四先令三辨士半 
　　八月初三日進口船禮拜三 
　　宜昌輪船由寗波太古公司 
　　廣利又由香港招商局寗州又由香港新寶順 
　　初四日出口船禮拜四 
　　寗波輪船晚往香港粤省禪臣啓武昌又晚往天津烟臺太古公司江永又晚往長江招商局廣利又晚往香港省城招商局江天又下午往寗波招商局海口又晚往牛莊太古公司 
　　初五日出口船禮拜五 
　　約各哈正午十二點三刻往東洋釜山三菱馬麥魯仁川仁山烟臺天津琿春等埠公司新盛又晚往天津招商局海昌又晚往寗波温州招商局普濟又晚往天津招商局安慶又晚往長江太古公司宜昌又下午三點半往寗波太古公司福山又晚往汕頭怡和行 
　　初六日出口船禮拜六 
　　萃利輪船晚往長江麥邊行海晏又晚往天津招商局財生又晚往香港省城怡和啓順和又晚往天津怡和行福和又晚往長江怡和行 
　　機器軍械出售 
　　啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法比前更屬精巧今有新式銅鐵大砲來福洋鎗大小銅帽粗細火藥挖河機器大小各種俱全倘蒙貴客紳應需各種各式請至小行觀樣面議價目格外公道特此佈聞光緒十三年六月日地亞士行啓 
　　槍上戒烟仙草靈膏 
　　久染烟癖無法能戒今幸偶至友家閒談及上洋廣東詹誠德寶號秘製三香戒烟膏用之和入烟中調匀呼吸藥與烟之昧同進腹腸内故能消患於不覺兼心瘾之慮也姑購四元試用果見大效續購八元始終一月零五天竟將十餘年每天七錢之瘾戒絶直大得其意也謹登報章以揚名餘姚何惠生拜啓 
　　輪船往東洋等埠 
　　啓者本行約各哈馬麥魯輪船船主名遜於禮拜五卽八月初五正午十二點三刻鐘開往長崎西門舍革神户橫濱等埠小包收至初四正午十二點鐘爲止搭客票出至開船之日午十一點鐘爲止在船買票須照定價加十分之一如各寶號欲裝貨搭客者請至本行訂定可也此佈七月廿九日三菱公司啓 
　　窓下讀本制藝飜新 
　　金聖嘆先生小題才子文李申耆先生曾刻於江陰曁陽書院久已視同珍璧今有重刻此文寄售者每部價洋四角不折扣不裝訂且示救目下時文流弊者當以此爲第一鍼砭也石印縮小鉛字必究大題樣本校完待刻嗣出上洋南北埽葉山房江左書林代啓 
　　金鷄納霜藥丸 
　　原夫金鷄納霜吾泰西諸國藥中最貴之品也無如世多無恥之徒心專圖利若天良有所不顧擅雜其形相彷之物害人不少要知此藥於一千八百二十年由本藥房採獲創製此丸至今别處售者悉由本藥房批出其價雖亦不賤而不雜假者吾恐十無一二非敢揚人之惡何由彼售用之而有病轉重者甚致有殞其生者而本藥房售於病家迄今六十餘年不惟轉重殞生從無其事如醫頭風每日兩服每服兩丸瘧疾無論日發與間日發間二三日發間四五日發者一於將發前視病之輕重酌藥多寡服三丸至六丸寒熱旣除尚須每日兩丸至一月而止傷寒症每日服十丸至二十丸風濕病每日四丸肝脾病每日兩丸至六丸盗汗多每日兩丸手汗多每日一丸至二丸照此服之未有一病不愈且無病之人每日服此一丸實徴大補惟貴客賜顧須認明本藥房招牌有本公司三印爲記庶不致快在上海托天豐元洋行經理躉售并在老巡捕房北首良濟藥房零售撥勒記含公司謹啓 
　　活人無算 
　　尃治楊梅結毒魚口下疳一切毒症無論遠年近染服之立效並能續嗣久名中外每服洋二元信局函購一律局設上海四馬路中巿聚豐園對面閔小槎醫寓 
　　新開慶豐土棧 
　　上海打狗　北自運大小洋藥照箱批發精製清膏每洋兩四陳膏還灰二兩四公膏二兩八冷籠三兩二熱三兩六平外加仕商賜顧請認 
 
 

Page 9

 
 
　　有福有利得彩行 
　　福利 
　　英九月票全半照巿分條六角半躉拆公道紅票申足信購指明上洋寶善街口 
　　必得成功 
　　本行獲中大彩已申明現售英九票全張六元半張三元分條六角半蒙顧寄棋盤街中萬裕源恊昌必得成啓 
　　義豐烟膏店 
　　本號開設上老北門外城河浜精製清膏每洋一兩四錢陳膏還灰二兩二錢公膏二兩六錢冷籠三兩平頭外加仕商賜顧認明招牌不悞 
　　德泰昌烟膏 
　　上海大自鳴鐘西首法大馬路專製清膏每洋一兩陳膏還灰二兩二公膏二兩六冷籠三兩熱籠四兩外加平四錢代客煎烟仍照原價批發 
　　通易洋行 
　　本行經理買賣房屋基址押欵銀兩並辦各種軍械工程機器賜顧者請至五馬路中江西路七號與本行主官話面議 
　　必發吕宋票 
　　九月票全張六元半張三元分條七角眼顧請至老巡捕房南首並認明票封得彩　 
　　洋玻璃出售 
　　本號專辦多年京津川漢久經馳名今又到　最合窗門硍光等用貴客光顧祈爲速來是荷法鄭昌記漢廣裕昌啓 
　　拍賣車糖 
　　本行准於每逢禮拜三早十點鐘在本棧不限價拍賣　　四呍半糖拍定卽收定銀限兩禮拜出清如濕期不出將定銀罰去下期另拍此佈老太古帳房啓 
　　逐月吕宋票批發 
　　今售英九月份票批拆價　大巿全張六元半張三元分條七角　兌紅票格外公道函購原班回件指明上洋棋盤街北廣太和利記啓 
　　西童書院開舘 
　　啓者本書院定於禮拜一卽西歴一千八百八十九年九月二號卽華八月初八日開舘特此佈聞 
　　些厘登開牘公司 
　　啓者本公司貲本銀三十萬兩作三千股分派每股一百兩計發售　二千八百股尚有未售出者現欲出售諸君若來定股每股須先付銀二十兩其餘俟分派股分時再付本公司尚有股分二百股未經售出每股計銀一百兩正其號頭自二千八百零一號起至三千號止現欲出售欲定股者或多出若干或少出若干董事自有權衡本公司定於西歴八月三十一號分派利銀以上二百股不在其内惟以後分派利銀則與從前所買者一律所有定股之信每股須先付銀二十兩其　俟分派股分時再付其信已經印　可向經理人索取收至禮拜六卽西歴八月三十一號下午四點鐘爲止信面上須爲明定股之信所有股分不能派得者從前所付定銀一　交還惟並不加利倘定股本多後來分派時少得若干股所餘定銀不能付回留待收足股銀時照算如有信來定股者一係售股友一係新股友顧出價銀一式者則儘　股友得股及股分派定之後本公司定有信函關照得股之人設或股分派定後不能找銀則董事可將定股之銀充公特此佈聞光緒十五年七月十五日經理本公司事務之德興洋行啓 
　　看書卽知戒烟法 
　　此書蒙克王爺賜章鑒定倉塲督憲宗室鍾曁上海道憲沈賜序最奇者服藥後腸中漬滯烟油悉由毛孔而出故能除心癮愈百病增飲食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形卽係假冐藥另有狐騷臭藥每料一元三日除根雀班藥半元十日退清髮秃藥六角半月重生淋漓癬藥等二角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　　同定新章 
　　本號向開設上海英大馬路中市巳歴有年專售呢羽絨緞及各色咈布等洋貨遠近馳名仕商信服今同議於五月十七日起門售各貨價歸劃一將身色分别高低買賣可免較量定章不二童叟無欺恐未週知特此登報是啓來函批貨酒資槪不給付上洋萃昌順增泰號仝啓 
　　管製辟瘟可壽盤香 
　　此香專辟時邪更辟暑穢霉蒸潮濕等氣其香　則甜静清幽若於烟榻之上塲屋之中書房臥室輕舟旅寓之内焚之覺一縷清香不僅沁人鼻觀開胃清心以之送親朋贈閨友式樣玲瓏令人可愛除本店出售外於廿六日起在杭州抱芳閣書莊寄售以備舉子入塲之用每盒十盤實洋兩角劃一○管製正氣四時茶每服十四文上海南晝錦里管　壽齋啓 
　　婦科白帶丸 
　　專治白帶常下小腹時痛月事參差等每料價洋一圓二角○婦科百補藥酒此酒調經種子止帶疎肝引血歸經小腹時痛等每瓶洋五角○雀子班藥每料價洋五角○小兒疳樍散臍腹脹痛身體微熱形容漸瘦等每粒四服洋三角○刀傷藥散　止血　　無瑕每罐洋一角○靈驗下疳散每瓶二角半○湯火傷藥油治皮損肉爛疼痛不止每瓶洋一角○小見斷乳藥一角○紅白痢疾靈丹每瓶洋二角用法細詳仿帖上洋英二馬路壽榮齋啓 
　　眞正 
　　紫楠木壽板 
　　竊維上海爲五方雜處凡奇珍異物無不薈萃一時惟眞正紫楠木　罕親所有者不過水楠香楠及　　新鮮楠木可將他木　色希圖魚混此旨爲海内諸君所共　卽大家　　或有眞貨雖連城之價亦難　易余現不顧重價訪得的眞紫楠木　　雙　　板數　　前項之貨　然不　　絶無罕有之物也倘　貨色請至法大馬路　　東　内　一衖　金莊　看立判　僞此佈金松記告白 
　　洋房花園召租 
　　大馬路泥城外　四號内　　洋房六宅花園連地十餘　南封跑馬塲　馬路尚未起　如欲一併租者　走造各式洋房均可紳商合意請　五看明一　　　　　向謹記經　帳房面議 
　　大美國發財票 
　　英七月份花旗票已到全張洋一元半張五角頭彩合得英洋九千七百五十元餘彩不及細載另有仿單詳明遠處信購原班回件酒　　給英商别發洋行啓 
　　分條六角半 
　　　得送彩 
　　今售英九月吕宋票隨送彩票全張送四號分條送二號頭彩　洋五百元小彩註明票上外埠信購上洋棋盤街中 
　　頭彩四萬元 
　　必得　萬有財 
　　英九月票批發全張六元分條七角信購原班回件上洋棋盤街北四路馬口 
　　新開綢縀號 
　　新同仁和開綢緞號 
　　在姑蘇閶門内中巿大街朝南第一石庫門内交易一應紬緞顧　花色俱全挑選名機加工精剔賜顧不悞格外克已此啓 
　　藏本書籍出售 
　　新　馬氏繹史洋七元三朝詞綜三元蔡九霞地理廣興記一元六角王述菴湖海詩傳二元明　小　六角魏　深詩經古微三元文字　　四角李兆洛駢體文鈔一元七十家　鈔五角原板王　友説文句　　傳釋例共十二元園朝古文正的一元四角古詩　折三元蘇州　門　　堂上海文　樓書坊均可購辦 
　　聨發土棧 
　　本號開設上洋寶 
善街口坐東朝西門面自運大小洋藥照箱批發法製清膏每洋一兩二陳膏還灰二兩二公膏二兩五冷籠三兩熱籠三兩三小膏三兩平頭比前格外克已仕商光顧請認 
　　慈松半顚高僧 
　　命相 
　　余今春會試到申閱有英寶善街佛照樓京都半頻僧命相如神於是偕朋友會問功名僧斷余今科必中有餘且謂余定點鼎甲直决無疑今果皆驗余來電贈之佈告廣西張建動公啓 
　　新到照相各牌乾片减價 
　　本行現由英法美等國運到各牌極快照相乾片價較别家便宜躉批更可從亷並照相山水人物新式鏡子鏡箱一切照相需用藥料器皿葯色繁多不及細登貴客賜顧者祈向本行虹口天津漢口各分行購取庶不致悞上海大英醫院謹啓 
　　錦豐洋貨號 
　　真不二價 
　　本號開設小東門外吊橋　下選運哈喇大呢羽毛嗶嘰東西洋貨歴有年所久蒙士商賜顧本屬克已四遠馳名因近來花色繁多高低不一賣買殊多費手爲此謹擇於五月初九日起門巿槪照劃一童雙無欺倘蒙惠顧須認明本號招牌庶不致誤 
　　新開萬豐土棧 
　　開設上洋英大馬路西揀選洋藥照箱批發精製清膏每洋一兩二陳膏還灰二兩二公膏二兩六冷籠三兩二熱籠三兩六平外加賜顧請認盆湯衖萬昌老號仝具 
　　頭彩四萬元 
　　恊記行天源行 
　　英九月票出售全張六元半張三元分條七角信購原班回件上洋棋盤街恊記天源仝啓 
　　屈臣氏存心濟世 
　　售藥貨眞價實 
　　兹將各欵靈驗膏丹丸散藥油藥酒藥水藥餅藥冰香油香水次第登報○諸尊光顧請認每藥封口有龍麟伴塔爲記别人不得冐效庶免有悮各省各埠○貴客信購必托原班回件斷無延悮躉賣務照價廉讓可見存心濟世也○計開○補氣補血丸嫩容玉液○清香洗牙水○暈浪平安水○南薑露○三隂瘡疾丸○遺精夢洩藥水百補鐵酒○戒烟藥餅○戒烟藥丸○戒烟精粉○小兒代乳粉○洋烟脂粉○光明眼藥散○淡紅瑰玫葉乾粉○花露香粉○疳積花塔餅○清香洋橙酒○發冷藥水跌打内外各症紅藥酒○肉精酒○鷄眼藥水○毒死各虱惡虫藥散○脱油膩藥水婦人虚損白帶藥水○白濁藥水藥丸○化痰止咳藥水○拔毒藥膏○理口藥膏○　魚肝油○還魂藥氷○花柳搜毒藥水○風灘半身不遂藥水○除點去瘼眼藥水○極品檀香油○回頸癧各症藥水○十全大補種子藥水○浸疳藥水○瑰玫香油膏暗瘡雀斑白食藥水○開胃消食百補藥酒○脱鬚髮藥散○風疾濕症散○尚有無數藥料隨後續登上海兩家棋盤街北首大英大馬路屈臣氏謹啓 
　　正西洋鼻烟 
　　茲有舊西洋鼻烟出售銅板金花樹瓶　爲記仕商送呈官禮零躉均可價極克已以廣招徠上洋二擺渡餘茂號啓 
　　逐月吕宋票批發 
　　永生祥 
　　門　全張洋六元半張三元分條七角躉拆公道專收彩票克已外埠函購上洋棋盤街石庫門内 
　　六月廿一日上海各茶巿行情列左 
　　履泰行賽魁工河二百十箱十三兩五賽標又又二百四十七箱十三兩五春茗又寗一百八十三箱廿兩零五羽春又屯六百零二箱廿七兩五信字平水三百八十四箱十八兩一五草魁又又三百零八箱廿一兩二五祥泰行仙華工長三百六十三箱十一兩二公信行泰和工元一百四十三箱廿三兩五元芳行德隆元三百廿一箱廿三兩五遠香又又二百十九箱廿三兩仁記行 
先春工温九十箱下早春又又一百箱下勝春又八十一箱下源字平水二百三十箱下零碎又又二百五十三箱下 
　　六月廿三日海各茶巿行情列左 
　　恊隆行聲和工寗一百五十二箱下金蘭又又二百六十八箱下物華又又四百另五箱下福籣又又三百另六箱下億字平水四百十四箱十九兩利源又又三百五十二箱十九兩三元芳行下隨字平水三百廿一箱下增益又又四百廿八箱下萃昌又又一百百七十箱下有字又又二百五十四箱下大字又又三百零六箱下利字又又二百六十二箱下中字又又三百十四箱下逹字又又三百三十箱下零碎又又一百四十四箱下 
 
 

Page 10

 
 
[法界捕房瑣案]  
包探在鄭家木橋拘獲賭徒一事前已疉紀報章昨晨葛同轉臨捕房時飭將賈阿掌楊阿金王海山張金金四人枷號示衆俟期　再　笞責尙　薛珊瑚潘寳全二人　類賭徒細詰情由薛供稱小的實在妓院傭工路經是處致被拘來旋有婦女數人投案遞呈公禀略稱小婦人等與薛隣居　家　兒女並不聚賭潘供小的向　城内猛將弄口荳腐店中挑水近日肩患瘡疾因雇張天生替工前晨偶往賭博輸去錢二百文同轉着押候查明核辦○葛同轉訊懲騙子朱梅峯陸鳳儀等因已登昨報昨晨同轉飭將朱陸二人枷示期滿再行笞責又提黃金水至案詰　爾在押　借錢何用答稱近患咯血且有胃口疾是以　貸數元購備飯菜同轉謂爾父曾請本分府將爾嚴辦遂喝令重責手心一　下仍還押所○昨報記包探在振昌隆烟館緝獲積竊胡才福等因昨日包探郁廷湘吊到原贓呈案葛同轉向胡嚴詰胡供稱拷綢衫于六月二十日買得計價洋二元鞋及布衫褲均係已物現在情願回籍求恩開釋同轉着掌頰二百下勒令回籍○前有方葛氏誣控崇明人顧才生行竊單褲顧供稱褲係同住是處之桂全向小的更換等情葛同轉令該氏將桂全交案訊辦昨日該氏投案仍不交出桂全同轉令赶緊找尋如違　比顧旣無干涉釋之使出○露天通事王大英因巨竊楊翰卿案發致被株連昨晨王大吉　某烟館保單求保葛同轉允之○前有浦東人張勝全偕妻舅唐幸生兄子阿孝控媳陳氏私逃捕房拘獲媳母陸錢氏解請葛同轉訊供同轉着將女兒交出該氏挺押不交昨因補拘竹器店主婦韓任氏問上月二十一日錢陸氏母女至爾家中何事答稱小婦人患病臥牀已將二月伊等來居實在不知陸錢氏堅稱小婦人來滬求醫並未將女兒帶出問爾與韓任氏是何親戚答稱表姊妹張唐訴稱上月廿一日曾　陸氏在竹器店中梳洗後由樓窗逃逸同轉飭將陸錢氏掌頰四十下還押韓任氏着交保出外務將陸氏尋交原告叱令退下○汪其桂抗　到案葛同轉判令管押四天昨晨萬安樓棧主黎輔臣繕具保單投案求保同轉大怒將保單擲還○賣貓魚人王堯奎行竊短衫葛同轉判令管押三天昨已期滿　包探送請發落同轉諭令赶緊回里不准逗留○倪效六因欠銀兩於六月初二日判令荷枷現已期滿由小東門外捕房送請發落葛同轉申斥數語諭令開枷釋去 
[見義勇爲]  
疉蒙凝善堂諸善長寄來甘露鎭惜榖局經募第一批賑欵洋八十元啞板八元土板二元又第二批洋一百元銅洋一元並惠函云此項捐欵係局董華煥卿張友香滕道南陳鑑洲四善士備資雇船請友各處勸募者因該處地多水區非船不能遠行特自捐資以期廣爲勸集如此急公好義實所罕聞莊誦一過萬分欽佩除肅緘具復塡奉收條另立淸單外兹先登報以表仁風上海四馬路文報局協賑公所同人謹誌 
[七夕不寐感賦四絶錄呈夢畹生政可]  
一片秋雲恰似羅風淸月白夜如何隔墻猶聽穿林鵲疑是天孫未渡河鵲梁横漢渡穿林鵲疑是天孫　渡河鵲梁横漢渡雲軿玉漏微沉露乍零料得深閨　月下也陳瓜果拜雙星倚遍闌干十二重閒將心事托秋蛩生憎今夕塡橋鵲只渡雙星不渡濃佳期爭奈易蹉跎會　離長恨若何銀漢無情横碧落可憐一歲一回過[  味古軒主稿於苕溪客次]  
[里詞送浮槎仙吏張郁周茂才赴試金陵卽請莞止]  
城頭烏啼月出光渡頭風暖浮輕航客子歌驪臨大道祖鞭先著登名塲余挈兒輩擬於廿日啓行今日相携一尊酒明　挂颿大江口寒潮素舸江上迎草色遙連白門柳秦淮之水金粉流前朝遣跡空淹留珠簾十里當官路玉樹三秋傍畫樓爲君重說當年勝烟月南朝恣觴詠江令文章藻思新王家子弟交遊盛卽今誰稱作賦才鶴沙子野多奇才鵾鵬變化轉眼事明年更欲登燕臺故人豈無楊得意丈夫難忘顯揚志每望承平簪筆來詞臣應作長楊侍我今送君且盡歡金陵聚首相盤桓不見六朝賓從皆又士侍爾秋風振羽翰[  三泖閒鷗子韶弟湯承德拜稿]  
[小詩恭送鍚沙浮槎仙吏張郁周茂才秋賦金陵卽希哂正錄呈夢生吟壇正刊]  
聞君明日挂征帆飽看金陵萬笏山此去文章應吐氣重來風月亦開顔余　遲數日啓行會聽燭唱　條盡莫負丹成九轉還却笑龍頭今已　爭如年少桂高攀君年纔弱冠崇川　睡軒　保鎔鈞秋丞拜草 
[客鄉雜詠錄請夢畹生點定]  
禮佛燒香忘路遙比隣姊妹各相邀龍華會上如相遇携手同游百步橋桃花如錦扁芳畦信步行來遇故知相約緑楊村畔去一枰相對靜敲棋與誰補屋共牽　南浦迢迢悵緑波寄語客中多寂寞自携　棹唱菱歌桃源深處有人家半種桑麻半種花春色酒庭關不住閒看蜂蝶撲牕紗頻年作客在江鄉每至春深看揷秧獨立溪橋遠凝望村田漠漠水茫茫酷日當空暑氣蒸招凉亭子快先登無心重覓漁人櫂仙境依稀勝武陵依人獨上仲宣樓四顧蒼茫宿雨收天半朱霞迎爽氣一年容易又新秋獨坐間窗自整襟天涯渝落鮮知音年來心蹟憑誰訴流太高山一曲琴客中嘗徧苦酸甜故把閒愁付筆尖未必一生常失意凌雲志氣逐時添毗陸醉墨生稿於龍華旅館 
[滬南德隆彰號代文報局賑所經募山東縣濰賑捐六月廿一至七月二十止第四單]  
沈徐氏求母病速愈助洋一百元陶子桂五元陸胡氏爲病稍愈續助洋三元王瑞泰衆友節西瓜費湯本　求病速愈無名氏不留名求病速愈隱名氏五廫各二元湯本怡移願一元寒士窮苦氏三角沈徐氏兌飾求母病速愈續助洋一百元湖南衡州府來陽縣署無名氏花洋三十元兌見　九元零三分王復輔四元○　芑孫翁募隱名氏恊愼木行二户各一元○金陵周漢卿翁募修省堂吳十元日日新號募各户八元蘊經書屋槐蔭書屋蓮花書屋黃鶴亭翁募無名氏四户各五元朱春海翁經募上元縣歴山堂等户洋五元錢十四千四百文孝友堂張三元敦本堂夏朱太太二户各二元尙義堂趙二如堂端鼎誠生號輔臣氏功記慶餘堂徐邵大順坊文安堂八户各一元無名氏銅洋一元邵大順坊傅少翁公大坊求保平安蔣傅翁五户各五百文文安堂八十文以上共收錢十六千九百八十文換洋址六元三角○常洲彰記棧募謝家船朱荷生陸福壽金義大毛恆泰永聚成恊和成京口一林豐八户各二元王國發馬隆寳公順裕求咳嗽全愈永春恆五户各一元○有心無力子勸五福堂中山喬生有心子承心堂孫四户各五角王永祥二角○王靜波翁勸曹素功四元王祥裕二元○同泰竹行勸四十六號捐　洋十六元○馮星垣翁勸二百七十號捐册洋九元○松江萬成號勸皁成玉順恆泰甡源莊黃梅生全寳記震昌七户各一元葛蓉材蓉記陳悅茂乾豐堯全鏞六源茂吳成太唐元和八户各五角蘆中人病洋一元○千拜庭翁募諸善士二元○湖州端泰號勸琴兆氏銅洋十元○以上共收洋三佰九十五元八角三分銅洋十二元○一付辦大麥二百石洋一百九十元斛駁費洋三元二角七分付買　焦洋八元四角六分正○以上除付過滾連第三單凈存洋一百廿三元四角二分一厘銅洋十九元正○又代文報局賑所收買鍋焦飯乾五月初四日起至七月二十日止淸單○共代買鍋焦二千三百六十四斤十二兩茹乾二千九百六十四斤當付洋四十七元七角六分○南聚興漆號共助六十二斤德隆彰六十五斤裕記棧三十三斤同吉祥七十斤義泰土　廿六斤德昌十八斤乾吉廿三斤餘慶堂方三十四斤　江船廿斤東來棧三十斤同發十五斤無名氏廿九斤同仁昌助茹乾洋四元瑞裕祥助米六斤○以上除助來英洋外所有飯乾等續父文報局賑所收解大麥二百石於七月十三日招商局海定輪船運烟承捐免水脚合併陳明　 
[上海四馬路文報局内恊賑公所經收山東奉天賑捐五月下旬淸單]  
廿五日○常州新盛恆莊來何耀記善士五伯元○蘇省顧仁壽善士求主人却病延年一家平安一百元無錫達源莊來封溪積榖局五十元德潤興參號諸君節省靡費六元徐子香翁爲求一家平安八元又爲次孫永修求病速愈二元福州招商局　募四峰山集陽樓弟子票番七元又錢二百三十文炳記票番兩元江林連香二户各票番一元五角成香　記仁記翁　軒　户各票番一元增富常春兩户各票番五角德祥票番兩角利禪英洋一元王謙庭一千文董道壽　百森記六百勝利五百老倪復利鄭子盛陳耐之陸敬庵王蔭薌澹泊居羅鄭慶祺薛新齋蔣松壽楊竺山周心記孫芝卿十三户各四百寳泉三百五十二文以上實收英洋廿四元四角四分靑村塲署謝潔亭翁十元又任雲翔翁十元○無錫電局來王培之翁十元又　通典五元又捐不書名無名氏大德曰生三户各二元勉力氏無名氏兩户各一元江蘇採訪局徐聞韶翁捐無名氏求子症愈十元賜書堂楊六元有名氏銅洋四元錢五百心如道人一千文以上實收洋十七元銅洋四元虚對開一個○朱涇大成典來桂芬書屋節省喜酒移賑四元海安鎭不留名爲妻喉症外症求速愈二元嘉興復源酒號來頴川氏祈消災悔三元常熟程義　號來二元吳稷卿翁送蔣挹之翁文郎芹儀助賑一元○杭省王甫臣翁來隱名氏虚對開一個○李不留名求保家室平安小洋二十角○○本日共收英洋七百六十二元四角四分銅洋四元虚對開二個小洋二十角一併聲明 
[金陵勸募山東賑捐並在貢院前收卷所門口設桶勸捐第一次收數淸單]  
淸暉堂張一百元無名氏十兩何右記五元張鐡記一元良手乙元陳沈二姓乙元一經堂一元六學居士二元無求子一元王笏山四元常州陸二元洪聲如一元○闈場勸募應試同人公助山東賑濟桶捐啓前已登報近由何述庭程蘭畦先生並樂善同人逐日在貢院前收卷所門口設桶勸募幸蒙好善諸君子解囊相助謹將已收數目先行登報以昭憑信一俟集有成數卽解由上海恊賑公所彙解東省惟望源源接濟功德無量想　與人同當有聞風興起者災民幸甚同人禱甚並以附申[  上海文報局東賑收解處代啓]  
　　廣百宋　信記書莊 
　　聖祖仁皇帝庭訓格言一册洋二角大版綱鑑易知錄十六册四元八角王罕皆四書本義匯纂十二册四元閲微草堂筆記五種洋一元四角皇朝經世文編廿四册洋八元　像廿四史演義六册洋二元四角 
九朝東華錄七十六本洋二十八元大版讀本四書六册毛邊紙者洋一元四角大版讀本四書八册外國紙者洋一元四角套印雍正硃批諭旨五十六本洋四十八元通商約章成案彚編附五采石印各國旗　寶星寶帶　十二册八元 
洪經略奏對筆記一册洋二角歴代名臣言行錄十二册四元論語旁證四册洋一元皇朝開國方略六册洋三元國朝先正事略十册洋三元　譯二本洋六角唐宋三二家宫詞二本洋三角 
御製避署山莊圖　　　　洋一元四角大字石印管　山文稿四册洋八角石印五經合纂大成二十本洋十元石印增廣小題味新八本洋四元石印事類統編十二本洋四元　圖增像西遊記八本洋五元御纂五經十二本洋八元 
本齋在上海二馬路禮拜堂北首承印書籍精鑄銅版發兌各種銅版石印書籍併分莊廣東山西廣西陜西河南湖南湖北四川山東江西福建南京杭州等處均有發兌廣東廣百宋齋信記漢口廣百宋齋上海二馬路中廣百宋齋信記書莊啓 
 
