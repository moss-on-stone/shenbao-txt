# 1891 - 103 - 4906462

 

Page 1

 
 
P>點石齋發售各種精本石印書籍 
　　硃批雍正上諭御纂五經經策通纂五經文準經藝淵海五經備旨三層佩文韻府一三層淵鑑一皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁圖成增補角山樓先正事略新印瞿子冶先生墨寶五尺蘭竹屏八角市裱加七角○本齋種類繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路申報舘隔　又設分局在二馬路横街三層樓紅墻洋房内此佈 
[得彩求售] [  申報館恊振所啓]  
　　本舘恊振所集腋社二次彩票其第一彩乃嘉興朱夢廬先生所提兹以其文孫偶患驚風願將所得彩物仍交本舘代售助賑冀求速痊計文微明由水册頁一部伽南香朝珠一串連翡翠佛頭記念俱全望江龍申題草虫册頁一部古銅香爐一只紅頂一座花翎一支漢玉五件如有合意者請速來購取其價亦可格外從亷旣得珍貴之物又有施濟之名一舉而二善備想痌瘝在抱著有必踴躍樂輸也 
[法書待價] [  申報館恊振所代啓]  
　　浙紹翁己蘭先生慶龍法書馳名海内得其寸楮尺幅珍若球琳兹憫災區待賑孔殷於公餘之睱手揮七言聯楹二十副交本舘恊賑所代售以助賑濟其用心可謂仁矣定價每副洋一元欲求墨寶者請來本　購取如欲書上欵亦可代求也此布 
[接前稿籌擬南洋各島添設領事保護華民疏]  
　　葢領事一官在彼外洋雖無管轄華民之權實有保護華民之責縱令妥訂條約章程必得領事隨所見聞與彼地方官商辦則洋官亦得藉以稽查而土人不敢任意苛虐卽駐洋使臣欲與外部辯論亦必以領事所報爲憑方能使洋官有所顧忌此領事一官所以不能不設之由而己設領事之處未嘗無顯著之效也今華民出洋之利巳稍不如前矣誠能於南洋各島酌添領事尚可挽回補救而收固有之利源然所以議之稍久迄少就緒者蓋亦因立約之初中國未悉洋情並不知華民出洋之衆於是但給彼在中國設領事之柄而無我在外洋設領事之文又各回開荒島爲巨埠専頼招致華民而洋人實屬寥寥一經我設立領事彼不免喧賓奪主之嫌又礙其暴歛横征之舉所以始必堅拒繼則宕延外部以咨商瀋部爲辭藩部以官民不使爲說雖管秃唇焦而終無如彼何此惟仕局中者深知其難而局外之視事太易者又或稱就地可集鉅資無需另籌經費或狃於洋官駐華之例幾謂一設領事華民卽爲所轄竟無異管理地方者此皆閱歴未深持論實多隔閡當局者知其斷難辦到不無矯枉過正之議幾謂徒多耗費無甚裨益斯殆有激而然臣竊以爲望之過奢轉滋流弊領事所收之身格費船照費原可略資津貼正不必歛鉅資以招物議今己設領事之處騐民船稽民數原可稍分彼權正不必攬政柄以啓猜疑但如臣以上所陳則不求近效而其效最大惟須認定王見中外一意合力堅持得寸得尺相機籌辦必可循序就範卽如新嘉坡初設領事英之外部亦儘力阻撓當時頗貲周折至今乃無異議竊查英法荷日四國屬境其苛待華民不願我設領事者以荷日二國爲最而法次之英又次之荷日國勢皆音盛今衰其立國命脈乃在南洋諸島島中墾田開礦招商徴稅各事又恃華民爲根柢惟其政令不甚明肅呼應不甚靈通洋官往往徴取無藝僑庽之西人又侵侮華民或迫之入籍或拘之爲奴或禁其往來或朘其生計若有華官在旁理論究可補救一二雖商設領事之始彼必枝梧推宕然我苟據理執言因勢利導始終堅持諒彼亦無辭以難我及早　之則難者或漸化爲易失今不圖則易者亦漸覺其難想總理衙門必仍知照出使美日秘臣崔國因催商日國外部先在小呂宋設立領事俾便次第推廣以符原議至英國待我華同較爲公允臣觀各國在英屬地設一領事視爲泛常之舉回無攔阻又知英國君臣用意頗欲與中國互敦睦誼或不於此等事件稍露歧視中國之形近與該外部商議請照各國之例在英地隨宜派設領事卽彼未肯速允臣擬堅持初議至再至三與之磋磨先就香港仰江新金山等埠酌設一二員而檳榔嶼等六處亦當審其地勢人數從長籌畫由此推之法衙各屬亦或較易爲力臣非不知洋人性情堅韌每商一事必多波折然苟不憚筆舌之繁不参游移之見不紊緩急之序或稍有效可圖葢庇蔭周則民生厚而不獨開商務財用裕則近憂紓而非以勤遠略布置廣則衆志聨而兼可詗敵情呼籲少則國體尊而卽以銷外侮臣爲海外數百萬生靈起見不敢稍安緘默所有英國屬埠擬設領事並通籌南洋各島派員次第緣由恭摺具陳伏乞皇上聖鑒訓示謹奏再查英屬香港一島華民流庽者十四五萬逼近廣東省城尤爲中外往來咽喉凡華洋各商貨物均先至香港然後轉運各省其交涉事件之繁難者一日逃犯一曰走私一曰海界祇以該處並無華員無以通中外之情於廣東全省政務每形捍格是商設領事實於大局尤關繁要前任使臣郭嵩壽有此志而未及辦曾也澤任内曾經照會英外部數次迄無成議揣其隠情蓋因全島多庽華民而洋人不過數千若准設華官與廣東大吏聲息相通在彼不免多懷顧慮所以靳而未許臣昨辦文與外部援照公法商定通例而未明提香港該外部侍郎山特生果同英文滲贊馬恪里以香港一處爲疑且云恐華官不習外務或竟侵權越分致多窒碍臣思新嘉坡領事左秉隆與英官頗能相得外部亦稱其辦理妥洽因遣馬格里告以香港若設領事當以左秉隆調往開辦察其辭意似尚易商惟遇事設法支展必再四催問而始辦則外部之常例也容俟外部復文到日如仍大處允臣再當查機辯論理合附片具陳伏乞聖鑒訓示謹奏 
　　此疏薛叔耘星使於去年十月初十日具奏頃有友從都門携來得以寓目伏讀一過深佩星使熟諳時局同悉外情於保民之中兼寓講信修好睦鄰柔遠而以於通彼此之情意俾無扞袼所見不亦宏遠也哉本館所識 
[赤嵌錦鱗]  
　　臺北府城爲人烟薈萃之處良莠不齊常有匪棍游勇混跡其内平日則安居逆旅無人過問而實則明搶暗刦無所不爲官府雖法網高張而鴻飛冥冥弋人終不得而篡之也日前見淡水縣吳禮堂明府親率幹役會同撫轅中軍周雨亭恊戎率帶小隊數十名不動聲色至北門某客棧將棧主擒獲聞開棧者共有三人當塲只獲二人其一人方登樓見事己破露急由樓窓縋下拚命奔逃其時棧中諸客不知底裏紛紛走散及後查詢傳說不一有云棧主係湖南人爲哥老會匪客歲大嵙崁餉銀被刦一案牽連在内該犯經淡水縣帶去房屋立卽發封至所審口供如 
 
 

Page 2

 
 
何的係何案巨犯候探明續綠○府考時土子雲集泉漳等處商販渡臺趕考者均在前後街開設店肆街價而沽石印書帖字畫等店前數年考試時生童猶爭先購買近則愈聚愈多减價求售鮮有過而問者亦可見世風之日下巳○有某茶棧資本甚富内地各銀號皆樂與往來不料外强中乾近忽倒閉棧中司事人等逃逸一空聞因虧欠洋商銀數千兩無力支持遂致一蹶不振說者謂茶業中人平日習尙豪華揮金如土幾疑鄧氏銅山取之不竭庸詎知時勢日非暗中支絀日甚一日必至一敗而後己所欠各債主得信後紛紛趕至追取欠項不識失之東隅尚能收之桑榆否○海鏡兵輪前由基隆遂萬鎭軍回臺南後本擬卽日開回臺北然後駛至福建船廠修理嗣聞該船開回澎湖又奉吳鎭軍公文仍須開回臺南解送餉銀一輾轉間己不啻作平原十日之留矣○有某洋行因漏稅事經地方官緝獲一面禀明劉爵宫保聽候施行該洋人亦向宫保前具禀申辯當由宫保批歸該府查辦易於就近審問也○江西流娼寄跡逆旅勾引游蜂浪蝶從前惟厦門有之近則臺南一帶亦有效尤者雖非檔子班而鶯鶯燕燕依然結隊成羣専以蠱惑行旅爲事客苟稍不自檢則雖腰纒富有頃刻間不難悉付東流是亦地方之害商旅之蠹也有地方之責者亦將杜漸防微有以遏此淫風否○臺地向無志書歴來文獻雖有一二司徴者然斷簡殘編恒苦未能詳贍自劉省三爵宫保奉命巡撫是邦數年以來甄虞育夏駸駸乎海濱鄒魯因思一切開創規模與夫風土人情若不登之志乘何以示來兹而垂久遠惟是發凡起例體制　嚴若非燕許大手筆恐不足潤色鴻猷故遲之又久必得才學兼優品望素著者方能勝任愉快現聞聘定福建某紳獨攬其成雖然遴才固難籌欵亦不易官塲雖有此說不知開辦尚在何時耳○上月杪天氣甚暖火傘高張儼如三伏日來乍雨乍晴又似黄梅大氣而且微風過處細雨如酥寒聳詩肩人思挾纊氣候之不齊如此衛生者宜如何珍攝耶○冬防爲佐雜中之苦差若能過了一冬安然告竣例應委以差事以示調劑今届二月初一日冬防銷差總局巡查委員戴瀛士貳尹奉委某處撫墾事務貳伊接札後卽於次日趨轅謝委束裝就道惟城内外之同當是差者共計十有餘員上憲仁厚爲懷未識果能人人調劑否○本月某目八仔蘭地方某寺因酬神演戲一時城廂内外哄動多人聨袂往觀十分熱閙有陳氏女年己及　與姊妹行結伴而往歸途失散獨行踽踽蓮步俜伶欲前又却忽有二三惡少潛尾其後至曠僻處驀上前擁抱女駭極狂呼適有某甲路經此處見此情形代抱不平將以老拳奉敬惡少見勢不佳遂紛紛逃散然女郎己花容慘淡雲鬂逢鬆矣中詢悉住址送還其家勸女之父母嚴加管束勿令胡行亂走說者謂此女倘不遇甲當有不堪設想者詩有行露之譏禮有出門之戒良有以也○新竹人王某失業己久家有老母及妻無力養贍専頼女紅以給饔飱客臘其妻忽然病目遂致失明王母以其終日兀坐無所事事徒費三餐供養時時加以譏誚王妻己飲恨於必日來王以有事他出媳姑又相勃谿王妻自念命薄生不如死遂於某晚私吞烟灰以圖畢命迨家人知覺則受毒己深無從施救逾時遂斃隣里聞之相與歎惜不止 
[閩事彚述]  
　　福州官憲諭禁各錢鋪不得混用舊票業己三令五申詎南臺某錢鋪於奉諭後仍將舊票混用閩縣王大令聞之立傳該店夥某甲到案提訊之下甲詭爲某乙所爲大令判將甲交差俟根交某乙到案從嚴懲辦以爲阻撓錢法者戒○福州公估局専爲估看銀番而設閩俟兩縣現因錢鋪行用銀番出入價值懸殊且有銀番到店不肯换給錢票者亦有錢票到店不肯換給銀番者巿面大形擊肘遂於二月十七日着各錢鋪各提錢票番票若干一併發公估局備用准人到局兌换以爲補救之計初行一二日八家錢鋪每家出番票錢票各一千五百後卽遞减至二百五十元民間來换者多番票錢票有限不逾時而己盡可見此舉有利於民故民皆踴躍爭趨也○省會巿面槩用新票賣買出入大錢均己懔遵官諭唯物價仍未平减良由市廛民奇所致閩縣王大令洞察情弊曾傳三十六行東到署面諭各行東無不唯唯遵諭而退○後街某醬味店某錢樣店攙和小錢行使貽害閭閻候官陳麗生大令訪聞後立卽籖差拿到訊明原委枷示遊街以昭炯戒見者稱快不置○福州茶巿初興各關卡自應派員看守按數抽捐以重課稅兹悉南門茶稅委通判朱清澤三夾道茶稅騐卡委通判沈興本洪山橋茶稅委知縣柯亭東門茶稅委知縣李麟瑞湖前茶稅委知縣尹翼經井樓門茶卡委巡檢吳培基茶亭茶稅分卡委巡檢余俊卿鼓山茶稅委從九鄭恩隆 
[緑揚城郭]  
　　揚州城外距東關數里之五臺山向有防營駐紮藉以保衛地方上月某日該營統領王軍門忽奉憲檄調往金陵另檄某處防營來揚駐緊統帶者爲阮姓近己督隊抵揚仍紥五臺山舊址旌旗壁壘耳目一新洵不愧節制之師也○原任直隷提督李軍門長樂之靈輀去歲由京旋揚奉旨入城舁加鬥鷄塲本宅暫安迄今期年届滿擇定本月十二日奠辭十三日發引出柩至祖塋安葬想届時白馬素車執紼相送者自當踵接於途也○本月初二三日天氣燠熱非常宛似初伏光景邗上居民無論行者坐者莫不汗涔涔如雨至手藝工作等人皆袒裼裸裎尙覺汗流浹背迨初四晚徒起狂風走石飛沙聲如牛吼初五晨起氣候驟寒居人由夾而棉易棉而裘仍覺吟肩瘦聳幾不知春回黍谷也者一晝夜間氣候不齊如此蒼蒼者殆亦效舉世人情變炎凉於頃刻歟善衞身者可不加之意哉 
[六橋燕語]  
　　杭垣錢塘門外離城六七里有東嶽廟香水素盛居人有患病者輒以紙鏹祈解近有某甲因病願納紙鏹三十餘萬曾託充陰差之某乙焚化乙將紙鏹藏匿家中私自零賣一夜三鼓時局朦矓睡去似有人扭其辮髮遂起坐披衣目瞪口呆神志昏亂喃喃作囈語妻知獲罪於神翌晨購香楮壬東嶽廟禳禱將甲之帋鏹當堂焚化乙竟霍然人謂東嶽靈騐素著非尋常廟宇可比吾謂禍福無門惟人自召比以祁謀而入魔道無怪其神思昏迷若謂士木果有威靈何其愚哉○上海永利大輪船局現己分設杭垣直大方伯地方從此跋涉關津者當更覺便捷矣○纎造明尚衣奉内務府傳辦之上用賞用蟒縀江綢縐綢等件現巳赶辦齊全絡繹齎送京邸此次工料較前尤爲斟酌絲經稍有不匀分兩少有不符立卽退還機匠秉公辦理並不稍徇私情也 
[京江桃浪]  
　　某甲者揚州人數日前往茅山進香回至太古碼頭邀同行者數人雇划船一隻渡至瓜州不虞划船開行未久忽來狂風一陳舟子落帆不及船遂翻覆搭船者連舟子共計十一人同入江心順流而去幸經救生紅船及各划船瞭見赶急馳救僅得救起十人甲己不知去向間甲三房只此一子去歳新婚燕爾今忽遭此不測之災杜少陵新婚别誠有不堪卒讀者旋經救生船打撈甲屍一面率領衆人至救生局報功嗣經局中以舟子不應冐險解维當卽送往府經廲衙門將舟子薄責數十板荷以木枷於義渡口示衆又西路鮎魚套口門有康贏子駁船正在裝貨康姪某甲偶因失足墮入江中衆人竭力打撈杳無蹤影繼用滾鈎始得將屍撈起少頃甲之父母聞信前來號嗌大哭欲與康拚命經和事老出爲拼解令康出洋數百元爲姪收殮其事始寢是亦无妄之災也○丹徒縣帥邑尊下車以來利無不興弊無不革以故深得民心兹因缷事有日江漢帮大業紳士恭送萬民傘德政牌并匾額一方文曰愛民如子紳士八人衣冠恭送至署邑尊再三遜謝而後受之旋卽肆筵設席款待衆紳酬酢盡歡衆始興辭出次日又有錢業衆商恭送萬民傘德政牌匾額一方文曰還我使君鼓吹塞途輿騎載道極一時之盛事○小碼頭地方有某甲者　年前娶再醮婦藉主中龥携前夫所生子女以俱來甲憂之撫養臻至儼如己出琴瑟亦甚和諧日前偶因細故口角遂　反目之爻當經比鄰勸解己可言歸於好矣婦餘忿未洩潛將家中所剩紫霞膏兩許一吸而盡少頃其子自塾歸見母顔色慘變又見桌上有烟缸不覺大駭赶將甲尋回設法薩救終困吞烟過多渺渺香魂己歸泉壤次日婦之母族登門問罪聲勢汹汹經人再三勸解先將子女歸宗而　與死者厚殮并延緇衣黄冠者流諷經超度始得將屍收殮而甲己所費不貲矣人財兩失豈不悲哉 
 
 

Page 3

 
 
[上國觀光]  
　　俄儲君到粤情形前己將大略登報兹又據粤友函稱俄太子於上月廿七早八點鐘乘坐招商局之江寛輪船由香港啓行是日四下鐘行抵粤省暫泊天字馬頭督憲李筱荃制軍率同司道各官出城迎迓又飭各營將弁自近日亭至新築馬頭排列隊伍升旗放砲岸上奏西樂悠陽宛轉船上亦奏樂相答制軍先以名剌投謁俄而上船與俄太子相見慰問殷勤歡聨樽酒少頃辭出俄太子免冠握手以送制車排道回衙俄太子亦卽啓輪直抵沙面停泊是晚在沙面看日商所演日本戲至鼉更三轉始回舟次廿八日制軍在廣雅書局大張筵宴擘麟脯以分香酌螺杯而献籌在座者俄太子希臘太子及隨從西官數人宴畢制軍及藩憲排列隊仗與俄太子同行俄兵隨之沿路擎槍作樂極形熱閙迨俄太子登舟各憲始回衙署是晚俄太子坐船仍泊沙面粤撫劉芝田中丞適值政體違和未能躬與酬酢所有筵宴迎送諸事俱委王方伯代理去 
[粤東試事]  
　　廣東學憲樊介軒文宗於二月廿二日在肇屬考試生童經古駢文爲王粲謝蔡伯喈與書籍書擬馬援交趾銅柱銘史學史記功在十表說衛霍優劣論古學生魚懸庭賦以出前所懸以杜其意爲韵賦得鷃疑鵬萬里得疑字五言八韻海防雷瓊形險論簡練防軍議數學方田成九數經解齊斧乘黎○廿三日考試各學生員府學點爾何如鼓瑟希高要鏗爾舍瑟而作新興異乎三子者之撰高明亦各言其志也己矣陽春暮春者四會春服旣成開平冠者五六人廣寗童子六七人德慶浴乎沂封川風乎舞雩開建詠而歸恩平夫子喟然嘆曰鶴山吾興點也○開平縣案首許毓華被人挾怨在肇慶府署禀訐匿喪考試府尊札縣行查未經禀覆此次學憲按臨縣中諸生等又赴學院控告二月廿二日由樊宗師提案親訊並無匿喪　據諒當准其一體院試云 
[暴虎身亡]  
　　聞有英國武員名此而丫士去年由星嘉坡至粤雖識華言未諳文字遂欲延師學習有慶梁立仁爲之教讀者將巳數月相安無異惟些性情好動異氣過人常與梁言自忖豪强不避人後在新嘉坡時曾與友約立有合同須生擒猛虎言返如不得虎輸銀二百元竊思此願若不能償則匪特洋蚨飛去且半世英雄一旦掃地有何面目復見江東父老故自東來後時思入虎穴而取虎子近聞端溪羚峽所屬不乏山君當俟事睱買櫂前往俾追蹤馮婦嫓美卞莊庶不負此行也梁以爲戲言姑嫚應之迨上月十一日些卽約梁偕同侍役葉某及庖丁等泛一葉之扁舟欲往新興縣境月望之日船至腰古墟艤櫂陸游與緝捕弁兵遇些卽與之言且問虎跡所在弁兵答以白額爲患雖時有所聞然欲搜穴尋巢則殊非易易不宣過爲冐險些亦不以爲然翌早身懷快槍及刀械糗糧孑身登岸囑梁與諸人曰我今擊虎倘三日不回可卽偵尋　再不見卽先回省城毋容久候遂怱怱而去至十八日梁等未見其返大爲驚訝與舟子沿途尋訪擬懸賞帖午後適有自後瀝厘廠來者言十六晚有洋人至其廠内委員留之食宿詎於晚間嘔血身亡經己舁往高要縣相騐身上無傷不知何病梁等方擬移舟往訪而巳爲差役所知　梁葉二人同赴縣署邑侯邑明府詢問一切具文詳省大憲以案關人命須詳愼清查方足以昭折服遂擬委員查辦一面劄委候補府劉太守思訓赴後瀝厘廠接辦將前委員調遣回省而英國領事官亦欲遣西醫往將屍再騐詳究致死之由有謂些之云亡實係用鎗自行轟斃者二說未知孰是說見循環報 
[閩中官報]  
　　舊轅牌示署仙遊縣汪學澄升補雲南鶴慶州遺缺應以候補知縣何維縉署理松溪縣李澤春准豐同安縣遣缺應以正途新海防分缺先用知縣王士駿請補署南靖縣金玉堂因事撤任遺缺應以優貢知縣陳憚署理候補班並補用巡檢王文炳請補惠安縣良與巡檢現己奉部覆准卽飭赴新任准補同安縣李澤春飭赴新任供職尚需時日應以馬巷通判戎陳敬兼署同安縣篆務以便現署同安縣王金城缷事交代清楚前赴詔安署任同知羅承祖缷辦邵武釐局未入流金誠信奉委厦門史巷釐卡知縣廖鴻緒缷松政厘局通判同瑩委辦華葑厘局知府張俯委辦竹崎厘局知府余兆奎調辦水口釐局巡檢朱昌齡委辦延平排卞縣丞邱春霖委辦崇安北關分卡縣丞葉學知辦理長樂釐局現因長征奉憲委令留辦 
[皖中雜說]  
　　皖垣官塲接到金陵來電謂俄國太子在白下遊覽後卽　溯江上駛遊歴漢皋一帶口岸以是署撫憲阿嘯山中丞卽諭首縣吴松午明府速備埠頭以便至期迎迓明府遵卽飭差在東門外官馬頭搭盖彩棚預備迎迓云○皖省自正月下旬以來未見甘霖渥霈　浦望杏幾於望眼欲穿初五日清晨濃雲密布雷聲隆隆至五點鐘大雨滂沱溝澮皆盈直至初六日午後雲開見日高原下隰生意盎然農夫　與慶於野官吏相與賀於庭好雨知時歡聲四起豈必雨粟雨珠始慰民望耶 
[勘視河工]  
　　江蘇巡撫剛子良中丞由蘇來申坐船在新閘大王廟前停泊巳紀昨報昨晨七下鐘時中丞乘坐緑呢大轎會同松江府恩詩農太守上海縣陸春江明府及河工局總辦周觀築等往周太僕廟一帶勘視吳淞港開濬工程閱畢　該處釐卡稍憇傍晚時始呵殿而回 
[營勇赴淞]  
　　駐紥滬南之惠信兩營及滬軍營昨日經統領帶赴吳淞恭迓劉峴莊制軍 
[西捕無禮]  
　　巡捕有梭巡之責然遇體面之人偶立街旁閒諾而卽肆意驅逐舉步稍遲輙以無情棍從事此不特爲人情所共忿卽擬以西例亦屬不合前日下午有某甲與乙丙等在英會審署前小立閒談突有三道頭西捕上前驅逐甲通讓稍遲卽遭踼打甲忿甚與乙丙同至捕房向麥捕頭伸訴謂站在署前講話非當街碍路者可比突遭毆辱心何以甘特偕見証人前來訴請究辦麥捕頭知該捕實有不合遂傳該捕至謂汝爲三道頭捕責在稽察出差之中西捕如有貪懶情事禀候講罰至於行人碍路本非三道頭所管况甲等站在署前旣非當街何致碍路不應貿然驅逐繼以踼打應每月罰洋二元半以三個月爲止以示儆戒且該捕新升三道頭試辦三個月内再有辦理不善情事卽當降調甲乙内等以捕頭辦理平允稱謝而　 
[惡嫗被拿]  
　　周陸氏者向居閔行人咸呼爲周小妹其夫以舟楫爲生涯放浪江湖終年在外氏以收生得名不致倒　孩兒故延請者顔衆正業之外又有詭計引誘良家女子載往他鄕販賣藉以漁利閔　人知其稔惡多端實爲地方之害僉欲送官究辦該氏自知衆怒難犯遁勘滬城仍以販賣人口爲事嗣爲巡防局員所聞飭勇驅逐該氏遂遁居城外在法界彩視街租得樓面一間外懸金氏收生牌記内則鋪設床禢　合痴男怨女作巫山之會屋後有小弄可通出八以爲竄逸之計閱時己久曾未破露邇來又與松江人箍桶匠周百順之妻周沈氏及鎭海人　匠宋阿寶之妻宋嚴氏通同一氣専向各鄕鎭誘拐婦女來申販賣正月十三日在崇明靈殿鎭相近將銅匠顧竹山之妻顧劉氏拐至滬上藏詣密室前日經周沈氏宋嚴氏等帶往名妓院兠攬主顧被法捕房包探所聞立將該氏及顧劉氏等一併拘獲送入捕房管押說者謂該氏等歴年販賣婦女不下數十人離人骨肉玷人名節其罪難以擢髮數此次被拿到案可謂惡貫滿盈不可不從嚴懲辦以伸國法而快人心也 
[研訊逃犯]  
　　縣捕拿獲逃犯姚慶生解縣收所己見前報昨日下午三點鐘由縣署帮審委員宋莘樂二尹徥案研詰爾係何處人前犯何案從何處脫逃來滬須將寶情供明尙可從寛姚供稱小的係安徽人去年六月十八日在天津某烟館吸烟爲時己晚適巡查官至遂將小的拘至縣中問巡查者是否巡防局員答稱不是巡防局員實係天津縣尙將爾拘去後訊問幾次答稱只訊一次嗣因天津縣備文遞解回籍乘招 
 
 

Page 4

 
 
商局之普濟輪船　申問脚鐐何來答稱係天津自新所同押犯人所贈二尹研詰良久姚仍執前供遂判令還所候備文至天津縣詢問是否遞解仰犯别案俟接覆文再行核辦 
[縣案彚錄]  
　　紹興人陳俞氏與寗人洪嘉祥誘拐十二歲女孩董照齡當經董表叔郭某往訴英捕房將該氏及洪拿獲解送公堂蔡太守　取供詞侖將董照齡給郭領回陳俞氏洪嘉祥則送懸署訊辦陸邑尊研訊之下着分别管押在案前日邑尊升堂飭提該氏及洪至案略詰數語卽着備文將陳俞氏遞解新昌縣洪嘉祥遞回鄞縣原籍○上海縣陸邑尊訪得浦左胡家巷有人聚賭卽飭差役前往拿獲爲首之湯寶金旋經原差在法界八仙橋獲到賭犯胡炳賢押解至縣陸邑尊將湯胡訊責收所嗣因湯寶金在押患病由該差等禀明飭發善堂醫治此巳列入前報前晚邑尊問案時有某甲投案聲稱小有願將炳賢具保出外令其安分貿易不再犯賭邑尊提胡研詰供稱小的業己知悔不敢再蹈前愆邑尊謂本壓嚴辦姑念知悔從寛交甲保去胡叩謝而退 
[法捕房瑣事]  
　　李士雙前在英法兩租界犯案纍纍屢經公堂懲辦解回寗彼原籍無如賊星照命依然不改前非遁跡申江與别賊合成一路狼狽爲奸前晚至法馬路西首某小烟閒挖門而入竊去烟槍十七枝烟膏兩小缸自鳴鐘一架洋傘一柄雇東洋車兩輛行至中途經包探撞見當卽拘獲查問之下知烟槍等物己初别賊携去遂將李士雙送八捕房管押○某傭婦前晚跟隨妓女到鴻運樓侑酒席散而出適有東洋車夫招攬生意傭婦不欲坐車兩相口角被車夫擊破面皮傭婦忿甚告知巡捕將車夫送入捕房候訊○水烟袋作工匠某甲之妻性愛游蕩終日在外前晚經甲在途遇見其妻仍不肯隨夫回去甲大怒詬詈之餘扭入捕房管押一宵昨日捕頭仍令甲帶回管束○一大染坊夥在路行走被東洋車撞傷當將車夫扭送捕房管押昨晨備捕頭訊問以原告不來質對卽將車夫釋放○前日有十齡左右之粤東女孩因失路在小東門外號哭經巡街捕帶進捕房暫爲留養候失主認領 
[善機感應]  
　　毘陵子之德配因椿庭患病沈重對天默禱如蒙神靈呵護速起沈疴當以銀餅五十元助充賑濟仰蒙昊慈鑒佑病勢日見輕減現巳霍然遂將英洋如數交本館恊振所夫因親病而默禱孝也解囊金以助賑仁也而昭昭在上者早己默鑒其孝思力全其仁術此以見感應之機如響斯應理固有確然可信者巾幗中有此肫誠不誠足以風世與又蒙通氏以英　五十元助賑是亦以痌瘝之念廣施濟之仁者合重領誌之以彰善行 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
