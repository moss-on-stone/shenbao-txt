# 1913 - 60 - 4914378

 

Page 1

 
 
社說 
[河東抗命始末記（十）（一）（無名）]  
　　二十五山西閻都督致政府電大總統各部院局處參議院國民黨本部。上海孫中山先生長沙黄克强先生鄂黎副總統保定第二師王師長陝州趙翼長各省都督將軍都統民政長省議會並轉各政黨支部各報館均鑒。晋省民軍起義以後。各項軍隊。計有五師之多。自共和宣布。錫山深維晋省財政支絀。非從裁汰軍隊入手不可。曾經提出省議會議决。編練一師一族。嗣奉大總統令及陸軍部計畫。亦限令本省軍隊不得過一師一旅。各在案。錫山迭將省垣及各路軍隊遣汰十分之八。惟河東一隅。爲觀察使張士秀旅長李鳴鳳把持財政。抗拒編裁。負嵎自恃。形同竊據。錫山爲民國前途計。爲晉省大局計。必求逹統一之目的。方能福民利國。特會商周前民政長。擬調署巡警道南桂馨爲河東籌餉局局長。兼會辦軍政。就近籌商編制事宜。曾經電陳大總統允准委任在案。南桂馨到差數月。以辦理諸多棘手。僅僅裁兵兩營。幾次電請辭差。均經婉辭慰留。一面派員密查河東團營各長。無不樂於就範。把持挾制者。仍係張士秀李鳴鳳兩人。錫山萬不得已。始電請中央任命孔繁霨爲旅長。改委李鳴鳳爲高等參謀。并將該員等優加保奬。因值邊患方殷之際。惟有委曲求全。冀收和平解决之效。此等苦衷。諒爲國人所共鑒。不料張士秀等居心叵測。於孔繁霨接充第一旅旅長。抗不交替。竟誣南桂馨以煽惑軍隊。擅行拘禁。揑飾黄情。電陳中央。錫山猶顧念大局。始終隱忍。電飭將南桂馨交由孔繁霨押解來省。以憑審訊。并令孔繁霨暫不接事。乃該員等電稱不知孔旅長現在何處。無從交缷。定於一月三日整率所部來省交代。尤堪駭異。迨奉大總統令派員將南桂馨案中人證提省。由中央特派大員審訊。錫山遵委李敏楊彭齡馳往提案。乃迭次電催張士秀等迄無隻字回復。茲據李敏等由陝州電稱。此次提解南局長案。磋商多次。並不交人。且多非理要求。實難轉圜。因於十六號離運。并據平陽第七團團長張煌呈稱。河東派第九團兵隊北來。經煌攔阻。現駐右村候馬一帶各等語。查張士秀李鳴鳳竟視河東爲晉省財賦之區。鹽課地丁。入欵甚鉅。竟敢蓄意霸留。擁兵獨立。中央命令。視若弁髦。暴戾恣肆。跋扈飛揚。以河東一隅。爲根據之地。不但晉省永無統一之望。且野心勃勃。輒敢派兵圖犯。逆迹昭彰。其種種不法行爲。實與土匪無異。若一呈請中央命員剿辦。全省同胞將無寧日。試聲其罪狀。與國人共知。民國新造。統一爰先。令出惟行。國基斯固。乃張李等於孔旅長之下命。南局長之提案。怒抗命令。蔑視中央。倘人皆效尤。大局何堪設想。其罪一。五洲各國。軍隊均受服從主義。錫山旣攝全晉軍政。李鳴鳳等應受節制指揮。乃張士秀始稱孔繁霨抵運。如有更易遣散情事。死不承認等語。棄軍法如敝屣。視長官如贅疣。其罪二。錢粮鹽課。爲民國正供。張李等勒令所屬各縣。將糧賦解歸河東。强似覇收。故違五月十二號大總統命令。絲毫不解省庫。聚財稱雄。儼然割據。其罪三。浮冐餉項。有干軍律。李鳴鳳所部混成騎兵一旅。額定馬數八百八十匹。調查實數。僅四百八十三匹。每月浮冐餉銀二千餘兩。其罪四。軍餉出自國課。最重核實報銷。部派視察員來晉。僅造預算報銷。南局長咨商張士秀抄送收支底案。以憑接續辦理。乃張士秀等忿恨痛詆。旣不抄送底案。亦不遵照報銷。蔑視部章。含混滋弊。其罪五。臨時省制。亦應一道回風。以昭劃一。乃張李等於取銷河東軍政分府時。擅擬廿四條件。竟圖爭攘權利。經參議廳各員會議。詳覈各條。有故違國務院命令。有侵越民政長權限。其最背謬者。每月四萬餘之餉。欲截留各屬錢糧四十餘萬。狼狽分肥。又如對於都督。或民政長。所發命令。見爲不合時。得暫令所管地方官吏。緩期執行等語。參議各員。逆料河東一隅。必成獨立之局。是張李等之陰謀不軌。狼子野心。非伊朝夕。其罪六。改編軍隊。首須上下情通。南局長與下級軍官。聨絡接洽。分所應爲。乃張李等。先唆其死黨景團長文。電稱以南局長不給餉銀。擬帶兵來省交代爲要挾。繼又誣以煽惑軍隊。派兵拿辦。擅用非刑。身無完膚。奄奄待斃。旣設計以陷害。復違法以妄誣。其罪七。造謡惑衆。無非擾動治安。近日張李等竟假河東全體名義。遍發宣言書。不認都督。并不認大總統再有特任之都督。信口雌黄。希圖煽動。居心險惡。路人皆知。其罪八。公欵錢粮。絲毫不容含混。乃張李等擅提河東大淸分銀行之二十餘萬。掯不交代。并覇留鹽課糧銀。設立公司。及崇義晉店。以國民之脂膏。供一已之聚歛。其罪九。南局長被逮後。張李等竟 
 
 
 

Page 2

 
 
敢戕郵局電局。一律監守。關閉四門。嚴稽出入。待遇長官。如同仇敵。阻碍交通。舉動背謬。其罪十。凡此諸罪。衆目昭彰。至張士秀李鳴鳳於河東一帶。暴民專制。暗無天日。鄉人側目。敢怒而不敢言。今旣罪惡貫盈。法無可逭。惟恐張李罪狀。未盡周知。特電縷陳。伏乞公鑒。錫山惟有恪遵大總統命令。俟參謀陸軍兩部酌撥軍隊。前往河東。勒令交出南桂馨。并將張士秀李鳴鳳嚴拿懲辦。兵到之日。河東軍隊。如果服從命令。應飭聽候决裁。倘敢抗拒。即嚴行剿辦。伏乞河南張都督。陝西張都督。嚴飭毗連各要隘。一體扼防。免致蔓延貽害。曷勝盼禱。山西都督閻錫山號印 
[命令]  
　　二月二十六日臨時大總統命令任命張㕫爲農林次長此令 
　　陸軍總長叚祺瑞呈請任命林燿煇爲四川都督府副官長應照准此令 
專電 
[北京電]  
　　逹賴電藏事請照第五輩逹賴時辦理可解决蓋其時係淸入關之初僅以打箭爐爲界藏中政事中國概不與聞 
[北京電]  
　　駐英劉使電京稱英俄已訂密約關係藏事共有七條計開一俄政府在藏置設領事館五處此後不復添設二俄政府除髜兵保護使館領事館外不復增調兵隊駐藏三俄政府對於藏域政事不加干涉且於開礦築路等事亦不顧問四俄政府不遣傳敎士於藏域五俄政府倘無英廷特准不與藏主遣使往來訂約六俄政府承認全藏爲英廷保護區域七俄政府於此約訂立日卽將一九零二年之中俄藏約取消 
[成都電]  
　　打箭爐以内之電線均被　　藏匪割斷致内藏各消息沮滯 
[打箭爐電]  
　　尹軍屯紥香羅等處時被藏軍攻擊因之多半潰散回川 
[北京電]  
　　新督電纒民已承受招撫漢纒感情漸洽 
[北京電]  
　　政府以内蒙各處警報迭聞大有不穩之象勢難坐視擬多調得力軍隊分駐林西經棚等處以資鎭懾惟近畿四師除前年戰死與去年潰散外祗有得半之數而京師附近謡言四起兵力又不能過於單薄此項軍隊實難應調不得已而思及南中但恐風氣不同習慣各異如果調去亦未必十分得力再思其次則惟於直隸招練但自招至練至速亦須三個月以上恐緩不濟急故日前總統與叚總長陳次長會議多時仍未决定 
[北京電]  
　　錫林郭勒盟内之逹里泊域區甚廣産魚甚富該處蒙民素以火鎗打魚爲業名曰魚團技術最精近聞庫倫派梗登喇嘛與該團聨絡作爲内應大總統得信後已電飭傅良佐設法招撫未知能辦到否 
[北京電]  
　　政府派李廷玉辦蒙古選舉 
[北京電]  
　　袁總統以世續及禮王不能維持秩序特促慶來京約束皇室家族江朝宗則專管彈壓 
[北京電]  
　　袁總統派專車送眷屬明日回彰德表示退意並已派人整理房屋 
[北京電]  
　　各部主管二年前六個月預算國務院議以比照元年下半年四月增額太多令各部所派辦事委員勘閱禀承該總長核减甚多 
[北京電]  
　　各部司員本擬减薪爲六十元部員大反對趙謂二月分各省地丁預計月内可到議從緩减 
[北京電]  
　　去冬組織之蠶絲總會以各省農業代表聚京定二十八開成立會 
[北京電]  
　　丁義華主持之全國禁烟研究會定三月四號至七號開會丁電各督派代表 
[北京電]  
　　梁任公以孫武等力請正式入共和黨 
[重慶電]  
　　大寨坪兵匪全平刻在大竹駐有陸軍第十八團及本地防軍三百餘名月餉三千餘元地方尚稱平謐 
[南京電]  
　　北京籌備國會局現派張承哲來寗辦理招待國會議員北行照料一切 
[南京電]  
　　應省長昨致司法籌備處長張一鵬電謂二年度全年正式預算案現屆限期請速編送以憑彚辦送部 
[南京電]  
　　財政部來電凡關於國稅事宜均應實地調查以期詳確應如何整理改良卽由籌備處長會同財政司酌定辦法報部核定以圖進行 
[南京電]  
　　敎育會於三月九號開會籌備改組事宜 
特約路透電 
[北京電]  
　　六國不能一致行事之困難觀于借欵談判可以概見目下六國公使對於擬呈中政府核奪之支配顧問員條件同意者已有五人德國因猶未接本國政府之訓令故仍獨持梗議聞德政府曾通告英政府謂德國須英國承認關於中國而與借欵無干之某項條件則始能允以英員充當鹽稅稽核所顧問此舉之影響轉使英法團體結合益堅五國公使所已同意之計畫乃以英員任鹽稅稽核所顧問德員任國債局顧問俄法員任審計處顧問至所以能得五使同意者因日俄兩使惟從多數之主張並未提出要求故也六國公使今即同意而中國經濟狀况雖日見其劣然能否委曲承認尚屬疑問六國銀行團於一千九百十二年所付中政府之墊欵三月一日已屆還期惟該團似不致希望中政府如期歸還蓋此實悞於六國自起轇轕而中國不能任咎也 
[北京電]  
　　陸軍部新頒部令不准下級軍官携帶手鎗業已通告各省該部因聞有多數軍官私購手鎗故已命詳細調查所購之數 
[北京電]  
　　淸室某妃必欲逹撫字淸帝之目的故宮内之爭端至今未已現知此事似尚未解决須俟禮親王到後始行定奪滿人多謂必如該親王者始足以解决此事因其爲淸室近支之故 
[哈爾濱電]  
　　據聖彼得堡電社宣稱海參威近有商業工業團體代表及工人甚多合開大會討論海參威商會會員十三人抗議禁止黄種工人入俄國遠東省問題當由全體决議致電國務院總理及俄國遠東省總督謂該商會之抗議主張之人寥寥無幾如果採納則該省俄國工團必蒙其害而俄國政務所受之窒礙亦將不堪設想並决議公請廣行禁例蓋該省商工兩業現漸入華人掌握故也 
[哈爾濱電]  
　　據新生活報載稱滿洲鐵路各車站前因鬍匪爲患上月内全未輸運糧食茲因華軍已將鬍匪擊散故已照常輸運 
[南京電]  
　　駐京美國公使嘉樂恒君及隨員等已於今日由津浦鐵路快車抵此今夜將乘專車附同夜班快車赴滬 
[成都電]  
　　成都吸煙之人咸爲皇皇近來拘獲之煙犯已有一千三百人之多判押三星期以斷彼等之烟癮惟富人吸煙者均逍遥法外 
[成都電]  
　　現有人由甘肅私運鴉片入川據萬縣某外人云隱僻之處仍有栽種瞿粟者 
[成都電]  
　　省議會已於今日召集選舉國會議員政黨勝負情形目下尚未得悉 
[東京電]  
　　帝國議會已於今日開會首相山本伯爵演說時深讚英日聨盟之利益並述及日本與各國邦交辑睦情形繼又宣稱擬將桂内閣之豫算案重行提出蓋目下會計年度將次告終無暇可以修改或重編故也山本伯爵又謂彼擬實行西園寺内閣所議改革各事並言卽將提出整頓所得稅之議案 
譯電 
[倫敦電]  
　　昨晚（二十四日）郝爾地方發現一奇異之飛船羣人注視其行動約一小時之久船中燈光隱約可辨現信此船乃北海飛來居民聞之大爲震動德國各報皆嘲笑英國無故驚擾謂齊泊林之飛船四艘現分駐某某四處若欲飛至約克希爾海濱必乘晝間飛過日爾曼荷蘭其行程極遠斷難不爲人瞥見且旣犯禁夜游曷爲携燈云 
[倫敦電]  
　　俄皇以聖安特魯寶星一座贈與法總統卜横卡爾君時曾以長書一通致其奠貴之良友内謂俄法聨盟實俄國外交政策之根據法俄兩國内閣共同勤勞實爲必要之舉云云法總統答書稱俄皇爲親愛尊貴之友書内謂俄法友誼有此光明之徵無任感慰云 
[倫敦電]  
　　愛浦桑法庭今日（二十五日）提審潘克赫斯特夫人觀審者極衆潘克赫斯特夫人到庭時衆皆向之歡呼裁判官得正式證據後卽命押回獄中後乃准其存欵英金七百磅保釋惟令承允不再鼓動擾亂治安及赴公共會議倫敦地方行政局總理本斯君在巴特西演說論及要求參政權女子之舉動謂彼將竭力壓倒此卑陋主義之横行今爲民衆利益起見急當絶此專制行爲云 
[倫敦電]  
　　要求女子參政權之黨人横行不法將成無政府之狀况毁壞電線者日有所聞今日（二十六日）培爾法斯特之電話線亦被割斷十二處並有該黨黨員之男子一人縱火圖焚倫敦附近之某車站幸早發覺乃得挽回巨禍現輿論痛詆政府對付該黨政策之懦弱 
[倫敦電]  
　　據奥京確實消息聲稱俄奥兩國已暫行議決以斯克太里屬亞爾巴利亞自治邦奥國允子他事讓步以酬答芒台里格洛及塞維亞兩國俄奥爭端重要各點雖尚未解决然國對於斯克太里之護步似可使兩國爭端早日消釋云路透電社得悉芒台里格洛國君現復以最後之請願書致與俄政府請其協助力爭斯克太里一地 
[巴黎電]  
　　法國海軍大臣及財政大臣宣稱將於三月三日提出議案請撥法郎五萬萬枚加速實行某某數項之陸軍工程 
[墨京電]  
　　烏曷太總統令各辦公處復懸前任總統狄愛士之肖像 
[美京電]  
　　美國上下兩院已通過添設工部議案該部由國務員一人主理各事現悉新選之總統威爾遜君已任白乃安爲國務大臣曼克亞杜爲財政大臣裴爾生爲郵政大臣台里爾斯爲海軍大臣海軍委員會呈請每年添造戰艦兩艘曾由國會駁絶繼復改爲每年籌欵增艦一艘已由國會通過同意者一百四十四人否認者一百三十三人民主黨大半贊成共和黨反對者幾居全體 
[東京電]  
　　日皇爲鼓勵航空事業起見特下諭旨凡游藝人及專門飛船家如於航空之際受傷者由政府給以瞻養金遇禍殞生者撫卹其眷屬並撥特别欵項以奬飛行長途之人 
[東京電]  
　　帝國議會已於今日（二十七日）開議首相山本伯爵在兩院演說略述政策之要綱並反對申論日本與英俄法三國之友誼繼復宣布整頓行政改革稅則辦法擬减輕所得稅及採用桂内閣所編之一千九百十三年豫算案 
[成都電]  
　　川南甯遠府兵變四出刦掠外人並未受礙 
公電 
[甘督趙惟熙電]  
　　各報館鈞鑒日來疉接安徽柏都督代轉孫君少侯麻電曁直豫川桂愼黔各都督電於歡迎國會團一事闢邪說正人心固邦基支危局正言讜論遠慮深謀逖聽之餘萬分欽佩民國肇建倐已逾年祗以正式國會尚未成立大總統尚未正式選舉憲法尚未制定頒布不惟外人之承認猶存觀望卽我内政之組織亦多敷衍懈弛而無統一之精神目前軍事計畫之困難財政計畫之支絀强隣環伺於外蒙藏離心於内而立法與行政之衝突此黨與彼黨之競爭又復時有所聞民國現象已堪痛哭當此一髮千鈞之際惟冀國會議員早到北京開會與行政部合力進行持危扶顚或尚可圖存於萬一若人不豆剖而我自瓜分雖欲不亡不可得也夫該團所持之理由以避北京軍警之干涉爲名也我果能事事出以公平則彼軍警者亦各爲國民之一分子方且歡迎之不暇而何干涉之有耶各電所陳極爲精透本毋庸再贊一詞而我全甘選出之議員又均識解高明德性堅定决不至爲邪說所動摇更可不必曉曉申論不過喪邦之言理宜辭而闢之若竟予以優容彼且將謂某某省爲默許則遺害又安所窮所願東南各省國會當選諸公勿爲浮言所惑並望政府及軍警各界以保全治安爲急救危亡之目的雙方一致用維大局而固國基仍祈各省立法行政諸名公共持正論毋俾無意識之輩昌言廳忌淆亂人心則民國前途庶幾有豸矣趙惟熙叩文 
[辛漢電]  
　　各報館鑒漢此次脫國民黨純取超然主義並未加入共和黨至於統一黨本非黨員更何所用其脫黨恐多誤會特此聲明辛漢 
[解樹强電]  
　　各報館鑒脫黨入黨本屬個人自由雖不必終在共和黨但現在並無脫黨事實何以有入他黨問題發生頃閱各報多有誤會特此聲明解樹强沁 
要聞一滿州宗社黨流言記 
[宗社黨警耗一]  
　　復州知事申鍾嶽於二月十九號呈報奉天都督略謂據該州農會總理到署聲稱近有宗社黨潛謀不軌希圖煽惑藉以乘機搶掠復署警兵額少分配不足州城僅有警兵四十餘人除去監獄怕 
 
 
 

Page 3

 
 
藝所城門等崗餘數更覺簡單逆謡傳來商民惶恐防營聞有開拔之信已存五日京兆之心仍懇都督速飭新簡駐復之防軍尅日來復以資鎭懾近又派密探二名一赴大連一赴顧家嶺得有眞正確據必隨時密報云云 
[宗社黨警耗二]  
　　奉天公署近據密探張殿選孫得祿報稱大連宗社黨匪聨絡多數人到復州地面滋事等情應早邀閱矣密探等近日探得確實消息現有該黨首領邵子峰閻九官張夢九趙某等此幾人前充煙台關外軍統領管帶之祿位自關外軍遣散後皆因無差使故該等刻來大連寓長勝棧忠和棧順記棧四海棧存留暗中招聚黨羽甚夥購買鎗械子彈若干閻九官與旅順總督府勾串内派有張孟九一人到顧家嶺地方四處運動結黨希圖舉事云請派兵嚴加防範云云 
[宗社黨警耗三]  
　　復州知事申鍾嶽二十號又呈報公署略謂茲據復州議會議長張悅令面稱大連逆黨思擾莊復各節探係實有此舉並非謡傳復據駐防奎連長報告該黨實聚有千餘人加以土匪乘機强鄰助膽大有毫無忌憚之勢茲又據前派密探報告顧九官（號白毛）實寓於大連浪速町中華客棧併由日商訂買軍械子彈若干由中商定做軍衣若干其餘任將領者則有張夢九邵子風鮑化南等其機關部有二一在旅順太陽溝前日都督府左進一在大連西沙河口均有人爲之保護其起事時機誠如參謀部密探所報告俟奉軍從事庫倫伊等便乘機據莊復而長春公主嶺五站一帶亦同時響應統計各處黨羽合之安東所潛伏者約三千四百餘人尚有名册可稽至於帮同鼓惑之人藉勢附和之匪尚不知凡幾風鶴所及莊復遂日覺惶恐之至而復屬尤甚蓋復州以幅員數百里東山素稱多事西瀕海口其能停泊船隻者二十三四處南連金旅更爲逆黨出没之衝現統全境不過有巡警三百餘防兵七十名一旦河開風緊殊覺分佈難周近數日來距租界附近之居民間有遷赴租界内者屢經派人勸阻仍多私行遷避城内商民雖亦恐惶經嶽力爲鎭靜加以軍警梭巡現狀尚屬安謐惟城内祗駐警四十餘名防兵數十名除去門崗街心封獄罪犯藝所等各分布餘警不滿十餘人幸奎連長及警長尹永鎭等力任防守顱能勤敏嶽亦每夜巡視雖日有攻城起事之謡居民尚形安堵近又分派密探潛赴大連及東山與各海洋河口視查一切以便隨時轉報所望軍隊速來庶可防患於未然云云 
[熱河亂後兩都統之報告]  
　　熱河兵變情形已誌前報聞前都統崑源昨有電報到京瀝述兵變之詳情據云兵變之前數日即已偵探秘密消息因係有某國人在内勾結宗社黨煽惑軍隊故竟擾亂秩序以爲侵掠之口實雖極力防堵卒以兵力單薄仍不能免查變動之時並不搶刦居民專攻行政官署足以証其與政治上有關係也都統署内衛兵甚少不敢出擊後因該亂兵等逼攻至署始與奮鬬倖以保存請總統加以嚴處等語聞總統接電之後深以崑都統能力支危局爲可嘉謂渠若棄之而走則熱河一隅糜爛不知如何故一面仍責成其共籌善後一面所以慰藉之者甚至當兵變時熊希齡尚在途中也熊抵熱河後察看情形復有長電到京謂熱河兵變之原因甚爲複雜大略亦如崑都統之言含有外人在内現在地方新有變故以言整頓尚非其時惟有力維秩序徐圖善後之方法云云照此兩電看來熱河之憂尚未已也 
[淸太后病亡記]  
　　淸隆裕太后病亡已誌前報茲更紀情形如左 
[一病狀之發表]  
　　淸隆裕太后病狀外間傳說不一其實則爲痰症昨内務府抄出醫案謂日前御病由前御醫曹元森診治其診案有云脈尚有力氣喘倚息不得臥痰逆上升云云正月十六日（舊曆）由張仲元診治則病已大漸不堪挽濟診案云證勢叢雜殊形棘手云云同日已刻復進診診案云證勢危險萬分殊形棘手勉擬生脈以盡血忱云駢未進藥而太后已逝 
[二逝後宮中情形]  
　　淸太后棄世一時宫中無主即有多數小太監乘紛亂機會紛紛搬運珍物器具出宮計前夜宮中失物共值十餘萬元至昨早西華門一帶搬物者尚絡繹不絶旋世續進宮亦彈壓不住後經聲言云袁大總統已派叚芝貴進宮伊係軍人如有擾亂秩序者將以紀律從事云云始漸就平靜而禁衛軍在宮所拘拿搬運器物者約數十人 
[三治喪員之派定]  
　　世續一方面在宮中彈壓一方面卽請袁總統派員前赴宮内帮同料理聞所派出人員係蔭昌段芝貴孫寶琦江朝宗言敦源榮勳等八人云 
[四喪禮之决定]  
　　淸太后崩後袁大總統甚爲感悼特擬頒發命令通飭京内外各衙門凡海陸軍現任軍人及現任文官均持喪二十七天自二月二十二日起至三月十九日止不公讌不作樂喪表文官於左腕纒黑沙軍人則於佩刀柄端各衙署下半旗二十七天參議院擬援照前日本國喪例停會一日下半旗七天惟該院以日來不足法定人數不能開會故尚未十分决定云 
[五喪費之擬議]  
　　按優待皇室條例民國有尊崇皇室體制義務益以淸隆裕皇太后贊助共和碩德懿功不可不有以表揚之此次喪葬禮節一律從優陵寢亦須修繕費當在一千萬元以外應由民國擔任昨國務會議對於此問題討論至數鐘之久均謂大借欵目下尚未成立此宗巨欵實無由籌出旋議决以此案提交參議院云 
[六太后問題之研究]  
　　隆裕太后崩淸幼帝撫育無人太后問題遂以發生卽應否再行奉推太后繼隆裕太后撫育淸帝又目下宮中有被奉推爲太后資格者約三人一瑜妃文宗妃二瑾妃穆宗妃穆宗妃三珣妃德宗妃一人中應奉何人爲太后昨總統府特開會議討論此問題尚未解决至近日在宮中照料淸帝者係醇親王惟該親王曾對人言及照料幼帝責任實不敢擔當云云擬不日仍復出宮云 
[七京中地面之安謐]  
　　北京地面防禦素來得法自淸太后崩後國民對之生一種生榮死哀觀念絶無他項心理發生以故地面安謐如常云 
[外交部新派各國使署人員]  
　　各國使署人員現均作爲實官前已由外交部陸續派定茲復續派多員名單如下駐俄使署一等秘書章祖申二等秘書鄭延禧三等秘書陳廣平隨員沈承偉李毓華主事裕恩管理轉電委員倪永齡駐法使署一等秘書岳昭燏二等秘書張元節三等秘書吳克體隨員黄書淦主事孫士傑駐德使署一等秘書王承傳二等秘書張允愷三等秘書許居廉隨員李經濤蕭繼榮駐比使署二等秘書李向　二等秘書李世中隨員孔憲和主事鄒嘉鎣駐和使署二等秘書靳志三等秘書許熊章隨員王曾恩主事彭書年駐丹使署二等秘書翟靑松駐英使署三等參贊袁克暄 
[外交官領事官官等官俸及外勤俸之規定]  
　　外交官領事官官制内容業紀前報茲探得外交官領事官官等官俸及外勤俸記如左 
[一官等]  
　　特命全權大使定爲特任特命全權公使定爲簡任之一等二等參事定爲簡任二等及薦任三等一等書記官及總領事定爲薦任之三等四等二等書記官及領事定爲薦任之四等五等三等書記官及副領事定爲薦任之五等六等隨員及隨習領事定爲薦任六等使館及領事館主事定爲委任之七八九等 
[二官俸]  
　　特任一級每月一千元簡任一等第一級俸六百元二等二級俸五百元二等三級俸四百元薦任三等一級俸三百六十元二級俸三百四十元四等三級俸三百元四等四級俸二百八十元五等五級俸二百四十元五等六級俸二百二十元六等七級俸二百元六等八級俸一百八十元六等九級俸一百六十元委任官七等一級俸一百十五元二級俸一百零五元三級俸九十五元八等四級俸八十五元五級俸七十五元六級俸七十元九等七級俸六十元八級俸五十五元九級俸五十元 
[三外勤俸]  
　　外勤俸分甲乙丙三額在英俄美及巴西者列甲額在法德奥日本及美洲各他國者列乙額在義和比日葡及東南洋各國者列丙額所有各公使外勤有俸甲額一千六百元乙額千三百元丙額一千元一等書記官及總領事甲額五百元乙額四百二十五元丙額三百七十五元二等書記官及領事甲額四百五十元乙額三百七十五元丙額三百二十五元三等書記官及副領事甲額三百五十元乙額二百七十五元丙額二百二十五元隨員及隨習領事甲額三百元乙額二百二十五元丙額一百七十五元主事甲額一百八十元乙額一百四十元丙額一百二十元 
兩總統要電彚誌 
[袁總統電]  
　　武昌黎副總統各省都督鈞鑒奉大總統令蔡都督胡都督陸都督唐都督歌電悉民國統一忽忽經年外侮憑陵民生窮蹙痛心怵目險象環生凡稍知世界大勢稍具愛國思想雖同心戮力披髮纓冠猶恐不及豈忍燃箕煮豆捧獻漁人來電所稱奸邪之徒陰謀竊割當是少數無識者所爲共和國家以謀最大多數之幸福爲宗旨此等擾亂秩序破壞統一之舉動叩諸國民心理當必認爲公敵本大總統衰朽餘生蟄伏數稔田居可樂何自苦爲徒以遭時變遷志在救國不忍我神明之胄陷於牛馬奴隸之域慨然欲身任其艱又以同類相殘哲人不取用是尊重人道主持平和原爲保全善良恢復元氣並非因循畏葸崇長亂萌一息尚存總以除暴安良爲天職若如來電所稱乘機鼓煽珞節則本大總統救國之志終不得逹而亡國之罪將與之同旣受人民付託之重豈敢坐視分裂貽禍蒼生當官而行義無所避副總統及各都督同膺重寄共抱熱誠望隨時防範以維大局等因特逹國務院銑印 
[黎副總統電]  
　　各省都督鈞鑒前爲贛事宥電有由都督議會公派代表往迎民政長蒞職一語係爲調停各方面意見聨絡地方感情修好釋嫌藉省隔閡起見並非以此事交議會議决之謂行政官吏當然由總統任用况已經任命之民政長省會更無討論之理由所慮誤會前言致生波折殊非元洪維持國制鞏固政權之本意爲今日計惟有直接開誠相見或能速了斷不宜牽涉他途轉滋紏葛也特此申告統希亮察元洪咸印 
[周學熙地方稅之奇譚]  
　　財政總長周學熙前採用金鼎條陳僅認糞捐爲地方稅已暄傳於京報昨聞周在財政部與某參事談及國家稅與地方稅之劃分周言甚麽呌作地方稅我眞不懂但凡是稅都是國家的須知地方即是國家的地方普天之下莫非王土有土此有財難道經書都未念過我是一定不認地方稅三箇字的某參事莫知所對只好唯唯而已 
[風流案第三次開庭狀况]  
　　農林總長陳振先風流案第二次開庭時審判官决定代訴人不能自由發言原告代訴人江天鐸氏聲稱抗告以致中止辯論嗣以江代訴人取消抗告之說復於廿一日午後一時開庭曹律師江代訴人均列席首由江代訴人聲明查律師章程江已經受方委任及爲贊佐之時不得復爲他方辯護此案原告曾與曹律師談話已可認爲贊佐應請曹律師廻避曹律師答辯云本律師與陳振先無一面之緣此案事起陳振先並未來與本律師接洽至於本律師與旁人談及此案情形原無不可之處江代訴人所云均屬題外之詞應請審判官决定於是審判官决定云曹律師無庸廻避曹律師聲言報律仍爲有效業經貴廳决定檢察官於本案係據刑律起訴並未據報律起訴而貴廳竟受理實有違不告不理之原則應請將此項公訴却下審判官云本推事認爲法律之適用屬於審判官之權限今旣據原告以事實起訴卽可受理曹律師云此種辦法於手續法不合審判官云不必履行許多曲折庶使事件從速進行曹律師云國家設訂手續各法自有精意若如貴廳所云則刑事民事各訴訟法可以不訂此種决定本律師不能同意應請停止辯論提出抗告而江代訴人尚復發言嘵嘵有詞經曹律師聲言謂代訴人不經推事訊問不能發言業經貴廳决定今猶如此實屬蔑視法庭不遵决定請推事注意江始無言卽由審判官宣告退庭而散 
雜評一（無名） 
[俄英日與蒙藏滿]  
　　盛傳英俄有密約。而英人則謂不確。然而英於藏事要求露其端。盛傳日俄密約。而日人則謂不確。然而於熱河之亂露其端。物腐而蟲不生者未之有也。國弱而人不生心者。亦未之有也。勿問確不確。祗求其在我者而已矣。 
[俄蒙與英藏]  
　　俄人之奪蒙也暴。而蒙人之對我。亦蠻横而無理。英人之取藏也潛。而藏人之對我。亦辭甘而意遠。逹賴謂照第五逹賴時辦理。以解决藏事。是亦英人扶助西藏獨立。而不驅逐中華民國之名。然而其欲破五族共和也則一。 
[英德之猜疑]  
　　英人發現奇怪之飛艇。疑爲德人之遊行。上下恐懼。德國謂爲非是。並笑其無端自擾。英德素相猜疑。有此意外之事發現。其猜疑必更甚。雖然若此飛艇而果爲德人遊行矣。亦侮英甚矣。 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二河東隴西兩案之投石下井者 
　　可畏哉共和之輿論 
[張李與晉人]  
　　河東張李一案外間風傳中央因礙於參議員國民黨新聞團各方面之運動有减輕赦免之說晉人聞之大不謂然日前曾公致國民黨本部一電原文如下北京參議院國民黨本部新聞團均鑒敝省張李拒命一案前承貴本部關念實深紉感惟此案原委關係重要有非同黨調停所能了結者謹摘陳一二關鍵敬乞詳察以紓廑念一九團團長景蔚文旅長李鳴鳳各勘電俱云率全團全旅患難弟兄一起北上並談判一切等因業電中央一切團團長張煌由平陽報告景蔚文督師北上駐紥韓侯嶺以堵我軍南下煌力爲阻止該團退駐史村等因業電中央一楊科長彭齡李參謀敏先後報告提解南局長張觀察李旅長多方刁難抗不交出又云景耀月張士秀要把南桂馨當時槍斃各營長不允又云此番本該用景耀月之計卽行鎗斃電告中央不能自由行動我們亦極後悔又云此次用四十萬金運動所謀不怕不成陝西亦允阻兵總要以武力解决又云倘總統用專制手段亦當一律抵抗各等因業經陸續呈報中央在案有此數端是以大總統皓電有形同割據逆跡昭彰之語又覆省議會電有共和蟊賊國民共棄之語伏念國基初奠險象環生欲友邦之承認首在統一内部欲秩序之恢復端在整肅軍紀張李等以數人之猖獗致全晉有秩序紊亂之現象致民國有統一無期之傳聞現旣提歸中央裁判將來但秉公定案晋省同人决不敢稍爲已甚此時仍請諸君子顧全大局主張公道曲諒微忱嚴守中立則全晋人民感且不朽矣國民黨員谷思愼衆議員康佩珩省議員梁上棟連合會趙丕廉全晉聨合會張述孔議員聨合會李士元等 
[賴道與隴人]  
　　甘肅警道賴恩培造謡惑衆擾亂治安其種種罪狀經馬安良及甘肅各團體宣布電告中央一節已誌本報茲將昨日旅保甘肅同鄕來電錄下北京大總統國務院參議院新聞團均鑒甘肅警道賴恩培煽惑軍心破壞治安其詳細情節已由甘軍各統領及各機關團體文電陳明在軍民憤激大局岌岌卽請將該道褫職究辦按律治罪以安人心而維邊局旅保甘肅同鄕會叩號 
[潮州破獲二次革命黨詳情]  
　　潮嘉綏靖處日前查有匪首高壽田圖謀二次革命潛匿香港號召黨羽自稱廣東聨軍潮州總司令屢謀在汕起事舊曆八月間由吳督辦購線陳某僞入彼黨以勾通警衛軍自任十一月間黎帮辦抵汕加派線人黄某亦勾通陸軍爲言並派旅副官康德明與該線人聨合僞稱陸軍代表唐哲明等於本月初六日誘其來汕藏匿蓬州龍泉巖之龍泉庵集有黨羽多名及鎗枝炸彈等件初七日先交陳黄唐三人炸彈二十一粒約於初八夜九句鐘在本埠新碼頭祭旗起事該線人等卽赴綏靖處具報並呈驗炸彈及該匪首所發之徽章令旗等件當由該處警衛軍第四十六營營長王桂山約令駐汕陸軍在新馬路設伏圍捕時近九句鐘高匪果挾黨十餘名乘舟而至囑其黨人稍候該匪一人登岸被陸軍伏起擒拿解往司令部連夜由執法官訊供初九日傍晚連同供單及在該匪身上搜獲之大旗一面令旗二面八卦背心一件總司令徽章一張備文咨解到處由執法官覆訊據供圖謀二次革命及連日計議與是夜被獲情形各不諱當由吳督辦將獲匪訊供詳情分電都督護軍使請示懲辦現准護軍使覆電飭卽就地鎗斃以昭炯戒隨於十一午一時將該犯押出行營照壁前以軍法槍斃至該匪所藏匿之龍泉庵初九日曾由警衛軍第四十四營藍營長率隊往捕已被在逃匪黨通信先逃無從弋獲茲聞該餘黨仍羣集該巖鑄錢洞等處日散夜聚不下二三百人該洞踞最高之山居高臨下易於探望兵至鼠竄兵退聚集以故越聚越多惟蓬洲距汕不遠苟聽餘匪潛跨其間殊非地方之福云 
黄鶴樓頭之談片 
[李子申之窮途涙]  
　　前湖北宜昌川鹽局總辦李子申（卽李孺）乃荆州駐防旂人爲前上海公廨寶子觀之兄歷署鄂鹽道提學司宦囊頗豐起義時李在宜昌家財蕩然僅以身免現居上海狼狽不堪大有束手待斃之勢乃忽異想天開上禀黎副總統請將宜沙川鹽局任内存欵總辦應得之餘利紅利銀共計七千餘金發給爲彼養贍其禀中有最可憐者數語云孺老矣僑居滬上開門七件非錢不可現無分文之進項有二十餘口之親丁以前之衣物蕩然以後之行囊須續每人以粗布衣裳兩件計所費不貲懇求大君子俯賜矜卹如數發還以免闔門老幼流落異鄕成爲餓鬼云云聞黎公從前與之交誼甚厚閱禀不勝嘆息然以所求實難辦到特解囊稍爲佽助以示憐卹 
[蒙古王連翩來游]  
　　前淸定例滿蒙王公之在京者無事不准輕出都門故值年當差諸蒙王多不知南方情形現有内蒙車臣汗諸旗王公台吉喇嘛等以湖北爲起義之區黎副總統爲首先倡義之人且以南方文明進步較早故急欲來鄂觀光業已由蒙藏事務局呈經國務院電知鄂省云該王公等約本月底到鄂黎公以現值庫藏携貳非至情不能感動自應妥爲招待昨特派本府參議鐘振聲等四人爲接待員就乙棧鋪陳招待館并電京請通蒙語習禮節之員來鄂爲通譯聞該王公等共十六人中央并派有武士護送 
[司法界經濟恐慌]  
　　湖北各縣審檢各廳所用法官皆無相當程度多係張知本之私人張經夏民政彈劾去官虧空數萬本難交代後作乃張復運動力大竟請司法部以其密友周珍代理卽便彌虧而周之被委並未得黎夏二公同意周又恃司法獨立不受民政長轄制夏民政亦無權干涉遂藉口於司法籌備處乃中央官廳非鄂省所應担任經費已通電各處稅局各縣知事將各該地方初級各廳及監獄經費一概停撥令周自向中央請領全省法官聞信大爲震動紛紛以犯人口糧缺乏危險萬狀電請周處長核辦周迭請夏公暫行借撥夏不理已電中央司法財政二部來電詰問夏氏大致以中央全恃各省解欵佈置行政鄂省年餘未曾解一文入京豈可反截司法經費况司法雖直轄中央各廳所理者仍地方之事似不能由中央担任且囚糧缺乏爲害實大釀生變端誰尸其咎請暫借撥俟中央規定辦法再行籌辦或於國稅内支銷聞夏已明言非撤去某法官不認接濟 
[唐羣英大閙報館之禍胎]  
　　唐女士羣英與長沙日報交涉已據兩方面言詳載報端茲又接訪員報告如下唐女士自偕參議員陳君家鼎由京返湘後組織女子參政同盟會湘支部湘人頗爲歡迎乃日前忽有鄭師道者携一與唐羣英結婚之廣告至長沙日報館囑其登入廣告欄其原文如下鄭師道唐羣英同啓道英在京因道義感情成婚姻之愛已憑族友一再訂盟於便宜坊當二月四號結婚於天津日本白屋旅館爲國步艱難故儉禮從事今偕返寧省擬重證花燭以樂慈幃因誤會少生家人之變致起無人道不根法律插畫之誹議（時湖南公報連日插畫有結婚圖形）殊不知兒女英雄凡事皆出人一等同志亮諸此廣告登入十六日報紙唐卽於是日午後至該報館大閙云鄭之廣告眞禍胎矣 
三迤六詔之新氣象 
[都督威望]  
　　雲南都督蔡鍔氏畢業日本士官學校年約三十左右督滇以來士民接洽屢欲挂冠歸里因省民挽留誼難堅辭去年十月錫務公司投資三百萬從新創業蔡督帶同二三隨員親臨行開幕禮因之訛傳紛起謂都督潛逃香港以致人心摇動外報亦誤傳雲南擾亂迄其歸任始告靜謐其威望足鎭一方可以推而知也 
[財政狀况]  
　　雲南財政奇絀歲入短缺一百五十萬僅因官立富滇銀行紙幣信用堅實流通無礙賴以支持窮狀而充裕財政耳 
[軍隊態度]  
　　先自俄蒙締約發見後征庫風潮風靡薄海愼省亦猝起豫備遣軍發餉認眞畫策今已從事遣散圓滿實行起義時備兵一鎭今則留存一旅官兵感情乳水交融毫無睽離之態訓練之法全然取範於日本云 
[敎育發逹]  
　　雲南敎育近年設施甚盛現有師範學堂一處擬增七處女子敎育除女師範女中學外敎育機關甚多女學生約計一千人往往有四十歲左右老女學生側身於妙齡女子之林熱心向學眞可嘆賞現經議决先拔女師範生十人赴東留學所有愛國婦人會看護婦會紅十字會等紛紛設立並有時大舉送迎軍隊及演說會等種種 
[農業進行]  
　　愼省農業本有農業學堂農事試騐場農務總會諸機關近年更奬勵養蠶頒布桑苗供給蠶種飼育大有進境農産物件以米爲主豆類白菜次之 
[新劇風行]  
　　愼省社會有所謂文士劇者多數留東畢業生等相率演戲老壯登台不得任意逃避曾有某敎習因拒而不應曾見懲罰可謂奇矣至所得劇價悉數充愛國公債云 
[章行嚴之負氣談]  
　　反對各都督自制條件問題 
　　浙江憲法研究委員章士釗通電雲南蔡都督及各省都督云蔡都督陽電主張將憲法重要問題由各都督商定提出委員會以爲編擬張本意匪不盛惟程都督發起委員會意在搜集國中才智之士以不偏不倚之論調爲根本法造一間架此中有不可不守之條件即其人物必無偏黨之心而會員言論之獨立又得充分保障是也蓋非此不足表示各都督之無成見及團體之尊嚴不足使深識自好之徒銳身以進且不足使正負各論盡量呈露有一於此卽非發起斯會之本意今無論諸公之意見精當奚似惟以各都督之名義製爲原則提出於所推舉之團體令其准此編擬如馮陳張諸都督所云則各委員無異都督之儲音器全自失其位置不肖如釗亦將未敢與聞此事茲會發起旣久外間輿論亦至不齊而行政人員干涉立法一層乃其唯一口實今所舉各員如　不學亦與其列才智二字已不必盡人而然總統府及國務院之秘書亦或被推倚黨之嫌尤雞盡泯諸公又復製成條件强會中准此擬訂毋得畔越諸以與爲會員者果均何以自解鄙意委員旣經舉定即有自由發論之全權無承受他人意旨之義務各都督聨名電告委員會一層爲之與否釗亦何敢干與惟如此機關似嫌贅設不如能斥所舉各員由各都督電商一切重要問題自行編擬反爲便捷狂瞽之言即希鑒諒浙江憲法研究委員章土釗叩敬 
[市警局釀成罷市風潮]  
　　滸關下塘馬姓家於十六日爲其子完婚十七日回門賀客盈庭座客陳劍泉邊根生因與堂名點戲互相口角忽市警局巡警四名突然將邊根生拘去旁人以巡警擅入人家拿人無此法律遂擁至局中將邊奪回後根生之兄邊雲峰得悉至局質問該局又將雲峰拘留並擅放排槍鄕民見勢不佳紛紛逃避以致大動公憤一律罷市合鎭公民具呈來城禀請宗知事澈查究辦市警局見已肇事卽將市公所董事會内文牘公文信件等自行撕毁以滋閙局所毁棄公文加諸邊等爲詞押解來城而鄕間亦一律罷崗藉以挾制茲將該鎭聨名公呈原文錐下謹略者舊曆正月十七下午八點鐘馬姓家喜事設宴請客因客在席點唱京調互相駁詰致起口角適被巡警經過見其爭吵卽入内隨將在座之馬姓至戚邊根生拖下席面經衆奪回嗣後伊兄邊雲峰以該警席面捕人無此法律遂親往市公所質問當見該公所祗有看所守役三人而索詐賭規逞凶滋事已被斥革之蔡阿二亦在其内並見會客處懸有小牌八塊係該公所各職員標記逐一細問方知卽係縣議員化名并詢徇私舞弊顯違定制化名兼充之議長會計文牘庶務調查等五牌取出維時該公所各職員及巡警局區長均在馬姓坤宅吳姓家赴宴所役往報立即到所一面飛報警局區長及駐泊水師同時排隊蒞所邊雲峰得悉所内有人而所役適來相喚故復往質問市民隨往觀者十餘人至該所門前突見巡丁數十人連放排槍邊雲峰欲退回忽被巡警上前拘入該所市民警惶逃回邊雲峰之妻知悉其夫被捕警慌無措即鳴鑼呼救斯時巡警又放排槍不絶區長下令捉人應鑼往救之市民紛紛逃回至次日巡警局卽令水師將邊雲峰解送縣署公所卽加撕破案卷之罪商民等查邊雲峰第一次到所祗有所役三人而各處門户皆有洋鎖案卷何由得撕碎後合市喧傳確係前淸蠧吏現當該所職員之費長保曁總董信任明革暗留之蔡阿二地珍所爲以爲釀成邊罪地步該巡警局並市公所成立以來不法私弊言之寒齒今又暗無天日公理冺盡商民等不忍坐視滸關合鎭黑暗并邊雲峰之被累爲將此事始末情由據實上呈伏乞秉公澈查以伸公理聞今日仍未全行開市云 
江蘇省會議長之許鼎霖 
[淮徐海奇怪之公啓]  
　　選舉參議員之前忽有以淮徐海同人名義發一公啓於全省各議員云敬啓者我民國立法現象固爲雛形欲以期上理之臻完成立法之作用鞏固法律之基礎非代議士而誰司之邇者衆議院省議會議員選舉　事矣接續選舉者非參議院乎參議院爲國家立法最上機關關係何等重要一不審愼則風雨飄摇法權不穩是大可憂同人等誼關桑辟留心時局知參議院選舉爲期不遠竊覺切膚之利害尤當以吾江北淮徐海三屬爲先三屬人民智識固護必於三屬中物色六七洞悉内情熱心公益之士任此職務三屬前途庶有豸乎茲擬推戴六君預事函逹要求諸公贊同於選舉之時加諸意焉一爲贛榆許君鼎霖一爲碭山王君立廷一爲鹽城張君延壽一爲淮雲張君福楨一爲阜寗解君樹强一爲宿遷陳君光甲之六君者學識優長弗辭勞怨久著賢聲當亦諸公夙所稱許而求之不得也伏希亮察淮徐海同人公啓 
[華亭公民詰問之公電]  
　　省議會華亨沈李閔周四君曁省議員公鑒許鼎霖在前淸厯史通國皆知跡其當南北和議時舉動尤爲民國罪人公等舉彼爲議長殊不可解敢問華亭公民張瑞芝衛克强朱廷揚朱光熊楊士奎朱繼常杜仲吕張朋等宥 
地方通信蘇州 
[警界之小變動]  
　　警察廳長石人俊到差以來警務廢弛人言嘖嘖而去年納妾一事又被人於應省長處控告石乃坐不安席趁此安葬乃翁將於日内馳往安徽之時卽上書辭職大約未必回任矣石於去臘在南京賞識一妓納爲小星石先還蘇對各科長前僞言老父卽日來蘇乞諸君代覔住屋各員乃代覔醋庫巷住屋一所迨進屋日羣往道賀不料華軒臨門乃一絶妙佳人各員至此始知受欺因而大不滿意未幾乃翁在皖病故凶耗至蘇石欲向會計王詠梅移挪數百金作回籍辦喪之用王以其於置妾事已動用多金虧空頗鉅故未應允二人因生惡感至朱正煌者固富有資財者也平時石有所需皆仰給於朱故朱當日僅一會計員一躍而駕乎各科長之上繼因石被巡警學員殷某等至都督府控告劣跡其時石大爲摇動四出營運其費悉由朱擔任刻朱向石索還不料石以當時未有證據遂一味推委故朱辭職預備起訴地步其餘各科員恐石撤差後於已位不穩亦已陸續辭職矣 
[司法界近事]  
　　蘇省高等審判廳長楊蔭杭高等檢察廳長陳福民已於陽曆二月廿五號到廳任事其審判廳内民刑二庭庭長吕世芳汪郁年二員均已辭職尚未委人是以廳中延擱訴訟案至三十餘起現已由楊廳長遴選妥員不日卽當發表矣吳縣地方審判廳廳長奚侗呈請辭職已經籌備處長核准另委王愼賢接充刻已到廳視事司法籌備處長張一鵬忽於日昨啓程北上據政界人云係接都中來函囑其赴京面商要公之故 
南京 
[九龍山機關又破獲一處]  
　　九龍山匪徒近聞來寗潛謀不軌謡言蠶起下關商埠爲五方雜處之區該埠警局及憲兵營官長日夜派員秘密偵探迭獲張凌二匪已由憲兵營解送都督府訊實鎗斃在案二十三日夜二鐘復在河東鮮魚巷畢姓剪髮店匪徒辦公處搜出妖書一本鎭標東號印章一個該店主已於日間携眷逃走乃將其看店人二名帶局拘押次晨仍由憲兵營將人証送往司令部追究矣 
江西 
[李都督注重參議員]  
　　李都督現因省議會成立選舉參議員爲期在邇而外間傳說金錢運動紛紛買票殊堪駭人聽聞特於二十號發出佈告云國會關係綦重選舉務得眞才省議會開幕翌日即爲選舉參議員之期凡我省議會各議員旣受人民之委託自必秉公選舉務在得人心跡可以其喻乃近日外間傳聞多有可爲駭怪之談並聞有假名招摇等事自因議員未盡報到議會未能速行成立之故各議員淸白乃心熱忱愛國自不待本都督之多慮也 
廣東 
[軍警衝突僅一申飭了事乎]  
　　十七日海珠戲院軍警衝突一事現由陳軍長據憲兵郭營長查係陸軍第一師某司務長並步兵二三團陸軍兵士共十餘人不購戲票入院觀戲警察阻止不住進至二閘互相爭毆該警察名朱譚者被踢傷腹部嗣警衛軍聞毆警察羣起擲石亂毆士兵憲兵上前勸止亦被擊傷後有他憲兵合力彈壓乃得解散聞軍長已將該管軍官嚴行申誡矣 
[省會經費由都督核定]  
　　財政司因正式省會經費未列預算曾函請民政司查開送編民政司以大總統通令省議會暫行條例未公布前前淸諮議局章程除與民國國體及新頒法令牴觸者外當然適用查該章程第五十四條薪金數目由督撫定之同條第二項其旅費雜費及預備費由局會議預算數目呈請督撫核定各等語現在正式省會旣已成立自未便由司開列爰函復查照核辦矣 
[民政府之屬員]  
　　胡都督兼任民政長已經公布民政長之下應設秘書及各科員已經胡都督分别任命秘書杜之枤金章科長李文範張澍棠金曾澄李鴻鈞一等科員馮駿劉福康劉一偉二等科員白嫁蓀馬挪雄陳紫東馬耀亭三等科員薛仲善馮仲芳祝治祥柯美南嚴勵予 
雜評二（默） 
[今日之所謂政黨競爭]  
　　我甚痛乎今日一般政客。所謂政黨競爭之一語也。旣競爭矣。則競爭到底耳。乃至將逹勝利之境。以爲我必勝利矣。而弛懈之。或至將陷失敗之境。則又以爲我必失敗矣。而放棄之。若是者何也。無强毅力。無堅忍心故也。無强毅力。無堅忍心。何往而不失敗。豈第黨爭也哉。 
[周總長地方稅之奇譚]  
　　前聞某總長之言曰。甚麽叫做地方分權。無論何國。權總是大總統獨操的。又聞某總長之言曰。今日昌言司法獨立。眞是胡閙。司法旣是獨立。都督有何威嚴。記者心焉異之。以爲民國國務員之顢頇。竟至無獨有偶。不謂今又有周總長鼎足而三。 
[潮汕又言二次革命矣]  
　　義旗一舉。革命功成。於是一般宵小之徒。曩之嘯聚山澤間者。望而生羡。若奉以爲唯一之大名然。趨而和之。此曰二次革命。彼亦曰二次革命。 
　　今者潮汕間又倡二次革命矣。庸亦知革命有革命之目的。昔日之革命。萬夫一的。以推倒專制帝王爲標幟。今則一姓之尊榮。易爲五族之共和矣。夫豈叉有足以號召之資格者。不特此也。孫黄數十年來。奔走海外。嘵音瘏口。啓牖萬夫。其間蹶而復起者。已非一次。今徒見一着戎衣。全國響應。夫亦知其一將功成萬骨枯。今日之光榮。蓋純自千磨百折來矣。寄語今日之倡言二次革命者。尚其沉觀世變。而熟察先幾。愼毋假竊大名以希圖一逞也。 
 
 
 

Page 7

 
 
本埠新聞 
[四誌招摇撞騙之謬舉]  
　　萬國樑自稱大同民黨總領事及田欵調查員候選都督等名稱串同蔡兆華劉得新等誘人人黨招摇撞騙洋情屢紀前報茲悉蔡兆華本係著名蟻棍近曾向人述說謂我是無爲門（一名粢團敎又名大被敎） 
　　敎主茹素奉佛江浙各州縣均有該敎支派本埠有同敎人數千又云去年冬間曾與萬劉等同往浦東南滙沿海各處以稽查沙地爲由騙得金錢甚多該處紳董亦信以爲眞間有開會歡迎者本擬二三月間再往奉賢崇明海門等處一行不料遽遭失敗云云前日午後經閘北巡警局司法長凌君得悉將蔡提案研訊供多狡展判移送地方檢察廳歸案究辦 
裁併初級廳之手續 
[地方審判檢察廳通告]  
　　案奉江蘇司法籌備處訓令定於三月一號實行裁撤各初級廳並將留存各初級廳重定名稱推廣管轄區域爲此通告各該廳區域内人民知悉以後如有訴訟等事應歸初級廳管理者按照後開管轄區域向各該管初級廳起訴其各知照特此通告計開名稱南市第二初級廳改名第一初級廳閘北第三初級廳改名第二初級廳浦東第四初級廳改名第三初級廳閔行第五初級廳改名第四初級廳區域第一初級廳設南市管轄上海之東區南區西區中區並高昌廟警區轄境及法華鄕蒲淞市漕河涇鄕三林鄕楊思鄕陳行鄕第二初級廳設閘北管轄現在巡警區域之一區新閘橋二區天寶里三區龔家宅四區寶興路五區虬江橋六區胡家木橋八區叉袋角九區潭子灣江以南者十區北新涇及引翔鄕兼轄二十七保十三圖及南十二圖北十二圖之吳淞江以南地叚二十八保八九圖又吳淞江以北南十二圖十併一一圖其閘北七區江灣九區潭子灣江以北者歸寶山審檢廳管理第三初級廳設瀾泥渡管轄洋涇市及高行鄕陸行鄕第四初級廳設閔行鎭管轄閔行鄕顓橋北橋鄕馬橋鄕曹行鄕塘灣鄕 
[地方審判廳牌示]  
　　（其一）照得本廳現奉江蘇司法籌備處訓令裁併各初級廳定於三月一號將附設本廳之第一初級合併於南市初級廳辦理亟應將第一初級廳案牘卷宗趕緊淸理以便移併爰定於本月二十七日起暫將呈遞第一初級廳之訴狀停止收受兩天俟將案卷移送合併後仰訴訟當事人於三月一日起卽赴南市初級審判廳遞狀具訴可也其各知照（其二）案奉江蘇司法籌備處訓令裁併各初級廳以附設本廳之第一初級廳合於南市初級廳辦理本廳自應將所有職員吏役於二月分起酌量裁减以節經費茲查承發吏應裁五名而推廣轄區之南市閘北兩初級廳計需添用四名除將後來傳補之王文熙褚湘洲鮑治材范渭濱等四名挨次撥往補充外其最後遵用之王克新一名限於名額現暫無從撥派應俟本廳或各該初級廳遇有遺缺儘先傳補可也仰各知照 
[彚錄軍火交涉之函稿]  
　　日商大倉洋行私運軍火至南市及在南市博記貨棧内堆儲大宗軍火兩案日來正在交涉未經解决茲將商埠巡警局長復通商交涉使及大倉洋行函稿彚錄於後 
[復交涉使書]  
　　頃奉大簡并抄件備聆一是查日商大倉洋行私運軍火一案當日發生之時卽將該日商小澄長七河崎外次郎及車夫等一一詢問淸楚均云係由該行運出經租界而至内地並未涉及博記堆棧一語是此宗軍火與博記堆置之軍火顯然另是一起該日商二人車夫二人所言均同其運往之地點日人則稱有二三華人購買隨往出貨交錢至詢其隨往何地該日人忽言十六舖碼頭忽言船上再加研究則推言第隨購買之中國人而行又詢購買之二三華人何等模樣姓名年貌若何衣服若何該日人亦含糊未答又詢所持係何種護照則言外面紅色内係華文不辨何處所發敝局檢察先後口述俱係惝恍朦混之詞該日人在上海經商多年且屢次承辦軍火豈有不察護照而遽與交易之理軍火旣屬重要之品價值亦在匪輕之數豈有并購者姓名不問年貌不知衣服不知之理如此種種朦混圖賴已覺欺人况又証之以該行服役之車夫王良口及臨時雇用之事夫李萬興均言由該店運出并未見有華人同行是益可見該日人之用心矣至日領事不知案情要求將車夫開釋且謂爲無辜拖累愚意以爲該軍火運出之地點與購買華人之有無非該車夫不足以証明是該車夫爲此項交涉中之要証倘竟聽其要求開釋若日領知我無証明者再提出他項要求轉難對付且該車夫中一係該行所長雇者其口供不得謂不確實關係尤爲重要似應俟貴使與日領交涉停妥再行開釋愚見如斯可否仍希查照以上情形裁奪示復 
[復大倉洋行書]  
　　接准大函備聆一是查萬聚碼頭棧内軍火一案現今交涉尚未解决關於國際一方面者雖有貴國領事與我國交涉使磋議而關於内地公安一方面如何防護如何監視警察仍負完全之責來函不察謂該棧尚存有别項貨物貴行夥友帶同人夫至該棧整理該區巡士强行進棧妨害行動等情且謬援私法上之理由相詰問錯誤之點甚多敝局對於私法上絶對不負責任本可不必答覆然恐貴行誤會以後仍有是等情事不得不將來函内錯誤各節提出矯正查法治各國之警察無不以保持公安預防危險爲同一之目的今該棧堆積大宗軍火則與之堆置同一棧内之貨物卽附帶有危險之性質敝局之戒護區域當然以該棧全部爲範圍斷不能以該棧内所堆之各貨逐種區别何者當戒護何者不當戒護今所有者均屬貴行來棧整理者又屬貴行夥友巡士入内監視是執行其天職何得謂强行進棧無事生波况巡士隨同入棧監視并未阻止貴夥不令進棧亦未阻止其整理何得謂妨害行動假令當時不隨入監視匪惟巡士放棄其職守而貴行反涉於嫌疑地位無可自白矣至函稱向來隨時出入并無枝節者實在該軍火未發現以前今旣覺察尤不得引以爲詞來函又謂該棧係貴行賃租則棧門以内非警察所能干涉如係取締軍火亦不應侵及家屋使用權等語尤爲錯誤是等關係均屬私法問題警察職務對於尋常私權之行使固不能加以干預然私權之行使有妨害公安者其私權當然消滅况警察對於有妨害公安或爲犯罪搜查行爲時有入人家屋之權若如來函舍公法而不言第以私法立說則警察豈非尚有擅入人家之罪乎今該棧堆置大宗軍火其爲公之目的爲私之目的尚未著明照國内法利用家屋器物以求逹犯罪之目的者匪惟無私權之可言而其家屋器物亦爲執行附加刑當然没收雖貴國對於敝國爲有領事裁判權之國不適用吾國之國内法畢竟領事裁判權之行使只及於訴訟範圍并非如有治外法權者統家屋器物亦爲有效由是言之敝局對於行使私權而妨害公安者其監視戒護允爲天職來函反謂爲非法行爲洵不可解總之此項交涉一日不解决該區之防護卽一日不能懈貴行旣知引據法律卽請遵照公法靜俟交涉解决如何處分敝局自當照都督命令辦理至交涉中尚希暫勿派夥來棧以省周折而全交際爲荷 
[再復大倉洋行書]  
　　正發覆函間又接貴函欲將博記棧内所存之殘廢馬利由而鎗彈一百二十萬顆起出拆毁等情查此項槍彈雖屬老朽不能不謂之軍火敝局早經將實數呈報都督曁省民政長未便私自聽貴行起出所囑派警保護監視一層碍難從命職守所在諸希原諒 
[信義存户對付商會協理之詞鋒]  
　　已閉信義銀行存户高素恒宋雪琴等於二月二十五號致總商會協理貝潤生君函云近閱報紙見審判廳咨復貴會文存户未審先生之呈省長呈地方審判廳若何深文周内但就審判廳復文繹之而覺行生之大誤也一先生所謂鎭江紙廠股東爭産者此何解乎紙廠股東果欲爭産自有紙廠股東訴訟何榮先生越俎先生豈紙廠股東之代理人乎二先生所謂存户高素恒等種種糾纒不勝其擾此何解乎先生以堂堂商會協理資格甘爲紙廠股東之無權代理人自取擾耳存户商榷則有之紏纒並無之晉謁則有之擾則無之豈先生官場習慣輙以官話壓人乎三應民政長明明批曰依據訴訟法先生何不將訴訟法一查之存户敬告先生曰若紙廠股東提起訴訟則先生爲參加人先生則無提起訴訟之權利也又敬告先生曰紙廠股東提起訴訟須信義銀行馬良尹克昌到庭方能審理事關債權債務不得爲缺席判决也此乃訴訟法之概要也總之存户以十八萬金之存欵被信義所倒涉訟三年所收不及一成痛心疾首誓不戴天先生旣不維持又爲趁風打刼之計可謂忍心哀哀之孤兒寡婦日匍匐伺候於法庭之門先生幸挈之升堂遲速惟命謹此布聞伏惟偉鑒再啓者先生遣至鎭江紙廠朱陳二人先後偷竊廠存料件除松板三百六十塊被地保江快當場截回外其餘之松板一百三十二塊長木頭二十四根火爐三只白鐵一百零二塊尚未交出先生在法律上應負賠償之責請迅即追還擲下盻切盻切 
[研訊輪姦勒詐案]  
　　甬人朱宗友控探夥楊寶福與在逃之金林麻皮等勒詐尋費洋一百元不遂將伊妻朱岳氏（即樂氏）藏匿輪奸業由包探將楊及其同黨姚月才姚阿四樂桂林陳阿順楊王氏等一併拘解公共公堂分别管押在案昨晨十時復經聶襄讞會同英領翰君升座特别公堂研訊先由中西包探訴稱原告之妻樂氏去冬隨母樂程氏來滬住居火車站伊戚樂桂林家被樂押入法租界德順里雉妓院爲娼嗣經其堂兄樂阿友遇見措洋三十元贖回寄居北京路陳阿順家爲朱戚李平秀得悉通知原告卽與其母朱陳氏來申訴知楊寶福等至陳阿順家將朱妻尋獲因勒詐過鉅朱無可籌措卽被將妻藏匿奸宿嗣經朱控准總巡捕房飭令將各人拘案請爲澈究並由朱宗友與母陳氏及見証李世泉等上堂証明前情訊之姚月才姚阿四供在東洋公司碼頭做工此事並不知情實遭牽累朱樂氏亦偕母程氏投訴被楊等與包探陸阿桃奸宿情形質之楊寶福供詞支吾陸探則延律師代爲辯護中西官會商之下以陸探雖無奸宿情事而於索賄一節則頗涉嫌疑諭交捕房帶回候查明再核楊寶福係罪魁禍首判押西牢二年期滿逐出租界樂桂林押良爲娼實有不是着押三月陳阿順亦不應容留來歷不明之婦女着押滿七天楊王氏押女所三禮拜朱樂氏暫留本廨候訊明陸探索詐案再核其餘人証開釋 
[盜匪得贜狎遊]  
　　華特路住户陳梅廷控粤匪陳阿興施國賢於去秋糾黨持械夥刦值洋九千元之金珠飾物逃逸由探將陳施二匪拘解公堂訊供收押在案昨晨由廨復訊據中西包探禀稱陳等刦得陳姓巨贜逃匿於北四川路粤妓院内經包探等獲案請究據陳妻鄭氏投稱該盜等於去年七月七日早晨十時撞門入内各執利器嚇禁聲張並將婦人等縛住致被刼去巨贜請爲澈究並由見証王阿洪禀稱因見施等在妓院住宿兩月之久知非善類是以報捕拘究又據粤妓王阿三投訴施時來遊玩約兩月有餘祇化洋七元贈我珠戒一只已向堃利押店質洋四元質之施等堅稱並不爲盜所有吊案質劵均係友人所寄乞鑒孫襄讞商之美領蓋君判施等與王妓分别押候補傳人証再訊 
[女犯亦有號衣]  
　　公共會審公廨向章凡有婦女犯案無論民事刑事一經提案已結未結均須發押女所惟案情較重者發押頂上一層以示區别嗣因女犯乘隙圖逃並有人私遞食物進所經駐廨檢察處諭令官媒女役仿照捕房巡捕上差規則分班輪值以專責成已禀准關讞員實行在案茲悉檢察處又以該女犯等均穿常服設有疎虞易於潛匿擬用灰靑兩色布添製女犯衣褲與西牢男犯衣褲形式略同嗣後如犯刑事案婦女一經訊實押辦一律改穿就衣以資辨認昨又禀請關讞員核准將次實行 
[保人年輕受愚]  
　　李伯勤担保潘渚與浙江鐵路公司訂立合同承辦東洋枕木嗣緣潘先後取去銀三萬兩避往東瀛僅李在滬故由該公司控奉公廨飭傳在案前晚原告律師偕原告代表余畏三上堂聲明案情並稱查得吳淞路長安里一帶李成記經租帳房之房屋均係被告李伯勤之産且詢據該處居民聲稱李因案避匿一切收租及管理房産等事均託瑞成絲廠經理人代管應請明察旋據李伯勤之弟李惟恒投案供稱伊兄於合同上簽字實係年輕受人之愚今因患病前往靑島德國醫生處就醫並非因案避匿並延代表律師到堂辯稱被告年歲未滿二旬簽字担保實係受愚惟原告當時不應以年齒幼稚之人認爲担保有效是以被告所簽之字未便發生效力至原告代表所稱李成記經租帳房之房産乃伊父所置非被告一人所有請爲察核王襄讞以被告簽字担保是否年輕受愚非被告親自到案証明不能定讞判展期一個月函催被告來申親自到堂質証再核 
[華界電車工程近紀]  
　　華商電車公司在南市築路設軌先後開工迭紀前報茲悉該公司在德國訂購之材料業已陸續運滬計鋼軌五百七十六墩分爲五千九百零八件暫存浦東堆棧内不日將運至浦西先從滬軍營火車站設軌逐漸接通十六舖等處其安設電車之廠房亦將營造告竣矣 
[規畫龍華鎭警務]  
　　商埠巡警局長穆君以滬西龍華鎭商店住户漸臻繁盛祗以離滬較遠致有匪類流氓横行不法且查該處設有製造局子藥分廠防範尤宜愼重爰擬在該鎭分設警區飭派巡士站崗藉資保護刻已議决歸巡警第八區卽高昌廟警局兼管昨該區員錢芝庭君已前往該鎭察勘形勢矣 
　　又聞龍華馬路之路燈曾由電燈公司裝至外日暉橋南洋中學東首爲止迤西至龍華一段因市政區收取燈捐諸多困難以致尚未裝設每遇雨夜行人頗多危險茲亦由穆警務長擬於龍華添設警察之後將電燈裝至龍華以便行旅聞自南洋中學西首起至龍華止共需裝燈二十五盞云 
[吳知事贊許闢除迷謬]  
　　上海縣知事吳君批中華道敎會駐滬總機關部呈云信敎自由載在約法來呈組立道敎會駐滬機關以宣闡宗風圖謀公益爲主旨具見關除迷謬輸瀹文明宗敎同源毋庸歧視社會幸福庶享和平擬訂會章亦尚周妥應准立案給示保護惟他邑如分設機關應仍向該管官廳備案希卽知照此復摺存 
[造送不吸鴉片證書]  
　　近自烟禁嚴厲以來所有辦公員役均須出具素無嗜好證書曾由穆警務長通令各區照辦在案茲悉第八區錢區員業已責令所轄巡長巡士等各具素不吸煙證書並令連環具保如有隱匿朦蔽等弊一經查出加等懲治聞現已造就證書三套送請穆警務長轉送禁煙局查考矣 
[淘汰紫花印色]  
　　江蘇都督前日通令混成第三旅等各軍旅云爲通令事准國務院咨開各省都督所用紫花印色乃係沿用前淸制度現旣國體更新自未便仍因舊習應卽一律改用硃色以免紛歧等因准此茲本都督印信業已遵照改用硃印除分别咨行外合行通令該旅長查照此令 
[商團好男兒又弱一個]  
　　上海基本商團會員潘葆楨君素性尚俠膽略逾人前歲上海光復時與基本隊全體同志於九月十三夜攻克製造局其時隊員中張沛如榮九松兩烈士陣亡潘君亦幾瀕於危翌日收復湖鵬雷艇後復與俞烈士志偉等光復南滙旋任守護吳淞水電之役去臘基本隊發起商團聨合出防君充暗探澈夜巡防雨雪不輟因而攖疾於本月二十四號在嘉定珂里仙逝該會同志聞信不勝悲悼擬不日前往弔奠云 
[激勵士氣之新歌詠]  
　　混成第三旅步兵團長申振剛編有軍歌二首昨已抄發各營長飭令兵士練習歌唱茲將軍歌錄下（其一）中華開國五各年代有盛衰幾變遷革命聲中共和成河山光復幸完全保家保國保民族仗我男兒共勉旃軍人資格最尊榮大敵當前志勇堅方今列强益窺伺虎視耽耽多垂涎西瞻藏衛風雲急北聞烽火警蒙邊天下興亡匹夫責誓掃逆虜奏凱旋那怕鎗彈如林雨願將忠軀爲國捐萬古聲光昭日月沙場戰死心快然他年芳骨埋靑山卓越功名國史傳（其二）一專制國體幸離脫媲肩歐美成共和會堂雄飛東大陸敲鞭齊唱凱旋歌二中華民國氣象新干城之責在我身外禦强侮内安國勉哉當作模範軍三七尺男兒意氣豪養兵千日用一朝西北邊陲正多事馳驅大漠敢辭勞四海上形勢天然壯長江門户宜重防環球各國俱耽視振刷精神軍威揚 
城内 
[不必拘泥]  
　　○地方審判廳民庭昨出牌示云頃據王鐘毓投函辯訴王子良呈訴王迪生等私賣地基一案大旨以對簿公庭爲恥並斷斷謂屢傳不到並非情虚藐法等語查本廳受理訴訟必須依據法筆理由當事人提出正式書狀方能查照事理核辦况傳喚出庭均有法庭程序司法機關與從前行政衙門不同凡當事人到庭對質悉以文明規則待遇該當事人果屬理直氣壯儘可出庭伸辯何得以恐彰長者之咎爲詞避匿不到抛棄防禦之權利爲特牌示仰該當事人知悉限於三日内來廳將第五百四十二號之糧單一紙領回此種附入私函投遞之糧單本廳不任保存之責幸無自誤此後如再妄投私函定干未便凛之特示 
[關提兇手]  
　　○著名土棍卜小毛前因姦占堂妹爲妾經堂叔卜林春唆使各流氓將小毛謀斃當由屍妻卜葉氏協同甘四保四十七圖地保卜西良報由地方檢察廳派員驗明旋將卜林春等拘案豫審供出動手行兇之俞阿掌嗣將俞拘案詰訊據供殺死卜小毛者實係某甲現在逃避南滙縣地方諭候飭提在案茲悉陳廳長業於昨日午後備文派警往南滙關提未知能弋獲否 
[丈母受苦]  
　　○住居寶山縣江灣鎭附近之陳德良前曾憑媒聘定上海老北門外祥源舊貨店主婦張沈氏之次女爲室迄已多年陳迭次央媒往說擇期迎娶詎沈氏索聘過奢難以應命乃於日前糾領多人擁至該店搶親時適該女他出遂將沈氏搶回家中多方虐待前日該氏乘隙逸出至地方檢察廳控告卽經廳長派員騐明該氏略受微傷判令回去自行醫治候調查明白再行核辦 
[新婦捲逃]  
　　○王福興家住蔡陽弄近因内助乏人憑陸阿炳周文治曹阿炳錢少華等爲媒出洋二三百元娶某氏女爲室詎過門後祗有數天該女卽將王所有席捲而逸王以陸阿炳等串放白鴿心有不甘昨將陸等四人扭至地方檢察廳控訴陳廳長諭令分别收押候究 
[搬運器具]  
　　○法租界三洋涇橋日商小林洋行主小田中實前在地方審判廳控本行司帳錢學儉用空帳銀六百兩逃逸因錢家住城内薛弄底呈請查提當經該廳飭更往提無着卽將錢住屋中所遺大小器具一併發封在案茲因爲時已久房主迭次禀催將物出屋昨由該廳移請檢察廳飭派法警前往啓封將所有器具運至廳中分别號頭暫存候示 
南市 
[預審烟犯]  
　　○禁煙局調查員前日協同水巡在公義碼頭南滙航船上查見船主阮阿大私藏烟具又搭客王家珍身帶煙盒兩只當將阮王及陶阿和船夥董阿桃董春榮等拘局飭送南市第二初級廳預審因陶無癮姑准交保其餘均着看守候起訴審判廳判决 
閘北 
[有意累人]  
　　○住居王家宅之王耀良卽王海榮於去年陽曆十一月間因其族弟王聖賢被陶尚逹在審判廳控訴欠洋五十元不還奉判交保限半月繳洋曾央住居一區境内之王劍庵代爲保釋詎届期聖賢耀良一同避匿直至前日始被劍庵在川虹路遇見耀良向論恃蠻遂卽扭控一區經張區長訊明屬實卽將耀良解送司法科暫押候移審判廳訊究 
[緝獲强盜]  
　　○王家宅陳協記皮棍作經理繆協亨去年控告其夥陳觀梅林阿可串同前當光復軍兵士之金福小和尚等行刦銀洋衣物曾誌本報前日由三區蔣區長獲到小和尚一名解送司法科經凌科長預審一過判移檢察廳歸案究辦 
[被控纍纍]  
　　○住居寶源里之司鶚春前日扭趙盈發至三區控被騙去大洋九元小洋十八角銅元十二千文又楊興圍亦投控被騙銅元八千文又沈小蘇州附追房租洋三元由蔣區長預審一過解至司法科移送檢察廳訊明核辦 
共租界 
[設計行騙]  
　　○袁如英張王氏同控匪徒錢蘭英張壽林祝嘉豐等先後在西藏路等處以僞金飾串騙鈔票現洋逃逸昨由老閘捕房包探陳阿根將錢等各人一併拘解公堂經王襄讞會同美領强君分别訊明判錢押兩月並候查明另案再辦張祝二人因無同謀証據均着交保開釋 
[另行起訴]  
　　○蕩婦陳金鳳（卽章陳氏）前因姘夫嚴天生被控欺騙案牽涉曾經公堂訊明判氏押女所一月在案茲被本夫章連生得悉昨偕其母章王氏投廨控稱被氏竊取衣飾逃回母家請爲追究堂上准飭官媒將該氏帶堂訊供不認中西官以原告控竊並無實據判將控竊案註銷陳氏仍照原斷還押如另有糾葛着另行具禀起訴 
[錢莊追欠]  
　　○鼎記莊控胡夢莊不理欠銀二千二百六十餘兩昨由捕房將被告傳至公堂交保候訊 
[不理押欵]  
　　○周鶴九因欠周韻萱押欵銀一萬六千餘兩被控離滬前晚由原告代表律師到廨禀催並稱被告係於被控後避匿應請緝提王襄讞諭令退去卽着原告查明被告確實地點禀候移傳到案再行訊奪 
[驟難管業]  
　　○張陳氏前以伊夫張阿坤户名之滙廣公司股單四股向徐朱氏處抵借銀五百兩茲因逾期日久氏已離滬故由徐朱氏具禀公堂並延代表律師於前晚投案聲請諭飭滙廣公司將該股單改註徐阿春户名俾資管業王襄讞諭令退去候本廨監察處登報七天着張陳氏卽日來廨候質如果逾期卽照原告所禀缺席判决再於一月後給諭該公司將户名更正歸原告執業 
[限期理處]  
　　○日商武林洋行因跑街夥友朱志鴻虧空帳銀三千餘兩連同担保之馬壽民一併控奉公廨傳案於前日午後會訊先由原告代表律師偕原告日人上堂請追訊之被告朱志鴻供認屬實馬則延代表律師到堂辯護關讞員與日領西田君會商之下判朱交銀一千兩人銀並保限一月向原告理淸保人馬壽民着交妥保幫同理處 
[流氓入獄]  
　　○流氓譚阿四在西藏路攫取金皆慶之鈔票洋一百二十元並小洋二十角逃逸由金報捕飭探將譚拿獲昨解公堂請究原告偕証姜炳坤上堂証明前情訊之譚供認不諱判押西牢三年如能將所少贜洋八十三元交出准予隨時酌减刑期 
[客棧違章]  
　　○虹口蓬路二千零五十二號小客棧内病斃寓客匿不報捕經捕房查悉昨將該棧主方祖成傳至公堂押候訊核 
[不應離間]  
　　○斐倫路森茂煤炭店主蔡紹記控妻鄭氏私逃等情昨由捕房將氏拘解公堂請究詎氏父鄭侯記在堂唆令其女求請斷離經中西官瞥見卽飭將鄭帶案大加申斥並着管押捕房三天鄭氏交蔡領回管束 
[不認姦拐]  
　　○揚州人邵其發控薙髮匠尤廣順奸拐伊媳胡氏等情由探在武昌路七百五十八號屋内將氏與尤一併查獲昨解公堂訊供不認中西官以尤不應容留來歷不明之婦人着押兩禮拜氏押女所七天期滿交其翁領回原籍 
[一齣怪劇]  
　　○海寧路鳴盛廣東戲園前晚來一洋人不知何故逞兇肆毆園中人向阻不服喚捕送入捕房押候核辦 
[抛棄穢物]  
　　○工部衛生局西人昨日查見武昌路七十號門牌曹阿紀將穢物抛棄門前當卽報告捕房請廨傳案訊罰 
[頭破血穿]  
　　○西華得路二千一百七十號門牌某姓所開之雜貨店昨有周張氏之子某甲前往購物論價衝突某甲卽將櫃上所攤之洋瓶擲傷店夥周阿生頭面被捕併送捕房嗣由周張氏投案求請免究捕頭諭令該氏將子帶回自行管束 
[請緝贜賊]  
　　○謝阿宗昨至捕房報稱住嘉興路一千五百廿五號前晚失竊衣服等件請爲查緝捕頭准之 
法租界 
[追索律費]  
　　○逹商律師投廨訴稱華人陳嘉德前託本律師代表辦理事務訂立合同載明先付律費銀二百兩蓋有圖章當時因陳係體而之人故未預收分文詎諸事辦妥後向索律費竟置 
 
 

Page 8

 
 
之不睬堂上往傳亦抗不到案今始提到請追陳供並無訂立合同及蓋戳情事聶讞員商之李副領事判陳交保候再商辦 
[聚賭受罰]  
　　○奚秀卿未向工部局領取執照擅開總會近更私設賭台聚衆賭博當被捕房偵悉立卽派探前往密查將與賭之王福園朱新堂葉阿五吳良良朱金海等及賭具洋銀一併解送公堂訊究奚等俱俯首無詞惟求寛典判奚罰洋三十元王葉等各罰五元與抄出之洋一併充公賭具消毁 
[縱妓拖人]  
　　○鴇婦朱龔氏葛李氏朱陳氏許曹氏等均縱令夥妓在街拉客有違禁令昨日由捕房廨訊明判各罰洋五元充公 
[恐無着落]  
　　○瞿瑞生前將無用方單向薛王氏誰抵洋一百元逾限催贖不理控經公堂判令每月拔還洋十元在案迄已日久挺押不理昨又提訊據稱須出外料理中西官以其在押已久從寛釋出設法措還 
雜評三訥 
[保衛地方之責作]  
　　近來鄰近租界之地。盜案甚多。該盜匪一旦得贜。則竄匿租界。而租界之盜匪。乃愈形其多。有地方之責者。宜設法嚴緝。早絶匪蹤。勿使其乘機逃竄。是亦免啓外人口實之一端也。 
[道敎會之責任]  
　　去歲張天師來滬。外間盛傳其能以符醫病。近日又盛傳瞿眞人能醫病。而趨之若狂。且有降書詩文等事。今道敎會旣以闡發宗敎。闢除迷謬爲已責。則此等迷信之習。宜首先勸除之。 
[宜其招摇撞騙者之多也]  
　　萬國樑輩冒名田畝調查員。假託無爲門邪敎。希圖歛錢。初以爲被其惑者。不過一二愚民耳。不謂竟有紳董。而亦被其惑者。嗚呼。該匪等騙術之工歟。抑亦人民程度之不足歟。 
專件 
[黄興譚延闓商榷財政計畫之通電]  
　　黄興譚延闓致袁總統國務院參議院財政部黎副總統電云興延闓等前電陳整理財政入手辦法旋奉大總統曁各省都督復電謬荷贊成毋任感慰惟茲事體博而精實非楮墨所能罄述茲綜繹來意逐條加以解說敬乞諒鑒原電第一條說明一資本三千萬元本非充分餘裕惟目前財政經濟兩方俱感困難似不必過於寛籌反致遺累二操縱金融不能僅恃資本若以資本爲操縱全國金融之用則十倍之恐尚不充足三實行時若果感資本缺乏仍可隨時增募四依學理之判斷國家銀行總宜有商股在内五按諸事實商股有利無弊其弊可以設法斬除六國民銀行主義今惟美國存在五六年前已有改革之計畫惟以習俗相沿不能遽變日本則亦前用後改吾國新經開創似不必經此一階級七操縱金融之妙用中央銀行主義遠勝於國民銀行主義八中央銀行計畫不與國民銀行計畫相妨國民銀行計畫反是故今用中央銀行計畫至萬難施行之際仍可變通辦理若從初卽可採用國民銀行計畫則中央銀行計畫萬不能圓滿進行且於幣制辦理機宜不順九自行政上觀察中央銀行主義易於籌定國民銀行反是卽二者兼籌亦如之十中央銀行主義不與计會政策相違其商股利益仍可設法制限國民銀行主義則或有資本專横之流弊原電第三條說明一比例準備法極有流弊已爲學者所公認故現在行者極稀惟新舊貨幣兌換期間中暫用之則有利無弊因得酌量吸入現貨多寡情形陸續推廣保證準備範圍以興實業故也二適用比例準備法時注意後來伸縮制限法故現貨與紙幣之比例率擬極嚴不與普通學理上同一比例準備法之比例率相同三比例率擬定爲發行紙幣三分計現貨準備二分保証準備一分原電第四條說明一扶植銀行信用此條最宜注意且宜每期備製西文報書一分以堅外人信用稍涉顢頇則償事矣二總行分行報告共用一份其方法另述原電第五條說明一發行新幣全恃現幣兌換必不足資周轉因全國之現貨甚多斷不能一時盡取而置諸造幣廠以待鼓鑄故宜一面兌收現貨以鼓鑄新幣一面仍以代表新幣之紙幣與之俾其使用是現貨雖在鼓鑄中尚不絶流通於市面也二法貨雖紙幣爲代替物而輔幣不能故輔幣亦宜預備多額三紙幣雖可爲法貨之代替物然全不預備銀法貨則持現貨兌換新幣者止見新紙幣不見新現幣仍不足以昭信用故宜預備相當之銀法貨以資應付四中央銀行用紙幣兌入現貨卽刻送交造幣廠鼓鑄新幣鑄成後仍取還貯藏以爲紙幣之兌換準備絶不動用分厘故民間持銀行紙幣使用仍與使用現貨無異而銀行乃並足以吸收現貨（未完） 
來函江蘇公民致省議會函 
[陳鼎三等函]  
　　江蘇省議會議員公鑒許鼎霖官毒迷心頑而無恥前年隨唐紹儀南來反對共和人皆欲殺潛逃至北復肆簧鼓共和之局幾敗垂成凡屬國民聞許鼎霖三字幾莫不痛心疾首何意自天降禍光天化日妖魅現形竟攫吾省尊嚴高尚之議長名詞冀以肆其餘毒是可忍也孰不可忍也在許鼎霖居下流之地度必有二三死黨爲之爪牙諸公淸白之躬豈遂甘於擁戴公民等爲江蘇顔面計并爲諸公顔面計用是具函以聞處置之方惟諸公裁酌以公民等之愚則寧我省無議會不可使省會有許鼎霖爲之長也江蘇公民陳鼎三楊萬宜過世芬姜度等公啓 
[李逹成等函]  
　　各大報館轉省議會諸公鑒許鼎霖反對共和淸亡之前數日尚以反對共和之功爲其有罪之死父要挾開復自身獵取資政院議長大倡反對論以作宗社黨之氣使袁唐縮手統一延遲民國罪人諸君竟忘之乎前日競爭選舉作成此極不名譽之事往者難追但試問諸君果於議席之上擁戴此人公然議事如江蘇面目何如民國體統何請諸公熟思審處國民幸甚江蘇公民李逹成周保福等同啓 
温處善後工賑公電 
[平陽來電]  
　　上海温處義賑會王亦梅君鑒平陽平糶公米二百不敷乞速電甌所加撥三百維持平邑全局王宗堯叩宥 
[上海去電]  
　　温處善後事務所沈君鑒平陽王宗堯來電請加撥平糶米三百石俟知事文到請照撥三百枬宥 
[温州來電]  
　　温處水災善後交通處王亦梅先生鑒甌屬善後工程已查竣同華來諸君已到田樹森陶笏君往靑田景寗汪季芳汪植齋麗水縉雲顧渭泉陳菊生雲和易旭初金耀南松陽等縣分查善後工程餘函詳沈毓鈞宥 
 
 
 

Page 9

 
 
   
 
 

Page 10

 
 
自由談 
游戲文章 
[新五更調征蒙] [  震甫]  
　　一更一點月出初。可恨外蒙古。呀呀得而噲。破壞我共和。一心向俄眞糊塗。召外侮。外交部吓。要想保領土。呀呀而噲。切勿可讓步。 
　　二更二點月上牆。先要籌軍餉。呀呀得而噲。最後說打仗。兵心自然弗慌張。將也良。預備好吓。只等到戰場。呀呀得而噲。男兒志氣强。 
　　三更三點月正中。啥人是英雄。呀呀得而噲。帶兵到外蒙。旗開得勝立頭功。有威風。想想看吓。快點去從戎。呀呀得而噲。弗打弗成功。 
　　四更四點月偏西。大家心要齊。呀呀得而噲。勿要像奴隸。活佛面上爭口氣。捉牢哩。鎗斃伊吓。物庫約廢棄。呀呀得而噲。事體好舒齊。 
　　五更五點月已遥。將來各同胞。呀呀得而噲。凱旋唱得高。列强承認我可包。阿要好。共和國吓。永遠保得牢。呀呀得而噲。全靠各同胞。 
[滑稽廣告] [  覺迷]  
　　失妾賞格本公館前夜走失寵妾一名。年纔八十歲。面皮白嫩。脚甚小。長祗九寸。蘇州人。操江北口音。塗脂抺粉。懷孕年半。穿藍布狐皮小袖背心。脚踏繡花紅鞋。云至小飯館請客而出。豈知一去不回。並被捲去降香壓髮。廣東挖耳。橡木械指。水鑽鈕扣等首飾。及鋼壳表等貴重物件。遍登各報廣告。杳無蹤跡。爲特載入自由談。如有滑頭惡少。知風報信。因而尋獲者。當將此妾酬謝。决不食言。此佈九馬路無人里一萬號本公館主人三歲小孩白。三 
尊聞閣詞選 
[虞美人次幼那韵奇懷嫩雲内史] [  蝶仙]  
　　薄懷中酒春心悶。影事心頭印。枕邊猶有墮釵痕。最是耐人尋味是黄昏脂期粉約勞相問。約了仍無準。香銷酒醒彀銷魂。如水鴛衾只倩夢兒。温 
[和太癡壬子除夕韻] [  遠香]  
　　聲利滔滔是。翡歌意若何。熱腸知已少。冷眼故人多。舉世渾如醴。無時淸到河。窮魔送不得。還是送詩魔。 
自由談話會 
　　國會召集有期。我人行將拭目而觀新政。此國民困而復甦之好時機也。凡我國民。各人有維持秩序之責任。我願各就地方上着手。毋貪毋詐。以貽民國羞。 
　　臨時政府。一年之間。艱難締造。煞費苦心。而不諒者日日痛詆唾駡之。不遺餘力。熱廬曰。毋乃太過。 
　　袁總統不願黨選臨時總統。電文歷歷可稽。豈正式總統反有所戀戀乎。攻之者不惜摭拾謡傳。盡情詈駡。熱廬甚不謂然。吾知正式選舉後。凡百新政。皆仰望於總統一人。不知堪膺斯鉅任者。究屬伊誰。 
　　大借欵初出現。受人唾駡。幾至不能咽氣者。厥惟熊氏。熊去而借欵决裂。始有克利斯浦小借欵之事。華報一體贊成之。復由小借欵而鼓吹大借欵。則夕望其簽字。事就成矣。忽焉一旦决裂至。於無影無蹤。令人追思熊氏不置。 
　　克强先生倡議國民捐之時。同胞頗爲所動。迨後亦如借欵之波。折馴至於無聲無臭。克强汝謂政府推行不力。致未收效果。然爲今計。正所謂亡羊補牢。事猶未遲。克强曷不勉而行之。[  熱廬]  
戲考 
[劇本考實] [  便便]  
　　泗州城 
　　劇中以泗州城一齣爲最古。其事出自檮杌閒評。（一名明珠緣）閒評謂夏禹治水至淮。水怪巫支祈爲患。乃命伯益禱神。觀音大士默鑒其誠。乃率諸神擒巫支祈於泗州。鎖諸盰眙井中。巫支祈臨入井。問大士何時得釋。大士言汝孽深重。欲望出井。除非石上蓮開。蓋以絶其望也。不意至明季萬歷時間。泗州人爲盂蘭盆會。剪紙爲蓮。中燃燭火。徧置龜山上。巫支祈見之。以爲石上生蓮。正余出罪時也。遂奮身一躍。而淮泗復决不可制。此泗州城一齣所從來也。余嘗考之。檮杌閒評之所據者。並非杜撰。實出自古岳瀆經。古岳瀆經載夏禹治水。三至桐柏山。驚風迅雷。石號木鳴。禹怒功不能興。因囚鴻蒙氏商章氏兜氏盧氏犂婁氏。召集百靈。搜擒淮渦水神巫支祈。支祈能言善辨。形若猿猴。縮鼻高額。靑軀白首。金目雪牙。頸伸百尺。力踰九象。博擊騰踔。疾奔輕利。禹命童律烏木田。（皆神名）均不能制。命庚辰。能制之。時鴟脾桓胡木魅水靈山妖石怪。奔號叢聚以千數。庚辰持戟逐去之。擒巫支祈。頸鎖大索。鼻穿金鈴。徙諸淮陽之龜山足下。俾淮水安流注海。後人圖庚辰之形。謂能免淮濤風水之難。又盱眙縣志載支祈井在盱眙縣東北。龜山寺後。即大禹鎖水神處。有亭覆其上。由是言之。此劇中之水怪宜扮猿猴形。今乃以武旦演之。而反扮庚辰作猿猴形。致觀劇者皆誤認庚辰爲孫悟空。蓋由後人附會故也。今劇界善演此劇者。以九陣風爲最。祁翠芬次之王氏昆仲又次之。 
小說 
[愛情小說嬌櫻記（十七）] [  漱馨女士筆述天虚我生潤文]  
　　予於此時。亦頗不直櫻郎。蓋郁嬌之於櫻郎之愛情。至此可爲到盡。且其父亦旣不認爲女。櫻郎果絶之者。將使飄流海外。以終具身。抑其冐廉恥而登舞臺。亦爲櫻郎之故。櫻郎果棄之者。則必愧悔無地。則我兩人方因郁嬌而不死。轉使郁嬌因我兩人而灰心死矣。又豈情理之平哉。予乃慨然以對梅令亞。曰郁嬌。者再造吾兩人之生命者也。櫻郎之言。實非人情。今請密昔司爲之證婚。吾之約指。即櫻郎之物。請與郁姊相易。以成其禮。梅令亞喜極。亟脫郁嬌之約指。與予交換。而櫻郎則拂衣起去。郁嬌拭涙而目送之曰。天下乃有此不近情理之人。吾亦何貴有此薄倖郎哉梅令亞笑曰。則汝勿嫁櫻郎。嫁汝阿姊可矣。予亦不禁輾然而笑。讀吾書者。當知梅令亞之言。不過爲破涕之笑譚耳。彼郁嬌者。豈誠能爲我之妻。君不見。花前月下。携手相將者。非櫻郎與郁嬌乎。是則吾誠不能無疑也。凡吾以前所叙之事實。果實事耶。抑櫻郎與郁嬌。故爲之以紿我者歟。是又吾所至今弗解。竊願讀吾書者有以敎我。 
　　外史氏曰。曩讀籧盦詩話。載有一節云。某公子才華絶世。舉世間事物。無不知不能者。生平好客。仗義疎財。交游中有負之者。輙以人甯負我。我不負人自解。而卒爲人所弄。傾其資産不足。債臺猶百級也。潦倒中所爲詩。尤沈痛懇摯。讀之足爲改容。其書懷五首云。不辰如我奈天何。歷盡艱難與坎坷。生不能堪此潦倒。死將何以對妻孥。與人結納知恩少。被鬼挪揄受累多。自恨聰明無用處。偏生難得是糊塗。誤我生平一字情。剖開肝胆看分明。友朋交際恩逾重。兒女歡塲債已輕。塞口聲名三不就。通身手段百無成。財才自古相廻避。逼煞英雄馬長卿。兄喪母葬兩年中。死不能殭百足蟲。孤注肯拚眞性命。家翁難做假癡聾。身無我主蟻旋磨。命與時乖蝎守宮。畢竟顚連何日了。問天其奈亦瞢瞢。只該阮眼向人靑。那得人爲我解鈴。已悟死生皆有命。不圖宗祖竟無靈。灰心直覺身原贅。嘗膽空悲血尚腥。可與人言無一二。紙應說與鬼神聽。萬千辛苦一年年。勉强餘生最可憐。骨肉已經能割捨。親朋豈必肯周旋。愁中歲月無寒暑。客裏人情有變遷。一事思量聊自慰。死能不負受恩錢。未幾索逋者日急。公子遂蹈海以死。其家蓋已赤貧如洗。所僅存者。惟室中陳設品。然變之亦不足以償百之一。債主絶望。庸詎知公子在日。業於年前保有命險。至是。其夫人乃出保單收銀。以抵其債。猶有餘也。衆皆感嘆。其書懷結句云云。蓋已成竹在胸者久矣。噫嘻。仗義如此。古今來寧有二人。惜未詳其姓氏云。今讀此書。乃知某公子者。卽櫻郎是矣。然櫻郎不死。殆郁嬌之功歟。特不識天地間有櫻郎其人。抑亦果有郁嬌其人否乎。則請還以質之漱卿。（二） 
　　嬌櫻記終 
[政治小說鐵血男兒（六十二）] [  常覺獨鶴]  
　　第二十一章 
　　笳鼓宣天。旌旗耀日。刀光矛影。士飽馬騰。蓋西奥司軍隊方於郊外習野戰。亦即爲新王登極後第一次大閱。烏突與白萊特立馬山顚。遥望鐵騎突出。陣雲起伏。軍容甚壯。接戰亦甚酣。烏揚揚自得。笑謂白曰。君覩此三軍將士。勇往直前。亦甚可用否。白方持小册一。繪地圖。聞言答曰。是誠勁旅。可以一戰。若能多多益善。則所向無敵矣。烏以鞭指羣山曰。君豈不聞兵在精而不在多乎。况我西奥司藉層巒爲屏障。地勢險要。一夫當關。萬人不得飛渡也。白曰。承陛下明論。外臣當播諸報紙。竭力鋪張。使全歐皆知貴國武備。實足收安内攘外之效。言次。狄將軍馳馬至。躬身謂烏曰。此間觀戰。尚未能一目了然。陛下須策騎至瓶頭山口。則攻守兩軍。一切布置。均瞭如指掌矣。烏曰善。即與白縱轡行。衛卒數十人從其後。途中烏詢白曰。君尚未有歸期乎。白曰然。敝社經理。尚未令回國。想因西奥司事。方爲一般人士所注意。不能不特派一員。留此探訪。烏曰。君意亦思歸否。白曰。外臣頗樂久居此。不願即離。烏曰。君言深合我意。僕亦甚願與君長聚也。 
　　行未幾。忽聞蹄聲得得。一女郎自綠陰中出。衣白衣。騎駿馬。戴西奥司軍帽。疾馳而去。若驚鴻之瞥現。目送而注視之。梅麗也。烏謂白曰。不意梅麗亦善騎。且甚矯捷。我恐貴國女子。素以勇健稱。亦不是過矣。渠匆匆去。想未覩爾我。不然。必駐馬。白曰。梅姑娘天生麗質。實所僅見。陛下誠非過譽。烏聞言微笑。二 
[社會短篇土人] [  鈍根]  
　　汽笛一聲。上海車開。三等車室中。有西裝男女二人坐。男子冠峨冠。服禮服。若赴盛宴者然。女則紅綃翠縠。靡麗不倫。同車人異之。以爲三等車室中不宜有此西裝華服之男女。相與注目交視。男女侷促不安。紅潮暈頰。女彌顯頑艶。惟男子已變成一張蜜橘色臉皮。愈益可厭。 
　　或曰。彼男之帽何其高。豈生平愛戴高帽。特向帽肆定製者乎。或曰彼女之乳何其大。長此不已。必將與崑崙山鼎足矣。 
　　有坐近二人者。私相告曰。彼二人身有土氣。遮莫是土耳其人新婚游歷者。或曰否否。然則爲美洲之土人。或曰否否。然則爲印度之土人。或微笑曰。庶幾近之 
　　正絮絮間。突來警察二。向男女作禮。男微脫其帽。若不勝重。女忽起立。乳觸甲警察臂。木然而堅。警察臂痛俯首逕嗅其乳。女怒。將肆詬詈。而警察又以手捉女胸。襟裂而開。兩乳塊然落於地。衆大譁。警察檢視假乳。則製法極簡便。蓋以一隻土劈分之而合於胸前者也同時乙警察奪男子高帽。帽重十餘磅。翻視其裏。則有木質之小圓門。且加以扃破門而入。則堆積大土之貨色間也。衆起圍視。兩警察亟以手高擎兩乳帽。突圍去。 
　　於是車室中笑聲大振。彼男子則赧然自言曰。歸告舍親某都督。不怕彼不還也。 
　　車西行。抵某小站。羣見一科頭男子。一裂胸婦人。踉蹌下車而逝。 
[鈍根啟事]  
　　自去年十月起至今年一月底止諸文家潤資多有存積無從寄逹者希卽見示通信處或託人來取爲盼 
　　自由談話會同人擬彚集投稿諸文家照像雕刻銅版遂日登載以慰神交渴想之懷即希諸同志不吝色相速以玉照惠寄爲感（并請附注姓名年歲籍貫住址） 
　　諸文家惠寄稿件請於封面標明自由談編輯部收勿書鈍根如與鈍根私函乃可書鈍根或王耕培收私函與稿件宜另封勿相并 
 
 
 

Page 11

 
 
   
 
 

Page 12

 
 
   
 
