# 1903 - 41 - 4910712

 

Page 1

 
 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彚案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學朝野上下咸究心經世之務官書卷帙繁重購寘匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彚爲一編書凡五百卷千餘萬言可謂體大思博政典之淵海矣兹用本局在號鉛牢鑄印裝訂一百厚本分三月一月出書俟全書告成後當敬謹進呈御覽原擬每部洋銀二十八元兹徇同人之請酌設股票一乎號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各書坊均有出售此啓 
[中國宜多派學生赴泰西游學論]  
　　昔人有言讀萬卷書行萬里路誠以一國之治亂興衰政治習尙無不載之於書學子苟埋首潛心研求無間自當了然於胸而猶懼刻舟求劍之誚則必遠歴名山大川曠覽人情風土以閱歴爲學識之助然後見諸施行方免迂疏固執之患然在昔閉關自守之時讀萬卷書行萬里路實已充其量而言之矣自各國通商以來合地毬之大統五洲萬國之衆學子苟欲講求中外之圖籍曠覽全毬之形勢書豈能萬卷盡之路又豈能萬里盡之然人生精力旣有所窮資斧亦或不給安能讀盡中外之書行徧中外之路哉惟求其專而不求夫博握其要而不尙夫繁中外無盡之書以一人讀之自見爲難以數人數十人以至數百數千人分而讀之自見爲易中外無盡之路以一人行之自不易徧以數人數十人以至數百數千人分而行之其境亦易窮此泰西各國所以游學者多而人才輩出也現在中國乏才之患其故總由游學人之太少從前華人墨守舊章試語以出洋肄業每以風濤之險風霜之苦而畏縮不前今已風氣漸開人皆躍躍欲試而旣苦旅資難籌又以無人鼓勵以致懷才之輩鬱鬱久居雖朝廷派入各國學堂而爲數寥寥依然無濟於事况以經費不足僅派赴日本從師并令自備資斧游學誠以日本所費較泰西爲省路程較泰西爲近實不得已而思其次耳數年以來學生之赴日本者分官派自費兩途至去年八月已多至五六百人而源源而來仍復日增月盛不特將來必有人滿之患且日本皆取法於泰西華人從而習之不又多一曲折乎夫學問之道首重譯書現在習西文者少故皆從和文譯出費誠較省事誠較便不知日人譯西交未必一無錯誤華人譯和文更未必一無錯誤使華人能徑譯西文不誠愈善於譯和文乎然欲華人徑習西文自非親赴外洋不可所慮者朝廷府庫支絀經費難籌而自費諸生又以路遠費重望洋興歎鄙意中國不行西法則已欲興西學非多派學生出洋不可約計每人每年費至千金則朝廷能籌一百萬金卽可培植學生一千人能籌二三百萬金則可培植學生二三千人他時卒業歸來其才何可勝用耶中國地大物博每年籌二三百萬金想尙不至十分竭蹶裁無益之浮費開長久之利源急其所急誠要圖也聞出使各國大臣近皆由電奏請選派學生前往若由使臣兼理無庸叧派監督則費必更省矣抑又有說焉日本自費學生每年亦須各費四五百金若攺赴泰西費只增半朝廷苟因經費不足不妨除官派之外有自費前往者果係寒素官中津貼其半爲官中計則較之官派可省其半爲學生計則較之日本費不加多豈非一舉而兩得乎鄙見所及不知當軸者能俯采一二否也 
[本館接奉電音]  
　　昨日午前京師飛電傅來上諭三道敬謹譯登○正月十八日内閣抄奉上諭訥钦奏假期届滿病仍未痊懇請開缺一摺駐藏帮辦大臣訥欽著准其開缺欽此同日奉上諭兪廉三奏因病懇請開缺回籍調理等语山西巡撫兪廉三著准其開缺欽此同日奉上諭倉塲衙門奏申明定例請旨遵行一摺朝廷歲糜糧米豢養旗兵原期實惠均霑俾生計不到竭蹶乃法久滋弊奸商重利放債兵丁指米抵錢實屬大礙旗營生計嗣後各旗應領米石著責成該都统等務令遵照定例傳集兵丁按名散給如查有售賣抵債情弊卽治以應得之罪其查禁不力之叅佐等官亦照例議處至外三營重利盤剝用米作抵弊端尤甚並著該管大臣一體遵照認眞辦理以除積弊而恤兵艱欽此 
[俄製巨艦]  
　　日本某日報云俄國海軍部近倩某處製造局製一極大軍艦增入極東艦隊中計重至一萬六千墩以上一萬七千墩以下安置十二寸口巨砲四尊八寸口快砲十六尊兩舷小砲甚多眞目今世上第一大軍艦卽英之幾痕逹及賢獨伊獨亦無以過將來告成之後擬派令游弋亞東 
[美議榷政]  
　　美國紐約克省來電云西歴一月十七號美人在紐約克第一次開設大會研求萬國槯稅事宜歐美諸大國朝廷咸簡員來會師師濟濟履舄盈庭先由紐約克地方官洛君朗誦祝詞旣而美國財政大臣之搖君閘明海關槯稅之難及若何補救之法一時各國人員之入會者皆悉心討論務極精詳 
[德儲求婚]  
　　德京栢林來電云德國皇太子游歴俄羅斯刻方小駐聖彼得羅堡某日邂逅丹墨國王女孫氣辣氏兩情眷眷願附婚姻聞氣辣氏年方二十有二丹唇皓齒美麗無雙溯自西歴一千八百六十四年以來德丹𫒗交殊爲落寞今苟絲蘿互結此後自當輯睦有加矣 
[日人要挾]  
　　高麗漢城來電云邇者韓政府禁用日本第一銀行楮幣日本代理使臣萩原氏深爲注意竭力與之爭持正任使臣林氏聞之急挈同書記官太島氏乘高砂軍艦馳赴高麗德山並令在艦人員昕夕戒備一面飛飭寄泊木浦之筑紫軍艦駛入仁川迨林氏旣受篆卽開列三事向韓政府要求一攺正日韓航海約章所有約中未盡事 
 
 

Page 2

 
 
[宜亟應修補二韓國官葠由日本三井物産會社承販訂明此後五年爲期由漢城達元山准日人修築火車鐵路]  
[僞鈔又獲]  
　　日本某日報云有日人三木福松者家於大阪東區清水谷西之丁七十五號房屋年三十有九上月之杪曽僞造每紙銀錢五圓之中國鈔票事發經玉造分署逮訊以證據不足從寛釋回迨東歴二月十日午後四下鐘時有與玉造空堀町人村田鐡方同居之今宫新關屋町人巖田友吉私相計畫每紙出日銀一角向之購歸擬携至神户轉售與人每紙索日銀五角事爲玉造署刑事官偵知立即拘拿禁押目下方嚴加詷察大約不能免於按律以懲矣聞巖田年甫三十有三噫男兒何事不可爲而必句結奸徒爲此骫法辱國之事謂非不知自愛之尤哉 
[韓鑄銅幣]  
　　日本某日報云高麗政府大臣李容翊擬就漢城創設中央銀行發行楮幣刻先飭下典圜局鼓鑄白銅圓每日須鑄成一萬枚以上 
[不允所求]  
　　日本某日報云中國郵政向歸總稅務司赫德君主持就各海口稅關次第附設郵局西歴一月下旬某日法國駐京使臣忽白諸外務部謂一千八百九十六年中法曾訂契約嗣後中國欲興郵政當延聘法人綜理一切事宜今必如約施行以全友誼外務部大臣答以當時契約爲專辦郵政而言今兹附於海關實與此約不相關涉正不必拘拘於聘用法人也 
[刑部奏請秋審查辦留養承祀人犯變通簡易辦法以省拖累而示矜恤摺]  
　　竊維朝廷整飭庶務迭經諭令各衙門一切公事務求簡明無弊臣部業將應行變通各事宜咨由政務處奏准施行近復欽奉特旨纂修則例遇有繁冗瑣屑易滋流弊者固應量加删攺而現行例中累官累民不可不亟子釐定者尤莫如秋審人犯查辦留養一事查例載秋審查辦留養承祀之案如距省在八百里以内府州所屬者由該督撫督同臬司親提犯屬屍親鄰族人等逐加研訊係親老丁單及孀婦獨子方准查辦倘親屬實在老疾不能就道者州縣查明禀請督撫遴派道府大員前往就近查訊取具供結詳報督撫臬司覆核辦理其距省在八百里以外府州所屬及正犯例不解省向由該管巡道審轉者即由該管巡道就近提齊犯屬屍親族鄰人等查取供結詳辦等語推原例意係爲嚴防假揑起見故不憚輾轉周詳以昭愼重惟是各省辦理此事每年二三月間卽由司道行府州縣以兇犯之故及屍親族鄰紛紛提質其間本犯之營求書差之需索解省則有道途往來之費委員查訊則有車馬供應之繁種種累官累民實所難免准留者猶尙可言不准留著一番滋擾且假揑與否地方官見聞切近虚實易於訪查情僞便於舉發以視遙遙提訊何如各專責成簡而易行臣等公同商酌擬請嗣後查辦秋審留養承祀人犯無庸預爲行查應俟本年秋朝審臣部會同九卿核定後卽先將此項人犯分别准留不准留開單具奏恭候欽定不准留者無庸查辦以省繁文其准留人犯卽照軍流徒人犯留飬例由臬司飭令各該管州縣就近取具犯屬屍親族鄰甘結加具印結申詳該督撫覆查屬實一面將取具各結報部一面卽飭令該州縣將該犯照例枷責存留飬親如有虚揑情事别經發覺將該州縣及揑結之親屬人等分别照例議處治罪如此量爲變通在准留者仍得早沐恩施不准留者亦可免受拖累庶於芟繁就簡之中仍不失核實辦公之道倘蒙兪允臣部卽通行各省一律遵照辦理並飭派出修例各員卽將此條纂入以資遵守其督撫巡道親提研訊曁遴派道府大員往訊各舊例一律删除其餘例文内如有繁冗瑣屑易滋流弊者謹當陸續删攺請旨定奪是否有當謹恭摺具奏請旨奉旨依議欽此 
[學憲啓行]  
　　杭州訪事友人云浙江提督學政張夑鈞大宗歸本擬新正初四日按臨湖州舉行科試嗣由湖州府志太守禀請展期半月宗師遂遲至十二日由省起程 
[潯郡官塲紀事]  
　　九江訪事人云江西饒州府知府弼太守良於去臘某日奉藩憲飭赴新任供職○廣信府知府林太守開章因病出缺所遺印務藩憲委補用知府朱太守錦署理○卸署九江鎭總兵王雲笙鎭軍於去臘十五日赴江寗○署理九江鎮總兵劉仲恒鎮軍接篆後於去臘十五日赴省謁見護撫柯大中丞至二十一日始返○長江水師湖口鎭中營遊擊王鶴松遊戎於去臘十三日蒞潯龍開河守備倪瑞廷守戎率同各哨弁迎迓○護撫柯中丞因庫欵支絀籌措維難諭令除夕元旦貨船過各卡者槪不恩免釐金○保甲總巡汪芑孫明府於去臘小除日接家信知封翁染病因卽乞假歸省所遺保甲一席經道府會銜札委張愼菴明府樹森辦理○廬山之麓馬耳水左近某寺容留匪類德化縣江雲卿明府訪聞於小除日親往封閉○育嬰堂委員陳崧生少尹奉道憲委辦新關稅務所遺育嬰堂一差經府尊委王慕仲少尉會同劉子春少尹辦理○德化縣江雲卿明府示期正月十八日開徵上忙錢糧○長江提督程從周軍門飭各鎮督率營汛淸查江面并出示嚴禁水師營勇不准登岸閒行○城外保甲分局委員樂二尹才光因病請假府尊札委邱稻陔少尹接辦○署理德化縣學教諭趙廣文於正月初三日接印任事○九江開辦膏捐司道憲札委史炳南沈衡齋兩明府在煤礦局辦理 
[神京珥筆]  
　　京師訪事友人云去歲之杪中城滿察院爲整頓地方起見將娼寮烟館槪行驅逐毋任逗留○琉璃窰内設立五城中學堂於歲臘某日出示招考學生凡屬京籍以及各直省滿漢學生有願赴考者皆准取具圖片印結開明三代年貎定於光緒二十九年正月初七日考試屇時各帶筆硯於黎明赴學堂伺候點名○去臘中旬有某國陸兵八九人醉中行至打磨廠深溝將巡街華兵二人所執之槍奪去華兵招集附近巡街兵飛步追逐扭獲洋兵一人禀知營官轉禀統帥姜軍門軍門命解送該管使署并索回奪去之槍旋由使臣查明槍已抛棄允賠銀若干滋事之兵遣回本國照西例科罪○近來京外四鄉盗風熾甚雖通衢大道設有練軍而刼案仍復不少去臘二十左右有數洋人行經京南龎各莊左近驀被匪人行劫失去財物若干乃奔赴龎各莊巡檢司署報案旋於次日偕巡司差役邏獲匪人解回刑訊供出夥盜二十餘人刻方四出跴緝○去臘之杪北通州主某直剌因公下鄉途遇强人勢將行刼幸差役奮力擒獲數名餘始奔逸○玉河橋左近路刦富室新婦一案業將所獲十犯送交刑部研訊供出首犯三人一爲勾起瑞係京師左營武弁素奉回教曾與著名大盗康小八兒爲友後投充眼線獲康有功拔補京營武弁兹又稔惡不悛致羅法網其二一姓宋混名馬車宋一卽小白臉兒杜四也 
[武林新語]  
　　杭州訪事友人云每届新正牧猪奴輩無不興高采烈聚賭抽頭本年保甲督辦戴子開觀察出示嚴禁并責成各叚巡員認眞查察如敢干犯立提重懲是以各員不敢稍事疏虞隨時訪緝新正初五日下城太平橋王某家招集多人大張旗鼓經分巡某二尹帶差前往拿獲五名送入總局各責五百板内有二名情節稍輕取保釋去其三名荷以巨枷發犯事處示衆王俟枷號二月後尙須發所覊禁○章姓子年約二十左右家居下羊市街向習錢業因好冶游虧負洋銀一百餘元無可歸償於去臘二十九日私購阿芙蓉膏服之偃息在牀呻吟良久家 
 
 

Page 3

 
 
中人再三盤詰始得其情急倩西人救治而受毒已深返魂無術矣慘哉○去冬天時久旱疾病叢生年老者輙患氣逆痰喘以致不起其他若喉症勞瘵之類亦多醫治無效歲尾年頭死亡相繼惟不至如夏令疫癘之甚耳 
[四明新語]  
　　寗波訪事人云浙江寗紹台道惠樹滋觀察於新正初六日因公赴省寗波府高嶼卿太守則於初七日繼之各官均至碼頭恭送○每屇新正無賴之徒往往廣開賭塲以角勝負名之日擂臺并有扮演花鼓淫戲及登臺唱灘簧者府尊高太守惡之日前出示嚴禁并傳集各圖地保諭以嗣後如有開塲聚賭陽逢陰違者一併拿送府轅究治○每届冬令在天甯寺設廠施粥去臘三十日午前牙釐局總辦潘太守祖頤飭丁至寺待貧民領粥之後各給米籌一枝大人五升小孩二升令於午後執籌到局領米亦可謂施當其厄矣 
[江漢炳靈]  
　　漢口訪事人云前犯雞姦重案之熊南亭被獲後覊禁夏口廳獄中旋以在獄屢滋事端由廳尊馮少竹司馬派差押解黃岡原籍交地方官收禁不料行至中途乘機兔脫司馬得禀怒將解差責押一面懸賞緝拿○去歲漢口稅關所收各項子口稅較上二年爲優惟茶稅不若昔年之盛○毎届新年城外隙地均有江湖賣藝之流　集其間游客如雲異常熱閙今正爲雨雪所阻竟如空谷足音武昌黃鶴樓漢陽伯牙臺亦絶少游人蹤跡惟戲園則座客常滿耳 
[京江新語]  
　　鎭江訪事人云去歲鎭郡各店鋪銀根緊迫生意淸寥南貨布匹油糖虧折尤鉅惟綢縀錢米稍稍獲利北貨烟酒亦有虧耗不克支持者○正月初七日午前鐘鳴十下西門外天主堂街中市某姓茶爐不戒於火一刹那延及比鄰某鐘表店幸經各善堂水龍齊集吸水施救始得熄滅然已燬去瓦房數間矣 
[開印大吉]  
　　昨日辰刻爲新年開篆吉期蘇松太兵備道兼江南海關監督袁海觀觀察預飭辦差人役豫在大堂上恭設香案淸晨屬下文武各員陸續到轅伺候各防營勇荷槍鵠列階除及届吉時觀察朝服行拜闕拜印禮旋易公服升堂各員以次叅謁至上海縣署則並不鋪張惟書差等人入内叩賀而已 
[庖代巡政]  
　　日前浦東保甲總巡謝岳松明府乘舟赴江寍謁見署兩江總督兼南洋通商大臣張香濤宮保叩賀年禧所有局中應訊各案倩陸家嘴巡防局員徐錫臣二尹庖代 
[總巡查賭]  
　　本邑保甲總巡朱森庭明府訪悉邇來城廂内外時有不法棍徒聚賭抽頭情事爰於前晚親率差役勇丁遍巡各叚旋詣二十三七鋪巡防局傳見局員告以嗣後匪人聚賭一經拘獲定當照例重懲决勿稍事姑容以致飬癰貽患 
[虐媳斃命]  
　　昨晨寄居美界裏虹口狄思威路第三千一百五十六號房屋之甬人某甲將其家年已及笄之童飬媳恣行凌虐其妻更從而和之以媳身受重傷而死事爲媳之家屬所知糾集多人擁入其家將甲妻用繩綑縳鎖繫屍旁器物箱籠擊毁殆盡紛紛擾擾尙未知有人出而調停否也 
[上海官塲紀事]  
　　昨日奉賢縣傳栢梅大令因事來申命駕詣道轅叩賀蘇松太兵備道憲袁海觀觀察年禧繼至上海縣署縣主汪瑤庭大令延入廳事中暢談良久而别○新委上海布捐局總辦龔鎭靑明府涓吉本月二十一日到差先於昨日赴上海縣署投剌拜會縣主汪大令以禮欵之○江蘇候補縣郭大令南雲何大令鳳翔蘇松太兵備道親兵營管帶沈賡虞太守上海縣學教諭邱贊思廣文英美租界公廨讞員張柄樞司馬均於昨日趨詣道轅禀安旋復赴縣署拜會 
[上海縣署紀事]  
　　前開福裕公報關行之山東人劉雨人積欠協裕等錢莊銀數萬兩致被控諸縣署縣主汪瑤庭大令飭提訊押劉歴久分文不繳各債主遂上控藩轅藩憲陸春江方伯批飭松江府許子元太守親提訊追太守札飭上海縣將劉及巻宗一併解府昨日大令奉到札文飭經承吏繕備申文聽候簽差起解○江湖惡丐顧爛頭糾黨刃斃孟金定一案去臘上海縣署奉臬憲札文知已科以軍罪應發往陜西潼關廳配所昨日大令飭吏繕備公文提犯至案騐明正身簽派解差押令就道○英美租界公廨讞員張柄樞司馬移送行竊兩江督轅某差官行李之王介堂至縣大令飭卽收入自新所聽候訊追 
[南市瑣譚]  
　　本邑大東門外花衣街吳姓家僱奉賢南橋鎭人某氏爲傭昨日登樓取物偶一失足從高堕下身受重傷經吳延醫療治不知能保無性命之虞否○花衣街某靛青行於前日晚炊時火力過猛烟囟中火星亂迸幾釀巨災幸衆夥急以鹽滷灌之始得烟消火滅○前晚傳聞南市某捕頭在毛家弄某姓整容店樓上招集無賴聚賭抽頭喝六呼么輸贏頗鉅不識有統轄之責者將何以懲之也○前日清道局員袁允升明府傳集各碼頭渡夫頭目諭以近日城廂内外所堆垃圾經夫役挑至城外並無船隻承裝以致積累日多殊於街衢有礙限一日内赶緊雇備大號駁船數艘運往他處 
[光緖二十八年十二月分教職選單]  
　　教授廣西桂林陸顯書潯州舉貴州石阡王之珍黎平拔正諭陜西鄜州黃澄同州郃陽李熾西安江西信豐樊汝翼南昌豐城李鼎元饒州湖北興國州錢儒携黃州湖南新化龍振甲長沙俱舉訓導直隷井陘張育辰河間歲山東卽墨龍永錫東昌歲寗陽茹恩松登州優德平李雲華兗州歲陜西延長喬珙榆林歲江西崇義朱耀奎臨江舉廣西灌陽蘇鋆平樂舉四川儀隴吳廷樹瀘州舉雲南永平李沛澤廣西舉復諭順天寗河齊兆瑞保定廪山東安邱蕭允寛濟南附山西孝義張石源代州壐湖南江華程昌光長沙歲廣西灌陽陳大猷梧州附四川梓潼黃裳文綏定拔復訓直隷任邱鄒維熊宣化附山西陽城師國定大同附陜西邠州楊居仁西安附甘肅平羅劉文源鞏昌歲湖南湘陰李顯修桂陽州廪灃州皇甫天保常德舉廣西上思廳韋葆才梧州附四川屏山師維基眉州拔 
[定期開塾]  
　　方今西學盛行改書院爲學堂幾於不遑從事矣敝堂非牖於拘墟不思通變第以童子知識初開必先導以聖賢學問然後由中而西方不至於離經叛道兹循曩例於正月二十一日開館其有清寒子第無力從師者先期到堂報明年歲登記姓名至開館之日即由家長親送至堂入塾攻　修脯贄儀均由堂出所讀書籍及一切筆墨紙硯亦由堂中給發不費分文惟額以十六名爲定多則不及兼收也乞附報章藉供衆覽滬北天后宮前廣益善堂司董嚴信厚龔心銘施則敬朱佩珍唐榮俊葉貽釗等謹誌 
[調元贊化]  
　　謹啓者敝堂醫藥兼施經費不敷正在籌措兹蒙三泰駁船號助洋五十元梁誠隷善士一百元衍慶主人二十元曾少卿善士經募徐有記七十四元又隴西隱名氏求本身病愈助三十愿全年洋十二元因時布惠洪功與淑景俱新順序凝庥厚福偕仁聲並永除掣奉收據外乞登報牘藉展謝忱 
 
 

Page 4

 
 
　天每大盒四元中盒二元小盒一元均無折扣○各埠信購原局回件信力自給○分設上海英大馬路萬康醬園對門德仁里内石庫門廣東陳恆德堂謹啓 
　　戒烟溥濟水的好處全在以漸見功戒去不覺實非别種戒烟藥可有白話 
　　目今戒烟藥最多其實祇要人肯戒就樣樣都是靈的何必定要用着我的溥濟水呢但是我替吸烟人想來尙有許多難處吸烟的時候何等作藥烟癮過足何等精神而且遇著無事之時旣可藉以消閑或在病痛之日更可賴以遺悶又况人生在世苦處儘他苦樂處也該尋樂忙時儘管忙閒特也應偷閒貧賤人如此富貴人更甚勞碌人如此淸閒人愈加所以吃烟人不見日少但見日多總是爲此想頭看他不破不然世上吸烟的人那個不知道要戒無奈提起戒烟就要想著吃烟的滋味有些捨他不得况且人之常情日日做慣的事一日不做就要想著去做不但吃烟卽如嫖賭及諸般有趣之事皆然但是没有吸烟的利害所以謂以烟癮常聽得吸烟人說天下最有滋味足以使人思想無窮者莫如吃鴉片烟因爲烟癮如此利害吸烟的人如此沉迷所以雖有各項戒烟藥憑他如何靈騐亦誓不肯一旦捨烟吃藥蓋吸烟人的性情大槪如此倘有人叫他吃别項戒烟藥自然無一情願惟有勸他吃戒烟溥濟水一面聽他吸烟不必勉强他戒更不要管他吸多吸少祇要他吸一頓烟隨吃一頓溥濟水吸幾錢烟也吃幾錢溥濟水日日如此不知不覺不到一月自然烟也不想吸了水也不要吃了此就是戒烟溥濟水的好處全在以漸見功使人戒去不覺你道世上尙有那一種藥可及他呢諸位吸烟的　看了此話如要買來試試請到上海美界白渡橋北首仁智里十三弄括打藥房内統有得賣譬如有一錢烟癮的人祇要買他一小瓶不過費洋錢一元就可將烟癮戒去了 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賢侯文告]  
　　九江訪事人云調署江西德化縣江雲卿明府於去臘下車卽出示曉諭日諭告狀人及代書知悉照得士民告狀果有寃抑必當據實聲叙請官究治此等做狀爲民伸理本縣决不深問惟其詞内平空搆陷或似是而非添砌多端掉弄筆鋒橫生枝節則必追究何人做狀勒今告狀者交出到案准與　縣前當面申辯蓋暗中播弄不若明辯之爲愈也嗣後凡士民告狀代書蓋戳將做狀之人及眞實姓名住址確切據狀面以憑傳喚如敢混稱算命及過往人做狀者卽提代畫并告狀人分别痛懲仍須窮究底細决不含糊輕貸須知愚民告狀不識字句則官設代書原可依口眞寫何必要算命過往人做也至狀係自做應卽註明某某自倣不准混塡自來稿三字再婦女老幼紳衿例須抱告非傳喚不准上堂以上各節如告狀者抗不照辦准代書禀明本縣自行核奪如果遵行該代書係格外需索許告狀人自赴宅門喊告本縣自當重辦代書决不稍從寛貸其各遵照此諭又諭軍民告狀人等知悉照得民間告狀例應遵用狀式三八告期當堂呈遞地方公事准用紅白禀詞訟案内有牽涉書役及衙門人等准赴宅門或攔輿喊寃以除壅蔽惟揑告書辦收賄舞弊必須有人過付確切証援不得以無據之詞平空砌　一經本縣澈底根訊水落石出定必實究虚坐决不廻護含糊了事家丁親兵敢在外招搖定行從嚴懲辦其各遵照切切特諭 
[英美租界公廨紀事]  
　　日前有四馬路尙仁里妓女金翠玉者奔投公廨籲恩超豁讞員張柄樞司馬訊明飭差送交棲流女所擇良婚配迨前日又有普慶里妓女崔若鶯者蒲伏公庭訴稱小婦人不願爲娼叩求恩斷時司馬方因事赴省由襄理讞政委員魏蒓塢大令諭令留候訊明核奪○讞員張柄樞司馬乘舟赴省叩賀各大憲年禧昨晨由省返署適　開印吉期因於行禮後趨赴道轅叩賀○昨爲開印吉期讞員張柄樞司馬飭知捕房停訊一日 
[英和界捕房紀事]  
　　著名賭棍陳如山專在虹口胡家木橋一帶支棚聚賭新正以來所入不貲日在福州路一帶揮金如土昨爲包探方長華所見以其曾經遞解膽敢又來因卽拘入捕房捕頭令押候解送公堂禀請讞員張柄樞司馬訊究○有周仲仁者屢　人家脚踏車前經司馬判令枷責後禁押西獄一年前日在獄患病管獄西吏告知捕頭扶送仁濟醫館療治旋於昨日病斃捕頭令地保投報某善堂領棺殮瘞○前日甬人陳錦才行經静安寺路拾得西婦衣領上所用金針一枝上嵌眞珠三粒持至新閘路某押店質錢被包探陳云忠所見拘入捕房捕頭令押候解送公堂禀請訊斷贓物暫留以便失主前來認領 
[法租界捕房瑣案]  
　　去冬通聚泰報關行主程雨村以期票三千兩向和元成天津號客朱墨林調換現銀屇期無欵可付控奉讞員孫建臣大令訊明飭將行中物産作銀三千兩以抵程堅欲作銀五千兩朱不依日前大令飭帶案復訊諭令各邀公正人估計以了此案程延宕不理昨日又提訊詰程供現已央人在外料理求恩寛限日期大令著於三日内理明如再逾限由朱登申報告白訂期拍賞倘不足數仍向程追○某洋人家細崽蔣阿三被其主送案請追所失龍銀二元大令訊取口供判責二百板諭以如願罰洋銀五元則從寛免責蔣供洋人處小的尙存工資五元請以此充罰欵包探禀稱小的查得洋人工資早已付訖大令著笞責二百板交人保釋○竊犯沈福生行竊某姓家銀對時表一枚被包探緝獲解奉大令訊明著笞責五百板○流氓吳晉雲攫取途人之帽當塲拘獲送入捕房昨日捕頭令包探送案請辦大令著重責四百板 
[美租界捕房紀事]  
　　昨日午前甬人王阿三雇坐陸和三所推小車至裏虹口爭論車資互相毆擊五百五十八號巡街捕見之一併拘入捕房捕頭令押候解送公堂禀請讞員張柄樞司馬訊究○昨晨偷兒薛阿南濳入寄居天潼路第三百四十八號之某粤人家行竊衣物携之而出適爲包探沈阿岳所見拘入捕房捕頭令押候解送公堂禀請懲辦○前晚包探陳洪德在西華德路某號屋内拘獲積竊陳阿六李倉三吳金榮三名一併帶入捕房捕頭令押候解送公堂禀請訊辦 
[金陵官報]  
　　正月初九日蘆漢鐵路總稽查兼兩湖交涉事宜廣西候補道魏　傳見淮揚道沈瑜慶到知縣鄭　霍鎔炳均由蘇來湖北知縣方　由京來府經歴　龍光主簿馬秉寅均謝委工程局差初十日江南提臺李軍門親拜辭行營務處陸師學堂兪籌防局兼營務處沈均傅見機器局吳禀知今日開工湖口掣騐　叩謝奉札攺委會辦機黑局並赴湖口撤局隨辦商約前署廣東臬臺楊文駿到由滬來候補道何維　謝委會辦保甲局知府姚繩祖禀知到工程局提調差知州張頤慶禀知到東路保甲總　差知縣鍾靈謝委調辦保甲局發審銷東路總巡差汪祖文由蘇專丁禀知知州趙延珍於上年十二月廿一日病故典史王保和謝委工程局差遣十一日上海機器局鄭孝育到見丁憂知府張預杭州來奉委兩江學務處提調並銀圓局稽查差十二日藩轅牌示江甯府龍江宣課太使員缺前　請以新海防補用從九品莫炳綸咨補現已奉部覆准自應飭令赴任　揚道沈瑜慶候補道蕭仁暉李澂翟衡璣正任海州傳昀章知縣張　棠張存　均赴蘇見撫憲委辦揚州保甲局李鎭邦赴差漂水縣聶培新金壇縣鄭鐘祥禀　蘇藩司牌示請補常熟縣通判朱廷佐交缷灣邵釐捐回威靖運船干得標送護軍勞赴江陰回卽辭赴湖北公幹十三日鳳穎六回道張成勳到内閣中　尹克昌辭行赴　　候補道　世昌請假赴湖北就醫前江西靖靖安姚景羲常州來知縣劉重堪請假赴蘇見撫憲胡　　奉委赴鹽城公幹卽辭謝恭懿奉派赴江陰支應卽辭安徽知縣　　　辭赴湖北差遣又府經歴戴澍滋禀知起服回省 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十八年十二月二十八二十九三十日京報全錄]  
　　宮門抄諭旨均已錄前○護晉撫趙奏分别舉劾屬吏摺○又奏爲請署知縣摺○順天學政陸奏爲彚報順直節烈婦女孝子及殉難諸人籲懇旌表摺○豫撫張奏遵旨查明革員被參原案情節據實覆陳摺 
護理山西巡撫布政使奴才趙爾巽跪奏爲分别舉劾屬吏以勵賢聖而肅官方恭摺具陳仰祈聖鑒事竊維人才爲國家强弱所繫吏抬爲民生休戚所關方今時局多艱朝廷宵旰勤勞權衡百度亟思窮變通久咸與維新尤賴地方官振刷精神實力奉行始可以策安全　　郅治晉省官吏經升任撫臣岑春煊嚴加甄别稍知儆勉奴才到晉以來留心察看其勤于任事才堪錄用者尙不乏人而窳惰因循不堪造　者仍所不免自應分别舉劾以昭激勸查有署冀寗道在任候補道太原府知府吳匡才識優長治行卓著于晉省情形洞悉靡遺深資臂助奏保道員署太原府知府吳廷燮政必探原文能經世中正和平爲晉特出之才奏保道員霍州直隷州知州齊福田諳練吏事鉅細靡遺絳州直　　知州陳繼良精幹明稳才堪應變諳練治理寔政及民擬補忻州直隷州知州高錡才識優裕明練有爲强毅果敢不避艱險候補直隷州知州署　鎭廳同知陳時雋潔已奉公不辭勞瘁署寗遠廳通判調補鳳台縣知縣朱鴻文盡心撫字慈惠廉明辦理墾荒尤著成效奏保直隷州知州淮補苪城縣知縣金還心精力果學識兼優　於交涉太平縣知縣侯紹宣識見明通志趣端慤准補河曲縣知縣姚學鏡實心任事條理精詳權務倍增理鹺有法以上各員政績學術皆有可觀自應樓　上聞冀邀天聽而備任使至於應劾之員查有教習試用知縣陳爵侵蝕釐銀毫無忌憚應請卽行革職夏縣知曹鑅年力衰頽難膺民社請勒令体致文水縣知縣胡詠琛才具平庸不堪司牧惟係進士出身文理尙　　以教職歸部銓選捐升知縣試用縣丞李榮震辦公不善迹近營私捐升知縣試用從九品姜卓然收釐比較增多惟失察家人浮收雖　　蝕入已情事究屬不合以上二員均請將捐升知縣这案撤銷以示薄懲太原府倉大使蔣德麟稽核不明應請開缺叧補陽城縣典史王恩　行爲　　聲名平常請卽行革職奴才忝膺疆寄渥荷殊恩不敢避怨遠嫌稍存攝篆之見此外如再有應舉應劾之員仍當隨時留心察看秉公據實具奏以副聖明澄叙官方之至意如蒙兪允所遺夏縣文水縣二缺曁太原府倉大使一缺晉省現有應補人員應請扣留外補所有分别舉劾屬吏緣由理合恭摺具奏伏乞皇太后皇上聖鑒訓示謹奏奉硃批另有旨欽此 
護理由西巡撫布政使奴才趙爾巽跪奏爲按班請署簡缺知縣恭摺仰祈聖鑒事竊照陽高縣知縣萬國樑於光緖二十八年十月十七日在風縣署内病故業經附片具奏開缺並將員缺聲請扣留外補在案所遺陽高縣知縣係屬簡缺十月分晉省知縣病故休一項　此一缺毋庸掣簽業經截缺報部自應按班請補查上次平魯縣知縣病故一缺已補用儘先大挑人員止今此缺坐補原缺裁缺卽用廻避卽用新選新補留省叧補均無人新例遇缺先班内雖有何濟元沈守正一員尙未扣滿半年之限例不准補海防新班先新班即及舊例遇缺先遇缺補用亦均無人應揰用分缺先用人員是班内並無合例人員過班輪用大挑正班人員名次在前之孫光縉於光緖二十六年八月禀請給假回籍修墓未及批准咨部而該員先已起程回籍至今兩年之久並未回省應行扣補行擬補接用其次人員查有大挑試用知縣兪寳奎現年四十五歳係雲南陸涼州人由廩生中式光緖乙亥恩科帶補壬戌恩科本省鄉試第六十名舉人已丑會試後大挑一等吏部帶領引見十五年四月初九日奉旨著以知縣分省試用欽此簽掣山西領照起程六月初八日到省業經期滿甄别留省照例補用該員年富才明辦事　練以之請署陽高縣知縣堪以勝任與例亦符據署布政使吳廷斌署　察使胡湘林會詳請奏前來合無仰懇天恩俯准以大挑試用知縣兪寳奎署理陽高縣知縣以專責成仍俟試署一年期滿如果稱職叧請實授如蒙兪允該員銜缺相當毋庸送部引見亦無叅罰案件所有按班請署簡缺知縣緣由理合恭摺具奏伏乞皇太后皇上聖鑒勅部議覆施行謹奏奉硃批吏部議奏欽此兵部右侍郎順天學政臣陸寳忠跪奏爲彚報順直節烈婦女孝子及殉　諸人籲懇旌表以勵風化事竊順直旌表事宜冋由州臣主稿年終具題光緖二十八年分截至十二月初十日止大興縣孝婦葛徐氏一口宛平縣節婦董兪氏一口房山縣節婦張杜氏一口霸學節婦李陳氏等二口通州孝女張三姑一口昌黎縣節婦董孫氏等四　淸苑縣節婦韓陳氏一口安肅縣節婦柏王氏等二口祁州節婦劉許氏等三口高陽縣節列婦韓黃氏等一百十三口任邱縣歸婦王袁氏等三口交河縣節婦陳張氏一口正定縣節烈婦高陶氏等二口井陘縣烈　　李氏一口行唐縣節婦侯羅氏一口磁州節婦郭李氏等　口元城縣節婦李李氏一口南樂縣節婦吳李氏等三口清豐縣孝子柳淸泰一名　州節婦張劉氏一口平泉州烈婦梁楊氏一口朝陽縣烈婦李杜氏等　　圍塲糧捕廳烈婦王李氏一口冀州節婦馬郭氏等　口衡水縣節婦黃王氏等二口隆平縣節婦賈張氏一口寗　縣節婦李張氏等三口曲陽縣節婦呂孫氏等三口玉田縣孝女白氏一口又天津合屬採訪烈女徐李氏等一百八十四口及殉難靜海縣經制任福卿從九品荊鏞井子荊鼎銘馬兵康俊元四名烈婦任夏氏等四口西寗縣歲貢候選訓導王作霖一名南樂縣烈婦係已故前任南樂縣知縣恭寅之妾郭氏一口共三百五十五名口各造具事實册結具詳前來臣查該節烈婦女等性成孝順德著幽嫻金石同堅冰霜並潔孝子及殉難諸人克全名義大節無虧宜沐恩褒以維風教謹遵定章於府廳州縣各建立總坊恭請旌表除將事實册結送部外謹會同值隷總督臣袁世凱熱河都統臣錫良恭摺具陳遵奉新章攺題爲奏合併聲明伏乞皇太后皇上聖鑒訓示施行謹奏奉旨著照所請禮部知道欽此 
河南巡撫兼管河工事務臣張人駿跪奏爲遵旨查明革員被叅原案情節據實覆陳恭摺仰祈聖鑒事竊臣接准部咨護理山西巡撫臣趙爾巽奏已革化翎候選道張慶麟前捐賑銀請復原官翎枝聲明飭查河南原案情節一摺奏硃批著張人駿查明具奏欽此當卽恭錄札行布政使確切查明詳覆兹據布政使延祉詳稱革縣張慶麟前在舞陽縣任内丁憂於光緖二十五年八月二十五日請咨因交代有欠解攤欵銀一千四百餘兩照章札飭赶緊完解再行請咨旋經言官叅奏奉旨查辦經前撫臣裕長查明該革員丁憂後曾至周家口逗遛多日鄉人酒食餞送並汲汲以算悵爲名前赴上海實屬利慾薰心有虧孝道一十六年二月十三日奉旨革職在案嗣據該革員有是年二月十五日將欠欵禀解司庫已在革職之後又查原奏内稱該革員二十五年六月間到周家口八月十八日前赴上海取有船局鄉地甘結摺其咨一禀則係八月二十五日遣人投遞其時先已赴滬似非因扣留咨文始行前往江浙至該員在任時經前撫臣劉樹堂以志趣向上勤奮而公保奏檢查原案相符等語前來臣復悉心查核證以輿論均與該司所詳相合伏查該革員原叅是否介在疑似總以咨文扣留設措攤欵爲從要　鍵現旣一再詳查交銀有日月可稽赴滬有覆奏可考其非因公所阻似無疑義所有遵旨查明革員原叅情節據實覆陳緣由謹恭摺具奏伏乞皇太后皇上聖鑒訓示謹奏奉硃批該部知道欽此 
 
