# 1898 - 360 - 4909236

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問　其中自澳唐宋明諸文二百　　　歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭　每部計洋七角上洋三　　橋飛鴻閣發兌此佈 
[再論杭州火藥局被燬事]  
　　有客閱本報七志杭州火藥肇禍一則就執筆人而問焉曰貴報素以詳愼著於時用能朝削牘而暮飛傳　　山陳無乎不徧乃兹之所記初曰震坍房屋二百餘間傷斃共五十餘人繼又曰各處謡傳咸謂觀橋以下片瓦　　　　之人以數千計未乃自圓其說曰詢之官塲中人則謂末免言過其實毋乃模棱兩可於詳愼二字未免有所　　乎則應之曰此皆采訪者所函陳執筆人固未敢信以爲眞亟欲加意偵求不任其以模糊影響之詞塞責也客曰　　官塲於此等重大事宜往往自顧考成不肯據實奏報例必改頭換面避重就輕此事信有之乎曰唯唯否否今者　天子勵精圖治旰食宵衣凡百臣工當無不仰體宸衷實事求是况浙江巡撫廖榖帥愛民如子一意撫綏實　　被災之家或可得有撫恤改輕則若輩災生無妄更無從一訴煩寃故我知其必據實以陳斷不致如昔年臺灣軍械所之被焚諉爲大星偶隕九江砲臺之被燬諉爲雷火所燒也今者前事已不必論請與子談綢繆未雨之方可乎僕嘗讀無錫薜叔耘京卿預防隱患一疏矣其詞略曰數十年來中外競修武備莫不講求火器火器必藉火藥以致其用於是火藥隨火器而日精其類有餅藥炸藥棉花藥未幾而改用栗色藥又未幾而漸尙無烟藥性愈變而愈猛力愈研而愈酷中國風氣初開藏儲不愼未收其用先受其害府縣城鎭廠局林列變生意外一發難收羣黎何辜遭此荼毒臣奉使以來留心攷察西洋各國火藥局必避城市稠密之地多在空曠寥曠之區其意以爲如此危險之物難盡免危險之事所以偶逢危險而不致多傷民命者非審度地勢不爲功中國各省會城府城皆官吏軍民所駢集倉庫市廛所薈萃萬無可置火藥之理可否明降諭旨通飭各省撫臣自今以後不得在城市添建火藥局擇地築庫務求僻遠或在洲沚之上或在山嶺之間倘有商民願捐巨欵籲移舊局者均聽酌辦以順輿情噫京卿此言誠可謂愷惻慈祥力保民命者矣乃何以事經數載而各省卽不添建從未聞有度地遷移者卽如松江郡城内設有火藥總局凡上海所製之藥類皆移𫏎局中連年經在籍紳士顧香遠明府諸君聨名籲懇願籌欵項將局移至泖濱迄不聞大吏俯准其言度地移徙將謂移至荒僻之處不免如前諭所述匪人穴壁以偷乎則旣有典守之委員又設巡護之兵勇豈若輩皆耳無聞目無見者而何憂乎鼠竊狗偷將謂荒僻之區亦有零星烟户一朝猝發仍恐殘害生靈乎則試以荒僻之區較之名城巨鎭烟户之孰稀孰密當不待察看而自知而何必苟且偷安不思爲曲突徙薪之計乎抑嘗聞之西友云泰西各國之於火藥不僅如京卿所奏必設局於洲沚之上山嶺之間且儲藏必在地窖中徧設避電鐵條以防意外之禍蓋如杭州之事天氣晴朗固不虞電氣之感觸萬一迅雷猝至難保不電與電交感致肇飛災故不得不預爲之備至於搬運火藥之軍士則　而不履衣上亦無鈕扣祗以布帶束之緣履與鈕扣皆堅硬之物恐觸火藥發火焚燒也今中國事事效法泰西何獨於此種事而漫不經心不思效法豈大吏公事紛煩無暇留心於此乎抑以民命爲無足重輕乎再四思維殊索解人而不得已總之欲防此禍則京卿疏中四言已足蔽之曰蓋藏宜密晾曬宜愼庫窖宜分禁令宜嚴遵而行之自可無虞失事特不知此後諸公袞袞能鑒於杭州之事爲之先事豫防乎客聆是言首爲之肯避席而請曰子能肇之報简俾在上者采擇施行亦天下民人之福也執筆人曰是何不可爰詮次其語而刊之 
[本館接奉電音]  
　　昨日上午京師飛電傳來上諭一道敬謹譯登○十一月十五日奉上諭劉坤一電表徐海等屬災區工振浩繁現據頭品頂戴記名道李徵庸遵旨籌墊規銀十萬兩由津粤電匯上海聽候撥放等語該員從前迭捐鉅欵此次首先墊欵至十萬兩之多徐海地方振務得資接濟好義急公深堪嘉尙記名道李徵庸著先行傳旨嘉奬欽此 
[詳紀各國命婦入覲事]  
　　駐京各國使臣之命婦入覲皇太后一事前已錄入報章兹者天津西字報云十一月初一日皇太后准各使臣之命婦入覲於是英美德法俄奥荷日本諸使臣命婦齊集英使臣署中午後乘肩輿入内沿途皆有華兵站隊旣抵門外由總理衙門王大臣以下各官以禮迎迓旋換坐宮内所備肩輿過一橋橋以大理石甃成五色斑斕矞皇古雅繼復登電氣車抵皇太后所御殿外慶王福晉偕宮嬪迓入欵以香茗然後引至御案前時皇太后已與皇上升殿由英使命婦領班朗朗宣祝詞皇上起而握手爲禮旣而皇太后亦一一　手并以珠約指分帶諸命婦指上命慶王福晉帶出賜讌讌畢皇太后率皇后出命入座觀劇設茗果欵之極道輯和之誼及諸命婦退出皇太后又分賜綢縀書畫各一分雍雍肅肅穆穆皇皇誠中外一家之盛事也 
[記德人述膠州灣情形]  
　　南洋新加坡叻報云有德人之返自膠州灣者言及德廷所設膠州灣巡撫未奉德皇訓示將膠州灣開作通商口岸故目下尙無動靜然屈指二三月内必有成議至丈量事宜彼時亦可告竣聞議定各處地基作爲德國官地統由德人購置近日遞函至德員處認購地址以備建屋開設洋行者已紛至沓來德商亦時往察看擬大興商務惟目下市壓寥落别無貿易可圖耳各處街衢異常整潔塡砌亦甚平坦雜貨羅列市肆小鋪密若繁星有醫院一所設如不設因德國所駐軍士類皆康健無恙卽或憂抱采薪亦不過百之一二以故院中無人顧問也至 
 
 

Page 2

 
 
築造鐵路地叚未經丈勘惟聞有德國某洋行攬造此路并承築船塢均經允准由膠州達烟臺有一大路驢車往還甚便然近日寥落若晨星間或有數輛來往想此後必大加修砌所奇者南省各處類皆汚穢不堪涉足獨山東省各村屋及各寺院大都掃除整潔塵垢一空故西人皆詫爲異事至其商務土著所設者無非小肆其大者都係南人之産德人居此尙稱便利所不便者惟日用之水耳此處雨水甚少一年中惟七八兩月稍稍沾潤餘則晴日較多淸泉亦不多得小河之一水盈盈者寥寥可數卽鑿井而飲井泉亦不甚佳故德人亦無法以處此近日適届多雨之時尙敷汲飲此後來源日竭必須設法掘取方無病渴之虞所最有把握者惟煤耳近日日本及新金山之煤照上海市價每墩値洋銀十八元將來膠州灣煤礦旣開價當較廉煤質亦有過之而無不及故德人目爲無窮之利目下民心甚爲安靜而商務異常蕭索地圖現已呈遞伯靈一俟批准各處地基卽可召買大約二三月後方有端倪各處捐項稅則並未辦理各事一如中國管理之時惟阻止各國人不得受廛須俟通商事宜部署定妥然後任人懋遷又須籌有鉅欵將港口重加展拓庶輪舟停泊無偪仄之嫌更須開濬各處河道以便隨時汲飲各處街道一律修築再輔以鐵路一條如此布置井井百廢具舉而後照香港例作爲各國通商無禁口岸則商務之盛有可操劵而待者且此處天氣甚好地道合宜實與歐洲彷彿每年惟十二月及正月天氣較寒迤北各河水皆冰凍餘則寒暖適宜入夏尤爲凉爽近有人設一西式小客館於此聞尙須添設極大之西客館與極大之西酒肆各一他日規模大啓知各處旅居之西人至烟臺避暑者必將移住膠州灣緣膠州灣一經整頓較勝烟臺故烟臺商務將來必因之减色不能如膠州灣之蒸蒸日上矣竊意有此形勝倘再加擴充商務不患不盛惟德國官場限制須持之以寛從前香港上海何嘗期效於旦夕乃至今日商舶雲集貨物星羅談商務者必推爲巨擘焉嗚呼膠州灣而能以治香港上海之法治之其比盛於香港上海也又奚難 
[洋務多材]  
　　有客自倫敦致書本館云光緖二十二年中國總理衙門奏派學生至英國肄業因材施教各專一門如朱太守敬彝專習鐵路王主政汝淮專習礦務陳君貽範專習律學迄今甫歴二年餘而已考究精微各有心得異日回華必爲國家擢用若能從此多派夙精西文之人出洋肄習其程功不可指日而待哉不禁爲之色喜 
[川督履新]  
　　重慶訪事友人云新任四川總督奎樂峯制軍行抵萬縣後由陸路起程十月初旬某日秉節蒞成都旋擇吉二十七日接受關防照常視事 
[代遞遺摺]  
　　金陵訪事友人來函云江寗將軍豐漢文留守紳因病逝世所遺將軍印信照例由左右司齎請都統暫行護理公子輩　期十一月初五日行大殮禮是日滿漢文武各官齊詣軍轅送殮禮成後公子輩謹按留守臨終時口傳遺摺情幕友繕成遺丁　送兩江總督署懇劉峴莊制軍代呈聖鑒制軍爰將留守因病出缺所遺篆務暫由都統護理各情繕成摺件並將留守遺摺一併封入奏匣遺弁馳驛齎送入京呈遞 
[招撫川匪]  
　　重慶訪事友人云新任四川總督奎樂峯制軍以土匪余蠻子小醜跳梁未便勞師動衆特委前署江北廳國子達司馬會同前大足縣桂大令天培前往賊巢諭以利害俾得帖然就範免動干戈現已起程未知余匪果能降心相從否也 
[委騐木牌]  
　　金陵訪事友人來函云南洋大臣劉峴帥當德人佔據膠州灣之時恐他國乘勢效尤特籌集鉅金購備木牌以備有事時堵塞口門之用迨其後海氛平靖防務解嚴久已置諸無用邇者南洋各處重復嚴密設防爰飭木厘局總辦歐陽潤生觀察將前項木牌復加丈量核實禀報觀察奉札後卽於月之初九日赴北河口一一丈量估計然後禀覆督轅 
[超遷不次]  
　　安慶訪事友人云聨仙蘅廉訪昔年曾綰安慶府篆迨後弁任廣東惠潮嘉道迄今數年蒙恩簡授安徽按察使灜眷刻已到皖僑寓城北敬敷書院廉訪正擬交卸道篆晉京陛見然後秉節遄臨乃某日欽奉上諭安徽按察使聨元著開缺以三品京堂候補在總理各國事務衙門行走安徽按察使著聨魁補授欽此皖省官塲聞之莫不欽朝廷之破格求賢與廉訪之獨蒙簡在云 
[太史被逮]  
　　重慶訪事友人云宋芸子太史　仁籍隷富順縣主講成都尊經書院前蒙譚中丞保薦使才奉旨召見嗣因患病回籍延醫調治風聞現在忽被官差逮案蓋以太史前曾創設救時報大旨與逆犯康有爲所創保國會相同西人以近來川省民教不和時生變故實由此報多方煽惑所致太史旣爲主筆咎實難辭因此被逮然究未知其確否也 
[校閱團操]  
　　松江訪事友人云郡城舉辦團練額設團丁四十名其應募者半皆營中散勇就普照寺空地日加訓練俾免技藝生疏本月十三日午後由管帶薜千戎許把戎邀請紳董宋甘沈三君簡閱十五日復請府尊張子虞太守曁華亭縣劉謙三大令親臨閱視 
[札查寺觀]  
　　松江訪事友人云前者欽奉上諭飭將不列祀典之庵觀寺院一律改作學堂旋恐於民情不便復有苟非淫祀一仍其舊之恩命可知淫祀仍在嚴禁之列日前華亭縣接奉憲檄轉飭僧綱司其文曰署華亭縣正堂劉爲札飭事奉本府正堂張札本年九月二十一日奉布政使聶札本年八月二十六日奉總督部堂劉札開照得現在欽奉諭旨各省祠廟不載祀典者苟非淫祀著一仍其舊毋　改爲學堂致於民情不便等因欽此業已轉行欽遵在案天恩浩漡方外同沾惟查兩江地方祠廟林立𤲅院極多所有僧尼道士雖認眞淸修者頗不乏人而不守淸規窩藏盜匪者亦復不少窮鄉僻壤此類頗多甚至收受女徒住居僧舍招邀浪子來往尼𤲅此等敗俗傷風實較淫祀爲尤甚亟應由各該地方官督同公正紳董一併確切查明凡𤲅廟寺院如有前項情事卽分别驅逐拆毁或將僧尼勒令還俗寺廟留爲辦公一面仍由各該地方官嚴行諭禁此後僧人不許收受女徒婦女不准入廟住宿以挽頽風至於私建廟宇本屬有干例禁嗣後除實有功德及民靈貺昭著者許其禀准建造外其餘無論何項民間概不准私行建造仍應嚴行約束兵勇書役不得藉端勒索滋擾是爲至要合行札飭札司轉飭所屬一體遵照辦理具復等因到司奉此合行通飭等因到府轉飭到縣奉此合行札飭僧綱司卽便遵照迅將本境各寺廟𤲅觀查明如有僧人收受女徒婦女入廟住宿情事卽行禀候分别驅逐究辦毋違切切特示 
[漢陽火警]  
　　漢口采訪友人云本月初十夜三鼓時漢陽雙街某鋪户忽然火起其時風狂似虎以致烈具舉四出飛揚迨各水龍聞警而來四圍噴激而毗連數十户已悉成瓦礫之塲矣 
[都門紀要]  
　　京師訪事友人來函云壇廟祭祀典禮攸關各衙門應豫備陪祀人員理宜届期到班以襄祀事不容稍有曠悞乃近來查班御史往往碍於情面不肯按名稽察以致日久玩生到者甚鮮殊非鄭重之道今大宗伯傳諭自大祀圜丘之日爲始凡遇祀事於齋戒前數日各衙門將派出陪祀人員造册分送禮部都察院太常寺除照例稽察齋戒外其臨祭之時責成查班御史收取職名按册稽核如有無故不到或將他人職名朦混投遞者卽指名叅奏長至令節内外文武大員例須呈遞奏章以伸慶賀近來或用黃摺或竟用白摺往往叅差不齊向例應穿綵服期内各衙門如遇奏事俱用黃面白摺其慶祝及謝恩等事則用紅裏黃摺若刑名事件則無庸黏貼黃面以歸畫一○禮部移咨各旗營每月十五日輪應武職入朝坐班之期相應咨行景運門轉傳兩翼前鋒八旗護軍營卽將本年十一月十五日應行入朝値班職名 
 
 

Page 3

 
 
務於先期造具淸册咨送本部以憑查核○碓房以售米爲名專放重債私用短票盤剝貧民屢經官憲示禁而日久玩生仍不免陽奉陰違巧立名目八旗官兵等皆墮其術中以致債累日重無計淸償誠非地方之福也現經步軍統領順天府五城各衙門查知其弊嚴行禁止並派役四出查拿隨時懲辦若輩雖刁狡性成當不敢以身試法矣 
[漢水明珠]  
　　漢口訪事友人云淮鹽局總辦李觀察彝廷以時當冬令宵小繁興恐有乘間搶刼等事特撥巡勇多名駐紥局前以資　壓○鐵路局所雇土工性多桀驁不受工頭約束時有滋閙情事局員某君深以爲慮禀請督辦盛杏蓀京卿擬改募新軍充當此役不知能允准否○仁義司許鑫齋二尹現由上憲遴補濳江縣主簿親友聞之無不色然以喜○煤油銷塲日旺業此者踵接而來以致銷路轉形滯塞現在各行存貨約有一百萬箱市價因此大賤蓋物希爲貴人情固如此也○糧捕同知孫竹山别駕現已交卸所遺之缺上憲遴委張别駕志瑛署理已於某日接印矣○德人新闢租界擬圈入某顯宦之地禀請駐漢德領事面謁督憲張香帥陳訴其事香帥卽委員詢諸題　之公子公子不允嗣有某甲者忽在是處樹立俄國界石關道憲兪君實觀察聞之飭卽提集嚴訊不知如何了結也 
[潯陽楓荻]  
　　九江訪事友人云本年秋收不甚豐稔恐來歲靑黃不接之際米價必致騰貴異常道憲誠果泉觀察特捐銀三千兩鎭憲宋佩珍鎭軍捐銀六百兩府尊聨敷靑太守捐銀一千兩同知曾葆農司馬捐銀一百兩德化縣吳儀生明府捐銀三百兩前縣主楊紹庭明府捐銀六百兩又向城廂内外各鋪户勸捐銀一千餘兩派委德化縣典史熊雲峯少尉前赴江西購買米榖收𫏎龍池寺内以備明春舉行平糶于此見潯郡官塲關心民食先事預防其善政蓋有足多者○自入冬以來天時亢旱地方官爲民請命設壇求雨拜禱數日未得甘霖現在湖口縣徐雲階明府彭澤縣黃叔希明府瑞昌縣彭星階明府奉新縣鍾澤生明府德安縣吳希五明府仍每日竭誠禱祝未知蒼蒼者能鑒此眞誠否○九江姑塘兩關經過船隻木牌向有包攬偷漏情弊以致稅務未能起色現經道憲誠觀察查知諭令兩關委員認眞整頓不准書差舞弊弄權其投稅領票之後另委巡江委員查騐核對以期弊絶風淸○本月初一日西風大作有某航船載客二十餘人由武穴來潯行至陸家嘴附近封家姨勢力愈猛舟子支持不住以致覆没闔船之人無一生者吁慘矣 
[上海官塲紀事]  
　　昨日松滬厘捐總局督辦福和笙觀察因有要公命駕至上海縣署拜會王欣甫大令互談良久而别○昨日午前江南提標右營叅將廖楚材叅戎得勝鳴騶至上海縣署拜會王欣甫大令大令延入花廳晤商要公久之始興辭而出 
[護月例志]  
　　昨日卯時爲月食之期本城文武各衙門循例救護上海縣學教諭汪廣文縣丞劉二尹主簿孫少尹典史蔡少尉先後至縣署隨同王大令在大堂上跪拜三次僧人喃喃誦經伐鼓鳴金恪恭將事直至復圓各官乃分道回署 
[奸儈寒心]  
　　署上海縣王欣甫大令關心民瘼寛猛兼施蒞任甫兩月餘民間已有口皆碑目爲國僑再見近以市中米價騰貴知必有奸儈販運出海以致民食維艱因將其中尤著名者押候嚴懲以昭　戒并出示曉諭曰爲再行出示嚴禁事照得本縣前因米價飛張訪拿違禁私運出洋之奸商張靜臣及馮楚珍等到案訊明通禀奉各大憲批飭嚴訊詳辦一面示諭各米鋪卽速平價不得居奇病民等因卽經本縣將違禁運米之張隆太等鋪據實禀覆並將張靜臣等收押先行錄批出示曉諭各在案現値蓋藏豐足正米價應减之際乃近日非但不减仍復漸增若非市儈居奇必有奸商偷運除嚴密訪拿及將在押之張靜臣等覆訊詳辦外合再明切曉諭合邑米業人等知悉爾等務各凛遵憲示平减米價不得高擡致妨民食倘有不法之徒仍蹈前轍定卽立拿究辦張靜臣等前車可鑒各宜凛之勿貽後悔切切特示彼奸儈卽利令智昏不惜以身試法三復此示亦當惴惴於心矣 
[詳訊私燬制錢案]  
　　江蘇藩憲聶仲芳方伯訪問滬上有私燬制錢之事札飭上海縣拿犯解省審辦前日午後三點鐘時王大令會同委員夏芝蓀司馬升坐縣署花廳飭提已獲之金瑞生等人會訊二十三七鋪地甲錢昇供稱前者周才寳等行至倉橋堍德生祥小錢莊門首見銅作夥金瑞生肩荷大錢數千指爲私燬擁至某茶館内究問後卽進城不知其細周才寳供小的販魚度日前見金至德生祥小錢莊收買厚重制錢因念金在銅作學業必有私燬之事故向盤詰旋卽相偕入城訴明捕班夥役楊福將錢禀解典史後事不得而知楊福供周邀金至小的處謂金收買制錢行將鎔化小的視之果見錢均厚重情有可疑因卽禀明典史蔡老爺蔡老爺諭令將金釋去俟查明實情禀復核奪小的正在查訪忽蒙提訊故將此錢呈案司馬與大令詳加檢閱共有四千九百文果皆厚重之錢隨命提金至案詰以爾收買此等制錢何用金供浦東人家有叔父因女兒將出嫁命小的收買大錢數千壓箱小的雖在羅泰和銅作學業不敢私燬制錢顯干禁令且此錢係小的所買作主並未知情羅銀桂供在大南門二十鋪開設銅作需用銅斤俱向北市購買從無私燬之事今者學徒金瑞生自買此錢小的並不知悉劉尙德供蘇州人在倉橋堍開設德生祥小铙莊金瑞生來稱家有喜事欲兌光白大錢六千議定每洋銀一元兌錢八百二十文因此錢太厚故以八十文爲一串計十串合錢八百文另找二十文兌洋銀一元如知伊是私燬小的斷不肯兌又傳二十鋪地甲訊問供稱羅之銅作確在小的鋪内是否私燬制錢小的實在不知不敢妄供魏華生供稱小的與周同業前日見周與金爭論在旁勸解不敢串同訛詐司馬會同大令將呈案之錢檢點計共四千九百文合洋銀六元只少二十文隨將一千人再三研詰各執如前同求免解司馬與大令會商後著將羅金劉周押候備文解省詳請方伯核辦魏從寛交人保釋 
[請騐犯屍]  
　　鹽梟周小仁保案發後經上憲擬以永遠監禁之罪收禁上海縣獄中近來忽爲病魔所擾醫治無效延至昨日斃命由禁卒禀明縣主王大令大令卽禀請蘇松太道憲蔡觀察派委鄰封相騐旋經觀察委寳山縣沈明府來申騐視 
[蟻棍難逃]  
　　高郵州人方三之女被蟻媒聶奶奶誘騙至滬串同蟻棍楊大發萬春坡等鬻入西門外畢姓家勒令方在賣身契上畫押方不從互相口角聶楊乘間逃逸方乃將萬扭至巡防局控訴局員曾司馬將女交畢姓領回飭方尋聶楊到案再核旣而司馬自知輕縱復飭提一干人復訊何物蟻棍當不能法網倖逃矣 
[傳訊火頭]  
　　前晚法界鴻源里一百十九號房屋陳玉良家不戒於火延燒左右隣居事後捕頭以其形跡可疑派包探將陳拘獲送入 
捕房陳恐干未便旋浼人保出昨日捕頭復飭包探著保人將陳交罙以便解送公堂禀請朱森庭明府訊究 
[招領女孩]  
　　昨有迷路女孩二口一爲祁銀子年十五歲滿洲正黃旗人兄名海兒賣落花生度日母爲人洗衣有妹十歲名二銀子住京城德勝門外後九條胡同被鄰居古姓拐賣與廣東人携之來滬一爲李了頭亦京城人十三歲係祁銀子之表妹父母俱無同日被拐刻經英界公堂讞員鄭瀚生大令妥爲留養如爲親屬可卽認領回去俾得骨肉重逢也 
[流氓宜辦]  
　　八仙橋西首爲華洋交界處流氓麕聚拆梢打架無日無之前晚甲乙二鄉人來滬購物行經是處流氓見之以爲懦弱可欺遂藉端訛詐鄉人亦不甘退讓致相毆擊事爲巡防局員某君所聞立飭局勇拘拿若輩知事不佳逃至法界適遇巡街西捕因復折回旋被局勇拘獲三人解請局員研訊究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[連喪三命]  
　　安慶訪事友人云集賢關外農民王某之妻某氏年將花信姿首尙佳與近鄰楊某有染一日王因乏用向楊稱貸楊無以應窺知其母有洋銀一元藏諸竹笥私竊與之以博某氏歡旋爲其母查知以此不動尊乃老身性命所關勃然大怒將子痛加呵斥復奔至王家大聲辱駡入以汚衊之詞王妻無地容身乘間自縊王以釁由楊起移屍其家向之理論旋經鄰人協同地保令楊以洋銀四元給王爲棺殮資以了其事楊夫婦咸謂王藉屍訛詐積不能平於是慫恿其母向王拚命楊母被子媳所偪事不能已竟於夜深人靜時持刀奔至王家自刎次晨鄰里之知其事者皆謂楊夫婦忤逆之罪上通於天議卽禀官請究楊妻自知罪無可逭逃回母家亦雉經而斃後聞此案業經人出爲了結並未報官 
[命案述閔]  
　　京師訪事友人云崇文門外下三條胡同有吳文彬者向充稅課司專騐南省運京雜貨徵收稅捐數年來獲資甚富夫婦二人年均知命生有一子不務正業不得已邀其姪鶴年襄理公事人皆以爲竹林誼重固不虞其有他也不料日前吳文彬夫婦忽吞服紫霞膏無人知覺遂致同時斃命迨東城司韓鶴汀指揮臨塲相騐在屍身上搜出陰狀二紙備述鶴年霸産逼命等情爰立卽詳請城憲批委中南西北四城指揮會同相騐錄取全案人証供招詳城訊究然後咨送刑部未知秋曹將何以治之 
[小工軋傷]  
　　本地人金阿三在外虹口老船塢當小工昨日偶不留神被機器軋傷手背血流如注痛極倒地經廠中司事者倩人送至同仁醫院求治未知能無碍否 
[馬路工程局紀事]  
　　裝載花衣之船户楊雲卿泊舟公義馬頭被吳金標乘間竊去棉襖靑布等物當塲追獲交巡捕拘押捕房昨日由捕頭王榮培解請工程局總辦朱森庭明府研訊楊供祝家橋人船上失物已非一次今將吳金標拘獲請爲嚴究吳供浦東人向業駕舟兹因失業無聊是以出此下策明府判責一百板飭捕押逐出境不准逗留贓給失主具領○魚販陳夢生前在南馬頭與同泊之划船户因事起釁　集多人將划船拔至岸畔擊成一孔事爲巡街捕所見拘入捕房轉解工程局經朱明府訊責後判令枷示半月昨日十二圖地保顧桂榮投局禀稱奉發管看之枷犯陳夢生曹秀坤兩名近日忽染病症求恩核奪明府卽飭帶案騐得果有病容諭令將枷開去各責一百板著具呈改過切結交人保釋○日前鹽馬頭生源米行購得米八十石倩駁船户張金華裝運到棧司事者檢點之下忽少米四石查悉被人售與王家碼頭新泰米行因卽將張扭赴捕房訴請追究由捕頭據情禀訴工程局總辦朱明府明府飭差將米起獲提張研訊據供船上各事平日均倩夥友王小寳謝小狗經理此次生源失米後四處查問始知被王謝盗賣得洋十六元六角願將王謝尋獲交案明府准之前日張在浦東　泥渡將謝拘獲送押捕房昨日捕頭王榮培　案請訊據供向在張金華駁船上爲夥此次串同王小寳竊米售賣僅分得小洋兩角求鑒明府諭以本應重責今姑從寛著繳洋六元張繳五圓周學仁供在王家馬頭開設新泰小米店是日小的往鄉間收帳店中人誤收竊贓尙求恩宥明府著繳洋十一元一併給失主顧嘉林領去俟飭差緝獲王小寳到案再行訊辦 
[英界公堂瑣案]  
　　包探林福生將賊秃增源及野雞倡婦李小紅鴇婦鮑王氏解案禀稱比僧僞稱勸募闖入二阿姐房内乘人不備竊取綢皮衣綢褲乘間穿著外罩僧衣以掩耳目並携洋銀五十元濳蹤而逸適爲小的查見向之盤詰始言竊自李妓家及細加查訪知李妓乃窩贓之處實由二阿姐處竊來故連李妓及鴇婦鮑王氏送究二阿姐投案申訴前情増源供稱僧人在八仙橋某佛店住持前日出外募化見施主不在家中因之貪小竊物自知罪過叩求恩典雉妓李小紅鴇婦鮑王氏同供此僧雖曾來過並非常客不知有作賊之事署理讞員鄭瀚生大令商之梅繙譯判責増源二百板管押三月贓給還失主李小紅鮑王氏無干釋出○包探徐榮珊拘解流氓顧阿二到案禀稱此人混名二百五係著名流氓小黃牛之黨前曾犯案被逃未獲近又至新閘攫取曹潘氏臂上銀鐲致傷手腕經小的當塲拘獲是以送案請究曹潘氏投案申訴前情並請騐傷顧阿二供本邑人窮苦無聊出此下策大令以顧屢次犯案未便從寛判責三百板枷號一月發犯事處示衆期滿再發捕房管押十一月○包探秦少卿偕三十八號西包探解送革捕王阿炳及逃犯陳仁卿到案禀稱陳犯前因患病由　頭派王送至仁濟醫館醫治乃王漫不經心致被逃逸昨由西包探在新北門外拘獲而王已斥革是以一併送案請究王供解犯被逃自知疎忽求恩寛宥陳供稱畏罪潜逃並無别故大令判將王枷號一月陳照原判加責三百板○包探秦少卿拘解周有生到案禀稱此人混入寳善街泰和館竊取座客某姓之天靑縀皮馬褂一件報捕後經小的查獲人贓送案請究泰和館主遺人投案請領失贓周認竊不諱大令判責二百板贓給還失主○小工倪阿華竊取洋有靴而士之花藍羽綢十一匹以六匹售與孔紀生得洋五元餘則悉付長生庫由包探趙銀河查獲起到原贓五匹解案請究洋人投案領贓倪供認行竊孔供不知竊贓故敢收買現已轉售與人尙求恩典大令判責倪三百板管押六個月罰孔賠洋四十元○五百十八號華捕拘解洪德勸陳保生及陳竹良到案禀稱彼等因失孩轇轕在途爭閙經小的查見送案請究陳竹良供生有一子被洪誘拐寄匿陳保生所開薙髪店内業經小的尋獲故與爭閙洪供領孩游玩並無誘拐之意大令著押候過堂復訊○包探石金榮拘解吳金才到案禀稱此人在虹口某處扭住張孫氏肆行毆擊事爲小的所見因卽拘獲送案請究張孫氏供已被毆傷頭額求騐吳供偶然口角並未行兇大令著吳出洋二元給氏養傷○包探洪阿寳拘解駁船户陳順利到案禀稱此人爲自來火公司裝運煤斤私竊二十九墩售與吳淞江北順泰煤棧内經小的查知故連棧主田小揚送案請究鄭大令略詰之下著押候查明再訊○包探倪順泉拘解過犯顧福其陳阿根到案禀稱彼等前因犯案遞籍今又濳來經小的拘獲送案請究顧陳同供崇明人不敢逗留卽當回籍大令著各責二百板再行遞解 
[美界捕房紀事]  
　　前日蘇州河某駁船夥兪阿法與同事某甲互相毆擊致甲頭顱受傷忿不能平扭至捕房控訴捕頭見甲傷勢尙輕令將兪管押乞丐牢片刻卽釋之使出○前晚日本人某甲行至篷路與東洋車夫某乙爭論車價突出利刃連刺數下鮮血迸流互扭至捕房聲訴捕頭令將乙送往同仁醫院醫治甲候解歸日本領事署請辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十四年十一月初四京報全錄]  
　　宮門抄○諭旨二道錄前○江督等劉奏爲遴員請補長江水師安慶營都司各缺摺○駐藏大臣文奏查閱營務由藏起程日期摺○盛京將軍依奏爲甄别知縣留省照例補用摺○豫撫裕奏爲叩謝天恩籲請陛見摺○糧道但奏爲接署藩篆謝恩摺○楚督張奏委員兼署臬司片○護贛撫翁奏爲購辦製造彈子機器片○十一月初四日理藩院鑾儀衛光祿寺正白旗値日禮部引見六名理藩院二十二名兩翼二十名圓明園二十八名○恭王睿王各假滿請安○克王等看視奬賞覆命○端王等挑選兵丁覆命○倫貝子等查騐前枝覆命○前山東總兵王連三服滿請安海公等謝毋庸扣俸恩○英年謝管三庫恩○廣忠等謝專操大臣○恩○廣西道廣敏謝恩○范廣衡謝授鴻臚寺少卿恩○熙瑛謝右庶子恩○福建知府啓續謝恩○山東知府裘祖誥謝恩錫請假十五日○内務府奏派紫禁城内値年派出立山○召見軍機裘祖誥啓續○○頭品頂戴兩江總督臣劉坤一太子少保長江水師提督臣黃少春跪奏爲長江水師安慶營都司各缺遴員請補恭摺仰祈聖鑒事竊查長江水師守備以上各缺向係揀員開單會奏請補兹查有安慶營右哨都司高祥等所遺各缺由臣少春遴選歴練營伍熟諳水師之員會商擬補并請升補都司各缺成良昆等六員核與定章均屬相符理合開列淸單恭呈御覽合無仰懇天恩俯賜照准如蒙兪允内請升都司成良昆張培森二員前於陞補守備案内均引見未滿三年照例毋庸送部應請勅部頒給劄　以昭信守請陞都司李春高守備張玉山于步瀛金滿四員俟部覆至日由臣坤一分别給咨送部引見恭候欽定除將各該員履歴咨部查覈外謹會同江蘇巡撫臣德壽安徽巡撫臣鄧華熙合詞恭摺具奏伏乞皇太后皇上聖鑒訓示謹奏奉硃批兵部議奏　併發欽此○○奴才文海跪奏爲循例查閱後藏等處營務藉往近界辦理界務一切事宜由藏起程日期恭摺具陳仰祈聖鑒事竊奴才前將擬赴後藏靖西一帶查閱防兵並往邊界辦理界務商務各情奏聞已奉諭旨准行欽遵在案查後藏定日營伍自升泰出巡之後將十年均係委員代往至靖西設防以來駐藏大臣尙未查閱奴才此次舉辦邊務自應逐一巡視督飭各防兵認眞操練以爲藏衛自强之計仰紓朝廷西顧之憂兹定期於九月初八日由前藏帶印起程所有一切尋常事件札委前藏糧員候補知縣胡用林代拆代行如遇緊要文報仍飭遞奴才行次辦理除俟到邊後再將辦理各情形續行具奏外所有奴才由藏起程日期理合恭摺具陳伏乞皇上聖鑒再帮辦大臣訥欽現在奏請開缺未經列銜合併聲明謹奏奉硃批知道了欽此○○奴才依克唐阿廷杰跪奏爲到省人員試看期滿照章甄别恭摺仰祈聖鑒事查部章道府同通州縣等官及各項試用人員無論捐納勞績均應於到省後扣足一年甄别補用等因歴經遵照在案兹查有花翎四品銜候補同知鳳鳴現年四十五歲係吉林阿勒楚喀滿洲正黃旗玉壽佐領下人由監生遵山東賑捐例報捐雙月選用通判投効黑龍江鎭邊軍營因剿辦馬賊案内出力奏保免選本班以同知不論雙單月遇缺卽選並加四品銜經吏部議改俟補缺後以同知遇缺卽補光緖十八年六月二十四日奉旨依議欽此嗣隨營來奉二十三年四月奏請以通判留奉補用奉硃批著照所請吏部知道欽此是年五月因前敵出力奏保加四品銜經部議准七月報捐藍翎十二月遵例捐離通判本班歸同知班仍留奉天遇缺卽補經部覆准是年八月十九日由吏部帶領引見奉旨著照例發往欽此旋遵例捐換花領九月二十一日到省計自光緖二十三年九月二十一日到省之日起連閏扣至二十四年八月二十一日試看一年期滿又補用同知直隷州試用知縣陳璋現年三十一歲係湖北應城縣人由監生遵新海防例報捐府經歴加捐知縣歸部選用投効奉天光緖二十三年四月奏留奉天以知縣補用奉硃批姑允所請等因欽此九月十三日吏部帶領引見奉旨著照例發往欽此是年九月因經徵稅厘案内出力保俟補缺後以同知直隷州兩經部核准十月初二日到省計自光緖二十三年十月初二日到省之日起連閏扣至二十四年九月初二日試看一年期滿以上二員均應照章甄别查候補同知鳳鳴勤奮有爲試用知縣陳璋年壯才優均堪留省照例補用除咨吏部查照外理合恭摺具陳伏乞皇太后皇上聖鑒謹奏奉硃批吏部知道欽此○○頭品頂戴新授河南巡撫奴才裕長跪奏爲恭謝天恩仰祈聖鑒事竊奴才前在直隸藩司任内奉旨調補江寍布政使於本年九月十四日入都陛見仰蒙訓誨周詳莫名欽感卽於九月二十八日請訓出京行抵天津正擬乘輪南下恭閱邸抄光緖二十四年十月初五日内閣奉上諭裕長著補授河南巡撫欽此當在天津行次恭設香案望闕叩頭謝恩伏念奴才滿洲世僕才識庸愚早厠郎曹曾　　共於夙夜洊膺屏翰再來畿輔以包宣疉　隆施涓埃未報兹復仰邀特簡管領疆符聞命自天感慚無地竊查河洛居天下之中巡撫領封圻之任舉凡　軍經武察吏安民在在均關重要奴才檮昧深懼弗勝惟有籲懇天恩俯准奴才赴都陛見恭聆聖訓俾辦理庶務得有遵循以期仰　高厚鴻慈於萬一所有奴才感激下忱理合繕摺叩謝天恩伏乞皇上聖鑒訓示再此摺係借用直隸總督關　拜發合併聲明謹奏奉硃批著來見欽此○○二品銜署湖南布政使糧儲道臣但湘良跪奏恭報微臣接署藩篆日期叩謝天恩叩祈聖鑒事竊臣於光緖二十四年九月　八日奉新任撫臣兪廉三行知新授布政使艈賢到任尙需時日藩司篆務委臣署理遵於十九日恭設香案叩頭謝恩接印任事伏念臣楚北下士知識庸愚於咸豐年間經原任湖北撫臣胡林翼檄調赴營隨同効力洊保今職分發湖南迭　臬司糧儲及辰永沅靖兵備道復權綰藩務益覺才輇任重查湘省境連黔粤藩司職任旬宣表率屬僚旣慮官箴之未肅綜司錢榖尤虞帑項之難充必須董勸交施盈虚是劑如臣檮昧逐懼弗勝惟有矢愼矢勤實心實力隨時禀承督撫臣妥爲辦理不敢以暫時攝篆稍涉因循用仰答高厚鴻慈於萬一所有微臣接署藩篆日期並感激下忱謹繕摺叩謝天恩伏乞皇太后皇上聖鑒謹奏奉硃批知道了欽此○○張之洞片再據調補四川布政使湖北布政使王之春禀稱本年八月十六日接奉總理各國事務衙門咸電内開奉旨四川總督奎俊布政使王之春均著迅赴本任毋再延緩欽此　合欽遵禀請迅賜委員接署以便束裝起程前赴四川藩司調任等情前來查王之春屢奉電　催令赴川亟應派員接署湖北藩司篆務俾該藩司迅速起程惟查臬司瞿廷韶入都陛見不日卽可回鄂查有現署湖北按察使奏調　黃德道岑　蓂志趣端潔才其勤明堪以委令暫行兼署除飭遵照外理合附片具陳伏乞聖鑒謹奏奉硃批知道了欽此○○翁曾桂片再江西現在調集陸營勇丁練習洋操以槍　爲利器必須逐日演放方能精熟雖商允督臣劉坤一恊撥九營毛瑟快槍二千杆惟僅配彈子四十萬顆轉瞬用竣若停操待赴滬局製造必至久曠慮多貽誤兹電致督臣劉坤一飭上海機器局向洋行查詢製造毛瑟槍彈機器兩副每日可　子約四十顆者照近日磅價約需規銀四萬二千餘兩包運至滬交貨籌給查快槍彈子爲練兵急需則製造機器吏速爲籌購合無仰懇天恩俯念操務緊要准其購辦製造鎗彈機器俾得與洋行定議價値早日運到庶幾應用裨益匪淺除咨明　兵二部外謹附片具陳伏乞聖鑒訓示謹奏奉硃批覽欽此 
 
