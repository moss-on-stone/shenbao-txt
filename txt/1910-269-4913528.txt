# 1910 - 269 - 4913528

 

Page 1

 
 
   
 
 

Page 2

 
 
　　第一張上諭交旨論說專電緊要新聞一時評 
　　後幅緊要新聞二分類新聞清談雜著 
　　第二張要摺本埠新聞 
　　後幅要件小說國外新聞 
上論 
[監國攝政王鈐章九月初一日内閣奉]  
上諭前經降旨以本年八月二十日爲資政院第一次召集之期爾議員等各能遵守定章將開院以前應有事宜妥行準備兹據奏報成立秩序謹嚴朕心實深嘉悅欽惟我兼祧皇考德宗景皇帝慨念時艱深思政本仰承慈訓俯順人情毅然宣布德音豫備立憲開千古未有之創局定百世不易之宏規凡我臣民同深悅服脫承先朝付託之重御極伊始即以實行憲政爲繼志述事之大端迭諭内外臣工按照籌備清單次第舉辦而資政院爲上下議院之基礎尤爲立憲政體之精神經畫數年規模己具中外觀聽咸在於兹今當開院會集之初朕特命軍機大臣曁參預政務處大臣將各項案件妥愼籌擬照章交議爾議員等其各泯除成見奮發公心上爲朝廷竭協贊之忠下爲民庶盡代議之責弼宏功於未竟垂令範於將來朕與億兆臣民實嘉賴焉將此特諭知之欽此 
上諭黑龍江呼倫道員缺著宋小濂補授璦琿道員缺著姚福升補授欽此軍機大臣署名奕劻統朗那桐徐世昌 
宫門鈔九月初一日召見軍機澤公 
交旨 
　　八月二十五日軍機大臣欽奉 
諭旨資政院奏恭報資政院召集情形遵章奏請開院並擬定監國攝政王代臨資政院禮節繕單呈覽一摺知道了欽此 
 
 
 

Page 3

 
 
論說 
[外債問題（寒）]  
國必富而後可言强。故財政爲一國立命之源。未有財政窘迫而可以立國者。吾觀於近日經濟恐慌之現象。而知我國危機之益岌岌矣。上則庫欵如洗。自監理財政官出。而各省行政費之以虧短聞者。不而足通盤籌劃。合二十二省計。共虧銀五千萬兩。未識何以善其後也。下則商塲之金融機關倒閉頻仍。如漢口杭州天津上海等大埠。動輒虧倒數十萬或數百萬不等。小民生計。日見窘迫。激變之事。省省而有。歳歳以聞。至棼不可治。乃草薙而禽鋒獼之。於是耗於徴調餉械之需者。又不可以數計内亂未已。復加以防禦外患之海軍等費。購艦製械動費無算。其他如洋貨流行内地。無土貨之輸。出以相抵制。皆所爲莫大之漏巵也。有莫大之漏巵而無計堵塞。一任其倒流奔瀉。馴至今日。險象迭見舉國上下均發現一種乾涸。景象更數十年。則必有不堪設想者。可斷言也。夫財政之於國猶血脈之流行於人身。血苟阻渧。則其體麻木不仁。財政苟竭蹶則其國衰亡可立而待。今財政幾幾有竭蹶之象矣。安可不急起而圖之哉。 
則有倡借債之說者。謂理財莫要於開源故興實業爲最亟惟興實業須有母。産今當民窮財。盡之時無從措集此鉅欵。則借外債以興利不患其無所。抵償。而吾之實業興。且可從而取盈焉。此所謂積極的借債雖多。而無害者也。且外人之經濟擁積停啼正苦無可投資以。取利在我不妨利用之。以暫。紓吾目前之急。兩利。之道。莫逾於此。使我國果下借債之令各大國競輸財産於我國。則俄日更借。必極困難。卽各國謀我困我亦必苦於財力之不給。釜底抽薪。誠爲上策至云負累之說。雖較吾更弱之國苟有生利之希望。無不能擔負債項之理。以債之在我。有所抵而並不化爲烏有也。吾中國地大物博。礦産。至豐。膏腴至廣。寳藏山積。不患利之不興惟患資金。之不足誠借債也。何患無。取償之地耶此近日東鄂兩督所以有借債十萬萬之說也。 
於是乃有倡反對外債之說者豐於己事發爲危言凡一路一礦之押入外人手中者積久輒根深蒂固牢不可拔竭九牛二虎之力僅乃挽回之至如賠欵之爲累。幾於扶床之孫三尺之童。以爲病國莫大之問題矣。賠欵即不出於。借其爲外債一也。各省攤。派何如其苦外債之爲害。如是。而望添。薪可以止火。吾不信也。即謂。借債可以興利。顧環觀吾國。自維。新變法以來。興利之事幾何。凡借債以興。辦之事業。大權往往仍在外人。掌中吾民所辛苦而僅得之者。祇區區微末之工資。此其輸入幾等於滄海之一勺。爲數至微少也。其爲吾國人主持者。罔顧國家。一切惟營私便已之圖。敷衍因循。塗飾爲務。事之成效未一著。而虚糜之欵。或已過其半焉。其巧立名目攫巨資而一無事事者。恆百十爲羣也。如是而望其興利安可得耶。故無振興實業𤍽心爲國之人徒委之無所不能之官或借。異國之材越俎。以代吾謀。其爲效均。至儉就吾國現勢論。實無可以借債之資。格也。贸然言借而見之實行。適以召外人監察吾財政之動機。或竟速其亡耳。此各督撫所以有反對之議也。 
就上兩說細究之。實各有至理。不容偏廢。但即後說以求去其弊即前說以求盡其利。則二說者。雖相反實相成。記者竊以爲欲借倆必先計及於如何而後債可不虚借。必先設想於旣借之後。如何而可杜絶耗費之弊如何而可加以監察之法决非率然曰備債爲兩利。不妨多借云爾也當以興利爲前提。不當以外債爲前提。其至要者宜首先審。擇用。債之途。何者宜。急何者宜緩何者效速何者效遲旣興辦一業之後母半途中輟母畏葸不前。而又速開國會以爲之監察。設責任内閣以爲之主宰蘇撫所奏。實切要之言也（見本報八月廿五日緊要新聞欄内）否則失之散漫無紀。濫費妄耗一無程功。而負累日重。水深火熱誠不知其伊於胡底矣風雲變幻。寗容禹行舜步之躋蹌狐成羣。能無瞎馬深池之想像。差以毫釐謬。以千里此外債問題。何堪更有一步差耶。吾爲此懼矣。 
專電 
[電一（北京）]  
郵部新訂限制外債例五則一禁抵押一禁折兌一保留伸縮償還期限之權一禁居間壟斷一禁把持用人購料 
[電二（北京）]  
資政院爲桂諮議局全體議員辭職事特提出緊急動議公推特任股員十八人 
[電三（北京）]  
郵部電致葉恭綽（按郵部本派恭綽密查浙路己於上月間）南下）蘇路决歸官辦 
[電四（北京）]  
護桂撫電致資政院諮議局議員全體辭職請代奏并自請議處奉旨著該撫體察情形妥籌辦理 
[電五（北京）]  
法律館修訂現行律告竣進呈御覽奉旨知道 
[電六（杭州）]  
浙諮議局定初三日正式開議請增撫蒞局要求爲 
 
 

Page 4

 
 
　　路事代奏及預算案交議如要求不遂一律停議解散 
[電七杭州]  
浙諮議局今日（初二日）接粤諮議局來電謂桂諮議局因爭禁烟展限事己全體辭職請聨合力爭 
[電八（南京）]  
蘇撫程中丞蒞寧後特赴勸業會考查各館並開夜館以便巡視 
[電九（南京）]  
常州府中學堂職員學生四百餘人前日來勸業會參觀緊要新聞一 
[監國攝政王資政院開院訓辭]  
本監國攝政王自奉詔攝政以來時局艱難夙夜警惕諸王大臣等司心匡弼仰承遺訓將憲政籌備各事次第施行兹届資政院成立舉行第一次開院之禮得以躬蒞盛典聿觀厥成曷勝欣悅方今世際大同文明競進舉凡立國之要端在政治通逹法度修明尤在上下一心和衷共濟資政院爲代表輿論之地各議員等皆朝廷所信任民庶所推崇必能殫竭忠誠共襄大計擴立憲之功用樹議院之楷模豈惟中國前此未有之盛舉亦實於國家前途有無窮之厚望者也各議員其共勉之 
[樞臣擬改壽備憲政清單北京]  
　　軍機大臣現議九月初二日會議時擬將内外大臣奏覆鄂藩王乃徴御史趙炳麟條陳籌備憲政酌分緩急並確定行政經費等摺詳細考核以便將欽定分年籌備憲政清單再行酌改並將　行提前籌備及應緩辦各事分别釐訂具摺奏陳據聞此議係面奉攝政工諭交之件 
[津浦南北段指定用欵北京]  
　　津浦鐵路第三批借欵業據西報揭載大略兹得京函云所借之欵確爲英金四百八十萬磅仍由德英銀公司承借利息五釐合同内容與三十三年十二月初十日所訂各欵無甚出入並聞銀公司與該路同指定用欵以三百三十萬磅爲北叚之用以一百五十萬磅爲南叚之用己於八月念四日（西歷九月念九號）簽定畫押 
[陸軍部亦借欵矣北京]  
　　陸軍部近以整　軍政籌欵無著向德國瑞記洋行借欵一百二十萬元期以六年攤還利息第一年五釐以後每年遞加一釐至第六年本利償清當經該部堂官與該洋行訂立合同業己簽押 
[郵部聲明鐵路公司情形不同北京]  
　　郵傳部奏聲明鐵路公司與並通公司情形不同請飭各督撫遵照歷次奏案辦理一片奉旨依議曾紀前報兹探得原奏略云鐵路之敷設爲利便交通起見而以關於轉輸軍務鞏固國防最爲重要故各國辦法屬於國有者居多吾國幅員遼廓亟謀實業特許設立公司商辦惟其性質旣與國家有特别之關繫卽應受國家特别之監督决非尋常商業公司可比所以商部前訂公司律載總協理應由股東選派開除獨於各路公司之總協理則有公舉後由部札派者有由部奏派者有奏請特加京秩湁辦路局者委任顯有攸分且於奏設浙贛皖閩各路摺内均聲明如集股造路逾越期限由部奏請撤銷差使等語可見選舉雖由股東而任免仍操之國家公司律第七十七條所稱總辦或司理人等由董事局選派及由董事局開除係專指商業性質無關官治之公司而言路政關繫國權何得妄爲比附此次浙路總理湯壽濳業奉明降諭旨褫職不准干預路事而浙省公司尚復牽引該律要請增韞代奏其爲誤會己可概見相應請旨飭下各督撫轉飭各公司以辦路雖屬公司仍爲國家關繫不能將普通公司律傳會率合藉滋口實在臣部路律未經頒布以前應遵照歷次奏案辦理以免紛歧云云并聞郵部己恭錄諭旨并抄原奏照會浙路公司蓋此舉專爲湯總理發也 
[豫算表册如限竣事北京]  
　　度支部各司分塡預算表册諭限廿五日告竣己誌本報兹聞各司於二十四日將各表册繕完十分之九二十五日一律告竣其各司分領表册以軍餉漕倉兩司爲數最多聞軍餉司係十册漕倉司係十一册其餘各司皆七八册五六册不等 
[内帑空虚之原因北京]  
　　内務府廣儲司帑銀空虚屢紀前報兹悉其原因係該府銀庫除各省欠解内供銀兩外其所解到之欵核計出入不敷甚巨每逄年節及備辦要差均向度支部或銀號借撥始克支持此係平日内帑支絀情形兼以本年大内延禧宫長春宫等處節次興修用欵浩大致將各省繳納關稅等項銀兩全行撥給欽工之用故財政異常困難云 
[奉天奏准設立鹽務專官北京]  
　　督辦鹽政大臣奏稱竊查會典事例内載盛京鹽行奉天錦州以奉天府尹兼理轄塲二十均以州縣佐雜官兼司之是國初舊制奉天鹽務雖未建置專官而設塲征课亦與他省無異自康熙三十年停引以後聽民自行售銷於是鹽課蠲而塲治廢矣同治六年前將軍都興阿因練兵需餉始抽鹽釐每六石 
 
 

Page 5

 
 
　　百斤收東錢一千文自後逐漸加增至光緒二十四年已加至東錢八千四百文二十八年前將軍增祺又奏明於現收鹽釐之外生斤加收制錢四文該項鹽釐向由將軍派員設局抽收光緒二十八年經前將軍增祺奏明於營口設立督銷總局即以蓋平復州岫巖廣寗常家屯錦州寗遠向　之鹽釐局作爲督銷分局嗣因日俄戰事未及實行三十二年經前將軍趙爾巽奏改爲東三省鹽務總局設總局於奉天並設復州莊河錦縣寗遠廣寗盤山安鳳等分局分轄各鹽灘就灘收釐又設各補征局以輔之嗣復開辦官運分設局所與吉林黑龍江兩省聨絡一氣此近年奉天鹽務之大概情形也查奉天設局抽釐初時歳祗收銀二三十萬兩其後遞抽遞加復經歷任將軍督撫設法整頓增産疏銷現據東三省鹽務總局　表呈報自宣統元年正月起至十一月十九日止是年已收鹽厘庫平銀一百十餘萬兩收數歳增成效漸著該省海灘遼闊鹽産甚豐所産鹽斤行銷本省及吉林黑龍江並蒙古各部落地方延袤且視淮蘆爲廣如果加意整顿將來歳收當猶不止此數近來東三省改建行省業經設立民官奉天係産鹽省分擬請規復國初鹽塲舊制酌設鹽官並設立奉天鹽運使一缺管理東三省産鹽行鹽事宜該省旣設運司之後現設之鹽務總局擬請援照同治九年奏准兩浙運司督辦綱鹽總局成案即由運司督飭局員承辦仍令原辦道員帮同經理以資熟手其吉林黑龍江兩省官運事宜均仍照舊辦理 
[滬道請欵獲譴紀詳北京]  
　　上月杪度支部接滬道來電謂上海市面岌岌道庫放出各欵一時遽欲收回恐碍大局而九月解還賠欵之期已届請撥欵維持等情當時度支部未察底裡以其贸然請欵遽覆電大加申斥嗣有某丞堂建言細核來電滬市恐慌幸賴公欵以資維持若不允其撥欵勢必勒提公欵設或牽動全市爲患何堪設想度支部遂續發一電有云已飛電飭知大清銀行着其先行撥借五十萬兩以濟目前等語事已過矣不意此電甫發而滬道第二電適到略謂由道借出各欵皆因維持市面且均曾電禀大部並非私挪務請大部撥欵維持否則市面必將溃敢不堪收拾云云三堂閱電大怒疑滬道有意項駁當卽具摺奏叅次日卽奉　革職其神速爲歷來所未有據聞某某兩督撫在京於監國前頗有微詞故有此嚴旨云 
[江督蘇撫與滬道之感情南京]  
　　滬道自得革職之旨即急電江督蘇撫自謂奉職無狀致遭嚴譴有勞憲厪負疚實深幸所有欵項羅羅清疎均可立時交代求立飭劉道燕翼來申接篆以便交卸當此市面岌岌可危之候能早交代一日即早卸肩一日云云蘇撫得電以滬市風潮蔡道力任維持乃反因此革職殊所不料當即電復有云該道經手欵項旣皆清楚可以立時交代甚慰惟三莊倒閉之事仍須力爲維持以盡責任該道一日未交卸即一日擔負責任待會商督院再行詳示云云程中丞隨於昨日早車來寗聞與安帥會商電請代奏挽留數月以便了理三莊倒欠之案及維持滬上巿面各事至擬辦之債票本可於九月初一日發行今蔡道意在推却不肯擔任經張安帥電飭仍舊照辦諒此事不致中輟云 
[西報譯要]  
[錦愛鐵路借欵近聞]  
　　據南清早報載八月二十四日倫敦電云錦愛鐵路借欵合同業已議結同時在華盛頓北京兩處宣布該合同規定由美國籌備英金十兆磅借與中國每百實收九十五五釐起息總辦准用華員惟總工程司須用美人所用之材料則在中美二國分辦按津浦鐵路第三批借欵係於近日議結而錦愛借欵一事初無所聞且其合同旣在北京宣布連日京電何未述及恐係傳聞之訛 
[中國將設大製造局]  
　　香港電報載八月二十三日廣州訪函云兹聞中國似欲設立中央大製造局一所蓋軍諮處調查各省所用軍器有外洋辦來者有中國自製者叅差不一爲害甚大故擬設一大製造局以供全國陸軍之用惟兹事需費甚巨一時能否成立尚屬疑問 
[德報駁美報之謡傳]  
　　文匯報載初一日柏靈電云美國報章所載中國不日有排外亂事一說德報皆竭力駁之視爲無根之詞 
[唐紹怡不忘舊恩]  
　　又載同日北京電云唐紹怡已於今日抵漢擬赴彭德訪謁袁世凱預料星期四日可抵北京 
[英報論日本之野心]  
　　倫敦支那報云前星期有某氏著論謂東方之聨盟國旣將滿洲高麗之事措置大定今復注其饞目於亞洲大陸之餘地兹俄國著名某報又載日本欲在爪哇暹邏得一立足之地良非虚言日本不獨視亞洲大陸爲其俎上之肉卽亞洲海内之羣島亦欲收括囊中此後恐將注意歐洲乘隙而逞其野心今日多數之著作家思想家咸視日本之奮起無異惡夢中之幻像云 
[京師近事]  
　　前日資政院在第一股室開研究會討論議事細則及辦事細則逐條分晰解釋遇有碍於執行之處卽另行簽記以便修正下午二時開會六時始散全章迄未通過大約須越日再行研究 
　　聞資政院蒙回議員已經來京者八員尚有未及到京者四員兹理藩部已於前日將已來京之色隆托濟勒等繕具專摺入奏一面并催未來 
 
 

Page 6

 
 
京者迅速來京 
　　資政院欽選蒙古議員業於開院之前將應備之議案预備妥洽聞其最先提出者一爲交通一爲教育一爲練兵 
　　日前粤督袁制軍電致憲政編查館略謂粤省審判廳甫在籌辦而訴訟法典尚待核定頒布施行前法部擬定各級審判廳章程内之訟費各條微有叅差所有通行章程係指何項應如何援照辦理方爲合宜希查明示覆 
　　廣東新軍恊統張哲培標統劉雨沛現經陸軍部軍法司訊問係屬公罪援例擬以發往新疆咋由廕午樓尚書商諸濤邸擬即照議辦理日内可會同軍諮處具奏 
　　聞度支部澤尚書因各省交涉使業經陸續奏設而各省督撫至今未將該使每年額支養廉公費及外交經費奏定準數本部碍難預算昨己諭丞參廳分電各省督撫迅速釐訂確準數目報部以憑核辦 
　　學部唐尚書到部以來於張文襄所訂章程不甚滿意以爲過於繁瑣現擬將學務舊章大加改良一反文襄所爲以簡便易行爲目的刻正籌畫一切不日具奏　 
　　日前上諭撤銷禁烟保案聞係因山西於前月間有電到外部及度支部云山西己無一根烟苗一家烟館上流社會無一人有烟癮者下流社會戒斷者京十人而九語意嶄絶與度支部密查員報告大不相同其餘奏報禁絶各省粉飾情形大抵相類故樞府集議非撤銷保案加以懲創不足以警後來遂有此次之上諭 
　　汴藩朱壽鏞開缺奉簡王乃徴補授外間鮮能知其原因兹聞朱藩前經該省財政監理官禀訐種種劣跡而度支部攷核各省藩司成績遂將朱之成績列爲最劣故有此次之更動至王乃徴調汴之原因一爲王在鄂時爲瑞督所鄙視一爲王藩前日奏陳憲政酌分緩急一摺爲澤公所賞識故必予以優缺之藩司其實王於財政上智識與經騐皆極淺薄視前日之奏議其程度相去甚遠云 
時評 
[其一]  
　　欽定憲法大綱。雖君主之命令。不得變更法律。而今部臣往往。以個人之意思。枝節之解釋。翻倒欽。定法律而有餘 
商部奏定公司律。未嘗另劃鐵路公司爲一部分也。鐵路公司立案之始。未嘗不許引用公司律也。今郵部忽以其與國家有特别之關係。而不許其享受。商辦公司進退總理之權利。鐵路公司不足惜。其如欽定法律何。 
[其二]  
　　禮之繁者近於僞。情之眞者易於縱。昔賢知社會道德之日壞也。乃設種種禮節以範圍之。雖明。知其近於僞飾。而用情者或不至放縱而無歸。 
今之論者恒以禮節爲繁苛恒欲去僞存眞夫使社會之道德果可去。僞存眞也。則禮節誠爲無用之物。然而縱。情無藝者比比矣。嗚呼。我爲此懼。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙省編成宣統三年預算杭州]  
　　浙撫增韞具奏畧云預算一事求諸古昔本永家宰制用之經考諸列邦實資議會擔承之力我國試辦伊始尚未有國會以監督財權驟難語人民以增加租稅自不能不就固有之收入爲歳出之標準浙省清理財政之初本就原有各欵式改正名目或釐訂章程或裁節浮費或嚴剔中飽以確定預算之基礎嗣飭清理財政局就各署局所送到預算報册審核彚編初次核計約虧銀四百餘萬兩經臣督飭各署局所自行核减由局編成總分各表册共二十七册於五月内逹部約仍虧銀一百四十九萬餘兩復就臣署開審查財政會招集各員目加研討出欵中稍涉重複者一一剔除入欵中有可增加者又一一提出增减核計祇虧銀五十三萬餘兩惟新軍成鎭計畫照原定軍政費外追加銀一百三十八萬餘兩以致連同前數共虧銀一百九十一萬餘兩伏查浙省歳出總數光緒三十四年合銀一千二百九十餘萬兩宣統元年合銀一千三百四十餘萬兩己增支五十餘萬兩而宣統三年預算計合銀一千四百九十餘萬兩比元年又增支銀一百五十萬兩以頻歳之積虧加新政之俱舉而收支之欵歳有定額征有定則支絀情形勢所必至特是三年所增者以陸軍成鎭爲數較多民政教育司法實業等費亦因籌備憲政各有加支若不於收支各欵切實整頓徒以財政之困難定行政之限制臣未見其可也且以預算總支數按百分例比京協各餉賠償洋欵約占百分之四十八九軍政費又占百分之二十六七計本省行政等費不過百分之二十五六耳所有不敷之欵經臣與司道等再三籌畫整顿增加新舊各欵姑假銀一百萬兩實尚不敷銀九十一萬餘兩總之凡百要政非財不舉自當格外撙節於行政不涉鋪張於財政力加整頓以仰副朝廷愼重度支實事求是之至意八月二十八日奉硃批度支部知道 
[諮議局爲浙路事第四次呈請代奏文]  
（前畧）竊維商辦之鐵路公司不外爲商律公司律中股分公司之一種苟無特别法之規定其對於公司律所揭之明文不惟有遵守之義務且有適用之權利依公司律第七十七條公司總辦或總司理人司事人等均由董事局選派如有不勝任及舞弊者亦由董事局開除是公司總理之選派與開除皆屬董事局確定之權利而於此規定未廢止或在更改以前絶對有其效力在董事局固不得自爲放棄即監督者亦非能越法定之範圍而妄加干涉蓋現行之法律最爲神聖不論治者與被治者悉當受其拘束者也（中略）浙路總理湯壽濳之選任本於公司律第七十七條之規定其在路言路乃以浙路總理之資格代表浙路股東之意思不爲該條開除之原因今朝廷不察加以嚴譴雖黜陟之作用屬於君主之大權斷非臣民所敢推測第因言事革職而并不准其干預路事在表面爲對於個人革職附加之處罰而從根本上以論則董事局所享有確定之權利未免因此而受無形之剥奪夫得享用此公司律之規定不獨浙省之路公司而獨使浙省不見其效用故嚴詔之下萬衆惶惶始也代表股東之董事局經以電請請而不獲衆股東繼之求撫臣之代奏今代奏又被斥矣而其間之董事股東與一般渴望實行立憲之士商又復奔走呼號终不肯曲徇朝廷不准干預路事之成命者非不法之反抗也爲法理上正當之爭執期回復法律所定之權利也（中畧）伏讀欽定憲法大綱有云有發命令及使發命令之權唯己定之法律非交議院協贊奏請欽定時不以命令更改廢止又云臣民有遵守國家法律之義務一方勉臣民以遵守一方以命令爲變更是欲使浙民遵守義務耶抑欲使浙民典從變更法律之命令耶二者當示其一途若使負遵守之義務則當俯從浙民之請收回不准干預路事之成命以保法律之尊嚴若使曲從變更法律之命令則隠示浙民不必負遵守之義務而此憲法大綱之所定將等諸空文於此後頒行之法律亦悉無奉行之效果恐朝廷爲立憲計爲法律計不至竟出於此者也無法無以立國浙民之爲國家守法正浙民之捾國故今日與其阿順以失立憲國民之資格寗死守以受朝廷不測之斥責也事關本省權利存廢司件應在諮議局權限之内懇乞撫部院採取輿論據情代奏不勝迫切待命之至 
[襄河流域又被水災湖北]  
　　湖北襄河流域内之沔陽荆門天門濳江漢川各州縣上年大小爲災全境受淹滿望今歳年穀豐收稍蘇元氣不意正月五月兩次被水二麥菜蔬悉受淹浸幸消退尚速故七月初間趕種这审稻均慶豐收無如天災流行非可逆料七月十七八日襄水又復泛漲沔陽之茅州垸九合垸排湖濳江之馬家拐荆門之沙洋月堤仍復溃决補種之晚禾蕎麥蕩然無存八月初間秋水又復增漲其勢如同伏汛凶猛異常沔濳天漢荆各邑隄防紛紛報潰而尤以沔陽受災爲最重如毛家塲光家垸殷家集上下兩蓮花垸三伏潭馬大等垸張三張四兩垸小白垸共約三百餘里一片汪洋收穫之早稻房物漂失無存將熟之晚禾棉花秋豆悉被淹没查各垸上年己遭奇災今歳甫望有收又至全功盡棄刻下災民散處四野顚沛情形較上年爲尤甚現各該牧令己紛紛電禀請欵辦振聞鄂督以各核州縣隄垸半係新修竣工未久復被冲潰工料草率不問可知除飭籌振局撥欵振卹外並飭隄工局查取承修各潰隄委員職名以憑參辦勒令賠修 
分類新聞 
 
 

Page 11

 
 
政界 
[贛省指裁各欵定期實行江西]  
　　贛撫馮中丞以部電裁减經費現雖未准議覆惟己經指裁各欵亟應迅速實行截至九月初一日一律均照指裁之數支给刻己札行藩司除綠營驛站裁减另行核辦外立卽遵照前行東電指裁各欵分别移行儘月内裁節一律於九月初一日起照指裁之數核支以清界限 
[憲政籌備處提議四大議案江西]  
　　贛撫馮汝騤於上月廿五日督同司道府縣各官在撫院憲政籌備處會議廳提議要案四端兹錄於下（一）提議勸業道呈請餘干煤礦擬招商股一案查該礦經費昨經電部全裁飭令由售出礦産項下撙節支用兹該道擬招商股五萬兩係爲藉資周轉起見惟該礦本係官辦己費不資始見成效此次招商自應仍以官本爲主商股爲附宜如何劃分界限詳訂收回官本曁酌給商息章程公同妥議呈候核定施行（一）覆議提解自治籌辦處經費一案查該處常年經費照此次减定數目需銀一萬六千餘兩自應飭由各屬力求撙節騰出一成以供提解惟一成之數能否與該處常年用欵適符應再由處通盤核算决議定數詳候飭遵（一）提議城外工藝廠候審公所習藝所人犯歸併模範監獄一案前次提將進賢門外之工藝廠改設貧民工藝廠歸巡警道管理所有原廠内之人犯酌量撥入習藝所將習藝所案情較重之犯撥入模範監鉃並將候審公所移入模範監獄以節經費當經决議在案應卽由臬司督同南昌府妥議辦法其騰出之候審公所卽改作調查局（一）提議商會禀請將停泊姑塘米石放行一案據商務總會函禀米商劉錫進等聲稱商等米船停泊姑塘久經數月屢請放行迄未蒙准現在米益腐朽行見三萬石之米將成廢米請准放行一次以後不得援以爲例等語查江省米價至今未甚跌落是以未弛出口之禁商會所請能否准行應即公同議决 
[督銷局提議節省浮費長沙]  
　　湘岸督銷淮鹽總局總辦袁觀察以各分局所設會辦併無職守徒耗薪資亟應裁减以節公欵聞己决議酌量裁汰矣 
[書吏分别撤留之計畫長沙]  
　　湘省度支公所係就善後局舊址開辦惟房屋頗形窄狹擬將藩署科房劃入己誌前報現己核定撤留科房辦法將户糧漕南兵一兵二驛站倉工等科一併裁撤歸入公所其房屋即作爲公所書記辦公室至吏科係專管吏事似未便卽行裁撤現在尚仍其舊云 
[限制各署局活支欵項廣東]  
　　粤督近查司局出入各欵數目浩繁其常年出入動支額欵己詳定有案者自應按期詳細册報其不在定額動支項下時有特别支欵爲數雖鉅每不請示辦理輒即開支殊非愼重度支之道因特明定限制札行司司自後活支欵項均須先具事由詳呈查核開支之後亦一併册報以照核實 
交涉 
[高洲禁河控運木筏之糾葛江西]  
　　江西上饒縣王大令濬道以教民方堅禮慫恿河口天主堂董事施鴻恩爭廢成約在高洲禁河運放木筏要求拿辦一案通禀到省現奉馮中丞批以禁河不應行筏方堅禮等罔顧農田水利任意行運甚至慫恿教士出爭大屬不合該縣據理詰阻並責賠修損壞水壩橋樑所辦甚是仰洋務局飭即據理持平妥辦具報察核 
[美商請在江門建築油池貨倉廣東]  
　　美商三逹火油公司現擬在新會江門地方永租地業建造油池貨倉昨由廣州美總領事將圖式送請新會縣核准以便興工建造當經該縣王令親往江門傳同該公司商人履勘勘得土名白石蛇山圍仔地方共田五畝八分零八毫係向梁瑞慶堂即梁有廣永租曾於本年七月間經該縣勘明查無紏葛均屬自願照章印稅在案現三逹公司擬建築油池貨倉相離埠内商店住屋甚遠尚無妨碍惟應否准其建造王令未敢擅專現特禀請督院核示飭遵並請將上年訂定亞細亞在梧建築油池章程抄發下縣俾資查考、］軍界 
[兩淮各營派兵剿捕海盜揚州]  
　　兩淮營務處奉增都轉札飭以東台海盜猖狂搶案迭出據泰分司來禀略稱距東台百里海口木椿港地方居民三百餘户前月間突來盜船數隻海盜數十人先後約計被刧百餘家該處居民己紛紛逃走刻下竟聚集盜船數十隻本月十九在距東台五六十里之處突來海盜百數十人明火持械沿路刧搶商店義和祥楊恒和鳳寳樓萬恒興恒昌茂方湧昌湧源和復泰祥順太等號並各小舖户均被刧一空此等情形民不聊生當飭該營務處帶隊前往探訪匪蹤回揚調兵馳往拿勦聞日昨派撥新軍水師等營弁勇馳往嚴密兜拿並由兩淮統領馳禀督部堂電飭狼山鎭多撥兵弁帶四輪車礮數尊會同前往勦捕矣 
[新軍鎭司令部各員分别派定杭州]  
　　浙省新軍成鎭迭奉陸軍嚴催限期年内一律成立業經增中丞諭飭督練公所曁協司令部遴派將校分赴紹屬添徴營隊先後運省入伍並奏派浙江提督吕軍門爲統制官現因秋操將届赶先組織成鎭以資統一而符奏報聞己定期十月二十日行成鎭禮所有司令部將校業己分别遴派兹特調查將帥銜名列左統制官吕本元正參謀官未定中軍官韓玉庭執事官周啓先一等書記官吕本端吳壽淞趙潤正執法官周遹正軍需官郭成勲正軍械官陳介藩正軍醫官張葆慶司號官劉寳山四十二協參軍官沈宗約四十二協執事官徐元錫四十二恊二等書記官繆平其新立兩標統將銜名待續查 
[徴兵局考驗應徴兵士鎭江]  
　　駐鎭南洋陸軍徴兵分局開徴後於本月初一日爲第二次考騐之期報名者約二百五六十人是日投騐者一百五六十人合格者祗得百人俱己給與騐照以便彚送入伍 
[講武學員演習戰術實施江寗]  
　　南京講武堂監督以戰術一門非實地演習不足以見技能昨己禀准江督擇定高資一帶爲行軍演習之地該處山巒回環中央開展足供軍隊馳骋爰於日昨由該監督及中外教習等帶同學員乘汽車前赴該處演習戰術實施約一星期之久回堂後再試以各門學術聽候評定甲乙給憑回營 
學務 
[大同女學堂初次畢業温州]  
　　温郡私立初等大同女學堂由夏 
 
 

Page 12

 
 
　　伯龍君奉其太翁松亭母夫人池氏之命竭力經營常年經費毫無的欵各教員皆盡義務學生七十餘名今届第一次畢業之期畢業生共八名特於八月二十四日上午十點鐘行正式畢業禮到者温州府馮太尊永嘉縣陶大令勸學總董陳經敷温處道代表陳贊唐二尹並蒞校來賓一百餘人頗極一時之盛由教員黄宰中代表官長演說略謂照部章初等女學四年畢業事屬尋常何足重輕惟郡城女界風氣未開此次爲永嘉地方第一次畢業特留紀念以爲後來者勸此亦事者不得己之苦心也參觀諸公務各警體此意爲幸 
實業 
[壽豐莊股東墊欵善後近聞杭州]  
　　杭垣壽豐莊擱淺後忽忽半年又因錢巿恐慌銀根緊急收賬遥遥無期業由上峯特派知縣王賡夔大令督同清釐創議股東墊欵原擬八月底應給存户一律公攤無如各股東任情推諉延不報解復於念九日假座總商會集議辦法兩條議决進行兩條一先將該莊房産如數繳由商會公同查檢契據設法變賣二各存户公具說帖呈由商會轉移勸業道特備公文公派代表分赴潘陳陸三姓股東所在地詰問墊欵辦法如再諉延卽按照商律先將經理人押究外勒令各股東如數尅期墊理以保大局而維商巿當塲由會衆委員等認可定初七日續會决議實行 
[氈呢廠照請商會勸集股欵武昌]  
　　鄂省氈呢廠係張文襄所創設委張提軍爲督辦嚴觀察開第爲總辦共領官股銀三十萬元遵照奏案先行開辦陸續招收商股作爲股份公司現在機器人工皆己純熟每日出呢五百碼陸軍定辦者己逹四萬碼之數前月間股東會議决又添置機器數件能織企呢彩呢以廣銷路惟思清河日輝等呢廠資本皆六七十萬本廠股份祇有此數萬一周轉不靈貽誤匪細是以照會武漢各商會請其竭力提倡招徠商股藉興實業以塞漏巵並將呢樣數種及成績事略一册移送查照以資考核 
雜記 
[學堂造就紅樓夢人才湖北]  
　　鄂屬荆州府荆南學堂開辦己久日前荆宜道金峙生觀察因初蒞任特往考查以該堂歳費萬餘金七八年來縻費己逾十萬而畢業僅兩班學生成材太少非力求整頓不可遂撰訓詞切實誥誡旋與新派來荆之監學錢梅二君庶務長田君以及各教員討論改良辦法金觀察謂宜先從管理規則入手次查功課議畢參觀校舍適至高等小學自習室見冠者五六人各手執一卷金觀察意必諸生温習功課遂入室檢閱不期各執紅樓夢一本金觀察大不謂然當即面斥監學云國家一年用去若干鉅欵造就一斑紅樓夢人材教育前途何堪設想非速切實整頓不可該堂管教員均面赤耳熱而退刻己從嚴整頓矣 
[委員會審紅燈會匪黨武昌]  
　　大冶紅燈會匪柯玉山等雖經正法而黨羽盧萬和等前經崇陽縣拿獲原擬解省訊辦因訪匪黨有在中途攔刧之謡以故不敢起解現馬提法使以該匪盧萬和據柯玉山等供亦會内之副龍頭排行老三罪惡不在柯匪之下現旣不便解省應就該縣研審特委補用知縣何慶濤携帶全案卷宗尅日馳赴崇陽會同該縣聨令炳將盧萬和詳細研審俟訊有確供即行就地正法以免提解致涉疏虞 
[賭商函詆諮議局之聲訴廣州]  
　　粤督昨准廣東諮議局呈稱本局前以古勞阜誠公司山票衝入省城并省城名利公司亦擬仿收小票月開三次等詞呈奉飭屬嚴禁現接名利公司賭商區啓源投函不分皂白妄肆詆諆請飭拘案從嚴究懲等因前來查諮議局係遵旨設立采集輿論之地豈容局外之人不分皂日投函妄肆詆諆自應飭縣將投函之人傳案申斥以儆效尤己批答該局矣 
[鄉民發露盜骨黨之眞相杭州]  
　　西湖茅家埠此次又出匪徒開棺盜骨一案日來謡言四起寄厝各家惶惑異常紛紛前往踏看者不絶於途近據該處鄉民傳述謂此案發生皆由六月十九日之觀音誕香火繁旺是股匪徒乘機來杭或係扮作乞丐或以進香住宿房頭天竺某僧房確有形蹤秘密者五六人住居多日或謂係留下鎭一帶之靑帮梟匪所爲自夏至秋陸續至鎭者不下數百人皆散居於何家河頭至法華山左近一帶以致盜竊之案不時發生該處之愚民入會者不乏其人舉動秘密日前常見有小匣等物下船而去甚爲驚疑且是帮匪徒行爲刁猾異常適届新穀登塲之時藉賭騙財每夜岸賭船賭自花牌樓至午潮山止耳聞目見者不下五十餘塲時有滋閙情事云 
[清談]  
[資政院開幕之觀感]  
　　去年開諮議局。今年開資政院。皇皇乎九月初一日也。永永爲吾中國紀念之一日。我讀是日之上諭。我不禁慨然其有感。我繹是。日之扆訓。我不禁穆然其有思。 
國也者。億兆臣民之集合體。非上之人所得而私有也。自環海交通。歐化東漸。而天視民視天聽民聽之旨趣。乃益以大白於天下。先后先帝。不惜舍己從人。以奮發其執兩。用中之機衡。博採東西邦規制。毅然立憲。並非日下之人當各泯除成見。奮發公心。而上之人可漠然不聞也。亦非日。下之人當。各謹嚴秩序。遵守定章。而上之人可悍然不顧也。今試問諮議局開會以後。資政院成立以前。朝廷之舉措何若。憲政之施行何若。内政之叢脞各臣工所匡維者云何外患之憑陵。各臣工所禦侮者云何。政界風雲。日迫一日在監國旣仰承遺訓。夙夜警惕矣。雖然此亦足以繁中外之觀聽。爲立憲政體之精神也我政府諸公。其亦加意于兹焉否。 
旨哉監國之言口。立國之要端。尤在上下一心。和衷共濟。斯言也。誠可謂深探治本者矣我四萬萬國民。當敬　逖聽。毋忘斯言。雖然尤願我四萬萬國民之政府。自今日以後。各 
修厥職。母忽斯言。 
[雜著]  
[優語錄（六）]  
　　宣和中。童貫用兵燕薊。敗而竄。一日内宴教坊進伎。爲三四婢首飾皆不同。其一當額爲髻。曰蔡太師家人也。其二髻偏墜曰鄭太宰家人也。又一人滿頭爲髻如小兒。日童大王家人也。問其故。蔡氏者曰太師覲清光。此名朝天髻鄭氏者曰吾太宰奉祠就第。此名懶梳髻。至童氏者曰大王方用兵。此三十六髻也（周密齊東野語） 
宣和間。鈞天樂部焦德者。以諧谑被遇時借以諷諫。一日從幸禁产苑。指花竹草木以詢其名。德曰皆芭蕉。也。上詰之乃。曰禁苑花竹。皆取于四方。在途之遠。巴至上林。（時語以運爲巴）則己焦。矣上大。笑（周煇清波　志）蔡卡之妻七夫人。頗知書。能詩詞。蔡每有國事。先謀之於牀第。然後宣之于廟堂時執政相語曰。吾輩今日所奉行者。皆其咳唾之餘也。蔡拜右相。家宴張樂伶人揚言曰。右丞今日大拜。都是夫人裙帶。譏其官職自妻而致中外傳以爲矣。（同上） 
孔道輔奉使契丹。契丹宴使者。優人以文宣王爲戲道輔艴然徑。出契丹使主客者邀道輔還坐。且令謝之道輔正色曰。中國與北朝通好。以禮文相接。今俳優之徒侮優先　而不之禁。北朝之過也。道輔何謝。契丹君臣獸然。（宋史孔道輔傳） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[魯撫孫寳琦奏臚陳山東第三年第一届籌備憲政成績摺]  
　　奏爲臚陳山東第三年第一届籌備憲政成績恭摺仰祈聖鑒事竊查籌備憲政事宜照章每届六個月將籌備成績臚列奏聞並咨報憲政編查館查核歷經依限遵辦奉准核定在案自宣統二年正月至六月爲第三年第一届奏報之期限内應辦事宜較歷届尤爲繁重經臣按期程督次第施行應頨本届己辦成績曁現在辦理情形詳晰臚陳以資考核查籌備清單第三年應辦之事或接續上届屬於推廣經營或肇造初基亟待經始籌備析其條目計有九端其一爲續辦城鎭鄉地方自治分區指定繁盛城鎭己於上届籌辦在案原定繁盛九處爲歷城臨清濟寗膠州潍縣黄縣海州各城曁長山之周村鎭福山之烟台鎭所有調查選舉事宜均經辦理就緒隨將各該處議事會議長議員董事會總董董事照章選舉如額選定其董事會總董均由臣遴選委任本月内即可一律開會其餘城區議事會董事會亦經立限籌設據各州縣陸續具報選舉辦竣者共有八十餘處悉可定期成立按照部定期限係屬提前舉辦至省外各研究所均於二三月間陸續開辦全省學員共得四千五百三十九名授課八月届期均可畢業俾具政治知識以赴自治事機惟繁盛城鎭和一省精華所萃成立以後於自治職務當可切實舉行其餘城區圑體雖具而實力未充期以擔負責任恐非易事惟在員紳互相勗勉弗以形式粗備而視爲具文弗以權限不明而轉滋流弊仍當飭由地方官認眞監察以期恪守定章漸圖實效此遵照籌備者一也其一爲籌辦廳州縣地方自治查民政部奏定籌備細目本年應就省會地方首縣照章籌設該縣議事會董事會此項自治選舉章程前經憲政編查館頒行到東卽飭自治籌辦處擬具施行規則照章先從歷城縣舉辦縣議事會之議員名額以所屬地方人口總數爲標準額數之分配以各選舉區之人品多寡爲標準除省城前己調查外其餘各鄉亦經飭令按區調查一俟調查選民定有確數卽可投票選舉此遵照籌備者二也其一爲彚報人口總數查東省首縣商埠等處曁全省各州縣正户附户均己照章查明總數陸續造册咨送經部核覆在案本年接查口數各州縣己將人口總數查明呈報者共有六十八處計在十月以前均可一律查齊此係第四年期事宜提前辦理惟户籍登記實爲憲政根據必須查核實數並應按照部章每届兩個月將户册編訂一次冀得户籍盈虚之實况此遵照籌備者三也其一爲覆查歳出入總數東省宣統元年分各屬關局所四季報告册久經財政局查明編就依限分次詳咨其年總報告册並全年收入支出統計表及二年分春季報告總計表亦己分别咨部至夏季册表一俟造齊續咨此遵照籌備者四也其一爲釐訂地方稅查清理財政第九條有分别國家稅地方稅性質編訂說明書送部等語宣統元年十一月並准度支部咨查釐金統捐統稅雜稅及一切稅捐章程細則等因遵經飭由財政局移行各主管衙門依限查覆造具徴收稅捐清册咨報度支部以憑彚案釐訂此遵照籌備者五也其一爲試辦豫算决算東省歳入欵須約在千萬左右崦近年歳出解協撥支等欵不敷甚鉅從前財政未能統一因之各署關局所無不有收支之事系屬旣散調查較難上年即由財政局擬定豫算册式先期頒布勒限查報經臣將送到各册親加審訂力求撙節以期收支適合己於限内由財政局遵式編定全册詳咨度支部聽候覆核具奏此遵照籌備者六也其一爲廳州縣巡警限年内一律完備東省外州縣巡警歷經督飭興辦統計己有官警三千四百三十二員名於上届奏報在案規模粗具自應設法擴充現據巡警道詳擬辦法全省州縣釐爲三等分配官警額數上等州縣本年額定七十名中等州縣本年額定五十名下等州縣本年額定三十名似此分别擴充庶可漸臻完備惟巡警一項需欵較重應飭衡量財力妥愼辦理庶不以新政病民各屬教練公所現已開辦者計有七十四處其餘貧瘠之區仍飭勉爲其難設法籌辦此遵照籌辦者七也其一爲推廣簡易識字學塾查簡易字塾全省各處前已成　四百餘塾本届極力推廣復經增設三百數十處是項學塾在普通教育中课程最爲簡單倘地方官粉飾禀報卽以尋常私塾充數而辦理不能合法則塾舍雖稱櫛比仍難多得通曉字義人民現據提學使委員切實調查凡所成立各塾教習授課均尚認眞學生額數亦均確實其有辦理不甚得力之處曾將地方官撤任示懲使各屬咸知政策所向力袪敷衍積習并飭隨時推廣以赴籌備之程此遵照籌備者八也其一爲省城商埠各級審判廳一律成立東省擇定省城商埠各處先設六廳曾已專摺奏陳查法部奏案凡審判廳未經成立各省應俟本年考試法官以後再行開辦東省凡有與考資格各員現己咨送赴京將來考試錄取分發各省如何均匀配置應由館部妥定章程通行遵辦各廳工程限於十月告成開辦常年各費均已籌定的欵檢騐吏及司法巡警并飭併力授課以資開廳任用機關備具自可不誤成立之期此遵照籌備者九也以上九項屬於本年籌備事宜皆爲近今應行要政而自治司法及財務行政各端與憲政關係尤切察酌公私財力社會情形良不容壯往徑情致滋操切然施行緩急之際容有變通以盡善斷無畏難而苟安本届籌備各事或提前舉辦或依限經營於兼籌並舉之中不忘審端致力之義庶辦事歸於核實政令不致病民以期仰副聖主注重憲政推行盡利之至意所有臚陳山東第三年第一届憲政籌備成績曁現在辦理情形除分咨查照外理合恭摺具陳伏乞皇上聖鑒謹奏宣統二年八月二十二日奉硃批該衙門知道欽此 
本埠新聞 
[照案遞解淫伶之波折]  
　　淫伶李春來前因奸騙黄朱氏鉅欵控奉公廨判押西牢三年期滿遞回原籍扣至上月二十六日即西歷九月二十九號期滿嗣因帶赴總巡捕房攝影留查以故改期於昨日即禮拜二解堂發落己三誌前報昨日届期該淫伶於清晨九時由中西包探押解至公共公廨當由駐廨五十八號西捕將李伶帶入寫字房内候示一時觀者擁擠俄而美副傾事海君蒞廨先在憩息所與寳讞員磋商此事 
 
 

Page 19

 
 
聞西官意見竟擬將遞解回籍四字改爲逐出租界華官以當時會判堂諭未便更易當照原斷辦理在内磋商一時之久仍不解决諭將該淫伶帶回候核當由西探押乘電車而去見者僉謂李伶不減舊日精神惟面龐稍瘦迨中西官升訊捕房瑣案己鐘鳴十句半矣並聞此事業由寳讞員函請南洋律法官担文君蒞廨面商辦法云 
[陳逸卿與洋商清理帳項]  
　　北市正元莊股東陳逸卿因倒欠華洋各商鉅欵由廨押限清理緣陳與洋商往來甚鉅進出帳目未明曾奉寳讞員派差協探帶同至各洋行清理前昨兩日己由廨役余昌協同滙四捕房包探王松濤帶至利安長利等洋行理算以便料理各欵 
[控究廨役揑名朦禀之胆玩]  
　　新署待質所職商朱培初湯禹臣陳逸卿等五十人日昨上公共公廨禀云竊商等奉押案下思了一己之債務不遑尚何暇再干預他事緣本月二十七日閱各報所載道批英公廨在押職商等公禀批云倒騙至如此之鉅不思從速清理尚敢節外生枝胆大妄爲己極仰廨員查明被押人等有無被差訛索公别辦理等因不勝駭異商等旋即澈底查究方悉押所看役張仁所爲該禀之内容固不得知渠揑借全體在押職商字樣率爾妄禀道憲此固該役胆大妄爲之極確非商等之節外生枝然難保無從中唆使者在也伏思揑名妄禀例有明條知法犯法尤爲法所不容而况在官人役乎若不叩請澈底清查按例嚴辦後患不堪設想爲此備情聲明環叩公祖大人電霆迅發即將押所看役張仁按例嚴辦俾可懲一儆百實爲公德兩便 
[新東門行將開闢]  
　　前日本邑地方自治公益研究會各董特邀各業商董及十六舖各叚董假邑廟豫園萃秀堂開會磋議開闢新東門工程經費己紀前報兹悉該項工程己經估計共需價銀三千王百兩左右内分闢門銀八百兩吊橋一千二百兩敵樓警舍八百兩雜用鐵器六百餘兩現己由煤炭洋貨海味紙業米荳錢業等商業公所各董公同擔任各墊欵項以便興工其所闢地叚在城内黑橋迤東正對城外法租界洋行街口即金利源三號棧弄所造鐵質吊橋接通法租界故由該董等繪圖貼說請總工程局轉呈滬道蔡觀察照會法總領事查照一俟小東門工竣後即當動工闢門又地方公益會日昨爲此事函致城自治公所畧云上海添闢四門並將舊有城門放闊加高一事前曾禀奉前升道憲瑞詳奉督撫憲奏准咨行轉飭欽遵在案所有尚文海晏寳帶各門業己分别開闢擴張先後告竣惟原奏四門内尚有新東一門即福佑路之底外通法界城内馬路早經總工程局築就此門一闢馬車可以直逹兹由同人集議此門最爲繁盛亟須開闢城上建屋三間爲巡警守門之所城外建平橋一座共需工料銀三千五百餘兩由匠頭金桂生承造其經費先由各公所各紳商認墊歸果育堂收支並向福佑路一帶店鋪居户各房主勸募並不請支公欵擬於九月中旬開工至該門城墻内外公地上向有人租地造屋仰祈貴公所迅飭限日拆讓并祈禀請道憲札縣出示曉諭並請照會法工董局查照以便跨河造橋成此利便交通之美舉曷勝盼切 
[城廂取締殯舍之文告]  
　　本縣田大令昨出示諭云據本城自治公所總董李紳呈稱竊准城議事會移交秋季議决案一件限制殯房案内開凡城自治區域内所有寄頓靈柩收取寄費之殯房不論會館公所一律收取地方捐并定存柩之額數實行取締以重衞生且限制本區域内不得再行添建殯房由董事會呈請上海縣示諭遵行等因准此查本邑西南門外會館公所建有殯房受寄靈柩者甚多凡不收寄費成收費而作善舉公用自可母庸議捐其專收寄費同于營業者應徴处地方捐欵而存柩之額數亦當一體查明實行取締蓋停棺不葬本干例禁其中誠不無找尋墓地遷柩還鄉不得不暫行寄停者然因有殰房爲寄柩之所以致遷延不葬者比比皆是幽靈之氣足釀疫癘城區域内人烟日盛實不得再建殯房致與衞生有碍應請廉台出示曉諭凡會館公所寄存靈柩應嚴定限期令其速葬其藉殯房營業者應繳納地方捐嗣後城區域内不得再建殯房以示限制而重衞生等由到縣准此合行出示曉諭 
[城内]  
[船夥行竊]  
　　沈和尚昨扭邢寳至一路分局控被竊去衣服金戒現洋等物當率德正巡官審訉沈供浦東人年四十一歳撐船爲業曾於前月初十將船泊在浦東張家浜地方修理小的同友上岸吃茶不料船夥邢阿寳將船中所有衣服腰帶金戒現洋一併捲逃昨日尋至伊家遇見邢將衣服當票一張給與小的金戒現洋亦願交還忽被伊母覇阻扭請追究邢阿寳供向在沈船爲夥一時志短出此下策衣服五件當洋五元當票己還惟金戒現洋實係不知求恩寛宥明府以邢刁狡己極着笞二百板移送　署嚴辦 
[醋海干戈]  
　　住居城内大白栅龔某向充某署書辦渠家有大姐名阿金者近由銅近蘭生媒介與南三區巡士張　有私　屋大南門城根昨日擇吉成親正在興高采烈之際忽被巡士髮妻得悉率領多人前往壯香案推翻所掛對聨亦被扯毁新郎新娘見來勢兇横急出後門逃逸無蹤事爲一路分局德正巡官查悉立發電話向該區詰問未識若何了結 
[失火罰]  
　　小西門内薛家橋堍王阿三所開之老虎灶昨日上午十一點半因煮燒午膳遺火蘆蓆延及床帳等物一時濃烟四布幸在白畫經衆鄰帮同救息事後由南三區飭傅阿三到局詢問起火情由從寛罰洋了事 
[協緝逃犯]  
　　上海縣田大令接到烏程縣王明府來文内開本年七月廿四日夜半監中逃去犯人十九名當時退回九名自行投到三名同逸去要犯陸阿福劉松亭沈阿大並監犯張廷發寗三寳王雲和陳　發等七名迄今日久尚未拿獲己懸賞五十元購緝深恐各犯遠颺爲特備文煩請貴縣派權協緝等因大令己准如所請飭捕四出查拿矣 
[責限料理]  
　　葉薇生前因虧欠大清銀行押欵數萬兩由　訉供判發捕廳限期料理拒葉挺押不理前晚又奉田大令提案訉究葉供　員己央人在外措辦銀兩懇求寛限大令判令戒責二百下着改押待質所限三、 
天料理如延干咎 
[誘拐婦人]  
　　周銀山控周杏榮王阿壽等串拐妻周王氏價賣與王仁林爲室前晚奉田大令研訉周銀山供王氏係故兄阿三之妻兄故後再　與小的爲室此次被杏榮等誘拐出外賣與王處今奉提到叩求訉究給領王氏俯首無詞王阿壽供該氏由周杏榮領來托小的爲中轉醮與王仁林小的應得媒金因念同業之故却而不受求鑒王仁林供開洋鐵店近因内顧乏人於今年三月間出洋一百元憑王阿壽等爲媒娶醮婦王氏爲室今知受愚求追身價洋元大令得供以周銀山以叔妻嫂有亂倫常未便給領判王氏發堂擇配王阿壽責二百板與周銀山一同斥退王仁林着候提周杏榮到案究追身價 
[報請驗屍]  
　　廿三保二圖地保曹錦堂昨日投縣報稱華記路第二百六十三號門牌某小客棧寓客無名男子忽於前晚急病身 
 
 

Page 20

 
 
死其尸身己車送驗屍所禀請相驗田大令得票卽於午後二時帶同刑仵書差人等前往相驗 
[道批兩則]  
　　嚴長桂禀批謝薇生將承祖訪民之地輙轉租與日本人開設絲頭廠致碍地方衞生業己節准巡警總局來移照會日本總領事飭令該日人停工另遷在案所有該謝薇生實爲此案讓事之人應即由廨提案訉懲一面勤令退租還地以杜糾葛叩會審官寳令遵照辦理至禀詞牽黄巡官一節併候轉移巡警總局確切查明實究虚坐可也源吉等禀批候函飭裕蘇官錢局查明赶速清理可也抄單附 
[官事]  
　　顓北馬橋巡防局委員從九梁慶貞昨日飭丁到道禀請感冐假三天 
[南巿]  
[迹近拐販]  
　　揚州女子楊林弟年十二歳向在滬北勤昌絲廠爲女工前被甲乙兩車夫誘拐至馬立師附近賣與鴇兒阿三處得洋一百四十元嗣該女不願爲娼旋竊取洋銀三十元金戒兩枚金環一對私行逃出至小東門内景福銀樓兌取金戒一枚旣又與鹽城婦人李朱氏邂逅相遇即被見財起意將其所携金飾洋銀一併騙去并誘至南市會館弄王德興小客棧内暫宿一宵即欲拐帶至原籍不料被棧中人看出破綻報告總工程局立即飭探將氏及氏夫李雨亭同子李勗賢女珍玉子等一併解局在該氏身畔搜出銀洋飾物解由湯裁判研訊女供父母早亡曾於六歳時許字滬北虹口三元坊石姓爲養媳日在絲廠做工嗣遭未婚夫凌虐女子心殊悲憤致爲車夫所愚拐　爲娼因不甘下賤又復逃出途遇李朱氏認伊爲姨母欲回鄉里詰之李夫婦所供相同官以李雨亭同妻朱氏迹近拐販判李戒責一百下氏責一百五十下李留候查明是否拐販以憑察究該女留候傳同石姓質明發落李朱氏同其子女姑寛省釋飾物銀洋均暫存 
[裝米短交]  
　　元益米棧主王春洲函送船户錢永生及配船人徐阿發至南區控被錢裝米短交米石欠洋三十八元八角向追蠻賴解由工程局訉寳判錢交保　徐帮同帶局算明帳目赶緊理楚 
[歇夥竊棗]  
　　承裕南貨店執事陳少漁扭歇夥金阿東宋福寳至工程局控被陳等勾同己歇之富寳在棧房内串竊黑棗一包幸即覺察追上獲住金宋二人連贜送究惟富寳己逸去經湯裁判訉供認竊不諱判各戒責一百下押三天贜給失主具領 
[閘北]  
[女工滋閙]  
　　新大橋北恆豐絲廠女工陸郭氏前晨因上工逾時被管車人屏諸門外該氏恃蠻不服互相口角同廠女工汪蔡氏亦帮同該氏滋閳女工百餘人遂相率罷工由四路三區巡士歸局禀報經該區副巡官即傳電話至一區黄正巡官飭派地保及長警等前往解散並將郭蔡二氏拘入一區當經黄巡官質訊一過判郭氏戒責二百下具結保釋蔡氏從寛斥退 
[發所留養]  
　　江湖醫生周明亮控妾李氏私逃經黄正巡官訉得所控諸多不實候查再核己記前報昨奉巡官諭將氏暫發棲流所留養候該氏母屬到案訊明核奪 
[限繳房租]  
　　客門人李阿二扭租户張傅氏至四路分局控欠租搬逃昨經黄正巡官訉明判氏交妥保限七天清還 
[英租界]  
[覆訊騙欵]  
　　胡毓芳前控張秉西騙吞鉅欵經公廨訊判張押繳在案昨由捕房將張解廨復訊兩造均延律師上堂代辯寳讞員會商美海副領事判張存捕房銀二萬二千兩無保着仍押　下禮拜二再訊 
[究否毆打]  
　　魯祿勝控被魯毛毛毆打昨晨由探將被告解廨請究判仍還押候原告到案再訊 
[賄捕聚賭]  
　　北河南路三百四十二號小茶館主楊小毛因聚賭贿捕昨由探將楊傳至公堂訊實判押五天以儆 
[追繳房捐]  
　　英美工部局控周小生欠繳捐欵昨由探將周傳案訉判先繳一月捐洋三元六角餘俟詢明房主究於何時遷入再核 
[搶物待查]  
　　李錢氏控流氓吳小五子陳阿桂在虹口串搶金挖耳昨由探將兩人獲解公堂訊供不認判一併押候查明下禮拜二再訊 
[串竊銀表]  
　　修機工人席渭生沈慶甫因串竊洋人銀表昨由捕房將兩人解送公堂訉供推賴判均押候查明再訉 
[搶取行李]  
　　周生記控過犯王寳和瑲去行李昨由探將王獲解公堂訊實判王押三月期滿再逐出界 
[客死被累]  
　　華記路二百七十三號門牌小客棧主陳德龍張寳興因寓客猝斃並不報捕昨由探將二人傳案請究奉判押候查明禮拜四訊核 
[失竊帳簿]  
　　西人某甲庽於虹口梧州路一千三百四十六號客棧内因失帳簿等物疑棧客張小毛所竊報捕飭探於昨將張獲解公堂請究奉判押候補傳棧主到案再行訉核 
[疑竊無憑]  
　　粤婦張二姑前犯賭案由廨訉判遞　回籍兹又潜來因該氏素識之西裝華人李金和家失竊金戒四只金圈三只金洋一元鈔票洋一百元疑氏所竊控由捕房昨晨由探將張婦獲解公堂訉供不認孫襄讞會商美仇副領事以李控竊無憑且張婦年老判送廣肇公所暫留如十天内查無實據卽行勒令回籍 
[擇箱圖竊]  
　　李小三子郭阿三張壽忠陳德桂等因在仁記公司輪船上撬箱圖竊被捕一併查獲昨解公堂訉明奉判郭李先各枷示七天再各押兩禮拜張陳各枷一禮拜發往碼頭示衆 
[枷押誘賭]  
　　虹口賭擾上所雇望風人張長法即張阿三因入租界内誘賭被探查獲昨解公堂訊實判先枷示三天再押四禮拜以儆 
[美租界]  
[捕頭喪妻]  
　　匯山捕房林副捕頭之妻患病己久就醫公濟醫院迄未見效延至前日病故昨日上午出殯至泥城外墳山安葬 
[縫婦跌傷]  
　　昨有某縫衣婦至華順碼頭仁記輪船上做工失足墜入船艙跌傷甚重報經捕房車送同仁醫院醫治再核 
[飯館受騙]  
　　漢璧禮路順興館店主昨投捕房　稱前日有甲乙二人來店定包飯食先付定洋一元當收渠五元鈔票一紙找給洋四元而去嗣經細察詎票係僞造竟受其騙請爲查究捕頭諭令尋扭到案以憑核辦 
[馬車撞人]  
　　張阿四昨駕一百十八號馬車至北蘇州路碰跌行人張阿福略受微傷由捕併送捕房因阿福自賴歸家醫治斥釋免究 
 
[妻女逃去]  
　　宗明人沈渭章報稱伊女林郎年念三歳前日私逃來滬又浦東人蔡阿元報稱伊妻吳氏亦於前日逃來上海均請飭探查緝捕頭准之 
[法租界]  
[保人賠償]  
　　仁濟和保險行控羅錦章不賠担保銀兩一案前日將原被傳案質訊原告禀稱某夥來行充當跑街事務由羅抯保詎該夥私收帳銀一百二十五兩逃匿追問保人竟置不　質之羅供一味推卸聶司馬以旣爲保人豈能辭責判羅交保限十四天賠銀 
[研訊失火] 　 
　　法馬路德　祥洋廣貨店失愼一案前日捕房傳到該店主周梅泉司帳沈家生學徒陳伯英陳榮生傭婦范毛頭等一併解送公堂請究訉據周供是夜人均安睡從夢中驚覺火己大熾各自逃出妻子女兒均從窻口跳下跌傷身體雖然保險損失亦己非少求鑒沈等供同司馬判均交保候查明再核 
[竊絲互諉]  
　　立茂輪船巡丁拘獲行竊湖絲之小工袁海林諸紅生送案請追詰之袁供係諸同大毛兩人所爲不與小的相干請鑒諸供由大毛起意串竊絲一包是寳司馬判均押候提大毛到案澈究 
[收帳未繳]  
　　台義黄包車公司式老夫許文奎近因所收帳洋均未交進被洋東投控公堂禀請訉追質之許供商人係買辦雇用洋人應向買辦交涉司馬判許退去着將洋元交與買辦轉交洋東完案 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[温都統宗堯咨送英國藍皮書譯稿（續）]  
　　一千九百零四年九月二號即光緒三十年七月廿三日印度總督致印度部大臣電文 
釣部八月三十一號電謹悉前擬向藏人要索在西藏東境開一商埠一事此間己作罷論但現在有機可乘而不之乘恐後梅己晚耳論該處贸易之大小現時尚無所聞 
　　一千九百零四年九月五號即光緒三十年七月念六日印度部大臣致印度總督電文 
九月二號電悉仰查閱本部八月三十一號電文便知中央政府對於榮可朋之條陳如何見解若有機會可乘兼之絶不勉强而可在西藏之東境開一商埠不妨爲之若於己開商埠之外因添開商埠而令日後多事及失去藏人之感情則中央政府不願爲也 
　　一千九百零四年七月廿六號即光緒三十年六月十四日印度部大臣致印度總督電文 
除在江孜及噶大克兩處開設商埠之外須令西藏政府允許二事（一）如將來商務逐漸興旺其情形足可添開商埠西藏政府須與我商議此事（二）西藏政府不得在現在己通之各道路上限制贸易 
　　一千九百零四年九月十號即光緒三十年八月初一日英國議約大臣致印度部大臣電文 
英藏條約於九月七號即光緒三十年七月廿八日在布逹拉山簽押駐藏大臣亦在塲所蓋之圖章一逹賴之圖章由代理商上代蓋一爲加布倫之圖章一爲三大寺之國章一爲僧俗大衆公所之圖章至於駐藏大臣一俟奉到北京之命令即將附約簽押駐藏大臣謂附約所載各欵彼意並不抗阻云當簽約時藏人和形於色及簽押畢加布倫等謂全藏之人必遵守是約云 
　　一千九百零四年九月十二號即光緒三十年八月初三日印度總督致印度部大臣電文 
英藏條約於本月七號在布逹拉山逹賴駐錫之處簽押駐藏大臣在塲目擊其事業經榮可朋直接報告鈞部在案該約經中央政府核准後加入下列之更改各節（一）约首原議係用逹賴名銜現以代理商上及噶布倫三大寺並僧俗大衆公所之名字代之（二）第五欵首句添入噶大克數字於江孜二字之下（三）第六欵載明賠欵英金五十萬磅合盧比七百五十萬元分七十五年繳清每年應繳羅比十萬元首次繳期係一千九百零六年正月一號第十欵原文有由商定之二員畫押字樣現删去二字改爲由商定之員畫押 
約中所蓋用者爲逹賴之印噶布倫之印三大寺之印及僧俗大衆公所之印賠欵每年攤繳盧比十萬元一節係出於代理商上之所請榮可朋心雖不願惟爲急於簽押起見故勉强從之此係實情故彼有懇請核准之意鄙意以爲該約旣定不宜更改以繳欵論日後藏人如財力充裕願意多繳亦不必限以每年十萬論數目我中央政府若見藏人行爲恭順謹守約章亦可酌量滅輕而取償於方便贸易之事但目前似不必有所更改也以附約論駐藏大臣於藏約簽押時旣肯到塲一俟奉到中國政府之許可亦必肯將附約簽押現榮可朋定期九月二十號離開拉薩倘届時附約仍未簽押駐藏大臣或能隨同我軍到江孜辦理此事也 
　　一千九百零四年九月十三號即光绪蛄十年八月初四日印度部致度總督電文 
九月十二號電悉賠欵之鉅數己顯出爲難情形若與第七欵並觀則爲難之處尤甚第七欵言賠欵清楚然後退兵勢將令我佔据春丕七十五年此與本部七月廿六去電之訓令及中央政府對於退兵之宣佈不符以賠欵言按尊處八月三十來塌所言卽榮可朋亦稱數目太鉅現在能否告知藏人照依尊處九月十二來電所擬辦理謂藏人如能遵守約章及能推廣方便於商務之事我則將賠欵減輕而不致有礙於約章經己簽押之一事乎 
　　一千九百零四年九月十四號即光緖三十年八月初五日印度總督致印度部大臣電文 
九月十三鈞電謹悉鄙意亦以免有長佔春丕之形迹爲宜現己將鈞部來電所擬各節熟商有唐沙本洛者人名未恐爲誰獻議於藏人謂此次賠欵儘可在新訂條約所指之商埠設立稅關由英人代徴貨稅以資挹注藏人似有允許之意此議經印度政府詳愼熱商現擬依照新訂通商章程在邊界之處令進出印藏貨物完納實落之關稅一次如此則尚途各項不合理之徴抽或可盡免現己電告榮可朋謂印度政府以此議爲然惟未奉中央政府訓令之前不得作爲定議只宜詢探藏人之意願否在西藏之東境添開一商埠及准我派員測量敝處於九月三號去電所指之路途並設立上文所言之稅關以醉報我之加恩减云賠欵三分之一等語藏人若願依議則减輕賠欵之事可於將來换約時由印度總督辦理至藏人所允各事亦可由印度總督開列附於藏約之後此附件亦可聲明藏人於賠欵一事每年或繳盧比十萬元或不止十萬元均聽其便至於繳欵之年數多少亦可不必聲敍如此則可以避開藏約所載久佔春不二節矣（未完） 
小說 
[奇情小說鸚鵡禪（四十）]  
　　斐德蘭曰吾何愛彼者。曰君勿復謊。吾往時亦有是會。特無佐徴。不敢宣告。今君試思之。其所歌者。不路人皆知耶。愛情之來。如磁之引鐵必彼此相感。而後。情以久。而愈深。如君與琴宜冋在姨氏。非一日矣且君之風流文。采無愧劉阮。寗不動彼美之歆羡耶。言猶在耳。君奚自飾願爲妾言之當何時成婚約者。 
　　斐德蘭與柯利機相處久。習爲詐。僞每多違心之。論自與來珠兒見後。揣 
 
 

Page 27

 
 
來珠兒有無限屬望。每故出其引誘手叚。思利用之以濟其奸。至此則計窮詞塞。欲冐昧告之。然一轉念間。謂我之恃以欺來珠兒者。惟彼。謂使君未娶耳。若一言不愼。自承與琴宜有相悅之心。則大事去矣因復佯言曰是必無之。來珠兒堅不能信。曰君愚我耶。吾嘗聞薄倖少年之爲人矣。如烟花逐隊。到處撩人。問所可意。則于彼于此。各隨其。緣而實則山盟海誓不乏同心。諺所云。痴心女子負心漢。殊不敢謂言之無因也。斐君乎。此亦君家事。妾有感而言。幸恕吾唐突。 
斐總蘭心滋自。慚而面色不變。以手指天曰。卿如不信者。可爲卿書誓。是必無之也。來珠兒故信佛。見其如斯謂斐德蘭縱欺我。豈欺天乎。於是絶大疑。圑涣然氷釋。嬌聲語斐德蘭曰。是又何必者。一時芳心脈脈。覺再無可談之處。俯身池畔。秋水菱花。自賞驚鴻之影。側聞春蛙鼓吹若有。無限心事。欲語還休。不知從何說起。 
斐德蘭見之。欵其慢也。亦移身就之。曰卿怒我乎。余之言。固可告天日者曰。奚敢。　望。君此。後勿。忘故人。時時惠顧敝廬。則感鏤骨肉。渴慰蒹葭。君之澤及枯魚者多矣。斐德蘭經此一番軟語。不心動。乃疊親其吻而别數武後。斐德蘭回頭一顧見來珠兒猶倚於一枝蔾樹。含情遥望。雖不倾城。却非俗貌。乃歎曰。是女痴情。正復令人可感。吾於此事。或當别籌良策矣。 
國外新聞 
[西比利亞郵船撞傷]  
　　初一日神户電云花旗船公司之西比利亞號夜半在此間啓椗開往上海旋於黎明駛回本港蓋與某小輪船互撞之故西比利亞受傷甚微今夜可以啓椗赴華小輪船之船首則己撞爛幸未傷失人口 
[英國武員抑鬱受病]  
　　初一日倫敦電云英國陸軍中尉蘇杜君近因發行小册譭謗陸軍制度經軍事裁判所重加懲罰現在鐵里茅斯患神經虚弱之症勢頗危劇 
[澳洲海關入稅之發逹]  
　　初一日倫敦電云據曼爾邦電稱澳大利亞秋季海關入稅所增之數較豫算本年可增之數超軼三倍半之多 
[無線電報之成績]  
　　初一日倫敦電云阿琴廷京城買考里君近接無線電報一通係直接由愛爾蘭所發者 
[美國載兵小船傾覆]  
　　初一日倫敦電云據鈕約消息謂有小船一隻載水兵一百零八名於昨夜赴赫特生河歸隊忽於中途傾覆船中之兵得生者僅六十一人 
[美國民政黨之政綱]  
　　初一日倫敦電云據鈕約洛哲斯脫電稱民政黨採納之政綱業己呈入議會該政綱内容係贊成羅斯佛君從前主張之國民主義而反對現在所主之國民主義並排詆新稅則贊成從輕修改之議痛陳共和黨立法之腐敗及主張徴收入欵稅等事 
[栢靈罷上暴動續聞]  
　　初一日倫敦電云據栢靈電稱德政府因英美兩國大使詰問警察毆擊新聞記者特許被毆之記者四人齊於明日赴警部詳述案情同日又電云據德國官報載稱德國社會黨己與栢靈暴動者聨絡行事故政府應視爲謀亂之舉痛加勦治云二十九日柏靈電云瑪璧脫及柏靈二處現己安靖 
[奥國外務大臣回京] 　 
　　二十九日柏靈電云奥國外務部大臣己由意大利回抵維也納 
[東歐疫症之發現]  
　　二十九日栢靈電云羅馬薩堤利亞島巴納瑪及君士坦丁等處均有疫症發現（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
