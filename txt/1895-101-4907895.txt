# 1895 - 101 - 4907895

 

Page 1

 
 
[新印二十四史價目] [  書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海丙風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[論中國教育之法不及泰西下]  
　　夫　爲邦本今中國於士農工商四民之業其教育皆不及泰西此貧富之所以殊强弱之所以判也竊嘗默察中外貧富强弱之故而難中國之不達於時勢爲深可惜也蓋時有古今勢有變遷井田封建皆聖人之遺法王政之大端而不能行之於今日者時勢爲之也今試問能守閉關絶約之舊而不使中外相通乎則必曰不能今試問能守弓矢戈矛之舊而不用洋鎗洋砲乎則必曰不能今試問能守樓船舟師之舊而不用兵輪鐵甲乎則必曰不能今試問能守布帛菽粟之舊而不用洋布洋貨乎則必曰不能夫旣曰不能矣則今之時勢非古之時勢可知也乃明知其不能而猶因陋就簡畏難苟安在在仰給於外人倒執太阿而授人以柄欲求不困而不可得矣五帝不相沿三王不相襲言各有所宜也自古政教禁令悉視時勢爲變通故順時而布政者明聖之君也因勢而利導者賢能之主也易曰窮則變變則通通則久千古無不敝之政卽千古無不敝之法今泰西力求新法中國墨守舊章其不相敵也審矣是故中國今日欲望百事振興不至借材異域其道莫先於變通然設施有緩急措置有先後所謂變通者安在乎則莫先於變通取士之法治國以得人爲先得人以育才爲急人才興則百事舉艱鉅盤錯舉而措之裕如矣居今之世文試而不廢時文武試而不發弓刀石未足以論育才未足以徵得人也雖然時文廢矣弓刀石廢矣而天下之大學術之繁欲使中西條貫鉅細靡遣果何道之從歟曰是非廣設藝學書院不爲功今時去古旣遠古時學校之制目前必不能驟復莫若就書院之制增修而擴充之明以廣書院之規模卽陰以收學校之功效遠師安定分齋設課之意近取德國無事無學之制文武各分大中小三等書院設於各鄉鎭者謂之小書院設於各州縣者謂之中書院設於各省者謂之石書院更於京師設立一大博物院以總其成文書院中分爲六科一爲文學科凡詩文詞賦章奏箋啓之類皆屬焉一爲政事科凡吏治水利兵刑錢榖之類皆屬焉一爲言語科凡泰西各國語言文字律例公法和約产涉聘問之類皆屬焉一爲藝學科凡天文地理測算製造之類皆屬焉一爲格致科凡輕學重學光學電學化學之類皆屬焉一爲雜學科凡商務開礦稅則屬政　學之類皆屬焉武書院中分爲两科一爲陸軍科凡槍砲命中形勢地理管壘及陸軍戰守各法皆屬焉一爲水師科槍砲命中外凡防颶測候量星察礁駕駛及海軍戰守各法皆屬焉每科必分數班歲加甄别以爲一院升降精延教習詳定課程三年則拔各鄉鎭小書院之俊艉者升之於各府中書院拔中書院之英傑者升之於各省大書院文武一律無所輕重文武各生有在家塾課讀不入小書院肄業者逢小書院甄别之期亦須赴試必先由小書院考取列名三年後始準一律與試文武各生無論八院與否其爲學也必各擇定一科以專其心志一其趨向文武功名不妨仍循其舊凡自小書院考取而升入中書院者則謂之秀才自由書院考取而升入大書院者則謂之舉人自大書院考取者則謂之進士由此以上然後量能而授官程功而受祿嚴其額精其選一反乎從前空疎無補之積習誠如是則視乎今日之科舉有數善焉蓋在院與否每年必加甄别以爲共　則學問優劣藝術淺深悉於三年中共見共聞共見共聞之不足復齊之以三年期滿之考試其取人也不憑一日之短長懷才者有必得之權廢學者無覬覦之望鑒核明而眞才始顯考覈嚴而人心始奮一善也斟酌於時勢之所宜不能不推廣西學而文學政事二科亦在所不廢則先聖昔賢之大經大法依舊流傳萬古不至用彞變夏斯文湮滅若日本之盡棄其學而失其本來二善也取人之道宜寛用人之道宜嚴槪以時文取天下之士則外是者無由自見今教之者不一其程取之者不一其格用之者不一其逾則聰明智巧之土皆就其性之所近而各擇一途以自立小以成其小大以成其大人才於是乎振興矣三善也一縣有一縣之書院人民不至於廢學一科有一科之應用學問必求其實濟將見泰西一切藝學皆可次第興於中國夫而後商務盛而可以挽巳去之利權兵事修而可以振將衰之國勢四善也蓋古有學校而人才無不出於學校今有書院而人才亦無不出於書院書院之造士不遜於學校之造士而後可以言育才可以言得人綜而論之國家之取人才宜分其途以取之以求其精毋合其途以取之以求其博自來書　者不必其善織善讀者不必其善賈人之心思才力各有所近亦各有所限欲以一人之身兼備衆長旁通衆藝每多　格不通之病不若使各擅一長各精一藝凡天下有一途之事業卽有一途之專門名家寗精而不博毋博而不精此乃兼綜條貫各盡所長之道也何則蓋自一人論之或以文學稱或以藝術著未必才全德備因應咸宜也而自一國論之則長於兵者使之治兵而兵無不强長於政者使之治政而政無不理長於商者使之治商而商無不盛因材器使百廢具舉合衆能爲一能合偏才爲全才人才猶百體也君猶心也百體具而以一心運之斯無不兼綜條貫矣泰西之所設藝學書院分科設教蓋深得陶鑄人才之法聖人善與人同舍巳從人所宜急起而立行者也夫中國所宜視時勢以爲變更者固非一端之所能盡若采清議以通上下之情廣恤貧以清游惰之源要醫爲今日之要政然樞紐所在所以立中　富强之本者實莫急於造就人才故蒙於此尤詳哉言这想明於事理省必能審其輕重權其緩急而深韙斯言也夫 
[本館接奉電音]  
　　昨日午後京師飛電傳來上諭一道敬謹譯登○三月十九日内閣抄奉上諭前因巳故浙江署餘杭縣知縣蔡秉澄虧短交代銀两經浙江巡撫奏請革職交廣東巡撫嚴提該家屬解浙訊辦兹據馬丕瑶奏稱該革員之弟蔡秉灃濳攜任所資財私逃回籍其兄蔡秉源蔡秉溪扶同隱匿嬰催罔應實屬贍大妄爲候選同知直隷州知州蔡秉源著卽革職查拿解辦監生蔡秉瀠蔡秉灃著一代革職餘著照所議辦理該部知道欽此 
[太液鶯歌]  
　　前報朝鮮祝嘏使臣移寓旅邸一事兹悉中朝於二月間遣两使臣還國两使臣不樂言旋故暫僑寓旅邸小住爲佳俟日後再定行出聞未移之前使臣曾赴禮部二次未審所商何事現巳移寓京師北城地面城憲因事　都　不應稅居旅邸於初十十一日飭本城揀發人員某向两棧主人部問來歴賡於十二日辰報復遣勇局効力人員帶同勇丁將棧主解赴勇局訊問两使臣亦遣人同往回話以後如何容俟續錄○中朝擬開武職籌餉捐 
 
 

Page 2

 
 
現經兵部議覆由叅遊以至俊秀准　捐花樣指省分發外補間用旗員由防禦以不准其捐輸均照四成之例核减惟部選一層礙難開辦恐大選一開與軍功勞績人員有礙也惟門衞两項人員向來輪選兹雖减成而銓補則仍舊例○宣武門外某大僚轎役在轎屋中開塲聚賭現因清厘地面步軍統領屢次嚴諭營官認眞巡察賭局之禁亦因此而嚴轎屋係在南營菜市汛地面汛官屢飭兵弁傳諭禁賭轎役倚主人勢置若罔聞而主人則未必知也三月初間南營鮑叅戎訪知其事於初五日午後四點鐘飭西河汛弁兵馳往圍而捕之擒獲四十一人唐遊戎立卽傳訊次日解送步軍統領衙門十二日全案賭犯巳解刑部治罪矣聞此案賭犯多係貧民當緝捕時有越墻思逸終不得脫者數人○崇文門外城根鑄鐘廠與火把廠爐廠冶匠均赶造鉛丸以供各路軍臺之用大者圍圓徑尺小者以次遞减○初八日士子八闈除報考未到外實有四千八百餘人較每次會試少至三分之一所以禮部投卷不復泥定成格矣○亦師廣渠門内鐵廠馬姓係鄉人而城居者茅屋數椽聊蔽風雨二月中旬突來一人自稱係東城練勇代某哨官租馬院中廂房挈眷居住取其便於應差當厚給租值馬貪蠅頭利遂允其請勇付租值而去向晚勇同儕輩數人至告馬曰哨官移居尙須時日令我等同來看守房屋馬招衆八是夜衆竟開塲聚賭馬不能禁如是者三日被東城司署巡夜者偵知一擁而入扭衆及馬加以桎梏解案審訊衆供係新募勇丁推馬爲首開賭漁利馬供稅屋尙未移入諸人乃看房者如何聚　概不知情當由司署詳城反覆研鞫始得眞情蓋哨官稅居亦勇之託詞也乃將諸勇及旗總責革馬被繫十餘日始縱之去 
[議和立約]  
　　昨日西商接到倭電云中倭議和大局粗定先立草約两國議和全權大臣巳畫押蓋印尙須訂立詳細約章彼此互換便可信守勿替永以不好俟有續聞再行登錄 
[接厦門信述澎湖失守情形]  
　　澎湖失守情形屢詳前報兹接厦門訪事人信云二月廿四日先有某國兵船入港兵官上岸拜會澎湖鎭廳順道巡閱各口砲臺測量海中砂礁旋卽回船解維而去廿五六日時有倭兵船在洋面游弋廿七日又有倭艦十二三艘在媽宮赤嵌大城北各島往來開砲砲臺上燃大砲遥擊忽見一倭艦觸於礁石砲臺復放砲擊之遂致沈没廿八日倭人以小船載兵登岸朱幼懋太守督率楚兵接仗正在鏖戰時後路周鎭軍所帶廣勇數百名忽反戈相向攻擊楚勇致朱太守腿受彈傷兵心恇亂紛紛奔潰澎湖各砲臺一時寂不聞聲而倭兵巳列隊登陸搜殺鄉民淫掠婦女無殊賊匪有水雷局人逃回厦門者據云富倭人初犯澎湖兵船駛近魚雷水雷之處局中人擬發電機以擊之不料電綫早被華人之爲倭人奸細者剪斷以致束手無策通敵貽殃狗　亦不食其餘矣周鎭戎於三月初七日携帶餉銀數箱及衣箱等雇澎湖本地漁船到厦寓鼓浪嶼福記大樓官眷卽於初九日搭南澳輪船回粤地方雖失然海外歸來儘多陸賈之裝不類陳平之窶求田問舍尙不失作富家翁來信又云三月十三日爹利士輪船由臺灣安平來厦載到官幕男女四百餘人内有廣勇一百餘名大約附舟回粤者 
[錄津信述遼陽戰事]  
　　遼陽州前次被圍緊急業經列報昨接本館派赴天津採訪軍務之友人來函云久不得遼陽信荏苒月餘　心時事者幾於望眼欲穿月之十二日津郡傳聞倭奴又犯遼陽與我交綏血飛肉薄然當議　停戰之時两國訂定以三個禮拜爲期卽使和議不成仍行開戰亦應於本月廿六日期滿之後何以折衝樽俎方擬易兵戎而玉帛而倭奴仍以兵釁相加耶查遼陽電線早被倭奴割斷此處軍報須由馬遞而來驛路迢遥難期迅速或者遼陽之戰仍係未經停戰以前之音信耳不然倭奴卽反覆無常不應自食其言授人以口實惟軍情一日千變又不容以常理相揣測情之所必無安知不爲事之所或有也更聞倭奴將撲唐山踞我煤礦以便裝運煤斤供海軍之用唐山雖在山海關内然距海不過十數里倘倭奴泛海而來逕以偏師登岸奪我唐山不啻爲虎附翼防患不可不周布置不容不密現由當道飭鐵路公司預備兵車於十四日裝載駐紥軍糧城之拱衞軍六百名前赴唐山駐防以免倭奴窺伺備豫不虞古之善教倭人雖狡何敢止眼相覻哉 
[劣將僨事]  
　　統領奉軍蔣軍門希夷尅扣軍餉由督辦糧臺胡雲楣廉訪給發了事此爲前報所巳紀兹接津友信云事聞於督辦軍務欽差大臣電飭司道從嚴訊問情難諱飾咎有難辭遂將蔣交津城地方官看管查蔣係宋祝三宮保舊部去冬招募奉軍三營駐緊營口宮保退駐田莊臺迭與倭奴誓死决戰蔣如秦越人之視肥瘠漠不相關並未以一旅相遺稍効臂助及倭奴以小隊二三百人撲犯營口蔣於砲臺遠遠開砲两排以爲掩飾計遂率兵勇逃遁到津以後揑報受傷且敢尅扣軍糧以致兵心憤懣幾釀閙餉之變身爲將領不能效命疆塲葉土地如敝屣不傷一兵不發一令竟擁全軍生入榆關尙不自愧而猶以扣餉致生事變是豈有心人所忍出此耶按前報恭錄三月十七日電傳上諭蔣希夷帶領各營並未迎戰節節退縮猶敢揑報戰狀任意欺飾厥咎甚重著革職拿解刑部治罪等因電碼誤夷爲狄合亟敬謹校正又某軍營務處係一纨袴少年出入車騎聨翩異常闊綽說者謂其向未親軍務惟染官塲積習聽斷自難明允賞罰更屬糊塗論者至以鄭五作宰相擬之雖悠悠之口不足爲憑然言者無罪聞者足戒量材器使是所望於總攬戎機者 
[調兵補額]  
　　英法两國現有兵船两艘於十一日行抵大沽口非瓜代守凍兵船駐汩天津蓋以塡補今正調赴都門保護使署兵額之缺英法與我和好素敦且係局外之國斷不與聞中倭戰事所望津人安居樂業勿以杯弓蛇影自起猜疑也 
[澳門患疫]  
　　去夏香港廣州疫氣流行死亡相繼澳門嚴加防備幸無傳染之虞兹者澳門忽有若干人中疫而亡不知能免蔓延無際否 
[粤東防務]  
　　粤督李筱泉宮保於初六日出省往虎門内外各砲臺查閱至初八日始行回省宮保每到一砲臺必審度形勢面授將領以禦敵之方刻下各海口均巳布置謹嚴無懈可擊倭奴雖狡其敢越雷池一步乎○省中大憲探得倭奴有來犯之意故籌辦海防不遺餘力惟海道遼闊港汉紛歧若處處設防兵力或有未逮爰仿彭剛直公遺法舉辦漁　凡海上漁船均令報名註册編列隊伍無事則各自謀生有事則齊出應敵刻巳札委候補府蕭太守丙堃前往開辦按太守從前曾辦是差今復奉斯委想駕輕就熟定能使衆志成城而大憲知人善任觀此亦見一班矣○撫憲馬大中丞蒞任後卽札諭省中各紳舉辦團練紳等仰體憲意立卽設局開辦兹聞中丞擬奏保廣雅山長廖澤羣太史廷相應元山長何雲裳侍御榮階越華山長葉蘭台部郎衍蘭羊城山長易蘭池主政學清四人爲團練大臣以重事權而資臂助而山長等皆不願肩此重任力向中丞婉辭未知中丞允准否也○大憲近日整頓防務愈形加嚴修械備兵昕夕不睱居民見此舉動不免驚疑而匪徒又造作謡言摇惑衆志詣倭奴不日來犯有限二十四點鐘功破省城之說愚民無知信以爲實風聲鶴唳幾疑草木皆兵凡寓居城内者紛紛遷徙以避之挑夫船户忙迫異常而城中市面則頓覺蕭條同民受累不淺倭奴之肉尙足食乎 
[布置江防]  
　　無湖道袁爽秋觀察上月廿二日接督憲來電飭赴金陵面商要公卽乘江妥輪船下駛旣又轉輪而上向皖江一行謁見撫藩各大憲嗣於三月初四日還轅聞外間傳說督憲擬創設兵輪廿艘爲長江水師别闢一軍以壯東南半壁之聲威惟經費浩大恐不能咄嗟立辦也又聞香帥刻巳將招商局行駛江海之江寛等輪船計十艘租定月給租金四萬两令其一律駛赴下關聽候撥用至究竟作何妙用非草野小民所敢臆測矣 
[屧廊弓印]  
　　姑蘇訪事人云本月十一日爲清明令節好事之徒舁城隍等偶像出游向有臂香臂鑼諸名色兹者海氛不靖官吏恐肇禍端先期出示禁止是日適逢孝賢純皇后忌辰故途中並不開鑼至下午由厲壇回廟始聞鑼聲鏜鏜然是日會共十一起蘇州府桐太守長 
 
 

Page 3

 
 
元吳三縣宰循例詣虎邱邑厲壇致祭迨回時巳傍晚矣○卸署臬司韓古農廉訪奉奎大中丞札委統帶勁旅七營駐紥江陰福山等處廉訪講求戰守新製水雷若干具擇期本月初九日午後在葑門外黄天蕩寛闊處演放禀請中丞親臨閱看中丞委瀋臬两司代往適两司别有要公轉委叅軍常叅戎往閱○元和縣監内共有罪囚數十名斬絞流徒不等本月初九日不知從何購得硝强水灑諸脚鐐之上俾得鏽爛而斷謀於夜間乘禁卒熟睡時恊力攻出會議已定人無知者適監内有本署差役某甲因某案拘繫自思生於此長於此身雖犯罪然究非在不赦之條不如自首於官尙可將功贖罪遂將衆謀告知禁卒由禁卒禀報葉大令立飭典史帶領差役入内搜查各犯賭此情形諒必所謀巳洩一聲號召各自逞强或握雙拳或執器械併力攻擊立刻將監門重重打破攻至大門大令急飛咨王廢基防營調營勇數棚將監門把住幸是門係鐵質所製急切未能洞穿否則不堪設想矣事定後大令飭將各犯分禁司府及長洲吳縣各監一面提甲細訊以此事厥功甚偉攺收刑房許以不日卽當開釋○前報紀攺過局逃去長洲縣押犯一名兹悉是日逃出者共五犯移時皆卽拘獲按攺過局房屋甚大編列號次是號共押六犯是日通同一氣踏肩而上將椽木拍斷揭開瓦片揉升屋頂放下腰帶俾在下者一一上升末後一年逾大衍之老犯人無力緣之而上五犯遂不顧而去迨管局人知覺業巳飛步遠颺不得巳禀知官長咨照各路文武總巡請爲跴緝幸五犯脚鐐未經除去行走不理經西路總巡王明府在金獅河一帶拿獲其三某路總巡拿務　二隨將攺過局各犯一律加上手銬 
[安慶官塲紀事]  
　　皖垣訪事人云日來官塲接南洋大臣來文閃開倭奴犯順沿海一帶均奉朝廷密諭飭令守口將弁督率兵勇務宜嚴加防堵以免敵人乘隱窺竄等情中丞奉文後卽札飭管理軍械所吳春農司馬發出子藥數箱於初六日由招商局江永輪船裝運東下○客秋倭奴犯順始欲逞志於北繼又逞志於南旣占澎湖必向臺灣窺伺臺灣係南洋門户萬不能任敵人出没其間南洋大臣張香帥以此處雖有唐維卿中丞楊西軍門劉淵亭鎭軍嚴加防範然恐百密或有一疏因咨商福省農中丞請就安徽製造局赶緊製備軍械子藥以濟軍需中丞閱文後卽會同司道籌商銀两一面札飭各員招匠興工開爐鼓鑄○縣試巳畢安慶府曾怡莊太守曉諭通衢舉行府試其文曰爲歲考事案奉學憲札行光緒二十一年歲考舉行縣府考試日期到府當經分别轉飭遵辦在案兹查各縣文童試期據報均經舉行考竣所有府試文童定於本年二月十七日開考除行各縣并儒學遵辦外合行出示曉諭爲此示仰府屬與考文童知悉務於前三日齊集郡城聽候考試幸勿遲延自悞切切特示聞太守示期三月十七日考桐城文童二十日考懷寍文童一十三日考潛山文童二十六日考太湖文童二十九日考宿松文童四月初二日考望江文童至武試之期尙未擇定 
[空船詩思]  
　　宜昌信去謝鎭軍前往歸巴招勇巳集數百人前日行抵宜昌意在河下灣泊因尙不足數又遣官弁往川中招募目下劉鎭軍略有清恙一俟招募齊全卽當率往金陵駐防○駐劄宜昌英領事官雷君近巳移調他處新任領事不日到宜雷君乘緑呢轎前有護衞營兵小隊入城拜會文武各官各官亦往來答拜敦睦有加○荆南道周觀察來宜例應地方官辦差有差頭某縣尊以其辦事不力卽在行臺前喝責小板四百衆差莫不慄慄危懼趨承恐後矣○去臘雨雪不多今春以來又寒煖不常人多患春瘟症小孩染此尤多所幸一經醫治尙易就痊不過两禮拜之外卽可安然無恙比定初起於北　　漸至城　外内近巳漸次輕减矣○荆宜施道周觀察上月來宜至本月初乘坐官舫回荆南道署臨行時城内外弁兵站隊燃鎗恭送行旌威儀甚盛○署宜昌鎭劉鎭軍鶴齡前奉南洋大臣札委招募兵勇不料上月偶染清恙遂將鎭篆交謝鎭軍得龍署理謝鎭軍卽往歸巴代爲招募劉鎭軍卽向两江督轅廪請病假近日兵勇招齊未能統領前往正欲籌思良策不料竟於本月初二日午後告終鎭署兵弁道思舊澤以爲鎭軍之於麾下曲意體恤不啻家人　　　 
[監司返滬]  
　　江海關道劉康侯觀察將次由姑蘇回滬道轅執事人等咸諸碼頭伺候至前日黄昏時憲舟鼓輪而至下碇江南製造局碼頭觀察先赴製造局公幹然後回轅 
[英界火警]  
　　昨日清晨五點餘鐘正在擁衾酣臥忽被蒲牢驚醒側耳聽之分明四下知祝融氏又稅駕英界矣急披衣出視見火起於河南路中和里第三百六十九號同春土棧詹誠德堂丸藥店四知堂戒烟丸店三家合住之房屋中當時赤焰熊熊大有不可收拾之勢幸捕房近在咫尺卽將皮帶車驅至開自來水管接以皮帶竭力灌澆未幾救火會中西人亦分投馳至上前施救始得烟消火滅是役也除起火之家全數焚燬尙有西隣馬盈昌土棧亦共付之一炬而東隣第三百六十八號之金百川醫室僅存東廂房一間餘亦付之灰燼焦土可憐共燬樓房九幢廂房五間幸被災各家皆保火險尙可向各保險行索償賠欵想不至十分虧耗也 
[訛傳噩耗]  
　　舟中怛化巳紀報端兹悉死者爲某輪船舵工孫登林之夥某甲在吳淞口外銅砂港得疾船主倩金山來滬之某輪船送至滬上就醫未至而氣巳絶及抵埠卽投報捕房捕頭遣三圖地保費全全爲之收殮舁至義塚瘞理翌日孫史茂郎悮傳其弟巳死出爲領棺另備美材重行殯殮舁至祖墓安厝並延　流招魂超度家人臨流痛吳幾不欲生鐃鈸叮鐺孫突然自外至家人見而大駭連呼鬼鬼鬼孫笑曰我非鬼乃人也死者爲多夥某人何爾輩竟訛傳噩耗乎時有贍大者上前訽問見孫言笑自如始信所言之非虚而秃奴十餘人巳收拾法器而遁 
[覆舟記]  
　　二年前飛馬輪船因被碰傷沈於吳淞口外二里許本月十八晚有某輪船裝運煤炭等物自日本飛駛來華將至是處忽然覆没惟　桅檣半露而巳亦奇矣哉 
[保釋韓民]  
　　朝鮮人金載善前由浙江臬司聶仲芳廉訪移解來滬請江海關道劉觀察核奪來差投上海縣時適朝鮮董事李君承鳳在署宴飲大令傳金入内請李君辨認李君以並不相識對大令卽轉送道轅請示觀察查核來文内開金在石門錢塘一帶不識路徑東奔西竄以致地方上懷疑指爲奸諜然尙無行奸實據遂仍發回上海縣看管前日下午李君等四人到縣拜會大令公出未回爰向門丁告以金雖不相識究係同鄉如果未犯實情願保送回本國門丁答以須俟敝上回衙請示李君等唯唯而去及大令回門丁一一禀訴大令卽赴道轅請示觀察准李君等保去大令遂派差送至北市交收 
[嚴拿賭棍]  
　　攺過局委員上海縣縣丞呂蘭階二尹訪得二十三保二圖裏虹口胡家木橋仍有門廣賭徒糾黨聚賭賄通地保朱坤元陸坤咸嚴桂卿等貫得包煥榮等家之地支搭賭棚多至十餘處較之前者麻皮阿寳聚賭時更爲熱閙特飭差捕前往查明廣東賭首霍阿奇鄭茂興黄鳳祥馬裕春方士奇萬毛毛范紀生王阿林及不知姓之阿唐阿蘭阿跳鄭阿掌等二十餘人開單禀覆二尹據情牒知黄大令大令准爲提究一面移文英公堂請宋讞員飭差恊同廳差知會捕頭令飭包探往拿至縣衆賭徒巳聞風避逸僅獲阿掌一名解送英公堂日前宋讞員飭差移送縣署大令發收自新所聽候補提餘黨及庇賭之陸朱沈等諸地保帶同在押之賭首蔴皮阿寳叚管之范錦堂等人併案嚴辦一面移請英公堂會同查拿務使根株盡絶 
[飭提備質]  
　　某顯着之婢逢喜前隨某客棧中人逃逸尋獲後由顯者送至英公堂請宋通刺以此事須提某棧執事人王振芳及茶房俞蘭亭對質方能水落石出故巳於昨日簽差往提矣 
 
 

Page 4

 
 
[法界捕房瑣事]  
　　髹工錢安心年三十七歲由姑蘇來滬僑寓美租界清和坊左近隆興里前晚十點鐘時在公館馬路寳心園與流氓陳阿沛王阿狗小廣康等互毆以致受傷沈重事爲包探所聞立卽拘拿得將阿沛拿獲旋查得阿狗係得善里守門人因將其母拘入捕房捕頭令將錢送回英租界省焉英包探何瑞福孔阿才同投捕房請將行兇人帶回蓋以錢受傷後延至三點鐘時身死故也捕頭允之將阿沛交何孔二英探帶去○甲乙内三粤人同寓永安棧前日扃門而出被妙手空空兒以鐵絲撬開鎖鑰竊取衣物而逃旣而甲乙丙事畢而回察悉情表報請捕房查緝旋經包探在途拘獲二竊賊帶回捕房供認前情略不諱飾搜其身畔有當票两紙每票質錢十三千有奇捕頭令押候堂期解請　員訊辦○某包探行至新北門外護城河畔見有人持一衣包向某押店質錢遂帶回捕房情捕頭訽問其人供係屬來遂押候堂期解訊○有賊毁同安里内某姓家之門人内行竊當塲拘獲解送捕房捕頭令押候解請問官嚴究 
[美界捕房紀事]  
　　丹陽人許致和年逾不惑未悉作何生意前晚十下鐘時行至北河南路天后宮後和泰烟館前忽然倒地一息奄奄越時卽　然而逝和泰主人某甲見而大駭奔訴捕房捕頭令頭圖地保孫順和協同和泰主人集資殯殮舁付義塚瘞埋○本邑人瞿聖銓在北河南路開設德泰昌烟館光緒八年購得穿虹浜陳錫林地基八分七厘前日忽見停有棺木一具詢知棺中係陳姓老嫗屍身陳子巳不知去向有陳某氏者强諗爲自巳之産反指瞿爲胃認瞿怒扭氏至捕另控訴捕頭謂此事非捕房所應理令出外喚地保爲之調停 
[虎幄楊]  
　　宣聖謂能執干戈以衞社稷義也有時掃除倭釁守陴將士蹈鋒刃而不辭在惻隱爲懷者必量力輸資以待鍼砭之術焉宏度子善士規銀七十一两五錢湖　問經堂陳惕庵善士由寳和莊來洋三十五元又馬廠洋二十元無名氏爲尊人病全愈助規元三十两庽寍朱枕湖善士爲尊閫陳氏病求速痊續助洋三十元嘉義堂善士洋二十元松江沈善士葵浙江送來苹敬移助洋十八元無名氏由許公若兄來洋十二元又八元登瀛主人洋十元揚州勤廉堂主人洋十元桐華館善士洋十元漢口耀記善士由江孚輪船帳房交來洋十元金陵謝善士光鼎潜平銀九两五錢英大馬路長江信業同人洋五元高郵武廟振所丁玉　善士募宣氏經懴資移助洋五元蘇城蟻粒齋洋四元清江求佑安洋四元無名氏爲令郎病求速愈洋四元求四季平安由三晉源來洋四元又厚昌潤號德生號各洋二元無名氏募洋四元無名氏洋四元不留名洋三元又爛板洋一元昌記洋一元不留名爲病求速愈洋二元龔善士傅增求身體平安洋二元慈北葉雪航善干洋二元漢口招商局不留名弗餘山人求安子無名氏壽暄室篤素主人六户各洋二元金陵源茂陳偉人仁丈募同興泰裕生潤鈕沛川三户各洋二元義新和李榮翁源茂和記四户各洋一元吉先氏洋一元望回子爲自求目增光洋一元姚杏記爲令郎病求速愈洋一元運漕龔蔭甫洪瀾亭劉長庚李梓青四善士各一元許澤經善士洋一元新關洋藥局小洋十一角委充營口烟臺等處醫藥經費俾養疴虎幄振刷精神一旦效力戎行戰無不勝歡欣奏凱咸頌寰海鏡清矣急則治標仁人具善於救世哉[  上海北市絲業會館籌賑公所施善昌謹誌]  
 
 
 

Page 5

 
 
現售英四月份票額設三萬號準期十五號卽華三月廿一日在上海開彩全張售足洋六角分半三角頭彩三千元二彩一千元三彩五百元餘彩均刊明票上共計得彩有一千二百八十九號之多紅票立兑現洋外埠批發處鎭江同慶公○福州○乾昌福○上海各票行均有代售　二洋涇橋北堍四號洋房奥商奥金佛郎令公司謹啓 
 
 

Page 6

 
 
   
 
 

Page 7

 
 
茲經理批發奥金佛郎令股票拆價遠近一例公道零售全張六角呂宋票條頭六角半信購上海棋盤街 
 
 

Page 8

 
 
   
 
 

Page 9

 
 
[心安在]  
　　　　　報云陵人無理肇釁蹂躪邊境塗炭生靈凡屬食毛踐土之　無不　　　仇思　君　之　而靖邊踵之難乃不意身登仕版者反　　良心有人奉命至外洋購買軍火不但不專心購辦期得利器反未訂價值先講用錢竟欲每值百圓取用銀二十五圓經手華商以刻扣若此卽使可騙朝廷亦難免貽笑西商不肯爲之代辦若輩雖亦自知慙愧惟利令智昏祗肯少减仍不實價購買蓋若輩貲財到手卽花酒流　如土揮霍故不得不藉此彌縫也嗚呼國家籌餉維艱民人毁家紓難而經手者反視爲發財捷經致令器械苦窳車威不楊　國喪帥邊圉日蹙乃如之人雖置諸重刑亦豈足以謝郉下耶 
[白下官塲紀事]  
　　金陵訪事人云倭奴犯順軍械糧餉需用浩繁前者張香帥札委機器製造局總辦郭方伯火藥局總辦蔡觀察　防局總辦沈觀蔡支應局總辦吳觀察認眞辦理不稍因循卾州各局距省過遥未遑兼顧特委洋務局總辦黄觀察前往察閱巳於十五日禀辭矣○江蘇候補從九品周君應龍未八流何君懋功干總陸君玉乾均奉委押解軍裝由軍械所領出裝船於十六日禀辭十七日赴鎭江交轉運局遞解北上○倭人肇釁内地戒嚴張香帥深慮長江上下游未免盜賊乘機竊發遂札飭金陵營叅將陶君樹恩來往巡察○前安徽候補道彭觀察祿於本月十四日　張香帥委赴皖省勸捐翌日觀察卽禀辭前往 
[南市竊案]  
　　南市十六鋪吳晉卿所開木作内於前月二十夜失去衣服銅燭臺等物旋在比鄰顧廖氏點心店中搜出銅蠟臺两對遂訴知地甲裘鎭並赴巡防局控請追究餘贓局員某君飭勇甲將顧廖氏之拼夫顧鳳山及店夥桂全升丁全行移縣請訊前晚翁明府提訊之下　訴竊小的係本地人作内惟一徒一夥睡在　下箱籠則放在樓上小的是夜不在作中箱鎖扭斷衣物被竊一空前門與顧廖氏點心店比鄰後門不通後天井與顧廖氏家毗連失竊後細加查看並無竊賊出入情形前門毫無動靜惟後門推開然不　　門閂甚鬆外面可以撥開是以疑及顧廖氏所爲向丁探問丁吐露眞情巳見有銅蠟臺放扶梯下因訴知地甲當塲起獲原贓交與地甲轉送案下今特開呈失單求追其餘贓物丁供稱小的年十九歲南匯縣境周浦人至顧廖氏店中甫經四日吳家失竊時方下大雪小的早睡伊等　　碰和及行竊後　小的不許聲張給小的洋銀一圓小的用以買鞋一雙餘者付炒麫帳後吳再四盤問小的恐被株連是以和盤托出其　衣物不知存匿何虑桂供稱小的年二十五歲亦周浦人二月初五日至顧廖氏家爲夥上月二十夜小的等並未碰和至天明見有銅蠟臺二　　在後門口　　　匪　下一時貪拾而藏之不敢行竊顧供稱小的年五十七歲係南匯縣境北蔡鎭人在治下當漕糧斛手夜間借宿　　氏　　非與氏　　　　閒事小的素不相于顧廖氏供稱丈夫逝世有年小婦人開設點心店苦守孀節以了餘生明府曰本委訪悉爾與　　　　　尙稱苦守　　乎境亦不予深究惟吳之所失巳在爾店中搜出可從速供明氏供稱小婦人久住此間請大老爺訪查素日不貪小稱何　行竊乎吳之所失小婦人確不知情銅燭臺由桂拾得不知丁因何平白地誣指裘甲所禀與吳相同並情顧確與顧廖氏姘識明府謂邇來十六鋪一帶失竊之案層見疉出破案甚難爾身充地甲所管何事乎嗣後再如此玩泄定干未便裘甲两頰通紅稱此後小的當格外嚴緝明府令吳出具領　先將銅　臺領去聽　再追餘贓顧桂丁一併收押待質公所顧廖氏發交官媒看管聽候覆訊嚴究 
[英廨晚堂案]  
　　嘉定人姚五扭控趙倪氏白鴒誑騙一案宋通剌庭訊之餘判將倪氏交官媒管押候補提供出之蟻媒顧葉氏到案一併移解嘉定縣署就近傳同蟻媒周阿桂到案質訊巳詳前報兹據差役將蟻媒提案請訊通剌於晚堂升座姚供　前情並稱小的所帶川資業巳用罄求大老爺迅賜派差移解葉氏供小婦人現住虹口上年冬間倪氏來托小婦人舉薦傭工旋經小婦人轉托素識之周二爺帶至嘉定周不知如何托彼處蟻媒等售與姚五小婦人實不知悉今奉提訊不敢妄供尙乞恩寡倪氏供小婦人家在川沙因丈夫　世有年遺下一子今巳五歲旣無宗親依倚不得巳來滬尋覓傭工之所遭葉氏騙至嘉定售與姚五雖巳成親三月因氏不顧再醮尙未與姚同睡今因思子情切潛來滬上擬回川沙探望兒子通剌判將倪氏葉氏交官媒候備文移解嘉定傳同蟻媒周阿桂訊明究辦飭姚自行投案備質○客官尹某遣家人黄炳投英公廨控老恊定馬車行夥李阿慶等勒添車價不遂一味逞兇家主遭其毆辱並失去對時表一枚叩乞差提究懲宋通剌閱禀之下簽飭幹役張福子前日將李逮案通刺於晚堂提訊李供小的家在寗波向在治下四馬路老恊定馬車行司執鞭之役前有寓居泰安棧之客官尹老爺來行雇定轎式馬車一輛每日包定價洋二元三角共雇八日計洋十九元零及向收帳僅付給洋十二元小的等向之理索尹老爺堅不肯付遂致口角爭執曾互扭至捕房由捕頭略詰情由以事屬細微不予准理其實小的並無行兇毆辱情事今奉提訊尙求恩典通刺謂查閱尹宦來函爾行東夥兇悍異常出言不遜甚至將伊毆辱致失對時表一枚本委業經飭差查明爾等地兇屬實爾尙狡賴須從實供明尙可從輕辦理李始供出行兇者實係行主之子小的並未帮毆通刺訊得該馬車行康夥行兇屬實情殊可惡著將李阿慶交差管押候補提行兇之人到案再訊○一百四十六號華捕解送墮河遇救之鎭海人董裕先至廨宋通刺提訊之下董供小的籍隷鎭海向住平湖縣乍浦鎭某紙行爲夥因失業無聊帶洋銀十元來滬尋友覓業適友人他往守候日久所帶川資業己用馨日前至輪船馬頭尋友因連日飢寒交迫無力支持遂致失足墮河幸經巡捕救起得慶生還今奉提訊尙求施仁遣回乍浦則全家感戴矣通剌以董落拓滬江情殊可憫著給川資洋一元赶緊回籍以示體恤惟不得逗留滬上董叩謝而退 
啓者本廠自運外洋頂上物料自造各色上等洋肥皂發售如貴客欲定造牌子並各花樣均可定造倘欲辦者請至三馬路美查公司申報舘帳房面議可也特此布聞江蘇藥水廠啓 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年三月十三日京報全錄]  
　　宮門抄○諭旨二道錄前○大臣巴等○奏遵旨明白回奏摺○兼署滇藩英奏報接篆日期摺○兼護雲督岑奏報接護督撫篆務日期摺○浙撫　奏甄别府州各員片○皖撫福奏請暫緩道府送部引見片○浙撫廖奏請建坊片○皖撫福奏整頓驛站情形片將軍恩等奏侍衞請留吉林原籍當差片○三月十三日刑部都察院大理寺正黄旗值日無引見　貝勒由東陵回京請安○溥善前往東陵請訓○全公假滿請安○懷塔布嵩山各請假五日○克王銘公恩佑各請　十日○召見軍機汪鳴鑾李端棻○○奴才巴克坦布福森布增潤跪奏爲遵旨明白回奏事光緒二十一年二月初八日内閣奉上諭前據御史鍾德祥奏叅上駟院卿增潤與福森布及郎中錫麟扶同作弊等情當經諭令懷塔布確查具奏兹據查明覆奏至五圈馬匹該堂官開銷摺内現存馬五百十一匹而該院覆文内稱現計馬數共一千一百零一匹究竟因何數目不符之處著巴克坦布福森布增潤明白回奏等因欽此欽遵查奴才衙門郭什哈五圈現在餧養内養馬賞馬阿哥馬駑馬等項統共一千一百零一匹伏　内養馬一項每年向由各將軍大臣外藩回部喇嘛呈進均無例定額數歴年所收要賞不要賞馬匹均有印册歸於每年冬間奴　衙門卿一員查騐一次擇出口老殘傷馬匹交翼變價單銜具摺奏聞其餘所養各項馬匹均係豫備散項之差統歸右司每日餧差草豆麸米口分册内註載如有倒斃向由内養馬匹數内酌核撥補隨在右司此項册内開銷裁减口分向於每年春間奴才等公同查騐一次並隨時查看遵照向章並不奏聞歴經辦理在案查上年冬間五圈原養内養馬一項五百五十八匹經奴才福森布遵照歴辦成案曾於上年十二月初一初二等日赴圈詳查擇出殘傷馬四十八匹交翼變價於是月初五日單銜具奏奉旨知道了欽此下賸馬五百十匹自具奏後至現在陸續又收馬七十四匹共計五百八十四匹内試馬王大臣調取壓試馬七古三匹計實存此項内養馬共五百十一匹再查五圈所養其餘各項馬共五百十七匹現無倒斃應歸於今年春間奴才等遵照向章公同再行查騐現在核計五圈餧養各項馬及内養馬匹統共一千一百零一匹均經欽派查辦大臣懷塔布揀員分往該五圈查騐數目相符所有遵旨明白回奏緣由謹恭摺覆陳伏乞皇上聖鑒再奴才巴克坦布奴才增潤均因病請假未克呈遞膳牌合併聲明爲此謹奏奉旨巳錄○○著雲南按察使兼署布政使糧儲道奴才英奎跪奏爲恭報奴才兼署藩篆日期叩謝天恩恭摺仰祈聖鑒事竊奴才於光緒二十年十一月二十九日本護督撫臣岑艈寳行知欽奉電旨暫行護理督撫两篆所　布政使印務委令奴才兼署旋於十二月初一日准岑毓寳將藩司印信文卷移交前來當　恭設香案望闕叩頭謝恩祗領任事伏念奴才滿洲世僕備職糧儲臬事甫權愧未諳夫尺法藩條兼攝彌增惕夫寸衷查滇省爲邊徼要區藩司係旬宣重寄察吏與安民並重治道宜求理財以節用爲先庫儲庶裕自維檮昧深懼弗勝惟有倍竭愚忱謹守成法於两署公務隨時禀商護督撫臣認眞經理斷不敢以暫時兼攝稍涉疏虞以仰答高厚鴻慈於萬一所有奴才兼署藩篆日期並感激下忱謹恭摺具奏叩謝天恩伏乞皇上聖鑒謹奏奉硃批知道了欽此○○兼護雲貴總督護理雲南巡撫按察使臣岑毓實跪奏爲恭報微臣接護撫篆兼護督篆日期叩謝王天恩恭摺仰祈聖鑒事竊臣於光緒二十年十一月二十八日接准總理各國事務衙門電稱奉旨岑毓寳悉雲南巡撫著崧蕃署理兼署雲費總督未到任以前着岑毓寳暫行護理雲南巡撫兼護雲貴總督等因欽此遵於二十九日委署雲南府知府興祿署督標中軍副將張應鳴署撫標中軍叅將岑應麟等將總督巡撫關防二顆曁王命旗稗等件由藩庫敬謹　送前來臣當卽恭設香案望闕叩頭謝恩祗領任事伏念臣陳臬五年毫無報稱夏　藩條權攝謬　　　之司兹復拜命九重暫持雙節仰沐聖恩之逾格倍毁惕厲於私衷查督撫任重封疆雲南遠居天末邇值邊防緊要界務繁難舉凡整軍經武用人行政諸大端均爲當務之急悉宜加意講求微臣自分庸愚深慮貽議覆　　有思艱圓易隨事留心不敢因暫時護篆稍涉疏虞以期仰答　高厚鴻　於萬一所有微臣接護撫篆兼護督篆日期並感激下忱除恭疏具題外謹恭摺叩謝天恩伏乞皇上聖鑒訓示謹奏奉硃批知道了欽此○○廖壽　片再案准部咨道府州縣保歸候補班人員應於到省一年後素看考核分别補用又准部咨歸後勞績道府分發到省按照定例賞令　督撫隨時認東察看扣滿一年後出具切實考　　　　别不得　　情面概行留省補用　　光緒二十年七月初四日具奏奉旨依議欽此欽遵在叅兹查有候補班前補用知府　　　　知府鄰言紹候補　知葉元　候補　　　煦均試看一年期滿據藩臬两司分案會詳前來臣查候補班前補用知府聨豫才具　補候補知府鄭言紹明幹有爲均請留省　府　缺知府之任候補同知葉元芳辦事勤明候補知州汪煦安詳謹飭均堪照例留省補用謹會同閩浙總督臣譚鍾　附片陳　伏乞聖鑒謹奏奉硃批吏部知道欽此○○福潤片再除安廬滁和道丁峻安　府知府聨元均於上屆大計案内保豐卓異應循例送部引見惟現在丁峻委署臬司篆務聨元委署安廬滁和道篆務正值海疆有事　　江防該員等在皖多年情形　　於沿江一帶布置防守事宜隨同奴才悉心策畫深資臂助未便遽易生手相應奏明暫　俟長江防務稍鬆體察情形再行　　　咨赴　以符定例謹附片具陳伏乞聖鑒謹奏奉硃批著照所請吏部知道欽此○○廖壽豐片再浙江省籌懈　　練兵　　購械築臺需餉浩繁經臣查照海防成案奏請開辦各項捐輸以濟餉需兹據藩司趙舒翹轉據西安縣具詳候選訓　　　　之母五品命婦濮陽陳氏情殷報効捐銀一千两以助軍餉等情由縣轉解到司核與定例　民人等捐銀五千两以上奏請　　　　　符群請具　奏前來臣覆核無異合無仰懇表恩俯准西安縣五品命婦濮陽陳氏在於原籍地方自行建坊應給何　　　　　　欽定以照　　理合附片陳請伏乞聖鑒訓示謹奏奉硃批禮部議奏欽此○○福潤片再准兵部咨光緒二十年十二月十一日軍　　　面奉　旨近年各省驛站遞送文件往往遲延實屬廢弛著兵部通行各省督撫等認眞整頓所有大　　　務當一律精壯　有　切緊要文報迅速馳送不准稍逾時刻其有軍報經行處所並著酌派馬撥以速郵政欽此欽遵咨行到　　　　飭各　嚴加　　　邊遞送文報務須隨到隨遞不准稍有遲逾一面行司欽遵查照應如何添設馬撥以利軍報刻日查議詳　　後兹據按察使賆　林詳稱現值海氛不靖各省防務綦嚴軍報最關緊要自應設法接遲以期征調迅速消息靈通該司移詢鄰省查照從前軍務時辦理成案令有驛各州縣在於適中之也添設腰站卽在各本站内選撥快馬健夫常川伺應一遇軍報到站刻速飛　不得躭延片刻仍俟軍務告竣卽行裁撤等情詳請具奏前來臣復核無異除仍督飭臬司隨時稽察以重郵政並咨部查照外所有遵旨整頓驛務並添設腰站馳遞軍報各緣由謹會　署两江總督臣張之洞附片覆陳伏乞聖鑒謹奏奉硃批該部知道欽此○○恩澤等片再據特賞大門三等侍衞兼雲騎尉世職文祿呈稱前申京請假六個月回籍省親現巳假滿理宜回宦銷假當差奈文祿原係吉　滿洲廂藍旂慶安佐領下人自幼過繼前伊犁將軍金順名下爲嗣别無兄弟現有祖母在堂年巳七十有八遲暮衰殘乏人侍養又兼先父金順墳墓無人照料目覩心傷實難遠雖惟有懇請留於吉林原籍當差籍盡烏私等情據此奴才等查例載東三省調取來京之人及由彼處陞任京官承襲世職之子嗣或在原處居住或情願來京當差俱聽其自便等語今特賞大門三等待衞兼雲騎尉世戰文祿所稱各情查屬實在至呈請留籍就近當差亦係與例相符可否將三等侍衞兼雲騎尉世職文祿留於吉林原籍當差藉資侍親之處出自鴻慈逾格謹附片具陳伏乞聖鑒謹奏奉硃批著照所請該衙門知道欽此 
 
