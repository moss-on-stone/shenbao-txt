# 1922 - 65 - 4917618

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
路局飭沿站警備保護 
天津電學生會開會追悼湘勞工黄龐死難（以上十三日下午十鐘） 
漢口電蕭文（十二）晨八時三刻乘花車赴岳隨員有秘書二參謀三副官三承啓二差遣六調查四衞隊一排憲兵六人軍政界均至站恭送臨行時分電沿途駐軍查照聞吳電蕭令其赴長與湘趙面商湘局蕭擬約趙到岳相晤約在岳躭擱四五日卽由水道回省 
漢口電徐倦勤電眞（十一）晚到鄂蕭劉商决暫不答覆 
漢口電徐派顧問邱憲章眞日到鄂當晚乘車赴岳勞軍 
漢口電蒲通鎭署眞日下令裁撤自參謀長白福雲以下百餘員交荊州鎭署任用 
漢口電直軍二十四五兩師及十二混旅各招有補充團現二十四師又添編一團眞日在省領去槍千三百枝 
漢口電關賡麟庚（八日）到鄂灰（十日）赴長視察路務眞晚返鄂文晨返京（以上十二日下午十一鐘） 
漢口電蕭文（十）（二）午後一時車抵蒲圻董政國迎至十三混旅司令部午餐三時由蒲圻開車經過茶庵嶺趙李橋羊樓司五里牌各區查防燈後抵岳張福來率各旅團長到站歡迎駐節二十四師司令部擬元（十）（三）赴黄沙街桃林寺一帶閱軍 
漢口電湘訊衡永一帶土匪多假北伐軍名義大肆騷擾孫文電趙派隊往剿 
漢口電湘西新寗武岡匪首陳崑聚衆數千分途刦掠行旅裹足 
漢口電傳潘藍兩部又圖活動巴東與高店子龍泉河一帶防務均緊但劉湘佳日尙派參謀楊某到宜與孫傳芳聯絡 
漢口電川訊熊系第一軍但懋辛部與劉系第二軍楊森部意見極深川局將有變化查一軍駐地多在川中二師在川東南兵力尙相上下但駐在川西北鄧錫侯部下三師暗表同情於楊若實行决裂第一軍將腹背受敵 
漢口電沈鴻英派羅洪勝到岳謁張福來請示駐地張允電吳商定又聞中央撥沈軍餉二十萬由莫榮新解交莫已抵南江 
漢口電鄂省主客軍一月份餉經蕭劉飭令財廳四處張羅現已凑齊定寒發放（以上十三日下午十鐘） 
香港電金漢鼎支（四）（日）發兩電略謂唐不惜破壞大局擾亂鄉邦現唐部胡龍已抵廣南分路進犯除請討賊軍迎擊外乞飭就近各軍合力圍攻 
香港電粤造幣廠因已購得生銀數十萬元照常開工 
香港電國會議員李執中等電孫請頒令取消督軍總司令各職應仿桂現制祇設省長不設總司令香港電省報載滇省長劉组武因患猩紅症感（二）（十）（七）出缺其婦及子同時病殁（以上午十三日下午六鐘） 
香港電粤某要人覆湘各團體電云貴團體組弭兵會極贊成惟阻北伐軍入湘一層非權力所能及但某部軍隊不遣一兵一卒出發此間各情已託齊代表轉達 
香港電今日米商與船工同赴商會聯合會商解决法結果未悉連日米商恐官廳干涉皆爲半掩門買賣 
香港電謠傳陳炯明决於月内以兩廣總司令名義率兵北伐 
香港電美使昨抵港將於明早上省（以上十三日下午十鐘） 
特約路透電 
[印度之政局變化]  
　　十二日阿麥台巴德電警務長海萊氏乘車赴甘地之學院以拘甘地時在阿麥台巴德附近路遇著名孟買商人國民黨領袖班克爾氏海萊卽拘之同行午前十時半抵學院院内人多已散去但不久整隊行於甘地住宅之前高唱聖歌祈天降福並稱頌甘地海萊當將甘地及其妻與班克爾押往監獄甘地最後之言爲「力行勿懈」四字並勸愛印度者在印度各處仍守和平夜半海萊往各報館搜查檢獲去今兩年甘地致少年印度報之文稿數篇聞將以此爲起訴之根據 
十二日德里電甘地被拘後之印人輿論可於印人馬來利雅氏之言論見之馬稱印度當道之拘捕甘地乃一大錯 
十二日孟買電印人聞孟太格辭職之消息大爲訝異視爲意料所不及一般不合作派與穩健派皆以孟氏去職爲惜而極端派則以爲印度事務大臣一席將屬諸守舊派政治家並謂孟氏爲英政府仇土政策之犧牲英印文各報雖稱述孟太格宗旨堅定然謂印度不致因其辭職而受影響 
十二日德里電印度立法議會回敎議員二十人聯名電致英相喬治抗議英政府關於孟太格辭職之可憾舉動謂孟氏爲仇土主張之犧牲又謂印政府近日公布之文不過載列回敎徒最小限度之要求 
十二日喀爾喀特電孟加拉立法會昨日集議時印人議員除七人外皆離席出會因議員要求休會藉以表示惋惜孟太格辭職之意但議長不允故議員紛紛離位而去 
十二日阿格　電印度總督里定爵士昨在此間演說表示其個人對於孟太格辭職之惋惜意思並稱讚孟太格忠於印度事務里定爵士力闢英政府與印政府對於應付不合作潮流政見各異之謠言 
[南非之罷工劇戰]  
　　十二日泊里土里亞電昨日公報稱日間朗特戰事頗烈罷工者在皮諾尼及波克斯堡燒屋甚形活動顯係報復飛機之抛擲炸彈蓋罷工者兩團曾爲飛機加以重創死傷頗多帝國輕騎隊爲罷工者攻擊但力戰敗之俘罷工者十六名公報又稱政府現已調集大軍 
十二日約翰萊斯堡電之隊在白里克斯登區俘罷工者一千五百名該區已告肅清罷工者於戰鬭時死傷甚衆 
十三日約翰萊斯堡電斯末資將軍已抵此控制大局途中險遭不測蓋有槍彈一枚中其所乘之摩托車也農民等現應政府之募頗形踴躍 
十三日泊里土里亞電政府軍現正掃蕩各方面征剿叛民之戰事進行頗形順利飛機昨日以糧食等品投濟被圍之警隊且以炸彈猛轟白里克斯登區之革命黨十三日約翰萊斯堡電斯末資將軍發表關於朗特時局之文告謂此次革命運動乃極端亂民欲利用礦區罷工傳播産業革命主義軍事現局已有把握忠誠之之公民刻方力助政府不久當可恢復和平狀况維持華特斯倫外之勞工甚衆不肯加入總罷工斐人始終忍受暴行 
[英國之機匠爭端]  
　　十二日倫敦電機匠爭端由工作逾時之問題而起機匠聯合總會稱依照一九二○年九月間合同機匠應有權參加决定工作逾時之辦法逾時問題與機匠聯合會甚有關係以現有失業機匠爲數甚多故也僱主方面則謂囑令機匠作逾時之工作時僱主有完全自行酌定之權聯合會之要求直干涉管理權機械業應否依照過激主義抑依照私人營業基礎而經營之此乃所爭之點云 
十三日倫敦電北愛爾蘭都城貝爾法斯之機匠公會會員已决定罷工以爲英倫機匠之聲援共牽涉二千人 
[美國務卿致書參院論協約]  
　　十二日華盛頓電國務卿休士函致民主黨領袖恩德華言四國公約事否認美代表墜入圈套承認他人詭巧佈置有害美國利益之計劃一說並稱此約文字確無疑義亦無秘密文件或了解此約已達到美政府所抱極重要目的之一此約與依據穩固基礎維持遠東友誼甚有關係參院設不批准之將貽害於國家云 
[各國近事記]  
　　十二日巴黎電柏林電稱萊浦齊昨有三人侮辱法員後毆擊總理府用人法員已要求賠償說者謂此由德報盛倡仇法說所致 
十二日巴黎電日諾瓦並未商定上西萊西亞職工聯合會問題德人所傳之說不確 
十二日巴黎電華沙消息稱波尼柯夫斯基氏已組成波蘭新内閣 
十二日巴黎電巴西京城電稱巴西國會已召集非常會議重行考慮一九二二年預算案總統因官俸增加後國用超過入項甚巨故反對此案 
十一日巴黎電法蘭西銀行已减輕貼現價格由五分之五·五减至百分之五 
十二日華沙電調查波蘭航路之日本委員團現謀興辦丹齊與日本間之直接航務擬使該計畫早日實行諸船擬過紐開塞爾·巴拿馬·舊金山 
十三日東京電正金銀行前上海行長兒玉氏現被舉爲該銀行總裁前紐約行長一宫氏被舉爲副總裁 
十三日東京電高橋相昨晚宴待由美回國之加籐男與埴原氏致詞歡迎代表並稱華會事業爲確保遠東和平且有益於世界加籐演詞大意與此同攝政王今日在宫招待全體代表 
國外要聞 
[日本之新政潮]  
　　高橋内閣有動搖象世界新聞社東京通信云日政界月初忽生一大波瀾其名曰政友會之内訌政友會於原敬被剌後即發生總理大臣將誰屬之問題後此以高橋是清爲總理大臣而解决之高橋是清爲人大而無當與吾國之黎菩薩相似政友會以其具傀儡之資格乃戴之爲總裁且列之於内閣之首班并與約曰君與總裁及總理對内對外皆當以黨爲本位凡事皆當服從家憲故時人皆稱高橋爲贅壻之總理而高橋亦自謂乃繼承原敬爲原内閣之總理非以高橋而組織高橋内閣 
高橋旣否認目下之内閣爲高橋内閣同時又自承其爲原内阁之總理則對於原内閣中人自目唯有仍其舊貫之一法但「人唯求舊法始自親」二語須聯成一氣方顯行政用人之效用而高橋以爲贅壻之總理故祇能守人唯求舊之一語而割去法始自親之一節於是高橋氏旣爲總理以後遂不能任意發展唯有受人支配而一口兩舌身上百孔千瘡之中橋德五郎雖於高橋受任總理之際曾自願乘機去職以免拖累新内閣而高橋爲黨義所拘則不能毅然聽其去職 
所謂中橋德五郎政友會之宿將也今年五十八爲舊金澤藩士明治十九年卒業於法騬大學先爲法官歷任農商省法制局參事·衆議院書記官·遞信省參事·書記官·遞信管理局長·鐵道局長至四十五年被選爲衆議院議員入政友會爲黨内總務大正七年九月原敬組織内閣以爲文部省大臣前歲東京發生一種運動曰「昇格運動」此運動堂目的爲將各重要之高等學校昇作大學東京高師·高工·千葉醫專·長崎醫專·神户高商等校則爲此運動之中心就中高師校長三宅米吉運動尤烈三宅米吉繼嘉納治五郎之後爲校長時曾語中橋德五郎云如高師昇格則吾任校長否則不任此職中橋許之已而昇格案成爲議院問題中橋德五郎初爲贊成論而後則又否認有贊成昇格案之事於是日議院遂發生一問題曰文相兩舌問題而中橋德五郎在内閣中之地位遂有隨時可以動搖之勢 
但中橋德五郎之地位雖有隨時可以動搖之勢而政友會則抱一毛不拔主義故中橋之地位雖危迄今猶未有去職之勢高橋代中橋受過中心憤憤不平於是而二橋之間遂乏可通之路擁有二百八十四議員之政友會亦以發生内訌聞矣 
所謂政友會之内訌實卽大橋小橋之内訌爆發於本年二月二日二月二日貴族院公正會議員福原俊丸男爵要求高橋氏說明中橋文相留任之經過及對於綱紀肅正之意見高橋因要求開秘密會開會中高橋陳述云『吾自拜大命膺燮理國家大政之衝卽思所以報國家者當時吕橋文相曾對吾云『自前議會之形勢推之則昇格問題實已逼吾立於政治界斷崖之上若昇格案在四十五議會不能解决則吾將來之政治生命且永墜九淵萬刧不復蓋此案被否决固無論卽使修正而通過然修正點假若修正及於案之骨子則吾亦無復面目向人吾爲避此危險故欲趁此内閣交替之際辭去文相一職但首相（高橋）及閣僚全體如仍如原首相之堅執『一蓮托生』主義不聽吾辭職而舉全力以助吾則吾此際仍留任以當昇格問題之衝亦佳但首相查能堅决助吾與否則願聞首相之意見』余（高橋自稱）以爲所謂昇格問題並不如中橋文相所言之重要且原首相前茲所採之方針究爲如何余亦多不明其眞相卽如此昇格問題亦僅中橋文相與原首相間所商榷者並未經閣議今聞文相之陳述始悉其内容余欲排如原前首相之無論何事皆持一蓮托生主義卽如内閣之連帶責任問題余以爲事苟關於國家之存亡·或内閣生命所寄之重要政策則當然適用此連帶責任主義今此昇格問題止於原首相與文相間所商榷之問題非原内閣之政策亦非其他大問題其爲問題止於文部省之問題而已則其不能以此問題之解决賭新内閣之生命亦當然之結果今文相對於昇格問題如有自信之點并能獨負其責任則此時不必辭職若恐一人負責力有不逮則吾與前原首相立足地不同不能以新内閣之生命爲孤注而以全力助文相當時卽以此旨答之後此文相再考之後又告余謂能負責且有確信於是文相遂復留任』高橋在此秘密會中爲上述之語當晚各新聞卽爲之發表發表後中橋文相以面子上過不去卽乘火車赴大磯别邸政友會派多人往迎之且在大磯别邸與之密議良久三日夜十時許中橋氏始歸東京中橋氏旣歸政友會中人又密議補救方法結果則逼高橋自向貴族院取消前言高橋固一弱者因政友會以家法相繩不得不取消於是遂於四日午前十時在貴族院預算委員會聲明云『第一願求諒解者則余與文相談話時昇格案尙未上閣議僅因關於文相之進退同時有種種之風傳特一述其原因耳又所謂一蓮托生（卽連帶責任）全須以事情而决定其問題如謂每一閣員之進退必伴政變而俱起余意此與國家有不利但重大之政策政見不能行時則内閣當然必須更迭不過今就將上閣議之昇格案而論議及此則未免遺憾』後復云『過日之問答乃秘密會中之問題今不宜觸及之在現實之時節則一蓮托生主義行不行非經閣議不能言此與昇格案亦無何等之關係至此後昇格問題上閣議之時余或將執原前首相所執之態度亦未可知』原敬去年在貴族院聲稱昇格案非文相個人問題乃内閣全體問題）高橋爲此言後政友會中人已表滿意唯内閣問題則因此而愈急僉謂文相之兩舌問題尙未了而首相又以兩舌聞如是暮四朝三大難以爲政府不唯野黨欲乘此倒閣卽貴族院之研究系中人亦有將起而攻擊高橋内閣之勢故高橋此舉就吾人之眼光觀之似可謂弄巧成拙也 
 
 

Page 5

 
 
   
 
 

Page 6

 
 
國外新聞二 
[華府會議關於中國之議决案（二）]  
「追加决議之一」非署名國而由條約在中國有領事裁判權者亦得加入在中國領事裁判權及司法運用之决議惟須於本會議三個月内以書面爲加入之通告委美國合衆政府通知署名各國「追加决議之二」中國政府對於委員會之報告或勸告得自由承諾或拒絶其一部或全部中國政府協力於該委員會之事業對其任務應許與以所有便宜 
第三關於在中國外國郵政局之决議（二月一日第五次總會採用）（甲）因期望在華外國郵政局之撤廢（租借地内之郵政局或由條約有特别規定者不在此限）中國政府所表示之希望由各國認其爲正當故决議如左（一）有前記郵政局之四國於左之條件下同意撤廢（子）中國郵政業務之有效的管理（丑）中國政府保證外國人郵政總辦之地位並保證對於現在郵政無變更之意（二）因使中國及關係諸國得必要之措置本規定迄千九百二十三年一月一日施行（乙）外國郵局撤廢終了之時關係四國於經由右郵局之一切郵件中（如經檢查明瞭確係普通信則不問是否加快一概不在此限）因欲證明其是否爲有稅品禁止品及抵觸中國關稅法規物品於中國稅關官吏赴該郵局檢查之時相約與以十分便利 
第四關於駐華外國軍隊之决議（二月一日第五次總會採用）現在華盛頓會議參加之各國即亞美利加合衆國·比利時國·英帝國·中國·法蘭西國·意大利國·日本帝國·和蘭國·及葡萄牙國政府各訓令其駐在北京之代表者於中國有要求之時不論何時則即協同中國政府代表三人共同實行公平調查並製造旣實且盡之報告書而提出其謄本於關係各國政府由各關係國政府附以適當之條件分别公布之如各國政府代表者之意見於多數意見報告書有異議時得述明其異議之理由製造少數意見報告書惟各國政府對於前記之報告書得自由承諾或拒絶其一部或全部又無論如何不得以承諾或拒絶右報告之故干涉中國政治或經濟並不得直接間接許與何等特殊權利恩典及利益第五關於在華無線電信之决議及附屬聲明（二月一日第五次總會拜採用）華盛頓會議參加之各國代表者决議如左（一）在華一切無線電局不論其爲由千九百一年九月七日國際議約之規定所設立或由事實上外國使館所設立其用途僅限官用此外商用私用及非官用之電報（含新聞電報在内）一概不得發受但於其他一切電信有故障時由中國交通部以公文證明故障前記無綫電局可於其故障期内爲一時便宜計暫許發受商用私用及非官用之電報（二）由條約或中國政府特許條件外國政府或人民在中國領土内運用之無線電局得限定僅發受其條約或條件所規定之電報（三）未經條約或中國政府特許而現有之無線電局中國政府得以公平償價收回其電局器具及一切設備移歸中國交通部（四）租借地·南滿洲鐵路附屬地·及上海法租界内之無線電局如發生問題時由中國政府及關係國政府共同審議之（五）外國政府或人民在華所設立之無線電之所有者經營者因欲免電波長使用之妨害可會商中國交通部辦理之但須遵守千九百十二年七月五日在倫敦署名之無線電條約之規定（未完） 
國内要聞 
[財部檢舉案將無形消滅]  
　　徐顔均不主澈究董氏亦態度漸軟自財政部大參案發生之後司法界大吹大擂雷厲風行一般神經過敏者遂以爲民國以來財政界未有之鉅案實則虎頭蛇尾爲我國官塲之慣技此案亦何獨不然據昨日所聞業已漸歸於平淡其重要原因則以府院兩方皆不欲深究其事在東海之意政潮方苦無法解决不必因財部幾本賬再鬧得大力者出來說話反多不美且深信其不出都門之政令已不能有拘束一切之效力不如就此適可而止而顔氏則以内閣此時巳至無人負責局面暫時之代理者殊不値在此最短時間開罪于人故對於董康皆有所尼阻昨日院秘書長張名振曾請示顔氏謂董總長所呈嚴究財部弊竇一案頗爲各界所注意現在應否發一指令准其所擬辦理顔答此事關係極大不能輕易便辦應先從事調查然後再說因此董氏亦稍爲灰心不如日前之轟轟烈烈而外間董康軟化之說遂因之大盛又國民財政大會代表劉冕執等因該會前日曾向地檢廳控告張弧至今該廳竟無若何表示對於司法當局之態度亦頗懷疑當於昨日下午三時謁見司法當局由償債委員會副委員長趙椿年接見該代表等謂我們今日來此因前日本會控告張弧迄今檢廳未有舉動設使被告銷燬證據私自遠颺誰可負這責任並且近來外間人言嘖嘖說董總長已經軟化應請司法當局注意該代表等說畢趙椿年答以代爲轉陳董氏代表等遂興辭而出由以上消息觀之則鬨動一時之大參案或將消滅於無形之中亦未可知也 
據另一消息云自董氏提出財政大參案之說傳出後一般財政當局辭者辭走者走津京道上頗形熱鬧惟此事一經追究歷任財政當局皆不能脫離關係牽涉範圍太大勢將釀成極大政潮而財政部庫藏司之賬目則自洪憲以後即無賬目可稽出欵避回扣之名而曰滙水不正當之開支列爲公費周自齊潘復任内最爲不堪張弧到任二月對於發行公债及多積極的扶持銀行召外界之疑慮自所不免此次因將九六公債撥發數百萬於各銀行董康大不滿意故對東海陣明張氏亦在查辦之列前日閣議上董氏以爲財政界紛紛辭職其中顯有情弊態度異常强硬大有即時傳票拘人之勢而昔日反對張弧之某某二閣員反同聲力爭不可認眞顔氏亦極力調和主張緩辦不可操切從事致釀意外之變董氏意氣不平互相爭論未能解决遂相約同赴公府進謁東海請示辦法當由東海力勸董氏如查出實在憑證法典俱在自難寛宥否則打草驚蛇徒勞無功董氏始稍平和天津方面靳系之財閥對於此項參案自不無多少關係亦極力設法打銷日來頗有與奉系之財閥相連合之勢時局或因此又生變化亦未可知故今日董氏在閣議上已否認有提出查辦案傳票拘人之事預料此事恐將演成六月間之風雹霹靂一聲瞬將風息雲散也 
[楊增新請究盜賣庫劵]  
　　蔚豐銀行因吞没陜西賑欵已被告發茲聞該行又發現盜賣軍餉庫劵案昨由新疆督軍楊增新電報來京懇請勒追法辦原文略稱北京蔚豐銀行將新疆寄存之軍餉庫劵三紙共計二十七萬九千九百元私售於中國銀行値茲邊疆多事軍需浩繁之際新疆財政萬分艱窮軍餉多係挪借而來全恃上項庫劵兌現撥還此欵一失竭蹶立至該蔚豐銀行行負有保管財産之責對於公欵更應愼重乃不但不妥爲保存反將寄存極重大之軍餉庫劵私行盜賣實屬形同刦奪愍不畏法中國銀行明知其情公然盜買亦應受法律上之制裁軍餉關係重要應請政府從速飭下主管機關嚴行勒追俾資應用併請將蔚豐銀行經理依法懲處以昭儆戒 
[吳佩孚致京津滬各銀行電]  
　　聲明鹽使公債無效 
吳佩孚庚日電國内銀行團云北京天津上海漢口各銀行公鑒張弧發行九六公債禍國營私全國反對僉不承認有效鄙陳請大總統取消公債罷黜張弧交付法庭嚴追吞欵按律懲治以儆官邪迭次宥陽各電諒邀鑒及惟念銀行諸公旣爲經濟大家莫非商界鉅子愛國之心具有同情必不讓弦高專美於前豈能與張弧狼狽於後茲特與諸公鄭重宣言凡張弧發行之鹽餘公債一概無效即以後無論何人繼張弧爲財長者亦認此項公債係張弧個人違法行爲與政府債欵無涉凡我銀行諸公固夙以牟利爲營業尤應以愛國天職國家已瀕於破産銀行更何忍分肥傳曰皮之不存毛將安傳凡有血氣莫不尊親諸公以義爲利當不河漢斯言吳佩孚庚 
[津團體請究財政舞弊電]  
　　天津各團體代表會前日（十日）下午開會時由宋則久報告頃接李實忱來函提議董司法長清理財政甚爲認眞本會應表示贊助擬電請大總統實行財政公開並准各省公團派代表參助清釐並電請董總長將審查結果先通電全國毅力進行勿徇情面又通電全國各團體一致進行衆贊成當即公擬電稿由武蘭舫繕發茲錄其致各省電文如次各省各公團各報館公鑒頃上北京大總統電云北京大總統鈞鑒財政爲國家命脈清釐爲根本機樞近年財政當局濫借欵項淆亂收支寗便私圖不惜破産古今中外亦莫與京危急存亡於斯爲厲若再姑息固屬養㚥苟或瞻徇同爲怨府頃聞償還内外短債委員會會長司法總長呈報審查結果臚列弊端請予法辦此舉關係國法尊嚴人民信仰伏乞宸衷獨斷銳毅准行一面令部實行財政公開准各省公團選派公正代表參與清釐以繫人心而維國本謹電環懇惟祈垂鑒同日又上司法總長公電云北京司法總長鈞鑒頃聞公呈報償還内外短債委員會審查結果臚列歷年財政當局種種弊竇請予按照修正官吏犯贓治罪條例懲辦我公執法如山爲國除害行見惡俗在變美譽四騰惟近年財政當局敢於賣國分贓瘠公肥私紊亂財政至瀕破産者要皆有特殊勢力之憑依爲其侵盜敗露之護符是其詭詐通天早已蔑視國法公雖檢舉終恐受其危困則萬刦不復之財源永無廓清之一日應請先將審查結果詳細通告全國俾國人盡悉羣蠹黑幕即使幸逃法網亦難捲土重來至贓犯證罪旣均確鑿並請以職權通令有司秘密法辦除通電全國結合民意爲公後盾外務乞銳毅進行始終貫澈維中央之威信保司法之尊嚴剥復之機在此一舉萬勿畏却萬勿瞻狥爲天下法留身後名惟公實圖利之謹電環懇諸祈查照云云近年財政當局莫不挾借欵目的而來絶不以正本清源爲職志故每借一欵必串定重利從中侵蝕巧立名目勒取回扣外此凡有可以營私舞弊之機無不盡其枉法欺人之計政府虧累日重剥削仍恐不周國民擔負日增私囊恒虞不飽此爲天下所共知而無可諱言者祗以近年國民一致盡力於外交未暇兼及於内政致財政紊亂瀕於破産亦我國民之過予之以隙茲司法總長董康旣經揭劾彼輩之貪贓誤國罪惡益彰神人共憤實難或恕然彼輩手段通天難免不以財力人情奮鬭包圍則國民責望董總長之堅持到底行使職權殊不易易勢非一致行動同電府部伸張民意爲其後盾一以盡監督財政之責一以爲鞏固司法之助實不足以儆當世而杜將來是否有當謹電馳陳竚候明敎天津一百十八團體叩眞 
[近畿軍警餉有著]  
　　已籌到四十萬 
近畿軍警餉項問題聞軍警當局仍主張提支中行押欵一百萬公府對此亦甚贊成鹽務署亦無甚異議不過此欵係財長張弧與中行總裁張嘉璈計議而成手續繁雜恐一時不能辦到昨聞此項軍警餉除由銀行公會籌出現洋十餘萬外又由鹽務署長籌出三十萬共凑四十餘萬可以度此難關惟如何分配尙待商酌在陸部方面以權限關係主張將此欵全數領去然後再分配各師旅與各機關而各師旅首領則主張直接開具收條向鹽署領取不必再經陸部之手以期發放迅速聞鹽務署方面已於昨日（十一）下午三時約集陸部次長金紹曾步軍統領王懷慶警察總監薛之珩及鄒芬蔡成動等均到鹽署討論分配辦法一俟協　妥當卽開到收據由鹽署出支票向銀行領取現欵以發放欠餉而安軍心據此觀之則近畿軍警餉一二日内即可發放矣 
[京敎育界索薪之窘急]  
　　敎育部將停止開飯國務院又閉門不納京師小學敎職員經費三月未發齊向敎育部坐索飮食等卽向該部取索八日用飯食三十席十日則增至五十餘席人數達四百名之多其被迫於饑寒之情形可以想見署理敎長之齊耀珊素未至部敎次陳垣前日已上辭呈部務無人主持庶務處宣言自今日（十二）起無錢開伙一方全體辭職因之各敎職員愈起恐慌昨日上午特在敎部大講堂開會討論最後方法當舉定代表陳椿年·張肇祥·馬永春·女界傅淑瑾等至國務院請謁顔氏詢問政府是否有維持敎育之誠心對於積欠及以後之經費有若何之妥當辦法希詳細答覆以免彼此覊遲代表至院颜已出席國務會議院役以閉門羹相待各代表必欲見總理一詢究竟迄晚尙在院外鵠候茲將敎部庶務部全體職員辭呈附錄如下竊自民國五年中交兩行停兌以來財部積欠本部經費甚多本部會計毫無存欵而職科職掌庶務所有雜項開支總不能如數付給職科辦理一切已屬困難乃自去歲學潮疊起敎職員等到部索薪職科員司無不勉力維持以免隕越本月八日各小學敎職員忽到部坐索欠薪職科仍勉備茶飯略盡尊崇國民師表之意惟廚房以前墊武昌高師學生來部請願飯費尙欠二千餘元未便再行墊辦經本科再四婉商始允暫勉擔任昨日午前廚役來部聲稱巿面金融奇緊購買各物非現錢不可如欲續辦懇請卽付現欵並請將前欠歸清方能備辦等語伏思各小學敎員爲國民導師理宜優待况奉部長命令職科敢不黽勉將事仰副鈞意當經疊次籌商委實無欵挪用不得已於昨午通知該敎職員等說明無力備辦緣由實行停止乃昨午後八時該敎職員等羣集職科未得諒解現在情形旣非卽時所能了解廚役又索欵甚急此外各商號聞風索欠者乘勢沓來職等舌敝唇焦應付乏術長此拖延深恐貽誤有負委任職等再四會商惟有仰懇部長開去各員庶務職務遴派賢能接替以維要公 
[司法部整頓法廳觀瞻]  
　　司法部因各國調查我國司法委員行將來華迭電各省法院妥事整頓法長董康昨日又函知京内外司法機關將整頓司法上應注意之點逐一指示並限令即日實行其要點如下（一）法庭内應設備當事人證人之坐席俾資休息而便審訊（二）法庭内宜多設旁聽席至少須可容二十人（三）審問時對於當事人不可有拍案怒叱情事（四）庭丁對於當事人傳話招呼時須和氣（五）民刑當事人候審室均須修整完好並宜清潔（六）廳内房舍有陳腐者宜修理完整（七）看守所内宜注意清潔並講求衞生（八）看守所内房舍修理完整（九）民刑事訴訟人不可濫押（十）監犯至少每人須給單衣一套被一條（十一）待遇盜犯不可少有凌暴情事（十二）監舍内設備須按照部定規則辦理（十三）證人及鑑定人之候審室須另行設置並須優待（十四）審問案件須按照預定公佈之日期行之（十五）審判官於未審理之先須詳閱該案之内容以便依法處置 
[赤塔代表要求華軍出境]  
　　但日軍何如我國前因東俄黨戰復起華僑時遭虐待特准華僑商會之電請分别派兵前往海蘭泡及哈巴羅夫斯克藉資保護該地僑商生命財産之安全乃遠東俄代表阿格列夫不以此舉爲然日昨送致外部節略一件要求撤出華軍云 
内容略謂遠東共和國代表團謹宣言凡在敝國轄境之華人或其他外人皆必無危險之待遇如目前國内無華軍駐紥區域有若干外人庽居其間彼等之生命財産向皆安然無恙且受遠東共和國憲法之保護即其明證此次中國派兵入俄本國人民均認爲有干涉東俄之嫌俄國人民切望中國政府迅令在俄華軍立時撤去否則中國政府須負不致流血之責任且對於派兵一事無論中國領事如何鄭重宣言皆不足以滿東俄人民之意緣該人民現在企望恢復彼等之主權旣殷且切也 
[王正廷對魯省各界之談話]  
　　將來作事完全服從民意魯案善後督辦王正廷氏日前由京蒞濟備受地方人士之歡迎已紀昨報昨早九鐘左右山東外交協會學生會各界聯合會提倡國貨研究會各派代表赴督署珍珠泉與王督辦會晤彼此慰勞而後王督辦稍述巴黎會議華府會議之經過略謂鄙人在濟無多勾留本晚即須南下將以前經手事體趕速清結不過十天左右應即折回再與各方人士籌畫進行之具體辦法總之鄙人此次任事後之唯一宗旨關於一切用人行政以純粹民意爲依歸如我國之複雜勢力所謂南北直奉某派某系者無論如何不能令其侵入云云各代表對王氏之聲明深表贊同除歷述東人以前所受之痛苦及將來之希望外並說明魯人士提倡國貨之苦衷至魯案善後一節社會方面已預備組織一具體的討論之團體分門别類詳細研究緣此後善後問題萬緒千端當此時際端賴專門人材悉心考究用備實行時之標準故人材之搜羅事實之考查均須加以愼重求其詳細而後有所建白乃能可資應用東省人材缺乏早在鑒中現在空空洞洞實在毫無陳述預計督辦由滬返濟當有社會方面所公認具體的研究以貢獻於左右也王氏答謂提倡國貨之裏面卽係抵制日貨吾人已無庸諱言現在魯案業經解决提倡國貨一節似應積極去作以變更往日消極的手段即間有採取消極手段之處亦必活動於法律範圍之中而不可馳騁於法律範圍以外以盡我國民之天職而提高我國際之地位自日本政府行使其侵略政策以來在彼人民方面感受種種痛苦自不待言即其政府方面對於國際信用上名譽上及本國國民威信上亦感受多少之不利現據表面之傳述日本對我將變更其侵略政策而施行親善主義如果言行相符吾人當然引車輔相依之義將從前一致對外之精神返而爲一致對内對内之途徑則先從事於實業之振興而欲振興實業即必先着手於便利交通試以山東而論水路則青島烟台龍口羊角溝等海口大清小清等河陸路則津浦膠濟兩路特以魯案未决全省馬路未修之關係實業上未能發達嗣後膠濟路完全收回則鐵路之聯運南可至浦口北可至奉張西可至汴洛太原再加以本省四通八達之馬路水陸各路之力量均可聯帶接觸不但礦山魚鹽固有之實業登時可見發達卽農林畜牧等等實業亦均相繼而起而地方上之匪患無形中亦可消除是皆國民方面將一致對外之精神爲一致對内之效果也惟吾儕人民値此魯案甫經解决一切善後問題尙待處理之際須以尖銳之眼光對於日本方面之對我政策是否誠意的親善極力觀察萬一口蜜心刀一如從前則我之外交手段尙難輕易變更云云各代表謂來賓紛沓時間短促倘督辦不即南下者各方面尙擬開大會歡迎茲旣定准午後就道大會歡迎一節只有從緩至於善後問題統俟各方面研究就緒經衆公認以後當即函呈用備採擇彼此盡歡而散并聞午後尙有省議會一部分議員在議會開會歡迎 
[國民贖路會山東總務所成立]  
　　東方通信社濟南電云此間之贖路貯金會早經成立後與天津方面交涉之結果乃又設立中國國民贖路會山東總務所於昨日午後假總商會開成立會推舉魯開關爲會長及其他董事數十名田中玉吳佩孚靳雲鵬等皆在其列規定章程五章二十四條其重要條項如左 
 
 

Page 7

 
 
（一）醵金以中國國民爲限不收外資（二）醵金直接交指定銀行無指定銀行之地方交商會（三）醵金依託銀行由銀行公會指定之（四）醵金完畢時各省聯合决定贖路辦法（五）出資者與以與欵額相當之股份田中玉在會場演說有僅山東一省可籌得三百萬元之希望等語 
[鄂高師校長問題解决]  
　　已委余日章繼任 
武昌高等師範月前因開除十三學生釀成絶大風潮嗣經該校來京代表與敎部交涉復得各團體援助延至本月一日始將出校學生全數收回惟繼任校長問題幾經商籌迄未解决頃該校學生一致歡迎余日章氏聞敎部已於九日下午九時决定發表茲將其電文探誌如下（一）上海青年會余日章先生鑒武昌高師校長一席衆望屬公本日部令任公爲該校校長務希勉爲其難即日就道以維校務母任跂盼除將令文函寄外特此電達敎育部青（二）武昌高等師範學校王代校長現談校長辭職業經委任余日章繼任余校長未就職以前仍由王校長代理職務仰即遵照敎育部青 
[鄂敎育界反對敎育廳長]  
　　鄂省敎育廳長自路孝植辭職後劉省長始委歷任稅局長汪聲代理經敎職員反對乃改委省議員郭肇明未幾又被敎職員排擠以去劉氏妙想天開遂藉軍閥勢力會同蕭督委省署秘書長錢葆青署理廳長爲簡任官不由部派而由省委巳屬異舉乃以督軍會委行政長官是開軍人干政之惡例更屬謬之又謬且錢氏腦筋腐敗不獨不知世界潮流的趨勢且不知敎育爲何物上月二日召集校長會議時竟詆女子敎育爲多事師範學校宜少辦並引用醜語侮蔑女界一時輿論爲之大譁敎職員與省議會先後向錢質問錢尙戀棧不去敎職員聯合會見錢一日不去鄂省敎育便一日無改進希望特於本月三日在黄鶴樓開驅錢大會决定非達到驅錢目的即不罷手四日又續議驅錢辦法表决四條（一）函請兩長收回成命即日撤錢（二）電敎部請速派員來鄂接替（三）函錢請其自行辭職（四）如錢尙戀棧即宣佈錢之罪狀其致敎育部電文云敎育爲地方根本事業敎育廳長爲主持地方敎育最高長官膺斯選者除具有相當學識外更須明瞭地方之情狀及世界之趨勢然後主持敎育行政方不至有覆餗之虞吾鄂敎育廳長自路孝植去職後劉省長始委歷任征收局長之汪聲代理經敝會以不諳學務要求收回成命繼委省議員郭肇明代理不一月卽去其職頃又會同督軍委省署秘書長錢葆青署理是否侵越大部職權姑置不論查錢氏思想腐敗常識亦無實不知敎育爲何事且引用私人措置失當若長使濫竽斯席非特全省敎育改進絶望勢令吾鄂不絶如縷之敎育戕賊殆盡本會職責所在不敢坐視業經開會議决一致否認除函請督軍省長收回成命卽日撤退外務懇大部迅簡賢能來鄂撥此陰霾重睹天日云云現聞錢氏見風頭不佳已經提出辭職惟敎部遴簡何人尙不得知而鄂省敎職員富於排外性質且皆屬兩湖書院派若非其同系任廳長亦難久於其位恐又成爲糾紛之一大問題耳 
[直軍南征說之消滅]  
　　沈鴻英部撤出湘境湘省當數日前南軍北伐之聲旣甚囂塵上直軍南征之說亦盛傳一時久駐平江之沈軍且聲言願作直軍先導襲擊長沙湘當局對此問題曾經嚴行防範戒備沈部之軍隊業已僕僕道塗可知南征之說並非無因惟現在則情勢一變蕭衡珊諸人旣已來電表明態度沈部亦以改編之故且將全部退出平江此中原因頗有足述者先是吳子玉於北伐消息緊急之際曾有電來湘問湘省對於粤軍能否抵禦並謂如能遏止甚善否則直軍常假道前進阻遏以保湘鄂安寗云云趙炎午得此甚爲錯愕當召軍政長官會商辦法討論甚久迄無解　之方最後由某秘書獻策謂但須若何答　則南征說自歸消滅云云衆善之遂由某秘書擬一電稿首述北伐軍並未進至湘境郴永之揭北伐軍旗幟者純爲土匪假冒次表明湘省態度係遵照省憲之規定堅守孟羅主義絶不歡迎粤軍再次申述湘省現正厲行自治惟苦於土匪充斥無法剿除末段則竟謂如貴軍願假兵力爲我除匪則湘人當緩行自治並願讓出長沙俾貴軍得盡友誼等語此電命意蓋逆知吳氏必不願釁自我開且因此分去對奉兵力其所以來電詢問者意在詗察湘省之態度如何以此答之實爲針鋒相對及此電發出僅四日即得蕭氏各電聲明决無何種行動致妨湘省自治云云沈軍之兵亦各掩息而去如今後南北形勢無急遽變化北軍入湘之說當不致重提也 
[唐繼堯回滇之消息]  
　　將引起西南内訌雲南通信云二月十九日爲顧總司令出兵之日各機關長官各界領袖及旅滇外交團均赴聚奎樓歡送是日十點鐘後顧乃出發約率警衞軍四五千人（其他部隊已先後開出）至聚奎樓顧下馬小息略致歡送謝詞隨即起程回城之後金代總司令即接富州百色及柳州西林各路偵探報告謂唐氏實行攻滇計畫前隊業已啓程向滇之廣南邱北一帶前進其部下除胡李各部約三四千人外另招有廣西潰軍要某部下及游匪八千餘人擬由百色而來聲勢甚大云云金總司令當於二十二日一點鐘召集滇中各機關長官及各界領袖並軍界少將以上赴總司令部開會討論對付方法並宣布金君就職以後與唐氏往來電文金之宗旨係欲寗人息事屢請唐氏乘此時機聯爲一氣向外發展不必急急回滇致釀内爭無如唐氏不聽竟率潰軍匪徒前來人民何堪蹂躪應如何對付後經各界議决除由滇一面嚴爲防範外更由各界將唐氏歷年私爭權利及一切罪惡撰就通電宣告中外更電請孫中山從速下令討伐並派大兵尾追該電甫發昨日又據前方報告謂廣南府城巳於二月二十四日上午十點鐘被唐之前隊張汝驥旅進攻佔據矣 
廣州通信云唐繼堯之胡若愚部已抵廣南府顧已派兵迎擊戰機已開孫中山曾通電滇黔桂三省長官嚴行制止自此電發佈後唐回滇之謀益急使其能達目的則與南方政府必不並立也茲將孫電錄下迭據雲南省議會貴州省議會請制止唐繼堯回汁頃又據滇黔將領朱培德谷正倫等籲懇下令討伐唐繼堯各等情本大總統初以唐繼堯數載以來頗知大義乙卯丁已兩役不無勞勛當此大軍北伐之時西南皆一致討賊唐繼堯身雖在野自當以其力所能及者爲國馳驅自希圖回滇之事實發生本大總統猶電令來桂蓋深惜其爲㚥人所惑思有以啓其悔悟之機故於滇黔議會及各公團電呈均置未答本大總統之優容如此者無非爲國家惜有功也旋聞唐繼堯行抵柳州擅設總司令部私自委任各軍長近更調遣軍隊自由行動假名籌備北伐實冀返戈回滇茲得確訊唐繼堯已率隊取道河池向東蘭鳳山一帶前進顯係違抗命令不顧大局若不迅予制止勢將妨碍北伐之進行而擾亂地方爲害何極着令各該省長總司令等迅即嚴行制止唐繼堯前進母任其以一己權利之私爲西南大局之梗切切此令觀於此電已不爲唐留餘地又聞李協和將率所部實行武裝調停但唐之態度業與西南脫離關係調停必難收效唐旣不服制止則西南將起内訌後顧之憂殊爲可慮其阻碍北伐進行亦勢所必然也 
[李友勛遇害詳情]  
　　李友勛遇害巳見前報昨有李之參謀某君脫險來粤述李死事甚詳某君謂李司令爲人沉毅兼具遠識唐氏主張返滇李司令以共妨碍北伐不願贊成但以多年知遇又不忍反對是以各行共志聽唐到柳己則决心取道貴州轉赴桂林一月十二日唐氏由柳赴慶遠將軍隊集中該處駐柳之兵僅衞隊一連及胡瑛　連一月二十二日李司令偕予等離柳二十六日抵慶遠唐氏巳於前一日率隊前進該城被張之綱股匪包圍予等到時即將該匪擊散是夜探報有大股土匪準備來攻李司令以兵力單薄恐爲所乘即於二十七早六時拔隊離慶沿途爲匪追擊行至獨山墟始將土匪擊退午後四時抵懷遠鎭因官兵疲困不堪即在該處紥營據土人報告附近無匪故戒備稍鬆不料該處商民因唐氏曾提欵二千元恨滇軍入骨密令商團聯合土匪凖備襲擊二十八日早七時剛欲出發四面八方均被土匪圍住胡瑛率兵二連衝鋒而出李司令與予等率一連斷後經過之處曲折甚多無異鳥道羊腸彈如雨下鄭開文首先中彈而亡李司令見官兵死亡枕藉甚爲憤激即拔手槍自戕登時斃命其夫人亦中彈身亡予等見李司令已死冒彈而奔抵河池時查點人數計五十餘員得活命者僅聶參議盧參謀范副官及予四人兵士一連僅餘二十二人胡瑛二連僅餘百人左右李司令有一四歲公子得一轎夫由險地挈至前方交李司令介弟友仁此亦不幸中之大幸也查唐氏號稱十支隊人數不上五千李部居大半在慶誓師日已有不願返滇表示今聞李司令之死耗想該部亦必不戰而瓦解矣 
[雲南疫症之劇烈]  
　　劉省長一家三人罹禍雲南雖爲著名瘴鄉幸省城因天氣平和無甚癘病不料去年以來忽然發現一種白喉症朝發夕死但初以傳染未遍人民不甚注意惟自去年陰曆九月十八起至今日（二月初一）將近五月久晴不雨以致天氣亢旱白喉傳染殆遍死亡不下三四萬人日來除白喉症外更有一種猩紅熱及麻脚瘟出現比白喉症尤爲危險現在雖經官廳極力設法防範人民日事禳解仍無絲毫效力眞是死亡載道哭聲震野凄慘到了萬分在人民方面死者固猶可謂爲無衞生知識所致而極知攝養之省長亦不料未及一星期一家竟死三人緣劉省長祖武年約二十餘歲續娶覃氏爲滇省名宦女過門數年生有一子年方六七歲夫妻愛如拱璧不意於前星期間染患白喉症遍延滇中中西名醫醫救無效於前五日夭亡劉省長及覃夫人均爲大慟覃夫人因此傳染患症甚重而劉省長亦由此感患時疫覃夫人病漸加重復於前三日竟爾病故其家人恐劉省長知悉不敢舉哀乃於前日設詞將劉省長由其公館中移送省長公署内醫治迨劉入省署内全家對其夫人之死始敢放聲一慟更以覃夫人因疫而死不便久停即於二月一日十一點鐘草草將柩發出南城寄厝不料其夫人甫經抬出而劉省長亦竟於本日午刻逝世矣劉省長尙有七旬老父有兄二弟二 
[政潮醖釀中之皖省三廳長]  
　　皖省自財廳更動問題發生政局突呈一種不寗之狀孔憲芳爲預備下台人物對於省令不復措意省公署已多日不見孔之足跡省署薪餉亦兩月未發繼任者如柳汝礪因本人不願史久紹不得省長同意王源翰又爲張文生反對於此遷延不决期内省垣方面近日又有王荃本繼任風說王歷任湖北河南財廳有年資格頗老刻已回皖此說或亦不爲無因然軍民兩署暗潮猶在鼓盪喧傳數日前蚌埠有電致孔謂許世英如派人接事即將文卷印信携帶來蚌此說如果屬實即不啻與許氏宣戰財廳一日不决許世英一日不能安於其位現有一般政客擬作調人請許氏仿照前政務廳長李大防先例予孔憲芳以道尹爲下台之安插惟皖省三道尹皆無法更動此等辦法恐亦難成事實也 
敎實兩廳固在必動之列日昨許世英電請京同鄉物色相當繼任之人并有以胡適之陶知行擇一任爲敎育廳長徵求同意之說風聲所播逐鹿者羣起運動又有敎育界少數人擬擁董嘉會復任因董辦理皖北災赈極爲出力預料提出必得京同鄉同意至於實業廳長則以方履中呼聲爲最高亦有方時簡復任風說而許氏夾袋中房宗嶽馬振憲諸人均在躍躍欲動即或不成亦當促許氏力爭以王源翰任財政俾可讓出政務廳長一席此外或將蕪湖道尹腾出則彼輩亦可分占一席時局雖變幻莫測然許世英果能再延三個月其清一色之政局必能造成房馬諸人亦必不患無位置也 
[粤省城米商全體停業]  
　　爲貨船工商協會而起廣州米行商人致函省報界工會云本日下午一時突有貨船工商協會百餘人手持大旗一面上書永安堂養和堂宏遠堂米機公會各資本家須知勞工神聖字樣聲勢洶洶向敝堂各商店揚言二十四小時如不答覆即將各號放火焚燬剷爲平地等語行至兆豐祥號不知何故竟入該店搗毁貨物及向各伴毆打各號聞風登即閉舖始得倖免查貨船工商協會前月罷業後曾向敝堂等要求條件八欵敝堂等以事關民食現在米價騰貴已達極點若再更張民食益困當將此意請其詳加考慮乃事閱旬餘至今日下午一時始接該會來函請派代表到其辦事處磋商敝堂等正在商議之際詎即突遭此變當此共和政體之下竟敢白晝横行法律何在公理何存敝堂等迫不獲已惟有全體停業暫避其鋒伏望諸公主持正誼予以維持民食幸甚大局幸甚米埠永安堂沙基養和堂沙基宏遠堂廣州熫機公會同叩三月七號 
 
 

Page 8

 
 
自由談 
遊記 
[遊羅馬敎王宫觀油畫記（十八）] [  汪筱謝女士]  
　　此外又有聖海新司HAacinth之異跡凡四幅作長方形（一）尼古拉司Nicholas及以利沙白之子復活（二）火焚之屋被救（三）一女子死後復蘇（四）海新司顯異跡於法雷克Ferak其他名作品之可舉者略列如下 
一爲繪馬利亞之得消息上方爲天主下爲草地山水救主坐缸中耶穌坐雲端雲作五彩兩臂外伸狀甚温和所著衣尤顯其尊嚴 
一幅繪馬利亞抱耶蘇於胸前作接吻狀 
一幅繪聖求羅末Jerome在沙漠中用一石自擊其胸一獅臥於足下 
一幅繪馬利亞坐王座以目注射白散羅末Bartholomew左爲求羅末面向耶蘇以一梨給耶蘇故此圖亦名馬利亞及一梨 
一幅繪馬利亞家庭馬利亞抱耶蘇其夫約瑟及聖加瑟林一幅繪馬利亞坐雲端手抱耶蘇左爲約翰此圖直徑幾二碼 
一幅繪約翰受洗上爲天主四圍列六天使此爲一五二四年時物 
閑話 
[巴黎之女性觀（九）] [  昭實]  
　　予記畫院事忽憶及巴黎著作家斗隆氏LeonDeutsch女性論Feminite笑話一節謂前有兩友各娶一妙年女郎甲友爲美術家欲藉此一新婦與之朝夕相隨默察其情態以成極有聲譽之仕女畫名手乙友爲著作家欲長伴此一良耦細心理會其動作而成一描寫婦人心性之新刋奇書聞者譏其所見過隘謂欲研究婦人心性與情態不宜從一人設想而以武斷之論賅括世界一切之婦人也予之巴黎女性觀以美婦人比巴黎自恨所見之隘乃與上同世界各大名城藴有優秀之女性可以美婦人爲比喻者殆亦不可勝數矣豈獨一巴黎而已乎 
更有進者巴黎習俗偏重華奢調節之方厥惟清簡嗜清簡者莫如英故英法兩國眞足爲互相倚重之良友世界各國各名都之時髦至巴黎而極矣然巴黎之所謂時髦有時尙推英吉利式如萬同坊PlaceVendome英國式之麗茲府HotelRitz巴黎第一大旅社也其仙設飛艇站每日午正巴黎倫敦間有飛艇載客往還每次約兩小時可達祗及快車經行時刻四分之一此兩大城間密接之程度益可想見因錄巴黎雜詠之一 
麗茲府外望雲車佛地英崙共一家錦袖携將宜墅果小窗閒試國西茶（法國一名佛國） 
距麗茲府不遠在聖鴻烈路255·ruest·Honore有英國式茶坐名一「國西」Thecosyshop者室雅而小意最盛宜墅Nice糖果在安亭馭道四十四號44ChausseedAntin出售仕巴黎爲最名貴予謂有宜墅果之甘美不可無英國茶以佐潤之有英國茶座布置之明淨更不可無巴黎婦人明麗之錦袖以點綴之有巴黎之時式與巴黎巿之繁華非得外國人推波助瀾之能力不能有此盛觀而此「巴黎女性觀」之作蓋亦推波助瀾之一惜予非商家不能具大能力也 
曲話 
[西崑雜憶] [  蔗畊居士]  
　　按西廂記名詞淵源甚古嘗考宋趙德麟有會眞連廂詞以七言韻語加入微之原文傳唱當時是爲西廂記之作俑者至北朝金章宗時有董解元之西廂記係聯合諸宫調而成其詞爲詠事體集宫調三曲牌八即黄鐘宫出隊子尾仙吕調點絳唇纒令瑞蓮兒風吹荷葉尾仙吕調賞花時尾叙事至覺詳盡因係一人獨唱故賓白至少蓋北曲用絃索必如是方覺得體也其原文世間罕見因錄如左 
黄鐘宫（出隊子最苦是離别彼此心頭難棄捨鶯鶯哭得似痴呆臉上啼痕都是血有千種恩情何處說夫人道天晚敎郎疾去怎奈紅娘心似鐵把鶯鶯扶上七香車君瑞攀鞍空自攧道個寃家寗奈些 
情雖通理難說些舉可不必　（尾）馬兒登程坐車兒歸舍馬兒往西行坐車兒往東拽兩口兒一步兒離得遠如一步也 
仙吕調（點絳唇纏令）美滿生離據鞍兀兀離腸痛舊歡新寵變作高唐夢回首孤城依約青山擁西風送戌樓寒重初品梅花弄 
（瑞蓮兒）衰草凄凄一徑通丹楓索索滿林紅平生踪跡無定著如斷蓬聽塞鴻啞啞的飛過暮雲重 
（風吹荷葉）憶得枕鴛衾鳳今宵管半壁兒没用觸目凄凉千萬種見滴流流的紅葉淅寥寥的微雨率剌剌的西風（尾）驢鞭半裊吟肩雙聳休問離愁輕重向箇馬兒上駝也駝不動（離蒲西行三十里日色晚矣野景堪畫） 
仙吕調（賞花時）落日平林噪晚鴉風袖翩翩催瘦馬一徑入天涯荒凉古岸衰草帶霜滑瞥見個孤林端入畫籬落蕭疏帶淺沙一個老大伯捕魚蝦横橋流水茅舍映荻花 
（尾）駝腰的柳樹上有魚槎一竿風斾茅襜上掛澹烟潇灑横銷著兩三家（生投宿於村落） 
小說 
[社會小說人間地獄（五○）] [  娑婆生]  
　　第九回室邇人遐遺書零落鐙昏語黯好夢忪惺 
話說程藕舲在薇琴那裏請客席散以後藕舲正穿馬褂要走薇琴低低的問他爲什麽不到一蘋香程藕舲凝了一凝神道一蘋香那裏已經連住了幾天我想今天還是回去薇琴道那邊三十八號房間還留住麽程藕舲道房間到没退掉還留在那廟呢薇琴嬌滴滴的道旣這樣你還是去一趟罷我吃完了飯出掉汕頭路一個局就來你在那裏等我我還有要緊的話和你說呢藕舲點頭下樓自去鄒芝誥聽見程藕舲走了趕忙從後房趕出來追到扶梯口問藕舲道咦你怎麽先走了將我一個人丢在這裏藕舲一路走一路笑道明天見罷請早點安息罷鄒芝誥道等一等我和你一塊兒走鄒芝誥說這句話時藕舲已走出後門並没聽見芝誥身後忽然伸出一隻手將芝誥一拉道程大少早走了你假撇清也没人聽見芝誥迴過頭來一看見拉着他的那人正是薇琴的假母蘭阿奶芝誥道不是撇清不撇清我今晚眞要去明天早上要到公司有兩户保險的户頭在那裏候著呢蘭阿奶披一披嘴道明天的事今天忙什麽憐影是你的老朋友他新到上海來没什麽熟人你還不該應照應照應他麽說著便帶笑帶推的將鄒芝誥推進後房自有憐影敷衍不提程藕舲出了牯嶺路預算薇琴琴一蘋香還早此時獨自一個坐在旅館有何趣味心想嘯秋和蓮孫這時候在謝玉英家不如走了去坐談一會再到一蘋香不遲想罷便呌車子直往壽康里而來上得樓去問明了姚柯兩人果在那裏跨進謝玉英房間只見蓮孫和嘯秋兩人一邊一個躺在紅木匟上匟几上擺了一本書也不見謝玉英的踪跡匟邊一張小方凳上坐了一個卅左右的娘姨靜悄悄的没什麽聲息藕舲走進去三人全詫異起來嘯秋道你怎麽有功夫會跑到這裏來我替你預算晚上一定很忙排不出空時間所以没邀你同來藕舲笑道你們到好地方自尋快樂不來邀我爲什麽反派定我没功夫呢嘯秋道别想了尋快樂麽尋著一肚皮煩惱指指蓮孫道你没見他麽撅著嘴正在那裏有說不出的懊惱呢藕舲忙問道什麽事難道和謝玉英嘔氣麽嘯秋道有得嘔氣還是好的如今要尋嘔氣嘔不着藕舲了道怎樣嘯秋道老實對你說謝玉英嫁人了藕舲也詫異道前天我們還看見他出局怎麽今天就嫁怎麽嫁的這快姚嘯秋道倌人嫁人總是秘密進行謀定後動往往是出其不意斷没有預先張揚出帖子通知狎客的道理藕舲道嫁便嫁了蓮孫和他水澹的交情了没什麽割捨不下何必懊悶呢 
[餘瀋] [  醉痴生]  
　　金錢之於人猶魚之於水得之則生不得則枯涸欲死故吾人對於金錢當視爲養生之物愼 
所得節所用庶乎其可若損人肥己貪得無厭則敗名招禍不待蓍龜世之孳孳爲利者其深長思之 
 
 

Page 9

 
 
   
 
 

Page 10

 
 
國内要聞二 
[重慶大中銀行擠兌之外訊]  
　　東方通信社十三日漢口電稱據十二日重慶來電云此間大中銀行突然發生擠兌風潮本日因兌換鈔票無他銀行之援助將不免停止提取存欵其原因係謠傳財政部有停止發行兌換劵之命令蓋因兌換劵發行額過多故也 
[港海工潮完全解决之經過]  
　　彚紀省港兩方面消息廣州消息昨（六日）各罷工工團全體在廣西會館開會到會者各行工人及代表約數千人原擬在三樓會堂并會後因陳省長赴會地方狹隘改在地下開會首由海員代表翟漢奇登台報告在港交涉情形謂代表等與港政府及各船東等在香港大會堂磋商約有十時之久我等所提九條件港政府及各船東均已允許故卽搭車返省報告云云次歡迎陳省長致訓詞由張溥泉謝英伯等敦請省長出席各工人紛紛脫帽行鞠躬禮省長答禮畢卽致詞略謂此次海員工潮雙方調停已至一月之久香港商民損失頗巨而省城商民間接亦受損失今因各代表返省報告雙方完滿解决免致罷工時期延長實不勝欣喜至槍斃工人案已由本省長向香港政府負責交涉云云演說辭甚長多係訓勉工人之語省長卽告辭回署各工人高呼省長萬歲總司令萬歲燃放砲竹歡聲雷動次由代表林偉民報告謂此次交涉勝利情形已由翟君漢奇詳爲報告矣至於我工人因此次罷工所致之損失已要求賠償自罷工之日起至開工之日止其問每日之工銀賠補一半不得擅扣一文代表之所以不願其賠償全部損失而僅令其補償一半者因香港各商團僑民紛紛請求讓步解决務使香港商務早日恢復原狀則各僑胞安居樂業故代表等敢酌令其賠補一半以順各僑胞之請又海員主席蘇兆徵演說云此次雖已大部解决然尙有小部分未解决因非將前因罷工嫌疑被港政府拘禁之工人先行釋放之事了結則不能作爲全部解决願各位勿以爲已告解决自行回港開工須要各問題完全了結我們親愛各工團然後作團體的回港開工云云各工人大鼓掌復由寗波海員代表登台將上述情形翻譯報告各寗波海員此外各代表等均有演說各工人同慶最後之勝利而散七日翟漢奇由港來電謂被押工人查已釋放可以開工繼有香港船東代表周少歧來電請海員附廣東廣西輪返港開工海員辦事處除電覆翟漢奇外卽預備印刷開工傳單略云本會加工問題已完全解决卽日開工如受職之船不在港者請暫留省候原船回港然後赴港開工並卽日派出大帮巡查員搭車赴港開機動輪上省迎接海員往港又各界人士以此次海員及各工團大獲勝利故於其返港復業之前特在東較塲舉行歡送大會昨日永漢南路等處已紛紛高搭棚座昨夕航政局碼頭大唱鑼鼓八音今夕並在該處大放烟火藉以誌慶又聞本省各工會因赶急籌備歡送大會日來極爲忙迫約計參與歡送者百餘行均公推機器總會主持一切届時指定東園門前爲集合地點繞越廣州全巿一週沿途由各行自備汽車標插旗幟燃放砲竹并由海員散佈傳單聲明此次得獲勝利純仗羣力協助得來表示謝意各行工會並有瑞獅鼓樂隨行其餘紥作化裝品物者亦備極熱鬧七日午十一時福建罷工歸國海員數百人前往致祭黄花崗烈士在南堤起馬國旗揚飄孤兒院音樂前導各員皆手執福建海員致祭白旗一面花圈一個該省土樂一副沿途音韻悠揚大花圈一個隨後彩亭一座内置鏡屏書此心此志四字沿途并派發告辭各界書至黄花崗烈士墓前如儀行禮畢全體高呼海員萬歲民國萬歲卽散隊回城又崇正善堂方便醫院昨因海員工潮了結集議歡送陳惠普提議以海員此次勝利甚爲難得方便崇正兩堂院欲代各海員留一紀念擬組織一中國海員公司每股十元所有溢利撥七哤歸股東三成爲紅利以一成半辦海員學堂以五元歸海員公會辦公益以五元歸崇正以五元歸方　辦善舉俟海員復工之後譜海員派出代表會同崇正方便兩堂院總理同人大集會議酌奪舉行另一消息海員工潮自解决後省港各輪之報効歡送海員赴港返工者查八日有海生香山廣西三艘專載海員不搭客商是日之歡送會各工團均列隊到東較塲開會查是日赴會各團體大小百數十團人數在三萬人以上並舉行大巡行各工團多於是日休假一天至下午四時半海員等始行落船各工團排列河干歡送並沿途燃燒砲竹查是日海員之赴港者約三千餘人其餘則分帮近娼赴港聞今日（九號）則爲金山佛山廣東等輪分載船員廣九車則仍照常收票價故海員完全由船出發是日午間廣州織造土布公會·景源印務社·茶居工會·革履工會·漢文排字杜·印刷公會·煤炭工會·機器總工會·用男女學校等不下一百團體或排隊步行高揭歡迎海員復職工人勝利工黨萬歲工團互助等旗幟另有數人乘坐汽車沿途施放砲竹聞海員以此次罷工返省得陳省長撥借各公地暫住爰於八號返港日舉派代表親赴公署辭行誌謝 
香港消息昨晚華民政務司與各海員代表討論恢復工會問題司憲謂工人方面先派出傳單預備復業此傳單一出政府卽准今天在行政機關再開會議卽日取消封禁海員工會之禁令并取消限制搭車出境之令雙方並進海員代表遂於卽晚派出傳單通告各同人預備復職又議第六欵（凡僱船工人簽立合同本會得派員察騐以昭公義）政務司允准英國船政府有權管轄者准别立一新例以佐此條件之成功但如非英國權權限者不在此例第八欵（凡有辦事人在港不得憑空入罪及遞解出境）政務司謂此條不成問題因政府斷無平空入人罪者云云各事遂完全解决卽由船東海員各代表及介紹人陸敬科英領事占美遜廣州全省商會聯合會各代表簽字爲據又各代表到華民政務司會議時司憲先向陸敬科君及商代表等致謝調停盛意然後由輔政司符列渣君親簽一小紙與各代表以便搭車出境各代表已定於今日午車返省矣商代表旋致海員工會書云海員會同人均鑒貴同人罷工一事經於本月五日調停妥協雙方簽約務請卽日開工以慰衆望是所切禱廣東全省商會聯合會代表陳達峯劉東屏彭楚立李鏡峯黄鶴雲源琴初等啓三月六號所有議决條件據南華早報譯錄如下（第一）船員發出傳單召集工人一律開工之時政府設法將行政局聲明海員工會違例之命令取消（第二）船員簽立上工及辭工條約之時船員工會任便指未其會員由工會帶同通事前去船東與船主不得反對此條不施行於外國領事署（第三）政府對沙田槍擊離境工人問題已提出答覆稱將由法庭正式當衆查究任人旁聽如查出有誤誘之人被傷政府將補置死者親屬問題爲之參酌（第四）海員工會人員或職員俟聲明該工會違例之命令一經取消則不能作爲曾經犯罪不能只以曾爲會員而將其控告若會員被拘而未犯其他法律者將釋放之 
今日行政局會議下令將從前查封海員工會命令取銷後隨卽於下午三點半鐘派十餘人將中華海員工業聯合會招牌送回德輔道中該會懸掛逊未懸掛之先已有數千人聚觀迨招牌送到時圍觀者更衆一齊揭帽舉手歡呼懸掛畢會所大燃爆竹各行船館亦一律懸旗至下午四點鐘本港各住户聞訊以風潮旣息交通迅復皆額手稱慶燃燒爆竹者極形鬧熱與新年無異茲將華民政務司告示錄下華民政務司夏爲示諭事照得現奉布政司施諭開奉督憲諭本年三月五號晚海員罷工之事經已完全解决各海員代表並已擔任海員卽時回工等因又准行政局書記官法布吉（一千九百二十二年三月六日督憲會同行政局遵照一千九百二十年會館則例所發之合聆）一千九百二十二年二月一號督憲會同行政局遵照上開則例宣布中華海員工業聯合總會爲不合例社會之命令取消等因合行出示俾衆週知爾居民人等各宜安心復業切切特示一千九百二十二年三月六日示又海員代表傳單云公啓者本會同人代表連日在大會堂與中西船東磋商一切現本日下午將各件完全議妥雙方署名爲據凡我同人預備復業爲盼此佈中華海員工業聯合總會代表翟漢奇林偉文盧俊文陸常吉等啓海員復職後省港澳公司船候落足煤炭於明日開行廣西海生兩船準明晚永安船準禮拜三晚開行澳門或明日開江門新南海船禮拜三開其餘各船日内亦從速準備恢復 
昨日下午本港一百二十四工團聯羣結隊約有數千人皆手執旗幟大書（歡迎罷工工人回港復職）（謹守文明）（請勿放砲）等字樣每一工團有顧繡五色頭牌爲之先導加以鑼鼓櫃由德輔道中起馬經過中華海員工業聯合總會直出海旁往省港澳輪船公司大碼頭迎接回港之海員時已四點鐘日船仍未回港各工團秩序整齊排隊列於碼頭之上觀者如堵中華海員工業聯合總會自六號掛回原有之招牌而被解散各工會亦於七號晚恢復遂由海員工會派出傳單定期八號正式復業惟海員尙未盡回因省中工商界休業全體巡游歡送是以延遲大抵八號晚方可返港現該工會辦事人翟漢奇林偉民兩君親向各工團表謝歡迎之盛意 
香港某報記者昨因此事走謁廣東交涉局特派員陸敬科君紀其談話如下某記者問此次罷工風潮得閣下等居間調解幸得解决各界人士同深歡忭閣下能否將此事詳細情形見告陸君云關於此事本月二日沙面英領事占美遜已來港從事調停三日粤當道接英領事由港來電請派全權代表來港磋議交涉局即派予前往予遂即日來港海員方面亦派出全權代表四人來港列席四日遂在大會堂與各船東代表會議以謀解决華民政務司亦蒞會先議海員與船東爭執各條件待海員船東條件解决然後續議港政府與海員有關係各條件幸開議後海員與船東爭執各條（如加薪問題等）卒得完滿解决各代表隨將議决各條起稿以備雙方簽字而港政府亦定於是晚七點鐘與海員代表開議海員與政府關係各條（如恢復工會等）此四日之情形也四日晚各代表到華民政務司署預備開議海員與政府關係各條惟須待是日海員與船東議决各條簽字然後開議但該議决之稿交出後海員對於第二第三兩條之措詞（即海員須恢復原職太薪金問題）微有不滿謂與是日議决之案微有出入遂又爭持不下磋議良久不能解决直至十二點餘鐘仍無結果各代表遂散出因之海員與政府關係之各條遂更不能開議迨至夜深一點半鐘副輔政司符列乍到署與英領事請予再商符君謂此稿之字句彼此旣有誤會宜再商務求解决云云遂定於五日再在大會堂商議故又再有禮拜日大會堂之會議也五日再在大會堂會議關於第二第三兩條亦得完滿解决雙方立即簽字是則海員與船東爭執各條遂完全解决矣海員船東條件旣解决政務司英領事即與海員代表在大會堂開議關係政府各條第一關於恢復海員工會一條華民政務司謂海員如有誠意開工政府即召集行政會議取消查禁工會之命令予曰海員如派一傳單通知各同人預備開工是已表明其允願開工之誠意不知能否即將工會恢復政務司曰如此即可於明日召集行政會議以取消查封工會之禁令矣予以在此戒嚴期内派送傳單恐被差人干涉汉此商之於政務司政務司允爲通融辦理由政府代爲刋派即晚遂將此項布告印就發出第一欵遂解决續議第二欵關於開釋工會被拘押之各辦事人政務司謂工會旣已開復則工會之辦事人自不能以非法會員看待則開釋一層當無問題矣至其餘因此次罷工風潮有連帶關係而被拘者此屬於法律問題自當由法庭解决但本司亦定向督憲代請從寛辦理云云雙方亦巳滿意第二欵遂亦解决續議第三欵凡僱船工人簽立合同本會得派員察驗一層政務司謂此層係工人欲免被經手人刻扣薪金起見政府定必協助凡關於僱用海員時得由海員會派一傳話到塲察驗并另立一例以助此條之成立云云於是第三欵亦完滿解决以上三欵解决後海員代表隨出一函謂係在沙田地方被差擊斃數人之親屬寄來者問港政府對於此事如何解决因死者之親屬甚望此事早有解决否則罷工風潮雖解决但因此或恐尙有些少阻力也政務司謂此事當由法庭查明如有誤誘之人被傷政府將補置之此欵遂亦解决矣陸君言至此謂尙　有一言欲爲閣下表述者此次風潮解决何君曉生實與有力因禮拜六晚條件尙未簽字街上遂有會議决裂之謠傳人心甚爲惶恐何君乃親到予處對予及英領事說謂海員與船東如因罷工期内補置薪金問題一層倘不能解决我願盡力擔任看船東方面願自補置若干其餘不足之數由我擔任補足便是予與英領事均謝其慷慨是日會議關於此條遂得有把握此乃何君之熱心於此次調停大有助力云云言至此巳一點餘鐘遂辭出 
[蕪湖快信]  
　　蚌埠來蕪者云靈璧縣頟事劉鎬向有劉瘋子之稱到任後因嫌缺苦謀調英山復嫌英山缺小延不到任許省長另派鄧子望暫代遞遺靈璧則以英山朱膺爵調署朱奉委任狀後即赴蚌埠見張文生詎張因該縣與蚌埠接近不以省長委任爲然當將朱扣留一面逕委吳寳琳接替吳因無省長委任狀亦未便赴任然劉知事自上年冬月出署後已近三個月終日奔走省垣蚌埠京津之間圖謀優缺置地方於不顧詎料本月初六七等日有土匪數百人携帶快槍三四百桿由江蘇宿遷縣而來逼近靈璧城北三十里鄉民紛紛來城求救因該縣向有警備隊一營歸知事管帶知事不在署中無人指揮出城抵禦祇得任其糜爛該縣城北村被搶七處並擄去婦女七十四人仍竄回江蘇境内該縣紳民高某等探悉劉知事仍逗遛蚌埠遂邀集八十餘人到蚌適劉在東亞旅館内挾妓聚賭興高采烈時被高某等尋獲云 
寗國縣知事葛星齋本月八日押解要犯胡春台等六名來蕪經祝道尹飭送檢察廳模範監獄收押聞胡於前清宣統三年武漢起義時曾殺害湖北隨縣知事民國七年在黎天才部下乘湘鄂戰爭時假自治軍名義招集土匪騷擾湖北棗陽等七縣失敗後挾資逃入皖南山裏寗國縣十八都地方張勳皖督時曾接湖北督軍通緝公文此次係胡之同鄉彭某赴湖北棗陽縣告密該知事馬鳴騫與該縣駐防陸軍一師二營營長朱毓棟委派謝委員帶有公文到寗國會同寗國縣葛知事將胡等拿獲奉許省長電令就近解歸蕪湖道尹訊辦 
銅陵縣葉山冲鐵礦區早爲浙人蔣商請領倪道烺垂涎該礦皖實業廳及銅陵縣知事助倪藉口蔣商圖形不符阻止進行刻倪失勢不易攫奪乃倩王亮臣出面將該礦改爲皖省以有邀津滬同鄉加入招股開採 
周學熙刻集资三百萬在安慶對江八都湖地方建築紡紗廠派前省垣銅元廠廠長吳藩（周之内親）籌備一切事宜吳於十日由省來蕪與中文兩銀行接洽 
[杭州快信]  
　　敎育廳訂十四日下午開預算會議已柬請中等以上各校校長公同出席 
省敎育會附設之國語講習所報到各敎職員達四十人由范壽民凌獨見擔任講員今日下午行開學式分日夜兩班明日開講 
杭縣律師公會昨開定期總會下午選舉職員仍以阮性存許壬當選爲正副會長次選評議員石鳴盛胡逸查人偉董欽韓寳華裘英任鳳岡吳華當選次選幹事顧濤何葆銘汪顯孫承德當選 
北京新華大學昨通告到浙擬在杭州設立分校講授商業銀行交易所等科學 
杭地檢廳今日由劉廳長屠檢察官會同警廳陳督察長在公衆運動塲焚燬烟土觀者如堵 
中國衞生籌備會十四日假青年會討論進行辦法警處委崔天問充諮議官陳攀桂充海寗袁花警佐省城内外七隅施粥廠今日一律停辦 
[南京快信]  
　　王正廷昨下午抵寗謁齊督談二小時卽轉車赴滬孫寳琦昨抵寗住下關花園飯店王省長晚八時親至下關拜謁談三小時返城孫卽乘晚車赴杭 
卸任邳縣知事李時亮種種不法迭被紳民控告卸任時又得賄私放要犯四十餘名經地方紳董告發飭由徐海道尹查實有據王省長大爲震怒除令省警廳將李看管外並飭蘇高檢廳秉公復查以便依法懲辦 
一農校長有仍委前校長過探先充任說 
財廳委左述枤充清理銅山田賦委員龍兆乾充丹陽清理田賦委員朱芾充常熟清理田賦委員李廷琳充江都清理田賦委員 
蘇州陸軍監獄逃脫重要監犯二名齊督令飭將郭監獄長撤差以第二師彭軍法官暫行兼代 
地方通信 
[蘇州]  
　　太湖水利局改組太湖水利局玉清穆督辦近以本局經費支絀實行减政將局中辦事各員重行組織於昨日發表茲探錄於下總務科長金天翮調任秘書遺缺委張大鈞補充調查科裁撤科長張立調任秘書編訂主任陳清鵷·股員趙玨·辦事員金德耀·應即停職統計主任金正容聘爲顧問股員汪炳台調任秘書處二等書記佐書王續農調升工程處帮辦庶務員莊嚴張延禮調任工程處書記秘書處二等書記施鼎成調任總務科第五股員總務科庶務主任徐正明調任工程處庶務員第二股員施天墀調任特别調查員第五股員馬崇文調任總務科辦事員原任辦事員朱治元應即停職第六股員沈兆芝調任第四股員遺缺應即裁去會計科稽核主任李開福聘爲顧問遺缺應即裁去第三股員申丕鎰調任第一股員遺缺應即裁去辦事員張志英因裁缺停職第一股員陶善乾調任總務科第二股員測量工程兩科無分科之必要應别組工程處歸併之測量科長袁承曾調任秘書測務主任孫天爵調任工程處繪圖主任兼文牘員股員　允文調任工程處帮辦文牘員工程科採辦主任任噪調任工程處庶務主任佐餘費冰鑑調升工程處帮辦庶務員佐書金樹聲李恩灝爲工程處書記佐書曾廣奎孫宗鼐無缺可補應作額外佐書仍支原薪佐書宋其仕臨考請假應即停職又委任前工業專門學校敎授華毓鵬爲總工程師徐岳生爲副工程師兼測務主任原有之技正技士一概裁去原任技正沈在善趙震有及測量科第一股員徐驥均調爲測量隊長並另委花在春爲測量隊長原任測理工程科股員崔模顧明照調任爲工程處一等测量員 
財政廳調查荒地吳縣公署近奉財政廳訓令略謂查開懇荒地關係國計民生如能實行裨益匪淺仰該知事迅速查明境内有無官荒民荒田地堪以開墾之處刻日詳細具復以憑核辦郭知事奉令後昨已令飭各區糧書迅即遵照查明該管圖内官荒及民荒田地各有若干詳細具報以便轉呈核辦 
與業會議印花稅江蘇全省典業公會日昨假座　門外留園開全體大會各處典當經理之簽到者共有四百餘人當由主席宣佈討論印花稅問題有某君起立謂票上每元貼一分手續上甚爲煩雜且現時四元以上當票所貼一分印花原係出自典主對於質户方面不取分文今改爲一元以上起貼則典主負擔太重决難承認當經全體表决仍照向章四元起貼並擬就電文用全體具名致部力爭後即投票選舉會長當舉定金西林爲正會長周榖人爲副會長潘子起爲蘇屬會長即宣告散會 
[揚州]  
　　部委考察鹽務調查食商請改洋碼附查同福祥控案之委員王保華因奉鹽務署電召故於十日返京復命又財政部特派調查江浙鹽務委員蔡培（子平）亦於是日蒞揚調查一切小作勾留即行往浙 
假造警處通令日前江南北各縣知事均奉到警務處通令謂本處爲整頓警紀遴委專員馳赴各縣考騐警官資格嗣海門縣知事呈詢所派何員俾便接待王處長始悉有人僞造文書假名招搖除指令該知事外特快郵代電致其他各縣一體知照前令係屬僞　並飭拿辦　充委員以肅官箴 
盜匪行刦傷人黄玨橋警察分駐所所轄合興圩地方居民王應海家九日夜深被械駕舟之水盜多人衝門入内行刦王等呼救鄰右聞聲探視竟遭盜槍斃老婦一人砍傷三人盜等携贓呼嘯而去事後事主開具　　偕伺　董來城　案矣 
[鎭江]  
　　財政廳催解稅欵財政廳以軍政各費待用孔急特電飭鎭屬各縣知事於新舊忙漕項下酌解四萬元以應要需聞各知事奉電後已設法籌解矣 
關監督因公晉省鎭江關監督兼交涉員賈果伯刻因要公須與王省長面商於十二日乘午班火車晋省小作勾留即須回鎭省令限制銅元入境王省長以蘇省各屬銅元充斥影響巿面昨特通令各知事曁各稅所一體嚴禁銅元入境以維　法聞丹徒縣張知事·稅務總所商所長均已奉令飭遵矣 
[南通]  
　　續辦屠宰稅消息南通屠宰稅原由認商張地山辦理惟去年因災歉影響致歲收短絀當經該認商設法籌墊但財廳以欠解爲數尙多令飭總商會招人投標刻瞿知事以張經辦以來尙無不合應請停止改標業函請總商會轉廳核奪矣 
呈請改委稽征員南通關京縣各號布業前以本縣花布稽征員周某有違法舞弊情事呈准財廳令飭通如稅務所查辦現城區布業公所請改委馮光九繼任聞可望批准 
電廠開幕有期南通自治會鑒於地方工業漸興頗需要電汽以資運用爰集資就天生港建築電廠自去春興工以來現已將次告竣所購西門子廠三千二百基羅華特機拔勃克廠汽管鍋爐等件早已運到刻正分别裝置約夏暦四月間開始送電聞該廠營業預算每年可盈五百萬元 
[湖州]  
　　組設醫藥聯合會被駁吳興醫藥兩業向來不相聯絡現有醫生王經鋤以醫藥兩項息息相關且關係生命至爲重大故擬組設一醫藥聯合會以資共同研究因即徵求藥業同意訂立會章呈請縣署曁省警務處准予備案茲奉警務處批大致謂該醫生擬組設醫藥聯合會俾於醫藥性理　得以共同研究自爲愼重生命事本可行惟察閱章程查與浙江省取締醫生條例間有抵觸且擬設正副會長何者爲醫業何者爲藥業未據分别聲叙所收會費亦未分叙明晣詞甚複雜無從核辦所請備案之處礙難准行聞該醫生奉批後擬將原擬章程酌加修正再行呈請備案 
女子師範五週紀念吳興女子師範學校設立以來於茲五載本月十四日爲該校五週紀念特開游藝大會兩天並爲該校校友會籌欵每劵售資一元二角悉以充費聞特排女子新劇劇中人員悉由該校學生扮演以助來賓與趣想届時必有一番熱鬧也 
雜評一 
[膠濟路司令（默）]  
　　王正廷對魯人聲明惟一宗旨在用人行政一以民意爲歸斷不容所謂奉直與某黨某派之複雜勢力稍有侵入果能如其所言固甚善第恐此惟一宗旨即不易貫澈耳 
膠濟路司令雖僅操護路一部分之權然以中國慣例言之武人權力所至之地卽用人行政被擾之地今膠濟路司令之名甫創而爭者巳紛起將來該司令無論爲奉爲直或爲某黨某派所得即路權爲彼所得路權旣攫在手中而謂其他用人行政權不被侵入吾未之敢信 
是故魯人果欲脫離此種複雜勢力而貫澈民意爲歸之宗旨也則今日對此膠濟路司令問題當起而力抗各方面之爭縱不必魯人自爲亦當由魯民公認而後可不然一涉此種複雜勢力則非特有礙路務且陷入政爭漩渦中恐從此魯無寗日矣 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[王寵惠代表報告太會情形紀]  
　　太會與巴黎和會逈異吾國得益已較前爲優希望國人努力統一自强以取尙未收回之權利吾國赴太平洋會議全權代表王寵惠博士前日抵滬後之情形及言論已紀昨報昨日下午四時上海總商會·江蘇省敎育會·上海銀行公會·上海縣商會·上海縣敎育會·五團體請王代表在總商會會場報告太會經過情形各界士女往聽者共約千人聶雲臺君主席先起而致詞謂王代表當赴巴黎和會時即爲拒絶簽字者之一人學行經驗素著於世此次赴太會爲代表對於二十一條首先提出凡列席會議時樽俎折衝甚力至可感佩茲即敬請王代表詳述太會經過情形王代表乃起而演講除報告確實之議决案等外並述其感想謂太會之所得利權仍歸功於國民其所未取回之權利實非太會之所能爲力務望國民努力統一自强而後可也（詳詞附後）旣畢復由主席致詞並申述國民應互策數 
勉之意至五時三刻乃散王代表又允復旦大學畢君之面約日内至江灣參觀該校新舍並演講太會事茲將王代表之詞詳紀如左 
王代表之詞茲承五團體惠邀獲共歡叙忻慰忻慰請即先述關於太會之經過情形如下（一）太會開幕其最主要之點實爲限制軍備遠東問題尙在其次吾國人　受外交失敗之苦痛未能深悉太會之眞相往往希望巷奢以爲舉凡所喪失之權利皆可於此時一并收回而一切不平等之待遇亦可一舉而剗除之此其所以反易多失望也誠以此次會議不能以日人爲被告而吾國爲原告與巴黎和會情形逈不相侔但前次巴黎和會吾國處於優勝之地位並幾希之利益尙未能得以視此次太會之結果雖不能認爲滿意亦較甚優於前矣故嘗謂太會之所已得利益固太會之惠吾國者其所不能者吾人不能歸咎於太會實應自行共起奮勵進取耳（二）太會中之英美法日四國協定吾國人頗多疑爲有損其實係專對太平洋島嶼而設與吾國不相關也（三）赴太曾之九國（美·比·英·中·法·意·日·荷·葡）簽字締結之九國協定所有原則皆與吾國無損而有益原則之意約如下端一·尊重中國土地之獨立及行政權之完全二·合法之門户開放與機會均等三·關於商業及經濟發展任何國無優越之權利且無專利權四打破勢力範圍之說五·尊重中國中立時之中立權六·如有時局發生締約國之一以爲有牽涉條約之實施者締約國應彼此抒誠商榷以上之意義國人可易於諒解也（四）增加關稅條約一件大致辦法分爲三項一·設立修改稅則委員會於會議告終後四個月内將現行進口稅則切實增修完畢至値百抽五於公布兩個月後實行二·設立臨時會議籌備裁釐規定附加稅除奢侈品堪負重稅外以値百抽二五爲劃一之附加稅率海陸各界一律辦理三·釐金裁撤後進口稅增至値百抽一二·五（五）撤消客郵議决案二條大致謂除在租界地·或約章特别規定者外在中國有郵局之四國允許撤消其期限不得過一九二三年一月一日（六）撤退外國軍隊議决案各國聲明願於中國能擔任保護外人生命財産時撤退在華軍隊包括警察與護路兵在内而中國業已聲明誠願並實能擔任保護各國政府因訓令駐華外交代表與中國政府之代表三人如中國願意實行時會同秉公調查一切問題將查得之事實及意見報告各國聽候酌核現在大致議出二種一·載在條約者如使館衞隊是此項須修改條約方可議撤二·不載在條約者如漢口天津等外兵是此項外兵須視各地方有無維持治安能力再定撤否（七）裁去中國冗兵一層爲太會各國所共竭力注意據實際調查中國收入有六七成消費於兵用故太會中有一國提議案要求中國竭力裁兵但以裁兵係内政不便干預不得已改爲希望中國如此云云之議案内有一節最爲沈痛謂「中國有極多之軍隊而不相連貫且不受中央政府之節制以致不能眞正統一此實中國最大之禍胎」將上列之意修改如下希望中國裁兵議决案大致謂中國養冗濫軍隊耗損公帑致成今日不定之政局應立即大加裁汰不惟可促中國政治統一與經濟發展之機並可迅見中國財政之恢復特爲友誼之建言吾國人士對此究何如耶（八）條約公布議决案四條大致謂各國與中國及彼此間所訂有關中國之約章換文及各國人民與中國政府或地方所訂各種公共事業合同交大會秘書處存丰案以後所訂者於六十日内通告各國此案亦極有利於吾國蓋吾國外交上從前往往以含糊誤會而失敗或至秘密受人欺詐而貽莫大之損失此次將所有條約公開亦有益也（九）收回無線電臺議决案五條聲明書一件大致謂根據辛丑條約或事實而存留者以收發官電爲限根據條約或讓與而辦理者以條約或讓與所定之條件爲限此外外國政府在中國所辦電臺未經中國允許者由交通部償價接辦其在租借地南滿鐵路地帶曁上海法租界内之各電臺視爲應討論之事件將來討論結果須與開放門户機會均等主義相同（十）治外法權議决案定由各國派員考察中國司法狀况至吾國司法制度等完備時即照辦以上各條除（一）（二）外中國均簽字矣（十一）卽爲全球與全國人民所注意之山東問題山東問題在巴黎和會時以拒簽爲結果中國代表方面本擬提交大會然太會性質九國中有一國反對即不能通過而九國中有六國代表曾簽字於凡爾塞和約即已承認山東權利移歸日本故山東問題果必於太會提出結果必不妙英美代表再三以此勸告中國代表審時席勢不得已於反對直接交涉之中别籌調和辦法即於太會外另開談話會請英美代表旁聽並要求無論談判成功或至决裂均須報告太會以爲保留地步此項談話會在太會中開會期間最久開會次數最多决裂之時期有至二星期之久者卒因一方面中國代表態度始終堅硬一方面因日本爲保全其國際體面及美國輿論之援助乃達五年收回之規定雖未十分滿意然以情勢論亦只得如此耳（十二）二十一條問題本爲議事日程所無中國代表根據於羅特四大原則提交大會後經英美之斡旋日代表乃聲明願意放棄一·在南滿之特别權利即日本投資之優先權如南滿東内蒙鐵路借欵及以該地稅項爲抵押品之借欵二·關於南滿聘用政治財政軍事警務之日本顧問或敎練員之優先權三·保留之第五項亦放棄之然中國代表仍有抗議書美國代表亦有表同情於中國之宣言此項中國抗議書美國宣言書均經主席休士正式宣布暫爲保留由大會書記正式謄錄並聲明將來一有機會仍可提出共同討論以上種種均爲太會關於中國議案等之撮要之情形也（十三）現在事後迴溯若以爲太爲有功則其功實在國民苟非國民之電文等呼號於美國表示民意今日結果必不能得此若以爲太會有過則其過實不在太會凡太會所有不能收回之權利乃今後國民之責任權利斷送甚易收回甚難國家主權决非空言可得恢復况此次在美所聞見各國人士之意見及態度雖婦女亦知中國之如何不統一如何不振作如何多汚點其可痛爲如何耶（十四）自茲以往竊有兩種希望其一希望日本能大覺悟改革其固有之不僅對華爲然之外交手段而增得全球各國之同情其二尤馨香禱祝吾國士女從此一律猛醒努力共進統一各方以救吾人之莊嚴燦爛文明古國於驚濤駭浪中也 
[王正廷之山東善後談]  
　　國聞通信社云王正廷博士新任山東善後督辦於前日晨由京抵滬本社記者（國聞通訊社記者）昨日特往訪問詢以辦理魯案善後之方法博士云善後辦法尙未解决定故現在尙不易遽提及此惟善後督辦則余已就職顧此亦非因余有意於此實爲責任所在不容推讓當余抵北京之前絶不知政府將有此任命迨抵京之後外交總長颜惠慶博士始以此告余並告余以各方情形余聞言之下見責任無可規避乃就此職余就職後認爲第一應有之責任卽屏除政治上之干涉督辦辦公所將來設任青島余俟在滬私事辦畢當卽起程前往余現並擬羅致熟練新式政治之人才以爲臂助在余心目之中已有數人頗希望此數人肯賜余援助與余協力卽王寵惠顔惠慶余日章等三博士是也現余又擬設一董事會以余自身充董事長聯絡與華盛頓會議有密切關係之人物及具有行政經騐之人員以爲董事余意有此董事會則應辦各事當必有良好之結果云云 
[約翰同門會歡迎太會代表紀]  
　　昨晚七時約翰同門會在一品香開本年第一次大會同時歡迎太會代表王寵惠顔德卿嚴鶴齡刁德仁曹雲祥蔡劼卿尤文藻顔吉生諸君除王博士外皆爲約翰同門與宴者有該校校長卜舫濟博士敎務長依理先生敎員雷麥先生余日章李登輝同門等二百餘人主席者爲此屆同門會會長袁君履登席間王公使首先演說略述約翰同門在國外之精神令人見敬曹雲祥嚴鶴齡顔德卿刁德仁余日章李登輝蔡劼卿諸君亦相繼演說均重提往昔在母校之景况尤以嚴君之言最足引人入勝其言校長卜先生於二十年前在禮拜堂所講之道雖不能一一背誦惟其每星期日所講之題尙能一一記憶故余日章君演說時即藉此請卜老夫子於宴席考試之於是滿堂大笑鼓掌不已卜博士演說大旨希望將來之新同門能奮發前進不使舊同門專美於前則同門會前途更有無限光明云最後羣唱校歌盡歡而散 
[旅滬山東同鄉之籌欵贖路會]  
　　山東旅滬同鄉對於籌欵贖回膠濟鐵路事前經屢次開會籌備進行前日星期又在吕班山東會館内開大會邀集旅滬軍政各界同鄉討論辦法到者四百餘人當由何護軍使高定庵王紹坡趙聘三等諸會長發表宗旨痛陳利害並提議分隊募股辦法每隊籌募洋五千元儲存銀行專歸贖路之用全體同鄉一致贊成擔認領隊者頗衆各行號曁各領袖議董共計五六十家各任一隊約得五六十隊茲將所擬募股序言錄後啓敬者籌集資欵贖回膠濟鐵路爲現今急要之圖此事苟不貫澈宗旨達到目的非特喪失吾國領土主權抑且喪失吾人民之信用蓋膠濟鐵路爲吾中國之鐵路贖回自辦爲吾人民同意之要求費幾許之脣舌經若干之周折始將爭回主權歸民籌辦此時希望旣遂急宜募集股欵照約贖回以盡人民之天職而全外交之信用若再游移不决坐失時機則以後外交事宜必致更形棘手同人等與該路桑梓相關休戚與共雖旅滬同鄉人數無多力量有限然愛國愛鄉之情未嘗稍忘於寤寐是以發起籌欵贖路隊分頭招股但願有一分力即當盡一分心得能集腋成裘储存備用於國土主權豈無小補况乎膠濟鐵路火車早已通行利權確有把握諸君投資認股即可利益均沾於公於私一舉兩得凡吾同胞何樂不爲此啓 
[商敎聯合會致顔董之要電]  
　　請主持窮究鹽債弊竇勿徇情面勿萌退志北京顔駿人董授經先生鑒報載審查鹽餘公債發見弊竇釐財政肅官方伸法權在此一舉乃府院以牽涉太多不欲窮究是直陷國家於萬刧不復之地兩公素負時譽此事均直接負責斷不能瞻徇情面一去以謝國人尙望强毅主持輿論定爲後盾全國商敎聯合會駐滬辦事處元 
[蘇社大會之餘音]  
　　推定新職員懇留張嗇公蘇社本年第三届大會在上海開會講演選舉等情迭紀本報茲悉該社第二屆主任理事張嗇公先期來函聲辭續任職務詎選舉結果張嗇公仍得大多數當選到社人員仍屬意於此公故昨日該社開新理事會選舉結果仍以張嗇公得十票當選爲主任理事黄伯雨爲駐社理事韓國鈞爲揚州分事務所主　理事張孝若爲南通分事務所主任理事各股主任推定黄炎培講演張一麐出版沈恩孚研究方還調查又推張孝若榮宗銓馬士杰穆湘瑤吳寄塵爲基金管理員朱紹文爲總書記並議張嗇公主任理事一節衆望所歸應具函懇留以維社務而策進行所有來往函件照錄如左 
張嗇庵來函敬啓者蘇社忽忽又一年矣謇忝作理事長會不能赴期事不能舉要持躬省疚戚本自貽無實盜名咎於何逭今茲大會又値改選　任例當無效惟須鄭重聲明者本届選舉請無以賤名列入即列入亦决不敢承衰鈍之餘行並一切而謝之不僅蘇社已也敬此公告懇乞鑒原此致蘇社理事會張謇三月七日 
新理事復函嗇公道鑒昨日選舉理事結果曾由本社通知計達台覽今日上午理事會互選主任理事開票結果仍屬我公當由孝若述及尊函並道我公固辭之意同人僉謂本會純爲地方信仰所結合衆望所歸未便過拂現在時局阽危社會龐雜正賴長仁碩德冠冕羣倫藉資鎭讋我公譽望中外咸欽屬在鄉邦或轉放棄人其謂我蘇社何除公請孝若代陳同人意志外用特專函奉懇務祈顧念地方勉徇衆意主持一切不勝企盼敬希亮察藉頌道安蘇社理事王清穆等敬啓三月十三日 
[籌備國是會議之昨訊]  
　　籌備國是會議之昨日（十三日）消息茲分紀之如左今日開會昨日商敎聯合會駐滬辦事處致函各省區已到滬各代表如下「逕啓者月之十四日（星期二）下午四時借上海總商會常會室開國是會議第七次談話會籌商進行事宜務請准時蒞會不勝企盼」 
代表報到昨有京兆敎育會代表邰蘭波君報到現寓一馬路上海旅館又有蚌埠總商會代表唐家驥君報到唐君字少侯居愛多亞路九一四號 
遞來函件昨晨商敎聯合會駐滬事務所接巴達維亞中華總商會函云「敬覆者二月十八日曾上一電卜邀鑒及茲收去電副張夾此以備考查去後旋於二月二十二日又奉到貴聯會宥日快郵代電一封敬悉種切查敝會代表業已推定駐滬華僑丘心榮李登輝兩君就近前往會議在案除分電外相應將此次奉到快郵情形連同去電副張一紙函送貴聯會查照足紉公誼此致中華全國商敎聯合會巴達維亞中華總商會長黎殷輔坐辦廖濟生簽發二月二十四日計附去電副張一紙上海商敎聯合會鑒寒電悉敝會派丘心榮李登輝爲代表請貴會通告中外承認良好政府勿爲軍閥利用巴城總商會二月二十八日發」 
修正草案國是會議談話會前經推定起草員草成組織大綱作爲提交大會之議案惟浙江省敎育會代表李傑孫增大兩人昨提出之修正草案如下「中華民國國民代表會議組織大綱草案」第一條中華民國民代表會議以左列各代表組織之（一）由各省省議會推出者每省三人由各縣縣議會合推者每省三人（二）由各省區敎育會推出者每省區三人由各省區縣敎育會合推者每省區三人（三）由各省區總商會合推者每省區三人由各省區縣商會合推者每省區三人（四）由各省區農會推出者每省區二人由各省區縣農會合推者每省區三人（五）由各省區工會推出者每省區三人（六）由各省區律師公會合推者每省區三人（七）由各省區銀行公會合推者每省區三人（八）由各省區報界公會或報界聯合會合推者每省區三人（九）由滿蒙回藏各公會推出每公會三人右列各團體以十一年四月十五日以前成立者爲限所推代表不足三人或不推者聽第二條本會之議事以關於全國根本問題者爲範圍第三條本會議以有全國過半之省區代表出席時始得正式開議第四條凡出席代表每人有一個表决權第五條照原文之第七條第六條照原文之第八條惟四個月改爲三個月第七條照原文之第九條第八條照原文之第十條第九條本會議於開會前應設籌備處由組織會議代表互選十人組織之（辦事細則另定）第十條照原文之第三條第十一條照原文之第十二條第十二條照原文之第十三條 
[歡送霞飛上將之餘聞]  
　　法國霞飛上將曁夫人女公子隨員等於前日午後一時乘海軍砲艦送登銀邦號赴美已誌昨報茲悉當上將所乘砲艦未開駛之前先由許交涉員向浚浦局商借之小輪儎送上將行李於十二時先行開駛詎吳淞砲台誤認爲上將乘船即鳴砲致敬嗣該小輪上押送人員知係誤會即以旗語知照砲台瞭遠之人始行停放然已誤放九響矣又有一華人不知是何團體代表亦屬歡送上將之一并贈上將禮物數色此人因到埠船已開放故即以四十元代價雇乘汽車至淞無如淞口潮水頗急渡船難以駛行故又雇乘小輪流至大船據各機關歡送人員均稱不識此人云 
[水利局函述蘇州河根本問題]  
　　謂祇有杜絶垃圾來源請五顧問向工部局交涉吳淞江水利工程局復總商會書云逕啓者前承台函以接五顧問復函對於租界垃圾傾入蘇州河一節因蘇州河不在租界範圍若有傾棄情事自可按照中國法令隨時嚴加取締不必建議於工部局致受喧賓奪主之隙等因查五顧問所議係爲主權界限問題立論極爲正當惟對於事實上尙有未承諒解者請爲貴會長陳之查蘇州河主權完全屬諸中國管轄故蘇松太三屬人民不惜犧牲鉅欵情願帶征治河之費頻年外人方面屢有越俎代謀之議江蘇省長亦一再飭知交涉員嚴重交涉自行設局浚治弟忝負委任未嘗不以保全主權爲急務惟查此河淤塞原因大半由於租界垃圾之私行傾棄致河身日漸淤墊因工部局祗知掃除租界範圍内之垃圾不問其運往何處有無妨礙故每年常招人投標承運凡承包垃圾之人均屬全無知識不知公益爲何物祇求運費低廉改省工値從中獲利而已故每日垃圾船十餘艘表面上均在蘇州河邊接運垃圾滿載出運一至無人所見之地輒將垃圾倾入河中及至起岸時已不及三分之一論者謂儘可嚴行取締不知蘇州河内水警僅有派出所一處辦理警務稽察之職已覺不敷分布且此等垃圾船常乘潮水出入或於夜間運送雖欲取締於事實上有所不能間有水警經過查出一二艘有傾棄實據送廳嚴辦在工部局自無干涉之權而承運之人以有厚利可圖雖屢經罰辦絶不因此稍加畏懼夫蘇州河爲蘇滬交通之要道此河通塞對於上海商務有絶大關係人民不惜鉅資從事開浚不旋踵仍爲租界垃圾所淤墊而竟無法以挽回之是可忍孰不可忍且垃圾一物爲醖釀疫癘之媒介傾八河中或堆積岸旁雨淋日炙往往滋生疫症一發而不可收拾西人極重衞生豈肯以區區垃圾之物貽害界内居民故爲蘇州河根本問題計祗有杜絶來源將此項垃圾船運出黄浦就楊樹浦附近曠野内堆積此正爲保全蘇州河主權起見可免隨浚隨淤之害敝局曾於上年向交涉員詳陳利害轉咨領袖領事飭知工部局令其設法運出黄浦工部局回文並不以敝局所議爲非允爲嚴行取締惟迄今尙無切實辦法之表示倘得五顧問諸君再向工部局交涉詳述侵害河道有礙衞生情形則該避必能早日覺悟若能運出黄浦事實上並無困難在蘇州河道無形中受益不淺務請貴會長轉告顧問諸君切實進行不勝盼禱之至此致上海總商會會長陳恩梓 
[浚浦局海工程師致淞埠局函]  
　　浚浦局海工程師近致吳淞商埠局督辦張謇函略謂接奉大函拜誦之餘深爲感激日前柏滿（即英國河工專家巴爾麥）楊豹靈及鄙人等均以未見台端頗深歉仄柏滿君因於二十二日起程赴歐來函述及關於一切揚子江之事極爲歡迎希望能將此事聯絡閣下所代表之各機關并將揚子江各段所擬達最大之目的即改良中國最鉅最妥之深水河道因各處利益不同并關於國家最大之利益所以辦理揚子江一事須爲一中央政府委任之機關始可管轄聯絡各段之工和琢各處之團體須知此事應由大概方面立論不可聽一偏之見所以中央囑鄙人與柏滿楊豹靈君撰一詳細報告記述意見大綱於本年年底送呈至關於計劃之進行如蒙不棄惟希時賜敎言隨時接洽以匡不逮 
[航務彚報]  
　　傘工石匠紛紛赴日花旗麵粉大批運華自三月份以來温州一帶之業紙傘工人與彫刻玩具之石匠紛紛東渡赴日人數已達數千名近來日郵社之中日班輪出口三等艙位均被該兩帮商人購買一空然每輪開出時（現日郵船之赴日本者平均幾日有一船出口）尙有因無艙位未能購得客票者或數十人或百餘人據日郵社云從來温州帮人赴日之多未有如今日之甚者也日本現對於三等艙華人上岸時取締綦嚴除須先行種痘外若身無銀錢者亦令退歸中國蓋恐其流困於該國也連日之山城丸·熊野丸·近江丸等往日時三等艙中完全爲紙傘工與石工而邇日預先購票者更有應接不遑之勢云 
花旗麥粉之暢銷中國自去冬輸入後即綿綿不絶現在巿面已占一種勢力昨提督公司之松木邦輪抵滬時美國運來之進口貨幾完全爲麥粉共有十萬九千包之多聞此粉因華人樂用故尙有大宗貨將由提督公司及其他美輪陸續運來云 
銀邦號郵船前日赴美時除霞飛上將外尙有吾國軍官郎某夫婦亦乘此船往西雅圖聞係赴美公幹者出口貨中有價値六十餘萬金之華絲四百八十七件府綢野絲五十書件羊毛三百二十件其餘若狼皮·天津地毯·核桃等甚多 
怡和洋行接得港電裕生輪因漢口有大批餅荳爲罷工所阻刻下亟待運往故該輪已由港逕赴漢口裝餅至汕頭矣又官升輪昨已由香港抵申尙有新輪阜生號因滬港航路通行故已調正式班於明日起開始駛航南洋線矣 
日郵社爲擴充北歐航業起見除郵船班改用萬噸之頭級船外茲又賃用國際汽船會社之波士登丸開航中德班内以期增添運貨噸量 
中國公司之南京號爲小吕宋有赴美三等旅客近三百名故先往小吕宋載客由小吕宋再返香港然後來由赴美因而多四天之行程遂改爲二十四日出口 
太古公司委派麥丁Martin爲廣州號新輪船長又派潑倫基可里爲荆州輪船長 
[商品陳列所近聞]  
　　本埠商品陳列所現已變更路線改裝陳列卽行開放任人觀覽該所該所於原有十二部外添設出口一部爲推廣國際貿易之張本除經派員徵集外凡出口各商可製成出品樣本連同批價現價及歷年統計表等送往陳列藉謀國貨之推銷此外並設有廣告室劃定地位招登廣告酌收費用曾發出通告多件各廠號接得該項消息後連日紛往該所接洽預定地位者甚爲踴躍云 
 
 

Page 15

 
 
[楊樹浦謀殺親夫案四誌]  
　　姦夫婦原係堂姊弟供認共同殺害倪同甲劉五尙未供認帮兇判併解軍署懲辦江北泗陽人倪同甲之髮妻劉氏與同鄉劉四（即劉同聲））通姦日前姦夫婦糾同劉五（即劉得標係劉四之弟）將倪同甲謀斃于楊樹浦揚州路新康里八號屋内經捕房得悉報官騐尸並由包探季立仁在韜朋路維新里將劉五緝獲候究等情三誌本報茲悉劉五被捕後已在捕房招出劉同聲倪劉氏于案發後之匿跡處所故季探前日又與包探程明德西探搿勃脫帶同劉五至滬南日暉橋投請該處二區遊巡隊加派隊士按址將姦夫婦一併拿獲提回分别押至昨晨解送公共公廨第二刑庭由李襄讞會同英赫副領事升座研訊首由中西包探上堂禀明此案發生後先獲劉五由彼供出劉四及倪劉氏匿跡地點繼往拿獲氏已在捕房承認與姦夫糾同劉五謀害本夫不諱錄有供單呈察該探等禀畢將供單及抄出之兇也兩把一併呈案次由證人孫王氏上堂作證據稱本月七號下午五時許伊在八號屋内之灶間炊飯耳聞樓上有人頓足之聲因即詢問時倪劉氏答以無事未幾該氏與劉四劉五一同下樓往外而去伊即命雇夥趙連新上樓觀看詎竟發現此案當着趙出外找尋丈夫孫阿五來家報告捕房且劉五于事前上樓伊曾目覩云云又由證人趙連新投稱旣奉主婦命登樓觀看見倪同甲倒在地板上頭顱受有刀傷週身血漬身上遮有稻草極多我覩狀下樓告訴主婦復與我車資往尋店主人孫阿五回家報捕是實又由孫阿五上堂證明伊由趙通知卽行返家轉赴捕房報告情形原告方面人證至是終結堂上訊據被告倪劉氏供稱泗陽縣人嫁與倪同甲爲妻已十八年育有子女隨夫來滬後我在老公茂紗廠做工劉四係我堂弟因丈夫欠弟洋二十五元是日弟向索欠起衅我持菜刀砍傷丈夫頭面兩處劉四則執劈柴刀將丈夫腦後亦砍傷兩處遂與劉五下樓我等三人同逃而我與劉四逃往高昌廟附近賃屋住居是實據劉四供稱倪劉氏係我堂姊與我通姦是日因姊夫劉同甲逼姊回籍我遂與姊各執利刃將姊夫砍傷斃命事後偕逃等語劉五供稱兄姊二人將姊夫殺害我雖在塲並未帮兇乞恩寛宥問官訊畢以劉五所供並未帮兇殊難憑信案關因姦殺害親夫應予盡法懲治着將男婦三人暫行收押候錄全案證供備就詳文連同兇器一併解往護軍使署按律懲辦 
[破獲江邊碼頭之大賭窟]  
　　拘獲一百三十餘人内有軍界不少高昌廟江邊碼頭廣東道一百三十九號門牌内有福建大帮軍人開塲聚賭抽頭漁利事爲松滬護軍使訪聞以該處爲軍事區域軍民同賭易肇巨禍爰密令上海防守司令部榮司令於前晚派撥步兵十餘名會同憲兵四名馳往兜拿該賭徒正在興高采烈之時拘獲一百三十餘人之多内有身穿某軍制服之閩人不少亦有身衣便服之士兵當因各有管理權限未便訊辦立飭弁兵知照該管長官派員至防守司令部當由榮司令一併交其帶回法辦 
[近日天花症又多]  
　　近日患天花症者又見　多工部局紅十字會醫院及各善堂機關施種牛痘者頗形擁擠 
[省議員電詰自治組織條例]  
　　省議員張葆培等致王省長電云南京王省長鈞鑒地方自治關係重要籌備處之組織係本省單行條例何以不由省議會議决而貿然以省令施行是否違法請速召集臨時會將草案交議以尊法律元 
[西區納捐分會之執行議]  
　　勸導····宣講···印刷···公報上海巿納捐人會西區分會於前日星期晚在方斜路衷社開第二次代表常會各路代表之蒞會者二十餘人由江政卿主席開會後主席即將應行進行各議案提付討論俞　曦起言上次常會時會員中所提議之勸導宣講印刷公報四項議案留交本日常會解决凡議决案首重執行若議决而不執行則等議案於無有現任總會已定本月十九日開大會本會提議事件應先研究俾得届時提交大會討論云云主席謂上列四項議案爲當今切要之圖事不可緩公報關係巿民甚大請諸君公同討論以臻完善經衆討論之下公决將勸導宣講印刷三項由各會員分别擔任從事進行公報一項亦須籌備其名稱公議定爲西區自治週報推定俞　曦爲編輯主任定項三月朔出版先行試辦一期如有效果則每星期繼續出報一次其籌備費半山工廠擔任半由各　表籌措全體贊成次議定各代表捉議事件限卜星期日上午送至本會以便彚總提交大會討論迨議畢散會已十時矣 
[滬北納捐人大會籌備誌]  
　　十九日下午在精武體育第一分會聯合通信社云滬北五區地方自治籌備會於本月十二日即禮拜日晚間開納捐人代表談話會是晚到六十餘人公推史觀濤爲臨時主席姜煥文爲臨時紀錄衆議章程名稱改否俟下次納捐人大會公决又議决以今晚到會人全作本會代表向各路里弄納捐人接洽准於陽曆三月十九日即禮拜日下午二時開納捐人大會會塲假在北四川路横浜橋福德里精武體育會第一分會開會凡滬产緪民曾出過房捐者概可准時入會參加一切又推定丁子腴蔣介民姜煥文沈頌棠四君擔任開會公布事宜戚順友張文忠王化民孫傳鶴沃良炳楊子祥朱玉成蔣仁潮丁雪賡汪順發等擔任執行事宜周拯世徐元輔龔德壽王伯英鄭瑞階汪良傑李維康周光烈忻惠生張子良等擔任開會招待事宜並推舉盧煒昌爲大會主席史觀濤報告至（一）收回自治權應用如何方法事（二）推舉職員事（三）通告各官署事留俟下次大會公决散會後擔任籌使納捐人大會各科者復於十點四十五分開會商定一切而散已一時許矣 
[閘北自治籌備會之築路熱]  
　　閘北地方自治籌備會以寳山路爲閘北華界往來　道行人車輛絡繹不絶交通至關重要雖經滬北工巡捐局由界路口起至虬江路止築成石塊道路行人稱便惟自虬江路迤北仍係泥道一遇天雨泥濘載途積潦成窪行人苦之因此該會節經召集開會議决擬自虬江路北至横浜橋止均築石片然經費甚鉅已派代表向各房東勸募一俟籌有的欵即行開築俾成坦途而便交通云 
[閩人請浙軍民兩長懲辦海盜]  
　　爲金泰源船被刦案閩商前僱金泰源船運貨往閩行至魚山遇盜一節已誌前報茲悉旅滬福建同鄉會以此舉關係閩商到鉅特分函浙江軍民兩長請其嚴行懲辦原函云敬啓者據滬北三山會館曁三山福寗江浙布商公帮函稱敝帮於陰曆正月中旬由滬僱金泰源船裝載貨物布疋運閩正月十八晨船抵魚山突遇海盜搶去蘇布千餘筒（聞由陳阿林瀝港船運去百餘筒）色布雜貨數十件船上現銀物件等計失萬餘金當經稟請鎭海縣各警廳派探員李榮昌會同海門二區水警前往弋獲現李探員報稱陰曆正月二十九日在上塘港徐齋元家二層樓上牆脚及三層樓上糠籠搜出小布十二筒當塲破獲匪首王三妹王道明兩名並在徐家附近搜獲盜夥梁洪記兄弟三人又在沙鑊地方破獲盜黨甘光有等六名先後解交第五隊管押訊據梁洪記兄弟供稱小布十八綑寄存徐家據甘光有等供稱贓物由嚴富駁船運載等情嚴富業經獲案旋由梁游剛保出各等語又由海門水警廳緝獲陳東泰窩船一艘内除被賣外尙存餘布二筒現該窩船已由水警廳扣留查此次敝帮各號損失殊鉅徐雨元爲該地著匪李探員尙未敢遽行逮捕可見其平日藐視官廳肆行剽刦若不嚴行拿辦何足以清匪禍除呈該處高級官廳迅予飭屬緝拿懲懲外伏乞轉請浙江督軍省長迅行派隊剿辦等情到會據此該商等運貨赴閩中途突遭盜刦殊出意外該匪徐雨元聚衆負嵎殊非地方之福倘非從嚴拿辦則匪禍滋蔓商旅視爲畏途爲害伊於胡底亟應據情呈請貴督軍省長迅予飭屬緝拿嚴辦以戢盜風而安商旅除函督軍省長公署外即希察准施行爲荷云云 
[王大貞北上]  
　　北京政府特派查禁閩皖烟苗員王大貞於昨日乘滬寗路夜班快車赴寗轉車北上 
[湘趙對勞工讓步之傳說]  
　　國聞通信社云旅滬湘人某君昨得長沙來函云趙恒惕慘殺黄龐封禁勞工會之後物議沸騰位置搖動一般政敵久欲取而代之者如民康社湘社等得此絶妙題目益大肆其攻擊趙爲臉面與地位計近乃託人示意礦務局某辦事員願以千元撫恤黄龐勞工會准予即日啓封究之勞工會方面重要分子多已奔走於外留湘會員對於此說殊不能信恐趙别有作用故未敢出面承認云 
[商業補習敎育會之進行]  
　　上海商業補習敎育會成立以來已閱四月各業團體之入會者日見增多今該會已定期開第一常會討論一切昨已通告各團體知照其通告云敬啓者本會定於本月十五日（星期三）午刻假四川路青年會食堂開第一次常會茲將本期報告（報告見來件欄）先爲奉上請爲察閱並希凖時蒞臨爲荷敬頌公安云云 
[米價又漲]  
　　私運亟應嚴禁　　滬上連日米價步漲昨日閘北到貨甚湧銷塲平常而價格反見好一二角南巿到船亦有其價亦漲二角左右其原因一般商人囤積居奇故抬高其價者亦不乏人在内地打包私運北省者各産地在在皆有昨日據米業消息謂溧陽雖有禁止出境之表示惟該處爲糯米秈米産地粳米尙少並聞蘇同黎里等埠本月以來時有人在彼大宗搜買經當地地米業同行查悉恐轉往地埠出口故打包亦已查禁如上海行家前往買米仍准流通若能從嚴取締則販米商無所施其伎故公所有分函各産地米業各機關請各行家注意切勿售與私運者俾米價不致再漲也 
[昨日紗花巿况]  
　　紗價驟漲花價亦升昨日各交易所標凖紗近遠期均好起七八錢緣大阪三品紗來電比前日漲二三元現紗川帮亦買進二十支五福牧羊四百包牛莊帮買本紗三百餘包日紗五百包廣東汕頭天津漢口江西蕪湖野鷄等帮共買本日紗大包一千餘包公會小包亦有售與崇海及内地各帮四百餘包客帮交易異常活動致現紗棧單出貨有供不應求之概溥益廠開出二十支地球五百包價一百七十二兩十六支地球一千包價一百五十兩陰曆三四月交貨價已超過各牌現紗之上故人心皆以棉花巿價飛漲紗價脚地堅固後形必不致於跌小云 
棉花價格連日步步增高通陜標凖花已升至三十四兩現貨通花各廠需求原料甚殷故許價至三十五兩以上尙無貨可進所買者鄭州花印度花太倉等花而已（市價參觀商情欄）南巿各花行門秤放價高貨本花收至四十三元來源甚稀每日有少數抵申爲廠家收去其半云 
[昨日之金融巿况]  
　　昨係星期一上下午銀幣市價甚平穩皆爲七錢二分五釐三七五用途與外埠運來供求相當比前日小一毫二五三月底期洋上午爲七錢二分五釐三七五午後絲廠家略有買進故略高至七錢二分五釐六二五較上日大二毫半銀拆上午八分午後收盤回小一分仍爲七分各銀行收欵殊少計數十萬兩 
[昨日之滙巿與金價]  
　　昨日星期一大條銀價例無電報惟先令掛牌長半辦士美金大一元東匯小一分荷匯大二盾半法郎大一個半馬克小五個新加坡與香滙咸無變更各外國銀行内盤滙率反較星期六爲軟緣進口貨多出口貨少於是存倉現銀豐厚以故四月份標金價上午開盤爲三百三十三兩一錢後雖有做過三百三十二兩五錢及大連帮售出而人心一致向上標金價步步提升午後收盤漲至三百三十五兩五錢現烚赤開過炻百四十兩至三百三十九兩五錢成交十五平（每平七條）嗣悉華商仍向各銀行結先令者甚多然各銀行應者不多故今日（十四日）金價恐不易回小也 
[昨日采菽堂油餅巿况]  
　　荳油籽油生油等類自牛莊封河滬上和豐大有旗昌源等各廠或倒或停本廠油惟穗豐巨昌和等所出有限大連又有人收買囤積操縱巿面致油價大爲昻貴茲者牛莊開河漸近連岐荳油已陸續有裝到故現已跌去數錢采菽堂昨日連岐油二百件價開十兩零七錢五分棧貨牛莊籽油二十件亦已小去數錢爲十一兩八錢泊兒豆油一百件價九兩六錢五穗豐廠油二十件十一兩三錢五分廠油則堅定又本廠餅一千五百張價一兩五錢五分云 
[東洋車糖開盤]  
　　昨日各日本行家開出車糖三萬七千包計横濱廠陽曆四五月份貨一萬包每擔日金十一元二角大里廠現貨一萬二千包每擔規銀七兩四錢五分帝國廠四號東白五千包每擔十二元六角五分巿面以横濱貨較爲俏利餘平平此外台灣廠神户廠亦有電報價格十二元三角十二元二角半大約須明日回電轉到可開云 
[友華銀行滙巿報告]  
　　友華銀行昨日滙市報告云十二日倫敦大條銀價近期三十三便士二五遠期三十三便士紐約　價六角四分二五倫敦紐約間滙價爲四元三角五分半今日此間滙價英鎊漲至三先令二便士美金六十九元日金跌至六十九元他項滙兌亦稍有漲落晨間巿况見硬英鎊成交價三月份及四月份三先令三便士一二五遠期三先令三便士美金成交價三月份七十一元四月份七十元七角五分近午微有見疲之勢午後開盤巿况更軟英鎊售價三月份爲三先令二便士八七五四月份及五月份三先令二便士七五售出美金之最高價爲三月份七十元二五四月份及五月份七十元星期六日印度及中國皆在倫敦售銀收盤堅定紐約巿况不定 
[交通大學上海學校之懇親會]  
　　交通大學上海學校即前南洋公學於前昨在校内開同學懇親會新舊同學之眷屬一律招待是日天氣尙佳二時許車馬盈門羣賢畢至即引在會塲開會奏樂主任張劍心氏致開會辭施 
稽雙簧小學生之崑曲同志音樂會之西樂合奏技擊部之拳術刀鎗本科與中學之比賽籃球小學童子軍之消防救護及手製點心與會者同聲讀美表演旣畢即導入大禮堂欵以茶點蹌蹌濟濟極一時之盛散會已六時矣 
[交大球場上之籃球戰]  
　　南高與交大結果爲五與六十五之比南京高師籃球隊於前日（星期日）來申與交大作東方八大學錦樑比賽是日適逢交大開新舊同學懇親會故延至昨日下午始行比賽當時兩方角逐頗形勇猛掌聲時作至四時始賽畢結果爲五與六十五之比交大獲勝 
[半淞園蘭會展期三天]  
　　此次南巿半淞園開春蘭大會所陳各種頗多佳品至昨會期本已届滿茲因餘興未盡於今日起展期三天愛蘭者其各聯袂前往賞玩乎 
[紀金山旅學淞滬同鄉會]  
　　金山旅學淞滬同鄉會於陰曆二月十四日（星期日）下午一時假大南門大佛廠崇正學校開常年大會到會會員甚多由上届會長王棟材主席報告任期内一切事務畢修改章程選舉職員開票結果正會長爲錢戞鳴副會長爲王棟材 
[少年團之游行宣講]  
　　本埠少年宣講團於昨日（十二日）舉行游行宣講如下（一）第一隊胡硯香金元明等在閘北旱橋宣講（地方自治）（抵制劣貨）（贖路救國）（國家今日之大勢）（高麗亡國史）（烟酒賭之害）聽者三百餘人講畢唱勸善歌（二）第二隊張蘋周顧九如王新吾吳見親等在寳山路虬江路口宣講（講題同上）聽者百七十餘人（三）第三隊陳賢本季士林汪龍超等在大東門内魚行橋宣講（講題同上）聽者三百餘人（四）第四隊甘海嶺等隨流動敎育館在漕河涇大街宣講（講題同上）聽者百餘人該四隊均於晚間回團云 
[江灣鄉敎育大會紀]  
　　江灣鄉敎育於昨日上午九時假虬江學校開常年大會會員到者甚多先由主席報告一件來經過情形次即提議案件當經議决各事如下（一）通知各校酌量添辦童子軍（二）設立小學敎育研究會（三）開全鄉聯合運動會（四）取締私塾（五）秋間舉行成績展覽會最後改選職員吳孟覃君常選爲會長刁浩春君副之嚴誦棠蔣劍侯張允堦上筱峯俞積生俞雲程儲魯人汪永之諸君當選爲評議員迨散會已十二時矣 
[漕河涇舉行流動敎育館]  
　　本埠少年宣講團流動敎育館於昨日（十二日）派管理員顧雲翔王溶水甘梅嶺顧粹翔褚鑑良洪志堂等於上午八時出發赴漕河涇鎭假邑廟佈置内仍分圖書博物玩具醫藥四類自十時半起至三時止來賓參觀者共計六百十餘人並由各管理員按物講解故莫不領悟該管理員閉幕後携帶用品步行至徐家匯乘電車回團時已不早矣 
[仁濟醫院院長將返國]  
　　仁濟醫院院長　達文博士月終返國明年春初始可來申云尙有本埠新聞等轉入後頁 
雜評二 
[依樣葫蘆之社團（旡用）]  
　　甲商店之甫開幕也乙商店即追蹤而作依樣之葫蘆問何以故曰將以牟利也甲社團之甫組織也乙社團亦追蹤而作依樣之葫蘆問何以故曰將以求名名成而利歸此其所以類似之社團若雨後春筍同時勃興於一地而未有日此種現象果好現象耶 
語曰店多成巿言商之爲道有不貴孤獨者苟在相當限度以内雖多不足爲害且轉生利巿道則然若夫非以經濟爲目的之社團亦欲以巿道行之乎 
商業之聯合學界之聯合誠哉其不可緩也設聯合而又聯合其業則同其名則似其性質亦無異而必各樹一幟疊床架屋識者已不能無疑况乎自治原自治之道根乎地方區域而來者也揆諸物理原則同時同位不能容兩種物質之理以推之斯二者必贅其一究孰爲贅須辨其本質與主旨崦定彼贅者大可偃旗息鼓以其充裕之精神協助同性質同宗旨之社團爲　不益宏大歟然不易犧牲而從此者爲其所抱之願在寗爲雞口無爲牛後兩語一雞祇有一口欲爲口不能不孵雞孤詣苦心大可共諒無如喔喔齊鳴聲喧莫辨側耳靜聽不知所云已 
吾人日言南北兩政府之無謂殊不知依樣葫蘆之社團適爲南北政府之肖像主張安得面貫澈事業安得而進步哉欲革斯弊首須犧牲雞口之高見戮力同心和衷共濟此爲當世各社團中健全分子所應平心靜氣以忖度者也 
 
 

Page 16

 
 
本埠新聞二 
[老虎灶漲價不成之餘波]  
　　滬城水爐同業因受領袖杭國治等鼓吹驟增水價經縣知事查悉將杭傳案訊明具結勒令取消加價昨晨起城内外水爐業有遵諭取消加價祗換水杓者有不遵縣諭依然出賣二文一杓或三文一杓者各居户向之詰責若輩以掉換水杓尙未告竣爲言經滬城各舖紳士先後函致縣署聲請澈究故沈知事續派吏警往傳杭國治來署詰問 
[雜糧油餅交易所股東會紀]  
　　上海雜糧油餅交易所昨日下午二時開股東會共到股東六萬五千三百數十權過半數以上當由理事長顧馨一報告上年度决算賬略並純益金支配表除發出新舊官利外計得純益金八萬告 
三千三百八十三元五角七分除去公積金及部稅等項外每股連去年八月十五日起至年底止官紅利共派洋一元並議定收回二萬股股額减爲八萬股該所係完全同業設立每屆交割現貨居多不能不自備倉厙當經全體股東决定自行購地設備堆貨公棧以資便利各項議案議决散會己六時矣 
[校長勸學生種牛痘]  
　　浦東奉賢城巿第一校校長朱醒華近日通告學生家屬云現在各處天花流行兒童染及頗爲危險本城同善堂諸先生有鑒於斯爰請醫生定期施種牛痘不取分文規定陰曆二月十一·二十一·三月初一·十一·二十一·四月初一·爲施種日期凡屬本校學生如未種痘或種未出者可按期前往同善堂播種以防傳染云 
[河南救濟正劵開奬]  
　　昨日爲第二十六次河南救濟有奬正劵開奬之期午前在南巿久大碼頭假利濟總局内舉行茲將開出之五大奬號及經銷各票號錄下頭奬一萬三千三百八十二號寗波協利源二奬九千一百七十四號湖州萬利源三奬二萬三千一百零一號漢口振華公司四奬一萬九千七百八十號南昌福順祥又四奬三萬四千三百五十一號本埠大發祥五奘七千一百四十二號杭州義利源又五奬二萬二千四百七十六號杭州仁裕公司 
[霞飛到申之影片出現]  
　　此次歐洲名將霞飛大元帥來華游歴由京過滬各界人士本平日想望之殷咸欲一瞻丰采第以元帥留滬時間甚爲怱促不易晤見本埠商務印書館特製成活動影片一捲將霞飛元帥在申時之行動一一攝入並在上海大戲院映演按元帥於星期日午刻離滬而完全影片是日晚間已在影戲院映演見者不獨贊其内容之清晰詳盡尤佩該館攝製活動影片之敏捷完善也聞該館對於時事影片尙擬隨時攝製並力求迅速以副社會之期望云 
[海軍陸戰隊索餉]  
　　海軍陸戰隊餉欵被欠四個月以外致該隊官兵生活甚難昨日午後正在講堂上課各兵士全體要求酌予核發餉銀以資購備柴米否則難以服務當由某副官婉詞勸諭着靜候轉請海軍總司令設法籌給始各唯唯而巡 
[璉璋首飾號開幕紀]  
　　河南路七號璉璋洋裝金銀首飾號於昨日開幕各界人士往購飾品者颇多該號專售上等鑽石珠寳翡翠精製金銀器皿鑲嵌奇巧首飾工作旣精定價又廉故深爲各界歡迎云 
[浦東之盜賊横行]  
　　警察所司何事國聞通信社云本月初五日三林塘東鎭趙家衖有歸姓者於夜三時被盜撞門入内約三四人明火持械搶去衣服首飾等物約數十元翌日投報三林鄉五區警察分所至晚西鎭耶穌堂後王姓者亦被盜該盜均用軟梯從後樓窗入内當被搶大洋十五元綢衣數件去臘周王二姓亦被竊去損失甚大該鄉盜賊如此横行且警察所近在咫尺置若罔聞捕務弛己可概見矣 
[南滙蔣達廟之搶案]  
　　浦東南滙縣境廟秦地方蔣達廟内住二三僧人平日香火收入略有積畜致被匪徒垂涎前日夜半時突來本地口音之盜匪十餘人撞門入内各出兇械嚇禁聲張廟僧在睡夢中被盜連被帶褥用繩綑縳廟祝某甲被盜用刀戳傷頭部等三處該盜等任意搜刧銀洋銅元約計數十金而去翌日報由該管警所嚴行飭緝矣 
[盜刦成康押店]  
　　前晚八時有盜五人突至滬西小沙渡路四百十三號門牌成康押店内各出手槍利刃嚇禁聲張二盜躍入店堂搜刦賬枱抽屜内大小洋數十元而逸迨戈登路捕房聞警立飭通班中西探捕馳往兜拿該盜等已遠遁無踪該探捕等遂向事主詢明各盜年貌服式口音回訴捕頭業巳轉稟麥警務長通飭各捕房中西探捕一體留心偵緝矣 
[又一押店被搶]  
　　法新租界藍維藹路口竦斐脫路餘大押舖前晚（即十二日）八時　突來盜匪三人一盜在門外把風兩盜闖入店堂袖出手槍嚇禁　夥　　當在賬櫃内刦去銀洋三十五元鈔票十元角子一百數十餘角得贓後開放手槍而逸事後經該押店主開明失單投嵩山路捕房報請跴緝捕頭得報後立即督同中西包探至該押舖查勘一周詢明盜匪面貌諭令通班探捕上緊查拿贓盜解辦 
[五積竊禁錮西牢]  
　　董金生陸福生衞老三傳阿忠張才法因串竊雲南路居人　子山家値洋數十元之衣物被控捕房前日由探陸雲忠將董等五人一併拿獲昨解公共公廨經中西官訊明以被告等均係積竊判董陸兩人各押西牢五年衞傅張三人各押二年期滿一併逐出租界吊案贓物交失主具領 
[興昌里之賭案]  
　　住居法大馬路興昌里第八號門牌高振富家於本月九號晚聚集多人賭博牌九抽頭漁利事爲探目沈德福包探陸榮興魯錦臣李金生等偵悉以其違章稟明西探前往拘獲賭客二十餘名連同賭具等物一併帶入捕房賭客薄罰斥退高交保昨日傳至法公堂請究先由沈探目上堂稟明前情並將賭具呈鑒詰之高供認聚賭抽頭不諱中西官判高罰洋五十元充公賭具銷毁 
[鄰女與鄰女俱去]  
　　蘇州老嫗邱楊氏在閘北大統路開設酒店有女名阿妹現在永安公司游戲塲學唱東鄉調鄰居海門人雷成富之女名蓋蘭於本月十二與阿妹同出不歸昨雷扭邱嫗至四區告發押候訊究 
[逃婢赴法捕房求援]  
　　公共租界瞿杏生家之婢女徐來喜日前私行逃出至法捕房聲稱因被主人凌虐不堪其苦故此逃出求請超捕頭飭探於昨日將瞿傳至法公堂請究先由捕頭上堂稟明前情繼由瞿杏生稱實被來喜行竊去洋三元逃逸並未凌虐中西官判以原告現居英界聽候將來喜送公共公廨核奪 
[鄔小茂自戕生命]  
　　原因未明甬人鄔小茂年二十六歲向在法新租界愷自邇路第二百零五號門牌張記水菓店内爲夥已有五年前晚二點餘時鄔不知因何頓萌厭世之念突持削水菓刀向自己咽喉猛戳一下血流如注倒臥於血泊中當經該店主蔣阿友聞悉前往己經身死立即報告嵩山路捕房飭探李連生將屍車送同仁輔元堂騐屍所昨日上午十一點餘時經聶讞員會同法副領事歐君偕蒞屍所即由屍弟鄔某投稱死者係民人胞兄請求准予免騐中西官諭令准如所請着令自行備棺成殮聽候核奪 
[木匠跣斃我免驗]  
　　木匠陳阿福前日午後在直隸路某作場内三層樓上工作偶一不愼失足從高墮下當時跌傷身死由俆主報告捕房飭探將尸舁入虹口斐倫路騐尸所報請公共公廨中西官檢騐昨由尸屬投求免騐中西官照准諭令自行棺殮 
[路斃男屍]  
　　口吐血沬而死前晚九時有身穿元縐棉袍頭戴西式帽脚着皮鞋年約三十餘歲之男子行經痐北姚家宅橋忽然倒地口吐血沫而死由崗警歸報四區顔署長昨飭二十七保十一圖地保赴地檢廳報請檢騐再行查核 
[江匠跌傷者六人]  
　　黄浦灘路陳林記營造塲泥水匠金德奎常雲生羅阿毛顧阿二又潘榮記作塲陳單石陸寳珍等於昨日下午先後失足由高墜下身受重傷當時均由工頭舁往仁濟醫院醫治 
[工人編斃之請驗]  
　　閘北王家宅青蓮里鴻大絲光工塲工人江北人盧炳章年三十三歲前日下午在晒臺上工作不知如何將所晒之紗帶套在頸内自縊斃命迨同伴得悉解下設法施救已經不及事爲該管五區二分所警署查悉因適値星期故於昨晨令飭寳山縣吉一圖地保李順寳投報上海地方檢察廳稟請相騐下午黄廳長委派何檢察官毛檢察員等前往檢騐矣 
[發封債務人房屋]  
　　候示期召賣二十八保十二圖曹家渡約翰大學附近有平房數間爲譚海楨之産茲因虧負借欵洋六百數十元爲債權楊彩章控奉地審廳訊供判决延不履行是以該廳於昨午委派龔推事率同該圖地保羅孝生及吏警人等前往該處將是屋一併發封聽候示期召賣 
[給資遣送侯品卿赴閩]  
　　法廨讞員之惻隱 
徐州人侯品卿前日至法租界黄浦灘碼頭投浦圖盡適爲巡街捕查見設法救起帶入捕房昨送法公堂請究先由捕頭上堂稟明前情詰之侯供民人於日前來申找尋朋友無着現欲至福建找尋父親無如川資告罄是以尋此短見聶讞員惻然憫之遂商之法副領事歐君判准予撥給船票遣送福建外再給予洋十元 
[冒名騙貨之察破]  
　　朱思宗假冒公共工部局工程處西員克雷之名義向虹口百老滙路二百七十四號門牌新順記五金號騙貨當經該號夥察破其僞報捕飭探將朱拘押昨解公共公廨請究中西官畧訊一過判押候查明於下禮拜一解訊 
[劉元𣘲來滬營律師業]  
　　京師地方檢察斌首席檢察官劉元𣘲任職十年蜚聲法界近因� 
厭倦宦途來滬從事律師事業日前曾赴上海地方廳拜詢當由施庭長偕同參觀廳所各處日昨梅廳長施庭長等親自回訪談論司法駷務甚久云 
[公共公廨訊案彚錄]  
　　昨晨公共公廨民四庭由俞襄讞會同美丁副領事訊理（一）四明銀行訴浙江路益利押店主蕭子利覇屋不遷並欠房租案結果原告請求出屋不准但被告不得阻礙原告修理房屋繳案三個月租洋由原告具領（二）蕭子利反訴四明銀行强迫出屋案結果已於四明銀行訴益利押店案内判决（三）四明銀行訴浙江路瑞馨齋賬簿店覇屋不遷案結果着被告即日遷讓所有屋内木器由原告搬移相宜屋内再由本廨派探將木器發封十四天後給諭拍賣得價繳存公堂候核（四）四明銀行訴張薦頭覇屋不遷案結果張薦頭已經出屋應即註銷（五）楊潤身訴何錫庭不理擔保借洋案結果着被告於四月十三日起按月付原告洋五百元以清爲止違即飭提押追（六）歐陽普明訴桂景鴻等將寄存夏布私售案結果改期續訊 
又午後民四庭由陸襄讞會同美約副領事訊理（一）郭芳榮訴唐東生阻撓轉換道契案結果原告與被告旣結合正式購地契約該地應認爲原告所有被告避匿不到准原告代表律師請求出諭禁止被告阻擋原告轉換道契（二）趙愼齋訴榮叙生不還借洋案結果被告屢傳不到原告呈堂之證據認爲可信准予即時判决着償還原告洋一千零四十元並將所開之店扣押倘能提出擔保金一千元即予啓封（三）新昶號訴高耀堂不理欠欵案結果登甲新兩報十四天傳達被告到案質訊（四）譚石卿訴賈榮泰等在屋内開設妓院請飭遷移案結果候下禮拜三再訊（五）陸永根訴陸永吉不理貨洋案結果着被告償還原告洋六十四元六角二分並繳堂費 
[誌謝]  
　　昨承姚君鴻惠贈半淞園蘭會優待劵六張又銀行週報社惠贈「公債法規」一册又商務印書館惠贈第十號「兒童世界」曁第十三卷第三號「小說月報」第十四卷第二號「敎育雜誌」各一册又中華圖書館惠贈第一五二期「禮拜六」二册又皎月社惠贈第三期「皎月」二册誌此併謝 
更正本月三日本報海員罷工消息内有太平洋郵船公司帝邦號招雇新水手由該公司華經理朱籌鏞雇定云云現據朱君來函謂此項新水手之招雇朱君並未預聞合行更正以免誤會 
來函 
[全成押店來函]  
　　頃閱貴報十三日本埠新聞欄内載有劉和尙王阿二等在蓬路向一婦人攫得金四開兩枚掛於頸練至全成押店質洋二十九元當票二紙因該押店夥給其火柴一盒囑令當塲燬於該押店之櫃外詎彼店夥受抵後即轉質於他家閱之不勝駭異經日昨陸探到敝店查察比即領出何質他家之有貴報所載事實不符故特奉箋祈貴報登入來函欄内更正全成押謹啓 
來件 
[上海商業補習敎育會第一次常會報告]  
　　本會成立迄今已四閱月然成立伊始信用未著與各界聯絡諸多困難而本會經費有限又不能一時多辦商業補習學校故此四月中並無特殊成績茲將經過事實及將來進行計畫擇要報告如左 
（甲）加入團體除原有之基本團體外陸續加入本會爲贊助團體者有江蘇省敎育會上海縣勸學所上海巿學務處華商紗廠聯合會等四團體 
（乙）調查情形本會調查共分三種茲將其結果分别錄陳如下（一）商業補習學校調查此項學校已調查確實者共六十一處有係各業自動設立者如金業紗業銀樓業珠玉業食物業豆米業水木工業運輸公司等皆自設有補習學校有係商界聯合會附設者如河南路海寗路民國路五馬路山東路浙江路厦門路百老滙路等各商界聯合會皆附設有商業補習學校此外有係敎育性質者有係公益團體設立者有係私人創辦者其主要學科爲國文英文算術簿記商學等數項經費大都出自學費（二）商店調查共發出商店調查表四百餘份而答復者僅十七處此十七處中有美美利永亨銀行科學儀器館華豐紡織公司茂新麵粉公司等五處需要補習敎育其所需學科爲英文簿記商學等項其餘或云職工均有常務無暇入學或云於敎育前途殊無所需或云無補習之人故不塡表或云用人收徒悉仍舊貫無表上需要資格或云有心補習奈無時間（三）店員調查共發出店員調查表三千餘份結果需補習敎育者僅十六人此十六人中欲補習普通商業知識者八人欲補習會計英文者六人欲補習報關者一人欲補習國文銀行經濟者一人總之商店店員兩項調查未得圓滿結果推其原因實由商界大多數人漠視此項敎育欲商業補習敎育發達實非先得商界方面覺悟不可 
（丙）各機關委託本會計畫商業補習學校經過（一）銀行公會前擬辦一商業補習學校曾由本會擬就計畫書後以該會内部意見未一一時未能成立（二）上海總商會商品陳列所以該所職員衆多主其事者欲設一補習學校經本會幹事會同籌備現已成立定於三月十五日開學（三）寗波旅滬同鄉會以該會同鄉服務商界者甚多亦欲設一商業補習學校曾推定代表上本會商酌一度惟目下經費無着改擬從緩辦理（未完） 
 
 

Page 17

 
 
　（一）投稿本增判者其材料除衞生法制道德經濟四項外增敎育科學宗敎巿政雜錄問答六項共語涉攻訐　人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
常識 
常職 
[辦事與成事] [  覺] 　 
　　天下事有辦而不成者斷無不辦而成者故辦事者成事之起點也 
新事須有目的有目的須有計畫有計畫須有進行之程序能若是雖有不成焉者寡矣 
有目的有計畫有進行之程序而容有不成者何也智者千慮必有一失此所以尙有辦而不成之事也 
今之人旣少辦事之興會與辦事之能力而未辦之前往往不計某事之當辦不當辦徒以辦而不成爲慮於是狐疑滿腹衆難塞胸其結果必至一事無成而後巳 
夫果本我良心之主張而認爲某事當辦者雖辦而不成亦不過等於未辦而已無損於毫末也若明明認爲當辦而或虞外力之破壞或恐内力之不足遷延又遷延以致坐失事機斯則表面上雖亦若無毫末之損而所損實已重於邱山矣 
吾故曰天下事有辦而不成者斷無不辦而成者也願以告今日之有志辦事者 
衞生 
[科學的迷信舉動觀] [  閑雲]  
　　社會上許多迷信的舉動有幾種是很有科學意味的可惜相傳太久漸漸將眞意失掉變成一種無意識的舉動了我現舉出兩個例來譬如人常說「不可拾人家遺下的手帕拾了有晦氣的」照我想起初說這句話的人是另有作用的他知道人民迷信神權他故如此說法其實他的意思是想敎人不要貪小拾遺或者從前有人因爲拾了人家手帕而生疾病而死亡的所以他們有這句話照我們現在懂得科學的人講拾用人家遺下的手帕也是很危險的因爲那舊手帕上不免總有此汚穢如痰涕之類倘若用那手帕的人是有肺病或花柳病的那麽拾手帕的不幸被傳染了不是晦氣嗎又如出天花出痧痘的人家往往用紅紙將窗户糊起來說是痘有痘神見了紅光便可過去病人就可霍然了其實照現在西醫說患痧痘的人身體極弱眼睛尤弱受了猛烈光線激刺或者會失明的用紅紙遮了猛烈光線實在是保護病人眼睛的妙法上面兩個例是淺而易見的還有許多迷信舉動倘若用科學的眼光去研究一下也許都得明白他們的原意我不是提倡迷信的人我見得迷信的人太多而像上面這種事實很可堅他們的信仰所以我特將他提出來談談（乙種酬） 
經濟 
[婚姻宜廢聘金] [  章頤年]  
　　男女平等已爲世人所色公認即吾老舊之中中國今亦起而倡之矣於是男女同校使能受同等之敎育社交公開使能受同等之交際而銀行報館等等復有任用女職員者使能受同等之職業登高一呼萬山響應女子之價値頓高素爲國人視爲無足重輕之女子今其地位竟與男子等此吾中國之曙光可慶也雖然男女婚姻女子尙受聘金竊以爲聘禮本所以尊女子也用聘金則賤之矣此不特蔑視女子之人格抑且爲男女平等之一大障礙也 
今吾國之新進者於婚姻竸尙自由知昔日買賣式婚姻之爲不妥顧於聘金一項則鮮有廢之者何耶今守舊之家庭於其子女之婚嫁猶斤斤於此數十百元之聘金而爭其多寡甚且有因聘金之不足塡其慾而良好之婚姻即因此而斷者一若婚姻猶係小事崦此聘金之多寡實至重要之一大問題也者此輩智識之淺陋抑何可笑即智識階級中人雖不孜孜於聘金之多寡然未聞有截然廢止者夫女子之受聘金正不啻人口之交易也物品可購而得之也黑奴可購而得之也今視高不數之女子竟與物品奴隸等斯云男女平等乎斯能通過於世界之公理乎然則欲言男女平等請先廢聘金（乙種酬） 
[喪家亟宜廢除之兩種惡習] [  徐洞天] 　　 
（一）焚衣蘇地習俗人於死後家屬等必將死者之衣服不論新舊綿夾置之一火以爲人死之後依舊可將生前衣服隨時穿着炫耀於陰司且免寒凍之虞此種舉動可笑亦復可憐不知人旣死亡軀壳巳壞雖有靈魂亦屬虚緲何能穿衣更何知炫耀與寒凍若將衣服焚燒徒然暴棄天物虚糜金錢有何益哉考古時焚衣之意原爲衞生起見蓋病人死後身穿之衣服恐有病菌附着傳染及人所以投之烈燄以滅其根然祇燒其身上所穿之穢衣數襲耳未聞焚及其他者詎知後人不明此意將清潔與綢軟者亦一例投之於火以誤傳誤沿及於今相習成風牢不可破此習若不廢除不特經濟上有莫大之損失恐降及後世所住之房屋亦有付之以火者 
（二）化庫何爲庫乃以蘆爲骨以紙爲表兩相紥成之房屋是也求之古籍不可考究察其用意毫無裨益惟迷信者以爲人死之後旣有衣穿不可無屋住於是以蘆葦與彩紙紥成房屋形式付之一火俾爲陰司宅第此種消耗較之焚衣更爲浩大蓋近日紙價飛漲紥工加大化庫一堂非百餘元不辦若稍加精緻或式樣玲瓏者更需五六百元之多一庫不糜費旣如此其大則他種無論矣無怪舉喪一日而經濟就此告乏也習俗誤人眞正不淺廢除之議豈可緩乎吾蘇喪事中應當廢除之不良風俗何止兩種若吾完全寫出不特有佔篇幅恐於習慣上亦難以達到完全廢除之目的所以祇將最糜費最無益之焚衣與化庫二事說出願有心改良風俗者先起而廢除之或盡勸導之力勸各喪家將此無益之糜費移作賑災與贖路之用則造福於家國人民豈淺鮮乎（乙種酬） 
道德 
[我的自勵語] [  高宗濬]  
　　百事不要緊惜陰最要緊 
美人家有錢不如自家勤儉 
今日不做明日仍不做惟有想到即做最是可靠 
少談母益的話多看有益的書 
我是　有功于人類妖魔衞生是長壽的良方 
思想不要亂用 
嗜好品是我的仇讐 
座位須整潔起居有定時 
早盰起有恒飮食有度 
團體事務能任則任打定主義三思行之不要盲從附和 
着清潔布衣甚於絲綢 
待人接物須存恭敬心 
易怒易喜爲最壞的習慣 
社會惡習竭力免除之 
豐衣足食之外母他求 
知易行難我其勉之（乙種酬） 
法制 
[商事公斷處之說明胡家] [  胡家犖]  
　　近來商務發達而商人間爭議亦日見增加若能明白商事公斷處之作用則可减少訴訟上之麻煩故簡單說明於左（一）意義及目的商事公斷處卽附設各商會之一機關以和解商人間爭議爲目的 
（二）組織設處長一人由評議員互選之總理一切事務設評議員及調查員各數人由商會會員互選之凡商人間爭議由評議員調和之凡爭議關係不明由調查員調查之設書記數人管理文件 
（三）權限凡商人間爭議於起訴之前兩造情願聲公斷者可受理之巳起訴後而法院不自判决委任公斷處調和者亦可受理之不過評議員之判斷須得兩造商人之同意始發生效力倘不願遵守仍可起訴 
（四）程序公斷處接收商人兩造之訴書或法院之委託後須速通知當事人囑其到塲由多數評議員詢問明白秉公和解若評議員有偏袒嫌疑者應廻避之 
（五）職員之制裁公斷處之職員如有違背職守義務或行止不檢喪失職員信用者須退職 
由上觀之商事公斷處之組織可謂善矣凡我商界同胞如有爭議可付公斷苟非萬不得已切莫起訴法庭而自尋麻煩也（乙種酬） 
敎育 
[小學校用白話文袪惑] [  吳研因]  
　　白話文無論如何比文言文容易明白因爲白話文和口語相近能夠說話的只要識得幾個字就可以明白白話文你看鄉下的農夫閨中的處女略識之無就能夠看白話小說小曲彈詞這是一個月力的證據 
小學校的學生年齡小知識少在學校的時間短所習的功課有許多關於精神身禮習惯等所不可缺的假使專讀文言文非但文言文不能通而且枉費許多寳貴的光陰所以敎育部和一般明白的敎育家多主張小學校裏用白話文敎學生現在差不多全國小學都有改文言爲白話的趨勢了 
有人說「取法乎上僅得乎中」讀了文言文自然會讀白話文白話文旣容易讀只消識幾個字就好了何必學校裏敎授我答他說小學生當然從容易的入手譬如走路當然要會了步行才可以學騎馬假使因爲容易步行就不去學而先學騎馬天下有這樣倒行逆施的方法嗎 
有人說從前小學校讀文言文到畢業時也能通順的我答他說這也有幾個原因其一從前進小學校的小學生往往是年長失學的人現在的小學生往往確合學齡在學齡的長幼不比從前了其二從前小學校專敎書本把知識技能放開不管現在研究敎育的小學校不忍專把死書戕賊學生的天機讀書時間的長短也不比從前了年齡大讀書時間多自然可讀文言文自然讀了文言文能夠通順年齡小讀書時間少怎可不專讀白話文况且實際考察從前通文言文的究竟少數科舉時代一縣的考生多的有六七百個少的也有二三百個年齡多在二十以上讀書多在十年以上但是通文理的也不過幾十個至多一百幾十個科舉時代尙且如此可見文言文不可敎小學生隊（不受酬） 
 
 

Page 18

 
 
   
 
