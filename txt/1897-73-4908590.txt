# 1934 - 73 - 4908590

 

Page 1

 
 
[不加郵費] [  申報館主人啓]  
　　中國剏興郵政後本館郵寄報紙悉照舊章乃外間屢有人來相告謂售報人已增價發售實則本館自貼郵費並不准向購閲者多取分文凡各埠經理報務之人務須仍照定章發售此布 
[第三次印二十四史告成] [  圖書集成局啓]  
　　二十四史一書上自遷史下迄横雲山人明史稿數　年理亂治忽畢備於中誠我人所不可不讀者也本局　曾二次排印甫經寒暑揰架頓空茲復第三次印成墨色紙張較前益爲精美分裝三百九十二本盛以文木箱三口仍核定實價洋銀五十圓諸君子有欲葄史功深者盍選購一編以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[日食攷]  
　　華人未明推步之理每遇日月食必詫爲災異相與鳴金伐鼓以禳之欽天監亦預期行知京外各衙令依時救護或且造爲不經之語謂日食爲太陽遭難月食則蟾蜍呑太隂噫吁嘻此殆沿古者用幣於社伐鼓於朝之遺意而變本加厲襲謬承訛者歟殊不知日月食本有一定之期無稍差忒月影遮地則日食地影遮月則月食試爲譬而喻之案上置一燈人拈黑物障燈前則物後必現一黑影地毬本黑物日與月爲其所隔則光卽被障而黑影現於輪其理固顯然也明歲爲光绪二十有四年推步家測知正月朔日食此固世所罕見者以致愚民無識議論紛仍我友璿璣書屋主人聞之啞然曰此常理也何足怪仍遵交食圖細加測算知明歲正月元旦京師實朔眞時未正三刻十三分四十一杪卽平時三點十分三十杪恒星時二點六分四十一杪太陽赤經二點十八分三十一杪太陽赤緯南十九度三十八分四十七杪太陽太隂黄道同經子宮二度二十一分十七杪太隂黄緯北三十分三十六杪朔時牛宿赤經二點十五分十七杪牛宿赤緯南十五度六分十六杪太隂斜距牛宿四度三十六分二十一杪初虧下偏右二十四度五十六分三十杪平時三點三十三分三杪太陽實高弧十四度二十一分十五杪子午經偏西四十八度二十五分十九杪食甚右偏上十度五十七分五杪平時四點三十八分三杪太陽實高弧四度十三分二十三杪子午經偏西六十度二分四十九杪京師日食八分四十七杪帶食上偏右七度五十八分五十九杪平時五點二分五十六杪太陽高弧正在地平卯酉經偏南二十五度五十三分三十三杪太隂實高弧十分十杪京師帶食五分四十八杪測騐時以實高弧加蒙氣差卽得視高弧按此次日食亞西亞歐羅巴阿非利加洲皆得望見他處則不然其能見食旣者祗阿非利加洲之索可吐地方向東至馬葛度索地方入印度洋折而向東北入印度孟買郡南境之攀其　廓爾喀各地方及西藏蒙古經興安嶺入滿洲地毬上見食時最早者爲中國京師平時午正十二點三十二分經綫偏西九十四度五十二分緯北零度二十八分之處見食旣最早者爲平時一點三十五分經綫偏西一百零六度四十二分緯綫北十一度十四分之處見食旣在午正者爲平時三點三十三分經綫偏西四十七度五十二分緯綫北十二度五十七分之處見食旣最遲者爲平時四點三十六分經綫偏東二度四十一分緯綫北四十五度四十七分之處地毬上見食時最遲者爲平時五點三十八分經綫偏西六度二十一分緯綫北三十五度三十六分之處見食旣歴時最久者二分二十杪爲平時三點二十二分經綫偏西四十七度十七分緯綫北十二度三十六分之處其日影運行之速每一分時約經一百十餘里有奇此主人所測量而得者按主人係賈君步緯之高足賈君爲目今天文家首屈一指者宜其門牆桃李靑出於藍也觀於交食之軌道時日不難預期推測而知益信禍福吉凶毫不足據而伐鼓用幣之事古人果何所見而爲之哉竊謂三綱五常古人之所言誠足以昭垂萬世至於推算之術則後人精益求精洎西法來華更闡發無遺直足闢天地之機緘而探其秘奥彼守周髀宣夜諸舊説者當亦望塵弗及駭汗交流矣抑又聞之地毬分爲三百六十度每度二百四十二里二分周圍積算共得八萬七千一百九十二里日大於地毬一百三十萬倍離地毬三萬三千二百五十萬里月體直徑七千六百三十里周圍二萬三千九百六十八里每日約行二十六萬八千八百里如地毬環日一周月卽環地毬十二周有奇以此細推交食之理可恍然明矣 
[喚醒茶商]  
　　印度出口茶葉年盛一年獨中國茶巿則日見疲滯彼贏此絀殊令人感慨係之偶閲印度茶務報紀去年西歴夏秋冬三季印度出口之茶比上年多九百萬磅我中國之講求商務者曾亦深思其消長盈虚之理而志切振興否耶 
[有備無患]  
　　香港循環日報云邇來暹羅與歐美二洲諸國多所齟齬故各國皆檄調戰船前赴暹境兹閲西貢報言暹人以時事孔亟將沿邊加意防護以固吾圉北南一城則添築緊要砲臺湄南河中則密佈水雷并向某國購取新式快槍擬給予軍士居民使之防敵湄南河沿邊一帶現皆屯紥兵士嚴密異常觀暹廷如此舉動蓋將有用兵之勢也然或者謂暹與各國雖有嫌疑究竟事未决裂何致愼密乃爾有答之者曰未雨綢繆爲保國之良策况暹境與法人屬地犬牙相錯時事棘手决裂堪虞若不早爲整頓脱有意外則措手殊難卽如中日之戰中國因昧於時勢武備不修秉國鈞者又臨事疎於隄防遂致受其虧折今者前車可鑒故暹廷不得不早爲之籌也 
[火藥肇禍]  
　　楊州采訪友人云江北某州尊因病乞假就醫禀請上游委員暫署及新任某刺史旣接篆以舊令尹未賦鶯遷之什遂假贊化宮辦公當赴任時曾携火藥兩桶迨進公館卽安置帳房之内本月某日淸晨司帳之某幕友正在爇炭烹茶以消渴吻不虞炭忽爆炸火星適飛墮火藥桶中轟然一聲不啻天驚石破霎時間正殿悉成灰燒磚瓦椽柱飛舞滿天城内外居民莫不聞聲驚駭幸各善堂司事急舁水龍往救始待灌熄未致蔓延事後查之始知轟斃三人一幕友一公子一家丁屍骸皆零落不全慘不忍覩此外更有七人受傷内三人巳一息奄奄不識能保全性命否至刺史則幸居最後進雖受驚恐尙慶安全 
[彝陵火警]  
　　宜昌采訪友人云正月二十夜黄州帮之作客彝陵者醵資迎賽龍　興盡而回行至縣城隍廟左近報時鐘巳鳴二下忽有走相告者曰北城下某宅方遭回祿之禍急往探之則熊熊之　已徹層霄直至四點鐘時始救熄計被焚房屋十餘所約共三十餘家至二十九日之晚上燈時又聞警鑼亂撃厥聲鏜然遙望火勢漫天幾訝鏖兵赤壁旋訪知火起於城内東邊小金刀地方某姓茅屋幸經傅鎭軍蒯遊戎及千把諸君府縣各官督率救援得以熄 
 
 

Page 2

 
 
滅雖某姓房舍化爲灰燼然尙未殃及池魚事後道路喧傳謂係匪徒種火然歟否歟請質之身親其事者 
[日本船事]  
　　長崎友人云大阪商船會社前向英國某製造廠定造輪船四艘曰基隆丸曰淡水丸曰打狗丸曰安平丸近已陸續告竣不日駛回來往臺灣各口○紀州大崎港商人藤岡莊一郎有一輪船名曰光明丸東歴三月一號淸晨由紀州駛往日高郡境港御坊神戸等處黄昏時行近中比井燈臺旁船底忽觸暗礁以致不能轉動時正海天遼闊暮色蒼黄幸遇共立汽船會社共立丸急呼令援救用力拖限始得離礁 
[南浦朝雲]  
　　江西訪事人云新正以來滕六屏翳聨翩而至居民無不苦之忽於二月初二日大放晴光紅日一輪高懸玉宇人情忻喜萬象騰歡詎料初三日雨師又税駕水雲四合隂晦異常不知碧翁翁何若此悉眉不展也○豫章樓左近有天后宮焉規掣崇閎爲通省冠向有儈人住持其中昔年披剃一徒頗守戒行僧善視之徒有老母某氏孤寡無依住其旁屋中依子活命上年予死氏老無所依僧雖念徒在時頗得其力然香積之糧不能隨時周濟適嚴文淵少尹寄寓其間見而憐之贈錢數串氏始免塡溝壑人咸以少尹爲樂善好施○江西提督學政黄吉裳宗師按試南昌前已列報兹者試事告竣其二三等生員及未取各童生皆已回里暫留數日者不過一等諸生及新進各童而巳巿血漸形淸淡赶考各店鋪亦漸次作歸計矣○江省孝廉堂及豫章書院向係二月二十一日甄别均由撫憲主政鹽道憲提調日前文觀察出有告示略謂詳奉德中丞批飭本年仍照向章定期甄别各舉人貢監生童俱宜先期報名想今逢大比之年來省肄業者當較上年倍多也 
[潯上官塲紀事]  
　　九江采訪友人云本月初八日官塲接得南昌電信知藩轅牌示吳城同知蔣啓昌調省以候補通判杜曉徵署代理樂安縣向冠羣調省飭夏宗鏊回任署臨川縣嚴祖彭調省飭錢寶昌赴任高安縣缺委閻賡良署理南昌通判缺委候補通判余本嶲署理○去臘督辦鹽棧事務范季遠觀察檄令九江鹽棧委員劉寶臣叅軍與瑞昌鹽棧委員何幼允二尹互調當二尹未到差時暫令姑塘緝私委員劉蔚然少尹庖代旣而上憲委松秀峯觀察爲督辦乃另委周子臨叅軍辦理九江棧務二尹則調赴姑塘緝私少尹則調赴桃樹潭緝私○新關委員沈築夫明府霖巖浙江寗波府屬某邑人本月初九日爲四旬弧旦同僚咸往祝嘏○保甲委員定例一年期滿如果辦有成效則留辦一年城外保甲委員羅海源少尹濬淸刻將瓜及紳商舉人譚　等禀請道府留辦旋經道憲牌示云查辦理保甲委員如果稱職原有兩年向章今府委城外保甲委員羅巡檢尙未年滿雖辦事勤愼亦分所當然第旣街民愛戴應照留辦一年以順輿情候札飭九江府查照辦理著卽知照 
[皖公山色]  
　　安慶訪事人云金寶門外某生家養一八哥兒性極靈慧且知進退應對開籠出入馴熟異常凡遇婚姻吉慶鳥則揚揚得意勝於鸚鵡之能言遇有暗昧凶喪鳥則瑟縮噤聲一似重有憂者衆口稱異遠近風聞鄰有某甲者素行不端一日在窓外偷覷具室不期爲八哥兒傷右目跌仆於地血湧如　　能觸奸草堪指佞靈氣所感每發其奇若是鳥者其亦爲天地靈秀之所鍾乎○新選銅陵縣劉明府佐宸前奉藩憲牌示飭赴新任大令奉札後卽詣轅謝委禀銷首縣帮審差整頓行裝於初七日禀辭出省馳赴銅陵新任聞接任紅諭先飭僕從馳往張貼想竹馬爭迎銅陵父老必樂觀新政之煥然也○本月初三日係驚蟄節是日天氣時霽時隂至晚九點鐘忽聞雷聲隱隱細雨如絲初五日夜雷聲復作大雨傾盆簷溜聲喧天明始息初六夜更魚三躍正在睡鄉一聲霹　驚醒南柯雨點滂沱幾於銀河倒瀉天將破曉雷始收聲風伯雨師亦隨同返駕矣○本月初二日安徽撫憲鄧小赤中丞甄别孝廉書院文題居是邦也事其大夫之賢者友其士之仁者詩題賦得一片承平雅頌聲得平字五言八韻 
[丁簾杏雨]  
　　金陵訪事人云省城朝天宮地方府學聖廟在焉本月初八日爲上丁釋菜之期先由督憲牌示轅門委司道各員爲後殿及兩廡主祭官餘各派有職事元寗兩邑宰預飭丁役備辦所需品物供應伺候另由董事傳齊樂舞各生在廟演習初七日五鼓兩縣早將諸事整備停妥闔廟燈燭輝煌照耀如晝須臾督憲劉峴帥藩憲松方伯巡道唐觀察本府柯太尊及在城文武印委人員以次戾止宮庭之上肅肅雍雍殿中蓮炬高燒瓣香虔爇供奉牛一羊一豕一與榛栗果品之類殿前庭燎有光笙鏞竸奏主祭各大憲由贊禮生在旁唱導升香獻爵至再至三然後退下崇階朝上行三跪九叩禮畢咸就官廳稍憇半刻卽陸續呵殿而回時已鐘鳴六下旭日始升矣○入春以來雖屬晴多隂少而料峭東風春寒特甚迄今曾不少减身襲重裘尙自不暖無怪花事較遲也日前節交驚蟄天忽隂雲密布大雨傾盆簷溜如注歴三晝夜不止次晨天色微曙陡覺電光閃閃瞬息間轟然一聲如天崩地裂響震林木屋瓦俱搖俄屏翳飛簾並轡而至但覺風聲雨聲聒耳不息直至初一淸晨始雲散天開換出一片春明景象○省城文正書院例由督憲甄别某日適届是期督憲委江寗府柯太尊代爲考試次日申刻繳卷與考諸生有千餘名之譜太尊督同府學教諭點名給卷畢然後排導回衙已鐘鳴十一下矣文題君子居是國也其君用之則安富尊榮賦題傅介子持節使樓籣賦以題爲韻詩題籍田七言排律不限韻○署江寗府柯太守逢時自履任以來凡地方利弊興革不遺餘力一切公文事件躬自披覧從不假手於人本署胥吏遇有舞文弄弊者立時革退卯名不准復充更以餘力整頓書院考試官醫各善政俱斑斑可考嗣又擬就省城愛育堂創設醫學參用西法延聘西醫及購辦化學器具製造藥料需欵不貲當卽嚴諭各善堂飭令籌發閒欵接濟經費復札委候補知縣七八員分别詣各善堂淸查帳目查得補善堂經董辦理不善飭提管押罰將堂屋充公白衣庵五城水龍局董事某君亦被委員查有劣跡飭卽逐出另選公正之紳充當公善南堂亦經委員躬詣訪查嗣據堂董某君籌出堂欵若干情願報効以充醫學經費太守始准免提訊究又有興善堂累年帳目亦委員吊入府署淸查以憑核奪迄今尙未發回以故都人士咸嘖嘖于太守之燭照如神同聲稱頌刻忽因勞成疾禀請督憲藩憲賞假養病未知大府其果俯如所請否○鍾山尊經等書院肄業各士子禀請督憲改課時務劉峴帥批飭江寗府妥議詳覆嗣經柯太尊禀覆劉制軍并出示曉諭添設時務書院專課西學定例首藝算學次藝時務策讑無論舉貢生童皆可報名投考每課錄取二十名第一名獎銀五兩第二三名獎銀三兩餘遞减至一兩止凡取列前五名者一齊傳見爰定於月之初十日開課應課者計共百餘名齊詣府署伺候點名須臾柯太尊公服升堂按名給卷握管命題黏貼楹柱末書限十二日酉刻繳卷所有試題照錄於下算學題李氏壬叔以火器代算陳映庚砲説所列仰平俯三題御以四率比例或謂量捷於算試取陳氏三題依李法演之得軸綫之方向高度若何時務題古者養民之政重農而輕商教士之方先禮而後數西人以商立國然亦有講求本計者其實皆以商戰也以算啓蒙然亦有高談性理者共實皆以藝名也運有升降道無隆污果古之異宜耶抑本末之異用耶試總其大勢喻厥指歸焉 
[京江鯉汛]  
　　鎭江采訪友人云運河淤淺篙楫難施正月中鎭江府彦太守撥欵雇夫逐節開濬先就東西兩面築以土壩攔截水源至本月初旬雨師命駕而來萬斛銀濤一瀉千里以致江流汨汨洶湧異常各壩一律衝坍舉凡未竣工程轉瞬間皆成澤國説者謂目下如再欲疏濬不免周折多多矣○本月初十日爲上丁釋菜之期初四日丁祭局紳董循照舊章聚諸生於明倫堂演習禮樂初九夜主祭官常鎭通海道呂觀察承祭官鎭江府彦太守率同陪祭官丹徒縣王大令曁府縣學諸廣文以及執事諸生齊集廟中濟濟蹌蹌駿奔執事俄而贊禮生引各官至大成殿分班序立行三跪九叩禮威儀肅穆樂備禮明士民聨袂掎裳來觀盛典月臺之上幾如蟻聚蜂屯然皆肅靜無譁彬彬爾雅誠盛事也○今歲係大閲之年欽奉諭旨江蘇卽派巡撫趙展如中丞簡閲中丞定於本月二十五日出轅鎭江新湘各營官奉到行知卽將各處分防營調 
 
 

Page 3

 
 
集操演初十日旌麾抵鎭分紥北固山鎭西倉兩處每日各營統帶督率諸弁勇在大校塲等處大張荼火之容往觀者惟見槍砲轟雷戈矛耀日爲鵝爲鸛如虎如貔咸望而生畏曰是爲節制之師○驚蟄以來大雨連綿江潮旣繼長增高内地諸山更水源直衝而下奔騰澎湃幾如駿馬之下危坡一時估客帆檣咸收避於港　中高唱公無渡河之句初十日高資河有兩划船繋纜未堅被水衝决舟子某甲顚入急流幸素性善泅奮力浮游得以抱住船板隨波逐浪氽至三汊口始經好善者救援其餘能否更生尙未盡悉也 
[三泖春波]  
　　松江采訪友人云獻歲以來雨多晴少節交驚蟄猶苦嚴寒初十日驟雨狂風排山倒海至下午更雪珠錯落鴛瓦聲喧入晚刮面風尖敲檽撼戸雖重裘坐擁依然高聳肩峯聞之老農咸謂今歲雨澤過多牟麥恐難暢茂不知碧翁翁何時做美俾得大放晴光也○本月初十日爲雲間求忠景賢三書院甄别之期淸晨八下鐘時陳蓉曙太守排導詣校士館點名給卷閲數刻卽扃門命題上燈後放頭牌太守遂呵殿回署計生童應課者千餘人雲間題以母則不食至不能平治天下賦得一俯一仰觭得牛字求忠題子貢曰有美玉於斯至何陋之有賦得角不齊觤得羊字景賢題恂恂如也至愉愉如也賦得雓雞得雞字○華亭縣葛江郵明府調署江隂赴任在卽本月初九日親蒞各鄉訪求民隱其亦古者勸農之遺意歟○署理婁縣葛豫齋明府祥熊去夏由宿遷調任是邦甫及半年陡患中風溘然長逝本月初六日爲終七之期公子三人遵例設奠闔城文武官紳躬往弔唁者實繁有徒旋於初八日由北倉橋公館扶柩過邱家灣迤邐出西門抵外館驛碼頭登舟前導有開路神二尊銜牌德政牌誥命亭香亭影亭魂鷄亭神轎萬民傘逍遙傘僧人羽士錯雜其間鐘磬笙簫洋洋盈耳柩用大江縀罩護以五彩花玻璃以二十餘人舁之觀者咸嘆爲得未曾有 
[大令抱孫]  
　　上海縣黄愛棠大令之公子向在廣東候補前日竹報傳來知上月某日有弄璋之喜諸僚屬一聞此信咸登門道賀車馬喧　 
[舉行彌撒]  
　　今日爲天主教中瞻禮之期滬南董家渡天主堂中已先期陳設一新整齊潔凈淸晨八點鐘時舉行彌撒大禮想教中人均須肅恭而往也 
[書院失銀]  
　　本月十四日之夜城西龍門書院肄業諸生絃誦之餘皆以睡鄉深入突有梁上君子伺隙而入竊去某生房内洋蚨比天明見門戸洞開始知被竊以更夫張淸泉疎於巡綽送至上海縣署請懲 
[因雨梗令]  
　　昨日爲英美租界各印度巡捕操演之期淸晨七點鐘時好副捕頭傳令齊集老巡捕房隙地時適天雨泥滑各捕皆裏足不前副捕頭謂此間令出惟行鳥得任情梗阻各捕始勉强遵從繼忽大雨滂沱各捕咸拖泥帶水因令收隊而回各捕謂如此出爾反爾令人安所適從以致倔强不遵齟齬再四聞副捕頭以若輩不遵約束須將情禀明工部局董云 
[南巿雨聲]  
　　小竊某甲混名小松江昨日被十六鋪汛捕陳錦在南碼頭拘獲卽送十六鋪中局究辦李蘭史二尹升座審訊小松江認竊不諱二尹命責二百板驅逐出境○滬南開築馬路其低窪處應塡之泥大半皆由灘上取出然須離椿木二丈方准挖掘蓋恐椿木搖動有碍馬路也昨日有塡泥工頭某甲違犯比令經委員朱森庭明府查知飭將甲傳局申斥再三諭令以後須遵規例不得貪便如違從重究辦决不稍寛 
[虹橋話雨]  
　　某輪船倩虹口耶松船廠興修限期報竣各工匠皆晝夜　工前晚寗波鐵匠陳阿會隨衆工作偶一不愼自艙面跌入艙底頭觸鋼板鮮血狂飛經工頭舁送至同仁醫院求醫未識可保無恙否○昨日有一年約三十餘齡衣衫藍縷之人倒斃於外虹口老街某弄口屍骸暴露無人收殮嗣爲四百六十二號巡街捕所見回報捕房捕頭傳諭本圖地保奚坤寶報請善堂給棺殮瘞 
[英界公堂瑣案]  
　　包探趙銀河禀稱積竊包裕文鎭江人前因犯案經小的拘案懲辦遞解回籍今又潛來滬上在小街僻巷間東張西望意欲肆其故智適爲小的查見故又拘送至案請爲訊判屠别駕提包審問據供鎭江府屬之丹徒縣人前雖犯案責懲業已改過此次來滬實欲找尋生理斷不敢再犯不端之事叩求恩典别駕著笞責一百板再行遞解回籍○包探趙銀河解竊犯程阿寶至案禀稱此人前曾犯案懲辦前日手持金圈綢衣等件在某質鋪質錢小的見係過犯向之盤詰始知竊贓因持拘案請訊程阿寶供蘇州洞庭山人此次在西鄉竊得各物來滬典質不料被包探拘獲叩求恩宥别駕判責一百板遞解回籍○包探孔阿才禀稱乞丐徐利卿昨在程天雲家門首經過適値無人卽入内竊取木桶一隻負之而逸被小的撞見拘送請判程天雲投案請領失物質之徐利卿供因貪小所致叩求寛宥别駕判責五十板木桶給還失主○胡小古王有明兩鎭江人本係朋友前日胡向王借錢不遂繼在途中相遇竟敢强剥王之縐紗皮馬褂一件質錢使用報捕後經包探沈金隆查知屬實因特拘送案下禀請訊判王有明投案申訴前情質之胡小古供不敢强借叩求明鑒别駕判責一百板遞解回籍○包探竇如海禀稱邵長夫竊取賈仁生家之洋羽縀一叚售與張子林經小的查明因將卲張二人一併送案請究賈仁生投案供開小洋貨店卲長安本是夥伴不料其私竊店中貨物售錢使用今旣查明吊到原贓求爲給領質之卲長安供紹興人實因所得辛俸不敷家用以致作此不端之事求鑒張子林供不知竊贓故敢收受叩求鑒核别駕判將卲長安責一百板張子林責五十板以示薄懲○包探張阿五禀稱王阿懷竊取孫根記家木鐘一架經小的緝獲送案請究孫根記投案供稱王本係朋友可否求爲免辦質之王阿懷一味求恩别駕得供以旣經原告求免著卽從寛斤釋○鄉人王士金以倒糞爲業前日至洋人惟士林家撤穢以其逾刻有違租界章程被巡捕查知拘送公堂請訊質之王士金供新閘人因有他事偶然略遲以後當照定章不敢遲緩别駕判罰洋一元以儆 
[法界公堂瑣案]  
　　公館馬路長順押店有已歇店夥居佩靑寄宿在内竊去金表金練金約指等物並向往來之源茂錢莊支取現洋四百元期票銀二百兩寄存英界祥春里野鷄娼婦金小寶處事爲店主查悉將居扭送捕房昨禮拜四堂期解請鄭大令訊究長順店夥丁元之葉修甫投案遞禀伸訴前情包探將朱秀芝卽居佩靑及同黨之沈菊堂一併解訊質之沈菊堂供代押金戒指一枚得洋八元歸還王鶴生欠欵餘不知情居佩青認竊不諱搜其身畔得源茂期票二紙又在金小寶處起到現洋一百元及置備衣料物件核計尙少金練一條洋二百七十餘元長順店丁葉二夥求提金小寶到案訊追大令准之著將居沈兩人還押候提金娼到案再核○公館馬路陳正大皮箱店聚衆賭博爲捕頭所知飭探拘到王渭濤倪奎章田寶林金竹山朱金山奚德全張桂林朱瑞福林家生周金海徐承濤等賭徒十一人昨日堂期解案請訊陳正大店主陳正全在逃未獲包探禀稱王渭濤倪奎章田寶林三人係比鄰亦中發財票店夥並不在塲因聞聲出視一時悞拘質之各賭徒同供偶然玩耍不敢聚賭王等三人供並不在塲大令著先行交保其餘各人著一併還押候提店主陳正全到案再核○車寓主陳小邨劉夏龍劉輝聨胡愛卿沈正隆投案禀稱江北小船帮趙大朱三沈二陳德金陳小舟王金玉等聚衆至一百餘人之多藉端滋擾因令巡捕將爲首之趙大等十八人拘案請訊包探禀稱事因東洋車加租起釁昨日在捕房門首紛紛擾擾查朱趙二人爲首尙有顔三顔四李三等諸人現在英界犯案質之王金玉等同供此事與小的不涉叩求明鑒大令著將爲首之趙大押候枷號一個月責三百板朱三沈二各枷號一個月責二百板陳德金陳小舟王金玉各責二百板原告禀稱恐日後伊等尙欲聚衆滋　大令謂如再不安本分准投報捕房拘案究辦○包探禀稱小工沈長才竊取落花生油一 
 
 

Page 4

 
 
箱詰之稱有人囑送至容大烟館及往容大訽問並無其事是以告明捕頭解案請訊沈供稱小的在治下太古碼頭當小工此油實有人囑送大令著交人保出尋囑送之人至案再行訊核○包探禀稱賊犯張阿榮竊取某甲之皮馬褂一件拘獲後在身畔搜出質劵今特告知捕頭解案請訊張供稱小的係小船戸馬褂向寄父大頭金茂曾借用將自已衣服質錢故身畔藏有質劵大令著押候覓人保出○包探禀稱賊犯周祥熊竊取某甲家紫銅管一條約重五十餘斤持至小東門外經某號巡捕拘獲捕頭詰得情由令解案請訊周供稱小的向在虹口老船　當小工銅管由阿有竊出倩小的求售大令著押候查明再核○某米店司帳人周恒昌訴稱學徒姚能德私刊德裕錢莊印記僞繕銀票使用兹經查獲印記送案請懲姚供稱印記係秦士裕所刊囑小的印於票上收取洋銀秦現在浦東充當某圖地保大令向周轉詰所答非所問乃申斥再三著將姚押候提秦訊核○陳范氏訴稱某日小婦人雇小車三輛裝運器物另雇坐某號東洋車手抱小孩將皮馬甲交車夫沈達富代携不料沈竟呑没是以送案請追沈一味支吾大令著押候比追諭令原告於明日來案備質○徐桂林徐桂祥偕至生昌布店購取洋棉紗四十餘包折至四明公所左近突被貨捐局巡丁周升所見欲曳往南巿勒令報捐二徐不允扭入捕房解經大令訊供飭包探查明將二徐交生昌保出棉紗給領周解送貨捐局收管○竊犯張阿四因嚴林方收買大昌洋行竊贓一案禁押捕房兹大令查得英界亦曾犯案遂飭送英界公堂歸案辦理 
[鄂災三電]  
　　宜昌籌賑公所電開宜災疉蒙籌濟官紳民拜昆仲大德益頌先尊厚澤之永感佩無量惟災廣欵微先不過宜至施鄖邊境今　府災重亦須設法束手無策務祈俯賜接濟以全民命盼禱之至謹鈔乞登報布聞伏求仁人君子大發慈悲及時賜助心香一辦禱祝無量　　　　　　　　　　　　　　　　　　　　　　　　　　　　　上海北巿絲業會館籌賑公所制施則敬子英甫謹啓 
[助振摭要]  
　　鄂省需振方殷而川東相繼告急罹災各戸其窘况有莫可名言者所賴仁人量力輪資俾得漸啓生機不致流爲溝瘠實惠所播旋起歡聲矣四明心愿主人規元五百兩揚州福壽堂徐厚翁善士爲令郎病求愈由徐雲翁夾洋一百元吳興劉隱名氏保合家平安由蔣同泰來洋一百元眞州未遂子因岳家無子焚香代求己獲麟兒完愿由仁大莊來洋一百元吟芳廬潘洋六十元雙硯一爐室小主人酬愿由劉一山先生來洋五十元范張氏求産後病速愈洋五十元武林王善士前爲尊人病續完愿洋五十元寶全氏由永泰號來洋五十元李德裕堂規元三十兩委解灾區倀倀何之慨飢寒兮誰訴源源迭助俾活潑以遂生正在籌勸萬難而慷慨性成者聞災心惻家庭和藹福壽緜長如願以償無庸贅述至於虔誠默禱巳獲石麟玉潤冰淸當亦傳爲佳話焉　　　　　　　上海北巿絲業會館籌賑公所制施則敬謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案紀聞]  
　　鄉人朱阿坤偕妻金氏控被錢國發毆傷前晚黄愛棠大令升堂提訊朱阿坤供稱小的係本地人住虹橋地方務農爲業與錢國發家相去不遠前三年錢國發强欲將小的之妻搶去硬配其舅妻子不允經小的據情訴知地保並投案控告嗣經附近董事出爲理勸備酒服禮小的自念鄉下野人不敢多事遂隱忍了之自後錢時時挾仇辱詈今年正月初七日小的與妻子因事出外途遇國發又復毒駡與之理論致遭凶毆初八夜又至小的房内毁門而入妻子不敢與較從後門逃出故偕妻子投案求請騐究朱金氏供與阿坤同大令飭仵騐得受有傷痕著退去候核○干蘭坪龔少興盜賣漲灘田地由升科局總辦許太守寶書察悉送縣黄大令飭將龔交金錦生保出後延不到案大令遂飭差將金提案訊問金錦生供本地人在小南門外開設帽子店與龔少興素來交好此次爲龔具保出外龔因有事至嘉善地方一俟來滬卽可交案大令謂本應責比姑念初次著收所限五日將龔交案如違嚴比○順泰碼頭差擡夫頭徐阿生日前因有悞公情事由黄大令傳案訊問徐阿生叩頭如搗蒜供稱筏當勤愼奉公不敢再悞差務大令姑念一再苦求著具切結存案備查○升科局總辦許太守訪聞金梅廷有在外招搖索詐情事曾經送縣請訊前晚黄大令升堂提問金供充當十圖地保夥役並無在外索詐等情前者許大人往閘北丈量田地因爲時將晚有徐子良之地二畝未將方單赴局對照周姓之地亦未丈明大令訊得金梅廷内中顯有不實著責二百板收所候核○南匯縣拐犯孫桂榮陳阿福薛中等三名日前由汪大令訊實口供起解赴省道經上海縣循例投文黄愛棠大令飭押候加封派差解省昨日大令斥差役加封恊同解赴松江府轉解至蘇○昨由滬北某紡紗局司事人某姓函送專在是處行兇拆梢之流氓沈福全一名至縣請爲訊辦大令飭値日差將沈福全押候　明核辦 
[美界捕房紀事]  
　　竊犯戴寶林屢經解請屠别駕懲辦依然怙惡不悛前晚又糾同黨類數人至穿虹浜某姓家穴壁而入傾箱倒篋竊負逃包探石金榮見之立卽拘解捕房嚴行盤詰供出同黨陳雲　岳寶生並甲乙二人遂將陳岳一併拘押候再拘到甲乙然後解送公堂禀請辦○漢壁禮路洪江茶樓之後小弄中有寗波人某甲挈眷居焉甲妻某氏向以糊製自來火匣爲生鄰人某乙夫婦挾有微嫌因向甲造言污衊甲信而不疑嚴加詰責氏忿甚同至乙處質証由是互相口角遠近聞聲經四百九十五號華捕一併拘入捕房捕頭申斥一番揮之使出○昨日鄔阿六尤阿丙二木工遇諸西華德路因錢債糾葛以致揮拳擾擾紛紛聲如鼎沸旋經巡街華捕一併拘入捕房捕頭以欠欵非捕房所應理令赴英界公堂自行聲訴 
 
 
 

Page 10

 
 
   
 
