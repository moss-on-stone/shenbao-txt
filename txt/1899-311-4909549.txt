# 1899 - 311 - 4909549

 

Page 1

 
 
[新印大字本讀史方輿紀要天下郡國利病書兩書告成] [  圖書集成局代啓]  
　　厭祖禹讀史方輿紀要後用　地繼圖顧炎武天下郡國利病書二林齋主人藏有精抄稿本一部友人勸付石印以公同好首自預定三百部　期成省成速嗣見印出精本字跡太小惻覽刺目　以翻閱復商放大字體攺托本局用大號新字排印　延名宿悉心校對方輿紀要三月間省已林書郡　利病上月工　用上等連泗紙印訂精緻准於八月初七日出書共釘六十本外加椐木箱每部售洋十二元賞鑒家　明封面後有二工齋校本庶不　購仍存上海文瑞櫻蘇州椽蔭堂蕪湖河南文苑山房均可購取二林齋售出股票請諸君憑　找洋向總售處取書 
[重印四史告成] [  圖書集成局啓]  
　　四史者何史記前後漢書三國志是也本　前曾精工排印甫更裘葛篋笥頓空兹又重付手民校前益加精美　紙墨工料日漸加昻暮以　部核定實價洋銀五圓諸君子有留心乙部者請臨三馬路申報館申昌書室選購可也此布 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法探源溯流搜羅宏富於西史中獨得竅要閱之可以通權變而廣見聞方今時事多艱有心世道者於外洋用人行政之道規時度麫之方皆當詳加考訂誠得是書而講求之何患不能窺其堂與哉現由本局代爲刋印裝訂十六本每部洋二元由上海望平街紹先書局蘇州彙文軒發售 
[禁逆書議]  
　　嗚呼噫嘻我聖清之待臣民誠哉誼美恩明澤周無外矣何康有爲梁啓超之徒竟敢逞其狡譎悖逆之謀離間兩宫窺竊神器大逆不道一至於斯哉幸我皇上天縱英姿及早覺悟又得聖母垂簾訓政旋乾轉坤用能使反側之臣計不得遑隻身遠遁不復能返宗邦嗚呼噫嘻去年八月十四日之變端其機亦可謂間不容髮矣在康梁諸逆得爲漏網之魚使其稍有人心自當感戴鴻恩碎身圖報胡爲而匿跡海外依然拈弄筆墨訕及宫廷喪心病狂如此其極如近日市上所售之戊戌變政記安可不及時嚴禁而任其煽惑人心哉是書爲從逆梁啓超所箸爲帙三爲卷九大抵於逃亡之後猶思死灰復然因逞其謬妄之談謗毁找聖母慈禧端佑康頤昭豫莊誠夀恭欽獻崇熙皇太后者也客有持以見眎者端居多暇略披數真種種誣衊幾不忍觀試卽其尤爲悖逆之詞稍加指駁其曰皇太后虐待皇上情形爲中國四　兆人中境遇最苦者夫皇上固皇太后所立爲文宗之嗣者使皇太后而不喜皇上則當日儘可在親支中另擇何必立皇上以統乾綱旣已喜而立之於前何致惡而虐之於後此其妄說固不煩言而自明者其曰皇太后將皇上　諸瀛臺瀛臺在南海中心四面皆有水環之設板橋以通出入臺中約祇十餘室云云謂按瀛臺爲列聖游憇之所康雍之際屢於此賜羣臣讌飮時　賡利流播人問其見之高江村金　退食筆記及諸名臣集中者蓋比之柏臺華林輝煌焜耀焉小臣身居草莽雖末由瞻仰御園然嘗閱陳檢討湖海樓詩有瀛臺賜讌恭紀四首其首章曰西苑新晴曉色開凉颷瑟瑟廳城隈于官秋泛芙蓉舸七月春生琥珀杯碧甃紅牆臨鏡出金簫玉琯拂雲催天家殿閣清如水不信眞從此地來其二曰黛幕參差紺榭通君王親幸日華宫四圍劍珮山光内一簇貂蟬水色中雪瀑釀來粘緑箬錦鱗斫處映丹楓筵前忽訝秋光滿林際朝衫葉葉紅諷　再三想見其中水木清華亭臺精雅　飛鳥革焦躍鳶飛皇太后蓋見皇上宿恙未痊故令於此消遣世慮豈得謂爲閉置其中乎又云皇上雖有親裁大政之名而無其實一切用人行政皆仍出皇太后之手嘻此尤紕繆不足辯者也歴觀去年皇上舉行新政數月之内人啓宏圖聖謨洋洋日新月盛試問出自皇上宸斷乎抑仍皇太后所挾持乎如謂意由皇太后起則不應於訓政之後次第將成命收回如謂皇上所頒則大政固皇上所親裁者也安得謂一切皆出自皇太后之手梁逆亦稍知文義者何竟爲此自相矛盾之詞也顧梁逆欲堅人之信以爲是皆太監宼連材所筆記恭按本朝家法世祖鑒及前代宦官之禍立鐵板於交泰殿上禁内官干預外事純呈待之尤嚴有與廷臣交者必置之法曾因太監高從雲稍洩宫禁之事立予磔刑然則所言倘虚在梁逆誣罔宫闈已罪在不赦之列若竟得自宼太監則宼固難免於磔而梁逆私交内監窺伺宫闈其罪尚得稍從末减耶猶憶去秋康梁二逆脱逃之後鄙人曾箸爲論說謂宜著其罪狀刊印成書由出使大臣分給海外諸華商使明於順逆之途免被康梁所煽誘今者罪狀未經宣播而康逆已潛回香港梁逆更肆無忌憚箸此逆書使不嚴以禁之恐天下無識之流皆將悮信其簧盤謡言之起此後當更無已時矣不亦深可懼哉 
[捷足先登]  
　　廣州中西報云德國定計欲於紅海之亞丁及由中國達新加坡之中問得一海島以備儲煤近攷得日本東南隅無人居住之小島外别有一島名曰惠格峒形勢頗便然恐美國先我著鞭因急遣兵艦往懸微旗按美國向例不願於本洲外得人尺寸地今無端佔取吕宋且議設海電以通消息其綫路取道火奴魯魯中途必經惠格峒島德人知之故取之若斯汲汲也 
[日人讓島]  
　　廣州博聞報云前者俄人向韓廷要求鬱陵島材木之利日本人遂將此島退讓攷此島版圖與日本對馬島相類島中頗饒松杉榆檜昔無居人按之日本古籍或名松島或名竹島介於日韓兩國之間厥後日人競往島中採取材木因結廬僑寓焉日本明治十六年韓日兩國政府各派員查勘以致紛爭後日人移居者愈多自明治十九年至明治二十三年美國曾向韓廷索取韓廷允之遂由美人派某兵艦往駐島中日人全歸美國管轄迨明治二十九年駐韓俄使某君商之美政府始得採用島中木植旋於是年八月定約故此次俄人不認此　爲日人所有逕回韓廷索之云 
[俄擴海程]  
　　天津國聞報云俄國擴張航海事業其大要分爲二途一曰中國航程二曰日本航程中國航程分四路一由海參威經日本長崎而抵上海約一千一百四十海里所用輪船速率每一下鐘行十五海里停泊海參威及上海三晝夜長崎一晝夜一來一往約十二晝夜兹先用輪船二艘每禮拜開行一次他日更添二艘以期行駛福州香港臺灣等處二由上海抵漢口俄政府刻將與中國政府訂定條約得此利權三自海參威經元山釜山長崎仁川旅順牛莊天津大沽烟臺而抵上海約二千五百海里來往須三十日先用輪船一艘每月往回一次日後漸次推廣擬經薩卡連島以達黑龍江口日本航程分三路一自海參威經函館而抵横濵攷函館介乎海參威横濵之間距海參威約 
 
 

Page 2

 
 
四百二十五海里距横濵約五百四十海里若用輪船二艘往回此路每二禮拜能開行一次二由海參威經日本下關而抵神户約八百五十餘海里試用輪船二艘每二禮拜開行一次三自黑龍江口起經薩卡連島而抵函館其程途略與以上二路相同試用輪船一艘每二禮拜往回一次 
[任膺專閫]  
　　杭州訪事友來函云浙江臬憲李健齋爵廉訪奉旨督辦海防親赴各海口察看情形布置一切事煩職重於本任公事頗難兼顧而臬司爲刑名總匯之區未便久曠厥職因是禀請撫憲劉中丞奏辭督辦之命本月初二日奉到諭旨特命李爵廉訪專辦防務另給關防准其專摺奏事其臬司一缺另委他員署理等因中丞因於初四日札委現署杭嘉湖道正任温處道陳養源觀察允頤署理臬篆所遺杭巡道一缺委候補道時蓬仙觀察慶萊接署 
[募勇登程]  
　　鎭江訪事友人云浙江按察司督辦海防事務李健齋爵廉訪前委周守齋軍門至鎭江招募勇丁五百名現已募足本月初二日率登南瑞兵艦取道滬上載往三門灣 
[續解軍火]  
　　杭州訪事友來函云鎭海防營前由吳吉人軍門委員來省關領快槍一千桿撫憲劉中丞允之札飭防軍局如數給發并配齋藥彈解赴甬東兹者藩憲又飭局添撥新式洋槍五百桿藥彈若干委候補縣丞宋二尹景祁解往鎭海防營交納二尹捧檄之下已於本月初三日起程矣 
[軍帥過潤]  
　　鎭江訪事友來函云新簡江甯將軍崇留守善陛辭南下航海蒞申小作勾留卽於本月初五日乘登瀛洲兵艦溯江而上初六日八點鐘時行抵京口江勝新湘各營及八旗子弟均在江干排列隊伍旌旗五色映日鮮明槍砲之聲隆隆不絶俄而道憲長久山觀察都統吉晉軒統制府尊王鹿峯太守咸赴江于迎迓恭請聖安禮畢留守一一接見互叙寒暄然後興辭而出翌晨展輪上駛逕赴白下擇吉履新 
[廢員抵戍]  
　　江蘇候補道沈敦和之獲咎也滬上各報章咸謂南洋大臣劉峴帥曾具摺保奏乃未幾仍荷戈出塞終未見有奏保明文兹始於官塲中抄得峴帥奏片云再已革江蘇候補道沈敦和於奉旨發遣後卽來江寗報到當以該革員辦理吳淞清丈局務經手官地官欵甚多應令交代清楚再行押解起程由電奉明在案該革員在江南供差十餘年歴辦洋務及重大教案屢著勞績心地尚屬無他現在交代已清應卽迅速起程業經飭據江寍藩司城守恊副將分派文武員弁管解赴部聽候轉發除咨兵部查照外理合附片具陳伏乞聖鑒謹奏奉硃批知道了欽此觀此是當日峴帥僅奏請暫留並未請免遣戍并聞日内已行抵東口照例由某將軍發往軍臺効力正不知刀環之唱須在何時也 
[刦人勒贖續聞]  
　　松江訪事友人云日前喧傳婁縣北鄉塘橋鎭徐朱兩人被梟匪刦去嗣悉朱名小羊向充秤鹽牙户是夜疑江北鹽船水手有圖竊情事因糾同徐三觀將船拔起船上人窮無復之乃與梟匪聨絡將徐朱擄去勒令贖以金貲事爲婁縣主屈吉士大令所聞遴派差役馳往密拿旋由緝捕哨弁李君導至燒香山附近將朱尋獲解經大令略訊口供一面仍飭差將徐設法跴緝並請鹽捕營赶獲梟匪歸案懲辦 
[京江盜案]  
　　鎭江訪事友人云本月初三日之晚更魚二躍時七濠口某姓家忽有盜匪數人佯稱訪友叩門而入袖出白刃恐嚇家屬曰爾等如敢聲張莫怪柳葉刀無情也於是家中人皆蝟伏一隅聽其搜括瀕行放槍數響以示聲威約計失贓值三百餘金翌日投報營縣詣勘屬實遂飭差役協勇嚴密緝拿 
[嘉興盜案]  
　　嘉興訪事友來函云某日半夜時郡城東門外嚴家墳左近某姓家忽來劇盜多名家中人正欲聲張被盜砍傷其二餘人遂蜷縮如蝟任其席捲一空翌日赴嘉興縣署禀報並以門板舁受傷人請騐蕭邑尊升堂騐明給以傷藥仍飭舁回一面嚴飭捕役勒限務獲嚴懲 
[津門得雨]  
　　天津訪事友來函云夏秋以來雨澤稀少畿輔一帶旱象已成農民翹盼甘霖幾欲望穿秋水皇上關心民瘼特於京城各廟宇設壇命王大臣分詣拈香虔誠祈禱並派順天府尹何大京兆前往邯鄲縣恭請鐵牌至誠所感果能上格穹蒼至本月某日九點鐘時西南風起午後濃雲密佈細雨濛濛上燈時更簷溜琤瑽不啻跳珠戞玉歴半點鐘之久屏翳君始返駕鱗塍雉隴間雖未能一律沾濡而老圃老農已擊壤歡呼謂從此可播種來牟不復有田疇龜亦之慮矣 
[禾中火警]  
　　嘉興訪事友來函云日前新塍鎭西棚某醬園不知因何失火頃刻間烈燄飛騰赤熛怒煽幸闔鎭水龍飛馳往救得卽熄滅祗焚去醬園房屋左右鄰居均得保無恙 
[浙省官塲紀事]  
　　杭州訪事友人云前由李慶堂軍門統領新中軍四營駐紥石浦兹奉撫憲札調温州鎭劉吉園鎭軍到彼接統而令軍門仍任省防統領大約鎭軍交卸總兵篆務後卽可赴防矣○署台州府高嶼卿太守現奉藩憲札調回省遺缺於本月初二日札飭准補是缺之徐太守承禮速赴新任以專責成○省城舉辦冬防所有各分巡委員由杭州府林太守禀請李爵廉訪定奪然爵廉訪已奉專辦防務之命大約須俟陳養源廉訪履新再行下札矣至武總巡已由撫憲札委候補副將湯副戎明盛遊擊趙遊戎昌榮都司朱都戎英楊都戎鼎勛辦理○桐鄉縣缺由藩憲札飭部選是缺之方雨亭大令家澍卽赴新任新城縣缺委候補縣關次榆大令鍾衡署理分水縣缺委正任天台縣張亦元大令紹愷調署均於本月初四日牌示轅門○浙省應解地丁京餉藩憲以北洋封河在卽飭於本月初三日開庫兌出銀五萬兩委候補縣黄大令士懋管解入京 
[甬上官塲紀事]  
　　寗波訪事友來函云原任浙江提督陳雲卿軍門之靈柩本擇吉十月初二日發引嗣因是日官塲連接劉景帥電音五次王事靡盬不暇盡執紼之忱爰商攺初三日舉襄屆期由公子扶柩出東渡門新江橋至招商局馬頭署理提督余瑞廷軍門以及臬憲李健齋爵廉訪以下各員均至馬頭弔奠事畢靈柩附江天輪船赴滬然後泝江回籍○護理浙江提督吳吉人軍門於本月初二日卯刻交卸篆務後午刻卽回鎭海防營標下各員弁均往馬頭恭送如儀○署理浙江提督余瑞廷軍門接篆後示期本月初三日詣各廟拈香初四日閱城亦官塲之舊例也 
[鄂省官塲紀事]  
　　武昌訪事友人云新授湖北荆宜施兵備道監督沙市宜昌税務奭召南觀察由京南下上月某日自滬上乘某輪船抵漢口暫駐襜帷旋卽渡江至省禀見督憲張香濤制軍制軍以沙市初開商埠交涉事務日繁觀察曾任奉天東邊道熟悉外情爰飭迅赴新任觀察隨於本月朔日返漢乘快利輪船啓行○湖廣總督張香濤制軍創設教吏館培植人才嗣又以鄂省仕途擁擠賢否混淆亟宜設法疏通以昭激勸因諭令署藩司瞿賡甫方伯釐定章程自同通州縣以至佐雜各官無論有無差委均飭報名應考若自揣識字無多不能赴試者先期具禀呈明准以原官休致似此實心整頓仕途其庶可澄清乎○湖北撫署被竊後迄今尚未獲犯撫憲于次棠中丞心滋不悦傳諭江夏縣主陳介 
 
 

Page 3

 
 
庵大令嚴比差捕勒限緝拿務獲究辦大令恐憲威不測因卽高懸賞格略謂有能緝獲此案贓賊者賞銀一百兩知風報信因而拿獲者賞銀五十兩 
[南浦雲飛]  
　　南昌訪事友人云國庫空虚籌餉孔急大部催解各欵羽檄星馳各府州縣自顧考成不敢玩忽從事於是催科異常嚴緊卽厠在紳衿之列者亦不得稍有蒂欠違則革辱隨之刁惡之徒因之狡獪百出冀逞其傾陷之私近日瀘溪縣已革廪生曾某投省垣控訴各情當經大憲批示云查此案前據該革廪以限繳應完錢糧於六月初五日呈繳洋銀二百元連舊冬本房各花户投櫃典錢一百二十餘千核計尾欠僅止二十餘千因未給串不敢繳清等情呈奉撫憲批示飭查勒追在案如果該革廪除繳之外實止未完二十餘千照數繳清卽可釋放該縣友丁何能藉端逼詐重洋三百四十元之多察核所呈顯係架詞飾聳究竟該革廪欠完已户並祭會等户各年錢糧共有若干已繳若干尚欠若干仰建昌府速飭瀘溪縣確切查明尅日據實禀覆一面勒令掃數清完毋任違抗狡延○龍南縣舉人黄某開設謙泰盛油行前者因與同業協和行主廖某爭利歴控道府各署近又投藩轅上控當經藩憲張筱船方伯批示曰查領帖開行代客買賣抽收行用著有定章本無所用其爭競黄謙泰盛與廖恊和各開油行例應任客投行各自取用廖恊和安能歴年騙收謙泰盛行用所呈殊不可解惟據稱廖恊和油行係廖國椿等違例朋充黄茂炎被廖國庚等逞兇捉毆是否屬實案旣控經道府批縣訊辦仰贛州府卽飭龍南縣赶緊傳集人証秉公確訊究斷具詳毋稍違延此繳 
[潯江楓荻]  
　　九江訪事人云德化縣試初覆時縣主應莘臣明府意欲拔取眞才令正塲取列前五十名之各童另坐堂上出題面試人各一講題目繁多不及備錄其五十名以後之分坐堂上堂下者文題亦有分别堂上四書題丹子與之粟五秉子曰赤之適齊也乘肥馬經題九月築塲圃十月納禾稼詩題賦得日照香爐生紫烟得烟字堂下四書題其至矣乎民鮮久矣子貢曰如有博施於民經題詩題同幼童首題魯一變至於道補攷首題未嘗至於偃之室也○九江電報局兼保甲總巡汪芑蓀明府承豫以電務殷煩且時奉盛京卿檄飭踏勘礦山現在時屆隆冬保甲一差尤爲緊要未免兼顧不遑爰禀請上憲另委賢員辦理以專責成上憲准之業已委鄭幼戟明府輔清專辦保甲事務於本月初一日交代矣○劉金保賴鴻賓二人專以騙人財物爲事爲害閭閻實非淺鮮日前爲德化縣應莘臣明府訪悉餫差拿獲笞其臀數百荷以巨枷游街示衆○上月二十八日烟葉客陳某由某輪船登岸時失去寳銀九錠疑同伴徐金池所竊扭至保甲總局請追適汪明府公出遂由城外分巡委員周少葵少尉景汾帶往嚴訊或謂案無贓証辦理頗難祇宜送縣訊究少尉韙之乃揮令自投縣署禀控 
[竹西碎錦]  
　　揚州訪事友人云郡城爲南北通衢行旅皆出於此現交冬令宵小潛生各當道以冬防固應籌議新章擇日開辦而城廂内外烟寮飯店尤當預爲稽查爰由叅將袁叅戎飭傳各城門官弁至署諭以小心看管凡有出入務當嚴密稽查朝暮啓閉之時須依限定時刻不得稍有瞻徇並飭各客寓呈送循環簿俾偕各巡員上夜會哨隨時抽查○駐防五臺山之南字中軍等營前經上憲委吳軍門恒山接統兹軍門以時交冬令巡防宜加意緊嚴查城内各要道本有營勇駐防秋間由張前統領調至西門外大營會操刻下久已操畢遂檄飭西門管帶唐君尅日送回以資保衛本月朔日各勇已整肅隊伍入城矣 
[祝嘏盛儀]  
　　昨日恭逢皇太后萬夀聖節先期由新任上海縣藍雲峯大令派差至西門内萬夀宫灑掃潔淨懸掛燈彩烘然一新天未黎明大令率同縣丞劉二尹主簿孫少尹典史周少尉鳴騶而至少焉松海防同知劉司馬守備程守戎城汛張千戎陸續到來在朝房伺候有頃江海關督蘇松太兵備道余觀察提右營叅將廖叅戎命駕遥臨各官迎入小坐卽由禮生禀請行禮各官俱朝服朝冠趨詣丹墀分班行三跪九叩首禮並召菊部在殿庭之下演戲四　以伸敬賀迨禮畢各官退至朝房小憇然後乘輿分道回衙時已旭日曈曈高懸樹杪矣 
[相節蒞中]  
　　欽命查辦事件大臣剛子良中堂由粤省至香港乘招商局廣利輪船來滬昨晨八點三刻時抵埠停泊小東門外招商局金利源碼頭道憲以次文武節委各官及駐滬各防營管帶齊集江干恭迎憲駕各勇更鳴槍升砲以表敬忱中堂接見各官後旋卽登岸命駕至行轅 
[聖節欵賓]  
　　昨日恭逢皇太后萬夀聖節江海關監督蘇松太兵備道余晉珊觀察特召梨園子弟至泥城外斜橋畔洋務北局演劇以伸慶賀之忱午前十點鐘時率同松海防同知劉乙笙司馬上海縣藍雲峯大令英美租界讞員翁笠漁直刺法租界讞員朱森庭明府蒞局筵讌署理江蘇臬司朱竹石廉訪及駐滬各國領事官酒半各領事肅然而起恭獻頌詞觀察致詞答之一時水陸紛陳魚龍曼衍主賓酬酢歡洽逾恒直至日落崦嵫始各盡歡而散 
[澈究庇賭]  
　　本邑南市新馬路祥記馬頭南首廣聚興江南義振票店樓上開塲聚賭事經數月始爲省垣大憲訪聞適馬路工程局會辦委員司徒貽芬司馬因公赴省遂命嚴密查拿及司馬回滬不動聲色星夜率同探捕前往不意包探韋三德得賄包庇聞信之下先往通風洎司馬命駕而來膽敢將門攔阻司馬怒立掌其頰此令退去方得拘獲賭徒黄阿旺等二十餘人略訊口供分别責押一面將票號發封旋卽赴道轅面禀余晉珊觀察觀察以劣探庇賭罪不容寛飭卽嚴拿究辦無如韋探早已逃逸司馬乃命捕頭王經年包探黄量海督率各捕務將韋探獲案重懲傳聞此案賄庇者不一其人故若輩有恃無恐想司馬細加研鞫當必有水落石出之時也 
[官樣文章]  
　　前日上午上海縣主監雲峯大令發出牌示兩道定期本月十二日查點本署書差十三日考充代書蓋亦接印後之官樣文章也 
[諭單難信]  
　　前日有嚴升者投本城巡防東局謁見局員陳和亭二尹禀稱小的由縣主大老爺諭充四鋪地甲是以來局伺候當差二尹著將諭單呈閱則與前給陸貴之諭單格式不符且聞縣署並無於陸貴外另給諭單之事因諭令將諭單暫存局内俟本委查明再行核奪嚴升計無所施乃唯唯而退 
[催領車照]  
　　前日馬路工程局總辦司徒貽芬司馬發出示諭著捕頭傳知探捕凡馬路上所有東洋車小車有未報捐領照者須於初八日以前赴局領换倘敢遲違定干提案究罰 
[信船被刼]  
　　本月初六日本埠致大信局脚划船滿載貨物開往常熟行經常昭交界之支塘突有盜匪多人一躍登舟刦去大小土及洋貨信物值洋銀一千餘元當投常卽熟縣署報案昨日滬上各寄主聞信紛紛投局索賠 
[勸募棉衣]  
　　朔風凛冽瞬屆隆冬敝堂照章於施粥外更須添購各種棉衣以爲貧民禦寒之具誠以飢寒交迫何堪歳暮之時凍餒無虞端賴仁人之賜所由恩深挾纊緬故事而遐思典重授衣詠豳詩而翹企也爲此叩求遠近諸善長或慨輸善欵或逕助寒衣卽至敝袴緼袍總是扶危濟困此外各寳典有能將已滿新舊各棉衣量爲周濟者其功德尤爲無量云爰伸鄙悃敬躬仁施上海六馬路仁濟善堂董事嚴信厚楊廷杲黄宗憲朱佩珍施則敬劉芥謹誌 
 
 

Page 4

 
 
   
 
 

Page 5

 
 
   
 
 

Page 6

 
 
[補益妙品官禮最宜燕窩糖精條辯明眞假]  
大隆公司創製燕窩糖精糖汁近有仿冐特蒙會審分府翁直刺立案示禁假冐大隆燕窩糖精糖汁牌號名目倘有無知嘗試定卽禀究先此聲明 
本公司取上品官燕以機器去其毛疵以化學提其精華製成潔白細條味甘香性和平善能添精補髓開胃健脾滋陰益陽平肝潤肺强筋壯骨化痰止咳扶正氣生腎水老少宜服功難盡述因此銷塲愈廣名馳中外歷蒙中國大憲給國嘉許及賞鑒家銘詞讚記不勝枚舉詎無恥之徒紛紛仿冐除禀官示禁外特再辨明試將本公司糖精開水冲下以極清之顯微鏡照之一杯皆燕窩也如身體疲極時略服少許立刻精神百倍滿口生香此乃五大洲試騐第一妙品絶非尋常燕窩糖所能彷彿萬一市上有用僞燕窩熬糖混售者服之雖無害然服與不服同耳兩相比較立分眞假大匣四元四角小匣二元二角賜顧認明中西文五色金字仿單發票牌號及細花紋雙燕封口爲記另有麥精燕窩糖汁味美力大功同糖精而更速每瓶四元四如買十二瓶價可略廉批發比衆公道設上海丹桂戲園南首朝西轉灣正豐街中 
[耳聾須知]  
僕年未五旬兩耳重聽已歴十餘載求醫服藥毫不見效且耳内常鳴作響心殊焦厭每謁見大憲諸多不便今幸友人指示上海英大馬路萬康醬園對門德仁里内廣東陳恆德堂精製耳聾奇藥靈騐無比僕聞其言將信將疑親至該堂先購耳丸一元服之覺有略效著人再購六元服之三十餘日果得全愈功德欽佩乞登報伸謝　寓上海道署南首江蘇候補同知杜承恩白 
[古今第一婦科續嗣降生丹]  
京都天寶齋○婦科種子仙丹○馳名靈騐非凡○鋪分上海二馬路中巿西鼎新里石庫門内交易○僞藥騙欺○罪我惟天 
夫女人斷無不育之理不育者卽有病也然病多起於經月經不調卽非受孕之兆氣血不和必致經候失常諸恙所以漸生也續嗣勢所必難也凡經水不調前後不常或腹痛凝積或崩血過多或傷於七情致墜情志或感及風寒致損營衛或體虚盜汗不止或血枯面黃肌瘦及白帶淋漓胸腹脹悶五臟虚損子宫寒冷動情卽洩受而復出等症此皆體虚血虧所致故種子之難所由來也此丹係葉眞人所傳能調和婦人衝任之血平定肝鬱之氣去瘀生新開鬱解悶煖宫止帶聚精旺血固本調經濟隂壯體之功凡婦人望子者苟能連服一月中途不斷無不應手而得素未生育之婦服後一舉成孕晚年經斷血枯常服且能育子旣孕服此産必雙胎眞婦科之聖藥種子之仙丹每料一觔價洋八元半料四元閨女孀婦服此恐産無父軟骨之子切忌切忌幸弗輕視○另有參茸海狗腎扶陽種子衍慶丸專治男子陽痿精衰服則立見奇功雙料每兩洋二元單料一元○眞烏鷄白鳳丸每洋五粒○貴商函購郵資自給○近多假冒愼之切切 
[江南義賑票十月廿四日開彩]  
第七會票一萬五千張於本月廿五日十點半鐘在南巿十六甫大碼頭如法開彩所得彩號碼經印發對號單分派以便核對如有中式之票祈携到敝公司收彩銀可也第八會票已印出一萬八千張定期十月廿四日開彩此佈上海廣濟公司告白 
[天仙茶園仍回石路中]  
十月十一日演 
渭水河　六月雪　文昭關　法門寺　王八犯夜　獨虎營　靑峯亭　天雷報　海潮珠　通天河 
夜演 
定軍山　戰蒲關　烏龍院　閙嘉興　中牟縣提放曹　紅梅閣　盜御馬連環套　登望樓兒 
[叙樂茶園]  
十月十一夜演成套 
三氣康王 
晉康王信　奸斬忠昭　陽院母子　被害忠義　僕捨子報　恩大王廟　乞食逢君　氣康王山　中聚義滅　奸佞重興　晉室全班　名角合演 
[丹桂茶園]  
十月十一日演 
淸河橋　斷后龍袍　五雷陣　四郎探母　三擊掌　全武獨虎營　轅門射㦸　金榜樂 
夜演 
焚棉山　潮金頂　天水關　第一本新戲馬永貞　教子　第二本新戲馬永貞　新三上吊　長生樂 
[桂仙茶園]  
十月十一夜演 
鎖五龍　得意緣　平山塘巧刧塲　祭寳塔　鳳鳴關　天水關　眼前報　武十回接演獅子樓　三上吊 
[天寳茶園]  
十月十一日演 
南迥新排新戲陽關龍閣女節女傑 
夜演 
戰太平　蟠桃會　鳳鳴關　探隂山　新排第三本　劉大將軍平生番　全新旗帳軍械 
[鼎豐裕]  
本棧開設上洋三馬路望平街朝宗坊内朝南高大樓房大廳客廳擺式精雅並備大號官房男女客房各分内外廚司備膳之精潔茶房侍奉之週到如欲請客並辦中西大菜一應齊備久遠馳名凡仕商賜顧者須認明本號招牌庶不致悞主人白 
[禮拜一拍賣]  
茲於十一目二點半鐘在公　祥拍賣第十六號電線絲約五十　各寳號如欲者祈乞早降此佈壳件洋行啓 
[禮拜一拍賣]  
准於十一日二點半鐘在浦東怡和棧内拍賣稍有水漬豐裕花其跑馬草孩牛牌飛馬大虎粗布牛牌斜文共計五十餘包限一禮拜出清一點一刻至怡和碼頭同趁小輪往該處面拍可也此佈瑞和行啓 
[禮拜一拍賣]  
准於十一日十點鐘在本行拍賣珠子蓮蓬千五箱鳥槍地毯鏡子及檯椅床櫉磁器刀叉並打水　器具全副一應木器什物不計此佈瑞和洋行啓 
[拍賣名酒]  
啓者禮拜二即十月十二日兩點半鐘在本行不限價拍賣鉢酒毡酒車厘威士忌各色好酒限兩禮拜出清拍定須付定銀另有部子列明屆時請至本行取閱可也此佈三馬路元芳洋行啓 
[禮拜二拍賣]  
准於十二日十點半鐘在北炙州路卅一號住宅内拍賣書樓大餐間房間洋琴一應家用什物不計此佈瑞和洋行啓 
[香港太古糖局拍賣車糖]  
本行由港自運ＢＡ唛五温Ｂ唛四温半ＣＷ唛四温二五　唛四温　唛三温七五Ｈ唛三温車糖準每逢禮拜二五早十點鐘在本棧房拍賣拍定卽收定銀限兩禮拜出淸如過期不出將定銀罰去下期另拍特此佈聞上海老太古洋行謹白 
[禮拜三拍賣]  
准於十三日二點半鐘本行拍賣各色綢緞絨呢紗羅單夾棉皮各種男女衣服二百餘件絨氈什物不計此佈　發行啓 
[禮拜四拍賣]  
啓者本行每逢禮拜四十點半鐘不限價拍賣羽毛嗶嘰小呢羽綾羽綢市布原布洋標細布細斜粗布漂布等货所有各貨列明拍賣部内届時請到本行面拍可也此佈元芳洋行啓 
[西商菊花會]  
本會刻蒙跑馬塲董事准借該處爲每年賽菊之地故定於禮拜二卽本月十二日下午三點半鐘在該廳開塲如有華商之愛養菊花欲爭賽較比者請於是日上午十二點前送來也越時未便入會特此佈白菊花會董海啓 
[俄國東海輪船公司]  
啓者本行東海輪船准於本月十一日開往仁川烟台旅順口長崎元山釜山海參崴等埠倘蒙各寳號欲裝貨及搭客者務請早至本船頭房面議是荷華俄道勝銀行 
[請來聽道]  
今有滿君由京來滬特於每禮拜日早九點半至十點半在外大橋下堍西華德路第三號伊文思賓館隔　守眞堂内用官話宣講耶穌福音下午五點用英語宣道所以佈告諸君快請來聽道西醫培元啓 
[新創藍燄煤油爐]  
此鍋係新創最精之器以煤油燃點其力量可抵煤氣無論升高若干總不生烟亦無氣味燒水五分鐘卽開不似尋常鍋灶須二十分鐘之久其火燄所以變藍者因燈心能將煤油化爲輕氣故無烟無臭可以炙肉旣無毒氣又存香味且每點鐘所燒煤油不過二兩省費多矣炙肉之盤製式極妥不使遺漏點滴肉汁甚爲潔净又絲毫無險便於家常日用更便於出行隨帶誠人生不可少之器也每爐最小者價銀四兩六錢存寄在三馬路二號門牌茂生公司 
[永祥豐壽板]  
本號專辦香楠陰沉桫枋婺源獨幅上品壽器如蒙賜顧仍在三馬路石路西曲江里便是 
ＳＥＮＩＣＩＤＥＭＳＮＩＡＬＲＥＢＭＡＨＯ　 
[曾伯廉各藥料]  
曾伯亷所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故曾伯亷所製痧藥能治大小腸各病用過之人盡皆稱妙善能一服卽愈也如人發痧立卽服下無不告痊曾伯亷所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛腰骨痛刀割火灼凉瘡皆可用此藥治之分寄各藥鋪出售每小瓶洋五角大瓶洋一元上海新晉隆洋行總經理 
 
 

Page 7

 
 
   
 
 

Page 8

 
 
   
 
 

Page 9

 
 
[勸捐示諭]  
　　總辦江西籌振捐輸局布政使司張署按察使司周督糧兼巡道李鹽法兼巡道春爲曉諭勸捐振濟事照得本年四月間江西吉安臨江南昌等府所屬陡被水災衝没人畜圩堤田廬被淹工振兼施需欵甚鉅雖經勸募義振不敷散放業經本司詳奉撫憲援案奏請開辦推廣振捐一年藉資工振在案兹於本年八月初一日欽奉硃批著照所請該部知道欽此欽遵到院行司奉此除通飭各屬一體廣爲勸辦并於本司署二門内春秋閣設局收捐外合行出示曉諭爲此示仰闔省官紳殷商士庶人等一體知悉爾等須知此次開辦江　振捐係爲振濟災黎起見所有收捐章程悉照各省現辦成票凡　銜職銜加級封典頂戴貢監翎枝等項均准報捐并准推廣報捐二品頂戴以及貢監生報捐鹽運使職銜曁武監生報捐副將叅將等銜以廣招徠本司道等查江省紳民素稱好義凡遇鄰封被災無不解囊相助兹當本省開辦振捐以濟災黎務各深明大義趁此推廣報捐期内赶緊踴躍輸將俾被災飢民得登袵席在該商户等旣振桑梓之災復邀奬叙之榮洵爲一舉兩得其各凛遵毋違特示 
[越試二志]  
　　紹興訪事友人來函云浙江全省提督學政文叔平大宗師按臨紹郡考試古學及生員正塲均列前報兹於九月二十九日考試諸曁縣童生正塲首題不得於心勿求於氣不得於心勿求於氣次題以其交於大國也詩題賦得楓葉初丹　葉黄得黄字五言六韻十月初一日覆試闔屬生員經古經解題幅隕旣長解魚須文竹解朱子孝經刊誤考古學題告朔餼羊賦以爾愛其羊我愛禮爲韻賦得觀書鄙章句得書字五言八韻算學題今有勾弦較乘弦較和得數减四十八開平方與所减數等只云弦和較比股弦較多十四　勾股弦各幾何性理題已發未發論姚江學術辨近思錄注者凡幾家以何人爲最善考策論題善將將論唐魏徵十漸十思疏能臚舉其目否擬韓昌黎五箴初二日考試蕭山餘姚上虞三縣童生正塲簫山首題肫肫其仁餘姚首題淵淵其淵上虞首題浩浩其天通塲次題少則洋洋焉詩題賦得青山偃蹇如高人得人字五言六韻初三日覆試一等生員文題子貢問爲仁兩章詩題賦得秋鷹振翮當雲霄得霄字五言八韻提覆諸曁童生題顔淵季路侍限六刻作起講及講下眞草全完過時不錄 
[北固寒雲]  
　　鎭江訪事人云常鎭通海所屬各州縣例於每年冬季由紳董積儲倉榖以備凶荒嗣因經理者意圖省事遂攺而積銀迨去夏米價昻貴各處搶米之事蜂起人情洶湧幾釀事端兹者省憲屢奉綸音飭各屬府州縣倉内一律積榖不准再積銀錢道憲長久山觀察接奉札文適遇秋收豐稔鄉間百室皆盈爰通飭道屬各府州縣趁此米多價賤之時廣儲倉榖以備不虞並委幹員分投所屬各縣查察積榖數目造册具報是亦留心民食之善政也○時屆冬令宵小潛生常鎭通海道長久山觀察於月之朔日面諭丹徒縣王大令水陸總巡周都戎及保甲巡防各局員舉辦冬防認眞巡察旣而江勝新軍各營官亦由大憲札飭在西城外德星宫設立緝捕總局每夜責成營弁帶同勇丁分路巡查鎗聲隆隆不絶於耳詰姦禁暴其在此乎○某甲年逾知命酷嗜杯中物本月初三日午後至小街某酒肆沽飮大醉而歸道經小閘偶一失足顚入波心某划船夥見之急持篙援登彼岸不意頭顱撞破腦漿迸流詢其居址口不能言旋由相識者飛告其家及眷屬奔至已魂赴泉臺矣嗜酒者可不戒哉 
[英美租界公廨紀事]  
　　前署蘇松太兵備道憲曾經郛觀察訪聞泰康祥絲棧執事人周小泉有漏捐情事札飭讞員翁笠漁直刺拘提未獲昨日新任道憲余晉珊觀察查核接管卷札飭嚴催直刺因又飭差役往提未幾禀稱周已不知去向正未知直刺如何申覆也○日本郵船株式會社執事人投本管領事署控華商萬興隆米號主不交所購之米代理總領事松村君照會讞員翁直刺直刺准卽飭差往傳不意租界中並無萬興隆米號因卽據情照覆妓女王素卿向在兆當里鴇婦長脚阿寳卽彭阿寳處賣娼前日午後奔投公廨訴稱惡鴇壩阻從良乞恩超豁直刺著交官媒年管候提彭鴇到案訊核 
[法租界捕房紀事]  
　　新北門外德豐漆店主姚某以族姪姚行奎時向索借滋擾控經讞員朱森庭明府訊供以行奎怙惡不悛飭發攺過局監禁昨日包探將行奎押送入城行至老北門内行奎僵臥道旁不肯行走包探倩人舁至攺過局局員向之詰問狀類痴癲隨卽備函交包探帶回捕房請明府核辦○瘋婦某氏沿途吵閙被某號巡街捕拘入捕房捕頭詰問之下氏語無倫次因命暫禁女所倩包探查明有無家屬以便解送公堂禀請訊核○甲乙兩人手携衣包在途躑躅經包探拘獲送入捕房捕頭詰問之下兩人均不認行竊因押候倩包探查明然後解送公堂禀請核辦 
[美租界捕房紀事]  
　　昨晨積竊顧阿森掩入漢璧禮路某姓家竊得布衣若干件携之而逸邇被包探劉阿炳所見拘入捕房捕頭令押候解送公堂禀請讞員翁笠漁直刺訊辦○著名流氓王阿大前因搶刦穿虹浜某飯店主婦朱王氏之臂釧等物經包探拘解公堂讞員翁直刺判令管押捕房半年未幾王卽乘間逃逸依然怙惡不悛昨日竟糾合同黨至朱王氏飯店内百般滋擾氏畏若輩兇横不敢與較旋有巡街捕至若輩始一哄而散事後氏恐再來滋閙因卽投捕房報請拘拿解案禀請懲治以杜後患捕頭允之○昨午五百七十四號華捕巡至南潯路時見一女孩迷失路途哀哀啼哭爰卽帶入捕房捕頭令轉送公堂禀請讞員翁直刺安插○昨午有狀似水手之某西人游行篷路中沿途滋閙適被五號巡街捕所見恐釀禍端因卽拘入捕房捕頭令押候酒醒後釋去 
[皖省官報]  
　　十月初二日候補通判左楨知奉委解京餉知縣楊漸鴻到奉營務處委赴皖北探磺價回○初三日委署全椒縣袁學昌辭丁艱知縣熊鈺辭赴詫州等處採辦軍硝卽用知縣王從禮到奉臬臺委赴宿州公幹回通判黄澤森起服來省攺指江蘇試用巡檢屠義瑛辭領咨赴蘇○初四日委辦大通厘卡知府許晉祁到候補直隸州李會棻知在省籌賑局請奬知府銜巡檢李鑒奉委解地丁抵鋪貨鹽二釐銀赴揚州○初五日辦理徽屬土卡請補婺源典史金道榮辭分發安徽試用典史華良眞到江西人候補知縣陳麟瑞知代首縣赴五里保勘丈洲地舒恭岐辭請咨赴引○初六日同知銜江蘇廻避安徽候補班儘先補用知縣揭傳淵到江西人印峯附貢吏都主事石光暹到宿松人並辭赴京巡檢李鑒辭解餉銀赴揚州 
[江西官報]  
　　補用知縣樊恭慈由上海查探商務情形回縣丞喬永怡解鹽餉金陵回當成春往建昌府催减平胡海瀾往廬陵等縣潘清往義武等縣俱催漕折鄭錦春往宜春等縣催税契汪鳴鑣往弋陽等縣催雜欵林志賢往星子等縣催地丁知縣張鵬程吉水公幹回李啓煃長江催運回新選廣西遷江縣張懷曾禀謝咨禀辭贑中營外委鍾良林齎表來省文焕昌山卡解厘金來省題補瑞金縣章乃正往上海公幹九江後營千總范飛鵬病故遺缺查有九江城守營把總秦炳蔚堪以升補 
[上海虹口元濟善堂經收已亥年八月九月分送堂愿捐並施醫藥捐清單]  
　　郭謙修七月八月分愿洋四元韋陳氏八九月分洋二元陳韋氏洋二元花女李亞順洋四角𤀒城張漸盤一百愿蕭善齋三百愿陳業春三百愿吳辛陽一百廿願四户共收紋陸錢四分談炳　錢六百九十六文王邽祥六七八月份四願高富經四願王秀生四願朱雙夀願韋廣儘二願陳恊和二願程勤蔣一願周德全一願戴成發一願陳務彝一願陳務倫一願陳務通一願林瑞昌一願王洪法一願王若洋十願巳上十六户共收洋四元三角徐寳書洋一元合珍號洋一元銅洋廿八元二角黄芍崑銅洋五元永安號銅洋七元八角已上共收洋十四元七角紋銀六錢四元銅洋三十六元○　區氏爲子威　病愈酧願助醫藥洋五元區何氏洋一元唐陳氏洋二元黄瑞記洋一元潘門黄氏洋五角鄭印培洋十五元邱婆兒洋十五元梁鄒氏洋一元袁門鄭氏洋四元孟廉　洋十元共收施醫藥洋五十四元五角馮心記　材洋十元 
 
 

Page 10

 
 
[蘇省官報]  
　　九月初三日總捕王禀謝奉委海運省局會辦差元和縣陳禀謝奉委帮辦海運省局差知州張振榮禀辭管解京餉並海運全書赴都知縣陳曾培由滬專丁來省禀知奉上海道憲委辦施粥廠差理問于貴之禀知奉保甲總局札委代辦閶胥門外二叚巡查卽日到差縣丞鄧熺禀謝奉委東路三叚冬防巡查差代理長洲縣典史葉滋汾禀知接印任事署蘇州衛守備楊銳泉禀知昨日接印任事○初四日撫轅牌示恭照十日初十日慈禧端佑康頤昭豫莊誠夀恭欽獻崇熙皇太后萬夀聖節是日五鼓文武百官咸衣朝服齊赴萬夀宫慶賀其自初七日起至十三日止前後各三日俱應穿蟒袍補褂掛朝珠才釐局總巡候補知府黄家瑋禀知巡查各卡回川沙同知陳禀到常州府總捕通判李彦鍾禀辭新選松江府糧捕通判劉興基禀謝奉飭赴任辦理上海滬南馬路工程水利局候補同知司徒繹由上海來卽辭吳縣田禀謝奉委帮辦海運省局差知縣伊立動由上海來巡檢陳德修禀謝奉飭本年秋審案内蒙給予勞績班署事一次典史吕廼章禀知奉府委解首級赴丹陽卽辭知縣方廷鴻由常昭河工米捐局來管帶蘇防後營記名總兵顔瓊林由瀏河防次回○初五日總捕王禀知到會辦海運省局差川沙同知陳禀辭元和縣陳吳縣田均禀知到帮辦海運省局差嘉定縣章禀到同知王秉忠由木瀆温局來又李炳由寗來知縣鮑德　禀知到海運省局文案差又杜子彬禀辭仍回吳江差次又楊紹時由上海公幹回同知銜直隸州用大挑知縣張晸由京起服回省禀到署長洲縣主簿吳德輝禀謝飭知本年押解秋審人犯案内蒙記大功一次縣丞唐鶴年由江北回從九舒炳錕禀謝飭知本年押解秋審人犯案内蒙給予勞績班委署一次臬憲朱昨晚起程赴上海公幹○初六日新授鎭江府向萬鑅由上海來知府袁恭宏禀知奉委會辦海運省局卽到差又沈鳳韶由上海糖捐局來禀謝飭知一年較盈收蒙記功一次長洲縣汪謝奉委帮辦海運省局卽日到差知縣程濟時禀知奉上海道憲札委赴滬會同十六鋪水利局委員司徒丞勘估南市新馬路工程卽辭又顧元亨禀銷抽查震川沙等廳保甲團練差又阮尚疇禀辭赴寗見制憲又伊立勳禀辭回滬署布理問葉光祖禀知到海運省局差遣五品銜江試用直隸州州同陳方鏞浙江人由寗來理問于貴之禀謝飭知本年押解秋審人犯案内蒙給予勞績班委署一次縣丞鄧熺禀知到東路三叚冬防巡查差元和縣主簿陳炳甲禀謝飭知本年押解秋審人犯案内記大功一次代理吳縣縣丞瑞成專丁來省禀謝飭回靖江縣典史本任奉賢縣典史徐承乾交卸任事回省同知王秉忠禀辭回木瀆　局 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年十月初一日京報全錄]  
　　宫門抄○諭旨三道錄前○廣州將軍籌奏審明旗營弁兵私運軍火按例議擬摺○欽差大臣剛奏整頓粤省鹽務情形片○湘撫兪奏爲更换防營管帶片○又奏委員署理司道並調署府縣各缺片○十月初一日刑部都察院大理寺正紅旗值日無引見○銘公熙公各假滿請安○沈家本謝交軍機處存記恩○魏光燾預備召見○欽天監呈進時憲書○吏部呈進月官卷○順天府奏京師得雨二寸○召見軍機沈家本魏光燾○○奴才宗室夀蔭奴才興存奴才春齡跪奏爲審明旗營弁兵私運洋槍按例議擬恭摺具陳仰乞聖鑒事竊查前將軍保年任内光緒二十二年五月初八日准監督江南海關蘇松太道文稱光緒二十二年三月二十六日接新關税務司函稱鯉門輪船由香港進口查有搭客華人四名私帶違禁之馬槍九十六桿手槍兩桿彈子兩箱一併拿解到關合將該搭客四人並槍桿彈子等件送請核辦到道當經派員提訊該搭客一共五人據供均係廣東駐防旗人内賽堪祥成及因事覊留在港未到之克仁祺盛四名係奉將軍差齎奏吉坤穆臣普雲三名係趁便入京軍火伊等悮帶等語伏查祥成賽堪二名係旂弁齎奏未便覊留先取供釋放其餘穆臣普雲吉坤三名解回廣東訊辦所獲軍火照章入官理合錄供備文呈解等由准此當經保年飭知左司協領將穆臣普雲吉坤三名發交理事同知審訊前任同知文山以編查律例並無旗人私販洋槍鉛彈作何治罪專條禀經保年咨部請示可否將穆臣等先行解部審訊並將穆臣等交回一旗鎖禁嗣據報吉坤於光緒二十三年二月十六日在禁病故騐明咨報在案旋於二十四年二月初一日准刑部咨覆私販洋槍應得罪名已有奏定章程自應由將軍訊明確情按照定擬毋庸解部審究等因轉行遵照惟時祥成賽堪祺盛克仁業已差竣回粤前署同知多齡傳集提同質訊祥成祺盛克仁堅不承認穆臣普雲亦隨同翻供僉稱洋槍鉛彈均係吉坤所買伊等先不知情前署同知多齡未及審結卸事現任同知額特赫抵任照案覆訊供仍狡　詳經奴才興存咨請刑部展限在案並咨明兵部將祺盛祥成賽堪克仁暫行革職歸案審辦兹於本年三月初九日准兵部覆稱防禦祺盛等均係現任職官應令奏明辦理奴才夀蔭到任後復添派滿洲協領松英漢軍協領王汝梅會同理事同知額特赫嚴行質訊去後兹據該同知額特赫協領松英王汝梅審明擬議解勘前來奴才等親提覆訊緣祥成係正黄旂滿洲驍騎校祺盛係正紅旂滿洲防禦克仁係正白旂滿洲候補筆帖式記名驍騎校穆臣係正白旂滿洲副軍兵普雲係廂藍旂滿洲壯丁吉坤係廂黄旂滿洲已革武舉光緒二十二年三月祥成祺盛克仁與廂白旗滿洲驍騎校賽堪四人經前將軍派委齎摺給咨赴部引見穆臣普雲請假報捐職官約同進京定於是月十八日由省附鯉門輪船起程臨行普雲因患病邀吉坤送至香港在船之時吉坤說起京城洋槍甚少如帶去報効可望得好處並說從前赴京會試往來香港與洋行熟識可以代爲購買彼此商允湊銀祥成出銀一百零八兩穆臣出銀八十兩普雲出銀五十兩均交克仁轉交吉坤手收祺盛克仁因所帶盤費不多未經出銀說明將來運到京城作爲有分惟時賽堪另在一處並未聞知次日船抵香港吉坤携銀上岸隨後祺盛克仁亦同上岸嗣吉坤僅就銀兩購買洋槍彈子分裝皮箱兩個挑送船中祺盛克仁未回船卽開行是月二十六日船抵上海經新關税務司查獲起出馬槍九十六杆手槍兩杆彈子兩箱連人解送江南海關道發縣訊供祥成賽堪係齎摺差弁先行取供釋放將穆臣普雲吉坤三名押解回粤發審交旗鎖禁據報吉坤在禁病故騐明咨報訊據穆臣普雲原供係克仁經手購買一節供稱實因當日吉坤見所購洋槍彈子被洋關拿獲害怕治罪彼時克仁祺盛落後吉坤再三央求就說洋槍是克仁經手買的穆臣等郤情不過隨口混供現與克仁質訊不敢再誣等詞兹據理事同知額特赫恊領松英王汝梅審明擬議解勘前來奴才等親提覆訊據供前情不諱究鞫不移案無遁飾查例載各省居民應需鳥槍不報官私造者杖一百枷號兩個月每件加一等罪上杖一百流三千里又例載旗人犯罪流二千里者枷號五十日每等遞加五日各等語又光緒元年奉准刑部咨行會同總理各國事務衙門奏私販洋槍照私造鳥槍例問擬等因通行遵照此案祥成祺盛克仁穆臣普雲等商允吉坤私購洋槍祺盛克仁雖未出銀旣稱有分均分自應一律按例定擬相應請旨將防禦祺盛驍騎校祥成克仁一併革職與穆臣普雲均合依私販洋槍照私造鳥槍例杖一百枷號兩個月每件加一等罪上杖一百流三千里例擬杖一百流三千里一體折枷鞭責發落此外訊無濟匪通賊及在塲知情之人槍彈自香港洋行價買已由江南海關起獲照章入官至吉坤身死之處業經該管官查無别情出具印結咨報均毋庸議其吉坤等起意在中途該管各官應與訊不知情解任廂白滿洲驍騎校賽堪均請免置議除將全案供招分咨部科京旗查核外所有審明旗營弁兵私運洋槍分别擬議緣由理合恭摺具陳伏乞皇太后皇上聖鑒飭部覈覆施行謹奏奉硃批刑部議奏欽此○○剛毅片再兩廣鹽務情形與江南迥異江南有督銷掣騐鹽厘等差局面較廣兩廣則運司一人經理尚無中飽情弊而每年鹽課入欵一百餘萬兩出欵亦一百餘萬兩其中浮支濫用任意開銷種種糜費不一而足欲整頓鹽課則裁節冗費爲最要奴才札飭該運司呈送常年收支欵目清册並告以時事多艱餉需支絀朝廷宵旰憂勤大小臣工各宜激發天良將歳出糜費極力撙節聽候酌提以濟公用除俟該運司禀覆到日實在能籌的餉若干另行恭摺陳明外謹先附片具陳伏乞聖鑒謹奏奉硃批覽欽此○○剛毅片再廣東物博民衆官事繁多各處局所原非盡爲位置冗官起見然名目太繁開支未免浮冒奴才細加綜核其可撙　者正復不少當經咨行兩廣總督轉飭各局所造具收支細數清册呈核一面札令總辦各局之司道等將何項可裁何項可减核實開報並告以時艱餉絀果能處處撙節亦可積少成多藉補帑藏之不足不准以裁無可裁减無可减敷衍搪塞容俟造報到齊再由奴才詳加察核奏明辦理所有籌議裁减冗費大略情形謹先行附片陳明伏乞聖鑒謹奏奉硃批覽欽此○○兪廉三片再光緒十五年十月十八日奉上諭各直省防營如有更换管帶員弁著隨時奏聞等因欽此歴經欽遵辦理在案兹管帶强字第二旗副將高德義因病請假所有營務查有該營第一旗中哨哨長儘先補用副將蔣良友奮發有爲不染習氣堪以委令接帶又現帶選鋒水師右營副將劉藻廷病故所遺防務查有儘先副將李萬和樸實勤奮堪以委令接帶又臣標帮帶親軍衛隊記名提督趙有名請假遣差查有補用叅將汪炳禮堪以委令帮帶除分飭遵照外理合附片陳明伏乞聖鑒謹奏奉硃批兵部知道欽此○○兪廉三片再湖南布政使錫良欽奉硃批護理巡撫所有藩司篆務自應委員接署查糧儲道但湘良歴練老成情形熟悉堪以委令署理所遺之糧儲道篆務查試用道蔡乃煌敏練有爲實心任事堪以委署又據藩臬兩司彚詳寳慶府知府莊予楨請假回省就醫查有岳州府知府英文堪以調署所遺岳州府員缺查有候補知府瞿秉樞堪委接署又署寍湘縣知縣上官廉調省查有安福縣知縣趙從嘉堪以調署等情前來除分飭遵照各專責成外所有委員署理司道並調署府縣各緣由謹會同湖廣總督臣張之洞附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十五年十月初二日京報全錄]  
　　宫門抄○諭旨一道錄前○晉藩何奏爲接護撫篆日期摺○冀寗道馮奏爲接署藩篆日期摺○題奏道恩奏接署臬篆日期摺○總理衙門奏爲英文繙譯請免補主事以員外郎遇缺卽補片○護撫聶奏甄别道員堪勝繁缺之任片○刑部奏爲遵旨明白回奏摺○十月初二日工部鴻臚寺正白旗值日無引見○瀾公假滿請安○額中堂專摺謝賞神糕恩○瑞洵謝兼總理衙門事務大臣銜恩○聨元謝寛免處分恩○景運門奏派交冲之大臣派出奕功載瀛恩普溥良○召見軍機○○頭品頂戴護理山西巡撫布政使臣何樞跪奏爲微臣接護撫篆日期叩謝天恩仰祈聖鑒事竊臣於光緒二十五年八月二十日接奉撫臣胡聘之行知准吏部咨八月初八日奉上諭胡聘之著開缺山西巡撫著王之春補授未到任以前著何樞暫行護理欽此欽遵轉行到臣旋於八月十十六日經撫臣胡聘之將山西巡撫關防提督鹽政印信並王命旗牌文卷等件派署中軍叅將宋占魁署太原府徐繼孫齎送前來臣遵卽恭設香案望闕叩頭謝恩祇領任事伏念臣隷籍中州備員郎署始由郡守洊摧監司旋陳臬於蜀中繼開藩於湘水量移三晉曾經暫護疆符恩眷重膺兹復再權撫篆目天聞命伏地滋漸查山西號稱右輔拱衛畿疆際兹時局艱難益應力求整頓舉凡練兵籌餉察吏安民在在均關緊要如臣擣昧深懼弗勝惟殫竭血誠認眞經理萬不敢以暫時攝篆稍涉因循以期仰答高厚鴻慈於萬一除將到任日期另行恭疏題報外所有微臣感激下忱並接印日期理合恭摺叩謝天恩伏乞皇太后皇上聖鑒謹奏奉硃批知道了欽此○○署山西布政使冀寍道臣馮鍾岱跪奏爲微臣接署藩篆日期叩謝天恩恭摺仰祈聖鑒事竊臣于光緒二十五年八月二十六日在署臬司任内奉護撫臣何樞飭知現奉上諭護理山西巡撫所遺藩司篆務奏明委臣署理等因臣遵卽交卸臬篆於二十七日奉護撫臣何樞將藩司印信文卷委送到臣當卽恭設香案望闕叩頭謝恩祗領任事伏念臣江南下士郎委備員考績秋曹荷優遷之迭進剖符平水膺首郡之量移甫擢監司旋權臬事恩施稠疉未効涓埃兹復渥被寵榮藩條暫攝遭逢逾分報稱愈難自顧疏庸彌增悚惕香山西地鄰畿輔藩司任重旬宣值兹時局艱難尤應力圖整頓民生未裕當嚴察吏之方庫帑未充宜講豐財之術舉凡用人行政積榖籌餉及地方一切應辦事宜在在胥關緊要如臣檮昧深懼弗勝惟有殫竭血誠不避勞怨隨時隨事禀承護撫臣認眞講求實心經理不敢以暫時權篆稍涉因循以期仰答高厚鴻慈於萬一所有微臣接署藩篆日期並感澈下忱理合恭摺具奏叩謝天恩伏乞皇太后皇上聖鑒謹奏奉硃批知道了欽此○○二品頂戴署山西按察使存記遇缺先題奏道奴才恩銘跪奏爲恭報奴才接署臬篆日期叩謝天恩恭摺仰祈聖鑒事竊奴才于光緒二十五年八月二十六日在署冀寗道任内奉護撫臣何樞飭知以署臬司馮鍾岱接署藩篆所遺臬司篆務奏明委奴才署理等因遵卽交卸冀寍道篆務於二十七日准署臬司馮鍾岱將臬司印信文卷派員齎送前來當卽恭設香案望闕叩頭謝恩祇領任事乞伏念奴才滿洲世僕山右微員前攝河東竊稽徵無誤近權冀北方虞監察多疏兹復恩寵忝邀暫陳臬事輇材無補彌切悚惶查山西爲關隴要衝臬司乃刑名總匯舉凡蔡吏安民詰奸禁暴及保甲驛傳一切應辦事宜在在均關緊要奴才自慚檮昧深懼弗勝惟有隨時隨事禀承護撫臣認眞經理以期仰答高厚鴻慈於萬一所有奴才接署臬篆日期並感激下忱理合繕摺叩謝天恩伏乞皇太后皇上聖鑒謹奏奉硃批知道了欽此○○總署片再臣衙門英文繙譯官工部遇缺卽補主事補主事後加四品銜筆帖式文祐前經臣衙門奏請擬作爲本部員外郎無論咨留遇缺卽補並加一級光緒二十五年六月二十日奉硃批依議欽此咨行吏部在案嗣准吏部核與例章不符應令另核請奬具奏奉旨依議欽此咨行到臣衙門自應另行核給奬叙擬請將工部遇缺卽補主事補主事後加四品銜筆帖式文祐開去筆帖式免補主事以本部員外郎遇缺卽補並换四品銜如蒙兪允卽由臣衙門咨行吏部遵照辦理謹附片具陳伏乞聖鑒訓示謹奏奉硃批依議欽此○○聶緝槼片再查定例捐納道府分發人員試用一年期滿察看才具分别堪勝繁簡奏明照例序補等因歴經循辦在案兹查有試用道程龢祥自光緒二十四年七月二十七到省之日起扣至二十五年七月二十七日止試用已滿一年例應甄别經臣在蘇藩司任内查得該道有爲有守樸實耐勞堪勝煩缺道員之任會同臬司詳請甄别具奏前來臣覆核無異除將該員履歴咨部外謹會同兩江總督臣劉坤一附片陳明伏乞聖鑒敕部查照謹奏奉硃批吏部知道欽此○○經筵講官太子少保降一級留任刑部尚書臣崇禮等謹奏爲遵旨明白回奏事光緒二十五年九月二十一日内閣奉上諭御史余誠格奏刑部承審要案情重法輕請加重問擬以肅郵政一摺據稱良鄉縣馬夫銷燬江南木箱一案顯係該縣王汝廉與部書勾串壓閣公文爲顚倒官缺稽延處分地步刑部但據馬夫一面之詞顢頇奏結僅將知縣議處馬夫擬流實屬草率輕縱等語著刑部明白回奏欽此臣等捧讀之下不勝惶悚遵查律載棄毁官文書者杖一百有所規避者從重論事干軍機錢糧者絞監候律注云事干軍機恐致失誤故雖無錢糧亦絞若侵欺錢糧棄毁欲圖規避以致臨敵告乏故罪亦同科又例載沈匿平常公文馬夫照鋪兵律治罪提調官吏依律遞减若事干軍情機密文書而沈匿者不計角數馬夫杖六十徒一年各等語詳繹律義棄毁尋常官文書者罪止擬杖卽沈匿軍情機密文書不論角數亦罪止擬徒其問擬環首之條必係失誤軍機臨敵告乏方准引擬律註甚爲明晰此案良鄉縣馬夫吳長典因挾江南塘兵不肯收接本箱爭索酒貲之嫌燒毁本章二千餘件並僞造回照希圖諉之提塘狡險已極若照沈匿文書不論角數之例擬以杖六十徒一年殊不足以蔽辜而遍查律例又無加罪專條故比照棄毁干軍機錢糧文件由死罪减爲流三千里名曰酌減實較本罪加至七等矣加不至死罪止滿流此罪之通例該御史謂臣部治吳長典之罪情重法輕蓋由未曉此義爾且臣部於吳長典到案後嚴訊數月堅供並無别情而良鄉縣王汝廉送到號簿於發交馬夫本章日期亦均詳晰註明其爲並非勾串銷燬尚屬可信臣部豈能憑空坐該縣以舞弊罪名惟事後聽信馬夫揑詞率行具禀迹近偏袒若僅予以失察之咎似嫌過輕是以臣等原奏聲明該縣意存廻護請旨交部議處其提塘張占元以接遞本章諉之塘兵事閱數月始行禀報咎亦難辭惟此案究由該提塘舉發情稍可原是以請交部察議在臣等權衡至再輕重固已分明至吏兵二部將該員弁等如何處分非臣等所能操其權再吳長典以一馬夫因挾嫌銷毁本章至二千餘件臣等亦恐有規避缺分諸情弊是以旁敲側擊不厭求詳熬審數月堅供如前本應照所擬流罪卽行發落猶恐尚有未經發覺之案故將該犯奏請暫行監禁並行文兵部傳詢各省提塘此外有無壓擱文件在臣等祗能就案執法未敢意爲軒輊該御史以爲顢頇草率自難逃聖明洞鑒無俟臣等瑣辯也所有臣等明白回奏緣由謹恭摺具陳伏乞皇太后皇上聖鑒謹奏奉旨欽此 
 
