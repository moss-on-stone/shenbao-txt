# 1919 - 240 - 4916720

 

Page 1

 
 
   
 
 

Page 2

 
 
   
 
 

Page 3

 
 
時評 
[方法與主義（冷）]  
　　主義不可屢變者也方法不能屢用者也蓋主義屢變即不得謂之主義方法屢用即不得謂之方法今中國人則反之無不可變之主義而有不可易之方法此國事之所以全無結果也 
　　試觀和議之疏通至今猶若去年者即著明之一例也 
專電 
　　北京電王揖唐秘書確定史啓藩汪聲玲賈士毅王鴻等賈今日赴滬會塲擬改德領署 
（四日上午十二鐘） 
　　北京電王現定先赴寗候議龔以爲與其逕往不如先將條件商好（四日下午四鐘） 
　　北京電王揖唐語人十五前必行到滬仍住哈同園又宴請議員新聞記者及政界帖己發出由十代表列名（四日下午七鐘） 
　　北京電王芝祥張紹曾昨均訪王久談（四日上午十二鐘） 
　　北京電今電長江三督向譚延闓諸人盡力疏通勿再反對王（三日下午五鐘） 
　　北京電敎部訓令各校據警察函依治安警察法不准學生加入政汉結社政論集會凡校内開會須先報警監視又派部視學十人視察專門以上各校現狀（四日上午十二鐘） 
　　北京電衛戌權限節制京畿軍警爲變相的戒嚴（四日上午十二鐘） 
　　北京電内閣又有局部改組說東海主張和議定後正式另組（四日下午七鐘） 
　　北京電今午段在陸部餞美使令次長以次部員午前全數到（三日下午五鐘） 
　　北京電美芮使覃日歸國 
（四日上午十二鐘） 
　　北京電公使團昨開會議撥付關稅案多數贊同正式通知外部又某使提議京津治安問題决由領袖面詢外部（四日下午七鐘） 
　　北京電財部决發内債五千萬己在閣議通過不日頒行 
（四日下午七鐘） 
　　北京電海陸兩部據外部建議會詢邊防處取消軍事協定案迄今未復聞將無形打消 
（三日下午五鐘） 
　　北京電外海陸部會商取消對德宣戰後之一切手續關於中日軍事協約尚無辦法 
（三日下午一鐘） 
　　北京電五七被禁（三日下午五鐘） 
　　北京電院電催陸使回國 
（四日上午十二鐘） 
　　北京電英使下月初回國 
（三日下午五鐘） 
　　北京電因英使定望後歸國西藏交涉將暫停昨議期己未開議（四日下午一鐘） 
　　北京電昨申刻比使謁徐 
（四日上午十二鐘） 
　　北京電農部擬設勞動司 
（四日上午十二鐘） 
　　北京電院江日通電省區高等文官應試資格甄錄試於九月二十截止報名免甄錄者二十五截止（四日下午四鐘） 
　　北京電吉郭電告儉日至東日省城疫斃八十三人哈埠二百五十人長春一百二十八人雙城一百四十二人現仍督飭嚴防（四日下午四鐘） 
　　北京電吳佩孚電請撤隊至卾豫間暫駐當局擬電商王趙兩督後再復（四日下午一鐘） 
　　北京電吳佩孚通電責龔謂對總代國會兩問題無解决不能逃中梗和局之咎並聲言再無辦法卽率隊離防（四日下午四鐘） 
　　北京電托直曹督勸吳佩孚内容係許吳將來予督軍位置 
（四日下午四鐘） 
　　北京電王璟芳組織各界協進會（四日下午一鐘） 
　　北京電駐崴外交員定李家鏊 
　　北京電駐歐軍事專員撤消改派唐在禮赴日觀操（四日下午一鐘） 
　　北京電財部向津某銀行借四百萬月息六釐以今臘明正關餘作抵一週内可交（四日下午一鐘） 
　　北京電七總裁勘電湘省變賣第一紗廠又以馬路抵債請飭查阻（四日下午七鐘） 
　　北京電岑春煊勘電據彭函梅縣駐軍純爲給養及訓練便利計南雄未增兵日前調一營來省現值議和期内本軍向守命令陳督在贛接洽民情尤所欣望等語查援贛名義久行未改並無用意王光祖係議員非軍官李部亦無劉亞如其人據報失眞請電陳迅飭贛南保境息民勿疑擾（四日下午七鐘） 
　　北京電鮑電一面坡我軍與俄兵衝突案據護路高旅復稱四旅一團軍隊乘車東行於皓日行至一面坡站停駛適駐崴俄軍官率騎兵四五百名及機關鋼砲各兩尊乘車東行亦停該站我軍兵士前進觀看俄兵攔阻我兵因言語不通逡巡未退俄兵卽開槍數排並連開機關槍多排我兵亦開槍互擊經該站員及俄兵官設法解散我兵死二名傷十五名拘去四名向之交涉次日將四人送回等語查俄人久有謀據路權之意今俄兵大隊時常侵入東路沿線其意難測懇向俄政会交涉免後患（三日下午一鐘） 
　　北京電鮑貴卿前呈護路分段辦法己由陸交會商准其照辦 
　　香港電軍府發表對王案謂王旣爲多數反對北士多無妨另選倘必以王充任恐和議無好果（四日下午三鐘） 
　　香港電軍府請京勿召回歐專使勿解散代表團俾始終和約 
（四日下午三鐘） 
　　香港電譚浩明贊成拒王 
（四日下午三鐘） 
　　香港電軍府國會電止王正廷返國（四日下午三鐘） 
　　香港電國會提議反對中日武人又訂密約並電王正廷爭奥約原案（四日下午三鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
　　北京電王揖唐語人云各方意志未明南下期尙　　不可必 
　　北京電段祺瑞今在陸軍部爲美公使餞行（以上三日）以上平和通信社電 
　　北京電東海今日以私人名義電唐少川謂王充總代表謀和絶不稍涉黨見鄙人負全責並請轉逹各分代表 
　　北京電楊晟今見總統關於外交團要求擴充租界問題研究極久 
　　北京電電派唐在禮由法逕赴日本觀操 
　　北京電西藏交涉暫行停頓 
　　北京電國務院電長江三督略謂譚吳反對王總代表務懇設法代爲疏通 
　　北京電王揖唐派秘書郭人漳赴滬疏通舊議員及南分代表 
　　北京電吳佩孚電擬將軍隊調回在卾豫間駐紥 
　　北京電院電促陸使迅即返國商議要政奥約責成顧施擔任 
　　北京電奥約有準備本月十日簽字消息 
　　北京電將任李家鰲爲崴埠高等委員 
（以上四日）以上中華通信社電 
　　北京電外部電各省交涉員指示方針囑令遇事堅定以不傷感情不損威信爲主 
　　北京電參陸兩部以此次歐戰於軍事上增有許多新智識擬派員赴法參觀戰地研究戰術 
　　北京電陳遐齡受劉成勲掣肘政府恐誤邊事請熊克武飭劉爲川計並爲國計 
　　北京電閻錫山來電贊成裁兵謂晋省每年可節省軍費二十萬元擬移辦實業敎育以固國本 
　　北京電劉鏡人使日己見明令海參崴高等委員派李家鏊 
　　北京電龔總理聞皖督病篤派員慰問並以時局未定江淮重要就詢有無舉人護理軍務之意 
　　北京電蘇省長辭職之准否徐意視議院彈劾案何如再决 
　　北京電北京大學敎職員因此次請願風潮受敎部指摘有全體辭職說（以上四日） 
　　以上中孚通訊社電 
路透電 
[奥約之修正文]  
　　二日巴黎電今夜和會秘書長以對奥和約之修正文連同一函送交奥代表團函文大旨如下奥國反對草約其所持之根據以爲奥匈帝國業己解散故今之奥國不應襲受關於奥匈賠欵之責任協約國答覆此點以爲奥國此種欠解實表明其對於奥國人民責任之根本上誤解蓋奥國人民與匈牙利人民共負歐洲戰禍之責任至特異之程度也塞國幾己完全承認奥匈之要求乃哀的美敦書仍遞交塞國於是戰禍乃作是奥匈有意對奥開釁而釀成世界戰爭維也納前政府與德國君主密切接洽早己備戰其最後通牒不過開戰之藉端耳且里愛巨與那慕爾之役陸軍中携有奥砲即此一端即足證維也納與柏林兩政府間早有密謀以破壞歐洲公共法律與自由矣奥代表似以爲此項責任應由前朝與附合者完全擔負之今朝代變遷帝國破裂奥人可不負前政府行爲之責任要知奥人若於戰事發生以前裁制軍閥遏阻帝黨或提出抗議反對戰爭則今日陳訴之詞當可受人考慮但奥人旣己歡迎宣戰自始至終力助戰爭在戰事未失敗時並無表示國民不贊成政府政策之舉動則奥人今日自當擔負禍及全球之完全責任况前朝制度乃保持日耳曼人與瑪格耶人之　越地位以壓服國内多數居民乎奥匈人賴嚴峻之扶助保持其腐舊之專權蓋如是始得政治上與經濟上之支配權以壓服其同居國内之人也沿疆異族屢起行動使歐洲紛擾不寗揆其所以致之者實奥匈偏重己族壓制異族之政策也此種政策漸導成奥匈依賴大日耳曼主義之趨勢終釀成　勃加堡（前奥皇室）君主故意設謀破壞各獨立小國自由之時局其故以此數小國妨礙其通入君士坦丁之路也是以協約國今一再聲明奥國之責任並聲明草約主張不能稍有變遷在和約未簽時奥人仍爲敵人須俟簽約後協約國方可望抱持對奥之友誼也至於奥國所以不能與新國交歡者實奥國戰前自處優越地位之政策有以致之異族人民以數百萬計受死刑之威嚇爲奥人從軍作戰適以綿長其奴隸之境狀此卽奥國戰前政策所產出最奇慘之一劇也今異族决計獨立不復信任維也納此種分裂乃奥人優勢政策所必生之果亦卽奥國今日困難之根但協約國甚願助奥脫離逆境惟不能損及新國耳和約大旨固無變更但協約國對於經濟條欵己有若干之修正奥人之產業在割讓與協約國之土地者可歸還原主並定條文以波蘭與捷克之煤供給奥國以作奥國供給原料之交換函中又云將令賠償委員會以仁慈之態度盡其責任注重奥民之重大利益如奥國糧食狀况有須接商之處准予接商至關於奥地利亞共和國疆界一節協約國聲明不能修改前定之决議惟承認奥國關於拉特克斯堡鎭之要求協約國嘗以公允方法畫定奥匈舊疆内新成立各國之疆界俾使中歡和局得以持久現信今定之疆界爲所與有關之各民族存在之最善保障而使彼等無騷亂相殺之虞即奥地利亞民族亦在其内也又一公文與和約同送交奥代表者言及繼續封鎖匈牙利事並謂奥政府仍應採行有效力之方法以防阻奥匈間貨物之出入或經過須至凶政府正式接受和約條件時爲止此外又有一公文電明奥國所必須交付協約國之人其名單將於和約實施後一個月内送交奥政府　 
[歐洲之和會餘聞]  
　　二日巴黎電現料奥國將援德國前例請於規定簽約之五日限期寛限兩日和會將允此請求 
　　二日威靈頓電紐絲綸兩院己通過首相提出核准和約之决議案衆大歡呼 
　　三日巴黎電修正之和約己由和會秘書長杜太斯太氏交與奥代表並無禮節奥國總代表任勒博士旋携和約全文赴維也納奥國會將於星期六日與星期日討論和約 
　　二日巴黎電法國衆院今日討論核准和約之際泰狄歐氏謂本年二月間法國建議應以來因河爲法德界線威爾遜總統與喬治首相均承認法國請求之公道旣而不允法國佔據來因河左岸而許於德國侵犯法境之日立即出助此種提議爲歷史上所罕有法國殊感謝之彼意德國陸軍如欲出攻必不能隠其準備之跡英國陸軍必能及時馳至泰狄歐氏又言及大不列顚與其殖民地及美國兵力之雄厚末言法國並無謀取霸權之計畫 
　　二日巴黎電今日高等議會開會時土地委員會建議希軍應佔據塞拉斯英法意聨合軍應佔據塞拉斯中部與東部美國己贊成此議故此項辦法必將實行瓜分塞拉斯問題仍在審查中現料必可商妥辦法而擔保布國有在第台加志通入愛琴海之孔道 
　　二日巴黎電高等議會致牒德國措詞甚爲嚴厲略謂德國新憲法規定奥國得派代表參與德國參議院會議一節實屬違背和約蓋和約中禁止德國干預奥國事務也高等議會請德政府於兩星期内删除此條否則協約國將被迫實行佔據來因河土地之新計畫 
　　二日巴黎電法國各報謂法國對於叙利亞問題己寛忍至於極度全國人民今願爲政府後盾維持法國之權利 
　　二日倫敦電某某數界關於英國以魯安逹與烏倫第二地讓與比國詢及受托代管國是否有以代管土地贈與他國之權今據有關係方面聲明如下比國要求佔領彼所助同奪獲之敵國殖民地之一部分曾經和會承認英比兩國關於比國所應保有德屬東斐之一部分曾商定妥善辦法由高等議會贊成故比英兩國將受國際聨盟會委託代管德屬東斐土地 
　　二日丹京電德國公報云協約國允德國於後六個月内減少應交之煤斤和約訂明每年應交四十三兆噸今改爲二十兆噸如德國煤斤出產超過目下每年一百零八兆噸之數則應以所增之百分之六十交與協約國如所增逾一百二十八兆噸則應以百分之五十分交與協約國如目下出產之數不能及額則協約國將審查情形辦理上述之辦法須德國立即交煤始能有效德國决議立即交之 
[各國近事記]  
　　二日巴黎電法政府現從事募集法英及其他協約國工人以代在兵燹區域任賠償工事之德匣戰俘二十三萬人德政府建議以自由之德工代德俘工作由德政府擔負工資法國人民不加贊成 
　　二日倫敦電政府决議以飛船若干艘及飛行站所與材料供經營商業航空事務機關之用 
　　二日紐約電紐約勞工聨合會幹事部於慶祝勞工節日勸請全國工人停工罷工六個月增加出產之額俾予威爾遜總總以減輕生活代價之機 
　　二日倫敦電礦工幹事部决議請礦工代於明日開會（一）拒絶政府提出收買礦產權利以處置煤礦之辦法（二）力請將礦產完全收爲國有（三）邀請工業聨合會贊助礦工要求幹事部發表正式文告謂今不欲以工界壓力逹上述之目的 
　　二日倫敦電英國新驅逐艦維多利亞號在波羅的海觸魚雷於五分鐘内沉没現信溺斃者共有八人 
　　二日華盛頓電陸軍部下令許以供六個月用之顔料由德運入美國以供美國製造家之用 
公電 
　　湖南全省公民會通電（銜略）民國八稔變亂相尋和議再停囗囗囗囗自朱總代表辭職之後舉國人士奔走呼號遷延至今北政府始唱另行提出方慶得人拾此殘局乃望出意外竟以安福系首領王揖唐繼任查安福系植黨營私招權納賄甘心賣國破壞和平乃爲國人所側目今乃以該系首領爲議和代表第恐言和而和愈遠息戰而戰且重開與虎謀皮其無結果可以預斷本會渴望和平爲民請命慮後悔之無及因思患之預防敢請國人合力拒絶無任激切待命之至湖南全省公民會叩漾印永州發 
　　浙江學生聨合會致北京電（銜略）馬良殘害魯民非法戒嚴羣情憤激輿論譁然三次代表赴京請願實爲國民全體之表示萬望俯納所請即行懲辦馬良取消戒嚴許民言論集會絶對自由若政府有意抗違民意丁此國家垂危之時恐人民再難坐視也急不擇言并望鑒諒浙江學生聨合會叩江 
國外要聞 
[丹麥之請願]  
　　法國無線電社巴黎通信云施勒斯維格與賀爾斯丹者普魯士之一省也其地自十世紀即隸屬丹麥號稱公國其君主爲丹麥皇室中人與丹麥有密切之關係己數百年迨一八六六年德奥合師佔領其域擊敗丹軍後締結維也納之約而以全境割歸德國爲普魯士之一省惟施勒斯維格北部居民全是丹麥民族對於祖國歸附情殷故此次巴黎德約規定該省人民有權投票自决歸附何國悉從其願在丹麥民族固深喜數十年來所抱之期望不久即可實現然丹政府則不願施勒斯維格之德人部落亦劃歸丹麥致受民族糾紛之累是以丹麥外相近日發表宣言反對德人之加入其文略曰大戰發生以還丹麥人士憂慮與希望交縈於心憂慮者國家命運或將因此而有意外變遷也希望者國民問題或能因此而有美滿解决也丹麥地位介乎雙方戰鬭國之間是以丹政府嚴守中立言論舉動皆極審愼焉當戰氛未息之時國人有以施勒斯維格境内丹麥民族將因戰事結果永不能再與祖國聨合爲慮者曾向外部提議請斟酌情形可否先與瑙威瑞典密商得其同意然後向德政府交涉以談判邊界問題外部期期以爲不可蓋丹麥若向德匣辦此交涉則德國縱能允之亦必有交換之要求恐與丹麥所處中立獨立國之地位不甚相宜且瑙威瑞典固能予以同意以爲丹麥後援但協約國或未了解此種談判而承認之反使丹麥中立政策有所誤會也德國旣承認威爾遜總統民族自决之主義則施勒斯維格丹麥民族當然有自决權利而歸向祖國之問題應由德政府與該處民族雙方解决之故丹政府仍抱持從前政策雅不欲干涉之今者施勒斯維格北部選舉人聨合會上請願書於丹政府懇爲轉述其請求於巴黎和會丹政府乃不得不根據其請願而對外提出此項問題焉現查日耳曼施勒斯維格之德人亦在巴黎提出未爲丹政府所贊助之請願自願改隸丹麥按巴黎和會所議定之德約固許該處德人亦有投票自决之權但丹麥未與此議當然不受其條文之拘束丹麥人民因有民族統一之望對於協約國深致感謝惟不願其新疆界内有許多日耳曼人致貽將來之憂患蓋丹麥始終當爲純粹民族之國此爲丹麥本身生死問題若雜聚丹麥人與德人而成民族混合之一國則其結果亦非協約國之福也日耳曼之施勒斯維格併入丹麥後該境應設立何種政府始可滿意其困難可無待言且恐時日稍久德人勢力及於丹麥干涉由此發生而國際糾紛從此愈多矣己往歷史己以前例昭告吾人今若蹈其覆轍貽禍將來誠非丹麥所能甘想亦非協約國所願有也云云 
[美德貿易恢復談]  
　　中美新聞社華盛頓通信云美德貿易經正式限制己久今美國戰時商部擬將此項限制大半取消一般人頗爲注意始悟欲恢復對德貿易非將種種障碍排除不易奏效以美人眼光觀之障碍約有多種於商人投資家及一般人均有關係其關於商人者最爲切要因美德貿易恢復後實不啻爲美商開一最富之巿場德國終須購入棉銅食物及一切原料以供給其工場德向爲工業國今若理其故業勢非購入此等原料不可而其購買之量須視其能否應付工資履行和約中之義務並將其物產銷售國内外以與他工業國競爭以爲準美國出口商以德工廠所需之物料售與之自不能無代價其價終須以美金付給於是德國進口商遂遇第一種障碍德幣馬克之現價名義上雖值美金一元中四分之一在今日巿場中實祇值約此數三分之一換言之即假定德人購棉一磅每磅價美金三角五分則所付之價不止一馬克有半而須出四馬克有奇即此一端己足令其購買之熱度爲之灰冷矣又設其自信力能付此貨價其勢亦必展期付欵因德人現時並無餘欵在美可以劃付之故因是美之出口商須自决能賒貨幾何並須考倧此德商果能清償否在德人一面亦當自計按之現今德國勞動界狀况及官府橫征暴歛情形彼果能製造並銷售其物產不至虧折否旣銷售後能兌取美金以償彼美商否凡此皆當預爲籌及者但設此數端皆能兼籌並顧無不滿意而此類貿易勢亦不多當歐戰以前常例德國輸入美棉每年約值美金二百兆元以今德國之商業經濟力安能任此則德工廠苟欲得棉料以恢復物產勢須别覔他途以濟其急是有二途一恃投資家一恃巿民設德國進口商不能一時得現金付賬則勢必出於負債以一紙契據爲憑或如長期公債劵之類亦可經美國投資家收納後德製造商應需之原料即可恃以取給無缺惟在投資家未收納前必先確查其如何擔保是否訂有附約抑但憑德政府之口頭空言又此項債劵所獲贏利是否須出重稅抑經德政府擔保不必納稅即擔保矣尙當問其價值如何彼身任擔保之政府鞏固足恃與否又當問美政府爲道德上予人扶助起見亦自願如是投資否是可見無論爲德商行或德政府出立此種債劵者須加以審查惟吾人雖以速復德國原狀爲要圖供給資本以濟其急實際上亦有所不能即能矣亦未必能持久除非聽德人至少以物產之一部分售諸美國庶乎其可在戰事前德貨運銷美國者年不下二百兆元美實爲其一大巿場而在美貿易所獲贏餘間有但發給餘利與股息德國一時當未能承受此項餘利與股息而美國亦决不能久假貨欵足令德人繼續購貨則惟有易購其貨一途而己此節殊關巿民一九一四年以前德貨銷美者以苛性鉀與顔料爲大宗現德禁此二貨出口載在明文其出口者類皆製造小品如絲棉各種織物襪利器磁器現具等以銷耗及娱樂品爲多然則美德貿易之能否恢復須視美國平民對於德國與德貨之態度如何設願購其貨則恢復不難也凡以上所論但就表面言之他如德國商舶之四散金融之破壞工界之變動煤鐵之喪失與民情之更變皆未經考慮與思及此則知欲求對德貿易之恢復尙須稍待時日此可推測而知者也 
國内要聞 
[北京通信（巿隠）]  
都門學界雜聞 
　　都門學潮平而復起起而復平洶湧一時之所謂請願事件業告終了各中等學校己紛紛上課大學及專門學校亦開始補考原有秩序當然可以照常恢復據一部分人言幕内仍不免有變化醱酵之隠跡將來能否眞正安靜無事尙未敢預爲斷定也 
　　此次都門請願事件發生在惡之者固斥其行爲狂謬即在愛之者亦多惜其輕用其鋒然平心論之政府方面亦宜加以自反究竟一切舉措是否合於正義若不問政府之是非而徒責請願者之囂張無怪富於血氣之少年終不免憤憤不平也現警廳在天安門所拘之學生業己完全釋放即視爲魁首之馬駿亦且安然復其自由當初拘時外間謡言極多謂馬駿將如何如何者惟天津南開學校校長張伯苓氏賫嚴範蓀私函入都與政府交涉則似確有其事初見警察總監吳鏡潭請釋放吳謂此事純係龔代總理所主持遂見龔龔乃飭廳開釋今晨聞某友言北京學界雖甚平靜而天津一方則勢正勃發昨日且有學生四百餘擬乘京奉火車入都爲警察阻止之事蓋其始所爭者僅爲山東馬良問題近又涉及天津警察廳長楊以德問題矣天津學生認楊馬爲一類大有不去不休之勢直省當局對於斯事頗覺爲難京津咫尺消息互通學界聨絡尤爲密切現聞政府對於此事己預籌一種實力消滅之法北京高等師範主校事者本爲津人陳氏其中學生隸津籍者甚夥且多由南開升入者日前請願事起該校學生實居多數北京大學僅有十餘人耳敎育當局未明眞相認此次風潮主動仍在北大據聞風潮激烈時傅氏情急曾向蔣夢麟面加申斥蔣氏深滋不悅北大敎員亦甚憤憤且外間紛紛傳述謂胡適之實爲鼓動風潮之一人因之一星期以來胡適之受警士監視不免危險等語且有胡之西友亦遇人查詢此事上星期日（八月三十）每週評論旣被警廳封閉昨日（九月一日）遂有胡適之被捕於警廳之謡今晨經記者調查則知實無其事惟胡氏爲警廳所注意則事殊不可掩耳 
　　因學界風潮而涉及新聞界在彼輩眼光固認爲夥同一氣耳又新日報日前因載請願風潮受警廳干涉并發煌煌布告嚴傳該報編輯人到廳問話遂使顧名稱病出京於是稍帶新思潮色采之各報亦均有惴惴不能自安之勢本來每週評論爲北京大學新派敎員所組織陳獨秀旣己被拘胡適之乃獨任其事其中言論出於其手者頗多該論雖屬極力表章新思潮對於一切舊社會舊制度舊學術往往加以批評然實在確無過激意味含於其間此外北京出版界類於該報者甚多如學生聨合會所出之『五七』法文專修館所出之『平民週刋』北大所出之『新潮』『新生活』種種皆是今日聞五七報亦己被警廳封禁矣 
　　北京大學畢業考試業於昨日舉行繼續試騐三日可以竣事其他本科學年考試及預科畢業考試則於十一日起分日補行蔡校長來否尙未定蔣氏因請願風潮與敎育當局頗有意見近聞有人從中解說大約卽可消釋至前次訟案中原告許有益等十人現經多數學生請求代理校長一律開除惟蔣現尙猶豫未决國文門專任敎授黃季剛現己受武昌高等師範之聘專任國文科主任聞蔣現正極力攀留而黃氏則聲稱一己之學問不適於大學新學思想理宜退避賢路似乎去志己堅决矣 
[北京每週評論被封之因果]  
　　中美新聞社一日北京通信云此間每週評論報前日猝被封禁足見政府厲行壓抑政策不恤摧殘民意前五月間之封益世報及八月二十三之封京報特其發端耳其勢必至舉京中報紙非安福與親日派之機關皆不能存立益世報與京報之被封爲攻擊官僚今每週評論則以主義不合被封據警廳傳諭謂政府得贛督來電請將該報與上海之星期評論一併封禁緣兩報言論皆含有過激派臭味政府因命該報停止出版警察尙欲捕該報發行人及印刷人然竟未尋獲蓋上星期即有將封該報之謡其發行人即見機他去凡投稿該報之各要人京中住宅均被巡警查抄期將此輩牽入案内但竟未弋獲一人該報在京中銷至五十萬份衆視爲京中最善之週刋現全國各埠約有五種報紙仿此辦理其言論大率關係政治哲理並鼓吹進化主義致觸政府之忌云 
[津紳商討論方針之宴會]  
　　昨日（二日）上午十一時天津紳商界寗興普李頌臣杜小琴等二十餘人假義和成飯莊公讌赴京之九代表並各界聨合會會員及各界領袖共四十餘人首由寗興普發言今日約　諸君爲商議維持天津地方治安事前日警廳與學生衝突公民集有數千人之多誠恐奸人乘機竊發雖一時了結仍恐彼此誤會應如何調停請諸君討論孟震侯云維持治安固地方重要之舉惟學生露天演講不自今日始前此皆無害於地方何獨今日有害地方各界聨合會爲維持機關對於學生取維持救正主義而官廳必欲解散者不知是何心理以愚見欲維持地方請在坐諸君皆入聨合會羣策羣力自能有益地方馬千里云學生自五四運動以來並無軼出範圍之事前日學生未演說之前街上己有警備隊出發是早有預備故此次逮捕學生非誤會非衝突可知矣若恢復聨合會學生自由演講地方自無事矣劉俊卿云今日聚會我津之父老鄉紳齊集一堂誠爲不可多有之聚平日願與諸君言而不能今日可以言矣諸君所討論之地方治安問題鄙人以爲皆治標之法非治本也故愈治地方愈亂甚至國家亦因之而亂至不可收拾作人牛馬而止我國所以稱爲民國者其主權操之人民人民得此主權本之約法是約法者爲民國成立之根本上至總統下至庶民皆宜當遵之如神聖毫微不可侵犯者也民國成立八年於茲政府長官有一遵守約法行事者乎（衆皆曰未遵守）一商號之微尙有舖規經理司事不遵守則革除之一國之大無約法管束之其國能存在否此次學生請願政府不惜犧牲一切軍警之摧殘拘捕無論矣即數晝夜不飲不食其痛苦爲何如就露天演說而言當烈口炎天之下終日呼號其痛苦爲何如然則學生之身體非血肉之身體乎非父母生養之身體乎非喜安逸惡勞動之身體乎學生之犧牲一切不惜性命者正因我父老鄉紳商民知國而不救有以激之使然也否則其責任不在學生而在父老紳商也試問二十一條存在中國亡矣青島失矣予亡中國者以根基地矣父老豈不知之知而不救故學生不得不救也然其救亡手續始以呼號繼以請求政府不諒地方官不諒必摧殘無遺而後己學生行動時以偵探跟隨之視如仇讎捕如强盜且欲下戒嚴令如防大敵眞不知政府及地方長官是何心理也故愚見以爲維持地方須紳商與學生一致動作否則無討論之價值維持地方適以擾亂地方也夏琴西君云警廳無端逮捕學生鄙人甚不滿意前在聨合會報告各報己代宣布諸君諒己見過惟鄙人論是非不論勢力學生之不是亦不爲隠諱彼九代表在京之奔走非常勞苦對於政府之抗爭亦不爲不力而學生竟以不滿意之言論誥責豈非令人灰心至其演說激烈誠有不免然在年長者善於誘導之耳宋則久云地方本無事庸人自擾之學生救國之行動實於地方治安無害而必欲逮捕之是非自擾而何且學生此次救國純出天良蹤有不合亦應愛護而救正之政府若能利用以之對外可以制勝豈可專恃壓力摧殘而暴棄之乎陳寳和云警廳逮捕學生實屬摧殘民氣非改變方針不可警廳此時若恢復各界聨合會准學生自由演講地方治安有何不可維持請諸位老先生見楊廳長請其准許未知大衆贊成否（衆云贊成）王厚齋又按陳君之意推廣而解說衆意僉同遂議决公讌席間趙春廷云北京有聨合會有演說團何以天津解散諸君講調停吾眞不懂是調停了結與國有益是調停不了與國有益若說有土匪是因演說才生出來的土匪麽有演說的就不負責任無演說的就負責任正月十四無演說的又誰負責任來云云聞者動容鼓掌聲勿絶於耳復討論辦法結果由紳商方面當日先謁行政長官疏通後再定方針至二時半賓主盡歡而散 
[楊以德歸罪學生之報告]  
　　天津學界演說風潮於三十一日業經平息茲悉楊以 
 
 
 

Page 7

 
 
德於三十日三十一日連發三電報告措詞極爲張皇　　 
其第一電云本日午後二鐘有學生在街演說不服警官勸阻辱駡東區署員當場帶廳十四名隨有學生數百名闖入警室任意肆閙敎育廳長並益世報經理劉俊卿勸解保釋與北京代表回津解决辦法學生抗不遵勸辯稱與北京另爲一事並要求取消治安警察法特准學生各處露天演說否則住廳不去種種非法舉動如何對待請電示遵天津警察廳長楊以德叩卅第二電云本日下午學生來廳百般勸解不走各情形業經電報在案迨至夜十一鐘餘又來學生千餘名圍繞廳前任意喧譁要求自由演說取消治安警察法雖再四勸告舌敝唇焦伊等置若罔聞己派員與代表等接洽未悉有無效果當夜深之際此等舉動殊於治安大有關係應如何對待請速電示遵天津警察廳長楊以德叩第三電云昨日下午學生來廳及夜十二鐘又來學生千餘名圍聚廳前仍要求取消治安警察法自由演說一切情形經業分次電報在案查治安警察法奉今領行警察所應遵守豈廳長權力所能取消自由演說旣違治安警察法尤難允許至夜十一鐘復經夏代表來廳再四勸告舌敝唇焦延至今晨六鐘共談八鐘之久後經該代表擔任二日内由該代表會同學生代表赴部請求將治安警察法取消再爲演說全體始散去當學生在廳前圍閙適日本副領事路過竟被學生童子包圍攢毆幸警察竭力保護未至釀成生命危險隨據日領電稱受傷人外尙少小倉一名請速爲查找此外頗有責言將有自動之意該學生等似此行動恐至釀成重大交涉應如何辦理之處請電示遵楊以德叩卅一以上三電與事實是否相事稍知當日情形者類能言之聞政府據楊電呈之後即於東日（一號）拍致直省軍民長官一電訓示取締方法原文如下據楊處長卅電稱學生在街演說不服勸阻並圍廳喧閙闖入警室任意肆擾要求取消治安警察法特准露天演說又據卅一電稱學生在廳圍鬧時適日本副領事等過竟被童子軍包圍攢毆隨准日領稱除受傷人外尙少小倉一名此外頗有責言各等語查學生包圍官署任意喧鬧毆及外人情形頗爲重大迄未接曹省長電報前來實深系念治安警察法係經立法機關議决爲保持公安而設凡屬國民均應遵守何得輕請取消而外人往來肆行圍毆此等舉動影響外交尤鉅希即督飭該廳長務當從嚴制止不得稍涉寛縱一面設法防弭免釀事端是爲至要辦理情形並盼見復院東印 
[我國抗議奥約修改之内容]  
　　某方面得巴黎最近來電云奥約修正案關於中國部分經中國提出抗議關於各國部分亦多有駁改全部經五國會議審定彙齊後己復交奥國代表並限制奥國不得更有修正惟奥國何時答復尙無確訊至我國此次提出之抗議案關於修改之五條大意仍在恢復原有之狀態惟各案之文語略有變更茲將原案内容分列於下（一）庚子賠欵應全部取消對於新奥共和國不能付與何等之保障（二）天津之奥國租界應全部無條件交還中國一切官有私有之財產均在内（三）中奥兩國未訂新約以前奥國人之在中國者應照無約國人民看待（四）前此中奥兩國間所訂立之一切條約依宣戰俱歸無效將來亦不生何等效力（五）奥人之送還及其財產之處分屬於戰時處分新奥共和國關於此件不論現在及將來均不得提出抗議 
[反對聲中之王揖唐]  
　　南方對於王揖唐之任總代多持反對態度政府雖極力爲之疏通究無何等効力軍政府迄今仍無明確之表示而吳景濂李根源等且通電反對此足見益友社及政學會皆不滿意於王氏也陸榮廷態度冷靜似可不生問題然彼於王氏發表之後乃密運重兵大舉入閩則陸氏之意依然不可測度又政府對於吳佩孚之拒王電報雖己覆電辯解一面並函致曹錕囑向吳氏疏通然仍毫無效果其覆吳電内容大致如下滬議開幕以來中央渴望和平至誠共見詎磋商累月彼方卒以不可能之事實迫我難行解决無方所議中輟前功盡棄非中央所及料也心湛忝攝樞務和平職志詎讓羣賢故視事伊始向各方面切實商洽重開會議惟以朱總代表乞病固辭堅留不獲繼任一席迄難其選王君揖唐才識過人旣爲元首識拔有年且於法律事實確能負責上承意旨旁採輿評用敢推任而王君亦躭肩大局深願推誠解决無負此行方茲時會顚危雙方亟圖挽救但問謀和主見是否相同若以對人問題故肆抨擊使會議延滯和平中梗則肇釁二字固當别有所歸總之滬會久懸不容更輟代表旣定指日成行區區愚誠但期促進統一奠定帮家他非所恤執事久領師干夙爲中央倚任務望體念政府謀和之切元首囑望之殷振導各方俾釋紛糾時局早一日解决即人民減一分痛苦風雨如晦淪胥可憂但有維持忍言决裂云云文中所以推奬王氏者甚至政府之疏通辨解不可謂不力而吳氏得覆軍後乃又來一電措詞較前更爲激烈（按卽三十一日電）政府對此遂苦無辦法惟外問空氣雖不能如安福之願而王氏南下之志則曾不稍沮聞己預定三日下午八鐘宴請兩院議員發表政見其行期雖有定在十號左右之說但能行與否仍未敢知又龔代閣則擬定四五兩日間訂請各代表在國務院設讌餞别據政界傳說王氏有先令分代表方樞劉恩格李國珍三人先行南下之意並己派定秘書參議兩處人員（一）秘書主任王印川秘書梁鴻志克希克圖光雲錦程克（一）參議主任張瑞璣參議郭人漳鄭咸李曰垓此外尙有各督軍派來之代表亦一律委充參議 
[西藏問題之西訊]  
　　字林報二日北京電云日人藉西藏問題傳佈其反對英國之鼓吹文字謂英國迫令中國以不公允之重大讓與權給與西藏中國官場今否認此說斥爲日本方面掩飾由東問題之舉動英使朱邇典並未因此問題與外部總長有所齟齬亦未堅欲謁見徐總統此兩事今己切實聲明其實中政府前自行提議擬結束西藏各懸案英使當將中政府所擬辦法呈報英政府英政府接受此議認爲談判之基礎並未提出何種答案而徐總統之與朱邇興晤談乃出於徐總統之意今朱邇典對於日人之妄言置諸不理雅不欲加以否認或批評也 
　　字林報八月十七日打箭爐通訊略云日人似甚注意於中藏邊界問題約一月前有形跡可疑之日人一名從成都至打箭爐携藥求售時全國抵制日貨之風潮方熾該日人乃冒充華人混至此間實則爐城對日感情並不甚惡旣無抵制行爲又無排日言論之表示雖成都曾寄來若干傳單言山東事但爐城並未響應故以售藥行醫自命之日人並未感受不便在此若干時後即往北路之道孚地方官甚爲惶慮恐其與藏人發生交涉故派人隨往道孚使日人及早回爐此日人來此之目的係欲挑唆華人排斥英人以分華人對於山東之注意但當地官員了解時局不爲其言所動也字林報二日西甯電云中政府所特派之委員團今己起程前往拉薩此行志在與逹賴喇嘛接洽冀藉其力恢復中藏交誼以固國家總代表爲紀恩曾氏（譯音） 
[中東路工資問題]  
　　中東路八月份工資近又籌無着落以致路工復有停罷之勢聞上月三十日該公司技術部開臨時緊急會議議决辦法四條（一）請中國墊付七十五萬大洋交斯總理支配該墊欵由監管會擔保以協約國運輸費撥還（二）本日議决案卽電告監管會實行（三）由公司通告八月份工資以中幣發放俟盧布籌有善法再行另議（四）由斯總理選派五人組織委員會與公司協定何部分應發大洋並規定工價標準以上四條聞經監管會電復照辦現在斯總理即知照公司刋發通告并向吾國代表提取現欵日昨鮑督辦特有電抵京請迅飭哈埠中交兩行如數照撥以免貽誤 
[京華短簡]  
　　昨日星期二閣議例會首先討論者爲天津請願風潮消弭方法討論時間甚長聞即去電曹省長勸令解散一方面暗中設法阻止來京（外傳有天津學生二三千人列隊游行擬搭車入京再行請願之說）閣議畢龔代閣曾赴集靈囿晋見東海關於請願團問題秘密研究約一小時餘東海極主先在天津施行戒嚴令後在北京宣佈戒嚴惟閣員中有三二人對此不甚爲然旋有人建議謂戒嚴令雖不可輕下然爲治安問題關係綦重擬請設置衛戍總司令防衛治安總司令一席即以段芝貴充之刻下正在計議中 
　　顧維鈞最近來電報告國際勞動會議决在美國開會原定十月二十九日召集會議惟現在美上院形勢未定會期亦有展延之訊顧使原擬月中出發赴美列席會議現亦因此展緩 
　　美使芮恩施君奉准歸國决於月内起程北京中美協會等七團體定於本月六號聨合歡送因人數過衆擬借用外交大樓又英使朱爾典亦定下月初旬返國聞最近俄國激黨勢甚猖獗連日恰克圖烏里鴉蘇台方面均有急報至京情形如左（一）恰克圖方面恰東俄國各村鎭最近發現激黨多起勢極猖獗舊黨軍隊己分途進攻勝負未見恰防緊急恰署專員迭電陳都護請速增兵陳昨有電抵京告急（一）烏里雅蘇台方面鄰鳥俄境舊黨軍隊己全數潰敗盡入激黨激黨勢盛有南下之議烏署佐理員恩華己派差前往商請的魯瓦格根及瑪王等設法阻令前進但形勢極危日昨亦有電抵京陳述 
[黔省栽種罌粟之外訊]  
　　字林報八月十六日貴陽通訊云黔省當道决議准許鄉民於本季栽種罂粟上季鴉片入稅並不爲少當道原期可收二百五十萬元聞實收約一百七十萬元一般人士殆以運入他省者爲數較少故遂以爲入稅不豐惟其稅在罂粟收漿出售之際似即徵收故出口雖少於收稅一節無甚影響當道公文及收稅證據種種皆力避鴉片二字總稱之曰貨即特設徵收鴉片稅之局所亦美其名曰籌餉局聞關於鴉片之訟案亦以他詞代之當道之許種罌粟將令黔省受莫大之損失（一）失信於訂約國（二）失信於力圖剷除烟毒之人（三）前受身體上至大之痛苦戒斷烟癖之人今復瀹於黑籍（四）栽種罌粟將令生活代價爲之漲高而當道貪一時之利不恤出爾反爾以公棄之毒物貽害人民此與人民道德上尤有至大之影響今明白事理之各界歡迎英政府對於該問題取强硬態度者頗不乏人蓋中央政府對於西南各省己無權力之可施也 
[魯省會力爭奥約]  
　　致北京電大總統國務院鈞鑒奥約對華條件完全修改推翻和會公决之成案攫取吾國應得之利權此等片面主張當然全部否認如再容認退讓此後更安有外交之可言伏懇迅令各使力持原約勿稍游移摩頂捐軀願爲後循迫切陳詞諸希察納山東省議會叩東 
　　致巴黎電巴黎中國公使館轉陸顧王各專使鑒奥約變更欺我己甚非第吾國利權之損失實關國際地位之瀹降諸公抗議深洽民心懇到底堅持勿稍猶豫山東省議會叩 
[河南實業界近况]  
　　中美新聞社開封通信云茲將豫省實業界最近發展情形調查彙記於后 
　　發明染料歐戰以還顔料奇昻而綠色染料尤爲珍貴讓城縣姚君素精化學現發明一種綠色染料取鄉問野生之狗秧草用造靛法製之可以煊染綢布等物鮮明異當經久不變正在試騐進行中俟有確實成績卽行呈請專利 
　　靛業發展河南東南兩部素爲產靛之區比年洋靛輸入土貨被壓近以洋靛價昻且色易退變土靛遂有復興之望臨汝縣土性肥沃產靛素富去年收至二百餘萬斤獲資二萬餘元曾經將土靛成品呈請當局化騐確係良品本年更擴充種植獲利更厚通許縣產靛亦多商民桂霖雨等籌集鉅資擬在桂店開設一製靛公司業經呈請當局批准比日省署奉到農商部土靛免稅三年之令己通令各縣提倡此業商邱一帶素產此品將不難漸次發展也 
　　茶業佳况信陽縣山地參半泉甘土肥種茶最宜近年民智增進咸知種茶之利爭購佳種悉心培植所出茶葉色味俱佳與六安出品不相上下果能相機提倡前途可望發逹也 
　　發現銅鑛盧氏縣四面環山富藏五金各鑛日前縣屬西鄉張玉珠開墾荒發見銅鑛一處鑛苗甚旺質色尤佳刻己籌議集股開採矣 
　　林業進步河南山原各地素乏森林事業自設林務專處以來提携進行稍有成績内黃縣山荒較多種樹尤宜本年己成活者己有三萬二千五百餘株其他各縣亦多有粗著成績者近據林務處調查之報告七年度林木總數（新造林業）三千一百零六萬六千四百七十二株比較六年度二千三百十二萬三千八百五十一株實增七百九十四萬二千六百二十一株 
　　絲業改良河南所出汴綢南陽綢魯山綢密縣綢等品嚮頗銷行遐邇魯山南台間之拐河鎭素爲產絲之區近有紳商兩界譚李諸君發起一織絲公司擬定簡章招股兩萬元分作二百股函請南陽鎭平等處商人入股俾得就地取材發展國貨刻己着手進行又南陽楊家機坊近經剏織六角綢（花紋六角故名）一種色澤光亮質料堅韌不讓蘇杭出品頗受社會歡迎 
　　設廠製油比年黃豆花生米爲河南出口大宗此等原料多爲製油之用近來各項用油價值奇昻以之自行製油實爲普通需用要品刻有巨商擬在開封南關開一榨油公司專採花生米作原料以便就近取材又有趙李兩君亦擬在汴設立豆油公司以平巿價現正籌集資本尋覔地址 
　　製針新機開封陳星垣君素曾研究機器製造近發明製針機器一具成績頗佳每小時可得三百枚惟機盤尙小出品無多苟再求改良當能更得良績業經呈請農商部照准立案予以專賣權利矣 
　　設廠造紙富商王詳文君爲提倡國貨供給時需起見集合股本三萬元在開封南關購地區開辦豫華造紙廠己擬具章程呈請實業廳立案 
　　初試輪船汜水縣黃渭造船公司近擬造探險小輪船一隻身長丈餘即在汜河入水試騐計由河口至車站約三華里往返數次行駛甚速不藉帆櫓惟恃蒸汽爲原動力刻己更造第二隻較前大逾一倍擬在黃河試行又郾城趙子鶴等聨絡同志發起一汽船有限公司昨經呈請當局立案惟以手續未合批令依法進行提倡畜植陜縣省議會議員張子敏以該縣城南雁翎關以東舊有山荒數百頃最宜牧植現經聨合同志籌集巨資組織牧植公司按土性之宜栽植栗木并畜牧牛羊己呈請當軸備案又桐柏縣李克俊等亦集資三千五百元在該縣以西水草繁盛之區開辦牧場廣畜牛羊己經籌畫就緒着手進行 
　　設所收棉近年豫省改植美棉之處所在多有實業廳長陳雨人君曾將設立美棉收買總所八年度預算案呈請咨交省議會議决現值美棉收穫時期收買總所自應先期成立所有購辦鐵製軋棉機器等件均須支付現欵刻經陳君呈請省長令行財政廳將議决總所經費六千元於八月内全數撥交以便早日進行改良水磨豫西豫南多山之區人民每藉水力用磨頗稱便利茲有臨汝縣留日工藝畢業胡紹禮君鑒於日本注重水利設機利用水力獲益甚大商請縣長言知事措資若干仿造日本水力機磨爲各縣倡現己集資得有成數就臨汝河流各區設置水利機多處專磨麵粉運銷各處 
　　調查土產歐戰以還政府有經濟調查會之設各省亦設分會有名無實爲人詬病各實業局所關於實業之各項調查類多官樣文章難期翔實惟此舉與提倡土產關係最鉅豫省所出土產隨產隨銷漫無稽考實業前途殊難發展刻有實業界李君邀集同志多人組織河南土產調查會專查本省土產種類以供研究而資提倡現正着手進行此亦實業界之重要事業也 
[南京快信]  
　　陸軍中將前多倫鎭守使軍署高等軍事顧問蕭良臣在甯庽病故李督昨晨親赴李相府弔唁省城少校以上軍官均到祭奠聞蕭歷充李督參謀長佐治軍事十餘年李督深爲悼惜 
　　舊曆八月十五日係李督誕辰預先函知京内外各省今年拒不受禮並聲明如有來賓如不招待 
　　楊善德靈櫬八日過寗李督齊省長均擬親赴下關江干祭奠並通飭軍警政各機關人員均着制服赴下關與祭一切祭儀由江甯縣知事孫錫祺籌辦 
　　李督昨派本署外交顧問謝傅安赴滬公幹 
　　甯垣昨日發生虎疫四處一鼓樓居民某甲一石壩街二十八號民婦某氏一淮清橋住戸張某一四條巷徐某均送由省立第一醫院施救未知能治愈否 
　　援贛第十九師師長楊春普通海鎭守使張仁奎均於昨日來省晉謁李督 
　　東海電請李督派員赴通促張季直赴京商導淮事聞李督擬派秘書唐愼坊前往 
　　第一女師校長昨由敎育廳改委省視學鄒楫暫代灣邵稅所扣留第七混成旅軍米二千包茲查蘇省並無第七混成旅省署昨己電令該稅所將米全數充公財部急電催解專欵齊省長飭財廳長措籌 
　　部派簽事鄭鑑調查江浙司法狀况昨過寗赴蘇 
[杭州快信]  
　　此間官場得中央來電齊魯學生代表案風潮現在平靖己由敎育廳通諭各校知照 
　　敎育部電浙催解留歐學生經費財政廳昨己悉數撥解計銀二萬餘元 
　　新昌縣敎育會日前改選職員未及原定時間先己閉門致各區會員不得入會與選聞己飭另定日期遵章改選 
　　旅杭甯波同鄉會準七日假省敎育會開成立大會選舉正副會長曁各職員 
　　嘉興嘉善吳興桐鄉各縣水災之後繼以蝗患履勘屬實己陳請中央分别蠲緩俾紓民困 
　　新任浙江烟酒公賣許局長抵任後對於商民陳訴事件槪不批答惟遇重要者秘密派員調查以故各商嘖有煩言 
　　今日爲楊督領帖之第一日上午十時督軍省長咸詣弔奠軍界俱着制服臂纒黑布 
　　楊督靈柩準十三日夜間過江甯本城各界路祭共十八起遠近人士來觀出殯者己多 
地方通信 
[松江]  
　　鹽巡被刦之查辦松屬金山衛地近海濱素爲鹽梟淵　日前駐紮該處之蘇屬緝私第四營第四隊巡船被著名梟匪賈老鬍子刦去快槍四桿子彈二百餘粒並被槍傷兵士兩名該隊長岳某不敢呈報詎仍爲緝私統所悉且查得岳隊長平日販賣嗎啡接近匪類業己派委查辦矣 
　　農會長迭被控告縣農會於今屆開常年大會選舉會長時會員一部分反對舊會長吳履剛連任曾以選舉舞弊等欵控諸縣署己經縣署批駁不准茲復有朱宗仁等在省公署呈控吳會長未於大會日將全年决算當衆報告云云亦經省署飭縣查復農會自經兩次控案吳會長不能就職故該會一切興革事宜均己停頓矣 
　　疫氛復熾松地時疫前數日己漸平靖臨時救疫醫院每日診治疫症不過二十餘號詎兩三日内忽又增多至五六十號且發生一種極危險之脚氣病病家每因忽於醫治致腫至胸腹而死者亦己不少矣 
[蘇州]  
　　會議平糶否决吳縣公署前接省議員孔昭晉等函請開辦平糶曾定上月二十七日邀集士紳會議旋因事改本月二日下午二時在署開會計是日蒞會者除豐備義倉吳曾濤汪朝模二董外省議員孔昭晉宋銘勲錢鼎金樹芳馮世德育嬰堂正副董貝理泰蔣清鍾女普濟堂潘董文郎貞榖蘇州巿董陸清翰諸君均到温知事由第一科主任何文炳代表當經報告開會宗旨後旋據倉董吳汪二君聲稱查平糶一事歷屆成案須隔年籌備良以由榖礱米手續甚繁非三四月不辦現在新榖將次登場似可無須云云討論四小時毫無善策遂公議先飭米商平價來年再辦平糶草草表决而散又同日交議之昌善局舉董一案及如何維持安節局之處因天時己晚公議隨後再行開會 
　　米船獲盜前日有橫涇米掮客某甲至錫購米二百餘石裝船晚間行經南門外新安鄉有口操北音匪徒十餘人在岸急呼停歇該船老大知事不妙竭力行駛内有四匪泅水跳上該船詎反被船家將四匪綑縛關在艙中岸上各匪不能游泳一閧而散昨日將匪交與齊門外西淮水巡隊一併解廳核辦 
　　香業工人罷工蘇城神香同業工人去年因要求加資釀成罷巿風潮由各店主呈請縣署經温知事諭令各店主酌加每工十文每日共得工錢一百三十文在安今歲夏秋以來時疫流行居民多購香媚神生意頗稱發逹故各工人又要求每日加錢七十文昨日端木雙茂生雲外飄各店工人業己一律罷工非逹目的不肯工作 
[鎭江]  
　　大風雨中之所聞鎭江一帶於本月二日午後一時忽大雨傾盆次晨方止一時城内外各處溝道不及宣洩如剪子巷大巿口小門口小馬頭山巷大巷新河街小閘口等處地勢稍低者竟積水數尺行人裏足直至晴後兩時許水方退去居戸店舖受累不淺當大雨時加以狂風江中所泊大小民船走錨斷練者不計其數有停泊六濠口之籼米船兩艘均遭傾覆又三江口有王姓雜貨船一艘亦遭風沉没所載各貨漂流殆盡濱江七濠八濠兩處之江北平民所搭草屋坍倒二十處惟東荷花塘之垃圾糞汁平日滿坑滿谷經昨日大雨將糞穢洗刷一空沿江各洲圩鄉民皆因田中積水没膝禾稼均受損傷無不憂形於色東碼頭王周二姓房屋大牆忽然傾倒數丈將屋内器具全行壓壞適屋空無人未傷人口亦云幸矣 
　　提倡社會敎育金壇縣王吳二紳近聨合同志設立露天學校一所並籌設閱報室講演團圖書館等以期開通民智是亦社會敎育之一助也 
[嘉興]  
　　硤鎭出蛟之損失硤鎭於九月二日上午八時東山附近地方忽然出蛟立時颶風大雨河水頓漲茲將各處損失錄左石路上許姓屋三問夾牆一朶西南湖生泰灰行巿屋三問方便弄廣生藥材住屋七八間盡被帶坍幸均未傷人命最烈者如北蕩上飛瓦擲石吹翻裝紙大船一只吹倒電燈公司鐵鑄烟囱一座附近屋宇亦被打損幸尙可趕修惟電燈公司損壞最多非兩星期不能修竣當即通告各裝戸矣 
[杭州]  
　　二日傍晚之風雨冰雹杭垣於二日上午天氣狂熱寒暑表升至九十餘度下午四時許忽陰雲寗佈狂風驟起大雨傾盆上城一帶掌大冰雹擊碎屋瓦多處錢江輪渡即鳴號封江救生船亦游行江而巡查救護故無重大損失惟有自衢縣　來貨船一艘行經二龍頭上首因不及攏岸桅桿被風吹斷　遭覆没船夥及搭客七人均爲救生船及漁船協力救起良山門外三堡一帶塘岸因受江潮衝激冲坍多處居民幸早逃避得免於禍茲己報請縣署勘修城内新巿場馬路旁大樹爲風摧折多枝西湖三潭印月附近被大風吹翻小划船兩艘溺斃居住馬巿街夏姓旅客一人餘均爲舟子救起惟衣服淋漓己狼狽不堪矣並聞四鄉早稻現將收成此次風雨將稻根打斷無數一般農民莫不憂形於色 
[紹興]  
　　百官曹娥之疫氛時疫己山餘姚延至百官曹娥等處半月來死亡不可勝計甚至壽器店存貨一空民間只得伐木爲棺俾速裝殮現山該處紳商陳谷等姓定於舊曆本月二十六七八三日迎賽東嶽會云可驅瘟遂疫所有迎會經費均由作居舖戸樂輸旬日間己籌集二千餘元 
[安慶]  
　　安武軍着手改編安徽倪嗣冲决計將安武軍改編先將駐紮蚌埠之第二第三兩營改編爲一混成旅一面電令各電隊迅速集合聽候調蚌改編聞改編辦法第一第八兩路爲一混成旅以皖南鎭守使馬聨甲爲旅長第二第三兩路爲一混成旅以第二路統領李培基爲旅長第四第五兩路爲一混成旅以第四路統領王慈生爲旅長第六第七兩路爲一混成旅以參謀長李玉麟兼第七路統領爲旅長聞第二第三兩路現己着手改編矣 
　　電請會剿土匪日前泗縣靈璧一帶發現大股土匪駐蚌第七路第一營奉命前往剿辦反爲反敗傷亡頗多倪嗣冲復派新升第六路統領張洪德率領第一第四兩營馳往援救及張統領率隊抵境而土匪己先期竄散雖經四處搜捕己無蹤影倪以該縣與蘇魯毘連己電請蘇魯兩省派兵會剿矣 
雜評一 
[變相的戒嚴（默）]  
　　以北京戒嚴無名乃改警備爲衛戍實行變相戒嚴之法其意不過欲使請願者不敢來京耳然而請願之人有何能力卽來亦不過上一書求一面而己何必張皇若是此不可解者一也即以防止請願論學校己由敎部訓令約束各省人民己由國院通電禁阻苟國人而畏政府威力者自不敢再蹈危險双何必大張聲勢此不可解者二也各界請願之意第欲去一馬良耳苟能從民意以去之則請願者自必絶跡今必欲以威力壓服此不可解者三也是故政府僅欲消弭一時之風潮也即不戒嚴國民己無能爲若欲根本消弭則必幡然變戒嚴之心以從民願而後可徒變戒嚴之形式又何益哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞　　 
[唐總代表與軍政府往來電]  
　　王揖唐發表總代表後軍政府迄今尙無表示軍政府昨有電致唐總代表略言據參衆兩院公函及各軍將領來電僉以王揖唐爲安福首領主戰派領袖僞國會議長此次出任議和總代表顯係北方議和無誠意之表示等語尊意如何請籌酌電復云云聞唐君昨己電復軍府探其内容大意謂自和議停頓總代表辭職後以閑散之身息影滬濱久己不問時事北方政府向無一价一使之來往一函一電之往復即和議如何進行軍府亦向未諮詢此次北方總代表問題竟蒙電詢但應否拒絶軍府自有權責以决定一切况軍府與北方接洽之程度若何條件磋商至若何程度均不之知但在我個人對於和議之主張欲問和議之能再開否當以北方能否將前提八條之第一二三三欵先行承認蓋此三條係國家存亡問題絶非局部權利條件如北方仍前拒絶是不特無議和誠意且甘心喪失國家權利如此則和議雖開於國家有何利益且和平更無希望云云未知軍政府接電後取如何態度也 
[王揖唐南下之行期]  
　　平和通信社云安福系現分兩派一主王揖唐速行不問南方反對與否俟到滬後相機而作一主王揖唐暫　南下若冒昧赴滬羣赴反對恐難下臺聞主審愼者頗居多數惟據有人晤見江紹杰云王之行期大約定在十日或十五日之間云 
[許世英來滬]  
　　前交通總長司法總長許世英於昨晨乘甯滬車抵滬聞將游覽西湖及惠泉山各名勝對於和議問題或盡個人力量考察各方眞相以便對北京當局有所獻替云 
[總商會常會提前擧行]  
　　上海總商會本訂九月六日開第十八次常會嗣因另有要案特提早兩天於昨日（四日）舉行午後新鐘四時由會長會董等紛紛涖會將應行提議各種要案當衆討論良久直至傍晚始散 
　　聞總商會正副會長回會任職後所有關於該會内容賬略及一切章程等俱謀清理並逐漸改訂妥善之法以圖進行並聞該會金融方面因歷年所負公債甚鉅加之建築商品陳列所應需浩繁曾經公舉田胡兩會董爲查賬員將應收之會費從速催繳尙有歷任各會長任内被人拖宕各欵現己提出清表從事催促清理 
[租界華董問題之往復公文]  
　　前日（二日）各路商界聨合會代表在總商會討論修正租界章程問題所有各路代表主張應行修正之點商會中人業己同意己由各代表中選人起草請願全文其交涉署與領事團往復函件亦同時由商會轉到茲分錄如左 
　　（一）交涉署致領袖領事函逕啓者上海一埠華洋互巿爲遠東極大商埠公共租界工部局事務殷繁管轄範圍極廣各國商人均得選爲該局董事朱以羣策羣力期於事無不舉乃本國商人獨付缺如從前創設之初猶可謂風氣不開恐意見歧出現聚五洲爲一家中外久己融洽譬如賓主洋商遠來華商當地一室皆有來賓何可不見主人矧以工部局事權之大管理之繁萬不可無華董選入其間且本國現在民氣發逹商人多受敎育凡該局如創辦一事或擬設一捐若與本國商民有隔閡者有華董疏通必無窒礙此非本官虛言證之法租界工董局自設華董兩人數年以來相安無事本官前在第一任内曾將此事提議旋因離任擱置至今現欲聨中外感情去盡辦事障礙非設華董五六人入局辦事不可貴領團均有世界眼光熟諳中外趨勢對於本官此議當蒙贊同相應函逹貴領袖領事請煩查照轉商速復本官定當竭盡棉薄爲本埠助謀發展也此頌日祉 
　　（二）領袖領事復交涉署函逕啓者准八月四日來函居住租界納稅華人選入代表於工部局一節各領事均表同意惟不知其所提此者注意安在及其辦法依領團意想當先此舉出具正式名單交工部局俟年終從中推定二人入局辦事其權利一視西人要知租界係爲西人而設華人居此其所享西人之學識有實際之治理利益己無不同是故在領團意見現在無庸五六華董選入此言本領袖與貴交涉員貴代表均己道及蓋因華代表入董工部局事則上海地皮章程須得更改也是以此事祗須中政府與北京外交團籌議可矣此事是否爲貴國國民之意或爲貴交涉員之意以爲試行辦法敝意何不將此意陳請貴國政府政府自無不與在京外國政府代表提議也據納稅西人之意租界倘有一事須當更改無不更改使界内納稅人志意滿足者云相應復請查照爲荷此頌日祉 
　　（三）各路商界聨合會復交涉署函逕復者本月三日接准大札以公共租界工部局添設華董一事經致函領團正式提議現接領袖比領　函己將各領同意業經貴署呈請外交部暫向外交團議定速底於成抄送來往函件囑組織納稅會籌備選舉手續盼復等由其時各路代表適在敝會商議當將尊函併抄件交閱據各代表意見西曆一千八百九十九年上海洋涇浜北首租界章程第二十八欵曰增改章程内載此項章程將來如有更改增添或所載語言所給權柄等項有可疑惑之處即由各領事官與中國地方官會商必俟各國欽差及中國國家批准方可定規云云比領函内亦謂華代表入董工部局上海地皮章程應修改則此項修改章程應請貴公署照會領團磋商修改至比領所云華董不由選舉而開單交工部局於年終推定一說代表等祇能認爲工部局有此華董之名義暫不開單致送蓋因華商心理須待章程改定有選舉手續再行公同選舉等語是各代表意見先在修改章程與比領主張無異相應復請貴公署察照准予照辦實紉公誼此復江蘇交涉公署九月四日 
[學生聨合會總會消息]  
　　理事會議紀事（一）尹其杰來函責問本會關於費公俠與商學聨合實業促進會嫌疑關係案經討論結果本會對於此事己兩次登報聲明再登報答覆尹君費公俠係上海學生聨合會會員與此事有無嫌疑關係自有該會直接負責（二）凡遇各處來函請本會調查各處日貨國貨及商標事經表决可由幹事長負責辦理無須付議理事會（三）廣東公立法政學校學生團來函該校丰長被解職請本會主持正義案經討論結果致函該省省長請勿易新人 
　　答復尹其杰君來函尹其杰先生鑒函悉費公俠係上海學生聨合會會員在外是否與此事有何嫌疑關係自有上海學生聨合會直接負責對於公賣事己兩次聲明有目共覩無再述之必要本月三號報載上海學生聨合會所聲明者皆係負責之言即請駕臨該會當面質問可也 
[上海學生聨合會消息]  
　　質問實業促進會上海學生聨合會因各界爲日貨公賣事大肆攻擊乃派　表李鼎年李峻華二人前往商學實業促進會質問該會所冠之學字根於何處請明白宣佈李君等至該會後由應季審接見首由李峻華問曰貴會係由商人組合而成豈可冒用學界名義致外界疑敝會參與應答所指者係個人並非全體（問）學界係包括全體個人不得用學界名義譬如某處有一人犯法若曰某處人犯法而不指出某人則全體豈不蒙不白之冤乎此貴會所用之學字當然不能成立即請登報聲明取消又由李鼎年曰學界分二部分一部份係敎職員一部份係學生務請詳細聲明（答）事關重大須明日理事集議後可答覆二人遂興辭而返 
　　致大正米行函昨日上海學生聨合會致大正米行函云（上略）頃據報告謂貴行在無錫地方採辦新米一千五百擔運申暗中接濟人糧該貨現存大板碼頭日清公司棧房云云敝會聞悉殊不深信蓋際此救國雪恥之秋富國强民之候人心激發各本天良雖三尺童子猶不肯爲之驅使苦力脚夫尙不屑爲之運送何况偌大行家經營巨業若貴行者而忍爲虎作倀養虎遺患乎夫私運米糧接濟他人乃無恥奸商甘心作亡國奴隸要錢而不要命利己而不顧國者之所忍爲豈吾愛國商人所甘出乎望貴行力改前非毅然停止輸出米糧民食幸甚中華民國幸甚（下略） 
[洋布業質問公所董事書]  
　　洋布業商人姚伯初等致洋布公所諸董事書云頃閣報載各路商店代表質問中華商學促進實業聨合會晤庶務鄔君由張漢傑詢問該會主任何人鄔云尚未舉出又問發起何人鄔云洋布業公所王一衡云足下係何人聘任鄔云洋布業公所王云該公所主人何人鄔云洋布業公所等云云閱之不勝駭異竊思吾公所爲吾同業公立之機關對内對外辦事當得同業之同意今公所發起中華商學促進實業聨合會何以事前未嘗通告請求同意無論該會宗旨如何輿論己可見一斑今同業尙未知爲吾公所所發起而報章己皆登載實貽全體羞是以特加質問公所是否爲吾同業共有之公所抑爲營劣貨少數人之公所或爲營劣貨總董一人之私產務望登諸報端答復如無其事亦望登報聲明洗白否則事關全體名譽吾同業中尙不乏有天良者不甘缄默也尖布同業姚伯初姜雲生王幼珊施少春余家駒陳眉壽章仲恂馮旭東朱俊卿黃申伯吕軼羣等同啓九月三日 
[商界團體反對公賣存貨函]  
　　漢璧禮路商界聨合會函云敬啓者讀近日報載中華商學聨合促進實業會之廣告云云不勝駭異夫某貨之在今日萬無可以通融販賣之理也己盡人而知之矣豈該會發起諸人乃獨非我中華民國之人民耶如該會之發起諸人而果以流通國貨促進實業爲宗旨也則敝會方將欽仰之崇拜之之不暇更何忍昌言以反對之哉奈其所謂爲流通之貨物乃絶非我華之國貨而爲某國之貨物所謂爲促進之實業乃絶非我華之實業而爲促進某國之實業所謂爲聨合之商學乃絶非我華之商學而爲聨合某國之商學則我舌尙存安敢不大聲疾呼以反對之耶且我人自五四以來所受之痛苦所犧牲之損失其數又豈僅止該會所云存積之三千萬某貨而己哉何以至今於金融上竟未見有若何絶大之危機發生耶總之一路哭不如一家哭我中華之商界决不能以區區三千萬元某貨之故而遽變其愛國之初衷以自壞其長城亦斷不能以少數人之主張而便破壞我公衆未竟之全功今該會旣云係商學聨合則我各路之商界聨合會己共起而反對於先學生聨合會又復極力否認於後是不但商學聨合之字樣不得作爲該會之幌子且更不得以中華兩字貽我全國父老之羞也再公者公共之意也公售處旣非我商學各界所公認之機關則公售處三字尤無可以成立之理由也今敵會敢以一言正告於發起該會之諸君曰君等苟非喪心病狂甘爲人之牛馬奴隸者則請速速取消是會毋作害羣之馬以流毒於全國否則民心不死敝會亦定有相當之方法以對付發起貴會之諸君也 
[八月份進口之日貨]  
　　據日商輪船公司消息八月分日船由各國至上海及中國口岸至上海計九十餘只由日本至申計三十只正班船如熊野丸春日丸八幡丸三城丸近江丸及竹島丸計六只每二星期準來申一次其他數星期來一次該船運來之貨共計關銀三百三十八萬三千五百六十六兩按一千九百十七年海關貿易册報告日本輸入中國各貨全年計銀二萬萬二千萬日本近十年來對華貿易每年增加四五千萬今年如不發生抵制全年貨額不難逹三萬萬兩日本輸入中國之貨除香港大連外上海約佔六成計每月一千五百萬兩兩相比較己減少百分之七七今將八月分入口各貨列左花白布一百十八萬七千二百七十一兩東煤三十四萬四千五百零五兩棉紗二十四萬四千二百零五兩白糖七十四萬三千九百二十四兩五金十八萬五千二百九十五兩香烟紙料十萬四千五百二十九兩色紙五萬零七百九十五兩紡績具四萬三千六百九十八兩玻電磁器六萬九千一百十二兩藥材漂粉顔料十一萬二千四百九十五兩車具橡皮二萬九千三百二十兩火柴燐質六萬三千五百零一兩布袋衣針毛絨十萬一千八百九十四兩傘面盆席木料木器油酒海味等各物十萬三千零二十二兩共計三百三十八萬三千五百六十六兩 
[福建保存國貨會調查國貨]  
　　上海總商會曁南巿縣商會俱接福建保存國貨公會函云逕啓者敝會成立於辛亥夏季迄今九稔中間雖無甚進行然亦未嘗間斷邇者各省提倡國貨聲浪日高正敝會所宜枕戈待旦急起直追之時也惟是倡用國貨若不講來實業是舍本而趨末恐難保存於永久閩省產出物及製造品業經敝會分派調查而省外所有非由各地就近查考萬難知之詳悉貴會設立商業繁盛之區對於貴地產造物品檢查較易務希分類詳列或己經刋印成帙者乞即由郵惠示以廣見聞至貴省熱心諸先生發起保存國貨與敝會抱同一宗旨其機關己經成立者共有若干所亦希臚列示知俾敝會便於隨時通信藉獲敎益共策進行是所至禱 
[東北城商業聨合會之組織]  
　　本城福佑路張家路穿心街舊敎場天官牌樓安平街等處商店發起組織東北城商業聨合會暫設事務所於福佑路一百三十七號現入會者二百零三家昨晚七時開籌備會當經到會者通過宣言及章程並公推臨時總幹事陸彙泉會計方增興書記趙紫垣陳天生交際厲超賢徐春珊嚴少雲張銀富張仲良鄒士龍幹事謝誠勇李蘭岐蔡明正朱柏如李懋齋陳善良評議長陳伯明評議沈梅生張雲廷金麗生朱筱田陳紀發欽志良張炳源趙毓麟沈鶴年江佐臣盧松亭周五階程鴻飛王鹿鳴蔡榮堂汪根森趙景忠等併討論一切進行手續畢散會己鐘鳴九下矣茲附章程於后一定名本會爲福佑路張家路穿心街舊敎場等商店組織而成故定名爲東北城商業聨合會二宗旨聨絡商界感情藉通彼此聲氣謀商業之發逹盡國民之天職三會員以四路商店爲基本會員凡贊成本會而願入會者由基本會員之介紹得爲贊助會員凡自願捐助本會經費或爲本會出力著有成效者得公推爲特别會員四會費凡入會者每月須繳會費小洋一角惟自願多繳者聽便（此欵每月收齊後除會中公正開支外其餘之數即繳入殷實莊號至其用途如積有整數或振興實業或報効國家或用於地方然非全體議决不得發生効力其欵項則無論何人不得私自支取至於領用時須由全體公舉之職員一律蓋印方有領取之效如遇本會不得己而散組時則除除中用費外以會者繳數之多寡公决平均公攤歸還之）五用費本會開辦費由發起人完全擔任以後會中經常特别用費則以所入會費内開支如有公欵不敷時則向入會者臨時籌集之並按月由會計員將收支數目印就清單發給入會者全體察閱以昭核實六資格凡願入會者須有正當職業而品行端方者爲合格七職員由全體入會者公舉正會長一人副會長二人會計一人書記二人文牘一人交際四人調查二人幹事八人評議長一人評議員十六人每年一任連舉連任（其職權另定之）八權利凡入會者享一律平等之權凡入會者均有選舉權及被選舉權凡入會者如有五人以上之同意不出本章程宗旨以内者有提議於評議部之權九保衛凡入會者如有冤抑而受不當之誣於名譽財產上有關係者則就本會能力所及經職員調查確實須由入會者全體負責以法律救濟之十義務凡入會者有保持本會之義務及納費之義務十一出會凡入會者如有遷移他處則其所繳會費槪不給還其熱心而仍願連繳者聽凡入會者如有以本會名義在外招摇等事經職員調查確實由會長宣佈除名其所繳之費一槪不還會員出會時應即繳還證書徽章不得有悮十二禁約凡入會者非在開會時不得以本會徽章懸掛胸襟以昭愼重而杜流弊十三會期每年以本會成立日開大會一次每月開職員會一次討論一切進行事宜凡遇特别事故得由會長召集全體大會公决之評議會由評議長隨時隨事召集之十四會所暫假福佑路一百三十七號爲事務所一俟經費充裕再可賃屋擴充十五附則本章程如有未盡善之處得由入會者五人以上之同意提出修改之 
[棉業聨合會之會議]  
　　本埠紗業商人因抛盤水月雙虎等洋紗大受虧耗己誌前報日前上海棉業聨合會接日商所組取引所來函請貴業舉派代表將姓氏職銜開示來所以便接洽等情當即邀集南北巿同業各行號執事及各團體代表等開會籌議對付方法各同業因見己受影響無不裹足會議良久並未决定大槪擬取冷靜態度該會長旋發通告定於八日即陰曆閏七月十五日開第二次會議以便當衆公决云 
[美棉歉收豫報]  
　　據最近華盛頓電稱美國本年棉花收數豫計可收一千一百二十三萬包較往年僅得百分之六一·四之收成 
[銀價又見增漲]  
　　大陸報云英美匯率昨又大漲美金巿價雖爲一百二十七元半然交易時則銀百兩作美金一百二十九元半或一百三十元結算英金電匯巿價規銀一兩可得英金六先令惟現資交易則銀一兩作六先令一便士半甚至六先令三便士收盤時巿情甚穏此殆因上海存銀無多之故近兩月内雖美國運來現銀價值數百萬元但一經到滬即爲内地及外埠所吸收是以上海現銀所存不多慮布價值昨日尤低道勝銀行通告規銀百兩可得六千三百盧布即銀洋兩元可得盧布百枚也 
[省敎育會請余日章演說]  
　　江蘇省敎育會昨致會員通啓云敬啓者余日章先生新從美國回滬本會茲定九月五日星期五午後準舊鐘五時特請余先生蒞會講演以在美最近情形告吾同志務希準時惠臨爲幸 
[省令敎育經費須按期撥放]  
　　上海縣知事接江蘇省長公署訓令云案據敎育廳呈稱竊查各縣地方敎育經費原就常年收入附稅雜捐等項列爲預算惟徵收機關往往藉口於收數短絀不能照額按期撥放致學校無法籌墊時起恐慌本屆省敎育行政僵議開會各縣有請議令行地方敎育經費徵收機關對於地方敎育經費應照額按期撥放者當經大會議决理合將議决案錄呈鈞鑒仰祈核示施行等情並附議决案到署據此查地方敎育經費月有常支經費之周轉不靈即事業之進行易阻雖徵收時期淡旺有别而要政關係維持爲先據呈前情除指令並分行外合行抄錄原案令仰該縣知事察酌遵辦此令附抄原案本屆省敎充行政會議議决地方敎育經費徵收機關應照額按期撥放案請省長訓令各縣知事並称咨鹽運使轉令各場知事及其他各徵收機關對於地方敎育經網預算數目照額按期撥放 
[江寛案上訴後之消息]  
　　招商局江寛船被楚材兵艦撞沉一案自宣布判詞後招商局不服提出理由抗告業己電呈海交兩部請求另組法庭依法審理等情己誌前報茲悉此案原審官行將廻避將來是案聞係參陸處組織法庭審理昨理事官鄭寳菁己奉電召晋京云 
[米船罷裝之第十一日]  
　　蘇浙兩省米船帮名曰南帮米船此次罷裝議加水脚迄未解决昨日己爲第十一日據浙江嘉興平湖等處各米行來信己有允加之意而蘇屬同里黎里陳墓周莊青浦角里等處均未允許現經内地商會忠告後亦有函逹南帮公所商榷故董事嚴少泉轉致船帮代表周蘭生令自赴蘇同面商辦法周己於前晚乘滬寗火車動身矣 
[南巿電燈機器損壞三紀]  
　　南巿華商電氣公司於二日晚因電機損壞用戸電燈盡熄嗣由公司經理陸伯鴻趕飭工匠修整祇先將十六舖帶商業盛旺之區修好小南門及南區一段之半夜線己能燃點而全夜線仍黑暗未明皆以汽油燈及洋燭燈火代用昨日各商店居戸將耗費理由致函電氣公司末謂如一二日内再不修整當於收費内折扣云云 
[滬杭路紀事兩則]  
　　開夜車後營業狀况滬杭鐵路夜班快車開行以來經己匣月每日平均乘客南站六十餘人北站五十人左右上月共售客票欵南站計一千三百餘元北站二千四百餘元乘客之由南站上車者係往松江嘉興之三等客居多北站則多係直逹杭州之客且多購頭二等票而聨運之客居其泰半聨運票欵係由各路互相劃帳而無現欵故南北兩站相較所得票價現洋相去無幾至夜貨車開行己及兩月進欵所增亦屬無幾惟運輸便捷較勝於前此後秋冬兩季倘能來貨暢旺則入欵或可增加該路能於車輛力加整頓務使無積滯之弊尤爲招徠運貨之要且鐵路爲階級之營業遞年發逹意中事耳 
　　催促修理電燈機器滬杭甬鐵路限於路線短促經濟拮据故無電燈廠之設備除列車電燈自辦外其餘各車站皆由各該就近城鎭之電氣公司代爲裝製每月所費不資該路之上海南車站内外電燈係購内地電氣公司之電流前日電公司因機器損壞不能發電致上海南站電燈全行息滅一連三夜未能恢復站中辦事及旅客皆從暗中摸索殊覺困苦幸路警竭力維持得以秩序照常並無紛擾失竊情事然長處黑暗世界究屬不便昨經該站長電話知照該公司從速修整矣 
[浦東爛泥渡鎭大火三紀]  
　　浦東爛泥渡中巿於二日上午三時許失愼延燒舖戸二十家並焚斃瑞順祥鞋店學徒杜兆章一名詳情己兩誌本報茲悉被災各戸有未保險者紛紛向起火之家詰責君請警署澈究起火原因而朱順興飯館與稻香村茶食店國家互相推諉該兩店主現拘留警廳昨警廳司法科函致第九區救火會查詢起火原因該會亦正在研究云 
[洋涇鎭東渡碼頭開闢巿塲]  
　　浦東洋涇鎭東首東渡碼頭向爲荒僻之所由塘工善後局在該處開闢三丈闊之馬路一段出浦寛闊十丈建築水泥碼頭一座並建造巿房數十間擬開闢一模範巿場對於路政衛生交通各項均佈置完備目下碼頭己經竣工馬路瓦筒亦己鋪就所造巿房己出租將盡福興花行等己開始營業一俟馬路工程告竣塘工局小輪尙須在該碼頭灣泊現聞沈知事己令行該管第六區李區員添設派出所以資保衛云 
[現泊浦江之軍艦]  
　　駐滬海軍軍艦現泊南黃浦江聽候海軍藍總司令調遣者爲海容巡洋艦艦長鄧家驊水手士兵二百九十五人楚謙砲艦艦長佘振興水手士兵九十一人甘泉運送艦艦長張兆宣水手士兵三十二人辰字魚雷艇長林承啓水手士兵三十八人湖鶚魚雷艇長薛啓華水手士兵三十四人利通運送艦艦長周翰勲水手士兵三十八人 
[海軍總司令將赴湖口閱操]  
　　海軍第二艦隊司令官杜錫珪爲校閱各艦艇操法考騐成績起見特調所轄長江上下游各艦艇湖隼湖鵬湖鷹楚泰永安宿字等各艦艇集齊湖口會操並請總司令轉飭其他艦艇前往參加操演見習學生實行習練等情己詳前報茲聞各艦艇現己到齊經杜司令將會操日程分别配定擇於本月十日起舉行會操呈報海軍總司令備查面藍總司令亦欲校閱各艦艇成績擬定於本月八日親自督率參謀長何品璋副官長陳毓渟秘書李貽坦等前往湖口校閱操法以分優劣昨己呈報海軍部備核其會操期間限定一月須下月初旬始克竣事云 
[軍官赴杭祭奠楊善德]  
　　昨爲楊故浙督在杭開弔之期淞口要塞司令兼陸軍第二十旅旅長榮道一曁龍華步兵三十九團團長張慕韓護軍使署副官長孫梓琴憲兵第三營營長張捷三均於前晚乘夜車赴杭祭奠 
[王崧生靈柩回滬之照料]  
　　松滬護軍使署以公共公廨襄讞王崧生前赴牯嶺避暑適該處山崩被壓殞命其靈柩准於本月六號午後抵金利源碼頭登岸運至威海衛路本宅治喪届期應 
 
 
 

Page 11

 
 
派軍官士兵前往護送昨特令派憲兵第一連排長一　　 
員士兵八名乘騎至碼頭照料 
[三誌絲廠工人旡妄之災]  
　　閘北恒豐路寳康絲廠引擎間旁所設之積水鐵櫃崩坍壓斃婦人王唐氏當經地檢廳派員騐明諭飭尸子王連兆自行棺殮等情兩誌前報茲悉此案發生後檢察廳查得該鐵櫃係由袁逸亭管理此次發生命案袁咎實難辭是以由梅檢察長函請該管四區二分所警署倪警佐就近飭傳袁逸亭來案訊核倪警佐接函後昨晨飭警將袁傳案備文押送地檢廳請究嗣經檢察官提案研訊之下判袁收押候究 
　　又函云前日午刻閘北恒豐路絲廠貯水鐵箱坍倒壓傷廠中之女工人四名入醫院醫治後己傷勢减輕惟男工人朱用相一名受傷較重昨晚氣存一息時卽由家人由院舁歸矣 
[私帶手槍押三星期]  
　　潮州人蔡和元於上月二十七號夜身藏勃朗林手槍一枝經過雲南路被老閘捕房包探張天林查悉搜出前項手槍連蔡帶入捕房解經公共公廨諭着押候查明訊究在案昨晨由廨復訊據西探鼐鐵投訴查得被告雖無犯案然身帶危險物品决非良善請爲訊核云云訊之蔡供該手槍係南京路王運昌機器店主欠我欵項作抵且己銹壞携往送還中途被捕而該店主患有神經病等語經李襄讞核供商之美思副領事以蔡私帶軍械有違租界定章判押西牢三禮拜示儆手槍充公 
[皖省乞振之文牘]  
仁濟善尝接皖省太湖縣黃知事來函云敬復者醒太邑本年水災較之前清道光二十九年爲尤甚誠數十年來未有之巨刦蓋自六月正旬連日大雨如注晝作不息平地水深丈餘兼之蛟洪暴發人畜漂流田廬蕩没即經一面會紳籌辦急賑一面電奉省長派委赴鄉查看四鄉沿河各保田畝一片汪洋盡成澤國房舍大半冲坍牲畜漂没無存災民旣無屋宇可棲田畝又無懇復之力挽救無方補揷己晚哀鴻遍野待哺嗷嗷其腹裡稍高之區亦因堤壩冲潰秧毁田淹損傷綦重四鄉農民嘆顆粒之無收即稍有蓋藏之家亦盡蕩没於東流或枵腹而啼於室或菜色而採於野或携子曳婦而接踵道途進退維各靡止瞻烏目前狀况己難支持秋後情形勢將更烈現與地方一再籌議苦於經費無多災情太重惟有以工代振修堤補壩爲最善之策雖奉省長准予撥欵兩千元然杯水車薪於事無濟非廣籌鉅欵不足以圖生存而太邑地方素稱瘠薄籌募爲難各鄉待振甚急别無良法接濟實有束手待斃之勢且於水災之後又患螟蟲繼則狂風大至者旬日近乃四十餘日不雨水蟲風旱四災交侵吾民何辜直無死所午夜疚心焦悚萬狀務希俯念敝邑災情奇重迅賜移欵撥助則無數災黎即可早受其惠而免流離謹率太邑數十萬災黎頓首百拜以待恩命 
[寰球學生會演說預誌]  
　　寰球中國學生會定於本星期六（六日）新鐘下午八時請法國里湧理科大學理科碩士何魯君演講科學與和平之關係何君學識深邃屆時必有偉論聞是日無須入場劵儘可至靜安寺路五十一號該會聽講云 
[演說中法敎育之比較]  
　　法租界愷自邇路惟善里中華學界聨合會於今日（星期五）下午新三時請法國科學社代表法國里昻理科大學理科碩士何魯君演說中法敎育之比較何君留法十載於彼邦敎育深爲熟諳届時各界均可往聽不取入塲劵也 
[各學校消息併紀]  
　　同德醫校同德醫學專門學校分正預二科正科附設梅白克路青島路同德醫院内以便易於實習預科仍賃麥根路十九號洋房開辦暑假後校舍己經不敷刻正謀擴充之法並添組校董會九月一日行秋季始業式時由校長江逢治敎務長張近樞相繼致訓辭對於學生之自治頗多啓發八日上課課目中專注重生理解剖及病理諸科蓋以上三科實爲學醫者之基礎基礎醫學多置苦功將來成績定有可觀也 
　　中醫專校城内中醫專門學校於陰曆閏七月初十日開學上午行開學禮學生有百餘人由總主任丁甘仁校長謝禮恒及各敎員率同行禮畢總主任及校長致訓詞定星期一正式上課 
　　基督公學密勒路十六號基督公學日校部秋季始業訂於九月五日（即古曆閏七月十二日）今報名入學者甚多聞各級尙有餘額可補又該學夜校部向設於重慶里一三四號内今己遷併日校部訂於九月二十日開課 
　　打字專校新北門内舊敎塲王醫馬弄商業打字專修學校此屆暑假時高級畢業者爲周明熙李壽永周明勛周明熊初級爲錢中選王裕益謝景升遭宏吉楊和慶畢永鈺莊表俊杜仁忠韓敬衡得奬者爲周明熙李壽永錢中選再該校現以外埠學生來函要求寄宿特於校左闢有寄宿舍以應所請云 
[兄弟國貨公司新增布疋]  
　　河南路北京路角兄弟國貨公司開幕之初適值夏令故所辦貨物除日川物外以夏令川品爲主體近因秋凉將屆各界需要布疋及冬令用品故自昨日始向各廠家訂購大批疋頭及線毯毛絨手套等發寳又該公司總協理鑒於抵制聲中某國疋頭進口獨多恐巿上有假冒牌號等情特親向各廠調查及訂購云 
[錄送花邊缺點之報告]  
　　上海總商會昨接北京農商部訓令云案查前據該總商會轉呈如皇阜民花邊公司所送花邊樣本及說明書業經本部令行駐紐絲倫領事轉送東方公司在案茲據該領事商務報告册内所舉花邊缺點有應宜注意之處合即摘錄原送報告一份并花邊各種令行該總商會轉知阜民公司尊照辦理此令 
[集益西菸公會之組織]  
　　西菸水烟產自甘肅前清時代水旱兩烟全國銷塲極大近年來青條白條價格奇漲蓋因關山遠隔捐稅重重貨到上海捐項水脚爲數不資現又爲捲烟雪茄等品侵奪致該業有江河日下之勢現經該業潘伯良俞葆康等發起組織集益西菸公會設會所於新開河民國路地方俾同業互相集合維持營業昨日下午二時邀集同業在會所開成立大會並議訂會中簡章及來貨阻隔情形議畢己六時即散會 
[定海時疫盛行之滬訊]  
　　浙省定海時疫發現己由庽滬甬紳延聘西醫携帶治疫器具前往開辦時疫醫院日來疫症愈厲西醫不敷應用又由甬紳添聘楊鍾甫醫士赴定以期撲滅疫癘云 
[粤人追悼陳可良]  
　　粤僑商業聨合會以該帮耆老陳可良君辦理同鄉公益地方善舉夙具熱心歷任廣肇公所董事數十年設立廣肇義學廣肇醫院廣肇山莊凡爲同鄉謀幸福者莫不竭盡心力甲寅乙卯粤束水災慨捐巨資籌辦義賑今春粤省米荒輸金助粟存活甚衆今於閏七月初五日逝世享年九十二歲老成彫謝痛惜同深故特公同發起於本月四日下午二時在公共租界乍浦路陳宅開會追悼與祭者逹百餘人由該會會長陳炳謙宣讀祭文極一時之哀感云 
[第五期利濟副劵開奬紀]  
　　昨日爲五期中華利濟副劵開奬之期午前八時起在南巿久大碼頭總發行所内舉行茲將開出五大奬號碼及承銷各票號錄下頭奬第二萬四千四百三十九號（漢口湧記承銷）二奬第三萬六千五百八十六號（杭州義利源承銷）三奬第二百七十四號（漢口湧記承銷）四奬系九千八百五十號（本埠大利元承銷）又第二千零七十一號（漢口湧記承銷）五奬第四萬九千九百三十二號（杭州大中承銷又第二萬七千一百八十四號（南昌福順祥承銷） 
[花號主棄店逃逸]  
　　近兩月來一般花衣掮客做投機營業抛進抛出日有數千包至一二萬包其中以新通州花衣佔多數次者火機本花太倉等均有統計不下二十餘萬擔初抛之時正值霉雨連綿故新通州花之價須三十六兩之譜俄而天氣轉晴以致花價步跌現抛之價見新交貨三十二兩上下故抛空者莫不獲利抛進者受虧甚巨昨聞北巿林某所開之某花號因做多頭受虧萬餘金邇新花解貨在即難以彌補遽而棄店逃遁現經各貨主聞悉業己四出偵尋矣 
[控告忤逆案辯論終結]  
　　婦人李印氏控伊子李安生違軒並吸食洋烟請究一案經地檢廳核准飭警將安生獲案訊明起訴審判廳請爲公判昨日下午二時堵推事官會同許檢察官開第五庭辯論李印氏投案訴稱浦東洋涇鎭東首張家宅人年五十四歲兒子安生素不安分甘入下流並吃食洋烟今春曾經扭控來案當奉判處監禁四個月至舊曆五月二十日期滿釋出後不思改過仍在家攫物出外變賣向訓恃蠻爲特來案繼續起訴請求重懲質之李安生供年三十二歲此次期滿釋出歸家早己妻離子散日前民在客棧中爲警拘案然對於母親並無强迫索錢行爲求鑒問官得供以李安生吸食洋烟並侮辱尊親罪業己成立當諭辯論終結安生還押候判李印氏退去 
[阿嫂爲叔呼冤]  
　　游巡第四隊巡警前日在浦東其昌棧碼頭查獲身藏金鎊形跡可疑之小工韓金山一名解由警廳訊辦己誌昨報昨有婦人韓王氏赴地方檢察廳具呈略謂韓金山是伊小叔向在爛泥渡充當小工頭日本月陰曆初八日午後向虹口永和錢莊兌換大金洋六元小金鎊十一枚携赴浦束其昌棧碼頭外洋輪船上購買呌貨突遇身穿號衣巡警四名將金山帶至隊内未經審訊旋又帶往該處曠地將金山身畔金洋金鎊悉數抄出指係販賣烟土之用該警等當將金洋六元扭去僅給還金鎊十一枚並囑令不得在外聲張等情金山歸家後即據情訴知永和莊執事據云金鎊並非違禁物品無充公之理云云故金山當衣又至該隊索取不料巡警大怒即將金山兩手背綁用籘條拷打逼供販賣烟土於次日轉解警廳奉諭押候查明核辦在案伏思金山旣未販賣烟土又未遠犯警章今無辜遭此幽禁身受傷痕心實不甘用特具呈請求將韓金山移提到案騐傷澈究一面函請警廳查明違法之巡警送案質訊以維法紀而示保護云 
[金山縣法警移提逃婦]  
　　珠涇鄉民周龍發之妻胡氏年二十三歲本年五月間被許阿蘭誘佔爲妻旋將該氏領至上海帮傭周失妻後訪查無着近始偵悉爲許誘逃乃禀控於金山縣公署飭警將許獲案訊供收押當由該縣馮知事備文飭派法警徐雨春張棟臣於前日來申至地檢廳投文請求移提周胡氏梅檢察長立飭本廳法警徐舒翔協同來警往捕當經徐警查得周胡氏初抵上海在王家碼頭四千二百四十九號郁姓家爲傭日來己經辭歇另賃屋於左近某號屋内因即馳往將該氏拘獲押回檢廳當因爲時己晚不及就道諭將該氏寄押於看守所昨晨由來警稟明梅檢察長將周胡氏由所提出押乘小輪提回該公署歸案訊辦 
[呈請移提失妻]  
　　太倉人褚阿小向在南京爲信差其妻顧氏寄庽閘北大統路安祥里四百零四號屋内忽於陰曆六月間失踪近褚得悉其妻係被拐匪羅店人金小弟夫婦二人所誘逃誘出後賣與羅店鎭湯家橋河西鄉民張阿七爲室得價洋一百十六元昨褚將情具呈四區警署請爲提案嚴究張署長閱呈後諭暫退去聽候核辦 
[本夫尋獲逃妻]  
　　鎭江人徐生林之妻閔氏近被徐洪生勾引成姦賃屋於閘北夏家弄内昨爲本夫尋獲扭控四區警署押候訊辦 
[盜犯發檢廳訊辦]  
　　松滬護軍使署現有盜犯魏升一名茲據上海地方檢察廳呈請發廳訊辦昨經軍法課將該犯魏升派兵送廳訊辦矣 
[泥水匠從高墜地]  
　　永安公司新建築場泥水匠小工陳俊德昨晨在三層樓失足跌下身受重傷當山工頭喚老閘捕房一百六十七號華捕到來雇車送入醫院醫治一面投捕房報告請示 
[汽車碾傷右足]  
　　王銀祥日前在法租界十六舖　乘電車至東新橋街下車不料適有吳才康所駕汽車從後面馳來王不及退讓以致撞倒碾傷右足當由巡捕到來抄錄號碼將受傷人帶入捕房飭送醫院醫治聽候訊辦 
[騙子虛設綢號]  
　　杭州人趙瀛州在公共租界漢口路（即三馬路）四百零一號門牌啓源客棧十七號房間虛設瀛記綢號先後騙取綢客戴鴻聲等綢縐數十疋質洋花用前日經戴得悉報請捕房飭探將趙查獲搜出當票數百張吊到原贓昨晨將趙押解公共公廨請究即據中西包探上堂訴明前情聲請展期以便調查被騙各戸云云中西官核禀判趙押候調查受騙人到案展期七天開審 
[仿造漁翁牌香煙]  
　　英美烟公司偵悉住居法新租界愛來格路某弄内十八號門牌之姚維榮仿造公司中漁翁牌香烟故於前晚報告霞飛路捕房飭探顧三寳協同前往該處將姚拘獲抄出僞造香烟三大盒一併帶入捕房詰據姚供此項香烟係李明山售與民人且此烟與原告香烟上之西文大不相符不敢冒牌求宥中西官諭飭交保聽候解堂訊辦 
[詐欺取財禁押四月]  
　　廣豐乾泰萬源祥泰安祥貿生利致遠等各洋貨號同控南京路五福弄十三號門牌盈豐洋貨號跑街葉瑞生私刊圖章揑冩字條先後騙取值洋二百餘元之線　等物變價花用等情由捕將葉拘解公共公廨押候訊辦在案昨由捕房傳同事主梁榮甫鄭廣福汪得筱等將葉解廨請究即據梁等三原告相繼上堂供稱被告私刊盈豐圖章揑冩字條先後騙取各家貨物言至此將僞字條呈案請察訊之葉瑞生供稱實因虧欠債項一時無力措還出此下策求宥中西官核供以葉詐欺取財罪己成立判葉押西牢四月以儆 
[邀賭强捋金戒]  
　　胡和尙華春生俞阿娥前日下午在虹口崑山路以邀賭爲詞將寗波人孫時龍軋入該處弄内捋取值價十八元之金戒一枚飛奔圖遁由孫喚到一千二百十號一千三百五十七號兩華捕與包探王少廷攔獲人贓帶入捕房收押昨解公共公堂請究即由該探捕等稟明拿獲三被告情形王探並謂伊與胡素來相識確知其非安分之徒旋由原告孫時龍投訴被告强伊往弄内抽籖賭博因知若輩係騙錢之術故不肯去致彼拖入攫去金戒等語詰之胡華俞三人供詞互推張襄讞與美領約君核供判三被告各押西牢六月期滿均逐出租界 
[流氓强搶烟土]  
　　潮州人周一聲日前携帶烟土八只藏於籘箱内雇坐黃包車至法租界火輪磨坊街求售爲流氓全傅清得悉糾同黨羽數人上前將煙土攫奪而逸周大聲喊捕經巡捕到來帮同將全追獲餘黨逃逸當將人贓一併帶入捕房詰據全供認搶土捕頭以膚不應私帶烟土有違禁令着交保出外全管押聽候緝捕同黨到案併究 
[私帶烟土之查獲]  
　　有陸阿金與僧人賴樹合股從外洋私帶烟土數百兩乘某輪船來滬抵埠後正擬將烟土運岸間爲水巡捕房探目何阿春登輪查獲人證押入捕房經梅捕頭略詰一過立命備文將陸賴押解地檢廳請辦烟土送往海關候燬 
[煙犯分别科罰]  
　　本地人徐坤榮在楊樹浦路八百四十五號門牌屋内私設烟榻被該管捕房中西包探查悉前往將徐及同在一室之俞桂榮婦人蘇張氏連同烟具一併帶回捕房分别收押昨解公共公堂請究經中西官訊據徐坤榮供稱向業成衣因患有胃氣病故吸鴉片烟俞係房客並不吸洋烟張氏係妻女友偶來閒談均爲誤拘並延律師到堂辯護中西官以該被告家藏烟具判罰洋三十元無洋改押西牢一月婦人蘇張氏烟容滿面顯係前往吸烟着罰洋五元充公俞桂榮從寛斥釋烟具銷燬 
[串同郵差舞弊之追究]  
　　河南路復興祥洋貨號出店柳志才因將店中囑寄外埠值洋數十元線襪串同郵局聽差陳金生填冩郵局空白收條回店塘塞並令陳招亞將襪變價花川近被郵務局西人查悉於前日報請總巡捕房派令中西包探往將柳與兩陳一併帶入捕房昨解公共公廨請究據中西包探投訴此案内尙有要證張三囝現被警局拘獲請爲備文移提等語中西官得稟判被告等仍衐回捕房候移提人證到堂於下禮拜四再訊 
[調戲行兇罰洋三元]  
　　四馬路嶺南樓番菜館西崽汪阿連前晚在福建路口調戲婦人吳王氏不遂行兇經氏同伴戴楊氏喚捕將汪拘入捕房昨解公共公廨經中西官訊明判汪間洋三元充公無洋改押三天以儆 
[崗警查獲贓盜續紀]  
　　前報紀閘北四區崗警緝獲刦案嫌疑犯周守清一名並衣服數件與江灣某姓刦案有關一則茲悉周實係前數日晚間搶刦胡家木橋北首湖州會館司事陳虹生家衣服銀洋案内之夥盜前日經張署長詳加研詰周己供認張署長又傳到失主陳虹生認明起案之衣服確是眞贓當將周還押候究出同黨再行核辦 
[過犯竊衫禁押二年]  
　　南京人倪正寳前至裏虹口七十二號門牌婦人徐石氏家行竊香芸紗衫一件由探拘解公共公堂諭着押候查究在案茲經捕房查得倪係過犯於昨傅同失主將倪解由中西官訊悉前情判被告禁錮西牢二年期滿逐出租界贓交徐石氏領去 
[行竊禁押三月]  
　　鎭江人王小才前日竊取九江路（即二馬路）二百三十號門牌算命人三陽道人值洋數十元之漢玉一方絲帶一條圖逃當被查見喚捕將人贓一併帶入捕房昨解公共公廨請究經中西官訊供不諱判王押西牢三月贓交原告領回 
[誌謝]  
　　興華製麵公司所製之燕窩肥兒粉小防食之旣能清補又易消化昨承該公司惠贈四箱書此誌謝 
　　無錫青年維德會會報現己出版昨承惠贈一册書此誌謝該會印有一千餘部備贈海内諸君如欲索閱者可寄函無錫後祁街九七號並附郵票七分該會當即原班寄上一册餘多類推惟空函不復 
來件 
[新思潮學社簡章]  
　　第一章總綱 
　　第一條本社爲革新思想促進學術集合同志互相切磋定名曰新思潮學社 
　　第二條宗旨謀社會改革作文化運動 
　　第二章社員 
　　第三條本社不分智識階級無入社資格之限制凡贊成本社宗旨年在十六歲以上四十歲以下無論男女皆得入社惟須社員介紹 
　　第四條本社員分普通社員贊助社員二種（甲）凡本社社員皆爲普通社員以社證爲憑（乙）非本社社員而能以學職上經濟上輔助本社本社得認爲贊助社員 
　　第三章組織 
　　第五條本社以智育爲主德育體育輔之智育科暫分編譯出牌二部（甲）編譯撰述翻譯關於新思潮文字（乙）出版部發刊週報雜誌鼓吹新文學灌輸新智識有特種研究則發刊專集或特刊號德育科專研究宗敎學及提倡新道德體育科研究普通個人社會衛生及煆煉身體設游藝部供身心娱樂 
　　第六條設總務科統理三部及會中庶務文牘事宜 
　　第四章職員 
　　第七條每部設總理事一人職員若干人總務科設總理事一人理事三人由各部主任任之職員若干人任文牘庶務事宜 
　　第八條各部職員由社員被選舉者組織之任期半年 
　　第五章權利 
　　第九條社員得享受社内各部利益及出版部無論賣品及非賣品槪免給值並可每日於規定時間來社披閱各埠各種日報雜誌及關於新思潮新文學等書籍且有借閱權 
　　第十條社員有選舉及被選舉權 
　　第六章義務 
　　第十一條社員每月須納會費小洋五角遇有特别事故須籌經費時並須量力捐助 
　　第十二條社員須哲以學識上經濟上輔助本社並須以實力輔助本社進步 
　　第七章會期 
　　第十三條每逢星期開學術商榷會一次星期三開職員會一次每月開學術演講會一次每年春二月秋九月開大會一次 
　　第八章分社 
　　第十四條本社設總社於上海各外埠社員集合同志二十人以上得設分社於各該埠適中地點 
　　第十五條分社一切章程須依照本社辦理每月須納會費洋五元權利與本埠社員同出版品每次當得五十本以上 
　　第十六條分社社員倘來上海得自由轉入本社享本社所有之權利以社證爲憑惟按月亦須繳納會費 
　　第九章社址 
　　第十七條本社社址設上海由大會議决之 
　　第十八條本會未議决以前暫設通訊處於愛多亞路白爾部路口新民里 
　　第十章附則 
　　第十九條此章程有未妥處於大會時修正之 
　　第二十條此章程在大會未修改前一律有效 
[中華模範地方自治講習所緣起]  
　　今天下志士奔走相告曰外患迫矣風雲急矣大局危矣於是全國罷學各巿罷巿各廠罷工計向來國民所兢兢者不出此三事然此三事要不外銷極表示耳夫銷極表示者僅掬苦痛感情表示於外并無實力以盾其後如表苦痛感情向人云我饑我渴我熱我冷然呼飢渴熱冷者未即我飢渴熱冷也必有飲食水火醫藥之事實而後可又如表示憤怒之感情向人側其目切其齒曰我怒爾然僅側目切齒於所怒者無毫毛之損也必求進以實力而後可今全國四萬萬同胞除少數喪心病狂外孰願中國之亡而不祝中國之强乎孰不願實力對外乎然而不能者則以無組織無條理無係统故蓋感情之表示情之事組織條理力之事表示者知之事進行者行之事徒有表示而無進行其何能濟然則求知行合一而論組織條理道將安出曰如下表 
　　甲大組織全體組織具體組織全國組織南北統一一致對外 
　　乙小組織部分組織分子組織地方組織地方自治内修外禦 
　　甲直接頓難似速而實緩八年擾亂一毫無成權利爲主體如寳塔式 
　　乙間接漸易似緩而實速朞月己可衆擎易舉公益爲主體如羅盤式 
　　甲階級式繁而難成形式的非有絶大權力無可置喙倚賴官府 
　　乙平面式輕而易舉根本的老幼男女人人皆可盡力國民自决 
　　甲權力的在人者不可必兩持歸於相消 
　　乙公理的求人不如求己獨力易於進步 
　　據右表觀之兩兩對舉其利益大小遲速可見矣董仲舒云臨淵羡魚不如歸而結網我國民乎與其空言遠大不如實行切近也實行奈何曰地方自治是己 
　　於此衆則騷然曰制定憲法也訂定章程省長民選也縣長民選也不知此乃大一統之事不然亦數省之事非人人力所能及則讓諸大力者爲之可也居今日所能言能行吾大多數民力所最易及者莫如自一縣爲單位始上可提挈以及一省一郡下可以爲一鎭一鄉一村苟稍有智識之人格而曰並此不能組織之使成係統條理焉吾不信也又或曰唯官府有此資格能力焉吾又不信也 
　　於是又有懷疑者曰不可憲法未制定也法令未頒布也不知前清專制時代尙早頒定地方自治章程豈號稱民國而反奪去寗非怪事且近北京國會亦知議縣自治章程己通過矣此第一步之自治可不費力要求而己得者也 
　　於此衆又騷然曰吾知之矣其將速約各縣大開地方自治會選舉投票立參事會議事會董事會刻匾額籌捐稅支薪水則地方自治不咄嗟立辦乎雖然立辦則立辦此等自治又使人寒心矣飛墨盒也打烟袋也運動選舉贓賄公行也名爲選舉而純爲勢力金錢土豪所劫地方成寡人專制旣以爭政黨故一國分爲南北中派又將一縣分爲南北中派是易瓦解而爲土崩今人聞選舉之名掩耳欲走正爲此也 
　　由前言之大局統一旣難成由後之言一縣自治又難成然則吾中華民國民盡坐以待斃乎曰是大不然夫無論一統與自治謂絶對不能成皆非也顧條理何如耳條理奈何曰所謂敎育體育衛生交通實業五者乃治人治事之條理而執行此五事者其人之自治其身心家庭尙必有其條理焉大學言其本亂而末治者否矣此民格與執行有關而内外體用之學不可不稍講也 
　　或又有疑者曰純講迂腐道德可爲治乎應之曰誠然純講道德不足爲治此今全國敎育界罷課熱誠噴薄尙不能解决之試騐也然純講權力法衛刑名競賣選舉决不能爲治此尤八年以來之試騐矣一則徒善不能爲政一則徒法不能自行吾故曰爲政以德由道德而推行法律爲執兩用中之要圖矣 
　　同人等迫於危急竊忘愚陋覩四境之日蹙鑒八年之紛亂欲縮短破壞之運粗立建設之基用咨吾民共圖治安設組講習所曰名模範地方自治雖未即能治然心嚮往之期以挽浩劫正風俗存家邦保桑梓捐除小己共支大局自清煩惱相與和衷道德爲體法律爲用精神其内物質其外治人治法道通爲一由小之大由近之遠坐而言者起而行之夫泰山雨　可以穿石精衛啣木可以填海諸葛亮曰成敗利鈍非所逆賭諺曰寗爲鷄口不爲牛後其諸大鴉君子哂而進之與 
來函 
[上海學生聨合會評議部復尹其杰函]  
　　尹其杰君鑒來函敬悉敝部日昨祗向執事索取證據以爲澈究之資料並無隻字之辯難報紙俱在可以復按茲敝部准於本月六日（即星期六）下午三時至六時在本會事務所開二次緊急會議並許各團體代表蒞會旁聽務請執事於開會前將所有證據盡行見示敝部以便秉公辦理此覆上海學生聨合會評議部啓 
雜評二 
[取締掯放敎育費（庸）]  
　　縣知事署對於敎育應放之欵往往不肯如期撥放其實因收數短絀必須墊放者無論矣亦有並未短收而以圖挪移之便利或貪短期存放之利息而掯不撥出例如各縣經征之忙漕附稅此不致短收者也然各縣之上忙附稅每有遲至下忙結束而尙未撥交經管敎育欵產之機關者附稅如此其他更可槪見且此種現象江蘇六十縣中幾皆不能免今省公署有地方敎育費應按期撥放之通令或者縣知事因此可稍改其積習而敎育界不至時有無米爲炊之歎雖然地方自治不恢復縣之財政一任知事之把持無人起而監察欲其廓清積弊殊未易言也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚夫 
　　自由談三字皆用當代名人字跡每星期調換一次今日係侯堯夫先生手書 
新談 
[蛇苑見聞錄（下）] [  雲舫]  
　　布坦覃蛇苑每歲以所製血清運送各地以供醫院及衛生局之用血清盛以玻管外護以小木匣且附有注射管皆不納費有時亦作售品惟取價至廉甚或以此爲交易生蛇之具一九一三年間巴西博士以所製血清易得大蛇五百三十尾得蛇愈多博士愈喜蓋巴西博士爲當代博物學家也其所發明消滅蛇毒之血清猶其生平餘事至知麥塞弱納爲一種有利無害之蛇者巴西博士乃其首先發明者也今之科學界通稱此蛇爲Baohidelusbrasile以其毒汁拔去罄盡後匪特無損於人且能爲人捕蛇也巴西博士於蛇苑中指麥塞弱納蛇示予曰此爲毒蛇中之最有益者今試以一波秃勞勃蛇置其側彼將盡吞之猶憶曩昔葆西博士爲述麥噻弱納與某毒蛇交鬭之故事至今猶照人耳目其所著『阿根廷與巴西旅行雜錄』Notes　d,un　Voyaoe　Ohi `leugioal　en　Argentine　et　an　Brasil一書即述此事書出版於一九一一年筆記中之最有趣者也 
　　予在苑中所目睹二蛇交戰首末大致如下葆西博士首以鈎杖提善蛇之中腹橫置地上繼乃以原杖取蛇之最毒者曰茄喇拉卡Ｊarraca置其側該蛇極毒觸之者數分鐘内未有不死二蛇旣同置地上予與巴西博士乃稍引退以覘究竟其始也二蛇俱伏不稍動蓋互不和知少頃麥塞弱納乃前進森然欲搏茄喇拉卡該毒蛇似欲旋身後向若作挺而走險之狀者旣乃張其日錯其牙反身向善蛇善蛇見勢亦立張其口志欲香毒蛇毒蛇乃大驚張牙咬善蛇之體顧善蛇不能感毒惡蛇所囓竟無效有頃二蛇復交縛堅如繩結相持不下善蛇乃漸駕惡蛇上惡蛇伏不能伸己有精疲力倦之象善蛇乃以顎銜其頸注其全力於惡蛇之上而惡蛇幾不能復見所可變者惟首尾兩端而己巴西博士與予耳語曰麥塞弱納行將斷惡蛇之頸瘠矣予其留意視之是時惡蛇悉聽善蛇玩弄或左或右若失自主之能力殆己半死矣有頃予等引退兩蛇尙盤結未解也然揣其情勢惡蛇度爲所吞噬矣噫蛇之善者利用之蛇之惡者抗制之而善蛇以存惡蛇以去善哉布坦覃之蛇苑也 
劇談 
[東籬軒雜綴] [  柳遺]  
　　民國建設以來優伶一躍而變爲藝昌即社會一般人之心理亦不以賤業視之所謂平等主義之功效此實其顯著者也而好事者流復每喜以伶人與要人並提若元年之漢陽三傑（黎元洪譚鑫培小阿鳳）去歲之世昌三傑（菊老韓參議員天樂崑旦）等皆是尤莫妙於近日之墨絰三傑（孫黑督蓋呌天陳小鳳）夫墨絰之痛人生之至不得己者也人非草木誰不能無烏烏之私而廢蓼莪之章然有時以時勢之要求往往因大局之牽連而奪其情者若今日孫烈臣之於黑龍江蓋呌天之於亦舞臺陳小鳳之於花世界（非專指某游戲塲閱者幸弗誤會）無一非迫於外界之敦促而舍經以從權余所奇異者以其時相值耳因之又想起大王三傑之事美帮有煤油大王鋼鐵大主馳名世界而我國特產一海蘭芳得色藝大王之謚而爲之間足焉從可知戲界人材所處之地位而前此輕親之習己一掃而空之矣 
　　舊劇界中之稍負時譽者年來亦極知自歛以保守其令名較之新劇家之專以勾引爲術者固有間矣但此僅就燕京方面言之者也若在滬瀆恐不盡然然能負眞實的時譽之人亦極少大抵恃其運命而稍具呌座之魔力即一得自封夜郎自大自己茫乎其所以遂至於無惡不作近據友人岡公函述滬伶之齷齪史讀之令人髮指要知名譽爲人生第二生命桑問濮上之行旣傷風而敗俗復賊德而損名衡其所得必不能償其所失觀於某武生之晚境頽唐某武生之血　輟演未始非作惡多端之果報人縱不自愛又何至自靳其生機目前之便宜即將來之吃虧此言雖小可以喻大伶界亦不乏明理之人當不河漢斯言 
雜錄 
[名人風流史（一）] [  瘦鵑]  
　　囂俄（法國大小說家大詩人）（中） 
　　二人旣合囂俄則繩之以律後當屏絶珍飾及侈麗之被服於劇塲中事宜益加勤日常生活務以儉約出之律雖苛而薏麗愛則笑諾奉行維謹嘗作書致囂俄曰『吾今寒素極矣曳笨履御舊服室中則張退色之帷陳舊銅之器物舉一切樂事及 
 
[意大利奇諾佛墓地]  
　　縟麗之陳飾一一去而遠之然得君一片深情歷刼無變則吾又自覺甚富而吾心坎中愛君之情亦方於一分一妙間增益其熱量也』 
　　如是數月翠筠巢中之生活彌復清苦尋乃徙之巴黎郊外稅一小宅以居宅前部作白色配以綠窗葡萄藤繚其四垣新碧欲滴後有森林老翠昱然四合美人之家亦詩人理想之家也薏麗愛居此數月樂乃無藝囂俄所居在二里外音問互通各致其情欵除通函外二人復日圖一面各行一里許遇於半途其晤接處則在一百年栗樹之下薏麗愛恒先至坐樹穴間被紅紋白棉布衣冠一意大利草冠唇櫻孕笑頰輔鮮艶若玫瑰厥狀絶類明葩一枝忽挺生於此婆娑老樹間老見囂俄至則即踊起趨就其臂有明詩人傅青主所謂登天抱雲歡墮儂身者此時情景乃彷彿似之 
　　彼栗樹者旣爲二人會晤之地亦爲二人投書之郵筒情思所發每草一書投之樹穴柔情密意息息相通俾於不晤時用慰岑寂而薏麗愛此時之生活則仍一衷寒儉十七年間舉其自由安樂令名虛榮一一爲囂俄犧牲以盡憂則同憂樂則同樂即厠身世間似亦但爲囂俄而生窺其意直願棄此偌大世界而就囂俄心房中占一方寸地足矣 
小說 
[報復（續）勃列敦奥斯汀原著] [  凭虛]  
　　醫生嚙唇不語少頃復曰汝不知汝夫在取此鐘之室將加暴於他人之婦女乎曰否彼愛吾甚舍吾以外彼更不知有他婦女吾敢信之吾愛希英烈區實眞實者永遠温和永遠可愛永遠忠信汝若欲吾解釋吾若何愛之汝實殘虐吾愛之不可言喻也醫生行近少婦皺眉籌思旁坐之二軍官顧視欲有問亦不之顧少婦言己則仍向鐘呆望不動室中别無他聲但聞鐘聲滴滴己而醫生之蹙眉忽大展似有所得復舉少婦之腕如前注視之莊嚴曰汝今方睡今方愈睡愈深因睡深極故汝乃出此時此地之外然汝仍可與吾接觸而聞吾言惟此外則他往耳汝今己出身體束缚之外汝今己至一地步自此地步汝可趨向無論何時與何地悉遵吾命言至是醫生釋少婦手而以指尖閉少婦之目少婦之身則仍植立醫生曰今汝何見少婦以睡夢聲答曰無見曰汝在何處少婦遲疑答曰吾不知吾殆在無處吾吾吾不知噫弗使吾若是醫生曰少待言次取火爐架上鐘置少婦膝而以其手覆之更沉着言曰今汝捫着此鐘矣吾欲汝至此鐘爲汝夫所得前之主人之時與其地凝集汝神至此鐘所置之室少婦雙目抖動移時遲疑而低聲曰是矣是矣醫生曰汝何見曰吾見一客室一法國式之客室窗外有一草塲室中有鋼琴一少婦方坐而奏之彼微黑年事猶輕噫彼誠美彼迺美甚彼方注視此鐘鐘在火爐架上兩銅像之間彼似待人至也醫生曰然言時蹲少婦側兩手握拳甚堅似正極力自制呼吸怱促心躍不止又曰然言之少婦續曰彼聞足音矣彼自琴次躍起一男子入室矣渠甚文雅彼女展臂抱之接吻矣彼女引男子至火爐架前取鐘與之示以鐘後鐘後有物刻冩之字也彼等又接吻矣噫彼等相愛甚彼女之愛之乃如是吾覺丨吾覺彼等之愛情乃不亞於吾吾知眞正之愛情矣彼女之愛之乃若是也醫生目張怱巨曰男子何人男子何如形狀之曰彼背吾立吾乃不能見其面啊彼廻身矣彼丨彼汝也醫生聞語摇曳欲仆其同伴注視之疑駭莫可名狀知其事帶神秘而莫可究詰不知德語欲悉是劇而無能爲也醫生竭力振拔以自制卒乃不仆少息復曰然汝得其地特非其時試更後一年更後不止一年至此鐘自女手入他人手之時少婦曰不止一年吾須睡吾不能言至是怱止移時續曰然然吾又見此室矣彼女坐一小桌旁方書彼仰視吁彼何其慘白乎然彼仍美甚吾爲彼悲彼如是不歡彼仍戀愛彼仍戀愛逾吾彼取一小影吻之小影汝也彼又吻之又吻之吻之不己吾意汝方遠離彼不知汝何在也因是使其憂彼愛汝深哉醫生曰續言之汝今何見少婦曰彼突抛其書彼驚恐有人至矣然有人至矣咦彼畏之然彼殊勇彼男子入時彼乃直立不動彼退後矣男子至彼與門之間張兩手欲捉之　丨彼希英烈區也丨醫生曰續之汝何見言時聲大顫常異女呼曰弗弗噫丹使吾見毋使吾見吾不欲吾不欲呈希英烈區丨希英烈區吾不能忍也醫生嚴峻之容大變目縱橫凶射憤懣不能復忍大聲曰觀之觀以告吾少婦喘息曰嗟乎忍哉汝何殘忍殘忍吾不欲見不欲見曰汝必見之少婦似不能抗氣益喘曰噫彼丨彼二人合爲一處彼美婦吾恨之吾嫉之吁希英烈區汝忘吾矣彼不聞吾彼目注視彼女也丨咦彼女遁後退愈退愈後彼逼之呀丨可懼吾覺之可懼彼欲强吻之吾之希英烈區吁何等可怕何等可怕弗更使吾見弗更使吾見彼抱懷中矣噫吾不能見吾不欲見希英烈區吾愛汝若是也少婦至是嘶矣不復成聲 
[自由談之自由談] [  不冷]  
　　氣節古人有氣節之說所謂舊道德也今人則但有氣而無節一事發生蓬蓬然勃勃然如春氣之橫溢苟稍持久則即無可不可前事幾若兩人矣 
 
 
 

Page 15

 
 
   
 
 

Page 16

 
 
   
 
