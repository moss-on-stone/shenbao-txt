# 1887 - 327 - 4905255

 

Page 1

 
 
[電報新書出售] [  申報館主啓]  
　　中國電報傳遞俏息務須按照電碼方無訛誤是以電局刻有成書四遠出售俾發電信者得有遵循惟是銷塲甚繁前所印者早經售罄現在重　照印裝訂竣工仍託本舘代賣遠近諸君欲購者斷向本舘及各外埠申昌書畫室並經理申報人價買可也 
[新印淞濵花影出售] [  申報舘帳房啓]  
　　上海爲名花蒼萃之區來游者如入羣玉山頭衆香國裏往往以未得遍觀爲慷花影樓主人爰於花叢中遘得解語花百人索取小　延名　　　成圖玉觀花容栩栩欲活每一圖後附以　語用石印照成分釘上下二册外用錦套裝漢極爲羅致每部碼洋一元二角滬上南北申昌各無實申報人西園帳房俱可購取各外埠均由申昌書畫室及賣申報人經售倘欲蔓買則詴移玉至本舘帳房面議可也 
[譯西報述澳門事書後]  
　　澳門一地爲大西洋所據者已三百年中國初不顧問至今年而與西廷商訂和約申畫郊圻明明以澳門之地屬之西洋并及附近各島此非中國之有所畏也祗以地屬荒徼棄之已久在西洋已有久假不歸視爲眞有之意在中國亦安用此石田以啓鄰封之釁故此議之成殊爲易易蓋兩相允洽别無詐虞而孰意旁觀之人乃反紛紛議論而且妄生謡諑此正不解其故矣前　因粤撫赴澳而某西報大肆流言幾至於人心爲之摇惑僕曾取其說而闢之以安兩國之人心乃昨閱西報又有此等蜚語殊可怪也事緣澳門有地名　仔者其地頗多萑苻伏莽潛蹤甚難搜捕有人報知巡捕頭統率巡捕駕小火輪并駁船前往捕　遥見一船來問盜蹤則云不見至島間叢薄處聞鎗聲隆隆不絶如聯珠亦不知其放自何處但聞其聲若甚衆然巡捕奮力進逼之卒不見一賊而鎗聲愈繁船大水淺不能復進始不敢追麾衆退出是亦足以見盜黨之横行不法愍不畏死負嵎之勢成而狡兎之窟固矣是處地界乎中西之間中國之盜多潛伏於此華官捕之則越入西界西捕缉之則又遁入華界譬之上海之賭徒多在河浜橋邊父乎兩界之間此拿則彼竄以是得行其鬼蜮之計而逞其顚越之謀中國官知照澳門華政司派兵百餘名至前山駐紥以防盜之竄伏兩邊約會互相照應無分畛域見有盜卽獲之是固治盜之良法而亦確守乎和約無傷於睦隣之誼也西員旣經約會華官互相捕盜又慮盜之凶横不可輕敵乃添撥兵船水師以資臂助故兵輪亦有移泊要衝藉資控馭者該西報遂藉此肆其謡言謂中西兩國又將有開釁之意中國已有兵調至前山矣西國亦添派兵丁矣且西國兵輪亦已移泊矣凡所以防盜者一人該報中皆變而爲啓釁之情狀吾不知其居心固何等也豈曰爲西國乎夫以中國　　澳門於不顧者三百餘年今日又明明讓與西洋豈肯復有啓釁之意若以爲中國尙有數大臣不滿於是舉爭之甚力或者朝廷　已許讓而大臣執奏不已亦可以挽回聖意又或者朝廷雖經許讓而疆場之事疆臣得以專之不免大掣西人之肘此釁端之所由開也然在和約未定之先或不無異同之見一再執奏亦固有之至於和議已定約章旣立則木已成舟米已成飯又孰從而奏之此必無之事也至於疆臣抗命不遵廷旨開隙鄰邦則厥罪甚重夫孰肯自取咎戾也者而顧爲此無益有損之舉此皆外人不知中國情形者私相揣摩妄爲窺測之見中國安得有此卽西國之稍知時務者亦决不信中國之有此此其意亦誠左矣如曰爲中國乎中國作事向來不肯輕舉妄勳斷不以一時無根之言遂據以爲信况以前西國私占澳門多年時時恐中國向之索地其心不能無疑於中國而數百年來曾未向中國滋閙而况近時訂立和約明讓澳地彼西人豈有反生嫌隙之理此則稍稍明理者當無不知之而謂中國之人能受其愚乎夫疆域之事各愼其守備各完其繕修各保其地方各治其匪辟是皆有國家者之常事不足爲異澳門香港等處之盜每至冬月卽蠢然思動無所不爲直至年終而後已此固歴有年所防不勝防者也香港之盜至於剝人衣服禠人首飾恣行無忌一至於此港官捕治則溢入廣東華官治之則潛入港境若中英兩國之官會同捕緝則卽竄入澳門以是知澳門之盜苟非會同華官必不能治幸而兩國之官和衷共濟力持大體各顧疆寄嚴防盜源派船添兵合力捕治此正地方之福而顧爲此喋喋詩云萋兮斐兮成是貝錦彼譖人者亦已太甚夫亦何故而不自愛乃爾耶竊以爲此說者其意亦可知也大凡有不便於已者必深忌他人之便有不獲於已者必深妬他人之獲所謂隣之厚我之薄也欲便於已則必以他人之便焉者爲不便而後他人可以吐其所便而便我欲已有獲必使他人之獲也者奪其所獲而後巳得以攘他人之所獲此等狡獪伎俩夫孰不知之而孰不見之其計得行則兩國受其禍而已享其成計卽不得行而兩國無所益於已仍無所損其用心也可謂至矣而不知此等見解初不值識者之一笑徒足以自貽不智之名而於兩國之利害絶不相干也噫嘻不亦惑之甚者哉 
[本館接奉電音]  
　　昨接京友發來電音有本月十六日諭旨三道敬謹饆登○十月十六日奉上諭雲南迤東道員缺着耀恒補授欽此同日奉上諭福州將軍穆圖善老成練逹秉性忠誠咸豐同治年間出師直安徽江南湖北陜西甘肅等省迭著勳勞洊升將軍克稱厥職前年特授欽差大臣辦理東三省練兵事務馳驅周歴勞瘁不辭規畫精詳漸臻成效方冀克享遐齡長資倚畀遽聞溘逝軫惜殊深穆圖善看照將軍軍營病故例賜卹加恩予謚前經得有雲騎尉世職任内一切處分悉予開復應得卹典該衙門察例具奏賞銀一千兩治喪由盛京戶部給發靈柩回旗時沿途地方官妥爲照料伊孫那福着候百日孝滿後由該旗帶領引見伊子恩保承捨均着候及歲時由該旗帶領引見用示篤念藎臣至意欽此同日奉旨福州將軍看善慶補授欽此 
[銀行獲利]  
　　聞有利銀行刻巳將本年上半年各埠分行帳目逐一結清寄至英國總行華九月初一日集議之下見今年生意頗爲暢旺計六個月内除去各項開銷尙贏英金五萬二千五百廿七磅現由經理銀行之董事分派餘利與各股友計今年可得五厘尙餘三萬五千二百十二磅滚入下半年帳内觀此帳目今年上半年貿易實覺大有可觀盖得利實有一分四厘云至於各項開銷亦較從前減省想下半年生意當視此更佳凡在股中自應同深喜悅云 
[賞假傳聞]  
　　蘇垣訪事人云彭雪岑宮保於巡閱下江事竣遄回浙省西湖退省菴賜第旋以抱病回籍具 
 
 

Page 2

 
 
摺奏聞近奉諭旨彭玉麟着賞假四個月安心調養其尙書實缺及長江水師差均着毋庸開去云 
[杭火紀餘]  
　　杭城萬安橋失愼已登前報兹悉起火之家實係詹太昌雜貨店以産婦思食家中人在廚房煮麫倉猝失火遂成鉅災婦産未及十日雖大小均幸保全而産婦吃驚不小又感風寒現尙延醫調治至麫店夥因念樓上尙有兩孩急登樓往救詎兩孩先經他人救出夥尋不見而樓梯已經燒着遂從火中滚下皮膚均已焦灼現經觀音閣地方之廣濟局西醫療治未識能保性命否所有戴姓新造之屋適當火場之中尙無居人惟牆係新築故上半截所封磚墻經火圍逼以致鬆裂卽於初九晚間全行坍塌下半泥墻經火逼而愈堅依然兀峙且磚墻均向外面坍倒故樓屋亦並無損壞細查東首北面燒至橋埠帳房止以外卽是萬安橋河下本無房屋南面燒至橋堍轉灣向南第三間屋止若靠河之屋則均無恙西首北面燒過頭髮巷口第三間至烟館圍墻止南面燒過金芝麻巷口第二間亦至一烟館墻止頭髮巷内巷東燒進第二間至空屋墻止巷西燒進二間至柴店止金芝麻巷内巷東燒至第四間拆去柴店屋止巷西燒至第二間至錢莊圍墻止實焚房屋六十餘間均係店鋪而烟室爲尤多亦鉅災世初九日朝曦初朗统領楚軍中營劉總戎卽率中營兵約四五十人齊到火塲清理街道歴半時許一律平坦當火勢怒發時橋下所泊大小船隻全數向北開行至半里外避之故不致如孟德之困於赤壁也 
[鳳池珥筆]  
　　太常寺具題冬至大祭兩陵所有派出各王公銜名恭錄於後致祭昭西陵奉旨遣和碩豫親王本格行禮致祭孝陵奉旨遺奉恩鎭國公載遷行禮致祭孝東陵奉旨遺奉恩輔國公載帛行禮致祭昭西陵奉旨遣和碩豫親本王格行禮致祭泰陵奉旨遣和碩怡親王載敦行禮致祭泰東陵奉旨遣奉恩鎭國公溥廉行禮致祭裕陵奉旨遣奉恩鎭國公溥齡行禮致祭昌陵奉旨遣奉恩鎭國公溥芸　禮致祭昌西陵奉旨遣奉恩輔國公麟嘉行禮致祭慕陵原擬和碩莊親王載勛奉旨改遣多羅貝勒載澍行禮致祭慕東陵奉旨遣奉恩鎭國公榮毓行禮致祭定陵原擬和碩肅親王隆懃奉旨攺遣多羅貝勒載漪行禮致祭普祥峪　定東陵原擬和碩肅親王隆懃奉旨改遣多羅貝勒載漪行禮致祭惠陵原擬和碩禮親王世鐸奉旨改遣鎭國將軍載瀾行禮致祭莊順皇貴妃園寢原擬和碩莊親王載勛奉旨攺遣多羅貝勒載澍行禮致祭端慧皇太子園寢奉旨遣奉恩輔國公奎瑛行禮○多羅慶郡王等於本月初六目午刻赴總理各國事務衙門會議交涉要務○年例仰山窪八旗合操之期安定德勝兩門於鼉鼓二敲時卽行啓鑰仰山窪距京十有八里俾八旗得以從容而往然僅准出而不准入也刻經承辦旗知照步軍統領轉飭安定德勝兩門值班官兵於本月十四日夜三鼓時開門以便官兵出城赴操事關鉅典幸勿稽延時刻○廂黃旗步營弁兵巡至地安門内東鴈翅樓維時五更已過萬籟無聲忽見一人抱一衣包形跡可疑趨前盤詰旋卽拘至官廰查知包内衣服數件懷中自鳴鐘一架迭加拷訊委係竊賊供出尙有同夥二人現在北長街隨卽押令指獲時因天尙未曙未卽解交提者不料賊竟乘間逃跑官兵得知追至北海適賊在彼砸斷鎖鐐抛棄海内欲行兎脫經官兵緝獲鎖回迅卽解交步軍統領衙門究訊○神機營入值内廷恊巡官兵向章每日酉刻入内刻經協巡擋房奉親王諭現值冬令巡邏更宜謹愼每日著於申刻進内勿得遲延右翼五處馬隊當飭一體遵照云○糧價較前稍貶高梁豆子每石减去銀一二錢白皮老米每斤減去錢二十文小米每升減去錢四十文菜蔬亦甚賤惟猪肉每斤需京錢九百六十文羊肉自九百至七百不等牛内八百有奇脂油每斤一千四百有奇香油每斤一千零四十燒酒每斤九百六十文○戶部片傅廂黃正黃兩旗滿蒙漢内務府包衣以及步軍營應領本年十月季弁兵甲米折色銀兩本部庫於十月十一日已刻開放其各旗營應領十月分官兵馬乾公費銀兩曁八旗步軍營應領本月兵餉則於十月十二日晨刻一併開放○禮部出示頭傳候補八旗官學教習王連階二傳候補八旗官學教習何慶濤等限於三日内赴司騐到自行備帶筆墨塡寫親供當堂核對筆跡按教習到班定章丞傳三次如不赴部騐到卽暫扣名另行傳補他員○浙江巡撫衛中丞榮光查得浙省防營購買外洋軍火價銀十萬兩有奇無欵可籌奏請援照閩省成案浙海關六成洋稅項下應提一成半出使經費儘數動支並請免子繳還於十月初旬某日奉到硃批著戶部核議刻該部已會同總署覆奏准駁尙未聞也○李傅相於十月初奏稱查得雲字營防軍缺少馬匹已派該營都司王迪義前赴張家口喇嘛廟一帶採買戰馬一百五十匹所有經過關卡請飭戶部飛咨轉飭一體免稅放行旋經戶部飛咨張家口左右兩翼一體遵照○前報紀山東巡撫張朗齋中丞查明東省燒鍋家數奏請仿照直燒鍋按年交稅章程一節刻戶部堂官公同商議擬每家照該省當商交稅章程每年交稅銀五兩以該省燒鍋生　 
意向來不甚暢旺故格外體恤商情耳○十月初有由天津入京之二套車三輛行至前門外打磨廠被綹手將後車尾所繫大箱撬開竊去紅縀壽幛三軸迨至逆旅始得查知乘車者爲李傅相屬員某君驚惶失措飛奔前門大街官廳將被竊情形歴歴陳訴廳官立派兵役各處搜尋閱兩三天尙未弋獲某君遂往報中城司坊各署刻尙未有端倪也 
[鳩江火警]  
　　某生向在蕪湖南門内倚城結廬課徒餬口趙錢孫李周吳鄭天地元黃宇宙洪猢狲王據案自雄終年頗不寂寞本月十 
二晚夜課已畢童子各垂頭而睡忽遺星火以致蘆壁延燒不一時火光燭天鑼聲四出所幸左右皆高牆峻宇不致延及他家城河近在咫尺間汲水亦爲便易得以立時撲滅免至滋蔓難圖然數本高頭講章幾篇發蒙小品已被祝融氏收拾無遺秀才家私欲重掙亦非易易也 
[蘇省官塲紀要]  
　　錢君研觀察署理常鎭道篆擇於初七日履新其向辦之牙釐總局差已由大憲札委前署泉司朱竹石廉訪接辦至陳少希觀察交卸道篆後卽用小火輪拖帶來省擇於二十日接篆張廉訪則於二十五日起程北上○電報局總辦謝君佩孜係河南候補知縣總辦局務歴有年矣目下電線將由山東濟寍府接至河南開封府謝君奉憲檄調赴豫省總理事宜所遺荻局一差則委常州曹君接辦云 
[補錄南匯縣學一等生員招覆案]  
　　謝起鳳優廩于鬯優附傅時駿廪唐時雍增沈毓慶優附張尙純優廪李德麟附徐世傑增沈雅詩附傅桂馨附黃廷珍優廪黃廷佐附喬森附嚴瑞淇附王樹森優廪楊嘉煥廪喬承祚廪陶元斗附 
顧淇附劉濤附 
[松試瑣述]  
　　王益吾宗師按臨松江府屬科試諸生除考列一等者發案招覆外其二三等則由提調官拆視彌封繕寫全案送往明倫堂實貼此屇錄取科舉尙屬從寛凡在士林無不頌宗師之　莪化普云○某生古學塲止就一詩草草納卷而出宗師見中一聯云空於秋一抺誰作賦千言大加激賞蓋　爲月光欲到長門殿生用司馬長卿故事并暗切已之不作賦也案發附名驥尾更於覆試時勉其努力用功云○格邑童古學未經發案惟奉全上童正塲時凡塡考古學者或蓋堂號戳說者謂宗師已暗中錄取云○奉金上三縣文童提覆枌牌於十六日寅刻懸掛所有牌上有名之各章卽於是日辰刻入塲覆試題目奉賢爲赫赫師尹金山爲君子用其一上海爲後素皆作二後比錬詩二句題爲霜野盤鴻江天聞　卽於午刻一齊納卷○某生以豪俠自居不可拘以繩墨素與東門外某氏子有隙一日遇諸酒肆卽以老拳奉敬以致酒罏酒盎酒盞酒樽粉碎虚空無一完善肆主據實訴諸琴堂楊超亭邑尊隨提該生勒令理處 
[閩疆瑣語]  
　　黃沛皆太守被人揩毆致斃云云已登前報兹悉官眷業已到閩日内當可扶柩抵省所有逃犯已獲十六名惟首犯早已聞風遠颺刻尙漏網耳○釁起黃堂一案上憲現委荆大令瑞將革員蔣斯岱看管以待訊鞫○題補南靖縣林桐甫大令卸事到省上憲檄飭卽 
 
 

Page 3

 
 
赴南靖新任聞月内當可履新也○萬壽節期普天同慶無賴子弟藉此向各鋪戶勒索捐資迎賽臺擱雖曰祝釐實誨淫而兼漁利也有某處臺擱粧扮曹操皖城遇張繡故事花旦之裝張繡叔母者年可十三四妖嬌婀娜能以眉眼傳情身穿淡紅羅衫微露雙乳扮曹孟德者子稠人廣衆之中任意摩撫花旦則半推半就淫聲浪態曲意描摹浪蝶狂蜂間風踵至爭相喝采聲若疾雷省會之品安得容如此污穢所望賢有司認眞拿辦庶此風或可稍衰乎○閩侯二縣會同出示定于本月二十日開考兩邑文童○閩邑王吉人大令查出案牘數十起被差役延不報到遂示以限制如再遲延改派他差承值一時差役見之皆如芒剌在背云 
[畫舫談資]  
　　山塘七里水膩烟柔花舫之繁較前尤甚閶門内觀音閣一帶每至夕陽西下寳月東昇錦瑟銀燈牙檣綵纜如鱗之比僂指難終裙屐少年往往引類呼朋徵歌命酒絲清竹脆其樂無涯而打鴨驚鴛亦爲事之所時有魁文農太守恐釀事端飭縣一律驅逐出城恐烟水蒼茫中欲問昔日吳娘已無復暮雨瀟瀟一曲矣 
[上谷寒聲]  
　　天津訪事人云清河道劉景韓觀察蒞津後卽謁見李傅相面禀要公旋於初六日遄返總理管務處萬靑圃觀察設筵餞之日中席散隨乘官航啓行○督辦鐵路公司正任津海關道周玉山觀察會同總辦伍秩庸會辦嚴筱舫兩觀察於初五日馳往海壩查勘工程便道至開平然後返旆○天津縣筮期初七日舉行縣試與考文童民籍八百十人灶籍六人○鄭州决口後非得鉅欵難動大王皇太后皇上宵旰焦勞諭飭部臣竭力簫措部議將外官養廉京官米折停放一年津郡各防營議將長夫裁去俾得撙節餉糈爲移緩就急之計刻下部文已到由李傅相轉行各營統領通永練軍廣東陸路提督唐沅圃軍門籲乞幹旋然係部行之件恐傅相亦無可轉圜也○直總督例於封河後回保定節轅督同司道各員游理地方公務聞李傅相定於二十日啓行不知是否屬實也○河南巡撫倪豹臣中丞擬仿津郡練軍章程招募勇丁數營用以堵寒决口修造河堤無事之時則調員教演鎗砲陣式移知李傅相轉飭練軍統領黃麗川軍門遴選練歴教習員弁八人送往豫省聽候委用已於月初首途矣○新簡永定河道方竹軒觀察濬師于日前莅津禀謁李傅相旋由傅相檄飭赴任觀察當卽禀辭聞於月之初八日接印視事云 
[嶺南梅訊]  
　　昨得廣州訪事人手函云華洋火船慘遭火刦所有各屍身經愛育善堂載至河南蕭崗招人認領如無人來認卽由該堂給棺收殮計焚斃者共五百餘人内有梁大鴻臚僧寳凌太史彭年兩人云○城西玉帶河淤塞不通舟楫往來時形梗阻張制軍諭飭司道籌欵疏通旋由藩憲派出幹員六人估計工程禀覆核辦○城東白鶴鄉民不知何故聚而械鬥砲聲隆隆如臨大敵大憲訪聞立委廣協黃副戎帶兵馳往彈壓并飭番禺縣查明起釁緣由將逞凶者拘案嚴治○蓬洲海兵輪前在洋面緝匪被匪還砲攻擊以至損傷管駕某弁禀明張制軍委候補縣李大令洪毓設法將該船拖往香港估價興修○順德縣屬某當鋪被盜垂涎某日之晚糾黨白餘人重重圍住併力以攻鋪中牆垣甚固自初更至五更攻擊數時盜不能入及將曙始行散去是役也斃盜五人傷者十數人該鋪知事關重大來省禀呈張制軍以盜勢披猖實由於捕務廢弛遂大發雷霆將該管管官摘去頂戴勒令嚴拿○花縣某生來省應試僑寓仙湖街一夜被妙手空空兒所算遂繕詞訴諸南海縣郭壽農大令艴然不悅謂似此瑣屑之事竟敢呶呶不巳顯係詅棍所爲喝令公差將該生掌責十下○日前南海縣差役往欄石鄉辦理匪徒鄉人胆敢稱戈拒捕至傷差役一名回省禀訴情由邑侯大怒責成紳士交人鄉人知事不得了惶恐異常後有魯仲連其人者爲之排解繳呈番餅五百枚爲差役養傷之費事遂寢息○初五日由營務處提出要犯二名押赴法塲處决聞係海洋盜匪云 
[請委鄰封]  
　　昨報列販紫草之山左人趙恒順在登豐客棧病斃請騐一節兹悉王司馬因裴大令尙未回署遂請松江府恩太守札委鄰封莅滬相騐約於今日當可抵騐云 
[冀分餘潤]  
　　邑廟東首有查二妙堂墨莊主人乃歙人查人基也日前忽有堂弟西齡偕母自歙來申欲分贏餘銀兩人基以弟曾出繼與陳姓旣已謂他人父豈容奪我貲財前日將西齡扭至上海縣署以盤踞滋擾等詞喊控王司馬飭將西齡父差看管着人基開呈節略候訊 
[派勇濬河]  
　　城内香花橋浜迤西轉南卽侯家浜前輕道憲飭派勇丁開濬無如旋濬旋於兹復經段董禀請龔觀宗飭派滬軍管勇丁於前日起復行開濬俟新北門内大騐溝造成後卽可通浦江之潮　矣 
[差役身死]  
　　廣興昌匯票號虧倒致欠莊銀升有招商局交匯粤省之銀六千兩控由蔡太守飭提該號執事人林慶泉訊追據林供東　 
人鍾日昇現在粤省尙有房産可以料理等情早列前報兹聞招商局之欵曾派余委員商請蔡太守派差帶林押同赴粤找　鍾日昇料理豈料抵粤後鍾避不見面遷延多時始托人調處許還銀千兩現銀祗有五百兩余君遂將林送南海縣覊押同去之差李文寳别號麻皮首因水土不服患病日見沉重遂禀明余君先行回滬醫治無效於前晚身死李係本邑人年約二十餘孑然一身並無親族甫於去春娶妻今夏生一女甇甇弱息殊可憐耳 
[英界公堂瑣案]  
　　王啓瑞稱開染坊昨有劉桂林强索不遂竟敢逞凶由捕拘案劉供松江人因閙教堂案由官科罪荷掮鐵鎗在滬逢初二及十六向鋪戶求佈施不敢逞凶蔡太守飭將劉押候送　原縣管束○饒金修稱持銀到錢庄兌洋八元八角將洋放在櫃上另持一洋細看忽被人攫去洋七元八角當卽追赶伊因跌仆就獲交捕送案其洋已由伊手轉遞别人孫明卿供開寳泰錢莊餘供與饒同金瑞華供並未竊　 
洋已被毆打致脚受傷饒又稱伊奔逃跌仆受傷蔡太守謂饒金修控竊有孫明卿爲証金之竊洋豈容抵賴姑念已經跌仆受傷押令繳洋給還失主完結○周萬興稱浦東鄉間人賣菜餬口昨晨挑羅蔔一擔經過老丹桂戱園有劉福興與我論價因秤不合致相爭論我被毆打并被踢翻蘿蔔担由捕拘案劉大康上堂稱天津人福興是我子因蘿蔔起釁今求施恩福眞供與同蔡太守謂鄉民小本營生劉福興不應因細故行凶判罰洋一元給周養傷否則笞責百板○汪周氏稱失竊東洋車一輛報捕緝獲人贓今請給領趙富寳供甯波人惟求施恩捕頭禀趙屢犯行竊蔡太守判趙押候遞回原籍車交該氏領去○曹嘉田稱推東洋車昨有三人雇坐我車我因無力不能疾行伊等卽下車其時已推半里許不給車錢反將我車踢翻开被毆打受傷後巡捕至獲住二人朱松卿王阿福同供伊將車拖翻致我等跌仆臥地因此不給車力並非我等踢翻他車蔡太守騐得曹嘉出受有微傷且車已損壞隨判朱王二人罰洋二元給爲養傷修車費○祝阿大稱開飯店有錢阿土來吃飯嫌采不佳不付飯錢與論被毆毁碎碗盞應值錢五百文報捕拘案碎盌呈騐錢阿土供爲小工常到伊家吃飯昨欲暫欠尾找因不依將我辱詈與論爭執誤碰盌盞情願賠償蔡太守判錢阿土賠償祝阿大錢五百文了事 
[法界公堂瑣案]  
　　興聖街京江棧弄内同茂客棧林竹三偕寓客楊少峯投案遞禀并粘失單由楊訴　金陵人向爲玉器生意設鋪姑蘇而坐莊滬上同茂棧中九月十三晚興聖街失火時失去箱子一口係友人馬姓所寄現馬有事回金陵經小的託人在儀和棧查到翠戒一枚的是箱中之物向之根問云是汪懷安所賣計洋六元五角問汪戒從何來云是胡阿榮卽永田託賣因將胡汪送案請究汪供小的本在四馬路口儀和棧現在大亨棧翠戒係胡於本月初四日在江海朝宗一笑樓品茶時託小的售賣據云欲赴天津售之以爲盤費後由小的賣得洋六元 
 
 

Page 4

 
 
五角胡供小的現在三洋涇橋儀和棧翠戒由鎭江人張姓交下張已於初八日往天津尙留同伴在滬王司馬問可曾搬取箱子答稱由同茂棧曹姓客託搬司馬問林曰可有曹姓答稱有司馬將翠戒給楊領云汪交保胡押令交鎭江人張姓到案○抱探李雲發見積竊李阿樹在城河浜行走正待拘拿該竊卽縱身跳入城河滿身需染淋漓隨有探夥入河拘住在身畔搜出押票五十四張研問之餘認竊江裕輪船上物遂於昨日解案據供本住虹口現居英大馬路英公廨附近永安里　生王姓家已將半月所押均已物因家内母妻食用無着是以質物使用王司馬著押候比究○包探見三林塘人王春華携有礬珠六角玻璃燈四盞拘住解案王供燈在家鄉城隍廟中竊來因向道士借錢不遂是以行竊司馬着喚失主來再行訊究○前報列洋藥捐局巡丁獲到川土八塊據送土人陳阿四徐福林訴稱已在紫來街貨捐公所掛號盖有小戳王司馬着包探李雲發携土至該公所查問昨日李探禀稱曾去問明確已掛號司馬着將土送交該公所○日本婦某氏訴稱家有掛鐘一架被人竊去旋將質票放在家中桌子上因之報捕吊　押店夥翁姓請追押本錢九百五十文王司馬謂鐘旣被竊而押票仍在家中必係熟賊該婦堅稱家中惟母女兩人桌子在窗口彼撬碎玻璃將票放入司馬將鐘給領押票還翁飭包探查明再爲判結 
[書粉墨議談後二律卽呈夢畹先生斧政]  
　　宵深按劍剔銀缸一卷吟殘齒頰杳我輩登塲皆傀儡先生下筆費平章護持總賴春風力愛惜原由菩薩腸十萬金鈴誰假得千秋茵溷太神傷○瑶天一鳳下塵來指第一人絶代容華絶代才如我差堪共杯酒得君那不契岑苔風塵鉅眼由來少月旦公評到處推佳什從今流譽徧内有桐蓀詩二絶定知吟諷日千回江左少年周郎拜呈時丁亥十月 
附來函○夢畹先生大人史席久耳鴻名時殷鶴跂雲山迢遞接席無由偶讀先生粉墨叢談一書筆艶墨香别開生面深爲敬佩不置僕生性豁達眼孔絶高曾再至滬上徧覽梨園略無當意獨于桐蓀惓惓不已非愛其色實佩其才知爲先生高足詩弟子昨曾以尺一書呈諸左右乞爲代交桐蓀并以所贈拙詩呈請斧政諒蒙鑒及矣今讀先生自題粉墨叢談各詩並篇首一序淋漓痛哭悱惻纒綿擊缺唾壺感深言外三復之下想見先生懷抱磊落超越等倫僕雖不敏能無起慕敬呈二律仰祈郢削匏宣瓦奏未必有當雅歌如謂孺子可教則乞惠我數行今冬倚棹來申容當執贄門下先生其許我否乎手此　達不揣冐昧每見古詩人投贈往往素未謀面聞聲相思况僕欲居弟子之列者先生必不哂其率爾也 
[雛伶徐介玉爲鏡中花史所激賞賦此爲贈并示花史]  
　　夜夜瓊輝滿朝朝玉樹新容顔誇絶代曲調勝西秦撲朔渾難辨嬌憨最可人舞衣今又換藏得半邊春[  燕巿酒徒漫稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年十月初十日京報全錄]  
　　宮門抄○發抄旨十道○東撫張奏已故知縣革職查抄摺○又奏審明叩　人犯按例定擬摺○新授黔臬司馬奏恭報接印日期摺○皖撫陳奏審明糾刼盜犯按例定擬摺○十月初十日推班○奕年假滿請安○召見軍機○發抄譚均培奏審明疏防重囚被刼案定擬奉硃批刑部議奏欽此○慶裕奏景桂補昌圖府奉硃批吏部議奏欽此○張曜奏審明衙署被劫並獲盜不力之知縣革職奉硃批刑部速議具奏欽此○又趙文魁補東昌營守備奉硃批兵部議奏欽此○又請將郯城令議處奉 
硃批劉曾　着先行交部照例議處該部知道欽此○劉錦棠奏十年分軍需善後收支各欵報銷奉硃批該部知道單併發欽此○又迪化府城隍請加封號奉硃批禮部議奏欽此○　曾國荃奏　辦棕毛動用銀數奉硃批工部知道欽此○又副將楊志高等改留兩江補用奉硃批着照所請兵部知道欽此○又江寍令陸元鼎調署泰州牧奉硃批吏部知道欽此○○頭品頂载山東巡撫臣張曜跪奏爲已故知縣交代案内虧短銀兩延不完解請旨革職查抄嚴追恭摺仰祈聖鑒事竊照州縣經徵正雜錢糧絲毫壛關國帑不容稍有虧欠本年復准部咨議覆御史胡俟章奏州縣交代責成道府督催議令嗣後州縣如有虧空一面於本名下勒追如不完足數卽按所欠數目由該管道府藩司分成賠繳嗣後督撫奏叅州縣虧空凡應行分賠之該管上司職名一併隨摺開報等因定章綦嚴各州縣交代銀兩宜如何赶緊完解乃查前任招遠縣已故知縣孫常春除抵補欠司庫稅契雜倉等欵共銀一千二百九十兩一錢五分二厘捐欵銀七百一十六兩一錢八分三厘節次勒限嚴追迄今未據清繳除捐欵例不計罪外所虧稅契雜欵等欵爲數較鉅亟應從嚴叅辦以懲效尤據藩臬兩司轉據該管道揭報前來相應請旨將前任招遠縣已故知縣孫常春卽行革職嚴追該家屬完繳一面查抄任所寓所資財衣物分别備抵查孫常春係河南鞏縣人並請飭下河南巡撫轉飭該故員原籍地方官將家産嚴密查封據實估變覆東備抵如追不足數再行遵照新章分别辦理至該管上司職名係登州府知府魯琪光升任登萊靑道方汝翼現任登萊靑道盛宣懷布政使崇保内盛宣懷係上年八月二十一日到任該員孫常春係光緒九年十一月十五日到任上年十月十三日病故合併陳明謹恭摺具奏伏乞皇太后皇上聖鑒訓示謹奏奉硃批另有旨欽此○○頭品頂戴山東巡撫臣張曜跪奏爲審明叩閽人犯按例定擬恭摺仰祈聖鑒事竊照費縣民婦沈孟氏在道旁叩閽一案經刑部審明擬罪並因該犯婦所控覇留房地文約不給重情若不澈底根究恐不足以折服其心奏請仍將沈孟氏解東行令提集人証卷宗秉公訊辦等因於光緒十二年三月二十五日奉旨依議欽此經前撫臣陳士杰欽遵行司委提人卷至省訊因該原告沈孟氏供詞狡執飭提被告王雲瑞外出未到案難依限審結詳經咨部展限兹據臬司福潤提集人証審明擬議解勘前來臣親提研鞫緣沈孟氏籍費縣與夫妹壻李旺素好無嫌沈孟氏有業地八畝宅基一叚於咸豐九年間逆匪竄擾縣境沈孟氏移家避居城内當將地畝託李旺耕種言明收穫耔粒兩家均分歴年並無蒂欠宅基卽交夫弟沈傳五看管同治十二年四月間沈傳五因無錢使用私將沈孟氏宅基託李旺作中作價京錢六千三百文賣於王起富爲業沈傅五旋卽病故嗣沈孟氏回家查知因李旺未向通知往尋不依並令退地李旺不允致相口角沈孟氏赶毆自行失跌搕傷平復沈孟氏因李旺延不退地疑係有心佔種卽以前情控經該前縣史致仁票差趙廷秀卽趙亭秀等傳集訊明斷令李旺將地退還沈孟氏管業沈孟氏懷疑莫釋迭以覇地毆打等情由府赴省進京具控均在行司訊明仍照縣斷詳咨完案沈孟氏案結回家後因逆匪竄擾時李旺將其寄存什物遺失未經斷還並憶及伊昔存今故之夫弟沈讓在日曾借給李旺京錢三千文李旺將地三分作抵至今並未立契交地遂疑李旺覇留房地不給文約卽以前情並圖准添砌勾串暗害賄差毆傷朦混不究各節央不識姓名過路測字人作就呈詞晉京在道旁叩閽欽奉諭旨交刑部訊擬奏明咨解回東提審供悉前情不諱詰非有心誣告亦無起釁别故及扛帮唆訟之人應卽擬結查例載聖駕出郊衝突儀仗妄行奏訴者杖一百發近邊充軍等語此案沈孟氏所控李旺等覇留房地不給文約並勾串暗害賄差毆傷各節雖訊係事出有因及圖准添砌所致尙非憑空誣告第已結之案輙復赴京在道旁叩閽殊屬不法自應按倒問擬沈孟氏應仍照刑部所擬合依聖駕出郊衝突儀仗妄行奏訴者杖一百發近邊充軍例擬杖一百發近邊充軍係婦女照律收贖追銀册報李旺訊無覇留房地不給文約情事其遺失沈孟氏寄存物件係由逆匪竄擾所致尙無不合應毋庸議惟念沈孟氏孤苦無依斷令李旺帮給業地三畝住房三間以抵沈讓借項並爲沈傳五作中所賣宅基又給沈孟氏京錢二十五千抵償遺失寄存什物由司當堂書立契據飭交沈孟氏具領收執分别管業以斷葛藤尹興吉寍朝公王雲瑞訊無串通賄害各情事亦毋庸議案已訊明未到人証免提省累除供册同審限咨部外理合恭摺具陳伏乞皇太后皇上聖鑒勅部核覆施行謹奏奉硃批刑部知道欽此○○新授貴州按察使臣馬丕瑶跪奏爲恭報微臣接受臬篆日期叩謝天恩仰祈聖鑒事竊臣在山西兾寍道任内渥承恩命補授貴州按察使遵旨入都於本年四月到京仰蒙召見二次跪聆聖訓欽佩莫名謹於陛辭時籲懇天恩賞假二十日回籍修墓閏四月十七日出京五月初一日到河南南陽縣本籍於是月二十日假滿起桂八月十二日馳抵黔省旋奉撫臣審霨檄飭赴任並准署臬司糧儲道黃元善於八月十五日將印信文巷移父前來當　恭設香案望 
闕叩頭謝恩祗領任事查黔省地當邊徼臬司總匯刑名舉凡詰奸禁暴察吏安民在在均關緊要如臣檮昧深懼弗勝惟有　矢勤愼隨時隨事禀商督撫臣認眞整頓不敢稍涉因循以兾仰答高厚鴻慈於萬一再臣出郊經過直河南陜西四川及入貴州塊界一帶地方雨暘時若民情安謐堪以上慰宸厪所有微臣接印日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○安徽巡撫臣陳彝跪奏爲審明拿獲糾刼得贓拒傷事主身死案犯按例分别定擬恭摺仰祈聖鑒事竊據署阜傷縣知縣陳晉詳報事主張文有家被刼拒傷其父張敬仲身死獲犯王効等騐訊緣由經前撫臣批飭缉審犯病醫痊㩀該署縣以勒緝逸犯無獲將現犯覆訊議擬由府解經臬司張岳年委審勘轉前來臣提犯親訊緣王効高鎖分安徽阜陽並河南鹿邑等縣均游蕩度日王効先未爲匪犯案光緒十一年三月初七日王効在阜陽縣仵明集相近地方會遇高鎖各　貧難王効稔知集上張文有家道殷實起意糾刼得贓分用高鎖允從卽分投添邀素識在逃之李四十王六老丁袁全劉二卽劉保並不識姓名五人入夥於是夜三更時分在僻處會齊王効持桿子鎗高鎖持木棍餘携刀棍及徒手不等一共十二人偕抵張文有家門首王効用鎗桿撞開大門一齊擁進張文有之交張敬仲與其母老張魏氏同其妻小張魏氏驚起喊捕王効用鎗連戳傷張敬仲兩骽其餘何人用物拒傷老張魏氏左脊膂小張魏氏左手心因人多手雜未經看清事主畏欋避匿隨各刼得錢文衣物逸出同至僻處葉贓俵分各散詎張敬仲傷重延至次日殞命事主投保報經該縣會營勘騐飭緝先後獲犯王効高鎖供認不諱並究出高鎖尙有另犯則案錄供詳批審解該犯王効在監患病騐報醫痊據該署縣以飭查老張魏氏等傷已平復逸犯弋獲無期先就現犯覆訊議擬由府　經臬可張岳年委審勘轉到臣提犯親訊據供前情不諱贓雖無獲惟所供行刼月日悉與事主報案相符正盜無疑查例載强盜殺人不分曾否得財俱照得財律隨卽奏請審決梟示又律載强盜已行但得財者不分首從皆斬各等語此案王効起意糾刼事主張文有家得贓並拒傷其父張敬仲身死實屬不法自應按例問擬王効應如縣府司所擬合依强盜殺人不分曾否得財俱照得財律奏請審決梟示例擬斬立決梟示傅首犯事地方懸桿示衆以昭炯戒照例刺字留禁省監高鎖聽糾夥刦入室搜贓雖訊無幫同抿捕亦屬不法亦應按律問擬高鎖卽高守進亦如所擬合依强盜已行但得財者不分首從皆斬律擬斬立决該犯尙有聽從夥劫梁　昌家贓又起意圖財謀殺不知名干姓身死得財二案雖罪名相等惟圖財害命之案情節較重應歸彼案擬結除訊無窩夥竊刦别案及同居　屬分贓牌保得規包庇並逃後知情容留人家應與傷已平復之老張魏氏等均毋庸議不能禁約王　爲匪之犯父王張有及失察之牌保俱由縣提責買贓之過路不識姓名人請免查提高鎖在外爲匪原籍牌保無從覺察請免置議盜械供棄免追失贓照估追賠屍棺飭埋逸犯李四十等飭緝獲日另結此案盜犯十二人僅獲首夥二名疏防職名飭取另叅除供招咨部外理合恭槢具陳伏乞皇太后皇上聖鑒勅部核覆施行謹奏奉硃批刑部速議具奏欽此 
 
 

Page 12

 
 
[安省官報]  
　　十月初四日牌示准補桐城縣吳云漓飭赴新任初五日候補府鄒增翰辭赴建德查辦案件初六日候補縣劉云燦到赴大湖公幹回典史陳松麟辭回六安差遺初七日河南候補知州劉增輝到奉河南藩臺委來皖催提餉銀 
[鄂省官報]  
　　九月二十八日委辦武穴掣騐淮鹽卡局事務江蘇候補道曾廣照進見武昌左衛阮貞祥赴湖南臨湘　徵錢　卽用縣回長廉解米折銀兩赴荆州候補縣賈良榮謝辦保甲案内給奬優缺一次管解白蠟委員候補府經歴楊湘雲赴京二十九日分發　用知縣彭溥孫自京來省候補典史張家　委查蛇山巡卡十月初一日候補道恭禀　督辦宜昌川鹽事務候補道蔣專辦老河口川鹽事務候補府吉爾哈春禀見俱回局候補巡檢吳金銓請領監利賑欵來省候補縣丞夏献衡留查仁壽二上鋪差候　典史楊　謨留查稼　下鋪洋候補未入楊開運銷穀城縣南河口緝私差委署咸寍典史事初二日候補縣江峯赴渙川縣會審案件大挑縣郝　林委赴襄陽公幹候補大江　屏委赴安陸府公幹候補典史汪澤霖委辦宜城縣分銷鹽務　查新興五補差初三日候補布庫大使子儀韶委留查忠孝門差候補巡險胡煥祖委赴漢鎭查私錢差候補典史徐正傑委查新興三鋪銷蛇山巡卡差藩憲牌示漢陽縣蔡甸巡檢事務詳委漢陽縣典史錢寳書漢陽縣典史事務詳委現署漢陽縣蔡甸巡檢汪佑淦俱調署 
[閩垣官報]  
　　全臺營務處委理清賦善後稅厘鹽務各局記名題奏道陳鳴志因事到閩於初八日禀辭藩轅牌示尢溪縣高才鬱巡檢徐承祿丁憂遺缺以巡檢金士俊署理浦城縣廟灣巡檢酈瑞昌病故遺缺以試用逆檢鄭元灝署理漳浦縣典史莊安國病故遺缺以試用巡檢陶涵署理署武平縣永平塞巡檢袁耀淪署事年半期滿遺缺應以試用從九品是鼎署理歸化典史沈履言病故缺以典史龍紀官咨海防新班先用典史戴有德請補詔安縣典史海防新班先用巡檢周禹疇請補閩縣永塵巡檢奉部覆准赴新任 
[禀批照錄]  
　　永嘉西溪溪心地方兇犯糾衆拒捕一節其詳已登前報今春蕭千總赴省請領兵餉復在撫轅呈控現在李太尊接奉省憲批回飭傳此案凶犯中証訊審故紳士鄭襄尹等於前月間赴府投到但此案糾纒七八年兩造人証數十人各憲案卷盈尺批示繁不能備錄惟將近來蕭千總禀批錄登以供衆覽千總蕭國顯禀批前據該生鄭襄尹等投案具呈自認調處此案并指該千總收受賄洋現禀收過賠償軍裝坤洋一百二十元則鄭襄尹所控不爲無因查賠償與賄和名異實同實未結而先受賄洋與石令之得偏無異該千總富時失於斟酌殆爲石令所悮則石令徇縱之咎固不得辭而該千總亦不能無疵凶犯拒捕案情不爲不重乃鄭襄尹輙敢出頭調處賠裝送匾賄賂公行贓跡照著種種營私骨骪法官紳同干例議此非和盤托出澈底根究何以彰國法而儆官邪鄭襄尹雖經投案而凶犯黃應餘等未據該縣　解無從訊究且該千總與鄭襄尹等均控石令爲營私故縱必須傅質而石令業已叅革離盪碍難由府訊辦應將此案始末情由據寔禀詳各憲核示姑候提省澈究庶可水落石出骸千總旣有控案例應解任候質停考扣引將來憲批自能及之毋庸以稽延爲慮也 
[賑務紀要]  
　　昨午奉接廣東愛育善堂第三批豫賑洋二千元由同昌利號匯到規元一千四百四十兩正又奉接廣東潮州府正堂朱少愚太守續寄來揚陽縣正堂王大令捐豫賑銀二百兩正唐笛舫先生捐銀四兩二錢五分普寍縣正堂集捐東賑銀七十兩零一錢三分五厘均照拜領遵卽分别彚解災區以副善懷謹代豫東災民叩謝○祥茂洋行陳輔臣先生爲喜慶事承親友賜儀本擬設筵伸謝因念阁省災賑頻仍特將謝筵節省洋三十元移作東賑代諸親種福云該項由張銘同先生交到敝所遵照收領登報叩謝上海四馬路高易公館内籌賑公所李朝覲秋坪頓首謹誌十月十七日 
[十月初四日欣逢紫詮先生六秩初度蒼旣登堂賀適因俗事遄歸兹學吟二律以展祝忱兼代尺簡錄請大吟壇郢政]  
　　曾營遯窟 
寄游蹤萬里歸帆一笑逢君本名流文似虎人驚老子性猶龍聲聞中外通蠻貊學備經權化士農指點長庚照東斗羣賢相聚近吳淞祝君長壽晉瓊巵花甲年華海鶴姿絳帳生徒陳玉帛紅裳女樂奏金絲孟光憐壻歌偕老逸少携孫最可兒從此朱顔欣久駐髯蘇冉獻古稀詩萸庵退叟思泉弟耿蒼齡呈稿 
[家大人八十壽辰賦詩恭献一章錄呈中華諸大吟壇正句]  
　　天降景福賜多家一家圑欒拜年華就中嚴親齡八十精力崢嵘顔如花 
朝携鐵銃入雲谷夕持釣竿隨水涯老來銃技更精鍊斃獸獲禽人爭誇憶昔侯伯藩屏日田獵講武張軍律献公荐廟亦奇功不許藩臣徒宴佚卽今猶復樂從田懸崖絶璧勞跋涉明明當日武臣身掛冠歸來心自愜嗚呼壽康如此豈偶然子孫貽謀天賜全宏開壽筵歌且舞萊衣燦爛五雲邊[  日本龜城菊村稿]  
[奉賀沈仲復妹丈開府粤西卽送之任]  
　　手握牙璋向桂林雲山萬里豁胸襟蠻花犵鳥供聯句少藍妹工詩畫今亦隨任灕水潯江鑒此心聖主倚爲霖雨用邊民喜見福星臨功名定許超新息銅柱崔巍峙碧岑馬伏波銅柱在太平府治仁風此去布南薰桂林有南薰亭五管輿圖凈瘴氛車號鸛鵝三鎭列廣西現設左江右江柳慶三鎭地隣駱越關分鎭南關初辦通商詞臣新領安邊便異域爭傳諭蜀文八桂待携游屐訪朽材還欲　靑雲[  桐鄉嚴錫康未定稿]  
[憶江南七首錄請高昌寒食生正拍小住申江致多相識别來幾日輙動遐思無生有耶情生文耶每懷其人各繫以詞]  
　　江南迢 
遞隔銀河春水不生三月渡秋風容易一年過誓海忍回波徐墨琴南肇遦里江南憶影事漫重論花底玉簫教按拍鏡中薌澤待微温離緒最憐君黃巧林同安里江南憶相望碧迢迢翠袖天寒人獨倚晶簾風度麝初消心字爲誰燒謝韻雅東薈芳里江南憶最憶斷腸詞小擘蠻箋吟柳絮故拈團扇護芳姿情味耐人思陳金玉公陽里江南憶别淚底時盈遮莫思量呼負負漫將名字喚卿　鬟影尙分明李藴玉東薈芳里江南憶誰唱想夫憐三五乍盈樓上月十千待　酒家錢香夢幾曾圓胡蓮香肇富里江南憶小九好年華阿母窗前初學繡一娘簾底乍聞歌老去待如何一胡媛媛鼎豐里[  花葉道人覓韻]  
[揚州皮巿街東賑捐局經收第十八次賑欵清單]  
　　武進縣金明府移送代籌英洋二百十二元○浙江趙仰杜經募英洋一百元其善士姓名一俟募册至局則再　登○荆溪縣薛明府助英洋一百元○舒仰山翁經收共英洋九元錢四百文○鳴盛堂英洋二十八元 
[揚州元亨利復茂恆代收轉解河南賑欵九月分清單]  
　　半梅居士二元陳炳升朱學安二戶各五角汪樨亭五百雲林叟三十元蕭敏元十元存仁堂十兩心餘力絀子一元無名氏求病愈早復元四元不留名二十元劉雲衛祈保廉姪請書聰明家宅平安十元顔門丁氏一元樹滋堂還願十元明允堂壽萱室各十元無名氏一元凈厚童子開泉五百文無名氏三百九十無無名氏一百無名氏五百白安堂八兩無名氏一百員韵秋齋求母病愈七元汪宜元二元樹德堂四元銘記一元鳴盛堂十二元懷玉堂因母二十週年省懺資四元德徵堂二百兩心田氏二十元臯城居士一氏無求主人陸百兩實書堂十四兩玉成氏八十兩興化來塵懷客一百兩魏詩讓六元魏送雲雜記一元無名氏四元○河南賑務需欵孔急敝所先行湊墊第一批規元一千五百兩交上海電報總局彚解 
 
 
