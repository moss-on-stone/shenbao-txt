# 1894 - 165 - 4907600

 

Page 1

 
 
[新印隨園三十六種告成] [  圖書集成局啓]  
　　隨園太史全集本局覓得初印善本用新鑄大號鉛字排印風行寰海内外早巳不脛而走不翼而飛茲訪求太史遺像及隨園圖延畫師摹　　太史遺囑冠諸卷首并將湘痕閣詩稿瑶華閣詩草隨園瑣記談瀛錄諸書附近於後共成三十六種可謂盡善盡美髮憾無遺矣而又字蹟疎麗紙墨精良讎校再三裝潢精雅以視蠅頭細字辨認模糊者眞有天壤之别工旣竣又精製樨木箱盛之以便舟車携帶每部分釘五十本仍收實洋五元並不增價諸君子有先覩爲快者請移玉上海三馬路申報館帳房申昌書室及各外埠申昌購取可也 
[新印重脩上海租界城廂内外全圖] [  三馬路申昌書畫室啓]  
　　重脩上海租界城廂内外全圖摹繪精詳如張茂先畫建章宮有千門萬戶之觀又如馬伏波聚米爲山形勢宛然在目計裱成每幅碼洋五角　成摺式碼洋四角未裱碼洋三角賜顧者請至本埠三馬路申昌書畫室曁外埠申昌售申報人購取爲盼此佈 
[三百七十六號畫報告白] [  點石齋啓]  
　　江西省垣近有某娼寮龜子因鄙薄狎客膽敢恃力殺人事經地方官訪聞督率兵差數十人前往拘拿龜子持刀抗拒勢甚猖獗其膽可謂大矣他若魚身之有火鼠刧之難逃猴子亦敢嗜烟獅靈居然入夢新婦也竟以草製武員也忽爾忿爭訓蒙者謬攺詩經遇險者陡逢生路及所附叢　等圖說准於十六日出售此佈 
[中西交涉損益論]  
　　先憂子曰凡言中西通商者每以爲利益均沾而不知其利益之獨佔如前日所論美國虐待華人一節揭而出之謂其獨佔便宜是固如見肺肝之言也然美國固獨佔便宜而外洋各國無一不欲獨佔便宜無一事非獨佔便宜惟其獨佔便宜之形跡則並未顯露蓋其處心積慮密謀深計於暗中獨佔便宜於外面則稍存和局轉不如此次美人之明明曰白爲之是以中國之人糊糊塗塗不能責以獨佔便宜而任其便宜之獨佔久之而若固有之也惟是美人之此次明明白白獨佔便宜安知其先非處心積慮密謀深計不露形跡與各國同享此暗中糊糊塗塗獨佔便宜之利益使中國之人不敢議其後至於隱忍旣久不能抑制遂不覺一旦决裂不顧和約明明白白獨佔便宜至於如此夫美國與中國夙稱輯睦今以不能久於隱忍至於如此則此後諸國安知其不羣相效尤亦皆不復隱忍共有此不顧和約一旦决裂明明白白獨佔便宜之事乎爲虺弗摧爲蛇將奈何天下事之敗壞决裂恒由漸而來漸之時義微矣哉今日美人之明明白白獨佔便宜人知之矣中國之糊糊塗塗暗中被他國無事不獨佔便宜人則未必周知也而其中已伏漸之機其事已有漸之勢有心人所爲夙夜隱憂思於未危未亂之先籌一保邦致治之策以明明白白之筆直抉出其糊糊塗塗之心顯陳被人獨佔便宜之隱俾衆共曉先爲之計庶不至由漸而大由微而顯一决不可收拾也夫公使駐京城中外均行之約也自古敵國相隣界限關防甚嚴誠以機密不容旁洩太阿不可倒持使者朝聘燕享之外不與他事事畢返命而已卽時有會盟修好之役亦惟王事靡監馳驅道路從無使者積年累月逗留敵國之理慮至周也禮至重也今之使者則不然公使以護商爲名彼此可長駐京都眷屬僕從任其隨帶朝賀結交隨時展敬異服異言遍於朝野眞不啻中外一家昔宋祖征南唐謂臥榻之側不容人鼾睡今以京城重地可容敵使長駐以視前代度量尤宏其公使俱稱全權可以專制交涉兵盟之政駐紥旣久其國之舉動行止兵刑錢穀莫不畢知平日無事使者馳騁郊原飲酒田獵憑高遠瞰宮景可觀往來無猜近好可結及有事之秋電音捷便兵艦不難立至團操不難近資心腹干城久已預布議一不合兵戎相見必待服罪賠費方可解釋公使之職可謂顯公使之權可謂重矣洋使以是施之中國者中便無不可以照例施於外洋載在約章創於西而允於中各無後言一彼一此似乎相當乃數十年來外洋使者雷厲風行無一國一使不稱全權之職中使之在外國名爲護商實無幾商之可護所護者華工食力之人遇有齟齬但焦唇敝舌徒托空言何嘗有折衝樽俎除曾惠敏之外竟無有繼起之人無非相與含忍或雍容坐鎭以俟三年任滿交卸回華而已中國之於使臣視之亦若不甚重者而使臣之在外洋則亦無非優游養望則是彼此俱有公使此公使直同虚設彼公使獨佔便宜也領事分佈各埠又中外均行之約也夫普天皆王土率土皆王臣王者之於天下守令之於該管郡縣同此一理地無論大小人無論貴賤旣樂居於此皆宜受此地地方官之管束庶幾事權歸一而爭端悉泯患氣亦消今有通商之地卽有領事之官與本地之守令丞倅並駕齊驅以及堂期會審示諭禁令一切儀節與地方官同錢債之訟可以把持耰鋤之爭可以袒護人命有時不必償欠負有時不必賠凡可以取悅於商人可以盡護商之能事者領事無不可爲所欲爲其駐紥之地不啻卽其所轄一城一鎭一隅一方竟有各君各子之勢一國三公雖甚不便而彼此皆然則立約又似公允[  此論未完]  
[恩榮宴紀事]  
　　殿試傳臚之翼日爲四月二十六日例應賜宴於禮部署名曰恩榮归讀卷執事各官曁諸進士咸與宴焉先期奏奉諭旨特派都統公果勒敏主席至日露臺上設香案樂部和聲署陳樂光祿寺具饌如下馬宴儀禮部精膳司官朝服布席主席大臣讀卷官鑾儀衛使席當後楣西向禮部尙書侍郎席當前楣東向均專席左右楹外席各三行左一行爲受卷官席二行爲收掌官席三行爲書榜官席右一行爲彌封官席二行爲監試官護軍叅領席三行爲印卷官席供給官席露臺左鳴贊官席露臺右均相向二人共席一甲進士席於供給官之左宗室進士席於一甲之左二甲一名三甲一名進士席於宗室之左均專席北向露臺下二甲席於左三甲席於右均共左右相向平明諸進士吉服先會禮部各官朝服會於金水橋辰刻禮部官屬入請赴宴主席曁各官由東長安門詣部禮部尙書侍郎出迎於堂檐下廼率諸進士重行北面聽贊行三跪九叩禮畢升堂旅揖和聲署榮作主席爲一甲進士簪花吏人分表金花於堂上下席間序班引一甲進士詣堂檐下東面立諸進士序立露臺上見主席官四拜主席官答二揖次見讀卷官禮部尙書侍郎鑾儀使如前儀次見執事官再拜執事官均答揖畢主席出詣堂檐下西面光祿寺官酌酒授爵主席受爵揖酧三光祿寺官以次授一甲進士酒皆奉爵立飲卒三爵三揖主席答揖各官就位諸進士咸就位坐和聲署升歌棫樸之章光祿寺官行酒供饌如儀宴畢各官出席率諸進士詣香案前行一跪三叩禮席徹衆官退送如初迎禮諸進士皆隨出此固一成不易之定儀也惟本年恩科則不然儀文雖具而光祿寺具饌時露臺下甬道兩旁所設之宴隨擺隨搶輿從閒人婦女老幼一片聲喧官役雖持板喝止置若罔聞一刹那間卽將露臺上各桌宴搶掠一空及至 
 
 

Page 2

 
 
l主席大臣果公偕讀卷諸官出内欲至露臺上望闕行禮見無數男女蜂擁入堂有若鄷都城開放餓鬼主席大臣等反爲趨避旣而擊碎　盞推倒桌凳狼籍情形不堪寓目護宴之色護軍統領莫可如何該管官亦無禁阻主宴大臣等祇得率新進士將應行典禮舉行相率散去不知以後司其責者能如何設法以整飭之否耶 
[川滇患]  
　　四川寗遠府屬西境與滇省永北毘連之處猓夷大肆鴟張雖有滇防各軍往剿未得敉平猶復踞險負嵎勢燄盛張川屬各夷羣懐疑貳大吏深恐勾結爲患密調防軍分布滇川交界各要隘以防竄擾而示鎭懾諒跳梁小醜不難一鼓成禽也 
[預籌保産]  
　　有西友自天津致信云傳聞有中國大憲言及我國旣有保護高麗之責自宜照章辦理深恐他國或有意外之舉動因將國家至要之産業估計價值擬倩人妥爲掌管云 
[日本購船]  
　　高麗東學黨肇亂後日本政府電飭各商社派定船隻靜候裝兵前往保護旅人昨日上午又風聞某商社欲向某洋行轉購輪船十艘旋購定六艘尙少四艘另向他行租賃不知其作何調度也至中國陸軍之在高麗保守者共一萬四千名日本則有陸軍一萬二千名然並不登岸至昨晚道路傳言有人接得京師電信悉刻下高麗之事甚屬不佳云 
[港疫漸稀]  
　　昨日香港來電云刻下疫症漸稀病者祗三十五人死者祗十七人惟皇后大道各店鋪中多有死鼠不知是否染疫而斃也 
[詳述西婦被毆事]  
　　日前廣東因疫症傳染疑及西人致有西婦行至河南地方被羣不逞之徒毆擊此已紀諸本月十一日報牘然猶未得其詳也兹又悉西婦係耶穌教中傳道者結伴二人其一素精軒歧術是日在河南宣揚基督聖道見有一人患疫倒地急出所携西藥名阿模尼阿者使嗅之以冀腦中淸醒詎其人已命歸泉壤鼻息全無好事者遂借題發揮謂被西婦致斃桀石以擊以致滿面血流云 
[示禁華傭]  
　　西字報登英領事告示云本總領事奉香港總督來札内開新加坡禁止華人進口華五月十五日以後凡輪船之來自中國各口者所載華工一律不准登岸爲此出示曉諭一體周知至新加坡因何有此禁令示中未及明言本館亦不敢臆斷 
[護撫接篆]  
　　安徽巡撫沈仲復中丞奉諭開缺另候簡用遂將經手事件料理淸楚待接到廷寄卽行交卸此已列報兹聞仲帥於初十日午後兩點鐘奉到　廷寄旋與德靜山方伯熟商一切於十一日交卸方伯卽於是日護理撫篆在省文武各員趨轅道賀手版脚靴絡繹於途水陸統領米宋兩軍門城守協劉煥章軍門飭令各營兵丁齊集藩轅站隊吉時旣屆仲帥將安徽巡撫關防一顆全省提督印信一顆及王命等件安置黃亭飭首府聨太守撫標中軍米叅戎護送藩署德方伯朝服恭迎陳設香案望闕叩頭謝恩禮畢退入簽押房更換公服升坐大堂受文武各官及各書吏衙役叩賀禮畢退堂 
[三潭月色]  
　　浙江省城雉堞年久失修致本年淸泰武林二門城樓櫓坍塌垝垣亦有損壞者趙展如方伯聞報卽委羅主簿堃鳩工修葺兹者廖中丞到任時正值武林門開工是以各官趨詣下馬頭恭請聖安中丞詢悉緣由深恐他處亦或損壞定於本月初八日隨帶戈什哈十餘名親兵二十名沿城巡閱遇有損壞者卽下輿審視自辰刻至午始命駕回轅是日勘得應修者共十餘處隨面諭藩司派員修整大約月内當開工也○杭州每年五月好事者必賽温元帥會會中人皆赳赳之士每易滋生事端昔年楊石泉宮保開藩浙江嚴申厲禁此會不舉者垂二十年至丁亥歲夏秋間瘟疫盛行會中人遂乘間而起以消災迓禍爲詞浼某紳請于衛靜瀾中丞允准舉行會景中丞允之遂於九月間補賛自此之後踵行者又三年自崧振帥蒞浙復申舊禁去歲天花流行嬰孩殀殤無算今春又多疫癘於是若輩復躍躍欲動將舁神像出游事爲趙方伯所聞卽札縣出示查禁并傳諭廟祝如有不遵此示者先提治罪○自四月二十八日晴霽後不雨者已半月天時燥烈炎日薰蒸農家所捕秧苗日就枯槁終朝戽水困憊不堪初十日紅日韜光濃隂四合逾時忽大風捲水吹散浮雲次日更燥熱異常行人揮汗至十二日午後始大雨傾盆入晚始息初十晚錢塘縣束大令行至羊市街時已二鼓見某茶肆尙未閉門内有唱花鼓戲者喝令將伶人提至輿前詢以爲何膽敢違禁其人觳觫而對曰小的非伶人實以平話爲業所說者係忠孝圖詢以忠孝圖爲何人故事其人沈吟片刻云是岳爺爺故事大令笑曰岳爺爺果是忠孝人令將帶爾至署中試唱幾回與本縣聽本縣當不吝重酬也其人連連叩首口稱小的不敢怒問究戰何書則云雙珠鳳邑尊冷笑曰本縣久知花鼓戲中均是淫詞豓曲有傷風化例合重懲且命掌嘴二十下復提茶肆主至掌頰三十下令具以後不再設書塲切結次日卽出示禁唱花鼓淫戲如有不遵將房屋發封提人重辦 
[漢水未退]  
　　自襄河盛漲而後漢江水勢繼長增高至今每日猶漲二寸餘英租界江邊石級僅有十層未没近水居民深以浸滿爲慮安得陽侯早退使吾民得免蕩析離居哉 
[漢皋絲市]  
　　漢口市面頭茶告竣絲市續興每年生意頗鉅湖北十府處處出絲著名者惟沔陽河溶黃州三處此三處惟沔陽首出一　河溶次之黃州又次之其餘近沔陽者盡附沔陽之名銷售價亦相若與河溶黃州相近地方所出之絲料然今年沔陽絲業已開盤每兩值銀一錢一分九厘較去年增四厘河溶黃州絲尙無一定價值不日卽當開盤也 
[閩中競渡]  
　　閩中每遇端陽節有賽鬥龍舟之舉出西關里許有西湖焉斜倚城隅道旁節孝石坊最多西湖書院薩家祠堂薈萃其間有亭翼然屬露蕭太史題其額曰湖西第一亭踰數十武廼李公祠大夢山氣勢雄壯自西而來平地突起一峯疉嶂層巖豁然異境薩氏子孫造文昌樓以鎭之科甲緜緜不絶堪輿家以爲得此山之助側行一橋臥兩波之上開化寺居於環碧之中停柩纍纍僧每年得金以千計窰角鄉民田在寺前後婦女耕作須乘舟而來是日各鄉龍舟來此者五六艘閩人士扶老携幼往來兩岸以數千計團扇羅衫衣香鬢影極盛一時有一小舟貪載多人駛至芰荷深處倐爾欹側甲乙二人立足不穩翻身入水竟與波臣爲伍城内安泰橋一帶官河是日一點鐘許有二三龍舟魚貫而過在岸側觀看者不乏其人橋之右出牛育巷河墘有考武生臨水而居卽在河面建搭浮梁以便行走時大小男女坐立河梁不下三十餘人偶因一小船坐健漢四五人忽然翻覆梁中人羣起視之不料樑木配壞已久砉然一聲立時塌下人盡入水其瞠乎在後者尙可出重淵之中奈洪水未退離岸甫尺餘無不凶占滅頂其幸得生還者僅十數人而已有木匠店鄰居某婦與十二歲之男孩同時墮水婦得救出孩竟隨波而去有鄉婦携小孩四人同時墮水婦手扳樑木得不死又有少婦挈四齡幼孩泛泛水中孩浮水面經人救起少婦竟入鮫宮深處有某叟　善泅水墮下時見有多人拉其手足叟伏不敢動得以救活四五人是眞現成功德也入晚時是處浮出尸身二三具其在北關閘等處先後浮出約有七八具父哭其子妻哭其夫哀聲徹耳慘不忍聞洵非常一浩刦也南關外十里大橋下龍舟甚多畵槳衝波玉簫咽雨觀者擁擠是日亦有覆船釀命之事羡門詞云千古湘潭同一哭觀此能無悵然 
[剿匪述聞]  
　　著名梟匪王均貽結陣於蘇州府屬盛澤鎭與黨中人某姓爭奪賭攤互相毆鬥持戰連日死傷甚多奎中丞聞之立飭撫標各營帶兵往剿一面高懸重賞謂能拿獲王均貽者給銀一萬本月初七日緝捕等營統領李軍門接得吳江縣來函知王匪匿迹城外某處因卽禀知中丞星夜出隊往捕兹接吳江來簡謂初次領兵往肇事處彈壓者係飛划營統帶朱太守上洲迨軍門大隊到來匪黨卽奔逃四散軍門 
 
 

Page 3

 
 
麾軍追逐至初八日傍晚匪黨逃至葑門外蜜渡橋是處爲撫標正前營駐紥之所統領韓觀察聞報立率帳下健兒阻住去路王匪竟敢恃衆抗拒觀察盡力攻擊逾時匪黨受傷甚多王匪見勢不佳呼嘯一聲各自潰散觀察令衆軍併力窮追匪黨落荒而逃自相踐踏現聞王匪收合餘燼遞入太湖軍門遂約同太守等所部八營屯紥太湖濵期在必獲十一日陳廉訪又請韓軍門殿爵帶撫標中營往太湖濵屯紥一則以壯軍威一則以助兵力想跳梁小醜不難指日殲除也 
[議院又停]  
　　去冬日本衆議院各議員與政府意見不合内閣奏請停議至本年三月重復舉選議員擇於四月某日開院四號官報載内閣又奏請停議其意略謂第一經减淘費裁汰冗官第二救濟災害第三經營國防第四中外交涉此數者現内閣竭力經營衆議不能諒察放言無忌有意爲難故不如停議之爲愈云 
[彝陵浪影]  
　　宜昌訪事人云英國向有兵船下碇江心春初開往滬江脩理四月二十八日下午有一美國兵船鼓浪而至次日駐宜領事及稅務司前往拜會統兵官領事上船時船上升砲七門稅務司上船則升砲五門○四月二十八九日有漁划裝作龍船在江中演試正在興高采烈忽對岸石榴紅人所賽靑旂船遭風覆没船中兩人入水一經他船援起一泅至柏木船旁始得攀舷而上次日卽由地方官出示禁止○月前重慶某客號購得洋棉紗一百八十餘包由掛旗船裝運入川現又有益豐恒號購定三百餘包堆存宜棧○某信局在渝城將信物分裝兩擔挑運來宜内有銀六七百兩行至八斗地方臨流喚渡江中忽起　滿人貨均被旋入適永昌信行划船飛橈而至急爲救護幸獲安全惟信函俱已被水濕透矣○近日江中水勢雖日漸增高然川峽並未封口船舶可以行駛自如瞿塘灔澦堆不必愁風波之險也○二麥收成之際天氣暢晴數日可卜有秋惟荳苗受損過多大約皆壞於隂雨也 
[示禁馳馬]  
　　揚城街道寛窄不齊熱閙之區街道愈狹盖兩旁多有古董玉玩等攤也近有一種紈袴少年專於閙市策馬馳騁揚鞭得意顧盼自雄間有不繫響鈴者尤易碰撞近爲保甲總局朱觀察所覩回局後立出告示一通略云揚郡街道窄狹近有身騎怒馬者往來衝突行人閃避稍遲卽有踐踏之患杭省朱宦一事豈無所聞逞一時馳騁之豪卒致傷命獲罪何不惜身家乃爾本道近於街市見有騎馬者直　橫冲肆無忌憚察其形狀似皆鄉宦子弟因欲留其體面故不忍當都遽加呵責合先示禁以杜其妄行之漸爲此示仰諸色人等知悉自示之後毋再無故馳馬倘敢不遵無論軍民宦裔立卽提案禀請大憲照例嚴懲爾等須知律載無故馳馬傷命雖係誤傷亦應科以軍流之罪其各凛遵幸勿以身嘗試 
[烟臺脞錄]  
　　天乾物燥講求火政者咸爲未雨綢繆之計邑尊出示曉諭令民間然點火油一律小心謹愼是亦思患預防之意也○烟口北連芝罘東北有崆峒島以爲屏障東西有巍岱山通伸岡之處若兩翰之環抱後有奇山岡嶺綿長森然拱衛亦形勝之地也咸同間捻匪東竄居民於奇山之巔隨高就低壘石積土綿亘數十里作長城以爲東西南三面之捍衛派撥鄉團駐守得以免罹宼鋒歴年旣久漸有傾圮之虞今由官府重行修築較前尤覺鞏固仡仡　墉謂非一方之保障也哉○上月廿八日俗傳爲藥王誕辰凡設藥肆者體祖師慈悲意以一文錢布施貧民儒林街地方藥肆林立咫尺之間不下八九家各家施錢皆以日中爲限鳩形鵠面者流布滿街衢延頸跂踵以待區區阿堵物富者揮霍如土貧者求之惟恐不得不以嘑蹴爲嫌造物之不均若此○附近奇山所地方前朝之重鎭也舊有城垣近已倒塌惟望樓四座巍然獨存現由城中公會集議仍照遺址一律興修以資捍衛○關道憲劉觀察前隨李傳相出洋巡閱兹已於午節前二日回轅○端陽佳節工商各業皆停工休息苦無遊覽之處惟南山之㘭前平新修太平庵今由住持羽士擇於是日懸掛匾額演戲三日於日各業中呼朋引類前往游眺藉以遣此永日所惜是日狂風大作走石揚沙進香者每裹足不前香積廚當因此减色矣○天氣亢旱望澤情殷初五日隂雲四合初六日午後細雨如絲片刻卽止諺謂旱怕天隂潦怕晴由此觀之則雲霓之望尙未能慰二麥收成不可復問官憲遂有設壇祈雨之舉循例禁屠商民聞之皆預備庖廚以資大嚼屠市中羊胛豚肩不轉瞬而已罄矣食肉者鄙殆謂是乎○二麥業已登塲較往年略旱半月然枯槁者居半求其籽粒充足十不獲一惟窪下之區收成尙好○初五日某號移在鵰船上卸貨聞有兒啼甚哀向之探問以被拐售賣對卽回本櫃言之赴官報案將孩救出孩年近十齡今隨差役緝拿拐匪適於途間遇之執歸巡司刑訊供出同黨多人飭差次第拿獲解案候審諒當盡法懲辦也 
[照章騐疫]  
　　昨晨十點鐘時某輪船回滬駛至下海浦外下椗桅上高揭黃旗卽由新關小火輪船送某西醫前往將諸人一一診察診至細崽勵長生身染疫氣厥病非輕欲送至引翔港工部局新設醫院中調養其兄甲言願於傍晚附北京輪船赴甬東家内自行療治醫生允之又聞船上某西人云船上有水手名成安者年甫二十三齡於去年受室此次船至香港卽染時疫在半路云殂亦可慘哉 
[飭差查看]  
　　西人在下海浦起造房屋以備華人之患疫者在此醫療已列前報上海縣黃大令於昨日飭差赴該處查看房屋如何式樣共有幾間在某圖地叚内其中有無病人卽行禀覆 
[另租公館]  
　　上海總巡葉臨恭司馬之公館向在城内沈香閣左近昨日司馬另租英租界會審署後之房屋飭家丁巡勇遷移一切家具今日約遷竣矣 
[擇日修橋]  
　　新北門外吊橋去年修整後不逾時闌干卽朽壞不堪前日江海關道黃觀察接工部局法工董手函謂是處係來往要津亟宜修整因飭上海縣妥爲佈置黃大令卽飭帶同都料匠估計工值商請工部局打樣西人擇日興工修治 
[蜰蟲惹禍]  
　　前晚九下鐘時美租界正豐街福和里陸阿泉晚餐甫畢正思睡穩鴛幃祗以蜰蟲嚙膚不堪伏枕乃喚妻某氏燃燈捕之偶不經心火延牀帳霎時間烟迷霧銷滿室通紅幸附近鄰人齊心赴救僅焚燬牀一張帳一頂 
[匿名控賭]  
　　昨日有人投匿書於南市二十三七鋪巡防局局員戴憶珊二尹閱得信中言陸家浜某甲家糾人賭博逹旦通宵遂傳地申陶小弟及甲夥某乙至案諭令前往稽查少頃陶甲回稱小的查得甲家並無其事二尹謂無論事之有無總須留心訪察地甲唯唯遵諭而退 
[限日遷移]  
　　賭棍周恭仙卽周逸園因積欠房租經上海縣提案送交英公廨訊理嗣因公廨不便將有職人員管押復送至縣署已列前昨兩報昨日早堂宋通剌將周提案周供職員賦閒已久是以積欠房金領事謂周聚賭抽頭每日可得洋六七元豈區區房租尙不能付乎遂著於五日繳洋九十二元且洋商房屋不便容人賭博著於五日内遷往别處不准遲延周唯唯而退 
[志切從良]  
　　野鷄妓女王雲卿日前攔輿喊寃已登前報前晚黃大令升坐花廳提王雲卿至案供稱今年三十四歲原籍吳縣父母均已去世母親在日亦開妓院小婦人爲娼多年今被鴇母凌虐不堪實難度日所欠鴇母帶擋洋無力歸還叩求大老爺作主小婦人現願從良大令曰爾有親族否答稱並無親族大令以王雲卿不願爲娼飭發普育堂擇配該妓叩謝而退 
[寄棺吊簿]  
　　前報紀葛夏氏控兒子葛春世身死不明一案經黃大令飭傳要証張東木於前晚質訊張供寍波奉化人駕船爲業船上雇用夥計三人小的於前年見葛春世困苦異常曾借給洋三元伊言欲至小的船上帮夥嗣後久不見面至今年二月二十三日在玉平碼頭四福樓啜茗遇見小的向索洋銀伊卽與小的口角由管帮陳阿九出爲調停始各散去二十五日小的在虹口買煤聞碼頭上有人言葛春世不知 
 
 

Page 4

 
 
何故呑烟身死屍在太平碼頭外灘草棚丙小的念仝鄉情故在同行中募資收殮將屍棺暫寄會館由順和煤炭店胡志堂作保與陳阿九毫無于涉大令曰爾廿三日與葛春世索洋口角至廿五日伊卽身死其中定有緣故倘葛春世不是呑烟身上有傷爾將如何答稱愿具甘結如葛春世身上有傷願甘照辦胡志堂供開煤炭店葛春世屍棺由張東木託小的作保寄厝會館大令曰尙有别人托爾否據葛夏氏供尙有陳阿九托爾作保是否答稱並無别人亦非陳阿九實由張東木一人來托大令又提葛夏氏問曰爾子身死據張東木供實是呑烟身死在太平碼頭草棚内由伊收殮屍棺寄在會館與别人毫無干涉答稱陳阿九王阿木均去作保旋由張東木將寄棺之執照呈案大令閱看謂葛夏氏曰今看執照上並無陳阿九名字祗有張東木一人答稱照上無陳阿九名字會館簿上有陳名字陳阿九供稱請大老爺查明如會館簿上有小的名字愿請重辦大令謂葛夏氏曰待本縣飭吊帳簿查核若有陳阿九名字當爲爾子開棺相騐判將張東木先行收所飭差赴寍波會館吊簿並將該司事傳案再行復訊 
[撈尸待認]  
　　啓者本月初九日二點鐘敝所救生船在新閘自來火房對過撈獲無名男尸一具身穿藍布衫鈕掛眼鏡壳内置銅邊眼鏡一箇下穿藍布褲白襪雙梁布鞋黑絲套辫線兠肚内有裁縫所用鐡針底一個年約五十左右有鬚新剃頭除報保安堂收殮標埋外相應亟請登報俾有尸屬認領此啓[  滬北棲流公所司董啓]  
[助振摭要]  
　　升任順天府府尹浙江學政陳募善士四戶由愼餘莊來合洋三百十二元渭南筵樊姑由蔚泰厚來規元二百兩無名氏求病速痊由元茂莊來一百兩隱名氏求尊堂病速愈洋一百元蘇州廟堂巷汪恩錄求病不發由泰源莊來一百元無名氏求病速愈由恒泰茶棧來一百元姑蘇葉俟卿募倪寳森求病速痊一百元平湖稚川松生子求病痊一百元常州袁藎臣善士爲令姪婦分娩後患病求痊稍愈由惠泰莊來一百元吳兆桂一百元不書名一百元衡石服符病愈完愿由鴻章泰綢縀號來一百元新城縣麻幼愚大令疾愈完愿并求手核速愈由蔚長厚來九三八平銀五十兩合規元五十三兩二錢五分楊同士因尊堂康强合室平安由盤記棧來四十兩合規元四十一兩六錢五分閩莊曹素功堯記鄰居失愼免災完愿洋五十元九江同泰典代友心愿五十元無錫輔仁莊募無名氏由同康莊來五十元蘇州鳳祥求病速愈五十元浙杭思無邪齋主人因事完愿五十元沈翊淸前在倫敦爲病許愿五十元大通同孚莊五十元黃秀烺得弄璋之喜五十元常熟凝善堂寄來海虞採藥後人求尊閫朱氏病痊五十元武林姚氏心求子求分娩平安五十元錢塘凝遠堂高爲禮堂求病卽愈由恒豐順來四十元鹽城湖　問經堂募九十一戶合四十六元韓良臣移居席費由壽康莊來二十元許雅卿壽　移助十元活人無算降福非遙矣[  上海北市絲業會館籌振公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[柝津紀事]  
　　欽差北洋大臣直隷總督李傅相出省閱兵巳將逐日行程列報聞海軍以北洋爲最而陸軍以大連灣劉子徵軍門所部獨出冠時附津各營槍砲中靶以盛軍衛逹三軍門所部爲最優蓋以分數考核步隊計得八成九而飛騎營馬隊竟得九成六傅相奬勵有加蓋此項馬隊亦隷盛軍由呂道生軍門統領衛逹三軍門總統者也○俄法及日本等國皆有武官名爲保護欽差駐紥天津薪水甚優與欽使只遜一籌暇則游歴南北各洋要隘曁不通商口岸日本武官所帶繙譯薙頭辫髮冠華冠服華服幾與華人無一不同現聞俄國武官擬往山海關其他亦有冐暑遄征者○守望局總辦湯伯述太守委署大名府知府其守望局總辦一差仍委李少雲太守辦理太守蓋曾總辦局務緣代理天津府篆卸差此次舊地重臨當可勝任愉快也 
[上海縣署瑣案]  
　　軋花案内之顧其園被股東鮑王泉等控追前經黃大令訊究飭收外監伊父投案代子求保大令諭曰爾子所搬之花尙未繳足此案本欲詳辦今本縣格外施恩限爾十日繳到若再玩延照例詳辦○中和棧小主人投案禀稱兇犯呂三業蒙獲案請將收押著交之司帳王少坡釋放大令諭曰待本縣稽查案卷如呂三是爾中和棧中人准將王少坡釋放棧主唯唯而退○全泰盛信局股東鄭國權陳康鋆等具控經手丁義釗侵呑股欵一案經黃大令提案訊明斷令丁義釗著繳錢一千一百七十五千應照十股分派因當時股東尙未到齊先將丁收所現經股東王永遂馮正卿朱忠科等投案前晚經黃大令提訊查明丁義釗所繳之票錢二百九十四千又經丁托信局董事出爲調解减除四股丁義釗應繳六股大令將丁先繳之三股錢二百九十四千諭令鄭國權等先行具領尙有三股著丁於本月底繳淸由馮正卿等具保丁斥釋兩造咸叩謝而退 
[英界公堂瑣案]  
　　邵順福竊取王金靑長衫一件被巡街捕所見將人贓拘獲解案請究宋通刺判管押十日贓交王領○包探施福保禀義園茶館主陳王氏報失洋十三元六角錢四千四百文銅面盆三隻查係史雲山周小四二人所竊現祇存洋六角錢四十文餘贓無着該氏仲訴前情并請追贓史供崇明人在義園爲夥物係周小四所竊實祇洋六角錢四十文通剌判將史雲山解回原籍周小四管押半月○華捕禀陸海和錢阿根張阿根陳阿香薛阿春等五人在棋盤街茶肆内吵鬧致茶肆失去物件約值洋三元送請判斷通剌判將五人各枷五日發往犯事地方示衆再令各賠洋四角以償失物○兆豐洋行西人控工人俞其明行竊洋酒三瓶通剌判將俞管押十日○茶博士韓阿五稱周阿興顧關榮同來啜茗偶爾忿爭各動干戈被毁物件送請究賠顧供浦東人因周尋釁致被兇毆周俯首求恩通剌判將周枷號七日發頭門示衆期滿再責一百板顧管押七日○包探黃四福禀張阿炳前曾犯竊遞回寍波今又來滬河請訊究通刺判笞一百板仍行遞解回籍○包探張阿五竇如海同禀小孩周毛毛王仁榮萬過仔戴小狗等常掩入人家竊取衣物送案請究劉阿連郁阿星投案同稱先後失竊通剌以周等年尙幼穉膽敢犯竊可惡已極著各戒責一百下戴小狗减責五十下交伊父母領回嚴加管束○包探張阿五禀馬阿扣赶猪數隻在路行走忽被奚阿士藏匿一隻索洋二元始肯給還求爲訊究通剌判罰奚洋二元充公○郝銀餘在飯店用飯計錢一百七十餘文不肯惠鈔由　拘案通剌判郝惠鈔再押七日○包探唐靑山禀積竊王銀榮行竊劉德坤衣服七件送請懲辦劉投案領贓王供松江人認竊求恩通剌判笞一百下解回松江○許錦春被歇夥葛木林攫去布衣一件當卽扭住交捕解案許伸訴前情葛供爲紅坊學徒因同業曹毛毛謀挖生意致起釁端通剌以其中尙有别情著押候過堂覆訊○包探拘解行竊陳仲甫家油布衣服之胡阿金到案請訊通剌著交捕房於下禮拜一解案覆訊 
[法界捕房瑣案]  
　　有名金富者去年因事犯案經葛同轉訊供笞責飭出具不再犯事切結送案備查此次在吉祥街瑞生冷店與主顧李張榮口角爭毆致李被衆店夥擊破頭顱劃傷手指旋經巡街捕拘入捕房同轉升堂訊究李稱傷後失去玳瑁眼鏡翡翠班指各一約值洋銀五十元金冨深恐同轉稽查前案遂於　案時攺稱姓張名阿狗同轉廉得其情判令笞責若干板押候補提店主著將眼鏡班指繳案昨日店主婦嚴周氏投案遞禀聲稱丈夫因婆婆有病遄返甬東特遣小婦人投案候訊並呈翡翠班指四枚玳瑁邊近視眼鏡二副同轉謂爾夫畏罪逃避令爾上堂搪塞乎爾等冾店動轍逞兇毆人屢次訊懲尙敢仍蹈故轍寳　可惡異常隨飭探帶至英界恊成票號令李揀取原贓以便銷　○鴇婦馮王氏卽杭州大寳在菜市街開設花烟館與蟻棍陸阿順狼狽爲奸藉薦引傭婦爲名專誘各處鄉村女子來申逼令倚門賣笑此次陸誘得吳下女序龔愛林挈至馮王氏處迫使爲娼愛林之母龔褚氏聞之將氏扭入捕房葛同轉訊供之下判令押候重責並著交陸到案此已記諸報章昨龔褚氏投案具領愛林同轉命提馮王氏及愛林到案著照原斷將馮王氏掌頰四百下押候交保出外限十日内交陸嚴辦愛林掌頰一百下交龔褚氏領回○陳子才竊取興聖街某烟館之烟鎗傅長壽竊取小東門外某老虎灶之鞋以致同押捕房昨日葛同轉飭提到案著各掌頰六十下○吳金山掩入書信館圖竊未成昨日葛同轉著掌頰八十下○黃金山在小東門外竊魚葛同轉著笞責六十板○日前顧阿發龔阿仲糾同衆流氓拆毁典當街後弄碼墻經屋主交捕解送公堂葛同轉判令鳩工修整後再行發落昨日飭提到案顧龔同泥首求恩同轉問有保人否龔供稱興聖街蔣生泰願爲小的作保同轉飭探帶龔至蔣處問明如願保則須繕具保單顧押候修牆後核辦○戚銀泉積欠錦名洋行房租以致被控葛同轉著掌頰四十下押候交人保出立票依限付淸○陳海明竊取源利洋貨店藍竹布致被送案葛同轉著掌頰六十下○三月十二日永泰蛋行控瞿桂千乘機竊蛋并敢持刃行兇葛同轉判令枷號二月期滿貢釋昨已滿期命將枷開去笞責二百板押候具攺過切結　案然後交保○錢杏根王阿元在護城河畔某姓家竊取對時表被扭到堂　同轉判令枷號二月昨已滿期飭各笞責二百板 
[福建官報]  
　　四月二十八日委署雲霄廳林光藻禀見禀辭赴任同知鄧聯恩鹽庫使俞汝和禀明奉委會查黃田時坪銷鹽情形鹽塲林兆榮禀辭赴安溪永春曾查帮務○二十九日巡檢婁書祥傅霖俱禀謝冬防查夜記功飭知○　月初一日知縣白象賢禀見禀銷善後局文案兼書局校對差禀辭赴安海釐局知縣荆瑞禀見禀明接辦善後局文案差知縣胡之楨禀明委書局校對並禀到局 
[鄂省官報]  
　　五月初二日分發試用縣丞章廷泳捐免　省新海防補用巡檢邱景藩由京騐看來○初三日署理宜城縣田家集巡檢憚松齡禀謝○初五日候補縣程鵠雲由沔陽州收買蠶繭運省赴兩院禀到藩憲牌示漢陽府經歴事務詳委本任江夏縣縣丞張南瑾署理○初六日藩憲牔示羅田縣多雲巡檢員缺詳請以海防新　先　　巡檢姜國屏咨補○初七日卸辦黃石港釐局候補通判張志瑛委辦應城釐局候補縣馮錫綬自京引見俱回省 
[江西官報]  
　　四月十五日鹽局程儀洛由金陵回候補府歐陽鴻濟委辦吉安分局候補縣彭湖陳席珍張綬黃俱禀謝拔委本班一次行知石守謙帮辦善後局鄭紹康禀辭解九江關餉進京安鳴鸞由九江措貲回新選德興縣丞朱祖培禀到係江蘇廩生指分府經顧永誠繳照係湖北監生吳言書禀丁父憂汪善培駐守行台並解經費往九江劉祖培辦德化旱卡汪承豫接查章内保甲准補鄱陽典史姚樹藩飭赴新任○十七日補用府阮貞瑞卸辦吉安分局回候補縣張鳳岡九江就醫回王之楨拔委一次朱景岐估修府學　廟從九吳璘接查永内保甲宗璠往高安辦保甲永豐沙溪司何家謨在山東新海防捐升通判歸部選用准補廣信府經陳文炳飭赴新任○十九日候補縣李光表估修豫章書院工程武舉周飛鵬内河右營哨官王宗　俱解春貢進京叅將吉　通阿武寗代閱營伍回駐京提塘黎明由京請假回籍修墓 
[金陵恊賑公所經募第九次并接錄第八次淸單]  
　　神之格思大善士湘寳銀四百兩神人共鑒人一誠感格人各三百兩出于至誠人心誠求之人各二百兩衆善奉行人間心主人天視酬願子誠廿子五戶各一百五十兩撫心無疚人蒼蒼降鑒人光明如燭人中心爲忠人爲善最樂人無倦軒白公救七戶各一百兩兒難人五十兩無名氏一兩季善士五錢知過子三錢聚學軒洋三十元繭隱爲眷少農輯菴蔡樹甘毓桂軒誠求保五戶各十元季先生六元硯田氏曾篤卿草子莊三戶各五元耕夔氏湯陶氏無名氏無名人羨善軒五戶各四元無名氏未德新堂高咸池各三元童天地生裕堂張雨翁龔老爺無名氏五氏各二元四位無名氏各助不留名仲無名繭隱家　張石翁摹錢趾翁摹求合家平安人程濟記公記胎穀堂德新莊戈桂五陳子林程淦泉李金榮袁仲萬凌峻臣孫明甫潘德昌朱德元廿三戶各一元無名氏四角三位無名氏各二角東典西典永記詹仁記孝友堂三位無名氏各助八戶各錢一千文楊峻嵐韓石生各六百文蔡光炎徐申源沙子珊鄭春舫黃聘翁不書名二位無名氏各助隱名氏拂珊堂大雅堂景福堂十二戶各五百文億順源錦志餘蔡春源瞿大邦李竹江又新戈蕚樓陳蕊春泰興無名氏九戶各四百文韓秉國毁鶴峯齊小樓錢樹五王億和　侶壬黃希文李海舟葛蔚華章萬全程樸記詹崇德堂二位無名氏各助　二老爺十五戶各三百文無名氏二百五十文十戶善女二百四十文李召南王絶曾朱仲光絶泉逹周穉梅周篤因湯復卿儲雨村宋廷楨李甫翟梁溪儲國擎儲堅林翟仲衢王希韓吳扆生謝鼎恩舒德卿汪劍甫顧宗銘張又樓張梓庭丁恩耀冐壽卿杜逢之謝鴻恩余善士程廣盛劉德深張笛樓周兆祥沈仰韓杜委諸謝作霖謝步　周新元鄭玉興鄒尋芳德日成林大姐綠蔭居得硯齋李善士張萬國周尙卿王　元王喬獲楊子香王盛楷王盛服王喬蘭喬祿喬桐喬嶺孫淸安徐匯生孫和順朱繼和劉燦明楊堯卿羅坤生大昌源劉鳴岐薛鶴記徐壽記許魯記車　記吉記江松記茂無名符無名十三位無名氏各助二位有名氏二位不留名九齡童子自願汪坐巷金野徙盖廟程以野公歐陽善士江善士錦亭秦榮有心無力人不書名范鉁隆泰元吉大菜徐陳氏海陽氏溪蘭王鈞白雲草堂願安雅堂雲崇德堂紹崇德堂萬鍾堂汝南堂鳳實堂中山堂樂善堂積賢堂三槐堂孝友堂一百十五戶各錢二百文李召西黃曙秋曹啓泰傅長華李仁興張同興胡永興張左軍程萃庵李馥棠汪潤南呂承之承義泰汪子　吳春圃呂顯之施雨人金獻之李申之黃田興林冲翁張石泉吳禮庭楊左翁成廣兄徐三兄吳雨亭徐三兄宋桂生馮佐卿翟億順吳鉅成張喜發錢寳濂孫鏡仙李德源汪金之陳世貴楊世洪楊文光楊喬風彭月　楊光泰楊煥錦唐萬宇楊寳惕楊桂山楊義興陳永楨唐仁甫唐左卿徐芝楷唐殿文陳正相唐殿有孫有田唐宗明錦泰榮泰松源春源乾泰震昌　和愚軒慶豐大昌張見之文星閣信善子勉力居亦吟居應酬居掇茗居張雲記劉漢記趙春記馬鑑記沈明記金鑑記方王記郭長記張星記曹炳記無名同記隆記質記需記瑞記培記以記幼記鶴記子記少記恆記元記十五位無名氏各助羅陸氏吳王氏張彭氏秋徐氏有名氏不書名炳煌山人鳳山書屋瀛喬山舘求志堂遙遠堂求岸堂行索　誠恆堂一百廿九戶各助錢一百文繭隱家人一百四十文公記一百廿文盖上村後陳本國振芙文社程以墅甘昌貴石禹忠齊石麒西銘堂七戶各本洋一元　　五銅洋三元　名氏銅洋一元[  上海六馬路仁濟善堂籌辦順直賑捐施則敬謹誌]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十年五月錄]  
　　晋撫張奏委解慶典工需銀　摺○護浙撫劉奏查明上年冬季分輪委州縣各缺摺○湘撫吳奏保舉　　請　　　　　見片○晋撫張奏叅疎防　犯之州縣請交部議處摺○浙學政陳奏保舉教官片○護浙撫劉　奏報學政幕友姓名　　片○新撫陶奏呈進回部貢金摺○蘇撫奎奏審明盜案照例懲辦片○○頭品頂戴山西巡撫臣張煦跪奏爲委員管　慶典工需銀兩赴部交納恭摺仰祈　聖鑒事竊臣前准戶部咨軍機處交出會奏中外臣工報効　慶典工需一摺於光緖十九年六月初五日具奏奉旨依議欽此單開山西省共銀五萬一千五百兩行令在於文武各官養亷内自光緖十九年秋季起先行核扣一半二十年春季再行核扣一半等因當經行司遵照辦理在案又河東鹽商報効　慶典工需銀三萬兩臣恭同綏遠城將軍歸化城副都統曁鎭司道府文武各官於前項養廉之外報効點景工需銀三萬兩均經先後奏奉硃批准其報効聽候部撥該衙門知道欽此旋准部咨令將奏准報効各銀悉數解交部庫以濟工需等因復經分行遵照去後兹據布政使胡聘之詳稱前項各官養廉内核扣報効慶典工需一欵尙未扣齊兹先行提動銀二萬兩又各官續請報効點景工需銀三萬兩如數兌足均差委卽用知縣許文森管解於光緖二十年三月二十二日起程赴部交納又據署河東道閻廼珏詳稱遵將鹽商報効前項工需銀三萬兩差委候補鹽經歴白杰管解於光緖二十年三月十六日自河東起程赴部交納各等情詳請具奏前來臣覆查無異除咨明戶部外理合恭摺具陳伏乞皇上聖鑒謹奏奉硃批戶部知道欽此○○頭品頂戴護理浙江巡撫調補河南布政使臣劉樹堂跪奏爲查明光緖十九年冬季分輪委州縣各缺恭摺具奏仰祈聖鑒事竊准部咨各省州縣缺出分班輪署先委正途一人次委勞績一人再將各項委用試用人員輪用一人每屇三月彚奏一次等因歴經遵辦在案兹查光緖十九年冬季分輪委州縣有桐廬縣知縣周緖益丁憂遺缺委勞績班候補知縣　卓人署理又甯海縣知縣王瑞成病故遺缺委試用班捐歸候補知縣周祖升署理又浦江縣知縣善廣調省察看遺缺委正途班大挑試用知縣伍燮寅署理又署龍游縣知縣章甫調省差委遺缺委勞績班候補知縣鄒壽祺署理又署餘杭縣知縣蔡秉澄病故遺缺委試用班捐歸候補班前知縣周秉鈞署理據布政使趙舒翹詳請奏咨前來臣覆核無異除咨吏部查照外理合恭摺具奏伏乞皇上聖鑒謹奏奉硃批吏部知道欽此○○吳大澂片再鹽運使銜湖南試用道陳允頣前經大學士直隷總督臣李鴻章委赴朝鮮辦理商務處事精詳力持大體迨分發湖南候補委辦善後局務於地方營務事宜均能切實講求不辭勞怨臣自蒞任以來整頓吏治撫輯民生於用人理財諸大端必與司道公同商議藉以體察人才如該道陳允頣之通逹治體有守有爲洵屬道員中不可多得之才至其督運漕糧採購軍火均能實事求是臣得其指臂之助於湘省治理大有裨益合無仰懇天恩准其送部引見應如何恩施破格出自聖裁謹附片保奏伏乞聖鑒訓示謹奏奉硃批陳允頣著交吏部帶領引見欽此○○頭品頂戴山西巡撫臣張煦跪奏爲解審發回斬犯中途脫逃請旨將簽差護解不愼之州縣交部議處恭摺仰祈聖鑒事竊據汾陽縣知縣李其滋詳稱光緖二十年三月初九日准文水縣解到永甯州由省審勘發回監禁斬犯李育之一名該縣查收覊禁初十日騐明刑具雇覓驘頭添差呂國汰耿忠幅移營撥兵張秉秀李萇淋協同長解高德城王憘才護解前進是日傍晚行至縣屬嶺底村外風雨交作時漸昏黑難以行走張秉秀李萇淋先已分往找店買燭適有駱駝趨至騎驘警逸將該犯李育之並駝載行李一併撲跌在地高德城王憙才同驘夫追赶騎驘呂國汰收檢行李耿忠幅將李育之扶坐道旁李育之稱欲腹瀉耿忠幅將其帶至破房内出恭在外看守詎該犯李育之乘間扭斷鐐銬爬牆逃逸追捕無蹤報經勘訊差緝等情臣查李育之係因挾嫌謀殺李茂林誤殺郝汝芝身死案内審依謀殺人而誤殺旁人者以故殺論故殺者斬監候律擬斬監候解省勘明具題發回永甯州監禁未奉部覆之犯該簽差護解各官並不愼選妥役小心防範致犯中途脫逃實屬非常疏忽據布政使胡聘之按察使張汝梅詳請奏叅前來除批飭勒限嚴緝並飭各屬曁犯藉一體協緝逃犯李育之務獲究報俟限滿有無弋獲再行分别叅辦一面行提解役人等來省發委太原府嚴訊有無　差雇替賄縱情弊按律定擬外相應請旨將簽差不愼之永甯州知州章士傑添差護解之汾陽縣知縣李其滋一併先行交部照例議處理合恭摺具奏伏乞皇上聖鑒謹奏奉硃批另有旨欽此○○陳彝片再學臣有考核教官之責臣已按試二十棚所至留心諮訪有能拔出庸庸之外者理合據實上陳查有長興縣學教諭孫德祖學問淵博造詣尤爲純實在官七年勤勤懇懇待諸生如子弟諸生亦事之如父兄實不可多得之員該員係舉人出身已由前學臣潘衍桐保升知縣應如何奬勵以示矜式之處非臣所敢妄擬又嚴州府學教授鄒柏森内行克修有志教化翰林院孔目銜金華府學訓導汪張斆力行宣講歴久不怠國子監典籍銜湯溪縣學教諭戴景麟志於禮樂克敬在公查汪張斆係曾膺卓異之員擬請以知縣升用鄒柏森擬請加五品銜戴景麟擬請加五品頂戴是否有當出自鴻慈謹附片具陳伏乞聖鑒訓示謹奏奉硃批另有旨欽此○○劉樹堂片　再准新任浙江學政臣徐致祥咨稱勷理衡文所延幕友何維畯湖南道州舉人李淸驥直隷靜海縣舉人劉啓輝江蘇寳應縣廩貢生李異材陜西蒲城縣廪生鄭國珩江蘇興化縣貢生倪見田江蘇江都縣增生開具姓名籍貫照例移咨轉奏前來臣查該舉人何維畯等均籍隷他省相應附片陳明伏乞聖鑒謹奏奉硃批知道了欽此○○頭品頂戴甘肅新疆巡撫臣陶模跪奏爲呈進回部貢金恭摺仰祈聖鑒事竊照新疆巴勒庫爾之南回部坎巨提向貢沙金循例奏明賞給縀疋兹據署喀什噶爾道李宗賓詳據坎巨提新酉摩韓美德拏星呈稱遠居邊徼久托帡幪竊幸世業之克承無非天恩之渥被所有光緖十九年分應進　貢金一兩五錢敬謹齎呈等情遵將例賞大縀二疋發給該酋祇領懇請具奏前來臣覆查無異除將沙金咨送内務府呈進外理合恭摺具陳伏乞皇上聖鑒謹奏奉硃批該衙門知道欽此○○奎俊片再據沛縣知縣馬光勛詳報拏獲因行刼恊豐昌鹽店得贓拒傷莊長馮萬倉身死案内匪犯楊熟一名到案訊據供認於光緖十九年三月初三日夜夥同劉得運等同夥十六人執持洋槍等械行刼事主恊豐昌鹽店錢衣等物逸犯劉克成放槍轟傷莊長馮萬倉身死不諱將該犯楊熱審依强盜殺人斬决梟示例擬斬立决梟示又據贛榆縣知縣陸秉森詳報拏獲因行刼事主邱壯雨家得贓拒傷事主平復遺火延燒房屋案内匪犯顔振樁朱世濚劉漢工三名並起獲小刀柴斧到案訊據該犯劉漢工朱世濚僉認於光緖十七年六月二十四日夜聽從在逃之蔣兆廣夥同蔣汶階等同夥十七人執持洋槍等械行刦事主邱壯雨家錢衣驢隻等物蔣汶階等各用洋槍刀棍拒傷事主邱壯雨等平復遺火延燒房屋並稱顔振椿中途别故不行事後分贓不諱質之顔振椿供亦相同將該犯劉漢工朱世濚均審依强刦之案但有一人執持洋槍在場者不分首從均擬斬立决梟示通行俱擬斬立决梟示顔振椿依例擬遣攺軍又據海州知州謝陶詳報拏獲因行刼事主王玉富家得贓拒傷粼人張興業身死案内匪犯周以科一名到案訊據該犯供認於光緖十九年六月二十六日夜起意夥同在逃之闞寳堃等同　六人執持洋槍等械行刦事主王玉富家牛隻等物目擊逸犯闞寳堃等放槍拒傷粼人張興業身死不諱將該犯周以科審依强刦之案但有一人執持洋槍在塲者不分首從斬决梟示通行擬斬立决梟示先後解由徐州道曁淮揚海道親審明確咨經臬司陳湜復核備招詳請將該犯楊熱劉漢工朱世濚周以科照章批飭正法核奏前來奴才復核無異除將該犯楊熱劉漢工朱世濚周以科四名遵照刑部通行批飭先行正法梟示並飭嚴緝各逸犯務獲究報曁各案供招咨部查照外謹會同兩江總督臣劉坤一彚案附片具陳伏乞聖鑒敕部核覆施行謹奏奉硃批刑部知道欽此 
 
