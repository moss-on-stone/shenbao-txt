# 1896 - 17 - 4908172

 

Page 1

 
 
[重印解醒集成] [  申報館主人啓]  
　　解醒語一書雖類小　　言　事蹟新奇文　頴　　　爾　樓主序以段　無朱及數載插深己空兹復重付手民工料益爲精姜每部仍碼洋　八分世有欲步武劉令都取焉　之常不必取資于　耳也售處　中報館帳房三馬路甲昌霅盡室汲各久埠申昌或經售申報人處 
[四史復出] [  圖書集成局啓]  
　　四史者何史記前後漢書三國志若也從前本局印選數次人皆争先代覩肅更寒屬　售己完兹以問價者多重爲印釘照向例每部六十册實價洋四元售處仍從其朔諸君爰有欲爲柔自之讀者請及早惠臨選購遲則又恐篋笥易空矣此佈 
[論目下安置散勇無善策]  
　　溯今上龍飛之十有五年湘鄉曾忠襄公總督兩江時延今安徽鳳潁六泗觀察使東湖王鼎丞先生纂湘軍記余從之游一日語余曰招兵難散兵更難蓋指李次青方伯散平江勇一事而言之也當其時用兵日久士卒枕戈待旦甲胄生蟣蝨人人有釋甲言歸之思一旦底走凱還如水赴壑而桀驁者猶藉譁餉爲名妄思煽惑何况邇者東方之役距成軍纔數閲月閭閻子弟方舍室家棄鄉井以屬將軍跋涉千里喘息未定而逐客之令遽下雖朝廷爲撙節餉需起見不得不首言去兵究竟急則用之緩則棄之寒志士之心灰壯夫之氣烏乎可耶烏乎可耶客有問於余曰今而知招兵之難不若散兵之尤爲難也招兵其權在我挑選取舍雖悍戾如泛駕之馬來入伍籍即不敢不恪遵軍令俛首而就我範圍居然有子弟之事父兄焉若散兵則其心己渙其貌亦漓上下之分名爲同袍實則視同陌路其挾嫌怨而圖報復者挺刃相向甚於仇讐間或血濺五步之内干名犯義至不敢問攘臂一呼者之爲誰何夫兵猶水也防之猶恐其或决所以五人爲伍伍皆有長推而至於二千五百人爲師五百人爲旅莫不各有將領以相統率而箝制其暴戾恣睢此無他慮其衆焉故也今者疆塲之事止戈爲武豈聚之猶慮其或衆者散之遂不慮其爲衆乎哉况去歲中日齟齬征調遍天下論者疑天下從此多事即貴館亦著爲論説謂中國大患不在今日之倭而在後日之兵其灼見一似預知有今日者故無論牙山一潰敵兵勢如破竹迎刃而解無復有著手處此時官軍非不盛也然而邊關洞啓任敵長駈不逾月而沿海數千里如九連鳳凰金州復州蹂躪殆遍即天險若旅順金湯若威海海軍精華所萃經營且三十年鎗砲藥械委如山積至不可以數計悉皆拱手媚敵資其俘獻春秋城下之盟後之視今猶今視昔斯時也添募之詔書猶交馳也調撥之軍符猶旁午也各省勁旅由老成宿將率之北上者猶相望也我己舉天下之全力專注遼東一隅兵力甚厚何不可背城借一試我師干乃未幾而和議告成矣又未幾而榆關内外環畿輔而連營數百里者奉旨裁撤矣烏合之衆尋不欲拉雜於鎗林彈雨之中况既生入玉門若不還之故土又非仁人君子之用心此督師劉峴帥所以一奉撤防之旨而亟爲籌安置之方者也原議無論散兵潰勇一律分别其籍貫由招商局輪船按起資送到滬一面咨請南洋張香帥預派官輪在滬泊候此項兵勇一到即押令過船不使一人上岸亦不使片刻逗留其籍隸江西者則湖口下船籍隸湘楚者逕送漢口岳州數月以來天津如豐順等船厦門如駕時等船長江如威靖等船各往返五六次不等迄今猶有奉載兵之命而見於日報者此外零星或十數人或數十人詣上海縣禀求給票附輪回籍者不一而足海口以江蘇爲最密故防營最多而撤亦最衆屈指起海州以迄柘林金山衛等處所撤不下二三十營雖資遣如法而大半無籍可歸此逃彼竄現在遊蕩者己日久無貲飢寒交迫流而爲盜竊發己不止一處其狗偷鼠竊之案各州縣層見迭出而沿江繁盛之埠頭宵小尤甚然則此項匪類既誅之不勝誅亦縱之無可縱彼既不能束手待斃則其爲患勢必伊於胡底此時大府既有意設法安置則何如爲之籌一善策使彼各得其所各遂其生不尤貽吾民以無窮之福也乎否則爲虺爲蛇噬臍何及余應之曰子之言是也然以目下之時勢度之三萬萬之兵費尚不知清償於何日而子顧慮及於遣散之兵勇而欲爲之請命以善其後也不亦戞戞乎難哉天下事有四顧傍徨徒增太息者此類是也質之吾師當亦曰如其禮樂以俟君子 
[本館接奉電音]  
　　昨晚十點一刻鐘京師飛電傅來硃筆二道上諭二道敬謹譯登○十二月初一日奉 
硃筆謝嶲杭補授吏科掌印給事中欽此同日奉硃筆胡俊章署理山西道欽此同日奉上諭許振褘著補授廣東巡撫河東河道總督著劉樹堂暫行兼署欽此同日奉上諭廣東布政使著張人駿補授魁元著補授廣東按察使欽此 
[詳紀臺兵與日兵大戰情形]  
　　日本來信云明治二十九年一月一號臺灣日官樺山氏函報宜蘭土兵三四百名齊集項雙溪附近將其地駐紥之日兵一小隊擊破勢漸猖獗瑞芳守備兵亦受士兵擊敗自去年十二月二十七號以來日兵屢與土兵戰皆失利漸次退走三十號之夕瑞芳不守同日臺北派兵二中隊宜蘭派兵二小隊出戰三十一號清晨計圖恢復瑞芳土兵出戰甚猛勇是役也日本下士以下負傷者三名士兵預爲揚言以本日爲期來襲臺北果於昨夜十二點二刻時土兵數隊迫城之南方雖不爲所乘而錫口守備隊己被數百土兵擊走毁壞鐡道電線斷絶連絡基隆之路十點鐘時土兵幾次集城南至午後三點鐘時派步兵二中隊大砲三門出新店擬於明日更與錫口土兵交載目下淡水河東一帶土兵之勢甚盛○二號又函報云下雙溪左近守備隊被土兵千餘人擊退二十九號宜蘭城守備隊派出多人與土兵力戰不勝退入城中土兵追逐不己復來告急請增援兵二中隊即就新到基隆之補充兵内撥四百名從海路送至宜蘭并派海門軍艦同往另派三百名進瑞芳臺北附近之新店地方土兵數千窺伺臺北城時在近地出没擾擾靡甯○淡水守備隊亦受土兵襲擊大敗退回此股土兵轉入臺北地方侵八芝蘭勇敢異常憲兵警察吏力不能支皆退去學校教員亦遭殺害其他各處戰死及鐡道小工之死傷者大約一百五十名左右○五號又函報云新竹臺北之間各處大　兵聚集苗栗附近之土兵揚言有五千人臺北附近之土兵見日本守備隊人數較少大逞威風及大隊出戰彼又從山上山左散回日兵去後土兵又出終日紛擾不堪其苦○新到之補充兵千餘名編爲臨時警備隊及山砲隊撥在臺北附近各處戒備○某和文日報云日人自得臺南後撤回之兵不少留臺地者不過分置各處以資守備而己不料此次大受臺灣土兵之困政府既發兵補充後又續派大久保氏率第七旅團兵前去助戰六號由梅田至宇品港上船直赴臺北計步兵第八九兩聨隊野戰砲兵第四聨隊中之山砲一中隊工兵第四大隊中之一中隊及下士以下騎兵輜重兵人夫各千名本部第八聨隊二大隊先發 
 
 

Page 2

 
 
[嘉興火警]  
　　嘉興采訪友人云十一月二十八日之夜渴睡初醒己報五更倐聞遠近人聲幾如鼎沸急披衣而起推窓四望則西北方光燄燭天然並不聞鳴鉦報警聲疑是天半朱霞照作珊瑚之色耳乃未幾即報稱北門外中街西市近坊失火前往視之則洋龍早己畢集四圍噴水無殊倒瀉銀河而火勢飛揚略不稍殺不得己將火路拆斷其時天方破曉大雨傾盆而吴回氏怒氣難平依舊左衝右突直至早膳之際始漸告衰迨午後重過火塲而萬道濃烟猶盤礴於斷瓦殘磚之内約計所燬者下岸爲鮮肉店栲栳店豆腐乾作由前進以迄河干上岸爲茶館藥店水果店共樓房八幢最慘者肉店主年己老邁經學徒奔入救出己被灼傷起火之家即俞姓腐乾作時方挑水以洋油燈置柴旁潑翻柴中以致立時燄發云 
[粤東小火]  
　　前月廿三晚五鼓時老城内賢藏街燈籠店不知因何失愼致兆焚如是處密邇各衙門故地方官兵之來彈壓者異常出力而水會中人亦電掣星馳畢集灌救約歴片時即行撲滅僅燬房屋一間幸未波及隣右云 
[豫章浪影]  
　　江西采訪友人云德静山中丞屢與翁小山方伯面商實缺各官概令到任供職己將文武實缺次第飭令赴任回任日前復經言官條陳現任官員調署别缺既多情弊亦礙考成等因欽奉上諭實缺人員必久於其任始能周知地方利弊若紛紛更調既不免存五日京兆之見且難保無徇私調劑之弊嗣後各督撫於實缺人員不得任意更調以杜流弊欽此中丞方伯遂飭署鄱陽縣馮明府蘭森赴廬陵縣新任署廬陵縣徐明府允升回湖口縣本任惟鄱陽縣尚未奉准補實乃輪委試用縣胡明府欽署理其餘實缺間有别署者亦將悉數飭令回任○袁州府惠式堂太守嚴禁賭娼不遺餘力并屢次札飭分宜萍鄉萬載各屬邑一律嚴禁不得視爲具文復迭委各員分往查拿○江西學政黄吉裳宗師歳考吉贑寍南三府一州事竣起馬於十一月十九日節抵省垣德中丞以下文武員弁皆詣滕王閣恭迎叙談少頃宗師與中丞命駕入城各員弁亦次第折回詣學轅禀見次日中丞亦詣學轅拜會聞改期本月初一日取齊廣信接考饒州然後回省度歲○南昌府學前一帶生意漸盛夜市尤熱閙異常當此煖意回春光明如晝貨攤林立游人密若繁星探囊袪篋之流不免混跡其間試其妙手廿四日有農人見江湖術士席地而坐口若懸河因令其拆一字以占休咎拆畢向梢袋取錢突有匪人從後一推農人倒地梢袋即被掠之而去飛步逃逸農人急起狂追旁一匪牽其衣曰人己遠何用追農人知爲匪黨扭住不放匪生一計冐充巡丁反扭農人赴局行至中途適遇某局巡丁問明情節邀赴茶肆飭匪還其梢袋而將零錢百餘文作茶資農人頷之悻悻而返○日前有人由南昌縣署乘轎披紅而出前用大鑼引導并有硃書報條迤邐至萬子祠始歇詢知有萬孝子者南昌人也幼失怙頼母氏養育事母即以孝聞家貧未娶母病嘗爲之裹脚净桶母没廬墓三年族隣重之分餽柴米油鹽以成其志上春代禀南昌縣主詳請巡撫奏聞旌表奉旨以孝思純篤給帑建坊其乘轎者即孝子也硃書報條即天語褎奬也可謂寵異之至矣 
[論功行賞]  
　　杭州采訪友人云浙江候補府錢甘卿太守上年委署寍波府篆當海防緊急之際太守深恐匪徒溷迹嚴飭各屬舉辦團練居民咸頼以安全及中日議和又會同營弁嚴拿盜匪以靖閭閻有著名盜首尤田鷄在奉化地方聚衆搶刦拒捕傷人且私製旗照勒索漁户捐銀當太守緝拿時尤聞風遠颺僅獲夥盜數名經太守密派勇目柯汝昌購用線役四處兠拿旋在臨安山中捉獲審實後禀請就地正法廖中丞據情入奏并請獎叙現奉諭旨准將太守送部引見柯君以把總補用中丞接奉寄諭即恭録轉行太守隨上院叩謝省中官紳往賀者踵接於途 
[緝獲搶犯]  
　　寍波采訪友人云日前由奉化縣境内緝獲搶刦西鄉翁姓家之盜犯三名解歸鄞縣後楊邑尊提案嚴鞫録取口供釘鐐收禁 
[西溪蘆雪]  
　　杭州采訪友人云華商設立絲廠由正任嘉興訓導王筤圃廣文震元經理廣文向在上海道署幕府爲應敏齋方伯所倚重於洋務尤稱熟悉刻下廠屋將己告竣一切章程均己議妥紳商爰具禀公請廣文爲總董己奉藩司批准矣○杭城賭禁綦嚴操劉盤龍之業者幾於無可試其伎俩乃有某甲等在湖墅覔一僻静所在大張旗鼓事爲巡防局員聞知於上月二十二日之夜帶同巡勇往拿甲等早己聞風被匿及至破扉而入並無形跡可尋鄰近有高姓者是日適爲其母祝壽酒闌席散座客相與賭錢正在采烈興高而勇丁適至聞門内喧嚷聲一哄而進將與賭之八人及看客一人牌若干副一併帶回次日紳衿赴局取保謂若輩皆貿易中人不過因酒後逢塲作戲並非開賭者比遂得釋歸然己拘禁一夜受苦不堪矣○杭有某甲者家居花牌樓性好冶遊與白衙巷江廟前成衣匠某乙之妻姘識夜去明來己歴年所乙本貧窘兼有烟霞癖得此錢樹子每日所需皆仰給於甲故甘戴緑頭巾而不辭焉乙妻水性楊花近又與天津人某内有染一日丙適在彼甲旋至見之不勝忿恨欲下逐客之令丙亦不甘低首下人口角之餘繼以用武丙本孔武有力甲被其擊倒飽受老拳旋向武營中邀集多人前來報復丙早慮及此先己遁歸遂將乙家打毁一空乙夫婦亦被毆傷衆鄰右恐其釀成禍患立傳地保押令遷移○水果魚蝦蔬菜等行均聚集於湖墅大兠向來肩販貿易俱用市錢去年行中人以錢水受虧公議改用洋銀而貪圖生意者仍多以錢折算上月十八日同行復議在某處演劇嗣後不准用錢如有私相授受者察出罰戲一臺○本年舉辦冬防諭令各巷棚俱於二砲時上鎖不准擅開凡擺設賭攤者竟無可施其伎俩云○上月十七日午後陡起大風城外尤甚錢塘江義渡局立即封江禁止往來以防不測是日富陽風勢頗大吹翻小船二艘溺斃一人餘皆由救生船救起又有紙貨船一艘由臨橋開來被風吹折桅竿將船捲入江心舟中僅有舵工五人俱泅水登岸得免於難而貨物己沈溺無遺矣 
[飭局鑄錢]  
　　廣州采訪友人云自十月迄今兩月中外省之至粤購辦制錢者甚夥每日出口約以數千貫計訪知皆運往湖北兩江等處緣此兩處擬興造鐡路故需制錢以給工貲也目下省中制錢日缺錢價益高每銀洋一圓僅换九百餘文民間日用所需殊多耗折錢局只鑄銀圓銅錢久己停鑄兹大憲飭下在局委員另議章程急鑄制錢俾得維持圜法云 
[京山客話]  
　　漢口采訪友人云有不速客自京山來者言及路經百家灣山嶺崇高數里中絶無人蹟有邊疆遣回之勇盤踞其内無論白晝清曉三五成羣偵旅人之單身獨行者刦其錢物而去以致行人咸有戒心逐隊聨羣無敢獨行踽踽信如客言要亦行旅不便之一端矣不知父母斯民者果肯嚴行捕緝否 
[憲示照登]  
　　錢鈔缺乏各省皆然昨由鄂省采訪友人抄寄王芍棠方伯告示云頭品頂戴湖北承宣布政使司克勇巴圖魯王爲剴切曉諭出示嚴禁事照得銷燬制錢大爲國計民生之害故私銷私販重則斬絞輕亦軍流律禁森嚴原期辟以止辟乃近來錢價日增銀價日減實數十年罕有之事揆厥由來多因不法之徒私自銷燬鑄造銅器甚或奸商市儈私販出境以致來源日絀錢日益少價日益高軍民商賈受害實深本司念切民瘼深體時艱不得不申明例章嚴加誥誡除委員會同地方官嚴密查察認眞拿辦外合亟出示嚴禁爲此示仰合省軍民人等一體知悉爾等須知私燬私販出境其利甚微其罪甚重自示之後務各痛改前非另圖别業尚可寛其既往予以自新倘敢故違定即嚴拿務獲按律懲辦不稍寛容毋貽後悔其各凛遵勿違特示 
[遊廳赴任]  
　　卸署上海縣主簿林二尹祖貽於前月二十九日到省當詣各憲轅禀謝旋於三十日辭赴震澤司巡檢本　 
 
 

Page 3

 
 
[蘇垣近事]  
　　蘇城蔣姓者世家也家有藏書樓儲書萬卷不啻鄴架曹倉登其樓者恍惚坐擁百城琳瑯滿目金籖玉簡非數載之功不能遍閲誠書香之巨擘也内有古書計數千本之多在昔購時不知幾費價值藏者尤珍惜非至戚不能寓目近蔣姓式微將此書出售於本城彭紳家議定價銀一萬二千元當先付洋二千元餘則訂期并交彭紳得此書即倩人重加裝釘不料翻閲之下内竟缺少數十種皆係緊要部頭彭紳向之理論蔣姓置若罔聞彭紳不覺大怒爰繕禀投元和縣控告葉大令准詞飭差提蔣前日傍晚蔣在養育巷某烟寮過癊該差等示以來意蔣謂賣書不至犯法堅不肯行差不得己雇肩輿舁之到署葉大令升堂提訊蔣稱此書本當售價二萬餘元祗以遺失數卷故减去其半並非生員有意朦混也大令得供飭發本學候續訊核奪○常熟有慧日寺者爲宋代梁武帝敕建之巨刹也寺居城之中心基地寛敞屋宇軒昴舉凡江湖賣技者流咸集寺中藉博蠅頭是以居人之往游者無日不肩摩轂擊絡繹如梭蓋寺中之熱閙一若上海之城隍廟蘇州之元妙觀也大殿左旁有空基一大片不知何時被賭棍盤踞支蓬設廠開設賭塲計大小寳檯恒有七八桌之多青龍白虎之聲昕宵不絶其輸贏之巨動輙以千百計數年以來各處良家子弟入其彀而傾家蕩産者己不知凡幾矣賭首渾號三尾素性强横以故人皆側目不敢與較即紳董等亦莫能禁止近更出資懸名於某署差役名下作護身符故益肆無忌憚近爲昭文縣李大令訪悉特於前日拜會常熟縣尊朱大令晤商拿禁聞朱大令業己飭差密往查拿矣不知該賭棍等自此可以稍稍歛迹否也○蘇糧道庫大使李叅軍乾到任以來己逾數載上月某日其封翁忽被二豎所纒遍延名醫診治苦於藥石無靈延至廿四晚黃昏時遽賦仙游叅軍痛不欲生料理喪務一面循例詣憲院呈報丁憂遺缺經藩憲鄧方伯於廿六日午後懸出牌示以新班遇缺先道庫大使徐叅軍祖鑑堪以請補 
[未中歲事]  
　　嘉興采訪友人云大時久晴至昨晚半夜後倐聞風起過後即止遂大降甘霖雨點甚猛而擔溜不急蓋因久晴之故也○兹得傳聞本省提憲赴省公幹回轅經此官塲特欲往　聞於前夜用小火輪船拖帶飛駛直過云○近日糙米竟飛漲至每石洋銀三圓一角其餘各物當亦隨之而漲菜油略漲數角 
[金箱被掠]  
　　鄂省訪事友人云湖北江夏縣屬某鄉富户某甲吝嗇性成故土林中咸不屑與之爲友今冬附近各村落顆粒無收飢民中有慕甲富者往爲乞食冀圖憐而與之甲不解慳囊則己猶復裝腔作勢恫喝百般若輩忿無可宣立集黨羽多人各持棍棒闖入將其家倉箱陳粟一掠而空甲擬控之於官嗣思事出飢民遂忍氣吞聲緘口而己 
[犯人病弊]  
　　江甯縣外監前押犯人某甲年己古稀忽於前月二十二夜不知何故倒斃在地次日由禁卒禀知翁大令轉禀江寍府照例請鄰封相騐旋據上元縣王明府到監相騐據仵作禀報因病而斃毫無别故立即派差備棺收殮矣 
[偷樹涉訟]  
　　松江訪事人云距松郡三十餘里有地名小蒸者係婁縣所轄境西望村王姓祖塋在焉塚上植松栢百餘株蔽日參天蒼翠可愛一望而知爲佳城近被墳鄰某甲盜伐三株爲王姓偵訪確鑿除禀婁署外復赴汛署呈報汛弁吴君以訪緝盜賊爲本汛專責當飭兵目某乙等駕一葉扁舟前往拘捕詎甲消息靈通早效高飛黃鶴其嫂氏某寡婦並妻女輩見事不諧一擁而出直入舟中與兵目多方爲難某寡婦覷見該船跳板上端擊有鐡練長可數尺乘間解下自向頸項牢扣鎖以銅鎖狂喊連天兵目等擬向奪取而婦扣益緊致受皮傷地保某丙本與王姓夙有嫌隙遂將汛船扣住一併送交婁署駕詞禀控一面慫恿某婦至中參府喊訴婁縣林明府備文到營請爲核辦參戎張鎭軍當即密飭幹弁前莅查察是否寃誣想不難水落石出也 
[製局停工]  
　　本邑江南製造總局現經南洋大臣張香帥札委陸春江徐仲虎諸觀察會同查理前日香帥又札令局中各廠一律停工陸觀察本駐海運局嗣因往返不便故於日前移駐製造局中前日清晨各廠停工後即會同徐觀察等員命駕往龍華將火藥局細心攷查 
[告示照登]  
　　四品銜調辦上海英美租界會審事務屠抄奉欽命二品銜江南分巡蘇松太兵備道黃爲出示諭禁事照得上海爲各國通商薈萃之處行用洋元最廣而洋價之上落隨制錢之多寡爲轉移近來錢價日短每洋一元僅易制錢九百五十文爲從來所未有由於奸商販運出口過多更難保無暗中銷燬漁利之事似此錢少價昂窮苦小民隠受其累若不設法禁止何以整市面而便民生除函致税務司暫停制錢出口運照並札飭上海縣轉諭錢業董事務將錢洋公平作價不准肆意再短外合亟出示曉諭爲此示仰商民人等知悉爾等須知錢爲國寳私販私燬例禁綦嚴即囤積居奇損人利己亦爲法所必禁自示之後切勿復循故轍自蹈刑章倘敢仍將大宗制錢販運出口一經發覺或查有囤積私燬情事輕則扣留重則按例嚴辦决不寛宥至湖北銀元前奉南洋大臣張奏准税厘並收須發告示分貼曉諭在案查鄂局所鑄銀元成色分兩與英洋毫無參差既准持納國課各莊鋪自應一律流通以平市價倘敢任意低昂或竟銷燬一經訪聞併提究懲不貸勿謂言之不預也均各凛遵毋違特示 
[示禁包漕]  
　　本縣每值冬漕開徵之際庸劣生監盤踞倉塲包攬糧户將醜米掗交從中漁利屢經各大憲札行示禁終不改悛現在開徵之始學師宣琴山廣文出示禁止大略謂該生監等束身自愛者頗不乏人而不守本分者亦屬不少每有前項情事自示之後爾等須知士爲户倡漕糧乃天庾正供務須激勸各細户及早踴躍完納不得故違如敢仍前玩法定干咎戾 
[丈量馬路]  
　　本邑南市自集水街碼頭起迤南開築馬路釘立界碑至薛家浜止昨日午前上海縣黃大令諭令工科書吏並亭耆差役等人前往傅同地保逐一勘丈自薛家浜直至南碼頭立石爲界以便續行開築 
[不准認捐]  
　　本邑南市各烟館集議創設公所籌集烟膏捐總數彚解局中每年應交若干兩禀請縣示施行昨日清晨由烟館主胡某 
等四人投縣伺候適黃大令公出回署遂瀾輿遞禀大令閲畢諭曰前者北市亦有此舉議定每年總捐銀五千兩經道憲批准彼等嗣又罷議總因爾業中作事游移不定所致爰將禀詞擲還諭候從長計議 
[局員懲賊]  
　　賊犯劉寳昌竊取本城二鋪陳姓家銅錫燭臺各一對經十九鋪汛捕查獲解送巡防局局員訊供之下判令笞責三百板驅逐出境贓物飭專事主具領 
[賣泥糾葛]  
　　鄉人朱元元卜居虹口朱家水橋地方爲日前盜賣爛泥二方得洋六十餘元其泥係朱姪阿五慶慶之業得悉之後向元元索價元元堅不肯與乃邀集流氓擁至虹鎭地方遽以老拳從事經人勸令出番佛數尊始散事後元元投圓通寺巡防局控告以阿五等拆梢爲詞局員王壽華二尹准詞立即飭差將慶慶阿五拘拿到案二尹即升坐訊問又飭差傳原告朱元元到案質審詎元元避不到案二尹訊知情節遂將阿五慶慶一併開釋阿五等既出巡局深恨元元於前晚糾集范和尚石妙法等諸流氓將元元尋獲以布袋蒙其首拖至鄉間出利刃戮其腿臂連中數刀始棄諸路傍哄然散去元元定欲雇人擡往上海縣署請騐刻經二十三保二圖地保出爲調停未知能免涉訟否 
[英早堂案]  
　　前日有緒啓者從蘇來滬所有衣箱七八口由新閘雇車推送不料甫過泥城橋即有徐阿三上前攔阻謂係巡絲勇丁恐箱中挾帶私貨須得啓箱查視緒無可如何只得任其所爲旋經四百四十九號華捕所見以其不不應在租界巡緝私貨因即將徐拘入捕房晨送究緒啓明投案申訴前情並稱昨在途中被此人翻箱倒籠巡查私貨然小的由蘇來滬並非生意中人遭此囉嘈幸經華捕拘獲求爲訊究 
 
 

Page 4

 
 
徐阿三供在絲捐局當巡丁有腰牌呈電旋有家丁唐慶持信來案稱係絲捐局總辦唐老爺命小的送信呈鑒别駕以租界向　不准巡丁在租界内巡緝私貨姑著留候過堂復訊○包探孔阿才禀稱積竊王寳林前因犯案曾經遞解今又來滬竊取徐阿明家水烟袋一支由小的緝獲人贓送究徐阿明投案領贓質之王寳林供認行竊惟求恩典别駕訊得過犯行竊未便從寛判將王寳林笞責二百板仍遞嘉興贓給失主領去○野鷄妓女沈唐氏在途拉客由一百十九號華捕拘入捕房昨晨解案沈唐氏供蘇州人並非野鷄家中開設裁縫店度日昨因出外買物與熟識之人略談閒事即被巡捕拘案不敢拉客别駕判將沈唐氏管押三天○包探竇如海禀稱流氓羅阿二向胡阿毛藉端拆梢報捕拘獲送案請究胡阿毛申訴前情羅阿二供浦東人不敢拆梢别駕判責二百板遞解回籍○竇包探又解賭徒朱新寳到案請訊别駕略加研詰着押候今日早堂訊究○華捕送迷失路途之女孩一口到廨據言名喚春桃年十一歲主人在虹口正豐街教讀西文值日差據情禀明别駕着暫行留養待領 
[美捕房瑣事]  
　　昨報百老匯路茂泰洋貨店由新加坡匯至赤金一百零二兩金洋二元銀洋一千八百元由三菱公司輪船寄至東洋書信館被匪徒頂取茂泰執事人告知捕房捕頭派各包探嚴行查緝前晚經包探張阿五將曾車該金銀之小車夫查獲拘至捕房捕頭詰問之下車夫哄稱某日曾有人雇車是物詰其送往何處答送至英界老旗昌相近停卸路傍後不知其搬往何處亦勿知曾雇他車而去捕頭令交人保出恊同包探查訪○前報無錫人王阿六等五人收買廢鐡三車行至西華德路經四百六十五號華捕拘至捕房覊押兹經捕頭訪知此鐵確係賊贓並知北蘇州路第七十號門牌萬永順鐡棧素有收贓之事因派己革包探衛阿和恊同四百六十五號華捕將棧主父子二甯人拘至捕房並獲偷兒三名共計十人一并押候尚有金土毛大二流氓須查拿到案一并送辦○鄉人某甲前日下午荷花旗柴一擔行至元芳路有某成衣鋪意欲購買爲論價不合數縫工一擁而出將甲蜂毆甲急喚得某號印度捕至將店主某乙拿至捕房捕頭令覊押一天以儆○虹口第十九號界石附近停有棺木一口爲英捕房訪悉即由德律風咨照虹口捕房捕頭派包探范進才查無端倪捕頭因於昨晨飭傅二圖地保奚坤寳查明遷葬 
[完人骨肉]  
　　謹啓者前月源興銅作學徒沈阿春年十二歲被拐無蹤該學徒之母輕年守寡貧苦撫養成童因子被拐痛不欲生每日到敝堂啼哭情實可憫詎料該學徒係被閩人所騙拐至定海招賣值定海廳憲巡查見其形跡可疑拿問訊確被拐實情當將拐匪究辦令該徒函知來申敝堂即懇朱葆三善士函致保領蒙於昨日着人陪該徒到申交於敝堂當付該母完聚仰見定海廳憲誠心保赤纎悉靡遺朱葆三善士見義勇爲完人骨肉俾沈氏得延宗緒其間功德毋待贅言所謂三槐手植將來獲報無量謹登報章特申謝悃上海六馬路仁濟善堂董事施善昌等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英晚堂案]  
　　沈一鳴控掮客陳秋槎倩嚴子堂作保向伊賖去棉花核三百擔價洋二百餘元屢索無歸扭求究追值日差據情禀明層别駕　將陳交差看管著沈補詞候訊在案前日晚堂别駕升堂提訊沈供小的係本邑二十六保龍華鎭人向以耕田餬口本年八月間有棄不識面之陳秋槎向購棉花核三百擔每擔價洋六角七分共計洋銀二百零一元當經陳倩同鄉嚴子堂担保言明先行出貨後即可付銀等語至十八日將貨如數出去繼而小的屢邀嚴子堂向陳催索詎陳刁猾異常避匿洋塲一時找尋無著日前小的在途遇陳向索非惟分文不付且欲恃蠻爲此扭控案下懇求追究陳供小的亦本邑人向依掮客爲生本年八月間曾代某洋商向沈定購棉花子三千担每担價洋六角七分言定陸續出貨遲至十一月底出清立有定單爲證當付現洋五十元票洋五十元並麻袋三千只迄今限期己逾乃沈僅交下花子三百担尚有二千七百担屢催無交尚被吞没麻袋二千七百只况小的己將所定花子三千擔均己報關若不將短少貨物交齊則身被累不堪設想矣且洋商刻下催貨甚迫如再遲延亦須涉訟今求明鑒嚴供龍華人擔保陳秋槎向沈一鳴定購棉花核實袛三百擔當有小的經手收過票洋五十元詎所收标票洋無從收取似係陳僞造之票今己交呈案下今奉質訊爲此據實聲明求鑒别駕察閲兩造供詞均屬空言從著兩造具結仍令原保　子堂從中理處以免涉訟人証一併開釋○巡捕房解送楊錦書控陳裕堂等拆梢剥衣等情先經早堂會訊前日晚堂别駕升堂復訊陳裕堂供小的係湖南人此次由臺灣來滬因乏川資回籍蒙上海縣黃大老爺賞給船票一紙被同寓之楊錦書騙去聲稱可以賣洋三四元等語迄今　日己久船己開行票己無用向索洋銀反遭誣控伏求作主楊供船票實因陳託小的售賣餘供含糊陳旺昌供與裕堂同棧住宿昨日裕堂邀身同往楊處索討船票洋銀鉅楊刁惡萬分反敢誣控身等拆梢剥衣伏乞明察僧月昌供與陳旺昌略同别駕得供判者楊錦書償還陳裕堂洋二元完結餘人無干斥釋 
[法界捕房紀事]  
　　昨日祁繙譯官飭家丁持名片咨照捕房并禀請讞員鄭大令停訊一期○奸儈停訊一期○奸儈每用花子油攙　豆油歴經各署出示嚴禁前日某包探行經同春樓畔直街見某姓油炸檜攤所用之油混濁不清遂向攤主研詰始尚飾詞狡辯詰之再四始言貪圖小利向某油坊賤買包探遂將攤主與油帶入捕房克捕頭令押候解送公堂並傅油坊主判罰金利源棧房所堆豆餅被甲乙二偷兒竊取若干適經巡丁目見拘解捕房捕頭令押候堂期解訊○積竊某丙前在虹口屢次犯案經英讞員遞解回籍後潛赴洋涇浜迤邐試其手叚經包探拘入捕房捕頭 
令押候解送公堂請鄭大令究辦○三洋涇橋南首升和板木行雇無錫快船他往被舟子竊去皮衣三件值銀數十兩昨日邀同見証人某丁將舟子拘送捕房捕頭詰問之餘舟子堅不認竊遂押候解堂請訊○洋行街方惠和糖行夥某戊扭烏鎭人某己至捕房控欠銀五百兩己言此　係兒子所欠今子己物故捕頭令押候解送公堂 
[江甯官報]  
　　十一月十八日洋務局候補道黃遵憲由滬公幹回丁憂户部主事劉如輝分省補用知府何嗣焜均常州來副將周萬富北洋來總兵保勉忠禀謝賞繪川襄的辭回籍知縣承厚請期服假二十一天縣丞葉殿榮叩謝虎威蚊字船鄭綸把總繞懷文均辭帶列字張字漁雷艇船赴滬修理○十九日内閣中書文廷楷會城外保甲局侯爾道貴屐假三天支應局江蘇候補道惲請感冐假一天前廣東補用道陸維褀上海來知府沈桓禀謝蒙賞假暫行回甯知州汪喬年辭赴鎭江知縣陳諴禀知閲卷畢並謝府爰副帮審靈黃在福禀知赴六合公幹山東直隸州承志山東來城守左營　總朱廣亮把總叚義興均由關外買馬回試用府照磨王鴻基府經歴陳世鍾胡念祖均禀知到省千總貝能章禀知提督孫桂林病故東河督轅武巡捕王慶麟辭赴江西豐臺　　　國祥到由揚回候選縣岳嗣佺指分浙江試用巡檢談瀛洲均請假五天候選從九童郁動奉上海道札委襄辦洋務局藩轅牌示贛輪縣典史姚元吉丁憂遺缺查有候補　　　爾乾堪以署理○二十日甲恊俞禀知拜本畢浙江知府劉祖桂謝委湖北銀圓扃總稽查銷駐滬轉運差代湖南親軍新中營副將洪貞祥辭回湖北通判曹邦彦湖北公　　　昌等巡硝礦官局候選縣王炳昌均到候選縣胡祖蔭叩謝委襄辦上海洋務禀補昨日總辦湖北紡纱織布銀圓鐡政鎗砲扃試用道蔡錫勇到見○二十一日巡道胡到員　　交卸臬司回奉飭回巡道本任籌防局候補道沈見知府朱滋澤見辭赴上海公幹上海機器局候　遺劉麟祥即選道唐榮俊均辭赴滬○二十二日翰林院鏖荃孫辭行回湖北安徽藩司干蔭霖到見候補道容閎見卸帶護軍營提督蕭鎭江由京來金陵營叅將楊福田禀知巡江正任淮中營遊擊郎桂林辭回清江廣東同知徐德葆上海來知縣白承頤清江來江安輪船楊星田辭送許河臺少爺赴江西巡道胡於本月二十五日寅時抄篆○二十三日將軍豐會翰林院庶吉士劉燕翼由京來洋務局候道黃支應局江西候補道㑮候補道容閎奉飭奏留江蘇差委即選道唐榮俊中恊俞均見候補道趙變崇海勘沙回水軍輪船馬超羣辭送許河臺官眷赴湖口補昨日候補道程儀洛傅見浙江知府劉祖桂辭回湖北 
[蘇省轅門抄]  
　　十一月十六日藩轅牌示照得丹徒縣訓導楊敦頤告病開缺查有上海縣人前潥陽縣訓導王萃元堪以委署賢縣訓導周慰撤省遺缺查有海門　人優貢教職周家禄堪以委署○十一日分省知府黃宗憲由滬來乙未斡林雷以動湖北人由京來同知袁保基禀知奉委松滬扃解餉差即辭正任霹澤縣費鴻年請足疾假五大知縣沈唐由松江府帮審差次來平望司巡檢文濬禀辭江甯藩轅牌示照得安東縣典史汪蔭桐丁憂遺缺查有新班遇缺先補用典史胡樹蘭寳應縣典史程學伊病故遺缺查有爾叙班補用典史艾聨芳均堪以請補藩憲十月分考試候補佐雜月課明日出案給獎儲憲陸今晚登舟開行赴滬臬憲吴明日衙期止轅○十八日知府譚泰來請感冐假三天通判陳鎬禀辭回常昭海口釐局徐振常禀知奉委河運第八起漕糧差知府舒體元知州蔣金生知縣高彦冲張明允金敏生均禀辭赴海運滬局差署蘇州府知事姚定館禀謝奉飭俟期滿再行留署一年署小河司巡檢孫傅楨交卸任事回禀謝飭赴上海縣主簿本任撫轅文巡捕恩厚補主薄後以縣丞用巡檢李善　加六品銜施文殿補缺後以主簿用均禀謝飭知十九年分海運案内保奬○十九日正任南匯縣汪以誠展假三天知縣范樹恆禀知奉藩憲委赴丹徒暫勘場地差即辭寳鎭山禀辭回黃渡廣麟禀銷抽查海門崇明保甲差縣丞徐耀賡禀銷代辦下一叚水巡差程培藩禀謝飭知十九年分海運案内蒙保以知縣用陸家翰禀知奉委海運滬局差即辭辦代太湖水師正伯營補用却司劉祥吉禀知由太湖巡哨回十月分選單縣丞江蘇上海劉　榮陜西康貢○二十日詹事府左春坊文煥湖北人由京來荆溪縣薛禀到同知熊良瑞禀知奉委解餉赴甯即辭鄉判　兆熊銷假陸冠瀛禀知昭文縣任内交代算結倪文范禀銷徐州儲屬公幹回唐德峻禀銷江北措資假都守仁禀銷華婁催提漕項差上海主簿孫傅楨禀辭赴任府經　　麟禀銷上二叚水巡差即辭赴海運滬局差縣丞陳先烈禀知到上二段水巡差巡檢趙慶霖禀知奉藩憲飭知甄别加考留省補用分發江蘇人員騐着單　海防例指省道三品銜杜俞湖南花翎世襲二等子爵承厚滿州黃承乙芷翎錢志澄均浙江同知鄭孝胥福建唐典嚴恭壽均浙江直隸州知州童大疇浙江知縣張峻基山西鮑炳麟安徽姚壽祺孫喬年均浙江袁國鈞湖南毓楨漢軍薛華墉四川布政使理問襲鳳藻孫傅準均安徽直隸州州判江炳福建縣丞伊立勳福建屬門湖南湯建中劉春濤均安徽莊兆鈐朱　圻傅錫璋均浙江顧學成四川州吏目劉兆韾山東府照磨黎鈞湖北巡棆張炳蔚湖北從九品張恭濤浙江典史孫濟川周　墉周元　沈邦述均浙江籌餘例指省府知事沈喆浙江勞績指省同知查燕緒浙江知縣五品銜張祖翼藍翎程慶明錢國選均安徽陳金錫浙江縣主簿六品銜李澂安徽議叙指省知縣聶培新四川應補呈請指省從九品張春椿浙江○二十一日乙未翰林雷以動辭行知縣梅崇誥銷假府經陳德嵩禀謝飭知十九年分海　案内蒙保俟補缺　以知縣用縣丞侯鎭邦由上海專丁　省禀謝飭知上年海防案内蒙記功一次州吏目姚楊瑛禀知奉委赴嘉定金山催兌差即辭從九王桂墀禀知到東路三段冬防巡查差遊擊許國祥交卸管帶新中水師飛划營都司胡昌寳禀知奉委管帶新中水　　划營即日到差○二十二日荆溪縣薛禀辭吴江縣鄭禀知杝前任交代算結即辭正任無錫縣吴觀樂銷假　寳新禀謝飭知十九年分海運案内蒙保補缺後以同知直隸州用許肇基解餉赴揚州回直州判胡顯勳禀知奉委赴武陽催兌差即辭州判倪善慶禀銷東路三叚冬防巡查差即辭赴海運滬局差府經吕鍾珏禀辭赴本　催兌差委署平望司巡檢沈恩湛禀辭赴任巡檢白福元禀銷河運差主簿許景慈禀知到代辦閶胥門外五叚冬防巡查差典史項　　由甯回禀謝奉飭咨補丹陽縣典史缺臬憲吴明日衙期有公事者見無公事者擋駡○二十三日　轅牌示照得荆溪縣典史汪洪恩病故遺缺查有　海陸新班先典史李智植堪以請補知府林文炳禀辭飭知十九年分海運保案奉准俟得道員後賞加二品頂戴總捕劉禀知本日出城查騐水路各棚正任吴江縣李汾禀知交代算結知縣陸昭禀銷催扼江陰宜荆　頂差道庫孫彭齡禀知奉委赴丹陽長洲催兌差即辭縣丞姚霆禀銷河運回空漕船差並謝奉委海運津通局差 
[上海北市絲業會館籌賑公所施子英抄録金陵恊賑公所勸镆第八九次清單]  
　　有大善士八禾山人詣金陵恊賑所談及順人詣金陵恊賑所談及順直東豫迭相爲灾蹙然不實切身之痛因作而言曰方今天灾流行嚴寒洊至哀鴻遍野何以爲生貴所損成弩末願竭棉力捐所助二百金聊盡吾心務祈不必書名言畢出曹二七銀二百兩合規元二百十四兩六錢正囑爲彚寄又第九批傅君夑和庫平銀二百兩劉君盛芥庫平銀六十六兩七錢敝所祗奉之下感偑莫名謹誌數語附列報章以質之海内好善諸君子 
[申報舘恊振所經收順直山東河南振捐十一月廿一日至十一月卅日止第廿八次清單]  
　　十一月廿三日揚州福興潤來季受之經募戴解經堂洋一元季積善堂洋五角○廿四日兆元銅洋七元英工部局銅洋三元梅軒銅洋四元洪孔銅洋一元秉初銅洋三元○廿五日奪禄舘主洋四元彩雲室主洋一元○廿六日無名氏求母平安洋五元○廿九日徐州福興潤來彭城立愿子紋銀九兩五錢二分申三錢五分申元十兩零零七分合洋十三元三角○卅日句容老福興來朱懷燈爲第三亡女求冥福洋五元以上總共收洋廿九元八角銅洋十八元 
 
 
 

Page 10

 
 
   
 
