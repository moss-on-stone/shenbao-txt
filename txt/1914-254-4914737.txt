# 1914 - 254 - 4914737

 

Page 1

 
 
游記 
[新疆旅行記（下篇）（九）（單騎）]  
（四）（十）新疆全省道路道路自哈密分南北二路北路北行經鎭西又西行經奇台阜康南至迪化凡一千五百餘里又西北經昌吉西經綏來西湖精河東南至伊犂凡一千三百五十餘里又西霍爾里斯百餘里與俄屬薩瑪爾接界自綏來縣東北至阿爾泰山七站又自西湖十站西北行至塔城與俄屬七河省葦塘子接界自哈密西行經鄯善吐魯番凡一千百九十里分二路一西北逾嶺至迪化凡四百九十里一西經焉耆新平輪台庫車拜城温宿西北渡托木罕河喀什河經巴楚至莎車折面西北經英吉沙爾至疏勒凡四千四百三十里東南至于闐與西藏接界西南至蒲犁與俄國接界再南與英印度交界此即前述之驛路也 
二十日敎育司金司長來見暢談四小時金君天津人畢業於天津師範喜博古據言新疆敎育有名無實楊都督主張暫不進行意欲引退並述吐魯番古廟最多其屋宇類皆傾頽湮没土中惟基礎猶有存者查此種廟宇都係唐代建築室内常藏儲珍貴之品光緒年間有日僧某前赴該地遊歷考察古跡曾僱纒頭就廢廟基礎掘地尋覔最後得一木箱開視之俱係唐人寫經妙不可言卷之前後稍有損壞紙色變黑然字跡畢現也日僧持回東京傳布一時旋於宣統年間又有日人挾資來新僱用多人分赴各處專掘古廟基礎半年之間計掘得數百餘種並獲數千年以上之獸骨該日人載至北京中國博古家見之均贊美不已學部司員有撮影以藏諸圖書館者蓋吐魯番一帶地勢高峻氣候乾燥土中掘下數十尺不見潮性故能永久保存也 
二十一日赴南闗察看俄人貿易情形新疆俄商以伊塔喀什噶爾及省城爲最盛土魯番古城西湖于闐等處皆有分號（蘭州肅州亦有分號）其出口貨以皮革棉花爲大宗其進口貨以洋布鐵器爲大宗喀什噶爾于闐之貨出入俱由塔什干鐵道伊犁塔城吐魯番迪化古城子之貨出入俱由賽米拍拉金斯克航路至阿穆斯克換鐵道皆彚歸於穆斯克瓦來往轉運除輪船火車外非駝卽馬故俄商在新疆收買駝馬廣置牧場爲極注意之事今年科阿用兵新疆輸送糧餉採辦就緒以無駝馬可僱斷絶一月致軍中宰倉戰馬其影響甚大新疆現有俄商三十餘家均係惱笳譯塔什千一部人其面目宗敎習慣與新疆纒頭相同彼此交易感情甚洽新疆纒頭將來勢必與之同化也（未完） 
 
 

Page 2

 
 
時評 
[國務院之末路（冷）]  
　　國務院在今日亦若取消國民黨當時之國會矣值會議之期而到者僅僅張總長一人獨坐片時是亦無聊之甚也 
熊總理辭職梁總長辭職汪總長辭職劉總長出代都督叚總長出代都督所餘者僅孫總理與周總長朱總長諸人耳然諸人方以兼任之故勞勞於部務無暇來院會議也况乎諸人者孫朱方在考試知事而周則以財政闗係方聽命於總統府也 
且更進而言之各總長之在總統府時多在國務院時少在總統府會議有力在國務院會議無力此孫總理所以主張移國務會議於總統府而張總長亦不至獨坐而無聊矣 
[專電]  
　　北京電前日汪大爕辭職昨日梁啟超辭職梁並於昨日在部邀集部員告别卽日起不到部昨國務院會議期僅張謇一人到坐候二小時而去卽日袁總統或更慰留梁汪二人但彼等已堅决昨特任梁爲幣制局裁係因梁前此在財政討論會幣制委員會爲討論幣制會有力者但梁左右卽勸梁藉此下台亦佳不必更辭 
　　北京電袁總統昨招宴熊希齡極殷懇熊或受高等顧問知熊者謂數日内或不出京 
　　北京電總統府之財政會議已成現已確定之會員爲財政總長及梁任公梁士詒 
　　北京電楊廷棟致函亞細亞報謂迭載漢冶萍事皆多失實張總長絶對無中日合辦之議鄙人亦無簽訂合同之事更絶對無經手借欵之闗係請即依法更正該報更於書後詳加評論謂借歀簽字是否失實簽字前已否呈報政府政府究竟持何主義云云 
　　北京電晉人反對延長借欵梁善濟特函張楊質問其事 
　　北京電四川公民趙增厚呈爲尹昌衡陳明心迹請寛旣往 
　　北京電財政部任陳威爲會計司長 
　　北京電奉督請按軍法治黨人馬賊土匪敎匪等 
　　北京電議界使畢桂芳陳籙以爭帶隨員雙方意見甚深聞此項隨員月薪自一千四百元至六百元之鉅故人人欲得 
　　北京電浙江都督派吕公望金華林等來京謁見大總統並密商重要事件約於今日到京 
　　熱河電東路貝子廟新廟等處聚匪二千餘人四路設卡姜都統已派米占元撥兵痛勦 
　　天津電雷震春在天津養病中央催其消假雷已允竭力調治一俟稍痊卽當消假云云 
　　蘭州電端王及其子溥公現住甘州合家共有四十餘口甚爲困苦聞端欲住肅張都督等擬迎至蘭州端不允 
　　南寧電陸都督擬赴邊闗一行自行查看督辦盡職與否以法兵與華兵衝突法使言華兵越境也 
　　徐州電昨有魯軍六營抵駐永城該境土匪數百人遁竄至渦陽境宜麻種集一帶鄉民驚恐壽縣之隠賢集亦有土匪三四百人勾結猖獗 
　　南京電省公署接京電嗣後各省各部對於所屬以公文請求之件不得留難延擱 
　　南京電省長得上海商會電報將於貝仁元蘇錫岱劉口口虞和德數人内推一二人爲代表到京赴約法會議 
　　南京電上海吳江等縣知事爲籌商驗契事宜將於二十三日來寗　　南京電淮安清鄉局電請省長因匪氛不靖懇給槍彈 
[特約路透電]  
　　北京電政府照會各國公使謂賠償革命損失問題開議至今巳歷數月議定之事固多而未决者尙夥如俟各事全决之後再爲付欵則必久延時日且多損失故政府議將巳經議定者先行繳付嗣後仍照此法辦理云聞奥國瑞典西班牙索賠之損失均已議决政府此議各國幾全贊成 
　　北京電黎元洪擬辭副總統之說巳由總統府正式否認且謂袁黎二君極形交驩今方和衷共濟云 
　　北京電司法總長梁啓超敎育總長汪大爕辭職均已邀准以大理院長章宗祥代梁而以董康（譯音）任大理院長並任嚴修爲敎育總長嚴現在倫敦未回國時由次長代理　　北京電袁總統命令任梁啓超爲造幣廠督辦孫寳琦爲考試高級文官總裁 
　　北京電英文北京日報載有社論論漢冶萍借欵問題（該借欵乃一千五百萬元非二千五百萬元）謂其利息七釐實屬過巨且日本於大冶各礦之利益已證明損及中國利益矣該報復引湖北水泥廠及鴨綠伐木公司二事儆告欲與日人共事之華人文中極言該借欵大礙國家之利益 
　　北京電聞壽州屬下有匪蠢動嚮應白狼現進逼壽州已有官軍一隊開往該處尙有匪一股行抵距大沙（譯音或係太和之悮）三十萬里以内 
　　北京電川民胡玉英（譯音）等致電政府謂尹昌衡如果有罪當念其起義時之功烈 
　　東京電海相齋藤在貴族議院豫算委員會討論海軍費用問題時曾謂自日俄戰後日本在滿韓之勢力範圍大爲擴張故日本對於此一方面之海軍力不得不有所增加又謂查問海軍受賄案委員會之報告書將於日内在帝國議會宣讀日來正從事搜查横須賀吳軍港高級軍官住宅及口山海軍軍庫現望於煤磚廠之事能於該處有所發露云 
　　東京電海相齋藤今日覲見日皇奏報海軍受賄案查問情形外間因盛傳海相已上表辭職卽經當局者否認 
　　東京電外交省宣言對於上海南巿日人二名鎗擊一案尙無舉動 
[譯電]  
　　北京電政治會議决議解散各省議會廢各省現行之自治制 
　　北京電孫寳琦已移寓國務院足見孫之署理國務總理爲時必久 
　　北京電熊希齡不肯受職已移居天津孫寶琦舊宅 
　　北京電孫武湯化龍等上書總統極言以漢陽鐵廠歸屬日本訂借日欵洋一千五百萬元聘用日本管理員二人之非計謂漢陽鐵廠爲中國唯一之鑄鐵廠與全國軍政實業大有闗係萬不可落於外人之手云 
　　北京電倫敦英華俱樂部巳在此間設立支部推汪大爕爲領袖其宗旨在推廣中國敎育鞏固兩國友誼 
　　北京電據洮南府消息新同盟會首領數人現在杜倫諾爾附近力謀蠢動軍隊防備極嚴 
　　柏林電據俄國洛伏伊佛萊雅報載稱俄政府已提出秘密陸軍議案或謂俄政府議在西部邊陲增練陸軍三軍團又有謂現正預備海軍新議案者 
　　柏林電俄國自由黨謂柯柯塞夫内閣之倒實由韋特伯爵之運動及賴斯泊定君之嫉忌所致 
　　里斯本電葡國大赦議案許將保王黨首領二十人定以十年以下之流刑 
　　里買電秘魯前任總統皮林赫斯特博土其子某内務總長買爾派蒂杜三人判定流刑已由某巡洋艦載赴巴拉瑪 
　　倫敦電英國海軍本年有停止舉行大操之說若然則可省英金五十萬磅蓋上年大操所得之閱歷今尙有效也 
　　巴黎電愛番爾塔近試騐火箭頗爲有效箭上有石油火藥等物擬供飛艇用以抗抵飛機 
　　斯托克化姆電瑞典哈瑪斯克茄爾特男爵已組成新内閣日者在國會宣言謂俟國會重行選舉後將提出新國防議案所增經費將以特别稅彌補而由富有力者擔負云 
要聞一 
[財政討論會第三次會議詳誌]  
　　財政討論會開第三次會議討論增加烟酒稅問題到者二十二人王建祖報告主任副主任有事不能到會委託代理趙次長報告國務總理出席政治會議委託代理繼言今日議題略分兩層一有害衛生取增稅庽禁之意一增加國家財政之收入增加此稅並非全國人民負擔係就生活程度高上者負擔稅法甚善中國政府擬仿照各國之成例辦理但租界製造烟酒當用何法方能一律增加在歐美各國征收烟酒稅法有甚美者足爲我中國仿照請大家討論說明各國之成法以備政府採擇馬肅以對於印花稅意見說明一件呈遞請趙次長並言尙有法國財政學解之有闗係烟酒稅者譯成漢文巳印成書又菲律賓委員煙酒之報告前兩月出版俟下次開會時再行送來旋由各洋員顧問及賦稅司司長周宏業等相繼發言如下安諾德謂今日問題雖爲增加内地稅然注重之處實係在外國居留地與外交上有莫大之闗係且與闗稅問題有碍煙酒或由中國内地製造或由外國進口或取内地生品在居留地製造販賣若增加稅率當然先由内地辦起若征及居留地之商人顯然於闗稅上爲一附加稅而條約上確有定例混合征收非常複雜欲徵此稅莫如直接增加闗稅而條約上能否辦理亦不能定或在中國原料上增加亦屬甚便各國對於烟酒稅之徵收各有所異烟酒消耗甚多由於農家婦女不能普通辦理須設法保護農家且製造團體各有大小須設法不使大團體壓制小團體第一層爲普通之征收其次採用累進稅法烟稅分爲兩層一爲製造稅一爲原料稅視產地之大小而增加其稅率對外國之輸進征收最重惟中外情形不同此法中國用之未必適宜總之爲保護小工業以抵抗大工業如造酒多者則徵稅重造酒少者則徵稅輕或者一擔以下者免稅一擔以上者收十四馬克再多則加十五十六馬克以至二十馬克凡此種種皆爲保護小工業以抵制大工業起見此層在中國或可採用古德諾謂現在中國對於征收烟酒稅應注意二層一主張出產地方收稅然闗係外國者皆有條約二僅征内地出產稅不加闗稅勢必至將來内地一無出產而外貨來者更多鄙意須在銷耗地方征收無論在何地但販賣者皆須貼用印花如無印花則爲違犯刑律出產地萬不能征稅如僅征出產地之稅而闗稅不能多征則外貨將源源而來如行印花稅法則此等獘卽可免亞丹贊成古德諾氏之說於防漏稅一層則趨重於警察所言大旨最要者用重刑罰其次爲警察得力三爲居留地全望政府有决心實行現在外國希望中國事事改良擬將治外法權交還但須法堂公正法律完備方可白雪利亦贊成古說惟其意見則先征烟稅酒稅暫緩辦理中國正擬裁釐修改闗稅俟另定新約時卽可增加酒稅陳繹謂賣煙酒人須貼用印花鄙意凡賣煙酒人須給以執照註册大約各國均有此例趙次長謂各位所說各國良法中國亦可採用俟報告總理後再議推行之法散會時已下午五點四十分鐘 
[約法會議之中央選舉談]  
　　商會辦理選舉約法會議議員選舉本月二十日以内卽應辦理完竣現在各省報告業經選出者爲浙江直隸兩省其餘各省籌備亦漸就緒惟全國商會聮合會選舉會照組織條例應選出議員四人如何辦理之處現尙未定日前農商總長特致函籌備約法會議事務處詢問辦理施行手續茲錄其原函如下逕啓者案查約法會議組織條例第二條第四項全國商會聮合會選舉會選出議員四人又第三條第四項農商總長爲選舉監督等因自應及時籌備茲於本部設立辦理全國商會聮合會選舉會選舉事務所業於本月九日派員兼辦惟查全國商會聮合會章程内載本會設於北京設總事務所於上海分設事務所於各省各僑埠等語現在上海總事務所及各省分事務所如直隸四川江蘇湖南福建山西浙江江西安徽廣東山東湖北陜西廣西奉天河南吉林黑龍江等處並京師事務所均已先後呈報設立在案其餘雲南貴州甘肅新疆及僑埠未據呈報本月二十日以内應將選舉辦竣爲日促迫如必通電各處所有代表召集京師再行選舉恐需時日卽使展緩十天亦恐一時不能到齊究應如何辦理之處希卽酌核見覆以　核辦此致中華民國三年二月十四日 
　　蒙藏籌備開會蒙藏事務局貢總裁以蒙藏應選約法員曾呈請大總統變通辦法以政治會議會員兼充經大總統批以性質不同礙難照准貢總裁以在京蒙藏王公人員合此資格者甚少特於前日在嵩祝寺招集各蒙藏駐京王公人員會商一次其結果由蒙藏局通電蒙藏活佛喇嘛及辦事長官速查境内有合約法議員資格人員速行電覆以便開列名單在京選舉昨已通電各處一俟覆電到京卽行籌備開會選舉云 
　　綏熱請求未准約法會議會員本規定除蒙藏另案辦理外各省每省選舉二員其餘如綏遠熱河等處雖已劃分行政區域而並未定有選舉此項會員之額日昨綏遠將軍張紹曾熱河都統姜桂題先後致電政府請援例選舉此項會議會員聞政府已分電批駁云 
[最近都門之考試風味]  
　　考知事恨不讀墨卷一京函云昨晚七鐘許有友人某君赴考縣知事者冒雨叩門遍身泥濘喘息甫定暢談昨日投考事甚悉據云自早四鐘即至衆議院門首守候微雨如撒　 
 
 

Page 3

 
 
苦寒殆難言狀至六鐘後院門乍闗始獲按名點入此次考試畢竟與前清不同所派巡警甚多故能保持秩序始終不紊蓋各省赴考人員均按牌號點名某人名在某牌均有一定集合地點惟點名時間稍覺延緩至九點半鐘方纔完竣正在點名中間有一人踉蹌奔走向大家卷票從何處得來繼見他人皆有而己獨無大駭不知所出想此人已作門外漢矣十鐘以後題目始行產出有一人白帶荼壺被巡警查出爲之移放室外蓋試騐規則不准多帶衣服自携食物也惟是昨日天陰室中少覺寒冷且所給食物惟　包一枚及火腿二片食量大者亦頗不敷用是日題目共有兩個其一曰信賞必罰爲行政之大本二曰安靜之吏悃偪無華日計不足月計有餘以一藝爲完卷能作二藝者聽然環顧場内並無一人作兩藝者且此等題目非墨卷老斵輪手不易出色當行友人言至此處撫髀太息恨不將大題文府熟讀一徧也 
　　考法官望穿秋水法官甄别早經在衆議院考試完竣至近日尙未發表外間因有被取者並不發榜僅通知本人之說遂疑名己落孫山然遍訪友人無一接到通知書者又疑尙未揭曉然來京業已兩月長安不易居大有客囊羞澀之概思歸之人頗多其實因該會委員均係各官署重要人物每日尙須到各本署辦事故閱卷不能迅速尙未告竣至發榜與通知刻下亦未决定云 
[英文京報論中國革命損失賠償問題]  
　　革命損失賠償問題磋議已久迄未解决日昨英文京報對於此事撰一社說頗持人平態度特譯誌之革命間接損失之賠償深望中國政府不遽行允認本館日前曾著論謂東方滙理銀行一千九百十一年之報告書内並無損失將近三百萬兩等情事且苟一讀他銀行之報告書亦殊無損失之蹤跡有如彼等所要求者也中國政府無論如何亦有權要求一讀彼等之報告書如報告書内而見有如不穏營業必審慎詳實萬無一失而後行之等字樣者（此爲東方匯理銀行一千九百十一年報告書内語）則可問其兩年間之損失果何從發生也苟此問題而果提交海牙會者凡此必皆爲該會所注意耳北京有數公使藉口裁判經費不肯提交海牙會者彼等非恐中國之請求提交也蓋預知裁判經費將來恐須由各銀行負擔而公平裁判之結果彼等亦明知之也無論此問題提交海牙會與否中國政府應拒絶間接損失之賠償也中國所指定之欵爲賠償外人者共二百萬磅各國要求數約在三百三十二萬磅左右如果間接損失亦行賠償則英國將再要求一百萬磅而美國將再要求五十萬磅雖英美並不正式通告中國第爲一例待遇起見英美將再要求賠償也則賠償總數當在四百八十二萬磅左右矣雖英美政府未必爲道德起見不再要求中國第本館則信國政府之要求必能出自心願也二國政府而能反對間接損失之賠償者則更合其公正之素態以英在中國商務之鉅自應首先提倡再由美及他國政府輔助之以取消此不合法理不合常識之間接損失之要求三國同盟及日英聮盟非爲减削英國在中國優異之地位也日法俄固善辭令英國不應爲所引誘而變其公平之政策也英國如反對間接損失之賠償其所得於遠東者當較之　欵若干爲更大耳 
[闗於庫蒙之最近消息]  
　　政府之計畫中俄協約成立後闗於履行問題政府與俄使幾經磋商目下巳漸就緒惟將來規畫亟宜確定方針聞日昨國務會議業巳擬有大綱如左（甲）對待外蒙（一）按協約中國在外蒙有宗主權外蒙爲中國領土之一部則外蒙以後之重要事務不可忽視以符實權（二）按協約中國在外蒙之利益三方面會議商訂後須極力維持不得使權利稍有損失（三）按協約外蒙自治區域界限劃清後須設法守護以防侵佔（乙）維護内蒙（一）内蒙改行省制固應積極進行惟一時財力不及尙難辦到須斟酌情形暫設鎭撫使數員以資鎭懾（二）内蒙鬍匪遍地出没無常滋擾殊甚須設法剿除以維治安（三）内蒙各處郵電多未安設須設法設置以便利交通（四）内蒙森林礦產富有惟多委棄於地須設法經營以開發富源（五）内蒙敎育久已不振須設法廣設學校以開通知識（六）内蒙荒田亟應設法開墾移民政策須積極進行以盡地利 
　　庫倫之内情庫倫密報僞廷官吏向分親華親俄兩派親華派主張聮合内蒙感情仍借中國之保障以固疆士親俄派則急思統一内蒙共擾中原而又恐他國之襲其後故爲近親遠攻之計以籠絡俄人但俄人自協約告成以來頗欲作壁上觀逆佛體察情形漸趨於親華一派於是親俄派中之激烈份子羣起與逆佛反對刻竟自由興兵佔據要隘故近來庫倫之時局異常危險政府擬於此時取消其獨立昨日蒙藏局已會議此事 
[宦海之拾聞片片]  
　　周氏父子之知遇周學熈氏前任財政總長時頗爲袁總統所欣賞嗣因大借欵成立頗受輿論之攻擊遂决然引退然袁總統以周之才識經　爲現時有數人物曾於熊總理未辭職以前屢電周氏再行出山相助爲理惟其父周馥氏甚不謂然因以中止茲聞袁總統仍擬畀周氏以國務員之職並任其父爲平政院院長目下正在磋商中能否見諸事實猶難預定也 
　　張文生之感激徐州鎭守使本係任命張文生是時適當南京之役張文生爲張勳前鋒未及到任現仍命其回徐州鎭守使任昨由張巡閱使致電中央代陳謝悃電文如下大總統參謀部陸軍部鈞鑒據張總司令文生呈稱文生猥以庸材　　司令未報涓埃今復委鎭徐州奉命之下感悚無地惟有矢勤矢慎勉盡職守冀　報稱除到任視事再行呈報外乞申感謝之忱等情謹電代陳伏祈鑒察勳鹽印 
[白山黑水間之匪世界]  
　　米沙子之匪盜徜徉長春日俄附屬地匪徒潛伏殺人重案迭出該兩國警察恐擾界内治安搜查頗厲匪難容足多逃鄉間搶刧聞東清鐵路俄站米沙子（即韓家店又名太平溝）由頭二道溝　往匪徒數十名類假開舖爲名賃居小屋盡伏夜動搶刧後輙仍回舖内現在該站被掠財物不下六七千元本月八日晚八時鄉民王富由烏海（卽朝陽莊）站前往太平溝劉姓家爲媒帶有官帖千餘吊羌幣五十五元行抵站東匪徒突出佯指身藏烟土扭至空地搜翻一併搶去並被毒毆後來俄國警察至意可保無處不料多與匪類相識撞見並不查拿匪亦卽行冲散携錢徜徉回小屋内 
　　頭道溝之胡匪游行長春自舊曆新年至今僅半月搶殺各案巳載不勝載陰曆十四日又發生殺人之案是日爲將届舊曆元宵一般人民乘興祝賀秧歌燈棺徧布街巿匪徒乃溷跡其間當晚九鐘時文廟東湧發燒鍋前匿有胡匪四名預備攔刧行人適某姓行抵該處四匪突出將某劈斃有無財物刧去尙未偵知當被警察四區一分所崗警瞥見急嗚笛招警羣起尾追不料趕至東闗外龍王廟迤東匪向頭道溝租界鼠竄該警兵祇有瞠目束手任其游行以匪往租界倘再追捕便立釀國際交涉且不免爲日人綑綁至十五日（舊曆）遂報明地方檢察廳派員檢騐掩埋 
　　小北闗之崗警羅列奉天省垣近來搶案累累警兵力薄未敢捕拿遂益肆猖獗此中消息殊非局外者所能知乃初七日小北闗元寳胡同義泰長錢舖於向晚六鐘時來匪四名不慌不忙挾持短鎗一擁而入該處爲票號錢莊會聚之所爲全城中之閙巿其時甫見上燈滿街行人崗警亦羅列門外乃入屋後即先刺傷櫃夥三名聞胡某朱某臂均受傷宋某於眉額醫後受重傷二處當卽搶去小洋九千二百九十餘元席捲出户向東逃跑迨該號報知軍警賊匪等巳遠去無蹤 
[雜評一（無名）]  
　　司法部與大理院司法部與大理院合併合併之於今日無大殊也不唯司法部余謂今日若此可有可無之部當合併者甚多合併之除政府少卻應酬之位置外别無他異也 
　　礦政局之受攻擊礦政局初設爲漢冶萍與延長二事頗受攻擊漢冶萍事旣經楊局長更正今且勿論若延長事則與今日之鐵路借欵初無大殊而人乃恕彼而嚴此者亦以中國之習性新則注意久之乃忘耳 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[二次借欵開議之三條件]  
　　幣制借欵表面上雖呈停滯之狀態然　裹實在進行中前日由政府函促五國團從速闗始正式交涉昨日（十六）五國團代表熙禮亞特赴財政部面晤周總長聲稱若政府承認下之三條件卽日可開始磋議其條件（一）此次借欵以鹽稅改革餘欵充擔保品本團巳表同意唯須中國政府聲明採用鹽務顧問丹恩闗於鹽務主張以爲改革之根據（二）鹽務餘欵旣經充此次擔保非得五國團承認不得再充他項借欵之擔保以示制限（三）此次借欵主要目的在改革幣制其闗於幣制改革及舊幣收回須受五國團之監督等語周總長當答以俟商定後再行答覆云 
[皖豫間勦捕白狼之電音]  
　　大襤寨據信陽軍事報告略稱距信陽四百餘里　城西南西平西北大襤寨地方有土匪百餘名被第八師步兵及備補二路第五營之第二連兵士於十一日早七時擊敗計斃匪三十餘名生擒二十餘名奪獲快槍六十餘桿匪首周登波逃逸兵士受傷七八人云 
　　郭家灣交通部昨接光州電局報告云頃據探員報告皖軍馬統領於十號遇大股土匪在郭家灣猛力攻擊匪敗退至張八集距英山約百餘里當場奪獲賊馬十餘匹斃匪多名當日以夜深路險未能緊追次日三時竭力追剿特先飛禀局長屠以南寒 
　　臨穎郾城十四日張鎭芳電政府謂據各處報告匪情廬列詳陳電云前據探報臨穎東南鄉有匪滋擾當卽電飭張師長錫元派兵馳勦十號晚我軍與匪接仗共計斃匪十餘名傷匪二十餘名匪即竄散查匪首係丁萬松趙西坤匪數在戰地約百六十名在三家店約八十名均快鎗有馬數十匹當電飭成旅長慎撥隊堵剿並電飭　城　舞西華　縣扼要截擊以免竄擾文日據張師長報告匪首朱登科業經郾城縣謝知事拿獲惟探聞象河闗及查牙山附近有崔占標和尙能安等率匪二百餘人盤踞巳於眞日派舞泌兩防軍隊前往合力痛剿并就近剿辦母猪峽之匪旋據郾城謝知事鼎臨文電稱今晨親督隊並會同陶旅長之砲兵上校王金勝將飭辦之巨匪朱登科及其全數黨羽誘至大劉店東門外山西會館内悉數擊斃拘獲無一逸脫者各等情特先電聞用紓　系以後軍情匪勢若何再爲續陳張鎭芳叩寒印又據漯河電局報告軍情互有詳略爰並錄如下大總统府軍事處交通部長郵傳局　管理局監督鈞鑒奉大部洋文電監督元電敬悉查蒸日臨穎境離小商橋約二十里聞有宋一眼苗新芳等一二百人與該縣警隊開仗各有死傷後由陶旅長派兩連前往匪巳走散文日郾境離漯河約三十里半畝朱地方有朱登科百餘人經該縣會同陶旅長之軍隊將匪誘至大劉店山西會館内將匪擊斃數十人拿獲多人至丁萬松聞在鐵路之西一帶藏匿特禀覆葉爲楨叩元 
[捕獲黨人紀聞]  
　　保釋黨人未准　省探訪局日前拿獲黨人王逎斌王國興二名當即拘局研鞫尙未訊結詎有瞽目王心銘赴局呈請保釋昨奉王局長批示云呈悉查此案王逎斌爲叛軍師長王國興爲叛軍軍需不獨本局探得確情桐城縣亦有案可稽來呈一派虚誑希圖朦混　脫豈知竊城背叛是時害人生命攫人財產則天理國法巳無可容至兄弟同惡相濟捲欵回家質之人心烏得無罪惟爾身爲瞽目可見盲於目亦盲於心姑從寛免治以朦混之罪如再以此等瞽目人憑空妄瀆定行提究决不姑寛云 
　　續行捕獲黨人揚州自連破黨人機闗後雖獲盧守祥等於十四日正法然首要孫錫五等則已縋城逃逸以故張旅長景湖深恐餘焰復熾防備未敢少懈特飭所屬步隊第一百五十一團團長陳兆豐派遣團部各偵探嚴密稽查并令各營協同查捕昨經一百五十一團一營營長趙丙炎捕獲來揚勾結軍隊裁兵密謀三次革命之江北口音張星棠金得泉二名張等皆衣服麗都手頭闊綽以致敗露現由趙營長禀奉陳團長轉函張旅長送縣訊押并電省請示矣 
[皖省約法會議之選舉人]  
　　約法會議成立在卽他省巳有選舉藏事者皖省定於十八號申刻在督署舉行選舉茲將選舉人名列左龔心湛（安徽）曾任雲南按察使通逹治術黄家傑（江西）曾任黑龍江興化府知府通逹治術裴景福（安徽）前清進士夙著聞望龔慶雲（安徽）前清進士夙著聞望李玉麟（直隸）現任安徽都督府參謀長通逹治術李誠（廣西）曾任安徽鳳陽廬州等府知府通逹治術程炎勳（安徽）現任長江水上警察廳長通逹治術朱家珂現任安徽省城警察廳長通逹治術徐甫陳（安徽）曾任四川直隸州知州通逹治術徐旭（安徽）現任安徽懷寗縣知事通逹治術謝榮敬（安徽）曾任陜西同知通逹治術蘇錫爵（安徽）現任安徽國稅廳科長通逹洽術趙其昌安徽現任安徽行政公署科長通逹治術李德星安徽前清進士夙著聞望汪祖樹（安徽）前清舉人夙著聞望鄭謙（江蘇）現任安徽内務司科長通逹治術董嘉會（安徽）現任安徽財政司科長通逹治術柳汝厲（安徽）現任安徽財政司科長通逹治術郭後德（安徽）現任安徽財政司科長通逹治術高炳麟安徽）現任安徽内務司科長通逹治術汪鍾祥（安徽）現任安徽財政司科長通逹治術王治國安徽）財產萬元以上熱心公益張繼良（安徽）曾任雲南鶴麗鎭總兵通逹治術寗祖武（安徽）財產萬元以上熱心公益華維嶽（安徽）財產萬元以上熱心公益華鐸（安徽）江南高等學堂法政畢業生研精學科 
[調查聲中之外交]  
　　法使調查六安敎案法使館消息參贊瑪海武曾接康使自寗來電稱在申接六安敎堂被損及奚敎士被害各電擬即日前往實行調查望先轉知外部瑪參贊遵即照會孫總長除電令安徽交涉員張煜全接待外並電倪都督迅令縣知事朱奉恩妥爲　科所有該敎堂損失物件詳細呈報以憑核辦 
　　英國索償革命損失英政府因我國辛亥 
癸丑兩次革命商務大受損失特派專使柯爾氏來華調查巳由長江一帶調查事竣不日來京由朱使知照外部擬　討論會聞政府對於此事頗持張硬態度前次開正式會議熊前總理卽主張兩種辦法（一）償還直接損失之物品（一）酌給直接損失物品之價格各　因此均未承認茲聞俄法等國擬出而調停按照原數賠償十分之五不知能否同意也 
　　張總裁諮詢導淮工師水利局張總裁於導淮一事擬聘詹美生爲工程師然待商之事甚多特提出數則諮詢詹氏（一）工程之種類如何（一）澆灌區域如何規定（一）勘查淮流及支水之方法（一）下水工事之進行法（一）動工地點應在何處詹以事闗重大非實地調查不能决定擬親赴清淮揚鎭一帶詳細勘查再行答復 
　　函詢收還僞票方法十五號外交團照會外部略云函開勿收僞票各節均悉惟此項僞票無從辨明希將式樣交來轉知各僑商以便識認至從前收受之各種僞票貴政府究有何法收回統希示知孫總長以事闗財政當卽照錄原函咨請財政部辦理 
[交通部暫時接管閩路辦法]  
　　閩路公司代表陳元凱呈報交通部以閩路商辦無可自存經疊次股東會議决簽舉代表到部請俯念商辦困難准予收歸國有並一面派員到厦接收等情當奉批示云查該路創始艱辛巳完五十六厘工程不無成績成路甚短又復瀕海敷設内地各路旣未能伸展接聮且延期過久虚耗彌多現當國庫支絀之時所有收歸國有一層本部再四躊躇實難驟决惟迭據該代表所稱所欠交通粤行之欵催迫甚緊且養路行車月費亦復無法措付又據交通銀行函請設法代催該路欠欵並保全借欵本息等因兩者相權商路成局田須維持銀行債務亦須兼顧本部職掌所在不能不勉籌暫行辦法以期支拄　前經與該代表再三熟商議定暫將該路交由本部管理各辦法如下開各條業由該代表面加承認合行明白批示仰該代表遵照卽行出具證明呈據呈候本部備案一憑查照辦理可也計開辦法六條一由閩路公司將福建鐵路全路路線工程曁廠屋車輛材料開具清摺由交通部派員如數騐明接收管理此清摺應具兩分一存部立案一存公司備考二接收之後所有該路一切事務均由交通部直接管理三將來交通部籌欸延長該路時卽將該路工程廠屋車輛材料另派公正之人切實估計一公平之價交通部即按照估定實價酌量給回現欵或國家債票除於上項還欵内先扣回交通銀行所借四十萬元外其餘儘數發還該公司攤給各商股股東四該路未收歸國有以前閩省糧捐仍舊徵收備付商股利息共不足之額交通部不負付息之責五將來如有他項事端發生交通部不能代爲管理時所有交通部直接管理期内墊支過之欵項應由閩省糧捐内儘先扣還其以此項糧捐抵補之事應先由福建民政長存案六該公司以前外欠債務除交通銀行帳目應暫候另行解决外餘概田該公司自行清理與交通部無涉 
[章太炎將居龍泉寺]  
　　章太炎近自入居敎練所以來外間多有注意此件者茲得内務部消息自太炎入居石虎胡同京衛軍敎練所之後卽居於該所内之客廳名曰欵留所凡電話書籍無一不備並遣夫役二名專供章之館役一切飲食亦聽其自由擇用章近喜食東洋火鍋及啤酒　包而近日之兩餐概以是供给惟章意態則仍未少减其狂嘗飲酒至二三樽醉輙謾駡時或習字盡半日行草連篇書畢則扯抺棄去隔數日始一淨面聞袁總统每得其近况之報告一笑置之而近今之計畫則仍擬接其夫人湯氏來京並巳覓得龍泉寺中之最幽雅住室一所以資其靜養至供給則聞由總统撥發云 
[是亦楊雋等之同調者]  
　　四川公民楊雋魏紹猷等呈控尹昌衡請爲趙爾豐立專祠各節巳誌報端兹復有鄒稷光等羅列尹種種罪狀具呈告發文多袒護趙爾豐處特節錄原呈以告留心川事者略謂尹昌衡本巿井無賴濫用戎行假託陸軍小學堂代表名義紏合哥老會於十一十三十五等日開秘密會議以哥老會線索勾結保路同志會曁各軍隊就各會館廣開大漢公等公口自爲龍頭大爺約定作亂日期昌衡時爲軍府軍事科長强迫都督於十月十八日東校場閱兵乘機譁變逐蒲朱殺趙爾豐掠其家大肆焚掠失城一空人民損失在五六千萬以上鎗械損失在五萬枝以上皆落匪手至今爲患官缺差使不能遍及則以金錢報酬死黨濫發軍用票至二千餘萬之多任情揮霍所用財政司長董修武經手支欵内有三百餘萬無賬可報性復淫縱覇占縫工之妻爲妾謂爲盡義務夫人嘗於會場中抱優人楊素蘭以口度酒唱楊妃驚夢等劇萬目共賭忝不知恥謂爲自由川中風氣爲之一變此昌衡攘奪都督於四川之實在情形也昌衡又窺邊藏之富倡爲西征張大其辭蒙蔽中央而禍邊圉邊藏之人素懾趙爾豐威昌衡大張告示謂能誅趙爾豐并招摇清帝爲伊所滅自稱天可汗恐嚇夷民富者抄没貧者誅殺屯師爐城足蹟未出衛地一步日惟徵蠻女之有姿者逼充下陳查前清趙爾豐之籌邊也歳餉征於邊稅者二十萬由川協撥者五十萬而昌衡乃濫用至五六百萬邊藏之人初經改革不知民主爲何名共和爲何物經昌衡殘民以逞藏人失望激而外附而藏失矣明正士司復位依然據土稱雄改流還土倒行逆施而邊又失矣此昌衡經略川邊之實在情形也南北戰事起敢於不奉命令率師擅回成都派代表王明德趙城赴渝約熊克武獨立伊當響應勵兵秼馬以待間不容髮幸中央洞燭野心於經略使外復加以川邊都督名義隠銷其反側之禍昌衡旣得都督又見南方失敗始歛兵回爐而熊克武恃昌衡爲援已經舉事洎知昌衡爽約始棄師而逃而川東南財富之區備受兵禍共　失又在數千萬外昌衡逆蹟昭彰心虚膽怯乃殺王明德趙城以滅口此昌衡二次煽亂以逞大欲之實在情形也内不自安乃求晋京冀施運動以川邊經略使之任交其妻叔顔鐔代理打箭爐金條麝香珍貴品物購買一空載寳而朝沿途招摇淫縫如行次五通橋挾優廖二一宿之嫖資開銷至五百元漢口宿妓衛兵荷槍值門傳爲笑柄其至京内也遍向軍人自誦其詩曰死有餘辜惟武將摇惑軍心情見乎詞此又昌衡來京之一切實在情形也以上種種情形有議員蒲殿俊張柟新任黑龍江民政長朱慶瀾前四川軍事巡警總監上將銜楊維等可證除朱慶瀾外餘均在京可以傳問惟煽動熊克武獨立一節王趙雖巳被殺尙有昌衡所報之僞都督張煦在逃未獲實則係昌衡私人曾遺赴渝與熊通欵事後返噬之以圖自免若赦張煦之罪令其自首昌衡種種密謀不難盡情吐露以事勢而論川本五師昌衡與川督胡景伊各率二師熊僅一師耳胡以二師而不敢制熊必待請兵鄰省其故安在蓋胡平熊則有餘兼顧尹熊則不足以情理而論昌衡駐藏僅以一師尙留一師　省逍遥河上虚糜軍餉當重慶獨立之時未聞向熊匪加遺一矢抑又何也外省不察尙以昌衡首殺趙爾豐相推許不知爾豐督川除暴安良開邊闗地於國爲能更於清爲良臣當時黨人雖恨之刺骨爲其障碍改革進行然未嘗不心折其賢及至路事發生人情震動黨人藉端鼓吹以爲排滿之計非眞以收歸國有爲苛政也及其自解兵柄讓川人獨立是川省光復之功實由爾豐之贊成非川人所取得泃爲有功無罪準以民國優待清室之例則川人亦當優待爾豐也昌衡挾其兵力殺一退位之匹夫又從而誣鑖之寃獄沉埋至今莫白昌衡狼子野心反側靡常現雖裁缺留京若聽其漏網呑舟逍遥法外非但無以服川人之心爲亂黨之戒尤恐留此梟獍終屬禍根籲懇先將昌衡逮捕管押再行查取證據治以迭次内亂與喪失邊地殃民誤國之罪云云 
地方通信 
[北京]  
　　藍光策之閱歷與學力藍光策君著有江蘇籌治芻言及春秋公法比義發微兩書一則通逵治體一則昌明絶學洵爲當世有用之書近已送呈農商部錄其批詞如下呈及江蘇籌治芻言春秋公法比義發微均閱悉查三吳爲財賦之區兩江稱文明之藪祗以措施乖舛遂至弊竇叢生雖其中原因複雜而莫不由於吏治之窳敗該員江蘇籌治芻言二十章於蘇省利弊燭照織徽吏治一管已扼要害他如盜賊黨派財政釐稅丁漕諸篇尤言之痛切其論水利實業指陳得失動中窽竅所擬治盜治水治丁漕諸法均切實可行清丈清查兩篇亦近日梳剔蘇省田賦之善法敎育諸篇探本立論頗有卓見總而觀之非通逹治體於蘇省情形閱歷有素研究有得者未足語此又按春秋文成數萬其指數千自啖助趙匡以來言人人殊大都以新見長亦復以鑿見短求其闈發徽言折衷大義克副聖人經世之志者卒鮮公法之學根於性理非特有裨交涉抑足啓人智識西士丁韙良氏纂中國古世公法援引左傳僅具椎輪該員春秋公法比義發微貫串中西不厭詳盡其於莊生春秋以道名分之旨兢兢恐失尤爲難能可貴昌明絶學其在斯乎兩書留存以備採撑此批 
[山東]  
　　十年森林之計畫萊蕪縣地勢高峻且多山嶺提倡林業最易收效茲有傳維熙潘炳勳等皆係林科畢業學員擬就近提倡森林以應世用惟無林業人才且無最大之欵恐不易辦現擬辦一農林小學以便養成林業人才並於此期問招集資本以備購辦樹秧開聖荒山之用如此辦理十年之後森林必徧及全縣林業之發逹可操左劵現已議定草章不日呈請縣知事立案 
　　安設通用電話之地點濟南電話局擬在街巿安設通用電話聞先就城廂熱閙之處安設五處以後再行逐漸增添所定地點以行政公署前爲第一處趵突泉前爲第二處普利門内爲第三處膠濟車站爲第四處津浦車站爲第五處至商家承辦者則隨時酌定地點並無限制 
[江西]  
　　潯陽江頭送客記汪瑞闓於十二號抵　借駐招商局休息一日再行北上巳誌昨報茲悉是日各公團備宴送餞席設觀察使署内汪於四句鐘進城往各機闗拜謁遂至觀察使署飲宴賓主交歡頗極一時之盛翌日由招商局預備輪船九江軍隊均至城外歡送北軍一營步兵一營軍樂一連商埠警察隊均在河干守候直至下午五點鐘輪船始到汪當卽命輪開駛一般官軍弁佐均紛紛登輪送别并聞有某某長官傷心流涙云 
　　玉常路興工之確耗玉當鐵路迭經贛浙兩省磋議開辦現聞該路原定本月十五號在常山至江山一叚先行開工填築土方嗣因該段應用之地尙未購全經黄經理曁林工程司商定展限二十天從速將用地購齊准於三月五號實行開工目下該路沿線一帶插立標界將次告竣又該路調查員於草萍附近查有新煤礦一處所產之煤質隹而堅預算每月可以出煤百五十噸除供火車用外尙有盈餘當卽報告經理聞該經理以此　之煤果能敷用則該路材料取於土產便利已極巳呈明浙贛實業司預備監視開採矣 
　　焚燬兩大皮箱之烟土日前九江闗查獲私運大宗烟土計兩大皮箱當即解省請示辦法茲聞戚民政長以當此禁令森嚴奸商膽敢私運烟土入内殊屬藐法已極乃函請張衛戌司令官商務總會曾會長警察廳閣廳長於十四號下午二時在行政公署門首督同用洋油將土灌澆盡數焚燬一時人民冒雨環觀者極形擁擠而一般老癮未絶者則頗爲垂涎云 
　　米穀弛禁之先聲行政公署前次提議米穀弛禁一案經巳議决茲聞公署又通飭各屬知事云查弛禁米穀案前已議决各屬積穀辦齊卽行開禁業經通令在案惟各屬遠近不一其積穀能否照辦殊難一律轉瞬青黄不接勢必弛禁無期於稅源大有妨碍現於一目十六日本公署第六次常會議决通飭各縣趕將積穀依限辦齊造册呈報俟呈覆過半卽行開禁電飭各屬一體遵照 
　　開放公娼之時機未至劉海波馮有嘉等棄請民政署開放公娼茲奉批云贛省僻居腹地與通商各埠不同　年以來傷心兵燹野炊烟稀滿眼瘡痍天陰鬼哭休養生息正宜導民以樸移俗爲敦天寳開元之故事斷非此時此地所可仿行雖社會不良土妓流娼萬難禁絶究較明目張膽稍有區别所請開放公娼一卽應俟南　鐵路告成察看商務情形能否發逹再行核奪來呈記醜而博辯非而澤决不准行母庸多瀆 
[安徽]  
　　催繳稅契丁漕之嚴緊懷寗縣知事徐茗樵君於稅契丁漕兩項疊催人民完納甚爲嚴緊近又因接濟軍需故復擬就辦法十二條卽日佈告俾人民迅速完納如再有違抗等情卽按照所定辦法分别處罰云 
　　選舉事務所之組織皖省議員前巳取消現聞中央來電重事改組刻倪都督巳預備組織選舉事務所以期進行惟聞該所 
 
 

Page 7

 
 
擬設於行政公署内業巳派員擔任組織矣 
[浙江]  
　　嚴防狼梟之結合水警第二總署長企富有因白氛甚惡業巳蔓延皖省嘉湖地當要衝恐有匪黨勾結梟匪乘間騷擾特於前日派飛划多艘駛往南灣雙林石埭織里新巿各鎭駐紥防範並巳將分派詳情呈報水警廳長查核矣 
　　寗紹兩防之駐紥地左路陸師巡防隊現由朱都督分爲寗紹兩防委戴任陳常益爲統帶茲將各營分駐地點錄下寗防統帶本部第一營駐鄞縣第二營駐慈谿奉化第三營駐鎭海第四營駐象山石浦第五營駐定海紹防統帶本部第一營駐紹縣第二營駐蕭山諸曁第三營駐餘姚上虞第四營駐嵊縣第五營軒新昌 
　　禮和行函催解欵禮和洋行致函浙省行政公署謂浙省上年應解還本息二百四十餘萬馬克業經中央承認分爲四期償還茲據京行來函以中央只解過五十萬馬克其餘尙未照解查是項本息雖經中央擔任現在並不履行自應仍向浙省催解至本年到期應還本息亟應預爲籌備如期照解免失信用云云屈省長接函後以上年應還本息已經中央擔任至本年到期應還本息一百十三萬八千八百餘馬克自應預爲籌備業已函請國稅應如數籌措並飭財政司按期照解矣 
　　英員查勘烟苗之先聲浙省行政公署昨奉内務部訓令略謂准駐京英公使函開英政府巳派丁義華君查勘閩粤浙卾皖五省　粟近因皖卾一帶白氛不靖擬先勘閩浙粤三省约三月中旬當可抵浙云云刻屈省長巳轉行各屬知照矣 
[鎭江]  
　　新鎭守使佈置防務新簡鎭江鎭守使施從濱君蒞任後以沿江一帶防務緊要巳將帶來之第五師混成旅全部並車輪機闗各砲二十餘尊分架於四城門城頭之上其馬步砲工程輜重各營隊則分駐城内旗營前清都統及道署守備各衙門城隍廟舊考棚等處並擬組織憲兵專司查察各營兵士無故不得出城及在街巿　行以肅軍紀復示諭商民勿起猜疑自相驚擾一面與駐鎭要塞第一旅龔青雲旅長駐鎭第五師二十團張克瑶團　商酌地方情形擇要分兵駐紮以資防守 
[揚州]  
　　兩知事會訊實阜巨匪江蘇省長以行刧寳應射陽阜寗板湖之土匪蔣玉回戴如升等（該匪等在寳阜焚燒數百家殺斃數十命）或因避捕到揚或因拒敵受傷赴揚就醫業由揚屬游　統領馬玉仁先後捕獲特訓令寳阜兩知事到揚會訊日前寳應李知事巳抵揚訊得該犯等供認屬實復催該知事從速來揚會訊定案現張知事亦巳至揚當至馬統領公寓會同李知事覆訊該匪等業巳畫供由張知中等電呈都督省長聽候回電辦理　　孔仙釐局長易人張前都督委任之孔仙釐局局長陶某以比較短絀有虧捐欵現經國稅廳等備處長將其撤差另委前上海貨捐局長盛文頤接辦現盛已馳往該局視事矣 
專件 
[交通部廳局之新職制（續）]  
　　路政局第一章職掌第一條依據交通部官制置路政局管理監督全國鐵路及其他闗於附帶業務事項簡任局長一人承交通總長之命總理全局事務捐揮監督所屬各職員第二章組織第二條路政局分設八科如左一總務科二營業科三監理科四編查科五外務科六工務科七機務科八會計科第三條總務科所掌事務如左一闗於辦理機要事項二闗於本局及各路員司任免及其考續事項三闗於路目養成事項四闗於草擬本局所屬之法律命令案事項五闗於草擬及審核本局所屬各項單行章程事項六闗於審訂特種合同及其他契約成案事項七闗於籌度應辦各路事項八闗於收發分配文書並掌管局印事項九闗於本局庶務事項十其他不屬於各科事項第四條營業科所掌事務如左一闗於各路日行運輸事項二闗於各路附屬營業事項三闗於水陸及他路聮絡運輸事項四闗於招徠客貨事項五闗於改易運賃事荗六闗於改良車務事項七闗於特别運輸及减免運價事項八闗於路站列車各種設備事項九闗於調度車輛事項十闗於營業廣告事項十一其他臨時發生運輸上事項第五條監理科所掌事務如左一闗於審察規定地方公業及民業各鐵路事項二闗於民業鐵路之請願立案事項三闗於監督民業鐵路事項四闗於民業鐵路收歸國有事項五闗於監督其他陸上運輸事業事項第六條編查科所掌事務如左一闗於編纂鐵路統計報告及各項規章圖表事項二闗於刋行鐵路報章事項三闗於籌畫改良各路應備規章圖表及一切刷印物事項四闗於保管整理本局圖書册籍事項五闗於調查外國鐵路事項六其他受任調查事項第七條工務科所掌事務如左一闗於建築工程之圖樣方式统一改良事項二闗於路缐審查及其規畫事項三闗於路工設計及其改良事項四闗於路線測勘事項五闗於監督建設事項六闗於路工保養事項七闗於圖說之繪製及其保存整理事項八闗於路料購買分配保管之監督檢查事項第八條機務科所掌事務如左一闗於各路機車客車貨車之圖樣方式統一改良事項二闗於各路車輛購買製造保管之計畫監督檢查事項三闗於各路附設廠務事項四闗於車輛設計及其保存整理事項第九條外務科所掌事務如左一闗於外人交涉事項二闗於外國文文書報章之撰擬譯述事項三闗於外國語言之通譯及記錄事項四闗於招待外寳及交　事項第十條會計科所掌事務如左一闗於監督檢查各路進出欵目及稽核報册事項二闗於各路國内外債務及本息事項三闗於各路會計改良事項四闗於接洽往來各銀行帳目事項五闗於接洽調撥各項路欵事項六闗於預算决算事項七闗於各路公產公物事項八闗於監查及清算民業鐵路帳欵事項九其他闗於本局所屬一切欵目出入事項第三章職員第十一條路政局除局長外設犪員如左其員額另定之一科長二副科長三秘書員四科員第十二條科長由局長遴員呈請總長派充承局長之命分章一科事務第十三條副科長由局長遴員呈請總長派充承局長之命助理一科事務遇科長有事故時得代理之第十四條秘書員由局長遴員派充承局長之命掌理機要事務第十五條科員由局長派充呈明總長核准承上官之命分理科中事務第十六條路政局因事務之必要時得置特别雇員及辦事員由局長遴員派充呈請總長核准承上官之命分理該管事務第十七條路政局設置核算書記由各科長呈請局長轉呈次長核准派充承上官之命司理核算繕寫及其他事務第四章權限及責任第十八條局長對於主管各鐵路及局内外所屬各職員得以局長名義分别發布局令但事務之重要者必經總次長核定之第十九條在路政局職掌範圍以内事務　鐵路悉行文路政局核辦其有應候部示者經由局長代呈第二十條局長就所管轄事項得分别輕重以職務之一部分委任科長代爲執行第五章附則第二十一條路政局各項詳細規則另定之第二十二條本職制自交遹總長核准之日施行 
[雜評二（步陶）]  
　　考知事恨不讀墨卷知事與墨卷渺不相涉也然而書肆牟利以之出售考者　　携以入場平情度理已可異矣而初不謂第一次考知事乃有人深自悔恨於讀墨卷之未熟嗚呼豈主試者盡爲墨卷出身耶否則應試者非墨卷卽不能完卷耶斯言果確我恐今後二十二省之縣知事皆將伏案摇頭大讀墨卷不置 
　　章太炎將居龍泉寺以太炎之文學何適不可而必熱中於政黨而必奔走於北京無怪人之咸目爲有瘋疾也今旣有將居龍泉寺之說我願旦夕即成事實其地頗幽僻久居必能滌去俗塵還我初賦極深研幾國事庶有昌明之一日又聞本炎門人京中多有倘於寺中續講前業未始不可爲中國多留一二讀書種子北望燕雲再維國學我不禁合十默祝曰太炎其速醒 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[海軍近日之戒備]  
　　稽查水兵之疏忽上海海軍總司令李鼎新君邇以滬上黨人謡言蠭起自應嚴加防備遂於昨日通知駐泊製造局浦江各兵輪各魚雷艇自即日起不得抛錨並飭各兵輪晝夜生火設逢要事立可出發又李君深恐各兵輪水兵人等偷懶疎忽於昨日起特派稽查員乘坐小汽船分往各兵艦調查以免誤公云云 
　　狼黨肆刧之預防海軍李總司令前日接奉長江巡閱使張少軒君來電謂有白狼遣黨在長江上下游一帶專圖搶刧商船乘勢舉事請速派兵輪防備等因李君得電卽於昨日先派建安兵輪裝足子彈軍需開往長江巡弋復派江貞兵艦備足糧需軍械定於今日開往浦口以上各要口駐防以防商船被刧而保治安云云 
[臧旅長注意消防]  
　　現駐製造局之北軍第四師第七旅旅長臧和齋君查得高昌廟一帶巿面繁盛居户林立而火政一節不甚講求救火器具亦不完備街道太平龍頭僅有三個倘有火警灌救爲難現聞黨人有於舉事之前先在局外縱火之謡故消防一層亟應預爲防範特於前日命令參軍辛桂芳會同高昌廟巡警區員張譪孫傳集各紳董會議從西栅門起由半邊橋經大局外而至江邊碼頭轉東至望道橋爲止一律添埋八寸口徑自來水管並須添裝太平龍頭十四個所有水管龍頭工料概由製造局開支公欵而裝費工資及皮帶等件歸紳董籌募現巳當衆議决呈復臧旅長轉請鄭鎭守使迅將所製水管檢發以便開工安埋至於將來凡遇火災所需自來水價如何貼償如何攤捐之處一俟水管安埋竣工再行籌議云 
[鎭守使安慰居民]  
　　上海鄭鎭守使近因黨人有定於舊曆正月二十八夜起事之謡是以通令第十三團十五團第五團周吳龔等各團長轉飭該管各營長督兵會同巡警各就駐防之地通宵巡邏嚴加查緝在案茲因各軍隊每夜放哨出巡彼此在途遇見例須開放信鎗數響互相詰詢口令當此謡諑繁興之際誠恐居民深夜驟聞鎗聲或有驚惶疑懼情事昨日出示通告商民人等如在夜間聞有槍聲切勿驚疑悮會務各安枕一面函致巡警薩督辦請爲轉飭所屬各長警善爲安慰境内居户以息浮言而免造謡云云 
[吳淞口試砲]  
　　上海鎭守使鄭汝成君曾於去年十一月間准陸軍部來電飭造麥格沁砲十二尊又八十磅子彈等品巳飭製造局各工匠赶造業已完工本欲在西砲臺試騐現因上海黨人謡言之際一經試放誠恐居民受驚是以商准海軍司令李鼎新君將前項快砲由兵輪於昨晨運往吳淞口外三夾水試放一俟試騐靈捷當卽解京應用云 
[解送白狼羽黨]  
　　閘北警廳軍事偵探在滬寗車站緝獲白狼羽黨郭明愷一名解經司法科預審收押候核各節巳記昨報茲悉昨經司法科長將郭犯提出研訊一過判解鎭守使署軍法科訊辦矣 
[南京鎭守使調查黨人證據]  
　　上海鎭守使署探員前在寗垣緝獲黨人季廣玉一名黨經解交該處警局轉解南京鎭守使署發交軍法科訊究在案昨日鄭君接到南京來文以季廣玉訊不承認亦無證據請飭檢查季廣玉通同黨人憑據送寗以憑質究鄭君接文後巳飭原辦是案之偵探查復矣 
[加意防緝黨人之訓令]  
　　滬南警察分廳長崔君訓令各區署云案奉督辦訓令内開准江蘇都督馮開准參陸兩部庚電開奉大總統令魚電悉據稱滬鎭破獲亂黨范鐵仙陳琪瑞巳按法懲辦各等情該逆黨希圖破壞野心末巳仍須嚴緝痛懲以遏亂萌等因函請督飭所屬加意防緝等因准此合行令飭該分廳長加意防緝等因奉此合行令飭該署長員遵照嚴飭警探一體加意防緝爲要此令 
[中西官監視處决暗殺犯]  
　　暗殺商務印書館經理夏粹芳案人之正兇王慶瑞一犯由廨解送上海鎭守使署經鄭汝成君定於二十號下午一時處决先由電話知照捕房届時請各西官蒞署監視行刑等情巳誌昨報昨日（卽二十號）於午刻十二點五十分鐘時英美捕房西總巡麥君及五十號西探目阿姆司脫郎偕同經辦是案之各西探曁華探李星福各乘坐馬車冒雨到署當由鄭鎭守使令委副官延入茗談並謂此案之主唆兇犯周緝雲現未獲案除由署通令各軍警一體查緝外因此案發生租界須請貴總巡嚴諭華洋各探上緊跴緝云語畢遂命衛兵在營倉内將王慶瑞提出驗明正身判令執行並由副官會同麥西總巡等同赴局内西碼頭地方監督行刑開槍三响擊斃屍即埋塟該處事畢時已二點鐘遂各揖别 
[籌議推廣租界之對付辦法]  
　　推廣租界問題疉經在滬官紳磋議對付辦法擬就說帖十餘欵條陳當道轉逹中央以便與駐京各使解决等情巳誌本報茲將前日官紳所籌議者探錄於左一租界自前清江督劉坤一奏定推廣後四圍應有界址可憑滬道署存案内有無華洋人公認之地圖可提出於公議一現在議勘祗舉閘北閘北之界因工部局在四川路築路後以致混淆其事始於袁滬道任内並由余滬道承允法界推廣馬路一案閘北議勘西南界務必連帶而起應如何預備對付一租界外租於外人之私地房產商店外交部令云均應令遷回租界能否磋商就緒固難逆料卽使一律就範似難　令充公必須備價收買此項銀欵有無籌措之力 
一外人居住本限於指定地段並非通商口岸即可任便雜居也福建省因雜居滋事曾將城内烏石山居住洋人一律遷出　城十里之倉前山惟當初並無地方官允許明文故能收此結果現上海南北兩處租界外地准洋人租地營造已有余袁兩道文件明允在前且雜居巳久地方上亦在默許之列併有華人獻地請工部局築路之事間或僱用印捕守衛引入租界警察權於内地前向洋人抗議有無因以上各節闗碍須預備開正當談判時足資折服之理由（未完） 
[司法總長反對體刑]  
　　上海領事團前因租界骨迭出暗殺重案皆緣公堂刑罰太輕不足以戢匪膽曾經提議回復刑訊咨由駐京公使請外交部轉商司法部在案茲悉司法部梁總長以體刑最無人道爲世界文明國所無所請公堂回復刑訊碍難照辦巳咨復外交部轉行上海楊交涉員令飭公共公廨查照矣 
[鎭守使通令禁止演戲]  
上海鄭鎭守使查得淞滬浦東各鄉鎭風俗每於春間由各鄉民籌資演戲藉名酧神實則痞棍從中歛錢當此黨人思逞之際一經開演難保不有匪徒混雜滋擾情事應由各該縣知事先爲禁止特於昨日分令上南華奉各縣知事迅速出示諭禁如敢抗違着將爲首之人拿案究辦一面公函淞滬警察薩督辦分飭各分區一體嚴禁矣 
[探捕按叚搜查]  
英美總巡麥高云君以近來匪徒充斥搶刦之案層見疊出特於昨日命令虹口各捕房捕頭通飭中西探捕於卽晚七時（卽二十號）齊集各該管捕房聽候分配按段搜查如有形迹可疑及身懷利器之人准卽拘拿解廨訊究 
[虹口又出刦案]  
西虹口三泰弄二百七十八號門牌陳琴生家於昨晨七時被匪徒四人撞開後門入内各出手鎗利刃嚇禁聲張搶去值洋一百餘元之銀水烟袋金戒金簪名物而逸當經事主投報匯四捕房捕頭秋佛爾君得悉立率中西探捕前往兜拿巳無蹤影因卽轉禀麥總巡通飭各捕房中西探捕一體留心嚴緝務獲解究 
[泥城外刦案續紀]  
英租界泥城外馬立師大沽路第七百九十二號門牌婦人謝王氏家被盜搶刧巳誌昨報昨經公共公廨中西官率同總巡捕房探目前往勘明情形立即飭派通班中西包探恊緝究辦一面照會滬南警察分廳廳長崔鳳舞君轉飭浦東等處一體協緝務獲懲辦矣失單附錄於下珠表練一條牛奶珠二粒金鋼鑽戒子一只珠壓髮一支銀底板珠花一朶外國金圈一副金榜一個夾金捐表一只鈔票四百二十元銀調羹四只（裘天寳牌號）銀义二杷珠條三百粒金釧二副嵌珠翠金釧一副（以上楊慶和牌號） 
[通令協緝吳江縣刦案之逸盜]  
昨日徐警廳長奉淞滬水陸警察薩督辦訓令略云案准江蘇都督馮公函内開據吳江縣知事丁祖蔭呈稱該縣嚴墓區壇坵地方於一月二十一日夜十時被盜匪數十人持鎗連刦洪成泰沈隆順施生泰洪益泰方同茂周復興俞同興李復順王連陞瑞泰等商舖十家當由該巿總董及各失主同時呈報並經知事呈請通緝在案茲准飛划營獲解是案盜犯趙阿英（卽趙老八）及嫌疑犯陳光海二名到署訊供屬實並稱此案係河南人薛子榮湯四爲首贜物多被兩人携去復供指同夥三人姓名除趙犯擬俟訊明核辦外所有在逃之首要薛子榮等五犯合亟開具名册呈請鑒賜通令水陸營警并咨請浙江都督轉飭所屬一體嚴緝實爲公便等情前來據此相應函逹貴督辦請煩查照飭屬一體嚴緝等因准此合將逸犯姓名另抄一紙令行該分廳仰即通飭所屬一體嚴緝務獲究辦云云廳長奉令後立即訓令各區署遵照協緝矣 
[引渡積案纍纍之盜匪]  
粤匪盧田（即鄭玉輝）因與同黨梁田等黟刦華興坊其戚唐養泉家衣飾巨贜由探將盧等獲解公共公堂訊實判令移解淞滬警察廳訊辦嗣因原告不欲深究均交保開釋詎盧等釋出後復身帶手鎗先後向同鄉人黄柱臣黄壽祺鄭星州等恐嚇圖詐並搶取北四川路胡潘氏新閘白克路陳誥等現洋金表復經捕房將盧梁二人先後獲解公堂訊供後函致淞滬警察督辦查明保釋情形復廨中西官飭承抄錄口供併解鎭守使署訊究在案昨由捕房復將盧梁兩匪解案請示闗讞員商之英領康君判一併移解鎭守使署盡法懲治並請鎭守使將辦理情形函復以便轉致領事團查照 
[海運局幾作賊窠]  
滬南前清江蘇海運局房屋於光復後改爲軍隊駐紥所旋於去秋六十一團軍隊解散後卽由前警廳長穆君移請上海縣吳前知事發封交地甲看守在案乃近日該屋外面耳房内時被流丐棲止甚至挖洞進内竊取軍隊所遣皮件等物前晚被第一分署偵探查見周阿三負有儲糧皮袋五十只鐵銼十只鐵鍱一只鐵斧一柄當即解送該分署拘留將贜物一併暫存旣又續獲同黨楊阿二竊取舊皮鞋十八雙一併送署押候核辦該署員卽函報上海縣洪知事候提歸案究辦 
[徐警廳長訓令分署文件直接送廳]  
閘北徐警廳長昨日訓令六區各署文云照得各署之視分署並非完全直轄但居領袖地位前經本廳長釋明意義並擬往來公文程式令飭遵辦在案凡各分署有所陳請或報告事件除每月循例彚報之文册送由該區署長彚轉送廳外（領欵繳欵等不在此限）其餘各種文件均應直接送廳現在第三（擬改第二）第四（擬改第一）兩區業俱照辦惟查第六區擬改第三）一二兩分署遇事俱呈由署長轉呈枉費手續無裨實際且恐濡滯時日轉悮事機除分令外爲此申令該署長員遵照自後各分署惟闗於循例月報文件由該區署長轉呈此外文件均應直接送廳免多周折云云 
[巡士得奬二則]  
滬南崔分廳長曾派勤務督察員隨時查察崗巡如能循規勤職服務無弛者分别優賞遇有從事怠忽者卽予記過以定優劣在案茲據督察員報告第一分署第二崗巡警黄福林於十六號夜差站崗異常勤奮故特令記大功一次賞洋一元以示奬勵並批仰該署員轉飭該巡警查照 
湖北人袁海山王錦臣等前日附搭美和商輪來滬後雇划子船户江昌明駁運行李駛至江心突被匪徒張阿金等五人訛詐洋二十元不遂欲推入浦中幸由浦東第五區巡士查知前情立即拘獲解由司法科預審張阿金供認不諱并供出與任逃之巳伏法盜犯田茂江之同黨賣花老鎗等四人同向索詐等語飭移送地方檢察廳訊辦並再補提該同黨等併究惟該崗巡尙能辦事業奉崔分廳長令知該署長照章特别加奬以示鼓勵 
[警察署互相推諉]  
江陰公所董事毛英廉赴南巿警察分廳禀稱該公所因失竊事禀控警察署互相推諉請求飭知嚴緝等情茲奉崔分廳長批示云該公所失竊第二警察署與第一區第一警察分署互相推諉殊屬不合仰候派員查明嚴飭該兩警署一體勒探迅緝贜賊務獲解究此批 
[維持會與總商會之芥蒂]  
華商旅滬維持會因招商局曾與太古怡和日清三公司訂立航海合同恊謀規定牽制華商今届合同期滿又欲與之續訂當經公議推舉代表赴總商會要求代電交通農商兩部分爲維持嗣因總恊理周貝二君以事闗重大不允代轉遂自行分電交通農商兩部巳奉復電允飭招商局將該合同條件先期呈核茲維持會各商以總商會係各商帮組織而成實爲商界之法定機闗總協理不應以個人闗係不允代轉部電故於前日（十九日）午後二時在虞肇公所開會集議對付之策到者有王文興陸澄溪姚伯棠潘蘭史曾少坡周清泉張樂君徐潤卿黄式如梅竹廬陳可揚徐菊如梁綸卿秦炳如方爕尹等數十人先由維持會正會長張樂君起言謂前承各帮代表推舉鄙人等赴總商會要求代電交通農商兩部力爲維持詎總理周金箴以兼招商局董事避嫌爲詞協理貝潤生因事闗重大不允代轉故用本會名義直電兩部巳奉復電允爲維持今者成事巳往惟日後華商若有他求於總商會甚爲可慮應請諸君集議善後之策當經王文典等討論良久公决致函詰問遂由王文典君擬就函稿散會時巳鐘鳴九下矣函稿照錄於下敬啓者前以招商局三公司合同一事闗係航權商業由本會十四團體公擬致交通農商兩部電稿請由貴會據情代轉乃貴總理以兼招商局董事避嫌爲詞不允代轉查貴會由各商幫組織而成實爲商界之法定機闗豈能因貴總理個人私務廢棄公益况該電僅請據情代轉非有他求查招商局該項合同爲害商業者甚深若商民日受痛苦貴會不爲代逹則衆商何赖有此商會何頼有此總協理當貴會不允代轉該電時各帮各商傳播莫不義憤同深而本會同人等以吾國商會甫在萌芽不忍生内部之風潮致障前途之進步故力爲勸解並將該電由本會拍發以息羣情已奉部復電允飭該局將該合同條件先期呈核原電巳見報章茲不再贅在貴總協理雖不顧全各幫而各幫不能不顧全商會亦以商會爲商界法定機闗不能以總恊理個人而使法定機闗受其影響也成事不說矣所以不能不爲此後之忠告者則請貴總恊理嗣後務盡其通逹商情維持商業之職任倘仍如前抑壓恐各商痛苦莫伸卽敝會竭盡能力亦恐難再勸導維持造福各商是所望於貴總協理也此佈敬請公安　華商旅滬維持會公啓二月二十日 
[小孩不種牛痘之取締]  
　　密勒路九百六十八號門牌未菓店主粤人李華因家内收拾不潔並養孩不種牛痘經工部局衛生處查悉以其有礙衛生於昨將李傳案訊明判罰洋一元充公並限兩禮拜將小孩不種牛痘之理由禀明如違卽將水菓店照會吊銷不准開設 
[不准再售裸體美人畫片]  
　　公共租界四馬路四百三十九號五百五十三號湖北路六十號福建路六百六十四號山西路二百七十二號等油畫玻璃店内均因將中西婦女出浴圖　諸門首出售經老閘捕房二號副捕頭查見曾將四馬路兩家店主周伯年陸長福傳至公廨訊諭交保令將所存此種圖畫檢存捕房候再訊核在案昨由捕將周陸兩人並湖北路等三家店主陸惠仁王芝亭周月山一併傳送公共公堂經孫襄讞會同英領哲君訊供明晰以此等圖畫實爲誨淫之物以後不准再售並着各罰洋十元充公所有檢存捕房之畫片銷燬 
[焚燬土膏烟具之改期]  
　　地方檢察廳汪廳長示期本月二十一號下午在廳前當衆焚燬煙土煙膏及一切煙具已誌昨報茲悉汪廳長以連日下雨深恐一時不易焚燬凈　故巳諭令暫緩一俟天晴再行擇日舉行並函告各團體一體知照 
[供訴圖姦情形]  
　　第二初級廳昨日解　侯玉堂圖姦華程氏陳張氏等一案至地方檢察廳請爲訊辦當經檢察官提案預審該氏等供訴被侯迭次來家調笑至本月初七日晚上適丈夫他出侯突至臥窒將婦人華程氏用强圖姦氏情急呼救陳張氏亦出外招呼隣右等到來始得將侯拘住請鑒陳張氏供詞略同並由證人王阿二證明當時情形質之侯玉堂供詞含糊問官諭令將侯玉堂收押餘人斥退聽候復訊核辦 
[兄妹又得見面]  
　　安慶婦人謝曾氏前被匪人誘拐來申圖賣當爲巡警拘送上海地方檢察廳訊供之下判令發堂留養候家屬認領在案茲由謝曾氏之兄曾國華在原籍得信來滬昨午到廳具禀請求給領汪廳長查明無訛諭令覓保到案准將謝曾氏給領回里 
[移提被拐婦女之周折]  
　　閘北警備隊巡士王富仁之妻王鄭氏被在逃之楊麒麟（即鎗花阿四）與姚月才張章氏串拐至大連灣得洋二百五十元賣入該處妓院爲娼經王偵悉控請捕房將姚與張章氏獲解公共公堂訊供押候函請日本領事電致大連民政署移提王鄭氏來滬質訊在案茲悉公堂已得日領函復略謂王鄭氏巳由金州民政署提案訊明確由姚等得價賣入娼寮留候本夫備齊身價前往取贖云云是以捕房昨復將姚與章氏解案請示闗讞員商之英領康君以收買來歷不明婦女例有明條來函復令本夫備齊身價往贖上等法律中外各國所無因判姚與章氏仍分别還押候再函致日領轉電金州民政署速將王鄭氏移解來滬歸案訊辦 
[拐匪疊次被控]  
　　王桂清前日扭楊金山黎漳至四區警署控拐伊子小和尙當由解署長訊判送檢察廳請辦詎昨日又有陸姓亦投廳控楊黎二人拐匿伊子奉諭收押候查明究辦 
[控舅匿妻]  
　　曹金義前日控妻兄王義興至三區警署控稱伊妻被王藏匿由董署長提到王氏一併移送檢察廳訊明核辦 
[檢察廳移提被拐婦人]  
檢察廳飭法警投法公堂票稱有謝姓在廳具控稱伊妻謝曾氏被人拐賣在治下某姓恊探拘獲請爲帶回氏供實受人之愚並非婦人情願所致判交來警帶去歸案訊辦 
[移送使用僞票者]  
　　法租界東新橋正和祥烟紙店學徒張金發持交通銀行五元鈔票二紙並現洋十元赴老北門内九畝地附近同業某號收兌銅元被該號察得鈔票兩紙係是僞票當即扣住由崗巡拘送一區二分署轉送分廳司法科預審傳到店主范永華據稱兩票係於二十三二十四兩天門莊收兌所得不知其僞請鑒並由薩督辦來函内附交通銀行僞鈔票一紙飭卽一體查緝行使之人究辦等因科長以近日使用僞鈔票層見疊出况由租界破獲爲多應追究僞造之人併究未便輕於發落爰飭移送第一初級檢察廳預審核辦僞票附案 
[賣屋不能悔議]  
　　王覲宸偕證人陳連生控周開雨前將房產出賣議定價值付遇定銀一千兩詎周延不履行圖呑定銀請求究追並附呈周所出之收取定銀筆據當經地方審判廳准提到案昨日午後由推事官玉宣甫君開民庭辯論原告所邀律師亦出庭陳述各節請求嚴追給領證人陳連生供稱周出賣房產確由商人爲中當時由王付下定銀一千兩是實質之周開兩堅不供認並稱實遭誣控問官以此案證據鑿鑿豈容推諉遂宣告辯論終結周交一千兩人銀並保聽候判决 
[欠欵先交三百元]  
　　方素源前投法公堂控稱顧良伯將田單抵押銀兩除收尙欠銀二百八十五兩利息在外向索延約不付求追奉判交保限交在案迄今未交飭傳不到昨將保人楊欣謀傳案訊追楊稱現由顧妻沈氏措洋三百元交案請堂上着原告將田單交出再行如數交清判洋暫存案諭方將田單交案候核 
[展限理贖]  
　　英商新瑞和洋行因婦人金石氏之夫金金賣在日曾以方單向代掛號之程瑾記抵借洋二千二百五十元逾期久不理贖且積欠歷年利息故控由該管英領事照請公廨傳案訊追限期理贖在案茲又逾限故復禀奉公堂傳氏到案前日午後闗讞員與英領康君升座復訊先由新瑞和洋行西人偕程瑾記帳房投案請追質之氏供求寛限並稱歷年利息丈夫在日每年照付並無拖欠云云奉中西官判被告交原保展限六個月速將所欠本利如數理清 
[保人不能脫累]  
　　邱良材因周榮生前央新寗旅館主沈秋槎擔保租賃黄包車轉賃與人積欠車租洋一千三百五十元延不清償控奉公共公廨將周沈二人傳案分别交保在案前晚由廨傳訊原告延摩西律師上堂請追沈周亦各延律師到堂代辯並據沈之代表律師辯稱被告雖經擔保然所立合同寫明租洋每日交清乃原告一任周積欠如是之鉅被告不能負責且今周已到案應與被告無涉王襄讞核供以沈旣列名作保應負責任因與觀審西官英哲副領事判周沈二被告分别各交原保候再復訊核奪 
[招商局召認病斃之旅客]  
　　有身穿元色布皮袍黑呢馬褂之某甲年約四十左右搭乘招商局新濟輪船來滬帶有鞋籃一只大布袋二只日前在途患病甚重迨船抵埠後由該船飭人將某送往工部局醫院醫治無效身死報經捕房屍送騐屍所經西醫騐明因病身死查無家屬由該局備棺收殮當在死者身畔檢出現洋三元家信一封上書張炳生字樣連同所帶之鞋籃布袋一併暫留招商局候屍屬來滬認領 
[庸醫殺人]  
　　江湖醫生王開昌用藥治斃李姓等兩人昨日被控法公堂由捕房解堂請究原告李陳氏投稱胞叔李光言因患濕瘡於本月十七日延王醫治給有末藥一包敷在患處不料實係毒藥毒攻臟腑以致皮肉潰爛口吐鮮血後王又於二十二日給丸藥一包言服之可愈詎服下之後旋卽殞命胞叔實被王所害屍已收殮求請訊究又有江北人陶紀氏控稱兒子金榮年二十歳身上患癬王到來自荐言能包醫出末藥一包令敷敷後癬卽腐爛日夜呼痛延至昨日身死實被王之毒藥致斃屍尙未殮求恩伸雪王開昌供未藥用葛根蟬衣等物合成並無毒質在内况前者用此種末藥醫愈患疥癬者多人陶李兩人實因病身死並非毒斃求請明察讞員聶君商之法副領事德君判王管押着紀氏將屍身扛至輔元堂聽候騐明再行核辦 
[典簿員一睡不醒]  
　　上海地方檢察廳典簿所員朱介人原籍杭州係廳長汪魯懷君之舊交到差未滿匝月前晚在廳辦公旣畢人房就寢至昨晨　不起身見巳氣絶當由汪君　將尸身移置廳外午屋内一面發 
 
 

Page 11

 
 
電赴杭赶邀朱之家屬來滬棺殮 
[搜獲烟土]  
　　四區第三分署前日查獲私吸鴉片之周景安一名搜出烟鎗烟具又獲販土犯陸紫封陳其貞二名搜獲烟土大小三十九包一併移交檢察廳押候訊辦 
[押店起火]  
　　昨日上午三點餘時東嘉興路四百四十九號復源押店忽然起火延燒比鄰乾新祥烟紙店某茶葉店應順興柴店周申甫醫寓等樓房七　並殃及對街同泰南貨店門窗等物經救火會西人到場救熄聞起火之復源押店保有火險銀六千兩故捕房昨飭中西探查明起火情節禀明核辦 
[控竊無憑行賄屬實]  
　　前晚有衣服都　之少年張晋卿混入浙江路清和坊六十一號鴇婦李熊氏妓院内乘間竊取銀　被該鴇瞥見報請捕房派探陳阿四往查詎張情虚行賄陳探鈔票洋十元當被帶入捕房禀奉捕頭諭令收押昨解公堂請究經中西官訊供一過以李鴇控竊無憑判令將案註銷惟張行賄屬實着押兩禮拜賄洋充公 
[花烟間第五次拉客違章]  
　　捕房解花烟間鴇婦高陳氏至法公堂禀稱該鴇前因縱令烟妓在途拉客罰過四次今又復犯實屬有意違章請爲重辦陳氏供此次婦人不在家中致被烟妓誤犯後來不敢再違求宥判加罰洋二十元如再犯將照會吊銷不准開設 
[公共公堂瑣案]  
　　印度人月亮控王錫慶借洋三十八元不還一案昨奉公堂傳訊原告投案請追訊之王供前向原告之友借洋五十元除陸續拔付本利外祗欠找洋五角中西官察閱借據不實判王當堂找還原告洋五角借據塗銷 
　　車夫薛小良子將鉛質小洋向某西人騙掉銀小洋兩角被控捕房於昨由探將薛拘解公堂訊實判押一月示儆 
　　黄阿福在虹口吳淞路四百七十五號屋内私售燈吃被捕房查悉於昨派探將黄傳至公堂訊實判罰洋三元充公烟具銷燬 
[謝贈月份牌]  
　　昨承恒豐洋行惠贈月份牌十幀繪圖工細設色鮮明書此誌謝雜評三（字） 
[半月一謡]  
　　滬上謡諑繁興初謂黨人定於陰曆年底起事迨年底巳過安然無事又有元宵起事之謡今元宵又過多日矣兩次謡言皆無影響而正月廿八晚起事又紛紛傳說屈指計之每半個月必有一起事之謡何人心之好亂耶雖然半月一謡中問尙有安靜之日造謡者旣欲擾亂人心何不曰自今以後皆黨人起事之日耶 
專件 
[公司條例（六）（續）]  
　　第一百六十條公司債存根簿記載左列各欵一公司債權者之姓名及住址二公司債劵之編號三公司債之總數及每分之銀數四公司債之利率五公司債償還之方法及期限六公司債發行之年月日七各公司債取得之年月日八如有發行無記名式之債劵時載明其數目編號及其發行之年月日 
第一百六十一條公司虧折總資本至半數時董事應卽召集股東會報告公司財產顯有不足抵償債務時董事應卽呈請宣告破產 
第一百六十二條董事得監察人之允許得爲自己或他人與本公司爲商行爲 
第一百六十三條董事於公司業務應遵守章程妥慎經理如違背此義務致公司受損害時對於公司應負賠償之責董事如有違背法令或公司章程之行爲雖係由股東决議而行者對於第三者不得免損害賠償之責但已於股東會陳述異議或已通知其意見於監察人不在此限 
第一百六十四條股東會决議控告董事或雖否决而由總股分十分之一以上之股東向監察人聲請時公司應自决議或聲請之日起儘一月内卽行照議呈控聲請呈控之股東須繳存其股票至訟事了結發還前項聲請呈控之股東因監察人之要求應給相之担保訟事斷結公司如有失敗聲請呈控之股東對於公司應負損害賠償之責 
第一百六十五條公司控告董事或被董事控告均由監察人代表公司但股東會亦得另選爲公司訴訟之代表者有總股分十分之一以上之股東對於董事有訴訟時該股東得特指定代表人 
第五節監察人 
第一百六十六條監察人由股東會就股東中選任之 
第一百六十七條監察人應得之報酬除由章程訂明外應由股東會議定 
第一百六十八條監察人任期不得過一年但任期滿後不妨公舉續任 
第一百六十九條本條例第一百五十六條之規定於監察人準用之 
第一百七十條監察人不論何時得請求董事報告公司業務情形調查公司簿册信件及財產 
第一百七十一條覆核董事造送股東會之各種簿册並報告其意見於股東會 
第一百七十二條認爲必須特開股東會時得即召集前項之會議時股東會得特選檢查人 
第一百七十三條監察人有二人以上時得各自行其監察權第一百七十四條監察人不得兼任公司董事及經理人但董事有缺員一時不及選任者得由董事及監察人公議就監察人中派令執行董事之職務前項監察人於執行董事職務期滿非將經手帳目得股東會之承認後不得復其監察人之本職以監察人暫代董事者於一百六十一條之規定不適用之 
第一百七十五條董事爲自己或他人與本公司有交涉時由監察人爲公司之代表 
第一百七十六條監察人有不盡職務時對於公司及第三者不得免損害賠償之責 
第一百七十七條股東會决議控告監察人或雖否决而由股分十分之一以上之股東向董事請求時公司應由决議或請求後一月内呈控前項呈控之代表股東會得於董事外另行選派又總股分十分之一以上之股東請求時亦得另行指定代表人請求呈控之股東應繳存其股票且因董事之請求給相當之擔保訟事斷結公司如有失敗請求呈控之股東對於公司應負損害賠償之責（未完） 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由神歸去來辭] [  落落]  
　　自由神诞降於歐羅巴洲甚著　異有東亞青年子西渡海邀之來遊不數稔反對者踵起自由神自揣道不行浩然有歸志作歸去未辭 
歸去來兮專制復活胡不歸旣自以貌合神離尙濡滯而奚爲悟程度之未到懾武力之横施無立足之餘地審時勢而見幾船嗚嗚以啓椗風蕭蕭而慘悽謝黄帝之後裔嗟志士之力微乃近歐土載笑載言官吏屏息編氓騰歡同胞無恙民氣長伸集會結社衆意畢宣發言論而無忌分黨派以奚嫌各信仰其宗敎書出版以流傳合羣策以對外無同種之相殘依法律以自衛集資本以爲團羣熙熙以聚處樂天地之寛閒歸去來兮請株守於西歐道東行而無望顧借箸兮焉籌向癡人而說夢悔明珠之暗投魔王告余以暫避將有事於殺戮或加羅織或快恩仇無越爼以干涉且引渡以要求網密密而森布血滔滔而横流納無量之代價空齎志於九幽巳矣乎東西習慣本相殊何事闗心風馬牛胡爲亟亟相提撕苦厄猶未盡幸福不可期羗　花之一現等海巿之離迷暫旁觀而袖手留空談以鼓吹播幾粒之種子待其長養而蕃滋 
栩園詩選 
[漫筆] [  瘦鶴]  
　　南山何巍巍林木慘清喗有虎出攫人食肉以自肥纍纍萬骨枯皮毛乃光輝哀彼鳳與鳳據梧空啼饑稻梁非所爭錦翎日益稀翻羹黄毛鷄白日向天飛 
雁以不鳴死鸚以能言籠顧此卽失彼吾生將何從賀敦得奇禍季子衣錦歸善乎莊子知其微彼也此也一是非君不見有烏有鳴啼芳春又不見有蟲有蟲吟清秋須知得意各有時時乎時乎焉可求 
[游仙曲]  
　　天街西去月華低樓殿參差夜色微八角珠燈紅不定白雲和露濕仙衣 
[慨時] [  嘯霞]  
　　無才堪應世勢利競爲官鷄犬昇天易牛羊在牧難兢兢誰率履瑣瑣畫高冠洗耳身清潔頻年樂澗槃 
[新年自顧感賦二律] [  眞州趙二]  
今年嘻戲復明年學業生涯總枉然獻赋長門仍故我買書東郭苦無錢鼠鬚揮秃堆成塜　眼磨穿當種田畢竟將來何所事荆天棘地最堪憐 
舊恨新愁斷復連徒增　　歳華　　書處　無　策金石論交有夙緣作就文章空自賞裝成傀　葢人　不知是否　　重且對芙蓉一自憐 
[癸丑春日自題小照意妹未竟又成二絶] [  寄]  
　　不爲冠蓋聲華客長作江山　顇人　影自憐雙　短茫茫都是刼餘身 
一文不值何消說身世飄零歎數奇今日巳非眞面目看來仍不合時宜 
[憶紅梅] [  震英女士]  
　　只爲梅花抱不平巡檐難索笑盈盈前生應是　啼血滿地空聞鶴唳聲怕向春風問消息記　明月動吟情欲呼一縷芳魂起爭奈羅浮夢未成 
[江頭閒步]  
　　偶向江頭步疑是桃源渡天高月正明月光滿歸路 
[歳暮感懷] [  鐵花庵主]  
　　百歳光陰一瞬過英雄事業悔蹉跎身多傲骨難諧俗友少知心强共和景迫桑榆悲手足命生貧賤累妻拏年年總望交新運新運交來看若何 
生不封候奈命何甘心蓬壁老崴阿手難醫國能療病眼幸知人可避魔趨勢親朋來往少闗情伉　愛憐多消寒尙有葡萄酒醉禀乾坤好放歌 
[讀東園先生冬夜書懷九首謹步原韵勉和兩律]  
　　秋　春鷓歳月催自甘首蓿媿嗟來三吳風景餘殘臘半壁韶華感刧灰老我閒情蘇子竹更誰香夢趙家梅任他戒備嚴城衷（時值蘇城戒備頗嚴）家釀安排飲珀杯 
逼人詩債當花催擊　偏逢無巳來（適虞山詞客陳有庚先生來吳）綆短汲深泉漸涸（天久不雨時方　旱）夜寒夢冷燭成灰耽閒性似孤山鶴愛潔心如老圃梅爆竹聲迎新歳月好尋樂事且銜杯 
自由談話會 
　　鴉片烟之流毒中華甚矣鄙人不自知愛酷喜　此十年前糊口蘇州公餘之暇輒往烟園開燈一榻横陳呑雲吐霧每晚必到一二點鐘歸號風雨無阻當時承友人相勸曰此物不是好東西母常吃余必曰否偶爲之耳騙人自騙不一年而癮巳成生意亦因此而歇其時烟價尙賤且弗犯禁家中尙有薄產自以爲有恃無恐閑居三年漸漸不支暗以衣飾典質繼以地產押賣又歷五載質賣殆盡始擬出謀事業承諸親友竭力吹嘘均以嗜烟爲礙無肯容納然鄙人猶不省悟呼吸依然雖家中粒米無存亦不之顧而自己之烟錢日向各親友處哀言告借承各親友以初次啓齒悉數應酬倠均勸余戒因余以爲告借有門口雖應而心非之然所借區區不經幾吸於是不論親疎悉往求懇如是者一年此一年之内一而再再而三凡與余相識之友鮮有不被余借貸者甚至各親友見余而廻避余自問亦無顔再借直弄得吃盡當光衣衫　樓家中日用巳置不顧形容枯槁不像人矣至此方知鴉片一物不獨壞名譽傷身體傾家產且至斷六親絶知交於是不得不力行戒除戒烟後面色漸清白親友念余舊情　余至上海爲商店助手回首前麾幾成隔世今見申報自由談話會有儉德會之創規則簡易可行然望吸烟諸君乘此　會竭力　戒勿　余之覆轍是亦　之大者也[  莫嚴]  
儉德會規則一不狎邪二不賭博三不必以酒肉宴客 
四不必華服五不輕寒素 
入會者　縣程大江丹陽朱鎖槐揚州殷召棠梁耀華 
孫克淮錘務如韋竹君　岱如王欣伯王子實許冷灰山陽方　雲平湖吳福辰金藕生吳江何　士 
吳縣江栽之海寗居衡甫太原王惟彰山陽宋焜 
劇談[  鈍根]  
　　十九夜往新民社得見五六七八本惡家庭无恐之包誣師英爽豪俠與前清之惡訟神氣逈不相同與卜靜丞晤談一席語語　緊針針見血痛駡官場不留餘地然面吾見在座觀者不乏齷齪官場中人聆此快論乃亦隨衆附和拍手贊好若而人者旡恐亦末如之何也巳 
憐影之阿蓮凄悲酸楚令人不忍卒聽在荒野見父時跪哭曰（爹爹你何不早半年回來）此時其面目之痛苦可憐直至無可比喻吾亦爲之代　一掬傷心涙也又自述被捷棄屍時老父驚　顫慄女亟慰之曰（兒未死兒在此）此等處極悲苦極能體貼遠非呆守劇本作學舌鳥者所能夢見惜乎飾黄老老者詼諧有餘長厚不足遂不能襯足其悲情到十二分耳 
優游之卜母演得煞是認眞歛脣作語想頗費力惟目光太銳不宜上射兩唇　包齒而不内陷宜於唇之上下略染淡墨遠望之便成　嘴老婆也優游演吃飯時下唇頻頻上拱酷類失齒者觀者咸爲呌絶而其語言尤多至理見靜丞袒護悍妻反責老母母指而謂之曰（你還没有明白啊。。。）此語最有含蓄更能顯出慈母愛子之心雖憤極時猶作此寛諒語也嗚呼誰非人子誰無父母聞此哀言能無感泣 
悲世之蓉花觀者多不注意吾獨看出他許多好處惟其裝飾似北地姑娘然甚艶又帶一種　氣蓋蓉花爲天眞爛漫之小女兒故能不計利害救卜氏婆媳出險演者正宜如此當被責時呆立在旁目時時偷觑看看那個瞧瞧這個是能表出他小心窩裹正在打算也及至朱家羣稱包訟師是好人蓉花說（還是他自己說是好人還是你们瞧出他是好人）述靜丞奸計時指訟師曰（哇不銷連他正是三個老頭子）訟師勸他隨往其家蓉花曰（怕他是壞人吾不跟他去）旣而謂訟師曰（你就是壞人我也跟你去只要救得他们甚麽都顧不得了）此等言語皆極可愛非　心人兼有大願力者不能出此 
警鈴之阿懇面目舉動直引人大笑不能已崇秀之浦東話亦甚好藥風飾官衣服宜寛大希注意之 
小說 
[玉女魂（二十九）（英國羅生女士著）] [  中華雪英譯]  
　　第二十七章 
　　皮邱姆夫人身涉窮人之居爲慘况所　至於却步室中床一殘破惡劣已不可支無挂帳僅加補綴薄被病容瘦削若髑體挺臥被中若無物瘦容中殘留幾微之美態然不能識其實爲故人也病人之旁臥嬰兒床前一椅　木盞一木匕一中　喂餘薄粥茶杯一注酒少許室之隅一婦人立而洗衣身畔置一火鉢爲寒氣侵偪而作白色身體戰抖若不能持兩兒赤足峙於旁狀甚活潑皮邱姆夫人自有生以來從未見此種窮象倚於椅背顫身欲仆　　嘆息曰此中有生命帝力　哉醫士聞之大悔不應導夫人至此邱洛德　皮邱姆夫人之聲陡然崛起幾於墮地大呼曰汝非至慈至悲救人苦難之神女來接我耶我知汝神靈近我我痛乃消去大半汝不知我我安能忘汝我聞汝聲見汝形汝聲汝形大慰我薄命之邱洛德皮邱姆夫人於邱洛德語時坐床沿執其一臂張目凝視若有所觸及聞邱洛德之名大悟大驚放聲大哭曰天乎天乎汝邱洛德耶何爲至於此乃抱邱洛德之頭置於胸次復互交其臂咽泣不語邱洛德嘆曰汝爲我哭仁哉仁哉我爲己哭久矣久矣我首我心灼熱若火汝之涙眞一劑清凉散也我且追憶汝不嘗語我爲我作書致父母耶汝知此書必傳到否汝今將得覆音來耶夫人汝何不言退曾語汝欲我歸去耶然然我父母固慈悲不忘我我今欲歸去矣歸去矣言已振身欲起旁人爲安貼之不使妄躁邱洛德癎狀復發勢更劇烈狂聲邪語令人惶悚皮邱姆夫人知病革苟易居必速死爲擇看護婦之能事者善視母子約翰歷陳克萊敦夫人之殘狠產後之病情皮邱姆夫人深嘉約翰所爲厚賞之巳而歸家中懷悲梗知邱洛德病入膏盲萬無生理轉思幸卽回來尙得爲故人稍盡恩意否則遺恨更靡旣也 
次日侵晨復探邱洛德覺病楚銳减神致清醒見皮邱姆夫人至呼而語之曰夫人遇我厚感恩眞無地矣旁人以兒與之邱洛德擁兒於懷下涙曰是兒乃生於不孝不肖之母痛哉皮邱姆夫人大悅以爲危機巳度大有重生之望捐除夙過以堅貞純正而言大足爲女子社會增微譽未幾醫士至診脈既知此　現象爲人生臨命時一隙之靈氣此氣洩不可復續矣問之曰君自覺若何邱洛德曰謝先生大愈大愈此時身中無甚痛楚夜來得酣睡醒後憶力大增追核前事頗了了惟虚怯滋深萬難再經愁戚吾託身於殺身救世之主人（指耶穌基督）幸彼納我虔禱盡豁我前眚頓覺心君澄澈萬般苦惱化成死灰隨風飛滅此後可以面我造物之仁天無有絲毫恐怖惟撇下此無倚之孤兒我心實深悲梗已乃張目哀鳴曰幸無限慈悲之天帝憐我勿以我之過遣禍於此兒亦勿以我之大叛天律加罪於害我之人願神必赦之天乎更願天大被無上之天恩加福於愛我之君子彼不忍我死力拯我窮不可不厚蒙幸福邱洛德言時聲漸微氣漸促至此不能復續兩唇微動合眼若睡少頃復醒執皮邱姆夫人之手謂速取牧師牧師至邱洛德亦起坐痛自懺悔懇懇然曰父母生我敎我期我爲人我乃大不孝自作寃孼竄死於是父母乃不知從此不能與父母重見矣痛哉痛哉我心碎我目且不瞑言已慘絶此時微聞叩門聲皮邱姆夫人啓之驀見一人年約四十許猝然問曰皮邱姆夫人在否皮邱姆夫人曰卽我是也其人曰請夫人告我何處可得我失亡之女旣又嘆曰嗟乎我女被誘被辱至於悔恨固猶是我之愛女皮邱姆夫人視來人神情惶遽知爲邱洛德之父太姆北爾轉思女狀凄慘不敢遽驚其人正猶夷問其人遽形惶恐失聲號曰夫人語我速語我我女何在生耶抑死耶我能再見愛女耶我女必在此速導我入見我女我女不得我臨問必不死其時聲氣狂　直逹病人邱洛德聞聲驚喊奮起時太姆北爾巳入室父女直奔相抱邱洛德狂呼曰阿父憐我太姆北爾曰吾兒死矣痛丨語未畢父女立暈左右急扶持之卽置邱洛德於床少時太姆北爾漸蘇然蘇後之慘狀卽得至靈奥之文筆亦不能描其萬一當時同室諸人相顧嘆息張目無語旣而邱洛德亦醒見己身擁於父之臂凝視父面若極欲宣語乃噤喑不能出聲久之久之作微聲取娶兒命置兒於父之懷曰餐育此兒卽慰我父母之丨不能竟辭氣遽絶沉首於枕面形舒坦猶注視嬰兒若有愉色旣而張目仰視隨即掩閉蓋邱洛德至是始長辭苦難矣（二） 
 
 

Page 15

 
 
   
 
 

Page 16

 
 
   
 
