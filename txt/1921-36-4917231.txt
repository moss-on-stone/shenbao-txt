# 1921 - 36 - 4917231

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評一 
[庫倫失陷（冷）]  
　　庫倫失陷軍事當局之責也庫倫不失陷於初次之受攻而失陷於今日故非守者之罪而軍事當局之罪也 
　　庫倫軍事之重要余於初次受攻之時已曾言之苟庫倫而失陷敵人而得立足不特庫倫一隅之事中國北方從此多患矣此蓋證諸中國之歷史而可知也 
　　雖然軍事當局亦豈不知之遣兵調將歷數月之久而其結果乃與一無預備者等是軍事當局之所爲果何事耶是蓋急於内部之爭而忽於禦外也 
　　或曰觀乎高團死褚旅變非盡在外仍内爭耳 
時評二 
[緩辦選舉問題（老圃）]  
　　今日中國之急務確不在辦選舉以武人辦選舉不過製造軍用議會於中國無益也於民意無涉也向之詆議員者猶曰轎夫轎夫所抬或爲文人以後議員雖有過人之才恐以良驥而馱武漢則又轎夫之不若矣 
　　然主張緩辦選舉者斤斤於法律問題則又不啻囈語今日中國所爭寧在法律南方某派主張非常國會選非常總統猶之北方某派與某派皆思染指於選舉其心理固無不同其程度則自蘆席而降至平地縱有高下之差亦微乎微矣 
　　吾不附和緩辦不說亦不附和急辦之說但使選舉以後國會所議决之案能一一實行於全國此種國會雖急辦猶嫌其緩如選舉以後國會僅能推戴武人爲總統副總統而不能議决裁兵廢督解决根本問題此種國會雖緩辦猶嫌其急 
[命令]  
　　二月十一日大總統令李士熙晋給二等大綬嘉禾章此令 
　　又令梁繼恒晋給二等嘉禾章陳重民程謇均晋給四等嘉禾章此令 
　　又令鄧邦造陶琪均晋給二等嘉禾章許引之陸近禮均給予三等嘉禾章此令 
　　又令高紹陳樓思浩均給予三等寳光嘉禾章李搢榮侯蘭升王亮基增福均晋給四等嘉禾章此令 
　　二月十日大總統令蔣尊碔周萬鵬孫多鈺均晋給二等大綬嘉禾章周家義祝書元趙慶華丁平瀾郭則洵均晋給二等嘉禾章高恩洪徐德基陸家鼎楊奎周亮才羅朝漢章祐謝鏡第陳瑞章胡鴻猷韋以黻均晋給三等嘉禾章鄺孫謀給予四等寳光嘉禾章吳楚生趙世瑄歐賡祥張恩鍠孫蔚生吳簡施肇祥魏英武均給予四等嘉禾章此令 
　　又令邵啓賢閻恩榮均晋給二等大綬嘉禾章何剛德晋給二等嘉禾章許壽裳給予三等寳光嘉禾章楊慶鋆鄒日煃沈祖恩均給予三等嘉禾章張宗良傅春官均給予四等嘉禾章此令 
　　又令祝惺元晋給二等嘉禾章江華本范緒良區惠傅仰賢黃承壽陳斯銳均晋給三等嘉禾章張澤嘉吳成章均晋給四等嘉禾章此令 
　　又令林志烜吳秉澂柳汝礪張同皋章祖僖楊蔭桐均晋給二等嘉禾章許造時給予三等寳光嘉禾章胡翔雲張之綱鮑立鋐陳兆焜燕昌鹿閎世沈恒張大椿均晋給三等嘉禾章朱修焯李如棠秦粤生黄果包汪延濱周景墀顧柏年均晋給四等嘉禾章此令 
　　又令尹良傅柏銳方燕庚何賓笙均晋給二等嘉禾章梁季鑫張仁壽隆茀均晋給三等嘉禾章此令 
　　又令高祖祜晋給三等寳光嘉禾章此令 
　　又令段立權晋給三等嘉禾章趙德馨給予四等嘉禾章此令 
　　又令全斌給予四等寳光嘉禾章項乃登晋給四等嘉禾章此令 
　　又令陳簡文晋給四等嘉禾章此令 
　　又令兼署陸軍總長靳雲鵬呈准黑龍江督軍孫烈臣咨請以郎志硬陞補佐領應照准此令 
　　二月六日大總統令邵章曾述棨周紹昌楊彦潔均晋給二等大綬寳光嘉禾章吳煦延鴻馬德潤鄭言李榘均晋給二等寳光嘉禾章周貞亮程明超范熙壬均給予二等寳光嘉禾章此令 
　　又令陸夢熊關賡麟均晋給二等大綬寳光嘉禾章沈琪胡礽泰均給予二等寳光嘉禾章雷光宇晋給二等大綬嘉禾章李大受張恩壽葉瑞棻張仁侃傅潤璋均晉給二等嘉禾章徐洪張心徵均給予三等寳光嘉禾章顧準曾馬文蔚均晉給三等嘉禾章蔡傳奎給予四等寳光嘉禾章孫百英蘇玉海安濤均晉給四等嘉禾章此令 
　　又令嚴璩鍾世銘吳迺翼均給予二等寳光嘉禾章張茂炯吳晉襲均晉給二等大綬嘉禾章此令 
　　又令吳貫因吕鑄均給予二等寳光嘉禾章劉馥曾維藩田潛均晉給二等大綬嘉禾章黄維翰晉給二等嘉禾章陳時利晉給三等寳光嘉禾章吳含章俞慶濤任士鏗均晉給三等嘉禾章陳彦彬延齡均給予四等寳光嘉禾章陳永晉給四等嘉禾章此令 
　　又令章祖申晉給二等寳光嘉禾章此令 
　　又令張名振給予二等寳光嘉禾章鍾賡言邵從恩程樹德均晉給二等大綬嘉禾章金保康林蔚章均晉給二等嘉禾章此令 
　　又令方兆鼇陳希賢均給予二等寳光嘉禾章徐思允陳秉鈞吳果晟均晉給二等嘉禾章陳淦孫晋給三等嘉禾章林振先吳彤華均晉給四等嘉禾章此令 
[專電]  
　　北京電庫陷高團死褚旅變 
（十二日下午七鐘） 
　　北京電滇訊唐繼堯出走 
（十二日下午七鐘） 
 
 
 

Page 5

 
 
   
 
 

Page 6

 
 
[公電]  
　　湖南趙恒惕通電各報館鑒、湘省自治計畫、先從制定母法入手、前准省議會議覆制定自治根本法籌備章程、政府尊重民意、仍主籌備之責、歸之人民、設處籌備、即由彭鍾吳三主任董其事、計日觀成、迭電奉聞、諒邀鑒及、惟念事屬創舉、不憚縷覼、用質高明、人類之生成、由競爭而進化、國家之組織、經推演而改良、自上而下者、維繫純出客觀、目下而上者、支配方爲主動、此自社會眞理國家機能言之、不能不厲行自治者一、南北擾攘、於兹數年、武力旣無戡定之能、和會更乏調和之術、尋至南與南戰、北與北戰、治絲益棼、罔知所屆、懲前毖後、非行聯省自治之策、則無根本解决之方、大勢所趨、衆論從同、此就大局安危民情向背言之、不能不厲行自治者二、省制根諸歷史、相沿率成强藩、中央雖居統一之名、而省區隠符分權之實、辛亥丙辰諸役、皆以爲革命泉源、往事俱在、信而有徵、倘以固有之基礎、進謀順理之革新、化割據於無形、庶推行而盡利、此就行省本體言之、不能不厲行自治者三、國會制憲、屢興屢輟、再言召集、雙方之力俱窮、任其飄颻、前途之危更劇、與其矜言國憲、致目前之省政、益趨糾紛、曷若早定省法、使將來之國憲、解除困難、此就制憲順序言之、不能不厲行自治者四、吾湘人民、純潔之性素著、自覺之心最早、驅張一役、係本自决精神奮鬭而成、此次實行自治、爲地方增幸福、爲人民爭人格、爲國家謀建設、關係更巨、志願尤宏、凡所張弛、悉本民意、决不認何方操縱、徒供應付時局之資、致成裝飾門面之具、即在湘軍將士、連年馳驅疆場、備歷艱危、深知前此重大之犧牲、即爲將來文明之代價、現此枕戈綢繆、爭欲以節衣縮食、促自治之進行、尤願以實力决心、謀自治之擁護、河山不改、金石爲開、凡此皆湘省軍民一致之主張、所願與國人共同商榷、互相策勵者也、（中有誤字節去數語）千鈞一髮、稍縱即逝、幸加察焉、趙恒惕蒸、 
世界路透電 
[美國縮減軍備之爭論]  
　　七日華盛頓電衆議院通過陸軍非减至十七萬五千人後、不招新兵之兩院聯合决議案、 
　　八日華盛頓電陸軍部長依照國會聯合會議所通過之裁减陸軍案、已飭停招新兵、估計須九個月始能將陸軍减至十七萬五千人、 
　　七日華盛頓電共和黨孟台爾氏向衆院海軍股員會發言、謂若干更重要之國家、欲免破産、則限制軍備之國際公約、實有絶對之必要、其能維持偉大海陸軍備、而不虞破産者、則大國中僅一美國而已、故美國責任所在、應爲各國倡、以趨向减輕現在與將來戰費擔負之途孟台爾氏此言、不爲其同黨所贊成、以爲此種政策、徒招禍害、苟不先與他國連日本在内、共定公約、則縮减軍備、實屬不能、 
　　八日華盛頓電參議院海軍股員會提出反對參議員波拉氏提案之報告、按波拉氏提案、前交該股員會審查、以查明美國海軍擴張計畫、可否暫停六個月、 
　　九日華盛頓電參議院海軍股員會報告主張添築軍艦、至少須與他國程度相埒、該股員會不贊成海軍建築計畫之中止、並主張建造海軍飛行大運送艦兩艘、 
　　九日華盛頓電衆院已通過陸軍經費案計美金三百二十八兆六十八萬一千元、 
　　十日紐約電參議院海軍股員會之反對、波拉氏提案、此間一般主張縮减軍備者、皆爲失望、世界報以國會堅欲將此事留待新政府解决、指爲固執、謂凡美國參與關於該問題之任何討論、列强必願加入、早已顯明云、泰晤士報以爲縮减軍備大會、應由美國召集、又謂美國旣反對和約與國際聯盟、則續作戰爭準備、乃理所當然之事云、海軍股員會之報告謂巨艦仍爲海權之主要分子、又稱潛艇與飛機、今仍僅爲輔助戰具、股員固具縮减軍備之願、但謂苟非有海權之列强一律施行、則縮减軍備、實無價值可言、又謂當他國準備戰具不遺餘力之際、而有一國自處於易爲人攻之地位、此實非意料可及、破壞和平之最大危機、 
[戰艦與飛機之試騐]  
　　八日倫敦電前德戰艦巴登號、在懷特島與陸岸間之狹海中、受砲彈魚雷與空中炸彈轟攻之試驗、以查騐德國造艦之强固若何、與戰艦之目前價值若何、此艦卒被轟沉、但將撈起、以供將來試驗之用、 
　　九日倫敦電以德國戰艦爲試驗之具者、不僅爲英國一國、今美國亦已佈置海戰之試驗、而以德戰艦佛里斯倫號爲靶、聞海軍部長丹尼爾氏以爲戰艦能避讓空中炸彈之轟擊、自願於試驗時親自指揮佛里倫斯號、但主持異論最力之人密迄爾氏須親自駕駛施攻之飛機、據美國海軍專家意見、專恃炸彈轟擊、未必能戰勝戰艦 
　　六日華盛頓電戰艦與飛機孰爲優勝之爭議、將以實在試驗解决之、美國航空隊長密迄爾氏與其他航空軍官聞已致書海軍部、請准其證明飛機宜代替戰艦之主張衆料海軍部必准其請、密迄爾氏已請其長官准用魚雷艦與接濟艦各兩艘、及戰艦一艘、以供實驗、衆意此舉未免所費太鉅、但舊戰艦埃哇華號將用爲飛機轟擊之靶、 
[協約國整頓奥國之方法]  
　　四日巴黎電歐洲新聞載高等議會所通過關於整頓奥國應用方法之報告、内稱國際委員會負有兩種職務、一在監督國家預算、一在恢復公共財政、委員會所當最注意者、第一施行行政上革新與經濟上之計畫、減减少民政機關、監視銀行鈔票之發行、第二公共收入應交一種工商業公司或銀行管理、此種公司應有資本二百兆佛郎即由英法意美四國銀行分認各三十兆佛郎、餘八十兆則由中立國人認定之、如奥人銀行與實業家願參與之、可另留五十兆佛郎資本、供奥人擔任、如是則公司資本可凑足二百五十兆佛郎、報告書希望此種公司於本月内成立、並謂凡有關係國之銀行代表、應於本月十日以前召集、開會於巴黎、庶公司得早成立、 
[國際聯盟行政會集議之程序]  
　　四日日内瓦電國際聯盟第十二次行政會集議、定本月二十一日舉行、與會者將爲下述諸國、法國、（波爾懷）英國、（貝爾福或費歇爾）意國、日本、（石井）中國、（顧維鈞）及比利時與西班牙、其所應辦之事件、爲（一）委派委託代管權委員會、（二）委派五人合組委員會、審查和約修正案、（三）經濟封鎖、（四）鴉片貿易、此外尙有他種事項、行政會又須研究薩爾流域、丹齊、及解除軍備等問題、並須收受關於代管權等問題之文件、 
　　四日巴黎電本月二十一日國際聯盟行政會、將由巴西代表肯哈氏主席其所議事件據巴黎時報云除已由路透社電傳外尙有波蘭與立陶宛間之爭點阿米尼亞之現局國際司法院阿倫島問題戰俘之遣回東歐之窒扶斯症等事 
[匈人復辟之運動]  
　　六日日内瓦電匈牙利哈浦斯堡皇黨在聖摩里資開秘密會議决議請前皇加爾於耶蘇復活節回抵匈京因匈人現願有一君主也 
　　九日倫敦電駐匈京英國高等委員因甸人謀圖復辟故復聲明協約國反對哈浦斯堡皇室中人重登匈牙利皇位匈牙利熱心之政治家亦宣稱匈牙利唯一之存在乃繫於復辟運動之停止 
[英海軍軍官討論太平洋防務]  
　　六日雪黎電星期時報稱澳軍艦白里斯本號將載海軍行政部格蘭大將前往新加坡參與東印度中國加拿大紐絲綸與南斐各艦隊上級軍官合開之重要會議以討論太平洋海軍防禦問題 
　　八日倫敦電首相喬治今日在威斯明斯特與威爾斯全國自由黨行政部幹事秘密會商反對派報紙遂謂喬治因其在威爾斯之輿望漸見衰微頗爲惶擾不安且以迦狄甘夏州之補缺選舉卽將舉行尤爲憂慮故與威爾斯全國自由黨領袖密議辦法云云查喬治私人秘書伊文斯氏謀充候選議員但迦狄甘夏自由黨公會拒絶之擬另舉露林威廉氏聞此次候補選舉與威爾斯自由黨之命運極有關係故反對喬治者遂有上述推測之詞自由黨集議時喬治發言謂彼未能游行各處自行辯護今欲向威爾斯自由黨將全國一致團結繼續進行乎抑復興黨派競爭不顧世界大問題乎如自由黨今日以爲危機已過則彼願於明日解職自由黨中有若干人見黨員之爲國盡力者輒揶揄之吹毛求疵頻加責備設此種人物亦盡其責爲國宣勞則自由黨可永免指摘今之自治案較之前所擬者更爲寛大乃新芬黨猶必欲自置海陸軍但决不能得之也政府更換將涉及國際政策無論愛士葵氏波通萊氏北巖氏或薛西爾氏被選爲政府領袖然一經易人則現行政策難保不變試問繼任者對比對土對希將有何言乎設現政府對於放棄賠欵歸還土國土地等重大爭端所行之政策竟被推翻則其結果必不爲自由黨之政策也云云威爾斯自由黨行政部聞喬治演詞後大多數决定於下届選舉時公舉伊文斯氏首相之國會秘書蘇塞倫氏告人謂時局未有重要變遷政府今於國會開幕時其地位之穏固與國會休會時無稍差異 
[英國實業轉機之希望]  
　　三日倫敦電財政大臣張伯倫今夜在伯明漢演說時破除前例對於未來之預算有所發揮並聲明此種破例之舉動惟在時事有非常之情形時始可爲之繼謂無慮之徒高唱减稅之說鼓起國民大减稅項之希望要知此乃不可能之事英國經此戰爭已由債權國轉爲負債國但吾人今已彌補國家虧空而開始償還外債矣政府現已决定逾額利益稅可不續徵凡在戰局初期即已開辦之事業可自去年底起不納逾額盈餘稅而他種事業則此稅僅徵收七年從其第一會計年度算起至於賤售之貨品以及低落之匯兌政府對之或將加以新稅代替已廢之逾額盈餘稅想此消息發表後信用可復商業可振希望未來預算案之總額可减至英金九百五十兆鎊 
　　四日倫敦電張伯倫氏在伯明漢所發逾額盈餘稅卽將停止之消息雖非盡出人意外然已令人大慰尤以製造商爲甚蓋製造商於過去六個月内皆異口同聲反對此說以爲目前物價之暴落實此稅爲之厲階一般輿論皆謂張伯倫之演詞乃以轉機給予目前衰落之實業此非僅因惡稅之將廢稅率之不增亦因政府之决計裁减預算案也人心旣慰自有影響及於實質而財政部之收入亦可望增多蘇格蘭商行今日接到定單較過去數星期爲多此乃張伯倫演說之一最近效力 
[巴力斯坦與西南斐之代管制]  
　　四日倫敦電英國受託代管巴力斯坦之草案將提交下届日内瓦國際聯盟行政會者現由猶太彚報揭載此案規定英國管理巴力斯坦使成猶太民族國之責任凡各舉動足以傷害巴力斯坦現有非猶太民族或他處猶太人之民權或宗敎權利者不得施行凡外人前在土國治權下所享之特殊利益皆切實廢除英國負有責任任令各種禮拜之自由施行不得加以歧視行政當道可組織義勇國防隊以保持和平與秩序但不許招募他種海陸與飛行之軍隊行政當道可助給受託國駐於巴力斯坦境内軍隊之維持費受託國准用道路鐡路口岸以便兵士之行動與輸運凡屬國際聯盟會員國之人民皆享有同等權利受託國不得歧視其貨物亦不得歧視其輸運貨物經過所託管區域之自由但政府可與戰前全屬亞洲土國或阿刺伯之任何國家締結特别關稅之契約英外相貝爾福氏將此案送交國際聯盟秘書附以一函内稱英政府已與法政府貫澈商榷法政府完全同意刻在巴力斯坦所行之臨時辦法不久即將終止猶太彚報社論謂此種受託代管案尙未完全符合猶太人之期望 
　　九日倫敦電英國代管西南裴洲案之原文頃已發表規定西南裴洲應爲南斐聯邦之完全一部分除必要之公共工程付以充分之工資者外不許强迫工作除地方防務外不許土著人民受軍事訓練不准建築海陸軍根據地或砲臺不許供給烈酒此種代管法並適用薩摩亞勞盧及赤道以南太平洋中前德屬諸島連紐奇尼在内 
[美國限制外人入境]  
　　九日華盛頓電參議員移民股員會不贊成十二月國會所通過暫禁外人入境之案但决定採用限制法自四月一日起實行任何國籍之外人其一年内入境之數以該國現住美人之人數百分之五爲限惟與美國結有移民條約者及加拿大中美南美不在限制之列此項移民新議案規定歐人准許入境之人數而不涉及中國與日本但若可施諸中日則一年内可入美境者華人祗二千八百三十七人日本僅五千三百八十九人按十二月二日提交衆院之原案主張一律禁止外人入境以兩年爲限惟美國公民之血統上親屬或在美入籍外人之親屬不在禁列十二月十日衆院通過修正案將禁期二年改爲一年 
[日人籠絡俄舊黨]  
　　十一日紐約電俄人避難於巴黎者現頗與日本接近因英法不與之親近之故據芝加哥某報訪員稱俄人之與日本接近實非無因巴黎日軍官近曾設宴招待俄軍官若干人日員波邊操俄語宣稱日本願扶助俄羅斯以推翻過激黨而恢復俄國土地之完全又日員桑木少佐發言謂日本現正磋商擬將藍格爾將軍之餘衆由君士坦丁附近運往海參崴 
（此係發致東京廣知報之無線電信中途由美國海軍無線電臺接收者） 
[法國無線電線公開]  
　　十一日巴黎電自明日起大衆可從法國發無線電致上海與瑪第尼克暫時僅能由一方面發電即從法國發出是也 
太平洋路透電 
[赤塔最近新聞]  
　　十一日海參崴電赤塔消息稱舊黨石巴柯夫氏貝克林氏杜土夫氏愛倫狄柯夫氏現凖備從蒙古方面取攻勢以攻土耳其斯坦之勞農政府 
　　十一日海參崴電赤塔消息赤塔參謀室燬於火已派員查究 
　　十一日海參崴電赤塔消息緩衝國邊界可否推廣之問題現在攷慮中聞此意係出自莫斯科蓋以目前之緩衝國不能目給須仰賴莫斯科資助也 
國外要聞 
[日内瓦通信（本報記者少屏十二月十日）]  
　　國際聯盟第一次大會議（四）（一續） 
　　國際聯盟議會之議事規則由書記長所草定者於開會前即已刋布計分二十五條後經第一委員會之審查增改甚多分作二十八條迨夫提出報告於十一月三十日之第十一次大會時復有細微之修改然後全體通過此種修改與委員會所審定規則之原文上旨趣出入尤微兹請介紹第一委員會所提出之原文於後 
　　國際聯盟議會議事規則（第一委員會審定原文） 
　　（一）（甲）聯盟議會（TheAssembly）定於本年九月之第一星期一日開會（乙）聯盟議會亦得依照其上次會議或聯盟行政部（TheCouncil）所决定之時期開會（丙）若聯盟議會任何一會員或數會員提議開會則聯盟會書記長當即徵求聯盟會全體會員之意見若在其徵求書發出後一月内能得到全體會員大多數之同意則議會亦得特别開會 
　　（二）聯盟議會當開會於聯盟會所在地（卽瑞士日内瓦）或上次會議所决定之其他地點或聯盟行政部所决定 
之地點或聯盟會大多數會員所决定之地點 
　　（三）（甲）聯盟議會之開會由聯盟會書記長秉承聯盟會行政部部長之意旨召集（乙）開會通告之遞逹聯盟會各會員當在所預定之開會期四月前但若遇特别情形時聯盟會行政部得由大多數决定縮短此種規定期限（丙）上項規定不得影響於盟約中所載之特别條欵 
　　（四）（甲）議事日程由聯盟會秘書長取得聯盟約政部　　　 
部長之同意草定其傳遞與各會員之時期當逼近開會期之四月前（乙）常會之議事日程當包括下列數項（一）聯盟行政部上次會議後所經過辦理各事之報告（二）秘書長關於秘書廳事務及其所以執行議會决議之方法之報告（三）議會於其上次會議所决定各條欵（第决定其應列入議事日程内非對於此等條欵已有一種最後解决之决議也）（四）行政部所提出各條欵（五）聯盟會任何會員所提出各條欵（六）聯盟會來年度之經濟預算案及其上年度之决算案（丙）任何聯盟會會員得於開會期之一月前提請增加其他條欵於日程内此種條欵將刋入一附件中於開會期至少三週前分送各會員至其果否應列入議事日程内當由議會决定之（丁）議會遇特别情形時得增加其他條欵於日程唯須由三分二以上之同意否則此種條欵之討論須在其列入日程之四日後而審查此種條欵之委員會復已提出報告時 
　　（五）（甲）聯盟會各會員應即早將其各代表姓名通告聯盟會書記長代表人數不過於三候補各代表之姓名亦可列入（乙）各代表當遞呈其委任狀於聯盟會書記長其遞呈之時期宜在開會前愈早愈妙（丙）議會當用秘書投票法選舉八人作一委員會以審查上項委任狀是委員會當從速提出其審查結果之報告（丁）任何代表雖其與會一事曾遭反對但在其未經議會之反對表决時其所應享權利與其他各代表無殊 
　　（六）（甲）聯盟會會員各代表得用其代表團名義於其所代表國所指定之各候補代表外另行指定其代理人此種指定當用文字表示遞交會長（乙）聯盟會各會員所指定候補代表之代理代表職務不須經代表之委定（丙）代表尙在會時代理人僅有襄助之之資格若代表離會或暫時缺席時則代理人得補充之（丁）各代表團於可指定上述之代理人外亦得委任其他代理人或專門顧問以出席於各股委員會唯受此項委任者不得被舉爲任何委員會會長或報告員或出席於議會（七）（甲）議會職員計包括一會長六副會長及各委員會之會長此等會長其在議會中與副會長之地位相同此三種職員組成議會之全院委員會（GeneralCommittee）（乙）議會之一會長及六副會長應於初開會時即行選舉（丙）議會會長尙未選出時行政部部長行使其職務 
　　（八）（甲）議會會長司宣告開會·停會·散會·監督議會進行維持議事規則允許代表發言宣告各種辯論之停止付各種問題於表决等事（乙）至於議會進行之大綱各種委員會之組織所以報告議會各事件之决定各次議事日程之分配日程内各條欵秩序之排列等事則全院委員會當襄助議長爲之 
　　（九）（甲）秘書長對於秘書廳及議會所决定各委員會之組織應負責任（乙）秘書長得由人襄助或代理出席於議會彼或其代理人可於任何時應會長之召請提出有關會中所討論各問題之報告并得由會長請作有關論題之口頭答復 
國内要聞 
[北京通信（樸）]  
　　舊曆年關財政界之寫眞 
　　此次舊曆年關財政部支付各項之軍政費挖肉補瘡捉襟肘見自財政當局言之總算勉盡職務然其貽吾民以痛苦者已不勝慨歎蓋大小借欵爲數已不下二千餘萬其中數十萬十餘萬之小借欵已不勝縷指而如某銀行之四十萬其中有公債三十萬係前發給四川經某某兩要人以十五萬購入者竟用以交欵而公債以外所交現金除去匯費及預扣利息與前欠利息財部所得竟不及五萬又如新組之某銀行以各督軍爲股東未開業前已借給政府二百萬只在該行撥賬歸入各督名下政府未見一錢此種偷天換日情形直令人墮涙其外爲吾人所未發見者又不知凡幾矣 
　　至於躉數借入者以愚所知確有三宗（一）崇文門關稅押欵兩宗一爲六百萬元由中交兩行承借一分息九二交欵指定每月撥崇文門貨稅十二萬津浦路貨捐十萬償還本息儘三年半還清一爲三百萬元由福華公司承借實亦華銀行團主持之係發出國庫券每萬元由該公司扣去二百五十元以爲每月本息償還之數亦以崇文門稅津浦貨捐爲擔保亦三年半償清（二）團庫券五百萬元以鹽餘爲擔保即稽核所洋會辦根布曾因以提出條件者其提出之原因則實由發行國庫券之議原議發行一千萬根布堅持擴張洋會辦權限欲握用人行政之權幾經磋商始由使團之轉圜允發行五百萬而根布條件尙爲懸案（三）津漢兩地之德國租界押欵四百萬元係由特種財産事務局所主持財部簽字而出資之人則爲日本之拓殖會社聞其合同内容係年息一分二釐九二交欵期限一年逾期不交則擔保之地産債權人有處分之權就實際言可謂日人方面含有兼併性質而押借將變爲賣却也第一種尙無關主權二三兩種則損失不小矣 
　　有如此之押借收入宜可以應付矣然財部之苦乃至不可言狀在財部接待室坐索之人每日多至百餘其支出之分配確數愚雖未得其詳然除應付之到期利息外則軍費實爲大宗直奉各方面當然索去巨額而繁成勛因欲離綏索欠餉三百萬經曹錕五電催促尙分文未能支付且四五六數日間財部所閙之笑話如奉天所派之軍需員竟率兵入次長室刧汪士元而向之索欵又曾對周自齊拍案經旁人轉圜允以支付其圍始解又毅軍之軍需員亦率領多人至庫藏司將司長某氏左右夾持各執一手向之索餉經公債司長某出爲調解允次日給庫券若干萬始得解紛外此强索情形尤不一而足卽如參謀本部欠薪十餘月部員窮得要死蔣雁行以最沈痛之詞致函財部且言如不能支付兩月則部員全體自赴財部之舉不能制止後且經靳雲鵬主張參陸兩部各發一個半月參部始領到十餘萬於六日支配發給蓋財政部當此手大爲强之時已無法可以自由支配矣然至六日以後猶復不名一文而外間索欵者麕至則發出若干不能應期付欵之支票以敷　� 
衍之信乎年關難度也 
　　至財政各當局之態度則周自齊早有辭職之風傳蓋以財政籌畫之爲難及與潘復之種種齟齬早有幹不下之勢然以舊曆年關徐靳極力慰留不許其去周亦自言 
 
 
 

Page 7

 
 
我無論如何舊曆過年之難關必須勉强支撑免得使人說話過年以後我再去職故尙在部維持然至五日下午已覺應付債户無術翩然赴津學周赧王矣汪士元於五六兩日大受窘迫憤然語人謂似此財政次長直是幹不了並命僕從收拾私物謂我明日起將不到衙門六日亦遂赴津去此二人之是否辭職固說不定然應付之難概可見矣七日（卽除夕）財部之中不獨無總次長即庫藏司長亦未到衙門矣惟鹽務署長潘復向爲政府紅人早有周氏辭職潘即升任之說近只相助爲種種借欵之活動如鹽稅庫券德租界押欵皆有彼在中主持政府大感其援助之力而又不當索餉索欵之衝故態度仍舊安閑博筆良宵聊以卒歲而繼任財總之消息且有謂舊曆年初即將實現者潘與周汪大有苦樂懸殊之勢也（二月十日） 
[北京通信（伯衡）]  
　　中國烟禁之前途 
　　北京萬國拒土會數日前發送一英文報告書關於中國烟禁之前途頗多良好消息兹約略編譯之以供關心烟禁者之研究 
　　（一）關東及青島鴉片專賣之取消中國烟禁最大阻力之一爲日本人之自由行動日本人在關東及青島二處設有鴉片專賣機關以鼓勵鴉片之傳入中國因日本人在二處設立郵政局并於該二處之海關均有監理之權故對於偷運鴉片轉輸内地政府不能與之反抗各國公使亦未便作充分之反對也惟日本政府近日鑒於世界之輿論對此有强烈之攻擊勢不能繼續以毒物入中國遂有取消該二地鴉片專賣之議萬國拒土會於去歲十月五號與十四號連接駐京日本公使館通函二件聲明日本政府已决定至遲於民國十年四月一號起取消所有在關東及青島二地之鴉片專賣局（原文不譯）云云此種日本政府之覺悟固爲全國所歡迎惟希望其言行一致耳 
　　（二）日本和平會之主張日本和平會書記lkawakami氏亦有一長篇之通信致萬國拒土地會詳述日本和平會極願扶助中國使禁烟得良果該會并新設一禁烟科專理此事該會副會長某氏且曾在上議院演說二次促日本政府訂立嚴厲之章程以助中國之烟禁日本内務省因日本和平會之要求遂於去年十二月十五號更訂鴉片嗎啡及他毒物賣買之規條凡日本人之須買此種物品者必須有政府允可之醫生簽字業進出口者更須於呈單上述明毒物進出口之目的地分量之多寡用途之正當與否進出口之日期而種植鴉片嗎啡等物更須有特許之執照并須隨時報告營業之狀况其出品更不能逾規定之限量云云内務省之新規條如此不識能實行否 
　　（三）俄領事之盡力俄國伊古資克半加爾及沿海省諸地向有極嚴厲之法律禁止賣買鴉片嗎啡諸物故俄人對於中國之烟禁極爲贊助各處俄國領事尤能於俄人之違反禁烟條例者嚴行取締即以上海俄領事署而論自一九一九年一月至一九二○年五月間關於鴉片之案件有十八起俄人之與此案件有關係者共二十二人查獲烟土共四百英磅俄領對於各案均能將各人懲治各土充公天津俄領事署亦同查獲十九案懲罰三十四人而漢口俄領事於同時期内亦捕獲三人搜出土八十五磅充公歸城子俄領亦能嚴厲從事理案十七次罰二十四人其他各處之俄領事皆能竭力從事務使禁烟能得良好之效果 
　　（四）拒土會與意國公使館之函件拒土會報告中載有該會與意國公使之來往函件數則均與滬上禁烟事有關者滬上有意國商人白樂尼fparlanj者未曾領有售烟執照於去年八月二十六號在廣東路二十號設有華義藥房私售鴉片并於湖北路三百三十六號浙江路四十二號四十七號四十八號五十七號各處經售白氏之烟土經上海拒土會偵知告發捕房乃意國領事非但不治白氏之罪反謂證據不足而放釋之上海拒土會書記梅益盛氏lssacMason即將全案情形報告北京萬國拒土會當由北京拒土會書記索物盤氏ArtburSowerly於十月八號致書駐京意國公使特拉俗氏MarqnisDnrazzo討論此案之法理信中最要之語曰（白樂尼氏曾屢次假華義藥房名義私售鴉片上海工部局立有專條禁止賣買鴉片及嗎啡諸毒物意大利禁烟條例亦定有章程凡發售鴉片者須得有執照經售者須爲認可之醫士每醫士祇能一紙執照一紙執照祇能用一次而上海意大利總領事竟貿然釋放白樂尼徒以證據不足爲推却之辭其用意果何在耶）意國公使之覆書深表同情於中國政府及萬國拒土會對於禁烟之熱心并云已通令各地意國領事隨時協助禁烟事業對於白樂尼一案則以案已結局不能再有所辦法云云當由拒土會索物盤氏再致函意國公使聲明此案辦理之不善并提出海牙萬國和平會關於中國禁烟意國亦曾簽字之條例中第十三十六十七十八十九二十各條與意國公使討論以後關於烟禁各案之正當辦法意國公使雖無覆書然亦不至再有如白樂尼之事發生矣 
　　（五）國際聯盟會關於國際禁烟之議案萬國拒土會於一月以前接自瑞士日内瓦發來之一電如下（國際聯盟會議會擬將關於海牙萬國烟禁會之事務列爲聯盟會要務之一提議此案之委員會已致函聯盟會書記科通知與烟禁有關係之各國以便搜集材料而資研究所列入之國爲荷蘭英吉利法蘭西印度中國日本葡萄牙諸國中國代表顧維鈞已有極動人之演說備述中國數十年來禁烟之苦衷及成績禁烟委員會且已請某某二國協助供給關於烟禁之討論資料）若是則禁烟問題深爲聯盟會注意固世界人道之幸也 
　　（六）拒土會近日收入之捐欵萬國拒土會經費向爲熱心烟禁者捐助其最近所收入之捐欵表列如下美國公使克蘭氏HECharlesRCrane洋一千元花旗銀行二百五十元匯豐銀行二百五十元麥加利銀行二百五十元中法實業銀行二百五十元中華匯業銀行二百五十元友華銀行二百五十元正金銀行二百五十元東方銀行二百五十元交通銀行二百五十元華比銀行二百五十元共三千三百五十元 
[關於海州開埠問題之京訊]  
　　市隠海州開闢商埠之說喧傳已非一日蓋自由蘇省海屬旅京同鄕士紳兩次呈請政府及省當局後凡稍有政治及實業眼光之人無不起絶大之注意迨隴海鐡路東段終點决定在海州西連島地方設局購地庀材選工於是一般人士更知該處開闢商埠之不容緩在海人當時所以不憚一再呈請政府實因海州僻在海隅爲一般人士注意所不及故特揭而出之以促當局之注意不意一經揭出竟惹起各方面逐鹿者之野心彼具有實業眼光者冀滿足其經濟上之發展固屬事理所當然所可令人懷疑者則一般官迷大家耳最初當齊耀琳未去蘇時俞紀琦因各方反動遂乘此機會謀得一赴海調查差使雄心勃勃頗具有由調查而得籌辦由籌辦而得督辦之希望當時蘇人有見及此者曾在省議會中提出質問案迨齊民旣去俞氏因受付懲戒案亦即根本取消同時東海灌雲贛榆沭陽四縣商會因爲此事曾聚議過一二次結果願由商人方面籌出數百萬元官商合力經營並有電文呈北京農商部說明此項主張其辦法督辦由政府任命會辦由商會公舉蓋其計畫亦爲抵抗俞氏而設若就實際言之所謂數百萬元亦非該處四商會所易籌措也最近謀該處商埠督辦者又有一袁姓其人在前清時曾任海州鹽分司袁世凱之族弟海人業鹺者多能道其爲人其呼聲之由來係根據於浙江督軍盧永祥之致靳閣之一信内容首述山東旱炎難民宜加拯救次述拯救難民宜用以工代振方法海州與魯省本地方毘連移魯民赴海以爲工其勢自順後述袁某前清時會作該處鹽官熟悉情形與該處紳民感情素洽等語此信到後都人紛紛揣測或謂極峯一方面已無問題或謂某某資本家已所有接洽一似督辦不日即將發表者其實靳閣之復函僅有一俟開辦自當借重等之普通酬應語初未確定也至於商埠何時辦亦尙無明白表示在内務農商兩部所謂對於開埠之主管機關日前曾接到靳閣公函一件内附盧督條陳屬其籌議據聞兩部核議之結果主張俟江蘇省長公署勘查完畢有文到部後再行籌議進行辦法即以斯旨逕復靳閣第蘇省現在續派何人赴海調查此間尙無所聞惟紛紛傳述則謂已有資本家多起從事組織公司預備在西連島經營一切矣而據旅京蘇人之所表示頗願政府就蘇紳中之有聲望者任命一人督辦其事並希望商埠能早日着手經營云 
[湘西王育寅之窮蹙]  
　　方王育寅與林修海之合攻湘西也譚延闓特派宋鶴庚蔡鉅猷各軍分途迎擊時僅半月王部即連次敗竄幾至無可容身乃此次死灰復燃竟聲勢大振一月之間由桑植而大庸而慈利石門臨澧澧縣安鄕悉爲王部所有所至披靡究其原因良由某方面之實力援助故王氏部衆多至一萬餘人各種槍枝亦及七八千桿惟王部究爲烏合之衆不能有爲故自省軍各方堵截即不能再事發展迨唐生智唐榮陽李藴珩陳渠珍各軍分途進擊王部更無抵禦方法大庸旣爲陳軍攻克臨澧復被唐生智所部佔領於是石門慈利之王軍乃大起慌恐無何石門又爲唐生智所部攻陷於是王軍首尾不能相顧臨石旣失之後僅三日而慈利卽爲唐榮陽所部克復王部至此已勢窮力蹙加以某方面以地勢隔絶又不能爲之助援在澧縣之王軍以爲李藴珩圍政旬日之久再難支持於是就城内懸掛白旗請願投誠受撫李藴珩司令以王部純屬土蠻反覆無定决計趁此剿除以免後患故仍率所部晝夜圍攻一面約請唐榮陽唐生智兩軍會合攻擊大約數日之内即可攻克澧城惟該縣人民恐懼萬狀旣不能出城逃難復爲王部騷擾計惟有求庇外人冀免危險聞澧城内之大小各敎堂均已爲難民住滿云 
[張勳與毅軍之關係]  
　　鄭函云張勳督辦林墾之命下中外人士莫不駭怪據汴中要人言張之督辦熱河林墾事務具有特别作用蓋張之舊安武軍與毅軍有袍澤之誼皆淮軍舊部在前清時姜桂題以直隸提督率所部南下防浦口時姜所統爲毅軍十三營既而張勳在奉天充駐奉淮軍翼長被錫良參革乃營謀代姜姜擬以原職率舊部鎭畿甸張則廣結納與親貴通聲氣竟運動將姜所統毅軍留防江南改爲安武軍當辮軍復辟時在北京與各方面之討逆軍戰者僅安武軍四五營耳姜桂題鎭熱河毅軍均歸節制其中軍官與張勳有交誼者甚多趙倜奉命剿白匪所帶毅軍僅一翼（即十三營）白匪旣平趙升任豫督即請以所部毅軍留汴旋又調毅軍一翼來汴剿匪即現在駐守歸德一帶之毅軍常翼長所統率者張之所以覬覦熱河地盤者意在巡閱漠南（熱河綏遠察哈爾）此事在年關前進行頗力張已派其親信赴熱與各軍官接洽運動保張勳爲都統各軍官素知張之爲人得此消息即密推代表赴京告姜並派人赴豫與留豫毅軍各官長商議對付方法汴人故遂知之云 
[皖省教育與財政]  
　　安徽敎育廳長張春霆氏自奉中央命令聲言抱奮鬭之精神來皖視事數月毫無建白對於學潮亦無解决方法惟有提前放寒假以平息之一法署内各科職員則藉加薪减員名義改組員額雖减而薪却未加故某科員供職數載月薪七十元張乃减去二十元嗣某君以函質問减薪理由張無辭以對遂囑會計如數照付故各方對之均不滿意 
　　財政廳長陶鎔非理財家也陽曆年陰曆年雖均勉强敷衍度過然全省財政出入之數彼尙不知其詳蓋彼但注意於私人之財源與一般議員僚屬合組公司入股分辦某處釐局辦某處茶釐分得紅利若干年盈若干而已如日昨新委之鳳凰頸釐局皆老板之公司也又舊曆除夕陶將某茶釐公司盈餘五千元提出三千元合分因分潤未均致起爭端後經人調停其事乃寢現各茶釐又屆委任之期而一般公司股東又積極進行將來發表是否爲公司所得未敢預斷也 
[南京快信]  
　　某機關消息浙閩鄂贛等九省將聯合停辦選舉聞係一種對付中央之計劃 
　　軍署接贛電張宗昌戰敗已由萍鄕逃入湘境 
　　鄂贛湘桂省議會均有電致蘇議會贊成直議會主張聯合各省議會推舉代表共同制定省自治法 
　　省議員儲南强徐瀛王撰曾等續呈省署財廳請提各稅所中飽充興修省道經費 
　　嚴財廳長爲裕稅收起見現將各稅所比較加增上海每年加六萬元無錫加四萬元宜南加四萬五千元武丹三萬元江陰一萬五千元聞每年稅收可增八十餘萬元二月一日已實行現各稅所均由財廳派委驗單委員多人 
　　省議會議决查辦淮揚道尹曁江都縣知事案省署委任用道尹曹慕時前往查辦財廳委周恩緒赴吳江守催交代沙田局委正任海門縣知事王紹曾充第一科科長滬交涉員許沅今日晚車返滬 
　　海軍藍總司令由京抵寗即轉車赴滬 
　　蘇常鎭守使朱熙徐州鎭守使陳調元昨均晋省賀年齊督晚七時在軍署公宴王省長今午在省署公宴海州新任邳縣知事李時亮電省報告擊斃匪首馬鎭海等六名大股匪已潰散現正追剿 
　　吳淞商埠局開局齊督派葛交際員王省長派劉科長代表前往觀禮並致頌詞 
　　各學校放寒假後高師留校學生連日在貢院新市場空地演講國家外交内政狀况藉以喚起國人國家觀念 
[杭州快信]  
　　省敎育會昨開臨時評議會到朱汲民等二十四人推吳劍飛爲主席許會長報告辦理補習夜學校六所原因該校主任由本會文牘幹事兼任一方面將俱樂部組織成立原有圖書一律開放任人閱看將來如再募得經費擬辦一兒童游戲場並擴充夜校衆决定先辦四校改名稱爲子嘉第一第二叔詹第一第二 
　　此間得京訊浙江烟酒事務局長許引之將他調繼任者爲林某不日當見明令 
　　省署昨委陳與椿署新昌知事賓鳳陽署黄岩知事陳於邦署仙居知事汪仁溥署金華知事 
　　綢業會館觀成堂今日（十二）舉行春季團拜各莊廠經理股東均列席討論維持絲綢機織各辦法 
　　甌海道尹林鵾翔電告今日起程晋省面陳要公 
　　高檢廳録事徐南喬詐欺取財案發起訴昨僅判處拘役三十天頗爲與論所不滿 
地方通信 
[蘇州]  
　　醫校卒業生之公函蘇州醫校卒業生張懋熙等四十五人上該校職敎員公函云諸師長諸同學公鑒比閱報章知吾校少數敎職員有控告校長之舉道路傳言並謂操縱者大有人在懋熙等未之敢信然以休戚相關不能已於言用佈一二爲諸師長諸同學陳之蔡校長爲吾校創始人任職迄今十易寒暑矣自購地建築以及開辦附屬醫院助産看護婦養成所戞戞獨造中間同學之畢業者凡四班助産看護婦亦兩班附屬醫院則由内外兩科擴充而至内外皮膚花柳眼科産婦五科病房由十餘號而增至百數十號各科機械器具亦漸備逐年進行卓著辛勞乃者新校舍落成水電工程亦次第告竣基礎已立正進而求改善懋熙等遠道聞風欣母校如日之升不謂一轉瞬間蕭牆禍起將以一二人故使大局根本動摇誠非所逆料者也今聞蔡校長心灰已極提出辭呈决意引退懋熙等非爲一人爭去留但公是公非不可不明蔡校長平素爲人若何諸師長諸同學從良心上剖判當亦評其胸懷坦白溯長吾校對於公欵苟可撙節未嘗或費積銖累寸以公濟公吾蘇學欵支絀吾校建築費自民國二年經議會議决後延至五年未能撥放蔡校長不得已變更計劃就今新校舍分期進行迄今全功告成費欵七萬餘元而省庫陸續撥放僅得三之一餘均恃吾校積餘收入爲挹注此中艱難困苦校長實煞費經營諸師長諸同學或同舟日久或親炙有年俱能諒其苦衷共濟艱難况吾國醫學尙在萌芽吾蘇專門研究機關甫立基礎吾儕相維相繫之不遑又安可同室操戈授人以隙耶懋熙等秉一片血忱愛吾校以愛吾諸師長諸同學不覺大聲疾呼甚願共以大局爲前提不以一二人故致糾紛不已是則不獨吾校之幸抑亦吾國醫學界之幸否則使賢者心灰不肖者倖進前途有不堪問者言盡於此諸希亮察張懋熙董荃陸鴻鈞吳在矅王倫鼎華汝明顧絳銓孫葆眞王倫曁高孟關諸光燮孫其湛唐宗暘朱履中等四十五人同啓 
　　大風雪中之觸電者　此次大雪損害電桿以電話屆爲最甚振興電桿尙稱完好惟中市下塘觀音閣地方有一綫折斷並不察覺故亦不先飭匠修理五日下午試光時致接連觸電者至五人之多死四人而以頭繩店學徒死狀尤慘惟一老婦觸電較輕幸不致命云 
　　中華體育學校呈准立案蘇垣三多巷中華體育學校自新校長陸濟接辦後任事半年力加整頓並將校址遷移於三元坊師範學校附近規畫均甚完備兹並備具簡章校圖連同教職員學生名册具文送請第一學區學務委員轉呈縣署請予備案當奉令行勸學所長潘起鵬查得該校一切規模尙無不合據情呈復温知事得復後已指令照准矣 
　　呈繳自治講習分所經費吳縣知事公署奉蘇常道道尹訓令略稱該縣認攤籌辦道自治講習分所開辦經常費共銀八百元務於二月半以前先解銀四百元餘則陸續籌解准在該縣原有地方稅自治經費項下動支等因温知事奉文後當在徵存地方附稅内務費項下提撥銀四百元依限呈解一面先行呈請省長公署備考 
[鎭江]  
　　部查滬寗路成績交通部派委陳蘭生南下分赴滬寗路各站調查成績現由車務副總管袁紹昌陪同陳委於日昨乘車蒞鎭調查一切矣 
　　警局改組紀聞鎭江警察局改組後已將各區署交界地分别設立十字架俾人民知某處歸何區管轄尙稱便利近又查各街巷口從前所釘某街某巷粉牌早經廢壞無存兹特重行製成粉地黑字横牌按照各街巷口分别懸釘是亦整飭警政之一端也 
[清江] 　 
　　市農會不允加賦淮陰清鄕坐辦吳珍中前曾創增兵加賦以資聯防業爲三市市農會長蘇錫文等所反對本月二日即舊臘二十五日爲五市農會選舉之期會場在五里莊是日因天寒風雪會員到者寥寥十時許投票開票結果趙之恒當選爲正會長徐方貞當選爲副會長旋由趙君留各選舉人午飯飯後當由各人建議一致反對吳坐辦加增畝捐擴張警備之主張並繕具公函送逹吳君矣　 
[揚州]  
　　舊曆新正之錢業揚州各錢莊例於舊曆新正休息四日後即照常營業而拆股與新設者亦於此際决定兹聞本年拆股收歇者爲多子街同義泰瑞和恒源長厚和（均中店）新設者爲翠花街立昌亦係中店爲兆昌孫伯山所經理云 
　　頒發美棉種類江都縣署近奉實業廳訓令以准整理棉業籌備處送給美棉種類及種植法九條除分令外特頒發該縣仰即分給播種以資提倡云云即經王知事分給農會場主任播種矣 
雜評一 
[嘉禾章（默）]  
　　大批嘉禾章爲年節例有之舉然不下於陽曆新年而下於舊曆新年是亦政府提倡舊曆年之一證也 
　　嘉禾爲瑞徵又視爲國花然嘉禾章愈多而中國之年歲愈荒北五省之災民今尙無從得食然則嘉禾祥歟不祥歟 
　　嘉禾章本以酬勳官吏得之以爲榮然今日名器如是之濫猾吏奸胥厮養走卒皆可一給再給然則嘉禾章榮歟不榮歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[吳淞商埠局開幕紀]  
　　吳淞商埠局於昨晨九時行開局禮局址在吳淞鎭舊提署行轅是日局門紥綵甚盛跨岸有橋紥綵大書歡迎歡迎四字沿岸船舶及岸上稍巨之商號等皆高懸國旗令人欣欣然有快感也上午八時許張督辦偕公子孝若由滬乘汽車蒞局來賓如葡日兩國領事·意國領事之代表·浚浦局工程師海德生·王正廷·嚴家熾·何豐林·程德全·孫發緒·榮道一·王賡廷·姚文敷·陳世光·沈寳昌·徐國樑·許沅·聶雲臺·穆藕初·陳光甫·錢新之·周扶九·唐輔之·馬息深·汪洋·沈卓吾·黄伯雨等數百人由張季直督辦及該局交涉科朱中道·邵樹華等殷殷欵待九時行禮（一）奏樂（二）該局全體屬員迎張督辦（三）督辦率全體屬員向國旗行三鞠躬禮（四）督辦就職宣言（詞見後）（五）來賓祝詞一江蘇齊督軍之代表水警廳長趙會鵬讀祝詞（附後）二江蘇王省長之代表政務廳長蔡寳善讀祝詞（附後）三何軍使親致祝詞四寳山交通事務局錢淦致祝詞五吳淞市公所商會等代表致祝詞六日領事致祝詞七葡領事致祝詞大致均謂張督辦之槃才偉績素所共仰今復督辦吳淞開埠事宜前途正大可樂觀願諸執事奮勵精進不僅淞埠之福抑亦中國之福也云云（六）督辦答詞略謂兹承嘉賓蒞止兼荷錫詞感愧感愧同人等嗣當協力奮圖尤願局外賢逹隨時惠敎匡其不逮謹此布謝云云（七）奏樂（八）攝影十一時許乃散兹將張督辦就職宣言書及蘇督軍省長祝詞列左 
　　督辦就職宣言下走垂垂老矣比以國是日棼退治里事僻在江海經營村落愚不自量私憂竊計凡世之所爲民利而一縣亦利者興之世之所爲民害而一縣亦害者袪之亦有世所爲利而一縣所不能興或興非所亟者緩之忽忽二十餘年事不副志者良多曾有何暇復聞一縣以外之事迺者忽膺督辦江蘇運河工程之命此雖政府與鄕里之過信亦以數十年研究·十餘年測繪籌計素願所在不得不勉爲其難以雪空言之恥兹乃復有督辦淞埠之事政府鄕里重見敦迫時局有儆國民有責江南江北寗敢區分是以黽勉暫時受命而不固辭自歐戰停後世界商戰將在中國中國形便必在上海十餘年來世變俶擾避地之人日益受廛之所無多海客以拓界爲容民地主乃羣嫌於逼處旣非主客相安之道應有供求適劑之謀吳淞壞地相接足以自圖設更遲廻行嗟何及故商埠爲江蘇今日重要問題吳淞闢商埠清季固嘗設局矣卒不果行近年中西人士以爲淞口　江淤沙不能容二萬噸以上駛入之舟又有主張闢杭州灣爲商港之說又有議就淞海岸築堤逼江潮南趨以其力冲刷攔江淤沙俾巨艦將來可以駛入者二說聚訟皆待實地測驗顧世界商埠有可合商港爲一有不必與商港合一者是又一問題而就唇齒上海之地勢拓吳淞之商埠則亦執前二說者所公認者也雖然商埠云云需費浩繁豈僅僅成立一行政機關所可濟事國家財政支絀蘇省歲計亦甚不足有何財力經營此埠是以一切設施除向係官營業者如郵政電話之類其他以勸商投貲建設而官爲之規畫爲本若非營業之建設則非由官廳籌欵不可籌欵之法則亦非咄嗟可决也目前進行之序首在畫清界至次籌水利交通爲最要之政一面於沿江籌建公共馬頭堆棧以期運輸之便一面區劃各工廠聚業之所建設之先須規畫規畫之先須測繪此其大較也至中外雜居之地義當以前清舊案寳山縣界爲根據以一切公平待遇保持治安爲主旨期於主客不欺供求不忒本埠局當開誠竭慮特訂規章施行要言之則今日之局雖成立固仍爲籌備時代耳建設之規畫求其當規畫之測繪求其詳循序以進當另具計畫書商告國人廣求敎益若内部事務則下走性不宜官生平所失卜惟公誠而已公不行利誠不自欺所願在局諸君同此兢業一朝一夕必愼獨知一事一爲必使共見所願海内君子同此監助助規畫者企充分之理由助覺察者企備具之證據十手十目毋各其嚴是則下走所深感企者也 
　　齊督軍祝詞浩浩吳淞吞吐長江東控黄海文物之邦宏規大啓振我華商几屹然良港寖熾寖昌 
　　王省長祝詞掞張國業大開璆縣之庭翦取淞波爲益廣場之采所以鯤沌擊水以九萬里而南佛界植梯從一初桄以上富源閼啓賴乎盛商利權我操愼厥基始民國十年二月初吉爲本省吳淞商埠局成立始期瑚甫蒞斯邦獲觀厥成猗歟盛縱大哉鴻業夫海邦互市或有喧賓奪主之嫌大權旁落則有本撥末榮之成今淞埠爲本省人士所發起國家特簡大員綜持其事玉枋在握樞機自妙斡旋珠敦交陳輪舶於焉環集矧海垞一老爲經濟專家綜錯千疇經緯百度以　　（吳淞商埠局開幕攝影） 
文章之鉅子稱寰宇之宗工經之營之美矣備矣開實業前兹未有之宏規造蘇省將來無窮之幸福頽波共挽期無失夫主衡來軫方遒看爭雄於商戰當兹歐戰方終祥和復照環球洗甲再通瀛海之槎布地皆金特樹神州之幟天富首推吾國民力素著東南珍物駢闢定攬輝而遠至梯航絡繹更簫雲而上馳敢進頌言用爲私祝 
[在華日人商會聯合會議續紀]  
　　日人通信社上海消息云在華日本人商業會議所聯合會第一次會議於今日在日本人俱樂部三層樓上開會由上海商業會議所會長野平氏爲臨時議長臨時議長演說詞如左曩者本聯合會早欲開會因恐招致誤會遂延期至今日今者時機已熟如此多數之代表聚集一堂各以所懷抱者爲議案披瀝意見而公布之俾於中日關係得良好之結果誠屬光榮之至云云次選舉議長舉野平氏爲議長安原氏爲書記長二氏各就席乃依議事日程討論各案如下第一案（由天津方面提出）大澤氏（天津代表）起述意見曰見中日經濟上之提携非國家的關係而爲相互之社會關係蓋向來爲國家的政治的武力的性質而經濟宗敎思想關係極爲薄弱致失互助之精神惹起不和之情感經濟的提携遂至常隠匿於武力之庇蔭之下因是反致受中國方面經濟的復讐之報復而有同文同種之地理關係之日本乃被歐美制其先機故中日人之關係不可不出於互讓的道德的態度本聯合會已認爲中日相互共存的國民公會故爲中日共存共榮之基礎由社會的交涉遞進於國民的外交爲努力謀中日經濟的提携起見特擬一决議文以布告中外因此理由提出本案云云自此有大連相生氏與其他二三氏之質疑應答最後乃無異議由委員三名起草可决如左之决議在華日本人商業會議所聯合會本於中日共存共榮之根本精神將竭力盡瘁務使相互之經濟提携愈加密接以期徹底謀國民的親善第二案（由上海方面提出）本案因天津方面主張附加條件而後贊成要求撤回上海提出案乃暫不决定俟後再另行討論第三案（由上海方面提出）本案與第四十二案（即昨載之第四十三案）合併爲一（一）取締中國之商標（二）改正海關登録法（三）防止商標之被侵害照安原氏之說决議依請願及其他方法從速着手實行第四條（由上海方面提出）中國曾於民國三年規定商業登記法但從未完全實行决議以聯合會之决議請願於駐北京日本公使第五案（由上海方面提出）本案與二十四案二十九案合併爲一付託五名之委員起草第六案（由上海方面提出）照原案可决第七案（由上海方面提出）天津代表主張本案終難以實行不如隨後另議亦有人主張可即以此爲决議案而發表者最後决定與第二案同樣俟後另議第八案（由上海方面提出）本案與第四十案（即昨載之第四十一案）第二十五案第三十四案諸案共付託五名之委員起草第九案（由上海方面提出）本案决定撤回第十案（由上海方面提出）本案與第二十九案第三十案合併爲一付託委員起草第十一案（由上海方面提出）照原案可决第十二案（由上海方面提出）本案與第十三案第十四案第十五案諸案合併爲一付託五名之委員起草第十六案（由上海方面提出）照原案可决建議書歸上海委員起草第十七案（由漢口方面提出）本案因多數主張禁米出口之令係屬中國法律本會議及此事有干涉内政之嫌且此事於中日兩國利害關係甚多故應保留云云遂决議全案保留第十八案（由漢口方面提出）本案因多數主張釐金稅之撤廢係依據馬凱條約隨關稅之增漲而實行故無甚大之影響遂决議全案保留第十九案（由上海方面提出）本案與第三十三案第四十六案（卽昨載之第四十七案）諸案共付託五名之委員起草議至此時已午后五時議長乃宣告散會昨日所載（在中國日本人商業會議所聯合會）之議案四十八案今該會業將第三十九案（關於在中國海關辦公之日本人地位之件）一案取消故全案共祇四十七案矣 
[昨日上市之錢莊]  
　　昨日商界俗呼爲五路日南北市大小同行各錢莊循例於是日上市即詣錢行會集惟燈節以前均半日市面至十八後則全日營業兹將南北市昨日上市各莊牌號録下（北市）鴻祥·鼎盛·振泰·渭源·鴻勝·泰康·聚康·信成·永豐·存德·益豐·恒興·怡大·慶祥·安康·兆豐·庚裕·恒祥·光裕·祥裕·慶成·益大·福康·承裕·福源·匯昶·信元·衡通·茂豐·仁亨·安裕·志豐·瑞昶·信孚·晋安·寳興·寳和·寳豐·滋康·同餘·信裕·元盛·長盛·大成·義生·志誠·恒隆·潤餘·益昌·元甡·永餘·順康·大德·鼎康·瑞泰·鴻賚·德興·（以上係大同行匯劃莊内寳興鴻賚係本年新開者）致和·敦餘·同益·源和·元順·同德·鼎甡·愼益·裕源·同豐·鼎大·信康·隆泰·長源·慶康·（以上係未入團各莊）（南市）致祥·德昶·源昇·益愼·源裕·徵祥·均昌·晉德·益康·義昌·衡九·乾元·（以上係大同行匯劃莊）元發·志成·生天日元慶·成源·祥康·德泰·正康·義源·瀛豐·德豐·德泰新·（以上係未入團各錢莊） 
[上海錢業界之新猷]  
　　上海北市錢業大小同行於辛酉新正初二日在文監師路錢莊會館開會對於錢業内部整理之計畫及對外辦法之改善議决數條録下 
　　内部整理大綱（一）經協理同負完全責任每日須有一人常駐監督之（二）發出本票除蓋本莊圖章外並各號支票均須經理簽字或蓋章（三）凡付來各種票紙除各莊給予圖章外仍須經理蓋章（四）往來摺子收付欵項均須按欵加蓋經理圖章（五）收付各種票紙經理蓋章後卽按照收付數目及日期親自登入草簿每至晚間再與出票簿·來票簿·支票簿·逐欵核對之（六）南北同業及銀鑪送票改用回單簿除各蓋本莊回單外均須經理簽字或蓋章如彼此係匯劃欵項亦須互相蓋章爲憑（七）其他收付各欵無論銀洋及數日多寡均須經理簽字或蓋章（八）各處來信均由經理拆閱如有收解欵項交賬房録簿收解賬房與信房須當日互相核對（九）各處往來信件經理均須過目於信尾簽字或蓋章（十）經理如因事外出凡簽字蓋章均由協理或會計長執行之（十一）經理與協理或會計長簽字及圖章式樣須通告往來家備查再用公會名義登報公告如無經理或協理簽字或蓋章概作無效（十二）南北同業拆票不拘數目多少或獨日或兩日並借用銀元須向拆進者開取本票存執票式另摹（十三）每逢舊曆月底所有往來結單本埠着棧司用回單簿分送外埠備信直寄長存欵項摺須每年一結未結者備函催之（十四）每晚辦公畢後應將各種簿籍票據用皮箱封存庫中 
　　對外辦法（一）往來各户除遠期信用票得抵數外祇存不欠（二）往來各户如確係採辦貨物需用欵項不能不以短期貸欵救濟之其期以一月爲期最遠不得逾三月 
[金業昨日上市之牌號]  
　　本年金業新開者有裕發永（地點永清里）裕興永（冠羣坊）·元興永等三家昨日已上市連老店統計上市三十八家兹將各牌號列後裕豐永·恒孚·大豐永·大順·天昌祥·同豐永恒記·義豐永·泰康潤·震昌祥·乾昌祥·潤昌裕·同豐餘·永康·延豐永·坤源·聚昌·元盛永·永豐餘·天祥·晋昌永·晋祥·晋康·福順·福康·晋亨·元亨·瑞康·祥泰·晋祥·申康·萃泰·宏興永·振豐永·春源永·裕興永·元興永·裕發永·景福·以上統計三十八家尙有擇日上市者俟後續報 
[昨日之棉紗市面交易頗旺]  
　　棉紗市面昨日爲新正紅盤之第一日各客帮均於是日財神日開手謂之紅盤故交易極旺交易所標準較年終稍漲數錢客帮共買進一千餘包日紗東紗亦有數百包至於印紗上年十二支價曾至一百五十餘兩後紗價逐跌有存貨者皆不願脫手以故久未開出而昨日亦成交十二支夫婦圖價一百四十兩十二支雙仙一百二十七兩雖較前盤小去十餘兩然觀察紗價因美花印花價均低廉且年底價已漲定各省尙未和平一時似難看起色耳 
[近日閘北米船之擁擠]  
　　連日閘北河下所到米船甚衆計江陰帮裝白粳者十四艘裝羊秈者三艘裝白元者七艘無錫帮裝白粳者十七艘裝元米者一艘裝杜尖者一艘又蜆子帮裝白粳者二十四艘裝晚粳者六艘裝載南粳者一艘共有八九十號之多云 
[舊曆庚申年各業盈餘之調查（三）]  
　　北市銀樓南市各銀樓庚申年度之盈餘數已紀昨報兹將北市各銀樓盈餘數續録如下北慶雲盈三萬四千兩費文元二萬八千兩楊慶和發記二萬五千兩恒孚四萬附老方九叚潤記一萬六千兩楊慶和久記一萬五千兩新天寳一萬三千二百兩寳成裕記一萬二千兩楊慶和福記八千兩新鳳祥德記八千兩寳成德記二千兩老方九霞六千兩老鳳祥七千兩慶福星平 
　　綢緞業南北市各綢緞莊近自各種新式鐡機綢緞盛行以來有兼帶呢絨洋裝服飾者以是營業大小盈餘多少各有不同兹將南京路河南路漢口路福建路及小東門内外南北兩市各莊之盈餘數調查録下大綸盈十五萬老介福十二萬老九章八萬大盛二萬老九和平九綸平仁昌永三千振大四千長豐平順興隆平大餘二千仁記瑋（連批發）九千昌大平天盛平升大三千老仁和四千久成三千和綸平和仁二千馬源豐三千競新平綸昌二千裕新四千嘉福平澐成平隆昌平大隆四千德大二千惠成三千（以上北市）大成四千老景福四千何恒昌平大昌平（以上南市） 
　　鋸木廠華商機器鋸木公司祗有泰興久記義昌盛等三廠上年度營業尙稱暢旺惟米珠薪桂所用工人之工資較往年倍蓗是以每廠純益金僅一萬上下而洋商所創之祥泰滙芳兩公司皆係自運木板營業雖旺因受匯水影響以是盈餘數亦不甚多云 
　　醬業醬業之隸於城内醬園弄醬業公所者統南北市浦東曹家渡等處共逹五十四家營業向以萬字各號爲最盛去年生意上半載平穏自舊曆六月以後因米價大漲該業應需之原料豆麥等類亦受影響以致歲杪結賬其盈餘之數較諸八年度約須減一七折兹將盈餘數調查列後萬和盈銀二萬四千元萬春二萬元老萬豫·振新·各盈萬四千元萬通·萬楨各八千元新萬豫·萬元·崇新·各七千元裕成·萬隆·萬成·張鼎新·等四家各五千元徐松盛·松盛豐·乾康·老同興·鼎順等五家各餘四千元聚康·萬聚·等二家各三千元萬康宏·萬昇·張日新·元和·等四家各餘二千元長春·萬元興·萬康·萬康成·曹益大·萬琛·松鼎新·萬祥·頤新·蕃慶升·萬新生·何壽康·味餘·裕大·萬順等十五家各餘一千五百元 
　　估衣業本埠北市估衣業集中於公共租界石路一帶約三十餘家營業以源源裕隆萬昌福昌等四家牆門店爲最大門面店則以寳成同順等爲首上年分生意頗平穏比較八年稍有進步年終結賬如源源等四牆門店各獲盈餘一萬餘元寳成與德泰萃豐元裕寳泰四支店共餘二萬餘元同順與同餘裕順二支店共餘一萬五千元乾泰開泰源二家各餘八千元公義堃記泰和三家各餘六千元瑞泰祥泰二家各五千元元記一豐二家各四千元信餘大豐正泰三家各三千元本年尙有新店一家已在籌備下永屋租定四馬路至五馬路之間惟牌號尙未决定聞該經理人係乾泰中之舊夥約舊曆二月下旬開始營業云 
　　北貨業南北兩市北貨業庚申全年盈餘亦參差不一兹將該業盈餘數録下鼎泰行盈一萬兩長兩長泰五千兩永泰五千兩昌泰三千兩乾記四千兩泰生二千兩裕成一千兩振泰一千兩鼎興愼義泰元和裕等均平平（以上南市）震豐行盈二萬兩叙元五千兩益大二千兩厚生四千兩昌元五千兩泰豐一千兩生大二千兩日新一萬兩怡生三千兩立興一千兩慶記五百兩新記五百兩鴻元德豐元泰均平平 
　　桂圓行桂圓行皆在民國路洋行街一帶前年貨價大漲獲利不資去年步步跌落來貨頗湧年底存貨極多同業大都吃虧獲盈餘者祗十之三四如聚成行盈五千兩義泰五千兩和泰二千兩和成一千兩新茂和一千兩其餘祥裕萬春瑞豐義豐永泰同裕和等行皆平平 
[舊曆歲尾之絲經與股票市况]  
　　絲經舊曆去年末一星期絲經市面甚形活動美莊續有辦貨成交甚鉅廠絲銷去約有一百數十擔價自九百五十兩至八百六十兩不等灰絲灰經成交約四百擔價經四百五十兩絲二百零七兩五錢川廠絲數十擔價七百十二兩五錢又聞去年一年中絲商莫不受損甚巨今年是否能有轉機則尙難預料云去年年終成交之絲經如下羊旗頭二三十五擔七百六十兩扯源記媽司頭大五擔七百二十二兩五錢雲麟雙馬六十擔八百兩扯金銀英鍾六十擔八百十兩扯綉麟飛馬五十擔八百兩扯銀雙象十擔六百六十五兩公大二十五擔六百八十兩飛虎五擔六百八十兩金馬五擔六百四十兩鴛鴦嘉興十四擔六百四十兩至六百兩 
　　股票去年歲除之時滬息元年公債需要甚旺買别整理此種公債辦法之提議故存户咸願售出現貨來源亦少市價又隨之漲起較之上次之報告約漲高三元左右年暮之時竟有此種上落不但爲年來所未有即近幾月來亦未曾有也三年公債交易平平進出數額甚形稀少價格平定四五年公債交易亦平平價格與上次報告無異七年長期因交易甚旺價已漲至三十四元之外短期亦人心看高買者踴躍價漲至九十一元七角餘金融公債現貨不多買户甚旺市價亦較好各交易所股票以棉業交易所股最好買户甚多其他各交易所股如證劵雜糧等均平平證券物品交易所股仍在五十三四元之譜證劵交易所股七十五六元棉業交易所現貨四十七元期貨二月份四十八元三月份四十八元較上次報告約漲二三元云 
[上一星期進口之印日紗]  
　　上一星期進口日紗計一萬一千五百二十五擔自元月迄今共計進口一萬一千五百二十五擔印紗無進口自元月迄今總數計二千二百五十擔本週中出貨計印紗一千五百四十六擔日紗四千五百八十五擔其運往各埠者計南京印紗十五擔日紗一千一百七十擔蕪湖印紗一百零五擔九江印紗二十八擔漢口印紗四十七擔烟臺印紗四十八擔天津日紗二百三十六擔大連日紗一百七十三擔香港印紗一千零零五擔日紗二千六百七十七擔本地印紗四百六十擔日紗一百五十擔其餘别處印紗二十八擔云 
[雜糧油豆餅存數之查報]  
　　雜糧油豆餅業萃秀堂公所向例於年終將油豆餅雜糧之存於華洋各棧及火車棧房與沙船者調查詳數俾同業有所查考兹將庚申年底存貨查明於昨日開報同業矣計開各棧存牛豆油一千件牛籽油一千件各口小簍豆油一千件又生油四千件牛元豆二千石牛青豆三百石連元豆三百石洋青三千片青海中三千片沙船存牛豆油一千八百件牛籽油五百件岐豆油三千件交豆油二百件泊豆油三百件各口生油四千件年元豆五千石牛青豆二百石洋棧火車存大連豆油四千件大連元豆四萬石恒德餅二千片各廠光餅十萬片已抛與福建廣東等帮 
[海關理船廳覆水利局函]  
　　江海關理船廳近復水利局陳恩梓函略謂接准大函關於溥益紗廠灘地上重建木質公渡碼頭一事兹特答復如下（一）當初次請求重建渡船碼頭其圖樣係照向例送至浚浦局察核查騐（二）該圖樣當蒙浚浦局核准施行（三）接奉尊處來函内有建築碼頭之别一條陳其起初核准進行之建築工程即爲停止當將尊處條陳並以前圖樣再送浚浦局酌核該項圖樣送與浚浦局詳細考慮者原係敝司之責任（四）考察以前及尊處送圖樣之後承浚浦局海工程師致函敝處謂該處建築公渡碼頭鄙意以該灘岸凸出甚銳無論有無碼頭必無深水是以阻止建築碼頭原爲浚浦之利益起見但該叚河岸並無深水故鄙人另擬通融辦法暫築一浮碼頭照浚浦岸線之外不得過三十五尺第有碍航道或該處挖泥工程進行之際必須遷移云云（五）照以上情形敝處對於尊處所擬計劃未能同意甚爲抱歉惟以前之建築碼頭工程業已停止進行即希察核見復云 
[又有一批旅法華工回國]  
　　法國郵船公司輪船於昨日下午三點半時抵滬載回期滿之華工六百餘人當由法總巡費君立飭探目黄金榮沈德福徐阿東率同通班包探前往碼頭照料導引至大自鳴鐘捕房安置給予飲食當晚由捕房派中西探十人將一部分華工同至滬寗路上海北站乘由滬十點三十分鐘開行之夜班車赴寗轉車回籍計到天津者五十一人到青島者二十九人到浦口者一百八十九人尙有四百餘名到浦口者定於今日乘三四等車赴甯云 
[航空滬所長北上]  
　　因航站建築及滬所擴充事 
　　北京路八號航空駐滬辦公所開辦已届半年邇因京滬航空線行將成立所務漸繁所長許建屏君因航站建築及滬所擴充事宜於新正初一偕同航空處英顧問 
 
 
 

Page 11

 
 
何爾德上校乘車北上約十日可以返滬云 
[狄萊博士將次抵滬]  
　　美國白朗大學社會學與政治學敎授狄萊博士現偕其夫人乘蒙梯格爾號輪船來滬約本月二十五日可到將入滬江大學擔任本學年社會與政治學科博士著書頗富且爲英法學會之會員 
[丹麥公使定期赴京]  
　　駐京丹麥公使符阿生氏定於十五日乘滬甯車赴甯轉車赴京鐡路局長已飭備花車一輛在站候送 
[南北共和紀念之祝賀]  
　　昨日爲南北統一共和紀念之期滬上各機關均停止辦公以申慶祝南市縣商會及稅務總公所滬南工巡捐局等一律升旗祝賀 
[旅滬滇人反對唐繼堯賣礦]  
　　舉代表質問吳琨電京滇一致否認 
　　旅京滇人開會反對唐繼堯私賣礦産事曾誌報端兹悉旅滬雲南同鄕於本月六日開會討論此事到者數十人僉謂雲南礦産關係全滇人民命脈無論何人均有責任自應奔走呼號爲北京同鄕桴鼓之應以逹保存目的商量結果當場推舉張大義陳祖基李根澐余鈵周汝康王德富六人往一品香質問唐繼堯代表吳琨究竟各報所載與美商所訂合同有無其事并電雲南北京一致反對誓不承認兹將電文録後 
　　致雲南電雲南省議會敎育會商會三迤總會各團體各學校各父老兄弟宣威顧軍長各師旅團營長均鑒頃閱中外報章遍載唐繼堯派代表吳琨到滬與美商代表安迪生訂立賣礦合同大要（一）雲南全省礦産不論已發現未發現者准許美商自由開採（二）由美商組設采礦公司定名爲明興公司（三）公司資本自美商完全擔任不足時再議加增（四）唐繼堯占乾股二百萬元吳琨五十萬元其他由雲龍由宗龍周鍾嶽繆嘉壽徐之琛陳鈞吳珣等各占二十股或十股不等（五）合同簽字後由美商交付現欵二百萬元作爲定金各條件有已經簽字之說等語閱報之下奔走相告無不惶惑查滇省連年用兵悉索敝賦杼柚久空苛征謁澤轉餉挖肉財盡民窮懸罄匪喻析骸易子登床號急當道所不能羅掘搜括者惟此天然礦産藏富於地膏血僅存命脈如縷耳唐繼堯治滇八載綰軍民之符長桑梓之邦澤不及於民生惠未溥於三迤内政不修而侈談遠略文德不足而專事窮兵今以縱欲所極竟敢將全滇礦産賣給外人朋分乾股私占權利報載果實心肝何存凡屬滇人豈能容忍即謂輸入外資開發利源未始非政策之要亦應將契約正副條文交省議會依法議决明白公布昭告滇人萬不能以少數私人秘密拍賣且其條件之苛亘古未聞辱國喪權戮笑中外唐繼堯自詭於民治之主張且號稱護國護法首領豈護國即不保民護法即可違法耶南望鄕邦不寒而慄應請諸公就近質問有則從速廢約挽救危亡無則明白宣示俾釋羣疑事體重大義難坐視臨電迫切無任翹盼雲南旅滬全體同鄕叩青印 
　　致北京電北京珠巢街雲南公會雲南旅京學會并轉王采丞趙孟雲張鎔西董紹舒諸先生均鑒唐繼堯拍賣雲南全省礦産條件駭人喧傳中外凡屬同鄕豈能坐視讀諸公寄到各電詞嚴義正極佩熱誠生死存亡端賴斯舉此問同鄕義無容辭已於二月六日開會協議一致否認除推舉代表數人前往一品香質問吳琨有無其事并切電雲南各界外兹特合詞推請王趙張董諸公前往國務院要求政府速向美公使聲明此種契約决不承認有效仍盼將進行抗爭情形隨時見示爲荷雲南旅滬同鄕叩青 
[贛訊險惡中之旅滬贛人電]  
　　江西旅滬同鄕會昨致贛省電云南昌省議會商會敎育會農會學生聯合會各界聯合會各縣旅省同鄕聯合會警察學會曁各團體各報館公鑒迭接公電及閱報章所載我省戰禍迫在眉睫屢籲中央充耳不聞是否有何作用抑係實力不充皆非所問惟自今以往實足徵吾民惟自力乃爲可恃否則謂他人父亦莫我顧中央日言統一今則一省而有主客之爭統一何如日言威信今則命令不行於一師之衆威信何如吾人鑒於潮流主張自治反對者方嘵嘵爲鷸蚌之爭供鷹犬之用今則家帑置於鋒鏑之下妻子辱於戎馬之前乃始恨呼天罔應束手無策夫而後自私自利之見可以自戢而自决自治之計可以奮矣夫政府本非萬能中國地廣人衆舉四萬萬人而悉恃中央數職官爲之提携而保抱當今人事日繁禹稷復生亦難爲計况其他乎人謀旣有未臧政略又多詭秘徒見吾民供其芻狗而已今事機旣迫挽救殊艱諸公近在梓桑必能調護同人等以爲來日方長今後根本之圖與其寄命於他人不如求生於自己與其費精神於呼籲毋寗拚性命於有用之奮鬭語曰置之死地而後生今中央已置我死地矣生之之法則在吾民毋以爲亡羊補牢及今猶未晚也願共圖之江西旅滬同鄕會叩江 
　　又呈總統府國務院陸軍部一電其文曰前呈豔電因張宗昌在贛挑釁請迅將該師調出贛境以靖地方而息兵禍在案兹又接吳金彪等及各營長等電稱張師近在新喻之醴泉埠安福之迎塘嶺逾越防線向我軍迎擊等語是非曲直人民難明眞相惟知中央總握軍權軍隊應嚴法紀今張軍自由行動激成戰禍中央如軫念江西尙屬中央範圍自應雷厲風行立爲解决若徒事敷衍一任爭奪知者固諒中央之實力不足不知者將以中央爲有意魚肉吾民不然何坐視兩虎之相爭鬭而不爲之救誠恐人心從此瓦解矣今時急事迫爲中央計爲贛民計應請中央於無法之中勉爲設法即令張師火速移出贛境以息戎機而蘇民命否則兵凶戰危地方糜爛中央應爲人民負責不知將何以自解也臨電毋任恐惶待命之至江西旅滬同鄕會叩江 
[嚴防徐王破壞大局之院電]  
　　松滬護軍使何豐林近接國務院電略謂近奉探報徐樹錚以滿洲森林向日本某銀行抵借日欵六百五十萬元現已由大阪匯到五十萬元王揖唐前乘日船至大阪即係接洽此事云云查徐等蓄意破壞大局殊堪痛恨特電該使務須嚴加防範免貽禍患云云聞何使昨已諭飭稽查處各稽查員秘密偵查矣 
[北城商業聯合會開會紀]  
　　北城商業聯合會於昨日下午一時在廣福寺橋南首新會所開全體大會並舉行團拜禮到者三百餘人由馮志卿主席范寳和紀録（一）主席報告開會宗旨及一年來會務經過情形（二）全體起立向國旗行三鞠躬禮會員行團拜禮一鞠躬（三）五團體出席代表報告會議反對苛稅經過情形略謂人民根據法律手續之稅法人民不能違法承認前經五團體會議表决遵守全國商會聯合會之議决案特印就本號遵全國商會聯合會之議决一切稅項凡未經合法國會通過概不完納字樣之小印章分發各商店將該章貼於賬簿面印花稅左右藉以表示商人擁護法律提倡法治之精神並謂會員中如缺少應用不妨來會領取（四）籌備日校主任報告籌備經過情形謂校舍校具均已佈置完竣現於夏曆正月十六日開學如會員中子弟有志向學者務望即日到新會所報名末復討論會務一切進行方法議畢茶點散會 
[友華銀行銀市報告]  
　　中美新聞社譯二月七日友華銀行報告云上星期六日倫敦銀價近期不動速期漲一先令四便士紐約銀價跌至六角倫敦紐約滙價現爲三八三半此間今日開盤定價與上星期六同交易甚鮮各銀行因放假期近均不願交易投機家傾向於賣出市價穏固交易價金鎊三先令四便士又四分之三金圓六六收盤時市况穏固云 
[三誌大雪中之巨刦案]  
　　愛多亞路三十六號門牌陳源大匯劃莊於二號晚大雪紛飛之際被盜匪持械侵入刦失鈔票銀元俄幣金珠飾物方單契據由探捕當場拿獲通州人張賢生一名抄出兇器解經公共公廨命押候跴緝在逃贓盜訊究等情兩誌本報日前專查特别事件之華探目鍾星南張芝卿偵悉住居海寗路一千一百四十一號屋内之海門人陳阿大王保相亦係是案盜黨禀明西探長壳羅香往將陳王兩人拘獲帶回虹口捕房押至昨晨解案請究經李襄讞會同英包副領事略訊情形一過以是案係美領陪審判兩被告還押候下禮拜二美領堂期與在押之張賢生一併解究 
[給予女界獎章之先聲]  
　　本埠女界義振會接北京總統府禮官處來電云義振會盛會長鑒前電慈惠章給予令現已由内部擬定凡婦女捐助振欵曁辦公益慈善事業者均得給予慈惠章分寳光金色銀色三種種分五等應受寳光章者由部呈請明令頒給應受金色章者由部呈明給予應受銀光章者由主管官署報部核給另有施行細則現均提交國務會議俟議决即呈請公布施行特先電聞禮官處陽云 
[城東女學學生團演劇助賑續紀]  
　　南市花衣街裡竹行衖東女學學生團今日午後第二日演劇助賑除昨日滬江大學及本校演劇外并添設妻鏡一劇其中表演音樂跳舞演說種種頗美觀另有王一享楊東山二君捐贈書畫作當場助欵最多數者之贈品並聞門票臨時出售云 
[南京路聯合會俱樂部開幕]  
　　南京路商界聯合會成立一載餘會務極形發逹所辦事業如義務夜校商鐸週報等皆有益於社會自護决設立俱樂部後由蔣夢芸君主任籌備已於舊曆初二日正式開幕内部計分書報球類游戲棋類游戲室内運動四部連日各商店店友赴會游覽者絡繹不絶惟現時限於經濟規模不能擴大日後當漸圖擴充云 
[普益社兒童娛樂會預誌]  
　　南市普益社鑒於我國舊新年娛樂之不良於兒童智識未堅定之時尤易習染爰有兒童娱樂會之組織自陰曆正月初七日至初十日止分期舉行游戲·講演·音樂·運動·交誼·參觀·閱書·儲蓄等各種正當娛樂以期指導兒童改良社會該會創辦伊始會員暫定百名此事自披露後報名者異常踴躍滿額已多日尙有繼續前請加入者但爲定章所限只得俟諸他日附録該會秩序如左初七日上午行開會式下午交誼會運動會初八日上午閱書演講音樂游藝下午參觀閱書初九日上午衛生幻燈演講游藝下午閱書參觀初十日上午儲蓄演講音樂游戲會餐下午運動撮影至該社所請各部主任如楊聘漁俞元爵童星門裴國雄沈壽鵬丁文彪夫人伊思沛夫人等多係熱心公益爲海上知名之士此外並由該社幹事協同進行想屆時必有一番熱閙也 
[道賀新舞臺懸匾]  
　　滬上開明公司新舞臺自開幕迄今首先提倡各省義振地方公益及慈善教育等演義務戲劇數逹十萬餘金之鉅去冬由北京内務部查案呈請大總統題頒匾額一方文曰樂善好施該臺已於陰曆元旦懸掛本埠各界均往道賀經該公司總董顧馨一經理姚紫若及舞臺藝員夏氏昆仲等招待答謝並備茗點欵待 
[英昌照相館遷移後之營業]  
　　本埠英昌照相館由五馬路遷至四馬路東首適在新年開幕以來營業頗爲發達蓋該館選科手術本極精研此次照碼七折又爲六十年來第一度之减價凡往攝影者稍不遂意即爲重照三次四次均所不計必使顧客滿意而後已值此新春多暇故往照者趨之若鶩也 
[航船在莊家涇被搶三誌]  
　　紹興船户陳德發由浙駕舟來滬於小除夕駛至滬西莊家涇河面遇盜被刦當獲程榮生一名解經淞滬警廳轉送水警第三隊訊供不認等情已誌昨報兹悉王隊長壽良昨日又提程榮生研訊初尙諉賴嗣認同夥據供現年二十六歲係該處本地人向爲竹匠生理有素識之某甲向伊說起窮苦難度商酌搶刦故於舊曆十二月二十九日向我友人假稱裝載石頭借得小船一雙於是日下午三點時開至紀王廟地方由某甲邀來素不相識者四人於九點時又至莊家涇河面守候單刀二柄亦爲後來四人帶來約在半夜時見有來船一艘即爲搶刦之陳德發船隻先用篙子勾住陳船後來四人一同躍上陳船肆行搶刦惟究搶多寡實未明白事後分我銅元二百個單刀遺下因陳德發等抵抗甚力致被拘獲頭上傷痕亦被陳等所毆某甲共同之四人一併逃去未知在於何處情願指緝是實昨經王隊長立飭警官率領巡警駕船駛往莊家涇查緝逸盜矣 
[搶刦信局船盜匪之供詞]  
　　本埠日生寳順兩信局船去冬在浦東尖口廟地方被盜搶刦巨贓一案曾經水警拘獲盜匪王阿三曾誌昨報兹悉王阿三又名王阿生係由駐紥大團鎭之水警連長范紫雲購線緝獲業已解交閔行沈區長訊據供稱年四十四歲紹興人前在湖州摇船後到周浦已歴五年家有老父妻子及子女四人尖口廟搶案事前於陰曆十月二十五六日有同鄕人不知姓之阿三託李雙之妻到周浦明樂園與我會面約去做案他說應用之船已由阿三在蘇州搖來同夥有不知姓之六八小韋並阿三與我共四人於二十九日由蘇州開到上海三十夜在瓦屑墩停泊十一月初一日到新塲初二黎明時開到尖口廟我在船守候信局船駛過喊其停船由小韋阿三兩人躍過信船搶得現洋八百元鈔票三四百元共約一千二百元搶後開至閘港轉到嘉善分贓作九股分派我由阿三分給洋一百三十元船在嘉善停泊三四日各人分散我即趁車到上海後到家出來被獲至六八現年約二三十歲小韋與阿三均在三十餘歲都是紹興人搶刦時在事主船上與搖船之章蓮寳李金生均各相識惟並無通同情弊現在阿三大約逃往某處一帶云云沈區長得供判押候補緝同黨再行質訊聞捕盜之范連長已由南邑朱知事賞洋四十元以資鼓勵云 
[天津路搶案之偵查]  
　　公共租界天津路九十二號門牌仁德經租處於本月七號上午突來西人三名闖入賬房當被攫去現洋四百元逃逸事後由經租人朱杏生報請總巡捕房派探邵仁初會同特别機關西探目壳羅香等查得僑居虹口有恒路一號洋房内之俄國人姚克而蘇利與此案似有嫌疑於前日往將該俄人拘押昨晨解送公共公廨即據該探等上堂禀明要求展期俟調查明白再行解究而被告延津師到堂辯護聲請准予交保等語經張襄讞核供商之義副領事費君判被告交四百元人洋保候展期研訊 
[滬南小火警之覆查]  
　　前晚十點餘鐘時滬南永盛碼頭裡馬路發生火警東北兩區救火會彻悉警信立即驅皮帶車救火汽車等馳往施救得即熄滅未穿屋頂事後由崗警調查起火地點因發生於該處面東之正大鹺貨行與吳長泰機器廠之屋面並無實在形跡當將正大經理人王沅卿帶入一區一分駐所由牛雲舫署員畧詰數語飭罰洋兩元後該行股東沈春樵投所陳明事實並聲明崗警誤會報告以致無端受罰心不能甘請求詳細查明等情牛署長乃派曹巡官實地調查檢出被燬之衣服實係吳長泰内工匠所棄下者當即據情回復查明起火確實眞相牛署員即飭傳吳長泰廠主吳小寳到所詰問口供以憑核辦 
[笆斗廠失愼被焚]  
　　前晚一時閘北共和路西首湯正泰製造柳條笆斗廠不戒於火廠屋悉付一矩惟未殃及鄰居該廠房屋係廠主湯高山租地自建事後由四區二分所傳到該廠主訊問一過聽候查核 
[女孩灼傷殞命]  
　　公共租界雲南路四百九十四號門牌祥和小客棧於辛酉元旦黎明時失火燒燬床帳被褥並灼傷棧主婦張王氏兩手及男女二孩頭面其火當經救火會救熄氏等由捕車送醫院醫治各情曾誌本報兹悉氏與男孩傷勢尙無大礙惟女孩阿媛灼傷過重醫治無效已於前日因傷殞命由院知照捕房將屍舁入騐屍所報請公共公廨中西官相騐昨由其家屬禀准免騐業已自行棺殮矣 
[浮屍騐係溺斃]  
　　前日滬杭甬鐡路警察局以電話報告地檢廳略稱外日暉港中發現無名浮尸一具請爲騐究當經譚廳長委派許檢察官沈檢騐員等蒞塲騐得該屍年約四十歲身穿白絨布衫褲米色衛生衫足穿棉鞋形似北省人指上帶有象牙戒子一只周身並無傷痕委係失足落河溺斃塡明屍格令由善堂棺殮發封厝壇戒子一只帶回廳中存候示召屍屬認領 
[監犯瘐斃]  
　　案犯瞿小三子經地方審檢廳訊明判决送往第二分監執行在案日來該犯在獄染病不及醫治於前日倒斃由獄中以電話報告到廳即委許檢察官沈檢騐員等蒞監騐明無訛因無家屬令由善堂棺殮 
[海寧縣徵收主任捲逃之偵獲]  
　　陶汝梅（又名陶樹懋）向爲浙江海寗縣知事署之徵收主任已歷多年去秋侵吞公疑銀十三萬元棄職潛逃直至年底由浙省長沈金鑑訪悉陶匿居滬上虹口愛爾近路一百十三號屋内因咨山淞滬警察廳徐廳長備文飭令警探王愼唧投請該管滙司捕房加派包探孔慶平按址將陶拿獲押至昨晨解送公共公廨請究中央政府延代表徐律師兩人到堂聲明被告係在内地侵吞國帑應請照章引渡中國官廳訊辦而王警探亦將移提公文呈案請察質之被告供此事係兒子所爲因恐連累故而逃滬等語並延律師到堂聲請展期再訊經李蕚仙襄讞商之英包副領事以案經豫審明晰判陶汝梅交淞滬警察廳來探帶去歸案訊辦 
[男婦和姦分别押儆]  
　　青浦人陸伯康之妻張氏因與彭阿毛通姦由陸將氏與彭捉獲鳴警拘送上海縣警察第一分所轉送事務所移解地方審檢廳前日上午該廳堵鄭推檢兩官開庭研訊先據陸伯康投案訴稱向在浦東周浦鎭爲烟紙店生理昔年入贅閔行鎭張姓家爲壻惟民人在家日少致我妻張氏竟敢與人犯姦兹爲民人偵知故於舊曆本月初二夜趕回閔行家中突入臥室果見彭阿毛與妻張氏同臥一床是以鳴警拘送到案請求嚴究等語質之彭阿毛供閔行人在該鎭開設英美藥房與張氏私識已有五六年之久張氏供年二十四歲於十七歲時嫁陸爲妻因丈夫不顧家用故與彭阿毛姘識是實問官得供以彭阿毛和姦罪與張氏之相姦罪均已成立遂當庭宣判彭着監禁三個月張氏監禁二個月以儆 
[誘姦捲逃之尋獲]  
　　住居閘北梧州路婦人聞黄氏之女名杏寳現年二十二歲於去年四月間被鄰人沈柏聲誘姦捲逃無踪該氏曾投地檢廳具禀請緝在案兹經該氏查悉沈與杏寳匿居吳淞鎭地方乃於前日按址前往將沈與杏寳一併尋獲扭送六區警署移送地檢廳訊辦旋經檢察官提案研訊聞黄氏投訴前情請求重懲質之杏寳供稱業已懷孕請求成全沈一味俯首求恩問官判令分别收押聞黄氏退去候示 
[常州拐案在滬破獲]  
　　常州王家宅地方居婦沈姜氏家於二月四號被隣婦王阿姊將十二歲姪女杏弟·十三歲姪女根弟·誘拐來滬經氏偵知追踵而至報由滙司捕房飭探孔慶平協同西探約别生將王阿姊及其姘夫贛人黄振祥連被拐幼女杏弟一併查獲昨晨傳同原告解送公共公廨禀明前情並稱尙有根弟一名因被告不肯招出藏匿所在無從查飭云云質之王阿姊供詞狡賴黄振祥供雖與王阿姊姘識但其誘拐之事我實不知云云中西官核供以黄無干開釋王阿姊畧誘行爲證據充分判押女所二年杏弟交原告領回 
[擲金錢砲擊碎汽車玻璃之押儆]  
　　辛酉元旦天將破曉時一般紈袴子弟挾妓乘坐汽車兜迎喜神方遊行公共租界有種頑童與游手好閑之輩於熱閙處所迎車擲擊金錢砲致將車上玻璃擊碎由捕將爲首之人拘押候究等情已誌本報昨由老閘捕房包探沈阿岳將林其彬毛阿文毛全德三人解送公共公堂禀稱該三人於八號清晨在福州路福建路轉角處抛擲金錢砲擊碎王姓三千五百三十三號汽車上玻璃五塊是以拘究云云並由汽車夫朱成金上堂證明前情訊之林等均供欲往虹廟燒香經過是處致遭誤拘等語經中西官核供以林等不應肇事判令各押西牢三月分别示儆 
[浦東之賭案]  
　　浦東三區警署巡官李鶴鳴於前晚督同長警程衍崑等出外查禁賭博在爛泥渡口金阿章茶館内查獲賭撲克之邢立東等八名同時又在花園石橋張立生茶館内查獲賭牌九之王阿二等十名及揚州弄内碼頭小工吳國慶家查獲同上賭案之尹廣興等十六名共計賭徒三十四名連同賭具併解至署昨經曾署長署詰之下飭各罰洋一二元不等賭具銷燬 
[科罰一羣賭徒]  
　　廣東人梁阿邦在虹口武昌路六百零七號屋内開塲聚賭抽頭漁利經該管捕房捕頭麥根泉訪悉率同華探吳如熊西探拿登前往將梁及賭客周啓戴倫勞虎林利陳英徐洲湯桂鄭喜鄧豐張三永肖桃鄧五何阿四鄭阿四康福談徐紀飛龐安須炳干林劉福徐七卓阿金羅恒程阿紀梁木鄭福英陳阿生劉阿福唐桂喜劉小生譚光林阿翠等並賭具賭洋帶回飭梁存洋三十元餘各存洋五元保出昨經公共公廨中西官傳訊之下判梁阿邦罰洋二十元餘人到案者各罰三元與不到者之保洋曁賭洋悉數充公賭具銷燬 
[汽車被雇載運煙土之獲究]  
　　湖北路五十八號門牌億泰汽車公司前日有人向租汽車當令汽車夫嚴阿毛開駛一千四百五十八號汽車至虹口基昌碼頭雇主即從舢板船内起出大宗鴉片烟土裝入該車另令兩人隨車押運已則他往該車正在開行時適爲六百零六號華捕瞥見喝令停車以便檢查詎司機之嚴阿毛係新考得開車資格者對於行車章程尚未熟諳遂不聽該捕指揮且持車上之鐡扳手行兇擊傷該捕手指致被急鳴警笛召到一百四十五號四百十號兩印捕曁包探周小弟吳如熊將該汽車截住將嚴擒獲而押運之兩人却被乘機兎脫昨晨捕房將嚴解送公共公堂禀明當時情形請究質之嚴阿毛供稱昨有主顧來呌汽車至虹口百老滙路我遂將車駛往雇車之人素不相識我亦未毆打巡捕該捕手指之傷係彼在車上自碰等語中西官訊畢會商之下判决該汽車夫嚴阿毛押西年六個月示儆並著緝提販土之人到案訊辦 
[誌謝]  
　　昨承維昌洋行惠贈月份牌二張又福安人壽水火保險公司惠贈月份牌二張又香安水火保險公司惠贈月份牌二張又上海啤酒公司惠贈月份牌十二張誌此併謝 
雜評二 
[慈惠章（訥）]  
　　女界之盡力於慈善事業亦不過盡人類一分之天職果能本此一念之良心力行弗怠成績較男界良好則輿論稱之國人贊美之其榮乃爲眞榮而區區政府褒奬之虚榮又何足道也 
　　且以政府之褒奬論其對於男界之所謂勳章奬章亦旣車載斗量人早視之蔑如其有奚榮以政府對女界之觀念論向不平等試問教育能爲女界盡力籌劃否試問職業能爲女界盡力提倡否而其他所謂參政等問題更勿論矣則此區區善舉之奬章其有奚榮 
　　吾謂今日女界之盡力慈善事業特女界力爭人格之始必人人爭到高尙之人格與歐美各國女界有同等知識盡同等義務享同等權利而後吾國女界乃始有眞榮故敢敬告女界勿以政府所予區區之虚榮而遽自滿 
公布欄 
[上海地方審判廳]  
　　判决主文（民二庭）一件判决高桂香與姚鳳被抵欵糾葛一案主文本件控訴駁回本審訟費歸高桂香負擔一件决定陳蓉伯聲明窒碍一案主文本件窒礙之聲明照准 
　　批示一件葉滿引狀請執行由狀悉准予派吏執行此批一件張志明狀交欵洋由准交此批一件袁詠虞狀領欵洋由准領此批一件陸世祥狀領洋據由准領此批一件劉自魁狀領欵洋由准領此批一件楊鳳氏狀領欵洋由准領此批一件許張氏狀領欵洋由准領此批一件董明發狀請執行由狀悉着即來廳候諭此批一件徐元生狀保李伯賢由准保此批一件丁定根狀交欵洋由准交此批一件林艾氏等狀請傳訊由狀悉查傅鼎梅於本案無清償責任未便准予傳追此批一件王寳華狀交欵洋由准交此批一件蔣盤根狀交欵洋由准交此批一件陳根記狀交欵洋由據交已悉餘欠着迅即措交到案毋得抗延致干未便此批一件顧季長狀請銷案由狀悉准予銷案此批一件朱元元狀請執行由狀悉本案案欵業經張志明如數交案准即來廳繳證具領方單兩紙已再限令張志明於兩星期内呈交矣仰即知照此批一件張志明狀交欵洋由准交批一件陸國祥狀保陳心田由准保此批一件張德福狀保陳心田由准保此批一件張志明狀請寛限由狀悉業已當庭諭知矣此批一件許張氏狀請傳追由狀悉查吳連子之母吳劉氏迭次狀請將小連子給伊具領均經本廳駁斥在案此次本廳傳爾等來案該氏又復來廳纒攫經本廳諭以如果另有别情亦當另圖救濟等語此乃本廳指示當事人應有之職權何爲個頗更有何違法詎爾不察竟敢信口雌黄殊屬荒謬至請領小連子一節按照和解筆録本廳由劉自魁於庚申年十二月念八日將小連子送到爾家倘劉自魁尚未將小連子送去候傳案諭令遵照和解筆録辦理可也此批以上二月七日 
　　判决主文（民二庭）一件判决秦毛郎與錢葉氏墳地控訴一案主文秦毛郎之控訴駁回原判險駁回錢葉氏對於姚福慶之請求及訟費部分外變更之系爭地六原二毫認爲錢葉氏所有應由秦毛郎照數追還錢葉氏其餘之附帶控訴駁回本密訴訟費用歸秦毛郎負擔一件决定張善聲聲明窒礙一案主文本件窒礙之聲明照准 
　　批示一件沈順卿狀領楊桂榮由准領此批一件劉毅夫狀保　其章由查該店一無生財貨物所請具保之處應毋庸議此批以上二月十日 
　　公示送達（全文在本廳揭示塲公布）（民一庭）一件財政部與伍廷芳爲關餘涉訟一案（决定主文）伍廷芳以其個人名義在上海滙豐銀行與香港滙豐銀行及其他各地銀行所存屬於中華民國政府之關餘欵項伍廷芳不得移動特爲决定如右右仰受送遠人伍廷芳知照 
　　判决主文（民一庭）一件决定薛順興與白玉記爲租屋及欠租聲明窒礙一案主文本件窒礙之聲明照准一件决定朱學詩與朱家富爲蕩田控訴一案主文本件控訴駁回一件决定財政部代表鄭天錫與伍廷芳爲關餘涉訟一案主文伍廷芳以其個人名義在上海滙豐銀行與香港滙豐銀行及其他各地銀行所存屬於中華民國政府之關餘欵項伍廷芳不得移動 
（民二庭）一件决定姚妙妙訴王錫甫聲明窒礙一案主文本件窒礙之聲明照准 
　　批示一件陸松記狀領欵洋由准領此批一件馬張坤狀請銷案由聲請悉案經執行終了自無答辯之必要所請不准抄録費發運此批一件薛寳順狀請銷案由狀悉准予銷案此批一件夏其章狀爲提供擔保請求書釋由查該項公債票現時市價與爾所欠債欵相抵不敷甚鉅所請應毋庸議此批以上二月十一日 
 
 

Page 12

 
 
   
 
 

Page 13

 
 
   
 
 

Page 14

 
 
自由談小說特刊 
論文 
[短篇小說之分類] [  張舍我]  
夫短篇小說之種類甚多也而分類之方法則不一吾人讀小說而生情緒情緒之種類不一依情緒而分類則有悲慘喜樂滑稽等短篇小說中必有主要之情感一能令讀者生同情心·恐懼心·愉快心以情感分類則有愛情·報仇·暗殺等短篇小說中必有一個主要之人物以其動作行爲爲其全篇之綱領吾人有妖怪小說·鬼神小說·動物小說·等之名者蓋以人物分類者也短篇小說在歐美文學史中佔極尊重之位置（康倍氏Canby謂短篇小說之價值·視長篇小說爲巨·而次於詩·）旣經歷文風之變遷思想之進化則有古典派·傳奇派·（或即浪漫派·）寫實派·理想派·自然派·象徵派·等等短篇小說中之人物有職業與社會階級之不同以其職業與社會階級而分類則得農事·軍事·政治·宗敎·偵探·貧民生活·鄕村生活·等名然此種分類法與短篇小說之結構並無關係者也欲研究短篇小說之作法則當以作法之不同而分類短篇小說之作者或注全力於描寫人物之特性或慘澹經營於情節之結構或以十分筆力描寫意境（Atmosphere）吾人以作者之態度不同而有根本上分類之三種小說一曰人物小說二曰情節小說三曰意境小說然作者有時兼重人物與情節或人物與意境或情節與意境以是吾人又有四種複雜體之小說（一）人物與情節小說（二）人物與意境小說（三）情節與意境小說（四）三者兼重之小說是也惟吾於初學作小說者有警告焉毋專注於一而而署他方面於不顧所謂人物小說者非無結構意境之謂也不然非小說而傳記筆記矣此其一也一種結構或一種立意萬不可隨已意而配入七種小說體中之一種一種小說自有其一種之結構與立意决不能亂用此其二也初學者其亦注意之哉 
軼事 
[說海珍聞録] [  瘦鵑]  
　　法國大小說家囂俄ovictorhugo爲十九世紀第一作手所著如（哀史）（九十三年）（海中之勞力者）（吾夫人廟之駘背人）皆戛戛獨造其價值尤在大仲馬諸書之上性兀傲愛自由若生命時當國者爲拿破崙三世囂俄恒面稱之爲蒲那伯脫先生不曰陛下巴西皇帝聞其名慕之特遣使造囂俄家求一面囂俄惡其爲帝也竟拒不見蓋其心中已深種共和思想矣普法之役普軍勢張甚迭挫法軍卒席捲而入法境圍巴黎要降囂俄目擊心傷憤不可遏欲與普魯士王决鬭以二人之勝負判定戰局嘗曰普魯士王爲歐洲之大王維克都囂俄爲歐洲之大詩人大小說家吾二人固平等也其自負類如此或有人指摘其書中微疵者囂俄輒勃然曰爾何人吾則維克都囂俄也又曰吾爲維克都囂俄吾欲如何即如何耳囂俄愛小兒時喜集羣兒馳逐爲戲一夕嘗於公園中得一逨道小兒携之歸竟夕與嬉自爲猛虎伏案下咆哮而出身上掀案頭文具皆墮地碎氏大笑仍與兒嬉翌日得兒居址遂送之返聞者皆稱其和易云 
談叢 
[小說叢談（四）] [  寂寞徐生]  
　　小說自其組織上言之可分爲自叙體他叙體兩種自叙者未必自叙他叙者或即自叙也文人狡獪明眼人常不爲瞞過狄更司之塊肉餘生述想即狄氏自寫其身世元稹之會眞記基鷺舒榮之鷺蓮債劵曇鸞之絳紗記等皆此例也惟文人筆墨變幻莫測令人迷離莫測近人之考紅樓夢曰（上略）至謂紅樓夢一書爲作者自道其生平者其說本於第一回竟不如我親見親聞的幾個女子一語信如此說則唐旦之天國喜劇可謂無獨有偶者矣然所謂親見親聞者亦可自旁觀者之口言之未必躬爲劇中之人物如謂書中種種境界·種種人物非局中人不能道則是水滸傳之作者必爲大盜三國演義之作者必爲兵家此又大不然之說也（見靜厂文集）以是故作紅樓考證者不下數十家有謂女子指漢人男子指滿人此書屬政治小說者有謂黛玉影朱竹垞（王夢生紅樓夢索隠謂影董小宛）寳釵影高士奇妙玉影姜西溟者蔡孑民石頭記索隠之說如是有謂指納蘭容若事者聚訟紛紛予皆不敢贊同以爲不過附會而已蓋紅樓之主决非著者已可斷言而謂此書完全空中樓閣吾不承認也何則此書瑣屑入微借曰意匠經營其思想之縝密大可警人而必以可卿爲養女等不關緊之事入之毋亦畫蛇添足乎可見此書未必全係揑造也（其說甚多兹不暇習）大率小說家言必有其因始得着手撰著未必能全書杜譔者可斷言也 
批評 
[非戰主義的小說] [  厚生]  
　　我前星期日看見牖雲的一篇（巴比塞的非戰小說）陡然觸動我的舊觀念我的就提起筆管寫出我所曉得的（非戰主義小說）用作狗尾之續幸牖雲不要笑我呀 
　　俄國託爾斯泰Tojltoy是倡人道主義的首將他的文名久已飛騰世界他的小說我國人也介紹得不少我讀他的小說總覺飲清凉散爲小民伸寃看那（高加索之囚）一篇叙述敗北後爲囚之慘痛與韃靼因戰而亡的苦楚何等悽慘何等蕭條而一種非戰的意味可在旁面細玩而得繼他而起的有迦爾洵Garshio他著名著作如一棵棕櫚Atlalea　Pinceps紅花Red　flower等短篇小說可於當今小說界中揚眉吐氣了然他非戰主義的小說如（旗）Thesignal一篇中（但是多謝上帝槍彈没有觸著他····充軍回頭老父去世稚子夭折手尼腫脹不能從事耕種····妻子出外備工自己劈木清掃····）諸語完全是叙述戰爭的罪孽并且說戰爭是必死的其不死的完全出於僥倖中間又述華西里司得班克的話（之狼還不會喫狼可是人倒要歡喜喫人了）迦氏的意思可知道是極端不贊成戰鬭如欲戰爭迦氏就說他是人喫人就說他不如狼了此外更有短篇小說喚做（四日）zourdays當中描寫一個下級軍官横臥曠野呻吟呼龥力疲神靡簡直是無生理了迨經過了四天之久纔被人家救出調治我們遥想這四日的慘痛究竟怎樣恐怕没有一個不毛髮竦然况又經迦氏用叙事的手段將他細細引來眞是要人淚下千條濕透襟衫了 
　　此次歐戰法國的創痛實鉅所以國人莫不引戰鬭爲詬病如巴比賽（已見上星期牖雲君稿中）羅曼羅南Rompin　Rolland而尤以羅南的（超越戰鬭）Above　the　Batlle論說一篇爲最篇中雖不切實說戰鬭的苦痛然戰爭的忉怛情形已躍躍紙上此外如　　法國大小說家囂俄小影 
Goorgcs　Dnbanrel　Leon　Werth　Gules　Romains諸人的非戰著述雖末必盡是小說然未始非倡（非戰主義小說）的一助所以我並述於此 
[小說界消息]  
　　美國名小說家馬克吐温Mark　Twain爲美國近代唯一名手逝世己數年近得列名名譽宫Hall　of　Fame同時中選者有科學家美術家政治家等十九人名譽宫附設於紐約大學創於一千九百年每五年一選舉凡已故名人有一藝之長或有功於國家者皆得被選先備選若干人再行複選云 
　　小說週刊禮拜六停版已久兹將於陰曆正月十二日復活續出一百零一期編輯者爲王鈍根周瘦鵑内容大加改革新舊兼備以小說爲主雜作爲輔每期約二十種長篇小說有天虚我生之警世小說（我爲誰）程小青之東方福爾摩斯探案（斷指黨）均爲傑作外此有獨鶴鈍根指嚴鶯雛瘦鵑等之短篇與徐半梅之劇本取材甚精 
瑣録 
[說林拾雋] [  心老]  
　　凡物能激人甘死如飴者特須臾之勇氣更爲人鼓勵即立捐其軀（離恨天） 
　　凡人能使人樂而後已之爲樂乃牖眞樂（同上） 
　　人欲得意於世界之上烏能不俗世界者聚體魄不聚靈魂（迦茵小傳） 
　　少年人睡歡樂人笑老悖人勞（椽湖仙影） 
　　凡人於百靜之中能寂然而聞恒人之所不能聞（同上） 
　　凡人到得意時恒追維其失意之日蓋到寓麗之極地則貧賤之極地又往往因而悵觸天下憂愁與安樂實二花而一蒂者（玉雪留痕） 
　　茹苦不言其苦蓋逾恒萬狀（西利亞郡主别傳） 
小說一 
[自立] [  雪芳]  
　　豆腐店裡阿二一覺醒來還在五更時分張眼看看四面漆黑門縫裡時常露一線亮光進來一刻兒又没有了知道店家收賬的夥計提着燈籠還在街上跑來跑去倒没有我做豆腐司務的間適一無掛礙睡了一夜倒已醒了這時候大小人家都忙着辭年接竈的接竈封門的封門那高聲的爆竹東也劈拍西也劈拍眞好閙熱不過今年值歲的雄雞却少了好許多鳴聲單剩隔壁烟紙店裡的一只雄鷄還没有殺掉留到陰曆初五殺了敬財神所以還在那裡喔喔的啼着呌人快醒不知道自己也是朝不保暮 
　　上海地方奢華達於極點秦樓楚館肆筵設席一天就要殺了不知多少的雞子吃著雞的人覺不得怎樣美味但是豆腐阿二却不狠有得染指睡在牀上想著明天隔壁老虎竈上江北老三約他吃年酒請他吃一只雞腿覺得老三這人眞是慷慨我請他吃些什麽東西回敬回敬呢一壁想着一壁咽他冰冷的嚵唾就在黑裡穿着起來去找老三老三還守在爐子上候人去泡水 
　　許多被殺的老公雞老母雞一縷寃魂找不到個冤主冰會議着去見值歲太君值歲太君辛酉公剛伸長了頸項喔喔的啼着一見衆雞魂蜂擁而來面上個個現着惡相似乎尋仇的樣子倒大吃一驚辛酉公道列位往那裡去怎不去服務天快亮了大家還没有醒不去啼着來此何爲衆雞道我們受得寃枉個個刎頸瀝血被人殺死不知多少今年是你老公值歲所以特來訴寃辛酉公道原來如此倒是狠可憐的但是在下也奈何不得現在世界只有强權那有公理打起仗來人命也要殺死多少骸骨如山血漿似河也算不得什麽希罕一只小小雞命自然值不得錢了去年猴子值歲東跳西奔攪得江山不成模樣兵亂水荒人民也流離失所與列位也差不多他們也一籌莫展不能與强權抵抗列位如今受苦雖是人民貪了口福之慾殺死許多生命是人民的罪孽但是也要怪你們自己的衆雞道豈有此理吾們吃了虧還派吾們的不是你太不公平了辛酉公道列位息怒聽我道來列位平日不知高飛依人埘下喂榖吃榖喂米吃米感恩知己以爲人類優待你們再也没有損傷你們的了除了照例每天啼着幾聲只知吃食睡覺不知自立自己生着傳種接代的蛋也送給了人不知自己保護人要記憶得好就來開埘喂食要是忘了就餓上一天悶在埘内不知想個道理自己奪圍出來尋食人家要殺你的時候你也不能抵抗連逃總不能遠逃平日倚賴着人今天就吃他虧了在下想來也是我們雞類自己不知奮發只知倚賴怪不得人呢好得今年是在下值歲一方面啼着人醒再不要懷殺念欺負力弱的動物一方面奉勸大家努力自立不要倚賴說到這裡後面又來了一只公雞嚷道不好了老虎灶上老三殺吾了帮兇就是豆腐阿二快救快救 
　　辛酉公嘆了一口氣不去理他喔喔喔的啼着東方慢慢白了就聽得有人說道恭喜恭喜 
小說二 
[屐聲] [  牖雲]  
　　阿媽那聲響又來了我怕我怕極了一個小兒約莫有四五歲的光景他戰戰地說了這可憐的話後便投入他母的懷中他母坐在緑沉沉的燈光下臉向著壁撫那小兒道:我的肉你别怕你爸爸過一刻就回來了小兒問:阿媽爸爸回來怎樣他能擋那聲響不來嗎兒的母道是的你爸爸能够擋那聲響不來的你别聲那聲響就聽不著了聽不著就不進我家的門了你睡罷兒道我不敢睡母抱起他接了一吻又道我的肉你睡罷又接一吻續道你别怕那聲響已經去遠了那小兒搖搖頭久久不肯睡他母指著壁上的人影嚇他道你如不睡覺那聲浪又要來了這是什麽人的影子呀於是那小兒嚇得哭起來了 
　　哭了一會經他母百般細意撫慰他喚了親滴滴的我的肉有幾十聲哭聲便漸漸低下去又好久他母就燈光看看他兩雙小眼已經閉起來了 
　　夜深了門外街衢上的電燈都陰陰作紫色什麽聲響也没有但聞那得得地木屐之聲 
　　韓人的一九一十年紀念日老天可憐他們國民都失掉了自由不禁流下幾點同情的淚 
[自由談之自由談] [  鵑]  
　　小說爲美文之一詞采上之點綴固不可少惟造意結搆實爲小說主體尤宜加意爲之庶春華秋實相得益彰若徒知詞藻而忽於造意不重結搆則無異一泥塑或木雕之美人雖鏤金錯采塗澤甚工而終覺其呆滯無生氣也 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[兩週間世界大事撮要] [  圓]  
　　德國賠償問題之解决 
　　上月二十四日在巴黎集議之首相大會旣已議定對德强制解除軍備一案以七月一日爲德國履行凡爾賽和約中解除軍備條欵之最後日期其第二要案即爲德國賠償問題英國之於是案主張根據上年波洛業大會之成案立即量度德國之能力制定賠欵總額而法國則以爲日後德國經濟發達産業昌盛法國亦應分享其利益故不能即據現在德國之付債能力以制定將來逐年應付之賠欵其財政總長杜美爾尤力主多取以補償法國兵燹區域善後建設事業之需用國務總理白里安履任伊始衆信未孚遂思假是案奏殊勛以取信於國民故在大會席上力持己說不爲喬治議論所屈卒由比代表居聞調停放棄自國應有之優先權讓予法國以成全英法之交親二十七日午後組織專家委員會研究賠償問題繕成草案提出大會二十九日最後簽定巴黎會議卽於是日告終 
　　賠欵條件之内容此屆議定之賠欵條件其性質爲分年攤繳的又因德國日後經濟狀况之必可望發逹也故其數額爲逐年層進的繳欵期限爲四十二年第一第二兩年每年付二千兆金馬克第三至第五年每年付三千兆第六至第八年每年付四千兆第九至第十一年每年付五千兆第十二至第十四年每年付五千兆此後三十一年每年付六千兆共計二十二萬六千兆金馬克合紙幣三百萬兆馬克折合英金一萬一千三百兆磅其分派方法則法國得五千八百七十六兆磅英國得二千四百八十六兆磅其他協約國合得二千九百三十八兆磅 
　　除上述之賠欵外又議定在此四十二年内凡屬德國之出口貨須按值抽稅百分之十二半償給協約國 
　　又議定德國如繳欵迅速在定期之前繳清一年賠欵則每年可得回扣若干計第一二年減去百分之八第三四年減去百年之六此後三十八年減去百分之五 
　　又議定德國非得協約國賠償委員會之核准不得在國外募債 
　　懲處條件巴黎會議又議定懲處條件數則 
　　如不履行賠欵條件則協約國須施行下列之懲罰 
　　（甲）占據稅關（乙）徵收更巨之稅或新稅（丙）施行協約國以爲利便之其他計畫 
　　如不履行解除軍備條欵則協約國須施行下列之懲罰（甲）取銷協約軍所定退出來因佔領地之日期（乙）占據其他土地（丙）在來因境設立協約國稅關（丁）不許德國加入國際聯盟會 
　　德人之激昻與準備提出答案巴黎會議旣議决上項條件即定二月二十八日在倫敦開會邀德國派遣代表開會接受德人聞其議大譁報紙大肆抨擊外交總長西門士在國會之一席反對論調對國内固可爲輿論之興奮劑而對國外則惹起英法政治家之譏評南部巴威略爾邦之主張尤爲激昻其京城末尼克有羣衆之示威舉動其政府有若中央政府承認賠欵條件則與中央脫離關係之宣言職工聯合會則發表文告以呼援於世界勞工社會右黨國民黨統一黨等亦均表示扶助政府拒絶協約國之要求巴黎報紙推測德國似有不接受參與倫敦會議之意但最後各聯邦總理在柏林集議之結果卒决定派員參與倫敦會議惟同時對於賠償問題提出答案現已對協約國聲明此意一面着手草擬答案矣至倫敦會議則由協約國展期於三月一日舉行 
經濟 
[世界各國公債與紙幣增加之趨勢] [  通一]  
　　休戰迄今已二年矣於此二年之中各國經濟狀况未見增進國債仍復日增月累添發紙幣漫無限制據當時一般人士之推測以爲濫發公債與紙幣之舉當與戰爭相終始即或不然在休戰後之第一年中當可整理就緒而自第二年以後必不復見此經濟界之二種惡現象矣然按諸事實休後之第二年中其增加之速度竟與第一年相等歐戰初起時世界各國公債之總數爲四三·○○○·○○○·○○○美金至一九一八年十一月十一日增至二一二○·○○○·○○○·○○○美金媾和後第一年年終（卽一九一九年）增至二五六·○○○·○○○·○○○美金迨至上年之杪其總數約爲三○○·○○○·○○○·○○○美金一九一三年至一九二○年公債之利息自一·七五○·○○○·○○○美金增至一二·○○○·○○○·○○○美金紙幣增加之速率幾與公債同戰初各國紙幣之總數爲七·五○○·○○○·○○○美金迨戰終已增至四三·○○○·○○○·○○○美金矣休戰後之一年其總數爲五五·○○○·○○○·○○○美金第二年年終共爲八○·○○○·○○○·○○○美金公債在戰期中增加一七○·○○○·○○○·○○○美金休戰後之第一年中增加四五·○○○·○○○·○○○美金第二年中增加四○·○○○·○○○·○○○美金紙幣則於戰期中增加三六·○○○·○○○·○○○美金休戰後之第一年中增加一二·○○○·○○○·○○○美金第二年增加二五·○○○·○○○·○○○美金紙幣之總數雖年有增加而黄金之産額則逐年見减以致兩者之比例自百分之六十六跌至百分之十以下現在世界紙幣之總數較戰初已增十一倍而黄金之産額祇爲彼時之四分之三且黄金在修飾及工藝上之用途日見廣大其能貯作紙幣用者爲數將益小矣按世界五十重要國所有黄金與紙幣之數而平均之其間比例在一九一四年爲百分之六六·八一九一八年百分之一七·九一九一九年百分之一三·七迨至上年則竟你至百分之九·三矣此等比例數混各國而平均之實則在數國其比例竟遠在其下也例如德國黄金與紙幣之比例曾達百分之一之十分之六（卽千分之六）奥匈銀行之紙幣與現金之比例祗爲百分之一之十分四（卽千分之四）波蘭銀行則更低矣 
　　公債與紙幣增加之數若以國爲本位而計之則在歐洲各國最爲浩大其中新造之邦或舊國因政潮而蒙劇變或因戰事而國界有更改者其增加之數尤巨波蘭公債之總數在一九二○年之初爲七·○○○·○○○·○○○波蘭馬克迨至是年九月中旬已增至四○·○○○·○○○·○○○馬克而六○○·○○○·○○○美金之外債尙未計入也波蘭國家銀行紙幣之準備金本極薄弱一九二○年初紙幣總數爲五·○○○·○○○·○○○馬克至九月中旬已增至三二·○○○·○○○·○○○矣捷克司拉夫之公債一年前世無有知其確數者上年十月間比京開經濟大會時始公布於世其數爲三五·○○○·○○○·○○○克羅能kroneno惟此數已將奥匈昔年之公債亦包括在内若波蘭之數則純爲新債也羅馬尼亞之國土經歐戰而大見開展在一九二○年所有紙幣之數幾較休戰時增多四倍一九二○年公債之總數較一九一八年者增十倍增加之原因半以疆土拓大人民增加半爲休戰之後政亂如麻度支浩大非集公債難以治理也 
　　奥匈國土雖經歐戰而大見減縮然奥匈銀行之紙幣流行於戰前轄地者仍復不少故據一九二○年最後之統計其總數約爲七○·○○○·○○○·○○○克羅能Kroneno較一九一九年增二○·○○○·○○○·○○○克羅能較一九一八年之總數倍之而戰終以還準備金則未見稍有增加也愛沙尼亞在一九一九年十月份紙幣之總數爲三四四·○○○·○○○愛沙尼亞馬克迨一九二○年八月間已增至一·三○九·○○○·○○○馬克矣一九二○年間德國國家銀行所增之紙幣及公債爲數最大其紙幣總數於一九一九年十月份爲三○·○○○·○○○·○○○馬克至翌年同月份已增至六二·○○○·○○○·○○○馬克矣休戰時德國公債之總數爲一七○·○○○·○○○·○○○馬克至一九二○年十月份增至二四○·○○○·○○○·○○○馬克據近今比京經濟會議之公布謂法國於一九二○年上七個月間其國債共增一六·○○○·○○○·○○○法郎意大利於是年之上半年間增一○·○○○·○○○·○○○利亞lireo歐洲其他各國紙幣與國債之總數咸見增加惟其增加之速度不若上述數國之大耳 
　　歐洲以外諸國一九二○年間紙幣與公債無顯著之增加美國於是年紙幣雖稍見增然公債則反減少也 
　　休戰後之第二年間世界各國紙幣與公債之所以大見增加者良以各政府之預算收入常不足抵付支出其歷年所積不敷之數可按上年比京經濟會議之報告而得之此種不敷之數惟有增發紙幣或廣集公債以抵補之倫敦太晤士報見比京會議所披露世界之經濟窘狀嘗慨然曰參與比京會議各國之四分之三其預算咸將入不敷出換言之即世界列强之四分之三將陷於拮据地位也若祇就歐洲論除英而外幾無有能出入相抵者歡洲大陸之購賣力將因此减縮矣比京會議中德代表宣稱一九二○年間預算上共不敷三七·六六一·○○○·○○○馬克匈加利不敷一○·○○○·○○○·○○○克羅能奥國不敷之數將在一二·○○○·○○○·○○○克羅能以上云 
　　試觀後列各表戰後第二年間紙幣與公債之增加數實足警人各政府不能俯察民困量入爲出徒恃增發紙幣廣集公債爲彌補計以致有偌大之差數誠不免受人訾議按諸事實休戰後預算案中各項開支不應仍以戰時之物價與工資爲根據今不知於此加以核減而惟以增加紙幣與公債爲務徒見其自困以困民耳若力事收縮翔實計算則徵得之賦稅定足抵政府之支出也表中各數皆以美金計算一九一七年十月二十九日後俄國之紙幣及公債總統數亦已列入所舉各數雖不能確實無遺然據此亦可窺測一斑焉 
　　一九一四年至一九二○年全世界各國紙幣與公債之統計表（各數皆據戰前匯兌之價合爲美金以一·○○○·○○○美金爲單位） 
公債　紙幣 
一九一四年　四三·八八九　七·五二七 
一九一五年　四六·九○○　八·五六二 
一九一六年　五六·九○二　一九·六○八 
一九一七年　一二○·四八五　三二·七四七 
一九一八年　二一一·五○○　四三·○九一 
一九一九年　二五六·○二○　五四·七八二 
一九二○年　二九七·六○四　八一·五九六 
一九一三年至一九二○年世界各洲公債之統計（以一·○○○·○○○美金爲單位） 
　　　歐　洲　　　北　美　　　南　美 
一九一三年　三二·一五九　　二·二四三　　一·八八五 
一九一八年　一八一·三六三　一九·一五○　二·四八○ 
一九一九年　二一三·一五○　二八·七二五　二·五三九 
一九二○年　二五七·四三○　二七·三○三　二·四○一 
　　　　　　亞　洲　　澳　洲　　菲　洲 
一九一三年　三·七○九　一·八七九　一·一五二 
一九一八年　四·○○一　三·五六三　一·三八一 
一九一九年　四·七四二　四·三六四　一·三七七 
一九二○年　五·二六四　四·七五○　一·四○六 
　　一九一四年至一九二○年世界各洲紙幣之統計（以一·○○○·○○○美金爲單位） 
　　　　　歐　洲　　北　美　　南　　美 
一九一四年　五·○五八　一·二二三　七○一 
一九一八年　三五·二五五　四·三○九　一·三二四 
一九一九年　四六·○○七　四·六一五　一·三五八 
一九二○年　七二·一四二　五·一三五　二·一五七 
　　　　　亞　洲　　澳　洲　　　　菲　洲 
一九一四年　四二○　　　九五　　二四 
一九一八年　八三九　　　三三五　二三○ 
一九一九年　一·三二六　三七六　三四一 
一九二○年　一·二四一　三四六　二六○ 
[男女教育平等之怒潮]  
　　歐戰以還女子解放之聲浪日高一日英國以守舊著名之牛津大學近亦開放女禁上國一幀爲牛津大學女學生乏茶話會下二幀一爲牛津大學藏書室中之女學生一爲牛津大學自修室中之女學生爲英國名畫家WiltonWilliarus所繪 
　　世界各大國戰前戰後公債之統計表 
　　（以一·○○○·美金爲單位以英文字母首字次序爲先後） 
一九一三年　一九一八年　一九一九年　　一九二○年 
奥國　二一五二四九○　一六四七五○○○　一七六六八○○○　一六八○七○○○ 
比國　八二五二六九　　二五○九○○○　二七五○○○○ 
巴西　六六三六六七　一○七三八二六　一一一八五四六　一二二三○○○ 
布加利亞　一三五三○○　八○○○○○　二一五八○○○　二一五八○○○ 
坎拿大　五四四三九一　一三○○○○○　二二五○○○○　二二七六○○○ 
中國　九六九一八九　一○六○六四九　一○六六六四九　一五三四五七五 
捷克斯拉夫　　　　　　　　　　　　　一五○○○○○　七○○○○○○ 
法國　六三四六一二九　三○四○○○○○　三九八四三○○○　四六○二五○○○ 
德國　一一九四○五二　四○○○○○○　四八五五二○○○　五七二○○○○○ 
印度　一四七五二七二　一五四六二三二　二二二○○○○　二三一○○○○ 
匈牙利　一七三一三五○　八五一三八四八　九四一二○○○　一一四○三○○○ 
意大利　二九二一一五三　一二○○○○○○　一三一○二○○○　一八三三○○○○ 
日本　　一二四一九九七　一二四四三七五　一二四六三七五　一三○○○○○ 
波蘭　一三五六六○○　九五○○○○○ 
羅馬尼亞三一六六九三　三五五一九四　一○二二○○○　四一○○○○○ 
俄國　四五三七八六一　二五○○○○○○　二五○○○○○○　二五○○○○○○ 
土耳其　六七五六五四　一四五九○○○　二○○○○○○　二三○○○○○ 
英國　三四八五八一八　三六三九一○○○　三九三一四○○○　三七九一○○○○ 
美國　一○二八五六四　一七○○五四三一　二五六七二○○○　二四○六二五一○ 
　　一九一四年至一九二○年世界各大國現金與紙幣額之统計（以一·○○○·○○○美金爲單位） 
　　一九一四　一九一八　一九一九　一九二○ 
　　　現金　　紙幣　　現金爲紙幣百分之　現金　　紙幣　現金爲紙幣百分之　現金　紙幣　　　現金爲紙幣百分之　現金　紙幣　　　現金爲紙幣百分之　 
奥匈　二五四　四六四　五四·八　　　　　五三　　七·二○六　○·七　　　五二　一○·○九九　　○·五　　　五二　一四·二一○　○·四 
法　　八○六一·三○一　六二·○　　　　六六五　五·九五一　一一·二　七一○　七·二八六　　　九·六　　　六六七　七·五八四　八·九 
德　　二九八　六九二　四三·二　　　　　六二一　四·一二七　一五·○　二六六　七·五六一　　　三·五　　　一○九　一七·九四五　○·六　 
大不烈顚一九五　一四○　一三四·六　　　五二一　二·○四九　二五·六　五九四　二·一三二　　　二二·九　　七四○　二·三五一　三一·五 
意　　　二九九　五三二　　五六·二　　　二三三　二·六二一　　八·九　二三二　三·○八五　　　七·六　　　二三一　三·八六四　　六·三　 
日　　　一○六　一五九　　六六·八　　　三三○　　　四○一　八二·三　三八九　　　五三二　　　七三·一　　五二○　　六○一　　　八六·五　　 
俄　　　七七七　七九五　　九八·三　　　六一八　八·九三六　七·○　　三三六　九·五四六　　　三·五　　　六二八　　八·九三六　七·○　　　 
土耳其　　一六　九　　　　一七七·七　　　　　　　六三○　　　　七○四　　　　八○○　 
美　　　一·○二三一·○五六　九九·六　二·一九九　三·六四三　六三·二　二·一○七　四·○五一　五二·三二·○八一　四·六四○　四四·九 
比　　　　六五　一八○　三六·七　六九　　九○九　七·五　六九　一·一○九　六·二 
布加利亞　二七　三二　八三·三　　一二　　三四二　三·六　九　四七六　二·○　七　六一三　一·一 
坎拿大　　九四　一六二　五八·二　一三一　二三四　五六·二　一二三　三○○　四○·九　一三一　二三一　五八·二　　 
波蘭　　　　　　　　　　　　　　　　　　　　　　　　　　　　二　一·六二○　○·○二　二　七·六四○　○·○二　　　　　　　 
[中國樟腦之輸出業] [  亞漁]  
何爲樟腦 
　　市上所售之樟腦可分爲未經製煉與已經製煉之二種未經製煉之樟腦爲一種結晶體的物質如無外物攙雜在内則其色白已經製煉之樟腦（日常所用者大半係此種）爲一種無色且半透光的物體具有堅韌如蠟之性質其比重大約與水之比重相彷彿溶化點爲華氏三百四十七度沸騰點爲華氏四百度化學上之組合爲炭精十分水素十六分酸素一分依公式示之即爲下列之式CroH16Oo樟腦處於尋常熱度之下立即化散且亦極易燃火世界市塲上所銷售之樟腦大半由樟腦樹採取而來樹之汁内即樟腦所在處也 
樟腦之産地 
　　日本領台灣所産之樟腦幾占全世界産額百分之七十五其餘百分之二十五盡爲中國江西浙江福建諸省所産數十年來福建爲中國産額最多之省惜因樟腦樹未經逐年添植致近年來産額日漸減少目今首推江西爲第一浙江次之福建竟居第三焉廣東亦産少許樟腦均由香港及廣州輸運出口江西浙江所産皆經上海輸出福建所産先由厦門運至上海或香港然後再行輸出也 
　　按浙江福建兩省西部一帶所有之樟腦樹爲數殊不少如能將運輸方法稍爲改良則前途之發展誠未可限量再加以中國於添植産樹一層殊欠注意若再不圖進步則不久全世界之産額恐將盡爲台灣所佔蓋日本政府對於該處之樟腦業有直接管連之權且利用種種方法着着改良其種植增加其産額也願國人三注意之 
　　婆羅洲樟腦婆羅洲樟腦爲該島與蘇門塔腦兩處一種樟腦樹所産其樹與中國之樹完全不同而其産量亦殊有限且後完全售於華人其價格較之尋常之樟腦爲高 
樟腦之製法 
　　製樟腦之法由樟腦樹之木料中用蒸濾法採取而來其樹先行伐下然後鋸成小片置於大缸中放在滾水之上木料内所含之樟腦一着熱氣立即溶化經管子而流入浸在冷水中之洋鐡桶内樟腦旣遇冷氣即成結晶體中國之製法亦有將氣體的樟腦使之流過鬆稻草然後再行結晶在最妥善之法莫過於台灣所用爲水所浸冷之洋鐡桶蒸濾法既完畢後洋鐡桶即行開啓將内中之樟腦堆置於木槽之上餘剩之油得以流盡此油約含自百分之四十至百分之九十之樟腦如欲將其樟腦濾出須將此油運至稍精究的製煉廠内以便再經過第二次之蒸濾法也是油經第二次蒸濾之後即爲一種副産物計有二種第一種爲在攝氏一百七十五度至一百八十度之熱度所蒸濾第二種爲在二百十五度至二百二十度之熱度所蒸濾第一種油爲水白色統稱曰輕樟腦油用以爲辟除穢氣之品或充染料中松香油之代用品第二種油爲棕黄色含有極多之紅色染料Saffroe故用作紅色染料之原料并亦用以充染料中松香油之代用品也 
　　由上所述第一次濾過之樟腦是爲未經製煉之樟腦往往將原狀即行輸出然依大概情形而論未輸出以前必先在製煉所内經過適當的製煉而樟腦之在製煉所内置於大桶中和以石灰焦煤或沙等物以火爇其桶然後可自桶蓋上以蒸騰法提取方塊之樟腦 
樟腦内之攙雜物與試騐 
　　已經製煉之樟腦罕有他物質攙雜其中者所謂試驗法者不過以化學分拆樟腦之成分而已樟腦内含有清水此事亦時有所聞水固减少純樟腦之成分者也然樟腦旣以百分爲本位此亦無甚妨礙也 
　　未經製煉之樟腦能吸收多量之水且常含有若干之穢物以及副産之油類如果有油在内則該樟腦必呈一種棕黄之色與純潔時之白色大有區别也 
樟腦之功用 
　　用作藥材樟腦爲一種極有効力之奮興劑内外皆可適用且亦可用以製成膏藥樟腦又可保護皮毛不致受蟲類之蛀腐樟腦又可用以製造無烟火藥花砲及假象牙等 
 
 
 

Page 19

 
 
 
[藝術家與布爾塞維根領袖]  
　　英國女雕刻害雪立丹夫人Mrs,Clare　Sheredan藝術之精在英倫首屈一指近日秘密赴俄抵莫斯科雕刻勞農政府首領石像携歸倫敦見者莫不歎美並著有俄國訪問記一書雪立丹君歐戰陣亡夫人蓋寡居云右圖爲夫人小影其左四幀（一）脫洛斯基Trotskj（二）李寗Lenin（三）柴納瓦Zinoviev（四）逮柴爾甲司基Dxherjinsky 
樟腦之包裝 
　　未經製煉之樟腦裝於内襯錫外襯篐之木箱内每箱計一擔約一百三十三磅然亦有裝於煤油箱及木桶内者已經製煉之樟腦先行割成小片每片計重二磅半長八寸闊八寸厚一寸然後再行裝於襯錫圍篐之木箱内計重一百榜 
樟腦之保險 
　　襯錫木箱裝之樟腦直接裝運出口之平均保險率如下由遠東方面運至歐洲經過蘇彞士運河計百分之四分之三 
　　又又運至太平洋及美洲計百分之八分之五 
　　又又運至大西洋　　　　計百分之八分之七 
中國輸出樟腦之統計 
　　下列一表爲一千九百十三年至十九年七年間中國輸出樟腦之總數 
年份　　　　擔數　　　　　　關平銀 
一九一三　一八五七　　　　一二九三五二 
一九一四　一八一○　　　　一三一五七四 
一九一五　一三一八　　　　　九八○七五 
一九一六　二三七七　　　　一八一六七三 
一九一七　三五四七　　　　二六一九一八 
一九一八　五七四二　　　　四二八○七四 
一九一九二三○九三　　　一五九五三一三 
　　中國輸出之樟腦太半運至以下各處 
　　年份　　　　　擔數　　　　關平銀 
香港一九一三　一二六七　　　八五一七○ 
一九一四　　　一一四八　　　七八七七三 
一九一五　　　一○八四　　　七八一六七 
一九一六　　　一六八六　　一二三五六六 
一九一七　　　一三九七　　　八七九二六 
一九一八　　　一四六六　　　八九五八七 
一九一九　　一二九五二　　八七五二三一 
英屬一九一三 
一九一四　　　一一一　　　八八五○ 
一九一五　　　　　　　　　三七五九 
一九一六　　　一○○　　　八四六二 
一九一七　　　一○○　　　八一一二 
印度一九一八　八○　　　　六三三八 
一九一九　　　一六　　　　一必四○ 
日本（台灣附）一九一三　 
一九一四 
一九一五　　　　三三 
一九一六　　　　四五　　三七二六 
一九一七　　　六六四　　五三八六四 
一九一八　　二四九二　一一八二一一 
一九一九　　三三八四　二二○七○二 
美國（檀香山亦在内）一九一三　五二九　三九八一八 
一九一四　　五四二　四三三五三 
一九一五　　一七五　一四九五○ 
一九一六　　五三七　四五四四一 
一九一七　一三六七　一一○八九一 
一九一八　二三九七　一八九九一五 
一九一九　六二七六　四六四六五五 
　　下列諸處爲樟腦之輸出地 
　　年份　擔數　關平銀 
長沙一九一三　八一　四○○七 
一九一四　一四二　一○八五三 
一九一五　二一二　一八四七三 
一九一六　　九九　五四○一 
一九一七　　五二　一七○○一 
一九一八　　九一　四四八二 
一九一九　二九七　一六二七○　 
　　年份　　　擔　數　　　　關平銀 
漢口一九一三　三九　　　　一八九八 
一九一四　　　四三　　　　一九六九 
一九一五　　　六三　　　　二四一七 
一九一六　　　五三　　　　一九三五 
一九一七　　　五八　　　　二一六九 
一九一八　　　二六　　　　一○五○ 
一九一九　　　五三　　　　二○八五 
　　年份　　　擔數　　　　關平銀 
九江一九一三　一七四三　一三三○七八 
一九一四　　　一九一○　一五四○八○ 
一九一五　　　一二八○　一一一五五二 
一九一六　　　一九五九　一七○七二六 
一九一七　　　二四九二　二○五一九○ 
一九一八　　　二四九六　一九八六五六 
一九一九　　　七一二三　五八二三○五 
　　年份　　　擔數　　　關平銀 
福州一九一三　二○七　　一四七○○ 
一九一四　　　五○　　　三五一八 
一九一五　　一一二　　　七九四六 
一九一六　　四五二　　三○八二二 
一九一七　　三九四　　二五八二七 
一九一八　　四二四　　二八一一一 
一九一九　　六九八七　四七三○九○ 
　　年份　　　擔數　　關平銀 
廣州一九一三　二九七　一六五九四 
一九一四　　　二一二　一二九八四 
一九一五　　　一七○　一○○三○ 
一九一六　　　一九七　一一一一一 
一九一七　　　三四四　一九八二五 
一九一八　　　三○三　一七六五一 
一九一九　　　二六六○　一九五○八四 
　　年份　　　擔數　　關平銀 
湖州一九一三　二八　　一四五三 
一九一四　　　四一　　二一二一 
一九一五　　　四八　　二四七二 
一九一六　　　五○　　二八五○ 
一九一七　　　七三　　四一六四 
一九一八　　一七八　　一○一四六 
一九一九　　七四五　　三七二五○ 
[美國物價大跌之眞相] [  東啓]  
　　戰後美國物價昻貴然在一九二○年八月以後則逐步跌落如欲知其漲落之趨勢得根據工務局所編製之躉售價指數表列爲左表表例以一九一三年物價作爲一○○第一列爲一九二○年八月以前每月平均物價所逹之最高比率第二第三列爲八九兩月之價值比率 
　　物品　一九二○年最大比率　八月份比率　九月份比率 
農産物　　二四六（四月）　　　二二二　　　二一○ 
食品　　　二八七（五月）　　　二三五　　　二二三 
布疋衣着　三五六（三月）　　　二九九　　　二七八 
燃料　　　二六八（八月）　　　二六八　　　二八四 
五金及金屬物品一九五（四月）　一九三　　　一九二 
[旅行汽車]  
　　美國新發明一種旅行汽車安置篷帳睡榻可在野外旅宿夜則張之晝則收之極形便利也 
木料及建築材料　三四一（五月）　三二八　三一八 
化學材料及藥品　二一八（六月）　二一六　二二二 
家用雜物　　　　三六三（八月）　三六三　三七一 
雜類　　　　　　二四七（六月）　二四○　二三九 
凡百物品　　　　二七二（五月）　二五○　二四二 
　　八月間凡百物品之價較諸最高時平均凡跌百分之九一其最堪注意者有三類農産物跌百分之九·八食品跌百分之一八·一布疋及衣着跌百分之一六至若五金及化學材料等則祇跌百分之一雜物跌價乃在百分之三之下木料尙不及百分之四燃料及家用雜物之價則在物價平準線之最高點 
　　九月間一切物價之平均跌落爲百分之一一農産物價跌百分之一四·六食品跌百分二三·三布疋及衣着跌百分之二一·九五金物價跌百分之一·五木料跌百分之六·七雜物跌百分之三·二於此可見前三類降落之速而後數類之加緩也至於燃料及傢具兩項之價則繼續增高前項較諸八月份價增百分之六後項增百分之二·二其化學材料及藥品之價則反較前此六月間之最高比率轉增至百分之一·八 
　　十月間一切物價之統扯指數爲二二五而其類别則尙不可得雖然自八月以來各種主要物品價格之漲落吾人曾爲一度之考察焉兹請分别論之 
農産物之跌價 
　　從農産物價之漲落吾人可以跡知新收成上市之成效焉小麥之收成較前年减少百分之一八而雀麥之收成則較諸一九一九至一九二○年度增百分之一六玉蜀黍增百分之七故在去年八九兩月間麥價甚堅至十月之第二週大宗坎拿大小麥收成上市價始低减至於雀麥及玉蜀黍之價其始已見疲軟至九月後跌落之速乃較諸小麥爲甚焉棉花之收成較諸一九一九至一九二○年度增百分之一○而上季所餘剩之下等貨亦極充斥且用棉最多之市塲如中國等國購買力至弱英國蘭開歇爾省之買主亦以受煤礦罷工之影響而不復辦貨故其價格之跌落亦最顯著假如八月第一星期之平均指數爲一○○至十一月之最後星期祗爲四二耳 
食品之跌價 
　　據通常之觀察製成貨物之價較諸生貨之價爲穏例如麵粉市價並未大跌直至十月間大宗坎拿大麵粉進口後粉價始大更動豬油價之穏固亦顯著易見反之肉價則常見其跌落焉 
　　咖啡商爲一種投機事業因銀行對於咖啡商限制貸欵遂致市價大跌至十一月初風傳有巴西商行貸欵於美國銀行以平定其價於是而咖啡市價跌落之勢得稍停止然不久即重行跌落至於糖業亦因受古巴糖之影響而大跌五月二十九日九月份期貨之價爲每磅一八·八○分其後復受政府限制用糖之影響而市價步跌八月六日之九月份期貨價降爲一二·八○分十二月期貨爲一二·四○分至十一月二十日更跌至四·八○分即跌去百分之六三·一然未幾仍回高百分之十焉 
五金之跌價 
　　八月間生鐡市價堅强九月間漸漲百分之四十月間漸落百分之六十一月間繼續跌落百分之六·三生鐡跌價如是其緩此足以見鐡業大聯合之勢力矣至於銅業則以戰後用銅驟减故銅商大受影響然在六月份全月電氣業所用銅料之價每磅仍能由十八分又四分之一漲至十九分直至九月七日以後營業日衰價乃漸落至十月中旬業銅者漸不能支持價始大落自八月二日至十一月二十六日四閱月間乃跌至百分之二五錫在六月三十日市價爲四六分八月二日漲至四八·五○分八月六日爲四九·七五分此後則逐漸跌落八月全月跌去二分九月份三·五○分十月份二·五○分至十一月二日價祇三五·二五分白鉛在六月三十日之即期價爲七·二五分八月二十六日漲至七·八五分八月二十八日八分又八之一此後在九月份乃跌去○·四分十月份跌一分十一月前半月價漸上升下半月則大降是月平均實跌○·九分然白鉛雖跌以與銅錫相較則猶稱堅定也 
羊毛之跌價 
　　羊毛之市面殊堪注意三月間消售之數爲五八·三○○·○○○磅是月杪存貨尙有五四六·○○○·○○○磅戰時之需要能力旣已失却而市面上之購買力亦殊减少危象因以發現五月初波士敦市上羊毛價爲九七至一○○分其月杪减至八八至九○分六月間大疲滯月杪跌至七○乃至七二分生産者雖得銀行之資助而羊毛商大都停滯不進市面終不見起色八月開盤在七○分收盤乃在六八至七○分之間九月份市價續跌至六○至六五分十月九號爲六○分十一月二十七日爲五○分若以七○分之價作爲指數一○○則每月指數平均比率有如左表 
五月　一三五·七　　九月　八九·三 
六月　一○三·四　　十月　八六·四 
七月　一○○·一　　十一月　七四·三 
八月　　九九·六　　 
[中國新實業彚誌（三）] [  鵬]  
　　改良植桑浙江平湖地濱太湖産絲最盛近有人組一新公司種植桑樹出售桑秧並新發明一種接樹方法桑橘相接葉大且茂此公司每年售於蠶户之桑秧約計六十萬株云 
　　淮南墾務介於海岸及南通泰州海州之間有荒地廣四百里長五百里宜於種植現已開墾作爲植棉之用墾荒事業爲張謇所辦張氏旣創辦通海墾牧公司繼起者甚多迄今已有墾植公司七所資本自五十萬元至一百萬元不等佔地二百萬畝産棉之盛一季之中畝可獲棉四十斤云 
　　滬杭甬鐡路添購機頭滬寗鐡路與滬杭甬鐡路從事推廣遂添置機頭十五爲直接開駛之用名義上屬滬杭甬線而滬寗所出之資本共計二十五萬元機頭爲英國工廠所造合同訂明滬寗鐡路如用此項機頭應向滬杭甬路繳納租金云 
　　清江之長途電話清江德律風公司得交通部批准將電線推廣直達邵伯與揚州線相接此事已進行完備至其價格則每五分鐘之談話自邵伯至仙女廟一角自邵伯至揚州一角五分自邵伯至清江二角五分 
　　甘肅實業甘肅僻處西北部然近來實業頗見發達蘭州紳董集資建築汽車路自省城達平凉及西安此外包頭至蘭州則有兩輪船往來行駛有某君者獨資創辦改良織絨學校蓋甘肅實爲中國出産羊毛最盛之省分也蘭州最大之工廠計鐡廠三羊毛廠一惟羊毛廠則因缺乏新式機器進行殊爲呆滯云 
　　洛陽電氣廠河南洛陽已建設電氣廠一所供洛陽駐紥軍之用電燈計四千盞云 
　　寗波德律風寗波地方已於一千九百零一年組織一德律風公司資本銀二十萬元營業極盛其廠基值銀十四萬元云 
　　蘇州新實業蘇州新設火柴廠二硬紙廠一紗廠一絲廠一電燈廠一火柴爲專供日用必需之品硬紙則用稻桿所製 
　　蕪湖火柴廠今年蕪湖新設一自來火廠已於極短時間招足股本 
　　山東路政山東田省長已與交通部交涉領欵三千萬兩爲建築汽車路之用 
 
 
 

Page 20

 
 
   
 
