# 1913 - 213 - 4914531

 

Page 1

 
 
來件 
[中國社會黨宣言]  
　　鳴呼噫嘻我國民與政府竟决列不可收拾矣吾人所希望之法律解决政治解决完全無效竟至以兵力解决矣本黨曩者深憂過慮之言竟不幸而見之實事矣鳴呼噫嘻民窮財盡兵凶戰危一之爲甚其可再乎姑無論是非曲直如何亦無論成敗利鈍如何我國民生命財産有限直接間接之損失有形無形之犧牲何可勝計而國本震撼外患紛乘尤不忍卒言嗚呼噫嘻夫何使我至於此極也社會主義維持人道崇尚和平本黨主張夙昔如是當宋案借款事起時朝野猜疑禍機已現曾開大會特發宣言通告各省軍人耍求勿加干涉危詞悚論瘏口嘵音原期防患未然方冀所言不中乃天不厭亂人各有心風動塵飛遂有今日今日之事復尚何調停之可言亦斷非口舌所能辦狂瀾旣倒保障無從惟本黨之主張及宣言决不隨風會爲避趨亦不計實力之贏絀竭忠盡慮一意孤行本愷悌惻怛之懷爲奔走號呼之計披髮纓冠不敢恕遑泣血椎心庶幾一悟此吾人之天職當爲同胞所矜許者也嗚呼噫嘻天下洶洶舍本逐末敎育不普及産制不改良官治不減除軍備不裁撤道德墮落生計艱難輿論迴惺職事廢弛由今之道無變今之俗雖有善者亦莫如何世方狃於政治革命之形式而昧於社會革命之精神以爲兵力萬能何求不得禍福倚伏興仆倉皇吾儕小人乃長爲一二英雄魁傑者之芻狗而已天下愈亂春秋愈治社會主義意在斯乎嗚呼噫嘻大夫君子無我有尤百爾所思不如我所之 
 
 
 

Page 2

 
 
時評 
[戰速戰（無名）]  
　　或問記者素主和平而今日獨主戰並主速戰何也曰昔之所以主和平者望其不戰也旣戰矣則惟望其戰以解决之速戰正所以望其速解决也 
　　夫人之至痛苦不在死而在將死對於戰事亦然日日有警報而日日無戰事即日日無勝敗而日日無解决商業日日停滯人民日日遷移驚心動魄之信日日有所聞我人民精神上痛苦爲何如乎而至其結果仍不免於戰則不如速戰之爲愈也 
　　是故我之主戰與速戰猶是昔之和平說也 
[命令]  
　　七月十七日臨時大總統命令特任交通總長朱啓鈐暫行代理國務總理此令 
　　張勲授爲陸軍上將此令 
　　任命趙秉鈞爲步軍統領兼管理京師巡警事務此令 
　　任命趙秉鈞爲鑲紅旗漢軍都統此令 
　　任命劉若曾署直隸民政長此令 
　　任命王廷楨署天津鎭守使此令 
　　任命趙惟熙爲江西宣撫副使此令 
　　袁先奎授爲陸軍少將並加陸軍中將銜此令 
　　周得奎授爲陸軍少將此令 
[警信]  
　　本埠訪稿今日製造局仍未開戰本埠訪稿城南所來松軍已有二百五十名下午乘滬杭專車返松 
　　南京專電昨第一師長章梓親率第三團赴徐助戰 
　　南京訪函鼓樓醫院今日已收容北方運來之傷兵旅長夏尊武（譯音）於今晨運抵此間肺臂兩處均爲槍彈穿過據稱當時彼團共傷三十人韓莊已見劇戰彼離陣前時南軍從戰者共有一千五百人北兵之兵之數未詳亦未悉勝負南軍現逐日由此北發城中居民深爲驚惶（譯大陸報） 
　　北京電此問接官電南軍馬步砲隊已於七月十五日開抵利國驛攻擊韓莊之北軍兩軍酣戰一晝夜南軍逐漸不能支持十六日晚北軍援隊復抵前敵續戰兩小時後南軍敗退遺棄屍骸甚多並被俘六十人（特約路透電）北京電據七月十八日臨城消息北軍復擊敗南軍獲砲數尊及馬匹來福槍軍火頗夥（特約路透電）北京專電十八日前敵來電報告津浦一帶情形稱據前夜報告南軍刻又來二旅傷亡七百餘人北軍江防營傷亡約四十餘人第五師二十團團長受傷兩岸酣戰晝夜迄昨午後未停北軍仍佔勝勢奪大砲二尊臨城韓莊兩站員司仍照舊辦公車路已通江防軍十八早五鐘到韓即赴戰線第五鎭二十標退至韓莊休息刻江防營又開到四營南軍退守利國驛昨晚確報張勲兵已到徐州 
　　北京電張勲已任爲江北宣撫使（特約路透電） 
　　北京電據李純電稱彼因第九團之兵直隸山東兩省之人居多勸令歸誠未經允可後右第一第三兩營及砲兵兩中隊濳由贛軍中逃來李純預料江西兵禍不難敉平（特約路透電） 
　　武昌專電江西宣撫使北軍總指揮官段芝貴十七日抵漢十八日在武昌偕黎元洪開軍事秘密會議十九日坐軍艦東下赴九江前敵指揮將士 
　　北京專電據官報九江戰線已接近城内林虎戰死 
　　九江電潯城及附近一帶已在北軍掌握各高地亦爲北軍佔據南軍已在東門戰敗死數未詳（特約路透電） 
[專電]  
　　南京電國稅廳歸併財政司昨已發表科員二十四人准今日辦事南京電省城警察廳廳長已委羅良鐸接充 
　　南京電民政署各司人員均已更委 
　　南京電第八師某連刻有改編爲禁衛軍消息 
　　南京電總司令部發出通告二條（甲）此次以討袁爲目的以爲共和國家掃除民賊爲宗旨以尊重人道爲主義聯合九省現有之兵力一致進行不增一兵恐其稍涉驚擾如有請願應募者概不承認（乙）民國自前年以來元氣凋傷至今未復此次不得已而用兵卽以各省原有之餇額由各省照章給發决不稍增人民分文擔負 
　　南京電總司令部職員如下秘書長章士釗一等秘書李步青王式玉章勤士王運長唐月波參謀長黃愷元一等參謀曾傳範石武任許崇堃朱培吳炎陳樸全恕二等參謀方策岳璋丁年三等參謀姚紀唐副官長何成濬一等副官成國屏朱家璧高秉彝楊友堂梅志和黃仁遹鍵毓琦周復二等副官雷光華許灝夏文龍嚴康侯鄒雲胡昌林朱士振三等副官李少田劉煥南又駐滬總司令陳其美一等諮議端木璜生下關稽查黃通周雲青招待李漢興馬雲龍兵站長趙正平 
[特約路透電]  
　　北京電叚祺瑞已奉命仍爲代理國務總理北京電日日新聞報已爲警署封閉聞因謾罵袁世凱之故 
　　廣州電廣東省議會及陳烱明已於昨夜出示反對袁世凱並允保護中外人民之生命財産全城安謐 
　　成都電據裏塘電稱鄕城業已克復四境安謐並請奬勵有功人員 
　　東京電日政府因中國兵禍漸次蔓延不日將派千代陸軍少將赴華調查實情 
[譯電]  
　　倫敦電外間所傳布王布后逃亡之說實屬不確據羅馬尼亞京城消息布后曾致電羅后請阻布軍進攻布國離間羅希塞三國之舉顯已失敗希軍現由布國邊界三路進攻且鐵路今已開車援軍輸運頗易據塞人聲稱布國陸軍大隊業已敗退現集克斯丹地爾及特皮柴之間據險固守列强現以壓力加諸土耳其一百並組織勘畫土布界線列强委員會下星期卽將開如辦事俾使土政府知倫敦條約所定之界線斷難更改 
　　柏林電羅馬尼亞國王覆書布王勸其卽請交戰團停止戰爭開議媾和談判布國已派葛斯化夫博士赴羅京談判並授以全權 
　　薩洛里卡電據此間宣稱希羅兩國並未締結聯盟條約惟希羅塞三國已商妥行軍計畫决不承認休戰將來媾和條件悉須戰勝國提出並須在布京簽約各條件以定巴爾幹之均勢爲目的 
　　柏林電羅馬尼亞大軍已進至泊里扶那布政府復下命令不得抗拒駐布外交團致電列强抗議羅軍再行進攻否則布京暴動之舉恐不能免布王布后及布政府如至事急則將遷至菲里帕帕斯奥國現請羅馬尼亞從速解决爭端奥俄兩國因欲維持和平已漸有交親之象 
　　柏林電據土京電稱土耳其馬隊已抵亞得里亞洛堡城之前 
　　意京電據半官消息土耳其如聽令軍隊向亞得里亞洛堡城進發則列强將會同直接干涉 
[公電]  
　　浙都督通電北京國務院參衆兩院各省都督民政長上海岑雲階南京黃克强兩先生均鑒吾浙自辛亥起義以後民力彫殘盜賊充斥元氣大傷瘡癡滿目所幸一年以來地方日臻綏靖秩序漸以恢復正期從此培養民力鞏固國基不意贛事發生戰雲復起全省恐怖金融停滯商民各團體深恐地方有變紛紛呈請維持秩序保衛安寧竊思民窮財盡至於此極瑞旣受人民負託何忽再見地方麻爛連日召集軍官關會集議亦均以維持秩序顧全地方爲請衆謀僉同自當抱定此旨以爲進行自今以往但當一意保我治安不問其他如有乘機騷擾或派遣軍隊者不問來自何處凡妨害我浙生命財産者一律視爲公敵職守所在唯力是視抑更有言者國勢淪胥危在旦夕同種相殘問心何忍况國民政治况爭一涉歧路禍亂相尋將無窮極興言及此欲泣無從諸公關懷大局同具熱誠尚望各抒宏謨早息干戈求根本上解决之法立億兆年有道之基吾浙幸甚民國幸甚臨風雪涕佇聽德音浙江都督兼民政長朱哿（二十日）印 
　　旅京姚文枬等電時事新報轉李統領穆警長吳知事縣巿議會南北巿商會并各報各界公鑒贛事發生人心共憤此事不關黨浱不分南北但敢於稱兵反抗我民國約法所組之國家機關者内亂罪已成立鈎引外盜尤不容诛務望宣布順逆保衛治安桑梓一心共維大局姚文枬諸翔楊景斌等叩 
　　七月十七日北京陸軍部段總長鈞鑒督理陳榥忽因父喪急欲回藉值此戒嚴吃緊務亂電諭勉留事出臨時倉卒萬難代肩重任滬製造局協理華振基叩篠 
　　十八日北京陸軍部段總長鈞鑒半年來局事均係督理陳榥一人主持並無一事會商振基僅供參贊惟恐侵權現值局務殷繁素餐滋愧應懇解職以免貽譏滬製造局協理華振基叩巧 
要聞一 
[江西兵禍記（六）]  
　　大陸報云吉時洋行經理爾利安君昨輿本報代表談及江永輪船被拘情形爾利安君曰予等於上星期日乘江永輪船由滬赴漢當時並未見有禍患之端倪過馬當炮台時始悉該炮台已爲南軍所據該船正在前進忽聞炮台開炮兩次均未擊中予意此僅空砲而已船主毫不注意仍溯流而上旣近湖口炮台復聞轟然一聲有炮彈掠船首而過船主急命緩駛旋有小汽輪一艘滿載南兵靠近該船紛擁而上卽令該船駛入鄱陽湖泊於砲台對面並令予等不必焦急三小時内卽書釋放予等不得已默而忍之如與違抗恐予船將爲彼等炸成薺粉也旣而予等乃同案晚餐並謀脫險之計忽又有多人登船予一見之下深自驚詫蓋領首者乃一日人也大陸報代表問曰其爲軍人乎曰不能决其人未衣制服僅衣中國尋常服裝大陸報代表復問曰携械乎曰亦不能决或携之亦未可知惟其人並未携帶指揮刀以表明其有官職其人操英語頗熟登船後卽聞有能知日語者否繼以不能覔得乃倩領江人爲華文繙譯與船長在私室會談星期二晨船長及予等外人三名買辦三名由南兵以小艇載送湖口砲台之營内穢氣頗甚令予染病至今未愈 
　　船長曾與炮台司令相見要求卽行釋放江永輪船予等亦言予等之中英法人各一英人二如予等稍受損傷則各本國政府必令該司令擔負責任云云該司令謂彼固知此惟不允釋放該船及擔保予等之安寧予等被留於船且經兵士守衛歷二十二小時之久每小時營内輙有人來問予等是否悉在船中船主聲稱砲臺如再開炮則彼將以船陷於淺灘以避沉没 
　　予等見一日本江輪由下游而來炮台開砲兩響以爲信號該輪卽緩駛以近炮台旋有兵士登輪聞該輪爲南軍運來來福槍及軍火一批批繼見公和（譯音）輪船高飛英旗由上游駛至望見予等遇難之記號卽駛入湖内予信該船此舉殊違萬國公法惟爲事勢所迫亦不得不然耳予等諸外人及華人一名卽携行李入小艇摇登公和輪船於是有南軍小輪命公和卽速開往上海並告船主如欲赴漢則卽掛英旗亦不准駛過船主欲稍停以載江永之搭客亦爲所阻予等之登公和輪船乘南兵在日本輪船忙碌之際而爲之彼等並未阻攔不知彼等曾否知之也 
　　大陸報代表曾以日人投効南軍一事詢問駐滬日本領事有吉君有吉君曰予旣未在彼亦未聞知此事故自然不能否認此說予所能言者爲日政府已命海陸軍士官及官及文員不得協助南北兩方面如有日人投効革命黨者則亦彼等違背命令冒險爲之且君言該紳士見一日人云云當知華人留學日本多年者實繁有徒舉動多有日本習氣前年由日回國者約數百人之多矧華人與日人面貌相類華人操日語語調頗爲逼興故以西方之人而悮認華人爲日人亦屬常事云大陸報總撰述米拉君新由揚子江流域游歷回滬據稱就軍學而論揚子江流域可分爲三大段一自漢口至九江一自湖口至南京一自南京至揚江口上海亦在其内中央之大局以武昌爲燒點現全由官軍據守而歸黎副總統節制予於數日前離漢口時武昌漢口周圍所駐之北兵未能得其確數因新抵者絡繹不絶派往九江者亦接續不斷故也京漢鐵路全由政府管理政府現儘速由該路運兵南下前星期三日有中國軍官告予漢口周圍之兵共約五千附近一帶現無敵兵云 
　　外問對於湖南一方面謡言頗多該省對於中央亦略有僨 
 
 
 

Page 3

 
 
　　懣之意或將乘機而起亦未可知惟目下尚無舉動然湘省今仍須注意該省之大局使黎副總統萬難撤去武昌之北兵湘鄂兩省近來遣散軍隊甚衆如給以金錢予以軍械則或可誘令附從惟目下若輩散佈四處並無領袖故目下中央一帶尚無危險惟戰事如延長日月則恐難保久安也 
　　南軍戰略之中心現在九江附近該處之情形殊難下斷蓋有若干分子袒南袒北尚無定徵該處所泊之中國海軍艦隊卽其一也上星期内九江附近江面之中國砲船及滅魚雷艇共約五六艘其行動以西國行軍眼光觀之殊爲奇異自兩軍開戰之後九江周園之情勢常予諸船進擊之機而諸船雖懸政府旗幟迄無舉動南軍援隊現陸續由南昌出發分乘小艇取道鄱陽湖以抵各砲臺該湖出入之口由炮臺兩座或由炮隊守衛一在東面之湖口一在西面之陸隅口闊約一英里三分之一須淺水海輪始可通過並無水雷等之窒礙炮臺之炮均係舊式其射距不出二千碼以外據熟悉該處地理之外國海軍士官聲稱滅魚雷艇或小砲船乘夜越過炮隊駛入湖内殊屬易舉一入該湖則一滅魚雷艇或一砲船卽足阻止南軍援隊由南面入湖或可以重創加之而九江周園南軍之糧道亦可因以截斷自前星期四日起湖口炮台曾截留明往上游之招商局輪船該船若能駛抵漢口則輪運官軍大可得用且南軍以湖口爲接濟之根據地日本商輪之赴上游者輙泊該處大約係起卸軍火及現銀以供南軍需用且有日人多名聞係退職士官由該路而抵南軍之中中國兵船如泊近湖口炮台之下游即足禁阻此項交接並可保護招商局輪船免爲南軍所拘今彼等乃作壁上觀殊使人莫明其意旨何在也 
　　十九日晨間有兵士約一千二百名在南京及鎭江兩處乘火車赴滬彼等原定十八日出發惟臨行之前要求每人發餉十元繼乃付以五元始允拔隊該火車旋在常州停止聞諸兵士復起爭論不肯前進内有若干欲回鎭江該軍之赴滬蓋欲用以助攻製造局也 
[丁義華之俄約談]  
　　本月九號丁義華先生在北戴河演說云今日世界之危機一在近東一在中國前數月初則有聯邦尋攻土爾其繼則聯邦互相侵爭今日路透電云昨已見仗死傷二千餘人嗚呼天未厭亂人類遭慘絶非世界和平之象此在西國一部分已成發現之危險其猶有已暗伏將發現者卽中國蒙古是也蒙古山林鑛産甲于全國俄羅斯蓄意攫取已非一日矣去年乘内閣無暇遠顧之時不遵公法用其狡詭手叚慫恿庫倫獨立如果中國富强此等問題不難解决無如自共和告成爲日未久秩序雖復元氣已傷外交上祇有和平之商議實無武裝之後勁俄政府明知易與公然插身用强硬手叚對待欲遂其素日大慾自此項外交發生之後梁總長不負責成辭職遠舉難得陸總長遇難而進剛柔並用與俄使磋商八月之久始得今日六條協商之結果雖云此項恊約於民國不能謂之滿意然而較之中俄之約毫無成續者差勝多多矣本來俄使無理要求令人不堪此次新約雖失我國權利伹有一件最大問題我國可以取消庫倫獨立卽所以不失國體主權之極大要點甯遺其小不失其大陸總長得之矣吾人能不贊成欽佩耶苟此協約通過國會日後俄國雖欲故智復萌不可得矣此爲中俄交涉極好轉機誠恐國曾不諒當局者之困難諸多反對不但使陸總長進退維谷卽影響全國亦頗危險苟國會不知蒙古之危險與夫俄國之强硬則已否則不必躭延逞此時機早日成立如再因循一經决烈更无從着手今日按哈爾濱來電云現在俄政府已令黑龍江俄兵三千與新疆俄兵均拔隊前赴蒙古又見報載俄政府已决議預備戰事請俄皇頒發敕諭認外蒙爲保護國等語此事無論是否眞僞國會若不維持外交將來此等眞象必在意中恐外蒙一失内蒙安保本月初七日報登衆議院開秘寗會議提議俄庫交涉問題全係空言無補又聞六條新約不能成立在京蒙人一律回旗云云如果非虚試問五色國旗碎裂尚能成完全共和民國乎駐英美各國公使及國民均云中國此時力量非用和平手腕與俄磋商不克濟事國會若再私心自用不顧大局實非民國之福設或不幸因此事而顚沛則民國之亡非亡於外交失敗實亡於國會諸公之手耳等語兄弟與中國感情素厚聞聽之下頗受感觸雖不直俄國之無理相加無奈愛莫能助中國爲今之計惟有用急則治標和平對付之法迨至日後元氣强健此時所失權利不難恢復所望國會諸同胞千萬聯合堅固轉體保護民國領土爲唯一宗旨其他各問題卽易於解决也不然險象立見前路茫茫余欲無言 
[長沙軍械局失愼之尾聲]  
　　總統電慰軍裝局火警譚都督是夜卽電達中央呈明總統並自行請議處分等情兹奉大總統復電慰問免予處分飭卽轉飭在事各員嚴查失火要犯並一面調查軍械損失若干報部查考至未損各件仰仍妥愼保存母稍疏忽以昭愼重 
　　各處詢問旅京曁各省湘人并各省都督民政長聞淞省軍裝局火災紛紛來電慰問並調查實在情形各處旅居湘人以事關桑梓有電請緝拿奸細者亦有請懲辦在事不力各員以謝全湘父老者聞其中以前第四師長王隆中君語尤慷慨激昂云 
　　軍界會議此次軍裝局被災損失甚鉅應如何規復現狀整頓局章奬勵救護各員以及一切善後辦法均應妥議辦理軍事廳長程君特於日昨在廳開軍事會議僉以軍械爲保障人民重要物品未便聽其缺乏惟所需經費爲數甚鉅卽預算確數提出議案以便公同决擇云 
　　嚴拏奸徒軍事廳長程君以此次軍裝局火由内發其中不無疑竇除已將科員王章耀等分别正法外恐尚有匪徒顯逃法網現已派員秘寗調查並准外間居民人等有能確知底藴得有實在證憑者准其投函告密一經拏獲卽予從嚴究辦 
　　通令縣賞都督以此次軍械被燬關係甚鉅難保無眞正兇犯逍遥法外已飭知軍事廳妥定賞格通令各軍隊嚴密查拏聞已核定有能拏獲此案眞正兇犯解送到廳者賞洋一萬元知音報信因而拿獲者賞洋五千元一經訊明卽行發給大約日内卽當宣布矣 
　　廳長留任軍事廳長程君濳日昨呈請都督立予解職嚴議處分兹聞已經都督批示以該廳長平日辦事嚴正此次軍裝局失愼雖負有連帶責任應從寛暫行褫職仍留軍事廳長原任勒令限期緝獲正兇從嚴究辦以觀後效而示薄懲 
　　緝拿要犯譚都督據軍裝局衛兵等供稱事前有羅某乘輿至局手携玻璃瓶内碧綠之水一瓶不知何物送與科員王章耀臨發火警之時羅方乘輿而去且供羅與三科員往來甚密羅現住永慶街云云比由譚公令行軍事警察兩廳多派靈敏探衛等兵前往密拏交案訊究云 
　　殃及學校軍裝局發現火警時該局衛兵等最初將各人一切行李衣箱搬出寄儲新開門側湖南第二法政學校内自已行李搬後完復將各員司行李亦一一搬寄該校迨次日該衛兵等復闖進該校搬取竟不問係自寄者與該校學員及敎職員者併鄰近居民暫寄者一概亂搬昨該校事後調查損失除具失單呈報軍事廳外刻已由該校學員全體具狀赴地方檢察廳提起正式訴訟矣 
　　旅客可笑有任益龍者居伍家井共和旅館自軍裝局失事後五日未曾歸館警察疑之且因其入旅館時無確實保人遂立下逐客之令任憤甚直詣軍事廳求見程廳長云與軍庫事有關適其時都督府正開軍法會審（十二日）乃引領當堂訊問數語退下任愈憤回至軍事廳大罵云我兄曾充管帶我亦身列政黨且在某某報館投稿担任社論我此來係拜會廳長應該分庭抗禮奈何將我當作囚犯公庭對簿云云該廳以此人頗有關係未敢將其放出乃引入一室命之靜待謁見廳長後至黃昏時乃奉命放出云 
[雜評（無名）]  
　　戰局或問戰局如何曰余不知兵安識戰局以余所聞者九江方面已在决勝負徐州方面已在開戰上海方面已在調兵而已 
　　中立或問獨立與中立之别曰獨立者脫離中央中立者不脫離中央亦不協助中央卽不與戰事之謂也 
　　獨立或謂然則獨立必須預戰乎曰以字義解之固與所謂討袁者異唯旣脫離中央中央不使之脫離則亦不免有戰耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[潯江起事後之鄂渚談]  
　　鄂省反對之徒近麕集九江故陳廷訓電請黎兼督派北軍第六師李純率第十二混成旅於六號八號開抵九江分紥龍開河青石橋百花洞十里埠九江城等處贛軍界大爲疑懼適李烈鈞已濳返湖口匿於旅長林虎營中乘勢煽動十號有北軍派出測量員至沙河被贛軍孥獲李純卽與耿代鎭守使向林虎索放不與旋卽殺斃北軍大譁次日在沙河相遇互相攻擊始猶有所顧忌轟闘三小時之久兩軍皆有損傷比經兩軍官長命令召回此爲開釁第一原因先是贛軍聞北軍來潯咸痛恨政府用北軍示威江西猜疑贛省軍界中有人復從旁煽惑故贛軍一見北軍卽行放槍藉端種突代理耿鎭守使見兵士不受約束棄職濳逃衛隊亦登時潰散贛軍有十營之多放槍數次北軍尚忍耐未發嗣贛軍進逼相距只三里許北軍遂開始禦敵此開釁第二原因北軍於十一號夜巡放哨整隊旅行贛軍誤會北軍有備戰釁動即夜出隊暗襲北軍北軍於不意間遭擊死傷頗衆閧鬪至天明稍息此開釁之第三原因贛軍以兩次襲擊得利遂於十二日在湖口一帶張討袁軍之旗幟正式宣告戰事是晨兩軍卽在沙河鎭十里埠停車場廬山下街道等處開始激戰晨間北軍小挫午刻盧山街道之北軍頗獲勝利已將贛軍追過十里以外廬山避暑地西人李純已派兵保護沙河鎭十里埠兩地之贛北軍本隊鏖戰竟日無大勝負北軍係在十里埠山麓地勢較贛軍稍下往來槍彈悉由山隙經過故死傷祇三十餘人贛軍則百餘人現負傷北軍皆送至九江醫院救治十三號兩軍復在原戰地接續開激烈之戰鬭至正午始中止兩方仍固守其陣地有言北軍死傷頗衆已敗退至小池口者有言贛軍見鄂省水陸援軍紛至四面受敵已退至瑞昌彭澤者傳言紛紜莫衷一是李純十二十三等日來電供言獲勝恐非確情十三之夜黎公在府開軍事會議决定將鄂軍與劉鄂寗軍第一師合編兩混成旅命寧軍第一師長黎天才於十四日統率第一旅乘兵艦商輪赴潯助勦鄂軍第一師長石星川統率第二旅於十五日由水路旱道前往屯紥鄂贛交界之廣濟黃梅圻水興國黃安各縣以壯聲援而防上竄所有前敵北軍需用軍械子彈甚夥十三日黎公已派副官曹進解機關槍八尊快槍五千枝子彈十萬顆附商局輪船輸送前敵十四日京漢火車又裝有炮兵工兵共千餘名攻城大炮六尊到漢轉輪往潯而北軍六師十一旅二十一二團之駐紥漢口武昌漢陽蔡甸岳口等處者亦於十四十五等日移師赴潯所遺駐防地點中央已派北洋第四師前來塡紥連日此去彼來軍事殊忙碌也 
　　鄂都督府十四號傳出消息云李純來電昨日之戰已大獲勝利黨中重要人物均聚湖口已被派去之軍艦四百緊圍黎公大爲喜悅特派專員携現洋二萬元赴潯犒賞軍士皷勵將心又聞都督府人云南昌省秩序經歐陽武力爲維持幸無他變傳言歐陽武與賀國昌已謝絶李烈鈞不肯宣布獨立省中商民亦哀求歐賀勿助黨人所以歐陽武已派所部四營出鄱陽會合北兵協戰若此信果確則黨人僅踞湖口一隅萬不足慮矣現黎公已派參謀長金永炎銜密命往南昌係微服而行蓋鑒於余大鴻湯顯雋二員之被拘要求與寗調元熊越山交換也 
　　贛省與鄂比鄰現兵事發生無論勝負如何湖北不能不急戒嚴况討賊團又新換有一班人至鄂煽動故自十三日夜起軍警巡哨又加嚴緊上下輪船旅館客寓盤查極爲認眞一班由潯逃亂來鄂之商民非有確實保人旅館不敢容留武漢沿江已擬佈置防禦各城門碼頭均派兵隊站守巡警一律荷槍漢口商團已戎服站街守衛以助軍警幸武漢已無激烈派之報章故商民之心尚安惟商務已大停滯金融吃緊耳十三號武昌並殺女暗殺黨杜英傑一名係直接受人委托來鄂暗殺黎公與各師長者被偵探劉友才在輪船内拏獲並獲同伴女子程超蘭程超芬柏聯春三名由軍法局訊明係屬被杜惑同行並不知情旋卽錄供呈明黎公將杜一人斬决餘准交保開釋聞杜係南京體育女校畢業生女子參政同盟會幹事兼評議其人文學甚佳殊可惜也又潯陽警電到鄂之初官中尚秘未發表竟有四人（不悉其名）至漢口鐵路營舊址所駐寗軍處煽惑贛地起事情形言之鑿鑿並皖粤桂蘇湘等省同時均必響應云云當被兵士拏獲解送鎭守使署訊供認係九江派來聯絡員不諱黎公飭就地正法遂於十三號斬於居仁門鐵路營前聞四人中有一名係九江某大商號之子正法前曾寫絶命詞别其二老此人時常在漢口蕩游社會中認識之頗多 
[獨立聲中之浙省熊度]  
　　南北戰禍初開甯鎭獨立松江響應後浙都督特令駐嘉新軍嚴密戒備十八晚十句時復下動員令派駐省第二十三團步隊三營野戰礮一營機關槍兩連由團長王躉君督師先行十二句鐘復開緊急會議第六師長吕公望面告奮勇全體贊成移司令部於嘉興以符重鎭卽於十九日二句鐘時偕同參謀長李斐然副官長劉純甫及全部屬官衛兵等專車出發隨帶軍火子彈服裝及戰時應用品物於破曉五句鐘抵嘉前鋒各營進紥嘉善並續調第二十四團全軍及過山礮一營於二十號出師遞遺省城衛戍司令官一席昨經參謀會公舉第十一旅長張君載陽接辦以前清鄕會辦劉鳳威任司令部副官長責成城廂防務 
　　朱都督昨日電令各縣知事陸軍各旅團營連各路水陸防營統領統帶及各獨立營隊長云贛事發生戰雲復起全浙人民一夕數驚商民恐慌金融停滯省中各團體深懼地方有變紛紛呈請維持秩序保衛安甯深維吾浙自辛亥起義之後元氣未復瘡痍滿目瑞撫循無術良用疚心今若坐視地方糜爛何以對吾浙父老連日召集在省軍官開會集議亦均主以維持秩序顧全地方爲第一義衆謀僉同自宜抱定此旨一致進行以求保我治安如有乘機煽惑侵害吾浙者不問來自何處一律視爲公敵職守所在惟力是視現已將此意通告全國諸君同受人民之重託自當力守斯義以維持地方爲已任如遇煽惑軍民希冀擾亂者卽以軍法從事母須寛貸都督兼民政長瑞印省城於十九晨頒布戒嚴令司法機關一律停辦頒發警察子彈一萬四千顆馬槍手槍等械另由警廳命令各分署發子彈四百顆巡士擎鎗站崗氣象嚴肅另由都督府組織臨時審判機關凡電報郵局電話各處均派妥員檢查新聞電暫令停發規定臨時戒嚴令八條由都督自兼戒嚴司令官於本日起一律實行一除衛戍巡查崗警及傳令官兵外夜間十一點鐘以後無論何人不准通行街巿○如關係生命必須外出者應報告就近警察查明屬實代其處置二私有之鎗炮彈藥及其他危險物品均應卽時呈繳隱藏不報者查出卽分别懲辦三新聞雜誌及圖書告白等有妨害時機者卽行封禁抗者捕拿四集會結社於時機有妨害者卽時解散違者逮捕五不得通有碍治安之郵信電報違者逮捕六凡入境之輪船火車及各項舟車並省垣各城門實行搜查違者逮捕七凡擬入境各界人民各種團體認爲有妨安寧秩序者卽行分别禁拒違者逮捕八無論晝夜不准燃放爆竹違者懲辦 
　　浙省借款用公債票作抵昨已簽定六十萬金卽日運杭惟寧贛風聲緊急愚民不無驚擾連日向銀行莊號抽提存欵兌換鈔幣者實繁有徒業經財政司會同杭縣躬蒞商會特别召議維持巿面政策在公家欵項未運到以前銀行設有緊急應請協同接濟當場經多數認可本日（十九）該商會據錢業報告凡各業滙劃欵項一律由同行過賬對於官銀行准先籌墊十五萬元一面由警察廳漏夜佈告各界曁浙路公司拱埠稅關凡現銀自五百元以上者禁止出境本日起車站輪埠加派巡警檢查自晨至日昃被截回偷運者約十餘起并聞少數錢僧乘機攘奪凡軍用鈔票故意抑勒每洋一元僅允兌小洋八九角並有拒而不納者民間愈形恐慌當由警廳會同商會布告各業各行照常流通小同行無論是否掛牌亦於今午一律認可此外錢攤及不正當之小肆再有抑勒阻拒者加派巡警微服密查如經破獲訊實卽以軍法處置爲謡惑人心者戒 
[獨立聲中之松江]  
　　松城水陸軍隊徵調幾罄一般游手又應募從軍故城廂内外轉比平時安靜本日又運去大砲扼守要隘聞北軍負固不退當事者尚需别謀勝着銀行昨調出萬二千金故巿上銀根甚緊龍華一帶鄕人見軍隊如林時有旦夕開戰之謡大起恐慌多有挈帶細弱投入松城戚串家中暫求寄頓者有客從莘莊歸爲言昨夜軍隊多露宿野田中嚴密戒備並聞陳惟儉所率弁目隊已於胸次懸掛白布標明討袁軍字樣城中巡警及商團照舊荷蒼上彈整隊夜巡雷繼興君被舉爲民財政長係一方面之意思雷君不允担任嗣舉謝宰平君謝亦却之一說謂軍府暫不明細僅就某宅爲機關處籌畫一切松江兵站現已設立借中校爲辦事處任舉周荃生君爲站長已入堂辦公並招衛隊四十名 
　　浙江已派兵至楓涇駐防於界河一帶聞有機關槍四支機器砲兩尊松軍聞之亦派盧帮帶前往就江蘇界内設炮置防兩軍旗鼓相望居民戄有兵禍大起恐惶豐大萃和兩典卽日停止質當風聲所播全鎭幾致罷巿華亭謝知事聞耗飛飭典業紳董設法維持嘉善嘉興亦駐浙軍 
　　昨夜陳惟儉所率率之弁目隊及松軍步隊第二營兵士同出放哨嗣因口號不符彼此誤會弁目隊遽發鎗擊之死一兵傷三兵今日舁歸由紅十字會員醫治 
　　先鋒隊連長楊君有今日回松添招軍隊之說惟尚遲遲未來 
[獨立聲中之揚州]  
　　徐師長今日發出佈告以南京獨立當係政治問題揚州當此難保無土匪流氓藉端造謡擾害閭閣當經令飭各營軍隊加意防範凡在商民人等務宜各安生業勿聽謡言至銀行錢莊仍希照常交易所有存欵切勿提索以致巿面恐慌 
　　徐師長電致裏下河各軍隊佈告揚州獨立令其嚴保地方治安嚴防土匪騷動 
　　徐師長已分派軍隊出發清江 
　　黃總司令遣使徵調第四師軍隊一旅以備討袁之用師部現開軍事會議懼揚州兵力單薄無以扼控江淮未能决議 
　　巡警事務所組織臨時巡邏隊已由劉警務長漢開具章程呈經縣署核准以爲保護閭閻巡緝奸宄之用 
　　憲兵營派遣憲兵分叚梭巡其十城門則由守城隊加緊防衛以防流氓土匪 
[獨立聲中之鎭江]  
　　砲台戒嚴駐鎭江蘇四路要塞掩護步兵第一旅旅長張偉齋君自奉都督電令宣布獨立後誠恐奸細來鎭暗探軍情及匪徒造謡惑衆乘問搶刼除飭象山焦山雩山圌山都天廟各守台官弁一體防範外並發出戒嚴令數條開列於後一私通敵軍者斬二窺探軍情者斬三造謡惑衆者斬四乘間搶刼者斬 
　　保護洋商鎭江警察廳廳長龔玉灰君以鎭郡業於十六號獨立所有駐鎭各國領事署及各洋商敎士財産頗衆深恐匪徒乘間滋擾爰傳各區警察分署長等來廳諭令竭力保護以重友誼一面督飭長警撥巡嚴緝匪類調兵赴滬駐鎭陸軍三十二旅第二營奉調赴滬業於十九日乘早車前往以資防堵 
　　示禁招兵駐鎭三十二旅趙念伯旅長以現有人議欲增兵組織討袁軍十九日特發貼禁示略謂本旅長駐兵此邦係屬桑梓之地所有現在江蘇財力及本地商民困難情形俱所洞悉查現有軍隊月餉尚不能按期若更添兵不獨日後餉源　出卽臨時置備器械服裝種種費用必需大宗鉅欵何自而籌自布告後如有私自集會議請添兵不由張旅長曁本旅長通過者定以違令拘辦其各凛之 
[黃興電勸張勲之措詞]  
　　黃克强君電致張勲云兗州張軍統鑒江西江蘇先後獨立皆由袁世凱自開釁端過爲已甚三都督旣已去職南方又無事變調兵南來是何用意俄助蒙古内逼張家口外患方急彼不加防乃割讓土地於俄而以重兵蹂躪腹地喪亂民國破壤共和至於此極誰復能堪九江首抗袁軍義憤可敬一隅發難全國同聲公　察大勢内顧宗邦必且深寄同情尅期起義嗚呼世凱本清室權奸異常險詐每得權勢卽作姦慝戊戌之變談者猶爲寒心前歲光復之役世凱復愚弄舊朝盜竊權位繼以寡婦可欺孫兒可侮旣假其名義以禦民軍终乃取而代之自入民國世凱更無忌憚隂謀滿馥賊及太后之身賄賂塞途轉吝皇室之費世凱不僅民國之大愗且清室之賊臣無論何人皆得申討公久綰軍符威重宇内現命軍已在徐州方面與袁軍接戰公苟率一旅之衆直擣濟南則袁賊喪瞻大局隨定則國家再造即由我公矣更有陳者興此次興師惟以倒袁爲目的民賊旣去卽便歸田凡附袁者悉不究問軍國大事均讓賢能興爲此語天日鑒之臨電神馳佇望明敎江蘇討袁軍總司令黃興叩 
[政府電勸尹昌衡勿再辭職]  
　　國務院致尹經略使電奉大總統令尹經略使洽電悉此次因川省與邊務皆處煩棘勢難兼顧不得已而分任已於初次電令詳切辯明兹再推誠相告該經略光復川省本著勲業及任都督後而川中人士請更易都督之電紛至沓來中央每爲厪慮其後出邊督師廓清邊患懋建殊勲於漢番僧俗情形極有經騐軍民亦感戴加以任事勇往不避艱險實於邊務相宜至於内地治理胡督閱歷較深護篆以來綏靖地方維持邊局與該經略相得益彰而邊務重要該經略旣爲邊務必不可少之人固有萬難離邊之勢中央於邊川兩任權度再三故特用其所長以收鞏固邊疆之效并盼成就遠大爲民國偉人萬勿遽請辭職近於悻悻　者之所爲置大局於不顧其該經略前請以川督加西方經略使節制川邊鎭撫駐藏長官各節查該三處幅員均脞多所貽誤無論藏事尚未解决卽邊務川寄亦斷無兼顧之理此揆之事貫必不能行者也至川邊必恃該省接濟來電所陳亦屬實情已電飭胡督特設籌邊局於成都專辦應付川邊籌兵籌餉諸務商明經略委派大員經理凡川省文自司長武自師務以下關於邊務功過皆准該經略舉劾以重事權中央爲大局計爲邊地計爲該經略計實已無微不至其勉竭全力同維大局爲要等因合電遵照國務院漾印 
　　尹經略使復電北京袁大總統參謀陸軍兩部武昌黎副總統各省都督鈞鑒大總統漾電奉悉昌稀洽日通電實係小人性情有玷大員體制形同悻悻心近怏怏應請飭下軍法司嚴加懲處以肅軍紀至昌稀此電實因終歲處窮危憂勞病鬱急燥而發發後卽大爲痛悔於洽日並未解職後奉中央准予回成之命三日始行將鎭撫府一切經手事件交代清楚乃行離鑪時日可查是有自由解職之言并無自由解職之事仍係確奉命令合併聲明尹昌衡印 
[蘇閶獨立聲中之監犯閧猝獄紀聞]  
　　蘇州司前街吳縣地方監内收禁罪犯共有二百九十多名兹聞南京獨立後蘇州有將拘留所人犯案證一律開釋之說各犯由是頓生希冀以爲我等亦在應釋之列何以至今不放私相計議圖逃即於十八號下午八句鐘各犯竟欲向岡門衝出守衛法警以洋鎗威嚇各犯中有二三人仍欲衝出被法警用鎗尖戳傷數處各犯始退兹經憲兵隊及飛划統領鍾堯階及警察廳石軼羣各親率本部兵警飛　到監商團亦到各犯正欲從後面上屋而逃賴兵警開鎗遥擊各犯均皆退下經獄官查點未逃一犯軍警在監後梭巡至晚間始散十九號早該獄官命將各要犯加上雙鐐各犯聞之卽一律不食直至午間雜役送飯進監各犯云我等目下不吃飯須出監後方始吃飯雜役見監内地皮已挖開多處大約是挖地道欲逃當即報告獄官電話報知各處是時監内各犯一齊喝吵閙仍欲從岡門衝出法警即開鎗示威旋有飛划營軍隊警察憲兵隊三部商團等陸續趕到各犯仍在監内吵閙當卽將最黠之三犯提出押送第二師司令部内俟訊明照軍法辦理一面將監内各犯分别加上刑具並擇其原定重罪人犯提出若干名呈請檢察廳核示辦理聞各犯閧閙時近處各店舖恐各犯逃出有搶刦之事大爲驚慌相率閉門迨至事息始各照常開巿云 
[雜評二]  
　　不可解之主張擲無數之頭顱耗無量之財産以與帝制戰幸而清帝退位共和告成回念武漢間傷亡之同胞應亦珍重此不易締造之民國以妥死者之靈而慰生者之望矣仍帝制推翻甫及二年面勸人再造國家之電文又已出現矣（我） 
　　今之所謂輕重緩急者天下事宜權衡其輕重緩急而一一相機以處理之若徒不察先後而張脉債興以從事於蕭牆之喋血此其異日之結果果造福大局也抑亦貽禍於大局也乃今日極有研究價值之問題耳尚望稱干比戈者一再思之（洋） 
本埠新聞 
[上海方面之維持（五）]  
　　好事者之造謡前日（十九號）午刻有數人分投散播謡言竟至滬軍營門首繫稱北軍已排隊出局將開大炮又至製造局大街及局門口一帶云滬軍營與松軍已在南碼頭出兵前來攻局兩方面聞之頗爲驚疑附近商民尤非常恐慌急急奔逃因此駐紥製造局之北軍防備益嚴在局内各要道四圍挖掘濠溝數條卽將所出之泥置入蔴袋分堆濠溝之旁並於十九號午後爲始在大局門鐵栅欄之外堆積泥墩高約四尺阻止交通凡非局中穿有制服者不能進局卽胸問粘貼通行証劵者亦不能進局局内安設七生五口徑十二磅子彈之車輪快炮六尊滿裝子彈預備抵禦刻經探得北軍 
 
 
 

Page 7

 
 
意見各軍如不攻局彼等斷不開戰惟製造局一帶商店已受驚不淺至今仍未開巿居民亦已遷徙無存祗有北軍站崗兵士與第三分署之崗巡在彼巡邏耳 
　　商民之驚皇上海保衛團團長李平書君前日與王一亭君由製造局出外之後與人談及謂已商有端倪定可免動干戈商民聞之甚爲欣慰詎至晚問（卽十九號晚）駐滬討袁軍總司令陳英士君接據探報謂海軍警衛隊領袖鄭汝臣已要求海軍李總司令同登海籌兵艦預備開戰等情陳英士君立即通令所部軍隊迅速戒備候令出發商民聞此警耗通宵未臥待至天明未見動靜始稍安定 
　　楊營長力闢謡言駐滬第一營營長楊錦堂昨日致函海軍警衛隊領袖鄭文勲中將略謂近日滬南謡諑紛起人心惶惑日昨（即十九）午刻十二句鐘竟有宵小不法棍徒揑造謡言道及敝營駐滬有年向以保護地方治安爲宗旨除此並無别項意見兹特函逹台端望勿誤會是爲至幸 
　　調和意見之茶話會上海保衛團團長李平書君及參議員並上海南商會會長顧履桂蘇本炎滬北總商會商董王震巿政廳總董陸文麓君等前日致函製造局陳督理及海軍總司令李君與海軍中將鄭汝成應瑞艦長毛君楚有艦長魏君海籌艦長林君肇和南琛鏡清曾林宋三艦長等訂於二十號（卽昨日）下午四時在大馬頭内地自來水公司内備具茗點晤商機宜務請準時駕臨云 
　　保護天主敎堂近日南巿一帶謡言甚多居民之遷避租界者絡繹不絶而駐紥製造局之北軍尚待調和未經解决近又續到北軍雖未起岸人心已惶恐殊甚駐滬法總領事聞之卽於昨日派水師兵四名持械赴南巿董家渡天主堂駐防保護又派六十名赴西鄕徐家匯天主堂保護昨爲上海商團公會總司令朱少沂君得悉遂至董家渡天主堂謁見掌院某司鐸面商防務隨卽調撥花業商團在該堂駐防 
　　西商急求保護旅滬各西商聞悉本埠將有戰事莫不驚恐紛紛禀請西官設法保護財産業已由外交團會電駐京公使團正式通告雙方復候核奪矣 
　　公共租界之防衛前日午後滬北忽起謡言謂製造局南北兩軍已經開戰一時人心惶惶旋經英美總巡卜羅斯君聞悉除立飭包探前往探聽外一面通飭各捕房捕頭轉飭中西包探分班徹夜巡邏並加派西印各捕左交界處各橋樑各要隘荷鎗駐防以資保衛 
　　西人之探聽昨日（星期日）各西商以製造局開戰之謡未息前往探聽者甚衆並入局觀看咸謂局中佈置甚爲嚴密不易摇動云 
　　交通部電令滬電局交通部昨有電致滬電局稱現在國體已定非昔年革命可比議院已建議咨請政府以叛逆論大總統亦已嚴令全國剴切申誡所有電局員生應服從中央爲天職如或擅離職守或甘心從逆卽當懲罰國法難寛斷無兩可之餘地應由該監督剴切告誡勿貽後悔縣議會緊急議案上海縣議事會昨日開臨時會籌議維持上海秩序經議員王叔炎君臨時緊急動議提出籲懇撤回駐滬軍隊以弭戰禍案請付衆議原案錄後竊維民國首重人道主義人民生命財産尤爲立國要素上海係通商巨埠全國命脈所關自贛甯獨立滬地風雲日急巿民遷徙紛紛道途外人覬觎蠢蠢欲動禍在眉睫痛甚剥膚查滬地本無爭戰之必要矧製造局所儲軍械已早搬運一空則實際上更無相爭之價值現在上海設有保衛團其宗旨在臨時保衛地方人民生命財産軍事行政地方人民本不敢妄參末議惟事勢急迫不幸戰端發動外人得實行其干涉政策則地方糜爛已極可慘主權一失不可復回吾全邑公民應籲請將駐滬各軍隊一體退出製造局暫歸上海保衛團保管其各機廠餘存軍械暫行封儲工匠暫停工作庶人民賴以安枕主權不至喪失地方之幸抑亦民國之幸請迅議公决 
　　吳議員分布意見書日昨縣議會開臨時會時有巿議員吳叔田分發意見書略謂民國以生命財産爲重上海尤爲全國命脈所關迺自贛寗兩省相繼獨立而吾滬軍情日益緊急商民鼠竄徙而至他異族鯨吞早伺在後一開戰禍非僅地方糜爛而春申江上從此斷送於外人滬亡國亡無待蓍蔡言念及此可爲痛哭夫上海原非用兵之地本無戰爭之必要然按南北視線均不過注重於製造局相摩相激勢必啓釁現在吾上海巿鄕全體公民爲維持大局保全生命財産計擬請以該局暫歸地方公法人保管軍火即日停鑄而南北軍隊亦請一筆撤回免致目前兩方爭競而演成無窮之慘劇一俟南北大問題解决該局仍交國家管理果爾則非特吾滬民之幸亦大局之幸也 
　　獄官巡警之防護昨報載監獄各犯奪門圖逃一節兹悉十九號傍晚檢廳第一看守所女犯相率號哭男犯亦附和喧譁曾由商團曁巡警到場彈壓風潮卽息嗣因地方監獄有宋案要犯應桂馨在内商團巡警更嚴加防護刻聞監内尚稱安靜禁犯工作仍不停歇惟咋日地方分監人犯因逢星期照章准由家屬探望適偵軍事緊急一概禁阻以致各犯聚衆閧閙當由看守所長邱雨生立發電話至地方監由巡員湯君立率巡警八名荷鎗馳往獄官吳君亦即赶往卽將爲首之王阿狗陳才寶等七人分别懲辦衆犯始各貼服 
　　商團防守監獄上海商團公會會長及司令蘇本炎葉增銘王震朱曾疇致各業商團函云啓者上海審檢兩廳業已率同僚屬全體離任置縣署監獄於不顧設有變故誰尸其咎本公會旣負保衛地方之責自應竭力防守以免妨碍治安前昨兩日雖經各會晝夜嚴密守衛幸慶安謐惟仔肩固宜勉任而精力尤須計及爲此規定各會分任全夜駐防由本公會在縣署内佈置一切並每夜特派照料員一人隨時接洽自卽日起務祈按期照章派員駕臨該處如能逾額蒞臨尤爲欣幸平日仍請照常出防是所至禱 
　　防守閘北拘留所閘北第二初級檢察廳許檢　　察官日來照常訊理各案惟審廳監督董少卿推事沈毅等已久不到廳辦事聞該廳未結之案積至數百件之多拘留所内被押者亦有數十名昨已由許君移請警應派警備隊一排駐廳防守矣 
　　朱司令是好人上海商團公會總司令朱少沂君杳得城内地方檢察廳看守所及監獄内罪犯頗形擁擠值此防務吃緊且天氣炎熱恐有疫氣是以商請該廳長將情節稍輕者或未經起訴同級廳者分别交保或開釋以故昨日開釋共有二百餘人尚有南巿第一初級檢察廳第三看守所地位逼窄拘留者共有八九十人之多昨亦商請檢察官提出三十餘起訊明情節從寛開釋其餘十餘名已送地方廳按律執行 
　　鎭軍分投駐紥前晚由鎭江開來陸軍一千四百名此軍係趙光所帶現駐於寶山境内南邑會館者五百名駐於吳淞鎭者九百名聞該隊帶來大砲四尊機關鎗二十支子彈八十箱云 
　　劉福彪又將來滬駐寧福字全軍總司令劉福彪現將該軍改編討袁特别敢死軍仍擬駐滬聞昨已派員來滬尋覔房舍預備駐紥云 
　　楊營長之文告陸軍第七團駐滬第一營營長楊勵身君昨日發出示諭云爲曉諭事照得本局與海軍司令處接壤司令處爲海軍南方行政機關關係重要現因上海謡言未息經海軍部加派海軍禁衛隊駐處防守並以製造局爲軍火重地亦可藉資保衛以照愼重現已抵埠因海軍司令部房屋不寛暫借本局分紥誠恐附局居民未能詳悉致生誤會爲此出示曉諭仰附局居住人民一體知悉母得誤會驚疑是爲至要 
　　吳懷疚仍爲知事上海縣知事吳懷疚君因胃病時發電請都督省長辭職已誌昨報兹悉縣巿鄕會昨爲此問題特由縣議事會開聯合會經衆議决仍請吳知事復任兹將縣參事員挽留吳君公函及巿鄕會與駐滬討袁軍總司令陳英士君來往函各一通照錄於後（縣參事員葉增銘周文熾奚慶良等七人致吳知事函）逕啓者我公自光復以來担任地方行政事宜保衛梓桑無微不至若值地方多事尤賴我公維持秩序轉危爲安忽聞引退惶恐異常爲特具函懇留務乞我公以人民之託命爲重不辭勞瘁勉爲其難不勝盼禱專此上懇卽頌公安（總司令陳致縣巿鄕會函）吳知事懷疚德裕才長政績卓著前來辭職極力挽留而吳君退志甚堅不得已彩取輿論委任梅君問羹爲上海縣知事乃梅君又堅不肯就聞貴縣巿鄕會今日開會仍擬請吳君復任其美固深表同情總之民主國以民意爲重地方民政官吏果爲民意機關所公舉其美無不贊同如有少數人或私團體敢於反對作梗現當軍政時代其美必執法不撓爲貴會後盾敢布區區伏維公鑒（巿鄕會復陳總司令函）敬復者頃奉鈞函以吳知事懷疚辭職問題謂縣巿鄕會今日開會仍擬請吳君復任固深表同情等因兹經一致議决堅留當蒙吳知事允許復任知關廣注相應奉聞敬希察照是荷云 
　　張清樾决計辭職上海地方審判廳長張清樾君自滬地發生謡言之後連日未至審廳辦事現聞張君决意向高等廳電請辭職云 
　　縣會聯合會通函江蘇縣會聯合會正會長費玄韞副會長莫錫綸通函六十縣縣會略云本會對於本省獨立後軍政民政司法經費問題已電省會請速開議預算以維現狀至各縣地方總以保衛治安爲前提究應若何辦法已并電請議咨行未經議决之前應請各地方先自籌議組織抄錄原電並經抄到上海縣地方各團體組織之保衛團簡章一通錄送參攷統希察照是荷附錄致省會電南京省議會蘇省宣布獨立所有軍政民政司法各費應請從速召集開議預算以維現狀至各縣應若何保衛地方治安請併議咨行無任盻禱縣議會聯合會費玄韞莫錫綸印閘北警界之自擾閘北　滬警察廳曁三四區警署分署自接代理廳長李平書訓令之後凡係穆廳長所委科長課員秘書及本廳偵探汪銓四區第三分署署員李寶田等均抛差而去其餘如三區第二分署署員蔣光坫第三分署署員倪炎水巡隊隊長吳克俊等有因平日馭下太嚴致遭長警驅逐者有被所屬之中級警員運動長警强迫離差者事爲李廳長所聞以巡警本爲保護地方秩序而設際此時艱尤宜恪守天職爲人民之保障豈可先自破壞秩序况查三區第三分署倪署員並無失職之處故已於昨日派員護送回署矣 
　　李警長擬發恩餉代理淞滬警察廳長李平書君以連日謡言蜂起人心驚惶兼之各區各分署巡警等迭起衝突爰商之駐滬討袁軍總司令陳英士君諭令城廂内外各警察署各署員等先發恩餉一月以示體恤 
　　又委汪遜甫爲警長代理湘滬警察廳長李平書君以已任上海保衛團團長不暇兼顧警務業已由駐滬討袁軍總司令陳英士電禀南京都督府委任汪遜甫代理廳長昨已就任視事卽以城内第二區第三分署設立機關部總廳仍在閘北 
　　龔署長急欲引避南巿第一區警察署署長龔颺生君現以警界辦理諸事甚爲棘手且抱病未愈昨卽面見新任代理廳長汪遜甫辭職旋經該署署員羹各長警全體挽留尚未去任 
　　法警不准休息上海地方檢察廳司法巡官愈幼伯君並司法巡長梅南枝君以昨爲星期日照章休息但外間謡言蜂起秩序不安故諭令各法警除因公差出外其餘不准擅離職守如違未便 
　　法租界嚴密查察法捕房藍總唚因南京獨立滬地謡言蠶起人心恐怖除飭令中西探捕嚴行防堵外恐有人濳匿客棧造謡煽惑或暗設機關情事故飭各探分投查緝在案現由各探密查租界内並無黨人匿跡亦無暗設機關之處故界内居民尚能安靜云 
　　棧主房東之獲利自南京等處宣告獨立後各處居民來滬者日多一日以故公共租界内大小各旅館莫不利巿三倍卽僻靜處房屋亦出租一空較之前年光復時爲尤甚云 
　　戰時之紅十字會中國紅十字會抱定療傷蒸亡拯救同胞宗旨不分畛域一視同仁惟恐戰線蔓延傷亡日衆臨時組織鞭長莫及該會二馬路總辦事處曁天津路分醫院徐家匯路總醫院晝夜部署函電帝午兹將進行手續探錄下方一請黃興司令電飭津浦南段允給紅十字救護專車並給救護員乘車執照一電甯贛皖各省司令長官通飭各軍隊一體優待保護業得回電照准又接陸軍部黎元洪電通飭鄂魯豫各軍隊並張勲倪嗣冲等一體優街承認一請南京寶琅二醫生急組沿津浦南叚救護車曁救護隊往來徐州浦口一帶一請段少滄朱星齋等組織徐屬五縣分會接徐州瑪法興劉仁航來電有戰事慘苦死傷枕藉醫藥不敷星夜救援等語一請蘇州柏樂文惠庚生敎會醫生鎭江白廉敎會醫生組織沿滬甯鐵路救護隊並蘇鎭臨時醫院一定二十二號四時考騐救護隊學生二十四開課一定設本埠城内外救護隊聚集及機關部一紅十字製藥部照本出售救傷藥材救護隊材料担架藥包水壺等一趕製號衣逢帳担架救護員證書足敷十餘醫隊之用一南京浦口滁州臨淮懷遠潁州至徐州一帶加派掩埋救護隊一函電滬杭滬寧各車站凡有戰事電報通知係○五七七密碼電話通知係三三七九一本埠如有警報經各處飛報後十分鐘内可以出發一舉柯師王培元醫士爲本埠救護隊長鄧笠航爲召集機關以上各節聞已部署週妥誠紅會天職所應盡之事也 
　　徐州紅十字會來電上海曹家渡吳芝瑛轉竹君先生戰禍急生命苦徐州紅十字會初立力薄乞設法聯絡扶助候復會長瑪法典劉仁航鹿慶五皓 
[奉送衣箱物件]  
　　楊某家住梅家弄因聞謡言深恐波累於前日將衣箱什物等件雇舟遷赴浦東周浦鎭地方不料當晚舟抵白蓮涇港附近忽來匪徒十餘人持槍上船舟子不敢與較任其飽掠而去昨日知照失主除赴警署報告外並至地方檢察廳請爲飭緝 
[匪徒搶劫典當]  
　　浦東嚴家橋地主某典當前晚被匪徒數十人明火執杖撞門入内翻箱倒篋搜攫一空而去典夥等人見來勢兇猛不敢拒敵昨已開單協保投地方檢察廳具報請緝矣 
[輪船水手串拐小孩]  
　　輪船水手王阿福串通拐婦唐李氏李張氏誘拐女孩王阿如王阿和王小六等三名乘該輪動身擬赴他處販買昨爲水巡捕房偵探查見卽向盤詰王阿福情虚當時賄給洋數元該探明知串拐一併拘獲抄出大洋四元小洋一角銅元六枚皮箱竹籃等物解奉海關稅務司命送地方廳訊辦午後奉葛檢察官提詰女孩王阿如供紹興諸曁人家有母親胞兄現在北京當兵一日有郵政信差將我哄騙口稱送我到胞兄處致遭拐來上海轉託輪船水手王阿福等不知拐我往何處王阿和王小六是廣東女孩不知爲誰所拐訊之阿和小六所供略同質之王阿福唐李氏李張氏供多推諉葛君判將王阿如等三孩發送普育堂留養王阿福並該氏等分别收押候查拿匪黨再行究辦 
[救火車撞斃三馬]  
　　前晚虬江橋三區第一分署境内某姓家失火警鐘誤報二下美界二號救火雙馬車駛至蓬路北四川路口與英界一號皮帶馬車相撞三馬均被車槓戳穿肚腹流血不止美界之雙馬一傷一斃英界之馬亦因傷而死聞此項馬匹每頭均值價數百元云 
[甌江旅舘之不利]  
　　福建路甌江旅館近因生意清淡由棧主胡子明托司帳劉某等介紹議價洋一千六百元盤頂於紹興人徐厚卿接開詎劉等串同舞弊盤價實有一千七百五十元定洋六百元劉等祇交四百五十元餘欵約至月底付清嗣因該棧虧欠房租甚鉅逼徐遂於初十日先行接手不料接手甫及三天各債主齊集向徐逼索致徐情急吞烟圖盡迨經察覺車送仁濟醫院已不及醫治卽行斃命旋經徐之友人代報捕房將屍舁至驗屍所報請公廨中西官於前日午後蒞所驗明委係服毒身死諭飭徐友棺殮並由捕房將胡劉二人拘案經中西官略請一過帶回捕房交保侯示 
[城内]  
　　縣行政公署批（吕尚忠呈批）呈悉查民間田土買賣旣已立契成交之後斷無反悔之理據稱衛楊林價買衛徐氏出抵於衛矮華之房屋一處立契成交衛徐氏受衛矮華唆使翻悔赴司法官廳控經判决註銷契據追還中費其中顯有别情案旣判决原被均無不服該保不過一官中而已何得來署歧瀆不准特斥（楊伯寶呈批）呈悉此案照會鄕公所調查具復以地保地販攘奪相凈致該生購地不能升科所謀未遂等情業經批飭在案前據禀稱已遣女赴司法官廳起訴該生果有寃抑自應靜候法律解决冀達伸雪母庸歧瀆 
　　地方檢察慶批○（曹如州辯訴徐毛毛訴輪船撞傷一案批據訴徐王氏踞坐艙口致爲他船捺傷實係自不留心等情查輪船載客理應各有艙位該輪果非搭客過多徐王氏何至棲至艙面乃待客旣屬不周而停泊復非舊道因玩忽業務上必要之注意而致人傷害謂爲不負責任人孰能甘現徐王氏業由本廳送醫院醫治應俟傷愈再行訊奪兹狀嘵辯殊屬無益此批 
[閘北]  
　　殃及比鄰○三區第一分署境内大德里對面第七號門牌某姓家於前晚十時起火延燒左右鄰共計樓房十餘幢由救火會到場救熄候查核辦 
[公共租界]  
　　誘拐女孩○揚州人方三因串黨誘拐墳山路林黃氏家十一歲女孩小文前日被探王梅生查獲拘入捕房押候解究 
　　工人逞兇○工匠羅阿友前日在三馬路與施奎友互毆將施踢傷經一千零九十二號華捕查見勸阻不服反遭兇毆遂將羅帶入捕房押候解廨訊究 
　　馬夫行竊○前在大英公館爲馬夫之陳仁才因竊威海衛路三十九號某西人家值洋二百餘元之馬車上器具被探查獲拘入捕房押候解廨訊辦 
　　包探獲賊○愈阿炳因竊甘肅路趙仰喬家水烟袋並竊福建路五十三號某客棧庽客王德順綢衣昨經包探朱阿巧將俞查獲帶入捕房押候解究 
[法租界]  
　　未便押收○許少成等前控恒豐號股東林運宣經理汪關臣等不還雜糧銀三萬兩經公堂判着司帳陳鼐臣將存貨售去銀交公堂迄今分文不交復由原告所延之蒲石律師禀稱查得帳上有餘泰行虧欠恒豐銀一千八百兩陳不肯收來歸還請堂上押收又查得恒豐所購許等之貨均轉售與元大榮慶兩號元大等卽係林汪等所開顯見串合圖吞請封元大榮慶兩號存貨作抵陳供恒豐與餘泰係生意往來未便押收求察聶讞員判林等仍交人銀兩保元大榮慶之事着原告補禀候核並傳同餘泰行主限交貨銀以抵欠欵 
　　追究保人○勝家公司收帳人陶興山私用客帳洋四百二十六元該公司遣夥淡如生投廨請追判交人銀兩保限理迄今尚未保出因又提訊據供人銀兩保實無人作保可否祇保人出外料理淡稱陶旣挺押不保陶進公司時有某店作保請提何人訊追判還押候傳保人到案再行訊核 
　　拍賣抵償○沈順記前控韓朗卿不贖抵押田單計本利洋一千八百三十元抗違不理經公堂判交人銀兩保尚未保出現由公堂移知會丈局將單吊案給予原告管業沈稱商人不願領單仍求追洋故改判祗保人出外限一月本利交清如違拍賣作抵缺少若干再行追交 
[雜評三（我）]  
　　上海商團之天職自穆抒齋去職警察廳主持無人而上海巿警察之作用頓歇警員之辭差巡士之不站崗紛紛擾擾蓋已無能力以維地方之安寧秩序矣 
　　警察之現象旣如此則上海人之身命財産秩序治安將惟商團是賴故上海之商團今日當以保衛地方爲唯一天職其他非所宜聞也 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[兩議院賦仿阿房宫賦] [  悔子]  
　　　　畢共和立國會設議員集選舉八百餘人撥雲見日五族併合面統一傚法西洋兩院峨峨宏開議場（此叚寫開幕之盛）摇鈴三聲議案一束席次麟麟人頭簇簇旋爭黨見鈎心　角紛紛焉擾擾焉墨壺硯片一霎時間隨手起落（此段寫開議之現象）革履槖槖倇若游龍高冠巍巍翩若驚鴻各鳥獸散紛走西東（此叚寫爭議後出場之狀）回憶在場聲勢洶洶黨同伐異各執其偏一院之中一當之間而政見不齊（此段回寫各黨政見之歧出）統一民主共和國民運動當選狼籍聲名政見歧出大啓黨爭流星熒熒擲玻瓶也黑雲擾擾飛板凳也溝水漲膩碎唾壺也煙斜霧横吐虹氣也雷霆乍驚桌檯拍也烈烈轟轟究不知爲例事　一句一駡擦掌摩拳學步文明而野蠻焉不如專制者四千铃年（此叚補寫黨爭之劇）南北之紛更借欵之緊急蒙古之風雲　參板衆國家大事堆疊如山一事不能决羣集其間有限光隂無數贈幣棄擲選迤人民視之未免可惜（此叚寫議事之無紹　）嗟乎議員之來千萬人之舉也舉以代議香託以國家奈　委之如泰岱視之如泥沙刮削地皮工於南畝之農夫深文無織甚於機上之工女補救缺點等於在庾之粟粒彌縫疏漏過於周身之帛縷積案纍纍高於九土之城郭人聲烘烘煩於巿人之言語使天下之人不敢言而敢奴黨派之爭日益堅固有權利黨義務炸彈一嚇面色如土（此叚寫延誤國家）嗚呼誤國家者議員也非民也欺民者民也非議員也嗟乎使人民一秉大公舉艮　議員議員復以不阿之論則興民利而除民害以代議誰得　匪蒲之也人民不知自擇以運　出之運動出之不救正之遂他他人壓制人民也 
[議員醒] [  劍秋]  
　　北京濱說團李六更每晨持木梆至八大胡同且敲且呼曰議昌醒來快到議院議事去因仿其意衍成俚詞五則 
　　議員醒醒講員醒醒中俄錄約成外蒙萬里屬他人不許移民不　兵從北空存上國名吁嗟乎議員領土割棄矣好夢醒未醒議員醒醒議員醒醒俄人大進兵長驅直入黑龍城都督逼走參議奔池氣吞聲到北京吁嗟乎議員外交失敗矣好夢醒未醒議員醒醒議員醒醒白狼數萬人中原到處任横行養癰不治流宼成便爲李闖張落刑吁嗟乎議員内亂蠭起矣好夢醒未醒議員醒醒議員醒醒南北起戰爭江西組織獨立軍蘇湘閩皖盡響應同胞相殺血流腥吁嗟乎議員大局危急矣好夢醒未醒議員醒醒議員醒醒議員還未醒中國要瓜分内有國民進步兩黨爭外有英法俄日數强鄰内訌外侮一朝生神州從此要陸沈吁嗟乎儀員沈沈好夢到底醒未醒二 
尊聞閣詞選 
[綺四首] [  醉紅居士]  
　　洛陽兒女善春秋曾上臨卬舊酒樓油壁迎來人似玉繡簾放下月如鈎口脂自取吳綾印眉樣先從蜀國偷闌角春星還細數幾四私語拜牽牛 
　髮蘭膏象掃積水晶簾下晚妝成芙蓉裙衩蟾鈎小翡翠釵梁燕玉輕容易迴腸眞屬我多情擁髮最憐卿可堪蛺蝶雙飛影只向菱花看得明 
　　山上　蕪碧艸萋雕梁怕見燕啣泥傳書閬苑仙禽少採藥天台舊徑迷巫峽曉雲無處所御溝流水自東西春風無力花殘盡蠟炬悉紅只暗啼 
　　桃花人面柳腰肢尚記秋娘乍見時舊好已拚筝雁斷新愁偏與鏡鸞知香樓白下憐方域影事湖州感牧之名士傾城難遇合究應心折子才詩 
[雜感] [  佐彤]  
　　小院月華澹荒庭虫語喧鄕心牽兩地枕涙拭孤痕夢遠書難到更深酒孰温隣家好絃管徒亂客中魂 
　　山意逢僧靜鐘聲抱佛圓得閒多事了愛好自天然世界紅麋裏漁樵滄海邊英雄造時勢悽絶不成眠 
　　白髮愁明鏡青年况逝波眼中奇士少門外落花多在地疑沉没冲霄惜網羅愧君與相見傳辯勝懸河 
自由談話會 
　　一方面大借外債反對者詈之曰飲鴆止渴一方面請日本人打仗反對者亦詈之曰飲鴆止渴不知兩方面飲下的這許多鴆毒發起來那樣來得快 
　　求張勲相助動之以清室舊情諛之曰再造國家只怕張動誤會了竟恢復起滿清帝國來那就有背諸偉人鞏固共和之初心了有善於誤會者貿然曰與其爲不得志之中華國民母寗爲狠體面之日本國民與其以漢人做總統而保守不冷不熱之共和母寗仍以滿人做皇帝而厲行爽爽快快的專制 
道種思想眞是該死[  纒夾]  
　　光隂貴於黃金黃金尚能再來光隂不能復返古人云寸金難買寸光隂 
　　名譽重於生命生命之經過有限名譽之光榮無窮舍生取義昔人已先我言之矣 
　　有天地然後有人類有人類然後有交接有交接然後有是非有是非然後有公理有公理然後有法律吾人之所是者他人非之他人之所是者吾人非之無論法律也公理也恐不能收良好之結果其法維何訴諸良心若並良心而無之則萬事皆可爲萬事皆不可爲矣[  劍盫]  
小說 
[寫情小說黃金祟（二十五）] [  天虚我生]  
　　於時筝兒已盡蠲其素日愁煩舉盞相屬轉若不勝愉快蓋當從前彼此存一兒女之心凡所舉動輙恐爲人所笑今則恬然以爲姊弟而已我於家庭之間固未嘗有所矜持故於此時與梅姐筝兒以及蘭　共席遂亦視等家常不以爲意惟於偶中弗覺輙與筝兒見光相逗則不禁靦腆耳梅姐豪於飲以已度人乃爲我與筝兒斟酒亦必至滿我之飲量本不甚佳然於此時則飲之彌甘筝兒嫌其斟之過滿微吮之而酒殊不淺因兒于飲過半乃以自飲之杯與予對易且語其母曰珊哥能飲更爲滿之梅姐顧予笑曰阿姊欲汝醉也汝頰之紅已較甚於阿姊果使盡醉而歸得勿爲汝太夫人所呵歟時予方自忸怩及聞此言頓爲所警順念吾母誠不免於窮詰則不禁惶恐而汗惟此杯酒乃爲箏兒之餘澤予又安忍舍之亟欲一吸而盡即時告歸然予心中又殊不忍一吸盡之則曰得此足矣幸母再滿我因舉杯細酌似覺此酒之香艶迥與尋常有别試嘗之則甘冽亦且無倫乃曰阿姊之酒非玫瑰露歟何以異於我之所飲筝兒笑曰均是玫瑰露也豈必有異乃亦舉盃當之因曰珊哥所飲者似較爲甘梅姐曰前罇已罄乃别開一罇或者微有不同乃亦自斟一杯細細辨其滋味則曰果然予乃不禁失笑蓋予之爲是言者不過欲筝兒一賞我杯中酒耳彼嫗乃亦爲我所紿遂使心理作用亦復認爲有異寗不可哂時予已將杯中餘酒宛轉飲罄筝兒則賸其三分之一推杯弗飲轉向梅姐索膳予乘梅姐出座因向筝兒曰姊　我更飲乎筝兒曰汝殆弗勝予曰果許我飲　則必甘之遂以其所餘一飲盡之梅姐以膳進我我覺酩酊不勝遂弗能飲起步中庭月色爛然如銀花影滿地盡作有情之態覺有一種美滿之觀念充塞於我臟腑間也回念十年以前此夕此時嘗與筝兒携手迴廊同赴吾母之宴乃至酒未一巡遽爾匆匆别去不歡而散庸知十年而後尚有綺席重圓之日可知人生不死樂境正不可以限量但不知我與仲姊更於何年何月得再相聚耳思念及此不禁又生一種感慨仰視明月竊念此時仲姊不知作何情况苟知我與筝兒方爲良夜之宴不知其心中以爲樂觀以爲悲觀予方遐想不置乃有挑燈人叩關而進即龜來促我歸也我於斯時殊弗忍於離筝而去然以惕於吾母威嚴不得不與筝兒珍重别（二） 
哀情短篇 
[秋風扇（一）] [  小蝶]  
　　迨何去後流光乃如織錦之梭一刹那已寒食矣生乃預備行計翌日跨青驪駒飾黃金勒輕衣華服直抵鄭家果有青衣四五輩俟立門外見生來羣前問曰莫是李家郎否生頷之乃下馬令牽去入門見何已笑迎出曰是何莽兒郎乃敢闖入人家宅第不怕捉將官裏去耶言時讓生入中門庭前植櫻桃數株嫣紅着花花底籠鸚鵡見生叫曰客來矣生性本雅淡方疑懼間聞鳥語逡巡不敢前忽一婦年可四十餘下階相迎延入賓坐生知爲女母亟前趨謁母以手扶之起因曰向聞廊君才調風流今又得覩儀容眞名下無虚士也生謙抑久之母復曰某有小女年已及笄雖無殊色但亦不至醜陋願以事君子不識郎君之意如何生起謝曰鄙拙庸愚不意獲邀顧盼倘蒙採錄實爲三生之幸母大喜顧請侍婢曰可喚小妮子出見婢去良久俄聞屏後珮聲玲瓏雛鬟雙雙捧女而出珊珊若小勝羅綺者生亟前揖曰得覩仙子三生何幸女亦作禮爲答絶不羞澀且曰君風雅士胡亦效巿井小兒俗熊可掬生不禁大慙　蹐不安女乃依母側坐低鬟拈帶狀頗自矜母笑謂曰兒常愛誦人因病酒常欹枕簾爲勲香不上鈎一聯此非李郎詩耶如何背後常相慕而相見之頃轉無語耶女笑曰相見不如聞名果爲才子奈何不洒脫如此觀其跼蹐之態殊令人怏怏無歡生起謝曰今以得見仙子便只合長跪死不意反踞高坐以是不安耳母女相顧而笑遂命置酒共座而欺舉酒數巡生　起辭母乃脫女手釧以贈生曰願郎君留之生亦解珮奉答遂辭而歸 
　　自兹以往生遂數數過從秦娥樓上客至乘鸞廣樂家中人來洗馬却扇之夕但覺一室之中若瓊林玉樹互相照曜華彩射人迨至酒闌賓散侍兒引生就西院閑庭䆳宇簾幕甚華侍兒爲生解衣須臾棒玉而至則芙蓉如面秋水爲神緩帶之際態有餘妍麗情促合羞態横陳口脂頻吹粉香密度極甚歡奸生自以爲巫山洛浦不是過矣從此齧臂申盟指心密誓連麗句於窓前證鴛盟於枕畔蝴蝶夢初回懶嗔奴喚海棠睡未足嬌倩郎扶閨房之樂實有甚於畫眉者明年春生有維揚之行設宴餞别酒舉數巡玉嗚咽言曰妾家本寒素原知非匹君之才名溢于宇内人多景慕此去必有佳遇但妾幸奉巾債願勿遽同秋扇之捐則有餘幸矣言已出黃金一笏明珠十緋以奉生曰聊壯行色母使阮囊羞澀也生旣感且愧不覺流涕因謂玉曰僕已得卿復何他望皎日之矢死生與卿共之誓必不爲蔡中郎也且此去不過暫别一俟部署妥卽當尋使來迎相見固非遠也玉終欷歔不歡因口占一絶曰相見時難别亦難從今清涙不勝彈厥　兩幅臨岐易多少啼痕後日看生亦答一絶云盟花證月豈無因往事應從别後眞石上三生緣示了願卿好護玉儂身無何　唱一聲鞭絲帽影遂於柳外斜陽悠然俱遠玉之難乎爲情固可想見（二） 
文字因緣 
[祝明宋文憲公濳溪先生六百歲生日] [  芙鏡]  
　　文章能壽世千古死猶生麟史師傳早龍門道記成墨池經帳設金殿酒巵傾太史徽音遠長留没世名 
　　甲子十周數濳溪六百齡只今推理學亘古重文星景泰刋遺集華陽志炳靈敎應垂勿替禮殿永分馨 
[題高太凝君小像調寄西江月] [  問梅山人]  
　　早歲風流名士晚年道學先生萬言起草日縱横政治熱心革命兩涙酸辛漫洒一腔怨恨誰明滄桑閱後志彌貞看取黃冠小影 
　　著作飄零剩幾生涯蕭瑟逾初小齋花蒔百盆餘聊以慰情課女希社直追臥子文園久病相如可憐結習總難除猶是論今說古 
[玉田恨史題詞] [  了青]  
　　癡情我亦網中身二十年來付刼塵莫是情根還未死開編頓觸舊秋新 
　　生罹恨海已堪悲死入愁城劇可哀幸遇東坡能說鬼替人設想到泉臺 
　　一幅凄凉才鬼影滿萹哀怨美人魂分明不惜金壺墨灑作滿湘血滬痕 
　　鐐窗風雨忍終萹直欲焚來當紙錢若使幽魂能見得還疑重讀死纒綿（說部名見本書） 
 
 
 

Page 11

 
 
   
 
 

Page 12

 
 
   
 
