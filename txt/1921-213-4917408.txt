# 1921 - 213 - 4917408

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[恐慌之豫言（三）（老圃）]  
　　（爲財政部言之） 
　　防止恐慌當防止現金之漏出此不易之理也濫發公債爲促進恐慌之一端此亦人所共知財政部掌一國之財政亦有維持金融之責不於此時與農商部協謀預防之法已于職責有虧乃反推波助瀾而效其尤以期吸収南方之現金財政部之罪於是乎不可恕矣 
　　故使財政部吸收現金用之於有益之事業以今日南方之情勢而言已非財政部所應出况所吸收者徒供軍閥之用用之於内亂而内亂愈延長此不特無益於國適用以爭地殺人在財政部爲迎合軍閥保持祿位計尚不足深責而爲商人者乃亦喪心嗜利一至於此則商人之罪更不容恕矣 
　　嘗閱西報財政部對於外國銀行幾類乞丐令人短氣不料如是闒茸之財政部對於上海銀行公會之電阻公債猶氣燄薰天斥爲逾越範圍可謂尸居餘氣矣對外國銀行固不必若是之謟對中國銀行亦不必若是之倨 
 
 
 

Page 8

 
 
   
 
 

Page 9

 
 
   
 
 

Page 10

 
 
[命令]  
　　八月三日大總統令彭壽莘加陸軍中將銜此令 
　　又令張汝霖授爲陸軍少將此令 
　　又令任命劉彭壽爲正藍旗漢軍副都統此令 
　　又令陸軍總長蔡成勲呈請授王毓芳爲陸軍步兵中校朱漢章爲陸軍步兵少校均照准此令 
　　又令葉恭綽徐世章均晋給一等大綬寶光喜禾章此令 
　　又令蔡傳奎晋給二等嘉禾章安濤江其輝均給予五等寶光嘉禾章此令 
　　又令塔里德馬道邇阿林敦鈕滿穆麟均晋給二等嘉禾章陳茇濤鄧維屏畢德生林榮貴均晋給三等嘉禾章張文齡郭兆春利容福均晋給四等嘉禾章此令 
　　又令孟傑張奎元賈懷珩均晋給四等文虎章此令 
[專電]  
　　北京電　鄂事王占元軍自潰王將印交蕭耀南蕭不受交劉省長第二師交孫傳芳第十八師交盧金山政府又派蔡陸長問計於曹曹言擔保吳副使無袒湘意鄂局善後宜任吳爲善後督辦收拾一切現惟有保鄂爲急將孫劉孟宋潰軍集中咸寗聽候編制稍休息再赴火綫（八日下午一鐘） 
　　北京電　蕭耀南兼代鄂督已定漢洋員視察羊樓司風樹嶺蒲圻一帶兵士將槍棄置湖中向民間索便衣有二三千人沿鐵路一帶槍與剌刀軍衣觸目皆是且將機關槍推入湖中湘軍派隊搜羅此項丢去武器運往桃林鋪查湘軍總司令部設桃林站（八日下午一鐘） 
　　北京電　院電曹請力勸副使顧全大局務拒退湘軍王使去留不成問題鄂省得失生死關鍵務以保鄂爲前提若吳確有收拾鄂局把握可令其一行但應用何種名義尚待考慮蓋政府尚不肯以善後督辦付吳（八日下午一鐘） 
　　北京電　靳入府請退徐云聯省潮流洶洶鄂事又蹶若中樞一有變更則益長其氣燄萬勿在此刻言辭免摇大局（八日下午一鐘） 
　　北京電　王占元電府院蕭耀南按兵不進靳旅不加前線鄂軍血戰八晝夜後援不至紛紛撤退智能已窮無術挽回請卽免職以蕭耀南繼任昨閣議靳以必須蕭部與湘軍對陣後方肯與蕭督鄂蓋慮兩湖聯爲一氣苟與湘軍一度交綏卽無此顧慮當令陸次何恩漙將此意達曹轉蕭（七日下午一鐘） 
　　北京電　院電曹吳鄂軍久守力疲援鄂各軍務速參加第一線若前防有失該省長官固負全責亦卽援軍之責任希電蕭耀南速將二十五師增加蒲圻戰線但蕭耀南支電云輜重爲水阻在京漢俟到卽赴前線（七日下午一鐘） 
　　北京電　齊燮元電院湘鄂戰起蘇未能兵惟有接濟皖贛子彈援鄂并爲長江艦隊籌餉半月交杜錫珪以維江防（七日下午一鐘） 
　　北京電　府息元首宣言本大總統得美大總統正式邀請加入太平洋會議中國國家與人民夙愛和平對美大總統邀請母任歡迎本大總統深信此項會議必有良好結果今明可頒（八日下午一鐘） 
　　北京電徐將發表太平洋會宣言按一般原則立言顔惠慶正在起草中（七日下午一鐘） 
　　北京電　烟酒署辯正並未與英美烟公司訂立包稅契約惟山東臨時包稅辦法每月五千元吾實吃虧外間憂有黑幕（八日下午一鐘） 
　　北京電　某英人云航署與費克斯今日續訂借欵將所欠數萬鎊利息及未提用之三十萬鎊再續借五十萬鎊凑成百萬鎊重訂新合同（八日下午一鐘） 
　　北京電　郵務長鐵士蘭函財部十年公債以郵餘擔保應聲明以解部之欵爲限其餘不能負責貴部聘郵務人員爲公債基金處顧問請勿費事（七日下午一鐘） 
　　北京電　滬海洋社日人富田函交部謂洋子碼頭棧房儘與敝社續訂租約無論何人不能享此權利請貴部聲明與本社續約已定免人覬覦部派林行規辦理取消該約甚棘手（七日下午一鐘） 
　　北京電　海牙平和會通告外部葡國派利柏爾充公斷員（七日下午一鐘） 
　　北京電　財部向交部移借七十萬昨得四十萬由何恩漙携保滙鄂用（七日下午一鐘） 
　　北京電　直曹電援鄂各軍刻正依照計畫積極進行其海軍兵艦已由王使商調上駛接應惟因欠餉過鉅駐滬各艦同盟罷工無方調遣長江各艦亦受影響雖經杜司令再四告誡尚無舉動但欲令其効力疆塲實非空言所能强制現鄂事吃緊刻不容緩欠餉不發决難望其聽令請飭部迅籌三十萬滙滬救濟免誤戎機（七日下午六鐘） 
　　北京電　王占元辭職電到靳宅晚開會議以王旣告力竭無法維持不如允所請卽以蕭繼但仍取决公府並徵曹張同意（七日上午九鐘） 
　　北京電　鄂電孫傳芳讓出防線後由蕭趙下令雙方停戰各派代表會議善後現正協商中（七日下午四鐘） 
　　北京電　閩李電湘鄂事變波及鄰省請分撥餉械嚴行戒備 
　　北京電　奉張决派駐廊房第六旅援鄂提征蒙費作開拔（六日下午八鐘） 
　　北京電　鄂電歌日（五日）湘軍大隊猛攻蒲圻（七日下午十一鐘） 
　　北京電　日代使訪顔聲明延琿案俟小幡到開議顔答日警未撤交涉諸多不便延屬華民受日軍殘害請先定辦法始能開議 
　　北京電　吉孫電延屬日聯絡員迭請加入剿匪俾作報告除飭道保守主權不可開此會剿之端外速示應付方針（七日下午七鐘） 
　　北京電　魚日（六日）閣議海軍漁業案農交兩部大起爭議結果財長出任調停歸財海農交四部合組均沾利益督辦名義打消委員每部派四人（六日下午八鐘） 
　　北京電　魯議會電痛陳士匪竊發凡駐防軍隊切勿調動（七日下午七鐘） 
　　北京電　優林至奉口頭雖提庫恰無條件返還實際在用新黨接管中東路作交換其唯一目的借重武力驅逐沿路舊黨（七日下午四鐘） 
　　北京電　美京消息限制軍備案自日議院否决後哈定總統决交太平洋會議解决但在各國未表贊成時美仍從事擴充海軍以備萬一（七日下午三鐘） 
　　北京電　部函英使據贛省長電稱英艦烏的克由潯進鄱陽湖停泊查内河照約不能駛入人心尤爲惶駭請轉飭退駛（七日下午三鐘） 
　　北京電　京奉路魚日（六日）通車未到北行車亦未開據報係饒陽河車站被水停駛（七日下午三鐘） 
　　北京電　張志潭兩日未到部爲籌餉借欵忙（七日下午六鐘） 
　　北京電　府議電曹促蕭進攻勸王堅忍待援（七日下午六鐘） 
　　天津電　曹省長昨晚由保返津 
　　天津電　聞王占元將由漢携衛隊兩營來保定暫住（以上七日下午十一鐘） 
　　漢口電　王占元電京辭職已四次徐靳陽（七日）覆電慰留曹吳亦電請打銷辭意並另電蕭火速赴援不得觀望貽誤 
　　漢口電　蕭陽日午後四時偕趙傑同車赴蒲圻察看形勢王親到套站送行蕭師九十七團陽（七日）晚進駐賀勝橋庚（八日）晨續開兩團赴前線張福來二十四師庚晨約到一團魯軍張克瑶旅陽晚抵漢 
　　漢口電　奉援鄂軍傳已開拔灰（十日）可到一師 
　　漢口電　王令解子彈六十萬砲彈五百交王汝勤趙榮　兩軍防川軍下駛 
　　漢口電　王去志堅决陽日五次電京辭職 
　　漢口電　皖督庚電陳德修旅佳（九日）可到贛卽由萍鄕進攻株州 
　　漢口電　曹覆各團聯合會陽電湘軍窺鄂曾於陷日電湘忠告乃日來戰事日劇錕奉命令援自應嚴飭敝部力禦鄂疆（以上八日下午五鐘） 
　　香港電　聞韋榮昌冬日（二日）自南寗派代表梁昌浩迎陳炯明陳卽派洪兆麟先往歌日（五日）自與梁由横縣移邕 
　　香港電　黔滇粤援桂軍力調查如下黔龔得勝五營彭漢亨三營任攻柳慶滇楊益謙六營李明揚一梯團任攻桂林由李烈鈞督師粤洪兆麟五營劉震寰四營楊坤如三營翁式亮三營任攻南寗由陳炯明督師 
　　香港電　國會議員田維綱等提出北伐案（以上八日下午八鐘） 
　　杭州電省憲會議已准女子聯合會加入（八日下午八鐘） 
[公電]  
　　桂林沈鴻英通電各報館均鑒鴻英蒸日通電宣布自治區區之心原爲早息紛爭實行聯治起見所幸我省同袍諸公相應同聲棄彼軍閥爭我民權惟專制旣已推倒民治即應發揚以自治言當以一省人民爲主體英等軍人亦在客體之列理應聽本省民意機關開會解决萬不宜藉起紛爭重予人民痛苦致自治者適得自亂之名援治者反貽援亂之誚旣負人民求治之殷復負友省援治之切自治已無障碍民治首當實行如縣知事何以選舉地方原有財權何以統一省長何以選出軍民何以畫分此皆人民自治制憲之本若徒宣布其名靳予其實是藉自治擁兵實行專制較之舊軍閥其術愈巧其禍尤烈今軍閥方去大局可平開放民治如舉縣知事省長先由民選雖選舉法尚未規定而湘粤滇黔各友邦規模具在有可觀型抑或草創經營亦是可臨時舉出一面詳訂法律異日自臻美備誠以人民參亂已久望治彌殷苟有名無實軍民不分必蹈前此軍閥覆轍殊非防微杜漸之道惟兹事體大權在全省人民即在人民代表用兵以來惟桂林地方尚稱安謐擬暫假爲集議地點由全少各縣議參事會各舉一人並請省議會議員諸公以及本省政治名流迅速來桂開臨時會議舉本省大局事宜迅即提付公决以奠大局亟盼邦人君子决心毅力勿稍游移其如何議决事項自屬人民自治權限鴻英軍人决不干涉尤無何種覬覦皎皎此心可質天日惟事關全少大計不得不與諸君子勉爲其難我父老兄弟尚祈體諒苦心共圖自治同維人格尤望我嗣後當軸諸公指導扶侍以匡不逮廣西幸甚大局幸甚鴻英叩感印 
世界路透電 
[協約國高等會議之嚴重]  
　　八日倫敦電倫敦報紙紀載高等會議開幕時之困難情形仍未稍减除派援兵赴上西萊西亞之問題外英法兩國對於所爭實業三角區域之界限意見現不一致倫敦主張僅以白萊斯與里白里克二地畫與波蘭並附以實業三角區域毘連之城邑若干但巴黎則主張將此三角區域完全給予波蘭雙方皆以三角區域未可分裂爲言倫敦每日紀聞報即衆視爲英政府機關報者謂英法協約在一星期後能否存在尚屬疑問其他報紙亦有同樣議論惟屬望美代表設法斡旋耳路透電社巴黎訪員紀述英法兩總撥昨開預會之情形謂會議至夜間十一時爲止 
　　七日倫敦電明日巴黎開高等會議之籌備現已完畢英相喬治氏外相克松氏與日使林權助皆於今晨在維多利亞車站乘車赴法駐英美使哈維氏現已在巴黎而意國首相與外相刻亦由羅馬起程此會所議事件甚爲繁重不獨爲上西萊西亞處置問題且包括（一）撤銷懲戒（二）鞫訊德國戰事罪犯（三）近東問題（四）接濟俄國民食（五）奥國財政（六）許德國建造民事飛機 
[愛爾蘭議和問題之爲難]  
　　七日倫敦電新芬黨國會議員被拘禁者現由英政府諭令一律釋放惟麥克喬恩氏因犯殺人之罪獨不赦之此事已引起愛爾蘭之嚴重時局新芬黨國會集議至夜深始散據有責任方面云如麥氏不即釋出則新芬黨將立即終止暫時和局聞新芬黨與唐林街間已互換電信杜白林已遣專人往晤英相 
[墨西哥之油問題]  
　　七日墨京電墨國衆議院之委員會代表該院多數黨者已呈請墨總統頒佈法令俾速解决墨國油業之難題墨總統對其所擬條例加以修正送交國會並謂宜附加一文聲明墨國憲法之規定全國油産概歸國有並非對於已往者而施 
[美國之顔料化學品]  
　　七日華盛頓電海陸軍兩部長函致參議院財政委員會主張將衆議院所刪去之顔料與化學品入境取締文仍載入福德萊氏之稅則案中蓋以國内化學品實業戰時可改製戰爭用之煤氣與炸藥與國防有關故應保護之也 
[法國所記之德人消息]  
　　五日巴黎電駐柏林法國高等委員已請德政府起訴毆擊法國陸軍大尉藍治文氏之諸犯並開除警務長因其縱犯逃逸也 
　　五日巴黎電據泊萊格電稱德國現以大批軍械運入上西萊西亞之數區 
[大熱後之大水]  
　　七日加拉齊電印度瑪里爾區大水損失甚巨有數村全被衝去牲畜漂亡收成被毁死十人無家可歸者甚衆 
　　四日柯洛拉杜州浦白洛電美國亞康薩斯河發水汜濫康容城大受損失城中數部分水深四尺聞此次水高爲歷年來所未有 
[各國近事記]  
　　七日舊金山電商船阿拉斯加號在加州佑里加口外沉没船客共二百餘人失蹤者客二十六船員十六 
　　七日瑞典京城電此間海軍船廠貨棧失火損失約在一二百萬克郎 
　　七日亞拉哈巴電波斯東北極端之柯拉珊省已宣布獨立 
[太平洋路透電]  
 
 
 

Page 11

 
 
[王占元讓督記]  
　　八日北京電王占元星期六日電請辭職舉蕭耀南爲鄂督吳佩孚爲湘鄂巡閱使政府將原電寄交張作霖閱看尚未得覆衆意蕭之督鄂可成事實惟吳佩孚未必就湘鄂巡閱使之職據反對張作霖者云張將保舉張勲出任鄂督或湘鄂巡閱使但政界則謂張作霖未必保舉衆所反對之帝制派 
　　七日漢口電王占元雖願將鄂省政權讓交蕭耀南而離鄂省但因北京政府尚未准其辭職故目下仍居武昌蕭耀南非見北京之明令不肯接任武昌人民遷居漢口者爲數甚衆且有官員多人 
[粤桂戰餘記]  
　　八日香港電陳炯明應桂軍各司令之請已命前敵各陣線休戰魏邦平已入南寗粤軍司令部不日將移至該城 
[日本近事記]  
　　二日東京消息大隈侯昨在商業大學講堂日本移民會社所組織之會議演說極言裁減軍備之重要惟恐志在裁減而非取消軍備之會議或未能全達原定之目的耳又謂國際會議所已解决之事件如雅泊島青島問題之類如再討論之則無論如何不能容忍云 
　　八日神户電三菱船廠工人不願接受知事提出之調停條件故罷工一時無解决之望 
國外要聞 
[德國特約通信（續）（王光祈六月二十五日）]  
　　履行最後通牒與左右兩派 
　　現在德國解除軍備問題中之最感困難者即爲巴燕民防軍問題巴燕者右派之地盤也民防軍者右派之武器也巴燕現政府爲巴燕國民黨巴燕中央黨德意志國性民黨三黨所組織全係一種右派之内閣故巴燕爲舊軍閥舊敎徒（巴燕國民多奉舊敎）資本家之勢力範圍猶保存昔日德意志帝國之遺風此次柏林中央政府接受協約國最後通牒時便知今後第一難關即爲解除巴燕民防軍問題故當時組織内閣以中央黨之費爾提ＤrＷirth爲國務總理即欲借一點宗敎關係黨誼關係以與巴燕政府商量解除軍備問題而費爾提本人又係中央黨中之左派其氣味又極與社會民主黨等相近故社會民主黨亦樂爲之帮忙此當時組織内閣之隱衷然而此一點宗敎關係黨誼關係究竟能否感化巴燕政府實爲最大疑問巴燕政府現雖屢次宣言願聽中央政府之指揮然事實上是否一帆風順將軍備解除却又是另自一個問題而且巴燕有一種軍事秘密組織專爲擁護帝制主義暗殺左黨領袖而設月前獨立社會民主黨重要人物喀乃時Ｇareis將彼輩之秘密組織偵探出來在巴燕報紙公布因而巴燕右黨之隂謀大露於是巴燕右黨恨之剌骨遂於兩禮拜前將彼暗殺全國工人聞之大譁柏林國會左右兩派亦因此事大打其架然巴燕政府故作不睬至今兇手未得巴燕大學生（德國大學生多係右派）並宣言從今日起須暗殺五千個共産黨員蓋今日之右黨已斷然採行昔日俄國虚無主義者之手段矣從來採此手段者多係新派不圖今日舊派亦採用此種手段此亦世界進化之變態也 
　　由此觀之巴燕之軍備與其謂爲對外母寗謂爲對内故右黨惟恐一旦解除而左黨則又惟恐解除不速吾輩外國人往日一聞協約國令德國解除軍備遂以爲此舉必爲全體德人所反對此大誤也蓋德人之中固大有人希望早日解除也 
　　左右兩當對於解除軍備問題之意見旣絶不相同而巴燕又爲短兵相接之地點故巴燕方面即爲德國階級戰爭之導火線連日巴燕左黨工人大開會議舉行示威其所標之旗幟如下（一）解散軍事秘密組織（二）解除戒嚴令（三）釋放政治犯（即工人領袖被捕者）（四）推倒巴燕現政府（五）解散民防軍及其相似之組織（六）召回阿擺邪乃省之巴燕志願軍並解散之（七）即刻取消徵兵事務所（八）取消國民法律條例（九）速起階級戰爭此左右兩黨對於解除軍備所引起階級戰爭之情形也 
　　其次爲賠償問題在左黨之意欲以此種責任完全加在右黨身上實行所謂「國家困難犧牲」所謂「財産稅」而在右黨方面則欲由全體國民平均分擔之實行加增所謂「所得稅」所謂「間接稅」在現政府之意則調和其問擬一面加增所得稅間接稅一面實行「國家困難犧牲」關於加稅之事擬於秋間提交國會通過實行關於「國家困難犧牲」則擬於今年耶穌聖誕以前實行徵收三分之一所謂「國家困難犧牲」者即凡德國人民財産（包括不動産及動産）有五萬馬克者須繳納政府百分之十（即五千馬克）財産愈多則所繳納之成分愈大到二百萬馬克以上者直須繳納政府百分之六十五（即一百三十萬） 
　　觀此則資本家之財産將被政府没收一大半資本家將不成爲其資本家矣而且被没收後所餘之財産仍須繳納財産稅此種辦法當然爲右黨所反對右黨以爲大資本家所有財産皆在生産事業上生利若一旦繳納於不生産之政府將使國民經濟受不可思議之損失此實爲經濟自殺之道而在左黨方面則以爲戰後一切物價皆增至十倍或數十倍以上因而各資本家財産之價值亦同時增漲十倍或數十倍以上而工人工資只較戰前增漲六倍以上今日若加增間接稅使一般國民不分貧富一律負擔實非公平辦法如政府必欲重加間接稅則同時「國家困難犧牲」尚須照原案再行加重方可此左右兩派對於賠償問題所引起階級戰爭之情形也現在左派擬提議組織完全左派之政府（現政府爲民主黨中央黨社會民主黨三黨所組織）如國會中之右派不通過即請政府解散國會以爲階級戰爭之第一幕故今日兩派已至短兵相接恐不久期間德國或將有極大政變發生亦未可知也 
國内要聞 
[湘鄂兩軍勝負漸判明漢口通訊]  
　　湘鄂軍隊自上月二十九日在羊樓司接火後激戰四畫夜雙方兵力均疲頓萬狀二日即行休息三日午鄂軍方面加入近畿二師三旅六團全部生力軍湘軍前方亦增辊兵力故續行接戰湘軍槍枝缺乏五人僅有槍二枝雖然奮勇前進前仆後繼只因是日大雨之後北風頗勁湘軍作戰不易其勢已稍遜兼以鄂軍有孫傳芳在前督戰並斬决退後營長郭某一名狥於三軍以故鄂軍是日應戰較爲勇猛激戰五六小時湘軍軍火不濟向後退却三四十里趙李橋霸王山等要隘均被鄂軍奪回湘軍扼守羊樓司待援四日無戰事五日午後雙方復行開火湘軍由總指揮宋鶴庚親在羊樓司督隊進攻夏斗寅亦親冒矢石在前指揮士氣百倍鄂軍近畿二師及第十八師殘部此時均成强弩之末雖有趙李橋高山險隘與精銳槍砲不耐攻擊即行退走是役湘軍進前四五十里三日所失各地均被恢復鄂軍敗退至茶菴嶺扼險死守因該處有靳雲鶚所部第八混成旅全部故湘軍未上前攻擊然其頭道防線已逼近茶菴嶺距蒲圻縣城只有十英里形勢已危險萬分至左路崇通方面湘軍以金華袞作前鋒葉開鑫旅打後路蒲通鎭守使劉躍龍初尚竭力抵抗嗣因部下不願作戰漸形不敵通城第一要隘之新店已被湘軍攻克據交通方面消息通城五日失守劉部潰退保守崇陽已急電省請援右路嘉魚新堤方面魚滌平所部曾爲猛烈攻擊估領白螺磯後新堤已危急萬分後經新堤江面砲艦以大砲轟擊湘軍始將白螺磯奪轉現在荆河腦白螺山一帶砲聲猶隆隆不絶王督得王都慶旅長告急來電昨令江鯤軍艦駛往上游協助至公安石首主面亦爲湘軍所注意孔庚唐榮陽等初由牛浪湖進攻公安該處駐有重軍不甚得手乃改由華容縣屬焦山攻石首縣屬調弦口二日即已攻下旋又進據塔巿驛扼河而守第八師長王汝勤派軍一團扼守石首縣城現雙方砲火仍極猛烈前日由宜昌下駛之江通商輪行經該處被雙方砲火所阻折回宜昌而宜昌趙榮華所部一混成旅固爲王督最親信之軍隊只因爲川軍所牽掣不能下駛故王於此時惟有乞憐於援軍之一途直軍二十五師因王督迭次懇請援助已將四十九旅九十七八兩團集合鮎魚套車站準備出發漢口各團體恐蕭軍開赴前敵致陷武漢於無人維持之境四日特推代表七十餘人到劉家廟蕭耀南行轅叩其意見其時王督亦在蕭處各代表俟其退出即聯袂入見先由各代表略述來意畢蕭氏即謂余本鄂人焉有不維持武漢治安之理但以奉命援鄂職責所在萬不能不前往禦敵對於武漢治安亦應統籌兼顧且直軍二十四師日内即可到鄂武漢治安萬無危險云云其實蕭之所謂派軍禦敵不過口頭官話而九十七八兩團集合套站迄今已有三日尚無出動消息是蕭氏舉動頗可令人注意至駐在茶菴嶺之靳旅湘軍若再進擊彼即首當其衝傳已由茶菴嶺退至蒲圻縣城免受湘軍攻擊此外趙傑所部豫軍尚在廣水屯駐趙於五日來省王督六日在署設筵歡宴其願否爲王一戰殊無把握魯省援鄂軍隊遲遲尚未蒞止則王督日夕所求助於援軍似爲不可必得之事聞王督鑒於各方形勢知所處地位非常危險昨日除再電京辭職外並將署内貴重物品派人護送至津至其掾屬行李亦遷徙一空省城居民見此情形大爲恐慌五日夜間城内尚起虚驚今日並有王占元出走之傳說其實蕭師態度尚未大明蒲圻咸寗猶在鄂軍掌握王督地位固爲不穩此時尚無出走必要也漢口各團聯合會昨五日特困湘鄂戰事開緊要會議决議通電請求雙方停戰聽人調停原電如下天禍吾鄂災患頻仍辛亥以還元氣凋敝去秋迄今變兵燒搶月不絶書宜昌兩遭浩刼省會復罹兵災瘡痍滿目十室九空加以外江内漢迭潰堤防薪桂米珠載道餓莩中外慈善之士方謀振救之不遑湘鄂唇齒之邦遽以兵戎相見援師雲集殺氣冲霄民怨沸騰遺尸盈野分居兄弟並無不共戴天之深仇覩此災黎亦非救鄂援鄂之初志且武漢綰轂南北薈萃東西戰衅旣開危機四伏百業俱廢一夕數驚誰爲厲階至今爲梗悠悠蒼天曷其有極敝會受父老之託感顚沛流離之苦合詞呼籲聲滬皆枯伏懇迅電湘當局息鬩牆之爭爲禦侮之計停止戰爭舉出調人化干戈爲玉帛上迎天庥而登袵席下慰民望而甦災黎臨電迫切伏維矜鑒漢口各團聯合會叩微 
　　又據漢報消息云湘軍魯師滌平已由湘隂進逼新堤鄂軍王旅都慶昨四日午前四時已與魯師在於新堤上之某某口地方激戰三時之久王旅以寡禦衆力不能支旋被魯師所敗退走二十餘里之遥新堤地方此時恐已不保又得交通方面確息通城縣已於四日午後一時被湘軍葉開鑫完全佔領葉氏作戰極爲猛烈四日午後四時餘尚未停止進攻至蒲圻方面自夏斗寅乘勝佔據後北軍見該軍勇銳莫當退保汀泗橋以待援軍齊集再行進攻所有北軍屯聚之糧台均爲南軍奪去故南軍得有大宗糧秣氣勢愈增日昨進攻汀泗橋適河水漲溢而北岸北軍麕集槍砲林立不能前進南軍遂繞道上游「距該橋二里許」金華袞率所部各持白刃浮河而進北軍望見開砲轟擊夏斗寅復率敢死隊隨後助戰前仆後繼遂登岸奪取機關砲四尊北軍見勢不支退出該橋五里駐紥是役南軍死傷甚重而勇氣仍不見餒現南軍源源而來北軍節節防堵咸寗方面又有劇烈之戰爭王占元見前敵戰况北軍節節失利自知根本動摇挽回無力然仍以酒肉等物誘令所部向前猛攻聞自三日夜以來倉皇恐佈寢食不安憂勞過甚已有神思昏迷之患一切軍機皆係方日中與孫傳芳函電接洽并聞某某旅長因其全軍覆没已有憤氣濳隱之說查鄂軍現時將領中能效死力於疆場者除孫傳芳外别無可靠之人而援軍中直軍某部分又爲王氏心腹之憂該部隊於三日午前停頓鮎魚套後即擬率兵入城已與王氏發生意見上之衝突比雖已得紳商兩界急與調停但至今尚未解决此中變化殊不可測無怪王氏之積憂成疾也 
　　上海日人某通訊社七日漢口電云駐武昌之直隸軍總司令蕭耀南受曹錕電命於七日午後四時因視察戰况往前線態度或將一變又同日漢口電云昨日武昌之緊急會議直軍態度全明總司令蕭耀南表面雖稱爲應援湖北而來然其實似吳佩孚乘王占元自兵變以來武漢兵力薄弱信用墮地欲令湖南軍入湖北乘其兵亂派湖北出身之蕭耀南收湖北於直派勢力範圍之一種計畫蕭耀南來漢後迄今於援助湖北事絶無何等之措置者必因受此秘意之故因此一同派來之趙傑之河南軍及靳雲鶚所率之軍隊亦不開赴前線而惟長日駐屯武漢此時因北京之態度如何王占元除一敗塗地外或無他法湖北之運命全已迫在旦夕重以蒲圻方面之戰敗殊令王占元之運命益加危迫但此際奉天張作霖之活動似宜加以多少之注意又八日北京電云六日午後漢口交涉員陳介以電話通知駐漢口各國領事云王占元已向中央辭職俟得允許即離武昌各國領事已電告北京各公使館 
[鄂湘戰局之新情勢（開封通信）]  
　　吳佩孚不赴前敵原因湘鄂兩軍勝敗之所聞 
　　直軍此次援鄂殊爲神速計自保定會議後未三日間檄師調旅即麕集鄂渚其原動力純由洛陽方面發出固不待言目下前　方業經開火鄂王贛陳均曾連名會電請吳南下督戰終未得要領連日保洛兩方復續得王氏萬急電力申前請聞吳已宣言未至前方勝負至何程度時决不輕離洛陽根本地蕭耀南近曾由鄂回洛謁見吳氏即商此項問題因蕭氏抵鄂後見情勢糾紛自度無十分把握意在要吳南下而吳僅以「此刻不妨由君暫辦一切看看再商」兩語答蕭并促蕭氏即速還鄂蕭乃即復赴漢據巡署駐汴辦公處某君言保定方面近亦有密電致吳令吳暫勿南下略謂前敵勝敗未現洛陽要區綰轂中土又係京漢隴海兩綫要衝當此西北局勢尚未大定端賴坐鎭籌維縱前方即有緩急鄂豫毘連赴援亦非甚難所有前敵機宜務迅責成蕭師長統率一切末並有鞏固後路即所以維護前方等語吳氏當覆以祇遵來電所示辦理實則吳夙號知機其不欲遽即南下即已先獲曹氏之心也刻直軍援鄂師旅仍在積極徵調中今晨豫軍趙傑又率宏威軍一混成旅由汴轉鄭州南下漢口（前隊補充旅林雲閣所統已先行）計有砲兵工程營機關槍隊共三營餘均馬步裝運三十餘車赴漢（本日馬福祥亦由洛陽轉車至鄭赴京過洛曾與吳副使商榷軍情頗久）據某方傳述直軍對湘省之軍事行動係取三角式的攻襲策略一由臨湘進攻一從通城直逼正中則注全力於羊樓司方面因臨湘直下可取岳陽通城一入新牆洞庭湖即在直軍掌握湘軍兵力旣分羊樓司正面長驅更易但此不過一種宣揚政策未必有此事實逆料直軍到武漢後决不肯輕易赴前敵與湘軍作戰也巡署方面所得湘軍前敵消息謂湘軍共分兩師八梯團其軍事行動計劃一以葉開鑫部（葉氏係前以一團逐張敬堯兄弟兩混成旅離開長沙者兵略頗富）抄進蒲圻後路（蒲通鎭使劉躍龍已下戒嚴令）一則由華容大道出兵越黃家穴襲擊監利後方聞刻宋鶴庚已令左翼軍隊由平江上駛趨嘉魚冀秘密襲搗武昌之背正面之湘軍仍集中羊樓司與鄂主力軍接戰孔庚所部之鄂軍則仍遊弋岳蒲間以牽其勢蓋湘軍之軍略純用聲東擊西之計刻鄂軍方面節失敗正催直軍開赴前綫蕭已有電致洛請示方略矣又訊湖南城陵磯與岳陽樓相距十五里地當曹錕前鎭守岳州時以其地扼長江與洞庭湖交界處爲湘贛鄂三省要衢特築巨大砲台一座以爲扼守之具刻湘軍即以其地爲總防禦地點架砲六尊於上并駐重兵此處得失關係兩方勝敗其初鄂軍欲據通城入新牆即爲此故惟湘軍中人才頗多設備周密鄂軍此種計劃非特早成畫餅且屢屢敗退使直軍終不開赴前敵助戰則王占元大勢之去在旦夕間矣 
[交通部員自盡之慘聞]  
　　交通部郵政司員有馬業勲者於四日在部内辦公之際忽然失踪及至五日午前十一時餘該部後院井内突有死屍一具發見當經水夫報知庶務員某來向井内探視屬實遂派水夫差役及守衛巡警等用抽水機器將井水撤盡乃將該屍用繩繫出井外視之即係郵政司失踪之郵務員馬業勲庶務員見係本部人員遂通知郵政司與該故員家内送信一面電報本管内右一區署會同地方檢察廳派員前來相驗 
　　訪聞馬某死前情形據其同事者云馬年約二十七八歲係廣東人素日服務極勤每日到署時間必在諸人之先數年來毫無遲到之一日即每日回家午餐（其家住西單牌樓皮庫胡同）來往三里餘向皆徒步餐畢即回不少躭延而且人極儉樸儕輩多以少年老成契重之家中僅一妻二子一女長子七八歲次子不及週歲並僱男僕一名使女一人而已其投井時約在午後三時餘蓋是時馬某穿汁衫怱怱出辦公室去久之不歸始而人謂其赴厠所繼因主任某向其詢問公事派茶役各室尋覓不見疑其出署回家故未再覓惟馬身穿之夏布長衫及布傘一柄遺在辦公室内因此頗爲儕輩所疑然亦未料及於投井也其妻某氏因馬夜深不歸頗爲詫異乃與僕婢等燃燭以待輾轉不能成寐及至昨晨十時仍無信息遂派男僕赴部代爲告假已則僱一人力車携其長子赴天橋算卦問卜探尋去向男僕某到交通部時聞部内有人跳井淹死刻正撤水撈繫死屍心乃大動急至井旁觀看比及死屍甫出井口見正係主人大駭失聲而哭急回家内報告斯時馬妻赴天橋問卜未歸該僕乃趕至天橋將女主尋着報告凶信言未畢而馬妻已在車上昏暈該僕喚呌數分鐘始恢復知覺急驅車至交通部内撫屍大哭痛極暈絶者數次及檢察官到場將屍驗畢確係自行投井而死並未發見别項痕跡馬之屍體始由其妻購棺領去 
　　至馬業勲自盡之原因雖同僚中亦無能知其故者馬之屍體發見以後有人於其辦公案上覓得破紙所書因疾投井而死等字樣然馬氏平日身體甚健並無疾病因病自戕之說恐非眞相或謂其營投機事業失敗所致是否如是尚待調查 
　　尚有要聞二及地方通信轉入後頁 
雜評一 
[援王與罷王（默）]  
　　政府嘗謂不罷王非有愛於王恐罷王而引起繼任之爭是其維持奉直之苦心未嘗不是然而因此一念即種内亂之根至今日爲援爲罷皆陷於更困難之地位如曰援王則援王之軍旣不用命所援之王又將離鄂已援無可援如曰罷王則旣無解於前之調兵赴援更無解於不允鄂人之請願且今日而欲援王則惟恃奉軍然以奉軍援王不啻令奉與直戰今日而欲罷王必引起奉張之質問政府又無力以遏制奉軍之自由故無論爲援爲罷皆將無以自全其維持奉直之苦心而戰費之難籌體面之難全猶次焉者也吾故謂政府早從人民之請而罷王縱使奉直决裂人民猶爲政府諒至今日則無論爲援王而奉直决裂爲罷王而奉直决裂人民皆不能爲政府諒 
 
 
 

Page 12

 
 
國内要聞二 
[旅墨華僑請訂新約之近切]  
　　中墨通商條約本年已屆期滿我國方面雖提議續訂而因墨政府多方阻難迄無進行本年春間旅墨華僑曾分呈府院請飭外交當局速定方針早日賡續商約藉資保障措詞極爲痛切當由公府發交外部核辦現在時已數月不知外交當局交涉何如也兹將該呈文補錄於下以告留心僑務者呈爲墨國聲明廢約籲懇垂念僑艱速訂新約並設法保護以資挽救事竊查華人來墨經營工商等業前後已逾三十年當時墨國利用外資開闢草萊路礦各業一時並興需用華工至爲殷切僑工來墨者備受歡迎人數日益增加於是前清光緒二十五年乃有中墨商約之締訂追考立約歷史固以華七爲主因而研究全約條文尤以保僑爲歸宿中墨相距迢遠墨人習於安逸無志進取在華並無商務於墨人在華權利各欵雖約内規定周詳實則無異虚設是名爲雙方條約固不啻專爲華僑而立墨人對於該約心懷不平蓋基於此當墨國狄雅士總統末年墨國工商日臻繁盛華僑亦多棄工就商並營農業當時墨國北京沿鐵路餐館營業多屬華人甚至菜巿肉巿亦歸華人操縱勢力所及遠至美境菜苑並設有中國銀行實爲華人在墨極盛時代不幸辛壬以後墨國内亂蜂起同時對於華僑因忌成恨内亂分子並以排斥華僑爲取得多數國民同情之利器於是遂有菜苑慘殺華人之變我僑無辜受害三百餘人雖經雙方政府議有賠償條欵至今未付列者沉寃莫雪生者痛定思痛案牘具在母待詳述此外因墨國革命所受之生命財産損失不一而足現在墨國政府方設曾審查究竟何日實行賠償仍在不可知之數　等旅墨有年内地關係久經暌隔休業歸國固無生計可圖而在地糾葛多端亦非旦夕所能清理他去此等情形墨人知之甚諗是以近年來排斥華人無所不用其極或限定居留地點或通令僱用土人或取締營業種類或横立苛稅名目革軍過境貨物携掠一空排華聲起全僑手足失措慘痛情形筆難聲述均經報明使館交涉有案墨政府始終以中墨條約存在關係不能無所顧忌乃利用中墨條約十年早經期滿但按照該約第十九欵單方聲明停約一年後失效之規定於上年十一月十一日照會我國駐墨使署聲明停止舊約重議新約揣其用意無非藉停止舊約取締在墨華僑重訂新約禁絶移民來路此時促其開議彼必多方要求或竟藉詞延宕固難期尅日觀成然若不與開議轉瞬一年期滿原約失效彼益可爲所欲爲施行種種苛例屆時恐更不易收拾兩害相衡似不能不詳加審擇避重就輕僑等愚見以爲與其坐待一年期滿苛例發生再向彼提出交涉不如即與磋議或先定保護華僑辦法爲未雨綢繆之計蓋就目前情形而論旅墨華僑數逾三萬財産雖屢遭損害所值尚數千萬元休業歸國一層旣萬難見諸事實而内覘國勢恐政府亦不能因墨國虐待僑衆遂與絶交僑等再四籌維於無可如何之中仍不得不仰求政府爲預籌切實保護之策况僑等在墨困苦經營垂三十載雖因墨國内亂及歐戰影響未能爲相當之發展而根本已立擴充匪難果使政府設法保全未始非吾國將來在中南北美發展殖民事業之基礎僑等多政府設想當亦不能置之不顧抑僑等更有進者旅墨僑民有業者固居多數失業者亦正復不少就令條約期滿有業者束裝返國而無業者勢須由政府設法資遣實行則目前政府財力萬萬不逮棄置則政府對於僑民責任似有未盡此亦政府所宜熟籌審慮者也僑等竊維自墨國政府聲明廢約以來已逾四月馮代辦去任之時曾奉面告此事應由新任公使辦理王公使到任後僑等紛紛前往使館探詢又謂此事須待政府决定方針進行並囑僑等安心營業嗣經僑等電請外部從速開議以資保障迄未舉有復電似此展轉稽延僑等深用憂懼墨國政府變動靡常墨人排華氣燄日烈菜苑往事言之痛心政府一日無切實保護辦法僑等即一日不能安心營業僑等深知兹事體大政府必當審愼考量但連閱内地寄來報章對於墨廷提議另訂新約一事未道隻字究竟不知曾否提出閣議曾否呈明鈞座僑等遠處異域莫從懸揣第念期間短促萬一現約失效新約未成僑等身當其衝後患正未可測不能不先事呼籲敬懇飭下部院速定方針俾新約早底於成僑等得所保護在墨華僑幸甚不勝迫切待命之至未巿卡利中華會館總理林藻英尾利打埠中華會館總理程慧照順那拉省華僑團體會總理陳仕周答巴咮吔工商團體會總理關祺貴墨京華僑總機關部總理胡爾勤馬沙打冷華僑團體會總理郭晴初參迫咕華僑團體會總理趙從達昭利士埠華僑團體會總理黃濂運參迫咕埠中華商會總理李懋仁周斗亞城華僑團體會總理關琰敏等謹呈 
[萍鄕煤礦斷運停工]  
　　漢冶萍公司之萍鄕煤礦爲漢陽大冶兩廠燃料之供給所日出生煤近三千噸煉焦之後向恃株萍鐵路以爲運輸自清光緒間該礦因鑒於運輸困艱非自築鐵道不可乃自鋪安源至株洲之鐵道即今日株萍鐵路是也其後盛氏倡議鐵路國有株萍雖爲萍礦所自造然當時盛氏實握漢冶萍之全權首將株萍收歸國有以爲各路倡光復而後路礦之關係雖不比從前但互助之精神尚與前無異有時路局需欵萍礦常代墊付若干萬有時萍礦欵絀路局亦不妨遲領幾個月蓋礦無路難運路非礦亦難支持其外過磅調車等務雙方須各派人照料實仍無異一家安福柄政時來長路局者爲唐日新氏其人善排塲又有黨派關係因藉添建湘東鐵橋爲名向萍礦挪移欵洋二十萬元又提取存欵十餘萬元計其三十餘萬皆爲唐氏報効黨費與個人運動之用及安福失敗株萍一路分爲湘贛二段去年夏問因兩方權利分配難均曾經斷絶交通至六十二日在止金錢世界所謂便利商民者不過一般闊人之門面話耳近來雙方雖漸融洽但湖南連年兵禍羅掘旣窮謀事益力株萍鐵道雖僅百餘里而局長則有二人刻下湘段局長爲岳姓贛段則係唐姓實在主持者係爲某軍官一路三長互相把持需人旣多開支自大丁此兵燹之後饑荒之年收入自然難定乃異想天開另訂新章增加運費查株萍路局每月收入約四萬餘元萍礦運費得三萬餘其外商煤貨票等約祇萬元若果依照此次新章實行則路局每月收入可增至十萬以外因其運費比從前可增起二倍向日萍礦油煤運至株洲每噸係七角八分焦炭一噸係一元零一分四釐刻下油煤則須二元二角四分焦炭每噸則須三元零四分二釐此種鉅大增加實使當其衝者無接受之力量雙方函電交馳均無效果至八月一號路局竟發出停運萍煤之宣告查此次雙方决裂原因固由於一國三公節流無術自不得不出於增加運費之一途然然其主要原因則更在來長此路之人咸存一腰纒富足之奢望未能如前局長之十取予求乃出此要挾手段在萍礦以每月須格外增加負擔六萬餘元難以承認因此亦於一號着手停工以圖消極對待停工之後必須遣散工人則影響於地方之安危甚大此不得不令人杞憂者也在路局方面以爲萍礦煤焦不得株萍爲之運輸則漢冶兩廠勢必因之停爐該廠必不忍受數百萬元之損失必有人出而調停其實漢陽現在存有焦炭十一萬噸以該廠每月用煤不過萬噸計貯存之數足供十個月需用故所謂停運要挾亦未必有效也 
地方通信 
[松江]  
　　小學敎員演講國語勸學所所辦之國語講習會於七日午後開小學敎員國語演講會各巿鄕各推代表一二人爲講演員講演資料聽各講員自由選定評判一席由會束邀敎育部特派員王璞擔任王於上午十時由滬到會先請其敎授字母讀音及語調節奏午後一時半起開始講演各講員之先後次序用抽簽决定評判方法分字母語調態度取材四類結果得分最多者爲莘莊鄕之陸洪生及新橋鄕之陳念慈二人其次爲松江巿之倪鎭華沈福孫及小崑山鄕之蘇開第三人女講員之得分最多者爲松江巿之張堯超黃文娟二人講畢合撮一影以留紀念 
　　息借冬漕開會不成省令息借冬漕本縣派借九萬元代理沈知事函各機關各紳富約期八月七日至縣欵産處集議接洽詎屆時到會者祗有鄕區之自治委員三數人只好會議不成而散至商界方面逐年認借冬漕總在兩萬元以上今則態度極爲冷寞恐縣署辦理兹事不能如往歲之順利矣 
[太倉]  
　　省會覆選竣事第五區省會覆選於四日上午一律竣事計一日選出者議員八名陸曾燕（寶山）龔廷鶚（崇明）許銘範（太倉）李中一（寶山）陸元萃（太倉）周凱（嘉定）蔡君植（無錫）侯兆圭（嘉定）又候補當選人一名黃守孚（嘉定）二日選出者候補當選人四名朱水澄（寶山）湯含春（太倉）龔中（崇明）辛繼椿（寶由）三日選出者候補三名李鈺（太倉）徐佺壽（嘉定）汪季章（太倉） 
[蘇州]  
　　張仲仁願否應選之觀察張一　當選省議員後即由蘇商會等三法團拍電到京歡迎並勸早日南旋以副蘇人屬望雖未得本人答復而旋接旅京同鄕莊思緘趙劍秋二君來電謂仲仁始則不願應選現由渠等再三勸駕大致可以俯就蘇人得電甚慰以爲可望貫澈人才主張惟刻由其弟張願圃函致各團體云「知蘇人之督仲仲仁應選者無微不至余與仲仁究屬弟兄苟有利益者何敢獨持異議即於仲仁未必利益而於地方較有利益者亦不敢固執成見以阻熱心人才主義之雅興此事結果恐仲仁與地方或均不甚利益本有一極長文字發表而鑒於環境空氣之牴觸徒費唇舌無益不如暫安緘默之爲愈乞代達歉忱」云云觀此則張仲仁願否應選似仍在未定中也 
　　肉業加薪解决蘇城殺猪業因邇來百物昂貴要求加工經各肉店主於前日在夏侯橋敬業公所開會議决殺猪作方面宰猪一頭加銅元一枚凡肉店中雇用之殺猪司務則按照每月原有工資加十之一五雙方均表示承認現已完全解决矣 
　　催詢停車地點蘇州巿公益事務所昨通函城内各巿民公社略謂敵所前因通行人力車先須預備小菜塲及停車地點函請各公社分别指定現在營業車一項已函請廳縣展至九月一日行駛此後似難再緩爲特函達即請於五日内對於前項菜塲及停車處本區域内無論有無地點迅賜函覆以便彚辦 
[鎭江]  
　　派員察勘運河水勢江北運河水勢泛漲連日上游一帶來源日增水勢奔騰湖滿河平高郵誌椿五六兩日已續漲至一丈七尺左右若循舊例應即開壩以資宣洩現江北運河工程總局曁水利在事各員沿河各縣知事均以裡下河七縣早稻甫經收割若遲至十日後開壩即可律登塲故主張暫緩開壩一面多備柴草土木各料由各員督率兵夫將車邏五里高郵各壩曁沿河堤工險要之處築高數尺以免漫溢下河各縣農民亦齊集各壩上約有數千人竭力搶護夜問各壩上燈火連接兵夫農民合力巡護徹夜不休日作全國水利局長并派許肇南汪胡楨南下至高郵一帶察勘運河水漲情形 
 
 
 

Page 13

 
 
   
 
 

Page 14

 
 
本埠新聞 
[津浦鐵路被水冲壞之滬聞]  
　　前日（七日）津浦路兗州車站相近洪水大發冲壞軌道因此各列車不能來往故由津關浦之特别快車在站等候該路工程司修理昨夜南京車到滬津浦通車乘客及郵件均未到聞津浦路損壞之處於昨日上午修竣始能通車故通車乘客及津浦以上郵件約今日（九日）晨由寗開滬之夜班車到滬云 
[大風中之鐵路局消息]  
　　滬寗滬杭二路車務處昨日通電致各站云因氣象臺報稱今日將有大風故停在站上之客貨等車掛節相連恐被風吹動應預備一切云云又各站出售至莫干山之聯票因被大風於九十兩天暫行停售 
　　滬寗路南京貨物車站因被大風繼以水漲津浦路之貨物船不能過江因此由寗開滬之貨物車於昨日（八日）暫停一次又在寗站附近長江中民船被風水撞壞没者亦有十餘艘云 
[棉花受暴風之損害]  
　　南通崇海一帶植棉現正結鈴將熟時代滬上棉業陳花已十剩一二巿面交易厥惟通花火機美花等數種餘皆注意於新花收成之豐歉兩日來近申各處暴風大作沿江沿海亦皆遭此昨據南通電信花田已稍受損害故一般在物品棉業等交易所之做期貨標準花買賣昨日午後較前星期六每擔須漲元三錢云 
[棉紗巿面之近訊]  
　　棉紗巿面近自湘鄂軍事發生以來川帮漢帮皆日久未辦上星期間惟青島牛莊江西數帮稍有購買每日亦祗二三百包蓋值此長江有湘鄂之爭南方粤桂又不靖商界咸注意於大局和平方敢入手採辦以是紗價又逐步回鬆巿上現貨雖缺而客帮胃口終屬觀望銷塲呆滯惟東方廠之十六支文明大包江西帮稍有辦買價一百四十八兩五錢成交不多昨日物品紗布兩交易所之標凖期紗上午至下午突然漲起二兩左右或謂鄂王已走由蕭接受鄂省督軍擔任維持治安大局可望無事是以人心轉機但又一說則謂係一種紗業多頭操縱所致非眞實銷路云 
[漢口商業受戰事影響之滬聞]  
　　漢口一埠近因湘鄂戰事發生人心惶惶所有漢帮旅滬商家向來辦裝雜糧米麥黃豆等貨其欵由滬上各錢莊如期匯兌至漢現因該處錢莊金融恐慌祗收不放故紛紛電滬催欵是以貨物未出售客人祇得平價而賣雖來源不多巿價尚平蓋急於用銀之故連日各莊匯欵赴漢口者爲數不資云又昨日怡和洋行之隆和輪船進口搭客離漢避難來洋者異常擁擠較諸平時增加大半内有本埠二三十家駐漢採辦莊客亦乘此輪回滬云 
[德商行預備重行開幕]  
　　中德邦交恢復駐京德公使及各通商口岸正副領事已先後任事所在管存財産逐漸交還如本埠該國著名之捷成咪吔亨寶瑞記西門子等洋行亦均召集舊部人員整理行務預備重行開幕並聞該國現製之絲紗織品以及各種電料機件等物較昔時尤爲堅美已經運華其銷路當不至呆滯云 
[省敎育會覆外交部函]  
　　爲清華學生考試問題 
　　江蘇省敎育會覆外交部函云敬啓者接奉大函開清華學校暑假期内舉行復校考試據該校呈復敎職員無從召集等因並附錄原呈到會敝會查核呈開各節并詳訽學生家長此事之經過情形參觀薩君陸等之通告及各團體反對之論調覺該校處置此事確有誤點敬再爲大部陳之此次該校學年考試各生未能一律應試要皆因該校將學年考試及復校考試同時布告以致有此不良之結果敞會青電已詳述之今該校原呈謂學年考試一再展期學生均固執成見不來應考認爲無可轉圜敝會近又據學生家長報告當時學生以議决終止罷謂爲六月二十六日並非不願考試不過要求展期之延長實際上相差三日而已該校旣可一再展期於前此時獨不能允學生之請是實有可以轉圜之餘地而置之不理必欲使全體學生多留一年豈愛護青年者所忍出此至延長修業年限辦法該校原呈謂因學生罷課而不願考試顯係破壞校章不得已而如此議决則亦有難圓其說者夫學生罷課誠非輿論所許前次該校學生爲外交問題亦曾兩次罷課乃前次則竟有未經畢業考試而即送出洋者此次則以所請補考之期相差三日而强之在校名留一年是該校所謂校章實出於口而無窮之校章並非先行規定校内校外周知之校章同一罷課而處置方法先後懸殊恐亦無以自解如謂爲補課起見耶則罷課一日補課一年辦法亦未免過當又據該校學生家長送到該校八月四日所發未經校長署名無人負責之通告退學學生家長保證人鉛印函件内有貴家長及貴保證人有不以本校主張爲然者應請貴家長及貴保證人勿令學生來與復校考試等語並據各家長稱自該校發生罷課風潮以來前次未得該校隻字之通告今距暑假期已逾一月始有此突如其來之通告以爲該校長太無辦事之經驗若此通告發出於學生甫經罷課之時則學生家長尚及行使親權阻止學生罷課勸令學生同受學年考試惜乎時逾一月甫經通告試問該校强認數百學生爲自行退學不先通知家長至輿論羣起反對乃於一月以後始行發表主張是否足以服人且旣非由校長署名負責僅用校中通用之信封該通告亦未蓋有該校圖章蓋不能認爲有效等語此亦中肯之言敝會就各方意見詳加體察以爲無論經過情形如何當就此後之事實著想該校若堅持此等主張即幸而學生一時就範全體之感情旣傷恐此後該校必無寗日近今辦學者之弱點在不能視學生如子弟事事爲學生之前途利害計寛則遺毒青年嚴則成校長敎職員與學生相持之勢今默察該校現狀不惟校長敎職員與學生相持且學校與輿論相持矣總之此項延長修業年限辦法就目前情形論一方徒增學校經費及學生家屬負擔一方虚耗青年光隂推測以後情形則此次清華罷課爲援助國立八校而起設此時不即解决待假滿開校再生枝節國立八校亦必起而爲友誼之援助波瀾再起誰能收拾敝會爲該校及該校學生前途計爲全國敎育前途計仍冀該校董事會及校長再加考慮如提前補考假期内不易召集敎職員亦不妨仍於九月内行之届時及格者准其分别留美升級取銷舊生改入大學之議似於事實上可以兩全聞在京調人亦主如此辦法衆論僉同仍請轉達至紉公誼專肅敬請公安江蘇省敎育會謹啓 
[美國大學俱樂部之歡送會]  
　　歡送本屆全體赴美學生 
　　美國大學俱樂部於昨日下午五時半假法租界杜美路哥倫比亞總會開會歡送本屆全體赴美學生先進茶點（一）花旗總會會長主席致歡送詞略謂今日美國大學俱樂部歡送諸君意至懇墊所望於諸君者請勿徒知讀書尤宜隨時隨地對於政治民情一切亦加以精詳之研究庶回國後得爲全材云云（二）美國按察使演說略謂以文化論美國自較中國爲稍高但亦不能無不良之點故諸君往美求學當知所擇而學之云云（三）赴美學生公推代表周君致答詞略謂今日承美國大學俱樂部開會歡送良深感謝學生等此行當共奮勵以副厚望云 
云（四）遂共奏樂跳舞甚形歡暢至八時始散 
[交通大學唐山校副主任來滬]  
　　交通大學分設北京唐山上海劃分學科統一校規改組早已就緒兹　唐山校副主任茅以昇特乘暑假來滬與徐家匯之交通大學聯絡接洽力謀進步茅君下榻大東旅社連日與上海主任張劍心君及滬校全體敎職員迭次會議均關於發展校務之計劃預備秋季始業積極進行聞茅君號唐臣江蘇丹徒人留學美洲多年係唐奈爾大學土木科碩士加利基理工大學工學博士云 
[航業消息彚紀]  
　　怡和洋行之德和輪船昨自漢口裝來金條一箱計十條值銀二千五百兩而本月太古公司之新疆號出口裝往香港有大德昌裝至鴻德莊之寶銀三十四箱計銀十萬兩又金子一箱計三千鎊裝赴汕頭有現洋五箱計二萬五千元 
　　中國郵船公司之尼羅號昨午由香港來滬停泊吳淞乘赴美國之旅客中有京高師學生赴芝加谷大學留學之靳榮祿長沙雅禮學校送往美國伊利喏大學留學農科之羅敦厚又有蕭鎭湘係往美國麻省羅威爾紡績專門學校留學者又有上海浙江興業銀行派往美國芝加谷大陸銀行調查金融狀况之朱益能君均乘此輪而往云 
　　法郵船公司之包島斯號定十三日開還馬賽由上海裝往之出口貨有麫粉七百噸湖絲茶葉及絲頭三項共八百噸此外爲雜貨 
　　日來長江班輪之進口貨在九江以次之各埠尚略有貨物裝來至於漢口貨則幾完全停頓矣 
[昨日火車運出之寶銀與現洋]  
　　昨日（八日）滬杭路同和運銀公司承運本埠某行之寶銀二十七箱計八萬一千兩又現洋四箱二萬元至杭州又現洋六千五百元至嘉興滬寗路大通公司承運中國銀行寶銀二箱計重六千兩又交通六千兩至南京又現洋二千元至無錫又現洋二千元至南翔 
[糖巿之昨訊]  
　　車糖前星期五六巿面見定兹兩日間復又帶緊緣嗬囒來電現有美商在該國内收買故電報十一月份嗬白升十六看二五香港細砂白新貨已到開十三元二角劃申元十兩有零香港嗬赤存有三萬包左右滬地現存五萬包額數不厚將來必定看升太古各糖中下各擋仍斷人擋堅固異常啞字嘜已須價八兩二錢恐到貨不多一時難望看小也 
[總商會募金團事務所成立]  
　　上海總商會爲籌辦商品陳列所商業圖書館籌募捐欵其緣起已誌前報兹悉總商會募金團現已成立即於會内組織事務所所中分設四科各科職員即就會董中分别選任（一）會計科公推樓恂如君爲主任田祈原孫衡甫盛丕華薛文泰榮宗敬馮少山朱子謙諸君爲委員（二）文書科公推方椒伯君爲主任周佩箴沈潤挹湯節之錢貴三黃伯平趙林士方樵苓諸君爲委員（三）交際科公推錢新之君爲主任田時霖趙晉卿穆藕初葉惠鈞顧子槃石運乾簡寅初諸君爲委員（四）庶務科公推鄔梃生君爲主任陸維鏞樂振葆吕耀庭孫梅堂江湘浦莊得之沈九成諸君爲委員連日趕辦一切積極進行云 
[啤酒公司否認抵押青島地基]  
　　判天福洋行代表設法將抵押登記取銷 
　　德商天福洋行於歐戰前將英商上海啤酒公司在青島之地皮至德領署註册據謂係以十萬馬克受抵而來歐戰告終青島德人財産權盡入日人之手而該啤酒公司理賬員潑來的司湯姆森氏遍查該公司賬簿並無以地皮向天福抵押之記載惟查天福洋行之賬簿内則有此項賬目然無正式抵押證據故認此項抵押爲不合法延律師具禀公共公廨請求給諭被告天福洋行將註册取銷昨日下午經陸襄讞會同英包副領事升座傳訊首由理賬員上堂證明案情次據該理賬員之司賬西人報告啤酒公司與天福洋行歷年往來賬略並稱查核賬據天福欠啤酒公司之欵係以銀洋計數啤酒公司欠天福之欵則係以馬克計數結至一千九百十五年終兩造清楚各不相欠實無抵押之事並將賬簿多本呈察被告天福洋行派代表培克到案聲稱伊受天福全權委託辦理一切事宜對於此案抵押之事實不知情故無何種證據提出聽憑堂上公斷伊不反對如欲令將註册取銷伊當照辦等語中西官訊畢判原告旣證明並無抵押情事應着被告代表設法將抵押之登記取銷此諭 
[滬寗車搭客躍河殞命三誌]  
　　查明死者並非兇犯瞿松林 
　　匯司捕房捕頭凌處因閱本月六號報載二號滬寗火車有一少年搭客在望亭鎭車站附近鐵橋處躍河身死或係大東旅社三十二號房間内用手槍擊斃姘婦孔阿琴棄尸脫逃之兇犯瞿松林云云立飭華探目馬阿美等即日馳往該車站向該處站長鎭董地保人等詳詢之下始悉兩星期前有一手執籃棒形似乞丐之無名男子在彼自盡並非本月二號該探目等因日期與事實均不相符顯係悮傳因於前日乘車返滬據情回稟捕頭核示矣 
[連日颶風之損失]  
　　本埠自五日夜半起大風怒吼浦江船隻之遭風傾覆斷練走錨者尚不多見惟有南巿升大號雇沈金二船裝載黃豆一百七十五包至松江章練塘交卸前日下午由南演浦駛至白蓮涇港口被烈風激吹致沈船把舵不穩船身傾側雖竭力支撑已打落黃豆一百十餘包幸離灘尚近未至全船覆没昨日由該號代雇駁船兩艘赴白蓮涇失事處用滾鈎打撈落水黃豆其損失當已不資云又陶玉林船裝載花衣八十包由閔行運滬昨晚駛在杜家行浦面遭風打去花衣三四十包並失落船夥阿根大一名幸湖班小輪經過聞悉上前將陶船拖帶來滬始得脫險云 
　　日來東南風大作閘北境内之舊房屋被風吹倒者已有多處昨午新民路宰牲廠共有矮樓房三十餘間盡遭吹坍幸在白晝在内住居之各屠户均已外出惟有一人坐黃包車經過該廠門前爲坍牆壓傷甚重車輛亦壓至粉碎當由崗警歸報四區一分所劉署員將受傷人趕送醫院療治不知能保無碍否 
　　又一函云本埠自五號夜半天起颶風至前日入夜後風勢稍殺詎昨晨起東南風又作來勢較前兩日更甚幸浦江中大小船只早有預備尚無失事者陸路上惟喬浜路某姓高　爲風吹坍大半因時在白晝尚無壓傷人口情事云 
[近週中之米麥雜糧油餅巿况]  
　　米價初疲後鮮麥巿依然活動 
　　雜糧交易清淡油餅交易尚旺 
　　米本星期米價頗疲南北機粳價均在十一元之内嗣後又回漲二三角最近價十一元三角之譜考其原因一由於邇來積米受熱損壞致米船到貨見减二由於六月底結賬期過米店進胃漸大也綜本週中巿面平靜到貨不多銷胃亦復平常將來秋凉之後米店存貨告罄或將大批進貨是米價或尚須經一度回高也白元巿况平靜價與上週相仿云 
　　麥麥巿今年因新貨收成不豐到貨鮮少且因粉廠家銷胃甚大是以價格步步見高數星期來巿勢堅俏異常已迭誌上數期報告本週以來各種雜糧交易均清惟麥巿依然活動大都係粉廠家辦去綜一週中成交不下六千餘包價與週相仿不過一二錢之上落惟漢口貨因到源稀少價格又見挺秀明光等貨亦少開出計價漢口貨三兩三錢六七分明光貨三兩四錢餘懷遠貨三兩三錢五左右云 
　　雜糧今年雜糧巿面綜半年中頗稱活動爲往年所未有價格亦較往年爲好以致本埠目下存底甚屬單薄本星期來交易稀少巿况平平惟黃荳則尚稱暢旺價格堅固大蓮現荳價已漲至五元之外較上週好四角左右本埠黃荳客帮及本街均有去路且邇來適屆油餅季節是以油餅廠家需要原料頗殷也最近成交之頴州黃荳價三兩五錢之譜正陽關貨三兩三錢餘均與上週相仿其餘雜糧除菜子洋莊稍有去路外生仁芝蔴毫無開出惟九江之城門子江擠子等則交易暢旺大都係洋莊及厦門等客帮所辦客路秈米到貨極少交易清淡蠶荳略有售開按本週中雜糧交易之清淡爲一月以來所未有其原因由於存底單薄之故是以價格堅穩也 
　　油餅本週中油餅交易尚稱暢旺牛莊青口等處續有到貨按邇來已屆立秋油餅銷令將過今年因發動較遲是以近日來巿面尚能不惡連油價十二元九角餘較上週稍高本埠巿面本廠餅價一兩三錢大連邊餅一兩二錢均與上週相仿 
[國内輪船運貨進出口之調查]  
　　進口貨（港粤）招商局之廣大輪船昨自港粤裝來自糖一千二百三十七包點錫九萬塊櫝番一千五百二十七件桂圓枝乾九百三十七箱沙籐七百三十六件紅皮八件小牛皮一百十九件佛手一百七十一簍燕窩十箱錫渣五十五擔拷皮五十件雜貨一千八百八十五件（烟津）太古公司之順天號裝來精鹽四千七百十四包火磚二萬塊水果三千八百二十五簍猪馬鬢四百四十三件生梨一百五十簍羊毛一百零八件羊皮三十二件粉絲六十五包川冬菜一千四百壜木板二百四十件府綢三十八箱洋燭六十三箱洋布土布七件蘆蓆四十件蔴袋二十件杏仁二十二包洋參沙參十六件汽桶雜貨一百十件又招商局之新豐號同日裝來水果二千八百六十八簍絲綢一百二十一件石棉二百十九件瓜子一百四十四包桃肉五十八包棗子一百二十九包土酒三百二十六壜石板五十五箱魚乾三十八件土布十件藥材五十一件雜貨六十六件（長江）鴻安公司之長安輪船昨日由長江裝來黃豆一千二百八十八包小麥一千一百七十五包藥才一百四十八件桐油一百十桶茶葉六十箱棗子二十一包綢緞四件雜貨十件又轉口貨二十八件又招商局之江永輪船裝來麵粉九百包麩皮五百包黃豆八百二十六包青蔴四百五十二件茶葉二百七十五箱蓮心棗子八十三包水菸一百零七箱黃白絲四十件桐油四百九十七桶土酒一百壜雜貨四百十件 
　　出口貨（烟津）太古公司之順天輪船本日裝往天津有麵粉一萬六千五百包白米三百包白糖八百零一包茶末二百零七箱桐油茶油二百七十桶牛奶五百三十三箱土布二十七件皮油二十桶鐵器三十二件杉木二十件及海蟄洋食品鐵爐油毡藥材洋布雜貨等又裝往烟臺貨有麵粉一千包綢緞六箱餘爲海蟄瓦器土布香烟烟絲紙頭雜貨等又裝往威海衛有白糖一百四十包洋布七十箱肥皂六十三箱雜貨十三件（港粤）太古公司之新疆輪船本日裝往汕頭有麵粉二千包白米一百三十包豆餅二萬九千七百塊碱七百件土酒一百七十五壜川菜一千三百二十一件金菜七十一件水果三十一簍洋紗四十件木耳五十五件小白鐵四十六件雜貨一百件裝往香港有麵粉一萬包麩皮二百包洋碱一千三百五十件棉花二百七十包皮蛋一百壜花生油一百桶藥材一百件又裝往廣束之貨有麵粉七千包黃豆二千八百六十五包磁器一百九十件頭餅六百塊香烟九十箱紙頭七十五件花生餅一百六十三包皮蛋二百零一壜白糖五十包洋紗五十件湖絲五十五包雜貨一百四十件（汕頭）招商局之愛仁輪船本日裝往汕頭有大豆餅三萬五千塊黃豆三百二十四包麵粉一千八百包洋紗二百件（寗波）寗紹公司之新寗紹輪船本日由申裝往寗波之貨有麵粉六百四十亿白米一千五百三十五包點錫八百件水果一百零五簍皮酒八十五箱香烟六十九箱玻璃三十箱芝蔴五十包洋布四十二件鐵二萬七千零八十五噸雜貨二百六十八件 
[取締滬江油餅雜糧交易所令]  
　　上海縣公署昨奉江蘇省公署訓令内開准農商部咨開據上海油豆米業董事張樂君葉惠鈞等電稱法租界黃浦灘發現滬江油餅雜糧交易所與前奉核准之上海雜糧油餅交易所成爲兩所公然違法請禁止取消以保同業而維法律等情查上海區内顧履桂等組織雜糧油餅交易所業經本部核准有案今所稱滬江油餅雜糧交易所並未報部應否設立無憑查核相應咨請查照飭即查明取締等因合亟令仰該知事遵照辦理 
[滬南工巡捐局整頓捐稅布告]  
　　滬南工巡捐局姚局長昨發布告云爲布告事照得本局地方稅向係按月收捐自前工程局巿政廳相沿至今業已照收多年原規定徵收簡章居户照房租五釐納稅舖户貨棧七釐納稅向無房捐各户一成二釐納稅凡自業房産非由租賃者估計租價照章完納以充本局路政工程開支並撥付警察廳游巡隊薪餉清道路燈經費等各項公益之用凡係本界人民無論住户商家均應照章繳納應納捐欵數目載在本局捐票照現行陽暦按月印發不容弊混近年建築日增多有尚未開捐之户即已捐諸家亦或有少數之人見本局徵收此稅不輕用强制手續遂自忘納稅義務對於收捐人員任意輕蔑藉詞積欠若不認眞整頓殊於捐稅有碍况清道路燈等費近年均已增加出入相衡每形竭蹶倘此稅不能起色將同無米之炊地方前途所關非淺除由稅務處嚴飭收捐員認眞催收並將漏捐各户分投開捐照收外合行布告滬南界内人民一體知悉須知此項地方稅攸關巿政要需本區域内各商店户人等均須踴躍認捐遵章按月清繳不得觀望蒂欠以重稅欵而顧公益毋稍違延　千嚴追　　止布 
[煤業銀行開幕]  
　　北京路煤業銀行於昨日行開幕禮上午除軍政兩界各機關派代表蒞臨外商界如朱葆三宋漢章顧馨一方椒伯李馥蓀秦　卿盛竹書錢新之徐冠南謝蘅牕李雲書楊奎侯倪遠甫王鞠如葉丹庭陳光甫謝仲笙等到一百餘人經該行主任韓芸根陳聲和等招待欵以茶點是日計共收入存欵二百餘萬云 
[博物會事務所歡迎赴會會員]  
　　中華博物學會大會情形已記前報閉會後該會之上海事務所假座一家春餐館開歡迎會宴請外埠赴會會員由吳和士主席席間除討論會務及學術外隨意談笑議論風生餐竟吳君起立致歡迎詞並述對於各省會員此後之希望袁觀瀾君繼起作答詞致謝事務所招待之周至至十時許乃盡歡而散 
[理科講習會旅行採集]  
　　理科敎授研究會所辦理科講習會除正課百二十小時以外有理科小工藝之附課有名人演講有各工廠之實地參觀已迭記前報日前又舉行旅行採集由講師陳榖岑君率領學員乘頭班火車往龍華除採集植物外實行野外敎授至午正方歸云 
[刦案關係人展期研訊]  
　　徐金標（即阿二）胡大劉子張小紅子陳照善周德雲張鳳鳴均與楊樹浦平凉路候家宅居户范金福李陳氏等家於四月十六號被盜持械糾黨刦失財物一案有關經特别中西包探獲解公共公廨諭着押候英領堂期併究等情兩誌本報昨晨屆期捕房將徐等六名押解至第一刑庭由特别華探目陳雲忠鍾星南西探目柏生等上堂稟明查得各被告除夥刦侯家宅居户財物外並對於去年二月七號平凉路鄕民胡銀海朱奚氏二月九號楊樹浦路二千二百五十三號門牌周桃桃周福根二月十四號蘭路周長福周唐氏二月一號楊樹浦路三千一百零二號張邦達張田氏十二月二十二號梧州路六百零六號趙梅林本年一月十三號北浙江路一百四十八號宋庚記宋金堂二月十六號東有恒路一千五百二十六號孫鉅林五月三十一號梧州路一千零零八號汪慈吉等各户被刦值一千九百餘元之銀洋衣飾及汪慈吉家被盜時盜匪開槍圖擊周方逢等案俱有關係惟尚有同黨未獲偵查手續未畢應請展期開審云云當由李襄讞商之英包副領事准捕房請求命將徐金標等帶回收押展期兩禮拜研究 
[永安街押店被搶]  
　　昨晚八點時法租界老永安街六號門牌永和德記押店突來盜匪三人以質衣爲由擁入店堂各出手槍嚇禁聲張當被搶去現洋一百五十元及首飾等物携贓而逸當由事主開單報告捕房立飭探目沈德福包探孫金禮等前往查勘一週回禀捕頭諭令務獲該匪等到案究辦 
[和民坊命案六誌]  
　　住居閘北和民坊之唐三被沈小安子等兇毆斃命一案曾奉地撿廳將沈並帮兇何大斗子等先後拘案訊供判押候辦在案兹悉此案沈小安子一犯已奉檢廳預審明確先行起訴審判廳請爲公判何因尚須鞫訊虚實另行起訴擬辦昨日上午十時奉該廳堵楊推檢兩官開庭審理先據淞滬四區一分所巡警李某到庭作證聲稱舊曆六月十三日下午六時許巡警派在和民坊附近站崗旋聞該弄内有打架情事巡警趕往察看當見六七人圍毆一人巡警當即上前拘拿但見被毆之人已經倒地不起巡警遂趕拿行兇之人及追至弄口始獲兇犯沈小安子一名拘解到所轉送案下是實問官得供問日和民坊弄口是否有牛肉攤該警答稱牛肉攤係在東首總弄口巡警拘獲沈小安子則在西首總弄口問官又問爾可知彼等究爲何事鬭毆該警答稱據該處左近一帶傳述彼等因爭風而起究竟如何則不得而知官命唐四至案供年二十六歲名有寛鹽城人家居治下閘北和民坊與已死胞兄唐三（即唐海寛）演唱江北戲爲活我兄今年三十歲此次有素識之沈小安子欲向我兄借洋十元不遂因此懷恨在心此事在舊曆六月初旬至是月十三日下午六時民人與砲兄唐三由戲館事畢歸家訊至此問官問曰爾與唐三之外還有何人同行供稱有婦人陳夏氏（即阿鳳）同行阿鳳係民人表姊其時由絲廠回家在途相遇因此同伴回家因阿鳳亦住居民家故也又問今日本廳往傳阿鳳何以不到唐四答稱因鹽城原籍有事早經回籍是以不在上海又問爾兄唐三與阿鳳有無姘識情事供稱並無其事問官曰然則阿鳳與沈小安子有染否供亦無其事問官曰爾等是日在何處與沈小安子相遇供稱在和民坊弄内民人在前民兄在後其時沈小安子已糾同多人在弄内守候一見民兄到來沈即上前將兄軋住聲言日前向爾借洋爾竟不允今日特在此處等候民兄未及回答即遭沈將兄當胸扭住用脚猛踼一下我兄當即倒地於是沈之同黨小楊子等一擁上前將兄圍毆民人目覩情急上前救護詎民兄已經氣存一息沈等紛紛逃逸民人在後狂追迨趕出弄口始將沈小安子拘獲 
 
 
 

Page 15

 
 
　　交由巡警解區迨回視我兄早經氣絶身死曾蒙騐明現在沈小安子何大斗子二人雖則獲案尚有帮兇之大楊子等人懇請嚴拘到案懲辦以雪沉寃云云唐田氏供年二十八歲唐三係婦人丈夫唐陳氏供年六十九歲已死唐三係氏長子同供請求伸雪餘供與唐四相符質之沈小安子供年二十三歲鹽城人印書業問官問曰爾何以要敲詐唐三洋十元不遂竟敢糾衆行兇將渠毆斃今日爾當實供沈供稱並無向唐敲詐之事况民人與唐素來莫逆安肯糾衆毆渠又問爾與阿鳳認識否供素不認得又問爾旣不將唐三毆打何以當場由唐四將爾拘獲供是日因事行經和民坊見弄内有人打架上前察看見唐三被人所毆民即出弄購買牛肉吃未幾唐四忽然由弄内奔出將民人扭住指爲兇手然民人實未動手求察問官曰爾旣稱與唐三爲友則此次遭人毆打爾亦極應上前排解爲是何以袖手旁觀且爾前在警區曾經供明當塲行兇者爲戴小三子戴小四子等多人何以今日公判庭上反稱並無一人認識沈語塞又問此事是否爲爭風起釁供阿鳳今年已三十餘歲民人僅二十三歲安肯與渠姘識問官曰爾旣稱與阿鳳並不認識何以得知阿鳳年齡可見其中别有隱情沈良久不答問官諭飭還押候究餘人一併退去候示該警着回區供職 
[北京路命案之騐訊]  
　　北京路五百十一號門牌陳姓成衣店學徒鞠德祥於本月六號夜被比隣張計氏所開之洋鐵店内學徒計桂龍計海桃等毆打鞠畧受微傷當即回店旋至夜半身死經店主婦報告老閘揷房飭探將尸舁入虹口斐倫路騐尸所並將兩計帶入捕房昨晨報請公共公廨李襄讞會同英包副領事於午刻蒞所騐得已死鞠德祥委係生前受有微傷身死無誤塡明尸格即升座公案據死者之表叔張榆泉投訴目覩死者被計桂龍計海桃等毆打等語又據洋鐵店主婦張計氏供稱死者於五號來店聲言被計桂龍等毆傷手背等處即令其回店遂將兩學徒責打至次日又被兩計毆打不得而知求鑒並據死者之師母陳程氏投訴學徒鞠德祥於六號夜九時遭比隣洋鐵店内三學徒毆打受傷旋至夜半因傷斃命要求伸雪經中西官核供遂於中西騐訊單會同簽判云騐得已死鞠得祥因受微傷身死除由尸戚具結領尸棺殮外仍飭醫生研究是傷是病並提應訊之張全桃到案訊明核辦此諭 
[寗波同鄕會第二期職員會紀]  
　　寗波同響會於前晚（八月七日）八時開第二期職員會到者李徵五等十一人公議將已訂各項規章再付各職員審查俟下屆會議通過表决聞第一科主任江覺齋君因另有他就提出辭職經衆挽留未克如願公議江君解職期間以本月三十一日爲止一面另行物色相當之人以爲繼任並悉第二科主任胡詠騏君辦理會務原約六個月爲限兹已期滿惟理事會以成立伊始尚有徵求各事正資熟手公議再請胡君繼任六個月昨已函商甬青年會董事部請爲允准云 
[愛多亞路聯合會成立會秩序]  
　　愛多亞路商界聯合會訂於明日（十號）下午一時假座老北門浸會堂開成立大會其預定秩序如下（一）摇鈴開會（二）主席報告開會宗旨（三）全體起立向國旗行三鞠躬禮（四）致歡迎詞祝詞（五）恭請來賓演說（六）本會職會員演說少年宣講團餘興（七）致謝來賓（八）攝影（九）茶點（十）摇鈴散會 
[民國路商業聯合會選舉消息]  
　　民國路商業聯合會本屆改選職員已於上月二十八日舉行初選迨至複選期間乃有多數會員臨時動議欲將選舉章程修改採取單選制度即一次將當選人直接選出舉得票最多之吳亮生爲正會長次多數潘伯良陳樂山爲副會長惟幹事部爲愼重選政起見復備函徵集全體意思俟經過五日後無人表示反對再具函敦請新會長就職聞昨日已有德懋祥董增奎諸同志復函贊成直接選舉云 
[法廨暑期停訊民事案]  
　　法公堂每於炎夏時停訊民事案件中西讞員仍照向章於本月九號起歇夏停訊 
[河南救濟副劵開奬紀]  
　　昨日爲第十九次河南救濟有奬副劵開奬之期在南巿久大碼頭舉行自上午八時半開始至午刻十二時止兹將五大奬號碼及經銷票號錄下頭奬第二萬九千零六十一號本埠萬利發二奬第一萬八千一百十五號本埠萬利元三奬第二萬八千五百七十五號杭州義利源四奬第三十三號本埠有利源又四奬第二萬零五百三十一號本埠大利元五奬第五千四百十號杭州和記公司又五奬第一萬六千一百九十四號本埠裕和祥又五奬第二萬六千七百零八號本埠大利原 
[塘工局爲太古添升灘地案呈縣署文]  
　　塘工善後局董朱日宣爲浦東陸家渡太古洋　添升　地擅拆公渡碼頭一案續呈上海縣公署文云呈爲太古洋棧英册七百二十二分契地變更公渡擅拆公渡碼頭現送圖樣該商片面計畫侵害主權請分别核轉函請飭令照原碼頭北旁劃留七十尺以維津渡公益事七月二十日奉鈞署第四三七號訓令奉交涉員訓令准英總領事函稱七百二十二分添升灘地前經會議會勘尚未解决兹據該商禀稱該處原有之浮碼頭現擬順從民意不再向南移動惟擬照圖中所繪之處另造浮碼頭一座使其兩面均可停泊渡船以便行人上下如此於該處鄕民甚有裨益特將擬造浮碼頭式樣繪圖呈請團移函送查照迅將該契批印移給等由并附圖一紙據此查此案前據上海浦東塘工局董朱日宣呈請照契劃留渡船地位當經分令知照兹准前由是否能滿塘工局原請劃留渡船停泊地位之意合將原圖令發轉飭塘工局核明具復以便給契等因轉行到局並發圖一紙奉此遵查陸家渡碼頭本在高行浜以北沿浦設立因該洋商太古棧於承租契地之初即毁佔渡基圍入建築因地方人民不允交涉有年始出資建造渡亭將碼頭移在高行浜口北岸是公渡碼頭雖經移建然與高行浜口固各有地位也董局有鑒於前業將浦東各義碼頭規則呈請核准於民國五年經會丈局浚浦局會勘在案本年三月八日在英領署會議該商出示草圖擬將陸家渡碼頭移在高行浜港口之間當以港口窄挾易於壅塞航行水利攸關且公渡原有地位照案規定請於渡旁北邉劃劉寛度七十尺爲公共泊船地位答復即散旋經邀集洋涇巿經董會議據情呈轉函英領飭遵一面函復浚浦局將前收升科價銀照案發還劃除升科今閱來圖該商擬設浮碼頭之處係在高行浜港口之問合碼頭浜口於一處即前次會議時該商所云草圖原定之計劃侵害主權殊欠正當查高行浜直達洋涇鎭水利甚漙來往船隻衆多迭議籌浚今移設浮碼頭於港口似非出浦形勢關係航行水利且變更地方公渡碼頭與洋涇巿劉潘兩經董互商並詢及渡夫頭等礙難同意理合送還來圖另行繪圖具文呈請鑒核轉呈特派交涉員函致英領事飭令該商仍照規定原案於原有碼頭北旁留寛七十尺劃除升科以便公共泊船並函浚浦局發還升科價銀一面呈請滬海道尹函致江海關監督咨請稅務司轉行理船廠查勘該商輪埠立予取締限止動工不得移放南首至陸家渡原有碼頭照規定原案留寛浦面以維津渡公益實爲公便謹呈 
[英美烟公司工人罷工十五誌]  
　　浦東陸家嘴英美烟公司新老兩廠車間工人罷工風潮已逾三星期雙方各趨極端迄今未見解决連日有工人三五成羣分佈烟廠附近遇有工人上工即上前攔阻廠主方面以若輩要求各條件礙難俯允故於昨日遍發通告擬另赴他處招募熟悉車問工人數十人先行開工無如此項手藝人才不易多得故應選者寥寥無幾云 
　　又函云浦東英美烟廠罷工事已遷延兩週有餘尚無結束前日該廠大班曾派朱某與工人代表談判工人等因未得確實可靠的實益條件仍不肯讓步昨日（八號）早七時兩廠工人又在吳家廳開大會討論對付方法首由代表許某報告昨日接洽經過情形時前日來接洽之朱某亦已到塲乃登臺演說仍照前日之意勸誘工人讓步並說彼已帶許多爆竹來迎接工人上工當下全體工人齊呼反對朱某只得下臺聽大衆决議繼續演說者甚多均主堅持原條件（一）罷工期内工資一律照發（二）普遍的增加工資每人至少六分經代表許某登臺付表决依大多數通過遂散會朱某見勢不佳再與工人代表至工人辦公處接洽衆代表基酌衆工人再繼續罷工的苦痛及損失覺得延長的不好於是將該兩條稍爲讓步第一條改爲一律照發十日工資第二條將六分改五分不論男女大小都是一樣朱某遂回去與大班商量再來回信當時衆代表等候至下午四時朱某始來言大班對於第二條以下都可以簽字承認但第一條仍不能居這種名目他對於工人罷工的損失只願賠償一千八百元大洋衆代表再三斟酌再讓一步將第一條改爲賠償罷工期内損失大洋二千元要朱某與大班商量如在班能照此簽字履行先將大洋二千元交出以爲履行條約之表示則工人明日再開全體大會後即行上工當下朱某將衆代表改正之條件帶去待九號早回信云 
[三新紗廠工人照常上工]  
　　楊樹浦路三新紗廠日夜班男女工四千餘人要求每名加給工資五分不遂於本月四號起全體罷工各情已誌前報兹悉此事連日經各工頭與該廠司事一再磋商後業經該廠總辦盛毓麟允許除照章每兩星期做工完全無缺者每名賞工一工特别賞一工再行按照工資多少奬賞一成半復每工加給工資三分該工人等以目的已達昨日清晨五句餘鐘全體到廠工作矣當工人入廠之際捕房因恐人衆紛亂特派探目楊阿泉與一百二十號西探搿勃脫率同包探張玉嶺謝水泉等到塲照料直至廠聞車始行散歸云 
[懸賞招尋養媳]  
　　賃居滬南竹行弄三十九號屋内之江北婦人唐老三家有養媳名貴英年十六歲忽於隂曆本月初一日出外未歸四處偵尋迄無踪影後始具報該管一區一分駐所曁淞滬警察廳請爲派警探一體查緝後附賞格一紙如能將原人尋回者酬謝洋五十元並開明面貌服服式頭梳髮辦云云徐廳長准即通傳所屬一體協查矣 
[拘獲男婦拐匪]  
　　住在閘北大通路向在郵局辦公之張茂林家育餘屋曾轉租與成衣匠朱月初居住前日有王楊氏者不知從何處拐得一年約四五歲之女孩托朱月初爲之兜售張茂林見面起疑即以向之購買爲由將該孩送交救濟會請爲查究等情而朱與王楊氏等尚不知其中實情即糾合流氓擬向張茂林索取女孩身價洋二十八元適該　亦已飭探員高金林前去查拿高即協同五區二分所長警於昨晨馳往各流氓聞風逃逸該探警即將朱月初王楊氏並牽涉之王費氏等先後拘獲押送到所奉諭送由司法科判令押候移送法庭訊辦 
[母控子不付贍養費之堂諭]  
　　林艾氏前延逖百克律師代表投法公堂控伊子林文藻不付贍養費若干等情判聽候下堂諭飭遵在案昨經中西讞員商明堂諭判曰此案訊得被告實因無奈將店盤去應著被告將以前所欠之贍養費如數付清以後被告於每月初一日照付伊母贍費二十元至於胞姊之贍費准予暫爲阻止交付 
[科罰兩花會機關之賭徒]  
　　虹口捕房華探目王四福偵悉有人在吳淞路猛將弄一千二百十六號屋内組織花會聽筒機關誘賭歛錢因稟明捕頭派包探譚鳳池侯阿寶蔣阿林等馳往訽明該機關係蘇州老嫗張潘氏劉阿堂合夥組成當將該男婦二人及爲航船之戎小江方阿有陳銀全邢士才殷瑞久沈桂榮戚寶榮唐阿慶王阿毛李阿銀周阿慶魏開林等一併拘獲抄出花會字據帶回分别别押至昨晨解由公共公廨中西官訊寶判張潘氏劉阿堂各罰洋三十元無力改各押一月餘人各罰洋五元充公賭據銷毁 
　　又甬人李荷生紹興人戚成潮婦人李梁氏因在新閘山海關路五百二十三號屋内組織花會機關誘賭歛錢前日被該管捕房捕頭偵悉派令中西包探協往將以上三人及同類婦人陳楊氏鄭王氏吳阿妹陳招弟並張阿毛吳志鏡黃阿二古鴻生凌福癢陣一明等連同賭博花會字據一併帶入捕房着爲首三人各存洋五十元餘人各存洋二十元保出昨奉公堂傳訊中西官以爲首三人情虚不到着將保洋充公其餘判各罰洋五元花會字據銷燬 
[科罰燕子窠主客]  
　　廣東人李仁在虹口北四川路一百九十五號屋内私售燈吃洋烟經三百二十號華捕偵悉禀由該管副捕頭麥根泉率同包探往將李及烟客李心等並烟具獲入捕房准李仁存洋二百元李心存洋十元保出昨經公共公廨傳訊李心不到李仁延律師代表到案辯護中西官以李仁不應違禁判罰洋五十元充公李心保洋亦悉數充公烟具銷燬 
[昨日公共公廨訊案紀]  
　　昨晨公共公廨民四庭由俞襄讞會同美約副領事訊理民事訟案九宗如次（一）和興機器廠聲請登報通傳朱子英到堂訊追欠欵案「結果」准登報十四天期滿再核（二）陳爲逹聲請登報傳達胡克昌葉元幹協勝祥到堂訊追貨欵案「結果」同上（三）新盛公司以徐金生不遵前次出屋堂論聲請押遷案「結果」准諭知押遷三日内執行本日原告律費銀五十兩歸被告徐金生負擔（四）宏森彈花廠股東楊運之聲請派員爲該廠清理賬目案「結果」准給諭楊運之將宏森彈花廠所有一切賬目生財貨物詳細清理報告本廨再核據稱熊李氏携去賬簿及關於該廠之物均准該清理員楊運之收管（五）沈錦富訴朱保羅不理欠欵案「結果」再飭傳被告及保人到案訊追（六）張錦堂聲請減輕交保案張因被奚僊嵩控告不理爲某某等擔保地皮借欵銀五千五百兩以無此巨保故請求減輕「結果」張錦堂准减交一千兩舖保並飭提其他各被告到案再訊（七）朱斯芾律師代表朱復安聲請提前訊理案朱因被大中銀行控告不理擔保許幼卿押欵奉傳到案後以原籍揚州滬上無人具保以故在押兹請示提前排審「結果」准於暑假期滿第一禮拜内排訊（八）陳漢文聲請撤銷所訴徐蓮芳不將房屋交還案「結果」准予撤銷「九」姚錫生訴姚祥堂地皮糾葛案「結果」准將原給姚福慶之諭單改發新地保秦永淮遵辦 
[攫取珠首飾之追獲]  
　　杭州人王錦朝前日下午在南京路浙江路轉角攫取婦人郁邊氏之珍珠壓　又一隻圖逃經氏與其夫郁月升鳴捕追獲人贓帶入捕房昨解公共廨經李襄讞會同英包副領事質訊屬實判王押西牢半年贓交失主領回 
[指控婢女串竊飾物]  
　　滬西麥根路三十二號門牌居人盛恩願指控婢女吳蘋姑與在遷之用人陸阿大串竊值洋三百元之金珠飾物等情昨由靜安寺捕房包探沈崇禮將該婢拘解公共公廨經中西官研訊一過判吳女押候補提人證到案質究 
[積竊禁押五年]  
　　廣東人李江義專在虹口一帶行竊西人住宅衣物被捕解由公共公廨命押候查究在案昨經中西官提審由中西包探上堂禀明被告竊取之物係消贓與某某六人云云問官訊據李供認行竊不諱因判押西牢五年期滿逐出租界並着將收贓各人傳案訊究 
[工藝叢書出版]  
　　中華職業敎育社有鑒於國内工藝程度之幼稚特請名人編纂各種工藝叢書以供研究兹第一集之實騐造果術業已出版由工藝專家葉公夐倪祝華錢昌連三君合編各本經騐詳述製造方法於前月省立第二師範暑期演講會内附設之工藝研究會内分贈學員實地試騐該書初版五千部業已全數銷罄現已再版寄售處上海陸家浜中華職業學校及中華書局聞第二集之蠟果製造法第三集之木工玩具製造法皆由葉公夐君精心編纂不日付刷云 
[誌謝]  
　　武昌路乍浦路轉角華商開設之滬江影戲院於六日晚開幕所映均係佳片故連日觀客頗衆昨承該院惠贈陽暦八月份優待劵二十紙書此議謝 
中華職業敎育社通訊 
[致徵求社員外埠未有報告各隊函]  
　　敬啓者本社此屆在外埠徵求社員原定昨日爲揭曉之期但以時當夏令諸同志散處四方郵訊遲滯間有未及報告者今先就已接最後報告及先經函報之數開列另紙（已見昨報不另披露）所有尊處一隊收據簿入社願書如已整理清楚務乞早日惠寄又各隊員募到總分數亦希開示以據比較種費清神深感高誼敬頌大安中華職業敎育社啓 
專件 
[邵松年等致太湖水利局王督辦書（續）]  
　　又督辦來書謂白茆地勢古人認爲不洩湖水本局從事浚泖欲使東江首尾貫澈以次再浚吳淞瀏河白茆諸港並非置之不顧又謂水利範圍有巿鄕公益縣省行政國家行政之别尋味語意似謂白茆不屬太湖範圍不當使用局欵查白茆分洩湖流胡君旣多次調查認爲太湖第一重門户證以吾邑西來各水並趨斯口益復信而有徵不能以縣不濱湖水不能言遂藉往昔巵言屏諸太湖範圍以外至白茆工程自宋迄今歷來視爲重要每屆疎浚或動撥正項或各縣帶征大率取給公家成案累累不難覆按今胡君旣指爲急工吾邑士民復同聲呼籲貴局審察興情似不應膠執成見與各局巿鄕水利非太湖局所能包舉者相提並論况查浚泖計畫胡君切實審查謂非十年不能竣事至所需費用龐君復胡君函有不過糜金四五十萬而止之說夫浚泖之害胡君旣大聲而疾呼而所謂利者貴局並未有確切之徵騐乃不卹迂期十年糜帑四五十萬以經營二三人理想中之利益而於施行已有成效期短費省之白茆則悉力堅持靳不肯浚此同人所不敢附和者四也又督辦來書謂曰茆必須建設閘座以時啓閉以彌往昔之缺陷並舉陶文毅林文忠之故事致其抑揚以資印證即胡君計畫亦有設閘操縱之說查閘座之議可以相度水勢之盈枯隨時節宣以資蓄洩其用意非不甚善但旣經設閘必常有熟習水勢之人司其啓閉又必籌定永久管理之經費俾可維持若旣無持久之費復貿然付之　不解事之人必致因應失宜良法美意轉或爲後時之梗即如近年兩浚三丈浦設壩爲蓄清拒渾計此次開壩洩水則口外已被沙淤水勢雖急而不得出附近大愛汎溢之害鄕人且病之白茆若竟設閘將恐復蹈覆轍此同人所不敢附和者五也又督辦來書謂天生美利之太湖當次第浚治使巿塵工廠突見湖濱忖度語意似有利用湖涸之意如果確持此項政策是直與水爭地無以異乎王介甫欲涸梁山灤之所爲矣此其爲計必有三數僉壬涎視湖田利用公家財力謀個人之私利弊則歸公利則歸已故不恤人言悍然必欲達其私利之的督辦總持兩省水利若置各縣農田固有之利益於不顧而惟僉在私利之是徇竊爲督辦不取道路傳言謂貴局擬以將來涸出湖淤抵借外債並主張開放米禁以供局用初謂貴局多明達君子當不致出此下策今竟膠執一偏之見置人民輿論於不顧幾疑風傳之說不盡無稽此同人所不敢附和者六也凡此諸端皆吾巴士民之公言至於截灣取直則更不成問題前次疏凌旣截去多數之灣而不生障礙何獨於此十成之二以爲必有不利即其中實有一灣在紗廠之前截時或費商榷然全邑利害所繫權其重輕不難得正當之解决松年等在常言常公衆利害必當悉力爭持不敢稍涉放棄貽桑梓之口實望督辦曁在局諸君子以衆心之趨向爲趨向毋憑單簡之理想而忘不可逃之事實毋忽切近之利害而涎不可必之脂膏松年等不敢謂疏濬之後必能永久無弊但披尋往牒無百年不變之河流即無一成不易之水利後日之利病當俟後賢補苴若高談百年美利茫如捕風面使鄕里近縣先受切膚之災竊爲賢哲不取如荷采納芻言俯徇衆意迅决浚茆之計以洩上游而澹沉災則公家幸甚地方幸甚覼縷直陳竚候明敎邵松年俞鍾穎鄒魯望丁學恭趙寛宗舜年王慶芝徐兆瑋李士璵張鴻丁祖蔭瞿啓甲陸琦蔣鳳梧同上 
來函 
[代理滬寗滬杭甬車務總管李綽生來函]  
　　逕啓者頃閱本月六日貴報本埠欄有滬杭路車務總管韋燕假滿視事新聞一則按韋燕君係正任兩路車務總管其請假回國後奉准派鄙人代理現韋燕君假期尚有三個月方滿何以已到滬視事實係訛傳務祈更正以免各機關誤會致碍公務是禱代理滬寗滬杭甬車務總管李綽生啓八月八日 
[上海聯益善會募捐啓]  
　　逕啓者同人等目擊窮黎困苦情形一念之誠創立善會始則施材掩葬收殮路斃繼復常年施醫給藥冬令散發衣米今且感乎清貧子弟失學夏季疫病流行又附設義務夜校臨時時疫診所在所善舉靡不積極進行使貧民生無苦而死無憾數年以還成績昭然但得能如是者全賴各善士之維扶耳惟事繁費浩勢所必然敝會素無的欵經費奇絀雖無竭蹶之虞有難悠久之慮且會所未成急待建築因是不懌鎦流之口再作將伯之呼伏望諸善士慨解仁囊共襄義舉多多益善千金不厭其多少少立功一緡奚憎其少務祈樂予佽助使敝會諸善舉已行者得以賡續未舉者克以進行在諸善士廣施仁澤定獲福報同人等不勝聲香禱祝惟敝會並無派人在外沿門募捐統希亮登是荷敬頌善祺上海聯益善會謹啓辦事處英租界四川路橋南塊蘇州路口會所美租界梧州路小菜塲南斜對面 
雜評二 
[蘇督濟械助費之疑問（訥）]  
　　蘇省前有出兵援鄂之傳言蘇人士聞而心驚迨蘇督宣示保境息民决不出兵之宗旨而蘇人士之心爲之一慰 
　　今京電又傳蘇督以未能出兵援鄂乃以子彈接濟皖贛之援鄂軍又以半月餉接濟長江艦隊此電果確則江蘇雖雖不出兵援鄂不啻已間接出兵援鄂矣子彈爲戰之利器鄂人力阻以濟桂之軍械移濟直軍援鄂正　足以助長内亂之故海軍果調往助戰者則濟長江艦隊以軍費即不啻濟海軍以助戰之力是故濟械助費名雖與出兵不同而實際上之援助則一蘇省旣以餉械兩乏無力自維焉有餘力以助人乎 
　　京電所傳果亦如前言之不確否竊願蘇督再明白宣布以慰蘇人 
公布欄 
[江蘇高等審判廳]  
　　民庭判决黃開宇輿顧鍾　等爲選舉訴訟抗告一案（决定主文）本件抗告應認爲控訴俟繳足訟費後再予受理向張氏爲執行異議抗告一案（决定主文）原批關於執行　文璧前繳財政廳一千二百元之部分撤銷張文璧前　財政　之一千二百元不得於本案内執行抗告其餘之抗告駁回徐士　爲省議會選舉訴訟聲請指定管輅一案（决定主文）本件選舉訴訟由青浦縣知事公署依法審判傳雲程與傳雲祥爲租田涉訟不服江寗地方審判廳提起抗告一案（决定主文）本件抗告駁回葉陳氏爲扶養涉訟控告一案（决定主文）原批示撤銷本件訴訟　由縣知事依法審判張　明爲省議會議員初　選舉訴訟聲　指定管轄一案（决定主文）本件選舉訴訟由青浦縣知事公署依法審判以上八月八日 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[檀島旅行記] [  朽木]  
　　（十）聯合各國各種族爲密切上之友誼商務及彼此關係之發達該協會經濟充足人材衆多其事務所設於檀山故爲此間最有名之團體在歲曾召集聯太平洋專門學術會議ＴhePanpacifcScfsnthcCouncil其結果至爲優美今年復有兩大會議之召集（一）聯太平洋敎育會議ＰanpacihcEducationalConference（一）國際新聞會議ＴheWorldsPressCongress敎育會議日期在今年八月十一日至二十一日新聞會議在十月四日至十一日敎育會議之主席已定美國敎育司克拉司頓ＤrPPClaston新聞會議之議長則爲哥崙比亞大學新聞科主任威廉ＤrWlaterWilliams近以敎育會議轉瞬屆期除美國坎拿大澳洲各處外如中國日本各處均一律電請多派代表中國敎育家如蔡元培范源濂胡適等均在電請之列聞日本現正竭力多派敎育家參與且有女敎育家亦得加入不卜中國究能舉出若士人參與此盛會耳新聞會議本定今年春間在澳洲西特利Ｓydney舉行嗣爲美人攫此機會并在檀島舉行亦歸聯太平洋協會主辦深望中國能多派代表到會否則不惟國際上相形見絀且於本身有關之事亦恐無人負責在會中提議也并聞該會不僅限於報界因名稱爲Ｐress故書業亦可加入記者曾聞扶阿德君言届時尚擬舉司他福特氏ＦＥＳtafford充中國商務印書館代表因司他福特曾在商務印書館任事數年現充檀埠中美廣告公司主任則其性質不僅限於報界可知已至聯太平洋協會其他之計畫則（一）爲聯太平洋商業會議ＰanＰocificCommercialConference（一）爲聯太平洋報業會議ＰanpacificPublicityCouncil（一）爲聯太平洋美術會議ＰanpacificArtsCouncil而其最爲苦心經營者尤爲聯太平洋大學ＰanpacificUniversity一事蓋此事若獲成功不惟將來之發達無量即聯太平洋中之各國各島苟能薈萃一堂受同一之敎育則他日人種上經濟上敎育上諸問題必將煥發一異彩也 
劇談 
[老伶工列傳] [  老琴]  
　　余玉琴字莊兒淮安人早孤依姊夫張主悄升居永升串武丑見玉琴腰軟如綿恰合武旦身段因令習武旦各戲出臺時年僅十三唐人詩娉娉嫋嫋十三餘若爲是兒寫照初隸蘇州之大觀園乙酉來申隸老丹桂驚鴻態度飛燕其腰支益形妍媚且武技卓絶每演至角藝時擅剛健婀娜四字之妙觀者莫不神爲之奪生平傑作如（醉仙樓）（泗洲城）（演火棍）（朝金頂）（雙跑馬）等兼唱綁子花旦如（雙鎖山）（新安驛）（佘塘關）（珍珠衫）各戲亦俱温存合度旑旎動人未幾北上入都大爲王公士大夫所賞旋入南府供差賞賜之隆甲于儕輩庚子後重復南下在丹桂客串三夜第二夜即醉仙樓翻鳳車觔斗繞臺三四匝臺下彩聲雷動是歲宴海上諸名士於正豐街鳳來儀酒樓到者甚多裙屐連翩頗極一時之盛其平日之令人傾倒可知矣 
　　劉筠喜天津人同治間蒞申隸小東門外之同桂部後隸金桂光緒間曾隸同樂唱鬚生發音朗潤轉調清圓（奇寃報）（牧羊卷）（李陵碑）（柴桑口）（法塲換子）之反二黃尤佳其他（金水橋）（硃砂痣）等亦俱節拍自然抑揚合度惟當時滬上名角如林故劉名不甚顯著於是乃知得名之難伶界且然非偶然所可幸值也 
銷夏雜載 
[西湖新誌] [  鄒仁達]  
　　五産 
　　湖上産以天然應時品爲勝春初之笋秋半之茭堪稱佳饌四時果品如南山鮮栗龍泓新茶有異味者花下雪藕栖上蜜橘有仙饌者楊梅則半山最富紅菱則三橋更勝塘栖枇杷横里芡實皆近湖産可入樽俎其餘土　水鳬紅暇青鯽雖非清韵亦稱珍品西湖耳目奉無不極天下之娱得此物産更足窮天下之味矣 
　　六艶 
　　湖之勝在有美人蘇小同心至今芬頰後來如杜天素畫擅一時王修微詩驚四座皆青樓佼佼者近日余目所見包愛鳳（俗號小老八）獨占首席（近被選爲花國總統）與拱北李湘君内外對峙然此身或滬或杭行踪無定文仙登閣（花内閣）丰姿綽約佩珍（姓勞）花塢最號文雅餘娼三千要皆俗妓而已校書中如姚月明王黑燈萬里紅賽金花筱韵樓輩唱聲宛轉或嘹喨如洪鐘或輕細似鶯啼尚有可取獨惜湖畔脂粉不敢公開（城内都私娼）將使美人顔色埋没殆盡昔人有云無雲友不成京師（雲友姓王精六法足參管姬之座）今杭州無美人恐不成西湖矣 
諧著 
[汗致扇書] [  家錚]  
　　扇兄閣下客秋判襼想念綦殷旣拂薰風又獲良覿比維仁風所被萬姓歡迎定如所頌弟蝨居垢處乏善可陳幸賊軀觕適差堪告慰兹以相交之深欲以一得之見奉陳於執事伏乞垂敎焉弟入世以來保持體温適應環境排除渣滓從事潔身不敢誇汗馬之功或亦不减德風之拂不謂人也不諒有沐浴以驅除者有掩鼻而過者有調冰雪藕實施其壓者制其視爲藏垢納污之方實行其堅壁清野之策更不料知已如兄竟亦聽人扇惑助紂爲功弟淋漓於前兄即扇揚於後反攻不已若欲絶其生涯本係同枝共謀適體何相煎之太急也竊以世態炎凉正資燮理武人毒燄亟待扇除與其作紈扇之佳人何若作鐵扇之公主兄之偉烈旣能垂照汗青兄之厚情更相諒於汗血實爲計之最善者也未知兄以爲然否捐扇有期揮汗不久又將與兄衡門棲止詩酒言歡矣臨頴神馳言不盡意敬請和安弟汗上言 
小說 
[社會小說衆酬獨醒（四○三）] [  瞻廬]  
　　第六十回舞木棒吕詩婆發顚擁繡衾劉貞婦裝病誰料子實得信很早用着迅雷不及掩耳的手段乘他們集議未定設法把爲首的一個女工騙入空房喚從人把他一頓痛打惡很很驅逐出廠高貼一紙革條永遠開除了他的名字又把他應給的工資一齊罰去這女工痛哭回家一時氣憤竟把火柴頭吞下斷送了一條苦命爲着這事惹動了全廠工人的公憤男男女女都來找經理人講話孑實有兩種本領耳朶長脚步快見勢不妙早已溜之乎也衆工人撲了一個空無可洩憤卻把全廠的緊要機件一齊搗毁又闖入出品所把那織就的布疋撕的撕剪的剪没有一疋可以保全這一場損失數在鉅萬事後雖經借重官廳的壓力嚴拿肇事工人按律重辦但是損失的資本單有邦平一人感受苦痛郤敎誰來賠償第二個警報邦平續販出洋的白米二千六百石郤被糧食救濟團裏的團員偵探確實悉數截留那時正值米價飛漲的當兒人家得了這個消息異常憤激都說劉剥皮爲富不仁幹這黑心營業各法團召集會議一致主張把那二千六百石白米悉數平糶救濟米荒還有祝子剛辦的日報對於這事力持公論把邦平駡得淋漓盡致替那平民吐氣邦平不喜閱報任憑駡得怎樣刻毒他都付之不聞不見惟有白米全數充公耗折了許多血本精神上怎不苦痛第三個警報城中機工閙事把邦平開設的絲經帳房搗做雪片原來蘇州地方是綢緞出産之區靠着織機生活的人數近萬只因柴荒米貴生計艱難機工們爲着生計上的要求向着賬房家要求增加工資許多賬房家也曾開過會議對於工人的要求待要酌量容納 
餘瀋[  豁安]  
　　甚矣人之不可不諧俗也故古今來磊落軒天地而聖如孔子猶言汎愛空如佛氏亦言平等 
　　雖然人貴乎常　求諸美則自　道同而志合初無需要夫諧 
　　或曰由此以觀其人不諧美俗必非常人其俗不諧常人亦必非美俗也矣 
 
 
 

Page 19

 
 
   
 
 

Page 20

 
 
常識 
常評 
[說婢] [  老圃]  
　　奴婢二字皆从女其後奴爲男女之通稱因上古之世女子爲男子之奴隸故造字時奴從女又意指女子作手工者古文作㚢則亦爲女人之專稱今日中國已無男奴清律奴隸長隨之别久成虚文然婢妾買賣猶相沿成風則又恢復造字時之舊習而奴㚢爲女子之專稱矣許愼謂奴婢皆古罪人周禮其奴男子入於辜隸女子入於舂槀鄭司農云謂坐爲盜賊而爲奴者墨子天志下民之不格者婦人以爲春酋是可知古者婦人爲盜賊乃罰爲奴婢秦漢以後法重於是盜賊之子女亦從坐爲奴婢三國志毛玠傳漢律罪人妻子没爲奴婢隋刑法志載梁律從妻子女妾同補奚官爲奴婢蓋梁承漢律亦以盜賊之子女爲奴婢也漢律始以男爲奴女爲婢溯而上之則周禮以奴爲男女之通稱更溯而上之則奴婢皆女子之專稱若古文之奴作㚢則凡爲女人即無一而非奴女奴二字音義皆同古音無泥娘日字母之别古者水不流曰奴木根曰奴則以音求義蓋不自由之意漢書高帝紀下詔民以飢餓自賣爲人奴婢者皆免爲庶人嚴助傳贅子如淳注淮南俗賣子與人作奴婢名爲贅子三年不能贖遂爲奴婢地官質人注人民奴婢也此皆因飢餘自賣爲人奴婢今世罪人爲婢之制久已廢絶所謂婢者大率飢餓自賣婢字从女卑輟耕録謂妓女稱婊子以蜱蛸即螵蛸之例例之婊子實即婢子戰國策哭人曰爾母婢即寗波人駡人曰婊子生古之妓女亦即人又妓女之長謂之老鴇鴇爲鳥名借字絶奇以音求之亦即老婢耳香港西人問華人畜婢是否爲賣娼之過渡畜婢者聞之而怒然以女卑爲婢水不流爲奴之義言之則亦無别也虐婢最爲惡俗民國法廷貴婦人往往因此受重罰舊律家非之吾猶以爲司法之進步今約法尚平等刑法禁賣買以言解放則固解放矣在力行何如耳 
道德 
[滿足慾望與制止慾望] [  蔡行素]  
　　慾望者人類社會進化之動機也有慾望斯有動作有動作斯有事業有事業而後人類生活始得漸臻美備否則相率而入於清靜寂滅之途拱手無爲之治世界亘千年生活事業一無進步人類必不能永存可斷言也惟是慾望之發生須基於正當之需要或高尚之意念寒不得衣飢不得食或襤褸不足以飾美觀藜藿不足以供口味而後生活需要之慾望以生慾望生而如何可滿足其慾望於是不得不勉力以爲之繼此滿足慾望之由於正當需用也人之生也歲月淹久事業衆多勞精敝神鮮得樂趣於是而求得歡娱之慾望又勃然以起或練習美術以自娱或研究琴棋以自遣或看花種竹或酌酒吟詩或爲運動以健身或事游觀以悅自皆足涵養性靈均齊勞逸此滿足慾望之根於高尚意念也人類慾望所當求其滿足者不外上述二種其餘皆在限制之列儒家主窒慾慾念發生即須用克已功夫鋤而去之蓋鑒乎世人發生之慾望旣不屬於正當之需用又不根於高尚之意念徒縱一時耳目口腹聲色貨利之慾以自戕其身抑且流毒社會爲害之烈不减於洪水猛獸所以窒而塞之本非語於正當及高尚之慾望也（乙種酬） 
[吾人如何可以去自已私心] [  朱鵬]  
　　國家戰爭之屢見社會事業之窳敗個人道德之淪亡其造端非一要以懷私爲最夫私者趨利而避害知個人而不知有羣衆故中國不欲振刷　已苟欲振刷當各先去其私心去之之法維何 
　　（一）自省凡臨一事謀一利先自問是私否是公否設屬私而我爲之則人所受之害若何反躬自問審愼將事務必去之而後已 
　　（二）自怵凡利之至極者其禍害必伏於其中日滿則昃月滿則虧古有明訓苟人人以此存諸心私心或可稍减 
　　（三）自疚我爲羣衆之一人羣衆之利即我之利羣衆之害即我之害貪私利而忘公德係思想齷齪者之所爲安得不引爲内疚 
　　（四）自克利人之所欲害人之所避利至而不即取害至而不即避是非有克已之功不可 
　　（五）自尊天之生我非徒趨利避害而已應當有利於民衆墨子摩頂放踵雖曰重之其心可取也 
　　要之私心爲人類之敵應當戰勝之不當爲其所戰勝願天下人注意及之（乙種酬） 
衛生 
[結核病之防禦（六）] [  鳳賓]  
　　户外生活實爲預防肺結核之一要點提倡武術增進體育之技能乃根本上救弱之方法一切運動與游藝無論爲古式爲新式苟合於科學意味即可實地推行吾國古時尚有樂舞投壺角力擊劍鞦韆蹴踘諸游戲自以文取士而運動之術上流社會遂不屑爲之無怪其疾病之多人種人日就於弱也日人習得吾國古代運動術之一種已足應用於日俄戰爭短兵相接之時而獲勝利今提倡武術者允宜融會今古陶鑄新舊於一室旣可得郤病强身之益又可爲救國雪恥之圖也 
　　但體育上之練習宜以健康之保持爲目的若專恃大力以爲榮則每有妄用過度之力而得溢分之勞美利堅運動家中每有過分勞力而致癆病者且其病之經歷及終局較常人爲尤速而不及救治也 
　　余爲此言非欲餒弱大力操練之志因愛之深故言之無諱也 
　　綜上而言吾國因結核病之傳染而犧牲性命者歲達七十五萬人之多諸君欲挽救而援助之乎則當伸一一手奮一一臂運一一舌啓一一齒以喚醒國人而嚴圖防禦須知自衛自保之外必需具有公德心以濟羣生此外如傳播智識以提高衛生程度改良習俗而建設防癆事業均爲切要之圖吾人奚可袖手而旁觀乎 
經濟 
[時計勞銀與物計勞銀利害比較觀] [  韞]  
　　勞銀者乃勞工每日勞動之報酬也計算之法有二一曰「時計勞銀」乃依勞動時間之長短爲標準者一曰「物計勞銀」乃依一物告成爲標準者兹就二者之利害得失述 
　　之如下 
　　時計勞銀之利 
　　一因不惜時間可免組製不精確之弊 
　　二計算勞銀便利 
　　三賣出銀數較大 
　　時計勞銀之弊 
　　一不得不增加監督之費用 
　　二易使勞動者生怠慢之心 
　　物計勞銀之利 
　　一易使勞動者生勤勉之心 
　　二可省監督費用 
　　物計勞銀之弊 
　　一出品難於精巧 
　　二賣出銀數較小 
　　故物計勞銀之所長即時計勞銀之短時計勞銀之所長即物計勞銀之短二者各有所短長是以難於辨其優劣竊以爲用時計法較爲妥善因處現在之時代無不以貨物優美精巧爲貴故用此法則其出品精良又受社會之歡迎至於勞動者生怠惰之心則有一法以輔救之蓋奬勵是也監督人以爲人勤而製造之物精則依一定之法則奬勵之此非完美之法歟不知海内諸界以爲善否（不受酬） 
[醮金改作國慶日之用途] [  盛沛權]  
　　歐美各國對於國慶紀念日俱有一種慶祝表示匯旗跳舞提燈游行及各種能表示慶賀諸事無不爭奇鬭勝設法羅致雖糜巨費亦所不惜蓋此舉旣能表國民愛　心又足以壯觀瞻錢費有用何樂不爲回顧我國則不然對於國慶日官廳則休息一日懸燈升旗官樣文章學界則關會慶祝提燈游行爲各界倡工商界則休業與否懸旗與否一聽彼便然彼輩於中元節大放熖口賑濟孤魂從中取利者有之因此滋事者有之賑濟孤魂先飽私囊謀保平安先滋事端錢化無用而國人反踴躍從事雖曰習俗豈惡俗不能改革乎况中元節距雙十節僅月餘耳彼輩豈不能將醮金存儲月餘作正當之用途乎今以管見所及分條列下 
　　（一）激發愛國心我國有睡獅之譏長此不醒人民愛國心不足故耳是以於國慶日大開慶祝會提燈遊行等實爲激發愛國心極妙時機 
　　（二）能壯觀瞻國慶日爲一國最尊貴最快樂之日中外觀瞻所係自不能漠然置之大舉慶祝雖亦傷財然較之迷信之舉利弊相衡眞有天淵之别 
　　（三）能去迷信國人如能年以醮金改爲慶祝國慶日之用途則不特能正風化（因打醮時滋事端且有關風化租界當局時加取締）久而久之迷信心亦日减將來中元節自無打醮之舉 
　　以上不過略舉大要筆而出之總之有益無害邦人君子其各設法提倡之（乙種酬） 
雜錄 
[暑假中的雜感] [  招本今]  
　　自從放署假後住在家裏一種劈劈拍拍白板東風的聲音日日不住的傳到耳朶裏弄到日間看書不成夜裏靜睡不着天氣又熱細想隣家打牌的不過是些家人父子團在一塊兒風扇旣没有夜裏燃着熱烘烘的煤油燈一輸一嬴都是些少數目整日的口不停手不住在他們自已以爲頑意兒這却就是殺兒子和殺盡一家的動機耗財耗時費神費事而且常常吵個不開交幹這些害人害已的壞事我勸打牌的盡些人道罷 
　　茶亭茶缸到處都有是一宗很好的事情但是日光蒸曬沙塵撲滿飲器齷齪苦力勞工你吃我喝疫症癆病就靠他作傳導器這好事卻變作害事了我希望施茶的再盡些改良的義務 
出入弄口街頭不分日夜總是臭氣薰蒸令人掩鼻的這便是隨地小便的成績工部局和工巡捐局並非没有公坑所的設備而一般人偏要隨地的小便我很願他們講些公德（乙種酬） 
識字 
[應用字] [  濟滄]  
　　戔賊也與殘字音義均同又音箋戔戔淺小之意附記古時民族非武力不足以自衛故武戈之字皆含有尚武精神不特此數字也如我戌伐戒一類字均是已見前 
[交易所要覽三版出書]  
　　本書内容豐富約十萬言首載政府各種交易所法令條例及施行細則附屬規則等次載上海著名各交易所章程及營業細則等次載名人對於交易所之學說評論各稿凡辦理交易所研究交易所者不可不購閱此書以供參考洋裝一册定價七角門售七折上海棋盤街文明書局發行各省中華書局代售 
 
 
