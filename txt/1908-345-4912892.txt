# 1908 - 345 - 4912892

 

Page 1

 
 
   
 
 

Page 2

 
 
   
 
 

Page 3

 
 
[十月二十日軍機大臣欽奉]  
　　諭旨内閣會議監國攝政王禮節内有懿旨及諭旨由監國攝政王鈐章一節應由禮部鑄造監國攝政王圖章一方金質漢篆文曰監國攝政王章迅速呈進以便鈐用其大小式樣另紙發交欽此同日軍機大臣欽奉 
　　諭旨内閣各部院衙門會議奏准監國攝政王禮節内有召見臣工分别坐立各節嗣後凡有召見人員文職京官實任三品以上外官二品以上武職京官實任二品以上外官實任正二品以上入對時如監國攝政王命坐則坐如不命坐則立對其餘各官均立對欽此 
[二十一日軍機大臣欽奉]  
　　諭旨昨據内閣會議奏准監國攝政王禮節内開請於中海迤西集靈囿地方修建監國攝政王府第另於東華門内三所爲監國攝王随時起居休息之所各節著郵傅部尙書陳璧等繪估承修府第工程其三所工程著内務府大臣迅即修理欽此 
[二十二日次吏部軍機大臣欽奉]  
　　諭旨軍機處領班章京著定爲從三品幫領班章京著定爲從四品欽此同日交吏部順天府奏請以糧馬通判駱育焜升補西路同知摺奏旨吏部議奏欽此又奏委涿州牧林際平等署東路同知各缺片奏 
旨吏部知道欽此又奏請以南皮今章師程升補東路同知摺奉 
旨吏部議奏欽此同日交陸軍部本日閱兵大臣廕昌等奏繳呈關防片奉 
旨知道　欽此 
[二十三日軍機大臣欽奉]  
　　諭旨宗府奏籌辦高等初等學堂並設學務處請派宗室大員總理其事各摺片著派内閣學士兼禮部侍郎銜毓隆總理宗人府左右翼高等初等小學堂學務處餘依議欽此交大理院本日貴衙門審明攬擾朝審官犯按例加等定擬請予援免一摺奉 
旨著准其援免欽此 
論說 
[論秋瑾遷塚事（朔）]  
　　天下庸有不畏事者。而豈有喜事者乎。天下庸有不畏强禦者。而豈有不。畏殊首者乎。大凡一人之資格。可以不畏事者。其畏事爲尤甚。何論喜事。一人之地位。可與强禦相搞衡者。其畏强禦亦愈甚。何况殊首。秋瑾之獄。爲是爲非。羣言紛淆。莫衷一是斯時可以呈請當道澈究是非。以息衆人之口者。惟有浙省紳士耳。乃紳士皆縅口不言。於是沈沈黑獄。是非永不。能定。而敢批逆鱗之威。收道旁之骨者。反祇三弱女子。湖流十曲。荒土。一坏衰草殘楊。風雨如晦。浙省紳士。至是乃竊竊焉引爲恥辱矣。 
前今兩月。某御史有剗平秋墓追究葬秋諸人之奏。夫御史職司風憲。當茲預備立憲時代。政治之改革督撫之勤惰。可爲該御史建議之事甚多。而乃於百忙这中。作此不急之務。無怪京外人士。譁然以爲浙紳運動而。來。雖運動與否。局外之人。不能贸然指實。而某御史何其好整以暇。今人。不能無疑也。幸而政府明察。未嘗操切從事。浙撫鎭定。不欲株連無辜。聖朝寛厚。罪僅及身。王者深仁。澤逮枯骨。此不獨吳徐二。女應感當道者。之維護。即塜中枯骨。亦應啣環結草。以圖報於來生者矣。 
本月十八日忽傳秋瑾家屬。有請領柩遷葬之舉此事胡爲乎來耶。以政。府言之。旣未嘗。操切查辦。又豈肯。追索。前愆以浙撫言。之旣不欲罔事株。連。又豈肯多此一。舉然則主持此議者。仍浙省之紳士耳。夫秋瑾之獄旣成。天下之人。皆責浙紳之不能主持公道此浙紳所引爲深恥者也。迨乎境過情遷浙紳漸已忘之。以爲天下人亦漸忘之矣。乃有吳徐二女士。仗俠施仁。七尺墓碑赫然在目。此又啪紳所引爲深恥者也。及某御史請剗平秋墓。浙紳意頗自得。不意政府深明在體。浙撫不予苛求。此議旋寢。徒爲天下人戮笑此更浙紳所引爲深恥者也。積此種種原因。某鉅紳乃老。羞成怒。不惜降其各位之尊。與地下一弱女子爲難。秋瑾之墓不平。鉅紳。之心不。肯死也浙撫此時左右爲難。若欲一意保全。旣恐得罪於巨室。若 
 
 
 

Page 4

 
 
第一張第四版 [ 
徇一人之請。又恐不理於衆口。於是有秋氏家族禀請遷葬之事。而兩面。皆得其平。其維持綢護之苦心。誠如吳女十答某君書。（見二十三日本報投書欄）所謂上不背朝旨。下亦可見諒於淸議者也。惟某鉅紳似不。免不題大做耳。 
　　由是言之。浙紳不能謂之畏事也。對於平墓一事。何乃一再運動。必欲違。其目的而後已也。亦不能謂其畏强禦也。最强者莫如淸議。何乃悍然不。恤人言。必欲遂其志願而後止也。在秋瑾一被刑之女予。生前是非。蓋棺。旣未論定。死後骸骨。抛擲寗論重輕。惟吳女士以友誼之重。故欲求其魂。魄之安。而某鉅紳以蓄怒之深。乃必見其發掘之慘。得無忍乎。鳴呼。吳女。士因鑒於平墓之事。至憾秋瑾不幸而爲浙江人。更鑒於浙江之無人。至以移家南湖爲恥。然則浙紳之欲平秋墓。意欲洗滌其從前之恥辱。而豈。知今日恥辱之流傳衆口者。反有。甚焉者乎。秋雨瀟瀟。獨闢傷心之局。重泉闇闇。難埋不死之心。秋瑾已矣。墓之毁不毁。皆無所知矣。而我獨爲葬。秋諸人幸者。幸而政。府深明大體。浙撫不欲苛求。今猶得以家屬禀請領。葬。了此一重公案。設便當道者稍涉張皇。葬秋者必遭寃累。即不然。秋墓。一時雖得保全而浙紳以蓄怒之久。啣毒之深。他日或反搆成大獄。亦未。可知是平墓一事。不得謂秋瑾之不幸。亦不得謂非葬秋者之大幸也已。專電 
[電一（北京）]  
　　鑾儀衛議奏攝政王輿服體制經王用藍筆自將過於尊崇各條删改大半 
[電二（北京。）] 　　 
　　某御史奏津浦鐵路關繫　要呂海寰不能勝任久必貽誤應請另簡或飭孫寳琦迅速歸國恊同妥辦原摺留中 
[電三（北京。）]  
　　慶邸面辭世襲王爵攝政王未允代奏 
[電四（北京。）]  
　　攝政王對於變通旗務一事異常注意 
緊要新聞 
[彙紀攝政王府事宜]  
　　内務府大臣因監國攝政王以東華門内三所爲隨行起居處所。已公同擇定阿哥院地方。特禀明攝政王即日遷移。聞該起居所係在東華門内石橋迤北三座門對過原係醇邸他坦舊址 
　　郵傳部自奉估修攝政王邸第之旨昨日沈侍郎带領司員二人前往中海迤西集靈囿地方。查看地址。以便体工開單並己繪成府殿草圖進呈攝政王閱看 
　　攝政王福晋係已故大學士榮文忠公之女通曉滿漢文字聞日前已移居中海。 
　　德媵門内攝政王。舊府議定俟攝政王新府落成時改爲廟宇賜名呼圖。克圖喇嘛寺。爲唪經祈福之所 
[學部會議强迫敎育辦法北京]  
　　學部各堂會議實行强迫敎育入手辦法大略章程六條（一）由北京起首每一學區須設。一幼穉園。凡四歲以上之兒童均今入園敎育（二）男女兒童均可入一幼稚園以其年未冲齡可以仿效日本之辦法不必分晰男女權限（三）兒童至七八歲時。卽撥入初等小學。堂肄業此時男女不能同學（四）須由官設立女小學堂。（五）凡有兒童之家不今入學。者罪及家長。（六）應請民政部咨送户口册。調查學齡兒童 
[度支部議鑄新幣北京]  
　　度支部澤尙書與各堂會議籌造國幣辦法探錄於下（一）飭各省造幣廠均鑄宣統元年之幣（二）决意免鑄聖容。（三）飭各造幣廠一律加色。以期價目劃一（四）飭各造幣廠多鑄一二角之小銀元與一文之小銅元。（五）明年二月俸餉。一准搭。放宣統新幣。（六）所有光緖銀幣。明年徐徐融化。改造宣統年號（七）鼓鑄金幣。須俟明年政務處會議定妥。再爲鑄造聞此外尙有數則未能探悉 
[逹賴喇嘛歸途之供應北京]  
　　理藩部因逹賴准二十八日出京沿途應支口食及器具夫馬等項均已擬定日昨咨行陸軍部發給勘合執照以便沿途應用今將供應各件錄下 
佛廚房每日應用貢茶十斤羊二隻白米八斤高白麵十斤黄油十五斤猪肉二斤白糖二斤靑鹽五斤堿一斤好奶子二十大碗海菜各樣四兩新鮮水菜及醬油香油醋調料均備鷄子三十個洋燭九支佛坐馬十八匹豆料一百四十斤　子三十斤乾草足用大堪布四名每名每日白麵二斤　白米二斤羊肉三斤黄油二斤茶六兩奶子二碗靑鹽三兩小堪布及列贊巴共四十四名每名每日白麵一斤白米二斤羊肉二斤茶六兩黄油一斤奶子一碗鹽一兩居麻九十九名每名每白麵一斤白米一斤半羊肉二斤茶六兩黄油一斤奶子一 
 
 

Page 5

 
 
碗鹽一兩跟役及兵丁共一百二十三名每名每日白麵一斤白米一斤羊肉一斤茶四兩黄油半斤鹽一兩以上每日統共白麵二百七十四斤白米三百六十七斤半羊肉四百二十一斤茶八十五斤四兩黄油二百十二斤八兩奶子一百十一碗靑鹽十七斤六兩堿十斤羊油燭四百支佛厨及堪布等所燒乾柴足用木炭七百斤石煤九百斤白馬三十匹草料足用每日尖站用奶子十大碗羊肉十五斤乾柴乾草木炭石煤均備每站地基即用帪房八十頂鐵木杆俱全紅毡一百七十條白毡一百六十條鐵鍋連蓋大小一百零五口炕桌一百三十張鐵鍋八十個架五個水缸带蓋大盆六十個燈籠六十個拴馬圍繩及盤　土坯均齊燭台一百個每日尖站帪房四頂鐵鍋連蓋五口水缸带蓋三口炕桌十二張紅毡十二條白毡八條土坯足用並預備騎馬二百九十四駱駝五百八十頭馱馬連鞍五匹引馬十一四抬轎夫三班共二十四名抬夫及執事夫二十二名馬夫夥夫一百二十名宿站所用檀香柏香均備用以上所用几須照單轉傳備齊以免臨時有悞 
[京師近事]  
　　二十一日已刻行景皇帝滿月大祭禮典在景山外沙灘地方將先帝御用皇轎輿。及一切衣冠等物。敬謹焚化又二十二日行太皇太后滿月祭禮皇太后奠畢由瑾貴妃率同各陪祭福晋恭將御用之珠冠朝珠。錦綉衣服。及御用鋪蓋黄紅緞被褥等一併送入燎池焚。化其他車轎冥器等仍在沙灘地方焚化 
總管李連英。現仍在皇極殿内守護太皇太后梓宮。聞將來李總管之位置當在孝欽顯皇后廟堂當差外間傳言派充三海總管及出家爲儈之說均屬不確 
陳尙書倫貝子。赴東陵查勘景皇帝陵寢茲已勘得興隆峪王家峪。等處地方。詳具說帖并繪全圖。封固派石門驛六百里加緊文書按站飛。遞到京。聞尙書等定於月杪由東起程暫在火車站住宿一宵次日再赴西陵查驗到京覆命 
内閣禮部會議擬於明正元旦起釋素七日。所有進内慶賀之王公大臣均穿吉服七日後仍穿素服 
儀鑾殿。係太皇太后欽定殿名鑾儀衛。係先朝欽定之名故兩處儀字現有不更改。之說 
同蒲鐵路經晋省紳商籌欵自辦將次開工總理趙淵。特派留東畢業生劉知章田學元。二君於日昨來京調查京張鐵路局章程。並實行考驗。路工以期回晋開辦 
管學大臣榮尙書奏定進土。館之部員。仍回各衙門學習部務另訂聽。講新章作爲分班 
軍機處奏云額外章京許寳蘅。雷延壽。到班均滿一年照奏定新章均擬銷去本衙門字樣許寳蘅。作爲本處候補主事雷延壽。作爲本處實缺。主事均充。補章京額缺。又蕭端潔據報病故擬添傳曾文玉舒鴻貽在額。外行走奉旨知道了 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[蘇撫電覆查禁謠言蘇州]  
　　蘇撫日前接得民政部來電請嚴禁造謠等因（原電已見前報）旋即電復民政部云庚電敬悉兩宮升遐羣情同深悲慟地方尙稱安謐滬上西報當時間有讕言經啓泰將樞部來電先後轉飭滬道宣布謠言亦即息絶惟前日有東京寄來匿。名謠函。語多悖謬曾經商由午帥電逹外部一面。通節各屬嚴禁傳播。見即銷燬並電致胡欽使查辦。現在省内外均極安靖除再節查禁外特肅電復請紓厪念 
[閩督再奏漳州水灾福州]  
　　閩督松制軍致軍機處請代奏電云竊查閩省漳龍溪南靖厦門等屬水灾前已電奏奉　旨節即設法拯濟認眞撫輯仍將續資查詳細情形隨時奏明欽此欽遵在案茲查各屬灾情除厦門被水即退無碍秋成母庸賑撫外其漳州府龍溪縣被水决堤一千三百餘丈冲塌民房一萬七千七百十餘間溺斃人口一百十四名淹田八千六百數十畝塌城九十餘丈南靖縣决堤五千五百餘丈冲塌民房一萬四千八百餘間溺斃人口五百餘名淹田六萬數千畝塌城一百八十丈徧野哀鴻慘不忍聞當經派員多带糧錢分投馳往會同該道府縣赶辦急賑俾免蕩析失所並奏明飭委福建藩司尙其亨前往查勘河道兼籌灾賑茲據該司勘明籌議放賑辦法電禀前來伏查漳郡灾情奇重冬賑春撫爲日方長冲决隄岸淤塞河道亟須分别培補疏濬坍塌房屋淹斃人口並應籌給修費卹銀加以米價騰貴民食維艱尤須廣購糧食減價平糶以惠災黎閩省素稱貧瘠司局庫空如洗値此工賑需用浩繁非設法另籌的欵不足以資接濟現經松壽倡捐廉銀並飭僚屬紳商量力倡助一面分電各省督撫籌欵恊濟查福建原辦賑捐僅收銜封貢監等項爲數甚微惟有籲懇　天恩准予添收七項常捐一。年。其原辦振捐轉瞬明年二月即已限滿應俟限滿之日起再行接續展辦一年如有捐助振欵實銀在萬兩以上擬請援江南湖北振捐成案專摺奏請優獎以示鼓勵雖明知近來勸捐不易然災重欵絀鴻嗷待哺即涓滴之收亦於工振不無裨益朝廷軫念民瘼恩澤優渥用敢瀝情上陳仰懇　聖明特旨照准俾蘇民困抑猶有請者此次漳州水災雖不如粤卾兩省之廣而情形奇重災民困若則同閭閻翹企德音不無私望如蒙朝廷特沛恩膏酌撥帑項尤足以慰窮黎待澤之情鼓動官紳聞風之感則出自高厚恩施非松壽所敢擅請不勝迫切待命之至乞代奏請旨松壽效 
分類新聞 
[政界]  
[浙撫奏設調查局。浙江]  
　　浙撫增中丞奏稱法治之國一切行政法規綜核編纂推行無不盡利其效果雖收於釐定而握要實在於審查我國法制未經綜核各地方情形復難斠若畫一自非逐加考察至周至悉無以資參證而杜紛歧查浙省民情風俗並所屬地方辦事民商訴訟習慣各項單行法行政規章及行政上沿革利弊至爲繁賾而外交民政財政敎育軍政司法實業交通諸大端亦未素經考究際茲豫備立憲核定法案必當先事調查然後國家之政令適合於社會之情形乃能施行無阻奴才抵任後當即札節司局籌撥的欵設局試辦並遴得奏調來浙候選道章樾委爲該局總辦設科長二人管股委員六人分任編制統計事件業於八月初一日開局辦事現在該局規模麤具應辦事宜次第畢舉仍隨時督節務使在事各員始終奮勉於全省政務之設施風土之沿習留心訪察得其眞際以應諮詢而資報告仰副朝廷考核法典崇實求精之至意十一月十九日奉　旨該衙門知道 
[拿獲梟匪紀詳南京]  
　　鍾太守元棣前奉江督札委在揚鎭一带堵緝散逸梟匪業經緝獲禀究在案又奉前署提憲徐特札江蘇撫標都司傳其中充當水陸總巡均經陸續緝獲匪徒軍火禀解有案茲於本月初九日據傳都司其中具報現偵線逢殿卿等面稱離淸江東南十五里淸淮之間板閘鎭對河觀音庵後樓上住有匪徒二人一名朱淦又名金溶一名萬勝又名萬保山訂於本月十五日在樓設堂誘人入會散放二龍戲珠刻板紅白票綾布上蓋四方紅印都司聞報本應先行禀報提道憲往拿恐走漏風聲如俟至十五日設堂開會之期往拿又慮人多聚衆都司隨卽带堵截巡防隊各自改裝分别前赴觀音庵後樓拿獲朱淦即金溶一名並查出包袱内有黄綾票一張紅綾票五張紅今旗五張上寫今字紅布牌三張上寫牌號白竹布龍票十六張内有人名白竹布龍票五十三張又空白十張草底簿一本姓名號戳大小共十六個張得昌名片十三張徐鼎號紫腹名片三十張江西圖七張萬保山名片一張卽廉義又名鴻順姓名單二紙器具簿一本紅紙名册一本惟萬勝即保山潜蹝未獲現已派線目分投密緝俟獲到再禀除將現獲朱淦即金溶一名並查出以上各色票布旗號名册等一併呈送提憲暨道憲究訊外特將拿獲會匪情形先行呈報並乞轉禀前來知府隨將白布票查驗委係刻板刷用藍色二龍吐珠蓋四方紅戳第一係天字餘三字未能辨識又長方紅戳係洪漢條圭四字其刻板内上排有南獄山忠義堂名目旁列四句楚靜東海水日月長淸香外口號同心愶力内口號重義千秋下排列四句家家門内訪忠良夫子聖人文武考五仙朝天幾千秋南征北勦水長流等字樣以上語句似通非通委係匪類開堂誘人入會情形昨知府在淸江因聞江北一带現値國制之際謠諑甚多無知愚民最被謠惑曾將所聞情形面禀提憲已蒙派隊巡邊等情并票布一張禀請督憲察核當奉批云據禀已悉該都司傳其中現經拿獲匪會朱淦卽金溶一名並起出票布旗牌號戳簿具等件緝捕尙屬得力旣據解經提部堂發委審訊仰候咨明提部堂節今迅速訊明確供照章禀辦一面仍由該守與傳都司上緊查緝逸匪務獲解報 
[蘇藩頒發考騐委員表式蘇州]  
　　蘇藩瑞方伯以考驗外官新章第三條内載佐雜各差委員應仿照州縣例條列事跡按季切實考騐分别最優等優等平等次等下等由督撫層　加考年終彙總咨部查核等 
 
 

Page 11

 
 
[因爰特酌擬表式札飭理問廳印就多份分發各衙署局所如學務歸提]  
　　學司審判歸臬司海運歸糧道警察歸巡警局工藝歸農工商局佐雜差遣委員歸臬司道府州縣文案歸各衙門局所就近考騐以此類推分等塡表自本年春季起分别送司以便詳請咨部查考 
[籌議設立商埠審判廳蘇州]  
　　法部大理院近議籌設商埠審判廳特先咨行各省督撫考察商埠情形并將詳細界圖一併報部查核以便會同妥籌設立辦法仰即一體遵照蘇撫陳伯帥奉咨後擬即查察商埠一切情形從速咨覆矣 
[正誤]  
　　昨報蘇藩擬定漕價六千二百文誤作二十文洋價一千一百八十文誤作一百八文未及勘正 
[交涉]  
[條陳黑龍松花江防續誌黑龍江]  
　　奉天陸軍參謀處總辦管雲臣近禀東督徐菊帥設立黑龍松花兩江江防砲艦已記前報茲悉内容略謂俄人近於愛琿哈爾賓設立一大輪船公司製造小火輪船行駛黑龍松花兩江同時並設砲艦以資保護大有獨佔東三省北部江河縱横交通航權之勢按黑龍江流域蜒蜿數千里西接斡難河其東流卡倫與松花江合流東至伯黎境與烏蘇里江三川合流而人於海東北一带天然之交通旣如是其便故彼我兩國均極注重也抑此各江航業我國順治年間曾設水師營於吉林至康煕初年又移於黑龍江每年秋間召集水師即就於沿江操練一次以耀軍威自黑龍江左岸鳥蘇里江右岸之地劃歸俄國以來此兩江即變爲中俄兩國之界線益爲俄人所重視其航路遂亦兩國平分然我國徒取其名不圖其實全權皆爲我國所奪早已爲傍觀者所譏今欲設法保全航政則添練水師實爲中國　下最急之務且近俄人益以强力侵佔江界擴張航權於庫頁島伯黎等地方設造船廠又於愛琿哈爾賓等處設立輪船公司業已劃定建設之地設備輪船數十艘往來兩江上下平時爲保護商務有事則運送軍需大有全握航權之意我國商人現在已經交受其困將來俄國公司局廠設立更不堪言又查俄人得以如是濟越航權者其原因全在我國水師之興廢現在調查我國水師情形船械惟在簿册腐敗空虚逹於極點爲今之計亟宜興復舊規添設砲艦大加整頓扼要駐紮以嚴邊備隨時游　黑龍江上下以防俄人侵略吉林水師宜移駐於愛琿由劃定江界樞要之處以爲根據之地並設陸軍兵營巡視沿江以及吉林一带以成犄角之勢而制俄國不然兩江航權全握俄人之手加以俄國建設沿江鐵道告成我國受其影響殊大故亟宜早興復水師以保北方陸地之安關係極大不可等閒視之云云 
[軍界]  
[陸軍警察大閙娼家。鎭江]  
　　本月二十二晚駐鎭陸軍警察熊崇基等八人相約至後街某娼家挾妓沽飲酒醉而歸順道至附近某妓院叩門不應熊等怒甚齊將該院門冲開一擁而入見人便毆大肆滋閙院内各物搗毁無遺並打傷該院男班子妓女各一人未幾站崗巡士聞信前往彈　當將熊等一併带局旣由某巡官將熊等暫交陸軍警察司今官带回審訊其受傷之人令該院先行醫治一面據情禀明常鎭道劉觀察以熊等如此不法有礙地方治安遂於二十三日乘專車赴金陵擬將此事面陳江督請示辦法 
[程軍門抵鎭閱操鎭江]  
　　長江水師提督程軍門前日親往上下游巡閱冬操防務以爲整頓地步茲悉軍門於上游業已巡畢順道接閱下游各營伍即於二十四日上午十點鐘時乘建威兵艦駛抵京口駐鎭水陸各防營均列隊迎迓瓜洲鎭總兵陶鎭軍副都統奎統制當鎭道劉觀察駐鎭巡防步隊統領周恊戎鎭府承太守等咸登舟晋謁軍門接見與之籌商防務歷兩時許二十五晨軍門登岸校閱瓜洲水師各營水旱兩操次閱沿江各營防務並示期二十六日查勘焦山象山雩山各路砲台然後赴孟河三江營圌山江陰等處巡閱 
[]  
懲治軍人違制之嚴諭武昌○鄂軍都制張虎臣近因各標營兵士每有不遵國制任國薙髮爰特嚴諭各兵士嗣後如有違抗者一經查出即責軍棍二百罰餉四月 
[學務]  
[江督節司審訂敎科書。南京]  
　　江督批蘇提學呈云該廪生陳定求等所著高等小學國文讀本駁案曁近年通行小學各科敎科書評議等書具見該生等於小學極有研究經騐且能崇正闢邪力維世敎關係小學匪淺自應酌予獎勵以爲盡心學務者勸應候咨商撫部院核明辦理惟查小學敎科書一事總以文義淺顯宗旨純正爲主上年學部審定各小學敎科書准各學堂暫行應用係爲廣勵敎科書出版取便採用起見至各省辦學人員隨時檢查訂正自是應有之義此次除經該生等評駁各書外所有通行各書應由該司責成學務公所圖書課人員廣爲搜羅細加檢定現在小學敎科書之弊自經該生等發明以後約計未盡之義尙有數端如敎員敎授國文歷史率以一小時講授一課其中有預備有目的提示有指示有總括有應用所謂五叚敎授法是也每叚宜以幾分鐘爲限爲敎員者皆宜預爲分析講授者乃有次序而坊行各敎科書每有一課事實非講至四五點鐘不能明晰者以至各學敎員循文朗誦一過卽爲敎授已畢此一弊也兒童心理與成人心理不同該生等所駁妹喜妲已　說其不合敎科固屬絶無疑義若語似平義而細按仍嫌太深者則亦不宜改正如某局初等小學歷史敎科書第一節太古漢族云云漢族意義即外人稱吾國人爲秦人唐人之例小學學生斷不能領會此說且纔談上古忽又及漢陵節而施是爲不孫而不善講解者且甚至舉滿漢爲解釋如此敎學豈非歧之又歧此一弊也奏定章程所訂中國文字課程並未指明用項敎科書惟敎員無敎科書則一切敎授之事必須憑虚蒐索搆造恒多不便故敎科書在今爲必要之事惟所擇材料必以國民日用必需之事物爲主乃現行各敎科書出版之日多在庚予辛丑之間其中類多矯枉過正關係政治之言近來預備立憲政體維新若猶承訛襲謬不復改正不獨飬正有妨且於學童不能適用此一弊也至 
 
 

Page 12

 
 
[於字體訛誤引用乖舛講修身者或敎材不善談輿地者或建置不明諸]  
　　如此類不可勝舉當此風氣旣開小學林立之日再不嚴切糾正貽誤學界何堪設想仰該司會同寗學司妥節學務公所圖書課人員除學部所頒敎科書外所有通行各敎科書皆　速加審訂審訂之後即札行出版之官私書局囑其改正印行並移行各學堂遵照抽删改用一面仍由該司廣諭通儒宿學深明敎授原理者多著敎科書呈由該司檢查呈部審定准予專利並酌給奬勱以維學務本部堂有厚望焉 
[視學員到郡松江]  
　　十六日省垣樊提學派省視學龐樹典來松視學龐君到後即詣中學堂及華婁高等小學懷新高等小學雲間師範等處檢視學生成績 
[實業]  
[安班瀾華僑函詢鄂境鐵路漢口]  
　　旅漢粤紳昨接安班瀾華僑函詢鄂境鐵路辦法略謂君等旅居漢口數十年之久當甚詳悉鄂人風習僕等僑居瀾地私衷頗懷故國每一憶及籌辦吾粤鐵路之人至今尤今僕等髮指掌穿願君等切無存界限之迂見至坐失我中國之利權現在鄂省各界果籌有的欵幾許及如何辦法祈詳細函示是爲至禱 
採木公司分繳二期股銀。天津○中日合辦鴨綠江採木公司資本計分二期繳存天津大淸正金兩銀行現下正値繳欵之期是以胡理事長宗瀛經與度支司張金波司使商槯籌措的欵已於十二日赴津會同日本理事長橋日君各繳欵百五十萬元分存於大淸正金兩銀行以符合同 
[贛州銅礦紀事南昌]  
　　贛州銅礦原定本省籌欵二十萬南洋籌欵二十萬合資開辦現聞南洋業已退股而本省股銀僅存四萬有奇資本不敷故將兼開煤礦之議作罷刻經馮中丞派委銅礦總辦傅苕生觀察赴贛州專辦銅礦之事所有原聘開採煤礦之礦師已一律辭退查照合同致送薪金四百磅程敬四十磅 
[富商創辦毛革公司漢口]  
　　漢口富商劉歆生刻集資本五十萬元創辦毛革公司商標定名普潤擬在孫家磯地方建廠購機製呢及牛羊皮所造各物刻已赴農工商部具禀立案已奉批准咨請鄂督保護 
[條陳工藝辦法山東]  
　　臨淸州于孝廉書雲日前條陳工藝辦法稱速成藝徒學堂工藝陳列所高等工業學堂三端皆東省現今切要之舉請將優級師範學堂併入師範學堂騰出優級師範經費爲高等工業經費卽以工藝傳習所作爲高等工業學堂之實習工塲聞魯撫袁中丞已札行提學司勸業道妥議詳復 
[雜記]  
[商局請給購料護照蘇州]  
　　蘇省農工商局司道以馬路橋梁頗多損壞業經禀奉撫　批准撥欵估修現以工匠估價値太鉅擬自行赴滬購辦材料業已開單咨請牙釐局給發護照以便購運 
[招尋管带屍首安]  
　　砲營管带陳昌鏞自經叛兵砍斃屍首撩棄至今尙未尋獲現經余恊統大鴻遍張告白謂如有查獲陳管带屍首所在醜洋三十元倘在水内撈出指認明確者送洋百元 
[示查三怡東夥寄頓財産漢口]  
　　漢關道因三怡錢莊隠匿財産甚多查抄各産所値不敷欠欵亟應澈底根查特出示曉諭如有人查明該錢莊東夥寄頓財産據實舉發即按照所値酌提一成充賞其與人合夥所開之公司店舗亦限於二十日内親赴商會報明當分晰提出决不拖累如隠匿不報被人舉發即將合股之資一併提充抵欠 
[商捐局總辦改委漢口]  
　　漢口商捐局現因市面銀根吃緊商業因難故未實行抽捐其總辦張觀察預料以後事多棘手特上禀鄂督辭差就醫遺差由陳小帥杨委江漢關道接辦俟商情略見起色再議收捐辦法 
[小說]  
[烈女羅蘇逸事。（四）]  
爾來特曰。若人余未之識。爲余紹介可乎。其友曰可。於是約以明日。其友乃辭别而出。爾來特繞室逡巡。逹日不寐。黎明。即往謁其友。其友未起。喚之方出。其友笑曰。君眞當世之。有心人也。未識此女幸福若何。爾來特曰。余閱美婦人多矣。終未若此女之佳麗者。直使。人不能去諸懷耳。語畢兩人復相視大笑。 
時天已大明。巴黎市中。馬車電車汽車自由。車往來如織。兩人亦乘馬車疾驅而出。往謁雪格蘭。雪格蘭延之入。未道姓氏。其友笑語雪格蘭曰。汝識此君否。雪格蘭熟視爾來特。之面。深思良久。笑顧其友曰。未識。其友一手持雪茄。一手指點爾來特笑語雪格蘭曰。君深藏之士。余固知君不識若人。若人巴黎之。大資本家。人人呼萬斛珠爾立樞門者。即是。人也。此君欲交足下久矣。今特爲之紹介。雪格蘭聞言微哂曰。敝廬安足容上客。塵儿蓬。壁不知增幾多顔色。 
雪格蘭雖虚與委蛇。而心中頗疑慮。默念其。友爲人。行素無頼。今無端介紹富家子。求交。於余。恐非無因。且爾來特舉趾輕狂。服飾華。麗亦必非良善之輩又視兩人目動言私决非無因而至。第不解其用意何在。 
雜著 
[杭嘉湖旅行記。（四叔）]  
　　午餐後復逾橋游覽。意欲一觀學堂。途中遇一人。頗有儒者氣象。因就詢之。其人曰。余即學堂中人也。余等大喜。詢以校址所在。曰不遠。課目若何。曰國文歷史地理。敎員幾人。曰一人。余知此等學堂。各省各府州縣。各村鎭。間。所在多。有亦不再問。而是人甚殷勤。堅欲邀往校中茶話。遂從之行。乃甫及門。是人即。大喝一聲。余等不覺逡巡却退。是人拔步逕。入。惟聞屋中似有几案撞擊聲。又似有追逐。聲。俄而兒童號哭之聲作矣。余等不欲擾其課堂。遂不别而行。逕返輪局。雇一舟。是夜即宿舟中。翌日友人小不豫。留泊一日。 
十五日晨。放舟赴德淸縣。將抵城。遇一橋。余與友人方縱論時事。舟人忽戒余等勿聲。友不解。亟詢之。舟人怒以目。而船已抵橋下。舟人力提其足。蹴踏船板。得得有聲。余等益疑惑。復詢之。舟人曰。此名唖子橋。過其下者。如敢高聲谈論。則橋神怒。將使口喑不能言。舟人不以足蹴板作聲。者船首必觸石而碎。余等不覺狂笑。舟人乃歷舉數世以來。口喑之。人碎舟之事以實之。余曰。然則橋神能。憫余等之無知誤犯而捨之乎舟。人曰们頗爲君。等憂之。余觀其戚戚之容。至爲誠懇。遂不復。言。然余今日雖以筆代舌。歷叙所聞所見各。事而我舌猶存。未嘗不朗誦如流也。愚民迷信。可笑亦可憐。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[河南]  
　　諮議局籌辦處現已擬定司選員辦事規則俾分赴所派地方講演該局章程及一切選舉辦法並准商請各該本府直　州督促依限辦理其司選員薪水公費槪由籌辦處支給禁受一切供應餽遺　又因河南風氣不開恐於調查財産一項愚民或有誤會因以造謠生事故特聲明决非爲加稅籌餉地步免致别生阻力 
奉天 
　　東三省總督徐世昌具奏云上年冬間就奉天省城設立諮議局札委民政使張元奇爲局長同時遴派大紳盛京副都統多文會辦選舉事宜伏思諮議局有指陳通省利弊籌計地方治安之責奉省經前將軍趙爾巽奏設合省自治局内分考訂調查兩科又附設調查員養成會一所係選錄士紳肄業以豫備實地調查之用與諮議局有直接之關係當經臣將原設自治局歸併該局辦理藉以節省虚糜統一責任惟查奉省情形不同内地滿蒙漢客籍士民歷來錯處兵燹以後户口疆域之變遷尤屬茫無稽考若非調查確實將來議員之選舉必多困難因選派調查員養成會畢業學員一百零八名分赴各屬調查至本年六月竣事計得各項表册地圖等共五千九百五十件業經節令赶辦編輯務早成書旋准憲政編查館咨知業經會同資政院將諮議局章程奏允頒發其現設之諮議局應改爲諮議局籌辦處等因並恭錄　諭旨計刷原奏淸單頒行前來臣欽遵辦理立節該局改爲諮議局籌辦處以歸一律惟是諮議局爲豫備立憲之機關而根本尤在地方自治臣於本年夏間正在計畫適准民政部查催將地方自治研究所速爲籌辦遵即札節民政司使張元奇就該處舉辦一面分節各府廳州縣愼選端正明逹士紳送省迭經考驗取錄得學員一百八十名於八月初十日開學入所講求地方自治制度及各國憲法議員法選舉法等以六個月爲一學期限兩學期畢業遣回各屬原藉推廣傳習務期風氣漸開人人知以盡義務爲已責則邊氓之程度日進文明庶憲改之萌芽漸臻發逹至籌辦處應用經費業由度支司籌撥作正開銷十一月二十日奉　旨該衙門知道 
按東省旣改籌辦處而選舉調查應辦之事置之不議即該處總辦會辦等員亦不提及可稱怪事 
[安長調查]  
[江蘇蘇屬。（松江）]  
　　松江府戚太守甘六日照會郡紳陳菊生謝宰平雷繼興等文云蘇省諮議局籌辦處札開（中略）除選舉監督照章各以本衙門爲辦選舉事務之所外亟應遴選公正明逹士紳帮同辦理一切事宜尅期告竣以爲選舉監督之補助機關除分札各廳縣遵辦外爲此札仰該府卽便查照先就本衙門設立辦理選舉事務所一面查明如有該府之本管地方應作爲初選區者迅卽遴派敎佐員爲初選監督會紳另設選舉調查事務所一處仍遵章程擬訂調查員辦事細則並會同紳商學界赶將選舉事宜分投辦理尅期告竣以免遲誤致碍大局並將設立日期及辦事職員姓名先行報查以後凡關於選舉一切事宜均一面隨時直接報告及質問於本處以便檢察查考並將頒發章程詳細解釋無得率誤違悖是爲至要等因奉此查本府並無本管地方惟忝膺複選監督之責事關合郡尤屬繁重現雖爲時尙早其中有應遵章預先籌畫者擬即於本衙門二堂後宅門之東掃除房屋一區爲本衙門辦理選舉事務之所遴選士紳帮同辦理夙仰貴紳公正明逹一切事宜希隨時商辦以匡不逮望切望切 
[士民實行調查]  
[江蘇蘇屬。（鎭江金壇）]  
　　金壇司選員具禀籌辦處謂各處調查之事將次告竣現正推定覆查員詳細搜羅免有遺漏聞人數祇有九百餘人 
[又。（常州江陰）]  
　　江陰城廂内外及三十六鎭已調查完備草册之已繳至事務所者約居三分之二日來縣尊及司選員正在與諸紳竭力催促免致誤期 
[士民動議調查]  
[浙江。（寗波定海）]  
定海縣調查事務所派定管理員後茲又選舉各莊調查人員分投淸查員名錄下　在城甬東馬裕昆周安鋆　吳榭洞岙蘆蒲舵岙大展吳文銘李哲頴　　　白泉北蟬干　馬岙王士璡王紹曾　叉河鹽倉紫薇岑椗大沙小沙鄭之棟翁運乾　衢山岱山長白秀山長塗湯濬黄德駿樂聲和　金塘大榭册子徐聿昌胡振棟　桃花六横登步蝦崎魏鎬章胡蘭孫 
[本埠新聞]  
[滬道辨論滙票之作用]  
○致農工商部曁江督贛撫電。　滬關庫欵奉文發商生息備充商部經費十月二十六百號商晋益升倒閉虧欠關庫存欵二十三萬餘該號先將所收長江别埠滙票抵缴外尙有短欠先經詳咨追理在案其抵缴票内有江西各號支上海各莊號之欵現有豫豐恒皮信成祥兩贛號忽謂此係該號等托晋益升代收代付他號非晋益升所自有滙欵可以止兌一再由贛商會文電堅請發還並言已呈請憲核殊不知滬關收兌各莊號解缴公欵不盡本票向祗察驗票欵果係的實即行入帪發莊到期收取生息不復問其所由來無論爲滙票爲支票或爲受托代收代付用以移解公項或爲解欵之家自應收進之欵均無關涉總之票欵一經入帪即屬公項萬無將收來之票發還出滙之家之理所有豫信兩號托付非人祗能向晋益升直接理追何能以公家爲桃僵之代况如贛商會言滙票可止兌道庫出入年在一萬萬以外以後滙欵更憑何信用欵關商部存本並公費所出斷難通融除隨時嚴行駁斥外合亟瀝陳備案再抵欵 
 
 

Page 19

 
 
内有江西裕厚昌滙滬本號本票八千兩竟敢掯付更屬荒謬提訊號夥諉之號東已行揚州府分提號東周福九封産備抵至被倒公欵陸續收還尙缺三四萬左右合併陳明伏祈垂察煌宥 
○致南昌商務總會電。　滙票事來文悉滬關收纳各莊解繳公欵票向不問其來由萬無將收來之票發還出滙之家之理業經詳晰電復豫信兩號托付非人祗能向晋益升直接追理來文碍難照辦至裕厚昌係滙交滬號本票竟然掯付與行騙何異尤無情理提訊號夥諉之號東惟有分行揚州府縣提號東周福九封産備抵執法而行萬無通融辦法已電報商部及督憲贛撫憲矣此復煌宥 
[滬寗鐵路與招商局總辦之更調]  
　　滬寗鐵路及招商局總辦鍾文耀現爲駐美叅贊聞郵傳部擬以道淸鐵路總辦黄仲良調充滬寗鐵路總辦其招商局總辦一缺擬以前宜昌太古洋行買辦王文楠充當 
[派員商請敎士交出盜犯]  
　　敎民劉倫春等爲盜一案迭經滬道照請美總領事轉飭敎士沈志誠將劉交出迄未就範茲蔡觀察以該敎士匿不交犯則此案斷難訊結因派道署譯員陳震東二尹親往嘉定聖公會與沈敎士直接面商一面函致美領給發介紹書以便接洽 
[日領催緝贓盜]  
　　日商吉隆洋行前托永茂花廠代雇張金茂民船前往南橋購買棉花駛至關港地方被匪搶去銀洋二千元曾由日本領事函請滬道札行上海縣嚴緝在案茲日領事以此案迄已多日不但贓盜未獲即該縣奉飭後究竟如何辦理亦無影響殊非保衛行旅之通因又照會滬道嚴催該管文武勒限緝拿並請將辦理情形先行函復 
[反對自來水公司之激烈]  
　　南市自來水公司勒加水價玩視火政屢誌前報茲救火會各會員及舗户居民議將水價停止交付該公司經理聞之即於前日將爲難情形禀商道縣請爲核奪 
[諄囑學生銷燬逆函]  
　　滬城各學堂自奉提學使札縣知照飭將日本寄來悖逆信函截留焚燬各學堂校長敎員人等當即諄囑各學生如接有此項信函立卽焚燬消滅 
[薙髮同業之藉口]  
　　本埠薙髮同業自遭大喪停止薙髮後先以無力度日繼以南市新舞台二十七日後仍准開演爲詞一再禀求准予薙髮經上海縣議定於百日内免缴淸道房捐等項仍著遵照在案詎該業現又以官長均已紅纓翖頂爲詞禀請援照前次定例三十五天後照常開市仍奉批斥不准詎南市各薙髮店不能久待均於赣日照常開市不知工程局將如何處置也 
[元源錢莊倒閉餘聞]  
　　英租界天津路慶裕錢莊經理人葉某前將川省鐵路股欵二萬兩代放於南市元源錢莊茲元源倒閉該公司施總辦今葉賠償葉不承認施總辦遂即告知上海縣移請公共公廨照會捕房將葉提入旋由商務總會某董函請寳讞員照會捕房交保出外准今日到案質訊 
[城内]  
[同族爭産]  
　　職員朱錫魁扭堂姪朱澄懷到縣經李大今提訊錫魁供祖立義莊及祠田所有租米向由職員經收今被澄懷同寡弟婦歐陽氏私收請爲追還澄懷供伯祖增楷公購置義莊祠田共一千零四十餘畝定章勒石由嫡裔經管收租余錫魁並非嫡派且經收三年未將帪目揭示文生與叔母歐陽氏正擬于廿二日邀族分派錫魁竟挾老義隆紅坊租屋紏葛之嫌先行扭控求察歐陽氏供與澄懷相同判一併交保自行邀集族人秉公理處 
[盜賣墳地]  
　　繆福昌昨日到縣控稱　買西門外陳姓地一分二厘葬棺兩具今被陳姓之子盜賣求爲追究李大令諭候批示 
[盜犯斃命]  
　　盜犯蔡裕壽近因患病發堂醫治前晚在堂斃命經堂董函告本縣李大令禀知滬道札委水利廳孫傳楨到堂相驗委係患病身死遂命備棺收殮發檀厝埋 
[私賣洋烟]  
　　石金忠在廿四保頭圖地方私賣燈吃由縣提訊判發改過局收押 
[道批]  
　　織婦王陳氏禀批前據氏夫王鈺具禀當經袁升道分别札行在案據禀前情候行上海縣曁會丈局查明辦理可也　准補浙江安吉縣輿史王釗等禀批已於王陳氏禀内批示矣保結附 
[官事]  
　　淞滬厘局提調候補知府張壽鏞近奉蘇撫札委兼辦江蘇海運滬局曾辦昨日到道拜謁禀知　滬道蔡觀察昨傳知府劉貽愼到轅問話 
[南市]  
[商團放假]  
　　商團體探會會員昨日齊集操場由會長率領至城内外各街巡視一週囘至操塲會操散隊會長以名員均係正經商人現届年關無暇操練故定於今日放假以便料理商務 
[拐匪逃逸]  
　　張王氏之女被匪姦拐禀請總工程局飭探查究在案茲聞該匪避匿法界及恊同法探往提則又逃往他處 
[閘北]  
[勒今遷居]  
　　閘北巡警局境内有荒田四十七畝係南潯龎姓之産近被江北貧民搭棚覇佔經龎姓查悉禀請巡警局札節四路一區分局將爲首之潘慶山拘局勒今赶遷如違究辦 
[凌虐養媳]  
　　女孩萬明妹昨由巡士送至四路一區分局該女供稱被姑凌虐不敢回家已在外露宿三宵巡官論傳伊姑到案飭將該女領囘不准凌虐 
[尼庵失竊]  
　　小竊李玉坤昨夜至保德菴偷竊銅盆等物旋被巡長查獲解局請究嗣該菴尼姑純和投稱屢次被竊請爲追究巡官諭將該竊押候訊究贜交該尼領去 
[英租界]  
[懸賞緝盜]  
　　船户趙和尙前在常熟縣境被盜刦去銀洋絲線等物禀報常熟縣緝拿在案茲該縣因日久未獲恐盜遠颺移請公共公廨照會捕房一體恊緝並附賞格一道云本年九月二十九日據南一塌二都三圖地保錢安順禀據船户趙和尙報稱九月二十四夜黄昏時分由城搭客開行駛至山前湖橋北突遇匪船駛攏被匪割斷櫓繩跳過伊船搶去銀洋絲線等物伊與船夥喊捕匪即携贜過船逃逸無蹤誠恐贜匪遠颺除加差追緝外合行懸實緝拿如能將此案　盜全數拿獲者賞洋一百元拿獲盜首賞洋五十元拿獲夥盜每名賞洋二十元知風報信因而拿獲者减半給賞决不食言爲此仰探捕人等一體知悉 
[禁唱灘簧]  
　　四馬路羣芳樓茶館主洽記倩伶人林步靑等於十二月初一晚演唱灘簧名曰改良古今時務新曲昨日遍發傳單爲捕房查知以其演唱灘簧有千例禁即節中西包探傳諭該館主届期不准開唱如違提究 
[包探降級]  
　　虹口捕房華探孫榮卿因辦事不妥昨奉卜總巡降爲試用華探 
[巡捕除名]  
　　敎練所華補毛鴻斌品行不端昨由卜總巡開除卯名 
[廚役行兇]  
　　江西路六十三號門牌某洋人家廚司洪福永昨與車夫史阿三口角洪即持刀將史砍傷左手由捕查見一併带入 
 
 

Page 20

 
 
捕房捕頭飭將受傷人送往仁濟醫院醫治洪押候再辦 
[女子淫奔]  
　　無錫人徐榮林寓居海寗路二千一百六十七號門牌伊女阿桂現年二十一歲前日被人拐逃昨由徐報知捕房派探查緝 
[物何來]  
　　四川路平和洋行失竊白絲頭一包昨由捕房飭派中西包探在松江路一百十三號門牌孫唐氏家查獲原贜將氏拘入捕房送廨收押候訊 
[夜行者鑒]  
　　太隆洋行夥友王某前晚行經北京路貴州路附近突來流氓五六人持刀攔住擢去皮衣鈔票等物王掙脫後立即報知老閘捕房飭探往查則已杳無蹤跡矣 
[取金飾]  
　　婦人王氏家住南市王家碼頭前晚至英租界山西路福州路口被流　搶去金挖耳一支氏即投報捕房節探查緝 
[沿途互毆]  
　　車夫王阿三昨與張仁貴在黄浦路互毆由捕一併拘入捕房飭各存洋保出候訊 
[美租界]  
[連報火警]  
　　昨晨子刻北河南路鵰程里五百四十號門牌失愼焚燬披屋晒台黎明時鄧鐵路陳姓家又報失火計燬平屋二間 
[又被拘押]  
　　王阿泉前日違章小便被二百八十一號暗捕將王及帮同挺撞之羅春和一并拘入捕房押至晚間開釋昨該捕被王等報仇刀傷手背當即報告總巡節探將王羅拘入押候解辦 
[賭徒互毆]  
　　洗衣司孫金榮唐乾尙昨在哈而賓路九十八號門牌因賭互毆由捕拘入捕房押候究辦 
[拘獲逃婦]  
　　朱紀生之妻陳氏被人誘逃昨由包探宋掌桂將氏拘入捕房轉送公廨押候解訊 
[拐匪就獲]  
　　許寳生專以誘拐糼孩爲事昨由包探楊連生拘入捕房押候查辦 
[法租界]  
[减折償欠]  
　　恊安公司利喴洋行馬榮裕堂等九户春間控告英界長盛號經理張靄雲倒欠巨欵一案曾由法商梅搿出爲調停尙未了結昨午二時公堂中西官專訊此案利喴恊安等延蒲石愽士兩律師爲代表到案請追梅　稱張靄雲已收到帪欵三萬餘元甚爲出力應請堂上將張靄雲歷年宕欠减折歸償中西官允如所請判照三折半理償至已收三萬餘元應如何　派候再核斷 
[領囘逃妻]  
　　某成衣匠由常州誘拐女子高鳳大來中與范永林李吳氏兩蟻棍在某小茶肆議價圖賣當被包探查獲拘送公堂判鳳大寄堂范李押候再辦在案茲鳳大之夫顧明甫同母陳氏及妻母高徐氏來申投廨求領聶司馬研訊屬實准予領回管束范李兩蟻棍因不能交出原拐之成衣匠判各押捕房一年 
[竊賊收押]  
　　王壽林錢紀生串竊銅元等物昨經公堂查明屬實判錢押捕房四月王押二月 
[小工竊絲]  
　　立興行巡丁拘送行竊立豐輪船絲頭之小工楊長福到廨請究聶司馬以人贓並獲無可諉缷判押捕房四月 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第四張第二版 [ 
[要摺]  
[度支部議覆蘇省丁銀改章原摺]  
　　奏爲遵首議奏恭摺仰祈　聖鑒事兩江總督端方等奏寗蘇兩屬州縣賠累請將上下兩忙地蘆各欵改爲征銀解銀另收公費一摺光緖三十四年九月二十七日奉　硃批度支部議奏欽此欽遵由内閣抄出到部查原奏内稱近年蘇屬各州縣因銀貴錢賤賠累不支迭經臣等奏請將忙銀錢價酌增或改爲徴銀解銀另收公費或請每兩加錢二百文部臣知州縣實係賠累准從每兩加錢二百文之議爾時銀價可合錢一千六百文不意近來繼長增高每銀一兩須合錢一千九百文上下是奉部核准之二百文加如未加各屬之苦累如故寗屬原定銀價稍寛上年故未議及今銀貴錢賤至於此極以至江北州縣其賠累與蘇屬等迭經全省牧今合詞呼籲列表臚陳計收錢解銀每兩已不敷錢十餘文而辦公經費尚全然無著若銀價再昂賠貼直無底止查向章上下兩忙本係徴銀解銀同治初年前督臣曾國藩撫臣丁日昌奏改徴錢解銀寛定錢價每兩得餘六百文爾時銀價低而錢價漸高物價亷而用度又省故各州縣得此餘資無不一意辦公亷隅自節今則一切反之州縣遂無從措手欲求補救惟有規復同治以前之舊制所有寗蘇兩省地蘆等項正耗銀兩自本年下忙爲始一律改爲徴銀解銀每兩隨收公費錢六百文規復抵解賠欵錢二百文此外不准另立别項名目私取分厘及抑勒銀元不收銅元等弊一俟幣制劃一銀幣頒行其以銀計者即收銀幣以錢計者即收銅幣圜法無滞而辦公有資即匀定公費酌籌久任亦皆可次第施行等語臣等伏查寗蘇兩屬地蘆等項折徴忙錢歷有年所近因銀貴錢賤蘇屬州縣辦公竭蹶前據該省督撫再三籲請規復公費二百文經臣部於上年十二月内奏准今將　屬徴忙自三十四年上忙起每兩加收二百文試辦一年如年内錢價漸就平復即當奏明停收以紓民力行知遵照在案茲蘇屬等奏請將寗蘇兩屬地蘆等項正耗銀兩自本年下忙始改爲徴銀解銀每兩隨收公費六百文抵補賠欵二百文該督此奏自係以徴解不敷不得已而爲此請第暫加二百文之奏尙未經年遽爾更張非惟無以取信於民似亦無上政體伏讀九月十一日　上諭銀幣重量著即定爲大銀幣一枚計重庫平一兩又多鑄庫平五錢重之銀幣以便行用並附鑄减成之庫平一錢曁五分小銀元以資補助此項銀幣京外大小衙門庫欵收發悉歸一律永不准再有補平補色傾鎔火耗平餘各名目所有地方官及經收官吏辦公經費飯銀並管解川資着各省督撫體察該省情形詳擬辦法咨明度支部彙核厘定應增應減均須明白宣示永絶胥吏隠射侵漁之積弊等因欽此自應欽遵辦理應請　節下兩江總督江蘇巡撫仍遵前　旨先將該省地蘆等項及經費各欵詳擬辦法送部由臣等核明應增應減酌中厘定再爲咨行照辦本年蘇屬下忙錢糧仍今查照上年臣部奏案徴收其寗屬仍照舊章辦理所請徴銀解銀各節應母庸議十一月初十日奉　旨依議欽此 
小說 
[實事探險北京巴黎間競車日記（十五）]  
　　余等離里邦加斯衣亞後。道路難行。途中小橋甚多。建築工程極爲陋劣。惟至米乾斯加亞所過一橋。建築較新與前此所。見迵然不同。蓋在西伯。利亞道中。此爲第一次創見也。途中沙泥。愈行愈厚。車搖盪無已時。疲倦。極矣。午後三鐘。余等遂憩宿是處。去克哈斯諾衣亞斯基。尙有五十基羅邁當。 
十三號七鐘。抵克哈斯諾衣亞斯基。途中多係山路。余等於最高處。望見。絶大之平原。及遼闊之江流。是卽野里色夷之巨壑。其流分繞左右。余等過第一枝流。係用渡船。其餘二小枝流。則上有橋梁最。後又有一稍大之枝流水勢較爲湍急 
[（八）克哈斯諾衣亞斯基至多木斯基。]  
　　余等未抵克哈斯諾衣亞斯基以前。以爲居民至六萬以上之大城鎭。必有寛大之街道。壯麗之公塲。迨至其地始知與余等意想。全然相反。道路。公塲。毫不整理。汚泥穢水。遍處皆是。殆尙不知路政爲何物也惟有一事。于遊歷者絶有關。係蓋野里色夷江上。交通尙便。有大船航行乘客大半。係往美洲游歷者也。 
余等於十一鐘休憩客棧。明日爲十四號禮拜日也。然在余等旣無節日。亦無禮拜僅知逐日與泥土沙塵車轍馬跡相追逐耳。十二鐘半。余等就道。當出城時。適値大雨泥深數尺余車如沐浴泥中。異常困苦最後尋得一道。可用次等之速率駛行此道卽俄語所謂特哈克。迤邐於山上。在鐵。道之右。當西伯利亞鐵道未建築。時此道爲俄政府所開闢以供轉輸各。貨之用。於俄國交通歷史上。有絶大之價値者也。道之左右兩旁。皆有絶。大之濠溝。現已久不修理。自有西伯利亞鐵道之後。不復知有此道者矣。俄人言及特哈克。極爲鄭重。以爲此路。當爲世界所聞名也。倘詢俄人以。取何路入城爲最便。彼必答言特哈克。無庸再贅一詞。即此可以窺。見俄。人之性質矣此路闊大無與比偷其寛經有至六十八十或百邁當者。然絶似一平原似一牧塲。不似一道路也。左右濠溝。潴水極深。倘彼當建築時僅寛五六邁當。旣可省財亦易整理。然俄人初未顧及也。間有數處。泥土稍硬或有碎石。則俄之行客。必繞出其左右鬆土之上。蓋彼所用之馬。皆無蹄鐵。故不便行於硬地也。其車製法亦極拙劣。僅能用以荷　兩三馬所曳。僅能得百基羅格蘭晤。不便極矣。 
[商務印書館發行]  
初等小學女子國文敎科書前四册各一角後四册各一角二分 
本書自去夏起陸續發行一年之間疊版六次其價值無庸贅述現在全書入册均已出版矣再本館現在續編高等小 
學女子國文敎科書其第一册亦已付印卽　出書以應新年之用 
[印書館行學生必讀計學淺訓完價二角五分]  
我國向不知計學爲何爲自原富出而人始知是學之不可忽本館前出（中學計學敎科書　（商業理財學）諸書叙述詳明譯文條鬯出版以後採用頗多惟所以開通成人而非所以啓發初學是書法國博樂克所著藉工商貿易淺近之事闡發至理　爲問答足以引起少年生計之觀念侯官王君壽昌譯爲漢文并將書中人地事物以吾國所習用者代之王君爲法國大學卒業生又擅舊學故所譯深合學理而文筆亦　明亮 
 
 
 

Page 27

 
 
   
 
 

Page 28

 
 
   
 
