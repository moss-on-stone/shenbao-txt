# 1916 - 264 - 4915669

 

Page 1

 
 
   
 
 

Page 2

 
 
時評 
[武力冷]  
　　以中國近日之情形而談武力幾何其不可笑也且勿論其對外不足對内果能有餘耶我非輕凟武人也質言之中國所以今日之尙留此軍備不過不能全行解散耳非爲此軍備之尙有武力若干也 
　　不然前清以二百餘年專制之餘威何以革命一起未反對者尙有若干軍隊在手乃不一戰而以調停讓位終耶袁氏以一身經練之成績加以四年在任之預備休以革命一起未反對者亦尙有若干軍在手乃又不决一大戰而以取消帝制停戰議和以殁耶此皆前事之師而足知其武力之無能爲也且更證之以蠻勇著名龍氏擁兵數萬稱霸於粤東乃戰未數月亦不得不俛首低心以去位其武力果安在哉 
　　奈何今之稱有兵權者尙欲以武力左右國家也嗚呼其結果不過塗炭生靈斳喪國本而已 
[專電]  
　　北京電聞蔣哈與唐劉羅戴陸薩及李鼎新等合組武裝護法會與十三省同盟對抗以維持國會擁護中央爲主旨會地在滬或粤 
　　北京電昨國務會議要點㈠關於興亞借欵之補救谷報告日人允將合同變更以關於兩鑛合辦之現定另行提出别議押品五百萬即作爲與大借欵無關之單獨借欵㈡關於司法各獨立省法界皆用本省人員昨議决仍主廻避本省㈢關於海容軍艦撞沉商船案因英人迭催開審昨議决即由海軍部開特别法庭審理 
　　北京電鑛約可廢原因㈠兩國輿論攻擊㈡私人事業現日國家政策不一致㈢興亞不過臨時結合在日無甚信用勢力 
　　北京電政府答銀團質問但言容詳審再覆以資延緩興亞改純焠小借欵此事亦可無形消滅谷言星期二當可答覆國會以踐一星期之約 
　　北京電財部答四國銀團質問書候將事實加以審愼再辯明具復 
　　北京電孫内務答辯停職人員控告之理由㈠停職與免職不同停後仍請總統下免職令早已報府咎不在部㈡改組經過國務會議議决報告總統府非一部之行動㈢文官保障法即令可以援引亦係保障民國之官而非保障洪憲之官共和復活洪憲官吏當然不受該法之保障㈣從政治上言此輩與朱啟鈐等朋比爲奸腐敗實甚應加刷新云 
　　北京電二次借欵儗定標凖折扣多不逾百分之十利息四釐半爲度償期至短在二十年上有隨時還全部自由權 
　　北京電津警廳示禁中州會館開會表示反對唐紹儀舉動 
　　北京電財部厲行清理八旗官産京已派江朝宗兼在 
　　北京電衆院汪榮寳蹇念益張瀾及孫谷辭職審會定明日報告聞有准有否 
　　北京電元首昨晨率蕭安國乘汽車到模範團操場校閱演法大加嘉許 
　　北京電參謀部通電各省注重關防㈠駐兵營壘㈡要塞㈢國防險要㈣濠溝㈤砲壘㈥無線電台㈦軍械局㈧輜重貯藏所㈨馬房㈩船廠㈩㈠兵工廠㈩㈡魚雷水雷局㈩㈢糧台 
　　北京電參院王靖方等質問内總長進退薦任以上職員增加委任官法定額數均以部令執行置總統總理於何地請三日内明白答復 
　　北京電軍諮處改幕僚處廕哈孫蔣等在列 
　　北京電明日衆院議程列案十九除禁烟建議及查辦陳宦兩提案又律師法案初讀外皆審查報告 
　　北京電參兩點二十分開會到百四十一人王家襄主席㈠審查報告丁銘禮鄭樹榮證書資格無疑文式未合可先到會自請更正表决通過㈡衆院移付請政府將國會停後所有公布法律及與同等條例提交院議事件討論結果甲付審查乙臨時修正丙原案可决主席先以甲說表决少數次主韓玉辰加附與約法不牴觸者備具理由一句者亦少數主席以贊成衆院原咨者起立得大多數㈢審查報告另定鴉片烟罪特别法案主不成立宋淵源請勿表决陳銘鑑謂祇須加重行政處分議至此時已過主席以緩提四案續議三案付表决起立多數朱兆莘贊成審查主張龔煥辰請討論終局遂以贊成本案開二讀會者起立少數朱念祖異議主席反證表决謂贊成不開二讀者起立多數此案乃打消㈣移殖軍隊實行屯墾案楊福洲說明後决付軍事内務實業三股審查㈤統一國庫案由楊繩祖說明庫歸中行管理交行及他商行均不得代管各理由衆主付審查劉映奎謂與交行影響極大應將大體討論趙世鈺主成立陸宗輿登台演說掦中行内容衆以妨營業應守秘密陸不理主席示禁復述交行與國關係力請緩提及表决贊成審查者多數主席又報告院法凡關地方事議員三人以上得交院電逹近多用密碼長電本席爲維持預算計未便收發衆拍手贊同散近六時 
　　按此電前晚到不及排入昨報今補錄之 
[譯電]  
　　廣州電朱省長昨將督軍印送往肇慶今日已由陸督軍接收（二十三日）路透電 
[東方通信社（日本人組織）]  
　　北就電唐紹儀氏十月一日可來京（二十四日） 
　　北京電興亞公司之借欵問題久原代表中山某來京有可仲裁之說（二十四日） 
　　北京電帝制禍首中之顧　現至徐州爲張勳之秘書長努力斡旋關於徐州會議之事（二十四日） 
　　北京電湖南督軍一缺吳光新呼聲頗高不久將成事實（二十四日） 
　　奉天電蒙古宣撫使賓圖王由彰武縣歷歷赴各縣宣撫蒙民歸服之效頗著故張督軍近更派遺顧問蓋峰鎭（譯音）前赴東蒙一带（二十四日） 
　　南京電馮督軍以張勳迫請罷免司法總長張耀曾而張耀曾亦要求張勳對質法庭恐兩張之爭執不利於國家故近電致雙方力爲調停（二十四日） 
[戰電]  
　　（英人路透電） 
　　巴黎電今日下午公報云松末河北日間較形沉寂法哨隊進至公白萊村邊際覓見敵屍甚多松末河南有活動之砲火昨日松末河陣線有天空戰事五十六次敵飛機兩架被逼降地法飛機以炸彈擲擊敵軍陣線之要點頗獲效果（二十三日） 
　　倫敦電今日下午海格將軍報稱昨晚英軍在安克河南古爾塞萊特東廣半英里之陣線續進奪獲固守之戰壕並俘敵若干人入夜敵軍在摩開田莊猛力回攻爲英砲火擊退死亡頗多夜間陣線各處敵飛機大爲活動貝胡勒東英砲隊炸毁敵軍子彈庫一所（二十三日） 
　　蕯洛尼加電英軍戰報云英軍在斯特魯瑪與杜伊蘭陣線襲擊得利海軍飛機以炸彈擲擊特拉瑪敵軍之運送隊獲有佳果（二十三日） 
　　倫敦電公報云德飛機一架於今日下午擲炸彈三枚於杜佛口岸附近並未死傷一人英抵制飛機砲發砲擊之英飛機數架亦升高追擊敵機即向東北退走（二十三日） 
　　羅京電公報云外錫爾伐尼亞有小戰杜白魯加之敵軍現已止退設防而守羅軍曾驚逃敵軍右翼之兵數組（二十二日） 
[公電]  
　　岑西林通電肇慶抄送陸督軍廣州朱省長各鎭守使各道尹各師旅團長各縣知事各釐廠總辦鑒龍署督已經交卸陸督軍履任在卽粤事定可解决本部急　收束凡開軍政民政已移交陸督軍朱省長接辦嗣後各鎭守使各師旅團長各道尹知事總辦等所有請示事件應逕分别呈請陸督軍朱省長核示飭遵春煊衰憊久思歸隠收束告竣卽行旋桂以遂初服合電通佈岑春煊删印 
要聞一 
[北京特别通信（十三）飄萍]  
　　離奇怪誕之合同 
　　廢約之决心如何 
　　彈劾果成事實否 
　　各派態度之探索 
　　昨日記者發出函電關於興亞公司借欵合同曾略述其梗槪此乃得諸日本某要人者其詳則彼知余爲新聞記者不肯直說惟咄咄稱異謂該合同前後三紙各不連屬洵爲離奇怪誔而已今從我國政界又略聞該合同之内容其離奇怪誔乃與日人所言暗合殆與事實爲近爰再述之 
　　第一紙計六條 
　　記五百萬借欵事（如利息折扣還期等）字句未詳 
　　第二紙計兩條 
　　第一條又分兩項（甲）以湘省水口山鉛鑛由中日合辦其細則卽與湖南鑛局商訂（乙）安徽太平山　鑛亦由中日合辦所得之利彼此均分對於股東不付息金出鑛之多寡均可自由輸出 
　　第二條如中國大借欵不能成立時該公司亦可承受大借欵 
　　第三紙計五條 
　　第二條中國大借欵興亞公司可負完全責任 
　　第二條大借欵若無效則合同全行作廢（或云三月外不成功則作廢） 
　　第三條八千萬大借欵若不能成立五百萬之小借欵可展至六年償還 
　　第四條本借欵暫不用抵押口如大借欵不能成立再覓相當之擔保品 
　　第五條（未詳） 
　　讀者試一研究此種合同可稱離奇怪誔與否其分爲三紙殆有單獨用處甚有作用又内中須分别注意之點單稱（大借欵）者係指中國與銀行團之一萬萬元大借欵而言至所謂（八千萬大借欵）乃該公司所願由日本借出者實則所謂八千萬不過子虚鳥有之談而已第三紙之第一條言大借款由該公司負責任云云是即包辦借欵之說所由起亦即彼之甘言所謂斡旋中國輿銀團間之大借欵是也其第二條大借欵無效則合同作廢云云言似光明正大然彼知我國財政之現狀斷不能離大借欵以過重重之難關且預料三月以内我國政府必急於成立果大借欵而成立則 
 
 
 

Page 3

 
 
彼無論曾經斡旋出力與否約均不能廢矣又第三條言（八千萬大借欵）如不成立則五百萬小借欵可展至六年償還此所謂八千萬即日人與我之單獨借欵而此條則預爲不成之地步換言之即表明八千萬者不過一句空話而已也至其第四條則更有足異者陳谷等已以湘皖鑛産許其合辦矣此更言不明抵押品所以明合辦事業爲報酬爲贈與而非抵押也不解政府中人何以利令智昏如此一任其欺弄而不覺也 
　　事旣如此吾人今日唯一之希望曰（廢約）兩字而已試先述其可否之點 
　　㈠合同之性質此項合同旣爲日本之私人與陳谷所訂並非兩國收府所訂之條約凖契約自由之原則當然可以解除 
　　㈡手續之不完旣非條約則不受國際法之支配而須受國内法之拘束查中華民國臨時約法第十九條第四項增加國庫負擔之契約應提交國會議决此次所訂草約旣未履行此項手續即屬違法違法之草約在法律上應認爲要素不完全者自無成立之理當然可以廢棄 
　　㈢國交之關係此次借欵披露而後日人之櫗關報如順天時報等皆曾聲明與日本政府無關且日本駐京林公使且曾聲言事前彼未與聞故主張廢約無損中日之邦交 
　　由上三點觀之廢約兩字並非絶對不可辦到之事谷總長亦曾對國會答稱力圖廢約且以一星期爲期矣想陳谷等雖昏聵於前當悔恨補救於後也 
　　議會旣對此事爲嚴厲之質問此屬職權所在依法豈伹質問蓋不能不出於彈劾此彈劾之說所由起伹記者探詢各方面之意見彈劾之案當不成爲事實或者以爲舊日同黨多數之關係此又不然蓋質問最厲者實爲同志之人而非反對派之人吾人所宜爲表明者惟苟至於彈劾之程度則第一段總理無可辭其責任必至搖動内閣内閣初定又從而搖動之實非今日之幸故各派皆主張先嚴重監督其廢約果彼等無廢約之誠意與决心則再爲第二步之動作國會之原諒政府亦云至矣願政府勿使國會陷於爲難之地位而速有以善其後也 
[日借欵之法理觀]  
　　二十二日英文京報社論云國會與公衆雖皆注其目光於日人借欵一事然關於此事之消息仍屬一麟一爪不盡眞確就國會所得之半官消息觀之似謂此乃八千萬元之借欵今不過先繳五百萬元耳又一消息謂五百萬元乃　單獨之獨立借欵年利六釐實收九四三年歸償無指定之抵押品亦無處置用 
途之規定最近又有一消息謂五百萬元確爲單獨借欵除湖南鉛礦或銻礦與安徽鐵鑛或銅礦外尙有若干重要抵押品文謂日人借欵與銀行團英金一千萬鎊之大借欵有關以上諸說是否確實姑毌深論但若湖南鉛礦果牽涉在内無論爲抵押品抑爲酬勞品而湘人之反對必足以破壞此合同此爲决可無疑者政府需欵縱亟然貿然讓與湘皖之礦權則雖欲求諒於國民謂爲不錯不可得也湘省礦山本不需要外資以助其發逹執此理由以反對當遵亦覺理直氣壯况尙有强有力之理論反對日人之加增擴充其權利於揚子流域乎日本今日之對華政策與對待袁氏者未嘗稍異觀於鄭家屯案而知之卽使鄭家屯案之要求並不表示日本對華舊政策之賡續中國執政者亦不宜以國家名義而助日人開採中國有價值之礦産也况以今日事實而言所允許日人開採之鑛産實非中央政府之産業其害爲尤甚乎縱外人而爲友誼的外人此種合辦實業之磋商亦當由個人間以私人名義爲之不當由政府爲之致使國家受合同上之束缚乃政府竟不解此原理錯誤此記者不能爲政府諱者也 
　　記者今試就湖南礦山而論湘省電致總統與總理反對合辦以礦山非中央政府之産業爲言使湘人之言而果確也則借欵合同之關於湖南礦山者簡直完全無效臨時約法第三條第六欵明明有保護人民産業之規定且政府亦未依據憲法頒行一種法律指定何種産業其所有權不能歸諸國民應爲國有或由政府管理處置是以今日中國人民賴憲法之保障縱爲極貧乏之苦力然其所有者政府苟不得其許可亦不能干涉之苟政府竟欲干涉則其干涉之行爲在憲法上爲違法在法理上爲無效記者本此觀念故謂政府無將湖南礦産加入借欵合同之權即使借欵合同果已加入然湖南礦産不因此而受絲毫之影響等於未被加入依據現有之憲法政府無干涉國人産業之權猶之此公民不能干涉他公民之産業此理固甚明也 
　　日人借欵合同之不能發生效力者又不僅關於湖南礦山一事而已也合同之用意旣欲束縛政府又欲以此爲國家之債務然在法理上手續毫不完全尙屬初步未可謂正式成立也依據約法第三條第六欵凡關於國家債務之借欵事宜須經國會同意始能合法成立憲法所規定此種國會權利其意極爲明晰是以政府所商借之債事前未經國會允許或事後未經國會追認者不得承認爲國家債務應行廢亦可俟贅言茲無論借貸人對於國務員在個人與私人資格上有何權利亦無論締結此合同者果爲何人然未經國會允許而商借之外債至多亦不過手續未完僅屬初步之國家債務一旦國會不肯追認則借欵合同僅一張廢紙而已以此原理施諸日人借欵記者願正告曰非經國會正式承認則不爲國家之債務若國會不予承認則在中政府一方面此合同即不存在無他說也 
　　記者撰篇時案頭未有法律專書故無從引證以實吾說茲請援引歐本海姆氏國際公法一節藉爲考證此節專論憲法上關於國家立約權之限制夫此國與彼國所締結之條約旣必須符合本國憲法之規定而後始爲有效是則此國與彼國人民所締結之合同亦必須符合本國憲法之規定而後始得謂爲有效也 
歐氏之言曰雖國家元首依據國法爲行使國家立約權之機關然憲法上之限制以約束元首關於行使此權者在國法上頗關重要國家元首或元首所派代表所締結之條約苟與法上之限制相背則非眞正之條約不能束縛有關係之國因元首或代表於締約時超越其權限故也此種憲法上之限制在英國雖不重大然在許多他國則爲憲政中重要部分故法國憲法第八條總理行使立約權然和約商約財政契約之類非得法議會同意不能有效德國憲法第一第四第十一三條載明德皇有立約權但關於疆界商務等約必須經議會通過始生效力再按諸美國憲法第二節第二條美總統不得上院之同意亦不能批准條約也 
　　以此顚撲不破之法律原理論日人借欵今所造成之情勢記者竊謂此事不難以旣正直而又適當之辦法以解决之第一吾人所當觀察者興亞公司所代表之資本家中國議會與政府對之不當示怯所謂興亞公司者無論是否即日本十六大銀行組織五國銀行團中日人財團者之變相總以吸食中國血肉爲志自必力爭合同有效然此合同旣在法無效國會與政府應採用一種手續便其知難而退日本報界之北京訪員對於興亞公司之活動頗多不美滿之批評而駐京日使聞亦有不贊成之說觀此則興亞公司中之人物亦可槪知彼等日以友愛中國發逹中國幸福之言聒諸財政陳總長之耳陳氏不察遂墜其術中記者之意如興亞公司不願正式取消揚子流域中不合法之鑛權不願履行其友好中國之口惠則惟有合同作廢而已 
　　總之日人借欵未經國會同意在法不能束縛中國讓步言之卽令此爲束縛中國之債務然關於鑛産之條件亦屬完全不能執行如興亞公司願取消鑛權不欲覩湖南與政府間之衝突記者知國會當可承認此合同如興亞公司堅持不允則國會與政府責任所在當視此爲依據憲法不能執行之合同而辦理之上海所得之日人消息謂五百萬元業已交付又有較可恃消息謂已交者僅約四分之一卽使繳欵之說果成事實然此篇所言借欵合同法理上之觀念仍不因之而失價值也 
[反對聲中之改約與彈劾]  
英文京報云日本墊欵五百萬元業經日本經紀人本田氏手由日本某銀行匯交北京正金銀行通告中國政府隨時向該銀行取用惟政府現時决定不谷取用該欵日本方面因安徽湖南人士極力反對太平山水口山兩礦與日本合辦一事現亦允許將該兩礦合辦之權利放棄别要求我政府許日商在内地有權收買制錢但此要求亦切不可輕許蓋此次墊欵事前旣未得國會承認按照約法必不能行而日商在内地收買制錢尤多流弊在天津日本租界内日商設廠熔化制錢鑄成大宗銅磚輸運至歐可獲對本之利内地制錢日減物價日騰銅料日乏若不設法禁止後患眞不堪設想也又云政府因湘皖官紳及國會議員反對興亞公司五百萬元借欵以安徽湖南兩鑛合辦一事頗爲激烈擬向日人交涉將約修改並允交涉廢約茲又聞政府特向國會疏通意見謂願向日人交涉廢約如不能逹到廢約目的必當逹得改約目的將湘皖兩礦合辦一層取消倘廢約改約兩者均不能辦到再行彈劾未遲目下所以請緩彈劾者緣爲維持政局起見並聞國會議員一部分對於此舉頗表同情故有暫緩提出之說 
[二十二日之憲法審議會]  
　　昨日（二十二）午後一時憲法會議開審議會審議憲法案第二章國土第三章國民兩章之大體在場議員參議員方面常在二百人左右衆議員方面亦常在四百人左右對於國土並無主張不規定者惟爲槪括的規定抑爲列舉的規定討論頗久中間參議員某提起討論終局衆反對之謂憲法大事總宜詳細討論主席呼有人附議否起立者寥遂繼續討論結果以列舉主義付表决未能成立復以槪括主義付表决贊成者在三分二以上主席宣告休息二十分鐘休息後復開會審議國民全章大體對於人民自由之規定議員主張殆分三種一爲無制限的例如列舉人民有各種之自由權絶對不得以法律限制之主其說者爲鄒魯等一爲有制限的即如原案第七條至第十八條人民雖有各種自由權然各條之下均有非依法律不得限制一語是法律足以限制之也一爲附條件之制限即如臨時約法於列舉人民所有之自由權之後總加一條謂以上人民之種種權利有認爲增進公益維持治安或非常緊急必要時得依法律限制之是也主其說者爲葉夏聲等爭辨甚久討論終局之後審議長王正廷將付表决而屢次提出表决屢次被人譁阻其關切各議員或趨登台上與作耳語或以紙書表决之語示之台上人頭攢動台下喝阻之聲大作王家襄登臺爲之說明乃用紙書明表决之語懸之台前其文爲將原案第七條至第十八條之制限一律删除而於其下另加一條爲條件的限制衆無異議付表决起立者不滿三分之二不能成立王源瀚提起表决疑義有大聲斥其搗亂者終得二十人以上之附議付之反證表决起立者竟逾三分之二王等無言乃以原案付表决其時在場人數五百五十六人結果乃以三百九十八人之起立逹三分二以上之法定人數决定維持原案時届散會仍按規則由審議長請議長復席報告議事經過宣告延會 
[徐州特别快信]  
　　各省區聯合會昨日（二十二）開緊急會議因吉黑陜三省代表未到多數主緩二三日續開大會以昭鄭重 
　　聞此次會議緊要問題卽爲解散國會改組内閣及各聯合省區準備武力爲後盾諸要案 
　　粤閩豫魯鄂贛奉各省所派之代表早已抵徐已紀本報茲聞帝制派袁乃寛段芝貴孫毓筠顧鼇及一班無名之附從者現均齊集徐州散住於城内迎賓館及巡閱使署内綠呢大轎往來於車站城市頗形熱閙 
　　康長勝周金城二統領昨率兵四營來徐現駐紥城外車站一带 
　　聞新任某省之督軍昨日亦密派陶某（張勳之舊部）代表來徐現住車站招商旅館 
　　連日此間緊急戒嚴車站城門盤詰尤甚 
　　張勳因國會議員李燮陽提出質問昨特電政府痛駁 
　　傳聞梁士詒密派葉譽虎來徐代表 
[南京快信]  
　　國務院爲救濟中央財政起見昨電齊省長遵照辦理（一）中央直接收入之欵多被各省强行截留現值大局甫定政府需欵孔急之時應自十月一日爲始各省所有解京協欵務照曩日原數報解財政部以濟要需（二）各省積欠解欵爲數期巨現准分三期將欠解之欵悉數補齊凡在九十兩月之内將應解協欵照數匯京者卽予相當之獎勵江蘇高等審判廳長莊景珂請假赴滬養疴聞法部擬任王天木君接任不日當可發表 
　　新任吳江縣事李世由昨日禀辭前往接任 
　　財廳委程學懌爲丹徒稅務所長 
　　大勝關釐局長主許藻章因丁母憂辭差 
　　財廳附設會計調查處今日成立 
　　部令撤消敎育綱要 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[興亞借欵之廢約希望]  
　　此次興亞公司五百萬元之借欵原議在横濱麥加利銀行交欵届期日商因乏現金改用正金支票交付此係十四日之事其時國務院中即有人主張乘機廢約終以陳總長堅持必須遷就成立遂作罷論今陳頗因此受擠前晚雖被人追促來京昨日勉强列席國務會議然辭職之意頗似堅决至廢約之說據財政界中人云此種借欵雖由主管部與洋商訂約照例仍須由外交部照會各該國駐京公使立案今尙未經此層手續未始無磋商之餘地至於水口山礦作酬一節湘人大爲反對風潮劇烈未知所届聞借約未成立之前湘省議會曾電請大總統准予維持總統當時曾有覆電略謂該礦旣屬民辦事業當然應予維持今事旣如此湘人乃紛紛電詰總統日前熊希齡氏入謁時總統語以彼等訂約之前並未白我我實愧對湘人云云惟又據英文北京日報載稱據日本消息日本　澤男爵及其他商人擬以二千五百萬元之資本投於一練鐵廠即將來所謂東洋製鐵廠是也發起該廠者約有八人其目的之一部分卽將漢冶萍公司歸併該廠以期日本臨戰時得有無限之鋼鐵供給日本海陸軍也並聞安徽鐵鑛湖南鉛鑛將來亦將由該鐵廠吸收以期成一遠東空前絶後之大鋼鐵廠此外爲供給中國軍隊計又擬在揚子江中心點設一中日合辦之製造廠並於中國南北設立分廠云云以此觀之湘皖兩鑛乃彼人所預計之兩要鑛今旣以借欵關係訂有草約欲行廢除恐必多費周折也 
[政潮中之唐孫陳谷四總長]  
　　此次唐少川抵津後在津小作勾留未卽到任而陳兼總長又請假赴津外交事件以致懸擱聞昨日政府又派某秘書前往催請即日來京視事以便解决懸案蓋外交部現在最要之案有三一鄭家屯案二俄使請取消外蒙議員案已三次催請開議三澳門劃分案此係上年葡使請卽解决者并聲明至本年底爲期否則葡於澳門界址當據一方面之規定又國會議員吳景濓以唐氏就職問題與現内閣頗有關係故昨日赴津陳述利害邀其來京大致唐氏當可允從其請也 
　　内務部停職人員在平政院陳訴該部總長孫洪伊違反法令壇退部員等情該院特於昨日會合全體評事討論應否受理大致以凡經過文官甄别者得受文官保障法之保障准其回任該院某庭長主張受理甚力其意以爲該院若有此顧忌而不受理將來各部之繼内務部而起者正不乏人則所謂文官保障法者將等於無物該院必遭輿論之攻擊云聞其粘果决定受理即日通知被告内務總長令其於五日内提出答辨書以　裁决並依法請其對於調用及停職各員暫緩呈請任免又聞該院全體會議時詳細討論之點即行政訴訟法第一條所稱人民是否包括官吏在内討論結果均謂除法律有明文規定者外官吏所享之權利實與人民相同不能剝奪其約法上陳訴之權此案當然受理其議遂定云 
　　財政陳總長日前以事前往天津並請假三日等情已誌前報茲聞陳在津時曾向人言此次借欵確係爲人所愚並非由我主張言下不勝憤憤頗有不再到部之意惟政府勸慰之使相屬於道陳不得已始復於前日返京昨日雖未到部視事然確已赴國務院一行其是否列席國務會議抑别有原因皆不可知特外間所傳辭職之說大約一時當不至在爲事實惟外間同時所傳谷總長辭職之說則頗不爲無因蓋以谷氏受國會之詰責其態度尙見從容至爲同黨所反對則不勝憤懣曾語人云同室操戈已招外來笑柄而有意傾軋更爲不齒於人余對於總長一席本不足輕重其奈徒取笑於人何言後不勝其慨聞前日谷到部僅一小時卽去據該部人云谷氏辭職之舉恐將爲期不遠矣再者各報前載關於陳谷之彈劾案僅限於衆議院頃聞參議院湖南議員黎尙雯周震麟等及安徽議員章某等對於陳谷兩人亦將於日内即提出彈劾案但仍係對陳谷之單獨彈劾目下湘省兩院議員正在磋議辦法 
[監視議場與審議憲法]  
　　現聞有兩院議員組織一監視議場團凡此後在議場上駡人作無謂之爭辯於他人發言時無端質問者均須特别監視以免擾亂議場秩序以後每次將毫無意識好出風頭之議員姓名通告各報館以示名譽之懲罰此亦督促憲法案成立一道也 
　　憲法審議會今日繼續在衆議院開會照前次决定分章依法審議大體照草案第二章國土採槪括主義但有多數議員楫端反對以爲非將國土列舉於憲法中則將來變更領土過於輕易終非國家之福云云伹修正案通過殊不易言耳又草案第三章國民内所規定之各條均無可議惟國民敎育以孔子以道爲修身之大本一項有人反對必爲審議時一大爭點主張規定者參議院爲朱兆莘陳銘　王人文李文治等反對者爲張魯泉龍玉崑等衆議院主張規定者爲張炳麟王謝家程大墇王敬芳等反對者爲駱繼　褚輔成今日開議時必有一番劇烈之舌戰也再者報前紀一部分議員公函憲法會議議長請速開會議茲乃得其原函文詞甚簡略蓋一切均藉代表四人細談也其文曰敬啓者前日會議因彼此意見齟齬致令本日未能如期開會同人等深抱慊疚竊憲法關係重大舉國無不佇望早日成立以奠國基茲特公推黃君雲鵬王君用賓賀君昇平王君紹　面　台端細談一切務乞消除成見俾得即日開會不勝公盼之至此致憲法會議員台鑒王汝圻周澤傳諧皢應銘黃汝鑑袁弼臣陳毅傳鴻銓解樹强徐兆瑋瞿啓甲　希賢　　思　志詹余紹琴徐蘭　黃序　張善與楊樹璜江椿　銘黃綮河陳　宸張　雯高杞程　楊肇基宋梓張坤程瑩度李　廣孫潤宇由宗龍王楨劉緯田永正向乃祺同啓九月十九日 
[憲法與各省之關係]  
　　二十一日東文天津日報云近來各省督軍省長對於憲法編定恒有條陳其意見及希望者實屬蔑視立法機關之權能故段國務總理通電各省略謂憲法應由國會編制非各省行政官所得干預此後不許對於憲法有所條陳云云又聞日前段總理召集衆閣員特開緊要會議關防甚秘内容殊難盡悉據輾轉調查聞是日所議確因國會對於官吏之越分言事曾提出質問並請政府委員出席說明應如何取締之法並當軸意見擬將軍政權限切實規定俾各守厥職不得干預外事有擬電謂馮華甫來京共商此項辦法之議未知能見事實否惟一方面消息則謂省制加入憲法爲近日國會中最重大之問題贊同者固占多數而反對者亦大有人在將來此問題必爲憲法會議論爭之焦點已無待言茲聞政府亦以此問題不唯與統一之政治極有阻礙並於國家之前途亦有關係事關立法雖應憑憲法會議之主持惟關係重大亦不能不爲其是非利害之研究關於此問題除訂於日内開特别會議詳加討論外並爲徵集各方面之意見藉作此項問題討論之參之參攷擬尅日分電各省軍民長官及最有聲望各要人關於此問題請各爲意見之陳述並請其卽日電復是爲至要云云 
[湘人爭鑛之國民大會]  
　　昨十八日午前九時由省議會駐會議員發起在敎育會開國民全體大會討論抵制政府擅押水口山之辦法到者數千人各界領袖亦均蒞止如學界胡元　商界張贊元紳界龍璋工界曹典珠農界曹日　正誼社于若愚羅君邁等開會後由省議員蕭翼鯤爲主席報告開會宗旨略　今日開此大會因政府侵奪吾湘水口山省有産業擅押與日人此鑛與吾湘全體人民有密切之關係當爲吾湘人士所共和至此事如何發生一切情形均已具在迭次電報文中想諸君早已看過都瞭然於胸中茲不複述今日開此大會全在討論對付方法請諸君各自發表意見以便大家研究共策進行并言今日省長又接到國務院來電一通具言事已成就請暫守秘密簽字時自當使湘人參與云云繼由陳炳煥報告該鑛利益與吾湘關係極應請政府打消原議後胡元倓龍璋及到會諸人均有演說無不激昻慷慨一時掌聲雷動聞者莫不動容後以時間短促遂終止演說共提出辦法六條（一）推舉代表四人赴京議會中兩人公民中兩人（二）設立國民大會事務所由各界推舉兩人爲幹事以爭回水口山時廢止之（三）由公民要求省議會提前開會（四）用公民名義電爭政府並詰責熊希齡（五）設法爲政府後盾（六）改鑛務官局爲湖南全省鑛務公司經大家討論其結果對於第六條全體否認對於第一條公民中兩人删去至國民大會事務所則主張暫設於省敎育會其赴京代表及駐所幹事均尙未推定因時已至一句鐘遂遙鈴宣告散會按近日湘人反對之聲浪愈唱愈高省議會商務總會敎育總會農會工會鑛務總局實業協會鑛業總會正誼社及其他各團體於十五六七八等日連日開會集議均願抵死力爭茲將各處電文錄下 
　　報界致北京電北京大總統國務院鈞鑒並轉湘議員團各報館水口山　全湘命脤成效卓著無需外貲與人合辦若作大借欵報酧尤爲得不償失湘民憤慨暫以死爭請俯順與情立即廢約大公報長沙日報民國日報湖南民報湖南通俗敎育報社湘省日報館湖南公報夜報天民報湖南新報 
　　省議會致大總統電大總統鈞鑒聞國務院以　　湘省人民公有之水口鉛鑛許日人合辦爲辦理交涉條件本會曾以湘民誓死不從之種種理由縷電鈞鑒隨奉文電湘鑛純由民力創成自應力予維持所陳各節已飭國務院查照湘民聞知無任歡慰乃頃接京電稱該擴合辦業已簽約湘民聞此惶恐萬狀奔走呼號如虎入室議員等爲人民代表明知法律規定凡與外人訂約非經大總統批准不生效力第恐國務院迫於大借欵爲飲鴆止渴之圖斷送吾湘命脤而不顧馴至激成事變不可收拾懇大總統俯順與情迅飭國務院廢除此約並明白宣示以定人心總之湘人寗以爭鑛死不願以讓鑛生情急詞迫不勝惶恐待命之至 
　　省議會致國務總理曁各總長電國務總理曁各總長鑒文電敬悉無任欣慰但昨接京員迭電皆云草約業已簽字據院電則京員電失實據京員電則院電欺人此中情形殊難揣測總之水口鉛礦爲吾湘地方公産財政命脈所關不得作爲强隣要挾之酬報前電已痛切言之吾湘當萬刦之餘死難倖免而恃爲一線生機者在此如並此一線生機而斷之死復何言自京員電到湘中各界連日開會憤激非常莫可抑遏萬一釀成事變咎將誰歸請卽從此廢除明白宣示以定人心臨電神悚曷勝待命 
　　鑛業總會致中央電水口山准日人合辦危及湘省全省礦界誓不承認迫乞取銷前議以繫人心 
　　實業協會致中央電水口山以自力開辦卓著成效無倚外貲之必要今聞忽與日人合辦無故喪失權利殊難索解千乞俯順民情取消前議迫切之至 
　　農會致中央電水口山關係湘省財政極巨中央不先取得湘民同意准日人合辦生機頓絶惶懼萬分一息尙存誓不承認乞即取消前議以順輿情 
　　正誼社致政府曁參衆電湘省水口山鉛鑛係湘人貲本辦有成效歷來湘省地方實業敎育多資挹注自湯氏紊亂湖南財政此後整理尤賴該鑛以爲基本近聞政府以鄭家屯交涉又因借欵八千萬元不交院議逕以該鑛允許日本合辦湘民震駭罔知所措憶癸丑之春袁政府蔑視國會擅借外債釀成政變三年以還種種惡因悉種於此痛定思痛不寒猶慄我大總統就職首先恢復約法召集國會乃亦鑄茲大錯大之爲辱國小之爲禍湘湘人抵死誓不承認伏乞一致抗議取消草約全湘基幸全國幸甚 
　　郭黎致省議會電省議會分送各報館鑒昨議員公舉代表謁詢段總理據云水口山事有熊希齡長函條呈張其蝗代表湘政府贊成等語張僅與歐陽振聲一人接洽膽取揑稱已與議員團會商漳雯等現正搞議力主廢約並公電省長究問乞速援助見覆人漳尙雯霰 
　　郭黎等致譚省長電長沙譚省長鑒并轉省議會龍研老汪頌老劉艮老曾鳳岡程頌雲陳偉成程　生唐桂良覃理鳴左霖蒼粟墨生胡子靖朱菊僧梁鼎甫　訓　諸公鑒中央新借外欵八千萬由日人包辦不交院議徑以　太平銅鑛湘水口山鉛鑛作酬謝品熊希齡膽敢列席簽字并聞派人回湘運勸湘人不起反對該鑛爲吾湘財政命脈所係幾經搖動僅得保全一旦由熊手斷送使吾湘萬刧不復熊　不足食如湘省前途何現弟等聯合抗議與政府嚴重交涉惟日人墊欵已交弟等奔走呼號恐非合全湘二千萬父老兄弟之力難回旣倒如何應付乞速公議電復郭人漳黎尙雯周震鏻等公叩銑 
[湖北之隠憂未已]  
　　漢口自前次暴動遣散黨徒後已許久未聞炸彈聲近當警權交涉之際又聞軍警有查獲私運炸彈案然非吾人所親見咋十九日暴動風聲益緊之時日租界某里口忽霹靂一聲途人閧傳炸彈爆發巡捕聞聲查視係某雜貨店樓上已炸斃二人牆壁亦被炸壞其如何爆炸原因據日人云該二人係新遷來一名姚克啟並不知其素行亦不知其炸彈何來然因此一炸而謠言益熾所以華景街一带人民是夜紛紛搬遷全鎭戒嚴益爲加緊也 
　　武漢近日仍時見處决匪盜昨又由省垣軍法處解犯梁海清吳滿么二名交漢口警廳執行鎗斃聞該二犯前曾在沔陽各縣冒充民軍與梁癸漢等結夥持鎗搶刦得贓數萬金均被梁騙呑追趕至漢並未分得財物日前經同黨邀往咸寗縣搶刦甫上德泰輪船爲稽查處偵探拘獲傁出所記搶得贓物賬本是以判决死刑 
　　近日捕獲之匪黨以在漢口所獲聖約會機關爲最重要其黨有一千餘人名册可考惟首要均在逃僅獲一小頭目周漢雲解省昨又在三元里某宅中抄出手鎗數十支時有一整鎗工人在内代爲修整一併逮捕解送軍法處訊辦又漢陽黃陵磯水警第四分署在所屬蒲團鎭偵得一機關拿獲僞團長孫國柱及僞營連排長數人解至水警廳審訊此輩並非有政治思想不過欲藉亂搶刦發財聞不日將處以死刑也 
[龍濟光離省問題（平生通信）]  
　　龍濟光自十號將督軍印交朱省長後粤局因以大定其初謠言迭起僉謂龍軍部下已組織團體實力反搞蓋因十號開軍事會議時各軍官多力行反對有泣者有哭者言辭頗爲激昂百彼所要求仍以淸償欠餉爲藉口迨次日朱省長出一布告聲明七八月份欠餉均當擔認次第補發而軍界無詞矣聞龍氏尙有墊餉百餘萬要求政府撥還一俟欵到即行交代今政府對待辦法擬分三期撥付聲明於第一期欵項到粤龍氏即須交代今聞第一期欵已有着落矣故日來龍氏將各軍調回城中紛紛改編確有收束之勢其所带軍隊若干言人人殊惟據可靠消息謂經中央核准共編振武軍十七營另衛隊一營人數約共九千名左右此項振武軍一俟編配妥善即行移駐瓊崖龍於十五日下午發出布告云振武上將軍督辦廣東鑛務兼統振武全軍龍爲佈告事照得本上將軍奉大總統令督辦兩廣礦務並飭率領振武全軍移駐瓊崖等因茲將督軍印務交卸接辦鑛事務並電准刋用關防一顆啓用除呈報咨明外特此通告刻下已飭團長趙越先赴瓊崖接洽地方文武以免届時誤會又特發出手諭分飭本署各項人員分爲隨用移送辭差三項任從各員自擇而各員以署名隨用者爲最多數故連日以來軍官紛紛晋城觀普山上醵資設筵祖餞非常熱閙即前敵軍士之由戰線調回者亦多　用肩輿擎鎗坐於其中　其情形頗有樂於離省之態則意外事變想必不至發生至各路濟軍全部撤退所有　出地點均由朱省長飭調警衛各營分往塡紥惟恐各軍原未改編旗號不齊易生誤會現特一律加給白旗一面頒發出防各軍隨營升插以爲標識查該白旗内用紅油大書廣東省長暫理督軍等字極爲醒目惟各路民軍聚易散難對於警衛軍所過仍多截擊斯則頗費商量如警衛軍統領梁永燊日前奉省長令率隊馳赴惠州接防以便東江司令李嘉品带領濟軍回省詎知梁到博羅縣蘇村磨盆角地點民軍即爲要截聲言非有岑都司令命令者不能過境梁即中道而退回省禀謁大吏請示機宜則對於換防之事尙有一番波折又如省長派福軍到佛山塡紥福軍代表到佛桂軍反對不得要領而回現福軍祗改紥陳村而已 
　　龍去陸來此事本相聯貫惟陸非待龍軍全行退出不允來省故由朱省長將督軍印暫行接收再轉交與陸此本是權宜辦法乃近日忽謠言甚盛轟傳陸督業已辭職中央將任朱慶瀾爲督軍嚴家熾爲省長而揑造陸之所以辭職或云已返梧州或云病篤其甚者乃謂某日病逝蓋官僚依懋權位謠言無所不至從前謠傳岑春煊被刺現在謠傳陸營廷病逝蓋亦同一技倆耳從肇慶探得消息陸督軍來肇本是扶病東下前日曾致電到滬請桂林名醫于封八到肇療治而外間乃不免張大其詞陸雖曾電京請准予開缺調養惟黎總統意見以粤省善後事繁人心趨向所關自非陸到任不能鎭服民心而維持秩序聞已一再致電慰留故開缺之說斷非事實茲就日來所披露各電觀之又可以證明其並無開缺之說矣 
　　一黎總統致薩巡閱使及朱省長電云華密蒸電悉據陳龍督交代情形良深欣慰尙望會同陸督軍妥籌善後永靖南疆至盼黎元洪元 
　　一岑春煊致各路軍權通電云肇慶李鎭守使汕頭莫鎭守使高州車鎭守使瓊州黃鎭守使江門魏旅長邦平大良周副司令天祿鑒頃接朱省長電龍濟光於蒸日交出督軍印信粤局敉定足慰羣情以後一切軍事及地方事宜希即直接秉承陸督軍辦理爲盼岑春煊文印 
　　觀上二電黎總統之倚重陸督岑西林之欲各路軍權統一於陸督則陸督之並無辭職開缺之事可以瞭然聞岑西林昨又有明電致薩巡閱使限刻遞到電文大意略謂龍濟光交印已數日朱省長尙未轉送督軍且聞朱省長又自謂兼署督軍公奉中央明令有監督之責任希妥爲辦理倘再遷延誠恐民情疑懼軍心成至動搖末又謂煊臨去之身實不欲再見紛擾等語西林此電大約因近日謠言太甚之故聞肇慶消息陸督决意擬在肇慶接印欲朱派員送交而朱曾派代表潘某赴肇則言待龍軍全數離粤然後請陸晋省接印意見和各有不同未知何日實行交接耳 
[廣東士敏土廠之押欵電]  
　　龍濟光以清理濟軍欠餉爲數甚鉅擬向英商旗昌洋行借欵百萬圓用士敏土廠作抵該廠劉總辦未甚贊成故電京請示茲將京粤來往電文　下 
 
 
 

Page 7

 
 
　　財政部來電云廣東　署督軍鑒士敏土廠業經收歸部有派劉麟瑞赴粤接辦所有廠内事宜悉由該員主持詳部核辦除飭該員迅赴差委外理合電聞財政部宥印 
　　龍濟光去電云國務院叚總理財政部陳總長鑒賡密粤省軍需孔亟羅掘俱窮擬將士敏土廠向旗昌洋行押借一百萬元如蒙核准祈電復俾得與該行商定另電請示辦理龍濟光叩宥印 
　　財政部復電云廣東龍督軍鑒賡密宥電悉士敏土廠收歸部有已派劉麟瑞主辦業於宥日電逹在案該廠年獲厚利爲粤省實有價値之産本部正擬整頓藉裕收入未便抵與洋行使利權主權交受其損貴督軍熱忱愛國當表同情務期取消前議另籌軍需至紉公誼財政部艷 
　　國務院復電云廣州龍署督軍廣密宥電悉士敏土廠暫向旗昌行押借百萬以應急需自可照准惟該廠是否純係官股本省商民已否接洽亦宜審愼從事勿召惡感院卅印 
　　財政部來電云廣東龍署督軍鑒士敏土廠押借洋行欵項雖經國務院電准惟合同須經部核方能定議請卽妥訂草案送部以昭鄭重財政部江 
[川議會糾舉戴戡]  
　　八月七號川省議會開會到會議員七十三人鄧議員汝錫登台報告戴使言川東義軍無一可撫先剿後撫殊屬非是如王石湯諸義軍首領非常困苦有多數逼而走險者可否請中央將戴撤去何議員其義列舉戴氏虐待義軍如張明安等被戴勒令繳械擊斃多人餘皆紛紛自散添無數匪徒現熊克武鎭守重慶照督軍規定各義軍當然受熊編制戴氏不得紊亂軍政本會曾電國會請中央飭其回黔郭議員湘發言義軍起義時非常困難今事稍平定遂玉石俱焚如巫吉娃等當除不除反往撫之川東義無歸反不如匪現衛戍區域已劃定無會辦軍隊之必要本會應飛電兩院撤戴回黔謝議員聯輝謂宜分别剿撫如一槪剿辦恐川局一時難平云云正欲暢發其旨唐議長謂旣變更議事日程提議重事須惜光陰不可太冗繁雷議員灈主張先電戴氏分别辦理田議員良楨亦主張四端（一）咨省署禁止戴氏先剿（二）編制義軍應歸熊使不得由戴氏越俎（三）編軍標凖照政府規定以九五子爲限（四）毛瑟銷分派各縣保護地方鄧議員謂戴之宗旨力主先剿已有事實但電京不知能否生效雷議員請其分别剿撫如戴不聽再行電京董議員金鎔謂川束義軍之事應請禁止旁聽再行研究唐議長不以爲然衆皆附禁止旁聽說時秩序紊亂議長搖鈴維持秩序將討論終結之三標準逐一付表决而爭論尙紛紛不絶議長搖鈴至四次始將三標凖　出付表决一電中央請撤回戴會辦者起立二十四人未成立二咨羅督軍轉請戴會辦分别辦理幾全體起立三電戴會辦對於起義各軍毌操之過急多數起立此案遂决付審查股審查 
[續誌長嶺縣之警耗]  
　　昨報誌蒙匪竄入吉林長嶺縣一節茲聞省公署據該縣崔知事電報内稱匪勢甚盛尙未攻入縣城軍警皆守城備拒云云商務總會亦據該縣商會電報謂蒙匪不過六七百名沿途刦掠而土匪最著名之天下好（綽號）乘𨻶嘯聚胡匪已有三百� 
餘名昨將鳳凰嶺之世和燒鍋搶刦一空各等張督軍署又接到軍界來電報告情形亦大槪相同尙不知如何處理也 
[浙省會十六次常會]  
　　省議會於二十三日開第十六次常會政務委員出席者三人議員九十九人一時四十分開議第一修正取締戲園規則第二修正食品市場規則報告審查情形均無討論當開二讀會由速記遂條朗讀於條文上略有條改即通過兩案讀畢時已三句鐘十五分即休息復入席一百零四席動議本會預算如尙未送去則官廳之預算無從交來應趕緊造送　長以預算數尙未確定八十三席以爲祇須照二年度預算開列衆贊成第三籌設省立女子蠶桑講習所案報告審查結果後衆頗不滿意於所定辦法議决再付審查第四請革除統捐總稽查案報告審查畢多數公决由議會備文咨行省長查照是時已到法定散會時間八十三席謂第六案爲各省完全預算交省議會審查建議案關係重要可否延長三十分提前討論衆贊成遂由八十七席報告本會非國會議員不能建議祇能請願並將所擬辦法四條逐條報告衆無疑義惟文字尙須有所修改議畢即散會所有第五第七兩案延至明日續議 
地方通信 
[蘇州]  
　　崔警廳長返蘇寗垣省會警察廳於九月十九號在寗開三周紀念大會蘇警廳崔怡庭廳長於十八號赴寗參與盛會昨已事畢趁車返蘇矣 
　　催繳烟酒牌照稅蘇屬烟酒牌照稅向歸各縣知事按期征收彙解近來各商舖因生意清淡未能按照繳稅以致各縣知事亦未能如期報解多所積欠日昨蘇常王道尹接奉財政廳胡廳長電飭以烟酒牌照稅改頒新章定十月一日實行其各縣以前短解稅欵催令趕緊繳解清楚以享新章利益勿稍遲遲自誤云云王道尹已轉飭各縣知事一體遵照矣 
　　消防隊奉令開操消防隊操演水龍技術自夏季炎熱停止以來已將兩月有餘現在中秋已過天氣秋凉崔廳長業令沙子愼隊長即日開操每日規定上午七時至八時下午三時至五時爲演習期間卽在北局内舉行逢星期三六至大校場内射擊沙隊長奉令後已令隊員馬星五君率隊於本星期六（即二十三日）開始操演 
　　部飭改換敎科書吳縣知事接奉齊省長轉准敎育部電云凡與共和抵觸之敎科書一律更換不可適用以冀完全共和邦國希即轉令各縣轉致各學校曁圖書公司遵照辦理云云孫少川知事奉文後當即令行各學務委員及各學校一體遵照矣 
[鎭江]  
　　美艦蒞鎭昨日有美國軍艦一艘由滬開至鎭江下椗後該艦統带舍舟登岸拜會駐鎭各西官暢談良久而别 
　　金陵道視學出發金陵道視學王君近已遵奉省令定於日昨束裝赴鎭江丹陽金壤溧陽揚中等縣視察學務並分别呈報省道兩署云 
　　揚中組織鄕敎育會揚中縣新壩鎭周志明君等發起組織鄕敎育會於日昨假魁星閣開成立大會並議訂會章選舉各職員磋商進行方法旋即閉會聞已呈報行政長官立案矣 
[嘉興]  
　　絞斃女犯嘉興十八里橋鄕民萬余氏年五十餘歲於去年謀死丈夫經人告發將該氏押赴縣署訊辦在案茲經官廳訊間得實依據刑律判决死刑現經上官核准已於昨日上午八時押赴内敎場當衆絞斃 
　　惡姑虐媳嘉興北門外西街江北人某氏年已花甲兇悍異當其媳屢爲所虐含寃莫訴昨晚其媳不知何故又觸該氏之怒竟用械毒打遍體鱗傷慘不忍覩嗣其媳怨憤之餘乘𨻶投河自� 
盡現經屍屬母家查明底蘊已向該氏詰問四鄰亦羣起不服恐有一番糾葛也 
[湖北]  
　　地方初級各法院倡議恢復湖北自民國成立後經前司法司長張知本飭各縣組設初級審檢兩廳並設地方審檢廳十處詎至民國二年司法司改組籌備處各縣初級廳卽改爲審檢所民國三年則籌備處審檢所地方廳除武漢兩廳不能不留存外餘槪行取消茲有陳鳳璋等提議招集前地方初級各廳同人來省商請省議會咨轉省長詳請中央恢復並議假法政協會爲接洽所未知省議會如何處置也 
[安徽]  
　　倪嗣冲尙無回省確期皖商會及各團體僉以議會開會在即業經電个旅滬議員返省而省長爲一省長官自應於未開會前到省俾便督促進行前日亦公電倪省長敦促速返旋據倪復電略稱本可卽日成行惟皖省與他省獨異如行時能保無意外之虞即可指日啓行等語言外似有要求各方面妥爲保護故商會復召集各界磋商尙未識如何答覆也 
　　尊重典獄員資格安徽高等廳長前以各縣典獄員多有資格不符者亟應依法呈請委任不得擅自選用業經通知各縣知事在案茲查有貴池縣典獄員宣翔（原名宣祥）前曾充本省師　學堂齋天繼又在前倒湖釐局長劉幹生處充當公役此次充任該縣典獄亦未經呈請委任實與法定章程不合應從新派委接充以重法權 
　　知子莫若母潛山縣人程小木屢犯放火搶刦重案其母恐貽禍家旅邀集親族將小木送縣懲辦經該前縣鄒知事研訊確供判决四年監禁在案現其母以小木禁期届滿開釋後勢必仇視親族昨又請族長程萃林等公禀懇求省長改訂永遠監禁以免爲害地方倪省長刻已飭縣查辦矣 
[南昌]  
　　政務會議第一次常會贛省政務會議即設在省長公署内本月十四號正式開幕十八號爲該會第一次常會之期下午二鐘豫章道尹政務處長南新兩縣知事警務處長水上警察廳長相繼蒞會高等審檢兩廳長因事未到財政廳長因病請假委徵確科員王祖蔭代表列席當開議時財政廳長提議南濤鐵路保息迭據商會函稱各商否認一案議决此案應完全俟省議會通過旋卽接議警務處四議案（一）屠宰場地點應設何處案議决擬倣照奉天辦法於城廂内外共設宰場四處似以德外章外南營坊校廠馬王廟等處爲適宜地點（二）各縣警務擬擴增餉額案議决擬在附加稅内提欵（三）人力車捐及違警罰欵留廳開支案議决原案通過（四）清濬省城内外溝道案議决擬在地方公欵内提欵修理以上議决各安仍俟省議會開幕交議通過後施行 
　　張勳函請收拾孔廟舊址南昌府屬孔廟被燬後久未興修茲安徽督軍張勳函致戚省長略稱孔廟被燬舊址鄕人仍議集資規復乃聞有無知愚民在宮牆内任意作踐應請飭令立時驅逐盡凈以便興工等語差戚省長已於日昨訓令閻警務處長轉令該管警區查明立時驅逐母任佔據仍將辦理情形限三日内報查以憑函覆　 
雜評一 
[進退維谷] [  一子]  
　　此次當借欵之衝者谷總長也自經各界反對後旣不欲辭職以示人弱又不欲不辭職以爲矢的故其本身進退尙在徘徊之中旣不能不廢約以平國人憤慨又不能廢約而無外人責言故其借欵進退亦尙在困難之中今日之谷總長眞進退維谷矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[日本人被害十三誌]  
　　公廨提前復訊 
　　中洋印刷所主日本人池原與夥鴨井被人謀斃後經捕房查獲嫌疑犯湖南人李正華（卽胡儒珍）並與此案有關及與胡串同日本人野村井私湖北官錢局票之甘肅人高志本邑人盛冠文先後拘解公共公廨迭經訊供判均押候十月五號再訊在案茲悉駐滬日總領事以此案關係重要且案證有二十餘人之多自應從速訊結以免稽延時日另生枝節因特諭今日副領事加籐君照請公共公廨關讞員訂於禮拜一二三即今明後三日午後續繼研訊以便早日結束 
[漆匠風潮十六誌]  
　　店帮允加三十文 
　　本埠南北兩帮漆業工人前由陳金龍等爲首在公共租界派克路設立漆藝公所要求大行店主酌加工價擬將每工錢三百六十文改爲大洋三角六分大行方面極端反對小行卽同盟罷工相持日久延不解决上海縣沈知事除出示曉諭外並諭令大行司董杜悅來等迅速和解以免互受損失茲經杜悅來等查得滬上南北市大行同業共有三百五六十家此次小行發起要求加價以來薛衖底漆業公所連日接到大行所發反對加增工價之信函已有十餘起因此召集各司董一再討論復於前日下午在該公所開全體大會商議加價問題杜悅來孫榮生趙慶華等各司董先後到所大行同業到所者有五十餘家杜等卽聲明開會理由並稱小行同人要求加工固因入不敷出但大行同業亦極爲難况小行前次加增工價爲日無多故大行不能贊成今日開會係奉縣知事命令請在場諸君互相商議加增與否應早解决如果再有拖延則鄙人辦理此事諸多棘手惟有辭去司董名義云云其時在場各人會商良久有謂加錢十文者有謂加錢二十文者杜君曰十文二十文所加太少照鄙人意見加錢三十文未知衆意若何大衆皆拍掌贊成詎旁有小行中南帮首領汪根生出而反對大行中人向之開導彼仍一味胡閙會場秩序爲其搗亂時有徐成榮上前干涉汪即出外喚到崗警將徐拘入一區二分駐所控被徐行兇毆傷等情王警佐飭將汪徐二人押送警廳經司法科驗得汪根生受傷甚㣲判令退出徐順榮不應多事着繳保證金洋三十元保釋昨日該司董杜悅來等除將每工加增三十文之議决情形到縣禀覆外一面刋發通告定於陰曆九月初一日實行茲將通告錄後爲通告事茲因漆業各工人要求加價奉縣知事訓令於本月陰曆二十六日邀集各店主在公所開會討論同業均以前年加價迄今未滿兩載且受歐戰影響油漆財料飛漲米珠薪桂店主工人雙方同一困難加價一層絶對不願承認茲經鄙人等舌　　焦再三解勸姑允每工酌加錢三十文南北一律特此通告加價准於陰曆九月朔日起實行漆業公所司董杜悅來孫榮生趙慶華同具 
[五誌薛華立路西牢之兇劇]  
　　法新租界薛華立路西牢内判押五年之盜匪薛慶華黎浦春等於本月十三號晚强奪管牢安南軍士手鎗希圖開放越獄逃遁幸爲管牢西人瞥見奮勇攔阻並即開鎗將薛擊斃餘犯不敢衝出當夜黎因畏罪自縊斃命捕房除加派探捕至獄防衛外並由管牢捕頭逐日將各押犯嚴加盤問究出起意及知情附和者十餘人其起意者實係搶刦錢家蕩沈桂堂家衣服銀洋判押五年之盜匪徐阿正章許桃及搶刦長浜路王和尙家衣飾之胡揚正梅守冬李兆三陳榮生張阿掌等餘者爲判押三四年之盜犯現已澈究明白仍還押所候詳細錄供禀請法公廨中西官核辦 
[旅滬湘人保鑛大會紀要]  
　　旅滬湘人鍾駿德譚石屏黃恩溥童堯山黃紹秋李文輝黃仁遹等昨日（二十四日）下午三時在斜橋湖南會館開保鑛大會到者約二百餘人首由鍾駿德君報告開會宗旨略謂我湖南水口山鑛産現經政府與日本興亞公司簽約未經國會通過同人特發起是會與諸公討論辦法繼由譚石屏君痛陳政府違法簽約喪權辱國我等責任攸關豈默然不問願我湘民各念桑梓共發宏論以匡不逮並擬電籲中央要求取消借約收回成命云云（拍掌）次由來賓瞿王諸君相繼演說後經推定起草員擬稿電京呼籲至四時散會 
[縣議員又開談話會]  
　　本邑縣議員昨日下午二時在也是園開第三次談話會到者爲莫子經李佑之唐詠茗董杰夫樓子雲王際亨錢蔭亨王遠堂王叔炎韓孝先潘伯賢奚靜餘周采臣周企唐等先由副議長李佑之報告回復縣會案參議院已經通過衆議院正在審查惟浙江仍由省會議决請省長公布召集近將回復現蘇省各縣頗有活動之勢上海亦應備函請願請公議議員周采臣起言省議會開會在卽其先應提出者爲預决算案而地方預算亦應從縣會核定則縣會自有立時回復之理由據此以請願於省會實爲正當辦法至省長處旣由聯合會函請本會似不必再凟衆皆贊成公推王叔炎周采臣爲起草員遂宣告散會 
[地方自治研究會展期開幕]  
　　上海地方自治研究會本定於十月一號（星期日）開成立大會以便通過章程選舉職員現以會員名册尙待編製一切手續亦未籌備完竣故昨由幹事沈潤挹李右之莫子經王稚眉陸崧侯賈叔香吳叔田周采臣開會集議决定展緩一星期於十月八日再開成立大會云 
[旅滬皖省議員通訊處要電一束]  
　　段總理覆旅滬皖議員電上海探送安徽省議員譚惟洋諸君鑒文電悉倪省長素性豪爽曩事或因職任所在與諸公政見不無抵觸之處國事更新艱危倍昔立法行政亟宜和衷以期共濟語云爭之不足讓則有餘言雖俚淺至理存焉此後諸望凖情酌理提挈進行匪特桑梓之福亦國家之幸段祺瑞元 
　　皖議員覆段總理電北京叚總理鈞鑒元電敬悉感佩莫名我公爲國苦心億兆共仰况眷懷桑梓厪念尤深國事艱危誠如公論苟容忍或能有濟雖困難豈願凟陳惟皖省庶政紊亂已極人民憔悴已歷三年省長向不知法律爲何物議會亦終無補救之可言際此時艱豈堪坐誤竊思皖事亦國家一部立法與行政相維大局攸關勢難緘默前具呈文諒　鈞鑒伏候批示遵行安徽省議員譚惟洋等叩銑 
　　段總理覆譚惟洋等電上海探送安徽議員譚惟洋諸君鑒銑電悉皖事諸賴和衷共濟中央當力爲維持段祺瑞巧 
　　皖議員再致段總理電北就段總理鈞鑒巧電敬悉皖事荷蒙力任維持莫名感佩特推代表凌鋭郭成沛二君即日來京面領鈞敎並陳一切謹聞安徽省議會副議長王樹功議員譚惟洋等叩敬 
　　旅京皖同鄕致旅滬皖議員電上海法界白爾路明德里五號管昆南先生轉皖省議員通訊處諸公鑒省會届期祺瑞等已電省長切實籌備相互提携共謀幸福熱心桑梓深望如期回皖開會俾得與各省一致進行吾皖幸甚叚祺瑞江朝宗許世英吳炳湘王逹劉朝望李國筠李國杰王源瀚章北鴻馬伯瑤李振鈞鄭衡之　松年吳文瀚吳汝澄丁銘禮丁象謙汪建剛許植材曹玉德楊士聽唐維理張我華何雯常恒芳汪律本皓 
　　皖議員覆北京同鄕電北京叚芝泉先生轉同鄕先生鑒皓電敬悉同人集議滬上原爲皖計現已公推凌銳郭成沛二君代表到京面陳一切並領諸公大　　覆安徽省議會副議長王樹功議員黃迺等叩敬 
　　旅滬皖議員致北京政府電北京大總統國務院參衆兩院鈞鑒日本墊欵五百萬以湘皖礦山爲報酧不交院議逕由陳谷兩總長擅行簽約喪權違法駭人聽聞雖政府財政困難急思救濟而以礦山作酧無異飲鴆止渴皖人誓難承認萬懇力持廢約以保利權無任待命皖省議會副議長王樹功議員王善　邢元偉韋成修郭成沛宋芨張翼舉譚惟洋張翼許翼彭昌旗黃迴徐傳友汪章瑞余武繩許鳳慈李迺　周承柱王漢凌銳李宜吉叩敬 
[皖省議會推舉代表入京]  
　　皖省議會副議長王樹功議員周承柱諸君近日連翩來滬在通訊處集議公推代表凌銳郭成沛二人進京面陳倪省長種種違法省議會不能開會及一切困難情形請中央詳洋維持方法以便遵行未識中央將若何解决也 
[江蘇各縣現存議員（六續）]  
　　金壇縣原額二十九人除參事員六人内有事及病故者外缺額四人　王詠梅　陳元元　馮　煥　徐繩武　虞廷銘于炳淵　鄒允文　陳詠之　朱福謙　蔣詠梅　包　選葛占春　王建中　朱蓮芳　徐鳳藻　李叔康　張鵬路胡賓昌　巫松雲 
[新道尹整理内部]  
　　新行滬海道尹徐鶴仙下車伊始以裁撤冗員撙節經費爲唯一之政策故連日於内部各科已着手改組茲錄其要端如下 
　　裁汰冗員道署舊有辦事員名目尸位素餐無所事事現徐道尹繕發一條略云現在財政困難在實際辦事各員自應優予俸給以資養廉若徒名目而已何來廣厦千間養此閑員所有本署辦事員名目自即日起一律裁撤其有未完事件應交各該科長接收仰即知照 
　　歸併各科聞舊時組織共有八科分總務財政内務敎育實業文牘庶務外事等科現由徐道尹酌量師併大致總務兼財政爲一科内務外事敎育實業爲一科庶務視學均屬每科酌添科　以資助理聞以上各科分爲第一第二兩科總理其事第一科總務兼財政設科長一人科員八人書記七人第二科内務各科均併設科長一人科員六人書記四人總管卷一人此其組織大綱云 
　　改組日期聞上項組織大綱除已裁辦事員外其餘各員均由徐道尹悉心鑒核何人應任何職尙未發表須俟核定詳省再行加委實行之期約在下月初旬云 
[烟酒聯合會常會紀事]  
　　中國烟酒聯合會於昨日午後二時開常會該會副幹事賴漢濱評議員喬良幹裘如邦邱思銑及職員金拜宸等到者數十人首由金拜宸報告本會法律顧問員秦聯奎君浙江代表徐申如君均於今日乘早車晋京皮絲業代表即本會副幹事賴漢濱君福建代表闕樣西君亦定於明日起程紹酒業代表陳樾屏君則已於二十三日到京並報告接到赴京請願總代表陳良玉君來函現設全國烟酒請願代表公寓於前門外西河沿同義棧所有尙未到京各代表務於月底一律到齊幸勿再遲又接河南鄧縣商會公函報告該處分會已於七月二十四日成立舉楊君興儉爲總幹事孟君繼黯劉君學詩爲副幹事王君家選等董事六人王君家修等調查員十人聯絡進行等語旋有山東濟寗商會會長王慕周到會聲稱因接漢口事務所來函知申漢兩會本是同氣連枝鄙人爲烟業中一份子今特來會趨聆諸公宏敎諸公發起此會爲兩業造福且團體堅固宗旨正大鄙人絶對贊成所以不遠千里特來與會尙須到漢一行以資聯絡云云衆皆起立歡迎山東代表呂同輔亦專誠來會討論一切並出示其手創之濟寗裕華公司所製掷烟數種不獨色香味美形式裝潢亦甚燦爛此烟純用中國上等烟萊製成並無他項雜質吸之益術生並聲明現在山東北京天津一带已行銷甚廣亟思在申組織分銷機關務請諸公竭力提倡云云卽由賴漢濱答稱本會示旨除請求改良稅則外本有提倡國貨之决心今呂君實開改良國貨之先導本會同人甚爲歡迎又安徽寗縣烟酒代表吳渭生君到會報告安徽捐稅情形若不改良則生機埀絶嗣提議本會常會期應否改兩星期開一次公决現在正在進行時期且各省代表時有到會討論者每星期開會一次尙嫌其少目前會期萬無變更之理旋又由請願代表賴漢濱告别留言謂現在我烟酒兩業在請願未解决以前對於納稅義務本是照常履行不致令人藉口惟現在發生一種洋行代運辦法實屬有乖吾人愛國之心鄙意如果政府能體恤商情則此項事實定易消滅否則商人圖眼前之小利國家失永遠之稅源均非計之得也福建代表闕樣西君報告我烟酒兩業有諸公如此熱心所以敝代表亦不憚䟦涉之勞勉力一行以隨諸公之後敝處皮絲一業近年已岌岌可危此次請願務求逹到目的不但顧全生計亦且挽救國家權利云云議畢已逾五時即行散會 
[搜查私土烟膏類誌]  
　　洋藥公所偵悉夏門路二百五十五號門牌甘月松家藏有紅土由該公所代表律師禀請公共公廨給諭於前日協同捕房前往搜查甘稱曾入英國籍未奉英領明文不能搜查往查之人置之不睬仍遍行搜查無着而去詎甘之女孩時適患病臥牀彼等去後未幾身死甘以該女孩係受驚變症而亡心不甘服聞即以違法搜查等詞禀請英領查究 
　　本埠自洋藥公所嚴厲搜查私土以後一般私販及慣用波斯土紅土煎膏之各烟膏店獲利已不如從前之容易且近來該公所各調查人往往假作買土客商因此破獲私土甚多聞各私販多居北河南路桃源坊鴻興里等處現已不敢自带私土在外兜售往往囑令婦女携送以冀不易破獲云 
　　九江路協成昌烟膏店經洋藥公所查有私販紅土情事曾經協同捕房前往搜獲烟膏存候化驗在案前日由公共公廨傳訊據洋藥公所代表律師上堂譯稱驗得烟膏確無紅十等攙入應請將案註銷並由協成昌號主投訴所用印土係向某土棧買來有三聯單爲憑中西官准卽將案註銷烟膏發還 
[章水天索還黨務函件]  
　　大同遠袁民黨首領章水天前因搞違袁政府命令不將黨會解散由部電滬將章提解公共公廨訊明判押西牢三年期滿由海道逐出中國領土嗣黎大總統受任恢復約法取消黨禁省釋國事犯章君遂得開釋惟前被捕房搜去之各種函件現仍留存公廨茲聞章君以此項函件尙有應用之處案旣消釋應可領還擬延代表律師致函當時承審之中西讞員請將前項函件檢出給還云 
[合祭關岳之位次與儀節]  
　　松滬護軍通知在滬各旅團淞滬警察廳及行政司法各機關 
 
 
 

Page 11

 
 
　　云准内務部售電開本届關岳祀典自應援案舉行其禮節服制現經參照秋丁祀孔辦法定爲迎神送神各三鞠躬受胙一鞠躬正獻分獻文官服大禮服武官服軍大禮服警官服警禮服有勳章勳位者一律佩带其餘與祭文武各官服常禮警官服制服本届秋戊即照此辦理等因查本月二十八日爲本届秋戊合祭關岳之期茲定於是日上午九時在西門關帝廟舉行祀典除飭上海縣知事預備一切外合亟規訂位次儀節通行知照 
　　與祭位次主祭護軍使前列居中與護軍使官階相等之文　大員爲陪祭官位次在主祭官位之西分獻以官職稍次之武職官員二人爲之位次稍後於主祭官分東西並列紏儀軍警官各一人位次在殿門之東西陪祭官位次各依官職排列武東文西主祭官曁與祭文武官員位次均在遷門外階下 
　　合祭儀節（通）行祀關岳禮執事者各司其事主祭官就位分獻官就位陪祀官皆就位紏儀官陞階紏儀奏樂迎神行迎神禮鞠躬再鞠躬三鞠躬右迎神（通）奏樂奠帛爵行初獻禮（正引）就奠帛獻爵位詣關壯繆候位前獻帛獻爵詣岳忠武王位前獻帛獻爵復位（東序分引）就奠帛獻爵位詣神位前獻帛獻爵復位（西序分引同）（正引）詣讀祝位讀祝文復位右初獻讀祝（通）奏樂行亞獻禮司爵者獻爵右亞獻（通）奏樂行終獻禮司爵者獻爵右終獻（通）受脈（正引）詣受脈位受脈復位（通）一鞠躬（通）奏樂徹饌右受脈徹饌（通）奏樂送神鞠躬再鞠躬三鞠躬奉祝帛恭送瘞所禮成右送神 
[調查學齡兒童之催促]  
　　上海縣公署昨令六學區學務委員賈豐芸等文去案查省頒調查學齡兒童委員規程及辦法前奉道尹轉飭遵照業經本公暑依限組織並據委員長朱　詳報議决支配經費調查方法及日期三項辦法亦經批示在案現去六月十日報縣之期已逾三月除蒲淞市法華鄕三林鄕早經塡報外他處槪未送到合行訓令該委員迅將調查學齡兒童統計表刻日塡送以憑彙轉仰即遵照 
[第一單級敎授講習所畢業給憑]  
　　塾師研究會因所設第一單級敎授講習所聽講各員現已修業期滿特於昨日上午九時假市立西　學校舉行畢業式邀請縣知事沈韞石淞滬警察廳長徐輔洲到會點名給憑並請賈粟香李佑之李頌唐朱伯華錢　齋吳懷疚等演說該所聽講員計三十四人此次畢業者十八人甲等爲周宗茂戴士培陳銅士孟頌堯石峻嵩袁潛乙等爲陳善生蔣宗藩錢祖培朱魯卿楊介眉張國藩顧介山俞心藻陳世照丙等爲汪愼之林新泉丁等爲金貴華均經沈知事會同該會長葛尙杞逐一點名發給畢業憑　散會時合攝一影以誌紀念 
[羣學會之通俗演講]  
　　羣學會昨日午後二時開通俗演講會由執行部長王君慕詰報告本會演講久未舉行之原因並講人生欲望與經濟次由本會附屬小學畢業生瞿君頌良演講瞿君現任漢陽鍊銅廠技士於銅鐵之製造頗有心得故言之頗能確切講畢來賓隨意休憇旋有會員余君笏堂彈奏琵琶至五時散會 
[爭奪飛虹學校之産業]  
　　飛虹學校擬移至法華鄕改建農業半日學校一事上海縣知事前因該校歷年開支細賬據王紳豐鎬來函謂因賬目失散無從開報特令閘北市經董查照等情已誌前報茲悉閘北市經董以該校原係閘北市陸某等所設今王紳以校董資格擬將校基變賣改建私立之農業半日學校實與公共學務有碍現已由陸某等至經董辦事處聲明此校雖由王紳等擔　經費其校産確在閘北市範圍以内應歸市有不贊成變價移建聞該經董擬卽據情詳復縣署請示云 
[郵便儲金之請願]  
　　少年宣講團上海本部前晚（二十三日）在法葛羅路支部開茶話會邀請本埠各團體代表到會協議郵便儲金上書政府請願事到會者有通谷宣講社代表袁頌豐君私立上海第一　棉場農作物部代表郵便儲金期成會代表尤秉彝君不吸抢烟聯合會王志公君惜陰公會邵廷玉君商業競志會代表陳晋集君公餘學社學商公會三友實業社江蘇縣議員聯合會等團體代表首由該團幹事汪龍超君報告宗旨次由書記吳承藩君出請願書稿呈各代表校閱一過略有修改卽行通過旋由各代表相繼演說滿堂宏議頗極一時之盛至十一時散會俟請願書正式繕就後卽日寄京並聞該團遠遊演說隊於下月中旬須赴浙江内地宣講云 
[不吸捲烟會之秋季大會]  
　　昨日爲城内不吸捲烟會秋季大會正會長伍秩　君另有要公副會長王文典君在京均未到會午後來賓陸續戾止兩時振鈴開會首由會員王志公報告進行情形及六七兩月添甲等會員三十一名乙等會員六名現共有會員三百三十五名繼由少年演講社會員汪龍超等先後演說捲烟之害辭極明暢掌聲大作迨至搖鈴散會時已五鐘餘矣 
[紀林亮奇君追悼會]  
　　前時事新報總編輯林亮奇君於本年六月七日在馬霍路口後英人汽車輾斃忽忽將近兩月現由其親友發起在海寗路錫金公所開會追悼昨日下午三時餘男女來賓到者近百人輓聯誄章滿張兩壁三時四十分振鈴開會奏樂樂止時事新報代表蔣叔南君南社代表張心蕪君主祭焚香奠酌即由蔣叔南張心蕪兩君先後宣讀祭文徐仲可君陳述林君史略陳壽凡君報告林君遇險身死情形并預備起訴一切辦法斷而來賓張心蕪葉楚　兩君相繼演說旋由林君家屬導謝奏樂振鈴散會已五时三十分矣 
[泗陽縣議員代表來滬]  
　　泗陽縣議員王心如昨至江蘇縣議員聯合會持有該縣全體議員推舉代表之公函當由殷劍公君接洽詢據王君陳述該縣因議長被逮及種種困難故組織通訊處遲至今日實含有不得已之苦衷等語旋由殷君備述聯合會擬定一切進行請願手續以後深望貴縣時賜南針指導一切云云茲將泗陽來函錄下敝縣對於貴會極表同情前託敎育會副會長吳君希甫乘便赴會蒙列席旁聽深爲感佩現已招集全體議員來城會叙公推議員王君心如爲代表赴滬與貴會執事接洽藉聆敎言伏乞容納至敝會一切手續已著手進行靜候明令恢復通訊處附設於敎育會内專此奉復 
[續獲搶刦划船之盜匪]  
　　搶劫七　趙春林脚划船案内之盜犯業經水警緝獲賈一樓朱三仔兩名解送第一專署訊辦在案茲悉水警偵探李虎臣前日又在黃渡地方緝獲是案正盜陳關通一名昨解駐滬水警第三分署研訊究辦 
[靖湖艦查緝水盜]  
　　水警第二廳長趙雲生以浦江夏家嘴一带素爲盜匪出没之區近來往來滬浙之民船時被水盜搶刦實爲航商巨害業於昨日選調靖湖淺水兵艦一艘由該艦長懷宗邦開駛來滬駐泊夏家嘴浦面以資查緝水盜何衛航商 
[擒獲盜匪之獎勵]  
　　白晝强擒盧家弄費高忠家金鐲金戒之盜犯張海全獲解護軍使署訊實判處死刑業於前日執行鎗斃茲經楊護軍使查得該盜於十九號持槍强刧之時係由警廳偵探王愼卿協同巡士潘福祥陳玉山奮勇兜拿得以擒獲自應呈請獎勵茲先赏洋二十元發由警廳轉給該探王愼卿具領並飭該警廳於下月起增加月餉洋四元以示鼓勵着再詳報省長咨明内務部請給一等獎章至帮同緝獲該盜之巡士潘福祥陳玉山二名應各以巡長記名遇缺卽行升補昨已飭令徐警廳長遵辦矣 
[處罰並無不當]  
　　淞滬警察廳批長源猪行等呈云據禀各節現已飭據水巡隊將原辦情形呈復係經巡警查護封姓猪船有已經剝宰紅色臭猪一只訽係賣與公記猪作因妨礙衛生故將封石華並作主凌掌生傳案訊明分别依律處罰在案本廳查封石華所宰之猪如該商等所禀係一受傷鮮猪不妨俟到岸後交猪作宰洗何必在船急急刺剝其爲已死之猪已無疑義該凌公記原領執照係指明以軋傷悶呆之鮮猪爲限如果平日並不收買此項死猪該封姓又何能以宰剝死猪專備凌公記收買可見凌公記之收買死猪諒不止一次何謂無干該隊一併照律處以罰金辦理并無不合至於巡船原爲梭巡江面稽查奸宄而設並無專駐薛家浜口之巡船該猪商旣係正當營業何所處及所請將巡船撤回十六舖殊屬無理要求着傳知凌公記嗣後務遵執照之規定辦理以杜再有買賣死猪之事如敢故違定干究罰倘係宰洗無病之猪本廳自當照章保護并候行水巡隊查照此批 
[土棍冒名索詐]  
　　開設衣莊之薛順甫前有衣料四十餘件被成衣店主葛念劬所雇之夥李鳳卿竊往蘇州典質當由薛順甫報請警廳偵探崔仲良跴緝旋將該竊李鳳卿獲案送廳懲辦詎有土棍陸少卿假冒偵探名義私向薛順甫勒索酧勞洋十元昨爲該探崔仲良所悉以陸少卿冒探索詐有碍警察名譽立將陸少卿拘解司法科訊據供認冒名索詐得洋不諱當即解送上海地方檢察廳按律懲辦 
[刑事不能成]  
　　開設小木作之呂貫榮近在崇明購得樹籽一駁船裝運來申正在起貨之際被某樹行主趙鴻業所悉前往阻止將貨扣留呂以其妨害營業控經上海地方檢察廳諭將兩造傳案研訊之下判趙鴻業將扣留之貨迅卽發還刑事案不能成立諭飭一併退去 
[販賣女子之研鞫]  
　　前充探夥之孔德元（即孔阿三）販賣女子蔣阿彩一案前日午後由地方審判廳端木棻推事官與樓檢察官等特開第四庭辯論訊據蔣阿彩供年十八歲原籍紹興向在上海絲廠做工家有兄嫂今年六月間在浦東爛泥渡地方與孔德元姘識賃居該處郭張氏家旋於七月初八　　串通郭張氏將女子带至蘇州賣於花烟間爲娼孔等得價　　三十元現在幸蒙提案是實質之郭張氏供稱此次因孔欠我房飯等錢並借去衣服據云同赴蘇州司以如數歸還因此與孔並蔣阿彩等同往蘇州婦人在旅館過宿候至翌日不見孔到來嗣因會見熟識之人始得返家日前在浦東與孔遇見向索前欠彼竟不認反稱向伊拆梢爲警拘送案下且孔尙有師父（即帮中所稱老頭子）唐某住居南市關橋白玉樓後面專事販賣婦女（俗呼販條子）坐地分贓大衆咸知婦人則並無通同情事可請查察問官命提孔德元至案詰問據供揚州人向在閘北大通路開設大餅店此次因事回籍甫於八月初八日來申並無姦賣蔣阿彩情事求鑒問官曰此案本廳已調查確實且已將蔣阿彩由蘇提案證明可見爾等專做此項營業不然爾係做燒餅之小本商人何來縐紗長衫金戒時表及釧金牙齒足見來路不明此次實因分贓不匀以致敗露即欲抵賴本廳亦可定爾之罪云云孔聞之始俯首求恩問官會商之下判將孔德元釘鐐與郭張氏分别收押候辦蔣阿彩發所留候家屬具領 
[拐匿女孩之空言]  
　　住居閘北興隆里之朱長金有女名龍子年十歲在絲廠打盆本月二十二放工時被人拐逃無蹤称是有丁吟梅與朱同居於本月二十一遷往他處另一房客胡林根陖使朱長金向丁追究丁卽指爲胡林根所拐互相衝突嗣經朱將丁妻史氏及胡一併扭控四區警署轉解司法科嚴科員以原告所訴僅憑兩方攻訐之言理由殊欠充分惟丁胡等曾有同居之誼應着隨時帮同找尋一併斥退 
[傳訊拐案見證]  
　　檢察廳法警带同原告顔文高至法公堂禀稱顔妻某氏逃逸無蹤後有朱國嘉言係顧德榮所拐故廳署欲令朱國嘉爲見證查朱住居法界現已協傳到案請准带回作證朱供顧德榮住居南陽橋民人並未目覩顧德榮拐逃婦人係由楊姓與我談及顔妻係被顧德榮所拐是實聶讞員判交來警带去質證 
[輪船上截住拐匪]  
　　昨晨六時許有拐匪四人带領婦人五口男女小孩各一口至美界華順碼頭搭乘財生輪船意　出口販賣當被救濟婦孺會調查員偵知會同水巡捕房巡捕將拐匪及被拐人一併拘住候解官廳訊辦 
[澈查軍醫下落]  
　　駐紥西門外陸軍三十七團第三營醫官方小蘇因被大通路周恕菴家失竊巨贓案牽涉業經公共公廨函請楊護軍使查明復核在案茲聞承審是案之王肇之襄讞已接楊君復函謂該營雖有方姓其人然已辭職他往等語現王君已諭令捕房查明方之下落便出票提究 
[竊賊判處拘役]  
　　孫長發前至五區一分所虬江橋趙姓家竊取拷綢衫一件而逸被趙追至租界鳴捕拘獲解廨訊明昨日移送閘北司法科判將原贓給予失主具領孫處拘役二星期以儆　 
[老婦不勝壓力]  
　　老婦某氏向在密勒路某絲廠爲扯絲頭前日午後正在工作適所堆之繭子包倒下被壓受傷當由某號巡捕到來將該婦車入捕房轉送同仁鹥院療治 
[捕房撫恤被狗咬斃之夫役]  
　　英美捕房捉狗夫倪阿福前日在天潼路被瘋犬咬傷手腕醫治無效身死捕頭以倪在捕房服務多年並無過失且身後蕭條特於昨日禀奉麥總巡准給撫恤洋二百元着其子倪昌昌覓保具領 
[車夫打架]  
　　昨有陳阿金顧順發二黃包車夫在西華德路因分給車資不匀互相用武經某號華捕查見喝阻不聽併解捕房請爲核辦 
[放債容易討債難]  
　　馬四子在自來火行爲工匠家住閘北承德里前日向郭阿濤索討借欵無着反被郭以板櫈擊傷頭部由崗警拘入四區警署轉解司法科嚴員以郭不應行兇判罰洋兩元了案 
[代取衣物之没趣]  
　　朱瑞生住居閘北永祥里前因隣居湯海亭之女鳳姣犯案由朱向地方審檢廳具保出外後父女二人相偕逃逸官廳着朱交人四尋無着朱妻某氏已因此被押湯所住之屋現經鎖閉前日忽有陶國明携带鑰匙潛來開鎖欲將屋内衣物取出朱適瞥見　控四區警署轉解司法科經嚴科員訊明判陶交保限十天將湯海亭父女交案再行核辦 
[客棧違章受罰]  
　　金隆街八號門牌某客棧因不將寓客姓名登載循環簿並容留婦女多人在棧吸烟被捕房查悉以其違章於上星期六將該棧主朱文炳傳至公共公廨經中西官訊明判朱罰洋十五元充公烟具銷燬 
[監犯違犯禁令]  
　　西牢押犯倪阿大出外工作不知何人遞給板烟一塊倪藏在袴腰内爲管牢西人查見以其有犯禁令解送法公堂請究倪供烟在地上拾來實非由人遞給求宥判照原斷加押七天 
[巡捕停止歇夏]  
　　法捕房向章每屈炎夏上下午出差站崗之中西越各捕每差回至捕房休息二小時名曰歇夏令届亦循例照辦現捕頭以已届秋凉諭將歇夏停止仍照定章出差巡緝 
[被訴人傳案交保]  
　　陳慶平在公共公廨呈控陳愛寳捎　地價陳愛寳亦控陳慶平不還存欵銀三千兩又朱怡清控郎季清不付定物價洋一千零九十三元又李詠春控王志良不付票銀一千二百三十餘兩並洋六百二十九元八角又蔣錦堂控顧夢琴不理徐雲山珠價洋三百四十三元又董輔卿控張耀庭欠銀四千九百餘兩又陳韋堂控范桐生借銀三千兩不遠等案業已由廨將被告各人傳案分别交保候訊 
[氣候報告]  
　　（上海徐家滙天文臺） 
　　已過者之報告九月二十三日東海風仍在北進將及高麗海濱揚子江口有大狂風琉球東之颶風台灣及琉球已覺之二十四日細雨時降風轉西北向晴雨計上升二十四日下午四時前二十四小時内上海氣候温度至高七八至低六五·八去年同日至高七六·二至低七一·六 
　　未來者之推測二十四日下午四時三十分豫測本區天氣已有轉晴之象高麗海濱及日本海天氣惡劣台灣南面因有新颶風取西北西向行近巴林塘海濱故風浪頗大 
雜評二 
[政府與國民] [  訥]  
　　從前之土下隔絶中央不體恤民艱國民不扶助政府漠然如秦越人之相視者皆由袁氏爲之障也今共和恢復國與民共休戚矣然而以中央言秕政未嘗一除凡昔之苛擾捐稅及官産處等類進行如故以國民言未見稍盡擁護中央之力如五年内國公債等難募如故政府與國民從未發生互相視密指臂相聯之關係此則人所共見者也夫共和國之精神首在合上下爲一體苟有痛癢不待呼號而始覺國基乃得以鞏固今政府與國民之間無此粘性以團結全國之力則種種之禍患皆得乘間而入此乃中國最可危之現象也 
來函 
[澄衷學校敎員余天遂來函]  
　　陰曆作月二十五晚余在望平街靠左邊行經遇冠華帽莊忽有一裝飾精美之包車向我右脅衝來退倒五步之外痛壓不能起該包車夫稍停頓而車中坐一老者似亦上流人乃毫不顧恤促包車夫疾行而去余倒地良久有一美少年殷勤扶我而起時神經稍亂未詢少年名姓且未致謝實爲抱歉世人每歎青年之道德墮落今以坐包車之老　與扶我之少年較乃適相反余傷在右乳及右臀幸未致命然恐今後不能久立懸腕作書於　書事業不無稍損諒由不德天特假手於車未以申儆罰亦惟有對天悔過以望安全謹以此慰扶我之少年并鳴謝也 
[補錄命令]  
　　九月十九日大總統策令陳海雲朱旭東均給予三等文虎章嚴型給予四等文虎章蕭繼超楊桂林黃金如陳占元均給予六等文虎章燕鴻勛丁克馳張鴻祥李士尊姜義德董化倫吳永玉張國勳稍同勝郭春山楊光友陳殿臣胡有謨姜文勝劉學信劉順金均給予七等文虎章此令 
　　又令李潤霖給予六等嘉禾章　根芳葛秀陳緒给予七等嘉禾章戴明哲姜丙彝李維霖給予八等嘉禾章李春華周化南楊承恩王國生叚錦章賈如誼給予九等嘉禾章此令 
　　又令任命劉體乾爲暫編浙江陸軍第一師參謀長汪鏜基爲暫編浙江陸軍第二師參謀長此令 
　　又令參謀總長王士珍呈請任命楊潤芝爲朝陽鎭守使署少校參謀應照准此令 
　　又令内務總長孫洪伊呈准前兼代湖南省長劉人熙電稱湖南省會警察廳長張樹勳遇變潛逃請予免職等語張樹勳准免大職此令 
　　又令内務總長孫洪伊呈准湖南省長譚延闓咨請任命林支字爲湖南省會警察廳長應照准此令 
　　又令陸軍總長叚祺瑞呈請授馬名驥爲陸軍步兵中校樊嵐雲爲陸軍砲兵中校郝承良爲陸軍炮兵少校應照准此令 
　　又令陸軍總長叚祺瑞呈准　紅旗漢軍都統奎芳咨請以德存承襲世管佐領應照准此令 
　　又令陸軍總長叚祺瑞呈偵犯王永清張培英因案判處徒刑該犯意圖破案以身蹈法情有可原請予特赦等語本大總統依照約法第四十條特赦王永清張培英准將原判徒刑免其執行此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[與姚鶴雛書爲自由女子失蹤事] [  宋焜]  
　　部長先生雅鑒自由部自公主任芟刈陳言標掦眞諦海内人士靡不額手稱慶旣幸斯文之未喪復爲自由女子得所依歸爲千古薄命紅顔一破公例乃旬月以來自由女子形影忽歛道路傳言或謂某與女子恩愛逾恒藏嬌金屋或謂某與女子偶占反目横罹禁錮以走察之前者未必如是吝後者必不如是忍也或該女子醉心歐化游歷他邦或該女子貪玩風景失路僻壤私心耿耿欵團紛如用敢陳情爲花請命如該女子現尙無恙即祈披露色相如該女子業已失蹤亦乞懸金訪艷務便珠還合浦樂昌之破鏡重圓諒亦部長所默禱者也胡寄鹿聞野鶴兩先生與女子亦有文字姻緣諒亦不忍坐視莫援部長其速圖之以饜衆望匆匆布臆敬請道安 
麈餘觚剩 
[吹藜社說怪] [  奚囊]  
　　譚狐說鬼姑妄言之秘記搜神無非假托近世科學日進獨於幽明之理未有力事搜求得其底蘊者伍廷芳居士自新大陸回國侈譚神學每逢盛會登譠將種種親歷之怪怪奇奇當衆演說言無剩義聞者心驚壬辰夏與二三友人結消夏社於里中會名吹藜雅歌投壼之餘爭說怪異於瓜棚荳架間好風徐來月華滿地勝服一劑清涼散也夜闌酒醒擁衾不寐回憶前塵海思雲擁擇其新頴去其泛辭聊加潤色以見一斑閱者弗以無稽視之燕子記於綠沉沉館 
[鬼打牆]  
　　茸城陸某文壞之健將也膽氣素豪每出遊郊外馳馬試劍以自炫郡人都目之爲狂生一夕赴友人文會醉後歸來夜關人靜細雨如牛毛持燭籠過墟墓間白楊蕭瑟鴞鳥傑𠹳亂鳴陡覺不寒而粟燈光驟暗酒意全消愈行愈慌徘徊歧路如磨上蟻默計距家不遠豈奔走多時而猶未逹窮極計生急拔佩劍向前亂剌頓露一線光誌途而返比抵家叩扉而入細君見其神志頽喪異而察之則所穿之長袍遍剌刀孔燭籠内塞枯草一團欵其遇盜而孰意其遇鬼也陸臥牀匝月從此不敢持阮膽無鬼論踽踽燭行矣聞者咋舌不已（未完） 
海外摭奇 
[公博國（續）] [  雲鶴]  
　　戰負末路負多賭少博之恒事也苟屢博屢負而阮囊盡　進退維谷或債台高築償逋兩難小則流離失所爲匪爲盜甚則輕身自裁了以一死其行可憫其情亦可憐矣該處賭博一擲千金傾家蕩産視爲常事故自裁之人尤屢見不鮮卽以蒙特加洛一地言自博場開設以來自殺之人已逹三千以外其往他處自經者爲數當亦不小也聞有俄國某伯爵及英國某侯爵之夫人亦以博負而自殺於斯云 
　　拯救落魄博場中人有慨落魄之無告者特誠每桌司事察有屢博屢負而面色大變者退詢其詳如已囊　空虚無以歸鄉則由博場酌給旅費資送回國並與之約如旣出而復入則當償其金所以防更以此金孤注也又恐其中途耗用也特於出發之際更給舟車賃票博場此舉蓋期少彌罪過耳 
　　私匿遺骸博場左近旣多自戕之客如經宣傳於外有司將繩一 
以法律即不見罪被罰已屬滋擾不堪故場中特雇定專差預爲戒備如有自戕之人立即由其舁往密室用升降機移屍地窖窖極寛暢備有棺槨治殮旣畢俏出埋葬秘密機敏兩臻其極故鄰右之人亦多不覺嘗有自戕於公園者事發博場竟遣人密置金幣於其囊示非因博負而自殺遂能免受株連然死者固已含寃莫白矣夫博而屢負囊空如洗不死則無以自存自戕則屍骨漂浪可憫可慘莫此爲甚迷於博者其知所戒歟 
小說 
[義俠小說獄中人語] [  小草]  
　　第五章（續） 
　　翌日星芒偕律師至以笛斐病狀詢僕僕曰死矣星芒之來已知笛斐已死聞言僞作悲狀且曰孺子何在曾否立有遺囑律師曰遺囑必有否則財産當上之官中僕曰孺子奚有遺囑立否君等可不必問星芒勃然作色曰若何語若知法律否律師曰若之言殊背法律若其無爲是言僕曰僕無他語足以告君輩星芒與律師相視以目知僕之介不能動以言辭乃趨入屍所分檢物産顧乃空無所有星芒不禁失色律師神色自若似胸有成竹者疾趨陚 
而出星芒隨之僕自語曰爾輩雖狡其如我主婦之早爲防備何我殊服我主婦之卓見言已復欷歔欲絶跽於屍側良久始起出理葬殮事 
　　第六章 
　　是日瓦散家之窗盡閉過其門者咸知有喪迨逾午村寺中鐘聲連續而笛斐之遺骸業旣安然入土僕俟葬畢始躑躅而返於途間爲警士拘入法庭以其涉於刑事也且送之入黑屋僕性馴順靜坐屋中惟不知已所違犯法律者爲何事自念糼時孤苦脫非瓦散翁援置邸中殊不知堕落何地幸三十年來給事故家未嘗有斯些過惡日來大故突遭主家落寞而余復自矢孤忠冀無負女主之重托乃横被隸捕陷身絏縲顧法律不能於例外誣人余實無罪諒不致於久蒙不白思至此心安意得且數日來勞勞行役支體亦復憊不可耐不禁沉沉睡去至明日之午兀尙未醒而黑屋鐵扉已𥒐然洞𨵈一假髮之紳士傴僂而進僕　覩張目起� 
坐假髮之紳士謂之曰汝所犯之案何若度已有讅其語音頗蓄慈詳之氣僕曰余何罪余殊不讅假髮之紳士似熟聞斯語者殊坦然不爲意舉目視僕之面曰汝竟未之知乎我爲皇家律師專爲君等從事辯護者汝可將事實告我我將爲汝求護於法律僕不知所謂木然而已假髮之紳士曰汝竟未之知乎僕曰然假髮之紳士乃自衷衣囊中取狀宣讀其略曰某僕俟其女主死後將所遺産業悉數藏匿其數當逾二十萬鎊以上讀竟復曰汝主人確有遺産乎遗産之數確有若是之巨額乎僕曰確有遺産確有若是之巨額假髮之紳士不禁愕然曰遺産乃若是之巨復自語曰竊盜每諱言今不期斯人乃若是之爽直復詢曰確已遣失乎抑被汝藏匿也僕曰是不能告先生假髮之紳士曰是當告我我始能爲汝辯護僕曰余實無罪固無需先生之辯護 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[陳錦濤之財政計畫書（三續）]  
　　八整理中央金融機關一國金融之盛衰以中央銀行爲樞紐故中央金融機關最關重要淸大淸銀行以徇私放賬爲主卒至現欵埀罄一厥不振民國以來中國交通兩銀行稍知凖備現欵又以當軸懷抱野心擬於此操縱財權爲自固自私之計交通勿論矣中國銀行官商股本實力本不薄弱亦以牽入政治風潮相率停止兌現信用大受頓挫現議統一金庫則將來中國銀行辦理金庫事宜責任至爲重大非將中國銀行基礎設法鞏固全國金融何以資流通金國歲收何以資保管查中國銀行商股本一千萬元去歲開始招募尙未及半茲擬設法招足厚集資本以立於信用經濟不敗地位又查各國中央銀行如與政府有借欵關係均有借貸法律可資遵守中國政府對於中交兩行用欵向無限制以致重要金融機關混入政治範圍釀成擾亂現象實爲財政至大隠憂現擬限制政府用欵另訂貸借專律政府如有不得已用途須向銀行借欵應指定的實稅欵爲償還之預備且其用欵多少亦須規定照每年全國歲入幾分之幾不得超過規定數目庶銀行籌欵有凖備政府用欵有限制設有政治上變動情形中央銀行决不隨之而致動搖全國金融亦不因之而受影響不惟中央銀行之基礎可固卽政府對於中央銀行監督之實力亦可益堅此整理中央金融機關之大凡也以上所擬計畫以實行預算統一金庫爲入手辦法以整理稅制實行烟酒公賣推行公債改良稅廳爲鞏固財政基礎之中堅而以整理貨幣鞏固金融爲樞紐惟財政情形萬變金庫能否統一預算能否實行事關全局原非一部之力所能貫澈整頓新增各稅整理貨幣金融能否如政府之所期亦應俟大局平定籌備進行惟其結果總視國會監督之力而定當此財政艱險萬狀舍以上所擬計畫又無以爲自立之計惟有勉竭棉薄以盡其所應盡之責而已此外尙有與財政計畫相關者約有數端併陳於後一擬設立徵收檢查局金庫統一全國歲入滙於金庫徵收之弊咸可稍絶然歲入官廳催徵有責如因已設金庫放棄責任或至催徵不力則金庫稅收必致短絀且經徵官吏乘改革之會通同舞弊則侵蝕稅欵又所不免此則不能歸咎於金庫也而况辦理金庫一時尙難徧設則在籌備期間一切稅欵須照常微收設不從嚴檢查又何以寒蠧吏之心稅收驟短更可推知查本部前設徵收檢查會亦因各省稅釐頻加而收入並不見产慮其侵蝕特設此會派員實地檢查發見各釐局弊病不少現擬即將此會改組名曰㣲收檢查局章程另定特派專員辦理徵收檢查事宜如有發見徵收弊病或報告不實催徵不力者則提出財政部分别懲辦蓋與司法上之檢察機關性質略近矣二收買制錢制錢出口本干例禁比年以來奸商串同外人私運出口已數見不鮮此項制錢西北數省照常通用而運出私燬者已去其大牢山東制錢被外人收買將盡據聞獲利三年餘萬長此以往制錢行將絶跡而利權悉向外流現擬籌備的欵遴派妥員設法收買銷燬改鑄銅元獲利必有可觀當此財政竭蹶此項生産事業似亦與國用有裨不僅爲抵制外人收買已也三與審計院協議審計方法監督財政有事前事後之分預算實行歲出各欵均照定額辦理事前監督似不在必要之例惟因庫欵奇絀維持預算尙須借重外債則因借欵關係外人藉口稽核用途亦已有成例可援矣外人干涉内政本於公理不合惟中國向來借債到手任意濫用貽人口實亦有自侮之道茲後如議借債與其外人干涉毌寗自行監督故當用欵之時擬送審計院簽字核發如有不正當用途審計院可拒絶簽字此卽事前監督主義應與審計院協議者一也一國財政以預算始以决算終預算欵目財政部可從嚴核定然其支出細數可證明其翔實與否則當預算之時尙無此項精確之眼光非俟送到决算悉心檢查不可中國决算並未辦過國會將開則預算須辦决算亦須辦辦理决算心有各項收支物品證明規程爲檢查之根據當檢查時如有發見不正確之收支立可剔除故第一次辦理决算如能將收支各欵切實檢查必較預算時之核定欵目尤爲眞確决算之基礎鞏固則第二次核定預算欵目其標準亦易確定矣此辦理預算與辦理决算　有相連關係應與審計院協議者二也四擬確定財務上一切法規財政法規所以定進行之針逹生用之的財政最要問題曰會計法分普通會計特别會計二種普通會計法民國二年已編定不過未能一律遵行至特别會計法則尙未編訂故如鐵道會計鐵道公債會計整理公債會計紙幣交換基金會計賠欵會計等均未能爲精確之計算斯其弊病殆不可究詰矣一國財政最重收支現在國稅征收法尙未頒行則征收費用如何配賦納稅憑單如何頒發恐亦未能着手凖備也以言出納官吏則身分若何保證交代若何證明檢查有若何規程征收保管以及監守有若何責任均未能爲種種完全之設備也以言物品會計則凡關於政府工事物品出納規程均未能爲種種法令上之規定也茲後金庫統一預算實行設不租織財務上最有　系法規則財務行政何以資進行有治法而無治人尙且不可况並治法而無之耶以上　端或關財政計盡或與財政計盡相連略陳梗槪以告國人若以爲大端不謬則將率循此計畫見諸實行艱鉅勞怨在所勿辭惟錦濤更有請者方今國勢外侮内憂相逼而來財政艱險莫可言狀茲後財政總以能求自立爲主預算不敷不自今始外債之酷於今尤甚茲後欲謀國家生存之的惟有開開自我財源以供自我用途財政爲國家命脉財政充足則國家富强不難立致國家富强國民辦理種種投資事業亦日形安固此實有相維相繫之力西人常言國民投納租稅以充國家經費之用即爲國民投納保險費之一種其言亦深長有味　關於此項計畫將來國民負擔或須有加重之處而於國民利益一面政府當益悉心體察决不以苛細之稅累民此則錦濤願與國人相見以誠各加奮勉以盡所應蓋之責斯國家財政前途之幸也（完） 
 
 
 

Page 18

 
 
   
 
