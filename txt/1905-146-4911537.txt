# 1905 - 146 - 4911537

 

Page 1

 
 
[中國保姆之前途]  
　　歐洲之教育制度與中國之古代相同皆以端本爲教故其學制有大學中學小學蒙學之區别大學之本在中學中學之本在小學小學之本在蒙學而幼稚園則又爲蒙學之本也然則天下務本之教育其惟幼稚園乎夫士者能創幼稚園之形質而非所語於幼稚園之精神也幼稚園之精神當在保姆任保姆之責者有三要素曰和平曰老成曰忍耐能備有此三者方能　行其母我一切公衆幼稚之才聽乃今之女士求學海外者或師範或美術或音樂各就一方面爲將來輸入文明之地步而求其苦心降志從事於端本之學者蓋渺不可得何意我松江一隅而忽遇其人焉我中國保姆前途之曙光實起點於我松江豈特我松江一郡實受其惠耶吳秋賢女士名哲青浦朱星敷明經之女公子而婁邑吳仲聲君之夫人也仲　君壬寅夏間辭世秋賢君痛所天之賚志思欲奮志於保姆之學以發揚其夫君未竟之志願遂於壬寅冬膺上海務本女學堂教師之職慨然以興中國母教爲已任然女士尚以曩時所學爲未足以爲中國古代之教法旣己無傳書簡散失更難探攷當今欲補救我祖國不得不乞靈於東邦於是務本總理吳君畹九與夫戚誼中之有智慮者咸贊成之爲之助費以資其行而女士併悉典其環珥共得數百金以甲辰春東渡入東京誠之幼稚園習保姆學與日本諸保姆同起居研求一切敎育門徑乂與東京諸女敎育家相接洽曲意酬應饋遺絡繹藉獲其至適當至完備之教育理法以故一年所費幾數百元而自奉則種種刻苦實曹大家後所不可數見者也乙巳春卒業女士猶儗留東研究以大其成而上海務本學校附設之幼稚舍以乏教員故敦趣之歸女士不得已乃回國夫以女士所受之文明教育以教育我松江現時之所謂幼雅舍者其亦綽有餘裕已於是松江之留學日本者謹爲之特製徽章奬借其苦心熱力而誠之幼稚舍校長等及其他女教育家逢我國人輒稱頌不置内地女子聞之當亦爲之興感歟嗟夫秋賢君特一寡婦耳乃能自樹立如是其爲我將來少年造無量之幸福洵可預决以狹義言可謂善繼厥夫之志以廣義言可謂能急國家之　　　則若女士者公德私德謂能兼盡之者非歟女士回國後卽任上海務本女學堂及附屬幼稚舍教師之職幼稚生旣得受完美之基本教育而内地女子之不能遊學海外者亦可至務本肄業往返旣便學費又廉女士又儗設女子講習所普施保姆教育我女同胞有秋賢君之奮志者乎固將再拜祝之馨香禱祀以期之 
記者曰我國近來各學校日漸興起各科學日漸發明而於幼稚園保姆學則研究之者殊寥寥也推其原因約有數端中國古時保姆學失傳已久而女子又素不敢遠遊其故一日本之保姆學舍我國女學生禾易能入其故二女子非備有和平忍耐老成各種性質者不合學保姆之資格其故三中國近來講求女學者大都注意於生計學習工藝者爲多鮮有能注意於端本之教者其故四其實教育之根本全在幼稚園而幼稚園之根本全在保姆我中國最急最要之學問莫有過於此者也今秋賢君已學成回國將來傳習日多我松江小學之前途庶有望乎李君英石爰作是說以騐之李君名顯謨上海人在日本振武學佼學陸軍者 
[淞口俄艦勉允下旗]  
　　吳淞口外俄船六艘早已下旗而俄領事猶藉詞商船 
 
 
 

Page 2

 
 
不允聽中國拆卸機械茲經關道袁觀察疊次函駁又以各船主已與薩總鎭等逕自接洽允遵中立章程聽候處置俄領事始無詞再辯勉强應允其餘續到各艦想亦可照此辦理矣（豐） 
[俄艦擬圈禁江陰]  
　　昨日葉桐侯軍門袁海觀觀察等會商處置俄艦辦法僉謂滬江商船麕　俄艦實不便容留且前次來滬之奧斯科等船水手兵丁登岸滋事已屬防不勝防若再益以多兵尤難約束擬令分泊江陰設法圈禁以免滋擾而保中立（鼎） 
[俄艦要求水手人等回國]  
　　吳口俄艦六艘雖已勉允聽從中立國約束將軍裝卸去俟戰事畢後離滬然艦長仍堅稱諸艦均係商輪所有水手人等俱該商自雇除酌留一二看守諸艦外皆須回國仍欲要求滬道照允云（巽） 
[上海道電查馬安山俄艦]  
　　日本總領事以字林西報有小輪船經過東馬鞍山海面被所泊俄艦扣留查驗該處係中立國領海俄人豈能扣查過往船只擾累行旅當卽照會關道驅令開駛袁觀察查得馬鞍山俄艦據葉軍門派員查覆業已他去即新關稅務司報告亦復相同究竟如何情形立即飛電浙江撫憲查明核辦示遵一面照覆日領事查照（同） 
[吳淞俄船等候他俄船]  
　　二十七日吳淞電云現泊吳淞之俄船似在等候他俄船蓋有水手尚在旗杆之上向北探望 
[吳淞又到俄魚雷船]  
　　二十八日吳淞電云聞得吳淞口外到有俄魚雷船二艘已有中國魚雷船一艘前往探查 
[俄羅提督拘獲之確信]  
　　二十七日神户電云俄羅提督爲日軍拘獲現已確實譯文匯報 
[俄海軍總司令官受傷被捕彙電]  
　　同日太晤士報接東京電云俄羅提督旗艦擊沈後即改易坐船但於今日及其新坐船爲日軍拘獲臂上受有重傷又電云羅提督之新坐艦亦受損傷因此漂至日本口岸被拘同日字林報接東京電云俄羅斯提斯文斯開海軍提督爲日本所獲又大阪電云俄羅提督在日本口岸拘獲臂上受傷甚重 
[俄提督旗艦擊沈]  
　　二十七日太晤士報接東京電云俄羅斯提斯文斯開海軍提督之旗盤被日軍所擊沈 
[俄提督新旗艦漂至日本]  
　　同日字林報接東京電云除俄巡艦一艘外有大兵輪兩艘漂至日本似有羅提督旗艦一艘在内此信如確難免爲日人所拘從此交戰之俄海軍可作爲全滅矣 
[彙譯日海軍大勝各電]  
二十六日字林報接東京電云據云日俄兩海　之力不相上下而俄軍大敗其故在於俄艦陣勢之不善俄之戰艦在東面巡艦在西面故巡艦適當日軍總隊之前鋒立刻陣勢大亂不久戰船亦亂因是實在交戰之時刻甚短蓋俄軍於一小時間早已受傷甚重日海軍乃得隨便追赶也至俄鐵甲艦多艘擊沈於片時之故衆人另有一議又電云據抵日本之俄俘稱羅提督本擬不戰而抵海參威但被日軍所阻又云俄軍醫船裝有無綫電機當時作爲斥候船東京之人現在等候俄船滅盡之消息又電云據云日本斥候船一艘於二十三日晨發見俄船知此等船於二十四日晨可抵對馬因用日本舊式戰船一艘將俄船誘至海峽内俄人當向此船開砲然日人安置峽内之魚雷甚爲得力又電云日本賽陀買魯輪船去年幾被俄軍擊沈兹於前日之戰頗爲有功有人謂日俄兩海軍暫時可以停戰因其餘俄船之下落已爲日人所知二十七日東京電云日軍拘獲之俄船四艘已於今晨及下午帶至日本海港同日太晤士報接東京電云據今日東鄕提督報稱俄戰艦六艘巡艦五艘及他兵輪二十艘被日軍所毁又電云俄尼蒲格韜夫海軍之旗艦被日軍所圍日提督因升旗令降俄提督知已無法出圍只得下旗又電云據東鄕提督報告魚雷船之得力較裝甲兵輪遠勝此次日魚雷船在俄戰船之周圍遊駛甚捷隨便施放魚雷擊沈敵船而魚雷船無絲毫受傷 
[聖彼得堡謡傳俄海軍大勝]  
　　同日倫敦電云聖彼得堡露透訪事人電稱今晨一下鐘此地俄民尚不知海軍之大敗後有半官報刊行上海來電謂有日兵輪七艘内有戰艦三艘被俄軍擊沈俄人僅失船四艘云云因此半夜之時買報小孩在戯館及歌樓之外候衆人出外時高聲大喊謂俄海軍大獲勝仗 
[俄海軍損失之墩數]  
　　同日東京電云現確知日軍共擊沈俄艦十七艘向獲五艘共計十五萬三千四百十一墩 
[俄艦隊幾乎盡滅]  
　　二十六日東京電云對馬海峽之大戰俄艦隊幾乎盡滅惟有三艘聞已逃至海參威 
[俄逃艦漂至日本海口]  
　　二十六日字林報接東京電云據稱戰時逃脫之俄巡艦一艘及艦上之二月人現已漂至日本某埠船上縣有白旗及紅十字旗 
[俄巡艦艦長解至佐世保]  
　　二十六日東京電云昨晚至今午已有俄俘二年二百二十三名解至佐世保内有巡艦艦長一人 
[俄海参威巡艦觸沉]  
　　二十七日東電云謡言謂海參威艦隊　裝甲巡艦一艘在口外觸水雷而沈 
[俄海参威艦隊助戰不成]  
　　同日東京電云據抵日本之俄俘犯稱海參威艦隊當時亦奉命出口助戰但昨日卽行退回該埠 
[日海軍嚴守海參威]  
　　二十七日東京電云日 
 
 

Page 3

 
 
海軍之一部現海參威口外嚴守 
[日兵輪擱淺于對馬島]  
　　二十六日東京電云商家消息謂日兵輪兩艘現擱　於對馬島 
[對馬島戰後情形]  
　　昨晚承駐滬日總領事以二十八日所接日本外部電見示内開日本官塲宣告對馬島一戰日本除失去滅魚雷三艘外别無一艦失去各艦所受之傷亦甚微日皇諭東鄕提督准俄尼蒲格韜夫海軍提督報告俄皇一切戰情及俄兵傷亡之數日皇又諭將投降之俄員先行發誓後卽行釋放回國俄羅斯提斯開提督已送至佐世保軍醫院醫治前電謂日軍由俄維杜飛兵輪拘獲提督一人係繕冩之誤 
[俄艦喪亡計數及戰敗詳情]  
　　昨承駐滬日總領事以東京二十七日所發各電見示内所接公報電云俄海軍喪亡之數擊沈者有戰艦六艘巡洋艦五艘防護船一艘特别差使船兩艘魚雷船三艘拘獲者有戰艦兩艘防護船二艘魚雷船二艘共計二十二艘阿而抹池巡艦沈没與否未知故不在此數又東鄕提督第五次報告電云俄艦大隊自於二十五日下午在凉可在地方投降後我艦隊即不窮追及至安排投降各艦時忽見西南方面有俄防護船一艘即遣兩巡艦追之迫令投降該船不願遂擊沈之救起水手三百餘人西北方面又見有俄巡艦一艘即遣第四隊戰艦及第二隊滅魚雷艇圍擊之至夜滅魚雷艇復往攻天明見該船擱淺在高麗漪隆島之東南角海灘上二十四傍晚我魚雷船在漪隆島南尋獲俄魚雷艇一艘并羅提督及他武員均受重傷又俄兵八十人旗船上參謀官數人同時被獲旗船即擊沈之二十五日晨我巡艦一艘又在北方尋獲俄魚雷船一艘亦擊沈之是日午刻我巡艦一艘魚雷船一艘攻擊俄魚雷船一艘該船旋被擱淺今將所接數次報告俘囚人數列後自二十四五大戰以後擊沈者有戰艦九艘改裝巡艦一艘魚雷艇二艘虜獲者有戰船四艘魚雷艇一艘據俘虜言擊沈巡艦二艘阿而抺池之船已受重傷不能使用但沈没與否未知日本艦隊喪亡之數未接詳細報告第以余意决之必無大傷現尚能與俄酣戰第一隊約喪有四百餘人育歴希秃親皇並未受傷密左提督略受微傷又第六次報告電云俄奧斯立皮那劃林船現已得失去之確信雪速維利克船亦已得沈没之確信按本日文匯報所發之傳單語與此同故不復譯 
[俄水手兵登陸]  
　　二十七日東京電云二十五日晚俄奧老勒巡艦即羅提督第二次座船之水手兵三十三人在海面飄流多時浮至日本海岸現已登陸 
[日艦隊將至揚子江口搜查俄艦]  
　　同日東京電云日海軍提督克密買勒統巡洋艦一隊將於此二三日内由台灣至揚子江口搜查躱避於中國海岸之波艦隊一部 
[東鄕提督有納爾遜之戰略]  
　　二十七日字林報接東京電云日本各報論及對馬島之勝仗特與百年前脫臘弗爾大戰（即納爾遜之戰）相比并盛　東鄕提督之戰略及共艦隊之勇猛 
[日海軍大勝正納爾遜大戰百年之週期]  
　　同日倫敦電云駐英日使告知露透訪事人云東鄕提督之勝適當納邇遜大戰百年之週期實爲欣幸當未戰之前日人未嘗不滋憂慮但此後可安心無事矣 
[東鄕海軍可作地球第十六次大戰]  
　　同日倫敦電云英國無一報不盛贊東鄕提督之戰略足與納爾遜之大勝并稱可作爲地球第十六次大戰 
[德法勸俄議和]  
　　二十七日柏林電云本處衆人以爲俄海軍大敗後必須議和法都巴黎聞俄敗消息大爲震動法太晤字報勸俄議和譯文匯報 
[福州水患福州]  
　　連日天氣陰寒大雨如注二十二日上燈時上游山水暴發幾如高屋建瓴至二十三晨始止南門一帶地勢卑下水深及臍文藻山左近水尤洶湧幾可陸地行舟城外日舊壋三保等處地處低窪水有二尺許之深黄曰帮洲一路更爲低陷望汪洋均成澤國幸午後漸即退去是役水之來勢極猛自上遊漂來棺木人畜不少衆皆皇皇幸是時天已放晴至夕滿天星斗二十三晨起晴旭懸空雨師屏迹故波神亦遂不能爲虐幸矣哉（萃） 
[札催新廠開鑄銅元蘇州]  
　　撫憲陸春帥以目下欵項奇絀各處應解經費在在急需因札飭銅元局新廠總辦郭觀察本謀迅速開鑪鼓鑄以補不足觀察奉札後卽與經事各員悉心籌劃飭令早日開工（隨） 
[調查銅元局出兌計數杭州]  
　　浙省銅元局邇來兼工赶造出數較多然市上仍覺不敷周轉故又添設新廠以期推廣茲據局中收支處造報三月分清册發兌銅元計分五等因將細數開列於後一發商領兌當十銅元四百六十萬枚每洋十元兌八百七十三枚共兌洋五萬二千六百九十元一門市零兌一千二百九十二萬枚每洋一元九十枚共兌十四萬三千五百八十元一發轉運局四百萬枚每銀千兩兌一百十九千五百枚共兌銀合洋四萬五千九百五十元一發轉運滬局六百萬枚每銀千兩兌一百十八千枚共兌銀合洋六萬九千七百七十元一發轉運局三百萬枚每銀千兩兌一百八十千另五百枚共兌銀合洋三萬四千一百六十元（復） 
[袁宫保致周制軍電]  
　　（爲請運南米至津事） 
周制合鑒前因擬運南米平糶稍補漕糧之缺與劉忠誠商定一十八年免稅四十萬石次年起每年免稅十五萬石四年後常年免稅二十萬石奏明有案前年秋津商玉成等號禀領獲照赴滬購米十五萬石魏午帥閉糶不准出口迭請不允直民觖　滋多上年南省 
 
 

Page 4

 
 
歲豐米賤而直隸河决災深飢民嗷嗷待哺公惓懷舊治一視同仁請電飭滬道准將玉成等號購存米石騐放北來以資接濟請電飭公牘另呈（同） 
[袁宫保咨周制軍文]  
　（爲請運南米至津事） 
爲咨行事據津海關道詳稱現據米商源太義記等禀稱竊北方地少民多於光緒二十九年仰蒙歲給護照由南運北平糶米十五萬石以濟民食商等即於是秋遵章禀令護照由南辦米十五萬石來北平糶在案迨照經具令米已源源購辦入棧正擬裝運間而南洋大臣以年歲不豐不予出口存棧之米計有萬石現在事隔年餘利息棧租保險鼠耗種種被累難以悉數迫得禀請伏乞詳禀北洋大臣照會南洋俾得該米十五萬石照章出口以救商艱而顧民食等情據此伏念該商等所請護照業經年餘在滬購買米石儲存日久賠累不堪自係實在情形現在奉省需米孔殷皆由天津等處轉輸若南省米糧不源源接濟將來津地米糧缺乏不堪設想思維再四惟有仰懇轉咨南洋大臣俯准將津商源太等號在滬存棧之米准子出口以示體恤而顧民食等情據此查此項免稅米石照案並無逾額迨經購米到棧貴前大臣魏遽以新約禁米出口不准起運經本大臣電牘交駛並奏請准運貴前大臣魏始終以外人藉口一言不遵奏案累年閉糴直民觖望滋多上年河决災深饑民嗷嗷待哺近來沿江各省年榖順成糧價大减於前正可以有餘補不足貴大臣惓懷舊治一視同仁所有米商源太等號在滬購存米石應請照案准其免稅騐放出口以後仍照奏定額數起運以資接濟除已電逹外相應咨請查照辦理具覆可也須至咨者（同） 
[小輪失事訛傳揚州]  
　　揚城大東公司小輪船於念四日早班開往鎭江下午時本城忽諠傳該輪在瓜洲江口失事溺斃人數甚多通城之人異常驚駭蓋是日鎭江會期揚人往觀者甚衆也迨詳加察訪始悉此輪拖帶板船一艘行至江口悞駛上淺灘急打倒輪忽遽間將板船略撞並無大損不移時仍展輪出江南渡當倒輪時適有某輪船進口見其情形比至揚城馬頭語人曰大東早班小輪在江口險些失事聞者不察以致訛以傳訛　（剝） 
[紀招商局禀請揚莊至磘灣行駛輪船情形淸江]  
　　内河小輪船董事朱馮壽具禀招商局請推廣清江至磘灣小輪船航路略謂清江之楊莊至邳州之磘灣地方航路一條皆不接通商口岸爲洋商所不逹現經派人前往測量計水程三百里河道寛暢客商繁盛若在彼處行駛小輪旣俾華商廣植基礎冀挽利權於萬一而將來彼處風氣漸開土貨亦堪挹注實於商務地方均有裨益云云招商局據禀即呈請江督轉飭淮揚道察酌情形具復兹將所開楊莊至磘灣沿途水道及經過城鎭照錄於後 
一由清江之楊莊以至邳州之磘灣實計水路二百九十里察勘測量河道寛深向爲南北水道通暢之路客商絡繹不絶從前走水路者民船躭延走陸路者騾馬爲累不若行駛小輪最爲便利一楊莊係清河縣地方在清江以北十八里緣清江至楊莊中有水閘三道曰清江閘曰天妃閘曰碼頭閘小輪不便過閘故宜在楊莊設局爲該航路之第一埠以便暢行無阻 
一山迤壩係清河縣地方距楊莊六十里市鎭較楊莊爲小搭客不甚多 
一衆興鎭係桃源縣地方距山迤壩二十五里向爲一大市鎭土產有花生金針菜將來風氣漸開商務必日見暢旺 
一宿遷縣距衆興鎭一百二十五里該縣治爲來往衝要之地一皂河係宿遷縣地方距宿遷縣四十里上下客商繁盛一磘灣係邳州地方距皂河四十里爲南北總　之區客商較衆興鎭更盛（結） 
[嚴查襄陽會匪漢口]  
　　近日襄陽會匪結黨來漢圖謀不軌爲官塲中偵知業嚉捕丁緝勇人等於各小客棧烟館等處日夜盤查不稍懈怠想可弭禍於無形矣（泰） 
[教士避匪之傳聞清江]  
　　宿遷縣教士柏君日前携眷來浦聞係因該處有匪徒蠢動之信現暫住耶穌堂雅如君家中（夬） 
[湖北營制又將改變武昌]  
　　湖北常備車營制與練兵處所訂章程不符屢經催改現已議定章程叅酌練兵處原議略有變通準於夏季一律改併張宫保因飭統帶張虎臣中軍黎宋卿參戎速行籌議禀復（此） 
[催解練兵經費蘇州]  
　　北洋練兵經費由政務處派定蘇省每年認解銀一百六十萬兩經各大憲籌議以銅元餘利項下提撥六十萬兩糧米項下籌撥二十一萬兩其餘由烟酒茶膏等各項捐稅中籌提然尚竭獗難支終苦不敷應解前日撫憲陸春帥接練兵大臣咨文催解是項銀兩因卽札飭經事各員迅即提集呈請派員彚解（隨） 
[德人歡迎日親王]  
　　二十七日柏林電云海柯而尼希報歡迎日本有栖川親王時述及此次赴德有緊要關係并云親王之動作有威能感動衆人又電云德皇已賜黑英寳星於日親王并腸　等紅十字寳星於親王夫人 
[俄人擬設英俄總會]  
　　二十七日柏林電云聖彼得堡每日報勸令組成一英俄總會以駐英俄使爲會長以便使英俄交情更爲輯睦譯德文報 
[滿洲日軍已將俄軍圍困]  
　　同日太晤士報接倫敦電云據云滿洲大山元帥已將林義維樞之各軍全行圍困不久將有陸地之大戰 
[俄艦隊與英商輪爲難]  
　　二十七日字林報接東京電云俄艦在台灣南面擊沈美船之消息係屬不確但有英輪 
 
 

Page 5

 
 
一艘在該處爲俄軍所拘船主等作爲俘犯同日倫敦電云東京接到消息謂俄軍於十七日在台灣南擊沈英商輪一艘 
[德皇厚禮日親皇]  
　　同日倫敦電云日本派往德 
國恭賀德太子婚姻之專使有棲川親王已抵柏林德皇與太子三人及文武各員駐德日使署各員及駐德之日商皆至車站迎接方在車站等候時德皇與各　人招呼并與日使署各員縱談其迎接專使及專使之夫人甚爲篤摯車站外有大隊之人亦甚爲歡迎專使與夫人現寓於大客店昨晚在宫中宴飲陪座者皆有名之人 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[監督條陳學務安慶]  
　　南洋駐日監督安徽試用州同沈兆褘日前具禀皖撫誠中丞條陳振興學務其大綱約分四端一政法學之當研究一武備學之當合籌一教育學之當速成一實業　之當分籌聞誠中丞以所陳各條不無可採已札仰學務處核議詳復矣（咸） 
[警務加委襄辦鎭江]  
　　警察坐辦濮大令秋澄經常鎭道憲一再札飭整頓以息人言濮令自顧力有未逮因禀請加委程縣丞蒞局襄辦爲藉分勞怨之計（并） 
[示領認運執照寗波]  
　　現届新漿上市各商販紛紛赴各處採辦土藥來寗銷售寗郡土藥局委員王大令誠恐商販等有偷漏隱匿情事特於日昨出示諭令各商販赴外府購運土藥者須至本局請領認運執照如違究辦（坎） 
[禀請製造緝私砲船鎭江]  
　　内河水師砲船每年雖有修費而該哨官每多乾没以致損壞難資緝捕現經緝私營某統領禀請省憲籌欵重新置造以重捕務（觀） 
[諭令小輪照章搭客寗波]  
　　寗波小輪前日覆没淹斃多人皆由多載搭客所致寗紹台道高與卿觀察昨特照會新關稅務司擬照外務部知照江漢關議定額數而行並由理船廳將各内港小輪驗明墩數馬力丈尺限制搭客額數不准多載以免再蹈覆轍（坎） 
[水師哨弁誤公棍責松江]  
　　本届楊鏡巖軍門至澱山河閱操帶有淞北營第十號砲艇隨行詎道經木瀆鎮該砲艇在石橋　撞折桅檣即命雇人修理事竣以憲旌遠去遂駛往蘇垣守候不料軍門駛入太湖後卽週巡西山東山烏雞關無錫常熟常州迤邐至蘇城已閱十餘日在途瞥見護衛砲艇祗有九艘軍門查悉緣起甚怒抵蘇時卽飭帶廖弁及舵工艙長回松於二十四日傳集各營將備及水師各哨弁訊究經中軍何雪門參戎一再懇請發下懲辦軍門准之參戎隨帶廖曁水師各員弁回署飭將廖弁棍責四十下舵工艙長亦各棍責有差旋即詣轅禀覆復由軍門懸牌撤去廖弁差使另委楊弁接帶該砲艇（賁） 
[電請保護日教員游歴鎮江]  
　　日本金子新太郎爲雲貴武備學堂總教習歴有年所近因回國順道至鎭游歴由鎭郡學堂監督陳鴻年太守電請常鎭道飭縣保獲（井） 
[札飭提訊劣書寗波]  
　　奉化縣署吏鄔聞槐前因舞弊浮征種種勒索經人控縣由邑尊斥退嗣鄔仍復串通接辦某書增加稅項日前有該邑楊某來府禀控已蒙寗府喻庶三太守批飭奉化縣立提鄔某質訊究辦（坎） 
[擬章緝盜鎭江]  
　　近來句容丹陽一帶紅靑兩帮匪勢猖獗異常盜案疊出　經丹陽縣洪鷺汀太令擬就句陽緝盜章程繕呈上司以便斟酌施行（觀） 
[營勇不法安慶]  
　　本月二十二日有口操皖北土　之營勇數名在西門内五壋坡某姓家以借吸水烟爲名見僅有婦女竟携烟具而去某婦追呼不及即託某甲四處查訪始悉東門外某營勇所爲於次日旁晚在東門越城内某浴堂尋獲定欲禀官追贓旋經人勸解始已（咸） 
[茶市减色漢口]  
　　目下兩湖紅茶紛紛到漢質色欠佳故所售之價均各貶落至祈寗茶尤爲减色云（泰） 
[釐局專辦將調之消息漢口]  
　　漢口火車貨釐局專辦陳大令宗楊近有調辦武穴釐局之信至所遺該局專辦一差尚未知何人接辦（秦） 
[學生制服可笑武昌]  
　　聞張香帥去年擬定各學堂學生制服均用長衣大袖束帶草帽武備學生雖著短衣而出外仍須長衫博帶身裁以一尺左右爲率夏用夏布餘用竹布無論何事均不准穿别種衣服此項制服有禮服常服講堂操塲等之别而形式則大約相同宫保近日又極力研究此事如實行則眞臃腫不堪入目矣（師） 
[蒙學堂先立十處蘇州]  
　　端午帥任蘇撫時擬於省垣設立蒙學堂四十處培植民間子弟乃事未果行卽移節湘省撫憲陸春帥鄭重學界期仕必成因札飭小學堂總辦兼學務處參議章式之主政鈺酌量開辦主政以創辦之初經費難籌爰議先立十處假城中廟觀寺院房屋設立一俟章程議妥即當禀請開辦矣（隨） 
[電招委員回湘漢口]  
　　前湘撫端午橋中丞札委徐君茀生來漢向某洋行購訂鼓鑄銅元機器現均已運湘内有　種機關已損故湘撫　電催徐君回湘詢問矣（師） 
[總辦因病辭差蘇州]  
　　裕蘇銅元局總辦朱洗伯觀察現因年老多病詣撫轅禀請銷差撫憲陸春帥准詞遺差暫委提調陸桂星太守兼辦（隨） 
 
 

Page 10

 
 
[江令詳勘河道揚州]  
　　揚城河道前經常鎭道郭觀察檄飭輪船局彈壓委員王大令履勘旣而江都縣張大令又奉到江督札文諭令再行勘驗務將河形曲直淺深尺寸以及堤岸高卑有無民房詳細繪圖貼說呈覽大令隨於二十二日帶同司事等親往逐處詳查以便據實禀覆（剝） 
[競渡先聲]  
　　每届端陽節滬南各碼頭江北划船户每紥成　舟划賽於浦江南北今届仍循向例刻已雇匠裝紥較去年多出兩艘共計十一艘擇定初二日起賽至初六日止（土） 
[拐犯輕縱]  
　　常州婦人趙氏投捕房控稱去冬被劉茂堂卽施茂堂誘騙來滬押入妓院改名白玉以劉不時來院纒擾近復揑造假據向氏訛詐旁人不服拘請究辦經捕頭　供以劉誘拐婦女押入烟花著即解案請究經劉再三苦求情願不再至妓處吵擾捕頭遂將假票吊銷將劉逐出並諭氏曰如劉再來當扭辦不貸（木） 
[焚斃十命]  
　　美界七浦路煙館火災焚斃五人各節己詳昨報兹悉前日傍晚時又在火塲内扒出婦人李夏氏女子魏阿裕乂小孩三名昨日午後由各家人備棺收殮星星之火焚斃十人亦云慘矣（木） 
[工匠跌傷類誌]  
　　漆匠陳阿生昨在靶子路銘記木作場内升屋油漆從四層樓洋房墮下跌斷脇骨二根即送至同仁醫院醫治○王海和年十二歲昨午在百老匯路某洋房工作自扶梯墮下跌斷足骨血流不止由作頭送至同仁醫院醫治（火） 
[上海縣案]  
　　王阿毛陳阿心串拐伊妻嚴氏一案先後獲解到縣前晚　汪大令訊究嚴氏供年二十歲嫁王阿毛已三載本住守府署左近前因丈夫將婦人搬至鄕間起居不慣故逃至上海花衣街朱錫榮家朱今挈妻回鄕命婦人代守門户逃出時未捲衣物陳阿心前與母家鄰居在上海時同往王紀德染坊閒遊有之並無拐逃之事陳阿心王紀德均供並無串拐情事大令判王紀德省釋陳交保嚴氏發堂俟其夫王阿毛到案訊奪○王羅發手持夏布求質爲捕役拘獲解訊收押刻提銷贓之楊文祥到案質訊王供竊得夏布二十　疋售於某營勇八疋收洋八元尚欠十六元售於周姓一疋計洋九元是楊乂祥經手又售於熊二兩疋因小的寓熊船上欠伊飯錢因此未收布價楊文祥供拉東洋車餬口與王羅發並不認識前見伊售夏布小的與之鬥口挾嫌誣攀大令判押候冉訊○王嘉彬被金姓控追欠洋後央黄鈺具保出外近始措洋二百十元倩黄呈繳到案汪大令判存案給領外金姓前呈之方單借據飭黄領去轉給了案（金） 
[浦東保甲總巡局案]  
　　前日二十三圖董事沈文彬禀稱佃户陳銓郎蠻恃無理求提訊究等情總巡謝岳松明府飭傳到案訊供屬實飭差帶去向陳服禮取人開釋○朱蘭亭在總巡局禀控　掌煥逼醮弟媳謝明府飭提到案沈氏供明被朱逼醮因命重責六百板移送改過所禁押沈氏飭發善堂留養○秦紳函致總巡局稱有秦珍全等向施蘭卿妻敲詐求提究辦謝明府飭提珍全到案判責六百板移送改過所禁押示儆（土） 
[會訊趙華亭控馬桂生售路圖賴案]  
　　英商趙華亭控馬桂生攔路圖賴前日午後英副領事德君同讞員屠興之司馬會訊原告延律師哈華託到堂譯稱二十一年分王克元經中嚴桂全陳歧山將地賣與沈子雲處當即造屋因無出路向馬桂生之父買出路一條計價洋二百元立有賣據交沈收執五年前沈托敝律師公館内之趙華亭來央簽字並託轉換道契將此賣契粘呈業經道憲批明有此出路不料年來馬打竹笆攔斷與之理論意欲圖賴是以控告被告延高易律師到堂先由馬供此地祖遺八十餘年光緒三年造屋後卽打竹笆門外之路乃自已及對過租户出入非他人行走自從王克元將地賣與沈姓之後小的即將笆門拆斷二十四年沈挽陳岐山來與我父懇商情讓一出入之路許出洋一千二百元因故父不肯未曾成交後沈見我父故世揑造假契不知小的有此地方單二紙現因轉換道契故未呈驗如果我處出　賣據有地　近鄰可証請卽詢問陳會亭供二十年起充是圖地保沈姓買馬桂生父出入路一事小的不知亦未見有此據如果當時立契應由小的蓋用官戳何用簽字陸瑞林供馬沈二姓均屬近鄰一向未見沈姓行過此路前日因見拆笆爭論小的於中勸過沈姓出洋一千元待馬情讓一路馬尚聽勸因沈姓不肯故未勸妥高易律帥起立聲稱不但馬姓不認伊父出賣巡路且地保亦供並無此事故原告所呈契據不足爲憑哈律師聞之復又申辯謂被告律師所言契據不足爲憑道憲批不作據此外有無作証顯見馬姓串同地保圖賴原告得買此路一定無疑請卽斷結司馬商之德君諭俟卜禮拜一午後再訊（术） 
[公共租界晚堂案]  
　　趙懷任前控各股東盛慶甫等不認虧本反來逼索奉孫耳三明府提訊趙供於念七年分同盛慶甫等集股合開外國木器店每股各出銀五百兩共計十四股立有議據各執去年因有換股事訂合同生意虧本將店閉歇各股旣不承認又不料理反而逼索今到堂　係盛慶甫朱子英黄竹香陳安甫吳福謙徐煥文大股吳福謙等供此店向係趙懷任一人經手餘股均不管事惟生意一向甚好並不虧本現在所有存貨小的等不願攤派情願稍認虧折　趙懷仁歸還現銀明府問同業中有誰公止衆答惟泰昌最爲規矩明府論候傳知泰員託　照價估值然後按股均派至趙姓係屬經手應照大概資本多打一折如有不遵儘可别控王阿方控徐桂山姦拐妻子李氏押娼等情經讞員屠司馬飭提到案於前午後請襄讞孫耳三大令提訊王供小的出外貿易妻子李氏賃居新閘迨小的返申李氏已無蹤跡日前在寳和里見其賣娼向領不放情急控究質之李氏供被徐誘姦押娼願隨夫完聚質之徐供求恩宥大　以該氏押娼凴據乃徐出名簽字不法已極遂判笞責五百板枷一月滿期發押改過局一年遞解回籍該氏交王當堂領去完案（木） 
[公共公廨早堂案]  
　　休榮郎控顧月山拐　共子阿囝報捕 
 
 

Page 11

 
 
　緝在虹口廣東街黄姓家内尋獲解案請辦顧月山供當時據周三狗稱此孩乃徐鳳山之子因貧價賣央懇小的轉託婦人王徐氏賣與黄阿怡家計洋六十五元徐取去五十二元小的祇用三元王徐氏供得兩元陸張氏供得兩元五角孫明府商之英副領事判王陸兩婦各戒責三百下顧月山押九月罰作苦工○捕解朱瑞生吳根寳至案據供住朱德發客庽因臭虱頗多不能安睡以接龍爲消遣詎有同寓住客翁阿揚戴長寳推門進内口稱捉賭將小的兩人毆打並將房門鎖住昨晨起身翁等復又糾合兩人來向小的勒索洋十元不遂即拖出客寓聲稱告訴包探幸遇巡捕一併拘解該捕禀稱拖扯是實官判翁戴各責五百板押一年罰作苦工○婦人姚夏氏供在申帮傭昨來夫兄姚阿根姚銀泉並阿根之妻顧氏據稱其女逃逸要小婦人交出小婦人茫然不知未及回答阿根等竟拖至垃圾橋船上用鐵練鎖住幸岸上衆人下船啟鎖正在喧閙適巡捕前來一併拘解官判姚顧氏戒責一百下兩姚各押一月○捕解杜阿春深夜賣烟馮阿德深夜賣酒判各罰洋十五元○又禀前經飭傳深夜賣酒之徐阿漢昨經差探禀覆抗傳立改飭提○又羅阿明王阿四二店深夜賣酒王存保洋十元官判充公羅罰十元以儆○崔信永前控沈炳生兠攬洋布收銀避匿當經飭提昨晨解到諭　過堂訊問捕解王阿琴方紀　蔡和向三馬夫違章判各罰洋五元○捕解徐炳永控被陳阿二竊去烟槍二枝判責二百板○馬夫王福元控宋福生竊去馬車皮帶判責一百板○陳阿寳控李阿狗攫去錫洒壺三把判責一百板○日前捕解曳客妓女陸彩林至案供稱自幼賣人烟花現在不願爲娼經屠司馬詰得有生母在滬著傳其母到案訊斷昨將妓母陸張氏傳案供稱彩林是親生女被其父賣去現在父己故世求恩給領俾得回鄕不敢買娼襄讞孫明府商諸德君將彩林交其母領回擇配○王雲甫控莊阿怡竊取當十銅錢二百六十枚當場拘獲送究判發押西牢一年罰作苦工○本月二十日報紀寳善街滿庭芳四明李寓縱火潛逃一節昨經捕頭至公堂禀訴前情旋由孫明府判堂諭曰查五馬路廣福里第七十三號門牌縱火未成潛行逃逸飭探訪拿未獲應將屋内木器什物拍買除抵付房租外倘有盈餘著即充公（术） 
[法租界公堂案]  
　　法商安得利高司控姚顧氏姚善中出租田畝單地不符迭奉中西官提訊以此項田内有五分租與瑪禮孫因無出路曾在央公廨涉訟判將姚等交保候查明復核昨日原告洋人投案伸訴據姚顧氏供此田共七畝七分九釐議價每畝二千一百五十元售與翁通海除收到外尚少七千元翁欲圖吞田價一再控告中人姚敬明供此項田内有五分由姚婿陳阿松出面售與瑪禮孫大令謂洋商因無出路作爲罷論今限爾三個月内將此田清理明白如逾限不理著將所收田價交還下期著邀同陳阿松來案候核○梁福卿妻孫氏控鍾書堂覇佔田畝掯不交還迭奉大令訊供押追昨日孫氏遺失甥談文奎投案求追鍾書堂供小的代工部局購地先以竹圈入共田一百餘畝内有談亮卿户名一畝有奇由楊伯寅贖買希圖重價出售大令著談文奎邀同楊伯寅下期來案候核○楊長清禀稱張龍龍朱仁康藉端訛詐致被戳傷扭案請辦大令判張枷號一月責五百板朱責二百板楊傷自行醫治○畢少甫禀稱被竊圖章一匣前日在城河浜聚寳齋認獲向論不理鳴捕將店主葉銀海拘案請究葉供出洋一元九角買來大令著罰洋二元贓交失主領回○小車夫徐昭桂混入某輪船内圖竊爲包探拘獲解案請辦大令著枷五天發碼頭示衆期滿重笞五百板（水） 
[南市捕房紀事]  
　　日前浦東張江栅人張子良乘舟來滬在董家渡起岸被賊竊去衣袋内洋銀十一元報捕請緝迄未弋獲前日張挽人投捕房催緝○某甲寄宿南市某小客棧次日起視箱中失去布衣十餘件疑茶房所竊卽扭控捕房捕頭令押候飭探查明再核（土） 
[美租界捕房事]  
　　提籃橋西牢押犯毛仲斯昨日病斃由　牢西人知照捕房捕頭令傳地保查明有無屍屬即行棺殮○法人某甲僑居百老匯路昨日由法總領事出牌派法捕房西探至虹口捕房協同某探將甲拘獲押送法總領事署候核○昨日馬夫某乙駕車至西華德路將周六金之東洋車撞壞車輪由捕拘送捕房捕頭以兩造各有不愼一併斥釋（火） 
[蘇省官報]  
　　四月初九日撫轅牌示諭本月分輪應考試候補同通州縣直隸州州同州判各員月課定於十二日扃試知縣朱賡旦禀謝奉撫憲委辦銅元局　　稽查兼總乂案差陳京韶禀謝本委銅元局售廠稽查　支差錢宸訓何　龍均禀謝奉季秋審執事差補用守　朱錫琛禀知奉撫憲委赴無錫彈壓繭市差初十日藩憑二月分考試候補佐職月課出案新授鎭江府　璋禀謝奉飭赴任　丞沈紹源禀謝奉委錫金絲繭捐差管帶撫標巡警飛划水師右營米　元禀知出巡查哨　十一日首府許禀知初覆常昭崑新四縣文童調署元和縣孫友萼禀　胡調元禀知到北路總察差朱賡旦禀知到銅元局舊廠稽查兼總文案差縣丞包希喆禀謝奉委雪雁橋厘卡差巡檢竺大炘禀謝奉委　瀆洞庭山絲繭捐差馬琳書禀謝奉府委代理昭文縣主簿事十二日辦理學務處提調知府應德　禀知奉撫憲委本日考試同通州縣月課監場俞世球禀知奉吳淞口義捐總局札委發審局差辦理農務局知縣宗能述禀謝奉委兼辦寳蘇鑄錢局差知縣錢浦禀謝奉委赴常屬各縣守提漕米公　平餘差道庫大使維　禀謝奉委北路四叚警察捕員差縣丞包希喆禀辭赴雪鴈橋厘卡差張廷黼禀謝奉委武陽絲繭捐差補用都司何海勝禀謝奉委管帶撫標親軍衛隊差都司銜藍翎把總徐海清禀謝奉委管帶留防太湖水師右營差　十三日新授鎭江府承璋禀辭赴任調　元和縣孫禀知接印任事辦理農務局知縣宗能述禀知到寳蘇鑄錢局差李維漢禀謝奉委發審局帮審差孫廻瀾禀辭赴松滬勸募忠裔捐欵差王邦鼒禀知奉府委編查太湖漁船差從九沈學書禀謝奉委帮辦蘇城絲捐差委辦常昭海口厘局知縣徐清鎭專丁來省禀知十一日接辦到差十四日撫轅牌示四月十五日各廟行杳文廟藩憲武廟撫憲文昌太陽風龍神均沈道天后風雲雷雨神均馮道火神猛將均胡道吕祖首府都城隍總捕府城隍長洲都土地吳縣督辦黔礦事宜二品頂戴廣東候補道陳明遠由貴州來辭行赴都辦理錫金厘捐總局知府孫毓驥禀謝兩年比較有盈奉飭留辦准補江陰縣承厚禀辭赴甯知縣傅延齡禀知奉委赴鎭屬守提漕米公費平餘銀兩差縣丞高鴻年專丁來省禀知奉江南銀元局憲札委銅元局新廠監工差稅課犬使胡棨光謝廿九年分冬防案内蒙給勞績班前先委署一次記功一次管帶撫標親軍護衛隊補用都司何海勝禀知昨日接差管帶留防太湖水師右營把總徐海清禀辭接差 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
