# 1889 - 84 - 4905726

 

Page 1

 
 
[新印傅選戊子科直省鄉墨出售] [  申報館主人啓]  
　　山陰傅子蒓先生文壇宿將也歷操選改海内鳳行本舘覔得新選戊子科直省鄉墨評隲　當去取　嚴雖濃淡淸寄不拘一格而要皆當行出色不同夸目尙奢　出鴛鴦幾令金針度盡矣本年　承恩詔慶撈特開士人有志觀光允合揣摩簡揀因亟付手民排印　點批語悉遵原刻無訛卷首更冠以序文例言及各省主司姓名爵里後　試帖若干首亦皆銜華佩實花樣一新刻巳印釘告成准於二月廿九日出售每部分装四本價洋一角六分諸君子欲先覩爲快者請向本追申昌及外埠各申昌各經理申報人購取可也 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祇以卷帙繁重加以去年訂匠忙迫異常致第三批出書之期稍遲然至臘底已将第三批書發出全書完畢矣隨於圖書集成印竣之後卽刊廿四史刻卜已将排至一半用中國潔白連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先将銀交足給以分期取書單子可以逐部隨印隨出約於本年終全書可以告竣諸君子有欲先睹爲快者幸卽早日至申報館掛號可也其票售至四月終截止如至全書印成購辦者不照預定之例須再行定價今印有樣張欲觀向申報館領看此佈 
[錄錢唐張尙書山左治河說]  
　　去歳山左鄉試錢唐張朗齋尙書入闈監臨曾有擬作傳誦一時第三塲策問九河何時湮廢南流北流與道之從若遂河之勢而南徙淮揚之民将歎其魚如挽之使北則東境河身地窄堰卑修守綦難治運與治河並要宜南宜北利害奚仕黄河北行於運道果利便歟塞河之物不專稭料堵合之外有何長策竊嘗觀尙書所論洞徹源流深明利弊考古酌今言皆有物於治河之道了然如指諸掌其學問之淵博經濟之恢宏識見之高遠近今大臣中殆罕與之埒余嘗客其幕中五十日親見其夙興夜寐每食弗遑自朝至於日中昃弗少暇逸見人有一材一藝之長無不錄用屬吏進見亦必虚心諮詢使之各盡其辭待人極優而自奉極儉四方俊彦悉羅而致之幕下四方之士聞風而至者輙如其願以去屬史鐀道絶無所受淸風介節目中實未之一見也一代偉人如公者庶幾可當之矣去年禱雨泰岱甫登山而甘霖降合境霑足兆姓歡聲雷動至諴感神維公有焉余謂公在任一日則河患一日不至東境河流趨順河伯效靈蓋公之誠信德仁孚及豚魚而况神人乎哉公說悉載如左九河之名見於經典賈誼新書謂大禹髮河而道之九牧者也九派中有大河經流焉其名實曰徒駭徒駭之與八支分而前騖也鄭康成據春秋緯調齊桓公塡淤八流以自廣子欽齊乘曰河以大陸趨海勢大土平自播爲九禹因而疏之至殷中葉有河患時已七百七十餘年矣自係分支多則力弱力弱則沙停　淤淤高則横溢　勢所必然豈人力所能爲也至齊桓公時支流漸絶經流獨行非桓公塞八流以自廣也然則當齊桓之世獨有徒駭在耳合九爲一歸併徒駭旁無所洩中不能容至周定土五年同徙河患遂亟而徒駭亦廢是九河故道湮没於春秋之季無疑也西漢談九河者馮逡言旣滅難明平當言今皆寘滅獨許商謂古說九河之名有徒駭胡蘇鬲津今見在成平東光鬲縣界中自鬲以南至徒駭其間相去二百餘　今河雖數徙不離此域孔穎逹又推明其說曰是知九河所在徒駭最北鬲津最南許商上言三河下言三縣其餘不復知也爾雅九河從北而南旣知三河之處具餘六者太史馬頰覆爺在東光之北成平之南簡潔鈉盤在東光之南鬲縣之北由許孔之說得九河之大槪至今指大淸河以北之水謂之徒駭徒駭以北之水謂之馬頰馬頰以北之水謂之鬲津或指禹城之水謂之鬲津所謂以今水被以古名按之圖經方皆不能合豈得謂三河猶未廢也蓋不足爲據矣自宋時奪淮入海已六百餘年同身寛至十里提厚四倍於山東所以國朝河决四十七次必欲堵合仍由淮徐入海者職是故也及至河决銅瓦廂奪大淸河入海始則河雖窄而尙深今則日漸於墊旣窄且淺實難容納以致漫决頻仍上游决則下游淤愈决則愈淤提工如可恃則决者宜堵今隄薄不足恃此堵彼開是堵之無益也明矣至堵口以稭料者不過借以爲攔土託土之計仍以土爲大宗同來論做埽者以土爲肉以稭料爲骨以繩索爲筋故一埽之成固在稭料實繩索堅尤在壓土之相稱土能禦水稭料繩索恃以束土而已近海灘地多産蘆葦亦可以代稭料距海遠者泝流而上運　爲難故於就近購採秫稭取其便易耳古所謂楗薪所謂搴茭皆是物也竹之爲物可以編纜綑埽　不可以代稭料漕連以來將五百年矣有自然之汶水汶水自南旺以七分北至臨淸入衛河三分南行自黄河冲斷運河汶水不能北流故借黄濟運出於權宜之計如黄河南行運隄修復則汶水直逹衛河卽可復運河舊制矣黄河爲害全係沙耳治沙卽所以治河然穵沙之說談何容易百日穵之一日卽可以淤之現已購置機器輪船加以機器往來河灣回溜見淤印疏使其沙不能停久必有益此船現已試行尙稱得力顧非多辦不能濟事商之津閩各廠照式仿造詞悉兩廠能造而不能速合計工料之費多於買價此中情形非片言所可罃述也至於豫省黄河寛王十餘里隄厚七八丈所以冲决不可謂之天意實人心之不良也豫境黄河日工程者僅三百里歳定工欵雖極減尙六十萬金南北七廳每廳額領有八九萬金者無險工者做出險工以圖領欵工欵向交河道凡河廳領欵每千金扣二百金及做報險工之領欵每千金竟有扣至三四百金之多果能欵歸實用何至疎失今山東河寛不及一里隄寛僅至二丈千里之長歳定經費三十八萬其經費悉歸入於河防總局現任司道與候補三道同主其事每辦一工委員印官防營紳董互相稽核與豫省大不相同昔年南河七百里每年定歳修費三四百萬金嗣奉諭旨不准過三百萬之數其實百萬足以敷用今聞規復南河以歳修需三百萬金爲慮此實因噎廢食之論鄭口秋後必可堵塞黄河東來桃汛之時卽虞横溢則惟有不堵卽將堵口之費增北面之隄以冀力扼北流惟有大淸河在泰山之陰愈北愈低數年以後淤墊又將北决三十年之後武定天津之間恐成澤國矣庸醫能言疾而無以療疾此某之謂也以上皆公之所言去臘公一聞鄭口合龍立卽冒風雪而行遍境馳驅巡閱河務不憚勞瘁自古實心實政爲國爲民未有如公者也因錄公治河說而連類以及之如此竊調知公尙浇實不足盡其萬一也 
 
 

Page 2

 
 
[京畿得雪]  
　　上月初八以後天氣嚴寒居民衣狐貉裘尙覺鷺肩雙聳京東自玉田縣至永平府三百里内下雪兩晝夜積二尺有奇京西涿州房山良鄉等處得雪尺許云 
[火車肇禍續聞]  
　　天津鐵路忽遇意外之災前已略記情由登諸報牘兹聞是日開平有火油運至天津適逢雨雪連天車行遲滯津局以待久不至疑開平未及開行遂卽開車　上開平車遥望有車飛駛而來急口倒退而二車巳驀然相碰鐵與鐵撃迸出火星火油遇火卽燃頃刻間卽勢若燎原不能撲滅其在機器車上者計華人約三十名同　斃命一西人亦殉焉時有會試諸孝廉附車北上幸客車未經傷損故皆同慶安全云 
[京畿盜案]  
　　二月初十日上燈時距京師阜成門十數里之小新安鎭某錢糧店突有暴客行刼店夥見其手持利刃驚懼奔逃盜遂恣意搜羅囊括而去檢點所失計銀四百餘兩衣物不計其數次晨卽將被刼情形及所失之數禀報中營營官以此案確係明火盜刼情節較重派幹役多名各處尋捕聞近日尙未弋獲也 
[京畿火患]  
　　二月十四日京師前門外迤南三里河瑞蘭坊香蠟鋪忽然失愼幸各水局聞警齊來竭力噴澆歷時未久火卽告衰事後訪悉鋪中門面分毫未動只燬後房十數楹及比隣乾果鋪後房數楹至起火之中傳稱因熬油失愼所致故鋪主人卽被南城坊署拘押云 
[燕市春游]  
　　京友信云二月初兩廣總督張香濤制軍奏稱陽春縣民人黄承伍等禀請在該縣設立土爐收買廢鐵應納税厘兩項擬請暫緩抽收云云奉旨交户部核議欽此○二月中旬李傅相行咨户部稱現據山海關道誠勳禀稱所有金州抽收洋藥税捐已由協領察明情形仿　營口新章辦理相應將開辦日期先行報部立案一俟關期屆满冉將册籍送請考核○二月中旬光祿寺將本年春夏兩季應領五成實銀四千餘兩奏請飭卜户部如數發給户部此欵傳備大内各處祭祀餑餑桌張之用故接得該寺領文當卽定期發放云○二月十六日户部劄飭内倉發放五城粥廠粟米二百石先期知會五城各派一員來倉承領○各省新孝廉之未經覆試者例於會試前由禮部擇期奏請欽派閱卷大臣在貢院考試本科部中奏請以二月十五日爲覆試日期奉旨准行旋卽行咨各衙門知會出結之同鄉京官務於是日黎明親赴貢院以備點名時察認聞此次會試三塲試卷經該部提調官派定琉璃廠懿文齋承辦云○户禮工三部以所奏大婚保奬之疏蒙恩允准因於二月十五日具摺代奏謝恩其得奬各司員亦於是日黎明入内盖面謝各堂官也工部堂官會議奏請大婚保奬時司員之乞保翎枝者甚衆但史部定章不得過二十枝遂令各司員在大堂上掣籖如掣得翎枝則保翎枝否則保加銜云 
[懲冶莠民]  
　　福州花會百林富富經立字營拿送府縣刑訊數堂業已供認遂申詳大憲判發府獄永遠監禁并加具鐐銬以示嚴懲○著名地棍陳八八林玉翁金金經福州府訊實後判令荷枷遊示四城三日隨将陳林兩犯發侯官縣監禁翁發閩縣監禁一時兇惡棍徒莫不聞風斂　○張司馬拿獲汪洋卿私鑄小錢之犯禀經卞制軍札飭管理鑄錢局事之督糧道張笏臣儲憲訊供該犯供稱向充鑄錢工匠現因官爐停止無　謀生是以自行私鑄云云問官以陳游阿先情節較重先發府獄監禁餘犯押候再訊一面籖差將屋標封并拘拿房東懲辦○侯官縣公差葛二等訪聞北后街某甲家爲牧猪奴戲遂帶夥役多名入門掩捉是屋前進有某乙在内施講帷偶入局中亦遭拘去或謂係公差藉此圖財邑令尙木知悉然竊謂索賄固屬不端而聚賭謂非犯法乎嚴以懲之是所望於民之賢父母○有名儅儅者在福州東牙巷開場聚賭事經卞制軍訪悉札縣嚴拿旣經侯官縣李大令籖差捕獲正在刑訊間卽有武舉蔡姓等聨名求保僉稱儅儅並非賭棍發審委員諭以檔檔現在紳士林瑞訴控案情鑿鑿該武舉一面之詞頗難憑信姑暫交爾保去候傳到林紳再行交案訊辦 
[潯陽火警]  
　　九江西關外湖岸矮房瓦屋櫛比鱗次均係小本營生及肩挑食力者聚族而居焉二月二十三日淸晨八點鐘時有某姓婦提衣往湖邊澣洗不料灶下遺火延燒積薪一時烟焰騰空冒穿屋脊遂成燎原之勢城樓守兵立卽燃砲告警府縣官以及保甲局員先後出城彈壓各營官督率弁兵扛水龍至火廠竭力灌救截住火路某茶棧得以無恙亦云幸矣至十點鐘時祝融氏始返駕地保查點之下共計焚去二十餘家均貧民無隔宿糧者一時男婦老幼號泣之聲慘不忍聞安得有大力者發慈悲心施解推惠耶 
[税司遺愛]  
　　九江新關税務司辛君係英國人久居中國思返故鄉今年向總税務司請假回國現聞總税務司巳委洋員至九江接辦税務辛君乃於二十二日束装乘坐江孚輪船赴滬再搭别船回國連日潯城鎭道府縣各員詣新　祖錢者車馬紛馳極形熱閙當辛君上輪船時前導有萬名　一柄紳商之燃爆竹以送行旌者烟火迷漫途爲之塞觀者如堵無不歆羡 
[日本報登泰西事]  
　　本月十六號長崎接外洋電報言英國海軍大臣宣言於衆曰本政府决計增設軍艦七十艘已着各廠建造須費英金二千百五十磅云○又云巴黎斯割引銀行司事自戕後市上爲之震驚幸各銀行竭力匡扶復請法蘭西銀行貸以英金四百萬磅始得平安無事十九號電報云割引銀竹所負債欵已能悉數償還矣○英國照會香港政廳限六個月内所有軍器不准輸出緣僕魯南那會社土釋與英兵屢起戰爭迄今尙未鎭定故有斯禁云○年來俄國各地獵獲獸類甚多計去夏西北利亞之魯皮雌托市塲計售出木鼠皮三百十八萬張靑狐皮一萬千張士揆鼠皮一萬四千張鼬鼠皮三萬張狸皮一萬張兎皮白三十萬張狐皮二千張○西報記英兵官米司引砲兵一隊固守緬甸門興賊徒九百人用開花彈撃破壘栅英軍退守賊兵緊追其後撃中英砲艦司藍挺第十七隊印度兵官司托雌他托及印度兵二名死焉本月四號復戰英人仍未得利英將衰古留蒲帶同馬兵五十名引上棚毛直至新康氣榮設立栅壘派五百人固守賊徒從前面繞出英軍之後暗中攻撃究以衆寡不敵而退是役也死一人傷十人越二日賊徒四出搜索人心頗危懼云 
[海東雲影]  
　　日本報云日皇崇尙節儉不以奢侈自豪刻下宫中每日購買各物逐漸減少盖亦深慕中國古時菲飲食惡衣服之風也○東京建設神宫神苑創始之初需欵甚鉅日皇賜銀元一萬枚太后及后合賜五千枚○本月十一號伊藤樞密院議長帶同各隨員出巡西京大坂二府及愛知奈良三重三縣越日親謁熱田神社十三號順道謁赴伊勢神宫○本月十九號午後接東京電報云谷中将升授宫内大臣土方宫内大臣轉樞密院顧問官伯爵後藤授爲遞信大臣椱本遞信大臣着就文部大臣之任○大藏大臣松方伯爵將次出巡兵庫長崎兩港税關及大藏省直轄諸税部○日本海軍省改正官制所有大臣官房軍務局會計肩等執事屬員各有二百六十五人外雇人員百八十九人合四百五十四人一時均罷職本月十三號棄瑕復用計未經沙汰者只二百餘人 
[拐孩又見]  
　　天津一帶拐賣幼孩向以紫竹林爲淵藪而紫竹林又以傅二林秃子等爲巨擘前被天津縣王璞臣明府訪獲押懲因病交保安衁數年現在死灰復燃初只拐自遠方嗣竟波及城市十八日河東溝子某米鋪有孩提之童於門前嬯戲竟入拐匪之手幸卽知覺四出偵尋當獲於大擺渡口爲煦煦爲仁者所誤拐匪得以優游事外殊不足伸國法而快人心敬告保赤者尙其愼之又愼也 
[被災續述]  
　　前報紀蕪湖河南地方其姓雜貨店失愼焚斃一店夥一學徒云云兹聞移係江北人家極貧寒徒則家無次丁數房只此一子刻下屍親尙未前來店主於災後雇人在瓦爍塲中扒拾餘零崇垣倒下又壓斃兩人店主遭此大刼所有積蓄付諸無何有之鄉加以連遭 
 
 

Page 3

 
 
人命力難支持幸有其同鄉好善者捐助洋三百餘元置備棺木衣衾並爲之調處各事尙不至十分决裂然所失已不少矣 
[花下開樽]  
　　春風扇煖蘭澤含香滬上多萟簡家智水仁鋤悉心培護疎花密葉早已馥郁乎若都梁矣徐園主人風雅好事特於二月二十八九及三月初一日爲品蘭之會黄磁綺石羅列軒窓折束邀賓花間歡讌夢畹生素嗜崑山曲是日適逢休沐乃邀高昌寒食生觀劇於天仙園數闋纔終對時鐘已鳴四下高昌寒食生欲應他客召乃約霧裏看花客驅車至園斯時裙屐衣冠已畢集於讀書樓卜就中素識者惟主人及吳君渭聘他如瞿君子梁蔣君叔萍黄君竹亭龔君淸如陳君竹峯竹山李君秋泉朱君甫逹黄君笛江錢自鑑堂徐君鳳山施君楚良則如浣花老人所云新雨以其皆有愛花癖故主人招之爲花王壽也旣入座主人連飛數觥至飲旣釂以不勝酒力辭霧裏看花客曰我與十盍散步花間以消酒意乎則應之曰蘭生空谷無言自芳我輩俗人不宜唐突况加以飲酒儒自穢氣薰蒸花神有靈有不啞然騰笑者乎主人曰是何必慮乃導至前後廳事指示子曰若者爲水仙瓣若者爲梅花瓣若者爲荷花瓣若者爲蝴蝶瓣要皆貴重之品以罕　見珍者也旣而回至讀畫樓卜則巳燈火輝煌几上所供素心蘭映以銀燭之光益覺淡冶絶俗主人命洗琖臾酌飛箋速諸錄事典觴政少焉花枝嬝娜緩步而來紫姹紅　互相煇映吳門金静芳詞史歌八陽一折聲情激越慷慨淋漓主人倚笛和之大有裂石穿雲之妙陸月舫詞史爲主人　眷唱靑衫曲亦頗盡熊極妍其餘亦皆義甲調箏鶯喉嬌囀抑揚婉轉各竭各長予則旣不解竹肉音又無旗亭雙鬟賭唱　河遠上之句惟有誦我對幽蘭蘭對我素心相喻不言中二句而已迨席散時已交戌略有倦意迥視香祖亦渺渺兮若愁予乃别主人而返聞昨日又有江君子香張君小香陸君永生嚴君澹人王君繼瑩皆以梅瓣名蘭助興例合補誌云 
[滬北火警]  
　　前夜十二點鐘警鐘亂鳴繼卽分明三下英法美　龍聞警之下立卽馳赴鐵鉛大橋北首桃源坊第三弄取自來水灌救巡捕頭督同包探巡捕前往彈壓俄卽熄滅計焚去石庫門六座房屋十二幢至起火之由或曰　粤人家灶卜遺火　　或云空房内起火不知孰是孰非該處係德和洋行之産又聞工部局定章如遇火警外虹口鳴鐘一下裏虹口二下蘇州河之南三卜入馬跆迤南四卜法租界五下泥城外六卜前夜失愼在蘇州河之北應敲二下乃撃三卜者撃者之誤也 
[傳訊圖董]  
　　金家橋械鬥一案迭紀報端前日裴邑尊飭傳圖董金子堂金學明訊究二金同稱金茂和徐丫頭等均在田間耕作適有姚正和趙榮搬演傀儡戲鳴鑼撃鼓恐驚小孩勸令暫停以致爭鬥姚驀持刀戳傷茂和鄉人見其用武同抱不平有手持鐵鋤者冋之雖撃是以互有損傷邑尊着明白補詞候核 
[控誘移縣]  
　　邱春榮在英公堂控王子香誘妻一案蔡太守訊供之卜飭差移送縣署訊辦 
[並非毆斃]  
　　前紀金鳳儀控翁阿福毆傷義民身死一案裴邑尊升堂覆訊鳳儀稱義民欲將小衫押錢四百文翁非但不允反矢口辱駡以致爭毆突被翁用鐵尺撃傷旋至因傷身死翁稱義民持破壞之綿綢小衫來押小的不依伊强欲押錢以致爭閙小的並不毆撃實係被誣醫生石曉山稱義民實無致命傷惟額角碰傷早經醫愈邑尊謂義民前經本縣騐明並無致命傷人命攸關豈容混指惟小押有干例禁着翁速将晉興閉歇限於三月初五日爲止如逾限不閉定子究懲鳳儀無力將柩盤回本縣當捐廉給發諭畢一併叱退 
[英界公堂瑣案]  
　　梅學成稱兄學餘在愼記印書局作工昨夜不知因何與同事之周少巖夏廣紀等口角遭毆致受重傷報捕拘獲周少巖等一面送兄到仁濟醫院醫傷不能投質呈禀請究江某陳某等同稱是愼記書局夥梅學餘確被打傷沉重王金堂任吉福馬樹堂等同供昨夜十二點鐘時夏廣紀與周少巖均巳就寢尙未吹滅燈火梅學餘言東家曾吩咐睡時務須吹滅燈火原　愼重火燭起見夏周不依反起身與梅爭閙致相毆打我不干涉首先動手者乃是夏廣紀夏廣紀周少巖同供昨夜梅已安睡我等尙在做工梅囑停工我等不允兩相口角蔡太守得供之下飭將夏廣紀周少巖管押王金堂任吉福馬樹堂等交保俟梅學餘投案再訊○包探唐寳榮稱緝獲竊犯邱阿福認醫翁德興之銀洋五元錢千餘文衣服三件金全記之元縐女皮馬甲包德生之皮袋衣物均已質錢質票寄在劉阿天處同往取到質票吊贓計質本錢八千二百四十又尙有各失主缺少衣物値錢六千文今將人贓送案翁德興金全記包德生等各報失物及已起案而尙缺少者開單呈電邱阿福供認疉次犯竊衣物質錢使用躭擱在劉阿天之烟館内欠伊房飯錢將質票交抵劉阿天供與同蔡太守判將邱阿福發捕房管押二月窩贓之劉阿天罰令賠失贓錢六千文冉繳質本錢八千二百四十文起案之贓先交各失主分别認領○馮祥林稱失竊布衫由捕拘獲人贓送案請領姚阿狗供同王福壽行竊布衫質錢分用王福壽供姚竊衣質錢三百文我分用錢百文並未與之同竊蔡太守判將姚阿狗王福壽名押七天以示薄懲贓父馮祥林領去 
[法界公堂瑣案]  
　　錦名洋人偕收租人控隆源館陳通源欠租洋九十二元一案昨日葛同轉升堂集訊兩造各執一詞葛同轉着邀前次收租人張鑑和再訊此已詳登前報者也昨日覆訊張自行投案稱已將帳目結過所欠洋六十四元同轉謂陳曰爾可聞知否陳將租摺令張閱有云高收租時曾結欠洋七十一元每月拔還五元計共七箇月還過洋三十五元現只欠三十六元張稱旣經結欠六十四元則實欠六十四元失同轉問張曰當高交爾時陳欠洋若千答稱七十一元伊稱拔過若干確未收過陳稱可尋高來問同轉謂限爾十天内繳洋六十四元俟尋到高時再行核奪可也○金順和帆船水手洪阿才撃傷董阿才一案葛同轉以帮兇朱阿根本應懲辦因母妻一再叩求自願罰洋贖罪並着罰洋四十元以充暫舉昨日捕房將朱解案旋有小東門外鳳樓春烟館夥某甲繳洋四十元并具保結兩張同轉准將朱保去包探又將日增盛烟館堂倌倪金榮傳案同轉　租界章程茶舘烟館不准私售講茶講烟爾店旣有事故爲何不先報明判罰洋五元倪唯唯遵照立卽致信出外將洋五元繳案隨卽釋回○前報列盛炳榮控丁榮錦搬物一案葛同轉着傳房主問話昨日捕房將丁解案盛及盛徐氏邀到房主周沈氏訴稱原籍蘇州髮匪作亂時逃難至滬先住會龍軒茶館後現遷至酱園弄盛于去年十二月賃住我家今年正月夫婦勃谿其婦遂出外傭工後得尋回同轉問小可曾來借屋答稱並未問盛妻在家作何事可是時時出外答稱伊洗衣爲活閒爲針綠丁供小的曾向周沈氏租鋪塲租錢四百文交與周手同轉問周可有此事答稱從不出租且不相識同轉問盛徐氏如何與丁相識答稱鄰人有名新寳者丁時時出入故與相識現在新寳已遷往英界小婦人在四馬路妓院爲傭中途遇丁許以推荐好生意致被騙去後欲偕往浦東因之信致丈夫前來領歸同轉令將丁帶回管押周沈氏叱令退去○吉祥街錦盛土行主翁錦章控趙寳生積欠土洋除收尙少五十六元一角九分趙供兒子元增在翁店習荣翁將土託帶至鄉間銷售被各烟館拖欠有楊姓等欠錢十七千以田單兩紙作抵翁將田單呈案稱並不託伊售土伊來賒土小的不允後託小東門外某錢莊夥躭保始賒與伊葛同轉着將趙交保出外偕地保前任收帳限十天内料理淸楚○車夫繆裕仁撞傷老人某甲由捕送往醫院繆則管押推房昨日解訊供稱小的奔走過急一時不得停留急喚令中　開而年老耳聾以致碰僮同轉着押候受傷人告痊再爲核斷○吳阿五之妻吳陳氏自願發堂留養吳亦不願冉收覆水昨日因復解案曷同轉者送善堂○廣協昌烟館夥土六一訢稱李長靑陳金才來吸烟屢經進出乘問竊夫烟鎗一支包探吊到原贓呈案葛同轉詰訊之下李供山東人現住長豐客寓確曾竊取烟槍陳供小的不知李有竊鎗之事包探稱李陳兼偷鷄旣 
 
 

Page 4

 
 
就獲在身邊搜出米袋陳之師父名常熟小弟曾習白龍挂之技前在平湖事發逃避來申陳供小的在平湖與伊同竊事在去年十二月二十九日至某姓家揭瓦而下竊得洋五十三元後伊獨自來滬小的訪知伊匿跡法界沈家弄卽臘梅里某妓家遂於正月十六日來此找尋同轉着將烟　交失主領去李陳押候辦理○京貨攤主訴稱顧福林竊去洋刀一柄正在追緊遇有巡捕見而拘案葛同轉着押候懲辦○包探以近日輪船報失甚多留心伺察偶見積竊李桂榮因之拘進昨日解訊李供二月十六日趁上海輪船抵滬並不竊物葛同轉着押候嚴比○車寓主婦金姚氏拉車夫劉更道至案訴稱失去綿袄一件見伊穿在身上劉供向來租伊之車現在另行賃自他家伊遂挾嫌拘小的至案綿袄係去年十二月經寓主借與小的後已給伊錢二百文同轉問在何日給錢答稱從正月杪起陸續付還同轉着將劉管押五日 
[接錄仁濟知保險有限公司合辦第三屆帳略]  
　　綵結一進各局保費規銀七萬一百九十七兩二錢二分三厘一進商局存項利息五十萬兩周息六厘還卜二十萬兩計息規銀二萬九千三百八十三兩三錢三分三厘一進上屆保大船貨拍賣利息周息六厘規銀六日六十三兩一錢三分九厘一進開平礦局存　利息規銀四萬一千二百六十九兩查本年收煤三千八百五十墩又各船用煤並來劃欵除支找及撥還本銀五萬兩外餘歸息欵一進匯豐銀行存項利息計本五萬兩周年息五厘規銀二千五百兩一進麥加利銀行存項利息計本五萬兩周年息五厘規銀二千五百兩一進法蘭四銀行存項利息計本十五萬兩周年息五厘半規銀八千二百五十兩一進輪船商局往來利息按日計算　年六厘規銀四千五十八兩七錢一分一厘一進缺額抵欠股分項下本屆提存官餘利規銀二千三百十六兩共計結收規銀十六萬一千一百三十七兩四錢六厘一支各局保險賠欵轉保攤賠溼貨拍賣均已冲除規銀一萬八千八百四十一兩五錢二分六厘一支各局保費回綵除紅提單内保費扣現綵外計規銀二千九百六十七兩一錢八分一厘一支開平運煤抵息關税水脚規銀三千七百八十三兩一分四厘一支聨票雜用規銀七百六十兩七錢四分六厘一支滬局總管總船主帳房薪水規銀四千一百六十兩一支董事八位酬儀規銀一千六百兩一支船局出力司事酬儀規銀四百五十兩一支股分官利規銀六萬兩一支股分餘利規銀二萬兩一支保金利源棧轉口貨火險費規銀一百三十四兩三錢七分五厘一支各埠無著客商欠保費規銀八十九兩九錢八分六厘共計結支規銀十一萬二千七百八十六兩八錢二分八厘除　結餘規　四萬八千三百五十兩五錢七分八厘一上屆公積餘存規銀三萬八千五百九十兩三錢二分八厘共計積餘規銀八萬六千九百四十兩九錢六厘一提給各執事本屆辦事酬勞奬賞一成支規銀四千八百三十五兩五分八厘一提給各執事第一二屆辦事酬勞　賞補足一成支規銀四百六十六兩七錢五分查第一二屆併計公積應提一成銀三千八百五十九兩三分三厘除第屆已提銀二千三百九十二兩二錢八分三厘第二屆已提銀一千兩應補此數除支淨計結餘公積規銀八萬一千六百三十九兩九分八厘 
[金縷曲寄月蘭秋榭]  
　　身在心先死可如何腸連復斷涙乾還漬誰把黄金填缺陷助我者番歸計替結箇平生知已斯世遭逢多冷眼算因人作事眞無謂擲破帽慨然起佳期不準燈花碎最無聊幾年爲客囊空似水十萬聘錢何處借嬴得緇塵满袂却苦汝玉顔憔悴屈戍房攏愁日暮念蕭郎芳草斜陽外羞重看鴛鴦佩[  太痴倚聲]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[匠儀移賑]  
　　慈水葛蕃甫先生服官江蘇分滬有年生平樂善好施心存利濟滬上協濟各省災賑無役不從他如果育淸節仁濟各善堂均竭力維持歷久不倦今春浙東歳試其喆嗣世兄雲程發軔采芹入泮凡屬戚友皆擬開筵致賀先生固辭不獲因請於衆曰現在奉天春撫正當吃緊旣蒙厚貺曷不以此移賑則愚父子更逾身受拜惠多矣善昌等仰承德意用敢登報佈聞如與先生育禮尙之雅者請逕送交四馬路陳春記協助奉賑公所代收彚解先生秉己飢己溺之心發仁言利溥之用轉瞬桂宫杏苑貯看世兄聨步鳳池蜚聲木天可操劵焉同人施善昌黄錞經元善葉成忠公啓 
[上海四馬路高易公所内籌賑所陳詠南經收河南皖北奉直揚鎭二月初一日至初十日第九十六次賑欵淸單]  
　　初一日郭文齋花洋四元人册華彰號洋五角人册温州總局張益壽軒延年室合助花洋十元甬江黄聲雄翁募人册秦本張四元黄鶴朋一元五角林保建甫張佈美各一元星帆五角共九元○九江隨緣道人捐人册松記乙洋馮崇記點子山樵汪登記遂意各五角共三元○巨康募人册石巨閣李嘯軒各錢一千陳仲平卡著卿各五百袁惠孚四百曹少三張幼衡各三百周少庭兩百共錢四千二伯作洋四元○嘉邑寶順典募人册海陽氏淸河翔各一元人册平安一元中山子四角顧舒庭三角杜月昌二角顧裕宗錫川各乙角五分凌春堂顧壳卿各乙角金楊成氏錢一百五十共二元四角錢一伯五十漢口望記棧募人册無名氏兩洋無名力不足各一元朱胡氏兩洋朱源記求平安各二千無名乙千無名八百無名二户一千無名三户一千五百朱尙之三伯喜乃乃艾氏旋萍氏無力各兩百不書名求安子各一伯共四元錢十一千六伯作洋十一元○漢口五福棧紀務本堂文三兩二錢作規元三兩三錢六分七○漢口阜昌行募人册阜昌帳房二元梁權鈺一元梁容先林錦生各五角共四元仙鎭金叔仙人募無民三元閂樹華翁募潔記六角湯耀廷陳巨禧吳高培鄭善士談餘氏各二角有名鐘山樵子小徐陳紹氏隠名李心田若愚主人陳鴻魁各乙角無名一百陳五十無名王記各五分共二元五角錢一百五十○初二日樂善氏好施主人洋十五元亨咸求病愈五角有心無力一角長沙朱蘭方翁募人册朱樂道堂十元人册恆記一元衆興鎭躬眞杰士五元人號隠名一元延年五角嘉興薛李氏還愿洋三元○初三日浙寗方源森黄亮卿各乙洋羅店隠名三百松江趙愼修翁募人册詒燕樓　輸子各二元共四無錫電局募人册王培之二元陳蘭軒手惠夏幹臣畫資二元鄧含章手惠夏幹臣畫資一元共洋五洋汪琴門英洋一元銅洋一元知不足子祈合家平安一元○初四日人册吳春田葉琛各一元李寶和陳巨禧陳鴻魁各半元關樹華葉卞山各四角陳文誥嚴偉記司徒安各三角筆花生杭大冒陸殿楊范汝雄章少銘張石如王文泰吳元甫譚餘庭倩高趙思萱何趙群寡過子各二角安易店鄭馬臺孫祝山各一角共洋八元二角○無名氏銅洋一元○人册駁船人洋四元得且居半元周惠記子香書屋各二角湊數子一角共洋五元○誠心氏三元王植德堂九齡子各一角共五角○蓮元書屋洋四元○人册八十翁琴鶴堂無名氏胡蘭桂安陸堂富有堂惇叙堂各錢一百五十文共錢一千零五十文伸洋一元○○初五日周浦日章號募不書名洋五元○梅武堂宋洋二元○愼德堂曹求病愈洋四元○無名氏不留名各半元○余庸江洋一元○○初六日陳聞聲保合家平安洋二元○無名氏半元○人册吳日恆一元○人册張恆和洋二元王培義一元夏文崗二角○前存鐘鼎一部沽洋一元○○初七日無名氏求病愈洋五元○漢口茶業公所寄來無名氏黄玉記各一元服記半元共洋二元十角○江陰一鑑齋洋六元○徐世逹祈女病愈洋二元○隠名氏一元○謝杏濤錢二百文傅紹洲袁鎔堂張新發顧志仁各一百文共錢六百文○○初八日無錫履和號洋四元○王磅一一元楓涇厘捐局洋六元○耳東子記病愈遠愿洋二元○○鄂恆陶然室主本洋二元吾名是洋一元○○初九杜老爺洋二元○三晋源實號交來市隠山人募人册眞仙洋九元合和七元恩記與可各五元天字回元高干妙室各三元性空命長雙可修已求字面山眞記師竹俱齋各洋二元厚生吉人祥安形善神安如福意元道大各一元共洋六十二元○三省堂洋二元○恊成乾寶號文來徐州衞署范善士募六十六户共捐錢七千七百卄文○初十日頴川氏洋四元漢口德大參號徐竹卿翁募徐鳳吾洋五元夾川振昌號募人册振昌同心各半元楊藹記三角汪子記徐遜記姚讓記各二角比然子一角共洋二元陳可雄洋半元○以上總共英洋二百四十一元九角規元三兩三錢六分七厘花洋十四元本洋二元銅洋二元錢八千九百廿文 
 
 
