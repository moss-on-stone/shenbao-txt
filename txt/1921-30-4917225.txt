# 1921 - 30 - 4917225

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[張勲與時局之關係（冷）]  
　　張勲無能之輩也張勲老朽之人也起用張勲與不起用張勲在實際上言之無大差異也然而正惟其無大差異有人必欲起用之政府必須勉從之此不能不與時局前途生有關係矣 
　　何也除無能老朽之外張勲之所以爲張勲者惟出首復辟耳預聞復辭之人固不止一張勲然而張勲固出首復辟之人也故起用張勲質言之即無異奬勵復辟蓋張勲除復辟外殆一無見長者也統軍則無紀過戰則屢敗此中外人士所盡知者然而有人必欲起用之政府必須勉從之此其意何居此其機實有使人不得不疑慮者矣 
　　今也人民力爭各方有力之人各自活動殆己知其機之己露而亟謀所以預備者乎時局前途更增荆棘矣 
命令 
一月二十八日大總統令　兼署陸軍總長靳雲鵬呈准奉天督軍張作霖咨暫編奉天陸軍第五混成旅步兵第一團團長單世俊因病　請辭職單世俊准免本職此令 
又令　任命趙芷香爲暫編奉天陸軍第五混成旅步兵第一團團長此令 
又令　熙洽授爲陸軍騎兵上校吳文田加陸軍砲兵上校街此令 
又令　署内務總長張志潭呈准新疆省長楊增新咨請任命桂芬署葉城縣知事應照准此令 
又令　兼署陸軍總長靳雲鵬呈請授劉蔭培爲陸軍騎兵中校邱鍾嶽爲陸軍工兵中校齊知政爲陸軍步兵少校郭爾珍爲陸軍工兵少校均照准此令 
又令　兼署陸軍總長靳雲鵬呈請任命康廷詒爲陸軍第十六師正軍械官應照准此令 
又令　兼署陸軍總長靳雲鵬呈請任命關藴秀爲口北鎭守使署副官長應照准此令 
又令　兼署陸軍總長靳雲鵬呈請任命趙逢連陞爲陸軍第五師步兵第二十團團附王振綱爲步兵第十旅少校副官均照准此令 
又令　吳作莫晋给二等大綬嘉禾章此令 
又令　克爾利給予三等文虎章此令 
一月二十九日大總統令　署農商總長王廼斌呈司長陳承修另有　委請免本職陳承修准免本職此令 
又令　調任王治昌爲農商部司長此令 
又令　任命黄羲署　商部參事此令 
又令　署財政　　兼　務署隸辦周自齊呈江甯下關製騐局局長許正邦擬　聞去　職另候任用應照准　令 
又令　署財政總長兼鹽務署督辦周自齊呈請任命莊復恩試署江寗下關掣驗局局長應照准此令 
又令　張英華給予二等嘉禾章此令 
專電一 
　　北京電　院昨通電各省及西南告協定廢止（二十九日下午三鐘） 
　　北京電　長江各督密商對時局意見主緩辦選舉試行聨省自治己電直曹徴意見吳佩孚甚贊成曹囑暫勿與聞（三十日下午四鐘） 
　　北京電　馮旅在信陽扣留路欵二十萬充餉（三十日下午四鐘） 
　　北京電　馮玉祥勘（二十八）電職旅軍食無存適有京漢路局由漢口解洋二十萬元赴京於今早過信己將此欵暫行借用（三十日下午二鐘） 
　　北京電　張作霖將滿州糧食無限止輸出以紓財源（三十日下午一鐘） 
　　北京電　直曹電主調和贛事鄂王亦請調張師出贛境院先派師景雲赴贛調解今晨赴保接洽卽往南昌政界觀察可不致衝突 
（三十日下午四鐘） 
　　北京電　鄂王電己派旅長宋大霈赴袁勸阻張師當能和平解决財部由贛西榷運局撥欵十萬交張宗昌（三十日下午二鐘） 
　　北京電　漢電贛陳張各集中軍隊戰勢己迫並有前哨衝突訊陳電請調張爲將軍將所部汰屯江北否則須調離贛境　（二十九日下午三鐘） 
　　北京電　四部核定無線電台交涉答英使謂今後當仍向馬凱尼購材料答日使謂履行八年三月契約如限造成否則解除合同認利還欵（三十日下午一鐘） 
　　北京電　長春日郵局擴充電話營業迭勸華商安設話機長春華電局長請部向日抗議（三十日下午一鐘） 
　　北京電　交部應付中英公司湘鄂路本息到期向京奉局提欵不應請展期交部又向印刷局索八釐實業公債十萬向鹽業押現 
[三十日下午一鐘]  
　　北京電　外部咨交部英使宥（二十六）而催江寛案撞沈外人卹金未發寡婦屢催招商局不理應將部助招商欵扣除結束此案請核辦 
（三十日下午一鐘） 
　　北京電　巴黎電法新閣晤陳籙希望吾嚴拒俄代表免染赤化陳答中俄接壤恒虞接觸政府防止甚嚴可勿慮赤塔代表承認不宣傳主義始得居住權商約尚未談判法閣稱善（三十日下午一鐘） 
　　北京電　感（二十七）日李厚基在署開秘會　議决以接濟軍費與否爲向背聞粤有代表到閩（三十日下午一鐘） 
　　北京電　港電港督聞粤接收海關特派印兵二百赴廣州西堤保護（三十日下午七鐘　） 
　　北京電　港電孫伍接購軍械機器己與美商議定延至三月交欵 
（三十日下午七鐘） 
　　北京電　鹽餘擔保庫劵使團允許外傳條件己於前晚簽字 
（三十日下午七鐘） 
　　北京電　舊會議員昨開會决定一週内發表宣言自行召集並籌備開會手續（三十日下午七鐘） 
　　北京電昨吳笈孫孟憲彝等赴交部見交葉索加收賑欵反對築路葉允一週後回覆（三十日下午七鐘） 
　　北京電賑災委員會洋委員己定英人盧加斯任會計義人衞路克任調查（三十日下午四鐘） 
　　北京電　孫烈臣電　阿政府對華商十二次被刦並無切實救濟法謂非空言可决仍請照原議將南岸兵過江入俄自衞諒協定打消不虞日本牽制乞速決（三十日下午一鐘）　　北京電　德代表華根納昨夕訪外部見王景岐談賠欵問題 
（三十日下午一鐘） 
　　北京電　英使向外部抗議蘇振興電燈公司與怡和洋行債務 
（三十日下午一鐘） 
 
 
 

Page 5

 
 
   
 
 

Page 6

 
 
專電二 
　　北京電　滇電顧品珍帶兩旅哿日（二十）全抵宣威昭通一旅亦開拔唐繼禹率部進阻（二十九日下午三鐘） 
　　北京電　魯萊陽鉛律礦决定中日合辦（三十日下午一鐘） 
　　北京電　段對副官某因前交欵經營東三省荒地頃某不認將向法庭起訴（二十九日下午三鐘） 
　　北京電　史蒂芬日内出京語人三個月内决不談及借欵 
（二十九日下午三鐘） 
　　北京電　警廳傳知二月朔起禁用中交不兌現京鈔（三十日下午七鐘） 
　　北京電　農長王乃斌將於日内起程赴奉（三十日下午七鐘） 
　　北京電　顧使電告抵英（三十日下午七鐘） 
　　北京電　昨午優林派科索利訪朱鶴翔朱以優林不負責任對科極冷淡（三十日下午一鐘） 
　　北京電　章士釗昨出京赴歐 
（二十九日下午三鐘） 
　　北京電　内部允日内由教部保釋朱謙之（二十九日下午三鐘） 
　　北京電　黎元洪周樹模力保夏可不换（二十九日下午三鐘） 
　　北京電　閣議（一）簡朱新謨爲廣西政務廳長（二）内部提察哈爾興和道尹胡商彝調京以章啓槐繼（三）内部提中央衞生組織草案並由部匀挪預算作正開銷（四）内部提籌募賑災公債處經常臨時費概算書（五）農部提修正有獎實業債劵條例均通過（二十九日下午八鐘） 
　　天津電　中央行政會議直省會由邊潔卿代表（三十日下午十一鐘） 
　　天津電　政府與曹錕商妥擬任趙恒惕督湘二十師長閻相文爲岳州護軍使（三十日下午十一鐘） 
　　天津電　政府給陸裕光現欵及國庫劵各三十萬公債票四十萬陸擬日内返桂（三十日下午十一鐘） 
世界路透電 
[巴黎大會告成]  
　　二十九日巴黎電　大會今日午後簽定　德國解除軍備合同 
　　二十九日巴黎電　大會業己告竣衆殊歡諧各項合同均經最後簽定　未有頓挫　解除軍備與賠欵條件不履行之懲罰均列有協約軍占據魯爾河流域及展長協約軍占據來因河期限二事懲罰辦法並不正式　告德政府　希望德國出於自願履行其義務　法國各報對於大會之結果殊深歡悅 
[德國賠償問題]  
　　二十九日巴黎電　協約國國際大會今晨開會　法報之評論　復呈良好之氣象　據謂昨日實爲歷史上紀念日　歐洲和平之善後事業自此開始喬治氏謂徴收德國輸出稅凡爾塞和約並未規定其行逕類商業報復此種手段前己决議廢除惟喬治氏與白里安氏之私人談話己清除一切障礙同時比代表居間調和願大部放棄比國對於賠欵之優先權而讓法國先取藉以圓滿英法之交親據晨報載稱喬治氏且堅主賠欵以三十二年付清後卒承認四十二年晨報又稱白里安氏今晨曾言法國今不復有爲富厚昌盛之德國窘迫而處餓鄉之虞矣 
　　二十九日巴黎電　今晨大會議定德國賠欵之條件計分四十二年付清　第一第二年　每年付二千兆金馬克第三至第五年每年付三千兆第六至第八年每年付四千兆第九至第十一年每年付五千兆第十二至第十四年每年付五千兆　餘三十一年每年付六千兆又此四十二年内德國之出口品須按值繳付稅金百分之十二分半一俟德國收到此項條件將請德國派代表於二月二十八日在倫敦開會協同一以 
　　二十九日巴黎電　哈伐電社探悉　今日議决之德國賠欵條件内有（一）德國如在定期之前繳付一年之賠欵第一二年得減去百分之八第三四年得减去百分之六餘三十八年得減去百分之五（二）德國非得賠償委員會之同意不得在外國募債（三）如不履行賠欵條件則協約國須施行下列之懲罰（甲）占據德國稅關（乙）徴收更巨之稅或新稅（丙）施行協約國所以爲利便之其他計畫關於解除軍備事己商定准德國寛限履行各項條件最遠不得過七月一日如不履行所定條件則協約國將施行下列之懲罰（甲）取銷協約軍所定退出來因境之日期（乙）占據其他土地（丙）在來因境設立協約國稅關（丁）反對德國加入國際聨盟會 
　　二十九日巴黎電　今日協約國會議最後議决之德國賠償條件　除法國委員盧旭爾氏所提出規定德國應以可流通之證劵價值等於每年賠欵者　繳與協約國之修正案外餘與專家委員會昨夜所提議者同至於解除軍備辦法聞將許德國以若干之通融但德國須在國會通過實行解除軍備之若干法案法總理白里安於會議完畢後接見新聞記者謂會議中各國代表　始終極爲和好昨夜英相喬治開非正式之宴會招待福煦統帥英法陸軍部長皆列席 
[德國解除軍備問題]  
　　三十日巴黎電　協約國會議後　關於解除軍備之切實辦法即送逹德政府　規定德國減少四月十五日德陸軍部所用常備軍官人數之義務　所有依照上届照會應繳之軍器須於二月二十八日一律繳清國内防禦機關須於三月十五日開始解散六日杪以前辦完再預備軍艦須於四月三十日一律卸除武裝所有潛艇與潛艇各物應立時銷毁而刻在建築中之各種軍艦亦限於七月杪拆毁徐柏林飛船凡在和約簽定後拆毁者須予賠償關於賠償之辦法　則規定所有入出口之稅項須經過賠償委員會所核准之德國稅關收欵員之手對奥問題現己解决協約國允抛棄若干債權此大都與賠欵及軍隊占領費兩項有關此舉可使奥國易向私人方面　取財政上之助　協約國會議又决定早日在意國脫萊斯特附近舉行會議邀請各新國一律與會以期增進其相互間之邦交並整一其政策後又决定指派委員會調查奥國行政情形以期整理其經濟而謀改良協約國會議旣畢　白里安與喬治皆面含笑容而出白里安對人談話稱讚比外相傑思巴氏與英相喬治之和緩熊度並謂此番决議頗可欣喜對於兩種主張卽德國債額之立即决定與德國付債能力增大之將來氣象無不融洽出口稅一層如以目前根據計之可得千兆馬克有餘若德國輸出將來逹三萬兆馬克則可得三千五百兆馬克云云　英相喬治稱協約國並不願凌辱德國凡可干犯德國之事皆避免之但其所欠之債協約國不得不取之也從克松氏之議己予德國以精神上之懲成即不許德國加入國際聨盟是己英國允於五年内不將應得之賠欵算爲資本以免與法國債務相競爭 
[法國葡萄酒之統計]  
　　二十九日巴黎電　一九二○年爲法國葡萄酒出産豐盛之年據法國間接稅督辦所發之統計其數如下一九二○年出酒一三七·○三四·一二四百立（百立乃法國容量名合英國容量二十二加倫）一九一九年出酒五一·四六一·八八七百立一九二○年十二月杪存酒五九·五七八·○六二百立（内有一九一九年餘剩之酒三·五四四·○三八百立）一九一九年十二月杪存酒五五·七一七·七○二百立而法屬斐洲亞爾其里亞則一九二○年出酒較少僅有七·○四一·二二○百立一九一九年出酒七四二一四七百立 
[各國近事記]  
　　二十九日華盛頓電加州參議員約翰森氏評詆幣原與摩里斯商妥之協約謂此非擯除日人直爲取銷加州外僑置産法耳且謂彼將反對立法院施行該約 
　　二十九日倫敦電　莫斯科來電宣布著名俄國社會改革家及著作家苦魯巴金逝世消息 
　　二十九日紐約電　華沙消息　國際聨盟會波蘭代表巴特里夫斯基氏業己辭職 
　　二十九日紐約電　羅馬消息　電報局職工罷工業己終止 
　　二十九日紐約電　倫敦消息　匈京賴美人賑濟以度命者共有五萬人 
　　二十九日美國哇索拉電　黑人勞利被控謀殺克萊氏之女爲暴民在謀殺處附近燒死 
　　二十九日華頓電　佛蘭克林氏今日告知航務部謂美人雖執有國際商船證劵百分之九十四　其噸位百分之八十七乃在外國註册又謂不施行偏視英人利益政策之合同僅施於英國註册之噸位 
　　二十九日華盛頓電　對外貿易濟資公司之規則　己經儲備金局批准該公司刻在組織中定資本一百兆金元志在從事國際財政運動 
　　二十九日倫敦電　英國鉛製品之大商行五家合併之計畫行將告成將與缅甸公司密切聨合 
[英報顧使評]  
　　二十九日倫敦電　泰晤士報今晨載有顧維鈞公使之談片該報極讚顧使之和諧動人英語流利　並稱之爲主張進步之熱心人　顧使於其談話中謂中國之最大希望在欲追及世界各國 
太平洋路透電 
[北方近事記]  
　　三十日北京電　駐英公使顧維鈞報告下届國際勞工大會定於四月十五日在日内瓦舉行政府尚未擇定代表但决定不使外交家爲代表 
　　三十日北京電　李厚基之代表費毓楷頗有閩省長之希望 
　　三十日北京電　司法次長張一鵬辭職未准　 
　　三十日北京電　政府前令各省團體舉人官吏舉代表入京討論地方自治迄今月餘應者寥寥　故國務院囑内部再行催促 
[香港之戰事紀念]  
三十日香港電　聖約翰教堂空院中所造戰事紀念十字架今晨行落成禮香港總督宣布香港英人陣亡者七十五人之名並致誄詞 
[日本近事記]  
三十日東京電　中日軍事協定取銷文　己由外交省公布 
　　二十九日海參崴電　立花大將今日午後四時由哈爾濱抵此將代大并大將任西比利亞日軍總司令　聞阿穆爾境之農民　因過激黨占取穀牛相約起事　又聞過激黨之兵一枝隊曾焚燬某村因村中哥薩克人及農民現售穀與華人而華人則轉售與海蘭泡過激黨也 
　　二十九日東京電　東京警局發表文告　否認一月二十五日警局外交科開緊急會議　考慮嚴密監視旅日美僑及美人游歷日本者之計畫　據謂是日會議　並非爲此乃討論他事 
公電 
　　熊克武通電　頃得北庭卅江兩電　稱武省長授武勲位並屬武核保此次戰事出力各將士覽誦之餘無任駭詫誠知滑稽太甚有識難誣然恐道遠流傳或生疑誤故不敢自憚煩屑嚴加駁正并有應望北庭速自懺悔者亦有應求全國共同諒解者謹爲疎陳幸垂鑒察武爲護法團體之一員此次力辭全省軍民挽留逕自解除四川督軍職務本以護法中摧分當負責下野對於護注主旨自爲終始弗渝即如去年十一月江電　雖於岑陸諸公極致傾佩而於敬電辦法未表贊同　雖云和平統一夙所企期而於非法政府未予承認電首稱徐靳兩公先生電末標舉遵循法軌確立民治基礎等語章尤明白計自南北議和以來克武堅持正義未嘗以私干人而北庭每以個人權位爲言选經拒絶猶不覺悟此固由武德行未修信義未立然即謂武易與亦當知爲二十年於役革命粉身碎骨在所不亂更何肯蠅營權位以污辱其清白又何至以全省軍民一再挽留爲未足而必以非法政府之任官授勲爲寵榮是不獨未識克武爲何如人抑且辱及克武個人之人格應卽嚴加駁正者一也此次仗義興師驅除强暴原以反對聨軍統治保持自主資格建設自治制度爲幟志各將士之奮勇爭先前仆後繼者蓋爲公理犧牲非爲私利犧牲爲主義犧牲非爲黨系犧牲爲平民犧牲　非爲少數人犧牲今中國雖無合法統一政府致使核保無由獎叙未加然此種大屈不撓之精神自足永垂不朽吾人維護寳惜之不暇而復何忍遽爲污衊且自戰事發生各將士備受人民歡迎己爲軍人無上榮幸假令自治完成各將士旣與人民同享其福復受人民謳歌於無窮縱有合法獎叙亦己不值不顧今則北庭對於此次戰事究有何關對於出力人員究以何種資格敢令核保若必誤認各將士爲一黨系或少數人之機械思以非法權利動之則直獎叙其名污衊其實是不獨未解此次戰事之意義抑且震及全川將士之人格應即嚴加駁正者二也往年川省宣布自主國人久共聞知重經斯役川人自决精神日益顯著默察省中輿論己由反對聨軍統治進而反對軍治且更進而反對治者特殊階級如此激昻之民氣復豈北京黨局所能統治近數月間各機關各法團要求獨立自治各函電　多至不可勝數就中如省議會魚電最爲著稱　他如各將領元電　亦符斯旨最近劉但兩軍長庚電　斷斷於省政治組織根本改革并聲明於中華民國合法統一政府未成立以前川省完全自治則是北庭命令在川省無有絲毫效力　其所爲悍然出此　意固謂某爲省長必就範圍　而凡人民之純善者不難愚弄桀强者不難裁制是不獨不識全川七千萬人之公意抑且辱及七千萬人之人格應即嚴加駁正者三也將求和平統一自有正道今即不問民意趨向若何社會需要若何然如川省兵燹之餘亟待修葺北庭固無一言籌商及此而惟注意於私人權利之分配究其極必至人欲横行正誼滅絶何有和平統一之可言年來北方各省分崩離析不可收拾北京當局僅自託命於疆吏卵翼之下一切非法命令不能自由發表處境若此雖極麻木不仁亦當稍感痛苦有所悔悟國家高位本非私人權利品可任意取與者今無論合法與否而任官授勲直等兒戲武固樂爲平民厭棄官吏生活即凡川中有識之士亦决非此種滑稽手段所能誘致丁日羅戴戰爭至今猶有餘痛若或以前事爲未工而必視國家高位爲供挑撥各省内戰之用則川人固無所逃命然須知川人歷年所受慘毒己足爲建設川上省自治之代價并此而破壞之以求一逞亦必爲北京當局良心所未安應望北庭速自懺悔者此也川人固始終護法惟於有名無實之護法未敢苟同川人固希望統一惟於朝三暮四之統一未肯盲附且川人以爲護法統一皆屬抽象名詞不若根據事實自求解决方法如今日制憲問題南與北皆無召集憲法會議之能力亦卽無制定憲法之能力不若逕由各省先自制定省自治根本法以濟其窮又如今日各省割據之局南與北皆無打破之能力亦即無統御之能力不若逕由各省人民收還政權直接推翻少數人專制間接即打破各省割據之局以是故川人對南北雙方雖不願爲左右袒而亦不稍存敵視之心對於各省不僅維持親睦之誼更當確實聨絡使省與省相互關係日益密切庶幾他日聨省建國根據各省憲法以制定國憲根據國憲以組織聨省政府是又應求全國共同諒解者也急不擇言知多冒凟惟諸公詳察而曲宥之則厚幸矣熊克武文印 
　　盧燾通電　各報館均鑒黔省護國護法兩度出兵陸軍効死疆場駐師鄰省省内政局　由熊郭何等少數奸人把持不惜增加人民負擔創設游擊軍以劉顯潛爲總司令兵隊所到之處將該地所有丁糧釐稅任意提取甚至興義附近十餘縣勒抽鹽稅自肥私囊並不說明用途報告省署近年更假軍餉爲名設籌餉局抽鹽捐統計收入不下三四百萬錙銖搜括坐飽私囊陸軍受其惡名好人享其利益近來黔軍撤退以爲能力毀損深恐清算公欵掩飾終難乃將遊擊軍集中省城嗾使王華裔託詞造亂幸天不長奸元兇授首　華裔所部業被我軍驅逐殘部逃竄桂邊其餘游擊軍或服從改編或自請解决一切和平處理從未妄戮一人現秩序大定四境又安此後施政方針决當順應潮流實行自治關於制定省憲刷新政局悉由民政當局主持敝軍確守軍人不干政之原則惟當整飭軍紀保境安民恐遠道傳聞不明眞相謹此電逹　代總司令盧壽叩儉印 
國内要聞 
[北京通信（樸）]  
　　過渡作用之林墾督辦 
　　張勲督辦熱河林墾之命己於前日發表猶憶距今一月半以前北京之某通信社即曾有此消息上海某西報亦有同式之紀載當時係由某機關爲有意之傳播其用意所在（一）表示蘇皖贛巡閱業任王士珍　並以此位置張勲冀息張勲運動巡閱之風說（二）因外間對張多持反對之論特以此項消息　姑探試輿論之傾向如反對者並不劇烈即可發表今之任命殆仍承上文而來特最近張鎭赴奉後奉天又爲有力之催促其催促且在巡閱問題政府逼得無法乃先將熱河林墾督辦發表其探試輿論之作用一如發布將任爲林墾督辦之消思時蓋此次任命如張能滿意則可就此敷衍否則探試輿論如何如不甚反對則將再進一步俾過巡閱之癮故此令下後一般論者多謂係一過渡之任命也 
張勲當月餘前盛傳將任林墾督辦時仍出以牢騷之態度曾語人曰此種地位無事可辦我何必要我欲辦林墾我亦可自備資本以經營之然其運動巡閱不得以後其爲之奔走者亦有雖發表林墾督辦亦可之說是在彼方意中亦視爲過渡但求就此起用　亦可爲冉進一步之階梯特張勲是否赴熱尚是問題以愚所聞渠只領一空名義再從事巡閱使之活動耳近日報載謂將轉任爲熱綏察巡閱使　愚曾持以詢某要人據云張勲斷無巡閱熱綏察之理且此三區如設巡閱亦只有姜桂題可以當之輪不到張勲身上故此種說法自表面視之（一）就熱河督辦看去　於三區爲近似（二）就大東三省主義欲包括蒙古之趨勢亦於三區爲近似而若輩所耽耽者仍在長江且有張文生之極力活動終必求逹此目的頃聞張鎭己歸對於張勲之前途頗不似從前有悲觀之態度則趨勢大可見矣特東海尚未允王士珍辭職蘇皖贛人士廢使之聲暫雖似稍息而其旅京巨紳尚時向政府探聽其態度仍向反對方面法制局消息亦謂蘇皖贛巡閱使署之組織令早己打銷今亦無從提起其活動應尚費一番周折耳 
　　至於熱河方面亦並非無林墾可言大圍場之可爲墾地此人人知之者且熱河有一大森林地名錐子山距張家口約八九日程如洮熱鐵路興築其交通亦便據外人所調查此山之木植有四千餘萬株各種木材均備曹汝霖任財政時西田龜三在京所議種種之墊欵曾談及此西田允借四千萬日金　以此山爲擔保品未成而有五四之事遂擱置及李思浩繼任又由某次長經手以哈爾濱俄人之介紹與哈埠之美商國外商業銀行商議借欵其數爲美金一千五百萬元先墊付若干議尚未成而該銀行改組又復中止今日此項森林借欵己在無可活動之時而政府方面仍未忘抵借之用此次張勲起用是否欲自行試辦抑藉此進行借欵均未可知特自籌資本　是今日財政上所斷做不到者則必仍傾向於借欵合辦方面殆無疑義不過張勲之志仍不在此而己（一月二十八日） 
[軍事協定正式撤廢]  
　　自靳閣二次登台後取消中日軍事協定問題爲其對内對外必須辦到之一事幾經磋商至昨日（二十八日）乃始完全逹到目的由外交部根據最高統帥部（陸軍當局）所議定簽訂之取消公文致送照會於日本使館（顔外長派熊秘書致送）同日日本使館即派德川書記官致送覆文於外交部其照會之内容據聞如次「外交部致日使照會」爲照會事　案照中日兩國前因共同防敵起見曾由本國駐使與貴國外務大臣换文　並經兩國軍事當局商定陸軍軍事協定及海軍軍事協定各在案現中日兩國最高統帥部認爲兩國共同防敵之必要業己消滅應卽取消關於中日軍事協定有效期間之協定以簽名蓋印之日承認爲己逹戰爭狀態終了之時機經兩國軍事當局遵此意旨簽訂節略本部查核上開各節認爲與事實相符　所有民國七年三月本國駐使與貴國外務大臣之换文及根據换文雙方訂定之陸海軍軍事協定並基於該協定所訂各附件均應自本日起完全失其效力爲此備文聲明即希貴公使查照須至照會者「日使照覆」爲照會事准貴部本日維字第九號照開等因業己閱悉中日兩國前因共同防敵起見帝國外務大臣與貴國駐使交换公文　並經兩國軍事當局議定陸軍軍事協定及海軍軍事的定各在案現中日兩國最高統帥部認爲兩國共同防敵之必要業己消滅取消關於中日軍事協定有效期咗之協定以簽名蓋印之日承認己逹戰爭狀態終了之時機經兩國軍事當局遵此意旨簽定節略查上開各節認爲與事實相符所有大正七年三月帝國外務大臣與貴國駐日本公使之换文及依據該换文雙方締結之陸海軍軍事協定　並基於該協定所 
 
 
 

Page 7

 
 
締結之各附件均自本日起完全失其效力爲此聲明須至照會者此項照會係取「聲明」格式至兩國陸軍當局前日（二十七）所簽訂之節略語甚簡要惟與外部照會有不同之處則該節略係取消民國八年所續訂之協定（係徐樹錚與日本所訂聲明延長其時間者）而外部照會則更溯自民國七年换文以來凡與軍事協定有關係之各附件均取消之兩方對照自不至含混又海軍方面此次不另訂取消之節略而外部照會中明言取消陸軍海軍軍事協定以包括一切而省手續今日（二十九）下午中日雙方同時發表之件聞有三件（一）我國外交部致日本公使照會（二）日本使館覆外交部照會（三）取消軍約經過之說明書此案辦理結果中日當局頗形滿意 
　　昨日某通信社記者於下午四時赴外交部詢問取消軍事協定之經過顔總長派徐之章秘書代見謂軍事協定原文本止限於歐戰期内有效其後徐又錚與日本方面另加一條而協定遂繼續有效此次取消協定先由陸軍部與日本東少將會商將徐又錚所加之一條先行取消然後由外交部與日外交方面交换公文聲明歐戰己停該約當歸無效至换文手續則中國方面派熊秘書垓親賫公文至日使館而日使館則派德川親賫公文至我外交部至恊約全文則今日下午三時可照發表日本方面亦同時於東京發表云 
[琿案交涉中之日警]  
　　延運日人設警一事東省當局早有報告到京政府接據報告當電吉省長官向日領嚴重交涉昨據吉督覆電謂延屬發現日警案屢經抗議迄不置答惟請仍由中央迅與日使嚴重交涉以保主權至部電飭查日警數目頃據張旅長等覆到計延屬二道溝集場等處各駐兵五六名不等和屬日新社駐十一名琿屬黑項子駐十八名道集駐七名頭道溝駐十二名并設有署長二員一爲宫下重八一爲佐藤五郎除飭各屬地方官妥爲待遇聽候解决勿得别滋事端外謹聞云云據政界消息此案前由外部備文向日使抗議迄今尚未得復昨接吉督來電復發交外部再向日使抗議 
　　又某方面昨得延琿和汪東五縣公民聨合會來函云日軍撤退僅居少數今日（一月二十日）早晨尚運子彈六十箱卸於公开義院内（該號係日人租爲日軍司令部者）日軍姦淫燒殺情形較前略輕而拘捕韓民則仍時有所聞鏵尖子公立第二校教員李圭錫現被逮捕存己莫卜日人現己擅行設警於局子街頭道溝六道溝百草溝各一百名琿春東甯和龍各五十名或三十名銅佛寺二道溝·天寳山八道溝依蘭溝鏵尖子朝陽川各五名或八名馬牌光霏谷小街三屯鵓鴿磖子三道溝各八名或十名密江嘎呀河凉水泉子胡仙堂大肚川各五名或八名總之日人所設之警察其數雖不及陸軍之多然確比陸軍爲密凡我國設有警察之處伊均按數設立人數增減漫無一定以示人以詭密近復實行干涉我内政（一）强迫墾民改入日本籍（二）强迫墾民學生入普通學校（日人設立者）（三）阻止墾民向我國納稅（四）逼换墾民地照（五）强迫墾民具結挽留日軍（六）强迫墾民入居留民會（七）强迫墾民不信任中國軍甘結（八）强迫墾民脫離中國司法（九）擅行拿辦中國軍警（十）擅行調查華民户口（十一）辱蔑各公立學校國旗以上日軍警種種行動是直視我延邊爲無主地今則官吏吞聲人民氣短長此以往吾延邊將無瞧類甚望我國當局一注意及之 
[周財長之財政談]  
　　北京某報記者昨日（二十八日）下午八時半　特訪周總長於財政部周氏開談卽發爲警告之語謂民國十年乃我國財政上最危險之時期　若不全國一致上下同心破釜沉舟臥薪嘗膽以急起直追則其命運殆不僅破産而止余就任數月日從事於搜求三年以來財政上之内幕今乃大致清楚己往三年中財政當局之神通致有今日狀况令人歎息自今日起不得不急急整理以求倖免於最終之命運言下頗形憤慨某君問報載舊曆年關之財政狀况各異其辭究竟有無問題周氏云舊曆年關不過一小問題能多籌則對各方多給若干少則減其支給並無甚大爲難之處外傳缺少數千萬皆係揣測各機關及軍餉之最要者支付一個月不可少者僅七百萬左右目下皆漸解决此項關於度支之事大體委諸兩次長之調度余惟焦慮於今後整理問題而己最後周氏談及財政之方針謂國内銀行界所上整理公債之計晝政府當然採用且不久卽看手進行最要者在使擔保確實信用增加隂元年公債應用特别方法整理外其餘各種不良公債皆將付諸特定機關整理政府亦己停止發行（外傳又有元年公債發出之說係因從前以此爲抵押者請求追加宣布號碼並非新發出者己向銀行界說明）至如涸酒借欵等說絶無其事各處來電詢問凡商會來問者財政皆己正式覆電聲明不確云云　聞昨日財部正約國内銀行界要人及總稅務司等在總長室密議整理公債辦法（昨爲第一次會議）某君曾以此詢諸周氏周謂未便詳告然其大體方針度與周氏所談不甚相遠也 
[京教育會請劃定教育稅]  
　　近日北就教育會擬上呈教育部請徴收京師教育稅並劃撥地方稅以謀擴充業由該會會長陳寳泉擬具呈文 
[北京學生之人權運動]  
 
於前日通過大會内容如次竊維京師地方學校興辦以來業經戴所有經費皆仰賴國庫補助關於一切稅捐悉爲政府直接收入從未劃撥分文　以爲辦理京師地方教育之用近數年來以國庫之支绌補助經費匪爲不能增加並不能按期發放京師首善之區黌舍幾致停輟近更倚賴借貸以爲周轉雖現狀似可維持前途危險究屬可慮似不可不亟爲籌謀者也兹經本會詳細研究對於京師地方教育經費籌畫意見約有二端謹爲鈞部陳之（一）徴收教育稅考美國現制地方教育經費之來源約分二項一教育基金二學校稅所有各項稅捐教育實佔用多數收入旣富故發展極易側聞政府現有徴收房捐之議並擬以若干成劃撥教育若干成劃撥警察實行之期當己不遠竊以爲京師地方向無教育稅之徴入房捐又屬創舉不如即定此項房捐爲京師地方教育稅專備辦理京師地方學校之用（二）劃撥地方稅查崇文門稅閱京都市政公所京師警察廳步軍統領衙門左右翼徴收局所徴收各項稅捐雜捐租金等項考其性質均屬地方稅之範圍　每年收入不下數百萬元此種稅捐在京師地方人民咸有直接問接之負擔而教育方面絲毫未曾撥給應用揆諸法理實有未合似應各劃出若干成充作京師地方教育經費現在京師學齡兒童日益加增公立學校有限大有無地求學之概果能實行徴收教育費並劃撥地方稅則欵項充裕不惟學校現狀可以維持並能推廣再無兒童失學之慮至對於監督欵項用途在自治未成立以前本會爲法定團體當組織委員會但負監察之責並會同京師地方教育機關共謀學校擴充之法俾欵項開支不至糜費學校設置可期合宜是否有當理合呈請鈞部鑒核迅賜施行 
[大陸報北京雜訊]  
大陸報二十九日北京電云全國募賑之運動現己决定自二月二十日開始至二十八日終止北京特别委員會之領袖爲孫寳琦氏此委員會將主持北京募振事並贊助全國運動上海漢口濟南開封太原之中外賑會皆允於同時在各地勸募天津定星期一日討論辦法他處亦將有中外義賑團體之組織分頭進行徐總統被請爲名譽會長並請各部長轉請京内外政界商界協同辦理使署方面亦將請租界當道同襄此舉北京之宗教與慈善團體己彼此聨合擔任勸募 
　　大陸報二十九日北京電云美使署接到消息北京美公使改爲大使之議案己由衆議院大多數否决 
大陸報二十九日北京電云新銀行團美英法日代表昨各以同樣之文送交中政府叙明新銀行團之同意與銀行團準備借欵與中國之條件此爲新銀行團成立以來第一次送逹中國之正式照會己决定以二月十五日爲公佈上述文件之日 
[東三省通訊（隠）]  
　　中東路沿線之日軍 
中東一路日人最爲注意其問利用軍事協定而往來屯駐之軍隊亦不可勝數現在軍約將次取消所有東省日軍當然撤退惟沿鐵路日人究有如何設備恐外問不甚明晽上年十一月底某機關曾調查東省鐵路各站之日軍機關及兵隊等數目頗爲詳盡雖現時或有變動然機關之大致則無甚差異特錄之以告讀者 
中東路關於護路事項分爲三段一哈爾濱至長春曰哈長線一哈爾濱至滿洲里曰哈滿線一哈爾濱至綏芬河曰哈綏線兹卽依此分述如下（第一）哈長線哈爾濱之松花街有兵站司令部北滿憲兵隊本部滿洲街有北滿憲兵隊分部郵政街有北滿洲派遣隊司令部第五野戰郵便浦潮派遣軍軍事委員公館野戰交通支部新買賣街有兵站司令部宿舍步兵聨隊本部地道有浦潮派遣軍器兵廠出張所輜重監視隊哈爾濱司令部宿舍浦潮派遣軍支隊臨鐵第一電信隊火車站有停車塲司令部軍用站臺有停車場衞兵所停車場瓦罐車有臨鐵工兵第六中隊北江沿有江橋守衞所馬家溝有步兵第一大隊本部機關槍中隊騎兵中隊無線電有步兵第三大隊本部步兵中隊砲兵中隊憲兵分隊故鄉屯有步兵中隊砲兵中隊機關槍隊秦家崗船街有砲兵大隊陸軍第六病院張家灣之張家灣站有擬設之停車場司令部憲兵分遣所他如二道溝站有官兵而無機關統計各處官長員數爲一百三十四人兵數二千零五十二人（第二）哈綏線一面坡站有停場司令部步兵第五十三聨隊第三十中隊守備隊憲兵分遣所通信所横道河子站有停車站司令部海參崴派遣派守衞隊通信所電信所海林站憲兵分遣所通信所穆稜站有停車場司令部臨時電信第一中隊憲兵公遣所綏芬站有停車場司令部守備隊電信隊兵站支部官長共二十人兵數六百七十三人（第三）哈滿線滿洲里站有特務員佐佐木大尉海拉爾站有欹中平大尉共官長六人兵五人就上述觀之滿洲里一帶因北滿撤兵之故爲最少哈爾濱爲集中之點均聚於此不知軍約取消以後如何處置也 
[張師恐起戰禍]  
　　張宗昌一軍久戌贛邊陳督視爲心腹之忠屢請中央撤防而迄不之顧據聞中央頗欲利用張軍以監視陳督故張師長於上月返贛後即運來皮鞋一萬餘旋被陳督扣留近日以來張軍分向萬載上高高安等縣進發勒索餉項名爲移兵就食實則含有奪取地盤之意據自贛西之歸客言該軍己掘壕築壘預備一戰陳督迭接警耗己電張師允在鹽稅項下暫挪餉十萬元勸勿騷擾而張軍仍進逼不己現省軍方面亦己準備作戰以陳光逵所部第三混成旅爲前綫以四十五六七三團爲後方恐不出旬日卽有戰禍據熟悉軍界情形者言第三旅爲江西精銳之兵又屬陳光逵所部當能効力疆場但張軍亦非無後援者勝負正難逆料刻下省垣一帶風聲鶴唳連日高級軍官搬眷由潯回籍者無日不有九江方面亦於前日奉令將出防軍隊一律調回兵力約在二千以上昨日張軍又由北方運來輸送隊八百人到潯己奉部令遣散陳督立電吳帮辦派隊堵截現己令其折回上游矣所有各要隘無不軍隊林立戒備森嚴至九江第二路辦事處員弁己奉令監視不計一人晋省聞乘輪潛逃者甚多又聞陳督己電齊蘇督派兵一團援贛日内可來潯駐紥 
[蘇省米禁近訊]  
江蘇禁米出省查騐處主任自改委曾樸接充後曾將改組辦法呈奉軍民兩長指令照准惟修正簡章第二條内部應設員司由主任分别委派開單呈報錫滬兩處探員則由主任察酌情形　隨時調派現己委定沈麟爲監查員趙爲文牘員徐光斗爲會計員王誠方希曾爲巡查員李炳生爲書記吊曾照章呈報軍民兩署以備稽考 
　　查騐處前將津商會德成報運之米扣留旋准督辦畿輔賑糶事宜處咨軍民兩署以據糧商會德成聲稱該號請領護照原擬赴浦口購買米麥一千包當時不知江蘇爲禁運省分採買員持照至浦因麥價見漲是以購裝大米一千包呈騐護照即被扣留惟商本維艱合將錯悞情形陳明懇乞轉請將所扣大米一千包發還採買員就地銷售以歸成本軍民兩長接咨後以此項扣留之米係在畿輔事宜處未經弔銷護照以前當然不能充公惟蘇省爲禁運省分蘇米向不准載運出省前項米穀應勒令該商在本地銷售除咨復畿輔事宜處查照外現由查騐處諭飭該商將前項米石領回勒令就地變賣不准轉運出省並由處派員監同銷售以免弊混兹聞己如數售竣取具大生米行保結存案 
[南京快信]  
　　江西各公團昨通電軍民兩署　宣布張宗昌禍贛罪狀並聞張己派兵由高安入奉新　江安義等縣進攻南昌 
距省不過八十里陳光遠派兵防堵戰禍即開昨旅甯贛同鄉推代表晋謁齊督　請勸雙方不得用兵以免糜爛地方 
旅寗贛同鄉會昨電中央請明令討伐張宗昌 
齊督昨委沈爾昌充本公署諮議 
　　省署昨接内務部通電查禁選舉監督團非法越軌行動王省長即轉令各道尹·各縣知事·查照辦理 
嚴財廳長以各稅所積弊難清　爲裕收入起見現將宜南武丹江隂無錫等稅所每年各加比較三四萬元不等約計每年可增六十餘萬元收入二月一日起實行 
軍民兩長昨復電院部蘇省尚無粤四成劣幣發現己飭屬嚴切查禁 
　　省署因十年度預算急待議决有定三月一日召集省議會臨時會消息 
　　省署昨令太倉縣知事迅將七了口查獲私運出口之米全數充公詳細具報 
王省長以米價尚未跌落深恐仍有奸商偷運昨又通令所屬嚴切查禁以維民食 
寗總商會昨電北京府院籲請維持繭行條例 
聞寗垣緞業停業者己有二十餘户 
前得上海稅所長俞壽璋撤差有改委丁乃宏消息現聞俞可保一時不至更動 
昨晚嚅北紗帽巷失愼延燒民房二十餘處、 
地方通信 
[鎭江]  
　　催報畝捐數目　丹徒縣張知事接奉江蘇財政廳訓令内開案照各該縣九年秋成分數業經勘明定案所有地丁或漕糧項下帶收之二分省畝捐或按畝核計或按兩按石匀攤究竟實征若干未據具報本廳稽核九年畝捐旬報無從依據合亟令行該知事遵照迅速查開各數清摺限文到五日内送廳以憑彚核勿稍遲延切切 
[揚州]  
　　請褒節婦　頭橋鄉商民王德漢之妻王彭氏　夫故後守節十數年並捐資創辦平糶接嬰堂等善事合於褒揚條例經公民孫玉田等臚叙事實呈准縣署轉詳以資褒揚 
　　取締典利　省長訓令縣署以准省會咨稱典章寒衣取贖讓利一節豐熟之年從隂曆十二月起收本讓利倘秋成不佳則提前一月蓋因貧民無告專恃典質度日然歳收豐歉誠易辨别而天寒遲早殊難預定况年來南方天氣奇冷多在十一月中彼極貧苦之人啼饑號寒待至讓利己凍成疾病兹議典章所定貧民取贖寒衣讓利改爲提早日期概從十月起在典商資本充裕不費之惠當可樂從又江北睢宿邳各縣舊典定利二分五釐較他縣爲重八年一月忽加至三分違法病民本會迭次質問始限定一年爲限逾期各典商上下相蒙息終未減本會爲人民代表對於加息碍難承認請予根據九年夏間臨時會議决重申前令速復原率在舊典損失甚微而貧民受益實鉅等因除分行外爲此令仰遵照云云王知事己分令各典商遵照矣 
[海鹽]  
　　電燈公司營業之發逹海鹽昌明電燈公司於舊曆七月初由張幼儀等集合股份發起創辦甫及三月公司成立業於上月初十日正式開幕燈光明亮衆皆稱頌各商號裝點電燈己有四百餘盞之多該公司營業發逹頗爲迅速現聞股東開會預算己足開支不致虧折若能再事推廣業務必將蒸蒸日上也 
來函 
[邳縣監獄署來函]  
　　閱貴報一月二十日新聞欄内載邳縣知事張德焱炸斃一節中多失實查一月十五晚十句鐘張知事德焱同胞弟德焱于會計員益源在賬房共餐適賬房東璧彈藥房洋土藥爆裂　牆倒被壓斯時火勢熊熊彈子炸飛施救者不敢近前以致同遭慘斃會計主任于綏之當時確亦被壓半身然得差役力救出險未及於難當火藥爆裂之時霹靂一聲房屋震動全城不免驚惶經省警備隊蕭隊官縣警備隊殷隊官縣游擊隊趙隊官會同派兵防守城門校巡市衢保護監所秩序立即回復地方安謐如常至貴報所載縣警隊勾土匪起事槍斃又公民數百包團縣署擊斃等情均屬傳聞失實請將來函登入報端以明眞象　邳縣管獄員侯其祥啓 
雜評一 
[奉直（默）]  
　　奉張旣增設四旅今又改編邊軍成三十師直曹旣擬組模範軍三師今又收編被遣十一師爲新軍當此喧傳裁兵之際而奉直兩方各亟亟焉擴張軍備若以此競比其勢力之孰雄者此何爲也 
　　奉直軍難作之謡傳甫經否認而直魯豫鄂等省新同盟之說與奉張要求直曹承認張勲之謡言又紛紛繼起當此時局糾紛之際而人心懷疑皇皇然若將儳焉不可終日者此又何爲也 
　　自來謡言無無因而至者物腐而後蟲生穴穴而後風來故以上所云縱盡屬謡言而國人視爲民國妖孽之張勲忽然起用則人心由懷疑而生揣測由揣測而生種種謡言此固勢所必然者民國之妖孽不息則謡言亦必日起而不己謡言結果又安能决其必不成爲事實耶嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[陳己生演講河南情形]  
　　河南無教育·無實業·兵匪横行··所發逹者　　烟·酒·賭·妓 
　　馮玉祥治軍有·方營中如學校·有工廠·　　有銀行·軍士多作工·多餘欵 
　　昨晚七時半靑年會請鄭州靑年會總幹事陳己生君　告河南鄭州靑年會及河南大局情形陳君硒係上海靑年會幹事去年九月赴鄭州辦靑年會演詞略謂鄭州爲河南交通樞紐故有靑年會之設四月以來會所居然成立地址雖不大居然爲一小洋房游戲室·飯堂·旅館·及一切設備粗稱完備凡事草創初無成績可言姑不多談今日所願報告者爲河南大局情形及由鄭州游歷之感想河南爲古中原文明之地形勢阨要但就現在而論不能不使人抱無限之悲觀現在河南雖有去年之旱荒人民饑饉流離道路然此爲暫時的痛苦非河南之大危險　河南之根本危險蓋在文化閉塞風氣卑陋無教育無實業而兵匪横行也自趙倜任督軍以來對於教育竭力摧殘不許有新學識及新教育蓋恐教育發逹人民智識日高於督軍之地位大有妨害也趙督對於新教育固所反對但爲敷衍門面計教育二字彼亦不得不稍事提倡所提倡者卽爲八股式的教育夫如是則民智日窳而督軍地位始長可保也故開封學校多半解散其解散之故則藉口於學生運動其實則教育經費皆移作軍用矣以致河南之學生無一校佼者教育經費之侵蝕試例言之假如公欵十成以四成作教育費四成之中軍人蝕其三其餘一成更受紳董剥削教育經費所餘者幾希教育廳調查員赴各縣調查往往先與私塾接洽調查員到時借私塾學生赴校裝點門面最妙者調查甲校旣畢而此私塾生徒又間道赴乙校以待調查員之至調查員雖明知之亦爲敷衍門面計佯爲不知故河南可謂無教育也至於商業亦不發逹因在軍人勢力範圍之下入肆强索不與則奪故商人均不敢營業也人民之苦不堪言狀不惟窮民即富人亦不能安居蓋土匪遍地皆是往往逐去居民强佔人屋擄人拔贖各出票據若男子若女子若墳墓均有等差甚至覬觎靑年書房屋幸而本會掮有外國牌子不致爲所佔據該地紳董與土匪聨絡否則不能維持生活土匪何由而來兵即匪也兵匪不分河南己成土匪世界矣人民知識非常頑固試舉二事足以證明之（一）該省縣知事出門常用開鑼喝道紅傘前導如人民知識稍高縣知事决不致妄行如此鄙人昨日赴杭州見省長出門亦不過一四人肩輿而己蓋江浙人民知識較高故無此怪現狀也（二）去年趙督曾有以五十萬將鄭州售與日本人之議此事上海新聞紙早己有之鄭州今日爲鐵路總滙形勢險要日人垂涎己久當時人民羣起反對開會抵制一時所謂本地大人物者均到場鄙人亦躬與斯盛其時紳董强鄙人演說鄙人初頗恇怯繼見到場紳士先生各人手持水烟袋一且吸且行又見其辦事毫無秩序知其無能爲也夫國民程度如此而欲抵制人之侵入不亦難乎由此以觀河南無一事可稱爲發逹矣不知所發逹者固别有在也（一）爲鴉片烟爲督軍及各級軍官所包辦更有駭人之風俗凡存問小孩不曰能飲乳幾何矣而曰能噴鴉片煙幾口矣（二）爲香烟城市街道廣告殆滿（三）爲啤酒（四）爲妓女吾儕以爲妓女之多莫過上海而不料鄭州妓女之多更甚於上海所有旅館無不有妓女者（五）爲賭博傷心慘目一致於此思之令人涙下而但覺束手無救也鄙人在鄭數月來幾難自處故不得不回申一行非有其他目的不過爲得呼吸南方新鮮空氣耳鄙人於回申之前曾至信陽州　蓋馮玉祥軍隊駐紥該處令聞卓著鄙人急欲一擴眼界火車到埠望見所有軍人鄙人卽無畏却之意蓋在鄭州見軍士如見處狼也鄙人下車後擬自一門入兩軍人前止之以和婉之同告余曰此有軍事關係不可越盍從其西之門　進乎旋以鄙人不　路更爲引導鄙人觀此精神不覺心花怒放晚宿旅館初以爲必有妓女相擾繼聞人言馮軍自到此未及兩星期己將全埠妓女驅逐凈盡矣忽聞風琴聲訪其何由而至繼聞唱讚美詩詢諸旁人始知有一部份馮軍駐鄰旅館每夜祈禱演說也次日往晤馮君則己於清晨五時半往閱操矣至午始返邀留午飯非當誠懇無官僚習氣隨領看軍隊每一營中每兵均有書一疉非軍營而實學校也又有子槍隊命中如意絶技驚人馮軍又注意體育如比球運動等均極注意又使參謀長帶領看所辦工廠内分織櫗織布木工·鐵工·印刷·顔料皆軍人爲之其目的蓋在使軍士每人學一種工藝有職業的技能也軍中又有一銀行兵士存欵約十餘萬蓋馮軍不嫖不賭不吃烟故皆有餘欵也馮君曾謂現在軍隊天天在外債之下求生活爲國民增擔負故使軍人做工扶助國家不致使人民負重債馮軍現正從事於造路云馮君又言命令爲無用的即有用亦祇一時馮君與士卒同操作自作鐵工鄙人與馮君出門有小卒向之行禮馮君指以告曰此予之鐵匠教師也此其精神眞可欽佩也軍中又有一商店司帳及夥友皆軍士輪值之故皆有商業知識馮君云予不准軍人赴市買物者蓋人民心目中久己視軍人如蛇蠟也馮君雖有公館但身居營中與兵士同臥起鄙人至請鄙人宿其營中臥蓬布牀上天氣甚冷馮君己覺所以待客者甚至而余雖覺其苦亦不能不勉爲一宿也馮軍全軍皆衣愛國布兵士然參謀團營長然即馮君亦然旅長之所以異於衆者袛帽上攀金線耳馮君延余演說兩次每次聽約六百餘人次日往漢口一團長代表來送馮君並云車票由彼料理余意北方軍人乘火車皆不買票亦姑置之不料團長竟買票相贈余大驚異且抱歉甚聞團長曰我軍出門從無不買票者亦從無越等者鄙人因此聨想及參觀工廠時去營五里之遥其時天雨雪鄙人無靴雇一車而行請參謀同乘堅拒不肯曰我軍素無乘人力車者也鄙人見馮軍之精神如此不勝嗟嘆鄙人亦曾見吳佩孚吳人固不錯亦無官僚氣惟注重外表遜馮遠矣原馮君所以至此者實根本於基督教之平民博愛及犧牲精神故其軍士不但當兵並知爲社會服務鼓吹新文化者有之社會主義者有之　曾憶江亢虎博士到此請其演說江問要我演說怎麽衆云先生主張社會主義即請講社會主義可矣馮軍之程度如此識見志趣如此足見馮君治軍爲無階級的無私心的鄙人所以講河南黑暗者因我居住江浙比較的爲幸福願諸君推己及人思及河南之苦况共同激揚犧牲救我痛苦之同胞云云演畢己九時矣 
[黄任之昨日首途赴南洋]  
　　中華職業教育社自提倡職業教育以來南洋方面亦多響應近來僑商回國者希望該社派人前往實地鼓吹該社徇其請因由主任黄君炎培偕同王君志莘於昨日乘俄羅斯皇后號出發到斐律賓香港汕頭暹羅蘇門答臘新加坡等處期以三個月回國隨帶該社各種出版物及附設中華職業學校出品又南京曁南學校近來僑生日益發逹黄君乘便與僑界接洽以期僑學前途更得發展云 
[昨日之金市觀]  
　　大條銀又縮　金價看漲勢 
　　此次標金價與國外滙兌價之大漲其原因傳說不一曾兩誌本報昨日（星期日）上午標金在公所開盤片刻卽停其時大條銀之電報尚未到所以人心略有趨下之象致二月份金價收盤較上日跌去銀一兩蓋恐大條銀有回漲之故豈知午後二點餘鐘大條銀電報始到近遠期仍縮七五至一辦士左右（參觀商務欄）預料今日（三十一日）早市金價開盤必有升高四五兩之希望惟須視上午先令若何更動爲金價之轉移也 
[昨日滬寧車運來之銀洋]  
昨日（三十日）中國銀行由南京裝來銀洋四萬元由鎭江裝來三十六萬元又愼康莊等由鎭江裝來洋十萬元 
[進口稅附征賑捐决定實行]  
　　海關加徴進口稅之附帶一成賑捐原定一月十六號實行嗣以駐京公使團要求展緩故届期未果實行近因賑災借欵成立此項附帶賑捐亦列入擔保品之一故又由稅務處電令各口岸海關决於三月一日起海關及海關兼管之五十里内常關完全實行開徴並不再區分貨物出發日期之遲早是以江海關監督姚文敷曁勞稅務司現己會銜發出第三次佈告仰華洋各商一體知悉矣 
[本星期疋頭運往各埠之調查]  
　　本星期中本埠進口之英美日本本廠疋頭其花色計有原色白色市布三十二寸三十六寸及漂白標布粗細斜紋布·粗布·印花布·絲光布·紅布·翦絨·洋紗·法闌絨·羽綢·羽綾·絲羅緞·染布·及絨質等貨運往各埠者計寗波一萬六千五百三十四疋鎭江八千四百八十七疋南京八千二百七十五疋蕪湖一萬四千二百八十二疋九江三萬四千一百七十三疋漢口六萬五千六百九十八疋宜昌重慶二千九百六十二疋膠州三萬一千七百十四疋烟台一萬六千四百三十八疋天津一萬八千二百七十三疋温州三千三百四十三疋大連一萬二千六百三十九疋福州九千一百五十九疋香港六千四百四十六疋日本五百零七疋蘇州四千一百八十五疋　本地五萬零一百八十疋其餘别處九千零零三疋合計三十一萬二千二百九十八疋云 
[英郵船添闢新航路]  
　　己先派定兩郵船 
英國郵船公司本年增加南美郵船前經紀載本報惟其航駛新金山中國日本航路之船向祗有經理東澳公司之三輪卽束方號加奴那號聖愛爾彭斯號等去年又另造噸量極大之新郵船四艘預備加闢新金山中日班此項計畫直至去年冬間始行發表現在四輪中己有兩船行將造成出廠今年四月内或五月初旬將實行開班一輪名嗼慕爾登Ｍooltnn一名曼樂甲Ｍaloja其載量均爲二萬零七百噸兩輪之艙位客室都係最新式之佈置並有無線電報等爲最完美之郵船尚有曼爾德威Ｍaldavia與孟古拉號Ｍangolia兩艘亦有一萬五千八百噸刻正在趕造將來出廠之後亦須添入該路航行云 
[日本在華之航業]  
　　譯遠東時報云日本在華之航業權居於各國之首海參威航路日船計十六艘計噸數十二萬七千六百七十噸北部諸省之航路日船占六十六艘合計噸數十三萬六千五百六十二噸中部諸省之航路日船計三十五艘噸數七萬五千零二十五噸南方諸省之航路日船計十九艘計噸數四萬三千五百五十九噸長江流域一帶之航路日船計十二艘計三萬零三百四十五噸共計在中國境内之日船凡一百四十八艘合計四十一萬三千一百六十二噸云 
[崑山車站之積米]  
　　滙通轉運公司在崑山車站積米有二千四百餘包正待貨車運寗 
[米業調查存米]  
　　南北市米業仁穀公所董事張樂君以現值年關　價爲銀根關係己見回落現高貨機粳八元七八角惟恐正月紅盤後或有復漲故於昨日特派司事至南北兩市調查華洋各棧房及碾米廠所存白米·白秈·白元·糙米·客秈目共有若干俾備稽考務使米價平穏不致有大漲落云 
[淞滬糧食維持會常會紀]  
　昨午四時淞滬糧食維持會在事務所開星期常會蒞會者吕樸山陳玉堂祝仲瑛余仰聖陳家寳吕介勤孫鏡湖余衆孚朱廼劍沈兆豐王錦文等廿餘人公推吕樸山主席陳家寳紀錄由主席報告赴寗接洽組織分曾經過情形宣布交涉員覆函畢（一）孫鏡湖提議米價逐漸跌落平糶可以暫止鄙見爲長久計宜創立積米倉以利民食付表决通過（二）吕介勤提議今日（星期一）陳梅記一案覆訊公推陳家寳王錦文虞植卿前往公堂旁聽衆贊成（三）余仰聖提議積米倉事關重要務宜妥爲籌備另訂辦法促成實現先請孫鏡湖爲起草員一面徴求海内外熱心同志卓見衆贊成通過（四）孫鏡湖提議徴求會員選舉大會己展期兩次限至本月二十日截止惟隂曆年關各業務殷繁可否展至新正月訂期選舉經衆討論議訂辛酉正月十三日（星期日）爲選舉大會先印名單分發會友代表塡就或郵寄送回該會事務所以昭鄭重表决通過（五）麫粉公所代表王錦文提議查麫粉亦屬糧食一類每有奸商輸運出洋致市面恐慌價值高昻殊與麫粉前途大有妨礙亟請各當道一致查禁衆意贊成從速進行各事表决後時己六時遂散會 
[軍米運往嘉善]  
　浙江第四師軍隊前由蕪湖採辦軍米二千餘石分　上海筧橋等處軍隊應用昨日（三十）復有軍米三百石計裝一車由寗運抵上海再由上海運往嘉善之砲兵營騐收當由該營押運員徐永祥前往己於昨日下午四時開出之嘉興區間車裝運矣 
[滬城商市之轉移]  
　　滬城商業在前清時代以大東門内外爲最發逹入民國後拆城塡濠改造馬路該處商市遂轉移至小東門一帶致大東門各商之營業日見衰敗年來年終結賬虧本者多盈餘者少因此現在大東門之海昧業並某銀樓等均擬於明年遷往小東門開設現正托人在該處物色房屋云 
[苧蔴與白蠟之市價]  
　　江西湖南等省所産之苧蔴滬上各行棧存貨惟國内江浙等處稍有銷路洋莊久未活動兹聞前日有日本某洋行稍買二三千件所辦皆高貨故市上頭號白蔴開盤每擔漲至二十一兩二號二十兩三號十八兩五錢較之前星期漲上一兩之譜而浙江嘉湖等處識機廠聞此消息亦爭先講辦惟行家以存貨不多又恐來源不繼故未肯開售云 
　　米心白蠟近因英美兩國洋商購買而川省來源難繼滬上各行家存貨僅八九百擔故行家不敢預賣前日米心開盤漲一百七十六兩　占一百七十二兩比初問漲上一十餘兩知無到貨尚有　高之象 
[商會推舉討論改良港口代表]  
　浚浦總局爲改良上海港口請由英美法日荷五國領事電致駐京各公使於本年十月間遴派著名工程師一人來滬列席討論聞上海總商會對於此舉亦己選任霍而恩（譯音）工程師爲我國之代表昨經函致該局顧問員唐露園略謂浚浦局討論改良港口事宜己定於本年十月舉行兹有霍工程師才具經騐頗負盛名公推前往赴會爲我國代表最爲合格諒台端亦表同情也云云 
[廣東訂購軍火之敗露]  
　　某機關消息廣東軍政府前與滬上某洋行訂購德國槍五千枝子彈數百萬粒合同原約俟關餘欵項得支再行交價詎今關餘無着某洋行己屢次催踐原約廣東方面無無法應付醖釀許久嗣經駐滬張某密報北京派員來滬秘密偵查確實商同中外各外交當局令某洋行將私售合同打消聞己照辦並聞江蘇齊督軍亦曾派軍事偵探盧寳三曁外交顧問謝傳安來滬秘密調查此事眞相且亦曾與本埠外交當局接洽云 
[江西旅滬學生關心桑梓]  
　　主張貫澈省長民選案 
江西旅滬學生會昨致本省各團體函云江西省議會各縣旅省同鄉會聨合會各界聨合會教育會商會農會工會學生聨合會各團體各報館諸公均鑒我國自粤人治粤之說起而蘇人治蘇鄂人治鄂一時風靡但因蘇鄂障碍未除均不得良好之結果此後北京各省區自治聨合會成立官僚政客亦一變其昔日反對民治之故態而隨聲附和方冀全國國民澈底覺悟自治兩字終有由僞成眞之一日我江西省議會徴求各公團同意可决民選省長彈劾戚揚兩案之消息傳來同人不勝佩慰曾幾何時竟有無恥議員從中破壞通電否認而向之可决者亦主張赴京訴願置民選省長於不提加以旅京同鄉會派人調停同人慄慄危懼知將有與虎謀皮或投鼠忌器之傾向矣頃閱報章省議便及各團體均上書請願北庭擇贛人中之賢者任爲省長不惜將神聖莊嚴之法案無形推翻顚倒錯亂反覆　奇一至於此彼爲議員者閱世太深喜言手段固無足怪不謂我號稱民意機關之各公團亦忘其曾表同情於省長民選同人不禁太息痛恨於我省之人格墮地無餘也夫所謂贛賢長贛亦無非朝四暮三以術愚人耳就法律言通過法案原不可以冐味推翻　就事實言則徐靳之所謂賢者亦不外洪憲舊臣安福遺孽及吮癰舐痔者流此而稱賢誰則非賢又焉用奔走駭汗之請願爲吾人今日因切齒戚揚一再表示其不滿矣然在戚揚固罪惡貫盈不待贅述若予奪之權仍歸北庭則難保不以暴易暴或變本加厲故根本解决之法惟有各縣人民崛起而貫澈民選省長之一途蓋民選之民黜之權固在我也若猶是作繭自縛則來日亂源正未有艾矣同人遠寄滬濱不忍坐視梓桑之沉淪爰本一得之愚爲我同鄉諸公進一解也謹此佈臆諸維亮察專蕭即頌公綏江西旅滬學生會叩 
[旅滬贛人請令張宗昌兵離贛]  
　　江西旅滬同鄉會昨致北京電云總統府國務院陸軍部鈞鑒接江西省議會及各團體電稱張宗昌退贛以來己墊欵四十萬現更自由行動分擾高安上高奉新萬載新喻安福等縣并於各該縣挖濠築壘斷絶交通　兵肆掠城鄉塗炭省垣震　中央不予調防致迫而請陳督軍剿辦等語查張師本不應久駐贛境今復紛擾各縣徴餉掘濠毒害人民激生戰禍中央有節制軍旅之責任應請亟電張師收回軍隊嚴守紀律并令尅日調出贛境以息兵禍而蘇民困若再坐視不理是陷贛人於水火者卽中央也統治之謂何威信之謂何請亟圖之無任切迫祈禱之至江西旅滬同鄉會叩艶 
[電查新大輪失事眞相]  
　　特派江蘇交涉員許秋颿昨接北京外交部電云　准駐京英代使照會内開貴國招商局新大輪船在黑石洋面遇風觸礁被匪搶刦中國澄海兵艦在該處停泊不救由英國駐崴海軍長官將本國兵艦派往石島卽由該艦保衞直至招商局救護拖輪自滬駛至時方止又准交通部咨開據招商局電稱新大遇險　適澄海砲艦巡弋過此奮力救援搭客船員均經出險己由局分送津滬安置該船旋即沈没現正設法打撈等語查核英代使照稱與該局電報交部情形不符仰即就近轉詢招商局速將當時詳細情形補呈轉報云云許交涉員奉電後現己派員前往招商局詳細查明當時失事情形以便轉呈外交部核示 
[海軍司令通令繞避沉船]  
海軍總事令公署前日通令各艦隊文略謂案准江海關函稱前有挖泥船一艘現在沉没於吳淞口内除俟挿標設法打撈並曉　經過船隻一體繞避免铚和危險外相　函逹貴署查照等因到署准此合行令仰轉飭所屬各軍艦一體知照 
[紗廠機件運寗轉湘]  
湖南某紗廠在滬向某洋行訂購機件業己購就於昨日杔中華捷運公司報運至寗計裝三十噸一事當中　寗路之夜車裝運寗垣轉往湘省云 
[鹽警槍斃鄉民案之省長指令]  
奉賢縣賴知事以袁浦塌鹽警槍斃鄉民姚阿金幼童陳秋生一案呈請江蘇王省長高等廳毁滬海王道尹核示呈文己紀本報昨奉王省長指令云呈悉查此案旣非結夥格斃又爲未成年之鄉童其爲故殺可知自應依法辦理以維法律據呈前情除咨行勒令交案嚴訊按律擬判具報外所請移轉管轄應毋庸議仍候高檢廳核示可也 
[各學校消息彚紀]  
　　華童公學　愛而近路工部局華童公學去年派正科六班生應香港大學考試現接該大學來電考收入學試騐者七人鄭紹成馬家　王自芸胡承恩陳復祥翁德齊鄧樹滋考取高殺者二人壽標賴孝威凡考取入學試騐者直接入該大學或英國倫敦大學或蘇格蘭愛丁保大學考取高級者可憑證書直入上海聖約翰大學云 
　　英法夜社　本埠乍浦路英法夜社於昨晚七時行休業禮首由協和書局英文教育科科長應書貴主席報告本學期之經過次社長鮑俊德報告本届大考成績畢由徐行君演說繼由上海印務公司華經理張葆和發獎並滑稽餘興至九時始散聞該社定於新正十四開課云 
　　聖保羅學校　北四川路白保羅路聖保羅學校於昨晨十時舉行寒假休業禮式由校長朱勵公訓話教員顧居毛楊等相繼演說後發給獎單獎品學生全體攝影散會聞該校定正月十三日開學云 
　　郇光學校　山四川路横浜橋北廣東郇光學校己於二十九號舉行年假休業禮是日下午二時開會由校長馬祖星夫人宣佈該校經過狀况秩序如下（一）唱校歌（二）禱告（三）幼稚生唱歌（四）蒙學生演說（五）初等生唱歌（六）幼稚生演說（七）初等生國語演說（八）蒙學生與幼稚生合唱歌（九）高等生唱英文詩（十）給奬（十一）初等生體操游戲（十二）高等女生國技表演（十三）初等男生國技表演（十四）茶會至五鐘散會聞該校准舊曆元月十四日開學云 
　滿洲路義校閘北滿洲路靑年會商業夜校學生會國民義務學校於昨日上午行寒假休　禮十時開曾（一）主席校長孫道勝報告開會宗旨（二）全體向國旗行禮（三）任矜蘋姜維良周世勲余鵬卞毓英等演說（四）來賓仲子經君奏琴（五）校長報告學生中之未曾缺課及品格端正與學業優美者共十八人由教員余鵬給獎中以顧愚陳渭泉倪長生三人成績最優（六）校長報告學生自治會成續洛隊每届列席人數之最多者爲親變隊得優勝獎旗一而次多者爲誠實隊以上二隊隊員各得通俗教育盡一張（七學生演說競爭由教員陶笑舫姜維良評定甲乙說者十二人中以陳渭泉凌顯華梁秉政陳錫麟張振五人爲最佳　得優勝帶一條並國旗徽章一枚其餘亦各得通俗教育畫一張外復由教務員任矜蘋特獎陳渭泉書劵五角及許珠鳳書劵二角教員卞毓英特獎韋錦虎書劵二角教員陶笑舫特獎演說前列三名各得鉛筆一以示勉勵（八）校長報告寒假中之進行（九）學生全體唱休業歌（十）教職員與學生互相一鞠躬　會時己十二下矣 
　　培秀女塾　乍浦路多子里培秀女塾　於昨日（二十日）舉行寒假休業禮秩序如下（一）開會（二）訓詞（三）演說（四）給獎（五）贈送禮物（六）餘興散會該塾定於明年正月十七日開學　　四明義務學校　法租界民國路四明公所内四明第一義務學校係山該公所内長生會同人等捐募創設迄己一年學額百名於二十九日下午行休業式首由校董洪賢鈁報告經過事實並勸勉各會員竭力捐募以維永久旋選學生說講各諜並請來賓參觀成績即有會員羅三桂演說學生對於郵便儲金之利益終由校長訓勉諸生及洪校董給獎學生答謝而散而定於隂曆正月二十日開學云 
　　民生女學法租界貝勒路民生女學　日上午十時舉行寒假休業禮由校長胡　吟女士主席略謂本學期學生人數最爲發逹而學生精神之活潑服務之勇敢尤可愛慰愿諸君於假後稍事休養益增下學期之進步云次國文主教張九韶演說略云中國　俗每至舊曆新年俱以賭博觀馴爲娱樂因此耗財戕身傷神之事苟諸生能注意以上諸事加以紏正以身爲率則裨益於社會必多云次教務長任矜蘋演說次學生互相聚談至午時散會　　養性女校派克路養性女學校於昨日上午舉行寒假首由校長周袁學孟女士發給各學生成績報告書並高初兩級畢業證書畢業者高級爲問文秀初級爲莫桂男張幼雲陳秀娟陸珍芳葛維字喬妙生徐惠珍桂闌芳周介　朱美英邵吉娟等繼校黄杜子輝監學李　夷各致勉詞畢旋山該校長欵以茶點而散定夏曆正月十一日開學 
　　涵德學校　新閘派克路涵德學校　於本月十九日行寒假休業禮聞明年定於正月十一日開學 
 
 
 

Page 11

 
 
[一月上海物價指數表]  
　　財政部駐滬調查貨價　本月上海物價指數云本月指數爲一○三·九比上月（九年十二月）跌落百分之·九比去年（九年）同月漲上百分之五·一各類指數較前稍落者爲糧食·食品·及建築材呌三類而以糧食類爲最甚比較前月竞小去百分之六·一蓋月來來源頗暢而出口較少滬上又嚴禁團米出洋似頗足使米價平定定也其他各類大致穏定定頭市况稍佳即絲經一項銷路亦己略形活動而疋頭交易除四川仍形蕭瑟外大都陸續採辦漸有向中之勢五金存積雖多成本過高年下未必再跌總之本月當　曆年终商界多從事結束大批交易頗不多見故物價亦無十分軒輊但較之去年今日固己增色不少矣本月指數表列下 
　　月别　　　　九年 
類别　　　　　　一　月　　二　月　　　三月　　四月　　　　　　五月　　　　六月　　　　七月　　　　八月　　　　九月　　　　十月　　　　十一月　　十二月　　　十年一月 
　糧　　食　　一○八·五　一○九·八　一一一·○　一○七·二　一○五·○　一一三·四　一一四·七　一○八·六　一○九·九　一○三·二　九八·六　一○三·一　　九六·九 
　其　他食物　一○二·二　一○六·二　一○五·八　一一七·○　一一九·○　一○六·四　一○五·二　一○二·四　一○七·七　一○七·六一一二·五　一○八·九　一○七·○ 
　疋頭及其原料　九五·九　九八·五　　一○　·五　一○三·五　一○二·三　一○○·八　一○○·二　　九八·四　　九四·七　　九四·九　九三·二　　九一·八　　九三·一 
　金　　　屬　　九二·八　一○○·二　一一○·六　一○五·七　一○八·九　一一八·一　一一五·七　一一七·○　一一一·八　一一○·二　一○九·九一○九·四　一○九·六 
雜然　　　料　一○○·○　九九·○　　九七·○　　　九九·五　　九九·四　　九八·九　　九七·一　　九六·四　　九七·二　　九九·二　一○二·四一○二·○　一○三·一 
　建築材料　　　九五·四　九五·三　一一○·四　　一○九·○　一一三·六　一二二·六　一二○·六　一一八·六　一一四·六　一一六·二　一一八·六一二○·六　一一八·三 
　工業川品　　　八七·○　九二·八　　九二·六　　　九五·一　一○○·九　一○六·六　　九九·三　　九八·三　　九九·二　一一三·五　一一三·四　一一五·三　一一九·七 
　其他物品　　　九五·六　九五·五九　九九·四　　一○一·四　一○四·二　一○八·○　一○六·五　一○五·七　一○三·九　九二·一　　一○○·四　一○六·二　一一一·四 
貨雜貨平均　　　九四　五　九五·七　　九九·八　　一○一·二　一○四·五　一○九·○　一○五·九　一○四·七　一○三·七　一○五·二　一○八·七　一一一·○　一一三·一 
總　平　均　　　九八·八　一○二·一一○六·五　　一○六·九　一○七·九　一○九·九　一○八·三　一○六·二　一○五·五　一○四·二　一○四·六　一○四·八　一○三·九 
[盜犯判處無期徒刑]  
　　盜匪劉金山（即漕河涇第二監獄一再脫逃犯劉三）糾合差老（即姜阿三）在北四川路搶刦醫生孫鑑菴之妻薛氏金鐲山警先後拘獲函送地方審檢廳前經法官一再提訊復派員實地調否明確　論終結候判在案前日下午　該廳陳周推檢各官開庭飭提姜老至案由問官略詰一過當庭宣判强盜罪業己成立着處無期徒刑判畢飭令還押其劉金山一犯案情重大另　宣判 
[包探緝獲盜匪]  
　　盜匪崇明鵶鴣港人施仲拘上年在南通迭犯盜案數十起旋經駐防唐營長部下之偵探王念祖訪悉向往拘捕施糾黨將王探之腎囊割去後逃逸　申曾經該處官廳出有賞格五百元通緝在　施逃來上海後於舊曆上年冬月聞糾黨持械至法界吉祥街蔡某所開順源號内圖搶未成由施開槍擊斃行人顧某祇將同　拘獲解經護軍使署槍决而施仍逃逸法外今年八月二十四晚又持械糾黨至法租界蔡市街實裕里一百零二號門牌蔣步七家搶刦金銀張三只而逸嗣經捕房緝拿未獲現爲法捕房包探任水揚貞悉施匿居蔡市街地方當即前往將施仲拘擒獲帶入捕房並在湖北路一百四十六號豫豐押店吊出金表原　經捕房詰據施仲狗供認搶刦不諱諭令管押聽候補緝同黨吊齊贜物再行解廨核辦 
[浦東勞工生活之近况（二）]  
　　英美香烟廠計分新廠老廠兩所創設浦東陸家嘴地方歷年己久比年以來男女工人漸多廠之四周店浦林立工人聚族而居統計男女工靠此生活者不下五千餘人該廠工作時間自上午七時起至午後七時止有時且加作夜工兩小時其工資男工機匠每日約七八角一元不等而女工之熟手者每日自五六角至一元再加夜工在内當一元有奇惟生手女工每日僅止二三角該廠出品每日約計六百箱每箱以五萬枝計算可得三千萬枝若連夜工在内每日可出八百箱其出品大都行銷中國境内觀此足見華人嗜烟之多消耗之巨而其商標廣告及印刷品等類均有專門家從事繪製描慕吾國風土習尚至爲適宜彼國人經營之魄力於此可見一斑矣 
　　其昌棧英商其昌棧在陸家嘴東首前在歐戰期内頗受影響現己恢復原狀輪船之從外洋來者如大英花旗等各公司輪船時有停泊扛棒小工之靠此生沽者計逹二千餘人該棧附近之各店舖生意亦賴以維持市面亦漸臻繁盛云 
[天馬會常年大會紀]  
　　前日天馬會舉行第三次常年大會討論種種會務之進行首中會計報告第三届展覽會開支案繼即修止會章内於會員資格項下改正爲「經本會展覽會審查會特選　品者推爲本會責任會員贊助本會者推爲本會名譽會員」共餘各條亦略有更改次改選職員江小　　選　幹事王濟遠當選爲書記陳曉江當選爲會計次提議第四届展覽會審查會辦法案　次議决十年春假本會聨合旅京美術家所組織之花蔭會在北京舉行繪畫聨合展　會先由幹事江小　與花蔭會接洽迨散會時己六鐘　會各　員即於是晚在大雅樓舉行叙餐會云 
[南洋冬季俱樂部消息]  
　　南洋公學寒假留滬學生組織冬季俱樂部以聨交舘會所假靑年會童子部三百十六號房間今定於星期二即二月一日下午三時半在會所開第一次茶會己由部長張　祥發出通告矣 
[百老滙路商界聨合會休會紀]  
　　百老滙路商界聨合會昨日開會行九年度休會式并討論一切　宜如下一討論隂曆明正開會期衆議定十三日一籌　　校公　籌備員遂推許廷佐湯新藍以　施獨舟周榮奎五君一爲本會會員百福里各商號來函因房東欲加房租託本會派交際員向訊房東商懇遂推周吉人誥廷佐二　以上諸事均付表决通過議舉　會 
[閘北自治研究會與水電廠往來函]  
閘北地方自治研究會致閘北水電廠函云逕啓者水電二項爲地方人民日用所需關係最爲密切自應以便利用户爲前提不得有意外勒索情事跡近居奇惟我　北水電官辦有年時聞整頓之聲未見整頓之實用電則接線爲難用水則裝管費鉅便利安在無怪地方市户嘖有煩言敝敝同人　次函懇貴廠竭力改良以便民用今逢　廠長來布新猷當有一番碩畫爰敢更進一言以備採納查閘北用電租自租界其價較貴固母待言惟用户請裝不能從速安置遷延時日咸感不便因致有自行接用租界電力喪權失利莫此爲甚至於川水一方面各路水管並不徧設現在閘北地方市塲日廣新建房屋所在皆是爲居户用水計必請裝設水管以備通水而貴廠乃不照時值培增其價且安置無期悞人工作倘房主自行購管裝置則貴廠亦必照所裝價值另索貼費有五成三成之議（例如房主購管一千元廠中另索貼費五百元或三百元）以不費一鐵一工之處而名爲貼費索取鉅欵此等舉動是何理由况將來所用水價仍須照章收取該項貼費未免不近人情似應即予蠲免總之用水用電務以人民便利爲主需電則速使廠工接線用水則廠中速行裝管免除苛費只收水電之用價方合營業之情形懇請貴廠長俯採羣言興利除弊竭力整頓以惠市民迅將裝膏貼費毅然删除通告周知實爲公便是否有當希見復是所盼切 
閘北水電廠復函云逕覆者接誦台函敬悉一是承示各節深爲感佩事關地方需要用户利便敝廠職責所在自當力求改良以副台囑刻正着手籌備擴充各事一俟就緒容再奉聞至舊日廠章有未盡善之處併擬陳省另行修訂以期妥洽 
[兩善堂年關停診]  
　　英租界西興橋北首仁濟善堂施醫給藥爲數十年來經常善舉兹届年關援照舊例停診二十天聞定於二月二日（隂暦十二月二十五日）停診至二十三日（辛酉年正月十六日）開診云 
虹口華記路普濟善堂常年施給醫藥寒冬散放衣米並送救急藥水施種防疫牛痘各項善舉兹值隂曆年關該善堂以及提籃橋華德路分堂一律懸牌宣布例定是月二十一日停診辛酉止月十六日開診 
[公共租界隂曆年關之防務]  
　　英美總巡司麥高雲氏以邇届隂曆年關商界日來己從事結束賬欵派人出外收賬誠恐不肖匪人施行搶攫爲害商侣故特通諭所屬各捕房捕頭日夜加派中西探捕按段巡遜以資保護 
[亨利營業公司開幕記]  
　　昨日（三十號）爲南京路成康里亨利營業公司開慕之期官商各界均往道賀由農至暮賀客盈門并有全國學生聨合會代表狄侃姚作賓曁教育界諸君前往該公司參觀均由總經理何思堉朱後甫及指定招待員何懋祖俞憲章何積芳等招待欵以茶點聞該公司舊業性質專以推銷國貨擴允海外貿易爲務云 
[華商電燈公司之發展]  
　　華　電燈公司自改交流電後南市一帶之舖户報請添裝電燈者甚多現該公司以燈户旣多則電力自當籌備充足以期燈光　亮是以特向備昌洋行訂購頭號電煩發電機一部能燃十萬餘　電燈之電力業山該行承運到滬交由該公司另在南　站之南首空地建造　房一間預備置電機所有築房工程昨經雇匠開工築造矣 
[烟酒公賣局長被控之飭查]  
　江蘇二區烟酒公賣局局長季銘又被人在省局呈控多欵現由省局倪局長令委蘇州三區烟酒局長王　臣按照所控各欵詳細調查據實具復以便核奪 
[華捕拔升包探]  
　　虹口閔行路捕房一百十六號華捕恩因　公勤奮經該管捕房中西捕頭禀奉華捕正巡官毛鼎君轉稟麥總巡　着升充試用包探調往滙山捕房當差該探奉諭後業己到嗟　　矣中 
[海容艦修竣出塢]  
海容巡洋艦前次入塢修理現經修竣吊塢己在配裝煤斤及軍用藥彈等件定於隂曆年内由滬開往外洋梭巡 
[河南獎劵開獎紀]  
昨日爲第十二次　南救濟有獎正劵　獎之明仍在南市久大碼頭舉行自上午九時半開始至下午一時許始止兹將五大獎號碼及經銷各票號錄下頭獎第二萬九千二百號（本埠善利全）二獎第一萬五千六百六十四號（硤石大興恒）三獎第二萬零四百八十七號（湖州萬利源）四獎第一萬三千九百十九號（松江同利元）又四獎第二萬五千零八十三號（本埠大有利）五獎第五千九百六十三號（本埠廣萬源）又五獎第二萬五千一百八十二（本埠老通源） 
[小東門内火警]  
　　昨晚八點十五分鐘滬城小東門内敬業學堂後面某坐褥店之作塢中不戒於火冒穿星頂延燒左右鄰居經各區救火會各　及帶車馳往汲水灌救得　熄滅共燬上下樓平屋約十餘間常經一區二分所飭警將該作主拘押候究 
[綢莊夥私收客賬]  
　　寗波人鄭鑑珊紹興人萬光孚鄭子成均在漢口路八十九號門牌協和公綢莊臣夥前日由該莊經理之徐漢良查悉鄭鑑珊陸續向大昌生鼎和祥裕豐隆虞祥雲均金記等五户私收賬洋三百五十六元四角五分而萬與鄭十成亦向衡益興洋貨號私收賬銀五十七兩三錢四分並私取去價值九百二十五兩之雲霞緞三十二疋因即報山老閘捕房飭探陸桂卿協同九十五號西探將以上三人一併拘人捕房候解公共公廨訊辦 
[海關同事取欵潛逃續誌]  
前紀江海新關司事鎭江人徐畢生私取支票逃避一則刻經詳細調查上星期一（即二十四號）下午海關確曾發生此案當時係由古沃公館白郎師代表海闢至公共公廨請求給諭花旗美豐兩銀行將徐之存欵停止支取即山陸　讞及美約副領事核准給諭照辦合再揭載以昭核實 
[指控騙銀案上告後之枝節]  
黄阿毛控張毓林以作伐爲由騙取去銀洋二三百元前經地方廳訊明判决被告繳洋一百八十五元到案給原告具領了案詎被告奉判不服提起上訴奉法庭第二審判决以控訴人所呈毫無理由據情駁回而　被告依然不服提起上告曾經上海　方審檢廳核准據情詳請蘇州高等廳核辦在案日前該被告忽將黄阿毛之未婚妻父趙金富扭至審判廳奉諭收押一而飭吏傳張毓林黄阿毛等到案集訊詎届時張不到案問官諭飭將趙還押黄退去候再傳張毓林訊辦 
[月月紅遇人不淑]  
　　坤伶月月紅（即羅巧於民國八年八月二十五日嫁與倪函勛爲妾未得身價嫁後家用均　羅比開支倪並不顧問　暦本年十一月二十日倪母李氏向羅　取去鎭戒珠花各一件因案討而致口角於是月二十八日意圖搬取羅氏自置動用傢具以啟　將羅氏毆破頭部當由捕房送醫院調治現己傷愈羅氣憤　平故將伊夫虐侍各情延請佑尼干律師投訴公共公廨　　水澈究並於昨日叙述夫姑凌虐詳情函請救清婦孺會代爲伸　 
[薄命女子之遭際]  
　　寗波女子胡愛定年十八歳父母變亡兩由同族作主嫁與同鄉人吳榮錦爲室後吳不務正業日用不周乃將愛定出賣與汪和葉收得身價洋一百三十元汪買愛定之後即携同來滬日來央人擬售與妓院爲娼正在論價問被愛定察悉潛行逃出到本城蓬萊路縣署前面開設銅作之婦人伊之胞姊陳胡氏家求救該氏當即收留不料昨午汪和　糾合十餘人趕至陳胡氏家瞥見愛定搶之而去該氏在後追趕入聲喊救由警查見將汪與該氏及愛定一併拘送二區一分駐所請究經孟將佐訊供之下以案關刑事且其中枝節頗多判將兩造分别交保着自投法庭起訴胡愛定暫交陳胡氏領去 
[破獲燕子窠]  
　　法租界小東門捕房捕頭偵悉居民邵錦繡家之房客噑桂林私設烟榻容人在内燈吃鴉片有違禁例爰於前晚親自帶同包探及暗差捕數名前晚搜出烟槍烟具等物　同烟客數人及邵朱兩人一併帶入捕房諭令烟客　罰斥退邵朱兩人交保出外聽候傳堂訊究 
[汽車撞傷行人]  
　　昨晚八時許法租界愛多亞路有某號汽車駛過撞倒通州人張連坤足部受舊當經大自鳴鐘法捕房二百七十四號華捕到來另雇車送張往仁濟醫院醫治一面抄錄汽車號碼呈報捕頭候示 
[請照成案拘押竊匪過年]  
　　南市第一區警察署長王金山到差後查得接管巻内有本境各　商家函請於隂曆年關之際照向章辦理成案查羣沿浦碼頭竊匪到案禁押過年至明春元宵節以後釋放俾免擾害商旅等情曾經趙前署長派瞥拿獲竊匪我名拘留在案兹有米業商董等恐王者長甫經到差對於此　竊匪未能注意拘禁是以於昨親自赴要謁見王署長面陳前情請求查照成案進行俾將逗留各竊匪拘獲懲押以弭隠害而維商業等情王署長己允爲照案繼續進行矣專件 
[袁希濤君講演歐美教育狀况（續）]  
　　六學校訓育與教授訓育要旨在養成人格與能力觀　美教育自幼稚生至中學以上其養成不外兩點一爲　織力一爲公共心即能力與人格之根本也觀於幼稚教育游戲多令分組就幼兒之志願同者合爲一　不加勉彈使爲自然之組合至小學以上於公共生活中發展其種種之組織觀與事實更可推見訓育不能空言須寓於事實之中兹就教育家所談之訓育要項約列之 
（一）有組織之游戲運動歐美各國由體育方面養成德育有組織之游戲運動實爲涵養德育之本譬如在一組中必有忠於本組之心有服從本組公　之心是也 
（二）任務如圖書室之管理園藝部之種植教室或宿舍之整理及其他事務之擔任是也 
（三）學生集會有俱樂部性質者有文藝學業研習性質者有學生自治者自治會之關係尤重學生確有自治程度者職教員用一種精神盡力輔助之此自治之授予美國有由校董認定授之校長校長授之學生者但亦有發生不良之結果校長即行收回仍以學校之現則治之者美國初級中學己有試辦自治者尚不多高級小學較多於初級歐洲高級中學亦有之初級中學尚未見此此在美國教育家非常鄭重研究蓋發展學生本能爲教育之原　極有益而一有歧誤亦爲教育之障礙也 
（四）童子軍英美最發逹北歐如丹麥瑞典等亦極盛英　有女童子軍水上童子軍等日加推廣童子軍之特點在養成誠實忍耐每捷服從諸美德尤在能熱心服務於社會雖非學校直接辦此但教育上實有重大之價值 
此外有一事亦可述及則學生演劇是也外國學校多有演劇之事但其目的必須認定如歷史故事有可表演者或科學文藝美術有能發揮或陶養者大概均有教育目的故能有益若背此目的恐不但無益而己 
公民道德在今日爲訓育要點各國均甚注意加養成愛國心一端美國有國旗敬禮之法各教室皆有國旗每晨小學教員集本級兒童環立對國旗致敬唱歌畢兒童同聲宣述我　　我之身體我之精神完全交付與我上帝我國家我社會等語又有一領袖學生將國旗率衆學生環行戰　致敬者皆養成愛國心之作用我國人民爱國心之宜激勵視美國爲急要教育家須注意也 
各國小學教科無公民科者將公民道德編入歷史中教之大概歷史一科略於古代而詳於近世　於最近時期人民之權利羲務　及對於國家社會之關係詳切教之各國學校之規律與秩序尤我人所當注意者歐美各國之學生無一國無一校不活潑而有精神但無一不有秩序余觀歐美社會多人聚集之處無一不有秩序如火車站電影館之等候購票均魚貫成一綫後至者必立於最後之地位無一擁擠喧嚷者曾在美參觀一處大會到會者八千人均安坐寂靜我國百餘人之會場無此秩序也此皆學校教育自幼養成良好習慣乃有此良好之社會至學校辦事方　之條理井井不紊我人尤推重之蓋無不有規律以爲之範圍學校之辦事員甚少　處理皆秩然有序也歐洲各國學生之禮貌非常注重入教室時學生無不致敬在運動塲見來賓亦多致敬（美國學生不注意於此與歐洲各國不同）致員皆對於我等參觀者握手以教授上注意之點見告或以成績見示此等教員實居多數 
教授方面現今教授方面之趨勢計有二點其一爲自動教師不以明白講解爲能事必使兒童能自解悟乃收發展兒童本能之效益故須注意啓發其思想俾能觸類旁通漸進而養成其辨另力與判斷力其二爲直觀不以紙片上之材料爲教材須使兒童直接觀察種種事物譬如講歷史後可依當　狀况爲之表演有時校外旅行注意於天然物之觀察採集又教授時以日用特品爲引證皆於實際上收甚大之效益 
　　美國小學及初級中學教授方法之種種變動不可歷舉要由教師就其理想爲自山之試騐其結果良者一般教育界均推重之歐洲各國新教育之發生亦有數處余觀英國曼却斯忒市開耳斯里村之小學校不設功課表不按時授課聽學生之志願自由學習但由教帥用種種方法精神引導學生使無不願意學習之課且視按時授課者之進步更速又在意大利觀蒙鐵梭利小學校其教師以無形的輔導兒童爲自由之修習略與英之　耳斯里村小學相似此種新教育甚有價值但養成教員甚爲不易尚覺艱於推廣德國之來勃斯虚有一女學校　亦完全自動與直觀　實施之作用他處亦不多見至就其他各學校教授而言雖方法運用不能皆有特點而其教授切實與精神充滿則固無有不同者也 
今教育家有一鄭重注意之點　則人格教育與文化教育是也自物質文明大發逹後人格之修養己遜於前加以戰後經濟窘絀生計較難尤易使人格墮落故多有昌言注重此端者至文化教育如文藝美術音樂等皆能陶養性情亦多有注意提倡者（未完） 
來函 
[何錦豐洋貨號來函]  
逕啓者閱今日貴報本埠新聞欄昨日於廨訊案紀内載有何錦豐洋貨　聲請破産案「結果」改期核奪等語閱後不勝駭異敝號絶無此事事關名譽望即更正並乞將此信登入來函俾釋羣疑何錦豐呢羢洋貨號啓 
雜評二 
[路透電紀德前皇事感言（訥）]  
　　昨報路透電述德前皇維廉生辰祝賀之盛况說者謂足證一部分德人帝皇思想之未滅吾謂尚不僅此也彼維廉　自有吸集一部分人心之魔力非若清宣統之乳臭除一二受彼私恩者外餘皆毫無關繫故德帝黨所以尚未　忘情維廉而作復辟之夢想也 
　　然而試觀其國　革新　如此亟進能容彼復活之餘地否國外協約方面如此表示能有承認之餘望否則在此新潮流中縱有一部分人作復辟夢想亦徒見其不知量耳 
公布欄 
[上海地方審判廳]  
　　公示送逹（全文在本廳揭示塲公布）第十七號（民一庭）一件劉友蘭訴劉柏森因醫藥糾葛一案（决定主文）本件訴狀准予註銷訟費歸原告人負擔仰該受送逹人劉柏森知悉特此公示第十八號（民二庭）一件　筱雨訴徐景發等貨欵涉訟一案（判决主文）李景發即李錦　應　　豐昌號洋五十二元一角二分一釐三毫九八規銀三兩七錢魏繼根　還裕豐昌號洋一百零四元二角四分二釐五毫九八規銀七兩四錢均　由原告人具領原告人其餘之謂求駁回訴訟費用李　發即李錦發負擔三分之一餘歸魏繼根負擔仰共同被告魏繼根遵照毋違特此公示右仰受送逹人魏　根遵照 
　　判决主文（民一庭）一件判决王永昌與周紹郇等贖田一案文本件控訴及附帶控訴均予駁回本　訟　歸控訴人負擔一件判决　理孫與施賢銀爲欠租控訴一案主文原判除駁回項首之利息部分撤銷轉租人吳茂智施賢銀史錦華等所開新快池浴堂之房屋應即遷　算　由吳　智管民國九年舊歷八月二十日以後之房租每月洋三十元計　　由吳茂智施賢銀史錦華等給付顧理孫至出屋之日止顧理孫其餘之　訴駁回本案訴訟費用歸碍茂智施賢銀史綿華負擔（民二庭）一件判决劉榮舟等與繆王氏欠欵涉訟控訴一案主文本　控訴駁回本審訟　歸空訴人等負　一件判决馬張氏與林阿呌等借欵糾葛一案主文原告人之本訴准予註銷被告人林阿呌之反訴駁回訟農兩造各自負捬一件判决陶杏　與陶吳氏等贖田涉訟控訴一案主文本案應維持本廳九年十月二十五日之缺席判决聲明窒礙後訟費歸整訴人負擔以上一二十七日 
　　批示　一件錢阿華狀請保外由狀悉着遠將案欵交廳毋　　詞　展致滋訟累此批一件葛桂生狀請查封由狀悉准予派員查封此　一件葛桂生狀交查封費由准交此批一件丁金松等狀請執行由狀悉查本案業據倪　卿提起控訴所請應從緩　此批一件徐志炘等狀請寛限由狀悉着迅將房租理清毋得抗延千咎此批一件馬錫興狀請傳案由狀悉應俟南滙縣知事函復過廳再予核辦此批一件陳振甲狀交查封費由准交此批一件丁級秋狀請執行由狀悉己限令該債務人交欵矣此批一件張懷廣狀領洋據由准領此批一件沈根興狀保喬長發由准保此批一件大進生狀交欵洋由准交此批一件俞鑑堂狀交標價由准交此批一件張林生狀請執行由狀悉業己函請寳山縣知事將周王氏之地畝查封拍賣矣仰即知照此批一件方煙祥狀保潘永盛由　保此批一件朱元元狀請執行由狀悉仰候傳案訊　此批一件傅林氏狀請救濟由狀悉候傳債權人訊奪此批以上一月二十八日 
　　判决主文（民一庭）一件判决姚兆熊與沈成章等借欵涉訟一案主文沈成章應償還姚兆熊本洋二百元利洋十二元起訴以後之利患　約計算付至執行終了之日爲止如到期不能履行　由章生潮負責代償訟費歸沈成章負擔（民二庭）一件决定周秋士與吳維孝贖單涉訟控訴　審一案主文本件控訴撤銷本審訟費及本判决前上告審訟費均歸控訴人值　一件判决黄志高訴楊光培等賠償損失糾葛一案主文原告人之請求　四訟費歸原告人負擔一件决定黄焕文聲明窒礙一案主文本　窒礙之聲明照准一件判决陶錦堂與盛礪　贖田糾葛控訴一案主文本案應維　本隠民國九年十一月二十三日之缺席判决聲明窒礙後訟費歸控訴人負　一件决定王漢升與顧書卿米欵紏葛聲明窒礙一案主文本件窒礙之聲明照准一件判决包六一興裘照友爲具保涉訟一案主文　照友賠償包六一洋十元零五角九分一厘包六一其餘之請求駁回本案訴訟費用歸原告人負　四分之三被告人負擔四分之一一件判决陳延良輿李志福田地涉訟控訴一案主文本件控訴駁回本審訟　歸控訴人負擔 
　　批示　一戚紀純　狀請押追由狀悉准予傳案訊追此批一件周益卿狀請暫緩執行由狀悉仰速邀同原告來案聽　訊明核辦此批一件劉　氏狀請傳地保蓋戮由狀悉准即傳案訊明核辦此批一件葉曹氏狀領洋據由准領此批一件蔣長發狀保劉元中由准保此批一件胡劉氏具狀聲明由狀悉查閱本案和解筆錄載明劉自　願於庚申年十二月二十八日將吳連子送運許張氏家等語該氏並非案内之人何得率　具領特斥不准此批一件盛愛生狀交欵洋由准又此批一件胡劉氏狀領小連子由己於另狀内批示矣此批一件王士珍狀領洋據由准領此批一件王瑞卿狀請查封由狀悉應候先子傳案勒　此批一件潘　狀領欵洋由准領此批一件徐占元狀請銷案由狀悉准予銷案此批一件　保　狀交欵洋由准交此批一件朱金祥狀交欵洋由准交此批一件高德華狀領管　證書由准領此批以上一月二十九日 
[滬海道尹公署]  
　　批示一件南　縣公民　乃聽等　爲縣立第五高小校長品行不良校　廢弛請飭縣委員接替由據　該縣第五高小校長傅夢予日事賭冶游　廢職務如係宜情殊　非是仰　　縣知事立即委派　學員迅速　公確查如果廳實即子更换以維校規是爲至要切切此批一件　俊德呈爲不役圖　不久奉革釐繳忙銀無從收取迫請檄縣核辦田呈悉派充地保爲知事固有之權該民旣被斥革日無　辯之餘地至墊　忙銀旣　呈由該縣批令開　　報以便派吏協催該民　　照辦理何得來道　　此批一件　　生等呈爲　腐流氓喬慶甫串通同　十六人私訂草桂向同業敲詐請飭縣依法嚴辦由呈悉候訓令上海縣知事查明核　此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[陽山游記（三）小仲] [  ]  
　　東眺太湖極烟波之浩蕩天水一白縱目無邊帆船點點如鏡面着塵湖中山蜿延如長蛇間斷間續鄉人能一一道其名蓋習焉斯途也南望羣山如屏幛或高或亞錫境多山於斯爲彚俯瞰樹巓戴綠麥草一色行人如在碧茵上村屋鱗比大宗祠己小如拳石矣是時也人與天接心比水澄幾不知置身何所以是知塵世擾擾惟山水間有眞趣焉文筆峰有二石徇直立霄漢導者曰前年大雷雨石各折其半整齊如人工今之所存僅得其半予因測想其未折時蓋亦陽山勝處也峰下岩石雄險奇瑰實兀如鬼立因距較遠　懾於道險不及涉遂循由之南下道夾兩石間扶援而行稍平易及半有朝陽廟華貴莊嚴較之觀音寺不能同日語矣寺後有朝陽洞幽邃清凈瞻顧俳徊不忍去出寺門暮色四歛山容頓寂遂歸翌日由常州還　車經横林洛社猶見陽山巍然屹立出没於雲霧間也山多石少土故不生樹觀音寺前之竹朝陽廟略有松柏然皆瘠瘦如乏血之人無欣榮之態山徑不修登陟甚艱聞言北山更峭於南村牛就草步步趨高稍不愼輒墜死又言文筆峰間有泉大如盆好事者探之不能窮其極嘗有魚躍出人謂其通太湖予未親見不敢深信而徴　之也（終） 
筆記 
[婚宴記（三）園] [  ]  
西壁一座客鬚髯半蒼代不能耐咳且呼曰覔招待覔招待二三相和聲徹内庭主人疾出大歉謝引上堂樓記者書至此腕力且倦實不願逐主人脚跟觀其客竟請向堂上諸客作周旋斯時堂上設席十四後堂如之席有首座較常特大通例備以待年高望重之長者田富翁尤所歡迎然亦必讓而始敢就時會旣變禮讓乃爲潮流捲去年望遂無足取重田富翁亦漸殺其氣燄靑年英俊不復自下慨然進據其座於是醑酒之役反多任之旁列長老舉箸行杯惟上座諸客馬首是瞻談笑旣縱上座諸客輒及資本主義之專横舞手而蹈足諸長老敬謹恭聽鮮能酬答肴核漸陳樂聲大作燈機四闢耀如白日客爭樂甚覓伴肆其談鋒用破岑寂怯口者懼不啓齬將見輕於座衆即亦乘間一道唯諾而諸少年之健啖遠出長老先生之上長老先生杯酒微傾盤肴垂盡諸少年猶舉箸相請曰諸位自由啖隨意用也主人之庖公乃習時尚治肴通中西牛尾猪排等菜雜魚蝦以獻登肴雖清座客勿果腹因附耳接首有怨議西服之客後告多感先生方知庖公是夜備席本寡不圖客來衆急巧分配而爲量薄矣西服之客接席在多感先生左飲而覺熱則弛其外套金簧之錶曳鍊藏諸左胸小囊頳頰縮項忽儳言曰在座諸君日來財運誠何若或不應尋一客反詰曰試叩先生何謂財運西服之客仰而笑曰先生愚也今日論財運舍有獎票劵外尚有何物僕貪其母輕而利重輙購試之雖小折損取獲厚也諸君不嘗聞蔣醫生獨中巨彩事乎有高額方面者應曰非所謂西城蔣醫生乎曰然蔣醫生營此道將喪二千金家人遍謫其中不餒未擲孤注竟獲贏爲數且五萬也言己立罄杯酒隠聞同席有聲嘖嘖若歎若羨對座一賈客出匣中雪茄授西服之客將行其偵探商情之伎倆問曰然則醫生今日仍執業耶西服之　　雪茄鞠躬道謝頻摇手曰否否不然醫生得金即棄其醫具去遷鄉間雇田置産將坐臥作富家翁賈者咬烟語曰然此人情之常耳 
劇談 
[東籬軒雜綴柳遺] [  ]  
　　童伶鬚生高三魁於去冬識之于濱江天眞爛縵與五年前之高百歳相彷彿而悟性實過之常偕乃師劉鳳祥來余寓余每以戲中應行糾正之點告之三魁樂間余言而異日聽之己改去矣其嗓音渾厚有堂音唱坐宫斬子等劇自易見 
[最新指南針　]  
長學汪伶隠實非所宜乃者應聽南下日以戲單寄余觀其戲碼總在倒數第一第二其受滬人士歡迎可知然萬弗因此生驕傲心蓋學養猶未到家滿招損謙受益之訓當時刻在懷也又汪伶隠之戲每以類似大鼓調之二六爲編劇之根本精俗己不可耐而末句必用平地一聲雷之腔（内行名之曰炸彈）尤爲厭惡戲劇最忌刻板十篇一律尚復有何意味以三魁之嗓音而論最宜學劉跛而天資聰頴即致力於譚氏之學亦當有所獲關外汪毒彌漫苟能作炸彈之一聲即得立足於舞臺宜乎三魁墮入此旋渦余常期期以爲不可今兹重遊滬地見聞較廣其亦一思及余言否綠牡丹從事古裝戲論者猶或非之以其所能實有廣大舊劇之功正不必隨波逐流趨時以爲號召三魁而學汪是無異削足就履其智尤出丹牡古裝戲下矣三魁素以師事余故言之諄諄也 
新聞拾遺 
[失馬] [  心田]  
　　寗垣城西陶某日前乘馬赴南鄉訪友事畢即歸馬行甚速致隨行馬夫追趕不及相隔里許行至花神廟時己薄暮地爲曠野行人絶跡陶正疾馳間突聞槍聲起自田間大驚亟回顧而腿部己中一彈痛極而暈仆於地及馬夫趕至陶己復甦呻吟不絶蓋己不能動彈矣馬己被暴徒刦去馬夫乃負陶歸延醫治療據云尚無性命之慮說者謂暴徒誤以陶爲富户身有金銀及見一無所獲故乘該馬而遁云 
[掉包] [  荆香]  
　　本埠西門城内王某膝下有一女年己逾笄前月有冰人余某來說大東門外姚某祇有一子向在漢口營商現己返家年少貌美家産又極充裕王某心甚爲動即與妻往姚宅相親則果年少翩翩一佳公子也大喜卽日文定又因姚某子不日又欲往漢是以匆匆納禮擇吉成婚前日新夫婦雙雙歸寗登堂拜謁則易一面黑身長三十外之中年男子王某一見大怒然因木己成舟徒呼負負而己 
小說 
[社會小說衆醉獨醒（二六○）] [  瞻廬]  
　　第四十一回　聞警報將信將疑　誇貞操有聲有色轉向朱氏說道嫂嫂你畢竟是明白人說的都是知心的話（只怕是誅心的話）要是不明白事理的便要疑我做晚娘的虐待了兒子逼得他走頭無路行這下策小賓娘子忽插嘴道妹妹你忒多慮了似你這般晚娘比着親娘還好你若不疼愛玉兒怎麽自己的兒子不曾訂親郤先替玉兒定了親事又把心愛的姪女嫁給他這番他在北京考中了頭名畢業你樂得甚麽似的鎭日扯開了嘴同着木魚嘴一般替他鳴金鑼貼報單又聽得他不日便要歸家你朝也伸着頭望暮也伸着頭望幾乎把𩓐子都拔長了幾寸眼巴巴盼他回来早早和我家的翠兒成親似你這般好晚娘走盡天邊只有一踏徧海内不逢雙這不是我做嫂子的奉承你這位姑娘（明明奉承偏要撇清）從來好好歹歹都瞞不過衆人耳目你存着好心腸人家硬要編派你不好料想天下没有這般没心肝的人妹妹你慮他做甚朱氏見了這副諂媚狀態直欲作嘔又見小賓娘子說話的當兒頭頸一扭一扭眼睛一瞟一瞟輕脣薄嘴伶牙俐舌眞不愧是翠娥的親娘便冷冷的說道柳家嫂嫂你說好好歹歹都瞞不過衆人耳目旣然這麽說公道自在人心好的硬派他是歹果然没人心歹的硬派他是好也是没人心（與小賓娘子語可謂針鋒相對）一切都聽公論我們也不犯講甚麽閑話况且今天也不是講閑話的當兒可憐我那己死的小姑留下這個心肝般的孩子好容易讀書成就到了揚名顯親的時代誰知又出了這個岔兒···話没說完𫃊洛落的眼涙早己滾將出來 
自由談自由談 
記昨日所感[  鵑]  
　　枕猶一抽揖思想之檅械也清夜欹枕不能成夢往往有萬千思想觸緒紛來所思似較日中爲專故吾每以枕爲助思之具就枕上發遐思焉思之至則生平親摯之人若現於吾側握手言歡歷歷如眞斯時思緒所裊無遠弗届雖山重水複不能隔也 
 
 
 

Page 15

 
 
   
 
 

Page 16

 
 
常識 
[本增刋二次修正投稿節則]  
（一）投稿本增刊者其材料除衞生道德法制經濟四項外特增維錄一項仍以有關常識者爲限其有語涉攻　個人者恕不登載 
（一）投稿者每篇須在五百字内每句請自加單圖若篇幅過長及繕寫潦草字跡不易辨認者佳搆亦從割愛 
（一）登載之稿酌定甲乙兩種報酬甲種兩元乙種一元即注明來稿之末其願取酬者投稿時須署名蓋章於標題下（但署名不蓋章以不願取酬踚）如登載一星期後無人指摘其轉錄他稿者每逢下月一日（陽曆）可即向本館取酬其取酬時之署名蓋章須與投稿時同 
（一）投稿者如不願取酬或不願將所署之名發表者請於原稿注明附函恕不作答 
（一）投稿登載時本增刊得酌量增删其字句 
（一）投稿不登載者原稿恕不發還 
（一）凡投挿盡稿須用　筆或毛筆洋紙墨繪大小不拘盡法須整潔錄後酌酬惟得增減潤飾或不用原稿另紙重繪註明原名 
常評 
[竈下談] [  老圃]  
　　一盞清茶一縷烟竈君皇帝上靑天玉皇若問人間事爲道文章不值錢此五代羅隠送竈詩也五代時文化衰徹而武人黷貨非錢不行故假送竈寄慨堅瓠集嘗引此詩並引王季重無不可買謡上好黄錢童生買起到狀元絶大元寳童生買起到閣老謂此可以覘時此言似己然吾謂五代時文章雖衰猶非絶不值錢爾時南唐後蜀皆文化卓著豈今日各省所能及印板術創自中國實始於孟蜀使文章不值錢能鏤板風行乎使羅隠生於今日作送竈詩更不知作何語昔人祠竈蓋以求富史記封禪書少君言上曰祀竈則致物致物而丹砂可化爲黄金於是天子始親祠竈後漢書隂興傳宣帝時隂子言者臘日晨炊而竈神形見子方再拜愛慶家有黄羊因以祀之自是己後暴至巨富故後常以臘日祀竈　薦黄羊焉論語王孫賈問曰與其媚於奥寗媚於竈蓋餂孔子以致富之術孔子斥之曰獲罪於天無所禱也是媚竈顯爲孔子所不取魏志杜畿傳劉勲親貴震朝廷嘗從幾求大棗畿拒以他故後　伏法太祖得其書歎曰杜畿可謂不媚於竈者也韓昌黎詩曰行身踐規矩甘辱恥媚竈 
經濟 
[隂曆度年糜費應該助賑說] [  靑雲]  
現在隂曆又要度年了預料一班商家住户都要費了許　金錢鋪張一番然而北五省數百萬的災民還是無衣無食性命難保所以我要奉勸安逸度年的同胞們應該把糜　的金錢救救災民 
（一放鞭炮不如助賑　一片度年聲中最無聊最糜費的就是燃放鞭砲年年費了無數的金錢不過爲「爆竹一聲除舊」的迷信話罷了然而這邊起火那邊肇禍受害倒也不少所以放鞭砲的費用不如助賑 
（一）設年宴不如助賑　前此中秋節各地商家很有筵資移賑的義舉可憐無數災民依舊嗷嗷待哺我們倒又度年了大家能夠少喝一頓酒或者節省些筵資倒可以救活災民不少所以設年宴的費用不如助賑 
（一）送年禮不如助賑　俗例每到年底親戚朋友互相　贈名爲送年禮其實費了金錢换了食物兩不受用惟有便宜婢僕們罷了並且親朋多的人家禮物山積不免消耗所以送年　的費用不如助賑 
（一）犒軍隊不如助賑軍隊駐紥的　方無論市鄉城鎭到了年底商家住户必定辦了許多牲酒犒賞他們原是酬勞保衞地方的意思然而本是軍人的責任現在倘把犒賞的費用救丁他們的老同鄉我想軍人們也必贊成所以犒軍隊的費用不如助賑 
上面所說四種辦法雖是我的理想伹星己「　己溺」的同胞們必定也有這種心理所以我敢提倡盼望大家實行（乙種酬） 
日用常識 
[蒐集郵票之利益] [  秉]  
　　歐美靑年多好收藏郵票　集搜羅不遣餘力近則我國人士亦多好之者言其利益蓋非一端最顯著者即爲美觀蓋擇其郵票圖形之尤精美者粘於堅白之紙飾以絨絲嵌以鏡框懸之座右於讀書治事之餘一游目及之輒能使精神舒爽而其古樸優美且不讓周鼎殷彝也即或粘之成册偶一展視亦能驅塵囂之氣而生高尚之念其勝於疲精神於庸俗之地亦萬萬也又若按國而粘之循其時代之先後則開卷之下而一國郵票變遷之小史即己了然此又留心郵政事業者所宜注意者也然蒐集郵票之利益尚有大於上之所述者即所收集之郵票可用爲教育器具是也嘗見兒童莫不喜好郵票若因而利導之則於兒童之知識實大自裨助蓋告兒童以此爲何國何國之郵票兒童於是知有如是如是之國家矣郵票國形多有深意若先告以圖中之物之名再申言某國所以用某物之故而兒童於其國之情狀亦略知之矣倘其圖形爲偉人之遺像則可藉此略述其人之生平於兒童又有因紀念而發行郵票者則可指郵票語兒童以其事之梗概如是則兒童之歷史知識略具倘或就郵票中地圖之形而語之以地理就禽獸草木之狀而略語之以動植物之原理則於兒童之知識其裨益豈淺鮮哉余嘗以此法試教家中兒童頗有成效倘郵票之排列得法解釋能合兒童心理則爲益更大由此言之蒐集郵票實具有教育之價值非徒能愉養吾人之性情也（乙種酬） 
衞生 
[紀俞鳳賓在江蘇公學演講詞] [  忍寒]  
一月三十日上午九時至十時江蘇第二公學特請俞鳳賓博士演講衞生記者往聽焉所講諸問題雖極普通然國人每以其微而忽之致釀百病外人遂訕我謂東方病夫之國恥孰甚焉俞君演辭詳盡透澈新頴可法實於衞生有裨爰泚筆記之以實本欄 
（一）整齊潔凈　俞君首謂整齊潔凈爲衞生之基礎衣服不求華美而尚稱適身體不在修飾而貴清潔艶裝異服識者所譏而名士氣派以疏懶爲瀟灑以污穢爲落拓尤非學者所宜 
（二）洗手宜勤　手與外界接觸頻繁故身體極污穢之部分工人手民無論矣卽校中學子亦時須磨墨握管且作事以之食物亦然萬一接觸不潔之物每於無意中爲傳病之媒故三餐曁食物之前均須洗手以免食物不潔之害 
（三）剪甲方法　手旣洗矣而指甲爲藏垢納污之處亦卽微生物之淵藪尤宜時時修剪以免積垢而致傳染疾病剪法指甲務須修圓不使稍有稜角剪畢更以毛刷醮肥皂水少許刷洗指頭盡去甲中積垢乃止惟修趾必須剪方否則易致嵌爪甚者竟至腐爛而不能舉步宜留意也 
（四）刷牙經騐　牙齒爲天賦消化利器保護預防不可或忽而保護預防之法莫善於刷牙惟常人刷牙每日僅晨起一次且多係横刷片面予意宜增臨睡一次盡去一日所積之牙垢並宜改爲横置監刷表裏兼施蓋牙垢多嵌於内外牙縫中而牙縫直下故欲盡去牙垢自以横置藍刷表裏兼施爲易也至於牙刷以狹者爲便長短各備一枝毛以柔而短者爲佳苟能善甲而勤刷之則牙忠永免牙醫可不請矣（五）細嚼緩囈　牙齒旣爲天賦消化利器而知所保護預防矣尤宜利用之以細嚼食物旣細嚼矣又須緩囈使口津滿被而沁透如是則食物中之澱粉質可由糖質消化而爲養分以補腸汁胃液之不及蓋兩者僅能消化蛋白質與脂肪質也對於此問題更證以英美人士十分注意之情形亦可知其於衞生上之價值矣 
（六）食後漱口　食物之後必有食屑嵌入牙縫或黏附口腔設不漱去則常人口腔内之熱度爲九十八度零四分易致腐臭而供微生物之長養繁殖以逹於腸胃血液而成腸癰傷寒瀉痢皮膚諸症故食後漱口爲固齒防病之妙法近來海上三數餐館待客餐舉給水一杯以資漱口誠餐館注意衞生之好現象也 
（七）直瘠調息　直瘠則胸部舒展肺葉擴張呼吸無阻而肺病自免惟瘠樑挺直少久便感酸楚宜以頻頻呼吸救濟之此卽我國道家導引調息之法此法不特足以强身且能己怒而使心氣和平誠衞生中之有益者也 
（八）用巾承痰常人不講衞生亦不知肺病之能傳染故每任意吐痰地上迨痰液旣乾隨灰塵而俱揚以傳染於公衆故我人出行或偶無痰孟時宜效西人用巾承痰以重公德俞君講時即出自製國貨葛巾以示並謂肺病傳染本非西醫學說我國華陀前即有傳尸癆之名稱惜此種衞生常識後人不知闡發普及爲可憾耳 
以上八端僅記大綱其餘精義不免掛漏好在俞君著作常在本欄發表者可隨時參　也忍寒附識 
 
[新靑年應有的覺悟和責任] [  華樹]  
法制 
[國家與普通團體人格上之異點] [  蔣大椿]  
　　國家有人格者也 
普通團體亦有人格者也 
國家之爲人格與普通團體之爲人格性質絶異蓋國家由各種團體集合而成其　位較高於各種團體其人格較勝於普通團體明矣兹以二者之異點述之如下 
普通團體之人格均依國家法律而成例如組合也公司也學校也醫院也其創立之始莫不由國家法律之支配而成立 
國家之爲人格則不然 
國家創立之初由夫婦而家族由家族　部落由部落而都市由都市而成國家故國家者爲代表人民團體之一大機關 
　　是故普通團體必經國家法律所承認而後能取得人格惟國家則不必有待於自身以外之法律所承認而由於自身之法律爲國家内部社會習慣所湊成以定國家自身之人格也（乙種酬） 
道德叢話 
[西方格言（九五）] [  謝介子選譯]  
　　令聞猶河流然其源狹而流廣（英吉利諺） 
學人之經騐最佳（臘丁諺） 
學養優於儲金（英吉利諺） 
無財斯無憂懼（德意志諺） 
人事恒無十分圓滿者（圓賴絲）（Ｈorace） 
簿計學有唯一之教訓曰「母借貸」（吉朋）（Ｃibbon） 
人有言知而行愚者（英吉利諺） 
與其靈身自宜中道而返（荷蘭諺） 
母令愚者爲惡（英吉利諺） 
人數過多成事轉少（德意志諺） 
家庭常識 
[家庭娱樂室的設備] [  選]  
　　中國舊式家庭裏往往充滿著枯寂煩悶的空氣這是因爲生活太簡毫無生趣的原故人生有兩種生活一種是物質的一種是精神的這兩種生活　得要雙方滿足缺一不可舊式家庭裏衣食住居方面或者還可以滿足但是精神方面徒然覺得枯寂煩悶毫無快感這可不是一種缺陷嗎我們知道做事的效率大全憑著一種蓬蓬勃勃的活力精神方面不愉　活力就此減少活力減少委靡不振固然妨礙身體的健康而且還要影響事業的成功呢 
我們要精神方面愉快在家庭裏就要想出種種娱樂的方法在舊式家庭裏雖然也有一兩種娱樂方法但是不正當的多如賭博等等廢時失業又戕賊身體不但無益反而有害我歐美各國中人以上的家庭至少家裏總有一張風琴没事的時候踏琴唱歌琴聲悠揚歌聲嘹喨一家之内其樂融融眞是可羨我想在中國經濟稍微寛裕的人家可以另闢一種娱樂室室内安置種種娱樂的器物如風琴絲竹乒乓球棋子報紙小說等等其餘的陳設總以精雅爲宜不用十分奢靡閒暇的時候家人父子共聚一堂弄音樂的弄音樂打球的打球看書報的看書報温和愉快的空氣彌漫全室其樂無窮照這樣設備受益狠大積極方面固然可以滿足精神方面的需要消極方面還可以代替種種不正當的娱樂方法呢（乙種酬） 
科學常識 
[雞卵之研究] [  王洪志]  
　　雞卵之成分　據化學家分析每雞卵除去卵殼作百分計算約含蛋白質十五分脂肪質十二分水七十二分礦質一分（爲硫黄燐鈉鐵之化合物）卵白中多含蛋白質及水卵黄中則多含脂肪質及特異之揮發油故卵黄袁之愈久則愈覺香美因其揮發油發散於空中故也 
雞卵之生理作用　雞卵中之成分如蛋白質脂肪質礦物質等一經消化於體中混入血液皆能營養人體之組織補其消耗以發逹筋肉及增加體温故雞卵無論生食或煑之半熟食之皆極爲有益惟加熱至攝氏寒暑表七十度以上則蛋白質凝結而成堅厚之固體苟食時嚼之不細消化甚難卵黄反之愈熟則消化愈易故雞卵之烹調以半熟爲最宜或將卵黄卵白分而用之亦佳 
雞卵營養之價值　據各國生理家研究一雞卵之營養價值可抵四十格蘭姆之獸肉一百五十格蘭姆之牛乳故講求飲食衞生者恒每食必用雞卵良有以也 
雞卵之特别應用 
（甲人）造滋養品　小兒生後過五六個月以上倘母乳不足可用雞卵一枚去黄存白用沸水冲之加入白糖少許攪挫使小兒每日食用數次其效力可與人乳相等此卽爲人造滋養品中之一種 
（乙）藥物學性質　卵白可作緩和藥强壯藥辫者服之頗宜又可作解毒藥能解砒毒及　綠毒藥人苟有誤服此等毒藥者可多服生卵白使其在腹中與毒質生化學之變化凝結爲腸胃不消化之品則毒藥雖存於人之體中可安然由排泄器而出不　受其毒害焉（乙種酬） 
 
 
