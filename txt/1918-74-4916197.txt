# 1918 - 74 - 4916197

 

Page 1

 
 
   
 
 

Page 2

 
 
時評 
[共扶危局（冷）]  
　　各督軍勸段出山電有共扶危局之言我於是深有所感焉夫此危局也孰令危之而乃必須諸公之扶也耶　　反對調和者非諸公耶出兵壓境者非諸公耶互相水火者非諸公耶譬諸一樹諸公伐之而樹將倒乃起而共扶之耶　　諸公之義唯貫澈主戰爲扶危之策耳中國之危究在國中之交戰抑不交戰耶我恐如是扶危愈扶而危愈甚矣命令 
　　三月二十日大總統令陸軍總長段芝貴呈請任命陳長陞爲陸軍第二師步兵第五團團附何豐芑爲陸軍第二師步兵第七團團附均照准此令　　又令陸夢熊姚國楨劉成志均給予三等文虎章此令　　三月二十一日大總統令據第一路總司令兩湖宣撫使曹銀攻岳總司令張敬堯海軍第二艦隊司令杜錫珪迭次電呈分路規復岳州水陸並進所向有功先後於月塘嘴羊樓巿通城臨湘古米山九嶺白葛嶺天岳開等處連次激戰迭獲勝利節節進逼本月十七日攻破岳城逆軍頑强抗拒相持不退經我軍奮力攻擊並由艦隊掩護業於十八日將岳州完全克復各等語此次出師規岳自開始攻擊以來爲期不過旬日屢奪要隘遂克名城寳由該總司令等調度有方各將士忠勇用命用能迅奏膚功拯民水火覽電殊深嘉慰仍着該總司令等遵照電令計畫督率所屬奮勇進取並先查明此次在事出力各將士分别等左呈請優奬其陣亡被傷官兵並准優予議卹以昭激勸而慰英魂第念岳州臨湘一帶人民重罹兵燹流離顚沛弗安厥居損失資財危及身命哀我湘民疊被荼毒興言及此慘但良深應由宣撫使曹錕迅派妥員分别查明加意撫卹安集勞徠各安生業用副弔民伐罪之至意此令　　又令國務院存記鄭禮桐著交鹽務署酌量任用此令　　又令財政總長王克敏呈請任命胡鳳蔚爲僉事應照准此令　　又令都護使駐庫辦事大員陳毅呈本署三等秘書陳登澥因病辭職應照准此令　　又令都護使駐庫辦事大員隊毅並請任命陳廷煦爲三等秘書應照准此令　　又令袁克成給予回等嘉禾章此令專電 
[北京電]  
　　曹錕聨十五省三特區長官前敵司令電段勸駕有錕等已互相約定我公如允任揆席則同人誓當一致共扶危局否則亦惟從公高蹈不問世事是全國安危同人離合均繫我公一身論情論事皆當俯就云（二十二日上午十二鐘） 
[北京電]  
　　馮托田勸段出山段口氣稍活動而意思仍猶豫若督團再電交推段閣可即實現（二十二日上午十二鐘） 
[北京電]  
　　段祺瑞昨日五十四生辰政界要人祝壽兼勸組閣段未表示可就亦不言絶對不出（二十二日下午四鐘） 
[北京電]  
　　曹爲張敬堯請予以湘督政府尚未决約俟湘陰下後發表（二十二日下午四鐘） 
[北京電]  
　　曹錕電請以張敬堯暫署湘督批交閣議取决（二十二日上午十二鐘） 
[北京電]  
　　使贛之某中將電告馮旅受張子志勸告允守中立不至生變張已安心將所部開赴前線（二十二日上午十二鐘） 
[北京電]  
　　政府特派殷鴻壽親赴前敵慰勞出力將士（二十二日上午十二鐘） 
[北京電]  
　　馮已兩日未履辦公室態度頗持消極（二十二日上午二鐘） 
[北京電]  
　　海軍總司令饒懷文遺缺暫以何品璋護理（二十二日上午十二鐘） 
[北京電]  
　　外交團開秘密會議共同勸告息爭但關於提出之時機竟見未全一致（二十二日下午四鐘） 
[北京電]  
　　徐樹錚派之軍人及交通系力吹段出（二十二日下午四鐘） 
[北京電]  
　　黑督電告阿省陷落後日領請我出兵婉詞謝絶惟奥俘已公然出頭參預軍事關於國防全局務乞速决示遵國院昨分交外海兩部會籌對待方法並以海面尤應注意先派艦往松花江駐防（二十二日上午十二鐘） 
[北京電]  
　　外部據俄使請通電各省防範俄黨鼓吹革命（二十二日上午十二鐘） 
[北京電]  
　　聞南京發現疫病外人主張將軍津滬間火車停開惟奉軍行動不因阻滯（二十二日下午四鐘）外電 
[倫敦電]  
　　協約國之圖恢復中國治安遏制目下内訌衆皆稱善中國商會所稱今日無益之戰爭商界已爲生厭之言即此間與中國友好之人亦表同情而以蘭加希爾爲尤甚其地與中國之情感固向以特殊見著衆意中國内訌不已匪特貿易鋭減卽外人對於中國之態度亦將大爲冷淡華字各報嘗倡取銷庚子賠欵之説如中國果有穏健之政府則此議未嘗不可得善意之考慮也泰晤士報載一長文論德國毒蛇之尾常發現中國并論及藍森君李佳白博士等之活動里茲茂克萊報亦載一長文謂中國一有鞏固政府則揚子江上游之大巿場可以暢銷蘭加希爾與約克希爾之貨品各電報雖言北京政府殊願輔助日本出兵西比利亞衆意非俟中國内訌已息不能出此云（十七日） 
[北京電]  
　　華人現皆注意揚江下游之局勢蓋恐倪軍與魯軍將與李純之軍開戰也聞李督曾電懇總統於佔岳後宣布停戰並請政府勿攻長沙即行議和云（二十日） 
[北京電]  
　　築造通至通州（距北京十二英里）大路之苦力一人患疫而死京通間之火車業已停開通州周圍駐兵阻止行人通州當地已施行必要之防疫方法（二十日）以上字林報 
[廣州電]  
　　北京財政部所訂民國七年公債發行通用規則已由軍政府依非常國會决議宣布取銷並禁交通銀行中國銀行及一切人等買賣此項債劵又命全省民政官保留應解北京之庚子賠欵俟合法政府成立後由國會議决處置辦法（二十日）路透電 
[北京電]  
　　此間近有南北妥協問題將由交通系出而調停之説此間一般人士對於是説非常注意據多數人之觀測咸謂或者以該派之運動爲 
 
 
 

Page 3

 
 
　　中華民國七年三月二十三日星期六（申報）舊曆戊午二月初十一日（三） 
導火線以徐東海爲中心之團體與南方之間將以一種新方法謀妥協之道亦未可知（二十二日） 
[北京電]  
　　政府接報告云集中於南昌之第二路張懷芝軍隊現已陸續進軍以長沙爲目的地其先鋒隊已入湘境張懷芝已於二十二日離南昌赴戰線（二十二日） 
[奉天電]  
　　日本駐俄大使内田氏於本日上午四時十分抵奉天日本菊地町野兩軍事顧問及中國馬交涉員唐翻譯官及馬龍潭中將等皆赴車站迎迓與内田大使同行者有奥山頭等書記官夫婦青木二等書記官等共九人該大使等即於本日上午五時十分由安奉線啟程回國中國駐俄公使劉鏡人氏等十八人亦同車抵奉天該公使等在大和霍忒爾暫時休息後即於本日上午十時四十分啟程由京奉鐵路赴北京（二十二日） 
[漢口電]  
　　奉天第三混成旅第五團步兵三營抵漢後於今晨（二十一日）即由武岳鐵路運往岳州方面（二十一日） 
[東京電]  
　　中國政府財政顧問官坂谷男爵於今日上午由東京驛啟程赴任中國章公使日本大藏大臣勝田氏石井駐美大使日置益氏及其他内外人等送行者甚衆男爵將於二十八日抵北京（二十一日） 
[東京電]  
　　唐紹儀之幕僚何天烱等於昨晚抵東京中國留學生及其他團體皆歡迎之甚形熱閙（二十一日） 
[東京電]  
　　從俄國戰線回國之參謀本部附高柳少將等於今日下午安抵東京（二十一日） 
[東京電]  
　　三月九日及十二日勃拉哥安臣斯克騷擾事件日本人死者傷者各十一人（二十一日）以上東方通信社電 
[東京電]  
　　日本佛敎徒現組織中日佛敎聨合會以謀亞細亞佛敎徒之團結已决定於來日蒙古代表喇嘛二十名抵東京時開成立會（二十二日） 
[東京電]  
　　中日美三國間交涉中之山東運河借欵及其他二三交涉事件協定成立即將着手（二十二日） 
[東京電]  
　　美國以人造石建造船隻已收成效日本造船界得此消息頗受刺戟三井物産會社擬定購一艘三菱造船所則謂爲建造費廉建造日數較短爲其優點而船身過重維持費亦昻爲其缺點將來恐無實用云云（二十二日） 
[東京電]  
　　林徴民氏不日來日大抵與唐紹儀氏有同一之使命（二十二日）以上共同通信社電戰電 
[俄京電]  
　　美國派員赴西比利亞　查俘虜領取軍械消息（十九日） 
[瑞典京城電]  
　　瑞典京城與芬蘭南部之電報交通業已恢復（十九日） 
[俄京電]  
　　和約雖已簽定敵兵仍進行不止其意似在包圍莫斯科俄國防務長官特羅資基氏已抵莫斯科奥德軍已佔據距加柯夫五小時路程之沙尼鎭其地爲重要鐵路中心點敵軍刻在彼得格勒莫斯科鐵路上之杜哇鎭附近行動特羅資基氏因敵軍續進不已故至莫斯科提出保衛國家議案政府大約將移往蕯拉土夫或尼尼洛夫哥羅特俄國敎堂主敎宣稱敎會中人不能贊成分裂與奴隸全國之和局受命整頓海軍之委員三人爲人暗殺案情殊爲奇異（二十日） 
[巴黎電]  
　　據某德報載稱德國管理糧食委員宣稱全國麫包口糧每月自八基洛半滅至六基洛半則各城日下之口糧或可維持蓋以烏克蘭傳來之消息多謂該地上届收成已無餘糧可撥故本年六月以前斷難有糧運至即在是時尚須籌及鐵路軍輸一節云（二十日） 
[倫敦電]  
　　海軍部宣稱上星期内商船抵英者共二千零九十八艘離英者共二千三百十七艘被沉載重一千六百噸以上之船十一艘不足一千六百噸之船六艘（二十日） 
[巴黎電]  
　　公報云上星期内商船抵法者九百七十五艘離法者九百二十艘被沉載重一千六百噸以上之船兩艘一千六百噸以下之船兩艘（二十日） 
[羅馬電]  
　　公報云上星期内商船抵意者四百六十七艘離意者四百二十二艘被沉載重一千五百噸以上之船一艘小船兩艘（二十日） 
[倫敦電]  
　　海軍大臣吉特士爵士今日在下院宣稱一月三十一日止之十二個月内船舶被沉者共六百萬噸敵人則稱曾沉九百二十萬噸（二十日） 
[倫敦電]  
　　海軍部發表詳表證明德人所布擊沉商船噸位之失實一九一七年二月浮報百分之四十六而至一九一八年竟浮報百分之一百十三云（二十一日） 
[倫敦電]  
　　每日郵報巴黎通信員報稱茲據宣布德潛艇於一九一七年共擊沉輪船二千九百三十八艘該通信員謂英國沉失之船舶縱以平均每星期二十艘計則全年共一千零四十艘上稱之數必合協約國興中立國沉失之船計之即漁船亦在内也（二十日） 
[海牙電]  
　　聞協約國不欲承認十八日海電所傳荷蘭外交大臣提出之條件惟荷船不置武裝一節或可通融云（二十日） 
[亞姆斯特丹電]  
　　德國對於荷蘭肆意恫嚇太格報載稱德國爲其至要之利益起見對此違背中立之舉將作必要之解决云（二十日） 
[倫敦電]  
　　路透電社得悉瑞典與協約國將訂條約規定以小麥等物供給瑞典（十九日） 
[倫敦電]  
　　上議院今日以四十七票對十九票三讀通過准女子充律師議案（十九日） 
[倫敦電]  
　　公報局宣稱印度邊界巴魯乞斯坦之摩里部落所持態度殊難令人滿意屢次損害電線火車及政府産業且攻擊格姆巴英兵哨營及孟羅砲臺爲英軍擊退大受損失然若輩仍殊倔强故已派兵勦之（二十日） 
[華盛頓電]  
　　泰晤士報華盛頓訪員電稱政储已於　會提出議案准政府由財庫所存銀圓四百六十兆枚提取二百兆枚鎔化售去聞此舉實際等於政府規定銀每温斯值價約美金一元銀貨出産人與賣買者已非公式允於此後一二年内按定價出售國内所有銀之全數以補鎔化運至印度中國日本之銀元其價大約爲每温斯美金九角八分或一元云（十九日） 
[瑪德里電]  
　　西班牙政府承認郵局辦事人員之要求增加薪水裁撤武員管理故郵局罷工風潮已止（十九日） 
[倫敦電]  
　　法境美軍中之路透訪員電稱美國陸軍總長巴克氏於星期二日巡閲陣前戰濠留處敵軍猛烈砲火下九十分鐘之久當回司令部時有四寸口徑之德砲彈一枚在距身四十碼以内炸裂並未損及巴氏汽車與乘者（二十日） 
[倫敦電]  
　　德飛行家以對徑十八寸之橡皮球内盛煤氣液質擲於土爾西北之美兵陣線飛機之用此物此爲初次幸無效果（二十日） 
[倫敦電]  
　　英軍司令部路透通信員電稱天氣甚爲潮濕戰事不能活動惟利於突襲但敵軍並攻象（二十日）要聞一 
[東京通信（心危）]  
　　西比利亞出兵問題西比利亞出兵問題日本上下喧傳已久而至今未有若何之表見者徒以各方面之意見未歸一致也昨元老山縣公爵已自靜養地小田原由巡警嚴重保護之下遽急歸京識者謂元老會議地將出現御前會議亦且繼之於後而出兵問題勢必有所着落矣顧出兵問題日人視爲日本之生死問題一般政治家及法學家均有所發表贊否之意見今爲摘述二三輿論如左　　一憲政會健將尾崎行雄氏之言曰出兵西比利亞未嘗不可以今日之狀態言之我輩實有所不能贊同者在也蓋我國之出兵第一須畏惡德人之侵入而希望我人援應之俄人第二須有聨合與國之慫恿而歡迎我之出兵如非然者貿然率大兵深入俄土則俄人之疑我抱侵掠主義勢將不利於彼也無論矣即聨合與國亦將以我之出兵爲如乘火災而行竊取財物之宵小故我之出兵非但無益於事實反足招俄人與聨合與國之誤解而德人乃坐收其利此其故皆由於平日外交之拙劣也爲今之計莫若開城布公示俄人與聨合國以我之出兵僅在擁護俄國與聨合國之利益而毫無他意出兵程度於財政及軍事上之關係要亦自有其區域於此區哉内之第一任務則在保護西比利亞鐵道及俄人之安全而於東部西比利亞則防止輸入德國之軍貨前者即所謂擁護俄人之利益後者爲擁護聨合國之利益也云云　　二法學博士末廣重雄氏之言曰或有謂我國當乘此機會以擴張我之領土此説自表面觀之以俄國目睛紛亂之狀勢奪取此面積約二百七十萬方哩之西比利亞固易如文掌而我國所得之利固亦莫大殊不知此種行爲果爲有利否耶實有研究之價值也蓋我日本自大隈内閣時中日交涉事件發生之後國際信用全然墮地故萬百舉動卽招列國之猜疑此次西比利亞出兵雖抱極端之公正主義尚難保列國之不疑忌觀美國之反對我國之單獨出兵而高唱西比利亞之軍事行動爲含有國際的性質况即曰奪得此二百七十萬方哩之西比利亞則所以保此獲利物者不得不用兵力以我國目下之兵力言之以之維持現狀雖無不足若西比利亞而爲我國之領土西比利亞離東京約二千哩國防線距離太遠非增設二十五師團不可師團之增設費旣不可以量數即此二十五師團之每年經常費已須六千萬元合之目下之海陸軍軍備費爲數不資試間此種費用何自來耶抑又有更危險者在也自大戰開始以來民族自决主義殆爲世界各國所公認此其結果我國之於朝鮮勢將如英國之於愛爾蘭德國之於波蘭而失其統治矣若乘此時機而實行併吞西比利亞則俄人旣非朝鮮人可比而其母國之歐洲俄國又互相接壞非我屬類其心必異使一旦而起其恢復之行動朝鮮亦從而效之其爲禍將何如耶故我之對於西比利亞出兵問題有二説焉曰爲自衛計則可爲侵略計則非不但無益且恐貽大患云云 
[西報論西比利亞東部現勢]  
字林報三月十六日北京通訊云歐美各報對於西比利亞東部之現局皆爲驚惶不置惟於主要點似未鑒及即德國如果危及遠東日本受害最甚必奮袂而起以圖自保利益而日本之利益亦即協約國之利益也德師勞師遠征殊多不利其所可運兵者僅長數千英里之西比利亞鐵路而已彼日本久踞滿洲腹心且可以無數軍隊擁入烏蘇里省揆情而論遠東今日尚不必以德禍爲慮也德國力所能爲者允其量亦不過擾亂而已擾亂過甚則必引起日本之干涉日本一出干涉和平即可完全恢復歐俄之過激黨已與德國締成一種和局西比利亞之過激黨或將爲虎作倀而以軍械供給德俘過激黨與德俘同惡相濟足以危及西比利亞東部與滿洲秩序治安然至形勢一成日本必以大軍取道滿洲馳至加里姆斯加雅其地在赤塔附近爲西比利亞鐵路與阿穆爾鐵路之交點日軍旣佔有之則擾害和平者不能自西得助大可從容懲之也協約國所殷憂者德國將占有海參崴所存之軍火（聞此項軍火共有五十萬噸泰半乃日本供給尚未收價）並利用西比利亞東部之財貨此固意中事然必俟過俟過激黨與德人協謀供給俘虜軍械日本束手旁觀時此項軍火與財貨始能供德國取用而取用之前又必須整頓鐵路置備火車今者阿穆爾鐵路經費支絀辦事人員因不願枵腹從公相率引去以致秩序全亂幾難通車且貨車大缺不敷分配道路與貨車又必須大加修理而後可用聞白拉哥凡斯成斯克附近之重要鐵路橋一座近已被毁故卽日本默無動靜彼敵人亦須經種種預備始能達其目的也至於俘虜危險言之未免過甚查克拉斯洛雅斯克與海參崴問所居敵俘共僅四萬二千人内有二萬五千或三萬人乃在貝加爾湖東面面奥匈人又占多數此曹閑適久已無戰志覔業餬口及娶婦暱私而作久安計者不勝紀數執戈再戰乃其末圖也俘虜之可畏者實唯德人計有軍官二千兵士數千幾全在烏蘇里省居食皆優其體力與精神皆尚足用但欲以此類俘虜編成一軍馬匹鎗砲工兵輜重與夫新式軍隊　需之各品在在皆須置備亦豈咄嗟可成者乎今日眞正討論之點乃在日本應否出兵日本如果出兵遠東全局可底安寗顧反對者以爲此舉將迫令俄人挺而走險轉求德人之噢咻其言信確至若何程限今不可必惟遠東有責任之俄人多抱此見此爲今可决言者也或謂日本與協約國不如忍待大局眞正可危而後發作此亦另有見地誠以西比利亞東部尚未入過激黨之手且厭過激黨主義之人方謀抵制過激黨之勢力俄人皆稱協約國與日本應任令俄人先自挽救大局逮至失敗而由日本出兵則俄人自無異言云俄人與哥薩克人散居西比利亞四境而置有産業者爲數頗衆中等社會與其地得失有關者亦實繁有徒又常備軍之軍官今相率避居遠東希望乘船赴歐盡役協約國軍中若輩散漫無主苟有大志者崛起號召給以軍械合成一軍恢復治安保衛西比利亞東部不使受過激黨之蹂躪固若輩所馨香以祝者也西米洛夫大佐乘時而起佔據自滿洲里至赤塔之鐵路顧兵力不足全無砲隊迨伊庫次克過激黨携砲東下西米洛夫乃不支而退惟日來附從者漸多惟候軍械裝備編成勁旅阻遏過激黨並規復赤塔鎭西米洛夫如扼守兩鐵路之交點則可斷絶過激黨西方之助力各方面之俄人自將源源附從之聞西米洛夫大佐業已收到大批軍需（或謂行將收到）軍需與軍餉旣足自不難遏抑過激黨使歛跡遠東該員之勝利可以保全海參崴之軍需可以使俘虜不能爲害可以止德國勢力之東漸不幸而失敗則過激黨顯然將在西比利亞得勢德人之跋扈將爲時間問题於是恃爲日本出兵之時矣故西米洛夫今當急起直追不可稍懈蓋如白拉哥凡斯成斯克之騷擾日本與情自難久忍如果危及日人之生命財産日政府將被逼出兵而不暇計及俄人之願否矣 
[西報紀甯垣疫症近况]  
文滙報二十一日南京通訊云疫患已至此矣其原因直接由於罪惡之北方當道疏忽所致此種酷罰曷爲不能限制於長城以北天下實無此理然中國之爲中國即在此也運命愚魯缺乏公德三者似皆爲使中國墮落之惡根其情可慘其實則然立國於地球而切實證明其不能自治則當讓人爲之耳異日自能明之同因者必同果歷史上之公律不可逃也外國僑民今已自行隔離彼等之事此需費甚巨而條理井然寗垣敏捷能幹之醫士亦皆起而防禦猛敵用面具者已有數千人之多華人皆踴躍購之預料彼等不久將怨戴此之煩悶也今死者雖尚不多而已經顯微鏡騐明乃係疫症矣華人與衛生公律向不注意而天性厭忌衛生之眞理乃中國竟未爲疫癘掃除一淨誠不可思議之事也自余（通訊　自稱）來華後平日所信病　之説爲之不驗如果驗焉則四百兆華人早已爲恒河沙數之懲菌矣今所幸者此間外國醫士防杜疫患不遺餘力大學已停閉一部分各敎堂亦允不主張於公共處所集會吾人如能遏絶此患則者外國醫士與外國僑民認眞辦事與夫受敎育之中國學生熱心輔助之功也各學生數雖不多而見義勇爲中國之希望其在斯乎大陸報載二十一日南京消息云疫症已由上海史醫士在下關證明昨日死一人今日所報之五人正在調查中寗城附近某小村亦死多人當道防疫頗爲認眞已停閉茶肆設立醫院一所字林報二十一日南京消息云今日南門發見疫症一起連前共十八起疫患傳染頗緩天氣殊利於防疫字林報又載二十日南京通訊云寗城患疑症而死者在外國醫士得悉此事之前一星期已早有之而衛生科長潘某並未報知外國醫界中人然其志顯在竭力減除此患也旋爲外士所知以其類似肺炎疫症故即報告領事而施壓力開除潘某另以前充衛生科長警務長之王桂林君充代理衛生科長王君固有識面具新思想者也因卽設法補救然即在此時各事仍多率掣此間擔任防疫事務之醫士爲馬林君史密司君醫院大學校長史龍君此外尚有女醫士四人及看護婦學校校長曹君並由中國醫士及收容所之德國醫士協助辦理所惜彼等尚無全權施行防疫各務耳此次寗城疫症乃在四處發生殊可奇異内有數起距白門橋不遠一在距外國學校房屋不遠之山上最可幸者學校業已解散尚有數起乃在南門今則下關亦發生一起矣尚有一特殊之點乃疫患傳染甚緩是也凡所發見者皆係散染性有彼此相關者有顯不相關者各醫士直至外國學校房屋附近發生之一起乃得適當檢驗證明其爲疫症當道任令是人倒臥路側數小時之久始舁入中國醫院其人蓋來自蚌埠者也外國醫士與外國僑民防疫甚力外人之庭前與所管之地段均禁止閒人來往各門户皆下鍵守之非戴防疫面具之人不許出外昨日鼓樓醫院製就面具千個均即售脱今日正午復售去八百個醫院看護婦與英文學校婦女現均趕製此物郵政局辦事員與郵差均戴面具聞防疫醫士已以此項材料供給警局惟警局惟警士目下尚未用此外人所用廚司出外者皆戴面具或兩人一組或三人一組由一外人監視之街中戴面具者逐日增多各學校或全解散官立師範學校學生亦準備於兩小時内趕乘距校四英里之火車歸里昨日火車乘客大擠今日大約亦將如是學校中華人與夫開通之人民皆甚震恐惟尋常小民則似若漠不相關者行於大街之中除偶見防疫面具外幾不覺有重大疫患侵逼寗垣也 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國七年三月二十三日星期六申報第二張舊曆戊午二月初十一日（六） 
要聞二 
[組閣問題之近訊]  
　　内閣問題爲國人最所注目之事據政界某公謂段合肥鑒於大總統及徐東海相繼勸駕至十九日似有出山組閣之意惟仍須各省長官勸駕之電到京方能正式確定惟據其親信某君所述近日各督軍正在積極進行私意推測長沙如能攻克則時局問題較有辦法合肥或能勉從各方面之要求出山組閣亦未可知並聞日昨各方面所傳合肥戏任總理唯必須從納某項條件者即進攻長沙問題云又一消息前日田煥亭君赴津確與政局有關徐樹錚氏曾於十七日下午兩點十分由軍糧城來津與田君會晤所譚情形非局外所能知微聞田君上復元首謂徐氏之意必須攻克長沙後方能更言他事云又一消息前夜徐東海入府係報告段芝泉不肯組閣之意並謂芝泉曾言錢代總理征南政策頗爲得手即命錢實任較爲便利後總統談及楊杏城與田文烈徐謂彼等皆宣言此時不願組閣但不妨再勸云云又聞馮總統昨早將奉天張作霖再勸合肥出山之電及倪嗣冲請乘勝前進攻取長沙兩電均封交段氏但總統曾語人云余之希冀段芝泉出組内閣决非因張奉督强求之結果蓋思段若不復職决無救濟時局之道此次决與張奉督無關勿論張奉督要求否余除親勸段氏外更轉託徐菊人勸誘段氏出山今後爲懇芝泉重任總揆即屢苦余勸駕余亦不辭云十九日更聞前次所擬組閣人物之楊杏城君業於前晚自滬抵津此來搭乘海船不由津浦鐵路是否遂允上台未能探悉也 
[兩日之府院例會]  
　　十八日公府例會十八日公府舉行例會廕參謀總長師處長陸次長集議討論克復岳州後之前敵軍事計畫正會談間適得張總司令敬堯電稱敵軍退出岳州時遺下大砲三十三尊馬步槍一千餘支軍火無數等語遂即由師處長携呈元首當奉面諭先行去電慰勞前敵諸將士并追加犒賞金十萬元（連前三十萬共四十萬）卽日滙赴前敵交張總司令接收分别支配一面由府秘書廳擬就奬勵曹張兩司令命令稿一件十九日交院日内可見明令云又一消息政府十九日已將奬賞曹張兩司令之命令擬就並准曹張兩司令於此次攻克岳州之出力將士擇尤請奬並聞尚有撫恤岳民之命令一道二十日可發表云　　十九日國務例會十九日星期二爲國務例會之期錢代總理上午十時首先到院各部總長除江司法曹交通請假未到外餘均於上午十一時左右到齊照常開議首由陸子欣總長報告林公使此次來華其親善態度毫無變易之處繼而照例通遇財政例案二起并任命容賢爲镶藍旗滿洲副都統衡永爲鑲黄旗滿洲副都統案二件及選舉費用補助令一通至中東鐵道問題則因曹汝霖未列席故未開議散會時間在下午一時三十分云又一消息十九日之國務會議除預定之議案而外並無臨時動議之件茲將提議案件略誌於后（一）派艦赴海參威擬電商饒懷文總司令先派得力巡洋艦兩艘赴海埠協防（一）續議中東鐵路問題仍無結果（一）李閩督電請添編軍隊費准撥給二十萬元（一）張懷芝擬截留贛省專欵討論多時未得結果其餘尚有數案及任命林蔚章爲法制局參事案一件通過後即行散議遂由王督魯田煥亭赴公府晋見總統報告一切云又一消息十九日國務例會提出浙江警備隊經費議案討論結果准列入七年度預算劃分國家地方支出數目云 
[日使晋謁總統情形]  
　　駐京日本公使林權助男爵日前由日返京於十九日入府晉謁總統在春藕齋延見林公使與總統茗談至四時二十五分始行出府其會談之件多關外交未便詳記僅將可宣佈者略誌於后（一）林公使首先代陳日皇希望中日兩國互相維持東亞之秩序勿被敵人（指俄過激黨及德奥俘虜言）進窺中日兩國之國境（一）林公使詳述日政府派兵防禦敵人之眞相與日皇帝希望我國早息内亂以憑全力對付敵人之誠意聞總統即向林公使表示感謝日皇之忱嗣復將北洋軍隊克復岳州以及應付南方方針與南北統一平息戰事預計之日期一一詳告於林公使更謂鄙人（元首自稱）早已抱定對外方針决不稍變之宗旨東北防範敵人刻已責成吉黑兩省督軍派兵西北邊境責成新甘兩省督軍擔任至參戰問題已定以四萬人目下正在籌備募兵集欵之際惟一定日期尚不敢預定至奉天扣留軍械現已疏通略有端倪萬無意外之變並請貴公使轉達日皇藉慰厪念云云據共同通信社報告日本林公使下午二時半偕同船津書記官進府謁見大總統暢談約二小時至四時餘始興辭出府林公使本日之晋謁皆謂係致回任之詞但據所聞實另有重大之意義陳述日政府對於東亞和平痛心西伯利亞風雲日急德奥軍與俄過激派聨絡行將侵入東亞當此時中國决不可再事内訌刻日政府切望中國早弭内亂以中日共同動作以禦外敵云云併徴詢大總統對外之意見及中國軍隊對外敵之實力云 
[奉軍入關後之近狀]  
　　奉軍之近日行動據某軍事機關傳出消息奉天此次入關軍隊之總數在三萬人左右前日由韓莊開拔赴蘇者係兩混成旅實數在一萬二千人左右此項軍隊確已於十八日行抵徐州十九日停滯徐州并未前進其現駐灤州之軍隊一旅忽於十八晚移駐獨流鎭并聞此旅擬擇津浦路適中地點駐紥以爲後援之用至郎坊方面之軍隊日昨尚無移動消息惟楊村車站日昨又添駐奉軍二營之數云至近日陸續南下之奉軍十七日早六點十分加車陸軍第二十八師五十六旅一百十二團第三營營長崇山代同官佐目兵計五百二十名由錦州來津轉去徐州七點十五分加車陸軍第二混成旅第二團團長鄭魁五同官佐目兵計五百餘名由奉天來津轉去徐州八點二十分加車陸軍第二混成旅旅長郭瀛州同官佐目兵計四百餘名奉天來津轉去徐州九點十五加車陸軍第二混成旅參謀關寳詳同官佐目兵計二百餘名大砲四尊由奉天來津轉去徐州十點三十分加車第二十八師五十六旅一百十團第一營營長劉連陞同官佐目兵計九百餘名由奉天來津轉去濟南云　　蘇督之戒備情形十九日參陸辦公處接到蘇督李純十八日一電因奉軍南下對於中央有所質間茲將李督來電照錄如左特急北京大總統國務總理鈞鑑參謀部陸軍部均鑑據自徐回省之副官報告張使文生云奉軍將開混成一旅來駐徐州前站已到惟並未奉中央曁本省督軍電令不得不報聞請示等語查軍隊動員非奉中央之令不得無故擅至他省今奉軍駐徐蘇省未奉明令亦未接張督通告之電似此自由行動今日至徐州明日即可至南京現在中外商民一聞此信莫不人心皇皇所屬將士咸多憤激倘奉軍相逼日甚蘇省應如何對待伏乞鈞鑒指示機宜俾得有所遵循無任叩禱李純叩巧（十八）印聞政府已將此電轉詢張奉督而十九晚自車站歸者忽傳津浦車票停購之説於是遂有浦口戰事業已醖釀之謡然據某當局之言則謂奉軍此舉實與徐海之張文生白寳山兩氏預有接洽聨絡一氣云又據某交通機關十九晚七時所接浦口電訊謂蘇省駐紥浦口各軍十八日聞奉軍南下抵徐州消息時羣起驚疑大爲譁噪李秀山督軍聞訊後此即輕騎渡江召集中下級軍官加以誥誡大意謂奉軍此次南下係赴前敵助戰惟岳州旣已克復是否前進尚不可知但駐紥徐州决無特别舉動奉蘇軍隊均係受中央節制奉軍果有與蘇軍接近時蘇軍切宜以客禮相待不可稍加誤會縱奉軍有何無禮行爲蘇軍亦僅能電告中央聽從中央處置等語各軍官比即轉諭各軍李督軍復親至各營安慰軍心乃稍鎭靜等語想各方面日昨盛傳南京方面巧日（十八日）有何項特别消息發生卽從此中誤會亦未可知 
[北京之克岳後所聞]  
　　攻岳時之情形海軍部於十八十九兩日接得武昌杜司令兩次來電第一電謂北軍於十七日下午四時入城之後又爲南軍擊敗退至城陵磯第二電則謂北軍復於十八日仍將岳州完全克復茲將杜司令兩電錄左（一）銜略頃據楚觀電稱我艦隊與國軍抵岳時見城門大開國軍長驅而入甫一時有奇砲聲隆隆國軍退出旋見兩岸砲彈均向我艦射擊即令各艦開砲還擊直至天昏停攻國軍現退駐城陵磯上塔下我艦泊在塔邊等語謹聞錫珪叩篠（十七）（二）銜略頃據楚觀電稱岳州已完全克復國軍大半入城我艦已進泊該處江面等語謹以禀差錫珪叩巧（十八）又據某機關最確消息十八九兩日海軍部迭接杜司令來電謂北軍抵岳時城内尚駐敵軍兩營未及退出北軍入城過急致生衝突維時敵軍勢已困逼兇勇異常國軍藉艦隊掩護之力得從容退回城陵磯是役艦隊中僅犀艦受傷保身台及艦首尾共被擊百餘處然仍發砲十三出貞艦發三十二出餘艦各發數出船兵受傷者五人經醫生診驗均無性命之虞入夜北軍又來二旅於是岳州城下有三師之衆三面圍城遂於十八日下午仍將岳州克復云 
[第二路之進攻日期]  
長沙聞第二路軍隊已定一星期内向長沙開始總攻擊張宗昌業於銑日（十六）親赴前線預定二十五六日向瀏陽方面進攻駐袁州之安武軍則自萍鄉方面進攻又一函云張宗昌中將抵贛復即將軍隊分别布置以使由贛西進攻長沙昨日府院均接張氏巧日自贛來電内稱職軍業已布置妥協本月二十五六日即由銅鼓進攻瀏陽云云總統之近日態度在岳州未克復之前總統曾有攻下岳州後南北言和之主張而張勳臣總司令亦有取得岳州停止南攻之宣言惟昨據政界確息馮氏自接克復岳州捷電曾向某巨公表示解决時局之政見略謂余向宣言攻下岳州後再謀南北和局但以今日之情形而言南北重謀和局仍無機會蓋岳州雖下敵軍之意見仍極激烈况廣西軍隊亦必不能退出湘境若由政府提出議和條件敵軍斷難遵服且前敵各統兵長官莫不急欲將長沙攻下以雪傅良佐王汝賢之前羞按種種困難問題非克復長沙恐無講和之機會余現在對於攻討長沙與中途謀和絶無成見仍須取决於曹仲珊張子志張勳臣三總司令以及各省軍民長官云 
[張懷芝準備攻湘電]  
曹錕因羊樓崗一帶南軍新由長沙調來援軍一旅當以長沙必已空虚特電催第二路張懷芝趕由江西進攻長沙張當即覆電略謂已如約三路攻湘（一）以山東一師第一旅爲本隊當作後援軍（一）以寗軍第六混成旅任左翼出萍鄉進攻湘南之灃陵（一）以贛軍十二師之第二十三旅任右翼順修水進攻湘北之平岳正面云云又聞第二路司令部本月八號又致曹錕電略謂施部（施從濱）第二旅由萬載黄牙出宜春攻南軍之右路皖軍李傳業所部由株州鐵路攻南軍正面已展長火線四十餘里桂軍陸裕光所部僅交綏即行退却刻正布置後隊尅日實施總攻擊務希攻岳各軍火速進行俾長岳一舉而下云云又聞第二路總司令張子志見岳州戰事得手致電湖北曹宣撫王督軍謂已率同各路援軍向萍鄉進兵擬於文日（十二）開始攻擊云云又聞張懷芝十一日致電政府略稱本路軍隊現正向贛邊陸續前進一俟布置妥協懷芝即赴樟樹鎭督師前進云云 
[岳州戰情與石軍再敗赤水]  
（三月十八日由漢口發）直隸第一混成旅十五日已攻入臨湘南軍退守道人磯交戰未幾又向城陵磯而退已去岳州咫尺矣十六日由上水放下民船數百號據云係自岳州城陵磯等處江面放出者現在岳州又發大火砲聲鎗彈轟然自桅上過北兵已由側面攻擊岳州將陷落於北軍之手於是新隄沿江以下皆傳岳州已不守矣記者由新隄乘輪順江而上甫至臨湘聞道人磯白螺司砲聲雷動致不得進卽軍艦亦暫斷交通乃廢然而返兩日未得前方戰地情形惟新隄所設第一混成旅臨時醫院日有多數傷兵輸送前來江上輸運傷兵之小輪兩艘拖船八隻一日必往返數次其戰况可知據確實消息南北軍現正戰於城陸磯之前所謂火者非岳州之火殆城陵磯一帶之火記者昨日由新返漢過嘉魚時遇日美英三國之淺水兵輪各一艘快車上駛云係保護各該國商人者查嘉魚以上之有洋商地方惟城陵磯一處該兵輪急急上駛則係城陵磯之有劇烈戰爭可無疑議公安石首二縣爲石星川之殘軍佔領以唐克明主之而吳光新據荆沙各守險要兩不相犯自黎天才由黨陽引兵渡江全佔施南府屬進窺荆州唐石遂復向荆沙搦戰與黎軍成犄角勢共圖吳軍吳光新以一旅拒黎軍據險以守不與之戰以阻黎軍進行更以一旅渡江直取公安石軍爲敗殘之餘又無接濟湘軍亦不爲之應黎軍又爲朱廷燦所牽制更難救應是以一敗再敗向華容方面而退現在石首華容之間駐紥不敢再戰監利縣城月初爲湖北護國司令曾尚武佔領曾之軍全係集四鄉土匪而成人數雖有二千而鎗械不過五百支北軍以礙於軍事行動由湖北第三混成旅擊之曾不與戰向西北走現監利亦爲北軍駐紥矣 
[鄂省長湖堤破獲炸彈案]  
十七日上午八時督軍公署稽查處在烈士祠東邊長湖堤西街第七號門牌楊姓宅内破獲秘密機關並搜出炸彈兩盒查獲楊伯高（黄陂人）及其同黨三人聞楊母向在軍署做針線遂將其子伯高求薦於軍署稽查處充當稽查兵其家庽長湖堤七號已久近第三署及軍署秘探見楊結納一般人物多屬可疑且飲食衣服闊綽異常乃報由稽查長社福堂密禀軍署會同第三署帶同軍警隊伍數百人前往該宅查抄並由軍署派憲兵隊持大令帶隊前往各要口堵截由警士帶領稽查隊入楊宅將楊及其同黨扭獲三人遂上樓查抄當獲炸彈兩盒内裝炸彈十五枚並在地板下抄出名册一本當即解送軍法處訊辦該宅仍由軍警駐守至晚未散程處長因此案關係重要當即將楊提案親訊口供秘密外間莫由探悉惟據傳説楊係受某方面職充炸彈隊長斯案不破省垣必發生事變並聞青龍巷炸彈案與楊等亦有關係云 
[魯省近事紀要]  
奉軍過濟消息奉軍開往韓莊徐州等處駐紥者係二十八師全部由奉天南下於十七晨至天津轉乘津浦車往南共分七列車昨晨（十八）由北過濟者計四列車至十午二時又過濟三列車聞此全師軍隊均暫在韓莊附近駐紥又該師第二旅委員郭振英帶目兵十餘於十七號晚八時半隨通車赴韓莊籌備本師兵站事務及採辦軍用要品當該軍未到濟之先張子志督軍由南昌致電政府略云准奉天張督軍元電已派奉軍第二混成旅旅長郭瀛洲率隊元日（十三）開始輸送前赴山東韓莊就近駐紥此外尚有一旅俟開拔之時再行奉聞等因業經報達濟南張帮辦派員妥爲招待謹此奉聞張懷芝叩咸（十五）印新泰失守續誌于三黑自稱護法軍於十五號攻陷新泰已誌昨報前日督軍署已得該縣來電告急當經張帮辦檄令駐紥辛莊之陸軍二十團之第三營徐營長迅率所部馳往剿捕徐營長奉令後當即整飭軍隊於十七號乘專車至泰安下車轉赴該縣矣又一消息于三黑攻陷新泰後縣知事不知下落于等在城搶掠一日凡城廂商民幾無一得免者較去歲毛思忠之蹂躪曹縣尤甚嗣聞軍隊將至次日已率夥出城遠颺矣又聞自于三黑事夥攻襲新泰後當局以泰安縣境隣近該邑亟應派兵在該縣防堵昨已派新編補充第一團第一營全營開往泰安防範 
[徐州快信]  
奉軍今有一部分開至臨城駐紥有暫不南下説第七師留守之軍隊已開拔淨盡該司令部只有衛隊百餘名守衛悍匪刁廣蘭在車村鄉被新安武軍馬二營截擊擒獲徐屬地方公會昨開會議以水利畝捐急辦工賑事宜當按各縣交來河圖計算至少需洋十餘萬至二十萬元公議從極切要極撙節入手除銅沛微湖與運河工欵浩大暫從緩議外計議决三事（一）公請截留自五年至七年三年度畝捐擇各縣河幹急須修治者從事挑浚（一）兩縣銜接利害相同之河流應由各該縣受益人民分攤工資組合興修（一）測量人員擬請運河工程局總辦遴派水利工程畢業學員來徐測勘以上三事已肯呈徐海道尹轉請省署核示 
[蕪湖快信]  
近日此間盛傳武穴馮玉祥軍隊有一部份已入皖境之英山縣倪督刻擬新募軍隊八營其餉項指定在本省鹽釐上酌加此間鴻安洋行二十日接上海總行來電大致謂金陵發現鼠疫凡上下輪船過寗時皆不得停靠云云聞怡和太古亦均接有滬電 
 
 
 

Page 7

 
 
　　中華民國七年三月二十三日星期六申報第 
　　南京金陵大學及基督滙文兩女書院因寗垣發生時疫均已停學敎員西人均已離寗往滬避疫學生勒令回籍蕪湖一　份旅寗男女學生數十人業於十九二十兩日返蕪　　蚌埠上月由某差輪運來私鹽五千包日内尚有五千包運到勒派各鹽行代銷官鹽向例定價每石七元零八分此次私鹽尚須每石加價四角二分鹽商食户嘖有煩言　　安武軍軍需處長陳美齋財政廳科長郭壽康董嘉會均經該廳長劉鴻慶電召來蕪辦理中交兩行借欵手續　　蕪湖警廳長劉兆麟以戒嚴期内防務吃緊時有匪徒割斷電燈公司電缐以冀擾亂公安已通飭各署嚴密查拿 
[杭州快信]  
　　蒲圻張總司令漢口曹宣撫使昨俱有長電到浙報告攻克岳州始末詳情楊督已通傳各團旅一體知照　　路局裝運軍用品物民國四年曾奉交陸二部通飭須有督軍照會方許載送現查各雜項軍隊需用械裝往往僅呈省署給照已由滬杭甬路局呈准督軍昨咨行齊省長槪照部令辦理　　財政次長沈銘昌前日由滬來浙寓居清泰二館軍民兩長咸往拜謁昨并由楊督軍束請在本署午讌（以上二十一日）　　三月份四師軍餉不敷已由楊督軍咨准省署在省税項下支撥令行財政廳遵辦　　財政次長沈銘昌昨乘早車返滬督署派秘書長雲韶（即實業廳）省署派杭關沈監督（即次長弟）率各軍警詣站歡送　　杭諸汽輪公司拖帶民船過多中途傾溺斃多命齊省長昨令行内河水警廳查明詳情具報一面嚴行取締趕速妥擬章程呈候核辦　　松陽錢知事呈報該縣已故孝子連明事實由甌海黄道尹復查無訛轉請給奬齊省長核與褒揚例第一條第一欵相符已彚案咨部辦理　　省署昨午後牌示委袁玉煊（號堯村安徽人）署上虞縣知事李瑞年（號階孫福建人）署瑞安縣知事（以上二十二日） 
[鎭江防疫紀事]  
　　鎭江英工部局西巡捕頭以現在各處發現肺炎疫症勢甚蔓延本埠亟宜預防以免傳染現自二十日起每日派華捕數名專在租界各輪船碼頭俟旅客到埠時注意實行檢查外又以租界各馬路行人亦多均在檢查之列是以加派華捕分往租界各栅欄口認眞檢查如遇有此項傳染疫癘之人須送醫院診治以免蔓延云丹徒縣知事兼警察局局長倪和甫君於二十日上午召集城廂内外各警區區長隊長曁各科長巡官等蒞署會議衛生清潔事宜並清理街道防疫方法聞係議决遵照省長頒發之防疫辦法三十七條辦理云　　鎭江警察總局沈警佐於二十一日起派游巡隊二十名分作二班着巡長督率分赴車站大小輪埠等處妥爲檢查以免疫症傳入並就警局附設防疫所云地方通信 
[松江]  
　　商會電爭糧食出口松江商會於二十日電致李督軍齊省長張實業廳長云往年松金各邑蟲荒歉收早邀洞鑒萬一本省實行開禁松境已不勝紛擾而况奉令調查預備出口將荒區一併規畫在内水旱之災迭告南北之爭未平就蘇言蘇賴茲餘糧以定人心亟求軫念民艱母使全省元氣斵傷不獨松民受其蔭庇云　　小學生救人本月二十日下午四時莘莊鎭第一國民學校放學後有四年生潘金絢喬土生程味腴等因輪值洒掃回家獨遲當該生等回家時見道旁坑厠中吊有一人奄奄埀斃駭極即報告警局經巡士龔某等立往馳救約半小時始醒詢之稱係通州人偕妻到申醫治目疾詎與妻失散招尋不得憤而出此云云嗣由尹巡長給以小洋二角送往車站囑其乘車到申設法回家是日縣視學倪伯英適在該校視察所有救護情形亦曾目睹對於該小學生頗爲贊美云 
[蘇州]  
　　分駐所遷移南區第五分駐所原設平橋南堍該所巡官以地處偏僻夜間巡查崗位殊多不便已假定敎育欵産處管有之某學校舊址作爲警所業已呈明警察廳長核准矣 
[常州]  
　　發見古物府學旁公共體育場前因發見古物貯存於此近日有住居嗚珂巷口之錢芝卿擅取挖出之古磚一方當被該處小工瞥見扭送至北二區經李區長訊據錢芝卿供稱偶至該處游玩見古磚一方上有直隸常州府武進縣造等字樣頗以爲奇擬帶回家中以示大衆等語區長以此磚乃係公家所有之物豈容擅取判罰大洋一元　　十九晚十時有在毛巾廠爲夥之俞錦源圖竊井中發見之物被該處小工及警備隊兵士拏獲報告崗警周志章帶至北二區經區長於翌晨飭警前往該處調查據稱該場新近挖出土井一口深僅數尺井底内有鐵鍋一只掩覆於下僉謂其中有貴重物品俞錦源乃起覬觎之心前往竊取不料甫人井内卽被獲住該區判罰大洋一元　　本城開築馬路早已動工茲聞掘土之小工在放生池一帶掘獲紫泥瓶數十個形似韓瓶有人謂係紅羊兵亂時軍士隨身所帶之水壺平定後此物已歸無用故棄之泥中是否殊不可必一般好奇者君往購取每個一角二角不等云　　馬路開工武進建築馬路先從開闢城門入手現在城牆已經拆穿而購地劃糧諸手續亦皆將次完備亟應開工建路茲聞建路工程係無錫中華旅館經理范江生承包定期於本月初十日開工故日來范君在錫招致旅錫之江北人以及籌備一切頗形忙碌云 
[鎭江]  
　　日艦過鎭紀聞二十一日上午十時有日本國雙支烟囱大兵艦一艘由滬駛至下椗江中維時象山雩山各砲台均升旗歡迎午後三時該艦始展輪上駛聞因武岳兵事甚多特往漢口保護彼國僑商財産云 
[揚州]  
　　軍隊開防六合巡緝隊劉統領前准六合縣紳董朱得東之請於所屬三營内派兵兩運開往駐紥所派第九連長馬勝第三十連長劉錫光業於二十一日率隊移駐竹鎭（距六合縣城六十里）營長丁笏卿親往佈置云　　省委調查選民齊省長現以本届各縣選民册雖已報齊然核較上届竟增加十數萬迭據人民指控浮報特委員分往所屬嚴行調查奉委派來揚者爲馬殿鋆現到揚從事調查矣聞江都選民報省者爲二十九萬有奇省署擬照七折核減云　　禁挪附加税省公署現據省議會之請特飭各屬縣知事對於地方附徴經費（即自治經費）不得任意挪用以重公欵　　局長因事來揚灣邵釐捐局局長祝理丞現以公務來揚謁見張運使聞不日卽當回返灣頭　　舉行春季祀孔本届春季祀孔之辰先期由趙縣長籌備兩淮張司長爲主祭人届時因事未到由場運局舒王兩局長代表各長官各士紳均往致祭 
[寗波]  
　　民庭長行將回任鄞縣地方審判廳民庭庭長朱甘霖君去冬赴京應法官考試暫行離職聞朱君現已錄取回杭當經高等審廳長仍令回鄞供職朱君奉令卽日來鄞矣　　砲台之鞏固鎭海砲台總台司令部近以所轄宏遠威遠兩砲台呈准督軍撥欵修竣復於各該台配裝新式遠射九七五鉅砲兩尊及七生的五快砲八尊以期鞏固云　　會議續辦僧學校寗波佛敎開會籌議普益僧學校繼續辦法曁徴收捐欵方法到會者有鎭海縣知事洪伯言學界金東澄葛槐清劉應巽朱欽文黄䕫清烏冶臣及僧界四十餘人由佛敎分部長岐昌副長智圓洪知事等相繼演説决議請招寳山妙山任法務所長西竺寺秀峰爲總幹事各鄉亦設鄉幹事各二人徴收捐欵云　　紳商興學鎭海城中私立困勉第一第二國民學校開辦迄今十有餘載頗爲發達該校係私立性質歷年開支各費均由本城紳商周星北史晋笙盛竹書胡芑水諸君遍向津漢上海各埠勸募而來熱心毅力十餘年如一日云　　承審員又被控告鎭海承審員謝蕢初（象山人）上年被人到省控告經高審廳申斥記過洪知事復任後曾電請高審廳易委汪某因汪有他缺乃仍以謝某承乏日前又因嚴鄉砑箔罷工一案及穿山逼脅離婚一案經地方耆紳聨名電省高審檢廳云鎭海承審官謝蕢初非法拘押違法枉判民不堪命請速委查以救民命如有虚誣願甘坐罪云 
[嘉興]  
　　王江涇請兵駐防嘉興縣公署於二十日晚接王江涇鎭警報請派兵駐守以防不測一時謡言紛起莫知眞相茲據軍界確實消息云蘇省盛澤鎭（離王江涇僅七里）因捉賭釀成命案經官廳派委調查該鎭防營竟將委員擊斃並沿路刦奪商號致該鎭釀成罷巿風潮王江涇相距甚近深恐匪徒散匿來鎭擾亂治安故請兵駐防藉以鎭攝現張知事已咨行水警署遣派淺水兵輪前往駐防矣　　第一分所警佐更委嘉興城區警察第一分所兼縣警所警佐張樹池現奉上峯調省另候差委所遺職務業由警察廳長委任張光烈接充現張警佐已通知書記將各項文卷簿據分别造竣以便辦理移交　　沈蕩區發現命案海鹽逃蕩區來坊烏鵲橋地方坊董盛某日前在家聚賭被就近警所聞悉派警多名至盛某家拘獲賭犯王某等六人又有吳採周者情急鳬水圖逃致遭滅頂聞吳係商人其親戚吳某代抱不平已向司法署正式起訴矣 
[杭州]  
　　敎育廳委任視學敎育廳長於昨日（二十日）委任曹維翰爲鄞縣縣視學樓振光爲　縣縣視學除將委任狀發交各該縣知事轉給外已呈報省長公署備案矣　　板兒巷火警續聞望仙橋直街上板兒巷口信仁昌南貨店於前日（十九）夜失愼延燒巿屋五十餘間已誌昨報茲悉該處被燬各店大半保有生財貨物等險銀未至十分損失過鉅惟黄元泰豆腐店及鳳寳齋糕　店因貼近火首家屬均徒手奔逸並無絲毫物件撥動聞其間損失最巨者該處森元操衣莊因斯時適主人及夥友有事外出祗有女眷數人一時不及搬動樓上失去皮箱六只並藏於床櫃内之現洋二百元現已呈請該管警署代爲訪查尚無着落又獅子巷内宣振明之妻李氏搬動什物不愼由樓上跌下致傷内部四肢不能動顫業經舁往醫院施治　　籌備聨合運動會全省中等學校聨合運動會事務所昨日開幹事會議决事項如下（一）函上海車務總管請將本會團體減價劵分致杭滬甬紹各站以示優待（二）省城各校函報運動節目及運動員人數限本月二十三日爲止（三）會場臨時事務所借用房屋及軍警停止會場放馬事宜請郭驊卿前往接洽（四）將省外各校人數函告清華旅館吳鳳岐俾資分配寄宿（五）函各部主任自本月二十五日起至三十一日止每日下午五時在本事務所開會（六）司令部幹事徽章應記入各股名稱（七）各商店如欲來場販賣物品准於二十五日以前向本事務所報名以便指定販賣區域（八）團體運動須將校旗前導雜評一 
[撫恤湘民（怡）]  
　　北軍攻克岳州後政府除犒奬前敵軍隊外復發撫恤湘民之命令嗚呼兵民何幸而蒙政府之撫恤耶　　雖然使國内戰爭不起湘民本未受兵禍何用撫恤且使停止戰爭之時政府從調人之主張從事於磋商和議則湘民不受此次之損失豈不較愈於事後之撫恤而乃討伐令下矣攻岳且委司令矣遂使湘民之身家性命幾盡付於砲火之中迄今創鉅痛深而始發此空言撫恤之命令於湘民亦何補哉　　况乎兵事不息湘省之戰禍尚未已乎嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國七年三月二十三日星期六申報第三張舊曆戊午二月十一日（十） 
本埠新聞 
[防禦南京疫症之流傳（三）]  
　　本埠各官紳因近日南京疫氣盛行恐其傳染至滬不得不預籌防範爰於日昨下午三時在松滬護軍使署特開淞滬防疫會到者盧護軍使王芷颺道尹馮孔懷監督沈藴石知事徐輔洲廳長任筱山局長并滬上南北兩商會正副會長曁各紳商等當經議决設檢疫所於淞滬警察廳署并舉定盧護軍使爲正會長徐廳長爲副會長沈仲禮君爲正主佐趙芹波君爲副主任及朱葆三沈聨芳顧馨一蘇筠尚陸伯鴻王一亭王道尹馮監督沈知事任局長姚局長曹局長温廳長爲董事茲將議定辦法錄後一議南巿十六舖輪埠碼頭曁滬南滬兩滬北兩車站共三處均於就近地方設立檢疫所二議滬北之公立醫院滬南之滬軍營内設立醫院凡有檢獲之病疫華人均送至該兩院療治三議吳淞口向有防疫醫院在該處查驗進口輪船此院本由沈仲禮君管理即可聨合辦理四議滬南滬北華界居民繁多由警察廳長通行各區警署會同各分署嚴加取締（一）各警察站崗之所如有居户暴死或患疫者立即知照檢疫所前往查驗（二）各處圾垃務令清潔夫役每日改早時間（三）凡有坑厠之所以及居家弄内小便之處一律傾洒防疫臭藥水（四）南北警署本有偵緝隊現由警察廳長飭令偵緝人員兼查防疫事務貧户尤須注意如遇有患疫之家祇能通報檢疫所不能干涉（五）食物檢查仍由警察廳通飭各警署從嚴查察五議第十師抽調軍醫生三四人其餘不敷請沈仲禮君延聘以便分佈各檢疫所及各醫院治病六議籌欵請盧護軍使電致政府撥給其餘本會辦事章程請正副主任由正副會長核定施行七籌備消毒器具藥料及療治之藥料八酌定防疫人員之徽章以便識别九用欵之預算十酌定交際員以備與租界接洽　　盧護軍使昨令淞滬警察廳長略謂近日寗垣發現疫症滬寗火車已於日昨駛至鎭江爲止原爲預防傳染起見吳淞爲長江門户凡往來揚子江上下游民輪各船出入尤夥若不從事檢騐恐不足以杜疫患除函致江蘇水上警察廳通飭所屬留心檢騐外特令該廳長迅飭吳淞防疫院醫員司事等認眞消防以保公安云云聞徐廳長奉令後卽遵飭辦理　　二十二日文滙報云公共租界工部局史醫士今日由寗回滬據稱當其由寗啓程之夜（二十一日）共已發見肺炎疫症十八起内有十六起與成衣店發生之病有關餘二起一在下關一在南門外史醫士之意此非實在之全數今日下午（二十二日）南京李督軍來電云來電敬謝已設專局應付現局施行嚴防計畫疫患不致蔓延云　　工部局秘書於二十一日夜間發表文告如下衛生科員昨日下午在工部局開會一節已略見昨日工部局星期報告茲余奉命宣布該會議曾考慮以下二節（一）防杜肺炎疫由寗傳至滬地之辦法（二）疫患傳至上海應行之辦法關於第一節一致决定應停止滬寗間一切交通今水路交通已由輪船公司公允上駛下駛之輪船槪不在寗埠及寗滬間與寗蕪間各小埠停輪惟蕪湖不在此便並請其他有關係之輪船公司一律照此辦理大約各公司必可熱心輔助也鐵路交通亦山滬寗鐵路公司設法停開寗鎭間之客車至於滬寗間及中間地點之小火輪與民船來往者刻由海關税務司設法止之並呈請領事團電懇北京外交團協助一切關於第二節已議定隔離疫症辦法總期不與他人接觸工部局已設法謀取施行此項辦法較大之權力惟其性質目下尚不便宣布寗地疫症已經切實證明爲肺炎疫史醫士已於昨夜赴寗工部局總董曾致電李督軍謂其央助史醫士防疫令人深爲感慰云工部局之未即宣布上項詳情者蓋不欲於截斷滬寗交通實行以前傳出消息誠恐寗地居民聞之爭先離城而上海將蒙其惡果也　　法捕房施總巡昨日面諭各包探謂疫症現已延至南京離滬不遠亟宜預防務各傳諭境内商鋪店民迅速購備驅疫藥水酒掃屋内飲食一切尤當格外清潔以重衛生云云　　滬寗鐵路局前日得南京急電以日前某省派兵過寗内忽發現傳染鼠疫兵士二日内病斃二十八人軍醫某君亦罹此厄蔓延甚速南京當道已厲行防疫辦法斷絶水陸交通等語任局長接電後即傳知車務處自二十一日起停售上海至南京來回客票惟貨物仍照常輸運聨運各站除南京外亦仍照售客票　　南京發現肺疫滬寗鐵路已於二十一日停售南京客票暫時斷絶交通以免疫癘蔓延路局任局長除令所屬員司種痘外並擬於滬寗滬杭甬總站内組織臨時防疫事務所預備防疫器具如護呼吸器及白紗面具等防疫未然聞其組織内容悉依交通部防疫事務所章程辦理昨已開會議决不日即可成立　　江蘇省敎育會致工巡捐局警察廳函云敬啓者南京發現鼠疫業已證實滬寗輪軌交通雖議停止仍虞有意外之傳染查南京對於防疫事宜夙稱注意而傳染區域已有數處上海華界各區近年以來街道積汙日甚地方清潔居户旣不甚講求巡警亦罕加指導一經發見疫癘恐將不可收拾應請貴局廳從速僱工將各街道積垢先行剷除盡淨一面通知本邑各重要機關推員集議具體辦法竭力防止全邑居民幸甚（又致二區警察署函大致相同不贅錄） 
[實業廳長對於糧食出口之意見]  
　　上海總商會昨接江蘇實業廳張廳長復函云案准貴會函復調查糧食産銷巿價等項並附抄件到廳具見慮遠謀深良用佩慰米宜限制麥宜改粉權稀輕重具見苦心本廳贊同之餘轍敢更進一籌現在協約各國人工船只皆供不及求精製之品輕而易舉亦所樂得不獨輸麥不如輸粉即如牛如羊亦宜製成罐食以增價值而惠工民要之部令所舉六品米未同日而語無害於我者任之有益於我者限制之補救之熟察利弊折衷至當庶無從井救人之嫌亦無因噎廢食之譏除加具意見轉呈大部統籌全局力予維持外相應函復照茶糖兩項一則自用不足不成問題一則本求分銷正可推廣尚希調查見告爲荷 
[總商會今日開會之議案]  
上海總商會定於三月二十三號（卽今日）開本年第六期當會其提出議案照錄於后　　（一）全國商會聨合會開第三次大會頞三月十四號接聨合會來電以第三次大會原擬在漢口舉行現因武漢告警改四月八號（陰曆二月二十七日）在天津舉行時局危迫民商交困召集大會藉以調和請推代表與會等語查聨合會定章舉行大會應於開會兩個月前先行通告以資豫備此次改在天津開會似屬臨時會議本會推舉代表應請公决　　（二）本會擬規定介紹入會規則並發給證書案查入會會員往往有臨時入會事畢旋卽出會甚有并會費亦不繳納者殊多未合且本會現擬編造會員名册送交租界公廨備案存查凡有斷訟時間得爲優待華商之依據惟編訂名册旣由本會擔負責任自應將介紹入會定有規則並發給證書以昭愼重而資查考茲將擬就規則證書及通告函稿刷印送請公决　　（三）本會加收會費三成案查是項加收會費三成係指還建築公債之需業於上年將第一期應還公債本息如期償還乃入會各業問有未允照加而於償還公債多有窒碍迭函切商有已經照加者有仍未允加者其未經允加各業擬請各會董設法勸導俾於公債有所籌備而本會之信用不致損失應請公議　　（四）報告入會（一）　洪茂顔料號董裕珍君入會勞敬修楊信之二君介紹年納會費一百兩（二）同記輪船公司趙灼臣君入會勞敬修沈聨芳二君介紹年納會費一百兩（三）簡照南君開設兄弟烟草公司入會勞敬修楊信之二君介紹年納會費一百兩（四）廣東銀行黄朝章君入會勞敬修楊信之二君介紹年納會費五十兩（五）鼎餘絲號丁汝霖君入會勞敬修楊信之二君介紹年納會費五十兩（六）永祥皮貨呢絨號兼理上海股票商業公會代表周韶笙君入會謝蓮卿費杏孫二君介紹查費君非會員於會章未合合併聲註 
[總商會修訂入會同人錄之預備]  
　　上海總商會分致各業合帮入會之各團體函云敬啓者本年三月九號即正月二十七日第五期常會公議得本任會長會董係民國五十一月四日就職核計年期尚未届滿而入會同人錄尚係丙辰年六月所刊各業代表不無更易公决先辦同人錄等語所有貴業前舉入會會員是否仍舊抑或另舉本總商會未及週知即請貴業將公舉戊午年來會代表之會員台銜年歲籍貫店號住址兩處電話准於舊曆囗囗日以前詳開送會俾便彚刊分送務祈迅賜示知不勝企盼再爲要求公廨優待體面華商起見擬編會員名册送交公廨存查所有通告會員函稿一併錄請察照　　又退知各會員函云本會入會同人錄每兩年修訂一次今年已届修訂之期曾於三月九號第五期常會議决照章辦理惟選舉會長會董則俟本年十一月兩年任滿舉行等因報告在案前以租界公堂對於體面華商改提爲傳一案本會要求特别優待曾費幾多手續但所指體面華商就租界公堂對於體面華商改提爲傳一案本會要求特别優待曾費幾多手續但所指體面華商就本會面言自應以入會會員爲限擬編造會員名册送交公堂存查爲特别優待之依據惟編定名册旣由本會擔負責任自不能不向各會員之介紹人聲明責任之理由因從前往往因有事故臨時入會事畢旋即出會者甚至有并會費亦不繳納者本會係商業團體崇尚道德會員自失體面未便作通負之追求今因對於公廨有擔保之責任應請各會員知照介紹人共同負責當此修訂同人錄之期凡本會會員除合於商會法第六條第二項各業所舉出之董事自有各業公所公會負責外其由會員介紹入會者應請知照原介紹人或另請介紹人按照本會規定之介紹入會規則重繕介紹書送會以便造册存送公堂備案以達優待之目的相應具函通告務祈察照辦理於舊曆二月囗囗日以前見復爲荷　　附上海總商會介紹入會規則（一）介紹商人入會須合商會法第六條資者方得介紹入會爲會員（二）介紹入會至少以三年爲限不得有事卽入無事即退（三）介紹人須審查入會之商人確有體而商人之資格（四）介紹人擔負入會者完全責任（五）以上四條爲愼重會員資格起見分紹人與入會人均宜注意遵守又附錄商會法第六條總商會商會會員不限人數但以該區域内中華民國之男子具有左列資格之一者爲限（一）公司本店或支店之職員爲公司之經理人者（二）各業所舉出之董事爲各業之經理人者（三）自己獨立經營工商業或爲工商業之經理人者 
[騙詐醫生之結果]  
醫生莊振家前被自稱黨人之哈在田卽哈志農等以延醫爲由騙至法新租界長浜路愛仁里九號門牌禁閉勒贖索洋一萬元逼莊函致家中囑令妻子將洋四千元送至法新租界愷自邇路長安里十四號門牌前樓交付莊妻情急即央同居之諸宏錡至法租界内探詢當爲探目沈德福得悉帶同包探任水揚潘瑞福梁大寳將哈在田並同黨唐雲生即唐英生董忠良三人拘獲帶入捕房並將莊振家吊出解經法公堂研訊先據原告莊振家聲訴被騙禁閉勒逼情形判候改期研訊在案前日又經聶讞員會同法副領事德君升坐特别刑庭提訊先由法捕房捕頭稱在哈在田家内搜出照片多張向哈質問哈稱半身者係是孫强夫之照片尚有合拍之照片立者爲尹神武坐者爲夏次岩卽夏爾嶼等語今將照片呈鑒次由當日與莊振家同往之諸宏乾投稱是日我隨莊同往至愛仁里九號上樓後被伊等分别禁閉是實詰之哈在＼ 
田供年三十一歲南京人在廣東軍政府辦事此次奉命來申勸募公債莊振家由伊親戚張彭飛前來報告稱莊財産豐富可以令伊助餉若干即由張前往請莊到來我即持出公債票勸伊購買莊自己允購若干張由張彭飛代擬信稿給莊書就寄出惟當時並無綑缚將手鎗恐嚇之事詰之唐雲生供浙江人向業錢莊長安里十四號之房屋由張彭飛前往租賃囑我冒稱姓萬在彼候信至傍晚時被拘是實董忠良供前亦在民黨辦事現已脱離爲地皮掮客住居法新租界南褚家橋新五福里四號門牌哈於去冬爲地皮生意相識是日與哈同行被拘求鑒供至此卽由包探潘瑞福禀稱董在捕房所供之住址經已前往調查殊不確實中西讞員卽飭包探再往調查旋據該探回復董與翁姓同居現翁已聞風逃逸中西讞員會商之下判哈在田押西牢五年唐雲生押四年董忠良押三年期滿一併永遠逐出租界 
[章少良于于源判解軍署]  
浙江人章少良（即紹良）山東人于水永源（即余永源）於去冬串同現已就獲之蘇人王克剛皖大俞小軒迭次投送炸彈及恐嚇信函向九江路（卽二馬踎　）天蟾舞臺索詐鉅欵案發逃逸業經中央捕房特别機關華探目陳雲忠李星福包探王寳生西探壳羅香將章于兩人緝獲查得章等與朱家宅路一千三百五十三號門牌劉同慶及九十二號門牌周德英兩家被刦案亦有關係故迭次解送公共公廨訊供判令押候會商堂諭宣佈飭遵在案前日午後已届判决之期捕房將章于兩人押解到廨工部局刑事檢查科代表牛門律師與被告所延之佑尼干帮辦羅斯及台維斯兩律師相斷到堂候示至二名半鐘由張襄讞會同日副領事林出君升座刑庭磋商之下判章少良于永源兩名押候錄供解送護軍使署按例嚴懲 
[西人供訴串攫鈔票情形]  
住居虹口密勒路一百八十四號門牌之奥國人達司可司脱於本年正月五號串同惠力姆搿林與卡爾地克門及粤人黄金寳鄧田等向陳錫林兜售紅土誘至某處用威嚇手段攫取鈔票洋一千三百元逃逸後經捕房中西包探將達司可司脱等一千人緝獲速同案中要證墨西哥國人柯石蓮史甬人沈瑞芳併解公共公廨迭經中西官訊供詳情屢誌本報前日午後又由捕房將全案人證押解到廨經關讞員與英白副領事復審先由見證西人羅司克上堂由捕房代表牛門律師詰據供稱本案發生之前被告達司可司脱邀我前往冒充西探許我九五扣利益其時有四人在場與華人黄金寳接洽妥當繼見鄧田亦到我當拒絶不願作此非法行爲等語並由黄金寳之代表律師向羅司克逐層盤詰良久繼由牛門律師向柯石蓮史詰據供稱此案發生之前在達司可司脱家内見一胖子華人携來紅土一包交於穿大衣之人（指黄金寳）轉交達司可司脱繼見原告與兩華人同來達司可司脱即向外而去旋又與惠力姆搿林等同到房内攫取原告土價至我所得之酬勞一百元係由胖子交於黄姓轉交撲地司給我事前由黄金寳同我至惠力姆搿林家中計有兩次此案究係何人主謀不得而知所供皆實旋由黄金寳之代表律師向柯石蓮史盤詰良久鄧田之代表亦向柯詰問一過中西官訊至此時已薄暮判被告一併還押沈瑞芳交保候復訊再核 
[販土與搶土同罪]  
粤人譚月明指控朱正香串黨將伊誘至直路一興旅館内攫取鈔票洋一百八十二元由捕將朱與牽涉之吳榮生並傳同案證一併解送公共公廨迭經中西官訊明以原告係是土販被攫烟土並非現洋故判譚交二百元人洋並保吳榮生等開釋朱正香押候會商判决在案昨由捕房將原被人證併解公廨請示經張襄讞商之英白副領事以原告譚月明在租界内販賣烟土破洋並保如一年内再犯刑事提案重究並罰保洋五百元充公嗣因譚朱兩人均稱無人具保改判一併逐出租界其餘人證當堂省釋 
[藝徒種毒謀害四誌]  
公共租界愛多亞路一千二百七十六號門牌木作内十七歲學徒王二寳因將毒藥置於粥鍋内致其師夏阿虎食後毒發身死夏妻龔氏亦服毒斃命業經捕房報請公共公廨中西官將夏夫婦分别騐明均係受毒致命諭令屍屬棺殮一面將王二寳拘解公廨押候訊究在案茲悉捕房以案關謀害業師夫婦兩命情節較重除飭探查詢鄰右外並將置毒餘粥送請工部局西醫驗得係是砒礵性極猛烈故連斃兩命業將此案應有手續逐一辦竣定於今日將王二寳押解公廨請爲澈究 
[再誌江輪增價問題]  
 
 
 

Page 11

 
 
　　中華民國七年三月二十三日星期六申報第三張舊曆戊午二月十一日（十一） 
江輪增浚水價各客帮曾請中國商輪公司力予維持迭誌報端茲聞各客帮前日又函託報關公所轉運公所代爲磋商該兩機關已與各公司接洽似有轉圓之意所有商帮協會與報關轉運兩公所往來函稿錄後　　報關轉運公所諸位執事台鑒逕啓者昨聞江輪各公司又有增加水脚及收取現金之議敝會各帮以值此商業疲敝之秋漲價一層固難承認收取現金谥手續上尤形煩瑣更難允行貴公所與各客帮有連帶之關係擬請向各公司先行代達苦衷以便訂期再請貴公所派舉代表與敝會代表前赴各公司磋商俾期取銷前議不勝盼禱之至旅滬商帮協會公啓　　報關轉運公所復函云商帮協會會長先生大鑒敬復者星期日接奉手示拜悉一是業於前日將尊囑情形轉達各公司矣惟各公司亦有苦情現擬先行會商之後再定地點奉邀貴會代表當面磋商如是或有商榷之希望是以懇請會長先生宣布各客前定暂停某公司之議先行取銷免生惡感而礙進行是否有當還祈卓裁是禱先此奉復敬頌公安上海轉運公所南北報關公所同啓 
[限制轉體聨運票]  
　　滬寗鐵路管理局奉交通部令開查團體聨運票一案前經國有各聨運會議兩次獻議到部本部恐於社會便利及鐵路進欵均不能期以良好效果果以未予核准今據第五次聨運會議第十二議决案所載各節是各該路亦慮及該項客票發售後頗多流弊擬定種種限制法以事預防較前議辦法漸臻周密而各路營業情形與人民進化地方發達亦復日有進步與前不同今本部爲優待團體起見特採取該會議之獻議准予試辦惟該項團體聨運票應分爲兩種（一）普通團體聨運劵（二）學生團體聨運劵其限制似應從嚴其辦法亦宜周密以免發生流弊妨碍收入此次團體聨運劵係由京綏提議應由京綏卽日擬具章程送部以便發交聨運各路簽註後再行由部核定頒布施行除分行外仰即遵照 
[美國留學生會開會誌盛]  
　　三月二十日七時半美國留學生會假東亞旅館開會到會者有王君正廷德大紗廠之穆君藕初地方檢察廳之陸君守經滬寗滬杭甬路局之任君筱山改訂税則委員會之朱君神恩印君長光聖約翰大學之朱君友漁商務印書館之鄺君富灼及其他商學兩界諸君子及女學生數人共計八十餘人公訂會章大旨如下一凡中國人（女學生亦在内）之在美國高等學校畢業者及在大學一年以上者均得爲會員二每年開會至少在四次以上三會員每年納會費兩元四會長一人副會長一人書記兼會計一人章程通過後公舉職員會長穆君藕初副會長陸君守經書記兼會計李君約幹又公舉蔣君夢麟爲通訊員畢散會時已十句鐘矣座中有某君計算謂此八十人所費敎育費每人平均一萬餘元總計在百萬元以上可見培植人材之不易也下次開會約五月間在上海美國留學主人數計達三百人以上此次未及偏告故到者只三分之一下次開會必大加增云 
[公民調和會電請切實答復]  
　　北京馮大總統曁國務院鈞鑒謹閲公府復虞君巧電以南方無和平誠意爲言然南方陸唐譚劉莫程熊已公推岑西林爲議和總代表德立並函詢西林各條件（一）承認上海調和會爲會議機關（二）兩方面各派代表二人蒞會磋商（三）先行停止進兵均經西林切實復允是南方誠意已孚如貴政府仍無確復則責有攸歸中外共見惟貴政府察奪幸甚英商李立德禡 
[浦東謀殺親夫案九誌]  
　　串通姦夫謀斃本夫趙才元案内之淫婦趙施氏正犯王兆福等及牽涉之邢金生趙華郎施才郎等由上海地方檢察廳法警李漢樑先後拘解到廳訊供判押復將主要犯婦施陳氏續獲到案訊供收押各情迭詳前報茲悉此案連日經檢察官提案研訊以施陳氏旣經獲案收押則其夫施才郎應當脱離關係故於昨日午後將施才郎提案略詰數語當庭省釋 
[私藏烟土案照判執行]  
　　新北門龍里内林熙臣所開之山東字號前因私藏烟土爲警查獲解送地方審檢廳訊供明確判令監禁二年二個月並科罰洋一千元嗣林不服提出理由聲請上訴不料檢廳贓物庫保存所獲之烟土計八十一包重五十六斤悉數被賊竊去迄今查無蹤跡所以林之上訴奉諭中止在案茲悉此案自判决以來上訴期限已過且爲時已久陸林兩廳長一再會商以此案無上訴理由旣經判决應當執行故於昨日午後備文派警將林熙臣由押所提出送往地方監即模範監獄照判執行 
[演説肺疫預防法]  
　　寰球中國學生會定今晚七時請醫學博士公衆衛生博士俞鳳賓君演説（肺火疫之預防法）當茲肺炎疫南漸之時關心民命者莫不惄焉憂之是則預防之法爲吾人所急宜研究者矣今該會學校校長朱少屏君之請俞博士演説即本斯意俞博士名馳遐邇學貫中西想届時必有金言妙法以指導吾人也聞聽講者慨不須入場劵云 
[少年宣講團定期赴鄉]  
　　少年宣講團遠游隊講員褚永昌等定本月二十五日出發赴嘉定等處宣講並舉辦露天學校爲普及敎育之計云 
[尊孔會總部祀孔]  
　　前日爲仲春上丁祀孔之期本埠各官長詣文廟舉行春典禮後尊孔會總部各職員亦均集廟内洒掃局由正會長曹恂卿君偕同各職會員詣大成殿露臺下行禮一時牲牢酒醴蹌濟殿庭頗昭誠敬聞副會長張仲屏君北上提倡會務擴充公學亦將於日内返滬 
[投票地點之假定]  
　　上海縣沈知事奉令辦理參衆兩院議員選舉事務通函各巿鄉經董會議調查手續及投票地點曾誌本報茲悉昨已卽定投票地點俟會議决定卽照下開地點辦理茲先探錄如下第一區上海巿東南區在救火聨合會第二區上海巿四北區在公共體育場第三區引翔港鄉在該鄉經董辦事處第四區閘北巿在該巿經董辦事處第五區曹行塘灣漕河涇三鄉在曹行毓秀學校第六區洋涇巿及塘橋高行陸行三鄉在東溝塘工善後局第七區三林楊思陳行鄉在三林鄉經董辦事處第八區蒲淞巿法華鄉在北新涇關帝廟第九區北橋馬橋顓橋三鄉在北橋鄉學校第十區閔行鄉在該經董辦事處 
[勸募潮汕地震賑欵之進行]  
　　洋行街潮州會館前日邀集同鄉紳商籌募潮汕地震賑欵已紀昨報茲經聨發等行各商董拍電廣東省城及漢口等處同鄉會請帮同籌募捐欵恊助進行俾收集腋成裘之效一俟籌有成數即逕滙災區交商會代收散放云 
[熊督辦勸募順直春賑]  
　　廣肇公所昨接督辦洋畿水災河工善後事宜熊希齡來電云上年順直水災蒙貴會諸公勸募鉅欵賑濟難民以一百五縣災區之廣五百八十餘萬災黎之衆不致凍餓溝壑流爲匪寇者皆諸君德澤之賜也瞻仰仁慈無任感頌惟是冬賑雖竣春撫須籌各災區積水未消耕種已無希望各災民之苟延旦夕者去年次貧之户今年已轉爲極貧其因房屋例塌就食戚屬以及流散各埠者均須助葺寓棚資遣回籍俾得回復故業延此餘生無如籌欵艱難勢亦弩末束手無策憂心如焚（中略）我南方諸公上年捐助北省賑欵將及百萬純體上天好生之德實具我佛廣大之心甚盼膏霖再滋涸轍敢爲五百萬難民九頓首以請無任迫切待命之至 
[各敎堂募捐之熱忱]  
　　滬上自接華北基督敎賑災會之通電後（朱爾典芮保羅王景春等七人聨名之電）曾於月之十日及十七日兩星期日由各該敎堂特别開會述説北方災民慘狀鼓勵男女信徒竭力捐助昨由上海基督敎聨會會計馮釗光牧師交到中華續行委辦會羅炳生牧師經手之捐欵共計現洋三千零十一元三角以便速滙災區云 
[青年會今夜之興趣]  
　　青年會爲注重社交起見每逢星期六必舉行同樂會一次演映新奇長片影戲以啓人知識增人興趣今日（二十三號）仍於晚問八時開會續演瑪麗奇案六大本爲是戲緊要關鍵此項戲片爲美國最新製出滬地從未演過其情節之佳結搆之奇推爲影戲之冠凡欲飽眼福者盍往觀之入座劵售洋二角 
[英副領參觀地方廳]  
　　駐滬英副領事卓乃爾君昨午乘坐汽車至上海地方廳由陸林兩廳長歡迎入内欵以茗點晤談片刻卓君欲參觀廳署陸林兩君遂卽導引至上下民刑各庭並預審庭以及各處辦公室逐一參觀卓君稱讚不已即興辭而别 
[官紳會宴]  
　　紅十字會會長沈仲禮並閘北商董錢貴三等昨晚假座五馬路馥興園柬邀上海縣沈知事上海地方審檢廳陸林兩廳長模範監獄敖典獄長並南北各區所警正佐以及紳商各董飲宴觥籌交錯賓主盡歡而散 
[責成房主自造圾垃箱之辦法]  
　　淞滬警察廳長訓讼所屬各區署所文云照得本廳經辦清道事宜（中與昨報所載之布告相同故從略）現在時届春令厲行防疫亟應限令房主自行造置以期清潔而重衛生爲此條例辦法令仰各該署所官長督飭清道員迅即遵照辦理務期公家得減少製造木箱之費而私家自置水門汀之箱隻日見其多俾無傾積道路事屬强迫行政期於必辦各該官長務必嚴切進行俾收實效各清道員尤負有專責如有辦理不力定干撤懲不貸凛之切切附發布告並仰分貼俾衆周知此令計開一凡應由房主依限自造水泥垃圾箱之場合如左（甲）房屋已成里衖今尚未有自造之垃圾箱者（乙）房屋里衖經房主造有垃圾箱而箱隻尚不敷用者（丙）其他一切住屋雖不成爲里衖而近旁隙地可造設垃圾箱之地而仍無碍交通者（丁）零星房屋彼此緊連有數房主可能合造一公用箱處者二凡由房主自造之垃圾箱應用磚泥砌築外塗水門汀上設鐵蓋旁設鐵門其式大小略如左之規定並得因地形之大小酌量變通高二尺半闊三尺半深二尺半上鐵蓋下鐵門三第一條所列各場合一經此次查勘即諭令房主遵照指定地點依次砌造統限於四月初十日以前完工如到限未造即報由本廳代爲砌造所有工料各費（每只約八元左右）仍限令房主如數繳還此次應先令各房主出具願書存各該署所爲憑書式如左今願遵諭於囗路囗里囗地方造置水泥垃圾箱隻由房主自備工料並照指定地點依式砌築限四月○○日以前完工如逾限不造願由警察廳派工代砌所需工料所需價銀統由房主認價即日如數照繳决不延誤此據民國囗年囗月囗日日主囗囗囗蓋章簽字四各署所管内應由房主自造此項箱隻者計房主若干户應造垃圾箱若干隻現願遵諭辦理者若干户統限於本月三十日以前開單報廳備案其後是否遵限砌造統於四月十五日以前續報來廳以憑核辦五除第一條所列各場合外其無房主任辦或因其他情形必須由廳另設木箱者現需箱隻若干並仰查明另呈來廳候示辦理 
[駐站憲兵查見鈔票]  
　　盧護軍使因恐有人私運軍火特飭憲兵一二兩連長各派憲兵在南北兩站檢查旅客行李已兩誌前報茲悉昨有楊心愉者携帶中國銀行鈔票十萬餘元於下午至南車站擬乘火車赴杭爲憲兵查出楊卽請求護送以免危險憲兵張排長以未接該銀行公函難以護送却之一面由電話詢問銀行據復確係解往浙省中國銀行收納是以即行驗放 
[承認拐賣女子]  
　　揚州人瞿少才（即崔少才）與姘婦陳崔氏串拐鴨綠路北鄉婦人劉王氏之女劉秀子施陳氏之女施翠金托由高陳氏得洋五十七元賣與北四川路一千七百零五號門牌粤婦譚羅氏經女母得悉報捕將以上各人與二女一併拘解公共公廨經中西官訊判譚羅氏交保二女先交其母領回崔與崔陳兩氏分别押候訊核在案昨晨由廨復訊原告投訴前情訊之被告男女三人供認串同拐賣不諱譚羅氏供稱價買施翠金爲女是實並延律師到堂代辯中西官判崔少才陳崔氏高陳氏分别各押五年兩女各交其母領回譚羅氏不應價賣來歷之女押候再行訊核 
[養媳受傷殞命]  
　　泰縣人曹二之女名九五憑媒郁王許與住居五區一分所之姚鵬海爲養媳今因被翁姑凌虐受傷斃命前日上午經地方廳派檢驗員吏到場驗得該女身上傷痕纍纍其下體且用鐵器燒紅烙傷業已潰爛委實因傷致命當經書記塡明屍格諭曹先行棺殮姚鵬海帶回地檢廳收押候緝獲其妻姚朱氏按律嚴辦 
[婦人氣憤自刎]  
　　秦縣人談實和皮匠爲業四年前娶同鄉王氏爲繼室住居閘北海昌路談前妻生有一女名扣子現年十四歲與繼母同在某絲廠工作近被談前妻之弟王廣生將女藏匿前日王氏往領不放互相口角該氏歸家後憤怒交加竟以皮刀自刎受傷甚重事經四區崗警查悉將該氏及王廣生一併帶入區署轉解司法科聽候訊辦 
[汽車碾傷婦人續誌]  
婦人李周氏前日在南京路福建路口被某西人之汽車撞倒碾傷腦部身死由捕將尸舁入驗尸所報官詣驗諭候傳證訊核各情已誌昨報茲悉昨由捕房將駛車不愼之汽車夫閔長生拘解公共公廨經中西官略訊一過以案證未齊判閔交保嗣因無人具保押候傳齊證質訊再核 
[兜售澳門彩示]  
海門人陳阿全前日至江西路客利西飯店兜售澳門彩票由食客某西人用電話通知總巡捕房派令中西包探前往將陳拘獲搜出前項彩票數十條帶入捕房押至昨晨解送公共公廨經關讞員會同英卓副領事訊供屬實判陳罰洋十五元充公如無力繳洋改押兩禮拜彩票塗銷 
[安徽婦人哭訴]  
昨有婦人范張氏至地方檢察廳哭訴稱是安徽人於去年九月間來滬經西人某薦頭薦至小菜場胡姓家爲乳傭至今年正月二十日所撫小孩忽然患病至二十二日該孩天亡氏見小主已死即向主人算取工資反遭行兇從扶梯上推跌下樓受傷胡知事不妙送我至醫院醫治目下傷勢雖愈足骨已斷致成殘廢且工賬迄未算給欲回原籍苦無川資報告警局令我來廳告訴請求提究等語繕狀處令其具狀禀控該氏稱身無分文奈何於是該處卽命法警以口頭報告林廳長諭飭將氏暫留候傳胡到案訊核 
[裱畫店書畫仍歸原主]  
同益里附近國華堂裱畫店主董樂山近因虧欠各紙行並米店第十七家往來貨洋一千七百數十元由各債權公舉王慶餘等爲代表控經地方審判廳訊供判决將董收押限日交洋嗣因抗延不理諭將國華堂内動物假扣押發封在案惟該裱畫店中所存各貨全部份爲外問商民托裱之件亦非董樂山所有是以發封之日陸審廳長諭將該店中裱成完全書畫分列號碼帶回該廳候各物主來廳述明核對無錯准其將裱價呈繳廳署領回原物所有未經裱成各件則一律發封在内 
[妓女請求超拔]  
濟良所昨解妓女黄新寳至公廨請示據黄妓供稱在四馬路一百零一號門牌雉妓院爲娼因不善逢迎屢被龜鴇虐待逃出在北山西路遇見一百七十號華捕訴明其情帶入捕房轉送濟良所解案請求超豁中西官判黄妓仍留濟良所候提該院龜鴇到案訊究 
[同行嫉妒之控訴]  
飛星黄包車公司放租人王有才昨日具呈四區二分所稱有姜春橋等五人同行嫉妒一再串唆無賴前來尋釁破壞民人營業請求保護等情當經趙署員詢問一過論令退去聽候傳到姜春橋再行核辦 
[茶館聚賭抽頭]  
美租界阿拉白司脱路十七號門牌某茶館主盛阿坤因容留外人聚賭抽頭被巡街捕查見歸禀捕頭轉禀公共公廨出單飭傳盛阿坤到案訊罰 
[監守自盜之懲治]  
福洲路源生順洋廣貨店夥謝芝良竊取店内現洋五百元逃回紹興原籍經該店經理舒鑑來偵悉報請捕房禀廨備文派探前往在浙江鄞縣境内將謝緝獲提回解奉公共公廨訊押在案昨又由廨提訊原告舒鑑來投案禀明前情請究訊之被告供稱我祗用空洋一百餘元並無如許之多且非竊取求鑒中西官以前項現洋係謝經管不應監守自盜判押西牢半年如能於限内繳洋准予隨時酌減刑期 
[保人賠償借欵]  
印度人别司亨在公共公廨呈控唐章彬不理擔保徐鳳樓借洋一百元等情昨經公堂傳案訊明屬實判被告償還原告洋一百元 
[抗違判斷之科罰]  
陸聖詮前延律師至法公堂控胞弟陸根生擅收房租生亦延律師代稱尚有公産未分請求分撥判將房屋歸聖銓執管其餘田産兄弟各得一半並着兩造各將所執之田單繳出對分在案現因根生已將田單一併繳出故又傳訊惟聖銓則將單掯匿不肯繳出中西讞員以其抗違判斷强詞置辯判令罰洋二十元充公並限三天將田單二紙繳案以便對分各自執業 
[代表未明底細]  
米店主裘晋祥前至法公堂控王福亭虧欠米價洋六百元經中西讞員准詞於昨日傳訊裘倩某甲投稱裘因患病故遣商人代表請追王稱欠洋有之惟前在華界由人調　還過洋三百元事已了結求察聶讞員問原告代表有無其事答稱商人與裘係是親戚並非店中夥友故未知悉判令退去限原告於十四天内自行到案聽候訊斷 
[偷割水底電線之查究]  
駐滬日本總領事日前函致江蘇交涉公署略謂據日本郵便水電公司呈稱邇來時有偷割淞口水底電線爲害堪虞應請嚴令所屬趕緊查緝務獲究辦云云陳交涉員業已據情令行寳山縣知事查緝矣 
[兄弟串竊衣物]  
劣孩徐子良與弟阿金串竊北山西路一百零五號門牌方中道家值洋四十餘元之衣物由捕將兩孩查獲昨解公共公廨經中西官訊供不諱判徐孩兄弟各押改良所習藝五年 
[偷竊布疋之破獲]  
船户唐阿毛於陰曆二月初二日在大昇輪船裝運鼎記牌號白　沙布一百四十件（每件四十疋每疋四丈五尺）運往浦東張家浜永昌棧上去九十五件尚存四十五件該船卽在該處浜口停泊過夜於是晚八時許被竊賊十餘人駕一划船至其船一竊取沙布一件當場覺察同唐與夥湯巧生追趕不及報告不巡隊當派水探陳榮華查獲划船户潘小扣子一名又抄出白布一疋及更夫施德保一名又在煤炭堆内抄出布七疋後又在老北門外拘住積竊徐阿四一名供認將布三疋質在聚順押店得洋三元六角解由該隊詰問供認行竊不諱飭將人贓一併解送警廳司法科訊究 
[小工串竊鹹魚]  
江北小工姜清王二潘二陳三等昨日在楊樹浦路某洋棧内工作時串竊鹹魚一包出外被更夫蔡金福瞥見喝令放下詎姜等不服將蔡扭住兇毆當由一百零六號四百九十八號等華印捕到來將姜等四人拘入捕房押候解廨請究 
[挑糞人乘間行竊]  
挑糞夫施阿生昨晨在西華德路一千二百八十八號門牌蔣定福家傾倒便桶時乘間竊取鐵條一根圖逃被一行零四十七號華捕查獲連贓帶入捕房押候解送公堂訊究 
[染坊夥扭控竊賊]  
义袋角染坊夥高萬金前日扭劉小卡子劉大成子至四區二分所控竊晒架上土布兩疋當場拿獲由趙署員轉解司法科判移地檢廳究辦 
[傭婦否認行竊]  
日本婦人户井住閘北五區境内前日扭傭婦韓君子至區控竊值洋三百餘元之金器解經司法科段員質訊之下據韓供因向東家索討所欠工資一元七角致起衝突突詎被揑情誣竊請求察核諭暫管押聽候偵查核奪 
[上海縣公署批示二則]  
吳鳳祥呈爲恐淆界限聲請備核由呈悉查呼處籮夫頭禀充地段均應指明四至豈容混淆界限據呈前情候葉玉堂聲復到署再行查核辦理此批徐豫發呈遵例註册請給照公告由呈及商標均悉開具事項核與註册規則尚無不合應准註册塡發執照並依法公告可也商標備案註册費銀三元存此批　　糾正十七日報載南巿一區警署訊究搶物匪徒案内之王李氏供稱其夫王茂春前在老閘捕房充當七百四十三號華捕因案牽涉斥革現押西牢等語茲經本館確切調查王茂春人極謹愼現仍服務老閘捕房並無前項情事訪員報告不實妨碍他人名譽殊堪痛恨除向該訪員責問外特再聲明以正其悞雜評二 
[組織檢疫所與防疫醫院（宇）]  
曩年滬上發生鼠疫租界卽妥籌防遏不遺餘力而華界方而則遲之又久寂然無所舉動今也南京有疫惡耗傳來滬上官紳即有檢疫所與防疫醫院之組織咄嗟立辦詎不差强人意耶但吾國人之辦事或則好大喜功或回虎頭蛇尾殆已成爲通病無可自諱若亦如某處之舉辦防疫以鉅萬之金錢作曇花之一現而絶無絲毫成效之可言則仍足以授人口實也當道諸公可不愼之又愼哉 
 
 

Page 12

 
 
G> 
[商務]  
●外國滙兌　三月二十二日 
上海滙至倫敦　（以上海規銀一兩計算） 
銀行電滙　四先令五辦士五 
銀行即期　四先令五辦士七五 
銀行四月期　四先令五辦士八七五 
銀行買進四個月期滙票　四先令七辦士五 
帶根電滙四月定貨　四先令七辦士五 
又六個月滙票　四先令八辦士 
大條銀　四十四辦士五 
上海滙至法國　（以上海規銀百兩計算） 
銀行電滙　六百零九佛郎 
銀行四個月買進　六百三十七佛郎 
上海滙至紐約　（以上海規銀百兩計算） 
銀行電滙　美金一百零六元二五 
銀行買進四個月期滙票　美金一百十元 
上海滙至香港　（以上香港百元合上海規銀） 
銀行電滙　七十兩二五　 
上海滙至印度　（以上海規銀百兩計算） 
銀行電滙　三百十個羅比 
上海滙至日本　（以上日本百元合上海規銀） 
銀行電滙　四十八兩六二五 
昨日上午十點四十五分鐘時鎊價收縮半辦士之後各國滙票亦即更動如下 
倫敦電滙　四先令五辦士 
印度電滙　羅比三百零七元 
日本電滙　四十九兩 
紐約電滙　美金一百零五元三角五分 
法國電滙　法郎六百零三元 
和囒電滙　荷金地蚕三十四元 
大條銀　四十辦士半 
[金市]  
昨日上午先令初揭曉時大條銀價長七五磅價亦長半辦士至十點三刻鐘時磅價忽縮半辦士（計四先令五辦士）以致標金之價自二百三十六兩三錢漲至二百三十九兩四錢兹將售開之價列後 
現貨標金　二百七十七兩 
足赤條金　二百八十三兩 
沙金合赤　二百八十二兩 
三月份標金　上午開盤　二百三十六兩三錢 
又　又　先令揭曉　二百三十六兩五錢 
又　又　午刻收盤　二百三十九兩二錢 
又　又　下午開盤　二百三十九兩二錢 
又　收盤　二百三十八兩八錢 
調期四月份者寥寥 
恒孚上足赤飾金　每兩四十二元 
又　本牌兌進四十元 
又足飾紋銀　每兩一元六角 
永豐餘眞字足赤　每兩四十一元 
又　本牌兌進四十元 
銀樓大同行足赤飾金　每兩四十二元 
銀樓門莊足首飾紋銀　每兩一元六角五分 
[錢市]  
連日因江寗不靖洋厘又漲六毫二五折息亦漲一分遠期交易稍呆故價平定兹 
將上下午收盤之價錄下 
▲上午收盤 
墨洋　七錢二分六厘一二五 
又　陰歷三月底期七錢二分八厘五 
龍洋　七錢二分六厘一二五 
又　陰歷三月底期七錢二分八厘三七五 
廣東小洋　六錢四分四厘五 
江南小洋　六錢四分四厘五 
銀拆　二分 
銅元　一百八十一千文 
▲下午收盤 
墨洋　七錢二分六厘三七五 
又　陰歷三月期　七錢二分八厘五 
龍洋　七錢二分六厘三七五 
又　陰歷三月期　七錢二分八厘三七五 
廣東小洋　六錢四分四厘五 
江南小洋　六錢四分四厘五 
銀拆　三分 
銅元　一百八十千零八百文 
錢找　一千二百文 
衣牌　一千三百三十文 
市錢　一百五十千文 
角子　一百十七文 
貼水　十六文 
[股票　昨日交通公司報告]  
藍格志　賣　十四兩七錢五分 
敲老佛　又　十六兩 
英揸華　買　八兩 
派亨　又　一兩二錢五分 
色麥加　又　八錢　 
[米市]  
昨日滬南米市來貨頗多銷場極少故市價無甚升降兹將開出各貨行情列下 
錫帮廠機白粳每石七元九角 
又　機白元　八元 
常帮廠機白元　八元 
又　機白粳　七元九角 
角里廠機白粳　七元二角 
又　機杜子尖　六元八角 
崑山廠機白粳　七元四角 
又　機羊尖　六元八角 
正義廠白粳　七元四角 
唯亭廠機白粳　七元四角 
蘇同三豐廠機白粳　七元三角 
巢湖廠機白尖　六元七角 
又　包白尖　六元三角 
松江廠機白粳　七元二角 
常帮河下機粳　七元六角五分 
錫帮河下機粳　七元六角五分 
蘇同雜牌河下白粳　七元二角 
角里河下早機粳　七元二角五分 
松江航船晚白粳　七元 
周莊河下機白粳　七元 
六直河下機白粳　七元 
陳慕河下機白粳　七元 
[油荳餅]  
昨日滬南六吉等號進口吴復祥沙船裝來海州餅三千片又金同利沙船裝來青口豆油八百件采菽堂成交者甚爲清淡祗有新記公司開出牛莊荳油二十件又午莊籽油十五件其價列下 
牛莊荳荳　十三兩八錢 
牛莊籽油　十七兩九錢 
[絲市]  
昨由洋商購去本廠絲四百三十擔七里大經十包其價如下 
惇信洋行買信昌頂頭號十三至十五份廠經二十擔每擔價八百六十兩又買長春花十擔價七百九十兩兩又買金鵝二十擔價七百十兩又買天字二十擔價七百七十五兩 
信孚洋行買飛泉龍頂頭號十一至十三份廠經三十擔每擔價八百二十兩又買蝶鳳頭號十三至十五份廠經四十擔價七百九十兩又買飛其林頂頭號九至十一份廠經三十擔價八百三十兩又買西牛特别條份廠經二十擔價七百四十兩又買軋來粉十三至十五份廠經二十擔價八百兩又買孔雀特别廠經二十擔價七百先十兩又買藍龍頂頭號十三至十五份廠經二十擔價八百十兩又買德力風頂頭號九至十一份廠經價八百三十兩 
[棉紗]  
昨日大阪來電三品紗市價陡漲計本月份日幣三百八十八元遠期日幣四百另五元美花亦漲五十餘個磅英上午市價平平下午又復堅固其原因爲日商湯淺伊籐茂木等洋行收進東紗及本紗有千餘包之多四川帮亦辦進廿支及十四支本紗五六百包惟他帮交易仍寥寥公會小包市面略見疲軟今將售開之價列下 
十六支藍魚　十六支福島　十六支三馬　十六支立馬　統扯　一百七十三兩 
以上湯淺洋行收進六七百包陽歷三月份出清 
十六支文明結婚　大包　一百六十八兩二五 
十六支丹鳳　大包　一百六十八兩二五 
以上伊籐洋行收進四百包陽歷月期 
十六支藍魚　十六支福島　十六支三馬　十六支立馬　統扯　一百四十八元五角 
以上係茂木洋行收進四百包一彩月期 
二十支五福　大包　一百七十三兩 
二十支牧羊　大包　一百七十二兩 
二十支三星　大包　一百七十一兩 
十四支四喜　大包　一百五十八兩五錢 
以上四川帮辦進六百包即裝 
二十支水月　大包　一百七十二兩 
十六支文明結婚　大包　一百六十四兩 
十六支丹鳳　大包　一百六十三兩七五 
十六支雙虎　大包　一百六十五兩 
以上青島長沙河南等帮辦進二百餘包即裝 
十六支丹鳳　大包　一百六十三兩二五至一百六十四兩 
十六支文明結婚　大包　一百六十三兩五錢至一百六十四兩 
以上公會售開共有二百餘包即塡 
[輪船進出口日期]  
▲三月念二禮拜五進口 
新寗紹　由寗波　寗紹 
新北京　由寗波　太古 
鳳陽丸　由長江　日清 
湖北丸　由福州　大阪 
新濟　由福州　招商　 
▲三月念三禮拜六出口 
奉天　往汕頭香港　太古 
江天　往寗波　招商 
長安　往長江　鴻安 
新濟　往福州　招商 
泰順往大連天津　招商 
飛鯨　往烟台營口招商 
▲三月念四禮拜日出口 
江永　往長江　招商 
▲三月念五禮拜一出口 
江華　往長江　招商 
大吉丸　往長江　日清 
▲三月念六禮拜二出口 
岳陽丸　往長江　日清 
▲三月念七禮拜三出口 
襄陽丸　往長江　日清 
江孚　往長江　招商 
▲三月念八禮拜四出商 
江新　往長江　招清 
大貞丸　往長江　日清 
▲三月念九禮拜五出口 
大福丸　往長江　日清 
[上海新衙門北首海寗路口新同行慶華銀樓兼售揀選時樣各種原當赤金首飾]  
每兩照市價便宜二元貨價不合當退還洋專收各路原當金銀首飾沙金荒金批發各省加重金箔十足廣葉關葉發兌老寳紋銀鍍白大小各件揀選原當銀飾各貨俱備如蒙同業惠顧另躉均照批價電話北一千八百號 
[人造名振天下功滿寰宇]  
敬啓者鄙人前患血症沉重不堪請醫調治縱不斷根無法可治聞得　貴藥房人造自來血頗稱功效即當遣使購來一瓶服後果然漸漸見功今春又購三瓶尚未服罄而精神驟覺舒暢身體强健眞正可稱名振天下功滿寰宇毫不虚誇也竊思無以爲報爰特奉上圖畫一張乞即代登報端以揚神藥之功專此敬頌　大安上海嘉興路楊中海敬祝附告人造自來血 
價目大瓶二元　小瓶一元二角　每打二十元十二元 
總發行所　上海四馬路五洲大藥房錄登 
[張道中特啟]  
本醫士前因所備之六零六用罄故停止注射一月有奇以致病者徒勞往返甚爲抱歉兹以春旺之際特向歐洲運到最新六零六多瓶以應患者自即日起開始注射德產六零六及九百十四每人祗收藥資兼手術費洋五十元普通六零六每人祗收藥資兼手術費洋二十五元恐未週知特此通告電話中西藥房中央八三四住宅北一一四四 
[感謝戴和之醫生救我險症]  
余患花柳潰爛時在申已穿天靈慘不甚狀經以年餘始至杭省醫生診視效無一奏復返滬埠醫士林立診視應許三日好二日痊盡是騙錢醫生病恙難脫目無法紀有錢用而無生路幸魯省朱竟成君介紹於上海三馬路廣西路口永年大藥房戴和之先生診視參用中西救我險症不滿旬日脫離黑幕恩同再造耗費又微籌欵持奉敢不應諾爰特登報感謝以揚仁風抱病家有所問津焉倘偶敲竹槓之庸醫三天二日痊切勿受愚　天津劉蔭峰　謹謝 
[永安保險公司廣告]  
本公司前受保鎭江南京蚌埠等處火險生意業經登報或專函聲明限日退保逾期保單作爲廢紙至保費亦早經滙交敝公司各經理按數退還各保户兹據報告尚有南京　悅來公司保單第二千九百八十號同泰豐保單第二千八百三十九號浦口　悅來公司保單第二千九百九十七號　鎭江　萬全樓保單第二千四百號　蚌埠　交通銀行保單第四千一百六十五號等處業經通告逾期已久尚未將保單繳還等情按照保險通例公司與保户彼此均可退保本公司照章程第九條實行退保請上列各户速將保單送還敝公司原經理人及領回應退之費幸勿自誤須知敝公司旣已通告在前如有不測當然不負賠償責任特再登報聲明　民國七年三月念號 
[春動傷風咳嗽多食油膩生冷者注意]  
春氣動肝木旺木旺火升肺金受剋宣揚呼吸觸處致病或口燥空咳或喉管發癢濃痰在喉不能爽利而出日久失治化源將絶雖有良藥亦無所用惟本藥房發行助肺呼吸香膠爲滋養肺金補助呼吸之良藥凡患以上諸病每次呑服二三片每日服三次功能順氣化痰肅清肺部化機靈敏不致停痰蓄飮卽無發生咳嗽之患此爲應時妙藥久著經驗若多年痰咳肺金受傷甚至咳血氣喘百藥無效者一經試服呼吸香膠得化痰理氣之功止咳斷根之妙無論肺萎肺結核各種痰飮癆傷重症均可治療常服除痰葆肺可免一家之肺患當此春令發動之際衞生諸君子尚其及時加意愼重衞生爲要助肺呼吸香膠每匣洋二元每打二十元總發行所上海五洲大藥房 
[槍上戒煙天然社警鐘商標]  
本社專門戒烟歷有年所創製槍上尅烟丸消癮藥水功效神奇久爲社會信仰戒時服丸數粒仍可自由吸烟照常辦事每日吸烟幾次服丸亦同烟癮一錢者服丸一百粒數日之後見烟自厭十日内外定可戒除再服消癮藥水調理無論年老虚弱保無後患　尅烟丸每百粒五元　消癮藥水每瓶三元　外埠往來不便郵寄妥速本社心存濟世利不求宏推廣優待平民戒烟特製普通藥水甲乙兩種神效無比除癮快速連購計洋二元外埠另加寄費一角買槍上尅烟丸一盒附送試服消癮藥水一瓶注意認明警鐘商標爲記章程函索附郵資三分本社設在英大馬路先施公司對過維新里三十二號 
[專治身體虚虧年久白濁不止體虚白濁丸]  
身體虚弱之人房慾過度腎關不固初起點滴久則旺流若不早治年久不止病因體虚精傷故有淋濁之患每日所流白濁即人之精血夜時流出名曰遺精日中流出名曰白濁此皆不出乎腎虧之範圍本醫生因鑒於斯研究極靈極妥之良方名曰體虚白濁丸以止白濁再服滋隂補腎丸可以斷根永不復發每匣一元無效還洋外埠函購郵寄妥速三馬路浙江路口時芳照相館隔壁認明德法製藥公司程鳳生醫生秘製 
[新發明花柳解毒水]  
花柳一症因酒色醉飽怡情幽暢肝火妄動隨至失察尿道壅塞濕熱滯下漸染白濁粘膩遍覔方藥少延時日慾火甚熾加意不節染成花柳遺毒楊梅㿀爛唇穿鼻壞貽害終身本醫生自泰西傳授花柳一水能治新濁溲痛點滴不下花柳遺毒危險等症輕者一瓶重者二瓶每瓶一元脫離黑幕掃除毒根精神依舊毓麟延年本埠可當面試服外埠函購郵寄妥速首創第一惟我發明謹防隱戤受其朦混請君認眞上海三馬路大舞台西廣西路口永年大藥房戴和之醫生啓 
[郭梓琴地理]  
得青囊秘術不論山地平陽尋龍點穴陰陽二宅預知未來已往之吉凶可以轉禍爲福每日價洋五十元先兌後行貧者順路代看分文不取予以此而養生以此而濟世如有敎言至申江老北門興康里吴仁泰號問知訂期同往 
[痔]  
痔瘡之症皆由濕熱下注陰虧熱甚焦勞過度以致筋脈橫解精氣脫洩若成瘰成塊或痛或癢者爲痔如膿血淋漓管長數寸或黃水紫血脫肛疼痛者爲漏以上各症無論如何危重速用此丹每日送服三次立能止痛去血且培元補氣永不復發雖數十年不愈之症至多連服一料包可永遠斷根保不復發萬試萬驗不靈包退還洋每瓶大洋一元每料五瓶大洋四元○又製三十六種惡痔去管膏如外痔十分危險名醫却步痛徹心肺速將此膏搽之三日之内連根脫落完好如初天下治痔之藥斷無出其右者此藥一出天下猶有不愈之症我不信也雙料每瓶二元單料一元近多僞藥欺人須認明仿單上有驥雲肖像反面五開間圖畫藥包上有註册商標天馬爲記若誤服僞藥貽害匪淺務須格外留意○上海盆湯弄寗波路口崔氏瓣香廬啓 
[倪壽齡醫學士發明立愈痔瘡新藥]  
内服化痔丸專治濕熱下注肛門内外發熱腫脹成瘰成塊痛癢難忍膿血淋漓等各種惡性内痔外痔連服兩盒包能立愈再用外治化痔膏塗于痔瘡上立能止痛去血化管消膿其效如神用法另詳仿單每盒均售大洋七角收回藥本郵票九五折信力自給上海三馬路跑馬廳禮拜堂後安康里念四號溥愛醫藥社 
[國貨三角牌衛生軟毛巾]  
總發行所遷移廣告 
本公司總發行所現移至四川路橋北仁智里第一弄念五號惠顧諸君請移玉趾零躉交易一例歡迎賜函件送該所承逕 
三友實業社製造燭芯毛巾有限公司啓 
[上海光華堂三星丸戒烟妙品聲明假冒包退保靈]  
本藥房始創三星丸久蒙戒烟諸所贊賞發行至今君久已名馳各省不料無恥奸商假冒本藥房三星丸牌號僞藥混充購者不察致受其欺今爲嚴杜假冒起見自戊午年春從新改良對於内容則藥品道地加料精製務使服者功力延長精神爽健筋骨活潑終日辦事毫無倦癮並保戒除以後身體反覺較前强壯决無病癮之慮對于外表于包面上附印本藥房圖印影分裝紅綠封袋兩種如欲試服者即出銀一角可戒烟癮一錢一經入喉效力便顯倘有服後不見功效或包面上無本藥房圖影者請立即退回原售處掉換價銀可也若遠埠欲購者可將郵滙票附交信内直寄上海四馬路本藥房收可也接閱之後立將三星丸由郵保險寄上如滙十元以上者可照另批例五百元者可照躉批例定價劃一包退包換以表本藥房誠信無欺之至意門售每包售洋一角内丸七粒每洋可購十四包外埠函購二元起碼請加寄費一成特此聲明愼防假冒是爲至禱上海四馬路光華堂藥房謹啓 
[上海漢口甡記股票公司]  
現銀買賣内國公債鐵路証劵各銀行錢局航業礦務水電墾牧紡紗絲織造紙印書榨油麫粉等公司工廠股票收據存摺及新華儲蓄票倘蒙交易格外克己外埠函件當班答覆 
上海設英大馬路浙江路口五龍日昇樓隔壁寳德里後首香分弄　漢口設英租界新昌里 
[包愈立止夢遺聖藥]  
凡患遺洩病症皆因腎水虚耗命門受損或思慮太甚以致心腎不交久之面黄肌瘦腰酸腿軟四肢無力虚損勞傷由此起矣若不醫治將來根深蒂固望愈甚難治藥雖多對症者少本齋深悉病源覔得異人秘方名曰純陽必愈丸專治遺洩各症服之立見奇功骨髓滋陰補神充足則身體雄壯百病不侵如患遺洩即是陰虚之現象此丸功能鞏固精益當日可愈輕者二盒包愈重者一料除根永不再發若能連服兩旬大補氣血諸病不侵精神倍足每盒洋一元每料六盒洋五元如外貼遺洩膏每張七角膏丸並用取效愈速功效益彰必須認明牌號　上海二馬路西鼎新里石庫門京都天寳齋啓 
[西醫許曜南遷移]  
下午二時至四時在盆湯弄愛華藥房電話一二○六上午在新閘醬園弄青島路湘勤里候診門診一元出診五元診斷内外各科精治花柳無論久患均可包治備有德國六○六及下疳横痃新藥 
注射三日痊愈貧病不計急症隨到　佈種牛痘　掛號處啓 
[上海中國濟生會賑務處經收捐助京直豫春賑奬品第四次報告]  
張因修女士助赤金手鐲一對宣記助赤金手鐲一對　涵記助赤金手鐲一對 
温州嵌石花木檯面一只　張克固女士助赤金鎖片一枚朱通隅恭備志　三君助赤金鎖片一枚　銀質鍍金帳鈎一對　銀質鍍金插花袋一只　隱逸氏助金時表一只　銀時表一只　白湖詩六本　曾妙增女士助金絲眼鏡一副　銀粉盒一只　張周氏助外國金耳圈一對　外國金嵌玉戒指一只　沈恒修女士助雄精賽銀杯十六只　金雄精如意一只　鍾朱氏助濟紅花瓶一只　沈慧性君助磁茶壺一對　玻璃茶杯一對　玻璃漱杯一只　銅尺一方　銅墨盒一只　人範須知一部　吴縣隱名士助字畫五幅　馬恭毅女士助廿四史全部　王道器君助流民圖一百本　袁慶餘堂助雜詩集三十五部　聶靜山君助碑帖堂幅八幅　揚吟廬君助字畵十九幅　陸守霑君助磁五彩花瓶一只　上海寗波路中旺弄升安里中國濟生會籌辦賑務會計處謹啓 
 
 

Page 13

 
 
   
 
 

Page 14

 
 
自由談 
百弊叢譚 
[兌換銀洋之弊] [  炳如]  
　　有種店家專於兌換銀洋時欺侮願客舞弊詐財而滬上尤習見不鮮茲略舉其最普通之弊竇數端以告閲者 
（一）掉換銀幣凡備婦幼童鄉愚阿木林輩持洋往兌彼等見其可欺即故意讓學徒與之接洽學徒又佯作不識洋狀再四估看偶不留意墮洋於地迨拾起時銀質已變爲銅質矣此時占夥即前來略一估看曰銅洋反責兌者有意混用擬鳴捕拘辦鄉愚阿木林自然不敢與之再較竟有始終未能洞察其奸者 
（二）混用鉛角其兌出之銀角所蓋之紅藍油印一經着手印即脱去此時雖兌者覺察向之掉換彼亦必多方圖賴如果行已數武則終不認矣 
（三）九八銅元昔之制錢以九八作串今則每仿行於銅元兌銅元者必無暇拆包數視卽數視彼不妨補足之九八尚不足奇有甚至九扣者 
（四）塗改鈔票此事近來時見昔則尚不多覯其故因京鈔停兌奸商遂私改北京爲上海或江蘇等字樣混用於巿如以五元十元之紙幣向兌稍不留意即被搭找此等塗改之票更向剔家去兌甚且有拒絶不收者（六） 
家庭常識 
[錶之快慢] [  張長庚] 　　 
錶之背面有快慢針針下有ＳＦ二字母Ｓ主慢Ｆ主快太快則撥之使向Ｓ太慢則撥之使向Ｆ即得其正矣 
[目中起星] 　 
用燈芯一條長約一分蘸以少許菜油竪於耳輪之上部有紅筋處男左女右一端向上一端着膚然後以火爇之少時作響聲如爆豆然斯時燈芯已飛去數步之外不必再爇一星期後星當自滅　　 
[假山上苔] [  芮青]  
假山上無苔點綴甚無雅趣欲其速生可用生芋艿一枚去皮將假山徧擦一周然後用人溺灌之移置陰處（指小假山言）不數日苔卽自生再以清水滌其穢氣養魚之缸欲其生苔亦可用此法 
[藕粉牛茶] [  卡鼎孫] 　　 
購精牛肉一磅切成薄片浸於一升之冷水中約二小時然後置入釜中更以胡蘿蔔或洋山芋二枚切碎蒸一句鐘加鹽少許使鹽淡適宜乃濾汁俟冷去油質儲之臨食時攪以匙取一杯和以藕粉祗一分鐘卽可食 
聨話[  懶瘦生]  
　　某君從軍而殁於陣其妻聞耗大慟自製輓聨一章哀感動人不忍卒讀聨曰馬革裹屍還是男兒得意收場惟憐室有雙親瞑目尚多難了事𠃊　聲啼血盡痛夫子招魂不返最苦孤無六尺傷心空牘未亡人𠃊吾鄉某先生輓癡子一聨用意極佳不落窠臼洵可謂别開生面也聨曰饑也食寒也衣不忮不求自是古愚眞本色𠃊朝則起夕則寢全歸全受誰謂今世少完𠃊人桐鄉商夢巖先生輓其姊丈一聨一往情深溢於言表特錄於下聨云花逾六秩甲來蘇也旣兆勿藥矣堪占滿期宿恙全捐會食繼深盟許我肩隨雪月花時得復連樽長話舊𠃊桂發兩枝丁舞象者有儀騰驤兮可冀所願遺孤加勉紹衣能篤志繩其祖武琴書酒伴愼母降格以從新𠃊又某女士于歸後夫婦不睦日受姑之詬誶以致家庭之間絶無生趣懨懨成病未幾卽玉碎香消矣其弟輓之以聨曰旣失姑歡又違夫意性情何太執有兒總勝無兒此恨差堪聊自慰𠃊結褵三載染病兩年醫藥詎難靈佳耦飜成怨耦良緣索性讓人來𠃊此聨意含飄刺不知其姑與夫見之當作如何之感想也 
工業須知 
[製造肥皂法] [  玉聲]  
　　肥皂爲去垢必要品固爲家庭日用所必需亦可藉此謀生治之道家庭常識第一集所載製肥皂法依法製成雖去污力甚强惜製成肥皂之表面不能光滑美麗放置長久即有裂紋拗形之弊以之供家庭日用則甚善以之謀生活則大難茲另述一法以供研究　　吾法名爲煑沸法純爲工廠之製造非家庭可爲亦非小工廠所可用也（小工廠製造肥皂法暇時當及之）蓋須資本須器具須經驗三者缺一不可此法利點甚多不獨成品純潔且與肥皂同産甘油亦得分離甘油價值極昻可謂寳貴副産品但提取一事亦非易易手續甚繁雜大工廠附設提油廠以專利　　吾於述製法之先將所需原料及器具略爲述明 
　　（一）原料主要原料爲油與鹻二種松香亦爲大宗原料惟油有動物油植物油二種動物油料凡由動物中提取而得者統名之曰動物油如牛油骨油（由骨中提取而得者）污油（由厨房棄水及他腐敗動物中提取而得者）等皆是植物油料由植物中提取而得者皆名之曰植物油如棉子油椰子油橄欖油榖油椶油等皆是用單純牛油所製之肥皂硬度極大不易溶於水出沬不多去污力亦甚弱故不相宜用單純之棉子油或椰子油所製之肥皂性質與牛油相反質旣柔軟亦易溶於水出沬甚多去污力甚强然質過柔軟不易成形故宜與牛油混合用之以百斤油料計算約用牛油五十斤骨油或污油三十三斤棉子油十七斤之譜鹻有本國鹹及外來鹻本國鹻其質甚佳惟近來價值頗昻更有奸商混入他種雜貨故不若用外來之鹻爲佳外來之鹻最純潔者曰苛性曹達以之製肥皂甚宜 
　　（二）器具煑沸法有煑沸室煑沸室卽油與鹻化合之室也其中主要器具爲金屬釜（釜之形狀大小不一皆由工廠規模大小及出品多寡而定）釜中設有氣管以司煑沸其管開口蒸氣可分散釜中者曰開氣管此氣管除供養沸外因氣絶上升使釜中永遠作運動狀態閉口氣管曰閉氣管專供煑沸之用及其他長方形之木格（此格四面之板皆可移動格底具有鐵輪以便轉移）並切片機印花機等器具以上原料及器具已略述明吾當進而言其製法（未完） 
長篇小説 
[二城風雨錄] [  英國卻而司常覺小蝶迭更斯原著天虚我生合譯]  
　　卷下第三十三章（一） 
　　曼萊老人一去四日不歸且亦無復音問勞雷焦急萬狀坐立皆２ 
不安其位曼萊苞洛更無論矣日者方欲自往賴福司以覔老人顧已翩然歸矣笑容滿頰以告衆人曰湯訥無恙矣然以小有枝節遂不能與我同時出獄明日尚須復往視之曼萊因問四日以來所經之事則老人殊不肯言出見勞雷四顧無人乃始以手撫胸曰嗟乎四日以來吾身實處魔窟中也勞雷曰老友幸無恙吾心至慰特湯訥見狀究復如何老人咋舌曰險甚就吾所見四日來貴族之被殺者已不下千數而湯訥獨以身免寗非萬一之幸著者曰湯訥誠幸矣即曼萊父女此後得安然出境亦屬萬幸之事蓋當其時法國全境無一不在血潮鼓盪之中殺人者尚岌岌自危惟恐不保其命又何况乎貴族哉幸而曼萊固未知以爲湯訥入獄已爲萬不幸事此外則非所聞老人亦知婦女心怯故秘不言但於暗中告勞雷曰予在當日爲衆擁入賴福司獄其中有民黨新建之法庭即以獄卒寢室而爲公堂時方提獄中之囚一一研鞫然一問而後爰書即定故獄門之檻大似鼠穽即出亦必死也予旣登堂旣自白爲巴斯蒂獄中十八年之老囚遂有多人起而歡呼并有一人下座相迓其人紅冠峨峨則竇瑪齊也然已捐舊僕之分而稱吾人曰國民何爲至此亦有驅使及於下走者否予因曰謝君吾來非他監獄中有湯訥者實吾婿也願請諸君審問一過倘無罪而釋之則老人萬幸矣竇瑪齊乃微睨予然後檢其册曰湯訥幸未死囚秘密獄中已數日矣予乃大慰亟曰吾婿雖爲貴族之裔然向居於英倫未嘗爲惡願乞堂上鑒之蓋不幸而降生於貴族之家者予爲此言聲至清朗堂上問官十三半皆入睡聞語聲則强睜其目以視吾人顧竇瑪齊曰重以老同志言汝可提愛芙孟出也竇瑪齊去果引湯訥至堂上略一訊問正欲開釋忽見有人附竇瑪齊之耳作數語竇瑪齊又語之問官衆乃立變其色爭視湯訥咸有怒容乃下其判曰湯訥有罪未便遽釋有候復審（未完） 
 
 
 

Page 15

 
 
   
 
 

Page 16

 
 
   
 
