# 1883 - 128 - 4903603

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[珥災緒言]  
　　本月初十日七點鐘時滬城大東門外施相公弄失愼由草帽店起火焚至九點鐘視融氏始行返駕計焚去房屋約百許幢可謂巨災矣富火起時各處水龍咸往施救租界洋龍亦有奔赴者但以地方偪仄英雄無用武之地實屬無可如何中國水龍則勢小力弱水止一線澆入其中正如火上添油尙不止杯水車薪之徒歸無用也余觀此情形不禁咨嗟扼腕曰傷哉火政之不行也久矣平日旣無備火之汶臨時又無禦火之方幾何而不令火厄之無可避也夫備火之法第一在開拓街道街道廣闊則望衡對宇中間所隔較寬卽有不測火屋飛越或期不能及遠不但街東之災不至延及街西而且街西之人可以相助而共救街東之火苟有洋龍又可當街挹注力資澆灌若街道一狹則一處火起卽不難飛越數處撲救有所不及搬避有所不暇而洋能占地較多勢必無可安置而不能施救此災之所由巨也寍波杭州時有火災而往往火勢及宮墻而止盖此數處街市房屋或四面皆有高墻或數家而建一墻其墻高出屋際卓然兀立火勢蔓延之際焚及宮墻則火無所附而漸至於媳是亦以街道較寬地有空隙而後可以建築宮墻以備不虞也今上海租界地方雖無宮墻以禦火而街道尙稱芝闊故偶有火警洋龍火龍紛馳而至往往立卽撲滅而不至延燒甚巨若十舖以南則爲中國地界人多屋衆麟次櫛比五步一樓十步一閣中間之街僅餘羊腸一線一遇警報雖遠隔數十家或相間一街者莫不競恩遷選恐遭池魚之禍又何敢舍己芸人爲他人出方乎人力旣無所施洋龍又不能至僅侍區區中國水龍其奠能爲然而欲令南市及城中等處地方開拓街道建築宮墻以預爲防患未然之計其勢實有所不能何則人多地狹狃於故常攺絃更張殊非易易但竟以無可如何委之於數於命則又不可城中官憲於無可如何之中爲不得已之策於是掘七是并寘太平水釭凡所以防火患也無如積久生玩井或渫而不能汲缸或涸而不之問則雖有防患之名而無防患之實仍屬無濟於事而城外南市則并此而無之又何怪乎一遭回祿而蔓延必廣也夫近來上樂善者頗多於他處災荒尙且力圖籌策爲之助賑而况本地之災安可不早爲設法竊以爲街道旣不能開廣井缸亦有名無實卽使井與缸皆足適用而終恐迂緩而不及於事則何不另籌一美善之法以禦火洋龍之制大小不一而其功用則奠不靈捷異常與中國之水龍大相懸絕今租界地方所備之各澤龍皆以街道廣闊故多係巨製面一遇逼窄之區則無所施其會倆爲華人計何不購辦靈便小巧之洋龍數架分儲於城中及南市等處而仍令人習學御龍之法於西人此等洋能雖覺小巧而出水之靈便則大勝於中國之水龍卽較之大洋龍不過水勢畧殺而機括靈活則亦並不多讓如有此等洋龍則城中或南市有警可以鯖時施救初不煩租界大洋龍之朅來報往而功效當必有甚捷者夫亦何憚而不爲也夫必以防火之故而令頂解火道似爲不情然以不能擴充街道建築宮墻之故而竟坐視其火災迭見而不爲設注則又不忍茌官言官者第日開井備缸厥責已盡而其寔則故事之虛行已耳聞城中欲設自來水如其能成固不僅爲平時民間食水起見倘遇不測亦可便於挹泣澆灌然此事之成不知何日而祝融氏之窺伺於無形者不能定以時日則何不先辦小洋龍以作未雨綢繆之計而徐圖長策之爲愈耶不盡區區芻蕘之獻知我罪我聽諸悠悠之口而已 
[諭旨恭錄]  
　　○三月十二日奉　旨祥麟補授內閣學士兼禮部侍郞銜欽此同日奉　旨尙宗瑞所管右翼前鋒統領着維慶署理欽此 
[查釧鬧衙]  
　　○温州友人書來言府衙上房失去金鐲一只重約四兩偏尋無跡有邵姓老嫗向在太守臥室服役另有雛　鈳小賣善琵琶能歌舞案牘之暇藉以侑酒娛情不啻玉局之輯雲香山之樊素也金鐲之失小寶謂是邵嫗所竊太守信之先於初五日親提嚴訊重責籐條一千四百又掌頰六百邵嫗不能受刑供與家人燕升同竊太守謂然則有姦乎邵供無姦又喝再打邵供金鐲交其外甥某藏於某處太守卽命差役多人至某處搜贓一面將人發交永嘉縣收押時己三更各府差黑夜前往次晨復命不但無此贓且無所謂外甥者大守益怒立飭再提邵嫗燕升到署覆審並傳永嘉縣石邑尊隨同拷問邑尊不知因何不到并未提犯太守震怒連發三次提牌遂將二人提至於初七日研訊燕升本山東人素有膂力笞責九百絕不作聲及笞畢詬詈交加將脚鐐扯斷且言欲赴上房得仇人而甘心差役急阻之而花廳上玻璃等物均被打碎府署諸僕亦均代抱不平赴道較乞救邵嫗之子見母跑鍊己久且赤體受鞭作靑紫色兩頰血流不止遂奔赴道轅擂鼓喊寃將觀察立命補詞卽委呂別駕赴府鬆刑呂先至縣署會同石邑尊遺人到府乞暫鬆刑太守不元轉身入內而邵嫗則在天平架上奄奄一息於是門外觀者愈聚愈衆紛紛私議僉謂審江洋大盜亦未見有此嚴形也蔣觀察恐衆怒難犯卽差人請太守到道太守登輿而百姓之隨於後者密於蟻聚聲若蜂屯比到道署而拋磚擲石者愈衆道署之鼓幾乎擊破石邑尊卽來彈壓而道署外之衆非得不能揮之使去且反見其惠然肯來蔣觀察見衆人之不逗也遂將批示懸掛其批云仰永嘉縣會同温通判呂倅騐明邵陳氏傷浪摘傳案證訊明情由分別錄供詳覆以憑核辮不得稍有偏徇云云一面使衆人前去看批一面飛請楚軍左旗鄧軍門帶勇前來于是太守始得返署塗中擲石如雨幸石邑尊在後隨護不致大損人亦漸散其時已交四鼓矣呂別駕會同石邑尊提邵陳氏並邵子成興及燕升當堂訊間遂將邵陳氏交子領同調餋並殺傷藥一瓶諭俟傷愈後再行提問至於燕升所供惟將歴來跟官始末備述一番亦無緊要之語是日觀者更多於上晚是以逖聽之人噴有煩言謂竊釧者果邵媼耶則嚴刑之下何求不得何以始供燕升而全無實據繼供外甥而並無其人也謂此事果不干燕升耶則蒸升旣實邵媼之誣扳 
 
 

Page 2

 
 
正當致恨於邵何以橾刀欲試者不在邵嫗而在上房也且邵嫗一鄉曲之女耳燕升一異地之人耳卽使杜受非刑亦何預衆人事何以擲石擊鼓者見如此其多也區區金釧所值幾何雖竊案不可以不破然當平心以鞫之而不當盛怒以臨之竊願興賢太守婉約而商也 
[高梁價賤]  
　　○現聞營口高梁價值大賤每北石價僅一兩六北錢蓋困去年各城儲積甚多今春水泮又早是以二帮車祗到什之二三卽觀望不前也至油豆雜糧亦因南市不能暢消頗覺疲敝耳 
[營口大風]  
　　○營口自本月初七至十一日此五日內南風大作走石飛沙街衢行人不能疋言而視東北之姚家囤地方有得石研盤約重六七白斤初九日傍晚一陣旋風將石研盤捲在空際旋轉如輪人有見者恐其落在某家屋上齊聱大呼屋中人聞而出視而石研盤已墮壓倒平房兩椽幸未傷人如此大風亦罕見也 
[鄂省官報]  
　　○藩憲二月二十四日牌示鄖西縣缺爲補用縣李澤芳署理二十五示隨州合河店巡檢缺以先補用巡檢趙奎署理 
[白門近事]  
　　○自有准停分發之信一時之爲貧而仕者頗有不堪之狀有某甲湊得百十金輕裝入都意謂此去言旋便可望抱關擊柝矣不意輪船抵鎭江時甲適酣睡後聞人聲嘈雜始朦朧而起徐顧行李則小皮箱一只已不知何往矣痛哭再四竟因此而得心疾亦可憐矣○花市大街裕泰錢店素以公平正直取信于各衙署各衙署以其取之無禁用之不竭也亦樂與之往來以故生意獨盛主人翁年逾七十精神瞿鑠非少年所能及近日察出有仿造本店錢票者衆猶不信迨一經指破互相對祝始悟有七八十千之多富卽請官示禁矣查僞票紙色筆迹圖章印板槪無絲亳舛錯惟以千文爲度之爲字稍有破綻茍非翁之識定神淸幾何不爲依樣葫蘆所混耶○靑溪以北昔所謂北里平康者今皆鞠爲茂草貧民手持一镢就其地而深坎之此翻彼覆名日抓荒往往得斷釵殘釧近有某甲於入地三尺許忽得靑花小罐－枚心驟喜不覺觸口而出聲經其同類聞聲麕至甲急切無處掩藏一推挽間罐已墮地碎罐內之纍纍者散滿瓦礫矣甲急拾其多者以表裾敵而逃衆於是各拾其餘一鬨而散云○三月三日天氣新長安水邊多麗人浣花老人盖有慨乎其言之也是日靑溪九里間亦有携佳人捨翠而問桃根桃葉之芳蹤者雖沙嫩簫聲湘蘭墨瀋無從相見而斜陽烟草總令人追想當年惜倚舷而歌欹枕而聽者僅寄情于衣香鬢影無復刻燭传箋耳咏渔洋詩鴉流水空蕭瑟不見題詩紀阿男益覺壇坫盟寒風統頓息矣○白鷺洲昔在大江中谪仙游鳳皇臺詩所謂二水中分自鷺洲是也當時江流繞石子岡趨石頭城如今賽公橋一帶皆在濁流滾滾之內卽今之所謂秦准河者亦從前泊船套塢若金山之鲇魚套然杜樊川云烟籠寒水月籠沙夜泊秦淮近酒家可証也酒家應在長千里故曰隔江自祖龍鑿方山破天印以洩王氣滄海桑田今且爲巖堞千層淸漪半壁矣聞前明築南門城樓再築再圯經富人沈氏毀家報國費累千萬而後成功卽以聚寶名之俗謂沈氏實瘁聚寶盆於其下者乃齊東野人之語耳其實下盡淖泥無燥土不能負重築之者直不啻以黃金易泥沙耳去歲聞通濟門外有築閘之舉當時曾有以閘脚難踏實地爲言者歴引前事爲鑒今果於下問脚時掘河底至一丈有奇仍無燥土不得已攺用巨木樁鱗次釘入竟深至二丈七八尺其下何所有尙不得而知也因思就此樁上再加巨叚蠢材橫貫而密排之再舖石板以猪肝攙和米汁膏灰使錮當可經久惜泛泛者競以魯人不識麟目之耳 
[雷震古廟]  
　　○楊州東關外三里橋地方舊有觀音菴屋宇不甚宏敞老僧居之初四日午後忽有一老者携一幼女來謂僧日願賃屋一椽住一月卽去僧却之老者再三言之卒不許怏快而丟夜半大雷雨以風霹靂一聲襲其殿之右角僧驚絕而復甦天明視之則碎瓦中有鮮血一掬再視之又傷一氈笠卽日間老者所戴始悟其爲妖物也此係揚友所述 
[懸示招告]  
　　○鄞縣正堂朱爲出示招告事照得本縣訪聞著名賭棍丁臘梨卽紹棠臘梨向在江東江廈辱處哄誘各鋪學徒擊計及年少子弟入局賭博一經輸錢多方勒索致被誘之人虧空帳目覆歇生意或爲父兄不容驅逐在外流入匪類推原其故均由該賭棍局騙所致本縣訪悉情形實深痛恨業經密拿到案訊供巖責除勒令繳出監照聽候詳革嚴辦外合行出示招告爲此永仰城廂各舖戶居民人等知悉爾等如有學徒店夥及年輕子弟會被丁臘梨誘賭輸錢受其詐欺者除被誘同賭之人槪免傳案深究許爾店主父兄據實呈縣聽候核辦斷不令花費分文守侯拖累此係本縣爲爾等地方除害起見愼毋疑慮不前致貽後悔倘敢與丁臘梨串通一氣容隱不報一經審實定予一併嚴懲其各凛遵切切特示 
[雷擊鄉民]  
　　○關快船戶某甲前月下旬裝載貨物擊纜於平湖聞人言雷擊鄉民一事言之鑿鑿葢該處中隔一河兩岸店肆林立有某舖夥潑洗鍋水於河中其時適有糞船駛過水卽潑於糞船中某夥知水中尙有米料隨喚糞船暫停而告以故且間糞價若干船戶答以三百文某夥乃給以錢嘱其駛至僻處棄糞於河中船戶允之領錢而去不意其駕船歸家仍以糞漑田時則陰雲密布大雨傾盆忽聞霹雷一聲而糞船戶死矣事聞於某夥始恍然於雷擊之故云此係該處人所述者 
[掘地得飯]  
　　○天雨粟古有其語矣而地有飯則未見其事也閔行鎭東北十二里有塘灣鎭焉該處鄉人於昨日來滬言鎭西半里許有鄉人陸小狗者會習竹匠兼以耕種爲活去冬鋤地忽見土中有熟飯一團取而視之毫無士氣衆剖而嗅之亦無泥滋味也且地面甚堅草根連絡不知飯之從何而來也陸卽携飯至家用水洗浮令鷄犬食之依然無恙陸亦不以告人旋於上月中旬至菜園掘菜甫掘三稞菜則土中又有飯爲陸始舍人羣以爲異近日陸在原地種蒜芳泥甫剖粒粒者又見試嘗數粒與所煮之飯無以異也前日黎邑尊赴鄉催糧時道出閔行書役人等在茶坊酒肆咸聞陸小狗掘地得飯之事及詢之地保圖董皆言固有其事與塘灣鎭鄉人之言若合符節噫異矣 
[電燈紀聞]  
　　○電燈公司於虹口大橋　起至下侮浦提籃橋止共設電燈十三盞其木桿之高均出樓屋之上將來燃點時其光當勝於自來火也 
[狗禁又嚴]  
　　○捕房禁狗之令前已稍懈而近日則又嚴矣聞日內捕房所獲無主之狗約有二百餘隻擊斃者六十餘隻狺狺而吠者何不幸而遭此慘也 
[幼女走失]  
　　○前晚虹口有一女孩在馬路啼哭年約四歲頭梳兩辮身穿藍布棉襖外罩藍布衫小脚袴藍襪元布單樑鞋巡街捕見之恐爲拐逃誘去卽携往各家查問未識有人認領否 
[竊妻以逃]  
　　○寓居裹虹口之甲乙二人寍波人也均爲紅帮木匠同鄉同業而又同居意氣之投不言可知甲有妻年二十八矣近忽私遁甲徧尋不見或謂甲日爾有莫逆交盍問之甲思所謂莫逆交者非乙而誰乃往問乙卽於其處搜出甲婦之銀鈕票一紙及甲之外國本尺票一紙乙至此時亦不能隱乃直言爾妻自願隨我我己囑弟送之回籍矣甲乃扭乙於前日搭輪回籍未識作何調停夫以素洽之交而作竊妻之事世俗澆离可勝慨哉 
 
 

Page 3

 
 
[英界公堂琐案]  
　　○王金天稱夫王迎三貿易出外昨夜半時有人敲門我囑女傭開門卽有寍波口音者三四輩硬欲上樓吃花烟我乃在梯上向彼云此處係良家並非娼察彼等置若罔聞一擁而上我力阻不得致與爭論彼等將我扭住乘間攫去金壓髮金如意金荷花板銀簪等件我乃追喊由捕阻獲一人今蒙送案韋再生供同友人到伊處吃花烟不知如何爭毆伊竟訴捕拘我友人不知何往陳太守謂該氏所控情節較重究竟是否吃花烟擾事抑或攫取金飾務必澈底根究姑將韋再生押候覆訊○薜捕頭稱前獲粵人之抓賭諸犯奉判分別罰洋業已收到各犯罰洋一百二十七元大錢四千文一併繳案陳太守商之哲副領事謂是案尙有黃四財跳窗跌死之案歸縣署辦理黃雖咎由自取情亦堪憐今姑將呈繳之罰欵內酌提洋十元賞給出力獲賭之中西捕外餘則存堂再行會商上海縣酌給黃姓屍親作爲扶柩回籍川資以示體卹哲君亦以爲然○蔣士雲稱開蔴油店我子年十五歲前日竟竊銀洋三十五元出外不返及尋見只存洋十八元盤問其顛末始知與無賴鄭阿生爲伴鄭令我子竊洋出去與鄭同處三日之內用去洋十七元故訴捕拘鄭請究其子供與相同鄭供並未令伊子行竊伊子雖與我爲伴然我並未用伊銀洋陳太守謂鄭阿生情殊可恨喝令押侯過堂笞責荷枷以儆效尤○巡捕解送索欠爭毆之李長甫蔡阿毛二人請訊李供爲木匠因被蔡欠工洋一元向索無着致與爭毆蔡供欠伊工洋是實今願還伊陳太守隨著蔡卽遺李銀洋一元○日本婦稱將衣服交與侯銀裕洗衣作因被洗破布褲欲令賠償伊不依反同李阿毛羅阿幅來索洗衣洋三角其實欠伊洋一角與論被毆訴捕拘案破褲呈閱俟李羅三人同供實被欠洋三角布褲實係原破者更無毆伊之事陳太守令候等除去三角外再找洋二角合成半元給償布褲 
[法界公堂頊案]  
　　○小東門外大同烟館主蕭茂宗聲稱曾與英租界同昌錢莊往來除收付後結欠該莊洋二十四元錢一千文由該店經手人朱松泉收去出有收條昨忽有人前來重索故鳴捕送案收條呈騐翁太守見所呈之收條上書朱松泉先生台照下係大同押脚兼蓋大同圖章太守謂此條似爾店寫給朱松泉非朱寫與爾者蕭稱因在我店中所寫故蓋我店圖章耳太守詰之解案人金裕秀稱住在同昌莊自該莊夥捲逃後朱松臬現被押在英公堂店主是我表兄將帳託我查看見簿上有大同一戶尙欠銀十八兩二錢二分因之往收誰該店謂是冒討扭我髪辮送押捕房一夜今復辦案有帳夾一只被捕房搜去翁太守已得其情着蕭備洋二十四元錢一干文交案如朱松皋果已收去可向朱索還蕭卽出外將洋取到太守着金領去金稱蕭謂我胃討請將錢洋暫存捕房俟取到同昌收條再爲具領太守准其所請并以蕭擅將人送押一夜判將蕭加倍管押兩日○前報趙渭慶馳馬碰傷東洋車夫李雲樵斷着趙出養傷資洋四元賠修車洋五角免責詎趙延不遵繳昨復解案翁太守以其玩延着責八十板該車夫李雲樵曠工匝月由充公罰欵內提洋兩元賞給仁濟醫館之飯資錢一千一百五十文亦由公堂提償○法西捕拘到賣春册之金錦棠連畫册呈案翁太守着將春册富堂焚毀并令法包探帶同金至所住客寓中查檢有無餘册存留再爲核辦○浦左張江栅鎭恒泰油酒店主顧某呈稱被店夥李長福託名辦貨誑去洋三百十五元昨經尋到李長福并荐保黃應兩人鳴捕拘送李長福承認不諱惟求從緩料理太守着將李長福暫爲管押令原薦保出外調處否則追比○前有元生長米店控某飯舖挑米十担祇收到五担米洋向其索討反敢毆打翁太守着將飯店夥虞阿順傳到見其帳簿上果已付淸而原告則堅執祇收五担米洋又詢虞阿順店主何在因何毆打虞總游供因之管押前日元生長之楊雨莊與飯店主郭福生相值爭論扭入捕房法捕頭以店主指錯卽將虞開釋昨歸公堂訊理有合開飯店之朱慶祥呈繳米洋十五元五角大守謂旣自繳呈可知米洋實未付淸何得帳簿上有付訖字樣本該懲辦今姑從寬斥退○捕房解婦人顧紀氏到案訊得有徐姓婦稱董家渡某薙髪店新生一男情願出寄適有陸姓婦謂有人家正要螟蛉子隨由徐將孩抱來由陸抱丟越兩日徐說薙頭店又翻悔當復尋到陸婦將孩抱回由徐抱還豈薙髮店稱不是原孩爭論太守謂薙髪店何以知非原兒旋據法通事稱彼等到捕房時稱該兒抱去時臍帶尙未脫落現茌抱來者臍帶尙在故知非原兒太守着顧紀氏交保出外尋到陸姓婦再行追究 
[茹狀元棻戒淫十詠]  
　　○良家生來最苦是情癡况乃沾污冰雪姿頃刻歡娛三代辱終身品行片時墮背人挑逗緣雖巧報爾妻孥悔已遲聞說邪淫稱首悲森羅鐵榜定無私○室女　十年待字占韶華豆　梢頭未著花任使懷春情易誘祇愁絕嗣報無差踰牆畢竟人皆賤完璧休教玉育瑕稻破紙窗桃不動吉星已照狀元家○孀婦　柏舟才賦最凄淸影隻形軍易愴情難得寸心同鐵石那堪片刻失堅負鸞狐何忍輕勾引鏡破須知重死生不鼓相如琴一曲好將　紫誥沐　恩榮○優尼　靑春祝髮志彌堅忽被風流兩字牽塵夢乍醒沾法雨禪機未司溺情天若憐慧性迷巫峽忍對曇花結孽緣到底須知空卽色好憑佛地種心田○繡娘　姆教由來重女紅年年作嫁類飄蓬幽情肯共金針度綵線休牽密意通倦繡那堪香餌訪唾絨原是舊家風倡隨各有鴛鴦侶祗恨良人命不同○乳娘　憑教乳哺育孩提非偶如何欲與齊爲我愛憐勤顧復累他子女任號啼房帷日近嫌難避褻狎時防慾易迷任使兒曹呼作母算來到底是人妻○僕婦　依人廡下迫饑寒名節攸關總一般渠縱有夫甘割愛我原是主怎貪歡慣承驅使顏多厚已亂尊卑養更難知否村愚偏狡猾黃金耗盡復鳴官○婢女　生來也是掌中珍可那饑緊鬻此身羞澀難藏花下蝶飄零莫惜眼前春推恩體恤同吾女着意防閑爲別人來日于歸知主德憑教淸白不沾塵○娼妓　盡日迷人不自由此鄉漫認是温柔强顏歡笑隨時幻轉眼恩情似舊不一樣被人嗔薄倖十年何苦夢揚州但教懲海回頭早任使楊花逐水流○伶人　錯開情竇到梨園色藝能教者者惛同體何堪成伉儷嬌妝偏爾愛温存價憐幼艾將金擲肯爲除桃戀我恩歌舞現身曾說法請看果報莫消魂 
[暮春之初含山舊主有海外之行詩以送之卽希政和]  
　　○楊柳依依李杜壇袁絲才調海天寬長風破浪三春別杯水　堂一樣看詎意殊方兼絕風忽瞻鳳逸與龍蟠鷄林自昔能推重想見詩客震淼漫 
　　遂生張兆熊待定草 
[讀品在四奇合璧一首]  
　　○信手拈毫奪化工別開生面綺羅叢四奇隹話文情妙三昧禪機色相空其見憐香兼惜玉非同倚翠與儇紅聊將悅己論知己兒女英雄約畧同 
　　遂生張兆熊待定草 
[二梅胡君新甫王君過我邀觀桃花旂亭暢飲歸途復遇吉雲梁君同赴花月之宴極歡而散詩以誌之]  
　　○邂逅重招入坐來旗亭剛自看花回鶯簧蝶版春三月翠繞珠圍酒一杯解事盡憐眉語好忘情只覺笑顯開良宵美醖休辜貧拇戰藏鈎著意猜 
　　遂生氏又草 
[龍華道中]  
　　○旖旎風光好輕陰薄晴旭卓午理短笻騁懷縱游目行行過野橋桃花庶繁縟春意漸闈珊落紅聚澗曲淸淺鯈魚游麥隴雉　伏朴際響鞭絲策騎何僕僕乃知各遛情安肯隨流俗任結香火綠油壁間香轂烟村古剎開高仰浮圖矗乘興快登臨憑欄恣避囑人海溷同塵杖頭酤醹廉歸途日西沈暝煙流剎族○登龍華寺浮圖　舒嘯直憑飛鳥外飄然塵　欲凌空三山緲縹黏尖際大海瀿　汛浦東俯積殘霞緋一片翠流曠時鬱千業臨高每易觸鄉忽目極關河夕照中 
　　珠江拙閒廬主社鳳岐邠餋甫初脫稿 
[春柳用王漁洋秋柳韻]  
　　○攀條會記欲消魂吹醒東風到白門脉脉柔情描月影依依幽夢鎖烟痕靑旂分色開三面碧水流香護一村自苣永豐多少事剩將哀怨共誰論　長提幾日歇微竊影蘸冰開照野塘已散輕黃迷燕翦待分嫩緑上蠶箱唱來樂府唐和漢憶到風流謝 
 
 

Page 4

 
 
與王帽影鞭絲無着處王驄飛過白花坊　短長亭畔拂征衣消盡離愁是也非玉笛新腔廳斷續章台舊路認依稀憐誰染黛含顰舞遲爾開花作雪飛寄語深闔懷遠夢高樓徒倚莫相違　絕世丰姿絕可憐株株宜水亦宜烟瘦慶榣處魂零落卷恨窺時意渺綿似翦風吹剛二月浦金色滿動輕年眉梢無限相思涙灑向朗君翠縷邊 
　　金陸董實菴未定亓 
[海寍李徵君壬叔先生輓聨]  
　　○盛世同文數雅化詔起先生北上謁金門壹切訓詁辭章爲算學所掩宣城繼武育傳人名馳異域東來演玉鑑不特幾何代數經筆削而彰　又聨云歸去白雲鄉一代師儒剩有祘書遺後學　訃聞賈歇浦三更風雲獨携樽酒哭先生 
　　受業楊兆鋆拜輓 
[江督轅門抄]  
　　○三月初十日同知鄧賡元謝委河工總查差　縣丞李蜴榮禀知丁父廈　○十一日前福建藩臺王德榜　統領易致中河工來卽辭　○十二日調補川沙同知羅嘉杰交缷江防事並辭赴任　南捕阮謝委暫兼江防廳並奉委水利局差　上元縣郝交缷江寗縣事代理江寗縣桂任事均禀知知縣於培　禀销幫同江寗縣審案差　○十三日署江防厅倪文英到謝委　知縣金士准奉委普有常差　○十四日署江浦縣朱之榦销永利局淸丈局差　从九余丙曦缷榭楼司事回 
[蘇省撫轅抄]  
　　○三月十六日通判朱昌壽禀知奉委勘估崑山縣衙署並待質公程卽辭　○十七日候補縣方鑾銷高郵厘局差　分發江蘇試用典史薛觀浙江人由京騐看來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第三百九十三號]  
[光緒九年三月初八日京報全錄]  
　　宫门抄○发抄　旨五道○諭旨十道錄前○江督左等　奏請補知州摺○大臣額　奏請鼓勵片○黔撫林　奏知縣服毒自盡並請旌表摺○東撫任　奏請　旌表片○皖撫裕　奏爲循例奏請摺子○將軍銘等　奏請互相調轉協領摺○大臣喜　奏請補放各員夾片○三月初八日刑部都察院大理寺正紅族值日無引　見○邵亨豫假滿請　安○補用副縣張志勝謝　恩○奎潤阿昌阿等奏派補進六班　泒出崑岡嵩申興亷德魁巴普徵額成志○松棒請假一月○召見軍機　麟書　師曾○發抄　曾國荃等奏試用同知莊允懿等期滿甄別奉　旨吏部知道軍併發欽此○又試用令余上賢等期滿甄別奉　旨吏部知道欽比○又龔易圖署藩司周星譽等署臬司運司等缺奉　旨知道了欽此○姚田奏將軍希元丁艱循例代奏奉　旨知道了欽此○崇綺等奏遼陽牧徐仲三補奉天軍糧同知奉　旨吏部議奏欽此　○○太予太保大學士兩江總督二等恪靖侯加一等輕車都尉臣左宗棠頭品頂戴江蘇巡撫臣衛榮光跪　奏爲揀員請補沿河要缺知州恭摺仰祈　聖鑒事竊高郵州知州劉洛賢於光諸八年六月十七日病故開缺應歸六月分截缺所遺高郵州知州係衝繁沿河要缺例應在外揀選調補查該州爲南北通衢政務殷繁加以河工修防尤關緊要非精明請練之員不足以資治理江蘇省並無簡缺知州可調卽地方沿阿候補正途出身人員丙亦難其選惟查有侯補班補用知州謝國恩年四十九歲浙江監生由捐納州同指發江蘇騐看到省於浙江全省盡淸案內奉　上諭著補缺後以知州升用欽比剿平西捻肅淸案內保奏同治九年四月初二日奉　上諭着免補本班以知州仍留原省補用欽此十二年六月引　見奉　旨著照例用欽此十月初三日回省於湖北江西兩省海運出力案內保加四品銜試看期滿甄別奉明堪以留省照例補用洋務出力保俟補缺後以直隸州知州前先補用辦賑出力保俟補缺後以知府用新疆南路剿平邊宼出力案內奉　上諭着戴花翎欽此又以洋務尤爲出力續保隨帶加三級新章考試取列三等臣等查該員年壯十明素著勞績又於河工爲悉以之請補高郵州要缺知州洵甚勝任與例亦屬相符據藩臬兩司會詳請奏前來臣等住返緘商意見相同合無仰懇　天恩俯念員缺緊要准以候補班補用知州謝國恩補授高郵州知州於河工地古均有裨益如蒙　俞允該員係候補班補用知州請補知州街缺相當毋庸送部引　見亦母須查造叅罰謹會同漕還總督臣慶裕合詞恭摺其陳伏乞　皇太后　皇上聖鑒訓示謹　奏軍機大臣奉　旨吏部議奏欽此　○○奴才額勒和布跪　奉爲荐舉卓異帮辦刑司蒙古事務之協領現屇六年俸滿始終奮勉出具切實考語歸入軍政案內保送引　見恭摺具奏仰祈　聖鑒事竊查道光八年八月二十五日前署熱河都統松筠奏請仍派協領等帮辦刑司蒙古事務等因欽奉　上諭松筠奏請照歴任部統舊制揀派協領等官帮辦刑司事務一摺等因欽此欽遵歴經遵辦在案兹查有花翎副都統銜協領兼前鋒翼長鉻和經前任都統延煦揀選帮辦刑司蒙古事務業經咨明兵部奴才到任以來留心察看該協領管轄嚴整辦事認眞近年蒙古案件紛煩該員帮辦一切毫無遺漏於應辦旗務俱臻妥協洵屬始終奮勉自熱河添設練軍以來該員總司操防風夜在營不辭勞瘁實係駐防協領中出色之員上年軍政奴才荐舉卓異經兵部題覆奉　旨允准在案現值該協領本任六年俸滿自應遵　旨一併歸入軍政案內送部引　見並欽遵前奉　諭旨出具切實考語保奏可否量予鼓勵之處恭侯　聖裁徐咨明兵部外理合恭摺具　奏伏乞　皇太后　皇上聖鑒訓示謹　奏軍機大臣奉　旨兵部知道欽此　○○頭品頂戴貴州巡撫臣林肇元跪　奏爲知縣因患痰迷之症服毒自盡並其妻殉節恭摺具奏仰祈　聖鑒事竊照道光十八年欽奉　上諭嗣後文職自州縣以上如有自盡之案着該督撫卽行專摺奏聞以昭愼重等因欽此鈇遵在案兹據布政使沈應奎詳據貴筑縣知縣曹昌祺申據銅仁縣知縣陳炳奎家丁史升禀稱家長現年三十三歲順天府宛平縣人由監生中式同治庚午科順天鄉試舉人光緒三年丁丑科會試中式貢士　殿試二甲　朝考一等　欽點翰林院庶吉士六年散舘引　見奉　旨以知縣選用是年十月選授銅仁縣知縣七年十月到省遵例報同知銜於十二月初七到任八年五月因病請假六月二十六日卸事進省就醫服藥無效漸成痰迷之症心神慌惚語言顛倒竟於九月二十五日未及頇防自行吞服洋藥殞命家長之妻繆民親視含殮畢後痛夫情切亦卽仰藥殉節理合禀報等情該縣親詣查騐委係服毒自盡並無別故訊據家人等供與禀詞無異限令妥爲棺殮由縣取具騐醫各結由司轉詳請奉前來臣查陳炳奎因痰迷服毒自盡業據貴筑縣卸縣曹昌祺騐訊明確並無別故應毋庸議該故員之妻繆氏仰藥殉夫深堪嘉憫合無仲懇　天恩俯准給予旌表以彰節烈出自　鴻慈除分咨部科曁順天府府尹查照外謹將知縣自盡緣由會同署雲貴總督臣岑毓英恭摺奏　聞伏乞　皇太后　皇上聖鑒訓示再所遺銅仁縣係部選簡缺黔省現有應補人員應請扣留外補合併陳明謹奏軍機大臣　奉旨知道了繆氏着准其旌表該部知道餘依議欽此　○○任道鎔片　再上年東省水災甚廣待賑之區不一而足帑項難期周轉當經籌勸捐軸委濟南府知府李嘉樂經管收支事務所育局用委員薪水等項均係該府自備並捐棉衣一千件其母賀氏念切時艱搌擋簪珥捐銀　千兩其故父原任江西瀘溪縣丞李偉居官淸愼廉薪所省輒濟貧之晚歲里居髮捻交訌難民枕藉設法賑濟所活無算復興修義倉購榖存儲歿後里人思其惠禀准附祀鄉賢該府懍遵遺訓復捐廉銀一千兩均與建坊之例相符合無仰懇　天恩俯准濟南府知時李嘉樂爲其父母合建一坊給予樂善好施字樣出自　逾格鴻慈謹附片具陳伏乞　聖鑒訓示謹奏軍機大臣奉　旨着照所請禮部知道欽此　○○頭品頂戴安徽巡撫臣裕祿跪　奏爲鄉試年老諸生三塲完竣榜發未經中式循例奏懇　恩施仰祈　聖鑒事竊照鄉試年老諸生年屇八十九十以上三塲宗竣榜發未經中式例應詳查年歲開軍具奏由部核明請　旨分別　賞給舉人副榜歴經遵照在案兹屇光緒八年江南省舉行壬午正科文闈鄉試臣入闈監臨榜發後查明應試年老諸生三塲完竣未經中式年屇九十以上者旌德縣副貢生韓瀚等七名年屇八十以上者安東縣恩貢生朱汝寅等二名又年屇八十以上者靑陽縣附生鮑楨等二十一名調閱原卷均各正草完全文理明順飭據江寗市政司行查諸生年歲均與學册相符取造册結具詳請奏前來伏維　典重掄才作育際　昌期之盛禮隆尙齒　恩榮昭　文洽之華江邦旣多士風蒸耆宿亦觀　光雲萃該生韓潮等靑衿奮志皓首窮經未荒坫華於芸窓彌切觀摩於棘院幸涵濡夫　聖教誦習久安允鼓舞夫儒休　寵施合沛察造册合送禮部外謹會同大學士兩江繪督臣左宗棠江蘇巡撫臣衛榮光安徽學玫臣徐郙江蘇學政臣黃體芳恭摺具奏並將諸生姓名年歲籍貫另繕淸覃恭呈　御覽伏乞　皇太后　皇上聖鑒勅部核覆施行謹　奏軍機大臣奉　旨禮部議奏單併發欽此　○○奴才銘安玉亮跪　奏爲協領員缺亟相對轉以期於他方營務均有稗益恭摺具奏仰祈聖鑒禀竊查吉林滿洲正白旂二品頂戴艾興阿巴圖魯花翎協領　勝原係寗古培旂籍前經奴才等查其打仗勇敢屢著載功奏補吉林協領在案該員現在塔城委爲邊防鎭纔領紀等駿明譜練營務該城帶隊之員未便遽易生手擬請將吉林協領雙勝調轉寗古塔協領仍委爲邊防隊統頭以資得力而專責成其吉林正自旂協領一缺查有阿勒楚喀右翼協領果興阿係吉林旂籍曾經在省當月諳續旗務擬請將該員調轉吉林協領其阿勤楚喀左翼協領一缺查有寗古塔左翼花翎協領瑚備哩係寗古塔旂籍該員久歴戎行熟悉營務擬請將該員調轉呵勒楚喀協領如此一轉侈閒不惟人地相宜洵於營務地方均有裨益所有協領各缺擬請互相調轉緣由是否有當理合恭摺具奏伏乞　皇太后　皇上聖鑒謹奏請　旨軍機大臣奉　旨着照所請兵部知道欽此　○○喜昌片　再奴才喜昌准吉林將軍衙門咨送吉林左翼正白旂防禦春明革職一缺由營揀補等因前來奴才查有防庫吉軍中營營官三姓廂藍旂英林佐領下驍騎校友魅打仗奮勇管兵整嚴堪以補放防禦文魁所遺三姓廂藍旂驍騎校一缺查有五品頂戴吉林正紅族隆海佐領下領催文和心地明白熟悉營伍堪以補放驍騎校合無仰懇　天恩准以文魁補放防禦文和補放驍騎校實於族務有裨如蒙　俞允請俟撤防後再○送部引　見以符定例除咨兵部及吉林將軍查照外理合附片具陳伏乞　聖鑒謹奏軍機大臣奉　旨着照所請該部知道欽此 
 
