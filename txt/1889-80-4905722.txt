# 1889 - 80 - 4905722

 

Page 1

 
 
[發售廿四史預啓]  [Z圖書集成局主人啓 
　　本局開印古今圖書集成一書早已排印齊全紙以卷帙繁重加以去年訂匠忙迫異常致第三　出書之期稍　然至　　已將第三批零發出全書完畢矣隨於圖書集成印竣之後卽刊廿四史刻下已將排至一半用中國潔白連史紙印成紙色首尾一律比書爲讀書人必不可省之書想莫不欲家　一編謹與諸君約　有預定此書　　部計收回工本洋五十元先付洋二十元給以收單善成之日再行变足如欲隨時取書首須先將銀变足给以分期取書單子可以逐部隨印隨出約於本年終全書可以告竣諸君子有欲先睹爲快者幸　早日至申報館　號可也其票售至四月終截止如至全書印成購辦者不照預定之例須再行定價今印有　張欲觀向申報館領看唯　 
[二月廿六日第一百八十二號畫報告白] [  點石齋啓]  
　　更正前訛係奉憲　中國　王之義也采毫貶芥亦本風詩貞淫並列而不剛淑　同歸於一是借酒杯澆　　化　　爲　雲或效犀燃或資　柄　邉　下遺與捎閒當亦文人學士所不廢耳 
[論河防設局]  
　　魯論有云仕而優則學學而優則仕學者求其爲仕之道也仕者行其所學之道也仕與學非二事　竊怪當世士大夫自束　受書便知舉人進士爲出身正途日孜孜焉從事於八　時文五君試帖而已父師以是爲設教君上以是爲求賢習俗用沿牢不可破二百年之掌故耳所未問四萬里之　圖目所未睹一切簿書錢榖律例刑名皆茫然不知爲何物一旦策名委質出身加民泥塑木雕端居南面爲差役所玩弄爲書吏所欺蒙爲幕賓僚友听顚倒舞弊欲稽查而無益欲懲治而無從唯命是聽無能爲力嗚呼所習非所用所用非所習敗續厭覆之是懼又何暇竭　圖功黽皇從事也哉顧自督撫可道以至府應州縣佐貳雜流以不學無術者厠其間猶足以害民而儥　而况治何一事爲從來中國一大漏巵關係民命動以千萬計　　國帑動以千萬計變生於不測禍起於無形其　民　事有不堪設想者矣何以言之治河無善法自古云然其所以無善法者盖河之爲患遷徙之形無定湍急之險亦無定而治之爲道防堵之法無定挑濬之方亦無定何爲而無定也諺云涇水一石其泥八斗黃流滚滚挾沙而行何身過寛流緩沙滯旣而淤塞旣而漫漶故以堤束水以水刷沙其法不得不然陮其以水刷沙也沙有不能盡刷者則停留而蓄積矣其所停留而蓄積者多寡不等厚薄不等而河身之淺深亦不等河身左淺而右深則河流左緩而右急河身右淺而左深則河流右緩而左急流緩則沙以積而愈高流急則堤以蝕而漸壞久之而屈曲如彎弓久之而迥環如缺月古人謂河之性喜尘　卽是理也是以據前日之法以治今日之河不得也　一省之河以爲各省之法不得也當事者惟有隨時考究逐叚稽查當未雨而綢穋毋臨渴而掘并已耳善夫河帥之設局於汴省也何帥　漫决之患始於涓涓非一朝一夕之故而河員之曉暢機宜深明形勢者實罕其人擬於汴省設局咨調通嫻畫繪　量河工委員學生來豫創　黃可全圖將全河道里之遠近地勢之高下土　之堅　及某處急　而防其冲决某處漫漶而易於　沙一切　細情形繪圖貼説頒發河員令其平時無事博考詳稽一遐險工搶護自易自有此圖説庶幾治河之策旣精而益精日新而又新雖一勞永逸理所必無而防患於未然弭患於臨事漫决之患或亦少息矣乎顧吾思之河帥之　重河防整頓河工也至矣惟是　　日深挽回匪易當時河員往往挾僥倖希冀之計苟終吾任而河不爲患足矣我躬不閲　恤我後上下狗庇内外欺蒙雖明知堤壩之虚實稭料之利弊而逍遥河上不見不聞至今　藉人言　有追咎而痛恨者今將愼重而整頓之必另　一　試之法凡遴補河員非曉暢　宜深明形勢者不得與焉而現在河員又時時察其勤惰騐其勞逸而奘叙　降之然必使之久於其任俾知責無旁貸事必早圖將不待督　而自見奮興矣斯法也不獨河員爲宜凡府應州縣佐貳　流皆當以此法行之則不至害民而僨事一人之精神材力能有幾何當未遇時消磨於八股時文五言試帖者已過半矣及其入仕咨訪紳户約束家人懲究土豪查拿地棍所以爲地方興利除弊社漸防微者無不熟思而審處之而乃期月三年調缺離任不及從容就理告厥成功後來者自知五日京兆不求有功但求無過而已吾惜其上治可期而前功盡　也 
[客寓遭刼]  
　　外洋新聞紙云美國哈富地方有大客寓一所正月二十日晚間因機器水鍋炸裂熠飛騰不可　邇延燒房屋立時坍卜無異天　石破鄰近人家玻璃窓都爲震動客寓中人及寄宿者共計八十人有二十五人已被壓死其餘則或受捐傷或幸無恙地方官現正查究失事顚末云 
[欽賜筵宴祝詞]  
　　致詞第一叚我們今日遵旨在這衙門設宴欵待諸位大臣皇太后懿旨中間已言及中外交情之密並稱奬諸位大臣好處不惟諸位大臣今日來此赴宴甚爲高興就是本爵大臣奉旨在此陪客亦甚榮幸以下中國與各國交情一天比一天　密商務一天比一天興旺這是我們皇太后三十年聖德神功所致我們皇上謹遵皇太后聖訓謹守皇太后成法與各國長保昇平之福今日這次筵宴旣可顯出從前多年和好之據也可作爲將來永遠和好之據各國史書都要把咱們今日這箇盛會寫出來的這衙門大門牌坊寫著中外褆福四個字於今日這箇筵安更爲貼切我現在舉起這酒敬祝各國皇帝皇后君主君后伯理璽天德都是福壽綿長人民安樂致詞第二　諸位大臣因中國皇太后歸政皇上大婚两層盛典報知本國或　國書或由電致賀或送貴重器皿又正月二十七本月初三兩天诸位大臣都任使館懸旂誌喜我們應該道　有國書回信的隨後再寄今天先敬一杯酒顧意諸位大臣與使舘參贊以下各官員都是事事平安公私　遂巴大臣云題承王　藻師吉詞表明美意恭代皇太后獎頌有約各國君上及各國政府並諭及中華與泰西今昔與將來交涉睦誼等語巴大臣在駐京各國大臣内伊之資格最深自應替各國大臣代爲答謝邇日兩逢慶典自古及今非但爲貴國國朝盛事卽歴代以來亦屬緊要關目慶典維何一爲大婚吉禮一爲皇太后爱　深宫大皇帝親裁大政斯二者非特中國宇下臣民甚爲着意卽天下各國無不同切開　欽　皇太后垂廉聽政日夜焦勞三十年來萬幾一心旣肩此重任自不能不夕惕朝乾溯目三十年前聽政伊始正值國家多事之秋與目下四隅求平邉境又安兩相比較而皇太后慈衷自必大爲豫悦若論目下近况亦與三十年前　不　侔卽就泰西各國往來情形而論前由 
 
 

Page 2

 
 
泰西至中華路　總在數月現在不過數旬則昔日泰西各國向以中華爲極遠之區者今則儼若比　矣故前日所奉懿旨命在貴署設宴欵待各國大臣得與辦理交涉事務王大臣歡聚暢談各國駐京大臣恭閲懿旨内愼固邦交褒語無不欣然慶幸現在中國　各國睦誼幸能如此敦篤卽照彼此交誼之道總不外乎共守常修公允持平相讓及擴充進益之理所深望者亦願守此罔懈各國大臣請王爺將以上各詞及恭領皇太后賜宴盛恩代爲陳謝至承賜品物必當什襲寳貴留作皇太后褒獎各國大臣和衷愼固邦交之據從此各國大臣仍必同心勉圖愼固邦交益敦和好是爲注念皇太后郅治大清國臣民必當仰止無窮巴大臣並代各國大臣恭頌皇太后慈躬康泰萬福無疆並望中華與各國幸創之睦誼永存勿替又祝大清國臣民永享昇平之福再前數日大皇帝親裁大政巴大臣並代各國大臣恭頌大皇帝萬福無疆皇后百年永慶計是日盛宴中之肴饌酒點名目亦附綴如下清湯燕菜鍋燒隝子熗豌豆蒸頻果雞　魚翅紅燒羊肉熗土瓜蒸梨桂魚凍蜜炙火腿拌羅葡英山查酪紅燒春笋燒奶猪熗扁豆奶酪爐饅首炸元宵黃饅首山藥剌兒紹興酒狀元紅茵陳露玫瑰露五加皮酒以上錄時報 
[土匪已獲]  
　　處州府屬之青田縣九都地方民情强悍户口殷繁村莊兩三已有烟灶八九千然其中良莠不齊甚有甘心爲匪者其黨羽七八十人爲首六人係李洪劉等姓杭　打刼傷害事主等案不一而足屢經控告迄未獲案青田縣褟心湖大令訪有端倪密禀陳六笙太守遴派雷恊戎帶兵馳至九都該匪早得消息均已遁入山林僅拘獲一二人非頭目　嚴訊之下據供匪首劉某等已逃往衢州龍游蘭溪等處旋卽携帶公文恊同眼缐差兵至龍游縣境留心偵緝果將劉某等三人獲到於二月初旬解至處郡刻下收禁麗水縣監中俟訊實後卽當明正典刑也 
[拆視信包]  
　　本月十七日海昌輪船駛抵温郡各信局之信包被甌每新關巡丁　住定欲拆看各局夥告以通商十餘年來從未拆視信包商懇冉三而洋人不允在後各局經手人至關上向聶税務司商懇亦不允俄而各行鋪紛紛向信局索信信局不得已具禀温處道温州府永嘉縣三處衙門而税務局星夜携片至温州府署陳明詳細情形又請福太守至關上公同將信包拆視十八日早八點鐘福太守乘輿至税務司公館商量辦理之法十點鐘時飭差諭各信局夥速向關上領取信包不可肇事各局遵諭同至關上税務司仍將包封拆看大小物件漏税者一槪充公各局夥將包領回其事始了 
[緝私戕命]  
　　上月温溪人某甲駕漁船一艘内載白壳灰廿餘　行至甌江時當昏夜又無月色鹽局緝私兵勇以爲逃私又聽舵工係温溪人該處將近青出縣界多出私鹽常有拒捕事其爲販私無疑巡丁遂躍登甲船查看甲　我船並不載鹽安用爾多事巡兵强要搜查正在爭執而刖船之緝私者以爲鹽匪拒捕卽開洋鎗向甲船打去傷一人死一人甲見釀成命案將船泊定奔赴永嘉縣喊控恩邑尊隨帶仵作前往相騐塡格之後將屍入棺封記未知此後如何了結容後再錄 
[典史瓜代]  
　　永嘉縣典史陸文江少尉在任七八年去冬因案撤任　福太守另委蔣　華少尉代理於二月十三日接鈐○平陽縣典史陳雲祥少尉亦已　卸福太守委叚竹巖少尉寳森代理於十三日視事 
[楚人一炬]  
　　本月十六日晚十點鐘時漢口花樓後巷大島木作背後某甲荳腐作因煮夜膳偶不經心以致焚及板壁牀帳等物被視融氏收拾一空幸隣家人手衆多竭力救之得卽告熄○有地名雲溪者辦茶大市集也日前某茶莊不戒於火頃刻燎原市上共有茶行十八家正剩其二嗚呼慘已 
[皖江春浪]  
　　有一丐嫗年已五十餘矣本月十二日匍匐至安慶門外向晉吉錢鋪乞捨一文錢適一小狸奴由屋簷躍下帶墜瓦片正中嫗之頭顱登時鮮血迸流嫗痛徹心肺遂向錢鋪饒舌堅不肯休後經鄰人勸給數百錢嫗始接受而去○十三日午刻有某甲者行至梓潼閣途遇某乙肩負重物由南而北迎面相撞致碎甲所穿摹本縀馬褂懼其索賠叩頭如搗祘甲曰爾旣窮苦若此且更事出無心我何嘗責爾賠償爾何惶急若此乎乙遂致謝而去○距安慶省城三里之遥有地菱湖嘴者居民某姓老農也其子年甫十四本月十七日清晨令其人城售草鞋行至珠子巷軍械所前忽然倒臥某甲過此見之曰嘴唇作烏青色意者其爲急痧乎急唤挑痧人至爲之針刺一面覓痧藥喂之旋有某姓老嫗將孩帶回家内令之安睡越兩點鐘始雇人送回若中與嫗蓋皆好行其德者也 
[安慶官塲雜記]  
　　候補府吳士青太守廷選於本月十三日抵皖叩謁各憲○江蘇候補道沈觀察守謙於本月十五日晨抵皖晉謁陳大中丞禀商公務○委辦蕪湖洋務局祺子麟太守原於本月十五日乘輪船來省而禀要公小作勾留卽須遄回　水 
[鄂垣官報]  
　　二月初九日辦理武穴掣騐卡淮鹽局務江蘇候補道李國琛來省進見赴兩院禀到並赴撫署禀辭海防分發試用縣丞黃長煦來省赴兩院禀到初十日新選荆門直隸州張洸赴兩院禀辭赴任補用道吳廷華起服來省赴兩院禀到金口救生局委員候補從九余永清自湖南回省赴兩院禀到候補縣丞焦騐荧赴兩院禀辭赴襄陽公幹候補未入流梁宗錫奉武昌府委會同臬司獄稽查秋審人犯赴兩院禀知十一日候補府經歴丁憂方述猷赴兩院禀辭扶柩回籍守制卽用縣周垣大挑縣儲廷芬候補縣陳延益茹朝政湯炳堃楊泳春教習知縣郭光爚俱奉委閲江漢書院課卷各赴兩院禀知候補府經歴余壽昌赴兩院禀知丁本生母隆服憂候補典史吳　赴兩院禀知丁母憂十二日宜昌川鹽局候補道蔣進見赴兩院禀辭卽用縣劉翰藻候補縣王金城謝元祖俱奉藩臬憲委武昌府　局額外學習差赴兩院禀知代理枝江縣江口巡檢未景徽赴兩院禀謝十三日候補縣楊湘雲奉藩臬憲委武昌府　局額外學習差赴兩院禀知十四日武昌府李赴兩院禀知甄别勺庭書院生童前浙江學臺瞿子玖宗師自湖南來赴京拜會並赴撫署親拜候補縣曾衍動奉漢陽府委考試點名差赴兩院禀知候補府黃仁黼奉藩憲委於十六日崇上　號紏儀差赴兩院禀知指分試用通判段鳩猷解曰蠟自京並引見回省　憲牌示長樂縣縣丞事務詳委遇缺卽補主簿李建楨署理十五日武同知長漢同知厲俱禀見奉藩憲委文闈供給　事務差赴兩院禀知候補通判沈彤禀謝酌委一次候補從九陳遇春奉武昌府委稽查秋審人犯差赴兩院禀知藩憲牌示黃安縣中和巡檢事務詳委代理斯缺之補用巡檢李孔懷接署公安縣典史員缺詳請以鄭工新班遇缺先補用典史余克振咨補學憲趙宗師於初六日起馬循漢　遵　赴德　開考新任漢陽縣陳邑尊彰五於十五日已刻接印視事署理鍾邑尊卸事後卽赴兩院禀知 
[遼陽荒政]  
　　牛莊信云去冬左統領禀　尹憲開捐軍功奬札以濟災黎三四月來集銀萬并嗣以各處　欵源源而來遂于新正一律停止○去秋洪水災及十三州縣現當春令正值播種之時而周闈六七百里中籽種　基盡行漂没左統領及奭高兩觀察因禀請軍　兩憲　撥庫銀一萬五千兩委員至北城買大麥六千石雜以小麥一二成向各災　貸放具農器則仍須各自購求云○正月十八日海關税務司片咨恊賑公所云外洋各埠捐助十餘萬金以一萬撥給管口　已匯到先在田莊臺一帶散放四千兩尚餘六千兩俟上海恊賑公所來散春賑時併入散放○海防廳章幼樵司馬奉委散放麥種於本月初五日返管初九又赴田莊臺北散放 
 
 

Page 3

 
 
[烟臺近事]  
　　登州鎭　鎭軍因公赴天津日前乘輪至烟臺遄返節署○客　秋收告歉西府尤甚有西國教士募　散放請地方官派　護　○初八日風雪交加峭寒特甚翌日雪漸融化田園酥潤不啻春雨一犁屋角春蔬俱含生意矣○新任福山縣良邑尊蒞任之始卽出示嚴禁烟館娼賭　酒打架訟師地棍之流亦整飭地方除暴安良之意也○辛店迤南大道旁有一死屍目珠挖出习腹剖開向上下衣服整齊　故似非謀財害命者不知是何深仇竟下此毒手也○一道士見鄉人某甲愚懦可欺欲化其羅蔔數板以充五臟神供養鄉人靳不與道士怒　刃自劙　額曰爾不識馬鳴王之三隻眼乎倒地亂滚誓不甘休嗣爲道紀司所聞禀官請辦經官判答數百板逐之山境○某舖夥素行不端經執事者辭歇已二年矣近犯　案欲修宿怨誣扳鋪内窩贜雖對質得直然所　已不支矣怨毒之於人甚矣哉 
[禾中雜錄]  
　　嘉興府宗太守於廿三日考試闔屬文童先一日用全副儀仗乘輿進宏文館循向例也○十九日傍晚時原任浙江將軍靈柩過禾舟泊北碼頭翼展開放又前任杭州府陳太守扶其太夫人靈柩回湖北原籍於二十晚過禾宗太守及兩縣皆赴舟次奠祭○嘉　鄒都戎交卸後乘舟赴省聞當進京引見也 
[保赤倩殷]  
　　揚城地廣人稠每當春令本有官醫牛痘局代人施種今歳因天花盛行無分老幼幾於傅染殆徧地方官以保赤爲心與本郡紳董壽議遂於舊城贊化宫新城宛虹橋都天廟東關街武當行宫曁瓊花觀存善堂等處添設數局俾遠近孩童可以就近診視各局不但不取分文其貧苦者各給數毒丹一粒購買發物錢百文眞可謂澤被茅檐　　蔀屋者矣 
[領袖批禀]  
　　本　工部局邇四租界内各業貨車日見其多旣大且重有礙路塗故於西歴三月初一日卽中歴止月杪起凡貨車一辆議照　洋車一律月捐洋一元五角已於報後登列告白旋有煤炭業湧記義成宏生福昌敦大隆昇等具禀兼膺各國領袖英總領事官求飭工部局豁免當奉批示内開查租界各項車辆　小車户爲最貧苦均須按月繳捐該號等以殷實商人何得藉詞乏力轉欲乞免且裝煤載送本爲贸易圖　起見已屬有占食力小重生計自應一律繳相庶昭公允而免偏枯所請轉飭工部局截免之處礙難照准着卽知照云 
[西劇新]  
　　西伶　孛以傀儡戯鳴於時變化新奇雖古之偃師不足過也一昨之晚就滬上戒酒會議事廳登塲唱演泰西士女絡繹來觀　影釵痕花圑錦簇其戲共七折先一小女子緣繩上下旣而一小丑踏高蹺作種種醉態一西人手足腹背逐一分散變爲小孩滿　跳躍一美女搥洋琴二　人操皷板時而緩歌曼舞時而談笑詼諧子雖音節未諳而觀者皆鼓掌稱奇則其妙亦可見已所最爲驚心動魄者一骷髏躍登臺上或擲其頭於空際或折其手足趯趯作聲嘻其殆示我以本來面目俾知艶如西子貴若汾陽一旦命終無不溘然如朝露乎蓋戲也而進於道矣傀儡演畢隨　一老翁一少婦各塗粉墨任意調情忽焉相與勃谿爻占脱輻婦嚶嚶啜泣老翁百般勸慰婦始轉悲　喜携手入　意者其爲雜劇如華伶所演月華緣翠屏山之類歟迨鐘鳴　一下燈火盡息重演影戲網以垂垂之絡綴以瑟瑟之珠忽如天半朱霞忽如雲間明月五光十色鮮艶無方而戲遂畢矣 
[霸阻河工]  
　　本邑西鄉唐祖涇年久未疏淤塞殊甚圖董赴縣禀清開濬裴邑尊准之諭令姚克勤等赶緊興工隨澤吉本月初築　　日開挑前日姚送顧阿桂卽徐秋棠到縣以覇阻河工請辦邑尊升堂訊究顧稱實因有碍祖　並非覇阻邑尊着明白補禀候核 
[縊死園中]  
　本邑城隍廟内園平日重門深鎖非游人屐齒所能到盖雖香山老居士亦無由知墻頭拂面花　前日爲春蘭雅集之第一天晚間有一無名男子年約二十餘身穿青灰布棉袄青灰羽紗棉馬夾白洋布馬褲身畔有皮夾子一個内藏當票三紙青　一枚雉經於延清閣下扶梯上昨晨爲園丁所見立卽告知地甲報縣請示裴邑尊一面飭家丁往查一面令地甲將屍移置園外令路人認識如有屍親卽　棺殮否則尚　臨騐至午後五下鐘時無人辨認大約當於今日相騐矣 
[沐浴而逝]  
　　無錫人某甲沿路宣誦三官經　各鋪乞錢盖藉弗力以修五臓殿者也日則游行街市夜則寓小客棧中席地幕大了無拘束雖爲乞丐不啻神仙前夜至英大馬路四　園弄中一新浴堂　澡磨光刮垢其樂洋洋洗畢　坐忽然氣閉一息如絲浴堂夥再四呼之已不能應急知照地保投報捕房旋由其同鄉乙丙等人爲之舁至空房再圖救治旣卽玉箸雙埀閉目而逝想我佛慈悲已度　極樂世界矣 
[傅及近鄰]  
　　前報列吳阿五之妻陳氏於初三日走脱後其弟陳桃桃貼匿名揭帖一案前日四圖地保夥投法公堂訴稱吳妻在上海縣署喊控葛同轉卽着該圖地保赴縣　將該氏送至法公堂歸案辦理該保卽同吳阿五進城回明裴邑尊准將吳陳氏并五歳女陳秀鳳　至城外行至中途吳陳氏蹲身在地口呼救命旁人駐足觀看好事者竟欲插身其間後見持有裴邑尊名片始各散去不然則更多案外案矣昨日解歸法公堂訊理吳阿五投案候示包瑞洪之保人過某投案訴稱包瑞洪有事往浦東　於明後日來滬俟來時卽行交案葛同轉詰吳陳氏爲何逃逸答稱並未逃走結　已十載豈肯將夫抛棄爲伊自取一枝春　烟妓小寳爲妾每日將我打駡不堪其虐故到城中控告求大老爺伸寃葛同轉詰其如何與包同走陳氏堅稱並無其事同轉　此是爾弟自來具禀説初五晚間在同春樓前眼見陳吳氏稱此是我弟向人借洋不遂所致包探王榮培禀稱桃桃今已解案伊兄弟二人均在外面同轉着一併傳進陳阿根陳長根均投案阿根照前供訴陳氏仍不認同轉着陳秀鳳交其父領回陳氏桃桃帶回暫押著包探於今晨傳邵愷林及近隣到捕房問話 
[罰洋了事]  
　　前報列　仁林華友生　宜昌輪船取包封一節法捕房昨將邱解案劉五龍　王春生及南京來之恊興昌信局主沈瑞林等均到案據沈遞呈禀詞稱已向原告説妥請將邱釋放葛同轉謂此事有關市面豈能驟然開釋至徐根堂總須到案沈一再叩求同轉謂不辦亦宜懲罰沈又求減同轉判罰徐三十元邱華兩人各十五元俟交到洋元卽行開釋 
[收捐轇轕]  
　　法工部局收捐西人至法公堂聲稱查得元昌土行劉禮昌煜興盛土行姚榮得興土行蕭金將土負賣前往收捐不肯照付因之傳案請究葛同轉詰之劉姚蕭等人據供我等並非零剪售賣係銷蘇杭等處整箱素來不捐况此等土行租界中不止我等三户皆不收　尚求明察葛同轉商之祁　譯官謂此事尚須查訪再行核辦祁君詰之收捐西人則稱租界中土行一律報捐其不捐者或是未曾查到今請着三户照捐繳案葛同轉又詰三户據供並非不肯照捐實因我等皆是新開行倘先捐則老户必然抱怨同轉謂爾等於下期先行具禀到案再行核辦 
[押候嚴追]  
　　昨報列新開河地方雜貨店股東吞没資本一節捕房昨將陳耀卿解案原告李堂記投案遞呈禀詞聲稱光緒十一年分三人合開雜貨行是陳經手去年十二月間閉歇　空銀五千兩之　其實伊將貨物寄城伊胞兄處爲此將伊送案葛同轉詰　陳耀卿據供與兄處有往來奈伊東家倒虧以致我處欠銀二千餘兩亦　倒在内同轉閲李堂記所呈帪簿見載第一年有盈餘第二年平過在後逐漸虧耗隨詰陳耀卿人家開店第一年有開銷而虧折者以後漸有盈餘今爾反是諒係侵吞着將陳管押將兄交案以便嚴追 
[英界公堂瑣案]  
　　包探唐青山禀稱楊臣暫寓中和棧失去洋銀二百元銀白兩疑被同棧某孝廉之家丁某甲所竊報補請查旣由小的　江寛輪船拘甲卽徐小　搜出　　已失洋二十六元銀五兩今特送案趙彦生供主人有事在滬暫居該棧被人行竊捕房拘獲　上人 
 
 

Page 4

 
 
特命小的來領徐供江西人隨主人唐孝亷來滬擬卽乘輪北上此次行竊主人並不得知蔡太守判笞貢二百板備文遞解回籍　地方官管束起案之　交趙具領○更上一層樓執事人王子江訴稱傅阿毛來吸烟後因出恭被堂棺朱仁福所撞急冋服禮傅尚不依大肆咆哮毁　物件失去烟袋二枝幸七十五號印捕到來拘拿送案失物開單請飭賠償土阿金雖與同來並不滋　惟應順福非但不爲解勸反從而和之朱供向茶爐取水悮與傅撞卽被肆毆傅應同　被撞與論朱出言不　以致相爭王供小的與傅應同往吸烟傅因出恭被撞忿爭小的爲之解勸蔡太守判傅應各罰洋五元王罰洋二元如果無力繳　則傅應各押十四天王押七天○張阿金訴稱小的充當轎班馮阿木偕他家轎班到來閒話乘間行竊衣服是以交捕送案馮供因無生理衣食全無無奈取其衣服質錢容卽備齊本利贖還蔡太守判馮管押七天以示薄懲　由張自行贖取 
[振欵記數]  
　　二月二十四日　　收到廣東肇慶恊鎭楊堯臣軍門捐合肥賑銀三百兩又駐橫濵領事官羅太守嘉杰寄缴東洋華商盧阜光善士助賑洋一百元 
[上海電報局接到寳應縣紳士乞賑書]  
　　滬上各公所諸位善長大人閣下敬啓者敝邑湖西衡羡黎磨等九莊年屢荒於水貧民已鮮盖藏今歳低窪　湖之區　潦　消田地固失於潘種而高阜處所又因自夏徂秋天氣亢旱或秧甫插而旋枯或時已過而束手間有地利相宜之處稍獲收成亦不及十之一二哀鳩遍野待哺嗷嗷少壯不免流離老弱將塡　壑此情此景慘何能言弟等目擊心傷手援無術東南三　雖獲有秋殷賓甚少　蒙邑尊趙楚香公祖首先倡捐弟等勉力集腋杯水車薪究難遍及不得不作乞鄰之舉稍盡微忱素仰諸善長大人賑救災區不分畛域用物寄呈義捐册三本尚乞登高一呼廣爲勸募俾我鄉民同拜仁人之賜曷勝感禱肅此布懇敬請鈞安伏惟善鑒不具王毓敏朱運生朱綬生張錦文張漢文同頓首 
旣落第一齒後右邉門牙突長一齒月半不絶知縷飲食言語皆礙之乃介王君海　至大馬路請徽州孫麗川先生去之應手而落絶不知痛爲之一快然齒則已去其三矣賦憶少年一闋以誌感○青年牙慧高年齒德何能相借穿齦祗成恨算青春難再鼎足三分都見背問餘芬而今安在含咀弄柔翰剩　奴故態[  高昌寒食生]  
[奉和稼梅五十述懷原韻]  
　　謫仙售　是　非將　名流　竹扉着怠種桃忠祖德關心畫竹惜民饑君善繪事曾以筆資助賑吟聨鴛水情彌暢君秀水人賞到　化興不違　是稱觴三月暮千紅萬紫共芳菲[  古春徐圓成初稿]  
[徐古春世招飲席口占有所見錄呈霧看化客高昌寒食生申左夢畹生諸大吟壇郢政]  
　　月地花天未慣遊偶隨杖　小勾留世無紅紼　青眼座有黃衫已白頭謂古春丈笑　總難除腐氣如卿端合屬名流謂王月仙花小寳彭素珍諸詞史片言投贈休輕　要好　目風順收[  花塲過客本定草]  
[贈小彩珠]  
　　小小芳年未破瓜彩雲擎在掌中誇珠明玉皎渾難比一朶豐臺芍藥花小小身材淡淡粧彩毫相映艶生光珠喉嬌細春風軟若箇人聽不斷腸[  太痴偶題]  
[春寒柬閨友]  
　　晚欄微兄雪霜　科峭　寒　幔深雲鬢能梳氷玉指風簾屢揭慄蘭心偶期蝶會拈芳草竟滯鷗盟間素琴惆悵　臺本仙侣謫來　世遠　音[  補羅]  
[江督轅門抄]  
　　二月十六日邳州鄧辭赴任藩轅牌示江寗縣員缺前以陸　鼎回任惟陸合現署泰州交缷需時所遺江寗縣缺卽以署上元縣姚德鈞兼署文邳州學正徐嘉期滿缺以試用教諭戴起芬署理○十七日分省知州禹金聲謝委皖岸隨局　○十八日留浙同知朱宗洛由閩遣勇赴湖南 
[蘇省撫轅抄]  
　　二十一日候補通判孫毓驥禀知奉委解　餉差○二十二日候補同知韓峻勳禀知奉委常昭海口釐局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鉅欵助賑]  
　　備函籌畵憫災奚厭其詳種德殷勤集數會逢其適其可以蘇民困者其無不可以示官箴也廣西臬憲張丹叔廉訪聨桂廣西鹽法道憲秦文伯觀察焕接奉部堂各大憲函述蘇屬亢旱府助廣平花銀一千兩除伸平補水費外合淨京平紋銀九百三十五兩申規銀九百六十三兩零五分由百川通號匯來委解枮區矢同心於救世望慰雲霓憑運掌以回天澤沾雨露問災惻怛畛城胡分彼籲禱桑林者羣拜醲恩之布渥焉[  上海北市絲業會舘籌賑公所愚弟施昌謹誌]  
[報一文愿捐册]  
　　本堂自創辦醫局以來屢蒙各善士踴躍捐助實深佩感敬維諸君子樂善爲懷定邀天祐兹將自本月初七日起 
至十七日止蒙各善士缴回捐册念　本台計收到捐洋五十五元一角錢一千一百文另長捐三十二愿统錄報端伏希察照至本堂於元月派出一文愿　册業蒙各　善士陸續缴冋均經抄具清單刊列報章諒邀公鑒仍冀踵而行之固多多而益善卽少少以何嫌務祈源源接濟早將捐册惠來藉資臂助將見著手成春羣黎咸沾雨露矣謹此百拜並鳴謝　[  上海虹口元濟善堂同人頓啓]  
[傷妹]  
　　經管竟乏稻粱謀似此浮生那解愁痼疾烟霞嗔婿懶耐勞并白惜君柔鏡奩釵鈿成飛燕金屋瓊葩作泛鷗猶憶青　臨遣嫁添妝費姊幾回籌失恃青閨薄命眞空嗟蘭蕙一雙人多君弱質能安苦如我清才豈療貧絮果想應了宿世月緣從可悟前身凄心剪燭西窓下不晤連枝三易春[  斷腸人稿]  
[上海可熾順陳春記在四馬路經辦奉省水災恊賑公所二月十九日起至廿二日止第五十三次收捐清單兩廣電局沈小園翁來第九批元三百兩]  
　　無名氏銀三十兩無名氏銀八兩二共申元三十八兩四錢九分○南順記來定海人貴女出閣折酒資洋三十元無名氏洋五元○盤記來湖南常德泰記銀十兩李致遠堂洋四元王芝航二元吳鏡也二元苗瑞芝一元裴春元一元無名氏無名氏錢三千仁豐泰槐蔭書屋愛月軒三户各錢一千桂蔭軒八百務滋堂六百不計名五百同樂居四百祝壽圖三百無名氏無名氏松梅居三户各錢二百以上十八户合來元廿四兩四錢五分○祥發源洋六元○無名氏洋二元五角○揚州存心記洋二元錫山舍記一元○三山無名氏洋二元○　品三洋二元許泰隆求常安子翔泰芬王森翁四户各一元○孫懷德堂洋二元陳孝房次嗣氏莊博房無名氏徐義房心記麟記善記九户各一元楊叔賡翁來順守患翁募顧錦芳洋一元一茂合家歡一元華永盛華學均不計各三户各錢三百汪　言錢一百五十以上六户合洋三元○無名氏洋一角○如　洋五角錢一百廿全記日記留　三户各洋二角振　一角折記一角蘭言室二百立記二百久記炳記秋記雲記四户各錢一百以上十二户合來洋二元二角○厘餘六百述　禮和堂葉汪氏葉城山朱錦雲勉力子六户各鎭二百行子萱百無名氏一百葉　生錢八十以上十户合洋二元○九江王燮之翁募更餘居士洋一元晤隠山人一元○以上共收元三百六十二兩九錢四分洋七十四元八角奉省恊賑公所　人　啓二月廿四日 
[鎭江電局代收丹徒旱灾賑捐戊子十二月中旬清單]  
　　戴少梅觀察募浙江　憲許率屬公捐一千元錢道憲發胡道憲辭來棉衣一千件鎭江營叅府常十元鎭江府憲福發朱寳堂朱小梅三千千文李古柳堂二千千文戴少梅募姚筠溪四百元無名氏四百元補過氏二百元趙曾三四百千文培德堂四百千文培蔭堂四百千文心餘力絀人一百十元無名氏一百十元問　居三十元有心無力士二十五元宋叔元二十元廷彦臣二十三元無名氏二十元　琴室十元趙寳申六元綢號業一千元雜貨業二千元毫州業四百元綢　業一千元法國天主堂司鐸施方禮代募四百元○梅花書屋一百二十千　吟雪齋一百二十千文冰壺齋八十千文水仙吟社八十千文注　堂二百千文楊紹如一百五十元楊紹　代募一百十元朱炳南一百千文無名氏五十千文無名氏五十千文貼訓堂五十千文無名氏節省壽筵六十千文孝友堂錢儀記二七五十兩鎭字一百七十一號　錢二超二十元厚生二十元維記二十元鴻記七元鎭字一百四十四號册笠記九千九百二十文次記九百九十二文寒衣二元文成堂殷三十无常熟錢莊義隆二十二元裕和祥十三元永德十二元昌盛十二元永益八元裕昌七元同　昌六元德奉豐六元　　豐五元震源四元愼和祥三元德成二元張蔭人代募十七无敦潤堂四元鎭字九百六十四號　帽業四十元○魚行十六元鎭字二十九號册晉源莊代募十千五百文米業花街六元四是文戴華甫募無名氏二七三兩九錢六分鎭字四百七十五號册　病愈人一元青　室主人四元存　居一元無名氏二元無名氏一元護春軒一元無名氏一　日省堂一元惜福堂一元樹德堂四元星三堂一元無名氏一元談盛孫三百文無名氏一元聽松軒一元　志成城五百文　心無力二百文原德堂二元留耕堂二元傅經堂一元胡　中二元月下老人一元弁峰道人銅洋一元弄　山房一元湘泉一元鼎受一元英壽四元明　作一元宦　人十元劉　卿一千文不書名二元包小溪十千文三益　一元長　棧一元三義公一元鎭字二百五十八號　崇德居士五元無名氏一元不留名二元不書名一元　吉　店六元春泰磁店五元順　磁店四元各磁店五元鎭字一百三十四號　徐雙桂堂九七二千文吳畏三九七五百文無名氏九十三千文瑞星堂九七一千文德昌福九七一千文德星　九七一千　　　九七五百文鎭字一百三十二號册封文連九七一千文不書名九七四千文不書名九七五百文劉添源九七一千文裕生九七一千文黃林盛五百文振源九七五百文萬成九七五百文恆豐九七五百文不書名九七五百文○無名氏一元七角四分八厘柴蓬助江柴四百担售洋四十元鎭字一百五十五號　汪雨九九六一千文孔　文一元　六皆一无張貴金一元黃焕章九九六一千文無名氏九九六一千六百文李瑞翁九九六五百文三槐堂一元愼餘堂五百文同和義一千文官收局二元無名氏一千文米業花街九元七百二十八文鎭字三百二十三號册元康一元梅永盛五角陳德興五角胡光記一元陳二六百文趙元四百文孫福一元鎭字三百十五號　惠泰莊四元○鄭姓四无鎭字一百三十一號而不留名二元鎭字一百三十五號册黎　生二元鎭字五十一號册和記油行九七一千文鎭字一百三十三號　不書名一元柳少　先生五十　儀移助張　泉二元眉濤堂袁太夫人九十壽儀移助助李雨人學士四元戴子輝太史四元戴子開太守四元吕文卿十元于百川三元靳春陽四元張笏山二元陳煦春二元塘工捐　字七十四號册　德堂四元吕信孚二元○靳春陽募無名氏一百元陳　訊堂一百元無名氏一百元善字七十五號册廣德堂二元無名氏一元元新一元潤字二十七　　不　名一无　生莊二元　力子五元 
 
 
 

Page 10

 
 
   
 
 

Page 11

 
 
[光緒十五年二月十八日京報全錄]  
　　宫門抄○發抄硃批四道○雲撫譚奏調補要缺提舉摺○雲督岑奏副將留滇差遣片○雲撫譚奏更補選缺知州摺○川督劉奏知縣暫緩引見片○二月十八日内務府國子監正紅旗值日無引見○李培元假滿請安○甘肅按察使裕祥到京請安○禮部奏派册封之正副使派出福中堂李鴻藻續昌文興○召見軍機文興文秀裕祥○發抄崧駿奏接任浙撫篆務謝恩奉硃批知道了欽此○張煦奏十三年續墾營田並折租各數造册報銷奏硃批户部知道欽此○鄧萬林奏出洋督巡日期奉硃批知道了欽此○衛榮光奏假滿病未痊愈懇賞假回籍就醫奉硃批賞假兩個月欽此○○頭品頂戴雲南巡撫臣譚鈞培跪奏爲調補烟瘴要缺提舉恭摺仰祈聖鑒事竊准部咨議覆雲南石膏并提舉易爲霖准共陞補巧家同知所遺石膏并提舉要缺應令另行揀選坐光緒十四年八月二十四日等因按照部中行文坐日照限减半計算扣至十月十八日限滿應歸十月底截缺查石膏井提舉係烟瘴三年俸滿開缺撤回内地候陞題調要缺毋庸掣簽查定例各省烟瘴苗疆等項内員缺更爲邉遠俸滿例應内地候陞者遇有缺出令該督撫照例於現任人員内揀選熟悉風土能耐烟瘴之員題咨調補不得以候補初任人員題咨補用又烟瘴地方知縣以上官員准其不扣年限陞調兼行各等語查該井烟瘴最盛水土惡劣由琅井改設管理石膏磨黑二井地處邉要現值加成認課徴課督銷在在胥關緊要必須精明幹練熟悉鹺務能耐烟瘴之員方史勝任臣督同司道於本項應調人員内逐加遴選非現居要缺卽人地未宜實無堪以調補之員惟保准改調提舉對品之知州内查有在任補用同知直隷州知州霑益州知州江海清年四十歲廣西賀縣人由監生在貴州新捐局遵籌餉例報捐知州不論雙單月分發指省貴州試用嗣因貴州停止分發改指雲南光绪四年七月初十日經欽派王大臣騐放堪以發往覆奏奉旨依議欽此領照赴滇省五年三月二十八日到滇試用期滿甄别留省補用委署浪穹縣知縣雲龍州知州卸事隨同官軍在越南宣光等處大獲勝仗出力保奏光绪十一年五月十五日奉上諭　仍以知州歸候補班前先補用並賞加運同銜賞戴花翎欽此復於隨同官軍攻克越南廣威府不拔縣連獲勝仗前敵尤爲出力保奏光緒十二年十二月十四日奉上諭着俟補缺後以同知直隸州知州在任前先補用欽此請補霑益州知州經部覆准光绪十二年九月十五日到任委辦抱香按板景東等井鹽務試用期滿復甄别留省補用委署石膏井提舉十四年六月二十四日到任臣查該員江海清年壯才明辦事穏練並無叅罰案件熟悉鹺務能耐烟瘴請以調補石膏井提舉實爲人地相宜與例亦符據布政使曾紀鳳按察使鄧華熙鹽法道湯聘珍會詳前來合無仰懇天恩俯念員缺緊要准以霑益州知州江海清調補石膏井提舉實於鹽政有裨如蒙俞允該員係現任知州請調提舉係屬對品銜缺相當毋庸送部引見至該員保舉以同知直隷州知州在任前先補用之案照例帶於新任所遺霑益州知州選缺按二留一咨新章前新興州知州胡德鏞告請終養遺缺甫經歸部銓選後出有晉寍州知州舒運昌病故係第一缺以補用知州曾樹榮請補此次霑益州知州係第二缺應請照章扣留外補俟奉文覆准照例另行遴員請補除咨部查照外所有揀員調補要缺提舉緣由謹會同雲貴總督臣岑毓英恭摺具陳伏乞皇太后皇上聖鑒勅部核覆施行謹奏奉硃批吏部議奏欽此○○岑毓英等片再臣前准兵部咨本省人員保舉副將補缺應廻避原籍其他省保舉各員應照章奏留省分補用等因兹查儘先補用副將韓國秀係雲南人在滇出力年久現委管帶鶴麗鎭右營戰兵諳練營務據臣標中軍副將屈洪泰造具該員出身履歴清册請收標補用等情前來臣伏查該員韓國秀胆識兼優堪以留滇委用惟查該員係本省人員已保至副將與定章稍有未符但滇省差遣需人必須熟悉邉情之員以備操防合無抑懇天恩俯念邊省需員勅部准將該員韓國秀留於雲南歸班補用出自逾格鴻施除將該員履歴送部查核外謹會同雲南巡撫譚鈞培署雲南提督臣蔡標附片具陳伏乞聖鑒訓示謹奏奉硃批着照所請兵部知道欽此○○頭品頂戴雲南巡撫臣譚鈞培跪奏爲更補選缺知州恭摺仰祈聖鑒事竊查雲南鎭南州知州易爲霖准補石膏井提舉所遺鎭南州知州員缺係歸光緒十四年二月底截缺前以候補正班補知州王徽請補兹准部咨查勞績候補班前知州李毓蘭係由試用通判保舉免補本班以知州前先補用扣至十年正月二十八日接到保舉部文之日作爲到省日期奏請留省補用在案嗣經丁憂服滿赴部引見於十三年十月十六日到省毋庸另扣一年之限係屬合例應補之員所請以候補知州王徽補授之處應毋庸議其鎭南州知州員缺應照例依限請補等因光緒十四年九月初十日奉旨依議欽此坐九月十五日等因轉行去後兹據市政使曾紀鳳會同按察使鄧華熙詳稱查此缺係與滇省接到鄭工過班部文同月所出應仍照海防例辦理查海防捐例内開道府以至未入流輪用班次先用海防新班先用二人海防新班卽用一人再用舊例銀捐遇缺先一人如無人用舊例銀捐遇缺一人再無人過班卽接用各項輪用班次一人以五缺爲一週又定例道府同知直隷州知州通判知縣如奉旨命往或督撫題明留於該省候補者無論應調應選之缺令該督撫酌量才具擇其人地相宜者悉准先儘補用各等語查滇省陞　遺缺知州一項上次羅平州知州係規復定章後第二缺請以候補正班補用知州杜志成請補奉文覆准在案今鎭南州知州係陞調所遺第三缺滇省知州班内海防新班先用新班卽用舊例銀捐遇缺先銀捐遇缺海防銀捐常捐候補班前均無人應用勞績候補班前之員查勞績候補班前知州僅有李毓蘭一員前因請補鎭南州知州時該員甫經到滇未滿一年是以扣除兹奉部議該員毋庸另扣一年之限係屬合例應補之員自應遵照更補查勞績候補班前先補用知州李毓蘭現年四十八歳四川遂甯縣人由恩貢就職直隷州州判在黔捐局遵例報捐通判不論雙單月指省分發雲南試用光緒三年八月初十日經欽派王大臣騐放堪以發往覆奏奉旨依議欽此領照來滇四年三月十九日到省九年四月委署鎭沅直隷同知因剿除永昌府雲州趙州並耿馬防撫案内出力保奏請免補本班以知州前先補用九年十一月二十五日奉旨着照所請獎勵該部知道欽此十年五月交卸鎭沅直隷同知試用期滿甄别奏咨在案十年十月聞訃丁母憂回籍守制十三年服滿赴部五月二十日引見奉旨着照例用欽此領照回滇是年十月十六日到省委署廣通縣事十四年二月二十二日到任臣查該員李毓蘭才識明練辦事穏成並無叅罰案件請以補授鎭南州知州實屬人地相宜與例亦符據該司等具詳請奏前來合無仰懇天恩俯准以勞績候補班前先補用知州李毓蘭請補鎭南州知州實於地方有裨如蒙俞允該員係候補班前補用知州銜缺相當毋庸送部引見除咨部查照外所有更補選缺知州緣由謹會同雲貴總督臣岑毓英恭摺具陳伏乞皇太后皇上聖鑒勅部　覆施行再此案奉駁部文光緒十四年九月十五日按照限减半計算應以十一月初十日接到部文之日起限扣到十五年正月初五日限滿合併陳明謹奏奉硃批吏部議奏欽此○○劉秉璋片再前准部咨大寗縣知縣高維嶽十年俸滿行令赴部引見自應遵照辦理惟查十三年五月内大寍厫灶嶺一帶道路被水冲毁六十餘丈嗣因山水陡發又將縣屬之佛爺沱石灰窰等處道路冲毁一百餘丈當經委員查勘明確飭令該縣設法修復以通官運陸路要道現在該員經理此項要工尚未告竣難以遽易生手據藩臬兩司會詳請奏前來合無仰懇天恩准予該員高維嶽暫緩赴部一俟此項工竣再行給咨引見俾得一手經理以免貽誤是否有當理合附片陳明伏乞聖鑒謹奏奉硃批着照所請吏部知道欽此 
 
 

Page 12

 
 
[光緒十五年二月十九日京報全錄]  
　　宫門抄○諭旨一道錄前○發抄硃批四道○皖撫陳奏拒殺差役並謀殺一家三命兇犯犯審明正法摺○東撫張奏命婦捐賑循例建坊片○二月十九日理藩院鑾儀衛光祿寺廂白旗值日吏部引見三十四名户部十一名禮部三名國子監一名○額中堂等謝加級恩○麟書等閲卷覆命○麟書因伊子得保奬謝恩○芬車請假十日○嵩山續假十日○掌儀司奏二十日祭奉先　澤公行禮○召見軍機錫珍熙敬崑岡薛允升○發抄曾國荃奏淮北癸未綱徴收課厘數目奉硃批户部知道單併　欽此○　請以候補守張球補淮安守奉硃批吏部議奏欽此○又試用守備羅鳳岐改歸浙江補用奉硃批着照所請兵部知道欽此○莊山奏請將期滿之司庫明昌冉留二年奉硃批着照所請該衙門知道欽此○○安徽巡撫臣陳　跪奏爲審明拒殺差役並謀殺一家三命兇犯先行政法按律議擬恭摺仰祈聖鑒事竊據蒙城縣詳報命獲拒差之孫斌與胡成修等一家三命被殺案内從犯李中魁等訊供綠由到臣經臣以案情重大例應提省惟該縣距省窵遠兼有黃水　隔繞道恐致疏虞卽經批飭將該犯李中魁等就近解歸鳳頴遵訊辦並嚴飭勒拿逸犯旋據威靖管弁勇同毫州緝役拿獲首犯張小移解該縣訊供詳經批飭解道歸案經該道委據鳳陽府知府趙舒翹訊供通詳批飭覆審依律議擬解道覆審無異詳經批飭就近由道將該犯張小李中魁杜聚三三犯一併先行正法以昭炯戒一面批司核議去後兹據臬司張岳年核議具詳前來臣覆　查核緣張小卽張景李中魁卽李汶漳杜聚三卽杜秃仔分隷毫州河南商邱直隸趙州等州縣張小寄　懷遠縣杜聚三寄居河南考城縣張小以駕船爲名雇現獲之李中魁杜聚三在逃之周泳爲夥游蕩搶刦度日與已死胡成修胡大江李繼昌縣差孫斌均素不認識光緒十三年五月十一日早張小船至蒙城縣僻處停泊杜聚三上岸閑逛見有先不認識後知姓氏之胡吳氏在地割草四　無人起意架搶賣錢卽濳至胡吳氏身後將其合面按倒用包頭手巾裏住胡吳氏口眼架回張小船上解去手巾胡吳氏哭嚷杜聚三拔刀嚇禁並問張小等告知架搶情由約俟賣錢分用俱各允從開船下駛胡吳氏之夫胡成修至荒地找尋胡吳氏不見禀經該縣會營詣勘飭差方先孫斌分投追緝胡成修亦自邀其胞兄胡大江雇工李繼昌沿途訪尋是晚張小船住河灣曠野地方張小見胡吳氏少　遂許給杜聚三錢文卽將胡吳氏姦佔十四日船至移村集　胡成修與胡大江李繼昌找至該處瞥見胡吳氏在船卽投保查看差役孫斌聞風踵　一同上船向胡吳氏問明被杜聚三架搶情由其被張小姦佔一層因關顔面胡吳氏未經説出詎張小已乘間與杜聚三李中魁周泳等通謀將孫斌等一併殺害逃走當向孫斌等謊稱　船經杜聚三　雙澗集雇令裝載不知架搶情事孫斌信以爲眞當將杜聚三一人拴鎖船内仍坐張小原船回城送案地保欲雇人護送孫斌以人多阻止地保當卽走回張小當令李中魁周泳上岸買得酒肉　餅回船開行一面邀令孫斌等共　均各醉飽當晚孫斌睡在船内看守杜聚三胡成修與胡大江分睡前後艙李繼昌睡息船篷上胡吳氏睡後稍二更時分船至張家　溝口僻靜地方張小探知孫斌等均已睡熟卽持刀先上船篷迭砍傷李繼昌左肋左脇等處身胡大江驚醒張小復至船後用刀迭砍傷胡大江左肋肚腹等處斃命胡成修在船頭喝問李中魁周泳赶攏各用刀亂砍胡成修胸膛肚腹等處殞命何人砍傷何處未經看清時張小先進船艙内喝令孫斌將杜聚三開鎖解缚杜聚三乘勢揪住孫斌髮辫往下撳按李中魁周泳亦卽跳下船艙同張小各用刀亂砍傷孫斌左　胑胸膛等處身死何人砍傷何處亦未看清胡吳氏在後梢聞　驚起　　喊呌張小卽持刀嚇禁聲張張小當同李中魁等將各屍撩棄河灘　淨血迹開船下駛在淮河各處河港躲避經胡成修之父胡蘭田找見屍身認係胡成修胡大江李繼昌孫斌四人俱受重傷身死投保報經該縣陳宏勳　騐訊詳懸賞　拿並飛咨隣封營縣恊緝張小等　拿緊急將船售賣給杜聚三洋錢五元説明作買胡吳氏身價並許給李中魁周泳洋錢各三元走散張小另雇不識姓名人船雙同李中魁帶領胡吳氏並揑稱娶有妻室接其母張周氏一同上船旋卽開船行至阜陽縣境江口集地方經頴州府派出緝匪委員顧昱帶領兵役巡緝至彼並蒙城懷遠等縣緝役踵至胡吳氏見有兵役當卽喊救張小乘間逃逸該委員兵役等卽將李中魁同張周氏扭獲帶同胡吳氏送府並經頴上縣楊德霖派差同蒙城懷遠等縣緝役將杜聚三拿獲解由頴州府併發该縣訊供通詳經臣以案情重大例應提省審辦惟該縣距省窵遠兼有黃水阻隔繞道較遠恐致疏虞卽經批飭將該犯李中魁等就近解道訊辦旋經威靖營弁勇同毫州緝役拿獲首犯張小移解該縣訊詳批飭解道歸案經該道委據鳳陽府趙舒翹訊供通詳批飭覆審依律議擬解道覆審無異詳經批飭將該犯張小李中魁杜聚三三犯一併先行正法一面批司覆議具詳前來臣覆查此案旣經鳳頴道提犯親訊據各供悉前情不諱犯係先後拿獲供出一轍正犯無疑應卽擬結查律載殺一家非死罪三人者凌遲處死財産斷付死者之家妻子流二千里爲從加功者斬又例載殺一家三命以上兇犯審明後依律定　一面奏聞一面恭請王命先行正法各等語此案張小先因其夥杜聚三架搶民婦胡吳氏到船用强姦佔迨經本夫胡成修同其胞兄胡大江雇工李繼昌差役孫斌跟蹤捕獲輙又起意商謀殺死胡成修等四命查胡成修胡大江係同胞弟兄李繼昌係胡成修同居雇工律應以一家論其殺死四命内三命係屬一家自應從重按律問擬張小卽張景應如該府道司所擬除拒殺差役及强奪良家妻女姦佔爲從並棄屍不失例止斬决流徒各輕罪不議外合依殺一家非死罪三人者凌遲處死律凌遲處死查訊該犯並無財産妻子無從酌斷李中魁卽李汶漳杜聚三卽杜秃仔聽從謀殺加功亦如所擬除拒殺差役爲從並杜聚三獨自搶奪良人妻女賣與人爲妻均罪止擬絞並棄屍不失爲從各輕罪不擬外均合依殺一家非死罪三人爲從加功者斬律各擬斬立决該犯等係殺一家三命以上兇犯例應解省恭請王命處决因距省窵遠批飭就近由道將該犯張小李中魁杜聚三一併先行正法應毋庸議該犯張小李中魁杜聚三尚有夥刦懷遠縣老西門外盧學堂雜貸店得　一案又張小聽紏夥刼河南商邱縣宋家集不知姓名鹽店得贓一案李中魁杜聚三罪各相等惟此案張小罪應凌遲應與李中魁杜聚三均請歸於此案擬結仍飭縣抄供分别知各該縣核辦餘訊無另有同謀加功之人亦無再犯窩竊刼别案及同居親屬分贓牌保得規包庇並逃後知情容留人家應與該犯等在外爲匪無從覺察之原籍牌保均毋庸議杜聚三有兄杜黑不能禁弟爲匪飭縣照例移提責懲犯母張周氏訊未知情應與屢被　禁不敢聲張及因關顔面未經説出被張小姦佔情由尚非甘心忘仇之胡吳氏槪請寛免置議誤買匪船及受雇裝載之各不識姓名人均免查傅無干省釋各屍棺由縣飭屬領埋兇刀供棄免追逸犯周泳飭緝獲日另結此案架搶胡吳氏僅止杜聚三一人已於期限内拿獲並起獲被搶之婦邀免開叅至謀殺四命首夥四人亦已獲犯過半兼獲首犯併應免　所有首先拿獲鄰境斬决重犯李中魁一名應敘職名係分頴差遣候補巡檢顧昱又首先拿獲鄰境斬决重犯杜聚三一名應叙職名係署頴上縣事候補知縣楊德霖又首先拿獲鄰境凌遲重犯張小一名應叙職名係威靖營管帶儘先都司李桂馨哨弁儘先遊擊聞學彦恊獲職名係署毫州知州李祖福相應隨案聲明除供招咨部外謹恭摺具陳伏乞皇太后皇上聖鑒勅部核覆施行謹奏奉硃批刑部議奏欽此○○張曜片再據賑撫局司道詳稱江蘇如皋縣文童朱岱遵其母五品命婦朱劉氏之命捐製棉衣一千件以爲被災貧民禦寒之具業經該局查收散放按照直隸章程每棉衣一件作銀一兩共值銀一千核與建坊之例相符詳請具奏前來合無仰懇天恩俯准文童朱岱爲其母五品命婦朱劉氏在於原籍照例建坊給予樂善好施字樣出自鴻慈謹附片具陳伏乞聖鑒訓示謹奏奉硃批着照所請禮部知道欽此 
[今接到十八十九兩日京報合先排印尚有十四十五十六十七等日京報容到續登]  
 
