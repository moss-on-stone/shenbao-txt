# 1885 - 214 - 4904426

 

Page 1

 
 
[四十七號畫報出售] [  點石齋主人啓]  
　　中法和議旣成之後兩國各退防兵仍歸於好乃越南阮氏兩夫人恨法人無道糾集義兵攻法人於北寗從此女子知兵婦人赴敵古人不能專美於前矣圖之以供衆覽報首畫譜兩圖均係任君伯年所繪其筆墨之妙賞鑒賞鑒家白能辨之准於廿六日出售後仍附淞隠漫錄圖説一則此佈 
[金陵出售鉛版石印書籍處] [  申報舘主人啓]  
　　啓者申報舘與點石齋兩處所有鉛版石印等書及法帖名畫各外埠經理申報分舘俱有寄售若南京城内在夫子廟前右首東牌樓申昌號内發兌江南爲人文淵藪現在大場期近多士必齊聚省垣以應鄉舉如欲購買精買精本請移玉趾此佈 
[八賢手札墨蹟]  
　　郭意城先生抱經濟才運籌帷幄實中興之諸葛當髮捻蹂躪各省時曾文正胡文忠駱文忠沈文肅曁李伯湘左侯相曾威毅彭尚書諸公提兵戡亂節次蕩平先生實與共襄其事偉烈豐功固在人耳目間也茲將諸公昔日昔日與先生咨商手札墨蹟託點石齋用西法石印成書紙墨如新宛然手澤况乎孫吳兵法鍾王字體二者兼之尤爲難得茲訂四本一套定價一元八角八角于本月廿八日出書如欲躉售略可核减祈至二馬路千頃堂書坊面議可也 
[書禁革澆風示後]  
　　婦女吃茶吸烟之風昨日已奉葛大令出示禁止街談巷議咸謂此舉若能實力奉行垂之久遠則造福靡有涯涘萬代公侯於斯可卜盖婦女而入烟館上茶肆其不守閨範可知此種下流何足重輕惟上海洋場之烟館茶肆則不止不入流品之婦托足其間卽良家亦有之以其足以供憩息恣游覽見所未見故也而其中又有蟻媒蝶使引誘招邀紈袴少年鑽營勾搭充其流弊直至於不可問不忍聞而於是居家者欲求保全之策而幾幾不可得矣葛大令深悉弊之所在毅然示禁識力之過人遠甚盖此等弊俗居洋場者久心知之特苦於事權不屬雖建此議亦終無裨耳前有爲當路言之者皆曰洋場地面須以繁華爲貴茶烟叙集之人所以覘生意之衰旺况洋場之上窮工極麗茶肆之裝飾訂金以千烟館之什物更盈於萬設非座客常滿彼美偕來則氣象蕭條業此者必至虧折甚非所以體貼商情也不知傷風敗俗之原正在此處茶肆烟館本爲藏垢納汙子所如洋場之鉛華綺麗十人行省中能有幾處可與並衡如必欲爲業主之利鈍計試問旣有千金萬金之本彼何不舍茶烟而他圖卽有此巨本而必操是業軒昻壯麗使人目眩神迷然後可以相率而平推其居心直爲陷阱以待人之自顚也輕年子弟往往失足於此至婦女之被害者居家之外更有自遠方鄉鎭來者洋場人情大抵不知方以是爲名勝古蹟偶一登臨而媒孽者伺隙蹈瑕白端蠱惑墜其彀者何可枚舉其所以能招致游人者何也盖招摇太甚之故也今聞官憲出示禁止則凡欲涉足者無不惕然自忖深慮犯禁以受辱一以傳十十以傳百久之而此等處所視　尋常藏垢納汙之地雖過其門勿屑徑入焉而彼生意中之學徒家塾中之子弟卽使偶一臨眺目無所見耳無所聞心思亦無所沾惹其有故意勾留以爲尋芳之捷徑者幾希矣故曰保全婦女亦可以保全子弟也雖然令出惟行弗惟反從前欲申此禁而當路皆以洋官勿肯爲疑今大令旣出示諭則其商允於洋官且見許於捕房可知矣洋場之上官憲出示非有工部局加戳不能張貼今示上已明明有工部局戳記且示中明飭幹役會同巡捕隨時查察然則見有入茶館烟間之婦女獲而懲之誰曰不宜其店主亦一體治罪子以重懲可也洋場陋習官憲禁令視同弁髦倘陽奉陰違虚應故事誠不如無此禁也且人類至紛流氓匪徒不知事體造　哄騙往往而有前昨兩日示旣張貼第一樓等處有婦女未盡聞知者館主宛轉告之入而卽出然聞路上喧傳竟有不知示中之意誤會語句者以爲惟第一樓華衆會指明禁止他處則未之聞也此等謡言固屬不識字不解事之人特恐婦　誤信其言或店主通融則洋場周圍如許廣闊烟館茶肆何可數計不能逐處門首槪張示諭而公差巡捕梭巡有所不到保無樂此適彼之弊乎日懸示之處有日間皇皇張挂而晚間收拾者保其無裝聾作啞之人乎夫冶容誨淫之輩與夫上嚴合之山附驥尾之後者其所勾當大半在於深夜今日間肅然無犯而昏後仍然紛紛庸愈於不禁乎更　慣作此種生涯者其入茶肆也志不在於瀹茗其至烟館也意亦無戀乎横眠三五成羣搔頭弄姿但使登樓彳亍而逐臭嗜痂之夫不難目與之會心甫欲動而足卽隨之故又不在禁其吸烟吃茶而并須禁其出入也示懸三日店主婦女自應一律遵行旣不吸烟吃茶而出入自由何也竊謂示禁之後尚宜飭羡協捕隨處梭巡遇有不遵者立刻提案嚴責庶幾懲一以儆百不至口久玩生復萌故智而恙捕等亦不敢容情庇隠斯其爲造福無量也抑又有宜禁者界近辦女堂翁太守極爲認眞英界之中當亦聞風知畏不至越界而爲逋逃之藪然烟館中有等以婦女爲店主樓上居家苟問之則以　屬對每當客至年輕婦女居然出面酬應不知避嫌試問婦女而自開烟館其門第當居何等店中眷屬猶得守内言不出之規乎尋思其弊直避女堂之名而更甚於女堂而矧其藏垢納汗又無事不可爲也噫嘻整飭地方之權孰有外於是哉 
[諭旨恭錄]  
　　六月二十日軍機大臣面奉諭旨本月二十五二十六二十八日均着推班欽此○二十二日奉旨這場内彈壓着左翼副都統致麟右翼副都統承綬去欽此 
[津沽近信]  
　　保護高麗之慶軍六營前已調回兩營尚有四營聞日内亦當撤回旅順口矣○雷偉堂統帥定於十八日起節先赴旅順口然後到鳳凰城防所○湄雲兵輪泊在津河想統帥或當乘之以往也○出使德國大臣李丹崖星使到津後於十三日移入傳相行轅暫住尚未晋京○嶺南棧廣帮字號聞粤東被水之信情深桑梓僉議籌捐以拯災　初擬每字號捐銀百兩嗣以字號有大小捐欵卽分重輕以故尚無成議然救災如救火所望主此議者速籌速解勿稍遲延俾早集一宗巨欵卽可早救一方苦厄也○西沽之韓家澍陡漲沙泥約三里許河水爲之不流傳相特派護衛一營練軍前後左右中五營出隊挑掘十五日令下六營兵勇奏工半日至十六日但掘去浮沙的有尺許其下多係淤泥不能下手傳相飭令多做布兠速備跳板踴躍從事如工程速竣每兵賞給褲褂一身十七日黎明各營勇皆待跳板挾布兠麕聚河干奮力從事重賞之下必有勇夫誠然○河水𨺗長五尺糧艘易於挽運頭帮委員座船已於十六日抵津其餘各糧艘想當聨翩而至也 
 
 

Page 2

 
 
[兌漕縷述]  
　　通州友人來信云本月十二日倉帥提驗浙江第二起漕糧江蘇頭起漕糧後四十隻江蘇頭起白粮後三十四隻十三日提驗浙江第三起漕糧江蘇第二起漕糧江蘇第二起白粮前半起十四日提驗江蘇第三四起漕糧江蘇第二起白糧後半起十五日提騐江蘇第五起漕糧浙江第四起漕糧浙江頭起白粮前半起十六日提騐江蘇第六起漕糧浙江頭起白糧後半起十七日提騐江蘇第七起漕糧浙江第五起漕粮浙江第二起白糧前半起十八日遇雨未騐○江浙兩局奉倉憲堂諭本部堂每日騐收漕米舍班差役跟隨探取米樣萬不敢意存含混高下其手近聞南漕抵壩時有匪徒冒充各衙署差役詐稱包庇訛索錢文實堪痛恨除派差密訪明拿外如再有此等情形准局員及船户指名扭送來轅盡法懲治○江蘇漕糧抵壩後卽由局員酌派南委分叚監兌此歴年成例也邇因公事較冗南員無多一時未遑兼顧糧道憲土觀察爰札委熟悉漕務之吏目蔡君廷栻從九周君彭年程君景濬劉君長城巡檢陳君錫蕃辦理監兌以重漕務○剝船户由津裝米到通在小河口候騐動需時日每有攙水偷竊等弊端江浙儲憲格外體恤凡有白糧全完無誤者酌賞銀一兩津錢十千漕糧全完無誤者賞銀一兩津錢八千欠米一石者賞津錢四千欠米一石五斗者賞津錢二千欠米二石者不賞二石以上者每石由水脚内扣除五千三百文多欠者比追○歴年江浙官剝抵壩時夫役找袋上岸任意訛索錢文剝船户不堪其累江浙通局曾會同州牧州判酌定每起每船二百石由通局發給制錢二千嗣因挖笆喂斛風颺等項仍復多方需索船户等遂控諸李制軍旋蒙批示除扛袋上岸各由本局給錢二千外再由船户自給通錢三千上届河水漲發岸高路遠河坎不平夫役藉此居奇船户因向之商定再加通錢八百文以後絲毫不准加增已上江浙通局移知通州州判存案矣○十二日提騐江蘇二起漕糧甫經打袋上岸有二人私將四十一號米挖去二三斗巡弁查知扭送官船禀明倉憲交石壩嚴行懲辦○通壩自開騐以來江浙兩省米色乾潔騐訖開斛從無風颺十四日提騐江蘇第三起漕糧畢倉憲飭北委督飭開斛某號經紀斛止因索費未遂故意遲延船户情急自將茶盌砸碎腦皮奔赴官船喊控倉憲當將某號經紀斛正送交石壩判責經紀七百板斛正九百板以爲效尤者戒 
[粤事雜誌]  
　　前日愛育堂運米賑濟行至黄鼎司卽有飢民百十人到船求賑喧擾異常汛官親率兵丁彈壓各給米粮揮之使去嗣後所到各埠皆請汛勇巡守以防意外○順德縣屬之龍山龍江兩埠自水漲後榖米騰貴盜賊乘機竊發異常猖獗鄉民惶懼傍晚閉門夜不安寢撫憲訪聞卽添派巡船數號往彼鎭壓○南海縣頭門枷犯甚夥張明府見天時炎熱擇其犯事稍輕者覓保釋放○前日某兵輪載勇回潮遣散行至中途勇在船内互相鬥毆幾釀釁端管駕竭力彈壓始得寢息○海防戒嚴時海口密布水雷和局定後督憲札飭楊軍門率同員役一律起回交軍裝局存放○去年東路團練經費皆按户口捐助董其事者係監生黄某衆人以黄假公濟私積恨難平赴撫轅控告倪中丞札縣查覆○番禺沙涌鄉張何二姓前日聚衆滋事裘邑幸會同鄧鎭軍帶勇彈壓早已解散督憲以鄉民擅動干戈不可不儆諭飭鄧鎭軍勒令二姓交出凶手懲辦○小石街某公館日前被匪行刦失贓甚鉅迭經上憲飭縣查緝近由保甲局在西門口緝獲一人供認不諱并指明包庇者係旗人某中邑宰卽移知旗官交甲到案以憑嚴究○十四日午後風雨大作五眼橋吹溺商船一艘船内五人皆隨河伯以去○前日司後街陳姓大去小箱一件内藏金銀珠寳約值千金查察情形似係門内人所竊遂將傭婦某氏送縣押追○十六日有某甲入靖遠街某烟舘適與素識之某乙相遇同榻吸烟始則密語甜言繼卽唇槍知劍乙理屈羞愧難堪卽取盒内生烟吞入腹中甲恐肇釁潜自逃去見死不救其心亦太忍矣○十五日西門内傾圮旗民房屋四間幸未厭傷人口○龔方伯於十七日交卸沈方伯卽於是日接印遞遺臬篆以瑞都轉代理遞遺運篆以廣西候補道蔣觀察澤春代理○團防總局行知各縣各鄉一律將團防裁撤以省經費○東莞石龍埠布疋牙捐業已抽繳前日不知何故復有齟齬廣府肅太守示期初八日到堂面訊想太守民望素孚不難以片言折服也○仙湖街客庽林立匪徒最易潛蹤初七日營勇緝獲三人交縣審訊 
[撤兵類誌]  
　　田家鎭爲鄂省要衝去年海上戒嚴卞制軍飭就半邊山造築炮臺分佈防營以爲未雨綢繆之計兹裕制軍以和議已成縻費宜加撙節飭將該處防營撤去俾令兵勇歸農本月初十日下午五點鐘時該勇兩營乘坐輪船泝流而下抵漢後泊舟漢陽龜山頭一帶江干由帶兵官押令換坐民船分起回湘中原籍又昔年武關憲以漢鎭人裯于蟻易釀事端雖有升字營駐守城頭而街道尚稽查難遍爰禀明大憲捐廉創設一營招勇三百名交遊戎統領以備巡查兹制軍亦擬一律裁撤十七日又有大輪船一艘滿載勇丁至塘角大營號褂皆書順昌營字樣聞從閩省謂來須俟程軍門到再定行止也 
[漢口雜聞]  
　　漢臯運茶輪船前於午節後已掃數齊開五月下澣子茶登塲並無茶船駛至二十八日隆泰行來運茶船一艘擬先裝三分之二再往福州滿載以赴外洋本户初十日約已裝就子茶一萬數千餘箱卽於是晨起椗東下矣○上年法領事于雅樂君調赴上海兹因和議已成仍復舊職於本月十一日附泰和輪船到漢履新矣○歴年街道失修卽溝澮亦多淤塞嗣經張藕芳司馬創損修砌今猶頌德弗衰惟尚有未經議修之長盛街堤街兩處行人至此殊有行不得也哥哥之歎今春司馬因病出缺倡首乏人兹善堂復有議修堤街之舉　於本月初具禀關憲請批准行估計經費四千串設有不敷亦蒙關憲許將夾籌欵彌補查堤街綿長十餘里今議定下自萬壽橋棉花街一帶直上至大觀音閣爲止從此履道坦坦矢直砥平往來行人益形利便矣○本月初六日大火路堤街某銅烟袋作工匠六七人因天氣炎熱午後停工約往後湖洗澡有劉姓者年僅廿餘素不習泅水諸人辭之劉固請行乃同至湖濱解衣入水一轉眼忽失劉所在大驚呼救卽有熟諳水性者急取船上撓鈎竭力撈救劉屍卽隨　而起作主知之專人報信劉家詎屍親見屍體有鈎痕以爲顯有别情擬興雀角經人調處至再事方得寢 
[大沛甘霖]  
　　營口自本月初四日雨後火繖當空熱如熾炭農民占星望月又苦旱魃爲災至十八晨始得大雨晚上又催詩點急勢如倒瀉銀河越日午刻雨始止鴨頭活水頓添四五尺之多田間禾黍油油莫不向榮有象惟園蔬則槁若薪蒸已嗟無補所願此後五風十雨轉歉爲豐庶農夫終歲胝胼不致飢腸轆轆耳 
[誣訴掌頰]  
　　日前有本邑唐橋鎭人邱海金投上海縣訴稱同治七年間曾將方單一紙計田六分九厘抵與堂兄邱勝全得錢二十二千五百文日前勝全忽來催贖小的因無力贖歸婉言商緩詎勝全竟糾人將小的毆傷不得已投案叩請騐傷提究莫邑尊准詞立飭單提勝全集訊原告伸訴前因勝全供稱耕種爲活同治七年間海金將方單一紙計田六分九厘抵去錢廿二千有奇今春海金之姨母物故無力安葬央地保金瑞華向小的懇商取出方單變價言明得價後卽歸抵本小的念其同族决不負言給伊取去不料伊卽串同金瑞華將田賣去抵欵延宕不歸向索逞蠻且更揑詞矇訴邑尊傳訊金瑞華禀稱邱海金向伊堂兄勝全抵借錢文確由小的作中至伊等口角等情實　得悉邑尊謂爾旣身當地保胆敢串騙人財事後又推諉不知實屬可惡飭掌頰十下復提海金至案怒謂爾來案具控究竟何爲海金支吾不答邑尊謂爾等串騙人財不思料理反敢來案蒙控實屬可惡異常飭掌頰四十下押令五日内將抵價二十二千五百如數繳呈并着具誣告切結備查勝全斥退 
[赶備差馬]  
　　本縣莫邑尊接奉上憲公文悉日内將有某大憲節臨因于昨日飭值日差傳諭馬夫頭日赶俻差馬二百匹並諭各差役 
 
 

Page 3

 
 
妥爲照料云 
[凶犯解到]  
　　前日三菱公司名護厄丸輪船由長崎來滬内有委員并解差孫高押解因瘋戳斃親兄兇犯王汶輝一名交上海縣收監聞擬定斬監候罪名該輪船抵滬後葛大令卽行飭差迎提該犯暫押班房再候備文移縣 
[召變沙船]  
　　特用府在任候補直隸州江蘇松江府上海縣正堂莫爲出示召變事據號商鴻盛等環控金元興沙船主榮發祥等盜賣號貨荳餅等情並准北洋電報局文追榮發祥盜收水脚銀兩一案業經提到該船主榮發祥訊明盜賣屬實鎖押限理節次帶比未繳傳到原呈鴻盛等質訊據榮發祥供稱願將沙船推抵等供除飭税行顧誠信估價具覆外合行出示召變爲此示仰商民人等知悉所有因案召變之金元興沙船一隻爾等如愿承買速赴顧誠信税行照估定價值俻齊呈繳聽候騐书以便將船牌給執管業毋得觀望自誤切切特示光緒十一年六月念六日 
[劣子剪辮]  
　　本邑人張某向在某茶肆爲夥其子阿東亦從父業游手好閒恒與無賴爲伍前日張約阿東至城内邑廟豫園董事廳啜茗將阿東大加申斥阿東不發一言私取剪刀剪落髮辮狂奔而去張不動聲色將辮置兠肚内從容回去噫若阿東者眞可謂乖戾性成者矣 
[捉賭類誌]  
　　巡捕在打狗橋堍獲住賭徒王阿大解案請訊干供認犯賭叩請從寛翁太守問何人爲首實供當從寛與王供賭攤是阿二所設不知其姓太守以干尚誠實從寛免枷笞責一百板以儆　又獲解楊善元身畔搜出洋二元錢百餘文摇缸一只翁太守細加詰問楊狡不肯承惟稱巡捕到來賭徒走散小的見有錢洋一時貪小拾取巡捕當作賭徒致被拘押太守以當塲拿到賭具無可推賴着重責一百板枷號一月錢洋悉數充公賭具銷燬 
[英界公堂瑣案]  
　　昨禮拜六英公堂應輪奥國夏總領事會訊因夏君未到故由葛大令獨斷各案列左○孟河醫生陳樸卿前將子惠生請發捕房管押昨據陳投案稱兒子發押以來呈書哀求釋放特爲乞恩大令諭捕房楊繙譯轉告捕頭定於禮拜一將陳惠生解案候示○常熟人徐阿香稱撐船來滬買糞因資本不敷將衣六件至老閘地方質洋一元後由茶舘出外有五六人向我拆悄時有巡捕來餘人均已逃散祗獲爲首之二人華捕稱昨在四馬路南見二人扭打鄉人因令至捕房葛大令廉得各情判將吳金生王阿三各押一月徐斥退○嚴爾昌稱在長利洋行看管房屋租户郭阿興拆卸鐵梗喝阻不依交捕送案管房西人亦投案申訴郭供開小烟舘鐵梗係由親戚陳滋仁向方朗甫買來挂招牌陳方二人今均投質陳供代郭向方買鐵梗出錢三百餘文方供前在一園烟舘　夥閉歇後將生財各物拍賣掛招牌之鐵梗確售與陳姓葛大令謂嚴爾昌妄指他人之物爲己有殊屬不合且嚴前曾妄認房客之物到案判罰可見藉此漁利該西人代嚴置辯大令謂嚴旣是洋商用人姑飭郭阿興交保鐵梗存堂俟禮拜一會同英副領事覆訊○蔡王林稱昨夜同韓主人在天仙戯園包廂觀劇因有人闖進阻止不依反遭毆打知照管門西人報捕拘案王桂供因尋小主人不敢逞蠻管門西人名阿順供王桂常來看白戯葛大令隨判王管押十四大○包探顧阿六稱陳裕桂報失夏布帳昨在鄭阿初舊貨攤上尋見邀陳認明爲此吊贓并拘鄭送案陳申訴前因鄭供有不識姓名人將帳　與我出錢三百五十文不知是竊贓葛大令判將帳給陳領去不追價本再押鄭二天以爲收贓者戒○西人某稱開荷蘭水舖曾雇蔡阿虎爲出店因伊不告而辭且以前屢失洋瓶昨來搬取舖盖與論爭執交捕送案蔡阿虎供在洋東處做工常失洋瓶已被扣去工資作賠是以告辭葛大令判蔡阿虎管押十天○捕送在路爭毆之毛阿三趙秀卿請訊毛供推小事擔擱在趙開之客庽内現已另庽他處趙無端冋我索欠致與爭毆趙供開客庽被欠庽錢六十文向索爭執中捕拘案葛大令謂在路毆鬥均應懲辦今姑判毛管押五天趙罰四開洋一個撥充醫院經費 
[法界公堂瑣案]  
　　錦名行洋人偕收租人控追欠租六户捕房傳到各租户查得王周氏欠六元五角湯吳氏七元魏某二十六元周劉氏七元五角汪阿庚六元俞范氏四元五角翁太守詰訊之下俞范氏認欠三元五角魏認欠二十一元有生財桌椅等物值洋四十餘元作抵太守謂欠租理應還錢何可將物作抵着各將本月底新租理清舊欠者限於二月内拔還○王李氏控稱花煙舘主婦高周氏於光緒四年八年兩次借去欠洋一百五十元屢索無着求請提追高周氏認欠不諱惟稍曾還過洋三十元王李氏稱陸續收伊利息洋元何得混稱還過且小婦人亦是經手太守限七月初五日先還洋五十元餘限八九兩月内均以初五日爲期分别還清不得再延致干提辦隨令交保出外原告所呈借據當堂發還○前報列王竹芳控陳心如侵吞店本一案昨王投案訴稱此事已由小的邀公正人與陳結帳詎陳音信全無不知如何虧耗求請着伊將帳交來以便結算陳供店主出入之數均載前呈月總及流水簿上並非不肯交出况小的亦邀公正人在店守候伊自不來太守謂流水簿内書明付公堂罰欵洋五十八元究係何處公堂是何訟費不説明卽當嚴比陳稱係法公堂吊鐘之事太守謂本分府曾斷罰錢十二千二百何得寫五十八元陳稱帳上並不寫訟費實伊誣指太守謂生意人帳目最關緊要豈可混寫旣有他費在内何可與罰欵併寫著將陳仍交保出外算帳帳簿二本當堂交王飭再往邀同公正人理算限三日禀覆○前報列日本某婦控燮理修表店一案昨該店夥陸阿金呈表二隻太守給該婦觀之答稱不是原物且此表每隻所值無幾太守問陸此表值洋若干答稱每隻五六元太守着該婦揀取一隻完案 
[廣東愛育堂紳董復上海陳與昌解賑書]  
　　敬復者連接初六初九初十三次手書兩次賑欵共洋四千元均已如數拜領卽將該項購米馳運各災區代爲散給矣附啓者來函甚長其中載被災苦况已見報章謹節此數語以呈公鑒乞登貴報是荷陳煦元拜懇 
[壽儀壽筵一併移賑]  
　　少欽尊丈大善士封翁大人閣下久仰山斗未克瞻韓維祝善人是福納無量壽爲頌兹有懇者舍間寄寓申江於上月二十八日恭逢家慈六十壽辰叩祝回蘇廼家諸親友惠儀紛紛業經拜領本擬肅觴請讌聊申謝　因念山東名處被災而九甚於兩粤雖經諸大善士不遺餘力一律籌賑猶恐災重欵絀勸募爲難兹特將拜受隆儀併見洋二十三元湊入酒筵資洋二十七元合成洋五十元移作賑捐一請諸親友節省齒芬口福藉種福出二爲老父母求體健身康以增壽算固知杯水車薪無補時事幸大善士不遺鉅細　滴歸公故能使各處響應指日定能集數拯彼災黎惟此欵乃是蘇地親友所惠欲藉此鳴謝敬請登諸報章俾共周知尤深感激肅此布臆謹請善安諸維雅照不宣[  愚姪王鼎成頓首]  
接誦惠函渥蒙移賑蘐榮上壽慶花甲之已周椿蔭延釐羡芳辰之無負兩全其美親朋則情話纒綿一律而籌孫子則趨承歡忭相助爲理沾厚德於蘇垣聊表斯忱幸傾資於桃宴數恰符乎大衍遷地乃良體尤致其康疆仰天奚媿祗呈德鑒請步後塵上海籌賑公所教弟施善昌少欽氏謹誌六月二十五日 
[金縷曲寄燕瘦並柬夢畹生玲環卿鴻驚主]  
　　哀樂中年切最無聊彈絲品竹吟風弄月插脚紅塵嫌齷齪强作女郎生活感知已驚才絶色我薄功名卿薄福料玉棺三尺難同穴身便死心終熱分瓜二八嬌還怯化清愁一團香霧一堆殘雪弱絮芳蘭叅後果定有千磨百折直痛到肝腸寸裂苦把春心催杜宇徧桃花灑上才人血做慘淡清明節[  玉琴仙侶太癡生]  
 
 

Page 4

 
 
[上海三馬路與昌絲棧陳竹坪經收廣東廣西賑捐六月二十七日第二十五次清單] 　　　　　 
　　合記寳號交來蘇趾祥書士洋五十元又蘇趾祥善士募來洪際堂洋廿元何祺慶　十元羅麟祥戴儒學二户各洋五元源豐銀號項葆倫堂江榮茂茶棧三户各洋四元江頡雲小劍生鄭月峰洪德馨公桓氏屈臣氏郭暢沂寳盛祥豫泰號徐潤芝徐中立徐綺琴徐子桓十三户各洋二元宏陽無名氏范陽梅谿居士逯逯子留春仙舘下裘碧戴雪堂咸和莊厚基堂李安玻堃記章勺記呂義泰秉禮堂彭澤田胡立功無名氏黄恩譚卓英譚敬輝十九户各洋一元槐蔭書屋味然書屋二户各洋八角賞雨菴孝思堂曹馮士希吳漢虞修篁蘇國佐唐阿荷金吉甫朱鳳亭陳錫堂十户各洋五角○胡彦卿願母瘋病卽愈洋十元又募來汪乾一洋六元崇俊卿徐生榮胡飛雲各友三户各洋一元袁鳳池周近仁二户各洋五角○與字十七册董少甫翁募來董隆昌洋二元同源仁孫文圃恆裕　丁朗秋永源正源楊天祥公順萬源昌廣永昌永泰祥陸源泰楊洪源田永記十四户各洋一元劉炳楠　二元嚴芝生萬昌祥泰來裕許純懋裕興盛五户各洋五角○嘉興復源紙號募由全盛局寄來德賢齋爲主人資冥福洋十五元○與字六十三冊劉湧泉屠笛梅二翁募來大和源昌寳順大昌四户各洋二元正茂原來恊和三户各洋一元○陳萬源珠號募來天益豐洋二元公詎豐記大記生記泰豐世德堂憩鶴軒主人泰昌八户各洋一元無力子洋五角慕雲氏虚對洋一元○杭省正源局寄來谷貽氏格外節省洋十元錫山求病速痊人洋五元聚豐園洋四元虔心子常熟昌盛采文號鼎昌陸成鎕五户各洋二元成記羅鴻順大昌灰行江姓三和致和無名氏金合記八户各洋一元心不留名洋一元小洋二角五分錢葆　小洋五角無名氏謙祥錢合一户各洋五角正大虚對洋一元○吳蟾青翁募來仁蓮氏銀水煙袋一隻重十二兩正○共收洋二伯六十八元虚對洋五元小洋八角五分銀水烟袋一隻重十二兩兌見再登合并聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東瀛紀事]  
　　日本西字報云西歴七月念八日法水師提督坐礁林大鐵甲船由澎湖駛入長崎當夜又到砲船一艘連前之德利用芳大鐵甲船又三桅戰船四艘就長崎避暑裝載糧食煤斤擬由水師提督帶往馬達加司加島征戰又三十一號英水師提督威它坐大鐵中船由香港進長崎并泊戰船二艘又美提督亦在長崎近日店口食物均形騰貴小本貿易及車夫人等大有生意云○得美國金山信稱前美國因中國人之往彼受雇者紛來沓至土人幾無過問是以設法禁止中國人不得登岸後經中國官員分别商酌准給商人護照由香港塡給以來近復日見其多查出大半多冒商名美國土人又因是而生物議矣○日皇巡幸岡山廣島山口三縣由海道至神户西七月廿七日坐横濱輪船安抵神户以專崎大客棧爲行宮登陸時兩岸人民聚觀者數萬歡呼之聲震山谷　街點燈結彩卽於翌晨由海道前赴伊豫地方而地方官竭力供張頗爲忙碌預定三十日還宮○法兵士之駐紥東京者近因天時不正疫病流行不可藥救每日中惡而死者約四十名以上或有歸怨法廷不應將前任軍醫遣去致新來之醫不諳水土無術施救也○美國駐紥長崎領事潤士君行將去任該處紳商懇請留任美廷未允其請聞新任領事當於下期附美公司船東來云○日本政府去年所募中山鐵道二千萬元現屆第四期收股頒示一出民間踴躍爭輸照原定額竟溢九百餘萬之多可見利之所在人爭趨之國貧而民信若是尤難得矣○西七月二十四日晨起風伯楊威飛沙走石日爲之蔽傍晚更烈但聞澎湃之聲如萬馬行空夜不成寐港中小船被覆者不計其數所泊兵輪及公司船亦皆卸去上裝倒眠桅子生火以備民間之茅屋飄如飛蓬卽堅固瓦房亦覺摇摇震動間有坍墻倒壁者人共患之盖日木向來最懼颶災幸延至廿六日風力遞减不至釀成大患然已驚惶兩晝夜矣 
[朝鮮近事]  
　　華軍四營全行撤回而日兵尚留二百餘名不知於意云何○游勇過多吳統領陳道憲會銜出示令其内渡作營盤小生意者亦皆附輪内渡惟行棧十數家尚可安心貿易也○俄船駛進仁川居民頗覺驚惶有避至他處者○俄使進王京寓穆麟德公舘中擬換和約要求多端聞欲國王請俄人教習練軍又强索數　王不允俄使負氣而歸聞俄使此來有人嗾使國人甚惡之○日人在南山下買民房以爲貿易之所約祗七八家且所買者祗磁器漆器等件並無珍品也○日使近藤眞耡回國朝人感其意設筵餞之○日兵剌死道署孫姓一案向未了結聞日官有意庇袒獨不顧公法乎○日公使館在南山下樓閣崔巍高踞山麓松陰四面誠納凉之佳境也○吳武壯公祠宇落成國王遺禮曹判書致祭居民亦擬拜奠祠下稍抒哀慕之情國王閲外道兵不下萬人惜尚用舊日器械不足以折衝禦侮也○十三日關王誕辰國王親臨致祭庶民家供奉者亦無不馨查禱祝神靈之所及遠矣○一種游手好閒之人每設博具誘居民入局動致口角忿爭道憲訪拿十數人痛責枷示人遂斂迹○機匠織就網縀十餘疋國王忽又喜悦照發工價並飭到中國再覔機匠多人○穆相泳翊聞至中國爲避地計豈所謂明哲保身歟 
[預將中秋筵資移助賑捐]  
　　謹啓者滬南巿德大典衆同事連讀報章悉兩廣水災浩刼悽慘情形聞之傷心幸在滬諸大善士代將呼伯源源接濟惟有山東重遭決口齊河高苑博興樂平四縣亦被水災浩刼每閲報章祗有本埠北巿絲業會舘籌賑公所内施少欽封翁獨當一面苦心孤詣卽將山東災情刊登報章所有各省諸大善士代募萬善同登册祝同心先生富貴源頭册如未募齊或請先行惠寄方可集腋成裘補救山東災民於萬一報章刊登日上捐助兩粤居多山東獨少敝同事實力有不逮擬將中秋節筵資撙助英洋三元送交施封翁併解山東明知蟻䭾一粟萬望凡我同業大典衆友踊躍救災節省移助亦可補救　東連年決口之苦倘蒙管總諸仁翁俯賜剴勸典商東翁樂助鉅欵定獲穹蒼厚報較之積現銀於子孫受用未必能久不如積賑饑救命之陰德竊恩山東一波未平兩廣一波又起目前之急山東更難仍恐施封翁獨力難支不揣冒昧謹代山東災户請命非比兩廣勸募者多衆擎易舉　請登報章謹呈公鑒上海南巿德大典衆友拜啓六月二十四日接讀諭函備聆大致蟾圓未屇移桂粟以輸將螘泛可删補稻粱所缺乏語言肫摰已樹先聲涓滴蒐羅休嫌小補聞風興起殷富家定子俯從尅日彌縫瘠貧户稍紓懸盼尚屬輕而易舉斷無樂而不爲非徒利運有無早著通財之義抑亦事行權變胥攄救急之誠亟列報章統呈賜鑒[  上海籌賑公所施善昌少欽氏謹誌]  
[乙酉夏五登松堂司馬小樓出示吟飲圖屬題捧誦瑶章欽佩無旣勉成一律卽步原韵錄希郢止]  
　　壺天勝境愜幽尋文酒風流滌俗襟大白我慙陪暢飲軟紅君不廢蒙吟清才信冠詞壇首壯氣終酬國士　良會琴尊同嘯　聊從下里續芳音[  泉唐笛舫汪一鴞拜稿]  
[客感錄請小樓主人大庾山人桂笙世長諫民我兄同政]  
　　迫於衣食苦奔波消受風塵日幾何底事舊游交漸淡那知新雨結偏多干時偶作請纓想憤世徒爲擊筑歌太息韶光如隙過千金一刻屢蹉跎怪煞窮通不自由年年與世共沈浮故園風景縈心苦異地烟花觸目愁壯　漸消身漸困詩情彌淡　彌幽悶來小飲南窗下披拂薰風足解憂頻將逆旅冨家鄉久滯口裝溷日長生不逢時徒感奮事非知已謾輕商窮涂屢挫飛揚志澆俗難貞太璞光畢竟萍浮成底事一回搔首　思量○家居有感太　居家百不舒一身懷抱幾時攄衣多經黄痕常滿友到通財跡漸疏食指孔繁愁此日纒　浪擲悔當初者番彈鋏酒虚願誰説今予勝故予怪底人情事事慳那知輪值自家難慣聽雀噪偏無準難得　飛去再還周急偶將玩物典曾在上海以玩物暫質應友急云解愁聊把小詩删劇憐貧賤疎賓客鎭日柴扉寂寂關一門昕夕聞嗟吁薄俸難將數口餬　爨忍教妻賈繡匡居辜負母懸弧心因累重情俱懶夢爲愁多境亦紆却羡單身徴逐者等閒行止罔牽拘○得家書偶成忻然一紙報平安手把迴環仔細看老母康强紓陟屺仲昆友愛藉加餐衣冠世胄振興易筆墨生涯奮跡難悵我年年違色笑白雲在望淚頻彈[  花嶼吟館主草]  
[上海四馬路高易公舘内恊辦兩廣賑捐所經收六月賑欵清單]  
　　二十四日謙愼安唐翹卿翁募義順隆吳琦珊馮陸洲義順隆彭曉初區瑚石天和泰潘寳　羅昆仕大和祥梁建猷共十一户洋一百三十四元又募餘善堂錢十二千文伸洋十元零七角二分葉少齋四千文伸洋三元五角八分謙記莊裕記莊各十元邱記二元有記銀一錢八分合洋二角五分共一百七十元零五角五分○元芳洋行鄭君程先續募安字冊二十二號何世章求足疾清痊永不復發再捐五十元元芳棧房衆友助捐洋三十元馮仙槎用錢移賑十二元何不留名愧力不足再捐十元黄蓉筠五元錢樹春再捐二元何逸南張耀先各再捐一元蕭譚氏蕭文灼各一元何虚氏率男文安文杰再捐三元鄭光憲鄭光策鄭肇基各三元黄紹芬再捐一元譚俊庭再捐十元李希桐半元何景堯鍾文熙各再捐半元黄淦饒一元李遠茂　元元芳帳房衆友再捐十五元以上共廿二户合計洋一百五十一元止○廿八日菊泉力不從心子祈合家平安洋二元黄祈堂捐洋五元○延昌行帳房募安字冊第三十六號力不從心鄭十元無名氏黄不留名鄭祖球詒榖堂詠花書屋無名氏許清籟閣留鴻居各一元延昌行　人捐洋十五元另洋人捐洋二元共十一户共捐洋三十五元○善昌號募安字册第三十三號陳羅氏再助洋一百元詠南再助洋五十元益君助洋二十元黎伯軒再助洋二元以炤以銘以煇各再助一元澹養氏一元廚司周有茶房阿二車夫鳳長阿杜各捐洋一元以上十二户共洋一百八十元查該號廚司茶房車夫均能深明大義從善如流實足風世合并聲明○附啓者承謙愼安唐翹卿翁元芳鄭程先翁續募鉅欵交敝所匯解二公痌瘝在抱不惜唇舌之勞一捐再捐而衆友尤慷慨樂從功德實無涯涘尚望仁人棠倉再發俾賑務不至中止災民幸甚恊辦　廣賑所啓 
[上海四馬路浦灘文報局經收廣西賑捐六月下旬清單]  
　　廿五收陳樸卿先生瞿姓醫金錢一百文無名氏香燭資三百文○常州保　局募申字一百十七號單求身儉金洋三元趙張氏月記一户各二元汪不留名有心無力子善餘徐名下四户各一元補不足齋錢一千文有心無力無名氏二户各五百文無名氏鏡涵王人二户各一百文十二户共收洋十三元○湖郡仁濟堂募鋭字八十七號册無名氏無名氏無名氏三户洋各一元吳興久詠周氏簪環變價祈保合家平安洋十元又募鋭字八十九號册何傳經堂祈保合家平安洋四元　秋居士洋五元天水氏洋三元陸金氏虚對開一個又四開二個八户共收英洋廿五元内銅洋一元虚對開一個小洋四角○鳳姣祈長命百歲洋二元○蕪湖電局募無名氏洋十元泰州　性齋洋十元○謝筠亭翁手湖北鹽局募規元三百八十八兩零八分謝筠亭翁募江西求痊人規元十兩零二錢九分六○漢口電局募電字廿七號册幼農洋世元黄德順錢二十千仁記錢十千帶經鋤月主人修已堂冬青草堂樸學齋四户錢各一千文義泰恆泰昌恆德生義興順義恆益公廣生同大生厚如松盛同興公春生鑑福興隆順遂號長順號正順祥裕盛榮德豐裕十六户錢各六千文李義興吉順行二户各四千文宏吉行張天泰劉炳豐三户各三千文和興玉吉誠升信泰行李義興四户各二千文劉炳豐信茂行退思堂德興堂敦倫堂麻姑一滴泉六户各一千文三十八户共收規元一百廿一兩四錢二○無名氏洋兩元無名氏洋十二元○杭州同善堂募娛養堂洋五百元茂悦山莊　三百元關陳氏周余氏二户洋各一百五十元魏氏顧氏愼記積厚堂四户洋各一百元張家楨洋五十元紫鄂軒洋四十元十户共收洋一千五百九十元○嘉定嘉盛隆木行節省西瓜移賑洋三元嘉定俊源木行節省伙食資西瓜移賑洋四元○常熟隠名氏節省放生愿洋二元常熟信泰典戴永暉洋一元○無名氏洋一元無名氏洋二元○杭州解開奇洋十元陳樸卿先生瞿姓醫金錢四百文吳山喬軍門潤筆洋一元○蘇州文報局募第六批常州李清華無名氏朱肇洪三户洋各一元吳漢槎求合家康健洋二元安記洋五元如松堂經募錢五百千文六户共收洋四百五十九元錢七百十二文○新安臨川别墅洋一千元○鐘山竭棉力洋十元○紹郡張泗濃公冥壽移賑洋十元武林平安是福洋一元○姜衍澤堂發記洋十元本日共收英洋三千一百七十七元銅英洋一元規元三户九十八兩三錢七分六現寳紋一百廿一兩四錢二虚對開一個小洋四角錢一千五百十二文 
[大字減潤助賑]  
　　三四尺聨二角五六尺聨三角齋額三角堂匾八角巿招五寸左中字同齋額一尺左右字如堂額分隸加半其餘屏幅扁而等件不歸賑欵仍照仿帖舊章筆資先惠七日取件收處一在大馬路戲鴻堂箋扇鋪一在法馬路還讀樓書坊一在城内廟園翼化堂善書坊一在縣橋東首財神廟對門玉成烟店[  清河硯齋氏啓]  
 
 

Page 10

 
 
   
 
 

Page 11

 
 
[光緒十一年六月二十日京報全錄]  
　　宮門抄○諭旨二道錄前○直督李奏請建立專祠摺子○將軍金奏爲遵旨移營屯墾摺子○江督曾奏請遊擊暫緩引見片○大臣錫奏請叅革知縣夾片○六月二十日兵部太常寺太僕寺正藍旂值日無引見○莊王八額駙維慶各假滿請安○英文謝授四川鹽茶道恩○内閣奏派騐放之王大臣派出肅王敬信畢道遠周家楣○兵部奏派管理馬館之大臣派出耀年○塲倉奏漕船五日回空○召見軍機維慶英文○○大學士直總督一等伯臣李鴻竟跪奏爲已故督臣勳勞卓著遺愛在民請建專祠以隆報享恭摺仰祈聖鑒事據署布政使松椿詳稱據保定府知府朱靖旬詳據紳士張清元等聨名呈稱前直總督張樹聲以諸生從戎積功荐擢監司由江蘇徐州道升任直按察　清理庶獄勤政愛民羣情翕服同治五年秋捻逆賴汶光北犯張樹聲督隊出駐大名扼守黄河擊退賊衆六年夏捻復北擾是時直省兵單馬賊勾結鹽梟乘虚竊發内外交訌張樹聲奉旨駐紥直東交界之張秋鎭防勦兼施寢食俱廢冬間賴逆就擒方壹意專辦内賊西捻張總愚尋越太行而東涉冰渡河震驚畿輔總督官文飛檄促樹聲回省比抵保陽賊已至清苑之大汲店衆號二十萬省垣戒嚴樹聲以保陽爲京師　蔽密邇西陵不可縱賊北竄夜縋出城商令勤王諸軍繞由洲城易州依山而北迎頭邀截復出奇兵綴賊南旋從而尾擊之賊由河獻饒武遁去寢陵不驚燕郊安堵樹聲之力也七年春賊竄運東樹聲創協守運河之議督飭民團沿河築長墻分叚固守張總愚率衆猛撲景州德州之交不得渡逆勢日蹙遂爲官軍所殲直訟案之繁甲於他省素多積壓自張樹聲創立清訟册式編定限期功過　程案無淹留獄無瘦斃王今踵行之民受其賜光緒八年樹聲在署督任内奏撥巨欵修築河堤沿河州縣雖大水皆獲有秋其積淹之區如文大安雄各屬工賑兼施全活尤衆跡其生平宦轍由直而晉而吳而粤所至有聲第就紳等所目擊而身受者臚舉大端豐功美政深入人心三輔士民同聲頃祝允宜建祠報享以伸去思乞轉詳入奏等情前來臣查張樹聲一介書生起家軍旅荷累朝特達之知由道員擢薦封圻去秋在廣東防次病殁仰蒙優詔軫惜卹諡有加凡屬臣工同深欽感該督臣政蹟久在聖明洞鑒之中無俟贅述而微臣愴念同袍追憶患難相從出入行陣萬死一生之境終有不能已於言者張樹聲自爲諸生卽以忠義倡率繼團屢挫髮逆百折不回同治元年臣督師赴滬樹聲號召同里敢戰之士如劉銘傳番鼎新周盛波周盛傳等慷慨請從臣令樹聲募樹字三營相隨東下其後增至六營泗涇之役樹聲星夜赴敵督隊血戰擊退衆宼淞滬肅清是爲該督臣立功之始福山一口由海外入常熟門户也得福山而後常熟可守得常熟而後蘇常可圖故在所必爭先是常昭降將殺賊獻城旋被圍困福山亦得而復失四面皆賊援絶勢孤臣令張樹聲會同各軍航海入援背水爲營出賊不意尤爲險著樹聲列隊於毛家山緊逼賊壘肉薄相持與各軍輪番攻打遂克福山石城乘夜　兵四擊立解常昭之圍由是克復江陰規無錫樹聲督率偏師有戰且進節節滚紥勢如破竹無錫旣復諸軍乘勢攻常州而宜興溧陽丹陽　賊冐雨疾趨　竄腹地分撲江陰常熟無錫各城冀徹常州之圍臣飛檄張樹聲抽調勁旅三千横紥江陰之焦店青陽以截歸路賊攻各城不克遂分屯陽舍周庄等處屢奪路而西輒爲樹軍截擊不得也漸飢窘乃夜馳三河口設浮橋六道爲歸竄計樹聲偕諸車蹙之横屍徧野河水皆赤是役也俘賊二萬人淹斃殺斃無算而樹聲一軍堵紥要隘斷賊歸路擒斬逾萬功爲最多江陰東南鼠賊殲除旣盡時常州城西賊營二十里樹聲與各軍次第掃蕩徑薄城下晝夜環攻臣親督將士分　猛撲樹軍由東城一鼓而上諸將亦奮勇先登遂克常州府城留樹聲六營守之江蘇肅清復移師赴浙進剿湖州之大錢口政克湖州府城計自臣治兵江南先後三年張樹聲身在行間大小　百戰迭克名城厥後臣督剿賴張兩股捻衆于直東之交張樹聲實左右之臨敵輙居人先論功常居人後盖其天性謙遜而又澤以時書文武兼資外和内介求之近世功名之士尤爲難得該督臣年尚少臣一歲方期共濟時艱勉副恩遇不意先塡溝壑採直北之輿評思征南之舊事俯仰陳迹弭用愴懷未便任　湮　張樹聲服官數省其治行廉正精核人所共知臣　據直隸紳士公呈並　舉吳中戰績之大者覼縷上聞以備採擇查近日吉林紳士呈請爲富明阿建祠經吉林將軍希元奏蒙恩准今該紳等聨名呈請同係愛戴至誠合無仰懇天恩俯准將前署直總督張樹聲在於直地方建立專祠以順輿情也隆報享至江蘇係該督臣剿賊立功省分應有祀典以勸勞臣可否准其一體建祠出自逾格恩施所有已故督臣請　專祠緣由理合恭摺具陳伏乞皇太后皇上聖鑒訓示施行謹奏奉旨已錄○○帮辦軍務大臣伊犁將軍奴才金順跪奏爲遵旨將索倫營官兵移駐拱宸城酌給地畆屯墾以固邊防恭摺仰祈聖鑒事竊奴才於光緒九年十月十五日承准軍機大臣字寄光緒九年九月初七日奉上諭金順升泰奏妥籌索倫營駐防處所曁興修拱宸城等項工程等因欽此伏查索倫營右翼四旗屯地向在霍爾果斯河西此次由塔爾巴哈台調回索倫營官兵二百四十員名合舊有索倫營官兵共計五百一十餘員名均經奴才撥令移駐拱　城所有該處邊界設立卡倫卽由此項官兵輪替駐守以防西北門户惟該營官兵向係半操半屯奴才當派善後局委員游春澤會同索倫營領隊大臣春滿前往查勘妥爲籌撥兹據禀稱擬將舊日緑營三四工屯地撥給索倫營左翼廂黄正白兩旂官兵屯種舊日緑營大小工背屯地撥索倫營鑲白正藍兩旗官兵屯種其舊日索倫左翼四旗地一間房至拱宸城南一帶撥給右翼正黄正紅鑲紅鑲藍四旗官兵屯種以上分撥地畝或濬通渠水或導引河流足資灌漑不致有亢旱之虞等情禀覆繪圖呈請核辦前來奴才伏思屯地以屯墾爲要屯墾以水利爲先此次該印委等查勘地叚劃分渠道尚屬周妥除飭該管領隊大臣前往妥爲辦理所有遵旨將索倫營官兵移駐拱宸城酌給地畝屯墾以固邊防緣由理合恭摺具陳並繪圖貼説恭呈御覽伏乞皇太后皇上聖鑒訓示謹奏軍機大臣奉旨該部知道圖併發欽此○○曾國荃片再内洋水師通州營遊擊袁聨魁于准補案内經部行令給咨引見當經轉飭遵照在案惟查該遊擊所轄汛境係崇明後路爲江南緊要隘口正在督率哨船嚴密防範關係綦重一　寔未能抽身請咨核與兵部前奏武職奏補人員如實在軍營征剿仍准暫緩引見先給署札定章合符合無仰懇天恩俯准袁聨魁暫緩引見仍敕部照案先行給子升署札付一俟防務事竣卽飭照例請咨以符定制謹會同江南提臣李朝斌附片陳請伏乞聖鑒訓示謹奏軍機大臣奉旨着照所請兵部知道欽此○○錫綸片再奴才接准烏里雅蘇台將軍杜嘎爾等咨稱塔城差員左之宜抵烏請換傳單時據管台台吉等呈報差員左之宜等三人經過哈爾呢敦起至花硬羅圖止二十台共索羊價銀五十八兩一錢食羊二隻羊骽一條祈請追出歸還本台以免虧損等因隨卽傳詢據差員左之宜禀稱因不涌蒙語在歸化城雇得通事民人張喜友一名行扺軍台因缺短行粮向蒙古人討求羊肉接濟餬口擬抵烏城再買米麵不料張喜友折索羊價迨經知覺查問張喜友卽畏罪逃跑由張喜友行囊内搜出銀兩今將各台原報銀五十八兩一錢如數呈繳等情查該員旣因不通蒙語且將羊價銀如數呈繳應免究辭准其完結飭卽回營等因准此奴才伏查塔城遠在極邊數年以來一切要差仰藉各軍台支應烏拉俾利遄行乃免貽悞今差員左之宜係同知銜分省補用知縣於差竣旋營時行走軍台未能多帶行粮以致缺乏乃向各台討求食肉已属不知檢束致該通事朦混折索價銀毫無覺察非比尋常疎忽雖烏城將軍大臣顧念該員不通蒙語准其　案回營在奴才體察時難　斯庸闇之員似仍未便寛縱庶戒效尤相應請旨將同知銜分省補用知縣左之宜卽行革職以示懲儆理合附片具奏伏乞聖鑒訓示謹奏軍機大臣奉旨着照所請吏部知道欽此 
 
 

Page 12

 
 
[光緒十一年六月廿一日京報全錄]  
　　宮門抄○旨一道錄前○缺單○皖撫盧奏爲據情代奏摺○川督丁奏請准予知縣改就教職片○又奏發榖平糶片○又奏請給獎片○陜督譚奏新授臬司到省赴任片○又奏請調補知府摺○又奏請調借補副將摺○大臣謙等奏修挖旱河工程完竣摺子○將軍金爲陳明片○六月二十一日刑部都察院大理寺鑲藍旂值日無引見○禮部奏萬壽禮節○召見軍機○光緒十一年六月分缺單道廣西桂平梧鬱鹽法慶愛升知州順天覇州蔣汝修故知縣直新河桂秀丁山東青城史振鏞終養山西孝義孔廣熙四川金堂劉希鴻山東齊東秦浩然俱修墓州判雲南姚州李炬丁府經直廣平莊介　近典史貴州鎭遠李宗白丁○○頭品頂戴暫署安徽巡撫布政使臣盧士杰跪奏爲鳳陽關應解養廉辦公等銀謹繕單據清代奏恭摺仰祈聖鑒事竊據護理鳳頴六泗道兼管鳳陽關税務顧樹　詳稱鳳陽關監督每　一年期滿例領養廉銀六千兩辦公銀六千兩在於所徴税課内開支前因以巡道兼管關務已有道任養廉足敷公用是以將關任養廉辦公等銀解交造辦處充公嗣於乾隆三十年閏二月間前監督卓爾岱具奏交銀摺内欽奉硃批嗣後於關　養廉内每　賞汝賞一千兩卽後任亦照此辦理欽欽遵在案兹自光緒十年四月初一日起連閏扣至十一年二月底止一年期滿收數短絀並未收有盈餘銀兩所有應解養廉辦公等銀惟有仍照各上届在于關税内提出養銀一千兩辦公銀一千兩共銀二千兩批解造辦處交納又鳳陽關徴收銀每兩向有節省歸公銀七分並裁革傾銷火工飯食銀七分歴經奏明解交造辦處充公在案今本届一年期滿共徴歸公銀一千三十五兩四錢九分五厘一毫傾銷銀一千三十五兩四錢九分五厘一毫又徴收關税平飯餘銀二千三百七十六兩四分一厘三毫向爲解部平飯及添補各口經費等用除循例動支銀二千二百八十六兩四分一釐三毫仍存平飯餘銀九十兩又關税向有充公銀厘　添　平飯一切辦公之用撙節支銷計餘存銀二十兩以上二欵共銀四千一百八十兩九錢九分二毫均委員解赴造辦處兌收開具清單詳請代奏等情前來理合繕單恭摺具陳伏乞皇太后皇上聖鑒謹奏軍機大臣奉旨户部知道單併發欽此○○丁寳楨片再杳四川卽甲知縣李崇忠係廣東信宜縣人由增生中式咸豐六年補行乙卯科本省鄉試舉人辛未科會試中式進士引見以知縣卽用籖分四川親老告近改掣廣西同治十二年六月十七日到省光緒元年准補興業縣知縣因廻避原籍五百里内調補思恩縣知縣呈請回籍終養三年三月到籍十一月十艱六年二月服滿起復領咨來川七年五月二十日到省八年五月代理蘆山縣篆務九年七月初一日交卸十年七月代理資陽縣篆務十二月二十四日交卸回省各任内交代清楚兹據該員具禀自揣才力不勝知縣之任情願改就教職回籍候選由潘司查明該員並無經手未完案件亦無規避情事詳請具奏前來臣覆查無異合無仰懇天恩勅部核議將四川卽用知縣李崇忠准予攺就教職　册回籍候選出自　鴻施除咨吏部曁廣東撫臣外理合附片陳奏伏乞聖鑒訓示謹　奏軍機大臣奉　旨吏部議奏欽此　○○丅寳視片　再查川省惟川東各屬本年入春以來未得透雨水田頗覺亢旱小春豆麥收成尚好民食堪以接濟百姓尚覺相安惟各處米價稍昻必須辦理平糶幸經臣數年來勸辦積榖頗有蓋藏刻下米價漸長已委員赴各州縣確杳價值甚貴之處會同該地方官發出積榖减價平糶不另稍費欵項民情得此益形安帖足保無虞現已於四月二十外據巴縣璧山永　合州瀘州各處具報各得大雨秧田大半栽種日後再能得雨數次秋收仍不致短歉所有川東地方本年較旱現發出積榖辦理平糶各情謹附片具奏伏乞聖鑒謹奏軍機大臣奉旨知道了欽此○○丁寳楨片再　省撥解京恊各餉爲數尤鉅經前司道濟畫將辦理情形先後奏報奉旨允准在案嗣據遂甯簡州大邑仁壽江津稱州縣陸續收捐議叙銀二萬八千一百一十二兩九錢零除部飯照費各銀兩存俟搭解外餘均隨時解司兌收撥充軍餉另案報銷並川東另請廣額均係遵照秋章按照常例十成銀數覈算分年造具各捐生姓名履歴銀數清册　藩司核明請奏前來臣查各案捐輸均係奏准舉辦兹據册報請叙各捐生均係呈交十成實銀核與現行常例銀數相符合無仰懇子恩俯准勅部照子核議給獎並繕發知照來川以便給領用昭激勸之處出自逾格鴻慈除將各案清册送部查核外理合附片陳明伏乞聖鑒訓示謹奏軍機大臣奉旨户部核議具奏欽此○○譚鍾麟片再新授甘肅按察使陳彞現到省應卽赴任署臬司蘭州道陶模仍回蘭州道本任以專責成除分别札委外謹附片陳明伏乞聖鑒謹奏車機大臣奉旨知道了欽此○○頭品頂戴陜甘總督臣　鍾麟跪奏爲揀員調補要缺知府以重地方恭摺仰祈聖鑒事竊據甘肅　家臬兩司詳稱西寗府知府定祥升任遺缺係冲繁疲難四項邊要缺經前督臣沈兆霖奏准西寗道府二缺此後但使人地相宜無論滿漢人　均准酌調升補惟同時道府二員必湏用滿洲蒙古一人不得皆用漢員等語兹實任西甯道方鼎錄係漢員則西甯府缺應於旂員内揀調杳凉州府知府倭什鏗額年五十五歲正白旗滿洲慶雲佐領下廕生咸豐元年籖掣詹事府行走四年補授筆帖式十一年調補步軍統領衙門筆帖式因獲盜出力保加六品頂戴同治八年保奏以主事卄用九年京察一等奉旨記名以理事同知通判用十一年八月題升司務獲盜案内保俟補主事後以員外郎遇缺卽補嗣因歴俸較深奏留以本衙門郎中升補光緒五年京察一等奉旨記名以道府用六年九月補授凉州府知府七年到省委署慶陽府知府八年二月到凉州本任該司等查該守心地樸實辦事勤能在凉州辦理一切諸臻妥協以之調補西甯府知府與例相符會詳請調前來臣查倭什鏗額年力强健辦事勤愼調補西甯府洵堪勝任仰懇天恩俯念邊缺緊要准以該員調補以固邊圉如蒙俞允係對品調補毋　送部引見任内叅罰案件業已恭逢恩詔寛免合併聲明謹繕摺具陳伏乞皇太后皇上聖鑒訓示謹奏軍機大臣奉旨吏部議奏欽此○○頭品頂戴陜甘總督臣譚鍾麟跪奏爲揀員調補借補副將要缺以裨營伍恭摺具陳仲祈聖鑒事竊查西安城守恊副將馮南斌升任遺缺駐紥省會最關緊要必得勤愼明幹之員始克勝任查有提督銜記名總兵靖遠協副將胡得成精明幹練營務整飭堪以調補所遺靖遠協副將員缺查有管帶甘軍前營補用提督正任洵州鎭標右管遊擊李廣珠久歴戎行營務曉暢以之借補可以　任合無仰懇天恩俯准以胡得成調補西安城守協副將員缺李廣珠借補靖遠協副將員缺以期得力如蒙俞允應請勅部分别給劄俟覆准到日再行分别給咨送部引見以符定制其所遺遊擊員缺容臣另揀合例儘先人員請補除飭取該員等履歴至日另咨送部外謹會同署陜西固原提臣沈玉遂合詞恭摺其陳伏乞皇太后皇上聖鑒訓示謹奏軍機大臣奉旨兵部議奏欽此○○奴才謙禧毓秀文珮跪奏爲熱河修挖旱河工程完竣會同騐收恭摺具奏仰祈聖鑒事竊杳熱河旱河經前都統延煦會同前總營酌議興修石埧挖河之後仍照舊章接年挑挖每歲工費仍不過三千兩之數奏奉諭旨允准等因遵辦在案兹據熱河道衡峻詳報所有光緒十一年旱河工程自本年二月二十七日興工至四月初八日止普律如式挑挖完竣詳請騐收當經奴才等會同查騐得本街旱河由廣仁嶺以下自二道溝西山嘴起至東大河口止共六叚湊長一千五百五十五丈寛四丈及九尺並三丈又二丈五尺不等挖深一尺五寸及二尺又石洞子溝旱河一道自上河口起至東大河口止共二段湊長三百六十丈寛三丈挖深一尺又裴家溝旱河一道自普甯寺西山嘴起至東河口止計長三百丈寛二丈七尺挖深一尺又獅子溝旱河一道自殊像寺起越布達拉　什倫在等廟及官兵營房至東大河口止共四叚湊長六百六十丈寛六丈挖深一尺五寸以上共需夫拉運脚銀二千九百八四兩六錢一分奴才等核興原估所報均屬相符已照奏定章程卽由道庫旱河生息項下如數動撥據該道具詳前來除册結咨部核銷外理恭摺明奏伏乞皇太后皇上聖鑒謹奏軍機大臣奉旨該部知道欽此○○金順片再新授科在多叅賛入臣沙克都林札布於上年十月蒙　恩簡放斯缺當由該大臣專摺奏謝天恩並聲明將吉江馬隊經手事件清理完竣卽當馳赴新任勉供職守等因奉　旨知道了欽此遵欽在案伏查該大臣自光緒二年經奴才派充吉江六起馬隊冀長所有　手粮餉一切事閲十年數逾百萬一時未能清理誠恐躭延日久上煩宸厪除催該大臣趕緊料理清楚卽行起程赴任外理合附片陳明伏乞聖鑒謹奏軍機大臣奉旨知道了欽此 
 
