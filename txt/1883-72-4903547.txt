# 1883 - 72 - 4903547

 

Page 1

 
 
[新出東藩紀要發售] [  申報館主啓]  
　　高麗爲東三省屏蔽壤地毗連其國政民風與夫山川　塞在華人理常共喻况年来海禁天開玉帛兵戎事難逆料去年因彼國內亂我　朝出師鎭　浹旬凱旋維時平湖薛梅溪刺史躬列行間　參維幄軍書餘　與彼都人士時相過從　參軍未通　語而高麗國史深藏內府民間無徒購求只有　不律以通辭採遺聞以補缺計凡二十有七日居然　成一書書分十二卷名曰東　紀要所謂國政民風山川扼塞靡不羅列詳載復將都城以及八　形勢鉤勒爲　俾閱者便以駕核刺史回滬後奉舘索其稿而代付　國氏現已工竣　於十九日出書每部釘作四册價洋三⾓正好　域外之觀者　至上海三馬路大禮拜堂南首申報館間壁申昌書畫室購取各外埠均由賈申報人出售此布 
[新印書籍出售]  
　　本齋用石印照相法印出各書早邀諸君賞鑒若近來所印之史　及大版康熙字典玉堂字彙與夫三國演義紅樓夢圖欽此五種尤臻雅致計史記每部四本價洋二元五⾓大板康熙字典每部一本價洋三元玉堂字彙每部一本價洋三⾓紅樓夢圖詠係名手繒成每部二本價洋八色三國演議每部八本分爲兩套收價洋二元四⾓每回之上各係一　　法精神情逼肖此固坊間　書本所未曾有者諸君如欲購閱祈向申昌書畫室價買各外埠仍遵　例 
　　點石齋主啓 
[固潘三策閏篇]  
　　日本也朝鮮也琉球也是爲海東三國海東三國目爲大朝鮮次之蕞爾琉球其小焉者也按琉球爲海間叢島遠而望之如流蚪之形故名後易今字而音實同當趙宋　　通中國有明太礼嘉其恭順賜閩粵善操舟者三十六姓自是朝貢不絕厚往薄來貢舟運販食貨例免其徵示恤貧乏也世　封册號中山王以叢島較大者三中曰中山王都在焉地方四百里前山以那霸爲門戶自那霸入港水程六百里至中山卽王诗所謂那霸淸江千里通也前山當南洋之東距日本境約七百餘里後山曰八重其最高者曰太平距臺閩爲近然册使之至琉球道閩而南而南東掠七洲洋折而西行人那霸始達其境𢚈彼國形　前山其門後山其嶂也疆域雖小而張勢頗完自爲一國殆天成也惜乎强大之敵實逼處此近三百年中世蒙日本之難前歲竟爲翦滅小國無罪貧弱其罪可哀也巳琉球旣折而入於日本日人之意遂專注朝鮮我　中朝固二國之君所恃以無恐賴以生　者也乃今者琉球國爲縣矣王而虜矣朝鮮則以內訌而召外侮邦國之危岌岌乎不可終日矣於是告難上國　命將出師以鎭以撫去浹旬而日人全軍而退亂黨以次削平黎元得以安堵以時勢言之振弱扶傾似易於興滅繼絕然琉球之事難而實易輕畧三韓易而實難何也琉球彈丸黑子滄海一粟耳徒以世列藩封名重於實日人取其土地不足以自廣收其賦稅不足以自肥不過藉以立威冀成　業繼恐中國之見責也請以山後來歸倘因而說之中山司復則漆人存祀天舜氏之命可延我　中國之義聲滿天下矣若朝　則不然其地十倍於琉球所屬之咸境平安一道與中國毗連裏山表海天府之國固日人之所貪也去歲小試其端未能得志志不得逞暫復相安詎可視爲無事正宜及是時勵精圖治懲旣在之失則爲亡羊補牢防將來之變則爲綢繆未雨朝鮮勢成積弱事尚可爲譬諸　贏之人外疾初愈亓精內傷因病後多方　補氣血冲和視平昔而體加健貌加肥焉易危爲安轉禍爲福亂者治之機子輿氏所謂生於憂患也爲今日　時政要　莫先於富國强兵富國莫如開礦產通商市强兵莫如造輪舟效西法按朝鮮之土壤非不饒沃也物產非不豐阜也而國勢貧弱不克自振者以泥古而不知變爲成法所拘國孱貼匱有以也明臣有言　貧民無貧地不因乎地之利而善用之上有不足之慮下有憂生之嗟於是而藉口乎地之痏山川若能語笑爲之騰矣夫天不愛道地不愛寶藏富於地何如藏富於民諸道五金之礦可據梅溪薛氏新輯東藩紀要爲權輿尅期興事次第舉行以礦產所獲之利爲造船製器之需不難裕如也至於各國通商互換條約海禁旣已廢弛矣而地利未盡土產未備彼戴寶而來者又將挾貲而返貨無窮而財易竭甚非朝鮮之福有國者誇人以富固足以動旁觀之覬覦示人化　又足以致外人之輕忽稽其境內所產藥材皮革厥爲大宗江原道濱海之區亦產珊瑚質甚堅勁色亦瑩　以其地向陽而氣冷向陽則虛之而生氣冷則堅而凝也八道田畝之種豆者皆宜參植木棉咸鏡平安宜廣參植百貨旣充諸商斯集以有易無大來小往貧俄而富弱俄兩强旣富且强守之以道而猶謂敵國外患之弗去也其誰信之 
[本館自己接到電音]  
　　○本館於昨日接到在津友人專發電音到本舘內有正月十六十七日　諭旨九道敬謹譯登○正月十六十七日奉　上諭禮部右侍郎着貴恒補授欽此同日奉　上諭湖北安襄鄖荊道員缺着盛植型補授欽此同日奉　旨正黃旗蒙古副都統着德魁補授钦此同日奉　上諭記名提督王得勝着補授江西南贑鎭總兵欽此同日奉　上諭宗人府府丞總理各國事務衙門章京吳廷芬着在該衙門大臣上行走欽此同日奉　上諭已革兵部左侍郎胡瑞瀾已革山西布政司林壽圖巳革安　布政司傅慶貽均着来京交吏部帶領引見欽此同日奉　上諭丁寶楨奏甄別知縣請分別開缺降補等語四川開縣知縣章桂芬精神委頓難勝煩劇隆昌縣知縣任鶴齡性近偏執不協輿情均着開缺留省察看候補知縣顧德衷人甚委瑣不堪造就候補知縣吳熙心地淺陋不識重輕候補知縣徐思温性情浮華難譍民社均着以府經歷縣丞降補以肅官方餘着照所議辦理該部知道欽此同日奉　上諭岑毓英奏特叅庸劣職各員請旨革職一摺雲南廣南營叅將穆文陞　捕無能嗜好太重補用都司李國珍嗜好滋深庸懦無能補用都司周文炳散餉未淸任意舞弊均着卽行革職以肅戎行餘着照所議辦理該部知道欽此同日奉　上諭岑毓英奏特叅庸劣各員請分別革職　補一摺雲南卸署魯甸通判補用同知蕭仁愷藉騐命案派捐夫費縱容官親差役肆行索擾試用同知王明良署　廣州吏目試用從九品桂榮藉差需索聲名狼藉均着卽行革職卸署保山縣知縣補用知縣陸德滋才能約束差役藉案需索滋事復飾禀搪　着以　丞降補以肅官方該部知道欽此 
[電報照譯]  
　　○正月十七日倫敦發　電音登諸晋源　言英國副外務大臣在議院言及現與中國欽使議鴉片烟一事惟望其議之克成也 
[出口貨物]  
　　○倫敦新聞紙言英國西歷去年十二月一日之內出口之貨核計跟　較前年少至二百萬磅其 
 
 

Page 2

 
 
實則貨物所减不多盖各貨之價均已大減其減之最甚者則爲洋布一項此月內發至印度東洋中國三處之洋布較前年已少至英金四十五萬四千磅之多次之則鐵亦出口無多蓋本國製造所用頗夥故也 
[邗江近信]  
　　○從來營兵營勇每有積不相能之勢平心論之　捻披猖之時　與⾓逐中原收敵愾之效者在勇而不在兵乃兵則自謂我輩世受國恩名藏軍籍若勇則不過鳥合之衆一時之功耳治天下旣平紛紛　勇其强悍者往往滋事而兵遂以此爲藉口於是兵勇之仇愈積愈深本月十一日有勇四名道出揚州因買布疋換小錢與店中口⾓適遇　兵强行彈　遂至扭打適遇駐防揚州之某營勇七八人見同儕爲人所欺又詢知勇直而兵曲大爲不平將兵打傷兵黨聞之又嗾其衆爲復仇之舉營勇才出隊相助遇於廣儲門外其　泅泅幾成大禍幸保甲委員馳至一面爲之勸解一面飛報兩營營官飛馬而來從　　壓其事始見各帶滋事之人　營杖革而買布之四勇已不知何往矣恐此後兵勇不免更形柄鑿有識者深以爲憂也○王步林者懸壺於徐凝門外有一妻一子一女家貧無僮　故女供奔走而妻操并白寒儉家本邑固如是也月初妻臥病在牀王適有人招之治病乃囑女守門而出及歸呼女不得王問子子言不知急問隣隣婦云頃見汝女隨老男婦二人忽忽南去王知爲爲匪人所拐遂大哭旋聞鄰人云此老男婦繞門外者三日矣今遇拐必此人也又有人云此二人住一小舟泊於河口今移舟他往矣乃懇十餘人分路代追至三四里外果見小舟毆樹下衆登舟只見一女較王女稍大口操淸淮音衆　徧搜其舟果　王女被縛於舟底口塞棉絮噤不能聲衆爲釋之怒問淮女始哭訴云我亦被拐來老男婦係湖北人據云家有二子無力娶媳將以我爲長媳我明知是拐因怕被打故不敢言出臂示之傷痕鱗鱗衆乃掉舟而回交保鳴官將淮女寄養於王宅而通知其家屬來領惟拐子則尚無踨跡云○今年自初六日以後雨雪交加燈市大爲減色十三日爲上燈之期過此卽無買燈者南門外忽有一人投水立時救起則已氣絕其左　縛一油紙包上寫寃單二字衆卽折視　寃單上寫明鄒姓常州人年四十三歲一妻一子素以紙紥管生因伊之親友去年販燈至揚州皆獲厚利故於冬間出重利借錢特辦精巧燈貨與妻子來揚販賣亦爲窮所迫不料雨雪八日所販之燈十不售一不但無利連房飯之資均無着落卽使讨飯回家此一百二十千之債萬難脫身亦要逼死日日望晴到今日則已絕望進退維谷惟有一死　忍死在店內貽害房東死後我妻子可將燈燒去　張蘆蓆將我埋了你們討飯回罷衆人見之無不傷感其子聞信奔至抱屍大哭卽跳響水橋下赶卽撈救已無及矣其妻奔至知夫與子皆死仰天大號而氣遂絕善堂間之爲出二柩以殮其房東乃將所存之燈交其鄉親帶回嗚呼一日而畢三命　亦司哀也巳○前年揚州因修理街道不准小車入城乃前日有小車去齊向黃郡尊乞恩郡尊查前案姑准小車推入城中維不准裝推貨物而已 
[偷兒風雅]  
　　○揚州風俗每遇除夕往　通宵不寐而官商中之富而好禮者光　忙忙碌碌辛苦連朝一入黑甜鄉卽酣睡如泥胠　之輩遂因此而得逞其技新城候補傷六使某君素有風雅之稱工吟咏喜書畫彝鼎圖書收藏頗富而不肯輕以示人其珍惜之情眞有妻子所不能奪親友所莫能喻者不意初二日淸晨僕之宿於外宅者急叩內宅門而告曰昨夜失竊矣某君急起至書室查點僅失去仇十洲所繪之汾陽早朝圖又有中堂一大軸爲祝枝山所繪七言對一付爲文徵明所書及檢筆硯盤內則萬歷五采印色盒宣德銅爐亦歸無何有之鄉正在張目四顧忽見牆頭有一香𣝵　急命取下則盤中所供者非竿𣝵乃糞也諸僕忍俊不禁無不掩口而笑而某君則情急欲死細察形迹門戶依然局閉且又不失他物甚以爲疑適有某生登堂祝嘏某君因告以夜來事某生拍手日此賊亦可謂風　矣然若輩未必有此見識必有賄之使然者且報官亦無益只好徐徐察訪耳而某君遂忽忽不樂　寢食者累日矣每怪世間骨董家大都秘之　中而不肯公諸同好妙手空空兒其亦有激而發耶吾不敢謂偷兒中果有此人吾亦不敢謂偷兒中果無此人茫茫世宙何地無才 
[局騙類誌]  
　　○金陵聚寶門卽南門也層譙壯麗複洞宏深又當四通八達之衙出入者益　肩相摩而轂相擊洞之兩旁又有肩販輩據爲日中之市使行者不得從容瞻顧于是妙手空空兒專伺鄉里之擔荷負重者以索間竊發莫得其主名而究焉此誠闠闠中之一害也而客歲之杪爲尤甚有某甲備乾雞風栗豕肩芋頭饋城內之知已者聞人述南門一帶行路之不易心已惴惴遂以布袋罩甘外而加繩于杖頭負之而走過長干橋殊覺累贅遂徐徐而行以爲愼之又愼可無章外虞不料甫過石闑後袋被擠急切不得拔良久甫出則非袋也係一敗繩束兩斷磚挂于杖頭耳袋已不知何往矣方駐足四望兾有所得不覺其杖自上曳下而擲斷磚于地雲然有聲盖甲望時彼　突解其袋負而反走矣甲便棄杖急追負袋者在朱雀橋上相隔不及百步注目直趨一若欲得而甘心也者正奉手間忽有人舉掌掌甲之頰甲痛甚回視則肩頭所搭之小綿襖亦被奪去甲自言因饋物而進城因走熱而解衣因追失而無一不失四顧旁皇乘泪而返前日又　鄉婦騎驢入城探親前有一人負行李相導而執鞭在後者則婦之夫也行至半洞忽人如潮湧前後隔斷可望而不可卽半晌又有兩人載巨　散漫龐大依婦左右立大有介于兩社爲公室輔之意良久人稀婦忽空中跌落身猶在鞍而脚猶在镫也惟驢则不知所往矣去急扶妇起婦茫然莫解夫不得已乃負鞍挈婦入城而去後有知其事者言此輩羽黨頗多當日見此驢可得重値因密遣其黨佯爲擁擠使騎者不能左右顧再斷驢之攫口　鏤膺而以兩人托鞍於空中又以錐刺驢後使隨人急走視驢走已遠一撒手而婦墮矣然婦固冉冉而下無傷也又有曳墓本縀之裘撑　水晶之鏡高視闊步　然似縉紳先生也者然習见其在此間行心疑而問之有售板鴨者爲言此人在彼術中所謂於齊國之十必以仲子爲巨壁也聞其昨在北門橋某錢土店內兌銀不較其値該店固空空如也張四面之綱伺過客之蠅頭而錚錚盤剝得其之不與較値甚喜某故周旋欵洽旣出復返曰我有度歲貲亦在寶號兌票可乎夥曰善某卽徐徐付之使閱閱畢夥曰重幾何某曰此係友人處取來伊稱每錠九兩共十八兩若不符亦不妨祗要交易公道耳夥益喜拂拭秤之見每錠有十一兩零因某日視他處卽詭曰九兩某亦徉應之勾算旣罷某便卷其票而懷之將及門問夥曰能在某茶室小叔乎夥謝不暇某徑去半晌夥忽至某茶室面色倉皇一見某卽囁嚅而言曰頃間之銀敝東囑勿兌欲求閣下珠還也某曰己成交烏可反覆夥不得已始瞿然曰銀似不隹某曰如此則固當勿兌我與爾且小酌何如夥以欲返趙璧益響欵之某食畢偕夥至店問曰銀何在夥曰在此某曰此銀我不能認但須一秤方可明白耳遂白置秤盤內願夥曰此銀不是君誤矣夥曰何誤某曰我銀每錠九兩此則十一兩有奇豈非誤耶夥語塞店主不服萬聲呵斥某一手持銀一手扭其店聲稱送縣科罪且又虛張聲勢　恐之　右恐勢不隹急爲調處店主願奉五十金爲壽某始首肯聞某在六合儀徵慣行此伎倆今在金陵以北門橋爲發軔然墮其術中而不覺者皆該店一念之貪有以啓之也於某乎何尢 
[電線興工]  
　　○大東公司欲在上海設立電線由賽勒亞斯朋輪船戴電線來滬停泊多時業經列報茲悉此路電線已於前日開工施閣西耶輪船在香港開手賽勒亞斯朋輪船在吳淞開手然則大北公司而外又有一路傳消遞息之處矣 
[董事更換]  
　　○前日爲本埠英工都局董事新舊接替之期以梅博閣狀師爲董事之主義記行東副之泰和行東謙泰行東與義記行東專司巡捕及行家團兵梅博閣與瑪禮孫隆茂行東專司工程諸事筆刺行東老沙遜行東中和行東專司出納挼任之後遂細檢驗均各妥善想 
 
 

Page 3

 
 
今年工部局氣象又將爲之一新矣又聞前日點騐巡捕之舉巡捕等均排列於警鐘臺下以待點騐嗣董事有信至局言因無　不及詣點遂各 
散去也 
[車行復盛]  
　　○近日本埠英美兩租界東洋車竟至絕跡於道小車生意爲之一振此已列報昨日午後乃復見有東洋車載客行駛旋知巡捕頭出有諭單令新東洋車赴老巡捕房烙印至念三日則赴虹口新巡捕房挑騐發照其前此撬去之照會鐵皮均准於今甘發還蓋捕頭亦知車戶車夫等　情故亟爲變通辦理想從此轔轔轆轆仍當遍布於租界中矣 
[車案彚錄]  
　　○昨報車戶具禀一節兹悉英會審公廨復據巡捕房解到陸和尚陆大奎两名指爲阻撓車輛不肯放租及陳太守訊問而陸等稱伊等向來拖車因車行才肯放租是以自往巡捕房查問並無阻撓之事是以僅令當堂出具不敢阻擾切結卽行釋放此英租界之事也而法捕房亦將攔車之張錦山劉康林趙阿本王長庚王阿二　永福周阿虎胡雨亭八人解法會審公廨請訊原告亦有八人據宋桂高稱昨日我等　途推車有七八十人四處　攔將我等照會搶去以英租界現在無東洋車遂怨及我等翁太守　覔利餬口彼此一樣何得把持而張錦山等或稱偶見多人聚在一處故亦往觀誤被捉來或稱與朋友閒　不意爲捕所拘衆口同聲無敢以推東洋車自認者旋據法包探稱伊等車夫皆由英租界而至法租界初時有四五百人散布四處見車卽攔後經巡捕拘獲八人其黨始各烏獸散翁太守以聚衆滋事本當懲辦姑念小民無知着營押一日至晚释放云 
[曉諭各業示]  
　　○本埠上年倒帳甚多是以關道憲邵觀察遵查定例出示嚴禁茲將告示抄錄庶貿易中　得以周知以仰副觀察諄諄誥誡之意歟　欽加二品銜江南分巡蘇松太道邵爲出示剴切諭禁事查市儈侵蝕他人銀錢閉歇潛逃情同盜賊最爲市廛之害例載京城錢舖藏匿現銀閉門逃走立拏監禁家產查封仍照誆騙財物律計　准竊盜論罪一百念兩以上充軍一千兩以上發黑龍　安置當差一萬兩以上擬絞監候均勒限　賠不完治罪各業如有做此者比照京城錢舖辦理定例何等森　乃近來滬市各業紛紛倒歇所欠各欵自數萬至數十萬不等其　實在虧本者少詐倒圖吞者多若不按例嚴辦不足以懲刁奸而安市廛除札飭縣委各員實力查追照例治罪外合　剴切　禁爲此示仰各業人等知悉爾等須知銀貨往來全憑信義詐倒取財大干法紀自示之後凡己倒者務將欠欵赶緊全數還淸不準折减圖讓其安分貿易者不得飾詞虧本有心乾沒倘敢執迷不悟仍蹈前轍則國法森嚴斷難曲貸身臨三尺雖悔已遲勿謂言之不預也　各凛遵毋違特示 
[英界公堂瑣案]  
　　○捕解兩粵人俱姓胡一稱同居被竊鞋子是以喚捕送究一稱不過床舖相近彼此穿錯陳太守見兩人均是衣裳楚楚卽謂細微之事何必涉訟因不准理或謂此二人豈別有隱情耶○天祥洋行主稱曾失竊金飾値洋三十元所用細崽金紀生旣有經管之責且前失之洋二百餘元在伊案查出情實可疑况行中並無外人是以將出店周三林一併送請追究當經陳太守盤詰至再均不承竊該細崽聲明前次洋銀係因恐遺失是以隨身携至家中因其家卽在本行後屋耳此次金飾乃索討辛工始知被竊等語太守商之美國領事諭令金紀生暫行認賠洋銀三十元俟緝獲贓據再斷○　莊茂川者係新關水巡捕頭之管事也其東人失竊綠呢檯毯一條價値四十餘元及至查問始知卽係莊所竊已經典押卽吊起原贓解案經太守訊問莊向稱此毯木由伊收管不過暫時典押卽須取贖等語太守以其飾詞隨判押兩月以儆 
[法界公堂瑣案]  
　　○前　搬貨轇轕一案經法包探嚴頌　取到帳簿昨由翁太守審訊原告安吉及俞陳等均未到案翁太守卽詰許應齋皮油進貨之時帳簿上可曾載明許卽將帳簿摺⾓呈騐太守閱該戶名下四月底結帳之後毫無進出而忽於十二月初十日收進皮油二十二件又閱　戶名下十二月二十四日收白蠟一件太守閱畢謂爾貨總在臘月所進但看帳簿情形似係添入不然半年有餘並無進出而十二月忽收一款殊堪詫異且安吉前呈之摺乃是與爾往來所欠並無伊夥虧空之銀爾當先理欠銀之事卽可將貨收回而許應齋仍稱此摺乃安吉另立不足爲憑伊夥用虧何得𢑥入太守謂伊夥卽是爾弟且不曾用空何得妄拉許應齋總稱貨不先還祗此空身何能料理太守謂若起貨亦是別人之物爾何以抵償安吉許答稱有皮油二十二件可値銀一百六十兩尚有白蠟一件太守謂今日安吉未曾到案爾仍交保出外限三日淸理如不料理卽當押　許應齋怏怏而去○昨報寓全可惡一節昨據同仁輔元分局司事龔子儀投案聲稱前晚七點鐘時該寓雇人將病客拋棄於路被堂中扛夫所見報捕將病人攙回至昨日而斃現已收殮惟該棧去年曾有兩次將未經絕氣之人報堂討棺竟欲活殮幸堂中定章必須泒人騐過然後收殮今該棧忍心已極請子儆戒翁太守詰之該　主陳張氏則稱夫主新亡本欲收棧法包探嚴頌眉稱該寓樓下卽是烟間如有病人該棧竟從樓　擲下翁太守將陣張氏嚴加申斥姑念婦女仍從寞典云○法捕房昨將在押之小東門外鮮肉店主洪阿全解訊翁太守訊其可有保人據法包探孫寶生稱曾帶伊到東美齋肉店該店不肯担保託稱店主回籍翁太守問可知何時回籍答稱聞係去臘回籍太守謂去臘彼等尚未涉訟今洪阿全乃指已回去之人作保足見刁猾者將洪阿全送縣辦理并着法包探傳諭原告徐麗生自行投縣請追云 
[步覺痴道人北窗閑坐疊韻原作四首]  
　　壬午冬寓金沙閱郵報中黑甜鄉四首知爲實菴老婣叔所作　意曠達空諸所有洵稱先覺爰不自揣學步而以白雲鄉衍其意焉率成俚句伙乞大吟壇削政 
　　讀罷北　詠　淸沁骨涼果然泡影幻只有水流長絮果從前證　闊別十餘年矣　蘭言得遠香　非刊自申報則佳作末由而覩　蒙莊眞淡定阮籍太猖狂早識迷途誤何如伏櫪藏一空諸所有遙指白雲鄉○喚醒紅塵夢休疑德曰涼趣從閑裏得日向靜中長玉版宜叅味樨花試問香冶須防自躍瀾不逐之狂世事無心記時需有酒藏醉鄉迷路　還問白雲鄉○天事參人事炎炎倐變涼登龍矜價重策馬恃鞭長宇內聲華滿人間姓字香從茲春似海那不喜如狂朝露榮然淸晨星淡忽藏蕭蕭風乍起吹到白雲鄉○聞道熱中者淸涼散最涼名韁容易斷愁緒又何長蔗緃留餘味花難抱久香誰仙更誰佛如醉亦如狂蚌以珠多剖鋒緣鈍司藏請看千古事都在白雲鄉 
　　上元傅心栢奉定草 
[除夕]  
　　○湖山歸興未曾蘭一棹江南好醉看偶爲裁雲留泰岱不緣千祿到長安兩鄉水陸三千里　兩鄉指家鄉帝鄉而言　半世　歡幾革端生事益添除夕感釣璜烟水備春竿 
　　湖北　南浦稿 
[四不戒]  
　　○我不戒酒酒所常有喝三五杯就要住手酒乃天禄何戒之有○我不戒色色　兩说不淫人妻不亂人妾夫婦天倫如何戒得○我不戒財財有命排以禮而取以義而來養命之元何必戒哉○我不戒氣氣倍道義　父報仇爲君出力浩然之氣戒之無益 
　　能南浦稿 
[懷山居錄呈諸大吟壇郢政]  
　　○　載倚閭望夢歸山萬重對　撑古塔结屋藉高松游子歸何日衰颜憶舊冬孫男年絕少扶立當支筑○耕請本家風胡爲從學賈年來三徑荒春　一　煦　子羨隣居龍孫蕃小圃九秋念省　　效萊衣舞○辭家倏一年遙隔五千里撫景惜時光望雲生暗喜荊妻代服勞介弟供甘旨雍睦洽庭　吉祥萃止止○老人過慮多翻念還游子眠食累關心衣裳勗料理慈幃別歲時淑訓承依倚漸　朔　寒遙空壞陟屺 
　　珠江拙閒廬主人杜鳳岐邠農甫求是草 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
