# 1896 - 319 - 4908433

 

Page 1

 
 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園肊草存案曰敖氏傷寒金鏡錄曰痎瘧論疏曰逹生編曰扁鵲心書曰本原崇原曰侣山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊兹本局承博文書局之屬排印成編賜購者請臨上海博文書局揚州點石裕記選取可也計書八册每部價洋一元六角 
[東周列國出售] [  圖書集成局代啓]  
　　東周列國一書久已盛行海内卽耳食之鄉里亦能口講指畫幾與三國水滸並駕齊驅雖稗官野史閲之亦可知國運之興衰人才之消長且事事歸實與正史無異不同海市蜃樓憑空結撰有讀法有批語有圖像自周宣王起至秦始皇改立郡縣而止洵爲雅俗共賞之書今倩本局用新鑄鉛字排印字旣精工紙尤潔白加工裝訂每部定價碼洋一元六角不日出售欲購者祈移玉至大東門外直街觀瀾閣購取可也 
[再論坍屋傷人]  
　　今夫層巒絶壑杳無人跡虎豹之所遁藏也苟有人貿然入焉則未有不遭其咥噬者矣驚濤駭浪下急重淵蛟龍之所窟穴也苟有人突然墜焉則未有不爲之吞食者矣然此人皆知其爲極險極危之地不待父詔其子兄勉其弟早已相率趨避惟恐不遑苟非有宿怨深仇必欲置其人於死地設或遇此誤蹈不測之時料未有不大聲疾呼爲之倉皇求救者蓋好生惡死情之恒也拯災恤難心之良也孟子曰今有同室之人鬥者救之雖被髮纓冠而救之可也此言其與我有息息相關之隱而不忍坐視而若無踷也乃近來租界之中塌屋傷人之事見不一見者何哉豈賃屋者適逢其會歟抑爲之房主者明知故昧歟否則承造房屋之人有偷工减料之不實不盡歟夫覆巢之下無完卵平時仰事俯育老吾老以及人之老幼吾幼以及人之幼長養歡聚方恃此爲仁人之宇可以安居故雖一椽而視同樂土又誰復虞其禍等於巖牆之下哉乃一旦變起倉卒慘不忍聞如夏間新閘經綸絲廠之事本館曾著爲論說是固足以動有心人之聽聞而爲利令志昏者作一當頭棒喝也曾幾何時而聽者不但不爲亡羊補牢之彌縫而且笑見免顧犬之多事此上月廿七等日本報所以又爲之大書而特書也據載法界西馬路寳興里房屋甫經春間翻造至是工竣房租加至一倍第四弄内有元泰紅帮裁縫店於二十七日之晩八點鐘時正在工作牆壁忽然塌倒壓壞鐵車兩架傷縫工一人經法捕頭飭包探將傷者舁送仁濟醫館并查悉此屋俱用舊料攙入以致旋造旋壞是屋係錦名洋行買辦程姓之業飭探傳諭解案究罰次日又載美租界周浦路唐慶里新建樓房六幢工已十成八九居人尚未遷入亦於前晩七點鐘坍倒並將後面之舊房三幢一同壓倒傷一老嫗又甲乙丙三人此中有二人傷最重又是晩十二點鐘頭壩路第一千二百零五號某鐵店亦塌半間僅壓壞器皿尚未傷人如此者亦可謂書不勝書矣吾獨怪租界中之造屋者旣已上　下宇丹堊輝煌卽不暇計其宅相若何輪奂若何亦當考騐承造匠頭堅牢與否經久與否方可遂其劜工庀材之初念斷不能一如衞公子荆之苟完苟美敷衍了事而貽入居者以梅折鶴驚之痛况其人旣思藉屋爲生財之道則必工心計可知旣工心計豈有不思前慮後而工匠頭以朽木之雕糞土之圬無端搪塞如上云云者吾恐其必無是理也然則此事咎將誰歸乎哉善夫法捕頭久居此地深知地方之情弊故不責工匠之草率而必提房主以罰鍰此誠可謂法嚴而理得矣雖然匠頭固奉房主之指揮一切惟房主之命是聽决諸東則東决諸西則西此中似有不能專主者在彼可告無罪矣然吾謂薄乎云爾惡得無罪嘗見層樓傑閣到處驚人非不甚耀究之　漆所及大半多用舊榱舊桷刮之鑤之去其汚垢期飾外觀而質之損傷弗顧也材之鬆脆弗問也詢之則曰彼祗求其光澤耳我胡能爲彼千百年計耶此無他蓋房主旣貪圖便宜工頭自肆意取巧而不顧居之者有無窮之隱患不知誰無身家誰無性命設身處地情何以堪律例殺人者抵傷人者笞乃獨於坍屋傷人未聞有求伸其寃而償其屈者豈此中猶有可原可恕之情理耶無怪從中取利之徒一若有所恃而不恐此尤彼效相習成風安得租界中一如法捕頭之認眞而令人不敢輕爲嘗試也耶 
[諭旨恭錄]  
　　八月二十二日奉旨芬車現駐南苑鑾儀衞鑾儀使著奕功署理欽此同日奉旨芬車現駐南苑左翼前鋒統領著阿克丹署理欽此同日奉旨桂祥扎拉豐阿現駐南苑鑲白旗漢軍都統著裕德署理正藍旗蒙古都統著懷塔布署理欽此同日奉旨芬車秀吉明惠定昌現駐南苑鑲黄旗满洲副都統著溥倫署理正藍旗满洲副都統著善耆署理鑲白蒙古副都統著彭壽署理正白旗漢軍副都統著蘇嚕岱署理芬車所署正藍旗漢軍副都統著載瀾暫行署理欽此 
[商約簽名]  
　　某西字日報云中日訂立通商之約華歴八月二十三日日廷已照例畫諾大約不日卽可施行矣 
[備迎使節]  
　　李傅相出使遄迴電傳九月初三日使節可到天津本館前已列之報牘昨日午後天津采訪友人又來信云此間續接電信謂傅相於八月二十六日當可言旋舊時所屬文武各員及門生故舊之曾沐恩寵者咸於二十五日預備迎迓二十六日各營亦出隊往軍糧城上下鵠俟 
[電述游蹤]  
　　八月三十日倫敦來電云俄皇及后游歴各邦刻已行抵法國節捕地方法總統率同各員迎迓聞日内卽頻赴巴黎司小住數天然後返駕所過之處一切供張華美殊常 
[榷使過揚]  
　　揚州采訪友人云八月中旬某日淮揚海道謝子受觀察因有公務由袁浦赴白下晉謁兩江總督劉峴莊制軍及事畢言旋於二十五日下午過維揚府縣各官均至碼頭迎謁觀察一一接見隨命輿登岸拜會兩淮鹽運司江都轉然後躬往各署投刺洎回舟天色已晩遂於河干艤棹一宵至二十六日黎明呼黄頭郎解纜 
[水手大閙]  
　　日本長崎來信云此間有一西式旅館器皿飲饌精潔非常西人咸樂居焉八月二十八日之晩將報十二下鐘時忽有美國約克當兵船水手某甲倚醉入門高聲索酒旅館主見甲已酩酊勸令回船甲不依乃驅之使出甲悻悻然去閲二下鐘時糾合同船乙丙二友及英國某兵船水手某丁大踏步而入欲得主人而甘心喧閙之餘悮入樓上某客臥室客已睡甲突掄拳擊之客負痛驚醒不知所措狂奔下樓正譁擾間旅館主及多人齊起與水手鬥一水手掣打彈所用木棍猛擊旅館主之頭旅館主痛極踣地其妻聞聲而出又被水手擊破頭顱少焉旅館主稍稍甦醒躃　而起覓取手槍轟擊彈傷水手三人未幾日本警祭使至拘甲入警察署乙丙則押送兵船俟醫療告痊然後由 
 
 

Page 2

 
 
巡捕洋証人歸裁判所定讞 
[粤垣火警]  
　　廣州采訪友人云八月二十日狀元坊各鋪戶正在延僧建醮至夜七點鐘時占元皮箱店忽兆焚如店居狀元坊太平新街口火過之處全街盡燬只剩迤北閘口以文書坊其西祗留安誠檀香店至太平門一帶向東至狀元坊閘口止亦僅存二三家計共焚去各店六七十家之多當火之初起也街上方設醮壇燈火輝煌明如白晝各鋪戶驚惶之際紛紛携物而逃打銅街機器水龍夫急開水喉噴救適因潮水退涸幾致有力難施直燒至九點鐘時始熄滅同和戲衣店近在咫尺一聞火起急上樓上搬取貨物一夥見火已偪近倉卒中從樓窓跳至街上以致跌斃左鄰公和戲衣店修造甫經數月招牌門面金碧輝煌突被延燒見者無不爲之惋惜 
[花叢命案續述]  
　　蕪湖訪事人云前報紀常州人程姓因與陳二家校書才喜繾綣過久金盡牀頭遭鴇辱詈遂致含忽輕生云云刻悉此案已經屍親控之於縣提到龜鴇執法嚴懲緣死者乃毗陵世家子幕游江淮間今夏由邗上買棹來蕪小駐旅邸遂向北里物色知音與才喜一見卽欲爲李衞公之携紅拂花晨月夕幾忘昏曉未幾又將行李移置妝閣大有得成比目何辭死願作鴛鴦不羡仙之概此君蓋閲歴尚淺初不計無底銷金鍋能有幾許銅山　穴供其鎔鑄否也於是旅囊有限歡愛無窮匝月流連除用去數十金外猶積欠纏頭錦三十餘番遂遭龜奴白眼適因羅衣紙薄不奈秋風欲向妝閣取夾衣服則連箱被彼扣留非但偪令取資來贖且惡加詈駡程至是始如黄粱夢醒骨淬心寒祗得惘惘出門投同鄉人某皮蛋坊暫時棲止怨忿交併無可解語旋於八月初四夜吞服紫霞膏以自盡比坊主知覺已四體氷冷魂赴離恨天中檢其身畔有遺書一函備述龜鴇種種兇惡是以羞忿自盡囑寄乃兄代爲雪恨又開寫被扣單夾各衣共二十八件存查坊主電逹乃兄於初六到蕪備棺承殮一面縷述情由連死者遺書函請河口巡檢吕少尹從嚴懲辦詎料龜子頗具神通遲之數日抗不到案屍親又控之縣經朱邑尊將龜鴇雙雙鎖到鞭笞數百勒令將衣箱照單繳案妓院發封妓女驅逐出境如敢延違除將妓女發配從良併將房屋充公此案一結鶯鶯燕燕不勝紅啼緑怨爭擇喬木分飛緣邇來繡陌綺階大抵風凄雨冷歌管消沈至是崔護重來去年今日尤爲棖觸聞有爲誦寄語東風好擡舉夜來曾有鳳凰棲以相諷者又詠寄語風流賢令尹護花恩比種花多爲乞憐者大令厭惡之適訪得署中丁役有得賄情事及各妓院三節開銷各署陋規底帳怪底花旛穩築實左右爲之護持故决計執法嚴辦不使坐堂皇者有木偶之名是以風生鐵面滌盪維嚴死者有知應亦稽首九原祝大令無量福壽矣又聞死者於是日下午尚傳紅箋招才喜來寓相與彈棋半晌低話移晷其意蓋欲才喜知我雖不殺伯仁伯仁爲我而死或者戀戀有故人之意而不知司空見慣之才喜一味米湯且安知龜鴇之惡言厲色不背人相視而笑以爲痴公子必如是方淬其鈍耶人不自悟死有餘辜世之迷戀花叢者盍早回頭免蹈此公之覆轍 
[山樵語] 寗波采訪友人云日來城廂内外患　螺痧者較前更多日有死亡哭泣聲聞於遠近仁安公所諸董事心存濟世合樂以救病人服之頗著效騐邇者以乞藥者衆每日增合二三料日間旣不暇給迨至夜深人靜之際猶有叩門乞雷擊散飛龍奪命丹者災疫之廣如是未知天心更何日厭禍也○郡中都神殿供奉五都元帥偶像好事者例於每年四月間迎神賽會今年鄞縣楊大令以會中人每喜招摇生事且更勞民傷財因之出示禁止刻下時疫甚熾若輩遂有所藉口仍欲奉偶像出遊雖有告示煌煌竟若熟視而無睹八月二十八日各柱首在都神殿聚議定於九月初一日迎神至君子營閲三日始返謂爲祈闔郡平安云　 
[渝城秋雨] 重慶訪事人薛濤箋云重慶入秋後陰雨兼旬各屬所收稻榖多未曬乾因之漸次生芽晨民租戶各望晴霽俾將無數黄雲得邀赤日現在米價每斗須錢一千二百餘文前巴縣平糶之倉米售價甚賤以爲秋收大熟易於賈新補陳不料秋米反貴說者謂將來買榖塡還不無虧折○川東道張藹卿觀察氣體素虚到任以來常爲造化小兒所苦近又得吐血便血之症藥石無功延至八月初八日辰刻忽焉逝世爰諏於初十日成服領事署及海關均下半旗志衷循西禮也現在篆務暫由重慶府代行代拆一面電禀督憲派員接署聞制軍擬派總辦洋務局候補道賴觀察鶴年署理斯篆○巴縣國子逹大令之夫人於八月初六夜忽然上吐下瀉手足厥冷醫藥罔效竟於初七夜返駕瑶池○米花街某甲在曾左卿宅外鋪戶居住一日與宅内某乙口角左卿出爲理斥甲出言抵觸以致兩不相下正扭間甲急握左卿腎囊以爲先發制人 
計詎料下手太重囊皮血流昏倒於地坊捕將甲獲住送縣審訊笞責數百板收入待質所候左卿傷好復訊現延美國馬醫生診治聞不日可愈 
[郢曲雙聲] 湖北采訪友人云鄂王城外織布局需棉孔亟而鄉農之負棉求售者尚屬寥寥局員因委事善臣二尹及劉二尹承緒携重資赴應城雲夢等處購求以濟局中之用○准補漢川縣聶明府時雋於八月初四日携眷由裏河拆流而上業於中秋節左右履新署任之余吉甫明府已卸事來省矣○漢陽鸚鵡洲一帶居民均係沾塗之輩耕田鑿井其樂融融兹者襄水驟增長堤頓被狂瀾衝刷平疇萬頃化爲一片汪洋千萬災黎又不免嗷嗷待哺矣○襄河水漲述者咸謂發源於巫峽以至一瀉千里繼長增高武漢江河大有滔滔滾滾之勢漢口敦仁堂諸董事恐中流打槳者時有意外之虞爰添設巨號紅船駛赴江中盡心保護誠可謂至妥至當矣若各善堂將要害處仿而行之則雲水爲家者不更感恩無旣耶○前漢口牙釐局余堯衢太守肇康交卸荆州府事後買舟旋省大憲委令接辦寳塔州釐捐局事方啓行忽接京師來電欽奉諭旨榮補武昌府知府爰急就公館中排設香案望闕謝恩旋聞宦海中人云日内大憲擬將漢陽府逄子政太守調守武昌而以余太守移守漢陽云○問津小輪素稱快捷來往鄂江上下游已歴有年近因輪有傷損禀請督憲張制軍委陳明府澤潤帶赴滬上修理○有詹文賓者襄陽人年四十餘歲因爭家資起釁先將親姪砍死次將親兄文遠殺斃由地方官定擬轉解臬署飭江夏縣收監此六月間事也上月十六日清晨縣尊徐大令嘉禾接奉釘封飭將該犯就地正法比卽會同王采臣城守如法捆綁押解出城在大校塲依律凌遲處死懸首示衆○漢南人焦福者心地糊塗無丈夫氣且恒多外遇以是見惡於婦婦悍潑異常前者焦客漢皋與青林樓弄内流妓月紅往來情好綦篤嗣出資爲之脱籍妓歸後與婦聨絡一氣焦益不堪其苦覺俯仰間天地爲窄延至上月中旬二日竟爾吞烟畢命刻聞焦族咸抱不平將問婦及妓以應得之罪云○天下之大無奇不有月前有自蔡甸來者云距鴨港橋約四五里之遥有永安堡農民王景菘秉性古樸旣無父母終鮮兄弟娶婦許氏年齒相若主中饋得王歡心一切侍奉惟謹今春婦忽染痰症勢將不起醫藥罔效王計無所出遂潛割股調羹以進用力過猛刀傷筋骨因是殞命婦以王因己死治喪畢亦從容以殉里人義之爲之合葬焉○刻下襄水有漲無已箭激而下漸淹及安陸府城城門緊閉防川甚於防賊信然至天門潛江鍾祥諸縣坐臨南北岸者均有極目汪洋之勢以去歲大淹之後元氣尚虚今復陽侯肆虐若此瑣尾流離何堪設想耶噫嘻　湖北全省上下共十府卽荆襄鄖宜施武漢黄安德是也上五府距省在千里左右跋涉殊艱故每屆歲試時卽並行科試此常例也前龎恩綱文宗鴻文已將上五府歲科兩試兼行回省消夏兹者秋節已屆乃於八月廿一日起馬先按臨德安然後蒞漢黄諸郡○孝咸縣羅姓巨族也向以詩禮傳家近雖服出力穡相習成風而子婦丁男均知大義不料中秋節左右有年相若之二童在山灣游玩内一童手持小匕首與之戲嬉另候差委將彼童性命結果幸兩童父母素相敦好遂得糊塗了事不然又將涉訟公庭矣○漢口大智坊上下保甲局委員王君者香楊君楚卿業奉憲飭所遺是差已歸孫幼山二尹并樊亦巨少尉接辦○荆州城附近某山煤礦頗佳日前有人來省禀請開鑿以資利源省憲俯允所請委劉少尉谿前往查勘虚實○湖北候補府許太守鈺在洋務局任事有年前經上臺保奏刻已接奉覆文准其送部引見太守遂上院禀謝○沙市附近鄉村窮民被襄 
 
 

Page 3

 
 
水淹後無地容身無食餬口於是扶老携幼拖兒帶女不遠千里而來亦有結伴往黄孝諸邑者形容憔悴比之屈原行吟澤畔時將毋同○湖北黄州府署失竊破案後賊犯伺隙踰獄均登前報兹悉此賊由黄岡縣逃出縣主楊明府壽昌來省面禀府尊府尊已限期令其嚴飭捕役速行拘案如有宕延定于未便說者謂此賊技藝甚高黨羽又多恐難再入樊籠也 
[江州客述]  
　　九江訪事人云八月十六日祭夕月壇十八日祭龍神祠惠濟祠九江道鎭府廳營縣皆與祭○德化縣試已於八月十五日終覆題目文行忠信四字每字作一起講十六日發長案計與考者七百八十八人所取前列照錄左方蔡懋星萬鴻磬李獻彬楊文鉁許運釗李德澂劉廷琦羅心亭胡昌誥史鳴球萬松森鄭呈鐃黄楙爵劉道極蔡懋鴻蔡懋　李盛錟何景豫黎宗彭李德墀○調署德化縣慶西垣明府之女公子許字同鄉望江縣原任廣東巡撫倪豹岑中丞之幼弟贅於本署擇吉八月二十一日合卺○上月武穴某錢店被劫後某日黄梅縣城内某錢店又被刦道鎭府憲面諭營縣及保甲局稽查嚴密城外保甲委員羅海源少尹示諭各錢店云黄梅錢店被搶賊風愈熾猖狂勢必携賊躱避誠恐逃竄潯陽或是以銀易錢務望各店嚴防觀其形跡可疑設法扣留錢莊藉作估銀躭延到局報稱勿惶兠拿務期必獲切勿怠意聲張倘使盜匪逃匿實屬貽害地方栅欄已諭整修銀錢尤須收藏如未隄防謹愼恐盜搶刼入囊特此傳知各店官商一律保障○八月二十二日九江接南昌來電藩轅牌示前調署廣信府額勒精額臨江府王之藩各回本任○新委署德化縣梁蔭南明府樹棠於八月二十二日辰刻抵潯差役人等先期灑掃貢院以備戻止現擬擇吉廿五日接印按明府廣西武緣縣人庚午舉人大挑一等歴辦讞局此日雙舄鳬飛更有一番新政也○正任星子縣調署德化縣慶西垣明府錫庚履任一載兹交卸有期　邑士民恭送匾額一方懸掛大堂文曰和平寛厚又萬民傘一柄德政牌八扇江北修堤處亦送傘一柄牌四扇茶土帮傘一牌四湖北安徽兩帮亦如之文曰寛恕爲政恩信撫民德高廬阜澤沛潯江○代理英領事白爾根君於八月廿三日交卸回滬新任之任森君卽於是日接事○試用府經歴易子英叅軍偉上年奉道憲誠觀察委辦城内保甲事務七月初道憲又委解餉銀晉省迄今尚未返潯聞叅軍已由南局督辦范觀察札委辦理印霞江緝私鹽卡矣 
[皖公山色] 安慶訪事人函云特授懷寗縣吳雲　明府前奉憲札著升署廣德州所遣懷寍一缺藩憲以本任宣城縣陳大令兆慶署理兹悉大令奉札後涓吉八月二十四日接任視事○皖城黄甲山地方向有土妓香巢曾經地方官比戶驅逐久矣弊絶風清近又有人移花三五枝藏而不漏且招惡少爲之護身計亦相安無事近處有黄姓嫗老屋三椽慣作滬上所謂臺基者狎邪客喜其能如人意呼之爲提調蓋以其能使深閨婦女奉令承教如官局之提調官云上月二十一日有手藝中人某甲某乙趁酒興之餘約往黄處謀所以解酲者黄卽招土妓桂貞來桂貞年纔花信姿首不凡視客非意中人未免有零落殘香對野人之慨頗擡身價冷語侵人甲乙含酸將欲發作適妓之護身符到聞正與客相對無言知芳懷不屬乃益助其爲其誣甲乙以酒醉强姦不由分說撳住飽打一塲出繩　之於柱將以送官文作好作歹勸甲乙出具票據燃邊爆服禮甲乙已入牢籠無計得脱且被繫不釋只得忍氣吞聲允出票據約定次日付洋服禮由是始得　然而逸二人相商於次晨同赴臬轅保甲公所據實喊禀局員訊知因娼滋事恐干未便又騐得甲乙傷痕屬實當卽飭差提黄嫗及妓等到案懲治○上月某日南門外大江中經放生紅船撈得無名男屍一具年約三十以外身穿竹布大褂襪履不全地保聞信卽禀知善堂爲之棺殮○省垣韋家巷方姓鞋店生意頗佳工作皆在樓上以樓上乾爽而且相聚一處易於稽工核料也上月二十四日店東購有磨刀石一方甲接上樓愛之不忍釋手旁有某乙亦具米元章之癖至是方欲下拜於是你拉我扯各思一快所欲不期已到樓門忘情之餘一同跌下甲腿斷腰折登時殞命乙則跌破飯倉命亦難保聞之他夥云二人者平日最相契今因相愛而相戲醉翁之意不在酒乃石竟不能言頓使二人同遊泉下慘哉○皖省城内有蓄水池焉池前爲大街後爲霄漢樓弄外卽任家坡乃國初時任公田滋之住宅也相傳池前後住宅花園故址曾有樓臺亭榭不知毁自何時緣地以任公得名故父老至今猶能稱述任公時之池與樓云樓早斜陽荒草無可指名池爲蓄水而設且載入縣志其水能四時不涸偶有火災咸藉盈盈者爲綆汲之助焉往時池常壅滯近則加以栅欄嚴關鎖非火患不開池水常盈好善之士又緣此以放生今歲前當霪雨過甚放生之鱗介隨水溢出遊行池外好善者見之惻然動念乃請示雇工挑挖業已開工聞連日淤泥内掘出蒲籃甕罐無數大抵儲嬰孩骸骨之具亦可知藏垢納汚之已非一日矣 
[館娃閣遺事] 蘇姑采訪友人云日本駐紥上海兼蘇杭總領事珍田君捨已偕副領事大河君隆平於八月下旬某日詣糧道署拜會兼蘇關監督陸春江觀察互商通商一切事宜○省會賭風素熾自經總捕同知劉少峯司馬嚴申禁令若輩知所儆懼稍稍戢羽潛鱗僅有露天賭檯騙取鄉下人囊内青蚨數十翼而已邇者胥門内又有著名賭棍　集幽僻小巷内支篷設廠聚賭抽頭八月二十七日忽爲司馬訪聞立率差勇親往掩捕若輩正在興高采烈司馬降輿突入喝令四面兠拿當塲獲住賭棍八名餘皆兎脱迨帶回嚴訊内有二人衣服華麗羞澀萬分其一聞係長洲縣署號房餘皆無業流民談笑自若想賢長官必當盡法以懲之也○八月二十八日清晨某姓嫗手携竹筐至道前街購菜蔬正議價時突有一匪徒將筐内青蚨三百翼攫之而去嫗大呼捉賊飛步狂追而匪已如黄鶴之高騫轉瞬卽不復見矣○某日有年近而立之某甲躺臥於養育巷太平橋畔稻草堆中閉目蒙頭氣如絲弱有知者云此人由廟堂巷某冥器鋪舁來鋪主人見其病已垂危恐將貽累故特將置之是處也至與鋪主是戚是友則外人不得而知嘻鋪主何忍心乃爾耶 
[鱸鄉秋思] 松江采訪友人云西門外白龍潭附近大寺向由客僧採霞住持八月初八日其徒满願啓建盂蘭盆會招得滬上某錄事結爲方外知音穢蹟腥聞傳諸遠近深恐被人呵斥乃另就東禪寺設爲念七佛會俾女檀越皆得就近瞻禮獅王座下時有花枝三五招展風前孝廉朱某等目擊頹風亟思挽救爰聨名禀請府尊陳太守出示嚴禁并於各庵觀寺院前黏貼憲諭以儆效尤○西門外人沈某開設帽作已歴多年雇奉賢南橋鎭人吳某爲夥八月某日吳工作之暇偕作中甲乙二发出外閒遊旋相約過黄公壚盡情買醉且斟且酌意興殊豪旣而呼酒保煮牛肉雞蟹爲下酒物潯更各食杮一二枚迨興盡而去復覔意中人作巫山之會直至更深人靜重返作中正思選夢甜鄉忽爾吐瀉大作藥之無效越日卽魂赴夜臺沈驚愕間急倩人奔訃其家吳叔聞信而來撫屍大慟見腹皮略露青紫钯大呼姪兒身死不明務必控官伸雪沈憐其苦楚願爲之置備衣棺吳叔堅不允從奔赴婁署禀報葛明府准之帶同仵役等人出城蒞騐至則吳妻某氏叩首求免明府遂鳴騶而返訪事人述之如此未知眞確與否執筆者以人命重大不敢妄措一詞也○郡城南門外打鐵橋迤南新橋之畔有名阿二者屠人也鼓刀半世略有積儲二子均已成婚其次媳于歸甫三年不知因何開罪於嫂氏以致一門之内時聞詬誶聲八月旣望長媳某氏向堂上翁作虜受之愬翁遂將次媳面加斥辱次媳忿甚奔至河畔躍入水中而家人未之知也逾五日屍身始浮起屍屬聞訃而至大興問罪之師聲言務欲報官爲之昭雪旋經具粲花妙舌者婉轉調停許以殯殮從豐並延僧禮懴三壇始得寢事 
[上海官塲紀事]  
　　昨日爲季秋月朔本城文武印委各員咸於清晨赴城隍廟拈香旋至江海關道署禀安間有飭丁赴號房掛號者○江海關道黄幼農觀察之猶子由黄愛棠大令及巡局委員鍾明府爲蹇修文定市後馬路全吉里某顯紳之女公子一昨行納徵禮轅下各員并叩賀如儀○上海縣署帮審委員蔣壽林直刺日前因事赴蘇昨日之晩事畢返申 
[僞官發縣]  
　　冐官又見已紀報端當日廖恩賢貿貿然持信函外書九江蔡寅生　附一紅　條上書五品藍翎儘先補用千總廖恩賢 
 
 

Page 4

 
 
卽廖國端求賞差使黄觀察啓椷閲視首書幼農方伯鄉臺大人閣下久未快覩　顔粗堪捔適請舒錦注兹有敝鄉親廖恩賢前在果勝營當哨官裁撤後無所事事想尊處用人必多請爲收錄賞一差使云云字跡鄙俗夾一名片係蔡金臺三字大如茶杯知係匪人冐　不覺勃然大怒飭將原函及廖踐上海縣辦理黄大令飭值日差役平安陳德妥爲看守 
[限期報竣]  
　　職員宋維翰有地一方坐落本邑南市新築馬路旁與所租楊葆鏞之地毗連前擬起造廣厦深恐水無所洩意欲開挖陰溝爰禀諸馬路工程局總辦黄大令在局其結自願購料雇工將大陰溝開築直逹浦江限八月初一日起扣足四十天一律報竣前日工程局員派人前往察看見陰溝工程尚未及半深恐遲延致誤因卽回禀大令飭書吏繕諭單一紙著工程局轉發該職務須催令多備料物添雇工匠赶速完工不准多逾期限延干未便 
[鄰封獲]  
　　日前南匯分防周浦汛翁千戎移文上海縣署内開陳家行董事秦榮光函稱親串金姓住陳家行相近六月初四日夜遭小竊挖洞入室竊去單開各贓翌晨知覺追赶不及沿途聞有積竊小王挑满物件喚渡過浦請卽跴緝等情黄大令飭捕役柴樛偕汛捕徐福嚴緝務獲旋在奉賢縣南橋鎭將小王卽王錫榮拘解至案大令飭卽開單送候訊辦 
[女棍訛人]  
　　無錫人俞金祥米販也日前自常熟崑山等處載米至申江求售一昨至洪昇碼頭引鳳茶樓啜茗忽有汪黄氏黄浦氏二婦硬借洋銀二十圓　不允兩婦怒謂爾曾欠我等洋銀十圓迄今尚不思歸趙乎俞知係拆梢卽奔投十六鋪巡防中局禀控李蘭史二尹飭局勇往提兩婦到案研訊之下姑念年老免責著地甲局勇押送出境 
[舟人墮水]  
　　本邑人董寳生年已六十有二向以駕舟餬口置有駁船一艘日在各碼頭爲人裝運貨物前晩駛至虹口琼記碼頭時值大雨初霽星月無光浦中東西菓辨遂誤撞碼頭畔所泊某輪船上立足不穩翻入浦江適三百八十三號華捕巡路至此倩人打撈早已全無音響乃據情回告捕頭聞屍身至今尚未撈獲也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[錄賞務] 欽加　知　特　　　　　　縣正堂　恩加一級紀錄十次孫爲　　　拿事光緒二十二年八月初　日　　　　　鄉查勘秋成情形　道抽核戶口間適聞城取有匪槍情事星夜赶回卽據商職潘先曾禀稱　　涇縣在南邑東城街開設恒　　　　　　　日上　時候有鄉人紛紛來店兌換銀洋忽有匪徒數人混入店中見銀洋櫃　未關乘機刦搶英本洋二千餘元　　一百餘兩　成　　　　耳鐶一　店夥吳之潮等護洋城捕均被相傷匪擄銀洋　件於搶逃逸　情　　同地保　聲宏報緝到縣據此當經會同城守　　　　　　往勘督帶兵役勇等分途追緝無蹤誠恐遠　除照章通禀外合亟懸賞緝拿爲此仰諸色人等知悉爾等如能拿獲此案眞正　　　　二百元夥匪每名賞洋一百元知風報信因而拿獲　　賞洋五十元此係本縣捐廉以待决不食言光緒二十二年八月初九日示 
[北市述聞]  
　　棋盤街某水果店主遣出店人某甲持信二函洋蚨五十翼至開往寗波之某輪船甫抵碼頭適有小工在彼打架爰駐　而觀倐忽間洋銀竟歸烏有回至岸上見空信遺落在地知爲扒手所棄只得垂頭喪氣而還○前晩嘉定鄉人某乙駕一葉扁舟來滬購物小洎洋涇　内船中被賊竊去洋銀三百圓萬分情急控訴無門　經投報英法兩界捕房未識能弋獲否 
[英廨晩堂瑣案]  
　　于高福胡雲章扭控倪錦福李少鶴所賣棉花與原樣不符前晩屠别駕升堂提訊子訴稱小的係無錫縣人現在盛大人處當長隨日前大人命小的由天津携銀來滬購辦花衣縫製棉衣褲散給災民胡在青蓮閣司帳代小的囑掮客李少鶴向恊秦源號客倪姓購買次花四百擔每擔價銀四兩六錢當日卽偕胡前往看樣付給定銀一百兩又九月初二日期票銀三百兩洎前日出貨閲得與原樣不符向論不睬但此項黑花衣焉能爲禦寒之具不得己扭至案下求追給定銀往别家交易原樣呈電胡所訴與于相同李供稱生員係蘇州府屬　邑人前蒙黄宗師取進目下來申謀事與胡相逢知其經購花衣遂向恊泰源倪羅兩客買定及于胡前往看樣生員並未同行嗣聞出貨與原樣不符生員曾從中解勸令擇好花提由再於價銀内扣除若干今旣到案求公祖公斷可也别駕謂此項黑花衣試問散放災民能禦寒乎讀書人前程遠大爲何若此昧良爾能勸令將定　退還擇好花購買亦係陰功供稱生員雖曾勸解無奈兩造不從倪供稱于胡來購花衣論定價值看明貨樣每擔四兩六錢之貨總有叅差豈能退還定銀乎别　大怒飭將倪押候具結退銀李姑且開釋令赶緊向羅商定將定銀繳案倘　　　禀候簽提協泰源主押追○流氓張阿林手持布褲赴美租界鴻裕典質錢論價不諧與之爭駡經典主具禀公堂請提究辦前晩别駕正在　　提訊旋有汪惠城者投案訴稱我家擋手請我來呌爾寛曾别駕勃然大怒謂爾年輕不知規矩膽敢來案胡言實屬混帳喝令掌頰兩旁差僚此王火速求恩汪始叩頭籲免别駕謂張曰爾因何至該典肇事供稱小的因需錢急迫持布褲向質錢六百文某朝奉只許四百文爭論之餘被　　　曵人毆擊别駕喝令笞責一百板與汪一併開番 
[英界公堂瑣案] 包探孔　才禀稱日前小竊丁德隆闖入祝阿全家乘人不備竊取藍布衣褲等共六件報捕後捕頭遣小的查　原贓送請訊究祝投案申訴被竊情由並請領取贓物丁供稱小的係寳山縣境江灣人向來小本營生近因乏本停止枵腹難堪無奈犯竊屠别駕商諸薩國領事然後判令笞責一百板贓給還失主○包探趙銀河禀稱昨日流氓姚永泉向徐金和强借不遂攫取對時表一枚付某質店質錢使用事經小的查知因特連贓解案徐訴稱小的向在某洋行執業與姚略識不料竟强借洋銀旋又攫取對時表幸由包探拘獲求准領贓姚供稱小的向亦在某洋行供役與徐交好時有洋銀來往近已失業故向稱貸以應急需不料徐竟靳而不與無奈暫取銀表付質别駕判令笞責三百板○包探竇如海禀稱賊犯王阿法案積如山迭經大老爺遞解已六七次矣今又潛來身藏鎖鑰在租界中圖竊適經小的查獲解請究懲王供稱小的係寍波人以後决不敢再來矣别駕判令笞責一百板管押三月然後再行遞籍○包探張阿五禀稱賊犯張毛毛竊取老順記洋行所　羊一頭售與周生發所開羊肉麫館兹經小的查獲送請究懲老順記主某甲遣人投案領羊張供稱小的見羊在路無人收管故價賣與周並非竊取周供稱小的並不知羊是竊贓故敢收買别駕判令將張笞責一百板周罰洋銀二圓○包探石金榮禀稱昨日車夫王義橋驅車至虹口拾得金鑲寳石約指一枚並不　交捕房意圖吞沒適經小的查悉是以送案請懲王供稱小的係崇明縣人約指在途中拾得别駕著具改過切結從寛開釋○包探高阿狗禀稱前日王嘉二吳仁鵝二人持小土至虹口各烟館兠售小的查係僞物而陶松山者已被騙去洋銀一圓六角事後王吳又他往兠售搜其身畔有假川土數塊是以送案請究陶訴稱小的係本邑人在虹口開設小烟館前日妻子在家適王來售川土以致被騙去洋銀一圓六角王吳同供稱小的等皆潮陽人向在治下傭工並未將僞土售錢卽身畔所帶之川土亦在法租界成美土店買來别駕著押送法界公堂　近訊辦○包探倪順泉解賊犯周阿狗至案失主陳仁義訴稱小的家住虹口源昌路昨日鎖門出外被周扭鎖圖竊適小的歸家當塲獲住扭交倪探送案請懲周供稱小的以後不敢矣　駕判令笞責二百板管押一月○七十一號印度捕解姚榮江至案禀稱此人駕車不依規矩阻止不服反圖脱逃是以送案請辦别駕判罰洋銀五圓如數充某處醫費　　 
[法界捕房紀事]  
　　前日午後　點鐘時某號華捕巡至小東門外浦灘見有一十二三齡幼女衣服垢敝躑躅於途盤問來由稱經拐匪誘賣新閘胡公館爲婢得銀十二兩五錢今被主人扑　因之乘間脱逃巡捕當卽帶厠捕房據情歴述捕頭命暫留待領○有客投宿永興里六號房屋棧旋向各洋貨號購辦雜物約計銀五百餘兩繼忽不辭而去經各號主投報捕房請爲查緝 
[美界捕房紀事]  
　　前晩虹口捕房所押各犯逃　四名當時並未知覺直至昨日清晨捕頭遣某華捕押令各犯做工始見押所鐵欄盡被毁壞四犯已蹤跡杳然爰據情報知捕頭查得所逃之犯爲李金明　妸蘭陳阿三朱心無捕頭令令各包探嚴查務獲○王阿二朱妙芬二偷兒夥竊斐倫路某姓家衣物經事主報知捕房昨晨　　遣包探石金榮查獲押候吊贓　辦○寗波府屬某邑人陸恒泰在有恆路第十七號洋房某西人處當細崽前日乘西人他竊私取羢毡蚊帳等物付諸長生庫以應急需及西人回陸　逃逸遂告知捕　捕頭卽遣包探竇如海查拿送辦 
[金陵官報]  
　　八月二十二日藩臺瑞展假三天巡道胡總理兩江營務處候補道桂均見委辦洋務局候補　徐壽朋禀知到差丁憂戶部山西司郎中林開章到由京來候補縣武麟到由蘇來起服回省知縣李芳奉委查六合秋災差卽辭○二十三日候補道藩學祖辭回滬貴州古州鎭　槐叩謝叅將王世雄叩謝委統領衡字全軍同知强　　禀知候選道張寳慈于二十日病　正任徐州中營遊擊何迪華到徐州回江西知縣張桂芬辭縣丞郭希鎭禀知巡檢鄒宗慶丁母憂巡檢寗夔到押送散勇回○二十四日皖南鎭李占椿見辭中協王城中恊楊均　見候補道張庭杰到武穴來提督邱時成展假三天江防同知恩彦請假兩天高湻縣李善潤到禀知奉批押解盜犯來省隨訊請假三天知縣陳宗雍請假赴江北就醫○二十五日新授安徽安廬滁相道首府李總理兩江營務處候補道桂籌防局候補道曾城内　保甲候補道章　　應局候補道唐洋務局候補道徐軍城所候補道楊提督李榮發兩首縣王湖正任徐州中營遊擊何迪　均見楊病運河隄工局　補道何福海駐蕪米釐候補道方磧輔候補道劉恩訓交鋪湖口船廠回提左營遊擊吳炳辰管帶親軍前營張者沽右營周汝和副吕營李永欽均由徐州帶隊回均到　　臺瑞展假三天記名提督　福　寗鎭楊　　山籍來知府譯嗣同通判程銷　　　二位均由蘇回運判方臻　　　来知縣賀筠銷溧水履勘秋災　回　提左營守備楊攀　投文請馬票指分江蘇試用縣丞陳炳奎由閩領咨到省分寗縣丞宋元　大通　　徽　導吳麟英由皖來知州章　直奉竊餉局順直賑捐局飭知十八九年賑捐出力案内酌委優缺開缺兩次正任江寗縣趙禀知泰州任内交代算清主簿李　奉飭派寗差　補二十　　江蘇直隸州德存到由　來寗知縣毓楨展假三天 
 
 
 

Page 11

 
 
   
 
 

Page 12

 
 
[光緒二十二年八月二十日京報全錄]  
　　宫門抄○蘇撫趙奏遵旨查明江寗藩司被叅各欵據實覆奏摺○福州將軍裕奏籌解東北邊防經費銀兩片○八月二十　刑部都察院大理寺正紅旗值日無引見○八額駙黄伯各假满請安○八額紨等前往南苑請安○鍾公請假十日○掌儀　奏二十三日祭奏先殿瀾公行禮○召見軍機李端棻皇上明日卯刻由頤和園還宫辦事召見大臣○○江蘇巡撫臣捎舒　跪奏爲遵旨查明江寍藩司被叅各欵據實覆奏恭摺仰祈聖鑒事竊臣承准軍機大臣字寄光緒二十二年六月二十三日奉　上諭有人奏藩司爲黷據實糾叅一摺據稱江寍藩司瑞璋於補授泰州等情均以賄成釐局委員行賄而留差者不可勝　縱容門丁解大劣幕潘謹齋等扶同招徭伊子文弼任意閒遽未能約束請飭查辦等語著趙舒翹按照所叅各節確切查明據實具　毋稍循隱原摺著抄給閲看將此諭令知之欽此遵旨寄信前來等因當經遴派幹員馳赴江寗按照所叅各欵逐細確查去後兹　查明覆摺原叅江寗藩司瑞璋自到任以來政以賄成内有門丁解大劣幕潘謹齋外有江義和鼎茂兩錢店及解大兒女親家許家　唐住之京都趙寓潛通消息爲之過付凡委辦一差委署一缺先令私人授意侯有成盡將納賄之人延入書室面談以缺之肥瘠定　之高下價未交足牌委俱係代理交完始改署事各節查門丁解大卽解福卿與弟解二解三跟隨藩司瑞璋年久該司納其妹爲妾内外串結詐財作弊氣燄凌人江寍三害之目或由之起劣　潘謹齋卽潘文超浙江紹興人在司署就館多年常至秦淮河作狎邪遊　交官塲曾因　薦館地勒分修金被提經人調處寢事前　督　張之洞訪聞迭次面諭該司將潘謹齋辭退并欲下檄驅逐始移出　署暫避而一切公事現又纜辦江義和鼎茂兩錢店向來經手各州縣局卡地丁厘金代交司庫所有司署官　丁幕及寍署印委各員均與該兩錢店往來熟習而摺通消息代爲過付等情則查無確據其居住許家巷之京都　姓與解大是否兒女親家無從查悉惟解大弟兄已於月前同其妹搬出司署卽　趙姓避匿其爲聞風情虚縣避已屬顯然至謂該司委辦一差委署一缺先令私人授意俟有成說將納賄之人延入書室面談以缺之肥瘠定價之高下徧加查訪并無實跡間有牌委暫代後復改代爲署秀係照章辦理遽難　爲俟價交完之證又如原叅泰州一缺孔祥霦陸銑均可按班酌　該司先於書房延見孔祥　告以此缺汝雖可補可補者不止一人須設法斡旋隨令私人示以應納之數孔祥霦未允下次傳見時該司稱病禁風將孔祥霦延入私室面告以此缺須萬餘金應用孔祥霦以無力辭而陸銧以萬二千金遂請詳補一節查泰州係繁疲難沿海要缺雖孔祥霦陸銑均可酌補而陸銑資格較深該司以陸　詳補與例尚符至謂該司於未出詳之先兩次傳見孔祥霦面向索賄是否屬寳孔祥霦現辦河　差使未回無從詢訪而陸銑之以　二千金買補斯缺似無其事又如原叅卓異人員回任候升從定例也該司因索賄不遂將卓異之句容縣張沇清留省四年去年正月前任督臣張之洞始飭赴任該司又欲改委私人勒令張沇清告病牌委俞熙署理張沇清來省張之洞見其無病仍立飭回任愈熙以重金失望向過手之人不依該司不得已酬以興化今年正月張之洞回原任該司復逞其私忿將張沇清調省札委鄧炬署理一節查前任　容縣張沇清於光緒十七年俸满請咨赴部引見十月回省二十年十二月檄飭回任核計留省并未四年上年春間張沇清染患時症詳請回省就醫該司始以候補知縣俞熙委署俞熙尚未抵任適張沇清病痊銷假該司卽將俞熙札繳銷張沇清并未交卸治本年春間張沇清舊病復發該藩另委候補知縣鄧炬接署係因地方公事起見實非逞其私忿張沇清旋卽因病出缺是其明証至俞熙之改署興化縣係輪委到班并無重金失望向過手人不依之事又如原叅銅山爲江北繁缺委署必擇能員該司受賄六千金於今年二月委一目不識丁之羅宗美署理嗣徐州道府以該員不諳政務電禀督撫仍留陶在銘接署羅宗美改署邳州實任碭山縣陳守晸與解大結拜兄弟去冬由署豐縣調署甘泉縣嫌甘泉缺苦留省另謀聞該司去歲晉京時陳守晸獻金於清江途次外間紛傳卜其必得優缺今年二月果得調署泰興一節查陶在銘有經手交涉事件毋庸調省旋值邳州之徐炳倬過班知府遺缺卽以羅宗美接署羅宗美籍隷湖南湘鄉縣由由府經歴保升知縣先在故督臣曾國荃署内辦理帳房嗣經故署督臣沈秉成委辦校對差出身庸俗謂其目不識丁未免過甚至謂該司受賄六千金亦查無其事卽用知縣陳守晸由碭山縣實任調署豐縣上年九月調署甘泉縣嗣因泰興王肇嵩叅劾撤任卽以陳守晸改署泰興該司爲地擇人尚無弊竇蓋兩缺情形大略相晸難分軒輊該員係科甲正途何至與門丁結爲兄弟至於途次獻金蹤跡秘密外人不得而知事後尤難訪察又如原叅江寗厘捐局向委候補道總其成自沈秉成署江督時該司禀議厘局關防歸入藩署遂得爲所欲爲因行賄而留差七八年五六年耆不可勝計穆克登布雖有總辦之名不過迎合分肥一節查金陵釐捐兵燹後設局揚州關防存局光緒三年移設江寗關防改存司署較爲愼重舊章如此此非始於該司也至局卡各員局章三年期满光緒十七年改爲二年期满詳定有案該司局有將至年满之員則調一差并無留至七八年五六年者道員穆克登布與該司交情甚密尚無迎合分肥之事又如原叅該司之長子文少如卽安徽候補道文弼盤踞江寗不顧行檢暱妓館陸八家之金玉前數年賄買差缺率　金玉爲先容迨該道納金玉爲側室而陸八家之門前車馬又移於三和堂愛玉之門愛玉者亦文弼所暱也前署督臣張之洞稔知該道劣跡多端密諭營務處桂嵩慶轉飭該司約束其子雖蹤跡稍歛而故態復萌一節查文弼係藩司瑞璋之子隨侍任所捐職道員上年赴皖禀到皖寗俱濵大江輪船往還極其便捷江寍多妓該道習尚　淫不恤人言惟在妓館賄買差缺形跡曖昧難於澈究而前數年用洋元二千九百買劉姓妓女爲妾確有其事各等情禀覆前來臣復加訪查凡自江寍來者所言大致相同更有過當其詞謂該司所委差缺無不自賄來臣以該司歴練有年卽稍有失檢斷不至如是之甚臣俱不之信惟該司之子文弼在外肆行結納冶遊閙事甚至納妓女爲妾有玷官箴曁經署督臣張之洞令前署鹽道桂嵩慶傳諭該司將文弼逐出江寗何以任其所爲毫不管束然猶謂父子之間未能失性至幕友潘謹齋聲名異常惡劣聞前督撫臣均勒飭司辭退何以聽其復行進署把持公事人咸謂潘謹齋有所挾制似亦不爲無因其門丁解大之妹該司收彼有年年止二十八可想藉端招摇恃有内寵人所共信則指鋏賣差議派承辦更可想見該司以厚待人居心尚屬無他卽其辦事明敏亦非不堪造就之才第其子與幕友家丁勾結一氣行同狼藉以致物議沸騰實出人意料之外方今時事艱危凡屬臣工愈加兢惕庶可挽隳靡而結人心該司素習豪縱而昧此意應如何子以處分懲戒之處恭候聖裁文弼係安徽候補道員潘謹齋卽潘文超由捐職通判保至知府用直隸州知州指分山東該二員均請旨卽行革職潘文超仍永不叙用先行驅逐回籍不准在寍逗遛在逃之解大等拿獲另行究辦調署泰興縣本任碭山縣知縣陳守晸頗有才幹惟巧於營謀致招訾議應請開缺另補現署邳州候補知縣羅宗美人甚平庸難膺民社請以府經縣丞降補署興化縣知縣俞熙雖未查有實在劣跡仍應調省察看道員穆克登布并未迎合分肥准補泰州知州陸銑亦非行賄求缺應與現署句容縣知縣鄧炬曁委辦河運現未回省之候補知縣孔祥霦均毋庸議江義和鼎茂兩錢店旣查無潛通消息從中過付確據并免置議金陸厘捐總局關防向章輪藩署管理具有　意不可因噎廢食致涉更張此外有無貪婪不職之員容臣查明隨時密商督臣撫臣奏請懲處務期大法小廉以仰副朝廷整肅官方之至意所有遵旨查明藩司被叅各欵緣由理合據實覆奏伏乞皇上聖鑒謹奏奉硃批另有旨欽此○○裕祿片再奴才案查閩海關六成洋税項下奉撥光緒二十二年分東北邊防經費銀十萬兩業經前兼署將軍臣邊寳泉於本年正月二十八日解過銀五萬兩分别奏咨在案兹奴才僅就現徵洋税項下籌撥銀五萬兩作爲應解下半年東北邊防經費循案塡具文批發交號商源豐潤承領定於七月初八日由省起程限六十日到京赴戶部投納所有奉撥光緒二十二年分東北邊防經費銀十萬兩均歸　數解清除分咨查照外謹附片具陳伏乞聖鑒謹奏奉硃批戶部知道欽此 
 
 

Page 13

 
 
[光緒二十二年八月二十一日京報全錄]  
　　宫門抄○缺單○署吉林將軍延奏查明副都統被叅各款據實覆陳摺又奏　　　　都統原叅未及　節片○署陜督陶奏揀員請補遊擊摺○湘撫陳奏請免騎射片○又奏請更正員名片○八月二十一日工部鴻臚寺鑲白旗值日無引見○睿王等搜檢　　　○潤貝勒請假五日○明桂讀假十日○召見軍機○光緒二十二年八月分缺單主事戶部江西司司以吉故知府江西袁州患格丁廣西梧州向萬鑅升通判安徽鳳陽訥清安故知縣雲南呈貢王廷棟廣西興業吳紹澄俱修墓浙江臨安吳慶祥江西廣豐黄秉湘湘俱丁四川崇寗葉士模近州同山東莒州李曾林故典史廣始興周伯能故　○○署吉林將軍奴才延茂跪奏爲遵查吉林事件謹先將阿勒楚喀副都統被叅各節查明據實覆陳仰祈聖鑒事竊奴才承准軍機大臣字寄光緒二十二年二月初四日奉上諭有人奏等因欽此奴才自到省後遵卽督飭委員按照原叅各節嚴密確查詳加採訪除另案應查呈件容奴才次第查明再行分别覆奏外其阿勒楚喀副都統富和被叅諸欵查據接管卷内業由前將軍長順因該副都統素有劣迹先經派員查明未及叅辦移交前來奴才覆查無異謹按原奏所陳謹以阿勒楚　左翼恊領春海右翼恊領德精阿賓州廳同知謝汝欽各禀舉該副都統之劣迹尤著者敬爲我皇上據實陳之如原奏内稱副都統富和人已衰邁昏聵尚復貪婪害民獲盜送署富和要親身提訊剛僻自專旣不詳查眞僞但用非刑逼供以致良民受誣吉省運東各鄉民四出相傳但願見閻羅不敢見富和遇案拖累善良一節查據各禀報覆阿勒楚喀副都統富和年逾七旬精力頽委其胞姪藍翎驍騎校英奎在該城當差現充練隊委叅領總理統領營務處事務凡有拿獲强搶及竊盜等案皆交該員在番役處審訊遇事均須該員婉爲面回外則由其押放自便凡事干涉致招衆怨又有番役頭目劉立卽劉利者平日倚恃該副都統護庇指官嚇邁良善非刑栲詐平民曾有民人陳保發及李文富朱永財等被該番役誣姦拷詐現已派員嚴訊原叅謂其貪婪害民剛僻自專非刑逼供良民受誣或卽指此此外尚有民婦梁王氏等五案以謀霸商産逼拆民房等情賓州廳呈訴核其情節似與該副都統均有牽涉各等語應俟審訊明確再行按律定擬至鄉民四出相傅但願見閻羅不敢見富和奴才歴經訪查實有此語又原奏内稱該副都統每年賀壽概令阿城各鏞攤送一二千金上年陡飭加一倍謂賀連任喜各鋪誰敢不從一節查據各禀覆該副都統自光緒三年到任以後收受壽儀阿商公議會不過一千吊賓商約在五六百吊之數嗣後逐年加增至十九年止阿商至三千吊賓商增至九百吊至千吊不等造二十年因骸副都統生有曾孫雙喜併賀阿商增至四千六百吊賓商致送一千二百五十吊二十一年因賀六任之喜賓阿城屯各商所送賀儀之數悉仍其舊二十二年復因衆商捐修城圍賞給功牌飭令各商於舊送賀儀之外阿商再加一千一百吊賓商再加二百吊此外尚有阿城伙房小店名曰二十牌併有回牌沿口以及旗署官屯按年均有祝儀多經伊親串記名驍騎校雙山筆帖式富山由税局操辦各等語復查該副都統歴年收受賀壽一欵已有數萬金之多是其原叅所及均屬不虚又原叅内稱該副都統於鄉民田産訟案更行索贓凡賄送田産悉歸入寳善堂寳善堂者富和收買田産之戶名故所積熟地逾二千頃之數怨聲載道賓州廳不敢過問一節查據各　　如該副都統在賓州廳順凝社匶置地十千二百十八晌由副都統衙門右司税過連年契買街基九處熟地二千九百十七晌所置房痱在通衢市肆凡有字號可查及關巷食租之住房共計二百六十九間此外未經立案無從訪查者尚不在此數惟所買房地大半因鐘債細故鄉民涉訟到官責令償還一時出賣田産無主買留該副都統卽自買之價再從减怨言因之以起各等語原叅謂賭駕送田産或係傳聞之誤案查該副都統置買房地實有寳善堂名目惟詳檢舊卷並無指控賄送確據事屬司疑無從指實此查明副都統富和被叅各欵之實在情形也以上各節均經前任將軍長順派員查覆未及具奏移交前來奴才復考之卷宗核以各禀或事出有因或查有實據姑念副都統富和由驍騎校於咸豐年間轉戰江南等省跋涉專城戰功固多而受恩尤厚乃老而務得自蹈愆尤不惟事恩已甚應亦問心多慚惟該副都統係二品大員宜如何示懲之處出自聖裁非奴才所敢擅　至練　委叅領藍翎驍騎校英魁逼案押放自便致招衆怨筆帖式富山記名驍騎校雙山竟爲該管上司代索賀壽各儀均有不合應請一併交部照例議處其番投頭目劉立卽劉利並民婦梁王氏等案已咨行該城嚴行審明務期水落石出如訊有該副都統霸産實據再行飭令歸還所有查明副都統被叅諸欵據實覆奏各緣由理合恭摺具陳是否有當伏乞皇上聖鑒訓示遵行謹奏奉硃批另有旨欽此○○延茂片再查接管卷内前將軍長順移交查覆阿勒楚喀副都統富和劣迹各欵當經奴才咨行現署該城副都統全福就近覆查去後　准遂欵咨覆前來奴才詳加稽核除與前查相覆各欵已由正摺覆陳此外尚有設謀誣陷嚴押勒賄一案係該副都統先飭委宫德力佈番役劉立卽劉利通謀威嚇委筆帖式富森佈旋經該副都統門上充差之恩祿說合索得寳銀二十錠又有刑拷逼索王昌原萬學瑞一案經番役李邦福之子李洪志串通索錢一千四百吊由雙山經手有帳可查以上二案事關平空誣陷刑押勒賄等情不敢不據查入告其餘瑣細各案宋敢瀆陳案内說事索賄之委官德力佈恩祿雙山番役李邦福之子李洪志番役劉立卽劉利等已由奴才咨交該城署副都統全福秉公研訊務得確情再行擬結照例辦理外所有原叅未及續經查出各節理合附片具奏請旨奉硃批另有旨欽此○○頭品頂戴署理陜甘總督新疆巡撫臣　模跪奏爲揀員請補遊擊要缺以裨營伍恭摺仰祈聖鑒事竊查前准兵部咨開陜西漢中鎭標左營遊擊張國祥擬補寗陜營叅將所遺遊擊員缺係題補第三輪第三缺輪用揀發人員行令揀員請補等因當經轉飭遵照去後兹據署漢中鎭總兵龍　勝揀選得歸陜揀發遊擊漢中城守營都司徐得林才具精敏營務練逹　請酌補前來臣查揀發遊擊漢中城守營都司徐得林熟悉營務辦事勤能以之請補漢中鎭標左營遊擊員缺洵堪勝任亦與輪缺章　相符合無仰懇天恩俯念員缺緊要准以該員徐得林補授陜西漢中鎭標左營遊擊員缺可期得力如蒙俞允該員係曾經引見之員應請勅部發給實授劄付以符定制除查取履歴清册另咨送部所遺陜西漢中鎭標城守營都司員缺陜甘現有應補人員容另揀員請補外謹謹同開缺陜西提臣雷正綰合詞恭摺具奏伏乞皇上聖鑒訓示謹奏奉硃批兵部議奏欽此○○陳寳　片再臣標左營候補都司楊開甲於光緒二年隨同攻克迪化州及瑪納斯等處被賊刀傷右膝三年攻克逹板城及托克遜吐魯番满漢兩城被賊槍子中傷左手腕左骽又左營推補副將騎都尉陳黄喆於光緒五年隨同老湘營攻克新疆南路在寨里河打仗被賊矛傷左的虎乂刀傷右手大指又保靖營守備張吉慶於同治元年二月内攻克無湖縣被賊矛傷左骽右營三年攻克青陽縣被賊矛傷右骽該員等所受各傷均經報騐在案每逢陰雨節候時致觸發力難挽强馳騁先後禀請查騐奏免騎射改　槍砲等情當經臣札委各該營就近文員復騐該員等所受傷痕俱屬確實各具印結禀復前來合無仰懇天恩俯准將臣　左營候補都司楊開甲推補副將騎都尉陳黄喆保靖營守備張吉慶均免騎射改習槍砲以示體恤除飭取各該員履歴咨部外謹會同湖廣總督臣張之洞湖南提督臣婁雲慶附片具陳伏乞聖鑒訓示謹奏奉硃批著照所請兵部知道欽此○○陳寳箴片再准兵部咨前任湖南巡撫臣張煦咨稱儘先補用副將能得壽前保副將勇號之案係能得佑總係筆誤懇請更正惟係奏奬之案未便據咨辦理應令奏明更正等因咨行到臣准此當經飭查去後兹據調署湖南九谿營遊擊儘先補用副將英勇巴圖魯能得壽申稱本名能得　惟同治六年於剿辦竄捻回匪並解岐山城圍案内蒙保副將勇號原案内將得壽誤書得佑實係律誤等情據此臣覆查無異理合附片陳明伏乞聖鑒勅部查明更正核覆施行謹奏奉硃批兵部知道欽此 
 
 

Page 14

 
 
[光緒二十二年八月二十二日京報全錄]  
　　宫門抄○諭旨四道錄前○署陜督陶奏請撥補不敷軍餉並添撥運費摺○　撫劉奏彚報承襲接襲各世職摺○湘撫陳奏紳士捐修文廟請給奬叙片○又奏撥解廣西協餉銀兩片○江督劉奏揀補陸路都司摺○將軍依奏奉天辦團出力文員另核請奬摺○八月二十二日内務府國子監廂紅旗值日無引見○椿壽假满請安○橚貝子毓秀各續假十日○鈕楞額續假五日○召見軍機　皇上明日卯正至壽皇殿行禮○○頭品頂戴署理陜甘總督新疆巡撫臣陶模跪　奏爲請撥補不敷軍餉並添撥　饔以還舊欠而濟急需恭摺仰祈聖鑒事竊甘省自去歲軍興以來需餉浩繁前督臣楊昌濬兩次請撥銀一百七十萬兩内有存糧變價抵算銀九萬餘兩實收一百六十萬兩之譜連上年常餉九十二萬兩共合二百五十餘萬兩截至二十一年底止除西軍八營杈槍一旗係照奏案在四分減平内支餉不計外巳用銀三百餘萬兩實虧銀四十　萬兩曾於本年四月初五日請餉摺内葵明在案原冀軍務早竣用費可省故撙節估請添本年軍餉銀一百五十萬兩無如歸　舊欠僅剩二百餘萬供支數月又將罄盡疉接部咨裁營節餉業已次第遵辦惟撤營甚難稍形操切卽滋事端旣須找清存餉又應發給恩餉欲省此後之欵斷不能惜目前之費刻下極力删併月餉約已减半所留支領行餉之鄧熷潘效蘇馬福祿等所部各營尚難遽改坐餉湟屬遺孽及安肅一帶南山零匪迄未勦除盡净深恐乘虚竄擾轉勞兵力蓋有求省而不能多省此軍餉不敷必須再請撥補之實在情形也更有轉運脚價一項前督臣楊昌濬初請二十萬本屬從簡核估蒙准十萬原不敷用此項多係州縣墊發分起報領臣前請撥餉時到任不久尚未深悉底藴近核册報始知去歲迄今已用銀四十萬兩有奇其間若董軍湘軍陜軍豫凱軍糧餉器械不絶於道而本省一百十餘營旗之軍糧各屬之賑糧皆由異地採辦轉輸動逾千里加以干戈紛擾膏秣價昻較諸平時雇值或相倍　此又運費不敷之實在情形也以上兩項現經藩司督同糧臺委員連本年奉撥常餉統作已收通縣合算軍餉截至年底運費　至六月實虧銀八十餘萬兩若不據實籲請設有貽誤開聲匪輕應懇再請添撥的欵銀八十萬兩俾得還　欵而　急需不敷尾數卽以存糧變價彌補據藩司曾鉌詳請奏撥前來臣詳加查核軍餉之虧自去年運費之虧今年較鉅現在軍務漸定運費當可大　惟所虧八十餘萬兩實係刻不容緩之欵事關大局不得不據實陳明合無仰懇天恩飭部添撥軍餉運費銀八十萬兩以應要需現查甘庫首虧無存新收百貨厘金扣存三成養廉等欵銀四十四萬餘兩尚可就地撥用下短三十餘萬再由戶部另行指撥仍俟軍務平定　案核實造銷所有懇請撥補不敷軍餉並添撥運費緣由理合恭摺馳陳伏乞皇上聖鑒訓示謹奏奉硃批戶部速議具奏欽此○○頭品頂戴河南巡撫臣劉樹堂跪奏爲光緒二十二年上半年期内各屬詳到應行承襲接襲各世職人員恭摺仰祈聖鑒事竊准部咨同治元年二月十六日奉上諭嗣後陣亡殉難各員子孫承襲世職各該督撫轉飭各州縣將應龔職名迅連查取徑行具報督撫毋庸申府司轉詳子限半年彚案具奏以免　擾等因欽此欽遵在案查定例承襲世職令嫡長子承襲如嫡長子有故及患病殘廢者令嫡長孫承襲如無嫡長孫則令嫡次子次孫承襲如無次子次孫及庶出子孫許令弟姪應承繼耆承龔等語兹查自光緒二十二年正月初一日起至六月底止半年期内據孟縣等縣詳到已故雲騎尉耿國慶嫡長子耿鵬飛又陣亡議叙八品銜趙一元嗣子趙世德又已故雲騎尉王魁胞弟王温又陣亡從九品銜徐芳嫡長孫徐鑑又陣亡典史吳世昌嫡次子吳長　年俱及　均請承襲接龔雲騎尉以上五員臣逐加覆核均與定例相符應請准其承襲接襲俟接准部覆再行分别辦理除宗圖册結送部外謹恭摺具陳伏乞皇上聖鑒敕部核覆施行謹奏奉硃批兵部議奏欽此○○陳寳箴片再據湖南布政使何　詳據署　　縣知縣上官廉詳據縣紳蕭振拔等禀稱城步縣文廟年久失修殿廡墻垣漸次傾圮屢籌修葺因工程浩大集欵維艱光緒十六年經邑紳分省補用知府龔盛際願捐鉅貲獨力興工十八年六月修竣自大成殿兩廡尊經閣崇聖名宦鄉賢祠週闈　墻殿柱一律拆造重修共計用過工料銀一萬二千餘兩等情禀由該縣親詣逐細查勘均係工堅料實規模宏敞輪奂一　所摺銀　　縣造具工用數目清册加具印結甲司轉詳奏請奬叙前來臣查定例士民因修城垣衙署公所等項捐銀至千兩以上者請　建坊給與急公奸　半　如有應行旌表而情願議叙者由吏部覆議給與頂戴禮部毋庸題請等語今城步縣紳士分省捕用知府龔盛際獨力興修文廟捐銀一萬二千餘兩洵屬好義急公深堪嘉尚惟該紳係分省補用知府已有頂戴人員應行給予何項奬叙之處理合據情廣　飭部覆議給奬以昭激勸除册咨送吏工兩部外謹附片具陳伏乞聖鑒訓示謹奏奉硃批該部覆議具奏欽此○○陳寳　片再湖南自光緒十年九月起奉戶部指撥每月協　廣西軍餉銀一萬兩業經陸續籌解統計先後共解過庫平銀四十六萬兩作爲湖南加撥廣西月恊軍餉均經奏咨在案兹據善　屬司道詳稱現又奉准廣西咨委候補知縣但祖范來湘守催並遽但　范禀稱現在尚需赴鄂坐催鄂省協餉往返需時查有廣西候補通判譚鵾奉委押解賑榖來湘刻下交蔡所有湘省恊　懇飭　　具領便解回粤以資接濟查湘省近年厘税極形减色加之去秋長沙衡州等府屬籌欵濟賑爲數甚銀惟念粤湘佐輔相依待餉扎急不得不　爲湊解今籌備紋銀一萬兩洋銀一萬兩合共庫平銀二萬兩於光緒二十二年五月二十一日扎委　　精用知縣　祖范查收　　押解賑榖委員廣西補用通判譚鵾管解回粤交收　情詳請奏咨前來臣覆核無異除分咨查照外誰　問湖廣總督臣張之洞附片具陳伏乞聖鑒謹奏奉硃批戶部知道欽此○○頭品頂戴兩江總督臣劉坤一跪　爲揀員升補陸路都司黄　恭摺仰祈聖鑒事竊安徽泗州營都司施占琦病故遺缺接准都咨係題補第一輪第六缺輪用應升人具請　　因前來　查　缺都司駐紥安徽盱眙縣地方轄境遼闊最爲梟匪出沒之區撫綏巡防在在均關緊要非精明强幹熟悉　處情形之員　期　任　於　　　缺守備内逐加遴選查騐得安徽撫標左營守備朱天慶年五十九歲安徽壽州人由行伍　剿出力　保儘先副將　拔　　有營把總龍山營千總各缺同治十二年經前安徽巡撫臣英翰奏請准補安徽撫標左營守備　缺光緒元年請咨赴部六月初五日　欽派王大臣騐放旋奉兵部頒給實授守備劄付祗領出京是年七月十九日赴營任事該員才具老練營務　勤　俸早满　　　　且在安徽年久於該處情形極爲熟悉以之升補是缺都司洵堪勝任惟歴俸在該員之前者尚有撤州營右營守備劉裕升一員　臣騐看人材究不若朱天慶之出色且與是　不甚相宜未便遷就請補合無仰懇天恩俯准以儘光副將安徵撫標左營守備朱　　升補泗州營都司員缺實於營伍地方均方裨益如義俞允俟部覆至日卽行給咨送部引見以符定制除飭歲　　　　　　外　會同安徽巡撫臣福潤恭摺具奏伏乞皇上聖鑒訓示再所遺安徽撫標左營守備員缺江南現有應補人員應　　　　外揀補合併聲明謹奏奉硃批兵部議奏欽此○○奴才依克唐阿跪奏爲奉天辦　出力文員遵照部議另　　　恭摺仰祈聖鑒事竊查接管卷内光緒二十一年十二月二十六日准吏部咨開調任福州將軍裕祿保奏奉天辦　出力紳　及附片　　　　各員按照異常勞績核與章程不符駁令另核請奬等因於二十一年十二月十四日具奏奉旨　　欽此欽遵　行前來伏查此案截職各員業經兵部核奬覆奏奉旨允准在案所有文職各員同一在事出力旣經吏部飭駸　　　照部　　　　常　　另行　奬以期與例章相符謹將另奬辦團文員銜名并擬請官階繕具清單恭呈御覽合無仰懇　恩勅部照單給奬以問　　而免向隅除各員履歴業經咨部毋庸另造外理合恭摺具陳伏乞　　聖鑒訓示謹奏奉硃批吏部　　　併　欽此 
 
