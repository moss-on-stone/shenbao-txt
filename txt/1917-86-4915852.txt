# 1917 - 86 - 4915852

 

Page 1

 
 
   
 
 

Page 2

 
 
時評 
[不戰不和（默）]  
　　美之對德宣戰雖巳召集國會取决然主戰派與和平派尚在極力運動冀各達其目的是則美德縱有宣戰之言而究即宣戰與否尚未可知也 
　　俄之對德講和雖有巳將提出之傳言然據路透電所述俄未願即與德講和德亦未願不分勝負而與俄講和是俄德縱有講和之言而究即講和與否亦未可知也 
　　美德宣戰不即戰俄德講和不即和而我之對德亦在不戰不和之間此不戰不和之態度將視美俄和戰情勢之决定而後定歟抑不視美俄之情勢而别有所瞻顧歟吾不知當道外交政策之不定意果何在也 
[命令]  
　　四月二日大總統令晋授張懷芝以勳二位此令特授張樹元以勳四位此令 
　　王會同李國圻榮志均授爲海軍上校此令 
　　海軍總長程璧光呈請授王燕賓林裕年爲海軍輪機中校林廷鋆爲海軍輪機少校應照准此令 
　　盛鍾俊給予四等嘉禾章此令 
專電 
[北京電]  
　　昨段總理訪林日使段對余言係答拜林使並候其近恙不含外交性質 
[北京電]  
　　對德賠欵財部方面尚欲以存諸德華銀行七國提出抗議將成一外交問題 
[北京電]  
　　津德兵營初被荷人佔據懸掛荷旗我警不能前往管理前日有一德兵譯名徐當福者自殺因謀刺我國某要人不遂憤死政府特提出國際評議會研究如再有此種事故發生荷能否負責擬與交涉收回自管 
[北京電]  
　　外部與法使新交涉係因英文京報評論法使遲發德使歸國護照事伍已電駐法胡使聲明情形 
[北京電]  
　　公府　昨開外交特議除對德實行第三步外並定提前發行公債 
[北京電]  
　　汪大燮定四日上午由奉回京五日辰到京交部已派專車往迎 
[北京電]  
　　政府接到俄國書謂因　　舊政会能力不能使國人满意故改組新政府其國體之决定惟以國民意思爲制憲之本所有俄於各國之外交及協約國等事均照前辦理並願盡力對敵云云 
[北京電]  
　　馮河間昨有長函到國院對此後外交利害得失條陳極詳盡 
[北京電]  
　　段總理引退及岑組織内閣說皆屬傳聞之誤 
[北京電]  
　　田文烈長内務巳成熟院府兩方同意將先與議員疏通然後提出但通過否毫無把握 
[北京電]  
　　參院議員以陸宗輿所組中日滙業銀行事頗暗昧今日將發動議要求國員出席質問 
[北京電]  
　　遭陸與日本合辦銀行議院提出質問 
[北京電]  
　　外次長到部後伍氏即當去職 
[北京電]  
　　汪大燮來電一日正午偕六隨員由神戶乘哈爾濱丸出發二十午抵大連三日赴奉四日午由奉回京 
[北京電]  
　　李開侁又不赴庫倫 
[北京電]  
　　醒華報因載外交投票記名昨法庭傳發行編緝五人詰從何漏洩稱係郵寄旋得取保聞告訴者爲某某議員 
[北京電]  
　　華僑選舉連日赴會者僅有數人現有人以選出無望擬請各僑機關取消此輩代表資格另舉 
[北京電]  
　　浙江省長政府即擬撤換運動者頗衆某派鼓吹許世英以求騰出交通之席 
[北京電]  
　　許世英願就外任段總理意即令長浙 
[北京電]  
　　陸榮廷求仿前清彭剛直例專巡兩粤兼得養疴昨府院已通過將授爲西江巡閱使 
[北京電]  
　　昨日憲法會議第八十與八十一條通過居正對同意權仍主張國務員每人同意决定仍照原案國務總理僅須經衆院同意 
[北京電]  
　　參院點半開會副議長主席朱念祖動議外交緊急前談話會此後對德方針交全院委員研究應速報告外會取决以利進行衆贊成依程開議（一）鈔票制限法付二讀（二）修正省會法第十第二十六條否决時政府委員袁良出席答復任熊希齡爲平院長事張光煒起問要點一盜賣古物二解散國會袁答第一層經司法判决與熊無涉二不能認爲箇人主張且爲外國常事龔煥辰詰問貴官是否中華國民何以不引國律林森問當時熊是否副署答是但根據全國督按來電且副署者尚有孫寳琦在何不問衆大譁斥爲放屁主席見動公憤謂不得要領可退龔聲明是無意識要求總理親來全體贊同（三）咨政府將前清各項法律曁民律草案交議多數認爲無效吳蓮炬主請撤回修正無異議告息廿分並報告五日在迎賓館歡迎陸督又軍政學界函八日假那桐宅開歡迎會願來可加入接議（四）建美前外長海約翰銅像林森王正廷提出由林說明崇報理由一倡東亞和平二返賠欵却息多數均從事實窒碍上討論尤以解樹强龔煥辰爲詳謂本國應鑄者衆多必俟國人能自製而可此時主從緩宋淵源謂旣提出祗可付審查表决適半數衆請議長加入某席謂主席爲原提案人提起疑問衆稱院法規定王遂表示贊成交内股審查五至九條皆請願 
[成都電]  
　　羅督軍因裁兵缺餉特請進京面陳准明日北上黄副官長率警衞團護送 
[成都電]  
　　省議會昨日因爭主席大搗亂 
[東京電]  
　　宫島醫學博士研究恙蟲病病原體多年明日（四日）在北里研究所同窗會發表研究成績此爲發見醫界之特色 
[東京電]  
　　美國郵政廳發表紐約市俄古間定期飛行機郵寄計劃 
外電 
[北京電]  
　　粤桂滇黔京官及國會議員昨日開會歡迎陸榮廷聞陸因總統總理一再挽醫已允回粤督原任下星期即將啟程（二日） 
[北京電]  
　　財政部前因預算不敷决議增收地税每畝二角電飭各省照辦近半月内各省反對增收地税之電紛至沓來大旨謂時局不靖歲收荒歉歉現有税項民間尚難擔負若再加税恐召大亂云（二日） 
[北京電]  
　　中國司法制度中之困難今因海外華僑選舉舞弊案而益顯明三月二十日所捕之李某聞僅屬傀儡其主要者爲前浙督吕公望據反對吕氏者云已獲有若干證據吕爲軍人自稱當在軍法處就審然軍法中並無選舉行賄之條文故當道對於此事頗費躊躇（二日） 
[成都電]  
　　聞中央政府已准羅督辭職許其入京面陳蜀事（二日） 
[北京電]  
　　川督羅佩金爲軍民攻擊政府曾准其請假五十日此爲羅督辭職之先聲昨日政府接羅來電請准入京俾得擺脱困難政府刻正物色繼任之人商諸王芝祥王要求須兼任省長此事尚未解决（二日） 
[北京電]  
　　西班牙使署接本月一日本國京城電稱西班牙新内國公債已募逾原額二十二倍財政大臣宣稱内國公債至三月三十日止除國外所募者不計外其數已達英金二百四十兆左右西班牙全國人民對於此舉異常興奮此足爲西班牙内力充足之一證（二日） 
[廣州電]  
　　駐廣州德領事定四月四日啟程取道香港赴滬北海德領事已抵此擬與同行 
（三十一日）以上路透電 
[北京電]  
　　順天時報載稱昨日公府開特别會議討論對德問題决議於加入戰團之前發行内國公債（三日） 
[北京電]  
　　外間傅稱陸榮廷曾語人非兼任西江巡閱使俾可控制兩粤及管理西江水面警務則不再回粤督軍任說者謂陸現正謀求如江北張勳之位置（三日） 
[華盛頓電]  
　　海軍部否認曾於哈蒂之外發見德潛艇根據地之說（三十一日） 
[墨西哥電]  
　　墨西哥維拉氏之黨與三千五百人星期六日以機關鎗大砲攻擊乞華華激戰四小時半受挫而退死傷者六百人立憲黨死傷一百五十人（一日）以上德文電 
[北京電]  
　　段總理昨日午前拜會日本林公使以答林公使曩日往拜之禮並就時局交談一切（三日） 
[北京電]  
　　參議院今日開會議决根據日前談話會所决定之意見定期開全院委員會研究 
 
 
 

Page 3

 
 
斷交後之外交方針財政總長今日蒞衆議院答復議員質問中華實業銀行（日本實業家與陸宗與等目下正在協議）之件總長答稱確有其事政府目下正在研究故其内容如何尚難說明（三日） 
[北京電]  
　　在京德兵三十餘名收容於西山之丹鶴（譯音）寺（三日） 
[東京電]  
　　據某機關接到電報謂美政府决意對德宣戰並有官戰後遣送正規兵一個師團赴歐之計畫一切準備業已進行想美國此次出兵之計畫其目的係在於媾和會議之際獲得發言權云（三日） 
[東京電]  
　　舊金山電云此間社交界婦人五千餘人連名電呈大統領謂美國爲正義人道參加戰爭短縮戰爭期間以救助德國戰爭之悲慘云云（三日）以上東方通信社電 
戰電 
[華盛頓電]  
　　華盛頓人士今皆翹足而待威爾遜總統四月二日致國會之文愛國會社今紛紛致電白宫贊助威爾遜總統主戰之代表陸續乘專車抵此和平派之人亦甚忙碌主張以全案付諸公斷（一日） 
[紐約電]  
　　威爾遜總統致國會之文即將電達駐各國之美國外交家預料該文將於今日發表（二日） 
[華盛頓電]  
　　威爾遜總統請國會宣布戰爭狀態現已存立於美德兩國之間威爾孫總統謂此舉包含與協约國實際共同作爲並主張即速募兵五十萬人及實行普及軍役又謂美國對奥及對德之其他聨盟國不欲取抗拒之行動（二日） 
[瑞士京城電]  
　　維也納來電謂奧外相於三月三十一日所發之言論與德首相在聨邦議會所發之言論意旨脗合二人之宣言蓋欲表明德奧兩國對於各問題靡不完全同意巴伐里亞各報今亦附和主張媾和謂德奧均準備入於適合實際之路以得榮譽之和局云（一日） 
[亞姆斯特丹電]  
　　德國襲擊船摩威號之司令在柏林語客謂彼曾於海中將所拘之一船改爲輔助巡艦取名吉爾該艦擊沉輪船若千艘後因機器受損無用遂自行炸沉（一日） 
[倫敦電]  
　　公報局宣稱英國巴洛丘費萊士之罷工已使該區各機械廠咸受影響惟船廠工事尚未受礙工程司令及工業大臣雖竭力調停而今日罷工者仍以大多數議决續行罷工軍火一項關係國家絶爲重要現出貨大緩政府今甚重視罷工之舉卽將設法對付（一日） 
公電 
　　漣水載振會公電各報鑒漣水自去夏連月　雨秋稼畫淹十室九空榖食早斷僅恃茅根芋葉藉以延生入春亢旱二麥無望振欵已罄災象日重死亡相繼來日大難惟望善士慨解膏金廣全民命功德無量捐欵請交中巷弄升安里濟生會轉解漣水義振局冬 
[江蘇馮督軍通電一]  
　　各報館諸先生公鑒頃閱北京中原日報本年三月二十七日緊要新聞欄内載有馮國璋之總統夢一則誕妄支離深堪駭詫報館有以言論指導官吏之責毁譽須出以至公其中法語危詞必不關箇人而關全局各貴報對於國璋之居官行事亦時有所箴規國璋每體言者無罪聞者足戒之深心服膺有則改之無則加勉之古訓即令風聞有誤祗求内省無慚良以清議可畏師資不敢憎茲多口也至中原報之紀載當爲諸君所共見無待費辭其事不繫於國家又不屬於政治專就個人私德妄肆譏嘲藉國璋馬車顚覆傳訛遂爾推波助瀾發生此種悖謬文字穿鑿附會節外生枝且造作家庭談笑之言以彌縫其子虚烏有之說含沙射影其來無端國璋祗能因國事而受謗誣不能以姓字從供嫚駡該報館之價值資格已自喪失無餘不特鄙人决不承認爲正當言論機關諸君子亦必不樂與爲伍矣現已電陳政府請將該報館經理記者傳案究問並由國璋遣派代表與之對質損失名譽律有專條國璋實爲保障民國人權尊重報界言論起見迫而出此非有他意知我罪我悉聽公論特電奉聞諸希亮察馮國璋江 
　　江蘇馮督軍通電二各報館均鑒東電計達本署此次失愼係由國璋所居内室西間之電燈於東日傍晩分上燈時忽然漏出電火由下垂之線燃起上及頂棚火勢猛速一時人力實難施救未及十分鐘已延燒内宅各房間及籖押辦公室共計六十餘間經軍警極力護救至八鐘後均行撲滅所有署内各員辦公處所并未延及人口亦均無恙合再電知領督軍馮冬　　齊齊哈爾旅江直隸公民來電上海各報館並轉各團體鑒德交已絶宜卽嚴守中立加入協約萬不可行伏乞致電維持國家幸甚旅江直隸公民全體叩 
　　蘇公民致南京地檢廳電南京地方檢察廳鑒此次蘇省補選參議員賄買招摇喧騰萬口且以馳車送賄慘傷書賈楊石吳紹文等旣已起訴兼有證人證據貴廳亟應實究虚坐務得眞相以維選政而盡職權况大總統早有嚴令在先萬不能糢糊了案吾蘇人士亦决不容此等違法無恥者糢糊過去敢盡忠告朱叔源朱芾林　萬張銘千等江 
要聞一 
[俄政府與俄德和議消息]  
　　路透電社接一日俄京電云政府命將與前皇覇禁塞洛宫之各貴人解至俄京巴夫洛夫拉大公夫人與波里斯大公之侍從多人被拘大約乃與謀推尼古拉斯大公爲皇一案有關内閣總理代夫氏今日接見各報代表重行申明政府恪守與協約國締結之條約作戰至獲勝而已之决心且謂自由之俄人必不致屈服敵人甘受侮辱今戰勝德皇即民治戰勝世界守舊最堅固堡壘之謂云又三十日倫敦電云俄國臨時政府已正式受協約國之歡賀且得各大公之贊助各大公曾署名一文申明願効忠新政府前皇前后現仍拘禁塞洛宫陸軍總長葛區柯夫氏曾巡閱俄軍陣線據報士氣甚壯民心亦安今所未解决者爲國體問題有主民主共和者有主君主立憲者又三十一日俄京電云俄京各報皆謂德首相在國會所發關於俄國之言實有誘引俄國穩健輿論主張和局之意洛伏佛萊雅報謂德皇常干涉俄國内政且書與聞大員之任命吾俄人今所欲得之和局斷非新戴皇冠之德人傀儡所能擾亂云云又一日亞姆斯特丹電云柏林傅來一電披露政界對於奥外相與佛萊姆登白拉特報代表談話之意見此電乃官場授意發出而德國所抱俄國革命或可促成和局之希望亦可因此電而益顯著該電謂奧外相坦直之宣言定可得人歡迎且可消滅敵國所佈德奧願相助恢復俄國舊制之謡言德首相與奧外相之言旣如是明白無誤今惟視俄國如何答覆耳奧外相之意以爲若敵國一旦抛棄其决不能實現之摧殘德奥之思想卽願與之議和此種見解實與德人志願相合敵國自十二月十二日起即知德國之意見吾德人可昻首以待敵國之提議德軍各處陣地較前更爲强固德人儘可相持至獲取適當和局不負德國重大犧牲者而後已云云 
[東報推論美德形勢]  
　　據最近消息美國政府之對德態度决定於保護船舶以外採用有效之積極態度其所謂積極態度者究係何指迄無確報據日報所推測則以爲未必即對德宣戰果使有對德宣戰之一日亦尚須經過種種手續其言曰以今日之形勢推之美爲保持其國有之體面勢不得不更進一步然威總統是否將於臨時議會中宣言對德開戰尚屬疑問當美之與德絶交也美國上下皆以爲即此已足促德國之反省絶不料其潛艇戰之固執而熾烈如今日也故一味觀望形勢及後事實之經過乃適與預期相反事出意外大爲失望惟開戰之不利亦國民所深悉則必竭其手段方法之所能及採用足以避開戰危險而促德國反省之態度此美國始終一貫之方針也絶交以後而謂將進取積極態度固含有交戰狀態之意味然其中仍有多少曲折商船武裝矣而更令軍艦護衞之此更進一步之法也議會許大總統以使用武力權此亦更進一步之法也釋放協商國之扣留船隻而以美國海軍代協商國當大西洋方面警備德艦之任務使協商國分散之兵力得集中於一隅此亦更進一步之法也此外尚有種種特此種手段方法將同時行之抑逐漸行之今尚不能預測或者其戕逐漸行之觀望德國之態度而力避開戰之危險乎未可知也 
[亳州災黎待賑之西訊]  
　　字林報三月二十七日安徽亳州通訊云亳州附近之災情想閱報者早有所聞惟其所聞者恐未及災狀之半記者縱詳紀以告然終不能形容盡致使讀者腦海中留一印象如目覩者之眞確也災情將日見嚴重非至新麥登場時末由輕減記者言念及此輒欲竭其棉薄稍抒饑民之困數日前敎會得捐欵若干於留養百人之外尚可續收六十人記者欲確得最適當之人乃親赴災情最重之某鎭自行選擇往來大道時聞患飢之言前晩該鎭始得次日招集饑民以工代賑日給工資百文之消息衆口爭傳遠近咸知此次僅能收留六十人固爲衆所其悉乃來者甚衆昨晨十時請求收錄之人已集於前擁擠不開矣記者午時離鎭當日無秩序中含有秩序之情形殆爲他處所未有人衆喧擾秩序全亂記者毫不能約朿之第舉動合法並無令人增惡或不尊重之行爲故記者謂無秩序中含有秩序之情形其喧擾者不過爭先恐後欲求收錄而已聞人言鎭中雖逢會集或唱戲時亦無如許多人今乃相率來此無非欲得工作以避此後數星期中之飢荒耳飢民困苦情狀筆難盡述田地出賣價值極賤幾若奉送種麥者未穫先賣轉言之即先以可恃抵押品借錢若干俟三個月後麥熟時即以價值三倍之麥清償欠欵借一文而償三文猶甘爲之其處境之可憫誠足令人驚心動魄矣此外類此者頗多未可臚舉飢民請求收用情意迫切而吾人力量薄弱愛莫能助不禁爲这悽然不懌前招之百人巳工作一月頗勤奮初頗慮其人多難制或起衝突今乃知其舉動固甚可嘉也飢民待救甚急苟有捐欵請於四月二十日以前寄下此間敎士當爲之支配云又續函云前書甫繕就昨日選擇之工人六十名已抵此間記者昨曾聲明凡無票者不必跋涉徒勞今日仍有一少年隨同來此希求收用情殊可憫其人面有菜色雙目浮腫已呈饑餓已極之現象記者本難拒絶之惟經費有限人已收足乃不得不以已謝絶數百人之言謝絶此少年焉 
[津浦避又向美訂購機車]  
交通部直轄津浦鐵路局近日與交通總長許世英氏合謀定購機車之事英文北京日報於前數日已略有記載然尚未調查其具體之合同也公言報近將其漢文合同披露爲錄如次以供國人研究 
　　標題交通部直轄津浦鐵路管理局向美商華美公司定購機車十輔訂立合同如下 
　　第一條管理局繪就機車圖樣並附說明書交公司在美廠照式承購第二條機車每輛定價美金三萬七千六百六十九元十輛共計美金三十七萬六千六百元第三條合同訂立後公司應於六個月或八個月内將承購機車十輔全數運至南京浦口津浦鐵路碼頭先期知照管理局届時派員驗收第四條機車全數價欵分三期付給第一期合同簽字後由管理局按三分之一付美金十二萬五千五百三十三元第二期公司告知管理局起運日期後由管理局按三分之一付美金十二萬五千五百三十三元第三期機車運至上開地點管理局派員驗明車式及配件即付價欵三分一之八計美金十萬零零四百二十七元俟完全接收後再將三分一之二計美金二萬五千一百零七元一律付清第五條管理局每期付欵應撥交於公司所指定之銀行但以在中國之内爲限第六條機車除出廠時裝費由公司擔任外其運費保險費進口關税及各項費用均由管理局擔任但公司須將經手一切單據檢交管理局查核明確再付付欵第七條管理局如届期未能付欵或積欠不清應將所欠之數按照年息八釐算算給公司息金第八條公司如逾八個月而機車不能交到或交件不全每逾一星期管理局得按每輛價欵百分之一向公司索要罰欵卽在第三期未交之價欵内扣除但實遇天災意外及戰爭罷工等項情事爲公司與製造廠之力所不可抗者不在此限第九條本合同繕華文二分英文二分管理局公司各執華英文一分並將圖樣及說明書附於合同之後第十條本合同經管理局呈部核准雙方簽字蓋印後卽發生効力 
[收買存土案有廢約消息]  
　　關於收買存土一案前日國務會議之結果已電令香港税關凡存積倉庫尚未報税之土以後不准再提聞據粤海關報告截至去年年底存關之土共計二千四百五十二箱今年三個月内售去一百九十九箱半現在實存二千二百五十二箱半當訂約之初預計三個月必可銷去一千箱左右待收之土不過千五百箱今竟有一千二百餘箱則溢出預算至七百箱以上照每箱八千五百兩之定價計算需欵幾及兩千萬之巨且三個月銷售一百九十九箱半平均每月所售不過六十六箱按之以前情形殊覺不甚符合而每箱八千五百兩之定價亦大爲時人所指摘故政府除一面派人赴滬確實調查一面即令存關之士不得再提如調查結果確有弊竇將立與外人磋商廢約以了此一重公案 
[西報紀副總統府大火]  
　　字林報二日南京通訊云副總統府失愼損失頗鉅較昨日所報者爲甚全署房屋焚毁十分之九内有廳室數進洋房三所下房多進室五百間僅房屋一項估計損失約值二十餘萬元燒斃兩人失愼原因爲油爐傾覆當火勢發作時馮副總統適在私邸云 
[副總統府大火續誌]  
　　副總統府於昨日午後五時上房走電起火延燒三小時已詳前報聞當時上房内起火後突然間火已上樓撲救不及副座時在房内有某差官在旁卽將副座負於背上走至簽押房憇息而轉瞬間火又延燒至簽押房某差官遂又負副座至大堂東邊歇下扶之上汽車送往中正街李相府繼又有汽車三乘將副座之瀛眷亦送至李相府惟周夫人出府稍遲副座放心不下即派人往文德里（張司令宅）門帘橋（陳公館）奇望街（黎公館）等處探聽九時周夫人乘汽車到李相府副座心始稍安又聞當起火之時副座之第三如夫人及其小公子均在樓上火已擋住樓口乃用繩索吊下亦云險矣副座此次損失甚鉅聞祗周夫人携出兩手巾包手飾其餘陳設器具珍寳古玩衣箱貴重物件俱付一炬昨副座已飭人將府内（副總統府）之西花園修理預備安置瀛眷遷回府内辦公（聞定今日遷回）大約被焚之上房密電處辦公廳簽押房重新建造非數月後不能竣工又聞馮副總統昨已通電大總統段總理曁各省督軍省長報告府中因電燈走火焚燒上房簽押房辦公廳密電處現暫出府一俟將西花園修理工竣即遷回府照常辦公云云 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[時局徘徊中之外交消息]  
　　外交總長問題政府日來所擬議及之者爲高而謙汪榮寳魏宸組諸人而以高氏之呼聲爲最高但據昨晩命令政府巳以高而謙爲外交次長此舉大約即爲將來代理部務地方而總長問題仍未解决聞伍總長去志已决然自然二次辭呈批留後尚未續請辭職且伍與外交團感情近雖與某使有要求取締某報之交涉然彼此尚不數十分隔膜也又聞近日京津間發生謡言甚多以爲政府對於外交之第三步巳决定不久實行無論何方面發生阻力皆置之不問到實行後如從何方面發生反抗卽有相當之辦法云云此種謡言博播後卽最重要之人亦不免有所疑惑其實政府確無此意盖政府現在對於外交取非常愼重之態度觀於國際政務評議會及國務會議屢次討論均决定不下即其明證也 
　　據外交部消息英俄日三國均將派使來華英國因實行中英條約事已由國會議决派遣專使來華實地調查以便回國報告中政府亦已允准大約本年四月即當實行俄國因新政府成立憲法一時不易頒布而歐洲各國均無约法先例故决議派員來華調查我國約法以資借鏡昨日外部已覆電俄政府允爲接洽日本因答謝我國厚誼並贈勳事已定派專使來華大約至遲不出四月 
　　駐在巴西公使自劉式訓調任次長後迄未任命乃昨日國務會議忽議决將該公使一缺裁撤茲悉衆議院有多數議員對於此事認爲政府辦理不善决計提出質問刻正擬具理由徵求連署略以巴西之設置公使係在民國元年因爲該國首先承認中國之故是以商定特派專使以聨邦交今忽裁撤是否取得雙方同意又駐外公使之任命缺額之裁撤照例事前應徵求國會同意今政府不按手續私自議决究根何種法律應請明白答復云云 
　　駐美國公使顧維鈞昨致中央密碼要電一件首言美德宣戰問題威爾遜大總統准於江日（三日）召集國會臨時會議討論實行宣戰之重要計劃次言智利巴西阿根廷西班牙各國政府對於美政府提議實行武裝商輪均一致贊成又次言美國政府已令海軍部轉飭各船塢趕造原定兵艦現擬將全國所有各船塢一律收歸國有云云 
[衆院審查覆議案結果]  
　　衆議院議員選舉法關於第五章選舉訴訟法律解釋案一案前經兩院議决咨達政府比因政府認爲内中規定以前大理院所受理參衆兩院議員選舉訴訟之上訴各案自應認爲不生效力一節牽動司法行爲於約法三懽分立之大義及司法獨立之精神均有妨礙特咨交參院覆議嗣由參院將此項規定删除議决移交衆院又由衆院大會交付該院法典委員會審查茲聞該委員會於日昨開會審查亦將參院移交之原案多數表决大約不久卽可報告大會公决咨覆政府矣 
[整理各省債欵之實行]  
　　上月財政部舉行財政會議曾議有整理各省内外債欵一案經交審查选次修正並由大會决定請財政部採擇施行茲聞該部已於三月二十九日令行各省財政分廳長分别遵行其文曰案查本年三月本部舉行財政會議當由會員提出整理各省内外債欵議案一件經由該會表决成立交會審查並經該會悉心審查逐加修正報告大會公同表决並請本部查照辦理等因前來本部詳加覆核該議案以清理各省舊債推廣中央公債限制各省自由借債爲大端深謀遠識切實可行旣經該會表决全體通過尤徵政見之大同並非空言之徒託自應通行京外切實遵行以期財政前途　有起色云云 
　　附整理各省内外債欵案審查報告書爲審查報告事竊查整理内外各省債欵一案業經本會公同審查茲將本會審查全文報告如左吾國國債一項每年應還本利幾占全國歲出四分之一苟不從事整頓預爲計畫倘至還欵到期不能履行債務則内旣有傷國信外更牽涉邦交關係非淺顧整理内外債一事本部前於財政計畫大綱内業已揭其大概（一）在確定内外債債還方法及特别保管内外債抵押擔保品之收入（二）在推廣内國公債之銷路以養成人民購買内債之習慣各省有應特别注意者厥維兩項茲特提出一商榷之一各省舉債宜嚴加限制也舉債本出於萬不得巳年來政局屢變財政枯竭達於極點其瘠苦省分無論矣卽向稱財賦之區亦或以收不敷支舉借債欵以救一時然苟到期不能償還而債務交涉中央與外省同負其責甚非所以昭信用而示愼重查本部前曾迭電各省不准自由訂借債欵惟自上年滇黔起義以後各省需欵迫切間有自借債欵之舉勢難一律限制現在政局業經大定兼有歐戰關係舉債一事必須出以審愼茲擬以後各該省無論内債外債均不得自行舉辦其有特别爲難情形非借債不可者亦應據實呈報財政部核准方可訂借至舊有内債外債一併調查清楚嚴密規晝設法清理俾資結朿其着手層次首在將新舊各債欵數目查明次則審核債還財源是否確實可靠查各項債欵大都指定某項税欵作擔保現在償還各債之欵是否卽以此税欵充之一面查明　保之税欵近來收入情形如何倘有短絀並須另指的欵别籌償還方法以鞏固付息還本之基礎如此外省債務可期整理中央財政免受牽動此嘗特别注意者一也二各省辦理中央公債宜力求完善也自民國三四兩年以來中央所辦内國公債幸賴各省羣策羣力内外一致得以如額募集辦理不可謂不力矣然默察民間應募公債之傾向究嫌不甚踴躍攷其原因雖不一端而人民未能確受公債之利益實爲主因例如歴届公債條例對於債票用作均已定有准由人民隨便買賣抵押及以之充作保證並債票到期准作現欵交納税項等各種辦法但按諸實際除應交税欵間有以公債到期息票繳納者外其餘買賣抵押保評等事均未十分發達第一由於人民未能盡悉公債之用項第二由於官吏提倡之不力茲擬以後凡各省主管財政出納機關及管理會計人員均應令以公債票交納保證金他如人民包辦公家工程及公家與人民特種權利（例使鹽商認岸之類）之時責令以公債作保證或民間彼此交易過付定金之時亦宜提倡使用公債又各省商務繁盛地方應令該地方官廳聨絡商會勸導殷實商戶設立證劵交易所以推廣公債之用途庶持債票者有買賣機會得以流通不致視爲一種呆貨則金融始能活潑更設法開導商號銀行凡有以債票抵押借欵者均應收受以示流通又聞各省經理公債領票以後發給各縣而各縣往往不即付給票戶任聽經手人員侵匿延壓殊於公債前途有碍應令各省按照本省情形定一給票規程準路途之遠近定發票之早遲非有特别事故不得遲延其有逾限不發票者應准人民控告治以防害公債之罪上海近有發見八釐公債僞票之案事宜預防是以本部對於五年債票曾通電各省凡財政廳經理者加蓋財政廳圖章以示鄭重此層亦希切實照行又查債票付息通都大邑辦理尚易而窮鄉僻壤人民知識未開或不知領息爲何事應由財政廳飭令各知事設法招徠鄉民領取息金所以保護人民債儅即所以維持國家信用此當特别注意者二也茲將上述兩事要領條列如下（甲）限制各省自行舉債其有特别爲難情形亦應據實呈報財政部核准方可訂借（乙）調查各省現有新舊債額（丙）審核各省現有債欵所指之擔保品收入情形曁確定償還本息方法（丁）推廣中央公債保證用途（戊）提倡設立證劵交易所（己）勸導商號銀行營辦公債放欵（庚）規定經理内國公債機關換發債票期限及辦法（辛）飭令地方官廳設法招徠鄉民如期取債息（壬）新發之五年公債票凡財政廳經理者應加蓋財政廳圖章以示鄭重以上係就原案酌加修正原列條文亦有增損期無窒礙而利施行理合擬具審查報告書請大會公决 
[限制中學招生之部咨]  
　　中國學校非先由小學而中學高等以至分科大學故高中等校招生往往難得適當升　之學校生徒而中學之揷班者尤不時有濫收之弊前此敎育行政會議曾對此間題提有議案議决限制中學招生之資格日昨（三月二十八）敎育部特爲咨行各省區長官其文云案據全國敎育行政會議呈送議决案内有限制中等學校招生資格一案内稱定章中等學校學生入學資格除高等小學及與高小同等之學校畢業升學外有程度相當亦得考錄入校之規定紬繹規定此項資格之意義原爲招生困難者稍予以伸縮之地及自修棄裕者寛圖進學之階意本甚善乃近來各中等學校招生往往有濫收之弊不特程度未齊敎授必多窒礙且中學爲普通學校與專門學校之樞紐此時根柢不固畢業以後影響於將來人才敎育前途固大而當中等學校招生時現有肄業高等小學者或至違章跨考躐等而升則各高等小學校之編制學級亦必受其牽動殊部章規定之本意查敎育部令有高等專門各學校招收新生時未經中學及中學同等學校畢業之學校不得逾定額十分之二之規定現在各省高等小學畢業之學生爲數漸多供可給求以前中學招生困難之問題業經解决　即比照高等專門學校招生辦法略加限制凡中等學校招收新生未經高等小學及高小同等學校畢業之學生不向逾定額十分之二而此十分之二之學生尤必從嚴取錄庶可稍杜濫收之弊是一面整頓中等學校一面即以維持高等小學一舉兩得與高等專門限制招生之意相吻合等語查部章中等學校學生入學咨格有高等小學畢業同等學力者亦得考錄之規定原以學生中有平時自修雖未經學校畢業而程度實屬相當者自不得不與以升學之階藉資深造乃近察各省中等學校所招學生合格者固居多數其藉口相當一語任意濫收種種流弊如該原案内近述者正復不少長此以往殊於敎育實施方面諸多窒碍現雖暫不比照高等專門加以一定之限制伹收考之時務須確核程度從嚴錄取不得稍事遷就以重學業而杜冒濫相應咨請貴公署查照轉飭所屬中等各校一律遵行是爲至要云云 
[哈爾濱之俄事消息]  
　　俄國此次革命皆係下議院議長羅堅闊一人所主張僅於二十四點鐘内即告成功全國聞風響應故其數日这内名震寰球各國人士咸欲一瞻丰采現哈埠中國大街俄商組耶夫照像館特由俄京購到羅堅闊照片從事翻印俄人皆爭相購買 
　　俄京自革命功後曾擬於俄暦三月十號開全國慶賀大會哈埠已預備照辦嗣因國會未開臨時又電令暫行停止慶賀及本月二十七日哈埠俄人復接俄京電報云俄曆三月十五號（二十八日）開全國慶賀大會哈埠臨時執行部刻已傳知各界俄人同時慶賀矣 
　　哈埠各界俄人舉辦提燈會者幾於無日無之現因接到俄京電報於二十八日開全國慶賀會租界俄國男女各學校特聨合於是晩舉辦大提燈會刻正在預備中 
　　自歐戰發生俄國所需軍用欵項爲數頗鉅現新政府成立需欵尤急各處俄民無不樂爲捐助現僅十餘日之間聞俄人所捐之欵已有千餘萬而臨時執行部尚派員隨時　募也 
　　哈埠俄巡警局弊資最多租界内煙館嗎啡舖皆向俄警官納賄始能開設臨時執行部成立先將警察長撤換現新警察長以舊日巡警弊端已成習慣頗難改良特商請執行部擬將哈埠巡警改爲民團未知果實行否也 
　　俄國之破壞似已告終而建設之事千頭萬緒手續極爲繁難俄政府有鑒於此特派阿尼希闊夫及阿爾希次基等四人前來我國調查我國革命成功後統一大局之手續及種種建設章程以備採擇阿氏等已於三月二十四由俄京起和哈埠俄國各機關均接到斯電故中東公司總辦霍爾瓦特特派專員赴满洲里迎迓 
　　俄人方面近日忽發生一種可驚之謡言哈埠各機關人員及其商民聞此消息人心惶惶故中東公司總辦霍爾瓦特於二十六日特出曉諭大意謂我國新政府已經完全成立前敵軍士無不踴躍歡呼勇氣氣百倍連勝敵軍數次此亦足見我軍士愛戴新政府之精神矣凡我商民及各機關人員皆居於鄰邦境内尤宜各勤職守各安生業以服從新政府之命令萬勿輕信浮言徒自驚擾云云據某報載稱哈埠所以發生謡言之故因自本月十七日新政府成立後對於各機關每日必有急電報告一切情形乃自二十五日至二十八日未接電音卽各　報館於此三日間亦無俄亦來電故俄人因此懷疑也 
[山東地方政治討論會之發起]  
　　近年以來一班人士鑒於從前黨爭劇烈故多持不黨主義然而地方事項繁多如自治敎育實業等苟無團體以督促之則一盤散沙無從整理張公制王鴻一夏溥齋三君有見於此特聨絡同志結合團體定名曰山東地方政治討論會以謀地方公益爲主會員之入會者巳逹三百餘人定於一號下午二鐘在山陜會館開成立會票選正副會長及評議員其宣言書略謂同人等欲應時勢之需要汲汲焉謀爲地方團體之結合其討論範圍一以地方爲限絶不含有國家政治之意味究其利益蓋有數端於本省應興應革諸政共同籌畫一致進行則力厚而事易集其利一調融各方面之感情於進行事宜不至掣肘其利二地方團體之事業發達即爲國家富强之根本其利三地方基礎穩固雖中央有震撼天地之政潮而影響不及於地方其利四凡此皆其輩　大者其他利益尚難悉數同人等抱卹緯之憂僚同舟之懼用敢正告吾東父老子弟亟起奮興云云 
[廣東之外交消息]  
　　朱省長譚代督以廣東陸軍檢查所業經成立應卽着手實行特召集兩署參謀參議交步員等在省長公署開特别會議研究檢查入手辦法聞會議結果先調查駐粤現在德人住所及人數爲入手方法並定即日實行 
　　中德絶交後凡旅居内地德人均在監視之列昨谭代督查有販運德貨船隻現仍掛德國商旅自由來往特飭水上警察廳長馬濟迅派兵艦巡查一律嚴爲取　 
　　公署　據欽廉道尹詳稱法屬安南西貢東京海防各地禁止德貨入口故販運德貨各商多在廉州出入現查廉府德商有三十餘人可否勒限出境請示祗遵駐泊汕頭德艦四艘由海琛艦長林誦莊於寒日執行看管業經電詳省長在案茲朱省長以林艦長執行各項手續是否悉照部章辦理除電詢外特於二十五日派委海軍視察鄧聰保乘艦往汕會同林艦長妥爲辦理又當道以青島艦自解卸武裝後中國政府已有完全看守之權此次自行炸燬雖由該艦機師失愼然將來事後解决亦爲交涉案之一查該艦除尾艙外頭二等艙現尚完全無缺機爐等件亦未損傷應即先將該艦拖往船塢淺處灣泊勿被再有損壞昨已飭行水上警廳遵照矣 
　　歐戰發生後德貨來路業已斷絶其德商之在内地營業者祗有保險業一種現在國交已斷此項營業亦屬岌岌可危現聞瑞記禮和等行議决所有粤垣受保店舖及各項保險經紀一律改易荷蘭洋行名義繼續營業定下星期實行 
　　駐北海德領事已於馬日挈眷取道靈山出南鄉回國經廉州當道撥派隊伍沿途護送並電請桂督飛飭軍警接替妥爲保護矣 
　　江門商埠警察局致督軍省長電云查江門一帶並無德國敎堂惟江門税關向駐北街關内有德人大小男女十二名口理船廳魏得賽妻一子二女四二寫班謨以上均住税關查河紐文即聶满妻一子一現住崖門分關該德人之女因年幼尚未命名除隨時妥爲保護監視外謹電陳江門商埠警察局長曾紹聲會辦何家駿叩徑 
　　駐廣德領事梯格斯氏原擬銷去領事資格退處平民地位請求仍舊留粤居住中央覆電不准粤吏已請荷國領事代爲轉告並將出境護照給發聞德領事已定期明日星期一離去粤吏已派温外交員及軍隊八名護送 
[皖省近事]  
　　倪省長現調安武軍第七路各營駐紥省垣已由浦口乘安豐輪於今日（一號）抵省 
　　省議會第三届臨時會期將届各屬議員報到者現已達三分之二 
　　上年省議會議决取銷蕪湖查驗補抽局案省公署未覆亦未撤銷現蕪商會又上書請願倪省長前次提議以鹽斤加價創設因利銀行案各縣人民多反對此舉聞將上書議會請願皖省天主堂敎主榮福咸係德國人昨謁政務廳長請領護照回籍 
[浙審檢所裁撤後之經費]  
　　昨日高等審判廳訓令已裁撤審檢所之各縣知事文云案查該縣審檢所業經於漾日以前據報裁撤所 
有兼理訴訟經費自應另行規劃以符實際除三月分經費應准查照審檢所舊額支領即依本顧第一一一六號高等檢察廳第一一五三號會令辦理外自四月分起自不能仍照舊額領支茲經核定該縣兼理訴訟經費月支數目仰即查照定額就範圍以内由該知事妥愼支配並將審檢所原設員額酌量裁減其辦公雜費等亦宜搏節動用每月支出各欵不得稍越範圍以外致干賠補除呈咨並分行外合行令仰該知事即便遵照 
[浙省敎育會之呼籲]  
　　浙江省敎育會昨又因請求補助臨時費事上陳請書於省議會其文云爲陳請事竊維公益之事應求公家之助人民自謀進行之團體尤賴人民代表協力以維持全會爲全省研究敎育之機關溯自元年創立於茲已越五載應辦事業諸待進行祗以無相當會所不足爲觀感興起之責爰公决於湖濱撥定基地從事建築需費頗鉅托鉢求募固會長應盡之責而事關全浙究非私資所能覯其成故已一再陳請貴會由省税敎育費項下給予補助或未與表决或不及付議莘莘士子悵望以迄於今近又聞貴會開議在卽謹代全浙子弟作第三次之請求統計所需經費建築費已訂定二萬五千元其他加塡地坪修砌河岸添造餘屋購備器具陳列物品等至少約計亦需二萬五千元共計五萬元一載以來已竭力募得二萬數千元雖不敷尚鉅而公欵支出需用浩繁亦不敢多所希求擬請於省税敎育費項下補助臨時費一萬元俾得早觀厥成將來會場廣啓講舍宏開咸仰此次貴會諸君子之鴻業昭垂千古與湖山共不朽會長有責無功剌剌不休之苦心無非爲本省敎育起見目下事難中止旣受捐欵不得不先事興工以昭信用而半途之廢昕夕是慮惟望貴會之協助以收其成社會之福全浙之光曷勝馨香禱切之至除呈請省長列入預算外理合具書請願伏祈貴議長提交大會議决施行實紉公誼 
[杭州快信]  
　　審檢所裁撤後各縣專審員之被控者頗多如平湖鄭桐孫蘭谿徐士邁及黄巖昌化等不下十餘縣大率謂其徇情違法得賄濫押齊省長已飭高等廳分别查辦 
　　猩紅熱症已蔓延至上泗鄉周家浦上　等處爲禍甚烈有全家傳染斃命者警廳昨飭該管警佐設法消弭 
　　張財政廳自請調驗鴉片實無其事楊督軍因撙節餉項飭一二兩師核減軍官員額昨已彙報辦法計裁十成之二 
　　錢清場屬覺山煎鹽已實行改曬煎戶六十五家由胡運司核准頒給曬板八千塊附近之河莊亦歸併党山俟一律廢灶後許另給曬板四千塊 
　　内務部咨飭查瑞安知事李湍劣跡其原因係由公民韓愷徐俊先後控部所致 
　　慈谿知事林覲光與論不孚有即日撤委消息諸曁鹽灰被捺案纏訟至今未結齊省長昨電新任陶知事速予查覆核奪 
　　印花税分處第一科科員金崑山承財部調分閩省任用另委劉項宣接充 
[江北紀要]  
　　江蘇高等廳奉司法部令淮陰應設高等分廳及淮陰地方審檢廳當委該廳書記官王　來浦籌備惟分廳舊址原在淮揚鎭署自民國二年遷淮後遂爲駐軍之所現第一混成旅第二團部即設署内王氏蒞浦後曾倩地方人士紹介與旅長馬玉仁接洽未允遷讓此外舊同仁典房屋亦堪適用惟又爲陸軍醫院及第一團駐浦辦事處聞馬氏之意非有相當屋宇可以敷用一時不願允遷云 
　　江蘇高等廳訓令江北各知事協緝長沙舊監逃犯易鎭國等十三人 
　　全國禁烟會特派代表丁蔚若赴江北皖北調查 
 
 
 

Page 7

 
 
禁烟事宜頃已到浦 
　　官産處派朱某來浦調查銅元局官産 
淮陰趙知事委孫乃炳等分赴五市二鄉宣講禁種烟苗要旨 
　　三月二十七日晨六時城内育善巷居戶吳文若家（前縣署會計（失愼延燒房屋數十間） 
[南京快信]  
　　辛漢潘承鍔昨邀楊石在貴并趙公館内商議和解訴訟方法在座有某軍人某律師 
　　省議會昨日開選舉會議員簽到十二人省議員金天翮提議議員任期奥常會之意見應由本會請願國會解釋案宋銘勳提議請願國會撤消官中案一俟開議即付大會公决 
　　各屬會農會連日仍紛電省議會請堅持否認省附税以蘇民困 
　　民彝社因憲友會已加入現改爲新民社南京分社不久即可組織成立 
　　張一鵬今日早車由滬回寗即謁馮副座商榷買土案 
　　海罼第一艦隊司令饒懷文昨乘艦赴下游巡弋 
江蘇警務會議代表昨來電報告已於本月一日開幕列席會議 
　　新委丹徒縣知事倪曾瑩定明日（四日）赴任履新連日特别戒備謡言　興警廳偵查極嚴密 
[蘇垣近事]  
　　三月三十一號爲鴉片末日吳縣知事先期於二十六日傳諭各土店如期收歇並由縣署置備木牌數十面着各地保擔行街市鳴鐵示衆後撲白話示諭頒貼城鄉各布期於家喻戶嘵今日各土店停閉後崔警廳長又令各署長會同檢查員詳細查察有無私存情事並諭各檢查此後嚴行澈查以期　清烟毒 
　　蘇州草橋公立中學校今日開十週紀念大會即在本校操場開運動會王道尹孫知事均親蒞參觀來賓甚衆六時散會 
　　上海同文書院日本學生一百三十餘名三十一號旅行來蘇先詣盤門領事公署後折赴虎阜范墳及城内各處　園等分途遊覽警廳派保安隊等隨護當夜在閶門各旅棧寄宿道尹特派員招待今日還滬 
　　馮副座特委參謀長師景雲來蘇檢查二師軍隊朱兼師長已飭通州三旅旅長張亞威蘇州第四旅長蘇坤山轉令各團營籌備學術内務清潔等項以免臨事忽促聞師中將於十號蒞蘇昨已來函通知矣 
　　鎭守使爲整飭軍備起見昨特頒發軍事敎育課程表於駐蘇各軍隊計分十二門（子）現行步兵新操興（丑）步隊射擊敎範（寅）桀營殺範（卯）築壘敎範（辰）交通敎範即設署軍事電線架設橋梁等事（已）體操（午）擊劍柔術（未）野外勤務令（申）軍制提要（酉）軍用文武（戌）各種數學（亥）應用作業各項均有專書責令殺授訓練俟有心得即當定期試考以覘成績 
　　高等檢察廳長王成山近爲改良獄政起見特令各監獄典獄官按月加添俸給洋三十元并飭添書記一員月給薪金十六元俾便襄理 
地方通信 
[松江]  
　　聨合請免地丁附税松江縣殺　　於本月一日常會時提議齊省長變更公布省議會否决之增加地丁附税案於本年上忙起每兩仍　附税兩角五分惟以值此米珠薪桂人民生計維　加以兵燹連年風蝗迭見若仍責以擔負附税民力實有宋遠應即發電省議會請其該案力爭免險俾紓民困一案各會員討論之下僉以縣敎育會祗旅代表學界不能代表全體人民須與　商兩會聨合請顧方足以昭眞正民意當由全體會員表决通遇旋經　會長通知農商會長要求同意一俟得覆許可即行拍電請顧 
　　開浚全鄉河道將竣松屬山陽鄉河濬狹隘兼之多年未浚淤塞已甚以致該鄉所　禾稻每每因旱荒歎該鎭商董周君研究水利有年自見此現象卽呈請縣署給一布告並不請撥經費由其自向受益田主按畝收捐以開浚全鄉河道且於離河較遠之區取水不便者亦於田旁開浚河港數道直達大港藉便交通刻下此項工程已將次告竣矣 
　　聚豐樓幸未被毁松江縣公署大街爲城内商市繁盛之區本月一日該處聚豐樓酒館因柴房内不愼失火致半夜後烟霧迷漫火光四射幸店夥覺察尚早卽行報警一面並與同店夥友併力灌救故警所派消防隊前來已烟消火滅矣 
[蘇州]  
　　省立第二中校之十周紀念會四月一日蘇州省立第二中校開十周紀念會先數日由該校呈請省長蒞臨並函請各機關來校觀禮是日上午八時行開會式省長派敎育科盧科長紹劉代表蒞校適届時盧科長另有要公遂改派吳科員邦楨本城各長官如道尹鎭守使吳縣知事警察廳長等均先後蒞校首由校長汪家玉君報告概况述歷年辦理之成績極爲詳悉次由省長代表致訓辭各官長致頌詞來賓演說中如蔣季和袁叔畬諸君等語極誠懇皆寓勉勵之意末由校長致答詞以伸謝悃時約十二時遂分别招待來賓用午膳午後一時開運動會在校外新　操場舉行是日會中有一事最堪注意得爲學生演習消防隊當時備有草屋一座内置燃料由警察（學生編成）巡邏報告消防隊於是由隊召集隊員駕龍馳救精神奮發手段　敏足爲該校之特色是日二百二十碼賽跑優勝者爲陳俊吳善慶曹澄字擲鐵球優勝者爲陸紹機汪叔年須曾培四百四十碼賽跑優勝者爲吳善慶沈源馬貽綬撑篙跳優勝者爲馬貽謀吳奎庚包光德跳遠優勝者爲吳善慶曹澄宇陳俊餘如兵式體操各項柔術亦皆活潑可愛統計男女來賓約有四五千人第二日（二日）餘興由學生演習化裝游戲 
[無錫]  
　　米商臚陳税所長劣跡自蔣税務所長　　南京官印刷局後無錫税所長一席由記名道尹財政廳科長纍玉書接替梁氏接事後聲言舊有員司弊竇甚多將税收優渥之各卡員扦大加撤換其實變本加厲從事搜括無徽不至更向大小各卡勒索月規自數百元至百元不等細核各卡月納陋規每月約有三千金其他進項局外尚難盡知各分所員司因自身須月納鉅金無一不横微苛歛取償於民因此日前有米業中人陳子琳代表商民壯梁所長種種劣跡具請願書於省議會請咨省長查辦未知若何結果也 
　　警務改良大會議昨日下午三時警務人員開設良大會議楊兼所長會同主任警佐烏桂森在聞喜堂召集各官佐開議所議整頓警務之案（一）添設夜崗（警察站崗向以午夜十二時爲止）（二）巡長實行帶崗（三）嚴查私土（四）更換符號（五）官佐劃分權限（六）整頓罰金 
[鎭江]  
　　駐漢德領過鎭對德宣佈絶交後凡在各商埠之德國洋商敎士等陸續馳赴上海搭輪回國茲悉駐漢德國領事業於日前由漢啓行乘寗紹商輪東下同行者有領事館員及德國商人等男女五十一人於四月一號午後五時道出鎭江下椗後丹徒縣章知事駐鎭周交涉員　檢查員周少堂甘景煌等咸登輪歡迎該領事及其夫人等舍舟登岸至洋馬路江千等處游覽一周旋即回船駐鎭陸軍第十九師楊師長警察總局章局長各派軍警荷鎗排立馬頭妥爲保護直至八時始啓輪赴滬 
　　勘釘誌水木椿鎭郡對岸八港口前次焚燬揚子小輪公司之拖船致起交涉現已和平了結昨由鎭江關監督周君指定椿誌派員赴掦會同縣署委員前往該處傳齊鄉董勘定地點釘立水誌木樁以便永遠遵守 
　　知事定期交卸丹徒縣章知事前奉省電關任川沙縣知事遺缺以溧陽縣知事倪和甫接充一節已紀前報茲悉章知事已將經手漕務及一切案牘料理清楚定於五號交卸新任倪君昨已由省蒞鎭暫寓江邊大觀樓旅館 
[揚州]  
　　調查官有森林昨南京財政廳官産處行文江都縣署飭查官有森林并令估價限期禀復以便變賣周知事奉文後已預備涙員從事調查 
　　盜犯逃匿鄰縣北鄉白洋山鄉民趙萬龍家於前月二十三日被匪搶刦日前事主親赴縣署報案請求緝盜究辦周知事據探聲稱該案盜犯已逃匿隣縣特備文咨請高鄱泰州等縣會緝　　盜犯詳請正法前搶刦雷塘橋尹志祥家盜犯陳立勝王步德二名業由縣署審實判决死刑嗣因陳犯在監病斃未卽詳報周知事以陳犯雖死王犯罪情亦重故於昨詳請上峯核奪執行 
[南京]  
　　觀灣公産案咨文之更正浦東魯家滙鎭觀海小學校基本公産廳歸鄉有一案自去冬省議會照原案理由議决作爲建議案後嗣因省會咨文　路蕩田歸校等重要文句致省署迄未執行現經許議員蘇民等向錢議長聲明近已另備咨文送達省署想齊省長必能令縣執行也 
[杭州]  
　　省議會開會紀昨日（二日）省議會開會議員報到者一百二十人議長咨詢大會三要件（一）海慧寺崧駿祠改設宗忠宫案（一）絲廠條例案（一）建設新化縣案均經公衆稱列入議事日程方可討論旋議省敎育會請求補助建築費案均以此案係官廳提出而並未派有政務委員未便開議遂變更議事日程開議浙西水利修正案先由提出者張立說明理由各席討論均主張先付法律股審查次提議撤銷船舶牌照費案由提出者秦炳漢登台說明無甚討論付審查接議王行健回復資格案爭論良久張宗嶧陳鐘祺何紹韓秦枬鄭凝等極力主張回復而馮良翰黄强任鳳岡等反對甚烈旋有毛蒙正許祖謙等調停先付法律股審查沈議長亦以爲然退席發表意見通過後即摇鈴散會 
[嘉興]  
　　學務成績之報告嘉興各學校每學芿由縣視學蒞校視察以覘成績茲悉縣視學葉志翔譚志賢已將各學校視察完竣其最優各校於日前具報知事分别嘉奬計縣立第二第一兩高小縣立女高小乙種商校女師範附設高初小縣立第一國民學校愼遠啓秀南湖德韾城東城北鍾秀塘灣鴛湖等國民學校曁王店第一第二第三第八國民校新塍第一第二第六國民校濮院敬業端本國民校及鳳石第一國民校新豐第二國民校務本校又叚墅澄溪涇鎭等國民校或善於敎授或學生成績優良均有可取張知事披閱後業於日昨註册分别令知各校長遵照毋得始勤終怠 
　　敬備隊調駐全公坊平湖縣知事袁慶萱昨接齊省長令云前據該知事呈稱平邑全公坊僻處海隅民情强悍請酌撥警隊前往塡駐以資鎭攝等情當經指令候飭第二區統帶斟酌情形具復核奪在案茲查第二區第三營第四哨原駐乍浦現在該處已駐陸軍一營外力旣厚警隊應可抽撥除令行第二區統帶即於該哨内抽調兩棚尅日開赴全公坊駐紥以資防護外合行令仰該知事知照 
[安慶]  
　　印花税推行軍署職員皖省自設立印花税分處以來業已次第推行昨該分處處長鄒日　函呈張督軍略云職處於到任以前曾晋謁鈴轅呈請鈞誨准於所屬扣職員俸薪收據照章貼用印花税欽感莫名茲議檢上印花税票一分票二千枚二分票四千枚合票價洋一百元除就近函送定武軍軍需處查收外理合具文呈請鑒核轉餾施行等因張督軍當卽函復略謂案查財政部呈准設立印花税處各省次第分設意在推廣印花加增税入以策良税之進行貴處成立以來已將各情呈報在案茲據駐省軍需處將一分印花税票二千枚二分印花税票四千枚呈送來署除分别飭發代銷外相應函復貴處查照 
雜評一 
[内官與外官（一子）]  
　　近日官界之消息有内官謀外放者亦有外官謀内調者如某總長願任浙省長某省長願任内務長是也 
　　夫彼这所以各謀調任之故在内者必以爲内官不易爲而外官之責權較自由也在外者必以爲外官不易爲而内官之負擔較輕簡也其實官之難爲無分内外苟有才能内外皆可措置裕如苟無爲官之本領則無往而不見支絀是故今日之官吏自問而能勝任者則毅然任之即遇盤錯之時局亦决不稍存退志所謂忠於所事者固宜如是也自問而不勝任則卷而懷之可耳 
　　然而今日之爲官者則正　所謂江南望見江北好走到江南呌苦惱是也嗚呼今之更調紛繁奔走忙碌有一不呌苦惱者哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[請減忙漕征收費]  
　　舊蘇松太屬省議員許蘇民等致省長函云本會議决五年度下半年地方預算册歲出經常門財務行政費第一欵特税征收費按照特税收入平均以百分之五計算歲出臨時門財務行政費第一欵附税征收費按照附税收入平均以百分之五計算均經貴公署公布在案惟議案宣布之時正值漕糧應征之日故五年冬漕仍照舊額帶征未遑改革查元年度預算征收費僅列百分之四其時國體初更民心未靖賦收減色征收費隨之聚減各縣知事紛紛請益本會以税額之多寡分級支配酌增二分之一近來民間元氣漸復新舊各賦收至賦額九成以上征收費與之俱增即以舊時松太二屬計之税額不及十萬之川沙縣由百分之十滅至百分之四税額四十萬以上之太倉縣由百分之五減爲百分之四貴公署皆有案可稽故上年本會又有征收費盈餘留充地方自治經費案亦經費公署公布施行但前此旣有盈餘後此不加減削吮人民之膏血飽官吏之私囊且造報或有參差官民易生衝突揆之治體竊所未安現在上忙瞬將開征應請貴公署即於本届上忙起查照本會五年度預算案忙漕徵收費以百分之五平均分級支配照舊額減去六分之一已減者弗庸再增未減者皆須酌減輕吾民之負擔聨官紳之感情賢長官當必贊同至征收費在正税内支給一案雖未解决然另一問題似不必因噎廢食也許蘇民沈周朱祥紱秦錫田蔡璜莊以涖李維翰 
[齊省長增加省附税之措詞]  
　　省議員戴思恭等以齊省長變更公布否决之增加省附税案特於日前提出質問書經已登載本報茲將省署咨復錄下案准貴會咨送戴議員思恭等質問本公署變更公布否决增加省附税一案囑即依期答復等因查此案已於本月二十日咨請貴會追認在案其所以必須增加之理由實因漕糧特税部主列入國家與貴會議决案不符預計六年度全省歲出歲入不敷至八九十萬元無論如何核減斷難出入相抵其所以不及交議之理由則因各縣上忙有呈請提前開徵者而貴會尚在閉會期間無可交議有此兩種原因遂不得已電准財政部許其追認要知省議會暫行法旣無不許追認之規定則此舉經部核准不得謂有意推翻且停收三角爲一事附收二角五分又爲一事亦與變更有别原質問書一則曰擅自變更再則曰有意推翻本公署不能承認惟查咨請追認原案本有俟財力有餘再行分别減免之語果使貴會對於六年度預算别籌抵補或加削減使之收支適相符合儘可通令取銷即有已經帶徵之欵亦可流抵正税此則有待貴會諸君子從長商榷也再六年度預算經此次增加後尚有不敷正在會商各機關設法核減不日即可咨送相應咨復貴會請煩查照轉知 
[考察日本菲立賓敎育之報告]  
　　江蘇省敎育會與省公署商定特開講演會四日請黄任之蔣竹莊郭鴻聲三君報告考察日本及菲立賓敎育情形已誌前報昨日爲開會之第一日滬海蘇常道屬敎育行政人員及中小學校敎員本會會員到會者約三百餘人並有嘉善等處遠道來聽者上午九時振鈴開會先由沈信卿君報告開會宗旨略謂本會前此鑒於社會之要提倡職業敎育此次黄蔣郭三君等赴日本菲立賓即考察此項敎育歸國後曾開談話會一次敎育界之未與會者尚多因有此次之會在滬寗各講演兩日報告畢即請郭鴻聲君講演題爲菲立賓之概况先略述此次考察大概嗣分八節講述（一）地理（二）人民（三）文化（四）宗敎（五）歷史（六）政治（七）實業（八）敎育逐節講述甚爲明白講畢休息十分鐘繼卽莊竹莊君講演題爲菲立賓之敎育行政歷述菲島敎育局之組織各種學校之辦法及課程敎育經費與夫職業科之設施末舉中國試辦小學中學分科及改變學制兩層作爲翌日研究之資料講畢散會午膳午後二時繼續開會先蔣君講日本菲立賓之師範敎育歷述在日本菲島所見之師範學校辦理狀况並揭其優點及可以研究之點詳爲說明至此仍休息十分鐘繼郭君講演菲立賓之敎育編制敎授訓練先述菲立賓敎育之宗旨本此宗旨乃有種種辦法嗣將編制敎授訓練三者逐項詳述講至此又休息十分鐘末由黄任之君將全場陳列物品如學生手工成績品學校圖表以及菲島物産等逐件說明至六時始散會初四日講題附錄如後 
　　上午日本菲立賓之（體育職業敎育）（黄） 
　　下午研究職業敎育及其他種種問題 
　　再江蘇省立第一二女子師範附屬小學校主事俞子夷楊衞玉兩君發起全省師範學校附屬小學聨合會利用此機會於本日下午一時半開會 
[中華醫學會上海支會成立]  
　　前晩（四月二日）八時中華醫學會上海支會假南京都三十四號中華醫學會事務所開成立會到者如侯光迪張道中唐乃安周森友沈奎伯董振民邱仁高張集成周仲衡刁信德蕭智吉俞鳳賓張近樞等十三人皆滬上知名之醫士當即推舉俞鳳賓爲臨時主席張近樞爲臨時書記共同提議前次委辦會所擬草章逐條通過後選舉職員舉定唐乃安爲會長張近樞爲書記張集成爲會計散會時已鐘鳴六下矣 
[中華醫學會上海支會簡章]  
（一）定名中華醫學會上海支會（須經中華醫學會認可） 
（二）章程會章悉照中華醫學會 
（三）職員會長一人書記一人會計一人（會長如不能出席時得由書記代理）均於開年會時更舉連被舉者連任惟不得逾二年 
（四）審查部設審查員五人由會長函訂 
（五）會費暫定每年二元 
（六）會期分爲三種（甲）年會每年於陽曆二月（陰曆正月）舉行一次届時更舉職員及會宴（乙）常會每年八次每月第一星期一晩八時至九時舉行計上半年三四五六下半年九十十一十二等月（丙）臨時會由職員隨時酌定召集或有特虽事故經會員四人或四人以上之同意要求職員召集之 
（七）會所暫假中華醫學會事務所 
（八）進會規則凡欲入會者須塡就志願書得會員二人以上之介紹於常會時由會員審查部報告其姓名履歷等如有人反對須將理由密告會員審查部由該部决定能入會與否得於下次常會時報告 
（九）出會照中華醫學會章程（自願出會者聽） 
（十）開議人數議會務時須有過半數到會方可開議 
[西報紀中德絶交後之德人]  
　　大陸報云中德絶交後江蘇交涉員特設立淞滬檢查所辦理德人註册事宜茲悉德人註册者巳逾千人檢查所刻有職員六人由交涉署秘書陳君督率隨時調查駐册之德人並監視陸軍内務兩部所定規則之實行荷蘭輪船戈恩特號定於四月十日由滬開行届時將有長江各埠德領署人員三十人及其眷屬附乘此船回國云 
[最近運出之土貨]  
　　我國土産如絲綢皮毛大豆等貨每年由各洋商販運至各國銷售者爲數甚鉅今將近日本埠各洋行裝運出口各貨調查錄左 
　　太古洋行藍烟鹵船亞士本落號開往英屬勒末而葛埠共裝老沙遜洋行大豆三千五百四十七包斯文洋行大豆二千四百包茂新洋行棉花二十六包平和洋行棉花九包新順發洋行猪油一千二百九十五件惇信洋行木油五十六件祥茂洋行絲頭下脚五十四包美國太平洋郵船伊可大號開往紐約共裝泰和洋行灰絲九十包山東綢八件新旗昌洋行山東綢四十七件景昌洋行灰絲一百八十包白絲四十五包信孚洋行白絲五十包黄絲二十包亨大洋行白羊皮三件協 
隆洋行蛋黄二百二十四件愼餘洋行山東綢三十九件灰絲四十包草帽五件 
　　東洋公司船靜岡丸號開往美洲共裝德泰洋行生羊皮六十件好時洋行烟葉五十件法昌洋行灰絲五十包三井洋行灰絲八十五包隆茂洋行苧麻五件連納洋行山東綢十三件生羊皮六十五件杜芳公司黄狼皮八件豹皮六件 
[車票貼用印花之籌議]  
　　滬甯滬杭甬兩路管理局奉交通部令開准財政部咨以鐵路車票亦係營業單據之一項現擬一律貼用印花以推廣印花税之銷路可否准予貼用之處相應咨請查照核復等因到部鐵路客票一項現擬貼用印花是否可行有無窒碍之處仰各該路於文到二十日内詳細研究呈部核復事關印花税法切勿遲延爲要等因業由江局長轉飭車務處查復核辦矣 
[下關南北岸駁運之關係]  
　　滬甯鐵路局前據下關商民及該處總商會函禀以下關南岸駁運事宜滬寗路向未放棄權利概由津浦路港務處招商承辦所有客貨駁運往往漫不經心時遭損失商民等直接受其影響創鉅痛深應請將南岸駁運事宜劃歸滬寗自辦别行招商妥爲經理以清權限而杜弊端等情當由江局長函復以津浦路辦理南岸駁運均由港務處主持所陳種種腐敗情形自係承辦駁運者直接負責與港務處似不相涉且如南岸駁運劃歸滬寧路自辦一事前奉交通部拒駁有案未便再行陳請蓋該路與滬寧有聨運關係南北岸駁運事宜斷不能劃分爲二致多周折業將原禀函送津浦路請飭港務處責令承辦人員切實整頓矣 
[滬上存土繫於二人]  
　　此次政府所派調查滬上收買存土事宜之張一鵬丁士源業於上月三十號由京出發赴寗轉道來申日内即可抵埠 
[禁烟聨合會事務所之存廢問題]  
　　北京全國禁烟聨合總會正會長柏文蔚副會長安銘前因禁烟期限將届恐各省對於禁令或有疎懈是以特委陳君耀卿徐君賡華等四人爲調查員來滬組織事務所分投督促進行以助官廳之不足曾經由會分函警政各機關接洽一切並商由上海縣沈知事代覔西門内關帝廟餘屋爲所址業已開辦乃安副會長忽於日前致函淞滬警察廳請將在滬所設機關撤銷並欲調回所派調查員是以警廳於昨日派員前往該所飭將所懸事務所牌子收回陳君等以此事曾奉總會委辦應候電請核辦請爲轉達廳長等語復之而去一面由陳君等電致總會詰問詎接復電伯正會長亦已辭職惟内容尚未探悉茲將本埠事務所與北京總會往返電文及安副會長七日復函彙錄於後 
[事務所去電]  
　　北京東城總布胡同五號柏烈武先生鑒前呈快信報告今警廳得安銘君咨照勒令除牌取銷甚急請覆示辦法上海禁烟聨合會公叩冬 
[伯正會長覆電]  
　　上海英大馬路餘興里陳耀卿先生曁劉藍徐諸先生鑒冬電悉刻已辭職會事未便與聞北京全國禁烟聨合總會正會長柏文尉復叩江 
[安副會長函]  
　　耀卿先生鑒二月二十六奉上一函並敦請書四份諒已收閱嗣於三月一日接奉惠函係詢問敦請書是否發出因預計本會前函到滬時當在尊函遞發之後故未作復祈諒之前函奉懇之件多日未接覆音至爲盼念近據滬友來函述及洋藥公所現又派遣二人挾巨資來京運動政界及國會重要人物免致打銷前約等語惟未言明該二人之姓名爲此函請執事會同賡華子文雲台諸兄費神代爲調查該二人之姓名及某土店之執事并行蹤約略示知本會不勝切盻之至 
[詢問抽籤還債之確期]  
　　本埠股票商業公會以前經中央核准發行之寗省軍需八釐公債票原以二月中爲政府預定抽簽償本之期現因逾期已久尚未頒佈辦法是以於昨日特具公函向經理國庫之中國銀行探詢確息茲將原函錄下上海中國銀行宋張二行長大鑒敬啓者查中央軍需八釐公債票原定二月二十日抽簽今已逾月尚未開付羣情疑慮多向敝處詢問情由不遑應付因念 
貴行管理國庫對於此項債票抽簽日期必有準確消息還希明示如尊處尚未得知並請逕函財政部詢問並要求早日開付對於持票人信用所關似財部亦必力予維護也况查八釐公債又爲民國公債之權輿一經延緩勢必各項債票均受影響敝處經理此種營業是以亟亟函詢尚希速復 
[日久未决之遷排問題]  
　　濬浦局取締南市木行沿浦灘停泊木排一事滬海道尹曁交涉員因據各木商要求維持屢與濬浦局磋商始允離岸五丈浦面爲泊排處所推惟在四十八小時内起岸而木商方面尚不满意以故迄未解决茲悉各木行之意必須有離岸十二丈之浦面停儲木排並須於十二丈以外水面有木植暫泊者能限二星期後起岸庶幾無礙木商營業故於前日禀請新任滬海道尹王賡廷據情咨請朱交涉員調查此案前後事由迅予解决仍請將解决辦法示復以便飭知木商遵照云 
[再誌宦裔被疑爲盜之上訴]  
　　旅滬湘紳聶嚴生前在泗涇鎭被水警第一專署第一分署三區艙長宋某徐某誣指爲盜私刑弔打並剥去衣服抄去銀洋當經該署長沈葆義查悉函致聶嚴生允許賠償損失聶因心不甘服檢齊證據赴上海地方廳禀請澈究曾經林檢察長批駁不批茲聶嚴生以此等誣良爲盜又被私刑證據確鑿今旣批駁惟有提起上訴爰於昨日午後又投地方廳禀請將前呈一切證據一併發還當經檢察官傳案訊問良久諭令退去准其上訴 
[護軍使偵查中興社機關]  
　　盧誮軍使前奉督軍署發下中興社倡言復辟之悖謬印刷品件後正在派員查究乃昨日突由郵局遞到此種函件且偵悉該社各人在滬北某處亦有秘密機關希圖煽惑騷擾故已派員馳往各處嚴密偵查以便緝辦 
[製造局練鋼爐工竣]  
　　製造局李總辦以鑄造軍械所用之鋼料名曰馬丁鋼中國向不能自練現由本局練鋼廠主任咸瑶圃悉心研究提練而成頗合軍械之用且較購自外洋者其價稍廉惟練鋼爐局中祇有一只所練之鋼爲數無多不敷全國軍廠鑄械所用是以呈部核准添造鋼爐一只辦於去年夏間開工建造期限九個月告成茲由咸主任日夜督造始於上月終工竣預算該鋼爐一週時可練成馬丁鋼十五號昨將鋼爐竣工日期呈報陸軍部查考並請通電各省軍工廠凡需鋼料者以後可向上海製造局購辦云 
[廣肇公所不肯負責]  
　　愛衆聨保壽險公司自倒閉後由介紹人（卽保險掮客）顧玉麟等十七名同投法公堂具控經探將協理鍾安樵司賬鍾雲生邱榕軒三人拘獲迭解公廨研訊判兩司賬交尋常保出外鍾安樵交三萬兩人銀並保再着廣肇公所锤事加具保單一紙並由該公所派理職員一人協同原被清理賬目如鍾保出逃逸須着該公所賠出銀三萬兩各情迭誌前報嗣因鍾無人作保昨又提訊聶讞員謂鍾安樵曰現接廣肇公所來函不肯具保且不肯具保且不允管理此事汝究 
竟作何辦法鍾答稱實因保銀太巨無人肯保請求減少等語各原告仍求嚴追中西讞員判鍾還押兩司賬交原保於十四天内俟公堂另舉理賬員清理賬目再行核斷 
[糾黨行兇案暫行註銷]  
　　袁雙喜（即虹口雙喜）於上月十號與王得生等因賭起釁糾衆將王拖入福州路弄内突出利刃將王連戳八刀並用斧砍斷王之右臂逃逸業經捕房將袁與要證鄧德世先後拘解公共公廨訊判鄧交一百元人洋並 
 
 
 

Page 11

 
 
保袁押候原告傷愈再核在案昨晨由廨復訊據中西包探上堂禀稱此事實因帮匪趙老八仔與同類良紅及袁雙喜等在福建路公陽里一百八十五號門牌雉妓院内賭博趙輸負洋數十元將金表金戒等物抵與良紅後即糾衆攫還故良紅於是日邀同王得生等希圖奪回案證鄧德世先被袁雙喜等持棍毆傷袁等復出刀將王得生戳傷逃逸至被告袁雙喜係由原告說出迨將被告拘獲後原告忽稱袁係同帮弟兄現巳經人理勸明白等語請爲訊核並將在出事地點檢獲之剌刀呈案請察並據鄧德世供稱賭博之次日有二三十人在福建路遇見彼等問我趙老八仔現在何處我稱不知伊等即將我拖入弄内兇毆袁雙喜亦在場不知曾否動手不能指實又據原告王得生投訴是日在四馬路午膳先見袁雙喜走過繼有多人到來問我曾見雙喜否我言未見伊等即將我曵至青蓮閣茶館弄内兩人將我雙手執住一人持斧向頭面猛劈自知性命難保閉目待斃究被何人砍傷實未看清供畢痛哭不止訊之袁雙喜供爲漆匠賭博有之並未糾黨行兇求察王襄讞商之美博副領事以被告袁雙喜與戳傷王得生一案證據不足暫行註銷候捕房查有實據再行提究惟鄧德世被毆受傷時袁雙喜確亦在場遂判袁押西牢三月鄧德世斥釋 
[百頓路盜案之結果]  
　　美租界百頓路三十號門牌業廣公司買辦沈庭炳家於上月十二號夜被盜持械入室刦去值洋一千八百餘元之金飾現洋逃逸旋經滙司捕房中西包探先後緝獲盜匪海門人田阿根（卽姚阿三）王阿二（即麻皮阿二）陳阿二（即陳小川）錢川郎及與田等爲伍之坆山路十九號門牌小茶館主顧長達並陶長發施財其孫恒山婦人朱王氏等一併拘解公共公廨訊供分别收押在案昨由捕房將一干人證併解公廨復訊先由四十號西探目潘林士上堂禀稱田阿根王阿二陳阿二錢川郎等四被告前堂已經供認查陳阿二在通州地方尚犯搶案内地偵探曾來知照業已回禀長官備文來滬移提請爲訊核訊之顧長達供在坆山路開設小茶館田阿根等均係茶客不知伊等爲盜等語據陶長發供賣布疋爲生是日適朱王氏之姣夫陸惠堂囑我送布前往致遭誤拘求察又據孫恒山供在法租界元濟押店爲夥是日我至馬霍路四百四十五號門牌向黄毛索欠被拘實非盜黨求請查察詰之施財其延律師到堂代爲辯護又據朱王氏供原籍川沙與陸惠堂姘識未及一月不知陸操何業求宥會審員王肇之君商之美柯副領事判田阿根王阿二錢川郎各押西窂三年陳阿二押一年顧長達容留盜黨着押半年期满均逐出租界陶長發孫恒山施財其各交三百元人洋並保如半年内再犯刑事除提案嚴懲外每名再罰保人洋三百元充公朱王氏姑寛斥釋起案贓洋着原告領回 
[警官高等學校招生]  
　　淞滬警廳長滬海道尹上海縣知事均奉江蘇省長公署訓令文云案准内務部咨開案查本部呈准開辦警官高等學校業經刷印章程咨行在案該校之設所以培養警　全材將來高等警官　取村於茲校此項學生除在京師招考三分之一外其餘應由各省區考選茲經本部訂定入學試騐規則咨請貴省長查照出示招考並指派委員按照試驗規則規定依格考選後連同筆試文卷檢查身體表並及格名册報考願書務於七月一日以前送部考取學生應飭令在前項期限内到京以便覆騐入校考選名額並經本部擬定直隸奉天山東河南江蘇浙江湖北四川廣東等省以十名爲限吉林山西安徽江西福建湖南陜西廣西等省以七名爲限黑龍江甘肅新疆雲南貴州等省以五名爲限熱河綏遠察哈爾川邊等處以四名爲限事關培植警察人材應請轉飭試驗委員愼重將事除分行外相應咨行查照辦理並附試驗規則報考願書式檢查身體表式等因准此查警官高等學校章程前准咨送當經通令查照在案茲准前因除由本署出示招考外合亟令仰該道尹廳長知事卽便遵照布告境内志願應試各生令於四月三十日以前到本公署内務科報名聽候定期試驗此令附警官高等學校入學試驗規則（第一條）警官高等學校之入學試騐依本規則之規定行之（第二條）入學試驗在京師由内務總長指派委員行之在各省區由各省區最高行政長官指派委員於各省區最高行政長官駐在地行这試騐委員應指定一人爲委員長試驗所及時期應先期布告（第三條）凡年在二十歲以上三十五歲以下具有警官高等學校章程第三條規定資格之一者得應入學試驗（第四條）志願應試人須於報考期内依式塡具願書二份各黏貼最近四寸像片一張由保證人證明資格簽名鈐章赴試驗所投遞並呈驗畢業證書前項保證人應以現職人員爲限（第五條）應試人資格應先行審查不符者隨時宣示不得與試資格之審查由試驗委員行之（第六條）入學試驗之方法及次第如左一筆試試國文一道具有警官高等學校章程第三條第一項資格者加試法政大意一道第二項資格者加試軍事學大意一道二口試就應試人學識口頭問對筆試以六十分爲及格口試以言語應答明瞭者爲及格（第七條）筆試終了後應將及格者之姓名榜示筆試不及格者不得應口試（第八條）筆試及格者經過口試後應依左列標凖檢查身體一身幹四尺八寸以上胸圍有身長二分之一以上者二肺量二千五百立方生的以上者三兩目視力能於相距二丈之外辨一寸楷書者四體重七十五斤以上者五容貌體勢端整者（第九條）依第六條第八條之試驗均及格者錄取之（第十條）各省區考取學生應將筆試文卷檢查身體表連同及格名册報考願書一併送由内務部復驗（第十一條）試場内應試人應守之規則由試驗委員長定之（第十二條）本規則自公布日施行 
[高太癡在尚賢堂之演說]  
　　法租界霞飛路尚賢堂於前日下午四時開敎務聨合會請希社高太痴君演說孔敎之精神茲將是日高君演辭錄下凡世界之宗敎家爲千百年人民所信仰者必有一種獨具之精神乃可以永久存在歷刦不磨耶回佛老殆無不然匪特孔敎惟孔敎行中國二千餘年素爲吾人信仰其聚精會神之處尤可得而言爾或謂孔子非宗敎家是亦一說特無宗敎不足以立國猶無精神不可以爲人如曰孔非宗敎試問佛老未盛耶回未入以前我國人果遵何敎乎馴至今日崇奉他敎者雖多究不過十之三四試問其餘又遵何敎乎無他皆賴有孔敎以爲之統攝也今曰孔不成爲宗敎似可說也使再進其詞曰中國不成爲國中國人不成爲人可乎哉無他孔敎之精神一日未渙散則我國我人固斷不至此也是故孔敎精神誠吾人所亟宜宣講者焉夫精神之歷久常存者必有所託孔子魯儒垂空文以敎人所謂匹夫爲百世師一言爲天下法其精神果何所托乎曰託諸經傅經傅非孔氏一家之說何以孔子獨能貫注其精神曰此上有所禀受而下有所遺傳也孔子之上有堯舜禹湯文武周公各有化民成俗之功孔子則以祖述憲章承其後故自有孔子而堯舜禹湯文武周公之精神莫不歸其禀受焉孔子之下有顔曾思孟漢唐宋明諸儒各有輔世翼敎之能孔子則以道德學問開其先亦自有孔子而顔曾思孟漢唐宋明諸儒之精神莫不由其遺傳焉故欲知孔敎精神非讀經不可吾人旣誦其書復率其敎爲孔門信徒即爲中國良民無所謂入亦無所謂出蓋其敎固全在精神而不在形式此與他敎不無差别耳乃今之排孔者旣欲廢其書又欲夷其敎於各敎之列甚欲擯其敎於各敎之外是皆不知孔敎之精神實爲中國所托命故孔敎之精神發越必爲國敎隆盛之時反是則危亂隨之歷史具在可詳考焉自屢經變革以來孔敎衰微已甚國家多故元氣亦幾蕩然於此猶不急培而反務剗削之我不知袞袞諸公究何用意也去歳敎爭旣起全國公民請以孔敎定爲國敎一時函電交馳希社亦追隨其後若此者豈但維持孔敎而已哉然我國不早將國敎規定值此時機而欲於潮流正急之中遽定孔敎爲國敎智者固逆料其難成今一般渴望者尚延頸跂足於途中甚有疑此舉不達目的國且覆亡者孔敎深入吾人心理有如此我故復加觀察覺初爲之危者今且爲之幸矣何以言之則以其精神在表而雖形式不足而内傛固猶有餘也蓋孔敎精神發見於經傅者誠不勝枚舉我今扼要舉其八字曰　第忠信禮義廉恥此非孔敎之眞實精神乎必欲廢黜孔敎是必去此八字而後可然八字苟去則國不成爲國人不成爲人矣世固有深願去这以遂其自便私圖者然大多數藉爲人羣保障而弗去也是故此八字長留天壞之間孔敎精神亦卽永久存在歷刧不磨也國敎之定與不定正不妨暫焉置之至孔敎盛衰消長本視國運爲轉移今中國之病正坐眞元日薄眛者勿以爲精神已疲更無作用促其脱離而自陷於不治也其庶幾乎 
[國貨維持會之通告]  
　　國貨維持會昨日通告各評議員云本會定於陽曆四月六日下午八時開評議常會討論一切進行事宜届時務請撥冗駕臨共同籌議以利進行尚希勿却是所至盼 
[揚州公所開會預誌]  
　　芝罘路二號揚州八邑公所事務所昨通告同鄉云本所自開辦以來幸賴我同鄉熱心諸君子羣策羣力得以略具雛形此係大加擴充籌欵匪易加以時局如斯各業疲滯捐募尤難何敢奢望惟以購地雖七畝有奇旣無圍牆之隔别亦無門額之標題曠土一片不成模形舊築殯舍僅有五間現在安厝已满後來者卽不能容際此大興土木力固有所不能然不繼續進行功又虧於一簣事關同鄉公誼務底於成前承諸君取去捐簿是否收有成數現在開工在即尚乞從速彙齊以濟急用茲擇於閏二月十七日午後兩句鐘開同鄉大會提議一切事宜除登報布逹外耑此奉聞届期務乞駕臨以襄盛舉是所盼禱 
[上海醫院將開週年紀念會]  
　　南市三泰碼頭公立上海醫院爲邑紳李平書創辦去春經地方官紳籌欵收歸公有公推汪企張君接辦本月八號爲該院一週年紀念日特將一年來醫療上成績及關於衞生上種種材料陳列各室以供衆覽是日備有茶點撮影并贈送醫免費劵六百零六號救濟注射劵等現已發出觀覽劵邀請各界届時前往參觀 
[捐助醫院經費]  
　　山東路仁濟醫院成立多年活人無算茲有彭博文先生捐助該院經費洋一百元該院中人無不同聲感謝云 
[商家捐資修橋]  
　　浦東陸家渡中市有木橋一座爲東西往來要道邇因年久失修車輪往來勢頗危險茲由該處熒昌火柴廠信昌泰米行等捐資三百餘金雇工修葺以便行旅亦可謂熱心公益矣 
[濬浦局工師請假]  
　　濬浦局總工程師海德生君因接閩省李督軍函請赴閩察勘馬尾江水利以期設法疏濬故定卽日赴閩回滬後尚須請假半年回國一行所遺該局總工程師一職暫請副工程師薩姆煊代攝昨海工程師已電呈中央政府查照矣 
[鐵嶺商會覆烟酒聨合會函]  
　　中國烟酒聨合會昨接東三省鐵嶺商會覆函云奉到惠函招集同城菸酒各商詳細討論僉稱菸酒税煩苛已極旣有每斤加價之税又有附加税又有公賣税又有牌照税疊床架屋應接不暇加以執行不善多方挑剔故入人罪常此擾累難免不趨附外人國體權利同歸於盡旣承函詢擬請願將各項名目如數取銷省税國税畫歸一致共計約需若干於就近初成交易之所在地一起徵收發給照據一税之外無論運赴何處概不重徵税縱有加商可免累管見如斯尚希核辦特此奉復 
[印花税法續紀]  
　　印花税税法摘要巳紀昨報茲將印花税法第二條第一二類續紀於下發貨票寄存貨物文契之憑據租賃各種物件之憑據抵押貨物字樣承種地畝字樣當票延聘或雇用人員之契約以上七種各貼印花一分舖戶所出各項憑單租賃及承頂各種舖底之憑據預定買賣貨物之單據租賃土地房屋之字樣各項包單銀錢收據以上六種價值十元以下貼印花一分十元以上貼印花二分支取銀錢貨物之憑摺各種貿易所用之賬簿以上兩種每個每年貼印花二分每册每年貼印花二分提貨單各項承攬字據保險單各項保單存欵憑摺公司股票滙票遺産及析産字據借欵字樣舖戶或公司議定合資營業之合同以上十一種銀十元以下貼印花一分十元以上未满一百元貼印花二分百元以上未满五百元貼印花四分五百元以上未满一千元貼印花一角千元以上未满五千元貼印花二角五千元以上未满一萬元貼印花五角一萬元以上未满五萬元貼印花一元五萬元以上貼印花一元五角修正人事證憑應貼印花種類出洋護照貼印二元出洋游學者減半國内游歷護照貼印花一元免税單照貼印花一元五角普通例試驗合格證書貼印花一元高等官吏試騐合格證書貼印花二元中學校畢業證書貼印花三角專門學校以上各學校畢業證書貼印花五角中學校以上各學校入學願書貼印花一角婚書貼印花四角推廣貼用印花辦法高等小學校畢業證書貼印花二角入學願書貼印花三分初等小學校畢業證書貼印花一角入學願書貼印花二分警察敎練所畢業憑照貼印花三角人民或各團體向行政官署投遞呈文每件貼印花一角各戲園戲票無論數目多寡每張貼印花二分 
[商團籌備處減少會期]  
　　上海商團籌備處昨發通告云啓者本團籌備以來進行事務日漸紛繁前定常會之期每逢五十開會計每月六次但爲期太促所决議案在五日之内不及執行以致上次議决案未曾辦完下次議决案又來期期積多於實際仍無進行昨有多數同志於常會提出將常會改爲十日一期按月三次逢五爲期仍在書業公所開會放寛辦事日期以便按議執行（下略） 
[夫婦惡感已深]  
　　紹興人符友生之妻倪氏現年二十六歲成婚迄今已届六載去年夏間該氏忽然逃逸無蹤今符因事來滬在南市十六舖地方與氏相遇囑妻一同返里該氏不願因此口角符卽行兇將氏毆傷面部血流不止當由巡警到來將符夫婦一併拘送一區警署經董警正研訊據符友生供稱倪氏素來不安於室本應與之離異無如民人在種田苦度無力再娶故此隱忍刻已將妻尋獲囑令回里在途口角並未行兇其面部傷前係自行抓破求察質之符倪氏供稱因夫家貧難以度日故此出外帮傭且丈夫行爲不端專與匪類爲伍迭犯竊案在原籍地方已有數次雖奉官廳拘案押辦其本性難改去年六月間辦奉姑命前赴杭州帮傭因婦人之母及妹均住上海閘北地方故於今春來申探母並非背夫私逃惟現遭如此毆擊設或隨同返里必遭毒手是以不願回籍請求發堂等語董警正以供詞各執遂即備文飭警將符夫婦轉送地方廳請辦午後經檢察官預審之下判令分别收押聽候查明實情再行核辦 
[本夫捉姦]  
　　賃居南市王家碼頭之船戶張炳春其妻王氏現年二十八歲平日不守婦道與其同業人嚴林生私通前晩十晩張從外歸家見該氏與嚴同在一處張遂大呼捉姦當將男婦一併縶獲鳴警到來帶至一分駐所由李警佐研詰該氏不認通姦李警佐當飭嚴罰洋五元開釋氏交張領回管束 
[婦人頭破血流]  
　　本城西門内小木橋南首前　鞋匠之張長生近因失業無聊每與其妻周氏吵鬧前日又因細故遽將飯碗擲去以致該氏打破血流該氏受傷後立投地方廳請驗因時已深夜經門崗法警囑其明日（即三號）來廳請驗是以該氏於昨晨具禀到廳午後經檢察官傳案預審一過並驗明該氏受傷屬實判令回去自行醫治候傳提張長生到案再行核辦 
[拐賣有夫婦人]  
　　青口人陳金桂近在瀏河地方拐得婦人吳王氏來滬賃居浦東洋涇鎭擬將該婦價賣於人正在論價之際被三區二分駐所巡警王茂堂得悉將陳連同吳王氏拘所經馬警佐詰據該氏供稱年三十二歲家居瀏河鎭丈夫吳阿東向業木匠實因一時受愚被陳誘出懇求安揷等語詰之陳金桂供詞狡展當以案關刑事判男女併解檢察廳訊辦 
[鄉民尋獲逃妻]  
　　鄉民趙夏生昨扭李三狗至三區警署控稱髮妻張氏年二十五歲於本年陰曆正月間私自逃走今在爛泥渡典當弄某號屋内尋獲目見男子李三狗在内故鳴警將李及張氏扭署請求訊究當經解警正訊據趙張氏供稱因夫趙夏生不顧家用故私自來申做工並非被人拐出判李三狗交保開釋趙張氏交本夫趙夏生領回管束 
[略賣婦女之牽涉]  
　　盜匪王步青於本年陰曆正月初二與同黨徐惠和等將其姘婦吳李氏之本夫吳竹興砍斃抛屍潭子灣小浜内並將李氏賣與靜安寺鄉民俞正鴻爲妻後經閘北探警破獲由司法科訊實解送護軍使署訊辦各節迭詳前報茲悉此案業經軍法科研訊數次據該氏供被王等略賣有住居北市山海關路之王阿三知情當由軍法科長函請淞滬警廳轉飭閘北司法科李科員就近飭傳王阿三到案訊問再核 
[主人多費二百元]  
　　重慶路一百零二號門牌王紀鐘家因聚衆賭博被捕房查悉前往將賭客十餘人連王併傳至公共公廨經中西官訊判王存洋一百元交保候示餘人各罰洋十元充公在案昨晨由廨復訊先由捕頭愛司等上堂禀明前情訊之王延海德禮律師上堂聲明是日因遷入該新屋内邀友宴飲席散後偶爾打牌消遣並非聚賭抽頭請將起案之金飾現洋發還云云王襄讞商之美博副領事判王罰洋二百元充公所有金飾現洋准予發還完案 
[車站上查獲烟犯]  
　　北火車站烟土檢查所前日查獲烟犯朱仁卿陳良卿二名抄獲烟膏十一兩數錢解經司法科訊明判移地方檢察廳核辮 
[警佐注意招工]  
　　山東人陳某前日在閘北龔家宅地方招募小工經五區二分所牛警佐訪悉此項小工額定五百名牛君恐有别情因將陳等四人逮案解送警廳司法科詢明核奪 
[冒名騙洋之敗露]  
　　無賴沈阿三冒用戴松夫之名義揑寫字條至南市向劉榮耀騙取現洋五十元繼又書寫上項字條囑伊弟阿松向劉叔劉鳳祿騙取洋元當被察破鳴捕拘入捕房詢悉沈阿三匿居之所派探前往拘獲帶入捕房押候争辦 
[船戶互相衝突]  
　　船戶王士得泊舟曹家渡前日有同業楊壽春楊子壽朱祥生三人與王口角鬭毆鄰船戶蔣培章上前解勸不知被何人戳傷腿際由水巡隊長警到來將一干人拘獲據王聲稱被楊等搶去洋五十元楊等供實因向王索欠起釁云云昨解司法科押候訊辦 
[刑事犯難逃法網]  
　　粤人龍志祥曾於去年十二月間與甲乙兩日本人在吳淞路弄内串攫日商用人值洋五百元之烟土及肥皂一箱至上月十四日復與甲乙兩日本人將某銀行之僞鈔票持向盤克而路一千四百三十六號門牌某錢店内混用甲乙兩日本人已由捕房查獲拘解該管領事署訊辦龍則被逃未獲前日龍在虹口被美捕房八十四號西探目利扶司包探王金茂偵悉協往將龍拿獲昨解公廨經中西官略訊一過判龍押候禮拜六解請日領陪審 
[緝獲搶取西人財物之匪徒]  
　　某西人於上月三十一號行經虹口閔行路被匪徒姜阿二糾黨將值洋三百餘元之金表金練金洋等物搶取潛逃經該西人報由捕房飭探蔣阿林於昨日在東有恒路將姜緝獲帶入捕房押候吊齊贓物解廨訊究 
[木行竊案已破]  
　　楊樹浦祥泰木行停泊浦中之木值邇來時常失竊當經該行報請水巡捕房查緝在案不料前晩又失去值銀一百餘兩之木植數根該行即投該捕房報告請爲趕緊查緝梅捕頭據報後立飭探目何阿春四出查拿昨經何探目將竊賊王文斗拘獲吊到原贓解入捕房午後轉送地方檢察廳請究 
[不認竊取洋綢]  
　　黄浦路四號門牌安利英洋行控浦東人張金生竊取值洋三百五十元之洋綢八疋昨由捕房將張拘解公共公廨請究原告由用人丁朝忠上堂禀明被告掩入行竊情形訊之被告供不承認中西官判張押候查明再訊 
雜評二 
[不進不退（訥）]  
　　今日政府之外交政策在不進不退之中第三步不言中止亦不言進行意蓋猶有所觀望也 
　　我國商業界與外交有密切之關係自對德絶交後一時頓現低落之象迨見中央政策並未猛進商業界之現狀亦遂漸見緩和大抵亦如外交當局之不進不退也外交之不進不退外交界受停滯之影響商業之不進不退商業上更受停滯之影響然則外交之進歟止歟曷不從速解决之歟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[禁烟節煙鬼哀辭] [  罪我]  
　　嗚呼烟銷楊柳枝頭忍把春光辜負鬼泣棠梨花下只因冷節凄凉不因介子之焚偏禁烟於寒食可憐若敖之餒哭餓鬼於清明已矣乎烟鬼無聊吁嗟乎良辰虚度問何故書陳抗議與罌粟以絶交恨不得會集後援作鴉片之大戰實下三聲之淚不住猿啼空迴九轉之腸難延狗命說來痛苦如刀山油鑊之當前哭到凄凉呼天地祖宗而弗應無病也長眠病乃益劇未死先稱鬼死更堪憐輾轉於牀笫之間哀鳴於枕席之上不料坡公老去如此頽唐然而張緒當年曾經得意弄嬌妻於秘室對舞花槍比臥治於官場慣眠竹榻借許多外欵好築債台刮不盡地皮頻挑廣土爲可繼也乃百吸而千呼請嘗試之更左宜而右有嗚呼李陵憶舊忉怛徒深院籍窮途猖狂儘哭望斷嗷鴻之哺敢云生路重逢聽來哀鳥之鳴道是死期將至所願鄷都城裏蔡大龜還賣官膏閻羅殿前袁皇帝不嚴烟禁從吾所好儘許開槍式食庶幾依然弄笛則生不如死予又何悲乎嗚呼乘化歸盡從此銷魂觸景傷懷空敎流涕多焚冥錠是所望於妻孥勿蹈前車還貽謨於孫子已矣已矣悲夫（五） 
家庭常識 
　　絨類裝飾之照相架用之旣久其色澤必減且染塵垢欲去此弊先以鹽撒於絨類之上令满再以軟刷輕輕刷匀之俟十五分鐘後再將鹽盡刷去則華美如新[  俊如]  
　　壞黄酒味酸且苦飲之有碍衞生若將燒紅火鉗攪之即成上品之酷此亦廢物利用之一法 
　　兀坐與如厠苟時久兩足輒麻木不仁只須於初覺時探手膝彎間頻頻抓之即愈 
　　杮之生者啖之苦澀無味若取火酒少許噴之覆以軟布隔宿卽熟味亦甘美可口 
　　凡人行路過多脚上每起白泡若預於未行前將雙脚浸入礬水中良久則能免此患 
　　以石灰少許靡爲粉和以等分之赤糖夜間置室中鼠偶食之必死 
　　羊毛皮歷多年顔色必灰黑若用上品火酒隫之更糝以　粉搓之則潔白如新 
　　家畜之鷄鴨往往瘟死且傅染至捷争救之法可用巴豆一粒搗極碎香油調之灌下即愈 
　　小兒夜啼呱呱之聲聒入耳房使爲母者不得寗睡最爲憾事若用黑牽牛末一錢清水調敷臍上哭卽自止 
　　夏日魚肉内用香油則雖間二宿不壞[  嫉俗]  
事物閒評 
　　茶酒店及各棧火車等處恒備公用之手巾（滬寗火車現已除去此習）以便向客索取小賬余謂此等手巾其汚穢甚於擦足之布何則擦足之布祗留積垢及汗臭耳公用之手巾試一留意查察及之則鼻涕也眼脂也牙黄也（不講衞生者晨起恒以手巾拭牙余屢見之）種種皮膚病眼病之微生物也皆以此手巾爲殖民地然則余謂其汚穢甚於擦足之布者非苛論也此俗苟能除去實我國公共衞生上一大進步矣[  梅夢]  
　　出賣重傷風一見就成功此二語於街頭巷口時或見之或謂其無道德心余謂實無常識故也蓋重傷風一症治之至易臨睡時以熱水洗腿足再將葱頭湯一大碗乘熱服下身上多蓋衣被等物汗出即愈如一次不愈隔日再用此法另服瀉藥及金雞納霜二三釐必能治愈此法廣傅使我國販賣重傷風之特别商人從此歇業亦一大快事也[  梅夢]  
短篇小說 
[榆莊影事（愛迭勒著）] [  常覺小蝶合譯天虚我生潤文]  
　　第五章三月二十二日刋起 
谷菲此時方獨坐觀書而寸心馳越唯念榆莊乃不知𧛂變來自眉睫時皇后港已在望中岸邊燈火密如繁星一般行客長年遠行至是咸出望其故鄉風景俗菲始憶及梅爾念此亦必爲梅爾所樂觀昻首四視乃不見梅爾何往則以爲少年好動已先登甲板矣則亦任之旣而抵港下錨行客紛紛下舟而梅爾仍不見谷菲始焦急然猶以爲梅爾或上岸散步耳不久當歸舟停凡四十分鐘復取道向利物浦谷菲至此始覺驚駴得毋梅爾以赴鎭久倉卒迷途不得歸耶且外間風惡或竟爲人擠入海中亦未可定乃即趨告船長船長亦驚下令四覔終不見梅爾蹤跡唯一水手謂於晩餐後曾見一少年於船尾倚闌而立後遂不見其時風浪正惡以狀度之必已墮海無疑谷菲此時心念吾直無以形容額上汗顆下墜如雨緊握其拳若欲以指自搯基肉者而口中則但自詈不早覔梅爾然今進退維谷則亦但有坐待天命舟至利佛浦谷菲易舟復折回皇后鎭詢二日之中港内曾有溺屍否顧消息仍杳直詢至南村一小漁舍中時漁人方理網罟聞語則舉其首曰噫汝又來問溺屍矣谷菲愕曰吾至第一次豈巳有人先我來問耶漁人曰然方一點鐘前亦有人過問詢有少年溺屍否其語正與先生同谷菲亟曰其人何狀漁人舉狀以告然谷菲亦殊不能思得其人旣念昨夜大風雨安知無第二次墮水之人則其尋訪亦復常事然又不能恝然置之遂復循道而進其行蓋爲田塍忽有一人驟馬迎面而至道狹谷菲不得不竚立以待其過其人亦稍緩其馬防蹴谷菲顧目光一交而二人均愕蓋其人即默伯也谷菲恍然知推梅爾入水者亦必其人立欻起控其轡曰咄吾識汝馬被勒一驚立不復動其人乃暴聲曰汝旣識我趣放我行否則於爾不利時谷菲已忘危險仍控其馬不放厲聲曰默伯趣言梅爾潘西何往默伯夷然曰汝問吾主人耶彼固在北保羅何與汝言次力以靴釘蹴馬腹馬受痛立蹶蹴谷菲於路旁而默伯已欻出手鎗在理谷菲此時宜無命矣而谷菲亦殊矯健躍起奪鎗即以口囓其手背鎗墮馬亦驚立負默伯而奔谷菲即於田塍之中開鎗遥擊而風吹回響則但聞一聲長笑而已 
　　梅爾失蹤後四日保菲重至利物浦叢憂满腔乍視之似已增十年老態其所居爲一小旅館酒排室中羣囂雜作谷菲尤覺厭倦因見架上有書思取讀之雖無味而藉以引睡亦佳乃離桌而前忽於故紙堆中見有新聞一紙尚爲兩日前者試一展視頓覺有字觸目期題曰海客脱險記立取而讀曰 
　　琦姆海船將抵利物浦時適大風雨巨浪掀天岌岌有翻舟之勢乃至皇后港暫避時有郵船亦疾駛而止適與琦姆相擦而過幸其駕長皆爲老手不致釀成巨祻當時兩船相激浪高如山突有一人被浪捲上甲板初視之似已死及飲以勃蘭地并去腹中水始漸甦自云實爲適間郵船中乘客爲風浪捲入海中以急於登程往利佛浦遂由琦姆船長送之登岸由達勃林乘火車而行客獲脱身巨險亦可謂大幸矣 
　　谷菲讀已寸心大躍不知所可念此人必爲梅爾無疑即以程期計之亦合屈數日期梅爾當已先抵此間或正在覔我亦未可知谷菲思至此心養乃不可耐遂决意於晩餐之後着手訪尋梅爾（第五章完） 
　　更正游戲問題第六問内瓜田共廿四畝誤刋十八合亟更正 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之游戲文章（八）]  
　　討鴇母檄仿徐敬業討武氏檄鷲嶺長嘯生 
（見本報壬申年十一月初五日） 
有僞窩娼鴇母者心無廉恥行實淫邪昔充蓬門賤妾曾慣傷風敗俗洎乎晩節開設堂名廣收貧戶之嬌陰納良家之女倚門買笑蛾眉不許讓人入席徵歌狐媚偏能惑客藉名姝於秘閣入公子於迷途加以殘酷爲心貪婪成性巧施詭計隱使誅求每被傾囊都爲蕩産父兄之所同病姊妹之所深仇猶復毫無悛心自爲樂業代謀脱籍索之以巨金或願從良制之以毒手嗚呼渺王法之虚設問天理之何存倚他洋氣爲衞身之靈符仗彼流氓作護心之寳鏡我等庽從城北時飲花南悉穢德之久彰患腥聞之徧染丁雨老之威嚴良有以也涂觀察之始令豈徒然哉是用氣憤霆誅志正風俗宥裹來之小醜討布惡之奸婆爰草檄文以除鴇母上自書寓下至烟間長三必剪么二毋遺燒湯夥計烏和之衆易離大脚娘姨蠅逐之流易散威聲揚而嫖客怕恐氣盛而討媛逃指揮則歌舞乍停叱咤則烟花無色似此除醜何醜不除似此拔娼何娼不拔公等或思斬草或切憐花或防幼女之開苞或痛病姬之留客事猶在目恨豈忘心本家之討不伸把勢之開奚止倘能淫根盡絶惡種不滋無容游冶之郎各守清渾之女凡諸門戶咸予從良若其怙惡不悛私爲窩頓治以隱匿之罪并爲家産之追請看異日之討人竟是誰家之身體 
尊聞閣筆記 
[東陵返蹕縱觀記]  
　　（見本報癸年三月二十九日） 
皇上赴東陵時曾諭令人民無須迴避許其瞻仰天威云云今聞皇上由束陵返蹕路旁觀瞻者甚衆有友人來書據稱於本月十二日在路旁一民房中坐俟見夾道之人塡道塞巷累足駢肩幾無容身處惟道中則空闊無人敢駐足焉蓋鑾與之所經也沿路皆以沙土爲之塡平宦人護衞往來絡繹先有轎一乘上覆以黄布繼來馬車三皆黄色所謂玉輅也此時聞人聲嘲雜羣以爲鑾輿將至矣乃見道旁各官皆整衣冠輕聲毋多言毋多言遂寂然鴉鵲無聲而皆引領注目盼鑾輿之至移時有甲士一隊肩鎗整陳而來鎗飾以黄布過後則有兩貴官並騎而來并高揷黄緞傘一柄以金鑲之後有十餘人手皆執戟戟黄色其端有紅毛穗懸以虎尾又後則皆四五品頂戴者五十人意爲侍衞均手弓而腰矢須臾見有八人肩輿輿者皆衣紅緞衣鑲以黄邊頭裹以巾巾繫黄繐甚爲壯觀蓋卽鑾輿云皇上正襟危坐目不邪視龍顔日角令人望而生敬畏之心正行間突有一男子手持一紙閃至輿前叩閽各侍衞將其拿住先責其驚駕後遂送交刑部乘輿過後又有騎兵一隊莫不整齊嚴肅云逾時復見甲士肩鎗者執戟者手弓腰矢者均如前紛紛而來蓋兩宫皇太后至矣前行者爲慈安端裕康慶皇太后其後則慈禧端佑康頣皇太后也過後又有車十八輛皆黄圍乃文宗顯皇帝之妃嬪及宫人云 
文苑 
[愛情說（鉢池山農黄天河）]  
　　（見本報壬申年十一月十一日） 
　　世有有生而不求逸者乎而好淫者求病有逸居而不樂壽考者乎而好淫者樂死有安享年壽而不欲保全身首者乎而好淫者自殺以殺人人以精氣而生傷生之禍淫爲最酷自愛者閨房正色猶加謹焉况於花月閒情草露野合者耶士居四民之首置身必高而操行必潔置身高故不屑爲卑鄙之事操行潔故不肯就汚穢之途自愛之人有相成無相敗故足貴也獨至淫慾一關惟士人爲易犯亦惟士人犯之爲最巧恃其吟風弄月之技繼以鈎心鬭角之才柔色以餂之下氣以媒之温辭軟語以弋之雖以清白之族貞烈之姿始也卓然繼也靡然其不爲所餌者幾希嗚呼惟其犯淫也愈巧而其獲罪也愈深矣勸善書中類皆談理學述因果備陳善惡禍福然讀書高明之士不樂觀也不信不畏故也今也理學不敢襲因果不必言善惡禍福不勝道第即其所患淫慾之行還而質諸其人曰君子所以爲此者其愛之乎其爲不愛之乎彼必曰迂哉豈有不愛而爲情者曰信乎果愛之矣則當矜惜之珍貴之保全之然後爲愛之篤情之深也若夫愛之而病之愛之而死之愛之而殺之譬諸操刀相向磨利刃而置諸頸矣而猶曰是愛之也誰則信之哉夫人生無論士女各有衾影坦適之一境今以氷玉清潔之身使爲汚滓纏溷之身始而一念之差操持不定欲進不可欲退不能飲恨吞聲迷離恍惚焉得而不病而猶幸其未即於死也至於始亂終棄先合後離愧悔旣深甘心殞命焉得而不死而猶幸其未成爲殺也至於消息傳揚機緣敗露懷姙則墮其胎孕免身則戕及嬰孩父兄不可爲人夫子無以自立失足一朝恥懸三世焉得而不殺卽不殺而百倍於殺夫使病人而已得利死人而已得生殺人而已得保全首領猶曰自脱云爾不知機械多端心神顚倒己亦同歸於病雖病不足惜交媾非時饑飽寒熱醉怒恐懼已亦同歸於死雖死不足憐私幸機密而道路飛揚自命風流而鄉隣誚駡釁起幃　之際變生心腹之間操同室之戈飲入骨之酖己亦同歸於殺雖殺不足蔽其辜嗚呼慘矣且夫人之生子也敎以勤學問立功名尚志氣斷不願其有淫佚誘人之行乃以不願於子者而身自蹈之何其自愛不如其愛子之正乎人之生女人敎以習針黹明詩禮愼言動更不願其有分毫越分之心乃以不願於女者而望人之女爲之則何其愛人不如自愛其女之眞乎誠使不愛亦巳耳所不解者彼固曰愛之也中材以下塵俗之人雖勸不悟今爲上士說法則猶有一解焉夫名花當前美玉照眼見之而不愛者無是情也然亦思此名花美玉爲己所有耶抑爲人所有耶若其爲人所有者夫固有愛之者矣又况愛之愈篤則視之愈珍保之愈至眞有手不可得而觸口不可得而呵身不可得而近者欲攀折焉而惟恐戕其性也欲撫摩焉而又恐玷其眞也况乎精采相投死生所擊暫時之攀折旣不能相固於百年片刻之撫摩又豈得常聨爲一體如此自解如此相全眞乃絶世才子之用心天仙化人之妙識普存此念人已兩全矣若乃出於下流必欲見諸行事則甚矣甚鄙也汚也名爲愛而無愛之實者也夫病人死人殺人而出於愛同歸於病於死於殺而語之相愛嗚呼慘矣故第即相愛之說還而詰諸其人而一切道學因果禍福不與焉其能有以自解乎善乎吾友感澤有言曰禮義者情之至極者也予初聞其語惑之以爲縱情則不能顧禮義顧禮義則不情感澤曰愚哉情生於愛愛始於色滅禮背義玷辱身名是不愛之極者也其無情孰甚焉予謹識之又歷有所遇而驗之每至若前若却百轉千迴而終不敢及於亂蓋不幸而生爲人又不幸而爲清明絶俗之人則傷心之境難言之隱所不免矣其敢縱乎是以困頓名場三評惋惜而　筆戎馬間先後十年幸未遇驚險危迫之境然後嘆感澤之不我欺也信乎禮義者情之至極者也 
花叢談屑 
　　贈麗娟詩（見本報癸酉年五月二十日）玉皇香案吏余與麗娟女史相識最早相知頗深閱數年來不著形跡惟以意會然暫時作别必以書來相勉勵竊謂風塵中得一知己此生可以無憾詎乙丑之冬余因事旋里半載後音信漸稀乃以蓮子野鷄二物寄贈並題句云蓮子心清能耐苦野鮮味美不常餐以覘其心志並冀其感悟而黄鶴去矣青鸞杳然方知爲俗子所圖逾時重至滬上聞其頗有悔意人皆爲我代抱不平余乃坦然語人曰無論悲歡離合皆由前定即習俗移人丈夫不免第恐事成倉卒難諧白首之盟厥後未及兩年果如所料然後嘆桃李之稱凡卉松柏之著清標亦各視其託根厚薄何如耳爰賦七絶十二章以誌巓末 
　　渾然美質絶微瑕脂粉從來不許加淡掃娥眉完本色夢中點額落梅花（性愛淡粧而面有微麻） 
　　生來怯弱不勝嬌玉笋雙挑金步摇不是漢宫趙飛燕偏能掌上無纎腰（蠻腰素口而足下尤纎細無倫） 
　　覷破人情薄比雲無端小謫墮塵氛箇中心事向誰說常帶嬌柔病幾分（天涯淪落知己難逢一大心病也） 
　　相逢海角雨風淒待字年華正及笄憐我孤鴻飄泊影黄昏絮語一燈携（壬戌之春余始相識而言次各有所感） 
　　一朝捧檄出茸城雀鼠災從旡妄生螢火微光難及遠居然竟化險爲平（性不諧俗遇狂蕩人輙加白眼余離滬後致被羅織乃以夙約直訴公庭遂得無事） 
　　兒女英雄論短長鬚眉氣燄出紅粧縱云宦海風波惡勉策前程志莫降（余在華亭以任事過猛小有磨折心殊怏怏而背人處時以奮勉相勸） 
　　如花美眷水流年會少離多劇可憐天上人間同缺陷銀河挽盡恨難塡（每臨行作别口無一語而心多罣礙） 
　　封侯夙願幾時舒無限情懷語轉疎望煞征人歸不得回紋密寄手裁書（相别一月即有書來） 
　　習慣奢華漸厭貧美他桃李鬥芳春中途陡起傾天浪從此漁人莫問津（眼胆豪富最易動人半年之别竟爲忤取所圖） 
萍飄絮泊本無根水月因緣莫細論流水自清難澣俗青衫襟上悔留痕（風塵邂逅有初鮮終人自負我我無憾也） 
　　妙從解脱悟眞詮儘得超然自在天色即是空空即色料應參透美人禪（從此得出迷津登覺岸矣） 
　　無端薄倖棄前盟失足方知悮此生商婦琵琶重訴恨由來名士最多情（棄舊圖新狂徒故態一朝反目重整琵琶始信天下情種必於才人名士中求之亦已晩矣） 
　　時可生曰此詩所誌皆係實事並無一言附會其寄贈連子野鷄一節雖令鐵石人讀之亦當爲之心動余與香案吏幼同學壯同遊即患難中亦先後避居滬上故其生平所爲纎悉皆知嘗相戒曰君之情癡不獨在閨閣中即待朋友亦往往如此雖然厚則厚矣如自累何爰贅數語於簡末 
 
 
 

Page 18

 
 
   
 
