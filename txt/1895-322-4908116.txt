# 1895 - 322 - 4908116

 

Page 1

 
 
[四百二十九號畫報出售] [  點石齋啓]  
　　拱北輪船在錦州裝兵偶焉不愼遺火藥彈中以致烈烈轟轟全船灰　被難者一千餘人誠非常巨灾也他若毛人之擲食狗熊之傷孩天師　　之奇道士迷人之術痴童生不忘考試假瘟神妄肆壽張古井騰蛙波　怒漢怪石　寶　滴不窮　所附叢抄册頁等圖說卽日出售此佈 
[景岳全書出售] [  圖書集成局啓]  
　　是書爲有明張介賓先生所撰首傳忠錄次脉神章次診家要語次傷寒典次雜症謨由是而婦人規小兒則痘疹詮外科鉁本草正新方古方又　輯婦人小兒痘疹外科方都計六十四卷國朝曾收入四庫全書蓋以先生爲勝國一代名臣遠紹長沙並驗東璧旣窮源而竟委復由委以溯源用能至精至微不偏不倚豈他人所能望其項背步其後塵哉所惜木板漫　模糊諭者不能了澈本局因代書肆友人覔得原刻善本印以　鑄鉛字潔白希張裝釘無訛校　盡善刻已告成分裝二十四本裹以錦函每部碼洋三圓分存湖南廣東上海愼記書莊及三馬路申昌書室出售營有欲樹醫林之職者尚其購置一編乎此佈 
[述滬南製造局始末]  
　　滬南製造局之設於今已三十有三年矣溯自同治初元曾文正公經略江浙軍務總督兩江其時大憝巢穴金陵跳梁竊據賊方四出騷擾蔓延至十數行省賊氛所至城郭爲墟東南半壁幾無一片乾凈土惟江蘇之上海一隅獨完善由是官軍從上海轉戰而前得尺則尺得寸則寸更募洋將戈登等率洋兵以助戰鎗砲所施如射中的幾無虚發不但烏合之賊未能當此犀利一聞隆隆之聲輙魂飛膽落相率如鳥獸散卽官軍亦見其過者摧而當者破往往任其東湯西决嚴陣作壁上觀至讓畔而不敢近視厥後大功告成江蘇肅清最早未始非開花炸彈有以制其命而奪其魄也文正公親見泰西鎗砲之利紅旗報捷後不得不大蒐軍實爲善後計乃奏請設機器製造局於上海同治四年先就虹口地方爲叔孫通之緜蕝諸務草創規模未備鎗則三響五響而砲猶未知阿姆斯脫郎與克虜伯也彈則落地開花而種猶未分前膛後膛自四二磅至八百磅也六年乃大購機器軍械不惜重價招雇洋匠移局滬南仿照外國製造章程分建廠屋俾學藝者各專一藝如百工之居肆毋或見異思遷未數年聰頴子弟果能守其墨而步其繩又　數年并能取其神而遺其貌法不易度人貴有心風氣旣開無論精與不精轉相授受一時父詔其子兄勉其弟分門别户各守一藝共成不拔之基此滬南製造局所以若期其盛也綜而計之局用民地六七百畝縱横延袤有三英里西北開馬　一道以通往來東南憑浦江依爲天塹　　象譯　象森嚴巍巍　　字内一大壯麗美觀矣說者謂局内之機器廠實爲本局發祥之始地居中央循南而西則木工煉鋼砲廠以及工程砲彈西木輪船等廠北有熟鐵洋鎗鑄銅鐵三廠稍折而西廣方言館在焉其次則繙譯文案報銷再次則水雷廠鍋爐廨軍火處鱗次櫛比有條不紊入門爲甬道中設公務廳三曰大廳者係爲醕邸巡閱海軍時預備南來之所造也曰中廳者爲總辦辦公之所東廳則提調公所水木明瑟除下有陂吐納潮汐小亭榭也中廳五楹楹高軒敞上有樓設支應所出梯於外行者拾級而登廳之左翼以庫房雜料等所曁議價處如衆星之拱辰局務以督工核料爲重故料皆有司而工皆有制今就其大者述之機器廠廣厦八十餘間分前後二廠安設車鑽等牀各數十具用三百匹馬力康邦汽機以發總齒輪總輪動而通軸皆動其烟囱高至一百零五尺上月三十夜忽然傾倒者卽此物也煉鋼廠洋匠袁脫司煉鋼之事爐有二皆西門士式大者能出鋼十五　小者三　一日夜燒煤如其出鋼之數而稍增損之鋼質與林明敦槍筩相彷彿可供鎗料砲料之用烟囱九大者高可一百一十尺汽機有二千匹馬力廠屋皆鐵樑柱敢爲巨擘砲廠有屋一百六七十間汽爐九座烟囱十二座車刨等牀一百二三十具能造二百五十磅子長式砲與三百八十磅子升降砲工匠三百八九十名洋匠柯尼施司其事又有砲彈廠與輪船廠相連屬彈廠屋百二三十間汽機大者六十匹馬力工匠幾二千指每年能造前後膛砲彈自四十磅至八百磅一萬數千船廠臨江設塢爲南洋修造兵輪官輪之總匯塢深二十餘尺長三百七十餘尺寛一百餘尺塢口設閘作船式以蓄洩塢内之水洋鎗樓工匠亦衆總軸係六十匹馬力近造連珠快鎗一杪鐘可發二十五出此皆成效可觀之大略也餘則等諸自檜以下可耳此外又有子藥廠分設在龍華地方距局約十里許該廠計四處一造鎗子一造栗色火藥一造無烟火藥一造黑色火藥占地有一百八十餘畝烟囱林立樹木業雜中遠望之幾不知其爲村落爲城巿也吁盛矣夫當此四郊多壘之秋竊恐效西法者有其名無其實耳苟有製造省分皆能具同仇敵愾之心以作其殺敵致果之氣又何患器有不利且有器與無器等哉余故粗述所聞見以告天下之亡羊補牢見兎顧犬者 
[諭旨恭錄]  
　　九月廿七日奉旨廕生福厚著以侍衛用德謙著以侍衛用世珍著以文職用李政均宋爕衡章維衡李桂芬陳鴻材劉廷鈞楊彦深胡希林俱著外用保舉山東候補知縣趙爾賁章寶琛湖北候補知縣方朝佐浙江候補知縣趙長保俱照例用升補雲南普洱府思茅同知陳守淑著准其升補俸滿雲南會澤縣知縣李明鑿著回任服滿前廣西灌陽縣知縣趙鎭清著以知縣仍發原省另行題補旧異俸滿雲南普洱府他郎通判葉如桐著回任准其卓異加一級仍註册候升開復前福建政和縣知縣程森前福建補用知縣王國瑞俱准其開復原官照例用病痊前直隸永定河道萬培因著照例用吏部騐封司郎中員缺著聯魁補授所遺文選司員外郎員缺著敬耆補授遞遺滿檔房堂主事員缺著恩昌補授擬補吏部筆帖式榮堃著准其補授欽此同日奉旨巡視北城事務著余聯沅去欽此同日奉旨蕭慶元著准其留院欽此○二十八日奉上諭御史孫賦謙奏武塲考試技勇請變通舊制並馬步射核實挑取名數各摺片著兵部議奏欽此同日奉上諭廖壽豐奏在藉大員捐修要工請飭部立案一摺浙江錢塘縣境内捍江塘六和塔工程緊要前兵部右侍郎朱智分年措資獨力修建洵屬公爾忘私著賞給御書匾額一方以示嘉奬餘著照所議辦理該部知道欽此 
[本館接奉電音]  
　　昨由京友電傳上諭四道敬謹譯登○十月初四日奉上諭奉旨不入八分輔國公載瀾著在御前行走副都統奕功著挑在御前侍衛欽此同日奉上諭楊昌濬著開缺回藉陜甘總督著陶模署理饒應祺著署理甘肅新疆巡撫欽此同日奉上諭廣東巡撫著成允署理欽此同日奉旨本日殿試中式武舉弓刀石内不符之河南常鳴特廣西王辰山江西李鶴齡均著罰停殿試一科所有原圍監射較射之大臣著交部議處覆試之王大臣著交部查議欽此 
[湘撫過鄂]  
　　湖北訪事人云新簡湖南巡撫陳佑民中丞於上月二十九日清晨乘官舫抵鄂垣繫纜江岸湖 
 
 

Page 2

 
 
北巡撫兼湖廣總督譚敬帥鳴騶而出迎入接官廳話舊談心其樂何極少焉敬帥一揖而退中丞隨排導入城至督轅謝步旋復次第赴各司道處投剌迨日下崦嵫始就行轅暫駐節麾聞中丞於客歲解鄂臬篆務後瀛眷仍寓鄂垣兹者移節湘南特來此携之以去云 
[漢皋大火]  
　　漢口訪事人云鎭上寶慶帮素稱極盛就廣福巷後河岸購取隙地若干經之營之漸成廛巿人因呼是處爲寶慶街其沿河磡岸則曰寶慶碼頭上月二十九日之夜麗譙鼉鼓已報三更忽爾火光燭天鑼聲震地行人拉雜塞斷街衢是處一望鳬茨本易引火益以飛廉助虐捲地聲雄祝融氏遂跋扈飛揚肆無忌憚東衝西突大展淫威雖有各鋪水龍力爲噴射而車薪杯水事迄無功迨至日上東方火始漸浙衰息而小民二千餘户已悉化爲瓦礫之塲矣火後到塲訪察見黑烟縷縷猶蜿蜒於殘磚敗礎間剛　盧令焚斃無算計上自永寧巷下迄流通巷華陽第一樓之後前自各巷中叚後迄河岸綿延七碼頭横縱四五里楚人一炬遍地刦灰誠可慨也叩其起火之由僉謂寶慶帮中人某甲因賭僨事致肇巨災旋經禮智司拘獲一龍鍾老叟或曰卽火頭或曰係刼火匪徒究竟如何且俟訪明再錄 
[舉辦冬防]  
　　現在時屆冬令浙省官憲舉辦冬防已由民更局董事將各巷栅欄修整齊備添雇栅夫嚴加啓閉夜間以二砲爲度一律上鎖如無燈籠者不准擅放出入保甲局添派冬防委員以專責成兹將銜名列後上城候補縣丞吳二尹久標熊二尹輝旗從九莊少尹惟勸中城府經李叅軍錫清張叅軍汝衡巡檢張少尹秉松程少尹國良下城按司獄翟叅軍恩海縣丞方二尹頤誠從九張少尹澍人典史吳少尉廷　清波門府經顔叅軍澤啺望江門縣丞錢二尹汝昌又武總經副將范協鎭銀貴都司朱都戎陳善均於上月廿五日下委從此巡防嚴密禁止夜行則宵小無從溷迹而居民庶得安枕也 
[調署塲缺]  
　　前報紀兩淮各塲員中有歴俸屆滿應行送部引見等情兹悉泰屬之草埝劉莊兩塲刻已奉飭交卸給咨北上所遺之草埝現經江都轉將金沙塲劉鹺尹學鏐調署劉莊以北批騐袁鹺尹國蘇調署均已禀奉督鹽憲批准分别牌示檄委矣至遞遺之金沙北批　輪應何人容俟揭曉再述 
[鬥案駭聞續誌]  
　　昨報載鬭案駭聞一則兹復據訪事人函稱該勇某甲湘産也貌猙獰年約三旬左右先時曾充某營勇丁嗣以奉撤回鄕道經鄂渚長日無聊遂至府城隍廟觀劇藉慰客中岑寂閱畢至烟攤吸烟取出自備烟盒放攤上藉供吸吞行時頓忘收取適爲某童瞥見掠去烟攤以事屬微細亦遂漠焉置之詎甲返身向渠追索乃將該童覔至追出原物歸趙甲情猶不甘揪童飽以拳足屠伯某乙從旁經見大抱不平勢欲與之用武甲忽大言恫嚇謂爷係撫標精卒汝曹蠢蠢思動得勿雙目無珠耶乙固不畏勢壓者聞言益怒立呼黨羽環而攻之將甲痛打然後揮之令去且曰吾輩好漢做事從不虎頭蛇尾汝若有志復仇余當揮拳相待甲去後乙果集黨以待未多時甲竟率舊侣來興問罪之師以報東門之役執械持鎗逢人砍剌乙黨赤手空拳莫之能禦幸該廟董事以事關重大立請王彩臣城守等官到塲彈壓立將二兇拿獲一併解送江夏縣署暫行押候擊傷之人命舁送該署勘騐當由代篆之恒敷庭别駕堂訊甲堅不吐實别駕怒飭令加刑亦無實供遂命收監聽候審辦乙則受傷過重著保看管延醫診治傷愈再行歸案至乙黨受傷之衆有謂十數名或二三名者傳說不一俟有確讞再聞 
[營口瑣聞]  
　　北洋鎭海兵輪本係天津坐港上月二十日盛道臺派令坐烟臺繅絲廠客二人來營請倭官給與照會至陽和口卽東邊之大孤山購買繭扣倭官以來文未寫兵商差船字樣詰問來此何事請照會營口日官查問輾轉電傳迄未給發故該輪於廿二日出口初到時民間訛傳營口改設總鎭添立緑營又傳兵船送各官進口日官卽退還遼東一時紛紛傳說並有延頸以望漢家官儀者後商家接京號信有李中堂與日本欽使林氏董商定内地通商條約四十餘欵細目尚未宣露訂明償還兵費銀三十兆後西歴正月一號卽華歴十一月十七日日人讓還遼東侵地云云近日海城日糧逐次繞道老邊由營裝輪駛去臺灣其野戰砲兵馬隊等亦各上船云赴臺灣故各兵皆垂頭喪氣甚至有向華人話别而垂涙者度此情形其殆去此不遠矣日來日人打棉街道巡查各事亦不甚認眞去志尤可概見○今年沙船布貨生意極佳爲近十年來所僅見寧船因豆價爲大難免折本至廣建潮三帮則賠折甚鉅最得利者爲營口無來由人與日稅關華人串通包攬冋日人報稅十不報一商人被其愚弄昨有小海船裝糧六百石客報五百八十石棧報三百石經手人只報百五十石查出扣留判罰九百元尚未了結爲小失大自取其咎 
[西湖衰柳]  
　　山西人夏某寓居金釵袋巷素以放印子錢爲生放錢之法不論多寡均以百日還清如借錢一千每日拔還十二文五日一收在借者輕而易歸而放者可獲重利有薙髮匠汪某在湻佑橋開設店面借得夏錢五千文業已十天分文未歸夏將其傢伙取去多件汪再三懇情不允遂致口角旋經鄰人開酒店者借給錢六百文先行歸什後按期交還斷不短少夏必欲將錢全行收回方肯將傢伙還彼汪因請酒店主作保夏始允之而其事乃寢○和合橋瑞昌桂圓店開張未及一年折本甚大中秋節時已屬棘手後因衆安橋失愼該店雖未延燒而貨物被人搶去甚多是以不能支持本月二十二日爲各行逼欠遂致閉歇其貨物生財大約不過三折可抵也○本年杭州田稻因旱荒之後繼以風灵各鄕所收上等僅六七成年歲次者不過二三折也惟沙田稍豐耳 
[羊城近事]  
　　日前拿獲謀叛匪首朱邱陸程四人迭經刑訊供認不諱禀奉督憲譚文帥批飭就地正法以昭炯戒上月廿一日晨臬憲張廉訪率同府縣及四營將官提出朱邱陸三犯覆騐明確卽恭請王令押赴法塲處决各營兵勇皆出隊護衛氣象森嚴令人望而生畏行刑之時該三犯仍談笑自如毫無懼色是眞愍不畏法者矣至程某一犯因　供出夥黨多　冋須押候質訊故暫稽顯戮云○闈姓總商劉紳學　被某侍御糾叅暫行革職歸案審辦早已列報前日府憲周太守奉准上憲札飭傳該紳到案審訊該紳投遞親供太守細閱供詞悉心訊問訊畢之後該紳欲求開恩回家候辦太守不允遂發交府經廳暫行看管聞該紳被叅各節皆係實清内有侵吞賑捐銀九萬餘兩情節尤重想難免　刑罰也按劉紳由進士起家捐升道員平時與司道大員往來皆分庭抗禮一旦犯事對簿公庭昔爲座上客今作階下囚此京此情眞有不堪回自者矣○督憲譚文帥因月前訪聞匪徒謀亂登卽破獲轉危爲安此皆仰賴神力扶持人力不至於此遂於前日率同司道各員恭詣神廟拈杳拜謝以答神庥○日前有一人年約三十餘行至沙基稅館橋脚買甘蔗一枝以解煩渴詎蔗未食完暈倒在地旁觀者急以藥石救治終無效騐人生如朝露觀此益信○上月廿一晚初更時第六甫某號被盜匪多人闖進强刼其時各路防營正當出隊一聞警鑼卽四處追拿喧擾多時終無影響緣匪去已久該店始敢鳴鑼喊追故也聞刦去贓物約值銀百餘兩云○月前新基渡頭有匪類多人擄掠蛋婦一口飛奔而去幸與練　相遇立將蛋婦截回並獲匪一人送縣訊辦當練勇追截時該匪放鎗拒捕打傷練勇兩人内有一人受傷甚重未知能保無虞否○學憲惲次　文宗於上月二十日由省起節馳往潮州巡試文武各官均詣河千如禮恭送 
[胥臺麋蹟]  
　　姑蘇訪事人云封門内磗橋頭前海靖營帮帶盛姓之妻蔡氏經趙中丞飭元和縣協同南路保甲總巡於上月二十三日帶勇往拿併獲丁梁二人解赴撫轅釘上脚鐐發交蘇州府訊究旋由桐太守錄供申詳臬司胡廉訪廉訪連次刑訊收入獄中二十八日又諭　長元吳三縣主發封盛之房屋所有衣箱器物一一點騐明白舁往長州縣署存儲當時搜得洋蚨百餘翼又從炭婁中搜出寶銀數錠一併存　至同獲之丁姓名敬輔確係謝石一流人是日因往告假川資以致災生徽纆梁名洪興係中營什長亦因經購食米特往收錢隨經同營勇丁聯 
 
 

Page 3

 
 
名保釋日内外間傳說謂蔡氏幼時行走江湖如蕩宼志中所謂武妓者素精拳勇頗能走壁飛詹自嫁爲蔡妻卽招集匪徒授以武術此次因貪得鹽梟規費致被嚴拿云○閶門内倉橋浜一帶青樓大道粉黛如林昔之平康里善和坊未必有此艶麗凡得其門而入者非金張公子卽燕趙豪商每當永夜沈沈飛觴戰拇俊僮艶婢奔走趨承揮手千金亦所不吝誠銷金之巨窟慾海之迷津也寧波人某甲以貿易至蘇臺持籌握算之餘時作選柳評花之舉與某校書素相識花消英氣酒袚清悉興往情來擲纒頭無算陽翟碩腹賈漸成爲羞澀阮家郎而一縷情絲仍未肯斬以雙鋒慧劍一日鶉衣百結重訪妝樓校書雖不致示以閉門羹而語鐵顔冰頗覺令人難耐甲忿甚自念半生心血盡耗於兹今者旣不能如韓熙載之乞食歌樓又何顔效滎陽生之尚街唱蓮花落生何可樂一死何辭遂濳取紫霞膏和酒吞服久之毒氣大發宛轉呼號猶幸施救得宜不致冋花業殞命校書知事不得了急向負荆嶒以兼金遣歸故里噫蟲號可憐誰醒黃梁大夢烏呼歸去方知紅粉無情天下如甲者夫豈少也哉欲知後果請鑒前車○十月初一日爲下元令節好事者舁府城隍及長元吳三邑神闔境土地諸偶象賽會游行名爲往閶門外虎阜厲壇設祭實則無非招摇過巿藉以哄動游人耳當游行時儀仗鮮明衣冠艶冶以致傾城士女爭往一觀紅粉青衫如雲之盛更有三河年少駕扁舟一葉載解語花數枝桃葉桃根臨流問渡逶迤西去經過山塘沙棠之檝木蘭舟玉簫金管坐兩頭旖旎風流幾非謫仙人所能撫繪迨至夕陽西下會中人舁偶像而歸而游船仍欵乃數聲飽飲湖光山色燭龍萬道照耀波心豈非花月之新聞水天之勝事哉而岸上之步武沙三公子者雙聳鳶肩手提破瓦罐向人脾睨而言曰十餘年前喒老子亦興復不淺 
[上海官塲紀事]  
　　黃大令探知兩江總督張香帥委候補府沈仲禮太守敦和勘視鐵路事宜因卽函致嘉定青浦崑山新陽鎭洋等縣請於交界處所派差伺應并飭馬快陳德將函飛遞前站以免臨時有悮復傳吳淞江一帶地保到縣聽候諭話○前出使俄國大臣正任湖北藩司王芍棠方伯之春於日前莅滬定於今明起節昨日傍晚赴各衙門辭行○本城保甲總巡局向在老北門内沈香閣兹曹荃生明府租賃西唐家弄民房爲辦公之所於昨日喬遷○昨日統領太湖水師緝捕管陳軍門光全由蘇州來滬舟泊十六鋪浦邊午後乘轎入城赴文武各衙門拜會至縣署時黃大令飭家丁攩駕○浙江藩司聶仲芳方伯派委候補縣吳明府繼彪押解京餉北上道出滬江前日明府命駕入城赴縣署拜會黃大令飭家丁擋駕一面派出民壯數名前赴觀音閣馬頭舟次照料 
[殯殮西屍]  
　　前日上午招商局北棧碼頭浦中浮起西人屍身一具水巡捕船帶至浦左墳山碼頭停放檢其身畔有對時表一枚及金練并鈔票四十圓連單一帋西字信一封旋查知此人向在怡和洋行諫當輪船上執業爰投報英領事署於午後四點鐘時騐明殯殮 
[失竊待查]  
　　泊江臬司聶仲芳謙訪之介弟奉太夫人來滬前日附江裕輪船回籍將行李運至艙房倩女僕看守適家丁因事登岸及回已被偷兒撬窓而入竊去皮袋一枚内儲寶銀兩錠乃悲翠班指一枚因卽投報法捕房請爲查緝讞員鄭大令聞之飭包探嚴查務獲 
[巡局紀聞]  
　　本城各叚路燈由總巡局飭夫燃點近來往往有尅扣燈油情弊以致燈光如豆黑暗難行事輕曹明府查知飭就燈上標明號數並寫管燈夫役姓名嗣後晚上巡查時遇有黑暗之處卽將管燈夫役嚴懲○前日陸王氏乘輿赴邑廟拈香行至十二鋪有施某者挑水而至與轎相碰以致爭閙不休陸王氏怒甚偕輿夫扭施至總巡局請究曹明府訊供之下判責施二百板枷號一月發十二鋪示衆 
[英公堂案]  
　　包探孔阿才禀稱昨有顧阿新至法昌鐵店内閒玩不知因何與顧仁祥沈阿華等口角爭毆由巡街捕連看閒之鄧廷　王如堂李岳仁一併拘送請判顧阿新供爲鐵匠昨至法昌閒玩因細故與顧仁祥沈阿華口角被伊等毆打求鑒顧沈同供因顧阿新出言過分致與爭毆鄧廷朝供是看閒之人與此事並不干涉王如堂李岳仁同供與伊等均皆熟識故而勸解求爲省釋别駕訊得鄧廷朝王如堂李岳仁三人無干斥釋其顧阿新顧仁祥沈阿華均非安分之徒各掌頰五十下○包探顧阿六禀稱山東人張友仁昨晚至久安畢妓女花翠娥家僞作找尋朋友乘人不備竟竊取房中銀水烟袋一支經小的拘獲向之查詢知尚竊吳王氏家綢皮衣一件爲此送案請訊妓女花翠娥遣傭婦投案領贓質之張友仁供山東人曾入武庠來滬尋友不敢行竊尚求老公祖原宥别駕得供以張友仁行竊屬實姑念武生從寛遞解回籍○一百六十七號華捕拘解竇阿全吳阿榮到案禀稱此二人昨日深夜到羅阿長所開继店内强欲吃酒以致口角毁壞雜物故拘拿送究羅阿長投案申訴前情並稱被毁物件約值洋三元數角質之竇阿全吳阿榮同供撑船度日昨因飲酒過醉以致糊塗如今求爲恩判可也别駕得供判令竇吳兩人合罰洋三元賠償毁物了宁○野鷄妓女張金珠在途拖拉押客經三百十六號華捕拘解請訊張金珠供蘇州來滬帮傭不敢拉客况小婦人之母亦在上海尚求鋻核别駕得供以野鷄拉客最爲可惡判令遞解回蘇州○三百十五號等華捕先後拘解騎快馬之馬夫張連生在車磕睡之馬夫劉喜熊到案請判别駕略一詰問判令各罰洋二元以儆○二十五號西捕拘解侍者王雲濤顧福祺周玉良等到案禀稱伊等均屬侍者因奪取茄菲壺起見互相爭毆爲此送案請判别駕逐一詰問以各有不合判令各押兩天以示薄懲 
[美界捕房紀事]  
　　薙髮匠某甲賃屋有恒路開設整容店引誘無業子弟在樓上抽頭聚賭受其害者不知凡幾前日楊家灣人吳張氏之子與甲邂逅相遇甲見其年幼可欺誘之入局三戰三北囊中物皆不翼而飛甚至將衣服付諸長生庫中以圖背城一戰事爲氏所聞悉奔訴捕房捕頭倩包探竇如海將甲拘押候解送公堂訊究○北蘇州路白大橋畔泊有駁船一艘適有某甲者駕舟駛近將駁船撞損駁船户某乙將甲船扣住攫取其櫓甲遂互相格鬥經一百八十號巡街捕一併拘送捕房捕頭令乙將櫓還甲○昨日上午徐少才陳蘭生楊阿曾三人行至楊樹浦將王榮甫扭住兇毆經巡街捕一併拘送捕房費副捕頭詰問原由王言徐等訛詐洋銀七員已付一圓未滿其欲徐等言並不拆梢汕頭清華捕一併送至虹口捕房押候派包探張阿五查明核奪○寧波人王錦山僑居北山西路德安里某日往法界某絲棧哄取絲頭若干經事主控諸法捕房前日下午克捕頭派包探咨照虹口捕房捕頭卽倩包探倪順泉恊同法探將王拘至略詰數語卽交法探帶回○昨日午後二點鐘時包探倪順泉查獲賭徒徐阿榮徐長福戴金福帶至捕房向捕頭告以三人均在天后宫前設攤聚賭輸贏甚巨捕頭令押候解送公堂請辦 
[法界公堂瑣案]  
　　紹興人沈培緒控陳子賓串同裘松菴吳竹賢等人將絲頭棧單向廣豐洋行抵押銀一千六百餘兩而另繕僞　單搪塞鄭大令迭次訊供以陳供詞不實飭包探向廣豐詢明來歴立出信票至美界捕房令捕頭派包探至德安里協提經手押銀之王錦山到案昨日大令與祁繙譯官升党訊究王供稱去年十二月十五日陳等倩小的將寄存沙遜洋棧之絲頭棧單向廣豐抵銀一千三百兩交陳等携去大令問爾與陳何由相識供稱小的係祥茂洋行夥計在洽成元時與陳相識沈訴稱去冬十二月十一日陳王將假棧單交與小的小的持至　和錢莊抵銀卽被看出破綻王供稱沈欠恒升茶棧銀二百餘兩又向小的措銀三百兩然後回至紹興尚有一千兩匯至寧波協太由沈與裘收取大令問棧單押在廣豐何時贖出供稱本年三月十五日由周惠記與小的贖出大令謂周所立押據上何以有爾名字陳供稱沈因押期已滿恐被拍賣故倩小的贖出現在沈有心誣害尚求明察大令與祁君會商數四謂此事顯見王陳串合遂著將陳押候繳銀一千六百兩王繳銀一千三百兩沈又訴稱裘之行李現在陳家大令著移提歸案○陳洪春訴稱小的在沈姓家當車夫九月三十日停車英租界清和坊前旋往午膳及回車已失去因卽投報捕房前日在太古昌報關行門外尋獲原車向之盤問據稱冋愼和泰報關行買得及向愼和泰查問稱由包車夫宋阿才賣出兹將宋扭案請追宋供稱此車由王阿四介紹售與小的計洋銀七圓王投案供稱小的介紹售車屬實然係愼和泰跑街移王某託售不 
 
 

Page 4

 
 
知伊從何處得來大令再三研詰王一味支吾遂著將王宋押候繳洋銀七圓向買主贖出給還失主按此卽昨報所紀某洋行買辦失車之婁第前天車主姓宋此又云沈姓之車究竟如何還須質之訪事者○朱海全訴稱九大錢莊夥嚴瑞文將銅質僞洋銀向飭攤混用餅攤主倩小的估看小的直告以是僞銀嚴因此扶仇將小的毆擊並被拉去頭髮一綹請爲訊懲嚴供稱小的持洋銀出外兌取小洋銀大令問爾之銅質僞洋銀何從得來供稱小的眼力不佳無心用進包探禀稱拘嚴至捕房時在身畔搜出銅洋銀七枚大令與祁君會商之下著押候嚴比銅洋銀充公○張勝　訴稱張勝發之父欠洋銀若于圖賴不還請爲追繳並呈借據一紙大令閱視之下問施雲卿係何人訴稱係小的之岳父因無子嗣將小的撫爲螟蛉後又字之以女勝發供稱小的有田單抵押且曾還過一百六十圓尚欠八十圓由勝齋介紹施係裁縫若無田單安可稱貸其人現住九畝地大令問施因何不到勝齋不得冐昧代訴遂著將勝發押候施來案質訊○包探禀稱竊賊劉阿狗在新開河畔竊取某車夫保險燈經巡捕拘獲解案請訊劉供稱小的因有足疾不良於行以致犯竊此後不敢再犯矣大令著押候笞責五十板○包探禀稱周全富在新開河畔某甲車上竊取老山檀香一株約值洋銀三圓當塲拘獲解請訊懲周供稱小的代車夫送檀香至洋涇浜並非竊取大令著押候枷號五日笞責八十板贓存捕房待領○包探禀稱偷兒楊阿狗屢次犯竊今又在董家渡石船上竊得布衣一包向某押鋪質錢經夥役拘獲解案請追楊認竊不諱大令著枷號半月笞責一百板○蔡徐氏遞禀聲稱丈夫蔡炳生犯賭事發經大老爺枷號業已期滿求恩免責大令判罰洋銀二十五圓另覓的實人保釋旋有陸啓東者呈恊太保單求保蔡聚賭案内之胡子卿大令判罰洋銀十五圓充公俟繳到後開釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
殺加米麥魯又夜十一點時開往高麗烟台琿春仁川長崎　山元山等處三菱公司 
 
 

Page 9

 
 
[英晚堂案]  
　　丹陽人巫明源同子巫錦榮投英　堂具控親串孫榮錦等掯匿弟　孫氏屍棺一索前　　　　　供　　補提許潰　到案再行訊奪等情已詳前報前日晚堂别駕徣堂　　明源供小的藉隸丹陽向在治下開　乾麫店有四佨弟前娶　婦李孫氏爲室繼而弟故因乏子嗣當將三胞弟之子兼祧弟媳孫氏因度的　艱曾來上海在許春和卽清華所開之米店傭工曾領有奚姓女孩名菊英者爲童養媳不料去冬弟媳病殁許春和家小的先不知情後有弟媳母族叔孫榮錦前來通知同到詐處收領弟媳屍棺詎孫不允以致口角又許春和擅將弟媳棺上寫許孫氏字樣與理不合求恩飭許將棺及養媳菊英一併交出以便小的具領送回故里錦榮供與父同訊據榮錦供已故孫氏是小的之堂姪女前嫁同鄕李姓物故轉醮與巫弟某甲甲亦去世復與許春和姘識上年冬間氏故乏資棺殮許來向我商懇代賖棺材一具計洋四十三元迄今此欵無著詎巫明源父子將小的扭案今求訊究許供年五十歲常州人曾於光緒九年盤巫孫氏之夫所開之米店生財一劇當時小的卽將招牌改易慶太仍開米鋪至次年孫夫逝世孫氏遂與小的姘識十餘年矣先於十五年間孫氏領得奚姓女改名菊英作爲暝蛉女今已八歲不料孫氏去冬棄世先因孫氏生時曾有銀洋一百元借與孫榮錦及孫氏故後當由榮錦代購棺木計四十三元當找五十七元屢索無還今奉傳訊伏乞明鑒女孩菊英供年八歲餘供語無倫次别駕訊得許春和姦佔孀婦本應究辦今姑從寛著具限三日將孫氏屍棺改正巫孫氏交巫明源父子具領毋延女孩菊英仍交許具領回　妥爲撫養孫榮錦該欠已故孫氏洋銀屬實著卽押追洋五十元著俟繳到洋銀再行核奪巫明源父子同具領棺切結存查餘人飭釋完結○三洋涇橋紳泰昌客棧主張梅亭控茶房王阿虎陸阿坤竊取棧客李善甫洋銀一百元業經屠别駕訊將王阿虎等責押比追在案兹據張梅亭以王挺押不交請爲復訊嚴追前日晚堂别馬升座復訊張供李客失竊洋銀一百元及皮袍一件當時職員同李客至捕房報案曾囑王阿虎看守及職等報案回棧皮袍一件業已交出故指定王阿虎竊取求追王供小的不敢竊洋寶遭誣訴惟小的有失察之咎今求寛免陸供小的在紳泰昌棧爲茶房未及數日不敢竊取李客洋銀已奉秘押日久伏乞開恩别駕判將王阿虎笞責五百板陸可坤掌頰五十下仍交捕役再行發落張出具遵結自向李善甫紏理完結 
 
 
 

Page 10

 
 
 
 
 
 
 
 
 
 
 
 
 
 
 
 
 
 
 
 [ 
 
 

Page 11

 
 
   
 
 

Page 12

 
 
[光緒二十一年九月二十六日京報全錄]  
　　宫門抄○諭旨一道錄前○教職單○欽差大臣劉奏請飭武職大員分别回任當差片○又奏調營各員分别飭回片○又奏飭馬隊各營暫緩回旗片○浙撫廖奏查明本年七月分海塘沙水情形摺○又奏籌解第二批北洋海防經費片○又奏解第一批海防經費片○兼署湖督譚奏查明被水各州懇恩裁漕撥欵　○九月二十六日刑部都察院大理寺鑲監旗值日吏部引見地十九名理藩院十六名都察院三名鑾儀衛十名值年旗八名廂黃漢四名圓明園四名○怡王等磨勘弓刀石覆命○英侯假滿請安○愛隆服滿請安○阿克丹謝署正黃蒙副都統恩○常裕謝授陜西知府恩○嵩山請假五日○海緒續假五日○吏部奏派騐看月官派出徐中堂長萃漙善徐郙榮惠許應騤楊頤清銳褚成博恩明秀林蔣式芬裴維侒桂斌曹志清鄭思賀○召見軍機許應騤常裕○光緒二十一年九月分教職單教授浙江湖州陳建常嚴州甲正諭河南唐縣劉銓三河南浙江富陽陳善紹興福建蜜化許宗澄泉州貴州開州黎汝弼遵義俱舉陜西安康史宜佐延安歲訓導直隸新樂劉彦明正白漢舉山東齊河陳翼昌兗州歲山西崞縣李毓喬大同挨河南内黃王學顔開封延津黃鳴鶴開封俱舉福建羅源黃登萊汀州歲四川温江徐餘敬江北歲資陽浦輪聘拔復諭直隸南皮土廷鑑順天恩安徽富塗郭先濬寗國廪甘肅張掖石坦平凉恩四川鄰水陳淵瀘州舉井研吳廷懋重慶廪雲南平彝朱文藻大理舉復訓江蘇山陽李汝堃太倉山西永濟韓俟美太原河南太康吳應麟懷慶俱歲河南歸德張瑞陜州增福建上杭劉元駿福州舉雲南騰越李汝賢臨安廪貴州永從倪豐年平越舉○○劉坤一片再臣前因軍務吃緊奏調江西贛州鎭總失何明亮兩江督標候補記名提督黃本富到營差遣嗣奉欽派調補安徽壽州鎭總兵郭寶昌來營隨同辦理防務均經臣委充營務處何明亮郭寶昌並兼稽察各營分别奏明在案該員等奉委以來辦事勤奮深資臂助現在防務漸定各軍陸續裁撤該員等並無經手未完事件相應請旨飭何明亮回本任郭寶昌赴調任以重職守黃本富亦卽回江當差理合附片陳明伏乞聖鑒訓示謹奏奉硃批知道了欽此○○劉坤一片再臣前因軍務股繁奏調刑部直隸司員外郎鄧亨先户部候補主事陳昌曇夏時濟兵部候補主事楊覲圭刑部候補主事湯魯璠來營辦事又奏調江蘇候補道曾廣照奏留廣東試用道武勷直隸候補道徐建寅廣西候補道鄧輔綿丁艱之江蘇候補道祥集候選道增霖在營當差現在時局已定軍務將完應將鄧亨先陳昌曇夏時濟楊覲圭湯魯璠送回原衙門供職曾廣照武勷鄧輔綿各回原省候委祥集增霖亦各回旗徐建寅昨准署兩江督臣張之洞電調業經飭令前赴江寧惟奏調之山西道御史馮錫仁江蘇候補道曾内熙唐際昌尚有經手未完事件應請暫緩離營俾資熟手除分别咨行外理合附片具陳伏乞聖鑒謹奏奉硃批知道了欽此○○劉坤一片再各湘軍均由海道南還不得不及早遣撤一時羣集津沽難免游勇混跡滋擾地方臣暫留徐州鎭陳鳳樓馬隊各營令其分途巡緝以資保衛俟各湘軍撤完卽遣該馬隊回旗該馬隊應走陸路不嫌其遲且係江南駐防老營於餉項並無出入臣與陳鳳樓共事最久知其樸誠勇幹紀律嚴明所部訓練有年甚爲得力謹附片陳明伏乞聖鑒謹奏奉硃批知道了欽此○○頭品頂戴浙江巡撫臣廖壽豐跪奏爲查明本年七月分海塘沙水情形恭摺具奏仰祈聖鑒事竊查浙江省仁和海寍二州縣海塘沙水情形向係按月繪圖具奏兹據布政使胡聘之杭嘉湖道王祖光會禀稱七月朔望兩汛時屆孟秋潮勢較盛查勘得東塘尖山護壩併西塘范公塘兩處沙塗及南岸各山之外新舊漲沙誌椿丈尺曁東塘念尖二汛海中新漲隂沙逐細查量均無升刷與上月相同等情禀報前來臣復查無異謹繕單繪圖恭摺具奏伏乞皇上聖鑒謹奏奉硃批工部知道單圖併發欽此○○廖壽豐片再准户部咨具奏海軍經費改解部庫分别劃撥提解一摺光緒二十一年三月二十六日奉旨依議欽此計黏單内開浙江厘金銀四十萬兩撥給北洋經費按八成解足等因業經解過第一批銀六萬兩奏咨在案兹據布政使胡聘之詳稱移准厘捐局籌動厘金銀六萬兩解司應卽發交日昇昌號商匯解北洋大臣直隸總督衙門投納守候掣批回銷作爲浙江省籌解光緒二十一年第二批北洋海防經費詳請奏咨等情前來臣復覈無異除分咨查照並飭取領匯日期咨報外理合附片陳明伏乞聖鑒謹奏奉硃批户部知道欽此○○廖壽豐片再准部咨奏明海軍經費改解部庫摺内提督雷正綰軍營恊餉浙江每月九千兩盡解海軍衙門兹擬前項協餉改爲海防經費名目仍令按照每月應解之數自光緒二十一年起改解部庫等因奉旨依議欽此當經行司欽遵辦理去後兹據布政使胡聘之詳稱移准厘捐總局於厘金項下籌動銀四萬兩解司作爲光緒二十一年第一批海防經費循舊發交日昇昌號商匯解部庫投納守候掣批回銷所需匯費照案於藩庫耗羡項下動給造報詳請奏咨等情前來臣覆核無異除咨部查照並取領匯日期咨報外理合附片陳明伏乞聖鑒謹奏奉硃批户部知道欽此○○頭品頂戴兼護湖廣總督湖北巡撫臣譚繼洵跪奏爲湖北濵漢各州被水成災籲懇天恩截漕撥欵以濟工賑恭摺仰祈聖鑒事竊照本年五月漢水盛漲湖北鍾祥等州縣堤潰被淹災情較重經臣飭司委員查勘籌欵撫恤附片奏報欽奉硃批知道了卽著飭屬查勘妥爲無恤勿任失所欽此欽遵在案伏查鍾祥荆門京山濳江天門漢川等州縣均濵臨襄河地勢低窪每值漢水漲發悉賴堤塍保障本年五月杪至閏五月初上游暴雨連朝未及一旬漢水陡長三丈有餘奔騰直下勢若建瓴高過隄頂以致各該州縣隄塍均有漫潰田廬多被淹没人口間有損傷訪察災情實爲數年所罕見然維時節候尚早猶冀涸復及時藉可補種詎意伏秋二汛水復加漲宣洩無從現仍一片汪洋收成失望小民蕩析離居實堪憫惻自應遵旨早籌撫恤俾免失所臣與司道悉心籌畫詳考歴來辦法惟以工代賑最爲裨益且查鍾祥以迄漢川綿亘七百餘里爲漢水必經之區向侍兩岸長隄以資捍衛此次水勢之大漫隄之多實較往歲爲甚現經委員會同地方官查勘如鍾祥之十工京山之張壁口陳洪口鮑家嘴楊隄灣濳江之曰洑垸洪山等安慶閘傳家竹林天門之護城堤漢川之朱家横隄皆屬著名險要工大費繁此外工程較小之處尚難悉數所需經費惟鍾祥有奏准船厘一欵歲收無多僅數該縣通隄歲修之用遇有大工仍須另籌其餘各屬係就地設法專藉民力刻值巨寝閭閻困苦鴻嗷徧野待賑孔殷若責令捐集民欵修堤民力實有未逮若縣而不修則今冬二麥不能播種來春汛漲復臨情形更不堪設想民瘼攸關不得不爲民請命但工賑分辦約需錢二三十萬緡當兹庫欵支絀自應力求撙節再四籌思惟有寓賑於工庶幾一舉兩得擬就各屬水災輕重工程大小酌給修堤之費赶緊動工使少壯貧民得藉工資以贍身家其老弱婦女不能工作者仍酌發錢米賑濟俾免流離而堤得修復各安耕鑿更免後慮似此撙節辦理亦非銀十萬兩不敷工賑之需湖北司道各庫向無閒欵賑捐屢經開辦已成弩末旣難集此鉅欵抑且緩不濟急查光緒九年十五年湖北兩次被水成災曾經前督撫臣奏蒙俞允截留漕糧等項以充賑需本年情形相同自應援案籲懇恩施俾資拯救據署湖北布政使龍錫慶按察使瞿廷韶會詳請奏前來合無仰懇天恩俯念災區較重工賑急迫准將湖北本年應運冬漕三萬石並隨漕耗米津通運費經剥食耗等項共銀七萬一千九百八十四兩二錢四分一厘一併截留再於質當常年捐欵内撥銀二萬八千一十五兩七錢五分九釐共成十萬兩以濟工賑之用出自高厚鴻慈臣惟有督飭司道曁各地方官核實認眞經理總期無濫無遺以仰副聖主加惠災黎之至意除應徵錢漕應如何分别蠲緩飭屬赶緊勘明另　具秦外所有湖北各屬被水成災請截漕撥欵以濟工賑緣由理合恭摺由驛馳奏伏乞皇上聖鑒訓示再近省一帶江夏等州縣前值夏間亢旱雖得透雨補救詎入秋後又復久晴晚稻雜糧多有損傷現飭該管道府切實查勘容俟勘明彚同被水各區一併辦理又湖廣總督係臣兼護毋庸列銜合併陳明謹奏奉硃批另有旨欽此 
 
 

Page 13

 
 
[光緒二十一年九月二十七日京報全錄]  
　　宫門抄○諭旨四道錄前○閩督邊奏揀員調補知縣摺○又奏委署知州片○署晉藩恩奏甄别分發人員摺○又奏甄别鹽大使片○蘇撫趙奏道員赴任途限緣由片○兼護湖督譚奏甄别知縣片○又奏委署司道片○又奏請奬催科勤奮乏知縣摺○又奏報解地丁京餉銀兩摺○閩督邊奏委解鹽　京餉摺○九月二十七日工部鴻臚寺八旗兩翼值日無引見○恩公椿壽各假滿請安○恭王奈曼王各續假五日○克王大額駙巴克坦布希朗阿明桂各續假十日○橚貝子續假二十日○阿克東阿請假十日○工部奏派承修東陵河道工程派出崑中堂土文錦○侍衛處奏派口外賜奠　　出毓麟○召見軍機榮祿李端棻皇上明日用膳辦事後進内入齋宫○○頭品頂戴閩浙總督臣邊寶泉跪奏爲揀員調補海疆要缺知縣恭摺仰祈聖鑒事竊照詔安縣知縣厲嘉修患病部咨應以二十一年五月二十五作爲開缺日期勒歸五月分截缺在案所遺詔安縣知縣係衝繁疲難海疆兼四要缺例應在外揀調臣督同藩臬兩司於現任知縣内逐加遴選查有現署閩縣本任長汀縣知縣方朝榘年四十九歲湖南巴陵縣附貢生由候選郎中中式光緒丙子科順天鄕試舉人籖分户部廣西司行走遵新海防例改捐知縣遇缺先選用十七年二月簽擊長汀縣缺騐看引見奉旨准其補授旋在天津賑捐局報捐同知銜領憑到省於是年八月初一日到任二十年五月調署閩縣試俸三年期滿業經請銷試字奉部覆准在案該員廉幹樸誠實心任事長汀任内雖有奉議分數錢糧以及承緝二叅處分係在恩詔以前均應豁免且在閩年久於海疆風土民情較爲熟悉以之調補詔安縣缺人地實在相需合無仰懇聖恩俯漁長汀縣知縣方朝榘調補詔安縣知縣於地方不無裨益如蒙俞允該員係現任知縣請調知縣銜缺相當毋庸送部引見併免覈計叅罰所遺長汀縣知縣係選缺閩省現有應補人員應請留閩俟准部覆再行遴員請補據福建藩司黃毓恩署臬司張曾敭會詳前來除咨部外謹繕摺具陳伏乞皇上聖鑒敕部議覆施行謹奉奉硃批吏部議奏欽此○○邊寶泉片再福建永春州知州沈受謙調省察看遺缺查有本任閩縣知縣陳受頤器識安詳辦事穩練堪以署理據藩司會詳前來理合附片具陳伏乞聖鑒謹奏奉硃批吏部知道欽此○○二品頂戴署理山西布政使雁平道奴才恩霖跪奏爲分發人員一年期滿循例甄别恭摺仰祈聖鑒事竊照定例分發各省候補試用道府同通州縣等官於到省一年後應由該督撫詳加查看嚴秆甄别等因歴經遵辦在案兹查試用同知熊承祖自光緒二十年七月二十七日到省之日起連閏扣至二十一年六月二十七日止候補知縣石金自二十年七月二十六到省之日起連閏扣至二十一年六月二十六日止儘先補用知縣張樹杰自十七年六月二十日到省之日起扣至十八年六月二十日止均已先後一年期滿例應甄别由奴才會同臬司劉鼒詳經撫臣張煦查看得試用同知熊承祖才識穩練候補知縣石金才具精明儘先補用知縣張樹杰才具明敏考以律例尚能通曉均堪留省照例分别補用未及具奏因病出缺除將各該員履歴咨部外謹恭摺具陳伏乞皇上聖鑒謹奏奉硃批吏部知道欽此○○恩霖片再定例同知通判運同運判等官凡係補缺應行具題者試用期滿應由該督撫詳加甄别等因歴經遵辦在案兹查河東試用鹽大使時維新自光緒十八年正月二十六日到河東之日起扣至十九年正月二十六日止一年期滿例應甄别據河東道咨由奴才會同臬司詳經撫臣張煦查得該員時維新樸實耐勞試以鹽法志尚能通曉應請留於河東照例補用未及具奏因病出缺除將履歴咨部外謹附片陳明伏乞聖鑒謹奏奉硃批吏部知道欽此○○趙舒翹片再前准部咨光緒二十一年四月十九日奉上諭湖南岳常澧道員缺著桂中行補授欽此當卽恭錄轉行欽遵旋准吏部給發文憑一道限本年七月二十三日到任等因並經飭發祗領在案兹據該道桂中行禀稱本年七月二十七日交卸徐州府篆務已在升授憑限之外任内一切交代事宜尚須逐一清理擬從交卸後二十日内起程赴任禀請將逾限緣由先行奏咨前來臣覆查無異除咨吏部旣湖南撫臣查照外理合附片陳明伏乞聖鑒謹奏奉硃批吏部知道欽此○○譚繼洵片再准部咨道府州縣無論何項勞續保奏歸於候補班人員令該督撫卽以此項人員到省之日起予限一年詳加察看認眞考核如係爲守兼優堪膺民社之員出具切實考語奏明分别繁簡補用等因兹查候補班補用知縣王秉壽應以光緒二十年七月初二日到省之日起連閏扣至二十一年六月初二日試看一年期滿又儘先補用知縣鄧壽藩應以光緒二十年六月二十五到省之日起扣至二十一年閏五月二十五日試看一年期滿據署湖北布政使龍錫慶署按察使瞿廷韶取造各該員履歴清册詳請甄别具奏前來臣隨考驗該員王秉壽才具明撕年力當强堪以繁缺留省補用該員鄧壽椿心地明白辦事奮勤堪以繁缺留省補用除清册咨送吏部查核外理合附片具陳伏乞聖鑒敕部查照施行再湖廣總督係臣兼護毋庸列銜合併陳明謹奏奉硃批吏部知道欽此○○譚繼洵片再准吏部咨光緒二十一年七月二十六日奉上諭浙江布政使著龍錫慶補授惲祖翼著補授湖北按察使欽此查龍錫慶現署湖北布政使憚祖　現任漢黃德道監督江漢關稅務均應交卸北上所遺各篆務亟應分别委署以重職守查有現署湖北按察使瞿廷韶幹練精明留心吏治堪以兼署藩司篆務現署鹽法武昌道朱其煊穩愼老成結實可靠堪以署理漢黃德　監督江漢關稅務遞遺鹽法武昌道篆務查有試用道趙濱彦爲守兼優辦事勤奮堪以署理除檄飭遵照外理合附片具陳伏乞聖鹽再湖廣總督係臣兼護毋庸列銜合併陳明謹奏奉硃批吏部知道欽此○○頭品頂戴兼護湖廣總督湖北巡撫臣譚繼海跪奏爲徵收錢漕奏銷前掃數全完之員懇請照例奬叙恭摺仰祈聖鑒事竊維錢漕乃維正之供催科爲有司專賁鄂省頻年奉撥京餉及撥協各省餉項全賴地丁等欵微解踴躍藉資挹注且州縣催徵之勤惰實關餉需之贏縮其有先期完解之員歴經奏准奬叙在案兹據署湖北布政使龍錫慶督糧道岑春萤詳　查蘄州額徵光緒二十年司庫地丁等欵錢糧除坐支外實應解銀萬六千二百五十五兩六錢七分三厘又膺解道庫漕南正耗米折等欵共銀三萬六千五百兩七錢一分三厘均於奏銷前掃數全完請奏奬前來臣查該州額徵各　　　　　　計在五萬兩以上均於奏銷前掃數全完洵屬催科勤奮自應專案請奬合無仰懇天恩俯准將現任蘄州知州凌　　照例給子　　　　示鼓勵而資觀感謹恭摺具陳伏乞皇上聖鑒冉湖廣總督係臣兼護毋庸列銜合併陳明謹奏奉硃批着照所請該部知道欽此○○頭品頂戴兼護湖廣總督湖北巡撫臣譚繼洵跪奏爲報解本年地丁京餉銀兩恭摺仰祈聖鑒事竊照光緒二十一年京餉湖北省奉撥地丁銀四十五萬兩業經先後委解七批共銀三十二萬兩赴京交收在案兹據署湖北布政使　錫慶詳稱復於地丁項下動撥第八批銀四萬兩查有卽用知縣梁葆仁候補知縣任垚本堪以委解等情詳請奏咨前來除繕次轉給該委員等妥速起解並飭將應解銀兩續籌委解外理合恭摺具陳伏乞皇上聖鑒冉湖廣總督係臣兼護毋庸列銜合併陳明謹奏奉硃批户部知道欽此○○頭品頂戴閩浙總督臣邊寶泉跪奏爲委員起解鹽課京餉恭摺仰祈聖鑒事竊准部咨奏撥光緒二十一年分福建鹽課京餉一十五萬兩恭錄諭旨行令遵照定限解餉交納等因遵經飭據前福建鹽法道延年張曾敭設籌銀一十萬兩作爲二十一年第一二批京餉委令候補鹽大使丁丹桂戴賡颺督同號商先解赴部投納先後奏報在案兹據該署道唐寶鑑詳稱再行設籌銀五萬兩作爲第三批京餉委令大挑知縣王國瑞督同號商匯解赴部投納所有本年奉撥銀兩業經三次全數解清詳請奏咨前來除分咨外謹繕摺具陳伏乞皇上聖鑒謹奏奉硃批户部知道欽此 
 
 

Page 14

 
 
１ 
[光緒二十一年九月二十八日京報全錄]  
　　宫門抄○諭旨四道錄前○將軍裕奏甄别候補人員摺○豫撫劉奏率屬捐助軍需銀兩摺○御史烏奏叅劣員蠧役請旨查辦摺○又奏請飭各部院大臣嚴禁車轎夫役等擾害情形片○大臣王等奏調營各員回京供職片○漕督松奏請免議衛守備未完處分片○九月二十八日内務府國子監侍衛處值日無引見○瀅貝勒德公芬車各假滿請安○浙江藩司龍錫慶請訓○湖北臬司惲祖翼到京請安○吳廷芬謝在總理各國事務衙門行走○榮惠因伊姪以文職用謝恩○楊頤因伊子以外用謝恩○馮煦謝授安徽　陽府知府恩○善者請假五日○信俟續假五日○掌儀司奏初一日祭奉先殿慶王行禮○召見軍機龍錫慶惲祖翼馮煦○○奴才裕祿跪奏爲候補人員試看期滿照例甄别恭摺仰祈聖鑒事竊查部定章程道府州縣及各項試用人員無論捐納勞續均應於到省後扣足一年甄别補用等因歴經遵照在案兹查有候補同知劉朝鈞現年四十歲安徽合肥縣人由監生遵海防例報捐豐月縣丞光緒十四年剿辦台灣番社出力案内奏保免選本班以知縣不論雙單月遇缺先選　經部覆准十五年遵皖豫兩省賑捐例加捐同知銜嗣隨銘軍去防奉天修築金州大連灣砲臺出力案内奏保免選本班以同知不諗雙單月選用十七年投効奉軍書奏以本班留奉補用先後均經部覆准二十年正月給咨赴部經吏部帶領引見奉旨照例發往欽此是年八月十三日領照到省十一月初九日委署金州廳海防同知因該處失陷未復尚未到任計自二十年八月十三該員到省之日起連閏扣至二十一年七月十三日一年期滿又候補前補用知縣張晉現年四十五歲廂紅旗漢軍長存佐領下人由義學生於同治二年考中實錄館滿謄錄官三年八月到館五年八月在皖省報捐監生鹽大使職銜是年十一月聖訓全書告成議叙以鹽大使分發省分補用光緒三年十月遵　餉例捐指廣東經騐看發往四年四月到省歴任差委十二年六月奏帶出洋派充東京隨員嗣因病回旗十三年十月復奏帶出洋派充横濵理事隨員兼中外學堂監督十六年十月由廣東鹽大使捐離原省改指山東是年十月在洋期滿照異常出力奏保免補本班以知縣仍留山東歸候補班前補用並加同知銜經部覆准十八年山東停止分發措資來奉奏准留營差委十九年十月會奏留奉補用經吏部核准於二月初六日具奏奉旨依議欽此二十年四月遵新海防例在臺灣捐局補交離省分發銀兩並在直隸壽賑局報捐花翎經吏部知照坐五月二十日行文按奉天照限　半計算應以二十年六月初五日接到部文之日作爲到省日期射該員自是年六月初五日到省起連闡扣至二十一年閏五月初五日一年期滿以上二員均應照章甄别查候補同知劉朝銘安詳勸愼候補　前補用知縣張營才識明練均堪留省照例補用除咨吏部查照外理合恭摺具陳伏乞皇上聖鑒謹奏奉硃批吏部知道欽此○○頭品頂戴河南巡撫臣劉樹堂跪奏爲率屬捐助軍需銀兩開具清單懇恩勅部立案恭摺仰祈聖鑒事竊准户部咨以臣前奏督率司道府廳州縣集捐銀三萬兩並嗣後京外大小臣工報効軍需如不及一萬兩之數按籌餉新捐辦理等固查本年二月間探知山東曹屬匪徒將斷滋事經臣預請添募防勇四營並督率司道府廳州縣捐集銀三萬兩以備　買軍火支發月餉等項之用業已奏明在案嗣因軍火所需過鉅勇營又不能一時裁撤復經臣率屬續捐銀一萬二百兩前後某捐銀四萬二百兩均發交支應局支發應用臣與署布政使前開歸陳許道桂霖按察使長　受恩深重不敢仰邀議叙其道府廳州縣各員均能於十分拮掮之中共體時艱極力報効自應分别照籌餉新捐例給獎以勵其餘除飭取各該員擬請何項奬叙並有續捐人員另行隨時奏乞鴻施外謹將現捐銀兩銜名數目開具清單懇恩敕部立案所有臣率屬捐助軍需銀兩緣由理合恭摺具陳伏乞皇上聖鑒訓承麟奏奉硃批户部議奏單併　欽此○○江南道監察御史奴才烏爾慶額跪奏爲劣員蠧役把持勾串舞弊分肥偷漏米石私行開放確有　據請旨查辦以懲貪劣而除積習恭摺仰祈聖鑒事竊奴才前於本年六月初二日奏陳倉匪豐益倉花户劉敬三卽劉起山勾串興平倉監督包應豐調借來京開放正紅旗甲米其中私放黑檔各節奉旨交拿送部當經倉塲侍郎派員查辦任意鋪陳巧爲彌縫掩飾含溷聲覆在案並經奏請欽奉諭旨開釋倉匪劉起山等語嗣又有人奏稱倉匪劉起山遇放營米事件私行關倉核對該營領米日期先後不符又復揑報過期到部如十九年分至二十年始行造册報部是也並敢唆使該倉監督愚弄倉塲侍郎巧爲粉飾彌縫奏稱　季關放歸咎於歴任監督與步軍統領户部劄行遲延並非該倉積壓等因奉旨交户部查明具奏現經户部遂細詳查並片查步軍統領衙門據稱十九年分中營兵米至今該倉並未開放等語是該倉監督未經開放之米虚報日期繼且以奉旨查催之件　延不放彌縫掩飾情弊顯然請旨將豐益倉監督查取職名照例議處在案此户部查明覆奏之確有實據也奴才伏思此項營紫該倉聲稱已於二十年二月十六日劄行到倉三月該倉開放已經報部現據户部片查步軍統領衙門聲覆由十九年中營應支兵米至二十年止該倉並未開放惟該倉報部二十年三月間所放中營兵米三千餘石究係何人冒領豈可任意含溷而竟容此倉匪劉起山私行開放勾串無弊臺無忌憚實屬不成事體相應請旨諭令責成稽察該倉御史會同步軍統領户部互相認眞查核此次中營兵米是否領放到期澈底根究以重兵食而除倉弊并請諭飭倉塲侍郎前經保奏釋放看管之紅名花户劉敬三卽劉起山交出歸案嚴訊環質各監督有無受賄分肥情弊按律　辦以昭炯戒奴才因有稽察户部倉務之責未便安於緘默爲此敬謹　　其陳伏乞皇上聖鑒訓示施行謹奏○○御史烏爾慶額片再爲近年各部院大臣跟隨車轎夫役人等聚衆持械槍刦　傷設賴勒索關禁勒贖無端倚勢欺辱良民種種不法擾害地方各情案雖層見疉出屢經御史秦陳無如該管各署與滋事地而　未　拿從重懲辦一犯至今明目張贍毫無忌憚實屬目無法律此足誰前次給事中端良所陳轎夫攪閙貢院搶米毆傷官役膽大　爲非虚語也奴才昨日進署路過吏部親見此等車轎夫役結黨成羣約有百餘人持械路刦搶人直到棋盤街太昇樓擁擠車　　能前進奴才詳加訪聞據稱搶刦書吏無論經承貼寫均欲訛索銀錢一不允給卽行用車搶走關禁勒贖并有找向各書吏家中　　搶刦　壞服物似此凶惡不法實屬不成事體尤可惡者該正陽門内外旂翼營汛官廳兵弁不但不拿反竟坐視不問此捕務　弛之誠可歎也相應詩旨伤下　軍統領五城順天府揀派緝捕勤能兵勇認眞巡察嚴拿務獲仿照光棍匪徒白晝搶奪定例加等送邯治罪并請諭飭各部院大臣以及文武大小塲試先行出示曉譣以昭炯戒嗣後如在各署中或倉庫考試重地以及八旗挑缺再有搶刦訛索毆傷滋事各情務須遵照定例專以責成司員與監督提調官各營總等破除情面當時枷號示衆隨後再行　交刑部樓律懲辦奴才誠爲擾害地方除惡安良起見附片具陳伏乞聖鑒訓示施行謹奏○○王文錦等片再臣等前因差遣需員請將户部主事齊學彬工部主事陳澤霖鹽翎侍衛趙會鵬發往臣等軍營均經奉旨著照所請等因欽此該員等先　到營各派差事杳津勝軍現在遣撤報銷均已竣事該員等並無經手未完事件經臣等給咨飭令回京供職除分别咨　外理合　片具陳伏乞聖鑒謹奏奉硃批知道了欽此○○松椿片再據湖北糧道岑春冀詳稱光緒十九年漕項奏銷　内襄陽衛守備叚必魁未完三分八厘帮軍銀一千九百六十四兩五錢一分一厘一毫未完三分二厘資役銀九百七十七兩四分　厘於光緒二十一年六月初四初九等日續完訖現已列入二十一年秋撥册内報部查核原叅處分應請免議詳候具奏等情前　奴才覆核無異理合仰懇天恩俯惟飭部查照將襄陽衛守備叚必魁前叅未完處分照例免　以昭激勸謹附片具陳伏乞聖　謹奏奉硃批户部議奏欽此 
 
