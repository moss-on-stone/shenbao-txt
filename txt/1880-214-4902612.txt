# 1880 - 214 - 4902612

 

Page 1

 
 
[新印各種書籍出售價目] [  本舘發售]  
　　啓者本館所排印書籍俱各精雅可喜除在上海發售外其餘各外埠卽由　申報人經手如蒙　諸君子欲購閱者祈　惠顧可也所有售外埠之書價與在上海一律如經手人或有私自加價等情　買客　知本館以便查究茲特將各書　價附列如左 
中英和約洋一角 
中東和約洋一角 
　海尺　洋四角 
在　雜志洋二角 
三　識略洋三角 
經藝新畬洋四角 
　夕閒談洋四角 
平浙紀略洋三角 
章　經略洋三角 
　牑餘談洋三角 
文海披沙洋二角 
　瀛書報洋一角 
紅樓夢補洋五角 
水滸後傳洋五角 
　芳錄部洋八角 
綏寇紀略洋四角 
瀛　瑣紀錢八十 
四夢　談洋二角 
白門新柳記一角 
和約　抄洋三角 
　秀詩評洋一角 
　宇瑣紀錢八十 
四　瑣紀錢八十 
格致　編錢一百 
六合瑣言洋四角 
柳南隨筆洋二角 
香祖筆記二角五 
　瀛附卷二角五 
訂譌雜錄一角五 
嘯亭雜錄四角五 
零金碎玉一角二 
尺　集錦一角五 
春融堂雜記二角 
獨悟　叢抄二角 
印雪軒隨筆二角 
秦淮畫舫錄二角 
雨　博聞三角五 
蟲鳴漫錄一角五 
滬城備考一角二 
　　外紀三角五 
快心編　洋五角 
　魂香　洋二角 
林　香洋四角五 
女才子　洋二角 
東槎記洋一角五 
聖武記　洋六角 
靑樓夢每部五角 
雪月梅洋三角五 
東征集洋一角五 
閩雜記洋二角五 
夢園叢說洋二角 
藝林伐山洋二角 
聞見異辭一角五 
萬國史記洋六角 
　史洋二角 
書目洋一分 
　史洋五角 
笑史一角五 
語新一角二 
耳郵一角五 
痴說一角五 
何典一角五 
野記一角二 
蜀碧一角二 
粵　一角五 
　書目一分 
西遊補二角 
庭聞錄一角 
澆愁集二角 
點　記二角 
小家語二角 
十三　備　記洋一角 
夜雨秋燈錄洋四角五 
　　　尺　洋一角五 
山東軍　紀略四角五 
屑玉叢譚初集洋四角 
屑玉叢譚二集洋四角 
屑玉叢譚三集洋四角 
屑玉叢譚四集計四角 
有正味　尺　一角五 
螢　異草初集洋二角 
螢　異草二集洋二角 
螢　異草三集洋二角 
　異書四種洋二角五 
曾文正公年譜三角五 
有正味齋日記一角五 
庸閒　筆記洋二角五 
歴代陵寢備考洋七角 
淮軍平捻記洋一角八 
　　書舍零　一角半 
紀載　編洋一角五 
談古偶錄洋一角五 
豫軍紀略洋三角五 
史餘萃覽洋二角五 
　間據目抄一角五 
山中一夕話二角五 
景船　雜記一角五 
揚州　　錄洋四角 
　閩聯名　洋六角 
甲申傳信錄洋二角 
吳中平寇記洋二角 
硯　甲乙編洋五角 
鴻雪軒紀艷一角二 
詩韻題解四集六角 
六梅　　尺　二角 
使琉球日記一角八 
笑笑錄　　洋三角 
曾文正公大事記洋一角五 
　聞　詩選初集洋四角半 
　聞　詩選二集洋四角半 
　史　洋三角五分 
　餘　　一角二分 
　露　雜記一角五 
　砭　質言一角五 
尊聞　墨選一角八 
天壇長城圖合三分 
香　集　實洋三角 
禀啓　　一角五分 
航海運奇一角八分 
[論幕友佐治]  
　　幕友佐治地方爲衙署中所不可少之人古時椽屬是也特古者由於徵辟實爲入官之正路而今則姓名不達於朝各自延請以束修酬之而不以官俸養之者也其人則自少就傳或習錢榖或習刑名各成一家之言以轉相授受有至幕年而猶就館樂此不疲不　仕進卽有由幕而官之人亦　館榖之金以援捐輸之例而已惟其就館久治理精明操縱如意故入官之後催科撫字自具長才上憲察吏以幕道出身者爲幹員爲其不爲幕友所挾制書吏所朦蔽卽同寅協恭者亦皆推爲老成雖初任之員咸視爲歴膺煩劇之才吏治之盛衰於此輩有關係焉然而閱歴旣久諳練無慚以理錢榖則巧於句稽以治刑名則工於避就公事無　　之誚而出治有苛察之譏吏固不敢舞文民亦被其虐弄而恃才傲物侮慢上司訕笑同僚又在所不免故精明强幹之中實貽暴戾恣睢之患雖曰有才而無所取也然此以其入官者言之若老於游幕驅車所至聘者盈門其志氣以推尊而愈傲其性情以自是而乖當其饗厚脯居首席官之移氣移體猶不如其作福作威厓岸太峻則相見而難爲言防閑太嚴則深居而不輕出遇公事之難斷者故持疑義以憂居停見他人之偶失者妄事評品以重己名茍其見利而動則判然若兩人矣賄賂公行猶矜節操出入旣失尚據例文總之事事自是而徒高標榜之名人人愛財而互表淸廉之節求其不隳行不作僞實心佐治爲國計民生者能自幾人哉昨傳兩廣制憲張公札飭所屬各衙門造具幕友官親與一切衙內所居人姓名脚色淸册以憑稽核乍聞此舉正不知制軍命意何在蓋幕友辦事如有違誤仍以本官當之而且延請各友從前上司無推薦親友之事今則州縣委署一　禀見之頃居然紅紙條自大人鞾統中摸出其所以待朋友者不免瞻徇情面可知矣而其友又以曹邱望重時露矜張使東人言聽計從而後己則幕友之賢愚似不得專咎州縣知其人之姓名籍貫又將何爲者至官親以下諸人更無論矣繼而思之制軍蓋有深意焉目下吏治疲敝已甚國計民生兩皆窮困而臺院監司諸大員府聽州縣諸正印凡屬實　調署無不飽宧　以去國貧而官不貧民貧而治民者不貧非貪汙刻剝何以至此其所以至此者豈皆重財之故乃用度不支不如此不足以開銷耳今就府州以下言之官眷以外如刑錢責任重事權宜專不能多請數人使之意見不合敗壞公事然署中隨從學生數人有之矣其餘小席如帳司出納所貴親近之人書啓屬又必擇通儒之品降至徵收硃墨號件等事則上司薦人同僚薦人親友鄕族又薦人往往兩三人足敷辦公而用至十餘人僕從之中惟門簽用印或擇老手或派舊僕不能加多若跟班値堂流差監獄輙多至三四十人而未派執事手薦書而來者猶陸續不絕皆需留之以飯而去之以錢也至於官親則視本官之家世與向來交情大抵多寡不等而有則有之統計一署之內百人之食猶不爲多而幕友更須脩脯歲費二三千金尚覺平常似此煩費官惡能廉官不廉則地方無起色吏治無興象而國計民生日以窮迫矣故欲整吏治必自官不貪財始官不貪財必自財無妄費始財無妄費必自署無冗人始觀制軍斥番禺令必究詰其某人爲某事某人係某親若曰無繫乎地方之人卽不宜居於衙內也吾觀此舉蓋大有正本淸源之意在焉而因是以考察幕友之賢否而已竊謂一署之中欲其無閒居冗食之人固當以此法爲先而一省之中欲其無窮居之食之官則　日鄙論所云以候補佑治不用幕 
 
 

Page 2

 
 
友之法竊以爲可試行之未知有合於當道鉅公之所見否 
[恭錄　諭旨]  
　　○六月二十四日奉　旨廂黃旗蒙古副都統着耀年補授欽此同日奉　上諭曾國荃着來京陛見山西巡撫着葆亨護理欽此 
[使俄消息]  
　　○英本月四號英國傳來電信云曾侯已與俄國開商事件矣電音簡略未知其詳以意揣之使節或已至俄京也 
[淡水地震]  
　　○六月十四日台灣之淡水地方地震兩次雖不甚重而居民已受驚不淺矣 
[封廟拘僧]  
　　○蘇郡七子山三官殿每逢七月之交城內外各處居人上山進香者如雲蒸霞蔚蟻聚蜂屯無晝無夜男女絡繹不絕自奉藩憲禁止香會該廟亦稍稍歛跡兹聞吳縣高邑尊突於二十日將該山廟門發封該廟僧人拘案待質想該僧必另有劣跡或係訪聞或係告發俟庭訊後探悉再行登錄 
[雷警迭見]  
　　○蘇郡於上月二十六日午刻時初見油雲密布旋見大雨傾盆紫電閃爍之中突聞霹靂一聲彷彿山崩地坼人知如此迅雷必有變故未幾知滸關之十里亭名楊樹庄地方有六人于田耘稻正以雨勢淋漓方欲相將走避乃霹靂甫下兩人同時震死四人亦皆驚恐無地如醉如痴逾時始蘇其死者有無隱慝則尚未悉也又同時楓橋張家浜某姓稻田亦被雷擊稻種數莖頓時焦灼其餘亦皆捲葉乾枯云 
[諭知捐生領照示]  
　　○欽命江南江蘇等處承宣布政使司布政使譚爲出示曉　事案照蘇省樂輪豫晋賑捐請獎各員應塡執照前奉蘇撫憲將直隸移到空白執照陸拾張發司塡給當因奉頒空照或有不敷或有餘多先經核明不敷照數開册詳請咨部補頒在案茲奉督撫憲札准戶部議復應令將已未塡給空照分晣開報再由戶部知照吏部給發執照此次所謂添發空照之處應毋庸議所賸空照及截下照根應卽赶緊送部查銷等因是已經核准之員應將空照儘數塡給俾可另造照號淸册檢同照根一併繳銷其無照可塡各員須另開淸册詳咨戶部轉請吏部塡照發蘇轉給庶與現奉部議相合查蘇城獎局業已截撤所有案頒空照均存蘇藩司署內合行開單示諭爲此示仰樂輸晉豫賑捐請獎案內各捐生一體知照務各開具腹歴檢同實收來司具稟以憑核明塡照給領俾照信守　違切切特示 
[竈民被害]  
　　○浙省餘姚縣屬本爲產鹽之區近以私販日多官銷日滯經鹽商稟請撫憲核奪隨於今二月間委張鑑南觀察帶兵至餘姚查辦觀察到後卽傳各鹽戶諭將晒鹽板毀半留半並於沿海處立新局築土城復因水道不便飭將利濟制塘掘斷五六丈以通舟楫各鹽戶以吾等倚晒鹽爲業今若毀板一半何以度日觀察諭以爾等晒賣私鹽不如開墾種地上首淡地旣便耕種下首漲沙仍可晒鹽何患乎無生理蓋觀察壹意欲毀鹽板遂設是想爰卽稟詳撫憲謂餘姚沿海地方地淡已久儘可開墾地旣墾而板卽可毀矣云云不知餘姚灶規勒有成書內云子母傳沙由灶民築塘升科故上節淡地皆歸灶民命丁下節鹹地每年由鹽戶照解灶丁小租錢一俟地淡仍歸灶丁營業鹽戶實不能墾種也是處地勢又北高南低今將利濟塘掘開秋潮上泛塘南灶民深恐抱其魚之戚因擬呈請地方官添築一塘庶可以禦潮汛適於四月間石堰塲主奉到憲札當卽出示如有灶地　老地淡者一併築塘開墾升科灶民久有此心便　躍從事於六月初七日興土築塘但觀察初意欲令鹽戶開貇並非欲灶民開墾故於是日卽傳各鹽戶並親率楚軍馳赴驅逐灶民不知所爲往南飛奔其落後者竟被戳死二人受傷數人次日灶民呈請地方官騐殮而觀察已先詳撫憲不叙灶民奉官築塘緣由反稱搶奪焚毀云云但據灶民呈稱鹽戶戳死灶民自知罪無可逭特自將草篷焚毀藉爲後日抵飾地步並傳得鹽戶亦恐灶民報復連夜遷移以致數家失火惟撫憲在省一時究難察及隨委寗紹台道瑞觀察赴餘姚會同地方官查察稟復現聞已審過數堂尚未斷結云 
[勒限歇業]  
　　○前報登章門嚴禁烟館告示一條兹悉七月二十日由城內外保甲總巡轉向南新借發縣差一十六名協同本局丁差分往各烟館傳諭一次勒限七月初一日一律停閉倘敢故違卽行照例懲辦故日來各烟館已大半新換招牌改爲洋藥通商字樣云 
[觀察公旋]  
　　○江海關道劉觀察晉省已列前報兹悉觀察於前日午後乘坐小火船抵滬回轅云 
[刃傷三人]  
　　○昨早孫明府至捕房發落各案時據原告婦人朱葉氏偕同其戚奚揚氏投稱夫主名朱耀坤姑俞氏及兒子等同住在後新街德興里樓上是陳方方同妻董氏居住陳方方在家日少有王阿四時在陳妻處出進毫無顧忌此本與我家無涉嗣因夫主家用拮据着我在外帮傭致有空屋半間王阿四欲借舖場夫主不允詎伊已懷恨在心在後見別人租去王阿四更爲忿恨於昨晚八點鐘時夫主耀坤正在晚炊王阿四忽來先至樓上時陳方方正在家中王阿四在樓片時復卽下樓見我夫主伸手一拳正待招架伊又將刀連砍四刀臂膊肩脇頭頸等處皆傷立時倒地我子海賓呌喊亦被一刀傷及頸項及姑奔出又被其戳傷右肩洞成一孔隨卽鳴捕而王阿四已不知去向陳方方亦已逸去當將其妻董氏拘到並拾得刀鞘一個經法捕頭騐明送往仁濟醫館據醫家云夫主與我子海賓受傷深重老姑雖年邁尚可無事云云孫明府得供謂如此凶橫當予嚴緝着將陳董氏暫爲管押俟解歸公堂訊後再送縣核辦 
[賭案詳述]  
　　○昨報和尚控賭一案兹得其細情爰錄之如下據傳沉香閣住持印禪於同治五年間至南門外小普陀聚賭其時小天竺和尚志修亦在局中繼而印禪賭負因沉香閣尚有老和尚不敢回寺旋托志修擔承而散此已事隔十年矣今五月間小天竺因經費不敷向印禪借洋四百元願將懺牌四扇作抵該牌置辦時計費錢千串光景印禪以洋有抵押便一口應允卽由一粟　和尚寳禪作中彼此交付近來沉香閣進項頗多印禪亦人言藉　故六月十九日觀音誕期本縣莫邑尊親詣拈香隨徧閱方丈禪堂適見有一烟榻詢之稱是施主所 
 
 

Page 3

 
 
設詢其施主何人印禪便言語支吾又見後山門笆籬亦不落鎖邑尊復加研詰印禪止叩頭求饒此固志修所知者意以印禪怕見官長因思得一計前日特至印禪處稱有某施主定佛事三日此係鄕紳大家一切莊嚴必須華麗前所押之懺牌乞暫借一用事畢仍卽送還印禪以此牌係抵洋元若一旦取去洋必落空因是不允由是志修挾怨并憶及前十年之賭博事卽揑詞投縣控告莫邑尊當卽准詞親提訊問志修訴稱誘賭仝局者有吳老七醫士陸雨高二人官着一併傳訊小普陀和尚林松亦飭傳到案惟一粟　之寳禪單上無名故未傳提陸雨高稱此事實無影響惟志修素行有虧我與彼祖師友好曾往往規勸想觸其忌而誣攀也邑尊亦不細詰惟訊印禪究竟沉香閣一年有幾多出息印禪答稱逐年有八百千租金可收因又詢有無帳簿印禪始尚含糊及聞喝打籐修乃稱有簿四本邑尊卽飭差往提又訊志修小天竺有無出息可有帳簿志修稱帳簿有二十本邑尊亦着往提志修又叩請斷給懺牌邑尊謂牌是小天竺之物須斷還該寺與汝無涉汝豈尚圖回小天竺乎及差提帳簿到堂時已薄暮不及檢閱卽斷將印禪志修交差看管陸雨高吳阿七均交保聽候續訊 
[馬車傷人]  
　　○昨午後一點半鐘有洋人乘馬車至一壺春茶館前撞倒一挑茶葉者頭顱碰破鮮血直流洋人卽停車令受傷者自將　布手巾包札並給以洋文字據囑至大馬房醫治再至太古洋行照給傷銀云 
[浴身喪命]  
　　○前日午後太古碼頭之江心中浮一西人屍身卽經西國杉板船打撈而屍復沉諸水底逾時再起始行撈獲據聞此屍於夜間失足落河致死或又謂此西人係水師帮之樂手計共三人在浦江邊洗澡同時沉溺今獲一屍尚有二屍未知下落也 
[酒醉落河]  
　　○盆湯弄荳腐店內之水夫某甲前日傍晚時人已酒醉然猶肩挑水桶沿路高唱徽調及至碼頭起水竟失足　河身入停船之底隨由岸上人救起業已氣絕當由該店主知照其親屬備棺成殮云 
[浮屍待認]  
　　○新　厘卡門前前日氽一無名男屍來年約三十餘歲身　穿藍洋布褲赤身無鞋襪當卽報堂驗無傷痕備棺成殮發壇云 
[勸節虛費移賑直災啓]  
　　○竊維敬神祀鬼理本非虛救災　隣事尢難緩時維七月節近中元各處無不捐集冥貲普施高里或懸燈結彩互賽新奇或設醮建壇不計縻費原以事鬼者安人非以媚神者邀福也夫人之己死尚籌恤死之方豈人而求生不竭救生之策今屆直隸天河各屬災象連年哀鴻遍野近復經旬暴雨冲决河堤凡屬低窪悉遭淹沒旣蕩析離居之不定復飄流待哺之可憐爲日方長被災甚廣窮無可告慘不忍言較之雨濕天陰餒而求食新大故小啾然有聲更非幻而無憑固有實而可據者矣　懷災境爰勸同人暫改舊章移爲賑款其已備者仍焚冥鏹以濟幽魂其未辦者且解囊貲聊　善舉明知輿薪杯水無非各盡微忱所望推食解衣先以急其當務陽　布則戾氣消鬼不瞰吉人之室善念充而天心轉邑何有疫癘之興質之鬼神定蒙鑒許勸諸善信共發慈悲救得垂斃一人勝造浮屠七級尚期不爲成見所拘更有冀夫以多爲善卽祈樂助幸勿躊躇[  庚辰七月朔日實事求是人呈稿]  
[錄韻穉曲友贈何喟吾七律]  
　　○鶯簧蝶板太玲瓏銀燭剛燒一寸紅百尺樓高愁乳燕五銖衣薄悞驚鴻漫誇聲價驪黃外別有深情啼笑中記度荔支香一曲脂痕染淚洒屏風 
[同里鄭理齋刲股愈母疾感賦]  
　　○羊跪乳烏反哺物猶如此乃天賦人而不如應警悟　一解　母居星江兒賈武林三年不見惓惓　昏遄歸省視色笑彌親　二解　色笑親母心慰依依膝下惟解順親意菽水雖微亦養志　三解　居無何母疾作入膏盲謝醫樂兒心憂煎心緒惡　四解　心緒惡可奈何呼蒼天淚滂沱只知活母不知其他刲股進母起沈疴　五解　母病起矣兒心喜矣別母出門謀甘旨矣誰無父母心仰止矣閭里咸稱孝哉子矣作詩歌之光桑梓矣　六解　[  星江董璞未定草]  
[光緒六年六月二十三日京報全錄]  
　　宮門抄○諭旨三道錄前○將軍銘　奏擬請試開煤窰酌抽厘稅緣由摺子○御史邵　奏請　飭下查明酌定停止分發年限夾片○都統 
 
 

Page 4

 
 
恭　奏舉辦烏城善後事宜請飭部院各衙門擇要抄案咨發摺子○監督廣　奏爲覆陳摺子○都統恭　奏爲陳請由部重頒　勅印以昭信守摺子○直督李　奏總兵飭卽就近赴任夾片○黔撫岑　奏請留武員各以本班補用夾片○六月二十二日內務府國子監侍　處値日無引　見○宜振興廉由　東西陵回京請　安○陳振瀛謝授江西撫州府知府　恩○廣東叅將梁卓高謝　恩○景緒續假十五日○內務府奏派致祭　內外城隍廟　派出志和錫祉○又奏派致祭　風雲雷雨　泒出定昌果公錫光繼勳○召見軍機　陳振瀛　梁卓高　○○奴才銘安玉亮跪　奏爲吉林人戶日繁柴薪難繼擬請試開煤窰酌抽厘稅以裕　國課而利民生恭摺瀝陳仰祈　聖鑒事竊照吉省旗民各戶向係伐木炊爨溯自嘉慶二十一年經將軍富俊奏准開採荒山子等處煤窖三座收納稅課歴辦有年嗣於同治七年將軍富明阿續請試開火石嶺子等處煤窖八座當奉戶部議覆以吉林地方伏莽未凈增設煤窖開採之始必多集丁夫其中良莠不齊難以稽察且圍場禁出地脉相通恐於風水有碍奏請一併封閉奴才等竊以爲政在養民不外就地興利事關籌餉尢貴因時制宜近來吉省生　日繁人烟稠密山林愈伐愈遠挽運非易價値日昂居民日用必需多受柴薪之累若不開採煤斤以資民用則數十年後柴薪愈見稀少炊爨艱難本省僅有煤窰三座所產無多不足供通省之用奴才銘安前奉　寄諭經費一層該省如有可籌之處亦應實力籌辦等因欽此卽以試開煤窖利益民生抽明稅課曾經　奏在案正在體察籌辦間於五月初一日准工部咨開監生尚崇琦等呈稱查吉省葦子溝等處盡屬荒山煤苗透露堪可開採均距省窵遠並無碍風水情願自備工本雇覓本地居民前往開作等語本部未便據呈率准相應知照迅卽委員按照呈稱各處　細查勘等因咨行前來復據本省民人董琦等先後具呈亦以試開煤窰照章納　爲請　思煤窰之開下便民生上充　國課利益實屬無窮前任將軍均已籌議及此而戶部以地方未靖誠恐奸宄潜踪藉端滋事奏請封閉所慮不爲不周第近來勦辦馬賊大股現已肅淸金廠渠魁以次勦滅而五方流民謀食遠來勢難盡行驅散若使無處謀生仍恐相聚爲盜倘試開煤窰則無業窮黎皆得趁工糊口自可化莠爲良於地方似有裨益查吉省煤窰捐納舊章每座僅收稅銀十七兩六錢零八厘現値庫欵支絀之時百貨均有厘捐煤斤自應照辦擬請毋庸交納舊定稅課仿照現辦貨厘章程其賣中錢一千抽收一十文所取無多該商斷無不樂從之理如果煤苗暢旺自必稅課豐盈不但火食有賴柴價自平商民同霑樂利而抽收稅課亦可稍濟餉需合無仰懇　天恩俯念吉省居戶日煩柴薪難斷准其試開煤窰酌抽稅課以資民用而裕餉源之處出自　聖主鴻慈如蒙　兪兀再由奴才等遴派妥靠委員分赴各處詳細查勘果係煤苗透露堪以開採於圍場處所禁山風水均無妨碍飭將煤窰四至繪圖呈遞再當妥議章程奏明辦理所有擬請試開煤窰酌抽厘稅各緣由是否有當謹恭摺具陳伏乞　皇上聖鑒訓示遵行謹奏軍機大臣奉　旨知道了着照該將軍等所請試行開採惟當認眞經理毋任滋生事端一切詳細章程卽着妥議具奏欽此　○○御史邵曰濂片　再自上年停止捐輸以後各督撫有以停止分發陸續奏請者臣竊以爲此項人員旣經捐輸於前自應准其分發於後卽勞績保舉之員亦應准其一體分發如或謂人材壅滯量予疏通停止分發自應斟酌年分妥爲辦理近聞直隸督臣李鴻章以候補人員較多奏請停止分發聲明俟五五年後再行體察情形辦理自是爲疏通仕途起見惟查湖北等省停止分發前經部議以一年爲限此次直　奏停分發如果援案辦理則一年之內非特補　者寥寥無幾卽告假事故之員亦恐不多第若遽照該督所請約以三五年爲期亦未免漫無定限相應請　旨飭下吏部查明直　到省候補道府同通佐雜人員確數會同戶部查照該督原奏酌定停止分發年限以人數之多寡定年分之久暫庶仕途　兾疏通矣是否有當伏乞　聖鑒謹奏奉　旨已錄　○○二品頂戴烏魯木齊都統奴才恭鏜跪　奏爲陳明舉辦烏城善後事宜請　旨飭下部院各衙門擇要抄案咨發俾資遵循恭摺仰祈　聖監　竊查烏魯木齊地方矢陷十餘年大小衙署早被焚燬一切案卷册檔並無片字遺存　淸之初各前任都統籌軍籌餉之不遑未能辦及善後事宜奴才按地方善後事則類乎創始而功不少由舊制如能規復固所深願卽兵燹後今昔情形頓異事事難於復舊而因時制宜亦必翏稽成憲爲挈領提綱之準奴才上年疏陳募營屯墾　城曁援訪忠　爲善後當務之亟迄今年餘在在粗有成式惟檔卷失存凡任內應辦事宜及所部滿蒙漢回各要務實在無從稽考非由吏部戶部禮部兵部工部太常寺內務府理藩院抄案不能酌辦周妥合無仰懇　天恩勅令部院各衙門摘抄烏魯木齊都統應辦事宜擋卷俾奴才得以專員分赴請領回烏藉資參考卽將來舉辦一切遇有應行增減之處亦當隨時咨部以昭更定所有奴才擬請抄案緣由理合恭摺馳陳是否有當伏乞　皇太后　皇上聖鑒訓示謹　奏軍機大臣奉　旨着照所請該衙門知道欽此　○○二品頂戴淮安關監督奴才廣英跪　奏爲欽奉　諭旨恭摺　陳仰祈　聖監事竊照部撥奉天省光緒五年俸餉案內指撥淮安關常稅銀二萬兩前監督廣麟因徵收短絀夫及批解奴才於上年七月履任後加意整頓設法招徠適値年榖順成商情踴躍稅務稍有起色卽於上年冬季先行解銀一萬兩附片奏明在案嗣又奏　光緒六年分奉天省俸餉銀二萬兩奴才深知需用孔急不敢稍有宕延復經竭力籌措找解光緒五年分銀一萬兩又光緒六年分銀一萬兩共銀二萬兩照例咨准江藩司飭委江蘇候補知縣武麟於本年五月初一日管解起程前赴盛京戶部交納並分別呈報亦在案兹於五月十六日承准軍機大臣傳諭欽奉光緒六年五月初九日　諭旨由四百野飛催前來除俟徵有成數將本年未解銀一萬兩赶緊籌撥外理合恭摺覆陳伏乞　皇太后　皇上聖鑒謹　奏軍機大臣奉　旨知道了欽此　○○二品頂戴烏魯木齊都統奴才恭鏜跪　奏爲陳請由部重頒　勅印以昭職守恭摺仰祈　聖鑒事竊照烏魯木齊收復數載歴任都統皆以外刊木質關防疏陳開用轉相交接原屬一時權宜非可經久體例奴才由署任以迄於今凡公事所用關防查係英翰於光緒三年任事自刊木質　承平時部頒烏魯木齊都統　勅印料自平瑞殉　時遺失於兵燹之中卽或有人拾藏呈繳前來亦應送部繳銷之　且奴才舉　善後經年遇事是否職分當爲但憑遺老傳說　屬　　參半 
 
 

Page 5

 
 
籌思　再惟有仰懇　天恩由部重頒　統　名　勅書一道新印一顆以重都統分職之務而彰地方善後之用統後奉准　命下之日卽由奴才派員赴部講領　回謹敬開讀永昭信守所有奴才請部頒發　勅印緣由理合繕摺馳陳伏乞　皇太后　皇上聖鑒謹　奏軍機大臣奉　旨着照所請該部知道欽此○○李鴻章片　再新授正定鎭總兵婁雲慶由湖南原籍起程時已呈　湖南撫臣代奏叩謝　天恩該鎭行抵天津臣素知其久歴戎行謀勇可靠直境防軍正在　人整頓飭卽就近赴任將練兵事宜認眞督操聽候調遣理合附片具陳伏乞　聖鑒謹　奉軍機大臣奉　旨知道了欽此　○○岑毓英片　再查副將　儘先補用叅將羅洪銘馬治堂李向陽王會副將銜儘先補用遊擊陸春高榮　安蔚黃泰補用遊擊梁正瑞副將銜儘先補用都司劉映華花翎儘先守備王福盛等皆在滇黔軍營或攻堅奪壘或殺賊復城均屬久歴戎行戰功卓著茲値黔省易　復兵防守訓練在在需人合無仰懇　天恩俯准將羅洪銘等十一員各以本班留黔補用以資得力除飭造該員等出身履歴淸冊咨送部科外謹會同督臣劉長佑附片具陳伏乞　聖鑒訓示謹　奏軍機大臣奉　旨着照所請兵部知道欽此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
