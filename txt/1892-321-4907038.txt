# 1892 - 321 - 4907038

 

Page 1

 
 
[精印隨園三十種告成] [  圖書集成局啟]  
　　隨園太史文　經濟冠絶古今海内通儒無不仰之如泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕　魚幾至莫可辨認本局免得初印眞本悉心離校排印成書紙張旣潔白無瑕墨色尤光潤可愛分釘四十八本盛以全据木箱刻已告成卽日出售核定每部實價洋銀五元諸君子有光覩爲快者請移玉至申報舘帳房購取可也 
[九朝東華錄减價出售] [  圖書集成局啟]  
　　本局所印九朝東華錄一書紙墨精良校訾詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本　巳收回目下餘　無多是以貶價出售每部核定實洋五元諸君子有欲悉　本朝掌故者請臨申報舘帳房購取庶一經披閱如瞻　列聖鴻謨呼 
[論處困]  
　　有淺嘗居士歴崎嶇之境獨抱苦衷無所告語造飽閱先生而問焉曰僕與先生道左班荆者久矣始僕　　　莊　　飫鮮處則豐席厚履出則駿馬高車雖未有食前方丈侍妾數百人然婢僕奔走於堂階足供使令　爲　斜　遊　　　楚館開筵坐花飛觴醉月妖姬勸餐嘉賓侣坐爾時僕甚樂而先生笑之以爲苦及過先生之居則　　没徑　土　庭視先生之盤則藜藿杞菊雜以苜宿而先生冬夏一葛惟汲汲焉假借圖史不及財物又乏僮僕躬自　炊釜煤塗　棘薪坼膚猶不忍釋卷數行未畢烟火盡滅焚膏燃之琅琅之聲又作僕嘗探先生之暇邀與俱游先生不可白吾勞　矣幸而休毋寍彈琴賦詩以樂其志焉爾僕謂先生甚苦何樂之有先生又笑之乃悠忽幾時僕命途蹇　逈　曩年食則蔬糲衣則韋布安步以當車臧獲不知焉往興念及此涕涙酸辛渺然寡歡但知有苦不知有樂遂得以深交先生　先生之路更窘捉襟肘見納履踵决饔飱不給并日而食然閉户自精爲學益力怡然悠然其樂更甚若　不知有苦　竊不解同一人也何耐苦與不耐苦有若是之異耶敢請其說先生笑曰子欲辨苦吾語子味天之生人　以五官而益色五聲五臭五味以别色寓目聲入耳臭通鼻味適口而悉統以主宰之心人有見錦繡文采而不以爲悅目聆絲竹　絃而不以爲娛耳嗅芬芳馥郁而不以爲觸鼻食鮮脆肥醲而不以爲適口者乎無有也皆心之所欲也心惟好之而惡之故色必求華聲必求諧自必求香味必求㺯苟違知則心不安心不安則體不舒然聲色臭三者或猶可忍獨於味　目茹而心咀之如沆瀣然故於甘則飫而嗜之於苦則吐而棄之以求合宜莫不然也不遂其性則心　口　眼耳鼻亦爲之不快矣夫心何厭之有不知甘者苦所生苦者甘之漸苦極則甘甘極則苦此天理循環萬事皆精　　乎味以嘗試吾人者也人欲順則天理逆而心遂溺焉夫心爲靈明之主要在一無所滯隨遇而安求其所當　而　之於天知世味之儻來皆彼蒼之嘗試庶幾能得苦中之趣矣居士曰先生之喻誠妙然僕終不解苦有何益於人而　天之嘗試也先生曰子誠不知味者孟子不云乎天將降大任於是人必先苦其心志勞其筋骨餓其體膚空乏其身行拂亂其所爲所以動心忍性增益其所不能以是知受大任者先苦心志故歴舉舜發於畎畝傅說舉於版築以證之於前而終之曰然後知生於憂患而死於安樂此其警戒後世之旨深矣操此說以觀夫乃嘆古今盖世賢豪往往出孤寒貧賤自少至壯有僅求温飽而不可得者又孰知窮途失意之時正盤根錯節之時一旦得志則爲君必明爲臣必良爲將必能卽草茅抑塞以終其身者亦必以詩書道學深入顯出正已正人爲世師表如或滋於膏粱紈袴鮮衣驕奢注佚務賓客聲伎狗馬之好稍不自檢立召禍端因而犯法干紀喪身亡家者不勝枚舉盖欲得庸懦無能如守財伴食者流以保全軀命利祿亦不概見何則一則天玉成之使之習於艱鉅一則天厭棄之使之耽於荒佚譬猶藥也安樂味甘性熱有毒可以殺人雖和若飴蜜爲人所喜有害也多食必至滿中滑腸將者亦可以死憂患味苦性寒無毒可以養人雖峻如連蘖爲人所畏無傷也故苦者必能屏邪袪火絶者亦可生自來良藥無不苦心孟氏之言益可信矣子奚惑焉居士乃瞿然驚色然喜曰若是則天之望我輩實深我又何蹙蹙爲雖然僕處於困境未知所從先生幸復教我先生曰子惟循我之途耳處困莫如讀書書爲孝弟忠信禮義廉恥之門日趨其中則胸襟開拓步履坦夷憂者以樂苦者以甘雖幾舜於畎畝說於版築可也常居窘鄕尚不足以改吾程度况顚連偪仄之偶遭乎居士再拜受教而去於是優游典籍天君泰然與境俱化不復以處困爲苦云 
[論旨恭錄]  
　　九月二十四日奉旨翰林院侍讀員缺照例將清銳轉補所遺侍講員缺著景厚補授内閣中書員缺著常惠補授擬補内閣中書福克津存山李廷斯萬啟釗王郅吉林將軍衙門刑司理刑筆帖式和清俱准其補授明保江蘇候補知縣諸可寳著以知縣儘先卽補保舉直隸補用知縣祝芾江蘇補用知縣季逄辛俱照例用俸滿北城兵馬司副指揮嚴慶琳著照例升用開復前福建補用通判吳元韜著准其開復原官仍發原省照例用捐復前江西補用知縣劉均著准其捐復原官照例用病痊前湖南永綏直隸廳同知王恂著照例用獲盜官順天補用知州石賡　著遇缺儘先補用前東城副指揮山東候補知縣陳禮森著以知縣卽補欽此 
[本館接奉電音]  
　　昨由京友電傳上諭一道敬謹譯登○十月初四日内閣抄奉一硃筆馮文蔚補授翰　院侍講欽此　 
[漢電譯登]  
　　昨接武昌發來電信云新授荆州道周子瑜觀察於初四日由漢坐江通輪船赴荆定於初十日接篆　 
[閩客譚新]  
　　閩中姦拐之風相沿成習良由破案者少此棍徒所由益無忌憚也南臺州　漢有漁民玉姓　日以捕魚爲生計烟波一棹往來斜風細雨中暇時則爲人裝運貨物以博青銅其女名骨骨年方瓜破雖生長小家　饒丰韵有傘店主卓姓常以竹木倩王載運卓之族人某甲見女而悅之引月勾風漸入隹境祗以明來暗去終不能地久天長遂以密計誘女　城藏匿旗汛街王自失女後日夜悲啼幾廢寢食就近赴營務處巡船哨官處喊　哨官禀　鹽法道龍仁孩鹺憲以此風斷不可長飭令查拿哨官於前晚探明蹤跡督帶健毋數各挈王入城　抵其處果見女　焉哨官卽將女交王具領時有許孔孔者出頭硬霸哨官喝令勇丁捆送到縣時附近旗人聞信來觀幾　堵墻哨宫將此案原委向衆細述一番旗人皆稱許孔孔素不安分夜靜更闌與小女子住在一室是何道理請拿去照辦我等不敢干預勿以漢人逃入旗界疑旗人之保護也哨官師赴道　禀明立將許孔孔　交閩　訊辦着　根交正犯以　究　 
 
 

Page 2

 
 
此事若非該哨官親入虎穴荏弱花枝終不免爲他人攀折矣○侯官縣前鄭監牛家將門樓租與某甲開張裁縫店歴有年所近因鄭積欠工錢甲催索甚急致相口角鄭惡其不遜遂令遷移兩不相下互控保甲局經委員前往查明并取帳簿對算除去租金鄭尚欠甲工錢四千餘文鄭允照數歸還甲亦願爲出谷遷喬之計本不致興雀鼠之訟詎甲母與鄭一言不合遽起爭鋒鄭又赴局控甲母自恃年老搗毁器具保甲提調柴蘭谷司馬飭差傳齊兩造詰訊甲訴稱已遵委員之諭俟伊將欠錢交還卽行移居我母與伊口角則有之並未打毁物件鄭訴稱伊母蠻横異常實被打毁物件司馬謂甲曰此案旣經委員斷結爾應俟伊交還工錢卽行移居何以未逾數日又敢滋閙殊屬非是至爾母得罪業主著汝當堂向鄭服禮并帶鞭爆至鄭家燃放房屋限汝今日遷離至所欠工錢如鄭現有未便准汝明日到局由局先行墊給兩造欣然遵諭而退○鳳池書院山長陳瀍川刺史現已到院開課生監題爲言必有中至升堂矣内有聖諱未及敬避諸生紛紛禀請換題監院因開課題目未便請改在後回明山長文内准以某字代之或空格不　以此曉諭諸生始挾卷而去○九月廿六日譚制軍課試鰲峯鳳池兩書院生監文童共出一題鰲峯文是吾聞其　　舜之道要湯詩題賦得四十賢人得人字鳳池文題曰不動心有道乎曰有詩題賦得五言長城得城字○時届嚴冬宵小乘機竊發督辦保甲局　　　　　各叚委員將該　地方所　栅門一律添造完固著地保隨時關鎖以杜盜賊往來是亦防患未然之道也○閩中土娼俗呼爲半開門城中繁盛之固　射　　一　　　娼婦年老貌　者多其所往來者率係短衣窄袖之輩至稍有艶名者皆無以存身蓋棍痞雖未及南臺之多而營兵衙役接踵偕來不堪其擾眡得移居以避之也城外洲邊一帶環繞五保七社等處開設私娼密若魚鱗有某甲蹤跡詭秘與隣右不睦一鄕紳耆咸抱不平具禀攻之海防廳署凡民間遞禀應由代書蓋戳方准收閱代書胥差與龜子通同一氣得其規費不肯蓋戳故禀不能投前日紳耆等在洋中亭半路趁海防廳朱子香司馬回署時攔輿呈遞公禀司馬諭以當蓋保戳方可收　紳耆僉稱代書得賄司馬又諭今日可傳諭令其蓋戳倘再刁難明日准汝再禀紳耆遵諭而行代書依然違抗紳耆又於次日攔輿遞禀并將代書費錢帖四百文夾入司馬詰知原委將禀收受諭以秉公查辦紳耆　躍而退 
[邗溝霜信]  
　　邦江鹺署前江首棋　今年七月初旬　風吹折僅存右首一杆巍然獨立不足以壯觀瞻當經鹺憲遴派某委員往上江一帶採買新料於日前拖運到揚刻已雇匠興工雲斤月斧入耳丁丁先將舊座基址拆卸起出土内斷杆然後諏吉栽竪大約月初卽可蕆事也○揚州舊城内太平橋堍某日下午有一男子病容滿面踽踽獨行至此忽踉蹌欲倒遂席地而臥呻吟不輟逾時聲息全無蓋已魂歸泉壤矣地保見之卽飭夥役看守赴官衙呈報飭令殮埋了事其人面黄有鬚年約四十餘布衣完好似係貿易中人倒斃途中殊堪憫惻日來不知已有親族認領否 
[山長旋寗]  
　　江寗尊經書院掌教翟葆之給諫前因西河抱痛遄返珂鄕桑梓釣遊巳閱數月近將家務勾當清楚束裝來寍於九月二十八日赴督轅拜會劉峴帥並拜各當道仍在尊經閣小憇行蹤滿城桃李再睹春風凍蕊寒葩一時生色教澤及人抑何深且遠耶 
[穗垣霜葉]  
　　粤東自立秋以後雨澤稀少四鄕播種雜糧同切雲霓之望前日番禺縣屬車陂鄕與黄村鄕因爭水灌田起釁遂至械鬥各以鎗砲從事聲聞數里李子華大令聞報之餘卽向上憲禀明帶領營兵數十人馳往彈壓未知卽能解散否○日前有貨船一艘由省河解維逕往梧州行至三水縣界内突有海盜多人駕駛杉板如飛而至一躍上船肆行刦掠船户人等相與抗拒致被擊傷多人所有貲財悉被掠去該船遂駛回省河入城禀報當蒙大憲飭令沿海扒船實力查緝能否破案尚待續聞○九月十九日有武童多人同赴校塲學習馬射因爭奪馬路起釁始而口角繼而用武兩下教師各率其徒上前禦侮愈聚愈多勢同對壘駐紥附近營官聞之立率兵丁彈壓始各散去縣憲以武童動輙滋事諭知各屬廪保轉囑教師嚴加管束倘再犯惟教師是問○九月十九日清晨長隄官碼頭有男屍一具泛乎中流年約五旬衣服華麗旋經人撈置岸側未幾卽有親屬尋至備棺成殮聞此人係某署幕賓先一夕在珠海讌飲醉眼模糊失足墮水時當黑夜拯救難施遂遭溺斃亦可憐矣○河南附近新廟地方有甲乙兩人皆係潮州產甲欠乙銀數兩屢索不還日前乙文向索甲無以應乙謂其有意賴債大肆辱駡甲聞而忿甚走入廚下拾取菜刀向乙直剌乙赤手空拳不能抵禦遂被斫傷頭額血流如注登時斃命甲知罪無可逭遂投縣署自首縣憲訉明後飭令釘鐐收禁聽候詳辦逞一時之忿貽無窮之禍事後思量其亦有悔於心耶○臬憲衙門高懸示諭凡攔輿呈禀者不閱不批所以杜健訟之風而崇官府之體也日前臬憲出衙時有一老嫗手執狀詞匍匐向前意欲攔輿呈遞旋被差役斥退遂不能逹後有人謂嫗云剛中丞勤求民隱攔輿遞禀無不接收盍往投之嫗如其言轉往撫轅守候適中丞是日並不出衙嫗候至日暮帳然而返○前任廣榷憲於九月二十日起程回京是日省中各憲均往日近亭寄請聖安並赴河　爲榷憲送行長隄一帶車馬如雲異常熱閙 
[壽母稱觴]  
　　九月廿九日爲甯關道吳福茨觀察之太夫人七秩榮慶因是日適逢忌辰故於前一日召著名京班在上房之外登臺演劇曲奏琅璈輝騰袍笏本月初二初三等日又召上海著名脚色至内花廳與京班合演另召梨園子弟在本署土地祠内演戲俾閭巷小民得以暢聆仙樂亦與民同樂之意也所屬各廳州縣餽送禮物祗受壽軸壽濁其餘概行璧還聞撫憲崧振帥亦遣弁齎禮道憲再三推辭因念却之不恭僅收壽軸持躬廉介於此可見一班 
[鳩江寒柝]  
　　李與吾宫保逝世後奉旨褒恤其禮優崇並准加恩子謚已蒙硃筆圈出勇恪二字九月廿六日清　電信傳至蕪湖論者咸謂此二字足以檃括生平至開吊日期本定於十月初八九十等日兹因適逢萬壽聖節特改於十一十二十三等日俟領帖點主一律告竣卽當扶柩至南陵縣北鄕某山地停厝先塋之側俟明年擇定吉期奉安窀穸○楊觀察因天寒風緊宵小滋生嚴諭各叚保甲加意巡防每夜並派親信人出外偵察以考各員之勤惰一夕行至大關亭畔見一人竊取關前樣枷兩面鋪地作枕正在華胥國裏化蝶遊仙忽被巡夜者喚醒其人倉卒不知所對被拘送縣次日庭訊時其人供稱實係近處居民昨夜因被麴秀才邀入醉鄕途次又被睡魔纒擾致犯夜禁叩乞恩施王邑尊禀明道憲飭卽釋放○新委皖南牙釐局督辦許小巖觀察於九月廿五日由省垣至蕪適袁觀察尚有經手未完事件與許觀察商議緩全十月中旬交代許觀察首肯遂就船中小駐旋由王邑尊飭人在中江書院掃除潔凈擬請許觀察暫駐襜帷較之蜷伏蓬底勞逸固不同矣○南岸江埂客民拘獲縱火匪徒張大榮一名當夜縳以巨石沈諸大江官府惡其私刑斃命將客民帮頭逮案嚴辦業已兩紀前報據供瞥見放火之朱某事後逃遁兹悉已由帮頭將朱尋獲送案管押帮頭遂得脫身出外料理一切是晚沈下之屍忽自浮於江面由客民撈置岸旁邑尊於二十四日午後詣騐填明屍格回衙後提朱訊究朱供該匪縱火確係小的親見至在後綑縛投江不過從旁襄贊主謀實不知爲誰邑尊卽將朱收押一面飭該帮頭備棺將撈起之屍收殮埋葬至當夜悞被毆傷之報信人次日已由解靈柩船主挽保領回幸受傷不重可無大碍云○衙役胥吏每遇民間詞訟輙與家丁通同一氣勒索多端此風到處一轍而蕪湖爲最甚自王宇春大令下車後痛加懲革嚴定額規此風因之稍息兹因日久玩生又有詭稱縣署值堂家丁向原被吉民人勒索錢文者被邑尊訪聞嚴加查究並親書硃諭黏貼大堂其詞曰照得本縣莅任以來孜孜求治日以勤愼自勵事無巨細悉出親裁内而僕從不准夤緣爲奸外而書差無許高下其手時加覺察權無旁移雖有三五跟丁不過伺候奔走 
 
 

Page 3

 
 
每遇訊理詞訟案件值堂祇派一人約束維嚴弊絶風清乃訪聞有等不肖之徒冐稱縣署值堂跟班向原被告需索情事以致愚民墮其術中刁監從而附和言之實堪痛恨除查拿究辦外合行示諭爾等一應詞訟案件本縣隨時傳訊以情理之曲直定原被之是非隨訊隨結毫不稽延倘案結之後有前項奸徒向爾等原被告需索者准卽指名具禀以憑提究决不寛貸○二街耶穌堂對面新造一戲館名曰大觀將與江口勝鳳戲園各樹一幟以分其利現已落成丹青塗飾氣象一新其中裝修悉　上海戲園模樣並聘到著名優伶二三十人一時舞袖歌衫聲價爲之陡重已於九月廿八日開臺演劇矣 
[翻犂尋子]  
　　揚州府屬于今歲夏秋間飛蝗過境停歇之處難免蝻子留遺亟宜預爲搜尋以免明年爲患揚州府陳太守接奉江寍藩司瑞方伯來文犬旨云據許守寳書禀稱夏秋間飛蝗遺子一至來年三四月卽又萌生雖經地方官循例於冬春間搜挖然彼時田内麥已生根正當蓬發不挖則蝻子遺患遍搜則有損麥苗辦理爲難亦係實在情形兹查捕蝗書内有翻犁尋子一法似宜通飭遵行蓋八月收穫後農民必將田士犂翻以爲種麥之計卽趁此翻犁之便令將犂起土塊敲碎細細搜檢如有蝻子立呈地方官照章收買書内原載每子　升給米一斗似覺過多現擬每子一升發給倉榖六升以資鼓勵似較冬令搜挖省事多矣刻秋獲登塲正農民翻犂之候擬請飭屬一體遵行等因惟查以子易榖原屬叅用成法第恐各處倉榖有無現儲反覺不能一律現仍照定章給價秤收兹特從優加給每子一斤以給價五十文爲率其不種麥之田亦令種麥事畢一律遍搜太守奉札立卽飛飭各屬遵行甘泉縣李明府卽就天寗門外天寍寺曁各鄕鎭設局收買并於上月晦日出示曉諭註明每斤給足大錢五十文歸十六兩曹　不准尅扣　　　　　　　　　　　　　　　　　　　　　　　　　　　　　　　　　　　　 
[邗江官報]  
　　九月二十四日吏部丁主政福申過揚分發巡檢朱鹺尉隹瑞禀到二十五日馮鹺尹爲邦王鹺尉家棟馮鹺尉芳均傳考二十六日金分轉耀　委赴淮北騐收壩工　　　 
[皖藩行期]  
　　安徽藩司德方伯蒞滬已見報章兹悉方伯旣泊舟卽移節至鈞和兵艦定於今明赴皖省履新　 
[相騐自縊]  
　　前晚據本邑廿三保十三圖地保徐錫坤投上海縣報稱小的圖中下海浦左近梅家弄地方瞿姓　山楊樹上有無名男子自縊身死小的查無親族爲此來案具報求請詣騐值日差據情禀明適黄大令因公赴省當經捕廳蔡少尹申詳道憲聶觀察於昨晨札委松海防同知劉乙笙司馬詣騐午後縣中書差仵作人等均在海防署伺候俄而司馬帶同書吏前往相騐該地保已預備屍塲司馬命駕蒞止當卽升座飭仵檢騐旋據仵　喝報騐得該屍身著藍布衫内襯棉襖布褲白襪布鞋並無别故委係自縊身死司馬親騐無悞卽由該處厚存堂備棺收殮司馬著發封寄壇候屍屬認領遂命駕回署 
[呑烟遇救]  
　　某甲者不知其向操何業家住滬城西門外前日下午向妻某氏索取棉夾衣服兩件欲赴滬北觀劇該氏以藁砧常將衣物典押此次取衣恐其仍蹈前轍堅持不放甲怒不可遏扭妻毆擊當經鄰人勸散該氏自念遇人不淑生不如死竟取洋烟背人呑服直至薄暮甲始歸家見妻神色慘變知係吞烟請人施救始得轉危爲安然已不免玉容憔悴矣 
[縣案彚錄]  
　　王少琴倩人將其子王海根舁至上海縣喊控被族人王海瑞毆傷求請騐究前晚由帮審委員竇奠高明府升堂研訊少琴訴稱本邑人素以耕種度日家住十八保三十四五圖上月中旬族姪王海瑞所豢耕牛放至小的田中食去花草甚多小的等向伊理論不料海瑞兇横異常糾同族人王林海等多人蜂擁而來不分皂白將兒子海根肆意兇毆以致受傷小的心實不甘爲此携子來案叩求驗傷提究明府令海根上堂飭仵作檢驗旋卽報稱驗得海根左脇稍有木器傷尚無大碍明府謂少琴曰事起細微何至肇訟可見爾等亦係喜事之人現在不予深究卽著原差帶同下鄕令少琴恊同王姓旗長秉公理處限三日禀覆少琴唯唯而退○英租界大馬路豐泰小客棧主胡泰生卽胡毛頭之妻李氏與已歇夥徐阿生犯奸被胡偵知爲捉奸之舉以致李氏羞忿吞烟斃命徐情急取刀自刎傷及喉管送往醫院療治當經前任袁海觀大令騐訊在案嗣因徐傷痊解縣收所候核此巳迭紀本報兹悉徐在押患病當經原差據情禀明前晚帮審委員竇明府帶徐至案徐稱現患疾病求恩交保以便醫治明府不准飭發普育善堂醫治俟病痊再行收所○張德坤與王松林在老閘地方股開磚灰行嗣由張查知王侵用銀兩私刻圖章遂投縣控告黄大令提訊之下諭令清理嗣因清理不明前晚復由竇明府研訊以兩造供詞各執仍著料理帳目凛覆候核 
[英界公堂瑣案]  
　　西人卜郎控總會侍者徐春發侵用洋銀六元蔡太守訊供之下飭候查明再訊此已列報昨據卜郎訴稱應付總會洋銀六元交與徐春發手被伊侵用今知總會已將此洋收到卽請發落何兆隆聲稱在總會司帳帳人卜郎所付洋六元交與徐春發手先被　用及查明後徐已將洋交與買辦收入卜郎帳内徐春發業已停歇今因卜郎控徐侵用洋銀應由買辦投案聲明因買辦患病不能投案故來代訴徐春發供稱係寍波人此案已蒙訊明只求施恩蔡太守判將徐管押二十一日○包探秦少卿禀稱開薛恒升坐褥店之薛王氏投捕房報稱被店夥徐金奎陸續竊去呢風帽二十五頂坐褥壳四十个紅呢二碼嗶嘰四碼共值洋三十四元七角拘拿徐金奎盤問徐言其父徐秋泉在城内縣橋堍開設裁縫店可以認賠所竊各物陸續變賣無從吊贓薛王氏訴稱開設薛恒升坐褥店用徐金奎爲夥有人薦保因常失物件並無外人往來疑係徐金奎行竊曾知照薦保人不肯料理是以開單報捕徐金奎供稱係上海人今年二十五歲因有急用將坐褥壳典押現願央懇父親料理此事蔡太守以徐金奎旣爲夥友不應竊物判押一月著該氏知照薦保人會同其父酌量認賠○包探何瑞福禀稱上年西歴三月十六號虹口三菱公司馬頭長安輪船失竊小十景海參一箱原報重一百六十斤零半值銀八十兩當由買辦賠銀五十兩報明捕房現始查明張元金行竊售與新開河順元海味店得銀十七兩一錢五分二厘又查明伊曾在報關行帮夥熟悉情形致被通同小工抽竊惟爲時已久順元海味店已將原貨銷售無從查吊至長安船現已出洋大約下禮拜一可以回滬今將張元金送案請訊張元金供稱係寗波人曾在報關行帮夥當夜在馬頭見海參箱無人照管貪小行竊售與順元店蔡太守飭該包探將張元金帶回捕房候飭傅順元店主並待長安船失主到案再行覆訊○陳子餘訴稱有縐紗皮馬褂一件暫寄劉關春所開店内及往領取已被質錢七千五百文報知捕房吊贓送案劉關春供稱係安徽人暫借馬褂典押惟先未經知照自知疏忽源來當夥請追當本蔡太守判劉關春管押二十八日著繳當本錢七千五百文給還當鋪贓交失主領去○十七號西捕禀稱昨見陳毛毛所駕馬車在泥城外飛駛爭先有違定章當時係坐客李耀三自行拉韁同至捕房李存洋十元爲質今未到案將陳送案請訊陳毛毛供係上海人坐客自行拉韁與我無干蔡太守以陳毛毛究不應違章判罰洋五元連李耀三存洋十元一併充西　院經費○包探孔阿才廪稱緝獲積竊劉阿二搜出押票吊到衣物係劉阿生等失贓今將人贓送案劉阿生殷德興王棠林陳巧福及雅聚園夥等投案請領失贓劉阿二供係崑山縣人流落在滬致犯行竊蔡太守判笞一百板押候遞籍贓給失主分别認領○包探黄四福禀稱寳善街昌記客棧寓客朱鑫鎔黄釗玉等忽稱被人撬箱竊去紋銀洋錢高麗參阿膠等件開單報捕由小的往查撬開之箱不留一物另有箱子封鎖囑令開看則報失各物均在其中當卽帶至捕房今將洋銀參膠等件呈堂昌記棧主周世昌遞禀聲稱昨日下午有口操湖南音之朱黄二客入棧借住將箱籠物件放在房中見伊等穿皮袍而出及回時已換短衣正深疑訝忽據朱黄等大聲呼喊被賊撬箱竊去各物開單報捕由包探查明報失之物均在 
 
 

Page 4

 
 
别箱顯係有心揑報今由捕房將各物送案爲此據實聲明朱妄　武舉其實皆曾犯事蔡太守得供飭該包探將各物帶回捕房再派值日差協同包探查明候示○副捕頭好聲稱押犯小𩝣餅卽陳金和昨被同押之陳小田毆擊查訊之餘言見陳小田等吸紙烟有干禁令向我告知以致陳小田劉和尚懷恨將伊毆擊然吸紙烟事確由陳金和知照當時並未深信至行兇時惟見陳小田將陳金和凶毆不知劉和尚曾否動手今特解案請訊陳金和供係陳小田自吸紙烟反言小的吸烟是以告知捕頭不料陳小田因此挾恨將小的毆擊劉和尚幫同逞兇以致小的受傷　小田供陳金和自吸紙烟反誣小的吸烟故與理論劉和尚供係陳金和與陳小田爭毆與小的不涉蔡太守謂陳小田犯事在押尚敢行兇不法已極判笞五百板劉和尚旣未帮毆從寛免議與陳金和仍交捕房分别管押俟期滿再行發落 
[法界捕房紀事]  
　　浦東人某甲向在滬上覓蠅頭之利其妻某氏於去臘來滬不知所之前日始遇諸途間遂扭送捕房請爲追究氏聲稱甲並非本夫故不願與諧伉儷捕頭著押候解送公堂請究○前日有小竊某乙在北京輪船竊取某客搭連袋一枚經包探查獲人贓送入捕房管押○昨晨有年約六七歲口操江北音之幼孩某丙迷失歸途且行且哭包探孫錦榮見之挈往各處江北人家歴詢能識此孩姓氏否蓋將謀安置之方也○前晚竊賊某丁丑壞某棧房門上鐵鎖竊取鐵練一條經某包探送入捕房管押○湖北積竊王德金近在小東門外某客寓匿跡每至黄昏時候卽私行出外獵取貲財包探固未之知公堂亦未及辦也前晚某金鋪夥某甲囊中藏有金條樣三十枚行經英租界偶不經心被王所竊及甲知失物呆若木雞經其友代報捕房並請嚴緝王得贓後卽倩寓主婦某氏先將一枚向金鋪兌換某包探查知其事追問來歴金鋪中人據實以陳包探卽往寓中查問寓主婦一味推諉言語含糊包探躡梯上樓將王拘獲搜出原贓并眼鏡三副遂卽送入捕房昨晨捕頭向之研問王稱内有眼鏡一副係仁濟善堂董事施姓在聚豐園聚飲時所失捕頭著押候解案 
[上海六馬路仁濟善堂接到句容縣紳士告災來書照登]  
　　少欽子眉蓮珊子萱諸位善長大人賜覽久仰鴻儀夙殷暟慕拯飢救溺推恩早遍乎遐荒濟困扶危雅量無分乎畛域晚等棲身僻壤傾耳芳徽逖聽之餘佩銘奚似兹敬懇者敝邑句容江寍外縣距省垣百數十里一窮荒偏僻之地也自咸同間赭宼占據省城十有餘載敝邑卽被蹂躪困烽鏑房屋焚燬田地荒蕪較甚諸隣邑承平後孑遺黎　擇可開墾者耕稼以資餬口至今荒田爲多上官憫民疾苦僅子按畝起捐未照各州縣一律開徵此明証也敝邑四面環山田無水利苟非雨澤及時禾稼立形枯槁以此歲多薄歉中稔難期終歲得免飢寒不過十中一二本年旱魃爲虐身豆诿枯間有灌溉生長之區盡遭飛蝗嚙食顆粒無收補種之菉豆蕎麥復因無雨不生嗟我句民何罪于天生機之絶至此極乎牛以不得芻牧忍而輕棄祗顧目前之急不思來歲之耕其獘大其計左其心傷已丁壯散四方以就食子女入五市以爲奴鬻田貨宅過問無人賣子嫁妻傳聞非一縱使天心悔禍接濟必待麥秋爲期尚有半年災黎將何存活隣邑如丹徒丹陽諸屬災况等是皆已禀蒙設措並各該處紳富樂輸現已計口施放矣敝邑旣鮮縉紳更無殷實聲氣不通於當道慨慷安望乎指囷人不皆鰥寡孤獨竟同無告之窮民災亦如晉豫直東偏使向隅而飲泣蚩蚩者氓何不幸生於斯時耶更何不幸而生於斯地耶目睹者固傷心耳聞者應酸鼻素諗大善長一視同仁無微不至好生大德共見共聞爲此不揣冐昧乞糴隣封代嗷嗷待哺呼籲無門之白千萬衆請命於大君子之前明知義賑於今强弩之求籌策難集其欵查放難得其人設身處地思之談何容易惟有仰求青盼俯賜生成更與列入報章以冀善所賜也冐凟尊嚴尚祈鑒宥專此瀝懇肅請德安不勝急切悚惶翹企待命之至句容晚生曹元極蔡慶華曹紹建陳藎臣吕步偕朱天福譚占魁王春池同頓首 
[鉅欵助賑]  
　　無名氏俯憫山東需振孔殷助鷹洋五百元由恊源莊交來委解拯濟正在籌措維艱得此鉅欵扶持在肩聳朔風者當亦鼓舞歡欣感陰德於弗置焉修善修福其效可覩矣[  上海北市絲業會館籌賑公所施善昌謹誌]  
[東賑彚誌]  
　　謹啟者山東水災待賑孔亟敝堂昨奉趙馥勝大善士五十壽辰移筵資助賑洋一百元又鄱陽縣賀大善士求佑妾病速愈樂助規銀一百兩又十二圩江船大善士樂助洋七十四元又溧陽乾泰號胡式之仁翁經募十三户大善士共洋四十七元又蘇省恒孚銀樓寳號經募桶捐五户大善士共洋四十七元錢四百二十二文銀飾六錢二分祇領之餘具見德邀天鑒善與人同慈祥操福壽之權救命集平安之福謹代災黎叩祝無量附登報牘以誌善緣[  上海六馬路仁濟善堂籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海六馬路仁濟善堂籌賑公所施少欽經收山東順直河南賑捐九月十一至二十日止清單]  
　　山東靜渺大善士爲亡室資培冥福樂助紋銀合規元一百兩一　一分二厘潯溪無名氏求病愈廣和糖行來培德堂請符祈病念二户各洋一百五十元平湖感勉子病愈完愿洋一百元李修本求妻產後復元强健嘉善孫家瑚吳詒經堂穆善堂四户各洋五十元羅店隱名氏洋四十元華亭署眞州未遂子經募白下朱小園永豐莊來上饒無名氏淞陽隱名氏澄心書屋代記衣經訓堂五户各二十元石堰塲署萱記求病速愈宋梁氏求佑胎產平安周宏彩求合行平安沙陸蓮爲子病愈病李修本爲父完九月分平安康健之愿大團升記號來徐辰垣東台刧餘生夏韋卿程俞氏無名氏無名氏十一户各洋十元四姓不留名求消災平安六元施馥翔爲長兒病愈完願蔡光耀黎少爺三户各五元姚亨順求病全愈葛姓求病速愈四明沈求目病速痊三户各四元姚朱氏求目疾復明江干綠滿艸堂楊子和石林氏四户各二元龔友記朱學昌小青河李三户各一元無名氏銅洋四元蕪湖無名氏銅洋二元以上共收山東賑規元一百五十兩一錢一分二厘洋八百九十四元銅洋六元○順直恆裕公號來重慶恊泰公記規元五十兩知拙生爲母陳太夫人壽筵移賑郭梅江來無名氏二户各洋二十元龕山周聚生來無名氏洋十六元何養餘堂完願李子厚來無名氏寓粤横山舊樵三户各洋十元無名氏三元宋梁氏孫景庭二户各棉衣一百二十件以上共收順直賑規元五十兩洋八十九元衣棉二百四十件○河泗涇鎭倪伯壎求病速愈洋二十元贑州隱名氏洋十元肇隆猪行義記猪行均求合行平安二户各五元以上共收河南賑洋四十元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年九月二十四日京報全錄]  
　　宫門抄○諭旨一道錄前○給諫國等奏援案請賞栗米散給外城各粥廠摺○又奏請賞給粟米片○直督李奏揀員借補副將片○又奏請仍照原保給奬片○陜撫鹿奏審明盜犯分别懲辦片○九月二十四日户部通政司詹事府廂白旗值日正黄滿引見十八名廂紅滿十三名兩翼十九名内務府十名○熙敬假滿請安○興伯文樸由口外賜奠回京請安○松溎謝管理火藥局恩○克們泰謝授内閣學士恩○樊恭煦謝充日講起居注官恩○兆伯續假十日○侍衛處奏派口外賜奠派出伊勒洪阿文增○召見軍機熙敬王文錦陳學棻○○巡視中城吏科掌印給事中臣國秀等跪奏爲京師貧民過多援案籲懇恩賞粟米散給外城各粥廠以資賑濟恭摺仰祈聖鑒事杳同治六年七月二十五日上諭户部奏遵議外城粥廠酌給粟米一摺所有東城之臥佛寺南城之打磨廠西城之長椿寺法源寺北城之圓通觀梁家園各廠每月共需粟米二百七十石著照部議於八月初一日起由各該城按月咨户部劄倉照數給發該御史等務當督同紳士妥　施放毋任侵漁用副軫念窮黎至意欽此嗣於光緒三年十月間前巡城御史臣訥隆阿等以近京各屬旱荒飢民日衆各廠經費不敷奏蒙恩准令中城之朝陽閣等八粥廠每月共賞給粟米三百三十石分領支放迭經欽遵辦理在案伏查五城粥廠設立近二十年每届冬令貧民生計維艱待哺者仍復不少現飭各紳士等設法籌辦於十月初一日一律開放但所籌經費仍恐不敷散給惟有援案籲懇天恩俯准飭部照舊發給俾各廠得資接濟窮黎悉荷皇仁謹將各廠應需米石查照歴年成案另繕清單恭呈御覽伏乞皇上聖鑒謹奏奉旨已錄○○給事中國秀等片再南城清化寺街之崇善堂北城梁家園之百善堂南下　太清觀之公善堂三處向設煖廠冬令後收養貧民俾資棲止並每日放粥一次所有經費向由官紳捐辦自光緒三年災歉後各廠所收貧民較多經費不敷迭經奏請每年冬間各賞給粟米三百石又西城教子胡同禮拜寺收養窮苦回民曾於五年奏請每年恩賞粟米三百石又東城朝陽門外南海會寺崇文門外玉清觀各粥廠及岡子上添設興善煖廠曾經奏請每年冬季三廠各賞粟米一百五十石又南城東便門外三忠祠粥廠曾於十三年奏請每年恩賞粟米一百五十石又上年九月初九日西城奏請宣武門外皮庫營西悅生堂請領粟米三百石先後奉旨允准歴經欽遵辦理在案查各城煖廠粥廠現均請旨舉辦所有各廠應領米石合無仰懇天恩照數撥給俾得及早開廠由臣等飭令官紳核實煮放以廣皇仁理合附片陳明伏乞聖鑒施行謹奏奉旨已錄○○李鴻章片再大沽協副將羅榮光升授天津鎭總兵所遺副將員缺接准部咨應以揀發人員請補等因查大沽係津通門户爲北洋緊要海口南北岸設有砲臺併創立水雷以備阻扼敵船今昔情形迥異該副將常年駐守砲臺督率各營弁兵講求利器布置雷砲整頓操防責成極重關係極大非諳練西洋操法熟悉用雷用砲之理斷斷弗克勝任直隸雖有揀發人員均與此缺人地不宜未便遷就貽誤惟查有提督銜升用總兵鄭崇義由武童於同治元年投効淮軍隨剿髮捻各逆卓著戰功歴保儘先叅將儘先副將因辦理海軍出力保以總兵升用併加提督銜該員精細明練謀勇兼裕才略優長現統直字營駐防大沽北岸砲臺嫻習外洋新式火器操防整肅且於該口潮汐出入形勢要隘閱歴已久暸如指掌以之借補大沽協副將員缺統帶在防兵勇洵堪勝任雖與例稍有未符惟人地實在相需合無仰懇天恩俯念海疆要口逈非内地員缺可比亦與當日情事不同准以升用總兵鄭崇義借補大沽協副將實於海防大局有裨除飭取履歴咨部外理合會同直隸提督臣葉志超附片具陳伏乞聖鑒訓示謹奏奉硃批兵部議奏欽此○○李鴻章片二再去冬直隸派出淮練各軍剿辦熱河教匪肅清全境臣於彚案請奬摺内聲明宣化練軍各員弁俟開缺到日再行奏奬旋據該總兵王可陞開單請奏經臣詳加覆核奏懇恩施兹准兵部議覆按照尋常勞績核奬咨會前來臣維上年熱河教匪突起各股響應勢甚披猖當提臣葉志超統帶淮練各軍進剿之時若使西北一帶堵剿稍不得力勢必分竄肆擾蔓延内地臣先期飛飭該總兵王可陞迅帶所部練軍馳往防剿該總兵親督馬隊繞赴蒙古敖漢巴林各部落擇要扼紥並派署多倫協副將徐平川等迎前堵截正值賊　由建昌所屬之榆樹林等處分得多股長驅西竄已攻陷赤峯所屬之烏丹城縣街被圍緊急西北巴林翁牛特克什克騰阿巴哈各蒙旗同時震擾該軍馳抵巴林橋七顆樹川等處突遇匪首李幗珍率悍黨直撲前進徐平川等四面奮擊迭獲大勝擒斬悍賊多名餘黨回竄南路示峯之圍抬解賊乃不敢北窺繼又派撥馬隊分赴各旗地面搜捕竄匪殲除净盡各旗游牧賴以保全所有力戰情形疊經提臣葉志超及臣先後奏明在案竊念該軍出口會　赴機迅速大挫兇鋒力解縣圍保衛藩服屏蔽畿疆其功實不可没統論全局雖不及淮練各軍接仗之多轉戰之遠而奮勇殺賊出力則同伏查淮練各軍所保員弁仰蒙特恩一律照准今宣化練軍開保人數不及淮練各軍十分之一亦不及所保階級之優臣於核奏時業已從嚴删改俾有區别今竟不得比於軍營勞績相形之下未免向隅且此案文職各員業經吏部按照軍營異常勞績核奬而武職轉照尋常則一案兩歧慮無以折服軍心昭示大信合無籲懇天恩俯准徐平川等仍照原保奬叙以示鼓勵而昭平允出自逾格慈施除咨明兵部查照外理合附片具陳伏乞聖鑒訓示謹奏奉硃批兵部議奏欽此○○鹿傳霖片再陜西省前因盜風日熾經前任撫臣會同督臣奏明於部議會匪馬賊游勇等項之外請將情罪重大各犯就地正法按季彚案奏報奉旨允准欽遵咨行遵辦在案兹查光緒十八年夏季分據洵陽縣禀獲盜犯魏本菁吳雲　包鞍葆三犯訊據魏本菁供認於光緒十三年五月十六日晚起意糾約現獲之吳雲富等及在逃之李汶成等一共九人分執油亮撞門入室强刦李得椿家錢物綑毆事主受傷吳雲富供認聽從行刼在外把風助勢包鞍葆供認聽從同行臨時畏懼先逃事後分贓又據涇陽縣禀獲盜犯吳寨花李二麻子吳成興傅衣德四犯訊據吳寨花供認於十七年六月二十日晚起意紏約現獲之李二麻子等並邀在逃之劉幗學等一共八人黑夜持械强刦張朝春家銀錢烟士衣物綑毆砍札事主夫婦受傷李二麻子供認聽從刼搶帮同綑毆事主搜刦贓物吳成興傅衣德均供認被誘同行臨時畏懼逃避事後分贓又據渭南縣禀獲盜犯周泳成周成臣李世魁張長春卽張老二三犯訊據周泳成卽周成臣李世魁供認於十七年十月初八日晚與在監病故之張長春卽張老二聽從在逃之杜老公等首夥十八人分持油捻刀械撞門入室强刼任中喜家衣物首飾拒傷事主該犯周泳成卽周成臣在外把風瞭望李世魁在庭房外把守接贓又據蒲城縣禀獲盜犯李老四宼呆娃二犯訊據李老四宼呆娃供認聽從在逃之張老三等首夥十人分執油捻刀械撞門入室搶刼馬象善藥鋪銀錢衣物拒毆事主受傷該犯李老四入室搜刼宼呆娃在外把風接贓各等情由該縣等先後禀報隨經批飭興安府知府童兆蓉西安府知府文啟同州府知府賀爾昌分别提犯覆訊供情均各相符照章議擬請示前來臣查該犯魏本菁吳寨花爲首起意紏夥持械行刦拒傷事主實屬兇盜罪魁李二麻子李老四二犯俱係聽紏持械行刦入室搜贓拒捕吳雲富周泳成卽周成臣宼呆娃三犯聽紏同行在外把風接贓俱屬同惡相濟厥罪維均以上各犯首夥七名臣已與督臣照章批飭一併就地正法傳首犯事地方懸杆示衆以昭炯戒張長春卽張老二雖在監病故仍應照例戮屍其餘犯鮑鞍葆聽從强刦臨時畏懼先逃事後分贓罪應擬流吳成興傅衣德二犯均係被誘同行臨時畏懼逃避事後分贓均應擬徒已飭縣照章分别年限鎖繫巨石期滿察看情形分别辦理李世魁一犯亦應一併正法惟逃犯尚多恐續獲到案無可質訊飭令暫行監禁勒限查拿首從各犯以憑質究嚴辦倘逾限不獲仍應隨時禀辦各等情由臬司唐樹楠具詳請奏前來臣覆加查核均屬情眞罪當除飭懸賞勒拿逸犯李汶成等務獲另辦所有光緒十八年夏季分情重匪黨照章懲辦綠由謹會同陜甘總督臣楊昌濬附片具陳伏乞聖鑒謹奏奉硃批刑部知道欽此 
 
