# 1917 - 307 - 4916073

 

Page 1

 
 
   
 
 

Page 2

 
 
時評 
[外交緊急(冷)]  
京電謂汪總長因外交緊急而銷假所謂外交之緊急者果何事耶 
以我度之中國外交之緊急當在歐戰議和之時今尙非其時也歐戰議和今尙未具形式也 
雖然今雖未至其時月暈礎潤今已現其朕兆矣汪總長豈已識其朕兆而知爲緊急也耶我恐食肉之徒未必有是遠慮也 
然則汪總長以爲緊急者我以爲尙屬細事命令 
　　十一月九日大總统令周道剛電呈據自流井貢井商會及全廠商民電稱滇軍顧品珍於本月一日全軍敗逃之先即將各街栅巷口派隊堵守商店居逐户刦掠分途放火不准撲救全廠精華之處皆成焦土且有祼搜婦女姦淫殘殺情事因之死於兵死於火死於羞憤自盡者甚衆又在鄧井關沿途劫鹽百餘載赴瀬除撥欵急賑外籲懇中央俯念兩廠商民慘遭兵燹速撥鉅欵賑濟等語披覽之餘實深憫惻着財政部迅卽撥銀二萬元交周道剛妥爲撫恤婦女死義者查明呈請褒揚其自貢兩廠鹽灶關係緊要應由該督會同省長張瀾妥速籌畫令其復業並將詳情具報此令 
又令任命李鍾岳爲將軍府參軍此令 
又令任命關忠和爲陸軍第十六師步兵第三十一旅旅長田獻章爲步兵第三十二旅旅長傳寳恩爲步兵第六十一團團長翟殿林爲步兵第六十二團團長羅壽恒爲步兵第六十三團團長劉錫齡爲步兵第六十四團團長吳金聲爲騎兵第十六團轉長馮家祜爲砲兵第十六團團長此令 
又令陸軍總長段祺瑞呈請任命于漳爲陸軍第十六師副官長劉晋奎爲正軍械官尙勳爲步兵第六十一團團附顏海雲爲六十二團團附王桂山爲六十三團團附孫象震爲六十四團團附趙復生爲騎兵第十六團團附張鳳岡爲砲兵第十六團團附白汝光爲步兵第六十一團第一營營長孫雲峯爲第二營營長鮑洪泉爲第三營營長徐福蔭爲第六十二團第一營營長鄭士魁爲第二營營長吳曼爲第六十三團第一營營長馬燦斌爲第二營營長趙鴻寳爲第三營營長東方炎爲第六十四團第一營營長王兆鰲爲第二營營長張世銘爲第三營營長富勤恒爲騎兵第十六團第一營營長關鴻賓爲第二營營長曹培基爲第三營營長章文蔚爲砲兵第十六團第一營營長黄美齡爲第二營營長周宗祥爲第三營營長趙銘光爲工兵第十六營營長張志紳爲輜重兵第十六營營長傳蘭芳爲步兵第三十一旅少校副官均照准此令 
又令李嘉品陸朝珍給予二等嘉禾章伍敦仁王宗瑗給予三等嘉禾章此令 
又令龍裕光給予二等文虎章楊建勳給予四等文虎章此令專電 
北京電臨時參院競選議長須一星期後舉行廣西議員由劉省長仁京就京津桂人中派出呈報政府昨趕開幕前公布（十日上午十鐘） 
北京電十時臨時參院開幕奉派議員適到百名均禮服段與國員七人先到越十分馮蒞服軍服贊禮員引同就席參員推年長張鳳台主席宣讀開會詞馮段等進祝詞畢向國旗三鞠躬主席告禮成退導馮等入休息室茶點旋出攝影散每鳴贊及迎送均奏樂馮往還宣武門及經過處均斷交通各一小時塲内外滿布武裝軍警較正式國會開幕倍形威嚴警察傳令商民懸旗應者無多惟梁湯以目的逹到極表興致各機關因放假一天藉留紀念（十日上午十鐘）北京電今晨九時參院行開院式社會對之極冷淡（十日下午七鐘）北京電汪外長以外交緊急允即銷假（十日上午十鐘）北京電外交緊急今日雖放假當晚仍集要人在段宅密籌應付内容甚秘（十日下午五鐘）北京電張敬堯電第七師蒸日開湘允撥之餉十五萬請由漢口中國分行交付照准聞張到後將任爲總司令（十日上午十鐘）北京電馮昨電慰陸武鳴並述外交險惡勸速北來商决西南和局以維國本（十日下午十鐘）北京電蔡成勳急電告盧占魁部下譁變飛令田閻馬迅速會勦（十日上午十鐘） 
北京電吳光新電告軍事集中瀘州川軍兵力嫌單不易克復擬即率師往援並密陳對滇新計畫究應至何程度請示遵段復電祇驅滇軍出川境我師不必深入（十日下午十鐘） 
北京電某國已在濟南設民政署魯人極震動各團體電請嚴重交涉張督專員來京請示（十日上午十鐘） 
北京電廣西參議員由劉承恩在京選派咨文借警廳印 
（十日下午八鐘） 
北京電政府昨因外團勸告電戒粤龍勿遽用武力（十日上午十鐘）北京電農商總長張國淦忽露辭意怛不致遽成事實 
（十日下午五鐘） 
北京電法國新派駐華公使艷璧定下月二十四來華（十日上午十鐘） 
北京電新任法使濮皮准下月二十四起程約明年一月初旬可到華（十日下午八鐘）北京電復黎説又盛謂將和南北一致對外（十日下午五鐘）北京電傳聞傳湘督出省誓師政界謂不實（十日下午五鐘）北京電政府答外團西南事旣用武力至遲兩月足了 
（十日下午五鐘） 
北京電余太河烏蘭等處盧占魁部下譁變蔡都統急電請示（十日下午七鐘） 
北京電政府言惠州軍再起抗陳（十日下午八鐘） 
北京電龍濟光以設備未周電陳政府故桂督暫不撤换 
（十日下午八鐘） 
南京電蘇省會臨時會經部核准定十二月五日開會 
（十日下午二鐘） 
外電 
北京電昨夜發表着陸營廷來京就將軍職及任龍濟光爲兩廣巡閲使之命令如能有效則南方事端皆可了結惟近數星期内北京一再發表命令誠如所言未嘗不可收拾大局乃大局紛亂如故則今之最後企圖　亦未必有效也近今政府意中所以爲得勢者僅滇軍在川敗北而已然唐繼堯已於一星期前由滇赴川唐之出馬是否將發生影響今尙未明湘省方面日來無捷報到京至於桂兵離粤命令當然無効之足云政府今次之舉可謂放膽攻撃要害陸榮廷如不服從命令則南方爭端亦可因以較爲明白也赴吉林之宣慰使報稱該省紛擾已止孟恩遠顯顧引退惟須免究其參與復辟之罪耳（九日）字林報 
北京電省電稱滇督唐斷堯已率兵抵川周道剛來電謂一切已經佈置妥貼並請開復劉存厚舊職藉以鼓勵之（九日） 
香港電香港每日電報得悉港粤澳汽船公司商定以大山汽船售與寗紹公司並以駛行西江之汽船四艘售與中國某公司一俟英政府批准即將實行（八日） 
北京電政府已允招募直隸災民遺往海外服役八日以上路透電 
北京電政府中某要人語云中國政府對於日美新宣言之宣言書不過對内防止國内各種之謡言對外正式聲明領土接壤地方之利益專以條約所定者爲限而已此舉僅欲陳述中國政府之意見並無對於日美兩國表示抗議之意故中國斷不琽因日美新宣言而受何種之影曫云云十日 
北京電本日上午十時參議院開會首先奏樂大省選出爲主席宣讀開院詞繼由大總統及段總理致祝詞乃全體向國旗行鞠躬禮於十時二十分奏樂散會各員依次退度爲紀念攝影此次出席者共約百名各國公使及内外來賓參觀者甚衆北京電政府預備於參議院提出之國會组織法案採兩院制參議院員設二百名衆議院議員三百名向來參議院議員由各省省議會選舉此次所擬之議案則由商務總會及其他各團體選舉云十日 
北京電日置易將於明日啓程赴漢口十日南京電馮總統特派公府諮議謝龍蘄來寗與李督軍協議重大機密事件十日南京電南京警察廳長對私售澳門彩票之舉重申禁令十日 
東京電此間人士對於俄京激烈分子突起騷擾推倒克倫斯基政府之報告所懐意見皆謂不過激烈派暫時掌握政權然俄國之中等社會及哥薩克團等必將互相聯合而與之反抗故激烈派之天下必僅爲一時之現象由此以觀俄國大局斷不致因此次之改變而有根本上東京電中國參觀日本陸軍大操之武官靳雲鵬曲同豐等十八人於本日午後由日本阪西陸軍少將陪伴行抵東京十日 
濟南電日本青島司令官本鄉中將及秋山民政長官等於今日午後三時行抵濟南張督軍以下中日官民赴車站迎迓者甚衆該司令官等於今晚赴日本領事館之歡迎會十日 
東京電外交調查會將於十二日開會以上東方通信社電 
東京電靳雲鵬等於九日抵馬關靳謂甚願中 
日贱國爲精神上之結合又於參觀大演習以後尙須視察兵器軍需品等製造情形以爲改良之資九日 
東京電日美協會擬　本月下旬閲日美共同宣言祝賀會并歡迎美大使莫禮士氏及日本赴美大使石霹氏十日 
以上共同通信社電 
 
 

Page 3

 
 
戰電 
倫敦電俄國無線電報稱軍工代表會幹事部宣布現由革命軍委員會暫握政權俟軍工代表會政府成立再行讓交之軍隊現當嚴密注視司今之行動各軍官不卽明白附和革命者應加拘捕視爲仇敵軍工代表會現計議以下數事一卽行造成民治的和局二即以産主之田地分給農民三以行政全權交與軍工代表會四召集公正之民選國會全國革命軍不得准宗旨未明之軍隊由前隊開至京城初當加以勸喻勸喻無效則當以武力拒之勿加寛恕電文結語曰軍人乎其寳愛和平寳愛麵包寳愛土地寳愛民權該文乃由革命軍委員會簽名路透電社俄京訪員七日電稱俄京迄今未起流血事端街中僅小有衝突大局殊形混沌全俄軍工代表大會已到代表四百八十五人内有三百三十五人屬美克齊美爾黨波羅的海黑海艦隊宣布贊成軍工代表會握掌大權現駐俄京之哥薩克兵三團曾通告克倫斯基氏謂如無轉圜方法則願贊助政府俄國公報宣稱懇請會今日開會陸軍委員會奉命於每二萬五千人中選舉代表參與會議如不派代表者則作反對革命論罪俄京通信社發出電又謂全俄軍工代表大會已命各省軍工代表會以大權付託軍務委員會免除政府委員職務開釋被拘之農務會會員逮捕前拘農務會會員之官吏廢除死刑恢復前敵談論政治之自由開釋前因干預政治被拘之革命軍將士拘捕前任閣員柯洛伐洛夫等諸人克倫斯基氏業已逃逸各軍奉命搜捕之如與克氏同謀則當以大逆不道論罪路透電社俄京訪員電稱美克濟美爾黨已占據冬宫及陸軍參謀部冬宫本由女子士官生隊守衛當時巡洋艦哇羅拉號及里伐河對岸彼得保魯砲台曾發砲數響紅衣衛隊所駕駛之鐵甲汽車亦發機關鎗該女子隊卽投降八日俄京電希爾新福電稱波羅的海艦隊代表委員會與陸軍委員會已通過决議案表示附從俄京之軍工代表會及革命軍委員會擬竭全力贊助之里伐爾革命軍委員會已佔據各軍要地點加桑電稱該處陸軍司令亞希波夫將軍已就逮陸軍士官生及鐵甲汽車均投降九日 
羅馬電意國公報云意軍昨復退走意軍大部分之退走未受擾惟維土里哇山及芒蒂加拉與里凡柴二河會流處之間見戰多次意軍曾延緩敵軍之前進意飛機復以炸彈擲　太格里亞孟土河一帶之敵軍 
羅馬電英首相喬治法内閣總理班勒凡君及協約國其他大員均赴前敵且與意皇前談協約國助戰方法兩小時之久各員繼往閲視開至前敵之英法軍九日 
要聞一 
[日本反對兵器問題之聲]  
心危 
兵器供給問題發生以來日本輿論對於此問題恒以恐我政府購買兵器壓迫南方故驚喜與疑懼參半在彼反對政府者言則一方贊兵器統一之利一方復言恐我政府壓迫南方之害而彼政府則言供給兵器不分南北北求則應北南求則應南且言美國亦有供給兵器於中國之意乃不可失此千載難遇之機會要之彼意固在逹兵器統一之目的也其反對政府者則純然爲内政問題蓋若輩曾援助大隈内閣其衷心亦欲逹統一兵器目的因現政府爲其政敵不得已此爲口實而反對之且知中國即欲仰給日本兵器而所謂兵器統一兵器同盟等具體的問題尙不至於實現顧反對之所以鼓舞其士氣也其反對派之論調至爲激昻因美公使警告後曾竭力攻撃其政府其言曰所謂對華兵器供給中日兵器統一中日兵器同盟名稱雖異其實則爲中日間一重大契约爲現任參謀次長年來之腹案至中國游歷時已有與中政府當局提議之痕跡而此次元師會視兵器問题爲重要事實上已不能掩護夫兵器供給之害一中國人民之反感如北京日報之論調漸蔓延於全國更如廣東非常國會之議决來電求日本朝野之反省二第三國之疑忌如美公使已警告段政府希望勿與日本以軍器供給之優先權勿使日本獨占中國鐵礦更如英國駐北京公使亦有反對之聲如莫禮遜亦表示疑忌態度諸如此類政府每喜虚張聲勢未經籌畫盡善而欲實現輙多失敗之迹如石井大使孟羅主義宣言後惹起各國之注目而於實際上有害而無利云云 
[西報論撲滅亂黨賞格]  
字林報五日北京通訊云華人擅長編制條例吾人久已知之但其此種能力今尤有令人驚異不置者如近日國務院署名總統蓋印佈告全國之奬勵軍警章程即其證也軍警蕩平亂事匪徒在百人以上者官長升級兵警得奬萬元若亂徒在二百人以上則以奬章給與官長奬銀二萬元分賜兵警綜之亂徒之數愈多則平亂之官長及兵警得奬亦愈厚若亂徒萬人則官長得特别勳章兵警得六萬元吾人讀此條例不禁重有感焉若湖南亂事平靜則政府將何以爲奬耶今亂事至少延及三省執械反抗中央者至少十萬人使亂事而竟弭平則政府將照上例類推而以　　百萬元給與軍士否耶傳良佐將得何種榮典各個兵士將得何種賞賚而始足報其功耶中國兵士非大半緑林出身徒爲餉銀起見始顧從軍執役但一旦不遂其欲即將復理其本業者耶此項條例不亦懸賞以激起旣可爲匪又可爲兵者覬觎奬金之心耶兵匪互通吾人聞之熟矣軍警果何爲者非以維持秩序銷弭亂事爲職務耶剿匪爲軍警之天職奈何有規定奬勵條例之必要耶中國政治綽有古風吾人固皆知之惟所難解者國務院在此有自來水有電燈且與歐美電線相接之京城中竟署名於適用於太古時代之條例也 
[南京快信]  
聞李督軍因某項外交問題擬通電各省覺悟罷目前之爭以鞏固立國之基 
段總理派魏宗瀚來寗會晤李督軍探詢李督對於時局確實政見並銜命解釋軍械借欵内幕魏住軍署西花園李督接待頗優魏於昨日下午三時乘津浦車回京復命李督派何參謀長王副官長親送渡江上車以表敬意 
周道剛電告滇督唐繼堯已入川 
吉督孟恩遠之代表張紹張紹宗吉林督軍署參謀昨由贛來寗謁李督軍陳述吉事李督約今日下午接見 
省城謡言四起異常戒嚴每晚七句半鐘各城門卽行關閉 
昨日憲兵司令部查獲一無護照之法國人赫古尼私繪獅子山雨花台紫金山各要塞地圖嘗經解送軍署發交江寗镇守使兼要塞司令官齊燮元訊問聞齊鎭守使以值此戒嚴期内要塞極關重要且該法人又無護照特電上海交涉員薩福懋請駐滬法領查明有無此人以便核奪 
海軍總司令饒懷文會同海軍部偵探長王榮並要塞總司令齊燮元赴各要塞察看砲臺 
齊省長昨赴駡駕橋長江巡閲副使王廷楨私宅會晤王副使商在浦口组織行署事聞王副使决俟此次北上公畢回寗即行着手组織 
江蘇實業廳已组織成立聞關於省有營業各項卷宗省署尙未移交其原有實業科人員科長金其照改充實業諮議科員劉鍾璘袁雲慶鮑克慎等均改充爲實業佐理員 
實業廳長張軼歐前返無錫昨已乘滬寗軍返寗視事 
齊省長委韓承烈爲省公署諮議又委本署一等科員陳協恭兼省議會選舉事務所課員兩淮緝私統領劉槐森呈報軍署已於前日出巡淮南准北檢查緝私水陸各營軍隊李督軍以劉統領辦事勤奮復電極爲嘉許並飭將所兼統之陸軍巡緝隊三營分佈揚州以固冬防 
馮總統之孫公子已由宜興贅親完畢昨乘車來寗瀛眷俱住下關金陵旅館晚間大張宴會通城文武俱赴下關道賀准今晨十時乘津浦車北上聞第十五師師長劉恂長江巡閲副使王廷楨總統府副官長張宗昌等俱與之偕行 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[粤桂川滇軍事之京訊]  
日昨閣議决定公布明令促陸榮廷來京共商政是一節已誌昨報兹聞此項命令由閣議决定之後即由張遠伯秘書長送入公府蓋印俟今日送交全體閣員署名畢大约今晚卽可發表又聞政府陸在兩粤爲人利用有傷其令名昨日國務會議已决定開去陸氏巡閲使之職調京爲將軍并聞同時尙有桂軍退出粤境之令兩令大約今明日可發表 
譚浩明免職命令擬就多時其所以遲未發表者因政府之意取决於陸氏最後之來電聞馮總統披閲陸氏電報後面論張遠伯秘書長將免譚浩明職命令無形取銷以聽陸之自行處理 
黎黄陂在津謝絶賓客不聞世事然隠然尙爲時局中心人物之一人從前廣東方面屢有電致黎公槪置未答昨據天津報告黎黄陂近忽接孫文由粤拍來一電約三千四百餘字大意係力邀黄陂赴粤主持黄陂並無復電又新聞編譯社報稱陸巡閲最近有要電致馮總統曾誌報端聞間外所傳陸致黎黄陂轉交馮河間電其内空或言其詰責免陳炳焜之職而政府方面則言並無此電大致當非事實也 
外國方面接雲南電云滇督唐繼堯於二日飭其部隊先行開拔四日正午渠偕幕僚數名由省城首途向瀘州北上當其出發時當經聲明略謂此次北征對於川民並不反對以北軍現在該地駐營是以討伐云云並聞唐繼堯由雲南府起程所有督軍職務統交師長劉祖武暫攝 
川滇汧戰之初黔督劉顯世曾有中立之説其後接得貴州劉督軍來電略謂頃准吳光新冬電謂川滇兩軍已經交綏吳部亦向前進發惟綦江方面尙有黔軍竊恐接觸之時致生誤便等語查綦江處川黔交界之處吳部前進不至到彼何以有接觸誤會之事殊爲費解探報川軍有分路攻撃黔軍之説尤駭聽聞務乞電飭吳使黔軍力守和好等語政府如何答覆現尙未知然以此電推定黔軍與川軍吳軍之問並未猜疑之悉泯也 
[川滇戰局之近情成都通信]  
現川滇蝐端又開重慶爲警備區域每夜由督軍行署編發口令送發各機關重慶警察廳黄成璋廳長兼任城防司令後渝中警察均含有軍事意味各區署所亦各發給有毛瑟鎗多枝資防衛夜問并加班出巡聞滇軍逼近江津約三十餘里現川軍已厚集兵力於該處并由一師二旅王旅長防阨其問江津綦江一帶戒備甚嚴當道要衝槪挖溝以資抵禦去滇軍所駐區域約三十餘里之譜蜀亨蜀通兩拖輪此次又載有多數北軍不日抵渝吳光新有於二十五號到渝説大川輪已於隂曆九月初一由漢到宜元濟輪停於萬縣不能西上陸續抵渝之北軍連日已次第開赴前敵北軍第三支隊司令官劉文明除由吳總司令委任辦理兵站外并兼有總司令部之副司令銜川軍第二師獨立旅前駐距内江不遠之史家街銀山鎭等處現聞該旅以内江滇軍退回自流井已誡諭各營嚴整部曲向滇軍方面前進騎兵營第七連前奉命赴崇慶守提欵項昨二十四號已奉還省聞該營有於數日後奉命出發之説日前左翼軍總司令舒萍九派隊往攻榮縣距榮縣五十里卽行駐紥滇軍得此消息即派人買回洋油多挑竹桿穀草數百斤及引火諸燃料一并堆置城内揚言川郓若前往進攻渠即先燒榮縣刻下城内人民異常驚懼威遠小部分滇軍有譁變消息聞本月十四號晚九鐘時滇軍又變一營聞滇軍十四旅金旅長所部因尅餉生變曾將其營部縣公署徴收局一齊搗毁并將本城當舖及各殷實舗户搶刦多家又一消息云此次所變者係招安軍僅有三連第三師駐隆昌之一團前日聞内江事起卽準備前往應援嗣一師派隊至隆該團卽開拔援内現該軍行抵雙鳳驛川軍第一師旅長劉湘日前電告此間謂於二十四號以所部全力猛攻瀘州可望得手三師六旅旅長陳經月前回省就醫刻已痊愈已於昨二十六號出省向前敵助戰先是内江滇軍未退時因無柴可買多將各學向及公所祠廟木製器具劈作燃料卽各處門窗户格亦在所不免十八號滇軍在内江搜獲紳糧二十餘人勒令輸金助餉該紳等堅言銀錢早已移儲山寨此時分文莫有滇軍無可如何乃各給護照一張驅之出城該紳等行至林家場離自井七十里井内路上突遇大批滇軍攔路索驗護照該紳等不知内容遂袖出護照相示滇軍見照上書有某某數字即其暗號當將該紳等一律绑殺抛屍於河内 
劉禹九司令已預備進攻叙府右翼隊此次作戰乃臨時组織其所布置之情形計劉國學爲嘉陽守備隊司令李鑫元爲犍爲守備司令楊驍騎爲側防隊司令張成學爲前線指揮官陳鳳康爲後方警備司令藍世鉦爲第一梯團長龔襄爲第二梯團長劉氏誓師詞云滇黔禍蜀早經痛懲本期乘勢一鼓蕩平猥託和議暗集殘兵逾延兩月奸象畢呈中央電令迅掃妖氛告我軍士一致進行我川土地豈容侵凌萬一佔據而富安甯視爲奴隸逞厥姦淫凡我軍士靡　逃生此其宜戰抑又何云又况中央統一方營若仟破壞南北卽分外人借口派兵息爭亡國之禍可爲痛心殲茲小醜用保川民且固大局峙若金城時不可失勇氣須增耀馬普洱飲馬昆明前者死士以曁災氓以紓冤氣天宇爲情况我衆士早樹威聲眉青之役逆虜魂驚以寡敵衆叱咤風雲今擁衆兵何功不成視彼滇寇釜底遊魂我川含忿越身兼旬今奉明令夙願獲伸前進後繼奮不顧身同心愛國千載光榮本軍司令誓掃　槍一遇滇逆電撃雷斃决不退却以渝斯盟同仇敵愾共體斯情司令劉成勛 
[衡州南北軍之攻守形勢]  
字林報十月二十五日永州通訊云最近數日間桂軍續有二千行抵此問到後即拔隊北去或赴寳慶或往衡州合計在湘桂軍約及七千至於從桂省直接開赴寳慶之兵究有若干今尙未能證實三日前有一上級軍官由此往寳慶就此察之似以前尙未有大批桂軍直接前往惟所傳消息虚寳參半辨其眞僞不易也其確爲事實者不批桂兵今仍水陸並進集於桂林隨帶軍械不少逐日派兵入湘數約二三百人以途中住處與糧食供給皆有限制之故惟遇事急時亦可由某根據地多派軍隊出發每日兵士行道約六七十里尋常旅客亦不難追及之自桂林至永州計四百五十里桂兵間有行十二日而始逹者兵士各負袋二三滿裝槍彈並雇夫役輸運彈藥至於北而戰地記者曾向南人言衡州形勢之重要但若西面平原無重兵扼守或寳慶爲北軍所得則衡州難以久據今得寳慶失守之消息確否未詳若果確實則南軍不能辭疏忽之咎有一傷兵來自寳慶而援軍又從此迅速馳斑可見該處已有戰事又有一消息謂祁陽北六十里萬民浦譯音及距永州一百四十里之郝礄譯音皆有北軍蹤跡果爾則衡州將不保矣此後若北軍進行不速而南軍將帥具有韜略則南軍當能據永州以北相距百餘里之天然要隘也頃接衡州二十一日確實消息雙方交戰一星期後現皆不攻而守已一星期於兹云 
[湘南戰事之西訊]  
字林報十一月一日長沙通訊云湘省戰地消息絶少雖近來衡山常有電來亦無所報告昨與由衡山來省之某君晤談據謂衡山城泊有小船三百又有四百餘艘停於附近之下游皆係民船被徴發者今者不能自由留待後用衡山可聞砲聲惟戰事究在何處無從探悉衡山乃一小城僅有街道三四條長皆不足手半英里店舗民家逃避一空兵士佔居空屋凡屋内所有之物悉據爲已有街道汙濁不堪穢物堆集無人糞除民間婦女無一敢露其面者云云寳慶之鄉團於宣佈獨立後從官銀行搜去一萬一千元左右向新化而去旣到新化大肆掠搶縣知事避往敎堂益陽宣佈獨立時情形亦與此相類長沙謡諑繁興人心不寗商務因以衰落云 
[川湘軍事之鄂聞]  
湘督傳良佐刻請中央調集各省軍隊援湘預備包圍衡永日來由鄂運兵解械至爲忙碌除晋皖各軍已運完張敬堯軍正在輸送外昨又由京漢火車與招商輪船兩路運送來五營軍隊聞由火車來者係豫督所派兵一團由江輪來者仍係第七師部隊自浦口裝運者軍械之運湘者爲數極衆有各師旅自帶者有由海製造局漢陽兵工廠新撥者有由北京陸軍部發出者聞滬局曾撥自造麥克沁砲八尊快鎗一千枝子彈百五十箱漢極曾撥自造新鎗二千支鎗砲彈四百箱機開鎗撞針及砲簧一百個陸軍部所發則只知有大小木箱二百餘件内儲不知係屬何種軍械惟據軍界消息此項軍器係日本泰平公司承攬軍械大借欵之様品盡屬利器用以供國内戰爭殊屬可惜可痛傳良佐有多兵又有利械今後似可完全勝制矣惟聞軍費仍極支絀數電中央請欵無以應付並派參謀華振基赴京守催僅由財部撥銀二十萬本四十萬元内以二十萬元由漢口轉滙重慶吳查辦使交傳以濟軍用是區區者焉敷分布所有在鄂境漢口武昌浦圻各兵站挪借鄂欵爲數已數十萬更加以傳前向王占元所借湖北官錢票五十萬綜計此次湘省軍事所欠鄂欵已在百萬以上未知由湘任還抑由中央往還猶憶上年川湘之戰湖北墊付軍餉二百飶餘萬至今欵尙虚懸想非中央切實擔承鄂軍必不允予通融也四川查辦使吳光新抵渝以後中央因徇周道剛劉存厚等之請飭令暫行駐渝援助川軍以征滇已置查辦川事本題於不顧查劉存厚與羅佩金開戰及戕殺戴戡事件本不能與此次滇軍攻川井爲一談吳之入川明明爲查辦使焉可將查辦事件隠歸消滅無論如何總須評其曲直定一是非彼劉存厚戕殺中央命吏之罪總難逃遁今令吳暫駐渝城者一則周劉等不願吳入成都一則中央欲利用劉存厚攻滇擬俟滇事平定再行取川然聞矣光新則欲乘此時機入省代周道剛督川現向川軍各將領聯絡大勢已將成功所難者惟前次在鄂所領軍费四百萬元爲湘省借用一半銷耗一半現在已告匱乏諸事遂難布置妥帖截留鹽税供用中央旣不准行乃密電堅請籌撥二百萬元滙渝以便及時進至成都聞中央因借欵未成滇兵尙未盡敗退慮吳逼迫川人過急激成川滇復合仍令其暫行駐渝徐謀籌措云 
川省滇軍戰敗雖已見諸官電而滇督唐繼堯尙有率兵親援之耗又鄂督王子春氏迭接周代督吳查辦電稱兵力尙嫌薄弱求助鄰封多多益善等語並准同様院電故知在川滇軍兵力必仍雄厚也現王督除調留鄂近畿第九師十八旅前往援助外又令駐鄂西近畿第六混成旅第二團團長王都慶又鄂南近畿第二混成旅旅長劉躣龍率屬援川所遺防務另令駐宜朱旅長廷燦駐通宼團長英傑分别就近兼管湖北第三混成旅仍駐新隄一帶又駐鄂第九師軍隊久紥襄樊上游前四川查辦使吳自堂入川時即有抽調該師軍隊之説現悉該師已將第十八旅軍隊開往川東聽吳使調遣 
陸部之外交機關 
當對德絶交之時在華德人已含有敵的性質故政府特設收容所以監視之其事歸陸軍部主管因是陸軍部設一臨時機關名曰外交籌備處卽以部中人員兼任處中職務不支兼薪亦不另添人數月以來辦理關於俘虜之事甚夥自徐樹錚氏任次長以實行不准兼差主義於是擬將臨時暫設之外交籌處改爲常設之外交事務處該處之地位與部中各司同等處長簡任科長荐任科員委任一切人員均不以部員兼充此種組織自十月望前已咨呈國務院但至今尙未見由院議准開始組織 
[敎育廳之權限]  
敎育部於日昨通咨各省規定敎育廳之職權其文云案查敎育廳暫行條例業經公布施行各該省敎育廳長亦經奉令簡任所有各省敎育行政事項應自各該廳長到任之日起一律劃歸敎育廳主管惟關於行政事項應由各該廳長視其性質之重輕大小分别呈明省署及本部核准或卽逕行處理呈報備案其單純敎育事項與行政無甚關聯者應即由各該廳長分别辦理逕呈本部至該管縣知事關於敎育行政事項逕呈敎廳外仍應分呈上級官署以備查核再前經公布之各種敎育法規關於增設之主管機關權限有應改訂之處應另由本部續行修正公布俾免窒礙云云 
[水災冬賑尙少三百萬]  
字林報五日北京通訊云各界義賑會刻集議規定賑濟水災難民辦法計災區共一百零五縣内有七十縣受災尤重災情之廣可想而知被淹區域共一萬二千方英里房屋冲者八萬處衣食無着啼饑泣寒者三百萬人皆恃賑濟爲活田禾被毁者值一萬萬元今若救此災黎不使其凍餓而死則在此冬季數月内至少必用五百萬元但統計各方面財力所可用者僅得二百萬元尙距減無可減五百萬元之數缺少三百萬元然則當道將忍視二百萬災黎凍餓以死於國門之前乎 
[蕪湖快信]  
安武軍第八路原有五營因在安慶變亂後被遣散一營現僅四營倪嗣冲以安武軍改編混成旅在卽故未派員接統暫由第一路統領馬聯甲兼統第八路四營第一路帮統史俊玉爲第八路分统報載史帮統接統第八路並非事實 
黄省長之長子文濬現充吉林榷運分局差使月初回皖省親前日由省過赴六安公幹 
日本農商務技師間部彰前日由寗來蕪曾赴本埠第二農業學校參觀並在該校演説棉業改良事刻又往南陵調查農業 
南京惠民公司前日派工頭王普文來蕪擬在此間招募赴法華工三百名現已開招多日應者寥寥蕪湖中國銀行現已改爲總行業於本月五日開募該行長劉調碩曾赴各機關接洽 
黄省長刻派陳述明來蕪檢查英文郵件徐交涉員又委劉次峯檢查德文郵件至華文郵件則由警廳派科員陳紹岷接查 
三埠管釐局長薛爾臻因私放米船八艘吞没税欵事撤差劉財政廳改委湯松年接辦 
倪嗣冲之行轅本在蚌埠惟未明白表示故各縣寄遞公文往往有歧誤之處刻倪以徐海匪鳳甚熾逼近蚌埠自應常川鎭守日前特呈明中央許可昨並通令祝道尹轉飭所屬知照嗣後呈文仍須直接寄蚌 
皖紳余誠格前日由滬日由滬乘招商輪運送伊母之靈柩來蕪改雇民船運赴宣城安葬 
蕪湖租界陶溝之南建築新關定期隂曆十月初旬開工昨由警廳派員勒令附近草屋尅日拆遷 
[皖省警政近聞]  
 
 

Page 7

 
 
皖省警務處處長劉筠青自視事後即就該廳内部改组並將原有督察員大加甄别已裁撤二十餘人業誌前報近日劉處長復召集警界人員會議討論整理計畫甲整頓警察外勤核減各署警員薪俸公費乙暫時停辦敎練所藉撙經費改募新警一俟敎練三個月後發往各區充當四级警士至敎練所續辦須就各區挑選文理粗通精明强幹者肄業六個月始可發給憑單此次畢業人員後可充任巡官長丙遵奉中央命令設立警官傳習所以外縣現任警正警佐及省城各警巡官巡官選調若干入所以一年畢業以備改良外縣警察之準備丁任用各警員須有警察學識經驗及學校畢業者爲合格否則即有保薦亦不録用戊添設消防隊製辦消防器具專事練習消防事宜藉救火險而備不虞已前次兵變警察事前未能預防事後又未能保護治安良由力薄所致兹擬添招保安隊一隊如遇有非常響故當可以武裝防護其餉械前已早請上峰照准矣 
[杭州快信]  
敎育廳經費年定四萬金内部组織僅設三科每科一科長四科員另設助理若干員新任伍廳長南下時總次兩長薦函已逹二十一名之多現各機關又紛紛舉薦一時苦難安挿頗費躊躇 
艮山門火藥庫自八月間觸電被燬後至今尙未收復昨由軍械局蔡局長呈准督軍派委魏國銓爲專修委員尅日開工齊省長本擬十六日躬親巡閲海塘現因公務殷繁已委錢塘道尹王守恂代 
紹縣西江塘工改歸省辦歳修經費由國税支出即以縣附税爲補助費已飭該局會同水利會開會議决 
憲兵司令司陳樂山昨已由津返杭即日銷假視事 
兩浙緝私統領蔡和林因有特别要公昨來杭謁見齊省長袁運司曁内河水警徐廳長寓城詀旅館 
省公署警察秘書李曾麟因母蕭氏下月十一日八旬壽誕請假回籍經長照准所有職務委助理郭星五暫代 
創辦蕙蘭學校之美國人甘惠德前星期四在美國活司辛城病故訃電到浙軍政商學各界會同青年會五公會准期今日十一開會追悼 
杭總商會協理顧竹溪會同商董丁立中顧浩等昨十日柬請各機關領袖在西湖宋莊開筵賞菊 
地方通信 
[青浦]  
快船便利自青浦珠家角至滬寗鐵路之安亭旗站於前年起有珠安汽船開行接通火車已甚便利惟汽船因煤價奇昻業經漲價雖汽船尙慮虧本而一般旅客平昔來往較繁者已覺所費不貲近由當地商人沈張諸君特製堅快划船兩艘禀由青浦嘉定兩縣署立案自舊曆九月初一日始由珠家角開行經青浦杜村白鶴港安亭鎭至安亭老車站迎送滬寗鐵路及得鎭埠往來旅客取費從廉自珠家角至安亭老站收錢一百九十文餘則遞減有差且該船行經安亭鎭而至老車站與珠安汽船路線不同毫無牴觸該船容積頗大坐位安適開駛二旬以來風雨無阻船到車站從未誤時故來往旅客咸稱便利云 
[太倉]  
省立第四中學運動會省立第四中學校於十一月五日開第三次運動會場各由商科生自設商店一所賑賣文具及美術品又附售奬劵本科一年級童子軍全體任會場糾察之職其運動成績一百碼賽路第一張光典十一秒又五分之三二百二十碼第一戎康齡二十九秒四百四十碼第一楊師曾一分六秒八百八十碼第一戎康齡二分三十三又五分之二秒 
一百二十碼低欄跑第一龑大定十八秒又五分之一跳遠第一顧應崗十八尺跳高第一沈家祺四尺九寸撑篙跳高第一戎康齡八尺十寸擲鐵球第一周承志三十尺八寸總覈分數最多爲戎康齡次之爲顧應崗沈家祺又次爲宋保久張光典由章校長奬以金章銀錶辭典文具數事又團體運動分原地跳遠擲鐵球及五十碼賽跑八百八十碼更替跑四種得總平均分數最多者奬以優勝旗聞今次爲三年級所獲云 
[蘇州]  
附屬女校游藝會蘇垣江蘇第二女子師範附屬小學校於本月八日下午開第三次游藝會男女賓到者甚衆計表演學藝五十節觀者均加贊美而以高等之圖畫書法初等二三年级之修身作法尤爲可觀末節餘興爲描摹京津被災人民若况無異一幅流民圖觀者爲之心動 
蘇蘇女校習壘球蘇垣醋庫巷蘇蘇女學校今春增設籃球一門頗爲各界人士讚美兹因籃球不宜於秋令舉行又設壘球一項所用器具已向美國購到已於前日開始練習聞於明春擬赴申比賽云 
[鎭江]  
陸軍實行秋操初誌今日九日爲駐鎭陸軍第十九師七十三七十五兩團秋操之期分兩團爲東西二軍東軍商團長西軍張團長各率所部軍隊分途出發東軍以諫壁鎭爲根據地西軍以丹徒鎭爲根據地九時兩軍開始戰關會合於長山頂山以北爲東軍防禦綫山以南爲西軍攻撃地兩軍鏖戰良久砲聲鎗聲不絶東軍猛烈進攻得佔優勝西軍見勢不敵向北退却東軍乘勝追撃至丹徒鎭附近始各收兵時已五句鐘矣是晚東軍露宿於諫壁鎭劉猛將軍廟空場内西軍露宿於丹徒鎭瓜洲義塜地方總司令官楊春普卽長偕省委陶徐蘭三君及參謀副官兩處官佐等均駐節丹徒鎭觀音寺地方人士到場參觀者甚衆 
怡和躉船移塢鎭江洋馬路江干向泊有怡和洋行之鎭和躉船一雙近因該塢内新漲沙灘長約一英里輪船往來不便行駛恃僱小船兩艘於八日午後三時將該躉船拖移至下游荷花塘附近下椗以便行輪停泊凡搭客及貨物起落均用划船駁運仍由租界馬頭上下與招商界綫劃分爲二惟聞招商局以近來江灘日漲三四年後該局躉船馬頭亦將向下游移泊倘怡和久佔被將無地可容故對於怡和躉船移塢一舉頗有反對之意云縣署懲罰土販水陸總巡周少堂於日昨遣派水警隨同線探至招商馬頭某民船中搜查當場起獲私土數斤並烟灰一小包連同土販某甲一併解送縣署經吕承審員開庭預審供認共同販賣不諱業經判罰洋四百八十元徒刑十一個月折繳贖金三百三十元具結釋放 
[揚州]  
代理知事抵揚代理江都縣張恭彝知事業於八日由寗乘泰豐小輪公司輪船於下午八時抵揚即入舊城石堵寺行轅聞擬於十二日接篆本日周芷貞知事亦由寗發電來揚令承審員陳百思於十二交缷 
發封糧差房産周芷貞知事以各糧差虧欠甚鉅本日九日特飭警備隊長薛寳仁將各差役房屋先行發封計共封五十六户如繳不足即以備抵 
票號經理捲逃同興裕票號經理徐少農捲取巨欵潜逃經該號主黄一初在縣禀訴謂徐虧欠各莊七千餘元捲逃現欵三千餘元並帶去皖南鹽票關單八張渠本籍安徽休寗已有淮鹽運票一張及本城北矢巷永寗宫地方各有住房一所請查封備低償還云云縣署據禀除查封房産並咨兩淮榷運局將鹽引扣飭外並咨休寗縣一體跴緝徐少麗歸案究辦 
[安徽]  
敎育廳長將來安徽實業廳刻已组織成立惟敎育廳長盧殿虎前曾經敎育界否認公電部中并舉裴景福李灼華充任近聞盧謀於皖人融洽漸呈佳象日内有來皖之説先组廳事擇日履新云 
帮統調防當塗皖省前次兵變倪嗣冲以帮統王慶國事涉嫌疑擬將其處分經馬統領向倪爲之解釋始得免子　分刻因當塗陳統領奉令拔隊援湘倪嗣冲恐該地空虚卽令該帮統前往駐防已於昨日起程矣 
[嘉興]  
呈報災歉之波折今歳嘉興田禾因風蟲爲災由縣呈奉省委覆勘屬實將全邑各莊田禾分别釐剔通扯以四成五災歉呈報省吏察核在案詎財政廳長以所報災歉在四成以上恐未核實且於正賦有礙特於日前指令嘉興縣知事再行切實釐剔列表具報而各業户曁各區自治委員以今歳田禾災情奇重此次所報災歉成式實屬減無可減特於日昨電呈省吏請求查照原報辦理兹將原電録下杭州省長財政廳長錢塘道尹鈞鑒本年嘉邑田禾徧受蟲傷災情奇重爲數十年來所未有全境顆粒無收者十居三四減半收成者又十居其三此外收成六七八分不等即其間早稻不過受傷較輕亦無十足收成者實在被災居數統扯確在五成以外前蒙派委來嘉履勘委員等偕同赴勘災情委實重大當經钧委磋議核減一再釐剔分别莊字被災輕重核辦災歉成數有少至二分六釐多至六分一釐不等以散合總通扯計以四分五釐會縣呈覆實已按莊釐剔減無可減現奉钧長飭縣再行剔減至多不過三分等因開命之下羣情惶急蓋四此次報災成數實於國課民生兼籌並顧按之全境災狀已屬減少揆厥情形萬難再減爲此迫請鈞長鑒核迅予查照原報辦理否則應請迅再派委詳細按勘以明實在而昭平允嘉興縣縣區自治委員盛時蔣世澄屠善生陸繼鍷朱瑩鏡江廷潙吳寳桂唐念祖陳邦基沈宏爕蔣世康屠壬林等叩 
拆毁文廟之催訊舊嘉學文廟被省立第二師範學校前校長孫增大擅自拆毁經禾地士民電呈省吏將孫撤任並由公民陸繼鐘等呈縣將孫傳案訊究勒令賠償奉批候呈請高等檢察廳核示辦理在案現陸某等以時隔多日尙未依法懲辦特於日昨電呈高檢廳請求卽日審理原電如下杭州高等檢察廳長鈞鑒孫增大毁损嘉興縣學文廟一案前經狀請嘉興縣知事依法懲辦奉批候呈請高等檢察廳核示辦理等因現在爲日已久未蒙钧廳指定審理機關竊恐孫增大乘機遠颺則於此案之進行反生障碍爲此迫請迅賜核辦即日審理俾此案不致久懸不勝急切待命之至嘉興陸繼鍷姚在忠陸佐墀等叩 
報告全縣學務全省勸學所長定於本月二十日在省垣舉行聯合會議會由齊省長令各縣知事飭各該所長將全縣學務狀况報告兹將嘉邑勸學所長莫其瀾呈報全縣學務狀况録下一全縣學齡兒童七萬二千六百二十四人現有國民學校一百三十所在校學生七千一百三十人占學童百分之九一二縣税二萬八千元航船捐一千七百元府學田二百四十八畝每年约收洋一百九十八元嘉學田四百零二畝約收三百二十元秀學田四百十五畝約收三百三十二元嘉勸學田五百零一畝约收四百元秀勸學田三百三十一畝約收二百六十四元振秀書院田六十四畝約收五十一元第一高小校田五十八畝收四十六元第二高小校産租房一所約收一百三十二元三私塾一百數十處敎法均未改良 
[北京]  
地審廳楚烟紀京師地方審判廳於本月六日在先農壇門前舉行第六次焚燒烟土先期由該廳函知各機關派員參觀是日全國禁烟會會長安鏡泉偕同職員亦到場參觀計烟案一千零十六起所有没收之烟土烟膏烟泡灰等約六千一百餘兩嗎啡共計一千六百十四起烟具及嗎啡針器具七千餘件並檢閲此次所焚烟土案中其重要者如姚錫光一案起獲烟土烟膏丸十七兩餘韓克俊一案起獲紅包烟土四十六包計重六百餘兩史奎升一案烟土一百六十餘兩李星階一案一百二十八兩餘邵張氏一案二百十八兩餘王德勝一案一百七十餘兩孟竹軒一案一百三十餘兩張少川一案一百十二兩餘其餘七八十兩三二十兩者不可勝計自午前十時焚燒至午後二鐘始行　事雜評一 
[精神結合步陶]  
據東電革雲鵬氏近有中日兩國將爲精神結合之語此言大意固仍中日親善之謂也然細按之其言當用於國内政爭之各方面而不當用於國外方唱親善之友邦也蓋吾國年來以政爭故一切亟應進行之政務與亟宜釐訂之法制皆爲停頓而舟中敵國幾觸處而皆是然苟僅以形迹觀則固人人皆自以爲盡力於國家而背向紛歧之所在且無從細辨無他其不相結合者形迹猶簡單精神實複雜也是故政海漩渦中而能有持棒喝而喚醒其精神之覺悟者實爲中國前途之幸福若夫中日兩國之在國際間也則友善自友善精神自精神無論如何要未能强兩國各具之特性混合而爲一談然則靳氏而果有此言者其亦失言之甚也夫 
[太古條例]  
政治之善惡原難以今古而遽加評斷兹者字林報謂中國政治綽有古風則言婉多諷絃外别有不盡之餘情在陳舊腦筋之政治家讀之或且疑其有奬勸復古之微意矣平心論之今日中國各級社會誠能一扫其所飾之文明外觀而返樸歸眞以各循其天理人心之正又安見古道之不可適用於今世所可痛心者凡百舉動幾盡風靡於最近之新名詞而實際乃適以自返於原人之初襈或且不如焉此字林報之所以有太古條例之雅謔與嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[調查滬市貨幣流通狀况]  
上海總商會致錢業董事函云昨奉赈商都令准財致部咨稱查整理金融以調查各種貨幣流通狀况爲入手要著纸幣調查業經本部另案辦理兹特製就生銀及銀銅幣流通狀况調查表式並附以説明除分行外咨請查照轉行各地商會迅速填送彚咨本部以備查考等因並附送調查表式到部合行令仰該總商會遵照速填具報同日准上海縣公署函同前因查上海一埠寳銀塊銀通行最鉅即表内所列生銀者是本國銀元外國銀元銀角銅幣制錢皆流通市上與生銀相輔而行者雖係通商大埠消長盈流行活潑進口出口之多寡不能詳盡若舉現行市上之約數似尙單簡相應檢送調查表式二纸請即按照現市流通狀况分别填註示復轉報爲荷聞南北市錢業公會業已照表填送上海生銀流通約數二千三百三十七萬銀元流通約數一百七十萬外國銀元流通約數一千二百九十九萬並於備考一欄註明上海一埠銀洋進出較巨每日來往動以盈千累萬生銀洋元尙可調查輔幣銅元斷難詳查上列各表係指當日所填之情形也查本埠近年來生銀進口全係洋大條居其多數本國區域寥落無幾外國銀元洋銀行俱以此收解本國銀元逐漸推廣大致夏建正二三三月各埠滙集之期四五兩月絲繭登場出口較巨六七八三月又值各埠滙集之期九十十二三月花米登場出口亦繁十二月結束之期來多去少至外國生銀來往須隨國際貿易並國外滙兑價以作準繩也 
[星期六之金融調查]  
本埠華商方面邇來存銀祇有一百數十萬存洋則多至七百數十萬元以致銀拆甚大洋釐平平但目下正值商業旺盛之際若不設法將銀拆壓小轉瞬年關商界必大受影響故由錢業將所存現洋一百萬元向各銀行暫押銀行暫押銀兩俾市上可以週轉是以本月七號銀號拆已見鬆動昨日收盤祗有一錢三分至一週間各埠進出銀洋爲數不多緣長江一帶謡言甚多之故大條銀價較之本月三號已縮去一辦士七五鎊價則不相上下而遠期標金之價反跌去銀六兩九錢蓋因各金號均抱穏重主義不肯輕易賣買也至各銀樓之首飾足亦金每兩仍兑四十三元並無漲落墨洋每元略增七毫半國幣之價相等因内地進出皆用龍洋也兹調查華洋各銀行曁各錢莊所存銀洋之數録下一麥加利存銀二百零六萬洋一百八十五兩匯豐存銀六百八十八萬洋二百四十萬大條一百零六條德華存銀五十萬洋四十萬正金存銀三百七十七萬洋五十二萬道勝存銀二百十二萬洋十九萬通商存銀十六萬洋六十萬東方存銀一百七十二萬洋十四萬花旗存銀一百零二萬洋一百萬大條五百條華比存銀三十一萬洋四十萬和蘭存銀四十三萬洋一百十六萬中國存銀八十九萬洋二百九十二萬合灣存銀七十五萬洋六十八萬住友存銀十二萬洋四萬南北各莊存銀七十五萬洋二百六十五萬交通存銀二十七萬洋一百二十萬有利存銀三十萬洋十萬中法存銀四十八萬洋三十七萬綜計存銀二千二百五十三萬洋一千六百六十二萬 
大條六百零六條較上届（星期六）少存銀五十一萬洋五十萬大條銀未有上落 
[徴求對於修改税則之意見]  
政府派員來申商攺海關税則海上商界頗爲注意聞工商研究會已函致各機關徴求意見原文録下案據本會會員謝復初沈卓吾提議此次政府特派專員來申修改税則此舉關係工商前途甚鉅惟各業所受税則之障礙有非他人所能知擬請由會通告海上工商各業徴求修改税則之意見以備專員修改之參攷等情到會當經本會開會討論僉謂中外互市以來吾國海關税則輕重失當致吾同胞工商各業身受痛苦國際貿易多生障礙現經政府與有約各國協議修改特派專員來滬與海關洋員協商辦理正宜及此袪除往日之痛苦預籌將來之利益惟各業報關情形及税則重輕異點本會有未周知須向各業詳細調查俾得集思廣益緣經本會公衆議决爲企望實行税則改良推廣國際貿易起見理合函請各會所各商號貴案業歷年報關情形及税則之有礙於各貨進出口者詳爲開列附於説明祈於函到十日内見復敝彚列議案轉商中央政府特派專員備具參攷之資料以訂税則而紓商困實爲公便 
[學生普通疾病之預防法]  
白克路上海公學昨日舉行星期六演講會特請俞鳳賓君演講學生之普通疾病及預防方法一視力病預防法課桌課椅之高低須合慶閲書當距離十四英寸光線不足以陽光直照處不宜閲書如患近視須配眼鏡須知眼鏡爲保護視力之良友不若老光者須隨年齡加深（二沙眼預防）法戒除公用手巾及與患者接近（三）脚氣病預防法居處宜得多量之清新空氣食品宜得含多量之淡物質常宜運動（四）遺洩預防法被褥不宜過厚臥時宜左側或右側不可俯臥及仰臥戒閲卑劣小説及濫交須知學生時代猶花之初放栽培之且弗暇倘斵而傷之則等於自殺也（五）神經過敏預防法宜有合度之運動切戒用心過度及勉强記誦（六）消化不良預防法食物後宜稍休息勿卽用功以上所述皆學生之通病而最宜注意者也西諺云一兩之預防勝於一磅之治療若至疾病臨身始求診治亦已晚矣演説畢校長楊德鈞君道謝散會 
[閘北與南北分治之實行期]  
閘北工巡捐分局由該處紳董錢貴三沈聯芳等提議與南市工巡捐總局劃分已經議决預備實行並公舉閘北四區署長姚志祖爲閘北局長呈請盧護軍使核示施行在案兹聞盧使以閘北地方與租界接壤且新闢商場振興商務在在關係重要非熟悉交涉商務之員難期勝任故擬舉交涉署總務科長曹履冰爲局長業已轉請齊省長核奪不日可見明文並聞實行分劃之期以民國七年一月一日爲始云 
[美人组織協賑水災會]  
本埠美國官商士女應天津水災賑濟會之請组織美國協賑水災會擬以捐欵購製棉衣等物運津散放該會已電津熊希齡君聲明願協賑水災之意聞北方災民現有七萬人之多内有五千人由美國紅十字會築舍收容今上海美僑復有賑濟會之設亦可謂好行其德矣 
[童子軍大操之預備]  
中華民國童子軍一千餘人昨日午後二時 
齊集黄浦灘整隊而行經南京路過靜安寺路環球中國學生會人張圍威儀整肅精神發揚沿途觀者異常擁擠咸嘖嘖欣賞查工部局向章無論何項團體數逾千人者均不得經過南京路而此次童子軍獨邀特許實爲惟創舉惟聞昨日之聯合不過爲十七日（禮拜六）會操之準備進張園後並未有何種之演習想平時早已預備純熟也合全國優秀之青年聚集一場届時必有一番大觀可以預决兹録其秩序如下（一） 
西默福旗語（二）摩爾斯旗語（三）舞刀（四）救傷（五）急救觸電法（六）擬戰（七）造橋（八）拳術（九）時無線電（十）臨時得力風（十一）剳營（十二）臨時醫院（十三）炊事競爭（十四）童子演劇入場劵分一元五角 
二種購者請向環球中國學生會朱少屏君青年會曹錫庚君商業銀行唐露園君朱成章君天津路四三號張嘉甫君購取可也 
[天洋丸輪船出險]  
本埠東洋汽船會社昨接横濱海電謂天洋丸輪船已於九日下午一時出險惟未述及詳情大約該船將如前電所云於十四日左右開往舊金山也 
[接護由粤來滬之德人]  
上海縣沈知事昨接江蘇齊省長來電據粤省交涉員電稱有德國人幕興立（譯音）携同其妻乘招商局某輪船由粤起程日内即可到滬應照例接護等因沈知事遵即派探會同淞滬警察浦江水巡隊等届時接待保護 
[三誌南市花衣街火災]  
救火聯合會鐘樓於舊曆本月二十三夜一時許花衣街尤元盛皮箱店起火後延不鳴鐘報警以致焚燬房屋數十間並焚斃六十六歳之劉老榮及二十四歳之林阿大兩人次日卽由各機關具函到會詰責貽誤理由當經該會長毛子堅查得是夜鐘樓值班之吳桂生因賭他往另央茶房徐小和代替詎徐深入睡鄉以致貽誤實屬各無可辭當卽一併開除而各區救火會主任等以僅予開除尙 
不足以蔽其辜要求嚴重處治各情已紀前報兹悉吳桂生以徐小和爲彼累及心有不安於昨日面禀會長可否將徐小和保留已則除開除外自請送交警察廳懲辦毛會長着候集衆討論之後再行解决而尤元盛店主尤楚橋起火肇禍已由一區一分駐所將尤連同店夥等函送警廳飭發司法科訊供之下以尤楚橋當時奔逃出外跌傷頭額諭令覔保出外醫治各店夥則均押候訊辦其已遭焚斃劉老榮之子劉阿大及林阿大之母林王氏等亦相約投廳具詞要求撫卹云 
[搜獲儲存旅館之指揮刀]  
公共總巡捕房捕頭偵悉老閘捕房轄境湖北路二百三十一號門牌新寗旅館有私藏軍火情事於前日午後密飭華探目王松濤協同一百七十五號西探前往該旅館内搜獲開口之指揮刀一箱共六十八把當即帶回捕房禀明捕頭存候查明澈究 
[浙探拘捕黨案嫌疑人三誌]  
浙省駐滬軍探周某在閘北五區二分所轄境宜樂里拿獲臨海人朱啟芳指爲李徴五部下謀浙黨人解經司法科段科員訊得朱毫無黨案關係該軍探亦一去不回各節已兩誌前報兹悉此案自段科員詳報徐廳長後周探始終未曾到案質證業由徐廳長批示令朱具結開釋矣 
[四誌偵傷害西捕之疑犯]  
派駐老閘捕房專查特别事件之華探目陳雲忠李星福石金榮與一百零一號西探目壳羅香偵悉庽居愛多亞路山東路附近某號屋内之皖人李小芬（卽李少峯）蕭六子（即蕭瑞甫）王桂興（即黄鳳山）與靜安寺捕房三十三號三道頭西捕海密爾登被撃身死一案似有關係協同前往將李等三人一併拘解公共公廨訊知李小芬與楊樹浦路耿漢庭家被刦一案及撃斃華探余炳炎一案均有關係押候查明澈究在案昨晨復由捕房解究據華探目陳雲忠投訴第一被告李少峯在捕房承認搶案曾經公堂出有提票其同黨張德盛等業已解往護軍使署亦請解送軍署與張等質究至第二被告蕭瑞甫與本案無甚關係惟彼願充作另一重大案内之眼線尙須暫留捕房第三被告黄鳳山查無犯法行爲請爲核奪訊之李少峯供稱張德盛等所犯刦案確分得贓洋三十元求恩寛宥又訊蕭黄兩人均不認爲匪求釋經王崧生襄讞商之日副領事林君判李少峯押候備文解往護軍使署按例懲辦蕭瑞甫暫留捕房黄鳳山訊無關係應即開釋 
[長浜路發生刦案]  
前晚八句餘鐘有盗匪七人突至公共租界愛多亞路（即長浜路）一千二百四十五號門牌沈姓家以送信爲由赚開大門兩匪在門外把風五匪一擁而入各出手鎗嚇禁聲張登樓搜刦值洋數十元之衣傭呼嘯而去迨事主報告新閘捕房立飭中西包探往拿各匪早已携贓遠遁該探等即向事主詢明各盜年貌服式口音據情回訴捕頭禀請麥總巡通飭各捕房中西探捕一體留心偵緝 
[南市亦出刦案]  
前晚七時許有匪徒五六人在南市商船會館前鼎新里徘徊適見第三弄第三家徐春芳家女傭出外買物各匪遂從後門進内向徐母某氏借洋乘機强攫徐姓眷屬金押髮金挖耳金線圈及皮夾内現洋兩元各匪又登樓將抽屜内之現洋四十七元鈔票三十元一併攫取始各携贓而去後由徐歸家得悉立卽開單報告一分駐所由楊巡官帶警往勘詳報警廳派偵緝隊士緝拿贓匪務獲究辦 
[尼姑庵窩留强盜三誌]  
法新租界巨籟逹路貝禘鏖路轉角陳瑞卿所開之聚餘順即瑞餘順烟紙店於九月三十一號晚被盜搶刦後當卽報告捕房經探目沈德福包探楊振富程金和在法新租界黄河路六十一號門牌福雲菴即法雲菴内拘獲台州盜匪陳宏法陳老五卽陳阿五及台州僧人蔣雲成即張雲洲女尼禮觀即張蓮桂等四名口並在陳宏法身畔抄出實彈手槍一支解入捕房候究在案昨由捕頭録明供詞解送法公堂請究先由沈探目上堂禀明前情並將手鎗呈鑒原告陳瑞卿稱是晚共有盜匪五六人四人跳入店堂四人在外把風當被搶去大洋七十七元小洋三百餘角銅元一千餘枚商人即從後門也外意欲報捕詎被陳宏法扭住袖出手鎗對準商人面部言稱如敢報捕置爾死地商人恐遭毒手奔回家中陳即向空開放手鎗一響始携贓而逸蒙獲案請求重究又店夥董芝祥稱 
是晚亦被陳宏法執持手鎗向商人恐嚇故此不敢聲張遂被陳等刦去銀洋是寳詰之陳法供蝎共有六人前往陳店 
搶刦尙有綽號獨眼阿龍有𩯽鬁頭小鬼並金福生等同往搶刦手鎗係由金福生給與民人得贓後民人祗分用洋一元現金等逃匿何處實不得知陳阿五供由金福生前來糾合民人同往陳店搶刦事後分用洋一元張雲洲供民人從幼出家於三十歳時還欲現因閑居無事故在姐姐張蓮桂菴中爲管賑金福生因欠民人洋一元約於日前歸還有之至於搶刦之事實未同往張蓮桂供向在台州地方某尼庵爲住持因該庵年久失修坍毁不堪故此來申募化在黄河路咱租屋暫設法雲菴一俟募集捐欵即欲回籍金福生實係二房客故常在菴中現已聞聞逃匿至搶刦之事實不知悉中西讞員會商之下判陳宏法押西牢五年陳阿五押三年張雲洲押六月張蓮桂押三月期滿一併永遠逐出租界手槍手充公完案 
[浦東各校聯合運動會記事]  
昨爲浦東洋涇鎭上海縣第三學區第一次聯合運動會開會之期沈知事特派敎育科長李頌唐代表蒞會其餘如縣視學朱伯華三區署長解輔宸等均相繼到會來賓到者頗爲擁擠上午九時振鈴開會學生到者計三十校各生精神活潑各項藝術均有可觀兹將節目録下（一）開會（二）奏樂（三）唱國旗歌（全體）（四唱） 
運動會歌（全體）（五）徒子操（一洋）（六）投筆從戎（進修）（七）體操表情（育新）（八）連續徒手第二部（問道）（九）挾球賽跑（西新）（十）單級體操（洋四）（十一）雁字表情（洋二）（十二）啞鈴新體操第一部至第二部（競在女校）（十三）第一步徒手中國式（洋三）（十四）算術競走（三修）（十五）國恥表情（高四）（十六）岳武穆八段錦（塘一）（十七）賣花表情（高五培朝合）（十八）　美徒手第二部（商三）（十九）蘇武牧洋（高一）（二十）黄河橋（都州）（二十一）八段錦（永寗）（二十二）國旗舞蹈（高二）二十三美國式徒手振南二十四萬里長城（高六）二十五甲種連續徒手（高七）二十六解鈴繋铃（塘二）二十七連續徒手第二部（義務）二十八賣花表情（效范）二十九表情體操地球（競存女校）三十八段錦（高六）三十一雁陣驚寒（高三）三十二徒手運動（高四）三十情高一）三十六各個徒手第三十六敎程高二三十七托球競走洋四三十六美國式徒手效范三十九月映池塘高七四十連環柔軟（塘二）四十手戲表情（義務）四十二徒手（三修）四十三行路難（振南）四十四美國式徒手（都川）四軍體操（洋二）四十八拳秫競存女校四十九國旗體操西新五十張良故事（問道）五十一日本式徒手育新五十二徒手操（進修）五十三還我河山洋一五十四賽跑百碼各校選手）五十五奏樂五十六閉會又縣立第二高小臨時加入一木棒二國技十字戰三八段錦四二分間五擔架競走童子軍背負傷人童子軍 
是日各校學生之操衣纯用土布洵爲特色聞私立育新學校之操衣係由校主倪士清自製贈給各生第五國童子軍到場照料頗爲勤奮此外尙有三區二分駐所巡警及騎巡隊等在場彈壓會場點綴甚爲完備運動場之前設置司令檯左邊爲鶴聲社之軍樂兩旁設有販賣部以應來賓需要所有百碼賽跑優勝諸生姓名録下甲组第一名李樹楠洋三第二名王春林義務第三名池雲龍洋三乙组第一名朱竟山洋三第二名吳振羣洋一第三名顧恂高五 
[務本校運動會記事]  
昨日爲上海縣立務本女子中學校及第一女子高等小學校開運動會之期預由務本中學校校長曾子公分發入場劵柬邀各界前往參觀午後中西男女來賓蒞會者約千餘人上海縣知事沈賓昌江蘇省敎育會職員沈信卿縣敎育會會長吳懷疚道視學余芷江縣視學朱伯華學務委員賈粟香等均各預會由該校長曾君殷勤接待欵以茶點至二點鐘時開會由女敎員率領各級女生在操場按照節目次第表演各女生俱穿白色操衣垂髻黑裙黑襪遵從敎員指揮進退自如運動純熟至五時始行閉會兹將運動順序録下一開會二唱歌（運動會歌）全體三徒手操高小一年級四圓舞補修科甲級五算術競爭高小二年级六棒球中學三二年级七揚巾舞中學一年級八木小二年级十一棍棒操中學三二年級十二愛爾闌土風舞高小選手十三造化競爭高小三年级十四徒手操中學三二年级十五護花鈴補修科乙級十六啞鈴操高小二年级十七附鳳競走中學一年级十八獻花舞中學三二年级 
十九籃球中學一年级二十布榖舞高小三年级二十一餐英競爭中學三二年级二十二列舞高小一年级二十三優勝旗四十碼團體競走中學高小選手二十五唱歌校歌全體二十六閉會 
南洋公學比賽足球 
交通部上海工業專門學校即前南洋公學昨日即十號與上海美孚洋行西人足球隊比賽觀者約千餘人三時一刻公證人李思廉譯名銀角一鳴兩方球隊各整隊入場奮勇馳突中間休息五分鐘至五時停戰結果爲南洋勝二球後由該校體育會欵以茶點賓主盡歡而散聞今日下午南洋足球隊乙组將與上海西人足球隊乙组比賽云 
[佛敎公會開會]  
本邑佛敎公會於昨日午後假西門内關帝廟開會磋議靜安寺 
 
 

Page 11

 
 
　　楊樹浦本平寺西門福田菴等爭執住持整頓佛敎各議案會長姚子良及全體會員均如約蒞止於二時許開會互相討論至薄暮方始散會 
[豆米業開會集議]  
　　豆米業仁榖公所因各同行磅捐時有不符應須整頓故該業董張樂君與漢帮志成堂各董一再商議擇定二十七日（今日）下午二時在大東門外仁榖公所邀集各帮開集議以期整頓捐務統一行規昨已通告南北各同業一體知照矣 
[菊花大會之盛况]  
　　昨日（二十六日）爲中國救濟婦孺會與上海孤兒院假愛而近路紗業公所開菊花大會之第一日門首紥以蒼松翠柏滿綴菊花會場四周亦陳設各種菊花數千盆並皆佳妙所有古今名人書書古玩文房書籍儀器以及馬匹馬車留聲機器等類陳列樓之上下爲共濟劵之彩品午後開幕來賓陸續蒞會者不下數千人是日有中西音樂跳舞演劇奇巧台閣燈綵名人演説以助餘興聞今日（二十七日）添聘各種激戲幼童演唱崑曲爲上海從未見過各界慈善家已購其濟劵者均可往觀其未購者亦可臨揚購取每劵三元劵劵有彩值此星期体憇之日正好聯袂偕游共襄善舉想各界慈善家當必樂爲之也 
[基督敎友之歡讌]  
　　美國薄克明博士邀集敎務人員八十餘名在青年會説敎三天曾誌前報嗣經上海傳道聯會同人於前日午刻在復興園設筵公讌薄君兼歡送會員江長川牧師在座者南京美會宋合禮上海青年會吉理泰謝武衡及該會各員共二十餘名宴畢首由薄博士演説由謝君傳譯繼由江牧致謝詞復由余士廉俞宗周諸君答詞偕往麥家圈敎堂花園内攝影紀念昨薄君已伴同宋誠諸君附輪赴粤矣 
[演説加拿大與歐戰之關係]  
　　四川路青年會本禮拜晚（今晚）七時三十分特請新由美國來華之吉爾逹氏演説加拿大與歐戰之關係吉君對於近時歐戰事實知之甚詳留心時局者届時盍往聽講聞無需入座劵一槪歡連云 
[昨日懸旗之寥寥]  
　　昨日（十號）爲北京臨時參議院舉行開幕禮之期本埠軍警行政司法各機關預奉寗垣軍民兩署通電均於署前升旗慶賀南北兩市各商家則並無一旗懸掛頗爲冷談云 
[粤人歡送黄孝覺]  
　　新任廣東潮循道尹黄孝覺由京赴任道出滬江昨由本埠洋行街潮州會館各董事於晚間在該會館開歡送大會特請普益習　所之軍樂隊等候至七時半黄君乘坐汽車蒞會並帶隨員一人各董事導入大廳稍叙寒暄即用茶點其時軍樂隊即行奏樂各董事請黄君蒞粤後務以地方商民爲念黄君答稱鄙人亦係粤人以後各同鄉如有意見儘可函電商酌若能爲力必可從命後入客座西餐至十時半始各盡歡而散並悉黄君暫庽北市振華旅社勾留敷日即須履新云 
[調停米船米店之爭端]  
南市浦江中發米船户共有一百六十餘艘前因裝運機廠機米交缷米店時各米店欲另加餘額二升船户方面擬照照章加一升以致雙方時有衝突久未解决兹悉南市各米行以船户常與米店爭執升合有碍行家名譽故各經理集議後連日派路街夥友至各米店疏通意見各照向例辦理各米店以往來多年感情頗深故已大半允許惟各船户自此事發生後非但生意少做費用亦已不少故昨日各行經理又向各船户勸導謂現在各米店以爾等生計困難已允許照舊缷斛以後務須和平交接切弗再有口角並勸爲首之牛肉老五朱天法等八人將所役之事務所即日取消母再爭執云 
[憲兵營長訂期考閲]  
　　京畿憲兵營所部共有五連其策一第二兩連駐於上海南北兩處第三連駐防濟南第四連駐防保定第五連駐防漢口均直隸陸軍部管轄各該連憲兵之學術兩課每年應山營長校閲一次兹因届期先由第一二兩連吳朱二連長命題考試已紀前報兹悉營長尙須面考業已定期本月十二號在營傳集第一二兩連全體憲兵由營長張輔漢命題先考學課事畢即校閲術課（如手鎗軍刀繩索等操法）並於是日分往該二連連部檢閲置藏軍械服裝是否合宜以及衛生事宜昨已分令吳朱兩連長查照辦理矣 
[楚有楚謙二砲艦調往福州]  
　　閩督軍李厚基以馬尾要塞急需軍艦駐防曾於日前電商海軍總司令部請關數艘迅赴閩省現由饒懷文總司令令飭楚有楚謙二砲艦速往福州防守惟楚有艦現正修理尙未竣工昨又令飭該艦長督催完工尅日出發云 
[水警署長派員考察]  
　　水警一專沈專署長以時届冬令正各巡船遊弋内河防務緊要之際所有軍械槍彈是否合用各該官兵是否精力强壯自應派員考查以便去弱留强故於昨日委派督察員楊澄分往所屬五分署審愼考察並將派員考查情形報告第二廳請爲查核 
[分發羊皮軍衣]  
　　陸軍第十師所部分駐淞滬之步砲各旅團營士兵軍衣每年應發單棉皮三套兹届冬季天氣漸寒業已由盧師長論飭軍需科置備着皮軍衣迅速分發以資禦寒云 
[法總巡結伴出遊]  
　　法捕房總巡施美德氏昨日偕同工部局總辦辣斐理也曁西醫奇理司乘車赴蘇省太湖無錫一帶遊覽定一星期旋滬所有捕房應行公務委石維也氏暫時代理 
[七年份國民快覽出版]  
　　上海書業公所印行之國民快覽自六年份請畢公天君纂擴充篇幅改良内容後銷數竟逹十萬有奇故七年份仍請畢君主任編輯内容計五百餘種約四十萬言凡政學農工商各界社會應酬事項及居家旅行日用所必需者大都備載末附諧文與徴聯等件亦足饒閲者興趣兹已出版特誌之以爲介紹 
[遞禀海關須貼印花]  
　　江海北關税務司以印花税法前奉政府頒行施行條例業經諭飭華洋各商一體遵章黏貼在案乃查近來來關具禀各商人依法黏貼印花者固已不少而漏未照貼者亦所難免昨特通告華洋各商人以後來關具禀務須照章黏貼印花税一角否則無效云 
[搭用折價銀圓之勸阻]  
　　工巡捐局長因本局税務處人員向境内商舗居户徴收地方税每將銼邊藥水等銀元搭用現在積儲甚多折價使用公家不免暗虧是以諭令税務處收捐各司事遇有前項折價銀元務須隨時勸導切勿搭用並認眞估看母再容情等因現各該司員已向各商舗居户切實勸導矣 
[省立商業學校之虚驚]  
　　昨日下午四時小南門外圖書公司舊址省立商業學校後進課堂内電燈缐走火頃刻火光四射勢將延燒當經該校立發電話通知第六區等救火會即驅皮帶車前往施救並將電燈總線設法關閉幸即熄滅然已受驚不淺矣 
[崗警搜獲烟鎗]  
　　向業摇繩之錢阿鹿昨上午倩新碼頭某里司閽人王阿二將煙鎗一支暗藏身畔帶往北市售賣口經大碼頭地方適被崗警醒知搜出立即帶至第一區署問明飭送地方檢察廳預審核辦 
[加征渡船照費]  
　　南市工巡捐局杜局長查得浦江内八長渡渡船原以義渡船變更名義每届年終例須倒換船照一次並隨繳照費洋一元歸市舶所承辦人征收彚繳今届挾照期近業經由局論飭遵辦惟局中公費支絀他項船隻均有船隻税按月繳納該渡舶旣無船税名目應於今届爲始加繳照費兩元以補公用昨已論令該承辦人錢寳如傳諭各渡船夫頭遵照矣 
[禀請接充關缺之批詞]  
　　江海北關存票房華供事領袖葉澐在關久年勸慎從公兹因病故家境蕭條其妻吳氏擬禀求税務司將其遣缺委派伊姪接充業已具呈籲懇奉威税務司批云來呈閲悉兹本關事少人多斯職早經派定無缺可補所請碍難照准此批 
[交涉署造送收支表册]  
　　江蘇財政廳因奉財政部令遵將各機關四年度收入計算及支出决算分條造具表册咨請交涉署查照辦理聞薩交涉員業將是年收支經費依照表式分别造齊昨已送請財政廳彚編轉送 
[買賣驃金之糾葛]  
　　寳大永升豐永等金舗同延代表侓師在公共公廨呈控潮州人洪炳甲於西曆一千九百十六年八月十六日起至本年九月二十七日止訂立定單買賣驃金不付損失銀十餘萬兩有意欺騙各金補及金業會友等情昨由捕房將洪傳至公廨請究即由洪之代表律師投案聲明被告被控原因要求改輕交保數目准被告交保候訊等語經俞襄讞商之義副領事羅君判洪交久大當舗擔負四千元人洋並保聽候傳訊 
[再誌蛋攤司賑與攤主之交涉]  
　　南京路小菜場蛋攤司賑甬人王九章指控攤主林連生與夥劉阿華章阿華將伊誘至法租界某客棧内勒寫借據擅攞衣箱攫取箱内現洋五百四十九元並向伊母騙取四明銀行存據洋七百二十元等情由捕將林劉章三被告傳至公共公廨經中西官訊諭各交五百元人洋並保在案兹悉林連生亦呈控徐得寳唆使王九章舞弊侵吞眼洋一百二十七元亦經公廨照准昨飭捕房將徐與王九章併傳到案經中西官略詰一過判徐王各交一百三十元人洋並保候再訂期集訊 
[有無不法行爲]  
　　粤人王桂寳糾黨范連生金根榮王阿根等前晚在虹口元芳路圖刦行人財物被滙司捕房中西包探查獲昨將王等四人併解分共公廨經中日官訊供一過判均押候查明曾否犯案再行訊辦 
[追繳串黨攫取之皮衣]  
　　崇明人施泉郎近由蘇州將值洋五百餘元之皮衣帶至滬上寄存楊樹浦路一千三百六十二號門牌伊戚陳才郎處希圖變賣被陳之同居人龔二郎所見疑是竊來串同流氓沈木泉等向施勒詐洋三十元不遂卽攫取皮衣十一件施卽報告捕房昨派包探將龔沈南人拘解公共公廨請究經中西官略訊一過判被告兩人押限七天交到原贓再核 
[黄明業已保釋]  
　　婦人楊馬氏控被黄明在法庭前行兇毆打等情當經地方審檢廳訊明判處黄明拘役十五天扣至舊曆本月十七日届滿未釋由黄母黄奚氏具禀請釋問官以案中牽涉福田菴住持僧仰西（即觀如）雖經公共公堂迭次訊供尙未引渡諭飭將黄暫留不准取保在案兹悉葉賀兩檢察官查得本星期四公堂復審後因尙須補傳證人等到堂研訊所以是日仍未將仰西引渡到廳遂一再會商於前日諭飭將黄交保出外候再傳訊 
[花會賭徒之鬼氣]  
　　魚販朱興發住居閘北公益里其妻倪氏日前因與夫口角自縊身死報經地檢廳相驗收殮各節已詳前報兹悉該屋内各同居因近來晚間時聞聲息疑係縊鬼作崇故已遷避一空詎有銅匠隬漢寳邢煥新鄭富貴三人住居租界嗜賭花會前晚央懇該里管門人陳春發引至該屋内借宿祈夢被四區一分所巡警查悉一併拘解司法科押候訊辦 
[查獲花會聽筒]  
　　住居美租界韜朋路一千零四十三號門牌之甬人李阿興近與婦人李陳氏胡陳氏林周氏等充當西所大成花會在厰内之聽筒前日勾誘理髮店學徒姚福居購買花會被楊樹浦捕房包探季立仁查見將李等一千人拘入捕房經捕頭略詰人過諭各存洋五元保出聽候公堂訊究 
[竹笆阻礙交通]  
　　本肇浜現已填平築路浜邊房屋經工巡捐局規定丈尺飭令各房主拆造退讓放寛道路原所以便利交通今虹橋堍之利濟侯廟退讓改建已經竣工神塵亦經遷回惟門前所圍之竹笆凸出路中迄未拆去行人車輛殊多不便昨七舗公民錢充中已致函工巡捐局請飭拆除以維路政兹將原函録下敬啓乾太平街西虹橋利濟侯廟翻建屋宇業已完工神座亦已遷回惟轉角處所打之竹笆迄未拆除以致嘖有煩言查該處係十字大街有東西南北四處交通之關係現在工程已經告竣所團竹笆已無存在之必要該匠頭猶遲遲不拆障礙交通莫此爲甚事關地方公益爲特不揣冒味具書布逹敬乞貴處派員勒令該匠頭將竹笆卽日拆除俾便行人車輛地方幸甚 
[男女否認么通]  
　　紹興人林長發在四區警暑控告徐耀卿姦拐其妻夏氏匿居閘北大統路長興里業已尋獲請爲究辦已紀前報北總此案已由姚警正轉解司法科經段科員質訊據夏氏供因丈夫不顧家用故在外帮傭且丈夫時常至婦人處索錢纒擾不休現因失業向徐姓租屋暫住並無苟合情事質之徐耀卿亦不認通姦判該氏交本夫領回徐取保開釋 
[不理抵欵之訴訟]  
英商永年公司在公共公廨呈控林泉標不理抵欵銀一萬四千兩等情昨由捕房將林傳案被告代表律師卽上堂辯護聲請文保中西官諭林交保候訊 
[小工偷竊絲襪]  
小工李阿四前日在揚子碼頭洋棧内竊得絲襪五打被看門人鄧阿沛查見鳴捕將李與跡涉嫌疑之張阿毛一併拘入捕房昨解公共公廨經中西官訊明判李押西牢二月張無干開釋贓交原告領回 
[私售烟膏之科罰]  
粤人王阿三在湖北路三百四十三號門牌虚設宏成小錢莊私售三砲台牌號烟膏又潮州人蕭某串同婦人張倪氏租賃九江路（即二馬路）一百六十號門牌道士堂樓底將料子紅土煎成烟膏取名葫蘆牌秘密出售前日經老閘捕房二號捕頭偵悉率同中西包探分往兩處搜獲烟膏一百五十二盒卽將王與倪氏拘解公共公廨經中西官研訊屬實以其故違禁令判王罰洋一百元倪氏罰洋四十元一併充公再犯提案嚴懲烟膏送往海關銷燬 
[查獲串攫金飾之匪徒]  
匪徒張和尙與趙阿榮王榮生在廣東路串攫行路婦人金耳環逃逸氏即報告捕房請緝在案前日經滙司捕房包探王桂生將張等三人查獲昨解公共公廨請究即據王探上堂禀明前情並將吊到原贓呈案經中西官向張等略訊一過判均押候查明失主再行訊辦 
[股東控告經理之進行]  
　　無錫縣地方寳成德記銀樓股東林時春陳友松陳渾初同至法公堂控稱店中用李茂齋爲經理詎被捲逃首飾銀洋共計二萬餘元潛來上海匿跡法界商人等具控後業奉飭傳抗違不到請求核示聶讞員判改傳爲提到案訊辦 
[電燈公司小工行竊]  
楊樹浦工部局電燈公司小工陳林子昨日工作時竊取鐵管一枚當被洋經理强生查見嗚捕將人贓拘入捕房押候解送公堂請辦 
[淞滬警察廳批示四則]  
　　馮長生批呈悉查該原告當在順昌飯店午膳之際即將銀洋重物（如搭連袋内儲現洋四百零八元並往來摺扣等物）安置桌旁致被竊失竊賊乘機探　固屬可恨但當時該民人尙偕有一人四目相觀依然被竊亦復自不小心現正嚴密進行偵緝逸犯仰候獲到之日移解法庭依法懲辦可也 
董士玉批已於馮長生禀内明白批示矣着即知照 
周曰庠批據呈已悉查馬長興租賃該民房屋旣未能尋覔妥保卽屬違背本廳取締章程仰候傳案訊明勒遷可也 
錢永紹批來呈已悉姑准飭傳孫濤松謝有記到案訊明核奪仰卽偕同朱鳳山投案質證 
[上海縣公署批示二則]  
蔡旭洲呈爲弊朦顯然續求查辦由圖董姚爾綱員送議單姚瑞基即姚萬春列於首梱蔡靜忠列於二梱前由圖董出具保結請以姚瑞基投充地保因姚瑞基被控撤消由二綑蔡靜忠輪充該民非議單列名之人母庸妄瀆南滙川沙等縣公民經董楊而墨等呈請諭棉花檢查局實來查驗花行以杜弊竇由呈悉查此案善後辦法前據各紳董行牘已函知縣商會集議具稪該公民等靜候辦理可也 
來函 
[京畿水災河工處來函]  
京畿一帶災情奇重熊督辦恐各處災民困迫於飢寒有鬻賣子女情事特聯合籌設收養所通令各屬遵照辦理日昨並發出布告一道略謂被難災民困艱於撫養時有將嬰孩遺棄或鬻買者在被難人民死生危於旦夕骨肉在所難全本山無奈而情尤可矜兹爲安撫被難嬰孩起見擬即聯合商籌收養所辦法分設被災各區凡實係無力撫養嬰孩者仰即報明該管地方官署暫爲收養不收養費一俟安平仍由該孩家屬領回等語已分發各災區張貼矣 
[徐耀卿來函]  
　　敬啓者鄙人賦閒不問外事貴報昨日載有男女均被尋獲一則與賤名一字不訛致承友人紛紛詢問尤恐以訛傳訛名譽攸關謹具蕪　乞登入來函攔内俾衆週知是幸炳昶徐耀卿謹上雜評二 
[祝賀（步陶）]  
雙十節之國旗盛况吾人腦海中當猶留有小影今以臨時參議院開幕各官廳又升旗祝賀矣旗也有知不知其對於兩番慶賀作何感想也在政府之意固曰此臨時參議院者卽國民代表之過渡機關也夫處此無國會之民國如今日者誠有所謂代表民意之過渡機關出承其乏則吾民歡忻鼓舞之情當不在官場下然而昨日祝賀臨時參議院開幕之國旗乃僅於各官廳見之此果何故也耶 
據東電東京日美協會有將開祝賀會之議今滬上官廳對於臨時參議院亦有升旗祝賀之舉然則最近之一段時期中以形跡觀中日兩國似各有其所謂祝賀矣然以實考之人之所謂祝賀乃經許多外交家絞腦漿嘔心血以辛苦經營而克告成功者我之所謂祝賀乃官廳循例之文章即同此一隅之商店居民且寂寂而一無表示然則祝賀二字之界説其分際又安可一概論哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[無腸公子傳] [  金蔚雲女士]  
公子彭澤人也結茅而居性純孝其祖若父爲漁人所得遭鼎烹公子於是哀傷悲泣廻腸寸斷世遂以無腸公子稱焉性躁急尙養而移智胸懷錦繡頭角崢嶸善持雙鉞以自衛横行江河間旁若無人身帔甲胄儼然虎而冠者嘗語人曰父讐不共戴天吾必有以報之特時未至耳其妻博帶胸中尤有經緯結團體甚堅其族亦多勇者長曰蟮蛑孔武有力拳大如斗次曰撥掉子善泅泳堅鋭如潛行艇三曰擁劍生一劍縱横所向無敵餘子如彭骨彭越竭攫沙狗望潮倚望石囷蜂江彭其之徒各有所長驍勇不可一世某年秋九月公子誓其衆曰當此兵食俱足正吾情報讐雪恥之時也有退縮者縳而烹之衆皆怒目裂眦唯諾同聲唾沬四濺如雨於是蚤夜感沸指江而奔欲與漁人一决雌雄時值月黑燈紅之候公子即揮軍進撃顧漁人已預伏蘆中以緯蕭承之紏而仆公子成禽餘衆越軼遯而去公子歎曰甚矣團體之不足恃也彼多足而能逃乃陷我一人於敵耶然丈夫何畏死死必爲厲乃束手而就縳琅璫就道赭衣加身公子但詈不絶口及就鼎烹亦無觳觫狀旣死猶崌强如生豎目向人形狀可怖漁人不敢染指以奉蔡謨謨固善食肉者食之吐下委頓幾死蓋厲氣之所鍾也今其徒猶横行江淮間漁翁雖屢得利顧亦勞勞終歳無寗日焉（四） 
家庭常識 
[食鹽之功用] [  天馬山人]  
關於日常者 
（一）籘竹器具以鹽水洗之可軼韌而不脆 
（二）花園小徑雜草裘生若遍洒鹽水能令不在滋長 
（三）摘下花枝用鹽水養之可何鮮艷耐久 
（四）發烟或暗弱之火撒食鹽少許卽燃 
（五）熱水滚沸不止加鹽立止 
（六）燒炙之物撒以鹽能息火焰 
（七）黑白棉布用鹽搓洗其垢易去 
（八）白鐵板用鹽擦能去汚玻璃與銅有汚用檸檬蕪臨擦之亦關於術生者 
（一）精神頽唐浴於熱鹽水中可以復振 
（二）食核果時少和以鹽易消化而味亦加美 
（三）牛乳中加鹽少許能至數日而色味不變 
（四）用鹽擦牙漱口則牙白而堅口潔而凈且可預防喉症 
（五）以鹽擦髮可免脱落鹽水洗眼可清眼脂 
（六）歌唱之前飲鹽湯少許查可免喉乾嗓啞 
關於醫治者 
（一）負重傷者不省人事頃刻間無方可治急以鹽湯飲之立甦（二）患胃滯及反胃病者飲鹽湯有效 
（三）腿酸用鹽水和火酒擦洗之牙脱出血含鹽湯口内亦效 
（四）患疫者將熱鹽置　上施救患風寒發熱研鹽爲末擦鼻處（五）頭痛者鹽末擦舌再飲冷沸不即愈 
[菊花放大法] [  且過軒幼主]  
菊花之類每於隂曆九月初叢生花苞將漸開放此時不加處理必難得完美之花如當花苞叢生時摘去其餘留下一二朶或二二朶再用稀薄肥料早晚灌溉去其汚物及害蟲不待半月有即可肥滿開放矣 
[玄色置袍及黑色襪之着法] [  天際孤鴻]  
初着時極易落色頗惑人厭宜於未着之前先用沸水浸至一二時然後取出用温水或冷水洗之曝乾則着時不易落色 
[溏心皮蛋] [  髯]  
昔吾湖錢竾仙先生云京師松花個個溏心其實無他訣巧但做蛋時於灰内量加燒酒幾許則做就之蛋盡成溏心矣惟吾家祗做灰鴨蛋不做皮蛋此語聞之二十餘年迄未一試然做灰鴨蛋時灰中放燒酒則蛋黄有油以此理推之其説當可信有志製溏心松花者盍姑試之（却酬） 
[水仙花] [  横溪]  
水仙花往往葉而而花梗短小不適於觀瞻今有一法可令花梗長大而枝葉短縮花朶亭亭直立甚爲雅觀須於種水仙花之時（卽葉已茁而花梗未生之時）盆中不可置水僅於每日晨間稍灑水於葉面如是則花梗勃長而枝葉矮小矣刻下正在種水仙之時栽植乾曷一試之 
工業須知 
[種冬菰詳法（四）] [  梅花瘦客]  
（五）六意已經施種後所宜注意者糞之熱度與土之燥濕也糞之熱度須常保六十度過低則加蓋稻草若太冷（五十度）可燒炭火温之（不可與糞士太近又恐熱度過高菌絲燒死也）若熱度過六十時可將稻草減薄）縱熱度太過總以薄蓋稻草一層爲宜或蓋蘆蓆一層亦可不可使糞土直接觸于空氣也）總以保存六十度爲妥種子屋外者則熱度宜在六七十度間過與不及亦加減稻草以補其缺憾糞面黄土亦須意意若果十分乾燥卽用微温水澆之（切不可用冷水恐温度過底菌絲凍死也）若土有濕氣即可不澆澆水宜于下午然亦不可常澆澆畢須仍將稻草蓋好 
（六）採擷行第四節工作後（蓋泚後）越五星期極遲七星期菌絲由糞中逹於土面即産香嫩銀白　之冬菰（土面現白）點似霉非霉爲菌絲上逹之徴）長至寸許莖紅肉滿時卽可採拮採時須連根拔起採此方菰時只將此方之草掀起採畢仍蓋覆如初是爲至要（防寒氣衝入也）第一次採菰後可用淡鹽微温水澆之以助其發育以後每晨必須採拮約五星期後第一期冬菰已盡再另加黄土約深半寸於上澆以微温水少許仍以草覆密一月後第二期冬菰又發生矣此期冬菰直採至少出時爲止採盡後糞與泥之力已盡歸於無用若欲再種須再爲措辦（所以能産第二期冬菰者因糞士中有菌絲土方永盡也此）後糞中亦尙有菌絲而不能産第三期冬菰者因土力已盡也） 
（七）善後新鮮冬菰除即時供食外即當烘乾否則有腐敗之慮或火烘或日曬均可又採後須以數枚與銀器同煑若銀器現黑點即爲有毒之徴則此期冬菰不可用（菰有毒者蓋用病馬糞所致） 
（八）附識以上所述者爲馬糞種菰法此外尙有稻草種法以稻草灰和土將菰種研成粉末灑於土上再灑酵母紛末一層再鋪草灰土於上再灑再鋪約三層卽可出菰但此法未經試驗不敢妄談吾書至此不能無慨我國實業方在幼稚旣爲充覺即當覺人方今秋風薦爽温度適宜諸君盍依鄙人之法一譁種之（完） 
長篇小説 
[社會小説貪嗔小史] [  常覺小蝶天虚我生合譯]  
納蘭次日方憑窗閒望已見白倫馬車自街道得得而來幸軍中所坐僅有白倫夫人則心爲之一寛知夫人固不識已也然視夫人狀態似較在南蔚時已增老旣入遂向梅琳曰密斯無恙吾心滋慰卽白倫亦頗懸念以事乃不果行渠謂素　密斯且傾倒也言時迴眸以視納蘭梅琳乃始憶及未爲二人介紹因曰此吾女伴梅登今介見於白倫夫人白倫夫人乃握納蘭之手而心中殊美其美顧梅琳曰美哉君乃何從得此女伴令人生美梅琳見問乃不能答彼蓋本不知納蘭之自保來則曰此雪柳之妹來僅數日耳白倫亦未知雪柳爲誰然知此媪瞶瞶因不復問而一手尙握納蘭似有無限親暱之狀且曰女士昨日君以何往致令梅琳獨行非吾車速避者必重創矣因顧梅琳曰吾謂此後非有同伴君珠不可獨行蓋君與我同爲短視也納蘭曰夫人恕我密斯梅琳本非獨行特吾方購物需渠乃先出遂肇此禍白倫曰佳哉女郎吾亦知汝必能將護密斯者吾幸得識君此後尤望時時枉過吾家庶不寂寞顧梅琳曰吾家住址君當憶之梅琳點首而笑實則白倫别後其車尙未去遠而梅琳腦筋之中已無其人遑論住址明日旁午白倫以柬帖來邀請其主僕同赴喬裝跳舞之會且有夫人手書一箋納蘭意欲弗爲梅琳所見而梅琳適至曰梅登汝視何書耶納蘭乃不能匿以書授之梅琳讀已笑曰嗟乎吾蓋三十年不赴跳舞會矣今見此柬令我恍惚憶及少年吾親愛之女郎吾與汝必一往矣納蘭大窘囁嚅曰吾意不往爲佳蓋赴會之馬車必更多也梅琳曰有汝偕當無礙吾往必也納蘭知不能抗遂不復言而心中但願一宿以後梅琳或已忘之乃習日午餐梅琳竟出二十鎊之紙幣授與納蘭曰此爲汝購喬裝之服若我則舊衣尙多箱中儘有母須購也納蘭寸心忐忑又不能阻梅琳勿行受其紙幣徐曰此二十鎊儘足敷二人衣價但主人以爲此宴會必須往乎梅琳毅然曰往耳吾昨已斷言之胡復猶疑汝並此而不能信我眞較雪柳爲劣矣 
 
 

Page 15

 
 
   
 
 

Page 16

 
 
   
 
