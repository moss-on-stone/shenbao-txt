# 1909 - 125 - 4913027

 

Page 1

 
 
   
 
 

Page 2

 
 
   
 
 

Page 3

 
 
論說 
[追紀予謚諸臣事略]  
　　吾人試思庚子拳匪之禍。至今非猶有餘痛者乎。其時端王莊王曁剛毓李趙諸臣。積數十年仇洋之志。一旦聞拳匪之有神術。不畏鎗砲。不受兵刃。足使西人無所肆其技。則大喜以爲今日聚西人而殲旃。乃旦夕間事。持此說以上惑兩宫。下淆民聽。於是無識之徒。一唱百和此風所煽。幾於無人不翹足以俟捷音。竟有謂不出一年。西入將絶迹於京師者。廷臣中大半和從其說。卽有一二稍明事理者。亦不敢直言以觸端剛諸人之怒。獨立山徐用儀聯元許景澄袁昶等。不惜以一身餌虎口。先後倡保護使舘。力剿拳匪。不可與西人開釁之論。卒至碎身東市。抉目國門。可謂慘矣。竊觀此五臣中。許袁兩人死事最烈爭持最力。密陳一疏。燴炙人口。其第三疏。請治徐桐剛毅啓秀趙舒翹裕祿毓賢董福祥以應得之罪。尤爲激切。致禍之由。實基於此。其時兩宫雖未聽其言。然亦未嘗不爲之動容感泣。所以保全於無形者實非淺鮮。至若立山聯元徐用儀三人。或以不殺使臣爲請。或以拳匪不足恃爲言。或以力主和議不可與各國啓釁爲宗旨。要皆不顧忌諱。直言忠藎之臣。與許袁同志者也。此五臣者。同在總理衙門辦事。自許袁死而立徐聯三人。已自知不免。卒不改其素志。有足多矣。今日者攝政王慨然獨斷。特恩予謚。妥忠魂於地下。發潜德之幽光。他日春秋致祭。俎頭倍馨。傳列忠臣。益光國史。我小民感聖。恩之特沛。痛奸臣之誤國。歎忠良之盡節。有欲追溯往事而不得者乎。則記者請略記其當時事實於左。 
[許景澄袁昶事略]  
　　吏部左侍郎許景澄與太常寺卿袁昶同有總理衙門行走。庚子春。朝廷决計用義和團。驅逐西人。許袁力爭不可。觸端剛怒。立行彈劾。誣以平日辦理洋務各存私心任意妄奏莠言亂政且語多離間有不忍言之罪。遂於七月初四日奉旨正法。原其所以被罪之由。約有數。端 
一直言奏對也。五月二十二十一等日。召見王公貝勒六部九卿。宣開戰之諭。許袁皆力爭謂現在各國兵艦雲集。萬不可戰。剛曰有拳民可恃。袁曰。臣嘗微服至交民巷。團民中鎗死者甚多。故不足恃剛以許袁二人反對。欲有以難之。乃惥恿兩宫。責許景澄以阻止洋兵入京之任。蓋怨已積矣。 
　　二密函爲人。搜獲也。李秉衡入京時。受端王之託。沿途嚴搜間諜。在淸江浦北拘獲爲許袁送信於某督某督辦之家丁二人。書中祇述京師近日情形。無與西人交通事。李卽將二人押解北上往訴端王。誣以與西人交通之罪。端由是益恨之。 
　　三十疏請剿拳匪也。五六兩月間。袁兩次上疏。第一疏極言義。和團宜剿不宜撫。團民能避鎗炮兵刃之說。萬不可信。第二疏。言春秋之義。不斬行人。此次亂民肇釁。攻擊使館。激怒各國。自古爲戒。請旨保護使館。二疏皆留中。六月下旬西兵麕集。將撲京師。許袁相對泣。曰奚待遂又會銜入奏。謂拳匪始萌時。一旅之師。足以剪除。乃養癰成患一至於此非剿拳匪不足以謝敵國。非誅助匪之臣。不足以。剿匪黨。此疏益觸奸臣之怒。李秉衡乂奏稱許袁抗旨擅改電諭。致南北異局。非斬之不足以震惕疆臣。遂於七月初二日步軍統領下兩公獄初四日押赴菜市街正法。拳匪充塞道途。拍手大笑。端剛董趙諸人相賀於朝。二公臨刑時神色不變。揚揚如平常。（未完） 
專電 
[電一（北京）]  
　　新東督錫淸帥密奏東三省外交危迫由於我無實力抵禦此時似應創設銀行開闢商埠興辦實業整頓墾務或可保全主權 
[電二（北京）]  
　　各樞臣以周樹模陳昭常辦事不洽議仍請簡程德全補授黑龍江巡撫 
[電三（北京）]  
　　度支部議奏鄂督請加契捐三分准予試辦惟各省稅契章程不一擬俟臣部查明後酌定劃一章程通照辦奉旨依議 
[電四（松江）]  
　　松府複選舉重投票當選議員五名顧忠宣二十三票黄端履二十二票姚文枬十六票朱開甲十五票秦錫田十五票候補當選人八名顧言长謝葆鈞許其榮秦始基王豐鎬黄繼曾沈樹敏莊禮柔 
按此電當與第三張諮議欄叅觀 
緊要新聞 
[憲政館核覆自治研究所章程北京]  
　　民政部奏遵擬自治研究所章程一摺於閏二月十三日奉旨着憲政編查館核覆具奏刻經憲政館覆稱臣等遵查地方自治之制雖東西各國一律通行而溯厥由來實分二派有由市府自治而自然發達者有由國家立憲而 
 
 

Page 4

 
 
漸次推行者一則因人民本有自治之能力而日以擴充故編制易而範圍自廣一則欲人民克盡自治之義務而徐爲倡導故施措難而監察亦嚴源流旣别法意逈殊今當中國創行自治之始皆本朝廷預備立憲而生臣等前奏覆核城鎭鄉地方自治章程首以淵源國權對待官治鄭重剖析復舉其名義範圍及責重監督之意逐一聲明皆所以示研究之指歸定人民之法守茲據民政部原奏清單擬訂自治研究所各條内講授科目卽已隱含此意其餘設立次序選送資格等項亦均簡要易行臣等悉心覆核方今各省人民知識尚稚財用極艱此項研究學員將由省城遞及府廳州縣依次傳習必使學力稍能深造經費悉戒虛糜庶可以免謬說之流傳杜前途之阻碍謹就原章酌加推闡共核訂爲十有四條繕具淸單恭皇御覽伏候欽定頒行卽由臣館通咨各省一體遵照辦理三月十六日奉旨已錄 
[附核覆目治研究所章程淸單]  
第一條自治研究所爲講習自治章程造就自治職員而設應就各省省城及各府廳州縣各設『所前項所稱之府指有直轄地方者而言以下各條儿稱府者均同』 
第二條各省省城自治研究所遵照逐年籌備事宜淸單統限本年年内成立各府廳州縣自治研究所應俟省城第一屆聽講員畢業後卽行派赴各　一律設立 
第三條各省省城自治研究所應由自治籌辦處遴派通曉法政人員充任講員由講員内遴派一員爲所長府廳州縣自治研究所所長講員卽以聽講畢業員分别派充 
第四條各省自治研究所除官設各所作爲模範外其各地方士紳自願照章設立者均得呈明該管官批准照辦惟該所所長應由該所公舉通曉法政品學優裕士紳一員呈請自治籌辦處　派如各地方先經設立者亦同 
第五條自治研究所應講授左列各項科目一奏定憲法綱要二法學通論三現行法制大意四諮議局章程及選舉章程五城鎭鄉地方自治章程及選舉章程六調查戸口章程七其他奏定有關自治及選舉各項法律章程八自治籌辦處所定各項籌辦方法 
第六條自治研究所講授宗旨應以恪守奏定地方自治章程不越範圍爲要義統由自治籌辦處稽察管理並得查核功課勤惰酌加激勸 
第七條省城自治研究所學員應由各府廳州縣遴派本地士伸按屆送所聽講每屬每屆至少以二人爲率 
第八條各府廳州縣自治研究所學員應就該管境内分别城鎭鄉區域遴選本區士紳次第入所聽講以每區有聽講員爲度 
第九條自治研究所應由所將城鎭鄉應辦自治各事演爲白話刊布宣講以資勸導 
第十條自治研究所學員資格以按照地方自治章程得爲選民者爲限其無選民資格不得爲自治職　者均無庸入所聽講 
第十一條自治研究所以講授八個月爲畢業其俟第二屈或第三屆畢　卽行裁撤其由地方紳士呈准設立各所不在此限 
第十二條省城自治研究所經費應由自治籌辦處籌撥各府廳州縣經費由各該地方公欵籌辦其選送各員赴省川資並由該地方官籌給 
第十三條自治研究所需用講堂房舍應各就原有公所公産空閒房屋酌量設立無庸建築所中一切用欵亦不得稍涉糜費 
第十四條自治研究所内詳細章程應由自治籌辦處酌定通行以及一切辦理情形均由各省督撫隨時咨報民政部存案 
[郵部派員測勘開徐海淸路線北京]  
　　郵傳部　　奏稱臣部前奏應辦要政分别按年籌備案内業將勘定開徐海淸路線列入宣統元年第二年期應辦事宜項下並附片聲稱開徐海淸各線擬由臣部次第勘明奏辦等因各在案誠以該路東至於海西接陜甘爲中原一大緯線關繫綦重不得不早爲籌備現查河南商辦之洛潼江蘇商辦之淸徐籌欵興築已覺竭蹶不遑其於彼此銜接之區兩省皆未能兼顧倘非及時審度恐此項緯線終無觀成之期前次河南江蘇兩路曾經臣部於查欵勘路案内奏明派昌履勘亦第就己成路線覆加考驗並非籌及通盤且此綫綰貫東西關繫尤爲重要查有臣部路政司郎中阮惟和鐵路總局顧問員沙海昂於路工輿地均有實學堪以派委此外尚有籌備應勘路綫容臣部陸續選員再行奏派三月初九日奉旨已錄 
[蘇撫奏陳辦理禁烟情形北京]  
　　蘇撫會同江督奏稱臣查禁烟一事禁吸固爲原始要終之策禁種尤爲塞源拔本之方江蘇全省種烟地畝以江北之徐州一帶爲最多光緒三十二年冬間督臣端方因江北水災戸鮮蓋藏嚴飭各屬將種烟地畆改種稻穀雜糧百姓漸知信從上年復經臣會同督臣出示剴切曉諭限自上年秋間起一律禁絶勸令各就土宜分别改種並經派員會同地方官查勘凡有烟苗卽予拔毁俟至本年春秋兩季仍再委員周歷會查倘有私種卽分别懲罰將其地畝充公其詳細情形另由督臣奏報蘇屬四府一州前經飭查僅吳江一縣有於阿才等九戸共種烟地六畆二分當時已飭該縣嚴禁再種取有切結並飭據查明已經改種禾稻其餘各廳縣均先後結報並無種烟地畆體察情形尚屬可信其禁吸一層官爲齊民之表率自當先從官界入手蘇省自上年五月奉到禁烟大臣咨行奏定查騐辦法卽經遵章將原設之禁烟公所專辦一切禁烟事宜查驗職官亦卽歸該公所承辦曾經附片奏明在案嗣經會同督臣擬定章程除現任監司以上大員各具印結自行陳明外其餘文武職官現任及有差人員則令各具印結並責成該管長官承查加結候補無差人員則令各具切結並邀同官同鄉加具保結親赴禁烟公所眼同畫押其未經戒斷者均令具結陳明立限戒斷限滿後分起調至公所認眞查驗現已驗過九次間有烟癮未除携帶烟泡藥品希圖朦混者均隨時專案奏參如限期已滿屢傳不到或托病請假亦分别開缺撤任註册停委辦理尚屬認眞現據該公所呈報陳明戒斷項下各員業已將次騐竣臣已飭令將結稱實已斷淨及確無嗜好中之情形可疑者分期傳騐倘有欺飾亦卽照章嚴參不敢稍涉贍徇至於各營兵夫及各學堂師生尤不容沾染嗜好疊經懸爲厲禁臣隨時訪察似近來軍學兩界尚少吸烟之人現復重申誥誡責成該管長官切實查察倘不立時禁絶卽惟該長官等是問惟商民人數較多已戒者固屬不少未戒者亦實繁有徒臣現乂撰擬告示剴切勸諭遍發全省各府廳州縣城鄉市鎭廣爲張貼以期家喻戸曉並通飭各該地方官多設戒烟局所廣覓戒烟方藥俾無力自戒之人得以早除舊染查蘇州省城内由禁烟公所籌設戒烟官醫總局一所分局四所所用方藥以前兩廣督臣林則徐忌酸補正兩方爲主此外爲鵝郎草　金剛丸保命自强丸 
 
 

Page 5

 
 
等類方藥皆多爲儲備由官醫相其體質强弱斟酌施用統計共已戒斷二千四百餘人其長洲元和吳縣三縣官紳所設戒烟局所七處尚不在内其餘省外各屬官設戒烟局所之外多有熱心公益之紳董或設會勸戒或集資施藥每據禀報臣皆批示嘉勉並擇其辦有成效者酌予奬勵以示鼓舞而期擴充復查光緒三十二年未經禁烟以前蘇屬三十七廳縣共有膏店一萬二千七百九十餘戸每日銷膏三萬九百九十兩現在實存膏店二千八百三十餘戸每日銷膏一萬八百餘兩是膏戸已减去八成左右銷膏已减去六成有餘不可謂非明效大驗現已飭該公所查照政務處奏定分給牌照章程擬具各項牌照通飭各屬實力奉行務使膏土各店非有牌照不能售烟吸食之戸非有牌照不能購烟漸收勒限減癮之效果至抵補稅釐一節尤宜妥籌良策俾無瞻顧惟是物力艱難民生困苦求如　斤加價之歲得數百萬鉅欵而仍無大損於商民者殊不易言臣忝任疆圻與有恊籌之責倘有一得之愚容再專案奏陳以備聖明採擇三月十五日奉硃批該衙門門知道 
[魯撫特保魏家驊北京]  
　　山東巡撫袁樹勛奏稱前任東昌府知府魏家驊由編修考取經濟特科奉旨准其保送知府分省補用由前升任撫臣周馥奏調來東旋補東昌府知府於光緒三十一年四月到任三十二年九月丁母憂開缺綜其到省及其去任僅及三年其治行之卓著者如辦理學務綜核精詳在東昌府任時手訂中學堂分時授課表改建初級師範學堂添置器械書籍分訂教員在省辦學成績以該員爲首屈一指又經禀請將所屬堂邑館陶兩縣向收棉花陋規悉數提作改良紡織經費遴員設局獨爲其難並改良種棉之法該員致力爲尤劬他如清釐訟獄修濬河渠實惠在民東省密邇畿疆人才難得該員旣屬舊游之地尤多未竟之施現已赴部投供擬懇乞逾格鴻慈俯准將魏家驊仍發山東補用抑予破格擢用之處恭候聖裁三月十七日奉硃批魏家驊着發往山東仍以知府補用欽此 
[梓宫奉移後之瑣聞北京]  
　　十七日攝政王召見睿親王　親王楊士驤溥良繼祿洵貝勒倫貝子澤公鹿傳霖姜桂題等垂詢恭送梓宫奉移情形睿親王那親王溥良繼祿等啓云臣等恭理喪禮自十二日由京起程恭送梓宫沿途無事於十五下午一點餘鐘梓宫至梁格莊時微雨及請入暫安殿時由隆裕皇太后跪迎是日卽暫安事畢攝政王頗爲勞慰聞楊制軍啓云陵差現已事畢督飭崔永安姜桂題辦理一切幸無貽誤督任重要擬請回津攝政王當卽允可遂向洵貝勒倫貝子澤公鹿傳霖云現在奉移梓宫事畢應將承修崇陵工程事宜赶速督飭工匠修建以期陵工早行告竣洵貝勒等應允而退 
　　皇太后於十五日在行宫恭候跪迎梓宫上午十點餘鐘皇太后因梓宫尚未至梁格莊故飭各隨扈大臣内侍等乘快馬來往途中探視及梓宫行抵宫門時皇太后已哀哭不成聲而各内侍及王福晋等皆爲涕下云直督楊蓮帥因日親王赴津故於十七日辰召見後先行回轅以便在津接待另留北洋洋務局諸員及軍官令其跟隨日親王冋往天津外部亦派曹參議汝霖富君士英東省交涉司使陶大均陸軍部派軍諮處副使哈漢章代表該部恭送日親王一同赴津 
[京師近事]  
　　郵傳部左叅議李稷勳奏弊蠧亟宜廓清一摺政務處已於日前議覆大致謂剔除冒濫節减財用各節已經吏部度支部具奏已極精審其進行成績擬製簡明表册由都察院政務處監察鈎考一節卽憲政編查館辦理統計各表之意勿庸别定科條轉蹈法令煩數之弊已奉旨照准 
　　財政監理官近日在度支部會同財政處員司商議編訂自用財政密電碼聞此項電碼專供各省監理官遇有密秘報告部堂及度支部詢諸監理官調查財政要事之用日内將次脫稿 
　　日昨内閣咨行吏部所有登極禮成典禮京師各衙門及各省督撫賀表一律着暫母庸補進 
[日前奉]  
　　皇太后懿旨年節呈進另欵著母庸呈進一節已見明諭茲聞外間傳言此項御用之欵約二十八萬有暫交度支部存儲之說 
　　曾議政務處擬於四月内會同陸軍部法部編訂軍事裁判擬仿照德國三級制高等設於京師中等設於省會初等設於軍隊所在之地 
　　新任東督錫良對於東三省之籌畫已誌本報頃探得其最近之政見甚有變更以東三省財政困難下手第一着非從撙節經費下手不可撙節經費又非從裁汰冗員下手不可故對於東三省官制異常注意又因前任趙次帥在東省時一切均極節省如當時所用之金還葉景葵等均擬調東襄助一切至現任之度支司張錫鑾勸業道黄開文中軍王懷慶均不甚滿意恐到任後不免有一番更動云 
　　李仲帥自政府允許撥欵之後外　請訓出京所以遲遲不行者實因此項撥欵陸軍部所籌之百三十萬已允照撥而度支部籌撥之欵雖經澤公許諾然司員中某某尚有不願承認者故出京之期必須俟度支部籌定後方能啓行大約須至月底或初旬矣至到任後入手方針擬先從法國贖回鐵路爲第一着至贖路之欵非借自法國不可刻下對於此事 
 
 

Page 6

 
 
尚未商妥 
　　禮部禮學館總辦陳寳琛現以修訂大淸通禮事宜與立憲制度關係重大日前與禮部溥尚書會商云現在禮學館辦公人員不敷請添派委員以期從速告成溥尚書亦以爲然卽由陳閣學於日前添調熟悉禮學者十餘員俟該委員到館後即將修訂事宜舉辦 
　　十六日會議政務處奏請撥經費略謂自光緒三十三年七月十一日開辦後奏請先行支領銀一萬兩爲辦事員司津貼嗣經奏請續領銀五千兩現因籌辦立憲事宜關係重要於十二日奏請因添給辦事員司津貼欵尚不敷請再撥常年經費五千兩自本年正月爲始按照部章四季支領刻已奉旨依議矣 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[查覆安徽州縣被叅緣由（二續）]  
　　又原參渦陽縣知縣蕭德驥該邑職紳趙學志殺死兄長屍妻控縣不理一節查該縣東北鄉民人趙學中兄弟三人次名學禮三名結石結石於三十四年春間犯竊經趙學中訓斥懷恨遂於七月初九夜乘伊兄趙學中熟睡用鐵橛頭擊傷身死卽時逃逸因屍母不願報官並未請驗九月初間屍妻趙王氏因與夫弟趙學禮口角赴縣互控供詞牽涉趙學中身死一節該令卽將趙學禮提案訊出前情以趙結石在逃迭次比差勒拿未獲案懸未結又馬學易之姊萬馬氏爲張姓毆傷張姓賄託千總關說致萬馬氏控告被責並將馬學易重責監押一節查上年九月間民婦萬馬氏家走失小雞與隣人張奇等口角互毆經王姓調處勸息氏兄馬學寅卽學易堅不允息遂至互控該令因兩造均係口角細故訪由馬學寅從中唆使曾予笞責旋由鄰保調處銷案馬學寅亦卽具結保釋至謂龍山千總得賄關說原奏並未指明過付之人事無證據且該千總現已交卸無從詰問又該邑刦案屢出不聞緝捕詞訟非賄不行一節查該邑向稱難治之區近歲尚稱安靜上年刦案四五起時有破獲詞訟本不甚多行賄尚無確據以上各節均經臣等悉心體察逐欵詳查實屬毫無隱飾署霍邱縣知縣王嶽崧因稅契苛罰致釀人命情節甚重相應請旨革職以昭懲戒宿州知州張守誠捕務廢弛縱盜殁民亦屬咎有應得已經臣家寶另案奏參革職應請免再置議前壽州知州趙鏡源懲辦匪徒或焚燒房屋或查封田産不免稍涉嚴切迭次因案罰銀雖係悉數充公亦有不合惟皖北風氣强悍伏莽素多而壽州尤爲盜藪全在地方官精明强幹艱險不辭乃能震懾凶頑又安良善趙鏡源嫉惡素嚴到任後竭力整頓緝捕並復親往捕匪身受鎗傷盜風爲之漸戢迨其丁憂離任州治正紳猶謂該員治行卓著再三電陳是其功多過少輿論可憑惟有仰懇聖恩寛免置議爲地方官敢於任事者勸署潁上縣知縣宋毓衡渦陽縣知縣蕭德驥被叅各節均係傳聞之悞並請毋庸置議霍邱縣汪振鐸京控一案飭由安徽臬司督同讞局印委迅速審明擬辦宿州之逸匪周暴曁通匪之差役渦陽縣之逃凶趙結石分别嚴飭勒拿務獲究辦三月十三日奉硃批著照所請該部知道 
[各代表會議粤漢路債問題]  
　　文匯報載二十二日倫敦電云路透訪事人得有消息謂德國銀行中英銀行中法銀行中國中央鐵路各代表現己商定於本月二十四日開會恊議鐵路辦法逆料該會必可商定調停之策使各方面均能滿意傳聞德人願放棄粤漢路綫之權利而以川漢路綫爲代云 
分類新聞 
政界 
[新臬改期接篆蘇州]  
　　新任署蘇臬趙都轉交卸運司篆務定期二十日來蘇廿一日接篆等情已誌前報茲悉趙廉訪乂改期二十四日接篆眷屬已於二十日乘火車先抵蘇垣廉訪則二十日渡江卽在鎭江乘火車至寗謁見督憲現擇定二十二日由寗乘快車至蘇卽於二十四日接篆任事 
[飭議調查戸口事宜蘇州]  
　　蘇省巡警總局札長元吳三縣文略云查奉頒章程第五條各省廳州縣同知通判知州知縣爲調查戸口監督第七條各地方所有巡官長警均有協助調查戸口之責等語是此次調查戸口應遵部章由各該州縣爲監督分舉調查長調查員按照章程辦理並由巡官長警協助依定限期造報詳咨事關地方要政合屬必須一律遵行究應如何分舉調查員長如何分劃調查區域以期依限竣事向來地方自治會總董董事以及鄉董鄉長均與縣中直接應由該三縣通盤籌議詳候總監督藩司衙門核示 
[飭司議復州縣攤欵蘇州]  
　　蘇撫陳中丞札行藩學臬各司略云接軍機大臣字寄宣統元年閏二月初十日奉上諭有人奏請豁免州縣攤欵等語（原奉上諭已登前報）等因查上年欽奉寄諭飭令匀定州縣公費當經飭由藩司等查核籌辦在案至各州縣攤捐各欵溯厥由來或因舉辦要政或因釐剔弊端不得不取資於此近來銀價奇昂平餘無出遂爲各州縣苦累之一大端且捐欵過多名目繁雜每遇交卸之時其應支應抵與否一任不宵幕友高下其手大爲吏治之害應卽飭由寗蘇兩藩司會同學臬各司將各州縣攤捐之欵詳細查明不准稍有遺漏一面由該司等悉心酌核何者關係重要何者亟宜革除妥速籌議詳候核辦其有向來無著徒有名目之欵長此虛懸尤屬不成政體更宜趁此澈底淸查分别豁免以除積弊至如何酌定公費亦卽連同前奉寄諭一體妥議詳辦 
[川省設立乞丐工藝廠近狀四川]  
　　前廣西右江鎭總兵黄忠浩糾合同志募集資財約計六萬餘金呈商巡警道賴承裕懇請貸借官地由官出建築上之補助費二萬金卽於湖南長沙城外設一極大之工廠收容此項乞丐聞已著手進行而四川乞丐較各省尤夥此次黄總兵應趙次帥之召到蜀對於設立乞丐工廠其聳動尤力現聞已籌集資本十六萬金擬設四廠其第一工廠不日卽可告成 
 
 

Page 11

 
 
交涉 
[蕪湖各界會議力爭銅官山蕪湖]  
　　蕪湖紳商學各界崔國霖吕祖翼等於十九日假育嬰堂開特别大會提議銅官山廢約事又因麥奎在銅官山無故鎗傷居民多人羣情憤激到者二百四十餘人茲將所發各電錄左 
[致外部電]  
　　銅官山礦約逾限作廢久成鐵案今日蕪埠全體議决除廢約外無他議乞大部堅持全皖幸甚 
[乂]  
　　麥奎强踞銅官山現又鎗傷居民多名由縣通詳在案羣情憤激異常恐釀巨禍乞大部速將麥奎野蠻情形照會英使一面電咨皖撫照約拘交英領事依律辦理以保治安 
[致北京皖路礦公會電]  
　　銅官礦約今日蕪埠全體議决除廢約外無他議倘出範圍概不承認現麥奎乂鎗傷居民多名由縣通詳在案羣情憤激恐釀巨禍均已另電外部 
[關於澳門勘界事彚聞廣東]  
　　高而謙此次到澳勘界係商承粤督與外務部辦理幷無全權及大臣字樣現外部恐高使權限不淸奏請欽頒敕書定明權限以便與葡使照換驗看作爲有權辦理此事之証其敕書内添入全權字樣與否尚在計議前日有電與粤督熟商又聞葡廷所派委員除原有之亞渣度將軍外近又添派大臣勿刀士恊同亞渣度辦理已於西歷四月五號起程月内卽可抵港外部以查核澳門情形界址遼闊條緒紛繁亟應繪具全澳區域總圖庶稽核易於了然界証不致淆混現特咨粤迅行繪具飛遞備查以便會勘後磋議交涉之準備 
[查勘英領事署馬路工程浙江]  
　　駐杭英領事署設近洋關交通不便前曾照會各憲擬請籌欵砌築馬路當經增中丞札飭洋務局會同馬路工程局從速勘估嗣經查得此路若用石子需洋二千二百八十元用煤炭路需洋一千九百六十元石片路需洋一千五百四十七元開摺詳由撫憲諭飭動用通商塲欵項旋據關道復稱通商塲上年理事巡防兩局經收官房月租鋪捐膏捐樂戸等捐開支外僅存三百餘元而馬路橋梁待修綦急委無别欵可籌警務處亦不願籌措續詳請示茲奉院批並札行藩司謂英領署應修馬路祇需一千五百餘元爲數無多該處旣難籌措通商塲又無餘欵若我因無欵延置不辦設英領事自願出資修造轉於主權有碍仰洋務局會同藩司設法妥籌興築 
[美人傷斃華人案判决山東]  
　　美人卓斯槍傷華人宫慶因傷致死一案已誌前報兹悉美按察司於三月初九日到烟台開堂審訊徐道率同登州張同知福山縣姚令曁繙譯處李道台馬委員前往觀審十一日開審原告見證孫七等均供二月二十九日下午四點多鐘美國人卓斯到開平碼頭北梯呌宫慶杉板宫慶與夥計孫七先攬一華人上連陞輪船離岸已三四步不曾聽見卓斯另叫别船亦無應者面帶怒氣持槍對宫慶施放槍子由背透入孫七忽聽見槍聲宫慶說不好了我被槍打傷了孫七回頭看見卓斯將小手槍正往衣袋内插放王三元杉板在慶宫杉板前面距碼頭較遠李寶仁李秋在碼頭旁邊離卓斯甚近均曾親見卓斯對宫慶放槍孫七將宫慶送到碼頭南梯請李秋等幫扶上岸用東洋車送到美領事署呈控在彈子房遇見美領事飭送到法醫院交顧醫官醫治孫七遂到登同知署報案卓斯放鎗之後在北梯呌王三元杉板送上由天船又從由天船送上營口橙船傍晚由營口橙船送卓斯由南梯上岸是夕經美領事派人將卓斯拘住道台派登州同知福山縣會同順醫官詣驗官慶受傷屬實至初六日上午四點鐘宫慶在醫院因傷身死道台又派福山縣會同顧醫官曁美領事所派洋員詣騐顧醫官驗得鎗子穿腸數處腹内血湧大發而死出有證單被告供五點多鐘到碼頭將鎗子取出以免誤事不意誤傷宫姓事出無心按察司謂自供諳悉手鎗更不應有此誤他人之命猶汝之命是汝有罪應照律定監禁三年卽從今日起算解往上海監禁此案遂結 
[行兇英捕解潯安徽]  
　　九江英捕嗎仕擊斃余發程案畏罪逃逸等情已略誌本報專電茲悉是日該犯乘隆和船携眷竄蕪後由蕪湖英領事官接九江電立派巡捕乘瑞和兵輪將其押送九江歸案訊辦 
[美醫士赴潯騐屍安徽]  
　　蕪湖弋磯山美醫院醫士赫懷仁君十七日接九江英領事來電卽乘輪赴潯聞係詣騐余發程屍首 
軍界 
[新統接差鎭江]  
　　駐揚鎭巡防隊統領周錦堂恊戎因病出差已紀前報茲悉遣差業經江督端午帥檄委駐鎭巡防隊第一營管帶陸厚培恊戎暫行代統已於十九日到差 
[贛省舉行秋操之提議江西]  
　　兵備處張總辦季煜以贛省軍隊混成一協而外尚有巡防各軍擬於今年舉行秋操一次藉以覘驗官長目兵之程度聞以贛州爲一軍臨江爲一軍其會戰場則擇地于吉安府境一俟議决卽當禀承馮撫施行 
[贛省在襄樊募兵漢口]  
　　贛撫馮星帥前委符石明大令來鄂赴襄陽樊城一帶招募新兵五百人以備添練砲隊茲已招募足額於日昨甲襄抵漢乘輪往贛 
學務 
[南陵學務紛爭之批示安徽]  
　　皖撫朱經帥批南陵縣儲材學堂學董鄭文炳等禀云該縣土客雜居由來已久豈能復分畛域之見自起紛爭且教育以普及爲宗旨與科舉限制名額逈然不同何事阻人進取無論土客求學者皆應援升學之例辦事者皆應有選舉及被選舉之權何以該縣教育分會成見未化一至於此仰提學司迅速遴派幹員會同該縣查明土客情形究係何人發難何人主謀據實禀報以憑懲處至應如何調停之法始能杜絶後累昭示大公亦應由該委員等妥速籌議禀候核辦 
[提學使剔除投考學生之牌示杭州]  
　　浙提學司牌示云本日考試選送陸軍速成科學生國文歷史内有洪春蘭多鄙俚語屠樾庭文理多謬桃嗣虞文理荒謬陳琨文不對題張一淸潦草未完卷黄昌焴未完 
 
 

Page 12

 
 
卷王愷文不對題等七名應即貼除合行牌示仰卽知照 
[工業學生罷課風潮安慶]  
　　皖省中等工業學堂前因某某兩學生與該堂號房稍有齟齬竟將該號房辱駡批頰經教習聞知禀由監督將該兩生斥革同堂學生要求免革監督不允學生乃糾合全體於十八日罷課意圖挾制聞此事現經勸業道出爲調停飭令照常上課僅革去學生一人其事始寢 
實業 
[廣澳鐵路定約後辦法廣東]  
　　廣澳鐵路業經外部與葡公使將次議結現擬善後辦法此後工欵無論如何繁鉅均由中國自行籌備商股不足濟以官欵不得再向他國合股借欵致失利權並擬仿照粤漢辦理特派督辦以期籌欵築路早日告成 
[錫金絲市近况無錫]  
　　錫金出産原以絲爲大宗惟近年鄉人因售繭較省人事遂致懶於抽絲卽有留少數以抽絲者類多不求精美出數旣少貨品亦次是以絲市爲之大壞去歲錫絲幾致無人問津若不速求改良恐絲業將形淘汰刻下新絲又將上市而各行陳絲尚存四百數十包最高者價約三十元左右 
[咨覆另選商會總理安慶]  
　　皖撫以安徽天長縣商務分會總理宣燾經勸業道查明干預釐務有背部章應卽撤退總理以示懲儆咨經農工商部核准轉行勸業道諭飭各行商董投票另行選舉遵照部章開具履歷詳咨報部以憑核辦 
雜記 
[鄉民放火燒斃人命安慶]  
　　懷寗縣屬水神廟地方趙姓家尚小康日前有附近余家橋余某等數人向趙借柴未遂口角爭閙旋經鄰人勸止乃余某等竟於夜間乘趙全家睡熟將其房屋放火燒燬趙姓父子驚起追緝當塲拿獲正擬捆送入城詎被余之家屬中途奪去而趙某全家大小四口同時焚斃昨已將情報縣王令親往勘驗幷將放火兇犯拿獲一名帶縣嚴加研鞫一面派差勒緝逸犯 
[王相國喪儀誌盛浙江]  
　　仁和已故太保王文勤公現定於二十四日出殯二十一日起領帖開吊自東西轅門迄頭門遍紥松柏素彩排列相國釋褐後歷任銜牌鼓亭門旌開路神等紙紥大廳兩廊排列御賜書籍珍玩等黄亭十六座中設賜卹上諭亭及賜輿賜馬及鑾駕彩紥儀仗等其内自尚侍外自督撫近送輓額聯匾密若繁星二廳内設紙紥金羅漢十八尊及各種彩繡旗幡等第三廳爲相國安靈所孝幃前用各種輓額紮成牌樓其餘日用起居等件一律用紙紥成靈前供設香亭一座爲工藝女學校致送工致尤巧百執事一律元褂灰袍竭誠將事可謂盛矣聞此項袍褂計百副銀牌均係相府特贈預備發行時沿途彈壓侍祭以壯艱瞻 
[紳士禀控巡檢嗜烟湖北]  
　　南漳縣職紳葉啓瑞以該縣武安鎭巡檢錢國樑勒加捐欵賄縱盜賊並烟癖甚深前雖經府調驗而多方掩飾仍吸食如故等情控諸鄂督茲奉小帥批云禁烟功令綦嚴凡各員之沾染斯癖者均應從速斷淨據禀巡檢錢國樑巧爲掩飾虛實均應澈究仰襄陽府重行傳驗確實並一面查明有無勒加捐欵賄縱盜賊情事禀復核辦 
[鄂省設立土藥公棧漢口]  
　　禁烟公所司道以現在辦理土膏牌照捐原意庽征於禁惟奸商多方舞弊取巧非設立公棧將各土商積存之貨概行送入不便稽核爰議定先在漢口試辦凡土商存貨以及嗣後外來之貨均送公棧官設委員駐棧稽查業已詳准鄂督札委陸令承先專辦其事 
[巡官擊斷腿骨安徽]  
　　蕪湖三區副巡官孫多昶十七日晚行經陡門巷二街忽被多人將其揪住以鐵器擊斷孫之腿骨聞孫係省城營務處孫多祺之堂弟後用東洋車將其送縣醫治 
淸談 
[時事雜感]  
[以後]  
　　我國之外交。無一不失敗。卽各省小交涉。無一不敷衍了案。了案矣。而督撫之對下。必有照例之通飭。通飭云何。卽以後几遇此項交涉不得如何如何。夫曰以後。則以前可知。曰以後不得。則以前之曾得可知。質言之。卽以前之損失主權已不少。迨甲案乍結。乙案又起。則又草草議結。凡以前之所謂以後者。早已不必照辦。而乙案結後。更必有以。後云云之通飭無。他事實發生。則苟且退讓。以求其速丁。主權已失。則虛擬補救。以諉諸將來。此其術不必地方長官爲然。卽中央政府亦然。不必今日之外交爲然。卽從前之種種外交。亦無不然。此之謂馬後炮。 
[變通]  
　　法令之効力。有關於人關於地關於時之區别。隨其所宜而各别規定。固有不能普及者。若明明通行之法令。則全國一律。奉行者不得隨意選擇者也。我國之行法者則異是。明明爲通行章程。而各督撫奏報。不曰風氣逈殊。則曰情勢互異。其最後之歸結。則曰變通辦理。於是調用人員。法不准而求其准。曰須變通故。酌定薪水。法宜同而示其異。曰須變通故。别定辦法。法不許而求其許。曰須變通故。總之數十條之通行章程。甲省廢此條。乙省廢彼條。丙省援甲乙兩省例。而此條與彼條俱可廢。其措詞則亦曰變通云爾。其結果。則章程雖通行。而若有若無。四分五裂互歸諸變通而已。此之謂自由法 
[整頓]  
　　官不論大小。到缺到差以後。其第一届之報告。必曰接辦以來。極力整頓。旣云整頓。則從前之積弊必不少。且弊也而任其積。則前任之因循可知。整頓也。而加以極力。則積弊之廓清可知。乃曾幾何時。而再後之接辦者。其第一届之報告。又必曰接辦以來。極力整頓。此亦整頓。彼亦整頓。所謂積獘者宜無自而生矣。然而後之以積獘被劾者。卽當日報告整頓之人也。此之謂不要臉 
[文苑]  
[二續海上竹枝詞（萬簪玉）]  
　　園林點綴植名花。　後茶餘閒磕牙。第一當壚誇特色。紳商領袖畵名家。 
　　薰風習習轉穹門。薄暮蘭湯恰半温。一串頭銜言不盡。維新特别改良盆。 
　　罏香如炭燭如林石。不能言木亦靈。洞悉社會心理學。須知盲目不盲心。 
　　迤邐靑年結隊行。革靴草帽露英英。東西學派兼中學。新樣長衫一字襟。 
　　眞僞須從婚後見。何如一死了情綠。牡丹零落罡風起。吹散情天月不圓。 
　　竹刀木馬學兵操。競說男兒志氣高。十五髫年能尚武。自殘同種殺同胞。 
 
 

Page 13

 
 
   
 
 

Page 14

 
 
　　　　 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[複選舉重開票]  
[江蘇蘇屬（松江）]  
　　廿二日複選重選照章就十六日初次複選之次多數中提出十名選取議員正額五名尚賸不及額之五名倂入初次之次多數中再提出十六名選取候補當選人八名茲錄詳情如代 
　　先舉缺額議員五名係就次多數之　顧言　朱繼常　顧忠宣　周鉞　黄端履　姚文柟　王豐鎬　朱開甲　秦錫田　陸渠十人中選舉下午一時開票計當選議員五（已見專電）名候補議員一名　顧言（上海）十四票此外周鉞十一票朱繼常六票王豐鎬一票均不當選另就下列次多數之　周鉞　朱繼常　王豐鎬　秦始基　許其榮　蔡正蒙　黄繼曾　陸渠　謝葆鈞　莊禮柔　馬超羣　沈樹敏　謝起鳳　劉增祥十四人中專舉候補議員計一百二十票以九票爲當選開票後當選者如下謝葆鈞（華廿七票）許其榮（靑廿三票）秦始基王豐鎬（上十五票）連前共得候補議員六名尚缺二名再投再開又得（上廿一票）二名　沈樹敏　莊禮柔 
[選舉候補議員開票]  
[江蘇蘇屬（常州）]  
　　廿一日常郡選舉候補議員武進陽湖無錫金匱江隂靖江共到六十人宜興荆溪竟無一人下午六時開票以三票爲當選計當選者九人屠寛（十二票武進）兪復（九票金匱）章際治（八票江隂）黄錦中（七票靖江）吳增元（五票江隂）　兪霖（四票金匱）華文川（四票無錫）朱頡雲（四票靖江）華申祺（三票無錫）内兪霖華文川朱頡雲票數相同當用抽籤法定之尚缺額二人准廿二晨八句鐘投票十句鐘開票惟此次加倍開列之被選舉人名單奉籌辦處電開應以第二次選舉次票爲限若第二次選舉次票不足卽以第一次選舉再次票補充之適華秉鈞此次雖得四票而第二次未得一票因之無効但此次尚缺二名竟無次票可以開列故於第一次一票中而爲今日投票前所抽去者復抽留四人以備重舉姓名如下張洵佳江隂鄭祖煦江隂萬循襄靖江華堂金匱 
[預備重選候神議員]  
[江蘇蘇屬（蘇州）]  
　　蘇撫前電憲政館請設候補議員一事茲已接奉覆電照准其數卽照蘇府屬員額十一名减半應選六名此項人員卽在十六日開票次多數中加倍開出十二名重行投選當由籌辦處抄電通行複選監督飭令於二十一日重行投票極遲至二十三日必須竣事因會議廳已定二十五日開辦現聞何守已將四票之趙允綬三票之蔣炳章二票之蔡承鍔尤先甲等照章開出十二人出示曉諭以前投票各人務於二十三日重蒞覆投勿得遲悞云 
[官長設立]  
[廣西]  
　　廣西諮議局議員名額五十七名其全省人名册合共四萬零二百八十四人每七百零十人應選議員一名桂林府占八名平樂府十名梧州府占十一名鬱林州占四名柳州府四名慶遠府占二名思恩府占三名潯州府占五名南寗府占五名太平府占二名泗城府占一名歸順州占一名百色廳占一名鎭安府不足一名缺之定以五月十五日行初選舉七月初五日行複選舉 
[河南]  
　　日前憲政館爲建造諮議局事有電到汴吳中丞當卽電覆如下文電悉豫省諮議局房屋現議就貢院舊址改建已核實勘估議事廳一所用圓頂多開門窗以合光綫聲浪廣可容三百餘人應設各席及演說臺等均已預備其他宿舍庖湢約共二百數十間但求堅固非敢壯觀　電叩 
[江西]  
　　饒州府致籌辦處電南昌諮議局憲鑒生員以上褫革人有一五項資格應否照憲政館覆南京電辦理乞電示饒州知府祐身寒印 
[籌辦處覆電]  
　　饒州府許太守鑒寒電悉生員以上褫革人有五項資格如不犯局章第六條八項之一可入册諮議局删印 
[瑣聞]  
[江蘇寗屬（揚州江都）]  
　　江都初選舉當選人常懷俊服官浙省現因複選舉期限已届函致事務所辭職當由所轉禀初選舉監督以補充當選人孫玉淸應補其額業經照准施行給予執照 
[專件]  
[浙江諮議局議員分配名額表]  
複選區　　選舉人數　除得數　　餘數　增加數　應出議員數 
杭州　　一三三四二　　一六　六七○　　一一　　一七 
嘉興　　　六五五三　　　八　二一七　　　　　　　八 
湖州　　　九二一二　　一一　五○○　　一一　　一二 
寗波　　　八四六八　　一○　五四八　　一　　　一一 
紹興　　一三八九九　　一七　四三五　　　　　　一七 
台州　　一二六六二　　一五　七八二　　一一　　一六 
金華　　　九五○八　　一二　　　四　　　　　　一二 
衢州　　　四○三一　　　五　　七一　　　　　　　五 
嚴州　　　三一六六　　　三　七九○　　一　　　　四 
温州　　　四九三五　　　六　一八三　　　　　　　六 
處州　　　四四九九　　　五　五三九　　一　　　　六 
 
 

Page 19

 
 
共計選舉人九○二七五以議員額數一一四除之計每選舉人七九二名得選議員一名 
本埠新聞 
[法國送葬專使來滬]  
　　法國欽派來華恭送德宗景皇帝梓宫之專使塞拉爾君（駐日本大使）日前由京乘坐京漢火車至漢換坐立茂輪船於昨晨抵滬駐滬法國正副領事等均往碼頭迎迓 
[浙鹽事務所簡章]  
　　江督端午帥浙撫增固帥前飭上海浙鹽事務所妥擬簡章禀復核辦茲該所總辦朱觀察業已擬定十五條具禀聲復簡章錄下一事務所係奏定改歸官辦應擇公共界内適中之地設棧儲鹽擇地設店以備居留人民購買領銷一岱山産鹽處所應准事務所赴該處設廠收買查岱山板鹽編有定額惟私板處處皆有應請委員查明私板撥給專收以便捆運一浦東爲　界要口府海公司歷係自購鎗枝自雇巡勇在該處收私巡緝擬仍援照辦理一赴岱山捕鹽仍遵定章由委員掣騐一請預發護照塡給執運俟運到無誤將護照繳銷一面由委員將收買捆運數目按月造册連同收回殘照一倂送司並由所將銷數按月據實開摺呈報一事務所由岱山捆運之鹽若由瀏河起棧再用民船撥運耗費過鉅應變通辦理准由吳淞直捷進口一租界醬園銷鹽極鉅未開商埠一片沙塗旣無租界焉有醬園是醬園銷鹽應倂歸事務所行銷惟相沿已久暫歸引商公堂發銷一事務所銷鹽凡租界以内馬路所到之處卽爲銷鹽所到之處如或踰越界外准鄰地照私販例緝拿懲辦一請飭知滬道知照新關如有查出私鹽由事務所照充公之價領買不准别賣他人職道等旣充委員與督銷委員無異准由事務所秤收按斤核計盈餘移司備查一收私乃不得已之舉巡緝稍疎私已入界旣不便在界内緝拿只有善言收買竭力開導以冀化莠爲良一府海公司歷係肩販領鹽售買並無肩販牌號名册彼族章程限制過嚴仍應援照府海辦法不必編給牌號第肩挑如逾租界馬路准鄰地緝拿懲辦一租界食鹽旣係官運官銷請不拘引額課額查租界每日約銷鹽二百數十石每日銷鹽盈餘除一切巡緝開支外儘數報解如何提課由運司酌核辦理一按日捆鹽若干銷鹽若干收私若干盈餘若干開支若干月杪開具淸摺呈報一浦東收私巡緝議定奉委各員輪流親赴該處督率以免别釀事端一事務所及各店派用執司人等如有舞弊滋事等情准由事務所禀請懲辦 
[無庸律師上堂]  
　　姚宗吉前倩某律師禀控姚葉氏賣屋不交曾由公廨讞員寳明府弔查契據因無中保乂無基地畆分且係同族因欠欵涉訟無庸律師于預將案移送上海縣歸華案訊理在案昨日某律師又至縣署請爲會審李司馬答以城内非會審公堂可比照章無庸律師上堂該律師唯唯而退 
[蒙古親王將次來滬]  
　　公共公廨寶讞員昨奉滬道札文蒙古土爾滬特王將由日本來滬差卽飭差探聽抵滬日期寳讞員奉札後卽諭飭三班卯役分投探聽並預辦一切 
[嚴追元源莊放出欵項]  
　　潤成麫粉公司主邱潤初積欠已閉元源莊銀七萬餘兩由縣收押在案昨因邱挺押不繳提案比追邱仍求寛限判展限十天交洋如違監追 
[城内]  
[病犯交保]  
　　前年强搶鄧余氏家閏女之罪犯曾剛四由縣詳准監禁五年在案現曾患病沉重不省人事由其友曾壽棠投縣求保縣尊李司馬命將曾剛四提案驗明患病属實准交曾壽棠當堂保去 
[難免寃誣]  
　　浦東洋涇鎭柴行主沈妙生沈全生家日前被賊竊去衣服銀洋沈等覺察出外追拿詎被匪黨將妙生戳斃當時未曾報驗今由捕頭孫駿查得楊　平素與流氓爲伍形跡可疑並牽涉楊之二房東謝阿生一倂拘獲送縣論爲訊究先據沈全生投訴失物情形訊之楊廣平謝阿生均不承認判楊謝一倂收押候查明再究 
[承認搶刦]  
　　搶刦浦　旗昌棧衣物等件之盜匪徐正元周四由縣收禁在案前日復訊徐周二匪均供認不諱李襄讞着於供單上加蓋指摹一倂還禁候詳請上憲　辦 
[嚴懲違禁]  
　　北橋十八保十六圖鄉氏殷裕來私賣洋烟已由該處巡局拘獲枷責將屋發封在案昨又由拒煌會調查員函致縣署請爲重究李司馬准卽提殷到縣判送改過局收押一月再核 
[道批四則]  
　　談慶良禀批英册四千五百八十二號道契早於光緒二十九年由哀升道發局勘明印結批明西首坟地一長方計三釐五毫不准侵佔據稱坟地原有二外五釐另立周大邦戸名完粮田單未裁分換給新單時又未得悉致被侵佔是否屬實仰會丈局查明復奪抄據粮串並發仍繳厲詠霓禀批查浚浦工塲材料迭遭失竊已一再出示嚴禁鄔順利膽敢藐玩禁令以身嘗試斷難寛縱所請保釋之處應母庸議親供附周小美等禀批此案前據唐楨祥以誣控被累叩求澈究等情來道具禀當以孰是孰非批縣遵照迭次批札查明核辦尚未復到茲又據具禀前情仰上海縣迅速查明核辦具報鄭義興等禀批此案現據法界會番委員飭由保人福源泰號主任玉貴折繳代賠土價規銀二百兩據稱該土十五只已由稅關估值關平銀二百七十兩該商係代人受累請將餘銀免予追賠等情著具領狀來道具領聽候核發可也 
南市 
[自願認問]  
　　英租界信大馬車行馬夫王阿三前日駕車載客送至滬嘉鐵路車站經過南市時加鞭　馳幾將某老嫗碰跌一百七十三號巡土上前喝阻已被逸去迨後回至原處該巡十查問有無執照王卽持鞭　該巡士擊傷手臂仍被逸去詎逃至法界又撞傷東洋車夫由捕獲住解至公廨訊供究辦事爲工程局警務處得悉立卽報告裁判所派探持函至法公堂移提到案旋由信大車行主投案求請免究情愿認罰判著補捐車照再　漏捐洋一元充公吊問洋二十元給該巡士醫傷仍送還公堂懲治 
[焚燬閣樓]  
　　大南門外立興街張金林家前晚失火幸卽救熄僅焚燬關樓一架餘未殃及事後由南區將張拘入　洋四元充公 
[欺騙幼女]  
　　船婦顧劉氏泊舟南馬頭機廠街附近船上積有銅元十五千文前日因事登岸僅留幼女守船　隣船戸顧長生偵知向其幼女如數騙去迨氏覺察向之查問反被顧長生用石片擊傷旋卽扭至南區移解工程局請究孫裁判以　氏受傷頗重飭卽送縣驗明訊究 
[自取酬勞]  
　　金順興釣船主施潮宗前裝海蟄皮來申在陸家嘴浦面被匯德豐駁船撞沉後　撈起各貨倩掮客王炳生代爲出售又被欠去洋二百餘元並短交應得賠欵洋四百元控奉工程局將伊子金鶴傳案限交仍父在案昨王投案經孫裁判提訊據供此項賠欵一千元由小的托人與英領事磋 
 
 

Page 20

 
 
商始允照賠所有短交之四百元已由徐阿狗　取去作爲酬勞惟事前並未與施接治實屬自悞求鑒判移送釣船公所明白理處 
[車捐改章]  
　　總工程局捐務處因近來銅元充斥所收車捐虧折甚鉅現由局董議定於四月初一日起先將東洋車捐改照洋碼每照一張繳納小洋八角業己通告周知矣 
[循例拈香]  
　　昨爲龍神誕期上海縣李司馬於清晨九時率同三廳及城汛守府等前往老白渡龍王廟拈香並由該廟住持誦經一天 
[更正]  
　　昨紀寓客失竊一則茲悉南康棧寓客並無失去衣服綢緞之事合行更正 
[閘北]  
[兇徒収禁]  
　　流氓朱大麻子高小麻子蹺脚先生等上月在邢家木橋地方紏合同黨李國治等將袁子廣之妻及子才龍用刀戳傷一案昨經巡警總局提李覆訊供認屬實判發改過局禁錮五年以儆兇横 
[妻母不情]  
　　英界大馬路中園烟館夥蔣某住居閘北六十間對面伊有一女已於去年嫁於張掌朝爲妻詎成親後卽被蔣妻王氏接回張迭次往領　阻不放日前蔣女不知因何事故吞烟圖盡幸卽求甦張聞知後復於前日往領忽被王氏扭入四路分局揑詞控告判張具結將妻領回不准虐待王氏以後不准覇留如違究辦 
[拐匪承認]  
　　拐匪凌松生劉朗亭蟻媒朱文玉等串拐婦人周袁氏女子張秀英一案昨由巡警總局復訊劉亦供認判押候移縣嚴辦二女發棲流所留養待領 
[勿再纒]  
　　侯炳芳與莊福壽因米帳紏葛扭至四路一區互控判侯還洋六元以後不准纒擾一倂斥　 
[英租界]  
[能否减讓]  
　　德商美隆洋行控洽盛永號主張榮熙不理貨　昨經公堂會訊張　此欵係定貨欠找祇有一百餘兩請飭原告减讓判張交保限一禮拜自向原告理明 
[追邀船價]  
　　江禹卿江友漁叔姪因不還肅六笙船價洋四千元控奉公廨提訊判禹卿押追友漁交保幇同理楚 
[限期理欠]  
　　盈康莊經理孫振祥控劉燮記戚　昇宋心壼等不理往來欵項前晚由廨提訊戚等供求寛限措繳判宋押限一月繳淸戚劉一倂交保各限半月料理 
[訟棍技癢]  
　　常州人趙仰喬又名趙愷出入公廨包攬詞訟前經竇讞員嚴加申斥諭令以後不准干預詎趙故志復萌又於前日闖入押所干預訟事適被在押之費竹林瞥見以趙曾騙洋扭住爭論管押家丁恐肇事端立卽禀知委員謝明府請爲核示趙自知不合遂卽允還洋二百元脫身逃逸迨謝明府蒞所查詢趙已杳如黄鶴矣 
[兇犯待訊]  
　　戳斃華捕毛久康之兇犯廣東阿四（卽陳阿四）及沈哭寳昨由捕房解廨請究王襄讞以此案前與德領事會審判兩匪一倂還押候禮拜六德領堂期解訊 
[冐牌罰洋]  
　　張子章因冐張蓮靑牌號出售緞鞋昨由捕房解廨請究判將被告所存之緞鞋五十雙一倂充公另罰洋三十元 
[學徒迷路]  
　　迷路小孩王阿法由捕帶入捕房昨解公堂請訊據供寗波入年十二歲父母俱故在海克路陳炳生衣店内學業前日出外買線不辨歸路判留廨候詔 
[曲誰直]  
　　洋人卡司特羅與見証魯搿生馬臘士等五人延請律師控告虹口捕房三百零七號華捕袁新根逞兇毆人昨日由廨會訊原　律師稱原告於西歷四月一號在北四川路界外大豐米店門首被該華捕毆傷請爲究辦旋　公濟醫院西醫投稱該西人在院三日並無受傷之處捕房亦延律師到堂辯駁判各退去候禮拜四再訊 
[烟館違章]  
　　莫世章烟間多設烟榻昨由包探查獲傳至公堂請究判罰洋三元充公 
[惡鴇宜究]  
　　雉妓王三子不愿爲娼昨由濟良所送廨請訊王妓供去年有周姓狎客代爲贖身因鴇婦蔡陳氏勒索洋六百元遂作罷論近又時被虐待是以逃出旋由蔡鴇投稱婦人並不覇阻求請領回中西官以該鴇情殊可惡判押女所二月王妓發濟良所留養候核 
[留養期滿]  
　　許劉氏前因背夫私逃由廨判　棲流所留養一月在案茲届期滿由廨復訊判暫押女所候備文解送鹽城縣交本夫領回 
[公堂瑣案]  
　　趙朱氏楊徐氏串拐小孩由廨收押在案昨經官媒解請復訊判押候禮拜六訊核　王金寳毆傷蔣云伯判押滿三月酌釋顧家曾控沈錫卿抵單不贖由　將沈傳案判令交差候晚堂訊理劉文生　劉九錫不理欠欵昨由差探將九錫傳案過堂候訊鄉婦徐顧氏控木匠王連生調戲等情判王押候氏之外甥至案再訊過犯林和尚竊取鮑阿康衣物判押西牢九月期滿逐出 
[美租界]  
[道士變爲和尚]  
　　羽士吳云山與狄恩威路一千三百三十六號張姓寡媳孫氏通姦前晚被氏姑偵知雙雙捉獲當將男女辮髻一齊剪去扭交　房押候解辦 
[因母而及其女]  
　　剃頭　楊阿四與蕩婦王李氏私識多年　該氏忽至捕房控楊　姦其十三歲之女孩捕頭諭候查核 
[女子懊悔無及]  
　　無錫女子施祥妹昨至捕房訴稱被温州人某侍者從吳淞鎭誘騙李　賃居靶子路致被姦汚前晚復被騙去衣服銀鐲等物請爲查辦捕頭淮之 
[流氓攫取手鐲]  
　　流氓胡順生昨在吳淞路攫取　姓女孩之手鐲由捕追　解入捕房押候究辦 
[法租界]  
[扭控莊主]  
　老公茂行西人昨偕王裕堂王周氏大婦二人將張子仁扭至八廨據王裕堂禀稱商人向德泰莊購到本票數紙携至公茂行購買洋紗該行西人持票往兌莊主張子仁竟圖吞不付是以扭案　供本壯與王素有往來此票並非現買實係借去現除應解代出之本票三張外尚欠本莊洋二百九十餘元求追判張交保令王明白補　再行訊斷 
[失火罰鍰]  
　　新租界永利押舖日前失愼昨經公堂飭提店主張紀學徒陳錦秋胡宏發到案審　聶司馬以雖無縱火証據惟所供情節不無可疑着罰銀三百兩允公 
[毆傷車夫]  
　　車夫楊淸秀停車道旁被　車公司工人張阿新李阿三等將車推翻楊與理論張等即恃衆逞兇將楊毆傷後　巡捕將張李拘入捕房楊送醫院醫治昨日解廨判張押兩禮幷李認償醫　從寛免究 
[馬夫忽略]  
　　三十二號華捕昨至公堂訴稱馬夫朱阿毛停車道旁僅令小馬夫任彼看守自往三百十八號門牌開燈吃　設或馬忽驚躍必致肇禍因此拘案請究判朱罰洋十元充公以示懲儆 
國外新聞 
[日本國會之汚點]  
　　二十一日東京電云日本國會議員及前任議員又辭職議員與糖公司控案内被拘之前任議員四人共計十五名均經查有罪案現已分别審問 
[名古屋債欵逾額]  
　　二十一日倫敦電云日本名古屋債欵現在所招之數已逾原額十倍 
[奥寵禮日員]  
　　二十一日倫敦電云日本多本親王業已行抵匈京蒲達佩斯奥皇約瑟親赴逆旅謁見 
[法國預備對付郵政員罷工]  
　　二十一日倫敦電云駐泊土倫之法國兵艦現　奉命散泊法國沿海一帶預防郵政辦事員同盟罷工時維持交通機關所有請假之海軍員役亦均調回以便差遣 
[羅斯佛將充市長]  
　　二十一日紐約電云此間有人組合團體擬 
 
 

Page 21

 
 
公舉任總統羅斯佛君充當紐約市長 
[土前皇寳藏奇聞]  
　　二十一日倫敦電云各報詳載伊爾笛斯宫發見寳藏事實藏貨之中並有地氈帷帳古今軍械及奇禽異獸等模型所值頗巨 
[德國占島謠傳]  
　　二十一日栢靈電云香港近傳德人將佔香港海南間之配奈塞爾島　說　屬子虛蓋近有德國探險家兩人一名向洛特一名向爾慈奉栢靈人種博物院之命今僑庽海南調查人種及動物學上所關之事致有此悞會也 
[俄國政界近聞]  
　　二十一日柏靈電云俄國首相斯托萊賓仍居原任議院核定之海軍預算案已由俄皇批准並議凡關此事之議案將來概不呈交議院 
[波斯組織新内閣]  
　　二十一日栢靈電云波斯内閣已由自由黨組織告成 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要　 
[郵傳部奏請奬給各國洋員寶星摺（倂單）]  
　　竊光緒三十四年二月間葡京舉行萬國電政會迭准外部來咨轉據駐京英法各使照請赴會當由臣部咨明外務部派委電政局總辦候選道周萬鵬主事吳烓靈洋員德連陞前赴該會聽講並飭　近分赴丹馬那威英法德美日本各國大東大北各公司考求電政在案茲據該　等禀稱在匍京時極承公會會長厚遇大東大北兩公司素與我電局聯合辦事交誼尤深迨至丹馬那威兩國並各承該國主贈給寳星派員欵待若論酬酢之文宜尚往來之禮擬請給予各該洋員寶星以敦邦誼謹繕具淸單呈請酌核前來臣等查該道等此次周歷各邦極承優待考查電務備得參觀現在整頓電政仿照各國辦法深資裨益所有各該洋員自應酌量給予寳星以篤邦交而敦睦誼謹將各該洋員擬給寳星按章分别等第繕具淸單恭呈御覽籲懇恩施照擬賞給如蒙兪允卽山臣部咨明外務部照章製造並塡具報照賫送過部分别發交祇領所有擬請賞給洋員寶星緣由謹恭摺具陳伏乞皇上聖鑒訓示謹奏宣統元年三月初九日奉旨已錄 
[計　開]  
　　葡國郵　督辦畢利　一千九百八年充電報公會會長擬請賞給二等第三雙龍寶星英京東電報公司辦事督辦兼大東電報公司督辦籐泥生烹德擬請賞給二等第三雙龍寳星大東電報公司英京總辦海西　請賞給三等雙龍寳星大東電報公司派駐中國總辦蒲勒德擬請賞給三等雙龍寳星丹京大北電報公司督辦散秩大臣史温生擬請賞給三等雙龍寶星丹京大北電報公　總工程司古斯答德擬請賞給三等雙龍寶星丹國駐華總辦比德生　請賞給四等雙龍寶星那威外部大臣克理斯都福森　請賞給二等第一雙龍寶星那威商部大臣亞白拉亨生擬請賞給二等第三雙龍寳星那威工部大臣尼爾斯意倫擬請賞給二等第三雙龍寳星日本郵電督辦小松擬請賞給二等第三雙龍寳星日本電話總工程司大井擬請賞給三等雙驡寳星 
小說 
[譏彈小說滑稽魂（七十一）]  
　　第十四回吕總兵捐軀報國章中堂奉詔租戎 
　　閒話休提。只說那位包師老爺包松濤。在上海住了一個多月。也不知做了多少奇奇怪怪的事兒。在下估書的一支秃筆。也寫他不盡。包松濤在上海住了些時。家裡連一連二的信來。催他回去。包松濤只得回去了一膛只在家裡住了七八天。便仍舊到湖北莊中丞那裡。當他的摺奏師爺。不覺的又是幾年。這一年正碰着有恩科鄉試。包松濤便在莊中丞那邊。請了兩個月的假。回去鄉試。原來科舉時代的人功名心是最熱不過的。包松濤從小讀書也種了這個普通的科舉毒在心上。所以包松濤在莊中丞幕府裡頭。當了十幾年的摺奏師爺。雖然手裡頭着實有些積蓄。却是每逢有鄉試的年分。他一定要回去應試。一連鄉試了十一場。連薦都没有薦過一次。包松濤却仍舊十分高興。還對人說那個時候的梁灝。到八十二歲纔中狀元。况且我的年紀。還不到六十。科名的遲早。自有一定。前科不中。今科再來。就使今科小中。下科還可再來。不過遲早一點兒罷了。看官聽者像包松濤　樣的人若要生在如今的時代。那一班維新的人物。一定要笑他是個痴子。駡他是個奴隷。但在那個時候。正是科舉盛行的時代。一班讀書的人。用了無數的苦功。歷了許多的歲月。眞個是磨。穿鐵硯。困守靑燈。所希望的。不過那榜上的一個名字。聽說從前有一個人的兒子。已經做了尚書。他們那位老太爺。却還要去提考籃。弄得個考官不肯收他的卷子這位老太爺恨恨的把卷子丢在地下口中說道都是爲了這個小畜生。累得我帶了一頂空心的紗帽。你想兒子做到尚書。自已還要想去應考。何况這位包師老爺呢。閒話休提只說包松濤上了招商局輪船。直到上海又附了長江輪船望南京來。不知後事如何。且聽下回交代。 
來函 
[浙江法政學堂來函]  
　　敬啓者昨閱貴報本月初十十一兩日所登杭州法政學堂一節全屬子虛殊堪詫異敞堂自許鄧監督接辦後因今年學額增加人數較多稽察恐難　　特與壬等商訂管理規則　　京師法政學堂定章添設管課員二人聘請賀君鐵城黄君雲濤擔任賀係廪貢生黄係附生均品學兼優貴報訪事謂賀係監督妾父未免任意揑造現學生照常上課所言停課要挾以及監督擬斥退學生幷與教務長意見不洽等語尤屬毫無影響特此奉聞應請查照更正以昭核實幷錄督監手訂規則希卽登人來函一門爲幸浙江法政學堂教務長許壬庶務長關維震書記兼會記員熊炳樞同啓 
 
 
 

Page 27

 
 
   
 
 

Page 28

 
 
   
 
