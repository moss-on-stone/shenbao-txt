# 1884 - 45 - 4903898

 

Page 1

 
 
[股印古今圖書集成告白] [  點石齋主人啓]  
　　本齋　股開印古今圖書集成現巳定爲大字所有股分曾經聲明一千四百股之外須增至每股收銀一百八十兩其一千四百股内則仍照前議每股收銀一百五十兩去年一千四百殷未曾滿號刻下尚缺一百餘股今此書約計二年半可望告成如有願附股分者務請作　前來掛號其在一千四百號内仍每股先收銀五十兩一千四百號外不過增印數百部則每股先收銀六十兩特再布知 
[招請賣報售書] [  申報舘主人啓]  
　　廣東爲極大省會什商雲集本舘　欲請一友人在穗垣代銷申報及點石齋申報舘兩處所印之書籍如有粤友願辦此事祈來本舘面議一　惟須　上海覔一殷實大鋪作保方可訂定也此布 
[書雲南督撫異議問礦情形摺後]  
　　禮運曰貨惡其棄於地也不必藏於已力惡其不出於身也不必爲已此言大同之世王者盡地利以用人力而以大公無我之心處之則興利於地而不同私殖之謀用力於人而不覺徭役之苦禮記雖爲秦漢間人僞託之書未必盡是孔子之言然收取地利亦爲土政所不廢從可知已夫天不愛其道地不愛其寳山出器車河出馬圖固與甘露　泉麟鳳龜龍同爲聖世之上瑞然充地不愛寳之量則不特祥瑞而已也周禮山林川澤皆設虞衡之官以掌材用降至春秋府海官山沿爲雜霸之術厥後言地利者又師管子遺法以爲足國裕民莫先乎此然所謂盡地利者又不僅山林川澤利之出於地上也卽地中之利亦當取之卝人一職實爲開礦之權輿第三代以來五金之資人用者猶以人力取之未有如今日泰西機器之法者顧盛衰多少之數又似不關於取之之難易也商周之世鐘鼎彛噐如此其多秦漢以後民　器用往往銅錫諸品流傳旣久兵燹毁壞之餘猶有古銅器列於晋董肆中此可騐者也奏漢大臣受賜於君黄金百觔非甚異　雖其時通用錢幣金銀不爲財賄民間無所藏然多至此數亦非蜴事黄金且然白金更不足論矣此又可證者也以意度之從前五金實較今世爲多蓋中國方輿歴代皆有開拓五金藴藏於地卽人力之外别無易於採取之法而金性堅韌久用不壞二三千年之人力日積月累出於地者當不可以億兆計流通於民間而製爲器用私爲財賄自不虞其缺乏何以至今而轉少於前也人情變詐百出貪黷無厭五金之品無論代錢幣製器具日漸寳貴因而地中所有覬覦者日甚一日而爭奪之事所在皆有不得不懸爲厲禁以限制之自并田不行無計口授田之法乃聽民買賣以出賦於是地各有主貧富懸殊而五金所産亦因是不易採取盖礦苗未必盡地皆有平原怛少山谷恒多而山鄉之民歲食山息不若平原之稔以故業山者鮮有巨富有礦而無力以採之非其所主則不敢過問卽有量力開取者亦止地面顯露之苗終未能盡其利也郡縣之吏歲時更調無暇與民計長久往往患其滋事自顧處分深以作俑爲戒奉行禁令又益加嚴而民問以不能大採之故亦不肯講求測騐之法惟於祖父所遺之業歲收薄息於是未開之礦永無採取之日矣自近年公司之法仿效泰西風氣漸開礦務日見講究此人情之知所變計而地利有盡出之望也不謂創辦公司事無成效而銀已虚縻附股之人聞風驚疑爭思自脫其累减價而沽趨避紛紛巿局大壞而開礦一事由是羣指爲厲階一蹶之餘不能復振當事者恐其徒耗民財增長澆風爲害巿面疏請禁止諭自乃有巳開者仍舊照辦未開者一律禁止之語夫以現在公司情形觀之則開礦誠無益於國無裨於民而有害於商然細思其故則仍辦理之不得其法經管之不得其人也若諭開礦之本意固屬有利而無害也今之公司名爲官商合辦而實則公司之局面與辦事之章程無一而非官塲陋習若各省各屬仍聽民間自辦一例舉行無論已開未開但係業主卽許開採或數業主毗連一處合力爲之或業主無資自紏他人股分通力爲之地方官吏操其保護之權如有爭奪則爲理處限以年分俟其辦有成效所出旣旺然後科其稅則使納於官其人力所不能施者如通風洩水等事需用外洋機器與延請外洋礦師亦由官給照詳咨通商地而大吏轉飭遵照聽其按章購清假使地廣人稀山多礦富業主無有資財而本地又乏富户一時實難舉辦則可待諸他處之人外郡外省皆所不計但俟其本處之礦已有起色財力足以兼營或賣與開採或租使挖取無所不可統計中國版圖一歲之中當不下千百處苟越十年中國之利有不駕乎泰西以上者哉夫事必期諸遠大利必權其久長果使天下之礦盡弛其禁人情貪利聞風興起此處行之彼處效之不特民間所藏無用之財悉成有用卽礦工之需人亦可安頓無業游民數千億萬豈非足國裕民一舉兩得之道哉余因去年某學士疏請停止當奉 
俞允以爲因公司之壞而廢棄礦務殊爲可惜今見雲南督撫奏稿乃知已開之礦仍舊開辦其事固尚有可推廣而變通者也不禁喜而書之 
[諭旨恭錄]  
　　昨有金陵友人恭錄本月十八日上諭一道寄至本館據稱得諸官塲輾轉傳抄合亟恭錄於左正月十八日奉上諭内閣學十周德潤奏勳臣不宜引退請旨責以大義令其在任調理等語左宗棠勤勞懋著朝廷倚任方殷當此時局艱難尤賴二三勳舊之臣竭誠幹濟豈肯任其功成身退遽賦歸田祗因該大學士目疾增劇而兩江地大物博政務殷繁又難靜心調攝是以降旨准開總督之缺仍賞假四個月回籍原欲其安心調理俾得早日就　出膺重寄該大學十素著公忠諒不至稍耽安逸着卽趕緊調治一俟稍愈不必拘定日期卽日銷假以副委任欽此○二十一日奉上諭禮部尚書着卑道遠署理欽此 
[英報摘錄]  
　　倫敦新聞紙言中國近來竭力欲得一居間之人商辦法越之事觀此情形似中國不願以兵戎相見其實則倘有居間排解者出而相商法人亦當相從蓋法人用兵東京云係復仇今則已足雪恥故仍當與中國言歸於好也 
[德船來華]  
　　倫敦信息謂現傳德國卑連士押爹弼及蘇蜚兩戰船將由芝那亞啓程前來中國駐紥以防不 
 
 

Page 2

 
 
測蓋以中法行將失睦藉以保護其域商民也或謂此事恐有不實不盡查得卑連士押爹弼戰船前赴日本而蘇蜚戰船則往紐約堅尼亞處計其程期須西歴四月初旬始能回威咸士希返埠安能相偕前來中土也 
[兵船迭壞]  
　　法國兵船雲龍行至各冷北地方機器損壞亟須修理换坐他船前赴東京此已列報兹閱香港西字報知法國又有兵船名沙郎行抵各冷北亦遭損壞故須稍停數日以資修理也 
[定造兵船]  
　　聞有荷蘭國人向爲中國辦事而受官祿者現在基埃爾地方爲中國定造兵船七艘云 
[載兵囘國]  
　　前報述漢口輪船載英國新兵到港後卽須載老兵及瓜期已及之兵回國兹悉該船已定於本月二十日開行共計載兵及兵官一百八十七名又婦女十六口小孩三十一口則皆兵弁與兵之着屬也 
[台灣近信]  
　　近因法越事急中朝整頓海防不遺餘力而台灣孤懸海外防过尤非易易兹閱香港西字報謂去臘有湘勇三千名調赴該處扼守險要聞陸續賙往者尚有二萬人也刻下如築炮台造營房設　藥局等事頗覺日不暇給云 
[聘請山長]  
　　金陵鍾山書院前經劉峴莊制軍聘鮑花潭中丞主講今聞鮑中丞因年老倦勤不願批閱向左侯相固亂侯相與梁檀圃方伯張屺堂糧儲道會商擬請尊經院長薛慰農觀察移主鍾山所遺尊經一席請江南春明府主講但薛觀察久主尊經凡經其賞識之士無不破壁飛去立致通顯是以彼都人士仰之如泰山北斗而觀察亦因諸生喁喁向化月異日新未忍恝然舍去故雖經當道再三敦請觀察力辭不赴現經各憲議定卽請江明府主講鍾山矣按男府名璧甲子科領解江南次年卽高　禮闈素負南邦物望並刻有制藝律賦各集行世從此皋比坐擁化洽鱣堂春風時雨之施當可爲諸生稱慶也又間杭省紫陽書院之掌教范梅卿方伯於去臘歸道山後現已聘請新科張子虞庶常接主斯席云 
[放火被獲]  
　　揚州自遭赭逆之亂房屋十損八九今惟大街大巷之住家店面少見整齊若貧民小户大半草屋茅廬聊蔽風雨面已然其中宵小賊盜容有藏匿徐寍門内一草屋中住老媪年約六十以外並無子孫而義子頗多皆淮徐無賴少年前夜有朱姓廚役自酒館回家過其地見媪手執線香一把於上風各草檐内遍插又見二三少年低聲詢問媪回身　手朱恍然急穿一步繞道鳴衆掩至其地媪仍在引火未着衆卽擁上少年皆奔只獲媪交保稟官候辦云 
[陰雨損麥]  
　　麥性宜燥不宜濕寍郡自入正以來雨雪兼旬低處田疇蓄水未能宣洩如果課晴難卜恐春花容或减色也 
[新捕來滬]  
　　昨日英公司輪船由香港來滬内有新巡捕頭麥倚雲及副捕頭兩人均附輪而來云 
[浮枕不定]  
　　懷遠輪船失事後經派福利小火船前往偵探此己列報兹悉福利船回滬後又復駛往讠處倩熟諳水性之洋人深入水底將懷遠船中之銀箱取出孰意洋人入水爲别物所絆良久不起人皆謂其已死坐待逾時忽如㵎底潛魚突然躍出援之上船已不省人事多方灌救始得無恙而銀箱則竟未取出也此係該船昨日回滬時所述 
[輪船北行]  
　　前因北河未曾冰凍故招商局普濟輪船在滬裝粮米於本月十一日動輪北上曾列本報兹悉該局永清輪船又於今早放行亦裝糧米運津凡有搭客及各貨物均不准附載蓋　該局之定章也 
[倒號續聞]  
　　昨報登蘇州謙吉昇票號虧倒一節兹聞存項只有二萬餘皆有欵可抵大可隨收隨交實因巿面銀緊遂有倒塌之說耳 
[琵琶雅集]  
　　申園左　今年新開印泉樓茶室地方雅潔遊人咸喜登臨聞月之念七日卽禮拜六該園主人擬集客之精於琵琶者聯爲雅會想日暖風和茗餘談罷競撥瞗絃各奏其枝當必有聽而忘倦者屇期定有一番熱閙也 
[謝荷嘉貺]  
　　大英屈臣氏大藥房精製各藥出售靈騐如神久已馳名中外今以歲始履端精製本年華英月分牌上層列各大憲賜匾中列華英月分次列雙麟伴塔圖而以各種藥物名目爲之殿四角彩繪八仙羅漢細巧人物陸離五色精緻絶倫昨以一紙見惠置之座隅不特便於按閱而且足供清玩愧承嘉貺特書數語以鳴謝悃 
[馬溜傷人]  
　　昨午刻英租界浙江路卽老新衙門西首轉灣廟北之馬路有白馬一匹不知從何逸出疾奔向北至緒香樓茶館南首適有一老叟行來竟被撞倒口吐血沫而馬仍向北飛馳不數步又將一乞兒碰倒擦損額皮血出當經巡街捕瞭見急以門板倩人將叟扛入捕房隨帶乞丐與叟一併送至仁濟醫館調治西醫騐得受傷老人難保無性命之虞一面管帶逸馬之馬夫某甲因馬上遺落物件被某乙拾得甲向乙取物乙向甲索謝兩相爭論亦被巡捕拘入捕房捕頭已知逸馬傷人之事詢某甲馬從何來甲稱此馬係營中某大人之坐騎捕頭以傷人事重乃將馬夫某甲管押候解公堂訊斷 
[姻婭涉訟]  
　　翁太守昨晨臨捕房發落各案時有兩親家涉訟扭到案前先據徐明德訴稱寍波人氏今年六十三歲在法租界開設飯店兒子今年十九歲娶朱英麒之女爲媳年十七歲完姻之後於去年二月間將子媳兩人送回原籍滬地惟老夫婦在店親家時來吵鬧纒櫌不休特投案請斷翁太守謂旣係親串何事爭閙不休徐明德稱實爲說不出之事他意欲將女索回爲不見女面之故太守詢去年回甯之時可曾通知答稱曾經關照况親家親母俱到過寍波鄞縣與兒媳皆已會面不知是何居心忽思將女要回翁太守詰之朱英麒據稱他將我女送到寍波不堪其苦現在又經賣去太守謂爾到過寍波諒必汝女總有言詞告訴旣然會面何得又稱他賣去朱稱此言是徐親口所說請爲詰問太守訊之徐明德答稱果有是言不過他定要將女索回故我謂人家祗有賣媳婦從無討回女兒他卽將此言作爲口實太守謂嫁出女兒豈有要回之理若云貧苦亦是命内所招汝若寛裕當爲帮貼朱英麒又稱於十七日他邀到某人在茶肆中逼我冩收女筆據我以壻不在塲故不肯冩據太守謂此言更屬可異未犯七出之條何能退回朱英麒又稱我亦以此回答但到寍波之時壻亦有此言並云要去做和尚聞緣伊父母不許他同房之故太守聞言卽將朱申斥謂人家與子娶媳莫不願其和睦汝爲泰山不應管此等事嗣後不准再去吵閙倘若查訪明確果眞將爾女賣去有憑有証在滬當來控告如在寍波亦可投縣具控着一併退去兩人遵斷叩謝退出 
[命案訊供]  
　　去年歲除浦東東溝口沈趙氏家命案一節詳細情形均登前報開印之後前晚經上海縣黎邑尊庭訊兇手張阿小無可狡賴供認屬實判卽收禁事由沈趙氏所起喝掌頰一百下交保至其長子勝祥尚在管押云 
[傭資難索]  
　　英租界石路中曲江里内有妓女愛寳者雇用某氏爲傭前日該氏向妓索取工資無付始則口角繼致用武該妓又紏男女光棍扭該氏至洪園烟館講理氏失某甲聞風趕往排解詎該妓不問情由遽批其頰該氏見夫遭毆欲奔投會審衙門喊冤經人解勸先令妓給工洋三元事隨寢 
 
 

Page 3

 
 
[輕生獲救]  
　　一百三十九號華捕至英公堂稱昨見一粤人自役浦江尋死及援救得起衣服盡行鵾綉帶至捕房與之換去濕衣今特送案請爲安插羅阿生供粤省審禺縣人向做茶房今因失業無可謀食滬上並無親屬原籍雖有親戚苦無川資回里現寓萬安樓自思無可超生不得巳而尋死云黄太守乃賞以棉衣飭差送廣肇公所着卽資遣回籍身邊搜出之四開洋一个及零錢一并給還 
[米船被撞]  
　　昨早琼　碼頭停泊各綢船將潮米數石攤於岸上晒晾詢係從黄浦内撈得緣本月十九日有招商局所雇之運糧米船由小東問所設局内裝載米石駛赴虹口招商局中棧碼頭交卸適遇豐順輪船進口兩根碰撞該米船竟被輪車鐵葉擊碎船貨俱沈幸人口無恙并聞該米船巳由豐順輪船賠給船價洋銀了結矣 
[英公堂瑣案]  
　　富捕頭稱有德國人令裁縫沈貴生做衣曾欠工洋兩元因沈將做剩之白綢典押錢一千七百文原屬不合德國人以失竊衣料非祗絲綢爲此將沈交捕送究德國人稱欠沈工洋兩元是實白綢係被竊去者因憶失竊甚多容查明再行禀覆沈供被欠工洋有五元屢次向索無著嗣因我有事往寍波鎭江等處爲此躭延日乆今得返滬緣有急需將做剩衣料質錢一千七百文又向索找工資口角詎被指爲竊贓乞恩明察黄太守謂據西人自認欠洋二元而以將衣料押錢一千七百文尚未足數自應向找旣因擅自抵質可毋庸議作爲過割賈副 
領事謂該西人旣稱失物甚多姑准其查明覆後核奪太守允之飭將沈咬捕房帶回再行解訊○陸三茂至英公堂稱時常失竊衣服昨又被楊 
阿全竊去作裙布衫由捕阻獲人贓送案請爲究辦給領暢則俯首無詞惟稱初犯求恩黄太守隨判楊管押十天以示薄懲贓交陸領○八十號華捕至英公堂稱輪船失竊煤斤查被王阿福汪雲友行竊已起贓煤百餘斤今將人贓送案王汪二人同供煤係輪船所棄由我等拾來者黄太守隨判王汪各押一月贓交失主領去 
[上海陳家木橋賑所代收湖北賑捐啓]  
　　頃承咏雪居士來函云鄂省居長江之中東通吳會西連巴蜀南極瀟湘北控關洛譚江防者視爲中權扼要之區焉去歲蛟洪爲患無異前歲皖災而適當直東告糴仁人君子遂不及措意比見鄂中紳士致書絲業會館主施少欽封翁略言鄂省地半濵江連年被水堤田廬舍埽蕩一空小民蕩析離居鬻妻　子徧野流亡且聞有生計旣窮一家甘赴波流者顚連困苦慘不忍言又有友人自九江來函具言湖北災民上游擬派二萬名至九江留養無其地無其財云又接漢口友人來書略言沔陽一帶災民至此者幾及萬人 
該處民情素悍等因見聞所及竊以爲鄂省賑捐有必宜恊助之道焉頻年善士捐賑雖本惻隠之誠而究其指歸實因世受國恩冀圖報效故凡指捐賑欵不限遠近親疏惟視關河扼塞有關防務之颧施捨獨多蓋爲國家消患計不徒爲一已造福地也鄂省關繫江防民風素勁宜助之道一矣飢寒盜賊相因爲緣上年匪棍滋事曾見鄂省奏報伏莽未必盡除可加之以飢饉乎安輯撫綏尤宜注重宜助之道二矣粤閩江浙上年非無偏災然以本邑紳富之力濟之猶爲有餘湖北則不逮也粤閩江浙四省今年若可有秋分肥補瘠誼貴卹隣助賑免災理所固有宜助之道三矣他省有災四省助之四省有災他省亦嘗助之甚至常熟一邑震澤一鄉稍有偏災亦復大聲疾呼欲集天下之粟以贍之乃湖北水災無殊東直疉見奏報幾數十倍於常震卽頻年恊賑他省鄂亦竭其綿薄獨於鄂賑不聞焉諸君子忍令向隅乎宜助之道四矣伏乞埀察情形於各省賑捐中剖分勺粒成另籌鄂賑遍勸各處君子概爲接收集有成數或請如嚴潘善士輩一二人携之以往或卽彚交漢口存仁巷善堂馮价庵先生經收分放等因同人承此愧歉萬分自今以往敬當另設鄂賑名目告乞四方善士普施大惠竭力解囊隨時彚解馮公藉效涓埃之助想各處同仁亦願接收代解也所有鄂賑捐欵敝所亦隨收隨掣收禀並登新報以昭核實謹布公啓伏乞垂鑒粤閩江浙同人拜啓 
[春酒移賑]  
　　今奉到蘇州城内西美巷卽補分府錢唐金山如司馬官印彭自去年敝會舘籌募賑捐以來仰蒙接去捐册代爲勸募不惜齒芬捐欵源源而來隨收隨解按户抄登貴報今正又蒙捐來洋十元並承示云山東順直春賑勢不能停刻下遇此巿面之壞捐無可勸現商之在省諸同鄉新正團拜之資酒席之費移作捐輸亦可集腋成裘尚不知能否如願明知杯水車薪無濟於事若能各省各府各縣仿而行之亦籌賑中之一大助也速請登報奉勸○同日又奉到本埠怡春茶寳棧主人翁來書據述該棧年例謹備元宵春酒邀請天津帮各客號曁茶葉行棧各號客傳觴暢飮以聯交誼兹因直東災區春賑待欵告急該棧主卽將席資湊成洋二十元移作賑用今特送上伏乞彚解災區杯水車薪不作言助惟願滬上客號行棧林立如能垂念災黎朝不保暮之慘共發慈悲仿照移賑恩同再造功莫大焉想各號商貴客善與人同斷不計較一席之歡定能俯如所請共襄善舉請卽登報恭叩籌安○竊謂天下有福天下共之天下有患亦當與天下共之則今日順直山東水災之大爲自來所未有者人民顚沛物産銷亡非藉他方之助豈能免死而求生敝會館今正以來收到春酒移賑首先創捐者本埠元芳洋商繼起者裕通恒報關行浙江湖州府郅太尊厘捐總局憲時觀察今奉到蘇州金司馬本埠怡春茶棧方今中外一家救災恤鄰可謂不分畛域一視同仁今特登報　勸春酒移賑名正言順想天下衆善士無不樂從但望源源而來庶可接濟直東兩省春賑未知有當於大君子之高明萬一否不勝迫切待命之至[  上海絲業會館籌賑公所施少欽代災黎叩啓正月念二日]  
[接錄州天庫前電局内順直山東沙洲賑捐公所經收光緒九年十二月二十五日至除夕止清單]  
　　復祥莊來衣字九號李蓮記洋一元又來東孫氏續捐洋五十元正又來陳養泉諸君席資二元○無錫鹽棧許紹基募邦字揚鎭沙洲灾　五兀○崑山正心崇善局來邦字揚鎭沙洲災册十一户二元○徐韻舫先生來蘇字一千一百五十九號太興昶一元無名氏一元吕少翁來四省而蘇三百七十二號無名氏三元金澄懷二元沈芳翁募蘇三百十一號五户十元○汪五雲四十元○以上二十五日○黄埠汛石把戎除夕米减年移賑四元○泰州桂君子岑來四省册九十七號二十户洋三十八元○貝鑒翁募蘇一千三百零五號十二户十一元對開二個潘履豐紗緞庄十元○以上廿六日○復祥莊來衣字七號八户十六元錢五百五十文○吳江署周濓舫先生來一千二十五號册無名氏十六元一千二十九號五户四元一千三十號十户五元一千二十八號似　舘五元一千二十七號三户四元一千三十一號八户十五元一千二十六號四户四元一千三十二號六户十元一千二十三册五户四元一千二十四册六户二元錢一千五百文凿開一個○以上二十七日○金匱學署可園公寓來續字十一次二十四户洋三十四元錢二百二十九文○潘仲翁來第二十五次洋二十五元錢二千四百七十文鹽公棧助潘麟生詩社一元無名氏一元一團和氣十元○揚州恆茂祥緞號汪品三先生來東賑十元○以上二十八日○信昌成記募八百四十二號八户十一元○廣西周虎如先生來蘇字一千二百廿五號周篤生太史二元周虎如孝廉二元秦縵卿半元實收洋四元錢五百四十文○以上二十九日○吕少翁募四省册三百七十二號六户九元長洲縣署董芝仙募八百七十四號六户六元蘇一百六十號徐　泉吳紹堂合一元○潘仲翁來廿六起洋十元錢一千一百二十言○以上三十日[  原辦桃塢協賑同人謹啓]  
[上海北巿盆湯衖絲案會舘主施少欽經收順直山東江浙等處正月廿一廿二日第一百九十五一百九十六次賑捐清單]  
　　海陽李麗生患疥瘡許愿前助百金四十天全愈由江榮茂茶棧交來續捐洋一百元會稽鮑由愼餘錢庄交來洋六十元湖南柳楚斌洋五十元耕心堂鄭由裕通恆報關行交來洋三十元本城無名氏洋二十元怡春茶棧移請津帮及茶葉行家春盤酒席資交來廿圓譙國子求夫婦平安詳十圓力不從心人由公平洋行帳房交來五圓汝南氏二圓○海鹽徐古春先生喬梓出門醫封計六號全助洋三元○平望唐子明兄代募捐　李合鑒一圓鶯湖漁子翰墨居吳幹翁馥巖居十鶯湖逸士禮知唐文燿受壓歲錢集助七户各一圓瓶守主人受滿月分殷氏陶氏蔣氏指芸共八圓王氏三圓殷少衡二圓殷植亭二　總　小洋合成一圓由永和局來○蘇城金公舘官印　山如司馬代募捐冊王淑貞四員無名氏祈妻病愈三圓王守梅了愿一員治勤堂求病速痊二圓共四户由通裕局來○第元號指明銅洋二十九圓歸併鎔化再登○第四十一日出　助賑彩票延康益記四百三號一張萱記四百四號一張德生記四百五號一張益三記四百六號一張可棄子四百七號一張江西黄靄堂四百八號一張嘉興張少渠四百九號一張共售七張計洋十四圓以上廿一日○太倉潘遵慕捐錢八十千文以一零九合洋交來七十三圓 
 
 

Page 4

 
 
四開一圓八開二圓錢三十文香港東華醫院某某捐洋四十圓又何文波十五元由廣東寄招商局交來許長波祈子志氣清明深知孝悌十圓楓涇吳禹門妻急病叩杜神許愿病卽霍然完愿由順成局來洋四圓廣東何鳳山由泰茂洋行來四圓陳查氏求父病速愈二元馮陳氏求自身百病全消二員潘森記一員紹貽堂祈母延年益壽一　○海鹽徐古春先生喬梓出門醫封全助計八號四圓○嘉定桀臣仲兩太史代募捐冊潘留餘稻齋氏十圓張含樂月階氏十圓潘松含新軒氏五員木詠梅四圓補過室王幼汀三圓烟波釣徒王賡雲二員　記二圓無名氏王振聲一圓郁務記一元餐正迪聰齋一圓萼盫書件一員共十一户由本埠永大正京庄許紫瀾翁交來○第四十二日出售助賑彩票汪掄記四百十號一張馬仲記四百十一號一張陸翰記四百十二號一張吕少記四百十三號一張朱少記四百十四號一張大東門榻四百十五號一張西　吟草主人四百十七號一張共售八張計洋十六員以上廿二日　併聲明 
[浙省撫轅抄]  
　　正月十五日署宣平典史秦炳垣禀謝委叩辭赴任○十六日東防同知孫憘差人禀知　事淳安典史胡保烈禀謝飭知赴任叩辭○十七日憲駕由紹回省巳刻進轅前江西卽補道胡禀辭赴金陵投案○十八日署縉雲典史戴禀見叩辭赴任縣丞曾翰章見楊元俊服滿來省禀到 
[蘇省撫轅抄]  
　　正月十九日候補縣杜仁餘禀辭赴海運津局並銷發審局差縣丞范景賢禀辭委解鐵斛赴天津○二十日府經歴霍鎔炳禀知辭奉臬憲委赴江北緝捕差沈紹源服闋回省禀到○廿一日候補同知李福冤通判朱世　均禀辭赴海運津局差○廿二日新任常鎭道陳欽銘本日寅時過無錫前來候補縣程南金禀知率委調辦閶胥門外總巡差孫應昭禀銷松滬貨捐局查騐差從九杭福清謝委署太倉州七浦司巡檢事並銷松滬一帶緝捕差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
