# 1891 - 70 - 4906429

 

Page 1

 
 
[展限取書] [  圖書集成局啓]  
　　本局所印古今圖書集成去年曾布告諸君請於年内持單提取兹尚有未經來取者深恐因路遠所致未便遽爾充公是以再展限期遲至本年三月之杪若仍不來提取則定將提單作爲廢紙此後决不發書矣用先布知維祈雅鑒 
[論人心之難測]  
　　甚矣知人之不易防維之綦難也今有明火執杖者殺人奪貨愍不畏法此其人非不兇惡也然其爲盜人所其知知之則防之易矣胠篋探囊踰牆鑕穴非其所有而取之此其人非不陰賊也然其爲竊亦人所共知知之則防之易矣若有人焉岸然其貌呐然其言已且自稱爲愚夫人亦共目爲長者此其人而猶欲用吾防則天下將何所不用防此其人而竟不可不防則又將用何術以爲防盖賊其貌者可知賊其心者不可知也賊其心而不改賊貌者尚可知賊其心而竟無賊貌者不可知也前報載寗人某甲言談舉動旣極迂拘衣履服飾亦皆樸儉某乙信其誠篤延司帳目歴時旣久並不見其妄用一錢以爲此眞篤實之君子矣詎意甲久與某妓狎或日赴陽臺或夜　而往黎明而返所費不貲虧空甚鉅一日甲接其家書知妻死母病乙囑其將帳交淸然後回去甲至此自知破綻難彌將行李私自運出并竊乙妾之銀表而逃而乙猶未之知也直待妓院人來而後奸謀始破此眞所謂賊其心而不賊其貌者矣然此猶其小焉者也今天下人之若某甲者豈少也哉間嘗過通都適闤闠見夫大行巨號金漆招牌煌然赫然東家經手莫不轎馬出入裘葛以時今日酒館明日妓樓其揮金也一似用之如泥沙不必算之盡錙銖也者而此輩申人且又大都捐有官職見之者孰不曰此殷富之商號也而實則專以門面排塲掩人耳目其所以輝煌炫耀者庶幾由此闢通挪之路耳設或有人入其榖中則忽焉而倒閉忽焉而捲逃昔之輝煌炫耀無非幻影空花各債户雖紛紛呈控或竟將其人拿獲送案而挺　不繳無可如何或更挽人出爲調停講定折扣始稍吐其所茹以了官事官事旣了卽可擁其所有以安享餘年是其居心眞所謂大盜不操矛弧者矣然此猶曰巿儈之倫惟利是視其不顧理義亦無足怪者又有充膠庠侶文士談吐必求風雅下筆悉本詩書終日咿唔不絶於口坐則搖身抱膝行則揖讓雍容傴僂其躬若甚謙巽也者唯諾其口若甚卑抑也者而一與之吐肝胆攄胸臆則憒憒而茫無所知卽或有人援之以手俾得一席之地一館之安而彼反以爲此我輩才所應得非關夫人之力也設遇其人落阱之時不但不之救又從而下石焉此其心不較大盜爲尤毒乎至於與人相交不辨其人爲何等之情但知有已不知有人平時贈友一金饋友一物念念在心未嘗或去且逢人輙道旣詡交遊之廣又悔酬應之繁倘己適有事而人不之聞則又鬱鬱焉心有不平而况雌黄之曰忮求之性人之善則不肯輕讚人之惡則抉摘無遺是雖由於習慣使然其實皆平日娟嫉之念深中於心而不自覺耳甚而至於戚族不之顧親友不之理孶孶焉惟以利已損人爲事此其人遠而望之非不巖巖可畏也卽而就之非不昵昵可親也而夷考其行不侔若是是非賊心而不賊貌者乎然猶曰假文人安知顧大局境遇所迫本性日移事雖惡情猶可原也至若身居民上名列仕圖是固將爲一路之福星備天家之驅策也而聽鼓轅門者偶聞有一差使卽競引領翹足以待之待之不得而或爲捷足者所爭先則必多方排擠設法阻撓究其量可以無所不爲幸而得之則患失之心更甚於患得數年之虧空莫不欲於此彌補試擬其情狀眞有願天有眼恨地無皮者而戚族交遊有相求者必以差瘠缺苦爲辭平居坐語未嘗不曰憲恩逾格感激涕零矢愼矢勤仰酬高厚而觀其設施則民間疾苦膜不關心惟知以朘削下民趨奉上官爲能事此其心尚可問乎是可知滔滔者天下皆是内小人而外君子固不獨某甲爲然也夫聽其言而觀其行觀人之法原不過就所行之善惡以定貞邪今言固不足準行亦不足憑人心其尚可測乎夫行之兇險可知也心之兇險不可知也行之兇險有窮也心之兇險無窮也有心世道者安可不思有以挽之 
[玉階仙仗]  
　　管理太常寺事務禮部尚書宗室臣崑岡等謹奏爲題請欽派事查祀典内開每歲春秋祭昭忠祠應由欽天監擇日由臣寺開列散秩大臣銜名題派一人致祭歴經循辦在案今光緒十七年二月初五日春祭昭忠祠准侍衛處送到散秩大臣銜名由臣寺繕具淸本進呈其兩廡例由臣寺司員二人分獻俟命下之日再由臣寺分行照辦理合題奏請旨伏乞聖鑒示行謹題奉硃筆圈出散秩大臣一等伯兆玨兩廡著太常寺遺員分獻欽此○吏部爲批示事據廻避卽用知州現任國子監助教朱蕡呈稱竊職係順天昌平州舉人由現任國子監助教歴俸期滿截取記名外用去年十一月分出有直隷晉州知州一缺大部榜示輪應京升到班以職抵選因係本籍之缺將職改歸卽用知州班内選用在案惟職母高氏現年七十四歲雖有胞弟蓮在籍侍奉誠恐銓選遠省難以迎養情願以近省之缺銓選具呈告近到部查親老告近定例現任京職保送應升外官並外官由卓異等項均於引見後卽取具同鄉京官印結赴部呈明其在任應升不須先行引見者令其預詳督撫取結咨部存案等語查朱蕡順天舉人由國子監助教俸滿截取保送外用光绪十一年九月二十五日奉硃筆圈出記名外用十六年十一月出有直隷晉州知州一缺應用京升人員查京升無人適將該員抵升惟該員係順天人例應廻避隨卽攺歸廻避卽用班内選用在案今朱　具呈告近到部查朱貫光緒十一年九月保送外用文丙聲稱該嗣之母高氏年已六十九歲如願告近按照定例卽應截取引見後隨時呈明何以遲至數年抵升知情後始行聲明告近本部碍難准行相應批示○客臘年班來京之内外蒙古王公等派護衛官員將上賞綢縀印票齎投户部縀疋庫祗領當經縀庫正郎禀堂核辦旋由管庫大臣諭期正月二十六日開放先期示傳承領人員於是日辰刻赴庫祗領聞約計放出二百四五十疋云○管理善撲營事務克勤郡王爲咨行事所有充當布庫之廂黄旗侍衛平安祥順文秀崇山等四員照例應將侍衛一切差使停止一年以便仕營練習純熟其文秀一員雖年逾五十奏明脫去褡褳照章留營仍充教習之差相行咨行領侍衛内大臣查照○吏部考功司出示略謂本司經理辛卯年京祭恭繕進呈黄册現在封門在邇所有閒雜人等曁車夫等不准擅自 
 
 

Page 2

 
 
出入倘有酗酒滋事聚賭等情許皂役人等扭禀定行從重懲辦决不寛貸特示○正月二十五日各國使臣覲見等情已詳前報先期侍衛處額哲庫等面禀御前大臣伯克慶三邸稱查同治十二年成案外國使臣覲見日應咨由善撲營於頭二等布庫中擇身體魁梧者六十名前往紫光閣以昭拱衛今本年各國使臣覲見是否照行請卽示下伯邸等諭令查照成案辦理遂由侍衛處咨明善撲營照案遴派布庫備差○公爵葆初興恩均於客歲年終引見奉旨承襲世爵循例於開篆後由侍衛處帶領引見恭候恩賞差使正月二十二日侍衛處傳至南海　領引見後奉旨葆初興恩着加恩賞給委散秩大臣欽此我朝優　勛裔於此可見一斑矣○内廷吏户禮兵刑工六科人員舉行京　過堂大典經各堂訂期正月二十四日辰刻在吏科過堂　别等第註考册送吏部恭繕黄册進呈○總署函致各國使臣略　覲見後遵　於正月二十六日十二點鐘時在署設筵欵待是日均穿公服卽希貴大臣蕡臨其隨同覲見之參贊繙譯各員均亦與宴並望屆時偕鹽爲盼○盛京將軍委員管解呈員内用鹿皮萬餘張載大車西輛於正月二十四日入京由崇文門稅課悮騐明後詳報内務府查照並由委員赴内務府投文以俟定期交入○本年爲京官京察之期客臘各衙門預將所屬官員甄别等第册送吏部稽覈傳集在京各衙門所屬人員咸補褂挂珠前往吏部過堂然後呈進黄册以備御覽並將各屬保列一等各員分日帶領引見候旨施恩吏部旋定於正月二十七二十八兩日辰刻在署過堂所有何項人員何日京察開單分行各衙門查照計二十七日内閣宗人府六部九卿翰詹科道等衙門一等人員並内閣宗人府奏事處繙書房上諭處翰林院詹事府起居注吏部户部三庫禮部鑄印局會同四譯舘堂子官兵部等衙門二等三等人員二十八日刑部工部理藩院唐古忒都察院六科五城中書科通政使司大理寺太常寺樂部太僕寺光祿寺國子監算學鴻臚寺欽天監太醫院侍衛處鑾儀衛步軍統領崇文門倉塲順天府等衙門二等三等人員 
[丁沽雜誌]  
　　督轅戈什前在侯家後訛詐某營翼長爲傅相訪聞於正初判令枷號示懲經列前報嗣於上元節恩准開枷仍發營務處澈底根究訊得案犯　共五人除某大員之公子業已在逃外當將武弁王汪朱辛四人禀明傅相發縣管押兵房候辦查王係副將銜儘先補用遊擊其餘一係守備兩係子總現已一律奏叅革職並將王某遞籍以爲作奸犯科者戒○新簡兩江總督劉峴莊制軍晉京陛見乘坐失輪於初一日駛到大沽當以天晚並未起岸由富道派小輪船到沽　迓憲節定於初二日登岸天津縣已就吳楚公所預備供張俾駐襜帷云○藍翎儘先守備閻鴻文籍隸山左前充某憲巡捕官媒娶靜海縣人谷某之女爲室谷父曾舉孝廉蓋士族而凌夷者詎女自嫁閻後爲閻鬵入娼寮谷　之控於天津縣署盖閻專以販賣人口爲漁利之計似此作爲已非一次被控到官初尚狡展不承繼因舊案發作告者紛來理窮詞屈始供認各情不諱天津縣據案上詳傅相以其有玷官箴奏叅革職管押候辦詎於正月杪乘放晚櫳之便伺隙潜逃越縣署馬號後墻翻落街心擬走天涯海角乃以墻高跌下致傷厥足不良行而追奔逐北者已洶湧而來一時急不暇擇匿於鄰近某妓院妓院見其情狀張皇知係逃犯報於邏者遂得就獲時邑尊已有所聞當提該犯曁原差看役訊究除將該犯加上鐐銬外並將差役一一責懲以爲漫不經心者儆○津郡冬防城内由三營城外由練軍兵勇分叚夜巡以靖盜賊向於二月初一日裁撤惟去春以萑苻不靖緩期半月在案今春開辦春撫災民乞賑來津或恐匪徒乘機竊發現由天津鎭吳掄峯軍門查照成案緩期半月裁撤藉以綏靖地方 
[俄儲遊蹤紀略]  
　　俄皇太子抵叻情形業登昨錄兹查太子此次遊蹤亦多有可登紀載者爰節其略而錄之查太子偕其介弟於去歲由俄啓行先至希臘國因在希京以賀其儲君婚娶爰觀禮焉嗣復轉往埃京少住旋至印度之孟買地方于去冬十一月十二日抵孟卽承孟督設筵相欵酬酢甚歡旋由孟往其村落浮那等鄉一遊查該處乃古之戰塲當英人初得印度地方該處土人多懷怨黷乃率然而發殺斃英國男婦小孩多命疉其屍於眢井之中事平後其地經某富人闢以爲園頗擅花竹園亭之勝并將此井重爲修建因竪碑於井上詳記諸人遇難之由以表思慕而垂不朽今人遊孟買者多王該處玩其風景故太子亦命駕一遊也惟儲馮抵孟之際其介弟適緣玉體違和故特轉回俄京惟太子一人出而遊歴未幾卽由孟至加剌吉打盤桓多日復往馬得剌士等處地方沿途諮詢教化風俗甚屬留心而諸人一路歡迎亦殊盡禮旋于本年元正四日行抵高浪霧地方卽暫駐於西廊撫軍府第中而該處土人欵接情形尤爲繁閙翌日卽命駕至各處地方遊玩并觀牙等諸古蹟時適緣賽馬期近因往觀焉暢已畢卽於月之十六日啓節東來廿二日遂抵叻地因查太子名揑吉力士現年二十三歲係於西一千八百六十八年五月六號誕生娶甸多國之次公主爲姐查甸麥有公主二人長者適英大太子次者卽俄儲之配也并查俄儲雁序共有五人二弟二妹儲居其長當其抵叻之際有望見顔色者據謂其身軀壯偉儀表非凡足徵大儲君其氣宇自非尋常所能及者矣太子此次東遊係與希臘國太子偕行蓋希太子方慶新婚循西俗出而遊覽而俄皇太子適有東遊之便故特約與同行也先是廿二夜俄國駐叻領事官得聞太子有欲登岸之耗登卽至制軍府第報　此事施制軍得信節星夜飭役至然申碼頭妥爲鋪設諸役通宵作工直至黎明始將該碼頭　陳停妥并懸有各色旗幟及鮮枝靑葉等是日下午三點鐘之際執事役人陸續咸集本坡三巡捕官均衣戎服率領諸差至然申碼頭將事并派有軍樂一部排列相迎而本坡議政局員曁工部局員等亦多往恭迎烏廉說亦預焉三點餘鐘之際施制府亦率前鋒等官到然申碼頭旋聞砲聲隆隆卽兩太子換坐小輪船登岸時也迨至四點鐘越五分之際兩儲冩業抵碼頭往接各官以次至兩儲君之前謁見畢兩太子卽乘坐督部馬車往制軍府第於時然申埔頭一帶人山人海多欲一望靑宫風采見其儀容修偉氣宇軒昂莫不爲之稱羡不置而兩儲回候制軍畢旋於是日五點鐘之際卽復回船聞太子之意欲於本日再行登岸得以暢遊本坡各處在叻暫留數日至廿五日卽轉往巴城等處遊覽而荷國家業已派有呂施花巡船以便導之前往矣說見叻報 
[電詢行蹤]  
　　俄太子來華游歴聞於春暮當到烟臺傳相講信修睦擬屆時躬往迎迓並假烟臺山上俄商薩寳實行暫作行臺業經列報正籌接待間忽於正月杪接到電音謂儲節之來殆將中止傅相深以爲疑赶卽發電詢問駐俄使臣轉叩行蹤再籌辦理 
[杭垣火警]  
　　杭垣武林門外某露茶亭地方某姓酒店與雨傘店房屋相連僅隔松板一層二月初一夜轟更三轉不知如何起火當時北風怒號風借火威火藉風力濃烟烈焰東竄西奔勢不可遏各處龍夫竭力撲滅至一點餘鐘火光漸殺然兩岸店鋪六七十家房屋一百餘間巳付一炬至誰家起火均不肯　至今猶互相推諉云初三日傍晚良山門外離城里許某姓住宅因炊烟太猛又兆焚如延燒房屋三四十間自元旦至今大小火警約有六七次祝融氏何肆行無忌若是之甚也 
[丁祭盛儀]  
　　初三日爲仲丁吉日浙撫崧振靑中丞藩憲許星臺方伯臬憲龔仰蘧廉訪曁在任各官於黎明齊集杭州府學宫更換朝衣朝帽排列班次於大成殿前簷下行一跪三叩首禮學憲潘嶧琴文宗先一刻主祭崇聖祠畢亦至聖廟備祭約兩點鐘時始奠祝帛行受胙禮中丞復至儀門左側官廳　坐旋卽乘輿回轅各憲亦絡繹散去 
[儲憲將臨]  
　　江蘇糧道景再汀觀察行將蒞滬上海縣陸邑尊飭辦差人在碼頭伺候 
[庸醫受辱]  
　　古語云學字紙費學醫人費世之庸醫視錢財則重而視性命則輕直不啻以病者爲射者之的無怪乎受其害者銜恨切 
 
 

Page 3

 
 
齒誓欲得而甘心焉甯波人某甲者懸壺巿上饔餮尚堪自給日前某姓幼孩忽染天花延甲往視爲之按症開方詡詡然以　國手自居某姓家信之胞方配藥使孩服下未逾時而魂赴黄泉某姓家以甲所開之方不能起死反能速死思有以挫辱之仍赴甲家婉告曰昨者豚兒服先生　劑病良已先生眞神手也敬請車駕早一臨存俾夙疾得以盡瘳保赤之功合家共戴甲不知其計欣然命駕而往則見錦襁繡褓偃臥牀頭者氣已絶體已僵矣知事不妙倉皇欲遁衆阻之使不得出甲於此時眞覺上天無路入地無門再三向衆乞哀衆不許逼令出番佛五十尊爲殯殮之費甲囊底空空無以應命不得已使人赴家報信令其妻前來爲質始得脫身而去或曰此所謂賠了夫人又折兵矣或曰受此一番挫辱以人命爲兒戲者亦可稍知儆戒惟不知以後如何了結耳 
[名花狼藉]  
　　花月卿者勾欄之辣手也向在黄歇浦邊高張艶幟勾引游魂嗣以門庭冷落顧問無人遂於去年八月間同傭婦阿林姐卽陸林氏及林王氏等作甬東之游面目依舊而門巷一新訪艶之車時停户外良家子某甲見而悅之流連數月樂而忘返甲母望眼欲穿時遣偵駒探訪蹤跡妓知此地不可以久居遂於去臘誘甲偕遁仍回滬瀆匿跡某客棧中不料甲母跟踪而至將妓尋見詢問不肖子下落妓不肯承陰將其子藏於隠僻處以爲女流荏弱當亦無如我何也甲母不得己控諸法公廨立卽飭差將妓並甲一併提到同轉訊問之下甲訴稱誤入迷津自知愧悔現願隨母回家同轉謂旣已知悔卽交其母自行管束該妓引誘良家子弟罪不可逭判掌責二百下傭婦陸林氏撮合邪緣實罪魁禍首判押候鞭背三百下以儆效尤 
[移提歸案]  
　　陳松雲陳文浩被趙明山借去洋銀三千六百元向索不付由趙之姘婦楊銀珠出立拔付票據然仍未得分文因之控儲英公廨趙供稱小的與陳等投開戲館後因虧退股結欠若于央銀珠代出票據帮審委員宋二尹以陳所呈票據係銀珠繕立飭將趙押候補提銀珠再訊趙在押脫逃蔡太守限原差赶緊緝拿旋獲到銀珠暫發官媒收管陳松雲係法領事署用人將情訴諸法領事請葛同轉函致太守將銀珠歸法公堂訊斷此中情節曾紀報端隨由差役吉升查明趙避匿吳縣境内禀請備文前去請吳邑尊派差協提昨晨解送案下禀稱小的恊同吳縣差役往提時趙糾合流氓出頭抗拒繼又從魚池上躍過吳縣差役幾乎墮入池中趙不敢强辯惟乞施恩太守嚴加申斥喝令重笞五百板立卽備函移送法公堂歸案訊辦及解至法廨同轉詰問緣由據趙明山供稱前開戲館與姘婦揚銀珠合借洋銀是實嗣因生意不佳旋卽閉歇所有借項將做戲之行頭作抵立有契據因楊銀珠不肯將行頭抵賣故將欠項歸伊理直小的當出賣契與銀珠筆據請閱同轉謂此據　歸楊銀珠收執如何在爾身畔供稱小的因銀珠意見不合故將筆據掯留問行頭一副值價若干供稱前由蘇州買來出銀一千二百兩目下如有人要約值二千餘元同轉着押候傳到楊銀珠再行核訊 
[補述讞詞]  
　　張全來捲逃一案已紀報章兹悉英包探顧阿六黄四福共起到金臂釧三雙珠領扣一條計珠二十粒及金壓髮簪金約指等物尚被兌去金臂釧一隻金壓髮簪一枚計得洋銀四百八十餘元兌以金練二條對時表二枚新衣若干件值洋銀一百廿餘元尚有洋銀被嚴四金用去四十元開荳腐店用去八十元尚存一百餘元亦均吊到惟荳腐店資本曁嚴張自已用去共約二百元尚無着落蔡太守飭生泰當主姚質甫執事人黄順泰將各贓具領張押候備文移送鄞縣歸案訊辦蓋當中被竊後曾赴鄞縣控告縣尊認令張兄交張在案故也嚴與李阿金私識又敢誘張往蘇州不法已極判令笞責二百板遞回原籍陳潘氏縱女阿順妄爲掌頰二百下阿金與嚴私識隨同往蘇並不告知其母實屬胆大妄爲掌頰一百下阿金之母李余氏係案中原告阿順本非蕩婦實由陳潘氏唆使與張通姦故均格外從寛叱之使退此前日結案情形也昨晨太守命將嚴及陳潘氏陳金等分别笞臀掌頰遞籍交保聞張捲逃之後陳潘氏涎其財物先令阿順與之通姦然後贅以爲婿繼也嚴知張有如許金珠首飾誘令往蘇若非李余氏控嚴及包探留神察破則張終倖逃法網當中安能領得原贓至張係鄉下顓愚當包探究詰時惟稱小物在小皮箱内大物在大皮箱内問之再四終以在皮箱内對或有善謔者曰崑戲中有大小騙一齣大騙至蔡狀元處問轎來抑馬來船來可有書信悮對以馬來馬何在在箱内書信何在在山上齕草今張旣騙得各物而仍被嚴所騙則箱内之對其亦得大騙之衣鉢眞傳乎哈哈 
[上海縣署瑣案]  
　　林義控林阿薛紏人聚賭陸邑尊諭飭收所候訊此已見諸報章矣前晚升堂提訊林訴稱小的係福建人林向在泉漳會舘前空地上搭盖草棚紏人聚賭令其遷去伊非惟不允反敢逞兇林供稱小的亦閩人來此多年向爲小本生意並無聚賭事情邑尊謂本縣現已訪明毋庸抵賴着笞責二百四十板枷號一月發犯事地方示衆期滿遞解回籍○震源正錢莊倒閉一案前已屢紀報章前日司帳人馮新泉跑街夥何晉全同投案下陸邑尊升堂研訊馮供稱在北震源正司帳不敢弊混叩乞施恩何供稱莊上帳務實非所知邑尊一再駁詰馮始供稱所有混開之帳均由黄楚寳指使邑尊飭將馮收所何交保候傳齊原訊各人再行訊斷 
[政簡刑清]  
　　昨日清晨英界新老各巡捕房無甚案件惟美界捕房某華捕解送天后宫前擺二十一門小賭之高阿金請訊高供稱小的小本營生偶然擲　自知該死尚望見憐蔡太守判令枷號十四天發頭門示衆賭具存候毁去 
[法界公堂瑣案]  
　　金陵孩子劉寳貞隨父來申途中走失經法捕帶入捕房留養候領造登本報嗣因其父劉長雲在周浦閱申報始知情由昨日投公廨禀請領孩同轉問爾何日領孩來滬如何走失答稱由家鄉帶一兒一女來滬小的在烟館中過癮兒子寳貞在門前閒玩不知如何走失同轉問爾年紀若干鴉片烟滋味如何竟置子女於不顧答稱今年五十歲小的知爲烟霞所累求恩免究同轉略加申斥准將孩子領去○新沙遜收租洋人偕夥李夢梅控房客周春泉樻欠租洋十三元半屢索不付送案請追同轉着周暫行交保限十天内作兩期繳付如違提究○包探郁庭湘禀王鬍子窩藏賊贓其夥何榮基平炳榮等串通一氣將贓或押或售經虹口捕房包探王阿二等查明今將王何平三人一併拿案押票十五張呈電同轉問王鬍子曰爾家共存贓物若于供稱小的在法租界開設義泰小烟館正月初旬小的不在店中有王仁金來店吸煙將自鳴鐘一架暫寄日久不來取去後聞王仁金因犯竊案在英廨判押一年此鐘由王仁金函囑我夥代爲典押押票十餘張均係平炳榮之物據平供由金陵隨王師爺來滬押票均係己物旋據英公廨差役偕虹口捕房包探王阿二等持票至案禀稱王仁金在英界犯案甚多請將窩贓主王鬍子等三人歸案辦理同轉允之當將三人一併交來差帶回○包探孫錦榮禀車夫陳金榮將西教士洋傘吞没經小的拘獲人贓送案請究陳金榮稱前晨自小東門外拉送西教士至浦灘新造房屋之處當卽下車給錢而去小的見洋傘意欲送回因不知教士住址故未送到同轉謂旣由小東門而來如何送往西馬路情節不符明係圖吞着押候掌責二十下以儆洋傘飭包探送往教堂○復興祥洋貨店因收買賊贓同轉着提到店夥沈頌良判罰洋銀十元具結完案○積竊施桂生經法包探拿獲昨晨解案請究同轉尚爾去年七月間犯案懲辦今又來滬犯竊幾次施稱自從大老爺懲辦後自知改悔巳不做此項生意旋有信大南貨店學徒徐昌榮禀稱正月初六晚被賊挖洞入内竊去櫃内洋銀五元八角衣服數件今見施桂生所穿棉袄確係原贓爲此稟請追究同轉令施將棉袄脫下給徐察認徐檢視無訛同轉謂施曰現有失主認見原贓爾尚敢强辯否供稱此衣實係出價買得並非竊贓謂不用刑諒不肯招着押候比責二百板再核 
[名人手筆]  
　　前出使日本叅賛陳哲甫觀察之太夫人病故滬寓前經登報日來四遠來吊輓者絡繹不絶昨有友人傳誦俞曲園太史 
 
 

Page 4

 
 
輓聯最爲出色其聯云子舍樹英聲看海外使節聯翩卽蘭孫初識風丁已解輶軒絶代語辛年過元夕正滬上行窩安樂詎萱壽甫周花甲頓歸瑶島列仙班蓋太夫人殁於正月十六日壽正六十前因觀察介弟出使德國太夫人始於去臘由珂鄉來申時值觀察亦由扶桑旋節文孫輩幼年隨軺都有通解外洋又語者太史此聯於五十二字中將各情包括無遺詞意眞切名雋不凡觀者無不歎爲老斵輪手 
[錄上海北巿絲業會舘籌賑公所内施少欽封翁接到哲嗣子英剌史順天來函]  
　　謹禀者昨由中興和遞到去臘十九日所賜不列號 
諭函罰諗福體康健深慰孺懷寳坻東南兩鄉去年散放冬撫共查三百一十二村二萬一百二十三户每大口給津錢一千文計四萬五百六十四口小口折給五百文計二萬五千一百二十五口總計共放津錢五萬三千一百二十六千五百文并帶放綿衣一萬一千件正氣藥丸七千五百服中有倒屋者患病者新産者靑年守節者老弱無依者一律作爲極貧計九百八十八户折合大口二千九百七十一口半每口加給紅糧一斗計放二百九十七石一斗五升每石合錢五千五百文計津錢一千六百三十四千三百二十四文兩共動支津錢五萬四千七百六十千八百二十四文於十一月十六七八九日在黄莊大白莊林亭鎭新安鎭四處分設四廠按户給訖玉田縣屬之羅卜寓等處去年被災極重苦於賑欵無多僅擇四面水圍四十六村查其尤爲貧苦者分别給賑户口减而又减共查二千七百一十二户每大口給錢一千二百文計四千四百一十九口小口折給六百文計三千零二十三口總計動支津錢七千一百一十六千六百文并帶放綿衣二千一百件正氣藥丸一千服於十二月十四日一律散竣寗河大從莊一帶與寳邑犬牙相錯地瘠民貧户多災重如果逐村查賑非六千金斷難敷用萬不得已擇極苦六十一村查見三十五百三十九户每大口給錢一千文計六千五百六十口小口折給五百文計三千零三十七口總計動支津錢八千零七十八千五百文并帶放綿衣一千九百件正氣藥丸一千二百服於十二月二十五日散竣通共放出津錢六萬九千九百五十五千九百二十四文新綿衣一萬五千仵正氣藥丸九千七百服此查放寳坻玉田甯河三處村莊户口及動支助賑錢文之總數也此外復於十一月初六日在寳玉豐甯四邑交界之豎台鎭中添設粥廠一所就食者日有六千餘人婦孺居其八老弱殘疾居其二大半　形鵠面凍餒交加現擬放至三月底爲止約需銀四千餘金卽勸就地官紳商富分别捐助不支南捐分文所有廠中一切雜支仍由官紳捐辦傅相卽派省之三弟駐廠監放并由男處撥去綿衣三千二白件正氣藥丸二千五百服卽囑省弟查明給領俾禦嚴寒而起沈疴又通州被災各村前奉楊藝憲函飭分派南紳三人前往查户當請周樹聲巫梓庭朱受之三公赴通帮放一百餘莊於十二月十三日回局又甯河所屬之北塘海口附近各莊前經通永鎭吳樂山統領禀奉傅相鈞批飭派二人往查户口卽請沙玉堂管仲生二分馳赴該處認眞查給於十二月二十七日放完以上兩處所查户口均由賑局撥發官欵散放已徑禀各憲存案備查不另鈔呈惟北塘一帶貧民無衣者多卽由男處撥去一千五百件檡尤查給各處一律辦完男卽於臘月二十九日偕同省弟回津度歲正月初三日　見各憲詳陳一切并力求多發賑欵奉諭本年工撫太多難籌鉅欵所有極苦之處仍望上海設法接濟等因查寳坻黄莊一帶向來被水之後必須俟之次年四月底田畝方能涸復現因十四年所挑之洩水河宣洩極爲得力地水日見消退測量極　處所存水不過七八寸不等其地勢略高之處業已先後涸出苟能優給春撫則貧民得錢種麥便可自食其力否則卽大田可望豐收亦須俟之八月下旬方能成熟蓋放賑不過救目前之急至小民之能否全活總以田畝之能否耕種爲斷故不得不一再禀懇力求各賑所諸位老世伯量爲撥濟此外甯河玉田兩邑亦應分别撫恤以期救人救澈約計此項賑銀至少亦需兩萬餘金擬卽面請胡雲憲先行借發卽赴各處查户散放以期早日竣事若俟上海解到再放則已不及種春麥矣此中情形度大人與諸位世伯必能俯念下情准如所請望風翹首禱盼莫名省弟已於初六日回廠接辦男發禀後亦卽馳回寳坻經辦助賑官賑諸事惟喉音至今啞甚不知何故所幸飲食一切均能照常精神亦尚可支持請紓慈念劉蘭翁聞己進京昨晤伊局同人孫念翁據稱蘭翁之意擬辦以工代撫需欵不過二千金苦於無欵可籌故至今尚無定議擬再赴豐潤所屬各村躬親勸放如有所獲必當量爲撥濟也黄愼之同年潘振聲先生去冬分辦東安等處迄今未接來示不知已否完竣盛夔臣太守則早已馳回烟臺此外助賑者天津則有濟生社備濟社兩善局查放天津所屬各村集捐銀一萬數千兩京都爲首善之區好善官紳指不勝屈大率在近京一帶分投查放合併附陳肅禀恭叩金安各賑所諸位世伯大人尊前均此請安叩喜并布謝忱男制則敬百叩謹禀省弟　叩正月初九日辛字第元號 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
