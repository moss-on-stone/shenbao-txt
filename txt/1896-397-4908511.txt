# 1896 - 397 - 4908511

 

Page 1

 
 
[請補遺書敬酬洋銀二十圓] [  圖書集成局啓]  
　　韓文故一書爲福建光澤高雨農先生澍然評點前有友人倩本局代爲排印手民不愼致被鼠傷計卷一第六十一六十二兩頁及卷三第一至第十七頁皆已零落不堪敬告海内收藏家如有𢇮藏是書者請將以上所開缺頁抄錄見貽細註眉批萬勿遺漏本局願酬潤筆洋銀二十圓拾遺補缺亦册府之功臣也諸君子與有同心幸毋惜墨倘許玉成其事請寄上海三馬路申報館或福建南臺怡興洋行轉交皆無不可 
[新印四國日記四國志略告成] [  圖書集成局啓]  
　　四國日記一書爲無錫薛叔耘京卿奉使英法義比時所撰京卿於洋務素所精熟故能言之有物　細無遺以視紙上空談者實有天淵之判至四明沈伸禮觀察弱冠時曾游歴泰西由英而法而德而俄所至必與彼國之王公大　名　碩彦游以故　浴采風必詳必盡著爲志略于沿革　域文學武備物産民風縷析條分無微不至是二者體例雖各異而同爲留心洋務者不可不讀之書茲經本局付諸手民印以新式鉛板𥿄墨精善　校謹　刻已告成分裝四册釐定碼洋六角正請臨三馬路申報館帳房申昌書室隨意選購可也外埠則各處申昌皆有出售 
[論報紀招考官醫其法甚善宜充類行之]  
　　周禮醫師一職隸於天官有食醫疾醫瘍醫獸醫諸名各别其等亦各别其司而特以醫師總共事故凡邦之有疾病者有疕瘍者造焉醫師使醫分治之歲終則稽其醫事十全爲上十失一次之十失二次之十失三次之十失四爲下其所定之祿亦卽以是爲等差可見醫之一事古人旣設所司之官復考察其一歲之得失鄭重若此蓋以天地之大德曰生無論貴之爲人賤之爲物旣受造物之所生卽無不各愛其性命是以古聖王政教所出謂是亦治平之事而不敢不特設其官也自後世失此美善之政而惟以醫官療冶宫禁諸人於是市上懸壺者遂多不學無術之輩每見有人略讀湯頭歌訣偶窺本草備要便爲人切脈處方詡詡然以和緩自命究其實則如王安道趙嗣眞趙養葵張景岳喻嘉言諸人尚不能悉舉其姓氏何論靈樞素問以及伊尹所著之湯　本草扁鵲所著之難經能通其奥窺其精乎藥性之温凉攻補燥溼清膩尚不能知之無誤何論病之屬於陰陽表裏臟腑脈絡能析其細辨其微乎是故近世爲醫者日多而眞能知醫者日少原其弊所自始大都國無專職家無專學末路士人無計餬口借醫爲逋逃淵藪而不自計及以人命爲兒戲也昨閱十七日本報載江寗府柯太守逢時以金陵果育善堂所設施醫局每有庸醫濫厠其間圖領薪水胡亂用藥害人無窮因特飭醫學家不論男婦内外十三科各詣府署課程局報名塡册扃門考試分類命題不准翻閱諸書並限於卽日交卷乃歎太守此舉深有得於周禮稽其醫事之意想自　以後可保全無數生命不至爲藥所誤而垂斃於醫人之手矣獨是太守所考者欲入施醫局之醫也而不入局之醫太守無由定其優劣亦不能不許其開方且祇在金陵一隅而天下之所謂庸醫者正復何限不能悉數盡試則操刃於三指者亦終不絶而保全之術終覺不能擴充昔程伊川先生有言曰臥病於牀委之庸醫比之不慈不孝余謂各省大吏有治民之責皆所謂民之父母也莫若以此法之善聞之於朝著爲令甲使爲醫者必待考試其學術之淺深然後許爲人療治疾病庶人人皆有眞實本領而不徒以胸中稍有牛溲馬勃遂大書特書以世醫儒醫自榜於門楣之上如是則治一病必先得其主名發一藥必深合乎所患之症而抱恙者不至以乞靈刀圭反爲刀圭所害豈非愛惜生命造福斯民之要政乎查律載庸醫殺人罪當流配夫不能騐之於事前而徒罪之於事後卽使此律不同虚設果科以流配罪名而爲醫者之心必不能服蓋醫旣不考試則亦安知其藥之足以殺人中國之法又非若泰西諸國可以剖解死屍騐其病症宜乎此律雖嚴不聞行之於世而流毒於暗中者轉無窮也余嘗聞泰西醫士必由國家考騐其能否給予執照方能出而問世故其醫學精而醫士亦少然其法則卽吾周禮稽其醫事之遺意也今中國誠能於醫學一門特設考試之法則旣不墜昔賢之善政又可媲美乎各國之良模安在中國之醫獨較泰西爲絀乎或曰秦始皇焚書以醫書爲治人疾病獨留不燔不知後世所傳已失其實大抵皆爲人僞托卽如醫之所恃者脉然吾讀史記扁鵲傳謂其遇長桑君飲上池水爲人視病能盡見五臟癥結而特以診脉爲名是扁鵲固不因按脉而知病也而近世醫者乃以脉爲病之所在且僅僅按之於手毋乃傎乎夫一人之身無一處不有豚鄭康成注禮嘗言脉有上中下三部所謂上中下三部者非寸關尺之謂乃頭也身也足也今卽以脉爲可知病症則亦當徧身按之而徒取决於手脉是僅有中部而無上下二部矣中國醫學旣失其傳卽使考試亦無所益不若堅守不服藥爲中醫之說但於平日愼其起居調其飲食善自攝衛自然少疾病之虞卽偶爲寒暑所感清心寡慾靜以養之亦無不霍然立愈答之曰余不知醫亦不信醫斯言固深合吾意然近世信醫者衆而不信醫者寡欲人之不爲醫所害則惟有創興考試之法似較眞實有憑而足以爲救弊補偏之善術也 
[薇旌蒞省]  
　　金陵采訪友人云本月望前官塲接到驛報悉新授江寗藩司松方伯壽已抵清江藩署辦差委員某君遂禀明督憲乘小火輪船往迎江寗上元兩邑宰則各飭差役就下關馬頭上支蓋彩棚備辦供張前日遙見濃烟一縷搖曳風前洪濤滾滾之中微見官銜旗幟知憲舟已從黄天蕩一路鼓浪而來各員遂整肅衣冠鵠列於岸及舟旣繫纜相率呈遞手版禀安方伯傳見之餘就官廳小憇閱片刻卽命駕入城逕赴督轅禀到先是月之上浣瑞方伯解　而去藩署已遷讓一空地方官飭丁役人夫糞除黝堊是以方伯自督轅辭出卽回節署中自是司署口大街逐日冠蓋紛紜頗形熱閙方伯亦時赴各當道處報謁如儀 
[竹林啓釁]  
　　前出使美日秘崔惠人星使之族姪承武豪貲坐擁廣設號莊竹林之間甚相契合前年星使由外洋任滿回京乞病旋里出巨資與承武股開典當復存銀巨萬在典生息客冬星使又由皖垣匯到朱提萬五千金卽付承武所開之同茂布莊權其子母今春星使不知緣何事故忽欲將前交典股及外存欵項一併抽提承武不允以致南北兩阮時聞詬誶之聲各就蕪湖仙源會館設筵邀請同鄉評其曲直上月杪星使又以去冬　存同茂之一萬五千金一年期滿連利共該一萬六千有奇親乘便輿赴店索取承武迎入後廳甫經坐定卽聞呼救聲喧跟丁急入看視見星　跌仆於地喘作一團急歸家報知公子以圖吞毆辱等詞赴縣呈控繼又令夫人拜會邑宰萬公之夫人詳陳顚末萬邑尊隨帶刑仵書差親蒞同茂騐看星使傷勢當據星使自　外面雖無傷痕而腰脊之間痛難起立邑尊善言勸解並令輿　回署將自乘之臥轎舁至請星使乘之回第未幾官符飛下傳提承武到案暫押禮房候訊邑宰之意蓋暫爲 
 
 

Page 2

 
 
星使進下氣丸冀有魯仲連其人出爲排解兩造仍敦一本之誼永息訟端也閱旬餘之久未見有人理說承武因高年托病保釋現尚不知作何結局聞兩造挾憤甚深各不　下嘻財之爲患果若是其甚哉 
[命案述聞]  
　　松江訪事人云金澤鎭爲靑浦縣轄地有提標前營汛弁駐守其處蓋以松郡薛澱湖西爲廣蛋出没之所故不得不以能羆之士防守之惟鄉間每入冬令多有私宰耕牛之事雖經地方官出示嚴禁若輩視爲具文以故設攤零售者鄉鎭小市中不啻星羅棋布腥　逼人蠢夫趨之若騖往往數靑銅幾十文卽可據案大嚼以饜老饕鎭人某甲某日私宰大武一頭煮熟之擬待善價爲某汛弁查悉某汛弁率同帳下健兒前往擒捉甲懼而遁汛兵竭力追之以致落河身死地甲急至靑浦縣署報請相騐汪南陔明府以事關營汛卽申禀府憲請委鄰縣蒞騐陳太尊擬飭華亭縣葛明府前去葛明府以事非監犯斃命不應鄰封詣騐遂婉語辭之至汪邑尊如何勘騐情形刻尚未得其究竟也 
[鹺務紀聞]  
　　揚州采訪友人云淮屬江甘五岸所售之鹽除立有分店外向准城廂各店設立分盆代賣零鹽以供民食惟須先赴運署具保結請領牌示方准代銷立法可謂詳明矣邇者各處分盆愈多而請示者寥寥無幾且更有膽大妄爲之輩公然私刻路票任意欺矇事爲督辦　銷事務揚軍同知朱司馬曁梁分轉訪聞立卽會銜示禁略云城廂内外向准設立分盆代銷零鹽不准售賣整包前查有水菜雜貨等鋪往往不請牌示卽行售賣殊屬非是當經飭查請領乃近訪聞桑祥順馬德源等店居然刊刻小票作爲售鹽執據與官設無殊似此何以别官私而杜淆混合亟出示爲此示仰該店迅將票板銷毁照章請領牌示至食户如買整包自應仍赴官垣購買由垣給發路票等語蓋亦杜漸防微之意也 
[示期甄别]  
　　蕪湖　訪友人云袁爽秋觀察素以培植人才爲己任曾慨捐廉俸加廣中江書院住院肄業生額缺並就院内添建精舍十椽分設經義治事兩齋課以中西各業俾諸生篤志勵學蔚爲華國之才兹者齋舍已慶落成定於明春開課先於本月十五日舉行甄别日内諸生咸赴監院王廣文處報名註册以期春風化雨同登宗匠之門先期三日適觀察因公赴省爰改遲至本月下旬回轅後再定時日今先將不諭錄諸報簡俾閱者見觀　講求實學　　文風之苦心焉其示曰爲甄别事照得蕪邑舊有中江書院爲道屬士子月課之所兵燹以來規模　備本道蒞任後擴充購舍延聘山長挑取高材生住院肄業添設季課募庋書籍藉以培植人才講求實學各在案本道夏秋間疉奉奏飭通商口岸宜設立西學學堂俾開風氣本道斟時酌宜擬復捐廉湊集巨欵添建書院精舍分設經義治事兩齋經義齋課經學理學詞章經制周髀及十種算經之學治事齋課史學通鑑三通掌故時務及泰西各種實用之學每齋考取正課附課生各五名月給廪餼留院肄業以期因材成器明體達用亦禀請撫憲批准在案兹值齋舍落成理合先期甄别定取來歲肄業諸生除行蕪湖縣學外爲此示仰徽寗池太廣五屬舉貢生童一體知悉爾等有志肄業者均准赴兼充監院蕪湖縣學處報明籍貫以便造册備卷定於本月十五日黎明務各衣冠齊整齊集書院聽候本道點名給卷扁門親試其各凛遵毋違切切特示 
[犯人反獄]  
　　循環日報館譯小呂宋金馬蘇報云西歴本月初二日午後約五點鐘許加圍省牢内犯人一百四十七名猝爾變亂將典守者盡行殺戮然後奪取軍器及毛瑟快槍六響手槍等物欲向内地奔逃道經利路及亞仙那街砲臺巡邏兵役及兵房士卒燃槍截擊犯人分作兩隊分道而奔城内居民一聞槍聲多閉門躱避西人之旅居者各携火器沿途阻截有英國水師兵適在某店用膳見犯逃過卽以杯碟擲之復　餐刀出而追捕犯雖逃出牢門然沿途被兵民殺死者八十名被獲者約二十名是雖未能一網打盡而所餘亦無幾矣 
[告示照登]  
　　欽加同知銜署理德化縣正堂加十級紀錄十次梁爲出示嚴禁事案奉巡憲誠札開照得窩娼聚賭大爲風俗人心之害是以例禁綦嚴乃近聞城廂内外有等不法棍徒或窩頓娼妓或開塲誘賭以致愚民被其煽惑小則廢時失業大則蕩産傾家久之遂流爲匪類且宿娼爭風往往釀成事端而賭輸債逼尤易鬥毆兇閙若不嚴行驅逐拿禁何以安閭閻而維風化飭卽示禁等因到縣奉此查聚賭窩娼大爲風俗人心之患例禁綦嚴豈容干犯奉札前因除會同保甲委員查明城内外娼妓賭塲一併驅逐封閉並飭差隨時查拿外合行出示嚴禁爲此示仰城廂内外及客棧人等一體知悉爾等嗣後務須各謀正業痛改前非切勿誤入迷途窩娼淫賭致罹法網自示之後倘敢仍蹈前轍則是甘入下流一經查獲除提本人懲辦外定將棧户勇屋封閉入官從重治罪以示懲儆本縣言出法隨决不稍爲寛貸其各凛遵毋違特示○署理德化縣事大挑補用縣正堂加十級紀錄十次梁爲曉諭事光緒廿二年十月廿三日奉府憲尹札開照得考試爲甄拔人材而設凡應考童生皆係讀書士子疇不靑眼相待在該童等平日受父師之訓俱當砥礪躬修以圖上進方爲有志之士乃查潯屬各邑士習不端每於考試時自恃人衆往往藉端生事滋鬧行兇或因口角而聚衆鬥毆或藉買物而肆行刼奪甚至娼寮妓館逐隊蕩遊衙署公堂任意喧閙似此不安本分實屬有砧斯文迭經各前府曁本府於開考時出示曉諭諄諄誥誡并預爲札飭各學傳知各禀生及送考父師等認眞約束各童於抵郡後各在本寓温習文字不許成羣結黨出外閒游滋生事端倘各童等抗違不遵定惟廪保及其及師是問各在案詎料本屆府試時各童生之逞兇滋擾者層見疉出如西門口首飾店塔公祠鞋店并茶店肉鋪水菓攤清湯擔以及道署後鎭署前住家者經該童生滋鬧毆打不一而足甚至乘隙攘取鞋物士風之壞士品之污至此　極更有瑞昌縣童生徐式商徐煒等因被偷竊棉被等件邀同共寓之廪生童生等赴該典史衙門公禀請緝因未能將賊立時弋獲該童等竟敢糾集多人至該興史署中辱駡　唣輒將公案等件一併捽毁尤屬目無法紀言之殊堪痛恨除將徐式商等一案飭縣集訊究辦并確查前　　飾店鞋店滋擾各童生分别扣考拘懲曁行各縣各學外飭卽出示曉諭等因到縣奉此合亟出示曉諭爲此示仰闔邑應試生童知悉爾等須知士先器識務各父戒其子兄勉其弟平日認眞教訓業師則於門徒加意命提廪保則於所保先行叮囑於來郡應考時恪遵法度不得再蹈前轍自示之後仍有藉端生事者徐將本童從嚴究辦外一面查出認保何人立時詳請斥革并究該童之父師一併懲治决不寛宥其各懍遵毋違特示光緒廿二年十一月初七日示○特授九江府正堂隨帶加二級紀錄十次尹爲出示曉諭訪拿究辦事照得匿名揭帖有于例禁卽揑造尋常謬妄言詞無關國家事務者亦律當絞候爲從者流三千里雖實亦坐如有能將揑造之人并揭帖捉獲送官者賞給銀兩是朝廷立法何等森嚴豈容故犯乃查潯郡近年人心不古俗敝民刁往往因挾有仇怨卽造言生事私貼匿名揭帖以圖洩忿甚至考試之時亦敢故爲蜚語揑造詩詞貼諸墻壁妄肆毁謗不但變亂黑白顚倒是非且多污穢任情壞人名節傷風敗俗莫此爲甚其居心險詐旣必遭夫冥誅而任意譸張尤顯干夫國法言念及此實堪痛恨實堪髮指本府出守是邦有維持風化之責有整頓地方之任斷不容此等不法之徒肆意妄言以無爲有憑空訕謗蔑視王章除飭縣并派差嚴密訪拿究辦外合亟出示曉諭爲此示仰闔郡軍民人等知悉爾等應知匿名揭帖罪應絞流國法綦嚴萬難寛宥自示之後務各安分守法不得再蹈前轍致罹法網設有故違一經查獲定行按律懲辦决不寛容其有能將揑造匿名揭帖之人出首者立卽拘案研訊的確除該犯照例治罪外將舉發者從優給賞但不許挾嫌妄指若所告不實亦必反坐以誣告之罪似此惡俗實由本府所深惡而痛絶志在嚴辦以挽積習法隨言出萬不稍貸其各懍遵毋違特示 
[富嶽雪痕]  
　　日本友人來信云有軍艦名摩耶者客歲駛赴天津至大沽口膠滯今始得以轉動政府仍令在彼過冬○長崎縣屬大　鄉人紹光氏名喜熊者以貨牛乳爲生邇者自美國購一牝牛其色全黄頭上無角外人均以爲異往觀者不絶於門嘻其殆所謂見槖駝而以爲 
 
 

Page 3

 
 
馬背腫者歟○中國派駐横濱總理事官呂君頒發告示略謂自今以後華人裁判須歸日官法律辦理仰爾等安分守已不可犯法各宜凛遵○石川縣屬加賀國江沼郡鹽屋　五十一番地居人濱中人三郎置有輪船一艘名曰南洋丸容積二千三百三十七噸東歴本月十號由神户開行至十四日駛抵馬關是晚十二下鐘時第二艙中忽然火起船主爲日本人春日氏立卽指揮在船各人極力救援直至天明五下鐘明火勢始熄計焚去各貨數百件船亦損壞所幸船上人無受傷者 
[漢水氷鱗]  
　　漢口訪事友人來函云署任武昌府施太守紀雲接奉龎大宗師行文示期闔屬文童於本月廿一日取齊聽候案臨考試刻已頒發示諭矣○漢鎭分設官錢局逐日價碼漲落懸牌標示故商民皆一例遵價揚抑之弊恐奸商莫施其技矣○鄂省蠶桑局自開創以來頗著成效現在當事諸公廣播桑種大闢利源因查浙江係産桑之處又委李二尹文藻前行挅購○客有自裹河來者據稱今秋河水成災淹没殆遍受災居民觸目皆是故行搶客舟之事時有見聞地方官雖多方捕治而地廣人多究屬防不勝防所冀上憲賑施錢文從速驅遺俾若輩得安生業則行旅庶免戒心也○漢鎭緝捕營所拘陜西知縣唐某一案臬憲委員會讞各情已詳前報兹又聞當訊唐時曾在臬監提出所拘會匪頭目數名與唐對質均不認識指稱好人惟武功營弁金彪指定唐　曾匪與已結黨拜盟唐係老大已係老九刻下唐仍收押臬署 
[神山鶴夢]  
　　蕪湖訪事人云本月十二日蕪湖道袁爽秋觀察因有要公乘坐江裕輪船赴皖謁見各大憲兼賀鄧中丞履任當秉節啓行時屬下文武寅僚咸至招商局躉船恭送水陸防營亦排隊沿堤一時砲聲震地烟燄迷天俄而氣筒嗚嗚然風輪火琯直似奔雲穿電向皖公江上而去聞旌斾言旋約在五紋添線時云○前報駐蕪英領事屆期瓜代經彼國政府另簡滿君前來補授兹悉並非滿君乃原任鎭江英領事雷夏柏君量移而來行李器皿已於兩禮拜前先行寄到雷君因略染清恙繞道海天乞靈盧扁至本月十三日始乘太古輪船蒞止卽日履新○某日有一鶴髮鷄皮之老媪拽一年約三十之男子赴二街阿口司署喊稱忤逆巡司呂少尹立卽高坐堂皇提案訊問媪言男子乃其次子因長子在鈔關充當巡班三年前因公落水身死遺缺由其三子頂充藉以贍養暮年並其寡嫂次子不務正業而又癖染烟霞不但菽水闕如反向三子屢屢糾纏藉口頂充百般婪索若任其所爲則舉家老幼勢必流爲餓殍是以蒲伏案下敢求從重究懲俾知儆戒少尹怒其忤逆卽叱左右戒責手心數十復掌頰數十責畢又荷之以枷交地保遊示不料事　五日甲卽斃命於地保家中死者之妻某氏聞耗之下卽赴蕪湖縣喊稱其夫身死不明懇求相騐伸寃萬邑尊帶集刑仵親臨屍塲勘騐錄取供詞並將地保帶案有無威逼勒索等事嚴加刑訊而死者之母轉匿於弓兵某役之家不敢稍露面目旋經人出爲勸解以孔方兄爲和事老令屍妻具結完案萬邑尊因亦不加深究諭令舁棺回瘞取結備查○中江書院除月課四書文藝外經袁爽秋觀察捐廉添設經古季課試以論議表判解考序記史漢騷選及各種西學等類以經義治事分門本屆冬季課之期袁觀察牌示本月十五日親臨書院扃門考試是日觀察適因要事赴省公幹隨將所命各題發交監院王廣文點名扃試經義齋題中孚至復六日七分解論語四子侍坐言志分任兵農禮樂說賈生明申商論謝元暉高齋賦以窓中遠岫庭際喬林爲韻李陽冰篆勢贊太白讀書臺詩不拘體韻治事齋題李文饒論問賈侍中左傳說旝爲發石車爲砲車之始孫子有五火篇通典卽其目備舉歴代沿用火攻之法其製若何金元明以來火器何時漸精論司馬温公不應罷僱役法考南宋經總制錢得失跋前明徐文定農政全書三續疇人傳義制 
[上海官塲紀事]  
　　福安兵輪船管駕黄叅戎友勝因公來滬昨晨赴敬業書院署關道行轅拜見呂鏡宇觀察面陳要公觀察延入晤談片刻始興辭而出○神機營文案監理天文事槍砲廠委員余子言司馬仁昨日至滬命駕入城謁見署關道呂鏡宇觀察○四品銜福建補用同知直隸州儘先補用通判張仲勛通守元鼎昨日蒞滬進城赴敬業書院署關道行轅謁見呂鏡宇觀察晤談移時命駕而返○壬辰翰林貴州委運京鉛試用知縣郎安齋大令承謨因事來滬假寓永安棧昨日命駕入城至署關道行轅晉謁○從九品銜馮二尹沛元因公進城至署關道憲行轅拜見呂鏡宇觀察 
[幾釀巨災]  
　　本城三牌樓孫順興銅匠店其小主名阿金素不安分某日之晚不知在何處揮霍欲向其母硬索錢文母不允遂致敲檯拍凳少閙不休檯止火油燈潑翻在地火勢炎炎延及蚊帳焚去被褥等物　人手衆多得卽撲滅不致釀成巨禍然鄰里之間已受驚不淺羣欲將阿金捆送上海縣懲辦後不知究竟作何了結 
[彌撒志盛]  
　　今日泰西耶穌聖誕爲教中四大瞻禮之一卽滬人所稱外國冬至是也南市董家渡天主堂中先於數日前刻意鋪陳陸離斑剝至鐘鳴八下樓上鐘聲怒吼附近入教者聞聲而至多至數千人分跪兩旁極形恭肅少焉江南主教倪大司牧懷倫及副祭二人頭戴金冠身穿祭服至祭臺前行彌撒禮琴臺之上和以琴聲并有學生高唱西國經文入耳悠揚殊動人聽旣而本堂教士升講道臺發明教中義理入教者皆傾耳聽之及至十下鐘時禮畢始分道回家午後三下鐘時倪大司牧又舉行聖體降福之禮 
[嚴訊兇器]  
　　本邑楊樹浦著名巨棍張桂卿因强搶將銀大等案經署江海關道呂鏡宇觀察訪拿屢次研訊本報已詳哉言之矣當張棍過堂時供出有洋槍等兇器藏在小烟館主　寶全李金大等家觀察因飭上海縣黄愛棠大令立提王李追究前晚大令親自　堂嚴加訊鞫李供稱小的係本邑人家居十三圖内向操水果業父母早亡張棍於本月初五日肩荷洋槍兩枝並袋一口至小的家寄存小的問以此物何來張棍言是自己之物其餘實不得知王供稱小的亦本邑人在楊樹浦開設小烟館素知張棍係不法之徒强占有夫之婦拆梢打架無惡不爲李並不與伊交好起案之洋槍小的曾　李詢問李言張棍硬行留下張棍供稱洋槍兩桿其一係小的家中獵鳥所用偶然寄在李家大令命將張棍收禁王李還押候示 
[機器傷人]  
　　無錫鐵工某甲未詳其姓氏刻在本邑美界北蘇州路泰昌機器鐵廠作工前日午後正在運斤成風之際髮　猝絓於機器之上機器旋轉不定以致頭面及上半體大受損傷面目模糊血肉糜爛廠中人見之急舁赴同仁醫院求治然已口不能言醫生云恐難保全性命矣 
[剝膚之痛]  
　　粤東人金卓仁向爲洋行生理住居三泰路第三百八十六號房屋畜一雛婢年剛十二性極聰慧深得主人歡心寵愛殊甚前日天氣寒冷婢懷抱手爐朦　鼾睡不知如何火延衣袂未及知覺及至痛覺驚醒大聲呼救始由家人將衣服脫下然已肌膚焦灼非復嬌嬈故態矣當　舁送仁濟醫院醫治不知能無性命之憂否 
[覆舟記]  
　　前日有一駁船滿載零星貨物行至大東門外大碼頭畔狂風大作曰浪滔天舟子無力支持以致覆於浦内船中人由救生局巡船援救得慶更生亦云幸矣 
[妾翁被累]  
　　宋維翰與楊葆鏞購地涉訟已紀前報兹悉此地在南市薛家浜江蘇海運糧米局左近先由楊葆鏞租與海運局建造房屋尚未滿期經司帳人某甲轉租與宋維翰宋催令拆屋讓地而局中以年限未滿何遽催遷向楊理論場遂投上海縣衙門控告宋得悉後亦投法領事署據情控陳領事商請讞員鄭大令出票拘提楊避匿不出遂將其妾父陸士林帶回捕房旋由某西人函倩法界鴻運樓執事張某保出著於禮拜二將楊陸一并解訊是日楊依舊不到嚴筱舫觀察極力調停亦未妥洽昨禮拜四堂期鄭大令著保人交案保人以楊已避往南翔仍 
 
 

Page 4

 
 
將陸士林送入捕房押候堂期解訊 
[會訊洋貨案略]  
　　德商康銘瑞洋行控華商泰來申洋貨號定貨不出當經由總領事施妥傅君據情照會英公堂定期會訊昨晨德領事施君委繙譯官單維廉蒞廨會審原告康銘瑞行洋東倩買辦張葆生供稱日前由泰來申洋貨號定買洋布八百疋逾期不出因其中微有瓜葛洋東願貼泰來申銀四十兩買辦亦帮貼銀二十兩泰來申執意欲貼銀八十兩方肯出貨以致投控泰來申號夥章玉田供稱此項洋布雖曾有定買之說其實並未簽字故不可作准嗣貨到後洋東定欲行中代售確曾應允惟不能作定貨論且當日所說係每箱四十疋今所到之貨係每箱五十疋貨　亦不符合故洋東貼銀六十兩號主則定欲貼銀八十兩所差無幾現愿了案洋東稱貼銀六十兩因己言定本無翻悔惟須赶緊出貨至於押欵銀利棧租保險等費均須泰來申認償章玉田稱現在北洋封河萬難出貨須俟明年二月　開河之後將貨出清至於銀利因現已迄虧不小不能允許中西官互商之下以此案原被各有不合之處照原被康銘瑞貼還泰來申銀六十兩限於明年二月十五日以前將貨出清不得再延至於銀利爲數甚微著兩造各半分償無滋訟累原被告遂唯唯遵諭而退 
[招認領棺]  
　　謹啓者本月十八日江裕輪船由漢口到申有朱姓客從無湖赴鎭江旋卽患病經同舟搭客詢問住處據云住鎭江東門外抵埠後因病不能上岸遽卒於船現經江裕輪船帳房沈雲翁函囑敝堂從優安殮敝堂卽取上等棺木並代購靴帽袍套被褥灰炭等件於十九日未刻於息影公所妥爲棺殮并用西法拍一小影俟印成後寄請鎭江招商局朱煦翁懸掛認領檢其所帶行李計竹箱一只網籃一只提籃一只蓆帳子隨身被褥全箱内有朱烺名片字仲平八品功牌一張簿據房契等件一包選吉期單一紙註明翁庚係已亥丁丑庚辰丁亥核與屍身年歲相符請登貴報以便屍親速來認領其行李暫存敝堂合并聲明上海六馬路仁濟善堂董事嚴信厚葉成忠楊廷杲黄宗憲施則敬謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[筮期領帖]  
　　　　　海縣知縣王大令宗濓之繼配葛氏夫人於上月二十四日在蘇省鐵瓶巷公館仙逝筮期本月二十七日領帖想屆期白馬素車定有　　　　也 
[病斃可憐]  
　　　　　松者係嘉定人向爲成衣匠住居本城多歴年所身夙有病日來因天氣嚴寒舊病復發獨自行至乾吉祥烟館吸烟比及彳亍而回卽跌　　　撫之則身冷如冰一縷幽魂已赴望鄉臺去矣後經毛之友人投報善堂請爲發棺收殮噫作客他鄉一朝萎化其情亦殊足哀已 
[上海縣署瑣]  
　　　　　炳控鍾洪南吞没田單前晚黄愛棠大令倩蔣刺史提集研訊徐炳訴稱職員係本邑人捐　知縣分發江西因病回籍家住黄渡與徐　　　來相識前年十一月因有要用將光緒九年寶源祥徐雨之抵下之田單碱十五紙取出十九紙　忠揚持去抵銀後忠揚領鍾至職員處將　　付鍾繕有收條載明紙數旣而職員有事回家至正月來滬向索田單忠揚忽稱已被鍾賣　一紙係九圖内之地旋由忠揚出爲排解職員不允是以投案控陳鍾供稱監生年三十有九廣東嘉應州人在治下平康里開設恒濟戒烟藥局妻子及婚女同住局中素與徐炳相認時時來往伊常住同慶公棧光緒八年持來田單三十五紙云係寶源祥之産欲押銀三千兩監生允以合股受押徐炳遂先交田單十紙後借去銀二百兩繕立歸監生出賣合同一紙監生共執田單十九紙照現在地價共值銀六七千兩之譜如徐炳欲贖還田單加上十三年利息共應銀三千八百六十五兩其中監生尚受虧不少現已到提案請公斷可也忠揚供稱職員係翰林院待詔太倉州屬嘉定縣人向業行醫在滬已有年所與徐炳素來相識前年冬徐炳携田單訪職員其時職員在靑蓮閣吸烟當將田單查閱鍾在隔鋪開燈聞有是言卽命職員將三單交伊抵押職員信以爲眞故引伊至徐炳處鍾言先立合同然後下鄉查看此後卽交伊田單一紙伊查檢之下隨卽交還繼又被取去十九紙竟爾吞没向之理說鍾言此項田單伊有股分在内職員理勸不妥以致涉訟公庭查鍾已將十九圖之田單一紙賣去矣鄭顧良禀稱小的當地保寶源祥主人曾向小的言被人竊去田單三十五紙小的查得實已被伊等賣去一紙得銀二百五十兩寶源祥主人言如月此事卽將此單扣留兹旣在案務請大老爺訊明刺史判令徐炳及忠揚繳銀一千一百兩限鍾於七日内將一應田單繳案如不遵斷則押候核奪所呈之契存堂○法界公堂讞員鄭大令移送拐賣女孩案内唐方氏陳阿東方阿多三名口至縣前晚黄大令倩蔣刺史升堂集訊唐方氏供稱小婦人係浙江寗波府屬某邑人年二十有八前在某龜所開花烟館賣娼丈夫已故現又嫁陳爲妻阿多係小婦人之弟此次將表兄蔣士林家女兒誘拐來滬欲寄名與小婦人旋忽誣稱被小婦人拐去小婦人受累不堪忽在押所發瘋癲母親方何氏其狀求保鄭大老爺不准後投道憲大人轅下控告始得移送案下陳供稱小的係浙江寧波府屬某邑人在治下某米行爲夥曾娶唐方氏爲妻拐女之事實係岳母所爲方何氏供稱蔣生有一女小字杏林意欲寄名女兒膝下曾囑兒子阿多帶出忽被投法界公堂誣控阿多供稱小的年二十有四在寗波家内務農爲業七月初五日蔣携女杏林來滬欲寄名與唐方氏並非小的拐騙刺史判令將唐方氏發某善堂留養陳交人保出阿多從重笞責三百板押候發落方何氏交官媒看管俟禀明道憲大人再行核奪 
[英界公堂瑣案]  
　　包探秦少卿禀稱前日捉獲竊賊蕭桂林一人據稱各贓物均由金陵定湘王廟朱哨官處竊來後查悉各贓實係吳淞巡卡委員李熊飛老爺之物失主已經來案領贓請爲訊理李熊飛遣家丁李升投案請領失贓並稱起到之物尚少珠耳環一副求請查追　之蕭桂林供湖南長沙縣人此項物件確在吳淞竊來惟非小的所爲至珠耳環實無其物求恩鍳察屠别駕商諸美繙譯福君判將蕭笞責　百板管押兩月期滿遞解○包探何瑞福禀稱王阿堂向在洋人白勒司處帮傭昨日私將寫字房内　鐘一架取出經小的拘獲送案請究洋人曰勒司投案供稱鐘雖由伊取出然並非圖竊請卽從寛發落别駕因著交人保釋○陸阿泉竊取木匠應阿三之鋸子一柄經包探孔阿才拘　人贓送請訊究應阿三投案請領失贓質之陸阿泉供本地人行竊該死叩求恩典别駕以事甚細微判責五十板以儆○昨日汪長富　李三奎所開烟間内過癮乘人不備私將烟槍竊之而去經包探張阿五拘獲送究李三奎投案領贓質之汪長富認竊不諱惟求恩典别駕判責五十板○包探張阿五角王瑞卿到案禀稱此人於昨晚失火時强將陸文中家之皮箱一　攫之而逸經小的拘獲送究陸文中投案申訴前情質之王瑞卿俯首求恩另駕以王乘災攫物情殊可惡判責二百板管押三個月○戴榮生扭嚴阿富至案控稱嚴係挑糞夫屢來勒索錢文不允所求卽不肯將糞穢挑去甚至遲延數口之久昨日又來硬索爲此扭送捕房解案請究嚴阿富供稱小的不敢勒索求開恩典别駕著將嚴枷號七天發犯事處示衆 
[法界捕房瑣紀]  
　　昨禮拜四公堂訊棠之期捕頭見案犯無多飭探禀請中西問官停訊一期○卜鄰里某裁縫作前晚失去裁　之皮　甲及絲綢棉襖料因之投報捕房捕頭允飭包探查緝○新開河浜某姓店昨晨將麻袋攤曬沿浜偶不經意爲小車夫裝之而去店夥知覺急　前途追上將小車夫扭住據稱有人雇令裝運乃將車夫送押捕房著交雇車人到案訊究 
[美界捕房紀事]  
　　浙江寧波府屬某邑人曹阿四扒手也邇者陸續在北山西路德安里第七十六號三十四號門牌兩家屋内竊取知鳴鐘等物約值洋銀一百餘圓失主先後投訴捕房捕頭令各包探嚴行查緝前晚包探倪順泉將曹查獲拘入捕房捕頭令押候吊出原贓解送公堂禀請訊究○浙江寗波府屬某邑人王葛氏賃居新記浜路昨日午前提銅銚至徐耕生老虎灶乞取滾水些微徐靳而不與氏怒甚摔毁桌上所置茗具甚多徐因喚令二百五十三號華捕拘解捕房捕頭詰問之餘令賠小洋銀數角○昨日午後倫兒某甲潛入吳淞路第七百四十五號屋内某姓家竊取市衣四件携至中途經包探石金榮緝獲解入捕房捕頭令押候解送英界公堂禀請訊辦○北河南路第六十六號門牌某姓家雇匠裝修門面並未向工部局領取准照昨日午刻三百五十六號華捕　　將木工拘入捕房捕頭令領取准照方可興工 
[福建官報]  
　　德化縣陳其　汀軍所瑞明俱禀辭赴任鹽大使沈宗約委洋墩官運局同知彭大川委候官帮審馮紹斌委車子卡知縣程祖　由家丁禀報丁祖　　新選安溪縣吳葆眞自京來閩藩轅牌示永福縣屠宗基告病遺缺委知縣王煒堂調署現署平和縣謝興壽請咨引見遺缺委光澤縣李子茂調署 
[江西官報]  
　　十月十八日知縣朱兆麟禀謝提前酌委釐差一次呂敬直酌委優缺一次蔡瑩酌委一次倪廷慶萬載公幹回王萬育何紹琛俱九　就醫回劉昌言　賢　俱首府考試巡綽汪培奉新公幹回並委發審局司徒瀾解九江關餉進京丁毓瑾解九江關餉進京建昌縣羅　　禀謝奉部覆　行知同知帥恩喜解釐金銀進京府經俞廷謙辦永平藥庫○二十日府經吳文　帮辦牙釐局務楊銳年大庾等縣催减平回余　嵩泰和等縣催稅契回韓長英會昌等縣催　糧回盛如松贑州府屬催地丁回林　棠大庾等縣催地丁回蓮花廳富溪司龍祝慈據報病故以常恩灝署理陳鼎昌吉水公幹到省鄒嘉年解地丁進京回喬永怡　樹港緝私卡來省署進賢典史吳　松禀赴任　　　委一次行知○二十一日知縣陳克愼邢慕祖首府考試監塲策嶲建昌公幹來省顧國珍劉蔭福俱謝記功一次改指縣丞龔煜繳照禀到 
[江官報]  
　　十一月初八日分發巡檢姚鹺尉詩烟禀到戴　尹文濚辭運北鹽起程○初九日　州翁笠漁刺史過揚公幹○初十日臨運局吳鹺尹元惠到揚沈　尹崇善委查通泰水勢差張鹺尹克勛起復回淮○十一日張分轉崇達由省回○十二日沙漫洲總辦緝私才觀察來揚公幹許公轉開文由高深句來○十三日龍分轉擇鈞　赴淮北正任金沙塲陳鹺尹引見回揚同日奉運憲牌示卽回本任 
 
 
