# 1921 - 126 - 4917321

 

Page 1

 
 
   
 
 

Page 2

 
 
   
 
 

Page 3

 
 
時評 
[論交易所（老圃）]  
　　證劵交易所有民國三年之證劵交易所法物品交易所有新頒之物品交易所條例兩業不能兼營且專營物品交易者按照條例祗准經營一種貨物之交易乃物品與証劵旣鑄入一鑪而交易之貨物又雜至八九種如此範圍廣泛之交易所不特他國所無亦我國所不應有 
　　本所股票可在本所賣買勢必受本所之操縱其流弊將不可勝言此在証劵交易所已不應將本所股票包含於營業範圍之中按照證劵交易所法第二十五條第二項應在農商部取消之列若雜糧麫粉等交易所固以雜糧麵粉爲交易並不以證劵爲交易今乃賣買本所之股票則又兼營證劵交易苟顧名思義當亦自覺其不倫 
　　交易所爲股份有限公司凡股份有限公司非經設立註册不能發行股票乃今日將行設立之各交易所尚未正式發行股票而其股票已在各交易所賣買且飛漲過於額面然則按照証劵交易所法固止能賣買國債票股份票公司債票及其他有價證劵豈容以理想之股票作爲賣買之標的又豈容以贏虧毫無把握之股票先爲之增高其價格 
　　要之交易所關係一國之金融農商部旣攬監督之名當行監督之實不見不聞有如聾瞶固不得謂之監督徒派一二無聊之司官與交易所諸人酒食徵逐亦不得 
謂之監督 
專電一 
　　北京電某都統約各督代表驅葉姜桂題亦有人運動其出面驅葉聞理由甚簡單謂現在交系把持故我等欠餉均不能發交系出閣則就可以鐵路借欵發餉我等只要餉不知其他交若不讓我等向彼算賬（十二日下午三鐘） 
　　北京電日欵淸理案債權催迫益力不得不改組内閣財長定中日實業公司理事長之李士偉並携三井買辦鄧某爲次長交長仍屬張志潭以源利公司楊某爲次長若靳兼交則蔭昌長陸張就交則王迺斌長内邊守靖長農留淸苦之敎任人自由競爭（十三日下午三鐘） 
　　北京電歐美駐京記者訪政府謂報載張作霖協助中央五百萬他省有助二百萬者是否政府委員答云政府未職此事現在政府不付出已屬萬幸豈能望此 
　　北京電連日虎坊橋劉宅大密議達旦始散閣員奉直兩系要人均列席此回閣潮卽發生於該處 
　　北京電李士偉長財政已表示同意（十三日下午二鐘） 
　　北京電張勳熱察綏巡閱使已决定（十三日下午二鐘） 
　　北京電昨下午四時後府開園遊會招待軍政界外交團及新聞記者頗熱鬧（十三日上午十二鐘） 
　　北京電段芝貴王郅隆特赦運動有成熟說（十三日上午十二鐘） 
　　北京電學生會代表謁院質問政府失信事限删日（十五）履行所定辦法否請明令解散八校又中小學起爲後援將繼八校罷課 
　　北京電參陸處派李少麟往五原查辦軍事（十三日下午三鐘） 
　　北京電日遞信省派那波竹中二人到華與交通部商要事 
　　北京電宋小濓主張將中東路抵押舉外債一千二百萬至千五百萬有電致政府建議（十三日下午三鐘） 
　　北京電交部函外部長春日工部局徵收我郵局房捐應否交納事關外交請核（十三日下午三鐘） 
　　北京電鄒芬到京請給餉械並催援軍（十三日下午七鐘） 
　　北京電新楊電俄黨勾結蒙匪明目張膽運輸軍火接濟食料請速示預防辦法免向内地蔓延 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電本日令趙從蕃因病請假特任楊慶鋆署江西省長（十三日下午七鐘） 
　　北京電滿站電陽日到庫恰難民七十九名佳日運哈（十三日下午一鐘） 
　　北京電黑督電匪首陳玉海率衆三四百攻入慶城由綏化石旅督隊進勦將慶城克復斃匪三十餘其餘出東門逃竄現飭綏蘭道辦理善後（十三日下午一鐘） 
　　北京電航空處復外部承詢航空預算查係一千六百零二萬元預算案并不超過（十三日下午三鐘） 
　　北京電院覆陳光遠所保楊慶鋆補贛省長茲已决定改代爲署贛南防務希嚴爲佈置（十三日下午三鐘） 
　　北京電顔惠慶答復卜爾熙德國以三百萬銀元賠償收容費批准協約後十二次交欵第一次交二十五萬在批准後八日本總長甚爲同意（十三日下午三鐘） 
　　北京電張南通電請由交通項下籌作敎育基金萬勿用所得稅興學以蘇民困而維商業 
　　北京電駐粤林委電肇慶粤軍因欠餉過鉅違抗總司令命令孫文將中路司令洪兆麟調省嚴加申斥各軍愈憤齊（八日）夜間駐步祿第一防線之粤軍全體譁變經駐頭溪二三團馳往彈壓各叛兵始歸營平靜然援桂中路軍隊日内决難發動（十三日下午七鐘） 
世界路透電 
[英議院之懲德質問]  
　　十二日倫敦電今日下院質問時首相聲明雖德國已接受協約國關於償付賠欵之提議然英國現所行之追索德國賠欵法仍須照常實施首相此言可以路透社柏林訪員所得諸可恃方面之消息互證之據柏林消息追索賠欵法雖仍實行然英國對於賠欵一層並不欲徵收多於哀的美敦書所載百分二十六之額云 
[英銀行家請解除政治束縛]  
　　十三日倫敦電英國最著名銀行家二十五人簽定宣言書促請解除商業上之政治束縛並稱今急宜勿施可以妨礙英貨自由交易之計畫目下國用浩大足召危亡限制入口品即限制吾人出口品之謂又謂商業即交易也外國全賴出口業恢復其信用籌獲償付債務之欵項妨礙入口業之取締例徒足遏阻大陸匯兌之進步及商業之自然恢復限制商業之法制將使少數人獲益而使出貨豐多者蒙害英國之商家將因是益難在世界市塲競爭得利云云 
[勞農政府與英商控案]  
　　十二日倫敦電勞農政府前將没收某俄商之材料由代表克拉新氏運入英國交與某英商原主俄商乃在英國裁判所控訴請諭被告英商不得變賣經裁判所允准因勞農政府未爲英政府所承認也被告英商不服上訴於高級法庭今日判决注銷前判其所持之理由以爲法庭鑒於英國以後對於勞農政府之承認無權考慮勞農政府没收貨物之是否合理也至是勞農政府輸出各物可否扣留之問題乃得解决本年三月克拉新氏曾語人謂此案乃一試騐案宜速判定而在未判决之前所有俄國與英國所訂之各種契約皆暫時不能有效因恐俄貨到英被扣留也 
[英礦罷工波及路工]  
　　十二日倫敦電路工聯合會之格拉斯哥與西蘇格蘭支會决議於今夜罷工要求鐵路公司收用因拒絶搬運外煤而被開除之工人該支會之作此决議未先請准路工聯合會幹事部 
　　十二日倫敦電機車機師及火夫聨合會幹事部已命會員勿在運送外煤之火車工作如會員因拒絶工作而受處分幹事部擬竭力輔助如有必要擬宣告罷工云故煤礦罷工風潮又有重大之發展 
　　十二日比京電盎凡爾船港工人聯合會書記通告運輸工聯合會及路工聯合會幹事部謂盎凡爾船港工人擬拒絶裝運出口至英國之煤彼且請比國路工協助船港工人阻止比煤運抵英國 
[美航工罷工談判]  
　　十一日華盛頓電工部總長台維斯氏宣稱彼雖力謀解决罷工爭端卒未有效暫時不致續開會議航業工人代表聞此宣言已離華盛頓 
　　十二日紐約電航業機師雖拒絶工部所草定解决爭端條件中之二端但已議决授權幹事部儘力談判解决幹事部稱彼等將携答案回華盛頓 
　　十二日巴爾蒂摩電航業罷工人及同志三百名衝擊稅關之門圖與破壞罷工之黑人爲難一隊黑人逃避某公署内有數人因警察不及馳至曾遭痛毆 
[英航工罷工之代替者]  
　　十二日倫敦電克那德輪船公司總董布意爵士聞亦在四百職員簽名願上船執役者之列今日有許多船客其中不乏貴族亦往倫敦船局辦公處自願爲船上管理庶務員 
[英國移民統計P ] 
　　十二日倫敦電過去七年因戰事關係英人移植帝國各殖民地者數大減少今日議員希爾德氏在下院建議於帝國大會議舉行以前政府宜編製詳細表格以表明移民之情形愛梅里大佐答稱自一九一五年至一九一八年共四年英人移入各殖民地之總數爲八萬七千四百八十七人而在戰前一九一三年之一年中則有二十八萬五千零四十六人一九一九年移民數爲十一萬五千三百六十九人去年爲十九萬八千五百九十三人 
[議員因病自殺]  
　　十一日戰溝電國會米基干州共和黨新議員佛蘭克化塞氏在此間某病院浴盆割喉自盡蓋以爲病的困之故 
[各國近事記]  
　　十一日新新拉蒂電美國勞工聯合會幹事會議現正準備提交常年大會之文件力圖示明美國有組織之勞工不能贊助承認俄國勞農政储之任何運動 
　　十二日倫敦電斯台華氏因在威爾斯發煽亂之演說爲亞白西飭警務裁判所判罰充苦役三月按氏爲英國共產黨之組織人 
　　十二日華盛頓電哈定總統已命檢事長陶爾蒂氏調查陸軍部於戰時承辦各物從而漁利之控案大約不日將開始澈查 
　　十二日墨爾邦電澳政府禁止以軍械子彈運往中國　　十二日巴黎電今日巴黎交易所英金收盤價爲每鎊兌佛郎四七·六五五 
太平洋路透電 
[中國駐外之使人]  
　　十二日北京電駐奥黄公使報告政府已於四月二十八日以國書呈遞奥總統黄抵奥已一月而國書遲遞者乃因奥國政局不靖之故 
　　十二日北京電聞商部不贊成任林長民爲參與巴黎萬國商務大會代表主以滬商林道元（譯音）充之 
　　十二日北京電駐莫斯科中國非正式代表陳光平（譯音）請政府接濟欵項政府因目下不能直接匯欵至俄故擬請駐倫敦俄代表轉寄之 
[日本之减軍費]  
　　十一日東京電據確實消息陸海軍現正考慮於下屆預算案大减軍備經費現已任定陸軍整理委員會又據報載消息大藏大臣已得内閣贊成草定下届預算案之規則减辦新事業减募借欵减輕海陸軍經費並議撤退西比利亞戍軍陸軍官員否認北海道將置新兵一師之謡言 
[日電工罷工失敗]  
　　十三日大阪電此間電氣工人之罷工已完全失敗星期一日被開除之工人已有半數復被雇上工罷工之第一日凡留廠與回廠工作者經公司各給酬金十元城中電現已照常供給未受罷工者干涉惟發電處仍有警察嚴衛工人之擾攘徒予公司以裁減人員之機會 
[斐列濱近事]  
　　十三日馬尼剌電參與遠東運動會之菲列濱選手一百三十九人定五月十九日啓程赴滬 
　　十三日馬尼剌電凡違律入菲列濱之華人均將被覊而於日後押解出境稅關事務局宣稱明達諾周圍之海面將派警嚴加巡邏 
國内要聞 
[北京通信（埜人）]  
　　閣潮之暗潮兩敗俱傷之推測内閣改組問題近又擱淺語其表面則靳之必欲去葉也葉之不辭也張弧之被攻擊也三現象集於一時而成相持之局行且有角力不已必同倒地之動機已大非本月五日靳初返京時之情形考其内幕則張作霖與靳雲鵬皆居被牽率之地位而爭潮醖釀實爲甲乙丙丁諸人互相傾軋至今未已請略言之 
　　甲爲靳氏旗下最占勢力之人今居閣員之一其與丙之關係當去秋直皖戰爭後最爲密切如丙之恢復舊有勢力爲之穿插於靳者亦甲之力居多然於對南問題則甲丙之間意見相左在岑未離粤前甲主專與軍府單獨媾和丙主與陳炯明聯絡以傾岑氏閣議之時曾有最大之爭執於是甲疑丙爲通敵而遣人偵其所爲致被丙知兩人之感情遽惡自引以後甲與奉派之某都統某總長聯絡益密而短丙於靳前者自甲以外又有某都統某總長必欲去内而後已其密議之　常在虎坊橋附近之某宅於徵歌選色時切切細語秘不得聞某總長某都統亦擦掌磨拳必欲去丙而後快即此次奉張至津出於靳氏之電邀而欲就以解决閣事者亦甲爲主謀甲且將取得丙之地位爲其替人則丙之啣甲蓋有由也 
　　丙非靳系且自具一種勢力其與奉張之結梧發生於因勸業赴奉之一行入閣之後旣與甲積不相能遂有互相傾軋之勢外間因此乃有丙派蓄謀倒閣之風傳且傳於甲部下之口者爲最盛顧丙之手段至敏活津議期内兩次赴津皆以口舌動奉張使甲去丙之謀皆告失敗直至靳返京之瀕行時因丙較甲先歸一日以甲代丙之計始定然丙立時赴津向奉張再事活動奉張對丙仍以對内閣之冷淡態度成消極之維持丙固於銀行界爲有力鄂王所得四十萬之支票某銀行藉口於財總之人選未定不肯遽發而謂向例須先問財政當局一聲今無從問不得不暫緩說者謂亦援助丙之一端丙則雖受辭職之風示而决不自辭謂入閣之前甲曾有言彼此同來同去今當帮忙到底不能獨去近又由某副總裁傳言於靳謂半年有餘彼所主管之部對於政府之財政曾否帮忙如有不肯帮忙之處應請明告靳尚無以復也故此種情形實以甲丙之暗潮而靳當其衝丙不甘退讓也 
　　乙亦靳派之要人非閣員而有閣員之實然以職務上關係於已上辭呈之周軋轢雖甚而於丙則關係較淺此次財總易人本以爲舍我其誰者然於甲亦兩不相合憶選舉問題初生時乙主事前包辦甲主事後收買齟齬實甚甲不主以乙長財乙亦不甘處甲下此次之財總風潮内定之丁大遭攻擊已將不成事實然據知其内幕者所述則乙亦主用丁者乙明知丁之必敗而先以丁爲過渡使經一曲折而入已手稍减阻力也昨有人遇甲詢以財政爲誰甲謂丁固流產外說我兼亦决非事實此席終必屬乙語氣之間可見二人之情態矣而乙又乘甲丙之衝突互相搆煽上星期六丙已未赴閣議而星期一之晚乙與丙遇乙謂丙何必不到部不赴院旣决不自辭不妨行所無事以看甲之如何是乙亦暗潮中之一大關係人也 
　　丁本局外之人而此次加入政潮中殊非人所及料但以熱中之故如新交系之後援日人之後援皆在所不免且其手下奔走疏附之人常與新交系與甲皆有互相關聯者其後援所在皆以此輩爲之線索而爲去丙計求一有此後援之人以免華銀團之束縛亦意中事也但丁今雖未全敗而以輿論之大攻擊已有失敗之徵丁自津歸即以曹張援引爲說丙詢奉張奉張不認而東海亦不謂然加之丙之一派與新交系固不兩立者得此乃有所着手以爲報復之計且盛傳丁主以賀德霖代乙任鹽署尤足傷乙之感情而攻丁之舉又適爲甲乙丙互鬭之一利器矣 
　　靳氏之初意自知經濟界力量薄弱而欲引他人爲助其用丙也以此即對於甲乙以其爲己系人恐其無此能力本不願使當財交之衝此種意向曾對其所親言之則以半年之醖釀今亦陷於重圍之中不能不受其牽率現在丙旣不肯獨去而以命令免丙亦以奉張之暗助恐難成事實而甲乙又播弄其間相持不下必致兩敗俱傷雖靳之地位亦不能保而改組之問題又將趨於倒閣之一途矣 
　　最高機關之某公本乘他人之互鬭而因收漁人之利者徵諸已往之種種歷史已有明騐當去秋時某公本不主以靳組閣其目的仍在錢周財長則始終欲用張壽齡今靳閣内部互鬭不已或將使某公得行其主張亦意中事但觀最近情狀靳自津歸時告以津議所定之新閣某公謂君爲負責任之内閣如不生他種問題當一任尊便及葉不辭張被攻擊以後靳於星一公宴之後造膝密談財政一席某公曰盍以張志潭代靳曰然則請以端甫（徐世章字）任交通某公曰此却不妥何妨君自兼全是一片客氣話並非掬肺肝相示者可以推及未來矣（五月十一日） 
[北京電車借欵成立後消息]  
　　北京電車借欵業已簽字茲聞電車公司股欵總額四百萬元除官股二百萬由中法借欵内提撥外其商股二百萬元亦擬着手招募計分爲二萬股每股銀元一百元應募人以本國人爲限定於五月十五日起向經募銀行掛號限至五月三十一日截止掛號時每股交證據金五元並於六月十五日以前先交股本四分之一（即每股二十五元）其餘股欵亦分三期匀交（每期二十五元）俟第一期股欵收齊後即召集官商股東合開成立大會制定章程並選舉職員其經募銀行爲中國交通鹽業新華等二十一家 
　　又據市政機關某要人言北京電車現正着手進行預計一年以後可望通車至電車通行後人力車夫生活問題頗爲各方面所注意查北京人力車截至最近共約二萬八千餘輛惟電車通行祇及幹線尋常胡同仍需人力車故亦未必大有影響現市政公所爲重視貧民生活起見擬於本年預算内提出五萬元開辦平民工廠將來電車公司成立後當要求該公司提撥五萬雙方合辦一大觀模之平民工廠内分鐵工木工手工各科專爲容納人力車夫之用云 
[京敎潮結束無日]  
　　敎員校長學生長在會議中昨日（十一日）午後二時國立八校敎職員代表在美術學校開聯席會議仍由李大釗主席報告昨日校討論會來函及本日約八校校長三時來會談話情形畢無甚討論即請八校校長列席八校長均到當由李大釗提出（一）四月分應攤還積欠係諸位校長之責任四月分經費亦是同人留職後政府應履行之條件何以昨日來函竟稱同人等所屬辦的事件（二）保障方法昨函并未提及到底如何（三）昨函稱無從接洽一事今日到底有政府否校長團方面仍由法專王校長代表發言略稱四月分應攤還積欠須於諸位留職以前發還係同人等完全擔保而四月分經費於留職以後應當發出亦經同人等與敎部任陳二司長及陳秘書聲明彼等均謂已有着落惟因四月分數目與前此不同正在會計科核算云云現國務院以三使在京敎育部以陳秘書赴津任陳二司長均抱病總理門禁又異常森嚴貿然往見必遭拒絶不過稍延數日總有可以會見政府當局之一日萬一再做不到惟有引責辭職而已至於政府欺騙同人致同人等失信用於敎職員將來亦當向總理聲明支票一層前曾與陳秘書提及何以要至五月二十日以後陳云因財部言交部協欵現尚未交來非二十日以後不能撥欵同人等以爲能將支票先期領出或可以再與諸位商酌陳云此事已問過郭秘書長以總理不在京時彼不敢負責及簽字今總理在京彼又言非總理親自簽字不可以致並支票亦不能領出同人等受政府欺騙及事實上做不到之處應請諸位原諒次由代表等向校長聲明此次失信之事同人等亦不願苛責諸位不過諸位於接受政府提出之三項辦法時關於銀行擔保及三部訂明辦法即應先向政府交涉淸楚然後再挽留同人而諸位校長當日並未注意及此所以有受政府欺騙之結果以後幸勿再蹈此覆轍致同人等不能再爲諸位諒且諸位校長職責尚在應迅圖解决方法以免曠延時日校長等唯唯而出敎職員散會後旋來學生代表數人謂學生方面對於敎職員情形較之以臆更爲了解並深悉此次罷課之延長咎不在敎職員而在政府學生方面擬合敎職員校長共謀對付政府之法擬於星期六上午在高師開一校長敎職員學生聯合會議當時敎職員代表以旣經散會無從取决乃告學生代表謂當於星期五日下午例會討論凖能通過學生代表又提議校長敎職員學生同赴國務院請願敎職員方面亦允於下届例會時提出討論惟校長團方面以地位關係能否加入恐尚有問題也 
[地方行政會議之第二幕]  
　　地方行政會議本定一星期開三次大會嗣因内務部及各省代表所提案件不過寥寥數起若一星期團三次大會兩星期即可完了故改爲一星期開兩次大會本星期一第二次大會因此乃延至昨日（十一）下午開會此會議如何議法因嚴守秘密新聞界不得而知昨日該會議散後適値某某數會員於中央公園聆得第二幕議事之狀况兹略述如下該會會員分三派即政府派（各部所派者）省長派（各省公署所派者）議會派（各省議會所派者）此三派中可以代表地方者當然屬諸丙派至於乙派可謂爲省長及都統之差官甲派更無足重輕於其間矣故丙派初認甲乙兩派完全爲官僚此輩人物本不知地方爲何物而有政治法律知識者十不得其一二然在丙派所以排除甲乙兩派如是其厲在始猶以爲此次必有重大問題討論及至議事日程發表不過一二縣自治施行細則及縣議員選舉法而已開幕以後甲乙丙三派在議塲之情形第一次殊無足紀昨之第二次會議初由江蘇省會議長錢崇固將自治施行細則審查報告朗讀一遍即開二讀會逐條討論不上幾分鐘即已完畢惟議至施行細則第四條時甲乙丙三派頗有爭辯該條條文後項爲 [其自治經費移作他項用途者應由縣知事呈請該管長官撥歸縣自治經費 ]吉林劉哲主張凡歷年移作他項用途均須歸還奉天李有忱與江蘇錢崇固說明審查不加入歷年二字之理由安徽晋恒履謂爲加歷年恐生糾葛財政部劉果謂此後議案應分决議及法律案二種錢崇固答以本案與所謂建議决議案者無關應在範圍内討論李有忱云本會議决案不能認爲有法律之性質蓋議决後必須呈請大總統核定乃係一種命令安徽何炳麟謂他項用途無非仍在自治範圍已成固定的性質歸還且不易况須歷年江西龍欽海演說此案不能加入歷年之理由甚長惟口操贛音速記生停筆注目於龍若有莫明其妙之狀何炳麟呼請會長注意議事規則二十一條會長乃屬龍簡單發言廣西張一氣主張在歸還加以酌量二字福建鄧豐稔請宣告討論終止農商部辛漢謂本席贊成張一氣之修正吉林壬世選主張非屬於自治範圍之他項用途應請歷年移用者歸還會長宣告討論終止後終以審查會修正案通過即由會長宣告散會復由委員長萬兆芝報告諸君明日務須穿禮服以應總統園游會之招會員欣然應之又聞各省代表在各省每月支出三百元入都後又由内務部每月支給五百元月共八百元各部代表除正俸外每月加給百元第一次預算已由財部發給八萬餘元云 
[綏遠軍隊欠餉之危機]  
　　旅京外人得綏遠八日電云駐绥軍隊係屬於第一師前年蔡成勳被任爲綏遠都統時該隊即隨往綏遠現在該軍軍餉欠發者有七個月之多因之軍士甚爲憤激新近該軍士乃結黨四出荷槍實彈向綏城各商家作種種要求幸該軍軍官力爲勸導故未肇事本月一日該軍士因蔡氏離綏日久欠餉恐無着落於是宣稱將刦掠綏城商家住户該城軍官·商會·及各地方官吏等聞信之後一方竭力勸導一方即向北京拍電請其設法挽救危局當時該軍士等约定如本月十五日尚不發餉彼等即自由行動聞政府近日因曹張來京忙於供應並未有何辦法示知綏城方面因此該處居民等見日期日迫恐慌異常其軍隊中之平和分子多已紛紛搭乘貨車南歸現在有維持綏城之責者只有警察然本地軍隊旣態度不穩而蒙匪復逼近該城一祇離綏六百里 ]警察亦多不可靠該地外國居民現已將其婦孺送出城外並决定如日内尚不見如何救濟辦法則彼等亦須離綏 
[鄂錢局焚票案之京訊（一士）]  
　　此次鄂省官錢局焚票舞弊案所牽涉之人不僅限於鄂官錢局即在京如財政部印刷局幣制局亦有重要關係自案中之部委丁鄉侯撤差後彼遂到處宣揚暴其眞相於是不僅武漢一方甚囂塵上即京師一隅亦以此 
 
 
] 

Page 7

 
 
爲談資矣丁鄉侯江蘇淮安人與財政部刷印局長楊潤爲同鄉（楊係江蘇阜寗人同爲舊淮安府屬）伹丁之入局在楊前自以資格較老平日對於楊氏之所爲頗致不滿（楊以國會議員資格奔走要人門下遂取得局長一席）鄂官錢局印票事係在數月之前初以所印之票紙式花紋不佳請局重印迨新票送到而舊票又不運回謂即可在鄂焚燬司運送新票與監視焚燬舊票之役者即丁鄉侯也說者謂舊票不佳更印新票原爲彼等預定計畫鄂官錢局郭某財政廳長楊某幣制局某總裁皆係通同一氣由鄂局繳費十萬元以換得舊票可不運回一語而在鄂局即可隨便焚去若干其餘仍復照常發出此中内幕即丁鄉侯在京親自揭破者也丁之所以揭破此内幕外間謂其在鄂與官錢局議酬未妥憤而出手而丁向人陳述則謂純出良心主張惟其言亦不可靠據聞當丁氏出京赴鄂時原未知彼等有此種暗昧行爲及見舊票將燬而跡多可疑於是向鄂局表示留難郭乃贈以五百元作程儀丁益知其中有弊於是遂致函楊局長揭其疑竇楊復函有可成全且成全語丁得此即向鄂局郭某大索酬金因與郭翻臉一方在鄂上呈督軍省長陳述作弊情狀一方鼓動鄂省會有力議員羣起鼓噪至此遂無從掩蓋消息傳至北京楊氏懼且憤以急電召丁回面加詰責丁亦侃侃抗辨不稍屈至此楊乃不得不將丁撤差矣丁旣撤差出局益無顧忌逢人輒演說一通醜態盡露丁並揚言楊公雨非給我一較優之位置我將持彼原函訴緒法律因該函旣係彼所親爲其語有不可告人者在也現在財部長官無人朱耀東係代理次長且係楊之同鄉祇得裝啞作聾不置一語潘復係楊恩主當然更不願提及因此無何種問題發生惟丁尚在外廣揭告白楊氏總覺有些討厭聞近已有人從中調解允爲丁謀一事楊連日並在崇效寺大請同鄉看牡丹徧發通函優備茶點以期聯絡感情特未知此後果無問題否耳 
[中德商約草案内容（續）]  
　　第六條本協約以中德法三國文字製之解釋如有不同時以法文爲據第七條本協約當速行批准而由兩國政府相互通知其效力由批准之日發生（丙德代表致中國外交總長照會） [其一 ]德國雖不能總括承認履行凡爾塞條約但若德國有欲承認該條約之意或因有障礙將來尚須將該條約加以修正之際該條約中各條欵第一二八條至一三四條（按即關於取消庚子賠欵及返還天文儀器各條）之外所發生之各種權利爲中國認爲有關係者中國照現在之原文或將來再加以修正之際照其修正文而提出要求之時德政府必不反對 [其一 ]本代表爲解釋德國聲明文書及中德協約之字句起見奉德政府之訓令向貴總長聲明如左（一）在德國中國貨物之關稅協約第四條所指兩國輸出入稅及通過稅不得超過當該國本國人民所負擔之納稅率一語中國不妨引用凡爾塞條約第二六四條之利益（按該條略云德國人於協約國或有關係國之出產製品輸入德國者不課以比他國對於同貨物較高之稅率亦不加以何等禁止與制限）（二）賠償損失德國聲明文書内所稱預備償還德國軍人收容費一節係照德國在凡爾塞條約中之原則除賠償中國之損失外德國並願償還中國各省收容德國軍人之費用之意德國政府願負擔已受整理之在華德人財產所得各金額之半及未受整理之各產業價値總數之增而收回之並將現金四百萬元及津浦滬杭鐵路債劵交付中國政府充戰時賠欵之一部（三）凡在德華人財產在德華人之動產不動產於本協約批准後概完全交還（四）德政府對於中國留德學生願盡力與以便利許其入學或爲實地練習對於下列各項祈貴總長賜予答覆（一）德人財產將來之保障中國政府對於在華德人凡屬正當之營業除與以完全保護並依據普通國際法之原則或中國法律之規定外將再扣留其財產否（二）司法上之保障在華德人之訴訟事件全依新設之法庭以新法委審理之究竟有上訴之權否乎可否用正式訴訟手續辦理在訴訟機關中德國律師及繙譯能經法庭之正式認可而相帮助乎（三）會審公堂之事件德人在會審公堂爲原告或被告時中國將來將如何辦理乎（四）中國對敵通商條例此項各種條例是否從協约批准之日起失其效力（五）中國債務之整理中國政府有加入凡爾塞條約第二九六條所規定之公共淸理處之意否乎德共和國代表人瑪爾西（丁中國外交總長覆德代表文）第一條與德政府對付在德華人者同樣辦理第二條德國律師經法庭之許可仍得爲帮助第三條德人在會審公堂爲原告或被告時如何辦理中國將來尚須另求解决方法務求於各方面得其公平第四條於提案外另附如左之聲明曩日登記於海關之德國商標在訂結協約之日當然失其效力在國定稅率普通實行以前所有進口德貨暫照通行稅率納稅第五條聲明加入公共淸理處又照德國所稱擔任戰時賠償之一部及交付中國政府等語中國政府從批准本協約之日起即將停止德人財產之整理並前項賠欵收到及中德協約批准後即將前整理所得之各欵及所扣留之各產業各歸還其原主前記之辦法爲和約第一三三條第一項之整理扣留及對於德人財產管理各事務之結束至德華銀行及井陘礦務局當由中國主管機關與之另商辦法惟北京漢口等處未經整理之德華銀行房屋亦照前項辦法交還原主中華民國外交總長（按以上係草案尚未簽字字句間將來容有修改之處現關係各部正在簽法中） 
　　附北京某報消息中德通商草約七條曁附件四通前由外部提交閣議彼時適靳赴津未歸各部總長多復缺席故未議决上星期六閣議例會復提出討論因關於德僑收容費之索償問題尚有應行斟酌之處遂發交院參議强運開與主管機關接洽前日（十日）第三次提出閣議各閣員會商之下對於原擬大綱認爲穩妥可行惟爲愼重起見字句上應再加以修整結果仍發還外部酌量修改後即商德代表正式簽字不必再經閣議 
[開封紀念中之學潮]  
　本年開封各學校專鬧飢荒一切閒事均不暇過問日前成愼倡亂時省垣震動當局恐學生受人煽惑曾在留學歐美預備學校召集各校敎職員開一政學懇親會以資聯絡果然各職敎員軫念時艱於彰亂正烈時不准學生輕易出校門一步學生亦奉命唯謹安心上課及至五四紀念各校相約游行街市以時値戒嚴且逢大雨乃不果行五月九日爲國恥紀念日各校學生乃相率停課輟食留美學校校長張鴻烈在本校召集職敎員學生在校開一紀念會輪流演說其他各校亦均有舉動開封城内外除吾國公私各學校外尚有外人設立之學校二一爲濟汴學校一爲聖安得烈學校聖安得烈校址在開封南關西偏叢林中規模宏大辦理認眞平日管理一本嚴格主義主斯校者爲一宋牧師（美人）在校數年頗爲中外人士所稱道今春宋牧師因事返國將校務委託其敎務主任謝君代理謝氏爲坎拿大人性嚴厲因學生學費有未全繳者於五月六日布告限各生於七日將學費繳淸逾限每人罰洋三元並禁食一日學生有請假凑欵者謝亦不准至國恥紀念日該校學生於前一日要求休課以示紀念謝託言敎育部無明文規定又不准至九日學生相約不肯上課謝召學生在禮拜堂演說勸令上課限十五分鐘爲猶豫期問逾限一律黜退學生堅不承認即在禮拜堂坐守不動以待十五分鐘之經過謝於逾限後勒令學生於兩小時内移出校舍學生聞命即齊集操塲演說有人云 [寗將性命犧牲不能忘却國恥 ]彼此互相勉勵相向泣下演說畢立刻出校爲時尚未逾一小時也學生出校後暫庽南關附近各旅店而出校之翌日（即十日）又値大雨泥濘載道寒風砭骨情形極悽慘頃聞有人疏通勸謝氏讓步令學生回校上課謝氏即提出三種條件（一）每生罰洋五元（二）各具悔過書（三）回校後不得再有他要求三條缺一即不准回校刻正在相持時也 
[信陽馮旅招待美使記]  
　　美國公使蘭氏於五月六日致電馮玉祥旅長言擬於七日晨到貴旅與旅長作竟日之談並參觀貴旅操作以表景慕馮氏得電即凖備歡迎次晨七點鐘克蘭氏偕其公子曁使館參贊面爾德·吉黑鹽務顧問巴爾穆·及隨員亨培克共五人乘包車而至馮氏率團長李鳴鐘張之江張維璽劉郁芬鹿鍾麟·參謀長劉驥·並步隊一連在車站迎迓一時軍樂齊奏馮氏曁團長參謀長齊登車克蘭曁其隨員一一與之握手馮氏與克蘭暢談一切談至八時許克氏偕其隨員下車由馮氏導至旅部團長參謀長即在門首迎接並由馮氏指派該旅軍法官薛篤弼·書記官任右民·擔任招待克蘭氏在會客處小憇詢問十六旅數年來之歷史及每日之操課馮氏略答概要九時許克蘭氏觀軍官軍佐及目兵分班體操（操鐵扛木馬八道欄阻等）操畢克氏有一簡單之演說各體操人員環立而聽克氏旋入目兵所住之草棚觀覽一週即至該旅軍人靑年會小憇出靑年會遂登士山看燃放地雷連放三聲馮氏戲云公使來别無敬意即用此三聲歡迎克蘭笑而言謝觀畢復入靑年會時已十二鐘賓主會餐有該旅營長以上之軍官曁薛任二招待員相陪軍樂奏畢馮氏起立言曰美公使曁隨員今日來旅我旅實非常歡迎美國與中國立國於太平洋兩岸遥遥相對政體共和兩國相同人民愛和平尊人道兩國亦相同此不待聯絡已有天然之感情况兩國邦交親密友誼素篤乎美國贊助吾國之處又非止一端如退還庚子賠欵辦淸華學校爲吾國培人才不藉租借而佔我土地西牧之來吾國者以美國爲最多用其金錢耗其精神犧牲其性命立敎會開醫院設學校以救我國民如此愛我之美國如此愛我之美人吾人宜如何歡迎乎北五省旱災災民凡三千數百萬美政府曁美人民在美國募集欵項助賑先後兌來銀一千數百萬元以後尚陸續寄兌克蘭公使在京極忙此次特將公務暫置出視災情以便再設法救濟如此愛我之美國如此愛我之美人吾人宜如何歡迎乎克公使係美國全權公使足以代表美國全國美國係民主國國家之主體在民是克蘭公使今日在此彷彿是美國全國在此美國全體人民在此故吾人當誠懇致敬歡迎吾國政體共和今兹十載如人生然前數年幼小無知昏昏過去今已達就學之年宜從事學習美國爲共和先進國吾國當從美國學習則美國不啻吾國之敎師以共和成立之年歲論則美國爲兄吾國如弟以敎員而到學生之家以老大哥而到小弱弟之家其喜悅欣慰誠懇歡迎之意自非言語所可喻者吾人今日之歡迎美公使亦猶是也至於欲言者下午四點半鐘尚有一會茲不盡言所愧者無佳肴然即具一杯白水而意味甚濃敝旅素戒酒請即飮菓子露以祝健康於是舉杯相邀賓主盡歡餐畢克蘭氏即在靑年會休息下午三點鐘許衆人又齊集同至大敎塲看砲隊及步兵操練旋至靑年會開會全旅軍官軍佐齊集座爲之滿開會時首奏國樂次祈禱次由劉馨亭牧師報告美公使來旅參觀之大意次由馮玉祥旅長述歡迎詞並謂今日是吾國國恥紀念日正吾人悲痛之日而有素贊助吾國之美國全權代表來此勉勵不啻瑞雲忽降促吾人振奮現克公使將演說各人均宜敬聽云云於是克蘭公使起立演說（詞甚長從略）衆鼓掌歡迎克氏演說畢馮旅長即代表全體答謝次由歌詩班唱讚美詩末奏樂散會六點鐘時會餐馮氏及團長參謀長並薛軍法官任書記官十餘人相陪餐畢巴爾穆氏一人乘車返京美公使等於晚九時半掛車南下馮氏率團長參謀長曁招待員並步兵一連及軍樂隊送至車站賓主一一握手盡歡而别 
[皖省近事]  
　　昨日五九國恥紀念省學生總會召集各校學生全體至公共體育塲集合游行並至張督行署請願三案（一）取消八分米釐案（二）維持增加敎育預算案（三）懲辦擅捕二中校長營長案當由張督接見面告學生代表云八分米釐旣經省議會否决當然無問題至敎育經費屬於行政亦由議會解决鄙人不便干涉至二中校長被捕案自當依法照辦云云各生以張督答覆滿意歡呼而散 
　　今日省議會爲十五局卡徵收之米捐劃歸國稅案力爭歸爲地方稅請行政委員出席答覆省署當派潘郭兩委員出席陳述以前劃歸國稅原委及經過事實彼此互相駁詰結果以六七八三年度决算案仍行文向財部力爭爲地方稅至九十兩年預算案則完全編入地方稅張星五督軍連日在行署開軍事會議馬鎭守使史旅長陶財廳長均列席惟軍餉問題尚未議及據某君云擬借皖北鹽餘存欵四十萬爲目前救急之計日内將咨議會核議 
[蘇議會紀事（三）]  
　　本日（十二日）開大會之前先開談話會副議長鮑貴藻提出續開臨時會問題共同討論均謂此次臨時會至十五日即期滿而省署交議之十年度預算案遲至前日始行交齊印發猶不及何論審查且有其他重要議案甚多故不得不續開一會王撰曾張援盧瀚蔭等主張請議長即日向省署聲明由省行政長官依法召集全體贊成次由鮑副議長報告機工搗毁案昨日寗地廳判决及由會延請律師章世英·重行起訴經過情形至對於第一醫院優待受傷議員一節張援謂當由會申謝衆無異議遂散至議塲依程開大會（一）省長交議追加禁米出省查驗處經費案結果交審查（二）省長交議追加省欵經理處九年度五個月預算案結果交審查（三）省長交議江都公立甲種商業學校十年度預算請彚案審核案行政委員臧祜出席說明黄守孚質問改爲代用以何標凖有何理由臧無以應盧瀚蔭謂祗可補助不能代用張援謂補助私立另有規程此校旣係公立且說明代用究竟如何當討論明白交付審查結果交敎育股審查（四）特别審查會審查追加本會九年度第二次臨時會經費案報告結果三讀通過此時胡元恭請變更日程將王詠梅等查辦第九師範校長謝遐齡緊急動議案提前討論黄守孚張援陸以鈞等主張先付審查再咨查辦較爲鄭重且原案理由說來多不甚合王詠梅大馨反對結果俟由秘書修正經衆閱後再行咨出（五）趙文郁辭職案（六）張宏業辭職案結果均通過（七）吳鴻勳提議爲留法勤工儉學生困苦難支擬咨請省長撥欵資助以勵敎育案結果交敎育股審查（八）董仙衢等提議援照二年度議案即行開辦第四農業學校案（九）盧瀚蔭等提請設第四農校加入十年度預算案結果一併交敎育股審查（十）顔作賓等提議設立第三工業學校加入十年度預算案結果交敎育股審查（十一）朱紹文等重提江蘇省地方行政警察條例案結果交審查（十二）徐堃錫提出聯合全國議會反對廣州非常總統緊急動議案結果否决（十三）龐振乾提請就各道區設立蠶桑傳習所以推廣蠶桑案結果交實業股審查（十四）黄守孚提議請電中央向美政府力爭菲列濱新頒簿記文字條例案結果逕電中央（十五）朱毓賢等重行提議處置舊道府州屬共有欵產案結果付審查（十六）凌恩錫提議逕咨省長通飭各縣依期召集地方會議編製十年忙漕徵收費預算緊急動議案結果逕咨省長尚有多數議題因已五時三十分未及議而散是日議員到者八十六人新補者八人 
地方通信 
[松江]  
　　學界近聞一束勸學所長張彬士前因外縣拉收學租憤而辭職現由學界各領袖屢函敦懇已照常到所視事省立第三中校一年級生百餘人定十三日旅行余山其餘二三四各級學生仍一律留校土課各校童子軍擬參與遠東運動會業由童子軍聯合會開會商定在各團中選定五十人屆時赴　服務 
　　軍隊注重武術駐松各軍因第四師陳師長注重中國武術一時均移其目光於拳技之操演并聞陳師長業已將駐松之第四師輜重營改編爲武術隊兩連仍以萬輺重營長爲武術營長所有該營馱騾馱馬已一律調往浙省聞該營敎師大半係山東馬子貞舊部云 
[蘇州]  
　　商團將歸商會接辦蘇州商團公會會長許博明業經當選國會議員擬將會長一職辭去而苦無接手之人現擬遵照部令將各部商團改歸總商會管轄特飭各支部將所有槍械子彈及操員人數造册送會以便彚核轉送總商會惟聞商會方面尚須徵求各縣商會統一辦法方肯接收 
　　警廳會議彌補虧空蘇州警察廳前任崔怡庭廳長因病出缺虧欵甚鉅無力彌補昨經李明遠廳長召集各區署長到廳會議擬於本年三月分起在烟奬案内提成彌補據聞此項辦法前經王道尹呈准省署故不致再有變動云 
[鎭江]  
　　請禁輕質銅元鎭江商會昨日函致各機關云鎭埠銅元久形充斥近更發現輕質鑄幣竟至大宗流入市面考其來源全係上江鑄造太多以致逐日江輪均有大宗私運到口暗售現因滬市發生减折風潮鎭地貧民感於生計艱難買賣虧折頗有倡議减折風傳敝敝亦迭接有請議維持函件當經公議在前輕質銅元旣經流入市面萬難任令减折致有牽動市面之虞惟有從速嚴查輪船火車勿許登岸起卸以杜來源一面呈請電部通令各省立即停鑄以維市面所有會議維持辦法自係迫切情形爲特函請縣長呈請省長電部飭令各省停鑄輕質銅元並請出示嚴禁請楊師長飭令輪船火車貴部稽查嚴切查禁毋許登岸起卸請賈監督俯予咨請稅務司嚴禁輪船水手人等私售起卸請張警局長飭令輪船火車稽查並各區嚴切查禁私買輕質銅元以維市面而免滋擾 
　　保護英使過境駐鎭交涉公署接准駐鎭英領事樂君來函略謂本國欽差駐紥北京艾大臣定於五月十一日由上海乘車下午兩點鐘抵鎭十二日上午九十鐘乘車赴寗等因聞已轉飭縣署曁警局屆時派警蒞站妥爲保護 
[揚州]  
　　爭填單照之解决兩淮運使丁少蘭爲收回給填運商單照一事迭飭商人奉行未能遵辦茲悉塲運食商事務所已遵諭將缴稅單照等存根簿據報送運署而各商亦於即日起赴運署請領單照矣 
[山西]  
　　五七紀念之學生齧指書山西各校學生開五七紀念會男女學生到數千人有王尚賢者登壇講演國恥並自嚙其無名指出血書提倡國貨力爭礦權挽回靑島堅持到底王尚賢插血五七各字演講時聲淚俱下大衆感動已將其血書付石印數千張遍傳各界云 
雜評一 
[鄂官錢局焚票案（默）]  
　　人謂造幣局爲造幣非過甚之言也江蘇發現輕質銅元非造幣局之造銅幣乎湖北官錢局發現焚票舞弊案非造幣局之造紙弊乎銅元之弊造之者一廠之人而已鄂之焚票案外而官錢局之總辦内而財政部之印刷局幣制局以及部委之運票監視員無不有分舞弊者固舞弊揭發其弊者亦舞弊督軍省長又從而保護其弊阻止議員之查弊是一弊案而舞弊之人舞弊之機關無數一弊案如此而他弊案之類於是者又無數今鄂案旣已盡情暴露而握最高權之財政總長方在互爭其地位置此等事於不聞不見之列一若其弊之無足重輕者西人動稱吾國爲弊國吾人實自愧無詞以辭謝也 
　　是故國人不先改造此造弊之心以爲改造中國之基礎則無論如何言改造終空言耳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[交通大學滬校歡迎主任就職]  
　　徐家匯交通大學新主任張君劍心已於昨日上午十時蒞校視事先行接見各科長及各職員下午四時復在大客廳接見中西各教員四時三十分在大禮堂開全體大會敎職員學生皆光時到會首由副主任凌君竹銘（即前代理校長）起立致介詞後全體學生起立向張主任行相見禮繼由張主任演說其詞如下 
　　鄙人此番來任校事有幾句話要與諸君談談鄙人此次之來有三種原因（一）敎育爲立國根本現在本國敎育於精神文明物質文明兩方面應事改良與求進步之處甚多交通事業於國家文化進步關係最重然必有完善的交通敎育而後交通事業方能發展國家文化方能進步這種敎育可以改進精神文明物質文明是無疑義的現在旣有辦理這種敎育的機會鄙人當然應該爲國家盡力（二）交通部長此次就部辦原有學堂改組大學實在是想造就一種完備的交通人材以供國家之用交通大學校長葉譽虎君對於交通敎育事業向來非常注重所以鄙人纔肯受他的委託擔任上海校務（三）我們南洋公學畢業生對於母校一切事項素來關心但是不在其位要想與母校盡一分心力終覺隔着一層 
鄙人旣有主持母校務的機會則做向來關心的事情覺得格外切實一點這種原因是三種原因中最親切的鄙人旣來此間却抱有一種希望我們南洋公學的名譽在本國方面是極好的以英國各大學對於母校之評論亦甚美滿當初鄙人到英國入格蘭斯哥大學肄業時照章應赴大學入學攷試鄙人以預備入學攷試頗費時間而大學本有呈驗相當文憑經其承認後可免入學考試之規定於是將母校所授學科程度詳細說明並將母校所給畢業文憑函送格蘭斯哥大學請其審查承認其結果得免入學考試自此以後凡母校畢業生到英國進大學肄業均得免入學考試以美國各大學論母校畢業生到美國入各大學亦許免除入學攷試而自母校設專科以後近數年來畢業生並可直接入美國各大學研究科由此看來母校各譽在外國方面亦是極好的要知道這種名譽都是歷任校·敎員·職員·在校學生·於校務上·精神上·敎授上·學問上·各用過一番苦心得來的也是歷來畢業生在外無論就何種職業重視個人名譽重視母校名譽互相扶助得來的但是現在母校改爲交通大學的一部份地位較前增高此事極爲中外人士所注意則固有之名譽還覺得不夠鄙人所希望的就是母校要與世界各大學同等的好名譽這種希望的名譽絶非空言所能得到應得也下一番苦功夫成就一種好事業纔能夠得一種好名譽鄙人自今日始就以這種希望爲目標切實做去並望同人及學生均存此心通力合作達到這個目的鄙人更進一層說學校原爲培植人材而設當然以學生爲主體學校要得好名譽學生應擔負一大部份責任學生在學校時代倘能用功求學留心體育有高尚的思想活潑的精神纔算是一個好學生學堂的名譽纔能保持纔能增進將來畢業後無論爲政府爲社會服務本其原有學問·體育·思想·精神謹慎做去又從而進益之方能不至失敗增進社會眞正的幸福到了那個時候不但學校名譽日高而個人成名立業於本身實有無上光榮於是剛纔所說敎育爲國家根本問題纔算得收到一種良美的結果鄙人來校以後與諸君談話之機會甚多今日不過將鄙人對於校務希望的心先同諸君說說諸君倘能與鄙人通力合作交通大學前途一定是很光明的 
　　繼張主任代述葉校長對於改組交通大學之談話略謂鄙人此番出京臨行時交通大學葉校長曾有數語囑爲轉達諸君葉交長談話大根的意思如此此次改組交通大學其宗旨係將交通部原有學校程度提高以期造就交通完全人才以供國家之用並將原有各學校辦法參差不齊·學科重複·之慮加以修改分配但是就原有各學校從事改組各方面懐疑之處以及改組困難之處勢所不能全免甚希望諸君明白此次改組係爲提高學校程度增進學校地位爲交通敎育方面樹立一種宏大的基礎起見這種目的於學校前途政府社會均有莫大利益凡我敎職員以及學生均應將此事認爲一種最重大而最爲有益之事彼此聚精會神同以全力赴之則因改組上發生之懐疑旣可不解而自明即因改組上發生之困難亦可迎刃而解將來大學卓著成績畢業學生能爲國家交通事業發一異彩固爲學生與大學之榮幸而敎職同仁爲國家敎育盡力之處亦可垂於不朽云 
　　散會時已夕陽西斜矣聞該校敎職員昨晚假座一品香開晚餐會表示歡迎之意云 
[航業消息零拾]  
　　今日怡和洋行之合生輪船開往港粤裝有現銀八箱計二萬四千兩運往汕頭又太古之鎭安輪船今日開赴港粤裝有錦經綸銀號等之現銀四十五箱運往廣東又現洋十七箱金子六箱運往香港銀子一箱運往汕頭而招商局之嘉禾輪船裝來浙江申昌裕及興業銀行之鈔票四箱合洋一萬元又現洋十二箱合二萬四千二百元尚有新豐輪船從天津裝來國幣一百十八箱内七十八箱每箱五千元四十箱每箱四千元係天津中國銀行運交中國銀行者已於昨日下午四時起卸矣 
　　日前乘美船華納溪號來滬之美商由中國總商會及美人團體招待後偕美國經濟領事與商務參贊等乘大來江船赴江南造船廠參觀昨晨已乘原船華納溪號赴馬尼剌惟大來行主等數人因事留滬未與同行云 
　　烟台因發生瘟疫停止各處商輪進口曾紀前報現經該埠之衛生醫員宣告疫勢已止各處輪船可以規復航行昨日太古公司接到此電後因連日儲積烟台之進出口貨甚多故已派海口號輪船於昨午運裝各貨後立即出發今日怡和之裕生號招商局之圖南號亦均添開芝罘班矣 
　　招商局之福州班輪飛鯨號此次由閩來滬經海關衛生員驗得船内各貨艙中鼠子極多易於染疫昨特用一種殺鼠藥水在各艙内滅鼠當時禁止他人入艙聲明此藥危險異常一經嗅入腦中立死云云現聞福州新茶上市該公司轉運福州貨中有大批茶葉輸入上海云　　日本郵船會社之靜岡丸爲中歐班之定期郵船其航線本自横濱開出後直至上海今該社於中歐各輪添闢大連·靑島·西貢三埠無論進出口均須兼赴三埠即以靜岡丸爲始故該輪於十七日到滬時即先赴大連靑島再回日本神户云 
[美艦隊司令抵滬]  
　　美國新任還東艦隊總司令史特拉斯昨日午後乘旗艦休倫號抵滬聞遠東艦隊之驅逐艦等若干艘不日亦將到滬現有傳言謂美國將以上海爲其遠東艦隊行動之根據地其實不確蓋最相宜根據地實爲馬尼剌也史總司令此來聞將盤桓多日云 
[美公使由漢來滬之函知]  
　　駐滬美總領事昨致函交涉公署略稱昨接本國駐京公使克蘭電稱於本月十二號乘江輪來滬約十四日可抵埠函請查照轉致各機關云云 
[絲業代表回國消息]  
　　中國絲業代表丁汝霖君等由法歸國已誌前報兹悉李登魁君自香港來電李君偕徐錦榮吳申伯二君附日本郵船會社之冰崗丸ShidguokaMaru返滬約於本月十六號下午可以抵埠届時船傍匯山碼頭云 
[出口貿易已有佳象]  
　　字林報云本星期日人在華收買小麥頗可注意顯已買進不少據一般意見此次小麥係運銷歐洲查數日來法國佛郎對英匯價業已漲起足見歐洲政局已有起色今德國承認協約國要求危局已解此後可望德國收購各物以意度之日本之大購小麥半有投機性質蓋信德國能在世界商場中恢復其原有地位也然有須注意者日人因其在滿洲之穩固地位於小麥貿易已大有進步英政府購麥委員會之定單大半由日人承辦所辦之麥不僅供給英倫諸島且接濟他國如埃及等是已上星期來除購麥外出口貿易已有佳象歐洲現已購買花生·芝蔴·荳惟尚非大宗意國匯價亦有起色亦入市場而美國羊皮貿易雖沉寂數星期今又活動美國且有皮貨交易皮貨爲奢侈品今旣有交易則各種生意皆形活動從可知已 
[紀吳淞之黄花魚汛]  
　　吳淞藴浜内日來黄花魚船停泊甚衆計前昨兩日該漁户船由北洋捕得黄花魚進淞共有數十號每船俱有魚四五艙前次頭汛漁船七八十號其貨較少僅有魚二三艙今二汛到船捕得之魚增多三分之一四處鄉民聞大帮魚船抵埠紛紛來購沿浜馬路一帶市面爲之熱閙又有内河鄉僻之處結伴摇出多數小船來淞購辦魚貨亦屬不少昨今兩日市價每圓祇買二十三四斤銷塲頗佳倘後船不見到來價難賤落總觀今歲魚汛比較去年起色漁户亦獲利居多公和萃盛愼泰三行經售行佣數亦不少云 
[一星期紗市概况]  
　　本星期來本埠外國棉紗交易較少印紗計成交十支三百三十包十二支一百八十餘包英商紗廠及日紗廠無開出惟小包紗成交五千包本紗則銷塲亦减各帮辦去者除期貨四五千包外現貨開出一週中不過七八百包云 
[近一週中之麵粉麩皮市况]  
　　麵粉麩皮七月份時市面頗形寂寞致市價步趨下游查麵粉麩皮兩項向銷洋莊美日各邦歐戰之前本廠粉旣不發達國外銷路亦屬平常戰後因各國食糧缺乏粉旣不發達國外銷路亦屬平常戰後因各國食糧缺乏故此項貨品出口日旺目前出口之數較之民國三年增加數倍價格亦漲一倍之外近一週中洋莊銷路頓然活動故連日各粉廠辦進小麥甚多從前存貨雖厚今已將次售罄以是市面非常緊俏本廠麩皮最近價開一兩九錢七八分較上週已漲錢餘本廠麵粉各種牌號價漲錢許最近價計紅藍車一兩九錢七較上週漲七人五綠山鹿一兩九錢半漲七分五綠砲車一兩九錢五漲五分綠兵船一兩九錢七分半漲七分半綠雙馬一兩九錢半漲一錢綠麥柳一兩九錢半漲七分半又查近週中出口麩皮計運往日本六六二四四擔香港二四九六擔出口上海廠機麵粉計有日本二二二七○擔香港一二三一六擔大連二二七八擔英國七八九九八擔云 
[糯米價格大漲]  
　　連日滬上粳米市價已升至十元零三角惟閘北方面售開此價南市則常帮高貨較少最高祇售十元昨日南北兩市到船較多米店銷路又動故中關貨價亦升高角許白元（即糯米）因端節將近粽子上市所到船貨名米行競相爭買以是開至十元零八角五分聞產地亦被人搜羅囤積以待善價因此人心咸看十一元且有人將百元米搜數千包昨日在閘北打包上振興棧房預備出口所以今日市價又須見高也 
[米船來滬被阻之呼籲]  
　　前日有靑角泗涇等帮米船四五艘裝米行駛來申至滬西虹橋分卡稅務分所爲該所攔阻謂奉省長嚴令查禁出省之故後經該米船飭人至内地米行報告一面至滬通信各米船聞悉其情即在公所召集同業開會僉以上海粒米無產全賴本省常熟無錫蘇州同里靑浦角里泗涇松江各處運來藉以生活因會同仁穀公所稟陳王省長及靑浦縣轉知各卡切勿攔阻以免釀成米荒當即由靑浦米業公所稟陳靑浦縣允准各米照常運滬惟聞將實行領照註明運至何處交卸以杜偷運之弊云 
[又一否認加貼印花稅之通告]  
　　東北城商業聯合會昨爲印花稅事特發各商號通告云敬啓者印花稅加帖一事本會曾於去年十二月與各團體各公所在縣商會開聯席會議當經公衆議决遵照元年國會所承認之稅法貼用遂即聯名通電財商二部懇請收回成命在案當時曾經將情通告實號定蒙察核現在此事尚未解决而官廳舉行大檢查之期轉瞬即届因此大起恐慌紛紛來會探問究竟者日有數起第念際此商業凋蔽生計艱難若欲消免隱患保衛治安諒該官廳不致操於鹵莽而起騷擾除由本會隨同各團體向縣商會要求轉陳官廳俯順商情查照舊案辦理外尚希寳號始終堅持仍依舊法貼用二分切勿疎漏遂致本會愛莫能助也 
[又有病業反對加貼印花稅]  
　　印花稅加貼一角各業商羣起反對紛請縣商會維持迭紀前報茲悉昨日縣商會又接上海華界商典公會來函云敬啓者滬商否認加增印花稅一案迭經各業代表懇請貴會長代達下情免予加增各在案茲因大檢查之期已届又將舉行羣情惶恐各同業紛來詢問均請維持仍照舊章粘貼印花二分如有迫令加貼一角等情力實未逮萬難承認爲亟函懇貴會長先期函請廳縣官署俯順商情幸勿操之過急以安商業而培元氣實深感禱又接敦義堂醃臘業公所函云逕啓者印花稅加貼一案磋磨已久各業羣起反對勢難承認現聞實行檢查即在目前敝業於日昨邀集全體開會討論僉云米珠薪桂商業艱困已達極點政府不加體恤日事剝削此舉萬難隱忍可見專欲難成衆怒難犯届時如果强迫恐有暴動等情誰任其昝懇貴會設法維持俾安人心而蘇商困盼切禱切 
[商界總聯合會注意外交事件]  
　　本埠各路商界總聯合會昨因日本借欵·菲島簿記·四州學校註册各事特電在京之王正廷請爲協爭原電如下北京外交部轉王儒堂先生鑒山東問題聞與日本借欵交換兩國直接交涉之說商民甚爲憤慨吾公衆望所歸務求竭力援助並取銷二十一條以順民情菲律濱簿記及四州華僑學校註册兩事關係僑民利害甚大並望協力抗爭務逹目的知公愛國必有以慰我全體商民上海各路商界總聯合會代表上海三十餘萬商民叩元 
[敎育會協爭學校註册條例事]  
　　上海縣敎育會爲英屬學校註册條例於十三日用快郵代電致北京云國務院外交部敎育部鈞鑒英屬南洋居留政府先後頒行新洲府四州府學校註册條例妨碍華僑敎育權務祈提起國際交涉向英政府嚴重抗議以維敎育而安僑民大局幸甚上海縣敎育會元 
[萬國拒土會致國際禁烟會電]  
　　日内瓦國際禁烟委員會中國委員顧維鈞博士鈞鑒上海萬國拒土會年會公决請公力爭實行海牙禁烟公約并提議修改各國禁烟法律因此種法律有保護彼國人民販運鴉片及製造嗎啡等毒劑諸條文萬國拒土會叩 
[會查輕質銅元之來源]  
　　輕質銅元問題沈知事接奉許交涉員復函後據情轉函南北兩商會查照請即確切調查前項輕質銅元究係何處所鑄運用何方法輸入務請迅予見告以憑核辦等因縣商便接函後以此項銅元究從何處運來一時尚難查確故已函請總商會查照以期雙方聯合偵查確實消息會銜呈復云 
[滬南工巡捐局加收營造照費]  
　　滬南工巡捐局姚局長昨日發出第二六五號布告云爲布告事案據工程處呈稱職處年來於業户造屋工竣後排砌路面等一切費用日漸增多所有營造照費前定數目按之現今情形逈不相侔擬將樓房照費一律加收俾資挹注其餘各照暫不加增等情據此當經提交本月份董事會常會核議茲經董事會議决加增照費數目除飭工程處於六月一日起遵照施行外合行布告各業户一體知照切切此布計開一華式樓房一幢起至五幢止照費銀七元五角五幢以外每幢加收銀一元二十幢以外每幢加收銀五角一洋式樓房及廠房等估價一千兩至五千兩每千兩照費銀三元五千兩以外每千兩加收銀一元五角一半洋式洋房估價一千兩至五千兩每千兩照費銀兩元五千兩以外每千兩加收銀一元 
[浚浦局致交涉公署函]  
　　爲敷設淞滬自用電話線事浚浦局總工程師海德生致函交涉公署略稱本局由上海辦公處至吳淞工塲·及與海關至吳淞辦公處之電話線仰蒙貴交涉員扶助呈請交通部批准照辦聞命之餘不勝欣幸感激茲將按照尊處來函逕與中國電話局接洽所由租界盡頭處至吳淞之電話線應由該局供給裝費洋二千七百九十五元曁每年費用六百元當由本局照付至租界内之電線自當遵照來函與上海電話公司直接辦理云 
[滬閔柘長途汽車工程近訊]  
　　滬閔柘長途汽車公司創辦人李黄二君定舊曆本月初八日假閔行鎭李園開成立大會會議進行事宜已誌前報茲悉該公司查得所測繪之路線圖内有碍路工之墳墓甚多均應知照墳主預備遷讓惟遷費應如何核給亦應一併提議特令工程師趕繪草圖數份詳註某處某圖境内共有墳墓厝棺各若干以便開會時併議云 
[英國婦女會開茶會紀]  
　　昨日午後四時起英國婦女會職員在黄浦灘十八號麥加利銀行樓上該會會所開茶話會來賓有美國與上海婦女兩會之職員英國婦女會成立以來未及數月其精神與實際上所爲之事已井井有條其會所分閱報室集會室·辦事所·休息室·廚房等閱報室内備有各種雜誌日報椅座佈置均甚合宜集會室亦甚精美辦事所每日有人輪流盡義務會所每晨九時開下午七時閉門午後四時至七時備有茶點會員可隨時購食價較尋常稍廉會務分文學·音樂·種植·游戲·社會服務等部每部每星期叙會一次每次叙會時請人演說或討論各部之事聞會員已有七百四十餘人云 
[江蘇省十年度地方預算總册（續）]  
　　歲出臨時門 [内務行政費 ]一七一二三八第一欵松滬警察廳經費九三○○第二欵禁米查驗處經費四八○○第三欵省警廳臨時保安隊等項經費一五四九六第四欵救恤經費二○○○○第五欵防疫經費一○○○○第六欵省道交通籌備費二○○○○第七欵江南平面測量籌備費六○○○○第八欵預備費三一六四二 [財務行政費 ]二九二○九第一欵預備費二九二○九 [敎育行政費 ]六二二一三四第一欵法政專門學校臨時費三○○○第二欵醫學專門學校臨時費五○○○第三欵第一師範學校臨時費九六六○第四欵第二師範學校臨時費六五○○第五欵第三師範學校臨時費四○○○第六欵第四師範學校臨時費七七○○第七欵第五師範學校臨時費九七○○○第八欵第六師範學校臨時費九八○○第九欵第七師範學校臨時費三七八○○第十欵第八師範學校臨時費一五○○○第十一欵第九師範學校臨時費三○○○○第十二欵第一女子師範學校臨時費九四二○第十三欵第一女子師範附設保姆傳習所臨時費一○○○第十四欵第一女子師範附設中學科臨時費一五七一第十五欵第二女子師範學校臨時費一一二六○第十六欵第二女子師範附設中學科臨時費二一二一○第十七欵第三女子師範學校臨時費三○○○○第十八欵第一中學校臨時費五六八九第十九欵第二中學校臨時費一五○○第二十欵第三中學校臨時費五○○○第二十一欵第四中學校臨時費五三○○第二十二欵第六中學校臨時費一一九三○第二十三欵第七中學校臨時費三六○○第二十四欵第八中學校臨時費七八○○○第二十五欵第九中學校臨時費一六一四四第二十六欵第十中學校臨時費六○○○第二十七欵第十一中學校臨時費九六○○第二十八欵第一農業專門學校臨時費六○○○第二十九欵第二農業專門學校臨時費五○○○第三十欵第三農業專門學校臨時費六○○○第三十一欵水產學校臨時費五○○○第三十二欵女子蠶桑學校臨時費六○○○第三十三欵第一工業專門學校臨時費二四九五○第三十四欵第二工業專門學校臨時費一六○○○第三十五欵第一商業學校臨時費四六○○第三十六欵第一圖書館臨時費二○○○第三十七欵第二圖書館臨時費一○○○第三十八欵通俗敎育館臨時費一○○○第三十九欵公共體育場臨時費五五○○第四十欵科學試騐所臨時費八一四○○第四十一欵預備費一五○○○ ]實業行政費 [一○八三一八○第一欵第一造林場臨時費一三一一○第二欵第一農事試驗場臨時費五○○○第三欵蠶桑模範塲臨時費八三○○第四欵育蠶試驗所臨時費一○五○○第五欵第一工塲臨時費三三○三○第六欵第二工塲臨時費一二五○○○第七欵第三工塲臨時費二○○○○第八欵第四工場臨時費四八○○○第九欵第五工場臨時費二一○○○第十欵第六工塲臨時費六六○○○第十一欵第七工塲臨時費二五○○○第十二欵第八工場臨時費二五○○○第十三欵第九工塲臨時費一六○○○第十四欵第十工塲臨時費一二一六○○第十五欵第一商品陳列所附勸工場臨時費四二○○○第十六欵賽會費二○○○第十七欵海州漁業技術傳習所臨時費一一二五○第十八欵南京電燈廠擴充資本費一八六○○○第十九欵閘北水電廠擴充費一一○○○○第二十欵絲織模範塲補足資本費一二○○○○第二十一欵絲織模範塲臨時費三三二○○第二十二欵陶業工塲臨時費二○○○○第二十三欵預備費二一一九○臨時支出合計一九○五七六一經常臨時支出總計四四○六五九五查十年度預算經常臨時歲出共銀四百四十萬六千五百九十五元比較上年度增銀一百五十六萬七千二百八元（内務費增銀七萬元財務費減銀二萬元敎育費增銀七十三萬四千五百四十五元實業費增銀七十八萬二千六百六十三元其增加理由應於各分册内登註合併聲明（完） 
[外洋輪船進出口行程紀]  
　　英商大豐洋行在上海航業原係行駛海參崴一路今又添增美輪一艘名曰勃可亞號Bacoi已由北美開來即日開赴漢口製載大宗上等桐油運往美國此輪由美卸淸各貨後即開還上海　　福來公司之愛墨蘭號此次由美國舊金山聖配特羅裝載美孚洋行之大宗火油來滬因此間油池内貨甚充足故未能完全出淸遂轉運至小吕宋起卸昨日開往時由滬帶裝有雜貨一百數十噸又有裝西雅圖開來之西愛生號十二日離開神户將於星期一抵申該輪有來貨五百餘噸其中以鋼條扎鎗爲多進口時停泊於公和祥碼頭 
　　藍烟囱公司之潘烈希斯號自上月月底離開上海後十號已　星加坡昨日據該論電告調出月十一日可至倫敦又有開赴日内瓦馬賽之鄂爾斯得號昨日亦在星加坡來電即日離開南洋向錫蘭出發 
　　意國郵船公司之攝本號此次從奥國的里耶斯德開來現將抵香港該輪此次來滬以上海貨較多故不赴日本已定本月二十五號便須開往粤國大約進口後在申停留五日云 
[國内輪船運貨進出口之調查]  
　　進口貨（長江）太古公司之聯益號昨在長江裝來白米五千 
 
 

Page 11

 
 
三百二十七包倍子二百箱菉豆一千一百二十二包芝蔴一百三十一包菜子五十七包烟葉二十七件機花一百四十件洋莊桐油五十六桶雙　紙五十八件生漆二十四桶茶葉五十三件蔓布四十件皮桐油一百四十六桶水硍五十件靑蔴八十一件胡桃一百二十五包蛋白二十五桶棕片三十件鹽猪腸九件雜貨二百三十九件又有鴻安公司之德興輪船從漢口九江等處裝來米六千一百三十七包蛋黄六十二桶蛋白十件子二十六件機花二百六十三件烟葉四十件藥材七十五件西瓜子三十包棉花十包靑蔴一百五十件雜貨四件（寗波）寗紹公司之新寗紹輪船由甬運來棉紗四十件胡桃一百九十包杉木八十根竹筲二十件海貨二十七件草帽邊四十五件香烟三十箱紙傘十二件雜貨六十件又太古之新北京號裝來黄銅一百三十二件香粉二百五十件核桃九十包草蓆四十七件竹器一百三十件杉木七十根雜木六十五件乳腐七百五十壜紙頭四十件花餅四百件土酒一百壜 
　出口貨（港粤）太古公司之鎭安輪船昨日裝赴汕頭有麵粉二千包蓮子二十三包靑蔴二百四十一件烟葉六十一件烟仔七十七件藥材二十四件土布二十一件冬菜六千五百罎棉紗二百二十一件生油八十窶玻璃二十六件草蓆十件土酒一百十壜雜貨四十九件皮蛋五十缸棉花三百三十件裝往香港者計有麩皮一百包藥材一百七十一件鷄子三十八擔杏仁十包芡實六十六包車衣機器四十五件金針菜二十五包生油一百簍彩蛋五十缸洋紗二十二件白菓六十包棗子十二包雜貨一百三十三件裝往廣東者共有香烟二百五十九箱藥材十件田料一百五十六件洋紗一百八十四件生仁一千零三十七包麫粉二千包生餅三百四十件生油一百十九簍土酒五十壜皮蛋二十壜棉花二十六件雜貨一百三十件（烟津）招商局之新豐輪船定明日出口其報運之烟津貨計有麵粉四千五百包洋布三百零二件胡桃三百九十七包生薑一百二十包水果二百四十五桶香烟一千一百十二箱鮮花一百零六件鐵器五十噸茶葉六百七十八箱油漆三百二十七桶上紙二百七十五件年皮四十件白糖一百二十二包雜貨七百五十四件又轉口貨有白糖四十四包茶葉二千零十六件鐵器一千三百二十六件竹器二十一件雜貨二十六件（寗波）寗紹公司之新寗紹輪船裝出白米九千零四十三包洋布二百七十九件鹹魚十六件香烟五十五箱顔料六件皮酒十箱橡皮二件小釘一桶又太古之新北京號昨亦裝出白米一千五百三十包麵粉三千七百包蘇木一百六十件點銅錫二百件靑鉛二百三十一件藥材百五十四件鐵皮七十四件洋釘三十桶雜貨二百五十件 
[美盛公司棉市報告]  
　　中美新聞社譯美盛公司報告云上星期中國棉市况沈寂市價堅定因通州棉商與上海棉行相持之故棉紗因日本人及北方商人採辦故漲價二兩天津營口四川及北方各埠訂購去三四千包交貨情形良好利物浦紐約孟買市面皆穩華棉出口自去年九月至本年五月共二十三萬九千五百八十二擔 
[友華銀行銀布報告]  
　　中美新聞社譯友華銀行十三日報告云昨日倫敦銀價近期不動遠期漲四分之一便士紐約銀價漲至六十元又八分之七倫敦紐約匯價漲至四百元今日此間定價除日金跌至七四外餘皆不動市况全日軟弱午前略有交易金鎊價三先令四便士又四分之一金元六七後要求大盛市價遂跌收市時金鎊賣出至多三先令三便士半金元至多六六又四分之一法郎及馬克仍有要求印度昨日在倫敦買銀少許但不致再購故銀價未必有漲起之望 
[本星期進出口印日紗之調查]  
　　本星期中印紗無進口日紗進口計三千六百二十擔自元月迄今進口總數計印紗二萬六千一百三十九擔日紗六萬五千五百二十擔本週中出貨計印紗五千四百七十五擔日紗四千三百四十四擔運往各埠計寗波印紗十五擔日紗二十二擔鎭江白紗十三擔南京印紗一千八百六十二擔日紗八百五十五擔蕪湖印紗六十擔日紗一百十一擔九江印紗一千零三十二擔日紗四百五十擔漢口印紗二百六十七擔日紗六百零二擔高州印紗七百六十五擔烟臺印紗九十九擔天津印紗三百九十三擔日紗一百四十三擔牛莊印紗三百八十一擔日紗一百八十一擔温州日紗二十二擔香港日紗一千七百九十五擔本地印紗四百五十擔日紗一百五十擔其餘别處印紗一百五十擔本週止本埠計存印紗二千七百十九擔（尚有一千二百九十四包在船上未出）日紗一萬七千二百四十六擔云 
[五馬路聯合會開會紀]  
　　五馬路商界聯合前據馮泰和利生昌等十四家商號報告自五月初一日起須增加房租爰於昨晚七時開緊急會議公推儲紹基主　何少芸紀錄首由主席將十四家聯名公函宣布請討論應付方法熊致如黄瑞霖主張由本會函致老沙遜房東述明現時商業困難情形懇予酌减此爲着手辦法如五日内無答覆再作第二步辦法惟推派代表前與情商或得圓滿之結果僉以爲然遂付表决當請文牘擬稿稍加修改即行繕發後由費心康陳春盈報告施診情形并聞該會擬即送施診劵貧病者可隨時會醫治議畢而散原函附錄如左老沙遜寳行台鑒敬啓者敝會兹接本路五百七十二號馮泰和五百六十九號利生昌等十四家商號聯名來函據稱貴行通告各租户自五月初一日起每月每間須加租洋五元等情竊念年來大局飄摇商業凋殘加以金融緊迫百物昻貴生計艱難已達極點際此枯魚欲涙之秋何力再加重擔想貴行必在洞悉之中敝會乃商界機關義責所在故將商業困苦情形代陳一切伏懇貴行俯允輿情置予酌减俾該租户擔負稍輕得以苟延則感激無旣矣是否有當請即賜覆爲禱五馬路商界聯合會議啓 
[寗波同鄉會新會所開幕預誌（三）]  
　　明日爲寗波同鄉會開幕第一天該會連日籌備業已就緒西藏路馬路經工部局修築新會所正門用電燈盤結寗波同鄉會五大字會内各室亦電燈密綴間以綵飾備極輝煌并邀請童子軍分布各層樓以資料察近日各團體送贈頌詞紀念品等絡繹不絶徐總統以祖籍寗波贈有桑梓敬恭匾額一方蘇浙兩省督軍及當地長官亦均有頌詞該會并預備衛生隊推余雲岫醫士爲主任工部局救火會亦允爲照料設備周至洵爲一時盛舉 
[約翰同學會徵求會今日閉幕]  
　　約翰大學上海同學會徵求會員業已兩次揭曉共徵得會員二百七十八人計收入會費一千四百九十分今日爲閉幕之期定下午七時假座東亞酒樓會餐并揭曉各隊分數聞該會定例凡各隊隊員所得分數統須於七時以前繳進庶有奪標之望否則分數雖多不能作算云 
[絲繭總公所今日開會]  
　　江浙皖三省絲繭總公所昨致各同業通函云赴美代表丁汝霖君前已到滬因爲相君休養計故未早開大會現與丁君商定准本星期六即舊曆四月初七日午後三點鐘在本總公所開談話會以便將國外綢廠用絲詳情先生面告此日重在擴充同業之見聞並無别種之舉動待在途之徐錦榮吳申伯李登魁三君旬日抵滬後再開全體歡迎感謝會以表同業之積忱特此奉邀大駕准於初七日三點鐘惠臨本總公所共聆丁君偉論勿遲爲盼 
[證劵物品交易所消息]  
　　上海證劵物品交易所市塲揭示第二百七十二號云第六十三號經紀上資格消滅後其債權債務經第五十三號經紀人之精算結果對於該經紀人之餘存金額應依據物品交易所法第三十條凖用本所營業細則第二十五條之規定辦理第六十三號經紀人之委託人有債權關係者應提出證據於五月十五日以前報告經紀人公會轉行到所以憑核辦但委託人等之債權如超過餘存金額時其分配方法由本所按照細則公定之特此通告 
[羅斯律師在美被拘之消息]  
　　大陸報云前在上海充當律師之美人羅斯氏於本年三月間由滬赴日旋從長崎乘日船赴美迨四月八日抵西雅圖時爲美員所拘留因接上海去電指羅斯私收他人紗廠證劵向銀行抵押致虧空七千兩也美員以上海尚未將全案送到故諭羅斯具保美金一千二百元釋出候訊羅斯在美自認私押證劵虧空七千兩等事上海自得羅斯被拘之消息後即將全案郵寄西雅圖不日可到羅斯是否將解回上海審訊今尚未决據西雅圖報紙云美員意見如虧空之欵如數償還則控案可註銷云 
[江浙水警定期會哨]  
　　江浙兩省外海水上警察現定五月十四日爲夏季會哨之期并指定馬蹟山爲會集地點江蘇水警趙廳長特於前日由蘇來滬昨已乘虎威遊巡艦出洋會哨並令策電鈞和二艦會同駛往馬蹟山聽候會哨後調遺游弋洋面云 
[眞茹鎭刦案盗犯引渡後訊供]  
　　搶刦寳山縣屬眞茹鎭居民張之經家之盗犯王有才經公共公廨判决引渡後昨晨由淞滬警察廳郝隊長研訊據該犯供稱阜寗人今年二十歲住居虹口全慶里友人梁二家今年舊曆三月十一日經梁三發起糾合馬吉貴孫二與民及不知姓名等五六人於是日深夜約一二點鐘時同至太陽廟地方鄉民張子金家行刦當由梁二等撞開大門入内搶刦民人在外把風嗣後衆人取得贓衣在鄉間田中分派民人所得衣服今已大半吊案但孫二等當時派得皮衣民人見其俱穿在身上現在梁孫馬等逃往何處民人實出不知隊長得供另將人贓一并申送司法科訊辦並着偵探等緝逸犯務獲解究 
[寰球學生會今晚之演講會]  
寰球中國學生會定於今日（星期六）午後七時半請省視學章伯寅演講講題爲（一） [四大紀念之感想 ]（二） [江蘇義務敎育問題 ]非會員亦可往聽並不須入塲劵云 
[靑年會消息]  
　　本埠靑年會交際科今日（十四）本有騎馬旅行之舉因値江灣賽馬特展緩至下星期六舉行本日已改定參觀靜安寺路恒豐永地毯廠准下午二時出發凡爲該會會員欲加入者均可向該會事務所簽名准時齊集同往又晚六時半爲該會南通隊會員叙餐會他隊會員均可參與 
[外埠敎育界參觀師範附屬小學]  
　　東台縣敎育界參觀團十人南通代用師範學校學生參觀團四千三人省立第三師範學校參觀團三十五人安徽省立第四師範學校參觀團二十六人先後來滬假寓北市大東大中等各旅社昨日午前相繼至尚文路第二師範附屬小學參觀經楊主事延入校内引導至各級敎室與學生自修陳績等室逐一參觀後在待賓室暢談許久約歷一小時始各興辭他往 
[北城商業聯合會演劇籌欵紀]  
　　北城商業聯合會開辦之日夜義務學校學生已達三百餘人所有開辦費及敎育費均由該會籌撥近該會因學校無一定基金不能立於堅固地位爰於昨日假座天蟾舞臺演劇籌募學校基本金開演之時來觀者甚衆八時許已座無隙地各藝員亦精神煥發彩聲時起當時慧寳演過上天台後即由該校學生代表約二十人均服黄色制服排列台上隨由鄭鷓鴣演說略分四節（一）提倡敎育之必要（二）敎育須由國民自辦（三）維持敎育須使之長壽而不可短命（四）感謝來賓之盛意一時台下掌聲雷動紛紛將銀幣小洋抛擲台上當由鄭君說明本會並不當台募捐今蒙解囊慨助實可感謝計當台檢獲大洋二十五元小洋十九角末由各學生一律脫帽鞠躬以表謝意演劇結果該會計售出普通劵约主千七百張每張二元花樓劵十張每張一百元合計約四千五百元特别捐欵約一千五百元總計約六千元之譜 
[劉河公園開幕之滬聞]  
　　旅滬太倉同鄉會會員項甘伯等前日因太倉瀏河公園落成開幕前往觀禮歸滬後述其情形如下該鎭天后宫後女校之旁向有土阜一座俗稱顯佑山載入劉河誌略兹由女校校長吳仲裔將毘連該校之公地二方一方留爲公共體育塲之用一方闢作公園圍以短牆竹籬園中築亭三鑿池一山上遍植樹木山麓築成階級路旁通園徑一亭在山之中央其下疊假山栽花草甚多中間設一網球場榜曰藝芳園佈置數月煞費苦心前日該園落成行開幕禮先期由吳君柬邀各界前往觀禮是日來賓除該鎭各學校學生敎員各團體童子軍外城内則有第一第二高小學校農業試騐塲勸學所婁東報茜涇國民學校惠綸女校茜涇商團旅滬太倉同鄉鄉等均派代表到園參觀開幕秩序如下一奏軍樂二向國旗行三鞠躬禮三唱歡迎歌四主席報告五來賓致頌詞六主席答謝七攝影八散會軍樂由茜涇商團合奏來賓有蔣博如楊漱霞等演說是晚園中遍燃電燈由吳君設筵欵待來賓一時頗爲熱鬧 
[迷路女孩待領]  
　　昨日傍晚時有一年約五六齡之幼女一口在南市關橋迤北外馬路徘徊啼哭形似迷失歸路當爲站崗警察所查見帶入第一區警察署由王金山署長詰其住處姓氏均不肯對查其頭有小辮兩根身穿席法布夾襖褲足已纒小當飭暫留候出示招領 
[昨日公共公廨訊案紀]  
　　昨晨公共公廨民四庭由張襄讞會同美約副領事訊理民事訟案六宗如次（一）新盛鹟公司訴徐金生欠租請飭押遷案 [結果 ]限被告於陰曆六月底遷讓房租付至遷讓日爲止毋庸將房屋裝還原式（二）李惕吾訴凌方水不還借銀案判决被告分期拔還方因無力故在押十四個月分文難措特稟請開釋 [結果 ]着被告具結出外自同原告理楚（三）顧乃林訴殷開山將水門汀變賫請追損失案被告以無力履行堂判徒押與雙方均屬無益稟請開釋 [結果 ]同上（四）唐晉記及婦人辛江氏同訴地保洪裕成拒絶賣契蓋戳案氏之族人辛韻蘭不願氏將地賣與唐晋記爲業故備價向唐取贖而唐不允遂一面令地保拒絶蓋戳一面對於唐晋記提起訴訟 [結果 ]候訊明辛韻蘭訴案後再核（五）崔蘭生訴其叔崔開三不交契據案 [結果 ]着被告具結出外臨訊尚須到堂候質如有逃避情事提案嚴辦一面催理賬員將本案理賬情形報告候核（六）蔣季平聲請執行判决劉進萬等償還擔保借欵案 [結果 ]改期一禮拜再核 
　　又午後民四庭由兪襄讞會同美奥副領事訊理（一）恒吉祥恒茂兩號主張松記聲請破產案據債權代表朱斯芾律師上堂聲稱恒吉祥號設在潥陽敝當事人被欠之欵有係存與恒吉祥有係借與張之個人該號營業地點旣不屬貴公堂管轄故敝律師反對其請求破產至恒茂雖開設在滬但其營業係屬賣空買空性質云云而債權蔚康莊亦延律師到堂提出請求 [結果 ]張松記請求破產不准蔚康莊代表律師請求照准着於三日内將張松記與蔚康莊合同股單繳存公堂所有股欵利息准照契約抵還該莊（二）已閉萬豐永久記金舗股東孫楚卿訴經理夏秉潮舞弊賬目案由孫上堂證明與該舖所做驃金金鎊生意照我簿據上看驃金我應盈餘二萬二千餘兩金鎊盈餘一萬九千餘兩迨該舖開閉因向對賬殊屬不符嗣我檢得被告扯毁之賬簿遂即起訴云云 [結果 ]改期續訊民二庭由陸襄讞會同領袖領事特派員麥君訊理俄僑民事訟案（一）婆勃考夫訴亞哈石干不理貨欵案審至六時許未了 [結果 ]改期讀訊（二）以下尚有五宗因時暮一併改期矣 
[公共公廨訊罰車輛違章案併紀]  
　　星期四午每公共公廨第二公堂由張襄讞與美奥副領事訊理汽車馬車肇禍違章案計三十起彚誌如下（一）汽車夫陸洪根在西藏路開駛汽車疾馳幾致肇禍判罰洋二十五元（二）朱毛花在康腦脫路開駛無照汽車判罰洋二十五元（三）周阿毛在北四川路開汽車不將號碼懸於顯揚之處判罰洋二十元（四）徐瑞洪在寗波路開汽車不讓判罰洋十五元（五）楊阿五（六）顧阿寳（七）葉培元（八）兪榮甫（九）李海根（十）顧和尚（十一）周阿毛（十二）王阿弟（十三）薛阿根（十四）陳方金（十五）朱金生等均因開汽車不聽巡捕指揮並不點燈火擅行開車判各罰洋十元（十六）朱長發（十七）沈山祿（十八）施和尚（十九）顔生林（二十）唐阿工（二十一）江福林（二十二）陳阿毛等均因夜間開汽車不點燈火或任人站立脚踏板上判各罰洋五元（二十三）秦松濤（二十四）李德玉（二十五）楊阿三（二十六）孔金袖（二十七）鮑金生等均因開汽車不點燈火判各罰洋三 
元（二十八）馬夫陸阿和（二十九）王阿三同在仁記路將馬車停於當路判各罰洋二元（三十）馬夫王少安停車漢口路在車上瞌睡判罰洋一元共計罰洋二百五十元一併充公 
[汽車肇禍案兩則]  
　　汽車夫陳雲生日前將洋東之汽車私行團駛出外至法租界新開河地方偶一不愼將張金才所拉之黄包車撞壤幸未傷人後由巡捕到來將陳帶入捕房昨解法公堂請究先由捕頭上堂稟明前情繼由張金才投訴無故被陳將車撞壞請求追償修理費洋五元詰之陳供認私行開車求宥中西官判陳押兩禮拜再賠償原告修費洋五元以儆又有何振明即何桂子於前月間將湯阿二之汽車開駛出外行經黄浦灘將小車夫某甲撞倒何見已肇禍棄車而逸後由捕房將副手苗三及車主湯阿二傳至法公堂判湯賠原告養傷費外補緝何到案究辦在案茲由捕房將何拘獲昨解法公堂請究詰之何供認肇禍不諱判押二月准予贖罪 
[塌車夫玩忽業務之押儆]  
　　車夫揚州人陳增裕於本月八號拖拉二百十二號裝貨塌車行經虹口漢璧禮路將婦人戴翁氏之三齡女兒金興倒碾斃當由該管捕房將陳拘押並報官將尸騐明飭屬棺殮候訊等情已誌本報昨晨捕房傳齊人證將陳解送公共公
廨請究即由一千四百零五號華捕上堂稟明目覩被告拖車疏忽肇禍情形質據被告供稱當時實因避讓他車致將該孩撞倒等語陸襄讞核供商之英赫副領事以陳增裕疏忽業務屬實判押西牢二月示儆 
[汽車碾傷酒店學徒]  
　　公共租界福州路萬源泰酒店學徒王小長紹興人年十二歲昨晚七時許行經四馬路大觀樓門前被汽車夫張芹生所駕二千七百五十二號汽車撞倒碾斷左足小腿骨由老閘捕房五百三十號印度捕瞥見當即前來押令汽車載送學徒投仁濟醫院醫治一面帶該汽車夫入捕房請究 
[翻砂廠汽鍋炸裂傷人]  
　　新閘橋浜北南梅園四百五十二號門牌鴻昌方記翻砂廠昨日下午五時許兩汽鍋忽同時炸裂沸水燙傷工人胡菊根吳阿樵沈阿根毛阿大邵阿松陸福順顧根堂七名陸福順顧根堂受傷尤重當由廨主雇車送往北京路紅十字會醫院醫治 
[女屍騐係病斃]  
　　新普育堂迤東煤屑路旁荒地内昨晨發現無名女屍一具當經該處二十五保十二圖地保顧愼霖得悉查無家屬報告地檢廳午後奉委張檢察官沈檢騐員等蒞塲騐得該女屍年約四十餘歲身穿破舊衣服赤足蓬頭生前雙手臂上打有嗎啡針以致手臂腐爛周身並無傷痕委係因病身死判由堂棺殮候示 
[浦江發現浮屍]  
　　吳淞口砲台灣燈塔前沿浦泗門汀下發現男屍一具前夜已經浮在該處該屍年約二十餘歲身穿元色棉襖内襯藍布衫褲足穿兎式皮鞋昨已由善堂備棺收殮揷標掩埋義塚矣 
[拐賣案之枝節]  
　　救濟婦孺會偵探員日前在閘北緝獲南京人朱永福朱王氏夫婦投四區二分所報稱有一浦東女子被朱串通同黨賣往漢口由該處分會破獲解回上海已起訴地方檢察廳等情經倪署員訊問一過交該探員帶去歸案究辦昨有朱永福之姪朱四錦扭阜寗人徐小牛至案聲稱此女實由徐於上月十五日領至其叔家中借住一宵翌日仍由徐領去致其叔嬸均遭誣陷云云倪君質訊之下徐供認領女至朱永福家借宿被朱串同湖北人賣往漢口是實昨解司法科叚科員判將兩造併移地檢廳核辦 
[女子被拐之查獲]  
　　大南門白漾弄八號門牌南京人楊淸泉家有一女小字毛頭今年十七歲舊曆三月初七日忽遭胡福元拐去無蹤楊投報救濟會請求查緝該會立派探員余杏鏞余長林高金林等四出緝拿當查明毛頭已遭胡福元拐帶當日已乘財生船前往營口地方遂跟蹤追往該處始得將楊毛頭胡福元先後拘獲押乘圖南船於昨到申禀送到會奉飭函解地檢廳訊辦一面知照女父楊淸泉着自行投廳請領 
[拐賣男孩分别押儆]  
　　甬人范阿聚因與高阿川串拐新閘路一千八百二十號門牌曹李氏家六歲男孩阿全帶往寗波販賣經氏得悉報請新閘捕房飭探將范高二人先後獲解公共公廨訊押並將曹孩移提來滬各情經紀本報昨晨由廨提訊據曹孩供稱三月十八號被范等拐往寗波賣與老太婆家等語訊之被告二人供詞互推中西官核供判范押西牢三年高押年半期在滿均逐出租界曹孩交其母領回完案 
[科罰一羣烟賭徒]  
　　廣東人王壽在虹口北四川路二百七十六號門牌屋内開塲聚賭並私設烟間容人吸食鴉片前日經該管捕房華探目王四福偵悉協同西探目康仇及包探侯阿寳譚鳳池吳如熊孫阿慶前往將王與烟賭徒張永麥喜麥雲李九汪恒梁正陳阿金鄭桂芳李阿四王阿福陳全楊銘陸正葛英王申雷貴雷仁蘇然陳福羅來李彭陸四陳記杜記李興胡日鄧阿仁等拘獲連同烟賭各具帶回捕頭飭將王壽收押餘人各存洋十元保出昨解公共公廨經中西官質訊之下以王壽糾賭售烟兩罪俱發應併科罰金一百元張永迭犯賭案科罰金十元餘人到案者各罰五元不到者將保洋悉數充公烟賭具均燬 
[售土賣烟之科罰]  
　　施寳林王利山林一淸三人邇在法租界私售烟土洋烟爲大自鳴鐘捕房捕頭偵悉以施等故意違章前晚前往各該處抄出烟土烟膏等物帶入捕房諭令交保昨日傳至法公堂請究先由捕頭上堂稟明前情詰之施供認私售烟土洋烟不諱判施王兩人各罰洋七十五元林罰五十元充公烟土烟膏一併没收 
[冐收電費之懲罰]  
　　西人工部局電氣處西人配脫查悉電燈匠沈五寳冒用電氣處名義代浙江路東新橋附近四號門牌張子玉所開之老虎灶内私裝電燈並騙取押櫃銀二十兩於昨報請老閘捕房派探榮錦林將沈拘解公共公廨即據工部局代表費斯福氏上堂詰據西人配脫聲稱得悉有人代張子玉老虎灶私裝電燈即往查明該老虎灶於本年一月十三號由被告所裝是日見被告在路旁電杆接線據張言被告冒收去押櫃銀二十兩電費四個月結算因未到期未曾付過費銀是以報捕將被告拘案請究並據張子玉投案證明前情訊之沈五寳供稱實因去年年關經濟困難迫而爲此求宥經兪襄讞核供商之英包副領事判沈罰洋二百元充公或押西牢三月示儆 
[命案關係人解滬]  
　　高家行人王林生向在新閘某豆腐店爲業與龍華人李紀生爲友三月十六日李邀王林生同往南匯縣地方向友人索欠及至該處鄉間曹行地方即到小茶肆中吃茶李往外面河灘小便不知如何失足溺斃當時將王扣留報經南滙縣知事派員騐明棺殮並將王帶署訊押備文飭警於昨午移送上海地方檢察廳請爲發落辦理 
[騙衣禁押四月]  
　　成衣匠徐金生因先後騙取顧寳廷徐壽生等皮袍布疋逃逸被控捕包由捕將被告拘解公共公堂訊押在案前日由探李明泉吊到原贓昨晨傳同原告將被告押解公堂經中西官質訊屬實判徐金生押西牢四月以儆贓交原告等領回 
[自縊遇救]  
　　湖南人何愷卿於前日下午在法新租界僻靜之處大樹上解帶自縊　盡　爲巡捕查見上前將何解下帶入捕房並在何身畔抄出冤單一紙昨送法公堂請訊先由捕頭上堂稟明前情詰之何供民人實於日前來申謀事所帶銀洋不料被人騙去以致氣憤圖盡是實中西官判送湖南同鄉會資遣回籍 
[竊錫與收贓並究]  
　　束溝美孚火油池棧房日前失竊點鋼錫六百餘磅該棧洋人以在棧服務之華人周耕濤徐澄淸二人跡涉嫌疑爰將徐周二人送由東溝第六區地方警察董區員轉解上海縣警察所發交司法科訊據認竊不諱原贓售與公共租界西華德路王萬順銅號故由熊警所長移文公共公廨知照捕房協同來探即將收贓之銅號主王靄生拘獲押至昨晨解由公共公廨畧訊一過准將主交來探帶回縣警察所訊辦 
[過犯攫挖耳之押儆]  
　　婦人金顧氏前日經過公共租界漢口路被沈阿根攫取金挖耳一支圖逃由行人余志順帮同追獲人贓扭入捕房昨解公共公廨由中西官訊悉沈係過犯判押西牢三月贓交原告領去 
[誌謝]  
　　昨承中華圖書館惠贈第一百零九期 [禮拜六 ]兩册又寗波旅滬同鄉會贈參觀新會所開幕劵十紙紀念册一本誌此併謝 
雜評二 
[上海與下關（訥）]  
　　上海與下關爲蘇境之兩繁盛埠而其間又有息息相通之關係下關有運米機關而上海之米價漲下關有販運銅元機關而上海之銅元多是上海受下關之影響上海禁妓女而上關之妓女擁擠如卞鴻欽等請議之所言是下關受上海之影響兩埠旣息息相通即可比較兩埠之成績 
　　江蘇之行政長官欲整理一省當先整理下關下關去省垣近爲商業發展地又爲外人屬目地官廳宜以全力經營之使下關之成績駕乎上海之上以爲全省之模範若一任其藏垢納汚成爲天津之三不管則非特放棄責任有礙該埠商業之發展有傷官廳行政之體面并影響及於内地起而責備當局者將下僅下關卞鴻欽等之少數人蘇當局不可不注意之也 
公布欄 
[上海地方審判廳]  
　　判决主文（民一庭）一件判决兪邵氏與踈金生爲賠償炭價糾葛一案主文被告應償還原告炭價洋五十一元訴訟費用歸被告負擔一件决定趙小狗狗與趙大狗狗因屋籥及田畝糾葛聲請再審一案主文本件聲請再審照准一件决定宗杏生輿姜金祥米欵糾葛一案主文本件訴狀准予註銷一件判决何桂池與王嘉生債務糾葛控訴准予回復重爲審理一案主文本案民國十年三月三十日本廳所爲之闕席判决應予維持聲明　礙後之訟費歸被告人負擔（民二庭）一件判决温儉修與胡經義因債務糾葛控訴一案主文本件控訴駁回本審訟費歸控訴人負擔 
　　批示一件虞恆足狀請執行由狀悉准予飭吏執行此批一件陳正　狀交查封費由准交此批一件徐馮氏狀領租摺由准領此批一件周　龍狀交假扣押費洋由准交此批一件正振卿狀請銷案由狀悉准予具領房票完案此批一件周甫金狀請銷案由狀悉准予銷案此批一件徐馮氏狀委　吉生由准委任此批一件顧協記等狀交租地契由准交批一件邱錦雲狀保張旭初由准保此批一件徐志炘等狀交案欵由准交此批一件張旭初狀交訟費由准交此批一件張旭初欵領田單借據由准領此批一件李爕坤狀領欵洋由准領此批一件桑金有狀領賬簿由准領此批以上五月十三日 
[上海地方檢察廳]  
　　批示朱阿福狀悉本案前據該民以朱董氏私逃避　等情告訴到廳經本廳訊明爾妻朱董氏來申探親不願與爾偕返奉化原籍僅屬違反夫婦同居義務並不涉及刑事範圍當庭將案却下一商諭令自向同級審判廳起訴在案是本廳旣未將朱董氏交爾具領又何中途妻被刼奪之可言仰仍遵照前諭自行提起人事訴訟可也此批唐懐寳狀悉本案業經查確據予以却不仰即知照此批朱福森狀悉所請於法不合未便照准此批華錢氏狀悉候傳案核辦此批韓錫福狀悉旣據一再呈訴姑准函傳到案訊奪此批以上五月十三日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[絲業團旅行日記（五）] [  李登魁]  
　　正月十四日上午余偕徐吳諸君走訪吾國史領事檢查所長道迪君絲業博覽會長壳克司君三君公務忙逼余等均與略談數語而出 
　　正月十五日上午報館記者來訪者仍多午間絲商海司君及絲業公會副會長波斯德君宴余及丁徐吳三君於商人總會下午余偕靑年會海司君參觀男女靑年會與余等同來之女士自今日起即借寓於女靑年會會内幹事招待頗週至自靑年會出復經第五街參觀阿而門分部公司並綢肆衣肆數家各肆營業均甚發達執事人員男女兼半司賬者全用最新式之計算器據海君云全美無論大小公司商店無不有此器者創造此器之人曾屢經失敗而卒底於成刻美國除創造汽車者外此人當推第二製造家云在各商店所見綢緞營業均較他物爲佳良因美國近年來婦女愛綢之風大有一日千里之勢中上流婦女幾於無不及綢然所銷之綢或緞無不輕薄如紙取其輕飄而美觀焉吾國綢緞無有運來銷售者即有恐亦不能得美人歡迎即如吾國山東府綢在美銷行數十年厚薄不改門面不改長度不改見嫌於美人久矣而日人乘機購用吾國灰經識成身骨輕薄尺碼合宜之府綢銷行遍及全美吾人所到商店見無不有婦女購買日本府綢者山東府綢雖亦有同架陳列者而無人顧問可慨孰甚晚問史領事招宴於旅順樓中西名人到者五十餘席半史領事道迪壳克司及吾團丁顧張諸君均有演說至十一時盡歡而散 
筆記 
[修仙記（三）] [  仌泠]  
　　某告以所苦且乞賜之飽笑曰仙人苦盡當甘來勿虞凡修煉人皆不能飽飽則妨功業顧有術足濟之而莫愈於斷言居士苟間七日一語則食可大减而飽勝昔矣蓋多言誠傷氣也某信之遂終日閉口固至苦不及期不敢言亦不願言如是者又年餘僧復來笑曰居士今日息言戒老僧特過一談天某遜謝語際見僧仍御麻問天又入暑與僧頷首曰居士今竟不知節序乎知道行深矣亦畏驕陽否曰吾且忘有暑奚所畏苦師視吾猶衣夾也僧鼓掌曰吾固謂夏不須葛則冬可棄棉今果然三數年后度當可飛昇言旣睨之而笑某竟不知所可再二歲歲才得語八回戒延至四十九日矣每飯亡能及一器衣裳不復克蔽體冬日手足𤸉裂蕭瑟不堪言狀飢火中焚腸轉雷鳴顧猶不敵體外冱寒甚海風虎虎震窗櫺屋瓦欲墜又不敢言所苦小沙彌見之常掩口初某專志修仙所苦每自解意茲亡足介意念重厄而后來大休也其后漸弗可耐時中夜泣逹旦思室家樂視所境畏懼甚偶餓極請小沙彌少益則歎曰仙人當不虞飢寒胡觳觫委靡至此師有命吾弗敢專師曰違命罪猶少間妨仙人功業不可逭也其苦修會須有至日某從此不敢更有請一日小沙彌傳僧命曰仙人修行基苦度不如借火化飛昇之爲愈若有意擇日便行某曰如是則死耳吾求長生長生度不能死死非吾願也沙彌曰此特爲羽化具耳必不死譬仙人如就此積薪未然而魂已離舍從此便長生所爲灰燼者特尸尸凡肉之體仙人果何卹某連摇首示不能沙彌嘆而去旣而復來曰師命吾告仙人不事此亦可惟不得再言苦或要索苟不聽則火化外無能爲仙人謀某慨然曰師顧必逼吾死乎吾特借此事修行沙彌不應下鑰竟去 
 [L劇談> 
[戲片消息] [  悚]  
　　予前曾紀百代新戲片一節略而未詳茲由該公司取得樣片九張得以盡情暢聽所有各片優劣用特誌其一二雙處之戲計四片分逍遥津四段雪盃圓兩段浣紗計兩段其中以浣紗計最佳雪盃圓與逍遥津稍次予願該公司多收雙處之戲知音者必不河漢予言也張桂芬計兩片分六本宏碧緣（飾駱老太太）兩段風波亭一段逍遥津（飾穆順）一段其中以風波亭爲佳宏碧緣頭段亦妙其餘亦不惡運腔使调哆有可聽之處風波亭與宏碧緣之辭句甚典雅爰錄 
[空氣之轉移]  
其一二於後風波亭唱中西皮不能完全聽出内有幾句佳者如 [十二金牌三道旨千秋俎豆幾生修老僧欲說風波事彼此輪廻何時休 ]宏碧緣係快三眼如 [嘆韶光催日月光陰如箭惜簷前騎竹馬轉眼鬢斑山不語笑人忙爭貪無厭豈不知長江水有去無還榮與辱貴與賤夢影泡幻爲忠臣與孝子萬戴名傳年邁人草上霜陽壽有限但願得留後世子孝孫賢 ]不綦較我本是好一比等爲佳乎孟小冬之戲予不敢恭維終之使高腔弋調是其擅長片惟三張駡曹與跑坡尚可聽 
　　日前該公司又收王又宸羅筱寳李百歲吳彩霞各戲星期六收羅筱寳與吳彩霞之武家坡兩段敎子一段舉鼎兩段烏龍院一段分三片以烏龍院與武家坡最佳蓋當時每段唱畢即可用發音器試唱故能知其優劣也星期一收李百歲戲迷傳四段頭段喜封侯二段一人三唱一進宫三段獻地圖四段黑風怕與翠屏山亦頗動聽王以宸唱六段分哭靈兩段南陽關兩段出箱四平調一段駡曹一段均極佳聞此數種須在十一年正月始可發售云鄙意該公司大可多收時新小曲如近時流行之無錫景蓮英嘆五更等好在唱者酬勞甚微而銷路亦不下於京曲蓋女子與小兒每喜此種小調故易於暢銷也 
新聞拾遺 
　　土杭州城站警察檢查旅客行李素稱嚴緊日前由滬開往之特别快車抵杭時已七時許有某甲從車上跳下手持便壺行經驗票處忽有某警上前搜查後見便壺中有紙包數個拆視之蓋大土也遂扭住某甲促將官裏去[  筆花]  
　　產杭州鳳舞台近日大滅戲價營業異常發達日昨包廂中有某闊少當金景萍演武家坡時大聲喝彩者不下數十次手舞足蹈欣喜欲狂正興高彩烈之際忽其家人匆匆來報少夫人難產急死速回料理某聞言面色頓靑白熱涙奪眶而出臨行時自擊額掌說我對他不起不止[  車人痴]  
　　壽寓太陽廟江北丐首子阿巧昨値生辰先期發出傳單大書（某日賤壽茶點侯光）字樣同帮乞丐往賀者達五百餘人于則每人各餉以麵包一枚白水一碗并是日所收賀敬約及百千云[  吳秉恬]  
小說 
[社會小說衆醉獨醒（三三六）] [  瞻應]  
　　第五十一回興土木另闢桃源試旗槍特開茶會 
　　雖說他們來華辦學是爲傳敎起見然而信敎與否悉聽生徒自由信敎的不必說便是不曾信敎多少總得着些良好模範所以幗雄女士暗自覺悟這十年裏的學校生活簡直把我的全部腦筋一齊都改造了要是我躱在家裏懶去求學單講究些調脂弄粉戴金揷珠胡亂做幾年閨閣千金將 
來出嫁了也只昏昏沈沈從少奶奶做起直做到老太太一輩子的光陰從此了結幾十年的行狀只有穿衣吃飯四個字可以包括無餘換一句話講講竟是做了一輩子的活動衣架有機飯桶兀的不把天賦的本能一古腦兒都埋没了幗雄女士旣這般着想便向他哥嫂而前斬釘截鐵般的宣言願守獨身主義少海夫婦都道這是妹妹的自由權妹妹旣有了忴主我們做哥婦的只有贊成斷無反對况且堂上又都亡過了我家人口也不多妹妹出嫁家裏益加寂寞你肯終身不嫁這是再好也没有的事幗雄聽了哥婦的話暗暗歡喜從此以後便好一心一意的替社會效力免做那活動衣架有機飯桶和庸脂俗粉的女子一般埋没了 
餘瀋[  健龕]  
　　瘦鵑謂小說一道新尚其新舊崇其舊各阿所好寒雲從而和之善矣夫二子之言亦達者之言也余幼涉獵西籍頗耽科哲諸學因奮然有革新之志繼乃潛心典册經史百家之說數稔而後又思復古今則曠觀物外與世無爭無間東西新舊凡有一長足采者皆廣致之矣我之爲我固猶是也思潮不同有類於斯困悟人之斤斤於一偏者皆未達耳莫逆於心奚擾擾爲哉 
 
 

Page 15

 
 
   
 
 

Page 16

 
 
常識 
常評 
[地方行政會議] [  覺]  
　　凡事善意得善果惡意得惡果以已往之事實驗之感應之機歷歷不爽然亦往往有本爲善意而奉行者不得其當亦成惡果者我國之政局所以日陷於糾紛之故則因雖有善意而奉行者鮮得其當也 
　　今日之有地方行政會議不可謂非政府之善意也而各部及各省長所派之人員能奉行此善意與否則不敢必也猶記前淸之季召集中央敎育會時各省會員均欣然而往至開會而部員與各省會員日發針鋒相對之議論全無容納各省會員所主張之誠意於是各省會員竊竊私議以爲中央絶望廢然而返及革命事起輿論無復有贊助政府者而淸廷退位矣此非奉行善意而不得其當之惡果歟 
　　吾願今日之地方行政會議勿再蹈前淸中央敎育會之覆轍也 
國民常識 
[闢盲從] [  志垚]  
　　吾國人好盲從而不知研究今有人於此號於衆曰某也賢某也賢聽者亦必從而賢之其人之果賢與否所謂賢之成績安在固未之知也又有人於此號於衆曰某也不肖某也不肖聽者亦必從而不肖之其人之是否不肖所謂不肖之事實何在固未之察也推而極之幾乎以他人之言論爲言論以他人之舉動爲舉動甚至立身處世亦無一定之宗旨人曰商也善則趨於商人曰官也宜則趨於官其能悉心研究一求事物之眞理以爲自已言行之標的者寥若晨星孟子謂盡信書不如無書不可盲從之意也乃今之人明知之而又故犯也彼世之以僞亂眞以是爲非顚倒錯亂一至於此者雖非一因要亦國人好盲從而不知研究有以致之也當此智識戰爭時代人方利用腦海從事於發明我則因盲從而遲鈍其心思一則孟晉不已一則故步自封欲不落人之後烏可得耶 
　　東隅已逝桑榆非晚凡我同胞倘能從此下一决心一洗前此盲從之惡習事事物物均須加以一番研究務得其眞象而後已則中西人未必不相及也安知將來之終不能與西人並駕齊驅以馳逐於地球之上乎（乙種酬） 
衛生 
[沐浴之習慣] [  楊晴康]  
　　吾國人秋冬春三季不浴者甚多而以婦女爲尤甚或謂尋常人家冬令不用火爐無浴室之設備設備即須費錢故婦女不浴皆爲經濟問題所阻竊以爲不然凡人苟性愛淸潔沐浴成習慣者無論如何不能阻使不浴也余有友人病廢臥床者有年矣不能赴浴堂洗澡家中亦無浴室之設備然每星期或兩星期必自行擦身一次使積垢盡去而後已擦身時料不生火爐雖風雪嚴寒無有間斷據其自去每次擦下之積垢甚多皆爲蛻去之舊皮膚如不擦去則毛孔閉塞殊有害於衛生可知天寒不浴皆懶惰性成之故即今已屆初夏而不浴者自不浴非經問題所阻也 
　　至於婦女洗髮尤爲不經見之事因髮之積垢而又不能勤洗也於是有迎合懶惰之思想倡婦女剪髮之論者其實洗髮並非難事懶惰性成者雖剪去仍不能淸潔苟作事有次序按時洗髮成爲習慣决不致以耗費時間爲累也 
　　又劇烈運動之後尤不可不先浴或擦身嘗憶前作學生時運動方畢即上課或進膳至汗冷時全身皆感不快所出之汗皆由自身之熱度乾之此最有害於衛生法宜於運動之前更易襯衣或運動衣運動後浴畢復換舊衣如時間無多不能全浴則祗擦上身亦可否則易致傷風咳嗽及肺癆等症爲學生者皆當具此常識有學校管理之責者尤應注意也（乙種酬） 
經濟 
[奢侈之費甚于天災說] [  學文]  
　　傅咸謂奢侈之費甚於天災聞者多不然之以爲夫奢侈者一人之事也天災者萬人之厄也即以奢侈爲病亦惟病及一身而所耗亦祇百千萬金而已奚若天災之普遍損命以數十萬計而耗資亦輒以百萬千萬計乎進言之奢侈而果甚與天災相等可也豈有甚於天災乎 
　　雖然天災者一時之耗也奢侈者永久之疾也一擲萬金已屬不資而况世風日下他人更轉相仿傚乎一人如是百人和之一方如是久之徧於全國矣謂之甚於天災亦奚不可且也此風一長擁資者尚堪挹注其如貧者之效尤何貧而效尤勢必流爲無賴邪僻之行盛而滅亡之禍近矣吁嗟乎險哉 
　　是以憂世之士倡節儉以救之菲飮食惡衣服以避免耗費循禮義重廉恥而分别用途若是則不吝嗇而亦不耗財矣人亦何樂而不爲哉嗟乎前人已矣後之來者若猶習於奢侈而不能覺悟則國亡種滅之禍其可幸免乎（乙種酬） 
農業常識 
[發明電氣肥田及成績] [  高鴻鼎]  
　　自電學發明以後電學家循軌而進得有種種發明英人牛孟Newmon於勃立斯得爾Bristol地方發明電氣肥田法彼先按代那姆之磨擦電理發明瓦斯發電機GasElectricMachine通電氣入土壤增高其温度使田間植物易以成熟無荒蕪之虞遂於一九一一年試於農事試騐場較之平時多得成績如下（一）甜瓜SweetMelon一成七分（二）莓草Edible　berries　of　the　xtrawberry三成（三）禾本科Graminacese能多收三成九分（四）甜菜Beetroot三成三分試騐奏效人咸仰之 
　　一九一四年該國諸農學士咸因裝置複雜故農家不便應用乃發明利用空中電流簡便更多一時風行彼土稱爲齊墨格納地夫安Zumigenatefae裝置法可於田場内立一（八耶突Yard（合中國部尺二尺八寸六分）至十二耶突） 
[月老之道德風竹　　　]  
塗油木桿桿頂裝有二英尺長之金屬尖桿一根下繫紫銅線兩條以接地中二英尺闊之鋅板上空中電氣由其引下入地計算中國十畝設立一具已敷應用矣依右法裝置其獲成績有過於牛孟式茲將彼之實驗所得成績如下（一）稻 
Rice得五成有奇（二）大麥Barley五成四分（三）小麥TriticumVulgare五成二分（四）燕麥Avema六成有餘（五）豆莢類Legume二成一分（六）馬鈴Potato一成二分（七）菜類Vegetable三成用電肥田非但收穫較豐即其成熟時期亦能提早半月至一月不等對於時間人力費用均得經濟故英國各處農會早經勸農民試用聞已大收實效我國農業沿守陳法致未得追隨萬國力勸農家試用而提倡之 
附記吳縣陶鎔君試用電氣肥田成績（錄陶君原意） 
　　自電氣肥田法發明後我國吳縣陶鎔君首先試用君於民國四年秋季試驗於蘇州農會附設之楓鎭農事試驗 
[場其裝置見圖]  
欲使電力易以吸引及增加故於桿端酌加白金絲緣白金爲金屬中最易引電之特故上等電燈内之電絲與高樓大厦頂之避電針尖均用白金絲即是理也但白金價昻用之有碍農家經濟則仍用普通金屬針亦得有效不過傳導力較弱而已陶鎔君試用後所得成績如下（一）麥類得四成其播種時期已遲尋常一月有餘而收穫時期仍與天然法相埒可見得有早熟（二）蠶豆得四成二分早熟一月（三）果實得五成所植者爲桃受電氣栽培後所結之實繁盛異常且形大味甘蟲蛀尤少是電氣又有殺蟲之功矣（四）馬鈴薯亦可得三成半云 
　　試驗功效已如陶君成績但屈指已逾六載而繼起仿行者絶無僅有是乃農民缺乏敎育以及農會與試騐場未能於鄉間講演試用故也（乙種酬） 
靑年常識 
[述愛迭生語（三）] [  鄭維均譯]  
　　現在世界的進步文化的發達日甚一日吾們人類此時所最需要的就是有才能的化學有實業家工程家機械家以及有思想能力的科學家吾人若深有思想的本能郤不難使名譽發揚導世界更加進步呢 
　　思想本是人類應有的事也是人生最快意的事吾人若能對於某件事物加一番透澈的思想後來自然而然能得極端的快樂否則將一生的成功希望無窮的事業無形拾棄豈不可惜呢 
　　不過要知道凡要解决一個問題建立一椿偉業必非一朝一夕所能辦到至少五年七年或甚至數十年也難說定我所發明的事物有幾件差不多要費去二十五年的思想有幾件到如今還未了結但平均而論我每一種發明總須七八年其中最難的莫如炭絲燈這非但要用盡思想就是世界上種種科學知識亦莫不搜羅殆盡但我發明中之最滿意者還不如留聲機一則因爲我本喜歡音樂二則因爲他能使世界無數的人民在家庭中有極好的娛樂有無窮的好處 
　　世人最大的弊病莫如東遊西蕩對於所見所聞毫不留意亦不肯去用思想或者輕看萬樣事物都很容易好像不値他去思索或者畏首畏尾没有堅心毅力情願屈服於 [困難 ]之下一方面專尋無意識的快樂將寳貴的光陰有限的精力完全耗廢於聲色貨利貪一時耳目的舒暢從未想到以後的可憐的結局 
　　我凡發明一件事物總是勇往直前竭我的力去思索去試騐這樣做若不對就換一個方法做萬一眞有礙難苦思不得的時候那末不妨將他暫時擱起再做别事倘一月或一年後忽然想着或别人有所發明那時或可得一臂之助就從新再繼續做下去總不肯被外界所引誘爲困難所阻止但有些時候也未始没有失敗不過從此失敗之中我又可得一種很好的經驗作將來之車鑒 
　　我譯完此篇後誦讀數四正如這大名鼎鼎的發明家在我面前演說一樣佩服得很羡慕得很但未知閱者諸君作如何感想（乙種酬）譯者附識 
 
