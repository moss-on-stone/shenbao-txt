# 1892 - 354 - 4907071

 

Page 1

 
 
[增補三層四書味根錄出售] [  點石齋曰]  
　　四書味根錄爲操觚家必備之書其中訓詁之精詳疏解之明晰久已膾炙人口惟是近時印本只有二層本齋又將四書典故覈一書補入上層作爲眉批舉凡古事之得失有足發明題旨者類多抉摘無遺講求題義者欲得驪珠所當於此加意焉今用潔白連史紙印成裝潢精雅每部價洋二元又直講感應篇每本價洋八分卽日出售躉購另議此佈 
[九朝東華錄减價出售] [  圖書集成局啓] 　　 
　　本局所印九朝東華錄一書紙墨精良校譬詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報館帳房購取庶一經披閲如瞻列聖鴻謨乎 
[整頓渡船議] 　　 
　　浦江横亘萬派奔騰滾滾滔滔日夜不息帆檣矗立密若亂麻輪聲遯頹激浪高丈許凡上海之市面蓋全賴此一水之通流焉浦之東有南匯奉賢川沙諸邑儒者賈者農者工者聾跛而行乞者負戴而趁貲者苟欲道出申江無不於浦濵問渡浦濵各處皆有渡船停泊而以董家渡爲尤多大憲恐渡夫之暴戾恣唯也特設義渡局派員以鈐制之定章每船小者載十五人大者載二十人每人取錢五文冬至後元宵前則加錢三文而爲八日未出日已落則不准渡浦以防傾覆之虞意至美法至善也顧以我所聞則猶有未盡美善者渡夫皆浦東人素習風濤宜若可如昔人所謂使船如使馬而若輩私定規則渡客苟能代爲摇㯭卽不取分文鄉民貪省五文錢平日不能操舟者亦或爭相駕駛渡夫則孑身無伴每當波浪掀天之際中流顚簸斷斷然向客歛錢以致把㯭不牢不免災生意外然果確遵定例每船或十五人或二十人猶之可也乃渡夫貪得爲懷人已满船猶不解纜必載至三四十客始肯開行而籃也擔也車也轎也猶且擠擠捱捱略無隙地後至者無從位置非立於船首卽坐於船舷平時浪靜風平未慣出門者亦或心爲之悸倘遇飛廉作惡虎嘯聲雄船小人多有不立時翻覆者哉然使青天白日衆目昭彰卽遇飛災猶可望人援救所可惡者時當昏夜月黑天陰鄉人之過浦營生者大都伫立江于歸心如箭而若輩卽多多益善幾令满谷满坑當夫霧鎖江心目迷燈火倘有輪船飛駛或巨艦遥來欲避則船重而運掉不靈欲泊則容與中流苦無刺篙之地其能免互相碰撞致占滅頂之爻耶至若輩之兇横性成魚肉鄉懦略述一二已足令人怒髮衝冠客有急欲渡江者在船立待移時猶不開放乃仍躡登岸上散步閒觀渡夫見之謂爲壞其規例百船辱詈聲勢洶洶客願給以渡資五文免滋事故而若輩堅不肯受依然拉令回船此事也已覺肆無忌憚蠻霸異常又有客惡渡夫之兇頑也另雇小划以渡而若輩竟一擁而上攫去小划之㯭聲言須具香燭服禮方得交還小划皆婦女之流勢難與較只得含悲飲泣低喚奈何噫使義渡而無局則已義渡而有局則局員旣支薪水卽宜無負委任而奈何竟任若輩無知亡作悉付諸不見不聞乎鄙意有宜整頓者數端而不妨略爲變通一定制雖小船渡十五人大船渡二十人然苟風息波平卽酌量多載二三人亦無妨碍惟遇江中浪起勢出阽危則向渡十五人者祗准渡七八人向渡二十人者祗准渡十人庶幾人少船輕不致沈沒卽變生倉猝施救尚易爲功一每船宜酌定渡夫若干人不准使問渡之人把㯭如大船能載二十人者渡夫三人小船能載十五人者渡夫二人而又不准在中流索錢須俟泊定碼頭於登岸時一一收取一日落後日未出時斷不准載客以渡然客果有要事急于渡浦亦將令其裹足不前乎則有一法焉歴來凡一人獨渡者例給錢百文今後凡欲於昏夜渡江亦必照此數給錢一人獨渡庶渡夫易於照料得免災生雖然立一章程易使若輩遵一章程難浸假告示煌煌而若輩視若弁髦全不遵守將奈何則宜由局中抽貲以雇巡丁分守各碼頭用心查緝凡有不遵約束者拘請嚴懲若輩雖不能感以情安在不可繩以法耶或曰古人云忠信可涉波濤子苟矩步繩趨何患波濤之險惡此則迂腐之見不可以語變通或曰向來客苟出錢百文卽可一人獨渡子苟患渡船之險何弗於來往時照此行之嘻我輩槖筆依人尚不吝此杖頭之費彼鄉民沾體塗足終年所得幾何而欲令其每渡必給錢百文豈非强人以難能之事乎惟望局員認眞整頓毋稍從寛俾得輯若輩兇悍之心而更化險爲夷畢歲無覆舟之事則造福爲無涯耳 
[蘇城火警]  
　　本月初五夜二鼓後蘇城胥門外萬年橋堍某雜貨鋪失愼烈焰飛騰光燭霄漢各叚水龍聞警之餘星馳電掣而至地方官亦絡繹到塲揮壓是處逼近護城河取水尚便各水龍汲水噴救極形踴躍祝融氏漸不能敵將返駕矣適星火飛至鄰右某鞭爆鋪霎時四面延燒惟聞拉拉之聲如聨珠如濺玉直至三鼓後始漸漸救息被焚十餘戶房屋三四十間究其起火之由咸謂該雜貨鋪主婦某氏懷孕已久是夜勢將臨盆卽喚接生婆至手持洋油燈偶一疎虞傾翻牀上延及布帳致肇此禍時呱呱者已半離母腹幸人手衆多將氏舁出置諸郊野一面救火一面卽在荒草中分娩值此隆冬風凄露冷誠有不堪其苦者矣 
[揚州火警]  
　　揚州訪事人來信云本月初四日晩餐甫畢忽報東門街二郎廟西山尖某姓家不戒於火急往探之則本街及灣子街水龍已首先馳至龍天法雨灑遍大千而遠近茅龍猶飛舞於濃烟烈燄中頗具拏雲之勢幸封家姨並不助之爲虐又得拆斷火路始免蔓延然茅屋四家已化作昆明刦後之灰無復可雞棲其内矣 
[火烈可畏]  
　　厦門石埕街有某孀婦祗生一子年已二十二三素恃工藝爲生上月二十六日因天氣嚴寒往灶下烘火起身時悮將壁間所掛洋油燈撞碎火油濺及衣服烈焰熊熊潑之以水其勢愈熾祗得倒地亂滾及火息徧體被火焦灼受傷過重至廿七日斃命門單祚薄藉此以延一線不料慘遭火刦未亡人罹此鞠凶其哀痛當復何如也 
[搭客悶斃]  
　　某洋行輪船由新加坡檳榔嶼等處載客六七百人繞道香港上月二十八日由香港展輪赴厦開行未久忽遇大風浪如山立船主恐潑入艙中必致全船沈沒命將艙門封閉艙申搭客甚多艙門封閉後不通呼吸迨至風平浪靜急命開艙搭客已悶斃三四十人卽將屍骸抛入海中該船旋於三十日行抵厦門據搭客云幸開艙尚早否則全船搭客皆無瞧類矣此係訪事人所述 
[厦門地震]  
　　上月二十七日夜三點餘鐘厦門地忽震動逾數秒時始止居人皆在睡夢中驚醒三仙客館三 
 
 

Page 2

 
 
層樓岌岌欲倒幸不久卽止尚無倒屋傷人之事 
[攝篆可久]  
　　福建興泉永遺缺道前奉恩綸以耀子久觀察恒補授耀觀察尚未出都奉上諭福建興泉永道員缺緊要著該督於通省道員内揀員調補遺缺以英觀察璞補授聞英觀察出都南下約在明正上元時節許觀察署篆可以多歴數月足慰父老攀轅之願矣 
[私帶炸藥]  
　　私帶軍火本于禁令况携帶炸藥乎上月有某輪船行抵厦門經洋關查出炸藥一百餘個並洋火等件夾帶之人業已乘間逃逸遂將炸藥抛入海中按炸藥旣非尋常需用之物膽敢違禁携帶其爲接濟匪人已無疑義所望當軸者通飭各洋關於輪船進口時加意搜查澈底根究庶有以絶其流也 
[譯日本報紀朝鮮事]  
　　朝鮮仁川港數年前一小漁村耳今則時事變遷竟成都會原其始由日本政府費盡心力糜貲無算始得開埠通商近藤眞鋤代理公使事務時曾擬立碑以紀其事後以去世不果行今者杉村領事官謀諸僑寓仁川之各商人設法募捐建大碑於山巓以銘其續想不日當書丹劖石壽諸無窮矣○朝鮮水原府屬某村有一種火賊跋扈異常行旅往來爲之裹足政府因派留守兵丁八十名前往掩捕豈知官兵下鄉後到處刦掠其害尤甚於賊人村民乃相約逃亡不遑安處傳聞如是未知確否 
[清河志]  
　　淮安訪事人來信云江蘇督糧道景觀察由天津回蘇州十月初九日過清江南下○清河縣翁邑尊查得示禁小錢後各物仍未减價因再出示曉諭如持市錢購物概用足數大錢則九折○十月十九日晨起見雪花飛舞白遍川原亭午漸變爲雨二十八日晨又雪堦墀積至寸許旣而天忽晴霽融化無存日來峭寒砭肌甚於三九蘆簾紙閣急須煨榾柮以圍爐矣○十月十四日翁邑尊飭由獄中提出斬犯一名押赴市曹處决十九日又决四名○清淮左營馬隊統領尹軍門拿獲盜匪一名淮海左營水師統領歐陽叅戎拿獲盜匪二名均解交營務處訊辦○十月二十一日漕轅牌示准署徐州府運河同知萬青選飭赴新任供職准調裏河同知施培曾飭赴新任供職 
[梅花嶺尋詩記]  
　　揚州訪事人云兩淮淮北監掣同知錢荻香司馬維福莅任已十餘載矣上月某日偶觸微寒遽抱清恙淹煎牀褥牽動稠痰參术無靈以致大漸竟於十有八日易簀眷屬本隨侍在署衣衾旣具卽由公子親視含殮具文禀報出缺旋經江都轉檄委海分司徐星槎分轉先行庖代一面詳請督鹽憲遴委他員接署○通屬鹽河淤淺經塲商禀請籌款疏通刻已估定劃分十叚由通分司項分轉禀請委員逐叚興挑於十月中浣某日開工屈計臘鼓聲中來往船艘當可中流容與矣○揚州打銅巷口某茶社星題月牖精雅絶倫玉川鴻漸之流時或停車品茗上月晦日晨起忽有某營兵丁約外營親兵多人雄赳赳大踏步入門高呼博士烹茶伺候俄而來者愈衆各據一桌作午飲始則口講指畫繼竟拍桌敲檯攘袂掄拳各不相下社主見勢不妙意欲以婉語勸開而兩造已揪扭成團固結不解盤飛碟舞一片聲喧彼以凳　此以桌繫膽瓶拳石抛擲無遺茶客咸不知起釁之由相與驚駭欲絶抱頭鼠竄奪路奔逃有已給貲者有未給貲者俄頃之間散如鴉點社主搥胸頓足連呼晦氣晦氣而門外觀者環列如堵幾致塞途社主無可奈何急令將門鍵閉一面投保甲局禀訴情形巡查員弁聞信而來竭力彈壓兩造始一哄而散有受傷者隨赴有司衙門請騐未識辦理若何也或曰是日適緝獲私鹽彼此爭功致肇此禍未知然否 
[舊地重臨]  
　　卸署宜昌府本任漢陽府逄太守於上月二十六日行抵漢陽卽在考棚暫駐襜帷擇於三十日辰刻回漢陽府本任署理之沈太守卽於是日交卸側聞道路閒談皆謂近日府縣試弊竇甚多未能秉公取錄逄太守前任漢陽府歴試五屬文童皆能憑文棄取一秉大公兹者五馬重來不特舊治兒童爭迎行馬卽儒冠博帶者亦甚願使君還我冀得及鋒而試以無負芸窻攻苦也 
[蘇省官報]  
　　十月廿九日縣丞管鈞謝奉飭知押解秋審人犯蒙給奬何霽光赴滬差遣辭從九司徒汝府委解首級赴江浦十一月初十日前山東撫憲任道鎔大人十二日織造榮官太太劉氏廿一日提憲譚碧理大人均壽辰三十日准補海門同知王賓上海來上海縣黄回滬准補南匯縣注以誠赴寍知縣周玉鴻赴荆溪保甲陸冠瀛赴海門會訊案件均辭李祖壽銷解浙省塘工經費回未入楊錦章謝本年押解秋審人犯蒙給勞績拔署事一次又余郭成謝上年冬防蒙給勞績班前先署事一次並記功一次十一月初一日楊鳳儀謝十三年海運蒙保四品封典縣丞倪文范委署事一次巡檢吳晉劉樹銘均署事一次記功一次王維翰主簿葉葆齡均記功四次典史王在瀛記功三次應德麟二次縣丞崔鴻宗主簿高靄堂均記功一次各謝保上年冬防勞績獎勵縣丞李德植十六年分海運案内保加同知銜並奉委津通差壽宗耀卸署松江府知事回從九　公輔十七年冬防署事記功均一次本年押解秋審人犯署事一次劉澤寰本日到城外上叚帮巡差主簿柳汝霖上年冬防勞績署事記功均一次並押解首級赴丹徒溧陽等縣辭委署華亭縣丞汪以尊銷水路帮巡差並謝飭知冬防案内委署外記功二次並辭赴任審西周銷齊門外保甲差辦理留防太湖水師營務處管帶正前營道銜安徽卽補府李松榮巡湖並松江查哨辭水師哨弁羅萬春禀知赴各處巡湖辭正任溧水縣譚日襄知縣洪恩培二位辭回寍管帶江浙緝捕營儘先都司薛鴻範安徽人到五品頂戴指分江蘇試用縣丞金爾珍縣丞銜指分江蘇試用道庫大使周積華指分江蘇遇缺先補用主簿孫黻莘均浙江人禀到初二日統領太湖水師全軍朱洪章由寍回候補道潘學祖由滬來委署華亭縣王用龢辭赴任縣丞程培蕃十七年冬防記功二次董守謨銷常昭王莊分卡並辭赴瀏河釐捐查騐差倪煥章本年押解秋審案内記大功一次從九周葆年委解海運油艌銀兩差章祖述辭赴吳淞江卡司員差陳步青交缷代理蔡延河本日接印二位係長洲縣典史事典史姚彝典上年冬防勞績記功四次指分江蘇試用從九沈欣然浙江人禀到嘉定縣諸翟司吕守儒辭赴任藩轅牌示照得溧陽縣訓導楊宗濟丁憂遺缺查有大挑二等教職何五飛堪以委署 
[烟館被刦]  
　　粤垣謝恩里之長巷内有某甲開設之烟館所有蝟縮其中以雲霞爲供養者率皆泥脚之流俗所謂二烟館也甲自業此以來饔飱賴以取給前年一病不起其牀頭人仍操舊業亦覺生涯不惡上月二十晩該館來客異常暢旺迨三更燈火寥寥有若晨星忽有數人於嘘雲吐霧之餘試　篋探囊之技先出利刃禁嚇店婦隨將所有青蚨白打並若輩甘之如飴之物搜括一空而去婦畏其兇悍俟出門已遠始敢呼喊然雖唇焦舌敝而數匪已事外逍遥矣 
[花叢佳話]  
　　福州南臺文良厝有麗人焉小字五十姿容絶代艶若朝霞而一串珠喉尤足使白雲凝遏以故金張右族王謝名流得其一笑一顰卽自詡爲榮於華袞麗人雖具千金身價常作攀龍附鳳之思自謂火坑中何可一日安居與其被縠揉羅毋寍嫁得黔婁同尋沽酒拔釵之樂一日有某生者訪艶至此兩情繾綣嚙臂盟堅生旣欲詩賦在東麗人亦願侍巾櫛蓋生固才多運蹇未遇于時麗人亦自惜紅顔暗傷老大誦卿是飛花我斷蓬之句宜其針芥相投焉某日以七香車迎歸合卺華堂聞者咸慶得所云○小貴寳者僑居紫鸞厝腰柔似柳氣靜如蘭好事者殿最名花曾許爲鰲頭獨占貴寳遂自高身價不屑與尋常大腹賈游惟一二名流平日心心相印者始得入迷香之洞聽枕上晨雞每當月夕花朝湘簾低捲閒招燕子細訴春愁蓋别有會心非樂於勾闌中求生活者與某甲交獨密一日不見使賦彩蕭密意幽情有非他人所能喻者一日貴寳至甲家甲妻以客禮待之貴寳見其舉止大方知可免尹邢相妬遂許執箕帚抱衾裯焉某日甲備綵輿以迎納諸簉室一時傳爲佳話甚有形諸詠歌者噫枳棘之鄉豈鸞鳳所宜棲止人亦何苦自墮惡趣不思效擇木之良禽哉類而志之亦可爲青樓中人作清夜之鐘聲當頭之 
 
 

Page 3

 
 
棒喝矣 
[蘇省稽查年終度歲薪水各員銜名]  
　　通判孫毓驥八旗奉直順天知縣陸嘉榖雲南廣西王樹鼎山陜甘肅姚詩聲廣東傅維祚四川同知趙曦耿湖南熊良瑞湖北黄琪江西知縣黄章雲福建通判陳鎬河南張祥符山東同知程光斗皖南知縣何錫之皖北華德森杭州直州同王希曾嘉興知縣陸清臣湖州費鴻年寗波陳鳳儀紹金衢嚴温台處 
[橘中苦]  
　　金陵石壩街魁元茶社背向秦淮面臨鍾阜山光水色蕩滌塵襟眞品茗之幽軒尋詩之妙境也一日有溧水生一人携一局楸枰於此對壘爭黑論白勝負未分急起雄心互相怒詈持黑子者一腔憤火苦無所宣突將手内茶杯用力擲去正中持白子者之頭額一聲鏗爾血液淋漓幸傷勢尚輕急覔七釐散敷之然襟上已朱殷點點矣昔人謂下棋爲橘中樂若二生者徒自苦耳何樂之有哉因書其事而戲標之曰橘中苦 
[撤勇逗留]  
　　斯美輪船由淡水開赴滬上道出厦門暫泊河干以便添裝貨物附搭商客船中所載撤勇各掣船票爲憑到厦後有不欲附輪回籍者乘間登岸將票出售得洋二三元不等說者謂此輩性喜游蕩飄泊他鄉旣無親戚故舊之周旋又無妻子室家之可戀一旦腰纏告罄不免流而爲匪有保民之責者當於輪船入口時商請船中管駕官嚴禁勇丁上岸免致逗留中道貽害地方一舉而數善備關繫正非淺尠也 
[鷺江氣候]  
　　厦門一　地近粤東氣候和暖嚴冬亦無冰雪本地居人竟有終身不穿棉衣者近數年以來天氣亦有遷變前年同安　帶時見山頂積雪如銀野沼冰凝晶瑩可鑑厦門一帶於晨起時惟窓四望鴛鴦瓦上徧積嚴霜從前所未有也今年入冬以來氣候不異仲秋曰袷輕衫臨風摇曵幾忘却日行北陸至上月廿三日西北風大作寒暑表降至四十五度廿四日稍放晴光依舊寒威刺骨無衣無褐者無不瑟縮如蝟廿五日晴旭當空纎雲四掃寒乞兒得此黄棉襖子仍不免號寒之苦寒暑表降至四十八九度此次寒信突如其來卽有好善之家欲施棉衣一時不及赶製徒存虚願而已 
[閩省官報]  
　　署將樂縣李溥霖卸事通判劉邦憲卸辦永春厘局禀丁母憂 
[彌撒志盛]  
　　昨日爲耶蘇誕生之期本邑法租界新北門外天主堂中先期鋪陳一切四圍遍懸紅絨繡金聨額五光十色煥然一新左邊以紙絹紥就假山遍綴青松翠柏内供耶蘇降生之象歴歴如生至前日之晩鐘鳴十二點起至一點鐘止在堂神甫按次誦彌撒經天將破曉諸神甫皆衣冠整肅赴聖母院中誦經教友恭請主教倪君詣堂舉行大彌撒禮左右各有教友襄儀另有數人在主教旁執燭伺候主教頭戴聖帽身穿法衣誦經半晌復更换衣帽斯時在教中西人絡繹而來途爲之塞堂之樓上有學生奏西樂厥聲嗚嗚堂外派西捕多人用心照料至亭午禮畢諸教友皆散歸車馬之聲隆隆震耳亦盛事也 
[道士無法]  
　　滬城小東門内有某姓者向爲羽士人以道士呼之其女年已及笄深閨待字不料春光暗泄與左近某甲結歡喜因緣繾綣情深私訂婚嫁某與妻未之知也一日女忽逃逸緝訪無蹤亦遂置之度外越數日女忽與甲同回母家拜見泰山泰水蓋銀河織女已嫁牽牛矣某見之不覺怒髮衝冠上前批頰誓不干休鄰人出爲解勸謂男長須婚女長須嫁人生具有同情今旣鑄成大錯縱汲西江之水不足以洗此恥不如隱忍之爲愈也某至此眞如諺所謂張天師鬼迷有法無使處唯唯而已甲亦願出茶禮洋五十元以贖前愆由是姻婭往來居然和好矣 
[流氓荷校]  
　　著名流氓小更心在浦東塘橋地方搶奪鄉人李桂榮布馬褂一件前報已紀之矣兹悉李失衣後卽投爛泥渡巡防局禀請提究局員高二尹立飭局勇恊同地保往提前日將小更心解至局中二尹升座提訊小更心供稱係本邑人向爲小本經紀前雖犯事現已改過不敢搶衣二尹判令笞責六百板枷號三個月發塘橋地方示衆 
[吞烟遇救]  
　　薛某者在邑廟豫園内開設聚興旱烟袋店歴有年所前日店夥某甲與同事某乙因細故口角經旁人勸散不料甲忿恨交加私購阿芙蓉膏吞下回店偃臥牀上俄而毒發大聲呼救由薛某派人請某姓爲之施治得慶更生然已飽受一番苦楚爲此區區竟以性命相拚何所見之不廣耶 
[糾黨訛索]  
　　前日有張春橋糾合瞽人毛湘濤蔡阿六至鄭友鵬處由鄭轉領至張友山家盤踞滋擾聲稱爾兄張炳元曾欠洋八十餘元故來收取聲勢洶洶張遂投巡防北局喊控局員飭勇將鄭毛蔡三人拘至局中鄭一味挺撞局員當卽備函將鄭等移送上海縣請訊令張友山及其嫂張劉氏有行投質晩間由黄愛棠大令升堂集訊鄭訴稱係本邑人今年七十一歳在治下復善堂爲司事曾捐從九職銜有張春橋者今年七十四歲曾開發記布號雇張友山之兄張炳元爲夥被欠洋銀八十八元由職員擔保迄今尚未交递炳元業已逝世春橋向職員索取職員惟有向張友山收取實無吵閙情事所有帳簿呈閲蔡毛二人同供係本邑人兩目已瞽今日由鄭囑令同去索欠並未盤踞張訴稱係本邑人住北門内九鋪地方胞兄炳元在日確爲布客去世已三十餘年並未欠張春橋洋銀春橋從前並未說及亦未到家索取當胞兄未故時亦未提及欠洋惟去冬鄭率同諸無賴至小的家中訛詐洋銀四元不料今日又同蔡阿六等盤踞滋閙蠻横異常是以扭送局是轉解案下張劉氏供稱丈夫炳元去世已久實未欠洋餘供與友山同大令察閲鄭友鵬所呈帳簿内有張炳元戶名欠洋二百餘元問旣欠二百餘元何以爾只控八十八元答稱尚有收欵除收過外祗欠此數大令查得簿上並無收洋字樣顯見藉端訛詐又問蔡毛曰爾等前去作何勾當答稱小的同往索欠實無别情大令怒甚判令各笞三百板責畢復加駁詰蔡毛始供稱小的等由春橋喚去再由鄭友鵬領至友山家内坐索小的等業已知悔惟求恩宥大令曰本應再責姑念苦求當堂開釋鄭旣係監生應知法度不應糾人滋擾判責手心一百下收所限交監照張友山張劉氏訊無欠洋情事著具切結呈案備查 
[賭棍肇釁]  
　　著名賭棍某甲近日糾集無賴在滬城大南門外開塲聚賭呼盧喝雉之聲晝夜不絶前日有某乙入塲賭博不知因句起釁與各賭徒打架卒以寡不敵衆大受損傷旋經旁人勸解始各分散 
[恊緝盜匪]  
　　時交冬令盜匪横行聞蘇省長洲縣境吳姓家被盜行刦且被拒傷事主太倉城内某土行亦於上月下旬三更時被盜蜂擁而來用石撞門而入持械恐赫刦去洋銀衣物報知地方官履勘情形並飭捕跴緝現由承緝之人開單告知上海縣捕役柴樛英公廨捕役趙金帮同查緝蓋恐盜匪混跡滬上也 
[逃夥解案]  
　　山東人王某曾在某號爲夥虧欠朱提萬餘兩由號主查知王在妓女花娟娟處流連忘返竟欲娶妓爲妾費錢不少又查知王將現銀兌赤金廿五條人則避匿不出遂赴英公堂控告由蔡太守飭差恊捕提到花娟娟訊問暫發官媒旋知王匿跡通州太守立卽備文派差前去移請恊提昨已押解來滬蔡太守飭令押候訊究 
[捲逃被獲]  
　　某絲號通事陳某之妾麥氏串通乳母周洪氏及周阿林等捲物私逃由陳報知捕房經包探陳阿九將該氏等拘送英公廨蔡太守飭令分别管押聽候訊辦聞周阿林卽周洪氏之夫云 
 
 

Page 4

 
 
[會訊案詳錄]  
　　會訊案略已紀昨報今將供詞備錄於下原被人証旣齊太守請計正領事問覺望納曰爾控惠瑞卿卽阿寳吞沒祥和順店業有憑據否答稱無憑據惟故母王氏先與惠瑞卿等在虹口天潼路地方股開祥和順油酒南貨店旋於光緒十六年九月間與各股東議明故母與惠瑞卿二人合開祥和順店尚有在股之王鄭生黄永均葉源盛在自來水橋地方合開祥和森新店立有分開過割據草稿可以呈閲太守卽著呈案答稱容遣人回家檢呈太守又問爾控惠瑞卿吞沒爾故母王氏銀錢物件有何証據答稱所有銀錢物件自王氏病故後均歸烏有非被吞沒而何咖皮哪稱王氏所有産業均託覺望納經管確有憑據王氏所生之子王錦榮亦扮西裝年紀尚幼前因爭産在英刑司署涉訟斷令覺望納管理現在祥和順店業亦應歸覺望納不料被惠瑞卿吞沒卜律師稱覺望納所控案情毫無憑據本律師無庸與辯咖皮哪又稱王氏曾托卜律師代收各項銀洋請問此項銀洋何在卜律師稱代收銀一百五十兩交與伊出有收條惠瑞卿遞禀聲稱監生於光緒十年分與沈生乾黄永均王鄭生葉源盛等在天潼路股開祥和順店嗣於十三年十月間突遭回祿至十二月間沈生乾病故由覺望納之母王氏出錢八十千受頂二股由其子王錦榮列名至十六年九月間在股之黄永均等欲另開祥和森店核算祥和順資本及盈餘銀共有八百六十千分與黄永均王鄭生葉源盛等錢五百十六千文祗存二百四十四千文監生與王氏之子王錦榮同開祥和順唐立有分店據至十月分王氏不願在股憑中范榮春劉飛卿議還王氏股本立有推股據照算盈餘二股付還錢一百六十千文各據呈閲卜律師問惠王氏所立筆據是否親自畫押付還股本時中證在塲否所付是現洋抑是期票答稱中人范劉二人均在塲所付係本店期票由王氏親自畫押尚有王氏之母陸氏眼見現均來案卜律師囑各人上堂逐一詰問范榮春劉飛卿陸氏等同供與惠瑞卿相同覺望納又稱祖母去世已久陸氏係我母之過繼母不知我家事太守曰本分府照據訊斷亦不憑陸氏之言不必與較惠瑞卿又稱覺望納借洋五十元立有西文筆據由覺望納親自簽名向索不還反控吞股殊出情理之外筆據呈閲覺望納稱並未借洋亦未簽字惠又稱請令覺望納再簽西文是否筆蹟相符易分眞僞覺望納稱惠與姘婦寫成此據囑我簽名實未借洋卜律師曰何以先不認簽名及請較筆跡始認簽名耶覺望納稱我母牀下有大錢八十千保險燈一盞大小檯子二隻及華式女帽金練金飾金表等件均在惠處惠稱並無此等物件太守察閲各據問王錦榮簽字否答稱未簽又問知分店推股等事否答稱不知太守商之計正領事謂覺望納所控惠瑞卿各節尚無實據况王氏與惠股開店業及推股各情其子錦榮均不知悉且惠如何能吞沒王氏房中錢物其中隱情不問可知遂定於下禮拜五再行覆訊 
[伶騐屍]  
　　本邑法界西興里居民　學海之妻朱氏於前日隨隣人韓裕寳逃匿美富輪船欲往粤東等處經俞雇車夫十餘人尋獲旋有開飯店之張阿虎向韓索取飯資不遂所求送入捕房管押刌自知罪戾預服阿芙蓉膏至晩間十點鐘時烟毒猝發經同押之張阿虎告知巡捕由通事轉告捕頭將韓　送仁濟醫院療治醫生察得毒已深入藥力難施延至一點鐘時溘然而殞昨日捕頭飭包探協同地保石茂卿報請上海縣黄大令臨塲根騐下午四點三刻大令帶同仵作書役等人排導出城捕頭飭包探王榮培孫錦榮將俞之岳父朱福壽岳母朱劉氏及張提送案下大令先將朱研訊供稱小的年五十八歲通州人現住治下法界西興里拉東洋車度山膝下無子祗生一女年十六歲去年贅俞爲婿前日忽被韓誘去躱匿美富輪船上經俞查獲帶回韓所開車寓中理論事爲巡街捕知悉將韓張及女兒一併拘押至韓因何殞命小的不得而知大令命帶俞訊問俞供稱小的係朱之女婿前日新閘親戚家有喜慶事清晨小的卽往賀至十點鐘時聞妻子被韓誘去當卽偕韓弟韓富追尋旋在美富輪船上尋獲經巡捕送交捕房大令謂巡捕巡行馬路上豈知弄内之事定是由爾等喚來供稱此事風聲外播巡捕遂聞而入内朱供稱韓被拘後竟誣小的等爲拆梢以致口角大令問捕房中有人在此否王包探禀稱伊等吵閙之後經巡捕拘送八仙橋捕房至一點鐘時轉解大自鳴鐘捕房當卽將韓張一併管押至晩上十點鐘時張察知韓服毒情事立刻舁送醫院隨於一點鐘時氣絶有張向韓取得之飯資洋銀三元並各人身畔搜出之物一併呈案大令將俞朱氏逮案訊問供稱俞是小婦人之丈夫問爾等於何時成婚供稱去年問爾爲何隨韓逃匿供稱韓本與鄰居素來相識前日伊邀小婦人往義春園茶寮啜茗繼又哄令同往輪船遊玩及到輪船卽禁不許小婦人上岸後經丈夫所雇車夫來船尋見携坐車上而回問爾與韓私識幾何時矣供稱小婦人與韓並無私情實被誘騙大令又提張詰問張供稱小的係浦東陸家行人現在八仙橋開設飯店韓積欠飯貲九千餘文前日聞欲逃逸被人查獲故向索取韓卽交小的洋銀三元被巡捕所見悮拘來案小的與俞朱氏夫婦均不相識大令問俞朱氏曰爾知韓是否欠張飯錢供稱小婦人不知其詳大令命仵作將屍身舁出脱去衣褲用銀針插入喉中如法騐視少頃仵作報稱小的騐得死者並無傷痕委係吞服生烟而死大令著卽收殮發封舁往義塜暫厝俞朱氏及俞朱三人一并帶回候訊張及朱劉氏暫行開釋候再訊供 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　管帶鈇字右營記名總兵羅進春進見赴兩院銷襄陽彈壓差候補府裕庚禀知報捐過班以道員補用禀見赴兩院禀謝調署通城縣瞿元燦見辭候補道李奉督憲委赴天津公幹赴兩院進見謝管帶楚功輪船候補副將馬鴻圖赴湖南調署德安府同知　允昌褀禀辭建始縣姚學康見辭因公赴　南府孝廉方止知縣徐冠瀛候補縣朱有寛俱奉藩臬憲委讞局承審差候補道庫大使繆奉臬憲委查平湖門各赴兩院禀知鄖縣黄龍鎭巡檢左嘉穗奉藩憲准補行知赴兩院禀知謝前湖南巴陵縣周至德奉委帮辦會　事竣湖南候補縣桑述俱解湖南京餉來省禀到見武左衞守備郭武英禀知任事朱有寛奉臬憲委兼充臬著督審差禀見知藩憲牌示建始縣縣丞員缺詳請以新海防遇缺先補用縣丞周淮安孝愍縣縣丞要缺詳請以補用縣丞費鵬九俱咨補候補巡檢吳熙詔奉憲保奬五品頂戴儘先揀委一次赴兩院禀謝丁憂孝感縣縣丞楊景徽卸事回省赴兩院禀到候補巡檢張暻卸辦郝火釐局並准補荆門州建陽巡檢飭知回省俱赴兩院禀到候補縣龔瑞清奉臬憲　赴沔陽會審案件禀見知候補通判包希間禀見奉憲台委辦興國州釐局赴兩院禀謝藩憲牌示沔陽州鍋底灣巡檢員缺飭准補之孫宜暄赴任 
[邗江官報]  
　　十月二十八日補用運判孫分轉駿逹委辦總局文案二十九日李觀察長福公幹過揚施分轉　禀銷淮北催捆差張守戎國柱由湖北解餉來楊江鹺尉清駒解蘇州餉禀辭三十日泰壩任希臣分轉公幹到揚 
[上海六馬路仁濟善堂經收南北兩市各米寳行米麥雜捐十月二十一至三十日止第三十旬清單]  
　　震大寳行錢四千八百四十六文長豐四千七百五十二文寳泰二千五百八十五文元吉泰二千五百二十六文松盛二千二百八十一文衍源一千九百六十五文裕昌一千四百九十六文長義一千四百四十三文餘大一千四百三十七文潤泰一千三百三十文生泰一千二百七十六文萬隆一千二百五十文鎭生八百九十八文潤和八百九十二文三泰八百六十一文正義隆七百三十九文元和七百三十三文愼餘七百三文天和六百六十九文萬祥六百二十八文萬生五百二十一文泰潤三百九十九文周議記三百九十六文聚泰三百五十六文愼生三百四十二文南元昌三百四十一文元長三百四十文萬盛泰三百六文德豐二百七十四文長泰二百六十四文愼益二百六十文和泰二百五十一文和記二百四十七文萬成二百十四文泰興二百八文同泰二百三文天元一百八十七文萬祥成一百五十六文鼎昌源一百五十四文葆茂一百四十四文元泰一百二十五文新興八十八文和生義八十六文甡義六十九文穗祥行錢五千三百六十文同順四千五百六十六文恆祥三千七百九十三文裕祥三千二十六文永愼和二千六百二文愼茂豐二千四百七十三文乾利二千四百三文恊昌泰二千二百五十七文豐記一千九百五十七文生源一千八百六十九文振豐一千四百十八文大和一千三百七十二文同吉泰一千二百七十六文元昌豐一千二百十九文聚源一千三十三文義記公一千十六文同泰公八百九十八文德盛六百六十三文萬順公六百四十七文恆萬四百五十五文錦祥三百五十六文豐和三百四十五文潤元三百二十一文永順三百十二文三和三百八文元生長二百八十八文裕和二百四十三文恊記二百六十三文晋泰二百二十七文餘生二百十文德大三百九十五文義生一百八十九文同德一百七十九文宏茂一百五十六文　昌一百四十三文唐永愼九十文恆裕四十五文恊豐三十八文恆隆一千四百五十八文昇記一千六十二文衡大四百文錢恆泰一千一百九十三文源順恊一千一百十八文德大一千六十二文新興和六百五十九文大興合六百四十二文同興二百七十一文以上九十二戶共收錢九十二千零九十三文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
