# 1893 - 166 - 4907242

 

Page 1

 
 
[添請京師訪事人] [  申報館主人啓]  
　　京師爲首善之區觀聽所繫紀載不厭共詳本館現擬添請一人在京師採訪時事有願俯就者望先寄緊要新聞數則並開明姓名住址以便擇定後專函奉訂不中選者概不作答俾免繁瑣謹布下忱卽希諒察 
[希世之寳全帖已出] [  點石齋代舊啓]  
　　希世之寳挖裱錦面加楠木匣晋唐小楷加錦套請繳半價持票取帖未入股者請速購鴻文局買票者由乾德奎發前印廟堂碑墨色不佳今全棄去由本齋加工重印又印成宋搨夏承碑翁閣學攷證千餘言有豐道生楊繩祖潘奕雋吳榮光宋葆湻諸公跋靜娛室好雲樓題七古潘題大隸於帖首宋搨多寳塔有靜娛室沈鳳王虚舟攷證王又題大分書於首宋搨化度寺有陸深胡讚宗劉石庵王夢樓顧南雅靜娛室跋翁閣學攷證帖首飛白分書李東陽題三種挖裱錦面再者各帖裝池工繁時久遠方郵寄尤艱今擬變通除巳銷票外希世之實裝潢者仍五十元未裱者减裝費廿元小楷已裱十二元未裱减四元夏承已裱十元未裱减二元多寳化度已裝各六元未裱各减二元京都琉璃廠永寳齋上海太古昌棧乾德奎上海廣東蜚英晉記漢口小夾街積昌號蘇州山塘大街愼記棧江西書街天寳樓分售 
[水災由於人事說]  
　　水之爲災懷山襄陵非人力所能禦則亦委之天數而已矣於人事乎何與然而子産有言天道遠人道邇請以人事徵之昨報載福州又有大水福州之水患大都年年有之而且必在此四五月間間或有一二年水不爲災則已稱幸事而所以爲未雨綢繆之計者則未之有聞也廣東之欽廉兩州亦報發水其水來　驟而去甚速意者必係發蛟蛟之爲患猝不及防流毒甚深似非人力所能爲亦非人意所能防然古人本有伐蛟之訓未俟其出而伐而去之又何至於害人又何至於成災其或人事既盡而仍不免災害之至乃始可委之大數耳夫福建之水年年如期而至則必其上游有高遠之源而下游無宣洩之路以故春水既盛必至成災人民之罹其禍者年復一年並不痛定思痛而爲之上者亦復但知禦災於既至而不知防災於未至歴年以來福建四五月間之水幾成爲例災而絶不聞有展一籌設一策以講求疏瀹之道者則人事之不臧蓋可知也堯有九年之水患豈九年之中竟無消退之時哉果如是也則堯時之人民將靡有孑遺矣意者爾時之水亦如近年福建之年年如期而至至則浩浩滔天如是者九年舜使禹治之然後水由地中行而不至年年爲災迨歴殷商禹蹟漸廢殷室五遷以避河患卒無有能纉禹之緒者降至漢室築宣房而塞瓠子始開河防之例嗣時厥後凡所以治水者皆奉白圭以爲師而水患遂愈積愈深然黄河之水天上來奔流到海不復回其　速其力大治之實難若夫他處之水利則固非黄河之比也苟能早爲之備宜濬者濬宜導者導豈有聽其年年成災而不動於中者此則不歸咎於人事而咎將誰歸乎於越向無水利自漢之馬臻爲太守開鑑湖八百里以灌民田而水利乃大興然旱則可以不虞而或時慮有水患於是在麻溪築壩以障上游之水而又恐需水之時一洩無　水多之時無從宣洩於是有湯太守紹恩者在三江之口築成一閘名之曰星宿閘蓋其閘門高高下下共計二十八洞以應二十八宿之數當閘之初建水溜而樁不能固屢築屢圯湯公禱於神夢神謂之曰若要閘基成除非木龍血醒而思之不得乃集衆問此間有木龍否忽一青年皂隷應聲曰小人卽木龍也蓋皂隷莫姓名龍莫木則音之似也太守聞而大喜命之近前而告以夢皂隸曰苟能有利於國家有益於民生何惜微命乃請太守祭於閘口而躍身入水太守隨其溺處而下樁焉一築而鞏固非常因於閘口設立莫皂隷之祠歲時祀之皂隷亦屢著靈應最奇者閘流有時而塞則邑侯當設祭於皂隷之祠祭後必通如或不通則三江通判祀之再不通則府尊親祭未有不通者於是歴朝以來之太守皆恃此一祭以爲捍災禦患胥在此矣而近年以來頗嘗有不通之時蓋以閘外漲沙成田其數甚鉅各紳士之有力者據爲已有以是爲利而閘流遂不能暢雖有皂隷之靈而不能敵衆紳之貪恐將來再過數年必至閘口皆爲沙田而水乃無從宣洩其爲禍當不遠也前者余過三江曾與土人登閘而望謂此時如欲將所漲之田悉數開掘以順水之軌道則工程浩大勢所不能計不如移閘於外口而將漲沙攔入閘内閘移於外則不礙水之去路而漲沙之地將漸成水之軌道彼紛紛爭奪欲據其利者將棄之而不遑矣耆老聞余此言頗有深以爲然者蓋漲沙之外有兩山麓適相對峙以此爲閘基不啻天生也然至今十餘年仍不聞有所舉動而閘流則更多阻滯矣由此言之越之恃神爲助者越人之患也閩之委數於天者亦閩人之愚也有心世道者不敢違天命尤不敢怠人事不肯憑鬼神尤不肯畏强禦必求其所以成災之故所以每年如是之故而通盤籌算輾轉思維或疏其上或濬其下孜孜焉爲之當必有成效之可見者捍災禦患夫豈果異人任也哉 
[本館接奉電音]  
　　昨由京友電傳上諭一道敬謹譯登○五月初五日奉上諭福潤奏已革知縣虧短交代銀兩請旨查抄監追一摺已革山東陽信縣知縣焦維霖前署惠民縣任内虧短正雜各欵爲數甚鉅迄未完解實屬玩延焦維霖著卽監追提集經手書吏分别訊明究辦一面將該革員任所寓所資財嚴密查抄並著兩江總督江蘇巡撫將該革員原籍家産一併查封備抵以重庫欵餘著照所議辦理該部知道欽此 
[神京清話]  
　　吏部爲示傳事所有吉林無品級筆帖式春德保奏以總站官補用據吉林將軍長順給咨到部相應傳令該員於四月二十五日子刻穿天青褂備帶補褂元青褂並佩帶對子荷包手巾赴西苑門六項公所吏部公所内書到聽候排班帶領引見再傳於二十三日辰刻衣冠赴部演習口奏履歴如是日不到照例扣除引見毋違○廂曰旗護軍統領處爲曉諭事四月十六日奉各堂大人交諭近來門禁懈弛所有東西栅欄東西關門東西長安門值班官弁兵丁鬆懈已極凡閑雜人等不戴官帽短衣赤臂及提籠架鳥肩挑背負買賣人等俱各任意往來種種情形實堪痛恨應交爾值班官弁兵丁認眞攔管永遠遵行不准日久生懈倘被本堂等撞遇除將不遵約束之人送交刑部及愼刑司重辦外定將廢弛之官弁兵丁叅革懲辦决不再貸言出法隨勿謂告誡之不預也○戸部爲批示事貴州司案呈據鳳陽關監督批解光緒十八年正月初一日起連閏至十一月止徵收土樂稅銀一千二十九兩八錢又加平飯銀三十兩八錢九分四厘委解赴部交納等因前來查本年正月間據海軍衙門咨稱本衙門於光緒十八年十二月二十七日附片具奏續籌借撥奉宸苑修工銀兩請仍由土藥稅厘項下解還一片咨行戸部遵照轉咨各省關仍將征收 
 
 

Page 2

 
 
土藥稅厘銀兩解交本衙門兌收等因當經本部行知遵照在案今據該監督派委解交前項銀兩自應查照前咨令該員徑行解赴海軍衙門投納除片行海軍衙門自行飭傳交納外相應批示該委員遵照○兵部爲知照事武選司案呈現出朝陽門門千總一缺查有降選門千總增凱年四十歲正藍旗漢軍廣昌佐領下人由癸未科武進士奉旨以營守備用情願遵章改以門千總選用赴部投供在案應將該員擬選是缺相應知照正藍漢都統轉飭該員於四月二十五日黎明赴天安門外朝房伺候掣簽○内廣儲司縀庫於四月二十二日午刻開庫放給恩賞乾清門侍衛大門三旗侍衛鑾儀衛黏杆處上駟院侍衛等綢縀計放六百數十疋○太和門工程現已將頭停錫灰一律修齊此後卽應挽脊𡧗瓦是以欽派承修大臣李蘭蓀大宗伯於四月二十二日晨率監督監修各員往太和門内外逐一查驗各工是否堅實以便挑脊承修各木廠商人亦衣冠濟濟在此伺候○吏部爲知照事所有揀補刑科給事中一缺本部於四月二十五日帶領引見相應知照貴都察院轉令應行列揀之監察御史林燦垣吳光奎趙時俊林啓孟繼壎張嘉祿劉心源戴恩溥褚成博馮金鑑謝雋杭高燮曾李慈銘謝希銓下之栻龐璽王傚林紹年鄭思賀曹志清蔣式　陳芾棠龎鴻書易俊王濂胡蕙馨等二十六員穿天青褂備帶補褂元青褂並佩帶對子荷苞手巾於是日五鼓赴西苑門六項公所吏部公所内書到聽候排班帶領引見勿得遲悞 
[拴婚盛典]  
　　恭邸慶邸及已故澂貝勒之格格於三月十六日奉旨指婚等因已見邸抄嗣由欽天監擇於四月二十六日辰時拴婚經内務府咨取全福命相之滿洲文武大臣銜名於四月二十二日具奏請派拴婚大臣奉硃筆圈出禮部右侍郎景善欽此又奉旨此次拴婚著在德昌門外舉行欽此所有應行禮儀應由内務府抄單分送恭王慶王澂貝勒那公恩公廷侯各門上查照遵行 
[定議覆奏]  
　　余侍御奏請以楚臣屈平從祀文廟三月十五日經大學士六部都察院通政司國子監各堂往内閣大堂會議檢查屈子有無闡明儒道載紀除原奏指明離騷等編外禮部亦未檢有屈子所作他項書籍是以内閣九卿各堂援引從祀文廟辦過成案請旨遵行擬於五月初三日具奏 
[職員自戕]  
　　京師宣武門内按院胡同路北有崇華者號少台鴻臚寺鳴贊官也家有老母妻子一室雍容頗極天倫之樂自客歳移居於此崇以地非吉壤恒鬱鬱不樂四月十五午後方糊飾窓櫺突聞門外有呼喚聲啓關而出杳無人影回告其母以爲不祥其母曰此錯聽耳何足爲異崇依舊糊窓而神色漸異逾一點鐘竟以裁紙刀向喉間自抺鮮血飛濺氣嗓已斷尚未至死復刺入腹間約及二寸欲劃而力已盡奄然倒地其母驚懼號呼延醫來視醫亦束手無策延至次日申刻殞命報經提署案關職官自戕移咨刑部掣歸廣東司訊辦至第三日刑部司員帶仵往驗委係自戕塡格備案以憑訊究照例奏結 
[赤嵌零墨]  
　　臺灣一省僻居海外向鮮名儒邇年經各大憲留意栽培甄陶樂育駸駸乎海濱鄒魯蔚起人文矣基隆逼近海濱烟火數千家儼然一繁盛之邑惟向無書院士雖有志誦讀恒苦無廣厦以庇之撫民理番同知方樾亭司馬鳩工庀材創設書院復禀明上憲擬籌集巨欵派員赴上海廣收典籍以惠士林○臺灣自改爲行省後文武各員弁例得通融調補使之人地相宜日前邵大中丞行文譚制軍擬將現署北路等處副將記名總兵陳鎭軍永隆花翎儘先補用都司滕都督國鳳會銜奏請以原官改留臺灣補用亦借材異地之意也○邵大中丞派委總辦全臺軍械所黄芝生觀察承乙前署淡水縣孫蕚齋司馬傳兗前署雲林縣謝澍泉大令壽昌總辦臺北磺　局務程玉堂大令森前署安平縣姚西牧大令近范福建候補縣劉孔傳大令肇經分投赴澎湖中路及臺南後山基隆滬尾大嵙崁等處校閱營伍當各員叩别時中丞囑以破除情面實力稽查務須將平日操防若何有無缺額明查暗訪了然於心各員亦皆唯唯而退近日皆已束裝就道矣○臺北府屬淡水縣新竹宜蘭三縣厘金由藩司主政餘則派委縣丞倅各員分投辦理約計大小局卡共四五十處所收内山進出以及出入各海口百貨稅銀每年在二萬兩左右局費及委員司事薪水概由善後局開支此向例也刻有本地人某甲其禀撫轅請爲包辦每年願繳銀二萬二千兩邵中丞因節省經費起見現已批准并頒發鈐記文曰包辦臺北淡新宜三屬厘金鈐記然在臺聽鼓諸員不免又少一生路矣 
[彝陵櫓唱]  
　　美國兵輪自三月十三日抵宜後停泊多時各兵官每於暇時雇坐游船往三遊洞及洩灘新灘等處徧覽風景至上月十四日早該兵輪始駛往漢口○荆宜施道本定於四月初旬作宜昌之行是以歸巴各縣令俱至宜郡以便迎謁嗣接荆電知觀察現患足疾未克成行各縣令遂遄回任所○近日隂雨連綿秧田水溢若不卽開霽恐麥苗必遭損壞加以寒燠不常城内外染時症者不一而足各醫生咸欣欣然有喜色○近有掛旗船二艘裝公泰客貨入川一船行抵楠木坑已泊岸矣忽被波浪衝覆貨物行李被水霑濕赶急打撈晾哂一船在後駛行未抵楠木坑遽爾失事所幸人口無傷又有客船一艘亦在是處左近沈没川路之險可知矣 
[邗上瑣言]  
　　揚州白塔河一帶所積功鹽經江都轉禀准督鹽憲劉峴帥求免歸輪派委柴鹺尹九齡運往皖岸分銷以充振欵鹺尹奉札後卽雇定内河船舶駛往白塔河陸續捆載至十二圩過掣然後雇江船載赴皖中時適水小舟膠日前始將全數駁運抵圩禀由棧憲曾觀察掣騐清訖鹺尹遂請領護照禀報開江按功鹽者卽緝私鹽所獲私鹽向例售以充賞者也○仙女鎭爲通泰兩屬塲鹽赴圩要道鎭河狹隘水勢湍激非常滾滾銀濤一瀉千里鹽船至此須由北岸曳牽方可駛赴上游近日牽道坍卸甚多狹處僅餘數寸每逢隂雨牽夫輙有傾跌之虞淮南總局憲禀請運憲派員勘估興修江都轉隨委知廳毛鹺尹勘明狹者寛之缺者補之刻聞已一律修整禀請騐收都轉覈飭總局洪分轉於上月二十三日前往勘騐從此化險爲夷履道坦坦行者當無不歌功頌德矣○兩淮鄂湘西皖等岸商慨捐順直振欵銀三萬兩本省振欵銀十萬兩併案定限繳呈淮南總局各憲以三月杪限期已滿查核繳收數目尚少二萬四千餘兩因繕發告示云此項順直本省賑捐原奉批准給予虚銜封典貢監翎枝等奬叙兹已限滿自應開辦奬案所有應塡實收業經運憲先後頒發備用該商願捐何項仰卽開具履歴呈報以憑核奬至未繳之捐欵立等掃解萬難再延倘開奬後仍未繳清本總局惟有照章飭令在揚各大商墊繳仍由欠繳之商按數認息歸還 
[完稅改章]  
　　安慶所銷洋藥向由蕪湖新關納稅再雇民船溯江上駛片帆天外固不免風波盜賊之憂兹經省垣各土商公禀於華洋各榷憲懇請變通辦理將例歸蕪關徵收之一百十兩正稅准廳商人於上海出口時卽就江海關完訖俾可逕運皖垣省却許多周折當蒙批准因此各土商咸得趨終南捷徑矣 
[集議開河]  
　　松城河道向本窄狹自光緒十二年間由中叅府楊軍門會同城守營鄭協戎督飭正副兩營新兵按叚開濬居人鋪戸飲和食德至今猶口碑載道荏苒光隂瞬經數載潮汐所至淤積日深華亭縣王幼根大令下車後便兢兢以興利除弊爲急務因念上年收成歉簿由於旱涸凡四境河道過形膠淺者今於清明前後一律疏濬又念畚挶雲興不得不借資營勇今任中軍篆者爲張叅戎任城守營篆者爲曾游戎皆兼統正副兩熒士卒大令遂拜會叅游二府并片請各紳董經理其事聞於月初設讌全節善堂會商一切然後鳩工戽水 
[巨鐘抵滬]  
　　本埠江海新關添建屋宇大擴規模有浮屠巍然高聳可以俯臨飛鳥遠　江波爲安設大自鴻鐘之所此鐘向外洋購就已於前日由英公司船名爱敦者裝運來滬其鐘共有數架大小不一最大者約重三千斤每至幾點鐘則由大鐘搥報其聲鏜然可聞數里如遇 
 
 

Page 3

 
 
半點或幾刻則小鐘能按時自擊聞此鐘在外洋包定每一禮拜行走或遲或速其差數總不逾三杪不日卽當安設從此萬家樓閣十里帆檣咸可入耳會心不致失晨忘暮中國大自鳴鐘除西人所設教堂捕房外向不多見得此亦足以壯觀瞻故特表而出之 
[敬業書院課題]  
　　敬業書院於初六日補行三月分縣課生題子謂子賤全章童題回也非助我者也通塲詩題下筆如有神得神字 
[濬河述聞]  
　　近日開濬城河畚挶雲興所出汚泥在小東門水關下啣尾而出每日不下數十起吊橋下泊有水利局巡船水手五名司事一人每船載出則給一小票持票至水利局領錢以杜混冐法至良也 
[雷殛紀異]  
　　前晚八點鐘雷雨交作小東門外戲館街沿城河第九號門牌被豐隆君將墻打倒並打死蜈蚣一條長可八寸其時雷聲隆隆人皆不覺翌晨見有蜈蚣在地始知爲雷所擊傳言如此錄之以資談助 
[虹口瑣聞]  
　　虹口美捕房包探王阿二卽無錫阿二在捕房辦事十餘年不辭勞瘁日前訛傳其有虐媳情事英捕房麥捕頭聞之立飭六號西包探協同美捕房廿六號西包探至王家查看知其於前歲憑陳氏爲媒聘某氏女阿囡爲童養媳過門之後相待甚厚前已媳嬉戲時突取烟灰吞下被王妻瞥見略加夏楚致有巿虎之訛其實並未凌虐該包探等查明後回告捕頭遂得渙然冰釋○邇來裏虹口一帶恒有無賴之徒成羣結隊藉端訛詐遇有釁隙卽軋至老虎灶評理前日有某甲携磁茶壺至老虎灶欲領玉川風味若輩見其懦弱可欺故意將茶壺嘴擊折甲厲聲責問致被毆擊無賴尚以爲未足糾黨擁至甲處聲勢洶洶適被探夥某乙所聞疾馳而至欲將無賴扭送美捕房究辦若輩始抱頭鼠竄而去 
[研訊誘賭]  
　　周王氏偕妾周汪氏控丈夫被申子卿等誘賭由捕房包探拘獲申子卿及謝陸氏等送案候訊已列前報昨據何瑞福黄四福孔阿才續獲唐竹亭解案周王氏周汪氏遞禀聲稱丈夫周子臣卽周敬先被申子卿誘至謝香娥妓院中賭博輸去洋銀金飾　不足數甚至將衣飾典質並有珍珠值洋千餘元合計約輸萬餘元迄今丈夫久不歸家請着伊等交出沈谷貞訴稱在周子臣家管帳曾見申子卿將周邀去縣差丁阿六因當時同赴捕房報案故亦投案候示申子卿遞禀聲稱職員與周子濤卽周子臣相識時常借貨兹因周欠俞長福珠價洋銀不付由俞長福扭沈寳玉卽沈谷貞到縣著令交出周子臣不料周乘間避匿卽與周之妻妾串謀誣控求請察究唐竹亭供前曾與周子臣等同睹後周挑頭漁利小的不復前去伊因此挾怨誣及小的謝陸氏供不知賭博之事蔡太守問周王氏等曰爾夫常出外賭錢回家時言及與何人同賭答稱並不言明惟以前輸去現洋繼則將衣物傢伙變賣近又輸去千餘元有婢女一口亦被領在謝家爲娼太守問然則何以知被申子卿誘賭答稱申子卿常至家中招丈夫前去是以知之太守飭將申子卿唐竹亭交捕房帶回沈谷貞暫押謝陸氏仍發官媒俟查拿同賭各人於下禮拜一覆訊 
[相驗浮屍]  
　　昨日清晨本邑西北鄕新閘地方蘇州河内有無名男屍一具腐爛不堪當經行人瞥見奔告十圖地保金梅亭往看屬實查無親屬遂於午後三點鐘投上海縣報請相騐黄大令著候核示至五點鐘大令升坐二堂提該地保至案訊問供稱小的現充廿七保十圖地保今日見圖内有一屍手足俱無手至脉息處脚至踝骨處截斷身穿藍布緊身藍布褲白洋布襯衫當卽報知善堂派由司事察看不允收殮爲此來案具報大令問爾見此屍在於何時屍身現在何處答稱屍身現在新閘大王廟東面空地上小的見此屍在午間十一點鐘時大令曰爾可曾訪查屍屬答稱小的訪過並無屍屬出認大令着退去卽命前往預備屍塲鐘鳴六下大令帶同仵作書吏人等命駕而至差保半跪迎接大令既升坐地保金梅亭禀訴前情大令問曰此處地基係誰人之産供稱係洋人之産大令問現在可有屍親出認答稱仍無屍親出認大令飭仵檢騐良久喝報騐得該屍手足及眼鼻嘴唇均被野犬咬殘鼻孔眼嘴左右兩耳均有泥沙實係失足墮河身死並無别故六令卽著善堂棺殮發封交地保發壇候屍屬認領及排導回衙時已七下鐘矣 
[相騐病斃]  
　　船戸蕭子鳳之夥曹亭藍與同事謝梅朱家洪爭吸旱烟各奮老拳曹被謝朱毆傷頭額經蕭將各人送縣請訊黄大令騐訊之下飭將曹送往仁濟醫院謝朱分别收所候曹傷痊再訊此已詳列前報朱自收所後於本月初間患病當經原差及看役彭春據情禀報初五日午後二點鐘大令飭送普育堂醫治無如朱病入膏肯投以藥餌不啻石沈大海前日夜半時氣絶經堂董備函到縣昨日午後二點半鐘大令帶同書役仵作人等蒞堂相騐廿二鋪地甲金茂預備屍塲大令升坐公案先據堂丁朱金元禀稱昨日奉發朱家洪到堂治病卽在十四號房内安置由醫生診治無效於當晚三鼓後氣絶身死大令飭仵檢騐旋據喝報朱家洪係患嘔瀉傷寒症身死並無别故大令離坐親視一周問原差可有屍親禀稱未到大令著棺殮發封寄壇招屍屬認領大令與堂董晤談片刻命駕回署 
[勘審過犯]  
　　前報紀定期勘審一則昨日清晨州中捕役將太倉州解來盜犯李心觀陳一峯丁立薪張時洪周云狗張荃休唐昌裕等七犯在内監提出押至道轅伺候尚有汪阿冲張時汶金洪卽殷金龍朱子友王立生等五犯因在監患病並未提出俄傳招書至道轅　鳴十下聶仲芳觀察傳點升坐二堂隔别研訊各書辦差役護勇劊子手等分立兩旁觀察命提李心觀至案問今年幾歲原籍何處去冬十二月初五夜行刼太倉沙頭鎭李和太隆吳同泰昌二家烟土錢店究竟何人起意何人爲首爾可將太倉縣署供詞再供一遍李供係臨海縣人今年廿五歲向爲成衣匠去冬由原籍往寍波十月間遇見汪阿冲乘舟啓行於十二月初三日至吳淞借住小客棧中談及光景拮据無錢使用意欲行刦勸我入夥我不允初四日到太倉初五日晚間紏合多人令我同去手持扁擔一根及至沙頭鎭時已夜分金洪卽殷金龍及朱子友二人因常向事主購烟恐被識破當時不去張荃休忽患腹痛周昌裕亦發寒熱中途折回餘人以石條撞開李和泰隆吳同泰昌二家大門入内刼得贓後向東奔逃約有六七里官兵與鄕民在後追來致被拘獲問當時爾持扁擔尚擊傷一年老人是否答稱並未擊傷又問爾究竟同往否答稱雖曾同往並未入内俟伊等得贓後跟隨逃走觀察謂爾在州署供認明白今日到此尚欲翻供耶若不實供當取大刑伺候李始供入内同刦觀察著畫供帶下次提陳一峰至案供稱今年廿四歲係臨海縣人　刦李和泰隆之事由朱子友混名娘舅者糾合當時並不言明惟令同往挑貨我遂挑鋪蓋觀察問解差曰是日爾等拘拿諸犯離事主家有多少路程禀稱約有十餘里問贓物是否在諸犯之手答稱是觀察詰問丁立薪供稱年三十四歲係永康縣人三代單傳此次由汪阿冲糾合致受其愚去年十二月初五日行刼時小的在外把守並未入内張時洪供稱年四十三歲係台州仙居縣人在家務農去年十月十六日家中忽遭回祿無可棲身祗得出外遇見汪阿冲等各道艱苦情形汪與朱起意行刼李和泰隆是日見李心觀手持竹器張時汶手持鐵斧傷一年少人小的並未動手周云狗供年四十二歲張荃休供年廿六歲周昌裕供年三十歲均係仙居縣人或耕田或傭工此次實係汪阿冲爲首糾合小的等行刼得贓後正在分派忽被官兵拘獲觀察駁詰再三諸犯執定前供觀察命值堂書將太倉帶來供單念與諸犯聽明問錯否供不錯觀察著分别劃供仍發縣監收禁候汪等病痊再訊 
[助振愈疾]  
　　本館協振所昨接皖無篤叙堂函云閱報知山西大荒道殣相望流離失所慘不認言兹因小孫病瘡有觸於中謹寄英洋 
 
 

Page 4

 
 
二十番敬祈貴館彚寄災區不勝盼禱云云寰宇雖廣無非積理之區大善士宏胞與之懷作解推之舉天心降鑒自必報之以福區區微疾其有不應手而愈者哉既掣收條復以大易語爲贈曰勿藥有喜 
[桃隖公所江浙同人晉賑記十二]  
　　潘君振聲來函云表經辦豐鎭一帶昨將二道河各莊放完每大口合給錢四百七十文卽日赴火燒胡同散放每大口米六升豐錢二百文其隆盛莊張皋等處月内亦可放完卽接放第二次災民得此可延一月之命惟所給賑錢買糧食則無籽種買籽種則無糧食前吃後空卽使果能下種果有收成亦須六月底方能見新如果停賑全功盡棄豐境每賑放一千文極少須十四萬三個月便須四十萬倘官賑按月接放則協賑可以减半盛觀察來諭續解六萬僅敷此次之用務祈從速籌濟先行電示以定行止毗連之寍遠由顧夢臣兄往賑帶銀二萬及大米一千石奄奄待斃者七八萬人次貧之戸計有十萬口所短尚鉅李嗣香太史劉性安部郎議以米一萬石運往寗遠與夢兄合辦又以一萬石賑陽高等處黄愼之同年李幼香兄擬往西路最重之包頭後山等處查放褚敦翁經辦歸化欵項支絀萬分亦已馳書告急矣○袖海山房書局重望披晉饑之捐册念災民而神傷迺印書分售且悉數兮振荒三十四家同業四百又四捐洋我紀其名其名斯揚點石鴻寳博文百宋之齋掃葉步月文苑文玉之房文瑞文選萬選十萬卷之樓千頃著易文盛之堂宏文緯文古杏文賢之閣江左蜚英倪氏鴻記積山和記之坊同文洪文宏文珍藝文宜之局宛委煥文漢記愼記之莊結善緣於翰墨具一念之慈祥獲千百倍利於今歲赶二十三省之鄕塲 
[黄君壽分第三批移賑]  
　　謹啓者黄君春甫六秩壽辰蒙諸親友所餽隆儀移助山西賑捐第一二批已照登報布陳公鑒今又奉到陳錦華翁黄靜園翁應墉翁三位各洋四元余魯卿翁許尚珍翁謝恩勤翁張坤辭翁張雲錦翁本挺英翁孫世馥翁趙明齋翁鈕小峯翁王蔡軒翁萬厚愚翁華英大藥房十二位各洋二元王克明翁錢炳銓翁江儀庭翁徐荻甫翁鄭芝泉翁陸永甫翁穆芝蘭翁周森若翁陳維時翁祝松年翁乾德質號十一位各洋一元錢福昌翁周鴻賓翁趙杏生翁徐介卿翁羅鳳銓翁王景華翁蔣鴻生翁朱龍泉翁八位各洋五角以上共計洋五十一元作爲第三批移賑再請登報伏祈公鑒[  上海六馬路仁濟善堂施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
 
　　 
 
 

Page 9

 
 
[蠻觸相爭]  
　　吳淞有沙帶一條長約二里許船隻進出頗形不便該處善堂擬雇工興挑初用土著後　　作　勤遂至上海另雇小工挑挖土著以小工奪其生計欲得而甘心前日下午三點鐘兩帮人適遇於鐵馬路互相鬥毆各有捐傷後不知其究竟 
[滬南雜綴]  
　　昨有鄕人某甲携洋蚨十八翼至滬南大東門某典匍贖取紗羅衣服共七件朝奉核算之下約少錢數十文甲回家取至朝奉屈指計之忽言尚少若干甲以家中距此六七里往返需時既云缺少頃間何不早言明係有意侮弄與之口角朝奉亦出言不遜甲大怒將該朝奉拖出奉以老拳旁觀者均不直該朝奉將所贖衣服交出所少之錢置諸不論其事遂寢○昨日午後三下鐘時有老嫗手提布包一個行經滬南徽州會館北墻角突有少年策馬自南而北將嫗撞倒左手背被馬踏傷鮮血淋漓經行人將少年扭住正在紛擾間有一老者爲之排解令少年出洋一元三角給嫗養傷始免送局請辦○汪源復茶葉店有茶葉十擔雇七號嘉興航船裝運來滬泊舟十六鋪地方該店得信即往提貨被船戸某甲將貨扣住勒索酒資該店不得已訴知某署門丁前往向甲查詢甲言不敢勒索惟沿途過卡代完捐稅須索償還耳門丁以所言尚屬近情一再理勸令汪店認還捐洋一元將茶葉取出兩造爲之首肯○源來客棧小主人沈蔭泉前日午後有事出外行經大東門外忽興無賴蘇榮千沈龍生相遇蘇等忽將沈扭入小茶館希圖訛詐沈以孤掌難鳴央人告知十六鋪地甲迨地甲至蘇等已去如黄鶴矣○巡船水手金茂榮上年被俞寳林借洋十元立有借票一張係朱安福爲中言明卽時歸還不料延宕多時依然不付前日金行至大東門外三陽樓茶肆與俞邂逅相遇向索前欠被朱出頭硬覇金回局禀訴總巡袁君函致十六鋪保甲中局請爲拘拿李蘭史二尹卽飭局勇夁同地甲將朱拘獲解局候訊俞則早已逃遁矣○南巿外竹行弄陸洪觀家前晚三鼓時被賊穴墻而進乘人熟睡竊去衣服而　查點各物計失珍珠十二粒銀表一枚小洋二三十角綢布衣服十餘件開明失單投十六鋪巡防南局請緝不知能珠還合浦否 
[籲請從良]  
　　王素卿在英租界兆富里爲娼昨日午後至英公廨控稱久溷風塵殊形壓倦欲挣有情人以翼終身有托無奈被鴇所阻求請超豁蔡太守飭候訊供核辦 
[英界公堂瑣案]  
　　一百九十號華捕禀小工何發才被王瑞有彭小容打傷送案請訊何稱突被小工王瑞有彭小容打　頭額玉　　稱與何發才同爲小工囑伊讓路致相口角蔡太守騐得何受有微傷判王彭各押七日○包探江阿三禀葉錫堂報被陳阿四打傷頭　　案請訊葉稱向陳索洋無着反被打傷陳供葉來圖竊幸卽知覺飛步追逐伊自跌仆磕傷徐阿榮稱昨見陳追葉自己跌傷我曾帮追被葉所持小洋刀帶傷蔡太守騐得葉受有微傷飭將陳阿四交保○包探陸阿祥禀總船主蘇登失去金錢金領針鈔票等件查明出店陳福山行　已將金錢金戒指鈔票等件起案尚少金領針一枚今將人贓送案蘇登稱金領針係平生所愛請令繳還求免懲辦陳供金飾業已交出並無金領針　登稱金領針諒在陳家中蔡太守飭包探將陳帶回捕房着繳金領釬起案之贓先行給領陳福山之母陳某氏投案代子求恩太守飭候核示○西人泰路稱昨夜有粤人張阿方粤婦陳阿好叩門甚急開門詢問支吾以對張陳同供向在英國現始回華因至親戚家悞叩洋人之門蔡太守以張陳已押一宵飭卽開釋○華捕禀京貨店主童成然報被項福安打毁物件將項送案童偕店夥　申甫稱項妻來買絨頭繩論價不合以致口角復被毆打毁物項供我妻向買絨頭繩被童調笑因而啓釁項妻稱童將頭繩套我項下有意調笑故與爭鬧蔡太守以童咎由自取不准究償卽將項夫婦開釋 
[上海北巿絲業會館籌賑公所接山西放賑南紳潘振聲先生來信照登]  
　　少欽子眉蓮珊子萱諸大善長大人閣下前次曾發一緘想早邀台鑒辰維德祺日茂福履多佳爲慰頌私表謬承重託慚愧不遑計自二月至豐鎭迄今已將兩月幸賴源源接濟豐民已漸有生機現在二道河合少胡同豐鎭各局每口放制錢五百均已次第放完明日接放張皋每大口放皋錢四千合制錢一千之諎趁此時雨初透俾賑錢有餘買糧之外兼購籽種可以耕地是以兩次併作一次散放其餘四局尚須再放一次大約月内均可放完共合每口制錢一千之譜四月以前當可敷衍寍遠災民不及豐鎭之半而情形同於豐鎭顧夢翁欵項無多僅放田成村等三局近城及西北各莊未能徧及幸有恩賞濬折一項一律普放凡前此所未放者均爲補及大約須豐錢四萬五千之數每十合制錢八百廿文官欵僅銀二萬易錢三萬五千佐以義賑豐錢一萬串四月内亦可勉强支持惟邊外素無麥秋迨至收成至早亦須七月五六兩月嗷嗷待哺爲日正長貧民十室九空卽領賑錢隨手亦已告罄縱年少者可以力易食而自去冬至春人無粒食受病已深類皆面浮足腫卽力作亦無人見用况歉歲人工太賤雖一身幸館一家妻女仍不免啼飢野菜可以充腸苦無榖米相攙恐食久亦將生病現在野早初萌婦女遍地挖掘根苗聞已有悞食毒草而得瘋病者當此青黄不接之時卽屬常年貧人尚難度日况逢歉歲告貨無門求乞無路終恐窮民仍不免死亡計邊外災民自冬至春死亡載道販鬻盈途幸賴皇恩浩蕩賑欵覃敷傅相仁慈竭力接濟更得諸大君子義漿仁粟或康慨解　或多方勸募　成義欵救此窮黎現幸販賣之風漸息死亡者日少較從前已大有轉機惟官賑已將停歇若義賑亦驟然中止恐窮苦邊氓仍塡溝壑是從前數十萬金幾成虚擲統計豐寍兩屬食賑災民约庆廿七八萬口五六兩月每口放制錢五百使彼稍買榖米和以野菜便可度命以行秋收兩人共需十九萬金現除尚存恩欵二萬五千又黄愼之兄處萬金渠擬另籌二萬金尚短十三萬金昨放賑時見有災民面目浮腫眼僅一線詢之土人云是多食野菜無榖氣不能生活食久亦面腫肌黄死生難必是有賑便可保全無賑斷難存活想仁人救人救澈既已拯之於前决不認置之於後伏祈速賜德音早籌巨欵俾數十萬垂斃災黎同登袵席則功德爲無涯矣肅𪶚敬請德安統乞查鑒愚小弟潘民表頓首四月十二日○附啓者潘振聲先生所稱短欵十三萬金係專指豐寍兩屬而言至褚敦伯先生承放歸化一路以相距太遠尚未接有函示檢閱奏報歸化係被災最重之處敦翁前次電示每口給制錢四百文欵已不敷散放如欲續給第二次賑錢所短亦在十萬金以外伏求仁人君子大發慈悲解囊慨助生靈普救功德無量謹泐附陳統希公鑒 
[浙省官報]  
　　四月十八日署温處道蔣由蘇回省禀奉委署温處道篆進見禀謝直隸候補道王瀛由直隸來浙禀到進見同知蔣程石門釐局專丁來省禀謝留辦一年記大功一次玉環巡檢馮正焜禀知藩司飭知回任○十九日寗波府胡來省禀到禀見○二十日候補同知黄瀛海禀見禀辭赴湖州南潯公幹巡檢嵇金弧由紹郡專丁來省禀知臬司飭知前辦保甲蒙記大功二次常功一次叩謝○廿一日署温處道蔣進見禀辭旋蘇卸差赴任嘉興府宗交卸來省禀到並蒙憲恩給咨赴都禀見叩謝天台縣吳禀知　司飭知調補臨海縣缺來省禀到禀見叩謝代理富陽新選嵊縣丁交卸回省縣丞曾惠吉禀知本日到武林門外分巡差典史曹承憲捐免騐看由　來省禀到○廿二日縣丞周李培禀銷武林門外分巡差 
[皖省官報]  
　　四月廿二三日東　縣虞玉輝到署來安縣曹敦鉞辭並銷支應局差候補縣韓澤延天長胡壽祺盱眙均知奉委查捕蝗蝻並辭卽用縣文緝熙知奉委發審局學習准補鳳台典史李文　來案典史顧汝霖均辭○廿四五日調署無爲州本任五河縣賴同宴辭卸署潛山縣王嶽崧到知縣彭名保知奉府委採辦貢緝同知丁壽愷到赴壽鳳提錢粮回○廿六日委辦灣沚厘卡另補知縣朱文蔚辭鳳台縣闕疃司陳玉峰辭卸暑寗國胡樂司馮從龍到典史徐鳳藻到赴宿望提錢糧回巡檢脫世馨知奉撫台委辦文案 
[邗江官報]  
　　四月二十七日新委　洲司巡廳胡少尉澤蘭禀到○二十八日記名提督郭軍門寳昌公幹抵揚許鹺尹星淦禀知回泰屬○二十九日戴鹺尹　成委三汊河緝私陳分轉廷華由高溧句來揚彭鹺尹鳳瀛辭赴皖岸差次 
[滬北鐵馬路廣益善堂三月份捐數清戰]  
　　壽康延康晉和餘大協泊愼餘元甡惠泰彤源銜大厚康永豐存德利亨立大和元夁康協昇宏元寳和泰源鴻順　　宏大正大承裕寳順升大以上廿八戸各助錢六百文九章介福嘉綸天成裕盛和五戸各助錢六百文升和錦章大章晉昌恆茂允章何恆昌啓泰九和長豐謙吉祥宏章泰　　　　益祥元懋萃源謙記咸章十八戸各助錢三百文唐茂枝助洋六元陳善亭助洋五元戴綏之李光琴各助洋三元朱葆珊徐棣山黄佐卿三戸各助洋二元張金和徐俊　　　　源利太錦章老悅生福昌老順記新順記九戸各助洋一元吳春池助洋三元和昌成助洋六元宏生恆來源二戸各助洋五角美最時助洋一元五角黄省三洋一元隆昇五角恆泰載陽福來洽施德豐四戸各助洋三角通裕洋六角恆生生大裕生正大恆曹德大五戸各助洋二角莊源大助洋一元二角恆升洋四角可熾萬有全同昌泰三戸各助錢五百文其萃樓春園各助錢三百文祝源昌元利沈春記鴻運樓金合順湧源義成一壺春三元同慶樓五雲日昇樓恆生十一戸各助錢二百文廣盛錢四百文陳星測四百文永愼　成祥各助一百文金太太助錢二千文存濟堂助錢一千文一層樓助錢一千二百文又南北四季各號洋布捐洋廿五元三角八分以上總共收洋七十四元七角八分錢三十四千七百文又正二三月英法美界一文愿捐錢四十一千八百四十七文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
