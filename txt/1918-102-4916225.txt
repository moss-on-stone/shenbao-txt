# 1918 - 102 - 4916225

 

Page 1

 
 
   
 
 

Page 2

 
 
時評 
[弱幹强枝] （冷） 
　　以近來情形觀之所謂總統總理者亦可憐極矣其發號施令之結果不能以他法使之遵奉號令而必卑顏屈膝仰面以求其屬下之官吏世界寗有若是之政府也耶 
　　世界之政府有屈於人民屈於議會而未聞有屈於屬下之官吏者也人民者國家之主體政府之權所由生者也議會者人民之代表與政府同受人民之委讬者也故屈之也分內之事也若官吏則政府之所選用者也黜隲之權由於政府非政府受其黜隲者也奈何今反爲其所屈耶 
　　或曰政府藉官吏之力壓人民散議會於其當屈者而伸焉則其被屈於官吏也亦宜 
[命令]  
　　四月十七日大總統令任命張榮　爲湖南政務廳廳長此令又令任命王丙坤爲湖南湘江道道尹此令 
　　四月十八日大總統令署湖南高等審判廳長殷汝熊已另有差委廳即開去署缺此令 
　　又令任命高種署湖南高等審判廳長王淮琛署湖南高等檢察廳檢察長此令 
[專電]  
　　北京電段出京之舉爲倪徐之意而爲靳曲等所反對段昨訪東海後又躊躇不定聞巳電曹得覆後再决（十九日上午十一鐘） 
　　北京電段本定今午赴鄂因國員挽留請派大員代往段因之猶豫最後取决於東海改召曹張來京一說巳派徐樹錚代表赴鄂如無效仍應親往此行目的名爲貫澈軍事計畫實則解决選舉問題（十九日下午一鐘） 
　　北京電段對人言彼但求國家統一唐督滇陸督桂彼並不反對但以桂軍駐湘粵滇軍駐川斷不能允彼僅能放任滇黔桂三省决不放棄川粵此爲段之具體的意見（十九日下午四鐘） 
　　北京電吳佩孚與張敬堯在湘競爭收拾人心吳部下言搶掠皆張之第七師所爲張又遍請湘紳設慰撫處慰被搶掠之家（十九日下午四鐘） 
　　北京電奉軍司令部移漢徐樹錚昨來京請示（十九日下午一鐘） 
　　北京電張敬堯請調傅良佐收撫湘西軍隊藉爲開復張本聞係某派要人授意（十九日下午一鐘） 
　　北京電閩鹽改歸商辦李督來電反對甚烈（十九日下午一鐘） 
　　北京電中東鐵路總辦霍爾瓦特來電係應俄使召商决彼國激黨遣使來華對付方法 
（十九日下午一鐘） 
　　北京電某要人言曾詢總統據謂日提條件確限於軍事範圍惟强弱兩國共同行動總含可慮性質前次閣議大體决定仍交參陸海外四部審查現尙未簽字（十九日下午一鐘） 
　　北京電都下有人印發傳單稱政府與日本訂某項條約若干欵指爲賣國警廳准院秘廳函報載全屬子虛通函更正但祗公言一報照登（十九日下午一鐘） 
　　北京電晨鐘報載日本提出條件中最有關係者爲效力發生之時期與效力消滅之時期均無嚴格規定（十九日下午一鐘） 
　　香港電聞西南諸省巳决定應付大局之政策如下 [T13 ]一 [/T ]鞏固湘省防務 [T13 ]二 [/T ]以川滇黔軍攻鄂 [T13 ]三 [/T ]以粵桂軍制龍（十八日下午二鐘） 
[外電]  
　　北京電中日交涉僅由兩國軍人代表辦理而外交部全不過問此事頗滋物議聞政府巳决議移交外交部辦理政府巳接各省來電內有一電乃上海商會所發謂中日交涉嚴守秘密羣情疑懼請速宣布交涉經過情形云云（十八日） 
　　北京電湘省大局殊爲混沌曹錕張懷芝皆請病假顯因不顧續向南進之故又據私電聲稱官軍在衡山大遭挫衂惟官電則言衡山已被圍旦夕將陷云（十八日）以上路透電 
　　哈爾濱電霍爾瓦特將軍巳啓程赴北京 
（十八日）字林報 
　　北京電段總理南下之原因迭次致電但統而言之即因湖南前敵將士不遵政府之意旨而爲之出力以致政府雖有提出種種畫策並無遂行之望於是段有此一舉一則爲確定今後或戰或和之方針一則爲與南征諸將協議計畫且爲振作士氣起見不納左右之諫止堅决南巡也交通部遵奉段總理之命已預備專車聞段將於明早啟程南下云（十八日） 
　　北京電段總理發表南巡之意閣員及左右頗不謂然多數表示反對謂當此政務多忙之時在總理極重要之職務出巡甚屬不可就中靳雲鵬曲同豐之諫止尤切故段今日之出發暫行中止（十九日） 
　　北京電中東鐵路長官霍爾瓦特將軍於今日上午到京即入俄國公使館有人觀測此次霍將軍來京與中東鐵路及組絹極東獨立政府之事有關係蓋因其所關係之範圍甚廣且問題極爲複雜故頗爲中外人士所注意（十九日） 
　　北京電奉天軍副司令徐樹錚昨晚申奉天到京今日上午三時由京啟程赴漢口先是張作霖通電曹錕等告以奉軍總司令部將移設漢口 
（十九日） 
　　北京電昨晚有人在市上分送彈劾段內閣一派之檄文指段派爲賣國奴警察廳對於此事已開始取締之行對據一般傳說此事實某派暗 
中爲之主持因此一般人士皆逆料此次之政爭將與選舉總統問題相聯帶而漸趨於激烈（十九日） 
　　北京電如前電所報段總理南下之舉現因閣員及其親近者中反對此舉者極力勸阻暫行中止 
 
 
 

Page 3

 
 
據某要人之　話云此次段祺瑞欲南下之眞意因近來曹　等出征督軍與在中央之段派有力者（即段芝貴等）各　意見致有銀最近有稱病請假之舉故亟欲親自南下謀融洽雙方面之感情更進而堅固北洋派之團結力也今南下之舉旣已中止則段內閣對於曹錕等前敵諸將士將取如何之處置以求達其目的此爲中外人士所最注意者云云（十九日）　　漢口電自曹錕王占元相繼提出辭意段總理爲疏通意思起見有親來之通告曹錕與王占元謂當此時局糾紛之際恐生意外之虞故復電勸其中止（十八日） 
　　漢口電馮玉祥於昨日（十七日）午後前往沙市其部下之軍隊現巳陸續來漢旋卽向沙市開拔（十八日） 
　　東京電日本政府爲欲調節米價起見决定先由政府購入他國之米（十九日） 
　　東京電九州大疑獄事件其一部分之豫審已於本日决定判决萩原博士以下二十五名有罪三名免訴萩原氏之有罪因納賄二十萬元已證實故也（十九日） 
　　東京電山縣公西園寺侯向京鄉松方侯向那須野皆去京因之政局稍有鎭靜之態（十九日） 
　　東京電寺內總理因病尙未全愈仍在靜養本野外相有定於二十二日轉地療養之風說（十九日） 
　　東京電大養氏有將赴北京之說（十九日） 
以上東方通信社電 
　　東京電中東鐵道長官霍爾瓦特將轂於十七日突然首途赴北京大約欲與中國當局交涉中東鐵道警備同題及財產問題（十九日） 
　　東京電昨日之東京日日新聞及東京朝日新聞曁外各報皆論述曩上海記者團之赴日於中日親善上頗有効果故此番國民復以誠意以歡迎記者團而朝日新聞更切論中國爲文章之國今爲武力所壓伏操觚者須要大努力云云赴東之北京記者團於上午九時自旅館乘摩托車往訪中國公使館有章公使以下等出迎略受茶點乃往觀上野之電氣博覽會由小松會長藤田事務長等引導巡觀場內各陳列品有高等工業學校畢業留學生爲任通譚在該會樓上之貴賓室午餐下午復再巡覽一同拍一照以爲紀念巡觀博覽會至爲有益一同皆甚喜悅又是晚五時半赴博覽會及該會協贊會所倡開於上野精養軒之歡迎晚餐會是會特招東京各新聞社長及通信社長爲陪意在介紹北京記者團於主賓宴半末松電氣博覽會總裁起爲歡迎演說次箕浦勝人氏起代表陪賓演說次由記者團一邊有正副團長之謝辭並演說末松氏演說之大要如下曰二十世紀乃電氣與報紙之世界當以電與筆之偉力以爲中日親善努力云云其譬喩甚爲巧妙主客一百五十餘人盡歡至夜九時散會（十九日） 
以上共同通信社電 
[戰電]  
　　倫敦電今晨海格將軍報稱昨晚英軍在維斯俠特附近回攻得利英軍並回攻克復美特蘭村敵軍在貝葉爾北面屢攻失利其步隊密集進撲者爲英砲隊逼近轟繫死傷甚衆昨日下午敵軍圖在羅白克東面進攻爲英砲隊所阻英軍四敵軍在里斯河陣線得有進步故駐守伊泊爾東面前鋒陣地者已退至新陣線退走之際未爲敵軍所擾敵兵數隊行於英軍所棄陣地爲英軍前哨砲火轟散英軍已將攻入波瓦葉對面戰壕之敵兵數隊逐走並完全恢復該處陣線今晨松末河南英軍陣線敵砲火更形活動今晚報稱里斯全戰線今晨有敵砲隊猛事轟擊繼於尼泊森林至維斯俠特間進攻均爲英軍所敗大受損失今晨所報英軍克復維斯俠特與美特蘭二村及敵軍繼續進攻故未能扼守法軍刻於該處陣線助戰（十七日） 
　　倫敦電今晨海格將軍　稱英軍陣線無變動夜間奇文希至羅白克一帶敵砲隊大爲活動敵軍且猛轟洛康與羅白克間英軍陣地至拂曉猶未停止昨晚英軍在美爾里敗進攻之敵軍德步隊在康美爾山東南進撲三次英軍陣線於某地點稍退繼經回攻克復且於各地點擊敗敵軍敵軍在貝葉爾境進攻三次均遭挫衂昨晚英軍全陣線安全無損（十八日） 
　　巴黎電今日下午公報云松末與瓦斯陣線有砲隊與斥堠隊戰事法軍於美斯尼丘等處突擊得利俘敵若干人敵軍在末斯河右岸薩摩業進攻失敗今晚報稱前敵無步軍戰事敵軍猛轟法軍第一道陣線及芒第第愛北面數村法砲隊亦奮力圖轟（十七日） 
　　倫敦電德國公報云德軍佔據巴香達爾村與維斯俠特村逐走東北與西面窩地高地之敵軍並敗猛厲之回攻敵軍在佛爾凡爾漢西南退走時被迫退過杜佛河德軍並佔據貝葉爾村與英特蘭村英軍猛攻圖復美特蘭村與美爾里村兩邊之地且有法軍爲助未能達志受損甚重德軍又佔據波爾加貝勒與蘭巨　克二村（十七日） 
　　倫敦電比國公報云德大軍攻擊白蘭加邦與伊泊爾通土羅鐵路間之比軍前哨防務得一立足地但爲比軍回攻逐走就俘者六百人（十七日） 
　　羅馬電公報云上星期內出入意國各港之商船被沉載重一千五百噸以上者一艘（十七日） 
　　亞姆斯特丹電德國聯邦議會開會時社會黨議員桀克氏建議與該國　妥停止戰區外之空中襲擊政府代表答稱敵國尙未提出此請如有此請當加考慮云（十七日） 
　　海牙電飢民今日以有刺鐵線攔阻一街爲馬隊衝破現有多處發生飢民示威舉動（十四日） 
　　倫敦電巴力斯坦英軍大本營路透訪員十二日電稱土軍現爲英軍所逼退至拉白洛斯與蘇爾肯南面總陣線巴力斯坦北部之存亡實擊於此土軍之抵禦力今逐漸增大且得美沙波大米亞之厚援又德兵若干亦編入土軍敵砲隊今轟擊之劇烈爲巴力斯坦開戰以來所未聞云（十八日） 
　　倫敦電各報因德軍近今之勝利皆承認戰局之嚴重惟並無沮喪之論調衆皆知英軍現以寡敵衆出死力以遏制敵軍進步爲功甚艱伹協約軍陣線今仍未破裂故决不致有大變且科敵軍於此役將蹈凡爾登一役之覆轍惟謂協約軍阻緩敵軍進步之戰略未可久用蓋德軍獲勝後匪特危及伊泊爾境且使海濱防務不能穩固軍事專家數員今甚至力主卽棄伊泊爾與巴香違爾因德軍已於南北進拊伊泊爾之背也德軍已逼令英軍自美細萊山脊向西退走六七英里而至控制一鄉之山地陣線之足維斯俠特爲諸山之最東者故其失守實較貝葉爾爲重故後數日內之大戰大約將向北發展進逼康美爾山與羅巨山諸山平均高五百英尺所可愚者此並非敵軍原定之計畫上星期德軍之目的乃在佔據貝土恩未能逞志旣而圖佔較貝葉爾更重要之哈士白羅克村亦受扼阻敵軍今乃竭力北遣恐仍將如前數役之失敗今有令人不安之一事卽敵軍刻仍源源自俄境調生力兵至西增重壓力泰晤士報亦謂　人可由俄境調用後備軍至數月之久云諸通信員就其所見英倫與蘇格蘭聯隊戰鬬精神而論皆深信協約軍必獲最後之勝利有數記者謂英艦之入加特干特海蓋防德艦隊參與今之攻勢云（十七日） 
　　倫敦電土國公報云土軍佔據巴士姆（高加索之海港）戰利品尙未查明敵軍損失甚重（十七日） 
　　瑞典京城電德軍在芬蘭洛維薩登陸者已進至拉蒂截斷通俄京之鐵路（十七日） 
　　倫敦電人力議案已於今日由上議院二讀通過今日下議院開會時國民黨議員皆未出席若輩或全赴愛爾蘭參與重要會議（十七日） 
　　匈京電匈內閣業已辭職其故因於選舉問題不能得一同意而布里安男爵之任爲奧國外交大臣亦爲其原因之一蓋匈首相維克爾博士主張以此任畀安特拉細伯爵也 
　　倫敦電海軍部宣稱上星期內出入英國各港之商船積沉者計載重一千六百呈噸以上之船十一艘一千六百噸以下之船四艘（十七日） 
　　巴黎電公報云上星期內出入法國各港之商船載重一千六百噸以上者無一被沉載重一千六百噸以下者被沉一艘（十七日） 
[公電]  
　　岑西林等籌商解决時局之通電漢口曹宣撫使江西張檢閱使各省督軍省長並轉各鎭守使各師長承德歸化張家口各都統北京李步軍統領各省議會北京徐菊人天津熊秉三梁任公梁燕蓀南甯陸幹卿廣州孫中山伍秩庸南通州張季直諸先生各報館均鑒自頃外交隊象彌迫不早息爭國無可救亡國之慘國民共之民國七載建設毫無推原其故率由私心黨見誤之設無外侮尙可徐待悔悟之時今時不我待若再循環相演徒與外人以可乘之機吾民族將無立足之地苟眞愛國家者必先和內而後可言建設有建設而後可言對外爲今之計解决時局似宜首先停戰中央表示不再進取南方表示亦不再反攻然後始有商權餘地其次卽爲國會而國會之不容緩設南北當局威有同情竊謂舊會期滿瞬屆時日無多召集新會手續繁重未必卽能如期成立萬一選舉延誤國本動搖何若一面復舊一面召新同時並行以圖啣接無新舊之爭論乃先後之磋商法理事實皆可兼顧委曲求全庶有補救戰事旣息國會重開所餘地方問題迅開善後會議但使中央俯察地方情形地方尊重中央威信推誠互讓夫復何爭若必爭勝一時誠恐鑄錯萬世此則存亡繫諸一念得失爭此須臾者也煊等曠觀世界自來謀人國者靡不利用內訌雙方扶植以遂其巧取豪奪之計區區愚見內亂終須有解决之一日與其犧牲國家毋寗犧牲意見與其屈服外人毋寗讓諸昆生蒭蕘之貢竊本國民天職之良心冀禦外侮已來之大患籌策容未周至設心敢矢無他倘何贊許調停更籌良法乞賜敎言以便聯合作最後之忠告則國事或有轉圜之望國家幸甚岑春煊張紹曾盧永祥巧 
要聞一 
[北京特別通信（一六一）（飄萍）]  
四月十六日 
內外形勢之急遽變化 
主戰派欲在漢口會議 
嗚呼段內閣嗚呼中華民國 
　　段內閣旣爲一二小人所愚弄如中魔術全失其自由其機關新聞亦惟承一二小人之命以攻湘攻粵攻川恣爲笑樂之具殊不知我國武人其腦府中只有利害嫉妬四字此次小徐大出風頭在曹張輩視之殆與數月前李秀山之大出風頭同爲可妬之事固不必問其主和抑主戰也此曹張漸離於段派之一因也復以奉軍實逼處此其意何居直督問題乃曹氏所不能不加以研究者至於張懷芝此次出兵亦不過風頭主義與實利主義耳長岳攻下而後但　得他人督軍勳位授受之聲兵士得賞飲酒食肉之聲張在江西陳光遠又事事先人一着無可檢閱之餘地風頭主義與實利主義兩者無一當意則惟有頓兵萍鄉擺起檢閱使之架子使政府難受以爲快耳此又張曹漸離於段派之一因也今曹旣數次堅辭宣撫名義昨且來電請假一月（或云七日）張懷芝前旣請假至十三日而假巳滿逾期三日今尙不聞其有銷假或續假之電似此大棧大樣好看煞人曹張之態度業巳完全明瞭然則今日之尙言好戰者僅有小徐所率之奉軍據某軍事家之所計算奉軍果欲圖粵其運輸極困難至早亦須在一個半月以後而一觀粵局形勢龍濟光實巳敗走瓊崖四川方面劉存厚又向漢中逃命（皆昨日所到電報）試問攻粵攻川之說果可永久用爲段內閣之商標否乎一疑問也換言之段內閣三字尙有幾日可繼續相聯爲一名詞亦擬問也 
　　主戰派之內容如此內外可　之形勢又如彼第一政府所受之痛苦即爲各處請欵之電照　則並無報銷不與便大肆慢馬卽所謂最得意勝利之湖南現在請欵之電日必數至而吳佩孚與張敬堯因戰功與酬勞之不同亦有兩不相下之勢故政府覩此現狀其氣不能不餒近日預備在漢口開各省區代表會議即在平均利害疎解嫉妬對於軍費向各方說明政府困難之情形段氏本擬親自一行效河間蚌埠之哭今尙未有决定但憑敢斷言其即使得開會議縱橫之意氣當大不如天津會議奉天會議之時總之段內閣不知於長沙攻下之日表示寗人息事之懷其失敗必不旋踵也矣 
　　靜觀日內北京之政象諸事擱置惟着急於外交但恐巳無倖免之數苟當時南北激烈分子無如是好亂之心則修內備外俄事發生尙可以全力自固其圉更不至虛糜鉅餉荼毒人民至兵財交困托庇於鄰國愚之言此蓋在一年以前謂我國亂事以外交始者將以外交終（見去歲五月三十一日寄通信第七十八號）今果何如矣段內閣三次失敗自取其咎又何足道而中華民國之命運亦將隨三次段閣以俱去豈不寃哉 
[十六日之府院消息]  
　　公府馮總統於十六日上午十一時十五分卽到居仁堂辦公室披覽各省重要文電數件下午二時一刻延見周自齊朱啟鈐四時半見王懷慶五時見顧鼇至六時十五分始由辦公室歸內宅休息聞周自齊朱啟鈐進公府時馮總統親至居仁堂屋門左側相迎入辦公室後周朱均向總統鞠躬伸謝特赦之盛意遂就座總統即詢別後二十閱月來之情形周朱一一答陳提及項城往事均嗟嘆不巳後又談到時局河間似有所感慨者旋謂幸芝泉出來帮忙始有如此現象聞周朱對於挽救政局陳述意見甚多總統即邀兩氏出山襄贊政務周朱則婉言辭謝談至四時七分二氏始興辭出府又聞馮總統見兩氏不允出山乃仍請其暫充公府高等顧問俾資借重更聞二氏日內即須出京又據某方面消息云朱桂莘此次來京係應徐東海之約同作汴梁之遊東海近巳料量行裝預備即發惟當軸因各事正在進行就商之處頗多不願東海於此時出京而朱氏或亦因之不能即行也一說東海赴汴原因專爲一展項城墳墓又以此項墳墓工程係朱所經理故擬偕朱同往勘視現朱巳來京聞東海當定於十九十偕朱由京啟程前往彰德 
　　國務院十六日星期二國務例會上午十時段總理及各部總長俱巳到院首由總理提出外交上緊急問題交衆討論其結果因關係秘密未便宣佈繼議某項借欵問題經曹潤田總長報告經過情形略加討論完全通過此二要案議畢後始照議事日程所定軍事財政各案次第討論完竣全體閣員在院午餐至午後一時始行散會茲將是日提議之件略紀於后（一）指示龍巡閱使行軍機宜（一）電示第一第二兩路進攻湘南密要計畫以上兩項均係由參陸會議議决後提出國務會議者照例通過（一）呈請大總統特派四省剿匪督辦案（一）張廣建電請招募新兵五營要求軍費加入七年度預算案問題此項議交財陸兩部核辦（一）接濟湖南政軍各費辦法未有結果下次閣議再行討論（一）任命官吏案巳通過其餘尙有議案五六項略有討論外交陸總長巳銷假是日全體閣員均各蒞院聞臨時提出之案外交總長提出者有放逐敵僑辦法案某項邊事問題案事關重要未便披露財政總長提出者有籌備第四期軍費案及捕獲審檢廳增加預算案交通總長提出者有追加京漢正太兩路修復工程經費案以上各案均巳議决下午一時散會由段傅二總長晉府報告段總理散會後因另有要政接洽至下午二時三十分始行出院 
[關於時局之冷眼觀]  
漢口會議之原因 
段氏親臨之消息 
　　政府近日對於軍事進行雖極有計畫然川粵方面劉存厚敗於廣元龍濟光挫於陽江日來形勢稍有變化故今後戰事能否如意尙未可知惟使北派果能將其昔日主張堅持到底則亦未始不可稱强一時乃據近日所聞前敵形勢似復有變動之暗示如曹錕張敬堯張懷芝本皆主戰之人也而三人之形跡近日皆有予人以可欵之處張懷芝頓兵萍鄉政府屢促共進繫衡山並令其分師向粵東方面帮忙而張迭次稱疾迄無銷假之表示張敬堯得督軍後其態度亦巳不如前此之積極至曹錕行動近日大可耐人尋索聞曹氏十六日電陳政府請假七日曹之此舉或即反對再戰之表示也又據某方消息謂曹張兩使目下態度頓形冷淡吳佩孚與張敬堯以戰攻上之關係意見亦不盡同張懷芝則對於政府之犒賞第二路軍隊及論功行賞皆不十分洽意至政府方面則又日接索欵之電要求之數大半辦不到者撥去以後又無報銷因之困難巳極以言再戰則非但財政無着而各路軍隊亦莫肯先發奉軍到粵運輸甚難據熟悉內容者所計算至少亦需一兩個月之時日外交危迫又復如是積此種種原因故當局欲於漢口集一會議對上述各節籌一妥善辦法云云又據他方面所聞曹張近日心理之變動則確有其事而所傅當局派員參加漢口會議亦實不外一種之疏通　法近傅合肥將自行出馬或將實現因合肥鑒於曹張態度之遊移頗欲躬赴前敵慰撫以堅各將領進取之心前日倪嗣冲徐樹錚在京時對於此舉亦極力慫恿合肥甚以爲然而據中央政聞社消息亦云各省代表此次抵漢之原因實欲與曹張各使就商時局上軍事上之重大問題一俟各代表到齊即可開始磋商至所商之問題據聞實係此後川湘粵閩之軍事計畫其計畫卽係倪督在京所磋商者大約此番會議之後軍事上時局上必又有一番新布置矣云云 
　　又據新聞編譯社消息云當曹（錕）張（懷芝）方始出京之時主戰之計畫固以收復長沙爲終結及段內閣成立而後以徐樹錚倪嗣冲等兩三人之主張將主戰計畫爲之擴大於是有攻粵援川之準備若當外交無事財力充足民生富庶之時可依理想以達目的亦非絕不可爲之事然時至今日我國周圍情勢與上所述者一一相反故希望息爭以安內攘外巳成爲大多數人民之希望卽號稱主戰者之曹張兩公據外人所得報告曹巳决然反對再戰十六日且電陳政府請假七日以明態度張懷芝政府本令其進擊而先旣託病請假三日前假期巳滿亦未有銷假之電到京頓兵萍鄉寸步不進如故其意亦可見矣又據共同通信社消息云合肥出組內閣仍主張以武力對南遺將派兵不遺餘力推劉存厚大敗於廣元刻巳逃往漢中龍濟光在電白失利巳敗歸海南川粵之避業巳大變而在湘北軍咸有鬩牆之懼毫無作戰之心張敬堯仍駐長沙並未南進一步據此以觀主戰之主張恐終難貫徹矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[倪嗣冲出京後餘聞]  
　　安徽督軍倪丹忱十五夜出京巳紀前報茲聞倪氏是日直至十五日夜十二時五分專車始由東車站開行同車隨員爲王郅隆李如璋王普等四十三人李準亦同倪督赴津（李氏有赴南京與李秀山磋商要件之說）並聞倪督赴津專車之後並掛鐵篷車一輛內裝快鎗一百枝子彈一百萬發又有一車裝軍餉多箱十六日下午四時政界得倪督由天津來電話云明日（十七）定回蚌埠行署 
[北京之湘鄂間消息]  
　　近日之曹張態度頃據政府某要人消息國務院日昨接第一路總司令兩湖宣撫使曹仲珊氏由漢口來電稱刻下驟患頭目昏眩之病精神疲憊異常軍事倥傯不耐繁劇請暫給假七日藉資休養等語又聞另有一密電力陳戰事這不可延長同時又接某方面報告稱第二路總司令湘贛檢閱使張子志軍隊刻在江西亦有暫緩拔隊前進之說 
　　平湘計畫之變更政府平湘計畫原分三路現由曹宣撫張檢閱張湘督往返電商之結果中央於前日參陸處會議結果以三路改爲五路其詳細編制情形未便宣洩 
　　預防王正雅變異湖南常澧鎭守使王正雅率兵歸降後政府深恐其再有他虞十六日特電湖南督軍張勳臣囑其節制王旅所統之一混成旅倘若行動有異應即電告中央以便電示相當辦法云云 
　　湘中新官一斑某方面消息湖南自譚浩明退出長沙之後地方官皆相隨而逃茲聞今日國務會議巳議决簡任王丙坤爲湘江道尹張榮楣爲政務廳長高種爲高審長王淮琛爲高檢長惟財政廳長尙未决定張督所保者爲軍需監楊從權又保全省警務廳廳長劉信誠充任湘岸槯運局局長亦經照准日內當可發表 
　　電催奉軍赴宜政府以二批奉軍（計五千名）刻巳開抵漢口特分電曹仲三王子春兩上將速令開至漢口之奉軍一旅兼程開往宜施以便協助吳總司令分攻敵軍云云 
　　報告譚浩明蹤跡政府昨得湘督急電報告譚浩明刻已退駐永州在衡山者確爲陸裕光所部軍隊 
　　唐繼堯之出發通電雲南督軍唐繼堯自離滇中後刻巳分路派兵進窺陜鄂茲從某交通機關探得唐氏派兵出發通電原文如下天厭我國戰事復見現在川局甫平而陜鄂之禍又發前途各軍迭電告急勢難漠視已分別出師赴援其出鄂之師已委黃復爲第一路總司令葉荃爲第二路總司令王文華爲第三路總司令顧品珍爲第四路總司令其出陜之師已委石靑陽爲第一路總司令業經由各路司令整飭所部分別出發特電奉聞請　查照唐繼堯叩 
[粵中戰事之北京消息]  
龍濟光敗竄瓊崖 
李耀漢續張旗鼓 
政府前日曾接兩廣巡閱使龍濟光來電請撥現欵三十萬交龍運乾具領惟此欵究屬何項開支不易探悉聞國務院巳交財部核辦惟龍氏近日被南軍戰敗勢不能支大有高懸免戰牌之勢政府於十七日早又接探報稱龍濟光擬於日內由吳川乘艦開回瓊崖粵南海康遂溪廉江等處鈞被桂軍佔領矣又一消息云龍濟光巳率少數部隊由廣州灣逃回瓊崖 
　　瓊崖鎭使黃志桓因見龍氏迭次大敗因而變計遂與陸莫聯絡一致攻龍昨由某社傳來黃氏通電一紙照錄如下龍氏蔑法禍粵連年我民何辜時罹此慘天良苟具莫不興悲凡我國人諒亦同憤當茲高雷受害城市爲墟兩陽遭殘生靈幾絕桓等慨欽廉之逼迫慮兵禍之將連矧龍逆未誅剝膚痛切丈夫立世當抱同仇伐逆討奸尤應負責現蒙陸巡使莫督軍邊隅軫念令辦團防逆氛旣厭乎天心愾敵倍增夫士氣國民奮起勇撼河山應伍荷戈雲屯蟻集遄征壯士已成四營備戰健兒猶盈累萬宣言誓志百却不移約法一日未恢固期共死龍氏一日不滅决不偷生一致攄誠同殱國賊謹馳電告伏候指敎瓊崖鎭守使欽廉團防督辦黃志桓率全體將官同叩據某要人云十六日國務院接香港大北公司水底電信轉來之李耀漢洋文電一通同容謂桂軍十四營自十三日起巳開始攻擊肇慶耀漢所部僅二十九營以五營守備肇慶以二十四營開赴前方應戰一面與高屬龍使軍隊聯絡圖取廣州所有中央原定之攻粵計畫懇飭令贛軍尅日出發進駐大庚嶺使敵軍首尾不能兼顧等語末謂南雄韶化一帶之滇軍（張開儒所部）因欠餉未發軍心搖動應請乘機直搗則粵局可操勝算云云似此則龍敗李起粵中戰禍未即已也 
[岳州近况與軍民政訊]  
（赤水自岳州發） 
　　岳州本年遭七次搶掠三次火焚不但財產無存即至微賤之炊竈水　亦無完璧可憐百萬生靈無家可歸較之漢口辛亥之役南京癸丑之燹有過之無不及也記者今早抵岳就覽一週南正街一帶精華之地數百戶一炬焦土試登岳陽樓一望滿街敗瓦頹垣樑斷壁縱橫滿地無人收拾城內外春光寂寞路斷人稀即道旁火後楊柳亦憔悴無生意惟頹垣敗壁之上滿貼兩湖宣撫使曹前敵總司令張之保商保民佈告言辭慷慨激昂痛哭流涕見者讀之無不怦然心動惜往來皆赳赳桓桓之武夫而人民已流離他鄉無一來拜讀者耳至於城久鄉間記者曾一登吳三桂砲台舊址見三五村落或燬或存雞犬無聞炊煙斷絕田中之靑苗與碧草並茁絕無人鋤而去之蓋已十室十空矣岳州貧民近亦有稍稍歸來者然類皆閉門而居或於市上設香烟錢攤小本營生惟魚產可以成市惜因無人顧問大半腐臭軍人賤其值以購取之因染燒熱症近初發動岳州普愛醫院及紅十字會醫院住此種傳染病之兵民巳達五十餘人現正在發達時期中嗟乎大兵之後益以瘟疫岳民其何辜耶曹仲珊以宣撫使名義令丁春膏爲岳陽知事已經到岳視事下車之始即以撫綏岳民爲言惟如何撫恤並無具體表示官樣文章僅可一讀當地紳商調查損失無人出首承當湖南洋幣岳州無市大洋每元換南票五串六百湖北官票換南票四串蓋湖南錢票每千僅值銅元二百四十餘文聞新任湘督張敬堯有整頓湖南幣制之辦法係印軍用票一千萬張收買南票每南票一千四張換軍用票一張每南紙洋兩元換軍票一紙各小票均按此數計算收回流通均以銅元各店家所出之票均責成自行收回所有軍用票兌現之欵則向中央或外國銀行借欵二百萬元再向湖北銅幣局借銅元一百萬串以作基金而資流通所有收回之南票一律燒燬以免流毒現正在積極進行中此舉果成雖終不免兌現不足然較之一錢不名之南票則高高矣此間所駐軍隊爲第七師之一旅第二十師之七十七七十八七十九三團今午後忽有多數軍隊運子彈鎗械等下船開行人遂謠爲第三師退下之兵實則爲宜昌告急第八師之一部開往城陵磯溯荊河而援吳者軍事當道申言湘潭方面安靜如恒前敵並未開火目下最急者爲宜荆方面故軍事主力悉轉向於鄂西矣 
[湘人所受軍隊之苦痛]  
武昌通信 
　　曹仲珊率六混成旅南征原爲北軍挽回已失之名譽計並無擴張勢力於湘鄂之心張敬堯前以攻岳前敵總司令名義不由蒲嘉正面攻岳州而由崇通左路取平江說者以張軍實力次於曹軍故不敢擔任中路此說實似是而非要知張氏督湘早有成議曹氏與張感情宿好此次湘省軍興張之督軍希望雖可達到然其軍隊半係新岳半爲土匪於二月初開在蒲嘉屢與南軍小試戰鬬頻遭挫折曹氏以張軍殊無把握不獨難進長沙且恐岳州亦未易入特以左路屬張自任中路通崇與長沙交通只平江一縣之隔較由岳入長中阻湘陰難易何啻倍蓰而平江南軍又不及岳之强大一經克復即可直搗長沙取督軍如拾芥矣曹之扶植張氏督湘可謂情眞義摯乃張軍殊無戰鬬力曹軍克岳以後歷五日之久張軍始下平江然猶係南軍因不能在長沙交戰自行退讓設使南軍無棄長沙之舉相持尙不知至於何日張敬堯於曹軍破岳進逼湘陰之際以彼軍無進步太爲懊惱每日責令各師旅長嚴行督攻務先曹軍入長沙有臨陣退縮者即斬以徇所部受此嚴刑峻罰遂遷怒於湘人之頑强抵抗二十三日佔領平江城後大肆姦掠燒殺慘酷無比一切情形已見前譯西報抑知尙有未盡者茲據平江逃鄂之人所述該縣被屠殺之男女老幼數逾五千餓死與溺死者難查其數有一山寨爲避災禍地方藏匿約二千餘人因懼兵匪侵搜集有團防鎗數支自衛張軍搜索至此欲入搶掠不得竟開大砲轟擊斃其十之六七又有一山洞與一婦孺救濟會所在地被其擁入滋擾而城市鄉村各地方有被搶者即有被姦者六十老婦埀髻弱女遇之亦不能免其軍官於佔城後皆避匿不出縱兵逞兇至後四日始有所謂軍官者出現其時搶掠已完姦殺未已湘人受此奇慘巨辱人人目眥欲裂在湘陰瀏陽退走之湘軍有一部分聞知此事痛憤至極自行結合潛來襲攻所以二十八九日平江方面猶有局部戰鬬於無意中擊斃北軍頗多聞第二路魯皖各軍在瀏醴亦不免小有不法行爲然總不及平江之甚其紀律尙佳者惟直隸軍但說者謂其未動手之原因並非長官約束獨嚴乃吳佩孚以獨占獎金籠絡之力直軍有此奢望是以多數克守紀律云 
[西報述張敬堯軍隊之野蠻]  
　　十五日英文楚報社論略曰維廉氏紀洪楊之亂曰自桂至津路長二千英里遍地荒墟殘垣瓦礫成堆野獸橫行盤據廢鎭不聞人聲但聞鳥啼不見人家但見蔓草金錢損失不可屈計人民饑苦達於極點自一八五一年一八六五年人民之慘遭鋒　餓死溝壑者殆二千萬人云云嗚呼此洪楊之浩刦也以罹刦人數而言較諸目前歐戰有過之無不及所不同者地爲中國之地人爲中國之人耳今事過情遷從前慘狀多已忘懷其猶能撫談前事者惟二三遺老而巳死亡人數是否二千萬雖未能確定惟所紀情形則固事實也洪楊之亂旣平閱若干年後吾人有游皖省者旅行多日僅見空城偶覩破屋內有居人趨視之則形容枯槁多自他處流落於此者蓋兵匪交搶殺人放火無所不爲爲時未幾而地方已寂無人烟今武昌東門外有一地名七萬塜者亦浩刦之一紀念中國一有戰事則平民必受兵禍幾無一次不然凡讀中國史者莫不知之然此乃古代事耳今中國列於世界國家之林從前野蠻當不復見於今日試觀昔年革命與今日南北戰爭之際意謂雙方戰事當各顧全名譽是吾人所望諸中國軍隊者想非徒然也但有一大不然者則張敬堯之軍隊是巳據湘省訪函所云張軍之暴不遜從前流冦此輩慘無人道者吾人不屑責之蓋若輩兇如虎兕苟縱之出柙不加約束則自必逞其獸性爲惡無極惟縱之出柙不加約束者則决不能逃吾人之責斯何人哉則張敬堯也中國內訌與吾人無涉惟保衛懦弱以拒强暴則匹夫有責凡信仰人道主義者不可不盡其力量所能至以赴之也吾人見禽獸被虐猶且生不忍之心爲之援手况被虐者爲與吾人同一圓顱方趾之人乎更何况被虐者爲吾人食其米飲其茶生活要品賴共供給之人乎彼張敬堯者只合投諸洪楊野蠻時代耳不配受大權之委託爲百姓之長官也中國非因德國殘暴無道而對德宣戰乎段祺瑞卽主張對德宣戰最力者今非復爲總理有監視百僚之權乎彼張敬堯者非即段祺瑞之心腹乎今張果何爲者則僅見其發一花言巧語之告示諭令兵士善待平民並允給予戰士以只聞其聲未必見其形之犒金耳然一紙空文詎足有濟哉張軍暴行較諸德兵可稱伯仲然德兵暴行加諸異國之人而張軍暴行則施諸同國之人則直德兵之不若矣使政府熟視無覩置若罔聞則北方治權定爲世界所唾罵世人將斥北京執政者爲僞君子彼所謂保障人道者不過爲口頭禪藉以取利而其心目中實不知人道爲何物如是政府何配治國蓋己身不正未有能正人者自己犯法未有能禁人犯法者也如是政府方縱其所屬之鷹犬加害於民遠甚天災又何能乞外人助賑天災耶湘省領事宜嚴重交涉北京公使宜警告政府受害商民宜陳訴苦狀籲求伸雪如是則張敬堯定可伏法而其他統兵者亦知有所警惕矣 
　　英文楚報四月九日益陽通訊云記者想北京等處必謂湘省巳克服矣張敬堯刻巳安撫湘人矣故記者不得不述事實數則以告世人張敬堯之入湘也實南軍將帥懦弱無能有以致之南軍不守其可守之地點而作非必要之奔逃以致土地拱手讓諸北派之代表此代表刻方以北派之政策及其目的思想昭示天下首嘗張敬堯之滋味者厥爲平江張軍在該處姦搶數日荼毒平民某英敎士曾見張氏告以兵士暴行張竟厚顏抵賴謂非其兵士所爲定係土匪滋事敎士告以搶刦某敎會者確爲身穿北軍制服之人當時審視無誤張答曰此南兵之竊取北軍制服者所爲也　哉此言北軍制服何致爲南兵竊去豈北軍時方赤身洗澡耶張之第七師刻駐長沙復在四處重演平江慘劇日前一部份奉命出發赴常德作戰但迄今竟不越過寗鄉沿途且大肆掠搶焉記者以爲張軍未必敢至此間蓋益陽附近南軍尙多張軍固深畏之也益陽與寗鄉之間土匪亦甚活動泉交河鎭已被搶刦已空張敬堯旣入湘境究有何因而不駐兵於扼要地點維持秩序整肅軍紀禁止掠搶耶記者百思不得其故是殆張敬堯與其兵士同具獸性耳人有生性以殘害同國之人爲能事者張即其一也猶有進者使張軍不得無窮發財機會之供獻則張軍必裹足不入湘境若輩非作戰之軍也直專事搶刦之羣耳張之行爲如此以致政治凌亂惟挾利器者始得實權文官絕無權力人民絕無保障外人危險與華人同此種現象乃南軍退走北軍前進之結果吾輩外人其能幸而不死者究有幾人誠不易言然吾外人宜竭其能力振其精神以慰華人吾輩在此尙能代表公道無論死生吾輩所保持之主義始終不磨也 
[西報述馮玉祥軍隊之整肅]  
　　英文楚報四月十三日武穴通訊云馮玉祥旅長所統之第十六混成旅駐紥此間兩月有餘今已開始拔隊出發數日前卽有馮旅定十二日離武穴之說兩日前開來小輪十二艘民船約三十艘昨日有兵約二千名束裝登船已於今日侵晨開往漢口彼等大約將暫駐武漢以候餘兵馮旅共有兵一萬零七百人且有驟馬六百餘匹以小輪民船分批運之需時須兩星期之久聞馮旅會集武漢後將開往荊州之公安與反對中央政府之軍交戰云當馮旅第一批由此出發之日道旁觀者如堵所過一路及江濱之燃放爆竹者相繼不絕外間謠傳馮旅長將即啟程衆爲疑信參半馮旅長前於浦口等處瀕行輒悄然而去不欲驚動羣衆昨日馮於其部下軍隊沿大街向江濱進發之際乘轎由背街而赴江濱是時民人皆集大街觀軍隊之過迨見馮之衛隊時馮已將至江濱江濱之人得此消息爭欲一瞻丰采而馮已在船矣數日之前馮曾出示宣布該旅不日將開離武穴並命兵士付淸所賒物價及交還所借各物兵士之未淸賬者可由商民呈報旅長决不令其稍受損失末謂第十六混成旅駐紥武穴殊爲平安未見流血之事甚堪感慰云云示文措詞直爽足徵仁人君子皆有愛民之心武穴得如此之將賁臨爲賓亦可謂榮幸矣馮旅甫經拔隊而匪黨巳爲技癢日者武穴廣濟兩處商會皆接匪函要求武穴廣濟同繳現銀二萬 
 
 
 

Page 7

 
 
兩如不照允則一俟軍隊離境即將掃平兩處云云武穴商會巳致電武昌當道請留兵若干防衛地方或由省垣另撥軍隊代之此輩匪黨即前爲馮旅兵士在廣濟附近所懲創者今軍隊尙未全撤竟敢具函恫嚇亦太不自諒矣尙有一事足以表示第十六混成旅之精神而不可不稱揚之者則爲自北方水災振欵開募以來該旅將士之損助者巳有二千餘元蓋旅中直隸人居多見其同鄉之人處於顚沛之中皆有不忍之心也 
[龍濟光勢日窮蹙]  
　　陸巡閱使前以長沙失陷本欲親赴全州策畫軍務俾能早日克復頃因譚聯帥派員回桂請示巳密授機宜着其轉述一切且值此時贛邊北兵又有集中窺伺之耗故陸使爲顧全兩粵局面計現巳將赴全之議打銷擬於旬日後出梧一行始返貴縣陸使移節東下前敵　龍軍略久經熟籌昨以東路劉魏各軍進駐　貴陽江恩平一帶業無後顧之慮原駐滇粵兩軍亦已陸續集中沙朗兵力驟增電白龍軍將必西窗石城與李嘉品合兵進擊西路爲藉收桑楡之計除飭劉炳宇沈鴻英各軍嚴守陣地外又將現駐鬱林之榮字營五營調赴前敵與劉沈兩司令協同進剿並將决定方略逕電東路各軍司令一體知照 
　　高州方面消息高州望夫墟前有龍軍千餘人爲林虎軍猛力擊退紛向高城逃竄至沙朗大路墟新洞附近復爲滇劉兩軍截擊無一存者現林劉滇三軍巳合圍高州龍濟光走避石城預備逃往廣州灣魏軍與林軍之一部現圍攻電白水東即日可下又聞廉江龍軍自沈軍於五號日奪獲附城一帶高山架砲向城內注射後已非常窮蹙本擬棄城遁回遂溪等處惟以高州府內殘兵尙多而府城以外各處嶺頭亦險隘全失此路敗兵勢必須由廉江一路竄回雷州若廉江一失則高雷交通之路中斷高城餘兵勢必成　中之鼈因此廉江之兵尙拚命死守以保高城窮兵之退路至高州城則本無險可憑以故日來茂名之龍軍紛紛逃向廉江方面大抵高城克復之期當不遠矣李嘉品自陽江失敗後卽竄回高州日前由李帶同陸梅入謁龍濟光龍即秘密與陸梅離營赴海頭至廣州灣乘船回港現高雷各路軍務統由李嘉品主持龍氏八日午抵港九日偕同陸梅往澳在盧園暫住聞龍此行赴澳實欲聯絡東江綠林擾亂若一得手即可與閩省聯合較之高雷孤立一隅爲優查其與陸梅同行實爲李嘉品力薦並謂循州一得進戰退守兩者咸宜陸係循州人又係綠林老手一呼立集現在澳門某牌館極力進行茲將關於軍事各電錄下陸巡使自貴縣行營來電云粵桂各軍應限於一星期內將高州龍軍合圍同時協擊并嚴限於新曆四月內一律肅淸俾得專心應付湘閩李烈鈞自陽江來電云廣州莫督軍新昌李總司令鑒接林總司令魚日函稱我軍前鋒已將沙朗逆軍驅逐淨盡一面協攻電白仍以主力軍與滇軍進攻茂名等語合轉電聞烈鈞靑印沈鴻英自淸平行營來電云南寗陸巡閱使陳督軍廣州莫督軍鈞鑒冬日一役相持至江日辰刻我軍再接再厲敵乃潰退仍伏守內要戰溝負固抗拒我軍遂扼江城南村曁附近一帶陣地完全佔領是役斃敵甚衆支日英等督飭營隊向城北方面進襲將謝輒鶴嶺等處高山一併佔領當即安設砲位趕掘戰溝俟佈置完善再行鼓勵士卒悉力進攻合併奉聞鴻英炳宇春琯歌戌印 
　　日昨外傳軍署鎗斃李嘉品之姪一事茲經調查全非眞相緣目前在陽江陣地俘獲之李士聰係李嘉品之子並非其姪押解來省後覊於滇軍司令部甚爲優待並得自由發電及通信陸使因李嘉品父子與龍濟光關係甚深爲之出死力以忠於所事或情非得已故不忍加害特電粵當道曲賜保全惟聞李士聰到省後自分必死忽蒙優待已致函伊父力勸其去暗投明至與李士聰同時被獲之李嘉品參謀長萬鴻恩係國會議員此次非常會開會於廣州萬亦報名列席支領薪金詎暗中潛赴陽江參與龍軍帷幄被獲後作種種搖尾乞憐狀求貸一死萬名介人在龍軍中當團長之職 
[劉存厚敗退漢中]  
　　據確實消息謂連日川北廣元地方劉存厚被川黔軍隊逼迫發生激戰劉業巳大敗逃往漢中又聞政府前以川省廣元發生戰事特擬再派管金聚所部之第十五混成旅全隊開往川北應援劉存厚所有應用械彈兵餉均由中央完全擔任今劉旣敗逃不識此項援軍能否助其恢復勢力也惟聞政府十六日上午九時二十分尙接廣元劉存厚飛急密電一道據稱川省餉械務請核准照發至感軍費百萬懇速撥給以固軍心張省長晋京關於川省最近情形當可言陳無遺云云惟此電對於廣元戰事並未提及一字不識何故 
[川省援軍之進行紀（成都通信）]  
　　長岳戰事吃緊後程潛黎天才等均迭次有電來川催促聯軍迅速東下唐聯帥繼堯已由行營電促援鄂各軍尅日出發聞援鄂軍共分四路除唐聯帥委黃復生爲第一路總司令外現又任葉荃爲第二路總司令王文華爲第三路總司令顧品珍爲第四路總司令準日內陸續東下刻聞唐聯帥已到桐梓遵義綦江間仍須取道綦江前進頃有電致熊總司令請預備子彈以便接濟北伐各軍并聞唐氏此次到川隨帶子彈亦夥 
　　川滇黔援鄂聯軍第二路總司令葉荃昨令巴縣江北各知事及水警廳迅速封雇大船二百隻於四日內悉數屯集江干聽候撥載東下渝城白木船帮因癸丑討袁之役屢被軍差損失甚鉅此次各軍東下又無輪船行駛擬請當道在艙下輸運商貨艙面裝兵現該帮已將此項情形具呈當道矣顯曉齋軍長奉令援鄂外間所傳會辦四川軍務說已不成事實 
　　聞黔軍王總司令文華有由貴陽率師出銅仁不由渝城東下說王月前由貴陽起程前有電致熊總司令略聞自川事發生執事起兵討逆勞苦功高此次總領師干必能迅奏膚功削平大怨華雖不敏願附驥尾現正趕籌一切俟粗有頭緒即行首途文華叩篠 
　　黃總司令復生現一面編制所部成建制部隊一面電促盧錫卿副司令到渝并須籌軍費若干黃現接促其到省代省長之電頗多又聞熊總司令致重慶黃總司令電云東下聯軍兄當一面以爲先導幸何如之劉陳（指劉湘陳能芳）已改編爲獨立第一旅劉爲旅長兄擬調用無有不可除電達兄意外臨時節目請加斟酌擬定爲盼克武篠劉輔臣陳永昭兩氏業經唐聯帥令爲黃總司令左右翼頃黃以援鄂出發在卽特電請熊總司令將左右翼名義分別加委并電請劉陳迅速赴渝共籌東下大計 
　　在渝之黃總司令二十號致內江滇軍顧軍長等電云內江分送顧軍長李旅長均鑒近奉唐聯帥迭電催促援鄂現擬將各路部隊集中渝城以便選編東下隆內富間敝軍於熊公敬電以前所招部伍携有敝軍招撫司令黃金鏞護照者希轉飭貴軍各團營長一體知照准予通過除電熊總司令外特電盼覆復生叩號 
　　川省援鄂軍司令向育仁昨令該部出駐梁山之第十七團長劉啓超籌備出鄂軍費并囑其對於梁山防地務須嚴爲防範茲將川軍援鄂司令部之人員探錄如下司令向育仁參謀長杜炳章參謀長治華副官長余順筠副官李治張敦基軍需長彭澤莘軍需正温煦書記官王愼之江炳林軍械官楊紹溥其餘軍醫等尙未委人 
　　滇川黔聯軍援陜第一路總司令石淸揚訓令云爲訓令事照得本總司令奉令援陜業經就職在案所需欵項至爲繁重現在規定以招討使署前在三台蓬溪西充射洪鹽亭五縣所籌欵項全數撥作援陜之用無論何項事件均不得動支分毫亟應飭除分令外爲此令仰即便遵照將前此令籌之欵項專案存儲聽候撥用若敢擅支分毫應責成經手加倍賠償不稍寛貸 
　　川軍第二師舒師長賀石援秦電云石招討使鈞鑒讀唐總司令删電欣悉我公仗義執言首膺大任移師援陜必奏膚功衢亦軍人夙懷報國執殳秣馬願効前騙特抒賀忱并候明敎川軍第二師師長舒雲衢叩養前川北總司令彭光烈自戰事平後即率所部退駐龍安表示一致向前惟其軍尙未切實編成建制部隊靖國川軍第一縱隊呂司令擬派員前往龍安與彭接洽一切以便收束部伍 
　　二月二十六號顏德基司令與總指揮鄭啓和令第十營營長葉程宣由保寗出發進攻陜軍於永寗舖該北軍確有一營之兵力靖國軍雖亦名一營實際不過三百人於十六號曙時三路進攻陜軍　逃奪獲鎗支三十餘支擊斃排長一人兵士十餘人生擒北兵十餘人已死者給予棺殮俘虜亦給資遣還由永寗舖遄征西下宿營虎跳驛是夜風雪大作靖國軍慮困獸猶鬬枕戈待旦乃始拔隊直入劍門先是張瀾瀏存厚自省城奔北而來方期由昭化廣元逕往西安自昭化失敗即由廣元退却不意爲前在永甯敗走之秦軍所阻以致進退維谷現靖國軍巳經佔領昭化不日拔隊前行 
[奉天通信]  
　　東三省巡閱使之設據此間當局表面上之宣言謂政府以東省爲參戰衝要部分故設立巡閱使將特畀以外交上軍事特權如保護東北及經理路政調發軍隊各事均負特別責任其巡閱使辦公地點爲節省起見仍縮小規模即就現有之奉軍政兩署兼辦因是兩職勢必兼領惟吉黑兩省須在奉派專員隨同辦公關於以上各節現正與中央當局接洽一俟妥協即可發表云云 
　　奉軍征南副司令徐又錚氏前赴軍糧城有日矣現在川閩防務吃緊不日將親自督師南下惟進行方略必須與張軍長面商是以於十五日早七點鐘乘京奉車抵瀋軍警嚴加保衛遂同赴站迎迓之孫師長乘汽車進城即下榻於興業銀行之內 
　　奉軍入關係爲援助第一第二兩路軍隊現在湘督戰事尙在進行鄂西粵東同時吃緊奉軍應援前敵益不得不迅速前進連日南下奉軍絡繹於途奉軍參謀長楊宇霆氏即日前赴湖北孝感一帶視察軍隊副司令徐樹錚氏亦有不日赴漢之說 
[杭州快信]  
　　陸軍部特專員丁慕韓（諮議官）來浙與楊督軍商榷要公昨已蒞杭 
　　二團團長陳璠呈報到省已於十六日督率所部開拔抵甬 
　　金華道尹沈鈞業堅請辭職聞巳照准遺缺以候補道尹王國鐸李曾麟最有希望不日即可發表 
　　警備隊司令部諮議官洪士俊（前三區統帶）奉童師長調令隨征赴閩贊襄戎務昨已就道 
　　玉環知事李景枚奉令調省遺缺委江恢閱（號輝午安徽人）署理 
　　一二兩師各團營向設司藥一員惟工兵營獨付缺如營長徐康聖以關係衛生特呈請添設奉督令照准　　二師六團二營新兵入伍頗多一切敎練設施需員佐理昨奉令以師附尉官張沐霖改充該營營附尉官俾資贊助 
　　前受甬事影響辭職之外海水警廳長王萼現奉委充督署諮講鄞縣知事王家琦亦委充二區警署長惟會稽道尹劉邦驥卸職後流寓省垣尙無希望 
[南京快信]  
　　軍署衛隊營伙夫用刀砍死該營長王義之岳母及王之四齡小兒一案李督因病未能親訊昨由軍法課將該犯提赴小營執行鎗斃觀者人山人海咸謂該伙夫含寃未伸磋嘆不已 
　　省署昨已咨復議會臨時會定五月二十一日召集 
　　魯省議會昨致電蘇議會稱日民政署已開幕請協電中央向日公使嚴重交涉以保國權 
　　據蚌埠來人云倪嗣冲回蚌後現正徵調所部集中蚌埠准備出動助閩攻粵 
　　漢口開各省代表會議李督擬屆期加派江寗鎭守使齊變元赴漢列席會議 
　　贛督陳光遠來電王餘慶旅准個日（二十一）開赴贛南吳鴻昌已進駐大庚嶺 
　　曹錕派參謀張兆瑞來寗謁見李督接洽某項軍事 
　　公府副官長何紹賢昨謁李督密談甚久聞何准明晨乘輪赴贛接洽 
　　長江巡閱副使王廷楨爲愼重江防起見擬日內親赴長江上下游查勘要塞砲台以固江防 
　　駐宿遷陳調元所部之第七十四混成旅已撥歸張文生節制地方通信 
[蘇州]  
　　任陽鎭全鎭被刼案常熟縣屬任陽鎭於本月九號晚八時許有巨船二號開至任陽鎭西市梢停泊船中梟匪七八十人各持鎗械木棍等物一擁登岸其時楊泉茶館內茶客頗多見之相率奔避各匪等卽喝令該茶肆閉門息燈旋即分派多人四路把風先開鎗一排示威各匪等卽分三十餘人閧至閔柏華（該鄉助理員）家打門入室分投各房恣意搜刼閔君適赴城未回匪等將閔之祖母扭住逼令交出銀洋又將某傭婦毆傷刼得財物搬運下船其餘各匪四五十人則閧至各商舖挨戶搶刼未閉門者一擁而入已閉門者毀門而進如閔恒盛米行嚴肇祥鮮肉鋪沈恒昌茶食店大雜貨店畢彬如家薛松林家耶穌堂內沈仲芬家延益茶食店小酒店剃頭店水菓店等共十七家咸遭擄刦一空閔恒盛米行夥二人當時跳河逃走幾遭溺斃又對河湯姓子湯陰維得聞盜刦之事立卽開門出外鳴鑼呼救旋被把風匪徒暗中發鎗擊傷殞命又有沈姓學徒料被鎗傷右手腕直至十一時各匪等分負贓物運送下船後始各呼嘯齊集登舟向西開去矣此案業經常熟縣張知事將查勘情形通報各署水警二廳趙廳長以此案失事處所係第三專署第三分署所轄汛地該署長薛如江當時毫無覺察事後又不能趕緊追緝贓匪玩忽疏縱巳可槪見特飭將該署長先行記過勒限十日破獲云 
[松江]  
　　警界消息彙誌泗涇警察分駐所區員劉培芳因迭被該鎭紳商控請撤換縣署已决令劉區員與葉榭分駐所區員陳艦予互調惟領袖警佐那鶴年尙未將縣令正式發表外間傳說謂劉區員有不願與陳區員互調之意故縣令因之延不揭曉也又浦南亭林鎭分駐所區員龔銘德亦已由李縣長令調回松另候差委而別調奉賢縣莊行鎭區員沈楫甫抵補龔缺又東鄉新橋鎭舊時僅有一派出所警力極爲薄弱近該鎭紳士錢少侯等以新橋轄境旣廣地尤衝要爰即聯呈縣署要求擴充成區以資鎭攝聞已由縣轉呈省長核准矣 
　　發現類似盜案昨日夜間三句鐘西外五鬼橋堍沈永春家被匪徒四人撬門入內恣意搜刦永春之母夢中聞搬移物件聲急作響聲冀其逃逸詎該匪等不特絕不驚懼且挺身入房出刀威嚇永春之母遂聽其席捲而逸聞損失約值百元云 
[無錫]  
　　省議會召集通知縣公署昨奉省電省議會定於五月二十一日召集臨時會云楊知事特公函通知錫籍各議員孫肇圻高瑩華蘭唐圻鎭楊道樞等八人云省長删日代電內開現因辦理七年度地方預算本省長依省議會暫行法第二十二條於七年五月二十一日召集臨時會除公布並分咨外仰卽通知在籍各議員如期到會等因到署奉此除分函外相應函請貴議員查照　　繭市漸見活動絲繭一業自受上年歐洲激戰影響以致蕭索不堪廠家無一不受虧耗去秋以來航路阻塞絲銷停頓各廠停工者實居多數近聞廠絲稍行活動外洋已派輪到滬裝運大批絲料赴歐乾繭市况較前亦略起色近日春乾繭如路角好者每擔價規元一百二十兩及一百十五兩夏乾繭身分似低去路頗滯每擔僅售規元七十兩及六十五兩虧本奇鉅繭商無不皺眉而當地各繭行日來租出者已爲數不少云 
　　小麥免稅期滿梁稅務所長近奉財政廳令開案奉財政部訓令本部前因提倡國貨振興商業曾將中國製作之麪粉麥料免去稅釐一年截至本年四月底爲限期滿之日特令行各該廳關於麥稅一項嗣後照章征收以重國課希轉令所屬知照等因奉此除分行外合行令仰該所長轉令所屬各分卡一體遵照矣 
[嘉定]  
　　開濬南翔市河南翔河道淤塞不堪前經董事李功孚君呈准嘉定縣姚知事籌議疏濬嗣因李董辭職致未舉辦本年春間經新董施伯珩君繼續辦理呈請縣署加委程君梅生爲河工主任程君係常熟縣雜稅主任對於本鄉義務頗具熱心已與常州溥濟挖泥公司訂立合同於四月七號用機器開濬是日並由姚知事到翔行開工禮聞當日所訂合同略云用挖泥船兩隻第一隻先到工第二隻開工後兩個月到工所挖地段係南翔鎭東西或東南兩港計長十八里所有駁泥船及挑夫等均由溥濟公司擔任出泥在離岸二丈之外全工約計云土三萬餘方以漕平一百擔爲一方限八個月告竣云 
[鎭江]  
　　派員探訪軍事兩湖宣撫使曹上將因上江下游各省時有不靖之謠關係上游軍事影響匪細特派軍事探訪員許蘭亭郝玉林龐樹興等三人前赴下游蘇滬一帶調查一切該探訪等業於十六日蒞鎭矣 
　　軍學補習所開學駐鎭陸軍第十九師楊春普師長創設軍學補習所於十七日開學楊師長躬致訓詞內分四大綱 [T13 ]一 [/T ]鍜練身體發揚尙武精神 [T13 ]二 [/T ]養成勤勉誠信實踐忠勇愛國之心 [T13 ]三 [/T ]富足軍事智識力謀軍隊改良 [T13 ]四 [/T ]砥礪志操養成軍人榮譽 
　　裁釐改稅之實行寗屬裁釐改稅財政廳飭知於陽曆五月一日實行東臺釐局歸併姜海（改江東）原委東台局長瞿大椿調委鎭江荷花池稅所以原委荷花池局長莊復恩調辦江東現莊所長已奉到委狀矣 
[安慶]  
　　警備陰與軍隊之衝突六安縣原駐有安武軍一營營長係王傳祿而該縣亦招有警備隊一百名日前不知何事軍隊與警備隊大起衝突營兵因有人受傷遂將縣署圍住城內商民異常驚慌恐發生他項問題惟時王營長因赴霍山剿匪未回當衝突之時該縣李知事銘楚正在東門某公館飲讌營中亦有人在座遂回營帶隊前往彈壓始得息事 
[寗波]  
　　援閩軍隊出發寗波駐紥陸軍步兵第一師第一團及駐紹之第二師第五團第二營均奉揚督軍令出發援閩故前昨兩日或自寗趁輪赴温或由紹搭車來甬兵士出境過境絡繹於江北馬路一帶由甬開甌之軍由團長陳肇英君督率由紹開甌之軍由營長吳國棟君督率均聽指揮於援閩總司令第一師童師長　出征隊開差費楊督軍擬每營給發一千元渡海後直至厦門登陸而童師長尙須在部下步騎砲工輜等各隊中挑選精壯士兵編爲一混成旅以待調遣並聞童師長昨有電來寗准於今日渡江趁車抵甬候輪渡海故所有前隊士兵均暫假天勝舞台爲駐紥之所並調駐台陸軍第二團團長陳君璠帶所部來甬充戒嚴司令官云又聞此項軍隊昨今兩日先後拔隊啓行陳團長深恐兵士有强當情事特派軍隊數名保護典舖一面函知警察廳長諭令各典照常營業倘有冒充兵士强欲貿洋者許商人等報告本部以憑核辦云 
[杭州]  
　　七年度地方預算槪要浙省七年度地方預算草案現已經各主管官署屢次會商議有頭緒大致收入一部份並無增加惟以土布免稅之故大約須少收八萬左右而支出一部份內務費下須增選舉費六萬餘元兩欵並計巳不敷十餘萬之譜幸去歲省議會議决之預算案內收支相抵尙有餘欵二十萬元名爲預算費現在即以此欵儘數開支計敎育費可比前加添四萬有奇共合一百零五萬五千實業費可比前加添二萬有奇共合二十一萬五千如此辦法是敎育實業兩種事業藉可維持並可略有擴充但不能完全進行耳至於如何支配仍由敎實兩廳詳細規定即日編就全部草案呈送省長公署咨行省議會付議矣 
　　火車輾斃行人慘聞十七日下午由杭駛往嘉興之十一號區間車行經硤石聞出第一百十四號橋時有一年約三十許之江北人某甲在軌行走火車停避不及致將某甲軋斃碾成三段手足支離血肉糢糊慘不忍覩當經硤石蔣站長飭警前往驗明查無家族卽着地保棺殮一面呈報吳巡官備案 
[邳縣]  
　　魯匪南擾之危急近來魯匪南下徐屬匪勢蔓延邳縣尤甚舊曆二月十七日邳城之西南三十里運河口大王廟有史殿臣捍首領匪數百人經過該處當刼船兩隻架去官湖商號五人（係山西人回家由此經過）十八夜搶離邳縣二十里之灘上鎭大小商號數十家被其搶擄一空在灘上盤踞兩日邳縣知事姚君並前知事劉君（刻充官產經理委員）調各圩團練與匪對敵一盡夜十九夜該匪始散官湖團練被匪傷二名刻尙不致碍命惟被架各商尙未贖回三月初三日邳之西岔河圩又有匪數百人打圩邳知事調團練前去與匪對敵一盡夜岔河匪將散泇口鎭又有史匪盤踞打圩刻邳之官湖鎭董劉君與商號集合成立商團又招添團練二百名日夜操練嚴密防守 
[濟南]  
　　捕獲黨人津浦路自　本省劃爲戒嚴區域以來復由軍署添派探員多名分佈該路偵察一切日昨有軍署探員張某在該路南段通車內捕獲一名由身畔抄出徽章符號等件並委任狀一紙係由藍天蔚蓋印署名此外復由行李中檢出手鎗子彈該探員立將該人綁押來省下車後即解送督軍署訊辦 
　　德縣兵工廠大炮運京德縣兵工廠委員舒錦華帶護兵數十名押送大砲一百十四架於十四日下午五時餘由京奉路專車運送到京至東便門車站地方改駕砲車送往陸軍部軍械庫驗收 
雜評一 
[漢口之會議（默）]  
　　漢口之會議爲疏通曹張也確定戰略也商决軍費也選舉總統也故說者謂此會與時局大有關係而段之親臨與否尤爲重要吾謂以從前之會議證之若蚌埠會議奉天會議天津會議等等結果非特不能解决其所商之問題且徒增其意見之紛擾以此例彼成續亦可逆料况乎段之赴會以倪徐之慫恿而欲行以靳曲之尼阻而欲止則段一己之行動尙無力以自主更焉能有力以解决此種種問題而使各方面一致哉 
　　是故漢口之會議可以見段派政策之窮而段之忽行忽止尤足徵段自身之窮然則會議前途不可預測耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三誌黃包車夫之風潮]  
　　昨日（十九號）上午十時許有黃包車夫金阿三孔明成田四李阿照等三十餘人頭頂呈詞手執長香至靜安寺路交涉公署禀稱生計垂絕請求施救當由陳交涉員派外交科長陳震東以好言勸導諭各退去靜候批示衆始退散繼復至閘北華興路滬海道尹公署一如前式請求援救由王道尹親自出外開導允許與交涉員協商維持並將呈詞收下諭令靜候核奪批示衆各稱謝而去 
　　昨字林報與文滙報皆載有西人投函言車夫風潮事茲節譯其大意如下 
　　字林報投函曰人力車問題當道亟宜正式調查同時宜即發訓令禁止印捕華捕不得再棍擊車夫今日余從各方面皆聞華捕不善待車夫之說車夫生活太苦此爲滋事之主因詳查其情裕其生計固工部局之責也 
　　文滙報投函曰頃聞人言車夫之攻擊電車非因電車公司前有推廣路線之請求如果因此則當公司有此請求時車夫即當滋事不應遲至今日質言之電車雖一年載客多至七千五百萬人然電車開行後之人力車其數並不較電車未開行以前爲少余知一經調查則車夫滋事之原因必在於十七日午前許多空車由車行行至滋事地方時而被沒收車照也車夫憤甚思想簡單以爲人力車旣不許行何以電車獨可駛行此車夫所以有攻擊電車之舉動或謂滙中旅館前設立停車場與車夫風潮有關使此說果確則滋事地點何爲不在黃浦灘而在距滙中相隔二英里餘之地乎余意撬取車照一事宜可知外審愼爲之余曾見巡捕撬取車照並無他故不過以巡捕舉手令停時車夫未及立即停行耳此種過失頗屬細微租界中車輛往來宜嚴加管理余極贊成但偶因細故遽取車照則巡捕未免太嚴矣貴報社論謂車夫以電車公司奪其飯碗故恨之此說余不同意貴記者若詳加調查當知前說爲不然也綜之車夫之躑躅於途者於行往停車場或由停車場行出者須分別辦理不可見其爲空車遽取其車照也至於電車公司請求推廣路線之問題余確信與此次滋事無關云 
　　文滙報又云星期三日人力車夫暴動受傷者今晨有一人斃於捕房醫院下午在驗屍場開驗塡明屍格展期續審 
[嚴防敵國人之暗中活動]  
　　松滬護軍使署昨接參戰督辦處函略謂准駐京協約國公使函告云自俄國與德奧兩國發生事故以來前駐中國德奧兩使館用該國各領事館用人及敎士曁德粵商行執事人又用中國境內居留之他國無業游民以及中國之流房展辦理各事如下（甲）特用鬍匪及蒙匪拆毀聯絡歐洲與遠東之中東鐵路（乙）協助在俄境拘留之德奧俘虜逃入華境（丙）損害協約國在中國之商務擊沉商船并在中國境內擾亂以致商務受損（丁）在印度以及俄國與新疆交界處煽惑回民（戊）揑造俄國及他協約國之內情并戰事狀况或登載中國各報或特出北京天津上海漢口之洋文機關報及圖說以期破壞中國與協約國之感情（己）私運鴉片以阻中國烟禁之進行（庚）誘惑并以詎欵暗助中國之各項浪人致令平民不得一日之安寗上列各事通行一體嚴防云云 
[拘訊德人供詞牽涉之丁仁傑]  
　　松滬護軍使署偵探前在閘北境內拘獲章少良供詞牽涉之德人納爾生解經軍法科研訊等情已三誌本報茲悉使署司法科據該德人供出曾與居住法新租界之民黨人丁仁傑購買軍火等語故由使署函致法公廨請將丁移提訊究昨由法捕房飭探徐新法將丁拘解法公堂經聶讞員向丁詰曰汝是否曾與德人納爾生購買軍火丁仁傑稱公民與納爾生素不相識實無購買軍火情事求請查察中西讞員會判丁交捕房帶回管押候函致使署將人證移提到案質訊明白再行核辦 
[續派商輪載運浙軍赴閩]  
　　浙江督軍楊善德前接參陸辦公處迭電催將所抽援閩軍隊從速出發並令招商局調派新康商輪赴浙裝運第一批軍隊三營輸送厦門登陸助防等情已紀前報茲悉浙督軍又接參陸處續電令將抽調援閩防軍繼續輸送並令招商局加派輪隻前往裝運該局業已抽派泰順商輪赴浙運載業於昨日開駛出口前往浙屬溫台州裝載浙軍三營赴閩助防 
[軍艦赴閩攻粵預備出發]  
　　海軍總司令藍建樞前以海軍攻粵艦隊將次出發所需軍械子彈亟應支配充裕故親往海軍軍械科檢查等情已誌前報茲悉藍總司令以海軍攻粵計畫業與劉總長電商妥洽尅日出發是以諭令軍械科趕將各項軍械子彈遵照前項單開數目分給各艦具領故日來停泊碼頭三四等號各駁船往來輸送頗爲忙碌 
　　又一訪函去海軍司令部接參陸辦公處電略謂浙省援軍業巳出發該部前曾預備赴閩之永續永建及辰字列字等各艇艦自應迅速駛閩等因藍總司令當即轉令各艦艦長從速整備一面商由謝廠長將前經核撥援閩鎗械子彈於昨陸續分運各艦中藏儲聽候訂期出發開駛赴閩 
[調回夾攻長岳之軍艦]  
　　海軍藍總司令邇以駐防長江各艦前因夾攻長岳先後上駛以致下游防務空虛現長岳次第收復所有上駛各艦自應仍回原駐地點以固防務昨特電令杜錫珪司令遵照辦理 
[美國增加進口稅率之電告]  
　　大陸報云美國通運公司之駐滬代理人頃接美國來電據云船貨由海岸運入內地者增稅百分之三入口貨由快車裝運者增稅百分之五自四月一日起實行 
[新茶上市前之茶商會議]  
　　昨日本埠各茶棧以新茶又將上市特邀同行在民國路茶商公會開會集議到者除正副會長沈錦伯翁長岐外有同業六十餘人當經翁長岐宣言曰連年我業之對外貿易大受打擊皆緣茶客不察情勢往山濫收以致滬地陳貨尙未銷通各茶棧之受虧不淺今届茶客如欲向茶棧預借銀洋往山收茶須另訂新章 [T13 ]一 [/T ]茶客往山所收之茶簍上記號不得塗改 [T13 ]二 [/T ]所借詞何棧之銀洋槪歸該棧出售不准東挪西移種種作弊 [T13 ]三 [/T ]今届叮囑各茶客往山收買須格外審愼不許濫收 [T13 ]四 [/T ]同業擬公舉調查員數人至三公司輪船棧房逐日調查到貨之多寡 [T13 ]五 [/T ]由本公會名義函請各輪船公司凡皖浙等省裝各該公司船到滬之茶請其報明本公會備查 [T13 ]六 [/T ]如查出茶客有盜賣情事從嚴議罰 [T13 ]七 [/T ]所定新章理應稟請地方官及各商會備案云云同業均贊成至傍晚始散會 
[接護由浙來滬之德人]  
　　松滬護軍使署接浙省楊督軍來電略謂現有德國人二名由浙赴滬除已派令浙省憲兵四名護送該二德人由杭乘坐火車定於十九號午後三時至嘉興交替外請派駐滬憲兵至嘉興接收保護務望送至北車站取具該二德人沿途護送無悮證書送浙備考等因盧護軍使當即令飭憲兵營張營長調撥憲兵四名往禾接護矣 
[美國不招華工之一再聲明]  
　　駐滬美總領事薩門斯前日致江蘇特派交涉員函云逕啓者中國報屢載不日將有美員來華招募華工其數約在三五萬左右用作戰事工程又云該員業已行抵小呂宋即將前來因此人之前來本署問訊者踵趾相接查本署並未接有該項消息凡來問訊者卽如此告知以上各情本總領事業巳申報本國政府公使深望貴交涉員將前情轉告各報俾貴國人民之注意此事者可不再前來訊問也 
[公舉代表赴日參觀電氣博覽會]  
　　本埠紳商學界聞日本國將開電氣博覽會日前特開會議僉以閘北水電廠廠長單允恭曾留學日本雷電學校富有電學經騐遂公推單君爲代表赴日參考聞單君日內即須附輪東渡廠中事務由總理劉淸蘭代爲主裁云 
[縣屬高小聯合運動會第一日紀事]  
　　上海縣屬高等小學校定於昨今兩日在西門外斜橋路公共體育場舉行第二次聯合運動會預由縣視學朱伯華就該場搭蓋凉棚預備男女賓席並佈置一切昨爲開會第一日天氣晴明各校與會興高采烈各界往觀者數逾千人晨間八時縣視學首先到場派定各股職員分任其事俄而縣知事沈韞石省敎育會主辦沈信卿縣敎育會長吳懷疚市學務員賈粟香曁主任李頌唐等先後蒞止各校　體亦陸續到場上午九時開會由各校按照第一日運動順序次第舉行至下午五時餘始竣事場內有梅溪和安敬業三校各設販賣團出售各物並由上海醫院派醫生秦山森帶同見習生袁文彬狄福晋陳壯行等在會場擔任臨時救護事宜茲將該會職員姓名及運動順序列後 
　　職員姓名主任李頌唐朱伯華文牘錢紳齋賈督香李綺城錢道民會計張吉門幹事丁賡堯曾公冶毛吉生姚玉蓀奚安齋陳少生兪元爵曹幹臣甘廷玉編緝葉袖東徐芑洲 
　　招待朱望三敦蔭葵孔志怡徐靜安劉映藜陳采苞林蔚文陸仲超紏察王英超錢紳齋賈督香縣立第一小學童子軍全部 
　　司令會長副會長評判張夢吉朱少屏賈季英段鋼城楊肖軒程石生朱企雲編配陳設胡少元王壯飛衞護江紹祖田紹堯兪德峻王彰甫 
　　運動順序（第一日）１開會２奏樂３環行４唱歌（先國旗歌次運動會歌）全體５奧國式二分間體操全體６三人木環縣立一高７八段錦縣立二高８五十碼團體賽跑各校選手９農具應用操練立乙農１０啞鈴市立梅溪口百碼賽跑（預賽）各校選手１２圈體操强敏高小13美式體操强恕高小14二百二十碼賽跑（預賽）各校選手15潭腿　衷高小16木棒操　惠高小17百二十碼低欄（預賽）各校選手18美式啞鈴三林高小19連敎練及基本散兵敎練市立和安20四百四十碼賽跑（預賽）各校選手21普通各個操湖州旅滬公學22奧國式二分問體操私立培德（休息午膳）23奏樂24拳術市立飬正25二人球竿縣立一高26八百八十碼替換賽跑（預賽）各校選手27美國式啞鈴博文女學28八段錦巽與乙商29百碼賽跑（决賽）各校選手30圈體操强恕高小31行進體操强敏高小32二百二十碼賽跑（决赛）各校選手33錦星霞燦博文女學34小棒操縣立乙農35百二十碼低欄（决賽）各校選手36國技（潭腿）博文女學37木棒操縣立二高38四百四十碼（决賽）各校選手39應用徒手工作操市立和安40國粹體操（易筋經十二勞）湖州旅滬公學41國技三林高小42舞蹈（瑞典式許鐵司）民立女高43八百八十碼（决賽）各校選手44潭腿湖州旅滬高小45十分鐘體操潮惠高小46吊橋養正童子軍47奏樂48閉會（第二日）1開會2奏樂3環行4唱歌先國旗歌次運動會歌全體5新木蘭刀愛羣女高6國技縣立乙農7生理的啞鈴縣立一高8跳遠各校選手9八段錦梅溪高小10棍棒澄衷高小11五分間柔軟操縣立二高12啞鈴操縣立女高13兵式徒手和安高小14棄甲歸農縣立乙農15潭腿（上六路）培德高小16普通球竿愛羣女高17五分間柔軟操梅溪高小18跳高各校選手19排球澄衷高小20奏樂（午膳休息）21奏樂22球竿養正高小23各個操（九十敎程）通惠高小24國技縣立二高25木棒操巽與乙商26啞鈴養正高小27木蘭刀旅滬女高28擲鐵球各校選手29潭腿迪新女高30普通各個操旅滬女高31基本柔軟操民立女高32鈴圈舞迪新女高33雀躍舞縣立女高34櫻花陣（行進）旅滬女高35三人木環愛羣女高36球戲之一種縣立女高37撑篙高跳各校選手38建屋消防縣立一高童子軍39職員賽跑40給獎41奏樂42閉會 
[浦東救火會擬備救火小輪]  
　　浦東西救火會共謀聯絡等情曾誌前報茲悉沿浦第六第九兩區救火會會員以沿浦地方發生火患時若以民船渡浦施救往來遲緩頗爲不便爰擬購置小輪一艘舟中裝設皮帶等一切救火器具以備需要惟經費浩繁如何設法籌措須俟雙方協議解决再作進行 
[水警抽調劃船保護繭市]  
　　水上警察第二廳廳長近以絲繭將届上市內河各港時有匪徒出沒自應嚴加防範爰特飭令第一專署長沈葆義於卽日起加派鎗劃前往內河各港口實力梭巡嚴密防範以保繭市沈署長當即遵照轉飭各分署愼重嚴防並抽調鎗划船若干艘分往各港口駐防 
[碾米公所開第四次常會]  
　　南北市機器碾米廠四十一家自本年二月初一日成立碾米公所後迭開會議整頓一切事宜前日（十八號）又在閘北慈善團開第四次常會會長張樂君錢貴山及評議員會員共到五十餘人首由司月通商廠（評議員）朱安生報告陰曆二月份所收各廠代碾客貨所抽每石二釐之經費計十三萬石有零共收費洋二百五十元次由同業議定本月十一日至二十日止各廠之糠粞市價計米糠每擔洋五角五分白粞每石三元七角糙粞一元九角泥粞七角至是月之司月應輪致中和廠當由會長錢貴山移交該廠辦理迨散會已下五鐘矣 
[籌築直達吳淞口之馬路]  
　　淞滬盧護軍使前以閘北駐防軍隊並無營舍駐宿是以派員勘定宋墓旁空地興建營房等情已紀前報茲悉盧護軍使以此項營房急需興工籌建而營前馬路係接通依周塘直達淞口之要道尤須速爲築通故特飭令閘北工巡捐局長趕緊籌築此項馬路早日興工 
[刃傷仇人之研鞫]  
　　無賴陸阿大日前糾同黨羽數人至法新租界某處將李阿法不問情由扭住兇毆並由陸袖出利刃向李之腿部臂部猛戳兩刀李即因傷倒地後由巡捕到來將陸拘獲惟同黨均已逃逸當將陸並受傷人帶入捕房飭將陸暫押李送往醫院醫治嗣爲李之家屬得悉車回自醫昨日捕房將陸解送法公堂請究先據原告之妻某氏投案聲稱丈夫傷勢甚重恐有性命之虞故未到案今將血衣呈鑒至丈夫此次被陸謀害原因緣陸阿大前在外攫搶他人之物被丈夫報告捕房結有仇隙所致求請澈究詰之陸阿大供李前向民人借去洋五元向索不還故憤恨將李戳傷是實中西官判陸還押候李傷痊再行核辦 
[察破縱火報仇之毒計]  
　　住居閘北叉袋角之董炳華前晚扭陳阿二至四區二分所控稱民與陳阿二素有嫌隙今晚陳漚將火油澆於民家前後門上並運來引火之物希圖縱火貽害以報宿仇幸經覺察當場將陳拿獲請求勘究經趙署員往勘屬實判陳解送司法科訊辦 
[緝私統領出巡之行蹤]  
　　兩浙緝私蘇屬統領宋明善此次出巡考察所屬十一營防卡是否扼要等情曾誌前報茲悉宋統領自滬先至吳淞繼往閔行漕涇旋抵蘇州考察第一團所屬六營後昨日由蘇起程先往無錫考查第二團之第七營再行馳往常州靖江等處查察軍隊防務並須添派師船分赴各處查緝私梟云 
[添招緝私巡船之籌畫]  
　　本埠租界食鹽曾由引商包認月銷官鹽九千九百六十擔預繳鹽稅承辦在案近因租界私鹽充斥而師船祗有四艘查緝難周故第二營婁營長擬再添招兵士雇用巡船十艘藉厚緝私兵力而免引商虧繳昨經婁營長呈請宋統領核示矣 
[整頓契稅官中之仿辦（續昨）]  
　　其二案據六合縣知事鄭耀烈呈稱竊照田房契稅本爲雜稅之大宗整頓得法於國有益於民無損民國四年奉鈞廳通飭以部定牙稅大綱第七條內開各縣田地房產之牙紀應改名爲官中等語官中與契稅甚有關係飭即招充等因並續頒官中章程到縣是設立官中原爲與契稅有關非爲一般充官中者開自私自利之門也屬縣應設官中現雖尙未足額而自上年五月以後陸續領證承充者計已有十七名經知事先後列表報明一面依式製發循環簿中資捐簿推收用紙領契證及刊印官中章程分交各官中領用各在案乃該官中等自成立後對於官中章程第十二條應行按月繳縣查驗之循環簿先不履行查民間買典不動產旣須購用官紙經官中蓋戳之後方能由業戶持契赴縣投稅是欲稽查民間有無買典不動產逾期未稅必先稽查民間有無購領官紙欲稽查民間有無購領官紙必先稽查官中所繳之循環簿是官中應繳之循環簿實爲縣署稽查契稅之權輿知事初以爲各該官中初次承辦未諳定章故將章程第十二條之條文詳加解釋並因聞有官中在縣署領出官契紙之後將官契紙分交親友爲經理情事以其迹近朋充且彼此分售則於循環簿內契紙號數一欄必不能挨順塡列有碍縣署稽核故又飭令務將售出契紙號數於循環簿內挨順塡載乃遲之又久循環簿仍未遵繳復經節次行催最後又予以定限聲明如再不於限期內遵繳即停發官契紙經此嚴厲催促始有陸繳呈繳者然至今已繳者不過十之三未繳者尙居十之七其已繳循環簿者至次月應繳環簿之期亦仍不將環簿呈請倒換此該官中等違背定章第十二條之大略情形也查權利責任本相對待官中旣享取佣之權利即應負稽查短寫契價之責任乃現經知事就已繳之循簿與投稅之契紙互相審察有簿載之契價爲七十元而契載之契價爲四十元者有簿載契價爲一千一百七十元而契載契價爲八百十八元者有投稅之契查係六年十一月成交而該官中所呈六年十二月以前之循簿並未列入者有契載價目及簿載價目塗改者有業已來投稅而該區官中尙未繳送循環簿以致無從考核者查官中旣經到場蓋戳且與業主切近究竟契價若干豈有不先審查眞確之理乃簿載多而契載少其意何居官署核收契稅憑契載而不憑簿記假使臨稅之時未及對勘則業戶依然短價而官中轉得以簿載並未短少不受扶同匿報之咎其投稅在前送簿在後者則惰弊更難測度此又該官中等趨避定章第十五條之大略情形也至於遺失官契紙擅發中資捐以及循環簿內所塡購領契紙月日契紙號數等項顚倒錯亂删改塗抹猶其餘事官中之背謬如此若不設法整頓於契稅前途必多妨害除遺失官契紙及簿載契價與契載契價因何不符各節已由知事分案查究曁屢催未繳之循環簿仍行嚴催外謹擬整頓官中辦地十四條是否可行理合繕摺呈請仰祈鑒核令遵深爲公便等情除指令呈摺均悉察核所擬整頓官中辦法各條均尙周舀應准照辦仰即油印分發各官中一體認眞遵辦傳裕稅收並假通令各縣研究仿辦此令印發外查整頓官中稽查稅契前據太倉縣擬送增訂執行細則即經通令仿辦在案茲據前情合冉將六合所擬辦法令發該知事遵照按照當地情形互相參考切實仿辦其中官中未經招足之縣並應遵照迭次電催趕緊招補事關整頓稅務本應督責甚嚴萬勿置諸腦後自貽伊戚此令 
[紗廠女工罷工要挾]  
　　楊樹浦三新紗廠南北粗細廠各女工於前日起忽同盟罷工現 
 
 
 

Page 11

 
 
夜班全體已停三天據聞此次同盟罷工因各女工對於西廠細紗女工頭王氏之拔升頭目均抱不平以故全體停工要挾撤換昨日該廠尙未明示辦法各女工麕集千餘人蜂擁至廠門外任意喧譁人聲鼎沸該廠總辦恐肇事端報由楊樹浦捕房捕頭立率通班中西探捕馳往彈壓並向衆人一再開導始各解散 
[比賽戶內棍球]  
　西門惠中學校與南門淸心實業中學兩校棍球隊於前日（十八）午後四時在淸心球場比賽約歷一句餘鐘各不相下惟惠中入手先佔勝勢故結果惠中勝 
[通俗宣講社明日宣講]  
　　通俗宣講社定於二十一日（即明日）下午三時假座大南門中道橋南首貧民學校開宣講會由顧霖周講演人民生活問題是日並有印刷品分贈各界均可往聽云 
[靑年會二十年來之小史]  
　　本埠靑年會將於本月二十七號假座南京路工部局議事廳舉行二十週紀念大宴會已誌前報聞該會除柬請各當道及各界届時預宴外並印的秩序單分致各會員茲將該會自述二十年來之小史照錄如下吾人游歷名區勝境莫不追溯往昔以興觀念蓋有今日必有昔者理固然也本會發生於一八九八年美國路義思秀水曹雪賡二君鑒於上海風俗奢靡幾許靑年陷溺其中爰有斯會之設以德智體三育培植靑年爲宗旨其始祇就百老滙路路君寓所集同志十餘人組織祈禱會聖經班會務不過略具模形嗣假蘇州河路房屋二幢始有會員數十人繼遷南京路漸臻完備會員已有二百餘人內容除閱報查經外復添設英文夜校再遷北京路又添設日學校各種事業次第擴充會員亦增至四五百人然主任路曹二君猶以爲未達目的未盡服務社會之義務也東西奔走不辭勞苦分向中西人士募得巨欵購地自建會所於四川路即今日之成人部是也嗣後興建童子部會所前後二十年德智體三部事業於以大備會員已達三千人聲譽所播各界稱揚其漸移默化之力足以影響全滬亦可爲進步之速矣因略述其梗槪如此至從事推廣普及三育本我靑年之天職是則將來之發達寗有限量耶 
[靑年會今晚之影戲]  
　　今晚靑年會同樂會除續演著名影戲第三集黑心黨四大本外又有美國紐約城各種名勝活動寫眞三大卷此項影片爲美國華茶公司經理唐季珊所製唐君從事商業留美多年將紐約所有山水市場工廠船隻飛艇等一一攝成影片茲特携之來華供我同胞賞鑒影戲中唐君本人亦在其列凡欲領略美洲風景者盍在觀之入座劵每紙二角婦孺一律該會會員則減取一角云 
[哈姆司登之馬戲]  
　　哈姆司登馬戲曾歷歐美各國備受歡迎今茲道出滬江在張園蓋搭帳篷開演所演各種藝術如哈姆司登女公子之幻術迷離撲朔亞姆之手術哈姆司登夫人與蒲司之雙簧爲馬的素君試行足術均妙趣橫生又木杆飛刀馬象等各劇皆練習純熟此外尙有各種動物如獅象虎豹駝鳥花斑馬狗頭猴等類聞本月二十二號起所演戲齣尙須換新併在卡德路轉角備有電車數部等候觀客欲廣眼界者盍往觀之 
[濟生會春振獎劵明日開獎]  
　　中國濟生會以諸慈善家所助品物辦理春巖獎劵現將結束借定九畝地新舞台爲開獎會場准於夏曆三月十一日午前十時至午後四時用新製銅球搖號開獎現已由該會函請官商各界届時蒞場監視矣 
[總商會停開常會一次]  
　　上海總商會今日（舊曆三月初十日）爲第八次常會之期因無重要事件暫行停議一次所有提議事件改於第九次常會時開議昨特通函各議董查照 
[無錫米市之鬆動]  
　　昨日北市某米行接無錫快信略謂近日到貨甚多銷場呆滯以故糙等價逐步鬆動今日（十九號）早市售開高糙粳每石五元三角五分高糙元六元二角糙杜子尖四元八角糙羊尖四元五角五分糙埠尖四元四角糙客尖四元二角五分梗稻每百斤兩元七角五分杜子尖稻二元四角三分客尖稻兩元一角五分小麥（高貨）五元五角云云故滬上南北市廠機白粳已跌至七元三角七八分矣 
[皮商公會開會預誌]  
　　皮商公會昨發通啓云敬啓者查本公會改組章程第四章第六節選舉法載明本公會正副會長任期遵商會法以二年爲滿計丙辰夏選舉正副會長至今將届二年是否循例改選亟須公同議决再前年爲各輪船公司之夫役慣用鐵鈎損壞羊皮逐年暗虧數逾巨萬一節曾由本公會詳述損失情形分函各輪船公司要求禁止雖經各公司允許張貼告白並爲專函上游各經理從嚴取締無如該夫役等陽奉陰違致令羊皮仍多損壞亟應籌畫繼續取締方法又火車站卸貨雖於前年冬蒙車務總管韋燕君指定上海北站今南站仍有貨到致失照料亟當公同討論辦法並報告丁巳年本公會收支情形訂於陰曆本月十一日二種在本公會開全體大會届時務祈駕臨本公會賜敎爲荷 
[皖省難民過滬]  
　　昨有皖省難民二十餘人扶老携幼肩批背負狀極狼狽從楊澍浦渡浦經過洋涇鎭持有該省某縣知事佈告當由地保帶赴各商店分別酌給銅元數枚旋往南滙一帶而去 
[龔家宅火警續誌]  
　　閘北龔家宅五區二分所對面某姓家失火已記昨報茲悉起火之家係高金樓所開之理髪店前日黎明時高金樓之女往絲廠上工忘將檯上所燃火油燈熄滅以致肇禍事後經牛署員傳到該店主訊問一過諭候調查實情再行核辦 
[靶子路火警]  
　　前晚十句餘鐘美租界靶子路三百六十五號門牌鑫泰馬車行內忽然起火頓時冒穿屋頂殃及三百六十三六十四六十七號等左右隣居樓面旋經工部局瞭望台鳴鐘告警救火會西人立騙皮帶車馳往汲水灌熄計燬房屋三間事後捕房派令中西探前往詳查起火情形禀候核奪 
[玩弄火柴幾肇焚如]  
　　賃居南市王家碼頭某姓理髪店內之江北人陸兆松昨晨被其幼子珠扣仔玩弄火柴遺火牀褥登時烟熖迷騰幾致肇災幸經鄰居聞警畢集代爲撲救得即熄滅事後由崗警查知立將陸及鄰人陸長根一併帶入一區一分駐所由張署員問明無心遺火從寛拘留兩天示儆 
[小火即熄]  
　　前晚八時許四川路九十五號門牌惠羅公司棧房內忽爾火發經工部局瞭望台瞥見鳴鐘告警救火會西人立驅皮帶車馳往灌熄祗焚燬什物一堆而巳 
[拐帶女子之敗露]  
　　拐匪孔靑德昨在高昌廟㔛得王廣台家十四歲女子王粉子出外行至廣東街爲王之鄰婦吳王氏周許氏在途撞見立鳴巡警將孔押解二區警署傳到王廣台連孔及該女並證人吳王氏周許氏等一併移送地方廳訊究 
[輪船上查獲女拐匪]  
　　救濟會偵探余長林昨在新疆輪船上查獲拐婦鄭蘇氏並被拐十四歲常州女子趙大有及二十五歲崇明婦人王氏（卽王大喜）等解送水巡捕房梅捕頭着函送地方廳究辦下午由沈檢察官研訊之下判將趙大有王大喜發交該會留養候屬認領鄭蘇氏收押候懲 
[夫婦離婚後之小孩苦]  
　　馬福生前與常州婦人夏王氏姘識後該氏常將馬之親生男孩春祥根祥女孩金英虐待嗣經隣人不服報捕拘解法公堂訊判福生王氏分別禁押後由馬之岳母嚴沈氏投案願將三孩領回撫養並稱前福生因時將伊妻虐待故此出外帮傭並未亡故中西官判三孩准交沈氏領去並傳福生之妻到案候訊在案昨日馬妻嚴氏到案供稱丈夫自與夏王氏姘識後時將婦人兇毆並以蔴繩逼勒婦人自　無奈出外帮傭詎丈夫在內地審判應控婦人與陳阿大私姘請求離異曾經內地官廳判三孩交馬領去婦人與馬准予離異今將判决書呈鑒中西讞員以馬嚴氏與福生旣由內地官廳判决離異所生三孩仍交岳母嚴沈氏領去撫養俟馬福生在押期滿後再行核辦 
[緝私船搜捕私販]  
　　兩浙緝私第二隊派駐浦東洋涇鎭之六號巡船　勇袁興發吳發孟因在新木橋地方途遇大帮私販被毆受傷等情已誌本報茲悉該隊受傷之鹽勇尙無大礙業已漸次平復而王隊長以該私販等膽敢糾衆拒捕實屬玩法已極亟應嚴拿懲究以伸法紀故特飭派三號船長蓋永田協同六號船長李得勝督率鹽勇前往居家石橋八埭頭等處搜捕私販務獲解究 
[人力車撞傷小孩腿骨]  
　　江北小孩陳金如前日在閘北大統路被人力車夫陳阿九撞傷腿骨由四區崗警一併帶入警署聽候核辦 
[油炸檜做成紅土三誌]  
　　北四川路四百二十九號門牌外國酒店內之庖丁榮炳永因將油炸檜與料子製成之紅土得洋九十元價賣與徐生道被徐察悉報由捕房將榮拘獲詢係由呂宋人强可囑令代售又將强可獲解公共公廨諭着與榮分別押候查明再核等情已兩誌前報昨晨由廨復訊先由中西包探上堂禀明前情並將僞土呈案請案繼由捕房代表牛門律師投稱被告榮炳永係案中見證被告强可雖非住居公共租界惟在界內私販烟土並將僞土欺騙人財應請嚴究訊之强可延律師到堂代表辯稱被告乃無領事管束向居華界納損於警局故受中國官廳約束貴公堂無權裁奪請爲明察張襄讞核供商之英白副領事判强可還押榮炳永暫留捕房候下禮拜一再訊核斷 
[成衣匠私售鴉片]  
　　向爲成衣之本邑人馬毛弟近因租賃虹口百老滙路九百四十號房屋私熬鴉片烟膏秘密出售漁利被九百零二號等華捕查悉將馬連同烟膏帶入捕房捕頭諭飭押候解廨訊究 
[認包船捐之准驳]  
滬南工巡捐局長姚石蓀據認包船捐商人馬錦元呈請加捐續辦昨日發出批示云呈悉查該商承辦蒲肇河船捐歷年尙無貽誤旣據呈請援案加認損欵繼續辦理自應照准仰候給諭續辦可也此批又批船戶姚洽卿呈請接辦蒲肇河船捐由呈悉已據承辦該河船捐商人馬錦元呈請加認捐欵繼續辦理業經批准續辦在案所請應毋庸議仰即知照此批 
[淞滬警察更改替班時刻]  
　　淞滬警察各區署所崗警每日出勤時間現因天時日長照上午成例將替班時刻更改於今日（二十）上午爲始改爲淸晨六時至九時九時至十二時十二時至三時三時至六時按次更班昨經徐警廳長通令所屬一體遵照實行矣 
[偵察暗昧之衝突]  
　　住居南市十六舖福美里之甬婦蔡黃氏其夫在某輪船執業該氏近據鄰人密告謂伊夫現與同鄉婦人周方氏有暗昧舉動因托陳施氏從中偵察虛實頓觸周方氏之怒適其弟周增耀在旁以致大起衝突周將桌上酒瓶擲去致陳施氏頭部受傷蔡黃氏亦受傷嘴角由警到來一併帶至第一區署董署長以事關鬬毆飭送地方檢察廳驗明核辦 
[不認攫取金挖耳]  
　　匪徒陳順寶前日在虹口武昌路攫取婦人鄧　氏之金挖耳由捕將陳追獲拘押捕房於昨將陳拘解公共公廨經中西官研訊陳推諉不認判押候查明再訊 
[過犯搶飾之懲押]  
　　流氓翁炳興前日在西藏路攫取婦人李袁氏金押髪一支　逃經八百零一號華捕追至附近潘森伯粉作內將翁拘獲抄出原贓一併帶入捕房昨解公共公廨經中西官訊知翁係過犯判押西牢一年贓交原告領去 
[尋獲取欵潛匿之店夥]  
　　北新涇嚴茂盛雜貨店夥朱阿金於正月間私取店中銀洋三十七元二角潛行避匿前日經該店主在伊叔朱雲甫處將阿金尋獲鳴警拘入警署昨午移送地方廳經檢察官預審之下判將阿金收押雲甫交保候示 
[立約合辦地甲之涉訟]  
　　滬城九舖地甲徐春橋前被人在上海縣署稟控私吸洋煙當時發院調驗尙無確據而徐春橋卽以年老力弱誠恐誤公稟請辭退經縣署核准另易陸海林接辦詎料陸海林實爲徐春橋之子投充時在縣署化名朦混迨接辦九舖事務後承收一切房捐爲其化用徐春橋因届限無欵繳縣情急私吞鴉片斃命所負公欵現經各親友集資彌補惟徐承辦九舖一役暗中實與已故李春溪之妻桂氏訂立合同合辦此次徐自盡斃命之後該氏即以欺騙孀婦違背契約化名朦充等詞赴上海縣公署起訴請救澈究沈知事以該氏所控情節支離如果屬實則案涉刑事着赴法庭起訴故該氏前日又投地方審檢廳具詞起訴 
[佔地案定期丈勘]  
　　蔡伯華夏幼谷周飛君等因造屋侵佔紏葛在地方審判廳涉訟昨日午後經推事官開庭審理蔡夏均到庭候質據周供稱年三十六歲浙江人工業住居派克路此次蔡等造屋其牆脚侵佔民地因此涉訟求察旋據蔡夏各邀律師出庭辯護略謂此案非堂上派員詣勘難以解决夏之代理人又將是處地圖二張呈案請閱問官得供准該律師之請求聽候定期派員丈勘明白再行審理 
[公共公廨懲儆破壞烟禁犯]  
　　奚如法身帶香港鴉片烟五盒行經百老滙路被流氓袁生紏黨攫取經奚鳴由五十五號印捕四百八十四號華捕到來將袁拘獲將兩造連同鴉片烟帶入捕房解送公共公廨飭將奚袁兩人一併押候核辦在案昨晨由廨復訊先由印華各捕上堂禀明前情並將抄獲之烟膏呈案請察據奚如法供稱實因伊父素有烟癖托人代購供給父吸並非販賣求宥訊之袁生供詞支吾中西官核供以奚故違烟禁判押西牢八月袁糾黨攔刦擾害治安着禁錮一年分別示儆烟膏銷燬 
　　又粵人王子平在北四川路二百二十五號門牌秘密出售烟膏被二百十四號西捕查見將王與前往挑膏之黃淸法連同烟膏一併帶入捕房昨解公共公廨請究經中西官訊供屬實以王破壞烟禁判罰洋二百元充公無洋按照罰欵改押黃淸法開釋 
烟膏銷燬 
[請追違背租屋合同之損失]  
　　虹口羅樂影戲園主西人勞爾開控唐翹卿違背租屋合同請追損失銀一萬兩前日經公共公廨張襄讞會同義副領事羅君升座民庭研訊據原告代表律師上堂譯稱原告曾向被告租賃海寗路九百八十三號門牌影戲園房屋於西曆一千九百十四年十一月間被告允將房屋翻造因不照所訂條件辦理以致原告受有損失請爲訊追旋據救火會長西人潑脫到堂證明該影戲園房屋不合式樣等語訊之被告唐翹卿亦延律師到堂代辯中西官核供判候復訊再核 
[拍賣顏料抵債]  
　　謝國昌前投法公堂控稱前有邱開忠將顏料抵借銀洋到期不贖向催後再三前來情商出立約據約期淸還詎又逾限不贖核計本利銀一千一百餘兩求請提追經法公廨飭提去後邱匿不到案改提後仍匿不面判着原告將約據呈案察閱候核在案昨日謝將約據呈案聲稱此據係邱親筆所書請鑒聶讞員察閱之下判將顏料車送捕房候於十四天內拍賣作抵如少若干再行核辦 
[債務人押候再訊]  
　　英籍華人葉鶴齡在公共公廨呈控趙菊椒不還興隆票洋四萬餘元等情因被告屢傳不到由廨缺席判决在案昨晨由捕將趙提解公廨請究原告投案請追訊之趙延律師到堂代辯聲請准被告交保候訊中西官核供判趙押候下禮拜三再訊 
[拒捕賭徒加押十五天]  
　　王全順前在九畝地共和春後張姓家抽頭聚賭爲巡邏隊士知悉往捕詎王全順竟敢將該隊士兇毆奪去鎗械撕破制服旋經馬鳳山署長得悉立命通班長警等往將王全順等十二人拘獲帶區除訊無關係之六人開釋外其餘王全順小東洋等各判二十天並罰洋二十元分別執行在案茲悉馬署長以此案司法　辦理過輕一再禀請徐廳長核示昨徐廳長令飭司法科着　王全順加押十五天以示懲戒 
[移提太平洋行竊案贓賊]  
　　九江路（即二馬路）二號門牌太平洋行內失竊值洋九千餘元之金珠飾物現洋鈔票報經總巡捕房由探查得比鄰某德國人家已歇西崽朱洪源跡涉嫌疑將朱獲解公共公廨訊供不認判朱押候查明再核嗣經捕房查悉此案原贓被朱之同黨李炳鎬携往寗波原籍藏匿乃於前日派探至甬將李緝獲吊出原贓寄押鄞縣監獄等情已誌昨報茲悉該探等於昨晨返滬旋投公廨稟明前情請爲備文移提歸案訊辦王襄讞得稟商之英卓副領事判候備文至鄞縣公署移提人贓到廨訊究 
[崗警查獲贓賊]  
　　前晚有竊賊朱阿三等三名混入胡家木橋雲成絲廠竊得紫銅鍋十九只而出途中爲崗警查見將朱阿三拘獲抄出原贓紫銅鍋十二只其餘七只已爲逸匪携去該警即將人贓押送五區警署除知照失主外昨午將人贓轉送地方廳午後由檢察官提案研詰該絲廠遣夥李萬奎投案伸訴請追餘贓朱俯首無詞問官判起案之贓先交李領去朱收押候嚴緝逸犯到案究追餘贓 
來函 
[怡和洋行斯米登來函]  
　　今閱本埠黃包車夫之風潮欄內有自述西捕以手鎗授余當放鎗時有三人受傷內有一人想已殞命云一則讀之不勝駭異鄙人素與華人感情甚篤夫所以在場亦爲公共治安起見並無仇視意義按該時手鎗確在手中惟未嘗發一次擊人者另有其人並非鄙人所爲事關生命故不得不特辯白而免誤會如能將此函登入來函欄內不勝感激之主特此奉聞便請台安怡和洋行西人斯米登謹上 
[經營三來函]  
　　初八日貴報本埠新閱內載伶人汪優游朱　雲被經營三在英公廨控不付包銀二千四百元一案殊與控案不符查此案係鄙人代表大聲公司向大成公司代表汪朱二人追還盤價二千四百元並非包銀當開庭訊理時被告無故不到故由公堂飭提被告及保人到案追究合特函請更正以符事實經營三啓事 
雜評二 
[岑張盧之通電（訥）]  
　　南北議和之聲旋起而旋滅者以時機未至也時機未至則調和之言亦無力 
　　前此克岳克長後表面上雖若議和之時機已至而實則好戰者尙有希望故時機雖至而未至也今日攻粵攻川力　作戰者之氣表面上雖無議和可言而實則四　　勢已遍至無可再戰之地故時機雖若未至而實已至也於此有人焉發平允之論提兩方易就之條件登高一呼或有衆山響應之希望而其調和遂成爲有力之調和矣 
　　今者岑張盧之通電可謂適當時機兩方苟不忍犧牲其國家以　一快者則必稍稍覺悟此後調和論之成功殆將起點於此通電乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[佐治員之弊（二）] [  恥榖子]  
　　（乙）第二科即財政科主管財務行政事項亦即前淸錢幕之舊司者也凡前淸錢幕錢丁之陋規旣併歸於此科且有增而無減而因新稅之推行其取盈之途更愈闢而愈廣焉舉如左 
　　（子）稅契財政廳攤派於各縣而縣署之財政科亦即攤派於舊日之莊書某都若干某圖若干某村莊若干總其數必浮於省令所攤謂以備不足也莊書欲其派數之少則苞苴進矣而稅契收入之盈餘則知事亦受其益焉 
　　（丑）驗契稅契者稅新契驗契者驗舊契也上下之逐節攤派均一如稅契之辦法第不堪已驗者亦須續繳驗費無契者亦須强承有契與夫能力實不足以應繳者耳嘻 
　　（寅）屠宰稅所派之徵收員非果徵收員也認包其實而委員其名耳析區分認而認者須先有若干之報効此款惟科中朋分至攤認逾額之數則知事亦得享其權利焉 
　　（卯）公債公債之募集勸導之性質也而出之以勒迫勒迫不可也而更益之以乾沒乾沒之方法卽緩給實收是也遷延一二日後解事者知其意之所在輙不復往索取不解事者而猶糾纏不已則使人婉喩之謂否則將加額也而鄉愚自悚然退矣此種收入大都縣知事亦不得而知該科獨享其利焉 
　　（辰）牙帖新制有季換年換及長期三種省署又時派員查催該科似無沾染之餘地然於已閉歇者謂其暗猶開設將閉歇者勒以換繳長期則於普通年節例敬以外又多一勒索之方焉 
　　（巳）房警捐房捐本商會可代收警捐亦警所可自收而該科必盡攬之以或加或減中有餘地即盡孝盡敬中有餘潤也 
　　除上述外若夫庫書之充征收員例有點規而糧差之革換亦有每名若干元之卯規征收錢糧中之征收費尤爲科長與知事之大宗收入明目而張膽者無足奇也他若追租案件第二科尤有差押佃戶之特權辦歉成數征收吏尤有特別之孝敬接進交代則前任知事又有運動包荒之特貺算出交代則去任知事必有請托做帳之酬勞是皆有挾而求不愁不得看其收入且有過於縣知事也特是初出茅廬一千四開之輩上無師承下無藍本欵目不明手段幼穉一經庫書戶總面試一二語後覺爲黔驢無技者則亦無能爲矣故此一席至今尙爲前淸幕友佔之而來自田間起自布衣之知事大都莫明其妙惟聽其撥弄算盤而已 
家庭常識 
[蕃薯餅] [  堉] 　　 
以蕃薯粉和水（大約粉一碗半和水半碗）使之成乾燥適度之粉然後以厚約二寸之銅環一置粉其中以手壓之旋取出則成圓形之餅矣乃以此餅蒸之（鍋中水占其半置架其上架不可遇水館卽置之架上）蒸移時餅熟取出　之味頗適口 
[行遠路須知] [  劉成啓] 　　 
素不出門偶而多走遠路晚間兩足底必起水泡以致不能行動當初起時購表心紙數張疊之搓成粗紙草燃著以煙對泡薰之當時即能𤸔進翌日行路如初 
[治胃氣痛] [  章悲厄] 　　 
取海參腸子數條用瓦焙烤使成末須用開水服下即愈屢試屢驗（却赠） 
工業須知 
[魚翅之製法（二）] [  左丹]  
　　又本品或即用爲造製堆翅之原料故當各睹切落之時如用刀過高非惟枉棄必要之部分且堆翅製造之際將至筋絲紊亂不可收拾於製品上將大見減色反之用刀過下則有肉質之附着非第乾燥遲緩中途屢有腐敗之虞而製成後亦易生蟲害故用刀之法必以無過無不及出之又當乾燥初能有一夜之則懸露於屋舍之外於製品之色澤上大有裨益又本品製造之時季以秋節爲最相宜俗稱爲秋　價較昂貴云他如色澤之明暗水分之有無臭味之正否皆與魚翅之價值上有密切之關係製造賣買者不可不知 
　　（乙）堆翅堆翅者由魚翅剝去外皮取其可供食用之部分而精製之者也其製法非第以技術熟練亦且大費工夫因此種魚翅其製成後之重量遙爲減少非預計有相當之酬報即不可倉卒從事也現今該品之銷路尙不能稱十分發達即輸入之數亦不甚多此因我國用翅之習慣喜臨時製作而庖人亦具有此種技術故銷路不能加少然圖使用之上利便需要之者亦頗不少是以廣東香港等處有製造堆翅之專業其製造非常巧妙廣東堆翅之出名即以此也製造之法先將鯊狡魚之　目其某部切下用淸水洗過放置一隅於是以適宜之扁平木桶盛滿攝氏九十度之熱水將切下之鰭浸入之待外皮柔軟後取出之然後以木片或鐵板片（片形如鮑壳外緣粗者）刮去其外部之皮膚后取而置諸砧板上剖作三枚其中央不含翅者除去之採左右兩片排列蒸籠中浸入攝氏七十度温湯之釜內經過五分乃至十分鐘之則取出之放置五分鐘仍行放入再浸五分鐘如是二三次後復移浸於盛有温湯之扁平木桶中各各置於砧板上以竹篦搔去其附着之膠質及肉狀物等再注入熱湯或以搥擊或以手擦或以竹片搔之俟其完全現出筋絲時再浸冷水中以不脫落筋絲爲度丁寗洗滌一回移至竹簾上日乾之其十分乾燥之時該造品即爲告成當製造時脫落之筋絲均須拾起以淸水洗淨日乾之色黃者曰金絲菜色白者曰銀絲菜云注意本品當製造時最應注意者即爲煑熟之温度卽前述之七十度左右是也是等操作頗費熟練若熱度過高時則筋絲收縮現狀惡劣熱度不足時在乾燥時間內必有腐敗之虞務宜鄭重注意之又堆翅製造中遇雨天不可浸入水中又不能以火焙通常都剝離其筋絲改製爲金銀絲菜也（完） 
集益錄 
[第九十六問] [  淮上火柴公司] 　　 
製造紅頭火柴所用紅色向以德國貨爲優自歐戰發生日見昂貴現已百倍從前我國業火柴者大受影響茲購英製紅色一種色澤頗好惟須先以燒酒醉之始克有效不知燒酒一物是否有變化硝燐及日久退色之性質尙祈海內方家賜敎是幸 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
卷下第三十九章（五） 
　　孺子復甦舉其哀痛之目光視我久之似淸醒則曰醫生汝扶我起彼何往者予知其所問即爲候爵兄弟因曰彼二人久離此室矣孺子㣲哼曰嗟乎吾不能食彼之肉醫生乞汝稍起吾首吾欲視彼予乃稍引其首使就吾膝可以倚而起坐而病人此時忽增偉力竟植立而起目光瞪然直注窻檽之外曰吾識汝吾必索汝之命聽鞫於上帝之前今以十字書之汝身言時顫然伸其掩創之手血液淋漓自指間下滴向空畫其十字且作獰笑曰今上帝識汝矣汝將奚遁乃大呼曰天乎上帝當鑒吾仇也言次創血大溢竟　然倒地俄頃氣已絕矣此時門外巳有步聲予亦知兩人雖出必仍監視於暗中廻首視之入者乃伯氏也即曰死乎予曰死矣雖有微息然五分鐘內必絕伯氏夷然曰死亦已耳吾固不欲其生而吾弟以婦人之仁乃欲延其一命以見好於女郎今不知女郎又如何矣醫生且登樓爲我視之予視藉草之上夐然一屍流血殷然頗生憫惻不忍遽爾離去旣念死者巳矣而病者尙有可生之望乃與其人同返樓室行時予心頗杌揑以見其人之背巳書有血色之十字赫然可辨予不禁於暗中亦呼上帝鑒之旣入室則病者猶狂呼未已予乃更爲進藥竭力調理可二十六小時之久始漸漸沈睡似見寗貼仲氏有喜色令予返家伯氏且約曰明日此時再當迓君至此此女爲吾弟所深愛故不欲其死也是日予歸頗疑今日所見爲夢蓋其慘狀殊不類於人世即予此行亦頗危險今倖而歸明日宜不往乎旣而念及此女病狀可憐特甚則又義憤勃然明日又届時而往（未完） 
 
 
 

Page 15

 
 
   
 
 

Page 16

 
 
   
 
