# 1899 - 17 - 4909255

 

Page 1

 
 
[勸募徐海賑捐] [  申報館協賑所謹啓]  
　　上年淮徐海一帶洪水爲災小民蕩析離居慘難言狀經各省大善士解囊佽助以救窮黎中澤哀鴻始得苟延殘喘不謂瘡痍未復而霪霖又復成災計自四月下旬至七月初瞎雨盲風無時或已麥雖熟而不及搶割禾已殖而盡受漂流下民果有何辜而迭遭此上天这厄耶惟是大創之後生計更艱待哺嗷嗷朝不保暮若不設法籌欵解往災區則數百萬子民勢將盡塡諸溝壑兩江督靈劉峴帥江寍藩憲胡方伯痌瘝在抱軫念災黎函致本恊賑所命爲籌集鉅資匯往施放伏望海内仁人君子同襄善舉冉發慈悲節宴會之豪資省日用之浮費或多或少任意樂輸蓋賑欵能多得一錢卽災民可多活一命生死肉骨胥賴同人不獨本協賑所馨香以禱者也肅此佈陳伏惟德鑒 
[裱成着色五尺衆神圖出售]  
　　送　酬神迎年祀灶門楣集慶氣象萬千風月更新韶光百五莫不換桃符於當户翦華勝以遺人藉迓庥祥用增光彩本　室爰倩名　師精　五尺幅衆神圖付之石印加以五彩鮮色爲詳紳商新歲供奉之用每軸取價洋一元六角賜顧者請速至三馬路申昌者室購取可也此佈 
[廣學會譯著新學彚編中國度支考英興記正續中東戰紀本末文學興策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著畜十載信足端風敎而杜窕言天下大同此其左劵合括宏眞藉貽通才○新學彚編四卷裏西瀛旅客名籍開東土導師先路理明法備言間意賅八角○中國度支考二卷詳稽奏報　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲　有德則樂興華秘鑰敬告司徒三角半○中東戰紀本末一圓半績編七角文學興國策二角三書併售二圓均與先譯之泰西新史攬要時事新論等書傳誦士林無勞述譖○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[恭讀二月初二日上諭謹注]  
　　自來治國之要在乎富民富民之道不一端而處今之時勢則以整頓商務爲第一義商務一旺則民不富而自富擴而言之則當與外洋爭利能收外人之利則已之利自不致流溢於外然欲與外洋爭利須先將本國之商務整頓整頓之法不外出入謹嚴交易公平毋貪利而蹈虚致因小而失大此貿易中正本淸源之道也中國商務日衰大抵皆由人心之貪貪而不得則詐生矣至於詐則不顧害人僅思肥已機謀之事日出不窮人之受其害者固不可勝計且此欲害彼彼亦欲害此彼此相害同歸於盡是害人不啻自害矣然初不過自相殘害其害猶淺而外人已得以乘間而入至利皆爲外人所得而商務更不可問矣故欲興商務須先爲自固之計恭讀本報所登十二月初二日上諭近來京城　鋪倒閉之案層是迭出銀價日落糧價日長按之街市情形並今歲秋收分數不應至此推原其故必有奸商市儈暗中把持以致軍民生計日艱尋常數日之需不足餬一日之口倘不嚴申禁令勢將無所底止著步軍統領衙門順天府五城並行曉諭嗣後京城地面開設錢鋪糧店商人均應按照市價公平貿易倘仍藉口現在短絀有意居奇再有誑騙倒閉擡高糧價情事卽行嚴懲不貸地方居民人等如有藉此聚衆鬨閙錢鋪致令匪徒乘機肆搶者卽著一體嚴拿從重究辦以安市面而恤民艱欽此朝廷體恤時艱整頓商務可謂無微不至説者謂市津之大閭閻殷繁無一業無弊　無一業不宜整頓何朝廷僅以錢鋪糧店爲重耶曰店鋪雖多　最要者則以錢鋪糧店爲首屈一指而易爲民害者亦惟錢鋪糧店爲最無論市面往來以錢鋪爲連轉之地錢鋪靈通則百業可以挹注若一有窒擬則不啻銅山西崩洛鐘東應在百業之受其牽制固不待言而小民兑換錢文又日以錢鋪爲通融之地出入雖微而刻剝甚大平日壓平折色扣底缺串并欲攙和小錢高擡錢價小民每日所得幾何何堪經此剝削至今日銀價愈跌錢價愈高所謂壓平折色扣底缺串攙和小錢更有甚於往日者誠如上諭所云尋常數日之需不足餬一日之口矣然此猶就平時之剝削言之也至於突然倒閉無論往來之家及存項之户凡錢票之在手者頃刻間均變爲廢紙至於平日民間貪圖便於取携自一二吊至數十吊皆樂於存𫏎錢帖一旦無從取用不啻頓絶其生機較之往來存項之家受害更大大抵往來存項之户有餘者多而小民之全家性命惟賴此數吊爲轉移一經倒閉何堪設想且倒閉之家無有不存誑騙之心者北地廣行錢票京城錢鋪林立其資本殷實者十不得一而每家所出錢票竟有數萬吊數十萬票之多現錢旣歸已槖日漸用虧以票合錢勢難相抵則以一倒了之此種錢鋪皆以空票爲生活往來存項反屬有限故倒閉之後存有錢票之零星碎户皆無可如何若不究辦則小民受累曷有底止耶至於糧朖更爲小民一日不可缺者也賤則民力頓舒貴則民命日促所以荒歉之歲盜賊必多豐稔之年閭閻自靖今歲並非荒歉而糧食之價不見輕减謂非市儈之把持眞有令人不可解者若糧價不平恐盜賊之風將熾而閭閻無安枕之日矣聖明萬里嚴諭煌煌是所望於袞袞諸公竭力整頓以慰宵旰之憂勤也 
[學堂紀事]  
　　京師采訪友人云大學堂定於十一月十九日開塾原擬收留塾學生二百名嗣以齋舍不敷先傳到一百六十名其餘考取者作爲外班俟將來額缺添傳兹照錄總辦告示曰爲傳到事前經出示本學堂學生齋舍按照定章原額現尚不敷兹將例應住堂各學生分作三項核定名數計仕學院學生三十名中學生六十名小學生七十名除照章報名入仕學院之學生十二名由本學堂另行知會外其餘各生姓名具列如左仰該生等於十八日到堂十九日開學如有不願住堂者限於十八日以前報明如届期不報立卽扣除以便續傅足數切切勿違特示計開仕學院學生十八名許文勳張家樞文成文藻翔秦夑聲程維淸海寛鍾棫乃賡陳鳳池沙從心徐履泰姚陛聞胡子明許文煇范超元張煜蔣菜中學生六十名趙中璿陳熙積劉洛劉唐劭袁允橚符曾若王式積周立誠朱獻文王寳生左樹　陸鋆秦曾誥馬育麟張蓉鏡陳宦謝璋方燕庚宗室勳鋭王善荃張壎秦曾慶胡紹銓繆綸藻李家驤吳至勳伍毓英孫多藩齊鼎升姚步瀛李榮黻曾儀進蘇寳琛周典徐樹瑜崔謹寳山趙受恒王世恩杜宗幹馬松年史久康李恩蔭多齡張慶桐黃孺通許炳元齊文書叚宗枋范啓源錦鋆李晉年張書銘高永超金永賡高燊愛存張文運商衍瀛商衍鋆小學生七十名朱又焯甘貴潤袁榮叜張鼎龢孫同祺楊毓瑞張師善陳以履秦汝欽楊壽怡許保彝陳以年楊寳康陳名立朱文庚陸大坊王恭贇范慶綸徐銘鼎黎寳書顧景星黃曾枚陶緒羲靇厚吳敬授沙誌銜顧桐王耀許鼐嵩堃袁梁肅楊鴻洲朱文竹王引孫和色布林襄萬敷范慶鋆錫純張守善趙彦昭高嵩峻蔭昌麟厚榮廉志常鈕鳳儀吉順温廷柱定安覺羅嵩緖李祚永王鴻逵婁裕燾謝序藩萬敭姚明善郭養洪吳鑠陳緯李國光顧德章管尚勳胡祖培劉德仁 
 
 

Page 2

 
 
孫昌烜陳忠愷黃曾鍇史悠達程璞先是十一月初一日由總辦點名考試諸生應考者多至千餘人旋於初四日覆試十三日揭曉計取中者化學生二名策論學生三百餘名洋文洋語學生二百餘名統計五百餘名此外又有小學堂兩處一在打磨廠粤東會館一在西河沿大宛試館經五城城憲奏請將每年解部之五城發商生息銀四千兩撥充堂中經費乃開學迄今歴數月之久而學生祗到七名因復奏請自十一月起將原撥經費暫停仍照舊章報解部庫然已費去銀二千餘兩由五城各善堂匀攤並未動用公欵 
[英艦將開]  
　　金陵訪事友人云自駐滬法總領事白藻泰君乘本國兵輪船遊弋白門江面英國水師提督亦駕頭等巡邊艦至省下椗於草鞋夾江心外人議論紛紛頗有謂其潛覘法人之動靜者邇者法船已於西歴正月三號開駛回滬英艦管帶官及英提督某君遂晉謁南洋大臣陳明日内卽將鼓輪出省駛往浙江省之舟山 
[剿匪述聞]  
　　宜昌訪事人云川中客號來信言現在余蠻子尚未受撫川督限以十日爲度如出十日之外卽便調兵往剿并以此處匪徒時出刼掠如不能剿絶當調兵圍之絶其糧道并汲水之處想跳梁小醜不難指日成擒矣 
[拿獲土匪]  
　　宜昌訪事人云長楊縣𨥏子山土匪滋事宜昌鎭派兵四十名前往是處剿撫至則土匪紏約羽黨有二百餘人恃衆拒捕然所用器械为甚精良致爲官兵所敗除傷斃外餘皆四散奔逃僅獲七名於上月初十日押解來宜交東湖縣禁押翌日經縣主訊鞫或稱被𢪱或稱被脅内有二名供稱小人雖開堂入會然並不敢爲非十三日之夜又由長楊解到土匪二名已受重傷府尊訊錄口供惟尚未知其詳細也正在錄登報簡復援訪事人來函云宜鎭所派某員帶兵四十名前往巴東駐紥某山此山形勢甚窄未幾卽被土匪堵住某員見匪黨甚多偕旗牌逃逸及至半途忽又相失旗牌現已回宜尚未知某員蹝跡 
[計臣擘畫]  
　　京師訪事人投函本館云翁筱山中丞護理江西巡撫時曾奏稱九江關常税以船料爲大宗現因川楚木筏盡被洋行來板等船攬在江漢關報完洋税常税已成弩末刻復奉修攺長江通商章程擬將洋商雇用華船攺納船鈔常税將來斷難如舊且鄂岸鹽厘現因抵還續借洋欵攺歸總税務司派員代征每年應扣該關税銀一萬五六千兩亦經停解刻下九江新章尚未開辦税收已形奇絀若伯照從前部議短收盈餘减成賠繳實屬力有所難懇將九江新關盈餘短收銀兩援照粤海關减定銀兩成案自本届爲始暫行儘征儘解俟三年後察看實征之數再行詳奏酌中定額遵循辦理等語奉旨交户部議奏欽此兹經部議查九江關常税額數厘定多年核與粤洚關當日情事不同至内河行輪長江攺章與税司代征厘金各節各關同此情形不獨九江爲然該護撫請將該關盈餘銀兩自本届爲始儘征儘解之處殊屬漫無限制碍難照准請旨飭下鄂撫轉飭關道仍照額定税數實力稽征勿得稍形疏懈等語奉旨依議欽此刻已咨行鄂撫欽遵辦理矣○户部遵照定章奏請豫撥光緖二十五年京餉各摺片奉上諭户部奏預撥來年京餉一摺歴届京餉均係年前預撥光緖二十五年京餉該部擬在地丁鹽課等欵内指撥銀七百萬兩請飭各省關於來年分批起解等語京餉關係緊要現經該部就各省關情形酌量指撥自應照奏定數目源源報解以應要需著該將軍督撫監督等務於接到部文後分批赶解限於來年五月前解到一半十二月初間全數解淸不准截留攺撥藉詞延誤倘届期不到卽著該部照奏定章程指名嚴叅另片奏光緒二十五年内務府經費擬撥鹽課茶税等欵共銀六十萬兩請飭依限完解等語除内務府應還部庫墊欵銀四萬四千三百餘兩應由指撥九江關常税欵内匀解部庫外下餘銀五十五萬五千六百餘兩著該將軍督撫監督等務於來年開印後陸續解至内務府交納仍限六月前解到一半十二月初間掃數解淸不准稍有蒂欠欽此刻下户部已抄錄原奏淸單飛咨各省關一體欽遵辦理矣○各省關欠負認交内府工銀交一免三章程曾於上年九月經户部奏請截至光緖二十四年九月十六日限滿停止以符奏案奉旨允行在案今届展限一年期滿復據奉宸苑奏稱欠負交欵未能踴躍欠放工欵尚多若依限停止别無可籌可指之項援案再請展限一年等語奉旨交户部議奏欽此兹者户部覆奏交一免三章程一再展限此次限滿本應停止惟據奉宸苑奏稱欠放尚多别無可籌可指之項援案再爲展限一年限滿停止自係爲接濟要工起見應請准如所奏辦理所有應行賠繳關税各欠負無論新舊欠欵凡在光緒二十四年九月十六日以前已經報部奏明定案者仍令按照交一免三章程赴内務府認交修工截至光緒二十五年九月十六日限滿卽行停止以符奏案其自二十四年九月十六日以後始行報部定案之各欠負均應照定章赴部呈繳以淸界限而免瓜葛等語奉旨依議欽此刻下已由部咨行各省關一體欽遵辦理矣 
[糴榖備荒]  
　　温州訪事友人云府尊潘竹巖太守接奉省憲整頓倉榖札文卽飭紳董如數購足𫏎入倉中緣本年春夏之交民食缺乏已將積榖悉數平糶颗粒無存珌値晚稻登塲尚稱中稔自應及早補糴以備不虞各紳董奉札後紛紛購辦以致米價日增彼數米而炊者無不眉尖雙鎖矣 
[羊城瑣誌]  
　　廣州訪事友人云日前磗瓦行工匠紏集數百人手持燈籠擁至藩署請免坐厘經藩憲批示云磗瓦行釐費昨據張昭等呈請寛免已移厘務總局核辦據訴前情一併覆查辦理該工人務卽各安工業靜候核遵毋得聚衆挾制致干重咎○瑤臺鄉人與附近黃聖堂鄉人因事起釁積不相能日前瑤臺鄉人蔡某以遺穗若干擔置諸路側黃聖堂鄉人見之强行奪取蔡不服與之理論反被兇毆瑤臺鄉人引爲大辱羣起而攻幸紳耆出爲勸阻始得無事旣而瑤臺鄉人某甲行經東門至遠堂墟與黃聖堂鄉人多名邂逅相遇欺其孤弱協力追擊甲固孔武有力者奮臂一揮衆皆辟易回至鄉中紏集同黨伏於要陬伺甲回鄉一擁而出甲從容與鬥應手仆地黃聖堂鄉人大怒擬再招孟賁烏獲之流興師報復未知有人焉能弭患無形否○城西恩寗里左近向有匪徒設攤聚賭誘騙鄉愚上月中旬某日之晚有局勇數名前來捉賭匪徒不甘退讓開槍與鬥幸勇眼明手快未被所傷後遂將匪奮力擒獲押解回局禀請嚴懲 
[繡水寒波]  
　　嘉興訪事人云秀水縣陳邑尊傳諭各坊地保並請紳董挨户編查城廂内外烟户人口給發保甲門牌烟館則另造一冊以便有所稽查亦愼重冬防之意也○天時久旱河水枯涸已極近日麗橋河下往來船隻以及小火輪船時時淺擱重載者更不能行務須繞道矣 
[鳩江雪浪]  
　　蕪湖訪事友來函云精健左營向駐上海攔江磯砲臺近日是處紳耆以營中紀律不嚴時出騷擾聨名赴省禀控上海卽飭駐蕪統領趙協戎秉公查辦協戎查知事非無因遂以營官人地不宜等詞禀覆撫憲鄧大中丞檄飭將統帶何君撤差攺委現辦蕪湖保甲緝捕事宜之李葆林副戎接帶時副戎適赴金陵公幹接奉憲札後卽於十一月二十六日回蕪乘舟赴省謝委然後擇吉到差○蕪米交易悉由米行經手是以米行夥友每家多至數十人其中自接江以至監載賣樣雖名目繁多然各有所司不相紊亂上月二十一日萬泰和米行代客經售白米與粤帮某米號計共四千餘包當連棧之時有專司監載之行夥按包給籌記數粤號亦派夥坐棧監收其時小工十百成羣紛紛搬運不意忙亂中有某某等小工未及將籌繳回迨事竣檢籌缺少九枝於是粤夥與行夥互相推諉唇槍舌劍之餘旋復互揮老拳行夥以力不能敵致被毆傷目眶一時擾擾紛紛各不相下嗣經兩帮公所首事出而調停始各言歸於好似此鷸蚌之爭在識者觀之殊不値一笑也○前報紀偷竊同 
 
 

Page 3

 
 
和錢莊及北門某典鋪之巨竊林周二犯經縣局設法拿獲押候嚴懲上月某夕二犯忽自押所濳逃縣主吳邑尊以二犯均案積如山萬不能任其逍遙法外爰商請緝捕局員選派張金虎王老五二幹捕重出訪拿果於上月中浣某日復將二犯由金陵擒獲押帶來無邑尊卽飭加上　　下諸囹圄以便嚴行究辦○自秋徂冬亢旱不雨不俣四鄉麥苗望澤情殷卽去河稍遠之處居民汲飮亦多不便上月十六日雖經滕六君税　而玉屑霏微逾時卽止二十七日又復陰雲四合密雨狂飛而玉戲𦆯紛仍祇托諸想像安得天公做美大沛祥霙俾西野農民藉償明歲篝車之願也 
[潤州雜誌]  
　　鎭江采訪友人云郡治賭風甲於他處常鎭通海道長久山觀察知若輩最足爲害閭阎因札飭丹徒縣王伯芳大令出示嚴禁大令奉札後卽飭吏繕成告示張貼通衢其文曰照得開塲聚賭例禁綦嚴本境向以新河口等處爲賭博淵𧀮自王三趙大等拿獲押辦以後稍知歛跡乃本縣訪聞近日該賭棍等竟敢移至山巷小碼頭等處聚賭實屬瞻玩已極而房主圖得賭規廿心窩留亦屬貪利忘害現奉道憲札飭嚴拿以絶根株除派差訪查外合亟出示嚴禁爲此示仰合邑軍民保甲人等知悉爾等須知賭博爲害最烈務當父戒其子兄勉其弟各歸正業勿以聚賭爲事此次示諭之後如再有開塲聚賭情事一經訪實立將該賭棍及窩賭之家提案照例科罪房屋一併入官充公地保得規容隱併予究辦本縣言出法隨决不稍寛各宜凛遵毋貽後悔切切特示○東鄉諫壁鎭呂蕩廟殿宇數楹供奉楊侯偶像春秋佳日鄉之人於此祈年報賽神簫巫鼓盈耳洋洋住持僧見愚民崇奉者多可以計誘遂聲言神靈顯赫能將香灰咒作仙丹遠近哄傳大有舉國若狂之勢適歲書大有鄉民皆望慰篝車爰集衆歛錢迎神賽會自十一月二十四日起周游附近各村莊有觀者謂會中鹵簿斬新頗極五花八門之妙蚩蚩者率身穿靑布馬褂藍布長衫左執杳右提燈千百成羣一步一拜噫其眞所謂矜奇弔詭者歟神若有知定必摽諸門外○鎭郡地瀕江滸人烟輻湊良莠難分當兹月黑霜凄風寒露冷人家方爐煨榾柮蝶夢蘧蘧羣不逞之徒遂得濳伏暗陬試其狗盜雞鳴之技常鎭通海道長久山觀察有見於比特於十一月某日傳集各圖查叚員弁諭以每晚須加意巡邏毋使鼠輩橫行各員弁唯唯遵諭而退日來自二鼓至天曉大街小巷鈴𣟄聲喧想若輩當不敢任情出沒矣○長久山觀察以時事艱難防務宜亟爰於十一月二十六日辰刻排導詣東碼頭查閲新湘各營防堵事宜旋與統領陳宇山軍門密商機要良久始辭歸 
[憲批褒奬]  
　　江蘇藩司聶仲芳方伯批上海縣王欣甫大令淸理獄囚禀帖云據禀事事躬親處處留心顧惜聲名深懼除隲如有書差恃勢作威遇事嚴懲果能一一做到足備他日循良之選第言之匪艱行之維艱該令努力爲之本司有厚望焉 
[补提奸僧]  
　　前日上海縣署接奉江蘇藩司聶仲芳方伯札開米販張藎臣卽張靜臣供出同黨滬南洪昇碼頭瑞豐棧内天津人張仲山提解省質訊等因縣主王欣甫大令立飭差頭薛貴拘拿到案由書吏繕就公文於昨日午後飭役押解赴省 
[開兑冬漕]  
　　南市王家嘴角浙江海運滬局爲收兑冬漕之所今届經上憲檄委許星箕觀察爲總辦觀察奉檄後乘舟蒞滬筮吉本月初八日開局 
[嚴緝火匪]  
　　本城大東門迤南自秋徂冬屢有匪徒縱火居民雖未被禍然已時有戒心因訴知董事聨名投上海縣禀請嚴拿以杜後患王欣甫大令卽飭皂捕各役留心查緝遇有此項匪徒立卽拿獲重辦 
[巡局落成]  
　　本邑西南鄉龍華鎭向設巡防保甲局藉以巡緝匪類保衛閭閻然局中房屋狹隘巡丁差捕無處棲身局員姜品珊明府爰在附近購地一方鳩工攺建現在已經告竣嬴眷人等筮吉昨日鶯遷 
[西郊火警]  
　　前晚一下鐘時英界大馬路迤西泥城橋外忽肇火災植房鳴鐘六下救火會中各西人紛紛用馬車載吸水帶皮而至安置自來水管上竭力狂噴無如火勢披猖萬難抑遏雖銀濤萬斛瀉自半空而回回熊熊約歴一時始熄危樓一帶悉化刼灰是役出自泥城橋西堍焚起計燬某洋酒肆恊順木器店譯書局臘人院奇觀閣骨董店永明總會快利脚踏車行雙進洋房七所雖間有存者亦已棟折榱崩七零八落矣誠浩刦哉聞被災各家均保火險事後或可索償至是晚十點鐘時火災實係恊與隆洋棧毗連之某洋行當時由洋人倍倍奔至捕房報警旋卽樸滅幸未蔓延 
[上海縣署瑣案]  
　　月前陸福行控流氓周子雲在浦東周家渡聚賭并被攫去洋銀等情王欣甫大令准詞飭提訊責收押前晚倩帮審委員馬明府提案質訊陸供稱小的係二十四保天一圖人八月初十日售去棉花得洋銀五十八元特往三林塘鎭央某京貨店中人估看被周所見尾隨在後迨回至半途竟率黨四五人突將小的撳倒攫去洋銀叩求追給周子雲供陸福生前販私鹽乏本向小的借洋銀二十元屢索未還挾嫌妄控叩求明鑒明府曰爾雖不認攫取洋銀然原差在爾身畔搜出賭具則聚賭之事斷難圖賴矣答稱賭具係蕭兆坤茶館内之所由小的拾得明府惡其刁狡判令重笞五百板還押再核○朱慶榮扭黃關春到縣訴稱伊等串賴洋銀求恩追給王大令倩馬明府提訊朱供前由蔣姓借去洋銀三百元由黃爲中莊今已逝世向伊子莊炳奎索取炳奎圖賴不承邀黃往質黃亦游移圖賴爲此扭控求追黃供爲中是實現願同往索還不敢串賴明府限黃於五天内索還欠欵據情禀復○漢龍山香粉店股東王茂榮同母唐氏呈控店中執事人諸笛朋吞賴存欵經馬明府提訊王供與諸合股開設香粉店小的五股諸與蔣桂庭各兩股半店事由諸經管母親曾存諸處錢二百千每月收息錢二千歴年淸楚今年正月初三日諸之店股已併與蔣桂庭存欵亦被吞沒求賜訊追王唐氏供與子同諸供小的在店中執事王將店本兩股替歸包姓後見生意日有起邑遂偕其母來店滋擾小的念與伊父存師生之誼月貼師母錢二千文近來小的無力股開將股分併與蔣桂庭并辭去執事之職王因揑情誣告求大老爺明察蔣桂庭太司帳人顧月樵同供祇知諸笛洲經理店務時月貼師母王唐氏錢二千文從未聞有存欵令將帳簿呈電明府閲得帳簿不甚淸楚遂著將顧兩人恊同原被將帳理淸再行核斷　 
[上海巡局紀事]  
　　有黃士培者不知何許人日前由他埠來滬僑寓本邑大東門外恒生碼頭寡婦王徐氏所開大順金客棧内日昨忽失去衣物疑同棧甲乙二客所竊遂具詞控諸十六鋪巡防南局局員鍾偉臣二尹飭地甲傳棧主婦研訊據供黃客來棧時自稱與老爺至交故小婦人囑夥友殷懃欵待房内並無閒人擅進同住之客斷不敢入房竊物小婦人亦未便向查求老爺恩斷二尹謂黃士培瞻敢託稱官親在外招搖撞騙殊爲可惡遂移送保甲總巡局請戴子邁明府訊究○距滬城十八里之龍華鎭向多流氓痞棍開設賭塲引誘鄉愚入局聚賭傾人　槖爲害無窮現經局員姜品珊明府訪知陳阿六等多名最爲巨蠭爰飭差役嚴密拘拿以便嚴究 
[美界捕房紀事]  
　　寍波府屬某縣人徐阿炳向在斐倫路某煤炭店爲夥近忽失業致與宵小爲伍前晚至百老匯路八百九十九號門牌沈來生家撬門而入行竊布被三條及報時鐘等物被某包探所見解人捕房押候轉解公堂禀請讞員鄭瀚生大令訊辦○前晚偷兒至長生混入蘇州河畔某駁船上行竊衣物被某號巡街捕所見拘入捕房押候解送公堂禀請究辦○昨晨積竊陳阿榮混至裏虹口某姓家圖竊被事主拘獲扭送捕房押候解至公堂禀請核辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宜昌試事]  
　　宜昌訪事人來函云王宗師考試武童内塲步箭牌示兼考測量算學因各童禀請免考學憲准之旋牌示中步箭三枝者方准考外塲如僅中一二枝者不准再考繼因如式者寥寥不敷進額因將中二枝者補出十餘名乃近日忽有步箭不如式者請考測算文宗因於十一月十四日收考十五日考馬箭旋卽出案十八日簪花十九日拜客二十日由陸路前往施南府考試 
[諭領濟收]  
　　昨日得揚州訪事友人來函云兩淮塲商就塲收鹽間有因收多銷少延擱成本以致轉輸不及者由運商預借銀兩謂之濟收俟塲商重鹽時按引攤還現因已届本年第六限之期應還本銀四兩萬而淮南總局陸續收到塲商繳還銀兩核計祗有得半之數局員因特具禀運憲江蓉舫都轉請先由運庫籌還禀内略稱鄂商借給塲商濟收銀兩垢定按年分限償還從前五限應還銀十二萬兩業經收發劃抵在案兹届光緖二十四年第六限還銀之期計應還四萬兩奈卑局僅收塲商二萬一百三十餘兩核計尚少一萬九千八百六十餘兩相應禀請由憲庫於塲商繳存濟收銀兩欵下先撥銀二萬兩交局轉發具領以符四萬兩之數至局收之尾數一百三十餘萬兩暫請存局一俟收有整數再行報解歸墊以歸整齊而免畸零並乞將局收發領之二萬兩飭庫註册收支以淸欵目等情都轉接閲之下准如所請某日已札發庫銀二萬到局飭令照收轉發並飭鄂岸運商繳呈花名銀數切結具領呈候存查局員隨於上月二十六日錄示局門曉諭鄂商培德記等來局具領以昭信實 
[小孩作賊]  
　　日昨有甲乙丙三小孩濳至南市萬聚碼頭萬新樓茶肆中竊取衣物經茶博士拘獲交四號巡街華捕送至捕房後由孩父母籲求免究自願償還遂得釋出嗣經工程局總辦朱森庭明府查知卽飭地甲將尤小虎王毛囝陳牛仔三孩提訊尤供年七歲王供九歲陳供十歲詰以所取之物現存何處稱已質錢分用矣明府謂三孩年未成丁輙敢偷盜可惡已極飭交差看管候傳其父尤阿五王海林陳得福到案訊究 
[控欠轇轕]  
　　協記烟葉號主翁榮投英界公廨呈控福昌號主袁升森結欠貨銀一案前日讞員鄭瀚生大令提翁榮曁和愼號某西人到案研訊翁供監生向由和愼號運購烟葉轉售與崑山福昌烟紙店主袁廾林歴年被袁積欠銀四百七十餘兩屢索不還今監生被和愼號西人催逼是以投案控請究追袁升林供與恊記往來已十有八年陸續欠銀四百餘兩曾與翁榮商酌先付還銀六十兩其餘俟明年分期拔付翁不允遂串同西人來案控告求恩明鑒王仁齋供在福昌烟店司帳餘供與袁相同大令著袁升林先還銀一百兩其餘分十期拔還至翁榮欠西人之欵著翁自行料理 
[窮途自盡]  
　　泰州人周福行因弟兄失和懷洋銀十元乘某輪船來滬未及數月旅槖已空生計維艱苦難言狀前晚購取鴉片烟吞服仰臥路旁三百四十五號巡街捕見之詢知一切雇車送入捕房捕頭飭轉送同仁醫院醫治未知可無性命之虞否 
[英界公堂瑣案]  
　　包探趙銀河解賊犯李梅林到案禀稱小的查得此人屢次犯竊破獲受懲已不下十餘次今又竊取孫利和家綢皮馬掛三件報捕後捕頭令小的緝獲人贓送請究辦孫投案領贓李供稱小的係本邑人家貧難以餬口不得已而爲此叩求大老爺格外施恩讞員鄭瀚生大令商之梅繙譯官然後判責三百板管押一年贓給還失主○包探石金榮解賊犯許雲四至案禀稱此人專竊各航船搭客之物昨晚至蘇州河中王晉晉所駕航船上竊取布棉被一條經小的查見連贓解請訊懲土投案訴稱小的駕舟爲業被此賊將橫被竊去以致後宵受寒叩乞重懲以爲之儆許供稱小的係浙江寗波府屬某邑人以後不敢再犯矣大令判責二百板管押一月期滿後遞回原籍○太倉州屬崇明縣人李朗齋向操棉花業邇者忽失枝棲以致江湖落魄當此隆冬時節飢寒交迫困苦顚連遂於前日投蘇州河中自盡二百號華捕見之帶入捕房昨晨捕頭令送案請核李供稱小的窮苦無聊自念全無生趣故欲投身水府免致流落風塵大令問有無親友在申答雖有同業諸友然皆高視闊步誰肯顧及失路之人區區下忱尚求鑒察大令聞之深爲憫惻給以棉襖棉袴各一飭差送至同業友人處妥爲安置○惡婦陳曹氏畜有一婢高其姓大茂其名前日不知因何觸怒捘其手浸熱水中婢痛極狂呼由鄰人告知包探徐榮珊將氏及婢一併解入捕房昨晨捕頭令轉送公堂請究大茂歴訴凌虐情形涕涙交臣並將手請騐陳曹氏供稱小婦人待此婢甚好此次實出無心尚求鑒核大令判令掌頰一百下以爲虐婢者儆○朱正才朱丫頭二賊串竊某洋人家脚踏車一輛大餐刀數柄失主報捕後捕頭令包探沈阿鶴緝獲人贓解案請訊洋人遣某僕投案領贓二朱同供稱小的等偶將脚踏車取出一試其追風逐電之能旋卽歸還不敢行竊大令判令各責二百板管押一月○包探徐榮珊解周蘭榮金陳氏男女二名口至案禀稱二人在某洋人處傭工昨日洋人失去金對時表一枚上有金練金針疑被伊等所竊囑小的送請訊追周及金陳氏同供稱小的及小婦人並不行竊實係被誣大令著押候查明覆訊○包探顧阿六解賊犯張才篤至案禀稱此人竊取洋人大拉司家面盆手套各一由小的緝獲人贓送案請究張供稱二物均已破壞故由小的取回並非行竊大令判令笞責二百板管押一月贓給還失主 
[法界捕房瑣案]  
　　萬安樓執事人楊忻茂吞沒汴客余光普所寄洋銀二百六十元余具控公堂迭　　員秒森庭明府嚴訊比責楊一味抗延不理昨日余投案禀稱年關在卽不能回去棧中又不供給飮食行將餓死求恩伸雪明府謂楊忻茂如此行爲實屬可惡著從重掌頰一百五十下還押隨堂帶比飭探送余光普至該棧傳諭棧主好爲欵待並著補具禀詞候提棧主到案究追○德興樓主張仁元控稱錢仁大掯勒會欵洋銀一百六十元明府飭提錢到案掌頰五十下還押限三日内先繳洋銀六十元如延重比○大有建茂鼎泰等水菓行控水客易文波積欠貨價洋银一千零五十元經明府迭次研訊並提擔保之成億興行夥王少山到案諭令將易文波保出帮同淸理王抗斷不理挺押捕房昨日各原告呈到帳據禀稱來往貨物均有成億興圖章請追明府著仍遵前斷連還互保出外限卽日先繳現洋銀三百元其餘立票按期拔還○陸寳球控陳阿方積欠靛靑洋銀二百九十元明府迭次研訊諭令交保出外理償昨日以陳阿方挺押不理著從重掌頰一百下諭令赶緊覓保淸理如延重比○磗瓦公司買辦邵榮春控張阿和欠貼票洋銀四百五十元經前讞員鄭大令提訊交保勒限淸還迄今不理明府著保人交案押候嚴追昨日命提到案著掌頰一百下准予人銀並保限五日内先繳一百元如延重比○洋涇浜外國酒肆細崽李文揚以藥水鎔壞之小洋銀騙人由肆主控經明府訊供判斷昨日著照原斷枷示二禮拜期滿責釋○爛泥渡渡船户李張勝操舟不愼致陸朱氏跌入浦中及援起已失去洋銀六元四角控經明府訊供昨日著照原斷笞責四十板從寛釋出○蘇人趙五福欠債不還控經明府訊供昨日著照原斷笞責一百板釋出○永安街老虎灶傭人王占鰲圖姦主婦陳朱氏經同件當塲捉獲翦去髮辮扭送公堂明府訊鞫情形已登前報昨日明府著照原斷枷號一月發永安街示衆期滿責釋○積竊王連生遞解回籍復來滬上行竊案發由包探解送公堂明府著重責四百板斥釋○積竊朱林生在途行竊經包探拘獲解送至案明府著重責三百板驅逐出境 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年十一月十六日京報全錄]  
　　宫門抄○諭旨一道錄前○贑撫松奏爲恭報到任接印日期並謝恩摺○署臬劉奏爲交卸藩篆仍署臬司摺○都統祥奏爲屯墾荒地據實覆陳摺○皖撫鄧奏爲遴員接署知府片○晉撫胡奏爲晉少武備空虚添練新軍摺○將軍恩奏爲司員服闋到省片○晉撫胡奏爲委署知府片○十一月十六日兵部太常寺太僕寺廂白旗値日無引見○○桂公恩慶慶福各假滿請安○德馨由奉天到京請安○主連三前往北洋請訓○陈克丹謝管幼官學恩○何乘鰲謝交北洋大臣差委恩○葛寳華專摺謝授副憲恩○黃希忠袁樹勛預備召見○延侯續假十五日○吏部奏派揀選官缺派出敬信松　堃岫曾廣鑾○召見軍機黃希忠袁樹勛○○江西巡撫奴才松壽跪奏爲恭報奴才行抵江西涶省城接印日期叩謝天恩仰祈聖鑒事竊奴才恭承簡命擢授江西巡撫當卽繕摺謝恩籲懇陛見於七月十六日到京恭蒙召見訓誨周詳陛辭後航海抵滬接准兩江總督臣劉坤一電奉旨飭催兼和赴任毋得刻延等因欽此遵於十月初三日行抵江西省城准暫護巡撫事按察使臣張紹華派委南昌府知府江毓昌撫標中軍叅將周步雲將江西巡撫兼提督銜關防一颗曁王命旗牌文卷等項齎送前來奴才謹卽恭設香案望闕叩頭祗領任事仇查江西水陸要衝壤連六省幅員遼闊政務殷繁九江爲通商口岸時有交涉事件當此諸務整飭之時舉凡察吏安民整軍經武以及恊濟餉需籌辦江防在在均關緊要奴才自顧庸愚深懼弗克勝任惟有恪遵聖訓矢愼矢勤於地方營務一切應辦事宜督同司道及各鎭營認眞經理遇有緊要事件隨時會同南洋大牙和衷商辦以期仰答高厚生成於萬一除將到任日期恭疏題報外所有奴才感激下忱謹繕摺叩謝天恩伏乞皇上聖鑒再奴才經過長江一帶及江西境内各地方民情均能安謚堪以上慰聖懷合併陳明謹奏奉硃批知道了欽此○○二品銜署理江西按察使督糧道臣劉汝翼跪奏爲恭報微臣交卸兼署藩司日期叩謝天恩仰祈聖鑒事竊臣於光緖二十四年九月二十五日兼理藩司印務業經奏報在案十月初三日奉撫臣松壽札署藩司張紹華業已交卸撫篆應檄飭回藩司署任臣遵卽於是日交卸兼理藩篆仍署臬司伏念臣一介庸愚屢膺繁劇蕃條兼綰報稱毫無臬事仍陳悚惶彌甚平允疑讞俾小民息睚眦之爭矜恤祥刑爲盛世釀仁慈之福如臣檮昧深懼弗勝惟有矢愼矢勤隨事禀承督撫臣悉心經理斷不敢以暫時攝篆稍涉因循所有微臣感激下沈及交卸兼署藩篆日期謹繕摺叩謝天恩伏乞皇太后后上聖鑒謹奏奉硃批知道了欽此○○奴才祥麟奴才明秀跪奏爲恭摺覆奏仰祈聖鑒事竊於本年十月初二日午刻承准軍機大臣字寄光緒三十四年九月三十日奉上諭奕劻等會奏遵議京旗徙户開屯查照成案均擬辦法開單呈覧一摺近年八旗生齒日繁生計日蹙從前所籌京旗移屯之法本屬切實可行亟應接續擴充舉辦開墾邊屯各事宜爲京旂妥籌久遠之計該王大臣等所擬辦法各條尚爲詳備惟兹 
事體浩大經營伊始事理極爲紛繁必須慮始圖終行之無弊方爲一勞永逸之舉著依克唐阿延茂恩澤永德裕祿色楞額祥麟等按照單開各該處荒地可移京旂屯墾者實有若干畝並著八旂都統迅將各該旗人丁情願到屯耕種者查明實在人數具奏請旨辦理原摺單均著鈔給閲看將此諭令知之欽此遵旨寄信前來奴才等欽遵之下當卽劄飭旗廳迟將獨石口外江城子開平張家口外興和新平等城實有空嚝地畞若干據實查明呈報除俟蹵覆到日再行具奏外理合恭摺覆陳伏乞皇太后皇上聖鑒謹奏奉硃批知道了欽此○○鄧華熙片再廬州府知府文翰調省另有差委所遺員缺應卽遴員往署以重職守查有太平府知府陳文騄精明練達辦事勤能堪以調署遞遺太平府知府一缺查有候補知府楊綜淸老成持重爲守兼優堪以署理據署藩臬兩司會詳請奏前來除分檄飭遵外謹會同兩江督臣劉坤一附片具陳伏乞聖鑒謹奏奉硃批吏部知道欽此○○頭品頂戴山西巡撫臣胡聘之跪奏爲晉省地方重要武備空虚擬就裁節之餉添練新軍以備緩急而昭愼重恭摺仰祈聖鑒事竊臣於本年二月遵議裁兵節餉擬請續裁緑兵四成曁裁汰官弁歸併營汛各情形業經奏蒙聖鑒並聲明一切詳細辦法俟奉旨允准後再行飭議具奏在案嗣迭奉諭旨以今日時勢練兵爲第一要政飭令歸併防餉攺練洋操等因近復欽奉懿旨以加餉練兵爲今日第一要政令各就地方情形寛籌的餉切實訓練等因仰見朝郔修明武備愼重地方之至意自應欽遵妥籌辦理查晉省幅員寛廣形勢險要實爲京畿右輔每歲所入地丁鹽課等欵約四百餘萬兩而部撥京協各餉多至三百餘萬尤爲國家財賦要區溯查同治年間辦理防務時晉省制兵尚有二萬餘名而所調湘淮各軍仍不下數十營誠以地方至重非厚兵力無以固疆圉也迨後防軍陸續裁撤淨盡緑兵除挑練外又以疲弱屢次議裁現計汰存之數僅止二千五百餘名練軍雖有五千而駐省者僅一千餘名分隷南北兩鎭者亦均不滿二千人平時旣分答各處每届冬防又須多設防卡分布恒苦不敷現在晉省地方盜風甚熾南路則客匪游民紏衆强搶北路則馬賊散勇乘機肆掠彈壓巡防胥關緊要而兵力如此單薄其將何以衛民生况復皖豫之交時有匪徒蠢動山東曹濟江北淮徐一帶灾民甚衆該處伏莽素多尤慮勾結爲患萬一鄰疆不靖而晉省邊備如此空虚其又何以禦外侮且馛烸疆失險津榆各口防不勝防京師根本重地誠宜嚴密布置卽近畿各省亦宜屯宿重兵以備征調乃直東秦豫皆有防軍每歲所支之餉自五六十萬至百餘萬不等晉省同列畿輔獨無一防營設有緩急並無勁旅可資調遣勢必貽悞事機此尤微臣所日夕滋懼者也兹與司道等再四籌商欲免裁緑營而兵弱已久留仍難恃欲攺練洋操而餉需過鉅力有難籌計惟有就晉省裁節之餉添練新軍數營選派得力將領認眞訓練合中西操法而兼取其長步伐務令整齊槍砲必求精利並令駐劄省城左近由臣隨時調閲以期悉成勁旅查晉省裁兵案内上年節省銀五萬兩本年節省銀九萬餘兩並减發驛站銀五萬兩原請專備撥練新軍之用兹晉省旣須添練新軍又無防餉可併自應以本省節存之欵供本省添練之需且與就餉練兵之議相合應請自二十五年起將兩次節餉及减發驛站銀兩一併作爲晉省添練新軍之用以免另行請欵如蒙俞允臣卽飭將此次議裁緑兵酌留精壯俾免流而爲匪並派員赴外省招募一俟成軍後卽飭赶緊訓練其一切營制餉章容再詳議分别奏咨辦理臣爲到省地方重要武備空虚不得不就裁節之餉添練新軍以備緩急而昭愼重謹將實在情形詳晰具陳伏乞皇太后皇上聖鑒訓示謹奏奉旨著照所請該部知道片併發欽 
此○○恩澤等片再前隨延茂來黑龍江查辦事件之工部候補主事屠寄經奴才於光緖二十二年五月十六日附片奏留辦理本省輿圖其年九月十六日又附片留辦營務並請援照因公出差成案請不扣資格均奉硃批著照所請吏部知道欽此該主事於光緖二十三年五月二十五日丁本生母葉氏降服憂回籍守制扣至光緖二十四年五月二十五日丁降服憂期滿現已起復仍回本省當差本省係奏留原省廳　仍前不扣資格之處出自逾格鴻慈是否有當謹附片具陳伏乞聖鑒訓示謹奏奉硃批該部知道欽此○○胡聘片再大　　　府國鈞奉旨升授廣東鹽運使所遺該府篆務查有寍武府知府吳鴻恩堪以調署遞遺寍武府知府員缺查有倏補知府齊世名堪以　　　藩臬兩司會詳前來除批飭遵照外謹附片陳明伏乞聖鑒謹奏奉硃批吏部知道欽此 
 
