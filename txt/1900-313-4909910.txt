# 1900 - 313 - 4909910

 

Page 1

 
 
[新印各書籍發售] [  圖書集成局啓]  
欽定十十四史全書實洋五十六元○欽定四史書實洋五元○十一朝東華錄實洋十元○網鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覧洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○　門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閲微草堂五角諸君欲購者請移玉至三馬路申昌書畫室或申報館帳房可也此佈 
[閲本報紀劣員禁押事率筆書此]  
　　本年八月江蘇候補佐貳陸韻樵卽陸淇冒領本邑法國新擴租界各鄉人遷墳費被鄉人控諸法界公廨其時朱森庭明府方操讞政研訊之下諭令押候禀明蘇松太兵備道憲余晉珊觀嚓聽候核示懲辦旣而觀察以陸係有職人員照會駐滬法總領事白藻泰君請移解上海縣署白君備文聲覆請明示如何懲辦之法本月二十二日新委法租界讞員杜枝園大令會同法繙譯官費亨祿君升座提陸到案諭令禁押捕房四月罰繳洋銀五十元陸俯首無詞遂命仍還押所此已紀諸前日報章執筆人閲之不禁喟然曰中國數十年來爲外人年狎侮者殆皆由若輩之罔顧廉恥乎夫陸之品秩雖微然旣名登仕版已膺朝廷一命之榮宜如何顧惜聲名俾不至玷官箴而褻國體乃今於鄉人區區遷墳之費猶欲冐領以飽貪囊身依仕宦之塲而下儕於閭巷無賴之所爲遂至覊押捕房與獄囚爲伍上貽祖宗之辱下爲妻孥之羞倘令淸夜自思當亦汗顔無地或曰陸之卑鄙無恥科以禁押及罰鍰之罪固屬自取其咎然旣爲中國有職人員則中國國體所關亦不可不爲之兼顧觀察照會法總領事請將陸移解縣署蓋欲使中國自伸其法不樂授其權於外人也乃領事堅執不從必欲在公廨嚴定罪名恐於中國國權不無稍損不知中國上下袒護之習久已膏肓深入斷非一時所能挽回試觀各省官吏之貪惏無狀者雖經受害之人列欵控告而同寅旣多廻護上憲亦曲爲周旋往往虚與委蛇斷不肯盡法嚴懲以爲第來者戒西員深知其弊故必欲在公廨核定罪名俾貪黷者無所倖免且子不觀前日本報所紀大員處死事乎廷雍官至直隷布政使貴恒官至烏里雅蘇臺將軍皆係中國大員祗緣縱容亂民遂被聨軍統帥下之獄中旋復以槍擊死在若輩身爲顯宦而謬戾昏庸至於此極雖被戕殺本屬自取之愆而國體之褻則至此而已極嗟乎大臣之昏瞀旣如彼小臣之貪詐又如此而國家徒博寛大之名尚不肯嚴加放殛致將生殺黜陟之柄操之外人而無由自主雖欲不爲各國所狎侮其可得哉然則挽救之道奈何曰惟在朝廷愼選官吏而已内自閣部以至閒曹外自督撫以迄佐貳皆須謹守法度廉公有威遇有干犯名義者立卽治以應得處分而不復稍存姑息如此則外人知中國紀綱猶未盡廢諸事或能從容就範而不致時生越爼之心否則此端一開將來官吏之獲罪者外人將盡得誅夷中國生殺黜陟之權斷難自主是豈特被其狎侮而已哉易曰履霜堅冰至詩曰如彼雨雪先集惟霰君子觀於此而不能惕然憂皇然懼也 
[密遞封章]  
　　日本報云端王以庇縱拳匪奉旨交宗人府嚴加議處東歴十月二十二日卽華歴閏八月二十九日各衙門堂官率同主稿掌印諸司員齊集慶王邸第會同繕就封章由驛飛遞行在至所議何罪事關秘密外人未克深知也 
[遼東軍報]  
　　日本報云頃由東京電致各郡邑略謂某日俄軍前往奉天錦州與敵人鏖戰死傷者約共數十名至東歴十一月三日卽華歴九月十二日屯駐山海關之俄兵分出一大隊之半往攻錦州是日有英國武員統英兵一百名法兵三百名至山海關迤西相距一百三十一西里之唐山左近剿洗土匪法軍更就山海關練成輕氣毬隊定於東歴十一月八日卽華歴九月十七日演放以瞰敵情 
[遼省置郵]  
　　日本報云聨軍旣得山海關之後定於東歴十一月一日卽華歴九月初十日開設郵政分局除遞信外并可匯寄洋銀代送小包俾京師天津大沽諸處消息靈通 
[俄人勦匪]  
　　日本報云頃得東歴十一月七日卽華歴九月十七日天津所發電音悉本日俄人檄調駐紥旅順左近之兵士一千三百名征伐土匪鏖戰竟日土匪始四散奔逃先一日屯守天津之俄兵一大隊忽奉令啓行蓋亦用以勦匪類也 
[紀律未嚴]  
　　烟臺訪事人云有自西路來者言及濰縣境内到有洋兵百餘人黃縣亦人洋兵過境沿途騒擾不安人皆望而生畏竊意西國軍律素號嚴明何至有騒擾民人之事意者傳之非其眞耶然觀駐滬洋兵近日時或揮刃肇禍則卽此亦可類推敬告手握軍符者尚其加約束也可 
[招募華民]  
　　烟臺訪事人云駐紥威海衛之英國武員現擬招募華軍各處貼有告白每人月給洋銀八元衣糧在外入伍後以三年爲期期滿去留自便云云説者謂西人兵餉每月八元尚不爲巨然較華營之層層剝削者已不啻天壤相懸恐英人一開其端不數年間無業貧民皆將樂爲外人所用矣噫 
[法開韓礦]  
　　日本報云東歴十一月七日卽華歴九月十六日日本官塲得韓京來電略謂法國簡驻高麗之使臣某氏屢向高王求准開采某處礦金度定礦地闊四日里長六日里以二十五年爲期期滿卽止刻經政府議定已俯如法使所求矣按日本一里合中國六里强 
[催解餉銀]  
　　金陵訪事友人云自北方變故頻仍道途梗塞江南應解各項餉銀恐有疎虞槪行停解迨兩宫西幸太原兩江督憲劉峴帥卽飭江寗藩司恩藝棠方伯委員齎欵赴行在以裕度支嗣以鑾輿攺幸長安大部奏奉上諭派刑部郎中兪正郎啓元赴江浙各省催解本月某日正郎行抵省垣詣督轅請見聞勾留數日卽須銜命赴姑蘇也 
[監司抵省]  
　　金陵訪事友人云蘇松太兵備道兼江海關監督余晉珊觀察前奉恩命升授江西臬司所 
 
 

Page 2

 
 
遺員缺由程雨亭觀察儀洛補授程觀察本在鄂垣聽鼓聞命之下卽於本月某日行抵白門趨詣督轅禀到兩江督憲劉峴帥傳入簽押房茗談良久而出聞駐滬各國總領事以余觀察辦理交涉事宜中外翕然頗於大局有裨曾致書峴帥商請暫留蘇松諸紳耆亦具禀督轅一再申臥轍攀轅之意恐和觀察一時未必履新也一 
[兵艦過鎭]  
　　鎭江訪事友人云月之十九日午後有英德俄三國兵艦各一艘遊歴長江道經京口下碇後各管帶咸舍舟登岸詣駐鎭英領事署拜會領事官博諾德君晤談良久始興辭而出有頃博君親詣各艦答拜如儀常鎭通海道兼鎭江關監督長久山觀察深恐呼西兵登岸閒遊滋生事故爰面諭水陸總巡周錦堂都戎及洋務局委員卲明府文炳各帶差勇赴江干妥爲彈壓聞各兵艦小泊三四日卽須鼓輪上駛也 
[樂淸匪患]  
　　温州訪事友人云大荆虹橋一帶係樂淸縣所轄近日土匪蜂起劫掠頻仍毗連各村莊咸有戒心以致巨室富家紛紛遷避上憲知之特於本月望前某日派勇馳往設防至則土匪瞻敢開槍以拒傷及勇丁數名後經管帶官某君揮令奮勇將士匪驅散斬獲首級三顆生擒匪徒四名解請鎭道憲嚴加訊辦從此萑苻瞻落地方當可安謐如恒矣 
[營弁正法]  
　　寗波訪事人云日前海門營弁某甲附永甯小輪船抵甬領餉船中遇同鄉友某乙抵掌而談乙無意中述及篋中藏有洋銀七八元甲悞聽爲七百元頓起不良之心俟船抵甬將乙推入江心幸小船户見而撈救得慶更生甲見事不諧乘間逃逸乙遂將情禀控提轅提憲余軍門嚴飭地方官緝獲旋於本月十九日午刻恭請王命令城守營項叅戎綁赴市曹正法 
[逸犯正法]  
　　杭州訪事人云今春百歲坊巷遷善所押犯縱火脱逃事後仁和錢塘兩縣主飭捕緝拿次第拘回二十餘犯錢塘縣沈劍芙大令訊鞫數次知起意越所者係毛金魁至徐阿和戴連生王志林皆從而和之餘犯並無串通情事縱火則係毛徐二犯戴王並未同謀因卽備文申詳杭州府署府尊朱小笏太守親提復訊兩次案無遁飾遂據情轉詳臬憲榮伯衡廉訪廉訪以事關放火案情重大親加推鞫各犯悉照前供乃擬將毛徐二犯卽行正法戴王二犯發縣嚴加監禁禀經撫憲劉景韓中丞批准本月十八日札飭大令將毛徐綁赴淸波門外斬决梟取首級懸竿示衆 
[械鬥宜懲]  
　　温州訪事友人云巖頭金姓與芙蓉村陳姓爭奪山塲約期械鬥永嘉縣秦鹿坪大令聞之急帶領書差親詣金姓宗祠搜獲洋槍藥彈大加申斥盡數取回勒令尅日交出要犯陳姓知而大懼急將洋槍七枝自行繳案大令隨於本月十九日回署禀請温州府林太守懸牌集訊 
[錢江風雨]  
　　杭州訪事人云省城自八月以來晴多雨少天氣和煦居人幾忘其爲時已深秋田禾雖慶豐收而麥隴菜畦未免患旱老農老圃負耒興嗟迨本月十九日雨師驟降沛然而下勢若傾盆至三更時封家姨復跋扈飛揚飛沙走石聞望江門外吹倒草屋五間猶幸未損傷人口 
[浙省官塲紀事]  
　　杭州訪事人云三衢之亂起於江山擾及常山開化二縣事後浙江藩司惲菘耘方伯詳請將江山縣周大令常山縣劉大令開化縣潘大令一併撤任奏叅惟劉大令時方赴郡公幹變起倉猝迫不及防旋卽隨同官軍克復縣城情尚可原經署金衢嚴道徐觀察申叙前由堅請留衢効力以贖前愆撫憲劉景韓中丞准之刻已由方伯札令赴衢聽候差委矣○餘姚緝私鹽局一差現届期滿經兩浙鹽運司世振之都轉札委卜分轉文杓接辦 
[甌郡官塲紀事]  
　　温州訪事人云温處道王心齋觀察詩酒風流胸懷灑落近日凡屬員之衙叅者非有要公槪不接見有知者謂觀察以時事多艱故灰心若此也○前帶湘軍雲字右旗補用府廖碧堂太守雄瀚近因患痔恐誤要公禀請給假就醫撫憲劉景韓大中丞未經批准而温州鎭總兵劉吉園總戎已將雲字右旗攺委鄭可齋副戎管帶迨本月初七日接奉中丞批回以廖守操防得力緝捕勤能據禀痔疾無關緊要不准辭退大約調理痊可後仍當手握軍符也 
[烟臺瑣紀]  
　　烟臺訪事人云北方拳匪之亂刻已略平烟人之曾客津門者近又紛紛北上乃未幾卽相繼折回叩以故曰津沽所駐洋兵多所留難且沿途盜賊如麻恣行劫掠資斧殆盡是以不得不歸耳○近日甯海州某直刺出采賞格略謂訪有孫嫚者原籍甯海流落關東爲匪有時帶假鬍子近聞潜來福山寗海地方如有拿獲送案者賞銀三百兩然究不知孫某爲何許人亦不知其所犯何罪也○落花生一物向僅供本地人之用近年種植益多且多有運往他處銷售者本年收成豐稔連日騾駝馬載繹絡來烟以致市上錢根爲之短絀亦可爲烟臺土產之一大宗也 
[古董述聞]  
　　寗波訪事人云九月十六日寗郡三法卿牌樓徐寳泰絲線店樓上起火前已函告情形當火之熾也延燒比鄰祥泰舊貨店周和記棺木店周順興老大房棺木店對街延及裱畫店泰興裝潢店復昌南貨店周順興棺木店徐姓老嫗因搬運器物以致爛額焦頭當塲捕獲搶火匪人一名送縣懲辦○寗波府署接得浙江學憲文叔平大宗師來文定期十月十八日縣考十一月十八日府考然學内尚未見有明文也 
[鹿城采菊]  
　　温州訪事人云有崔甲者樂淸縣人食餼于庠家擁巨資鄉里中推爲巨擘近與教民某乙采隙被乙誣指爲哥老會匪訴請教士函致道轅道憲王心齋觀察命縣主李孝生大令會營緝拿合邑紳民不服紛紛至郡聨名剖陳未悉觀察將若何辦理也○玉環樂淸所轄海濵民教不和時有閙教之案惟温郡城鄉各教堂均甚安靜蓋以教士去温後王心齋觀察卽飭縣將教堂封閉故也○晚稻登塲頗稱中稔惟米價尚不稍貶上白者每斗仍須靑錢四百五六十文 
[漢水波紋]  
　　漢口訪事友人云漢鎭五方雜處棟宇雲連火災之多甲於各處凡距江河較遠之處每以汲水不便施救爲難地方官目擊情形懲前毖後邀集紳士議濬水池一俟集有成欵卽當擇日開工矣○桐油爲漢上生意之大宗天津需用甚多銷路甚廣自拳匪變起津莊停歇此業受累尤深近以和議將成人心漸定咪吔洋行首先開辦各洋商亦聞風而起目下市價每簍値銀五兩三錢餘如荆油菜油麻油之類亦皆稍有起色業此者已不似前之蹙損眉尖矣 
[潤州寒旭]  
　　鎭江訪事友人云每届隆冬宵小易於竊發日來常鎭通海道長久山觀察委水陸總巡周錦堂都戎糧捕同知饒子敬司馬通判周良臣别駕守備王守戎元新兵前營帮帶陸副戎厚培海防同知恒月波司馬每夜二鼓後各帶兵役出外巡查鎭江府向子振太守復札委唐秩庭二尹章仲英少尹專查冬防保甲不論城廂内外晝夜梭巡穿窬胠篋之流當無所施其会倆矣○月之二十日爲瓜洲鎭總兵主藎臣鎭軍壽旦署中懸燈結彩陳設一新麾下各營官均登堂祝嘏鎭軍設筵欵之珍陳八簋鯖備五侯酬酢盡歡極一時之盛事○本月二十日天氣嚴寒曜靈匿彩狂風大作浪湧如山繋岸各舟斷纜走錨者不計其數草房亦大半爲風吹損新河口某姓家平屋三楹陡然塌坍中有一老嫗奔邂不遑遂遭壓斃亦可慘矣○丹徒縣莫嶼香明府近奉府尊向子振太守札文出示曉諭各鄉農趁秋冬種麥之時將土翻起細加搜剔以免來歲蝻子孳生是亦未雨綢繆之意也 
 
 

Page 3

 
 
[上海官塲紀事]  
　　昨日午後三點鐘時安字營統領顔梓琴鎭軍命駕至上海縣署拜會縣主汪瑤庭大令晤商要公良久始别○昨日淸晨江蘇候補道汪觀察鈞乘緑呢大轎至縣署拜會汪大令大令迎入花廳暢談良久而别 
[製局擴充]  
　　前者江南機器製造局總辦潘芸蓀觀察以廠屋狹隘不敷工作爰就廠外添建房屋高築圍墻現已次第工竣聞擬將楊家橋迤北廣東街一帶房屋拆卸闢爲馬路寛至數丈俾車馬可直達局門 
[騐收路工]  
　　前者蘇松太兵備道余晉珊觀察查悉滬南新馬路一帶街道不甚平坦因卽撥欵興修近已工竣由工程局總辦程雨村大令禀請派員騐收觀察卽委法界讞員杜園大令察閲禀覆 
[獄犯蒙恩]  
　　前日上海縣獄所禁老犯劉道士因欲尅扣各犯火食致起紛爭當晚縣主汪瑤庭大令飭提劉道士宋金標陳阿六三犯研訊劉供小的前犯命案收禁獄中已閲六七年今當大灶陳宋心存覬覦强指小的尅扣火食肆行滋閙小的略與辯論卽被兇毆受傷叩求騐視陳宋同供小的等收禁已四五年獄内向例每人每餐發飯一斤四兩自劉當大灶後恣情尅扣以飽私囊小的等因此忿不能平向之爭閙並未行兇大令察得劉受傷尚輕並見三犯脚鐐甚屬破舊飭傳鐵匠當堂釘換新者旋將劉攺收外監著陳宋輪當大灶不准再有尅扣情弊姑免笞責以後如敢再犯定予重懲 
[解犯登程]  
　　湖北龜子汪品山先後赴江西等處騙娶兪氏等三婦誘至滬上逼令賣娼案發經上海縣主汪瑤庭大令訊明禀知上憲旋奉上憲批飭解省核辦昨日大令飭書吏繕就公文遴撥差役民壯各四名連同拐犯瞿長裕押解起程先赴松江請府尊余石蓀太守勘訊然後轉解蘇垣 
[雙鳧飛去]  
　　前本邑英美租界公廨讞員翁笠漁直刺捧檄赴陽湖縣新任昨日午後由公廨啓行合署書役均在頭門外恭送前導有銜牌十三對德政牌十八對萬民傘三頂萬民衣一襲彩亭一座内懸軟匾曰惟明克允過垃圾橋入英界浙江路過大馬路然後至大王廟馬頭登舟望陽湖進發 
[讞員謁客]  
　　昨日午前新任上海英美租界公廨讞員張柄樞司馬命駕至江南機器製造局謁見總辦潘芸蓀觀察旋又赴各局署投刺蓋亦上任後官樣文章也 
[考錄代書]  
　　昨日新任英美租界公廨讞員張柄樞司馬考錄代書計投考者八人咸於淸晨衣冠伺候午後一點鐘時司馬升座點名給卷八人各就旁桌靜坐搆思題爲公門好修命論限卽刻交卷定於本日揭曉 
[禀請賠銀]  
　　本月十七日淸晨招商局江天輪船由甬抵埠有魚船三艘停泊碼頭不及避讓致被撞沈貨物均付東流船户鍾阿慶楊士明王佩芝同投招商局訴請賠償局中人置之不理遂於昨日投法界公廨具禀讞員杜枝園大令與費繙譯官會商候函致招商局總辦請示核奪 
[上海縣署瑣案]  
　　去年果育堂董姚某控二十七保二圖地保王悦卿盜賣義塚呑沒價銀前晚縣主汪瑤庭大令提王研訊王供小的實因一時無力尚未將欵措齊尚求寛限大令謂爾挺押日久置之不理本應笞責姑念苦求展限五日將所呑洋銀一百二十元如數缴淸如再玩延定干血比諭畢仍令還押○張玉山控親家王東生凌虐女兒汪大令研訊之下張供女兒嫁王之子爲妻近已鵠寡鳬單王非惟不稍憐惜反肆欺凌叩求究辦其女王張氏供小婦人命薄如紙于歸未久卽喪所天自願茹蘖含冰柏舟矢志不意翁姑以小婦人命途偃蹇任情侮辱幾不能容叩求恩斷王供媳婦旣願守節志甚可嘉斷無凌虐之理求鑒大令飭將王張氏仍交王東生領回以禮相待王張氏亦須貞節自持始終如一以待　後旌揚 
[上海巡局紀事]  
　　本邑二十三七鋪巡防員邱友林二尹訪悉小流氓小福壽等十餘名蟠踞陸家浜畔皆宜樓茶肆中日向鄉愚訛詐爰於昨日傳諭十二圖地保顧桂榮限期拘局以便究懲○前日二十三七鋪叚董張蒲友函致巡防局稱昨日剪綹賊某甲將某姓小孩之帽攫去請卽飭捕跴緝局員邱二尹准之 
[馬路工程局瑣案]  
　　前晚寗波人邱正先偕友人三五輩至南市新馬路公順酒肆沽飲酒保向之索資邱恃麴秀才勢效灌夫之駡座旋復攘臂而前摔毁酒器肆主王吉財忿甚喚令二十一號巡街捕拘邱至捕房捕頭令解送馬路工程局總辦程雨村大令向之詰訊邱供小的在北泥城橋某茶樓充茶博士大令命照數賠償邱供小的未帶錢文叩求赦宥大令判責三十板驅逐出境○日前有自稱淮揚公所董事之馮春祺函送江北划船户王鳳祥江如濤及管帮人沈阿三到局據稱王江二人向各划船婪索陋規沈分肥不遂口角扭毆程大令研訊情由判令分别枷責忽于前晚飭提至案命各疎枷具結釋之使歸○馬路工程局所雇車夫前被蔣阿海陳東林等毆傷控經程大令提集研訊判令將蔣枷號旋又拘獲正兇陳東林罰繳醫藥等費隨飭將蔣開枷交王桂生保去○日前小孩嚴生道蹀　馬路中迷失歸途二號巡街捕見之恐入匪人之手因卽帶至捕房迄今多日無人指認昨由工程局總辦程大令提詰嚴供一十二歲南匯六灶人隨父來申購貨忽然相失以致不識歸途大令命送普育善堂留養待其家屬認領 
[法租界公堂瑣案]  
　　昌大質棧股東李方照控寳山縣人徐茂齋倩張秀龍介紹以寳山縣一圖外育字圩墳地一畝單據抵借洋銀二百元延宕不還求提追給讞園杜枝園大令准詞飭提徐茂齋及地保姚俊卿研訊李申訴前情徐供稱小的借銀是實惟當時已被扣去和息五十二元實祗收到一百五十二元然借據上並不載明利息若干有葛姓過付人可證李供伊兩次借去洋銀各一百元並未扣利大令著交人保出限五日内邀張秀龍來案候核○包探禀稱偷兒沈阿大在城濠畔碗攤上竊取酒盃一筒是以解案請辦沈阿大認竊不諱大令判責二百板○包探禀稱流氓王錫卿强掠途人眼鏡當塲拿獲贓已交還失主今特解案請辦大令判責三百板 
[指日南旋]  
　　啓者京都南旋官紳商民現已陸續到津卽蒙盛京卿派公平安平愛仁泰順四輪赴津分配送滬所有寓津官商亦卽附搭四輪同來屇時伏祈各帮紳董惠臨金利源碼頭公同照料并求洋涇浜長發棧長春棧全安棧泰安棧永安棧雙慶里同豐祥棧法界馬路名利棧珊記馬頭晉陞棧晝錦里鼎陞棧集賢里天保棧諸位主人先行預備届時卽當繕具憑條註明姓名人數以便寄寓棧中能求各派妥人前往馬頭照料尤深感昐鈔乞登報布告同仁[  上海慶順里救濟善會絲業會館濟急善局同人謹啓]  
[救濟善會紀事]  
　　日前敝善會第一批輪船抵滬後卽將被難官民分住名利長春兩棧承棧主人力爲照拂有適館授餐之雅固不獨身受其惠者歡聲雷動也兹於二本月十二日由敝善會分别遣散虎口餘生安旋故里當亦海内同仁所欣慰者至第二批南下官民俟公平安平兩輪船抵埠再將姓氏抄登○敝善會承裕記募來棉衣褲二百三十二件盛澤鄭慈榖交來棉衣褲帽二百四十八件鐵城方衍慶堂交來甘露茶一箱計五千服裝棉憐遠道之寒贈藥見用心之厚作善降祥可操左劵矣乞登報牘藉謝隆施上海慶順里救濟善會陸樹藩潘炳南丁紹芬等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公廨紀事]  
　　前日有張俊英者繕詞投英美租界會審公廨控錢阿雪不還欠欵請卽提案究追新任讞員張柄樞司馬准之昨已由差役將錢拘到司馬諭令押候訊明核奪○病民周阿生倒臥路旁經四百七十七號巡捕送至公廨禀請妥爲安插司馬飭役轉送棲流公所暫行留養 
[英租界捕房紀事]  
　　日前英租界帶鈎橋北首慶豐士棧被掮客楊阿天騙去川土一包約値洋銀百餘元棧主遣藍顧二夥投報捕房請爲查緝捕頭派包探張寳成將楊緝獲解人捕房押候解送英美租界公堂禀請讞員張柄樞司馬訊究○方阿安吳仙桂向某甲訛詐洋銀一元七角爲包探趙銀河所見拘入捕房捕頭令押候解送公堂禀請訊究○劉永和竊取施有芳家東洋車一輛經包探金立生拘獲帶入捕房捕頭令押候解送公堂禀請訊究○偷兒王阿大濳至蘇州河畔周德和船上竊取布被一條夾襖一件持至某押鋪銷贓經包探張寳成查見拘入捕房捕頭令押候解送公堂禀請究辦○王春林濳至伯頓路曹德法家竊得布衣十一件正欲携之而出不隄防爲包探金立生所見拘入捕房捕頭令押候解送公堂禀請訊究○蘇州人丁阿敖素患瘋癲前夜至四馬路閒遊忽然病發倒臥路旁九十四號印捕見之雇車載至捕房捕頭著隨送醫院求治旣而丁忽蘇醒彳亍回家○前日午後有人抛一孩屍於墳山路左近泥城河内旋爲四百十一號巡街捕所見回報捕房捕頭著本圖地保代爲掩埋○有洞庭山人名雲卿者不知其姓前晚至甯波路三百十六號門牌小客棧内住宿翌晨棧主見其遲遲示起撫之已體冷如冰急投報捕房捕頭著通知地保報堂收殮 
[美租界捕房紀事]  
　　昨晨西婦某氏雇坐四百五十九號東洋車至崑山路轉角處車忽仰翻婦從車中跌出觸傷額角忿極喚二百七十四號巡街捕將車夫某甲拘入捕房捕頭令押候解送公堂禀請讞員張柄樞司馬訊辦○甬人徐傅氏責居華記路第五百六十六號門牌屋内生有一子年甫四齡昨日被鄰居湯余氏之子名金福者擊傷斃命因扭湯余氏至捕房聲訴捕頭以事關人命令投公堂具控○昨晨跑灘賊張阿寳至外虹口公各祥馬頭貨棧内竊取舊鐵若干適爲管門之印度人所見扭交巡街捕帶入捕房捕頭令押候解送公堂禀請訊究 
[施當其厄]  
　　啓者前蒙福建湖南浙江江西安徽雲南四川廣東山東廣西諸大憲分别電助濟急經費業經三次鈔乞登報兹又接南昌張方伯電開江右松中丞倡捐濟急會五百金司道以迄縣令均有樂輸共約五千外猝難收齊先墊京足五千兩重給蔚長厚等號匯費速匯尊處藉濟各省官紳留滯京津之用另京足五千兩係取回皖振四千弟籌一千專振皖人之困於京津者乞匯交傅相爲禱至玉山方伯電稱行在當差皖人亦應分濟弟當另籌惟綿薄愚忱祈鑒諒華效○復電云效電悉承鶴帥倡公樂輸墊匯五千兩另五千兩專拯皖人俟欸到遵卽電匯請傅相飭善會同人分别濟急京畿奇災施當其阨同深感激宣效捐諸州善將軍電開承電示京師設濟急會桑梓關懷尤當竭綿謹捐洋千元另行寄滬杯水車薪不足裨益施濟歉歉聨效○復電○福電感悉承捐千元俟欵到卽電匯請傅相幕府善會同人核實　　　　　　　重施當　　同深　　　　　趙竹君先生交云效星海太　　助粤籍京官洋銀一千元據來電係託　　　　　　　　　　　　　　　　　　　　　　　　　　　　　　　屬交　　　　　　銀五千兩合規元　　　　　　　　　　　　　　　　　　　　　　　　　　　　　代黃吉裳學來電使交到　　銀一千兩合規元一千零三十兩係請傅柜轉　　　官　　　　　　京官○任筱園河帥由日昇昌匯到京足銀　千兩内　劃交徐太史仁镜任大令汝霖徐宫庶琪銀三百六十兩外餘　分濟　爲統捐○湖南兪廙軒中丞函開奉轉傅相敬電湘歲貼京員三竿速匯等因兹飭籌湘平足銀三千兩派員解運來滬計收到規元三千一百三十一兩四錢二分○廣東丁方伯寄到庫平足銀一千兩囑匯交陳京兆轉濟貴州同鄉查日前劉子貞太守鈔示丁方伯電助六百金指濟雲貴同鄉是否添助四百金抑另行籌助無從臆料已專電往詢矣○蕪湖關道吳季卿觀察捐助規元五百兩劉潤生太守捐助龍銀一百元建平縣募助一百九十元宣武縣宗廣德州陳各助洋一百元陳直刺又募一百元當塗縣吕助五十元○九江關道明觀察函助洋五百元九江府五十元湖口縣德化縣各三十元先後祗領感篆同深謹鈔乞登報叩謝仁施再承楊允之舍人籌捐規元五百兩兪欣甫三百兩杭小軒鄧也泉各一百兩彭頌田吳訥士各洋五十元已由顧緝庭觀察逕寄京都交顧唐氏比部接濟蘇府同鄉楊允之又寄銀　百兩專交葉鞠裳太史此項本會並不列收列付合併聲明[  上海絲業會館濟急善局龎元濟施則誌]  
[金陵官報]  
　　九月初七日督轅牌示皖左營守備伍殿攘期滿遺缺本部堂查有候補守備楊正發堪以署理福安輪船黃友勝辭送貢赴漢江平輪船楊春澤辭赴湖南○初八日新授蘇松太兵備道程儀洛到南捕通判姚禀知請鐵牌回北捕通判吳禀知請龍銷印回知縣劉壽嵩奉示考試又許文濬辭回○初九日新授蘇松太兵備道程見陸師學堂安徽候補道席候補道蒯光典均禀知會考陸師學堂内外塲畢候補道周家駒銷稽查散勇差並繳關防湖北候補道薛華培禀知起服統領衡字全軍黃禀知點騐元字三營畢管帶兩准鹽捕營砲船總兵唐玉才到同知汪鴻年銷蘇州公幹差知縣劉兆暄由蘇公幹加縣丞吳其光禀知到省江西同知郭調元辭赴江西直隸州周煦山到由蘇來知州保謙奉善後局委辦水西門稽查差知縣沈承德禀知代理海州任内交代淸楚 
[蘇州官報]  
　　九月初七日藩轅牌示照得署金山縣知縣武麟年滿遺缺查有試用奬班内儘先補用知縣徐景寅堪以輪委署理奉賢縣金元　專丁來省禀謝蒙憲恩飭赴寳山縣調任新任奉賢縣王宷禀辭赴任並禀知報捐加同知升銜知縣李樂善禀知赴滬公幹卽辭恩厚禀知奉委赴江西迎接新撫憲杜子彬禀知奉委襄辦吳江淸丈差卽辭並銷發審局差兩江儘先補用遊擊宋學成謝委管帶常鎭商巡緝私水帥右營花翎遊擊銜儘先都司莊長滕謝委巡緝快船領哨差○初八日新任松江府禀辭赴任知縣王增楣禀知奉常鎭道憲札委隨辦洋務卽辭赴鎭江委署元和縣典史程遹禀知本日接印任事 
[上海北市絲業會館濟急善局經收第二次淸單]  
　　閏月十四日湖北官絲局萍鷗同人洋廿元漢口招商局姚冠春來求子病愈九八五平它紋十兩批見規元九兩九錢二分九厘○十五日徽甯會館經勸洋三百元杭州管驛後張善士求子平安無病洋廿元○十七日蓮花館主規元一千五百兩○十八日江西輔善公所指濟本省京官規元二千兩高氏洋一元○十九日隱名心願洋二百元海晏輪船帳房同人洋一百元○錢業董事經募壽康莊延康莊元茂莊承裕莊元甡莊愼餘莊升大莊正大莊和康莊彚康莊瑞大莊宏大莊鎰大莊餘大莊晉大莊源通銀號十六户各規元五十兩元源莊厚泰莊大豐莊三户各洋六十元恆餘莊源吉莊宏元莊昌大莊延源莊永昌莊兆豐莊晉和莊鉅元莊厚康莊鉅亨莊永康莊協昇莊壽豐莊福康兹永豐莊恊餘莊寳和莊仁大莊衍大莊厚餘莊滋源莊厚大莊敦大莊濟大莊久大莊謙泰莊源利莊怡大莊元大莊安康莊立餘莊順元莊正泰莊正興莊三十五户各洋五十元共五十四户合規元八百兩洋一千九百三十元○二十日鎭江招商局來金壇恆善堂募第二批龍洋六十元又募第三批英洋五十二元又募第四批洋三十二元小洋十角又劉覲廷洋五元四批内有龍洋廿二元○廿二日太原錦記洋三元○廿三日盧耀堂洋一元○廿四日淮安義生典鳳　主人紫陽主人各洋五元太倉圻榮廿角○廿六日胡雲晭洋二元○廿七日蘇州仁和莊經募二批規元二千兩無錫陶雲組捐募由昇昌號來洋五十五元勉力子爲兒病愈完願洋二元莫厘氏二角無力子邵松記靜遠軒三户各一元○廿八日巢崇山善士小洋二千角兑見規元一百廿六兩五錢唐子剛爲妻病求愈由天豐洋貨號來洋十九元銅洋一元松江息隱廬主人洋十六日力不從心人四元○廿九日漢口招商局來思本堂章銀十兩批見規元十兩零二錢八分六厘○自八月廿五起至閏八月廿九日止共收規元二萬四千六百八十一兩一錢六分五釐洋銀四千零九十七元扯七三七五合元三千零二十一兩五錢三分七厘機器龍洋二百四十六元扯七二二合元一百七十七兩六錢一分二釐小洋三十六角扯六三五合元二兩二錢八分六厘以上共收規元二萬七千八百八十二兩六錢銅洋一元○再前承四川雲貴江西兩次公募元五千兩現將捐助户各開單送來謹分别鈔登以資徵信鈞記規元三百兩陳潤夫二百零六角胡守正堂包睴章旭記晉益升瑞 
 
 

Page 10

 
 
福隆春森發蕭篤祐堂義記天順祥澳號九户各二百兩怡記三户各一百兩信昌隆同生合德興元德義元雲　　　記　　　　　　　記　原通天元通司慶永袁福隆經裕昌十四户各銀一百兩裕記四户各銀五十兩永發森無名氏公記祥記昌記無名氏元記祥記茂興昌兩儀氏德厚祥同德和天元昌十三户各五十兩恆豐利天成福無名氏長和神四户各銀三十兩魯介彭二十四兩共五十户合規元五千兩合併聲明 
 
 
 

Page 11

 
 
   
 
 

Page 12

 
 
   
 
