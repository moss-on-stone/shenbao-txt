# 1908 - 40 - 4912587

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　正月十四日奉 
　　上諭二月初二日祭祁稷壇朕親詣行禮欽此 
　　旨烏珍著調補正藍旗滿洲副都統所遺廂紅旗蒙古副都統著瑞豐補授欽此 
　　上諭趙爾豐奏考查地方各員分别舉劾一摺四川鹽茶道黄承暄永寗道趙藩川東道陳遹聲候補道丁昌燕潼川府知府吳保齡石柱廳同知董崇本太和鎭通判朱世鏞蒼溪縣知縣姜祖善太平縣知縣朱遠綬據稱該九員均輿論翕然治行可觀均著傳旨嘉奬候補通判吳長靖侵吞公欵延杭不交著革職押案追繳維州協副將現署懋功恊副將張連同糊塗妄爲幾釀事變試用通判李道根辦理釐金致釀事端高縣知縣周賡禧政事怠忽操守難信補用知縣周昌隆歐陽霖俱行止有虧不堪造就大寗縣知縣凌邦爕縱差擾民居心貪鄙試用鹽大使馮天爵立事荒謬罔惜名譽清安性情乖戾不安本分石柱廳照磨張愼分擅受民詞教戒不悛試用縣丞方觀瀛藉事招摇婪索勒取章樹滋行爲苟且幾釀命案候補典史葉樹森猥鄙纒訟不知自愛試用從九品鄭崇詩設局撞騙不知廉恥試用未入流於炳權心地糊塗行爲貪鄙均著即行革職彭山縣知縣康壽案差役朦蔽冥然罔覺試用知縣濮文蔚所收罰欵抗不交出均著以府經縣丞降補捐升知縣賀恒工於舞弊違章收銀府經歷司徒琨激釀事端並不禀報均著以典史降補名山縣知縣李士則才力竭蹶新寗縣知縣德存性情柔懦巫山縣知縣梁鴻才次開殿井祥縣知縣陳矩緝捕不力崇寗縣知縣蔣積文辦事濡緩内江縣知縣口源開不勝衝要均著開缺另補餘著照所議辦理該部知道欽此 
論說 
[論紳權（亻）（广）]  
　　中國近年以來。因外交種種之失。敗新政種種之欺飾。一般責望政府者。遂莫不集矢於官。而不。知官之外尚有似官非官之一種生物。其爲。害且不亞於官。或更。勝於官者。斯何物。乎即我民人所日夜忻羡而崇拜之紳士是已。 
論紳士之名義似與民爲近。然而所處之地位高於民。所享之權利優於 
 
 
 

Page 4

 
 
民。人民無此資格也。論紳士之資格似與官相埓。然而此身初無行政之責。行事不受法律之拘。官又非其儕偶也。大抵紳士者。有權利而無義務者也。所以在社會之上。别成爲一種之團體。而其權力則在民之上。官之次。 
　　且所謂紳者。或爲去任之官。或爲有職銜而未到任之官。或爲去任之官之伯督子弟。或爲在任之官之伯叔子弟。其間尚有高下大小之殊。而各視。其所。處之地之適宜與否以爲衡。譬如僅僅一舉貢。在一郡一邑之間儼然。紳士也。而以置諸通都大邑則藐如矣。皇皇一編檢。在通都大邑之間。不爲巨紳也。而以移諸一郡一邑則赫然矣。是故紳士之小者。其權力恒在官之次。而紳士之大者。其權力又往往在官之上。但其倚官之勢以剝民之食。則一而已矣。 
　　吾嘗聞諸父老。紳權之重。以腹地諸省爲最。沿海諸省次之。蓋腹地榛陋風氣不開。一般人民。承歷。史上貴族之遺性。往往孤行獨往。少所裁抑。而朝廷之視腹地。又多不甚措意。凡不悅於政府及不理於衆口者。恒多移置其間。以爲投閒置散之用。於是清門巨室。遂時時挾之肘腋之下。玩之股掌之間。幾無一事不用其干涉。如湘皖兩省。其尤著者矣。沿海諸省。開通旣早。政事尤繁官斯土者。非極有歷練即極有奥援之人。而彼紳士雖有壓民之力。終不能不借官之勢。遂不得不委蛇其間。上以博官場之信用下以。擴勢力之範圍。如江浙兩省。亦其顯著者矣。此紳士權力消長之關於地理者也。 
吾又聞諸父老。紳權之重。以乾嘉時代爲最。乾嘉以後次之。蓋當承平歌舞之秋。宰相告歸。怡情桑梓。郎官年少。嘯傲公卿。而一般之官吏。必能出入其門庭。始得保全其祿位。浸淫至於今日。官多戀祿。里少名公。加以捐例旣開。子弟及歲。大者納粟爲道府。次亦納粟爲縣令。鄉里之間。不過一二名。門之舊裔。窮困之編檢。苟稍予以衣食之資。即已如侏儒之飽死。而紳士之權乃稍稍凌替矣。此亦紳士權力消長之關於時勢者也。 
　　雖然。我蘇人也。不能盡悉腹地之行事。我現世之人也亦不敢妄述古代之情形。但就近日沿海諸省觀之。其紳士之權力。已有令人失驚者。試遍歷各州縣。如地方之公積。（善堂積榖等類）重大之工程。（浚河塘工等類）孰非。一二紳士。窟穴其中。以爲子孫哺嗷之計。而甚者且包商貨之捐。攬舖屋之稅。上則餽献官場以保其祿位。下則敲剝商民以飽其慾壑而商。民之受其害者遂吞聲飲恨而莫敢一咳矣。（未完） 
專電 
[電一（北京）]  
江督電告政府淮鹽缺乏借山東長蘆各四十萬包限三月運到 
[電二（北京）]  
　　十三日撥欵收錢旨下度支部與陳璧等均甚爲難 
[電三（北京）]  
　　楊士琦有外放消息 
[電四（北京）]  
　　川督趙爾豐奏保于宗潼馮汝驥奉　旨交軍機處存記 
[電五（北京）]  
　　姜桂題接統夏軍二十後始可起行南下 
[電六（北京）]  
　　胡聘之賈景仁等奉旨嚴譴係由外部奏結晉礦摺内揭参所致 
緊要新聞 
[憲政館呈遞憲法宗旨草案北京]  
　　憲政編查館提調寶熙日昨將憲政察旨草案四册面呈軍機處其故因外務前遞吳壽全條陳摺内曾請飭下憲政館按照英日兩國憲法妥定宗旨俾國民有所遵守等語故該館先將草案擬定呈請軍機處閱看以便入奏（制） 
[粤督奏陳新軍編配裁併情形北京]  
　　粤督張人駿奏稱粤省濱海重鎭練兵實爲要圖前督臣岑春煊原練步砲工輜十營嗣經周馥裁改歸併僅存一標之數又以派出勦匪抽調零星臣到粤後查察情形雖急爲擴張之謀實幾與創始無異現籌辦法惟有就餉力所及陸續徵募即陸續編練總期先成一協以立基礎然後逐漸增添務底於成鎭之規畫查陸軍章制混成一協歲需薪餉雜支等項約銀六十餘萬兩成鎭以後則所需倍之而開辦之營舍械裝與附屬之學堂局所等費尚不在内粤省財力極難練兵本無的欵惟綠營裁七留三案内每年節省薪餉銀米除各州縣添募土勇約需支銀十五萬兩外實撥充新 
 
 

Page 5

 
 
軍餉項不過三十餘萬即以一協而計不敷尚多本年潮州欽廉匪警添募防營當此伏莽猶滋勢難遽議裁撤憂深仰屋計絀量沙第練兵爲强國根本之謀無論如何艱難斷不敢視爲緩計現已督飭司局通盤籌畫騰出的餉另行奏明辦理倘得匪平通撤庫帑稍充即爲注全力於新軍以仰副朝廷建威銷萌之意至如陸軍部咨期以五年練成兩鎭則斷非廣東財力所及云云正月初六日奉硃批陸軍部知道（望） 
[晉礦贖回後之布置北京]  
　　丁寶銓商量繳欵山西布政使丁寶銓因贖還晉礦訂定二百七十五萬兩正月二十日爲第一批交銀之期特于日昨前往天津與福公司濮蘭德商議第一回繳欵辦法事畢即於初六日由津回京 
　　渠本翹預籌購機山西贖礦合同訂定後聞山西商務局總辦渠觀察本翹匯銀六萬兩於英京倫敦定購開礦機器即擬在平定州開礦 
[皖撫致軍機處電（爲防皖遏梟事）]  
　　北京軍機處鑒洪前准江督端電稱蘇浙交界地方梟匪肆擾迭奉諭旨飭令切實搜捕現經兩次會同電奏以該梟等平日以販私開賭爲生與民雜處恃衆横行其窟穴多在太湖附近支河港之間如蘇浙緝拿嚴緊匪多皖籍則由湖州廣德寗國一帶遁逾皖境等因准此伏查梟匪以水爲活必不輕去江湖遽由皖南之廣德寗國越山入皖然防範不可不嚴當卽調派皖南右營管帶陳興鈺將全營卽日開往廣德扼要分紮期與浙軍聯絡並派候補知府前署廣德州張廷鑾前往相機因應至皖北之洪澤湖江皖交界爲淮鹽運道所經聞高寶一帶亦有梟匪刧奪之案與皖邊處處毗連現派卓勝營管帶李兆祥帶隊赴盱眙天長一帶巡緝以防陸路復派長淮水師統領沈振慶多撥砲船開往洪澤湖以防水路總期弭盜安民借固皖省門户雖地方現尚安謐不敢不防患未然并檄飭各牧令認眞緝捕勿以尚無梟匪滋事稍涉疎虞設有人地不宜之員即隨時撤換暫擬不拘成例權宜酌委以期爲地擇人乂安邊圉理合詳晰具陳抑更有陳者梟匪聚則爲匪散則爲民與大股巨寇不同其中著名渠魁聲勢甚熾消息極靈捕之不易其餘不過地方無賴及無食之民附和之耳州縣遇有盜案無論護犯與否或指爲爲匪或指爲梟匪利其可以格殺勿論不復深求設有重大案件告急請兵及兵至而匪已不知所往非眞有多數梟匪負隅抗拒可以聚而殲旃緝捕　法固資兵力惟江浙多係水鄉港紛歧梟匪使船如馬飄忽無常現在厚集陸路兵隊與之相持猶之以水師弁勇與馬賊相拒用違其長恐難得力客兵初到於地勢民情亦多隔膜且恐與本省軍隊不協爲目前計先從整頓水師入手兩省令力添造淺水小兵輪果能船靈械利委任得人盡除從前庇匪縱匪之積弊選購眼線緝捕巨梟其餘從匪可予以一線生路與之更始爲久遠計仍以整飭吏治自謀保衛爲第一要義各州縣能辦團合法使梟入無所容出無所掠自必日漸消散再能廣興實業使無食之民謀生有路亦自不至爲梟所勾結聞此次浙省之事始於聚衆閙漕初不盡由梟匪其明徵也所有籌辦皖防以遏浙蘇梟匪竄皖之路并兼籌大局情形是否有當謹請代奏煦青（孔） 
[蘇浙防匪彚聞]  
　　蘇撫通電各屬速送輿圖蘇撫通飭蘇松太各廳州縣電云據瑞藩司電稱藩司此次辦理勦匪事宜先從調查輿圖入手除通飭外早經禀懇轉飭各屬尅日呈送現浙省烏程歸安長興三縣業經送到而蘇省各屬雖近處無一到者如此延玩清鄉各事必更掣肘應請憲台嚴飭各縣先記大過倘再延緩當由藩司禀請核辦等情查前據該司電請飭屬呈送輿圖已飭該管道電飭遵辦何以迄未呈送應如該司所請將蘇松太三屬各廳州縣先記大過一次倘再延緩即由該司禀辦除分飭外特此電知務將簡明輿圖即日呈送該司母稍刻延仍電復撫院 
　　瑞督辦與各營官紳明預約瑞方伯日昨移文蘇捕飛划太湖各軍統領杜觀察曁徐歐兩副將轉飭各營申明預約四條（一）官兵勦捕能生擒致死巨匪余孟庭夏竹林王老四蔡老三夏小辮子江北阿四王家煒石老大吳小麻子者如要功名破格保奬如要錢財從優賞給悉聽自便决不食言以下二三四條已見昨報致皖撫電不再錄 
[西報譯要]  
　　英相議禁上海烟舘十四日文匯報載倫敦電云英國下議院柯登君發問禁烟事宜經外務大臣葛雷君答稱此事關係上海租界所有處置煙舘辦法俟上海納捐西人會議後再行籌定似較相宜云 
　　英人議築滇緬鐵路十三日字林報載倫敦電云英國羅納偕伯爵近在中亞會中演說中國西方商務及交通情形謂汽船行駛揚子江上流之議此時未能實行又謂華人國家思想漸次發逹於外人建築鐵路工程頗有阻碍然予之意見終擬從緬甸之八幕地築一鐵路直逹雲南大理府云 
　　德領辯明日輪軍火文匯報載十三日香港電云東京日日新聞謂華官查獲日輪所載之軍火係由香港德國某行所屬運德領事見此報紙當即向香港各德商行店詢問查悉德商並未預聞此事 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[修律大臣沈家本奏滿漢通行刑律摺]  
　　奏爲遵旨議奏事九月初三日奉上諭朕奉慈禧端佑康頣昭豫莊誠壽恭欽獻崇熙皇太后懿旨禮教爲風化所關刑律爲紀綱所係滿漢沿襲舊俗如服官守制以及刑罰輕重間有參差殊不足以昭畫一除宗室本有定制外著禮部曁修訂法律大臣議定滿漢通行禮制刑律請旨施行俾率土臣民咸知遵守用彰畫一同風之治欽此跪聆之下仰見皇太后皇上覆載無偏一視同仁之至意欽佩莫名除通行禮制應由禮部議定具奏外竊維率土之濱莫非王臣自來帝王御宇未有歧視臣民者我朝入關之初八旗刑制視漢人有不同者原以八旗户口未臻蕃盛丁壯俱隷軍籍若犯罪槪照民人實發軍伍卽虞缺額差務亦因之稽延故將前明軍人犯罪免徒流之律改爲旗人犯罪免發遣之條凡滿洲蒙古漢軍犯該徒流軍遣分别改折枷號不與漢人一例實發其時盛京所招民人有犯徒流等罪亦照旗下分别枷號可見折枷之制全爲軍伍差務起見初非歧視旗民也且當時約束旗人較民人尤爲嚴肅一賭博也而旗人獨擬絞候一秋審也而旗人槪擬情實嘉慶以後始將此等例文刪除與民人一體辦理然未刪之例如吃酒行兇即行送部發遣金刃傷人即永不准食糧如此之類皆旗人治罪之重於民人者更可見旗人治罪舊律世谷以爲優待旗人者皆未識定律之本意也乾隆年間疊次纂定旗人不准折枷各例道光五年復分别情節輕重凡不在寡廉鮮恥之列者准其折枷如係不顧行止有玷旗籍者俱照民人一體實發纂爲通例蓋凡身隷旗籍者人人有軍人之責任即人人當有軍人之資格一經有玷旗籍即銷除旗擋永遠不准挑差在東西各國之剝奪公權有軍籍資格一項頗與此例之意隱相符合自此例頒行以後旗人犯罪之與民人一體辦理者日見其多與從前情形已不相同此由生齒日繁人類即難一致法令與人情風俗互爲消息自不得墨守成規况乾隆十二年有八旗漢軍准改民籍之例道光五年又有八旗滿洲蒙古准改民籍之例是化除軫域早示端倪方今中外交通法律思想日趨新異儻仍執舊律劃分滿漢之界不惟啓外人輕視之心尤與立憲前途諸多阻礙臣等於現行律例詳加查考其滿漢歧異之處同一决責用刑而民人用笞用杖旗人獨用鞭責同一發遣定地而民人應發雲貴兩廣新疆者旗人則發黑龍江寗古塔等處其他旗人犯罪或較民人爲輕或較民人爲重者相歧之處尚多誠如聖諭不足以昭畫一雖定例之初原各有因時制宜之道但綱紀所繫若仍彼此殊異不足以化畛域而示大公臣等公同商酌凡律例之有關罪名者固應改歸一律即無關罪名而辦法不同者亦應量爲變通除笞杖已改罰金旗人鞭責業經一體辦理外擬請嗣後旗人犯罪俱照民人各本律本例科斷槪歸各級審判廳審理所有現行律例中旗人折枷各制並滿漢罪名畸輕畸重及辦法殊異之處應刪除者刪除應移改者移改應修改者修改應修併者修併共計五十條開列清單恭呈御覧如蒙兪允即由臣等通行内外問刑衙門一體遵行庶法權歸於統一足以彰聖主同仁之治而憲政立有根基亦可奠萬年不拔之業矣再在外蒙古案件應按蒙古例問擬者事隷理藩部此時未便遽議更張應仍照舊章辦理合併聲明所有臣等遵議滿漢通行刑律各緣由謹恭摺具奏优乞皇太后皇上聖鑒施行謹奏三十三年十二月初七日奉旨依議 
[又奏旗人訴訟統歸各級審判廳審理片]  
　　再查例載一凡旗人謀故鬭殺等案仍照例令地方官會同理事同知審擬外其自盡人命等案卽令地方官審理如果情罪已明供證已確免其解犯仍由同知衙門核轉倘恃旗狡賴不吐實供將案内無辜牽連人等先行摘釋止將要犯解赴同知衙門審明如該同知事外苛駁借應質名色濫差提擾該上司立即題叅一各省理事廳員除旗人犯命盜重案仍照例會同州縣審理外其一切田土户婚債負細事赴本州縣呈控審理曲在民人照常發藩曲在旗人錄供加看將案内要犯審解該廳發落至控告大官人犯不論原被經州縣兩次拘傳别無他故抗不到案者將情虚逃避之犯嚴拿治罪一各處理事同知遇有逃人案伯并旗人與民人爭角等事俱行審理不必與旗員會審各等語此三條在刑律軍民約會詞訟門内前二條均係旗人案件歸理事同知會同地方官審擬之例後一條係理事同知自行審理之例又例載一各省駐防旗人犯該暫絞者母庸解部即在理事同知衙門收禁如有應入秋審人犯令將軍都統等悉心確核分别情實緩决可矜造册題逹刑部九卿會核具題至勾到時某省駐防即另册同各省應勾人犯一體辦理等語此條在有司决囚等第門内係旗人犯死罪秋審專歸將軍都統之例此辦理旗人案件與民人之不同者也查奉天省旗人詞訟向俱歸州縣審理並不由旗員會審遵行已久並無窒礙現在新定官制京師及各直省設立各級審判廳一切詞訟俱歸審判廳審理旗民自母庸區别到墦審案件皆係駐防旗人今駐防規制正議變通則此項秋審事宜自應統歸督撫辦理以免歧異擬請嗣後旗人詞訟案件統歸各級審判廳審理其審判廳尚未設立省分槪歸各州縣審理母庸再由理事同知通判等官會審至各省理事同知通判等員缺可否裁撤應請由各該督撫酌量情形奏明辦理至駐防旗人應入秋審人犯亦請改歸各督撫彚入民人秋審册内一體辦理母庸再由各將軍都統核審以昭畫一而免歧異是否有當謹附片陳明請旨施行优乞聖鑒謹奏三十三年十二月初七日奉旨依議 
[又奏旗下家奴條例再議去留片]  
　　再旗下家奴各條例亦多與民人辦法不同上年據前署兩江總督周馥奏請禁革買賣人口一摺由政務處知照法律館參考辦法當經議定辦法咨覆去後嗣因政務處裁撤一切案卷輾轉移交憲政編查館經理尚未覆奏所有旗下家奴各條例應俟議覆周馥一摺定議奏准之後再議去留理合附片具陳謹奏十二月初七日奉旨知道了 
分類新聞政界 
 
 

Page 11

 
 
[政務處預備會議事件北京]  
　　日昨軍機處傳諭政處提調吳王兩閣學速將年前十二月十六十八二十一等日先後交議之熱河都統廷杰奏新開蒙旗各地亟宜添設州縣等缺摺廂藍旗蒙古都統張德彝奏求治莫如探本立法必期實行摺駐藏辦事大臣聯豫奏統籌西北全局議覆管見摺掌河南道監察御史徐定超奏翰林院升途擁擠請變通官制摺又附片奏請將編書處改爲顧問處並都察院代遞内閣中書章啓槐奏外患日亟請先整頓内外蒙古等摺片六件一併印刷二十四份預備十二日集議（望） 
[籌辦議事會先聲廣東]  
　　粤督今正又通行各屬略謂地方議事會原以代表國民商决地方上應辦政務責任重大必須該地方紳民洞明法政學理方能爲地方謀公益本省各地方風氣通塞不同紳民程度亦有高下若驟行設立議事會恐不能得多數合格議員宜先將各該處政谷民事遍行調查由各州縣會同地方紳士赶辦地方自治研究各項學理法則俟各地方自治辦理稍有頭緒即行體察情形次第籌辦議事會以與省會諮議局相聯絡並著將籌辦情形詳細具報（子） 
[電商派捐賠款事宜南昌]  
　　贛南道王觀察上護院沈方伯電云前奉瑞帥電飭贛案賠恤各欵非就地籌款不足以濟等因連同督同金令嚴催城鄉紳士集議贛縣一邑派賑捐五萬六千兩限一年捐難歸結明年賠欵所有原派賑捐俟賠欵捐攤接續再辦扣支公費等事照江署司所定南安辦法可否均乞電示並請先發實収二千張捐章多本以便開辦江署司今晚（十二月二十八日）可到贛並陳鵬勘（因） 
[法政新班之簡章北京]  
　　吏部奏准於學治館添設法政新班已紀前報兹將所訂簡章探登如左一宗旨本部爲造就吏才起見以法政爲主輔之以國文公牘名曰法政新班二課程法政門類紛繁欲求完全良非易易本舘注重吏治擇其有裨政治者列入課程如法學通論憲法國法民法刑法國際公法以及警察法皆須别類分門按期教授三學期本班以六個月爲一學期自第一學期至第三學期統計一年半即行卒業四奬勵凡入館三學期經列最優等者一律給予文憑月選人員到舘以後免其投供非正途出身應行考試者輪選到班准其免考由本舘發文憑到省後咨令該省督撫即飭到任分發人員到省即令該省督撫酌量派差均母庸再入該省法政學堂五膳費本舘祇設休憩室不設寄宿舍每月膳費四元備以一餐所有各項學賈槪行免繳六學員凡道府以下至佐貳雜職無論正途異途皆准報考統限於正月二十日截止報名（矣） 
[禀報海塘工竣蘇州]  
　　鎭洋縣海塘工程已於去臘二十六日工竣現經該縣呈報省憲併請委員赴鎭驗収（魚） 
交涉 
[英領電請發還罰款九江]  
　　正月初五日駐潯英領事倭君電致護贛撫云去歲冬月二十九日照請瑞撫院札飭稅務局即將吳城卡提罰英商晉和源行等零星制錢一百八十千零發還以昭公允迄今未復希請貴　阮查照迅飭尊辦爲荷（因） 
[駐京各公使賀年銜名單北京]  
　　駐京各國使臣於初四日覲見賀年所有銜名單列下 
　　領銜和圖使臣希特斯繙譯德斯貝　衛隊管帶海軍步隊都司哈福德隨員羅巴斯日斯巴尼亞國使臣賈思理 
　　俄國使臣璞科第頭等參贊洛日新二等參贊羅百福署頭等繙譯官庫帶福繙譯生　内特羅思多吳思本圖日林噶根思叅謀處副將崑維福　游擊阿發那斯守備葛　羅斯 
　　奥國使臣顧親斯基叅贊師特克漢文正使盧逹偉衛兵統領梅業連 
　　法國使臣巴恩德頭等叅贊潘蓀納二等參贊端貴漢文正使穆文琦司務官蘇馨醫員樂舟　繙譯官顧博本館武隨員伯理索衛隊管帶官拉理伯 
　　日本國使臣林權助一等書記官阿部守太郎三等書記官大河平隆則外交官補廣田弘毅二等通譯官高尾亨陸軍少將青木宣純海軍少佐增田高賴陸軍三等軍醫正下瀨謙太郎陸軍步兵少佐土井巿之進陸軍步兵大尉松井石根 
　　英國使臣朱邇典頭等叅贊李赤　漢務叅贊梅爾思　叅贊根迺德熙德思副漢務叅質柏逹隨員上樂特衛隊統領安德森 
　　比國使臣柯霓雅頭等叅贊德勒高尼武隨員郎白爾副領事德瓦勒繙譯官胡伊業 
　　德國使臣雷克司漢文參贊貝斯　署理二等叅贊伯爵安錫德隨員黑師繙譯學生飛飭爾柯士密書記官　爾統帶南衛隊子爵樓恩 
　　墨國署使臣胡爾逹繙譯官谷塞額 
　　美國署使臣博爾濟斯漢務正使海軍都司醫生儒拉衞隊統領海軍游擊盧戞教堂教士戞拉西呢 
　　美國署使臣費勒噐武隨員游擊吉禮思武隨員都司黎富思二籌叅贊德齡署漢務叅贊賀多馬署漢務副參贊裝克衛隊統領都司固理克 
　　大西洋國署使臣柏德羅 
　　古巴國代辦使臣希碧格 
軍界 
[江督派員查勘砲台鎭江]  
　　江督端午帥近派鍾君丙熙赴鎭江查勘砲台鍾君於十一日乘輪蒞鎭十二日會同駐鎭巡防隊統領赫明軒恊戎常鎭道劉襄孫觀察駐鎭巡防第三營督帶周錦堂副戎查閱象山雩山圖山焦山都天廟各砲台演放巨砲次閱守台弁兵操法（御） 
[電請轉飭恊勦亂黨廣東]  
　　廣西會黨擬竄上思一事迭見前報現聞龔道電禀粤督謂探悉已革稀軍哨弁韋景香近在思屬那齊地方糾集大股匪徒勢燄甚熾該處接近欽西易於竄擾請電飭該廳文武督飭弁勇恊同東軍認眞勦搜俾免遺患）有（ 
[募團足額松江]  
　　華亭縣張步青大令因梟匪滋擾捐廉添募民團三十名擬章四則月給餉銀六千文現應募者已經足額不日派員訓練（適） 
[部咨俟定馬政章程廣東]  
　　粤省督練公所擬編練砲隊並擬購置馬匹據情詳請督轅咨部請將馬價變通並准予設立牧廠等情現陸軍部已咨覆來粤以馬政一事本部現正籌議整頓容俟將牧廠章程規則訂定再行奏明通咨辦理所請各節應暫無庸議（子） 
[都戎因公赴寗鎭江]  
　　駐鎭新勝水陸緝私營督帶徐寶山都戎十二日乘輪赴寗謁見江督面商勦匪事宜（御） 
 
 

Page 12

 
 
學務 
[招商承辦圖書館湖北]  
　　鄂省圖書館開辦已經三年因委員辦理不善故無成效且常年虚糜公欵甚鉅刻趙次帥特將該館委員張太守汝猗撤差飭令學務公所派員前往驗收圖書儀器出示招商承辦（音 
[札飭察看師範畢業生蘇州]  
　　蘇州毛提學查師範簡科畢業生荆溪周學渠性行粗暴靖江劉彚忻聲名平常此次畢業本應扣給文憑姑從寛典面加訓斥暫給畢業教員憑照現特札飭該地方官隨時察看如仍不知悛改定當追取文憑（必） 
[定期招考中學生常州]  
　　常州府中學堂定期十三日招考額定宜荆四十三名武陽六名錫金十四名江靖六名凡在高等小學畢業及程度相當者均可向各處兩等小學報名由勸學所申送如本府學生招不足額則外籍生亦可報攷以廣教育（禾） 
實業 
[勘定淮北鐵道路線鎭江]  
　　兩淮鹽務擬築淮北運鹽鐵路業已勘定路線兩條一由海州至西壩一由正陽關至揚庄并經省憲札委惲太守承辦此項　程大約不久卽當開築（射） 
[請設商會頒發圖記安慶]  
　　商務總局詳稱據職商朱杏衣請設商會附設農會並呈章程請咨農工商部加札委用並頒發圖記式様以憑開辦刻馮中丞已如詳咨部矣（女） 
[造幣廠破例開工湖北]  
　　鄂省造幣分廠因赶鑄銅元破除成例於初三日暫開小工初八日開大工日夜鼓鑄廠中員役異常忙碌（如） 
[勸業場開始貿易武昌]  
　　兩湖勸業場總辦出示云近因年節銷售必暢擇於初八日照常一律開巿務須振刷精神興旺商業再場内空號甚多凡富商巨賈赶緊來場持號昭章經營以便開拓利權（如 
[組織畜牧公司湖北]  
　　鄂省農業學堂坐辦屈君德澤宜昌人去歲由京返宜談東三省细牧之大利遂與黄君雯蓀組織一畜牧大公司聞須集股本三十萬金方可支展是亦實業之大影響也（乎） 
[航董須由船帮公舉安慶]  
　　長江商船公會沿江各省商會傳知各船帮公所就航業商人中公舉議董若干人舉定後再由各議董公推聲望素著之巨紳爲總理呈請商部核奪再行飭議規則等因現農工商部咨行皖撫云該會辦法仍照所開定章母得違背（女） 
[金壽木商出入之調查武昌]  
　　鄂省文昌門外金壽木幫十八帮之大股商也往歲由黔而鄂而蘇每牌到埠共計資本金不過五萬元左右總計二十餘車可售洋百餘萬元之譜現因百貨價昻關捐重疊每車資本金竟漲至十萬元有零然查各車資本多者以八萬元爲度少則三四萬元而止均於沿江錢莊蟬聯挪兌故調查所售銀元雖有二百餘萬而成本則不過百餘萬也（有） 
[甬江商業之調查寗波]  
　　甬江客歲商業盛衰不一綢業一項如增泰錦泰祥昭文等號均受虧折南北兩號亦不甚佳惟米業一項獲利最巨每家盈餘年二萬不等共計各米業去歲所獲利益約在五十萬之數其次糖行亦各獲利益共計十萬左右油行共計五家去歲約獲利十數萬若錢業一項除鎭豐虧倒外其餘各莊均獲贏餘約在數十萬之譜雜記 
[咨請協拿白蓮教匪安慶]  
　　皖撫准豫撫咨開皖東豫三省交界之區近有白蓮教匪匿跡其間肆行煽惑請飭協拿等因馮中丞當即轉飭各屬嚴拿究辦（孔） 
[提調舞弊含糊詳結蘇州]  
　　蘇省督練公所科長汪昆田禀揭兵備處提調謝謙營私舞弊經蘇撫飭將汪謝二員撤差派藩臬兩司會同提訊各情迭紀前報兹悉此事因所辦各物合同上均係總辦某觀察與謝提調一同簽字是以未便深究聞已由兩司會同督練公所含糊詳復了事並請將謝提調免予撤差以資熟手（禾） 
[研訊擅受民詞之縣丞蘇州]  
　　上元縣縣丞葉保齡因擅斷民人分產案件經江督端午帥查悉飭令先行撤任札上元縣歸案訊辦旋該縣田寶榮以縣丞官階與知縣平均未便傳案詰訊禀請督撫憲核奪施行當經蘇撫陳中丞批飭臬司轉札江寗府許星璧親提該縣丞及全案人証秉公研訊詳候察核（魚） 
清談 
[中國之空氣]  
　　愛挨之與衛生。其關係至寗切矣。故西人講求甚力。若以中國愛挨。倩西國格物家分晰之。其質之雜。奚止手萬。試僅舉其大者如左。　　政府。　　專横之氣　　（加暮氣） 
國民。　　鬱勃之氣　　（加窮氣） 
匪徒。　　暴戾之氣　　（加邪氣） 
官吏。　　腐敗之氣　　（加毒氣） 
董事。　　刁囂之氣　　（加臭氣） 
女子。　　固執之氣　　（加小氣） 
商人。　　銅青之氣　　（加滑氣） 
學究。　　酸腐之氣　　（加傲氣） 
訟棍。　　陰狠之氣　　（加辣氣） 
黨人。　　慷慨之氣　　（加殺氣） 
小說 
[諷剌小說新水滸（五）泖浦四太郎]  
　　朱三道。何故不要講。王婆道。恐我没有福氣。朱三道。休得扯開着嘴。只顧笑話。去年十二月裡。洋貨　客趙無生和邱媽媽的女兒在六馬路仁壽里借小房子。被我探出與。李四得着些滋味。又被包探邱阿三拍了些鷄腿去。見在新年又没了賭本。王婆道。你們少年後生。没得飯吃。到是我老婆子有飯吃不成。朱三道。方纔見了一椿買賣。查没個做道理處。我想你是一個智賽隨何。機强陸賈久幹老練的一椿人物。王婆一想這兩個猢猴一定又要老娘做撮合山了。便假嚴着臉接口道。老三。做牽頭說風話的事情。老娘見在不做的了。問日幹了一幹。當場殺了三命。還不打緊連老娘一條老命。險些做了一只大虫。李四在旁笑問道。如何你到做起大虫來了。王婆道。武二這個馬泊六。着實利害。在景陽崗上打死了一只白額大虫。如我被他打死。豈不。是與大虫一様麽。朱三道。你看這老婆子。正是會放刁。你只大虫還是打死的安靜。如放在上海。不知要傷了多少性命哩。王婆道。你看我幹也不幹。朱三道。幹少了恐怕你胸中作惡。王婆乃笑道。是誰家的行貨。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
   
 
 

Page 19

 
 
小說 
[哀情小說情海波瀾記（十一）]  
　　華特恩正默籌後此度日之計畫。忽聞美芬哭聲。入於華特恩之耳。華特恩乃大戚。霍然遽起。握美芬之腕。而疾聲謂之曰。美芬勿爾。美芬勿爾。吾心碎矣。再爾吾將鬱極而狂恣矣。美芬驟聞。華特恩之語。乃立止其哭。拭滬謂華特恩曰。華特恩君勿憂。妾乃。∶∶∶語至此。如有物梗塞於美芬之喉際。雖極力自振。終不能出一聲。兩手此顫至於不能自主。惟力握華特恩之手。引其涙眼。以注視華特恩之面。似此兩人者。皆印其愛情於心目之中。久久乃無澌滅之一日。 
　　此華特恩與美芬。相視良久。美芬忽謂華特恩曰。君之伯父。平日待君之愛情爲何如。華特恩有頃始答之曰。此執意之老人。平日相待甚善。乃不意竟有如此之暴動。美芬又曰。然則今日伯爵之來。非爲君而爲妾。果君能棄置妾於意外者。語未畢。華特恩怒呼曰。美芬。吾望卿勿復言此。吾寗粉屑吾之一身。以爲卿求安全之幸福。雖火山爆裂。地球澌滅。亦不能改變吾之志向。美芬休矣。吾一堂堂男子。寗無術以瞻妻子耶。 
　　華特恩雖作此語。以慰此可憐之美芬。然當其言時。齒震震相擊。呐呐如不能出口。美芬亦知。此華特恩者。後此且將爲無告之人矣。蓋華特恩生於富貴之家。專恃多數之多錢。以製造其一生之幸福。苟金錢盡者。華特恩之幸福。亦且隨之而盡。况倫敦人士。人人皆以華特恩爲將來之伯爵。故每見華特恩者。輒鞠躬致敬且出其。溫美之語。以媚此未來之伯爵。綜言之。倫敦人士之所以敬視華特恩者。特敬視其名位財產耳。苟華特恩爲一貧窶之寒士者。倫敦之人士見之。將唾棄訕笑之不遑矣充。美芬之意者。以爲此困阨之境遇。已立現於華特恩之目前。今日之華特恩。固猶是一上流社會之紳士。明日之華特恩將一變而爲一最不幸之人矣。顧華特恩。當此之際。猶以空言慰我。此胡益者。計不如如是如是。忍一時之恥辱。而力拔華特恩於困難之中。即使我之一身。竟由此而殞滅者。亦非所惜。 
本埠新聞要事 
[滬寗鐵路公司移滬道文（爲抄送招待公司章程事）]  
　　爲移復事案奉大移内開准金陵關移查滬寗鐵路自鎭至寗一叚工竣開車爲期不遠江寗地當省會又爲火車赴滬發軔之處商旅往來貨物起卸自必倍於曩昔若非妥定章程設立夫頭督率搬運不足以安行旅然經理不善又適以擾累商民近據商人紛紛請在江寗車站或設公司或充夫頭並據稱上海及常鎭均設有通運招待公司等語自應查明滬鎭兩處已設公司辦理章程體察就地情形參酌議辦以安商旅而杜弊端除移鎭江關道外相應移請查明核案飭錄上海車站通边招持公司辦理章程移覆酌辦等因到關查此項章程本署無案可稽移請查照希將前次章程飭抄一份移關核轉等因准此查本路前因錫站派定脚夫互相爭競當經本處議定嗣後凡有商人投禀設立公司承充夫頭者於每站開車之先將收存各禀移送地方官會集公正紳商選定具覆再行給諭派充厥後由常而鎭均照此辦理惟各處情形不同即就上海一處而論章程亦復隨時增改迄今尚未大定兹將鎭江車站招待公司暫行章程照抄一份移送貴道查照 
[刑訊盜案三誌]  
　　蘇藩瑞方伯前晚又委法讞員聶宗羲到縣會訊盜案先訊李德勝不認爲盜判上挺棍又跪火鍊始據供稱去冬在鎭江開設小飯店時聞悉方得勝等在三多鎭地方搶刦當鋪等多家現充眼線之藍水清等亦在其内且起案之軍械亦係由藍等所給求鑒藍上堂供稱小的向在巡警隊當差素無此項軍械實被誣噬又據眼線譚裕寶供稱李德勝實係盜首小的等不敢誣指質之唐桂林亦不承認判上挺棍跪鍊多時仍一味呼寃司馬與李大令互商判令鬆刑仍一併還押候再覆訊藍譚等諭者在署候示不得擅離 
[復訊男女盜匪得供]  
　　巡警總辦汪觀察昨因盜匪李桂亭衛定香周張氏衛沈氏等供詞狡展非刑訊不能得其確供特函請上海縣派撥紅禁班四五名並各種刑具送局一面仍片請法讞員聶司馬蒞局研訊李衛兩盜仍不供認司馬命責籐條並上天平架少頃供稱前曾夥同四十餘人各持手鎗刀械强刦嘉定縣境錢錫侯家衣服金飾現洋各物約值洋六千餘元是實司馬謂截刧杭班小輪案爾如從直供招尚可開恩答稱此案係某某等梟匪百餘人所爲小的雖亦在其内惟開鎗擊斃人命究係何人所爲因當時人多紛亂不能指出現在某某等是否在申亦不知情司馬得供遂判鬆刑還押即據情禀明汪觀察並詣瑞藩司行轅面禀一切旋汪觀察復委陳大令汪二尹帶同價探弁勇至盜屋查吊各贜一面電禀江督核示遵辦 
[英美兩領請縣驗屍]  
　　洋人海利之子鎗傷李趨生斃命一案昨晚由上海縣李大令至仁濟醫院相驗據遣往美領事署之差役回禀並持美白領事英巴副領事名片各一紙稱海利係英人英美兩領早知李係鎗斃即請會同醫生檢驗等語大令乃會同該醫院西醫張汝舟驗得該屍所中彈中腐爛不堪肋骨已斷實係鎗傷斃命騐畢隨飭屍父李阿寶備棺收殮並令速邀見證到案訊核所有醫藥飯資洋十九元有奇由大令捐廉付給 
 
 

Page 20

 
 
瑣事 
[城内]  
　　小孩之頭○南巿南碼頭南卡附近昨日午後忽有一年約十餘歲之小孩頭顱一顆經本縣李大令訪聞特飭差役立傳該處地保顧愼之到案究詰 
　　巨紳之片○陸少党前晚至太卿坊朱紳家覔友朱疑係圖竊當卽片送一路一區警局判責一百板拘押三日 
　　拘獲小竊○捕役徐魁查獲小竊張阿根翁長壽兩名解至警局張供曾攫取莫子光錫燭台翁供曾攫収鄉人泰西緞及洋傘等物並供出同黨小蘇州小瞎子等人判張翁各責二百板押交夥黨到案嚴辦 
　　收殮孩屍○小孩沈咸生因伊母再醮無人撫養由縣發普育堂留養在案前晚該孩因病身死堂董卽具函報縣備棺収殮 
　　官事○補用同知岳昭燏奉江縣委赴斐列濱考察運動歡迎會昨日抵滬到道禀見試用知縣陸熙到道禀見貨捐局總辦金兆蕃由蘇返滬救生局委員陶鳳威由蘇差竣回滬浦東塘橋巡局員何紹先赴蘇公幹請假三天蘇路公司協理張季直殿撰到道拜會 
[南巿]  
　　出示禁賭○總工程局昨又出示禁賭略謂今届新正已逾十天乃訪聞有等游手好閑之人依然賃屋紏賭抽頭寔屬不成事體自此次示禁後如再不知歛迹一經查獲惟有援例嚴懲不稍寛貸云 
　　違章吸烟○某巡長在萃豐弄慶記膏店内查獲私行開燈之烟客彭阿發楊火全石毛囡王德榮連同店主曹阿新解至總工程局訊判曹罰洋二十元其餘各戒責五十下交保開釋烟具當堂消燬 
　　封閉佛店○西門外佛店女尼德全及游僧碧云經總工程局嚴責後昨日又飭令偵探將該佛店封閉以端風化 
　　戒責巡士○已革巡土雷興貴前日在押所滋閙總工程局陳裁判提案判令戒責一百下還押 
　　紏賭○太平馬頭劉寶興蔴袋店主劉六寶前晚招人聚賭被巡長查獲賭徒黄阿三等十侂人一併解至總工程局判劉罰洋四元餘均申斥寛釋又金長卿林桂山由鄧惠卿邀至升吉里陳長生成衣店内聚賭金負洋一百餘元昨在茶肆爭論扭局陳叅軍以各有不合判鄧金各罰洋二十元林罰十元陳罰三十元一併充公 
　　續歡○王春龍之妻蔡氏被同居顧樹生誘姦去臘經南區區長斷令遷出在案兹顧仍未遵斷且與該氏續歡被王扭至總工程局經陳叅軍訊判顧戒責二百下限期遷去氏戒責五十下交王領回約束 
[閘北]  
　　扣留盜船○前晚有盜匪十餘人至陳姓江北船上行刦陳情急喊救盜等遂棄船而逸旋由馬巡隊官前來將船扣留禀請警局查緝 
　　提訊巡長○三路一區巡長朱教賢抛差逃逸旋卽追回已紀前報昨由巡警總局孫裁判提訊因各巡士環求免究着再當差三個月准予辭差 
[英租界]  
　　拍賣善堂○陳芝山在閘北私設善尚向華洋各商冒收捐欵經德商寶隆醫生察出報捕派探將陳及汪閔氏拘解公廨判分别押候復訊在案昨日解案襄讞王肇之明府以陳冒捐不合遂商之德師副領事判分别還押先將堂内什物拍賣一面移提同謀之蔡某到案再行重辦 
　　串竊包車○包車夫陳阿二串令杜阿福將車賣於陳四金經洋東查悉報捕將陳等拿獲解廨訊究陳供車由朱姓賣去不知逃往何處求恩寛宥訊之杜供以後不敢多事王襄讞判阿二押十四天杜押七天示儆 
　　五年牢監○著名流氓小炳泉王增寶張阿明等因帶刀在租界内强搶行人什物由探拿獲管押在案昨又解請公堂嚴究判各押西牢五年期滿逐出租界 
　　一元恩賞○杭人陸少山因病失業自尋短見由捕解送醫院救活解請公堂核辦襄讞王明府以貧病堪憐賞給川資洋一元自飭令自行回籍 
　　發封房屋○廣西路八十四號門牌吳姓積欠房租百餘元昨由律師哈華托函請公廨簽差協探發封備抵 
　　照料火場○前晚四點餘鐘圓明園路八號洋房失愼事後卽由捕房派探張寶成前往照料 
　　不認攫物○夏和興深夜在租界内攫取行人什物由捕拘獲解至公堂請究夏堅不承認判押候查明再訊 
　　違章聚賭○丁金全等在玉泉茶樓爲捕查悉將該茶樓主王友山拘解公堂請究判罰洋五十元充公丁金全等六人各罰洋銀五元 
　　拐匪訊實○拐匪喬南新高永昌高月祥謗拐吳小叙家女孩阿六圖賣經胡查知報捕將高等拿獲解至公堂請究襄讞王松丞剌史與與海值事因各匪供認不諱判喬押西牢一年兩高各押西牢九個月示儆 
　　拐匪候查○蕩婦趙徐氏周楊氏等串拐女孩昨由捕房飭探將兩氏拘解公堂請究均不供認判交官媒押候查明於下禮拜六再訊 
　　公堂瑣案○吳姚亭林杏喜等串竊朱新揚月份牌等物值洋六十元判交保限十四天交還原物否則賠洋陸阿三張德榮殷永記等串竊洋人保險燈等物陸押五月張殷各押三月李奎生攫取殷元來小帽押一月張信才竊電車公司紫銅押一月張阿順沈和尚周阿成串竊金飾等物張押四月沈周各押兩月逐出租界鮑阿牛陳小六子均被人疑竊訊不供認押候查明再訊楊阿四竊楊壽生家衣服棉被押七天陳阿林瞿長云串竊徐維卿白襪押三天窶人施順發投河圖盡由捕救起判送棲流所安揷王炳生被張岐山控竊衣服訊無証據交保開釋王福生至王炳坤家圖竊訊供不認判押候查明再訊 
[美租界]  
　　洋狗咬人○林竹生昨在舟山路被二號洋房内黑犬嚙傷當即投訴捕房車送同仁醫院醫治 
　　流氓攫物○吳陳氏被流氓陳兆中徐月來等搶去衣物報由捕頭飭探將陳徐拘入捕房訊無証據一併斥釋 
[法租界]  
　　窮人便宜○船户龔鑑堂控船夥薛木泉竊洋一百四十元曾經公堂提訊除將借給伊兄杏桃洋三十二元追到外又在身畔搜出洋十四元銀表一枚俱令原告先行具領再令押追餘贜在案兹生押日久查其原籍祗有破舊草屋兩椽難以抵償原告又迭傳不到故中西官卽于昨晚將木泉逮案開釋了事 
　　刁徒免究○楊伯寅譚文奎去年經賣陳和尚之地因分派中費與陳雍督紏葛遂串出梁沈氏涉訟公堂後奉聶司馬將存案之田價找銀給沈氏領回完案詎楊譚後又串令原主赴縣投控將沈氏管押公堂聞之當卽將氏移提回廨一面拘楊譚到案押候重辦現由家屬一再求恩故判令各具改過切給從寛開釋 
　　交保尋夫○姚伯均欠烏利文洋行洋四百元經公堂將姚妻馬氏拘押在案迄已在押日久未戕伊夫交出至所有吊案之皮箱内祗有舊表數枚破衣數件約值洋三十餘元不敷抵欠故中西官昨將該氏交保著令速尋伊夫到案訊追 
　　消贜拘案○朱雙喜代竊賊消售贜物由探拘解公堂訊判交保限交竊賊到場究辦國外新聞 
[法船沉没]  
　　十三日東京電云法國汽船第培勤號裝載南滿鐵路所需之材料前自紐約駛出後杳無蹤跡今查悉此船已在瓊州海島左近沉没 
[美報論日人經營滿洲事]  
　　十三日紐約電云紐約太陽報論及日人對於新法路線情形將日人禁阻華人築路一事與日俄戰前俄員郎思杜夫施於滿洲之政策相比擬以上譯字林報 
[預料歐洲互妒之原因]  
　　十四日倫敦電云奥國鐵路之議（即聯合奥國土耳其及希臘三國路道俾由歐洲中部至埃及之路程可以减短）將爲歐洲互相爭妒之原因 
[法西二國之交涉]  
　　十四日倫敦電云西班牙政府聲稱西政府並無因辦理摩洛哥事致與法國有意見参差之處 
[德皇出遊]  
　　十四日柏林電云德皇擬於今春出遊地中海並擬於西四月一號至戈佛地方遊歷以致外間謡傳有謂德皇擬不與宫中冬宴屆時由太子代爲行禮等語 
[法德競爭商務]  
　　十三日柏林電云法國上議院建議擬與德國爭競水路商務並擴充新蒲倫鐵路規模又擬設法通越法意交界處之濮蘭克山路云以上譯文滙報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
