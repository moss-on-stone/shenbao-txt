# 1885 - 313 - 4904525

 

Page 1

 
 
[分設湖州申昌書畫室告白] [  申報舘主人啓]  
　　本舘申報並鉛版書籍以及點石齋石印各書碑帖墨寳畫圖等業經四遠馳名不脛而走兹又在湖州北門内泰和坊城隍橋西　分設申昌書畫室如欲購閲報章可與訂定按日送覽至書畫等件任憑選擇價購此佈　 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分江南八分浙江江西均七分售處仍照曩例揣摩風氣者所宜先睹爲快也 
[五十七號畫報出售] [  申報舘主人啓]  
　　滇南西關外瓦倉莊有三聖菴爲陳圓圓晚年長齋繡佛處菴内比邱尼藏有遺像深爲秘重山陰東南　司馬官滇時審知梗概借圖橅繪遍徴詩歌其旋浙後以此册見示因屬畫工貼紙勾下詩則擇其尤雅者摘錄數首圓圓始末詳原記中故將原記綴錄其上望古遥集閲者其亦先覩爲快乎列入此次畫報之首以代畫譜兩圖畫報仍然九圖後附淞隠漫錄圖説一則准於初六日出售此布 
[接錄蔡和甫太守條陳]  
　　出使以使才爲第一同往隨員皆宜秉公遴選應對繙譯要當各盡其才俾無愧乎皇華之選毋狥情意毋私故舊毋牧薦納毋取于求皆必以真才爲先爲使臣者無過亢亦無過卑尤必時與西人晉接以通彼此之情設使泥於人臣無外交之義深居簡出養尊處優一切槪行杜絶徒以虚縻廪粟國家復何賴有此使臣爲哉夫使臣之職在固邦交睦隣好而已徒自誇詡適爲外人所輕藐耳隨員皆必以深明洋務爲上若愚魯暗昧驕愎矜肆平日痛惡西人則至其國中　望其能有裨益哉今者皆以隨使出洋爲終南捷徑請託鑽營夤緣奔競無所不至盖以廉俸之優也保舉之速也官階之進也此外皆不及知也使臣亦徒以三年一任事畢言旋則名已加矣至於維持國體宣揚國威則不及計　　則國家歲縻帑項數十萬金誠何益之有哉夫泰西各國雖互遣使臣以敦輯睦而無事則玉帛相將有事則兵戎相見此固出諸意中爲使臣者能彌縫而斡旋之一言而兩國納福兆姓蒙休豈非使才之特出者哉遴選使才之法首以通達外情曉悉洋務熟諳西律兼識方言爲上列國情形固已稔知灼見於胸中列國之條約亦能剖析指陳於掌上遇事自無窒碍又其與列國使臣周旋晋接必須規模宏遠氣宇闊逹外人見之自深欽服推而至于叅贊領事各員何莫不然選舉之法須由南北洋大臣總理衙門秉公保薦無論其階級之崇卑資格之深淺破格擢用不拘一途苟有材不　任者則當時立子罷斥毋使濫竿若出使於外不能和衷共濟以致妒才忌能傾軋排陷者詢有實事必加叅罰中外　涉之事所應辦理者甚多如華人旅居於美日秘三國多爲外人所凌侮古巴吕宋皆令華人歲納身税苛待百端吕宋賭票販售於上海有干國禁此皆使臣應與其國互相駁詰者也鈞人微言輕學識擣昧何敢以洞知洋務自居且言　益足以招嫌忌惟是篙目時艱不忍默而不言所謂狂夫之言聖人擇焉倘蒙俯加采納不勝幸甚爲續陳管見敬碣所知事竊以今日洋務一門似爲首要而洋務委員首重得人誠以得人則洋務大小無不俱舉矣我朝自與泰幽列國通商立約以來其先置洋務於不講或有言及者輙鄙薄誹笑之甚者幾同於掩耳盜鈴諱疾忌醫以致中外交涉之事一誤再誤三誤而不已此有志之士所爲長太息者也近年以來當軸者頗知以洋務爲重而夤綠鑽刺者流又以之爲終南捷徑其實不過好爲大言以迎合上意而可以見之實事著之實效者則仍未之有也今就列國通商分爲南北洋各有專司析津爲畿輔之鎖鑰廣州爲海洋之門户兩者所繋實爲最重竊以爲上海當南北之要衝天下闤闠之盛推爲重鎭而洋務之樞紐卽在於此第一在蘇松太道員有折衝應變之才其次則在會審衙門之委員法國租界其事尚少英國租界最爲繁劇非熟曉洋務深諳西律精明幹練之人不足以當此任也何則英國租界中各國領事皆駐劄焉有事會商輙持己見非秉公法以折之不能關其口而使之悦服故非曾經出洋或略通西國語言文字之員爲之經不能聨絡一氣而事無掣肘也夫固邦交睦隣好固非得人不爲功卽遇齟齬之事排難解紛平爭息忿亦賴言語之間有以轉移之此辭令之不可少也至於詰駁間難執我法度使就範圍則必於平時足以取信於彼然後可西人秉性質直不以情感可以理折故使洋務人員而爲守優長操履清潔合乎與情孚乎衆論彼未嘗不加敬焉是則朝廷選擇人材任用官吏由此可推矣鈞以燕山下士樗櫟廢材承知遇之恩得以備員皇華之選隨侍星軺出歴外洋繆膺日斯巴尼亞都城叅賛之職在其國中旅居一年有半中間曾周游英法各處於其國之國政軍情民風俗尚略有所知見聞所及輙筆之於書曾著出使須知一卷詳陳利弊用備采擇每至一國必與其政府人員相接納周旋應對略悉其情乞假言旋以來以公事往還屢經滬瀆承各國領事讌會雍容謬加推許席間每言及執事勛業之隆威望之著推誠布公紆尊降貴無不同聲欽仰法人雖狡亦必深自歛戢不敢稍逞蓋山澤之有虎豹江湖之有蛟龍伏乎其中威乎其外漁夫樵叟自不敢狎至焉薄海士民罔不倚赖鈞見聞淺隘學識懤昧國芹曝之忱爲蒭蕘之献雖明知無當高深於萬一然必竭其涓埃者誠也伏望俯賜采納不勝竦仄翹企之至 
[西電譯登]  
　　前月西字報稱土耳其附近之日爾維雅蒲而加里雅等各小國時時搆怨興共昨接倫敦來電則云刻下日爾維雅與蒲而加里雅又將以干戈從事矣 
[北闈考官住址]  
　　北闈金榜早錄報章惟大主考十八房姓名住址不特新貴諸君在所宜知卽局外人亦當詳悉焉兹特探錄如右大主考潘伯寅大司馬住米巿胡同翁叔平大司徒住東單牌樓二條胡同奎星齋總憲住東安門外大甜水井童薇研少宗伯住東單牌樓二條胡同至四主考闈中簽於卷面之暗記係正大光明四字同考官第一房龎絗堂太史鴻文住兵馬司中街第二房李少東术史岷琛住宣武門外校塲三條胡同第三房安曉峯太史雖峻住教子胡同甘肅館第四房張省葊太史嘉祿住西交民巷第五房趙佑生内翰培因住宣武門外大街第六房黄仙裴太史玉堂住椿樹三條胡同第七房楊定甫侍御晨住椿樹頭條胡同第八房陳伯雙侍御懋候住南半截胡同第九房于幼棠侍御鍾霖住兵部窪中街第十房徐花農太史琪住粉房琉璃街第十一房吳蔚若太史郁生住虎坊橋東頭路北 
 
 

Page 2

 
 
第十二房黄枚臣太史彝年住米巿胡同光州舘第十三房洪右臣給諫良品住南半截胡同第十四房涂海屏太史慶瀾住椿樹頭條胡同第十五房孔少霑太史祥霖住賈家胡同蘄州舘第十六房汪鏡靑太史槪住圓通觀第十七房江韻濤太史㴻畇太史住半截胡同第十八房翁　夫太史斌孫住東單牌樓二條胡同 
[壽母帨辰]  
　　總署管股章京董仲默部郎世延精明幹練爲守兼優久爲上游器重而又䆳岐黄之術凡親知故舊患二竪爲虐者一經部郎診治輙藥到病除以是良醫之名嘖嘖人口其家五代同堂椒衍瓜綿方興未艾本年十月十一日其太夫人百齡大慶大吏將爲奏請於朝以表熙朝人瑞寅親年誼各備壽幛壽禮恭祝遐齡并在打磨廠之長吳會館演劇稱觴以伸慶祝想届時衣冠肅穆輿馬喧闐曲奏霓裳筵開玳瑁太夫人更必顧而樂之矣 
[水兵墮水]  
　　初一日駐防嘉興之楚軍水師砲船各赴小西門余統領處會操至下午操畢各回防所有一砲船行至塘淮鎭裏塘櫓索忽斷兩兵跌入河心趕急撈救其一得慶更生其一則魂游水府矣以水師兵而溺水死水哉水哉何取於水哉 
[甬東火警]  
　　初六日夜半時甯波東鄉前陳塘岸陳姓家失愼其家有八十歲之老嫗白髮肅然一貧如洗是夜天氣驟冷僅存敗絮一條不足以禦寒又以瓦火爐烘之不料爐竟掀翻火延敗絮漸燃床帳人已熟睡毫不知覺幸隣人聞有偪迫之聲赶卽起視火已延上屋梁一面大聲呼救一面破門救嫗出外迨衆隣聞聲驚起急圖樸滅無如勢已燎原不可嚮邇雖有近村兩架水龍馳往赴救然杯水與薪無濟於事約焚二點鐘時共燬去房屋百有餘間聞其族中有某甲出洋捕魚爲業近頗得利家由是起新造樓房五楹甫經落成亦被共付一炬火熄後從瓦樂塲中扒出螟蛹鮝甚夥約値千金猝被燒爲焦炭不値一錢亦大可惜矣 
[先事預防]  
　　甯波爲海疆重地五方雑處所有煙館客寓最易藏奸道憲薛叔耘觀察因念時届冬令雖保無宵小溷跡其中若不嚴行查禁誠恐滋生事端現已札飭甯波府一體杳禁又示諭各烟館客庽及詻色人等知悉如遇游兵散勇及形迹可疑之人不得任意容留如敢故違定卽從嚴究懲此亦冬防之要務也 
[賊星照命]  
　　王小五子者虱於二分明月亭前不耕不織無食無衣每當飢寒交迫時輒忿然曰大丈夫不能留芳百世亦當遺臭萬年我安能鬰鬰久居此哉則去而從梁上君子游久之飛簷走壁胠篋探丸無技不學無學不精遂返至緑楊城郭間一試其妙手空空伎俩日新月異案積如山某年案破邑尊謂如此好身手箠楚恐無所施不如禁錮其身使不得復萌故智遂飭匠鑄鐵槍一桿約重數十斤繫諸項與足俾形影不離畢生常與錚錚者厮守居民憫其苦也不復念其舊惡日給錢一二文三四文不等數更寒暑居然購房屋蓄妻子上月某夜忽見獵心喜技癢難撓潛至南河下某姓家穴壁而入究以鐵槍重笨運掉不靈爲事主所獲縶送公庭邑尊以其怙惡不悛痛懲之斥之使出嘻若王者非俗所謂賊星照命者歟 
[津沽談剩]  
　　輪船水手每每夾带私硝由滬來津銷售日前某船抵埠經海關巡役搜出十包存於官棧官棧者何卽海關辦公人騐貨之所也當夜失去一包查問工人差役互相推諉並稱不知叩諸更夫更夫更如聾如瞽嗣在更棚之後查得當將更夫掌頰一下翌晨辭去○每當輪船將到埠時關上必派人夫下名扯長繩一道攔截各項人等不准於船未靠定爭先上岸以免失足之虞垷司其事者擬延至封河將此章程廢去云 
[袁江雑錄]  
　　楊都督幹臣楚産也今秋仙逝其弟襲餘蔭猶奉差淮上上月二十四日爲都督開弔鄉寅咸來奠醊翌晨其少君扶櫬登　 
舟回籍殯儀頗盛如官銜牌德政傘紙具並銘旌魂轎排列通衢舊部兵弁亦冒雨執槍護從云○上月二十四日午刻河北岸雞籠巷地方某姓失愼被焚草屋三間並未延及隣右○海州知州賈敬之太守蒞任未久頗能稱職詎近忽患病不治於九月廿二日竟赴玉樓道憲聞報後亟委任大令治前往代理再候藩憲遴員接署云○二十七夜風伯楊威號呼徹旦漕督署前旗杆折斷倒下幸未壓壞人口○新孝廉袁君長清其家於九月二十八日開賀賔客滿堂詎因曲突成災致延燒草屋七閒當摧拉火路時一婦在室未出致被壓傷幸卽救出尚無性命憂彼凡司爨者可不愼乎○恩樹幹關憲於九月二十四日六旬壽誕崧漕憲以次皆來慶祝關憲以時事多艱一槪道謝未敢舉動云 
[堵壩蓄水]  
　　節逾霜降運河水勢漸涸南北鹽船往來時有淺阻之慮程都轉特委許閬仙分轉將前次所開歸江各壩次第堵築俾可蓄水濟運攔江大壩首先興工約初二日卽可進料加廂一俟日内合龍卽接堵壁虎土山等壩許分轉因工程緊要親鹽督看是以各夫役往來如織雖日事畚挶而不敢稍懈也 
[開辦冬防]  
　　揚城近日來時有游勇過境保甲總局吳柏莊觀察防患示未然特將冬防提前開辦於本月朔起期會哨添派員弁晝夜梭巡並擬章程出示曉諭俾衆週知章程錄左一地痞土棍遊兵散勇在于巿面酒飯館客寓浴堂等處滋生事端笞一百枷號兩個月一各叚栅欄定限二炮落鎖倘有延醫接穩緊要等事亦須查明來歴違者笞四十一遊方僧遒結隊强討滋事笞八十一渡船不准黑夜過渡違者笞四十一城内不准新搭草房舊搭者亦須塗泥其上以防火患違者嚴懲房屋折毁 
[惡婦殷鑒]  
　　果報之説儒者不談然餘慶餘殃顯垂羲易可見天遒報施不爽兇惡之輩固不能法網倖逃也客言蕪湖某氏婦虎號胭脂毁妝風暴平日嫉翁姑老澫視之若灶下厮隣里有以孝順之説勸者輙忿然怒詈曰人家有幾許閒粥飯餋此老朽可厭物設忤逆者果有惡報則刀山劍樹當令我及身受之否否地獄十八重盡屬無稽之説不能令老娘信從也人皆懼其横相戒不與往還一日忽患瘋狂被髮毁容喃喃譫語時而自批其頰時而自扼其喉或則長跪泥中歴訴生平罪惡後忽雙目盡瞽摸壁而行病旋愈愈則一攺其平日所爲事翁姑極盡孝道並倩人書已身忤逆受罪狀勸人行善孝親敬禮尊長黏貼四處以示行人人有叩之者泫然曰我今而知地獄卽在人間斷不敢爲非作歹矣人以其有悔心稍稍憐之本館以此事有關懲勸因爲之列入報章隱其姓者存厚道也 
[上海邵觀察春季課求書院案]  
　　經學超等朱逢甲陶承潞王廷鼎蔡啓盛特等王光熊于鬯陶忠訥汪開祉倪承璸許克勸壹等蕭鑾金承熙過炎汪開禧金文樑吳壽萱不取五名○史學超等朱逢甲汪開祉葛士濬蕭鑾嚴祥彬韓柳文特等許克勸王光熊王廷鼎不取一名掌故超等于鬯朱逢甲葛士濬蕭鑾嚴祥彬丁桂琪特等鄭珣嚴文彬汪開祉不取二名○算學超等沈善蒸胡惟德崔朝慶韓恩榮特等周少鄉程之驥壹等錢潮不取一名與地超等葛尚遠特等戴羲　熙壹等顧增瑞康宜鑑胡友芸○詞章超等楊引傳陸珩嚴祥彬特等錢衡黻楊應環過炎居世紳王念君李鍾淦壹等戴樹圭金箎沈如豹陳曾彪許玉庭吳大文不取六名 
 
 

Page 3

 
 
[上海求志書院乙酉秋季題目]  
　　經學題君子以經論解碩人其頎或作頎頎説纳夏或作夏納説十幹字皆象人説○史學題魏晋以中正九品之法取士論唐科目兼採譽望論問宋分路取士之法司馬歐陽兩公所見不同其説孰長問宋　舉之制有漕訊胄試鏁廳試别頭試特奏名附試南渡後又有諸道類試牒試潛藩恩試同文館試寓試混試各名目試條考之○掌故題六朝人三禮之學考唐人漢書文選之學考四書文緣起黄梨洲取士議書後見明夷待訪錄○算學題假如有連比例級數每前級與後級比若卯與寅比設寅小於卯又其級爲無窮項則可任求至數級或僅置第一級而止此後可用一數以括下諸級之和法置所止之級以寅乘之卯減寅除之卽爲下諸級之括數此數略偏於大胆所大甚微在無窮項之尾位可以不計故括數卽爲密合之數試證其理有半徑一求二十二度半正餘弦法以二之平方根與一相減或相加爲實二之平方根倍之爲法又一爲實二因二之平方根與四相加或相减爲法又三與二個二之平方根相减或一爲實四與二个二之平方根相减爲法又三與二个二之平方根相加或一爲實四與二個二之平方根相加爲法各以法除實復開平方得正弦或餘弦式分四種每種二式均由算理演得若於諸法實中笔取其一互乘除其法實亦可令諸式互變且能增得分式試詳諸式之原有圓内容十四等邊以其半邊爲正弦求餘弦法以正弦之五乘方七之爲負實一廉空正弦之三乘方三十五之爲二廉正三廉空正弦之平方二十一之爲四廉負五廉空一正隅開玲瓏一乘方得餘弦以天元演之平方積内有二个三角平垜一同高一以高减一爲高立方内有六个三角立垜一同高四以高减一爲高一以高减二爲高三乘方内有二十四個三角三乘垜一同高十一以高減一爲高十一以高减二爲高一以高减三爲高推之四乘方内必有百二十个三角四乘垜其垜之高必有五種總之積增一乘其高必增一種而其个數必視前多一乘數乘數卽二三四等遞加之數試證之○輿地題碣石考問官撰輿志始於何書問古今地學應分幾家問泰西以海爲國枙要制勝之法何在○詞意題大登高小登高賦以石虎時尚方錦名爲韻秋燕秋蟬秋蟁秋蠅各七律一首雕平集載孟仲姿事用長慶體賦之 
[恭祝萬壽]  
　　昨日葢逢慈禧端佑康頤昭豫莊誠皇太后聖誕期内法界會審委員翁太守因恭祝萬壽故未熙捕房所有各案牽涉之人統俟下期發落云 
[教練印捕]  
　　英工部局在印度招人三十名來滬充當巡捕業已乘輪抵滬本報亦早經登錄才經麥總巡捕頭命現在捕房充當三道頭之印度捕带同新來之印度人遍遊租界中指點一切并在空塲教習洋槍待諸事嫻熟後始行派差梭巡云 
[德艦初來]  
　　昨有德國兵船來滬停泊浦中聞該兵船係初次來華者船中兵官令各水手更番登岸遊歴俾擴眼界云 
[踴躍輸租]  
　　寳山縣吳子佩明府交卸在邇所有下忙錢糧鄉民繳者寥寥明府乃示諭各鄉民刻日完糧者其洋價照前定之數每洋一枚升價三十文鄉民顺此措辦不遑踴躍交納錢粮櫃上之粮書人等幾有應接不暇之勢至新任寳山縣郭明府不日將頒紅諭聞履新之期約在月望前後云 
[釋放巡丁]  
　　洋藥局二十四號巡丁袁鴻高之夥曹四寳因獲漏捐大土一隻由捕房包探將販私人及巡丁夥带至捕房捕頭看該夥知照正巡丁到來斯時該巡丁因有别故適被頭目扣留腰牌不到捕房以已革巡丁有應縱夥在外捉土將曹四寳解送公堂羅太守命押候　究已列前報兹由局董查明該巡丁並無不合仍將腰牌給還照常辦公并令嗣後務宜謹愼當差一面將情函請太守開釋曹四寳太守立卽飭差將曺四寳送交洋藥局釋放并諭該巡丁袁鴻高具保曹四寳安分帮辦緝私不得在外滋擾結 
[紅友爲災]  
　　前晚八點半鐘時有一美國人行路傾欹醉態右掬蹒跚至太古碼頭適新到煤船一艘小工正在扛運上岸美國人卽一躍上船至卸煤處與小工王老標爭競王揮令讓開以便裝貨美國人立脚不穩勢將傾跌順手拉王衣服以致人從輪船跌入浦中王則罥於碼頭鐵鍊上致傷頭顱耳中血流不止美國人幸善泅水以泳以游經人援登岸上然早已懦染淋漓無異雨淋病鶴矣衆工人見王之受傷實由美國人而起因卽向之爲難時美國人宿醒已醒見小工四面兠圍卽奔上煤船向大副房中躲避衆工人勢極洶洶大有欲得而甘心之意大副恐釀事端立至大掁鳴鐘捕房訴明原委衆工人亦將王舁至聲請騐傷捕頭着捕送入仁濟醫館並派包探嚴頌眉孫寳生带同西捕四名迅速至碼頭彈壓斯時衆要人尚在船邊仍欲與西人爲難嚴包探見人衆不能以威脅因卽好言開遵謂此事捕頭早已得知受傷者現送醫館設有不測捕房自當與西人論理爾等倘不散去必將工頭送至公堂審問一經將閙事人姓名説出勢必逮案嚴懲試問有何益處衆工人聞之齊説斯言誠是旋卽一哄而散嚴孫兩包探又問明扛夫頭係周阿囝隨卽渡上煤船至大副房在將美國人带出送入捕房令將濕衣换去暫宿一宵昨晨備捕頭着嚴包探護送至美領事公舘請爲核奪該包探事畢順道至仁濟醫舘探問受傷人據醫士云是人跌傷腦子難保無虞須俟一禮拜後再觀動靜云 
[緝獲拐匪]  
　　前晚有人告知法捕房嚴孫兩包探謂有閩人三名拐得二男孩附乘寄椗虹口之某輪船明晨該船將開往厦門至二包探以日來租界報失小孩甚多務須赶緊查緝隨唤齊探夥連夜至太古碼頭雇坐杉板船前往旣至下海浦卽至出首人所指之白煙囱輪船上查問果有三閩人挈領兩男孩詰問之下兩孩認閩人爲父詢之閩人稱伊等的係我兒與爾有何相干前來查問兩包探見一十餘齡之男兒口操甯咅隨着探夥等將三人看住重復盤問該孩據稱邵金福今年十二歲甯波人家在虹口新街父親邵瑞甫撑船爲業我於九月初九日被伊等誘出領至江灣在靝順糖食店内借住二十餘天前日從江灣領至十六鋪橋小住一宵今日又領至輪船囑我認伊爲父不許説出真姓名不依則定須重打我到船時見有一孩比我略小伊等卽囑爲同伴兩包探又將小兒詰問初亦不肯實言包探等將情説破許以護送回家始稱李三仔鎭江人今年七歲家中尚有父母兄弟姊妹被伊等從鎭江拐來寄頓之處未悉地名包探等問爾父親是何名字答稱不知兩包探遂回明船主將三閩人二小孩由原船带回收押捕房昨晨備捕頭細心研問閩人稱實是出資買來立有憑據捕頭知拐孩之人均先立僞據留存以爲破案時地步待傳訊中人始爲塞口因著將各人分别管押靜候解案訊究 
[僞死誑錢]  
　　上海金箔一業向有定章以百張爲一具每具從工資内提出若干存爲公項由同行司月經管如行中人親屬全無一貧如洗者病亡後報明司月取保抽提公項錢十千以爲棺殮雖曰細微生意亦屬意美法良有林某者向習其業嗣因行爲不正經仝行逐出勿令作工上年遂挈母移居八仙橋左近賃屋一椽雞棲其内由母洗衣受值以辦饔飱林素有烟霞癖呑雲吐霧在在需錢前日計無可施遂嗾令老母赴公所中報稱林已病故求給身後之資司月某甲信以爲真持洋覵往察看見屋中並無林之屍骸仍持洋而返時林躱藏在外迨歸家知事敗露又出一計翌日謂其母曰爾再赴城報知司月謂林實病斃請往察看洎司月至林仰臥床中全無氣息甲終未深信將紙煤薫鼻孔林忽打嚔聲若連珠隨卽坐起語甲曰實係窮迫異常不得已而出此下策苟能西江水激潤及枯鱗則銜感無旣矣且果肯周旋則以後因病身亡情願不再支動公欵甲不答拂衣而去嘻如林之妙想天開餓鄉中當無窘步矣其如甲之不肯周旋何 
 
 

Page 4

 
 
[飭呈契據]  
　　日前本邑人許秋泉投縣訴稱光緖八年九月間將縣署西首巿樓房兩幢向陳松濤抵借錢七十千言明二分起息當將每月房租二千九百文劃歸陳姓按月收取除扣去利錢每月一千四百文外尚餘錢一千五百文説定按月向陳收取詎自借乙後陳竟將餘租呑没迄今四載約計被呑六十餘千向論不理叩請提追莫邑尊准詞飭提去後前日下午由帮審委員王司馬集訊許投案伸訴前因陳供許屋並非抵與小的惟由小的從中介紹抵與王姓得錢一百四十千當付租摺一扣計每月房租二千六百文言明以租作息何有餘租况許於抵屋時書有契據何得揑詞朦控司馬謂許曰旣云陳將餘租掯勒已閲四載何故早不向歸直待此時涉訟其中顯有不盡不實且所控憑訨全無烏能定讞又謂陳曰許抵房之據爾曾带來否答稱屋由王姓受抵契據亦存王處須請傳王到案檢呈便分皂白可馬謂着爾於三日内邀土將契呈核今姑交保許斥退 
[正字]  
　　昨日本報後幅辜恩欺吞告白艶吉慶係鮑吉慶之悮合亟聲明 
[上海文報局賑所報解第五批山東賑欵公啓]  
　　啓者敝所同陳與昌棧高易公舘合解山東潘君振聲一二三四批賑欵二堣五千兩疊接東海關方觀察復函已蒙照收轉解兹擬於望前會同續解第五批賑欵如有善士委解速請惠交爲荷其或送交絲業會館陳與昌棧高易公所亦屬事同一律至於廣西及沙洲賑款現擬下旬起解合并附聞卽乞公鑒粤閩江浙同人拜啓 
[巨欵助]  
　　啓者本月初五日有鄂省吳陳兩君交到銀劵一千五百兩云爲無名氏託交山東災賑者初六日復蒙某甘交夾曹寳銀一千兩亦指捐山東詳詢所由不但捐銀者不肯居名並送銀者亦不留姓氏然助賑者雖願陰德耳鳴募賑者又不敢没人之善溯流尋源探訪再四廼知千五百金爲童君開甲所助千金爲畢君成鼎所賜童畢兩君先後助此巨欵可謂廣種福田他日當獲厚報易有云積善之家必有餘慶當不止於享大富擢巍科世世子孫朱衣萬代竊爲童畢兩君頌之[  揚州公謹曰]  
[輓太傳左文襄公]  
　　昔居南國戯稱武侯爵位將先賢評將略則更無遺憾痛哭西州感懷謝傅齒牙藉餘論登薦章而忝冠羣英 
劼剛曾紀澤 
[輓太傅左文襄公]  
　　大名偕諸葛並垂勳績邁　賢豈知元老丹心出師未畢經綸業偉望與湘鄉相亞趨承陪末座同被上公靑眼屑涕難忘咳唾恩[  商楊書霖]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩省官報]  
　　興泉永道缺遺恩良九月二十八日自京到省○知府雷其逹奉委税厘局提調同知柴棠奉委福寗稅厘局同知張文治奉委善後局支應知縣劉玉璋奉委督署文案差通判劉顯儀奉委南臺總查差署沙鄉巡檢梁志誠卸事到省 
[邗江官報]  
　　初二日許鹺尹承廣赴通泰兩屬查探水勢○江西補用都司項都戎世雄解餉銀來揚○梁鹺尹資桓辭赴通屬稽收○初三日常鹺尹喜謝飭知題補通屬石港塲缺 
[皖垣官報]  
　　候補各州胡玉祺奉撫憲委辦文案候補知縣張沅溱委辦羅汊河厘卡王廷槐奉部文儘先補用何文輝委辦京餉赴部投納○藩憲牌示歙縣黄山巡檢缺委候補從九楊慶曾署理甯國府通判德壽引見到省繁昌縣曹伯貞簾差竣應各飭回本任 
[江西官報]  
　　升用府正任新昌縣胡傅釗由廣東海防銷差回省候補同知翟推賢管解九江關餉候補縣慶錫庚管解本年第一批地丁銀兩通判吳蘭頤管解江西協餉均進京候補縣張壽齡管解協餉往金陵兵部主事喞章由烏里稚蘇來催協餉候補州同王樹萱管解文闈硃墨試卷進京縣丞周吉雲分解鹽餉往金陵揚州五品銜候補州吏曰沈泰浙江歸安人分發試用從九徐根存江蘇人劉宗向湖北人試用縣丞倪蕚安徽人俱到省繳照禀見 
[上海三馬路與昌絲棧陳竹坪經募兩廣山東沙洲江寧賑捐棉衣十月初六日第一百二十一次清單]  
　　漢鎭黃惠卿爲母病全愈完愿洋二十元○仙鎭衡記代募昌字一千三百六十册各善士洋四元龍川春記洋十元以上二户共來洋十四元○安慶鼎和典經募昌字六百十一册無名氏洋三元無名字二户各洋兩元方氏洋一元五角汪楚卿無名氏二户各洋一元梅連生程引深沈大廣三户各举五角以上九户來洋十二○元甯波李乾豊經募昌字二千三百四十七册乾豊號洋五元信泰號洋三元泰源號新豊號二户各洋兩元泰源號洋一元以上五户共來洋十三元○漢口伍存心經募昌字七进九十八册伍存心洋四元六合堂無名氏二户各洋二元陸田氏洋一元王譚氏趙顧氏二户各洋五角以上六户共來洋十元○靖江鹽公堂交來桐花舘主人嚴春山張錦帆惜花居士四户各捐棉衣洋五角○仙鎭恒升行經募無名氏三户各洋一元無名氏洋五角無名氏二户各洋四角無名氏三户各洋三角無名氏三户各洋二角無名氏二户各洋一角無名氏錢八百文無名氏五户各錢三百文無名氏二户各錢五百文無名氏四百文無名氏七户各錢二百文無名氏四户各錢一百文以上三十四户鞭來洋十一元○洪源鎭昌無名氏歙邑　成書四户各銅洋兩元張　泉翁銅洋三元○詒燕堂袁指助棉衣洋十元○南京陳堯記綢莊經　 
募昌字一千八百六册陳堯章記洋十四元無名氏洋十元張成名江泰祥吳德泰三户各洋兩元陶士元陳廷富胡聚錦春記號榮茂坊天元坊長裕局大生堂王慶齡永德泰夏竹波鈺隆公億大號十三户各洋一元陳能志震泰號陳椿茂陳維典陳禹川陳廷裕陳紹康陳致中陳柳塘陳羲交陳質夫陳蒞之陳渭濱陳行謙十四户各洋五角以上三十二户共來洋五十元均指助沙洲○本日共收洋一百四十二元銅洋十一元合并聲明 
[上海四馬路高易公舘恊籌兩廣山東沙洲賑捐所經收十月初一至初五日賑欵清單]  
　　初一日無名氏一元○保甯洋行陳可熊翁募丁字三十五號册吳胡氏陳衆氏二户各一元陳吳氏二元○初二日陳旭升錢一百文○初三日無名氏指捐山東三元初四日漢口茶業會舘交來梁逸泉翁募一千三百六十八號册集成號二元蔡簡廷二元梁逸泉吳敬泉黄義順劉三盛甯人和裕興和六户各一元鄥玉卿吳茂昌不留名唐瑞田不留名五户各半元梁澄波二角余連升杜信昭梁恒記三户各錢一千文梁已南六百文李忠五百文盧燎光四百文黄桓景山譚煥堂三户各三百文黄翰卿玉山氏輝庭氏張光記袁聰五户各二百文以上廿八户合伸洋十九元三角○總辦嘉興洋藥局浙江候補分府吳募一千四百十八號册余四諫堂十二元宋三元堂八元姚江徐四元李保鏘承啓堂二户各二元以上五户洋二十八元○山西撫憲　大人捐廉助賑五百元伸京平松江銀三百五十兩合上海規元三百五十八兩零五分○初五日金華恊張大人募一千四百零八號册張金榜十元梁以十葉廷蘭張家珍陳建廷顧籠旂虞鳳翱張萬清七户各一元賀興策錢三千文金恊左右兩營目兵錢四千文郭興邦一百六十文余進五百六十文朱門項氏一百文以上十三户合伸洋二十四元○漢口茶業會舘交來方怡庭翁募一千三百七十二號册漢口胡景星典新張筵資移賑一百元不書名銅洋三元○申園捐桶衆善士洋八元七角五分錢一百三十文○以上統收規三百五十八兩零五分洋一百九十元零五分内銅洋三元錢二百三十文 
[上海四馬路浦灘文報局内恊賑公所經收賑捐十月上旬清單]  
　　初五日催單漢口招商局募隱名氏十元德大六元合收十五元銅洋一元衡記號募無名氏十户七元又 
另募七元章練塘鎭得和益號募劉商賢五角唐進元陳午亭二户各二角黄召升一角合收一元抗垣同人募華周氏求病愈一元孫馬氏周汪氏孫小姐三户各五角林雲珊四百五十文張周氏孫胡氏王周氏孫郁氏竹素園丁五户各二百文周安官鈞官朱梅卿錢富言靑士補拙軒杜許氏羅王氏八户各一百文陳沈氏丁陳氏兩户各五十文合收四元虚對開一個一百五十文蘇州郭善士募五户六元銅洋一元○電册施子香翁募張榮銘三元張君公葉惠記二户各二元殷子杰一元小洋十角正修居士蔣吉記無名氏不留名陳國芬孫厚甫六户各一元○高郵丁鏡齋翁募第十次金沙積善堂五元勸善堂郭字平二户各二元會稽貽厚堂楊重儒二户各一元秦在鼎五百文世德堂一百文前存二百九十文鏡添二百三十五文合收十二元○鋭册硤石沈公信號募沈恂卿嚴鑑塘邱桂樵張祿卿四户各一元○黄石港招商局交來聲大典内嘯雲氏募原舊棉衣六十件○本日共收英洋七十元銅洋二元虚對開一個小洋十角錢一百五十文棉衣六十件當送交陳與昌棧收 
[上海絲業會舘籌賑公所施少欽經收兩廣水災賑捐九月三十日十月襵一二三日第一百二十四五六次清單]  
　　太原依仁氏洋二百元附助沙洲一百元尚有助山東登在山東清單上江右萬純誥求保身體康健十元黄渡話稼堂章柯儀移助二元澓溪鷗隱詞人由天津來一元孫麗川以敬火神資移助棉衣捐一元大場實順局來戴隱名錢二百文又八齡童戴念高二百文又戴朱氏二角洋一元又六齡童戴喜曾一百文又戴朱氏一百文又十歲女二百文求玉氏銅洋一元以上九月三十日○蘇州任吳氏丁酉生由元甡莊來求愈夙疾洋一百元寓滬施章如以親友送四旬壽辰隆儀及答謝筵資移助計開陳廷翁黄幼翁殷鎭翁楊正翁費紹翁杜厚翁蒯錦翁劉保翁劉麟翁滕吉翁王仲翁馮汶翁張靜翁袁厚翁張潤翁殷濟翁金勵翁宛厚翁汪佑翁周丙翁盛朗翁馬春翁龐恭翁杜渭翁二十四位各洋一元又徐世翁鄭秋夏翁名翁萬少翁項瑞翁秦葭翁陸幼翁葉詠翁邵佳翁周善翁厚孚莊源記莊十二户各洋半元以上三十六户統助兩廣另紀厚翁豫昌和豫昌盛生茂豫四户各洋六元又馮小翁張渭翁曹沛翁三户各洋二元以上七户指助沙洲又丁㻉翁陳厚翁殷壽翁三户各洋二元又王鳳翁張魯翁朱紹翁三户各洋一元并施章如壽翁自湊酒席資洋二十一元以上七户指助南京尚有助山東洋另登在山東清單上蘇州深省居　石姓來三元趙燮卿還父病子病全愈　二元又病洋一元又楊三源銅洋一元蘇山塘半塘橋克遐子元縐馬甲易洋移助三元公正祥布號有心無力子一元常州心餘山人完愿日本對開洋十元王仁祺一元以上十月初一日○裕通祥號交來劉子圶新得男喜承親友餽送隆儀將酬謝喜筵移助廣西洋四十元廣東二十元尚有洋助山東另登在山東清單上大通聚和代義質堂來求病速痊四元葉叔亮求子斌官臂疾卽愈四元李華銅洋一元大英國駐　温州領事官施以該處交涉公事餘洋商同温處道憲由滬英署交來移助洋五十二元六角一分吳掄仙二元隱名氏二元程心翁代亡入盛門程氏交來二元補過齊張求女身安康對開洋一元以上初二三日 
 
 
 

Page 10

 
 
[光緒十一年十月初二日京報全錄]  
　　宫門抄諭○旨兩道錄前○發抄旨四道○大臣福等奏拿獲匪犯請旨交部審訊摺○東撫陳奏爲陳明片○將軍希等 
奏請揀發同通差遺片○晋撫奎奏請調補知縣摺子○又奏請查銷知縣處分夾片○又奏　降都司夾片○大臣豐等奏循例請補協領摺子○七月初二日刑部都察院大理寺正紅旗値日無引見○　王尃摺謝賞神○肉恩○畢道遠假滿請安○召見軍機醇王○發抄成孚奏河工安瀾保案請仍照成案予　額並准保翎枝奉旨吏部議奏欽此○又運河道陸仁愷暫緩引見奉旨着照所請吏部知道欽此○裕祿等奏審明已革雲騎尉張榮泰誘姦民婦李陳氏案定擬奉旨刑部知道欽此○文緖等奏副都統安德病痊懇請陛見奉旨知道了欽此○奴才宗室福錕等謹奏爲拿獲夤夜持刀入室搜搶多　並威脅事主之女同逃要犯請旨交刑部嚴行審訊事竊據正黄旗蒙古協尉連志等呈報該旗所屬半　街胡同住户安榮報稱八月二十四日夜被已散工人魏幅將同寓居住伊女世安氏住房窓户撬開持刀入室搜搶首飾等物多件並將伊外甥女大妞威嚇同逃一案當飭右翼翼尉廣忠前往查騐並飭旗營一體嚴拿務獲旋據右營　將吳魁麟等督飭弁兵在阜成門外除莊地方將該犯魏幅並世大妞張豹兒魏楊氏高魏氏拿獲起出原贓賊具等物傅同事主安榮之子崇祿一併解送前來奴才等督飭司員詳加審訊據魏幅供稱本年六月間伊憑素識張豹兒將伊荐在安榮家傭工至八月間將伊辭散因此懷恨二十四日夜約同素識吳大在安宅門外等候伊溜進院内至三更時卽用腰刀鎖子將東院姑奶奶住房窗户撬開持刀入室燃燈照看事主母女驚醒隨用刀威嚇不准聲喊將櫃鎖扭落搜取簪鐲銀表玉珮等物圍裹腰内見世大姑娘害怕當起意搶走將其威逼背負伯由窗户出來至大門外吳大護送同往東廊下賽宅門内空屋暫避天明時令吳大雇覓車輛至安匠營找着伊母魏楊氏偕住徐家莊伊姑母高魏氏家藏躲不料被官人訪知拿獲連原　並腰刀等物一併解案不知吳大逃往何處世大妞供係正黄旗滿洲世襲輕車都尉兼世管佐領世恒之女向隨伊母在半壁街伊外祖安榮家東院居住八月二十四日夜有賊將窗户撬下持刀入室燃燈照亮見係已散工人魏幅並用刀威嚇不准聲喊見其搜搶櫃内首飾等物圍在腰内隨將伊强背出門又見門外有人一時驚懼昏迷不知路徑亦不敢出聲餘與魏幅所供大略相同張豹兒　在東相廊下居住賽姓家傭工本年六月間曾將素識魏幅荐在安宅服役至八月二十四日三更後見魏幅同着吳姓並一姑娘在宅内書房空屋内當卽詢　魏幅回稱現有要事同人回家藉此暫住天明卽行伊卽回裹院睡歇早起查看魏幅等已經走去魏楊氏供伊在安匠營居住張姓家傭工魏幅係伊親子八月二十五日早伊子坐車並同一姑娘找伊偕行至徐家莊伊夫姊高魏氏家居住並交伊首飾一包尚未查點數目及姑娘來歴卽被官人拿獲高魏氏供向在徐家莊種地八月二十五日伊訠婦魏楊氏内姪魏幅同着一姑娘説是魏楊氏義女要在伊家暫住幾日尚未商妥卽被官人拿矡崇祿供在西直門内半壁街胡同與伊胞妹並甥女大妞等同寓居住八月二十四日夜有已散工人魏幅將伊妹住房窓户撬下持刀入室燃燈威嚇搜槍首飾多件並將伊甥女威逼同逃經伊妹將其唤醒告知前情當卽出門查看賊已無跡院内遺有腰刀鞘子鑽子各一件隨開失單呈報今經獲犯因伊父安榮患病遺伊認領贓物並求將伊甥女大妞領回各等供查魏幅身充僕役因挾辭工之恨胆敢夤夜行强持刀入室搜搶多　並起意强脅職官之女威逼同逃實屬兇悍已極罪不容誅若非該官弁等訪拿迅速勢必别生枝節張豹兒等供不知情殊難憑信除將崇祿取保世大妞交崇祿領回均聴刑部傅質外相應请旨將魏幅張豹兒魏楊氏高魏氏交刑部嚴行審訊未獲之吳大仍飭　真查拿矡日補送爲此謹奏請旨奉旨已錄○○陳士杰片再教習期滿候選知縣王開運前奉上諭發交臣差遺委用當於九年十一月到東委令製造刷沙船隻於十年秋間告竣經臣將騐試情形附片奏辦並請將該員留東補用奉旨着照所請吏部知道欽此旋准部咨以歴辦成案只准差委不准委着地方各缺所請與定章不符應令於事竣後赴部仍歸原班照例銓選等因奏　諭　依議欽此欽遵知照前來當經臣轉飭飭遵照在案兹據該員禀稱來歲恭逢會試有志觀光在東並無經手未完事件應請銷差回京京　報 
[第一千三百零六號] [  乙酉十月初十日申報附張不取分文]  
以便應試等語自應准其銷差以遂其向上之志除給咨赴部外理合附片陳明伏乞聖鑒謹奏軍機大臣奉旨知道了欽此 
○○希元等片再吉省自設民官以來公務較前倍煩所有前次奏請揀發各員姙委署補缺外省中不敷差遺相應請旨飭下吏部於實缺正途人員内揀發同知通判各二員來吉以資差委理合附片内奏伏乞聖鑒謹奏軍機大臣奉旨吏部知道欽此○○頭品頂戴暫者山西巡撫調補直隷布政使臣奎斌跪奏爲遴員調補要缺知縣以重地方恭摺仰祈聖鑒事竊照曲沃縣知縣盧壽昌奉准部覆升補代州直隷州知州遺缺並准留外揀補業經截缺咨部在案查曲沃縣知縣係冲煩難兼三要缺例　由外揀選題補該縣地當孔道政務殷煩非精明幹練之員弗克勝任晋省雖有曾任實缺候補並進士卽用知縣各員人地均不相宜佐贰中亦無　升斯缺之員隨於現任知縣内逐加遴選查有山陰縣知縣成熙現年四十八歲係廂黄旗滿洲潤保佐領下入由監生遵籌餉例報捐知縣捐分山西試用咸豐十一年七月到省同治二年四月母憂回旗服滿起復仍回原省補用因在哈太爾和碩地方隨同剿賊出力保歸候補班前先補用題署山陰縣知縣光緒六年九月十九日到任該員廉明勤愼所至有聲任内並無積案及欠解錢糧承緝未獲盜案處分以之調補曲沃縣知縣實堪勝任惟題缺請調與例稍有未符但人地實在相宜例得尃摺奏請合無仰懇天恩俯念員缺緊要准以山陰縣知縣成熙調補曲沃縣知縣洵於治理有裨如蒙俞兀該員係現任知縣今請調知縣銜缺相當毋庸送部引見所遺山陰縣知縣係屬簡缺晉省現有應補人員例得扣留俟准部覆再行截缺按班序補再該員成熙山陰縣任内尚未詳請實授未銷試俸應捐銀兩已飭令赴部呈交合併陳明據布政使高崇基署按察使丁體常會詳前來理合繕摺陳請伏乞皇太后皇上聖鑒謹奏單機大臣奉旨吏部議奏欽此○○奎斌片再晋省歴年禁種鶯粟不力之垣曲縣知縣趙錫恩和順縣知縣左兆熊前署垣曲縣知縣候補知縣馮壽金等業經先後奏請撤任摘頂奉旨允准在案查垣曲一縣向係種烟極盛之區該員趙錫恩馮壽金各於被叅以後深自愧奮嗣經帮同現任垣曲縣曁附近之臨汾襄陵鋒縣等處查禁鶯粟均能認眞勸誡力贖前愆支和順縣地方從前栽種本不甚多該縣左兆態本年實力申禁一律滌除逈非上年疎懈司比據藩司會同清源局司道具詳請奏前來臣覆核無異除飭垣曲縣知縣趙錫恩仍回本任外合無仰懇天恩俯准將和順縣知縣左兆熊前署垣曲縣知縣候補知縣馮壽金原叅摘頂處分勅部　予查銷用資激勸出自逾格鴻慈理合附片陳明伏乞聖鑒訓示謹奏軍機大臣奉旨着照所請吏部知道欽此○○奎斌片再臣訪聞補用副將易松林前於署蒲州恊副將任内有擅發功牌情事當經分飭蒲州府曁現任蒲州協磪查去後旋據先後查覆屬實仇思晋省正當栽攺營制挑選練　該副將身爲將領於營伍旣無整頓又復擅印功牌濫給所部兵丁至二进餘張之多始終未據詳報雖查無賄賣情獘然似此任意妄爲若予以嚴　各營將佐必致紛紛效尤除將功牌追銷外相應請旨將總兵銜儘先補用副將易松林以都司降補仍留晉省補用以觀後效查蒲州協係太原鎭屬該總兵官何鳴高未能先事覺察亦屬不合應併請勅部照例議處以肅戎行理合附片具陳伏乞聖鑒施行謹奏軍機大臣奉旨着照所請兵部知道欽此○○奴才豐紳姚田跪奏爲循例奏補恊領員缺恭摺具陳仰　聖鑒事經查中樞政考内開駐防官缺於應升人員内揀選擬定正陪送部轉咨該旂带領引見補授一員其餘一員可否記名之處恭候欽定如奉旨記名　令回原省遇有應升缺出尃摺奏補等語查江甯駐防廂紅旗恊領兼廂監旗三甲佐領如慶因病出缺奴才等查有記名協領署廂監旗協領正紅旗頭中佐領海福前已挑放恊領擬陪給咨引見於交緖十年七月二十日經　派王大臣騐看記名二十一日覆奏奉旨依議欽此欽遵在案現因協領如慶所遺一缺相應循例奏請以記名協領佐領海福升　江甯廂紅旗協領兼廂　旗三甲佐領以重操防而資管轄所有循例奏補協領綠由謹恭　具陳伏乞皇太后皇上聖鑒　示再海福係曾經奉旨記名人員此次循例奏補應毋庸送部引見合併陳明謹奏軍機大臣奉旨着照所請兵部知道欽此 
今又先排印初二日京報一本其二十七至三十日京報仍俟别船　來接到後卽行補錄[  本館附誌]  
 
