# 1898 - 337 - 4909213

 

Page 1

 
 
[勸募山東急賑] [  申報館協賑所謹啓]  
　　天災迭告飢饉洊臻江北江陰靖江等處急書紛至辦賑者正苦點金乏術仰屋興嗟不料近　山東楊大善士來電内開東省黃水爲災漫决堤埝十餘口被淹二十餘州縣災情甚重待哺嗷嗷本館除將原電登列報端外竊思東省頻年水患積困未蘇今乃虐肆陽俟其魚又慨何天之不弔一至於斯耶吾儕幸生樂國得免凍餒之　尙冀各發仁心同襄義舉善囊早解多寡隨心俾此數十萬苟延殘喘之民不至仍塡溝壑是則本館所馨香禱祀以求者爾肅此佈陳伏惟鑒德 
[添印白紙玉堂字彚出售] [  圖書集成局啓]  
　　本局向印玉堂字彚久巳風行海内惟所印均係竹帋現　添印白紙紙張格外潔白裝訂亦極精工每部計二本碼洋三角竹帋者仍碼洋二角欲購者請至三馬路申報館及申昌書畫　購取可也此佈 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下寳學浡興吏治懦脩乘時交奮不　新籍　豁　襟上海廣學曾諸君洞燭外情周知華故著書十載信足端風教崦杜　　又下大同此其左劵合括宏旨藉貽通才○新學彚編四卷裒西　旅客名篇開東十講師先路理明法備言簡意賅八角○中國度支考二　　　　　　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第歲英廷財　持較中國文學王善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之　　　　　　　事新論等書傳誦士林無勞述　○時事新論六角○上海廣學會總局申報舘及各書坊出售外埠書坊及教士售書　　可　　　　　成局啓 
[管子言用兵五教説]  
　　兵法之書由來尙矣若太壹天一神農黃帝封胡風后力牧鵊治子鬼區太公陰符諸書雖不可得而見然　其大旨曰權謀曰形勢曰陰陽曰技巧四者而已管子者仲父佐霸之書也漢志列於道家隋唐志列於法家而其實多兵家言當其時齊桓新卽位令四封之内修兵以勇授爵朝之爭祿相剌裚領而刎頸者不絶管子知不教之民不可以戰也於是作内政而寄軍令其軌里連鄉之制卽周禮伍兩卒旅之舊也其盾戟贖罪之律卽周禮兩造兩劑之遺也至其兵法篇五教用兵之説則又本周禮夏官以立法而非言權謀言形勢言陰陽言技巧者所能言也何也師都載旟郊野載旐百官載旟古人形色之旂也今以之教其目車徒皆作車徒皆坐車徒皆行古人號令之數也今以之教其身鼓行鳴鐲鼓進鳴鐸鼓退鳴鐃古人進退之度也今以之教其足車三發徒三剌戒衆庶以修戰法古人長短之利也今以之教其手左報律右秉鐵建大常而比軍衆古人賞罰之誠也今以之教其心教之旣熟於是舉國之中人與人相保家與家相愛少相居長相游祭祀相福死喪相恤禍患相憂居處相樂行作相和哭泣相哀以守則固以戰則勝卒以此教士三萬人稱雄於天下南伐以魯爲主西伐以衛爲主北伐以燕爲主一匡天下九合諸侯管仲之力也善夫蘇軾論管仲之言曰王者之兵非以求勝故其法繁而曲霸者之兵以勝定霸故其法簡而直管子之法去周禮不遠而軾已隱然有器小之譏况此後之談兵者孫子則驅其民而投之亡地陷之死地矣商君則驅其民而出以斬敵入以　爵矣此孔子所謂不教民而棄之者也且夫寓兵於民古之善法也今者地球各國亦旣仿此法而行之而五教則尤有滿焉者形色之旂互相配搭互相指示千里之遠以鏡瞭之而教其目者精號令之數或以口唱或以燈示或以喇叭傳旣便於畫又便於夜而教其身者精進退之度有步法有轉法有分排法有撒開法有八叚錦法前後左右無不如志而教其足者精長短之利向以劍戟今以槍砲於是有黑綫靶有套環靶有各種人靶試演純熟發無不中而教其手者精賞罰之誠定爲課程著爲操規析爲軍律勇於死鬥者科其罪死於公難者恤其家觀感之資至　至悉而教其心者精鳴呼西人本管子民兵之意而善教如此獨中國二千年來卒未有善教以養兵者何哉謂兵多者必亡何以矯其弊者亦亡謂兵少者必亡何以矯其弊者亦亡戰國以後窮兵黷武甚矣光武鑒都試之亂罷都試法營衛之士省於内徼侇之卒减於外安帝以後諸羌盛而不能禦羣盜發而不能止而漢以亡晉之興也大都置武吏百人小郡半阻餘悉罷去於是國中無備坐使五胡羣起半壁偷安而晉以亡此亡於不備兵也若夫反是者則莫如唐宋唐有神策軍有方鎭軍有神策行營軍長慶之際兵卒九十九萬率三户而奉一兵然而兵權或擅於强藩或操於宦寺不能弭　而適以生亂而唐以亡宋有禁兵有廂兵有番兵户口歲入之數率十户而養一廂兵十萬面給一散卒然而養兵雖多僅足給漕運修河防日耗數千萬金於虚牝而宋以亡此亡於備兵而不教也夫不備兵而亡與備兵不教而亡均之非善策也明矣今以中國之弱果能備兵而教之將取法管子推本周禮角勝泰西五教之事曷容已哉 
[本館接奉電音]  
　　昨日午刻京師飛電傳來硃筆二道敬謹謹登○十月二十一日奉硃筆開缺巡撫吳大澂居心狡詐言大而誇遇事粉飾聲名惡劣著卽革職永不叙用欽此同日奉硃筆翁同龢授讀以來勒導無方從未以經史大義剴切敷陳但以怡情適性之書畫古玩等物不時陳説往往巧藉事端剌探朕意自甲午年中日之役主戰主和意存遷避信口侈陳並任意慫恿辦理諸務種種乖謬以致不可收拾今春力陳變法審保康有爲謂其才勝伊百倍意在舉國以聽朕以時局艱難亟圖自强於變法一事不憚屈已以從事康有爲乘變法之際陰行其悖逆謀是翁同龢濫保匪人已屬罪無可逭其所陳奏重大事件朕間有駁詰翁同龢輒怫然不悦恫喝要求無所不至詞色甚爲悍悖其跋扈情形事後追維深堪痛恨前令其開缺回籍實不足以蔽辜翁同龢著卽行革職永不叙用交地方官嚴加管束不准滋生事端以爲大臣居心狡詐者戒欽此 
[照錄順天府府尹胡大京兆奏查甘軍起釁情形及持平結案摺]  
　　董軍門所部甘軍與鐵蹤洋人啓釁前已歴記報端兹從京師覔得胡芸楣大京兆奏摺一通所叙始末情形尤爲詳盡爰照錄之曰奏爲遵旨查明甘軍在蘆溝橋起釁情形現已辦理完結恭摺覆陳仰祈聖鑒事竊本年受重傷一日承准軍機大臣面奉諭旨本月初九甘軍在蘆溝橋與鐵路工程有人互毆洋人受有石傷甘軍二人亦受重傷其事究竟因何起釁實在情形若何著胡燏羣迅速查明持平辦結欽此相應傳知欽遵等因承准此查此案臣於初九日戌刻接據蘆保工程司哥士電稱甘軍勇丁將伊與副工程司腦烈　用石擊傷請查拿懲辦等情臣以該處雖係蘆保鐵路叚内非臣應管之事然旣　順天地面不得不將原電送呈大學士榮祿查閲初十日卯刻准榮祿知會已派副都統奇克伸布遊擊王鳳儀會同臣一併前往 
 
 

Page 2

 
 
查辦當卽先赴豐臺查騐哥士與腦烈高傷痕均在頭面係爲石塊擊傷尙不甚重迨臣到蘆溝橋時接據馬家堡站長來電法兵由津乘火車將次到京臣卽折回馬家堡妥爲照料一面由奇克伸布等赴蘆溝橋查勘一切是晚據署西路廳同知謝錫芬禀報本月初九日有甘軍兩營來橋駐紥廟内忽於申初聞在鐵橋處有滋閙情事卽據蘆保鐵路支應局委員函稱查明起釁情形緣是日西初甘軍兵勇有横站鐵橋頭上洋員哥十等令其退讓恐火車難避兵勇不服各持亂石向擊洋員等面上受傷開放手槍恐嚇兵勇亦受有彈傷遂各回持槍械前來傷斃工人一名捉去一名並對火車連放數響等情用特禀報再捉去工人已飭巡檢查獲送交支應局等情並據奇克伸布查明甘軍亦被洋工程司用槍擊傷兩名正在商辦間奉旨飭臣查明辦結當以英國使館繙譯甘伯樂同時在塲亦受有擊傷聞英國使臣竇納樂已函請總理衙門嚴拿懲辦臣卽於十二日先晤英國使臣妥商和平辦法英國使臣以甘軍毫無紀律將來不免與各國爲難必須將該兵隊調離有洋人之境並交出此次滋事兵丁從嚴懲治方能了結臣告以甘軍亦有受傷勇丁必須兩得其平英國使臣欲同洋醫查騐是否爲工程司擊傷臣卽帶同洋醫美國人滿樂道馳赴蘆溝橋查明初九日申刻有甘軍勇丁在該處新築鐵橋上戲弄扳車洋人哥士瞥見攔阻彼此口角經英繙譯用華語勸説各散旋有甘軍二三十人復至橋旁大呼辱駡哥士往前追拿該勇丁等卽用碎石先擊傷哥士次傷副工程司腦烈高並及英繙譯該副工程司卽用手槍開放二響致傷勇丁兩名迨酉正時工匠散工該勇丁等復涽途攔截傷斃工匠隋樹魁一名復飭據蘆漢鐵路總公司直隸候補道張振棨一併查覆核與謝錫芬所禀相同此甘軍起釁之實在情形也臣隨復會同奇克伸布等騐明勇丁二名均係小手槍擊傷右肩前後一砂子透入一爲砂子插過並未入内傷亦均不甚重其爲腦烈高手槍所擊無疑當飭洋醫送至醫院調治其工匠一名奇克伸布等初誤聽爲洋人所傷後由宛平縣知縣劉焌禀請派涿州知州龔陰培騐明槍子圓徑分寸確係軍營所用洋槍子粒旋於十五日由遊擊王鳳儀交到爲首滋事勇丁吳金福趙新見二名臣親提訊鞫供詞與所查情形無異當將該勇丁各予棍責受傷之洋人與勇丁亦均分别調治傷痕逐漸平復案已查辦平允應卽奏明擬結惟該副前營管帶官朱萬榮督率兵丁整隊移紥甫抵營次遽爾出事雖非意料所及但兵丁等初次滋閙勸散後仍復任其持槍出營尋釁以致釀成事端足見約束不嚴殊非尋常疏忽可比相應請旨將該營官總兵銜儘先副將朱萬榮交部嚴加議處以示懲儆蘆保鐵路彈壓委員聞閙不先勸阻亦屬未能得力並請敕下蘆漢總公司查取鐵路彈壓委員職名交部察議至傷斃工匠之勇丁應由蘆漢總公司查明另案辦結所有遵查甘軍起釁實在情形並辦理完結緣由是否有當理合恭摺覆陳伏乞聖鑒訓示謹奏 
[平匪迅速]  
　　天津國聞報云湖南安鄉縣屬焦圻東保垸突有外來匪類多人煽惑本地無賴殺斃兵差二十餘名抛屍河内旋卽竪旗倡亂擄船焚劫兩日之間集至千餘人猝至大湖口將釐卡民房燒燬一空并將教堂縣署焚燬縣尊胡大令到任甫月餘當時卽携印而逃幸岳常灃道唐觀察州牧鄭直剌屋夜調營親赴安鄉督隊收回城保　斬匪徒頗衆有生擒者刑訊之下供稱本約某日搶刼津市如官軍出救卽焚灃州教堂及衙署云云觀察錄供畢卽飭就地正法匪勢遂肅淸一時屬下人民無不頌觀察及州牧之辦理神速焉 
[械鬥宜懲]  
　　厦門訪事人云邇者陳吳兩姓結仇械鬥水師提督楊西園軍門聞之遴派師船兩艘水勇數十名前往彈壓不許兩造出社紛爭亦不准兵士入鄉滋撓兩姓始各安靜惟至今仍無人以魯仲連自任恐尙不能從此息事寍人也 
[會勘湖道]  
　　寗波訪事友人云郡城東鄉有東錢湖焉爲鄞奉鎭三邑數十萬田畝灌漑之資前以年久失修淤淺已甚一遇雨澤愆期每致不能灌漑曾經鄞邑紳耆張品階等會議集資疏濬旋以張君遽歸道山事遂未果然水利攸關有心人每爲之扼腕現由張廣文錫藩忻上舍錦崖邀集同志曁仁安公所董事張渭高等議定章程禀請撫藩兩憲批准照辦並飭鄞奉鎭三縣會勘出示鄞縣畢大令奉批會同奉鎭二縣主郭周兩大令於上月二十九日偕張紳等前往勘騐由湖東歸姑山應家灣春山岙等處起至湖西陶公山史家灣大堰豆止勘視一遇然後回署時已燈火萬家矣 
[稽查寺廟]  
　　杭州訪事友人云浙省各庵觀寺廟之不在祀典者前已奉到諭旨苟非淫祀槪免攺建學堂惟城廂内外此項庵觀寺廟不下數百處雖不乏淸淨焚修之侶而藏垢納污者亦所在多有上年藩憲憚方伯札飭　錢兩縣及保甲局淸查地基共有若干畝女尼僧道共有若干名分别造册噖報現届舉辦冬防之際保甲局員深恐有容留匪類情事特飭各叚巡員親往稽察不假胥吏之手如有冐充差役藉端需索者許卽指名禀究 
[制軍求雨]  
　　金陵訪事友人云邇來天時亢旱四鄉望澤甚殷先經江寗府劉嘉樹太守率同元寗兩邑宰在龍王廟設壇求雨旣而司道亦命駕而至竭誠禱告以冀上格天心嗣又委府檢校某君迎請龍神焚香膜拜並由府縣主出示禁止屠宰迄今多日仍未渥沛甘霖督憲劉峴帥關心民瘼惄焉憂之遂涓吉本月十六日起親詣拈香爲民請命已歴三日依然日出杲杲並未見甘澍宏施然至誠感神捷於影響　有以慰霖雨蒼生之望也 
[武弁撤差]  
　　姑蘇訪事友人云盤門外靑陽地新開長春戲園撤演武戲尙少刀槍遂向駐守盤門之兵士某某等借用臨塲舞弄鋒利無前觀者皆爲之咋舌事爲城守營叅將曾叅戎道亨所聞以軍械重器豈容視同兒戲擅行借出立將武弁張梅春千戎順撤差以儆疏忽千戎到差未及二月遽爲門兵株累心實不甘翌日竟欲與叅戎爲難將頂帽擲叅戎前請爲叅劾叅戎惡其　憐其貧許歸入候補班略給薪水每月得錢二三千文稍資餬口以示體恤千戎感激涕零叩謝而退 
[太守回省]  
　　姑蘇訪事友人云正任蘇州府知府彥詠之太守秀自八月初二日接印後旋以皇上龍體欠安由上憲派委帶領淸浦名醫陳蓮舫比部進京醫治卽於二十日交卸起程所遺篆務由藩司聶方伯遴委王太守艈苹暫行代理兹以比部乞假省親彥太守同舟誼駕遂於本朋十九日由京返蘇憲舟旣抵碼頭卽乘二人肩輿逕回府署地方官及本署書差人等以先期並無消息均未出城迎迓翌日太守　詣撫轅禀知銷差不日卽當接印任事矣 
[杭垣米市]  
　　杭州訪事友人云本年浙省秋收頗稔八九月間米價平定居民莫不色然以喜不料上月二十五日忽又加增未及旬日每石陡漲洋銀八九角之多推原其故皆由奸商私運出洋兼之河道乾涸各處來源易竭幾有朝不保暮之虞幸刻下沿海各口岸均已嚴禁私販舟　亦已暢行各米商得以源源而來藉資接濟故本月十四日市價已减去二角十七日又减二角未知日後尙有變　否 
[津沽得雪]  
　　天津采訪友人云本月十二日之夜月色朦朧雪花飛舞敗柳枯蘆之内映以靠瓊屑玉無殊厚　　　然未逾時而散花天女之乘興而來者已興盡而返惟風尖似削不免寒透重衾耳至十三晚風勢依然在亂路人皆高聳蔦肩至此而七十二沽間始有隆冬景象矣 
[浙省官塲紀事]  
　　杭州采訪友人云管帶護軍正　沈守戎平和前奉撫憲廖大中丞札飭帶勇往遂安剿辦士　刻已　平爰於本月十六日回省銷差○浙省開辦海運冬漕前由儲憲鄭芝巖觀察委定三局總辦兹又添委候補府沈太守文緯爲通局帮辦其津局帮辦一差則　 
 
 

Page 3

 
 
委通局總辦朶玉衡太守如正兼理○本月十五日藩司惲方伯牌示准補臨海縣前所巡檢顧禮祥准補龍游縣縣丞李茂　借補杭州府知事王錫昌均飭令赴任嘉興府乍浦海防同知缺飭正任是缺之漙興回任嚴州府知府劉駕康調省遺缺委候補知府高英署理○自藩署　辦奏銷後已將上年地丁銀兩掃數解淸所有本年各州縣徵收之欵陸續運解到省後由藩憲分批委員解赴京師其有欠解者委員分别催提計杭屬委候補同知鄧司馬爾耆大挑知縣楊大令葆光嘉屬委候補知縣過大令鑄湖屬委候補知縣巢大令鳳俸史大令悠祿寗屬委候補同知陳司馬蕃誥候補知縣呂大令劭宗紹屬委大挑知縣梅大令傳麗候補知縣郭大令潤畬台屬委候補同知齊司馬憬琛候補知縣俞大令宗淵衢屬委候補知縣徐大令元綬金屬委大挑知縣伍大令夑寅候補知縣吳大令躍金嚴屬委候補知縣周大令諧李大令鍵祐温屬委候補同知張司馬臨吉處屬委候補通判李别駕濵候補知縣何大令應福統限本月十五日以前起程 
[鄂省官塲紀事]  
　　湖北訪事友人來函云新授宜昌府知府陳太守其璋新授襄陽府知府錫太守綸先後由京抵鄂赴各憲轅禀到聞陳太守之胞弟名其瑗者以同知聽鼓省垣已歴年所今太守榮蒞是邦介弟例應廻避業已呈請攺省矣○督辦鐵路大臣盛杏蕬京卿由滬抵鄂本月十五日赴督署拜謁張香帥面商肆公良久始出○銀圓局監王委員陳大令衍淸現已由督憲委辦孝感釐差所遺銀團局事務撽委沈大令寳樞接辦○本任黃州府岐亭同知李月卿司馬雯現已過班知府例應赴部引見因於日前交卸至省隨赴督署請領咨文不日卽當束裝北上矣 
[鷺江冬]  
　　厦門訪事人云常税關出水税行前由商人包征包解嗣有某姓者禀請　軍　委員經收兹復有某姓願加數成仍欲包辦未知能復舊規否日前泉州府城内某號士棧忽然倒閉計共欠厦門各土行洋銀三萬七千餘元其中以太史巷某姓土棧爲最巨此外如泰記等號亦有五六千元至少亦一二千元資本不豐者遭此虧倒未免岌岌可危矣○本月十三日駐厦德國領事官接得電報悉德國亨利親王約於十五六日至厦　照會提督道憲預備欵接并就德國公館懸燈結綵以待駕臨 
[飭辦保甲]  
　　昨日上海縣王欣甫大令發出札文一道其詞曰爲傳知遵辦事據禮房書案呈奉署府憲張札奉署按察使司朱札奉總督部堂劉札開光緖二十四年六月十七日准户部咨江南司案呈准北檔房傳付光緖二十四年五月十七日内閣奉上諭自古致治之道必以開物成務爲先近來各國通商工藝繁興風氣日闢中國地大物傳聰明才力不乏傑出之英祇以囿於舊習未能自出新奇現在振興庶物富强至計首在鼓勵人才各省士民著有新書及創行新法製成新器果係堪資實用者允宜懸賞以爲之勸或量其才試以實職或錫之章表以殊榮其自能獨力創建學堂開闢地利興造槍砲各廠有裨於經國遠猷殖民大計著照軍功之例給予特賞以昭激勵其如何詳定章程之處著總理各國事務衙門卽行妥議具奏欽此又於光緖二十四年五月十六日内閣奉上諭近鶆各省商務未見暢興皆由官商不能聨絡遇有　商倒閉涉訟胥吏需索以致商賈觀望難期起色當此整頓商務之際此種情弊亟宜認眞釐剔著各直省將軍督撫嚴飭各該地方官務須體查商情盡心保護凡有倒閉虧空之案應卽訊明查追斷還並嚴禁胥吏勒素等弊以儆奸蠹而安良善欽此又於光緒二十四年五月二十七日内閣奉上諭裁空粮節餉需爲方今救弊之要圖前經諭令各省體察情形妥速具奏現據該將軍督撫先後奏陳或裁制兵或撤防勇或裁練軍或稱業經裁併無可再裁當經詳加披閲各省情形雖屬不同但法弊則亟宜變通財匿則尤資補救其已裁者著照擬定章程妥切辦理其未裁者仍著再行切實酌核總期裁一名空糧卽節一分虚糜空糧裁盡餉需自舒並著遵照前降諭旨力行保甲詰奸禁暴相輔而行再能整頓厘金嚴杜中飽富國强兵之計無有亟於此者當兹時事多艱朕宵旰焦勞力團搌作每待臣下以誠而竟不以誠相應各該疆臣身膺重寄具有天良何至誥誡諄諄仍復掩飾支吾苟肯塞責耶經此次諄諭之後倘再仍前敷衍不肯實力奉行經朕查出試問各該大臣能當此重咎否也將此通諭知之欽此欽遵傳諭前來相應恭錄諭旨飛咨兩江總督欽遵可也等因到本部准此合行札飭札司卽便通行所屬將保甲事宜一　欽遵實力舉辦勿得視爲具文切切仍報明撫部院查考毋違此札等因到前升司留交前來並准蘇藩司咨同前由到司除分飭外合亟札飭等因到府奉此合就轉飭札到該縣卽便遵照將保甲　宜欽遵實力舉辦勿得視爲具文切切特札等因到前縣留交前來合行付知付仰該書卽使遵照速將保甲事宜欽遵實力辦理速速 
[觀察還鄉]  
　　前任蘇松太道黃幼農觀察丁艱開缺後因事來滬江昨日附招商局江永輪船至九江以便換船回珂里瀕行時本埠印委各員咸往恭送 
[鶯遷誌盛]  
　　昨爲前任上海縣黃愛棠大令鶯遷出署之期午前松海防同知劉乙笙司馬命駕至縣署送行黃大令飭丁擋駕俄而新任王欣甫大令鳴騶戾止黃大令延入内廳茗談片刻然後興辭同仁轉元堂總董曹寄耘預發知單督率合城各鋪民團勇丁偕撫標漏軍營管帶龍遊戎飭弁督帶之勇士一隊先後齊集署前伺候恭送黃大令不欲重頰堅行辭去鐘鳴一下始排齊全副執事中有德政牌數十對萬民傘七頂呼殿而出本署書差捕役人等在大堂儀門頭門等處排設香案把酒餞行並放鞭爆以伸敬意大令降輿答以一揖隨由太平街出大東門督摽淞防左營某統帶派勇丁八名爲之護送各書差皆衣冠送至公館叩賀如儀 
[火警續述]  
　　美界火警情形略登昨報兹悉火起於漢璧禮路朱家本橋北堍工部局垃圾馬車房時馬夫某甲正煮晚餐偶不經心遺火積薪立兆焚如之禍此房本用稻草搭蓋一經著火勢如拉朽摧枯頃刻間已付咸陽一炬迨救火會西人急驅皮帶車而往早已火滅烟消矣是處四面皆係空地不致殃及池魚僉稱幸事 
[起火可疑]  
　　法界鄭家本橋南首大街福壽里外同甡昌烟館係已革巡捕林掌發所開昨日天將破曉時某探夥巡至此處見屋中火光熊熊知係失愼急破扉直入喚集鄰人帮同撲救幸未冐穿屋頂得免於災事後查悉烟館並未保險如何起火殊屬可疑屋内尙有一人據稱係林之親戚因卽拘送捕房押候解送公堂禀請讞員朱森庭明府訊辦 
[菊部新聲]  
　　前晚丹桂菊部扮演湘軍平逆傳新戲執筆人壓線之暇偶爾往觀至則座客如雲諸伶方登臺献技聲情激越悲感蒼凉令　忠義之氣油然勃發當此國家多故莠民隱懷携貳之心借此一警其愚未始不足以挽回世運旣賞園主人之能見其大而又喜各伶人之豪情勝慨摹繪極工正不徒檀板紅牙曼聲低唱始足以悦情也 
[賭遷徙]  
　　虹口沈家灣各賭棍近以圓通寺巡防局委員劉穆庭二尹迭次拘拿風行雷厲未便明目張瞻恣肆自如因於昨日携帶各種賭肯雇船數艘載至浦東某鎭開檯聚賭不知有地方之責者亦有所聞否 
[美界捕房紀事]  
　　虹口沈家灣賭棍　林林曾向陶阿昆借用洋銀數十枚延不歸還陶屢向索取趙無以應老羞成怒反肆兇毆陶忿甚卽赴捕房控訴捕頭允卽派探拘拿解送公堂請究昨日小竊施小四在外虹口公和祥碼頭竊得舊鐵數十磅爲包探沈阿鶴所見立卽扭獲解入捕房押候送公堂請辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[靈柩回寗]  
　　金陵訪事友人來函云去冬原任長江水師提督黃昌岐軍門之長公子名宗炎者渥荷天恩特授廣西平梧鹽法道缺謝恩南下順道返省垣私第至今年三月始由白門前往履新行抵粤東偶爾違和遽致病終旅邸經家丁人等料量棺殮飛電達省夫人公子輩猝聞凶信哀痛不勝當卽設位成服旋電飭家丁將靈柩扶回寗省兹接粤東來信知靈柩不日可抵金陵因卽派人至水西門外莫愁湖上華嚴菴布置一切爲停靈之所 
[市面蕭條]  
　　金陵訪事友人云天久不雨米價日昻百物亦因而翔貴日來闤闠中銀根緊急各項生意淸淡異常以致六街三市貿易中人莫不雙眉愁鎖云 
[劇賊成擒]  
　　姑蘇訪事友人云著名巨竊陳順金近在上海某洋行竊得金對時表等件計贓甚鉅逃逸來蘇經某洋行主查知投報捕房請緝本月某日英界包探某某等至蘇躡跡躧緝迄未弋獲遂禀明地方官署請淮派差恊捕總捕同知劉少峯司馬卽飭各捕勇四　查拿期在必獲十九日勇目孔老四查得陳賊匿跡胥門内蕚茗茶樓後某姓家爰於午前帶領夥勇數名前往掩執陳賊力大如牛奮勇相拒各勇幾爲所窘幸孔頗習少林術出其不意束手成擒得卽解回總捕署禀明劉司馬飭差小心看管候訊 
[俄兵迷路]  
　　前晚有一俄國水師行經南市高昌廟迷失歸途東西亂走製造局砲隊營某勇見之禀訴哨弁派勇送至新馬路捕房捕頭王榮培操西語詢之據稱船在滬北大橋相近遂派捕伴送至法界捕房比至十六鋪橋北首俄兵已識路徑遂揚長自去 
[串竊破案]  
　　鴇婦馮董氏賃屋英界百花里招集花枝藉博纒頭之錦曾雇許朱氏朱徐氏二媼供　走之役許朱氏頗饒積蓄購得金約指二枚金耳環一對金押髮一枝翡翠首飾數件並洋銀七十元寄存馮董氏處不意馮董氏居心險詐先行藏匿自將玻璃窓擊毁佯爲失竊大聲呼喚旋卽告知許朱氏同投捕房報請查緝捕頭立派包探趙銀河查察情形知非外賊因之四處查搜旋在馮董氏牀底被絮中取出旋見朱徐氏形狀慌張疑有串通情弊一併帶入捕房昨晨送案請究許朱氏投案申訴前情並稱尙少金物數件約値洋銀六十元叩乞究追馮董氏朱徐氏同供實不知情署理讞員鄭瀚生大令一再詰問堅執如前遂商之梅繙譯官判令馮董氏與朱徐氏合賠贓洋六十元再罰四十元撥充善舉以儆刁惡 
[攫物宜懲]  
　　前晚七點鐘時匪徒李順生在南市太平弄内刼奪蔡季生所携之衣褲蔡頗有勇力追至新馬路中十二號巡街捕見之帮同拘獲押解捕房候究 
[馬路工程局瑣案]  
　　前者王阿四在浦東楊家渡行竊小船一艘將艙板等物出售與人事爲十二圖地保夥裕坤所見拘押捕房前日失主陸移南聞知其事投捕房領贓由捕頭解至工程局朱森庭明府提訊之下陸供稱小的係浦東爛泥渡人向以駕舟爲業前日舟忽失去今知係王所竊是以投案求領明府詰其舟繫何處於何日失去答稱本月十五夜小的將船繫於楊家渡浦濵翌晨失去有櫓人頭爲憑呈請鑒核明府令差甲帶往浦中查察旋據禀稱實是陸船惟已缺少艙板三塊土阿四供稱此舟由小的在浦東楊家渡竊來艙板三塊已售與南碼頭某姓火汕店自知不合尙求寛典明府判責八十板交捕驅逐出境船給陸具領○前日南市楊家渡天成染坊挑水夫宋桂香在浦畔挑水被鄉人王阿二踢傷腎囊由四十二號巡街捕拘至捕房轉解工程局經朱森庭明府提案訊問宋供在浦畔擔水被王撞翻擔桶與之理論突被踢傷腎囊求恩訊辦上供浦東楊家渡奚家廟人由鄉間駕舟來滬比至碼頭被擔水人宋桂香撞及足　略與爭論宋反糾集同帮多人將小的攢毆幸爲巡捕拘案務求訊究明府謂據爾所代宋之腎囊因何而破供稱伊等亂毆之時偶然擦傷遂誣小的所踢明府飭差恊同地甲前往碼頭上查問旋據禀覆實係擦傷明府乃謂天成執事人沈復記曰爾等坊司平日兇横本委早所深知此次反來朦控殊爲不合沈稱　處甚爲紅腫明府大怒傳巡捕質對巡捕禀稱宋於扭毆之後依舊挑水卽有所傷恐亦甚微明府以沈詐傷誣控本應嚴辦姑從寛宥諭令自行醫治王阿二交陳向榮保去○南市一帶每有江湖流丐向人硬索靑錢如或不予則必口出穢言任意滋擾工程局總辦朱森庭明府惡之前日特傳各丐頭到局諭以嗣後務將流丐嚴行驅逐不准再在街頭巷尾向人索錢如有不遵定提爾等究辦 
[英界公堂瑣案]  
　　朱阿福被陳福林竊去棉被一條報捕後由包探劉阿炳查獲人贓送案請究陳供詞支吾訪事者未經備錄署理讞員鄭大令商之梅繙譯官判責二百板○洋人戲愛露被江阿川竊取金練一條由一百四十一號華捕拘獲送案請究江供在洋人處服役素來安分金練在地上拾得本欲交還不敢行竊大令判責二百板○包探费阿銀禀稱流氓林阿大行至新記浜見張徐氏欵步徐行向之調戲因由小的拘獲送案請訊張徐氏供在瑞記繅絲廠工作昨晚散工時行經是處袯林百般調笑幸由包探拘案叩求重辦林供詞狡賴大令判責三百板荷校一個月○怡和公司執事人某日投捕房報稱張德生沈阿大朱阿根余文彩施桂香張阿四王丙生李仁蘭等八人串竊爛鐵請卽查拿旋由四百九十八號華捕一併拘獲送案請辦大令判各責二百板○包探沈阿鶴禀稱傅財寳被顧福生竊去皮　褂一件當塲追獲原贓交與小的今特送案請究顧供與　相識暫向借用並非行竊大令判責二百板贓給還失主 
[法界捕房瑣案]  
　　西門外錢家菴女尼妙月代山家園人吳蘭庭向唐姓借洋五百元届期不澤債主具控公堂讞員朱森庭明府曾飭提訊究昨以人証未齊無從判斷飭探帶出覓保旋有小東門外天地一家春茶樓上義園烟館中人具保明府准之○蘭芳里鴇婦陳金氏積欠房租二十七元被吉祥公司收租人扭案控追昨日明府命交保出外理處○李秋泉李炳泉承接伊麽田洋行定買棉花届期不交伊麽田控請追還定洋一千五百元迭經朱明府訊供勒限交保淸理兹已案懸日久二李一味挺押明府乃飭將秋泉掌頰二十下炳泉掌頰四十下還押隨堂帶比○十六鋪猪作主吳厚生控周月生李桂生等霸付棧租經明府訊供押繳昨日命提至案著各掌頰二十下還押○吳增祥控金三子欠洋銀三千零五十元延約不還經明府訊供押繳昨日原告投案求追明府命提金三子到案叱令從重笞責二百板金叩首求恩請寛限一月措齊繳案明府著還押限至月底先付一千元延干追比○薙髮匠湯秋輝積欠房租三個月無力歸還被房主拘案請追明府見湯衣衫藍縷實在貧苦著薄責二十板釋出○細崽袁春泉私穿捕頭號衣至照相處影照小影事經捕頭查悉控請明府訊供判令枷示七天昨已期滿諭令疏枷照原斷重責二百板釋出○三十六個黨沈阿金李阿四在金利源馬頭搶奪黃豆由巡丁當塲拘獲并在身畔搜出剌刀指交包探解案朱明府判令各枷一個月發馬頭示衆期滿責釋○竊犯朱福林在江天輪船行竊火腿明府著枷號一個月發馬頭示衆期滿責釋 
 
 

Page 10

 
 
[金陵官報]  
　　十月十五日總統南洋兵輪蘇撥鎭陳　南瑞兵船吳克威法文瑞候　　縣丞游學楷均傳見沙漫洲緝私候補道韋　辭知府袁恭宏　由　　　　　　田大通公幹回又邵文炳辭回鎭江准補贛榆縣徐樹　到由蘇回禀知積整交溝辭赴任　大使劉保　辭回揚訓　蔣化南辭祥雲輪船　朝　禀知解銀　局龍洋赴上海日本海軍中佐加　友三郎到見○十六日線理兩江營務虞候補道陶洋務局候補道黃均見同知恆坦辭回蘇知州閔家鎭奉厘捐局委辦文案禀知到差 
[江西官報]  
　　知縣楊家駿委往長江催運府經陳授恆禀知在山東新海防局捐　知縣班鄭文偉回浙修墓信豐楊溪司余家斌調省察看以試用府經魏　署　又　　府經鄭文僚回籍修墓以分先縣丞宋輝漢署理翰林院檢討謝遠涵由京回興國籍禮部主事劉景熙回贛縣籍刑部主事魏元曠由鄉來省候補縣裘紹箕缷辦郡陽正　回王萬盲接辦善後局陳克愼往建昌府公幹署銅鼓營同知賀運隆棠已期滿以觀音閣通判周景成調署所遺觀音閣通判以甄别考取前列同知郁　培署理指分知府鄧在　　　　縣金昆禀謝提前酌委一次行知接司獄陳開文往　新施儆德往上饒宋輝漢往　福俱催税契 
[杭州傳道堂同仁經募淮徐山東賑捐九月十六至九月三十日第二次淸單]  
　　桐　書屋鄭爲妻吳氏產後母子平安完　朱麗生　洋十元　記莊楊　各洋五元　　合三元一角張運子周居榮各三元行吾素產鍾德字線莊陳子慶陳馮氏濟杏禮五户各二元袁功順陳紹光李杏邨喻　凡蔣　生施實　沈宏願樂善堂來　堂容保堂　　山瑞氏周高氏十二户各一元邊足修邊正修九角朱月修八角四分樊恭　八角二分苦修七角二分朱高氏五角四分高　蔭堂查　堂楊潤翁賀子周邊靜　王珍營王能秉吳　氏計選九户各五角沈一階四角七分高花女四角朱花女三角六分王叔敏王　靑王元修演鈺官四户各三角虚心子二角六分費有容二角半張哲堂二角王　玉二角朱　珍一角四分夏林姑旆玉林合一角王憲之銀銷片重三錢四分以上共收洋七十三元銀片三錢四分[  上海六馬路仁濟善堂賑公所敬等]  
 
 
 

Page 11

 
 
   
 
 

Page 12

 
 
   
 
