# 1898 - 29 - 4908906

 

Page 1

 
 
[彚解江北賑捐] [  申報館恊賑所謹啓]  
去歲淮徐海諸郡天災洊告道滿死亡蒿目傷心難安寢饋本館從諸君子後襄募振捐荷蒙海内善士慨擲囊金集腋成裘良深感荷兹又彚集規銀一千兩會同絲業會館仁濟善堂諸振所所收捐欵交嚴佑之先生帶往災區散放惟是江北諸郡縣平時本瘠苦異常當此災害迭生小民更難謀一飽溝瘠道殣觸目纍纍所望樂善好施者大發菩提之心同證極樂之果則本館當望雲九叩銜結矢之已肅此布陳兼頌春禧伏維垂鑒 
[出售廣學會新譯中國度支考○仍寄售中東戰紀本末初續編文學興國策每套兩圓圖書集成局代啓]  
中國每歲度支出納之數向無卅布清册上海英正領事哲特就户部曁各省奏報中關係錢榖之數者樍三載之句稽抉摘成中國度支考一書呈英政府轉發議院核准刋行於中國財賦之所出與夫一歲支發之欵逐項羅列旣簡且明廣學會譯任華文交本局代印精本卽託申報館帳房申昌書盡室出售每册洋銀一角五分所有前印之中東戰紀初續編連文學興國策并售拆售均有定碼以及泰西新史攬要仍并寄售上海英大馬路泥城橋東堍廣學會總局及美華書館格致書室古香閣文瑞樓飛鴻閣大吉樓外埠教士售書處曁各書坊皆有出售諸君請分别賜顧可也 
[恭讀正月初八日上諭謹註]  
正月初八日奉上諭分設特科歲舉等因草莾小臣十讀三復謹拜手稽首而颺言曰我中國轉弱爲强其於此一舉開其始哉夫中國之所以積弱不振者非土地之隘也非甲兵之寡也非財貨之絀也非人材之苦窳而無以遺大投艱也特凡事無以振作之激勵之使真才抑塞而無從登進卽登進矣而又所用非所習以致左支右絀茫茫然幾於無所適從雖有奇才異能亦苦如驥足之難展耳今幸聖明在上博采羣言特設科條搜羅俊彦舉凡山林奇傑抱負素深者有不爭自濯磨求副朝廷旁求之至意者乎獨是旁求旣切矣山林奇傑抱負可舒矣而他日者釋褐登朝仍是用違其才拘資格而無從展布可奈之何則小臣願獻一策焉伏讀上諭特科之例分六事一曰船政凡考求方輿險要郡國利病民情風俗者隷之二曰外交凡考求各國政事條約公法律例章程者隷之三曰理財凡考求稅則礦産農功商務者隷之四曰經武凡考求行軍布陣管駕測量者隷之五曰格物凡考求算學聲光化電者隷之六曰考工凡考求名物象數製造工程者隷之旣已類别門分自不致如絲之紊竊意各部職官之制亦宜一律變通凡經考取之高才生卽量其所長授之以職使出其平昔所習者各展經猷其長於方輿險要者爲布置營壘所必需宜歸入陸軍部其熟於郡國利病民情風俗者爲治民所必需宜歸人民政部其嫺於各國政事條約之類者爲交涉所必需宜歸入總署及出使外洋其精於稅則礦産農商者爲度支所必需宜歸入理財部至於行軍布陣管駕測量爲海軍之要宜以此項人治海軍算學聲光化電以曁名物象數皆製造器物者之事宜以此項人治要工其始惟學習而已襄辦而已久而久之深入精通窮其奥妙則拔其尤者依級而升勿轉移勿更調俾得盡其所學餘蘊畢宣夫如是而人才有不興國勢有不振而猶患强鄰之肆意憑陵者我蓋未之信也或曰若是則時文竟可以廢矣何以上諭又云歲舉一途三塲仍試四書文且謂經濟科與制藝取土並重曰是亦足見聖天子之躊躇番顧也夫士人伏處鄉廬皓首窮經惟是以八股求合於有司之繩尺得以紆青拖紫光耀門閭一旦驟令改絃而更張之安望其能大展胸襟邀主司之青睞故目前仍不廢棄制藝必俟數科之後多士漸通時務始可悉屏四書文顧或謂朝廷旣以時務遴真才此種以四書文進身者其將投閒置散乎曰是亦無慮制藝雖可廢文學决不可使其就湮波夫内而部曹外而由督撫以迄州縣箋疏文告無一不賴夫文人則必有此種人以佐之始能出言有章工於筆札觀夫日本事事改行西法而各署仍有書契官易地以觀豈以制藝進身者而竟一無所用乎且時務必基於學校學校旣立所需教習必多旣得科名卽可派令教授生徒歲録其有功者以次洊擢漸升至提調總裁或則出司文衡代朝廷甄拔士類又安慮汩没其所長耶然猶有慮者歴來考試專重時文坊賈卽選印文章藉以弋利及邇科有以射策詳明入選者於是策料日新月盛幾於插架盈箱今兹詔設時務各科又安見時務之書不將花樣翻新供人撏撦苟不設法以使之禁絶則真才仍無以自見而抄撮倖中者定不乏人於此而求弊絶風清要在主試者之全神畢注非可以袒索一事視爲故事虚行也伏案書生言無足重略抒管見亦惟竊附芻蕘之言云爾 
[本館接奉電音]  
　　昨日午前京師飛電傳來上諭一道敬謹譯登○本月初十日奉上諭山東兗曹濟道著丁士彬調補錫良著調補山西冀寗道欽此 
[膠州近狀]  
　　日本東京日日新聞云日内有德國兵船五號下碇膠州灣青島之畔東歴本月中續到德國步兵一大隊砲兵一中隊岸上所建兵房約二百五十間至一百五十間 
[英俄舉動]  
　　日本東京日日新聞云大連灣及旅順口二處泊有俄國兵船七號○烟臺附近海面時有英國兵船往來游弋蓋以窺伺俄人舉動也○英人檄調印度兵船一隊齊集中國海面而以香港及舟山巨文島三處爲根本 
[英船游弋]  
　　寍波采訪友人飛函相告曰邇日傳聞有英國兵船六號停泊定海口外又有一大鐵甲船駛入鎮海口下碇至鎮海口外則另以二兵船往來游弋誠不知其意何居也 
[禁抑銀元]  
　　鄂督張香帥前權南洋大臣時曾議創金陵銀元制錢局未及舉辦卽移節鄂中迨劉峴帥返任俊有竭力玉成凡建造房屋購買機器採辦銅鉛諸事至客歲仲冬始行告竣迨開爐鼓鑄銀元初不得法爰咨調鄂局熟手來局令其指撥一切遂得與粤鄂所鑄一律精美刻下鑄就大小銀元爲數甚鉅不日卽可發交各錢鋪行使峴帥恐巿儈居奇或有抑價情事爰出示曉諭大致謂凡錢糧厘稅賑捐均准以本省銀元交納錢鋪典當以及各項交易均應一律通用其價值視鷹銀行巿爲低昻不准故爲抑勒如敢故違一經訪察或被告發立子重責等因憲諭煌煌商民共凛想此後巿廛行用可以流通無滯必不敢故爲抑勒自干咎戾矣 
[煤礦利用]  
　　宜昌訪事人云長揚宜都兩縣多煤礦前由上憲派郭委員前往督辦名爲煤務局現已開出礦穴由是處商民包攬運賣近日洋行及官商皆用此煤行銷頗盛據云煤質甚佳苗亦極旺頗有裝運不窮之勢云 
[興開閘口]  
　　紹興府屬山陰會稽蕭山三縣最慮水災每至四五月七八月間雨水多農田卽有淹没之患 
 
 

Page 2

 
 
惟恃閘口以爲宣洩但三江楝樹下等處雖有老閘而泥沙阻塞一遇水旱不能賴以流通孫邑尊軫念民瘼欲在直洛施地方設法另建新閘果爾則三縣土地人民皆獲水利以 
[囚徒解省]  
　　安慶采訪友人云客臘二十六日有差役押解囚籠二具籠中之犯皆鬚髮如銀皤然老叟也旋押赴按照廳投文呈騐箕斗詢之差役始知一爲吴元魁年七十歲一爲吴瑞許年五十四歲俱由壽州解來第未知所犯何案也 
[除夕遇盜] 　 
　　嘉興縣境寺賢埭鎮某姓米行於去臘除夕被盜搶刼並傷夥友元旦投縣署禀報楊邑尊得禀後卽於初二日帶同差捕前往騐勘飭捕嚴緝惟夥友雖受有傷痕尙不致有碍性命云 
[罪不容寛]  
　　上海英租界開設臺基之趙顧氏陳土氏二虔婆經江蘇藩司聶仲芳方伯札提至省發交蘇州府發審局委員訊供擬罪客臘已紀報端昨得姑蘇采訪友人來書云日前桐子霑太守以趙顧氏監禁三年陳王氏監禁二年似尙過於輕縱爰擬將二犯婦先押令游示省垣俟遊遍六門然後發回上海縣遍遊城廂内外各處始照所擬罪名嚴加監禁迨年期旣滿將陳王氏遞回廣東趙顧氏遞回寗波移請各原籍地方官嚴加約束 
[刑人于巿]  
　　姑蘇采訪友人云丁培森左鈺豐二犯皆江洋大盜也禽獲後置諸司獄已一年矣本月初九日臬司吴廉訪接奉刑部釘封公文飭將該二犯就地正法爰札飭長洲縣汪大令會同守備李守戎督帶隊伍提二犯至大堂略詰數言卽傳諭劊子加法綑綁押赴北寺大校塲梟首示衆迨回署則六街三巿早已燈火輝煌矣 
[白門决盜]  
　　前報紀江寗縣捕役在三山街春生烟館獲住盜匪五名兹悉五盜係在通濟門外手持洋槍行刦事主范長松郭老四家之犯當經江寗縣趙小帆大令訊明以該盜雖在江寗境内緝獲而犯案則在上元縣境爰卽備文移請上元縣訊辦陳諒山大令升堂研鞫五犯中一名大黑子一名二順子均供認持槍行刦不諱其餘三犯則堅稱在外把風並未入内犬令得供據情詳報督憲劉峴　以該犯瞻敢手持洋槍一日連刼兩家雖無傷人情事實屬不法已極若不立予梟示何以戢兇暴而安善良遂傳台就地正法大令遵於去臘二十七日清晨牌提犯出獄如法綑綁先時禀請江寗府劉太守牒請中恊城守恊左營游府率兵至縣護解兩犯赴笪橋巿行刑訖旋詣督轅銷差峴帥諭令將兩犯首級發往犯事地方懸竿示衆不法之輩庶幾知所警懼哉 
[示查庵觀]  
　　杭州東街一帶向多庵觀兵燹後營造日增其中苦志焚修者固屬不少而紊亂清規者亦時有所聞去冬某寺藏奸某菴窩賊均已從嚴究辦藩憲惲方伯以清净法塲不容良莠混雜因札府飭縣會同保甲局逐一清查造册呈報杭州府林太守遵諭辦理并出示曉諭曰浙江杭州府正堂林爲曉諭事案奉藩憲惲札開照得庵觀寺廟凡非祀典所載例應禁止增添良以淫祀無福非行徒耗民財深恐藉名佛會聚衆燒香男女叢雜易生弊端風化攸關不得不從嚴申禁本司訪聞浙省三十年來菴廟增置數倍於前東北一隅尤甚幾於所在皆是其中住持僧尼或有不守清規招引匪類等情是以清凈莊嚴之地爲藏垢納汚之所本司爲維持風化起見合行札府飭縣會同保甲局逐叚清查共有菴廟若干分别造册呈報已有者不得增置本無者不准添設并嚴禁年輕婦女入廟受戒參禪拜認師徒各家長等均須　加約束弗令出外燒香如有不遵立卽懲辦等因奉此除飭縣會同保甲局逐叚稽查造册呈報外合行出示曉諭爲此仰士民人等一體知悉嗣後倘有增置菴廟者立卽從嚴懲處婦女有拜認師徒者并提家長治罪各宜凛遵毋違特示 
[興修官街]  
　　金陵訪事人來信云江寗藩署東西轅門官街一道長約一百四十餘丈年久失修道途則凹凸不平溝渠則壅塞多穢每值陰雨積潦成溪安步當車者莫不改道他適藩憲松方伯深悉此情乃飭理問廳劉叅軍恩德雇工興修叅軍奉諭筮吉正月初六日興工以街道兩旁官溝多有在民間屋内者誠恐有人阻撓及工匠人等向民家藉端索費因會同江寗縣出示曉諭大致謂修理官街開通溝道係屬便民之舉其官溝有在民屋内者均飭工隨時開控隨時還原與屋主毫無妨碍居人毋得阻撓此項經費悉由官給不取民捐分文如有工匠人等藉詞需索許其扭禀來廳以憑懲辦 
[漢臬火警]  
　　漢口采訪友人云客臘除夕漢口横堤左近某姓家不識因何失慎以致火光熊熊拉朽摧枯無殊風掃敗籜幸賴鄰人汲水以救得免蔓延然房屋已化爲灰燼矣 
[蕪城火警]  
　　揚城采訪友人云舊城郡廟迤西茅屋如鱗中多貧户去歲除夕三鼓後某姓家老嫗孤坐火爐邊不知如何將炎灰潑翻以致火延葦壁赤熛怒煽毒燄飛揚俄頃間茅屋兩椽成灰燼幸左右無毗連之屋得免殃及池魚然媪已無可棲身不免寒宵露坐矣 
[蘇垣火警]  
　　姑蘇采訪友人云本月初九夜十一點鐘時忽聞警鑼亂鳴知吴回氏又在省垣煽禍推窗瞭望則西北角紅光上熾幾疑霞起赤城俄而各叚水龍星馳而出詢之言火起於閶門内桃花塢廖家巷口胡姓成衣店閲一下鐘許始漸漸火滅烟消翌晨訪悉焚去成衣店及比鄰某姓家共房屋四椽 
[甬江火警]  
　　寍波采訪友人云新正初八日午後郡城小沙泥街朱家橋畔毛姓家積新中失火轟轟烈烈穿透屋梁炎上之威幾難抑遏不得已倩人鳴鑼報警幸各水龍夫聞聲齊集吸水狂噴不片刻時卽告熄計焚去小屋四椽 
[八閩勝賞]  
　　福州采訪友人云去臘二十五日之夕大雨傾盆怒霆砰𥔀街頭巷尾積水成渠迨除夕煖意宜人無異三春氣候各店鋪皆高燒降蠟徹夜通明收帳之人往來如蟻不虞龜更四轉急雨狂飛洎乎元旦良辰晴光大放黄人捧日高拱雲端爆竹聲中鶯啼燕語紅男緑女笑語聲喧皥皥然如登春臺之上也自是迄今薄煖輕寒春陰冪　花南硯北梅蕚微含轉眴節屆試燈但得屏翳飛廉銷聲匿蹟則火樹銀花星橋鐵鎖燭龍萬道蠟千枝更將歌陌上花開緩緩歸之詩共樂昇平景色矣 
[鄂城燈景]  
　　湖北訪事人云鄂中自獻歲以來司門口一帶燈巿薈集若輩一年生意全恃此新正數日比來風和日麗春意盎然都人士女咸上黄鶴樓樓徘徊憑眺藉以游目騁懷巿中尤人海人山異常擁擠一至寒蟾吐耀則銀花火樹照徹通衢尤覺陸離璀璨是亦點綴昇平之意也○燈謎卽古之廋詞鄂中盛行此戲值此鶯啼燕語春事方新都人士采烈興高相約作春燈雅集連日省垣開設燈社不下十餘家惟葉公祠所出燈謎尤自出心裁戞戞獨造聞主社者均一時名士贈采亦俱從豐是以騷客詞人無不鬭角鈎心錦標爭奪韻人韻事詢足焜耀詞壇矣 
[古潞述新]  
　　北通州訪事人云東陵待用大石象一對重數千斤刻經辦事人將沿途街道平墊支搭堅固橋梁當以便由京西運往安設○去冬以來每有駱駝裝運茶箱載往張家口交納晝夜往來絡繹不絶 
[鄂省官塲紀事]  
　　湖北訪事友來函云王聘卿明府廷珍委署江夏縣篆擇期元旦接印新任漢陽縣李廣侯大令觀濤亦同日接篆視事○本任湖北江夏縣諸肖鞠大令可權經上遊檄調署孝感縣篆大令定於元旦交卸起程○鄖西縣知縣印務詳委本任東湖縣周大令瑞鑾署理鄖陽府通判詳委試用通判馮别駕紹恩署理孝感縣典史詳委試用從九俞少尉梅元署理均於客臘歲暮時先後奉藩轅牌示矣○胡慈 
 
 

Page 3

 
 
圃别駕得立委署鄖縣篆務已詳前報現别駕履新在卽所遺遷善所差由馬植軒廉訪檄委垷辦清理積　之羅大令忠祥前在接辦遞遺之清理積案差則委郭刺史寳銘接辦均已分别到差矣○漢鎮厘金局委員羅恒年司馬金壽奉文調辦寳塔洲厘局事務所遺之漢鎮厘局差卽以現辦寳塔洲厘局之施鶴笙太守紀雲接辦○羊樓峒爲産茶巨埠向設茶厘總局委候補知府爲總辦每兩年期滿卽行瓜代此定章也易希梁太守學灝奉委是差甫經一載因收數未能暢旺遂調充保甲局會辦差所遺羊樓峒茶厘已委盛我彭太守春頤接辦轉瞬茶巿將興卽須到差視事矣 
[潯上官塲紀事]  
　　九江關道誠果泉觀察於新正初六日赴省拜賀中永年禧各官至江干恭送如儀○前署江西法道候補道文矞生觀察因公赴京初五日道出潯陽登岸拜客各官咸往答拜擬初十日附輪船東下○九江府聯敷青太守委許仲碩叅軍赴湖口縣查騐紅船委蔡次眉二尹赴瑞昌縣催范故令欠項委屈韞卿二尹赴湖口縣催奏銷册均於日内分道揚鑣而去○盛亦卿委前山東平原令楊子美明府偕西人大豐往德興縣境開辦銀礦去歲除夕過潯暫駐行旌新正初二日卽前往○星子縣左鑑湖明府於新正初四日來潯拜賀鎮道府憲及同寅年禧○通遠驛丞孫君壽朋姑塘關委員金子明叅軍均於初四五等日來潯叩賀上憲新禧小作勾留卽次第遄返○巡汪委員徐敬叔少尹之封翁少蘅明府向就府署刑席兹選授山西偏關縣知縣喜音傳來寅好咸往道賀○署瑞昌縣楊璧臣明府履任僅一月卽丁憂府憲聯太守接禀後卽委土樂局員彭星階明府前往代理 
[白下官塲紀事]  
　　金陵采訪友人來信云江寗藩司松鶴齡方伯於正月初五日由省垣啓節取道滬上換坐小火輪　赴蘇晉謁奎樂峯中丞禀陳要公並叩年禧先一日躬詣督轅禀知○金陵官書局總辦吴鑑泉觀察學濂長於度支素爲北洋大臣直隷總督王夔帥所器重客歲孟冬咨行南洋大臣劉峴帥特調觀察前赴天津藉資臂助及膠澳有事夔帥以江蘇淮安府與山東接壤尤宜豫爲之防查觀察久駐江寗省城淮揚开帶情形素所熟悉遂檄委觀察前往揚州辦理淮軍後路支收事務觀察卽棒檄南下去臘除夕安抵白門旋于元旦晉謁督憲劉峴帥叩賀新禧之餘禀陳奉委各節俄卽辭出遍謁寅僚勾留三日卽赴維揚辦理籌饢事宜 
[西湖春色]  
　　杭州訪事人云省垣每屆封印之後有劉盤龍癖者無不興高采烈以爲逢塲作戲官憲亦不之禁也上年保甲局憲傳諭地保嚴加查禁乃本年正月以來此風未能稍息藩憲惲方伯特札飭仁錢兩縣嚴拿密訪并出示曉諭兩縣奉札後遵照辦理特發簡明告條徧貼通衢其文云縣正堂示照得現值新年小民無知以爲新春時節賭博無妨此等惡習殊堪痛恨現奉藩憲查禁除飭差嚴拿外合行出示曉諭爲此示仰軍民人等一體知悉如有仍蹈故習聚賭抽頭者立卽照例嚴辦决不姑寛倘地保差役得賄容隐者一併從重治罪各宜凛遵毋違特示○去年銀根緊急拆息甚重以是各業虧負纍纍鋪户之倒閉者甚多而綢業爲尤甚如落渡橋厚記綢莊及助聖廟巷口夏姓綢莊均於年終時因調度不靈以致閉歇據彼業中人言去冬安徽省城大火有一極大綢　被焚厚記等莊均係與之往來所放各貨買值甚鉅因遭回禄不能歸償杭地得信之時已屆歲闌一時無可挪移祗得暫行停止俟新正後當再理取也 
[鑑湖月影]  
　　紹興訪事人來函云去年傳聞爐房有私毁制錢之事錢店銅店因之被累後各銅業以挾仇者造言生事諸多窒碍不若同行各具切結請設官爐由紳士董事禀請批示所設官爐擬在閙巿中以免外人妄造蜚語此舉實於銅業有益而私銷制錢亦可毋庸過慮矣○新年賭禁從寛牧猪奴一流人每於此數日間喝雉呼盧以爲笑樂在上者卽耳有所聞目有所見而往往故作痴聾蓋所以略順輿情也今年正月初二日紹興城中大善寺前有賭徒設檯爭爲投瓊之戲各不相下因是爭閙適地方有司至喝令拘拿各賭棍以時在新年不干禁令瞻敢抗拒虎而冠者併力嚴拿始得獲住數入解案待究或曰行兇者係諸曁縣人風氣强悍故敢出此然乎否乎 
[盛筵冉紀]  
　　昨報紀英界讞員張賡三直　宴客一事兹悉前日五點鐘時直刺備京中西珍饌並陳設一切由花廳至頭門均鋪地毯上海縣黄愛棠大令首先鳴騶而至旣而金陵教士福開森君日本駐滬總領事官小田切君副領事龜山君各携夫人及美國教士林樂知之夫人女公子陸續戾止直刺一一迎入座間水陸紛陳東南盡美推襟送抱頗極歡悰直至十一點半鐘筵席始散各分道而回直刺定於昨晚續請英美德各國領事赴宴云 
[演習西禮]  
　　英界讞員張賡三直刺蒞任以來以滬上每有中外交涉之事接待西人須從西禮爰飭差役及護勇人等如有西官來廨當舉手爲禮差勇奉諭之下雖各敬謹從事然仍未能一律熟直刺見之大爲不悦因飭護勇頭目白家祥每日清晨指教演習務使嚴肅整齊勿致貽西人之笑 
[訂期會訊]  
　　法界讞員鄭景溪大令定於本月十三日卽禮拜四蒞公堂會訊各案所有歲暮交保出外之人先期傳諭各包探著保人交案待訊 
[拘辦賭徒]  
　　前晚十六鋪巡防南局委員鍾偉臣二尹率領勇丁在明市荷花池對面浙嚴公所拘獲賭徒甲乙丙三名帶至局中押候訊究○湖南某邑人藍綵灜在南巿高昌廟左近糾人聚賭前日十二圖地保前往阻止藍不服保遂赴巡防局禀知魯介朋二尹派勇往拿獲住李德遂周福生兩名解局請究二尹提訊之下李周同供並不在塲實被誤拘藍綵灜亦不知其何往求恩鑒宥二尹判將李重責五百板周責四百板各枷一禮拜發局前示衆○本報前紀賭犯候訊一事兹悉聚賭之處在八仙橋西首寗波人戚正乾所開之慶康首飾店中是晚賭首戚永康糾合賭徒謝阿來等多人抽頭漁利巡防局委員張二尹訪悉派勇往拘將正乾永康及謝阿來等三名獲案候訊忽有人持馬路工程委員朱森庭明府之名片至局請保二尹察知爲僞喝退不准未幾又有沈月康張錫卿二人貿然至局説情二尹大怒命勇丁將沈張及戚等三人函送總巡局請究前晚鍾受百明府升座提訊各人皆俯首求恩明府以若輩皆生意中人姑從寛典判各責一百下具結交保○有混名麻皮錦三者與徐炳春徐小巖王毛毛等爲伍日在楊樹浦迤北新大王廟内糾人聚賭哄騙錢財昨爲巡防局員李葆初二尹查悉於午後二下鐘時督率勇丁往捕詎料若輩兇横性成膽敢出而抗拒二尹幾爲所困幸各勇丁奮力擒拿將爲首之四人及同類十三人一併拘獲押回候訊○前日之晚楊樹浦大順紡紗廠有小工數十人在内聚賭被巡待勇丁所知僞賭客因得入内將王宏得及同黨某甲拘獲押解回局禀請李荷葆初二尹究辦 
[茶樓封閉]  
　　滬城邑廟春風得意樓茶館主杜榮祥執事人姚來元因彈唱淫詞及容留婦女品茶事爲總巡鍾受百明府目覩將茶博士三名拘回及傳姚來元等人抗不投到轉浼請某紳董到局説情明府怒而不見急飭差役前往押令閉歇聽候發封前日明府將封條發給局差命速赴邑廟卽時封閉並查提姚來元等到案從嚴究辦 
[地痞冝懲]  
　　本邑浦東張家樓人徐阿狗向在南巿製造局當磚瓦匠數年前曾於鄉間娶同業某氏女爲室結褵後琴瑟頗諧迨去秋徐偶因微恙遽爾棄世家計蕭然氏難守柏舟節冬間遂由徐之族人作主轉醮於隣村農夫楊某村中無賴輩偵知其事向惕訛詐復有徐小和徐寳生兩人冐稱徐阿狗之族長突於前日糾約黨類徐春華龍囝阿弟毛毛等二十餘人蜂擁至楊處肆意雍唣謂須出洋銀百元方肯干休楊 
 
 

Page 4

 
 
力有不逮挽人婉却彼等不服竟敢擁至房中將氏刼出楊知事不得了急倩本處二十四保十七圖地保徐建邦到來介紹若輩目恃人衆竟將地保曳至田中團團圍住任情毆擊並以穢物塞諸口地保受此作踐心有不甘急奔至唐橋巡防局中據情禀訴局員某二尹急派勇丁馳往彈壓未幾楊亦倩人赴局報稱被彼等闖入房中攫去銀鐲一副洋銀十餘元請究迨勇丁到時已由二十六圖地保姜雲生恊同二十五保四圖地保蔡春山奔往帮同將楊妻奪回諸無賴亦已聞風逃避事後由徐等央人緩頰向楊負荆服罪并願賠洋銀十元楊不欲多事允爲寢息而局員訪知徐等素在鄉間藉端訛詐因卽傳各圖地保則局命將村中各地痞限三日内按名報局以便拘懲 
[無賴行兇]  
　　山東某邑人劉塘向在滬南十二圖高昌廟左近以挑賣湯團爲生前日其友人馬長根招湖南人顔志再等多人聚賭不知因何口角旋復爭毆翌日顔糾令小流氓多人將在塲賭博之任順仔曳至茗園茶肆舌劍唇槍之餘各不相下旋將任拖至樓下任情攢毆復出利刃向任腿際猛戳兩下血流如注任急奔至是處巡防局中喊控局員魯介朋二尹立飭勇丁馳往拿獲正兇潘繼囝帮兇張小狗等兩名升堂研訊任供係金陵某邑人曾在製造局充當工匠邇因新年廠中尙未開工由馮長根等前來約令小的至劉塘家小賭旋卽因事口角次日顔志再糾合多人將小的曳至茗園訛詐小的不從以致被其用刀戳傷不得已來案控求檢騐二尹察得傷勢不甚緊要飭自行醫治一面傳潘研詰據供亦在製造局爲工匠素來安分不敢爲非是日雖在茶肆中啜茗然並未帮同打架任順仔所傷實由張小狗之親串動手張供小的並不在塲故一切情形均不知悉二尹卽傳任辨認當時是誰將爾戳傷供稱潘先動手後由張小狗之親串帮同拖住髮辮使小的不能倔强求請究辦二尹以潘繼囝持刀傷人猶敢狡展實屬可惡判令重責一千板張小狗責六百板一併管押在逃之人限令捕勇速行拘獲從嚴究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[海運委員銜名單]  
　　北通州訪事人云辦理光緒二十四年海運委員早經倉帥去冬札調委派兹將銜名録後候輔同知勝岱楊梗統卽用知縣楊雲卿候補知縣張孝友高紹陳戴承祖吴大照何芳棶直州判臧垣臣州同韓炳樞州判鄭其琛郝國　候補府經歴竇人楨李傳猷查美朗大名縣丞王紹曾縣丞振海祝景燧竇立傳康啓提杜宗澤殷浩趙洪彦邱廷榮高龍章李振鉤朱承鈞吴世長學正管倬臨榆縣教諭周慶瀾撫寍縣教諭劉錫福束鹿縣教諭宋朝楨天津府訓導張之翰定州訓導陳文焯密雲縣訓導蘇懋宗廣昌縣訓導鹿學陶教諭吴春鴻唐俊賢祁彭年王恩紹潘中和魯壽高孫允桐王壽曾霍廉儒王鎬孫承頴張鵬年王毓蘭劉翰屏王芸閣劉克仁李長生麟趾郝喬年師訓馮學海吕樹桐訓導解楨元郝鳳樓耿光迪祝華春邰景春劉敬亭陳福昌馬錫蕃杜瑞劉青綬楊毓成張慶森河西務主簿王國鐸主簿朱鳳藻延慶州吏目吴仁吏目李上珍黄村巡檢蔣翼邰典史張茂林包濟張庶豫顧鋆張錦榮共八十員 
[飭催考貢]  
　　浙江學政陳梅生大宗師於去歲十一月二十九日接受關防嗣查得各學應考歲貢者共有二十餘名遂行文各屬催提赴考其未屆貢期願考預貢者亦准其報名投考 
[酒肆揮拳]  
　　福州采訪友人云去年臘月某日大橋頭味秋樓酒肆有無賴子藉端滋擾旁人多方解勸首將肯矣不虞酒保驀叱辱之無賴子引以爲羞糾率闖棍數十人排闥而入肆行毆擊毁物良多肆主指揮各人與之對敵此拳彼脚誓不兩全保甲局員宋小訪司馬聞之立飭叚員周贊卿二尹督帶差勇前來竭力彈壓無賴子始不敢逞志相率遁回 
[米票作僞]  
　　杭州每屆年終官憲給發貧户米票每紙三升上城地同善堂下城在普濟堂限於二十六七兩日給米過期作爲廢紙客臘二十七日午後有一老婦在同善堂門首哀泣手持米票十一張内四張係普濟堂官米餘皆下城及湖墅米鋪所出之票途人異而詢之據稱向人展轉乞得米票若干張其中官米在此處給發不料有上堂下堂之分今日爲時已晚路程又遥年邁人行步甚艱倘遲至明日豈非白白送掉一斗餘米耶且泣且説忽來一人駐足而視因謂汝旣如此爲難何不將票售去省却多少跋涉婦謂如有人願售真是莫大陰功其人云汝欲售錢若干則稱每張百文其人云我給汝三角小洋如何婦云謹如尊命尙有店票七紙每紙一角可否一併購去免我往返其人云爾以堂票過期不發故急於銷售若店票隨時可取何必急急售去婦稱年下需用甚急故亦欲售錢抵用其時觀者甚多有某舊貨店主貪其便宜出洋四角購得四紙又有某甲者以洋三角將剩下之三紙買去老婦乃歡喜而去詎料堂票四張悉真實不虚店票七紙皆係赝鼎説者謂買堂票者必與老婦串同特先爲之倡以冀他人信從作僞如此亦騙局之翻新也 
[津沽雜述]  
　　天津采訪友人云新任杭州織造誠尚衣全於客臘二十三日行抵津門就佛照樓暫駐旋於二十六日附招商局新裕輪船至滬江然後前赴之江任所○客臘二十二日火車由唐山回抵老龍將停輪矣車中諸客紛紛料理行裝有某甲者急不及待遽從車旁躍下横仆車軌間輪由腿上碾過兩腿斷折並有要害處受傷以致逾時而斃亦慘矣哉 
[南晴雲]  
　　　西訪事人云候補道賀芷瀾觀察去秋經晉撫胡中丞奏調襄辦各局事宜奉旨俞允轉行到江德中丞卽輸　　　　　　　　　　　裝交卸江省善後局務領取撫札已於臘月某日首途矣○江省育嬰公局以邇來送嬰至局都甚多而領者殊少天寒歲暮乳哺維艱故於去冬臘月朔日起至晦日止凡有來局領嬰者先給錢三百文以示體恤惟本婦無乳及順領有嬰者不准冐領 
[研訊爭殮案]  
　　臭嘴阿大卽陳阿大與堂嫂陳章氏謀奪新故伯母陳李氏之遺産並爭殮氏屍三日吵閙不休以致互扭至上海縣控告黄大令著值役朱順帶同陳章氏前往本城廣福寺畔家中先將陳李氏屍身收殮再行訊斷前日值役帶同陳章氏前往正欲押殮陳阿大亦倩人舁一棺至硬欲將屍殮入陳章氏向之爭論值役不得已仍將人證一并帶回據情禀報大令勃然大怒卽於上燈時升坐花廳研訊陳阿大訴稱本地人家住治下老北門内現充二圖地保夥役已故陳李氏係小的之伯母伯父在日曾撫小的爲子此次伯母故後遺有房屋三四十間小的前去成殮有堂嫂陳章氏覬觎遺産到來爭殮因此情極扭案控訴叩求訊究陳章氏同子陳蔭生上堂訴稱丈夫陳棣山在日曾在案下充當承發房書辦今病故已久伯父母初曾以夫弟陳阿大爲子嗣因阿大入於下流伯父母不願爲嗣另繼丈夫棣山爲子丈夫故後伯父母復嗣蔭生爲孫日前伯母病故小婦人等正在料理後事阿大忽赶來爭奪無奈來案喊寃旋奉諭押殮阿大又敢抗違查光緒十四年伯母曾在憲案具控阿大違訓盤踞等情奉前縣主裴大老爺懲責枷號有案可稽叩求訊斷陳蔭生供稱今年廿六歲現爲錢莊生理餘供與伊母相同阿大又稱陳蔭生並非陳章氏親生實係異姓亂宗小的旣爲族姪亦得士預大令以陳章氏亦有不合大加申斥飭原差恊同冉往押殮俟殮畢帶回再行訊斷陳阿大判令收押阿大求稱伯母大殮小的應去送喪求恩免押大令謂姑念苦求暫行免押但爾前去再敢阻撓否供稱不敢大令諭以檯往之棺柩著卽擡去陳阿大唯唯遵諭而退 
[呈控霸媳]  
　　李許氏僑居本城十二鋪開設薙髮店其子李甲年近而立前由本邑人某乙執柯娶南巿小南門外南倉街趙王氏之女爲童養媳當過門時年甫九齡至前年十九歲時成親詎料甲忽染吐血之症勢甚沈重女母得悉將女領因至本年甲已痊愈催其母將妻迎歸李許氏卽於前日親往迎接詎料趙王氏已將女另嫁某姓爲室李許氏情急央同原媒將趙王氏扭至水神閣吉祥樓向之詰責適二十三七鋪巡防局委員姚殿卿二尹經過令勇丁帶回升堂研訊李許氏供係常州府屬無錫縣人生有一子憑媒娶趙王氏之女爲媳前年完姻後兒子有病媳由伊母領回迄今已有三載現兒病已愈故至趙王氏處欲將媳領歸趙王氏任情霸阻不肯放回故在茶肆中饒舌趙王氏供稱生有一女幼時許與李許氏爲童養媳前年成婚後婿卽患病據稱由女兒年命不隹囑小婦人領回聽憑另行擇配今日李許氏前來領女小婦人因向評曲直並非故意霸留求鑒李趙氏供年二十二歲素在李許氏處爲養媳前年完姻後丈夫適患病故由母親領回已經三載今旣由姑前來迎接小婦人情願隨同回去叩求恩宥二尹著李許氏當堂將媳領回 
[訟藤不了]  
　　宋耀祥裏虹口胡家木橋人上年投上海縣署控同族宋物和霸佔基地嗣耀祥將地租與龔阿富建造房屋客臘二十三日之晚物和率其二子並其戚武生楊程亭又糾合流氓多人蜂擁至龔處將房拆毁龔遂投巡防局禀控局員提訊之下以先在縣中涉訟備文移送歸案辦理刻宋耀祥復投案具禀黄愛棠大令遂飭提齊行兇各人到案訊辦 
[病民送所]  
　　病民王阿四僵臥在途呻吟不已經某號華捕舁入捕房捕頭令送英界公堂請爲安插讞員張賡三直刺命送棲流公所留養 
 
 

Page 10

 
 
[英界案牘]  
　　六馬路玉壺春茶肆中有朱和尙者不知是主是夥訪事人未述其詳昨晨與比鄰某小烟館主鄭思德互扭至新巡捕房　訴詢之鄭則稱朱欲挖租樓面不允其求以致口角繼復用武被其擊破頭顱捕頭告以事甚細微旣欲涉訟可自赴公堂控告朱遂退去○陳有成扭周西園至公廨訴稱與周股開惠濟藥房以周爲執事諸事舞弊向論不服是以扭案請訊周稱任事以來從無錯誤不知何故忽然扭控張直刺著暫押候訊○昨晨十點半鐘有馬車一輛行經大新街公一馬車房前不知如何竟將行路之鄉人撞倒巡街華捕見之將御者某甲拘住甲初倔强不服後仍帶入捕房想須送案訊辦也○竊賊某甲彼中之老斵輪也曾經犯案懲辦數次近又行竊某姓家衣服首飭意欲付諸長生庫中適爲包探趙銀河所見連贓帶人捕房捕頭著押候解送公堂究辦 
[一法界捕房紀事]  
　　前日午後二點鐘時某號華捕巡至某處見一不知姓名之病人一息奄奄勢甚危殆倒臥於地呼之不能譍爰回報捕房捕頭令舁送仁濟醫館求療延至晚間十點鐘許溘然而逝翌晨捕頭令抱探至同仁輔元堂分局報請備棺收殮發壇○浙江寗波府屬某邑人張瑞生因貼擊貽累致虧欠某姓洋銀二百圓迨歲暮匿無蹤跡新正初八日擬附某輪船回甬經債主所見扭入捕房捕頭令押候解送公堂禀請追繳 
[美界捕房紀事] 　　 
　　昨日午後藍副捕頭飭令抱探王阿虎由押所中提出遞籍犯人沈月秋金壽根十名押上江天輪船遞回寍波原籍○江北人陳阿喬食力者流也每日在旗昌碼頭工作昨日乘人不備竊得舊鐵三十磅正欲肩荷而逃適被五百廿八號華捕所見將人贓帶入捕房押候究辦○李扣芝寍波人在怡和碼頭甘輪船上當小工前夜忽竊取物件携之登岸被包探任桂生查悉拘入捕房押候解送英界公堂究辦 
[金陵官報]  
　　光緒二十四年新正月元旦日文武各官均禀賀候補道吴學濂到北洋回奉北洋大臣委辦揚州淮軍後路收支局均見同知范鵬銷解灌折餉銀差清江回知縣葉　事銷愛育堂醫局差○初二日統領劉光才王世雄知府羅章正任海州徐委署鹽城縣王恩培桃源縣孫友暮均謝委均見知縣劉煇正發審又朱湘姚德鈞均謝委府發審差○深三日候選向知趙金玉到湖北來○初四日候補道吴學濂赴揚許允章赴蘇均辭知縣秦基奉委赴上海公幹松江城守營遊擊曾恆德到○初五日　臺松辭赴蘇提督場德初署淮安城守參將楊復勝同知李前晉通判李士彦知縣游毅之徐樹鐸龍璋張貴誠蕭仁暉均見候補道章廢曾紀壽陳桂森蕪采營參將王鳳祥憲州營參將具玉崑由京引見回上海參將周仕逹交刼回蕪湖遊擊陳麟書浦口　司夏元齡卽辭句容　王到見 
 
 
 

Page 11

 
 
   
 
 

Page 12

 
 
[光緒二十三年十二月二十二二十四日京報全録]  
　　宫門抄○　旨四道録前○浙撫廖奏爲遵旨查明知縣被叅各欵據實覆陳摺○十二月二十三日慶王等得賞謝恩○善耆榮惠各假滿請安○錢應溥等同鄉官謝恩○禮王良培果勒敏各續假十日○英年請假五日○内務府奏派堂子挂紙錢派出啓秀○又奏派恭懸恭收聖容派戴灜溥僎○又奏派初一日壽皇殿恭代行禮派出端王○又奏派時應宫拈香派出成端○掌儀司奏初一日恭奏先殿載振行禮○召見軍機廖壽恒張蔭桓○二十四日恭王等謝賞貂皮福字恩○澤公假滿請安○甘肅提督董福祥請訓○錫公興伯各續假十日○梁仲衡明桂各請假十日○召見軍機董福祥許應騤○○頭品頂戴浙江巡撫臣廖壽禮跪奏爲遵旨查明知縣被叅各欵恭摺覆陳仰祈聖鑒事竊照歸安縣知縣朱鑑章先後經人叅奏並京員在都察院聯名呈控迭奉寄諭交臣查辦一案當經臣檄司將朱鑑章撤任委員馳往查辦先將大概情形據實覆陳在案兹據委員候補知府劉至嘉東防同知高英會同署湖州府知府洪思亮禀稱案内舉人姚陛聞　出未歸葉順流等畏罪避匿獲案無期遵集現到人證分别查訊如原奏内稱歸安縣地丁差役赴鄉徵取藉端苛斂光緒十二年勒碑永禁前任知縣沈寳青改立飯食費名目一年復有舉人姚陛聞等控經前藩司龍錫慶批令改章設櫃差役潘吉王孫亮等忿控醵洋三千元賄通現任知縣朱鑑章門丁陳實乘間進言示威並原呈内稱莊差集洋三千元由差總潘吉過付縣署門丁陳寳進言謂姚陛聞遇案唆聳阻撓包庇抗傳各節查歸安縣徵收錢糧責成差保催追其地保向由殷户結保承充當初原爲慎重糧務迨日久弊生莊差不無需索民間遂以殷户保爲殷户包屢有控案該縣前任知縣沈寳青於光緒十二年禀經勒石永禁並將飯食費錢文平餘惟殷户保充地保相沿已久徵糧藉有責成禀准仍循其舊嗣職員朱黻等以殷户包之弊名除而實未盡在府縣具控二十二年十月間舉人姚陛聞又控經前藩司龍錫慶批據該前署知縣陳海仁以禁革諸弊莫善於設櫃徵收請自光緒二十三年上忙爲始設櫃聽民完納刊發告示永禁索擾復將莊差孫亮丁隆斥革朱鑑章於本年上忙開徵卽照烏程縣辦法先發由單設櫃大堂定限聽民完納現復訊據朱鑑章門丁陳寳供稱派充歸安縣署錢糧門丁縣官朱鑑章事皆親裁從不敢妄進一語壯差王嵩等素無私處焉能有醵洋三千元付伊在本官處進言之　質之差總　吉柴芳王嵩等供亦相同並稱洋至三千元無論三五貧役前不能措且明知改章設櫃伊等不能經手銀錢何至行此重賄檢查朱鑑章任内漕務詞訟皆無牽涉姚陛聞之案該門丁亦無從進言此訊無賄通及錢糧改章設櫃之實在情形也又原奏内稱鄉民向王嵩柴芳等詰問設櫃告示分辯因誣以糾衆指使朱鑑章惑於先入之言妄拿刑逼酷斃一人差役與鄉民爭閙吴姓路過被鎖慨加捶楚吴姓慘斃烏程縣獄府委長興縣知縣相騐掩飾刑傷並許給屍親銀錢屍親　允强捉畫押拆損手指越數日又押斃一人並原呈内稱莊差擊傷葉姓頭顱放鎗傷人拿觀　吴金高及唐姓王姓誘供各節查朱鑑章於光緒二十二年九月履任正下忙停徵開辦冬漕該縣一百五十四莊鄉民吴金高家貧無行素與葉順流爲伍潘吉柴芳王嵩等充當各莊糧差亦與吴金高素識每因細故爭論馴至積不相能該前署知縣陳海仁所刊永林索擾告示千餘道本傳各莊地保領貼陳海仁旋知交卸具一百五　四莊地保因患病尙有一二處未及黏貼吴金高疑爲柴芳王嵩等匿掯適十二月十七日輪應一百五十四莊完漕吴金高商同葉順流以差匿告示由葉順流分發無字傳單倡言於衆紏集方三六等多人乘夜至柴芳王嵩等家索要告示恃衆閧閙將　　　　具搗毁朱鑑章聞信馳有會營彈壓當塲拿獲肇釁之吴金高訊供笞責因事關縣役卽將該差柴芳王嵩旣吴金高方阿毛方三福禀府發委烏程縣知縣龔廷玉復勘柴芳王嵩等住屋器具被毁屬實訊據吴金高供認在塲搗毁葉順流分發傳單口稱舉人姚陛聞主意方阿毛等供止聽聞葉順流分發傳單並未在塲搗毁龔廷玉將犯並差分押待質公所一面查提葉順流備質詎吴金高於本年正月十九日在待質公所患病身故計距獲案之日已閲月餘府委高興縣知縣陳爲鑑騐明實係因病身死取具屍母吴李氏醫生陳琴軒看役洪成等切結填格録供通詳吴李氏忽同抱告何培福以相騐不實赴府具控由府卽時諭令須具指明傷處切結　子委員復騐該氏自知情虚供認不願再騐與抱告何培福復具切結附卷現復訊據長興縣仵作余松刑書黄肇昌供稱前騐吴金高臂上笞痕已平此外一無刑傷當時逐處喝報屍母在塲目擊何敢隐蔽質之屍母吴李氏上稱伊子吴金高實死於病並無别故詰以長興縣相騐時有無許給洋元差役曾否强捉畫押供稱均無其事查騐該氏十指完好並無折毁鄉民毁屋鬥閙時營縣均出彈壓府亦派員往查俱未見有擊傷葉姓頭顱施放洋槍之事朱鑑章當塲拿獲吴金高卽帶漕倉訊問事在俄頃差役無從誘供同時並獲之方阿毛方三福旋由烏程縣報明因病取保並無唐姓王姓在内亦無續有押斃一人此訊無刑逼酷斃誤拿刑傷及相騐掩飾之實在情形也又原呈内稱莊差四出滋擾六安壩張姓婦被毆墮胎張姓老者被推跌傷先後殨命及勒繳規費令立桑繭等劵抵償一節查朱鑑章因糾衆毁屋案内應訊之葉順流方三六等避匿不到派差赴鄉查提經該委員等密派妥人採訪細詢村衆僉云上年縣差到鄉時適有張正元家婦人因産患病旋卽痊愈又有張聖元久病在牀於本年正月間身故委無被差推毆各情至勒繳規費書立桑繭等劵並查無實據卽徵糧斂錢再三嚴詰亦堅　不承惟差役奸黠者多　吉柴芳王嵩雖於此案訊無詐贓賄通各情難保無另犯不法應請提省禁押出示招告如平日有魚肉鄉民擾害閭閻惡迹卽行　法懲辦吴金高商同葉順流糾衆毁屋藉洩私嫌本有應得之咎業已病故應毋庸議門丁陳寳審無賄通進言各情與訊止聽聞葉順流分發傳單並未隨同搗毁先已取保之方阿毛方三　均毋庸議署長興縣知縣陳爲鑑並無相騐不實請免置議逸犯葉順流查係舉人姚陛聞禀請禁革殷户包自係爲地方除弊起見此次鄉民糾衆毁屋之吴金高供指葉順流聽其主使分發傳單葉順流方三六等迭次催提復避匿不到應請飭縣勒緝葉順流等務獲　供禀辦以示懲儆等情由藩臬兩司會核詳請具奏前來臣查歸安縣徵收錢糧旣已改章設櫃聽民投納殷户包飯食費等名目嚴行禁革該縣差役並經該府委等訊無詐贓賄通各情朱鑑章並無縱役擾民刑逼酷斃人命情事長之縣亦無相騐不實以及其餘原呈各節或查無其事或事無實據均請毋庸置議浙屬民情浮動每於完漕時恃衆逞刁藉端生事風氣原應整飭惟朱鑑章到任未久民信未孚急於求治未能詳慎體察轉致競起猜疑訛言紛聚恐於該處地方不甚相宜業經撤任調省容臣督同藩司再行詳加查看酌核立理除飭司卽將潘吉柴芳王嵩等提省并飭勒緝葉順流等務獲訊辦一面責成湖州府督飭垷任歸安縣將革除殷户包飯食費名目重申禁令刊示發貼勒石永禁有犯必懲其設櫃徵糧事宜隨時妥爲籌辦毋任花户抗延外所有遵旨查明知縣被叅各欵緑由理合恭摺復奏伏乞皇上聖鑒謹奏奉硃批另有旨欽此 
 
