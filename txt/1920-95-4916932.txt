# 1920 - 95 - 4916932

 

Page 1

 
 
   
 
 

Page 2

 
 
   
 
 

Page 3

 
 
時評 
[變（冷）]  
　　今之世界殆所謂至極變化之世界歟不但中國之時局然也即各國之間亦多此情狀斯誠不能以常理測者矣 
　　南方今日岑伍間之變端與北方近日段靳間醖釀之變端皆非以前各種變端相沿而來也猶日俄最近之變端與法德間之變端與法英間稍稍流露之變端皆非未發以前所能預料者然則今日世界之如何與國事之如何又安可以常理測哉 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　四月九日大總統令内絡總長田文烈呈准新疆省長楊增新咨請任命年維濜試署伊寗縣知事應照准此令 
四月十日大總統令浙西各屬賦額偏重前據浙江紳民以民困難支籲請量減經該省長呈擬辦法前來當經交部核議兹據内務總長田文烈財政總長李思浩呈稱杳浙西徵銀科則尚屬無甚軒輊惟徵米科則互有多寡　請將米在九升以内各縣賦則暫從緩議先就利米在九升以上之嘉善等縣分别量減以一斗爲最高率並以每畝科徵收賦銀米合計至多不逾銀元五角爲度至普行清丈應俟時局大定再行舉辦等語應即准如所擬先將嘉善吳　嘉興德淸平湖崇德等縣賦則分别酌減由部轉行該省長黄成各該縣統於本年内辦理完竣俾得於民國十年分起按照減定之數核實編徵至普行淸丈雖一時未易舉辦亦應預爲籌畫次第施行總期擔負減輕賦率確定以恤民艱而垂久遠此令 
　　又令石玉芝授爲陸軍騎兵上校此令 
　　又令外交部呈請任命鍾毓兼呼倫貝爾交涉員應照准此令 
　　又令財政總長李思浩呈請任命鄒國珍署僉事應照准此令 
　　又令陸軍總長靳雲鵬呈請任命劉維注爲陸軍第一混成旅步兵第一團第一營營長郭言玉爲步兵第二團第三營營長均照准此令 
　　又令陸軍總長靳雲鵬呈請任命劉鈞爲黑龍江督軍公署軍需課課長應照准此令 
　　又令内務總長田文烈呈准江西省長戚揚咨請任命郭會霆爲九江警察廳警正應照准此令 
　　又令楊興奇於德文均給予四等文虎章此令 
專電 
　　北京電段昨來京應徐召入府密談對日俄方針至兩小時晚仍返團河（十一日上午十二鐘） 
　　北京電靳今日下午入府談兩小時内容甚密（十一日下午七鐘） 
　　北京電補提三長事徐詢段意見段贊成謂可完成内閣惟對二長人物·及國會疏通不置可否 
　　（十一日下午三鐘） 
　　北京電王士珍昨致函徐謂數日内回里徐復函切留（十一日上午十二鐘）　　北京電地檢廳前日以妨害交通罪起訴四十三學生昨學生又議自首各校各擧十人持公呈赴法庭（十一日上午十二鐘） 
　　北京電豫人迭電請調吳光新軍離境或解散政府商吳不肯 
　　（十一日上午十二鐘） 
　　北京電外部組荷约研究會華僑代表悉聘爲會員（十一日上午十二鐘） 
　　北京電蘇州日人槍殺華兵案决就地了結（十一日上午十二鐘） 
　　北京電魯田屈急電日人籌資千萬在魯設鹽田及拓殖會社已有山田等十餘人來調查 
（十一日上午十二鐘） 
　　北京電桂陸電謂伍去林辭賴西林維持一切和議仍依原定方針决不因粤事而改局部議和决不願聞彼昔唱高調今被段收買者殊可羞（十一日上午十二鐘） 
　　北京電岑春煊致政府二電（一）衆議員曹玉德在粤病故運柩回徽原籍請飭保護（二）漢綏兩路仍有發債劵抵外債訊請取消 
（十一日下午三鐘） 
　　北京電海參崴日軍傷害華人及開戰時多數華僑受拘留搜索外部電李家鏊向日代表提嚴重抗議又國院外部會電派范其光赴崴調查並與俄臨時政府所派代表接洽又霍爾瓦特定今晚抵京（十一日下午三鐘） 
　　北京電黑孫電告謝軍已全離滿站赴赤塔（十一日上午十二鐘） 
　　北京電吉林電上月底日軍由羅南調砲兵一營砲車念輛前往鮮境會寗駐防（十日下午三鐘） 
　　北京電日軍又調千餘人從大連赴赤塔昨已過長春（十一日上午十二鐘）　　北京電哈電謝軍已佔領大烏金斯克聶爾臣斯克新黨敗退日軍助謝甚力（十日下午三鐘） 
　　北京電吉電日軍於五日佔據伯力崴埠雙城廟街一帶崴埠新黨被日軍拘留甚多日俄軍現仍激戰甚烈阿穆爾省已派隊往援聞日軍有進攻阿省之說 
　　（十日下午三鐘） 
　　北京電黑電日軍調四十六聯隊前赴北滿駐防官兵約千名定十日由大連經長春往哈（十日下午三鐘）　　北京電贛電蘇軍已全數開拔回蘇所有吉萬各縣防務已調四十六團接替（十日下午三鐘） 
　　北京電拉門德擬酬酢一週考察兩週再發表投資意見 
（十一日上午十二鐘） 
各通信社電 
　　北京電院致西林等電中日軍事協定不廢自廢已不成問題和議要計迅希敦促代表速籌開議 
　　北京電院致鮑孫兩督及李委員電日俄爭閧所逮捕及傷斃華人應嚴重交涉 
　　北京電岑西林等電聞交通部發行公債三千萬以京綏路擔保實係外債變相希速取消 
　　北京電院派殷鴻籌查辦信陽兵變 
　　北京電徐樹錚日内由張家口回京定月底再赴庫（以上十一日）以上中華通信社電 
　　北京電戊通商輪救濟僑俄華民准由江防處派艦衛護内渡 
　　北京電借新銀團二千萬維持中東路係葉恭綽主張現葉無中東督辦希望此說巳打消（以上十日）　　北京電外部議閩案仍由莊景珂向日政府再抗議擬即發表莊署日使命令以重責成 
　　北京電日商在蘇槍殺兵士案政府主張就地解决　　北京電各國以日俄發生戰事探我宗旨外部决派員向使團聲明中國對俄與協約一致行動 
　　北京電鮑督電日俄戰局暫難平定中東路嚴守中立已電奉張黑孫協作维持中立之準備 
　　北京電鮑督電俄敗後新黨憤激將與日决死戰日現進攻阿穆爾沿邊戰事甚烈如侵入華境應如何對待請示 
　　北京電傳聞由京粤詣滬舊議員將合組一大團體發表意見電促統一 
　　北京電粤岑桂陸連日有電直致公府内容甚秘微聞關和局事 
　　北京電十日衆院開會到議員一百七十餘人不足法定數未成 
　　北京電拉門德表示此來專爲調查經濟狀况投資一節尚須審度 
　　北京電西北籌辦巿政事宜籌邊署派員調查京滬巿政以資考鏡 
　　香港電軍府巳免伍廷芳外交財政兼職伍决赴滬外傳伍仍將回粤說不確（以上十一日） 
　　以上中孚通訊社電 
公電 
　　杭校宣布全體罷課電（一）寗波紹興嘉興湖州學生聯合會公鑒外交危岌勢難因循賣國黨之害國誠令人髮指眥裂而省長齊耀珊敎育廳長夏敬觀猶承若輩之意旨摧殘敎育壓抑靑年敝會爲中國前途計决於明日起全體罷課驅齊夏以作爭外交之階請貴會一致進行不勝盼切杭州聯合會叩眞（二）浙江各地學生聯合會公鑒時至今日國事愈危直接交涉秘密實行閩案談判形成失敗天津被拘之代表且有絶食待斃之耗賣國賊之忍心害國一至於斯而吾浙省長齊耀珊敎育廳長夏敬觀復承迎若輩之意旨以摧殘我敎育壓抑我靑年苟不早爲之所則前途有不堪設想者敝會同人深悲夫此爰决議自四月十二日起全體罷課作提醒國人之運動啓我浙未揚之民氣望貴會一致進行不勝盼切杭州學生聯合會叩眞（三）温州衢州台州處州金華嚴州永康東陽學生聯合會鑒敝會爲驅齊夏以削國賊决明日罷課祈一致進行杭州學生聯合會叩 
世界路透電 
[法軍佔據德鎭與德國内情]  
　　十日巴黎電昨日午後英大使以英政府關於法軍佔據德鎭事之牒文送交法總理米勒蘭氏法政府即於當日備覆文由駐英法國大使交於英外交大臣牒文略謂法國忠守盟約始能使戰爭獲勝利之結果法國從未思與協約國分離今將儘速履行和約法政府今仍在與美意兩國駐巴黎代表會談法軍佔據德鎭事比大使已以比政府决議派支隊至佛蘭克福鎭協助法軍一節通告法總理佛蘭克福傳來消息謂該鎭已復原狀諸均安靜 
　　十日巴黎電昨日内閣開會兩次討論外國時局晨間米勒蘭氏召集同僚申述法軍佔據佛蘭克福鎭及來因河右岸他鎭發生之時局迨接英政府之牒文復召集會議自午後五時起至晚七時始散米勒蘭氏以牒文告知同僚内閣即討論英政府提出之保留案米氏繼又將覆英之牒文告知同僚當會議之際米氏又與英大使會談二十分鐘之久 
　　七日丹京電佛蘭克福傳來消息法兵與德民曾起衝突德民死六人傷三十五人巴黎頗爲震動 
　　八日巴黎電佛蘭克福鎭電稱昨日薄暮鎭中秩序業經恢復當道已將學生安撫平靜聞現有携械之勞工數千人避入英兵佔據之區域尚有萬人稍遲將至此輩所需糧食問題頗難解决 
　　八日柏林電伏瓦資報載稱國防總長語勞工代表凡在魯爾區域騷擾居民之軍隊均當撤退義勇隊行將解散並將承認國民衛軍又稱如能力可及則將於兩日之内撤退魯爾區域之軍隊 
　　八日巴黎電台戈特將軍在美央斯語客謂自德軍開入魯爾區域無一噸之煤運交法國當邊界封閉以前則每日有煤一萬三千噸運出又稱佛蘭克福之騷亂乃出於柏林之命令法兵爲自衛起見不得不開槍云 
　　八日柏林電勞工團體提出要求内有撤退魯爾區域之國防軍懲辦反革命之軍官諸條德政府殊難應付之旦夕恐起内國風潮 
[法兵入德與英牒]  
　　九日倫敦電今晚發表有責任方面關於英法時局之文告略謂英國當局對於法國派兵入中立區域事將其意見牒告法國此舉原欲保障世界希望所集之英法聯盟使其不稍受任何之傷害而非欲激起此國或他國之輿情也英國閣員之根本觀念以爲聯盟國中苟有一國在重要事項上獨自行動而不得商諸他國則聯盟即將解體故一締盟國擅自採行軍事上之行動而其他締盟國意思相反事屬嚴重未可忽視如置諸不理與聯盟主旨無益也英國與任何他國同亦極願覩和約之實施但以爲苟無莫可指摘之理由未可武力從事否則徒弱協約國之權勢而已今已發生之時局乃和約所未及料及者英國之意以爲中立區域設有亂事當由協約國共負恢復秩序之責任或令德國於適當擔保之下負此責任和約從未規定以五十哩之區域爲永遠亂地旣不許協約國行其職權又不許德國行其職權也今日現狀在英國觀之乃以警察彈壓之事而非戰爭故覺宜將此見解指陳明白而袪誤會英法同具督促履行和約之意苟德國不於約定期限之内履行其從中立區域撤退其軍之約則英國固甚願贊助任何必要之行動英國在法國派兵之前已屢將此意完全告知法政府矣英國對於協約之忠信與對於法人之友愛並未稍減今謂法國未得其與國之同意而遽擅自行動者不過佈其事實以明一國單獨行動所造成之時局非全體所能承認且示不可不保障將來共同行爲以鞏固盟約耳以上所述非英國閣員個人之觀念但實全體閣員之觀念也云云 
　　九日倫敦電報紙對於有責任方面之文告關於英國對於政策之態度者評論不一致但多數輿論以爲複雜時局現已發生不獨礙及英法聯盟且涉及歐洲全局路透電社得悉英政府通告法國大使謂英政府不能以與法同樣之態度對付出兵德國問題 
[匈國和約之前途]  
　　八日巴黎電路透訪員得確實消息匈國代表團决議和約中如不載有條欵規定所須割占之匈國土地故舉行公民大會表决究願屬於何國則决不簽押聞協約國不欲於此節讓步豫料匈國代表團將聲明不能得簽定此項和約之命令衆意和會今唯有以大軍久占險阻之匈國山境始能强迫匈國履行和約 
[英美近事記]  
　　八日倫敦電德政府按照和約將戰艦拉索號與哇斯佛里斯倫號駛至福斯港交與英國海軍當道 
　　八日紐約電船港工人罷工致有運糧至英之船多艘不能駛出 
太平洋路透電 
　　十日北京電拉門德昨見財政總長說明銀行團宗旨定星期一日謁總統 
　　十日哈爾濱電雙城子交通已復聞格羅台柯伏橋被焚而基白里蘇伏橋亦毁昨夜日軍接守防護哈爾濱橋之職務聞哈爾濱以西各站已爲日軍所據 
國内要聞 
[北京政局之最近觀察]  
　　段祺瑞赴團河後因各方之挽勸曾於七日午車回京一次靳當赴府學胡同段邸謁見接談甚久各部總長均先後往謁東海亦派代表致候聞段曾對衆言此間與南苑兩時間内可以往復自後當隨來隨去因城外空氣較佳頗宜久住如總統有事見詢奉召卽來絶無不便之處等語靳亦未敢强留故當晚五時許又乘汽車回團河别墅矣又一消息兩日來政局消息仍甚混悶段前日雖曾回京一行但旋卽復返團河據某方面消息靳近日鑒於四周情勢愁苦異常雖未遽示退休之意確懷消極觀念第此說果否可信未敢遽斷也 
　　昨前兩日迭得保定方面消息謂本届陣亡將士追悼會各省區各師旅代表均到其中八省聯盟之代表另在某地開一秘密會議聞已决定辦法三條（一）擁護靳内閣但並不反對段祺瑞（二）各省防線之軍一律撤回原地但保證南軍不進（三）宣布安福罪狀通電請解散安福部以上三條完全通過但領銜問題尚在爭執推諉中并聞八日夜八省代表之外又加入五省可證此事已醖釀成熟矣又一消息安福部議員原定以保定會議推翻上海對等和議之事孰知八日在保定之結果竟大失望於是某首領大爲憤激擬即召集各議員實行彈劾武人跋扈請政府整飭綱紀聞重要議員之署名者不少大約日内便有分曉此乃安福部對抗督軍團計畫可見政局前途仍有急轉直下之形勢也 
　　京津泰晤士報北京通信云現正在内閣暗潮醖釀劇烈之際竟有歸田已久之王士珍翩然戾止於是京中各報無不懸揣其行動意不過欲阻王内閣之實現耳在王未入京前卽宣言曰若東海任余以調停之責則可出任國政則當力辭可見王實無組閣之傾向也故自王進京之後内閣暗潮之將來無不注視其一人身上目前自表面觀之王之調停已告成功蓋段昨晚確已返府學胡同本宅矣聞王調停之條件如下（一）外省各督旣擁靳内閣故目下内閣决不可倒（二）前翼卿旣陷賣師之嫌疑此後總宜處處遵從老師之言行以爲言行（三）敎外農三長提出總以負衆望者爲宜不可一定屬於何黨何派云云故刻下段靳間芥蒂已去靳閣當不發生問題政潮之醖釀可告一段落矣 
[閩案最近情勢]  
　　旅京閩人之憤慨日人方面堅不讓步　　本月八日旅京福建各界人士復在車子營福建會館開第六次大會繼續討論閩案辦法到會者有陳寳琛郭曾炘李兆珍陳璧江瀚等二百餘人是日本邀陳籙到會說明陳因事未到派外交部秘書沈覲　伐表二時開會首由沈報告此案雙方談判之眞相·及外交當局决定之方針最後謂陳次長今後交涉之方針業已抱定决心無論如何必逹目的面後已沈報告畢衆均有發言尤以李兆珍郭曾炘爲最憤慨陳璧江瀚亦有主張對於日本之對案均主極力抵抗而諸人對於提倡國貨一層尤表同情討論結果遂即决定三項辦法（一）將全案之事實法律編成宣言書分刊中外各報以明眞相喚起輿論（二）由旅京閩人組織國貨維持會爲全國提倡隨即舉定方兆鼇李景銘陳遵統邱醒旦張國輝五人爲宣言書起草員脫稿後再開會評定一面並請沈覲扆轉逹陳次長再向日使據理抗爭（三）閩省學界近日因調查日貨又有被官廳拘押情事公决由同鄉會立電李厚基查明釋放原電如下福州督軍鑒報載閩學生有因調查某國貨被捕者此次學生因外交關係悉出愛國熱心尚無踰越軌道我公在閩日久當能洞悉尚懇飭屬準情酌理量予釋放無任禱盼旅京福建同鄉會叩至日人方面並未稍變其態度據聞小幡日使於七日下午五時又偕同西田通譯官親至外交部向陳次長面述所接外務省訓電之趣旨彼此又經兩時間之辯論至入夜七時小幡猶堅持其三項之主張毫無讓步之意遂無結果而散聞日使曾聲言彼方對於此案意已確定無復通融餘地中政府如必固執成見則惟有暫行擱置以待異日之解决云云 
[王占元再爭魯案電]  
　　日前魯藉軍界要人王占元等曾致電政府對於魯案有所主張當經政府電覆聲明並不直接交涉刻聞鄂督王占元昨復電致靳閣略謂山東問題爲全國領土存亡關係直接交涉與提付聯盟公判孰利孰害鈞座外觀大勢内察國情諒已胸有成竹乞卽宣示國人以平民氣再或提交國會由民意解决俾釋疑猜靳當即覆電略云中央對於魯案現取延緩主義以便愼重考慮駁回日牒原無不可但恐國際聯盟萬一未能通過則更無繼續之辦法總之政府對於此案總依多數民意爲依歸惟時機未至誠難宣布云云是仍未有决絶之心也 
[海參崴日俄軍戰後情况]  
　　海參崴電云當四日夜間九點三十分日俄兩軍開始衝突五日晨日軍完全佔領海參崴及附近各地於是日本國旗飛揚於海參崴各衙署而衙署中亦有被砲彈毁壞者自治會政府人員有數人被日軍捉獲凡俄國武裝巡警皆被解除武裝而大部分爲日軍所俘虜我國兵士及軍官等多逃匿山中據日本官吏正式佈告謂此次肇禍先由俄國方面開始攻擊然後日軍迫而應戰但五日晚間日軍即將懸掛俄官署之日旗落下守衛兵撤退並將自治會政府之人員釋放現在自治會向協約國代表控訴日軍妄襲俄人請求協約國委員會（日俄委員亦在内）調查誰爲戎首云云俄國巡警已於七日復行出巡而自治會亦復執行政權并聞在海濱省之聶霍斯克與他處日俄軍亦發生衝突但迄今此種消息仍不能認爲確實也 
　　昨某使館接崴埠電訊日人佔據文武各機調後均懸掛日旗經英軍官及各領袖質問始將日旗徹下連日軍事外交方面分開特别緊急會議商榷恢復秩序辦法日代表提出意見僅讓出警權仍由俄新政府繼續主持其關於交通上之電報鐵路等項卽暫歸日人管理各國需用時須向日司令部接洽各領袖對於日人此等舉動均抱一種懷疑態度尚未表示贊同已紛電各該本國政府請示辦法矣 
 
 

Page 7

 
 
　　此次日人佔據海參崴原因有謂係由俄黨中韓人故爲啓釁者日軍遂乘間將該埠佔領但據昨外界傳來消息謂俄國方面以釁非彼開已向日軍提出數種要求（一）釋放軍民（二）交還軍械（三）正式道歉其他一切行政事宜仍由俄新政府繼續辦理此次日軍佔據崴埠旅崴華人亦有波及傷亡者聞駐崴李委員已向日本軍事長官提出交涉矣 
　　日軍與俄新黨交綏後雙崴兩處車站均被日軍佔領昨又據哈爾濱電崴埠砲臺又於五日爲日軍佔領現伯利雙城廟街烏河等處兩軍鏖戰甚烈吉督鮑貴卿以我國沿邊一帶距離戰線過近深慮中立地位無法維持業經嚴飭駐防各軍實力阨堵昨日並有急電到京懇請政府指示應付方針 
　　據外交界消息七日下午駐京美代使曾赴外交部謁見陳次長叩詢中政府對於日俄戰事所取之態度當經陳氏答稱絶對嚴守中立因此次日俄交戰實因一部分之　會中國軍隊不能與日軍共同動作且亦無共同動作之義務云云聞並已將此旨答覆鮑督矣 
[對付俄勞農政府之態度]  
　　俄國勞農政府前曾派有代表赴歐洲各國游說聯絡以期逹到承認之目的該代表現滯留丹麥我政府昨電致駐丹顔公使令其就近相機與該代表爲非正式接洽以覘該政府之眞意並分電駐外各使詳察各該駐在國對於勞農政府之態度從速具報以便參酌應付故對於日前勞農政府之通牒决定暫不答覆又聞日昨本京俄舊使復向我外部提出抗議謂勞農政府不能代表全俄中政府不應收其照會又運動某使言庚子之賠欵仍當交俄收存不能移作别用外部對此未知將如何應付也 
[各方對拉門德之態度]  
　　美國資本團代表拉門德氏業於前日抵京拉氏此來與吾國今後財政問題極有關係深引起我國朝野之注意北京晨報記者昨日特訪財界某君叩其對於拉氏此來之態度某君云拉氏此次來華其目的固在完成新銀行團計畫而新銀行團之影響於吾國至何程度是頗有研究之價值今姑就其有利於吾國者言之新銀行團之内容係包含英法美日四國惟英法因受大戰之影響其國内經濟困難情形不下於吾國則其中堅分子不過美日兩國日本刻尚未肯抛棄滿蒙除外之權利則其對於新銀團之態度尚在懷疑之中美國雖欲力贊其成但考其已往對華投資之成績自中美兩國通商以來所有對華投資之總額截至去年底止不過一千五百一十萬磅則其後此所肯補助吾國者亦可概見誠如以上債額則吾國又何不可自辦按中行歷年放資總額已有五千八百餘萬交行歷年放資總額已有六千一百一十餘萬若兩行合力益以國内其他公司銀行之放資則其效力亦不在新銀行團之下彼英國之計畫實欲共管中國鐵路美國之計畫實欲共管中國實業日本之計畫則欲獨管中國全國鐵路礦山森林實業有一於此均足爲中國害故借日債誠爲全國所應澈底反對而借英美之欵亦不能予以贊成在今日欲求解除以上各項之束缚是在國人自决而已今日中國所竊竊憂慮者皆以爲新銀團不成則難免爲一國單獨投資所壟斷而有勢力範圍借欵之大害若不借外債則又恐無以資生存不知刻下英法等國之經濟狀况尚不如吾國不過彼國理財之法較吾國爲佳耳證諸去年一年中吾國財政之困難亦不可謂不甚然僅借美金五百萬磅及年底所借之九百萬日幣亦可安然渡過則此後苟有整理之方夫亦何必徒以借欵爲事况即令借欵成功亦不過徒飽少數有力者之愁壑而於國計民生亦未見有何裨益雖新銀團成立後必壓迫政府承受必要之條件而防止其濫用然此事亦有關於國家之人格未可視爲得策故今日欲中國破産則已否則惟有力圖國内挽救之策以杜絶外人覬觎云云 
昨日正午英美協會開宴會邀請拉門德及隨員等爲主賓陪筵者有某礦務局長丁君新自倫敦巴黎回國之陶君席罷中英銀公司經理梅爾斯介紹三君演說丁陶演說畢最後由拉氏演說大要謂英美提携爲當務之急否則世界和平難以持久若英美在華聯絡則匪特中國之福且亦有利英美倘英美聯合而爲歐洲及他洲之事業則舉世將蒙其利至於新銀團决不干預中國政治因中國政爭複雜外人不易了解且亦不願干涉新團惟借欵與中國以供鐵路馬路之建築水道之修竣並興辦其他便利交通開拓富源之事業有利無害雖謂此與政治有關然亦可有造於中國至關於中國財團之加入則時機一至未爲不可今尚未能預决總之新銀團之措施專謀中國之福利期與中國人民之志願吻合無間耳 
　　拉門德昨日下午三時與美代使丁家立及使館館員裴克氏造訪外交次長陳籙四時往見財長李思浩五時晋謁靳閣擬於今日二時半訪烟酒督辦張壽齡至歡迎方面銀行團定下星期一日公宴外交部定下星期日張宴東海則於一星期一日上午三鐘在集靈囿接見又京津學生團代表日内亦擬晋謁拉門德對於借欵政策表示反對意見 
[京華短簡]  
　　五百萬元借欵問題至今尚未成立日本方面對此甚爲注意滿蒙除外問題與四國銀行團再四磋商行將解决聞日本正金銀行代表有十二日到京說對於五百萬元借欵問題與財政當局有所接洽 
　　近日中央財政愈益艱窘財政部終日以張羅零星借欵爲生涯此項借權多操諸京津各小銀號之手日前京鈔巿價每萬元合現洋六千七百餘元各銀號借給財政部時則按七千零九十元署立現洋借劵月息九釐通盤合計月息實在三分以上 
　　本月份鹽稅餘欵二百一十九萬八千元業經財政當局以需款孔亟催促交付聞已定於今日在長春天津上海等處同時交付 
　　岑西林最近又有兩電到京其一係因關稅餘欵撥給西南者向由伍廷芳經收伍離職去港後岑曾電請中央以後勿再交伍但三月份者業經滙出矣岑近電謂三月分之關餘乃爲伍以私人名義交存上海匯豐銀行此欵係西南公欵伍私人不能動用請飭總稅務司轉囑滙豐銀行改撥軍政府支用又一電則云據陜西各界電稱劉存厚在漢中横征暴歛民怨沸騰迫請撤任嚴懲以肅軍紀 
[東三省通訊（國奴）]  
　　俄新黨對華對日之態度 
　　哈爾濱函却近有在俄境回國者報告俄新黨之事甚詳其對於我國及日本之兩種態度頗足供吾人參考略述如左 
　　（一）對我之態度俄新黨對於我國官吏感情極好惟怪我國政府對於謝米諾夫太爲袒護以謝氏行動不但有害俄國並且有害中國何以中國不爲嚴厲之取缔事事放任致貽養癰之患前日俄新黨在海參崴開會其演說詞中有云﹁中國之仇人即俄國之仇人中國人良友即俄國之良友現在中國與俄國適走在一條鐵軌上自宜相互提携拒仇親友以保遠東之安寗而維人羣之樂利至舊政府之侵略政策新政府完全反對﹂云云是以近來中俄交界地方並無困難問題發生即如中東鐵路我國現在解除霍爾瓦特軍警之武裝取消會判權等卽爲俄新黨所希望之事至﹁權利回收﹂﹁排斥俄人﹂等等之說詞俱係從中播弄者所爲而已 
　　（二）對日之態度中日軍事協定俄新政府極望早日取消以日本藉此名義往往在俄境自由行動此層屢向我政府爲非正式的表示至此次出兵雖有各國其實主要者惟日與美如英如法如意如捷克皆視美之意向爲進退一月三十一日俄新黨進海參崴時日軍曾阻之曰不有我大谷司令之命令不准放行俄黨堅不承認狀頗堅决旋經美國軍官某從中調停謂」彼内部事何必干預「日軍始任令開入俄新黨中有力者宣言云」我俄之與日本實在貌合神離寗以極東海濱省阿穆爾後貝加爾三省之地爲聯軍共有不願移之日本獨占「云云蓋俄新黨之猜疑日本不自今始觀新黨執政後卽要求日兵撤退可以知之醖釀至今始行爆裂目前日俄軍之大衝突我人早料其不能免也 
[李烈鈞返省後之粤局]  
　　李部長於昨日下午五時三十分乘專車抵步帶隨衛弁四十餘人偕來者有北江錄林首領李祿及中下級軍官數人先是下午三時由參謀部往天字碼頭一帶已滿佈滇軍分站路旁守候極爲森嚴是日到站歡迎者有警察廳長魏邦平軍府副官長劉德裕粤漢鐵路監督許崇灝等及海軍數十名製有」歡迎帥節「四字大旗二面李下車與各軍官兵佐爲禮畢即沿站步行轉往三省碼頭乘車彞兵艦直抵天字碼頭登岸其護從人衆則由電船二艘分載當李部長抵碼頭時軍政府已派定汽車二輛預候聞李現在參謀部駐節據隨部長返省之副官某君云余等隨部長出巡官兵士佐共僅千人沿途跋涉歷嘗艱辛共計接戰大小四十餘次我軍死者十三人傷者十七人凡軍士中之屬粤籍者逃亡殆盡抵始興僅外籍六七百人耳余等於此二十餘日中目不交睫耳如充塞不僅最近大局變化情形毫無聞知即省軍對於我之計畫滇軍順從之多少皆不得聞僅一心向始興進行而已迨抵始時知始興方面業己與沈鴻英有和平之接洽蓋斯時始興僅楊益謙之十一連魯子才之八連兵力單弱部長又未抵始故不能不出於和平之接近也部長抵始後軍氣爲之大振南雄亦歸我軍佔領惟部長見楊旅長巳有和平之意故爲顧全大局起見停止軍事行動蓋部長不忍以已一人而至大局糾紛陷護法於萬刼不復不地軍府使者吳介璋劉德裕等又屢以此勸故部長决計犧牲意氣隻身返省至本（二）日早行抵距韶關二里許晤前日返省之某君始知伍林兩總裁先後去粤國會業已飄然引去軍府殆已至不可救藥之地部長聆此消息惘然久之停與至四十分鐘之久據余測之部長蓋深悔此行之遲而又虚也然斯時業已至韶大局又竟至此進固無益退又不可昨日部長自始出發時色尚怡然今則顦顇矣嗟夫協公故蓮子含心中有苦也至於前方雖巳完全停戰而部長在始起程時則尚佈置週備可無他虞軍心亦甚堅固可以任意指揮沿途各軍均排隊敬禮由韶起程時有軍府衛兵二十餘人海軍水兵五十餘人魏邦平總司令所派之馬某一營專司警備由始偕行者副官三數人内衛隊十餘耳余隨部長將近十年至　而後益知部長實爲一光明磊落之好男兒也 
　　李部長抵省翌日赴軍府謁見岑總裁暢談許久并辭去參謀部長一職面請另委賢能繼任情詞懇切擬於日間往滬一行岑總裁極力慰留莫督電請李部長至軍署叙話李部長接電後即用電話答覆略叙數語并無赴軍署意又聞是日下午六句鐘岑總裁由電話召各部要人到内政部開緊急秘密會議李亦列席李返省後各方面投剌請謁者户限爲穿惟因沿途跋涉備極艱辛又因行節初歸百端待理故除三五要人接見外餘均擋駕李此次冋省詢悉林伍兩總裁辭職離省及國會星散情形不勝今昔之感因與岑總裁商定維持現狀辦法數條（一）軍政府之基礎必須合力維持不能使其搖動（二）國會議員之已去者須急速召回未去者須設法維繫不可任其星散致影響西南護法之大業（三）伍林兩總裁現雖辭職赴港尚非决心去粤及早設法猶可挽回擬以一種眞誠懇摯之熊度向其表示俾早日返斾共扶危局（四）韶關方面現時兩軍前線均已完全停戰靜候和平解决應由軍府下一明令通飭前敵各將領謹守防地不得再啓釁端違者嚴行懲處又聞李之沙河贛園舊寓頃已田軍政府擔任撥欵重修俾李部長瀛眷得以安居其以太花園何子奇之援贛軍重砲隊司令部·及李明揚之援贛軍警衛混成團本部·曁李部長之滇粤桂援贛聯軍總司令部·均即恢復所有軍餉器械均由軍政府擔任由粤庫籌撥源源接濟 
　　岑總裁前日由韶返省後亟亟於維持軍府現狀以免根本之動搖聞一號曾開政務會議討論一切維持辦法會議結果對於伍總裁離粤一節多數主張由主席岑總裁擬遣部長冷雨秋或副官長劉德裕代表赴港懇切挽駕力維大局對於林總裁辭職一節主張由各方面出而勸阻請將此議打銷照常辦事故散議後岑即乘夜親泐一函面交冷部長於一號侵晨赴港敦勸伍總裁偕同返省又聞伍行後財政次長吳滌宣即偕同該部司長彭光瑩乘輪赴港謁伍聞吳已與伍晤面伍稱離粤之心已久决不返省吳現亦在港未回該部中人言吳氏來粤任職亦與伍同一步調軍府局面零落至是則吳恐亦不願返粤矣 
　　卸任邊防督辦李根源現以北江戰事寗息自當趕赴瓊崖履行新職特於三號晨乘座粤漢專車返省至下午四句鐘抵黄沙車站即由許監督崇灝派出路警多名前往護衛并即宣告站内戒嚴不准行人往來旋李即乘粤路公司之淮安輪船轉赴天字碼頭登岸其隨從兵士约有一營則由陸路列隊入城暫在舊將軍衙署駐紥計李隨帶傢私器具頗多現尚未搬運完竣再遲一二日後始行搬運完妥聞李現仍暫在舊將軍衙署駐紥 
[西南國會分裂之現象]  
　　一方遷滬開會制憲一方在粤组非常國會 
　　國會自護法南來其護法名目雖同而内容意見實相水火其派别略分爲褚寓照霞樓五十號石行會館憲友社維新俱樂部和中俱樂部等褚寓則與照霞樓接近五十號則與石行會館接近此外依附原無一定向來議場中大抵褚寓照霞樓派佔勝故制憲時討論解散權之有無及省長民選之可否褚寓照霞樓派之主張均能通過然反對派含恨愈深而制憲遂爾中止此次滇軍易將問題起主張不同衝突益甚於是褚寓照霞樓派多數離粤别圖發展五十號石行會館等則依然留粤準備開非常國會解决一切至褚寓照霞樓派之離粤有謂將遷往雲南開國會者有謂遷往上海以開國會者但最近調查褚寓照霞樓議員所購船票多數往上海者所謂遷往雲海之說殊爲不確更聞吳議長已由港赴滬伍總裁亦有不日赴滬說且聞滬上某要人等亦已函電紛馳則國會遷往上海之說或成事實未可知也五十號石行會館等恐議員相繼離粤此處更難維持現亦已發出通告召集矣其文云」兹定於四號午後七時在五十號開會討論關於維持國會事宜事關緊要務祈准時賁臨無任盼禱順頌公綏五十號同人公啓「又一通告云」今日午後四時由胡君祥林周君慶恩余君紹琴周君之翰韓君玉辰爲國會經費事往訪岑西林西林謂軍府與國會相終始林吳褚擅以私人資格席捲而去患難共事者如此余深爲憮然現在請諸君設法組一負責機關余完全擔任維持國會經費我們護法所爲何事此後國會與軍府開誠一致前途固大有可爲﹂云云又聞昨日（即三號）政學會在南園會義到會者四十七人所議者爲籌備開非常國會事到場者每人給港紙三百元並定以金永棪爲非常國會會長 
另據赴滬之國會議員云金等離去廣州最主要之原因即在避免私訂和議結果之犧牲而所抱持之目的則首在制憲至將來有無别項舉動則視時局之變化如何而定目前尚無確定之計盡也制憲地點聞已確定在上海以上海交通便利易於召集且不受軍事曁政治上之影響可以安然告厥全功惟制憲一事倡之者屢屢此次是否成功殊難預料但所自恃者第一在粤各政派除五十號少數主要分子未曾與此事外所有维新俱樂部憲友會均已多數贊成至褚寓照　樓新新俱樂部更無論矣此事旣得以上各政派之多數到滬以後再行設法召集固無難逹到法定人數第二制憲經費前由本軍政府在關餘項下撥充現在軍府此種關餘存欵業經伍總裁悉數提出約得百萬滙至上海預備國會制憲不作别用並聞孫中山唐少川亦擔任籌欵百餘萬以作後繼此事發生雖突出於近十餘日而醖釀則已許久軍府七總裁中所有伍秩庸唐少川孫中山唐繼堯均爲此事之主動人物以故國會中大多數之議員均深信此事極有把握踴躍從事星期四日（本月一日）曾由衆議院副議長褚慧生在沙面域多釐酒店召集各派重要人物報告此事並促議員尅日到港買舟赴滬當晚八時褚慧生即搭金山輪船船港辦理招待事宜惟此事近已發生反響自前日（一日）起五十號石行會館陡聞此信不勝驚惶業已派出黨員分頭運動一面揚言運署鹽欵准五日内撥付議員即可支領公費一面向議員暗中運動倘能留粤不去卽可代借墊欵三百元惟須署名蓋章聲明永不去粤即可支領借欵至其關於將來之計畫本擬於議員多數離粤後即由該兩派（五十號石行會館）组織非常會議惟以軍府總裁七人辭職者五政務會議絶對不能開議軍政府機關殆已無形消滅縱有非常會議亦無所用又該兩派議員以廣州局面異常危險不欲久留粤中對於非常會議之組織頗不贊成因之該兩派主要人物極爲憂慮 
　　現在李協和已返省北江兵事已息唐繼堯之東出原欲以北江爲桂系兵力之牽制今北江兵事已息則唐難得手矣至於陳炯明聞亦决寢其冋粤之謀由此觀之可以證明現在廣東可决無戰事發生但兵爭不過爲政爭之導火線兵事雖寢政爭轉熾一方照霞樓褚寓擁戴孫唐反對桂直議和之謀他方五十號石行會館擁戴岑陸力攻皖滇聯合之計新新俱樂部隨照霞樓褚寓之後而憲友社維新俱樂部則附五十號與石行會館之驥尾現在照褚兩系議員紛紛赴滬秘書廳文卷亦遷至滬其反對派議員對此則决在廣州開會以抗衡之昨日已發出通電宣佈林森吳景濂褚輔成罪狀聞照霞樓褚寓方面亦將發出通電宣佈五十號與石行會館罪狀將來上海一國會廣州一國會同一護法團體内有二國會連北方之國會遂成鼎足之勢亦一奇觀也 
[閩南靖國軍戰訊（厦門通信）]  
　　自方聲濤入閩後將閩軍改編爲靖國軍去年宋淵源不受改編與之交戰而宋淵源大敗逃竄不知所之厥後漳州陳炯明遣密使運動靖國軍第七旅旅長劉漢臣劉係駐泉州洪瀨與駐靑陽之團長李玉樹謀欲輸誠粤軍遂勾引宋淵源之舊部王榮光杜起雲等來洪瀨密商擁朱得才宋淵源爲領袖劉漢臣與杜起雲於三月十六日親率步兵七百人由石空迂道劉石到靑陽王燕石與蔡持林壽華陳奇等共率兵四百餘人於十七號早三句鐘先攻石獅局及鹽館擄林涵碧之父及其妻子乘勢進攻衙口局搶去銀物靖國軍第三旅獨立營之一排駐守衙口者被勒令繳械林壽華竟以閩軍總指揮名義出示安民通緝張貞許卓然等十八號早劉漢臣與杜起雲之兵分兩路進攻安海左翼以李坟樹團長爲指揮右翼則陳奇蔡持柯永諸人·及莊武所部而劉漢臣杜起雲與王振漢則率兵士百餘人沿途召集各鄉土匪蠭擁而來靖國軍第八團第二營在曹店與李玉樹接戰八團第三營原驻呂林聞警急來曹店援助李玉樹大敗二三兩營乘勝追至靈源山劉漢臣杜起雲則率匪類進攻寨埔靖國軍前敵指揮許卓然會同旅長張貞督隊第七團獨立營一營及第八圖第一營與警備隊在寨埔與劉杜交戰陳奇則由新車路進攻後庫靖國軍第八團團長黄孫堅在後庫與陳奇接戰約一時許陳奇敗衂而走黄團長奪獲陳奇營旗一面上書閩軍第二師第四旅獨立營字樣劉漢臣亦敗是日之戰劉漢臣之團長李玉樹中彈劉之軍士死者及被捕者計五十餘人受傷者三十餘人靖國軍方面死警備隊副官梁某一人兵士二人傷四人劉軍退守靑陽二十號劉軍復來襲靖國軍旅長楊持平團長陳榮亮分兩路夾擊劉軍又敗陣亡五十八人被捕四十六人被奪槍枝七十餘桿劉軍於是不能復振劉初叛時自稱與泉州北軍聯絡經方聲濤會辦致函泉州北軍唐國謨旅長詢問二十一號接唐s復函略謂劉之不法行爲本欲出兵剿滅緣以停戰期内未便啓釁致外問誤會所謂暗助則不特絶無其事亦且素不屑爲并聲明無論如何當嚴守中立請靖國軍可免誤會云云厦明自聞安海警耗軍政兩界莫不注意二十三號夜厦門北軍旅長高全忠召集各團營軍官到賣圭巷旅部開軍事會議是夜各團營長官蒞會良久始散聞所議决者係通令各駐防軍隊嚴守中立並添派防軍恐其越境二十三號靖國軍旅長張貞與前敵指揮許卓然分頭進攻靑陽劉漢臣親督軍隊與戰戰至二時許劉大敗紛紛竄去張貞佔領靑陽並乘勝佔領洪瀨是夜劉軍復襲洪瀨冒夜衝營欲奪大砲爲張軍擊斃甚多始紛散而去聞安海未戰之先仙遊已有戰事仙遊所駐閩軍分爲兩派隸屬於粤軍者爲林仁張驕兩營隸屬於靖國軍者爲陳國樑一營陳駐慈孝里因欲擴張勢力於香田連江二里日前率莆田人何標等往攻楓亭駐楓亭之粤軍杜起雲旅長與之交戰陳敗退粤軍首領朱得才聞變開往援助行至蓋尾與陳對仗陳又以敗退駐慈孝里朱乘勝進攻陳又退却朱因此戰勝欲推翻靖國軍故與劉漢臣聯絡而有安海之戰也 
[杭州快信]  
　　浙議會昨接魯會電請派代表二人赴京協爭魯案 
　　杭州學生聯合會今日（十一）上午分派評議員赴各校演講下午四時在本會開評議會 
　　姜伯韓已允擔任一師校長昨蔣夢麟來杭接洽後學生部份頗表同情已推舉代有宣鍾華方以矩赴滬歡迎 
　　關於省城各敎育機關上月份補助經費財廳甫於日昨（十號）下午一律塡送支付通知分别給領 
　　江浙水利聯合會昨在省敎育會開開由副會長沈維賢主席特别會員到者僅許緘夫林同莊沈偉生姚雨賢等未足法定人數改開談話會决定挽留會長王丹老即電致上海請速蒞杭主持會務 
　　江浙水利聯合會擬先發行疏濬太湖公債以兩省漕額作擔保品俟通過後實行 
　　衢縣商會昨電省署財政廳以杭省錢莊久未開巿金融停頓衢地各業苦受影響籲懇俯賜維持 
　　省城西大街整理織物模範工廠有收回官股改歸商辦消息不日將成事實 
[尚有要聞二及地方通信轉入後頁]  
雜評一 
[兵爭與政爭（默）]  
　　中國之所謂政潮一言蔽之不外政爭與兵爭循環不息而已政爭之時不能以光明正大之主張訴諸國民以求輿論公判而徒藉背後武力爲其最後爭勝之具故政爭之後必繼以兵爭也迨兵爭起而障礙亦隨之以起窮兵爭之力而仍不能解决不得不再繼以政爭如是循環不息而紛擾亦終不息中國數年來之景象南北蓋如出一轍也此次廣東之兵爭原因爲國會爭制憲爭和議而起兵爭旣息仍歸結於國會中制憲議和之爭仍暗中各肆其勾結播弄之手段嗚呼中國時局尚有安寗之日乎 
 
 

Page 8

 
 
國内要聞二 
[廣州憲兵檢查國會之原因]  
　　廣州通訊云最近國會變化令人慄慄危懼本月三日以前參衆兩院秘書廳檢束文件預備他徙忽於昨三日下午有憲兵一隊逕往大沙頭兩院秘書廳四面包圍一面入各科辦事室搜查一遍時秘書科長科員書記等均已離廳即一切重要文件亦早已携去祇餘笨重書類及尋常公文憲兵以奉有命令故拘看守雜役二人去至此次檢查之原因據表面上謂連日兩廳職員次第離去廳内雜役乘隙將存貯之國會公報竊去私行發賣爲警察察覺特會同憲兵搜捕盜賣公物之人云云此說確否難逃明眼惟現下粤政府已派夏某接管國會文件兩院秘書廳亦均有警察嚴密把守各員辦事室久有鳳去樓空之象而兩院號房尚株守廳内並聞參議院雜役工金仍未發淸會計科員某已於四日赴港領欵矣另一消息云岑西林自知挽留伍氏無效不得不早自爲計於國會之維持方法决計開非常會議以兩院人數雖不足若開國會非常會議以有十七省議員報到十四省議員之列席即可開議其非常會議之組織决計先從組織秘書廳入手已由五十號石行會館兩派重要分子開有决議推舉參議院議員湯漪組織秘書廳其對於原有兩院秘書廳職員業已秘密接洽二日晚七時已由警察廳派出警察多名將大沙頭兩院秘書廳嚴密把守雖私人物品亦不准遷出蓋卽爲組織非常會議秘書之預備也省議會議場尚未看守聞因兩院秘書廳長早已具備公函將一切物品俱已送致廣東省議會留用故也其將來擬選非常會議正副議長約分兩派一派推舉郭玉辰爲正議長陳鴻鈞爲副議長又一派推舉湯漪爲正劉治洲爲副將來究竟爲何人取得尚難預定惟有兩層最爲諸人所顧慮者從前國會非常會議並未閉會是機關仍然存在自無從有第二非常會議發生非常會議正副議長吳景濂王正廷氏資格仍然存在更無有再舉議長之理又預計議員留粤者爲極端少數將來赴港議員雖一時未能逹制憲之法定額數若過半數之兩院常會自可即時辦到旣有兩院正式會議更不容有非常會議發生即勉强成立亦屬無效關於此兩層之障碍幾於無法解决國會非常會議或即因此停止亦未可知頃又聞省議會會場守衛亦已奉到長官命令稽查出入惟私人品物尚准移出此種舉動聞係韓玉辰星期五日在五十號召集會議之結果也 
[伍廷芳抵港後之談話（續）]  
　　吾也曾勸其急於變更新制度不可太泥古滿淸若從吾言焉有今日孔子曰生乎今之世　反古之道如此者災及其身吾嘗謂陳煥章其人者孔子再生亦必駡爲不是中國若有多數之陳煥章則中國殆矣余敢謂中國之握有政權者是必有文明之政治其所訂國事制度　必要與近今文明世界互相依附方可如英法美等大國是也國人若能振奮在上者亦因時制宜中國前途不過三年必能與世界各大强國並駕齊驅矣（問）博士以爲南方人才多乎抑北方人才多乎（答）兩方面各有好處者鄙見以爲苟無私見事事以國家爲前提便是眞正人才（問）鄙人此來係極想探問粤事一二望總裁不吝敎誨頃間先生云挽救粤省除非廣東自已發奮固聞命矣先生在粤多年亦見有奮發之人否（答）余在粤三年欲尋三兩位無權利思想一味以國事爲前提者互相爲助則并一位而不得可勝浩歎凡廣東人須辦廣東事萬不能恝置稍知愛其家鄉者諒亦以余言爲然余以爲廣東者係廣東人之廣東遇事商民得以自由開大會議先由商民方面發起合力去辦一事若得大多數民意官廳雖有絶大威力亦無所施余適間不主張戰而主張和平者以此欲廣東人振奮亦以此足下問廣東有無奮發之人此層余亦曾有研究近與粤垣之富商某某磋商維持辦法數次該富商并不答應只知遷眷來港然粤省之大諒必有奮發之人或者余見不到耳廣東人應要維持廣東如街坊尚有互相提携若一家被賊行刦其餘袖手旁觀則他日行將及汝矣故﹁能容忍﹂三字固係善良但我敢謂爲人不可不怕事但所怕者壞事不可做耳好事固不妨做也若做正大光明之事寗可犧牲一切烏可受人魚肉人誰不死正恐不得其死耳若死於光明正大之事業此人必登天堂惜乎我粤人慣受人專制有手足而不知用有喉舌而不能言母怪乎人之魚肉汝矣言畢歎惜不已旣而又曰吾聞岑雲階昨晚已返省大概調和不成矣但當他臨行時吾問其實往何處他謂去韶關吾又問我跟同君去可乎他不置答吾來港是正大光明直道而行報載謂我由軍府抵西濠口下車轉至西關伍大光住宅讌會一節并非事實（問）令郎朝樞先生已返省否（答）未也其家某銀行人到會余乃起而興辭與伍握手面别其現在之住址則承命暫不宣佈 
[南京快信]  
　　李督促和通電擬與曹錕張作霖王占元陳光遠聯銜拍發不日實行 
　　何恩溥電告佳日由京赴保定晤曹督寒日返寗 
郭椿林由滬來寗謁李　　　　　　　　返滬 
省議會臨時會瞬屆圖會　嚴　　尚少錢議長昨又用快函催促 
　　米價步漾寗屬議員俟開臨時會提出質問 
軍民兩長派赴蘇州調查日人擊斃兵士胡宗漢案之外交顧問謝傅安昨返省陳報調查經過情形聞兩長擬將案移歸省辦有給予卹金了事之說 
　　此間學生因日人在蘇無故擊斃兵士胡宗漢一案事隔旬日當軸尚未提出嚴重交涉現擬日内在公共體育場開國民大會籌議對付方法以保國體 
　　地方公會因學生會堅持焚燬天章所進日貨昨開會公决處罰天章二千元舉辦地方公益善舉又學生查出生大私進日貨兩箱已封存學生會定期焚燬 
　　實業行政會議業已完畢齊省長昨令第四科將此次議决各案付梓刊行專本分寄各省 
　　李督昨又派一等副官陳廷謨赴揚勸何紹賢解緝私統領職又聞淮南北運商昨有電致李督宣布何之罪狀請派員查辦 
地方通信 
[松江]  
　　郭代知事視事後所聞松江縣郭代知事已於九日視事署内各佐理員一仍舊貫惟審理案件已收歸自辦故劉承審員巳卸去承審職務專辦一科及司法事宜連日郭代知事已結積案多件惟審至某宗竊案判將竊賊交保開從來未有之創例外人傳爲笑柄聞該代知事係甲午年庶吉士曾官清代知州本屆視事時發貼紅諭升堂點卯倒蓋印章等均係清代縣官舊例足見頭腦陳腐至郭曾基方面傳來消息有古曆三月初接事之說未知確否 
　　清算公欵進行縣敎育會提議向前任李知事清算公欵各情己誌本報兹悉縣敎育會臨時職員會舉出之清算公欵代表倪汗忱·沈調陽·徐士騏等三人於十日前赴公欵公産管理處調查李知事任内徵收餘欵及忙漕滯納罰金等詎據該處報告祇管實業欵産縣署並未將上項公欵交處保管當經倪等商請該處與縣敎育會一致進行己經該處允將此案交十日董事會公决矣又聞巿鄉知治委員張廉侯等亦曾於李知事將次離松時函請公佈上項公欵惟此函發去後李即怱怱離任致未接到答覆 
[蘇州]  
　　皖同鄉公祭先賢蘇垣南顧子巷安徽會館四月七日開同鄉會旅蘇皖人到者三百餘人先在會館享祭包孝肅程忠烈李文忠三公由李經義爲主祭陪祭者爲現任吳江縣知事章維鈞等數人祭畢筵宴並邀馬路民興新劇社全體社員開演新劇蘇垣各機關各派代表蒞會頗極一時之盛 
　　虎邱山炸彈傷人案續聞虎邱山於九日下午四時許發現炸彈一節略紀前報兹悉是日有住居附近向業挑賣醬炙肉之吳桃觀金者因受人之愚謂今日將於虎邱山槍斃行兇之日本人何不往吳金桃信以爲眞遂至虎邱山見並無舉動明知受欺信步至二仙亭畔見石洞中塞有小木匣一只取出視之心中尚思或可得些意外之物於是將匣啓視不料頓時火星四射心知有變急將匣抛棄匣中之物即行炸裂適中吳之腹部炸去皮肉一塊傷臥於地人事不知同時又有游客二人一名金根實一名章傳元因相離甚近腿部均被炸及當爆發時其聲甚響附近之人爭相往觀閩區第一分駐所汪巡官得信後當即親自前往檢視一切一面立飭警士雇船將受傷之吳金桃等送往馬路省立醫院醫治並飛電報告警廳吳縣公署崔廳長温知事據報後即於當晚派員至山調查並將零片彈壳拾取携回廳中以備研究現崔廳長已嚴諭偵緝隊潘隊長密查携置此項炸彈之人以便究辦面保治安所有受傷之人據醫生云金章二人受傷較輕故醫治尚易惟吳金桃傷勢甚重難保無性命之憂云 
　　烟酒稅附徵學欵之核准吳縣勸學所潘振霄所長日前會同各縣勸學所擬於烟酒稅項下附徵學欵三分之一聯合呈請省署咨部核示兹悉已經烟酒事務署核准令知前來潘所長奉令後已通函各勸學所一體知照矣 
[鎭江]  
　　楊師長撒防回鎭贛南蘇軍實行撒防策十九師長楊春普刻已由贛回寗謁見李督奉令調回　訪不日即可抵　　城各界人士得息擬公假琴園預備開會歡迎並　成歡迎祝　以　誠意 
　　省委調查螟蝗齊省長現委江蘇喉誠知事汪本源　前往丹　丹陽兩處會同知事履勘四鄉有無螟蝗如有前項情事即行搜查聞該員准十二日先行蒞鎭云 
[揚州]  
　　阜寗周警備隊長被控阜寗縣警備隊長周昌平日前往大通口地方查勘命案道經小李舍鎭疑該鎭董事之子張隆等與此案有關命警拘捕不知因何開槍打傷平民于崇階一名一現合鎭人民以周任情擾害無端傷人公電省垣請予查辦矣 
　　湖堤植桑邵伯湖之越工湖堤綿長數十里頻年任生荒　毫無利益現省議員任馨山提議於堤畔植桑以資提倡實業巳商准江蘇省立第一蠶桑模範場蔣曉舫撥發桑秧五千株運至該處栽植并函請縣署備案給示保護矣 
[香港]  
　　各業繼起罷工香港罷工風潮由打磨匠始先是該匠代表自經華民政務司署會議得東主允許每人每鐘加一仙半之議後即回會所對各同人宣佈各人僉以衣食房租奇貴所加工金不敷用度不允遵議該代表擬即回報華民致務司爲公衆所阻不果而打磨匠已有多人不願工作矣繼起者有機器工人多名借返鄉踏靑爲名連日附輪上省者甚多所以省港輪船均有人滿之患一未審將來如何解决各船塢之鑄造打銅木匠等工人亦因生計困難求增薪金未逹所欲五號實行罷工昨太古塢因工程吃緊西人管工四出覓人作工在西鸞河大道某樓帶去二人入廠作工一名廖安一名單眼保未幾即見該工人出廠緣此工人一乃做黑鉛一係某柴店夥伴而九龍鐵路打磨房及修卡處一律停工只有司機人九名暫時未離職守耳 
 
 

Page 9

 
 
   
 
 

Page 10

 
 
本埠新聞 
[新任英公使之略歷]  
　　新任駐我國英公使艾士敦君由日乘艦來滬交涉公署定今日午後四時開會歡迎已誌昨報兹悉艾公使現年五十二歲曾任英國外交部主事後爲丹麥英使館參贊官未幾轉任駐南美亞爾丁公使館之秘書及代理公使此二十年内常任比利時糖業會議英國代表英皇喬治行加冕禮時艾君爲招待東方代表之專官一千九百十一年任駐我國公使館參贊民國二年朱爾興爵使返國時艾君代辦公使民國七年駐日本英國大使格君回國艾氏赴日代理職務此次攫任駐吾國公使一時外交界極爲推崇艾君熟悉遽東情形將來對於中英之邦交必能愈臻親善云 
[新任美公使將乘南京號來滬]  
　　大陸報云據北京消息駐華美國新公使克蘭氏擬乘南京號輪船由舊金山出發此船定五月十日到滬克蘭氏是否將在横濱勾留抑直接來滬現尚未悉云 
[瑙威領事公館遷移]  
　　瑙威領事以九江路四號公館房屋不甚適宜業已擇定圓明園路十七號洋房爲營遷辦事之所除由該國領事函致本埠各國領事外昨江蘇特派交涉公署亦已接准函知矣 
[全國各界聯合會覆俄通牒文]  
　　全國各界聯合會覆俄國勞慶政府通牒文云俄國人民曁俄國勞農政府公鑒頃接俄國勞農政府通牒不勝欣喜吾人前此以中外報章傳聞複雜無從悉俄國之眞相今讀俄國通牒一種正誼人道之主張流露言表凡世界各國人民中之實愛正誼人道者當無不表示贊同吾人更信中國人民除一部分極頑朽之官僚武人政客外皆願與俄國人民携手中華民國全國各界聯合會用敢代表中國人民答覆俄國人民曁俄國勞農政府之盛意溯自武力主義及資本主義印入於世界各民族之腦筋遂因國家的種族的階級的差别而屢演慘劇於是强侵弱·富欺貧之慣習充滿於社會與國際俄國人民首先爲正誼人道努力此次通牒聲明將中東鐵路礦産森林業權利及其他由俄帝國政府·克倫斯基政府·土匪霍爾瓦特·謝米諾夫·俄國軍人·律師資本家所得之特權皆歸還中國俄商在中國内地所設之一切工廠與夫俄國之官員牧師或委員等所以不受中國法庭之宻判之特權皆一律放棄並抛却庚子賠欵無非以俄國人民所信仰之自由平等及互助主義推行於世界不獨向中國人民表示好感也從此舊式政治家·資本家之迷夢無由實現而公正有力之聲浪瀰漫世界則各國人民羣起打破國家的種族的階級的差别之期不遠矣吾人不能不爲俄國人民告者西南政府·及北京政府皆爲一部分極頑朽之官僚武人政客所盤踞彼輩特武力與外資而固其位置實與俄國高爾哲無異頻年以來北京政府爲仰日本之軍械金錢之援助竟與彼國軍關私訂種種不平等條約吾入甚爲痛心刻下已經覺悟之中國人民正準備與一部分極頑朽之官僚武人政客奮鬭無論如何犧牲均所不辭（中略）本會謹依俄羅斯社會主義聯邦蘇域共和國人民所組織之勞農政府之通牒正式聲明收回各項權利庚子賠欵並恢復中俄兩國人民之邦交至遣代表赴俄國軍隊之前一節亦所深願希望俄國人民再接再厲作正誼人道之前驅中國人民爲世界人類之一部分自應共負維持正誼人道之責任也中華民國全國各界聯合會（由文書科代理主任署名） 
[學生總會今日開會]  
　　全國學生聯合會總會昨致本埠工商學界各團體函略云敝會現在要討論對内對外各種解决方法特定在本月十二號下午三時在法租界八仙橋永樂里十五號全國各界聯合會内恭恭敬敬略備茶點請貴會到時千萬要派代表列席吾們大家討論討論好逹到救亡的目的恭祝貴處諸位奮鬭精神大增 
[孫洪伊反對國會移滬電]  
　　廣州參衆兩院議員諸公鑒邇來國會移滬之說日盛一日並聞蓮伯議長業已到滬或謂主斯議者爲南總代表唐少川君唐君老成特逹其處此或别有深謀遠略固非鄙陋所能測度然自表面觀之似使國會無形消滅之一種手段也和議將及二年最使主和諸君苦心焦思而不得其解决者徒以國會爲梗耳約法所賦予國會之職權廣泛及於各項立法行政豈僅制憲一端滬上縱能開憲法會議其他各項職權將盡行放棄乎即使憲則必隨此消滅矣嘗聞諸公言岑陸兩公苟且求和將以議員爲商賣品非議員所甘忍受岑陸兩公不忠於護法亟思犧牲大法以易各人之權位其事誠彰彰無可爲諱然諸公旣不甘受岑陸兩公之賣今獨可受唐公之賣乎予非謂唐公有意於賣諸公然旣同歸消滅則與出賣何異焉夫爲中國之亂源者爲官僚武人爲南北和議之大障碍者實爲徐世昌之稱總統今之以和平相號召者不於此中求解决時局之方而惟汲汲以處分此一線僅存之國會謂非别有肺腑其誰信之而諸公身爲國會議員縱不爲國家計獨不爲自身人格計而任人播弄操縱甘心引刃以自戕乎廣州滇桂兩軍雖小有戰爭而國會軍府則仍在也即使岑陸莫等納降北庭亦靜待其驅散可也必不得已時或移滇移漳開會亦可也否則暫行停會亦可也世有仗義執言者尚可有所憑藉爲天下倡奈之何自斷送其生命耶以大義言之西南爲正統所在以兵力言之亦較優於北方徒爲和議所誤委靡不振馴至自生内亂苟當局立悔前非或諸公能鎭定以處徐圖補救則天下事尚有可爲也尚希諸公遠燭機先勿爲龐言所淆惑仍速就廣州開會努力進行以竟大業國家之幸亦諸公之福也急切陳詞言不暇擇幸乞垂鑒孫洪伊蒸 
[防範過激主義之辦法]  
　　江蘇特派交涉公署近接南京軍民兩長電令云頃奉政府電咨對於由北傳來之過激主義愈趨愈烈若不妥籌實力防範難以遏制現擬用兩種方法以爲防遏之預謀特電希即飭屬知照辦法如下（一）與各國公使協商合力防制過激主義通飭各埠領事官查防（二）詳言過激主義之害以歐美各國經過事實及名人著論爲證布告國人俾勿受愚 
[小學敎員開國語講習會]  
　　本埠小學校敎員於昨日上午齊集本城尚文路上海縣勸學所開國語講習研究便由胡少亢主席到會者有西城葛嘉甫鄭心吉·鄭修之·朱漱苓·葛稚侯·黄振初·和安毛吉生何東·郭淇生·范罕波·陸學煥·王能熙·施鼎文·許佩行·崇正曹肅雲樊彤章·馬織裳·王子剛·朱雲僧·倉基吳璧臣瞿慶聯·盛世芳·梅溪陳寳彞黄驥良·褚紀方·養正趙品高沈瑞卿·汪應倉·　廋綸·高昌錢月軒陳巢鷹·清眞張泖三·江境楊　棄張榖心·吳肖芹·巽與周士熊樊景卿·通惠沈仲與張志靑·時化陳濟成閘北巿第一皇甫日新第二義　學校沈士　比德王定誠湯蔭南·貧民袁頌豐曹香　·朝宗胡毓台隆德高梓才單貽孫·農壇毛元良　兒院俞元爵朱季寅·乙農尹叔平龍華錢京兆東明陳鏡如二師附屬主事楊聘漁勸學所所長李頌唐與各女校校長敎員范熙煐·王似鈿·賈豐英·王德祥·凌其瑞·隆德陸靜芬·神州王瀹等六十四人入席後由胡君發表意見謂兹奉令全省各小學校講習國語係敎育上最要問題應與諸君共同研究俾期一致等語遂分贈印編之註音字母表計六節並詳細述明要旨迨討論完畢時已嚮午遂宣告散幕仍由李所長邀留各校長敎員在會午膳而别 
[盲童學校第三次遊藝會預誌]  
　　會場仍假夏令配克戲院 
　　憶定盤路四號盲童學校於今日（十二）晚八時開第三次游藝大會於靜安寺路夏令配克戲院是晚除該校表演成績曁商務書館所製該校各種課藝之活動片外并有滬上著名之西人幻術及中西音樂等并聞上禮拜六所開之同樂會以體育爲主體而今晚則以音樂爲主體云 
[棉質考驗科成立]  
　　本埠蘭路穆公正花行爲留美幾學碩士穆君藕初所設立聞穆君因紡織業日就發展花行營業亦有迎機拓展之希望培育需要之人才實爲急務遂在行設立學校以國學西學武學三種定爲必修科各科均請績學士擔任敎授俾行中諸生及厚生德大兩廠實習生得修習各種學術之機會近又設立棉質考驗科豫定本年夏季考核各生鑒别棉質之程度其法先取已紡就之各種支紗分别解剖就光線適宜之點用精密工夫考察其纎徵﹃如陽光從左邊來則用左手指執着棉花纎微懸空提起與眼目等高探取最明顯最適好之光源此時身體及目光線亦必微向左方以迎之如光源從對面來則向前方以迎之全在考騐家之活用其手法也﹄及纎徽拼合長短之成分﹃此時須備十六分寸之英尺或密逹尺一枝及鉛筆或墨筆一小册或便紙一隨驗隨登記之﹄與拉力柔性﹃此則屬於考驗家自己之識辨力但經歷稍久即自了然當用不厭不倦不苟不亂之工夫以求之﹄因原料之優劣定紡力之强弱作考驗新棉之標準此舉於策進棉産改良裨益紡織前途均有絶大關係此種專門研究誠工商界最有價值亦最有趣味之事凡百實業皆自然有各别之研究苟各該業均能施行此類精密之研究而後進取上庶有一定之步驟今棉業已開其機各業皆當奮起圖之也 
[私立自治講習所不准立案]  
　　滬海道尹上海縣知事均接江蘇省長公署訓令云准内務部咨開前據張謇等呈稱造就自治人才爲今日急務爰休同志設立中華模範地方自治講習所於上海謹將章程錄呈鑒核請准立案並令江蘇鄰近各省各縣送人來學等情到部當經本部以施行地方自治自應以培養自治模範人才爲急務本部擬於中央設置地方自治模範講習所咨取各地方具有法政知識並富於自治經騐者入所肄業畢業後咨回各省區分配所屬授次第推行轉相傳授務須中央與地方之自治計畫銜接一氣脈絡貫通業經呈奉大總統令准由部擬具章程呈候核定即日通行各省區查照所請立案及令鄰近各省各縣送人來學各節應母庸議等語批示在案查本部地方自治模範講習所現在業經開學授課轉瞬卽將畢業至各道縣地方自治講習分所亦經本部擬具章程呈奉大總統令准通地各省區飭屬辦理嗣後關於私立之地方自治講習所自未便准予立案除通行外相應咨請貴省長查照並希轉飭所屬一體知照等因准此合行訓令該道尹知事卽便遵照此令 
[烟酒聯合會常會紀事]  
　　中國烟酒聯合會昨開星期常會首由主席陳良玉報告近接旌德縣商會等來函對於國内公債均表示贊成應將各處來函交文牘部編造簡明目錄以備討論列入議案目前雖政局未定不妨先行約數俟有相當之機會再行籌集衆皆贊成次報告接京師來函新銀團拉門德君到京情形公决先由本會開具意見書譯成洋文送於拉門德君俾便得表全國人民公意之所在俞葆康起言拉門德君此次到京重在考察而政府一方饑不擇食一般運動烟酒借欵者正不乏人我國人應各盡天職隨時注意公决函知京師詳爲探察次沈子卿等討論改良稅則以維生計至六時始散會 
[抵制劣貨聯合會常紀事]  
　　上海抵制劣貨聯合會昨開常會由張震洲主席陳如翔紀錄其議事秩序如下（一）主席報告各處來函（甲）邵君來函報告虹口某廠與日人往來私造劣貨議决請江錦春周子垣二員前往調查（乙）本會分會志成團代表沈君報告查萬彚康酒行情形（丙）救國十人團代表董君對於中華職業學校私進劣貨琺瑯處置之意見（丁）九江學生來函報告一切議决去函查訊（二）某代表報告有人在外組織日華聯合會内列名者一百三十家每家出開辦費一百四十兩專行包庇買賣劣貨等情議决查明對付（三）主席報告本會經費不足前次議决募特别捐今已手續完備决計分向各團體籌募 
　　（四）沈警已提議公判會限期在卽本會如何進行議决十五號晚開籌備便並借省敎育會爲會場推沈君前往接洽（五）姜維良提議按日派員駐會辦事議决編列名册以便實行散會後即全體往公共體育場焚前存劣貨與近所查獲之洋瓶等云 
[米舗組織公司行之繼起]  
　　近來南北巿米行與米舗因增扣佣金問題頗生惡感現北巿已有虹口頭壩泰豐等發起組設公司行已於昨日開幕交易抵制佣金昨日南巿一帶米店七八家由李某姚某等發起籌集資本仿照閘北辦法進行事爲仁榖堂行家得悉遂約同行磋議之下僉以該米舗等旣設有公司行吾行家當與之斷絶往來云 
[腦膜炎症已延及浦東]  
　　浦東南滙縣大團鎭附近新橋頭一帶發現一種腦膜炎症甚劇患者朝發夕斃該處宋家宅地方二日之内男女老幼連斃八人聞某士紳擬來滬邀請某醫院醫士等馳往撲滅云 
[造船所趕造美艦]  
　　江南造船所承造美國軍用運送艦十二艘合同訂明先造四艘内有二艘須於本年上半年造成原定四月四日下水嗣因工程浩繁届期不及趕竣以故刻下尚在工作前日所長劉冠南君又接美國電催務於六月以前趕將二艘船壳先行告成以便配裝機器汽鍋然後再造艙面一切工作故由劉所長商由洋總工程師毛根君請爲添僱工匠上緊趕友於昨日起加作夜工以期船底尅日竣工　 
[寗波同鄉會徵求大會消息]  
　　寗波同鄉會徵求大會連日進行組織各隊至昨日止已完全成立總隊長王正廷博士昨晚假座一品香餐館邀請寗波同鄉領袖聚餐商議進行秩序到者三百餘人其秩序如下（一）奏樂（二）來賓入座（三）總隊長致開會詞（四）方總務科宣布徵求會辦法（五）奏音樂（六）方會長報告建築情形（七）晴鄉老演說（八）請隊長演說 
[滬杭路近事兩則]  
　　王店鎭請停夜快車滬杭鐵路管理局昨據王店鎭商會來文略稱王店鎭商業繁盛人煙稠密乘車旅客往來於滬杭間者甚多惟貴路之特别快車及夜快車經過王店站向不停留致本鎭商旅獨抱向隅兹請將上下行之夜快車在王店站稍予停留售票搭客藉便行旅等情當經該路任局長據情飭知車務洋總管查明該站情形呈候核奪 
　　佈置莫干山避署事宜滬杭甬鐵路任局長以每年夏問中西人士多往莫干山避署特於本年始飭屬將莫干山大加擴充改良一切除拱宸至三橋埠之輪渡仍由商人包辦外並飭派駐山辦事專員及電報員行李員等專辦避署聯運事宜現將莫干山接通電線直逹杭州城站以期直接並於該站站長辦公室添裝電報機五具計分寗波·上海嘉興·覓橋至長安各站·艮山拱宸·南星閘口·五大段·以免紛擾滯滯之弊現已一律佈置完備矣 
[第四師駐滬軍隊有改編說]  
　　現駐吳淞閘北上海龍華松江等處之軍隊除陸軍第十師所部各旅團營外尚有陸軍第四師之步兵第八旅第十五第十六兩團又該師之砲四團第二營駐紥於南巿高昌廟惟第四師司令部與該師第七旅之第十三團均駐杭州十四團驻嘉興是第四師之軍隊皆在浙境是以指揮十五十六兩團較爲不便兹聞陳師長擬將四師另行編制其十五十六兩團擬請陸軍部改編混成旅或併第十師管轄得以就近節制刻下正與慮浙督籌議云 
[監犯越獄後之部委查勘]  
　　漕河涇江蘇第二監獄罪犯越獄一案司法部特派參事何基鴻南下調查何君抵滬後先詣地檢廳看守所查詢脫逃捕回收押候究各犯並赴上海分監察視等情已誌本報兹悉何參事於前日上午九時許至地檢廳偕同梅伯孫檢察長各乘馬車至漕河涇江蘇第二監獄當由典獄長敖雲亭曁第一科長張蔭伯等歡迎入内欵以茶點略談數語卽由敖獄長張科長陪同何梅兩君至大門·非常門·警備隊室·電汽室·消防室·女監·病監·炊場·水池·及擊斃犯人地點·張前科長被害之處一一詳細勘查然後至監房中央進仁義禮智信五號舍察看監房窗户被損情形並細詢人犯如何脫逃曁獄長有無虐待情形旋入各工場視察見囚人工作尚勤並略詢犯人越獄情形所供略同復出外召集各看守士及警備隊士等細詢張前科長被害及越獄情形畢何參事梅廳長始均興辭而别 
[水警區長派探來滬緝盜]  
　　五庫稅所管轄之分卡設於距離松江三里餘之小野鷄港於本月初七晚突來江北口音之匪盜十數人持有槍刀闖入該分卡辦公處强行刦掠公私各欵銀洋曾由松江縣公署查勘後移文水警第一區飭緝在案兹悉水警一區沈區長查得該卡所有公欵數百金及辦公人員之衣服各物共被刦去一千餘元之譜迄今多日未見破獲現聞此案匪盜逸匿上海北巿自應飭探跴緝除咨請淞滬警廳派探協助查緝外並於昨日派令幹練偵探顧某等來滬訪緝矣 
[栽害圖賞已非一次]  
　　前寓湖北路孟淵旅社之安徽人陳鴻才被其同鄉陳少樓揑證預藏所住之五十八號房内始投老閘捕房報告誣爲致函花世界游戲場嚇詐銀洋三千元經華探陳維坤管宗餘西探目依克西探奎现將鴻才拘捕一再偵查始明眞相乃連同少樓迭次解由公共公廨質訊之下諭鴻才開釋少樓栽害圖賞着還押候究等情均誌本報兹聞該探等查得陳少樓冒充眼線揑證害人已不止一次前在民國七年五月間黨人張曜張海秋亦遭陳誣指爲嚇詐四馬路靑蓮閣商場主孫筠珊·及大舞臺戲園伶人毛韻珂鉅欵之要犯嗣將兩張獲案訊無確證得以省釋彼時陳恐反坐避匿無踪距今事隔兩載仍復出現重施故技再害良善實爲人羣中之蠧故該探已檢齊前案卷宗與此案合併以便禀請原審官訂期訊辦 
[鐵華學校近訊]  
　　法租界巨籟逹路鐵華兩等義務學校本屆開學以來新生報名肄業者甚多敎科咸主實川現學額存餘無幾在上禮拜五有本埠大北電報公司總理哇耳君以需練習生故赴該校參觀遂選取高等科學生朱少華并極贊許是校敎育之善定本星期二囑該生就往入習聞該校於春初以添辦校具由南京路英商英瑞牛乳公司白勒克總理捐助大洋一百元並贈諸生以密逹尺共計二百二十枝美術小圓鏡二百面除由校長陸鐵華女士道謝外日前下午又有本埠前滙豐銀行總理史蒂芬君因返國蒞臨道别特介紹旅滬英商怡和洋行大班斯密斯君西人馬立司·安利英行西人安利·公安洋行西人别安·都易洋行西人都易·元芳洋行西人費　·實威大藥房西人呼盤·庚興洋行西人撒爾喀·又顧咅·又白倫特及施蒂紛等咸各認助常年經費每人每月大洋二十元當由陸鐵華女士接持待再三稱謝而别該欵按月由校董會財政主任西人英工部局員李爲模君領取應用云 
[常熟旅滬學生同鄉會成立]  
　　昨日（十一號）下午二時常熟旅滬學生同鄉會假座四川路靑年會開成立大會到會者曹元培等數十人來賓到會者朱和鈞等章元鳳主席報告開會宗旨及會中經過情形次由朱和鈞戴淸淸陳景岐等相繼登臺演說嗣即宣讀草章通過後即選舉職員錢鵬當選爲總幹事趙士瀛爲副幹事周還黄石瑚爲編輯邵玉賡爲會計繼由職員相繼登臺演說五時散會 
[知事興學攷成改歸敎育廳執行]  
　　上海縣沈知事昨接敎育廳令云奉敎育部令准奉天省長咨開查知事興學考成條例規定知事在任滿一年後由該管道尹詳列事實呈由省長分别轉請狀懲現在各省敎育廳均已成立道視學亦早裁撤道署所轄敎育行政事項又多半劃歸敎育　主營是對於敎育職責道不如廳之專對於敎育視察道不如廳之局可否將道尹考核之權改屬敎育廳長以便督促進行而重考成咨請查核見復等因到部查縣知事興學考成改屬敎育匪長執行自係正當辦法除咨復曁分别咨行外合行令仰該廳查　飭遵等因奉此合亟令仰一體遵照 
[閘北救火會歡迎會長]  
　　閘北三段救火會於本月十一日開全體歡迎會正副會長聯袂蒞會其開會秩序（一）搖鈴開會（二）會長會員行相見禮（二）隊長宣佈開會宗旨（四）隊長致歡迎詞（五）會長訓詞（六）隊長報告賬略及一切火警事宜（七）茶點（八）搖鈴散會聞該會長鄧志揚陳炳謙對於火政十分認眞擬再添辦汽車邦浦車以擴充救火實力云 
[滬南慈善會開種牛痘]  
　　滬南慈善會係滬紳王一亭等發起組織於本年二月初二日開成立會昨日起開始佈種牛痘並由醫藥主任金子久布置一切定於四月初一日起施診給藥該會發起均屬商界鉅子對於慈善事業將次第進行繼續舉辦云 
[迎神賽會釀成械鬭]  
　　迎神賽會一舉自去年始又漸興盛日前浦東塘橋迤東亦有各鄉民集會舁楊侯像游行各處中有紅班會張阿濤等興皂班會許阿春等互相爭執致生惡感前日雙方糾合各鄉民各執木棒鐵尺等聚集於夏家庫械鬭張黨人手衆多致許黨失敗大受損傷受重傷者爲許阿春夏小狗二人當時雖由同伴解散嗣因彼此談判不决故許夏於昨午央人舁送上海地方廳具詞稟控請求騐究 
[湖北軍事善後劵展限一年]  
　　滬海道尹淞滬警察廳廳長上海縣知事均接江蘇督軍省長會銜訓令云案准内務部咨開承准國務院函開准湖北王督軍何省長電稱鄂省修築堤工欵項不敷請將有獎義劵接續展限一年等語現經國務會議議决獎劵展限一節應内務部核議函請查核辦理等因並准該督軍省長電同前因各到部當經本部與該省督軍省長一再電商所有該省善後堤工需欵旣屬實在情形且展限與開辦有别應准將湖北軍事善後有獎義劵展限一年仍照原案發行總額以二百八十萬元爲限除咨呈國務院並分行外相應咨行貴省長查照保護可也等因准此合行通令各屬仰即一體查照轉飭保護可也比令 
[海軍聯歡社選舉規則與職員]  
　　海軍聯歡社自設立以來内部組織業已完備各種規則及選舉規則經各社員公同討論修改通過刊發各社員遵守兹將選舉規則列下一本社選舉會以本社納費社員組織之二本社納費社員有選舉權及被選舉資格（說明）船隊社員聚散各埠行止無定選舉時當然未能齊集滬上帷駐滬各艦社員如遇選舉時來社投票但不能被選爲職員因其當選後不能常川駐滬任其職務三正社長副社長公推在地長官爲之不在選舉之列其餘理事評議書記會計庶務應由社員選舉之四選舉上條職員以得票最多數者爲當選票數須過到會投票社員人數之半方爲有效倘票數未能過半以最多數次多數付表决如有同數者加入表决五選舉票用無記名法六社員每人各投一票不得塗改如有塗改作爲廢票七職員任期除正副社長不計外餘以六個月爲滿任八職員在任期之内或遇升轉以及長期出差者應由社長召集社員另行改選九本社職員除評議員得復選繼任外其餘職員得改選他職一次以均勞逸經停選一次後仍得被選十職員被選後如有充分理由未能就職者准於一星期内提出辭職書由評議員議决可否陳明社長辦理如准其辭職隨時改選十一理事應由軍官當選書記廳由文 
 
 

Page 11

 
 
官當選評議會計庶務軍官文官均可當選十二選舉職員時應於前屆議員滿任前兩星期由社長定期召集各社員選舉之十三開會選舉時各社員應於是日齊集開選地點由正社長或副社長到會監視維持秩序但選舉時到會社員須過在滬社員人　現額之半方能開選十四本規則爲上海海軍聯歡社適用之各處聯歡社選舉規則應就各地情形酌定之十五本規則如有未盡事宜得隨時修正之 
上海海軍聯歡社推舉藍總司令建樞爲本社正社長劃所長冠南爲本社副社長何參謀長品璋爲本社副社長第一届選學周參謀兆瑞爲理事葉課長　　爲書記羅課長序和爲會計張課長　清爲庶務杜參謀逢時·葛參謀保炎·陳副官長毓渟·汪諮議森寳·王課長齊辰·鄭書記官長孝檉·王參謀壽廷爲評議員 
[羣學會公舉正副會長]  
　　小南門外中華路羣學會會長王叔災日前通函會員訂於昨日開全體會員會議用記名投票法重推正副會長各一人自上午九時起至下午三時止各會員先後到會簽名投票三時一刻啓匭揭曉計李平書得四十六票當選爲正會長沈潤挹得三十八票當選爲副會長旋由執行部長高研耘重請會員票舉定評員二十四人而散 
[駁船公所調查員請水巡保護]  
　　淞滬駁船公所成立後即雇用調查員十餘名在淞滬一帶各碼頭輪流巡緝惟以本埠浦江江海關範圍之内地當衝要駁船載運貨物如騐關轉輪等情停泊往來較他處爲多須切實保衛庶昭嚴密故由該公所董事江政卿面謁稅務司懇請派巡專責保護以維航業當經稅務司核准傳論理船廳飭知水巡捕房梅補頭於昨派幹練水巡四名投請該公所騐看以昭愼重當由江君面加獎勵並曉以駁船航業情形俾資認眞巡緝 
[限制漁船載鹽辦法之布告]  
　　蘇屬緝私統領宋明善近訂漁船儎鹽章程曁緝私營隊查騐辦法共十二條照錄如下一凡採捕魚船非執有浙淮魯運使署曁他處鹽務機關所給執照者一律不准出入蘇五屬沿江涨各口岸二漁船帶鹽多寡須視船身之大小凡船樑在一丈以上者准帶鹽三十擔在七尺以上者二十擔五尺以上者十擔每對連包索司馬秤一百另五斤逾此數即應充公現由稽核總所規定辦法可按每醃魚百擔需鹽四十擔之數爲標準爲漁船每艘能鐵二百八十擔者每次准領最多鹽數爲八十擔船身小者按數遞減三漁船於初汛儎魚入港時由緝私營隊員弁查明該船内所帶鹽斤並未過數應即封艙蓋印編號列册並塡給騐單載明船户姓名及鹽斤數目俟魚銷竣出口再行騐封放洋二汛儎魚入港其辦法一如初汛如有夾私情事船鹽充公船户按律懲辦四三汛期畢各船内如有素鹽扣留送交附近官鹽棧葷鹽滷水均應浚入水之深處防有粗粒鹽質銷融不盡者淺處易於捞取應淺滷之深必須多派妥員到船浚方免透漏之虞且恐痞棍流氓爭奪滷水以資彈壓五氷鮮魚船或因滯銷帶鹽備用其所帶之鹽亦以船隻之大小爲斷至多不過三百斤逾數即應没收六漁船之外載有醃臘蜇豢葡干瓜丁一切鹹貨者每百斤准帶護鹽五斤多則亦以私論七販運魚貨祇准有腥羶泥雜之鹽不准帶有潔淨未用之鹽以防影射八漁船進口均應到魚行報明由該行編查造册送由就近辦理漁汛之緝私營轉報查考如該行通同舞弊於收貨時倘有魚鹽併卸希圖偷售等情查出分别懲辦丸各船到埠應候緝私營派員騐訖塡給騐單然後開行起卸如有不服查騐恃衆抗拒者應即拘解懲辦以儆效尤十查出私鹽不及五十斤得但將私鹽解繳多則鹽貨一併充公十一漁船下椗口外未經入港入港時緝私營弁兵即須駕船往查以杜駁運洒賣之弊十二查騐漁船各弁兵必須勤愼從公不得徇情受賄遠法科以相當之罪倘有挾嫌誣告者應干反坐之條以上章程辦法十二條業經宋統領已於昨日通令所屬各營一體遵照辦理并佈告各漁户遵照矣 
[修築外灘馬路]  
　　滬南工巡捐局近查得外灘馬路高低不平行人車馬甚爲不便故由姚石蓀局長知照工程科撥派工匠從十六舗橋迤南一段先行動工修築 
[裏鹹瓜街之火警]  
　　前晚夜半一時許滬南裏鹹瓜街一百三十三四號門牌内忽然火起該屋内進爲隆昌藥材行外進爲阜興昌參號火起後經救火聯合會鳴鐘報警由各區救火會驅救火器具皮帶馬車等馳往施救至兩時後始行熄滅焚去隆昌阜興昌後面第二第三進房屋八九間其門埭係石庫門閘有高垣火勢不致飛揚故附近隣居均未殃及當塲由崗警將隆昌執事李伯賢阜興昌執事侯振升帶入第一區警察署由趙署長詰其起火之由均供人俱睡熟不知火從何起是晚之火發生於灶間離樓梯不遠比及覺察火已成災穿衣不及急於逃命其時樓梯早已燒斷祇得從窗口躍下李稱商人之妾因之跌傷手臂等處已由家人等舁送醫院醫治所有承保火險銀五千兩之保險單及賬簿均不及携取侯供紹興人開設參行合組於隆昌行内已有數年亦保火險銀四千兩等語趙署長得供飭將李侯二人併送警廳司法科因昨日星期奉飭暫行交保出外候派員查明後預審核辦 
[各被告交保候訊]  
　　源利源裕等號在公共公廨環訴周芝山不理貨洋二千二百六十元又徐裕生訴魏潤庠（卽魏仲英）不理借欵及不付支票又陳綱訴黄蘿良結欠修金洋一百九十元又談妙生訴妻顧氏與人犯姦請求離婚並追方單兩紙又許仁金訴項阿福不理貨洋各案前日均經駐廨華探將各被告傳案照章覔保聽候排審 
[無軌電車碾行人]  
　　昨日下午有無錫人顧景財在福建路行走被某號無軌電車碾傷足部痛倒於地由老閘捕房五百二十七號印度捕到來雇人力車送往醫院醫治一面抄錄電車號碼呈報捕頭候核示 
[汽車撞傷首臂]  
　　昨日下午四時許某號汽車駛經九江路撞倒浦東人裘鴻基首臂均傷當經老閘捕房一千一百三十八號華捕到來抄錄汽車號數另雇車送受傷人往醫院醫治據情歸報捕頭請究 
[汽車違章疾馳]  
　　汽車夫田德貴前日開駛三千一百七十號裝貨汽車在滬西戈登路疾駛遠章當經一百三十號西捕摘錄號碼稟由捕頭轉請公共公廨出單將該汽車夫傳究 
[包探調差]  
　　公共捕房總巡張生氏諭靜安寺捕房華探目王四福調往哈爾濱捕房哈爾濱捕房華探目劉森堂調往北四川路捕房北四川路捕房包探侯阿保調往虹口捕房虹口捕房包探周耀庭調往滙山捕房當差該探業於前日分别到差矣 
[脚夫爭運貨物之涉訟]  
　　閘北潭子灣近因建造紗廠需用窰貨磚瓦數十萬閘北肩運工會以廠基在上海縣境應由該會挑運但該處向有一帮本地脚夫知民國成立至今遇有上下貨物均歸運送故不許該工會越爼干涉雙方各不相讓業由肩運工會呈請四區警署顔署長於前日傳到本帮脚夫管廷生等十餘人暫押候訊昨日管等六十八人亦具呈警署請求維持苦力生計諭候調查實情再行核辦 
[巡捕查獲布袋内煙土]  
　　前日下午三點餘時有陳阿福手携布袋一只内　價值四千餘元之大土十一只在法租界新開河地方雇車適爲二百二十八號巡街捕查見上前盤問諫言語支吾當即一併帶入捕房經捕頭詰據阿福稱此項烟土實係素議之某甲令民人代爲運至英界是實捕頭諭令管押聽候緝拿同黨到案一併解堂訊究 
[違禁容人吸煙]  
　　粤人問文因在北四川路靑雲里八號門牌屋内私設烟具容人開燈吃食鴉片違犯二百七十一條刑律被七百三十六號華捕查見回禀該管捕房經副捕頭愛活生率同中西包探往將周文拘獲連同烟具帶入捕房押候解送公堂訊懲 
[兵士行李中抄獲飾物]  
　　昨有兵士曹某身穿制服由廣東附搭招商局新康輪船來滬由浦東陸家渡登岸當經三區巡警房建福見其形跡可疑上前盤查在該兵行李内抄出大洋三百餘元赤金手鐲一付金戒子數只女衣服數件當即帶回署内訉據曹某聲稱南通州人向在吉林充當護兵此次請假二月回籍省親所有銀洋金飾實係己物等語諭候查明核奪 
[不捐車照之科罰]  
　　近來閘北境内各項車輛偷漏不捐車照者甚多四區二分所倪警佐特飭站崗巡警認眞查察前昨兩日内計查獲陳雪順·曹阿二·陳才金·奚成鈞·孫士成·王三·黄阿三·鮑雲龍·姜朝培·等九人所拉之人力車及范小清·萬初憲·蔡二·項長生·等四人所推之塌車又楊阿富之馬車張松太之貨車均未納捐照先後解入該所倪君飭令該車夫補捐外復照章罰金斥釋 
[墳山路烟紙店被搶]  
　　前晚十二點時法新租界墳山路第四十號門牌乾大號烟紙店正在收巿之際突來盗匪兩人跳入店堂各出手槍嚇禁聲張當被搶去小洋一百三十角銅元二十四千而逸迨至探目黄金榮包探衽水揚韓邦逹聞悉趕來搶匪早已遠颺旋在公共租界三多里内檢得手槍及帽子各一持回捕房捕頭諭令跴緝該匪等務獲到案訊辦 
[被攫珠花之請緝]  
　　婦人陳氏前日下午投老閘捕房報告以適行至勞合路被一匪人攫取頭戴價值四百元之珠花一朶當時曾經喚捕因匪已携贓飛跑無從追趕請爲緝拿等情當由捕頭命該氏退去准予派探晒緝 
[縣公署批示二則]  
　　許湯氏呈爲遺失田單粘求飭查註册備案由據稱二十五保十二圖短字圩二百六十號湯茂春户則田四分四釐四毫二百六十一號湯茂春户則田三分六釐計方單二紙業經遺失等語兹經飭據册書查復完糧之户與該氏呈送糧串户名相符應准備案此批報紙糧串存 
　　倪沈氏爲呈明田單遺失請求備案作廢由二十八圖馬中俊則田三畝三分三釐五毫未叙明字圩號數無從查核着傳知收執代單之楊柏生詳細聲明備具近年糧串覔取保狀檢同報紙另呈核辦此批四年分糧串一紙存騐契紙發還 
來件 
[靑年會童子部一九一九年之報告（續）]  
　　商界會員部之報告（一）﹁學徒學校﹂本季報名者有二百二十五人每日到校者平均爲百分之七十五其餘二十五從未到遇或因個人職業上之困難使然歟本季共請義務敎員四十六位咸抱扶助此輩學徒之志願自星期一起至星期六止晚間七時至九時爲上課時間英文中文共分十六班各學生每晚到校者共一百二十人該學校之學生自願出力以助一輩無讀書之機會者故彼等在讀書之暇常出外調查得貧苦者十二人特立一班依會中之辦法以敎導之﹁社交事業之組織﹂（甲養成團）會員一百四十八人組織養成團八組其所作之事業中有商業集會服務社會及四育事業等（乙愛國演講）以前彼等有於每星期六於各處商店中作練習的演講今則每星期日出發作實在的演講矣（丙唱詩班）唱詩班每星期三晚九時至十時聚集一次（丁辯論會）辯論會每星期四召集一次以此會爲最活動（戊中國絲竹會）此會亦爲該校學生合組每星期一晚聚集一次（已養成團會議）此爲各會領袖聯合會討論進行事宜每星期二晚九時至十時在三百○三號聚會（三）﹁商界會員養成團﹂夜校學生組織養成團三成立於秋季各會員之精神及動作均極完美今該團中發行一種報紙爲四肓週刊其費用完全彼輩負擔由斯可見彼輩能顯其團中之眞精神於社會服務事業中彼輩亦曾組織一愛國會集於每星期日此外復有各種會社皆以發展其個人之四育爲宗旨如儲蓄部辯論會及籃球會等（四）﹁擴張事業﹂有二處商界聯合會於本會頗有密切之關係本會會助彼等組織各處義務學校且代請五位義務敎員本會且爲廣束敎堂組織一義務學校即以本會以前之義務敎員爲該校校長三月間曾召集十四處義務學校組織一上海義務學校聯合會現正在着手相助各敎堂辦理同此之事業除於ＮＡＮＴＯＷ學校及民生夜學作同此工作之外井助其成立以四育爲宗旨之養成團（五）﹁聖經學校﹂本季星期晚之主日學校共分十班其一爲英文班餘皆中文敎員七位聘自會外三位則由本會幹事充之該校共有學生一百七十餘人九月以後本會所作之事業列下﹁野餐﹂﹁入教堂祈禱隊﹂﹁班長會﹂﹁同樂會﹂﹁講道會﹂唱詩班﹂﹁新年集會﹂﹁裁判會﹂﹁師範班﹂﹁敎員會﹂﹁聖誕游藝會﹂（六）﹁乒乓會﹂乒乓會亦爲夜校學生所組織會員三十餘人曾與日校學生爲一度之比賽且亦加入乒乓聯合會以上種種以野餐班長會講道會新年集會聖誕遊藝會最受各會員之歡迎敎員會與師範班均援助學生不少乒乓會雖則成立未久而學生則極樂爲之也全年所得之進步爲組織完全及會員皆得較佳之精神於服務事業中會員得瞭然於幹事所作之工夫前次之研究本會事業之集會可稱一九二○年事業最佳之預備（完） 
[中華女子美術公司附設剌繡·圖畫·花邊·雕刻·專科招生簡章]  
　　（一）宗旨本科以傳授美術發揚國粹造就專門人才提倡女子職業爲宗旨 
　　（二）課程甲剌繡科所授課程如左一名家字畫二中外婦女服物用品三中外鋪陳四中外婚嫁妝奩五中外優伶服物六人物翎毛走獸山水七古今中外名勝八花菓竹木九中外章標旗幟乙圖畫科所授課程如左一油筆畫二毛筆畫三鉛筆畫丙花邊科所授課程如左一網織二梭織三鈎織各種花邊丁雕刻科所授課程如左一石質雕刻二金質雕刻三骨質雕刻四竹質雕刻五木質雕刻六玻璃雕刻凡各科匀附授國文書法 
　　（三）年限剌繡·圖畫·雕刻·各科均三年畢業花邊科半年畢業但程度較高者得酌量减少年限 
　　（四）學期一年分兩學期陽磨三月一日起爲第一學期九月一日起爲第二學期 
　　（五）學費剌繡圖畫雕刻各科每學期均十二元花邊科每學期六元 
　　（六）膳宿費膳宿費每學期二十四元半膳十元雜費僕費概免 
　　（七）報名凡有志學習者可隨時報名塡具願書並繳保證金一元　　（八）休假凡署假寒假國慶日本公司紀念日及星期日均爲例假其因事因病請假外出者須有家長函件及得總經理之許可 
　　（九）退學凡學生自請退學或因犯規退去者所繳各費概不退還　　（十）介紹凡在專科畢業者本公司有介紹之義務 
　　總經理唐家偉本公司地址在法租界霞飛路寳康里前面二百十五號 
來函 
[德和糖行來函]  
　　啓者今閱貴報有登浦東葆源棧房被焚一則計損失有逹十六萬金以永安街德和糖行居其多數云云查小號計堆該棧貨物只有三千餘金並有沙孫洋行保險至於小號及聯益長源三家組織該棧乃營業性質招堆客貨各客自行保險與小號等無涉今將眞相陳述尚希代登來函欄内更正免得傳聞失實是禱德和糖行上言二月二十三日 
雜評二 
[國會移滬說（訥）]  
　　自國會移滬說起論者又多一爭點矣彼主移滬說者以爲可不受政治與軍事之影響制憲事業可安然告成固非根本之論而反對移滬說者以移滬便消滅爲慮亦過慮也蓋今日之國會祇須議員有團結之精神有犧牲一切以護此國會之决心不畏强禦不懼壓迫則安然開會於廣東可也若其不能則無論移滬無益卽移滇移漳亦安有分别哉蓋政府而力能解散者則無論何地皆可解散政府而力不能解散則雖在軍府肘腋之下安然開會其有何懼吾故謂今日祇須問議員之團結力與决心何如而已地點又何足論歟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[遊歐漫記] [  楚僧]  
　　（二）四等艙的坐位和生活 
　　在未動身以前我聽說四等艙是非常的苦又有些朋友和我說四等艙不但無位子並且無一定的地方或在天蓬上睡或在沿欄杆睡天晴太陽曬下雨雨打苦得非常我那時聽得這話想起長途的旅行來心裏也覺得有些難受但是一來要籌錢二來國内的黑暗勢力惡劣空氣把一個社會弄得黑沉沉地把一個稍有光明的敎育界也弄得是個杌隍不安的想起天津北京的同學被拘被打終日惶惶然莫知所之的狀况來黑漆漆的社會裏那還有我們存在的餘地　四等艙雖是苦總是短期我們能夠脫離黑暗的社會就是苦也覺得有無限的樂趣那曉得我上了船吃了飯睡覺了過了一兩天不惟不覺得苦並且眞是舒服我且慢慢地講來與大家聽聽 
　　我坐的這船名叫波爾多司ＰＯＲＴＢＯＢ是一隻法國船長约中尺六十丈寛六丈餘載重約二萬噸四等艙本來無位子因爲華法敎育會同他辦了交涉將一個大病院ＨＯＢＲＴＡＬ改做四等艙病院在船的頂端第二層有無數窗子和風扇電燈舗位有一百五十多個可坐一百五十餘人舗上有氈子及褥子這回坐四等艙的通共只有五十餘人每人約佔三個舗位很是寛展吃飯每天三頓早六點鐘的早茶有麫包白糖咖啡汽水等上午十點半鐘的午餐每大菜兩樣葷素各一葷的多半是牛肉素的或是豆羹洋芋頭米粉蛋炒飯等麵包咖啡隨用菜味都很適口晚餐下午五點鐘菜蔬與午餐同有時或加一樣菜湯三等艙的飯菜和我們一樣會食堂也在一處不過他們每頓多點葡萄酒罷了 
筆剳 
[墜玉記（下）] [  鴛雛]  
　　芳官聞言并瞋謔爲一狀加一細指於鼻際頻動頻笑曰羞乎羞乎汝巧言以掩羞乎吾僅一汝耳彼則備十許之他人也言時憨然笑影籠於眉睫不若妒婦之可哂也少雲對之醉恕其見辱懷而叩之曰汝眞僅一我耶芳官猶格格似妒罷亟宜貢媚者少雲今日之來芳官又作劇矣方梳洗則埀秀髮於玉肩手握髮端作深禮曰賀郎君新生貴子我今索赭蛋嘉菓并欲列湯餅之座未試句少雲震曰汝又何以見祟芳官作正色曰勿爾吾胡能祟及君家喜事實告君君婦未殯而急急爲辜氏嗣續計臨蓐於前宵矣少雲稍變色然强制之以敵芳官見誚但曰盡之芳官遂灑灑言貢其偵績言某僮爲君代勞某媪爲麗料理歷歷狀之若親與斯役者少雲頻聽頻點首似讞官之取决大獄比首不點而此讞已决匆匆歸芳官自慶以爲麗事屬實彼廉其情解婚必矣寗知少雲之歸其老父輩正備大討杜氏之罪何杜麗所托非人至消息處處傳也少雲入曰勿爾勿爾言必不確讒人口也吾即行娶則讒消矣老父輩聞而駭然彼自欲之奈何撓之彼後此不能怨也遂以冰人速於杜氏杜氏先有懼宜欺其未覺即應以至速之期且恐中敗則培奩以蹇之及期少雲有樂容賀者背議曰多金可畏哉而芳官聞之大懷詈少雲無恥竟日夜杜麗新墜玉當洞房疲困欲死然少雲事之維謹杜麗不得不强爲纔綣續續以逹於死死之日陳艶尸於堂少雲作笑容以指之曰此死美人我手型者　旣而收杜麗奩田并金娶芳官老父得杜麗所遺潤虧債且助吸鴉片遂不梗其子婚及賤族 
 
[閉門不管窗前月吩付梅毛自主張]  
劇談 
[歌壇賸語] [  民哀]  
　　春航碧雲蘭芳等皆有專集姑弗論文字若何以若三人之色藝無讓昔之紫稼雲郎即爲之刊專集者亦不減梅村其年一流人物降至近今劉玉琴在甬居然亦有專集發現已屬忍俊難禁而前隸新世界之金景萍以及王佩蘭小楊月樓等丁戊之交亦紛傳有刊集之舉我不禁爲棗梨痛哭幸而不成事實洵屬大好事去年寒雲小隠等有爲白牡丹尚小雲芙蓉草三人刊集之議余頗贊同是方能與馮賈梅三集後先媲美入春以來寒雲常病小隠因母喪返里刊集之 
　　議恐歸泡影言念及此每扼腕歎惜也 
　　李桂芳之小生雖不能上追楞仙小香抗衡周劍泉然而滬上名伶串此子當首屈一指因其居滬已久而未沾染絲毫海派惡習實爲難能設使他伶居此席則諸凡（吊膀子）（軋姘頭）等種種齷齪滬諺必定穿揷入劇中人口中桂芳則無祇此一端已爲可貴其興白牡丹配寳蟾送酒飾薛蝌尤爲刻意經營之作余每見必擊節 
笑林 
[海天諧話] [  諤聲]  
　　一鄉女與郵差結婚共詣禮拜堂請牧師證婚牧師謂郵差曰汝宜設誓凡世間婦女除汝妻外一無所愛汝當竭畢生之力永保護之郵差唯唯又向鄉女曰汝宜誓惟汝夫之命是從無論何往皆當隨之女曰噫是萬不能牧師與其夫皆大愕女曰以儂孱弱之軀顧欲隨郵差日夕奔波者余其憊矣 
　　某耶穌敎徒勸某酒徒曰汝當戒酒汝知酒乃汝大仇人乎曰知之然余常聞先生言人當愛其仇敵故我不忍與之絶交也 
新聞拾遺 
　　嫉殺同學科羅辣多地方某學校中有名塔得克根得者年十一歲天資聰慧事學復勤每試辄冠其曹頗得師長嘉獎然同學則咸深嫉之呼之爲寳貨雖欲奪其榮譽苦學力不足與敵欲毁之又無其機乃於數日前有同學五人羣起毆之遂立斃聞死狀甚慘去[  豐]  
　　愈出愈奇之新騙術某縣廣化門外某巨鎭日前清晨忽到外御便服内衣軍衣之衛隊數名并有肩輿二乘直抵廳前訪問某先生當由某甲延入略叙寒暄卽由來人身畔取出硃票一紙内載云訪聞某鄉某鎭某甲私販烟土該督察員赴鄉應即會同董保嚴密搜查證據解縣懲辦等語當時某甲面如土色督察員則儼然上坐如金剛怒目某甲覩此情勢急返身取得番佛五十尊袖交某乙某乙復交督察員始笑容可掬如數收入皮包之内怱怱興辭而去事後某甲細察始悉盡係某拆白之詭計垂頭喪氣惟自認倒霉不置云[  憶英]  
　　犬吐人言蘇省溧水縣有鄉董曹啓富者家畜一犬毛斑白有紋高約三尺長二尺餘善體主人意恒察主人之顔色而行事以是主人愛之每食必以肉前夜忽入一賊犬見之情急初則狂吠而主人沉睡不醒犬愈急一躍登榻伏於主人面部忽作人言大呼曰賊來矣其速起主人驚醒賊已驚逸主人聞其語未見其人大異之繼而知犬所爲乃大驚異於是遠近爭傳咸稱怪異此記實也願以供諸動物學家之研究[  幻夢]  
　　賊偷聖經本埠虹口某中學校爲基督敎會所設立凡肄業該校之學生必備聖經一本日前夜十一時許學生早已就寢睡夢中聞有脚步聲繼見燈光學生之中有未熟睡者乃披衣起吹警笛號召同學學生畢集而賊已杳然事後各檢物件衣物等毫不缺少最奇者各失去聖經一本計共二十餘册衆學生又氣又詫惟忍氣吞聲而已聞得内中人云該校常有賊因其牆極底出入甚易因此屢遭失竊而從未有此次之奇者噫豈上帝耶和華之化身而欲一試學生之誠心歟令人不得而知矣[  一動]  
讀者評論 
　　天壞間最不可少之物唯一情字但情在天眞爛漫可言不可言之中方爲至情若一涉於慾便覺乏味前讀鴛雛君乾蝶記中同塾嬉戲一段若即若離若隠若現處處寫小兒女情態却處處脫不了一個情字如小兒學語句句無情而句句含情是爲天眞爛漫之情是爲天地問必不可少之情在當時即本人亦並不覺過後思之覺事事皆有情在情至矣情極矣讀之令人神王 
　　瘦鵑君玫瑰小築專從一冰身上襯出彼美旋旖纒綿無微不至非專寫情慾者所可比擬方一冰翹首窗外望浮雲來去時萬種情潮塡滿胸臆想作者下筆時亦不知費幾許思潮也趙永年 
短篇小說 
[倫理小說遊子歸魂（二）] [  碧梧]  
　　門庭如舊花木依然吾微步入中堂乃闐無一人在復躡足登樓蓋欲使吾父母猝見吾歸鴛喜之狀當倍甚於預知也旣登樓果未爲人覺顧念家人究焉往何一無所見吾父母臥室門亦緊闔如加鍵者吾輕轉門環門乃立關固僅閉而未局也入室見吾母方　榻上父則不在吾至榻次修身視母面似含笑容復就母耳微呼曰母馨兒歸矣母初不應復呼之始張目注吾曰汝果馨兒乎吾曰然母豈不識兒母曰殆夢中耶吾曰否兒固明明歸矣母遂立坐擁吾於懷曰馨兒汝眞歸矣然則吾夢殊靈騐吾不解曰母豈有預夢耶母曰然吾午飯罷汝父以事外出吾枯寂獨坐睡魔乃乘間至吾遂登榻臥恍惚間似聞兒歸吾初不信而汝巳來吾前撲入吾懷似小兒索乳者吾方欲詢汝以何時歸何未前告乃耳畔復聞呼母聲吾乃覺猝見兒猶以爲夢故有此問今吾歸欲以夢中所欲詢者復來詢兒矣汝以何時歸何未前告吾曰兒頃方歸歸卽來母前兒别母方數月而念母之心雖大西洋不足以喻其深屢欲歸省苦爲事覊不得脫日者方邀主事許給假一週本擬先函禀母復嬌逞兒性欲使母猝見兒增母驚喜也吾言時母注雙目視吾吾言方畢母即曰兒何瘦削乃爾得弗旅居不慣否吾亟曰否兒固慣旅居異鄉風物雖足添兒興趣惟每當白雲在望則不勝念母之情耳然兒亦未必瘦友人且方稱兒胖也 
長篇小說 
[社會小說衆醉獨醒（九）] [  瞻廬]  
　　娘子在被窩裏探起半個身子披着舊皮襖一壁兒揉眼一壁兒埋怨道都是你要擺這臭架子這般大冷天氣郤呌老娘去開門說着又打了兩個呵欠伸伸縮縮只是捨不得離牀忽聽得街上一陣脚聲漸漸走到門前郤是一個老頭兒聲音氣吁吁地說道咦文甫你竟先在這裏了我算起得早你竟比我····說到這裏一陣咳嗽接着霍落落的吐痰聲下半句說話竟隨痰液一聲吐去了（可憐）又聽得雌雞嗓子的說道墨亭叔你一大把年紀衝風冒到這裏莫非爲了劉公館的館事老者道有什麽不是雌雞嗓子道徐先生尚没起身我們須得等待一會子呀這裏北風大你請到階石上立着接着瑟瑟縮縮似乎兩人在這裏發抖的聲音（可憐）牀上的娘子慢慢地扣衣襟勉齋靠着枕側着耳靜靜地聽又聽得老者說道人老珠黄不值錢這個館地想掄不到我身上文甫你總該有些巴望雌雞嗓子的道墨亭叔你設帳四十多年是頂刮刮的老牌子劉公館的西席合該你有分眞所謂禹門三尺浪平地一聲雷也（神童詩記得爛熟）老者道若能如此未免欄杆充數了（奇語）勉齋在牀上聽得欄杆充數四字很覺奇怪子細一想暗自好笑原來把濫竽二字讀作欄杆老先生郤讀了别字了（惟其讀别字故稱老先生）在這當兒娘子衣襟已扣好又在被窩裏尋襪尋裹脚帶空籠殻落亂搊了一會子郤把脚邊臥的小狗子掏醒了這孩子的眼睛尚没張開嘴裏郤嚷着要吃大餅娘子草草的結束好了又替小狗子穿好衣服聽那門外時嘈嘈切切約莫有六七個人的聲音當下扭扭揑揑的跨出天井拔去門閂呀的一聲這六七個人早一擁而入正是 
　　板扉乍啓酸氣直冲是迂夫子是可憐蟲 
第二回完 
[自由談之自由談] [  鵑]  
　　編輯室之窗適與西人墓田對碧樹葱蘢之下齒齒皆碑碣因念此中陳死人去其生時至多不過數十年耳今皆死矣於是虚榮心名利心以及一切憤薄怨讟之念皆歸烏且有天下名利場中人應令時時見墓田念逝者 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[老申邦]  
内外舊聞 
[彚記外使覲見淸帝事]  
　　京師西人來信（同治十二年五月初十日） 
　　昨閱西人由京師寄來書信一紙信内云京城内民間謠言紛紛有謂法國使臣欲反斾出京有謂灣泊大沽之美國兵船被禁不使出海各語不等然泰西各使署内均不知此事也至覲見之事已可望成惟尚有禮節數端未能議妥須再待兩三月始可定奪也近今會議彼此甚敦和好毫無纎芥不合云云查本館前所錄各風聞已申明其概謂其並無確據今接西人之信果屬傳訛然據其所言可知陛見一事尚屬未定蓋要在禮節之於兩邊相合而各端尚未議也吾意此役總須緩緩而成恐非可即日望成者矣 
[繙譯天津郵寄西字新報四則]  
　　（同治十二年六月初八日） 
　　頃閱西字新報知各國在京欽使准於二十八日入覲此事傳聞已久進見之日當必有於此觀美者矣先是傳聞者謂皇帝久欲接見各國欽使常以此事問王大臣衆以各國欽使不肯行叩頭之禮爲對上曰此何妨也據此似久拒陛見之行皆各大臣意也現聞二十八日皇帝接見各國使臣於殿廷其行禮也許以五次稽首云亦尚未知確否俟旣見後再行郵逹可也○又云天津貿易頗覺清淡以各路釐稅甚大故商賈多移駐於鎭江漢口二埠也現聞河水漲大想係山内冰雪至夏令消融遂流及此也○英六月之二十一日即太陽最高之日也日之東昇在四點半鐘時西落則七點半鐘也古人謂之曰長至蓋日之長以此日爲最也○英二十日爲英皇壽辰駐泊各兵船皆升旗致賀内有華船二艘亦仿行升旗之禮焉向者中國船舶未聞有行此禮以表慶祝者於此亦可見輯和之誼云 
　　西使覲見已准（同治十二年六月初一日） 
　　西使覲見之事從前之議傳紛紛不一本館均列之前報并聲明其說之謬矣兹閱五月二十日邸抄已奉上諭云總理各國事務衙門奏各國駐京使臣籲請覲見呈遞國書一摺現在齎有國書之駐京各國使臣着准共覲見欽此惟未言定於何日及行何禮節則雖俞旨允行而進見之期尚恐不能無定準也夫此事議之久矣其禮節之當從中禮抑從西禮想必有折衷至當手我中華不致有傷國體該西使亦不致有辱君命特是當其進見之時皇上臨御太和殿百官文武躋躋蹌蹌人才之盛威儀之美固足超前古而邁近今該西使觀此情形母亦有仰聖朝之聲名文物而生其景慕者乎至於當對越之際天威咫尺尤足以懾服其心進退周旋自必能小心翼翼以母貽隕越羞者惜滬上距京師窩遠未能目覩此盛舉耳 
　　西友論覲見事（同治十二年六月初二日） 
　　西友論覲見一事則云李伯相久已力拒不欲允行今旣蒙俞旨則殊非李伯相之初心矣然此事有二道焉一則以懷柔之道宜加親睦使之瞻仰天顔以無負就日瞻雲之意以克廣天覆地載之恩此國家之大度也一則以覊縻之道宜示尊嚴使之趨蹌闕廷以目睹尊君親上之規以克盡服敎畏神之禮此國家之遠謀也至其中之深識睿則凡汪臣民又鳥從而測之乎附記於此以當揣籥捫槃之說 
　　繹西報述西使覲見事宜 
　　聞西使之朝見已定二十八日之夜問兩點鐘時候行引見之禮也西人皆甚異之謂於伊等各欽使實難以爲待漏之計蓋不知宜先睡而按時以起耶抑將見後始行復睡耶又聞所衣何服尚未議定且各欽使先欲帶進從官而朝廷不許又不許各使各帶一通事也特命一日耳曼繙繹官爲諸使者之象寄云其官蓋名皮士馬 
　　天津總理衙門擬用英國官員襄辦 
　　（同治十二年二月十九日） 
　　英人麥忌威布郎前擬由天津開建火車路以逹北京已偕中國議允布郎遂返英京采買機器以備用兹聞此舉業已不行而又聞中國總理衙門擬擢布郎爲司員以便襄辦中外交涉事宜布郎不日赴任果爾則可展布其才略矣 
軼聞 
[記金陵下關遇盗事]  
　　（同治壬申十一月初七日） 
　　夫天下之至苦者莫如旅游天下之至險者亦莫如行路向祇謂風波之可虞崎嶇之可畏耳乃今則知其無時不苦無地不險也豈我生命途之多舛耶何其所遭之險哉余以公事赴江寗竣後於初四日束裝赴下關將趁搭輪船回中下關有茅棚一座蓋旗昌洋行所設以備搭客之憇息與夫起行李之安頓輪船未到則宿歇此間以爲等待之所云其地則甚僻靜曠野平沙氣象巳極悽慘相離數十武則有開花砲營盤一座焉余時至此日已夕矣而輪船聞須明早方到不得已入草棚中宿焉時則草中之客不下三四十人各擁鋪蓋箱籠圍坐其棚内用葦材隔開分作數間鋪地無板皆用蘆簾予亦倦伏焉至夜半時忽聞有撞門聲大呼火起聲予聞之不覺驚絶蓋其草棚四面土牆只有前面一門進出倘前面失火何能逃逸乎急披衣起坐靜聽須臾忽聞斧劈聲刀斫聲及衆客呼叫聲紛紛不已蓋有盜已入室矣明火持械搜衣斫箱登時如沸予最在裏間穴蘆根之隙而窺之見有着衣睡者則已起立有不着衣睡者則方在披衣套袖而刀已及肩矣與之軟言者尚無大傷與之硬爭者無不血流臂損有老翁數人則閱歷旣深者語之曰爾莫忙銀子請取爾莫忙箱子請開予有鑰匙在無勞爾劈也盜十餘人口稱老子所要者銀洋耳他物舉不要也予見勢將進入裏間尋思無計忽見牆上有方洞蓋日間以透光者有友探身入之自墜於地見開花砲營不遠即往營門喊救哀號至久内方允爲派兵前往及兵往則盜已四散無蹤矣嗚呼此番之被刦去者約有二千餘金箱籠物件則狼籍滿地衆客相見各慶更生亦苦矣哉亦險矣哉查洋棚之設也有司搬運者有司茶水者計有九人乃盜警時衆不見此九人者之影蹤亦獨何耶且上游至九江安慶漢口下游至鎭江上海間日必有客一班每班不下三四十人每人則微錢二百文其有搬運行李者每人亦徵錢二百文計間日可得錢十餘千文然則設洋棚者何不浱一人以爲司更守夜之舉則其費亦可出於中而不致缺短矣何至以一無准備爲綠林所垂涎况蘆棚最易引火客旣多則茶水煙盤尤易引火即不爲盜刦計獨不爲火燭計乎然則下關洋棚之設防愈不可以緩矣將來風雪嚴寒盜賊尤易於竊發而上下游之搭客則依然視爲坦途是豈可以再誤行旅哉予故不可以不記 
　　按洋棚之設出息旣佳在搭客名下旣徵二百又何得視爲膜外不加保護乎衆客各有行囊各怕盜賊若聽其自然毫無準備吾恐諸客商皆將視爲畏途而不敢赴下關搭坐則於輪船之生意且不免有碍而洋棚能久立乎是又不可不熟籌者又凡客中夜臥總以和衣爲妙於此番視脫衣者之不及穿衣致於受傷者不少是不可不引以爲戒也然予猶有疑者則此九人者之踪跡也夫盜旣稱只要銀洋不要他物乃盜去後料量地上狼籍各件獨少去寗緞多疋則尤不可解者其緞客資財旣空貨物亦去實可慘也故吾謂蘆葦防火之言並非過慮設或不愼何以爲衆客計乎奉勸設洋棚者早爲之策尚無貽衆人之戚也予旣登輪舟後痛定思痛不覺言不縷縷如此 
文藝 
[鴉片賦（癸酉正月二十二日）]  
　　有萬壽膏者米囊之汁所鍊也外地常多中華罕見本由海巿而來帶趁洋船之便寳同完璧而須懷價抵兼金而不賤問風土之錫號共道烏烟向本草而稽名特詳鴉片煎須白炭膏原不日而成吃藉紅燈人至三更未倦爰有君侯洒脫幕府豪華棋局消日綢被放衙一席之緣早訂七星之製堪誇蘭燼微煎汁疑煑蔗象籖細畫形類塗鴉眞同臥治長孺臥奏馨香之治可惜種花潘岳種惟罌粟之花亦有程羅巨室裙屐少年靑春閒度黄卷慵研覓滿盒矣芙蓉汁鋪滿榻矣玉花氈輕輕炙向銀缸似離復合緩緩調來玉指欲斷還連精華取糟粕之中端藉一呼一吸嗜好在酸鹹之外豈惟三嗅三咽亦有紅粉名姝靑樓娼婦惟我憐卿賴君招耦因緣草草結向燈前世界花花伴來枕右疑罩半牀之霧鼻竅通時忽開一線之光頂門針後剔殘寳炬同燒脈脈之芳心煑就瓊漿曾倩纎纎之素手亦有人如弓曲兄乏孔方敗堆絮被僵臥繩床挑瓦燈兮無燄樓角盒兮偏光灰稔手心塗滿拳而盡黑烟噴口角怪上臉而成黄若逢餒在其中横交涕泗有時食口而外興盡衣裳亦有落拓酒徒遭逢好友對舊雨而談心冀香烟之適口聞掃愁有妙藥與爾同銷萬古愁解酒有良言勸君更盡一杯酒即笑盤開一榻人竟二三若云量可幾筒我能八九况夫烟攤寸接烟館雲連或明或暗亦後亦前舉商家東道主結燈火未了缘和以紅灰半鍋約煎三兩土挑成靑箬一包只賣十文錢簫管任客子臥吹但無財不可爲悅床榻容他人鼾睡苟知恥當不其然凡此世盡同風人皆一轍烟火頻親塵緣久結珍如丹藥本非不死之方味戀黑甜豈是長生之訣想昔日偶沾惡習不易棄捐趁今朝及早回頭還須謝絶笑儂門外漢頗有會心敢告箇中人莫怪饒舌 
 
 

Page 19

 
 
   
 
 

Page 20

 
 
   
 
