# 1921 - 296 - 4917491

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[餘與虧（冷）] 　 
　　昨以政府專以鹽餘煙餘酒餘借債謂之食其餘雖然苟至其餘已盡而無餘則何如不但無餘且或有虧更何如夫有餘即有虧理之常也昔時會因鎊餘而沾大利者及至鎊虧仍爲國家受其害耳假使地方日以亂商業日以壤則鹽稅煙酒稅所抵之外債數或不足則鹽虧煙酒虧之名詞即將應時而岀矣 
　　夫鹽餘烟餘酒餘之名非眞餘也稅已抵於人所餘者不過抵押之餘耳其實已虧也今以其餘而復抵則非至虧而不止可知也故即使地方如故商業如故收入之稅如故而鹽虧煙酒虧之名詞亦豈能免哉 
命令 
　　十月二十九日大總統令　茲制定振務處暫行條例公布之此令 
　　又令茲制定縣自治法施行日期及施行區域令公步之此令 
　　十月二十八日大總統令海軍總長李鼎新呈永績軍艦艦長任光宇另有任用請免本職應照准此令 
　　又令海軍總長李鼎新呈請任命蔣斌爲永績軍艦艦長楊慶貞爲建康軍艦艦長嚴壽華爲建中軍艦艦長歐陽勣爲海容軍艦副長均照准此令 
　　又令内務總長齊耀珊呈准兼署吉林省長孫烈臣咨試署濱江警察廳警正張安平朱金元張安耆請免本職均照准此令 
十月十五日大總統令陸軍總長蔡成勳呈請任命張杰爲陸軍第十四混成旅步兵第二團第二營營長應照准此令 
　　又令陸軍總長蔡成勳呈請任命孔憲瀛爲湖北陸軍第三混成旅步兵第五團第三營營長應照准此令 
　　又令陸軍總長蔡成勳呈請任命劉玉琨爲陸軍第二十七師砲兵第二十七團第　營營長應照准此令 
　　又令柴宗濴鐘之翰均晉給四等嘉禾章此令 
　　又令陸軍總長蔡成勳呈准管理火器營事務長官王懷慶咨請以三音保陞補副護軍參領祥福常海文漪陞補護軍參領均照准此令 
　　又令華世中晉給三等文虎章此令 
[專電]  
　　北京電閣議農參黃犧代理次長改任吳本植爲渭川道鄧邦造爲贛烟酒局長又余晋龢八條卽公布又財次潘復被指摘恐不久留但未決繼任者（二十九日下午十鐘） 
　　北京電潘復艶（二十九）晨巳向日商洽記借日金五十萬聞閣議本人位署動搖旋聲明廢約（三十日上午十二鐘） 
　　北京電昨夜九時駐京歐美各記者在某寓研究發表魯案標準草案八條僉認為政府並無賣國行爲惟手續失當倘魯案果依此項條欵解決則尚公平日本旣認此八條爲政府密示而九月七日節略并未依此範圍可信此八條達歐美後列國疑團頓釋益顯對手方外交欠誠（三十日上午十二鐘） 
　　北京電財部與華法銀行又有一筆借欵數爲二百五十萬法郎條件妥協卽可成立（三十日上午十二鐘） 
　　北京電二十九申刻赤塔代表招待記者赴美委員師威斯基加拉維夫說明赴美趣旨各記者詢各問題阿格尼夫答語甚長可注意點（一）大連會議並不涉中國問題如松黑航行中東路苟討論當先取中國同意（二）蒙古問題不久在滿洲里召中俄高級軍官會議以圖速决且莫斯科政府力勸蒙古對華統一俄人對蒙古已宣言拋棄舊約故蒙古取消自治俄始終未援恰克圖條約而抗議（三）商約波折時期巳過漸趨坦途 
　　北京電淮安東鄕水災張公堤固晋堤·周公堤等處相繼崩決計二十餘鎮七十餘村均被水没數十萬人皆露宿飢寒交迫死亡枕籍院電王瑚速賑（三十日上午十二鐘） 
　　北京電中東路决議中美銀行紙幣得以行使應將道勝銀行大洋劵亦一律收用部已核准 
　　北京電前江蘇省會議長錢崇固等集資創辦蘇州菸烟交易所有限公司呈部註冊（三十日上午十二鐘） 
　　北京電贛陳電孫文聯合川滇黔各軍紛向寳慶衡州前進聞孫十七抵梧州李烈鈞所部第一軍李明揚賴世璜部巳抵永州第二軍許崇智部及福軍游擊對亦巳開抵韶州昭平一帶葉荃已任爲福軍總指揮程潛蔣作賓孔庚夏斗寅等現均抵湘又據探報孫文此次赴桂將粤府職員及川滇湘失意軍官政客完全帶赴桂卽以桂林爲大本營（三十日下午八鐘） 
　　北京電卾蕭電院請截留各專欵俟軍事定卽照解（二十九日下午十鐘） 
　　北京電吳佩孚請編趙榮華張聯陞爲師（二十九日下午十鐘） 
　　北京電宋小濂電二十九出巡東路（二十九日下午十鐘） 
　　北京電部聘法艾斯達爲交通專員赴美艾無暇改聘梅雅士 
　　北京電長江下游水利會决向法聘總工程司（三十日上午十二鐘） 
　　北京電日武官東乙彥等赴直豫卾蘇浙游歷日内務省參事長岡隆一郎等赴直豫鄂游歷外部准給護照（三十日上午十二鐘） 
　　北京電鄒芬在西陵招新兵由副官吳恩銘率領赴西苑 
　　北京電奉張電催張景惠速赴口外巡防張今午赴口（三十日上午十二鐘） 
　　漢口電蕭劉杜偕張紹曾豓（二十九）午十二時到岳吳卽召劉佐龍等高級軍官十餘人在岳行轅略議川湘和議及鄂省防務豓晚七時七分蕭劉杜先乘楚安巡艦起程於陷（三十）早三時十分返省吳留張於陷早四時同乘楚振離岳六時二十分抵嘉魚暫停泊偕王都慶檢閱二十一旅定陷晚七時啓行世（三十一）午前可到漢刻軍署令軍樂隊至劉家廟循禮門候迎並分傳各機關各團體一律準備歡迎聞吳隨行有秘長吕西成參長李卓章等二十餘人（三十日下午五鐘） 
　　香港電李福林派代表馮次琪赴桂謁陳炯明請示岀師陳答以俟孫抵邕妥商始定現孫抵邕與陳會議馮感（二十七）再電李謂本日寅刻孫已返梧赴桂林總帥示諭未定議等語李接電焦灼勘（二十八）偕秘書赴梧謁孫陳詢辦法 
　　香港電勘日總司令部會議歡迎陳炯明凱旋分歡迎人員爲四帮首帮往梧二帮往肇三帮往河口四帮在省垣碼頭 
　　香港電現粤路股東因報紙揭載廣三路弊竇提議改爲商承辦理 
　　香港電總司令部昨接電陳改期回粤微（五日）前不能回俟定期再電知（以上三十日下午十鐘） 
世界路透電 
[大使會議纪事録]  
　　二十九日巴黎電　大使會議答覆十月二十七日德國之牒文謂德國對於劃分上西萊西亞之抗議未便接受德國允履行國際聯盟關於此事之决議已入紀録大使會議贊成匈奧在維尼斯所訂關於白根倫之條約其全文已致三小協約國大使會議曾討論儘速使加爾氏離匈方法 
[羅俄媾和中斷記]  
　　二十九日巴黎電法晚報稱羅馬尼亞與俄國之代表在華沙磋商數月以期恢復和平今談判已中斷羅代表已離華沙俄代表齊吉林氏已發岀無線電報詳叙羅政府之罪狀 
[萬國勞工會議紀事]  
　　二十九日日内瓦電　昨萬國勞工會議不允討論農工事項故與會之農工代表通過議案請將農工一項再列入下届議題中 
　　二十九日日内瓦電英意等數國代表巳在萬國保工局提岀動議请十月三十一日勞工會議討論規定農業工時之問題 
　　二十九日日内瓦電　萬國勞工會議雖暫時擱置規定農業工時之問題然仍討論農工事項今日以三分之二之必要多數决定將關於失業保護女工幼工農學教育等事件仍列入議題中投贊成票者内有英國等之政府代表但南斐法國瑞士之政府代表則投反對票 
[德國近事記]  
　　二十九日巴黎電德政府已任波特羅夫氏及特羅勒氏爲勘畫上西萊西亞界線委員會之德代表二人前曾供職於勘畫德波東普魯士界線之委員會 
　　二十九日巴黎電德國中央黨在加爾魯希集議時德總理韋士博士演說謂渠政策目的在聯合各穩健黨增厚其力而不縮減之渠願始終主持民治發展之政策與調和之意見同時賴齊諾氏佛蘭克堡演說政局力言民黨入閣之必要並欽佩總理之態度謂維斯巴志協約之訂結主旨在减輕德國人民之擔負云云巴黎時報論之謂韋士與賴齊諾同時發相似之演說足證賴將再入内閣 
[在美共產黨案]  
　　二十九日瑞士巴塞爾電此間警察今日解散在美領事署前示威之共產黨數百人彼等之示威乃抗議美國判决范齊底氏與柴柯氏二人之死刑 
　　二十九日紐約電諾福克裁判所今日開庭聆重審范齊底與柴柯氏二人之動議當時有警察密布法庭內外觀審者皆經搜查是否暗藏兇器二犯由獄解出皆繫手銬左右前後皆有警察攔護 
[駐英日使之美日國際談]  
　　二十九日倫敦電日使林權助爵今日在倫敦外國報界聯合會宴會演說謂華府會議如能以正當之精神進行之則必告成功實無可疑今無理由可猜度戰時爲友之諸國將於今日自相水火英美之友誼漸有更密切之氣象彼殊忻慰彼望且信美日間將有與此同樣之氣象所可扼腕者中國内訌今猶未息但彼信英美法日四國終能商妥同意之基礎關於中國之困難於是可望減輕如中國得底和平則可發展該國因以擴張市塲救濟失業惟今必以切實仁愛之助力給予中國林權助男爵希望與會之代表僅討論廣大之原則而將細則留待將來協商彼敢謂日本必竭力與英法美合作吿成世界之和平 
[英愛和會暫時延期]  
　　二十九日巴黎電　英愛會議昨日集議决議暫時延會首相喬治氏願在下院獲大多數之贊助後再晤新芬黨代表 
[美國限制軍備演說]  
　　二十九日美國台斯摩恩斯電教士梅布立氏今日在各州聯合會演說贊成限制軍備謂美國人民所納於政府之欵每元内有六角三分二用於已往之戰爭二角九分四用於未來之戰爭僅餘四分八用於政府民事也 
[各國近事記]  
　　二十九日巴黎電法國參與華府會議之代表團今日由巴黎啓程赴美 
　　二十九日華盛頓電　哈定總統今日在白宮正式接見福煦上將福煦往謁前總統威爾遜氏未晤因醫士會戒威爾遜氏勿見客也 
　　二十九日華沙電沃木斯克消息第一批英貨内有工具及農業機器已運往該處 
　　二十九日支白拉特電英艦里郎號載英太子於今晨駛抵此間 
　　二十九日温哥武電　日艦福井號由西雅圖開抵橫演昨夜半在福拉特立角外三百五十哩處沉没船客及水夫皆遇救 
　　二十九日華盛頓電　今日參院以三十六票對二十六票通過修正案規定自一月一日起所得稅實收百分之十五 
　　二十九日巴黎電塞皇亞力山大今晚啓程返塞京 
 
 

Page 9

 
 
   
 
 

Page 10

 
 
公電 
　　唐蔚芝等電北京大總統國務院鑒自中央特設振務處成立以來人言藉藉云將以防災基金名義提撥海關附捐供種種作用文治等正深駭怪不圖最近所聞復有人條陳當軸請大借外債一千萬以被災省分帶徵作抵輿論譁然以爲此直係海關附捐尚未饜心巧立名目圖分巨欵兼爲地丁抵押外債之先聲要知被災省分父老昆弟具有心肝不能坐待砧俎即飢鴻遍地亦决不敢受此口惠邇來大局阽危人心日去天災人禍相逼而來乃當事者竟因以爲利倘此事果確竊恐剝膚之慘不旋踵而至矣務望嚴飭振務處速寢此議爲民國稍留命脈勿爲自殺之計並請迅賜答復以釋羣疑而安衆心不勝迫切待命之至唐文治邵松年王清穆宗舜年丁祖蔭費樹蔚等儉 
　　吳月波等電各報館均鑒閱報載王朝幹提議禁止旁聼一案鄙人等實未預聞近日兩方通電有列入賤名者概不負責吳月波周穀陳郭鏡清劉振殿 
　　南京周穀陳來電申報館鑒議會開幕兩旬搗亂情形殊足痛心函電有揑賤名者概不與聞特此申明議員周穀陳 
國外要聞 
[東京通信（應鵬）]  
　　日本美術之觀察（二）　　日本近日自詡世界各國藝術之發達無過日本因歐洲之法蘭西意大利經大戰之後文化凋零日本則竭力從事於創造也其人民藝術知識及慾望之發達實源於小學藝術敎育之注意從前日本高等師範學校有圖畫手工科後以故中止嗣因小學敎員藝術程度欠缺由於缺少學術高深之敎授故四年前仍復開辦本學期更添設雕刻一種均延美術專家主任其事小學圖畫手工敎員並受嚴格之試驗非有眞實學力者斷無僥倖非如中國學校視圖畫手工爲無足重輕者比也 
　　日本近時繪畫潮流分三大系（一）中國畫（二）法國畫（三）日本畫對於中國畫信崇吳倉碩對於法國畫則趨向印象及後期印象雷惱爾Ｒenoier孟納Monet待加Degas谷訶Gogh塞尚納Cezame麥梯司Matisse辟色羅Pissarr等畫派雕刻則趨法羅丹Rodin對於英德諸國之藝術頗少興味 
　　日本畫歷史上之變遷分四時期初期爲南畫所謂中國南宗畫派也第二時期小變南宗未脫蹊徑第三時期則參用西法所謂折衷派是也第四時期即爲現在畫法取法天然根本寫生設色先渲染後加重色不爲鈎勒金粉朱碧璀璨妙麗布局參用西法人物多用花卉爲背景風景則善描寫燈光月光水光足爲此派代表者爲和光社美術會該會爲日本美術家所組織十月一日起開展覽會本年尚爲第一次内容分日本畫西洋畫雕塑攝影四部作品共一百四十二件記者所見各展覽會作品以該會爲完美日本畫中多花卉士女均妍麗鮮潔西洋畫則爲印象派 
　　日本藝術之神誕思想日本思想界呈一種奇異之現象同時能吸收多數性質相反之學說並行不悖藝術界亦然研究新藝術畫當然具有科學原理及自然的精神而近來有一部份作品竟有探用宗敎神話及歷史中之神誕思想者此種畫派多以輸廻地獄鬼神妖魅等爲畫材其思想竞在千數百年以上亦可異已其原因一方面受印度哲學及藝術之影響一方面日本風俗迷信神權至今猶盛羣衆心理感化無形有以致之此種作品初尙偶見而近時則日見其盛各展覽會中大率有之如院展中之酒井三良加　淘綾川端龍子中村岳陵協展之津端道彥今年帝展入選之羽鳥古山湯田玉水鈴木大年山内多門栗原玉葉等其岀品均爲神誕畫反佔繪畫重大部分矣 
　　第六十三次日本美術協會展覽會該會爲日本資格最老之美術會九月二十日開幕至十月二十日止地點亦在上野内容分美術工藝品繪畫及參考品三部美術工藝品係收藏家陳列計三百九十三件繪畫八十四件參考品係内府御藏及貴族收藏品至爲珍貴 
　　高村光雲氏之談話高村光雲爲東京美校敎授帝室技藝員記者因參觀美術學校之使詢問日本雕刻（問）貴國雕刻趨重何種（答）明治二十年後日本提倡美術當時僅有泥塑木雕兩種取法中國佛敎藝術此種雕刻具有莊嚴偉麗之美至今尙在提倡近時研究西洋雕刻始有人體模型頗爲盛行但兩方面並爲注重（問）雕刻敎授注重何點（答）個性之發展但初學須有中學畢業程度入預備科三個月學習方法嗣後自由研究至製銅像另有專科按美校雕刻分石膏大理石木刻泥塑製銅五科製造中國古式雕刻作品較西式雕刻品爲多又美校中有文庫一所内藏歐洲名畫臨本甚多均係美校敎師赴歐洲臨摹者與原本絲毫無異爲生徒參考之資（未完） 
國内要聞 
[北京通信（吹萬）]  
　　靳閣招待議員大會 
　　靳閣於未銷假之先即與國會議員約銷假後即開談話會以交換意見故今日如約在外交大樓開招待會議員到百二十餘人先於昨晚推定發言代表柴春霖蔡培劉文田康梓林於下午三時開會首由靳氏發言略謂諸君來京已久雲鵬因病請假未克時常接洽甚抱歉屢讀諸君函愛國之忱溢於言表至佩至佩雲鵬敢將民國十年來國事紊亂·人民困苦·法統不能維持·國基不能鞏固之情形爲諸君陳之自項城以來國會屢挫終至不克完成五年以後南北分爭南以護法爲幟北謀武力統一各走極端皆無成功而國家前途乃因之將入於不堪設想之境言之痛心雲鵬入閣後即與朝野名流研究辦法以爲惟有變方讓步方可謀統一而舊法新選實爲變方讓步之惟一法辦乃商諸總統與各省長官辦理此届選舉現已辦者業有十一省其餘未辦諸省或因軍事未結或有特別障碍以致有辦初選而覆選未辦者有尙未辦初選者然非不辦也近已分電各省促辦而應歸中央政府辦理者當令尅日舉辦此爲政府惟一方針雲鵬在職一日固當盡一日之責即使雲鵬去職後來者亦不能背此主張凡屬中華民國之人皆有完成國會之責任也諸君函稱四項確切不移與雲鵬原有主張不謀而合已飭主管機關趕速辦理至西南各省政府並不擯棄倘能蠲除意見續辦選舉無論何時皆可加入以造成統一之國家是爲雲鹏朝夕盼望者雲鹏確信此次選舉旣無政府支配又無黨派操縱諸君皆係自由競爭而來將來開會定有光明正大之主張以造福國家而少數之人反有訾議雲鹏以爲此次選舉而再不良則中國永無良好選舉矣劉文田起言今日蒙總理竉召會聚一堂備聆偉論藉知總理完成國會之决心始終不渝曷勝欽感竊以國家要素三權並重缺一於此即爲不國故世界無無國會之共和國家民國十年以來禍亂相尋靡有已日皆緣憲法未定致啓紛爭今國會久虛民意無所附麗何怪種種糾紛緣之以起如制憲之權約法規定屬諸國會而今則主張紛紜侈言制憲旣無法規之可循安能羣衷於一是窮其弊必至此亦一憲法彼亦一憲法將使全國人民無所適從設想前途可危孰甚同人以爲此時國民旣感憲法之必要正可乘時速集國會本其約法賦與之職權完成制憲以奠國本而慰民望否則憲法一日不定國基一日不固旣無依法負責之人曷救築室道謀之弊此就國家根本上言之召集國會不容或緩者近者西南盛唱北伐北政府並立法機關而不備尤授西南以口實同人有欲面請總理明白表示者（一）參議員問題如何辦理已否决定務望依據法律即日解决以便兩院同時召集（二）蒙藏選舉是否已令主管機關尅日舉辦（三）請政府速頒召集令溯自政府頒布選舉明令已及一載各省任意停頓以致中道而畫國會久虛險象環生政府果能尊重民意有完成國會之决心應請於十日内頒發召集明令即以此督促未辦各省務於召集期前一律辦竣依期召集靳氏答云此三項皆切實雲鵬力所能逮者即日實行已令主管機關進行如蒙藏選舉即當舉辦召集令亦從速頒布雖不敢謂十日之内即行宣布然亦斷不致久延也蔡培謂總理答覆同人頗爲滿意惟召集命令務望於十日之内即行頒布以示政府辦理選舉之决心曠觀世界各國無一日可無國會雖内亂如俄敗創如德其地方之紛擾財政之艱窘遠過吾國然未聞立法機關一日中斷故地方多事財政困難實不能爲緩辦選舉之理由可斷言也今者太平洋會議解决遠東問題吾國實當首衝存亡所關千鈞一髪昨讀巴黎專電知法國總理勃利安氏此次出席華盛頓會議曾向國會聲明非得多數之信任投票確認彼之權限不能赴會其重視國會如此今我國尙無合法國會代表之權限旣無從確定使愛我者無所憑依以爲後盾忌我者有所藉口以肆詆誹試問外交當局安所恃而與之周旋此就外交上言之召集國會實不容或緩故須在華府會議未畢之前召集國會務請總理特別注意靳氏答云此意雲鵬極表同情此次國會成立必能輔助政府使内政外交均受其益余恒謂湖北陝西等省前以有戰事關係致選舉延緩若直𨽻� 
河南諸省並未有戰事紛擾不知總理對於直𨽻河南諸省是否已催促請其即日舉辦靳答自當如言促即覆選蔡培謂同人已推代表兩次與邊守靖接洽直隸根本贊成故先曾在京三月之久與聞此事如果政府有確切辦法直隸初選已竣十日之内覆選即可辦理靳謂邊君已來當與切實接洽柴春霖謂總理辦理選舉之誠意與召集國會之决心同人均已明瞭然同人之所以必要求總理於極短時間内以果决之手段頒召集令者以國會之成立與否爲國家治亂之關鍵按近年國内擾亂之原因大要有二一因政府殘缺不完國家無政治重心二即因現政府由西南所不承認之新選舉法產生法律上基礎不免薄弱且近來各界或主張以國是會議解决法律或主張聯省自治以聯邦式會議製造憲法衆說紛紜莫衷一是者無非現政府僅爲事實上之政府在法律上根據不完全之故若國會成立一方維持舊法正統一方以合法手續製定憲法則政府法律之基礎旣得鞏固而各種根本改造之非法主張當然隨之消滅此同人所以認爲愈欲救國家於危亡臻政府於鞏固非即日召集國會不可也靳謂諸君意與雲鵬正同雲鵬以爲此次選舉政府旣未組織又無政黨壟斷實可爲眞正人民代表非一二有力者所得利用以此届國會謀統一實最公平也至六時始散 
[記國際律師協會之懇親會（蒓）]  
　　本屆國際律師協會在京開會其一切詳情已見上次通訊自二十四日以後除園游餐聚等事以實行其應酬交際外無可記載姑不備述茲將二十八日之懇親會情形列記於左 
　　二十八日之懇親會蓋爲艾善濬等二十七人列名之公函所請求經會長汪有齡之同意於二十六日之頤和園遊園會中决定召集其地點假北京律師公會事務所而列席者則以中國會員爲限是日到會者計有百餘人鐘鳴二下由會長汪有齡主席報告開會宗旨略謂「本日爲國際律師協會之中國會員懇親會所有本届國際律師協會之經過情形應行報告者有二（一）關於經費問題原來此次開會曾經國務會議通過由政府支撥經費五萬元以為開會時一切開支之用孰知國務會議雖經通過財政部迄未照發屢經會計主任鄧鎔君之交涉始經司法部籌墊一萬元惟不敷尚鉅昨復由有齡個人籌墊四千元至詳細開支將來自有鄧鎔君核實報吿惟外傳國務會議支給五萬元大總統捐助二萬元云云均非事實（二）關於議事問題按照議事日程本有開議一項然此次所以能提岀議案者有種種原因一因中國未曾準備議案蓋國際律師公會之議案應以國際間之共同事務爲限前於六七月間雖迭向林行規孫潤宇等磋商僉謂我國現在尙無提案之事件所以此次未能提案二因朝鮮律師預備提出朝鮮律師協會須與各國律師協會一致平等之議案要求中國援助而日本頗不謂然甚至有如果朝鮮提岀此項議案日本即須退出國際律師協會之要求嗣後迭經調停復與菲律濱等共同議定一種消極調停辦法以國際律師精神團結爲理由彼此各不提案以免發生糾紛而朝鮮律師協會與各國平等之議案亦因擱起矣惟明年國際律師協會旣經定在菲律濱開會吾國究應如何提案不可不於事前有一種之準備今日召集懇親會即本斯旨請諸君各抒偉見」云云嗣有會員艾善濬演說略謂「今日爲國際律師協會之中國會員懇親會關於明年在菲律濱開會應如何準備議案以鄙見所及應有幾種議題一如比較法學會之設置在我國法制未備時代猶宜考察各國法制研求精深學理以期將來躋於法制大同之域二國際裁判法庭本許委派律師到庭我國對於此層迄未置意將來究否委派及其委派方法與夫委派人材各問題自均有研究之必要三收回領事裁判權問題在日本會員及報紙論調均以中國今年未曾提岀爲嘆惜然竊以謂日本辯護士會對於此問題旣願一致贊助不如援照美國退還庚子賠欵成例由彼中辯護士請求政府自行撤廢爲愈但應用如何方法與之接洽亦應先行研究四關於朝鮮律師協會獨立問題以國家正義及國民意思言自應加以援助惟究竟應否援助尙須徵求國際間之意見五如果明歲欲在菲律濱提出議案而吾國幅員遼闊各律師公會散處四方尤苦聲氣難通應先組織國際律師協會中國會員提案準備會至關於國内法問題如保持司法會計獨立問題撤廢軍事裁判問題變更民法上家制問題於國家社會均有重大關係應請一併詳細討論云云此後各會員陳述意見甚多最後經會員蒯晋德演說略謂「今日本爲懇親會但能交換意見而不能决議事件况明年開會應行準備之議案不特關係重大並且頭緒紛繁亦非倉卒所能解决希望各省區到京代表以今日討論各問題向各本公會詳細報告縝密討論撰成意見書隨時寄至協會再加一度討論彙成議案以爲將來提出之準備」云云當經到會全體贊同始宣吿散會時已鐘鳴五下矣（十月二十八日） 
[高凌霨長財政之經過]  
　　高凌霨任財長已見命令聞日前靳氏面詢潘復究竟願幹與否潘堅决表示只居部次以避惡潮靳亦覺庇護潘氏之力已窮乃電商奉直雙方請以財長一席畀農次高凌霨奉直覆電均表同意靳復請示於東海東海亦云無成見故靳遂决定將高提出然於此尚有一虛掛頭銜之李士偉在不能不作一度之磋商因即先行通知李氏囑其視事李早知來意非佳即上辭呈請免本職靳見李已自行求去遂於星期四閣議席上將李氏辭職及高氏升任財長之案通過此高凌霨取得財長之由來也但目下軍政費異常支絀非五六百萬不敷開支不知高氏有何把握耳 
　　另一消息云日前閣潮正烈之時對於財長問題本已定潘復眞除並同時有高凌霨轉任之說惟各方因高於財政方面本無牽聯之歷史故多不主張之惟潘氏本身以不勝各方之應付迄未允擔任長此遷延因之政象頗覺停頓而各有力方面因誅求繁殷供應無主亦感有急於定人之必要因之迭電催促早日解决院方面以此時之財長絕非空言超然所能彌縫無闕高氏本人雖與財政界無何項歷史但與某系極爲接近當即提出向奉直徵求同意奉直方面對於此無實力之政府本無所容心故亦無甚問題二十七日晚靳宅集各要人會議靳即提及財長問題衆又向潘氏勸駕潘仍力辭但聲言本人無論處何地位總爲靳總理帮忙靳亦以財政困難恐各方不易諒解甚願挿入奉直有色彩之人俾當其衝以資領略遂即决定前次擬議之高凌霨氏即日明令發表此其經過情形也 
[大陸報紀北京財政危象]  
　　大陸報二十九日北京電云財政困難逹於極點爲中國歷史所未有或將引起政治上不寗故此間政界咸惶惶不安姜桂題部下兩師爲張作霖逐出熱河無人統帶現向京進發索取欠餉此事已甚嚴重但尚有更嚴重者在財政部不能以鹽餘交付安格聯以贖還内國公債此層尤令華人執有債券者大爲焦急按公債本定本月十九日抽籤十二月一日還本華人銀行或將因此而發生提現風潮各銀行無一能收回政府所欠之欵一遇提現風潮將無以應付之若竟閉門則危險更甚因民間咸將惶亂也此事非潘復之罪潘爲鹽務署署長曾諭將十月份鹽餘撥交安格聯俾照原議贖回公債奈鹽餘已向華人銀行抵押數次華人銀行追索甚力財政部未能拒其壓力故未將欵交付安格聯但華人銀行迄今尙未收到此欵也財政部長現已改任高凌霨潘復責任巳釋而周折愈多安格聯擬關稅附征二成之計畫以救危局所收入之欵由財政部華人銀行家與稅關會同管理如各使署對此皆表同情則至少在華府會議之時期中財政危機當可暫遏聞日本未有允意因日本爲中國最大債權國而此計畫中並未許日本有若干之干涉也使加稅不成則中國别無他法惟有宣佈破產而已據京津時報議論中國處此情形除政府解散與擾亂侵入外殆無他法或謂高爲張作霖或日本方面人物今長財政當有所補助財政部以爲中國破產於華府會議之前日本將予取予携而反對者則謂日本旣爲中國之主要債權國縱中國被迫自認破產亦必多所獲依記者意見中國破產後未必即有亂事都人咸謂政府將支持其即將破產之地位以待華府會議之結果同時阿卜脫氏警吿政府謂若不於十一月一日歸還美國大陸商業銀行之借欵則中國在美之信用將一去而不復回中國將成一名譽極劣之失信人將來借欵必不成問題蓋無人肯借資與破產人也中國不還此債中國將喪失其素有之聲望並爲中國財政必須國際共管之明證阿卜脫氏又以極明顯之言爲中政府吿以爲該銀行之借欵與他種借欵不同因此爲純粹銀行借欵旣非投資又無政治作用中國若不還此種借欵是自斷其維持財政獨立之最後線索也云云路透社紐約消息所傳美銀行團擬即籌集二千萬元借與中國之說定係阿卜脫氏擬籌還大陸商業銀行二千萬元一事之誤傳 
[魯案駁文尙難送出]  
　　政府中之傾向直接者 
　　魯案交涉自日本提出二次節略後外部曾兩度提出閣議討論一致主張駁覆現覆文業已擬就並修飾完好所以遲遲未發者因政府前曾致電顧維鈞王寵惠施肇基三氏囑其就近探明各國之態度並陳述應付之方法因重洋遠隔電信往返頗需時日故近日顧使等尙無覆電到京外部遂不能不坐而有待此魯案覆文擱淺之原因也聞顏外長現擬召集外交會議將覆文詳加討論俟施顧兩使復電到京再送交小幡公使大約下星期内未必即能發出 
　　東亞通信社消息云山東問題政府確有傾向直接交涉之意前此唐在章赴東時即與日本外交方面秘密有所接洽惟此中眞相頗費疑猜據深知内幕者云唐氏當由僑工事務局長轉任外交部參事時即以山東問題與日本直接交涉有利可圖故其屢與日本方面·暗中進行又恐人民反對擬出迅雷不及掩耳之計趁在自己手中辦理此事惟因顏外長頗畏人言不肯輕聽從事而唐氏與顏亦從此不洽適内閣改組某總長由内務轉任交通鐵路事業歸其管轄唐氏與某總長本有歷史上之密切關係即慫恿某總長謂膠濟鐵路若由中日合辦大可獲利某總長甚然其言即派唐氏赴日與陸部參事余晉和秘密接洽此事故日本二次節略中始有政府先與彼交換意見等語可見此次魯案某總長實爲親日主動最有關係之人而唐等供其奔走云 
[外交團對增加關稅之態度]  
　　總稅務司安格聯氏建議增加關稅以救濟中國之財政曾經閣議一度討論聞日前外交團曾爲此事開會二次並約安格聯列席發表意見以供參考安氏痛論各國有扶助中國財政之必要略謂中國財政窮困業逹於極點若再置之不理則或因軍隊欠餉激起他變秩序一破自不免波及我等外人之生命財產故爲中國及我外人安寗起見均不可不有所扶助擬自明年一月起增加關稅二成即以之爲擔保發行公債五千萬元償還以鹽稅爲擔保之内外各債則鹽稅收入每年可得四千餘萬足以支持中央政費而有餘矣然此項收入若由中國財部任意挪用則於中國財政仍然絲毫無補莫若由稅務司及銀行公會共同簽字方可支出以示限制庶使中國可收整理財政之實效也公使團中有某公使對之尙有多少質問之點安氏一一答辯目下外交團對於此事雖尙未有正式之决定然並無極端反對之人此案前途或可希望實現也 
[俄災賑濟會成立]  
　　此次俄國災荒不亞於我國前年北五省之旱災故美英法比各國均有賑濟之舉在國際交誼人道正義言我國豈可緘默坐視除數日前曾於燕壽堂開談話會籌備外前晚王景春張英華劉方牧師等特召集中西政學商報各界及在野耍人在潘馨航宅商議發起俄災賑濟會各人咸表贊成當時通過簡章推定熊希齡爲董事長蔡元培·潘復·張志潭·葉恭綽·齊耀珊·王迺斌等爲副董事長其餘中央各部院局總次長院長局長及各界重要人物均被推爲董事並議决推舉徐東海爲名譽會長黎黃陂曹仲珊張雨亭吳子玉靳翼青爲名譽副會長並擬委託青年會中人專司會計以昭信用茲錄該會臨時簡章如下（一）本會以賑濟俄災·敦睦鄰誼·發揚國際間人道主義爲宗旨（二）本會定名爲俄國災荒賑濟會（三）本會組織設董事部董理重大事務設幹事部執行董事部委託之事務並隨時處理尋常應行舉辦之事件（四）董事部設董事長一人副董事長及董事無定額（五）幹事部分設總務股·文書股·會計股·交際股·游藝股·募捐股·婦女募捐股（六）幹事部設幹事長一人兼任總務股主任總務股設主任一人副主任四人他股均設主任一人副主任三人幹事無定額（七）凡大力贊助本會者得由董事部推爲名譽會長名譽副會長名譽董事（八）幹事長及各股主任由董事部推定之（九）董事長董事由發起會推之有須增加董事時由董事會推定之（十）董事部處理重大事務開董事會議决定（十一）董事會議各主任幹事得出席發言報吿但不得參與表决（十二）幹事部爲處理事務得開幹事會（十三）本會詳章由幹事部起草經董事會議决之 
[優林赴莫斯科之任務]  
　　與中俄通商有關 
　　昨報所載遠東政府外交總長優林以手段過於軟弱已經罷免一說係日人所宣傳茲據某方面消息謂此說毫無根據優林此次前往莫斯科仍以赤塔外交總長名義與勞農政府之列寧杜羅斯基兩氏面商在北京及大連兩處通商交涉事宜而爲中赤通商障碍物之庫倫問題尤得加以精密討論蓋當優林過奉時張作霖曾提出嚴重抗議赤塔如不即將庫倫一帶之赤衛軍撤退則無恢復通商及國交之可言而庫倫俄兵中之大部份均係勞農政府軍隊故優林特親往莫思科接洽以圖解决 
 
 

Page 11

 
 
　　一俟商定辦法即行回至赤塔而滿洲里中俄通商會議亦可望於下月中開始焉 
[闢吳陳携手說（廣州通信）]  
　　外問前有孫陳交惡之謠近又有陳吳携手之說皆爲離開者之一種手段查陳之與吳均以文人曉暢軍事卓立戰功故有南北兩秀才之稱其始未嘗不相推重日前吳佩孚曾派鄂軍官黃申節偕其代表來粵赴梧有所陳說蓋冀緩我北伐之師於是陳吳提携之謠益盛不料此種謠言竟傳至美國南方駐華盛頓代表馬素因是函逹南寗請陳總司令闢此謠言昨二十三日陳已電飭省署云哿電悉馬素電大意謂對於西報登載粵事概屬謠言不符事實及涉離間者均應代辯至吳佩孚携手之說更屬謠言吳如肯皈依民意驅逐徐酋吾人何妨與之携手惜吳非其人也炯明梗等語省署得電即已轉電華盛頓馬代表知照矣 
[馬素在美國之活動]  
　　蘭辛勸伍朝樞赴美 
　　國聞社廣州通信云粵政府駐美代表馬素近來曡電報吿與美政府交涉關於太平洋會議情形九月十一日馬氏已將孫中山及伍廷芳政美外部原文轉呈美外交部長許士氏該書正式忠吿美國謂南中國與北中國之關係完全斷絕如南中國不能派遣代表參與大會將來太平洋會議議决之事南中國斷不承認又謂如中國依然在二十一條欵限制之下如各密約不取銷如徐世昌借欵之交換條件不完全取銷則太平洋及遠東問題實無解决之餘地云云美國接受此文後美外部對馬素言近日英美各報對南中國時局多有了解美政府對於南北各派代表現仍觀察近日中國内部變遷情形如何爲斷前美外部長蘭辛則極力向馬素勸吿南方宜派伍朝樞來美即不願同北方代表列席亦可作該會監察人施肇基得美外部此種消息乃極意聯絡馬素美國紐約時報九月二十五號發出宣言聲明美國宜延請孫逸仙政府派出代表列席太平洋會議因南方較北京爲合法政府云云美外部因紐約此種每日消售數百萬紙之大報宣言如此對南已漸漸特別注意矣 
[孫中山抵潯後之消息]  
　　將赴南寗召集會議 
　　廣州消息有由邕返省之某軍官言陳總司令對於北伐之態度迄尙未能明瞭月前湘鄂事起孫屢有電政陳約其分兵援湘及龍州旣下孫更以爲言并派胡漢民汪精衛入邕與陳謂商議陳謂粵省財力兵力均須休養桂省籌辦善後亦極棘手其中大部分事仍須仰賴吾粵相助爲理此時似尙無出兵北伐之餘力惟孫意頗堅决前月以來迭電催促陳氏返粵蓋欲陳返後與之面商北伐也陳雖將龍州攻下而返粵仍遙遙無期孫以陳不來乃借出巡桂省爲詞約陳相會於梧州詎孫抵梧而陳仍未至孫不得已乃由梧而潯而邕往晤陳氏據開陳在邕對人言孫見我不外邀我協餉協械派兵三事但以現在粵情觀察如何再做得去云云但不知孫抵邕晤面將作何對付也惟據别一說則謂孫北伐意極堅决即陳不贊同亦决率現編軍隊出發也 
　　孫中山抵潯後本擬即赴南寗與陳炯明會晤詎忽接前敵來電謂武宣來賓等縣劉逹慶劉炳宇等所餘殘部會合土匪又復竄擾延及貴縣一帶以致由潯赴邕水道梗塞現在陳總司令派翁旅長式亮分兵進剿云云因之孫之行止亦爲之所阻刻聞孫擬折回梧州并聞郵寄包裹亦宣布潯邕一帶暫時停付另一消息孫此次欲解决援湘問題初擬在桂林召集會議後又决定在潯州今有轉往南寗之說據某要人言會議地點之迭次變更皆爲陳炯明一人之故若在别處會議陳未必能如期赴會故孫不得已而親赴南寗刻下以河道阻礙尙未成行 
　　但據大陸報所得二十九日香港電則與上說略有不同并錄如下據此間所得消息孫中山已在廣西與陳炯明商北伐事聞陳對於孫之計畫大半贊同孫請陳出兵四十營歸孫統轄但陳現尙未回答孫已付鈔票四百萬元供北伐經費陳將本月三十日赴廣州以便集議廣州現正籌議歡迎 
[中葡交涉之界務問題]  
　　香港消息中葡交涉已日緊一日粵當道已預備第二次照會開列條件以便葡使南下時提出除要求道歉及懲革肇釁之葡弁外並要求乘此時機清劃界限以期一勞永逸决不願將此案提歸北京交涉連日已將關於界務之案卷及種種證據多方設法搜集以林某對於界務情形頗爲熟悉現擬聘爲劃界之顧問俾資贊助至於海陸籌防尤爲格外注意現駐前山之福軍何榮洲各營原係趕緊調集來省改編出發李福林迭經催促數次鄧參長以魏軍尙未由桂回粵前往塡防不許何榮洲擅離防地銀坑洞水面所泊江鞏雷震龍驤三艦則飭令日夜升火聽候命令近日工圑向澳門工界運動離澳觀察情勢此案似尙未能即了也 
[蘇議會之爭長潮（十）（三）]  
　　今日（二十九）爲星期六蘇議會開第十六次大會選舉議長學生到會旁聽者數百人皆胸懸各校徽章手持講義在旁聽席及旁聽室閱看肅然無譁議會門首警察依舊鵠立而門前冷落軍馬稀大有昨日今朝大不同之概蓋臨時主席及金陵俱樂部議員均未出席反對派亦多到而不簽又演了一齣空城計聞金陵俱樂部議員因聞某公子由通到鎮並未赴揚該部中堅分子已於昨晚今早分班赴鎭歡迎並商定最後計劃惟各屬議員近多覺悟皆謂自身設想急望提出第三者以解糾紛如某分子果已决然捨去則下星期議長必可安然產出昨日朱紹文等見報載張孝若致議會電今日即復一電張福增則謂不願列名楊而墨與王詠梅因禁止旁聽事又大開筆戰皆能斐然成章以如此之蘇議會眞不得謂之財才俱乏也茲附錄各議員文電如次以供閱者之評判「朱紹文等致張孝若電」頃閱各報轉到宥電誦悉藉甚清名受人污毀辭謝愈堅包園愈緊疊明聲明不獲解脫爲之喟然同人於開會前曾提及仲老旋以愛護仲老維持議會之故於兄辭函到會之前二日决計舍去仲老以解糾紛足徵異地同情心安理得迴來同人善體兄意並除成見請於兄及仲老與同人之外另提三人並表示絕對服從愛兄愛省之心當爲賢者所諒乃兄守清白而人以賄賂汚人兄近正人而人以流氓汚之兄甘退讓而人以躁進汚之猶不足復傳播於衆曰孝若電囑須得葆初同意再傳播於衆曰孝若電囑仍照原議進行推其意必欲使人人疑兄之言行極端相反者同人等實不忍坐視吾兄名譽信用爲人宣吿死刑因而盡力維護而人乃反德爲怨視愛爲仇不獨無測隱之心抑且無是非之心矣同人等匝月以來所以爲兄辯護保全者自謂竭智盡慮而默揣近日情勢恐亦非兄文電宣佈所能救止前日楊而墨君電陳辦法似爲尙中肯啓如兄以議會前途爲念不辭跋涉到省向金陵俱樂部主幹切實開導庶能有濟江天在望無任欽遲佇盼明敎朱紹文趙雪·陳亞軒·屠方·杜廷鸞·薛　·蔡璜·朱元直·周徵夢·王師曾·蔣丙華·喬國楨·李昂軒·盛守鈺·江祖照·潘承矅·鮑駒昂·袁鐸·熊鍾麟·周向亭·沈士翹·狄梁孫·周仁泳艷「許銘範等主張另推第三人意見書」本會同人公鑒議長問題爭持經月愈趨愈激各走極端平心而論仲仁孝若二先生均屬我蘇有數人材此届出而應選實足爲本會生光 
諸君本推崇之心爲競爭之舉事極正當詎得謂非但始之以感情之作用而終之以意氣之相持解决無方責言羣至致仲仁遲不到會孝若且一再宣言脫離議會同人以推崇之過當轉有擠之出會之嫌是誠何心至難索解現在爭持焦點旣爲議長問題以資望才具言自莫如仲仁孝若爲宜顧事已至此不得不忍痛犧牲擬請以二君除外俾二君者不终爲各方攻擊利用之具以保持其原有清白纯潔之地位由一百五十八人中擇賢而舉但希望各方不再運用手段益惹糾紛一俟議長安然產出再由同人歡迎仲仁孝若二先生到會列席共策會務之進行至兩方同人偶以政見之抵觸不無誤會於一時何難杯酒釋嫌仍歸於好願各犧牲成見共濟時艱誠不獨會務之幸銘範等亦與有榮施已謹掬誠以解紛祈賜明敎是荷許銘範·蔡璜·錢基厚·華堂同啓「王詠梅覆楊而墨函」辱承大敎旣悚且感然有不能緘默者則法律與事實尙當虛心研究也查選舉准許旁聽爲普通法例之所無即本會暫行法亦未規定先生根據三十一條誤以選舉爲會議似欠適當蓋選舉投票寂然無聲聽於何有此理甚明不難解釋至以事實言選舉大權爲神聖不可侵犯證以經過情形旁聽人不守規則至於頓足摩拳橫加干涉循是以往萬一發生危險誰尸其咎鄙人忝爲臨時主席有維持秩序之責又採取多數人之同意乃爲此禁止旁聽之主張按諸法律亦無明文拘束事關公共利益即先生不能自外也此項禁止在選舉未成立以前當然繼續有效豈待煩言而先生必欲决此防閑曉曉然爲旁聽人說法實百思而不解在先生理直氣壯故能蒙危難而不驚其如同會安全何鄙人萬不敢承先生苟能挺身而出作同人之保障鄙人敢不惟命是聽至於迪信投票黑夜選舉出自先生高見絕非鄙人思想上所能及也鄙人德薄能鮮無以見諒於同人然法律與事實尙知雙方兼顧至每次召集不到會有簽到簿可憑恐先生亦當不免而鄙人亦無首先到會之必要也謹此奉答王詠梅谨啓「楊而墨再致王詠梅函」前上蕪函猥蒙教答語重心長筆曲而逹不勝欽佩惟謂選舉以絕對秘密爲原則似言之太過蓋所謂選舉者投票開票均包括在内歷來選舉開票從未聞禁止旁聽者且不但開票有唱名可聽即依本會互選正副議長細則第五條亦有投票唱號之規定先生謂聽之字義其用在耳（參閱公答蔡望之書）又謂選舉投票寂然無聲聽於何有墨則謂唱之字義其用在口口旣唱矣其聲必揚寂於何有恐唱號員口舌無論如何靈巧先生神通無論如何廣大必不能便之爲無聲之唱也循先生語意似僅指投票而言開票或不在禁止之列然開票亦爲選舉之一事則選舉秘密之原則止可謂爲相對的而絕對秘密一語終不可通矣（公答蔡君書有選舉以絕對秘密爲原則語）先生咬文嚼字選輯甚精更希有以敎我至謂禁止旁聽法律亦無拘束又謂會議選舉未便并爲一談（見答蔡君書）又引普通選舉法爲言（同見答蔡書）試依此前提類推而解釋之則選舉時間之遲早本會暫行法中亦無明文議事細則一時至五時之限制能適用於會議者亦未必能拘束選舉今旣借普通選舉法以比附援引又何不可於午前八時開始投票事出意外旁聽人必不及趕來干涉可保危險全無有利於事實無傷於法律然而先生斷斷不出此者豈非日歷届無此辦法乎凡上所言與夫前函夜分投票之語不過據先生之意充類至義之盡其流弊有可至如此者果現此種怪劇造意之責墨不能負也墨本已聲明暫時避席故不簽到曉曉不已殊爲多事而今而後余欲無言草此奉復不盡所言楊而墨謹啓 
[南京快信]  
　　江蘇省縣市鄕農會發起太平洋會議外交後援籌備會附設於省農會已於二十八日成立推定葛錦城爲籌備主任李壎徐瀛爲籌備副主任刻日積極進行李壎徐瀛又發起國是會議促進會通訊處亦附設於省農會内 
　　學生聯合會昨日上午十時柬邀本城各報主任及上海各報駐寗記者開談話會到十餘人首由該會編輯科長張恩輔報吿學生反對議會金錢選舉議長經過情形繼余某發言希望學生勿受任何方面利用其他各記者亦先後發言討論至十二點二十分散會 
　　王省長昨委焦文基充省署諮議齊督委代泗陽縣知事方濟川加軍法官銜新委省立第一圖書館館長鐘福慶昨稟知到差 
　　下關永年人壽保險公司新屋落成齊督王省長暨軍政紳商各界領袖到百人茶點畢撮影而散 
[杭州快信]  
　　盧督軍以冬防在邇各屬又因水災人心浮動昨通令各戒嚴副司令加意防範水陸要衝尤宜多派軍隊梭巡以靖地方 
　　温嶺松門鎭爲濱海要隘前清時設有守備一員現因該屬洋面盜匪出没無常紳商迭請收回舊守署撥隊塡駐俾資鎭懾沈省長昨令清理官產處·第三區警備隊管帶·温嶺知事·會同核議覆奪 
　　杭州造幣廠自内部改組更換全體工匠後日夜鼓鑄每日造出銀幣約在三十萬元現爲維持上海金融市面計自昨日起上午停工下午一時起至夜間十二時止照常開鑄 
　　省議員鄭遵以烟酒附加稅本屬省欵年來軍費缺乏撥濟中央已逹數十萬元之多提出議案請省長於國稅項下撥還嗣後並責成烟酒局按月將此項附稅解交省庫存儲昨經財政審查股報吿認爲成立可望通過 
　　西湖文瀾閣爲先哲王陽明先生改建專祠經上屆省議會議决通過列入七年度預算詎官廳至今尙未實行省議員潘鑑澄已提起質問 
　　蘇浙紳商孫寳琦耿道冲等昨呈沈省長以杭滬路建築之始因减省橋梁經費竟將松屬屠家村港築堤堵斷一遇霪雨即形泛濫歷年水患該處被災獨重本届災情尤慘懇求咨商交通部飭行路局拆壩建橋以資疏洩 
[地方通信]  
[松江]  
　　自治委員易人白沃鄕自治委員陳元斌因病出缺所遺職務現由温紹樑知事另委陳留章繼任 
　　三中賽球失敗體育場新組之體育團員偕同省立第三中校足球隊於二十九日下午在體育塲上比賽足球一時開始連續比賽兩小時兩方隊員猛力角逐體育團員尤爲勇健第一小時體育團勝兩球第二小時又勝四球結果爲六與零之比體育團員竞獲全勝 
　　一高提倡自治縣立第一高小校學生爲提倡自治實習社會生活計新近仿照市自治辦法組織學校市命名雲間市業將市議員依章選出於日昨開會成立矣 
[蘇州]  
　　省令調查舊廢炮吳縣公署昨奉督軍省長令開查各縣所有舊時廢砲召商變買以無用化爲有用茲委令董再昌等六人分赴各縣搜集舊鐵鋼鉛等廢砲並給發護照如該委員等到境應一律妥爲保護即行會同警廳將舊鐵砲械點交裝運並飭稅務所騐照放行郭知事奉令後已會同警廳飭科查明舊有廢鐵砲械俟該委到境點交 
　　掾屬借居看守所吳縣女看守所向設乘馬皮苍前清化莠堂舊址近因縣署某僚屬無相當房屋特令遷讓於昨夜將該所未判决之女犯一併遷入東吏庫二所右旁暫爲居住但女看守所之字様並未除去故探望人犯者仍絡釋前往 
　　田業會議决開倉蘇城各田業主前日在田業公會會議開會日期及折價等事經各業主互相討論後决定於十月十六日開會起限收租米價折定每石六元一二角所有讓米辦法仍照舊例 
　　各界集議籌振辦法蘇州總商會長龐大笙曾奉蘇常朱鎭守使王道尹面委輔佐籌振進行事宜特於昨日邀集紳商學各界在會集議募振辦法到會者有本會會董及市董事蔣季和潘經士等三十餘人當由龐會長報吿宗旨畢互相討論衆謂事關災黎無不贊同惟須先推定幹事會計若干人呈請鎭道酌量函聘庶可着手勸募較爲得力於是互推聲望素孚熱心公益之紳商及各界團體領袖若干人將姓名開單送請鎭道分别函聘爲籌　幹事並由蔣市董提議定名爲江蘇水災蘇州籌振會當場通過並擬即日再往鎭道公署會商辦理 
[無錫]  
　　新穀登塲之米市日内天時晴明農家正在刈稻早帮已有登塲城中米市糙粳前日（二十九）漲起一角聞其原因以四鄕農忙無貨來城之故茲將其市價錄下高糙粳八元高白米八元八角新粳糙三元八角五分新大子秈稻三元七角八分新糙秈七元五角新白秈八元五角新糙羊秈七元五角 
[鎭江]  
　　鎭關查獲烟土本月二十八日午後六時太古武昌下水輸船抵鎭時鎭江海關華洋各托巡前往查騐忽見有划船兩艘在該輸接去皮箱各四隻開駛圖遁該洋托巡等乃特開鎭平小輸上前追查當於兩划船上破獲烟土三十二斤舁至鎭關騐貨廠稟請稅司核辦 
　　荷花塘之火警鎭江荷花塘左近周姓家二十八日午後二時突然失火幸經各區救火會聞警馳救始得熄滅計延燒鄰右瓦房數家損失頗鉅 
[揚州]  
　　商校運動會紀甲種商校於二十九日假公共體育場開第五次運動會以鹿威陵任評判長徐漢周爲發令員運動員出席者七十五人運動程序如下（上午）百碼預賽（乙丙）决賽（甲丁）二百二十碼預賽（乙丙）决賽（甲丁）跳高（乙丙甲丁）百碼决賽（乙丙）立定跳遠（丁組）二百二十碼决賽（乙丙）撑竿跳高（甲乙丙）低欄决賽（丁甲）預賽（乙丙）（下午）擲鐵球（丙乙丁甲）低欄决賽（丙乙）五十碼决賽（丁組）四百四十碼預賽（丙組）跳遠（甲乙丁丙）四百四十碼决賽（同上）八百八十碼賽跑（甲乙丙）半英里替換賽跑（四級選手） 
　　密查警佐控案縣警察所一等警佐陳鈞任事以來迄今六載近被卞鑫甫在警務處控其違法貪婪縱屬殃民經該處委視察員徐君來揚秘密調查以便呈報核辦 
　　河局電查行輸運河局因據鎭江招商·揚子·天泰·生昌·泰昌·利通各小輸公司呈請以鎭清長班小輸水大停駛於茲三月有餘損失不資現水勢已退自應仍舊行駛如水退尙未平誌（指高郵誌襎）恐碍隄岸可繞道外湖請飭關准予開班俾維航業當以來呈自係實情特於二十八日電飭高郵姚知事畢坐辦就近會同查勘現在行輸照誌與隄岸有無妨碍能否繞湖行駛迅即電復以憑核辦 
　　禁烟處長來揚省公署禁烟處長夏敬輯近由寗蒞揚間係調查烟禁事竣即當遄返 
[南滙]  
　　考騐童子軍本縣大團市第六高小於暑假後有童子軍之組織同時民强國民學校亦創辦幼童團一團成立後曾函請江蘇省童子軍聯合會派員考騐日昨會中派常任視察員章君疇來滙考騐星期六下午由該校敎練員董雪林羅良才率領全體團員齊集操場章君逐項考騐後繼以極誠懇之演說所表演之功課中如升旗故事游戲等項頗邀章君嘉許考騐畢該校學生繼以小運動會節目有數十節之多一時觀者如堵及散會天已暮矣 
[徐州]  
　　反對加徵公賣費徐屬烟酒業以公賣局徵收公賣費逐漸增加各商不堪　負前日特召集同業籌議對付方法當經公决第一步辦法推舉代表赴省會請爲核减如不允許再籌第二步辦法遂公推趙君培之爲請願代表聞趙已於昨晨南下赴寗矣 
　　銀行定期開幕徐州商業儲蓄銀行定本月二十九日開幕其總經理爲李興甫 
　　所長會計訴訟蕭縣縣立第一高小會計員侯榮清因向勸學所領欵與所長王文錦大起衝突王所長硬指侯爲校役謂爲不應毆辱官員乃將侯拘禁侯亦提出抗告於縣署尙不知若何結局 
[嘉興]  
　　一高發生風潮嘉興縣立第一高小辦理向稱完善前日忽發生罷課風潮聞其原因係體操敎員王某將許姓學生施以體罰致學生家屬發生誹議各敎員以有關全校名譽羣與王某爲難因此學生方面咸抱不平遂相率罷學縣署得悉特派敎育科員沈君前往調查現已將爲首之學生周肇仁周某二人斥退一面勸令在校學生照常上課惟敎員王某至今尙未進校也 
　　委員調查災况嘉興四鄕災歉狀况前經汪知事呈報到省由省派委陳陸二君蒞禾覆勘業於前日抵禾現已由縣派員雇船分赴　鄕覆勘以憑列表覆省又嘉興振災會已於日前特派員顧宗况等分赴四鄕調查災况以便他日發給振欵時作爲憑證 
雜評一 
[大戰之預備（默）]  
　　李烈鈞部佔衡州黔軍前鋒抵洪江而湘省形勢已緊川軍旣返攻巴東又有大隊下駛興山長陽鄂西形勢又緊是二者爲大戰復起之機吳佩孚雖大言直軍力足抵禦但未知究有何種之預備 
　　中央對於各省水災之請欵旣一籌莫展對於太議代表之經費又募化而未足財政之窘象如此當局借債之手段雖萬能然對此大戰經費之供給未知究有何種之預備 
　　雖然此本彼輩喜爲之事有預備　預備我民可不問也惟大戰旣起地方必多牽擾國民爲自衛計究有何種之預備大戰旣成政局必多變化國民爲自决計究有何種之預備 
　　對外交國民固不可不右預備對内變尤不可不有預備如其無也以國論爲敗亡不救之國以民論爲墮落無救之民 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國民外交大會籌備再誌]  
　　促京團體派員 
　　商榷會决計加入 
　　國聞通訊社云昨全國國民外交大會籌備處因太會期迫亟須召集開會表示主張特發出通電一道云北京舊簾子胡同國民外交聯合會石虎胡同太平洋問題各團體聯席會議商會敎育會農會工會并轉各團體各報館均鑒國民外交聯合會發起全國國民外交大會已得商敎聯合會及各方贊成茲擬十一月眞日在滬開會務速選代表到滬或就近電派列席共策進行盼電復全國國民外交大會籌備處叩 
　　聯合通訊社云上海五十二團體所組織之太平洋外交商榷會昨爲加入全國外交大會事在三益堂開會出席二十七團體代表三十餘人推楊春祿主席先由北京代表王紹綮羅正誼張維城三君報吿畢討論加入與否及派代表出席手續經喩育之張靜廬汪劍農孫鏡亞戴天球等討論結果（一）一致主張加入（二）派代表一人出席（三）致函五十二團體自由加入（四）聲明本會宗旨遂用記名投票楊春祿十二票當選爲出席代表喩育之十票當選爲候補代表至六時散會 
　　福建太平洋會議研究會前派陳文翰吳賓駧二君來滬加入各團體協商組織國民外交團體當二十九日三北公司寗興輪船由福州抵滬續到代表三人寓新旅社三十九號一爲閩清商會教育會代表吳弦一爲三紗商會教育會茶業研究會代表魏作雲一爲福州健報求是報福建日報八閩通訊社中報三民報新閩報福建實報民生報等公推厦門厦聲報記者楊恕爲代表查福州報界向無聯合之機關此次推舉楊君爲代表係由民生報健報求是報所發起函請各報加入聞魏吳楊三君均係福建太平洋會議研究會職員故抵滬後即與陳文翰吳賓駉二君共商進行辦法又聞福建團體如閩侯寗化龍岩思明南平古田等縣之商會教育會及福州之保存國貨公會上游木商公會救火會聯合會等均擬推派代表來滬參與　議省議會本有擬派副議長鄭豐稔爲代表說因該會咨請省長召集臨時會討論自治問題一時去經解决故未能即行來滬大約國民外交大會開會時或能到滬也 
[國民外交代表重要之談話]  
　　聯合通訊社云近日關於國民外交大會一事各界都表同情刻正由各團體推選代表以爲參加會之預備記者關於魯案一層特往束亞旅館訪問羅君正緯究竟北京方面情形如何分别詢及紀錄於下（一）（問）日本提出第二次聲明書後貴會對於此事主張如何（答）敝會同人在北京方面審察此案黑幕極爲危險無論如何抵死反對并向政府當局鄭重聲明此次魯案外間有說不在中日兩國地内直接交涉將移到華盛頓直接交涉之事這種欺飾手段不得不早爲揭破無論何時何地或其他變相之直接交涉皆不承認（二）（問）日本以金錢在京運動直接交涉究竟確否（答）京中此種言論風傳一時同人爲各團體之最大結合亦因此促成爲防止賣國起見不得不厚其勢力以爲抵禦自有敝會發起以後輿論漸歸一致縱有乘機挑撥嘗試破壞之心然在光天化日之下亦不敢公然主張甘爲戎首（三）（問）政府當局究竟對於貴團體之態度如何（答）鄙人曾訪外交當局數次據稱無論如何應從民意現在旣無國會爲國民代表機關此次結合之各團體包含各方面之實力眞足以代表人民并望以後各方援助等語依此種情形觀察似亦爲外交當局所注意（四）（問）華府會議貴團體之意見如何（答）鄙人在京曾出席提案審查會兩次議定大綱計分四項（甲）中日特種問題如二十一條及中日換文凡爾賽未簽字之各條在内同人對於華會希望之勝利此爲最要（乙）領土完全（丙）政治獨立（丁）經濟自由以上四種概行包括各項子目將來恐難完全逹到故極注重第一項各欵云（五）（問）北京代表現在已有若干（答）敝會代表係每團體一人鄙人來滬時業已推選蔡孑民朱佩珍黃鎭槃劉揆一饒漢祥張一麐陳懋鼎劉冕執張熾章向乃祺承鴻基林景澍邱豫　蕭治品陳蓉光徐炳祥王毅梁錫光李治賚羅正誼王紹鏊劉陽生龔嗣修徐汝梅杜含章任嶧周渤楊蔭喬張維城張一鹏鄭洪年孫繩武兪誠之郭葆珍李景龢鍾少梅等其餘各團體仍陸續選出惟此次代表皆由各團體自行擔任經費多因困難之故俟大會期定後方能啓行到齊云 
[美國要員之來去]  
　　美國上海副領事亞丹君奉調爲濟南領事已於昨日午前乘車赴濟履新北京美國使館商務參贊亞樂得君因公由京來滬聞明日可到云 
[北巖爵士來滬有期]  
　　來月二十日 
　　倫敦泰晤士報主人即世所傳之報界大王北巖爵士已由香港赴日本茲據外人報吿北巖氏定於來月二十日可到上海 
[英國兵艦到滬]  
　　昨日下午一時四十分浦江中到一極大之英國兵艦名曰華京使號Hawkins全船長六百英尺有餘足有三萬噸之排水量艦上設有大砲五座現停泊於法公司碼頭前之浦江中 
[商品陳列所明日開幕]  
　　商品陳列所自第二次展期開幕後由本外埠工商各家繼續送到出品異常擁擠而該所對於各種珍奇國產又復多方羅致無不應有盡有嗣因開幕期促籌備深恐不及爰於本月中旬起由全體職員連夜趕辦極形忙碌浹旬以來部署已竣茲定十一月一日上午十時舉行開幕式由該所發出柬帖數千份邀請中外各界蒞臨觀禮其内容佈置計分十三部自大門入口左轉爲美術部剌繡金銀細工雕刻隸焉進而爲飲食品部花果酒露餅亁罐詰隸焉繼進爲農林園藝部五穀棉菸茶絲等隸焉再進而爲機械部印刷電氣及紡織等機件隸焉經此乃折而登樓自中間以及右側半層爲染織工業部陳列綢緞布疋紗線等品其左側半層爲製造工藝部陳列陶磁家具服飾等品再上爲化學工藝部化妝燭皂皆列於是前進爲藥品部再進爲科學儀器部列各種化學動物及衛生標本出此過　間分陳兩側者爲礦產水產兩部乃循梯而下二層各有事務員室下層中間爲總事務室及庶務處梯旁陳設藤木等具以資憩足除由指路銅牌標明進出路徑並用木欄規定路線免感歧途其各部標目均懸於該部之始末處均係楠木製成頗爲精緻各部派有事務員一人以司管理答覆之責查該所統計面積約占七千七百餘方尺百貨駢集無美不備室隅壁上觸目皆是秩序井然有條不紊惟因限於地位重複物品祇得每樣陳列數件以見一斑想開幕之日馬龍車水必有一番熱鬧也 
[濬浦局歡迎技術顧問員紀]  
　　浚浦總局昨日開第二百九十一次常會到者許交涉員·河泊司米·總工程師海德生·洋秘書英美荷法日瑞各技術顧問員當由總工程師宣言今日勞稅務司因　公子道經上海舟泊淞口須住一晤故不能蒞會深爲抱歉旋由交涉員起立代表本局致歡迎各顧問員詞勃臘克將軍代表技術顧問員致答謝詞略謂鄙人等承蒙如此優待並得如此完之佈置感激之至且一切報吿十分完備明瞭斯可顯明總工程司海德生君之勤能矣繼由巴爾麥君起言感謝之意已由勃君陳述但彼須再述感激海德生君之意因海君爲彼等已費許多心機深望此技師會對於貴局有實際上之効用並得解决上海一大難題鄙人等樂何如之繼亦由洋秘書呈委任書於各顧問員勃臘克君後又問曰未知貴局欲時通聲氣並賜方針於敝顧問會否鄙意以爲如能聯絡聲氣此事甚因敝顧問會研究問題非僅工程學的而有時亦須變通辦理庶可適用於就地之需要在理想上最優良之計劃有時因本地之情形目前之利益而須加更改也是以鄙意深望貴局時時指教不勝感激之至總工程師言曰顧問處如須與商家鐵路局長等討論一切本局可代爲邀至云比散會已十時半矣 
[各工團聯席會議紀]  
　　爲加入國是會議問題 
　　本埠中華工界協進會因全國商教聯席會否决工界加入國是會議發起開各工團聯席會討論對付方法昨日下午二時假座靶子路全國工界協進會開會到會者有中華勞動聯合會·中華電器工界聯合會·上海中文印刷工會·首飾工業會上海機器工會·中華全國工界協進會·上海工商友誼會·中華工會總會·上海紡織工會·中華勞動組合社·浦東烟草工會·杭州糖業工會等工團代表公推朱定一主席首由主席報吿謂全國商教聯席會通過組織國是會議否决工人加入引起工界團體質問北京工業協會亦來電反對今日開會應請討論對付辦法當經各團體代表相繼發言結果决定辦法如下（一）不主張加入商教聯席會議之國是會議（二）發表宣言（三）質問趙叔雍（四）組織上海工團聯合會當場推舉李震瀛王吉人伍吉雲三人爲宣言起草員組織上海各工團聯合會籌備員由到會各團體各推定一人籌備處暫設靶子路一百三十三號並訂每日下午七時至九時開籌備會以上各種辦法均經通過並通過宣言而散時已六時有餘矣 
[一商事件之昨聞]  
　　陸規亮致教育廳電 
　　陸規亮致教育廳電云南京教育廳長鈞鑒竊規亮前蒙委代一商校長曾經一再辭職未邀允准現在商校奉令解散聞命之下終日傍徨伏查該校學生前次舉動不過少數爲情感所牽致爲三數職教員所誤刻聞多數學生確已覺悟若仍照前令處分不獨學子蒙羞恐亦非鈞廳愛護學生之至意用特懇切電陳擬請轉呈省長姑念學生一時　愚尙堪教誨迅電上海縣知事於接收時暫准將全體學生留校免予解散以觀後效倘蒙俯如所請規亮當於接事後恪遵前令將教職員分别去留一俟改組就緒仍請另任賢能俾遂初服否則請從此辭雖受嚴譴亦不敢擔此重任也專電奉陳伏乞垂鑒陸規亮叩卅 
[吳佩孚在滬購飛機]  
　　國聞通訊社云南北戰機日益接近聞吳佩孚現派其諮議高某等來滬向某洋行訂購飛機五架係朱某徐某之介紹惟因某項條件尙未商妥刻正在進行中云 
[日船廢止防疫注射]  
　　昨上海日報云本埠郵船支店就船設醫以便乘客中之未注射者施行注射其於三等客則限於持有注射證書者許其上船現在長崎之檢疫廢止同時關於此種手續亦一律廢止從下月一日出口之八幡丸始云 
[旅滬順直同鄕會致張紹曾電]  
　　非非戰隊 
　　旅滬順直同鄕公會會長石小川等近因張紹曾擬組非戰隊一事特電質疑其原電云漢口探轉張敬輿先生鑒頃見報載我公擬組織非戰隊哭迎敵軍不勝驚佩邇者大刼飛灰人間何世悲憫之懷人有同情顧以爲鬭毆有罪例必同科賄賂有誅罰同予受此次戰爭責任功罪殊亦難言苟欲眞正和平必須雙方覺悟我公本纓冠往救之誼矢垂涕而道之忱苦口婆心疇敢非難惟宋挳善說何補於秦楚搆兵賈生痛哭何濟於漢家衰替譽之者謂魯連再世疑之者謂阮子窮途前者汀泗鏖戰羣鬼呼冤岳樓論功君山竊笑彼時公若哭訴或能弭患無形今則威稜加於川湘江漢成爲禁地得斯已足知難而退勝者固操縱由心敗者究何以自處乃欲效杞婦善哭之技作向戌弭兵之談對南征則笑而不言聞北伐則泫然出涕顯有親疏之判奚平離貳之心言慈惠則仍是偏愛言非戰則未免後時詎知五覇假仁尙賴諸侯盟會三軍奪帥豈恃兒女私情人曰先生之志則大矣我則謂何許子之不憚煩河海高深蠡測未當楡芬忝託敢以質疑旅滬順直同鄕公會會長石小川等叩艷 
[安徽水災急賑會宴報界紀]  
　　昨晚七時安徽水災急賑會假座大東酒樓宴請報界人士到者十餘人由該會江月舫君先致詞述歡宴報界人士之意次由該會張我華致詞略謂此次皖省水災遍及四十一縣之多天氣又漸趨寒冷實有先辦急賑更俟聯合江浙兩省合辦續賑之必要敝會在滬成立已三月餘首事募集欵糧兩種已承張君敬堯慨捐洋二十萬元又承張君作霖慨捐三千擔糧米誠足代災民誌感日前徐君靜仁亦曾有可代捐募十萬元之言將來實踐後當益可忻慰且近來各方面慈善家已紛紛慨捐對於運糧赴皖一層已商准皖督軍省長可免運費現經公推王葆齋寗雋元二君先往蚌埠與皖省各災區之慈善家等會商施賑之完善辦法以便實行惟是災區廣闊災民衆多現所有之欵糧尙覺不敷務乞報界諸君設法引起各方面之同情竭力賜助各項實爲災民感德也云云至十時乃散 
[蘇義振會寳應災情報告]  
　　寳應地本窪下居運河流域之下游上承黃沂旁納淮泗本年諸源湧注加以霪雨侵尋江潮頂托宣洩不及以致河西河東先後成災河西於七月中連遭颶風九莊各圩相繼衝決不勢丈餘建瓴陡下如孫家集張家集吕良橋應家集高家集銀集等處人畜器物蔽流而下但見樹杪屋脊有合村數十口俱斃者有留五六人在樹顚屋脊遇救者有一家緊於一繩者有一木匣聚數屍者種種慘狀不忍筆述卽集鎭街市較高之所四圍房屋亦多被浪洗盡其間有存者亦水平窗口災黎咸以栅板爲台終日囚居哀號之聲掠浪而過他若黎城仁和新集等處受水雖略較後而該圩以向未破過有恃無恐疏於防範以致船隻無多漂流益甚此河西受災之情形也東鄕則八月中旬壩水反漲霪雨旣久田間本浸溢成澤壩水之來自難消納况加連夜狂風因之决圩漫屋家室蕩然數十里皆在滔天巨浪之中唯受災之區重輕不一略有軒輊如天平射陽決溪白垜東分（陶家林一帶）獐獅等處爲最苦蘭亭草積次之兔避蜆墟又次之其均師卞灣東殷黃等莊雖亦間有災區然較天射等極苦之處則差勝矣天射等處稻未成熟卽行淹没各家房屋倒坍殆盡圩岸亦全坍卸蘭草兩莊間有早稻已穫然後淹水者其房屋圩岸亦都倒塌天射等莊及兔蜆兩莊類亦收穫然後淹水均卞等處則較兔蜆兩莊遲數日没水收成搶割者較多至於圩岸屋舍則無有不倒塌者以上各莊皆不能種麥此東鄕之情形也統觀東西兩鄕災情表面西重於東而西鄕水已漸退東鄕至今仍一片汪洋水退無期種麥無望西鄕水退之處尙可種麥似東則又重於西總之無論東西無圩不破慘苦情形爲百年所未有成災以後荒埂坆攤蘆篷櫛比或就運堤圈席而居待哺嗷嗷間有恃撈草捕魚爲活者一入冬令兩業並窮亦將束手待斃矣邑中米價最高時曾至百四十餘文一升現已落至百錢矣積榖僅存三千石有零現東西兩鄕提撥二千石分辦平糶唯尙未設局西鄕曾由籌振局急振一次其時圩岸初破逃亡者衆領振者不多省撥官振五千元以十室九空未能着手散放將擬併入義振合辦冬振云 
[松屬慈善教育欵產爭執未已]  
　　六縣聯合會昨又開會 
　　議决辦法兩條 
　　舊松屬七縣慈善教育欵產前由省公署訂定管理辦法四條六縣教育欵產處認爲不能適用曾經六縣聯合會開會呈請省署變更條文旋奉指令六縣慈善教育欵產經理處聯合會仍不能滿意又於昨日借城内凝和路馮是園開會六縣欵產經理總董之到會者金山黃芳墅張本載宣猷蔡德繩奉賢王定一川沙張志鹤青浦支頌垚上海秦硯畦李頌唐於三時開會公摧秦硯畦爲主席開會後秦君即將省署及省議會往來文件交付大衆傳閱後公同討論議决辦法兩條（一）議决舊松屬教育欵產先由七縣教育機關洽商辦法請七縣勸學所曁縣視學定下星期就上海勸學所開談話會以便先行解决（一）議决慈善欵產現已提交省議會在省會未曾議决以前應仍照上年辦法進行五時散會 
[勸學所聯合會請維持教育費]  
　　附稅須照舊徵收 
　　已帶徵學費亦萬難停止 
　　滬海道屬勸學所聯合會因上海各市鄕經董以本年水災議决呈請　署减徵正附稅及田畝帶徵學費照减等情與教育進行大有妨礙特於本月二十三日邀集十二縣勸學所長開會集議議决呈請江蘇省長·財政廳長·教育廳長·設法維持已誌前報茲因川沙海門兩縣勸學所長業已到會將呈文署名蓋章交郵發遞矣原文如左呈爲教育經費關係重要籲請呈核維持事案查本年秋收歉薄各縣行政機關有减免賦稅之議歷來帶徵之附稅一項有連帶减免之說所長等以維持教育爲天職而經費最關重要現在學校用途全恃附稅收入支配一旦减免所有學校勢難維持進行推廣尤屬爲難現在厲行義務教育限期舉辦迭奉明令即以年歲歉收進行或延緩一年而固有之學校斷不可任其停頓所長等會同集議僉以歷年帶徵之附稅爲維持教育之命脈無論正稅减免與否而附稅一項必須照舊徵收俾教育不致半途廢棄至於田畝帶徵學費其未經徵收者由各縣遵照省令察酌辦理在已經徵收者業經配布實在用途萬難停止使地方教育咸受困難所有維持教育經費辦法理合據實會呈仰祈鑒核令行各縣知事責成照辦實爲公便謹呈 
[反對加租之昨訊]  
　　聯合總會聘請律師 
　　閘北房客照繳舊租 
　　茲聞上海各路房客聯合總會現已聘請佑尼干大律師爲總會法律顧問辦理一切法律手續以期逹到不發封不勒遷之目的其餘各路房客仍主張分向各方面請願現在新近加入者如武昌密勒蓬路閔行直隷天津等路房客聯合會共約二十餘處云 
　　閘北虬江路鼎元里房客聯合會爲加租問題前已一再致函房東商懇條件迄未有正式答復昨日陰曆月底爲收租之期故該會又發通吿通知房客照舊租數目並由會中派定職員伴同收租者按户勸導以免納繳發生爭執云 
[拱辰軍艦撞損沉没後消息]  
　　撈起勘騐 
　　尙未大損 
　　海軍第二艦隊所轄之拱辰軍艦於湘鄂戰爭時奉令調赴前敵椗泊鮎魚套地方上月間颶風暴雨波浪大作該艦抛錨未定在江中顚蕩適與停泊是處之江鯤軍艦碰撞拱辰被撞受損沉没嗣經第二艦隊司令杜錫珪呈奉海軍部核准雇工前往失事處將拱辰船身撈起察看艦内機件尙未大損略加修葺尙堪應用當用拖駁小輪拖至上海呈請海軍總司令派員勘騐以便飭修至該艦前艦長林振鏞因辦公不愼已奉海軍部命令免職交付懲戒撈起之艦應否遴員充任船長尙須呈部請示現因蔣司令在京未回艦長尙未選定云 
[斜橋以西之防匪辦法]  
　　以調查户口爲入手 
　　松滬何護軍使以斜橋西之斜徐斜土兩路及電報局之眞人路一帶地甚鄕僻居户四散當此各處災民來滬者多深恐爲匪勾引糾同入黨共租房屋潛居或於夜間合夥搶刦情事自應妥愼防範先以調查户口爲入手藉以清查匪類昨日令行混成旅第一團劉團長迅即派員調查斜橋浜南迤西各鄕村之户口論令不准將房租給外來客民一面詰詢各鄕民有無出租餘屋與客民居住倘有出租者應令覔保否則驅逐出境以清匪踪 
[龍華花園附近之黑夜槍聲]  
　　龍華陳家木橋北首花園附近於前晚（二十九日）十一點時忽聞槍聲三四響時適步兵三十九團所派游巡隊士兵巡邏經過依聲追緝查無踪跡詢據途人聲稱頃在鄕僻小路間見有短衣者數人形色倉皇向西而行云云巡邏士兵遂依言往追仍無所見始各回隊昨由張團長聞悉恐有盜匪潛匿鄕間諄囑各士兵認眞出巡以維地方治安 
[十一月份往來太平洋之商輪]  
　　十一月份往來太平洋之商輪郵船茲就調查所及報吿如次以便商界參考 
　　進口船期表出口船期表 
　　船名日期何處來公司船名日期往何處公司 
　　華納溪一日西雅圖提督西開竇一日波特蘭華洋 
　　伏見丸又同上日郵社西克爾拉二日舊金山福來 
　　大來又紐約大來大洋丸三日又束洋 
　　毫雪邦二日舊金山太平洋蒙抵格爾又温哥武昌興 
　　西比利亞三日同上東洋賴愛砲台四日紐約天祥 
　　忙得古五日波特蘭提督替笛河斯五日又太古 
　　巴佛烈又紐約天祥加國高山七日温哥武昌興 
　　威廉賁又又提督中國九日舊金山中國 
　　加國高山六日温哥武太古小吕宋丸十日西雅圖大阪 
　　亞菲利加九日西雅圖大阪開沙十二紐約怡和 
　　坎沙十日紐約怡和亞后十二温哥武昌興 
　　日本皇后十一温哥武昌興西開翅十四波特蘭華洋 
　　天洋丸十二舊金山東洋加國優勝十六温哥武太古 
　　西開翅又波特蘭華洋西比利亞十八舊金山東洋 
　　亨寳十三舊金山福來毫雪邦十九又太平洋 
　　格勒斯古十四紐約怡和春光丸廿日紐約大阪 
　　南京十七舊金山中國華納溪廿二西雅圖提督 
　　金邦廿日又太平洋日本皇后廿三温哥武昌興 
　　高麗丸廿一又東洋西愛維斯廿五紐約提督 
　　樞石邦廿二西雅圖提督亞菲利加廿九西雅圖大阪 
　　香取丸廿三又日郵社哈羅大來三十紐約大來 
　　密威大來廿五紐約大來 
　　下月之由美到滬者計郵船十一艘商輪十一艘而出口者前郵船八艘商輪十三艘然進口中之屬於美國者僅七輪出口中祇六輪餘悉爲英國與日本船也 
[銀根鬆動之預料]  
　　近日滬地銀根甚緊致銀拆常在六七錢之間雖市上人心對於金融市面不無懷疑之點致有發生某錢莊不穩之謠但現悉正式滙劃各錢莊均抱穩健主義且同業團力尙厚不致有此故凡於金融緊迫之时該業必預有籌畫地步且本年以來外國銀行團對於華商銀行團及錢莊公會交誼非常密切緣前次外國某銀行擱淺之時華商銀行團曾爲實力之扶助以是感情日密現陰曆九月底華商各錢莊長期欵項轉期已經竣事今日爲陽曆十月底（星期一）外人方面應解付與華商絲茶雜糧出口各貨之欵有三四百萬兩進口貨華人應付解外國銀行者亦有二百餘萬兩相抵算華商方面尙餘銀一百餘萬兩市面不難漸見鬆動是以商界中亦預料月底過後市面當然有轉機之希望云 
[釐金收入與釐卡數目之調查]  
　　裁釐加稅之準備 
　　全國商會聯合會幹事會以裁釐加稅爲商民切身利害之關係故特將歷年釐金收入詳細調查以爲將來抵補地步並調查全國釐卡數目以備參考茲據調查如下民國元年全國收數爲三千六百五十八萬四千元二年爲三千六百八十八萬二千八百元三年爲三千四百十八萬六千元五年爲四千零二十九萬元八年爲三千九百二十五萬一千五百元至釐卡數目江蘇五十八處江西四十七處雲南四十四處貴州四十四處福建 
 
 

Page 15

 
 
四十五處甘肅四十三處山西四十二處浙江四十二處安徽四十二處奉天三十四處陝西三十處河南三十二處黑龍江三十一處湖南三十四處廣西三十處吉林二十七處四川二十處湖北二十五處廣東二十九處直𨽻十五處新疆十一處山東十處其餘各省尙未調查確數者當電知各省商會趕速查明報吿云 
[本星期洋布運往各埠之調查]  
　　本星期中運往各埠之英美日本本廠疋頭計運往寗波一萬零八百三十八疋鎭江五千九百八十九疋南京四千一百二十三疋蕪湖六千九百六十二疋九江一萬零七百二十六疋漢口四萬七千零六十七疋宜昌重慶七千六百六十六疋高州九千六百四十五疋烟台七千零三十疋天津四萬七千七百四十三疋牛莊一萬零一百七十五疋温州一千四百九十四疋大連一萬一千五百五十九疋福州一千五百五十疋香港六千五百八十七疋高里五千九百二十八疋蘇州四千一百八十五疋本地二萬七千一百八十疋其餘别處二萬二千七百九十八疋共計二十四萬九千二百四十五疋云 
[王衍慶獲勝香賓初賽獎]  
　　比賽四十三人 
　　錄取十八名 
　　本埠萬國賽槍會一九二一年大香賓比賽已於上星期六在靶子場舉行此項比賽向例分爲兩場第一場三百五百六百碼每墩各賽七響每人計賽二十一響第二場八百碼一千碼每墩各賽十五響二十九日下午一時三十分鐘各國賽員整槍　場者計有四十三人作第一場之比賽迨鐘鳴二下各賽員依照次序輪流射撃是日天色雖晴而日光不時被雲遮掩倐明倐暗兼以迎面風大作（西人曰魚尾風）忽左忽右乍緊乍鬆令人難測賽員咸感困苦至四時三十分鐘第一場比賽已吿結束推華人王衍慶君射分爲最優計得九十七分美人葛林君亦得九十七分因六百碼較弱遂爲王君占勝規定錄取十八名擇星期一（今日）早晨作第二場最後比賽想屆時必有一番奮鬭鹿死誰手一時尙難預料茲將第一場錄取十八名揭錄如下（一）華人王衍慶（獎銀匙一隻）（二）美人葛林（三）華人陳景塘（四）英人湯姆生（五）美人史密司（六）美人屠柯逹（七）英人林姆白脫（八）英人梅痕（九）美人丁克海姆（十）英人好治司（十一）美人台維司（十二）英人史納浦（十三）日人野一色彥太郎（十四）葡人高拉沙（十五）美人瓊根司（十六）美人勞白之（十七）意人裴杜尼（十八）英人羅司（以上所取射分均在九十以外云） 
[約翰大學消息]  
　　本年東方八大學足球錦標競賽定於下月開始舉行約翰學生已練習多時出外充代表與他校比賽之人尙未確實選定最有希望者爲馬德泰·徐登輝·孟慶徵·林全輝·余志宗·曾學魯·馬顯利·張福信·孫允中·胡家鑒·陳守謨等與東方大學比賽之日期與地點已定如下十一月二十六日與金陵在南京十一月二十八日下十一月二十六日與金陵在南京十一月二十八日與南高在南京十二月三日與南洋在約翰十二月七日與滬江在約翰十二月十日與東吳在約翰十二月十七日與南洋在南洋 
　　約翰自設新聞學科以來已出版一種英文週刊名約翰日規現美國密素利亞大學新聞學科科長維廉史氏將來華游覽該校已請其演講數天 
　　該校自設理科以來已有十餘年對於科學頗有成績可觀本星期三美國洛氏基金中國醫藥部派北京協和醫學校教授韋爾生博士　校調查科學成績參觀化學生理物理三科實騐室及講堂云 
　　約翰大學部各級英文辯論題爲「中國大學應否男女同學」第一次於二十八日晚舉行高級（反面）與上級（正面）中級（反面）與初級（反面）結果則上中兩級獲勝末次則將閱二星期舉行 
　　校中理科學會於日前請華特爾博士演講題爲「工程師之天職」華博士爲美國橋樑專家由北京政府延請來華校閱政府橋樑圖樣云 
　　約翰圖書館在目下中國各大學中規模較大本月新由美國運來關於經濟政治體育宗教等書五百部共值一千金元云 
[小學教育研究會開會紀]  
　　上海小學教育研究會昨日上午在尙文路勸學所開理科電鍍法·普通國語作法·兩科研究會到者有縣立一二高小·市立旦華等十一學校校長教職員趙靄吳等十四人李頌唐所長因公他出由楊聘漁主席開會報告後將各學校送到會内請議事件發表陳述經衆討論表决如次一件報告續收到隆德·倉基·一女高·二師附屬·比德等校國語作法應用新式標點符號進行順序議决由會中统計後再提出研究一件議收集全縣小學校國語作法成績拿來统計標凖的辦法議决如左（一）須把全校學生成績送出每人只須一篇（二）就平時所作的眞本送出題目不拘（三）作文方法一律用自作法（四）製作此種成績切勿和學生說明本會收集的事情免得學生矜持（五）須收學生原本教師不要批改（六）每篇成績上須記明學年（註明秋始或春始）年歲·男女至學生姓名和校名都不要寫的（七）作文時間須在五十分鐘内做好（八）裝訂每一學年訂成一本（九）定十一月二十日以前收集（十）四鄕學校由勸學所通吿學務委員託其代收此外互說明本會搜集成績的意思全在統計各學年作文標凖並非比較各學校成績各學生成績必須將眞本送出這種成績品不發還一件報吿朱君有章送到珠算教授細目一本（第一二年用）請會中審查議决請朱君有章將全部編好後由會中油印分送各校研究議畢時已過午遂退席散會 
[貧兒教養院舉行賞菊大會]  
　　上海貧兒教養院係潮惠會館董事郭子彬鄭培之諸君所創辦開校以來已有年半爲時雖暫然生徒已逹百三十餘人各科亦已次第開辦成績尙佳今歲園藝科生徒栽有蘇揚名菊九十餘種大小計三千盆日内均將盛開已定陽曆十一月一號即陰曆十月初二禮拜二起舉行賞菊大會屆時開放校園陳列名菊任人觀賞並不收券且可以最廉之價出售云該院在英租界膠州路十一號由靜安寺電車站前往步行五分鐘可逹院内有一花園頗美現值秋高氣爽正可及時行樂有淵明之癖者幸勿失此機會也 
[少年宣講團續籌捐欵期]  
　　本埠少年宣講團因建築經費不敷續行籌募組織十屆募捐隊定陽曆十一月十日開幕十二月十日閉幕爲期一個月捐欵目的數爲五萬元所有名譽隊長均請海上素負盛譽之熱心家擔任共分十隊每隊二十五人隊長姓氏即日可以發表 
[尙賢堂開會紀]  
　　重振旗鼓 
　　大陸報略云法租界霞飛路尙賢堂四年内未曾開過會議昨始開會由李佳白博士報吿一切舉定鐘文耀丁謚仙李佳白等七人爲董事仍舉李佳白爲督辦唐露園爲會計尙賢堂已在美國台拉華州註冊李佳白行將入京籌畫尙賢堂事業自李四星期前由美到滬後已得新會員二十七人 
[足球比賽彙聞]  
　　震旦與同濟 
　　徐匯與暨南 
　　震旦同濟兩大學甲組球員於本月二十九日下午三時在震旦操場作友誼之比賽銀角一聲球員鼓勇登場縱橫馳騁如虎如貔鏖戰歷一時之久停止休憩數分鐘重整旗鼓不分勝負可謂旗鼓相當棋逢敵手矣聞震且球員分三組前報載二十七日之役雙方均係乙組今日係甲組同濟球員已見前報今將震旦甲組球員誌之如下梁綺山·戴蘭如·顧元曍·榮序馨·邵驥·徐瑞意·鄭炳欽·王厚意·許豫生·蔡國樑·蔡國柱 
　　徐滙公學校友會足球隊昨日上午十時在徐家匯球場與暨南大學比賽足球兩方球員均極活潑上半時兩方無勝負休息十分後校友會球隊益加奮勇不一時攻進一球結果一與零之比徐滙校友會遂佔勝利云 
[破獲劇盜誌]  
　　六君子 
　　淞滬警察廳偵緝隊郝隊長據偵探報吿小東門中華路某號門牌匿跡劇盜等情郝隊長率同趙隊員等不動聲色馳往拘獲徐廷榮顧金枝·譚學桂等三犯當在徐匪處抄出六門手槍一支子彈十餘粒顧匪處抄得五響手槍一支子彈四十餘粒押解到隊由郝隊長提案研訊徐廷榮供年三十歲海州人顧金枝供年二十九歲阜寗人譚學桂供年三十二歲高郵人供認同黨共有六人尙有三人現匿南京民等前曾夥刦小世界東首米店並南碼頭烟紙店浦東爛泥渡東米店銀洋鈔票衣飾等物奉諭判將徐廷榮等分别收押槍彈暫存遂據情面禀徐警廳長遂於前日經郝隊長趙隊員並各偵探乘滬寗火車前往南京即在蓮花橋地方五號門牌内拘獲盜匪張德標吕凱臣張廣志等三犯當在張德標處抄得白郎林手槍一支子彈六十餘粒鈔票數百元金鐲金戒等各物仍乘火車回滬於昨晨抵申押解到廳旋奉郝隊長詰據張德標供年二十九歲海州人前在湖南當過陸軍吕凱臣供年亦二十九歲安東人前在湘省當過目兵張廣志供年三十歲海州人民等前於本年六月初一日搶刦十六舖橋南首衣莊鈔票現洋等物次日在閘北分贓是實現求恩宥郝君得供諭將在押之徐廷榮等三犯提出到案當堂對質確是若輩同黨遂判將徐廷榮等還押張德標等分别收押贓洋等與槍彈一併存案復據情面禀徐廳長令飭將該犯等研究有無再犯他案再行核辦 
[黃公使瀛眷赴奧]  
　　駐奧公使黃榮良夫人定於下月二日由滬附船往奧伴送者爲奧使署庶務黃宗倫云 
[一片災黎乞援聲]  
　　孩子可有人要買嗎 
　　今秋風雨爲災蘇皖魯等省災區更廣廬舍坵墟稻花淹没不知凡幾瞬交冬令一般無衣無食之災民逃荒來滬者日益見多每當薄暮如湖北路浙江路西藏路等處道旁即有此種災黎發現三五成羣席地而坐除一擔破衣敗絮外餘無所有而老者老幼者幼瑣尾流離之狀鵠面菜色之容覩之酸鼻且其口呼「孩子可有人要買嗎」之悽慘聲音令人不忍卒聞滬地不少慈善之士想對此刦後遺黎當思設法安置勿任凍餒也 
[淞滬駁船公所常年會紀]  
　　淞滬駁船公所爲浦東西一帶各船户跑碼頭所組織成立迄今二載前日午後五時召集同業開常年大會到者三十餘人由領袖董事江政卿主席議决事件錄下（一）取締碼頭匪徒索詐陋規（二）整頓同業約束船夥保衛客商貨物加意嚴勤（三）船夥失足溺斃者報吿公所每名撫恤洋二十元其餘由船主擔任料理（四）各董事盡力介紹船家加入以資擴充而促進行 
[旅館查烟之一法]  
　　但願切實施行 
　　烟毒自然消滅 
　　自公共捕房迭次破獲大宗私土後土棧私售之事稍爲收歛而會審公堂近來罰辦燕子窠亦較昔嚴厲即客棧中查出旅客吸食鴉片以棧主有隱匿不報之咎故多從重科罰在官廳方面大有廓清烟毒之意然租界内大小旅館欲求其不置備烟具者殊不多得聞有因烟案被罰之某某數家旅館以烟具不盡爲旅館中物亦有由庽客自行携帶者現擬另雇稽查專司譌查各房間如見携帶烟具之寓客即將管理該房間之茶房辭退並着寓客携去烟具免被捕房查出又　隱匿不報之處分若各旅館主能實踐斯言則亦輔助禁烟之一道姑誌之以覘其後 
[美商團遊蘇誌]  
　　美國商業團一百三十五人由美到滬早誌本報茲悉一部分團員三十餘人定今日（三十日）乘滬寗路早班快車赴蘇遊覧各處名勝由本埠美國運通銀行派員照料以資嚮導 
[雜糧油豆餅公會職員會紀]  
　　新屋落成改期開幕 
　　民國路上海華商雜糧油豆餅公會因新屋落成特於昨日下午二時開全體職員大會漢帮志成堂廣帮潮汕帮福建帮厦門帮鎭江各客帮代表先後蒞止共一百餘人開會後公推會長葉惠鈞爲主席報告本公會新屋建築工程時期材料建築經費一切經過情形畢並謂現房屋雖已竣工而内部裝修布置尙有時日前定陰曆十月十三日正式開幕邀請各團體參觀大勢未能完備遂經公衆商定改擇十月二十八日正式開幕議畢至五時而散 
[寧波旅滬同鄕會之影戲]  
　　昨晚八時寗波旅滬同鄕會開映世界著名滑稽影戲家卓別林與羅克兩人之影片所有入座費捐助民生女學校十週年紀念會經費到者數百人該項影片開映時恍似聚兩滑稽怪傑於一堂令人絕倒至夜深始散 
[甬同鄕爲戴芳逹證明身分]  
　　寗波旅滬同鄕會致上海地方檢察廳函云敬啓者昨閱報載厲嘉財訴寗波人戴芳逹於本年六月間串同鄭彭年騙取洋七百五十元一案由貴廳投滙司捕房聲請協提等語不勝駭異查戴芳逹係敝會會董身家殷實名譽素著决無騙取數百元資財情事顯係揑控謟誣又查此案係戴元龍鄭彭年二人爲主謀前因同鄕朱賢林牽涉曾由敝會於十月三日函陳貴廳在案何以又有牽及戴芳逹之事即請查照聲明以保善良而重名譽無任公企云 
[閘北二段救火會施種牛痘]  
　　閘北二段救火會董暨會員等特在該會内附設施種牛痘聘請西醫枕春山朱筱舫周諷詩三君擔任義務於十一月初六始以後每逢星期六下午二時至四時施種云 
[賽馬之慣例]  
　　業經定期比賽 
　　又將舉市若狂 
　　旅滬西人本屆秋季赛馬之期已經擇定陽曆十一月七八九三日接連比赛並定於十二日舉行跳浜屆時海關將循例封關洋商一律休息會審公廨午後亦不審案日來中西人士往跑馬總會購香賓票者頗不乏人云 
[中國内衣織造廠請准免稅]  
　　麥根路中國内衣織布廠爲黃鴻鈞所創設所出ＡＢＣ各式襯衫短袜極合使用價廉物美勝於舶來故本年即已行銷中外近聞該廠以中外埠來函預定明春貨色者多除一面加工急製預備明春交貨外復一面呈請農商部准予遵照機製洋式貨品完稅以便運銷出口於昨日業奉部批准矣並聞本屆本埠商品陳列所該廠曾有出品多種送往陳列云是亦國貨中之一特色也 
[皮貨局放盤之所聞]  
　　小東門内源昌祥皮貨局創設多載自今夏翻造房屋以來營業更形發逹茲聞於夏曆十月初六日正式開幕該局爲推廣營業計將各貨一律削碼放盤一月以廣招徠云 
[取締清潔夫之罰則]  
　　滬南工巡捐局姚石蓀局長查得本局辦理清潔所之商人對於道路清潔事宜頗不清潔往往由挑倒夫役將糞汁傾於路旁陰溝以内非惟穢氣觸人且與公衆衛生大有妨害迭據所轄境内居民函吿前情迨至派員調查果有事實不得不加嚴重取締之方法當即查核承辦清潔商人卷宗内祇有限制之條文並無懲罰章程故已令知稅務主任妥訂嚴厲罰則十條交由董事會通過後復據情詳明松滬護軍使江蘇省長等核准備案批回後昨已將此項罰則實行並分别傳知東南區中西區承辦清潔所之商人一體遵守切勿違玩云 
[認捐須加三成]  
　　上海稅務總公所兪琢吾所長前奉江蘇財政廳長令飭各業認商隨時查明如有認期届滿聲請繼續者必須遵照新訂章程將稅額增加三成之數方准由該認商接續照辦如不加增概行撤回散收在案茲查有將屆期滿之數業認商現據各本業紛紛投呈請認前來故已知照各該認商務須遵照新章辦理一律照原額加三成稅欵以憑詳請財廳核示施行 
[日皇天長節之慶祝談]  
　　今日（十月三十一號）爲日本天長節期駐滬日本總領事山畸馨一定上午十時在白渡橋北塊日本領事館舉行慶祝典禮届時吾國交涉使許沅君將往道賀虹口吳淞路蓬路等處之日本商店及他處之日商均定於今日懸掛該國國徽並舉行宴會同伸慶祝云 
[探目遷調]  
　　虹口捕房特別機關華探目夏廣林前日奉五十號西探總目安姆斯脫郎諭赴總巡捕房當差昨已到差辦公矣 
[中華保險破產訊]  
　　中華商立保險公司具稟公共公廨聲請破產一案因該公司總理程鴻賓逃避無踪迭次傳提迄未到案以致案未結束理賬員薛邁羅氏雖已着手清理數月然其賬據多不完全故該公司究竟負債若干亦莫能斷定該公司資本總額爲一百萬元分作一千股照公司條例應收足四分之一股本（即二十五萬元）方能開始營業乃該公司祇收有數萬元即行始業是以理賬員之意須着各發起人將未繳股本補繳俾資分攤欠欵日前將各發起人姓名開單呈由公堂按名飭傳以爲追繳股本之張本但發起者多爲滬上有名人物故各保户咸望其應傳到案使投保之欵稍有着落據聞若輩亦均置諸不理云 
[琺瑯公司之騙局]  
　　浙江人陸竹屏近在閘北公益里租賃房屋設一美華琺瑯公司藉端行騙前日被愛而近路開飯店之常州人董金山又亦舞壹案目蘇人李全福二人扭入四區一分所控追包飯洋一百四十三元及戲資五十二元又該公司所雇之職員五十二人公舉周文霞周少伯兪福泰三人爲代表附追押柜洋一千二百餘元經劃署員質訊之下陸供詞支吾判解司法科訊明核辦 
[要求二房東之資格]  
　　張四堂延律師代表投法公堂控房客陳東阜虧欠洋九十六元向索不付求請訊追詰之陳供認欠租惟尙有陳姓房客向來與原吿直接交付如果以後承認商人二房東此次所欠租洋情願如數繳付中西官判着被吿將欠租如數交清以後房票應當注明陳東阜字樣向陳收取完案 
[爛泥渡之小火]  
　　昨日上午十一時浦東爛泥渡王壽斌所開之小雜貨店内因煮餐不愼濃烟四佈經鄰人帮同撲滅由三區崗警蘇進才到來將王帶署曾署長恐有别情諭令管押候飭警調查核辦 
　　尙有本埠新聞等轉入後頁 
雜評二 
[防賊救國（旡用）]  
　　防外賊易防家賊難况所疑爲賊者要屬掌管可被竊之物之人而欲防之也非十目十手之嚴不足以保其弗失 
　　外交者政府應負之責也乃因政府不可靠而國民起而自謀之外交者亦國都所在地應爲商榷也乃因國都空氣惡濁而於空氣較新鮮之上海集議之用心之苦亦已甚矣 
　　夫外交之問題多端而重要者爲對日交涉直接不直接之爭論已非一日觀日使覆文察顏氏行蹤靳閣之與日本藕斷絲連雖其暫受制於輿論不敢遽爲直接交涉之行動第其意躍躍然其心怦怦然監視稍疏大錯即鑄是此次議組之國民外交大會將以救國也救國須先防賊必母使賊之竊此國然後可以言救故國民外交大會謂爲救國大會可謂爲防賊大會可謂爲防賊救國大會亦無不可 
所云防賊必先細加觀察妥爲布置庶賊未來也可驚之使退賊旣來也亦檎之　服若徒嘐嘐擾擾而狂呼曰賊也賊也則賊亦將從而附和之曰賊也賊也又惡從而辨別而主權早不翼飛去此主張救國之熱心人士所不可不知也 
 
 

Page 16

 
 
本埠新聞二 
[城隍出巡訊]  
　　今日爲舊曆十月初一日即下元令節本埠邑廟城隍神循例帶同四司出巡賑濟一切無祀孤魂茲將出巡路山錄後出廟朝西過舊校場走穿心街朝西往南過侯家路朝西進露香園路朝西出拱辰門沿民國路進老北門走杜家灣過登雲橋朝南西倉橋往西新北弄走蓬萊路走小橋進西唐家弄過縣橋江北縣束走四牌樓過長生橋往束出小東門集水街走外鹹瓜街出大碼頭走老馬路一直出南碼頭往北進薛家浜一直出三角街朝南走滬軍營走煤屑路一直到壇回廟路由壇上起碼過利涉橋往東陸家浜進清心書院走中華路進尚文門一直進王家弄往北陳箍桶橋朝東喬家浜走救火聯合會朝東往南進佛閣走教塲路出南倉街過聖賢橋往北走花衣街豆市街出老白渡走老馬路一直走集水街進小東門過長生橋走四牌樓朝東縣南太平街朝北三牌樓畫錦牌樓過陳市安橋走侯家浜往東福佑路進天宮牌樓往西一直大街回廟 
　　駐浥京師憲兵第三營汪營長以今日下元令節爲本邑城隍神循例出巡之日舁神賽實時觀者必衆難保不有匪徒流氓搶刦途夫婦女飾物擾事之虞自當派令憲兵前往城隍廟及賽曾經過之處妥爲防範以資保護昨特令行第九連調廢憲兵八名分投出巡以昭妥愼而免滋事云 
[踢傷小肚須剖治]  
　　胡仲康前被浙江路東新橋塊陸稿荐肉店内之王鼎根踢傷小肚送院醫治後經醫生察得傷及内部爲勢頗重茍非剖腹不能治療前日下午該院知會捕房通知胡之家屬以便刀圭從事云 
[傭婦失足溺斃]  
　　昨日（三十日）滬寗路由寗開滬之十號快車駛至青陽港車站時有某氏婦爲某姓女僕也正上車時偶一不愼失足墜河即時溺斃當由該站站長派夫役將屍撈獲由其主人備棺收殮亦寃矣哉 
[汽車傷人]  
　　昨晚八時許有某號汽車駛經南京路撞倒江北人梅占友碾傷足部由老閘捕房一千三百二十七號華捕到來抄錄汽車號碼另行雇車送受傷人往仁濟醫院醫治一面歸報捕頭　示 
[意欲居阿妹爲奇貨乎]  
　　海門人陳阿二住居徐家滙有女阿妹在曹家渡日華紗廠做工本月二十被人拐逃前日陳扭該紗廠女工頭張秀雲及其姘夫山東人劉洪義至四區四分所控稱民女係張劉串拐贓匿因圖賣不遂欲向民勒索酬勞洋三十元方肯交還云云經李署員質訊之下劉供陳女係姜小杏子等尋獲索洋三十元由民介紹云云奏判轉解司法科核辦 
[浦東之煙賭案]  
　　浦東三區營署巡官李鶴鳴前日下午帶同巡邏長警巡至馬棚西首查見阿弟家聚賭當場拘獲賭徒龍阿六吳阿根吳阿全李龍生等連同張阿弟與賭具一併帶署經會署長詰訊一過判各拘留五天届期保釋并限令張等遷移不准居住該處又三區李巡官前日訪悉怡和里揚州人陳大家私售燈吃率同長警前往拘獲吃客趙二張元清曹三張等四名抄出烟燈四盞烟槍二支及烟膏烟灰等物併解至署經會署長略請一過以事關烟禁命解地方檢察廳訊辦 
[販煙搶烟者罪]  
　　陳文才於日前購得烟土數包行經法界地方詎被無賴彭阿五顧阿炳胡金法等數人一擁上前將陳所有烟土如數搶去而逸適有包探許福卿巡緝到來查見上前將彭等三人一併拘獲連同原贓帶入捕房昨解法公堂請究先由許探上堂稟明前情繼由原吿投訴被搶情形詰之彭等三人供認搶土不諱中西官判彭等三人各押西牢四個月期滿出境一年 
[燒烟賣烟者罰]  
　　法捕房探目沈德福偵悉菜市街某號門牌陳培華家私煮洋烟在市售賣實屬有違禁令爰於前晚稟明西探帶同包探等前往該處沙出烟膏一缸及煮烟器具物等一併帶入捕房諭令交保昨日傅至法公堂請究先山西探上堂稟明前情並將烟膏呈鑒詰之陳供認私賣不諱中西官判陳罰洋三百洋充公烟膏銷毀 
[此之謂懷璧其罪]  
　　翡翠香爐一座罰洋三百元 
　　住居英租界葉成明於上年間被賊竊去價値頗巨之翡翠白玉等玩具甚夥曾經報告捕房謂緝在案現經原告偵悉有翡翠香爐及筆筒等物二件藏在法界同富里某號門牌内當即稟明英捕房派探投報法捕房飭探王榮生協同前往該處將失贓杳獲當將收贓之劉金成帶入捕房昨解法公堂請究先據英捕房包探稟明前情詰之劉金成供此項翡翠物件實　金姓其人托我銷售欲買三千元是實中西官判劉罰作三百元充公以儆贓給原吿領去 
[銅牌竟被竊去]  
　　華商電汽公司某號電車司機人李學增前日因在車上被人竊去三角銅牌一塊係第四十六號除報告警察署請爲查緝外特向該公司聲明失竊銅牌情形請爲照章補給後經車務總管知照各司機人對於自己所佩之銅牌均宜愼重保管切勿大意如有失去定予處分去 
[成丁之賊]  
　　太倉人王秀泰因形跡可疑曾由五區拘解司法科茲悉此案業經段科員訊得該王秀泰實係胡紀壽之化名年十六歲安徽籍在太倉衛前灣方啓祥茶菓店學業由王信成爲荐保日前竊得店中洋二百二十五元趁船至崑山搭火車來浥庽榮升客棧因將現洋託棧中茶房兌換鈔票被該茶房索去洋十五元等情奉判還押聽俟核辦 
[竊案一束]  
　　前昨等日公共租界發生攫竊案併紀如次（一）無錫人吳安熙常熟人陳源昌串竊四川路怡顺印書局值洋一千二百元之顏料等物由包探居阿巧協同一百二十五號西探將吳陳兩人拘入老閘捕房押候查明解究（二）勞合路一百十一二號某押店夥江進女學徒江如柏對於該押店日前失竊値洋二百元之金銀飾物一案有關山包探殷玉鼎協同九十號西探將兩江拘入老閘捕房押候查明解究（三）商人王巧生在愛文義路小菜場攫取婦人陳王氏鍍金挖耳由一千三百二十八號華捕將王拘入新閘捕房押候查明有無再犯別案以憑解究（四）鄂人陳寳生在福建路摸竊謝桂軒袋内時表眼鏡（五）粵人王仲生行竊南京路先施公司銅盒等物以上兩名由九百八十號三百十七號兩華捕分別拘入捕房押候解究 
[誌謝]  
昨承中華圖書館惠贈第一百三十三「禮拜六」兩冊謝謝 
來函 
[第一商校學生家族童世亨致黃校長書]  
　　揆伯校長先生大鑒弟與先生雖少晤面之緣而以姪輩肄業貴校有家屬及保護人之關係故對於貴校之與革頗加注意此次先生因兼任交易所經紀人之職致被教廳撤換貴校教職員及學生等代抱不平遂有拒絕新校長之事曲直如何姑置勿論惟前見貴校教職員登報宣言有代爲維持校務之語旣負維持之責何以任令學生等喧囂紛擾一至於此甚至閉門拒納而教職員等亦視若無睹是誰之咎歟風聞此次風潮擴大多係教職員某某等數人所鼓動弟雖不敢信以爲眞然確知借用學生名義以反對新校長之文電非出自學生手筆者縱有少數學生惑於感情隨聲附和要亦在被動之列今以被動之故使數百青年學生受惡名而解散先生橅心自問其何以安前見官廳文吿有飭先生通知學生家屬領回學生之言事隔多日未見有何通吿其尚有轉　之餘地耶嗚呼先生使能稍分市場買進賣出之精神以留心校務何至糾紛若此今數百　　徬徨失措未知先生對於此事有何辦法尚祈示復爲荷 
公布闌 
[江蘇高等審判廳]  
　　民庭判决錢詒範與王嘉謨等因賣田涉訟控訴一案（判决主义）原判及原　本年六月二十七日之缺席判决均撤銷王衍根賣與錢詒範田五十二畝有零契內關於盜齊王嘉謨分受河區二十圖庸圩田六畝五分璧圩田一畝東賢圩田十畝及王嘉謨分受河區二十圖映圩田四畝八分缺圩田三畝東圩田八畝（合計三十三畝三分）之部分無效錢詒範其他部分控訴及王嘉謨經附帶控訴均駁回控訴審訟費由錢詒範負擔沈金龍與陳欽賢因公路涉嵩土吿一案（判决主文）本案上吿駁回上吿　訟費由上吿人負　 
　　批示張永年一件狀領唐頌清存欵案内證　由狀悉查本案尙未確定所請給領案内證據憑暫從緩受　證發還此批劉孫氏呈請飭縣照判執行出呈已飭該縣知事迅速依法　結並將辦理情形呈報備查　即知照此批諸葛增銘呈爲　縣不結講予飭縣執行由呈悉　候檢　副呈令行如　縣知事齊照確定判决過予依法辦結此批顧鳴鶴等狀一件請　還案卷由呈悉查該案尙未確定所請發卷之處暫毋庸　此批李運新一狀請示審理以定行止由狀悉本案業經本廳定十一月二十二日審理　届期再有來廳候執可也此批十月三十號 
[江蘇高等檢察廳]  
　　批示王孫氏等狀悉查王繼溥等旣經江寗地方審判廳决定免　其不能成立刑事可知爾等旣同處於原訴人地位當然無槽上新原檢　依法批駁并無不合斯請轉令提起抗吿之處未便照准　批何大斗子狀悉此案前據沈小安子聲明抗吿業經本廳函送　廳核　在　茲　狀稱滬　檢官對於該民判决無罪部分提起抗告本廳檢閱　宗非但原審無此判决本廳亦未受有項抗吿案件所請决定駁回之處應毋庸議此　范林林對於周趙氏寗補具　由呈遞一狀業經本　查閱函送同級審判廳核辦即知照此批以上十月三十號 
[上海地方審判廳]  
　　判决主文（民一庭）一件决定陸阿生與徐祥榮因耕坑　　控訴一案主文本　控訴狀照予撤銷本審訟費歸控　人負擔一件判决曹長生與姚根福因基地糾葛控訴一案主文本件控訴駁回原判撤銷控訴無在第一審之　求駁回本案訟費歸控訴人負擔一件决定柏隆堂與邱竹四債務糾葛一案主文本　聲請　回（　二庭）一件决定兪　氏聲　展期一案主文本件聲請駁回一件判决陳文奎　劉榮栽因欵項糾葛再審一案主文原確定判决關於借欵及責令陳文奎擔負訟費部分廢棄之劉榮栽　價還陳文奎借欵洋五百元原判責令陳文奎擔負之訟費及本案訟費歸劉榮栽負擔一件决定唐杳生與祝瑞泰因貨欵糾葛控訴一案主文本件控訴駁回一件决定盛炳　聲明　碍一案主文　件窒碍之聲明照准以上十月二十六日（民一庭）一件判决周守仁與朱菊生米欵糾葛回復一案主文本件窒碍駁回朱菊生所欠民泰米店米洋二百四十八元六角及本　訟費應予假執行聲明窒碍後之訟費歸朱菊生負擔一件判决董蔡氏等與畢昆明爲欠租及租屋涉訟一案主文畢昆此租住董蔡氏所有陸家浜放生局北首第六號房屋應四遷讓並經貸還租金　十三元二角本年　　九月起之租金每月洋四元四角　付至出屋之日爲止均缴由楊立根具領本　訴訟費用靖畢昆明負擔（民二庭）一件判决陶財卿與張阿順等因婚姻糾葛一案主文原吿人之請求駁回訟費歸原吿人負擔一件判决顧仲卿與陳少如因債務糾葛控　更審一案主文原判關於利息部分變更顧仲卿應價還陳少如利息洋一百四十八元八角八分顯仲卿關於利息部分其餘之控訴及陳少如第一審其餘之請求均駁回本審及本判决前上吿審訟　歸顧仲卿負擔以上十月二十七日（民一庭）一件判决王有林與沈祖香因贖田糾葛控訴一案主文原判除駁回被控訴人共餘之請求及令被控訴負擔訟費部分外撤銷被控訴人在第一　關於回贖五分五　八毫田之請求駁回本審及第一審令控訴人負擔部分並前上吿審訟費均歸被控訴人負擔一件商定徐大全與徐關林侵佔田畝控訴一案主文原判撤銷本案發還奉賢縣知事公署迅予依法審判一件决定曹新耕與顧阿妹離婚一案主文本件狀准予註銷一件判决張惠惠與錢義祥借欵糾葛一案主文本件控訴駁回本審訟費歸控訴人負擔一件决定於熙生與朱日豐因租屋糾葛一案主文本件訴狀准予註銷訴訟費用歸原吿人負擔一件判决余嘉福與棄祿柏貨欵糾葛一案主文棄祿柏　價還余嘉福洋三百七十元訟費歸棄祿柏負擔（民二庭）一件判决姜德孚訴曹阿祥爲押櫃工資涉訟回復一案主文本件窒碍駁回聲明窒碍後訟費歸曹阿祥負擔一件判决顧行修與陳萬富因違約控訴一案主文原判除令被控訴人照約召個墾種及負擔訟費部分外撤銷被控訴人在第一　反訴之請求駁回本審及第一審除令被控訴人負擔部分外訟費均歸被控訴人負擔一件决定郭筱亭與王順卿因欠欵糾葛聲請撤銷假扣押一案主文件聲請照准一件判决胡哲明訴王友堂等爲租屋糾葛一案主文被吿人應將租賃新聞橋北鳥鎭路太原坊内樓房一所又九如里内樓房九幢退還原吿人經理之葛和隆棧接管被吿人欠葛和隆棧租洋四千五百五十八元四角六分二釐（算至本年舊曆九月十五日止）應給如數　還繳由原吿人具領其自本年舊曆九月十六日起租洋亦應按月照一百二十五元計算付至出屋之日爲止訟費歸被吿人負擔 
　　批示一件汪振煒狀請執行由狀悉姑准傳訊核　此批一件顏　狀請執行由狀悉准予傳案執行此批一件湯茂生狀領欵洋由准領此批一　嚴品梅狀請查封由狀悉業已當庭諭知矣　即知照此批一件唐阿羣狀請釋放由狀悉准將被吿開釋完案此批一件王巽臣狀請護放由狀　准如所請辦理此批一件黃景春狀領摺獎由准領此批一件單湛園　領獎串由准領此批一件鄒洛書狀領單據由准領此批一件孫吉雲狀請銷案由狀悉准予　案前交簿據等件並准來廳繳證具領此批一件仇春山狀領賬簿由准領此批一件屠仲陰等具狀和解由狀悉准予和解完案此批一件仇春山狀　分别銷案並請暫緩執行由據狀已悉此批 
　　以上十月二十八日 
　　批示一件周立人狀領欵洋由准領此批一件陳石氣狀領方單由准領此批一件陳石氣狀交欵洋由准交此批一件王錫甫狀領借據由准領此批一件朱阿榮狀領竹籌由准領此批一件沈德與狀領欵洋由准領此批一件羅錦堯呈爲誠恐悔如請求備案中據呈爾於民國二年憑媒聘定邵崇陽之女巧貞爲媳現在爾子興泉旣已病故更何悔婚吞没錢財之可言所請備案應毋庸議此批一件沈季璜狀交欵洋由准交領此批一件夏少堂狀請銷案由狀悉着即來廳候諭此批一件郭小亭狀請銷案由狀悉准予和解完案領此批一件唐炳生狀請退保由狀悉該民前具保狀本廳并未批准所請應毋庸議此批一件徐怡銘狀領欵洋由准領此批一件屠仲蔭　領獎簿田准領此批一件黃惠　領單據由　領此批一件兪傳興狀請　案由狀悉准予銷案所存摺據并准來廳且領此批以上十月二十八日一件吕順發狀交欵洋由准交此批一件崔功表等狀請執行由狀悉候訊案訊奪此批一件　阿美狀請執行由狀悉查本案卷宗尙未奉江蘇高等審判　發回所請　從緩議此批一件施紹第狀請給領由狀　查該民應領回之控訴審　欵洋十元零五角　飭吏追繳給領此批一件銷協堂請傳案由狀悉候傳儐權人到案　奪此批一件張福山狀領摺賬由准領此批一件劉衡函　請執行由狀悉准予飭吏分别執行此批一件洪吉　爲請執行並撤銷一部分由狀悉着即來案候諭此批一件陸志祺狀請發局工作由狀悉候傳原吿來訊辦此批一件朱順堂等　交欵洋由准交此批一件兪德興領獎摺由准領此批一件陳渭泉狀請傳　由狀　陳元照一悉准叩傳案執行存案房票并准來總　領此批一件陸秋堂狀保陸雪興由准保此批一件妟如生聲請教濟由狀悉本案早經確定民迭至本廳　請訊判無此辦法　即知照此批一件瞿阿五狀交欵洋由准交此批一件陸題石狀請執行由　悉　傳案執行此批一件潘茂松　狀領訟費摺據由准領此批一件陸秋陰等狀領欵洋　據由准領此批一件朱純甫　請執行由狀悉查本案業據吳柏春提起控訴所請應從緩議此批一件郭筱亭松領獎據由准領此批一件徐惠平狀領欵洋證據由准領此批一　吳林海狀領欵洋由准領此批以上十月二十九日 
[上海縣知事公署]  
　　牌示爲牌示事案奉教育廳令發第四届小學教員試騐檢定合格一覽表到縣奉經布吿在案茲查有教員鄭寳理趙貴芳奚　瓔陳寳琛吳垚沈涵清等六名尙未將許可狀費及印花稅呈繳合行牌示仰各該教員迅即呈繳毋延特示 
　　批示公民王際亨呈爲地保串掘古幕私轉道求傳究由批　　二十七保九圖地保姚徐祥到案查訊核辦該公民亦到案備質　批賣契新契各一紙糧串四十二紙存催徵吏范友根呈爲地甲楊長林病故請求出示接充以專貴　由批已批錢少卿呈内着知照錢少卿呈爲願充地甲請求給　着充由批　提案查訊飭遵此保結認俱存曹文彬呈爲投案　求　騐由　已批錢少卿呈内着知照結二附紙 
 
 

Page 17

 
 
   
 
 

Page 18

 
 
自由談 
閑話 
[巴黎繁會記] [  眧實]  
　　巴黎大藏書樓之顧客所見多男子間有女子叩之非英即美巴黎女身何其若是之寥寥耶歐美人尋常低聲下氣口角訴訟尙不至大聲疾呼以予所知奮力呌囂祇有兩處一爲議院一爲銀市Ｂourse銀市之呌囂者爲出售各種股券與債券也讀者苟欲一覩西人呌囂之情狀一抵巴黎不可不往此兩處一觀然此兩處女子頗不易加入若銀市更絕對不能此又若女子眞無用又可爲分部大店不招待男子之茶座下一轉語而平息男子向隅不平之氣矣然乎否乎 
　　巴黎各大店各具有籠罩一切之氣概而其中兩店尙以市府及綠蕪宫爲名則此一宫一府自更有不容忽略者在予謂法總統府靄麗舍深處綠陰中自愛麗舍蔭道望之尙不易見惟巴黎市尹府門外廣場廖廓吐納萬象前臨維多利蔭道ＡvenueＶictoria法國國慶節晚之燈景尤美法人極歡迎中國之西瓜燈法報稱之爲中國燈籠（如圖）國慶節一日所用者其總額當甚可驚而維多利蔭道之滿點西瓜燈於樹蔭間似柿與橘紅實垂垂行人過其下不啻身在西美利堅「南部嘉利福宜洲」ＳouthＣalifornia之橘林間也 
筆記 
[遂鸞記（三）] [  金嘯梅]  
　　試觀其訂婣於衛氏未及合卺而衛已人亡家破子不久將餓斃道左故吾不願以一婦人而蕩吾家傾吾產汝其休矣然吾雖垂老而目力尙較汝曹青年爲佳吾必擇一堪爲吾媳者始與論婚也汝好爲之士龍聆語氣憤塡膺雖欲力爭而以平日庭訓嚴未敢造次惟靦然曰兒非必欲潘女即非是而才貌如潘女者亦可也若粉脂薰人欲嘔而足小如菱角者直木偶耳寗終身無婦至死不願娶也純齋怒曰孺子識得幾本教科書便爾輕言自由况婚婣大事古有明訓焉有不主之父母者今汝亦染此時髦之惡習敢違吾意乎然吾必如汝言也士龍含淚而退未幾純齋竟爲締姻於城中喬氏喬女幼失恃以美聞婚有日矣士龍知老父固執諒空言無所補惟有聽之而已喜期旣屆賀者盈門其熱鬧不言可知新婦入門亦美丰姿純齋喜甚賓客咸讚新婦之麗而士龍則鬱鬱寡歡迨晚則襆被他宿盡則不與新婦交一語純齋雖怒其不肖顧亦無術以回其心也純齋有妹適城中富商黎某黎固常作客於海上者未行前詣純齋處辭行士龍聞而躍然起曰素耳滬上爲繁華之區域得旅其地一覽海上風景且避老父之聒噪計亦殊得遂以意白父純齋以媳故頗有悔意故略不阻止士龍乃隨黎行旣登輸而天忽微雨翌晚則濃霧迷漫對面不相見司機者恐遇危險方欲下錨停駛忽聞砰然一聲勢有若天崩地塌全輸皆震蓋已與他輪相撞矣搭客乃紛紛亂竄呼號之聲慘不忍聞移時輪漸下沉斯時士龍已置生命於度外覔黎亦不可得　事急迫在眉睫乃抱一巨木縱身一躍入海值怒潮澎湃如萬馬之奔騰士龍身不由主但覺耳中雷鳴昏然遂失其知覺迨開目則身已在臥楊數人環繞聞微呼曰甦矣則見一老叟鬚髪如銀而精神矍鑠緩步而入覩士龍笑曰若受驚過甚宜靜養爾曹善侍之環繞者齊聲應曰諾叟乃自去士龍心殊了了而手足重若縳口噤不能言四顧床帳精美亦不辦何地終日昏臥而已叟則時來慰問士龍感之甚詢侍者此何地則對曰海上也蓋距輪失事已二晝夜矣始悉叟陳姓仲廉其名爲海上豪商之一豐於貲而膝下尙虚值事赴湘返叟方倚欄閒眺突覩一少年抱巨木浮至亟命僕拯之起撫之體尙温乃灌以湯覆以錦衾臥之舟中抵滬揮役舁之家投以藥石士龍得更生俄而叟復來士龍欲起謝叟急止之曰君甫出險元神未復且勿勞來日方長有所言俟疾瘥後可耳士龍乃止數日後已起居如常乃揖叟於堂而言曰士龍以魚口餘生荷丈拯之於患難不啻起死人而肉白骨再生之恩將何以報旣愧且感惟湘中尙有椿萱聞耗後必痛泣難安設有不測皆士龍罪也故急欲往省之丈德自當圖報於異日叟徽哂曰君雖孝思可嘉然旣來則安吾滬上商肆棋布中殊不乏湘人且月往返必數次吾當囑爲一探可也士龍唯唯陰作書致父母久之音耗杳然叟見士龍知書命司筆扎暇則偕之駕摩托往來於十里洋場大有樂不思蜀之槪顧每一念及父母輒悲不自勝叟力慰之 
文苑 
[趙君心呆以二十初度感懷詩索和隔年未報今於持螯把酒之暇即次原韵四首以償夙負] [  天虚我生]  
西冷載酒偶相過何異同居互切磨自有千秋惟著作古無二解是蹉跎揮金樂歲思張協街玉終身笑卞和解識人情諳世態牢騷詩句未妨多 
陸機猶未及丁年獨寫春風得意亂世英雄皆作賊孔門子弟盡賢能言嬰母空饒舌上樹胡孫總脅屑人世愈深愁愈重不如洪醉抱書眠 
　　風流漫復論韓殷補拙惟知一字勤常欲買山供隱遯暫甘居肆雜囂紛療貧豈有三年艾授業寗無十賚文剪取吳淞半江水天然詩料與平分 
　　厭勝難憑五石銅中原兵禍正無窮只餘冷眼年年白安得酡顏日日紅蕉鹿夢痕幻春夜蓴鱸鄕思動秋風飄零氣味原相似棲宿何嘗竟不同 
小說 
[劇賊胠篋記（三十七）] [  一圭]  
　　（六）寳畫 
　　啞登孛魯克道那麼很好我自登出那個廣告後第一次接到應徵的電報的就是你報來的所以我就拍電給你呌你來此當面接洽如今你旣已到此且待我把那件事說給你聽我也是受人之託託我的那人就是密司脫般納得逹班哈姆他住在索火姆街我道原來就是杝麼他的兒子和我向來熟識其實辣弗里司也認識他但不說甚麽祇聽啞登孛魯克往下說啞登孛魯克回頭向我道你旣認識他的兒子自然也認識他了他是個有特性的人他的住所裏面有一排寳藏庫除了他自己没有第二個人進去過據說他很喜歡搜羅圖畫是個英格蘭南部有名的收藏家各種古代圖畫和磁器陶器之類他都愛得和性命一般但是他的兒子是個公子哥兒的脾氣不知愛惜金錢就弄下些虧空他父親屢次替他還清但並不責備他因爲啞登孛魯克向來偏愛他兒子的近來一兩年我並不曾見過他們也不曾聽見人家說起直到上一個禮拜我纔見着他門啞登孛魯克說到這裏把椅子拉近我們一只手支在膝蓋上身體向前又說道上禮拜二我忽然接到般納得的電報呌我立刻到他那裏去我到了那裏的車站見他正坐在車中候着我也不和我說一名話变把我引到一間陳列圖畫的室内那室門本是鎖着裏面很黑暗他指着一個陳列圖畫的空架子還是不響一聲我不明白他的意思也說不出甚麼過了一會他方纔吿訴我說這空架子上面本陳設一幅圖畫在英格蘭地方算是最希奇最值錢的圖畫了你們道是甚麼圖畫值得這般寳貴呢原來是一幅瑪麗公主的肖像據我在全國美術陳列所調查他們都說這是希世之寳但是可惜已被般納得的兒子賣去祇賣了五千鎊 
餘瀋[  隱厂]  
　　人能利用熱情統制之以道理則如用蒸氣於精巧之機關其成效之速莫能逾之者若縱情直往不辨是非則不免陷身於罪惡故吾人當熱情熾時宜登臨山水品弄絲竹移時即自滅回憶前狀殊覺無謂蓋熱情雖如燎原之火不可嚮邇然不能持久此常態也 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
常識 
常評 
[中國人最後之野心] [  老圃]  
　　嘗見西人筆記謂中國人畢生最後之野心在死後得美棺此言雖虐然平心而論中國人注意於死後之棺槨實甚於生前之宅第中國人建築房屋較他族爲苟且以視埃及建築瞠乎後矣然古墳陵之巨制猶堪與埃及比美即其確證古者桓司馬爲古槨三年而不成陳乾昔遺命爲大棺夾以二婢子人皆知其謬然今世豫營棺槨者猶實繁有徒富者窮極奢靡棄美材於無用之地貧者不嫌生前之湫隘而望死後之輸奐者别有心理海禁未開以前使臣以出洋爲畏途誠恐其殁於他國不能得美棺耳故事冊封使至安南琉球等國海船中例載漆棺棺上必釘銀牌十數枚鐫曰天使某某之柩蓋預防危險時天使即朝衣冠臥棺内至船將覆則棺外已施釘令其隨流漂没海船過而見之或鈎取上船至内地則吿於有司以還其家必釘銀牌者所以犒水手恐其不撈取也此見北江詩話宋天聖中御史知雜事章頻使違死於虜中虜中　棺櫬舉至范陽方歛自是遼人常造數漆棺以銀飾之每有使人入境則載以隨行事見筆談此二事令西人聞之必大噱也 
衞生 
[改良内地住宅管見] [  陳世逹]  
　　我國人不講衛生已無可諱言近今以來科學進步居於通都大邑者雖漸知注意而内地風氣未開與言衛生牽相訕笑目撃此情實難緘默謹就管見所及書之於左 
　　（一）改良厨房俗云病從口入可見吾人食物清潔與否與衛生有密切關係内地住宅向爲東厨西厠厨房前與上房山牆成一甬道房内不進陽光而除厨役外其他在宅執役者雜坐其間茶樓酒肆無此熱鬧夏日户牑洞開青蠅在堂冬日門窗閉塞空氣齷齪購來菜蔬雜置桌上蒼蠅滿集恬不爲怪改良之方最好於夏日裝設鐡絲紗門窗無論冬夏除厨夫一人外他人無故不令之入以免空氣不潔如以鐡紗值昂不妨以冷布代之或竟用鐡紗或冷布製一菜櫃一切器皿及菜蔬盡置櫃中每日掃除一次每週或每月施行大掃及消毒手續（如灑用避瘟水等）器皿用過後以滾水洗刷以上皆費少而合衛生中等以上人家爲之裕如有志改良者盍嘗試之 
　　（一）改良厠所内地地廣人稀率多平房樓居者百無一二宅内厠所向分内外佔地極廣然多爲露天糞坑除厠所外牆厠屋後及一切僻靜處所便溺隨在皆是夏日蠅蟲蝟集糞蛆蕃生宅内内外厠所無異兩大蠅蛆製造廠改良之法宜力戒隨地便溺取消露天糞坑而代以短厦内置煤沙或灰一桶便後掬灰少許墊之消毒手續至少每週一次如此則佔地不廣蠅蛆不生 
　　（一）添設浴室内地城中向無官盆浴堂故居内地者一年中除夏季外絕無洗浴機會最好於宅内劃出一室爲浴房中設應用物品冬日置煤爐浴後即熄之庶費少而益多 
　　（一）添設食堂飲食宜有定所每見内地之人手携食物招搖過市隨處走食不惟不舍衛生且不雅觀宜在宅中另闢一室爲食堂室之大小視人口多寡爲定門窗夏日裝紗冬裝玻璃消毒手續與厨房同時舉行食時家人畢集談笑聲喧得天倫之樂而衛生之道備矣（乙種酬） 
[消化器之疾病] [  郁卿]  
　　消化器之疾病最普通者有八一爲耳下腺炎係耳下腫脹疼痛發熱年少者患此最多治法宜使靜養行局部冷　法飯後用硼酸水漱口至若劇痛不愈之時則當快就醫診之二爲齲齒宜防患於未然此疾係不漱口而生蓋不漱口則殘餘食物留齒縫而腐敗損及齒表之琺瑯質故預防之法宜於每食之後用温水以柔毛齒刷輕擦齒表使殘餘食物不致存留腐敗若旣成齲齒則非用專門醫治不可三日食傷四日溜飲乃胃之黏膜病因飲食過多或咀嚼不細或食腐敗之食物而起其症胃部飽脹按之作痛恒噯氣嘔吐未患者重在選擇品物愼節飲食已患者宜先斷一二日不食後擇易消化而富于營養分之物食之（如鷄湯肉羹牛乳半熟鷄卵等）且爲適當之運動兼通排泄五日胃擴張起於暴食暴飲胃壁弛緩食物停滯胃底飽脹不舒宜節减飲食用彈力性腹帶扣腹日事洗浴並於浴時行局部之按擦法六爲黃疸患者全體皮膚作黃色食慾减退非速就醫不可七日霍亂八日傷寒俱因病菌侵腸部而起俱爲傳染病須速入病院療治（乙種酬） 
道德 
[西方格言（二○八）] [  謝介子選譯]  
　　光陰之駛永無止期（施各德）（Ｓcott） 
　　戰即論戰（法蘭西諺） 
　　大樹亦可於一小時内離其根（英吉利諺） 
　　世無種物而不售者（西班牙諺） 
　　美名之於德猶光之於影片（英吉利諺） 
　　善事恒易忘惡事常牢記（德意志諺） 
　　以秘密事吿人斯自毀其自由（英吉利諺） 
　　正直隨時可言（希臘諺） 
　　能决斷作則無困難（英吉利諺） 
　　審判初犯尤戒草草（律卡生）（Ｒichardson） 
法制 
[一人不得有兩住址] [  迺頌]  
　　住址爲人類全生活之中心且因以定法律關係故其規定不得不嚴在昔多以原籍爲住址今日情形與古不同雖不必定以原籍爲住址然須以單一爲原則一人同時不得有兩住址所以防法律關係之龐雜也德國民法一人住址同時許設定數處此乃本其古來習慣使然我國民律草案第四十二條規定同時不得有二處住址其立法之理由有二（一）關係習慣方面我國人民安土重遷實其本性今日交通雖較往昔爲發逹而此種風習迄未少改且我國向係家族制往往有聚族而居至數百年之久者縱有轉徙而卜居之後亦不輕於遷移此種習慣由來久矣故住址應以一處爲限若許一人有多數住址則轉滋糅雜矣（二）關於法理方面住址爲生活中心故必於一定地域爲常久之住居者法律上方認爲住址若許一人住址有二處以上則何者爲生活中心無以判別苟爲法律之便利起見則住址以外固有居所之規定且法律有時當以居所視爲住址此外尙有假住址法定住址等之規定足資救濟故更無認許一人有兩住址之必要也（乙種酬） 
經濟 
[迷信的消費之矯正法] [  覺非]  
　　人類經濟生活從消費起至消費終消費由人言所以遂生活之目的由物言即消滅貨物之價值今日文明進步人口繁多生產須增消費亦不能减少然有正當的消費與無益的消費之分苟無益的消費增加則正當的消費必減少正當的消費旣減少則生產之額數亦必減少矣由此言之能不設法以防備乎 
　　菸酒爲奢侈的消耗品然已設局徴捐茲且不論惟迷信的消費如花爆紙扎等類及迷信上的種種營業皆不切日用無關人事而其消數之大實與菸酒等今就迪常習見者分兩類述於下 
　　甲類如花爆香燭（按燭具紅綠等色重在半斤以上者皆作迷信消費品論其白色小燭不在此例）楮箔冥　（即冥洋元賓等顃）神馬及一切冥衣冥具符籙疏頭等類皆爲無益的迷信消費其辦法應仿菸酒徴捐 
乙類如業裝塑偶像者及輿卜星相者此類皆迷信上的營業應使其傾取執照此執照可分甲乙二等甲等借屋設鋪坐待主顧乙等之裝塑偶像者祇可爲甲等之夥友乙等之輿卜星相者祇可往來街市以謀生活兩等不能得兼執照限用一年或數年至期更換未領者或過期者不准營業（乙種酬） 
雜錄 
[都市改造之利益談] [  張友鶴]  
　　都市之改良與否關係於市民之人格甚爲重要故吾人不可不注意及之觀夫歐美科學發逹文明進步而能改造都市亦係一大原因近日我國人士有倡議拆城以便交通者是誠改造都市之第一聲好現象也日前南京高師教授王伯秋先生應安徽暑假演講會之招來皖演講題爲「都市改造問題」中有一段係言其利益者鄙人因摘錄之於下是亦吾人不可不知之常識也 
　　（一）衛生街道窄狹則偶有人力車或馬車與汽車馳過必致灰塵騰起撲人口鼻而灰塵中之微生菌極多使人吸之必致於病且每日清晨或下午一般居户均將恭桶提出洗刷洗畢即傾於路旁弄得臭氣燻天於衛生方面殊非所宜設能將街道放寛并多設厠所自無此弊矣 
　　（二）便利人家中多設自來水及電話等爲其便利也街道亦然設使街道四處不能相通則偶逢火災救火者亦勢必繞道而往設遲去幾分鐘即多損幾許金錢矣且行人有要事至街市或人家道路四處相通則五分鐘可逹到乃今因繞路之故必至二十分鐘始能到目的地設將此時間節省又不知能做許多之事業矣故街道宜四處相通始爲便利歐美各國之街道多用棋盤式及蛛網式兩種而尤以蛛網式爲合宜吾國倘欲改造都市則不可不仿效之也 
　　（三）美觀都市改良設能如上所述則於道旁設立名人石像并栽奇異花木以及各種裝飾品又多設立公共體育場圖書館講演廳公園兒童娛樂場等公共機關則不但甚爲美觀設有外人來此游覽亦足表示市民人格之高尙矣（乙種酬） 
問答 
[徐韡蕚問]  
　　鄙人客居山左不慣飲食欲專以罐頭肉食及蔬菜果品爲佐餐之需惟照此而行未免屏除新鮮食物不知其中有無利害敢以質諸海内方家幸有以賜教焉 
　棋文　廿年紀念上　明　大廉價　盤書　滿實洋三元贈送十一年日海　局　歷一組或日記一本街　印就大張廉價書目函　　　　　寄 
 
 

Page 23

 
 
   
 
 

Page 24

 
 
   
 
