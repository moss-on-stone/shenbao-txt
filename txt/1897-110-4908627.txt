# 1934 - 110 - 4908627

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案覽洋七元景岳全書碼洋三元○沈氏尊生碼洋三元二角○資治新書碼洋一元五角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六○處分則例碼洋一元二角○補註洗冤錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大淸會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角諸君欲購者請移玉至三馬路申昌書畫室或申報館帳房可也此佈 
[大閱考接前稿]  
　　或者謂中丞此行本定四月初一日回轅兹於按臨淮徐時接得署中電告因有要事故怱促回程至滬則僅閱機器局砲廠等處至松則日甫過午閱操已畢約計次日澱湖水操後憲節遄回先期六七日而竣事此殆道路傳聞非確說也天以大閱鉅典四載而一舉行中丞以封疆重臣特膺簡命是所任之事無有更要於此者古名臣國爾忘家斷不以内顧之憂分心王事况際此時局多艱之日凡所以整軍經武者尤宜事事躬親處處核實不觀夫二月初四日本報所紀之電音乎電傳二月初二日奉上諭本年輪應查閱福建浙江廣東廣西四省營伍之期福建卽派邊寳泉浙江卽派廖壽豐廣東卽派譚鍾麟廣西卽派史念祖認眞查閱各省營伍關係緊要國家養兵歳糜巨帑原以備禦侮折衝之用近來各省督撫循例校閱往往視爲具文以致武備日弛殊屬有負委任兹特再行申諭各該督撫務當逐一简校如有技藝荒疏老弱充數及軍實不齊等弊卽將該管將弁據實糾叅毋得稍涉瞻徇欽此夫福建等省之輪應本年巡閱與江蘇之補行乙未年巡閱其事同也邊廖諸帥之奉命與中丞之奉命其任同也福建等省宜認眞查閱則江蘇尤宜認眞查閱是二月初二日之諭旨亦中丞所當遵行者其竣事遲速固當局者自有權衡非局外人所得而揣測第念中丞之由滬而赴松也松郡爲提臣駐節之所提標將弁之優劣兵丁之强弱爲闔省風聲所樹近歲緑營習氣甚重操防旣不如練軍之勤承平日久幾乎空糧逾於實額重以不肖書識夤緣漁利將弁旣以營謀得缺無怪其縱令兵目魚肉良民此去歲金澤汍杭革弁之案所以事連某遊戎也刻下此案業經中丞委員訪悉札飭府縣集訊得情此外如杭革弁者豈無其人想當嚴行甄别而爲各弁之首領者則各營員也去其短取其長不能不有望於中丞矣至郡城之有火藥局爲滬局所製火藥砲彈存儲之所地偪市廛居民惴惴焉如厝火積薪而臥其上前經出使英法義比大臣無錫薜叔耘副憲於癸巳歲考察近事謹陳管見疏内歴陳咸豐至今長沙武昌佛山太平等處失事之禍而以松郡火藥局移建城外爲言并述西洋各國設局多在空曠寥廓之區等語尋奉諭旨如議通飭各省大吏移建後惟蘇垣一局移置城外而松郡之局依然嗣是郡城紳士具禀有司據詳大府以遵旨移建爲請而大府意仍舊貫故松郡之局復依然至乙未歲宋侍御承庠專摺奏請得奉兪旨下兩江制府時値南皮張尙書署任銳意移建委錢觀察德培履勘擇地鳳皇由及泖濵二處禀覆後尙書據禀入告方將籌欵經營而尙書回督兩湖籌欵頻年無著松郡之局至今依然且據彼都人士述及風聞不肖兵弁時將局中火藥竊出私售人言藉藉或非無因第念民間銷售火藥若爲爆竹之用何必多多益善恐理有售與鹽梟盜匪以致貽害地方情事卽如此次逃軍吳裕德所供認之火藥試問從何而來郡城顔料鋪卽或領帖准販硝磺並無准販火藥明文旣患減巵又生階厲不僅蹈監守自盜之愆而已松友所述如此此事果確則串竊時遺火致禍固在意中若因恐事發欲圖滅跡更屬不堪設想本報於二月十九日論火藥肇禍又於本事初九日論宜重軍實均已剴切言之總之松郡火藥局决宜遷移事關闔省軍實并可分儲他處則籌欵不必限於一郡至愼防核實又屬題中本有之義而軍實不齊之弊又見於近日諭旨此次中丞至郡體察情形當必有爲千百輩生民防未然之患者兹故因老人閱而附及之如右 
[諭旨恭錄]  
　　三月十二日奉上諭御史宋伯魯奏請添扣各項减平以裕利源一摺著户部議奏欽此○十三日奉上諭巡視東城御史連陞等奏遵保拿獲鄰境夥刼盜犯出力之司坟紳董各員請奬一摺著吏部議奏單併發欽此同日奉原筆稽察正白旗滿洲旗務著桂年去欽此 
[校下諭旨]  
　　三月二十一日奉上諭胡聘之奏查明大同鎭總兵沈玉貴侵扣兵餉馬價修建營房等欵該總兵業已身故任所寓所並無隱匿寄存財產請飭查原籍家產備抵該總兵在時銀錢出入均係伊壻已革府經歴賈象謙一手經理該革員現已潛逃無蹤並咨明各省通緝等語著湖南巡撫將該革鎭原籍家產卽行查追備抵並著各直省督撫嚴飭地方官通緝賈象謙到案澈底訊究嚴行追繳以重帑項欽此同日奉旨永隆現在出差正黄旗漢軍副都統著彭壽署理其所署廂紅旗蒙古副都統著楞額暫行署理欽此 
前日京電傳來上諭及旨各一道本館敬謹譯出經執筆人校核無訛祗以手民忽不經心以致顚倒舛錯再三繹誦惶恐殊深謹校正補登俾薄海臣民咸莊誦王言之如綸如綍焉[  本館恭註]  
[本館接奉電童]  
　　昨日上午京師飛電傳來上諭一道敬謹譯登○三月二十二日奉上諭貴州鎭遠鎭總兵員缺著楊國定補授欽此 
[購艦述聞]  
　　天津采訪友人云日本之役北洋海軍諸戰艦僅存一二實不能藉以愼固海防去歲朝廷飭下臣工就英德二國訂購若干艘約計明春可告成兹特錄其價値順數於後計英國阿姆斯脫郎船廠訂造巡洋艦三艘每艘重四千三百噸速力每點鐘行二十四海里入水英尺十六尺九寸每艘價値三十三萬六千六百磅德國波路幹廠訂造巡洋艦三艘每艦重二千九百五十噸速力每點鐘行十九海里半入水英尺十六尺五寸每艘價値一千四百馬克又水雷獵艇四艘噸數速力價値均未詳知并聞旅順船塢亦造魚雷艇若干艘行見不數年間海軍頓復舊觀我武維揚想别有一番景象也 
[瞻番又叛]  
　　客有自打箭爐回者語諸本館派赴重慶采訪友人云瞻對叛走前經官兵剿撫兼拖業已輪誠歸化川督正在奏請攺設州縣并奬勵在事出力人員不料番首怱復糾集衆番蠢蠢欲動時適大雪遍對不便進兵現 
 
 

Page 2

 
 
在官吏由打箭爐邊調兵運械芻茭戈甲不絶於途一俟夏令雪消卽當分投進剿矣 
[三水開埠]  
　　中國廣州三水縣屬江根爲西北兩江之要隘現擬開爲通商口岸設立洋關此處海水雖淺而相去數里卽與大海通流故特擇此以爲互市之區也並聞三水關稅務司由總稅務司赫君派粤海關帮辦韓威禮君署理關務亦歸粤海關監督辦理云說見廣州中西報 
[土希續電]  
　　本月二十二日倫敦來電云土耳其整飭戎行攻入希臘邊界希兵亦力爲抵禦以致土兵殊難深入巖疆土屬蒲爾加利亞國主心頗游移陳請土廷欲在麥西多泥亞埠添設主教五人如不允從則將調兵也境土廷迄未覆答想亦大費躊躇矣 
[意人謀逆]  
　　駐滬意大利國領事接本國電報云華本月二十一日有一意人手執兇器欲圖弑逆意君盡力拒之幸未愛傷而其人已飛奔而逸矣 
[觸礁遇險]  
　　昨日上海西字報錄日本來函云怡和洋行益生輪船由牛莊載豆餅赴日本某日行至馬關海面忽觸於礁行中聞知已派人往救矣 
[礦工交鬨]  
　　西報云日本田川礦務公司於本月初一日忽然肇事緣礦中各工分爲甲乙二黨積不相能是日甲黨方工畢回房乙黨三百餘人持刀而入併力以攻甲黨見勢不佳分携戈矛竹竽炸藥以相抵禦無奈乙黨洶洶之勢非甲黨所能敵不得已敗北而逃乙黨遂毁其所居當交鬨時死三人傷者甚多輕重不一 
[西藏鐵路]  
　　廣州中西報云印度北境武丹埠與雷不魯埠之中有一小國名西旣母向歸英國保護從印度搯魯挼達埠北上築有鐵路通至西旣母國界若再從西旣母國界接至西藏甚爲便捷再從西藏東向可直達四川目下英國决意欲中國開通西藏鐵路日與總署商榷商榷旣定則西藏鐵路可直出四川緬甸鐵路可直出雲南然俄國滿洲鐵路業已著手法國則經營龍州鐵路間通西江欲獨得廣東沃野之利雲南寳山之儲故英人躍然而起不得不波波於廣西梧州開闢商埠西藏鐵路二事不容須臾緩也 
[會塲浩刦]  
　　天津采訪友人云本月十六日好事者舉行天后聖母會舁偶象往城西如意菴供奉美其名曰請駕至十八日由菴中接回則謂之接駕十七晚九點鐘後菴前茶棚内忽然火起時適人山人海擠擁喧譁不隄防祝融氏乘興而來大施烽燧由茶棚而山門而前殿而中殿而後殿飛揚跋扈銳厲無前婦女見前門無路逃生相率擁至殿後住持人等以茶棚内所陳骨董價値連城深恐匪人攫取而逃急將後門鎖閉以致婦女東奔西竄不得其門幸水會中人拉倒後垣一一援之以出其不能出者均焦頭爛額斃於火中計延燒一點餘鐘火始告熄次日細加查檢共斃婦稺三十口上下有一孕婦腹脹而裂肥墮裩中此外有全家悉付茶毗僅留孤女者傷心慘目幾不忍言噫何天隆浩刼竟若斯歟我不能不婦咎於創興是會者矣 
[粤中火警]  
　　廣州博聞報云番禺鹿步司東圃墟某典肆於月之初七晚七點鐘時不戒於火致兆焚如勢若燎原不可嚮邇附近水龍紛紛到救無奈墻璧週密灌射末由直燒至天色黎明時祝融氏始興盡而返計燒去當屋一所左右鄰居均未遭殃當火起時匪徒多乘機搶奪幸得坊勇嚴加守護伎倆難施翌日火熄後從瓦礫叢中起出銀兩甚鉅惟照例自已失火所典貨物不能免於照本賠償耳 
[杭州火警]  
　　杭州訪事友人云本月十九日午刻正備胾肴思果其腹忽聞街衢之中警鑼亂擊急卽　箸而起遙望東北方烟燄迷天移時始行熄滅後探知皇浩巷上首徽州弄某草屋中失愼幸在白晝人多卽將草房拉倒取水灌澆未致延燒鄰右亦云幸矣 
[禾中火警]  
　　嘉興訪事人云本月二十日午刻北門外中街底沿岸草棚忽然失火傾刻冐穿是時北風甚緊且値連日暢晴稻草枯燥如摧枯拉朽勢甚熊熊各水龍雖極力澆灌其勢竟不稍殺僅將兩勢瓦房保衛無恙是役也計共焚燬草房四五十間其中皆係江北人或作皮匠或當小工時均在市肆間待聞信赶回已早焚燬殆盡入晚無處　正露宿於外情形頗爲可憫也 
[紅顔薄命]  
　　粤東肇慶東門外黄家宅邇因科試在卽租與開平縣文童張某居焉張年少翩翩風流自命襥被甫卸卽約三二知已爲南溪之游選一畫舫多招錄事侑觴臥酒呑花蓋不知其樂之何極也有校書名彩霞者年方三八性極温柔雖在綺羅香粉之塲而有翡翠蘭苕之質自高聲價不輕送迎張一見心傾滅燭留髠紅閨共掩方謂朝雲暮雨楚襄神女自然夢入高唐矣豈意彩霞銀釭背坐默默無言翠袖宵寒海棠不睡暗中滴涙若有不勝悲楚之情者張見而憐之曲爲致問彩霞含涕而道自言身本廣西南寗人十二歲時被拐來粤墮入汚泥屈指計之又十有二年矣言畢涙下如雨張乃商之於鴇議定身價洋銀六百圓爲之脫籍翌日卽交定銀一百兩其餘俟以數日當更備明珠贖蛾眉而去乃張父忽病家中書來促之早歸張卽治裝而行星夜就道風花之事此時已無暇及之後友人至彩霞所誤言張得重病已早買舟歸里彩霞情急不暇細察以爲張一去必不能復來自是鬱鬱不樂馴仰紫霞膏而死如彩霞者亦可謂紅顔薄命矣嗟嗟東風已過應無散綺之餘江水西流或有歸魂之路惟是風流張敞本自多情乃以朱提一流坐使佳人斷送不又出人意表乎 
[鶴市讕言]  
　　姑蘇采訪友人云蕩口某甲女粗具姿首嫁未三日憎夫貎寢潜逃至省垣西街某姓家傭工當金閨待字時先與蕩子某乙通荳蔲春風早已香胎暗結一日忽膓中震動因婉言白之主人主人知其有親串寓鎭撫寺前遂令往假一椽爲坐草計女不得已而允之行至塔兒巷中腹痛如裂蜷縮路旁行人見而異之詰知所以乃代喚穩婆至爲之料理并給靑錢六百文惟聞呱呱數聲而兒已在裩内矣綳而視之豐頣廣額男也事爲兪姓老翁所聞願出番佛二十尊買爲已子女不允老翁遂代募錢若干賃草屋半椽令棲身其内翌日往視則女已查如黄鶴遍覓無蹤嘻異哉意者有情人竟携之以去乎奈何如神龍之見首不見尾乎○本月十三日傍晚江北人某甲持廌銀一枚至道前街宏仁烟錢店易錢籌店夥給以籌七枝每枝錢一百文復找付靑蚨二百翼甲謂爾店之錢素不足串須補之店夥曰诺遂每百補一文甲復刺刺不休店夥以冷語刺之甲大怒舉錢向店夥猛擲店夥急閃避錢及櫃上玻璃燈燈碎火滅店主聞喧閙聲出爲理論甲遽以老拳相敬店主忿極扭甲至西路總巡局控告總巡適不在局局差再三排解令甲將所毁之物如數賠錢并備筵席鞭爆香燭服禮而罷 
[雲間麗日]  
　　松江采訪友人云徽人王某向在西關外倪姓油麻店爲夥年近而立雅愛摴蒱邇聞楓涇鎭大啓博塲遂欣然而往至則無戰不北逋負纍纍無可彌縫因雉經於附近車棚内店主人一聞噩耗爲之扼腕咨嗟噫賭之害人发此其烈奈何劉盤龍一流物尙戀戀於此不及早猛省回頭耶○署松江府陳蓉曙太守蒞任以來首申賭禁無如若輩梗頑成性依然怙惡不悛暮暮朝朝幾若非此不足以遺興嘻亦異矣淸明佳節各鄉鎭城隍廟大都於半月内舁偶像出游俗尙使然苟非踵事增華亦不必嚴行禁止乃婁邑棠予浜好事者藉酬神之際資雇梨園子弟粉墨登塲無業游民復廣集博徒大張旗鼓無明無晦采烈興高某日土人恐酿事端向之阻止各賭徒不甘俯首聴命竟以刀槍棍棒相見雄風大展勢甚洶洶不識能免傷人否也○客歲宋養初侍御因丁外艱閉門讀禮三月初八日卜吉爲封翁安葬先期開吊官紳親友往唁者絡纆於途妙手空空兒乘間圂入介弟守初孝廉这臥室竊去番餅金飾約値二百金事後傳喚捕役緝拿捕役對以事在日中須向丐頭責問不得已訴知華亭縣署縣主趙嘯湖大令親往勘視一周嚴飭追緝 
 
 

Page 3

 
 
[上海中西官塲紀要]  
　　新任駐滬奥國總領事官史穆格君函致江海關道劉康侯觀察訂於本月二十三日二點鐘在洋務局晤談昨日届期劉觀察因命駕至局踐約○提標右營叅將廖楚材叅戎守備程少庵守戎城汛李采臣千戎均赴松隨侍撫憲趙展如大中丞大閱刻已公竣均於昨日返申○上海縣黄愛棠大令赴千步涇履勘河道已誌前報刻聞大令俟千步涇勘畢後尙須至松江偕府尊陳蓉曙太守往三林塘察看各工 
[察勘沙船]  
　　金和順沙船在新陽縣承攬通字號第三批糧米開駛赴北不料行至吳淞口外佘山洋面忽然擱淺當卽投報寳山縣察勘確實由寳邑尊雇小輪船拖帶至滬停泊南市新碼頭浦中本城松海防同知劉乙笙司馬本擬會同縣尊黄大令往勘嗣因大令公出故昨日由司馬獨往沙船察看一週再行核奪 
[賭棍遠颺]  
　　虹口賭棍爲害地方人所共悉屢經中西官嚴行查禁無如各賭徒一若舍此無以爲生者以致陽奉陰違依舊大張旗鼓昨日江海關道劉康侯觀察札飭上海縣嚴行查辦黄大令爰飭差禀請英界公廨轉咨虹口捕房乓頭派包探竇如海恊同公差前往直抵賭窟而若輩耳目靈通早已遠颺無跡矣 
[示舉新董]  
　　本埠小車夫肇事後工部局董紛紛辭退此已紀諸報章兹悉某日首董百勞斯得函禀首領事官請定日期舉立新董首領事允之邀集各國領事官商議之下訂於西歴五月十號及十一號舉定新董接辦工部局事宜目下新董未定之時仍請舊董攝行局務日内各領事已出示曉諭各西商於五月三號午後四點鐘時投票 
[扶柩回國]  
　　法總領事署譯員蘭萌君歿於滬上公署擇期扶柩回國等情已詳前報昨日禮拜六午後口點鐘蘭萌君之夫人扶柩由公司碼頭登小火輪船送至吳松過法公司輪船旋回故國瀕行時寓滬西商及法界讞員鄭大令親詣碼頭恭送重洋數萬里扶柩而回者寓滬西人中亦屬僅見蘭夫人可謂情深伉儷者矣 
[展期會訊]  
　　滬北泰源等各錢莊前控拔維晏洋行乾康絲廠吳少坡沈子雲等欠銀六萬餘兩一案迭經法界讞員鄭大令會同蘭繙譯屢次研訊著邀公正人秉公淸理明白禀覆迄今淸理已有端倪昨日堂期飭傳原被人証到堂集訊嗣因公堂案牘繁多飭搩傳諭訂於下禮拜一上午十點鐘齊集公堂聽候覆訊 
[上海巡局瑣案]  
　　昨日午後有王炳卽王阿大陳阿福梅和尙等在潮惠會館塲設攤賭博適被勇丁查獲解至十六鋪巡防中局請究經李二尹升案研訊王炳供本邑人陳阿福供江北某邑人梅和尙供湖南人曾在駐防太湖水師營充當勇丁不敢聚賭叩求恩宥二尹判將王炳陳阿福二人各責二百板梅和尙著送水師營交營主管束○龍華香市自本月初一日起紅男緑女爇一瓣心香虔往頂禮者自朝至暮絡繹於途而打架口欠之事亦卽因之而起昨日有二女郎在南門外雇坐小車往龍華行至相近處車夫偶一不愼將二女郎掀翻在地適有甲乙丙丁四流氓迎面而來相與戲謔巡局勇丁瞥見拘至局中局員研訊之下判令將四流氓各笞三百板以儆○楊九本縣役人也家住滬南倉橋左近前晚三更時忽有宵小撬窓而入竊去衣飾約値價洋數百元昨日開單投二十三七鋪巡防局報失未知能緝獲否○徐阿狗投總巡局控稱岳母倪陳氏舅嫂倪朱氏内兄倪阿奎等串匿伊妻當經鍾壽伯明府將倪陳氏倪朱氏提訊飭押官媒著交倪阿奎並徐阿狗之妻倪氏到局覆訊前日倪阿奎偕其妹由蘇州返滬經局差拘獲解案請訊鍾明府升座訊間徐阿狗供家住新閘娶倪陳氏之女爲室初甚和好至去年十一月間妻子歸寗後小的屢接不返今始得悉内兄倪阿奎領妻藏匿心懷不良因將岳母倪陳氏等扭送案下求請追領徐阿桂供與伊子阿狗　質之倪阿奎供稱妹子回家後因欲學鐵車女工故由小的領往蘇州習學今知涉訟因卽返滬不敢誘匿乞請明察倪陳氏供兒子阿奎並無誘匿女兒之事實被誣指求鑒倪朱氏供詞含混訊之徐倪氏供兄阿奎並非串匿實因小婦人欲學習鐵車女工故同赴蘇州求恩明察明府得供以倪阿奎之妹旣嫁與徐阿狗爲室不應私領往蘇顯有不實不盡喝令重笞一百板候查明有無他事再行核辦倪陳氏姑媳訊明無干開釋徐倪氏交本夫徐阿狗具領管束 
[英界公堂瑣案]  
　　某副捕頭解小車夫張阿三戴德昌張毛芝張阿福張阿二張阿三張福羣蕭羅來任阿三潘泉生李阿二朱茂才等十二人至案禀稱伊等因抗阻加捐鬧事致將浦灘麥邊洋行等處玻璃窡擊毁約値洋銀一百三十六圓並被擊傷額角醫療多日今始告痊故特解請究辦張等或稱通州人或稱海門人同供稱小的等不敢閙事惟隨同輩入城籲訴並不知有毆擊捕頭毁及玻璃窓之事屠别駕商諸單繙譯官然後判令發回捕房管押半載期滿後再各笞責二百板所毁玻璃窓勒令小車公所董事照賠○包探黄四福禀稱竊犯周言喬前因犯案經大老爺訊辦後遞解蘇州先後已十餘次捕房中存有照相今又竊得小洋銀八角粉匣一枚金約指兩枚携赴某質店質錢經小的查獲送究並將照相簿檢呈周供稱小的係蘇州府屬某邑人銀匣金約指實在原籍竊來别駕判令笞責二百板管押三月期滿後遞解回籍○包探趙銀河禀稱趙阿虎竊取新馬路朱德春家糞桶一對經朱扭交巡街捕帶入捕房捕頭令小的解案請訊朱投案領贓趙供稱小的無心悞取不敢行竊别駕判令笞責五十板贓給還失主○包探竇如海禀稱張炳錫施小坤二小工揑名向工部局冒領工錢九百文事爲工部局經理人查知送入捕房捕頭令小的解案請究張施同供稱小的等一時心地糊塗以致犯此别駕判令各枷號一禮拜○包搩竇如海解賊犯王阿生至案禀稱此人係剪綹賊中老斵輪手前曾解請大老爺懲辦昨又在虹口竊取毛阿男之金約指一枚經小的當塲拘獲告知捕頭送請訊究毛投案訴稱小的行路時被竊約指幸由包探查獲求准領贓王供稱小的係本邑人自知該死尙乞開恩别駕判令笞責一百板管押三月贓給還失主○包探倪順泉禀稱賊犯徐守芝竊取葉阿巧顧陶賓徐友鄕吳和尙徐榮春等家綢布衣服銅錫器物共數十件報捕後捕頭令小的拘獲吊贓送案請究葉等各失主投案領贓徐供稱小的係蘇州府屬某邑人行竊該死倘蒙恩宥以後决不敢再犯事端矣别駕判令笞責二百板管押三月期滿後遞解回籍○水巡捕唐寳榮禀稱昨日某客棧接客人在浦江中冒險登舟接客小的見其有違海關定章故拘送請究别駕判罰洋銀二十圓○布昇初與陸道生因地基轇輵致陸糾人將布所雇看守骨罎人布阿海等處以私刑報捕後捕頭令包探解案昨日别駕飭提覆訊昇初訴稱職員有墳地一區與陸地毗連陸現將地永遠同租與德商佔及職員之地并掘去骨罎將看守人私刑吊打幸由西捕查見拘送案下陸偕德商搿理投案候訊阿海供稱小的曾被兇毆朱阿渭顧仁卿沈裕卿皆供詞狡賴訪事人未及聽明别駕判令各管押一日昇初不應派人看守墳墓致啓爭端著交人保出毋許滋擾 
[法界公堂瑣案]  
　　電報局會辦某君遣家丁江來寳投公堂禀稱家主所雇傭婦陸陳氏竊取洋銀九十元及縐紗裙女鞋等物逃避無蹤曾向薦頭張陳氏及庖丁陳阿二追究二人尋至海門將傭婦帶回上海送入捕房今知解案是以禀訴情由陸陳氏供認竊洋七十元用去四十元尙餘三十元先行交案陳阿二禀稱此婦由薦頭張陳氏薦來張陳氏供認不諱在令得供與布顧君會商著將傭婦陸陳氏薦頭張陳氏庖丁陳阿二一併押候究辦交案之洋三十元先給家丁領回江來寳叩謝而退○福山鎭總兵某總戎來滬公斡隨帶砲艇兩艘停泊小東門碼頭被已革勇丁孫大居竊去衣服等物哨官以勇丁胡根榮王三漫不經心責令賠償二勇著急將孫尋獲扭送捕房昨日堂期解案請訊孫大居供 
 
 

Page 4

 
 
由吳淞來滬擬向道署尋朋友至砲船問信致被悞拘胡王同供時已晚間三黠鐘大令謂深夜問信顯係行竊　深禀稱此人於前數日曾拘送捕房捕頭從寛覓保今已到案求請嚴辦大令著押候嚴比○利喴洋行西人前控廖永年蔡阿昌等取去金表鑽戒等物轉售與朱渭生向索貨銀不付求請嚴追鄭大令准詞提案訊供交保出外著卽淸理迄今尙未了結昨日原告投案請追大令飭提蔡阿昌殷公才到案訊追謂蔡阿昌曰西人之表與鑽戒係爾取出轉賣與朱應爾是問蔡稱此係朱渭生與馬德之串同作僞大令謂鑽戒二枚只値洋一百餘元爾竟當至四百元顯有不實殷公才供稱廖阿才馬德之等同至利喴洋行取出交蔡轉賣與朱渭生共値洋五百十元此已算淸續又取出鑽戒二枚値洋一百六十元連前共値洋六百餘元請提朱渭生馬德之到案質訊大令得供著將蔡夥押候交保候提馬德之等到案質訊○小東門恊昌魚行孫厚卿等聨名呈控魚販張阿大欠錢二百六十餘千向索不還求追大令准詞提張到案張供稱欠錢屬實小的擬將現洋一百元分付各行因被蔡文泰一家取去求恩寛限兹張在押患病昨日堂期原告孫厚卿楊倡眉蔡亦如龔妙生投案禀求追比大令謂蔡曰張阿大欲將現洋一百元分付各户爾不應一人取去蔡供張阿大情願歸還張稱蔡允許收洋之後不與訟事現在依舊别名控追求請詰問大令謂蔡曰爾不應一人取去致各户分文無著未免狡黠著將所收之一百元交案聽候交給張阿大著交保出外赶緊淸理張稱小的家住瀏河離滬較遠請交原告保出以便赶緊淸理大令准之著交四家並保各遵諭而退○周子卿徐吉卿禀稱本月十一晚棧房内被竊店司金怡生出外查看被鄰居鮑桂香弟兄悞認竊賊將金毆打受傷報捕後蒙送醫院療治迄今摥尙未痊請將行兇之鮑桂香等懲辦鮑桂香鮑阿坤供在洋人處執役是晚金怡生植立窓外問之不答家中人悞認爲竊大令著將鮑桂香鮑阿坤押候金怡生傷痊復核○朱阿德徐和尙禀稱在八仙橋東首飯店爲堂倌前晚王阿明張阿海及不識姓名之人同來夜膳向索飯資一百五十餘文暗將盆盌藏匿卽與小的爲難突拔尖刀恐嚇因卽鳴捕拘獲王張二人及插子刀一柄其餘三人逃散兹將王等送案請懲大令以此輩動輙持刀行兇實屬目無法紀著將王阿明枷號一個月期滿責放張阿海著重笞二百板以儆○包探禀稱唐阿福在三泰公司碼頭竊取硫磺不計包數行至租界爲巡街捕拘獲送案請訊唐阿福供在碼頭拾來大令著押候笞責二百板贓存捕房○包探禀稱賈文華在某輪船竊取大呢一包當塲拿獲人贓解案請訊賈文華認竊不諱大令著押候笞責一百板贓存待領○包探禀稱汪阿來在外洋某輪船竊取檀香一叚當塲拿獲解案請訊大合著押候笞責一百板贓存待領○包探禀稱林永年在某輪船圖竊當塲拿獲解案大令著押候笞責一百板○包探禀稱周高琪前作眼線拿獲長江積竊恐被挾仇尋釁禀請當差蒙大老爺俯准充當夥役不圖野性難馴前晚至新豐輪船擊碎玻璃圖竊經茶房拿獲送案請辦大令以周怙惡不悛著押候嚴辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路述聞]  
　　南市沿灘所築馬路低洼處應須塡築者尙有大半口前工程局委員朱森庭明夜日　人在浦左運泥來滬兹復由江海關道劉觀察就製造局一帶浦中用機器　泥雇駁船裝運至工程處以便塡築○南市沿浦灘靹築馬路並在大　港口建造木橋一座係仿照租界之式與馬路毗連兹已告竣將次　漆因恐有往來行人難於從事故在橋堍圍以竹笆至今尙未拆去不意前日忽有住居二十三七鋪之某甲行經是處越竹笆而過適被工程局差查知上前喝阻反敢與之口角因卽扭送局中請爲究治工程委員朱森庭明府提詰之下甲稱本邑浦東洋涇鎭人昨日由鄉附航來滬在恒生碼頭上岸行至馬路橋見有竹笆正欲繞道而過忽被公役指稱越笆實則並無其事叩求明察明府判令交保斥釋 
[英界晚堂瑣案]  
　　蓍名騙子朱錫臣金陵產也前因騙取某布號布匹經屠别駕責懲今春朱又别開生面至四馬路倡婦周鳳琴處冶游大言炎炎朱倡爲所惑致將銀水烟袋包金手鐲等件被其騙去向索稱有田契二紙鎭裕莊票六十元抵押嗣察出均係僞物投控捕房捕頭令包控黄四福拘至在身畔抄出烟袋珠花手鐲質票解案訊押飭傳周倡到案質訊已紀前報前日晚堂原差提到周倡别駕爰卽升堂訊斷周倡供稱浙江嘉興府嘉善縣人今年廿二歲墮落平康本非所願意欲睾人而事三月初旬忽有自稱號商　金陵人朱錫臣來院游玩與小女子甚爲親密并願出洋娶爲繼室小女子信以爲眞閉門謝客不意越月餘後忽稱已經其父代爲聘娶祗得　爲罷論後來朱又稱欲至親串處吃喜酒商借珠寳銀水烟袋包金手鐲等件以田契兩紙莊票一紙爲抵囑大姐朱阿二收藏數日之後朱竟踨影毫無囑阿二往索先則游約繼而將其逐出不得已投報捕房由包探拘獲求恩追究朱阿二供蘇州人在周鳳琴處帮傭朱錫臣向周借珠花等物交來田契莊票囑爲收好後竟不還訪問之下知係馬扁田契等件先已呈案矣乞鑒朱供稱與周倡曾訂白頭之約故珠花等件自願借給况小的亦有値洋四十七元之木器等物被伊轉租與燕慶里某倡處餘供一味含混别駕大怒謂爾在租界慣以騙術害人深爲可惡雖周倡與爾交好在前亦屬咎由自取喝令將朱拖下從重笞責六百板押候遞解回籍朱供稱小的尙有妻兒在盆湯弄居住務求恩宥下次如再犯騙願加等治罪别駕著具攺過甘結呈候覓保釋放再犯篿治存案之飾物票三紙飭周倡具領備本自贖僞田單及莊票等塗銷○屠别駕接奉道憲札飭將開設臺基之人嚴辦治罪嗣經廨差將著名開設臺基之朱家妹陳時氏等兩婦拿獲到案飭交官媒候訊前日晚堂别駕升座提問朱家妹供嘉定縣人不敢開設臺基陳時氏供先曾開設臺基自奉嚴禁卽不敢犯叩求恩典原差禀稱小的往提時樓上尙有男婦調笑聲請核别駕以氏等旣供前曾并設臺基敗人名節者當已指不勝屈非鞭掌卽可了案著備文移送上海縣照例究辦○李仁元扭控潘瑞卿欠銀逃匿别駕於前日晚堂提訊李供寗波人向在桂稽福所開之尊元錢莊執事與開恒德昌雜貸店之潘瑞卿往來被欠銀一千七百九十兩嗣潘將店閉歇逃至南翔經小的追獲扭案乞追潘所出之票未及帶案容後檢呈潘供嘉定縣南翔鎭人實欠尊元莊銀祗有九百餘兩並無一千七百九十兩之多有淸帳呈閱乞恩明鑒别駕得供之下判將潘瑞卿暫押與李眼同算明覆候核奪 
[美界捕房紀事]  
　　偷兒金阿狗竊取公和祥碼頭白鉛干經包探竇如海查獲拘入捕房捕頭令押候解送公堂禀請訊究○昨日午前大昌馬車行第二百八十三號轎式馬車停在西華德路適王阿二驅小車而至砉然一撞碎及玻璃窓御者怒喚四百四十七號華捕至將王拘入捕房捕頭念係貧苦小民從寛開釋○磚瓦匠龔金海家居新記浜路某日失去布襖一件疑同夥邱某所竊控諸捕房捕頭派包探洪阿寳查得有江阿金者情實可疑因卽拘至捕房押候查明核辦○昨日浙江寗波府屬某邑人某甲携一數齡男孩至某處購得米若干雇小車載回令孩坐於車上已則尾隨其後行經百老匯路車忽失去幸爲一百零三號華捕所見送入捕房旋經甲訴明領去○昨晨木工鄔阿海向漢璧禮路工頭王某索取工資以致口角爭毆經某號巡街捕一併拘送捕房捕頭以事涉錢財斥不准理 
 
 
 

Page 10

 
 
   
 
 

Page 11

 
 
[光緒二十三年三月十一日京報全錄]  
　　宫門抄○諭旨一道錄前○皖撫鄧奏爲皖省制錢缺少籌議購辦械器鑄造銀圓挽法揩○盛京將軍依奏爲遵議非地升科緣由揩○吉林將軍延奏爲都統在途因病出缺請旨迅賜簡放揩○晉撫胡奏叅庸劣不職各員片○兼黔臬黄奏恭報接印日期揩○粤督譚奏遴員升補遊擊摺○三月十一日禮部宗人府欽天監侍衛處値日兵部引見五十二名内務府十六名兩翼二十五名○鍾公假滿請安○溥善李端棻由東陵回京請安○椿壽續假十日○毓秀孚琦預備召見○値年旗奏派查城之大臣派出熙　○掌儀司奏十五日祭奉先殿瀾公行禮○召見軍機薄善李端棻毓秀孚琦○皇上明日辦事後至頣和園皇太后前　安畢還宫　○○頭品頂戴安徽巡撫臣鄧華熙跪奏爲安徽省制錢缺少籌議鑄造銀圓以便民用而維圜法恭摺仰祈聖鑒事竊自外洋銀錢流入中國商民便於使用所行甚廣爲數極多而其奪我利權亦已久而且巨廣東湖北等省先後購機造廠自　銀圓遂漸流行著有成效近年御史易俊陳具璋王鵬運相繼奏請仿照成法推行各省一律鼓鑄皆經户部議准咨行遵辦在案安徽省制錢短少價値增高官吏兵民交相受困雖經查禁私販外運而市價迄未能平各屬存錢仍少而貴奸商居奇抬價非多鑄大小銀錢與銅錢相輔而行未足以便民而利用臣兩次籌撥銀欵委員解赴湖北附鑄龍圓運回皖省發交錢鋪行使以輔制錢之不足而令該鋪按數繳銀商民稱便而信用現時他省運銀至粤鄂兩局附鑄之處甚多風氣大開自宜及時推廣以便下民之行用而敵外國之來源查户部議覆陳其璋奏請鼓鑄銀圓摺内有沿海沿江各省亦可自行設局仿辦之語臣詳加訪察購置機器建造廠屋需欸尙不甚多約計有銀六萬餘兩可以集事現擬設法籌措遴派熟悉之員前往上海與洋商訂購鑄銀機器全具一面在安慶省城相度地基興建廠屋一俟機器運到廠屋造成愼選廉明勤篤之員委令妥爲經理招致工匠厘訂章程仿照廣東湖北現鑄龍圓大小重輕之式開鑪鼓鑄分兩成色務須校騐認眞不准稍有參差使可流行無滯並遵照户部奏定一切雜課准其兌收一切雜用准其開放原議冀得流通廣遠民間信從明以濟錢法之窮暗以挽外溢之利似於目前時局不無裨益相應先行奏明並咨部立案請俟鑄成之日再將式樣進呈以重圜法除咨總理各國事務衙門户部查照外謹繕摺具陳伏乞皇上聖鑒謹奏奉原批該衙門知道欽此○○奴才依克唐阿溥顧跪奏爲遵議覆奏排地數目升科年限曁丈量排地經費無出酌擬滋生荒價以資彌補恭摺仰祈聖鑒事竊於光緖二十二年十二月初七日准户部議奏奴才等奏丈放養息牧荒地辦法一摺内開荒價數目升科年限曁滋生地畝是否僅交荒價不徵　銀並原給牧丁養贍地若干現在滋生地若干原奏未經叙明應令查明聲覆以憑核辦等因具奏奉旨依議欽此欽遵行知前來奴才等遵卽劄飭牧羣司檢查檔案據稱嘉慶九年經將軍富春奏明查出養息牧牧廠多墾地畝因蒙古等生齒日繁並無錢糧彼時原有蒙古三千五百三十名口於游牧無礙處所給飛贍地一萬四千六百晌永遠遵爲定額嗣後不准多開一畝現查蒙古檔册實有男婦一萬零二百一十四名口並續撥養贍地畝其滋生之地多與排地毗連未經統丈確數難知等情詳覆前來奴才等思維此項滋生之地不惟與排地不　且與生荒迥異蓋排地係屬額設滋生係屬私開生荒尙未起耕滋生久已得利若不細爲區别誠恐難昭公允除將排地如數丈出照例免其　荒租賦並各處生荒援照圍塲奏定每畝三錢三分交納荒價三年後起科外至所有滋生之地業經免究私墾再難不徵租銀酌令腴膏每畝加倍交納荒價六錢六分瘠薄每畝仍交三錢三分俱現年秋後照每畝三分起科稍分等級以示特平况丈量排地諸多轇轕似非旦夕所能　事旣無荒價經費何出擬於滋行腴膏荒價六錢六分之内抽出三錢三分彌補辦公是否有當應俟恭奉諭旨再爲遵行但春耕在邇　致久延時日有悞農工奴才等和衷會議廑謹一面具奏一面試辦以期俯順輿情有無再應變通之處俟奴才溥顧親詣地所細加體察續　奏報所有奴才等遵議　奏曁酌擬滋生荒價以資彌補各情形謹合詞恭摺具陳伏乞皇上聖鑒訓示遵行謹奏奉硃批著照所请　　知道欽此○○奴才　茂跪奏爲琿春副都統在途因病出缺請旨迅賜簡放以重職守恭摺仰祈聖鑒事竊奴才於本年二月初六日據中路統領副都統銜補用協領花領佐領慶祥前路統領頭品頂戴記名簡放副都統花翎協領貴陞等電稱帮辦吉林邊務事宜琿春副都統沙克都林札布前往琿春接任二月初二日申刻行至十四土門子地方染患風寒觸發舊疾因病出缺等情電報前來奴才伏查該故副都統由騎都尉兼雲騎尉世職恩賞侍衛咸豐年間派赴西安剿賊隨同歴任欽派督辦各大臣都興阿穆圖善榮全景連金順劉錦棠等轉戰陝甘新直疆隷奉天各省屢立戰功蒙賞勇號黄黄褂封黄頭品頂戴洊陞領隊大臣叅贊大臣副都統綜計該故員在軍營二十餘年宣勞最久所有生平戰績均經歴任統兵大員陳明在案復查該故員補授吉林副都統以來疉經護理將軍調補寗古塔副都統凡屬旗務地方一切事宜均能認眞整飭此次琿春帮辦邊務奴才方幸臂助得人藉資整頓邊務詎料該員年未六旬遽爾因病出缺顧念宿將心竊傷之除將該故員身後一切事宜飛飭行營委員妥爲經理並飭沿途兵弁小心護送靈柩暫回省城俟該家屬到省再接回旗安葬外所遺琿春副都統一缺請旨迅賜簡放以重職守至該故員勤勞軍事卓著戰功其應如何恩予卹典之處非臣下所敢擅請所有琿春副都統在途因病出缺各緣由理合恭摺具陳伏乞皇上聖鑒謹奏奉硃批另有旨欽此○○胡聘这片再教佐人員職分雖微各有專責如果才具昏庸劣蹟顯著應隨時甄别以肅官常查有霍州學正王恩紱擅離職守干預公事左雲縣訓導孔廣華老邁昏庸不堪訓迪按察司經歴倪德麟行止不端聲名甚劣前代理趙城縣知縣科布爾巡檢陳長齡性情貪謬擅責生員試用縣丞章金鏞素習刀筆不安本分以上各員均未便稍事姑容應請旨一伥革職以示懲儆所遺經歴巡檢各缺晉省現有應補人員並請扣留外補謹附片具陳伏乞聖鑒謹奏奉硃批另有旨欽此○○兼署甘肅按察使蘭州道臣黄雲跪奏爲恭報微臣兼署臬篆日期叩謝天恩仰祈聖鑒事竊臣於光緒二十三年二月初四日奉陝甘督臣陶模行知以署甘肅按察使寗夏道周綬因病出缺所遺臬司篆務委臣暫行署理等因於初六日准藩司曾鉌將封存臬司印信委員齎送前來臣當卽恭設香案望闕叩頭謝恩祗領任事伏念臣衡湘下士識淺才疎久任分巡未效涓埃之報曾陳臬事愧無建樹之猷兹復臬篆兼權彌覺悚惶無旣查甘省邊陲要地臬司總匯刑名風化攸關責任綦重况値回氛甫息時事孔艱亟宜禁暴詰奸整綱飭紀如臣檮昧深懼弗勝惟有倍矢愼勤遇事禀商督臣悉心經理不敢以暫時兼攝稍涉因循以期仰答高厚鴻慈於萬一所有微臣兼署臬篆日期並　入下忱謹繕摺叩謝天恩伏乞皇上聖鑒謹奏奉硃批知道了欽此○○太子少保頭品頂戴兩廣總督臣譚鍾麟跪奏爲揀員升補遊擊恭　　　聖鑒事竊廣東淸遠營游擊缺係陸　　調之缺前經臣以都司關在田請補茲准部覆查上年册報關在田尙未到任無俸可計應另揀合例應調應升人員請補等因茲查現任游擊及回任候升歴俸較深各部司　　此缺人地不宜未便請補查有和營都司伊昌阿年三十六歲正藍旗滿洲文喜佐領下人由武進七選補今職光緒十七年二月在京按剳六月十一日到任該員年富才明　俸三年以上以之升補淸遠營遊擊　堪勝任合無仰懇天恩俯准以伊昌阿升補淸遠營遊擊俟部覆到日給咨送都引見以符定制謹會同廣東陸路提督臣張春發合詞恭摺具陳伏乞皇上聖鑒敕部核覆施行謹奏奉硃批兵部道奏欽此 
 
 

Page 12

 
 
[光緖二十三年三月十二日京報全錄]  
　　宫門抄○諭旨一道錄前○直督王奏報津海關洋稅收支數目摺○又奏爲暫緩長蘆鹽引復價片○粤督譚奏爲黄江稅廠微收加倍照案請奬摺○又奏報解固本兵餉等欵摺○又奏報解鹽課京餉及内務府經費摺○直督王　奏循例調考選拔片○川督鹿等奏爲委員護送土舍貢使晉京摺○陝撫魏奏甄别知州片○盛京將軍依奏爲調署州縣片○三月十二日兵部太常寺太僕寺廂黄旂値日無引見○溥侗假滿請安○熙敬謝查城恩○濓貝勒續假五日○召見軍機○○北洋大臣直隷總督臣王文韶跪○奏爲津海關第一百四十五結洋稅收支各數繕單恭摺具陳仰祈聖鑒事竊津海關收支洋稅截至光緒二十二年八月二十四日第一百四十四結止業經奏報在案兹據津海關道李岷琛詳稱自光緖二十二年八月二十五日起至十一月二十七日止按英國三個月一結係第一百四十五結期滿除外國船隻江海等關免單銀十萬七千九十八兩二錢四分四釐扫商局船隻免單銀九萬九千六十三兩八錢六分四厘並未收銀外實計徵收各項稅鈔銀三十三萬九千五百二十三兩五錢九分五釐督飭委員會同稅務司詳細稽核調取收稅花册核對數目相符又收東海關解到機器經費四成銀五萬兩計開支餉需經費薪工各欵統共發過銀三十九萬五千七十四兩七錢五分除俟分項造册詳咨外所有津海關經微第一百四十五結詳稽收支數目開單請奏前來臣復核無異理合繕單恭摺具陳伏乞皇上聖鑒謹奏奉硃批該衙門知道單併發欽此○○王文韶片再長蘆軍需復價一欵係各商按引攤交以助津省軍餉前因商情困苦於同治十二年奏准减交凡外商每引應交銀五錢者减爲四錢京商每引應交銀二錢五分者减爲二錢光緒十八年限滿奏准推展扣至二十二年底又届限滿當飭按照原額徵收兹據長蘆鹽運司李興銳詳稱蘆綱素稱疲累直隷各岸災歉以後運艱銷滯商力尙未復元近年又値海溢成災灘鹽冲沒鹽價昻貴數倍於前各商成本增重已屬竭蹶弗遑若復價一欵再飭照額全完力實未逮查津省兩處軍餉每年共應解銀二十萬兩近年出庫引目均在五十餘萬道按外引四錢京引二錢核計歲約收銀二十萬兩有奇足敷分解請將京外各商應交軍需復價一欵推展五年仍照原减銀數隨引完交以後如出庫引目較少收不敷解應令各商設法籌繳足數以顧軍餉等情詳請具奏前來臣覆核所詳歲收復價一項足數解支應請自光緒二十三年起展限五年照案减收以示體恤而免貽誤正課理合附片具陳伏乞聖鑒敕部知照謹奏奉硃批户部議奏欽此○○太子少保頭品頂戴兩廣總督臣譚鍾麟頭品頂戴廣東巡撫臣許振褘跪奏爲黄江稅廠第十次徵收加倍照案請奬恭摺仰祈聖鑒事竊照肇慶府黄江稅廠有閏之年應徵正稅銀一萬二千八百八十四兩六錢九分五厘院司養廉銀三百八十六兩六錢一厘羡餘銀一萬七千六百六十六兩三錢一分一厘加徵盈餘銀二萬兩橋羡銀一萬兩共額解銀六萬九百三十九兩六錢七厘兹據廣東藩司張人駿會同善後局司道詳稱光緖二十一年五月二十二日起至二十二年五月二十一日止第十次有閏一年期滿徵收稅銀十一萬五千三百一十兩二錢一釐又由羅定桂皮地稅銀八千一百三十六兩七錢五分共徵銀十二萬三千四百四十六兩九錢五分一釐除支銷廠用不及一成銀一萬二百三十九兩七分外實解司庫銀六萬九百三十九兩六錢七厘係歸額徵之數又解善後局銀五萬二千二百六十八兩二錢七分四厘卽屬長徵之數又橋羡及加徵盈餘項下解足一萬二千兩照案歸入併計共溢解銀六萬四千二百六十八兩二錢七分四厘已多外新增六萬二千兩之數造具收支淸册詳請咨部並請將該廠委員候補知府沈秉模照章奏奬前來臣等伏查該廠第十次徵收稅銀加倍核與歴次奏銷請奬之案相符合無仰懇天恩俯准將廣東候補知府沈秉模俟補缺後以道員用以示鼓勵除將淸册履歴咨部外謹合詞恭摺具陳伏乞皇上聖鑒訓示謹奏奉硃批該部議奏欽此○○太子少保頭品頂戴兩廣總督臣譚鍾麟頭品頂戴廣東巡撫臣許振褘跪奏爲報解固本兵餉等欵銀數日期恭摺仰祈聖鑒事竊照廣東省光緒二十三年分應解固本兵餉銀一十二萬兩籌備餉需銀二十萬兩旗兵加餉銀十萬兩東北邊防經費銀八萬兩兹弟一批籌解固本兵餉銀四萬兩籌備餉需銀五萬兩旗兵加餉銀二萬兩共銀一十三萬兩派委試用同知玉書等督同商號日昇昌等於光緖二十三年二月二十一日起程匯解進京赴部投納據廣東藩司張人駿詳請奏咨前來臣等覆核無異除咨部查照外謹合詞繕摺具陳伏乞皇上聖鑒謹奏奉硃批户部知道欽此○○太子少保頭品頂戴兩廣總督臣譚鍾麟跪奏爲報解本年鹽課京餉及内務府經費銀數日期恭摺仰祈聖鑒事案照光緖二十三年奉撥廣東鹽課京餉銀二十萬兩又撥内務府經費鹽課銀五萬兩兹於光緖二十二年　鹽課項内籌銀五萬兩隨解一五加平飯令銀一千五百兩作爲本年第一批京餉又在鹽課項内籌銀二萬兩遵照文行以一萬兩解部庫歸　以一萬兩解内務府應用其平餘擡費等銀六百六十兩照章匯解内務府兌收作爲本年第一批内務府經費飭委候補直隷州州判孫傳沔等督同商號日昇昌等匯解於本年二月初六日起程航海進京分别投　據兩廣鹽運使英啓詳請具奏前來臣覆核無異除分咨户部内務府外謹會同廣東巡撫臣許振褘恭摺具陳伏乞皇上聖鑒廑奏奉硃批該衙門知道欽此○○王文韶片再直屬選拔貢生例由督臣在保定省城會同學臣扃試前因督臣駐律歴經奏明將各屬應試選拔生員調津會考在案兹查本年丁酉科舉行選拔臣因北洋事務繁要未能回省現准學臣資商擬仍照案將各屬應試選拔生員調到津郡取齊會同秉分扃試照例定名數認眞去取以昭愼重除由學臣定期通飭遵照外理合會同順天學政臣徐會灃附片具陳伏乞聖鑒謹奏奉硃批禮部知道欽此○○頭品頂戴四川總督臣鹿傳霖四川成都將軍臣恭壽署四川提督松潘鎭總兵臣夏毓秀跪奏爲恭報委員護送年珽土司遺派土舍頭人起程日期恭摺仰祈○聖鑒事竊照光緖二十一年輪應二班土司入覲前經臣等將調派緣由奏報在案兹據該土舍頭人等先到省臣等親加點騐半係遣人恭　照例筵宴酌加犒賞各土舍頭人等咸頌皇仁俱形歡忭隨飭查照向例分作三起間日行走頭起派軍標右營把總田森發護送於二月初二日起程二起派督標左營把總江榮耀護送於初六日起程三起派提標右營千總萬三欽護送於初十日起行責令護送各員至陝境後替代妥爲照料約束務期安靜遄行勿任沿途逗留滋事以期早抵京城所有該土舍頭人等齎呈貢物與頂戴銜名跟役名數除飭司造册咨送軍機處查核曁分咨外謹合詞併繕各單恭摺具奏伏乞皇上聖鑒訓示謹奏奉硃批該衙門知道欽此○○魏光壽片再前准部咨道府州縣無論何項勞績保奏歸入候補班人員到省予限一年察看才具分别補用等因茲查有知府銜候補班　先補用直隸州知州孔繁　於光緖二十一年十二月到省扣至二十二年十二月試看一年期滿例應照章甄别據　臬兩司具詳前來臣查該員孔繁樸勤幹練達堪以繁缺直隸州知州留陝照例補用謹會同陝甘督臣陶模附片具陳伏乞聖鑒謹奏奉硃批吏部知道欽此○○依克唐阿片再署鐵嶺縣事准補懷仁縣知縣劉廷珍據報丁　所遣之缺卽以前次調省之鐵嶺縣知縣陶懋恭飭回本任署新民廳撫民同知候補知府福培撤省所遣員缺查有分發調補撫民同知通判璧良老成練達堪以醫理又醫康平縣知縣　繼炬署任期滿應卽撤回所遺員缺查有卽用知縣高暄　才具明敏堪以署理又通化縣知縣掦敬修撤省所遺員缺查有試用知縣何厚琦年　才裕堪以署理又　平縣知縣馬鴻階撤省所遺之缺查有候補知縣孫長靑例案精詳堪以署理除分檄飭遵外　　片具陳伏乞聖鑒謹奏奉硃批吏部知道欽此 
 
