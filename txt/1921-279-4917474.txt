# 1921 - 279 - 4917474

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評[澈究（冷）]  
　　中國今日之大難在財政中國財政之大患在含糊含糊之第一害在易作弊其第二害在即不作弊亦不能見信於人故今日如能關於錢財之事而一一有人澈究則作弊者不易作弊不能見信於人者亦有見信於人之機會矣然則澈究財政其爲中國至要之端乎 
　　外人之懷疑於賑欵前屢聞之矣今又有四百萬未明之說則主持其事之人厥宜早爲宣示以釋人疑而不主持其事之人亦當力爲推究以明眞相苟能事事若此亦即整理財政之一道而獨惜今之究問者祗此賑欵一端且其究間者乃爲外人而非中國人耶 
[命令]  
　　十月十二日大總統令李鼎新授爲海軍上將此令 
　　又令陳遐齡授爲陸軍中將此令 
　　又令賈濟川晋給二等嘉禾章此令 
　　又令歐陽蕃陳壽璚均晋給三等嘉禾章林心恪陳翰姚烈均給予四等嘉禾章此令 
　　又令鄭長垣給予三等嘉禾章高孔時給予四等嘉禾章此令 
　　又令張曾榘給予四等寳光嘉禾章王興文胡永奎均給予四等嘉禾章此令 
　　又令陳紳箕給予四等嘉禾章此令 
　　又令兹制定郵政條例公布之此令 
[專電]  
　　北京電美使追加照會原文關於將來華盛頓會議之議題綱目本國政府試擬之提商巳於一九二一年九月十二本公使第六號照會照達在案兹奉本國政府訓電擬於上項提商在標題三之委任統治各島項下添入太平洋之電汽交通一項相應照請貴總長注意本使謹對乘此機會再向貴總長表示至崇之敬意一九二一年十月四日舒爾蔓簽字 
　　北京電使團息太議原則問題英美已起爭端英不主張先訂原則僅討論個别問題美主張先訂原則再根據原則討論個别問題爲中國計當然贊成先訂原則爲防止會議中加入不正當壓迫我國問題之動議美國亦謂議題與範圍不同議題當公開美國始終反對先訂範圍（十三日上午十二鐘） 
　　北京電府諭顔外長赴美船票不難此回不往以後再去亦可縱太議開幕施使可先出席故今日赴滬者寥寥（十三日上午十二鐘） 
　　北京電昨午後四點英使偕巴爾敦見顔爲太平洋議題又葡使符禮德見顔爲澳門交涉葡政府不欲與粤辦對手交涉仍要求中央解决（十三日上午十二鐘） 
　　北京電十二日午後六時半日參贊西田訪唐在章談節略中解釋日使方面無具體表示 
　　北京電農長以非正式介紹茶商代表胡國華接洽俄代表商華茶輸出問題（十三日上午十二鐘） 
　　北京電滬華洋義振會電部上年北五省旱災賑品免運費今南六省水災減半殊有南北界限又鐵路免票僅發二三等各五張實難允洽請援先例公平待遇 
　　北京電使團决議要求政府宣佈華北賑災海關附加稅等收支清賬將由英美荷三使照會外部據外人言該項賑捐預算約七百萬然實際收入甚佳可達八百萬除曾提四百萬充北五省賑費外其他用途未明（十三日上午十二鐘） 
　　北京電日人岡山函交部願承辦 
枕木交部批駁（十二日下午九鐘） 
 
接防華警槍械 
　　北京電俄邊吏函新疆請訂中俄會剿俄匪暫行辦法政府未允 
　　北京電奉電本屆會議（一）對巡案（二）松黑航行案（三）三省理財案（四）復庫案張意若粤攻贛則令張勳率奉軍往援（十二日下午九鐘） 
　　北京電曹錕灰（十日）電我軍中路庚（八日）大破川軍於秭歸敵向興山巴東退却現正乘勝追擊巴東不日可下（十二日下午五鐘） 
　　北京電蕭耀南電蒸（十日）早克復興山張聯陞電克興山係職部王團之力（十三日上午十鐘） 
　　北京電杜錫珪電歌（五日）午宋旅估秭歸魚（六日）克復野三關趙榮華電職部與川軍激戰連克要隘十數處歌抵香溪與敵激戰三日夜虞（七日）晚克復趙家山庚（八日）又克秭歸縣城現向巴東進勦（十二日下午五鐘） 
　　北京電甘陸電隴東有馬步匪三四百人進攻汧縣四日經張鎭使擊散（十二日下午五鐘） 
　　北京電新楊電俄邊那林郭爾蕯瑪爾一帶增加新黨兵欲武力入境驅除舊黨已飭伊犁鎭使與伊寗新黨交涉員和平勸阻 
　　北京電魯田電李旅在鄒滕嶧費各屬搜剿蘇匪巳告肅清 
　　北京電滿站電陽（七日）庚（八日）運到庫恰難民一百三十四名佳（九日）運哈（十三日上午十鐘） 
　　北京電王正廷到京係就中國大學校長職（十三日上午十二鐘） 
　　天津電趙玉珂有直魯豫巡閱副使之說發表後駐節德縣 
　　天津電日本實業家東京商業會議所特别會員和田平治將來津視察實業（以上十二日下午十鐘） 
　　漢口電吳文日（十二）通電秭歸興山巴東各縣巳於庚佳眞日次第克復川軍紛退川境鄂西不日可肅清 
　　漢口電高師赴京請願團文日電校欵財部改由鄂烟酒稅撥給該校學生文日推張學運陳頴昆代表赴宜請吳使維持並推代表四人謁軍省兩長面懇轉知烟酒局照撥 
　　漢口電省署秘書長金世和文日辭職離省劉委宗宗彝代理 
　　漢口電吳電催巴東知事赴任省署新委胡咸林眞（十一）前往又令建始清鄉執法官張夔代理縣篆　　漢口電漢商會文電贊成國是會議（以上十三日下午五鐘） 
　　安慶電許省長今晨（十三）抵省接垣篆（十三日下午二鐘） 
　　香港電孫元日出席閣議宣布出巡原因擬删日卽首途赴佳由伍代總統職權 
　　香港電劉湘電稱陳樹藩派代表國會議員高杞將抵粤商北伐事 
　　香港電中葡交涉民氣日激富眷多遷港因澳素多土匪苟有變則身家極險故 
　　香港電程潛辭陸次職 
　　香港電洪兆麟部昨集邕將班師東下（以上十三日上午八鐘） 
[公電]  
　　南京郝儒琳等來電申報轉韓紫老莊思老段少老黄伯老仇萊老費仲深錢强齋沈信卿馬雋卿黄任之方唯一先生鈞鑒蘇爲文化之邦凡百舉動悉爲各省所觀瞻近省議會以議長問題擾攘至今迄未解决鄙人等雙方調停唇乾舌敝徒以人微言輕寸功莫獲夫仲老德高望重孝若亦才大度宏推爲議長理固宜然但仲老恬淡爲懷孝若又自行辭職並通電仝人推崇前輩以情勢論似議長問題並無若何困難然雙方爭持初由意見相歧繼則感情相激兩不相下所謂始以志率氣者終必至以氣率志議會同人不能解决蓋由於此釀江蘇之禍貽全國之譏非細事也諸先生皆江蘇物望所歸即江蘇安危所係似此情形豈忍令其長此爭執坐誤時機應請鼎言解棼俾爭持之點得以就緒則議長選舉早日觀成矣議會幸甚蘇人幸甚郝儒琳王紹鰲馮士奇楊東嚴文 
　　吳佩孚來電各報館均鑒秭歸興山巴東等縣已於庚佳眞三日先後次第克復川軍紛紛逃回川境鄂西一帶不日可告肅清除飭維持地方秩序恢復治安原狀外特此電聞敬希亮鑒吳佩孚叩文 
世界路透電 
[國際聯盟會與上西萊西亞案]  
　　十二日日内瓦電國際聯盟行政會已以關於上西萊西亞事件之决議案送交法總理白里安氏决議案性質複雜但實際上無異主張設立政治界線之提議耳此界線以公民大會爲根據附以（一）若干年期内支配公共接濟役務與鐵路（二）廢除關稅（三）仍以馬克爲通幣之規定 
　　十二日柏林電官塲消息德内閣今日集議總理韋土博士稱如國際聯盟會關於上西萊西亞之决議果如所傳則將引起一種新時勢頗與現政府所賴以擔任國事之情形有碍俟得高等會議之正式通知後内閣再定辦法 
　　十二日倫電電就外交文件觀之爭論已久之阿爾巴尼亞邊界案因國際聯盟會之壓力現漸近解决　而以完全承認阿爾巴尼亞獨立爲根據疆界之解决略與一九一三年舊界線相同並規定塞軍退出其自一九一八年所佔之若干土地 
[裁減軍備會議預備記]  
　　十二日華盛頓電哈定總統擬活動與聞裁減　備會議之籌備事務大約將親自參與會議數次預料第一次會議將注重宣布各尟府於談判進行時擬守之政䇿及編纂關於遠東問題眞確狀態之消息及海陸軍現狀之資料將分科辦理之 
　　十二日華盛頓電白羅克林某僑民曾請哈定總統贊助世界解除軍備之議哈定總統答稱此議逾越實現之希望且亦非衆所願爲情理之限制近乎實際人類本性須有革命的改造始能使世界解除軍備成爲事實 
　　十二日巴黎電今晨白里安氏接見前總理維維亞尼氏維維亞尼氏已允偕白里安氏赴美充參與華府會議代表 
十二日華盛頓電聞裁減軍備會代表主張於開會時許報界中人入會旁聽葡國已正式接受參與華府　　　之請書 
　　十二日華盛頓電華府會議之美代表團今日在國務院開第一次會議開始規定美國擬取之方針 
　　十二日華盛頓電政府已將太平洋無線電報及有線電報交通事列入會議討論之問題 
　　十二日倫敦電路透電社探悉貝爾福氏大約將充參與華府會議之總代表 
[美參院之運河免費案]  
　　十二日紐約電報紙仍批評巴拿馬運河美船免費案紐約時報稱參議員洛志氏代逹哈定總統意思勸參議員否决此案有參議院若通過之則鑄一大錯等語該報又稱政府亟須設法解除此害應速使各外國政府及美國人民共知此案不再進行 
[英屬地與美債]  
　　十二日威靈頓電紐絲綸首相麥謝今日告人謂政府現向倫敦市場續借五十萬鎊渠不欲乞借於美國 
　　十二日雪梨電美人擬再投資於澳洲聞美國某要人云美國準備以三萬萬鎊貸與新南威爾斯島據此　意見美資三萬萬鎊之投入澳洲可增澳洲在遠東有事時之安寗蓋美人將因投資關係而發生一種輿論或可使美政府於有事時以極有效力之海軍保護澳洲也 
　　十一日墨爾邦電澳洲聯邦財政大臣柯克氏今日在衆議院聲稱澳洲無向美借債之意 
[英愛和會之休戰委員]  
　　十二日倫敦電聞英愛和會已派定委員會雙方各有代表三人共考察關於在愛爾蘭境内嚴格遵守休戰條欵之問題 
　　十二日倫敦電英代表柯林武與愛文士及愛代表高林士等今晨會商三小時彼此考察愛爾蘭休戰條欵之問題將於明日向英愛和會報告結果 
[英美間之債務觀]  
　　十二日紐約電英國麥根那氏前任英財政部大臣現充倫敦城銀行總裁今日抵紐約奉有財政使命美國財政部派代表迎之衆料麥氏將與美當道會商美國借欵之付息事宜 
　　十二日華盛頓電美衆議院籌欵委員會所准試行之議案可望通過此案係組織委員會以財政部長美龍氏爲委員長辦理欠美外債抵付事宜而非畀美龍氏以全權辦理之 
 
 

Page 8

 
 
   
 
 

Page 9

 
 
   
 
 

Page 10

 
 
世界路透電二 
[美總統致書萬國報界大會]  
　　十二日華盛頓電哈定總統致書火魯奴奴萬國報界大會謂深望世界報章竭力增進國際諒解並特别注重利便軍備會議之事業又謂報章於解决太平洋問題能施用偉大惠善之力太平洋當爲東西生活最高尚理想恢宏自由坦白之競爭塲 
[各國近事記]  
　　十三日倫敦電英財政大臣賀恩氏今日在格拉斯哥演說謂俄國患饑而俄國激烈派又寗願廢其金錢於宣傳不願用以購買貨物故對俄通商計畫業已不成俄國無物可爲貨品之交換今若以貨物運往俄國是直白送耳吾人今日尚未能以禮物贈人也 
　　十二日倫敦電聞今晨英内閣會議將提出授權政府助集地方公債至百分六十以供公共工程經費之議案 
　　十二日倫敦電内閣今日討論政府對付失業問題辦法及恢復商業華府會議更改德國賠欵方式諸事 
　　十二日倫敦電據勞合特船册觀之世界造船業仍日見低落九月三十日英國建造中之船舶共三百二十五萬噸較六月三十日减少二十五萬噸内尚有展緩及中止建造者一百二十五萬噸故實祗有二百萬噸 
　　十二日巴黎電國際法院定於一九二二年八月間在法國柯倫諾爾開會以法國法學家威士氏主席届時法國民法學家德喇蒲賴第氏將宣讀國際聯盟事件之報告而前充駐日意使迦洛波氏將宣讀國際仲裁事件之報告 
　　十二日巴黎電英法大員將赴斐洲會同勘定法屬西斐與英屬蘇丹問之疆界 
　　十二日巴黎電白蘭汀氏已組成瑞典新内閣閣員全屬社會黨 
　　十二日維尼斯電匈奥代表團已在此商定解决西匈爭端辦法 
　　十二日倫敦電米蘭電稱自孟台尼格羅國在戰時爲塞國兼併後孟政府即移至意境今孟后米勒拉已頒布解散政府之諭故孟政府現已不復存在 
太平洋路透電 
[丹人被虜續記]  
十二日香港電丹麥人賴斯末森氏被擄迄今十一日杳無蹤跡 
[菲列賓與烟品]  
　　十三日馬尼剌電上海商家有將中國烟品混充菲列濱出品出售匪島烟草製造家曾向菲政府提出抗議　政府决議輔助控告諸商聞已請上海菲列濱良行律師辦理此案 
[東俄近事記]  
　　十三日海參崴電薩柯維志氏及赤塔軍秘密員五十人因煽動海參嵗軍隊於二十月八日被拘海參嵗市上散播一種揑名傳單宣布組織一事務所以增進俄德經濟聯合爲務並勸俄人背離協約國而聯好德國 
[日本近事記]  
　　十三日東京電海相加藤男爵赴華盛頓參與會議之際海軍事務由首相原敬兼理羣衆甚爲滿意按日本憲法規　文員不能仟海軍大臣今次之舉實破成例足爲軍閥勢力減小之證 
　　十三日東京電興洋丸今日赴美載有參與華盛頓會議之日本代表　及報界中人多人並澀澤男爵等員送行者頗衆東京英僑會社曾設宴祖餞赴英之日本商家視察團由英使署商務參贊克勞氏主席賓主酬酢頗歡 
國外要聞 
[德國特約通訊（王光祈八月二十六日）]  
　　德意志左黨之青年運動 
　　記者於今年四月通信曾將屬於德意志右黨（即國性民黨等舊派）一派之青年同盟略爲介紹今請再將屬於德意志左黨（即社會民主黨等新派）一派之青年運動敬爲讀者諸君一陳之 
　　所謂德意志左黨者即指社會民主黨獨立社會民主黨共産黨三黨此三黨之中以社會民主黨爲最温和共産黨爲最激烈獨立社會民主黨之態度則介於兩者之間以水喻之則社會民主黨如冷水共産黨如熱水而獨立社會民主黨則温水也社會民主黨屬於第二國際大會共産黨屬於第三國際大會獨立社會民主黨則介於兩者之間屬於兩個半國際大會以色喻之第三國際大會爲紅色兩個半國際大會爲淡紅色而第二國 
菜旣已明瞭然後再請進而叙述屬於左黨一派之青年運動 
　　戰前德國左黨中只有社會民主黨一黨與右派各黨對壘孤軍轉戰數十年如一日其時屬於左黨之青年團體知革命時機之尚未至而預備工夫之不可無遂專意從工人敎育下手對於青年男女工人敎以種種唱歌游戲之法先使其身心活潑知有生之樂然後始能引起彼輩對於人生正當權利要求之覺悟故當時左黨之青年運動全是普通敎育運動而非社會主義運動開戰後左黨青年運動之首領尤注意工人普通敎育而對於國家政治之偶爾成敗舉不足以縈其心慮自社會民主黨分裂爲二一曰多數社會民主黨（本篇簡稱爲社會民主黨）一曰獨立社會民主黨此外又有表同情於俄國之共産黨至是德意志左黨遂有三派而左黨之青年運動亦山此而裂爲三派當時青年運動諸首領中頗有人主張左黨各派雖不幸因政治意見不同而分裂然吾輩青年思想尚多未成熟宜保持中立態度俟年事旣長辨别精確而後再定從違云云此種主張雖頗穏健然事實上郤不易辦到因德意志各黨常有極烈之羣衆運動此輩青年一參加此種羣衆運動則其思想當然發生變化故左黨青年運動之分裂已成爲不可避免之事實於是左黨之青年運動亦裂温和激烈中央三派一如德國左黨中之有社會民主黨共産黨獨立社會民主黨三派焉 
　　一九○七年歐洲成立一種國際社會黨青年協會其宗旨有二（一）養成青年工人之社會主義思想及其必需之道德倫理（二）製訂保護青年工人之法律反對軍閥主義當時德國左黨之青年組織並未加入此項國際青年協會後來國際青年協會愈趨愈激最以初會址在維也納其後移到瑞典再移到瑞士最後遂直接加入莫斯科大會矣國際青年協會中一部分主張温和者遂脫離該會而於今年正月十八十九兩日在漢堡開一大會到會者有德意志丹麥荷蘭瑞典法蘭西比利時諸國之青年此會目的以社會主義之文化運動爲主而以政治運動爲副其屬於莫斯科之激烈派則以敎育運動爲後而以政治運動爲先國際青年協會中除以上温和激烈兩派外尚有一中央派於今年正月二十六日在維也納開會將舊日國際青年協會之會員一律請其與會勸其不宜分裂一方面吾人固須使青年工人養成階級戰爭思想從事政治運動一方面吾人又須注重青年工人之敎育運動養成社會主義所必需之道德倫理至於吾輩青年組織對於其他各社會黨在一定範圍之内可以發生關係旣不能完全保持超然中立態度亦不必貿然直接加入各黨云云觀此則中央派係主張政治運動與敎育運動並行不必顯分輕重然黨時青年激烈派首領繆村白兒Miinzenberg在席上宣言曰（吾輩决不能與非共産黨青年共事）同時其他各派青年首領亦因而　言曰（吾輩决不能與共産黨青年共事）於是一塲談判遂告破裂而國際青年協會亦裂而爲三一曰激烈派屬於莫斯科大會二曰温和派屬於漢堡大會三曰中央派屬於維也納大會一如國際大會之有第二第三與兩個半焉兹請列表如左以資對照 
（甲）德意志左黨及其所屬之國際大會 
（一）社會民主黨......主張温和......屬於第二國際大會（二）獨立社會民主黨......主張在温和激烈之間......屬於第兩個半國際大會 
（三）共産黨......主張最激烈......屬於第三國際大會 
（乙）德意志左黨之青年運動及其所贊成之國際青年會（一）温和派......贊成漢堡大會之主張 
（二）中央派......贊成維也納大會之主張 
（三）激烈派......贊成莫斯科大會之主張 
此即德國現在社會主義運動之三種形勢也在數月前德國共産黨在柏林曾開一（青年共産黨星期日）大會到會者數千人皆係十餘歲之青年最近德國比里匪兒Bielefeld地方連開兩次大會一爲青年工人Arbeterjugend大會一爲青年社會主義者Jungsozialisten大會青年工人大會係十四歲至十八歲之青年男女開會四日到者萬餘人其人係由德意志全國各地而來不必限於社會民主黨之人此會可注意之點有三（一）該會開會祝詞首謂吾輩之集合全係一種敎育協會而不是一種政爭機關（二）又該祝詞有云養成社會主義人才與吾同胞共爲社會主義之生活（三）該會開畢後即大開跳舞會以表示彼此相愛相助之意異常快樂蓋德國青年已承認實現社會主義不難而養成社會主義之道德實難促成階級戰爭不難而養成相愛相助之情誼實難此所以注意敎育而重視情感也青年社會主義者大會在青年工人大會之前二日開會其人多自漢堡而來屬於社會民主黨彼輩對於社會主義不視作一種階級戰爭而視爲一種文化事業並主張將馬克斯之理論大加修正以適合最近五十年來科學上之新理一面又攻擊老社會民主黨（即其母黨）無一定之理想王義因此社會民主黨老黨員對於此種青年後進黨員之運動大爲恐懼以爲彼輩如此行動將來必引起黨内紛爭故老黨員首領母蘭氏曾出而辯護一次少數青年黨員思想未定雖不免爲母蘭之言所動然大多數之青年黨員則仍堅持其主張不爲其言所惑此即德意志左黨青年運動之最近情形也 
國内要聞 
[顔外長又有不赴美說]  
　　政府中有尼之者 
　　顔外長赴美出席於太平洋會議本爲内定之事實顔氏初雖不甚願意但經各方敦勸亦已勉强應承且行李等均已凖備似隨時可以啓程詎最近又有變幻據聞政府中之某當局頗不願其行其託詞謂各代表之在外須有人在國内調度援助一切現外交劉次長因病辭職雖經慰留准予給假然劉氏多病恐外交無人主持又如中俄問題現正積極進行更須有人主持故目下顔氏雖未宣言决不赴美然屆時恐仍難成行也一說則謂顔氏或俟開會後下次船期赴美一行然亦不能在美居數月之久云 
[魯案駁覆後之形勢]  
　　魯案覆文送出後日使小幡尚無明白之表示我國處於被動地位惟有待其提出辦法再謀對付故近日來中日交涉反趨於沉寂之狀况但據外交界消息東京方面連日均有外交會議以我國當局雖有商量之餘地而民氣激昻恐無直接交涉希望業預備第二步辦法活動於華府會議而首先一着則欲將藏印界務向某國作交換條件以求援助其所以制我當局者則尚有三萬三千萬之日僨關係就目前諭之魯案前途尚屬異常險惡也 
又聞外交部於覆文送出後庚日有一通電分　　各省長官原文如下盛京張巡閱使保定曹巡閱使宜昌吳巡閱使分抄各省督軍省長承德歸化張家口都統龍華護軍使鑒密本年九月七日日使對我外部提出節略内開關於山東善後處置案大綱（全文見上月十七日本報兹略）等語兹事關係重要自和會拒簽德約已成世界問題西歐列强因密約約束未能積極援助美雖盡力主持公道而勢孤無濟於事遂至遷延兩載無從解决現日本重行提出此案若徑置不理則彼可以不開誠商結之責加之於我迭據駐外各使訪察國外意見均以在我設無具體表示不足以自站地步兹經政府詳加考慮博採衆論亟應先有切實之答復當於本月五日答復日使節略云（全文見本月九日本報兹略）等因此項問題爲國人觀聽所屬誠恐遠道傳聞或滋誤會用將往復原文專電佈達即希查照院外交部庚印 
[中俄通商問題漸接近]  
　　我國與赤塔政府之通商協約自我國提出草約對案後本已可順利進行不幸有東車站檢查俄代表行李之案稍有誤解不免停頓此次優林氏重行來京與顔外長面談之結果此案已圓滿解决據俄人方面消息庫倫問題不久亦有完全解决之望關於撤兵及我國接收之手續政府將令張作霖速派妥員在滿洲里與俄國代表商議辦法一說謂俄政府已决定撤兵有已下撤兵令之消息此事果確或不久依滿洲里會商之結果而有具體辦法出現又莫斯科勞農政府所派之代表業經出發聞近日已抵赤塔與遠東政府商議後即行來華蓋我國對俄關係之欲臻於圓滿且以免將來之糾紛則最好必須與遠東政府勞農政府等同時並進故莫斯科代表之來各方頗爲重視聞外交當局已議定與赤塔代表同一待遇至我國與遠東之通商協約現在誤解旣除聞前次雙方所提草案在本星期内即可正式開議云 
[奉張力催發表張勳巡閱]  
　　奉天張作霖迭次保薦張勳爲蘇皖贛巡閱使政府因恐激起反響未允所請近奉張以贛西益急　催政府速即任命其佳日來電略稱贛西形勢益急非有知兵大員不能應付請即任命張勳爲蘇皖贛巡閱便兼援贛總司令以資鎭懾聞政府方面以贛西自屬危急對於任命張勳一事亦無成見只以靳氏尚未到院内閣無人負責不能發表大約將俟靳氏視事後再經一二次之審議或即發表亦未可知 
　　又聞近日奉天召集重要會議吳孫兩督均已抵奉各軍事長官均皆蒞止張作霖有電邀張勳赴奉與會之說 
[三十節之北京]  
　　本月十日爲三十節國慶紀念北京各界本欲大爲熱鬧奈是日大風上午九點以前陰雲細雨九點以後又下小冰雹片刻因此一切點綴稍爲减色前門紥一彩坊上書歡騰華夏四字東西車站亦各搭彩坊一座打磨廠西河沿廊房頭條大栅欄觀音寺煤市街糧食店珠市口又城内天安門總統府警察廳菸酒事務署東安市　十字街内務部口西四牌樓南西安門大街口京綏京漢兩局均搭彩坊松坊及裝電燈等其所紥之字大半皆係普天同慶共和紀念國慶紀念五族共和等字各公使館均升旗慶賀各機關有交架國旗者有懸掛國旗者城内外各商店及各住宅均掛國旗滿街馬路兩旁皆掛紅燈因是日天陰大風警廳恐發生火警故令撤去此次惟東四牌樓毫無點綴又中央公園是日招集商人擺攤有賣古董字畫者有賣各種要貨者不料適遭大風游人减少生意不佳園内雖備有紅燈亦因風未能燃點此公園中三十節之情形也 
[陳遐齡之索餉急]  
政府昨接川邊鎭守使陳　齡庚電略謂查邊軍積欠伙 
陳困難詳情均以庫欵支絀未蒙接濟邊地苦寒一入冬令轉運即諸多困頓且向例採買糧秣均在秋收穀登之日預行計口購儲若臨時收買其價之高低與需欵之多寡大相懸殊遐齡戍邊數年不敢言功第以頻年喪亂尚能支持危局者多賴所部飢軍相與周旋若更斷其糧秣接濟則心力告竭萬難支持邊局前途所不忍言務懇立飭財政部將前次請領之四十萬立予撥付無任迫切待命之至 
[謝米諾夫野心未戢]  
　　東俄舊黨首領謝米諾夫自西比利亞出亡之後因不容於日本不得已潛逃滬上兹謝氏忽於大陸報揭載一文叙述其失敗之歷史及將來之希望語中頗有意圖再舉之志其文大意略云余之離西比利亞而去外間頗有不明其眞相者故余今日特說明之余之離該地也實非余事前意料所及且余心滋痛緣彼在西比利亞與余共度患難之患實伴侣當時固仍願抛其身家性命輔余共與敵人作一死戰顧余勢不能留則心又安得不痛年來西俄之人民無日不在水深火熱之中其悲慘之狀竟使余西征之念不禁油然而生顧遠東政治情形輒不利於余使余不能得志但繼續作戰之心余固未嘗放棄也余當由後貝爾湖退走之後即擬在東俄邊境另造一相當地盤及至彼處而第余遂不顧絶大之犧牲廢半年之精力而從事於傾覆共産黨之籌備以爲從此即可大舉不意余之希望終成泡影余日所視爲俄國之人民又與共謀救國者乃竟以種種之陰謀阻余進行而遠東政情是時又日益複雜再益以吾人内部之解體余與余忠勇之伴侣乃不得不抛其一九二一年西攻之大計且因此東海濱省之阻撓而余等作戰之機會亦盡行錯過當此之時戰爭既不可能而東海濱省人民復迷信共産黨邪說彼等雖不必盡傾向於共産黨徒然欲其攻擊共産黨亦勢有所不能矣緣彼共産黨機關聲稱共産黨内部已發生變化共産主義不久即當消滅彼人民信以爲然而作戰之雄心無形之中竟因此信心而銷沉矣然則余欲作戰又誰肯附和耶東海濱省人民政治上之目光甚爲短淺彼等之意以爲固不妨與共産黨和平相處然此後被等當可以知其爲非然也總之吾人内部之所以解體實緣於共産黨之挑撥彼等不但以種種邪說種種手段以煽惑愛國之團體且甚至以金錢收賣反過激軍軍隊彼等之機關四處皆是卽反過激軍司令部亦有若輩之踪跡且有彼愚魯之軍民願爲効力而同時彼在各國之共産黨機關乃利用吾人解體之時期借彼各國崇信共産主義者之力製造種種空氣終乃釀成東海濱省嚴重之時局遂使彼各領事團要求四站我軍（謝軍）解除武裝而我軍（謝軍）作戰之能力至是竟盡喪失不克再履行其救國之責任當時此種情形余雖設法補救乃終歸無效且余此時若不離東海濱省四站卽不免於危故余乃不得不忍痛捨西比利亞而行至於以後東俄人民若能覺悟共産黨之非則時機可乘余自當仍赴東海濱省以與共産黨决一死戰也 
[日滿大飛行抵長紀（隠２）]  
　　日本所澤航空處陸軍大飛行隊飛機四架此次經我國當局之許可舉行日滿（所澤至長春）大飛行自春迄今一再延期始於上月二十七日由樋口中尉今田中尉依田特務曹長小澤軍曹等分别駕駛出發曾將出發情形報告兹悉該四機出發後以天氣不良時生阻礙於二十九日先後到太刀洗落地本擬順序進行比因天氣仍未可靠又值過海之際未使倉卒遂延至本月四日午前九時二十分由太刀洗一齊出發午後二時樋口中尉到京城三時許今田中尉亦到惟依田特務曹長及小澤軍曹之二機則云失踪至今尚無確信樋口今田兩機復於五日午前八時三十分向新義州進發午後二時三十分樋口通過新義州二時四十五分今田又通過新義州樋口於四時十分通過奉天今田於四時十五分通過奉天皆不落地直航長春旅長日僑及中外人士得此消息均爭先恐後前往二道溝西空廠（即飛機落陸處）竚候參觀中國官廳方面前往歡迎者爲吉長道尹蔡品珊吉長鎭守使誠德堂吉林督軍代表臧式毅航空署代表范大佐及各機關首領屬員等日本方面爲關東司令河合大將獨立守備隊司令官中屋中將及日本駐長各機關人員迨四時三十五分南天微露黑點俄頃樋口中尉駕第四二一三號飛機蒞長在空中舞翔旋即落地未隔十分鐘而今田中尉駕第五三六四號飛機又至隨在同處落地二機均係沙木遜式飛機馬力爲二百三十飛行高度爲六千米達每小時之速度爲一百五十基羅米達一時觀者呼聲震耳樋口今田兩中尉身衣飛行服出休息所前與中日長官一一握手河合大將贈給花圈並稱壯舉言語之間奬勵備至兩中尉亦略述經過情形誠鎭使贈給銀盃並有簡單之歡迎詞晚七時日本歡迎委員會在紀念館大開筵讌爲兩中尉接風八時半始散六日正午十二時蔡道尹誠鎭使在道尹公署開歡迎宴會招請樋口今田兩中尉及與飛行有關係者午後二時散會三時十分今田中慰至飛機場復駕第五三六四號飛機演習飛行於二道溝長春問以供衆覽先於飛機降落周圍設立警戒綫以白旗樹誌每五十米達置警士一名並於道口專配警士用維秩序今田在二道溝長春間之天空高飛往來二次復低空飛行空中滑走等歷時二十四分始行降落樋口中尉又向來賓講演彼以此次大功告成極爲得意商業學校長春小學校公學堂等多有參加講演者樋口今田二中尉已於七日午前九時駕駛向奉天出發日人以長埠城内居民多有未見者特向中東鐵路要求於午前八時開長春至二道溝專車一次以便城内居民前往觀覽聞二飛機到奉後稍事休息即航大連由水道　運回國日滿大飛行計畫至此始告完全成功然僅到二機祗有其半耳 
[魯省規復河工附捐]  
　　魯省黄河宫家壩决口修築工程估計非有四五百萬難於濟事田中玉月前電達政府請仿照濮仿照濮工成案規復附捐經内務財政兩部一再磋商可以照准業由財政部擬具議案提交閣議議决准予先以命令執行俟省會新會成立開會後再交追認其提案原文如下竊准國務院抄交山東省長電内開八月初旬呈報宫家壩潰决口門二百餘丈需欵三百餘萬元現已據報刷寛至五百餘丈估計非有四五百萬元難於濟事前請仿照濮陽工案規復附捐奉部復加征河工附捐核與濮陽附捐成案相符應先徵求省會同意等因因思省會現已閉會新會尚未成立若待徵求同意勢必延誤事機擬請院部允准俾得先以命令執行俟新會成立開會再交追認等語查山東省下游利津縣屬黄河北岸宫家壩漫决成口堵築需欵前經山東省長咨請規復魯省河工附稅當經内務部核稱應先由該省長徵求省會同意後再曾同財政部辦理並經本部以目前需欵旣亟應由該省先行設法借墊俟加征附稅經省會同意後再由加征稅項下歸還各等語分别咨請查照在案兹准咨稱前因復查民國四年因濮陽河工緊要當經本部呈准征收濮工附稅按照正糧附加百分之十旋改田賦附稅後經國會提議於九年上忙截止附收當時議停理由本以河工告竣人民不能永久擔負今則河患不㓕於濮陽財政更難於疇昔所請規復河工附稅似可照准至内務部咨應先山該省長徵求省會同意一節自　尊重省會職權起見惟現在省會業已閉會新會尚未成立准電稱若待徵求同意勢必延誤事機等語本部復核亦屬實情擬請准予先以命令執行俟新會成立開會再交追認以濟要需 
　　又聞府院方面昨又接田中玉魚電一件極陳河工危險情形並請交部迅即酌撥附捐三百萬元以資接濟工需 
 
 

Page 11

 
 
要欵兹將原電照錄如下東省宫家壩修築一案於九月號日電陳諒邀鑒察伏思河工要政範圍屬於國家此次宫家壩次口依照成例撥欵辦理應由中央主持維中央財政艱難省庫又一空如洗工務緊要萬難久稽加以水早瀕仍民生凋敝地方困苦已達極點但有他䇿可籌必不忍使人民再增擔負故此次請加河工附捐鹽稅附捐實爲萬不得已之舉凡屬魯民當能共諒頃又據河工局報稱黄河雷口地方冲刷石壩八十餘丈至爲危險雖趕飭工員奮力搶護而無欵無料勢難責以空言現值秋汛之期霜降節近正宜及時籌備尅日興工庶可免昏墊之災收合龍之效倘或坐失時機因循致誤轉瞬天寒地凍着手爲艱未完之工勢須停頓爲山九仭一簣功虧則數百萬金錢直不啻擲諸汪洋之内如俟秋汛以後開始動工不特春麥秋禾均無收成之望而辦理今明兩年各賑更苦無法籌維且歷時久則潰决必多工程大則需欵又鉅茫茫後顧彌切殷憂中夜徬徨莫知所措惟有籲懇院部　念河工重要民命危險情形鹽捐工捐兩項迅賜會議呈明公布至國家應撥工欵急盼尤殷前電請將交通附捐展期酌撥三百萬元接濟工需欵屬中央務乞院部主持轉商交通部照准施行是爲切禱迫切陳詞佇懇電示田中玉魚叩 
[河南陳屬水災之救濟會]  
　　此次河南水災慘狀以豫南豫東爲最豫南之内鄧新淅等縣水勢泛溢交通斷絶因事來汴者多繞道襄河白河順流至武漢再轉京漢汴洛鐵路輾轉二千餘里其艱苦可知刻下省署已派員分赴宛南一帶查勘實况豫東災况以陳州七屬爲最上星期六（即十月九日）該屬留汴政學各界在館驛街陳州會館開會討論救濟方法到會者五百餘人首由各縣代表報告被災慘狀大致以西華太康沈邱淮陽四縣爲最重項城扶溝稍次商水一縣又次之結果議定辦法數條（一）呈請軍民兩長撥欵振濟（二）組織東屬水災救濟會公推職員以專責任（三）函請京津陳屬同鄉請其晋謁當軸要求撥給巨欵（四）分送募振公啓並電請中外兹善家義振會特别援手會議後即公推袁保永（袁項城之叔）王光第（財廳長）時鼎岑（前參謀長）三人爲會長其餘分任職員並函知各縣官紳趕將被災眞象列具詳表報告以便登報披露 
[山西之國民外交團體]  
山西各界近因太平洋會議問題組織國民外交協進會喚起輿論督促政府以爲外交之後盾業於上月二十一日就省敎育會開成立大會並於本月六日分電南北當局標舉三事一曰拒絶魯案直接交涉以保國家人格一曰速息内爭以舉對外一致一曰協派太議代表以鞏固發言地位全文甚長特錄其宣言如下（國家興亡匹夫有責）昔之用以撑拄危局者今且用以折衝樽俎矣是以國民外交之聲浪盛唱於東西諸國之社會良以禦侮固恃乎使材而支厦難責於獨木使不合羣策羣力以將事無以收反地反璧之奇功也近今數十年來中西人士所目指爲戰爭之發源地者曰近東曰遠東近東問題未能得澈底之解决遂惹起此次之大戰殺人盈野血流漂杵爲有史以來空前之慘劇人類生活之眞義在求和平之幸福痛定思痛寗不驚心動魄懲前毖後是在未雨綢繆此遠東問題之所以待决而華府會議之所以即開也然而大同之運未開貪婪之國仍抱侵略之主義互助之義不明陰狠之族未泯競勝之野心日言縮小軍備而艦隊之建設無已日言和睦邦交而强力之侵陵彌甚使果長此以往寗匪禍至無日以故宇内先覺盛倡國際之聯合而國中各地亦大起和平之運動吾人一方爲國家之分子一方即爲世界之團員則對此鞏固永久和平永保國際平等之事業爲國家之福利計已屬責無旁貸爲世界之幸運計尤覺義不容辭此吾晉各團體之所以結合而求竭盡棉薄以稍效涓埃也華府會議者消弭第二次大戰之唯一良機也使與會諸國果以誠意將事澈底諒解根據正義之原則排息私利之紛爭則太平洋上之愁雲慘霧自立化而爲光風霽月斯寗獨吾華前途之幸運而實爲世界人類之厚福吾人欲有所供獻於和平是誠爲千載一遇之機會喚起輿論協助政府見義勇爲未可或後惟國家立國之要義須保獨立之性質而國際往來之極則在求平等以互助此今日文明世界不易之原則而吾人尤極期望於太平洋會議者也使該會議而能篤守是旨以策進行則無論任何紛糾之問題無不可得圓滿之解决消弭戰禍鞏固和平可斷言也吾人今本是旨聲明其確信如左（一）按之際法理國家皆屬平等故國際之間决不許有不平等之現象（二）凡屬國家皆不可失其獨立性故國際之間决不許或有害及國家獨立性之事實吾人之確信如是吾人應用此確信於太平洋會議其對於斯會而所主張者有如左列（甲）關於遠東諸問題我國應有提案之自由故對内不容許山東問題直接交涉之妄舉對外不承認特定國間旣定事實之謬論（乙）無論何國不得於太平洋會議前擅自協商有關吾國之事項（丙）所有與會於太平洋會議之國家皆有同等之提案權與發言權（丁）太平洋會議不得有傾害吾國主權之提案（戊）太平洋會議應絶對公開之吾人對於該會所主張者旣如是其能一如吾人之期望以謀人類之福祉者吾人將襄之揚之禱之祝之之不暇其有反違國際之大則而爲破壞平等侵害獨立之决議者吾人則誓不承認謹此宣言 
[皖人澄清省選之急進]  
　　皖省本屆選出之省議員純由倪氏包辦皖人因痛恨倪系之故聲言誓不承認頃省城各公團開會議决請六十縣各公團選派代表一人尅日齊集省城共組請願團體非達根本取消之目的不止並將澄清選舉辦事處移至省城懷寗縣署東首太平洋會議外交後援會内兹錄其致各縣公函如下 
省城各公團怵於第二屆省議會不良皖人飽受痛苦對於此屆省議會選舉因發起澄清選舉辦事處矢志打破金錢勢力之非法選舉迭次宣言均以取消僞造選民名册重行詳確調查别清積弊爲要着此項主張早荷各縣父老贊助次第設立監視團一致進行並承京津滬寗蘇鄂旅外鄉先達函電交馳勗以貫澈始終嗣由懷寗等四十三縣公民代表上書請願院部并分呈省政府要求停選取消僞册屬以省政紛更尚未批覆而各區覆選乃竟趁機辦竣金錢誘騙買賣公行强迫舞弊各情更十百倍於前届全部揭曉凡倪系之官僚市僧劣紳惡訟棍流氓及舊議員内之殺人兇犯率皆濫登議席控案山積輿論沸騰以此等魔孽竊踞立法機關玷我皖省人格辱我議會莊嚴拂我人民公意將來助　搏噬必更甚於六二姜案之慘劇且若輩旣由鉅貲賄買而來其朘削以取償於吾民者更必甚於一五加征鹽斤加價八分米釐等苛政全皖生命財産聽由此百零八名賄買之代議士任意處分寗有幸理况歷史上多此一層惡例政治上必生無數危機而此後選政永絶清明之望皖人對於倪氏賄買禍皖之李兆珍羣知自求生存死力驅逐而對於倪氏賄買禍皖之議員其爲患百倍於李者何能聽其冒竊名義以肆毒惡各公團爲此特開聯席會議决定宣言對於此屆選舉根本上不承認其有效仍以取消僞造選册重行詳確調查依法改選爲歸結現政府特任許公世英長皖許公亦即從前通電贊成取消僞册之一人豈能自食前言承認此屆之非法選舉各公團續開大會議决誓必貫澈澄清初志除對於僞造選册賄買選票依法向法庭告發要求按律裁判并敦促各縣對於選舉訟案切實訴追外再由在省各公團繼續請願於省政府要求撤消僞册并聲明在訟案未清結以前省政府絶不得故拂民意遽即召集惟兹事體大亟盼各縣公團曁熱心人士羣起堅持更易迅速解决兹擬請每縣公推請願代表一人尅日蒞省共組請願團體協謀急進期於廢除僞册依法改選拔本塞源務達目的如以道遠派遣代表爲難即推定在省之本縣同志人士擔任代表并先將代表姓名電告以便接洽佇盼福音無任企禱至各縣選舉訴訟案件亦請就近　促進行　皖一線生機胥在此舉維諸君子共起圖之一面仍山一推定代表務於十月内集省以赴事機 
[粤軍北伐與陳辭職說]  
桂軍　失守龍州後均紛紛敗逃聞韓彩鳳等所部近巳竄入十萬大山此項人數約有六千之衆據熟悉該地情形者言十萬大山異常高峻險附内多可耕之地糧食一項自足敷用無待外求然則此等殘餘之桂軍殆又將成爲流寇矣孫中山以桂事已了决計出師援鄂如其勝也則以行營爲總統府隨地隨時設立否亦决不返粤局促一隅惟金錢接濟問題則須粤政府供給故迭電陳炯明商榷辦法大有不達目的不止之勢陳炯明對於出師援鄂本主鄭重惟其所轄洪兆麟之第二師不日即行出發外間均以爲龍州旣下廣西軍事可以從此收束故陳亦贊成出師惟據某方所傳消息則謂此事實係因某要人一度疏通之力某要人此次南下原抱有絶大計畫擬聯結舊交通系奉系及西南各省合力以謀倒直某要人與陳本有師生之誼曾派員向陳說明大計陳亦略事敷衍且以洪氏志切回湘故亦聽其出發云云按近自某要人南回後對於聯奉拒直等事紛紛傳說究之其中眞相若何亦非外人所能知也 
陳炯明此次出師援桂大功告成惟因與孫系政見不同故於月前汪胡赴桂時曾預言廣西軍事平定即行遄返海豐原籍休息林泉所有軍民政務一概辭退决不返省當時報章所載陳炯明家電亦已略露端倪嗣因龍州軍事吃緊籌劃戰守未遑東歸龍州已下桂事將可肅清政界中方盛傳陳氏不日返斾乃昨竟聞陳氏兩次以密電致馬育航力言年來盡瘁國事心力交疲此次班師後决將省長一職辭去其第二次密電更言返粤即逕赴海豐原籍一切本兼各職均即退避讓賢并以外間傳言有以馬氏繼任省長之說因并囑馬氏一同辭職以避賢路省長一職則擬薦胡漢民自代云云證諸馬育航於昨日省會開會席上演說亦謂育航以臨去之身得參盛會一言尤見說確實查此次陳民引退之原因實因此間孫派力主出師北伐近已成箭在弦上不得不發之勢惟於將來北伐軍餉械所出　則一籌莫展祗日向陳氏催促要錢陳氏之意以爲兩粤當大局初定之時理宜休養生息不忍勞民動衆故力贊成浙督盧永祥聯省自治組織聯省政府以期早日統一距知此策竟爲孫系諸人所反對陳氏以己志不行又格於黨義不能禁阻因此進退維谷頓萌退志聞省會議員及陳部各軍長官不日將通電挽留大約將結果必將從北伐問題根本解决省中近日確有此種傳說姑錄之以騐　後 
[蘇議會之爭長潮　（四）]  
　　本日（十二日）下午蘇議會仍開選舉議長大會會場附近警隊林立荷槍戒嚴蓋風聞議員將决鬥且有公民團與學生聯合會將加入相鬨也其實據個中人語云千金之子不死於盜賊本届議員多由萬金得來未必輕於一死即有宣言願以身殉者亦不過一時憤激語耳二時四十分議員到一百零七人旁聽席中約有學生四五十人張肇炘因病請假不能主席劉文輅屠宜厚等主張臨時另推張福增不許謂爲變把戲登台阻止楊成吳輔勳劉文輅屠宜厚等羣起呌駡張幅增兀立不動王國謀又不聲不韾立於其旁張福增怒目相視衆大笑李中一引旁聽人不守規則爲戒請大家謹守秩序旁聽席中乃大發嘘聲龐振乾於嘘聲中登台指朱紹文爲搗亂欲宣布經過情形正啓口王師曾趙雪陳亞軒楊懋卿等拍桌頓足中止其發言一片聲響甚囂塵上吳廷良蔡璜咸謂如此現象多開一天會即多一天傷心事言畢一部份一閧而散是時旁聽席學生聞有議員發禁止旁聽之言者集合一團大肆斥　議員敗類之聲不絶於耳後由朱綛文勸慰　去寗屬議員因守衛長楊夏汾不能盡責且對龐議員振乾挺撞大憤朱紹文爲之辯護怒益甚幸有魯仲連在旁未至用武語有之人必自侮也而後人侮之蘇議員之自侮至矣盡矣人侮之來恐不能免惟聞明後二日咸休會藉以調停深望袞袞諸公及時覺悟也 
[杭州快信]  
　　電燈公司小工孟鳳華昨下午四時在三聖橋抬木料適遇行營十三團某連兵士亦在該處抬石頭彼此誤撞因而口角孟被擊彼頭頌倒地流血該兵等飛步圖逸激動公憤追至新宫橋獲交崗警帶至一區四分署同營兵士不服兩次衝鋒搗署毆傷巡警陳奇高唐福林徐國梁葉上青王文奎胡思明六名北兵亦斃李慶文一名宗陽宫一帶商舖罷市約三十分鐘嗣經軍警各長官到場彈壓始克保全秩序此案將組織軍法會審孟亦於今年斃命 
　　財政廳發行本省短期借欵一百五十萬公債券本日（十三）經省議員陳惠民提起質問連署者約及百人 
　　沈省長昨（十二）牌不署理東陽縣知事吳豫清因病請假遺缺以現署淳安縣知事李庚甲調署遞遺淳安縣知事委分浙任用薦任職汪筠署理樂清縣知事蔡大徵調省遺缺委簡任職姚春魁署理慈谿縣知事馬國文調省遺缺委正任餘杭縣知事楊拱笏署理代理仙居縣知事陳世榘辭職遺缺委分浙任用薦任職徐慶嵩署理 
　　浙江各法團聯合會十四日開理事會推舉理事長提議對付外交并本會進行事宜自治協進會亦定十六日開幹事聯席會議 
　　駐嘉興七旅旅長夏兆麟來省舉行旅檢閱昨公畢午車回防 
　　海寗省議員蔣方震昨甫由京南下赴會簽到庽城站旅館 
地方通信 
[松江]  
　　追提大觀田租之糾葛去歲舊府矚六縣拉租風潮發生後本邑人士組織慈善教育欵産維持會派員拉收坐落松境之上海輔元堂金山大觀書院田租旋以大觀書院本屬松有確有切實根據奉省令劃歸松江主管及今屆省署發表六條解决辦法後松邑維持會即遵令解散而所拉之外縣田租一律呈請縣署咨轉各縣送還原徵機關前日縣署接金山縣咨文畧稱據勸學所長李銘訓呈稱被松人拉去大觀田租五百石租洋二千元現在各縣被拉租欵均已交還本縣事同律亦請交還云云縣署以該縣並未提及本縣前次咨文而數目又相懸甚鉅因令　維持會員具覆聞該會員等以前收之大觀田租九百十一元早已遵令繳還乃該縣今次來咨跡近索詐大爲忿忿業已叙述當時徵收情形呈覆縣署大致謂外縣拉租風潮發生後本會開會决議拉收外縣租欵以　　注惟以出發較遲大觀之花租及稻租之半已被該縣收去故本會祗收此數并謂大觀木屬松有所以甘心讓棄即體官廳寗息之意而促該縣人士之覺悟今竟來咨冒索此係法律人格問題非本會所敢贊一辭云云不知此文咨還後該縣果能就範否 
[崑山]  
　　酒業罷市崑山菸酒支棧經理自金文接辦後恣意苛擾近且廣派司事至各酒店托名檢查倒亂　册口角滋鬧門市囚而停滯並於深夜帶同警察至各酒坊勒令停止吊酒又於初七日在途將兆興昌單照俱全之酒扣送警局毫無理由以致醬酒同業忍無可忍於八日起全體歇業以謀最後對付 
[蘇州]  
　　二師試演地雷水雷第二師本年秋季校閱已定本月　二日先從步兵團聞始舉行至十四日下午校閱楓橋工兵營屆時該營除臨築壘架設橋樑及軍用電話外尚須施放地雷有個　排列雷陣又有水雷一個沉入河底均用電發火施放聞此項地雷水雷係該營自行製造性質非常猛烈 
　　米商控告稅務所長蘇州六門米業代表周鴻卿及婁江市民公社潘邦俊等以蘇州稅務所長陳廷英對於各米商運銷他埠之　宗米麥往往任意苛索並輙以扣留補罰爲恫嚇特繕成節略遞交總商會轉呈省公署及財政廳請求派員查辦聞總商會接函後已議决錄案轉呈省廳矣 
[無錫]  
　　第三師範之籌賑會無錫城内學前省立第三師範於雙十節開十週紀念會後第二日爲南著校長袁叔畬演講（最近　美敎育及體育之趨勢）聽者甚衆第三日上午十二點半全校校友攝影下午二時由學生化裝演帝制夢及家庭鏡兩新　至八時閉幕男女各界到會觀劇者五六千人全塲幾無容足地由小學生持簿募捐來賓中解囊捐助者不少聞是項收入概行助賑云 
[鎭江]  
　　勘災委員向省丹徒縣　濱江各洲本年水災奇重前經王省長委派任重到鎭查勘連日會同張知事馳赴被災處所詳細勘查兹已事畢業於十一日搭車返寗將查勘　形及災况影片呈復省長核奪矣 
　　鄉間發生時疫鎭郡東南各鄉近發見　疫均係秋瘟傷寒痢疾等病日來蔓延愈廣傳染尤多各鄉居民因此殞命者比比皆是醫士藥舖莫不門庭若市應接不暇 
[揚州]  
　　河局主修雙金閘淮北運水灣鹽河流通中點之雙金閘（屬淮陰）年久失修啓閉不靈去歲鹽務及河局方面有各籌欵兩萬元修理之議嗣以鹽務無欵未果實行本年淮沂泗沐諸水泛漲閘力不支益形倒塌運河届以該閘爲重要關鍵特商請鹽務署曁鹽商克踐前言一面並派洋工程技正及精於河務人員即日馳往試騐上質力量待水勢略退即行修建 
　　米價日漸回鬆揚地前閙米荒價格因而飛漲近日因邵伯上江北鄉三埠來源湧旺銷塲呆滯米價已日漸回鬆現市上等貨每石售銀十元二角中光九元二角滯色七元六角此亦民食前途之好消息也 
[南京]  
　　學術講演會改選職員南京學術講演會係由省城各國立省立私立及敎會立中等以上各校所組織專爲提倡學術增進智識而設成立以來將近二載屢請中外名人蒞會演講英美學者如杜咸羅素狄雷諸氏均先後在該會講學每次聽者輒數千人當時以省城無喏大廳堂足以容納廳衆常假高等師範及金陵大學爲集會之所學界同人深感不便乃發起建築講演廳由齊督軍竭力贊助就中正街萬壽宫舊址倣照歐美都市大會堂形式撥欵改造於本年四月竣工規模宏大樓上下能容三千餘人自此廳開幕以來不僅學術講演會有地可以講學其他如行政敎育籌賑游藝諸會亦均以此廳爲公衆集合之所本月九日午後學術講演會開會改選職員推王伯秋爲臨時主席由陶知行報告一年來經過情形及收支狀况并講演廳成立始末次選舉職員王伯秋陶知行當選爲理事部理事陸步青趙叔愚爲中英文書記陳芑蓀爲會計王甸白張默君當選爲評議部正副主席仇亮卿爲書記聞孟祿博士不日將來寗該會擬開會歡迎并請其演講學衛 
雜評一 
[外顔延期起程（默）]  
　　北京當局近忽屢勸顔弗赴美因之顔又有展期起程說國人求其故而不得遂不能不疑當局之始終未忘情於直接蓋當局對魯案覆文旣留有活動之餘地而對我國民之所宣示亦未有堅持拒絶之語誠未足使我國人釋然無疑也 
　　夫使不幸而果如國人所疑則當局非特不爲國家計亦太不爲自身計如謂直接與否之利害未有把握故欲與之一試其言固似也然同一無把握國民旣一致主張拒絶直接則將來提太議而失敗猶可見諒於國民使直接交涉而失敗其能當此重咎乎故爲當局自身計直接之危險百倍於不直接如謂當局自信直接確有利於中國故必欲與之一試其言亦似也然今日之當局决非有舉世非之不顧之勇氣果自信有利而又有不顧非難之勇氣則當毅然接受日人之節略又何必多此駁覆之一波折乎非自信有利而必欲一試則其人非愚即有不得已之隠衷 
　　然而國人意以此疑當局吾欲爲當局解說而不可得何也求當局所以阻顔赴美之故而不得也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[關於太會國民代表之彚報]  
　　此次太平洋會議我國於政府代表而外更推舉國民代表以宣傳民意洵爲得未曾有之偉舉前日祖餞情形業經詳誌本報寰球中國學生會昨發通告於本埠會員云（啓者太平洋會議我國國民代表余日章蔣夢麐兩先生定於本月十五日下午四時半乘俄國皇后號放洋在三馬路外灘海關碼頭登輪上海各團體之會員均擬前往歡送一以表示吾人之敬意一以表示吾人之信任心屆時務望台駕亦到埠歡送爲盼）云云 
余蔣兩君爲太會代表業經商敎聯合會議决現以行期在即故日昨該會致余蔣兩代表函略云敬啓者此次太平洋會議關係我國前途至鉅我商學兩界議推代表赴美參與會議以爲國民代表台端峻德碩望素爲國民所信仰昨經商敎聯席大會一致議决公推先生與（蔣或余）君同爲全國商會聯合會代表赴美以宣達眞正之民意開國民外交之先聲遠洋跋涉仰賴賢勞合行具函奉懇務祈慨允爲荷云云 
[太會二批代表團出發訊]  
經費有着　顔周由日渡美 
國聞通訊社云第二批太會代表團將乘十五號開行之俄國皇后船出發赴美一節迭經報告兹據確訊所有派赴太平洋會議各種經費巳漸有着落奉天張使已協濟十萬元到京各省當不乏繼起者而内國銀行團亦允籌墊五十萬元顔外長因經費有着國内政潮亦較平穏出洋之意又漸活動現有十五日由京啓程趕赴日本搭乘俄國皇后號往美之說周自齊氏或亦赴日登船昨交涉使署接到最後之京電囑即代訂九艙位墊付船價其由滬上船之團員章祜楊天驥約於今晚或明早登輪云 
[商敎聯席會議開會記]  
　　十月十三日第二次　預備歡送國民代表 
昨日全國商敎聯席會議在上海總商會議事廳開第二次大會是日三時半開會到會者爲十四省三特别區共計八十一人議事日程（一）外交審查報告（二）内政審查報告（三）關於敎育兩界有共同利害關係之提案（商會聯合會袁治雲等提出）開會後主席報告昨日議决本聯席會議公推余日章蔣夢塵兩先生赴美宣傳民意兹已由書記長具公函（函稿另登）即報告次議歡送代表事决議先函詢代表何時有暇再行定期歡送（一）外交審查報告由審查長沈恩孚報告略謂審查商敎兩會提案有三點相同（甲）稅法平等（乙）撤銷領事裁判權（丙）派遣代表（现在代表問題已另案辦理兹將（甲）（乙）兩項參加原擬宣言草案稍爲修正請候公决當由書記長將宣言朗誦討論多時對於關稅問題略有修改又議（二）内政審查報告審查長袁希濤報告審查情形對於原宣言書略加修正大致仍照原案通過散會時已六時矣 
[參與濬浦會議之技師行蹤]  
　　大陸報云上海漢口工程國際專家顧問會之美代表白拉克氏已於昨夜由北京到滬白前充美國陸軍工程技師長近由美國乘亞后號輪船到横濱後乃改乘火車通過韓境直達北京又法代表彼里爾氏亦於　晨附中國號輪船由美到滬彼氏曾擔任蘇彝士河技師二十年英代表巴麥氏約十三日可到定星芿六日午前在九江路濬浦局開第一次次會議下星期一晚間濬浦局將在禮查飯店宴待諸代表云 
[美商游歷團來滬期]  
　　大陸報云據上海美總領事克銀漢所接華盛頓國務院消息美國舊金山商會游歷團訃一百餘人已於十月一日乘帝邦號輪船由舊金山出發定十月二十六日到滬然後赴馬尼剌新加坡西貢海防香港廣州等處 
[請測蘇浙幹路之函復]  
　經費仍請建設協會擔任 
全國道路建設協會前曾計畫蘇滬浙長途汽車路綫其杭滬一綫測量興築經盧督允爲協助並移兵作工至蘇滬一段前由該會主任王正廷函請齊督飭令陸軍測量局先行測量兹據齊督函復略謂測量路綫有浙例可按自屬樂予贊成事繁途長計日程功異常重要測量人才局中尚可抽調至該項經費應由協會擔任 
[上海對美輸出報告]  
　　大陸報云本埠美領署發表上海對美輸出之報告計九月底以前三個月内上海輸往美國之貨品值美金一千二百七十萬九千七百九十七元合計今年九個月内共爲美金四千九百九十萬七千七百八十二元其中可注意者最近三個月内有價值二百四十九萬九千三百七十四元之金條運往美國合計今年運美之金條共值一千六百六十四萬六千零五十九元除金條外九個全國商會敎育會聯席會議攝影 
月内又輸出價值八十四萬一千九百六十五元之金幣至於普通貨品三個月内以生絲爲最多計值五百十六萬五千六百七十八元今年生絲共輸出一千七百零四萬三千七百零三元花邊繡貨茶葉亦皆輸出不少兹將價值逾五萬元以上之輸出品種類分載於後 
三個月九個月 
銻六八三二九二八○六三五 
猪鬃六九五○○二六六一二三 
樟腦五七一三一一七五七三一 
花邊繡　八○八三六九二二七六五七五 
乾繭四二七五九二八四四二○一 
蛋製品一三五二二四四八八○三○ 
毛羽九三○○五二一七四三九 
髮網七四七○○九二○九九一五七 
珠玉五五三二○六八二二一 
羊皮一○八一二四一二八九九五九 
生絲五一六五六七八一七○四三七○三 
野絲五一三○四七一二○○八○七 
廢絲二匕二七八四七九八三一九 
府綢二四二三六○九四七七二一 
羊毛九一九八四四八五六二 
茶葉九三九一○一一六三五五○六 
過去三個月内上海輸往馬尼剌之貨品值二十五萬一千七百十六元合九個月計之共值八十六萬零四十九元上海輸往檀香山者三個月内爲九千八百八十四元九個月内爲四萬六千零六十一元 
[法界取締交易所三誌]  
中國官廳之催命 
　　駐滬法總領事因取締界内交易所徵集各方面意見日來有某律師詳送辦法頗爲詳細此外送到者亦不少日來由法領詳加較閱因有已經奉准註册之交易所爲數不少對此問題擬俟會議表决斟酌辦理惟聞許交涉員昨又函達請其從嚴實行取締以敦睦誼云云 
[勞工增資運動五誌]  
期達到錢碼改洋碼之目的 
如違和平送祖師神前議罰 
上海漆業内作公民昨發通告云啓者吾漆業内作工人每日所得工資錢二百九十文比較外作相去太遠本難度日近因百物昻貴千錢不能購斗米洋價飛漲五工不能得一元因此計窮力盡無法養家父母妻兒皆將成爲餓殍曾經公推代表用和平方法具書懇求業董店東加增工資已得力顧大局多數店東允准改給洋碼本有解决希望豈知有不顧衆工生計窮困者暗中反對利用壓制手段因此代表規避主持乏人然欲謀公衆生計難得店主歡心再四籌商定於明日上午八時起凡在内作同業一律齊集公所靜候各店東駕臨協議以期一致解决而免雙方隔膜務望吾親愛之同業遵守文明秩序不得有所紛擾以保守吾工界崇尚道德之尊嚴要知此次請求加增工資悉照文明規則進行以達到錢碼改洋碼爲目的如有違背和平要挾鬧事等情一經查實當扭送本公所祖師神前秉公議罰决不寛恕此佈云 
[航業消息彚紀]  
俄后號明日放洋碼頭費加十之一 
招商局長江班輪江永前日由漢口來滬裝來現洋五箱每箱五千元均存放輪中儲銀間内惟此欵運來並未報關係由買辦名義帶申者當船至浦江因碼頭上尚有他輪故就金利源埠前之江中抛停至翌日起卸時見銀箱已有一具已經打開檢點被竊洋三千元現船中茶役人等均已拘入捕房訊究一面欵由買辦李樸臣照數賠出 
昌興公司俄后號准定明日下午四時三十分放洋旅客由小火輪亞歷山大號在新關碼頭接送至吳淞換登郵船吾國太會各代表之行李物件中如有重大物依往者今日均須送至北京路運貨冩字間預先運去上海裝往温哥武之出口貨共有湖絲茶葉兩項計四百噸 
　　招商局新江天因開班不遠買辦一缺昨經該局發表以老江天之胡蘭生調充又將廣濟買辦剿少吾調接胡缺遞遺廣濟買辦一缺則尚未派定云 
　　太古公司浦口班輪停駛已兩月有餘現自十月份起照常規復航線昨日已開始派四川號行駛矣而怡和則尚未復行也 
　　近日由港漢各埠運來之小銀角甚多計自十月份内之來滬者已在五百萬角以上均以上海運港之大條銀所改鑄者昨招商局之泰順號進口由港又裝來毫洋七箱合洋二萬二千九百元又有金子兩箱值洋六萬九千元金洋細五箱值洋十六萬八千元又有點銅錫七百件價值五萬餘元云 
　　本埠南洋烟草公司由浦口方面轉來大批中國産香烟葉二千大桶今日托怡和之恒生號轉裝至香港製烟另有大批華紗一千件亦由恒生裝赴汕港粤三埠起卸 
　　提督公司之極庭號今日開赴波士登紐約上海有大宗華茶羊毛及中國自造之電燈泡並野絲地毯蛋黄等一千五百噸運去 
　　本埠招商局中棧北棧東棧及楊家渡碼頭大來碼頭藍烟囱開灤海洋社日郵社大阪張家浜公和祥及順泰碼頭等各碼頭聯合議定因現時各項費用增加决定自明年一月一日起照一九二一年正月内所定之碼頭費及起貨卸貨費三項價目一律增加百分之十刻下已經通告各輪公司至於加增棧租一事亦在會議之中雖尚未確定發表然不久亦將踵行也 
　　怡和洋行經理之北京城號昨日已在青島卸清貨物開來明日可到上海現定二十八日由滬裝儎出口貨至亨堡此船係本年新落成之大貨輪凈量有一萬三千噸尚係第一次開班來華聞同樣之輪尚有三艘十月内均可到滬云 
　　英國　　公司現有笛爾惠亞及彭谷號雨輪從孟買裝有大批棉紗花衣一萬餘件來滬兩輪皆在途中而昨日叹得電訊謂刻下將加派羅哈號一輪亦裝印度花紗至滬云 
[本星期之外國股票市况]  
　　本星期中外國股票市面可謂疲呆已極交易均形清淡價格亦大都鬆動其原因則由於本埠銀根甚緊先令日見放長也且交易所中華商交易自各種交易所設立以來人已冷淡矣本週中各船廠股交易極少上海船廠股價十二月期一百二十五兩五錢新工程局股現貨十一兩二錢五十二月四十一兩六錢五紗廠股大都疲軟上海紗廠股價一百四十八兩五錢怡和股現貨跌至二十二兩七錢五東方紗廠十七兩一錢五其餘惟揚子保險公司股十六元未變動價將看好云 
[本星期之絲繭市况]  
　　白絲市面平平略有交易八繭灰經交易甚多扯價五百六十兩共計成交五百九十四包計成交八繭灰經八十包價五百六十兩黄絲九十四包價自八百四十兩至一千零三十兩廠絲二百十包價自九百九十五兩至一千一百二十兩復搖廠絲一百九十包價九百二十兩至九百五十五兩云 
　　乾繭市面自八月以來異常疲呆本週之中市况稍形清淡秋繭約有二百十擔成交扯價每擔九十五兩半夏繭成交甚多價扯一百十兩春繭成交八十擔價一百五十二兩均係本地絲廠辦去目前本地存繭約春繭一千擔夏繭數百擔秋繭五百擔並聞無錫常州秋繭收成尚佳約一千五百擔云 
[吳淞商埠局會議紀聞]  
　　吳淞商埠局昨下午二時開職員會各處科長及秘書科員均列席會議公推總務科長季銘又君主席提議案計十五件先將印刷品分送查閱依次議决其中最關重要經詳加討論者如建築馬路佔用民地或洋商地之辦法案拆讓民地或洋商地上房屋之辦法案本埠東北部詳圖現已繪就縱横幹線先用紅線標明以待討論案藴藻浜大橋價已估定預備何時動工案藴藻浜泰興安橋馬路現已登報招工投標此外如陳家木橋馬路及江灣寳山各馬路等應否次第進行以及提議清潔事宜以重衛生案預備土地登記辦法案議畢已六時聞金坐辦病體告痊開會兩日前曾與各處科長接洽一切日内即可銷假云 
[銀市觀察一班]  
　　譯蒙梯銀公司報告云近來印度方面銀貨賣買均有歐洲諸邦仍有售出印度中國方面投機頗盛至於將來趨勢殊無把握蓋或有意外之事發生亦未可知不過八月份中印度之國際貿易輸出超過輸入之數計二百三十四萬七月份一百三十五萬則印度方面在倫敦市塲上恐仍將吸收大批銀貨又查近來有大批銀條運往孟買目前印度存銀計三千條云 
[洋糖市况]  
　　太古車糖市面轉俏惟四半殊形潮熱不若怡和之康字之白凈乾燥但怡和四半温行存不多前次開進時十一兩六錢祇開一盤當時有多數未曾派着刻下市面僅划九兩二錢拆息不算每包須虧蝕血本三兩之譜滬上行家人心看漲看跌亦不一致東白神户廠仍開七兩五錢加費五錢半包額不限數市形飛俏大勢糖市形勢底價已賤祇須銷路稍動當然有高漲之望云 
[日本市中之華日蛋業競爭]  
　　譯經濟報云近來華蛋輸往日本數額甚巨一般有貨者大都抑價不肯放盤蓋受銀價日高之影響最近上海鮮蛋價格每箱（計三百枚）九元五十仙天津蛋每箱九元（日幣）目前天氣漸冷故蛋價尚看續高而一方面日蛋價格則有江河日下之勢計近價每箱二十元至十八元九十仙云 
[滬杭甬鐵路消息]  
　　滬杭甬鐵路上海南站昨日（十三）由杭來滬之早班車在杭州造幣廠裝來現洋十萬元分裝二十箱係上海日夜銀行六萬元中國銀行二萬元鹽業銀行二萬元又滬嘉區間車在松江典業銀行運交上海新華銀行五千元以上共計現洋十萬五千元均運抵上海南車站卸車云 
　　滬杭甬鐵路三濟轉運公司昨日（十三）由杭來滬之貨物車在筧橋裝來新花衣一百包在日暉港卸車又莘莊運來新花衣三十四包在上海南站卸車係南市大隆花行之貨 
　　滬杭甬鐵路昨日（十三）由杭嘉區間車由嘉興開杭之一百零二號有搭客購票至臨平該車至臨平站尚未停穏該客要緊跳下一時失足跌在月臺下車輪底幸該車已停故未致命然頭部及肩膀已跌傷甚重當即送醫院醫治云 
　　滬杭甬鐵路管理局長以該路車務代理總管楊先芬現已試用一年期滿特呈交通部請予實補車務總管以資熟手在案兹悉該局昨已奉到部電准以楊先芬補充滬杭鐵路車務總管又電開滬杭鐵路車務帮總管倪兆椿在路成績頗優着即調部差遣云云該路局長任小山奉電後即已分别飭知其所遺帮總管一缺頗關重要即物色薦舉云 
　　部派太平洋會議專門委員章祜氏由京南下乘滬寗路夜班快車於昨日（十三日）晨到滬 
[各商樂助賽槍奬品]  
　　公共租界各商舖聞本年萬國義勇軍總賽槍大會業由總司令部擇定本月十五十六二十二二十三（均星期六星期日）四天舉行惟大會後購辦奬品與贈奬時各種禮節非常隆重所費頗屬不資日前已由各店舖折銀送至總司令部三數日間已達千餘元之多地方居民對於義務兵士之感想於此可見一斑矣兹將助奬各局所行名照錄如下公共租界工部局贈大號銀鼎一座雕刻精良玲巧奪目聞價值約銀數百兩又彚司洋行大班屠魯門君贈大號銀碗一架價值百餘元怡和洋行太古洋行各助銀五十兩英英美烟公司客利飯店壳件洋行上海飯店白利槐雷君各助洋五十元元芳洋行怡泰公司各助銀二十五兩匯豐銀行中國皂燭公司臺惟洋行天祥洋行上海跑馬總會亞細亞炎油公司萬國賽槍會龍飛汽車行紹和洋行大來洋行老德記藥房平和洋行喬哲夫兄弟公司德和洋行老公茂洋行鄧祿普洋行以上均助洋二十五元福利公司助銀十五兩長利洋行祥興洋行杜芳公司以上均助銀十兩大北電報公司卜内門公司天裕洋行大陸報館華昌洋行揚子水險公司寳威大藥房正廣和洋行以上均助洋二十元麥加利銀行好時洋行瑞士國洋槍總會保泰洋行吉時洋行川北電氣公司英昌洋行望賚洋行景泰洋行英商牛奶行新瑞和洋行利華洋行提督輪船公司以上均助洋十元新孚洋行助銀五兩益豐洋行助洋五元目下尚有陸續繳到者又聞此次賽槍報名截止共得賽員有二百十五人之多（去年祗有一百八十二人）計開葡萄牙隊四十名美國隊二址六名中華隊二十四名日本隊二十二名英國愛字隊二十名蘇格蘭隊十六名英國後援隊十六名英國皮字隊十二名水師陸戰隊九名總司令部七名過山砲隊六名工兵隊五名機關砲隊五名馬兵隊三名海關隊三名意大利隊一名昨總司令部已發通告定十五日清晨六時開始比賽各賽員均御操練服於五時三十分鐘齊集靶子場候令想此比賽期内各國健兒必有一番競爭也 
[女青年會彚聞]  
　　褒葛屠三西女士來華　　徵求大會之預測 
　　上海女青年會近有嘉賓三人惠然蒞臨蓋皆女青年會重要之人物而萬里重洋遠道來訪者也三人者爲褒東女士ＭｓｓＭｏｒｇａｒｅｔＥＢｕｒｔｏｎ葛來戴女士ＭｉｓｓＭａｂｅｌＣｒａｔｔｙ屠女士ＭｉｓｓＣｏｒｏｌｉｎｅＢＤｏｗ　褒女士曾往北京參預協和醫學校開學典禮方於前星期晚抵滬褒葛二女士此次係隨同北美國外傳敎會之中國敎育團來華三女士皆與女青年會有密切關係葛女士乃美國女青年會全國協會之總幹事屠女士乃紐約女青年協會幹事訓練學校之敎務長而褒女士則美國女青年協會會議部之執行員也 
　　褒女士頗知名於留美中國女學生間因彼對於中國女學生個人之感情特好中國女子初至美國生活上諸多不便女士則爲指導將護使之舒適其有感思鄉之苦者得女士之慰解輒能念慮都消安心求學褒女士此次隨同敎育團由日本高麗而至中國以研究各國之宗敎敎育該團團員今已分頭往中國敎育中心地點從事考察惟褒女士在本星期中仍須徘徊上海然後逕赴廣東大約女士留華期問當以廣東爲其事業之總匯處云上海女青年會徵求大會徵求期間有兩星期之久該會分團募捐諸領袖爲女青年會介紹新朋來相臂助甚爲忙碌該會爲中國青年婦女服務之事業旣日有所增則今年社會對於徵求大會之熱誠自必驟進故捐助輸將各方響應衆力所集偉舉易成該會一萬五千元之預算當在十月二十六號徵求大會終了之感謂可如數籌集云 
[中央信託宴報界十五日公司正式開幕]  
　　四川路五十三號中央信託公司定本月十五日開幕昨晚七時先假聯華總會宴請報界人士到者十餘人由該公司董事長田時霖總經理嚴成德協理袁近初信託部主任田我醒君等殷殷欵待宴叙盡歡九時許方散聞該公司已規定先營信託銀行保險儲蓄四部資本旣厚運用得人將來發展可爲信託界前途放一異彩并聞其未開幕以前已接受信託銀行保險等業務多種云 
[審訊私鑄國幣犯案判决]  
十九犯判罪一人開釋 
　　北江西路一百五十三號屋内之私鑄銀輔幣機關業由虹口捕房破獲計拿案犯二十名抄出機器五部及製造物品與造成民國十年廣東省造字樣當兩角用之銀輔幣若干解由公共公廨審訊情形已迭誌本報昨晨續審捕房將在押之何昌法陳元陳鑑李榮屠根元陳阿二陳阿四潘興杜林陳炳胡榮謝長學陳威彭九陳根林劉福周雲翹潘深明潘成簡奀等二十名連同證物押解至第坉刑庭由張襄讞於九時半會同美副領事奥爾門君升座原告捕房方面對於本案一切證據業於上次提出證明兹經研鞫各被告對於此案之關係首由被告代表律師向第一被告何昌法詰據供稱我向在恒新輪船上爲水手每月工資十六元此次在船上遇一馮姓其人彼邀我來滬在該屋内帮忙所有屋内陳設及製造機器與寳銀各物　係馮姓置備馮於案發後不知逃往何所陳元供稱寳安祥號係馮姓所開我係由馮雇用製造銅鈕扣陳鑑供稱該屋内之製造所用藥水由我管理惟主腦人實係馮姓彼已逃避李榮供我受馮雇用在該屋内專司軋製就之銀角每月工資由馮發給屠根元供稱我在該處係造銅鈕不造銀角陳阿二陳阿四潘興杜林等均供由馮雇入該屋工作爲日未久對於私造銀角一事不甚清楚各 
 
 

Page 15

 
 
等語其餘各人供詞含糊各被告供畢被告之律師即爲辯護以二十人内祗第一至第四被告對於本案頗有嫌疑然主腦之馮姓旣經脫逃應請堂上從寛發落其餘十六名實無關係請爲開釋云云捕房代表斯芾福律師聞語反對以案關私鑄貨幣且其機關極爲秘密捕房破獲頗費心思抄獲機器業經證明確係製造貨幣所用並非用於製造鈕扣者各被告所供之馮姓實係第一被告化名故其言不可信而私鑄之銀角且已被流入市面殊屬擾亂金融故捕房控告各被告均係違犯新刑律第二百二十九條請堂上將第一被告處以無期徒刑餘人亦須從嚴懲辦中西官核供磋商之下以簡奀一名年幼對於本案訊無關係着即開餘人私鑄國幣罪均成立美領判决爲首之何昌法監禁十年張襄讞以公堂無判决五年以上刑期之權故判何押西牢五年期滿帶堂再核陳元陳鑑李榮三名會判各押三年屠根元等十五名各押滿一月起案機器銀寳銀角銀元鈔票等物悉數没收充公 
[和樂里又出刦案]  
　　新閘路和樂里一千二百八十四號陳廣中家被刦並轟斃事主一節曾誌前報兹該里一千九百六十號嚴金生家於前晚七時許忽來盜匪四人敲門入内出示手槍嚇禁聲張當被搜刦去值洋二百餘元之衣飾現洋而逸迨該管新閘捕房得報立飭通班中西包探馳往兜拿該盜等已早携贓遠遁該探等即至事主家内察勘一過並詢明各盜面貌服式口音回訴捕頭業已據情禀請麥警務長通飭各捕房中西探捕一體留心偵緝務獲贓盜解究 
[上海縣敎育經費問題]  
年荒減稅之影響 
　　本年秋收告歉災荒景象幾遍江蘇全省稅收正在酌議减成上海縣署曾邀集各市鄉經董商議辦法定有正稅減去四成附稅照减田畝帶徵學費暫停之議上海勸學所以全縣敎育經費附稅爲大宗收人近來略有推廣端持每年二萬七千餘元之田畝帶征爲之支配如果附稅實行减去四成田畝帶征停收一載之議則十年度各市鄉小學校維持爲難特函請縣敎育會集議維持辦法縣敎育會賈叔香君遂邀集本縣敎育界領袖於昨日午後三時在體育塲縣敎育會開臨時會議議决對於縣署召集市鄉經董議决附稅減征田畝帶征學費暫停一案認爲有礙十年度縣市鄉預算規定之敎育經費應由本會將未能减征及暫停之理由切實聲叙呈請縣公署照舊征收以維敎育六時散會其呈縣署文則主照舊帶征惟此項捐欵旣經縣署召集市鄉經蓮議定在先如果變更自須再行集議以利推行不知縣署如何答覆然無基金之敎育實困難極矣 
[日僑之疾病與衛生談]  
　　十一日上海日報云上海霍亂一時極爲猖獗近因天氣歸於正調昨今逐次减少漸見終結日人殆全愈退出病院本月一日發病而入工部局避病院之米澤某昨午後一時亦病痊出院故現在僑滬日人已無一人之患霍亂者矣又云上海居留民團發起定期種痘向例每年春秋兩次今秋季一次則定於十日午後二時至五時十一日兩日間在日本人俱樂部樓上應接室施種云 
青 
[青年會消息]  
今晚（十四）八時青年會於大禮堂歡迎全國敎育會聯合會曁全國總商會聯合會兩會代表届時先由幹事陪同參觀會所然後導引入禮堂會長致歡迎辭後即開演活動電影并欵以茗點是亦聯絡交誼之一道也 
又該會智育演講會并於同時敦請中華衛生敎育會幹事胡宣明醫學博士主講（眼之衛生）云 
[約翰畢業生交誼會預誌]  
本月二十九號（星期六）下午二時至六時上海約翰大學畢業生同學會假座愛文義路小沙渡路轉角何積藩君處舉行同學交誼會聞何宅屋宇寛敞佈置極爲完備蒞會諸君可乘靜安寺一路電車於小沙渡路下車甚爲便利再此次宴會備有極佳菜單不取餐資想屆時定有一番盛况也又聞該會甚願蒞臨者偕親戚或子女同往并請預告人數以便定　云 
[留英學生聯翩返國]  
學術研究會歐洲特别分會法學博士周更生　科碩士李毓垚政科碩士袁昌英女士於日　山歐返國寓東亞旅館聞與總會有所接洽云 
[中西球隊之比賽]  
　　西門外公共體育塲甲組足球隊隊員約西人别克司球隊隊員於明日午後二時半在塲比賽足球兹將該揭出支配與賽各員姓氏錄左（正賽員）張敏璋孫炳　張予震王芝馥張玉麟何春輝饒惠生哈元貞邵鵬李大裕唐恩霖等（預備員）俞綬玉徐樂宋關通姚麟書張光甫熊瑞生等十七人至時各盡技能當有一番豪興焉 
[中國公學小風潮]  
　　中國公學自開學後舊敎員全體留職未曾十分改革此次忽於前日有少數學生受人利用强迫罷課搗毁辦公室聞主其事者預料不久必自平息亦未有何等處置而學生方面發有宣言兩通其具名者爲中學學生内係聲辨並非受人利用者如此細故諒必能立予解决也 
[洞庭西山同鄉會常會紀]  
　　昨日下午二時洞庭西山鄉會假西門外黄家闕路金庭會館開第二届常年大會會員到者一百餘人會長秦山森主席宣布開 
批准（二）正式入會會員已百五十餘人（三）推舉徐勤安等十人爲評議部董紳後有徐菊吟君報告收支各　賬朱煥章徐　生諸君皆有演說謂同鄉　須熱心毅力以成永久云散會已四時矣 
[寄美包裹之新章]  
　　上海郵務管理局昨發出交通部郵政總局第五九一號通告云往來中美之包裹爲通告事兹定民國十年十月十五日起嗣後寄往美國之包裏每重一磅或一磅以下之畸零計收郵資二角四分如其交寄包裏地方非屬郵政章程下集標有庚字之通郵處所者則應另加國内郵費至於重量均以二十二磅爲限止此外關於收寄發往美國包裏之其餘各項章程條例一切仍屬有效此告 
[押店吊贓之新辦法]  
華界城廂南北各處地點之三等公典（押店）同業對於警界偵探吊贓一事因有未經簽字擅自請吊贓物者其中不免有混冒是以由該業公會據情呈請淞滬警察廳長嚴行整頓在案現經徐廳長飭知司法科長查照嗣後凡遇三等公典吊贓之案須令偵緝隊士携帶警廳名片並答明應吊何種贓物塡明年月日字樣然後往吊以昭鄭重而杜冒混一面諭令失主隨繳當本以便由該公典派人領取其赴廳領取當本或領回贓物時由廳預給出入門證歸該公會給予該公典持廳由門崗查看騐對即便放行出入而免門崗阻止現定即日實行 
[虬江菜攤與警察衝突春森公司之過也]  
　　閘北虬江橋輩素菜攤捐前經春森公司向閘北工巡捐局承包素菜每攤已加至月捐一元二角乃該公司意猶未厭又於前日派收捐人薛四前往傳知各菜攤户自即日起每攤每月再行加捐各菜攤户因生計艱難懇予緩加該公司不允請警前往菜場將不允加捐之各攤户强行驅逐各攤户羣起反對遂與巡警爲難以致彼此動武内有菜攤户田德寳被毆受傷事後經各攤户赴淞滬警察廳具稟請將警察薛寳義懲辦並赴閘北工巡捐局請取締春森公司不准隨時加捐以恤小商云 
[忍心害俗之命案寗可以竹扦戲弄肛門耶]  
　　成衣葉耀蓮遭小流氓錢福生許榮生等拆梢不遂以竹托揷入葉之肛門致傷臓腑因此斃命報請法庭獲犯研訊判押候緝在逃逸犯到案并究並派員將葉屍剖腹騐明候辦在案兹悉此案在逃各犯迄今日久無獲是以地檢廳以本案未便久懸應將獲犯先行判决辦理餘犯俟獲案後訊明另行判决等因故檢廳預審終結擬以錢福生許榮生二犯殺人致死罪起訴但審判廳之審判長於刑庭預審後擬改以錢許二犯戲弄致死辦理定期公開辯論不知究竟如何結果也 
[謀殺案中之証人不願作証]  
　　城内檢察廳以顧金鰲控告王國泰謀斃伊妹顧岳秀英一案須戴生昌輪船局夥金壽亭到案作證因備文派警投公共公廨聲請協傳諭候預審核奪在案昨晨中西官升座預審即由檢廳法警韓瑞生到堂聲明顧投　起訴時曾言金姓願到案作證故請求協傳旋據金之律師到堂聲稱金對於該案不明案情不願往作證人中西官核稟磋商之下以金旣不明案請應候函復檢　查照 
[驗屍兩具]  
　　汪春（即小麻子）倒斃於方浜路小茶肆中由地甲報請地檢廳請騐昨午廳委孫檢察官毛檢騐吏等蒞塲檢騐當據挑舊貨貨擔中人舉出代表投稱死者與我等同業孑然一身並無親屬近來患病醫治無效而死現在小民等願集資代爲棺殮求察問官得供騐明汪春周身黄色委係病死判令該代表具結送查迅速棺殮又新普育堂煤屑路發現無名男屍由十二圖地保報請地檢廳相騐於昨委派張檢察官毛檢騐員等前往騐得該屍年約四十左右周身並無别故委係病死判令由堂棺殮 
[汽車殺人傷人]  
　　美界乍浦路武昌路口昨日上午十一時許有一千零七十八號汽車駛過適有十八歲江北人蕭三子在路行走不及退讓撞倒於地碾傷甚重經虹口捕房七百十八號華捕到來押令汽車送往同仁醫院醫治旋即傷重身死由捕帶該汽車夫楊阿五入捕房稟請捕頭核示奉諭着將屍車送斐倫路騐屍所候今日報請中西官相騐又昨日午後三時許有某號汽車駛經四川路撞倒在路行走之通州人俞丙貴腿足受傷由老巡捕房五百零八號華捕到來雇人力車送往仁濟醫院醫治一面抄錄汽車號碼呈報捕頭候示 
[華慶里刦案近聞槍彈從肺部取出]  
　　九號晚法界鄭家木橋華慶里趙南樓烟膏店被刦槍傷小店主沈德華一案兹悉沈前日經西醫將彈子自肺部鉗出後傷勢已　平復性命可以無虞昨由捕房飭探往查傷狀即據情復報捕頭候孩矣 
[横水洋面之海盜]  
　　浙省釣船金順興金順祥兩船於本月三月開赴福建裝儎閩省木植駛經浙江界之横水洋面突遭大帮盜船二十餘艘四面圍繞持槍刀棍棒蜂擁登舟勢甚猖獗船夥不敢與敵任其將財物搶刦人船一併擄去現該船主於姓得悉異常焦灼特函蓬萊公所報告情形請轉求緝獲並云同時他船數艘亦被擄刦云 
[重審金鐲案犯誌]  
盜匪劉金山糾合同黨姜老等行刦醫生孫鑑菴之妻孫薛氏金鐲一案前奉法庭訊明判决劉金山處死刑姜則無期徒刑據情申詳上台當以案中情形前後不符批飭原審衙門再行重審訊明詳報以憑核辦等因復查劉金山前押看守所因其滋生事端奉諭送往第二監獄收禁候示在案而地方廳奉令後立飭法警往傳原告孫薛氏等着於本月十三日下午來廳候審昨已屆期午刻檢察派法警並汽車赴第二監獄將劉金山提解到廳下午奉審檢廳推檢各官開庭命提劉及在押之姜老到案研訊詎孫薛氏並不投質問官略詰一過判劉姜二犯還押候傳到該氏再行訊究 
[銅作火災]  
前晚十二句餘鐘新閘牯嶺路二百五十號祝桂福所開修理汽車上零件之銅作内忽爾火發霎時冒穿屋頂當經救火會聞警立驅皮帶車馳往灌息焚燬樓屋兩間事後經新閘捕房捕頭得悉起火之家保有火險恐有别情即飭中西包探往查起火緣由稟候核奪 
[火未成災者兩處]  
前日上午十一句餘鐘美租界愛爾近路某煤炭店及午後二時北福建路二百六十四號門牌居户某姓家均因不戒於火幸在白畫覺察尚早經隣右人等帮同撲滅並未成災祗焚去雜物而已事後經滙司捕房捕頭得悉飭探分别前往調查有無别情稟候核奪 
[標會以賭博論]  
　　前日有人投函新閘捕房謂新閘路和樂里一千八百二十五號屋内設有賭博花會機關捕頭即率同中西包探協往調查適有多人正在標會因其形跡可疑遂將屋主婦人徐李氏書冩會簿之楊文鴻及婦人王李氏洪王氏黄林弟王小妹黄余氏俞王氏蒯黄氏等男女二十四人連同會簿會洋一併帶入捕房着徐李氏楊文鴻各存洋十元餘各存洋五元保出昨晨奉公廨俞襄讞會同美丁副領事逐一研訊之下以標會跡近賭博且情屬可疑會判徐李氏楊文鴻各罰洋十元充公其餘從寛免罰一併開釋會洋没收會簿塗銷 
[公共公廨訊案彚誌]  
　　昨晨公共公廨民四庭由關讞員會同英包副領事訊理各案併紀如次（一）洽記花邊公司訴孔文昭不理貨欵案孔延甘維露律師到堂請求减輕交保而原告代表許理律師反對結果被告律師請求减輕交保訊無充分理由未便照准（二）趙世福延禮明帮辦台維司律師訴汪成德不理賬洋案結果改芿七天訊（三厚仁堂訴周臨生不理欠欵案結果提早排訊（四）徐昌祥訴　德寳不理欠欵案結果改芿訊理（五）姚雲卿訴田煥州不理欠洋案結果改芿冉核 
　　又午後民四庭由陸襄讞會同日副領事田中氏訊理（一）婦人仇阿二（即吳仇氏訴其夫吳正坤虐待請求離婚案結果兩造均交原保准原告於十四天内修改稟單呈堂核奪（二）　光鈺等訴茂利號經理林大茂賬欵糾葛案結果准照理賬員聲請辦理 
[誌謝]  
　　　戲世界出版以來風行海内昨承大東書局惠贈第五册一份洵爲消閒之良本祗領之餘特書鳴謝 
中華職業敎育社通訊 
社址上海西門外方斜路三四八號 
[職業學校出品展覧會]  
　　本社組織職業學校聯合會舉辦出品展覽會各節前已略誌本欄兹所有通告總則等已發出特再詳細披露如次 
（一）通告 
　　警啓者本年八月本社組織職業學校聯合會成立之日僉以各地職業學校日見增多將欲表示藝術進程研究作業改良推廣出品銷路不可不就交通要點商業中心開會陳列以供衆覽議决舉辦職業學校出品展覽會當經推舉委員擔任籌辦前日召集籌辦委員會先議定展覽區域其議案如下職業學校出品展覽會區域分全國爲四大部（一）束部江蘇浙江安徽江西以上海爲集中地（二）北部直隸山東山西奉天吉林黑龍江以天　爲集中地（三）西部湖北湖南貴州四川河南陜西廿肅新疆以漢口爲集中地（四）南部廣東廣西福建雲南以廣州爲集中地（以上區域如有修正之必要得於實行時酌定之）各部分年舉行旣畢視時勢之需要舉行全國職業學校出品展覽會本屆先就東部舉行但他省已加入本聯合會之職業學校有願送出品者亦得陳列嗣議决展覽會總則徵集出品約言及進行日期表揭其要點如下（一）與會各機關以含有職業敎育性質者爲範圍（二）本屆展覽塲所定於上海（三）展覽期間約在十一年一月底二月初即舊歷壬戍之新年（四）展覽之結果延聘專家研究報告印分與會各機關并將出品酌量介紹銷路兹將前項總則等印刷品一分奉請台察提倡職業敎育諸君子與有同情倘蒙垂念此事影響宏遠樂予加入先將附去明信片在十月二十日前塡覆本社不勝感幸經費一層議决暫假定三千元通告應徵各校酌量擔任分一百元六十元三十元十元四等如無力擔任者聽其不足之數請社酌撥貴校慨任若干乞先賜示以便通盤籌畫如或力有不勝儘請明示同人一律歡迎至將來出品運輸必須請政府准予免稅此層當由本社具文呈請專此奉佈佇候覆音藉頌敎祺 
（二）總則 
（第一條）旨趣（一）表示學校藝術上之進程以喚起社會之注意（二）陳列學生製作品以引起敎育家之研究及改良（第二條）區域依據委員會議决分全國爲四大部本届先行舉辦東部以江蘇浙江安徽江西爲限而集中於上海但他省已加入本聯合會之職業敎育有願送出品者亦得陳列（第三條）學學校種類（一）職業學校（二）甲乙種　工商業學校（三）中小學校附設之職業科（四）其他含有職業敎育性質之機關（第四條）出品種類（第一類）農産品農産製造品水産口罐詰物蠶絲生産品其他特種農産品（第二類）金屬製造品木器籐器竹器陶磁器雕刻品標本模型玩具染織品化學工藝品其他特種工藝品（第三類）剌繡花邊髮網衣服其他家庭工藝品（第四類）圖案設計圖統計圖表簿記其他農工商圖表類在會各校得附送該校計畫書及報告書等一併陳列以資研究（第五條）地點以上海爲展覽地點其塲所俟確定後宣佈（第六條）期間十一年一月底二月初俟塲所確定後同時宣佈其進行日期另表定之（第七條）結果（一）由本社延聘專家分别研究著爲報告印送各校（二）酌量介紹銷路 
（三）徵集出品約言 
（一）應徵與否及應徵出品種類請在十年十月二十日以前依本本所備答復明信片塡報本社（明信片文略）（二）應徵出品件數及所占面積請在十年十二月二十日以前依本會所備甲種表式塡報本社（甲種表式略）（三）應徵出品標準如下（甲）學生自作者（如一部分由工師助作者應說明）（乙）有改良或創造價值者（丙）有大宗銷路者（丁）過大之件不便運送者得攝影陳列（戊）陳列之品同種類者至多以二件爲限（其有特别裝置者不在此例）（四）應徵出品每件須參照下列樣式自備卡片塡明黏附或懸掛（卡片式略）（五）應徵出品應塡具本會另備乙種表式隨同送到由本會憑表點清掣給收據閉會後仍憑該表發還（乙種表式略）（六）應徵出品陳列時最好由各校自行派員擔任以期佈置適宜（七）應徵出品必須在十一年一日二十日以前送到（八）應徵出品往來運寄之費由各校自行擔任 
（四）進行日期表 
發出通告十年九月底各校報告應徵種類十月二十日以前各校報告應徵出品件數及應占而積十二月二十日截止各校送到出品十一年一月二十日截止準備會塲陳列出品一月十日起展覽一月底二月初研究及發還出品二月十日以前刊發報告三月後 
雜評二 
[釋眞正民意（旡用）]  
　　天下有假乃有眞眞與假爲對待之名詞使無假則無所謂眞矣吾聞國民代表余日章蔣夢麐兩氏此次赴美爲宣傳眞正民意眞正民意者異乎假作之民意也項城强姦民意而創洪憲安福僞造民意百組國會是皆冒牌之民意非眞正之民意微獨國民不信任即列邦亦不信任矣今果有眞正民意宣傳於美大陸吾知民主先進之美合衆國上下必樂聞之雖然中國之民夙以緘默爲主義者也意思云何絶鮮表示則代表而欲藉以宣傳殆不可得曰不然不言之言甚於言之言也我民雖未囂囂然日以懷抱意思宣之於衆第厭亂苦兵久已呼籲於當局則限制軍備之希望爲我眞正民意之一財政金融紊亂已極小民生計維艱時感切膚之痛則反對軍事惜欵政治借欵爲我眞正民意之二秘密外交徒予惡劣政府以作奸之機無寗所言公公言之密約秘議概予棄絶則主張公開外交爲我眞正民意之三不平等待遇最感痛苦獨立國家應互尊敬法權稅權宜無軒輊則主張改正關稅撤銷領事裁判權爲我眞正民意之四德奥啓釁我亦參戰原爲敵佔之地聯合國有協力奪回之責而無據爲己有之理則希望日本之還我山東爲眞正民意之五諸如此類歷數之雖更僕不能終要惟友邦斥强權存公理摘詭譎謀和平凡平心靜氣而發表光明正大之主張當無不合於我所謂眞正民意質言之眞正民意者非人欲之私而天理之公耳 
公布欄 
[江蘇高等審判廳]  
民庭判决程沈氏與程慶文爲家産涉訟控訴一案（判决主文）本廳氏國十年四月二十八日之缺席判决關於衣箱部分變更之其餘部分仍予維持程慶文廳將箱子十七只交出與程沈氏共同負擔馬禮成與馬永茂爲 
日之判决無效外撤銷發還江寗地方審判廳迅予更爲審判紀獻廷與徐養之爲股欵涉訟抗告一案（决定主文）原批示撤銷本案應由原縣依照氏　訴訟程序迅予辦理盧王氏與盧鵬雲因田畝糾葛上告一案本廳定於十月十四日下午二時（宣告判决）諸老靜與盛恂卿因違約糾葛抗告一案本廳定於十月十七日下午二時（宣告判决） 
　　批示婁效莊呈爲縣署壓抑上訴狀請救濟由呈悉所訴是否屬實實候查明核奪此批十月十三號 
[江蘇高等檢察廳]  
　　批示陳超　狀悉候提卷核奪此批陳陞庭狀悉准予轉令該縣依法究辦此批張清狀悉候同級審廳將全卷函送到廳再行核奪此批徐　猟徐杏生狀悉准予上告此批蕭金福狀悉准如所請辦理　批黄明富狀悉候提卷核辦此批黄禮法狀及抄件悉候令揚中縣均知事依法辦理此批鮑仁俊不服泰興縣庭諭提起抗告呈遞一狀周　祥等對於韓駕六案委俞晋陶辯護旱遞一狀徐建勳補具理由呈遞一狀徐子卿不服泰縣堂諭提起抗告呈遞一狀周培之對於曹違夫案提出辯訴　遞一狀徐建勳提出追加辯護理由早遞一狀以上六狀業　本廳查閱函送同級審判廳核辦　即知　此未　十月十五　　　　　　 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[重九之無錫半日遊] [  宣閣]  
　　今年重陽節適值星期日星期日者上海每七日中之小節也故今年之重陽乃成爲錦上添花之佳節而寒露節亦值是日如此良辰遂爲旅行之絶好機會同學顧華二君皆新婚久爲是請其用意是否欲吾謁見其如花美眷乃不可測然因此而吾遂有旅行之衝動本與吾弟威閣約同作盡日之遊而威弟竟於重陽前一夜接他處快郵不果行事之不可前定往往如此 
　　滿城風雨近重陽此古人閱歷語重陽非盡可作登高之舉可以概見今年早秋多雨故重陽前後之氣候乃明媚温煦達於極點登高賦詩之佳日此其時也車以七時三刻發車中之客旅行人物居多而往蘇者尤夥早行氣清竟無薄霧濃霧愁兹永畫如易安居士所言道旁購食鮮菱知爲塘中新採者風味絶美令人回想鄉邨生活蓋此物决不可得之於都市也十時半抵錫顧君潤卿在車站相候可感也驅車至其家見其新夫人與其夫人之畫於中西設色泻染之法皆爲之綽有餘妍令人歎服其家無他人僅傭一女僕室中陳列疏落淡雅無舊式家庭紛紅駭綠之習此非參用西方美術觀念曷克臻此顧君之福慧雙修不可及也復相邀舊友華君士源來此午餐餐畢再往華君新宅拜其新夫人遂游惠山 
　　惠山在無錫城外由車站循通惠路往可七八里人力車資須二毛途中凉風習習日薄雲陰撲面山容猶餘黛色穿運糧諸河有吳橋爲求新廠主皖入所造建築尚不失之偉大左顧黄埠墩已半爲焦土矣抵山麓往游昭忠祠賢良祠及山上各校後者之中以第八國民學校爲最佳登山未及半即下以華君染足疾也山下之五里街不甚廣而頗平坦兩旁皆盛植桑景物别饒風趣 
筆記 
[慘紅記（下）] [  余空我]  
　　嗟乎此行爲天醉計計誠得矣即爲予妹計又何不樂有奮志青雲之夫壻予爾時思之心乃彌樂密察予妹亦時現無限之愉快而誰知有大謬不然者紅姑實非女學士也安足以偶新人物予爾時偶念及此然一思天醉之平素則又自笑爲過慮天醉當不如是也已而天醉歸矣飽受新空氣昻然音樂家矣紅姑迎於江滸携手喁喁而予之心亦頓釋天醉行裝初卸即受武林某校聘挈紅姑俱去去之始書札頻來予知彼夫婦至和諧也乃半載而音塵絶九月而予紅姑隻身來吾所形容憔悴涙痕滿面予驚叩所以紅姑惟痛哭謂吾已爲胡氏棄婦矣予聆之怒極携妹之杭將以詰天醉旣聞天醉已與某女學生結伉儷知不可强遂忍不計較而吾妹朝夕惟痛哭竟得失紅症予乃買舟偕妹歸故鄉年餘疾少瘳予亦改就杭中供職與天醉偶唔終囁囁無一語今妹疾發死矣遺書云云又奚足以勳彼予惟有負吾妹矣嗟乎若而人者尚足與言乎予讀書竟憶昔孤舟夜哭其紅姑耶則此後一帆東指時又添一番憑弔矣 
文苑 
[新寒怯夢詞] [  重陽]  
　　一千九百二十年十月十四日爲茂漪逝世後兩週年得五律兩首誌哀 
　　奄忽吾終逝慟君能幾回衆歡盈北户孤影上西臺旅夢飄林葉閒情賦嶺梅追懷人似醉萬變刼餘灰（北户指南美洲以其處赤道南門向北广也是日南美巴西麗河都城之麗景園朝野大歡會以迎比利時君后予則向城西傷時感逝而已予幼時偕茂漪赴南贛時蓮齋丈歷長大庾虔南等州邑初次相逢正在十月而美京死别亦在十月黄葉飄墮之時前塵如夢相隔僅十餘年耳 
　　又隔萬千里載賡十四寒無謀三度别有滬幾回乾珍重歸宜早蒼茫日易殘此情猶昨晚一枕下邯鄲（予當一千九百十八年十月十四日茂漪染寒疾逝世時覊居北美逝後一週年之同月日在上海第二週年同月日又在南美萍踪不去　可望而不可即 
轉逐每年相隔萬千里回念十月十三晚茂漪臨危囑予愼疾早歸之言似猶在耳而其靈魂今已不知飄盪向何所予一生無謀重累斯世愛予之人固不獨一茂漪然而逝者不可追予之負茂漪此恨茫茫實將長此終古矣） 
劇談 
[都門劇塲雜志] [  半塘]  
　　乾元山一劇京都現在大行而特行一日在吉祥見朱素雲演此是晚在三慶再見俞振庭演此劇翌日又見俞華庭演此一日半時間中此戲凡三見余笑謂友人曰吾輩大約係學習此戲而來 
　　郝壽臣之曹操力摹黄三功夫確在董俊峯之上鈎臉亦頗有黄氏遺風雖未能潤甫神化然得此已非易易一夕與小余合演打鼓駡曹殊覺雋永有味此人南來滬人士必定歡迎 
[小劇談] [  劉豁安]  
　　秋胡戲妻之羅氏惟知守禮至薄良人而不欲生馬前撥水之　氏旣不安貧復不知恥乃羞忿而死同一女流如是相懸其人格眞堪研究焉然買臣新貴氣燄亦太忘却本來面目矣 
　　　　客之閔覺審潘洪之寇準均有風力不愧法曹至寇之偶然託庇於賢王借助於陰司則亦因時制宜對病下藥所謂不得已也未可厚非 
　　小放牛與十八扯雖同是一雙小兒女之游戲而一則天眞一則無賴似有區分然十八扯之收場亦恰到好處即一語道破之（鬧得頑的）爲入情 
小說 
[劇賊胠篋記（二十三）] [  一圭]  
（四）一夜 
　　我道這却不好因爲一封信的往返至少須兩天的工夫我想不如去走一遭反覺得便當些那醫生道那麽你就騎馬去便了我道不能坐火車去麽那醫生道雖也可以但我主張你騎馬去難道你不能騎馬麽我道我能騎馬我就騎馬去便了那醫生道那麽很好你可曉得這一條大道很爲平整經過威特爾西越過豐富山頭就看見一叢樹林一道河流再向前走不多遠就可到了倘我有閒工夫我還可陪伴你去我道但是往那裏去尋馬麽那醫生想了一想道我有一匹小馬很爲雄壯是可擔任這個差使了往常我騎在他的背上一口氣他能走一百多里路他的脚力可算是强大的了我道你這般的照顧我眞呌我感激不盡了那醫生道你說這些客氣話做甚麽呢你明天動身去麽我道去的那醫生道那麽我們明天再會罷辣弗里司說到這裏停了一停喝了一口麥酒擲去那一段吸殘的捲烟又換上一枝道後來我又親筆冩了一封信給那辣弗里司那時我的手指雖因打球受了些傷却無關重要仍舊能冩字這封信冩好我就立刻發出等到第二天早晨那個醫生就送來一匹馬我騎馬前行這一條大路景緻果然佳妙我着實的賞覽一番後來走過那個威特爾西城見這威特爾西是一座荒城正在山坡上面所以從那裏再向前走都是山路很覺崎嶇不平遠不如先前那條平整又經過一座橡樹林遠遠望過去一片白色好似用白漆髹過的一般旣無一片樹葉也無一個生物這樣總有好幾里的地方可眞荒寂極了 
餘瀋[  楊錫疇]  
　　夏視羊裘不衣而覺熱冬見輕緔不禦而若寒惟富貴之於貧賤也亦然 
　　大丈夫抱奇才具宏志使遭時不遇則富者貴者將不待其表白已覺干求嗚呼讀書萬卷不如積産千金三復斯言槍然欲涕（却酬） 
[爾玉徵求自由談小說特刋廿二廿三廿九號啓事]  
　　啓者鄙人現欲徵求自由談小說特刋第二十二二十三二十九號三張閱報諸君如有收藏而肯割愛見贈者不勝感激之至如蒙賜贈請寄嘉興城内北門大街成吉衣莊陳爾玉收 
 
 

Page 19

 
 
   
 
 

Page 20

 
 
常識 
常評 
[主與客] [  覺]  
　　中華民國之主權屬於國民全體則凡爲國民者對於國家種種事業皆當處於主人之地位而中國之優秀分子偏喜爲政客 
　　何謂政客從事於政治之生活不握政治之實權日日爲政治奔走而未見其有何種事業之建設不過冀嘗政治之一臠者也質言之則一國家分利之人已耳此等人愈多則政象愈亂有時利用軍閥有時利用官僚有時爲軍閥所利用有時爲官僚所利用實則空自耗費其有用之精神消磨其有用之歲月其結果則以優秀分子而化爲無用之人即世所稱爲高等游民者是 
　　不知立國之要素惟敎育實業政治三大綱敎育實業不發達必無良政治政治之良否不過視其有無發達敎育實業之能力而已故欲爲國家之主人者亦不應厭棄政治握政治之實權則當促敎育實業之發達不握政治之實權則當各自發達其敎育實業而對於政治爲嚴重之監督苟或不能則皆客也其下焉者則奴也吾不願國民之紛紛爲政奴亦不願優秀分子之紛紛爲政客而願其皆爲民國之主人 
道德 
[集益錄] [  上雷]  
　　道德爲人類特有之天能無論何時不得廢却竊觀民國成立以來人民之距道德日見疏遠實非良好現象蓋專制國之道德固當廢除而共和國之新道德亦未始不有自棄特有之天能不亦太惜乎余兹於文卷中擇有係乎進德之基者集之以與吾閱者諸君共勉之焉 
　　人生如電梯可升亦可降 
　　衣破始於小穴 
　　節省時間不啻延長自已壽命 
　　今日事今日作此之爲眞丈夫 
　　傳子以學問勝傳百萬錢財 
　　讀良書勝得益友 
　　樂爲苦之後門苦爲樂之門牆 
　　學問爲我之兄弟名譽爲我之産業 
　　善果莫不收諸因 
　　人責已之過猶人敬已也 
　　努力即享福之預備 
　　艱難即進步 
　　以良心做事實有無上光榮 
　　圓其知方其行乃是君子 
　　惡名甚於惡創 
　　惡氣易入善氣難容（乙種酬） 
[自勵勵人語] [  抱月]  
　　有正當職業斯生活有根據 
　　營投機事業者不如營小本生意者之穏健 
　　量力而行易底於成 
　　做事母畏難待人母刻薄 
　　結怨不在深一語傷人心 
　　不論他人短處即是忠厚 
　　凡事須求與良心相合 
　　凡事須留餘地勿走極端 
　　勸人吸烟無異毒人 
　　規人過須當其面 
　　惟堅忍與毅力能致成功 
　　得意時宜鎭靜 
　　失意時宜忍耐 
　　平生須抱定積極主義 
　　誇口與謟諛常至失敗 
　　思想須縝密眼光須放大（乙種酬） 
[西方格言（二○一）] [  謝介子選譯]  
　　諺語似其國風（德意志諺） 
　　疾行者不能致遠（英吉利諺） 
　　平怒之藥劑曰理（希臘諺） 
　　自矜爲招怨之府（英吉利諺） 
　　男當勤工女當勤織（金思廉）（Ｋｉｎｇｓｌｅｙ） 
　勞人無暇泣（擺倫）（Ｂｙｒｏｎ） 
　寗死不失美名（土耳其諺） 
　　爭喧人耳謙動人心（英吉利諺） 
　　時可弭怒（德意志諺） 
　　劣酒劣於水（英吉利諺） 
衛生 
[爪牙] [  竹崖]  
　　衛生之道不厭周密爪牙雖微寗容忽視吾今特述爪牙之衛生者以其爲世人所易忽也昔人云勿以小善而不爲勿以小惡而爲之養生者正宜奉此爲格言勿輕視此區區之物焉 
　　爪之衛生爪即指甲也鳥獸之猛者以此爲利器人類之指甲則僅用以保護指端之肌肉及拈取微細之物而已吾國人喜其長蓋以爲美也然指甲旣長藏垢納汚旣足以取厭於人且能傳染病菌即潔白如玉亦不便於作事也於此可得一定律曰指甲宜短又兒童於指甲旣長後喜以齒齩之即成人亦往往有此習慣如此則指甲内汚穢不潔之物得入於口其危險孰甚此不可不戒者也修指甲者或用翦或用刀用刀稍一不愼易傷皮膚亦不可不知由是可知修指甲以用翦爲最宜以用齒爲最不妥 
　　牙之衛生牙之内層爲石灰質外層爲琺瑯質咀嚼食物後齒隙常有殘餘之食物附於齒上久之則能起酸化作用而蝕其外層外層破損齒即脫落矣俗所謂蛀牙者即由於此欲免此患須於起身後及飮食後用牙刷牙粉漱之使潔於此得一定律曰牙宜常刷又所用之牙刷以略軟爲宜牙粉以不含有强硬之物質爲宜如疑牙粉不良可用食鹽代之牙刷之硬者牙粉之雜有强硬之物質者能損琺瑯質及齒齦不可不愼（乙種酬） 
經濟 
[戒買發財票歌] [  陳肇暖]  
中國五十年中之進步及將來 
余在友人案頭見其鈔本中有戒買發財票歌一首未署作者姓氏語皆實在足爲貪得者之鍼砭爰錄之以勸世人鈔胥之誚所不辭焉 
　　我勸世上人莫買發財票出去銅鈿多進來銅鈿少出多進得少通盤還算好又有一種人越買越不巧此次不能着再買下次票下次連落空回頭還不早欲罷心不甘家私都虧了爲買發財票致增典當票在家妻子怨出外親朋笑眼前衰敗者又氣又懊惱更有一種人事事都明曉獨此發財票浪費不能保奉勸世上人莫　此圈套七彩與八彩雖得亦渺小若欲得大彩海底撈珍寳試問大富翁孰是得彩票不信我之言貧窮必料到（乙種酬） 
[本縣婦女之生活衢縣] [  樓明遠]  
　　年來婦女職業問題喧傳國内顧徵諸事實類皆徒託空言依然故我轉不若邊鄙婦女之不識不知克盡厥職即如本縣僻在山陬其婦女生活有足述者 
　　本縣婦女生活當分城鄉述之其在城者則爲縫衣織襪二種大抵衣店中所售之衣先將衣料裁就再發各户婦女加縫其工於針黹者每日約可得工資二角次亦可得一角左右至於織襪之利過於縫衣或至廠織或在家織其手腕靈敏者每日約可得工資三角次亦可得二角左右城市生活程度每日約需費一角至二角收支相抵當有盈餘也其在鄉者則爲編笠帽織草鞋二種查笠帽草鞋爲農人必要之具本縣業農者居多故此項物品之銷路頗廣婦女莫不夙興夜寐以織以編其勤者每日可編笠帽二頂或織草鞋十五雙以笠帽每頂時價一角計算可得二角以草鞋每雙時價一分五釐計算可得二角二分五釐鄉間生活程度低於城市故收支兩抵亦有盈餘也由此以觀本縣婦女不愧爲生利之婦女自立之婦女豈若日日討論職業問題而實無職業者仍爲分利之婦女依賴之婦女耶假歸得暇考察本縣社會狀况不禁有感於中因援筆述之以見解决婦女職業問題不在空談而在實行也（乙種酬） 
雜錄 
[鐵猨之預防法及除去法] [  蔡競存]  
　　鐵器置空氣中久不動用即生鐵銹其所以生銹之故因鐵與空氣中　氣化合而成　化鐵也欲使鐵器不銹但隔絶　氣俾不得與鐵質相親自易收其效本此理可得預防鐵銹法及除去鐵銹法 
一預防鐵銹法凡鐵器當不用時塗以植物油或動物脂肪則鐵質表面旣有油質及脂肪爲之保護空氣中　氣自不易侵入而與之化合矣故依此法可預防鐵銹 
二除去鐵銹法凡鐵器旣受銹蝕欲除去之可以筆銅用力磨擦其銹自去因筆銅爲純粹之炭質與鐵銹相遇炭卽奪取鐵銹中之　氣化合爲炭酸氣而飛散使鐵自然還原也若將銹鐵與煤炭混和入爐中燒之鐵可還原其理亦同（乙種酬） 
[投考防騙法] [  冠宇]  
　　近世人心不古詐僞百出每有虚設學校商號或公司藉名招考員生以行其詐欺取財之術者稍一不愼墮入術中耗資財勞跋涉貽笑親友甚常事也然此等黑幕苟稍一留意察破固不甚難謹略舉辨别之法數條以爲燃犀之燭（一）此等黑幕其誘人之術固不外幣重而言甘其所稱取錄後之利益必厚而投考之條件必寛（二）此種黑幕必多假借團體名義而不敢多宣佈其職員之眞姓名即偶登報稱主任某某云云亦决非知名之士甚或爲揑造若窮究其履歷必多支吾（三）此類招考之廣告必作類似商業廣告之招徠語例如一截止有期遲恐不及）云云眞正學校之招考必不如是（四）其所假借之商號或公司名義必託詞新創或以一無聲聞之商號爲傀儡决非盛名夙著之店（五）此類事業以騙錢爲目的故雖以不收學費等說相號召然必另藉押欵保證金或雜費等名目以達到其歛錢之慾望故凡遇招考之美其名以索欵者不可不防（六）此種黑幕露面人物換來換去總不過數副脚色决不如眞正學校或公用職員之多苟係通信往來則歷次信札筆跡必如出一手以上所云此類黑幕之弱點已揭破於是人苟隨處留心細察自不致受其欺騙也近日此類事迭見願讀者其細聽吾言以爲涉世之一助或者不無小補乎（乙種酬） 
[小說大觀廉價贈物]  
　　陽曆十月十五日截止　外埠以發信日爲限 
　　每册有五彩時裝妓女照片　精美簡峭短篇小說 
　　每册有趣味醲郁長篇小說　筆記劇本詩詞歌曲 
第一第二第三三年每年四册减售三元第四年三册售三元每年均附贈名人書畫屏聯一元　購二年者售五元八角贈屏聯二元購三年者售八元五角贈屏聯三元購四年者售十元五角贈屏聯四元書畫屏聯數十種陳列店内請任意選擇　　上海棋盤街文明書局發行 
 
