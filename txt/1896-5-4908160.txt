# 1896 - 5 - 4908160

 

Page 1

 
 
[續印王肯堂六科準繩出售] [  圖書集成局啓]  
　　六科準繩一書醫科之大成係金壇王肯堂先生所輯其中論症無微不燭有美畢臻本局前出之書蒙識者爭購幾同帋貴洛陽今仍以新鑄鉛字红 
續印行列井然紙色潔凈盛以錦套每部四十本仍售實洋五元五角卽日出書有欲探索枕秘者梢移玉至三馬路申報舘帳房及申昌書室各書坊外埠則向申昌書室售報處購取爲盼 
[掩骼埋胔說]  
　　昔西伯掩骼掩胔著爲善政詩小雅亦曰行有死人尙或殣之蓋人之不忍見骸骨抛棄也由來久矣何前日申報紀杭紳闊地設廠而竟將屍骸無數信手棄之哉申報之言曰杭地自設立通商口岸各紳商集資創興繅絲紡紗等廠所購地址墳墓頗多當古劵之時註明由民户自行遷徙無如數月以來鄉民皆觀望不前經紳董禀請飭差押遷鄉民恐被需索錢文紛紛逃避刻下繅絲廠已動工責成地保雇人開掘以致曰骨暴露慘不忍言有樂善者擬爲購地掩埋查點屍棺計有五百餘具之多經費浩繁辦理頗非易事噫嘻何紳商之竟不稍存惻隠哉夫人非甚窘迫斷不忍將祖父之塋地出售與人鄉民之售墓得錢迫於勢也旣得錢矣誠宜將屍棺遷葬以妥幽魂乃或一時無地可以瘞埋不得已而暫爲延擱或得錢以償逋負並無餘欵留存此種苦情眞有耳不忍聞口不忍道者爲紳商者旣已大開廠局自然家室豐盈奈何不稍捨餘資擇地爲之改瘞而必禀諸官吏飭差押遷迨至鄉民懾於虎役之威闔户走避其情益覺可憐矣在紳商旣已將地購成自必鳩工建屋勢不能因地上有墓竟爾停工然旣掘出屍骸安忍竟任其暴露卽不能具桐棺以歛亦宜一一拾而埋諸郊原而竟聽其碧血青燐飄零滿地魂若有知能無痛哭夫子孫之日就凌夷以致不克保全其荒隴哉今者紳商旣不爲之收拾鄙意杭省善堂林列極宜代爲埋之平時施給棺材歲有常欵今似應改施棺爲瘞骨更遍勸衆善士之有力者襄同興辦俾得集腋成裘屈計五百餘具之屍棺有棺者將原棺下窆棺已朽敗者另製木匣以盛每具需工費錢二千文則都計一千餘千之譜堂堂省會豈不能籌集此資而竟諉爲措手維艱置之不顧耶或曰今之設繅絲廠特濫觴耳他日者紡紗諸廠次第舉行而日本租界旣開又必購買民田以興廛市凡有墳墓皆須設法剷平我恐所棄屍骸定必什陌於此數省垣雖不少好善之士烏得而一一瘞之則試告之曰是則僕有一策焉日本購買民田必送請地方官換契蓋印地方官宜定一條例凡有將地售歸日本者就地價中扣取一分或數釐積少成多集成巨欵另就租界外購取公地將闢界時所棄之骨逐一收埋標志其絶祀者逢卽由善堂設祭子孫之流落他省者歸時亦可祭掃先塋豈非計出兩全並無窒礙者歟而尤望上海各善堂之相助爲理也前數年大河口輪船失事溺斃至數百人仁濟善堂董事施少欽封翁畛域不分立籌巨欵赶往將屍撈起用西法映成小像然後殮以棺衾厥後將小像分映若干懸諸失事處及各輪船并仁濟善堂門外俾子孫或親友按像認領得以歸骨故鄉閱年餘間有無人認領者則擇地卜葬建立石碑撰文祭之衣冠恭肅至今滬之人猶津津樂道頌其萬代公侯彼溺斃者旣不忍於心豈有見百十年地下陳人一旦慘遭斯刼而漠然無動於中者想一聞此言必亦當籌一妥善之方襄同歛瘞而其他之普育果育同仁輔元廣益元濟諸善堂善有同心諒亦不忍漠視但得奮然而起登高一呼集得善捐玉成此事并由杭州而推及蘇省凡設廠闢界時所掘無主之墓爲之改葬高阡他日者五桂三槐澤延無旣不特僕敬爇心香以祝卽若敖之鬼亦罔不銜環結草矢報他生矣於是乎作掩骼埋胔說 
[本館接奉電音]  
　　昨日午後京師飛電傳來上諭七道敬謹譯登○十一月十九日奉上諭本日湖南巡撫陳寳箴具奏摺件未遞安摺殊屬不合陳寳箴著交部議處欽此同日奉上諭湖北漢陽鎭總兵員缺著周芳明補授欽此同日奉上諭湖南辰州府知府員缺著斌儒補授欽此同日奉上諭步軍統領著敬信署理欽此○二十日奉上諭廖壽恒奏遵保人才一摺江蘇上元縣知縣陳謨揀選知縣羅正鈞候選教職袁銜着江蘇湖南巡撫給咨送部引見欽此同日奉上諭直隸大順廣道員缺着萬培因補授欽此同日奉上諭福潤奏特叅統領管帶各員請旨懲儆等語淮河水師統領徐思忠心術不端營務疲玩併有遲發餉項情事管帶練軍馬隊王在山李桂標撤防回省沿途隊伍不整馬匹亦多缺額均屬貪劣不職記名提督徐思忠請以副將降補殊屬寛縱着卽行革職卽補副將王在山儘先遊擊李桂標着一併革職以肅軍紀該部知道欽此 
[燕市閒談]  
　　京師采訪友人云本年九月某日突有一人車服麗都至前門外廊房頭巷文盛燈畫店僕從煊赫自稱世襲裕公爺新移府第至十汊海迤西定製硬木架玻璃宫樣燈若干盞計銀二百四十餘兩并囑店夥同至新建府第度量挂燈之處店夥見屋宇華美無稍懷疑未索定銀卽將燈製成雇脚夫送去燈價脚價未及向收閱時夥向索銀則大門反銷闃其無人詢之比鄰則公爺已去如黃鶴適有楊梅竹斜街某銅鋪亦遣夥來取銅爐銀遂密約另日同訪至十月二十八日遇其人之跟丁某甲於皇城根下扭之使出行至前門外東月墻邊甲言腹中饑甚因入某飯店呼殽燈鋪夥潛回鋪中邀集多人至飯店將甲扭回旋赴中西坊署控告當晚坊宫升堂嚴訊甲供稱小人令該燈鋪揭裱舊畫被鋪中人遺失其一坊官莫辨虚實令兩造皆交人具保原告卽有人保去甲則隨某差役至大棚欄途遇一李姓人挺身作保差役因非鋪户不敢允諾依舊帶回看押○十月杪宣武門外某當店突來某甲者持赤金釧付質櫃夥審爲贋鼎將甲肆毆殊不知甲乃某官僕役釧卽某官之物製時被工人所賺迄未得知故遣僕持赴質庫也僕被毆歸訴於主人主人怒甚立命持名片至地面官廳控告未知以後若何○十月二十七日某官乘肩輿至廊房頭巷與一擔羊皮者相值巷口甚隘僕役所乘之頂馬見羊皮而驚乘手逸去舁轎者卽將擔夫揪倒飽以老拳 
[嚴辦搶匪]  
　　金陵城北乾河沿地方雖居省城之中央其竹菁叢雜一望荒原該處居民鮮少鼓樓憂其北冶城蔽其南左岡迤接北極閣右麓已近清凉山山路悠長小倉山陶谷故址皆在焉四圍雲樹蒼茫間有隴薄可種麥而又頭頭是道每當伏莽藏奸此拿彼竄防不勝防一夕某甲由河沿經過突見匪徒從山脚飛步而來搶上前扭甲辮髮喝問曰汝欠我借欵二十千屢索不還今日應褫下衣服質抵遂不待分辨將甲之皮馬甲皮袍各一件並洋蚨六翼　之以去甲以距市尙有半里之遥時值薄暮無從呼救然心不甘服卽投武卡倩卡勇分道兠拿捉住查知該匪慣倚敲釘鎚訛詐爲生活者也翌晨解赴總局請訊甲投案申訴前情局憲判令贓物交還失主將匪徒重責六百板枷號兩月 
 
 

Page 2

 
 
發犯事地方示衆 
[潯江梅訊]  
　　飛捷兵輪由閩載來兵丁六百餘名都湘鄂子弟經管帶官唐協戎得勝押送回籍於十二日酉刻抵潯因江灘擱淺河路生疎夜不能行在潯停泊關道憲誠觀察恐滋事端是夜親自出城督率文武各員前往查察該船卽於次晨展輪上駛○十五日爲德化夥慶西垣明府嶽降之辰各官咸往拜祝○九江關總巡江兼會辦育嬰堂委員張蔭渠明府奉道憲札調辦新關洋務○九江大關委員盛司馬因病出缺道憲札委候補通判吳祥卿别駕接辦於十二日到關任事 
[滕王閣述新]  
　　據訪事人云客有自京師南旋者爲言京中士夫近日風氣爲壬辰以前所未有所談論者鼻烟紹酒玉瓷具而已其講求法書名畫者十不一遇其念及民隠士風者百不一遇其通知古今籌慮中外者千不一遇閒有一二人力矯積習往往屈抑而不能有爲可慨也上年中倭變起創鉅痛深本年屢欲變法奮興而徘徊未果似宜就京中風氣先爲變起面目一新然後萬事可圖也掃除積習是所望於具大力量者○江省城門有七惟廣潤門往來行人最密車轎最多探囊胠篋之流亦因而混迹日昨有營勇肩錢一吊行至是處適往來者塞途擁擠不開營勇稍一停足翦綹輩卽暗斷其錢串致錢二百文飛散滿地時有鄉人在旁貪圖小利俯首檢取被營勇手格聲喝一喧嚷間而鄉人背上包袱内有錢一千六百文不知如何被翦綹者破其袱而取其錢飛奔以去鄉人欲追阻於小車横互勢不能前旋退坐旁石上垂淚久之查是處官廳有委員巡丁廳門有號褂高懸向爲彈壓緝匪而設當兹冬令往來日衆委員巡丁如果實力奉行遇有翦綹者卽嚴拿送究斷不至宵小敢如此毫無忌憚也虚應故事徒懸號褂有何益哉○近日哄騙之風市肆旣熾僧道尤甚昨有一身穿道服頭戴道冠者初更時在洗馬池一帶游行自稱貧道貴州人氏駐烏湖南衡州今因偶缺盤川倘遇有緣者借給錢數串明年奉還自有好處不告募而告借且聳以有緣動以好處亦生面别開者也久之人無應者或從而詰之曰募則有功德借則非善事旣使人失利復使人失名何以狡獪至此道人不言而去後不知其究竟○鐘鼓樓一帶多小户人家有某甲者垂老僅一男孩年四齡偶嬉於外被人拐去甲夫婦尋覓終日復倩四鄰代爲四處追查迄無蹤跡晚間夫婦相對哭泣通宵次日尋至廣潤門外河岸經人指引孩在某船内甲飛奔而往孩果在焉追問船户始知某乙拐賣議定價值二十五吊適在兌錢少延卽錢清船開鴻飛冥冥矣當將某乙拘獲聲稱送官究治 
 [PP ] 
　　京師采訪友人云十一月初三日刑部呈進本年朝審勾到本内犯官舊事何滬簡一起係假官詐財案新事犯官四起係葉志超龔照璵蔣希夷黃仕林失律均蒙恩釋其照常斬决者四起絞决者五起計斬犯嚴萬青卽閣鴻汶謀殺斬犯劉二駱駝卽劉鈺昆謀殺斬犯楊小仔卽楊得山故殺斬犯朱三故殺絞犯耿四卽耿二又名殿沅竊贓逾貫絞犯徐二升李大山仔卽荃得均聽從發塜見棺鋸縫鑿孔抽取衣飾絞犯李瑞强姦室女已成絞犯陳五卽陳達仔照竊贓逾貫 
 [PP ] 
　　據訪事友人云初一日有一兵丁沿沙市鋪面求助盤川身衣紅樣手持薄底鞋一雙蹣跚竭蹶似因長途而成跛倚者據云自甘肅來隸周大人麾下大人統兵十萬征勦回匪回匪有五十餘萬無奈寡不敵衆大人効命疆塲全軍覆没只餘兵丁一百八十名得保性命子其一也行至此地斷絶資斧但給青蚨數百卽可遄返湘南原籍各鋪付錢一二文不等惟計由甘肅抵沙市有數千里程途卽使果眞亦前兩三月事何竟渺無此項音耗是否敗軍抑係逃兵姑就其所言録之次晨聞有鄖西客函至此處與陜西商州接壤述及回匪事未聞如何猖獗但言官兵大張橽伐未知能誅鋤遺孽否耳○龐伯絅文宗歲試荆郡於上月十九日發落簪花畢卽至將軍署道憲署筵讌兩日文宗又以輪期尙遠勾留鎖院供億煩瑣遂於習午排道來沙駐節洋棚官舫内守候輪舟舒太守張大令曁城守鎭南兩營以及滿漢新生均往江干敬送廿四晨快利船到適新府尊余堯衢太守來荆接篆坐斯船戾止張大令以下俟恭送文宗行旌按臨宜昌後卽延接新府尊呈遞手版府尊旋卽乘坐藍呢大轎啓行前導有賞戴花翎湖北特用道署荆州府正堂賜進士出身内戍貢士壬午舉人諸銜牌中間旗鑼傘扇儀仗軍牢倍極鮮明又有荆江營勇十餘隊護送由竹架子繞道正街過金龍寺表忠樓畫扇峯從台灣向南門入城至試院暫駐業於廿五日接印視事矣○江陵縣爲衝煩疲難之缺日行公事僂指難數以致印中清漢篆文模糊不明此印係辛巳歲鑄造迄今不過十餘寒暑已難辨認如此經本縣據情禀請大吏奏達天廷由祠部換鑄新印現於梅開嶺上時頒發到署張雲生大令祗領後擇期廿五日於投納稅契事出示通衢啓用新印以昭信守各官往賀如儀 
[大閙篷萊]  
　　安慶訪事人云南城内有登雲坡焉高五十蹋坡頂有兩茶館遥遥相對一曰天然居乃回教所設一曰小篷萊係漢雅座塲局闊綽窓格舒明長江恍惚出樓下遠望隔岸青山均春如笑而冬如睡眞消愁遺興之勝境也因是兩館茶客頗不乏人生理日勝月之某日方與二三知已同赴蓬萊領略江聲山色正在推座之際忽來某甲效魯智深所爲番轉榴皮之面孔聲勢洶洶從者七八人蜂擁而入抛盤擲盞莫知所之而館主滿面春風低首賠罪甲等怒猶未息一時天然居之客及蓬萊本座之客咸相顧愕然有好事者就而問之知甲前日與若輩先茶後酒醉飽之餘囊内不名一錢赴櫃記帳館主未允甲含恨特來報復衆悉其白嚼滋事皆抱不平正欲爲館主問彼强賒不遂糾衆糊閙之罪詎其黨類中有見機者轉作魯仲連急爲排解而去於是衆茶客依然歸座有爲館主何畏事至此者有謂館主忍耐不錯者有謂館主與鬥毁物必多且驚散茶客滿座茶鈔化爲烏有事大必至經官則耗無底止今忍一時之氣在區區盤盞不值幾何彼此評論直待客散館主始拾檢破碎至是否向甲理論莫悉其詳 
 [PP ] 
　　杭有某生者住居元井巷酷好杯中物而酒德不佳每當沈醉後輙欲與人爭閙惟素性頗孝家有老母奉事維謹母有呵責不敢違背一日在清河坊酒店中暢飲而歸時已黃昏復至新官橋飯鋪夜膳因殽饌無多所點各菜難以應命遂與店夥兩相口角將其盆怨毁壞多件店中人乃羣起攻之欲飽以老拳幸經相識者力爲勸止且送生歸次日生酒醒心甚不甘意欲報復其母聞之大加訓斥責以不應酬酒滋事昨晚所爲皆由自取生唯唯聽受正在訓戒之時飯店主深恐以毆辱斯文被其控告挽人至生家點燭謝罪生母反以好言慰之并出錢數百文賠償所毁物件噫近來人心不古爲父母者每多溺愛不明如生母者誠不愧爲賢母矣 
 [PP ] 
　　鄞縣内塲文題及其無窮也日月賦題已喜皇威清海岱賦以題爲韻論題漢三傑論不能作賦者作論一篇詩題賦得且向百花頭上開得開字外塲文題今夫天斯昭昭之多賦題安得壯士挽天河賦以凈洗甲兵長不用爲韻論題宋中興四將論不能作賦者作論一篇詩題賦得山意衝寒欲放梅得寒字○慈谿内塲文題及其廣厚載華嶽餘題同上外塲文題今夫地一撮土之多餘題同上○奉化内塲文題及其廣大草木餘題同上外塲文題今夫山一卷石之多餘題同上○鎭海内塲文題及其不測黿龜餘題同上外塲文題今夫水一勺之多餘題同上○通塲補考首題以補之曰所謂致知在格物者次題十一月徒杠成詩題賦得冬嶺秀孤松得松字恭默聖諭廣訓第三條人有不及當以情恕至其益大矣外塲經解題禪於六宗解不作論者作經解 
 [PP ] 
　　浙省徵收漕糧經前撫憲崧振青中丞奏消减額革除浮收費用等名目當由清賦局司道詳定章程每米一石加完耗米 
 
 

Page 3

 
 
二斗五升以作駁運水脚及辦公經費之用如有願完折色者按照市價將正耗數目核算一律施行并無大小户之分歴經照辦在案現當收漕之際廖榖似中丞深恐庫丁書差藉端需索小民受其欺矇因出示曉諭如有書役人等敢於定章之外浮冒收取者許糧户指名禀控卽當從重治罪憲諭煌煌徧貼通衢無論遠近咸知正耗之外無須再加費用而書史人等亦無所施其伎倆矣 
 [PP ] 
　　欽加知府銜賞換花翎補用府在任候補直隸州兼襲雲騎尉調補寍波府鄞縣正堂加六級隨帶加二級紀録十二次楊爲出示曉諭事本年十月初八日奉本府憲程札開本年十月初一日奉巡道憲吳批該縣詳覆職訓張錫藩等禀稱換給官秤一案應請先行試辦半年再行勒石示禁請賜示遵由奉批如詳辦理仰寍波府速飭該縣出示曉諭可也此繳等因奉此查是案前據該縣並詳到府當經批示在案兹奉前因札縣立卽遵照出示曉諭等因並奉府憲批同前由下縣奉此查本年五月間據職訓張錫藩值人倪廷翰童賡年郭謙益職員葛文潮優附生張祖銜等以寗郡城廂市廛除店鋪例用櫃秤外惟行販肩賣鮮醃菓蔬等物秤由買主自帶名曰家秤每斤至三四十兩之重現職等捐集秤資製就官秤數千桿請一律換給出示曉諭等情具禀並據該職訓張錫藩等呈奉巡道憲吳前府憲錢札縣酌核具覆飭遵當經本縣禀奉批示照辦各在案嗣奉前府憲錢轉奉巡道憲吳批發衆行販陳廷奎等禀請概用官秤勒石示禁等情詞飭縣查議具覆等因正在核議間據職訓張錫藩等禀稱前擬改用十五兩三錢官秤因零畸瑣碎恐滋弊竇今訂就十六兩定秤數千桿以本年十二月初一日起令各持重秤至仁安以所換給並令各肩販自携十六兩官秤再隨時較對叩請出示曉諭等情前來本縣當查該職訓張錫藩等集資購備官秤請令一律換給實爲地方善舉初擬以十五兩三錢爲一斤本屬零畸瑣碎易滋糾葛現改定每斤十六兩更爲周妥至四鄉本用官秤毋庸置議外其城廂東至買蓆橋南至下家橋西至西成橋北至白沙等處向用重秤之家應自本年十二月初一日爲始自行持赴仁安公所一律繳換俟試辦半年之後再行勒石示禁蒙道府憲批札前因除將本縣衙門大小廚房飭令一律換給以示表率外合行出示曉諭爲此示仰寗郡城廂内外居民及肩販人等一體知悉爾等須知行用重秤旣傷忠厚亦干例禁現經職訓張錫藩等集資購備官秤係爲矜恤貧販挽回澆風起見均應力袪刻薄勉爲善良自示之後務須依期各持重秤赴仁安公所繳換行用各肩販等當知給有官秤不准再行昻價居奇以昭公道倘有地方刁徒以及書差人等藉端訛詐情事一經訪聞或被告發定卽立提到縣從重究辦决不寛貸各宜凛遵毋違特示光緒二十一年十一月初六日給 
 [PP ] 
　　昨日上海縣黄大令飭家丁持柬赴海運局請江蘇督糧道陸春江儲憲赴匯業公所讌飲鐘鳴五下儲憲命駕遥臨酒冽肴芬互相酬酢陪座者爲江海關道黃幼農觀察松海防同知劉乙笙司馬 
 [PP ] 
　　上海縣黃大令於昨日發出紅諭定於本月二十四日已刻開倉徵收本届光緒二十一年冬漕循向例也 
 [PP 
　　新閘地方朱某家爲先人營葬並出資邀請僧人起建道塲三日爲祖先超度因靜安寺僧衆忙迫朱又不能改期别延羽士登壇超荐適有友人荐虹廟道士張某之父到家起建道塲旗旙吊掛倍極華麗正在鐃鈸聲喧之際爲靜安寺僧衆糾領多人將道塲陳設器皿打毁一空並將羽士二人擊破頭顱鮮血淋漓朱某亦一塲掃興遂將道塲收拾同羽士赴上海縣衙門控訴俟有續聞再行登報 
 [PP ] 
　　浦左祥生船廠司機頭目楊阿喜與名多多者爭奪生意毆楊致傷控經包探張阿五將帮兇唐逸亭拿案奉飭查拿多多訊辦在案已列前報兹悉多多刻在下海浦祥和機器廠做工前午十二點鐘包探張阿五帶領探夥往該處守候適多多出欲午餐當卽扭至吳淞路萬陽樓烟間復遣人召楊阿喜到來張探從中竭力解勸直至晚間八點鐘始有王某者出會烟鈔其事得息 
 [PP ] 
　　盜犯曹樹生前在本邑龍華嘴搶刦閔行籖船事主朱木全報請勘緝後經捕獲曹解案黃大令兩次刑訊供認同夥四人刦掠船中搭客洋銀物件並以洋鎗擊傷劉友發帶有大刀尙有三人不知逃往何處大令飭釘鐐收禁劉在仁濟醫館醫治告痊給以洋銀八圓諭令回安徽原籍昨日午後大令升坐花廳飭捕役提曹覆訊曹所供與前無異值堂書吏將供單朗誦一遍曹點首稱是大令飭在單上蓋印指模仍回獄内 
 [PP ] 
　　常州人錢林寳等父子昆季五人在本埠英租界開設錢德興錢正興錢復興板箱作某日其季不知因何將榮順興作主榮天生肆毆適爲同業華仁興等目覩情形扭訴英公堂請究前晚屠别駕升堂集訊韓杏生供小的係本邑人向在榮順興板箱作習藝及師父棄世師弟天生尙幼師母又雙目失明作務由小的經手錢等四人迭次借端訛詐此次又因滋詐不遂竟將天生毆傷華仁興作主華玉泉夏隆興作志夏錦芳袁順興作主袁松全韓永興作主韓善美及楊復興丁仁生等同訴稱小的等均分隸蘇州無錫等處迭遭錢藉端索擾此次又向天生訛詐爲此投案訴請究懲錢俯首求恩别駕著笞責二百五十板具改過安分切結榮等七户亦飭具遵結存查 
 [PP ] 
　　江北車夫顧春鸞投上海縣控稱董三將小的媳婦嚴氏引誘成姦商同逃匿先是董肩負衣物至英租界經巡街捕拘至　　　　　　　 
捕房詰嚴始知事已敗露情急無措服毒殞命叩請訊懲黃大令研訊之下董無可抵賴直認不諱大令遂於騐屍後將董釘鐐收禁通詳各大憲旋奉批飭招解日前委典史提犯至案騐明面貌箕斗昨日移請城汛李千戎撥出兵兩名護解午前典史升坐二堂提犯至案點名卽飭按程起解 
 [PP ] 
　　前日謝朗卿扭司帳人陸子祥以倪承欽串借洋銀期票等情聲訴黃大令飭差看管候訊○糞頭夫目余東生在南市十六鋪一帶承值差使任意悞公經巡防中局委員李蘭史二尹提案申斥余藐視官長口出大言二尹惡其藐法已極立飭勇甲移送縣署請懲大令飭差看管候辦○靜安寺左近羽士張蘭全張理堂張木金同訴稱本月十八日曹姓家延靜安寺僧誦經禮懴僧以無暇辭顧遂延小的等庖代昨日僧糾同衆人小的理堂及木金毆傷叩求騐究大令飭看管候騐 
 [PP ] 
　　新街三號弄口汪王氏花烟間内由蟻媒王秀林等將陳馬氏薦入爲娼得帶擋洋廿五元陳馬氏驀地潛逃爲龜子尋獲扭送捕房昨禮拜六堂期鄭大令會同祁繙譯升座汪王氏遞禀聲稱小婦人出洋廿五元交烟妓桂卿十月初六日由李阿華薦爲夥妓桂卿潛逃在英界大同酒店尋獲送案請究質之陳馬氏供夫名阿奎住徽州會館西南五里橋陳家宅小婦人受箍桶阿六之愚荐爲烟妓旋被丈夫逼令回家李阿華供中保共三人小的與本家並不認識由張家媽與金薦頭家王老翁薦入花烟間爲妓小的家有妻室桂卿在麥家圈與姘夫尋釁自願爲娼大令問桂卿來時可有憑據汪王氏供由王秀林李阿華等同來立有借據呈閱洋交桂卿陳馬氏供母家住英界胡家宅父母已亡尙有阿姊小婦人實受其愚大令得供謂李曰有夫之婦何得薦入花烟間實屬可惡汪王氏又供王秀林在小婦人家住過六夜致被誘逃由李阿炳看見拘獲陳馬氏供與王李等三人在大同酒店沽飲大令謂爾之丈夫逼令回家何以還在酒店沽飲李阿華與王秀林陳馬氏在堂爭辨大令商諸祁繙譯著將一千人一併押候傳到陳馬氏丈夫再核○朱胡氏遞禀聲稱在興聖街開設烟館由金順發與瑞福等作保代包祥林薦來陳王氏一名借去洋五十元立有借票爲憑本月十二日所有寍波流氓及英界開野鷄妓院之張姓聲稱此女五月間逃遁來滬其姑找尋已久小婦人往找中保中保俱避不面顯係串謀當卽投報捕房今將陳王氏送案請訊質之陳王氏供逃公山人夫名善大耕種度日小婦人於五月間由阿婆托江北花烟間帶至上海小東門爲烟妓大令間何人領來供由鎭海人朱胡氏供瑞福住樓上鎭海人卽朱順發均避不面伊 
 
 

Page 4

 
 
家尙有女傭與妓小婦人出洋五十元交來頭人收去大令得供飭探帶同朱胡氏指交鎭海人花烟間烟妓拘提到案候訊○賈茂卿控王步雲僞造租摺私抵銀兩一案大令飭探吊到原摺候核昨日堂期原告投案求追包探禀稱奉諭吊摺所有順德仁昌各家均不允從大令著出票拘提賈又禀王住英界阜康里有家有室求請嚴追大令謂爾亦不應任意托人以致拖累著下期投案候訊○太古碼頭扛棒頭目張阿六遞禀稱在大碼頭開設協興米店托張英渠經手去年歇出帳未算結今年由王雪卿接手爲此投案請追大令謂歇出時理應向各户咨照庶不致有冒收情事爾亦難辭咎况前堂何以不到反遣他人投案殊屬非是張金氏供英渠有病臥牀住同安里大令著原保人帶同張英渠將帳核算明白禀復核奪○屠虎生禀稱在新街開設順記客棧陳炳春於昨晚十點鐘來棧投宿先付寓資及入房後將被頭拆開裹在身上潛圖逃逸幸卽知覺當塲拘獲人贓送案請訊大令著押候笞責五十板贓還失主○包探禀稱王梅桂案内誘逃烟妓之張全行今由保人拘獲解案請訊質之張全行供小的家内本有妻室斷不敢領妓潛逃據王梅桂稱欲賣張老太婆又云欲賣竺家橋方阿炳小的實出不知大令謂爾簽過花押何得諉爲不知張供同王梅桂等在天成昌開燈用去洋一元嗣因老母有病回家無暇及此大令謂本委查訪已明爾將該妓領回住過一宵尙欲抵賴張仍呼寃大令著押候嚴比○包探禀稱積竊周來發在八仙橋小南貨店竊得水烟袋一支當塲拘獲人贓在身畔搜出當票數張解案請訊周來發俯首無詞大令著押候枷號一個月期滿笞責二百板贓存捕房待失主認領○萬安樓客棧茶房王元成等控縫工胡錦昌竊衣潛逃案内牽涉之顧小仰翁三多陸阿新邱開泰及保人胡阿新經大令訊供押候追比昨日堂期大令命將五人帶案著各交保出外找尋胡錦昌到案再核○協泰店主陸訓夫控學徒項長春私將連票向錢莊取洋三百五十元一案經大令訊供管押在案昨日陸偕王大元周朗卿投案禀稱業已講明求請銷案大令著具銷案切結送案備查 
[美界捕房事]  
　　偷兒混名小鹽豆卽徐掌生日前曾竊下海浦發昌棧内報時鐘一架事主報諸捕房前晚經包探倪順泉將徐查獲押候送廨訊究○昨午有年約四齡之男孩一口在西華德路無人挈領經四百五十七號華捕領送捕房待人認領未幾有江北老嫗投案領去○賣菜傭王阿餘年約四十餘歲因病無力營生以致衣食難周日夕街頭露宿前晚忽倒斃吳淞路萬陽樓後面適在茂記客寓門首走街捕疑係該棧逐出因將棧主倪阿姐拿送捕房捕頭令押候查明核辦旋經鄰右憫倪嫗年邁因集資將王屍棺殮然後投案將嫗保出○本邑人某甲向以小工餬口前日在招商局北棧搬運貨物因偷竊蓮芯爲管碼頭夫役所見扭送捕房押候送廨訊究○寗人趙和尙賃屋北河南路開設老虎灶有唐家弄流氓綽號小鎗花者欺其懦弱往往藉端訛詐趙因於昨晨投控捕房捕頭准派包探查拿送辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 [PP ] 
　　包探杜雲卿禀稱寗波人趙阿如入海捕魚將海中電線截斷今由小的送案請究經理電線之西人申司投案　　此項水線疑趙剪斷圖竊請卽訊懲趙供稱小的不知此處設有電線以致悞撞别駕據情商諸單繙譯官然後判令解回寗波○沈芝榮前因　賭經人控請遞解回籍今又來滬適爲包探孔阿才所見拘入捕房昨晨解案沈供稱小的係寗波人雖曾犯事業已改過自新别駕判令笞責二百板再行遞解○包探孔阿才解趙又如顧阿來至案禀稱昨日此二人拉載貨車行經租界内偶一不愼致將鄔金標之子小洪撞仆於地軋書一指小的見之送案請究鄔抱子投案請將趙顧究辦趙顧同供稱小的等係某木行出店人昨因送貨至十字街頭小孩不及避讓以致肇事如今只乞施恩别駕判令罰洋銀兩圓給鄔爲其子養傷之費鄔不願領取訴乞究懲别駕不准所請將洋銀留候撥充某善舉趙顧均交人保出○蘇州人趙阿二至朱王氏家私取白皮箱一口内儲布衣玉器報捕後捕頭倩包探趙銀河緝獲人贓送請究辦朱王氏投案領贓並稱小婦人與趙素不相識不知如何私入竊取皮箱趙供稱小的在治下開小烟館朱王氏之子曾欠小的烟資屢索不還故至伊家取皮箱一口别駕判令掌頰五十下贓給朱王氏領去○包探黃四福禀稱山東流倡秦高氏在途拉客經小的拘獲送懲秦高氏供稱小婦人隨丈夫秦竹英來滬索欠並不賣倡秦供稱小的係馬販高氏係小的之妻實是來滬索欠卽欲回家别駕諭令赶緊回籍○包探范進才禀稱積竊王阿寳竊取樂福亭等八家綢布衣服鐡火爐等物分售與翁阿興陳阿乾二家之物小的一併送案樂等紛紛投案領贓王認竊不諱俯首求恩翁供稱小的買得當票一紙業已取贖陳供稱小的不知其爲賊贓故敢收買范探又禀稱小的聞翁係初次收贓别駕判令將王笞責三百板管押一月遞解回籍翁從寛開釋陳罰洋銀四圓 
 [PP ] 
　　十人二十八日同知鄧文堉禀知奉委赴京會典舘解江蘇全省輿圖差○二十九日東征糧臺委員分省試用同知周炳蔚廣西人由天津來奉東征　臺委赴滬守催銷册知縣梁慶桂由閔行釐局來卽辭○十一月初一日知州朱之模禀謝奉委海運滬局差庚寅進士吳懷清陜西人由京來回籍府經歴陳德嵩禀知到城外下一叚水巡差主簿葉葆齡禀謝飭知上年海防案内蒙給記功一次從九王紹燕禀知到齊門旱關差辦理太湖水師營務處安徽卽補府李松榮禀知赴松江一帶查哨卽辭○初二日同知趙曦耿由奔牛釐局專丁來省禀請期服假二十一天正任南匯縣汪以誠禀知由松郡結算交代回省並請目疾假五天縣丞天茂華禀銷齊門旱關差巡檢福涵禀請河運差世襲雲騎尉指分江蘇遇缺先補用巡檢計德柔浙江人捐免騐看來省禀到代辦太湖水師正前營都司劉祥吉禀知赴平望各鎭巡防卽辭○初三日蘇管糧劉朝鑾　縣徐樹森均禀知奉委河運差范樹恆禀銷抽查上江浦六四縣保甲並謝奉委海運津通局差徐景寅禀知奉委赴武進勘丈漲灘差魏士鴻禀銷江北緝捕差何榮烈謝委發　局帮審差閔廣綸由寗來禀知奉河運差理問張振榮禀知奉委海運津通局差府經謝瑞麟禀知奉委海運滬局差縣丞陳先烈謝委城外上二叚水巡差又楊挽瀾由上海保甲差次來並謝飭知十九年分冬防案内蒙記功四次巡檢王登瀛禀知奉委代辦上一叚水巡差何乃蔚禀謝昭文縣保甲差何其昌禀知牙釐總局文案差主簿陳熊謝委南匯　保甲差未入譚本藩禀銷吳江縣保甲差指分江蘇試用直州判胡顯勳從九蔡鍾麒典史房樹瓊均騐看到省○初四日知府林文炳禀謝飭知十八年分海運保案奉准俟補　後以道員用知縣林祖蔭禀銷抽查太鎭嘉寳保甲差項兆驤胡調元均禀辭赴海運滬局差縣丞陳鍾頴禀知到改過局差巡檢舒兆縉禀知奉委河運差○初五日同知恆坦　知奉委催提長上南三縣漕項差通判陳以屏禀辭赴金匱縣巡防保甲差又吳光煜赴常昭知縣吳熙赴錫金均禀知奉委催提漕項差又周恩楙禀知奉委赴松屬查案又李　壽禀謝飭知十八年分海運保案奉准俟補缺後以直隸州用松管糧孫治安知縣孫傳恕陳鳳蔚均禀知奉委河運差調署吳江縣縣丞戴爾恆專丁來省禀謝飭知十八年分　運案内蒙保得府經後以知縣用縣丞黃熾康禀謝奉委本轅監印差又倪曾鎣禀知奉委調辦河運差典史胡樹蘭禀銷東路編查保甲差州同銜指分江蘇試用從九品曹惟　安徽人騐看到省○初六日通判鍾壽康禀銷解淮餉差知縣華德森禀知解浙江塘工經費回陸昀禀知奉委催提宜荆江隂渭項差落地捐局委員准補長洲縣縣丞善啓禀謝奉委調辦盤胥門外卡差府經吕鍾嶷禀銷東路編東保甲差主簿態應崧禀知奉委代辦東路二叚冬防巡查從九王登瀛禀知代辦上一叚水巡差王桂墀禀知奉委代辦東路三叚冬防巡查差崔禮麟禀知試用期滿蒙甄别加考留省補用指分江蘇試用府照磨朱炳辰騐看到省○初七日督辦蘇省五屬督銷局浙江卽補道萬福康由浙江回吳縣　禀知赴鄉相騐並查各鄉鎭團防保甲鮑德麟由松滬局解餉來縣丞劉長德禀謝奉委海運津通局差又徐臚先東路府照磨謝敦化北路巡檢鄭清徽南路均禀銷編查保甲　又李晉祜禀銷牙釐局文案差並辭赴上游釐局瓜洲分卡司員差又何乃蔚禀辭赴昭文縣保甲差典史薛鑅禀謝奉委蘇捐分局差○初八日總捕劉禀謝飭知十九年分海　案内蒙保俟補知府後以道員用請補蘇海防同知王用龢禀謝河運勷辦差高郵州錢錫竇震澤縣劉樹仁均禀到知州朱之模禀辭赴海運滬局差知縣屈泰清禀知解江海門彚付洋行息欵又高守訓禀銷抽查高寳興東四縣保甲差知縣吳兆楣起服回省禀到從九汪述曾禀謝海運津通局差主簿陳熊禀辭赴南匯縣保甲差○初九日前浙江海門總鎭李新燕辭行回籍長洲縣王禀知下鄉勘案元和縣葉禀知下鄉相騐正任無錫縣吳觀樂請目疾假五天知縣孫淦禀銷赴滬領解息借商欵銀兩回又吳熙禀銷催提錫金漕項差縣丞詹顯榮禀謝奉委海運津通局差陳鍾頴禀銷臬轅監印差卽日到改過局差巡檢王澍禀謝署理吳縣光福司巡檢事典史陸夔禀銷改過局差○初十日高郵州　震澤縣劉均禀辭長洲縣王下鄉勘案回元和縣葉下鄉相騐回常熟縣朱禀到蘇管糧劉朝鑾知縣陳鳳儀均銷假孫寳榖請假十天震澤縣縣丞程柱禀到禀知報捐知縣在任候選並免離任縣丞竇以棻巡檢沈惟泰均禀謝飭知押解秋審人犯案内蒙給予記大功一次府知事李錦堂西路三段主簿許景慈中路二段均禀銷編查保甲差指分江蘇試用從九品陸元訓四川人由浙騐看來省禀到○十一日正任南匯縣汪以誠知縣都守仁均銷假汪國奎禀銷抽查鎭屬保甲差梅崇誥展假五天辦理太湖水師支應所候選　州判魏允恭由寗見制憲回准補長洲縣縣丞善啓禀銷蘇捐分局差本日到調辦盤胥門外分卡差縣丞楊挽瀾禀辭赴滬巡檢俞侃由寗回禀謝奉飭十八年分常昭塘工案内蒙給予酌委署事一次王桂墀中路三叚梁鼎元西路二叚均禀銷編查保甲差典史薛鑠禀知到蘇捐分局差○十二日候補道朱宜振通知在院上謝飭知十九年分海運案内保加二品銜吳縣凌下鄉回宜興縣萬禀到通判吳光煜禀銷催提常昭漕項差知縣張晸禀知奉委上海絲茶北卡差並銷發審局帮審差沈翊清銷假禀知奉督憲電委接勘蘇省鐡路差並奉藩儲憲札委河運差李祖壽禀謝飭知十九年分海運案内蒙保加同知銜縣丞富光祖禀知過知縣班王嘉懋盤胥門外厘卡期滿銷差禀謝飭知記功府經吳　北路未入張瑛南路均禀銷編查保甲差主簿柳汝霖禀謝飭知十九年分海運案内蒙保補缺後以縣丞用正任寳山縣典史羅啓祜謝委調署長洲縣吳塔司巡檢事巡檢俞保禀謝奉委河運差應寳琮禀銷閶胥門外編查保甲差卽辭赴滬局差州吏目姚揚瑛禀謝飭知押解秋審人犯案内蒙給予勞績班委署一次指分江蘇試用從九品陳元訓四川人由浙騐看禀到 
 [PP ] 
　　初一日廣東撫憲馬經募庫平銀一萬六千二百八十兩合元一萬七千八百四十二兩八錢八分徐墊齋先生奉慈命京平足銀五十三兩一錢五分合元五十四兩四錢九分黃石港陶煥然洋三十元又汪象周二十元舒子惠一元三户合元三十七兩五錢洋一元六角○初二日仁和玉蔡氏求女病愈洋二十元眞州未遂子募爲譜姪求寃解病除十五元蘇州羊尖分卡余楚卿求病速愈十元高郵丁玉軒募不留名李洋五元又不留名求病愈一元玉梅氏四元沈贊卿四元許澤經堂一元○初三日新安胡國杰朱雨農爲南通州石港塲和祥豐典典東袁寄湖經手丁竺湖出替信約己成今被外人譎計搶買忽爾悔議罰助洋一百元如臯丁堰鎭北楚駐春主人爲内子産後病愈完愿一百元隠名氏祈病愈還愿十元松江無名氏求子身體平安讀書養心十元江西新喻縣署范鏡川爲室人禱病得愈花洋五元○初四元杭省丁曉芳爲姬人沈氏求損病速愈由泰康祥來洋一百元川署知非子爲内人患瘧求卽愈又爲小兒王百齡患胎瘧求卽愈各二元○初五日無名氏先夫彭漱芳於九月初六日六旬冥壽將衣飾變價助賑求早登蓮界洋三十元鄭寳樹堂求合家平安四元勉過齋完心愿三元汪國桂求平安二元○初六日浙省萬承志堂馮聽翁募求安主人助棉衣洋一百廿元程友于由金礦局來一百元江黼卿求病速愈二十元虔誠子求妻病愈十元查桂林求福壽綿長五元○初八日無名氏小洋三十角涇東朱保安氏二元隠名氏一元○初九日無名氏由泰源莊來洋七十元無錫三樹堂王求病卽愈三元太倉童馥堂繆季置高錢保業求合家平安十元又范綏之慶孚各錢一百文桶捐錢廿四文○初十日無名字杜洋二十元武鎭中孚莊寗愼亭由招商局來十元朱受記求産育平安四元○十一日水思堂求平安洋二十元太倉童馥堂募陸榻君爲妻病求愈二元○十二日中由吉危通明求病速愈洋五十元梁溪太原鎬氏二十元武林保大典子梅氏爲孫兒祈病愈後永保平安二十元徐霞十元吳樹齋爲室人程氏産子平安四元又爲室人錢氏求病全愈二元惜花生日本洋四元又玉梅氏十角○十三日葉樹榭吳在棟求父瘧疾速愈洋二十元受蓮居士周保佑平安十二元○十四日平安舘主爲妻室尹氏求消災延壽身體康健洋十元潘門曹氏六十壽辰十元嘉定虚哀子七元又爛板洋三元○高郵丁玉軒募鳳覧生募龍官母又募了願心洋各十元芝蘭室一元不留名唐彩手不留名林榮手各錢一千文又不留名郝問手毛錢一千文不留名錢一百六十文七户合洋二十四元○十五日彭和記洋五十元無名氏三元戚益齋二元○十六日寗城葉宰梅求合家平安洋三元○十七日無名氏洋六元○十八日孫家鼐家鼒祈母病速痊洋二百元姚伯欣一元○十九日蘇城陶誅記大善士求已及妻子身體强健災晦潛消由惠泰莊來洋五百元松江大生杜炳鍔因孫懋鈞病愈完愿二十元無名氏五元聚生莊銀洋壳二元張問渠求母病愿愈一元○二十日漢口信和裕逐年在申置貨每件提銀一分移助棉衣洋五十元京口無名氏三十元松江柱臣氏因次女病保佑速痊三十元揚州繡餘二元 
 
 
 

Page 10

 
 
   
 
