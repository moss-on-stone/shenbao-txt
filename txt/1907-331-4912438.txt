# 1907 - 331 - 4912438

 

Page 1

 
 
   
 
 

Page 2

 
 
宮門抄 
　　八月初六日召見軍機馬玉崑趙爾巽 
論説 
[再論逹于汪三使分赴日英德考察憲政（沙）]  
　　自乙已六月。朝廷特命澤公等五大臣。分赴東西洋各國。考察一切政治丙午秋。遂有預備立憲之詔。薄海人民。喁喁望治又年餘矣。而政。府之所設施。與疆臣之所擘畫。所謂先行厘官制者。内則如此。外則如彼。實無一事足以饜人民之。望論者不歸咎於五大臣考察之無狀。而歸咎於政府之不能實行。此亦天下之公是非也。不謂近日又有使逹壽至日本。汪大爕至英國。于式枚至德國。考察憲政一事。夫逹于汪三大臣視五大臣何如。吾不敢知。國民之對於此三大臣感情視當日五大臣何如。吾亦不敢知。惟前次所考察者。各國之政治也此次所考察者。英德日三國之憲政也昔日所考。察之範圍廣。今日所考察之範圍狹。範圍廣則舉各國之政體。所謂君主共和之制度。無所不包範圍狹則僅就三國之所謂　主制與聯邦制考察之而已。夫三國之憲政各有異同。而皆依据憲法爲根本故覘三國之憲政當先明三國之憲法。試先言英。 
　　英爲各國憲法之鼻祖。而其所謂憲法者。實僅不文法而無成文之法典。蓋本數千年來之習慣而遵行之發逹旣久。憲法之成文與否。無重要之關係。而其足爲他國之模範者。厥有四種。 
　　一代議制度。卽國民選出代議士以組織國會者。凡徵收租税。制定法律。非經議會之承諾。不能有効。 
　　二兩院制度。國中議會。由上下兩院組織而成。由一院議决之後。再得他院之同意。方可施行。 
　　三大臣責任制度。凡君主處理政務。必諮詢於國務大臣。有差誤時。大臣 
 
 
 

Page 3

 
 
[當負其責任。]  
　　四議院内閣制度。内閣大臣。由議院中多數人所選舉故内閣與議院。聯爲一氣。例如兩黨之中某黨勝則以某黨爲之是也 
　　英國制度。爲他國所模範者。不外此四種。合而觀之成一種完善制度。當十八世紀時。僅英國行之至十九世紀。傳播歐洲各國矣 
　　次言德。德之憲法。係聯邦國憲法。也所謂聯邦國憲法者合各國以成。大團體。乃由各小國之同意而組織共同遵守之憲法也。聯邦中之各小國。尙有獨立主權。不過於各小國外。另成一大聯邦。此不獨德意志爲然。卽北美合衆國。瑞西聯邦。亦莫不然。惟北美合衆國之各璽天德。與瑞西之各康逹。皆爲共和國。德之各國。除三自由巿外。餘二十二璽天德。皆爲君主國耳。夫德之各聯邦固爲君主國。而德意志則實一共和國也。自法律上觀之。德之皇帝。不能有最高之權力。其有最高之權力者爲聯邦參事會。規定於憲法上爲合議制機關。乃由各聯邦中選出代表者以搆成之代表人數之多少。視各聯邦之大小而定。故此聯邦參事會。實爲。德之最高機關。日本美濃博士。謂爲寡人的共和國。亦共和國之變例也 
　　若夫日本憲法。欽定憲法也。所謂欽定憲法者。即君主爲子孫將來在國家上一切權利。有一定之制限而保永。遠之地位者也。此制比民定憲法。稍覺晚出。自一千八百十四年。王政復古時。法王路易十八世欽定憲法始。日本於明治二十二年頒布憲法七十三條。其内容直接倣效普魯士。而實間接取之白義耳。其制定憲法也。係和平的。非革命的故君主之權獨重識者不無微詞焉（未完） 
專電 
[電一北京（初六日午後十點三刻）]  
　　新内閣官制草案已由袁宮保擬定送張中堂覆核（緩） 
[電二北京（同上）]  
　　聞軍機大臣除袁張二人新入外其餘尙有更動）意（ 
[電三北京（同日午後七點）]  
　　上海閙公堂案外務部又照　英使如辦法延緩會查周折咎歸於英聞英使尙未答覆（愈） 
[電四廣州（同日午後八點十分）]  
　　防城已克復欽州尙戒嚴（月） 
[電五北京（同日午後九點）]  
　　張中堂奏保劉保林（湖北候補道）爲鄂省勸業道（章） 
[電六杭州（同日午後十一點五十分）]  
　　署撫信方伯定十二日接印所遺藩篆擬以寗紹台道喻兆蕃署理駐兩廣會館（士） 
緊要新聞 
[日俄恊約宣布續聞]  
　　初四日東京電云日俄商務漁業專約於今日下午宣佈商務條約文極簡略大致以增進兩方商務及居住之權并約定凡有須發布之件應協同檢察定奪爲要義又附稱日本領事署設在海參威及尼古來斯克兩處俄國領事署則設在亞太魯及佐魯茄（均譯音）兩處譯字林報 
[防城失陷紀聞廣州]  
　　初一日粤函云上月廿九日督轅接得東興洋務局急電略稱欽廉亂黨餘孽數百人竄入防城與某營勇勾通攻陷縣城焚燬縣署縣令宋漸元爲匪所戕一家十九人同時遇害等語胡護督隨卽電致欽州詢問未接電覆遂於三十日派北海鎭李直　軍門趕搭致遠輪船遄赴任所藉資進勦并向秦軍門處借撥親軍隊巡防隊共四營帶同前往秦軍門亦於是日由虎門回省謁見胡護督請示機宜（子） 
[贛撫再飭嚴辦造謠仇敎江西]  
　　贛州府屬習拳匪 
徒造謠仇敎經瑞中丞　飭拿辦後又接英領事倭訥君函請加意保護等情已載昨報茲悉瑞中丞得函一面電復英領事一面再電行飭贛州府關太守略謂該屬神拳情形公文尙未到究竟各地方是否安靜首要有無拿獲昨據英領事函以和敎士（卽昨報所稱和爲貴）稱贛民習拳布謠請速保護爲言事關大局務照迭次電飭嚴行辦理一面將敎堂敎士加意保護切勿稍涉大意云云（因） 
[萍鄉紳商學界全體禀贛撫電（爲敎民集衆挾制官長事）]  
　　南昌撫憲鈞鑒萍鄉瓷　公司去歲因挑夫走失瓷碗查係蘆溪流氓聶萬逹窩銷控縣札蘆溪巡廳查辦本年四月二十六日胡巡廳拘聶到廳正擬解縣適該公司坐辦黃以筠因公赴蘆二十五回廠中途被耶穌敎 
 
 

Page 4

 
 
民余益三等糾衆攔毆扭入該處耶穌敎堂多力辱脅幸胡巡廳聞警赶同塘汎黃外委街紳邱瑞圭等將黃救出聶請釋放巡廳當據實詳縣六月二十五縣主汪訊結將聶從輕責懲取結完案詎在敎之縣紳季鴻模挺抗主翻集黨演説歛錢纏擾以退敎要挾駐府駱牧師投函府憲飭縣覆訊現縣令懸牌覆審聶余季等因牧師致函内有請持平辦理勿以交涉論等語恐不能遂其要求現季主謀集黨多人爲臨審時挾制官長地步惟其中多係愚民萬一暴動勢必釀成巨案合邑受害事關民敎敢先電禀萍鄉紳學商界全體代表張弼漢文如海葉鴻璣黃以勤等公叩 
[袁軍機奏保武職大臣北京]  
　　袁宮保奏保通永鎭總兵吳鳳嶺天津鎭總兵孟慶遠請以提督記名簡放副將田中玉王懷慶李進才請以總兵記名簡放均已奉旨兀准（子） 
[部覆粤督運銷銅幣辦法廣東]  
　　護督院胡於二十日電致度支部云各省銅幣前奉文行禁運出境原爲劃淸界限起見久經遵辦惟粤省自停運後銷路極滯雖設法分銷各屬而偏遠地方究難暢行查圜法貴乎流通今各省鑄錢局已奉攺爲造幣分廠歸大部主持派員監管在大部綜權幣政似不必再分省界可否准各省一體運銷以廣行用乞核明電示祇遵隨准度支部電覆哿電悉圜　流通自是正論惟現在各省銅元價値跌落大江南北尤甚近日江寗爲防充斥停鑄半月察酌情形禁運出口之　似尙未能遽弛應俟各省銅元價値均平再擬撥運查廣西一省應用銅元旣歸併粤廠鼓鑄行銷之地甚廣加以粤省推行各屬不患流通不暢仍希飭廠設法就地疎銷以維圜法度支部漾云（申） 
淞滬要聞 
[蘇路公司股東論松江姚涇一河可築堤行車無須造橋意見書（附圖）]  
　　七月十八日往勘橋工材料廠地至姚涇地方一鄉民言此河可以堵截驚問其故則云姚涇南北長五六里粤匪亂後河身尙極淺狹嗣經湖流冲刷日漸深闊迄今遂成巨浸然北有古浦南有横潦涇東有小普陀諸河西則斜塘包其西南一角悉係通行要道平時商舶本絶少過此者一經堵截於水利毫無妨碍復詢之數十鄉民及年老者數輩衆口一詞無有異議 
　　查姚涇橋工長二百五十尺深二十尺工程處估計須洋十二萬元如攺築隄岸一道至多不過二三萬元可爲分司省去近十萬元之巨欵其利一姚涇日見深闊南來潮水直趨斜塘惟姚涇得分其勢至東西古浦其流已緩緩故沙易停積日見淤淺松人開濬古浦距今僅六年潮水枯落竟已見底有堤議重開者若將姚涇堵截潮流由斜塘直趨古浦勢必加急急則刷沙甚易古浦自日見深闊無事再浚省費甚鉅其利二姚涇南北距六里中間横亘一堤兩頭頓成水田數十百頃養魚藕菱芡菇蒲坐獲厚利或收爲公產或聽諸民間分段　治其利三調查所及有此三利公司居其一松人居其似可商之本地紳耆及付董事局提議是否可行公衆决定無仕翹企 
 
 

Page 5

 
 
[禀復採石肇事之原因]  
　　委員朱太守寶瑩禀復滬道略謂奉委赴松查辦阻撓採石鄉民一案當將獲犯訊供及履勘張姓房屋各情形先後禀明在案謹再將密訪各節爲我憲台詳晰陳之採石原因至爲複雜公司擬在松境採石官紳初無違言嗣因勘山開採原議就辰山先行開工紳民未能允洽經靑浦黃舉人恩喣雅意調停遂攺爲先從小赤壁試辦並經府縣出示曉諭不意又復阻撓二次暴動張紳葆培係屬股東鄉民遷怒於張致攖其鋒而用藥一節當時曾否明言應有案牘可稽知府未便越俎調查不能得其究竟至暴動情形係自先從小赤壁開採定議後府縣出示工匠已集鄉民之桀黠者如宋岳昌徐老二等卽倡言反對刷印傳單及督憲札文分散各處二十二日婁邑何令在小赤壁鄉民聚衆要挾阻止開山又往張紳葆培家尋釁毁壞窻檽葆培走脱當初本擬拿辦經張葆培之伯叔請且緩辦而止厥後鄉民鑒於廿二日之滋鬧並未究懲氣燄益張勾煽敎民又於初六日蜂擁至張葆培家打毁門窻什物時府縣在鄉馳往彈壓汝勵亦到塲解勸當塲拿獲二犯以衆情洶洶磚石亂擲當將二犯放回另緝此先後滋事之實在情形也又王永昌等七百餘人公電督憲及趙寶仁等赴縣轉禀憲轅查悉均非本人所爲頗滋疑竇迨獲到徐老二徐老胖會訊詰以是否爲首堅不承認研究再三始供出曾刻督憲札文係張汝勵等刷印於廿七日飭令分派不料竟至鬧事且有張姓叔姪向不和睦等語察核供詞揆之情理是徐老二等之煽惑滋鬧實由刷印札文傳單而起况徐犯等爲張紳之傭自惟主人之命是聽至犯事到官悔之晚矣知府初抵松郡卽訪聞張氏叔姪夙昔積不相能爲此次肇事之原因始猶以爲縉紳之家何至以私忿而敗壞公益今觀於徐犯之供詞證諸鄉里之口實始恍然於此案之緣起矣然事涉縉紳追求必興大獄多所株連懲辦徐等又無承認首要之供未敢鍛鍊事屬二難莫衷一是獄情大槪已具知府荷蒙憲委不敢諱飾應如何辦理未敢妄議謹將實在情形據實禀復仰祈鑒核（恍）閒談 
[像煞有介事之新政。]  
　　政府以立憲二字塗飾天下之耳目一年於茲矣泰西諺曰（車劣者發大聲）中國　曰（説嘴醫生無好藥）好言新説者。則比中國。　劣車。而堅持老話者。則比中國以醫士顧。比以劣車政府必不受也。方以醫士政府所。笑謝也。無已則請以上海俗語擬之。曰像煞有介事之政府 
　　像煞有介事之詔令去年七月十三旣有預備立憲之諭。今歲七月初二而有消除滿漢之諭。去年之所謂預備。不知預備何在。今歲之所謂消融。不知消融何在。然則曰預備也。曰消融也。質而言之像煞也。 
　　像煞有介事之使臣前年遣派五大臣出洋。今歲遺派三大臣出洋。前年之所考察。至今年五部出使日記戍。今年之所考察。至後年而出使日記又成。而與憲政無補也。採取盡此毛也。質而言之像煞也。 
　　像煞有介事之官制羣然而議設新内閣也。戚然而又議建資政院矣。聆其名目則。花様翻新。窺其内容則腐敗依舊。蓋人才猶是人才也。理想猶是理想也質而言之像煞。也。 
　　夫所謂像煞有介事者。有此毛而無筋骨之。謂也。有外表而無内質之謂也。今日徒曰（立憲立憲）而有能實行。謂之爲劣車之大。聲可。謂之爲醫士之説嘴亦可。而某則居。上海者也。知上海諺。（塞） 
謝贈 
　　欲求敎育之攺良宜有完善之敎本欲求社會之開通宜有趣味之小説此固一般學子所公認者也今將商務書館惠贈新書分錄於在以當紹介 
[敎本]  
　　中學敎科用三角術附對數表　　　　一册 
[小説]  
　　雙孝子噴血酬恩記上下　　　　　　兩册 
　　大食故宮餘載　　　　　　　　　　一册 
　　袖珍小説黑衣敎士　　　　　　　　一册 
　　偵探小説毒藥罇　　　　　　　　　一册 
　　偵探小説圓室案　　　　　　　　　一册 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
專件 
　　沈家本調查日本監獄情形淸單 
[第十五作業]  
　　作業之種類分内役外役内役從事於監獄之内以容易練熟無害衛生不須器械放免後可資以謀生者爲主外役自性質上言之甚不適於自由刑之實質然自經濟上或勸業上言之如開懇土地修築道路之類亦屬可行至開掘礦產修築隄防則不適於衛生更難規律也使囚徒從事外役必愼選囚徒之種類短期或行狀不良皆不相宜若身體虚弱　罹肺病之虞及營養不良者刑期已經過一半縱行狀不良亦適於外役可吸取新鮮空氣於身體大有益是從事外役兼可療病也 
　　監獄作業不可不定課程力行監督使之養成勞動之習慣第體力强弱不同若一區分事屬困難宜以普通之體力能作之分量爲標準雖短期囚代監之日有限難期練習亦應力戒怠惰使之養成從事職業之習慣庶囚徒藉以知人類於社會中若有徒事職業卽不能生存之觀念非如是斷不足以收囚徒服役之效若作業不能以課程定者例如建築灑掃執爨及看獲病囚之類可定一從事之時間也 
　　囚徒之於監獄固當使勤勉無間然亦須定一休息之日使之休息按日本監獄則凡大祝日大祭日十二月三十一日正月初一二等日俱予休役因係全國慶賀之日不得以身觸國典拘禁囹圄而令向隅但灑掃執爨之役者不在此例又囚徒遭父母喪者免役三日此例毆美所無均各國所注意者蓋父母之喪悲痛哀悼乃心埋與道德當然之事斯時命其休役可起家族孝友之感情亦於感化大有效騐者至星期休息出於宗敎日本雖亦沿用不過藉以從事敎誡卽囚徒之濯澣讀書作信等亦必給以餘暇况以實際而論凡人從事作業周歲無息易致厭倦故每七日休息一日據表面觀之似少一日之作業其實較不休息者成績更良故星期休息於監獄作業萬不可少（仍未完） 
分類新聞政界 
[批飭呈騐戒烟藥質南京]  
　　江督端午帥批東臺縣草堰塲戒烟會發起人朱曾廕禀云查封閉烟館爲禁烟入手要務迭經嚴飭各屬實力奉行豈容虚應故事現在已逾六月限期所有東台縣地方已否遵限禁閉尙未據該縣禀報仰江藩司轉飭刻日查明勒令依限閉歇母再違延至該會所設振武支社旣稱製藥施送究竟所製之藥是否配製合法有無叅用嗎啡等弊應呈送化驗如果毫無流弊再行給示保護（育） 
[禀報查拿神拳之督批南京]  
　　調署江西贛州府關太守榕祚近將辦理贛興雩三屬神拳及雩邑滋事現已安靜情形禀報江督當奉端午帥批示云查贛縣及興雩兩縣鄉民無知演習拳技經該府督飭查拿 
 
 

Page 11

 
 
獲犯王西斗等飭縣研訊興雩各鄉人亦解散地方安靜辦理甚爲迅速仰西臬司轉飭該府將已獲各犯督縣嚴訊分别擬議禀辦仍隨時留心查察務遏亂萌（育） 
[代理山陰縣之知幾紹興]  
　　代理山陰縣李少白大令日前具禀浙藩謂卑職才力未具審訊程毅等案均關緊要設或遺誤有負委任請迅飭李令光益前來接署俾得父卸現信方伯已飭李令遵照矣（比） 
[海地又准請照廈門]  
　　厦門孤懸海外定例凡有海地者須赴同安縣署禀請海照一紙歲完租税卽爲已計凡地一丈完糧五分沿海居民以此致富興者甚多而因是訟爭者不少光緒二十六年曾奉閩督札飭停給海照以免訟端近聞禁令復弛厦民又紛紛赴縣請領海照但不得轉租洋人云（及） 
交涉 
[補錄米商高慶堂供詞杭州]  
　　米商高慶堂被浙撫派員拘拿由日領電請釋放浙撫未允旋經杭垣盈實商家具結保釋等情均誌前報茲悉由杭垣友人抄到高慶供詞照錄如下高慶堂供山東瀛寗州人來浙多年先在嘉興上海販售　菜後至大東輪局充當司事已近十餘年報捐監生復於本省賑捐案内獎給同知職銜並未捐過知縣實職亦無在秀水臨海充當家丁只有同族高鑑堂當過嘉興釐局司事實係兩人職實未開過吉昌米棧吉昌係股開上年六七月間曾有羅雲卿相邀入股實因米業艱難回覆又吳煥章係平湖米行首雇船裝運各縣漕米必與米業行首接洽認識並無私弊本年三月由職股開大美棧裝運嘉善漕米未領護照卽到王江涇燒港其時適奉禁止私運米石出省之示致被秀水縣查獲後仍禀明補護罰洋一千元後來米船均已到滬在上海運局報到驗收可查今蒙委審情願按照前次遵章所運米數八百石市價每石四元加倍罰洋八千元除在秀水已繳一千元外再繳七千元充作公用從前如有當過家丁冒捐實官等事查出愿甘重辦所供是實 
[電復日商滋事情杭州]  
　　浙撫張中丞接駐滬日領電稱三五公司日商在甌營業該處民人與之尋釁請飭保護等情中丞當卽電詢温州道府縣各官查明覆核旋接復電云七月念一晚三五公司日商醉酒狎妓路人聚觀日商持刀威嚇學生遇見相勸被辱致干衆怒職道當督府縣彈壓解散兩無傷損現正與商學界妥議辦法故電禀稍稽查日商新近來温祇設小鋪四處每處一二人帮夥有一二台籍餘皆寗温人卽設公司亦祇日商二名華工五人因不符約章正在商阻今旣滋事甌人不服必欲驅逐而日商反揑詞危險謊報領事電請保護不肯停閉可否請憲台電致駐滬日領飭令閉歇離温免貽後患迫求裁奪（甲） 
軍界 
[江督札派隨員赴日考察武備南京]  
　　江督札飭陸軍人員略謂往年日本大操曾請各省派員往觀均有定數南京請派一名當經飭派陸軍第九鎭統制徐鎭紹楨前往旋據該鎭詳請帶同華振基嚴槐森隨往考察軍政及經理各種學問並不涉及觀操事宜亦經照准分别咨行在案茲復據該鎭禀商所帶之員應分别步砲　騎各科各就專門素習者詳加考察方見切實所有步科應派莊諤砲科應派王遇甲　科應派劉荃業騎科應派華振基均令前往就所認各科學認眞考究務期實有裨益仍不得涉及觀操免致牽混期於原派一名之案相符以上所派四員並前派之嚴槐森一員應各給盤費二百兩由財政局支給至莊諤係三十三標統帶現經派往日本所遺統帶暫派協統孫銘兼攝並即移住三十三標營内將應辦各事認眞經理除分别咨行外合行札委札到該員卽便遵照隨同徐鎭赴日無庸涉及觀操卽將認定科學切實研究以資考鏡（宮） 
[江督批准開辦專科工廠南京]  
　　陸軍第九鎭詳請開辦學習蹄鉄速成專科工廠茲經江督批云據請開辦學習蹄鉄工廠自係陸軍馬政中必不可少之學術所擬辦法章程亦尙簡要易舉應准照辦其廠中應用釘掌器械四副需欵無多仰卽移由督練公所按前次砲隊所購物價照購發給以資應用（宮） 
[督練公所淸厘欵項安慶]  
　　安省目練新兵以後節次置辦軍樂隊及騎兵營砲隊訓練所各項器具共銀七百三十餘兩均由督練公所先行墊付未及詳領現聞該所淸厘帳務詳請撫院速予飭局查照用過前項銀兩如數核撥歸還以淸墊欵而免久懸云（化） 
學務 
[冒充敎習學生之糾葛寗波]  
　　甬郡西鄉某姓家日前招請某庵僧誦經有某僧私吃葷餚經鄉人瞥見與之評論某僧卽逃回庵中商諸無賴毛某意圖赴鄉報復毛乃另招一僧扮作留學生同赴該鄉至某姓家恫嚇毛稱　係甬郡鍾秀承志兩學堂敎習彼乃日本留學生日前汝等索詐某庵僧今來評理鄉人頗覺驚駭祇得好言相慰一面派人赴甬至兩學堂詢問而兩學堂之毛敎習茫然不知隨卽赴鄉欲識冒名之人詎至彼處二人已逃避不見毛敎習旋即回甬至該庵與住持僧評論住持僧當央法政學生徐某與毛敎習接洽情願罰洋四百元充作學堂公欵現聞洋已交出不知如何徐某與毛敎習又起糾葛業已告知勸學所董於日内開會集議矣（行） 
[鄂督奏保敎育實官武昌]  
　　鄂督張中堂近將全鄂辦理學務出力人員於七月二十九日專摺奏保計開徐毓華劉邦驥二員以道員補用劉洪烈劉邦騏姚汝説三員以知縣　先補用其餘各敎員原係附生者均保升敎諭或拔貢至各路高等小學畢業生聞亦有保獎廩增附生名目云（讀） 
[江甘視學員辭職揚州]  
　　江都貢生周寳鋆今春經趙都轉延任兩淮中學堂國文敎員前又奉寗提學委辦勸學所充江甘視學員之任現學界中人羣起反對謂視學員義務重要萬不能兼任他事周君知爲衆矢之的聞已自行具禀提學司辭職矣（言） 
實業 
 
 

Page 12

 
 
[三夾海口議開商埠廣東]  
　　署粤臬龔方伯現奉護院行文以三夾海口添開商埠一案前經分行司局會同妥議迄今未據覆到事關中外通商最宜愼之於始不厭詳求應卽尅日妥議詳覆以憑核辦等因隨備移邱劉兩分統迅將該處水道深淺形勢如何港内能容若干嚬之盤隻若干派員前往測量明確分覆司局以便會核辦理並聞各司局以該職商等原禀有建卡房雇警勇置火船買砲械等事究竟是否可行尙須通盤籌畫云（未） 
[新建運料鐵道開車武昌]  
　　鄂省銀元銅幣兩局近因警局禁止 
紅車入城運料殊多不便特于草湖門外大堤口起修築鐵路一條由大東門直入城内連接該局以便裝運銅煤等件現已竣工於七月念九日舉行開車禮聞是日往觀者甚爲擁擠云（今） 
[組織漁公司漢口]  
　　中國漁業惟粤閩稍有講求湖北爲濱江之區獨付闕如現有廣東人楊成擬倣粤省辦法組織漁業公司已將所議章程禀請當道立案不久卽可開辦（今） 
[揭陽令禀覆出產大宗實數潮州]  
　　揭陽祝大令日前接到農工商部飭令調查每年出產大宗一札業經諭飭北關詳細稽查茲聞得其查覆實數如糖布兩項計生赤粉糖三種共二萬餘包夏布十八萬餘疋麻布五千餘疋羅布五萬餘疋現祝大令已備文禀覆矣（丁） 
[倣造洋式皮包武昌]  
　　湖北官立製皮廠以洋式皮包係各軍士及各學生應用之物特雇募皮　二人依式倣造與外洋所製者無異且價値甚廉故銷路極爲暢旺（今） 
雜記 
[秈米平糶於米行之可異松江]  
　　松郡華婁兩縣去年漕糧每畝帶徵百文作爲積榖之用適本年米價飛漲乃由紳董會議移民巨欵糴取秈米併入平糶惟糴人此項秈米除運費不計外每石需洋六元數角發局平糶衹作五元五角結帳每石須耗去一元零所以平户糴米人限五斤蓋恐奸民多糴轉糶多耗公欵也豈知近日總局中照平糶價每石作洋五元五角整數放糴以致巿儈米蠧有糴十石者有糴二十石以至五十石者　　底竟　著名奸販葉二經手糶於西門外興記米行有二百石之巨亦祇作平糶價每石收洋五元五角惟運費甚巨每石需加三四角而外間傳言每石糶洋六元餘經董以平糶價報官石可蝕洋一元零實係訛傳然不解平糶總董吝於貧民而慷慨平糶於米行豈懼米蟲之餓死耶現正衆議沸騰匿帖滿布甚欲聯名禀控者目下總局秈米一空反咨照各分局於初一日起槪糶杜米或謂興記米經人截阻已追轉一百石該行主經人詰責托言南鄉亭林左近倪董事亦欲平糶伊祇代運豈知遍查各董中並無倪姓其人且亦無此莊口故尙有百石亦允糴還未知確實　（此） 
[漢陽新建大花園漢口]  
　　漢陽富賈張君根香日前獨出巨資在迎春橋建一極大花園名曰張園其中花草亭閣置備完全地址前臨蓮花湖後界大别山風景幽嫻令人可愛該園現始落成而游者已絡繹不紀矣（讀） 
[殺人食肝之兇案温州]  
　　永嘉縣柟溪西嶼地吳某被人殺死僅有首領而無屍身經該家屬報請永嘉縣令丁象明勘驗并謂緣西岙滕姓與梧瀨胡姓爭山起釁報復尋仇越四五年矣吳某之死必爲滕某所殺無疑丁令聞報立即飭傳地衿勒令交出屍身如敢逾限不交定卽詳革不貸該地胡姓衿耆畏法自危爰將山深林密之區刨土而出其屍然腹内空空徒有其表大令根究内容據供當時煮而晱之矣該令大怒命將關閉土堡之頑民及武生押帶回衙押候查辦（人） 
[鄉民械鬥彚聞福州]  
　　漳泉一帶民風素悍此次晋江縣鄉民又有械鬥竟至鬨鬧入城羅大令汝澤督勇彈壓官旣受傷而親勇兩名竟被將頭顱割去不知下落現大令已電請省憲撥營往勦矣又莆田縣三十六鄉及哆道鄉亦均有械鬥情事省憲以該縣張大令才難勝任聞將另調云主 
[榕省大火福州]  
　　榕省南台后洲某姓家於上月三十夜失愼自二鼓時起直至次日天明始息共計焚燬民房店舗有一千餘家（主） 
高州通函 
[軍事]  
　　茂名西路現時盜賊充斥搶劫時聞與官兵接仗之事亦屢見之目下派兵嚴爲剿辦矣聞匪黨軍械甚爲精良且頗不少有人密查得其逼碼之所由來源源不竭實多得自續備軍之接濟云故緝捕之事續備軍多不甚得力前此辦信宜善後時歷次拿獲匪徒多出練勇之手蓋可知矣 
[學務]  
　　高郡公立師範學堂本年九月畢業嗣後擬攺爲法政學堂惟經費難籌恐不克逹目的云 
　　信宜東鎭新創辦一利羣工業學堂招收學生數十名學習織絲縐毛巾染色製皮鞋𠲵帽草帽縫車衣造藤器木器等及敎以國文地理算學體操諸科業由省城聘得敎習四員不日開學 
　　高郡各學校諸學科敎員頗易聘請惟理科最難其人前年中學堂茂名學堂合聘得日本師範生藍原新次敎博物講義頗適用而言語不通（因無繙譯）生徒罕能領悟師範學堂聘得日本文學士橫山巿治郎敎物理日本高等學生北村不二松敎博物留學生李天錫爲繙譯亦未得完善因橫山敎物理其人甚和平每課不過苟且了事少行試騐而繙譯於漢文又非深通故學者多不明瞭祇北村敎博物算甚盡心耳至今年藍原已辭退北村歸國橫山告假往香港醫病各學堂乃合聘黃玉衡擔任此科始獲完善蓋黃乃前遊學日本精於理化者在省垣各學校專敎理化稱爲良師言語旣通敎授又得法師範學堂中學堂茂名學堂及崇實（公立）中學堂各校皆購有儀器故理科一門近日郡中各校咸得良敎育矣 
[民食]  
　　自郡城北至信宜舊圖境内榖米價現日增貴祇茂名南路及電白一帶收獲頗佳稍可移濟或不至患大饑耳（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[寫情小説幻邦奇遇錄美國企格林原著]  
　　利富賴曰。謹如命旋以首面外。呼駛者入。以挪威之左音語之。旣乃邀尼卡忒入。尼卡忒見艇之外觀備極華麗。而室中陳設應有盡有。且位置亦復井井有條。意爲主此艇者。其必爲巨富無疑。旣入室。利當賴遜尼卡忒於上坐。謂日艇名維金。似當未爲粗陋。尼卡忒曰。誠美觀也。利富賴又曰。我性好舟居。故不惜巨金以製此艦。而永爲我所管理焉。君亦好遠遊乎。尼卡忒漫應曰。固所願也。利富賴日。晨間所遞之函。君以意度之。偵察之際能否在君握中。尼卡忒日雖重思之。迄未有得利富賴日無妨也。余當代爲謀之。尼卡忒不解其所言之旨。亦未貿然置答利富賴復日君勿疑。余固謂偵察之事當有以發明之。以爲君之。助也。言畢。不禁胡盧人笑。 
[第四章]  
　　晚膳之前尼卡忒見其淸辯滔滔。久而未已。舉凡世界各國。地勢之夷險。政治之良窳民情之臧否風俗之純漓。無不言之鑿鑿。而於非奥亞三洲之事。尤熟極流。非親歷得之。斷不能爛熟如此。是知其人固深於閲歷者。不禁肅然起敬。時長江晚色。已侵几矣。仰視報時之鐘。已五點有半。利富賴微笑曰所約之友。久而未至。其殆爲事所覊乎。尼卡忒聞言。疑慮滋甚曰。爲事所覊。亦爲奇。君勿以久待之故。晚膳遂爾壓連。利富賴曰。我已囑庖人於六時用膳迄今猶有三十分也。至其時而友仍不來。則不能待矣。君以爲何如。尼卡忒日。如此甚妙。 
國外新聞 
[傳揚無政府主義被罰]  
　　初五日香港電云葡萄牙砲艦上水手六人砲卒四名爲因有傳佈無政府主義之事被人告發業於澳門地方開軍法會議審判之其中除水手四人開釋外其餘均分别監禁期自八個月至三年不等 
[英艦去日]  
　　初四日東京電云英國巡洋艦亞司屈來及愛於立脱號又水雷艇六膄已自長崎啓程前來香港 
[日本疫癘]  
　　初四日東京電云橫濱一埠葡萄牙人居留地内亦染有霍亂症又電神户霍亂流行益盛 
[水手捲逃]  
　　初四日東京電云英國軍艦根德號在橫須賀港時以日洋五千圓付一水手囑其登岸換英銀而其人遽挾此逃匿無蹤 
[氣球偵探]  
　　初四日倫敦電云　國克薩孛郎卡之法人曾駕氣球上升偵察阿拉伯人情形 
[奥皇召見日將]  
　　初五日倫敦電云日本千歲波筑兩巡洋艦之伊集院大將已蒙奥皇佛郎雪召見 
[紀德陸軍演操]  
　　初王日倫敦電云德國陸軍會操業已完畢此次與操之兵約八萬人惟其於攻戰之法互存異見云 
[美洲排斥黃人三誌]  
　　初四日東京電云日本政府中人對於此事尙在靜待確實之消息天槪咸以此次暴舉爲一遣憾并望自此加意保護至於英國官員亦不加　也 
　　東京某某兩報評論此事皆謂坎拿大首相勞氏必能設法復日本之聲勢且賠償日人之損失　云此外則絶不致詞初五日東京電云焚哥武埠日本店肆　遭難者共五十六家目下已全平靖有人擬焚去日本初級小學一所被阻未果某日報謂照現下海外日僑之缺乏保護當卽設法以保衛之國民新聞謂此次日人在天涯地角之區猶能自行防衛殊可嘉尙卽英國官員對於此事之狀熊亦殊可感云其他各報均默不語此初五日紐約電云日本考查殖民委員石氏謂英日兩國如是親密必不容有此種不和之舉云英國地方頗有謂此次之亂係由美人唆使而成云云實屬不根之説初五日倫敦電云焚哥武中日人民聯合會請印度人民亦聯合同盟一律罷工而印度人以自爲英國人民之故不允與議以上譯字林報 
[日使陛辭歸國]  
　　初五日栢林電云德皇閲視陸軍秋操後卽命駕回威倫和宮駐栢林日使并上氏即往陛辭德外務大臣萱司堪亦在列 
[德人在摩受損之賠欵]  
　　初五日柏林電云德國首相蒲魯親王近命財政部撥欵二十五萬馬克支付德國人民之于摩國亂時曾遭損失者蓋德估計賠欵之數而爲預行支付之舉也 
[俄皇受驚]  
　　初五日栢林電云俄皇御乘艇名斯搭大脱駛至芬蘭海灣西忽觸于一暗礁卽行擱淺時俄皇后亦在舟中幸舟未破裂不致有險當時有救生船及魚雷艇七艘駛至援護初六日電云俄皇與皇后現已移至巡洋艦亞西亞號上平安無事俄京城中尙未知此消息蓋晨報上並未載此事也以上譯文匯報 
本埠新聞 
[江督爲攺正新書事札滬道文]  
　　准學部咨茲據廣東潮州府大埔縣勸學所總董廩貢生饒熙等禀稱上海國學保存會所編廣東鄉土歷史地理敎科書中以客家福老爲非漢族擬爲周官職務七閩之族荒謬無稽該省法政學堂曾本是書宣講　釀事端請將原書板權撤銷等因查是書前經呈部本部已將書中謬誤之處逐條籤出批令攺正今據所禀各節與原籤出者略同亟應攺正相應咨照請卽札飭上海道飭令亟行攺正其原書應卽禁止發行可也等因到本部堂准此合行札飭卽便遵照）甘（ 
[江督批飭妥辦採石事宜]  
　　南洋大臣端午帥批婁縣禀云據禀 
 
 

Page 19

 
 
已悉此案業經上海道派委專辦昨據戚守電禀滋事人犯已獲八名仰上海道轉飭該印委迅速訊明究辦具報至試藥一節現准蘇路公司電稱已在小赤壁會同印委試藥極爲平穏居民安靜刻由印委妥商出示卽行開采等語併由道查明督飭妥辦隨時據實報查仍飭該縣遵照繳 
[粤督攺期起程]  
　　新任粤督張安帥定期啓節已誌昨報茲悉安帥因泰順輪船定期初七日開行故攺期於今日起節昨午本埠文武各員均在洋務局設筵祖餞（車） 
[禀請核定浚浦借欵辦法]  
　　滬道瑞觀察以滬關四國洋欵加撥係廿五萬所有浚浦借欵擬按照短數指抵不必全數總抵現已議就辦法電禀江督核奪（的） 
[浚浦局文案禀請銷差]  
　　探聞浚浦局檢校副文案劉訓導源瑞現擬隨辜湯生部郎北上文案一差不遑兼顧禀請滬道銷差另委妥員接辦（征） 
[准加浚浦局洋員薪費]  
　　税務司函致滬道略謂浚浦局洋文書記兼海關帮辦查祿德請加給薪費一事前已專函奉商旋接復示須從緩酌辦即經飭知去後嗣該帮辦重申前請本總税務司曾禀復總税務司札復查德祿目調滬辦事以來並無貽誤不敷開支亦屬實情而浚浦局允加薪費似應照准並無不可等因鄙意浦工事繁任重且滬上費用較巨自當准如所請擬卽照加每月房租銀八十兩以示優待而昭激勵等語瑞觀察以税司旣爲説項應卽照准業已函復從西歷十月起准加房租八十兩矣（譬） 
[請加學基租金之批詞]  
　　上海勸學所總董姚文枬等具禀滬道擬將舊學基地加收租金已誌昨報茲奉瑞觀觀批示云來禀閲悉所議增加地租及給價收回地基房屋各節輿情是否允洽仰上海縣核明辦理仍候提學司批示此復（車） 
[鄉民與招商局小輪爲難]  
　　内河招商局行駛黃渡靑浦珠家角等處之永淸小輪前日行至華韶港口有一老嫗乘划船赶至輪旁趁船該輪水手急以竹篙將划船撑住詎用力過猛船卽傾覆將老嫗溺斃昨日該輪回滬駛至港口該處鄉民已聚集數百人羣與爲難謂老嫗之死實由水手有心陷害若非厚加撫卹必不干休並將該輪阻不放行聲勢甚勵紛紛擾擾不知若何了結也（敏） 
[派員代理浦東巡官]  
　　浦東巡警局正巡官謝樹栢明府因太夫人在蘇病重赴道轅禀請派員代理瑞觀察卽委候補知縣孫叙齋明府濤淸代理昨日孫明府已到轅謝委謝明府亦卽禀辭赴蘇省視車 
[出示招告流氓]  
　　上海縣李大令昨發出招告示諭略謂本縣親訪之著名流氓臭鹹魚銀海專在徽州會館一帶拆稍滋擾居民受累非淺曾經飭差　該流氓拿獲訊究據供連日患病並不出門其於拆稍等事均不承認惟稱與凌姓爭地曾經有案卽飭收押出示招告在案爾等諸色人等如有受過該棍詐害者速卽投縣禀告一訊卽釋决不拖累云云（厘） 
[舉行開徵下忙祭禮]  
　　昨日上海縣李大令爲開徵下忙事飭令錢粮櫃書備齊祭品擺列恭寛信敏惠及雜税等櫃於大堂上大令親行祭櫃禮然後升坐大堂各櫃書及糧差等咸向大令行禮叩賀（車） 
[查究違禁烟館]  
　　浦東塘橋巡局委員前日查得廿四保十六圖地方有開烟館之蔣毛毛盛裕祥私賣燈吃當卽查獲烟鎗十枝烟燈七隻並將蔣盛兩烟館主備函移送縣署請究李大令諭飭看管候訊（厘） 
[訊究混用銅洋]  
　　上海縣捕役拘獲慣用僞洋之蔡左扣等三人並銅洋兩元銅四開二百十六枚解縣請究由帮讞李明府提訊蔡供銅洋向友人胡金龍處購來胡已回籍周正福供與蔡同住代伊用去銅四開十餘枚王阿二供與友人周正福一同吃茶誤被拘案明府判蔡周各責一百板與王一併押候復審（哲） 
[法總巡旋滬]  
　　法捕房總巡麥蘭君赴海参崴公幹曾誌前報現麥君業已公畢於前日返申照常辦公（舟） 
[上海官事]  
　　萬航渡巡局員朱炳辰因就某校之聘昨至道轅辭差遺差奉道憲委大東門盤查委員黃永璣接辦巡防隊官袁廷華劉智權曾慶連魏廷樑等詣道轅禀謝於禁烟彈壓案内蒙賞小金牌一面　提標右營哨弁韓國祥廖又溥昨均到道禀知遵諭赴楊家渡保護土船知府盧懋善同知陳祖煊昨到道轅禀銷查辦松江開採山石差盧太守於午後卽行赴蘇公幹新委上海縣襄讞李光乾到道禀知赴蘇省謁見撫憲新簡廣東南韶建道左紹佐浙江候補道許鼎霖昨均到道拜會（車） 
[巡警總局派探値差]  
　　北巿巡警總局昨由偵探科長汪二尹派出陳秋濤伏長松二探當差西南區則派莊秋泉東北區則派程子卿分别前往認眞辦事（根） 
[重申懸掛招牌定章]  
　　租界各店鋪所懸招牌前由工部局訂定章程不准太低有碍行旅乃日久玩生各店懸牌仍叅差不一昨經公共捕房遴派捕探隨帶標尺在英租界内挨户量勘務令一律照章高掛違干未便云（莊） 
[學徒跌斃]  
　　圖書公司在南門外校塲興工多時前日有學徒倪殿臣從支架跌下頭項破裂血湧如泉頃刻斃命經其師張桂生同屍叔倪和天作頭蔡益卿報知南區派地甲勸令作頭出洋三十元爲之棺殮 
[英界火警]  
　　前晚句鐘英租界寶善街滿庭芳李泰興烟紙店失愼當經救火會救熄計燬樓面兩間捕房查得該店保有火險飭探將起火情形查明禀候核奪莊 
訟案 
[會訊失愼糾葛案]  
　　英租界廣東路信義公棧失愼經捕房查明保有火險遂將該棧駐客劉松廷鮑明泉拘送公共公廨判押候訂訊等情已詳前報昨晨帮讞王明府與美白副領事會訊五十四號西探譯稱萬玉階所開之信義公棧所駐棧客均漢口帮有十七家火起時劉客同友人等均往戲園觀劇迨救熄後始行迴棧情形可疑且查鮑明泉向爲同安保險公司掮客今年二月劉鮑均保有火險銀各五百兩請堂上不准交保侯再細查劉鮑所延穆安素律師稱西捕之言均不近情復將前 
 
 

Page 20

 
 
供逐層駁詰堅請交保明府商之白君判劉鮑各交五千兩人銀並保候下禮拜三復訊再奪（莊） 
[上海縣案]  
　　塘橋巡局函解楊殿榮並被拐婢女翠香到縣訊究楊供翠香係劉老明拐到崇明寄在小的家内翠香供楊在主人陳漢明烟間吸烟七月二十九將小女拐往崇明由劉老明告明主人控局楊始命弟向榮送小女到案明府判楊收押翠香交官媒候再訊究○郭全春胡福亭在盛阿全烟間内私行吃烟由道署偵探拿獲發縣訊明判盛枷號一月發塘橋鎭犯事處示衆郭責一百板胡戒責一百下具結交保○扛煤小工謝阿龍劉阿大陳金發在寓吸烟塘橋巡局疑係私售獲解到縣判押候查明再訊　 
[總工程局紀事]  
　　陳湘州之姘婦翠娥將童養媳金鳳　斃抛棄逃避經女母王朱氏控知南區泒巡士傳鄰居呂陳氏解案氏供聞金鳳初二日致死頗惨孫明府判令退去候訪查實情獲到翠娥及陳湘州再訊○西區解　傷王生亭之流氓徐雪堂朱新發陳查田由孫明府訊判徐戒責三日下押一月朱陳各戒責二百下均押一禮拜○船户朱富山之妻彭氏被其夥范和尙捲逃疑匿伊友高阿毛處紏合陸阿三（即陸天發）等往搜未獲旋在悦來軒茶　爭論爲南區探查獲解訊判陸戒責一百下押辦餘均斥釋（夏） 
[公共公廨早堂案]  
　　張壬寅在寶山縣境竊取布衣十九件並布皮鞋等物携至租界爲包探沈阿炳拿獲解究帮讞寳子觀明府商之英副領事判將人贓押送寶山縣訊辦○東洋車主潘阿三假造火烙印意圖朦混經捕頭查悉報捕解究判罰洋四十元車子充公○拐犯楊彩喜誘拐張才炳小孩藏匿於楊王氏家欲圖價賣經張才炳報捕將氏之妍夫卜學春等解奉中西官判押候再訊在案昨復訊卜供小的向當長隨甫由蘇州囘滬不知該孩在家内待領叩求成全楊供求恩典明府以串拐屬實判两楊各押捕房官媒處各两年卜押半年其王氏控卜拐賣三歲小孩之事候查明再究○揚州人卡德山在揚誘拐羅慶生之甥女四仔來滬托賣經包探拘究判押各情已詳本報昨復訊小四仔供實係叫我認他阿叔投案之羅慶生却是母舅求察羅供與女同明府以徐拐賣屬實判押西牢两年女交羅慶生領去○陸祥法藉事將鄧朱氏壓傷報捕送醫約十四天可愈昨訊經明府判押候傷愈再訊○桑月海王福生私製僞金飾冒楊慶和招牌兜售經楊查悉報捕並請吊圖章究辦明府判押候查明再訊○龜子殺猪阿福前與姘婦阿大將妓女錢胡氏凌虐投所送案解訊發所補提人証在案昨復訊張供並非虐妓叩求恩典明府判枷示七天滿期再押捕房二月逐出租界○大阪公司駁船頭目沈阿天因藉端行兇解奉中西官判枷示十四天在案嗣張之洋東禀明日商洋人轉禀領事照會公共公廨請疏枷開釋經讞員關太守照會在案昨由捕房將張解案判疏枷押滿十天開釋○王朱氏與丁朱氏刁唆婢女福秀在家竊取紗綢各衣爲主人周雲太偵知報捕解究明府以認竊不諱判各交官媒押三禮拜○流氓陸順元攫取潘王氏之金挖耳判押三個月○吳光裕欠洋圖賴判過堂訊奪（莊） 
[法租界公堂案]  
　　沙阿洲上月在紹興餘姚縣平王廟紏衆焚毁新設醬卡摀　周巷内徐紳家器具遂逃避來申匿跡法界經該縣汪大令訪悉備女飭差蔣開投捕房恊探將沙拘案當奉聶司馬判令送縣遞解○婦人周賴氏近爲倪瑞卿在縣具控毁坟佔地等情由縣泒差協提解訊奉判交原差　囘訊辦○陳文朝日前爲中將張聖咸所託代押與嚴桂記之道契轉押他人由張具控昨日提訊判限二禮拜交保出外將契收轉交案○電車路工人毛和桂沈文奎因私車工部局石子由工頭將車夫陳月卿李子仁拘捕與毛沈一併傳訊判罰洋十元充公石子仍令車還（舟） 
[美租界捕房事]  
　　天潼路王泰記陳萬昌張金法沈得春王生記等雜貨店均將物件堆於門首昨爲捕頭查悉特飭包探赴公廨請單傳訊○張如生應照生桂阿茂等三人昨在吳淞路互毆由一百號印捕拘入訊因爭奪生意起釁姑念無知從寛斥釋○邱章明等三人昨至蓬路日本雜貨店偷竊物件由宋包探拘押候究○百老匯路許張氏所開烟館深夜違章售烟由一百九十三號捕查知禀明捕頭　單傳訊（西） 
來件 
[北京户部銀行代收國民捐報告]  
　　（七月初一日至十五日）共收庫平銀二百七十兩錢三分共收龍圓一元共收銀圓一元共收小洋十八角共收銅元一百十六枚（七月十六日至三十日）共收庫平銀一兩八錢四分共收龍圓九圓共收小洋一千一百零九角共收銅元一千四百七十枚 
通信 
　　申報館大主筆鑒敬啓者敝鄉王太史以定海鄉民暴動事橫被蜚語謂太史實受賄主使云云太史無以自明曾一再函請張筱帥派員查辦竊思此事與太史實風馬牛不相及曾見各報實有關於太史名譽吾鄉人未便知而不言任其誣衊因開會公决奉函貴報請爲登入來函一門以期洗刷同深感荷肅此順頌日祉 
振務 
[雲南急賑會致吉林朱中丞電]  
　　迭接錫淸帥來電以雲南旱災已逾年迤東南三十餘州縣赤地千里目前舊米早罄轉運又極艱難此數月間眞靑黃不接嗷嗷待哺滇本瘠區官欵羅掘殆盡前得尊處義振� 
垂斃者始獲更甦務祈救人救澈廣爲勸募迅賜接濟等因敝會先經籌墊陸萬兩匯滇現正竭力設法籌勸因念公民瘼爲懷尤關桑梓務懇迅賜慨助並就吉省籌勸逕匯以拯巨災曷勝盻禱上海籌勸雲南急振會盛宣懷沈敦和朱佩珍陳作霖莊籙楊文駿 
[朱中丞復電]  
　　籌勸雲南急振會盛宮保沈朱陳莊楊諸公台鑒艷電悉　省不幸洊罹兇荒賴諸大君子胞與爲懷籌集鉅欵便溝壑殘瘠得保餘生古誼照人謹代饑民百叩寶生長斯土尤爲切迫之災翹首鄉閭如聞呼籲已由吉省籌集萬金於廿二日電逹淸帥匯解災區矣特此奉復寶 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
