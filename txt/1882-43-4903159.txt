# 1882 - 43 - 4903159

 

Page 1

 
 
[招請抄書文人] [  點石齋主人啓]  
　　啓者本齋現欲印一大部四書文計文約有八千篇定於開正初十日動工是以欲請抄手五十人抄文一篇酬筆資洋銀一角每人每日以抄四　　額如能多抄愈妙總以篇數多寡照給筆資但須一字無訛點畫淸楚不得脫漏字句隨意寫成俗體有善書畫者願承斯乏　年內　來本齋　寫字　訂定開工時可將底稿擕去謄寫逐日繳換俟校對無訛然後照給筆資諸君子有攜鉛槧而來乎願於未飲　　　允賜　　 
[論湖北來鳳縣文生爲匪]  
國家之設立學校原以養人材然立法未能盡善則人材出其中敗類亦出其中此固朝廷之法所不能禁而官府之權所不能防也特其間有不得不歸諸氣運者如湖督李所奏咸豐縣匪楊登峻一案是可異巳士子束髪受　　不以躬列庠序爲榮斷無靑靑子衿而甘心爲緑林豪者楊登峻固係文生其平日讀書不知其功夫何若然即一竅不通倩槍襲舊功名由弋取而來迨身列　宮追隨於禮門義路之間則腹中雖少詩書之氣而外貌亦有彬雅之觀何居乎與匪徒爲伍哉嘗於入學參謁之日聽學使訓囑諸生不過朂以敦品勵行讀書作文爲本末兼備之學以期將來上進發文章爲經濟本學養爲才華而巳甚則諭以勿唆訟勿寫狀勿管公事之數者已極誖諄矣若夫武生則訓飭之際遂有嚴詞正色者大抵以勿交匪類勿逞勇力勿武斷鄉曲勿恃符妄爲數語告之誠以武生未嘗讀書明理其身家門第或出寒微粗蠢重視功名則易於生事故稍嚴於文生也此則學使之用意不能無所軒輊而文武分途人品遂相懸霄壤重文輕武職此之由乃今來鳳縣之楊登峻固居然文生也其所作爲則包攬詞訟實爲首惡復因膂力過人居址險隘竟敢爲憑城之狐伏社之鼠句結遠近匪類謀爲不靖槍劫勒詐奸擄燒殺爲害地方案不一起是其逆跡業已昭著羽黨亦旣衆多一旦起事惟所欲爲矣不意學校中乃有此等敗類也雖然人非瘋癲不至妄想富貴而至於欲爲皇帝也該生喪心病狂殆亦有痰迷之證而後計至於此耶此所謂氣數使然也亂極思治人心同而後天心應之若未至其時則事固有不可解者浙中爲粵匪所擾幾於列郡皆沒温台瀕海盜賊衆多乘亂而起無異於長髪賊有金錢會匪首趙芑本一鄉鎭飯啟店主薄有積蓄當咸豐季年見浙省大亂收沿海游民之心而巿以小惠聚衆至數千人藉口土團以兾起事其時有蔡華者乃辛酉拔萃之士弟亦食餼瑞庠竟爲之謀主焉綠蔡華得拔貢之日送試卷於趙趙特餽以三百余蔡未知其謀也寒士眼孔見此厚贐以爲趙芑爲我知已感激圖報之心銘刻不忘而趙又曲意奉承謙　親密無所不至蔡益德之相交旣久形迹不拘然後趙露紏會借重之意蔡不敢拂之並引其弟入會竭力爲之䇿畫惑溺漸深公然以元輔爲已任時有林下某公疑之召而問曰若讀書人受國家教育之恩一經廷試內居即署外任邑辛顯榮有日矣何不識順逆之數而忍與屠沽之流並取刑誅即蔡作色曰成事在天謀事在人何涃乃公事也某乃知其及謀且亟不可力挽於是出而辦團爲官兵剿賊之助迨事平就獲見弟駢首觀蔡猶愛其才深加惋惜蔡轉毫不悔恨鳴呼若此者豈非戾氣所憑歟若夫鄉僻小邑因爲首鬧　釀成　官燬署之禍而就縳受誅者猶不過胸無主宰爲鄉人所推擁而又不能以禍福順逆之理喩人故至率衆而不可　自阬而不可活也較之紏結匪黨陰圖不軌者殆有間焉竊謂此等敗類固爲學校之不幸然本朝立法太寬　科兩試取進過多以故學官幾同虛設終身爲秀才而不知宮墻之幾丈比比皆是蓋禮樂詩書爲人生觀感之具而　磬俎豆乃生徒執事之場誠使黌宮之中事事實力奉行諸生與老師昕夕相見講貫論難定其課程賞罰勸　嚴其黜陟師有造就之權而生得觀摩之益則學校之人才且日出而不窮安有不識義理不知順逆之人則於其間者哉而顧委之曰此戾氣所鍾人事無權然則若而人者必其生性本惡何以讀書作文之日固不自知其至於此耶 
[本館自己接到電音]  
　　本館於昨日接到在津友人專發電音到本館有二十日諭日三道敬謹譯登十二月二十日奉上諭前據御史鄥純嘏奏叅河南候補道蔣珣等各欵當諭令梅啓照查明具奏茲據奏稱查明道員蔣珣前在署泉司任內並未需索節壽陋規惟值伊母生日僚屬間有饋遺略爲收受禹州創辦藥材壓捐奏明設局並無受賄消弭控案情事具在省城置買巿房雖係藉作公所究屬不知避嫌候補知府歐陽霖前在河內縣任內裁去里總攺立急公社名目後因有弊事遂寢廢未聞有長糧加漕受賄枉法及乾沒蔬河欵項等事惟在省城置買住宅亦屬不知避嫌等語蔣珣歐陽霖均着交部照例議處至知縣趙集成前在安陽縣任內有語索盬店陋規情事業輕病故着免其置議尉氏縣知縣李步雲徵收商城縣任內稅契銀兩查已如數找解與李鶴年並非至戚亦無門丁等招搖撞騙買據該員業經調省其有無嗜好着李鶴年隨時查看至禹州添設厘局能否裁嚴並着該撫酌度情形奏明辦理該部知道欽此同日奉旨黃體芳補授內閣學士兼禮部侍郎銜欽此同日奉旨沈源深補授內閣侍讀學士欽此 
[進呈國書]  
　　電得美國消息云中國派駐美國欽使鄭玉軒京卿於十一月十一日下午六點鐘晉謁美總統其所以遲至六點鐘者因前欽使亦於是日謁見總統辭行談之良久前欽使所言無非道謝之意并以朝廷諭令回國之詹述出總統亦以善言慰謝禮意極其殷拳及新任欽使謁見呈進國書并道中朝遺使之意總統亦以善言慰謝并請欽使轉達安候之意相待均極優渥也 
[東報譯登]  
　　日本報言日本近來內地商民亦漸知電報之利便時有稟請國家于內地創造電線設立電局者查日本國內學習發電報之法者僅有百人今內地旣欲增設電局則人不敷用故刻下又將增置學習之人也又言天氣嚴寒巡捕之上街巡邏者往往以畏寒故將臉盖住一日晚間十二點鐘有一巡捕出外梭巡苦於寒氣逼人乃將臉葢住彳于而行忽有三人迎面而來亦蓋臉前行該捕疑爲匪類逕前捉拿該三人亦與互扭紛擾之際蓋皆落下細視則三人者二捕頭一包探葢偵視巡捕曾否出邏故亦上街徐步也相視一笑而散 
[購地種烟]  
　　字林報言近聞中國有某官購得地一萬畝擬令遍種鶯栗查四人現有戒烟之會欲中國烟 
 
 

Page 2

 
 
毒之害或可漸除而中國之官乃反購地種烟殊可異已 
[福州近信]  
　　福州西字報言福州地方於本月十六日雷聲大作雨勢滂沱其雷聲振山岳凡房屋門窻莫不搖撼有聲雖夏間亦無此霆威直至兩點鐘之久方得雨殺雷收是亦異事已又云中國第八號兵船於本月初三日開行至某地突與一沙船相遇沙船係自　波開往厦門者兩船碰撞沙船立卽沈下船內搭客約三十人船上人自船主以至水手共二十二人獲救者僅船主一人搭客兩人水手兩人因在艙面幸而獲拯餘則不可問矣此信卽該船主自述聞船主係厦門人也又言聞中國擬於厦門地方另設船政局云因廈門設局較馬尾爲便故擬先行試辦如果稱便則當將馬尾船政局移至厦門云 
[津信摘錄]  
　　本月初七日天津四人來信云今冬津沽天氣殊不甚冷病症頗多而最甚者則爲小孩近一禮拜內已死二名矣故該處外國墳山深恐地有不敷也又云咸豐季年英兵之死於該處者現於外國墳地內豎立一碑以誌其實云又言天津電報局所用諸人皆係勤能奮勉之輩作事極其便捷而且愼密之至前者電報初通中國商人尙有唯恐漏洩不敢通信今則深知其中秘密之極彼此通信旁人俱不能知故益覺踴躍於此也 
[俄船到甌]  
　　十三日晨温郡北門外白雞嶺前到一輪船並無貨物惟有水勇百餘人元衣黑帽均西國服色當經洋關稅務司同左管守府前往查騐該輪船人等言語不通抗不遵查及詢稅務司之繙譯謂是俄羅斯兵因遇風飄避至此也 
[温郡市情]  
　　温州來信云今冬巿面異常淸淡兼之雨多晴少各業更見蕭條惟榖米一項富戶囤積如山窮民無處告糴再加販運賑饑致米價朝騰夕漲幸臺灣糧食雲集賑務稍鬆連日之間鎭江四川各處米船以臺灣不能暢銷均連懎而退至温郡兼有裕大復大等行購買榖米照價零糴每斗計大錢二百五十文外加一升貼斗似此折算每斗僅二百二十餘文故花柳塘一帶兩行門前提筐携盒而來者實爲擁擠噫使無此米接濟窮民其猶可謀生乎 
[考客自輕]  
　　本月初五日南昌蕭公廟地方有婦人鄉間裝飾紅裙緑衣乘轎過彼竟爲行路考客數人扯其衣角該婦謾罵輿夫亦卽聲張方始釋手謔浪而散又初六日晟南昌風神廟側某考寓以棕索繋一人于門首觀者如堵聞此人因誤入該庽尋友考客遂以爲闖竊之賊特游戲而爲之經街隣再四講解始行釋放夫士者四民之首人莫不重視之而己偏甘處於極輕抑何不知自愛也 
[豫章近事]  
　　本月初三日午後江西學憲洪宗師舟抵南昌滕王閣下碼頭城內官員均陸續出迎憲駕隨進貢院初四日恭謁文廟卽牌示次日開考云私錢本干厲禁而江垣則帶子巷府學前兩處積年擺攤出售未見拘案則若輩之有恃可知也茲竟爲兩邑尊訪聞卽日拿獲六名枷責游街示衆若輩自此庶知歛跡矣初四日午刻南昌决犯兩名係刼案之犯在飛沙洲斬决云 
[憲署獲竊]  
　　本月十二日有小竊混入蘇垣泉署宅門直入簽稿門房竊取白銅面盆一雙返身而出被把門人盤詰獲住卽送吳縣嚴辦該竊之胆亦大哉 
[年景蕭條]  
　　蘇垣爲繁華輻輳之區四鄉　鎭每屇歲闌咸艤舟入城購辦年貨巿上各舖爲之擁擠本年臘月上中兩旬雨雪連綿鄉人多裹足不前迨望後放晴如南貨醃臘等雖復包裹堆積如山而登櫃者尙不甚旺瞬已歲除生意如此淸寂豈民間元氣猶未大甦歟 
[風絞電綫]  
　　聞本月十六十七等日自滬而蘇而鎭江沿途電綫間有因風吹絞至分電力故字跡不甚淸楚卽經各局洋人率同修綫機匠分投察看分開旋卽一律通達無阻查中國設綫在夏初動工據精於電學之西匠言凡銕質夏鬆而冬緊故當時稍從寬墜距入冬後墜者仍不能收現聞原辦諸公擬將磁㘸移開使兩綫相離較遠俾得永杜絞扭之患云 
[寍郡决囚]  
　　寍波於本月十一日决囚一名年約三十許由縣監提出至大堂上綑綁其貌并不兇惡髪亦不長足上猶着木屐闻係由水師所獲之海盜云十九日早又决二名聞係去年搶劫鄞江橋之案犯也 
[錢巿情形]  
　　本埠自八月間奉　禁止洋拆後巿面進出漸少故洋價無甚上落現值歲暮在有多洋之戶因無洋拆可圖遂逐日收洋市上洋底本不見多以致洋價大漲前日竟漲至七錢五分之外始稍回頭昨日缺洋之戶又收銀兩致銀拆漲至一兩而洋價驟跌至七錢四分之阻夫時在年闌市上銀洋兩拆忽漲忽跌均非所宜古語云鷸蚌相爭徒使漁翁得利况别業中因是而吃虧者實非淺鮮倘有倒閉仍係莊家受累然則各錢莊何弗留此精神侍明春再做正業耶 
[德律風動工]  
　　本埠擬用德律風已列前報兹悉近日業經動工其木杆已在黃浦灘邊逐漸布列較電線杆更覺高聳將來工程告竣傳消遞息尢覺便捷無倫矣 
[賭案類誌]  
　　前經英捕房拿獲虹口廣肇人之抓攤賭徒解送公堂經陳太守分別斷罰已列前報薛捕頭奉斷將各人押繳罰欵已陸續繳到洋六百五十三元其間有銅質者四元諸賭徒已經被釋今捕頭將洋呈案請爲撥允善欵奧國夏領事請撥棲流公所洋二百元捕房添辦藥水洋龍洋二百元西國學堂洋一百五十元賞給出力獲賭之中西捕共洋五十元餘洋置辦押犯棉衣陳太守照請分　完案又英捕房昨又捉獲洋涇浜小木橋堍之小賭犯八名皆形同乞丐并起賭具解送公堂崽捕頭稟稱此係小賭犯惟知爲首者係唐阿慶請爲分別辦理唐阿慶金川大等供認求恩陳太守判罰爲首之唐阿慶洋五元再管押七天其餘金川大等七名押至年終開釋賭具銷毀 
[索詐船戶]  
　　法公堂據四圖地保盛炳華稟稱八仙橋河名周涇浜浜東爲法租界浜西爲中國界有山東人史紹亭者住居浜東禇家橋左近已歷十餘年向作牛皮膠生意河中所停船隻彼按船索錢一百文否則輒於夜間將白蠟桿長鎗戳船板被其擾者有三十餘人之多事聞於局員楊老爺前日帶勇到浜西紫竹菴暫駐則投訴者果多楊老爺本欲着勇拘史因其住於租界故令小的持片至捕房協　往拿並在其家內搜出長鎗短棍鐵叉彈弓一併解公堂請示旋據船戶羅阿大羅鳳年袁信奎三人投稱我等籍隷嘉興賣冬菜蘿葡到申各有各船今被史姓索錢我帮中已被索去錢一千二百文矣翁太守詰之史姓據供素不選事住於該處已有多年並未向各船索錢實因買柴未曾付費致相吵鬧餘無別情至鎗棍等件因前曾在縣署當勇故有此物太守謂史云買柴起衅不過一船豈有數十人均來訛汝乎况彼等並非柴船可見狡飾着羅姓等退去史紹亭管押候查令地保訪緝史紹亭平日有何劣跡稟候核斷 
[代給飯資]  
　　前報述法租界典當弄某花烟館門首被菲人置一火藥包適工部局垃圾小工蔣福生上工行過悞爲遺物手觸爆烈致該小工頭面手足均被　傷當送仁濟醫館迄今已及四旬蔣福生傷勢粗愈兼屆年終該醫館將蔣福生送法捕房卽送公堂詢被傷情形據法捕頭稟稱醫館請付蔣福生飯資共四十天計錢二千八百文翁太守着於罰欵內提出如數送往蔣福生退去 
 
 

Page 3

 
 
[限繳欠洋]  
　　小東門同仁昌魚行主孫蓮甫昨投法公堂遞呈訴稱有龎來生者恒由湖郡販魚來申消售與我行來往但總須支借銀洋藉資轉運前月已經結帳月初又向支洋元約於本月二十日裝魚到申歸帳計前後共欠洋一百三十元由其兄龎富生擔保詎今龎來生自已不到託人裝魚來滬投他行銷售初本不知得友人說及始找龎富生向論詎伊一味含糊意圖推卸等語翁太守詰之龎富生供稱我弟欠洋屬實但今次我弟未來請卽以船隻抵償太守問孫蓮甫該船值錢幾何答稱此等船隻不過值洋二三十元况當年終需洋付帳不要其船訪聞彼此次載來　之魚值洋二百元行家進出俱係現錢求爲追償翁太守謂然則龎富生有心圖賴着交保出外限二日繳洋設無洋元准原告再行稟訴當爲嚴辦云 
[贈王桂卿校書錄請諸大吟壇斧正并序]  
　　贈詩詞於曲院作彼美之寫生秋月春光干卿底事環肥燕瘦費爾平章然而繪色繪聲正幽人之寄興憶民憶妓羨太守之多情桂卿校書者綺年玉貌惠質蘭心姓徵幽谷之香名並姮娥之艷豈苐羣芳領袖金粉班頭哉僕三生緣薄一面心領因而歌賦楊枝詞成月桂聊以證雪泥之韵事非徒艷花月之新聞 
月中丹桂倚卿雲卿自製印章題此七字亦足覘其懷抱已別有天香薄麝薰自是廣寒舊仙侶霓裳曾舞石榴裙○一鉤新月上簾權隔院笙歌曲未終坐與淸輝相對映等閒不願逐東風○蟾宮偶謗一枝香金栗前身冠衆芳獨占人間好秋色不隨桃李鬥春光○一曲歌成月桂詞美人秋水意遲遲癡心擬奏通明殿常願東皇好護持[  懴情使者恬宜居士初稿]  
[贈李三三並柬二愛仙人]  
　　凌波初見步珊珊𤥤闕春雲正破顏絃上指痕疑輭玉鏡中眉黛學秋山水仙配食偏宜澹島佛論詩不礙孱爲問大羅天上客飛瓊何事謫人間○錦帳香濃裊茜紗芙蓉宜國玉宜家美人心是波羅密佳士名爭古押衙明月前身窺寳相彩雲如夢盎瓊華琴心若奏江南弄記取春風及第花[  滋蘭室主脫稿]  
[贈二愛仙人]  
　　大雅扶輪日江山藻麗多衡星殷北斗奎宿識東坡慧福三生豔文章百寳羅成春看著手香國老維摩幕府才名盛曾升相國堂滄桑餘白髪觴詠及紅妝歌俠氷爲骨詩仙錦作腸名花誰鮑叔天與富姚黃占斷湖山勝欣從海上游羣芳尊作佛萬戶賤封候雪夢梨花院風懷燕子樓深心哀窈窕眉語感綢繆仲氏吹竾日曾邀君眼靑雲槎懷海若風絮約江萍刖有淸商怨難爲楚些聽願言携素手重與問湘靈[  滋蘭室主陳杏生稿]  
[光緒七年十二月初三日京報全錄]  
　　宮門抄○直督李奏揀員請補道員缺摺○又奏查明現任人員無須更調並縣丞主簿等缺繁簡互換摺○又奏已故提督請附祀天津專祠片○又奏請更正辦賑官員指分省分夾片○又奏藩臬兩司各飭赴任回任片○又奏請旌奬片○又奏筆帖式任事期滿請仍留委用片○豫撫李奏請開復革員片○大臣色奏揀員隨帶差遣片○十二月初三日兵部太常寺太僕寺八旗兩　值日無引見○徐樹銘服滿請安○祭哈爾都統謙禧請訓○廣東副將刁經明謝恩○托倫布續假十日○召見軍機謙禧○○大學士直隸總督一等伯臣李鴻章跪奏爲遵例㨂員請補淸河道要缺恭摺仰祈聖鑒事　照淸河道葉伯英奉旨升授陜西按察使輕部　缺開單知照令卽照例揀補臣查淸河道駐札省會統轄二府五直隸州總理所屬河道堤工係衝煩難三項管河要缺定例應揀選諳練河務之員請補該道屬境內如大淸河滹沱河瀦龍河皆係著名勁流又有西淀上承瀦龍諸水下匯淸河勢兼力猛此外所開之趙王河蘆僧河並各河堤工及二十餘支河皆關水道通塞民生利病必須隨時察勘修治是以專設道員督率經理乃從前歴任各員終年安坐衙門未嘗出省臨工幾不知有河務專責遂至廢弛日甚百病叢生前督臣曾國藩與臣先後莅直迭飭各河道顧名思義寔力講求淸河道專管直境上游各堤河責任綦重前任道員葉伯英於每年春融後親往查勘常駐工次督同印委設法修防迨秋汛竣事方回省垣故近年水害較爲輕減若接任者稍涉鬆懈則前功將棄後惠又滋水利農田關係極大非照例揀選諳練河務勤懇耐勞者不足以資治理直𨽻候補道員雖有科甲出身及資格較深之員但或河務未熟或難耐勞苦未便遷就貽誤惟有三品銜候補道史克寛年五十七歲安徽六安州文童咸豐四年投効軍營轉戰南北迭著勞績荐保知府嗣因辦理直𨽻河工出力保升道員光緒五年五月引見到省六年試用期滿甄別以煩缺用溯查該員自同治十一年撤調來直歴辦永定河通州潮白温榆河吳橋等處宣惠河天津陳家溝金錠河覇州中亭河文安勝芳河靜海楊芬港河天津楊柳靑河及韓家墅淸河尾閭並津靜一帶千里堤北運河堤各工皆能認真核實深合機宜今春又飭於獻縣另開滹沱新河使滹水復歸于牙故道獻縣以下八州縣十餘年積患頓除官民相慶尤屬有功全局夏間委署淸河道篆正值各河盛漲卽周巡工次設法搶廂得以一律平穩該道謹愼專壹樸實廉明熟悉河道工程遇事躬親苦身焦思毫無官場偷惰習氣其在直河沿已閱十年歴練旣久勞績甚深以之請補淸河道員缺實堪勝任亦與定例章程相符現在該道屬應辦工程及滹沱新河善後事宜均須責成該員次第籌度經理合無仰懇天恩俯念人地相需准以候補道史克寛補授淸河道以資熟手而裨要工如蒙兪允該員係候補道請補道缺銜缺相當曾經引見到省無庸再行送部理合恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○大學士直𨽻總督一等伯臣李鴻章跪奏爲查明東明等縣現任人員無須更調其漳河縣丞等缺應與元城主簿等缺繁簡互換恭摺仰祈聖鑒事竊臣前因東明縣近有黃河要工請將該知縣選缺改爲繁疲難三字沿河要缺將鉅鹿縣知縣繁缺爲疲難二字部選中缺又將大名府兼河要缺同知移駐東明高村大名縣漳河縣丞開州州判移駐上下游李達莊黃莊該三員均作爲營河要缺業經吏部議准惟稱東明鉅鹿兩縣及移駐高村之同知現任各員是否相宜應察看奏明漳河縣丞本係沿河選缺開州州判選缺今係無字樣均攺爲管河要缺應與地方佐雜繁缺各缺內酌攺二簡缺互換等因當經轉飭瀋泉兩司大順廣道說細察看核議兹據詳稱現任東明縣知縣張宗沂係江蘇舉人明白勤謹連年隨同修防於河務已有閱歴堪勝新攺沿河要缺知縣之任鉅鹿縣知縣趙映辰係奉天進士前任高陽知縣丁憂開缺服滿回省補授今職該員練達精細亦屬人地相宜應均無　更調至現任大名府同知王瀛已按兼河原　缺調補保定府河捕同知應俟接准部覆再將所遺新攺大名管河同知要缺另行揀員請補又查元城縣主簿玉田縣主簿本係兼河要缺惟近年事務較簡應攺爲選缺卽與大名縣漳河縣丞開州州判新改管河要缺互換以符定制等情具詳前來臣覆核無異理合恭摺覆陳伏乞皇太后皇上聖鑒勅部查照謹奏軍機大臣奉旨吏部知道欽此○○李鴻章片再據天津紳士吏部主事李世珍等稟稱同治七年四月捻菲張總愚大股撲犯天津郡其時津防兵練無多勢甚岌岌經臣飭令原任直𨽻提督郭松林督隊緊追會同前雲南巡撫潘鼎新原任湖南提督楊鼎勳各軍書夜兼程㦨頭奮擊迭挫兇鋒該逆始捨此南去不特津郡賴以保全亦遂伐其北竄京畿之謀實有裨於大局該提督轉戰各省功績頗多已於病故時蒙因予謚優䘏在原籍及立功省分建立 
 
 

Page 4

 
 
專祠今津民追念前勞同深感戴楊鼎勳已奏准附祀原任大學士直𨽻總督曾國藩天津專祠應請郭松林一併附祀由地方官春秋致祭用申報饗等情前來臣查是時捻蹤狂悍異常若非郭松林等督軍追至攔勦津郡力難自存有功於地方非淺該紳士等所稟出於至誠仰懇天恩俯准將郭松林附祀曾國瀋天津專祠以順輿情而旌勞勛理合附片具陳伏乞聖鑒訓示謹奏軍機大臣奉旨着照所請該部知道欽此○○李鴻章片再前保勸辦晉賑出力人員內有廣東候補鹽大使陳秉衡請俟得缺後以應升之缺升用吏部以該員係鹽務人員應查明何年月日派差其勞績在定章以前應照原保給奬又指分廣西試用通判李南疇請俟補缺後以同知補用江蘇元和縣監生諸奎耀請以巡檢不論雙單月歸部選用均經吏部核准惟原單內李南疇悞作廣東試用通判諸奎耀誤作朱奎耀均係輾轉開保筆誤應請更正理合附片具陳伏乞聖鑒勅部查照原案分別給奬更正謹奏軍機大臣奉旨吏部議奏欽此○○李鴻章片再臣於十一月初二日自津起程其時新任藩司崧駿已陛見出都當經檄飭赴任並令署藩司方大湜回臬司本任以便署臬司葉伯英交卸入覲卽　赴陜西臬司新任臣經過靜海大城任邱高陽安州等處麥苗正在盤根亟盼祥霙續霈初六日回駐省垣料理一切理合附片具陳伏乞聖鑒謹奏軍機大臣奉旨知道了欽此○○李鴻章片再湖南人記名提督周禮濓遵其故母一品命婦周蕭氏遺命捐助直賑銀一千兩福建閩縣人鹽運使銜升用道湖北武昌府知府陳建侯遵其母三品命婦陳邱氏之命捐助直賑銀一千兩內務府正白旗漢軍候補知府湖北荆門州知州恒琛遵其故父按察使銜原任湖南糧儲道魁聯遺命捐助直賑銀一千兩四川華陽縣人湖北沔陽州知州鍾廷瑞遵其故母四品命婦鍾羅氏遺命捐助直賑銀一千兩湖南桃源縣已故武生陳啓後之妻陳剪氏捐助直賑銀一千兩均屬救災恤隣深明大義核與建坊之例相符應請旨准將一品命婦周蕭氏三品命婦陳邱氏按察使銜原任湖南糧儲道魁聯及四品命婦鍾羅氏武生陳啓後之妻陳剪氏各照例建坊給予樂善好施字樣以昭旌奬理合附片具陳伏乞聖鑒訓示謹奏軍機大臣奉旨着照所請該部知道欽此○○李鴻章片再定例督撫衙門筆帖式六年期滿堪膺地方之選出考奏請送部等因茲查臣衙門筆帖式誠祥年五十二歲廂黃旗滿州官學生由侍衛處筆帖式期滿奏留補授本處委署主事保加五品頂戴光緒元年十一月六日奉御章鈐出直隸總督衙門筆帖式員缺着誠祥補授欽此光緒二年二月初四日任事連閏扣至七年十一月初四日六年期滿該員誠樸耐勞辦事謹愼堪勝理事同知通判之任相應循例奏請道部引見可否仍留直隸委用恭候欽定理合附片具陳伏乞聖鑒訓示謹奏軍機大臣奉旨着照所請該部知道欽此○○李鶴年片再查已降前任泌陽縣知縣温逢春因舊案交代案內欠解正雜倉項各欵延不淸解業經前撫臣凃宗瀛　案奏叅革職勒限兩個月如數完解奉旨着照所請等因欽此欽遵轉行在案茲温逢春已將欠解正雜倉項銀二千五百五十九兩七錢八分一厘於限內如數完解淸楚據布政使覺羅成孚按察使豫山詳請開復前來臣查該員應解前項銀兩旣於限內全完尙知愧奮合無仰懇天恩俯准將已降前任泌陽縣知縣温逢春革職處分開復以昭激勸除飭司查明完解前項銀兩入於何項册內造報外理合附片具陳伏乞聖鑒訓示謹奏軍機大臣奉旨着照所請該部知道欽此○○色楞額片再奴才此次親赴後藏查辦案件自應棟派得力可靠漢員方足以資差遣查有西藏糧員四川四望關通判周溱守正不阿有胆有識堪以隨帶前往惟該員現在因病請假奴才勒令力疾起程不准推諉規避除檄飭遵照外理合附片陳明伏乞皇太后皇上聖鑒謹奏軍機大臣奉旨知道了欽此 
[蘇省撫轅抄]  
　　十二月二十日牌示婁縣典史郁耀宗叅革缺以分缺先前典史潘家鉁南匯典史張奚亭病故缺以議敘未入高崇實陽湖典史兪祖仁病故缺以分缺間前典史李炳金匱典史譚必達病故缺以儘先前典史陸鎬咨補○二十一日安徽補用同知董毓琦辭赴寧知縣洪衍慶車坊厘局來稟知甄別加考留省補用姚守彝稟知到婁門水關盤查差從九王綬章銷婁門水關盤查差祝佑之稟知奉閶門旱關盤查差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
