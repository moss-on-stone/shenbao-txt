# 1919 - 63 - 4916543

 

Page 1

 
 
   
 
 

Page 2

 
 
時評 
[世界大勢（冷）]  
　　今人每聞世界一事之起或欣欣然以爲喜或聞世界又一事起又戚戚然以爲憂其實世界大勢雖有所趨但非一事所能成亦非一日所能就也故若反世界之大勢其後之必無幸免固也然若以爲世界大勢已如此我可安坐而致之且更以爲其間斷無一絲一毫之出入者是又過信世界大勢者也 
　　是故今後世界當大放光明者是猶半屬希望之談也前途之荆棘尚多我人安可不速自奮勉以爭生存哉 
[命令]  
　　三月九日大總統令國務院存記聯成著交内務部任用羅瑞着分發山東舒鳳儀著分發江蘇交各該省長酌量任用此令 
　　又令索匯東加陸軍工兵上校銜此令 
　　又令陸軍總長靳雲鵬呈河南陸軍第一混成旅第一混成團砲兵第二營營長崔鶴樓騎兵第三營營長王恩富請予免職均照准此令 
　　又令陸軍總長靳雲鵬呈請任命敬克誠爲河南陸軍第一混成旅第一混成團砲兵第二營營長杜文灝爲騎兵第三營營長均照准此令 
　　又令陸軍總長靳雲鵬呈請將郭廷桂王鳳山授爲陸軍步兵少校楊鳳嶺授爲陸軍輜重兵少校侯星元授爲陸軍三等軍需正均照准此令 
　　又令施則敬熊賓晋給四等文虎章此令 
　　三月十日大總統令陸軍總長靳雲鵬吾請任命張錫廷爲陸軍第四十七旅步兵第四十九團第二營營長應照准此令 
　　又令陸軍總長靳雲鵬呈准新疆省長兼署督軍楊增新咨請以馬福明補英吉沙爾營參將應照准此令又令陸軍總長靳雲鵬吾請授艾漢萌爲陸軍步兵中校應照准此令 
　　又令徐兆熊張祥麟均給予四等文虎章此令 
[專電]  
　　北京電聞各公使爲商勸告事定明日再開會議（十日下午五鐘） 
　　北京電張瑞璣已定文（十二）日由京起程赴陜（十日下午五鐘） 
　　北京電長沙總商會電望南北代表委曲求全俾和議續開大局早定（十日下午五鐘） 
　　北京電今日院邀張瑞璣午刻談話仍爲表面之勸行 
　（十日下午三鐘） 
北京電滬朱電張瑞璣陜省停戰旣已徵實劃界事急應請卽日赴陜張以行期不能確定故尚未電復（十日下午三鐘） 
北京電王占元復院麻電和平會議政府多方遷就實具無量苦心彼方果以國家爲前提必能豁然醒悟來電已傳觀各界俾釋羣疑（十日下午三鐘） 
北京電督團紛派重要代表來京同赴彰德送袁夫人葬段亦擬親往項城會葬擬開二次秘密會議於時局極有影響 
（十日下午三鐘） 
北京電姜桂題倪嗣冲等近又電府院發表時局意見請堅持 
　　（十日下午五鐘） 
北京電熊希齡呈府奬劵首由湘倡各省援辦舉國若狂幾成賭國已電滬盧使截止並請總統飭院另籌辦法勿使湘爲禍首害及全國聞已批交内部重申禁令（十日下午三鐘） 
 
 

Page 3

 
 
北京電外交委員長汪大燮因鐵路統一案爲某系刦持提出辭呈徐手批挽留（十日下午三鐘） 
北京電駐崴劉使來電對中東路力主留華警保護否認駐紥外兵（十日下午三鐘） 
北京電吉林電俄人所募洋兵駐守車站時有强横舉動已向交涉尚無結果（十日下午五鐘） 
北京電邊報庫倫活佛有出境赴大阿里與富陞阿商議消息但陳都護未有電來已去電詳查（十日下午三鐘） 
北京電院電黑鮑督軍事首貴迅速邊情瞬息萬變嗣後籌付邊防卽希執事行使全權若遇事請示轉恐延誤（十日下午三鐘） 
北京電下關商會電寗浦囤貨如山請飭滬寗路局趕緊撥車起運（十日下午五鐘） 
北京電滬交涉員李督本力保薩福楙薩托人力辭故改派楊 
（十日下午三鐘） 
[各通信社電]  
　　北京電大倉公司與政府商訂鳳凰山礦産借欵合同行將告成額數日洋一百兆元除鳳凰山外且包括周圍五十里之地其目的乃在組織一中日公司而許大倉公司儘先購買産品並規定日人有造船與以大砲供給中國之優先權大倉公司允即付陸軍部日洋三十兆元目下正在與該部談判且促迫該部收用此欵京中各界對於此事抨擊頗甚蓋日政府方勸中國勿提用參戰借欵而該公司乃力圖以巨欵交付陸軍部朝三暮四暮四朝三固同爲華人所惡者也 
（十日） 
　　北京電與鐵路有關之有名華人開聯合會議决依照下列辦法贊成鐵路統一之計畫（一）政治性質之鐵路如中東鐵路吉長鐵路南滿鐵路山東鐵路安奉鐵路均由中國以外國借欵贖回（二）凡以外資築造之鐵路無論已造未造而已訂定借欵者均歸一中國公司管理該公司得用外人資本（三）非政治性質之鐵路如滬寗津浦等線仍照現制由中國管理（十日） 
　　東京電高麗之暴動已平未續拘人惟現信獨立與自决之運動根蒂甚深蔓延甚廣一時不易禁遏淨盡日本憲兵所稱敎士從事煽惑一節全國各報大書特書惟國際通信社自某要津探悉美國敎士與騷亂毫無關係彼等且勸阻信徒勿參與反對政府之示威運動（九日） 
　　東京電漢城消息七八兩日平安道及其他十五處復起暴動自暴動發作至今被拘者共有三千五百人漢城一處有五百人之多泰半乃基督敎徒高麗南部平浦（譯音）鐵礦有暴動者數千人内有若干且携武器攻擊郵局暴動者死三人傷二十人今半島全境仍俶擾不靖（十日） 
　　東京電現信原敬首相將從事改革屬地之治制朝鮮台灣關東總督諸職今唯在役海陸軍中人可以居之豫料不日將以文員爲代歷任内閣屢欲改革此事輒以軍界反對而止現任陸軍大臣胸襟遠大想必能利便此項改革也（九日）以上路透電 
　　北京電據外交部某氏之談話云政府對於日前四國公使提出之公文書即言希望中國不動用參戰借欵者亦將以公文書答覆四公使略謂不能完全不動用此項借欵唯動用此欵時决不用於足以阻碍南北和議之事日前四國公使曾以口頭陳述希望中國將參戰軍取消或改組政府亦擬以口頭答覆之曰不能取消參戰軍將於今明日中答覆云（十一日） 
　　北京電今日午前協商國方面各公使又會議提出正式勸告之舉（十一日） 
　　北京電據張瑞璣之談話云俟今日接受政府交來之各種公文後决計於明日出京在陜西之南北兩方當事者與余相呢近者居多故陜西問題不難解决 
　　北京電最近倪嗣冲姜桂題張作霖等因南北和議停頓均有電致總統措詞甚爲激烈而以姜桂題爲尤甚中央甚窘尚未覆電（十一日） 
　　北京電國務院昨日電致陸徵祥將關於中國鐵路統一問題之事爲詳細之報告囑陸氏俟美總統威爾遜重至巴黎時爲充分之說明（十一日） 
　　東京電日本全權委員西園寺侯爵在巴黎發表如左之聲明余深信中國已諒解吾人正當而且合法之希望且將更進一步爲謀維持極東一般之平和及康寗及促進文明之進步起見將與日本完全一致進行國際聯盟之成立乃掃除各國國民間基於利害關係之偏見將顯其偉大之效果者也人類思想之開放至於如此不僅爲世界全體之慶福同時又爲各國國民之慶福將來東洋（須知在東洋之人口實占全世界人類總數半數以上）以完全一致之協調與永遠敦睦之情誼與西洋相聯結而成爲一體實爲宏遠而且崇美之理想如余日前在馬賽上陸時所已聲明者蓋日本政府實希望實行眞正對華正義協力及善鄰政策者也日本常本於互讓之精神以堅實兩國民間之協力與相互之利賴爲目的預備使中國完全諒解關於膠州灣問題對於中國並不爲何等之要求故無從諒解貴問之趣旨但關於解决此問題之根本上之基礎中日兩國間業已解决至於日法兩國關係則確將於向來兩國共以其愛着心盡力維持至今之日法協商之基礎之下繼續增加其密切之度如余曩所宣言日本於對於强暴建設堅固之鐵壁基於正義公平確保全世界之靜謐安甯之一切計畫無不完全贊助之即對於此次提倡之國際聯盟亦以滿腔之誠意參加之者也日本與中國俄國及其餘諸國之關係上所持外交方針亦從未逸出此範圍之外余深信國際聯盟之根本主義關於日本國民之國民的希望之實現者必將與以補助而不疑也云云（十日） 
以上東方通信社電 
　　東京電粤軍政府顧問唐某等十人於今日到東其目的爲代表粤軍政府謝日之厚意且欲求其了解預定勾留一個月（十一日） 
　　東京電日本米價每石跌爲三十元尚有不知底止之勢力雜穀亦同有下跌之趨勢故糧食問題之解决當不在遠（十一日）以上共同通信社電 
　　北京電參戰軍俟歐戰了後改稱陸軍三十二三十三三十四等師 
　　北京電陜西確有停戰消息陳樹藩正商于右任請離陜 
　　北京電朱啓鈐陽（七日）電云唐紹儀允得于右任電卽續開議 
　　北京電徐東海囑張志潭勸段祺瑞勿接濟陜西軍械 
　　北京電靳雲鵬語人云乾縣鳳翔電由綏遠轉恐暫難逹 
　　北京電張錫元電樊鍾秀部下軍隊可給欵改編 
　　北京電陳樹藩電告于右任張鈁可望離現駐地 
　　北京電某方面云參戰軍案難免由歐和會解决 
　　北京電朱啓鈐電告歌（五日）麻（六日）兩日與唐紹儀接洽稍有進步但望詳釋密約内容 
（以上九日） 
　　北京電不提用參戰借欵存欵係參陸處會議所定但徐樹錚未曾列席錢能訓今午（十日）約張瑞璣談話但聞行事仍未準備 
　　北京電朱啓鈐庚（八日）電請容納南代表意見俾早開議某方面云近得陜西軍事電概轉寄朱啓鈐俾明眞象（以上十日）以上平和通信社電 
　　北京電政府决將各國明密條約一概宣佈將先發表者計五種（一）中日條約二十一欵（二）濟順諸鐵路合同（三）中日軍事協約（四）參戰借欵合同（五）軍械合同 
　　北京電院飭警廳令益世報將登載張瑞璣牽阻一節迅速更正以後不得造謠 
　　北京電元首諭援陜軍一律限期撤退俾得早日續開和議（以上十一日） 
以上中華通信社電 
　　北京電政府决將與外國所訂各約一概宣布 
　　北京電朱啓鈐電南代表暫尚無開議意請催張瑞璣速行張赴陜手續早已停妥候唐覆到卽行 
　　北京電政府電盧永祥蔡廷幹詢問德僑由滬展輪已否定期囑速覆 
　　北京電陳樹藩來電詳報所部劃防各地點願負責候監視員查視 
　　北京電張錫元陳述靖國軍部分歧别可以招撫擬具辦法請當局决定（以上十日） 
　　北京電皖倪浙楊均有贊認公債之電到京 
　　北京電參陸處令張甘督飭吳攀桂軍轉川防藏　　北京電張敬堯電湘南剿匪追入王正雅防線小有衝突雙方巳經解釋誤會湘軍並無與南開釁事 
　　北京電政府以魯省紳士於交涉事項紛電相爭恐其激烈生事令軍民兩長勸從和婉 
　　北京電徐又電朱啓鈐催商唐紹儀從速開議 
（以上十一日） 
　　濟南電新省長七日到省駐浙閩會館八日接事聞帶有政務廳長秘書長各一員 
　　濟南電督署張參謀長與張督不洽辭職經多人勸留現張參謀長提出四項要求聞張督已承認 
（以上十日）以上中孚通訊社電 
[路透電]  
　　七日倫敦電公報局發表巴黎公報云高等軍事議會今日午後委派戈登將軍代表英國薩維將軍代表法國特萊特將軍代表美國塞格將軍代表意國組織委員團調查近今萊巴克巨哥斯拉夫人與意人之衝突案泰狄歐氏今日提出比利時事務委員會之報告其主張修改一八三九年條約之决議已經採納小國參與財政與經濟委員會一事將於星期一日决之高等軍事議會曾討論斯巴休戰談判停頓事宜 
　　三日華沙電萊姆堡一日消息烏克蘭照會協約國委員團謂將於本月二日續行開戰協約國委員團覆文要求展長休戰期限且謂如復啓釁則巴黎和會將取仇對態度據續接消息觀之烏克蘭兵曾砲轟自萊姆堡駛往克拉哥之火車是已實行恫嚇之言矣　　一日倫敦電英政府發表陸軍役務之白皮書估計盡役於國内外者除印度外至多之數共有二百五十萬人今已减至九十五萬二千人來因河之陸軍連法比境者在内於解除動員後將餘軍官二萬三千六百員兵三十八萬人中東所駐之兵數如下意國有軍官六百員兵萬人布國土國及高加索等處有英軍官四千八百六十員英兵七萬五千人此外尚有印度軍官一千一百五十員印兵一萬五千五百人埃及與巴力斯坦有英軍官三千七百五十員英兵五萬五千五百人又印度軍官二千七百五十員印度兵四萬人美沙波太米亞與北波斯有英軍官一千七百五十員英兵二萬八千九百五十人又印度軍官四千六百員印兵五萬九千人内國及殖民地之軍連駐俄俄兵在内共有軍官一千五百員兵二十二萬五千人今着手免役之兵數如下英軍連軍官計一百十五萬人印軍連軍官計七萬三千人殖民地軍連軍官計三十五萬五千人 
　　一日海牙電下院以四十三票對三十五票採納請政府整頓國防軍减少陸軍部經費之動議陸軍大臣則稱政府並未同意此項動議未能更變政府態度上海消息本社由私人方面探悉近今高麗宣布獨立之詳情如下 
　　漢城宣布獨立情形三月一日午後一時國民黨在大華館（譯音）開會時其領袖當場被拘當彼等由警察以汽車押解過市時衆皆向之歡呼（高麗萬歲）諸領袖亦含笑向衆高呼（高麗萬歲）下午二時高等中等初等學校連同所謂官立學校學生數千人會集塔園宣讀獨立文歡呼高麗獨立於是乃列隊游行各大街沿途歡呼以官立高等女學校學生居前列隨以學生公民數萬人迨抵十字路口乃分兩隊一向南門進發一向西門進發過美領事署時曾止步歡呼美總領事出向大衆曰（今可赴英領事署）於是大衆乃至法領事署前歡呼法總領事出言曰（吾人已知一切今可赴其他各處告知餘人）警察初未知此事無何有憲兵數百人携來福槍與刀劍尾隨羣衆希圖驅散之惟一處旣散他處復集且愈集愈衆示威者一隊曾步入日人界内警察圖阻不果後乃以槍剌攻擊諸人並拘獲學生十五人内有女學生二人城内各處被拘者實繁有徒示威者曾列隊經過城中數次途人見之皆駐足歡呼垂暮羣衆始散警察總署有兵百餘人澈夜防守各街道則有警察來往巡邏 
　　平安水道桑城（譯音）宣布獨立情形三月二日上午十二時興聖（譯音）專門學校學生二百人聚集校前三呼高麗獨立於是乃列隊游行各街沿途有人加入故愈進人數愈多皆歡呼高麗獨立工商婦孺亦雜入羣衆且有數人以宣布獨立文送至警務裁判所及城議會另有數人向衆演說餘人則四出散發獨立文警察長得報即召軍隊以槍剌衝擊羣衆致有數人受傷其中且有女子及老人焉旣而有示威者三十餘人被拘受嚴刑拷問某敎會學校之敎員一人學生十七人已附九時快車解往新維州（譯音）警署復於該處終夜受嚴刑拷問三日四日亦有同樣之示威運動 
新維州宣布獨立情形三月四日午後二時有商民及農民集衆示威以獨立文送至各事務所並散發與人民有少年一人宣讀獨立文後衆皆歡呼高麗獨立憲兵警察拔刀揮擊繼復召軍隊向衆開槍凡爲前皇服喪者均爲以槍柄重擊警署拘押所已爲人滿有張姓老婦亦被拘受嚴刑 
[公電]  
　　平和期成會聯合會致北京電北京國務院錢總理鑒麻電誦悉政府不忍陷溺其民首倡平和之議自七年十一月十六日頒發明令罷戰退后公迄於本年二月二十日開幕集議其間相距三月有餘因陜軍前敵將領不遵中央命令致政府膏澤不下於民陜省又重增數月之苦痛推原禍始責有攸歸尊電歷述種種理由固屬表示委曲求全之意而不知毫釐千里枝節横生殊可爲和議前途危也夫南代表守廣東軍府之條敎以解决陜事爲前提北代表負議場宣言之責任以陜督抗命爲深恥雙方同處困難不得不出於停議及亂職兩途爲政府計似當迅派韓員澈底清查虚實昭彰乃能斷案今旣未得陜境確實罷戰之眞情即不宜代人受過反爲多方辯護自失尊嚴敝會於上年上書政府擬請雙方派人監視劃界當時政府苟能見聽早爲防維何致遷延至今尚爲和議之梗此陜西問題政府所宜注意者一也又尊電謂參戰各項歐戰尚未終了取消暫非其時查此項協約日本報紙屢載該國政府决議中止是彼方欲以此改變方針表示親善以促進南北之和平豈我反以此堅爲辯飾自滋葛籐以障害平和之大局若謂歐和條件德國尚未履行耶何以美國參戰軍之裁撤者百餘萬若謂俄邊激黨尚在肆擾耶何以日本駐屯軍之撤退者兩師團人方撤兵我乃練兵各省方議撤兵中央復自增兵吾人百思不得其解昔湘鄉曾氏跋孫芝房書有云君子之立言也平則致和激則召爭以酷愛平和之國民值首倡平和之政府則凡足以傷害感情激成意氣者雙方皆宜隠忍歛抑以求吾民一日之安此參戰軍問題政府所宜注意者二也又尊電謂因護法以啓兵爭則議題所列自當以法律爲重敝會前聞政府宗旨意在先事實而後法律迭次爭持乃有南北會議之舉雙方代表並非不知提出法律而權衡先後自須以和戰爲前提一面言和一面言戰實違反和議之原則遠觀歐洲苟非協約國與德奥先訂休戰條約德奥實踐其言則媾和會議何自而開履端肇始之五項條件尚不能切實進行則法律卽能解决亦恐等之泡影此法律問題政府所宜注意者三也又尊電謂代表集議軼出範圍果一切外交内政皆取决於此項會議則政府固可不設夫雙方代表委以全權按之於國際辦法顧名思義代表之意思即政府之意思也代表之全權即政府之全權也政府旣以全權委任總代表則尊重總代表即自尊重其政府國民因政府之予以全權也而尊重之友邦亦因政府之予以全權也而愈尊重之政府若不信任其人亦何必委以代表代表若不爲政府所信任亦何必委以會議之全權會議全權若不能屬於代表亦何必爲此會議尊電所云實未免使雙方代表聞而短氣此代表權限問題政府所宜注意者四也總之目前國家内憂外患危險萬端統一不成則列席歐會何以發言和平不速則財政困窮何以持久虚擲寳貴之光陰忍視生靈之塗炭而徒爲此無益口舌之爭持均爲雙方所不取也敝會排難解紛是其天職務望南北雙方注重遠大勿事虚浮巽語之言爲人所信含宏之量亦衆所歸惡聲必反古訓可箴謹貢忠誠諸希矜宥全國平和期成會聯合會叩蒸 
要聞一 
[北京通信（澹然）]  
　　中日各密約之公表 
　　參戰借欵合同與文件 
　　北京政府近來對内對外形式上頗取公開主義實緣上海和平會議每因内政而牽涉外交問題北京政府如再秘密適足增長國民反對之氣燄爲免各方誤解及避國民攻擊計不如將前從種種外交關係盡情宣布之爲得也在對外一方面巳電陸專使將日本二十一條要求及濟順高徐兩路借欵合同於三月八號在巴黎和會提出并將中日軍事協定參戰借欵合同軍械借欵合同一併預備提出矣在對内一方面亦擬於二三日内在政府公報發表中日間上述協定合同外并將與其他各國之外交關係擇尤發表中日軍事協定及軍械借欵合同去年各報多已登載此次發表不過明日黄花吾人不甚注意惟參戰借欵合同至今尚守秘密故外間多無從窺其内幕記者昨從某處得見原文其分六條及章宗祥與美濃部俊吉（朝鮮銀行總裁）之交換公文兩件大略述如下　　參戰借欵原合同第一條中政府因欲逹參戰目的特向日本朝鮮興業台灣三銀行借日金二千萬元爲參戰費中政府以國庫證劵交上述三銀行承受第二條此國庫證券之發行以一年爲期年利七釐上述三銀行得佣金一層第三條此參戰借欵二千萬元即存日本銀行年利七釐第四條此參戰借欵須支用時必經過一定支取手續方能交付受取人第五條發行國庫證劵之一切用費及印花稅等由上述三銀行擔任之第六條中政府以後如因同一目的尚欲續借欵時須先與上述三銀行商議附件此合同繕成中日文雨種各存一份如有解釋不同之點以日本文爲主 
　　上述各條爲民國七年九月二十八日章宗祥與美濃部俊吉在東京所締結者也其第復有交換公文兩通章宗祥致美濃部者略謂此項參戰借欵須由銀行直接交付直轄參戰軍之總主任受取美濃部致章宗祥者略謂此項參戰借欵銀行除承受中國之國庫證券外并須以將來整理所得之新稅源爲擔保皆得雙方認可者也 
　　此項借欵近日雖經内外激烈反對然日本政府態度捉摸不定三月一二號已將餘欵一千七百萬元匯到北京匯業銀行日本一面通告北京政府謂此欵用中政府之名義存於日本銀行中國自可隨時提用而合同則萬難作廢他面又通告南方及外交團謂日本巳力勸北京政府勿提此欵以供内爭之用因此英美法意四國公使於七號到外部訪陳籙即欲探以此中眞相外交團固反對提用此欵者今聞將進一步勸中日取消此項合同矣 
　　日本决將軍械借欵取消參戰軍之四混成旅根本早巳動搖故參戰借欵滙到北京後徐樹錚氏欲將此歀爲其部下軍費曹陸復從旁力助之而靳雲鵬堅持不予今日此欵能否提用尚屬問題矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日本召回駐華武員之外論]  
　　大陸報六日北京通訊云各報載東京消息謂日本擬召回自齋藤以下之軍事顧問與敎練員京人士聞之甚爲欣慰視爲日本已自認其政策之失敗即非承認失敗亦爲暫時休兵之舉以理而論日本於此舉之後當謀以一千七百萬元之參戰借欵置於中國罼閥所不能伸手攫取之地惟日本並無從事此舉之象大約乃因此歀確已動用之故一月之前日本猶謂此欵未曾交出今竟承認此欵早於數月前交存某日本銀行嚴加保管不能移充不正當之用途一面又謂此欵已轉爲中國軍人之存項日本無權管理之所謂軍人者不如名曰參戰處更爲相稱也觀於東京消息日本軍事顧問與敎練員不日均將召回果爾則不啻拔去國防軍之脊骨此事之關係未便輕視也按國防軍辦事處共分兩部一爲參謀部由徐樹錚爲主任一爲共同作戰部由靳雲鵬爲主任每部復分爲兩科共同作戰部之一科辦事殊爲秘密前每日會議一次今改爲一星期兩次會議之地乃在北城外之黄寺每次開會日本軍官輒占主要部分即自參戰軍改爲國防軍後日本軍官仍與會如故此與聘用日軍官之原意不亦大相剌謬乎黄寺之會議在三四日前仍照常舉行此外國防軍中尚有日軍官三四十員國防軍共有六萬人駐保定者二萬五千人其餘分駐通州西山廊房等處此輩皆屬北方退伍之兵故爲絶好之材料焉日本之撤回軍事顧問與敎練員可謂多智之一端蓋以中日軍事協定僅在戰時有效故凡與參戰軍主事者所訂合同一俟軍事協定滿限即將全失其效力也日本曾圖誘使華人信爲此項合同無論如何仍不失其効力中國軍閥聞之甚喜蓋如是則國防軍得免解散而可利用此軍以威脅總統與文治派及上海和會與南方民軍而逹其目的也日本今或見機而退以作改弦更張之舉一面復可藉此昭示誠信於天下豈非智謀乎彼中國軍閥全賴日人爲其策助如果日本撤退駐華武員出於誠意而未與中國軍閥暗中商定事急當出爲援之約則諸武人旣失日本之助力孤掌難鳴固隨時可倒也 
[四公使訪問外交部續聞]  
有勸告取消參戰軍說 
　　四國公使同訪外部情形已紀昨報兹聞四公使此次訪問提出說帖即爲前兩日會議之結果而所表示者不僅在參戰借欵且及於參戰軍問題各國俱希望解散此項說帖並已先得日本公使之同意陳代長則答以俟閣議决定再行答復 
　　另一消息前日下午四國公使同訪外交部時曾遞一說帖申明小幡公使否認交付借欵宣言頗望政府本此宣言勿再提用似就小幡公使之言重行申明以免日後移動而談話中又論及參戰軍問題並進勸告謂日本政府旣已通告停止供給軍械及緩提參戰借欵何如此際直將參戰軍取消之爲愈云云昨日上午國務會議陳次長曾祥細報告聞政府對於四公使所遞說帖認爲一種好意深致感謝此外尚無何種表示又昨日法國公使又單獨訪問外交部一次究爲何事迄尚未詳 
　　又據華北明星西報北京特約通訊云駐京英法美各國公使及義大利代理公使於日昨下午聯袂往外交部拜訪外交次長陳籙面遞各該公使等聯名勸告書奉勸中政府暫時勿將存放朝鮮銀行之參戰借欵再行提用竊以此次外交團如此舉動定必由星期四日各國駐京公使會議而生彼時日本公使要求各國公使協助其參戰借欵非俟中國内訌和平解决後不能再令北方提用此欵之政策查中政府目下所存朝鮮銀行參戰借欵餘額尚有日幣一千五百萬元但據有關係之某員告余云此欵業經提取者已逹日幣一千四百萬元所餘之數亦不過六百萬元而已 
[陜西問題之京訊]  
　　張瑞璣尚難成行 
　　政府前派赴陜之專員余詒氏最近有微日（五日）一電致政府呈報與于右任張鈁等接洽情形略謂支電奉悉陜省劃分防線當照規定五條辦法業已切實施行曾派張旅長奎光馳抵涇原與于右任張鈁等開誠商榷渠等亦傾向和平所望實不其奢中央若能衡鑒持平决不致有逾分之爭執詒再當就近接洽俟得端倪當即續陳云云又陳樹藩亦有魚電到京略稱歌電計逹葉荃郭堅等部以及我軍現駐防區遵已雙方切實劃定界綫至渭南南鄭一帶業經電轉尚未得劉督張旅之復鈞處如得確電迅希詳示是所至禱云云聞政府對於陜事已定辦法關於援陜各軍軍費即於本月始停止發給已經通電各軍查照其致太原閻錫山陽電云陜事停止進行援陜軍隊業經結束於本月起所有援陜軍費一律停發至晋省毘連陜界亦須妥愼扼防應如何計畫之處希卽詳核電呈以資備案等語故北京方面近日多謂政府辦理陜事已告一段落前晚朱總代表特電促張瑞璣氏從速赴陜以便解决善後問題唐總代表亦有電促行而張氏留滯都門行期至今未定據某方面消息張一二日内尚不能出發蓋緣起程之先須由政府通知前敵各將帥此項公事迄未辦妥而公費一層政府亦始終未曾撥給故府院方面及朱總代雖屢勸張氏赴陜而實際上張氏實無法赴陜又外人方面消息亦謂張之不行實係有人阻之者斯說而確則今日時局之内幕誠不可窺測矣又聞張瑞璣此次赴陜政府已先期製定一分劃陜防圖略定劃界之範圍係以渭河流域爲北軍界綫其西路由乾縣至鳳翔東路由象橋至三原爲南軍界限惟張瑞璣之赴陜有監視劃界之全權政府製圖不過爲劃界時之參考至詳細辦法仍須由張氏抵陜實地查勘後始能定奪 
[三原通信敎會祈禱戰禍早息]  
　　陜西基督敎浸禮會某君於本月四日由三原來函云陜民忍死以待和議之成者久矣今竟絶望停戰令雖下而圍攻者自圍攻備戰者自備戰彼亦一是非此亦一是非陜民因此混沌時局而死傷離析者又若干人矣嗟乎誰非人子誰無父母彼荒烟蔓草間浴血而狼藉者與夫深山叢莽間竄伏而飮泣者非盡人之子女耶非盡人之父母耶往事不言於今爲烈鴟梟鴟梟旣取我子又毁我室何其忍歟今陳軍曁奉直晉隴鎭嵩綏遠各軍作戰愈烈靖國軍設防還擊礮火震天哀哀陜民將無瞧類於此而求萬一之保全蓋舍祈禱不爲功矣此間中外基督徒已定期三月九號至十一號聯合祈禱冀上帝止息盛怒消弭浩刼切望中外同魂念陜民罪重無所逃死敷衽陳辭籲懇上帝之赦免使戰禍早戢一日則死迫眉睫之陜民受賜多多矣 
[美使館宴會中之一夕話]  
　　談論鐵路問題 
　　前數夕美國公使芮恩施君在使館設讌招請我國要人席間對於鐵路統一問題頗有談論某君以此事特訪林君宗孟於其私邸林君卽以當時談話情形詳告林君云美使於上月二十六晚宴請梁燕蓀汪伯唐曹潤田周子廙熊秉三陸閏生及鄙人席間美使先謂中國今後應行整頓之事甚多而財力短絀恐不能不借重借欵以發展實業然爲債權者安心投資起見抵押之物旣須確定且須殷實年來中國各種利權大都轉押數四將來於此等處應須注意於是議論漸移到鐵路身上苪使謂鐵路統一之後其管理運輸事宜當然屬諸中國政府第於統一路債大舉借欵時爲資本家安心投資計在中國政府交通部之下須用外國人爲稽核耳用人一節亦應先用中國人即如工程師及其他總管一時中國人才不足須用外人至債務還清時中國人材亦可接手材料購買及建築等事應以公平方法投標中國材料倘有可用自然更見便宜至鐵路收入以中國銀行存貯最爲無碍惟求此種賬目稽核可靠使無他慮鐵路統一乃使各國資本家利害共同合力以謀發展無向來此疆彼界互相牽制之嫌豈不甚善語至此汪伯唐答言此事承美公使善意甚感惟鄙意此事應分三部分（一）資本團權限僅能及於投資確實本利有着二者其他各事不能過問（二）執行部執行之權當完全歸在中國政府他國不得過問（三）爲使資本家安心起見至不得已時或可設立評議部以便稽核或建議改良曹潤田言適纔芮公使言似較汪伯老所說更見退讓彼但言由中國用外人爲稽核而已汪伯唐言鄙意亦係如此但引申之耳梁燕孫云現在中國鐵路多係外債建築各國分辦各路雖有流弊然勢力不過分布各區若照芮公使議論是使分布之各勢力團結爲大勢力以監督中央豈不再滋流弊言時周子廙代梁君傳譯英語聞此卽搖首云非也適纔芮使並無如此說話不可誤解美使遂詢問周君問梁何語周遂譯其大意芮使便云鄙人並無團結各勢力以監督中央之語梁燕蓀復難云鐵路統一原以謀交通之發展耳而川粤漢鐵路先例轉因四國資本關係彼此牽掣至今尚在停頓若各路概行統一將各國資本匯爲一處其牽掣不益甚於川粤漢乎芮使云川粤漢鐵路所以不能進行者正坐不能統一之弊故若以川粤漢鐵路相例則益可證明中國鐵路統一之不可緩蓋川粤漢四國資本並未統一彼此分段建築此疆彼界自爲辦法各謀利益遂至全路受牽掣之弊今茲所設統一辦法正要破此疆界使利害共同安有川粤漢之弊梁君聞語乃轉詢曹潤田曹君云川粤漢實係分段梁遂無語少頃又問如果鐵路統一之後南滿東清山東滇越各路中國能否完全收回芮使云此係貴國極重要之事非余之所能言曹潤田云統一後將來資本團中中國亦應加入最好即由中國各銀行發起芮使云此極佳事中國資本自然可用最後熊秉三云現在中國方面意見尚未一致外國方面各國亦未盡同大家尚須繼續交換意見再圖接洽美使云甚善繼又聲明外人梅爾思貝克擬案純係私人意見非公使館之意近日外間每言外人没收及共同管理等未免故甚其說云云談話至是遂握手而别 
[審訂鐵路法規會開會（六）]  
　　八日上午十時二十分交通部審訂鐵路法規會在鐵路協會繼續開討論大會會員到者四十餘人首由主席宣告本次大會原擬一星期開會一星期停止停止期内專開審查會本星期所議均爲重大事項未能太速又無應付審查之案若仍停一星期現應討論之案甚多恐不能早日竣事故擬改爲接連開討論會二星期中間停一星期經衆贊成遂開議第三案標準圖之方式案是爲建設規程第一章第五節初讀經建設股主任會員華南圭逐項說明並報告此案經技術委員會討論修改並將標題改爲圖表之方式並增加兩條另定表式略有討論主席謂本案經華會員依據技術會之討論已逐條修正甚爲妥善即可省略二讀俟修正案印出後提出三讀會經衆贊成接議第四案車房案是爲建設規程第三章第五節二讀會計七項經逐項報告修正並將標題改爲機車庫會員晏紹嶼提議機車庫取方式或圓式經衆討論將條文改爲方圓車庫均能適用惟不必定明爲圓爲方主席以付表决經多數贊成通過復以全文七項大體付表决亦由多數贊成通過次爲轉車轎及移車台案是爲建設規程第三章第七節計三項經衆討論删去第二項改爲兩項並將移車台之長度定爲應能容車輛首尾兩軸之最長距遂由主席以修正兩項付表决經多數贊成通過次爲載積規及秤轎案是爲建設規程第三章第七節計二項經衆討論修正付表决由多數贊成通過時届午後一時十五分遂宣告散會下星期一早十點鐘接議鐵路營業法 
[財部减政案之前因後果]  
　　協進編譯社通信云龔心湛此次出權度支表面上係安福部所推舉其實内幕中純由周四先生推轂之力東海出山以綰轂財權徵周同意周固辭薦龔氏以自代爾時東海以龔資淺轉屬意於周子廙氏周子廙復因反對曹錕選副事不能登臺於是龔長財部之議案乃由公府始而準備繼而提出終且通過國會實行履新矣當龔氏交卸皖省長赴京晋謁周時周詢以到部後方針若何龔答不外開源與節流二者耳周謂方今理財開源猶次之節流最要能從節流方面實在做去庶乎其可龔遂本周詔示於就任後即遞一節流辦法說帖於徐總統又極批贊於是龔之腦筋中日縈繞乎總統批贊與周詔示而不能釋而節流辦法之第一著乃於是措手矣節流辦法之第一著維何即減政是也其减政分三目（一）裁駢枝機關（二）汰冗員（三）减俸給當龔諭司擬呈時司長某在部日久例案最熟謂第一二目猶可試行第三目在項城時代即曾旋行旋罷其時京員俸給以實銀八成折發月省不過五萬元有奇撙節些微故實行亦不久現在月發京鈔而又減至八成在公家所省愈微而京員受損愈大至於外省在各督軍範圍内奉行一層尤無把握龔不謂然乃呈請總統令准惟令尾有京外各機關如有特别情形准其聲請免减等語殊耐人尋味國務院奉到總統此項指令特開閣議由靳陸長提出軍警免減案衆贊成龔屈於靳及多數决議然猶在議席上自語曰減薪案先經總統贊可後又令准胡軍警獨劃出範圍致使辦法歧異云云顧以已通過閣議無如何也吳世湘語人總統贊可減政并未贊可减薪可證明龔之減薪政策根本上已無能行之餘地靳雲鵬於陰曆去年底因軍餉事與龔衝突一節閱者皆能憶及其最近有二事最令龔過不去者（一）不爲曹仲珊擔認轉索積欠軍費百五十萬致曹派潘榘楹至京向財部坐討不給不行（二）朱深指減薪爲擅更預算即爲違法擬提起公訴朱本段合肥最器重之人與靳最善靳在閣席提出軍警免減案時朱首先贊成人多謂朱此次意欲起訴其背後有靳之關係按之蛛絲馬跡不爲無因好在錢總理主張公債實行京内外俸給一律搭放二成經閣議議决使減薪案不必打消而即不啻　消各方反對風潮可平龔亦不至難堪矣 
[閣議與參陸會議]  
　　昨日（八日）星期六國務院例有會議除普通例案外由陳代理外長報告四國公使前日同訪外部通告說帖情形討論内容尚在秘密惟聞關於參戰借欵未提之欵應依各國希望勿事再提而參戰軍事問題則未有所决定又財政部所提之八成給俸案以各處多提出不能减薪之理由將來毫無效果遂致决定打消是項辦法次又决定設立僑　局卽以僑工事務局改充另擬官制提交國會 
　　參陸處昨日（八日）上午曾有會議列席者爲靳翼青總長張遠伯羅仲芳陸繡山三次長及高級軍官四五人據聞討論之事件一爲陜西戰事旣停將來防止匪患之辦法一爲中央財政困難積欠各項軍費過鉅究應以何長策而善其後一爲鄂西劃界問題因靳總長須出席國務會議故未能從詳討論遂行散會 
[北京之遣送敵僑消息]  
　　此次遣送敵僑西南各省曾經通電一律遵辦聞川省久未覆電政府已一再催問日昨熊克武遂有電呈報遣送敵僑情形電文如下咸電敬悉此次辦理遺送敵僑前准内務部電當已令行交涉署警務處遵辦在案兹據該署處會呈稱成都敵僑共有瓦格爾寳爾德夫婦艾格李特普五人曁寳爾德幼孩二人查瓦格爾係前准外交部特許留守德領館文卷書記員與内務部宥電第十二條第四項情形相符應由中央主持至寳爾德夫婦該敵僑接到通知書後即具函聲明伊婦患病甚重並呈有中醫證明單西醫蒲伯良亦函知病重情形俟再行指派中西醫士診斷確否酌奪處理艾格李特普已允遵令出境但艾格尚有經手事件一俟完結即將該二人先遣等情特電復惟瓦格爾應由中央主持如何辦理之處祈電示遵再川省辦理此事奉電較遲碍難依期赴滬並請查照四川督軍熊克武省長楊庶堪敬 
　　遣送敵僑由滬放洋之期由一日改爲七日嗣迭經磋商又改爲於三月十一日爲起程之期國務院昨接滬上敵僑事務所來電謂第一批敵僑之放洋者已將人數匀配停妥造齊册案放洋人數共爲一千五百名其餘皆歸第二批遣送預計需分三批始能一併送清陸軍部昨咨各機關云准内務部咨開敵國僑民業已陸續遣送回國所有臨時檢查所似應停辦等語爲此通咨務於三月三十日止一律裁撤以節糜費 
[安福俱樂部之週年會]  
　　安福俱樂部八日下午在太平湖開週年紀念會安福要人多有演說與時局不無關係兹據公言報所載節錄如下 
　　王揖唐之演說王氏首先報告安福俱樂部成立歷史略謂自前年段合肥馬廠誓師撲滅復辟後召集參議院修正兩法本部同人彼時在參議院者對於兩法有所商　而爲一種結合在安福胡同始覓賃房舍因委託梁式堂籌辦一切開始之初假定爲梁宅以爲收發函件之標識又經徐又錚極力贊助遂告成立去年三月七日晩本部開會經鄭萬瞻等提議正名爲安福俱樂部雖因地而定名而實有安國福民之宗旨也於是安福俱樂部自去年三月八日起成立安國福民四字乃本部同人共有之志願光陰荏苒今屆一年矣溯憶一年以來本部由十數人而增加至數十人由數十人增加至數百人可謂極盛之發逹至於安國福民之目的雖未完全逹到但一年之中籌辦選政組成國會選舉大總統如期就職通過内閣以安人心皆本部同人一年來殫精竭慮思所以安國福民者雖然成績可觀前途尚須努力希望同人奮勵自修互相砥礪則來日之發展必有盛於今日者 
　　徐樹錚之演說徐氏略謂本部之歷史及宗旨旣經王君說明鄙人所希望於同人者當知本部爲國家存亡有密切之關係事事從求存二字着想則本部可存國便可存斯不能不於慶幸之中而加以警惕焉至於從前外間尚有以主戰二字誤解本部之宗旨者殊不知本部成立之初適當風雨飄搖之際故彼時之趨嚮祇可以和戰二字暫分國内之主張及主戰令下北方始歸一致趁間籌辦選舉國會始得成立大總統於法定期間亦得選出故本部之旨乃以戰求和者也至於選舉問題亦曾通告南方旣是同胞焉可遺棄而西南不應此非中央之過也正式大總統依法選出内閣依法通過國家之根柢始固安福俱樂部同人雖不敢貪功然可見天下人祗怕無人去做要去做便有結果今成立一年矣廻憶從前無日不在風雨飄搖之中默想將來亦無日不在風雨飄搖之中艱難困苦吾輩之責願同人時時以求存二字互相勉勵恐懼警惕勝於鼓舞歡欣國之存亡繫焉 
　　鄭萬瞻之演說鄭氏略謂本部成立一年於兹鄙人有兩種感想（一）歡慰者（二）希望者比年以來國事之壞由於陰謀之政客暴烈之政客與無聊之軍人野心之軍人相搆煽以成分崩離析之局本部同人有鑒於此不敢苟同爲一種正義的結合不爭權不奪利事事後國利民福上着想於是正式大總統選出國家之根本始立要知本部選東海爲總統而不舉合肥者正所示天下以公也社會人心已識本部同人非貪爭權利之團體此可歡慰者一本部由十數人之結果聯合同志今竟數百人焉爲國中最大之政團此可歡慰者二有此二者本部同人似可交加慶幸矣但來日之事方長應盡之責任甚多况一年以來因大局之關係同多注意政治而不暇計及法律致百年根本之憲法尚未告成斯爲莫大之憾事願同人交相勉勵關於憲法及民刑兩法即速製成此希望者一同人結合原非容易更望化除私見共勵公德則異日之隆盛將卜之於今日之紀念會將來紀念會之隆盛必又百倍於今日也鄭氏演說畢光雲錦演說始茶會拍影而散 
[京華短簡]  
　　政府决定將中日間一切密約在北京宣布其原因係我國代表在世界和平會中已定於日内將中日密約宣佈誠恐宣佈以後由歐洲電報傳逹來華或有錯誤及誤會之處故决於同時在本國方面發表其方法則由各部將各種約文彚交外部外部呈請總統批准卽於十日起公佈於政府公報但不知東電所傳二月五日齋藤中將與徐樹錚簽字改正協約亦同一發表否昨日東海在四照堂筵宴日本駐京公使小幡酉吉及使館參贊船津辰一郎並邀陸宗輿林長民梁士詒陳籙汪大燮周自齊諸人作陪據聞席間關於國防軍及我國和局問題頗有討論至午後三時始散 
　　政府昨接陸專使來電謂要求各國退還庚子賠欵之事似可作到惟協約國之意見不欲將此欵交還中國由各國以之在華設立大學六處聞政府接此電後曾加討論傳總長之意見以爲若設大學不必由各國設立應由我國自行設立至敎員可聘協約國人擔任已本此意電覆陸專使矣 
　　贛督陳光遠因駐贛安武軍已經全部撤回省防頓覺空虚日前有電到京請留蘇軍楊春普所部在贛暫資鎭懾俟大局平定再行調回政府昨已覆電照准一面又另電蘇督飭遵 
　　本厚基因福建劃界尚未完全妥洽曾電陸軍部請撥軍械以備不虞兹聞軍實庫派員趙鳳寛押解軍需品十箱於八號上午十點由東站裝載出京運往福建直軍第三師長吳佩孚日前因某項要事欲來京師面陳一切來電請示政府昨已電復略謂衡陽方面防務重要惟執事是賴如執事有必須與中央籌商者儘可派代表陳述云云又聞吳師長以湘督張敬堯對於湖南方面所有派兵剿匪事宜並未預先通告以致南方疑慮輒來詰問本師長無詞以對遂電請政府令湘督嗣後凡關於剿匪之事必先通知卽或有時急須開拔不能先事知照者亦須隨後補告云云現政府方面因楊開甲（湘省督署副官長）由京返湘已囑其轉告張氏所有派兵剿匪等事務必與吳師長磋商 
　　新省楊督軍以新疆以北近有俄人運米影響民食特電政府請准嚴行阻止原電云新疆北路産糧無多早歲人非甚衆所産尚敷所食價亦平減近年人漸增加且經奸商運販往俄國曁科布多阿爾泰烏里雅蘇台等處又復不少食旣日少價亦上騰前因防務吃緊新添軍隊多營以食糧爲重會經出示阻運出境近則蓋藏益少糧食愈覺爲艱人心皇皇頗慮有呼庚癸故不得不嚴申前令並擬於通俄阿科烏要道設卡稽查如有奸商販出新疆境外者查獲立予阻回並酌量罰辦以免缺乏而資保全再者年荒遏糶事所常有况在邊境尤當愼圖譬之人家有餘濟衆力難自顧遑問其他况當俄亂未終尤慮奸民販運赴俄接濟亂黨必致惹起國際交涉故不得不從嚴禁阻謹電陳明伏祈鈞鑒新疆省長兼督軍楊增新叩儉印 
　　稅務處昨致國務院函云粤省派員赴蕪湖等處採米五十萬石運粤平糶一案前准鈞院函開經國務會議議决應由蘇皖兩省分認接濟蘇省以二十萬石爲率皖省連同前准五萬石以三十萬石爲率除前准五萬石外一律暫免關稅仍令照完蘇皖釐捐等因當經本處令關遵辦在案兹准江蘇省長箇電稱蘇省米禁未弛與安徽蕪湖向准出口情形不同應俟省議會臨時會議决再行電請飭遵等因前來相應函陳鈞院查照 
[朝鮮之獨立運動]  
　　大阪每日新聞云朝鮮京城等處相繼發生騷擾早已得有消息苦無發表之自由不能刋登至六日午漢城當道發表被逮捕者之姓名始得登載下文之記事然此外各地之騷擾情形須俟内務省檢閱後方得登載此次鮮京漢城之學生示威運動一案三十三人中已逮捕其二十九當出事時實在三月一日之午後兩點半鐘學生三萬四千名聚集於漢城之鐘路平民亦附和之乃分數隊第一隊赴德壽宫大漢門前高呼韓國獨立萬歲遂進大漢門谥門内之廣場演說獨立第二隊赴漢城郵政局前呼獨立萬歲更由南大門車站經義州路至法國領事館前第三隊赴昌德宫門前呼獨立萬歲第四隊至朝鮮步兵隊門前欲入門内被阻止又第一隊後分爲兩隊其一赴美國領事館前呼萬歲其餘一隊約三千人欲赴總督府於大街被阻止現此種運動表面上已鎭靜羣衆中可認爲首魁者凡一百三十四名當夜即令逮捕者如下天道敎主孫秉熙天道敎道士權秉鎭權秉德羅龍煥羅仁協金完圭梁漢默劉如大李鐘勳李昇一林禮煥林準承吳正祥崔麟洪秉己洪基兆平壤牧師吉善住義州牧師金秉祚宣川牧師梁甸博定州牧師李明宗沙里院居住李昇董三十本山僧侣白龍城青年會員李弼柱中央禮拜堂牧師金正俊法蘭西病院醫師李甲成青年會員朴起道朴東完平壞牧師申洪植申錫九青年會員吳華英牧師鄭春洙黄州耶穌敎牧師蔡聖漢敎士韓龍雲内除吉善柱金秉祚劉如大鄭春洙四名尚在搜索外餘悉已被捕 
　　日本朝鮮總督長谷川於六日出示曉諭略云外間謠傳朝鮮之獨立已於法國巴黎之講和預備會議經列國之承認云云係全無根據之流言無論我帝國在半島之主權確乎不拔永久不渝即併合以來亦已十年皇澤普洽與年俱深爲國内外所共認此種流言實爲庶民之蠹大抵皆常在海外不審半島實情之徒誘惑同胞以阻碍帝國之靜謐倘輕信不逞之徒之言說執持與朝鮮無關係之民族自决說逞其妄想政府必盡 
 
 

Page 7

 
 
力鎭壓之不稍寛假云 
　　漢城地方法院檢察長云騷擾之徒必盡法懲治監獄中已爲收禁之準備又國分司法長官云此次之亂起於民族自决之一語要知民族自决云者專爲歐戰中陷於混沌狀態之俄羅斯巴爾幹等對於德奥戰後可各自决其地位而言若此次之亂直是不知何物故不問男子女子學生庶民一概從嚴處分云 
[法國戰後之商情]  
　　旅法友人昨來函報告法國戰後商情之狀况其目前所缺少者大概如下（一）紙烟戰時紙烟浪廢最多近來紙烟則甚見缺乏如能將中國烟輸入定卡利息厚也（二）麵粉現在最缺者即此一物非有政府麵包票者不得食麵包（三）糖目下糖價之貴較平時增至六七倍之數如能將中國之氷糖或黄糖運來亦必佔利不淺（四）醬油市面竟無此物（五）廚夫以能烹飪中國菜者最佳此地美兵近與余談謂中國炒麵最佳惜此地無一中國菜館也美國有許多中國菜館皆廣東人主之（六）米價每擔五十元左右（七）蛋價每枚自半元至一元之數其餘容俟續告 
[湘省之金融現狀譚]  
　　愚去歲通訊對於湘省金融曾下一斷語謂張督蒞湘後所加發之湖南銀行新票不出三閱月其價格即將與該行舊票相等云云今則不幸而言中矣當舊曆本歲新正湖南銀行新台票每串尚能值現銅元十枚繼則愈趨愈下至月杪則僅值六枚矣商家以其有江河日下之勢多數不肯收受於是暗中且有作銅元五枚者是今年之新票價與去歲之舊票價正同至舊票一宗則市面已久不行使商民居户遂羣願此種新票亦與舊票同歸於無形之取消庶交易往來可免許多障礙乃張督忽於此時出而整頓特擬定辦法將造幣廠所得餘利每月約十餘萬元全數提出作爲兌換新票基金由　湘銀行設立兌換所多處每日限定兌換三小時每人每日准兌銅元百枚每新票一張兌給銅元十枚湖南銀行所出之綠色票爲數無多亦准作十枚兌換以後此種票幣均須作銅元十枚行使並不得挑剔新舊一概流通如有故爲低昻及盤剝挑剔者一經查出即照擾亂金融例就地正法至從前所有舊票一律作買惠民票銷燬概不兌現除於日昨傳集各商業首董詳示一切外並一面出示布告俾衆周知並令行裕湘銀行於三日内即須照辦此垂絶之新台票不惟壽命得以延長且價格亦驟然增高一倍此間輿論遂有據爲樂觀者謂如此規定價格自不至再低金融前途定有起色然亦有人謂新票此次價漲正如垂死之人光返照即如該行舊票與此相同當其無形取消之前政府曾一度爲極端之整理一面設法兌現一面責令商民通行然爲時不過三月而竟成廢紙此次之整理法與前旣同則其結果亦無不同或又謂舊歲之整理舊票係由張督毁家籌出者（去歲張督所出布告有毁家紓難語）爲數有限自難持久今兹基金則出於造幣廠之餘利但使造幣廠不停則不患其不能維持到底是說亦難盡信也 
　　另一通信云長沙自去年三月張敬堯督湘後市面金融大受紊亂張督無法維持强迫規定湖南銀行票洋三元折現洋一元錢六串折現洋一元票銀十二兩折現洋一元照此收用不及一月此項票幣無處兌現商人收入不能使出所辦各貨均須現金遂暗破法價重價以票洋十五六元或票錢三十餘串買現洋一元週轉市面交易以此爲準後因與官定價格相差太遠軍民屢起衝突遂由商會呈請准照漢口現金行情爲本位由裕湘銀行牌示價格每現洋一元折湖南銀行新票十五千文每現洋一元折舊票三十串文票洋准作舊票二千文此項辦法旣由商人自由定價則無論何機關均宜以商價爲準軍民方不受虧折湖南銀行票洋應以十五元折合現洋一元而張敬堯發給元月份各軍餉糈津貼等費均以紙洋八元忻現洋一元如是折發現洋可得餘利洋七元即以是項而論總共所得應有鉅萬之數又湖南銀行久已倒閉而張督屢次致函上海定印新票數千萬折發軍餉行使城鄉商人因去歲損失甚巨不敢再收全體商議對於此項新票每串抑作銅元三枚張督以如此折用不敷印料運費甚巨遂於日前召集全省七十二行首領在督署開會勸令商人承認每新票一串作銅元十枚如有不收用者即從嚴懲罰夫以已倒閉之湖南銀行而張乃加印新票數千萬流毒城鄉亦可概矣 
[桂軍滋鬧英署案之結果]  
　　日前由廣西平樂到梧州之護兵因衝突毆傷英領署巡捕官高魯傳一事爲兩粤近日一重大交涉案其肇事地點雖在西境而一切對外交涉及種種調停手續則實在廣州自此案發生後省中軍民兩署及軍政府方面均派出交涉員到沙面英領事署婉詞道歉并由沙面素有體面之華人再三設法轉圜至日昨聞已交涉停妥令梧州黄鎭守使培桂將前交蒼梧縣署收押之排長秦得標及肇事護兵十名一律提出槍决并賠補巡捕官高魯傳醫藥費一萬元英領事顧念邦交暫允了結惟日前由省河駛赴梧州之英國砲艦則現在尚駐泊梧州河面尚未駛回粤河也 
[粤省之糧食救濟問題]  
　　廣東翟省長爲維持民食起見特添籌救濟糧食捐以資協助昨特發出布告云照得粤省穀米來源稀少價值騰踴羣起恐慌本省長忝權民政目覩情形良深軫念先經召集紳商設立平糶公所分别採辦蘇皖米石運粤接濟並議定平糶辦法撥欵令飭舉辦頃復由紳商各界設立糧食救濟會協助進行惟是救荒之舉重在普及尤須寛籌欵項以利轉輸兹特酌定徵收捐欵辦法凡人民來暑呈訴事件每呈帶收捐銀一元其有請領前往南洋羣島護照者除原定手數料及印花稅票費外每照帶收捐銀二元此項捐銀名爲救濟糧食捐自三月一日開始由本署收呈委員及交涉局分别帶收隨時繳請發交糧食救濟會彚充糶欵一俟米價平復該會裁撤其捐亦即一併撤銷合特佈告各商民人等一體知悉爾等須知此舉係爲救濟全粤民食起見事關公益務各遵辦母違此佈 
　　廣東糧食救濟會自經上海粤帮富商發起後其勢有如風起水湧日來進行尤銳計南洋方面已得殷大商張鴻南及簡英甫等出而贊助安南方面又得華商銀行總理劉煥暹羅方面又得華暹輪船公司總理鄭智勇等出而維持上海方面又得茂和行陳炳謙泰和行勞敬修穗生源米行何少壯及簡照南簡玉階等擔任運輸蕪米粤垣方面又得滙豐銀行陳廉伯及官紳商各界出而擔任大有登高一呼萬山響應之概惟陳等恐力有不足特電催簡照南簡玉階等返粤籌商昨簡氏業已抵港當返粤時曾託陳炳謙勞敬修何少壯等在滬接應一切復向江蘇督軍省長請託在蘇再運米二十萬石出口運粤接濟此事現由上海粤商料理簡氏抵港後復由個人再捐銀二萬元而陳廉伯亦再加墊銀三萬元 
　　糧食救濟會自經選定總協理後即於昨日呈請督軍省長存案並將各界現所捐助及墊出之欵電知上海廣肇公所趕緊派員赴蕪運米復設徵求箱一個懸於會所門外以便徵求各界意見至内部辦事除各界舉出幹事外復聯合省港澳各團體請再舉評議員一俾組成一評議會該會四日復通電海内外報告成立并勸捐欵項電文如下粤地本年歉收米糧短絀來源稀少接濟無多現在米價奇昻積存埀盡青黄不接設想難堪廉伯照南等不揣棉薄聯合全省各界設會維持幸賴羣力得告成立定名爲廣東糧食救濟會設所在長堤大馬路十六號門牌舉定職員分任辦事以多運米石濟民食而平市價爲目的惟是汲深綆短來日方長救濟之道尤資財力公等關懷桑梓善與人同伏冀大舒藎籌時加指導并乞慨助鉅欵廣勸捐輸哀雁嗷嗷不勝待命除另函詳報外謹先電聞廣東糧食救濟會總理陳廉伯簡照南等同叩支印 
[贛米出口之影響]  
　　自運米出口之議政府貿然採納江西方面所受影響極大兹據江西新聞社消息撮紀如下　　現存米穀之調查贛省雖屬産米之區然連年水災收成減色僅足自給並無盈餘去年贛西贛南各縣爲用兵區域田多荒廢出米更屬無多即南昌以下收成亦祇有六成是以米價日見提高近據米業中人調查各縣存米僅足供五個月之用將來青黄不接之時米價必至奇漲即省城各米店存穀亦不過六十萬石自二月中旬以來米價已漸見增高最近價格如後觀音仙白米每石票錢十二千晚米每石票錢十一千八百白米每石票錢十一千二熟米每石票錢十千四百（票錢每千合銅元五十六枚）價格如此增漲而輸出猶陸續不已上海收米以廣帮爲長大近派人來贛採米由德勝門外四米號承辦計自二月十五日至二十八日共輸出白米六萬石三月一日至五日共輸出白米二萬石輸出之米皆由大公通兩濟轉運公司代爲運載聞運米至滬除運費外每石可獲利三元 
　　省會議員之提議贛省存米旣少輸出又多價格繼長增高市面大起恐慌兹有省議員葛第春提出禁米出口議案如下近日報載本省米價逐日增漲八百文前此八千餘之米現漲至十一年四百文揆厥原由以上海囗商購米每石出洋至八元二角米商惟利是視罔顧地方弛價向各埠購米輸出居奇以漁厚利小民亦歆其重值無遠慮心甘棄生命之資以博目前之計而不知流弊所極即爲制民之生而促其死也本席外觀時變内察民艱竊以有形之侵略尚知畏而防之而無形之侵略反甘而餌之是誠何心爲之危腕且政府又有接濟日米之說雖合同未定而已露危機吾贛大受其影響米價因之大漲小民無不恐慌值此民生凋疲金融極窘之時即米價稍平勞動家終日勞苦尚有不能温飽者若市儈將價增高則外縣之米穀聞風必源源而來大運出口不僅省垣民食維艱凡各道區亦無不告乏贛民之苦尚堪問乎本會亟應電請政府拒絶日商停止購米無貪有限之賺費以竭全國之膏血飮鴆止渴可爲殷鑒併咨請省長飭令警務處出示嚴止米商漲價不准運米出省並飭知九江關凡遇運米出口者即行扣留以懲奸商而維民食是否有當立候公决提議人葛第春 
[雲南通信]  
　　西藏匪亂之近訊昨雲南軍署又接川邊邊軍分統劉贊廷來電略云廷去歲交涉藏事曾將情形兩次電陳鈞座詎鄉城逆夷近又嘯聚大股出巢爲患中札理塘防軍盡失鄉城稻壩已爲匪藪近復大集股黨圖取巴鹽軍糧被阻士兵受困匪衆環逼不戰自危鑪城隔闔莫可呼籲廷無可如何乃將部務交少校副官高德翼代理輕騎來墩泣懇我督軍憫念邊防危急川不暇顧速飭防邊將領孫華兩司令尅日出師入邊援應不然巴安一失全邊瓦解阿墩中甸維西等處亦必受其影響爲禍更甚而廷兩次孤苦所辦藏番交涉行見就此决裂矣倘蒙俯允並乞飭附近各縣先籌年米二百石餉銀一二萬兩暫濟巴急云又某報得麗江消息云昨因鄉匪肇亂攻陷川邊各縣復又蔓入中甸縣屬境勢甚猖獗幸滇邊防守嚴密計未得呈乃退出滇境川政府迭接警報熊總司令力籌餉械無如緩不濟急已咨由川邊鎭守使陳遐齡特派分統劉贊廷督辦鄉匪并聯絡滇邊軍隊協力剿辦該分統刻已行抵阿墩 
　　遣派軍官赴日留學雲南上中級軍官舊有者均係日本士官學校畢業新進者多係雲南陸軍講武學校畢業近唐督因日本軍制今昔不同擬派未經士官學校畢業之上中級軍官赴日見習業向日政府商准惟現在上中級軍官碍難全體派往擬分爲二期輪派計第一期所派者爲唐繼虞楊蓁朱培德田鍾穀金漢鼎李鳳岐胡英李雁賓陳維庚趙世銘劉永祚廖鼎高習自强唐淮源趙寳賢楊爲模趙德恒譚宗敏王潔修林桂清胡若愚何世雄楊希閔劉國祥等二十四員並規定辦法如下（一）赴日見習人員准帶原薪底缺不開委員代理（二）到日後中少將帶上尉階級上中校帶中尉階級（三）限大正八年即民國八年六月到日預習日文同年十二月入隊（四）九年十二月出隊回國 
　　歡迎美使館參贊駐京美公使因南北議和事特派其陸軍參贊德來逹君到滇唐督於日前在督署開歡迎會唐督致歡迎詞後德來逹君答詞云鄙人等此次來滇承督軍及諸公等開會歡迎實深感謝諸公如此優禮有加足以表示貴國人民待敝國親愛之盛意但望此後中美兩國日益親睦同心合力增進世界人類之幸福且願貴國會同敝國籌畫解决現在世界各重要之問題敝國對於歐州各協約國固已量力　助然尚不若協助亞洲各國之爲力者蓋以敝國之國際政策其宗旨欲望與敝國素敦友誼之各國遇有磋商之事隨時可以自由發表意見開庬布公母庸以敝國方面有分外之舉動爲憂也鄙人等今與諸公同叙一堂實與良朋暢談無異深願此後太平洋兩岸之大國對於政治上社會上及經濟上均能合力求得國人之幸福重睹太平之景象是所厚望焉云云 
　　唐太夫人仙逝唐督軍之祖母唐太夫人朱氏年巳八旬經唐督軍迎養在署向來精神尚稱康健不料日前忽病百醫罔效延至二月九號逝世督軍之太翁省三亦在署中俟定期開奠出殯 
[南京快信]  
　　十日江蘇商會第二次聯合會開會下午三時公舉蘇錫岱（嶽宗）爲正議長馬炎文（息深）儲南强（鑄農）爲副議長各商會代表報到者計五十六處 
　　省議會連日開會互選各股審查員均因不足法定人數未能投票 
　　江寗市地方辦事處南京地方公會總商會縣敎育會縣農會反對金陵汽車公司駛行城内以免行人危險昨推定仇繼恒蘇嶽宗吳緘齋孫叔平張曾璧顧花岩陳謀卿晋謁齊省長各團體又擬電京反對發行八年公債 
　　省議員徐瀛等三十一人聯名電北政府請撤陳樹藩職以謝國人 
　　駐京代表韓德銘電告張瑞璣决定十二日出京赴陜交部已備專車 
　　于右任派党仲昭來寗請李督維持陜局 
　　滬交涉員陳貽範辭職李督保温世珍薩福楙接充現北政府以楊晟暫署李督頗不滿意 
　　李督電滬令白堅武胡慶培就近慰問唐總代表病狀贛西鎭守使方本仁來寗謁李商贛西湘西撤防事昨日公畢回贛 
　　省署委王濟清調查江寗句容高淳溧水各縣財政 
地方通信 
[蘇州]  
　　視學經費問題吳縣公署昨奉省令略謂各縣視學經費本在地方稅支撥嗣因省議會以地方稅支絀議决在行政費項下動支曾經通令各縣遵辦在案兹據各縣呈以行政費支絀無從動支擬請仍照原案支撥等情自應照准除通令外合亟令仰該縣知事即便遵照辦理 
　　寒山寺改建公園間門外楓橋寒山寺自民國二年募欵修理後所有假山亭臺幽雅曲折且室内羅列各　古董碑帖名　任人博覽故平日游人頗多兹聞該地紳董屢次集議將該寺改建姑蘇公圍并已議定改建辦法及管理章程呈請警察廳核奪一俟批准即行興工建築云 
　　獅子林將次興建城内獅林寺巷獅子林爲蘇州名勝曾爲滬紳李平書君所購買民國元年時李受革命嫌疑致被封充公迨至民國四年時始得官廳許可啓封給還近經李君將獅子林轉售與滬紳戴某戴已接管飭匠估工興建約計需洋二萬有餘日内即須動工云 
[無錫]  
　　請免雙宫繭稅無錫絲廠事務所於十日午前十一時召集各絲廠經理人開會提議求免雙宫乾繭納稅僉謂財政廳欲徵此項雙宫繭稅各絲廠萬不能承認細算加徵此項稅額各絲廠每年須納至四萬元之鉅無錫各絲廠女工工資以及銀拆煤價無一不較滬地廠家爲鉅業已喫虧僅此捐稅一項稍獲便利自有廳令後停　出運因此有誤交貨之期貶去價值每擔損失銀十餘兩各廠必一律停工與之嚴重交涉或謂此事目下尚可設法疏通俟疏通無效再行停工交涉嗣經議定各廠具函要求商會函致稅務公所請暫准雙宫乾繭免稅出運衆意贊成散會後由該事務所照議執行並倩業董高映川赴寗向財政廳陳述實情以蘇商困 
[松江]  
　　學務消息彚志松江市敎育會於十日午後假座第十六國民學校開職員常曾由勸學員吳致祥到會發給市立各校二月分經費並將憸定合格證書發由各本人收領次吳君提議於公共體育塲開幕日舉行市立十六校聯合運動會各校均極贊成惟因縣立各高小已定於是日開縣立學校聯合運動會公議改於次一日行之亭林市立第一女子國民學校校長吳次石因兼任縣立第六高小校國文教員由省視學章伯英呈請教育廳令縣解除校長兼職遣缺另由勸學所薦任朱孫葵詒女士繼任已由縣署批准加給正式委狀令即到校視事南京國立師範附屬中學校長陸規亮貽書本邑圖書館長雷君彦游民習藝所主任趙壽柟詳述南通州圖書館習藝所之完善勸往參觀藉資師法楓涇市原有國民小學十二所現又借用縣立第三高小餘屋添設一校定名市立第十三國民學校已開學授課矣 
　　阻止迎神入城松江東鄉一帶每届春季凑合鉅欵迎賽猛將神像謂能闢除疫厲福佑田禾輿馬儀仗向稱極盛本届定於十三日起迎神入城再行遶道至新橋等處事爲那警佐所聞因恐屆時人多肇禍已諭令第四區沈巡官前往勸阻 
[南通]  
　　電氣事業之交涉本縣大聰電話公司創辦以來營業頗稱發逹近忽至晚間聽不清楚惟聞　嗡之聲其原因由於電燈線裝置距離話線太近電流强弱不同加之電燈公司近換新機故愈覺其甚城廂裝户嘖有煩言大聰電話公司以有碍電話營業請改用包皮線免生危險昨已函致通明公司 
　　基督堂研究衛生城内基督堂爲研究衛生起見特設衛生部製備幻燈多種爲各項病狀及害蟲顯明表示使人注意豫防十日午後復在該堂開家庭衛生研究會陳設模型實地考究到會者頗多 
[揚州]  
　　風雨繼以氷雹八日下午十二時風雨之後繼降氷雹錚然有聲大者如荳歷一分鐘即止聞四境麥田均受摧殘 
　　委員監焚烟土七年九月至十二月所獲之烟土烟具等由佟知事報請省署派員監焚兹齊省長業委　邵釐稅所長祝燮丞九日來揚十日在縣署大堂　衆宣示焚燬 
[安慶]  
　　知事與緝私營之爭執舒城北岸緝私監勇放哨至曹家河地方過小販四人查係私　青菜各兩挑該勇等意在私罰了事當時逃脫三人惟潘賢俊一人未走與該勇互扭詎地方人衆致將人監一併放走鹽勇回局報由總巡派隊拿人一面將該勇革除嗣據該小販等具票舒城縣以鹽勇等藉口加害索詐銀洋並有菜紳爲證等情知事即傳已革監勇訊明收押並咨請總巡將涉有嫌疑之稽查某人交案質訊惟該總巡　以私販拒捕不願聽　一面之詞竟將鹽勇收押現此案已屋總局辦理該知事又以總巡出票拿人並不咨縣僅憑鹽勇一面報告亦屬違背法理互相爭執已禀省署請派員到縣會訊 
　　敎育會長入獄廣德教育會副會長諸亞侯去歲忽奉督軍密令飭該知事提案研究並提諸妾趙濟蘭到案聞已判决定諸爲無期徒刑趙爲有期徒刑業奉督軍批准執行昨聞督軍又令該縣知事將兩犯提解蚌埠訊辦究竟不知所犯何案 
[杭州]  
　　江浙敎育協進會江蘇浙江兩省敎育會聯合進行業經兩省敎育會職員會通過不日成立已迭誌本報兹悉此會定名曰江浙省敎育會協進會其簡章共有五條探錄如下一宗旨聯絡兩省敎育界交誼共同研究兩省敎育問題並提携進行二職員暫定六人由兩省敎育會自行推定除會長爲當然職員外兩省教育會各推二人任期一年其推舉法由兩方面自定之三集會每年常會四次於二月五月八月十一月内行之二與八在滬五與十一在杭依次輪值如有特别事項得臨時集合之凡開會所在地之敎育會職員得列席商榷權限（一）本會職員在兩省敎育會中得互推爲名譽職兩省發育會開會時得列席商榷（二）兩省教育會内部辦事不受本會牽制（三）如遇重要事項彼此或於發布後互相知照或於未發布以前彼此協商進行視時間之緩急酌定之發布時仍用兩省敎育會各個名義（四）凡遇彼此主張不一之時得各行其是（五）修改本簡章得由兩省敎育會伶方面意修改 
雜評一 
[行期又改（默）]  
　　張瑞璣行期先定五日旋改七日繼改九日今又改十二日矣十二果决行乎抑仍將改期乎或竟終於不行乎徐錢催行矣滬朱催行矣而張遲遲何爲者公文手續備就矣專車衛隊備就矣而張遲遲何爲者陜西電告停戰矣陳樹藩電告候張到陜劃界矣而張遲遲又何爲者豈以上種種之所以速張行者皆所謂表面之消息而暗中實有尼之使不能速行者在乎抑除以上種種外尚有所謂接洽未妥而猶待解决者乎夫張氏一舉足未必遽置時局於安全之域然欲希望和議之進行則不能不注目於張氏之一行矣 
 
 

Page 8

 
 
   
 
 

Page 9

 
 
   
 
 

Page 10

 
 
[和議停頓中南方代表之一]  
胡君漢民肖像 
　　胡衍鴻字漢民廣東番禹人前清時留學日本入法政大學與孫逸仙等組織同盟會發行民報後又與汪精衛等在新嘉坡組織日報第一次革命後爲廣東都督民國元年應南京臨時政府孫中山之聘任總統府秘書長南北統一後返廣東再任都督第二次革命後遂往來日本上海南洋各地爲孫氏股肱此次南北議和任爲南方代表之一 
本埠新聞 
[和議停頓中之消息（十）]  
　　張瑞璣文日起程北方代表辦事處消息云頃接政府來電張君瑞璣於文日起程赴陜并由陳陜督致電敦促因陜中盼念甚殷也 
　　唐總代表致朱總代表函敬啓者頃接京函稱本月一號夜車由北京運陜子彈六十萬確係由參陸處發出等語又據由觀音堂函稱北京陸部由漢陽兵工廠撥給劉存厚子彈三十萬巳飭劉之駐觀音堂辦公員楊文治即日運赴入陜等語當此北京政府聲稱已頒明令令入陜北軍停止進攻時期而猶汲汲增加軍械其意何居相應函逹貴總代表查照祈將實情示復爲荷此致朱總代表唐紹儀謹啓三月十日 
　　于右任致南北代表書少川桂莘兩總代表曁各代表鈞鑒二月二十一日右任曾以陜西戰况據實縷陳冀爲陜民减增加不已之痛苦爲國家保戕傷幾絶之命脈書詞質直未審已蒙垂察否頃閱錢公哿電其中措詞諸多疑義故敢證以事實逐次辯正爲諸公陳之（原電覃日通電以後北方軍隊次第收束）案所謂北方軍隊者當然合陳劉張許管等部而言之今劉許管三路之軍分攻岐鳳陳以三十餘營圍攻乾縣而蒲宫臨渭高陵各要隘交口相橋紅崖頭關山興市史家坡等處張旅曁陳部之在東路者又日與我軍或相持或激戰非包圍即節節進逼劉世龍又於二月二十八號晚用炸藥轟去史家坡城垣近又進攻富平所謂次第收束者安在（原電三原涇陽一帶因係于右任駐在地迄未向該處進攻）案旣爲總司令駐在地亦豈遽能進攻且第云三原涇陽一帶迄未進攻則凡兩縣以外之地如岐山如鳳翔如乾縣如東路蒲富臨渭高陵各要隘處處進攻不言可知是即進攻三原涇陽一帶也安得以此爲停戰之證（原電覃日以前當然不受五條之拘束覃日以後自應停戰）按五條宣布在覃日而五條之根據者則在三月以前撤防令下後彼此相爭之點也今必如此云云是撤防令之適用於全國者終不得適用於陜西故爲此三四月以來違約進攻盤據地盤之計且自應云者亦理當如此之詞非已成事實之謂哿之去覃已閱七日猶云自應停戰則其實未停戰可知今去覃又二十餘日矣東西各報戰事有加無已逼我之急甚於往昔豈有處處以重兵包圍人而曰停戰乎則覃日以後又不受五條之拘束何耶統以上各節觀之則哿電所言非謬卽欺不謂五條辦法宣布後北京對陜當如此用心耶今戰事不特未停反日加劇如諸公以右任所言係片面之詞或直接電詢各敎會自得眞相事急情迫言詞不擇唯代表諸公及早圖之此佈即頌讌安于右任上言三月四日 
　　三月四日之陜西戰報（一）自史家坡失後劉世瓏逼近富平恐一二日即有激烈戰事留古鎭被劉世瓏拆毁靖國軍四路軍官之家在富平者皆被劉焚燬（一）乾縣之圍仍急陳軍多至三十餘營（一）李際春一旅由榆林南下現在　縣辦糧台 
　　平和通信社消息唐總代表病已完全告痊惟因陜事糾紛無法解决致和議遲遲不能開會昨日南北代表會晤提議撤陳樹藩亦不得要領日前議員褚輔成君來滬曾主張先將陜西福建兩省督軍裁去以樹廢督之先聲不必出以罷免形式如此則北方政府已不碍難閩陜内亂藉可平定唐總代表亦抱有此意并謂北方如能裁廢陳樹藩與李厚基則南方亦可使于右任與林葆懌不爲陜閩督軍以示大公無我之懷日内果能以此主張明白向北代表提議諒北方不能再有詞拒絶也廣州參議院議長林森致唐總代表一電請敦促在滬議員從速返粤制定憲法議員通訊處十日午後召集在滬議員開會由褚輔成君報告廣州兩院曁軍玫府對於上海和議經過情形末後主張議員宜速返粤續議憲法經衆贊同决議在滬諸人於十日内一同起身一面通知由滬赴他處議員催令從速到粤并電告廣州囑在粤同人勿再他往 
　　聯合通信社消息昨十一日爲和議停頓後之第九日兩方代表無會議唐總代表病體雖就痊可而消息仍極沉寂惟南代表辦事處接到漳州陳炯明來電略稱奉軍政府轉李督劃界辦法五條比由炯明提出七欵知照彼方童保暄贊同無異與李督交涉迄無回答且以彼有守土之責一經劃界不啻承認南軍領有其土爲訾非由唐總代表依照陜西辦法提議派員來閩劃界不可云云是劃界辦法在福建又遇阻礙夜長夢多正不知和議告成在於何日也 
　　國民通信社消息十一號爲和議停頓後第九日陜西停戰及參戰軍停募二事尚未得北京圓滿之復電南方代表僉以爲和議不能賡續開議已於昨日與北方代表接洽時表示一切矣卽以陜西停戰論今日（十一號）尚未據三原于總司令來電證實明日南方代表尚不準備開會唐總代表接陳炯明虞電略謂閩省擬援李蘇督劃界辦法提出七欵如下（一）雙方一律嚴令前方實行停戰再分口宣布（二）雙方軍隊恪守原防不得前進各任後方剿匪任務嗣後並不得增援（三）雙方先將現在原防地點切實開註交換審定報告平和會議備案（四）依照現在原防如有接觸地區雙方派員親赴前線劃定中立地區（五）雙方防線及中立地區劃定後報告平和會議備案雙方部隊均不得侵越（六）中立地區雙方如剿匪均須先行知會得覆始得舉行（七）協議上開各欵雙方各派全權代表到鼓浪嶼開議並請和會提議劃界等語又唐總代表接廣州國會林森等庚電略謂國難方殷和議中梗風雲詭譎變幻萬端祈展良謀以匡危局等語是舊　會之對於和議亦甚望其早决也 
[王廷楨宴請報界紀事]  
　愛儷園中促進和平之演說 
　　銜命來滬照料和議之王子銘（廷楨）副使與愛儷園熱心慈善事業之姬覺彌君爲摯友姬君廳事中（原來是佛望之若仙）一聯即王副使筆也故王副使昨午在哈同住宅讌集商界報界歡會一堂主賓數十人外尚有哈同君姬君在大筵席兩端對坐爲陪客焉王副使首起演說謂廷楨雖然是個軍人却從來没有派系從不肯仗着軍隊的勢力擾亂空氣所以駐紥在江寗多年同地方上感情算是最好的碰着别處軍隊發生衝突的事情每每從中做個調人雖不敢說排難解紛總算抱定息事寗人的宗旨此番奉國務院轉奉大總統的命令派來照料和議大概裏頭也知道鄙人没有派系雙方都可以周旋所以派了這個差使到了没有幾天就碰着和議有了波折自已覺得照料無方實在是抱愧屢次把大多數輿論盼望和平的意思轉電中央設法轉　現在中央已經一再聲明停戰前令想和議日内可望繼續開會廷楨的愚見以爲現在是公理戰勝强權的時代一味的倚仗武力終究是行不去的况且國内戰爭譬如一家人自相殘殺更加的没有道理了旣然是一家人什麽都可商量已經開了和議不論那一方都應該切實的讓步眞心眞意的把這個和局議了纔是廷楨還有一說以爲國内的爭端總應該自己解决無論如何不可借助外力就是有一方面竟暗中求助外人這一方面可以訴諸中外的公論却要有一個界限斷乎不可尤而效之倘然你借這一國我借那一國恐怕亡國滅種的禍眞就不遠了廷楨不過是來照料夠不旧說第三者第四者不過同爲國民一分子良心上以爲可危的地方不敢不說諸公是報界的明星居於國民第一者之地位深望發揮正確的公理主持公平的論調對於雙方時時指導他監督他庶乎和局能得一個最好的結果今天承蒙諸位光降不勝榮幸之至想聽聽諸位的高論請賜敎賜敎云云副使言畢姬君即舉盃曰請飮同心協力之酒吾輩能同心協力則今日歡叙誠樂他日更有暢飮快意之時否則不獨飮酒難盡歡即飮水亦有人干涉矣次由邵君仲輝起立云報界督促和議進行不自今日始也前讀王子銘先生致北京電已歎爲輓近所難能至最近非撤陳樹藩不能望和之語尤洽民意所惜北京不能採納恐將以少數人之梗阻致商民不能寗息尚望先生能堅持到底耳至云借助外力原屬可痛之事然今世界日趨大同各友邦旣以誠意望我和平又無借欵訂約等舉致我蒙其損害和議本勸告而來我輩亦不過各本天良使人來說公道話使中國不至爲世界和平之障礙而已譬如今日盛會旣蒙主人厚意又承地主哈同先生及姬先生殷殷欵接此正中外一家之機兆擴而充之即我輩之所希望者云云次姬覺彌君與商界沈聯芳君就遣送敵僑事均有演說次馮叔鸞君言中國何以受侮曰弱何以弱曰内訌一國猶兄弟也動講法律打官話也豈有一家人動輒打官話之理一家有爭論若外人來調處雖心中有鬱積亦止可大家不提云最後湖南傳屯艮君言南北戰爭起於湘辛亥以來四次革命論金融由官錢局而湖南銀行虧空倒累逾百萬所耗最大者爲軍費官吏去湘之時又往往包舉席捲以行此其苦湘者下劉鎭華起義至今湘境屯兵十萬以外良者數止百分之一弟醴陵人也南北軍隊莫不以醴陵爲通道城中固爲灰燼四鄉亦無地不遭蹂躪南軍一敗所過刧掠北兵過之則刧掠外更加焚殺淫三字此其苦湘者二湖南紙幣由八折而六折而四折迨張敬堯到時尚在二三折之上也乃張設裕商銀行定官價收紙幣雖美其名而苦民者更甚銅元之價更跌至其縱兵殃民之舉復有一事可以證明長沙之湘雅醫院餐人所設立也有四兵往刧焉外人捕之復有四人往期刧此被捕者外人亦并獲之此八人者卽隸屬於湘中號稱四大人之張敬湯氏後敬湯知之告外人云諸犯事者當送軍政執法處訊辦外人不欲竟直送督軍署張敬堯乃殺八人懸首醫院前以謝外人實則此示衆之八首級俱非眞者外人偶往市中探詢僉云殺時祇見皆湖南人並未見一北兵上法場也此其苦湘者三弟難民也不能與在座諸公比論言詞悲壯益以湘音有聲涙俱下之概最後乃哽咽曰不去張敬堯不能安湘民弟拙於辭令不足爲湘民陳述痛甘於萬一諸君即不取其詞取其意可耳姬君乃曰聞傳君言我輩今日之會誠不知人世復有如是之苦境也竊恐我國從此不同心協力他日之苦正不下於此云云演說畢賓主盡歡而散 
[唐紹儀覆商業公團聯會函]  
　　河南路上海商業公團聯合會前日接北方朱總代表覆函已誌昨報昨又接南方唐總代表復函云敬復者日前接誦尊函備聆種切讜論所及令人興感儀以菲材謬膺軍政府委託迭經與朱總代表開誠談判惟以陜事糾紛及取消國防軍等問題致和議暫時停頓言之滋痛頃北方雖已下令停戰然尚無確實之保證而國防軍等問題且進行未已一俟得有圓滿解决即當賡續開議請釋厪系頻年商業凋敝久苦兵爭和議早决一日卽國家元氣早復一日儀對於尊函併日兼程早謀結束諸語固深表同情也專此奉復敬頌台祺唐紹儀謹啓三月十一日 
[又有一批僑法華工回國]  
　　昨日下午由法國郵船裝載在法工作期滿之華工七百餘名抵埠後由捕房飭派各探捕至黄浦灘法公司碼頭照料登岸旋即送至新租界亞而倍路地方洋房内暫行住宿優給飮食聽候給資分别遣送回藉 
　　又一訪函云前在山東等處招募赴法之華工現已工作期滿昨晨由法公司阿特里郎孛號郵船在法境麥散而埠載送來滬計一千零六十四人抵淞後由公司駁輪將所携行李連同該工人等轉運至外灘法公司碼頭登陸先由照料員馳赴法總領事署報到並商安挿方法當經法領事由電話通知法總巡施君立派探捕馳往彈壓一併護送至霞飛路同濟德醫院原址暫爲安挿俟商定班輪即轉送山東原籍遣散所携一切行李亦由公司派車送往該處暫儲云 
[關於遣送敵僑之消息]  
　　敵僑繼續上船第一批遣送敵僑昨日午前八時仍由普益習藝所（即第一候船所）内出發經遣送敵僑事務局派員點名畢即分乘雇定之汽車十餘輛直接遣送至虹口上船計男女老幼三百餘人均係洋行大班及政界中體面者有幼孩三人年齡均在十歲以下俱從山東方面應遣來滬其家屬已在該處逝世無人照顧迨昨日遣送往北上輪後忽又退回該所其原因各敵僑僉以自顧不暇何能兼及三孩是以回所暫行居留以待安挿又函則謂第一批敵僑至昨日止上船者共計實數一千五百名登輪後因内有奥國婦一口携有子女三口被各敵僑察得並非奥國人所生似係印度人生産以致不准其携回該國逼令登岸故由押送員即將該子女三口仍送敵僑事務所核奪當敵僑上攝影（二） 
由蔡會辦等判令送往徐家匯敎堂代爲撫養 
　　變更放洋日期前定星期三（十二號）放洋一事現已更變因候船所之敵僑尚未運完並且尚有其他問題未及解决聞星期四（十三號）一准放洋云 
　　同濟敎員問題吳淞同濟醫工學校醫學敎員免遣問題曾經政府核准現因工部局要求將該校敎員完全遣送而督會辦以曾有政府命令即須遣送亦應從緩致起爭議遣送局督會辦及某某要人等即於午後會議此項問題仍未解决所以開船之期改遲一天并聞已電部磋商得復即可解决云 
　　德醫二人失蹤文匯報云德醫白魯滿斯土克氏與甘格羅斯氏昨日忽失所在至今晚猶未覔獲捕房已出賞各尋之白魯滿斯土克氏寓靶子路甘格羅斯氏寓靜安寺區據傳二人已離租界匿於界外華人家中但此說至今日午後猶未徵實英文滬報云德醫白魯滿斯土克氏與甘格羅斯氏及苦之妻即三人同於今晨失蹤遍覔未獲據蔡廷幹君云彼曾致書總巡捕房張副巡請將白甘二醫免列入第一批遣送之敵僑而改乘兩星期後啓椗之亞蒂洛楚斯輪船經其許可而張副巡則稱該二醫未經邀免故此事眞相殊爲不明也 
[華僑平和期成會所接來函]  
　　南京李督軍復函登輝遐九碧田正副會長鈞鑒貴會來函以和局破裂囑爲維持等語具見情殷愛國敬佩奚如和會開幕僅及一旬遽因陜事影響忽形停頓慨惜殊深昨經政府明令前方嚴切誥誡對於陜事已有解决之方和局不至中斷純雖卸居間責任然夙志所在終始未渝謹當勉隨諸君子之後量力維持想當局諸公顧全大體同具眞誠决不至因一隅之爭牽及全局也 
　　南洋干那低埠華僑工商聯合會來函遐九先生鈞鑒久違敎益思慕彌切昨讀祖國報紙知先生與華僑同志在滬組織華僑平和期成會同人等極深欽佩先生促進祖國和平爲國民造無量幸福華僑雖遠在海外莫不聞風感頌惟是祖國和平須求根本的和平何謂根本和平事事依法律解决以求合乎大多數國民心理是已唐朱兩總代表一則代表南政府一則代表北政府實則均代表全國國民使南北皆本此誠意以議和自不難收圓滿之效果望先生就近以同人愚見宣告貴會及南北代表海天萬里國内消息尤望時賜好音以便向南島同人布告云 
[和平聯合會選舉職員]  
　　全國和平聯合會近因會務繁重根據會章選舉書記長與常任審查員數人昨日午後二時在麥根路十五號開選到會者二十九人馬麟翼十八票當選評議會書記長張培紀次多數爲候補當選又常任審查委員當選五人柴春霖黄郛張培紀彭兆璜周九齡次多數候補當選者爲毓善高登鱸聞蘭亭安迪生章桂陞五名於六時散會 
[黄包車夫風潮之餘聞]  
　　索取抽減捐照日前本埠黄包車發生罷工風潮嗣經商勸妥洽已於昨日一律照常營業惟此次華洋各公司公議抽減二成車輛計一千六百部之英法兩界照會應於領出以後送交黄包車公會保存現各公司已將抽減捐照送交公會收儲而洋商之匯芳公司原有車輛六百餘部照減應有一百二十餘份捐照迄未送會故該公會昨日開會提議擬向該公司索取抽減車輛各捐照交會封存以符議案 
　　押儆肇事車夫黄包車夫王炳官董小三子薛大豐三人日前糾同數十人在法租界鄭家木橋街阻止他人推拉黄包車當由站崗三百十號華捕上前向阻詎王等反將該捕扭住行兇致將號衣扯碎後由附近站崗捕聞警到來將王等三人一併拘入捕房昨解法公堂請究先據該捕上堂禀明前情詰之王等同供民人等實係受他人之愚求宥判各押滿七天以儆 
[流行病日見劇烈]  
　　本埠流行病日見劇烈虹口徐家匯各著名學校染患者甚衆各大醫院執事病臥於榻者亦十居七八所幸死亡者尚少然商店已大受影響引起社會極大恐慌蓋店夥每多染病阻滯其營業也現各醫院院長已嚴命看護士及服役人等於料理患流行病人時務帶防疫面具據富有經騐之醫學家言如晴光放出天氣和暖則一兩星期即可撲滅此種流行病徵生物云 
[中華銀行分派餘利紀聞]  
　　中華銀行開設至今閱時八載歷屆結賬均獲盈餘現自江少峰君經理以來提倡定期活期儲蓄擴張國内國外匯兌近更設特種儲蓄凡有銀元百元以上及銀兩百兩以上之儲蓄均得領用支票滬上人士皆稱便利其業務之進行能於舠健之中徐圖發展聞去年照銀行營業頗稱獲利計凈獲盈餘洋六萬元現經董事會議决分派股東餘利一分二釐於舊曆二月十五日開始發給云 
[銀行公會之永遠預備金]  
　　字林報云昨日中國銀行收到現銀三十萬兩存入銀庫此爲上海銀行公會會員公共存欵而委託中國銀行保管者按上海銀行公會乃本埠中國各銀行組織之團體其會址在香港路三號四號此次存欵各銀行所佔之數如下中國銀行交通銀行各六萬兩通商銀行三萬兩浙江興業銀行上海商業貯蓄銀行中孚銀行聚興誠銀行四明商業銀行金城銀行各二萬兩鹽業銀行中華商業貯蓄銀行廣東銀行各一萬兩各銀行並商定辦法將此欵逐年增加中國銀行且擬造一特别銀庫保存此永遠預備金此蓋仿效外國銀行辦法俾列名公會之銀行遇爲市面牽動或其他特别原因而有意外之需時可持相當之抵押品商諸公會借用此欵以濟眉急並訂有借用章程且以此爲永遠存欵故概無利息 
[總商會反對鐵路統一電]  
　　總商會因鐵路問題致北京電云大總統國務院交通部鈞鑒報載路權統一輿論譁然查我國鐵道大都借債建設權不我操已滋隠患乃假統一名義實施聯合政策國家命脈任彼操縱國體主權攫奪殆盡前清末葉江浙兩路收歸國有民心尚且不服國本因之動搖何况以全國路權拱手讓人此說若確國防之藩籬盡撤人民之身家何依人心不死萬難承認爲此迫切電陳伏乞力闢邪說從速糾正正式宣布以杜亂萌國家幸甚商民幸甚上海總商會虞 
[海關將改封關日期]  
　　江海關威稅務司前接某公司函謂海關現定封　日期與各銀行洋行休息時日兩歧與　關支票兩層不無窒礙可否請酌予變更以期一致等情威稅務司閱函後擬嗣後陽曆元旦三日改爲一日舊曆封關三日西節清明兩日冬節併星期共三日共和紀念日不假中國舊曆端午中秋冬至各假一日以此爲準已函致總商會邀商集議一俟復到卽將實行又每日辦公時間除星期外原定上午十時至下午四時現因將屆夏令規定自四月一日至九月末日止各提早一時諭令中西商人曁辦公人員一體遵照 
[新舊交涉員預備接替]  
　　上海交涉員一席業經政府任命楊小川署理已誌本報昨日交署各科長科員大都係楊前任時之舊部於是聯袂詣楊寓道賀聞不日即須接事所有陳前交涉員交代已早辦齊專俟交替云 
[日本海軍官宴客]  
　　日本海軍練習艦車盤號練習官中野直枝氏於昨日在公共租界哈同花園設宴邀請海軍藍總司令曁駐泊本埠浦江各軍軍艦艦長艦員等午宴並邀迎各艦員到日艦參觀以敦睦誼 
[海軍聯歡社開談話會]  
　　海軍藍總司令前經購定本埠公共租界靜安寺路洋房一所以備組織海軍聯歡社之用兹聞該屋修葺將竣故由該社社長何品璋理事周兆瑞等於昨日在海軍司令公署邀齊社員開茶話會互議遷移組織方法及開幕種種手續經各社員討論良久至四時始散 
[陸軍部電飭騐放閩省軍米]  
　　陸軍部接閩督電以閩省現需軍米業經派令副官任世遠前往蕪湖採購二萬石分作十批運閩兹據來電購就刻正分批運滬裝輪運往厦門交納請爲飭關騐放進出口等情故於前日飭松滬護軍使署轉知新關稅司免稅騐放進出口云 
[續誌運米溢數之查獲]  
　　日前江海關稅務司在浦東楊家渡碼頭浦江内查得三芝丸公司船上所裝恒隆同順兩米行米一萬六千石騐看護照溢出六千石當以其私自混運出口有違禁令將米石一併扣留起存新關棧房内候照章充公在案兹聞此項米石現經海關威稅務司會同海關監督擬定悉數充公外仍候飭傳代報關之商人及行主到來從嚴處罰以杜效尤並聞邇來海關上對於運輸米糧一事無論車運輪運均注意嚴查云 
[疋頭仍須漲價之推測]  
　　上海泰晤士報云本埠某專辦進出口貨物之某著名洋行日者曾接英國一月九日來函述及疋頭市面略謂中國疋頭雖因歐洲停戰而跌價而英國貨價仍無顯著之變動唯以美棉所製之貨曾約减價百分之五然亦偶爾見之耳至於以埃及棉所製之貨其價反見漲高自美棉所製之貨有稍减之象管理出産部即决 
 
 

Page 11

 
 
議一時不許增加出産以致所訂之貨非切實商定者其價復仍與上年不相上下目下貨價不能低落之原因共有多端一爲蘭加希爾所製之貨僅及常時之半二爲製貨所用之原料如油煤等價仍昻貴而工作鐘點減少之後所給工值仍如舊率故製貨之費因以約增百分之十二分半至百分之十七分半不等尚有一大原因則爲受美國棉花收成之影響估計今届約少收四百萬包有奇尚有一事須注意者德國及與德毘連之中立國已數年未有棉花與棉織品入口他日和約簽定協約國政府必許彼等購辦所急需之物果爾則將求過於供而唯出善價者可以得之或謂一九一九年疋頭之價將視前爲高誠非虚語故中國商家正不必以疋頭落價爲虞云云 
[縣商會改選前之董事會]  
　　南市縣商會正副會長及議董等現已二年任滿照章應行改選曾經該會分函各業領袖將今届各該業代表開明姓氏函報來會然後由會分送選舉票照式塡冩已紀前報兹聞該會對於改選手續已經預備定妥惟照章須先開董事會徵集意見現已定期今日（十二）午後三時開會昨該會特分函全體各議董請爲屆時蒞會共同磋議 
[童子養成團之新組織]  
　　童子養成團（原名童子模範團）産出於青年會之童子部三載以來收效甚多蓋其目的係利用童子之暇晷作有益之舉動若德智體羣四育與種種能助童子養成自治自動之敎育無不兼收並用惟以前數載爲試騐時期所施各項敎程未免有偏缺不備之處邇來主任者本乎經騐編就具體的課程一種名童子養成法以供各界養成團之需兹聞上項團體在青年會組織者凡十三分（甲乙丙）三組環球學生會曁普益社亦相繼仿行各機關團員總數已逹千餘人云 
[青年會今日歡迎新會員]  
　　今日（三月十二禮拜三）四川路青年會開歡迎新會員同樂大會聞該會此次共徵得會員二千二百餘人如藍總司令盧護軍使任小珊楊小川貝潤生謝　牕祝蘭舫周仲稀張定甫張理卿林守堅張雲衢沈叔玉程齡蓀陸維鏞輩皆與焉收入會費二萬九千餘元不但爲各埠青年會之冠即全國各團體亦無此盛舉是晚所定秩序除高尚西樂外有各部幹事演說各部事業並請英語研究會會員唐瓊相陳勇三二君用英語互相問答唐時逹君以英語演說殿以上海焚土影片全套屆時必有一番熱鬧也 
[縣視學經費暫准照舊支給]  
　　縣視學經費經省議會議决不得在地方稅項下支給後業由省長令敎育廳轉行各縣在案日前上海縣沈知事以困難情形具呈敎育廳經廳令准予暫行照舊支給昨由沈知事轉令勸學所長吳懷疚知照矣兹將縣呈及廳令照錄如左 
　　縣呈案奉鈞廳訓令内開奉省長令開准江蘇省議會咨開會議可决各縣視學經費不得在地方稅敎育費項下支給一案由廳擬具辦法呈奉省長指令據呈已悉仰即由廳通令各縣知事察酌辦理等因抄發議案原呈令卽遵照等因奉此知事署行政經費自奉一再核減每月經常用度不敷支配已屬萬分困難在元二兩年原定行政經費本支二千三百元或二千一百元之際視學經費尚苦不給自三年度行政費再减之後視學經費始由地方費用支給自蒞任以來對於敎育計劃積極進行力求普及是以經費歲有加增而視學員周歷市鄉川旅各費亦不能不稍增益統計薪旅各費年需一千零四十元爲數較鉅上海地方重要政務殷繁兼之生活程度過高逈非内地可比旣不能裁員致辦事叢脞又不能減薪使枵腹從公輾轉思維實無法能歲減千餘元之數以供視學經費之需伏思省會可决案内視學經費不得在地方稅項下支給者係以部視學省視學之支自國家經費爲比例似不限定於縣行政經費一部份適現奉省長指令察酌辦理則是縣行政費支絀未能自撥亦已早在鑒照之中與其削足適　貽害將來不若據情具陳另求設法可否仰懇鈞　俯念知事署行政經費已經一再核減支配爲難迅賜呈請省長咨部請將縣視學俸給旅費准予在國家經費内支給令由財政廳自八年一月分起將縣行政費照數追加川資辦以所有遵令察酌縣視學經費困難緣由具文呈請仰祈鑒核示遵云云 
　　廳令呈悉該縣行政經費不敷支配其困難尚屬實情所有縣視學經費姑准暫行循舊支給仰即知照 
[鄉船夜行遇暴]  
　　松江縣屬農人王餘生前日由鄉駕駛小船載運糙米十八石花衣十包來滬銷售前晚行經滬西之南橋港地方突來盜船一艘上有盜匪四人口操江北音手執利刃躍上王船將花衣十包刦取而逸王旋於昨日返滬先向閔行所駐水警署報告請緝然後再向官廳呈請緝拿 
[私售彩票之科罰]  
　　法捕房西探長石維也日前偵悉沈萬道莊釗生徐榮堂三户彩票店私自出售利濟等彩票有違章程故於前日帶同包探等前往該店抄出前項彩票甚夥帶入捕房昨日將沈等傳至法公堂請究詰之沈等供稱實係商人等不知章程自知不合求宥中西官判各罰洋二十元充公以儆 
[湖州公學之十三週紀念]  
　　湖州旅滬公學爲旅滬湖人所創辦校務極臻發逹本屆男女學生已逾千數後來因額滿見遺者尚多昨日爲該校第十三週紀念特放假一天并行聚餐以誌慶祝 
[湘人設立劉公治喪事務所]  
　　昨十日午後二時旅滬湘人公推彭兆璜羅良幹陳家鼐羅上霓石廣權等就泰安里集議設立劉公治喪事務所及擇日開同鄉追悼會事宜聞已賃定劉宅旁近　自爾路二百六十八號房舍并加推吳囗煊襄辦一切云 
[新民路開工修築]  
　　閘北新民路爲往來要衝貨車人力車絡繹不絶刻經滬北工巡捐局工程處查得該路所砌石片已崎嶇不平呈報曹局長核准興修已於昨日起開工翻砌矣 
[修築裏毛家弄路面]  
　　滬南裏毛家衖直逹外灘一帶因地處低陷每逢春雨連朝必致積水盈尺來往行人交通阻滯曾經該處紳商函請滬南工巡捐局長籌集欵項撥匠動工翻砌已將外面一段道路加高並將溝道疏通藉便洩水惟裏段道路尚未翻高現該局工程處勘明形勢亦已撥出工人從事修築塡高路而不久即須工竣云 
[大華女學創辦人捲欵潛逃]  
　　山海關路濟美里大華女學創辦人黄竹樓於本月三日席捲欵項及圖章收據潛逃無蹤現由各敎職員等會議公决由教職員將該校公共維持云 
[尹得勝歸第十師訊辦]  
　　松滬護軍使署前獲嫌疑犯尹得勝一名研訊後應歸陸軍第十師訊辦故於前日將尹得勝送交第十師執法處訊究 
[日班警察除去皮遮風]  
　　淞滬警察各區署所隊長除士等前因冬令天氣嚴寒輕徐廳長查照向章製就皮遮風令各該警正佐隊長等承領分别轉發長警隊士加釘警帽上以資禦寒兹因時交春令寒感漸減昨日徐廳長特用電話通傳各該署所一體遵照嗣後長警出勤夜間自十一時至兩時并兩時至五時（天明）以上兩差仍暫用皮遮風外其餘出勤時間概行免用云 
[董家渡碼頭急宜添設跳板]  
　　昨晨八時許滬南董家渡碼頭川沙小輪起椗時有搭客某甲一手抱孩一手携物前往搭輪適值挑花衣鄉人由跳板上岸經騐水局巡丁攔阻查騐致某甲被撞落水幸經旁人救起未遭溺斃查該處渡口自浚浦局拆去碼頭以來只有跳板一塊行人上下跌落浦江者時有所聞以致渡客頗稱不便負地方之責者亟宜設法添加跳板以免意外 
[私造提單欺騙海關之覆訊]  
　　江海關及英商耶松船廠同在虹口　房控甬人朱永林前在該船廠充當報關職務時私用報關費銀二萬六千六百七十五兩八錢九分並串同本邑人康國章紹興人戚炳炎私造進口貨提單向海關混報欺騙短納稅餉銀四萬六千八百三十九兩等情業由該捕房華探目王四福包探蔣阿林協同西探目利扶　將朱康戚三被告查獲分别移提至公共公堂訊押等情曾紀本報前日午後又届復訊之期仍由該中西探目等將朱等三人解廨續訊先由江海關代表馬斯德耶松船廠代表哈華托兩律師次第上堂陳明案情繼由江海關副稅務司西人投案述明凡關於報關納稅提貨一切應用手續並譯稱呈案之報　提單上所簽之字眞　皆有被告康國章前曾充關上進口處聽差嗣伊以未得摧升大冩故而告辭云云又由耶松船廠大冩英人到堂證明彼告朱永林串黨冒簽假提單朦混海關各節復由哈華托律師向被告朱永林詰據供稱前在老船塢（即耶松）爲報關夥於西暦一千九百十三四年之間辭退私造假提單係戚炳炎與已死之某甲相邀我初不願嗣戚等謂有人保險可保無虞是以同作此事據戚稱此事康國章亦有份但我除從前與康在關上相見外此事並未與其交談持往報關之提單眞假皆有等語中西官訊至此因時已晏判各被告均仍管押候今日下午再訊 
[候查被告存欵]  
　　圓明園路愼昌洋行式拉夫徐晉鑣因私用賬銀二千八百四十兩被控公共公廨經中西官訊實判徐發押西牢一年在案昨據承審是案之西探壳羅香投訴被告係在杭州提來查其杭州照相館尚有存欵洋五百十三元及物件請爲查吊來滬等語中西官核供判候函致浙江督軍署稽查處查明被告存欵及物件復候再核 
[誣指暗昧行爲之釁端]  
　　製造西衣之嚴生生指控虹口水龍間工頭殷毛毛糾同汽車夫袁阿連等數人於本月初二夜向伊尋釁行兇毆傷等情昨由哈爾濱捕房華探周阿金與九十三號西捕將殷袁兩人拘解公共公堂請訊即由水龍間西人上堂訴明兩造起釁緣由要求准予該兩被告交保出外候訊而原告嚴生生延代表律師到堂請求究懲詰據被告殷毛毛等供稱此事實因原告誣胞妹嚴殷氏有暖昧行爲是以向論並未行兇等語　讞員與美丁副領事核供會判殷袁兩被告各存洋三十元保出候下禮拜二再訊 
[傭婦捲逃之懲辦]  
　　住居北山西路五十六號門牌之程廷颺至滙司捕房指控傭婦施王氏串同姘夫倪正祥乘間將值洋一百七十元之金銀飾物竊取逃回朱家角原籍經捕頭稟請公共公廨備文派探王桂生前往將氏與倪移提來滬昨晨解送公堂請究由中西官訊供屬實判倪正祥禁錮西牢三月施王氏發押女所九月吊案原贓給原告領去 
[略誘女孩之懲辦]  
　　本城新北門内安平街向爲什貨生理之陸振亭家七歲女孩金鳳日前被隣居婦人陸陸氏誘拐出外價賣與在永安街泰安里開設糖行之福建人胡某家當時議定身價洋四十元言明次日領價先付定洋二元不料金鳳在胡家哭泣不肯飮食當經胡某向該孩詢悉前情至次日將該孩送回安平街家中陸振亭向胡再三稱謝立將陸陸氏扭入該管二區一分所轉送地方檢察廳即經李檢察官訊明起訴審判廳辯論終結昨經堵推事官會同李檢察官開庭飭提陸陸氏到案略詰一過以該氏略誘罪業已成立判處二等有期徒刑監禁五年以儆判畢飭令還押候上訴期滿送監執行 
[輪船茶房帶土之懲儆]  
　　向在東洋公司神户丸輪船充當茶房之甬人王阿炳前日午後携帶私土兩包在楊樹浦路提籃橋相近被包探陳金楊與四百零七號巡街華捕查出將王連土一併帶回捕房拘押昨解公共公堂經中西官訊據被告王阿炳供稱此項烟土係船客從大連灣帶來囑我代送不知有干禁令求宥堂上得供以王不應違禁判押西牢半年土送海關焚燬 
[賣土人保洋充公]  
　　寗波人江寳芳前日手持鴉片烟土一包在虹口北山西　德安里徘徊圖售被包探王桂亭查見將江連土一併拘入捕房飭令存洋一百元保出昨由公廨傳訊江不到案即據王探上堂禀明查獲烟土情形中西官核判保洋充公土送海關焚燬 
[車站巡警查獲土販]  
　　顧炳文昨因携帶烟土一大包計重四兩餘至南火車站擬欲乘車帶往嘉興販賣正在登車時被駐站之二區警署派出所巡警查獲以其違禁販運當將烟土與人一併解送二區警署訊辦 
[碼頭小工私帶烟土]  
　　浦東游巡第四隊巡警昨在其昌棧碼頭查見身穿短衣者一人由大英公司輪船走下形色倉皇該警等上前扭住搜查當在該人身畔抄出烟土一塊計重二兩餘遂將人證拘解三區警署經曾署長訊據聲稱姓楊名阿四江北人住虹口業碼頭小工此土係工頭囑爲代購等語判令轉解警廳司法科訊辦 
[私設烟具案併紀]  
　　公共總巡捕房西探堯克與華探范德孚偵悉愛多亞路一百六十六號門牌全發吝棧二十四號房間内私設烟具容留寓客吃食鴉片烟於前日稟明捕頭協往查獲烟具請廨出單昨將該棧經理魏仁卿傳至公共公廨經中西官訊明以魏故違禁令判罰洋五十元充公示儆 
　　法租界小東門捕房捕頭日前偵悉居民王苗泉家私設烟榻容人燈吃於前晚帶同暗差捕數名前往該處抄出烟槍等物並將王一併帶入捕房諭令存洋出外聽候解堂訊辦 
[茶館聚賭之科罰]  
　　浦束三區巡官劉恩誠昨日帶同長警在爛泥渡　余氏所開之茶館内抄獲聚賭牌九之張錫元陸丁加張毛毛等九人連同余氏併賭具等件拘解至署經曾警正略詰之下判余氏罰洋六元其餘張錫元等九名各罰洋二元以儆賭具銷燬 
[探警拘獲搶匪]  
　　滬城喬家浜前因崗位太稀以致迭次發生沿途搶刦婦女首飾情事當經被害各家聯名投稟警署請求派警保護以保治安即經一區三分所劉警佐核准除加派暗警不分晝夜前往實地巡邏外又移請偵緝隊隊士帮同協助前日下午各探警在喬家浜與俞家弄間拘獲匪徒一名詰據供認以前該處搶案皆伊黨所爲立時解送司法科追贓究辦 
[三賊被拘一賊墜浦]  
　　前夜一時許有竊賊四人潛入下海浦浦江中花旗輪船上竊取廢銅廢鐵當經水浸捕前往拘捕當塲獲住三人尚有一人圖逃跌落浦中登時沉没屍身迄未撈獲 
[攫取車上棉被]  
　　匪類戴松林糾同在逃之大寗波小蘇州在武昌路攫取包車夫陸阿二放在車上之忌綢棉襖一件飛奔圖逃經八百零六號巡街捕查見帮同將戴追獲帶入捕房押候解廨請究 
[扒手禁押十四天]  
　　竊賊何三日前在法租界小東門外摸竊行人某某身畔之皮夾内銀洋而逸現爲包探偵悉將何拘獲吊出原贓帶入捕房昨解法公堂先據該探上堂稟明前情詰之何供認摸竊不諱判押十四天以儆 
[過犯又來租界]  
　　前撑駁船之甬人顧林寳因迭在租界犯案經捕房拘解公共公堂訊判逐出租界在案詎顧近又潛來租界昨在西華德路徘徊被一千二百七十一號華捕查見當即將顧拘入捕房押候解廨訊究 
[混用銅角之判押]  
　　河南路五百二十七號門牌萬濟當　夥吳甘仁控金鳳祥混用銅質小洋等情昨由捕房將金拘解公共公廨請究原告投訴前情將僞小洋呈案請察訊之金供此項小洋係法租界季吾氏烟膏店給我烟灰價洋不知是僞乞鑒中西官核供以被告所供難憑判押五天示儆僞小洋燬去 
[縣署批示照錄]  
　　上海縣公署批十八保十六圖農民孫逢吉等呈爲遵批與役　求匀役立案由云呈悉案經令據北橋鄉經董查明復稱該圖將來免協俞塘一節經十四圖圖董　業等公議允洽等語　准如呈立案仰即知照此批 
來函 
[長沙基督敎士致湖南善後協會函]  
　　湖南善後協會諸君公鑒昨奉二月六日惠示及郵寄貴會所　第一卷湘災紀略　陵兵燹紀略各六册無任感謝蓋　人等以僑華之敎士躬覩貴國自相殘殺之慘劇者　於貴會之寄贈此等著作尤爲銘感也僕於醴陵被焚之後返居於此者尤月於兹去年四月之終五月之初僕因重要敎務曾經他往然五月十三日即已返醴中間除往攸縣長沙　處協助各該地敎民來醴避難爲彼等謀安適外未嘗他往也承囑撰述鄙人對於此次戰禍之觀念一節僕但能言僕之撰述决不能優於責會寄來上述之二種紀略醴陵兵燹紀略僕已細　湘災紀略則但粗閱大概而已以敝會聶樹模牧師（美人）之報告參觀責會紀略所載大致相符蓋聶君於四五月之間受害兹巨而就雷牧師（美人）之報告觀之固亦無甚差異也尊著英文稿件亦甚妥善訴述當日殘暴之行僕亦不能更善於此若就僕之敎會言之則鄙人等之請願賠償損失當歸罪於現任湖南督軍一人當日彼曾面允鄙人對於本敎會財産當加保護而彼之將領曾駐兵於本敎會不但不能保護且更從事刦掠故彼之衛兵刦獲更多或係准其多掠以致如此而僕　之損失則較彼未派軍隊駐守以前秩序紊亂之被搶者爲尤甚彼今對於本敎會及各個人之損失向未顧及賠償也然以僕等所受之痛苦及損失與湖南全省人民所受之痛苦損失較之則直無物而已雖聶牧師幾經被害雷牧師親見一兵向之開槍身受一彈但西國敎士中固無一死者僕等個人之損失雖大且有難修復者然又何能與醴陵及湖南人民所受損失非言語所能形容者相較刦掠也擄夫也殘殺無辜及無識之鄉民也　姦萬千之婦女也皆北軍名譽之汚點百世之後不能滌除者也尤有甚於此者彼在位者食婪無厭以致今日金融枯竭票幣日落醴陵兵　之後僕見營小貿易者於草棚中覓蠅頭利曾幾何時告破産矣蓋彼輩巧計百出朘削搜括營私白肥使哀哀無告之小民前日由彼之大錯以致困苦流離不獨未蒙其撫恤乃仍處淫威之下受其居毒而莫能逃鳴呼慘矣所可幸者則各慈善　體之賑濟災民源源而至鄙人曾效微勞故獲知其梗概如中國紅十字會義賑會上海京直奉水災義賑會兩湖義賑會中國濟生會長沙青年會湘雅醫學校之樂善好施皆極有光於中國也由此觀之可知華人宅心仁厚見同胞之有急難救施惟恐或後且可昭示天下俾知今日之殘害湖南人民者非國中之優良分子乃極惡劣分子之所爲而此輩惡劣無法之分子當其手握槍刃對於無武器無抵抗力之婦孺男子逞其暴行固無所不用其極也兹請再將　處所編紀略二種分　興敝會聶牧師雷牧師倪醫士閱報室及美國差會如能再多寄四五册俾僕可以分送當日同事救濟之四敎士尤爲紉感此後如再有他種著作亦望賜寄爲盼此頌公安德慕登　啓 
雜評二 
[見視學費（庸）]  
　　蘇議會上届議决縣視學費不得在地方稅項下支給原以縣視學爲縣知事掾屬之一旣屬官吏範圍其俸給自應由國庫負擔無支用自治經費之理非絶對的强在縣署額定之行政費内支出也即敎育廳原呈謂視學費若在縣行政費内支給國欵所損無幾而地方受益實宏旣云國欵所損則非限於現定之行政費額内可知蓋現定之行政費屬於包辦性質多一分之開支即知事多受一分之損失與國庫本毫無影響又安有受損可言徒以敎育廳旣核定在行政費内支給而各縣行政經費又不量爲增加各知事亦不於行政費呈請追加而徒皇然於支配之難憂其不給此是問題之所以懸而不决也 
　　省議會議决之案省行政官認爲窒礙除依法定手續提交覆議外别無救濟之道至已經公布之案更無自由變更之權敎育廳批准上海縣視學費循舊支給實爲法律所不許八年度國家預算方始編造願當局從長計議勿專以破壞議案效力爲事也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（三十七）] [  一之]  
　　語云放下屠刀立地成佛蓋世間萬事無論大小輕重若何若在急應知止之時其人適無一種之自覺心則未有不轉福爲禍轉有幸爲無幸也　如雙方口角若在他人能讓步時即宜見風收帆又如兩人鬭力若有一人因力不任而敗北時必須養精蓄銳訂期再鬭而斷無不加修養可能速勝者此不易之理也上古賢君攻敵不克謂須退而修德此皆一種之自覺心若并自覺心而無之是猶好笑者吃吃不止好談者剌剌不休好飮酒者旣大醉而尚不停杯好行路者臨懸崖而不知勒馬人即能諒其愚亦必暗笑其瘋狂矣 
　　美國政治上競爭之烈世界所共聞也自第一總統華盛頓將軍以來中歷總統二十餘人大抵以兩大政黨中堅人物互爲消長若在總統選舉之前數月與各等人士把晤聆其言論振振有詞觀其奮勵之容莫不昂昂然有生氣其各戴本黨之一人而力攻敵黨推舉之候補總統種種偏見尤令人驚奇歎異不置然絶無出以陋劣之手段以不堪入耳之飾詞架砌致自儕於卑陋瑣鄙之小人者若待十一月七日總統選舉揭曉後則此聲浪戞然中止平日相見亦不能辨其人屬共和黨抑屬民主黨矣此美民之能遇大事而有自覺心也 
　　尋常公會演說學校宣講在未開演未開講前羣耳嘈雜之聲聽衆絮語之狀亦與我國略相似惟此嘈雜聲與絮語可於兩三秒間靜之即或演說堂戲法塲鼓掌雷動之際祇須　上人揮手作勢臺下掌聲瞬亦寂然至若男女之間尊重個人自由彼此尤有分寸斷不能以我之自由蔑葉他人之自由也記者曾在海船中遇一操法蘭西語之中級軍校見中國某女郎而傾慕之移座欲與接談女郎稍示冷淡之色彼即自覺從兹不復過問非若我國之大防偶潰遂覺我之自由無物可以抑阻之者此美民之能遇小事而有自覺心也 
　　每議一事我國兩三日所不能决者在彼能於兩三小時中决之蓋其辯論反駁旣有一定範圍復有一定爭點逐部解决在一問題中亦若有一定程序决不至如我國之信口開河飄出範圍以外雖其理已甚曲而尚嘵嘵强執者此又中外人士至不同之點也記者屢往美國上院旁聽乃略得此中三昧竊願我國置身議席者亦能隨時自覺而有此佳現象耳 
老申報 
[裝鬼搶物（見光緒元年十月二十四日）]  
　　向年浙江湖州府之南城下有裝無常鬼而嚇人者此處本僻靜人見之輙爲驚暈一夜有念響佛道過此見有兩無常遙遙對立因自語曰此一無常彼又一無常何無常鬼之多耶假無常聞是言抬頭一看果見一白衣冠者長丈餘危坐於雉堞上遂狂呌逸去由是眞假無常俱絶跡而行人便之此余幼日所聞於長老者也不謂昨接京師來信亦有相類者據稱石頭胡同之北觀音寺以南東至煤市街西至五道廟一帶秦樓楚館錯出其間最稱熱鬧乃近相傳萬佛寺灣及火神廟夾道夜多厲鬼蓋此二處極窄如兩人對而往來須各側身而行否則必致阻碍也然尋花問柳之人大半欲出是路一見鬼物值立未有不棄燈而却走者落帽遺腹種種不一近有一賣餛飩者於此處果見一鬼舌長三寸餘面如絲瓜絡突起直前心中爲之大恐棄擔而逃及轉過牆角未見追趕頗惑之復返身偵視則鬼亦去無形跡惟見有負擔而前行者執而搜之則白衣一件紅毡片一塊依然在懷中也痛　之奪擔而歸衆始知其僞從兹得履道坦坦矣 
常識 
[雲雀談（譯祁天錫氏原著）] [  涵萬]  
　　雲雀即天　俗名告天子常人蓄之於鏤金雕竹之小籠中欲盡情以縷述頗嫌冗長兹略載一二足供茶餘之談資也 
　　雲雀之頭上有細長之頂毛喙極堅梗後爪長而直背之中部爲褐色兩緣則較淺顯呈淡褐色頸部帶白佈以深褐之點腹部則爲退紅色而微染黄點 
　　雲雀雌者與雄者同色惟身材之大小有異即雌者較雄者稍小也 
　　雲雀非爲久住而不鶯遷者來時爲早冬此皆鳴禽之通例非獨爲雲雀而設者也其築巢之事則雄者啣泥啣柴雌者整理僦築之使底於成新巢旣營一旅相聚堪爲安樂之窩有詩人詠之曰此間雲雀愛巢居緣足脊高草蔓滋茅舍一楹偕雌起胸鋪巢底襯織維亦可見其安樂度日之一般矣 
　　抑雲雀之卵通常自三至五個顔色綜雜原色爲白而其上有粽灰黄緣等斑點花花色色艷麗異常 
四川成都薛濤井（古蹟圖二十八） 
雲雀滩鳥不喜或離故巢必經母鳥百般引導始能自邇及遠由卑至高不然自戀故巢難舉翩　之翼情懷慈親常發啁呶之音歌聲清碎不同凡喙英國詩人顯列（生於一七九二年殁於一八二二年）有詩詠之繪形繪聲可謂佳矣詩曰 
（一）羡君歡樂祝君庥鳥類與君非匹儔天曠去來君自得滿腔喜意見歌謳 
（二）飛騰自地入雲霄疑是雲間火箭跳千疊繽紛身隠約翺翔歌舞樂逍遙 
（三）夕陽斜照色如金雲羃重輪光未沈身任浮雲如走陸陶然僊去樂機深 
（四）紫氣沈沈莫色遙羨君飛舞羽翛脩聞聲不見君顔色猶是日明星影銷 
雜錄 
[世界新劇評] [  春舫]  
　　德國新劇家中當推蘇特梅Sudermann花不曼Hauptmaun兩氏爲領袖顧花氏時翁也沉鐘一劇當推近世文學界中之傑作然其餘則描摹太苦慘淡經營反覺無味 
　　蘇氏之劇變化不測其MagdaHonor各劇全德無足與抗衡者即推霞Teja一歷史悲劇耳顧其鋒自銳不可當 
　　奥國新劇中以司聶子氏ArthurSchnitzler爲最著GallantCussian其最近之著作也 
花甫VonHofmannstabl亦維也納之新劇家也其所著EleclraRoseCavalier二劇爲奥著名音樂家司脫勞夫氏RichardStrauss編爲歌劇於是其名大著其餘如維及肯氏Wedekind在德奥亦頗享盛名 
　　囂河氏英愛爾蘭産也以摹擬伊勃生得名其所著MajoyBirbaraManandSupirmann能道人所不能道PleasantandUnpleasantPlayo足爲劇界别開生面滑爾脫OscarWild英十九世紀末之大文豪也其所著TheimpartancekfbeingearnestAnideal詼諧百出尤富於美衛思想雖見棄於英人然在歐洲崇拜之者固大有人在也 
　　格爾司丸散Galswo-thy抱社會主義其所著Strife,thesilverbox等提倡人道主義不遺餘力 
邁司非而特JohnMaseield一九一二年曾著忠臣TheFaithful,一劇演當年日本戰事頗受當時社會歡迎餘如匹尼羅Pinero白苟Barker輩亦頗享盛名 
愛爾蘭素爲劇家輩出之地滑爾脫及囂河等即其明證如雪巨Synge奥搿司泰Augusta輩亦未可限量 
小說 
[新婦失踪] [  雄倡]  
　　案上亂紙叢積柏鞠躬道咎求恕其冒入並乞示密斯馮之聘夫卞爾沙所居地此律師具告之柏又鞠躬稱謝乞自書以備遺忘主人允可柏遂就案自提筆蘸墨書諸一舊信封之背旣已復再三引咎道謝告行而出出時小僮尚守户見柏仍鴛蠢然若漠不關屬　迨鐘報夜午柏累堪蕭然獨坐於書室窗前軒窗大敞時夜氣蒸　圓月當空燦然如畫正爲秋穫之候少須柏累堪至郵使方場之角倩一市車示御者以所適地邇聖約翰林路車旣抵此路隅柏立下出一書授御者囑曰苟吾逾一句鐘不返者汝即爲我將此書引車至最近巡警局上此書於區官語時聲沈而嚴且諄囑萬勿貽誤囑後自行及一小屋前而止屋離藃衢而立柏推開其低小之園扉躡步而入避石徑而履草磧纖草如氈然爲地弗廣柏遂至樓下一半開之窗下窗簾已下簾爲荷蘭紗所製簾後燈光燦然柏躡足如狸狌一無聲響就窗簾隙中内窺見室中一小案前一人背窗坐於温榻加一吸菸所用蓬鬆之半臂方讀柏遂又跂行至門次微按其電鈴鈴聲似振於屋後然寂無應者則復掣鈴乃加厲於是聞有響有啓扉聲自玻璃格中已見加半臂之人出至堂塗一瞥之間柏已復抵窗下疾以小刃撥其窗閂推開窗門一躍入室復下其窗其聲乃爲彼人去門栓聲所掩復聞彼人啓關出至於階次似覔叩關之人柏少待一秒鐘遂過室之彼端經一門而没門通一廣博之堂塗適當其左即爲樓級柏在此靜俟俟屋中人復閉關加拴且行且喃喃咒詈返至起居室中而去於是柏足上乃加一雙軟皮之靴底絶輕柔悄然登梯逐一啓甬道中所列各門疾向室内四顧復疾然輕掩其扉梯頂有二屋頂室均闃無人居柏累堪消瘦　敏之容顔微露悵悵之色意其殆迷入歧途歟方迴身將循甬道而返瞥見一鐵小梯上通屋頂時樓下萬聲都寂柏乃緣此小梯而上堆起其頂上小扉則身登一平坦之屋頂矣月光之下見煤炭中一帶足印直逹於隔隣一空屋頂上同式之小扉而止柏就引此小扉乃莫動遂少止躊躇無措忽有呼聲至銳厲直剌入耳似即出自其足下正於此時　有人自後猛撲柏身怒吼仆之方栢躓時頗觸一烟突之口砰然昏仆可一秒鐘如無能爲力矣忽知覺已復則奮不顧身进命力關 
[自由談之自由談] [  不冷]  
　　或謂陜西與陳樹藩本相畔道而馳者也何也陜字係耳旁陳字亦係耳旁特陜字之下加一西字而陳字之旁乃一東字一東一西豈非兩向哉 
右說字十五 
 
 

Page 15

 
 
   
 
 

Page 16

 
 
   
 
