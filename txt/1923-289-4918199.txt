# 1923 - 289 - 4918199

 

Page 1

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *   
 
 

Page 2

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *   
 
 

Page 3

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *時論（來稿） 
[論中國不宜工業化] [  董時進]  
　　自中西接觸國人頓感貧弱愛國之士目工業爲萬應之良方極力尊崇其實利之所在弊亦隨之惟恒人眼光往往只見片面賤農重工一往直前毫不回盼今工業國之瑕疵日見呈露吾人允應稍一停息略事考慮恐防離岸太遠回頭莫及斯則本篇之所由作也 
　　農工業立國之理論及利弊論者言之詳矣不贅農工業國實情之比較另文陳述兹僅論中國何以不宜工業化 
　　工業國取農業國之原料加以人工還售原主於中取利購入食品尙得赢餘然觀農業國可以不需工業國而獨立工業國不能離農業國而存在前者實不啻後者之寄生物旣曰寄生必有食主往時食主不患不足寄生者得以自肥今也不然農業國之原料與食品已不敷分配工業國之製造力殆足供給再一地球之貨品而有餘此觀於各國歇閉之工廠失業之工人及各工廠不能充分使用其力量之事實并列國競爭市場之激烈狀况可以確信由是言之寄生生活日增困難工國運命已瀕厄境若尙趨赴何異自蹈陷阱中乎 
　　或謂地球表面新地尙多可以供農業之發展資食料之取給何得遽謂工國太多農國太少不知農業見效遲工業見效速西人佔領新地往往首事採掘不務墾殖故工業或已可觀農業尙未萌芽謂新地即有若大之農業的希望誤也 
　　隨世界工業化之增進農國之需要加大工國之需要加少達於一定程度以外時農國求過於供工國供過於求農國過多尙與世無尤工國過剩則病象立徵以其不能單獨生活故也中國處此工國多餘之時尙可工業化乎近來國人頗熱中於紡織事業請以紗廠爲喻設有人以經營此業獲鉅利衆競赴之利漸微衆不知興辦紗廠不已於是紗廠折本有倒閉之勢斯時不宜投資於此業明矣奈何於國家事業獨不然乎 
　　然使我而能奪人之市場以銷吾之貨品若德之於英美之於歐一躍而爲後進工業國之健者則打倒他工業國俾我行工業化此未始不可也惟欲奪取他人之市場必我兼具二種資格一曰兵力二曰經濟力有經濟力可以作商戰減輕成本改良製法好貨而賤售之有兵力可以爲經濟力之後盾他國乃不敢故意苛刻以取締我之貨品二者我有其一乎吾恐苦心孤詣期以百年其結果不過神疲力竭徒貽不量力之譏耳 
　　中國若行工業化尙有一大危險焉外人之染指是也農業之性質不許人有攫取大利之機會故外人最熱中於中國之工業化外國礦産漸缺中國藴蓄豐富馳聲寰宇故外人尤熱中於礦産之開發海外資本家野心勃勃羣思瓜分美國汽車大王福德氏早欲開發中國之煤鐵與油近聞其已着手準備方在造就中國人才供其役使以同攫中國寶藏故中國今日欲工業化必不能免外資之糾葛其爲害最大未可漠視關於此題當别紙論列兹不多及 
　　農業之優點在能使其經營者爲獨立稳定之生活其弱點在不易致大富然可以補貧富懸殊之弊此短正其所長農業國之人民質直而好義喜和平而不可侮其生活單純而不乾枯儉樸而饒生趣農業國之社會安定太平鮮受經濟變遷之影響無所謂失業亦無所謂罷工其組織不若工業國社會之細緻一部生事牽動全局例如工業國設遇煤廣罷工可致全國工廠歇業衆人冷食遇普遍之鐵道罷工可使全盤組織失其作用若人體血脈之忽然停頓者而目都市人民因運輸斷絶可立成餓莩危險孰甚然此種事情農業國不畏也 
　　中國有長遠之農史廣大之農地良善之農民宜發揮其所長不宜與西人爲我佔劣勢之競爭夫丹麥小國也人口僅三百萬面積不過萬餘方哩尙能以振興農業成世界一最文明且富庶之國家使外人稱羡不置况中國乎願我邦人平心思之 
國内專電 
　　北京電護路案各使修正畢適豫匪擄站長案發生起草之某參贊主再開一次使團會議即送出 
　　北京電京漢四六兩次車今晨開到豫匪經靳部擊退官亭站長被匪擄去槍傷路警二今日應開之車未來據過匪區之某洋員云豫匪撫不勝撫此次聚三千蓄意刦快車官亭站長事前通知車停前站故匪架該站長去洩憤站庫全被刦去張福來派十四師一團抵官亭匪於兵到六點鐘前南退（二十四日下午二鐘） 
　　北京電馬聯甲覆院議員被學生搗毁家宅有全體解散亦所不惜務究主名痛加懲辦等語（二十四日下午二鐘） 
　　北京電京報案王懿年聲稱豬仔係沿用代名詞非駡議員爲豬並不搆成妨害公務罪辯論終結定期公判 
　　北京電院催府速提顔緩和吳景濓派對現代閣攻擊（二十四日下午二鐘） 
　　北京電辛博森昨見曹今日發表曹態度謂曹長於北京話面貎與十年前一樣身體甚健等語（二十四日下午二鐘） 
　　北京電府息皖議員張伯衍等力保呂調元留任因主緩更並覆齊燮元告孫發緖勿躁（二十四日下午二鐘） 
　　北京電津浦局電部衛戍司令部委員李步青招新兵一千五百名運京索車四十輛由泊頭北開（二十四下午二鐘） 
　　北京電曹擬二十六參預兩院臨時會但閣員以代任不往（二十四日下午八鐘） 
　　北京電顔惠慶向府院聲明勿以本人作同意案試騐品請逕提高閣 
　　北京電外部以中俄會議將開阻止中東路開股東會（二十四日下午八鐘） 
 
 

Page 4

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *　　北京電院飭查民十八月援湘鄂軍費曹經略任内據報除京漢路墊七百餘萬外由漢口中交兩行及各廳局挪借之七百七十二萬八千餘元用於中央之第二第三第八等師及二十四旅十三四旅等之米價船價煤價夫價等現由政府轉賬核銷　　北京電政府議决宣告無效債票計英德洋欵曁善後借欵及津浦正續借欵湖廣借欵等德國發行部分共本額一千九百餘萬鎊連利計國民减少負擔兩萬餘萬元係參戰結果 
　　北京電海參嵗莫斯科間特别快車將開海參嵗赤塔間直掛萬國睡車公司車輛已實行（二十四日下午八鐘） 
　　北京電日使照會請驅逐延吉圖謀不軌韓黨（二十四日下午二鐘） 
　　北京電俄代表函催速訂中俄會議日期但滿洲里俄軍拘華稅員事件實爲會議之梗（二十四日下午二鐘） 
　　北京電交通部擬聘阪西爲護路軍敎練（二十四日下午二鐘） 
　　北京電院昨交楊潤等七十餘人請撤銷何瑞章通緝案於各關係機關核議（二十四日下午二鐘） 
　　北京電珠州電趙軍由淥口前進四十里泗汾河一帶亦進步（二十四日下午二鐘） 
　　北京電孫傳芳王永泉電院閩省財政枯竭海陸軍仰給鹽欵因會商薩省長及海軍决定本年二十月二十日起將各方原設抽取鹽稅一切機關全行取消凡屬鹽務行政一律交還鹽政機關緝私營未成立前由省軍負責保護所收鹽稅均存中行每月提十萬歸稽核分所經費餘數由運使悉數解交督理公署仍舊分配海陸各軍并擬加抽善後臨時捐每鹽一擔加收二元漁鹽每擔一元十月二十日公布閩鹽稅久經各軍自由佔管厞如此通副即無法取消各軍自由加捐無可變更請即實行 
（二十四日下午二鐘） 
　　北京電日人在鄭州車站附近購地百畝將建工廠外部認爲違約電豫省長查阻（二十三日下午一鐘） 
　　北京電曹擬令䘏周自齊 
　　北京電内閣曹有仍提吳景濓說已與吳約定俟開臨時會即提出聞曹已派錢秉鑑赴洛勸吳佩孚勿再干與閣事又吳閣農商已確定邊守靖外交交通不動（二十四日下午一鐘） 
　　北京電特赦吳光新劉洵魏宗瀚陳文運令今晚可下（二十四日下午一鐘） 
　　北京電曹令王承斌仍駐天津保定决另設一留守司令歸王節制 
（二十四日下午一鐘） 
　　北京電薛篤弼整頓崇稅每年可收二百六十萬較舊增多三四十萬 
（二十四日下午一鐘） 
　　北京電西北邊防督辦所轄區域將規定地方名稱以示限制 
（二十四日下午一鐘） 
　　天津電張弧請病假五日禡（二十二）日來津 
　　天津電西華被擄女敎士仍未脫險釋放說係張福來誤報 
　　天津電旅京胡鄂公請罷肅耀南 
　　天津電唐寳鍔啣曹命赴粤就商統一院電蘇齊請加派代表 
　　天津電曹因顔吳相持不下决以吳毓麟組閣（以上二十三日下午十鐘） 
　　天津電直王應召入京商議籌欵事 
　　天津電王士珍辭管理將軍府事務蔭昌有繼任希望 
　　天津電閣議對皖學生搗毁議員家宅事主嚴辦（以上二十四日下午六鐘） 
　　吉林電中日訂會防規約四十一條於奉吉韓交界處會剿黨匪我方由東邊延吉兩道尹日方由地方官負責 
　　吉林電黑河道報告俄拘僑商麗生源等已開釋錢物發還 
　　吉林電江省遣白黨難民四百餘回國被拒仍歸黑河收容所 
　　吉林電傳奉天擬下月召開國民大會 
　　吉林電東路俄員工鼓惑罷工要求增薪兪人鳳派員撫慰未見效 
　　吉林電哈俄代表通告特赦白黨軍民一律認爲無罪 
　　吉林電留日吉生王希天因護華工招忌有被害訊學界憤激請願議會决轉省署函駐日使向日廷嚴交涉 
　　吉林電日阻滿沿線設卡收稅奉交涉員向日領抗議（以上二十三日下午十一鐘） 
　　哈爾濱電今日丑初下雪二寸 
　　哈爾濱電四站赤軍僅百外傳赤軍擾邊攫東路恐有作用 
（以上二十三日下午九鐘） 
　　濟南電洛吳電召四混成旅長張建功赴洛畀以新編援川軍第一師長 
　　濟南電熊炳琦位置搖動誠社濟社議員以議會延期爲條件電京挽留各署名六十九人各界以超過額數六人頗懷疑反熊派議員亦擬聲明示挽熊（以上二十四日下午七鐘） 
　　漢口電外訊譚軍吳劍學朱耀華漾（二十三）午前二時攻下易灣進逼長沙唐生智死力抵禦猴子石可聞槍聲趙逃汨羅一說趙由汨羅赴長督戰車抵大托鋪被增援正面蔡軍兩團圍攻 
　　漢口電洛電蕭速解彈三十萬交楊袁嚴守夔萬又令王汝勤協助楊袁反攻 
　　漢口電湖北補充旅尹團奉令赴岳途奉蕭急電直赴長沙現駐長沙北站待命 
　　漢口電旅鄂湘人曾峙華電請譚趙劃長沙於戰區以外以免引起外交 
　　漢口電全省國民外交協會敬（二十四）午被警廳解散（以上二十四日下午十鐘） 
　　香港電李烈鈞禡（二十二）早由港到省駐永豐艦將赴虎門謁孫 
　　香港電聯軍連日圍攻惠城傷亡不少仍未得手已停止攻擊擬改用别策破城 
　　香港電林虎分兵由河源取道和平連平翁源出英德沿粤路南下撲廣州知會北軍同時入粤牽制韶關滇軍使不敢回救方本仁常德盛號（二十）在贛南動員滇軍師長趙成梁聞訊趕急回韶措置 
　　香港電孫中山有漾（二十三）晚由虎門反省消息 
　　香港電新寗輪船昨晚由港赴江門途次被刦擄搭客多人失贓數未詳 
　　香港電傳鄧本殷軍效（十九）晚佔高州黄明堂林樹巍退信宜鄧軍正追擊中（以上二十四日下午七鐘） 
　　福州電興泉永護軍使署組織已就緖王永泉擬即撤銷第一軍並有即日赴泉說 
　　福州電溚兆麟黄大偉賴世璜因周蔭人軍入寗化清流等縣爲王獻臣協電向孫質問（以上二十四日上午十鐘） 
特約路透電 
[京漢路之匪患]  
　　二十四日北京電北京日報載稱匪五百名昨晨刦掠鄭州南光定（譯音）車站漢口之快車適在其時開抵光定見機急退匪開槍擊車車雖中彈機未受損匪甫離站軍隊馳至遂追擊逐走匪衆據官場報告站長及其眷屬不知下落快車將於今晨到京午後由漢口開出之快車亦未到 
　　二十四日北京電漢口火車今日侵晨到京京漢車務如常續來消息稱匪衆約三千名現信乃屬老洋人部下事起於下午軍隊聞警馳至與匪激戰至深夜匪不支而退死傷之數未悉惟鐵路衛隊之下士一名受重傷車站被刧站長及眷屬均被架去或傳此即擄二女敎士之匪此說尙未徵實惟各方面消息皆謂匪擬攔刦京漢快車幸車中早得警報未履險 
[北方近聞]  
　　二十四日北京電據最近官塲消息長江一帶排日行動除漢口宜昌外幾已全平惟十月二十日少市外交後援會會長曾偕百人至某某數商處責其由某日船運海菜及鹹魚一千三百件要求將貨焚燬或退還及須繳罰金一萬元安徽省長電致政府報告十月二十一日學生搗毁國會議員住宅事謂當時警察曾施干涉爲學生所敺傷數人警署現正緝拿學生領袖蔡某並今檢察廳查辦此案 
[德國亨堡之經濟風潮]  
　　二十三日柏林電經濟風潮愈增德總理史特萊斯曼之憂勞亨堡船廠及中部礦山現皆罷工要求加資柏林工人亦有三日内如不施行以固定通幣發給工資之計畫即全體罷工之聲明愛森電稱漢彭地方之狄林氏工廠因財政支絀業已閉門致有一萬三千人賦閒都城麵包部悉被搶刦德政府禁止使用紅旗國會議員加尼資氏被任爲民食部長國民黨要求内閣辭職 
　　二十三日柏林電亨堡今日發生亂事食價太昂人不能堪暴民聚衆搶刦食物舗並攻入警署未幾警察得援將暴民逐退 
　　二十三日柏林電亨堡搶刦之烈爲一九一入年所未有共産黨煽惑居民並在郊外列置障碍物惡戰仍在進行中死傷恐不少港中工程一律停頓亨堡與呂此間之鐵路已被拆毁以阻國防軍來援但被毁鐵路旋即修復亨堡城中尙安靖各街有警察巡邏 
　　二十三日柏林電亨堡亂事中現查悉警察死七人重傷十九人暴徒死傷尤多警察已檢得死屍十四具傷者一百零四人今日午後亨堡郊外續有戰事共産黨高據屋頂向下轟擊警察亦奮力反攻現已獲勝 
[來因地分立運動近狀]  
　　二十三日柏林電分立派連佔波恩維斯巴登·特萊汧 
大斯·杜斯堡等處波恩略有戰事傷二人維斯登工人已宣布全體罷工分立派之行動步趨殊不一致顯因諸領袖態度各異所致 
　　二十三日柏林電愛拉夏貝爾之職工團員已將分立派逐出奮鬭後工黨扯下來因共和旗當街燬之人民高唱愛國歌比人守中立孟城格拉巴之民衆擁入市政廳驅逐分立派黨人匿於一餐館中向衆開槍傷數人警察出而干涉解除分立派武裝黨人遂遁走該處比人亦兩無偏袒 
　　二十三日柯洛業電英軍區域安靖未受分立派行動之影響 
　　二十四日柯白倫斯電分立派之幹事會已舉瑪蘇氏與道登氏爲全權領袖 
　　二十四日梅恩斯電宣布來因共和之新計畫未能告成因工人反對之故維斯巴登已宣布戒嚴 
　　二十四日巴黎電柯白倫斯分立派已佔據市長公署警長允不令警察使用軍械 
　　二十四日倫敦電統觀來因地消息分立派之運動有數勝利亦有數處失敗國民黨與工黨皆不贊成此種運動各處都有戰事雙方皆有死傷 
　　二十四日巴黎電分立潮流蔓延之不速顯由於分立派各系之不合作而非由於當地人民之漠視但不外或有重要展 
　　二十四日柏林電比當道已在愛拉夏貝爾頒布嚴峻戒嚴令分立派已被逐出柯白倫斯之官署法人已接收梅恩斯之警權該處官署爲分立派所佔據 
[魯爾復業問題爲難]  
　　二十三日柏林電德報載吉爾森扣成之消息謂昨日魯爾實業家與法當道之談判業已决裂實業家稱依照法人條件復業决不可能 
　　二十四日柏林電愛森消息除礦山外各工業皆辭歇工人即吉爾斯扣成一處已有賦閒者一萬八千人 
　　二十四日柯洛業電法比鐵路管理局爲保全礦煤供給起見已收管賴克林賀森礦産五處將以没收之德幣發給工資 
[德國各邦之齟齬]  
　　二十三日特萊斯登（薩克遜京城）電工黨已組織幹事會授以宣布薩克孫邦全體罷工之權 
　　二十三日墨尼克（巴伐利亞京城）電洛索將軍發無線電致德國各處之國防軍請其援助巴伐利亞政府而保衛受壓制之德國 
[英帝國會議一斑]  
　　二十三日巴黎電倫敦帝國會議雖閉門討論嚴守秘密但聞在原則上已議定下述諸點（一）限制外交獨立之憲法無更變之理由惟加拿大獨有在華盛頓另派自己大使之權（二）决定不遣南斐斯末資將軍赴德（三）各殖民地贊同新加坡築港之計畫現籌分認經費辦法（四）各殖民地要求祖國保護但貢獻於祖國之交换條件似未充分（五）各殖民地請郵務大臣從速與馬可尼公司締結合同 
　　二十三日倫敦電華會之公約與南愛問題之解决皆爲趨身世界和平之顯明步驟而開其端者乃上届之帝國會議上次帝國會議將有何種事業以重振英帝國在太平洋之勢力救中歐諸國之危亂拔英國於實業疲淵之中乎此乃留心政治者及一般報界同聲疑問者也國實業前途仍有暗淡景象戰前歐洲經濟狀况欲恢復之勢必經營若干年而後可若德國分裂則恢復原狀恐非歷若干年代而不能爲今之計各個人商行不獨應催促政府依照經濟會議各條施行鼓勵帝國内貿易之種種辦法且當自己覓取推廣貿易之機會商人宜注意高匯率國與低匯率國之特殊地位國人專注目於美國匯市而忘却低匯率國之大宗貿易寗得爲智云吉特士爵士主張政府以政與經濟專家及實業與勞工代表組合委員會重行研究金融與瞥制政策 
　　二十三日倫敦電經濟會議今日通過兩議案皆關於帝國各口岸船旗概不歧視之習慣英帝國對於以待遇本國航業之同等地位待遇英旗之國現無抛棄上述習慣之意但若將來他國有擬歧視英船者英帝國各政府當會籌最善之對付辦法繼又通過其他兩議案使帝國航業委員會繼續執行其職務午後股員會討論受託代管地事内容秘不宣布 
[蘇格蘭聯合會之球案]  
　　二十三日倫敦電蘇格蘭聯合會管理部今日在柯拉斯哥開會公决因試登比士違章給金與足球守門者應罰英金千鎊並嚴掠該俱樂部主任請其辭職此爲足球史上最大之罰欵 
 
 

Page 5

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *   
 
 

Page 6

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *特約路透電二 
[南斐首相之時局談]  
　　二十三日倫敦電南斐首相斯末資將軍今日在倫敦南斐俱樂部以負責之執政大員發表坦直之演詞首言帝國會議謂政府業已宣布之優待辦法將大有益於帝國之發展但猶未符所謂優惠權者之本旨也繼言歐洲大局謂與賠償問題最有關係之各國政府宜關大曾議賠償委員會與國際聯盟會胥無辦理此事之充分權力此會之召集現正在磋商中苟能召集則其决議當有良好結果各國不可因一國之缺席而不與會但美國宜請其以積極會員之資格參與會議此乃扼要之點世人咸以賠償數目爲太大但極有經騐者則謂不有政治問題如魯爾佔領等事則向德國索取適當之賠償當非難事云斯末資將軍極贊成英政府所抱法國依約不應佔領魯爾之意見並警告英國實業家勿與聞法國等從魯爾所得之擄獲品斯末資將軍雖表同情於法國人民而稱讚之但對於法國政策則多貶詞並謂德國若分裂則將爲英國及德國附近諸國最大而莫可補救之患難故英國與中歐諸國應以道德上極有價値之扶助給予德國英帝國在歐事中有發表負責言論之權力應以友好明白之語調聲明其意見以告各國而說明無論舊誼若何英國關於某種事件當施行必要方法以保全自己利益至於掃除欠英債務一事則英國不能資助歐洲之黷武行動法國陸地與天空之軍備已殊令人驚駭法國且借資與德國四週之小國其主旨無非欲養成其黷武之性耳尙望法國重作其在歐洲爲自由前導之歷史上高尙使會云云 
[各國近事紀]  
　　二十三日雪梨電國民會議今日討論澳洲防務謂今唯日本能加兵於澳日本擴張海軍計畫殊可令人驚駭防務大臣波登氏力言澳洲巡洋艦業已窳舊當以新艦代之並主張建造潛艇 
　　二十四日雅典電反革命運動失敗在即連日被捕及投降者頗多濮納斯蒂拉大佐宣稱彼意馬其頓反革命之運動已告終止他處行動一二日内亦可消滅 
　　二十三日倫敦電南斐聯邦借欵英金九百萬鎊實收九九五五釐起息已募逾定額 
　　二十三日倫敦電沙恩氏今日在倫敦橡皮股東聯合會演說謂目下橡皮業最顯著之特點爲貨價已極穩定而美國銷數亦可望増前途無可恐慌云 
　　二十三日倫敦電倫敦港常年執告稱本年三月三十一日之一年内出入倫敦之船舶共三○○二八○○○噸較上一年増多四二九八○○○噸内有外船二二九五二○○○噸較上一年増多二九○五○○○噸是年收入共英金六三一九○○○鎊支出爲四六八二○○○鎊 
　　二十三日紐樸紐斯電英船威斯摩爾朗號由抱斯盾開往船中共載八十人今日發出求救之無綫電報電所中斷現恐全船之人均已溺斃 
公電 
　　北京通電各省衙門鈞鑒本日令特任楊森爲森威將軍此令特任劉湘爲嘉威將軍此令修訂法律館總裁江庸呈請辭職江庸准免本職此令特派程克暫兼修訂法律館總裁此令修訂法律館副總裁陸鴻儀石志泉呈請辭職陸鴻儀石志泉准免本職此令派馬德潤蔡寅充修訂法律館副總裁此令京漾印 
　　穎州來電由報轉旅外皖同鄉均鑒昨聞失城週年紀念大會到者萬餘人皆極悲憤暫達到懲辦縱兵殃民各禍首目的而後已特聞穎州十萬災民泣叩敬 
國内要聞 
[外交團護路案修正之内容]  
　　大體係採納日本提案外交團擬提之護路案業經外交團會議通過日内即將提出日人方面近述此案之經過甚悉頗有注目之價値據云當八月中旬外交團組織之路警委員會以英國提案爲基礎作成一具體案準備提交中國政府嗣經日本政府表示不同意而提出内容全異之修正案此事乃突然停頓時正八月下旬也當時芳澤日使極力說明日本修正案之必要各公使多表贊同此案遂再交委員會審議其後經委員會數次開會研究之結果日本主張大部分得衆容納於是改擬修正案至本月八九兩日之外交團會議始提出此案詳加討論結果各使均無異議此案遂只餘提出之日期未定蓋當時因有外交團覲賀問題及臨案中之田中玉免職問題外交團無暇顧及未能即日提出今以上兩事均已解决此案自必提出也顧此修正案不過外交團方面之提案無論提出形式爲要求爲勸告抑爲希望中國方面儘有廻旋之餘地非得中國同意必不能見諸實行外人方面亦已逆料及此故對於提出之手續頗爲愼重於該案之内容亦大加斟酌蓋英國案殆將中國全國國有鐵路師納於警備案之下而修正案則改爲只限於惹起臨城事件之津浦鐵路及南北交通要道之京漢鐵路二線也然其中仍不少干涉之點其内容大體如下一近因發生臨城事件爲期外人旅行安全起見於外人往來最有關係之幹綫鐵路（即津浦京漢二綫）爲鐵路警備之設施二設右述幹線鐵路之警備處處長以華人充任副處長則用外人三設警備隊用外人爲敎練官四爲求鐵路會計正確起見以外人爲會計主任其權限以擔保警備處收支確實爲度 
[高凌霨已戰勝吳景濓]  
　　吳景濓顔惠慶競爭組閣在數日前閙得滿城風雨乃轉瞬之間陡歸岑寂蓋目下吳顔已兩敗具傷高凌霨坐收漁人之利其代揆時間將爲無限期之延長矣 
　　吳景濓昨已决定今日（二十三）赴西山養靜其所以有此消極態度者蓋知曹錕對於閣揆意已别有所屬曹前日對人云健亭（曹銳）與孝伯（王承斌）保蓮伯組閣固然甚好但仍宜問問吳子玉意見言外之意已可知矣又聞曹前晚又使人諷勸吳氏略謂内閣一事本當借重無如洛吳蘇齊迭次來電力薦駿人（顔惠慶）勢不能不酌予容納其意見現旣時機未至仍請少待吳聞此語不禁冷了半截此吳所以决計赴西山暫避也日來爲顔造空氣者甚多但顔氏亦未必即能登台此種情勢實與高凌霨一延長命運之好機會耳 
　　昨日晚小方家胡同張英華宅宴請各面重要人物及吳景濓王承斌等（王昨晚七時由津到京）對於促進新内閣之成立當然有一番談論但恐談論結果又無確實辦法耳 
　　甘石橋組織大規模之政黨久已甚囂塵上現爲抵制吳景濓起見已實行其化零爲整之計劃將從前津貼各政黨每月一千元之雜費實行停止撥付於是各小政黨紛紛加入甘石橋而該黨之規模大有蒸蒸日上之勢昨日該黨又開會議對於進行計畫有所討論 
　　又據某通訊社消息　日前所傳之「熊内閣」三字亦係高凌霨派所放之空氣其作用與鼓吹顔惠慶組閣同一手段兹錄之如下熊内閣之說曇花一現竟無回音頗爲注意政聞者所駭怪實則此項消息本爲無根之木熊内閣三字原係捧高者所造成其意但欲有此空氣而止本不顧其發榮滋長也正式内閣誰屬此時尙未能斷定者以借欵問題尙未能確定故顔於大選成功後密託周詒春進借欵現尙在交涉中吳則單恃同成路之出賣高五欲與爭衡亦非借重借欵不可高五左右能膺借欵之命者幾無一人張遠伯（志潭）自政變後即抱有總長熱吳顔皆畏遠伯多智不敢與共事遠伯遂自薦於高五高五允以内務一席相畀遠伯乃出其運河借欵之密謀現在進行運河借欵之主要人厥爲張競仁氏競仁有未來財長熱者也運河借欵與熊希齡有其深之關係不假熊名競仁終不能見信於對手方於是造作熊閣之說但求熊閣空氣能有三天壽命競仁已可與碧黄鬚兒相接圖借欵之進行故此種消息亦及時而止吾人但觀此種消息發端於與張競仁關係最深之某晚報即可恍然矣 
[北京參院又鬧議長問題]  
　　競爭活劇已開始 
　　參院議長問題因王楊競爭久懸未决政變以後趕辦大選此事暫歸沉寂現在衆院任期延長臨時會將間幕於是議長問題又觸動一般參議員之神經中議長熱者連日請客疏通奔走不暇查此次出頭運動此席者爲數甚夥而民治社之王某羣治社之劉某郭某等運動尤力然皆擁有一部份勢力不足奏全勝結果恐仍紛呶一塲而已王家襄自　變發生其勁敵楊永泰出京後頗有攫得此席之可能乃因未出席選會致與某方失歡此次議長問題重提王氏自知大勢已去熊度消極聞已决心運動當選審計院長一說則謂王之不出席選會乃與大選派預先說妥除本人外部下一律出席故某方對於王之議長仍允帮忙刻下王氏亦活動甚力態度消極之說乃係一種作用期減少敵黨攻擊目標究不知内幕如何也 
[北京裁員風潮]  
　　曹側亦意見不一曹側諸人裁員减政之讕調嚇得京中一般窮官手忙足亂實則離題千丈即使偶做照例文章亦不過一裁一添而已若謂恢復民元官制按照民三預算則談來又何容易昨日某方面對於此令發表之經過有所披露據其所述曹錕雖下此令而其派下人物則與曹異其旨趣蓋此令之發表醖欀一星期以上當本月十六日曾一度由院　核定令稿送府蓋印張造諤莽撞撞地一面以副本送印鑄局刋登公報一方面持令稿請各人副署當時拒絶副署者爲張弧程克吳毓麟三人張廷諤急即冋報高凌黨高氏乃以電話知照印鑄局撤回令稿時印鑄局早已印就六百份公報急就原版撤改高將令稿交吳毓麟修改文字再由張廷諤往請各人署名此時張弧程克以吳毓麟署名在先亦即副署據吳毓麟語人自謂拒絶絶副署大有理由謂如恢復民元官制是須並用民元預算今以民元官制凖照民三預算必致多所羡餘羡餘之費將仍引爲添人之用乎况裁員而不裁兵又不裁軍事機關是尤失平之至且大選登庸之始即行大裁人員使萬餘被裁之人嗟歎憤慨未免有失人心他日如令下不行或裁而不遍徒自損失威信故本人極不以裁員令爲然無如五爺膠執此見云云此一席話已將裁員責任完全推在高氏身上頗聞此事確由高凌霨主張高意一方既可標榜代閣新猷延長命運一方又可排除異已安挿豐沛子弟結歡曹錕但此事關係各機關飯碗問題當然引起極大反響自裁員令發表以後除農商部已裁去百餘人外海陸兩部財政部均在觀望之中聞昨（二十一）日陸軍部非官制全體人員開會討論補救辦法當議决一聯絡各機關被裁之全數人員組織强有力之團體二聯絡財政同仁會帮同進行上述二項爲組織團體之大綱惟陸軍部之非官制人員主張被裁後如不能全數清發欠薪陸軍之裁員令絶對不生效力設陸軍部於裁員部令頒布後同時復清發欠餉同人寗居淘汰之列而財政同仁會全體人員則極端否認淘汰且對於發給十二年公債欠餉之辦法誓難應允態度異常激烈海軍部方面多數主張海軍審計獨立無須中央明令裁員認爲權限問題現已準備應付 
[京兆法院問題已告解决]  
　　改設地方分庭京兆添設地方法院一事日前司法部與京兆尹爲權限問題爭執多時嗣經人調停由法部擬就方案呈請添設以清權限現程克已照六年四月公佈之各縣地方分庭組織法除通縣設廳外此外十七縣一律改設地方分庭並編就預算大綱呈請曹錕核准施行此案已告一段落兹節錄原呈如下查本部對於京兆各縣改良司法事宜曾於上年三月間擬訂辦法呈奉令准在案原擬計畫係於通縣設立地方廳一處其餘十七縣暫設司法公署爲改良初步原以正式法院需費較鉅衡諸財力恐有未逮惟司法公署之組織應以縣知事執行檢察職務迭准京兆尹並據京師高等審檢廳瀝陳施行窒碍各節亦屬實情兹奉明令籌設法院自應就原擬計畫酌予變更除通縣地方廳仍照原案外其餘十七縣擬即遵照六年四月敎令公布之各縣地方分庭組織法一律改設地方分庭共需洋十二萬零九百七十二元謹編具預算大綱候鑒核總計京兆各縣廳庭監所常年經費共需洋二十五暪八千八百零二元雖較原案增多兩萬元弱惟比照京兆尹咨呈本部之改良司法預算清册内所開年支二十五萬一千八百餘元之數所增照幾實屬無可再减俟奉訓示再由本部咨行京兆尹查照並令飭京師高等審檢廳歴照辦理 
[奉天通信] [  粲花]  
　　關外反對吳景濓組閣 
張作霖自去歲戰敗後堅持保境思民之旨對於中央政務向不聞問雖　黄陂當國時代遇有重要政務發生亦不肯有所建議黄陂被逐後除與同志各省討論對付直系之方策外時局上更無何種參與今曹錕入居白宫大權獨攬奉直和議未成彼此未生關係對於中樞組織更無發言干預之理而孰知張近日行動變幻莫測對於中央政務忽又開始發言本月十六日竟與曹錕通電反對吳景濓組閣措詞極爲激烈謂近聞各方宣傳將來正式内閣已决命吳景濓出而組織者曷勝詫異吳本市井無賴險詐多端前在奉而陰謀變亂嗣赴粤而南北挑撥去歲藉口法統靦顔北來利用政儈傾軋内閣以致政府播越國基阢隍早應明正典刑以絶亂源今竟以萬惡之渠首當國務之揆席苟非有意階亂孰肯出此兹依三省公民之意發諸正告果容吳氏出組内閣奉直和議之進行請即中止且與中央永久斷絶關係云云其措詞可謂嚴厲矣自攝閣總辭後吳氏組閣之聲甚高張初以爲不能實現故未加注意十六日早適接都中某要人秘電言吳氏組閣將即成熟然非曹錕本意因此次辦理選舉吳大賣力氣曹無可爲報祇得允其所請姑予一試云云張閱後勃然大怒方欲發作適民治俱進會之首領某與省議會員數人請謁亦言吳景濓組閣事謂吳在京種種卑汚行爲大損東三省之人格與體面同人等現已議决擬以三省公民之意通電各省發其罪狀並除其奉天省籍以示深惡痛絶之意並請大帥去電反對吳氏視國如仇認賊作父果聽其出組内閣則將來三省必濛絶大之不利云云張聞此竟勾起與吳舊日之嫌怨遂拍發此反對之通電但張吳之宿怨果何如乎想閱者亦欲聞知者也兹特不避陳腐請略述一二當辛亥革命起義時吳景濓爲奉天省議會議長趙爾巽爲東三省總督張作霖爲奉天陸軍第二十七師師長吳以議長資格陰與南省革命黨通約會革命軍入奉起事而爲之内應以便響應南方推倒滿清政府計劃業已成熟革命黨人微行入奉者數面人南方革軍皆陰屯於營口大連兩埠之日本附屬地約期一至即行爆發形勢頗爲岌岌此時趙督擬以保境　中立之說維持三省地方治安乃與張作霖馮德麟（二十八師師長）設立保安會保安會者即嚴防革命黨入奉起事藉以保持三省地面者也張作霖素惡革命黨極力贊成趙乃召集奉天各團體首領及士紳至省議會宣佈保衛治安嚴防革命之意見吳景濓恐陰謀不遂極端反對當塲與趙督辯駁此時張作霖已將二十七師全軍率出將省議會嚴密包圍然後入議塲觀察動靜見吳景濓獨特異議不覺大怒立出手槍作欲擊狀此時革命黨人雜入議塲者至多恐激起爭鬭左右羣起勸阻吳乃乘間逸出連夜乘南滿車由大連赴上海加入革黨中而奉省革命黨人因吳旣去調度無人且防衞森嚴不能得手謀遂寢而奉省治安始得保全洪憲時張作霖逐段芝貴而爲奉天督軍吳景濓陰遣黨人入奉刺張先後凡三次皆破獲由是張吳結怨益深去歲奉直戰爭後張孫結好吳以孫文代表名義來奉署約張雖接見而前嫌究不能釋未幾復返粤及黄陂復位吳氏北來欲藉斡旋奉直和議與張相親張亦不甚爲禮此次直方籌辦大選吳更賣盡氣力醜態百出益爲張所憤怒故一聞組閣之言遂不覺發此反對之聲矣（十月二十日上午） 
[接收東鐵地畝處之另一說]  
　　與哈埠所傳微有不同 
接管東路地畝處一事從前哈埠快信多謂督辦王景春託病不管兹由别一方面探得消息與哈埠所傳問有出入臚述如下（一）東鐵地畝之性質東鐵地畝按照合同應以建築經理防護鐵路所必需之地爲限由鐵路公司與地方官商租訂立購地合同定明地畝繳價後由公司挖壕爲界即爲公司産業鐵路爲營業發展計當初所租之地留有富餘甚多其所不用之地遂分别出租以資生利每年此項進欵約在二百萬元左右地畝處主要職務即係經理租放此項餘地保存契據并代地方自治會征收酒捐曁監督各站衞生等事（二）各方對於辦法之主張收回東路餘地係屬挽回利權哈埠各方莫不一致贊同惟對於辦法上主張各有不同查昔年北滿一帶遍地俄軍儘可用其强權任意圈佔何必出價購買并且訂立購地合同足見俄人手段圓活避免日後之掊擊吾人不能不服其用意之深遠也此次地方擬收回鐵路地畝該路督辦王氏本甚贊同惟對於辦法則主穩健因王氏在路界多年深悉東路地畝情形複雜各種合同之解釋亦無確定之標凖且東路與國際上之關係甚大我國現居代行俄國職權地位係代爲保管性質對於一切手續切須妥愼以免枝節且此事之爭點完全在乎合同之解釋究竟若干地畝應行收回仍應用交涉的方式由地方官商諸督辦公所向鐵路公司鄭重交涉若無結果應諸訴法庭因公司原係法人自取消俄國公使領事待遇之後該公司無日不在我國法律裁判之下果由法庭判决外人自難干涉此王氏之主張也特别區行政長官朱氏主長以東鐵地畝屬我行政範圍地方官有權自由處分與其雙方接洽迂遠遲緩不若直捷痛快自行收回奏效較速此朱氏之主張也所以關於地畝公文督辦公所曾於五月二十號函致朱氏商榷妥善辦法以便進行并聞又迭經俞會辦面詢當時朱氏答以事關重要宜守秘密迨至七月三十日朱氏始函覆督辦公所略云『所有鐵路地畝處全部應即撤銷另設東省特區地畝管理局并派張鎭守使焕相兼任局長定於八月一日實行接收即希轉飭尊照』等語措詞甚堅决督辦公所接到該函因係地方官政令此時自無討論餘地乃照函公司迨至領團抗議使團干預某方因不知内容多責王氏辦理不善甚至謂王氏藉病不管者惟聞王氏喘病每夏必發因夏間哈埠水土不服七八兩个非赴滿洲里高旱之處調治不可歷有年所人盡知之并經中外醫生診證前年在路司任内自七月中至八月底亦在滿洲里醫養去年亦復如是且王氏自到東路四年以來對於路務歷嘗艱苦慘淡支持不啻視東路如赤子之保護彼之處心竭慮惟望中俄會議早日解决俾得告一段落在未經解决期内不願自相詰責致被外人竊笑而使中俄曾議受有影響其主張如是固亦未可厚非也 
[魯政界動搖中之逐鹿（濟南通信）]  
　　熊秉琦回魯田中玉免職山東政局因此而大爲動搖惟動搖之方面太大一班具有廳道資格者皆挾其活動勢力藉達目的於是與甲則礙及乙之而子與乙而丙方又不滿意故就現在論尙屬醖釀時代爰就採訪所得分錄如次 
　　一財政廳王鴻長財雖爲熊氏一手提拔嗣因熊久不歸王乃親田倒熊熊氏極不滿故撤王之聲浪日高當時定議繼王者本爲曲卓新旋爲國會議員王鳳翥等反對擱淺至今今舊事重提其後台老板張公制仍請熊維持原議而前次在京已徴得同意之杜尙又轉而提出本黨現充市廳長之唐仰杜熊氏在京龔積柄會辦膠澳籌欵供選極爲出力熊氏又欲以此席餉之但商會會長張肇銓前曾一過財廳之癮刻欲執得銀行界之牛耳又欲藉財廳以活動亦向本社（民治）人員提出要求王鴻方面仍日赴省署派人赴洛作固位運動此項財迷紛擾正不知何日完結 
　　二監運使鹽運使王其康以籌欵不力熊在京時力主撤换擬予舒賡勛以緩和魯議員反對空氣此時又欲予其夾帶中之李陶村而民治社議員主張令前任夏繼泉冋任尙未决决定 
　　三警察廳警廳長高延文爲前國務總理靳雲鵬所特薦接辦以來警務之腐敗與日俱進田熊皆礙於薦主面子示能更换雖由省議員提出查辦卒未之動刻以城關内外搶竊案疊出又有縱警殃民等事省議員將於開常會時重提舊事熊亦擬於其病假期内乘勢更動於是王家庭（正誼俱樂部首領）朱五丹（民治社分子）房鎭五（張紹曾推薦）等如蠅趨羶皆欲嘗其一臠聞以王宩庭爲最有希望 
　　四政務廳許鍾璐長政務亦爲靳雲鵬所推薦又與熊氏爲接近同鄉故熊許之間初甚融洽旋以熊氏在京 
 
 

Page 7

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *議員孫鴻賓等電請熊氏讓許熊深啣之在京未歸即擬予襄辦大選魯籍國會議員于春圖事爲山東同鄉所悉出而反對未能發表熊再來魯表面對於許氏極力慰勞内情大爲冷淡許氏知不能免乘熊未發作時借祝靳氏壽爲名北往天津一面運動兩院魯籍議員一面又使其心腹運動本省議員雙方並進熊於許氏去後已决議委王宗元長政務廳誰知委令未下而内外各派議員悉出反對并謂熊如黜許大衆即請熊出境熊氏受此一大擊只得順風掉柁暫行保留矣（五）敎育廳敎育廳長王訥本年處置各處學潮及所委各縣敎育局長未能因應咸宜熊以王人地不宜擬恢復課吏館畀之王氏騰出此缺委未能實行接收政務廳長王宗元長之而民治社黨魁王鴻一自倡議倒田後北走京津西往保洛一切流動費用數達巨萬民治社在魯以人才稱以其社中人多屬敎育界也故田倒後王鴻一又欲攫敎育一席以償其欲斗大歷城中所未聞動搖者惟道尹與實業廳耳 
[魯十三區否認省會延期]  
　　山東公民鍾孝先王勳等爲反對省議會延期擬組織十三區公民聯合會以厚勢力（計省議會選舉全省共分濟南·青州·萊川·沂州·登州·泰安·武定·臨清·東昌·曹州·膠州·濟寗·兗州·等十三區）現各區已均推舉代表分赴各縣聯絡會員一俟該會成立後再策進行現在先用十三區公民聯合會名義發表宣言云全省父老兄弟公鑒本届議員蠧法亂政劣跡昭然人民未加詰責已爲忠厚之至乃竟怙惡不悛妄犯法紀藉端生枝延長任期試思我四千萬父老兄弟竭無數之脂膏耗無數之精神將我山東全省之責任盡付此一百三十二人之手原望其作人民之喉舌爲社會之保障詎料彼一登議塲竟改面目挾私植黨顚倒是非舉趾自高睥睨一世閭閻之疾苦置於不問政局之變亂視同膜然獨不思八十萬方里土地盡是鄉關四千萬丁口人民誰非戚友誼關痛癢情非秦越奈何喪心病狂任意違法將全省重要之機關欲作其久佔之私産抑知人言足畏莫謂秦之可欺公理猶存焉容魯之多難衆怒難犯蠭豸有毒豈以我父老兄弟不能興問罪之師耶法律辯駁行之於先民意處决繼之於後何去何從憑伊捫心自問勿隳勿頽願我振臂一呼聖賢桑梓豈可任鬼蜮之滋蔓海岱雄風斷不容魑魅之横行議員雖尊無非吾東人民吾輩何辜豈可任其蹂躪查其延長任期之理由何非無理取鬧之思想議長之年半未出誰尸其咎常曾之三次不足人果何尤吾人舉伊之初原爲全省造福何期其得選之後乃爲一身求榮議塲爲交易之所政團乃行賄之地而猶藉口制憲欺我人民且制憲原非議會自身所獨任尤非此届議員之專責山東子弟不乏俊傑四届議會豈無高明如果有意制憲何不急選議長着手於議會成立之初乃反故意延宕提倡於議會將終之日謂曰無私誰其信之人之知識孰不如我吾東多人焉能容忍法律尊嚴竟敢破壞是非變亂何所不可將見此輩多據議會一日吾人多受荼毒一日依法改選猶覺其晚無理延長更何以堪事關切膚莫謂隔岸觀火憤可塡胸豈可讓人獨步羣起力爭誓不退避除具呈省署通電内務部反對外特此宣言願我父老兄弟共圖之山東十三區公民聯合會仝啓 
[豫東駐鹿匪軍譁變]  
　　向淮陽方面逃竄河南新編匪軍老洋人一股今春由豫西調駐鹿邑迄已七閱月鹿民已不堪命鹿邑僻處豫邊商業素不發達兼之上年被匪攻破損失已屬不資該匪到鹿商民即百般聯絡冀得若輩歡心舉凡軍中所需盡屬民脂一有驅策無殊牛馬供給數月統計十餘萬元詎若輩不知銜感近且變本加厲任意架票勒索現金動輒盈千累萬前因省中屢調援川援湘始則託詞遷延繼則要求戰品今竟不遵調遣而復變爲匪矣突於十八日晚四點鐘將鹿邑商户居民搶掠一空向淮陽方面逃竄併勒繳武裝警察槍百餘杆子彈數萬發搶庫刦獄種種不法鹿民何辜受此荼毒不知有剿匪之責者將何以處之 
[豫匪軍譁變之外訊]  
　　東方通信社二十四日北京電云據中國政府所接報告昨晨老洋人部下之土匪五百餘名襲京漢線新鄭州南方之官亭站虜去該站長及其家屬後爲靳雲鶚之軍隊解散其大部分一部與范明新部下結合此等土匪所持釋放被虜官亭站長之條件爲要求官方與以多數之槍械又由漢開行之上行列車以事前預得消息故未至出事地點同日北京電云京漢鐵路爲土匪襲擊事據京漢路局之發表老洋人部下之起兵變第十四師前往鎭撫已將彼等包圍而其一部約八百名忽脫出該包圍至官亭站附近欲襲擊京漢線列車旋又爲十四師所追擊遂遁往禹州方面如外間所傳之站長被虜說則並非事實同日漢口電云據昨日此間京漢鐵路局接電老洋人部下於二十二日在徐州附近兵鑾十四師立赴討伐目下亂兵正沿津浦線與　海線而逃往北與西京漢綫已佈特别戒嚴令陜西軍正赴討伐 
[豫匪將愈難收拾]  
　　女敎士不易援救字林西報開封通信云此間頃得隨匪蹤入山之瓊斯敎士報告女敎士情形之消息據云有人自匪中來曾親見兩女敎士據稱在最近兵匪交綏之中兩女敎士之衣着臥具均已的去每人僅存隨身單薄衣服兩人共有薄被一條且食品亦已不足當由該報告者向匪首范明新說明情形范遂給錢若干今已以此購食品及急需必要品若干給與兩女敎士云云至瓊斯敎士聞現亦在購取其他物品與女敎士又頃據此間别方消息當局及軍隊於營救敎士均不得力軍隊並無一定宗旨更無一定對匪計劃至於與匪接洽亦無人有此權力前匪將要求條件遞到開封答復去後情勢又變匪等並不要求以金錢贖取敎士僅欲受編爲軍隊但洛吳反對收編甚力已有决絶表示從前匪數若行收編尙不滿一千人但今以省内久成匪藪本省士匪亦與范匪通連故匪現在要求收編者乃達三千人據現勢看來除應允此匪之條件女敎士已絶無其他可以援救出險辦法也又當本地警隊擊匪時魯山及其他各地軍隊均坐視而不援助若此等軍隊當時亦加入截擊則匪軍全部當已剿滅此一事眞相大可加以調查者也今日據華人方面傳說匪衆已西入嵩縣此說若確則軍隊已無用武之地當局似應速與匪軍和解爲佳免致匪多所要求也再頃得歸德來電報告歸德亂事謂當地官吏已邀請居住城内之外僑於傍晚入城矣 
　　大陸報云本埠接郾城内地會敎士錄寄寳豐郁敎士十五日函略謂釋放達樂克與沙柏兩女敎士之談判刻在魯山進行余擬明日往魯其地離兩女敎士所在處僅三十五里省長委員昨日抵寳豐因聞魯山官吏業與土匪開始談判隨即趕赴魯山故余未能與省委晤面據送信人王某言范匪部下僅有八百至一千名但要求改編正式軍隊二千至三千名因各地小股多集范處願隨同受撫故聞當道將拒絶其請兩女敎士在匪中衣服單薄境况殊窘昨日王某已從魯山送往食物被舖若干余亦送往少許本月十日匪衆在魯山西三十里爲民團所大敗輜重馬匹大半散失兩女敎士之衣服行李因亦失去使當時魯山滍陽之官軍能在戰塲助勦則匪衆縱不全殲亦將從此不振矣 
[湘省戰禍重開之經過] [  粹]  
　　　湘潭城之大騷亂袁植被刺情形去今十日以前記者即料定湘省戰禍必將重開惟不虞在湘潭中立地方竟演此慘劇也按此次戰事復起全由於湘潭之忽起變亂兹爲詳紀其原因如下先是自和會代表撤換之後譚方即已躍躍欲試加以某方又從而勾結譚方乃决計發難本月十四日譚軍之駐在朱亭三門一帶者突然渡過湘水進擊趙軍長沙對河之譚部亦同時向水陸洲攻擊是日下午三時許駐湘潭之第六團團長袁植忽奉魯師長電令飭赴姜畬開軍事會議電中含有加入省軍語氣袁深信不疑團部中人阻之不信遂行袁旣離潭城駐在距湘潭城十五里易俗河一帶之譚部朱耀華各團及吳劍學部下之吳團家銓一部分即渡河向湘潭城市潛行前進圍攻第六團第六團于倉猝之間一部分遽行繳械一部分即渡河加入省軍湘潭全城遂登時混亂到處火起槍聲隆隆河正後三街多被搶刦延燒至數百户損失之多災區之廣爲近數十年所僅見直至朱耀華到後捕殺數人秩序始漸回復然器泣之聲已不絶於耳凄凉之狀不忍目覩袁團長旣至姜畬即至魯司令部會議約六時已竣魯共袁晚餐因袁須赴議和代表招待處魯親送之門外袁行未百步即遇某部衛隊多人持剌刀衝至袁知有變極力逃走不數十步遽被追及爲亂刀剌死時約晚九時云 
　　和平問題本已無接近之希望經此一變省軍遂亦認定彼方無謀和之誠心除以省令追贈袁爲陸軍中將給銀五千元治喪外並即通令各軍積極備戰仍由軍務司長唐義彬等聯銜通電報告和議决裂情形至十七日醴陵淥口株洲各處遂同時接火十八日下午總指挥部宣傳處已發出捷電謂三路省軍均獲勝利朱耀華部大敗各路譚軍均向三門等處退却我軍已追近三門云云長沙對河之譚軍省軍方面亦已預備進擊惟恐因戰事損及外人遂於日昨照會各國駐湘領事請一律遷避以免危險並請飭知各該國居留人民一體查照聞各領事會議後均以無遷避之必要所有外人生命財産省政府仍須依約保護如人損害省政府應負全責業已函覆省政府查照矣北軍援湘久成事實現已在岳州組設兩湖警備總司令部分參謀軍務軍械軍需軍法五處委馬濟葛應龍杜節義夏侯雋譚煥章爲各該處處長馬濟並將於日内來省此間已預備以古家巷某要人原先住宅爲馬氏下榻地 
[重慶被川一軍佔領] [  蕭蕭]  
　　但楊森方面尙未承認漢口通信熊但傾其省中兵力以攻重慶重慶四面險要多爲熊但軍隊所攻下形勢已覺異常危迫乃日前忽傳楊森袁祖銘聯電告捷謂熊但敵軍已被擊退重慶之圍已解此間以交通梗阻急切難得眞相曾根據來電揭載前報兹據外人所得宜昌來電則謂重慶已於十六日被川一軍所佔領援川軍紛退江北又日輪德陽九十八日午後四時自渝開抵宜昌據稱一軍於十六日午後二時半佔領重慶二軍向江北方面退却其時該輪預備啓椗下駛有多數北軍官兵搭輪逃避河岸一軍軍隊約五百名突向該輪射擊該一面還擊一而快輪下駛結果岸上一軍死五十名該輪負傷者一等水兵曹吉原太郎二等水兵小鶴武四郎及船員一名是重慶不守之說尙屬可信至其戰况如何則不得知惟聞首先入渝者爲張冲第二混成旅援川軍方面損失最重者則爲袁祖銘所部黔軍蓋黔軍多爲新募而來作戰經騐甚形缺乏以故死亡山積江水幾爲之赤現袁率其殘部退至長壽劉湘退守墊江楊森趙榮華退保萬縣熊但佔領重慶之後乘楊袁等立足未穩之際即分兩路依大江南北向下游追擊刻下陸路之墊江水路之長壽涪陵均在激戰中但楊森所部第十六師駐漢辦事處今日尙傳出楊森皓日來電證明重慶並未失守姑錄如下「漢口泰興里十五號十六師駐漢辦公處鑒大密連日敵軍喩張余鄭藍賴以及湯周各部圍攻渝城在老關口淨圖關黄葛埡等處與我鄭陳唐何郭部及黔軍許張王楊各部激戰半月我軍因子彈不濟暫取守勢篠日（十七）宜昌大批子彈運到我軍分頭痛擊幸已轉危爲安惟敵人尙踞走馬崗醪醩舖一帶現在宜渝交通無阻務火速將收存之械彈運渝爲要楊森皓」此電是否確實抑係楊軍方面故爲此以掩飾人之耳目均不敢斷定惟外人所得渝電與宜昌傳來消息均謂重慶確已不守即軍界傳說蕭督因重慶失陷日來頗感不快可見重慶被熊但攻下之說或較可信也（十月二十一日） 
[皖學生懲創受賄議員之運動]  
　　張伯衍何雯兩宅均毁结果和平辦理 
蕪湖學生界於國慶日游行將受賄議員彭昌福呂祖翼兩家抄毁風聲所播皖垣議員張伯衍何雯兩家眷屬極爲式心各學校早有躍躍欲試之勢乃因敎育廳長江暐防範甚嚴致未得逞前日蕪湖第二農業校學生八十人由九江旅行回經過皖垣有擬登岸向各學校考察一切之說江暐聞信始而去電阻止繼而派一工敎員佘小宋赴江干阻止登岸該生等見江此等舉動尤不服阻　止全體下船入城下榻於寗廣學舍據說該生等因川資不敷已多數變更主張直接回蕪乃憤江以處置潰兵之法處置學生遂臨時商定决然下船江復傳學生數人到廳加以恫嚇勒令該生等如赴各校參觀考察不許列隊而往其用意所在固爲一般人所明瞭二農學生在省城旅居三天業已安然而去適値國貨檢查所預備本月二十二日在公共體育塲焚燬日貨遍發傳單屆時請各學校各公團前往參觀（焚燬日貨刻因手續未備宣告展期）場中高搭演講臺各校學生先期秘密計畫趁此時機順便將張何兩議員宅搗毁以洩國民公憤二十二日清晨九句鍾各校學生先後齊集公共體育塲開會演說莫不痛駡曹緄賄選議員賣身說畢即由該塲出發人各手執反對賄選旟幟經過省長公署即將帶去寫就之長旛數面粘貼於該署照壁上一尺建方大字上書種種激剌字樣與大門頭上國慶日所紮之普天同麇四字相輝映經過該處者均望見之張伯衍新建住宅在狀元府街學生大隊至先撞大門不得入歷時甚久正預備他顧適警察廳長潘怡然派保安隊數十人前往彈壓大呼拿人學生憤極遂數人扛一巨大木柱將左邊牆撞開一大洞學生等蜂擁攢洞而進不料張宅内重要物件早已搬往鄉間所留者皆笨重傢俱派家丁僕媂數人看守而已學生等見無物可毁乃將張伯衍之母新喪所供之靈牌并遺像撕碎納於門首之陰溝内大總統頒賜之匾額亦被毁裡面正在毁物外面一部人則與警察奮鬭打得頭破血流學生雖非警察敵手以各校計之足有千餘人警察抵敵不過即請軍隊帮助乃團長吳大鶴亦頗解事雖派有軍隊到塲但呼「不要打了」「還打甚麽」等語學生等以張宅已打無可打遂轟往西門内五檔坡搗毁何雯住宅學生大隊前走保安隊即隨追往所過之處街市上秩序大亂商號有不知爲何事者紛紛閉門學生大隊轟至五檔坡何宅亦係撞開門旁塔墻壁而入混打一塲該屋甚爲寛敞係何雯之弟何霽所居僅有一重爲何之家人所住且數日前已搬往江家嘴老家去矣其左邊租與劉以臧居住後重租與秋浦周學輝之母（即周玉山之老三姨太）居住學生大隊進屋樓上樓下均皆抄到婦女孩童不知何故嚎哭亂竄衣物被毁甚多附近流氓乘火打刦者亦復不少公債票擲得滿地皮衣撕得片片如蝴蝶舞何宅損失反不甚多周母電告津寓謂損失萬金劉姓報告亦云損失數千元未卜確否張何兩宅搗毁後各校查點人數　職工學校被捕學生一人爲唐耕堯一中學校被捕學生一人爲金鳴球均看守於警察廳内聞被捕時頗受重傷當抄毁張家紛亂之際學生等亦捉獲兇毆人之巡士一名帶回看守省敎育會内此外學生受傷者共計四人法政專門學校劉旭光王同榮第一師範學校黄新富濮德治等當時即車送醫院診治各學校上午九時即出發迨至下午兩句鐘始各收隊呂調元當召軍警長官及各廳道在省公署開緊急會議同時學校聯合會亦在省敎育開會雙方均拍發公電官廳方面則報告北京蚌埠謂暴民搗毁議員張何兩宅敎育各團體則謂學生遊行警廳長潘怡然派隊逮捕學生激動公憤搗毁議員住宅各執一詞敎育界方面旋即公推陶知行等先赴省署與呂調元交涉呂云事到如此有何辦法學生毆警察警察打學生雙方均有受傷就此抵銷陶等見呂氏主張和平解决遂折至警廳乃潘怡然尙不肯釋放學生經陶等力爭方允將學生唐耕堯金鳴球兩人釋放敎育會内之警察亦即放出據說此案雖然和平解决惟負有重要責任之敎警兩廳恐不能就此無事敎廳方面聞江暐頗有引咎辭職之說至於警廳方面潘怡然接事未久當然戀棧不捨惟聞蕪湖警察廳袁先杰已因學生搗毁議員呂祖翼等家宅案撤任改委儲莘接充播氏異常恐慌未識張伯衍何雯以及劉姓家能否免予追究以保全潘之位置否也 
[皖省加抽米捐之反響]  
　　皖省財政已至山窮水盡之境加以本年皖屬各縣水災奇重應解丁漕幾無涓滴益致財源枯竭無可活動現除積欠軍政各費不計外本年度預算不敷實有九十餘萬省當軸亟思整理各項收入以期彌補無如捲烟稅旣引起種種糾紛迄今尙未解决而帆運出口米捐自安微米捐局上卡移設和尙港後開征甫及四日即被廬和七屬代表丁幼平等率衆搗毁致該卡中途停頓上月間有軍警督察處長袁先杰（合肥人）條陳馬呂停設和尙港米卡改由和全等十五釐局末卡征收米捐每石五分實即恢復省議會否决之八分米釐復運動當局將安徽米捐局長叚啓緒調往定埠釐局由袁繼任安徽米捐局長蓋袁係馬聯甲之親信馬旣承認則呂調元自唯馬首是瞻迨袁先杰奉委來蕪接事而現任米捐局長叚啓緒已先期携印避津求其本家叚芝泉爲之聲援（據聞叚芝泉已有電來皖嚴責呂調元）袁旣不獲接任乃分電馬呂擬借蕪關監督關防希冀早日接事惟關監督之關防須請示財政部核准方可借用致未逹目的嗣袁又欲借用蕪湖縣印信計亦未行不料日來各方面對此已一致反對蓋蕪埠米市現已一蹶不振輪運米糧出口日見减少帆運則日漸興旺不但稅收大受影響即蕪湖市面亦已凋敝不堪因此各商帮如礱坊帮米業公所以及省蕪廬和人士蕪埠士紳濮文波汪畸翟鳳儀等均先後開會反對除電馬聯甲呂調元打消外並通電旅外各省皖同鄉一致力爭略謂袁先杰等條陳恢復八分米捐由十五末釐局代徴魚肉皖民莫此爲甚查袁某不學無術借勢凌人假公濟私罪惡彰明今竟以省議會不能通過之議案袁敢悍然爲之同人等以生命所關對此米捐誓不承認云云又蕪湖總商會於今日（二十三）下午召集各商帮開聯席會議僉謂省政府新創十五末卡米捐即係八分米釐變相匪特有碍商務抑且關係民食查八分米釐案早經省議會否認未便恢復公决一致否認除聯名電呈軍民兩長及財廳收回成命免釀風潮外一面通電全皖各縣商會一致力爭不達取消目的不止如果成爲事實對於原有輪運米捐一律停繳以示堅决兹將該會電文錄下「蚌埠馬督理安慶分送呂省長胡財政廳長鈞鑒十五末卡加抽八分米釐捐阻塞内地流通不獨妨害商務抑且影響民食與和尙港徴收出省米捐性質截然不同本會認爲此種重疊捐稅無絲毫理由害在商民利歸中飽絶對不能承認乞即收回成命以免紛擾蕪湖總商會雜貨公會布商實益社蕭江木業會館叩漾」據熟知財政情形者謂全皖海軍米釐共額有四十二萬七千數面元收入總計不及六成若此捐辦成勢必此例徴收表裏仍爲互相中飽事雖尙未實行而有力之軍閥已向袁預定實行後以收數較鉅之釐局支配其親信聞馬聯甲索運漕末卡李傳業索和全末卡殷恭先索大通末卡是受害者商民中飽者軍閥公家仍未必有所裨益也 
[蕪湖近訊]  
　　蕪湖省立第一商業學校前因秋季旅行問題内部發生風潮校長周學祖曾向敎育廳辭職未准現聞敎廳已派戴允蓀來蕪調查滋事情形對於爲首學生陳鐸等四人决計開除其餘各生業已照常上課 
　　蕪湖警察廳長袁先奎近因警餉困難加以學生搗毁彭呂兩猪仔議員住宅馬聯甲呂調元電令拿辦首要惟是日學生人數衆多不惟不易指名且又從何拿起現除呈廳轉令蕪湖各學校澈查外並電馬呂辭職 
　　上海英美烟公司董事西人婁斯前以皖省創辦捲烟營業憑證稅致該公司營業大受影響特會同駐蕪該公司大班斯密司乘輪赴省與呂調元交涉據聞結果徴稅仍照定章完全取之華商與外商並無影響故婁氏等已經表示承認業於二十二日來蕪與各紙烟經理協商二十三日返寗報告英領合再請赴滬代表即日回皖以期早日照常營業 
　　黨人朱衣綽號點三民國三年曾率衆攻陷皖北定遠縣事後遠颺通緝未獲刻聞朱已潛至安慶被馬聯甲偵悉特電呂調元嚴密查拿並飭所屬一體拿辦 
　　馬聯甲以各縣丁漕稅欵仍應報解省庫備撥軍餉業經面諭軍需處函請財政廳令各縣知事遵照嗣後凡有應解丁漕稅欵一律解交附近金庫兌收轉匯省庫備撥蕪湖縣知事汪箎昨已奉到此項電令矣 
 
 

Page 8

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *自由談 
[一知半解] [  翰]  
　　　　美國有十五歲以上婦女三千四百萬人、故每年需用香粉、值七千六百萬金圓、 
[山中瑣紀（上）] [  施青萍]  
　　余所居在西溪留下鎭之内地名楊家牌樓鄉親有小屋三椽因得假居焉門外修竹一叢時正新秋蕭疎益增凉意宅後清溪一曲泉響瑽琤可聞余常薄暮坐室中聆此天籟忽一鴉掠羽過屋秒刷然有聲遂爲神與俱往 
　　小溪中泉水至清洌自密菁中急流至此略一廻環即奔放而去水底白石磷磷可數余時投一葉紅者綠者相間觀其逐流而下恒以爲樂 
　　溪邊又多水烏毛羽美麗而翠鳥爲最全體嬌翠而喙色絳紅經長常自立水中顧盼其影聞人聲足音即驚飛去至迅疾莫得而見余常屏息匿矮竹叢中窺探得之 
　　余生平最愛夕陽而所見乃可以此間爲最佳傍晚暮靄出山籠林稍木末悉如輕綃有迷漫之態僧寺梵鐘徐響震盪陵谷此時從竹枝隙處窺見落日紅光四射容華煥發漸漸下沉自紅而紫而赭於是乎夜誠奇觀也 
　　此間看月亦佳惟眉月太纖小易爲竹林所蔽最好在初八九夜觀其自遙山缺處上升竹杪投影於地參差搖盪如瀉水銀亦足奪目 
　　山中小兒方十一二即能入山樵採傍晚常見狹徑中枝葉蓬蓬徐徐而來殆行近始見擔者蓋人小而所樵者爲積大掩其驅體遙望之頗復可觀 
　　山中人夜行恒五七人人手火把一枚高舉過頂高歌應和用以壯膽而山間回聲乃益哀而厲余嘗黑夜散步門前遙見其狀火光小如燐呼聲如豹雜以村犬驚吠不覺膽寒掩門亟入 
[稗官觚聽錄（下）] [  鍾耕巖]  
　　「曉日斜橋颱輪輾夢」一回寫蕙勤因見七十九歲老婦而念及芳華彈指忽生嘅喟慧心人薄言情悟非簡中人不能道尤爲寫情種之極致摹美人之雅裁也 
　　「桐棺蕭寺」一回寫覊旅淪落之悲死生契闊之感已覺淒清滿紙不忍卒讀及末後又復加以落葉打頭一事寫哀逝二字從景物搖落而回溯伊人可謂深刻入骨庾子山之賦枯樹杜樊川之吟落葉不是過也 
　　「舞罷弓鞋未醒妄夢」及「湘廉人靜同聽鈴聲」二回其事之滛媟穢褻偏從虚處落墨務使閱者玩索得之其用意布局直可與紅樓把臂惟持頭巾之說以繩之則泥犁之設正爲此君 
　　尤可意者如盡寫薄子金夫酒食聲色則不免使讀者習見生厭於是揷入一江東獨步之趙棲梧游戲三昩之唐和尙「啾啾百鳥羣忽見孤鳳皇」能使閱者耳目一新精神一旺此等處自非凡手可及 
　　綜上所述美矣茂矣然而未也書名「人間地獄」顧名思義宜將人間世之一切愁苦慘酷奸盗詐僞恩仇情怨等盡行羅列無遺斯覺名實相稱今所叙蓋如北里志之述狹邪僅可謂之「脂粉地獄」而書中人物少一俠客致神采不免少减亦一缺點（或謂此書係實地寫生當時固無俠客在場君奈之何余嘿然不答但諡之曰笨伯 
[心理作用之種種江山] [  姜超]  
　　心理作用之變化至奇幼也同一時間能短之亦能長之同一涂程能近之亦能遠之或則令人無故而悲令人無故而喜或則使無者變而爲有有者變而爲無謹舉其例以證吾說 
　　青年之初婚也卅日蜜月分外易過回憶當時宛不若居恒一來復之久此心理作用之關於時間長而短者也 
　　作客異鄉思家念殷欲歸未能欲留不可度時如日度日如歲此心理作用之關於時間而長者也 
　　譬若行遠欲速之愈切愈覺前程之遙反爾則不然矣此心事作用之關於凃程之遠近者也 
　　嫠婦夜哭聞者隕涙孤猿哀啼游子傷心此心理作用之關於情感無故而悲者也 
　　讀史至奸臣賊子邀伏天誅不變拍案狂收收穪快不已心理作用之關於情感無故而喜者也 
　　昏夜獨行能壯氣以赴之亦猶是白畫也倘鬼怪之念起伏心中前後左右即覺異物憧憧矣此心理作用之關於感覺 
[漁翁得利圖] 無而爲有者也 
　　　大火燎於棟則飛簷走壁如慱蓬猛虎懾於後則越澗穿林如平地此心理作用之關於恐怖有而爲無者也 
[論梨花鼓女晚香玉] [  虞初]  
　　梨花鼓一書源於山東流於豫漢津滬間近操斯者日繁惜其鄙俚仍多下里之音而歸入正聲實少 
　　今有晚香玉者濟南人王姓大鳳其小字也年華碧玉聰慧過人寡言獨喜拜斗誦經侍母孝謹嘗從母習歌鼓母亦歌鼓中久享名者也所受各曲一經聆悟便得其妙優曇現身信不虚矣 
　　前曾兩次鬻歌極爲士子名流所傾倒今復登塲於大世界其歌之佳視先益工字音清正聲調幽雅眞不啻陽春白雪較彼搔弄淫蕩者有霄壤之别矣日前所歌出塞空城計等皆爲一時絶響如出寒一曲流商變徴悽凉悲壯遙想昭君當年琵琶亦不過如是而已 
　　空城計二簧一段唱白字字清朗陰陽轉折恰到好處要非今日歌娘歌女中所可企及也 
[不祥之五稚] [  履氷]  
　　歐俗以十三爲不祥之數因耶穌被釘在十字架之前其聚餐時人數適得十三迷信家都以小兒於十三日生者爲不祥社會上聚會宴樂等事往往有設法避免十三一數者或謂吾國不詳之數當爲五蓋自號稱五族共和以來最大之國恥紀念在五月九日今歲逼宫之後飯桶攝政飯桶之排行恰爲第五此次猪仔賄選日期則十月五日人數則五百九十票價定爲五千元處處免不了五字 
　　民國自政府成立後在北京曾任大總統者計有袁項城黎黄陂馮河間徐東海曹三此次爬上最高的交椅恰輪到第五嗚呼不祥之五 
[西笑] [  任夢痴]  
　　有皮頓者爲根德敎會長一日上講壇朗誦經中語曰「汝爲誰」Ｗboartthoul一句讀畢乃暫停須臾時適有一人服軍衣入講堂驟聞此語以爲問已也乃直答曰吾步兵第十六隊官長也今日携妻孥來此會堂欲與近鄰牧師及諸君子相酬酢耳事出不意大衆驚怪而皮頓經此挫折演說格格然不能出口幾不能終其詞云 
社會小說 
[人間地獄（一九七）] [  娑婆生]  
　　第五十六回雪夜度凄凊景珠換夢銀燈照憔悴射藥回春 
柯蓮孫不知不覺便站住了不走問晴雲道這時候秋波在那裏晴雲道在生意上姆媽也在那裏你豪燥點去㖸一句話提醒了蓮孫兩人遂坐了車子直向三馬路而來此時路上的雪已薄薄的鋪滿一白無際廣闊的馬路上已是行人稀少馬路當中只有幾條車轍半空中的雪花仍是飄飄蕩蕩落個不止一團一團全吹到車裏飛在蓮孫的臉上蓮孫到也不覺得心中只替秋波着急恨不得要駡幾聲車夫叫他位得快些幸喜東方旅館距離三馬路秋波院中不遠須臾到了敲門進去上得樓來惋春老四早已立在樓梯口候着蓮孫還未開口惋春老四却縮緊了喉嚨低低的對蓮孫道三少你怎麽這時候纔來柯蓮孫也低低的道我··在程藕舲那裏現在秋波怎樣了捥春老四搖搖頭皺了一皺眉頭道不好呀因此我急煞了三少你來好極了到裏面來瞧瞧他罷說着惋春老四便往裏走柯蓮孫也跟着他進來走到牀後惋春老四忽然縮住了肢低低的對柯蓮孫道三少我想你還是隔壁客堂間坐罷柯蓮孫道爲什麽惋春老四躊躇道他是爛喉痧這個病狠容易傳染的你來看他不知可碍不碍我想還是當心點的好柯蓮孫聽了這話笑了一笑道我是不怕的說罷搶先走上前一步直到秋波的牀前只見秋波的臥牀帳子深深下垂牀沿上坐着一個粗做娘了一聲三少蓮孫略點丫一點頭走過去伸手掀開帳子只見秋波側着身子睡在牀上一幅粉紅湖縐絲綿被蓋在他的身上只露出秋波半個頭在被外 
三言兩語[  鵑]  
　　總統難産總算用手術勉强摘了出來了如今卻又逢了總理難産看來這胎兒似乎要僵在肚子裏任是他急着要出來也没有用我看那做胎兒的好在頭大不妨撞破了肚子出來没的急死悶死在裏頭啊 
 
 
 

Page 9

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *   
 
 

Page 10

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *國内要聞二 
[惠州被炸未破]  
　　粤聯軍於十七晚向惠城總攻擊劉震寰所部韋冠英嚴兆豐黎鼎鑑三部爲主力譚啓秀部及滇軍之一部亦協同動作分向惠城東西南三門撲攻並施用地雷炸城在距惠城南門約數里之地起掘地道因該處有一大竹林工程動作可避免粤軍之目標也挖掘工程已耗一個月光陰現始將地雷佈妥自十晚起兩軍竟夜激戰迄十八早六時地雷爆發南門右側方城垣炸燬缺口約十丈守城粤軍即將機關槍及大砲移集向缺口處射出且粤軍數月前曾於原有城垣之内再築新城垣一度被燬者爲原有城垣故尙可據新城垣與聯軍相持故是日聯軍仍未能向缺口衝入十九日早大本營消息則謂惠城已於十八日攻破最先入城部隊爲譚啓秀部及滇軍之某部拾獲頗多云云惟陳天太報告則謂缺口過小未能衝入似以前說爲可信兹將陳電錄下㈠第七軍劉軍長鈞鑒密南門地雷已裝好我聯軍准巧日拂曉以地雷爆發爲號總攻惠城謹先電陳天太體仁覺任呈申（二）第七軍劉軍長鈞鑒密今晨總攻擊地雷爆發城垣崩倒半口長約十丈一時未能衝入刻尙在劇戰中觀察情况今晚似有達到惠城模樣餘容續報天太叩巧午三第七軍劉軍長鈞鑒密巧電諒達申刻暫停攻聯軍傷亡官兵約四十餘名現我敵兩軍仍相持未退聯軍定黄昏時再挑敢死隊衝鋒如何容再報天太呈巧申 
[孫中山演講革命之眞精神（續）]  
在廣州國民黨懇親會 
　　今本黨宜考察以前之錯失而改良之所謂以前種種譬如今日死以後種種譬如明日生故今日懇親大會須消滅種種已往之錯亡羊補牢今尙未晚本黨有不肖黨員或假冒黨員至失國人之同情所以失敗雖然黨人不好黨義確是最好其所以未能統一全國之心理發揚黨綱使全國人觀迎皆因吾人未得宣傳工夫今次開懇親會係欲吸收黨員使國民心理統一主義統一人人明白吾黨正大主義而傾向之但黨員對吾黨之三民主義五權憲法必均已了解於胸然後可以勸人今日此會吾人應擔起此責任應即建設一宣傳之學校趕速成立以培人才如此校成立余亦可於每星期抽出若干時間擔任宣傳敎師余信吾黨主義光明正大可宣傳於全國以至海外也觀察反對革命者大都皆挾持成見余曾於反對者用法勸之以至了解嘗有使其變最反對之心理而爲最熱心者故宣傳决不可少换言之宣傳即爲以黨治國之第一步工夫如廣東三千萬人以一人宣傳十人計一年後可得三百萬人之同情三五年後可得一千五百萬人庶可實行以黨治國民國以民爲主設如有一千五百萬人以上之同情合作將吾黨主義可以一人傳十十人傳百百人傳千由此類推而至於萬萬四萬萬今吾粤三千萬人中其了解黨義幾不及三萬實僅三千分之一微之又微效力極少黨員了解貫澈者亦少如果國民黨之主義能普遍於全省則成功自易昔在日本組織同盟會時亦祗一萬幾千學生回國任宣傳之責故黨務蓬蓬勃勃今因革命之先烈亡逝者多漸失宣傳之骨幹昔日吾人革命有亡命喪身抄家之慘而仍冒死以赴之者以有犧牲之精神故今日之懇親會非徒形式上必振起精神從今日起大家把革命精神恢復大家振發以前之精神則無有做不到之事且我等若能憑眞理而做信心而做則雖死尤榮而本黨革命之眞理且不獨可行諸中國并可行諸世界今日吾國之弱以革命未成此後企圖富强必要大家負責顧亭林云國家興亡匹夫有責試溯吾黨之革命歷史如黄花岡七十二烈士及温生財肯自負責爲國犧牲雖千百年後亦當爲之欽仰不置此眞雖死猶生也故曰死有重於泰山或輕於鴻毛蓋人類之價値有重於生命者惟眞理與名譽是也故吾希望人人必須犧牲然後得到酬報但此犧牲非目前所能收效或者須十年八年方可以辦到我們國民黨員在於今日亂世之時須盡力奮鬥奮鬥有種種之奮鬥有軍人之奮鬥有爲他種之奮鬥惟最大者在社會在人羣而吾黨得爲社會奮鬥爲人羣奮鬥故吾人尤宜致力於宣傳今日我們黨員須盡力介紹黨員十人入黨爲我黨做事則我黨不久可同化國民爲黨員此時可謂成功惟須大家眞誠盡心作事至死不變則曹吳之暴横我們無論何時皆能打倒今日係主義不行之時代須達到主義大行之時然後可以實行選舉權對於民權乃可澈底享受吾人勿以今日吾黨爲已成功即或爲敵黨所敗亦未可知而可信其爲成功者祇問吾人之心而已願吾人趁此會集日起從今以後大家奮鬥云云 
[浙縣聯會建議實施省自治]  
　　浙省縣議會聯合會呈督辦省長文云呈爲建議實施省自治擬具大綱曁組織法請予鑒核施行事竊維省自治施行時期已至在省各法團業經聯席會議公决設立籌備處進行省自治事宜惟如何進行非有綱領可循不足以資信守本會代表等爲實施省自治起見黨經提出浙江省自治大綱六條公同討論僉以黨省自治法未經公布施行以前所有省自治大綱實爲一時過渡辦法即經一致贊同除分函省議會各法團及省自治籌備處外理合另摺抄具浙江省自治大綱曁組織法呈請督辦省長鑒核施行附錄省自治會組織法第一條本法依省自治大綱第二條之規定制定之第二條省自治會設於省政府所在地第三條少自治會由縣議會每縣各選出一人由省議會就每道屬各選出九人由各法團選出三十九人組織之但由省議會縣議會所選出者不以各該議會員爲限前項選舉凡各居住本省繼續二年以上年滿二十五歲者不論男女除有左列之一者均有被選舉權（一）現役軍警（二）現任官吏（三）學校未畢業之學生第四條省自治會得自行召集開會閉會第五條省自治會非有三分一以上之代表出席不得開議第六條省自治會開議後十日未到會者或繼續缺席至五日以上者應即解除其職由候補代表遞補第七條省自治會經費及議員公費旅費由省自治會定之第八條省自治會之職權及其他未經本法所規定者由省自治會定之第九條本法自公布日施行 
[杭州快信]  
　　各法團决議施行省自治今日下午在省敎育便開第三次籌備會議加入平社星期會良社各省議員共籌進行各代表業已分謁軍民兩長聞談話結果頗爲滿意一俟與各方協議妥洽即可請求公布施行 
　　贛省旅滬紳商擬訂浙贛和平公約派代表來浙就商浙紳商未得要領現已打消 
　　浙烟酒事務局現將經徴稅欵彙集撥解第四師軍餉計十五萬數千元聞本月軍政各費財廳亦準於明後日分别動放 
　　省會中等各校聯合運動會聘西人麥克樂君任評判正主任已允擔任現又請王吉民崔元開爲副主任 
　　柴店與船户運費爭執案昨午紛向省署請願午後三時經杭總商會開會理處柴店船户及柴行到百餘人分别勸導當定運費照警廳所定每百擔上城一元八角中城二元一角下城二元三角新老壩小河二元五角柴店以九五折給付非柴店無折雙方承認今日（二十四）已照常營業 
[南京快信]  
　　南京學生會接安慶來電報告學生游行被警廳拘捕情形請一致援助 
　　省署咨部核准各縣縣道局暫緩舉辦 
　　新任駐京瑞典公使將於日内過寗北上津浦路已備花車迎送 
　　駐寗英領昨偕駐滬英領赴蕪湖聞因捲烟徴收特稅事有所交涉 
　　美艦費池號由下游開來停泊下關江中 
　　聞孫洪伊電告日内來寗即轉即轉車北上齊督已諭副官處預備招待 
軍署聞外間發見同志軍人勸告書令軍警各機關嚴密查禁 
　　江寗地方辦事處因第四届省議會選舉籌備在即現定二十五日開會討論 
　　江寗縣因自治經費無着昨召集地方紳董會議决定三項㈠關於恢復市鄉自治計十六市鄉每一市鄉開辦費定一百五十元改自治畝捐每畝大洋二分充經常費㈡縣自治經費再行另籌定期開會决定㈢江寗市自治經費由江寗市民自籌 
韓省長前因胃病復發於本月鹽日續假十日現已屆滿續電銷假 
　　齊督因浦口商埠經費事昨派徐秉鈞赴京商榷辦法阜寗商會因淮安關增加稅率分電兩長及省議會商聯會表示反對 
　　阜寗益林商會昨又分電兩長控淮安關監督擅行加徴並請商會聲援 
　　韓省長委施作舟充本署參議警務處委湯鴻緩充江陰二等警佐財廳委徐淦赴金壇秋勘 
　　財廳委杜某赴鎭江調查錫箔捐包認情形又閔行稅所長被控亦密委專員澈查 
　　安徽造幣廠長周自元昨乘輪過寗北上爲乃兄自齊料理喪事 
　　軍署新訂冬防辦法十六條昨通令所屬自十一月一日起實行 
　　江陰水利研究會及公民王浩等先後電呈軍民兩署以該縣沙洲連年水災皆被南夾築壩所致現時規畫水道亟待修浚懇令福利公司將認水利經費從速籌撥兩長令沙田局轉飭該公司遵照 
　　學術講演會定二十七日下午四時請美國柯脫博士在講演廳演講題爲「歐戰後國家思想之發達」 
江西五師四年級生三十餘人昨由敎員楊薰陶率同來寗參觀學校 
地方通信 
[松江]  
　　地保魚肉鄉民之所聞縣屬趙莊三十二圖地保趙品江藉端欺詐如趙明秀承種沈姓之田從同治年間迄於今歲已歷五十餘年之久並未施欠粒租詎該保串同業主硬加頂首不許耕種以致雙方涉訟並有朱土海出賣住房與朱金生該保從中侵吞契價洋五十元朱土海心不甘服經該莊自治委員調停由張圖董墊還又徐關通之牛吃去某姓田荳二三株該保多方恐嚇索詐徐姓十三元觀以上形情該保之魚肉鄉民可見一斑矣 
　　省選調查員會之内容松江市董會因第四屆省會改選由縣令查選舉人名册是以即照上屆調查員名簿印發通知准十五日下午在市公所集會而一般市民以調查員即爲初選時賣票掮客於是奔競鑽營以期得此一席向固如是而今屆尤甚松市一處計有調查員二百人之多僅南門外小日暉橋一帶幾至挨户皆是恐再辦數屆調查員將較選民爲多矣是日下午三時本市調查員應召到會者共八十四人當由市總董閔瑞之主席請本市各段調查員每段推舉主任一員旋由各區分别推定兹將各段主任姓氏及調查人數錄下（城中東段）主任俞頌椒調查員十人（城中西段）侯古漁調查員六人（城中東南段）姚大任調查員十六人（城中西南段）趙企昻高調查員十六人（城中東西北段）楊雲軒調查員十九人（東外段）張香山調查員六人（華陽橋）顧吉生調查員十二人（南外段）王任卿陳變卿調查員六人（北外段）顧文甫調查員四人（西外中一段）陸履仁調查員十八人（西外中二段）張蔚丹調查員二十六人（西外南一段）袁穆咸宋麗江調查員二十二人（西外南二段）柏觀瀾調查員十四人（西外北一段）趙譜琴調查員十二人（西外北二段）沈子莊調查員十三人惟於推舉主任時西外北二段調查員沈子莊竟當衆自薦爲主任而該區多數調查員則主以葉申伯張雨生擔任結果用拈　法拈定沈子莊承乏云 
　　縣商會否認加增漕附松江縣商會頃致省議會代電云南京省議會公鑒閱報載敎育界以加增附稅一案提交貴會公議一節可見該界但知片面搜羅不顧民間疾苦查江南正苦賦重而又迭遭災歉民命正在難堪乃未予核滅反議加增衆怨所歸甚可畏也務求貴會一致否認勿予通過以留人民一綫生機是爲公感松江縣商會叩迴 
[奉賢]  
　　省選集議流會奉賢縣公署爲第四屆省選事於本月二十二日邀集士紳開會聞各士紳以猪仔議員爲猪仔選民所産生此種違法選舉不辦爲是相戒不去以致流會 
[蘇州]  
　　高審廳呈報開辦刑二庭蘇高等審判廳長朱郁堂因該廳年來刑訴案件日多原設刑庭一座不敷應用擬即在廳添關刑二庭一座以資分配訊判刑案故朱廳長月前已據情呈報省署轉呈司法部核准該廳添闢刑二庭一座並由司法部令派現任該廳首席推事之彭棨署理新闢之刑二庭庭長高廳奉令後現已派員將奉准添闢之刑二庭房屋建築工竣該庭成立應需推事二員高審廳長業調現任民二庭推事之童光瓚及刑事原有推事沈沅二人充任至童之遺缺民二庭推事一職亦已令調現任清江高等審判分廳鄭箎推事來蘇繼任至刑二庭應置之紀錄科亦已組織委定書記官任職且悉該刑二庭已於本月一日實行開辦庭長推事等亦均於即日就職任事聞高廳昨已將奉准添闢刑二庭委員任職及該庭開辦日期分别呈報江蘇省長公署及司法部鑒核備案故該廳昨已接奉省署指令對於呈報添闢刑二庭之開辦日期已批如呈備案四字云 
　　發現縊死男屍案之檢廳佈告閶門外上津橋附近石駁岸旁於本月十八晨發現衣服華麗之無主縊死男屍一具高懸樹上即經該管地保報請吳縣地檢廳派員蒞騐後因無屍屬認領飭保報堂棺騐等情業誌前報兹悉蘇地對於該屍邇來猜疑紛紜或謂死者身有刀傷三處而下部已被割去似因姦事被人謀殺或謂死者生前曾染梅毒故將下部割去至其縊死原因或爲貧病交迫所以憤而自裁傳說不一言人人殊惟吳縣地檢廳對於該案昨出佈告云爲佈告事查本月十八日閶區三圖上津橋地方發現無名縊死男屍業經本廳派員蒞塲騐明生前自縊身死塡具騐斷書在案兹有汪兆容察悅等先後投函聲稱死者係被人謀害等情惟查該函旣非正式告發書狀又未載明告發人住址殊屬無從傳訊爲此佈告仰該民等迅即來廳聽候訊明核辦特此佈告 
　　王鳳笙與妾離異前任吳縣知事署第二科之主任王鳳笙因其妾王張氏前曾深夜闖入縣署滋擾羞憤離職他去至王張氏當塲由吳縣郭知事派警押送吳縣地檢廳訊押迭經傳證庭訊後由地審廳判决王張氏間洋四元了事一節已誌前報兹悉王鳳笙近已返蘇因與其妾王張氏意見相左昨已央請現任吳縣知事署征糧主任之朱元愷出面與王張氏說妥雙方脫離關係所有鎭撫使前王鳳笙住宅中之器具首飾衣物等類及自用包車一輛均歸王張氏所得惟此中另有男衣四箱則由王鳳笙取出王現住之鎭撫使前房至已與房主解除契約退租交還王張氏當日已在蕭家巷租屋另居而王鳳笙氏是日亦已遷出舊屋寄寓其友某姓處矣　　私售印花送廳偵訊城内東中市正泰昌私售僞印花稅一案外間紛紛傳說由胥門外某錢莊經理顧世綬私蓋森戳分路銷售商會以顧爲會員初未加以深究而縣署亦不過問兹因外間傳說殆遍有某會員頗注重於此事之澈究極端主張函縣移送法廳窮探眞相而顧以某報憑空衊誣立具說帖請會援助適昨爲該會常會之期到有蘇稼生等會員多人當由貝哉安爲主席首先提議此事决議准由會函縣移送法庭依法嚴究究竟顧君是否憑空受誣受法庭一度之偵訊當可剖白 
[常熟]  
　　縣署會議省選縣署前日邀集各市鄉董佐於二十二日下午二時在署會議省會初選調查進行期限及經費事宜沈知事及鍾科長均列席各市鄉董佐到者十八人由鍾科長主席兹將議决案錄下㈠議决初選當選人旅費仍列入預算如果將來此數不敷再行開會議决二選舉經費指定在公欵公産處息金項下撥　如息金不敷先行墊撥俟收齊再行歸還三十一月三十日止如果選舉人名册不及送縣先將總數送縣轉報四主任調查員及副主任調查員照成案恢復市鄉由總董董事鄉董鄉佐辦理未恢復市鄉由正副董事辦理議畢沈知事提出市民公社聯合會來函聲稱省選由市民公社辦理云云衆謂本屆悉照成案辦理倘海虞由市民公社辦理則各鄉鄉民定必紛起效尤將來益多枝節且官廳委託悉照成案由市鄉董主辦至市鄉公民欲分任調查事自無不可應向各該市鄉辦理選舉事務所協商辦理而各市鄉主任辦理選舉人員亦應廣爲推延分任調查人員以期普徧無須列入議案云旋即散會 
　　市民公社緊急會議市民公社聯合會於二十二日下午三時開第六屆聯合會緊急會議各區代表到者十餘人営轶王瑞峯爲臨時主席繼續提議省會初選調查員由本會推舉案議决省選調查員由本會推定開單報請初選監督委任調查員以各區本届代表充任之如有不敷由各公社補推交由聯合會通過轉呈核委議畢旋散會 
　　三區敎育會成立紀第三區敎育會於二十一日下午一時開會縣委何敎委寳書到會監視各會員到者計王鴻飛等十六人公推徐鳳書爲臨時主席先將會章逐條討論通過開始投票選舉曹涵學當選正會長鄭家麟當選副會長迨一一開票畢已夕陽西墜遂散會 
　　商會函請土布免稅展限一年縣商會於昨日函致南京商會聯合會蘇省事務所云據本邑土布業公函内稱人工手織圭布於民國七年一月一日起蠲免稅釐至本年十二月三十日免稅期滿十三年一月一日起征收五成歷奉財政部批准在案現屆十月轉瞬限滿但今秋棉地歉收花價增漲工料旣貴消路益難商民交困不得已函請轉呈商會聯合會據情分呈財政農商部曁省公署查照免稅成案展限一年等情到會查出布商所陳各節確係實情相應函請貴會迅交幹事會議决分别呈請部省核准從十三年一月一日起蠲免稅釐一年以維布商而蘇民困至紉公誼（下略） 
[無錫]  
　　青城聯合運動會預誌縣屬青城市敎育家殷滌新唐種如巍君囊等因見市民絶少體育鍜鍊故特發起全市各校聯合運動會藉以鼓起學生之尙武精神並定陰曆本月十八日爲會期假定前洲鎭西塘之大王塲爲會塲均經敎育會通過兹因會期日近公私學校校長敎職員等莫不督促學生從事練習並預備會場應用物品如新製各校校旗學生徽章租借童子操衣等忙碌異常而樹德高小羣智高小市四市七市十一市十五等校佈置尤爲周密 
[鎭江]  
　　中西人士會議水利揚子江技術委員會會委員沈秉璜周象賢與工程師西人方維周史篤培相史史篤培相滿以及漢口總稅務司代表梅樂和長江下游巡江工司卡乃爾諸君次第於二十三日先後抵鎭考察水利丹徒翁知事偕同鎭江關稅務司阿拉巴前往江口接待聯袂同登江龍輪船會議水利當以事關重要又招集商會會長兼水利副會長于樹深曁該會會員胡容將上年所測繪浚江新圖與西人研究辦法直至夜深始散至昨晨五時該輪遂開往南通 
　　私運軍火犯解省鎭江一署巡官謝慰先日前在江邊查獲私運軍火犯王坤山一名解送警察訊問一節已誌本報兹聞該犯經警局訊問一過之後駐鎭十九師聞悉特提去復審現王坤山業經供認私運不諱在上海有趙春樓經手購買來鎭後由王轉運清江與渠時興收受楊師長據供隨派員押解赴省歸案究辦矣 
[揚州]  
　　興化創辦人力車興化縣地處海濱近來物質已漸文明惟城市行人仍多徒步實爲交通之大缺點兹有邑人劉孕忠等創辦興通鋼絲橡皮車公司行駛人力車以利交通呈請縣署立案並愿認繳警捐知事饒霆武以此車係屬初辦認捐方法無從着手特函請江都縣將本邑辦法見示以資借鏡 
　　儀徴分委户籍員儀徴縣户籍事宜業經縣知事孫瑞元着手進行先將各區户籍員分别遴委紀錄如下（一區）正包燧副黄立基（二區）正黄進思副趙鎭圻（三區）正蔣聯元副何家發（四區）正李扄莊副時殿元（五區）正陳家駒副同康 
　　籌備省會初選韓省長前令六十縣籌備第四届省會初選曹知事遵令籌備除設選舉事務所委毛昌緖充主任厲芙初爲交際外訂於今日（二十三）下午召集各區紳董討論進行辦法以重選政 
[清江]  
　　警備捕獲大批匪人淮陰縣警備隊長姚學洪昨日（二十日）據人報告在丁家集西北宗家樓和尙庵内捕獲匪徒胡一鈞辛勝朱玉寳朱得勝趙爲德連同和尙某共六人又搜出手槍二支旣將六人帶至丁集略訊當又供出夥匪吳元周及潘某二人尙在五市潘家渡某姓家並有財神二人在彼姚隊長得供隨即派隊前往逮捕果獲吳潘兩匪此次合計共捕匪人八名業於即日午後押送到縣聽候法辦矣 
　　縣議會提議劃一斗斛淮陰縣議會近見本邑各市鄉米糧行所用斗斛大都大小不一凡各行買人時所用斗斛其容量皆較大數合賣出時所用斗斛其容量皆較小數合頗不公平頃爲杜弊起見議决將來無論何處其斗斛皆須呈縣校誉烙印然後方准在市應用否則一經查覺即以詐欺取財論罪 
[南通]  
　　勘查路工之先聲通邑各區縣路前被大水冲損業由董警分任拔夫修築已造竣工惟餘西市迄未整理二十三日經瞿知事函催該區董事辦事處曁警察分所趕緊修治一面訂期十一月四號約同路工處職員同乘汽東赴東南兩幹路勘查以覘成績 
　　紗業公會立案批准本縣紗業公會前會呈請總商會轉請農商部立案當經部批復詢從前有無紗業會議機關嗣由該公會據情聲復去後越時已久二十三日接奉縣署轉到實業廳轉奉部批略謂查該公會章程第一條旣經遵照修正並聲復向未設有會議機關自應准予備案云云聞該公會奉令後當已函知各會員查照矣 
　　瞿知事呈報秋成瞿知事近因四鄉田禾將次收穫登塲統計各區秋收平均爲五分一釐五毫業於二十三日呈報省廳道署矣 
[海門]  
　　縣議會定期開會海門縣議會自開成立會後久已閧寂兹由趙議長祖虞發出通知書云（上略）查前次開會各議員以路途迢遠未經到齊兹因縣署議案件業已積有數起如籌辦户籍事宜審議敎育局地點及整理地方畝捐並審議各項公欵歷年收支細賬各議案曁推廣敎育振興農業均係重要問題且於自治經費極有關係立待議復未便久延今於十月二十八日（即陰曆九月十九日）召集議員接開第一次常會届期務請先日撥宙駕臨爲要（下略） 
[南京]  
　　令發選舉册式省公署第九二五一號令各縣知事文云查第四届省議會議員選舉迭經電令依法籌備進行在案所有選舉法及施行細則曁辦理選舉事務程序表選舉人名册式編造名册說明書兹經分别刋印除分行外合特令發該知事仰即查收認眞辦理依式造報紙張寛度不得稍有參差再此項初選名册省垣第一工塲業已按照定式印刷並仰酌向該塲訂購以歸一律此令 
[徐州]  
　　銅山縣議會進行銅山縣議事會會長李海春胡濟川自奉省令恢復後感於經費無着迄未成立前經李議長向省廳呈領籌備費一千元昨已領得三百元現正着手籌備一切成立之日當不遠矣 
[嘉善]  
　　太平橋張姓燬屋四間昨（二十三）晚十時許太平橋張姓不戒於火頓時烈焰熊熊幸經各區救火會趕至撲滅未致蔓延顧已燬去偏屋四間損失約二千餘金 
[杭州]  
　　請辦常玉輕便鐵道浙東常廣綱商兪宗渭朱懋勛呈省長文云查常玉一線本爲浙贛要道光復以前湯蟄仙君原欲繼興辦由金衢嚴與杭滬甬接軌嗣因工程浩大路股不敷因而中止厥後收歸國有亦不能騰挪國帑以臻大功而浙贛紳商如望雲霓商等統籌商務全局以鹽務論浙東行鹽最大區域首推常廣贛省廣信一屬全在浙鹽行銷範圍以内歷來由常運玉之鹽苟非夫肩即屬騾載每因天時人事以致供求不濟其間每年少銷一二萬引自在意中設或交通便利則國家有增稅之望地方無食淡之慮以普通商業而論贛省出産運浙之瓷器烟葉油米紙貨亦無不因兹而繞道九江旣增運貨之負擔又多行運之時日有形無形損失亦屬不資其他行旅之艱難商業之幼稚無待贅述商等目覩此情實有不能已於言者况常玉二縣相隔僅七十餘里以之建築輕便鐵道集资有限而影響商業匪輕爰擬聯合兩省紳商組織公司集資舉辦爲此備文呈請仰乞省長察核准予咨明交通部備案一俟批准再行繪具圖說呈請註册除呈浙運使轉呈鹽務署咨部備案外謹呈云云 
[寗波]  
　　青年會近訊青年會設有童子部專事提倡童子事業該部幹事倪德照積極建設兹將成就事業探錄如左一四育養成團會内會外共有五團計九隊二百二十一人第一團四明初級中學第二團崇信高小第三團斐迪高小第五團崇敬高小每星期開常會一次每日開聯合會比賽會一次（作文等）成績優勝者給奬鼓勵二服務團由商界少年組成之每星期六晚開常會討論服務事宜昨組織露天演講隊在通衢行人雜呇之處演講街道衛生社會必要之道德及報載重要之國事其用意爲失學愚民予以補救又有救火隊之組織維持火塲秩序及救護被傷者爲宗旨聞上述兩事設辦以後頗合甬人心理僉以改良社會一責有望於該會 
[奉化]  
　　縣敎育會職員會紀奉化縣敎育會於二十一日在明倫堂開職員會計到會者會長孫肖琴方引之及評議員幹事員等二十二人下午一時振鈴開會先由孫會長報告畢次討論一曹錕以賄選任總統應通電反對案二面請知事從速薦任敎育局長以符法令案三發起振濟奉籍留日學生受難案四建議縣會于作新女校添設蠶桑科案五組織敎育參觀團案均通過次推定會員徴求員四十七人迨閉會已六時矣 
[廣州]  
　　表年全國大會情形青年會全國大會連日假座嶺南大學開會各方面派到代表合計三百一十餘人第一帮華北及中部各省代表集中上海附傑佛臣總統號南下者約百五十人第二帮潮汕香港代表五十餘人亦同於十六日乘港船抵步是日即由廣州青年會開歡迎大會廖省長孫市長許敎育局長均蒞會致詞歡迎會畢即乘廣三駁輪赴嶺南大學十七日正式開會舉定廣州青年會董事長劉東生爲大會會長各科委員亦即時推出約六十人嶺南大學校長當席致歡迎詞同時宣讀各方面致祝函電數十起下午一時至四時舉行分股討論共有九組之多内較重要者當以擴充青年會程序出版事業職業事業等爲最討論會畢代表又羣赴嶺南大學青年會茶點畢該校會會長致歡迎辭復迭由魯女士聶女士高唱西由助興末由武漢代表胡厚齋君答辭北京代表某氏唱歌是晚演講會由南大敎授陳受頣主講是日續演者有福州厦門兩處代表共三百餘人代表中隊由中部北部及香港汕頭兩處外餘均本市香山台山所派者也十八日除早堂由金陵神學敎授沈嗣莊演講學生事業午堂長沙張福良報告全國學生基督敎運動外均賡續分股討論各問題晚上復由燕京大學敎授李榮芳博士演講人格敎育協會幹事晏陽初演講平民敎育俾興起全體使奮力向上爲社會服務之觀感聞市内青年會在大會期内每晚皆有演講會演題講題與大會同 
 
 

Page 11

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *   
 
 

Page 12

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *   
 
 

Page 13

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *本埠新聞 
[汪精衞氏對於時局之談話]  
　　賄選告成迄今已届三週而時局依然沉寂殊出一般人士意料之外本報記者昨訪中山代表汪精衛氏詳詢一切兹以問答之辭詳述如下反直派之最近態度似可於此略窺一二也（問）日來時局頗形沉悶反直運動將從兹罷休乎（答）時局無新發展固屬事實惟曹錕賄選爲西南及浙奉始終所反對近以臨案讓步交换覲見尤爲國人所痛恨此後西南及浙奉反對直派之心當益形堅决終當有以對付之以申公憤也（問）近傳各方督促段合肥出而應付時局有此說否（答）此亦不爲無因者合肥反對賄選甚爲堅决惟須出之審愼故迄無明白之表示耳（問）聞曹錕將行近交遠攻政策確否（答）報載張志潭之條陳確有其事（問）曹如將三特别區歸奉張張將從此默乎（答）奉張决不因而退讓可斷言者也（問）粤中戰事若何惠州似未下也（答）前得惠陷落訊即去電訽問實情嗣得復電悉惠城雖攻破確未下惟粤戰况此間殊隔膜其實情可爲君詳述之照目前狀况而論惠城之下不下已爲次要問題蓋聯軍現分三路用兵劉震寰包圍惠城使之絶援許崇智與楊希閔已超過惠州許軍已得河源向北進展楊希閔佔領平山以阻洪兆麟之援惠前日有傳許軍河源戰敗而平山失守實味於戰區地理之談可斷言其爲不確者也惠州河源平山成畸角之勢如許楊兩軍能向前進展同時劉震寰如能緊圍惠州則惠州可不攻而自下蓋堅守河源平山乃所以絶惠之援惠無外援必不能持久也然自聯軍方面旣得河源平山則可進窺閩贛惠州之下不下乃僅聲勢問題無關大要也（問）聞聯軍内部頗有意見恐難始終一致對外乎（答）在困戰期内軍人神經極爲奮激而每有過於敏銳之患如調遣供餉給械稍有參差厚薄則猜疑立起故聯軍中有時發生悮會幸中山先生時常親赴前敵力爲慰勞排解此層可以無虞且區區或有之私見終不敵同仇敵愾之决心也（問）保陳和議尙有希望乎（答）中山已經聲明如競存能反而討曹則前嫌可立釋而仍與合作是中山已提出講和之條件奈陳尙無覺悟也（問）中山先生近有組織政府之議果有其事否（答）中山先生有此計劃惟不願自擅蓋現粤湘川浙奉等之結合彷彿是一公司之股東凡有舉動須徴求大家同意現已去電磋商不久可確定方針也（問）中山先生對國會有若何感想（答）彼以全副精神財力對付軍事故年來不能充份維護濟助國會深以爲歉惟對於此次受賄之議員極爲痛恨而對於守正不阿潔身自好者懷極誠摯之敬意則可斷言者也（問）照大勢而論和平恐一時難期乎（答）西南作戰祇爲自衛計耳毫無野心之可言故凡有和平之議而願以誠意謀之者當無不贊同之也歷談半時許記者興辭而出 
[恢復廣州政府與國會之運動]  
　　致中山電在簽名中 
　　護法議員通訊處日前開會議决致電中山請恢復十一年六月十五日以前之國會政府原狀該電已由起草員茅祖權張知本等草就致函各省區推出之人請其簽名一俟簽畢即可拍發原函云敬啓者本日在通信處開談話會議决致孫大總統公電一通由同人簽名拍發貴省區同人簽名事務公推執事擔任請於本星期五以前交由本處彙齊爲荷 
[伍朝樞等勸黄大偉北伐函]  
黄將與孫中山回復舊交 
　　昨有民黨某要人自粤來滬據云粤中準備北伐進行甚急現在漳州之黄大偉本中山多年部下因有誤會遂見乖離近已有復合之傾向廣州外交正副部長伍朝樞郭泰祺曾派人赴漳與黄接洽并貽書敦勸原書略錄如下子蔭我兄惠鑒去歲閩垣之役全由誤會發生現各方均能諒解想我兄追思往事亦當爽然近數年來天未厭亂禍患相循滿目瘡痍哀鴻載道保曹以金錢買選隨道德於淪亡洛吳以武力横行致生民於塗炭此皆禍首罪魁人神之所同殛者也曩者直皖戰後中外人士莫不視吳佩孚爲中國之救世主而兄獨具卓見燭破其奸力數其罪今吳氏西啓川亂南擾粤邊使鄂無乾凈之土贛成不毛之地外召共管之危内呈分裂之象其殃民禍國殘暴不仁凡有血氣莫不欲得而甘心我兄待旦枕戈滅此朝食蓄志久矣然獨力難成合作易濟矧兄與先生患難相從肝膽相照埀二十年邇來雖形跡略疏而精神仍當一致當必能擁戴如初也東江戰事迭克名城平山河源均爲我有惠州孤城不日可下内爭之息指顧間事耳祈兄此時内訓士卒外結厦臧一面宣布曹吳罪狀伸義致討一面與我軍聯合分出長江會師武漢直搗幽燕拯水火之民立不世之業救國救鄉在此一舉惟兄圖之兹特託陳仲傑兄前來面達一切所有各方情况渠必能爲我兄一一傾吐云云 
[浦東大火續誌]  
　　燬屋二百餘間斃小孩一人損失約三四十萬浦東爛泥渡熒昌火柴公司第一廠於前晚八時三刻失愼延燒多户情形已誌昨報兹悉該廠共有男女工人四百餘人每逢陰曆大小月底發給工資是日（即夏曆本月十四）爲發給工資之期各工人至傍昨停工後均出外游玩各司事均聚於賬房休息至八時四十分火由切紙間發生當經監工陸寳生看見火勢已冒穿牆頭無法施救登時延至工塲間材料間等詎内有硝磺三鐵桶被火燒紅炸裂響聲頗鉅附近房屋均爲動搖火球四射其時適東北風大作以致飛落於前後房屋同時燃着延燒當經各界救火皮帶車到場灌救奈火勢猛烈無濟於事直至夜半一時許火勢漸次衰弱計焚燬全廠房屋九十七間（内有樓房十四間廠外平房三十九間損失貨物原料等件不計其數現未查明實數據云約在三十萬左右此外焚去居民劉才才金阿昭·及朱金二姓住宅瓦房三十餘間所有廠前沿馬路之江北草棚至陸家渡止長約里許客民七八十家盡遭焚燬婦女號泣之聲慘不忍聞昨日午後中國濟生會委派彭希文·陳榮華·協同三區長警前往調查災户以便賑濟午後檢出焚斃屍體一具查係甬人吳姓家八歲男孩名印九已經濟生會施棺收殮待屬認領當火熾時附近各居户人心大亂紛紛遷移三區警署曾署長督同通班長警四出彈壓以防匪徒乘間搶刦並將該廠監工陸寳生傳署研訊起火情形於午後詳解警廳發落聞該廠在怡和公司保有火險五萬六千兩昨日各保險行均派人渡浦調查云 
　　中國新聞社云前晚（二十三日）浦東熒昌火柴廠内不戒於火致遭焚如被災難民與廠中工人計達二萬五千餘人焚燬房屋二百餘幢金錢損失約計五十餘萬誠近今一大浩刧也中國新聞社記者特於昨日渡浦前往失火地點調查眞相分誌如下「起火原因」熒昌火柴廠切紙間每至晚間所有工人均皆停工外出而此次起火咸謂工人外出時落有紙烟頭致遭斯災有謂電線爆裂然當工人出外後電燈總電門即須關閉走電肇禍或屬不確云「被焚房屋」熒昌柴火廠地居陸家渡之北冶坊橋之東失火時適東北風大作加以燐藥爆裂聲若臣雷四處飛射不可收拾故第一廠之房屋一百三十六間全爲焦土附近住屋及淮揚籍民所居之草棚焚燬者亦達二百餘間統計三百餘間「死傷人數」被火燒死者現已覔得死屍二人全係寗波籍一爲八歲小兒家内尙存祖母母及幼弟一爲三十餘歲之工人姓氏未悉刻已由中國濟生會發給棺材收殮矣受傷者據浦東醫院之報告則有五十七人尙有往浦西醫治者三十餘人重傷者十餘人輕傷而自醫者二十二人「被毁損失」據熒昌廠經理袁君報告謂房屋損失約七萬餘製柴機器數具每具價洋三萬元共約十萬元左右原料等物約計三四萬以上統計不下二十餘萬就中原料則計不下二十餘萬就中原料則已向怡和保險公司保有五萬元之火險尙有附近之被焚之百餘間其損失亦在二十餘萬總計不下五二萬元左右保險者僅有五家「董事會議」該廠泗涇路批發經理邵爾康鑒於此次火災損失極巨特於今日午後二時在該所召集董事會議到者有王一亭朱之謙徐祝三等由邵爾康報告起火原因及損失統計並徴求各會董對於善後問題發表意見容俟續誌國聞通信社云浦東熒昌火柴廠於前日下午八時三刻起失愼延燒附近居户約三百餘以淮揚籍居多直至昨日下午四時左右餘燼尙未全熄由救火會會員從事灌救其起火原因據廠中人云係走電惟附近居民則謂該廠素無夜工决無走電之事該廠房屋共一百四十餘幢連同機器原料及各種物件約値二十餘萬而在怡和保險部所保火險祇原料一項約六萬元左右中國濟生會幹事陳榮華章亮堯彭希文等六名手執旗幟携同現欵前往調查及救濟當悉該廠工人有一子名吳行洲者年八歲係密波連山鄉人當被焚斃去年六月喪父有母年二十八歲祖母五十八歲圍屍痛哭爲狀甚慘當由陳郡等恤予大洋十元並令地保陸佩生代爲棺殮當火勢盛時居户因避難而致受傷者頗夥有婦女徐氏傷面部周氏傷手部及身部均由濟生會給予洋二元又該公司之救火會平時在當地救火頗著聲譽前日亦異常出力會員中之受傷者計第一廠陳桂生燒傷腿部第二廠丁某傷腿部及腰部被燒區域甚大計自熒昌廠至陸家浜土地堂止護塘河東西二岸均成灰燼共延燒三百餘户均將由濟生會給恤一二十元不等兹將調查所得之二岸被災人名錄下一「護塘河東面」（淮揚籍）周以福張大生陳書堂王以傳張榮生宋姓寡婦鄭寳太商玉堂王在啓武懷仁王懷義金得金湯貴生劉成發王懷德王和榮陸阿昌馬松泉馬老揚程松山程士伯宋大和五懷林昌步高昌步留昌步成吳金鑑朱在發朱在山沈長富朱連生梅學龍王懷年姚武徐志和王懷順徐金林徐安揚朱榮生廖壽康邱學榮倪志堂王宜和戚月香王懷清鄭恒裕鄭德標游阿三王宏生王大咸吳玉剛王安龍高德富高魁山蘇州老奶奶小來書祁周玉游大居周以鈞（寗波籍）李炳岳于阿龍盧廣明張阿慶陳沈郎施富珍王永厚傳阿英李星五王杏桃㈡「護塘河西面」吳玉善吳紹宏吳紹禮葛芝萬顧東寳廖開安王有龍周桂生周尙書楊配示吉永年卜雲書查元生王大何方有周尙禮周尙仁金步雲金步高蔣萬昌蔣萬元張記堯顧四徐配成李長松馬昌馬金蕭裕俊施甫洲王朋壽王二楊順沈有才劉鳳元楊配恒陳金標王德成許長德樊二吳長貴吳毓光夏玉珍徐秉元楊振賢徐志明郭萬善史桂芳吳紹甲祁玉松鄭長太史金龍沈匠德李德盛袁宏亮胡順和沈祁氏沈同生吳同春商錦興陳連賢周長連周萬春李懷金沈連生葛大顧玉寳夏忠福甘鶴松游善祁淡香祁儒香王咸榮蔣崑山周樹連何萬壽徐金義祁玄德崔廷才陳鶴林殷懷光劉學仁陸姓棺材店及石匠作 
　　大晚報云昨晚浦東爛泥渡熒昌火柴廠作猛烈之爆聲後年來希有之大火隨以蔓延燬屋數畝喪失生命者至少十五人據稱該廠失事前有工人二十餘名曾罷工兩日爲經理所開革惟此項已革工人是否與失愼有關尙無所聞浦東警察目下正在偵查中 
 
[浦東大火後之攝影] （南京路心心照相館攝） 
[商界一部分之時局主張]  
　　但求無損其營業而已 
　　本埠總商會爲對付時局徴求各業意見兹有漢帮志成公所及上海銅錫業公會函復到會主張消極其文如下㈠漢帮志成公所函云敬復者接奉大函以時局問題徴求各業意見囑即示復以憑參考等因祇聆種種敝業迭經會議僉謂民國以來兵戈擾攘迄無寗日人民遭其塗炭商業苛受摧殘達於極點皆出一般專横軍閥議員政客賄賂公行恬不爲怪者所賜也然而敝業在商言商對於時局與政治之關係向置諸不議不論之列今承明問所可表示者但願當道諸公長保和平不生軍事俾我商人得安營業此外又有何求前讀貴會呈請江浙兩省長官保境安民之懇誠通電感偑良深更願貴會始終貫澈前言請求當道以維護商業爲唯一之急務則商民拜賜多多矣奉函前因合就敝業愚見所及藉以奉復尙希垂察爲荷專覆公綏此上上海總商會㈡上海銅錫業公會函云逕啓者接誦來函内開周會董佩箴函請貴總商會表明態度一節吾人在商言商以安穩營業爲主如以和平宗旨恐受國民譏訕若用激烈對付商人有何能力抵抗周會董能有對付之策庶可表明態度因一言不愼不但反遭禍亂貽地方人民之苦痛是以商會之責也此復仍希徴取多數同意云云 
[翻砂廠汽管爆裂之誤會]  
　　高昌廟西棚外龍華路廣藝翻砂廠爲徐華書所開内裝機器前晚（即二十三夜）九時餘該廠因裝置之小汽管忽然爆裂發聲甚巨其時正値浦東熒昌火柴廠失愼火勢猛裂之際且因延燒火藥炸聲浩大滬南居民人等均在警恐之時突然又聞廣藝翻砂廠汽管炸裂之聲響以致誤會發生意外南市各機關亦即派員四出調查旋由高昌廟警察分巡官許荃鎭查知當率長警親往察看確係汽管破裂檢視無悮立即分報各機關知照始得鎭靜云 
[青島增興隆號倒閉之續訊]  
義豐和亦請加入債權團 
　　青島增興隆倒閉本埠恒等莊曾請錢業公會轉函總商會電達青島惫同會備案並派員赴青往索等情已誌本報兹悉本埠義豐和亦被該號倒欠銀八十一兩昨日總商會會員王介安君函致總商會謂增興隆倒欠義豐和綢欵請轉致錢業公會議豐和亦加入恒祥等債權團云云宋方二會長已據情轉達錢業公會矣 
 
 

Page 14

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *[包浚吳淞江合同之草稿]  
　　　浚吳淞江工程包歸浚浦局辦理各界咸甚注意兹覔錄該項合同草稿如下題曰「擬江南水利局委託上海浚浦局代修所轄之吳淞江即蘇州河之一段工程合同底稿」江南水利局上海浚浦局爲訂立合同事江南水利局（以下简稱水利局）近因所轄吳淞江即蘇州河下游出浦之一段時有淤塞之患亟應修浚以利交通兹特委託上海浚浦局（以下簡稱承攬者）包修此項工程訂立合同如下「第一條」此項修浚工程以滬杭鐵路西周太僕廟爲起點至外襬渡橋出浦爲終點承攬者按照指定段落施工不得變更之（本條或爲以滬杭鐵路橋爲起點亦可由水利局審定後再修正）「第二條」施工方法及應浚深淺寛窄之丈尺由承攬者擬具計畫書繪圖送由水利局核定後施浚「第三條」此項工程自簽訂合同之日起限五年竣工由承攬者將逐年施工程序及方法開具詳細說明書送由水利局酌定後施工「第四條」工程價格以出泥之數計算每立方丈給價銀若干所有人工運費及一切開銷均包括在内（本條價格多寡以運泥遠近爲標準如能由地方官擇定鄰近之處堆泥最爲合宜由水利局酌定後再與浚浦局商訂）「第五條」每届三個月結算所出之泥數由水利局核騐後開具清單呈請江蘇省長撥欵交付「第六條」水利局得酌派熟悉工程人員監視此項工程設承攬者施浚未按計畫書及所繪之圖辦理監視員得隨時通知承攬者改正之「第七條」按照逐年施工程序所定之每段工程浚工後由承攬者報由水利局派員騐收其施浚未能按照所定丈尺時水利局得暫止付欵仍由承攬者如法修浚「第八條」修浚時期承攬者降工程外不預他事凡已修浚之段落經驗收後悉歸水利局管理「第九條」上海浚浦局機關設裁撤或變更時而工程未竣其未竣之工由繼續浚浦職務之機關仍按照本合同接浚但浚浦局不得以本合同所訂年限未滿因之延長「第十條」此項合同須經江蘇省長核准後再由雙力簽印施行江南水利局總辦（簽名）上海浚浦局局長（簽名） 
[近五年籌議修浚吳淞江經過（續）]  
　　（七）吳淞江水利協會之産生上年八月間英商會第二次來函後本會即以正在督促本省長官設法自浚答復而一面又重申三月間原議請其將新閘以東工程趕緊設法興修省署復文謂新閘迤東至黄浦出口止兩岸盡屬租界工段甚長此段修費旣鉅將來就地另籌自不可免飭即共同協助先行推舉明晰工程人員會同勘估等語本會復以此事前於鈞座蒞滬時奉諭該段須另聘工程師勘估等因擬俟工師聘定到工實測時再行推舉專員會同辦理蓋當時爲絶杜濬浦局代浚計方議另聘荷蘭國工程師主持其事也然因省署旣有就地另籌共同協助之文邀集各業組織協會輔佐官廳之動機實起於是會是年冬蘇州河紀王廟一帶又有船隻擁擠歷三日不能通行之事於是益覺協會組織之不可緩遂於本年一月十三日召集各業開第一次會議（八組織協會之經過及其進行協會章程十二條通過後斿即舉定正委員長一人副委員長二人籌議工事進行方法委員中對於開浚計畫亦分兩說（一）專浚新閘橋以東及外白渡橋一段（一）兼治河之上游如紀王廟至北新涇一帶爲現時最淤塞之處即去年軋船三日未得通行者也紀王廟至北新涇一帶據陳局長勘估需費十四萬元新閘橋至外白渡橋一段據稱雖長僅九百丈而因兩岸無空地無出泥處約需工費十七八萬元然較之海工師原估需銀四十一萬兩所省固不止一倍也兩處併浚共需工費三十二萬元當時籌欵方法亦擬有數種（一）將地方固有之公欵如碼頭捐等酌量指撥（二）凡於蘇州河置有地産設有廠肆者或貨物在蘇州河通過者均分别抽捐（三）由省庫酌量補助此三說雖未經逐一决定然關於商捐一層米業已首先認定每月捐助千元報明本會有案而鐵業公會亦有各業各捐一萬五年分繳之說 
　　（九）歸濬浦局包辦之主張六月六日吳淞江水利協會繼續開會許交涉使亦在座即有收回千科費充作浚河之用工程歸濬浦局包浚之建議大意謂歸濬浦局代辦非絶對不可行但須問其資格何若譬如認其爲一普通外國公司與訂包修契約權限祗以修浚爲止并不涉及管理範圍此與居家之包工造屋無異何時造成即何時交屋决不能謂爲房屋即歸某包工所有也（按此節應與第四節對照讀之）八月二十二日協會開會許交涉使又赴會重申前說且報告可以將歷屆升科費五十餘萬收回爲濬河之川至所慮管理權一層如合同上能詳爲規定自無妨碍諸君對於合同如有懷疑將來可以公同討論等語越數日交涉署將合同底稿函送來會於是復約集上寳兩縣地方士紳爲共同之討論其結果决定三事（一）贊成收回升科費（二）贊成將收回之升科費五十餘萬爲開浚蘇州河經費（三）開河之工程由江南水利局包與濬浦局承辦一節由吳淞江有關各縣合組一意思機關從詳研究 
（十）交涉署呈省長文中所舉之要點歷年升科費結至十一年三月底止共規銀五十餘萬兩提出後發交上海總商會用蘇省修浚蘇州河工程經費名義分存本埠各妥實銀行遇有應支工欵隨時由江南水利局呈請省長核准知照商會照撥應用每年六月十二日結賬一次報告各官廳查考至此項升科費除支工欵外尙餘銀十萬兩之譜連同分年撥付工費期間所得複利悉數仍存銀行作爲歲修基金至該河修浚工程即用江南水利局名義委託濬浦局包工辦理訂立合同嚴定限制在修浚時期濬浦局除工程外不預他事每段修竣經騐收後悉歸水利局管理 
　　（十一）合同文繁另錄 
　　（十二）議員姚文枬君等之意見交涉署呈省長文發布後各方而皆有所評論而以國會議員姚文枬省議員黄申錫等致省署一函最爲切實（全文已錄二十三日本報） 
　　以上所述各節本案近年來經過情形大略具此特將此編預行刋布藉供察閱 
[吳淞江工程最近報告]  
　　吳淞江水利工程局局長陳恩梓以總商會將召集吳淞江會議誠恐各縣代表列席未明歷年計劃及工程眞相昨致江蘇縣議會聯合會李右之函略云近閱報紙得悉先生因開濬吳淞江事擬集沿江八縣及與有關繫之縣議會商會農會上寳兩縣市鄉等會共謀妥善之方仰見大君子保全農田水利維持地方主權之盛意下風逖聽欽佩無旣鄙人承乏淞工才疎力絀數年素食渺無成績之可言惟念此河關繫重要誠恐諸君子有來自遠鄉未盡知其癥結所在者用敢臚陳始末以備探討并將最近一年中之年終報告書送上四十本藉備糾繩諸希諒其愚而鑒其誠幸甚禱甚（下略） 
「附報告」吳淞江爲太湖宣洩正幹尤爲蘇滬各埠交通孔道有清一代歷施大工因下游自四江口起至上海出黄浦止共有七十餘里受渾潮之倒灌泥沙沉澱易於淤淺故每二十年或三十年必大濬一次自闢租界以來自小沙渡以下工廠林立商船蟻聚加以兩岸地價奇昂居民侵佔無已而租界垃圾每日有數十艘向沿河空地傾卸以致日淤日墊江面原寛數十丈者至今僅存十餘丈惟該河管理權按照租界條約完全歸我國自行治理而外人方而日思推廣租界兼欲攫取此河而有之故於民國三年上海士紳呈請省署趕緊濬治以杜外人口實當時秉省政者即今海安韓公而吳縣徐公壽兹司政務廳之職即决定援照成案就經流各縣帶征水利費並包括劉河及吳江浪打穿工程在内計征三年約得四十餘萬元即今次第興工至民國七年恩梓奉委籌備自四江口起至新閘橋止測量一週用裁尺計算共長一萬一千六百四十二丈核計土方四十九萬四千四百方惟察全部工程同時並舉財力有所不繼即經勘定現狀分别緩急自潭子港至紀王渡爲最要工程計長六千九百五十丈合二十九萬九千九百八十四方又自潭子港東至新閘橋又紀王渡西至四江口兩段合計四千六百九十二丈合十九萬四千四百十六方爲次要工程分造預算呈由江南水利局轉呈省長核准即於民國八年七月間在紀王廟設局施工當時有連珠斗及蟹爪式機船各一架於是年冬季小沙渡一帶發生軋船風潮交通阻滯外人遂藉口於該河之不治有起而代浚之議當時敝局奉省令飭將紀王渡工程暫行停止先行移濬下游以杜口實敝局即將下游自梵王渡至新閘橋止重行估計原擬浚深三尺至四尺者今定一律加深一尺共計該段工程長二千八百二十二丈合計土方十五萬二千六百二十三方核定經費十八萬三千八百五十三元於民國九年一月在小沙渡施工又因原有機船不敷分配即向滬南工巡捐局借用連珠斗機船一架自施工以來積極進行未嘗一日間斷此項工程内酌分中東西三段其西中兩段均已完竣蒙江南水利局總辦會同上海士紳騐收在案（未完） 
[電報局北路電線損壞]  
　　據大北公司消息中國電報局於二十三日接徐州電局報告所有濟南以北各電線忽同時損壞北路各項電報不能通行當經大北公司由水綫代遞昨日（二十四日）陸綫尙未通報今明兩日能否修復猶未可必云 
[總商會再申反對航政局主張]  
致省議會函 
　　本埠總商會昨再致書省議會討論設置航政局之非計原函錄後 
　　逕啓者本省籌設航政局一案全省商人以其無益事實徒增擾累迭經蘇州武進江都南通無錫寳應宿遷等各縣商會以及全國商會聯合會江蘇省事務所分呈省署爭請撤銷而敝會亦徇滬南商輪公會商船會館之請求臚陳利害五電省署請予即日停罷同時併以一一九號公函請貴會於開議此案時勿予追認在案閱時數月省署對於敝會電詰各端迄無一次能切實批答方謂此舉出於全省公意是非利害昭然共覩迺不意近閱報載有署名蔡永祥七十人等好人所惡别具會心竟以全省共同反對之航政局强指爲敝會及上海縣商會受十數團體之聳動電陳貴會詆爲一味破壞其於事實舛悞已甚不容不有所糾正以表示輿論之趨向而於逐叚駁正之先尙有要義三點願爲貴會詳陳者查航政局章程有就地遴商承辦分所分撥三成旗照費之規定故一般謀充分所經理者趨之若鶩往往假借名義籲請設局以遂其私人權利之計而爲當局聲援之用前此有所謂寳應紳董施登第者自稱聯合毘隣六縣人士呈請省署趕設分局其文中措詞與蔡永祥等此次電文大略相同迨一經地方人士切實調查則該縣並無所謂紳董施登第其人曾由該縣商會呈請省署查究在案若輩矯揉造作之伎倆即此可見一斑此應請貴會特别注意者一也蔡永祥等原電有云此案係由航商公推楊長標領銜繼續民國六年之成案請願貴會查楊長標昔年曾辦理商船公會索擾民船怨聲載道經全國商會聯合會江蘇省事務所於呈省署文内聲明有案該楊長標以擾累航商借公肥私之人而爲此一再請願設局之舉其代表是否出於眞正航商之公推以及請願之爲公爲私稍有常識不難了解此應請貴會物别注意者二也原電又謂倣照廣東成例建設保航機關云云夫我國民船船户以船爲家旣未嘗服官他省何由飫聞數千里外他省之掌故即此一端已足證明請願者之並非眞正航商而此外實别有授意之人上海縣商會於致貴會函内已盡發其隱固無俟敝會之再爲喋喋也廣東保航之成績如何即以該省商民在全國商會開會時迭議撤銷已足爲此舉有害無利之確証然商民之所謂害即官廳之所謂利也故粤省力請撤銷於前而蘇省尙欲效顰於後足徴請願者之本非爲航商設想矣此應請貴會特别注意者三也至此外蔡永祥等原電其設詞爲航政局辨護者尙不一而足兹再分别駁之如下㈠設水警未遍設於大江南北即已設之寥寥數處亦祗能保其範圍内之治安如謂帆船駐泊之地亦能遙爲控制斷無是理等說敝會查果如蔡永祥等所言則保護航商之策應從擴充警額添設師船扼要屯駐常川梭巡入手而决非空設航政局所能有濟航政局每處僅三數局員七八局丁是否能以水爲家追隨帆船之後逐叚保護質諸爲該局辯護者恐撫衷自問亦將啞然失笑矣（二）謂縣知事處理民刑猶且時虞積壓安得餘暇顧及水而又稱行政司法衙署任何案件總有固定程序斷無因係航民事件遂能隨到隨辦等語敝會查蔡永祥等之爲此言於航政局之章程組織似全未分曉該局對於航業上之行政司法事件並無直接處理之權限依據定章第五條仍須隨時轉陳地方官廳查究核辦原電所謂無暇顧及水面所謂不能隨到隨辦試問有航政局以後與無航政局以前其間有何區别且因此適多一航政局承轉之週折以及扣抽旗照費之負担而已商人所疾首痛心者在此而蔡永祥等反詡詡然自謂得計誠不知其用意安在（三）謂航政局革除私費歸併繁捐則每船所繳之照費最多不過十元費其取輕人之恒情等語敝會查保護航商革除規費係國家應盡之天職斷無以此爲交换之具另收所謂手續費化私爲公係君主時代搜括之故智稍明治體當知其謬至歸併繁捐一層則各地方向有之船捐或經由釐局徴收解交省庫或即爲市政公益捐之一種由當地留用而要皆各有指定之開支斷無可以减輕歸併之事至於該局所收旗照費則一經規定便列歲收而自此非法之陋規遂變爲省庫確定之預算本會前函所謂附骨之疽永無已時者以此蔡永祥等旣知五縣重重捐欵血汗錢文剝削殆盡則不應墮入官廳彀中徒增額外之負擔也明矣綜核以上所述各節則此事倡議請願者之情形如彼而實際之利弊又如此擬請貴會尊重全省民意將省署咨交航政局原案勿予追認爲荷此致江蘇省議會會長宋漢章（假）副會長方積蕃 
[文監師路商聯會致財廳電]  
反對紙烟特捐 
　　文監師路商聯會昨電財政廳反對徴收紙烟特捐電云江蘇財政廳廳長鈞鑒紙烟特捐令下商情駭愕丁此時局蜩螗商業凋敝之秋允宜輕徴减稅以恤商困今不爲商等營業前途計對於紙烟營業又從而加以重値敲脂剝髓惟恐不及横徴暴歛商何以堪業經本路紙烟業商集會議决特捐誓不承認伏秘收回成命以恤商艱否則祗有相率罷業作最後之奮鬭上海文監師路工商聯合會叩感印 
[市議會選出總董與董事]  
　　姚文枬當選爲總董姚曾綬當選爲董事上海市議事會於前日下午五時開選舉會補選總董董事各一人沈知事委第三科科長錢遜齋蒞席監察是日到會議員三十人由議長賣豐臻主席用記名單記法投票選舉第一次投票舉總董一人第二次投票舉董事一人選舉結果姚文枬得二十九票當選爲總董姚　綬得二十三票當選爲董事已呈請縣長委任矣選畢後主席聲明下次之冬季議事期照市議會規章定十一月中最末之星期一起即十一月二十六日開會各議員有議案及意見須於十一月十日以前交到云鐘鳴八時有半振鈴散會當選出姚文枬爲總董時有以姚爲國會議員可否選爲市總董之疑問主席聲明曰國會議員之資格至雙十節爲止北京通過延長任期實係非法姚文枬氏本人亦早不承認爲國會議員矣當選爲市總董固不生問題也旣散會會中備有晚膳各議員共聚一堂以進餐至九時外始各盡歡而散 
[雲南總商會反對護路辦法]  
已另電北京否認 
　　總商會昨接雲南總商會代電云上海總商會鑒歌電悉臨城案發生後駐京各國公使有設護路行政局以外國人爲監督並設外國監察員外國會計員等條之提議如果成爲事實則中國鐵路範圍内之警政財政盡握於外人之手主權盡失不亡何待此等侵略主義對於戰敗積弱之國亦尙不可乃竟横施於我中國蔑視公理直若無人事關國脈利害切膚我國四萬萬同胞豈能箝口緘默而不力爭乎除電達部院表示否認據理力爭外謹此電復伏維察鑒雲南總商會文印 
[四川旅滬同鄉會開會紀]  
懲戒議員整顿務 
　　四川旅滬同鄉會昨日下午三時爲討論對付賄選議員開會公推李晴帆主席先由韋見凡報告賄選告成舉國反對報紙所載日有數起本非吾川人特别主張惟吾川數年來戰亂綿亘受北兵之禍最深且以地處僻遠消息不靈自宜將吾人意旨電達本省當局予投票議員以懲創至電文上次經已擬就原文具見報載如大衆一無異議即可發出主席諮詢大衆均無異議次提出整頓會務問題當决定組織整理會推舉吳山郭步陶李晴帆吳甘泉王漢章李岷江樂愛人謝持韋見凡馬乙棠劉安欽王湘岑何席珍等爲幹事定本星期日再開幹事會商議一切云 
[航業要訊彙報]  
　　東洋汽船公司之高麗丸上次由滬赴日九月一日船抵横濱適遇日本發生大地震當時船在横濱便不能開赴美國即留在日本以作救護震災之用輪中所裝之中國運美貨及上海乘該輪至美之旅客亦皆在船内守候至十日以後高麗丸因留災地應用决計不再往美故將上海運美之貨客一律改轉他輪前往該船則至九月二十五號止始將救護震災之責卸除惟其船身在横濱港内曾與他船互撞首尾悉皆受傷且將上海運美貨之提單並其他之公件遺失現該輪已入廠修理百遺失之提單等等則電滬補給今擬修竣後由日逕往香港至十一月八號來申赴美核計日期適停一班營業上之損失頗覺不資也 
　　花旗輪船公司之批亞士總統號此次由舊金山來華應於日昨到申及至船抵吳淞口時因招商局中北兩棧均無空地不能泊停故臨時命該輪停止進口改於本日駛入浦江 
　　明日法國郵船公司之安奇司號出口上海有留學德國之學生趙伯顔王恭睦沈松柏楊鍾健徐明琨等五人同赴里昂而該輪之出口貨則有湖絲及絲頭一千四百件苶葉二千件云 
　　日本久留米各學校組織之視察團專考查中國南部各處之敎育狀况現已事畢歸國於昨乘近江丸離滬　　招商局得烟台分局電泰順輪到該埠後忽發大風不能起貨直至昨日（二十四號）風勢稍息該輪方卸去貨件開赴牛莊云 
　　英國駐滬兵艦麥立沙安昨日開赴威海衛一帶巡歷 
　　英國藍星公司經營遠東航業前已紀載本報昨日滬上代理處上海冰廠接該公司來電現藍星公司又派一新輪名杜力星號計一萬四百噸來華在此兩星期内船可到滬航線仍行中英班該輪兼有客位故可出售船票云 
　　尙有本埠新聞等轉入後頁 
 
 

Page 15

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *本埠新聞二 
[江灣上海兩處賽馬消息一束]  
江灣聖立治賽之有希望者上海大香檳票只剩一萬五千號 
　　此星期六之江灣第一百零三次遊戲賽與賽者共一百三十一匹計賽八次其第四次即爲江灣聖立治tbekiangwanstleger)然報名入是賽者只十一匹其中著名而有希望者有五一爲「卡班雷矮司」(capellaeyes)前名「卡班雷」爲天津良駒此次將爲海摩惟處羣所崎一爲「雪而佛司褒」（silverspur）此馬上春屬於强司東君現歸葉子衡君近時在江灣試練成績甚佳將爲小道勒斯君所騎一爲「聖孛雷司」(stblaise)爲白蘭君所騎前次在上海賽一哩四分之三時雖未得一位置然其馬固佳也一爲「騰司飛」danesfreld衆所知者或將爲司九君所騎一爲「破兒司帶」(polestar)近時風頭甚健成績亦佳仍爲派得生君所騎除此五者餘外不足道也但此五匹中當以「騰司飛」及「雪兒佛司褒」最有希望 
　　上海之聖立治賽報名者有二十二匹觀近日之試練以（考克亞特拿）及「哈佛司金」二馬最佳其勁敵當爲受培飛及「騰司飛」鹿死誰手尙未知也 
　　昨晨之化風較星期一爲甚故最後四分之一能跑三十二秒之内者只有三匹功夫最速者當推「地納鐵」及「惠鐵挪鐵一搖會」 
馬（sub-griffin）中一考克老意及「恩克而山梅」當有一二次可勝大香檳票近時每日約銷五千餘昨已售至三萬五千餘號星期六之前定當售罄其副號已着手預備云兹將昨晨試練成績錄如左 
　　馬名騎者四分之一之時間半哩之时間四分之本之時間一哩之一哩四分之時間一之時間最後四分之一 
海老鷹Ｈalloween馬夫四二·二　一·二三　一·五九·一　二三三　三三·四 
平時benz馬夫三七·三　一·一三　一·四七·三　二·一九·二　二·五二　三二·三 
歐白Erb馬夫三七·三　一·一二·四　一·四七·四　二·二一·二　二三·三 
聖友白Sjhubert馬夫 
惠鐵挪鐵Whiteknigbt馬辣三五·二　一·0八·四　一·四二·一　三二 
考克老意Coogaulois馬夫四四·一　一·二四·四　一·五九·二　二·三二·一　三二·四 
立剖白立蘭Republicland小道勒斯三六·四　一·一三·四　一·四九·三　二·五九　三五 
羅馬滿林Ronanmerlin海而三六·一　一·一一　一·四五·二　二·一六·四　三一·二 
隊色司本司Dayofsuspense白里納三七·四　一·四一·四　三四 
唐密能蘭Doninionland小道勒斯三九·四　一·一七　一·五二·四　二·二七·二　三·0二·二　三五 
羅馬派落Romanparrot海而三六　一·一一·一　一·四四·四　二·一八·四　三四 
雪佛拉銀Silverlinirng糯而三四·四　一·一一·一　一·四六　三四·四 
富而好施FuilHouse糯而三九　一·一三·三　一·四六·四　二·一八·四　三二 
羅馬立剖白立RonanRepnblic海而一·四五　二·一六·三　三一·三　 
聖喬治StGeorge白蘭三八·四　一·一三·三　一·四七·二　二·二0　三二·三 
恩派亞蘭Rnpireland小道勒斯三八·四　一·一六　一·五二　二·二八·二　三·0四 
恩克兒山梅UncieSammy糯而四0·四　一·二0·三一·五八　二·三二·四　三四·四 
亞而皮兒OldBill白里納三七·二　一·一二·三　一·四七·四　二·二一·四　二·五五·三　三三·四 
哈佛司金HarvestKing海而三九　一·一八　一·五五·四　二·二七　三一·一 
楊皮而Youngbill白克而三七·三　一·一二　一·四五·二　三三·二 
利利夫Relief馬夫三六·二　一·一二·一　一·四九·三　三七·二　 
隊色百辣司DayofSurprise白里納三九　一·一六·一　一·五四·三　二·二五·三　二·五九·三　三四 
南申納立司Nationalist糯而三八·四　一·一六·一　一·五二·二　二·二八·四　三·0一　三二·一 
華脫司米鐵Watersmeet馬夫四二·二　一·二四　二·0四　二·三七·　三三·四 
克司密司改夫ChristmasGift糯而三七·二　一·一四·二一·四六　二·一九·二　三三·二 
楊軋雷YoungGrey糯而四二　二·三0·二　三·0五·二　三五 
地納鐵TheKnut蒙一一一　一·四0·四　二·一三　三二·一 
王特辣Wanderer惟大三0　　一·0二·二　三二·二 
米有附號者在裡圈泥地試練 
[核准補選縣議員之布告]  
　　上海縣公署昨發布告云爲布告事案奉省長通令民國元二年間全省縣市鄉各級自治一律恢復等因遵經分函縣議事會曁各市鄉經董查照旋因縣議事會議員原額三十七人現已辭職者四人病故者十三人共出缺者十七人按照縣制第十四條之規定應即照章補選業經出示公布在案嗣准上海縣議事會函開參事員奉省令應作出缺論抄送武進原案請補選縣議員七人等語當因上海縣參事員現已缺額二人應否先由縣議會互選足額抑照現有參事員五人補選電奉省長銑電開查該縣議事會現係缺額二十二人應即照數補選俟定足額開會後再互選參事員二人及候補參事員七人仰即遵照等因奉此除分行外合行出示布告仰各該選舉區公民一體知悉特此布告計開「各選舉區及應補選縣議員額數」上海市六名閘北一各蒲淞市二名引翔港鄉一名漕河涇鄉一名塘灣鄉一名北橋鄉一名顓橋鄉一名馬橋鄉一名閔行鄉二名陳行鄉一名高行鄉二名法華鄉一名三林鄉一名「縣議員補選日期」民國十二年十二月十二日（即夏曆十一月初五日） 
[萬國商團全團年賽槍總揭曉]  
　　第一爲塜崎正敏第二陳如松第三王衍慶本埠萬國商團每年例有總比賽一次本年總賽期定本月十三十四爲ＡＢ班比賽二十二十一爲ＣＤ班比賽其結果華員陳如松及日員塜崎正敏計總分數各射二百七十三分爲全團冠惟該兩員均在同等分數於分别奬彩殊屬爲難嗣經賽槍董事議决於二十二日下午三時在五百碼墩再各賽三槍不料結核分數又無高下及最後再賽一槍陳如松得三分塜崎正敏得四分於是總賽以塜崎正敏爲第一陳如松爲第二王衍慶二百五十五分爲第三其第五種比賽陳如松四十八分爲第一應得屠魯門杯云兹將華隊得奬各員及婦女彩列下 
　　分班彩Ａ班陳如松第二王衍慶第三干庭輝第八李玉書第九Ｄ班翁樂之第四第一種比賽Ａ班陳如松第二干庭輝第六朱壽林第七李玉書第八Ｄ班顧晋康第三鄺福龍第四第二種比賽Ａ班王衍慶第一方液仙第七楊仲綽第八李玉書第十二Ｂ班張義聲第四第三種比賽Ａ班朱壽林第五陳文龍第十一李玉書第十二Ｄ班顧晋康第二第四種比賽Ａ班王衍慶第二干庭輝第四陳如松第五Ｄ班翁樂之第一馬伯樂第二顧晋康第三第五種比賽Ａ班陳如松第一王衍慶十一Ｂ班錢理瀛第二Ｃ班王瑞甫第二Ｄ班翁樂之第一慰勉奬Ｄ班徐虎得獎婦女彩共三十一奬華人得奬共六人胡娟娟女士得第八奬周智卿夫人得第十三奬童海林夫人得第十九奬劉慕貞女士得第二十二奬李桐年夫人得第二十七奬徐月娥女士得第十九奬此外尙宥各種隊比賽於二十七二十八十一月三日四日比賽後再行揭曉云 
[横沙洋面查獲盜船續誌]  
　　吳淞水警四區兩巡船於夏歷本月初九日在横沙洋面查獲黄永興柴爿船内伏藏海盜九名并有槍械業已拘禁曾誌本報昨日趙廳長派司法科員王某到淞督同宣代區長與張稽查等將各盜提審略詰情形見盜係屬台籍形容憔悴尙有數人隨帶烟具嗜好甚深聞匪供兇器由台州盜首黄某發給是日在洋面駕小划船兩艘渡登黄永興船不認搶刼旋經王司法科員錄供命警仍押拘留所俟返廳報告後再行核辦 
[女職業中學學生來滬參觀]  
　　昨日下午五時曾來本館參觀各部蘇州學士街之江蘇私立女子職業中學商科四年級學生將於本年畢業故於畢業以前來滬參觀各商業機關及公司銀行等藉資考察前日（二十二日）該校學生十一人由敎員率領抵滬昨日上午至證劵交易所永安人壽保險公司上海銀行中國銀行等參觀下午五時由該校校董黄竹銘及商務印書館交際部幹事朱慰元率領蒞臨本館參觀當由本館職員招待引導至編輯室藏書室製版部排字房澆字房以及機器房等一一參觀直至六時始興辭而去聞該校學生今日尙須至上海銀行分行女青年會總商會以及先施永安兩公司等處參觀又該校美術科參觀團學生二十四人亦於昨日到滬下午曾往徐家匯孤兒院即晚乘輪赴南通參觀各處美術學校並聞該校校董黄君竹銘除導領學校參觀外又兼江蘇敎實聯合會特派調查滬海道實業專員今日將赴川沙南匯奉賢等處調查學校實業云 
[鹽務稽核所會辦南下改期]  
　　鹽務署十九日函京奉路津浦路局云鹽務稽核總所會辦洋員韋禮敦原定十月二十日下午三時二十五分乘津浦特别快車由京前赴上海現據韋會辦通知此次赴滬原約英國公使同行兹因事改期南下所有是日預備上項大包車改由英國公使乘坐請轉飭各路遵照辦理云 
[公共工部局總董代理有人]  
　　公共租界工部局總董西姆士氏辭職回國後現已由議董推舉費信惇氏代之 
[工部局報告摘錄]  
　　工部局報告云自十一月十二日起至電車換軌工竣日止南京路自山西路口至浙江路口一叚照下列辦法限制車輛行駛（甲）自夜午至晨間七時止各項車輛禁止向西行駛（乙）自晨間七時至夜午止除汽車外各項車輛禁止向西行駛 
　　該局前以塌車狹輪殊易損路議定車輪闊三時或三時以外者减收車捐以資鼓舞實行以來頗見成效查一九二一年五月報告老式狹輸車輛尙有一六○九輛是年十二月减爲一三三八輛今年六月一日修訂捐照章程改月捐爲季捐凡車輪闊三時或三時以上者每季捐銀六兩其不滿三時者捐銀九兩實行以後結果更爲滿意本月四日捐照報告所發老式車輛捐照僅一二七張而新式車輛捐照則爲二一○九輛云 
[美杜副領事辭職]  
　　大陸報云昨聞本埠美總領事署内副領事杜爾士氏業已辭職俟明年二月一日交卸後即挈夫人回美息影家園云 
[陶迪氏述日本絲市之近狀]  
　　大陸報云美國生絲檢騐公司陶迪氏自聞日本震災消息即往調查絲市情形留東月許業於昨日乘格蘭德總統船回滬據測日本絲市前途横濱仍將爲最大之出口集中地但神户至少亦能分得一部份目下生絲出口尙多雖遠不如往日之盛然每次赴美輪船輙載二千至二千五百包不等該業恢復甚速料下次約克遜總統號往美所載當可較多上星期絲價普通每擔日金二千三百元至二千四百元但有看低之勢俾與紐約絲價調和現因生絲取引所猶未開市業絲者無集合地議定市價故絲價仍高低不齊陶氏自横濱下船時該埠西人甚少但續有前往者料其開始重建之期當亦不遠目下正在建築臨時房屋以資棲止日商意見多稱日本大商行或將設總行於東京而設分行於横濱云 
[死罪印人减處無期徒刑]  
　　文滙報云頃悉日前英按察使署判處死刑之印人霍新氏業由英公使麻克類爵士特令减處無期徒刑終身監禁罰作苦工云 
[電車搭客觸電致病判賠損失]  
　　文匯報云俄人羅曼諾夫氏因在電車觸電致病灼傷衣服具控公共租界電車公司要求賠償損失三千兩一案今日由英按察使湯納爵士宣布判决書着電車公司賠償原告損失六百兩並付堂費云 
[凱雷氏私販軍火案之昨聞]  
　　大晚報云辦理凱雷氏私販軍火案之胡薩檢事及被告律師樊克令因事不克赴京現擬將案中應詢各項開單寄由美公使署轉送杜總司令俟杜氏逐項作答後照樣轉寄按署該案將於下星期一或星期二開庭辯論料杜氏覆文届時當可寄到至凱氏現仍保釋在外所有換保一層一案業於星期一辦妥餘亦擔保於日内覓具新保云 
[務本女校開校紀念日之儀式]  
　　西門黄家闕路務本女校自創辦以來已二十二週昨日爲該校開校紀念日上午十時舉行紀念儀式首由校長張懷之女士報告略謂本校同學日增原有校舍已虞不敷希望今後設法擴充云云次由職員吳蘧李靖瀾講演寓莊於諧歡聲雷動下午由舊制中學科二三四年級學生表演新劇校友及女賓到者甚衆該校自本年改辦新學制後現有中學六級小學六級學生共六百餘人二年後尙擬添辦高級中學以宏造就云 
[安南路恒豐盛米店被刼]  
　　公共租界安南路恒豐盛米店於昨晚七時餘突來盜匪三名一盜在外把風二盜入内袖出手槍嚇禁店夥聲張當將該米店賬櫃内現洋鈔票角子共洋一百數十元刦取呼嘯而去事後經由事主開明失單投報該管捕房當由捕頭飭派中西包探前往出事地點查看一過並詢明各盜面貎口音知照各捕房一體協緝務獲解辦云 
[滬北六路商聯會聯席會紀]  
致函温州同鄉會請議對日方法 
　　甘肅路德興坊滬北六路商聯會昨日下午七時開評幹聯席會議議案如下（一）温虑僑民被日人無故慘殺議决函請温州同鄉會立即召集各法團開聯席會議詳細討論通力合作爲外交之後盾二選舉出席總聯合會議黄二人結果顧九如陸文韶當選㈢修改會章當推定成變春顧九如胡國光三君爲起草員兹錄其致温州旅滬同鄉會一函於後連日讀報載温處回國災僑泣告全國父老書等不勝駭異義憤塡膺敝會特於昨日下午七時召集緊急會議討論對付辦法僉謂此次東京地震所遭天災與我僑民何咎竟敢施以毒手慘殺僑胞吾國對於日災則極盡恤鄰之誼而日人報施竟若是其酷人道何在公理何存如不嚴重交涉何以對地下之僑胞息國民之公憤决請貴貴發起召集各法團體聯席會議詳細討論嚴懲交涉暗償損失通力合作爲外交後盾不達目的誓不干休合亟函逹台端務希採納示復云云 
[虹口六路商聯會職員會紀]  
　　反對賄選總統提倡尊重國旗虹口六路商界聯合會昨日開第一届新職員會議决各案如下（一）發表宣言否認賄選總統曹錕案僉謂軍閥總統與民治精神背道而馳况曹氏搜括民膏賄買議員謄笑萬邦貽羞中外我清白商人誓不承認公决通告各界（二）正會長張競民來函辭職案結果咸主挽留（三）唐選青來函請力爭日人慘殺僑胞案議决咨總會請通電國人力爭（四）提倡尊重國旗案由朱保羅君伸述會長意見略謂國旗乃一國之表幟凡屬國民咸宜家置一面上海爲中外觀瞻所繫尊重國旗尤屬重要乃我商人多不注意及此即遇慶興令節亦有不懸旗標慶者揆諸先覺覺後覺之義實有提倡之必要議决先與各商店洽商勸令購備後再議（五）議定職員拍照聚餐日爲本月二十五日星期六午後云 
[百老滙路商聯會開會紀]  
　　昨日（二十四日）下午五時百老滙路商界聯合會開緊要會議議决各案列下（一）討論總聯合會出席議董議决公推許廷佐李澤源爲代表（二）本會預備選舉手續議决公推許廷佐李澤源鄭兆熊周紀發鍾夑璋五君分往本路各商户接洽（三）本會對於調查本路五金各號公舉周紀發擔認備一公函託許廷佐君與周君接洽云議畢散會 
[友華銀行滙市報告]  
　　昨日友華銀行匯市報告云二十三日倫敦大條銀價近期縮五六二五遠期一八七五紐約銀價跌至六角三分六二五倫敦紐約間滙價爲四元四角九分三七五今日此間滙價掛牌英鎊縮爲三先令零七五美金縮至六十八元七角五分日金升爲七十一兩七錢五分餘亦隨以俱動開盤時市况有見平之勢旣乃轉爲稳定通常英鎊售價十月份三先令一便士二五十一月份三先令一便士一八七五十二月份三先令一便士一二五美金售價近遠期均六十九元七角五分至收盤時英鎊售價較長零六二五美金售價長出一角二分半日金售價近遠期均六十九兩八錢七分半購價爲六十九兩七錢五分銀行匯票定價英鎊三先令一便士七五美金七十一元五角佛郎一二三零枚昨日倫敦銀市印度中國美洲均售出收盤時市况不定紐約市况穩定 
[上海商業市况彙錄]  
金融 
　　昨日銀幣早市之價爲七錢二分二厘二毫半午市收盤爲七錢二分二釐三毫七忽半較上日漲一毫二忽半交通銀行由杭州運來洋十二萬元中國由杭州運來洋二十萬元交通裝去蘇州洋五萬元各錢莊裝往天津洋三十萬元又裝往蘇州洋十五萬元又裝往夏門洋二十萬元中國銀行售出洋四十萬元價七錢二分二厘二五至七錢二分二厘三七五 
　　銀拆早市息價二錢五分午市收盤價二錢二分比較上日小六分中國裝往南京現銀八萬兩 
　　昨晚止各銀行查倉庫存現銀二千四百四十七萬現洋二千八百六十八萬元大條無各莊存銀一百八十萬兩現洋五百五十五萬元 
公債票 
　　昨（二十四日）各種公債票價多趨漲高金融公債現貨千元票開盤六十四元另五分嗣後節節向上收盤高至六十五元比前日改長一元十月期初時成交價常在六十四元一角半至六十四元四角之間其後賣户較减市而穩固最高價到過六十四元九角五分收盤雖回縮一角比前日已提高半元十一月期結果比前日大四角收盤價爲六十五元一角五分整六現貨交易雖鮮而市價堅定收盤五十元另六角計漲五角五分十月期進出兩少市面和平收盤五十元另五角計漲三角五分十一月期全市成交行情常盤旋於五十元另八九角左右收盤五十元另九角半計高二角償還八釐買賣相等市價毫無重要上落收盤十六元六角半比前日只縮小五分七年長期四十五元三角整理七厘五十三元八角五年大票計五十四元半市價尙稱平定惟受主寥寥故無所做開云云 
國内滙兌 
　　昨（二十四日）國内滙兌據上海銀行公會報告各埠滙價變化甚少其中祗京津銀匯比前日改大一兩五錢餘滙各漲一元七角五分北京公法價爲一千另五十二兩銀元爲一千另十一元七角半天津行化爲一千另六十兩銀元價掛一千另十元另七角五分漢口洋例價計一千另二十八兩比前日跌落二錢五分銀元同降二角半價爲一千另十一元七角五分濟青兩埠又無電來此間滙往之欵其貼水完全遵照昨日行情此外各處市價俱無改變金市與匯價 
　　昨日星期三大條銀來電近其回縮五六二五遠明縮三七五十一月份標金開盤較上日好起七錢計爲三百三十七兩八錢未開先令爲三百三十七兩四錢先令揭曉亦縮二五餘有印匯小二羅比半法滙小十五法郎美滙小半元東匯大半分荷滙小一盾新滙大半分標金高至三百三十七兩九錢爲金市之最高價後即回跌至三百三十七兩二錢各滙市况因先令掛小故亦較上日爲疲銀行賣出十二月份先令價三先令一辦士○六二五買進三先令一辦士一二五又賣出十二月份美滙價六十九元七五買進六十九元八七五又賣出十二月份東滙價七錢買進六錢六九分八七五斯時標金乃回好至三百三十七兩七錢嗣後市况稍平故標金又跌至三百三十七兩一錢後乃回升至三百三十七兩四錢後爲三百三十七兩三錢收盤午後標金開盤三百三十七兩三錢先令因値星期三故午後例無市面惟暗盤交易略有價較上午亦稍硬銀行賣進十二月份爲三先令一辦士二五故標金乃跌至三百三十六兩六錢後最小跌至三百三十六兩四錢收盤計全市最高低相差爲一兩五錢其收盤價與上日收盤則小去七錢云 
[養蜂公司昨日開幕]  
　　昨日愛多亞路華釋之養蜂公司開幕齊督軍韓省長何護軍使均有題贈中西各界往麥觀者甚衆該公司　我國從來未有之新實業前途發遠大可期也 
[勛記呢羢洋貨減價訊]  
　　北石路香粉弄口勛記夏布莊自兼售洋貨以來營業更爲發達近該莊爲推廣洋貨營業起見於曆舊九月十五日起將呢羢嗶嘰等各項洋貨减價一月昨日爲减價之第一天聞售出貨物甚多云 
[紙業公會改選揭曉]  
　　上海紙業公會昨日下午舉行複選職員公推董事劉敏齋爲臨時主席開票結果當選者正會長沃晋甫副會長兪志青李靄東評議長朱肖琴評議員徐誠孝林修良何德初胡鋌柏邱啓棠劉彤雲李文翰張麗雲幹事長張佩珍幹事員陳林才陳琴生孫傳雄王顯章司庫員余誠彩邵培蔭審查長陳迪民審查員封孟侯馮溢源馮少山毛純卿書記長丁瑞梀書記員魏炳榮劉顯棠　 
[童子迷路留養待領]  
　　四區四分所巡官王耀臣前日在曹家渡查見迷路童子殷森炳一名解經李署員訊問之下據供家住丹陽黄處鎭查花村年十五嵗因家貧隨人來滬僅有兩天在某紗廠做工云云奉諭解科送兹善團留養 
[汽車肇禍併紀]  
　　江北人陳超昨日下午三時許在北京路行走被汽車撞倒腿足受傷經老巡捕房一千三百二十一號華捕到來抄錄汽車號碼另雇車送受傷人往仁濟醫院醫治一面歸報捕頭候示又有九百零三號汽車於昨日下午四時駛經百老滙路華記路口撞倒女子陳翠娥頭背等處受傷由虹口捕房一百八十五號印捕到來將汽車扣留押令載送受傷人往廣仁醫院醫治旋即帶該汽車夫入捕房請究 
[堆米袋壓死人命之請驗]  
　　二十四保十六圖地保朱惠生於昨日午後投上海地檢廳報稱浦東塘橋三官堂附近有張玉山所開元裕西號油米槽坊店雇用寗波鎭海人張永春爲夥今日午刻張在店因堆儲米麵各貨不愼各袋頓時傾倒將張壓於底下致受重傷店中各夥意欲救出送醫不料張永春傷及要害立時氣絶而死查張現年四十一歲雖有家屬均在鎭海原籍且張玉山亦因事離滬不在店中所以此事乏人主持地保因事關人命報告警署令飭來案報請相騐車檢察長諭候派員往騐 
[嚇詐顧無爲之攔獲]  
　　張和尙華榮生張阿桂楊阿香於前晚六時與在逃一人同至西藏路四百九十九號門牌在大世界演文明戲之顧無爲家内嚇詐經顧狂吹警笛張等紛紛跳窗逃出當經三百十六號印捕與包探嚴阿慶查見將張等四人攔獲一併帶入捕房昨晨解至公共公廨第一刑庭即據中西包探上堂陳述前情並據原告投訴與被告等均不相識來家嚇詐情形經關讞員核供商之英麥副領事判被告等押候展期七天解訊 
[函控招搖撞騙之批示]  
　　法會審公廨正會審官聶榕卿君於日前接得郵遞信函一封係王文啓具在謂被邱志明騙取洋銀等情兹由聶讞員批示云批王文啓郵稟察閱該民郵寄信件内叙邱志明招搖撞騙各節如果屬實自應澈究惟來函並未聲明住址無從傳訊如果該民等有被騙情事着即正式具訴聽候訊奪可也 
[桃源里动案盜匪之判罪]  
　　倍開爾路桃源里同生泰烟烟紙店被盜匪搶刦後山滙山捕房探沈禹舟陳儒海拿獲李凎章（即淦章）蔣天喜蔡寳根三名解由公共公廨諭令押候訊究已誌本報昨晨李襄讞會同英韋副領事升座第二刑庭提審首由中西包探將捕房所錄口供單呈案謂李等已在捕房供認繼由該店主葉節泮與學徒葉再成上堂証明本月十一號夜被盜搶刦情形謂富時係李袖出手槍向伊等恐嚇致被刦去大洋九元小洋六十角銅元七百三十一枚香烟二十餘包蔣蔡兩人是否在塲而貎辨認不清云云質之李供係由在逃之小劃邀往該店搶刦所執手槍係屬假的蔣蔡兩人並不在塲彼等對於此案實無關係等語而蔣蔡亦皆稱不敢爲盜中西官核供磋商之下以蔡無干着即開番蔣係無業游民逐出租界李强盜罪已成立華官以公堂無科刑五年以上之權故判李監禁西牢五年期滿帶堂再核而陪審英領則判李押十年云 
[控侵佔欵項案請求重審不准]  
　　禮查西飯店京貨部司賬王祖元前因侵佔賬欵七百二十元被控由公共公廨訊實判决監禁西牢二年在案兹王之家屬不服爲延律師於昨投廨提出不服理由要求撤銷原判重審中西官磋商之下以案經証明定讞未便再容翻異將該律師之請求當庭却下宣諭仍照原判執行 
[拘獲古拔路刦案盜匪]  
　　法捕房偵探督察員黄金榮特别機關探目任水揚潘瑞福包探吳炳泉李耀龍黄芝芳等偵得盜匪顧某等三人曾於上月間先後持械至法新租界古拔路喇格納路等處之烟紙店内搶刦洋銀等物後匿居英租界地方故於前日稟明西探同至英捕房協同中西包探至匿跡之處將顧等三盜及關係人共計九名一併拘獲帶回法捕房管押於昨日解送法公堂請侒先由西探上堂稟稱此案手續尙未完備請求展期再訊聶讞員商之法副領事葛君判一併還押聽候展期再訊 
[郵務員舞弊之拘究]  
　　上海郵政總局郵務長希樂思查悉高昌廟郵務支局長沈旦初有串同員司郵差假用閔行郵局圖章私行遞寄包裏舞弊情事破壞垂政定章亟應澈底查究特於昨日函致高昌廟警區許巡官並派委委人親至該區要求拘捕當山許巡官照准立派長警協同來員偕赴該郵局將沈旦初逮捕解送淞滬二區警察總署以案關司法當即轉解上海地方檢察廳訊辦 
[南車站失竊白紡綢案之破獲]  
　　滬南火車站前因失竊由南星站運滬之白紡綢二十六疋迭經飭緝未獲昨由南站鐵路警局揚巡官緝獲此案竊賊周四一名訊據共出同黨多名當飭偵探分别查緝務獲併案嚴辦 
[認股未繳控追損失]  
　　唐維生昨延遠商律師代表投法公堂控稱原告前與嚴汝霖語星耀合開大新公司共計資本十萬該公司雖未開辦而事實上已經成立嚴汝霖個人認五萬由原告招得兪星耀認三萬原告自認二萬當由原告主張先交九千兩爲開辦費將銀存在益昌莊公司中由嚴汝霖派來四人辦事詎爲日未久被告嚴汝霖即至錢莊止付洋銀嗣原告又向别處招得股份一萬數千元而被告方面延不交欵向論置之不理是以不能開辦故此投案請求准予派人清理究受損失若干應歸被告負擔等語中西員判退去聽候覆訊再核 
[婦人途遇逃女]  
　　新民路八號門牌婦人張王氏之女張鳳寳（即王張氏）自夫故後即反母家同居去年八月初十日鳳寳私奔逃逸張王氏報告警署　並救濟會請求查緝事閱年餘杳無影響前日張王氏出外買物中途見其與蔡阿金偕行聲言同往醫院醫目張王氏即將男女扭送警署據蔡供稱江灣人鳳寳前有馬德寳領來價賣與民爲妻等語奉諭飭將男婦暫押候示昨晨由救濟會偵探將馬拿獲送署奉諭併解警察廳下午移送地檢廳訊辦 
[公共公廨訊案彙錄]  
　　昨日公共公廨訊理之華洋民事訟案併誌如下「原告屬於美商者一㈠利達洋行延海德禮律師訴萬國印刷所欠貨欵案結果被告飭傳無着應准原告請求即時判决着被告償還銀二百九十六兩八錢又洋三百三十八元八角六分並負擔堂費㈡利達洋行延海德禮律師訴上海儀器公司欠貨欵案結果兩造業經和解應予註銷㈢滙大洋行延許理律師訴福泰號周泰山等欠貨欵及損失案被告延海德禮律師辯護因原告不願將本案進行結果准予撤銷㈣美盛公司延許理律師訴陳子政等欠銀案被告已將所訴一千七百餘兩償還結果被告願付欵完案應予照准㈤愼昌洋行訴哈華電器公司孫佩卿欠貨欵案結果被告應償還原告洋二千零七十八元四角八分並自十一月二十日起至執行日止長年七釐利息㈥大洲貿易公司訴永利輪船公司定售樟腦不交請追損失案判决後被告不服聲請復審而臨訊又不到案結果限被告三天内自行投案聲明請求復訊理由倘再不到即照前判執行㈦愛爾白訴海登欠草帽價洋案結果限被告七天内清償並負擔堂費兩元遠干提究「兩造皆係華人者」㈠范連生延佑尼干帮辦施乃德律師訴萬惠生抵押方單不贖案被告不到結果准登報傳達㈡中央印刷公司延施秘德律師訴老九章綢緞莊因修理房屋將原告玻璃棚擊破請追損失案雙方已在外和解結果註銷㈢婦人劃周氏延高露玲律師聲請給諭執管其故夫劉雲琢甫遣産案江蘇銀行等延羅傑律師到堂請求准將受抵劉雲甫之乾繭變賣並稱該繭係震紀公司所有震紀尙有請求云云結果准江蘇銀行衡豐銀號將本案受抵押之乾繭最高價目自行變賣其賣得價欵除抵押本利外若有餘欵繳存本廨核奪並應通知劉周氏至震記公司之請求改期兩禮拜兩造互商辦理否則與請求管理遺産案一併訊理㈣閘北救火會代表葉沛霖延朱斯芾律師訴採昌協記機器廠由莊志豐唐和章擔保承造救火汽車一輙不能使用請追定洋及損失案結果被告抗傳不到原告呈出合同及各種收據本廨認爲可信應判令被告償還原告洋二千六百四十二元五角並堂費飭被告到案交保㈤賀圭慶訴徐伯勳何志梅陳瑞德屠金林不將應攤立興公記輪船公司股欵交付案被告延婁敦律師提出反訴反對原告請求缺席判决結果被告等旣已辯訴應將聲請缺席判决駁回聽候訂期訊理㈥薜培良延樊克令律師訴顧同裕划欵糾葛案結果被告應償還原告洋五千四百元并自民國十年十月一日起至執行日止長年八釐利息堂費歸被告負　被告限三天交保㈦張仰廉訴張鳳翎不還方單案結果被告避匿不到原告呈堂之証據認爲確鑿可信應准即時判决着被告將該項田單即日交付並負擔堂費㈧金韓氏聲請給諭執管遺産案結果登報期滿無人反對准給諭執管遺産 
[誌謝]  
　　昨承大東書局惠贈第三卷第三號「半月」一册又銀行周報社惠贈第三二一號「銀行週報」一册又商務印書館贈第十卷十號「學生雜誌」及第四一九號「英語週刋」各一册誌此併謝 
來函 
[羅傑律師來函]  
　　本館昨接羅傑律師西文來函譯錄如下略謂上月二十九日貴報所載鄭鑑之致總商會函述搜查晋康同益兩典情形殊多誣衊之處本月二日會審公廨審問該案時捕房供述搜杳情形業經証明該函所言多係虚構兹將是日審問情形及問官堂諭補錄於下以昭眞相「羅傑」稱九月二十日鄙律師會同探捕奉諭單搜查北海路雲南路轉角晋康典及鄭寳泰票號抄出賬薄及鐵石若干事後兩店主人鄭鑑之具函總商會多所揑報該函曾刋載時報並譯登本日字林西報今日將由捕房陳述當時搜查情形實屬正當合法鄭君固欲淆亂事實但鄙律師則謂鄭君乃係串同騙取鑽石之掮客而得事主鑽石者現本案猶在審理之中而有此種信函出現披露報紙殊屬藐視公堂「西探漠特里氏」供証人於九月二十日搜查晋康興及鄭寳泰票號抄出鑽石一包今呈堂察閱當日查抄後即將鑽石帶回總巡捕房隨掣收條給予被告此項鑽石曾經事主檢驗被告典内亦派有代表隨同監視凡騐非事主之物當塲給還被告代表羅　氏起詰「答」稱証人等臨走時店内什物並不凌亂証人入典即向當事華人宣讀搜查諭單告以前來搜查鑽石此乃捕房通例到所稱隔壁票號内聲稱搜查烟土等語全屬謊言搜查諭單内載明兩店是日同時執行俱經抄出鑽石第二處内室有鐵箱兩只據稱係兩華人所有當令其人自行啓箱証人從事搜查羅傑律師未曾動手羅以事主代表律師資格前往並未做分内所不應爲之事當時連証人共有捕房西人三名華人三名「陪審領事諭稱」據捕房所述足証是日搜查乃係正當合法執行羅傑律師無可指摘之處函内所稱全屬虚妄云云 
 
 

Page 16

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *   
 
 

Page 17

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *本埠新聞三 
[江西磁器之廉售]  
　　民國路新北門西首一三二號熊記德懋祥磁號經理董君文卿專採江西名磁發售創設已届八載故擬於陰曆九月二十一日起舉行人週紀念新到各磁及歷年存貨一律廉價云 
[湘繡新到多種]  
　　三馬路盡錦重西首錦華麗湘綉莊前因長沙附近發生戰事總莊遂將各種綉品陸續運滬廉價發售已久近又運到各色被而帳帘甚夥所綉翖毛花哉均鮮艶雅觀値此涼秋各處婚嫁之事頗多該綉品甚合宜送禮之用云 
[絨線織物之添製]  
　　先施公司洋雜部近因天時漸寒各種絨綫織物各界應用者頗多特請本埠女工業織絨線者二百餘人專織造手工男裝西式毛衫女界西式外穿毛衫西式男女背心及時欵領巾等共計二十餘種式樣均取最近所通行者該部櫃上陳列頗多任客參觀選購云 
[元泰行昨日開幕]  
南京路議事廳對門元泰銀器五金行於昨日開幕陳列上等銀器及細工雕刻玻器千餘種五光十色精彩奪目定價亦廉其他保險銀箱滅火器具打字機印機新式算機及五金各物花色繁多昨日顧主賀客粉至杳來該行職員殷動如招待云 
 
[新開元泰銀器五金號貨櫉之一斑]  
[惠羅新到大批冬季貨]  
　　價値英金一百萬榜 
　　四川路惠羅公司向以專銷歐美日用貨品著名近又運到冬季用品數百種如上等昵絨布疋各種呢帽手套絨襪絲織肩巾以及其他婦女用品琳瑯滿目美不勝收據該公司云此次運到之貨品綜計價値英金一百萬磅至呢絨衣料細軟雜物皆陳列於該公司底層任人選購云 
[廣東襪廠之新貨]  
　　浙江路偷鷄橋南廣東襪廠自製襪字牌各種線襪新到雙線夾底線襪尤爲合時並到各種各全毛冷衫毛襪圍巾手套等多種價格甚廉云 
[太昌軸幛莊紀念廉價]  
　　三馬路太昌綢緞軸幛莊開設有年營業頗旺昨日三週紀念股東王延松兪寅生二君爲優待主顧起見將所出各種貨品開始實行廉價並製有贈品劵分贈各界以資紀念此劵適用於本月至年終爲止云 
[五洲冬令補品運到]  
　　華大寳利無腥魚肝油爲預防肺病咳嗽症之藥輸入中國銷行多年現該廠委托五洲藥房爲總經理到有新貨甚多向該藥房購買一瓶並有樣子一瓶附送云 
[出版界消息]  
　　國民對日外交大會所發行之「五九」月刋第三期須延至月底出版材料較前豐富云 
　　又皖籍國會議員所組織之「皖民月報」現第二第三兩期合訂業已出版該報純載與該省敎育實業等重要問題及改善該省一切制度之計劃與外省無關云 
　　牯嶺路勵志宣講團出版之「警鐘月刋」自第六期起式樣更新並增添内容第六期約十一月十號左右出版云 
[英國影片選舉會之結果]  
　　英國電影聯合會近集資七千金鎊借星期電影週刋作大規模之電影選舉凡一九二二年歐美所出新片可擇最佳十二片投票選舉該刋每週發行報數不下二百萬册之譜結果投票選舉者共達六百萬人兹將十二佳片及票數羅列如下 
片名票數 
（一）賴婚ＷayDowneast　　四七五·六四九票 
(二)孤雛Orphausofthestorm　四四七·四二八票 
（三）卓别林尋子遇仙記TheKid　四四六·二一六票 
（四）四騎客ThefourHorsemen　四三六·四七○票　 
（五）薛伯之后TheQueenofsbeba　四一五·二二○票 
（六）笑Smilibgthrough　三九四·二四二票 
（七）卓别林還債日payday　三四六·一一九票 
（八）山巔overthehill　三三四·九五○票 
（九）史魁伯得勝記squibswins　三一三·四八○票 
lhecalcattasweep　 
（十）離婚之票billofdivorcement　三一一·八五○票 
（十一）我兒MyBoy　二八七·一二四票 
（十二）老巢TbeOldnest　二八○·六一六票 
獲選之片不在情節之離奇實在演員藝術之精美攝演之清晣此項選舉純粹爲提倡電影事業起見並非含有嫉妒之意蓋使從事電影業者得以明悉社會觀衆心理劣者力求改良獲選者由此可益求自進母使下届選舉致遭名落孫山厥法至善而意至美也（鳳） 
[武俠及地震影片之演映]  
　　西門共和影戲院定下星期四起開映第一二集武俠長片「奪婦記」四本全部共計十四集分作二十八本又該院自本星期六起日夜加演日本地震影片三本云 
[「地震聲中之情史」已開映]  
　　「地震聲中之情史」一片原名（thesbock）爲寰球影片公司最新出品該片情節對於愛情哀情滑稽冒險兼而有之當在歐美各國開映時彼邦人士咸爭先往觀其歡迎之狂熱亞於「賴婚」其中有地震一幕令人觀之可驚可駭如華麗莊嚴之樓台亭閣一霎那間盡成焦圭荒野聞該影片公司攝演該片時本無地震之幕及攝至情戰一幕時忽然攝影地點一時震動房屋立時時坍倒幸攝影機離震地稍遠未曾被禍而一種正在爆發時之情形已盡攝入影片内實歐美影戲界之奇聞也今該片已爲愛普廬影戲院租得自昨日起開始放映每日二次而觀者異常擁擠該院本定連映三日今有鑒於觀者之踴躍乃展期至星期日爲止云 
[「金錢禍」映于新愛倫]  
　　海寗路新愛倫今日起開演長片金錢禍第一二集四本此片爲威林鄧根主演其中藝員悉爲前演多寳箱中之人「紅燈照」影片今日仍舊開演云 
[滬江徴題片名今晚揭曉]  
　　乍浦路武昌路轉角之滬江影戲院上星期四因開映新運到之科學偵探長片苦無相當華文名稱故登報徴求題名一連數日接到各界題名之函件却一千餘封聞該院欲愼重起見特將各界所題之名稱指派三人選取大致以簡括而能動聽者爲取錄之用今晚又値該院續映此片之期故同時即欲發表題名之姓氏及所題之名稱云 
[梅蘭芳「春香鬧學」片之演映]  
　　梧州路中國大戲院今晚起開映中國影片梅蘭芳「春香鬧學」「李大少」「清虚夢」「戇大捉賊」等並加偵探長片共有十八本又加演雙簧中西魔術往觀者更贈以各種化妝品云 
 
 

Page 18

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *[競武場今晚决鬭]  
　　南成都路萬國競武場今晚由曾得錦標之强生氏興富於膐力之漢生氏登台决鬭二勇相遇必有可觀云 
[美海軍明晚開跳舞會]  
　　四川路海軍青年會自開幕後會務日見發達兹聞昨今兩日晚均開映新奇影片明日（二十六）晚間尙有大跳舞會而旗艦舞龍之音樂隊亦將加入星期六晚仍映影戲星期日早晨則在舞龍艦行禮拜夜間在該會作日本式的聚餐又聞旗艦舞龍與砲艦薩克拉門號將於下星期駛往厦門然後再回小呂宋云 
[朱樸之將週遊全球]  
　　東方雜誌編輯朱樸之君將於今冬乘招商局之華甲艦週遊全球昨晚由商務印書館編譯所同人錢智修李石岑鄭振鐸周予同周建人胡愈之章錫琛顧梓生黄幼雄樊仲雲諸君特設宴於錢君私寓爲朱君餞行朱君素研究經濟學此次外出擬研究航海術兼考察全世界各國之經濟狀况云 
[醫院消息]  
　　打鐵浜黄河路惠愛施診醫院近日鑒於患紅眼喉症之求診者頗多皆因氣候乾燥所致兹爲預防天花傳染起見特購備德國新鮮牛苗逐日佈種該院不另取費以期普及而重衛生云 
[球戰新聲]  
　　西眼公共體育塲足球隊博愛組定本星期日（二十六）下午一時與浦東中學校比賽足球地點在該塲云 
　　青年會夜校（並非青年會）乒乓隊於前星期六下午二時與大同學院乒乓院乒乓隊作友誼之比賽結果爲七與三之比大同勝云 
[「盜國記」新劇之表演]  
　　前日下午一時閘北青島路上海大學開一週紀念會該校校長于右任君及各敎職員曁全體學生三百餘人完全出席來賓約數百人由校長主席報告一週間之成績次由馬君武汪精衛及其他來賓相繼演說其後則該校男女學生演劇劇名「盜國記」都十二幕一次演完頗有可觀他如幻術拳術跳舞等游藝各有精彩直到夜深方散云 
[實騐劇社開會歡迎新社員]  
　　本埠實騐劇社自前月改組以來會務大有新氣象敎育界新加入該社者甚多兹聞該社爲聯絡感情起見由職員會議决訂期於本月二十八日午後二時假南陽橋國語專修學校舉行茶話會藉以歡迎男女新社員并討論下屆演劇事宜云 
[音樂歌劇會舉行在邇]  
　　中華音樂會每年例開音樂大會一次藉以提倡國樂去歲曾在南京路市政廳舉行各界備極歡迎兹本年之演奏大會將於陽曆十一月三日晚假座北四川路中央大會堂舉行除奏各種音樂外尙有話劇及歌劇表演入塲劵概定一元屆時想必大有可觀云 
[記程艶秋之「蘆花河」及崑劇]  
今晚將演梨花記 
　　「蘆花河」即「薛應龍招親」程艶秋飾樊梨花始爲樊氏掛帥次爲應龍招親後應龍陷阨金門陣與蘆花河仙女成婚艶秋初著戎裝儼寓秋風殺伐之姿後見其子應龍招親而回大怒唱「爲娘命爾打頭陣誰叫爾私自去招親秦漢義虎將兒綁綁在轅門問斬刑」等句綁字上一字小作挫抑下一綁字乃如風轉欻塵一貫而下喝采之聲未起而此句已都唱完快極而又字字清晰 
　　又「迎接王爺進唐營」唐營兩字高如鶴唳雲中亦並未見强促之容後唱「王爺道他年紀輕有一輩古人聽詳情三國有個周公瑾七歲學法九歲爲元帥十三十四破曹兵」以極不成文之俚句而出於艶秋之口則自然逸韵不同凡響盟誓一幕結束亦佳 
　　此劇結構所謂應龍與神女夙有姻緣之份及在蘆花河成神純爲刘秘意味幾如天方夜譚作爲小說已覺索然遑論編爲劇本耶抑即以劇本而論又多俚俗不能卒讀之句驟觀之幾欲掩耳而走然艶秋不以其惡劣而運用於自然幽逸之境不以其不可唱而且從容合拍好整以暇徐徐演之絶不因此項劇本無價値遂潦草寒責敷衍完塲此種劇藝上之學力實艶秋進步之元素蓋無論何項事業總有精華與糟粕之分舊劇至今日相緣成習精神音𧬘固多精華然詞句與事實殊多不雅實無可諱艶秋能抉舊劇之精華輔以新劇之學識其它年進境奚可量耶 
　　又「六月雪」爲艶秋平生得意之劇至今聆之者莫不嘖嘖稱贊然去歲在亦舞臺唱時塲主慮不能叫座不敢演之而艶秋必欲唱意雖三人亦必登臺然從該夜一演以後各界煩演之書日必數起至今聞者尙追慕不置耳 
　　艶秋之「游園驚夢」崑曲不唱已兩載有奇昨晚與崑曲家兪君振飛合串詞句之嫻熟姿態之娬媚步履之工整又似夙有研究者總之艶秋之記憶力絶强嗓音又天賦繼以頻年之孜孜不倦問業請益其進步必無量也 
　　又前夕觀客如周趙費徐諸君多擊節歎賞余舅袁伯揆氏備有艶秋油印劇曲底本凡欲索觀者亦樂爲介紹也（唐芝軒） 
　　今晚艶秋將在第一台演全本「梨花記」唱工甚多所籌備之「孔雀屏」開演亦爲期不遠云 
[集會表]  
　　本暦陽月地點召集者事由 
廿五日　　民國路廿九號　中國震寰醫院　開幕　 
廿五日午　三馬路聯華總會　扶輪社　常會 
廿五日　南車站路文安坊　壬戍社　當會 
廿五日　閘北叙商樓　中國工會裝訂部　討論會 
廿六日　各省區公民大會籌備處　各省區公民大會　聯席會議 
廿六日晚　靜安寺路新卡爾登飯店　西人拳術會　比武會 
廿七日　楊樹浦　　江大學　農品履賢會 
廿七日晚七　三馬路交通銀行樓上聯華總會　環球學生會　　會 
廿八日　四藏路寗波同鄉會　常州旅滬同鄉會　成立大會 
廿八日　四藏路寗波同鄉會　各路商聯會　選舉會 
廿八日　北火車站南首克能海路三廉學社　三廉學社俱樂部　同樂會 
廿八日　西藏路寗波同鄉會　對日市民大會　提倡國　大會 
廿八日　蘭市縣南會　公勛鐵廠　股東會 
卅日下午二時　西藏路寗波同鄉會　明採彤片公司　股東會 
三十一日晚七時　西藏路寗波同鄉會　各團體　歡迎柯脫博士 
卅一日至十一月二時下午　天后宫　總商會　討論開浚吳淞江事 
十一月一日　界路　上海商業儲蓄銀行支行　開幕體 
[今日天冷而晴]  
　　徐家滙天文臺昨日下午四時三十分氣象預報云天晴而冷東海以北風勢不定其南有北風本埠温度在下午三時前之二十四小時内最高六八·六最低四八·八去年今日最高七三·○最低六三·○ 
 
 

Page 19

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *常識 
常談 
[立後論（四）] [  老圃]  
　　更就孔子之學說而言孔子實不贊同爲人後之說考爲人後之說始見於儀禮然孔子射於矍相之圃凡賁軍之將亡國之大夫與爲人後者不入鄭康成曲爲之角謂『與猶奇也後人者一人而已旣有爲者而往奇之是貪財也』觀鄭氏此解可知東漢時有爭繼之俗而爲人後之弊已大見然與字文義甚明正不必强訓爲奇爲人後者之不入直與賁軍之將亡國之大夫一例待之不必爲孔子諱也兪樾茶香室經說謂孔子自言殷人行殷禮其說曰『爲人後之禮當始於周周之前實未之有何以明之以殷事明之殷人立弟之法以次傳訖仍歸其兄子如大丁未立而卒立其弟外丙中壬而復立太丁之子太甲是也然沃丁崩立其弟大庚大庚崩立其子小甲不復立沃丁之子小甲崩立其弟雍已雍已崩立其弟大戊大戊崩立其子中丁不復立小甲之子如此之類蓋以沃丁小甲無子故也無子即無後可知殷禮不爲無子者立後也是以文王有長子伯邑考不以武王之子爲之後猶用殷禮也孔子有兄孟皮不以伯魚爲之後孔子自言殷人用殷禮也推上古大同之義不獨親其親不獨子其子人固不必皆有後故古有無服之喪而喪之無主者族人與前後家東西家及里尹皆得主之何以立後爲立後之禮其起於後世之各親其親各子其子乎孔子有志於大道之行故矍相之圃創立此法』此說足以釋明爲人後者不入之故讀此說者亦可知立後之多事矣 
衞生 
[購舊衣之危險] [  CCS]  
　　吾人常赴衣莊購買舊衣價格旣廉又與新者相仿故人皆樂於購之不知其中危險爰述之以爲閱者告 
　　吾友沈君向衣莊購得綢舊夾褲一條價格甚廉歸告余當時余亦以爲廉惟友人着之未滿旬晿上體發現紅點訽之醫生則云已受傳染矣 
　　鄰友孔君於上月底赴滬購買舊皮袍以爲早買價格可以廉此後購得狐袍一件不過四十餘元孔君大喜回後告余後訪得該袍係某家晒時偶一不愼跌入糞缸故特售於衣莊也 
　　由此觀之購舊衣之危險甚矣願諸君勿以爲價廉而購之後悔無及也（乙種酬） 
經濟 
[貧寒致富之實事] [  （吳牧公）]  
　　吾友徐自成素講求致富方法不遺餘力但其家素清貧一雙妙手無本焉能取利君專從白手求財四字着想卒致巨富予知之最悉今爲述其實事如左 
　　㈠君敎讀時在校必自養母猪雌鷄母猪産生兩次雌鷄産卵已完即全數賣出以免消無益之食次年再擇亷價買入習以爲業十餘年所獲頗厚 
　　㈡君於是棄敎讀之業矣專覓水草豐茂人口稀少之地從事畜牧仿陶公法租得大塅山地山下附有大塘樹以茅房購羊百頭母猪百頭雇人照料羊猪糞每年可出錢百餘串羊猪毛以翦薙之亦爲大宗收入塘内養魚割山上青草以喂之經營三年卒致巨富山上又植以果木繁茂可愛尙無大利此民國七八九年爲予眼見之實事 
　　㈢君今四十八歲矣又糾合同志組織工廠　　内分竹木金石專就本鄉土産改良製造現亦略見暢銷云 
　　㈣吾邑爲山鄉商務不甚發達由資本不充販運不便君於九江對岸小池口組織轉運公司并堆棧二所直接由上海運貨進縣以備各商店販運價格較九江尤廉大有壟斷全縣商業之勢云 
　　牧公曰白手賺錢君其人傑也以生利致富而不稍謀分利生活君其模範也孰云書生終爲措大哉（乙種酬） 
道德 
[商人之虚假] [  卓廬]  
　　范源濓先生演說辭中有西洋人眞而我國人假一語因憶及我友劉君之一夕話足證此言之可信劉君曰滬地商家信用昭著者十不得三四專在欺人以支持門面者居其多數所謂廉價部幾週紀念廉價存貨拍賣等大都因底貨充塞不易售脫或經濟流轉呆滯乃異想天開巧立名目藉以彌補所謂廉價實未嘗廉也予之所言非盡無據上月初旬予與我妻至四馬路某洋貨店購一蘭花肥皂索價四角成交後一星期該店忽高懸大廉價之旗幟且稱各物均對折出售予無事乃入内參觀見前日予買過之肥皂其盒上之標價爲８０·８是表面雖說廉價而暗中已將舊價加倍提高矣予故自後永不許家人入廉價之商店購物蓋貪廉適足以受人之欺也 
　　劉子所述自是實事惟滬地廉價之商店未可概稱欺蒙顧客間亦有廉價而其價果較平時爲低降者惟望我國商人以後務洗此虚假之惡習而别求所以發展營業之計庶可立於不敗之地矣（乙種酬） 
法制 
[缺席判决不適用於婚姻案件] [  瞽丐]  
　　依吾國民訴草案之規定官廳對於被告本無拘攝之條因民事被告有抗傳不到者官廳得適用闕席判决以救濟之至若民事中之婚姻案件則官廳對於被告非但不得拘攝且不得適用闕席判决蓋婚姻案件當以本人之意思爲前提故凡民事訴訟無不許委人代理獨民事婚姻訴訟雖許委人代理有時必强制本人到庭者亦所以注重本人之意思也婚姻旣以本人之意思爲重則本人尙未到庭豈可遽與判决以致違反其意思此闕席判决所以不適用於婚姻案件也然則婚姻案件之被告旣不得拘攝又不得闕席判决假令抗傳不到將奈何曰吾對於此項問題徧查民訴草案至再至三無解决之條是殆立法者之闕文也歟今日者民訴草案又適用矣吾不知官廳對於此項疑問將何以解决之也（乙種酬） 
宗敎 
[新約歌林多前後書摘要] [  王道欽]  
　　（一）你們中間不可分黨要有一樣的心思一樣的意見全然相合 
　　（二）自誇是不好的豈不知道一點麫酵能叫全團發起來麽 
　　（三）行滛的是得罪自己的身子 
　　（四）你們是重價買來的所以不要做人的奴隸 
　　（五）某心作事就有賞賜 
　　（六）凡是行滛亂的貪婪的醉酒的勒索人的這樣的人不可和他相交 
　　（七）要攻克自己的身子叫他服我 
　　（八）無論何人不要求自己的益處乃要求别人的益處 
　　（九）人應當自己省察 
　　（十）豈不知道在塲上賽跑的人都跑但得奬賞的只有一個 
　　（十一）你們必當這樣跑好叫你們得着奬賞 
　　（十二）要作大丈夫要剛强 
　　（十三）少種的少收多種的多收 
　　（十四）我今日成了何等人 
　　（十五）濫交是敗壞善行 
　　（十七）你們不要自欺 
　　（十七）凡你們所作的都要憑愛心而行 
　　（十八）施捨錢財賙濟貧窮他的仁愛存到永遠 
　　（十九）眼不能對手說我用不着你頭也不能對脚說我用不着你 
　　（二十）若全身是眼從那裡聽聲呢 
　　（二十一）不可輕易發怒 
　　（二十二）不喜歡不義只喜歡眞理（乙種酬） 
市政 
[上海附近亟宜組織新村] [  雲]  
　　上海爲通商鉅埠水陸交通均極便利不但商賈輻輳即擁有鉅資者亦都建築精舍願作海上庽公以爲起居飲食之利便無逾於是所以人皆視爲樂土趨之唯恐不及特是交通尤便人口尤繁品類不齊五方雜處最齷齪最危險之地亦莫如上海試一讀日報所載凡奸滛殺掠之事不但無日無之且日必有數起而所發生之事都屬匪夷所思愈出愈奇租界防範雖嚴不免鞭長莫及事實如是無庸諱言仔細思之凡庽居上海之人不但毫無安樂抑且身命財産竟無時不在萬分危險之中乃身處其境者猶恒舞酣歌不自覺悟或爲職業所擊挈眷來申冒險處此無可如何夫何異燕巢幕上魚游釜中耶組織新村耳聞已久或在浦東或主眞如乃遲之數年仍未見有端倪我願熱心志士資本大家坐而言者迅即起而行雖兹事體大誠非一蹴可幾苟能羣策羣力籌畫進行無論遲早必有實現之一日將來辦理得宜治安可保夫然後可以高枕無憂矣予不禁引領望之（乙種酬） 
雜錄 
[乘黄包車之揀擇] [  鶴山譚火森]  
　　㈠察視車輪有無損壞倘是潰壞恐有傾倒之虞故不乘之 
　　㈡察視車墊有無水濕及埃塵舗滿等弊如有此種弊病必不利衣服與衛生故不乘之 
　　㈢盛署時先以手撫車墊是否温極如坐墊受太陽囑過熱度極高乘之有礙於身體若不得不乘之際則反置車墊乃坐 
　　㈣如擬出城或入城則先觀車後有至該處之照護否如無至該處之照護隨意坐上中間爲巡捕所執必有躭擱或悞己事 
　　㈤先閱挽車之人是否老弱或幼童若然恐上橋落橋時有覆傾之慮故不乘之（普通老弱幼童輩都是乏力有力者不在此例） 
　　㈥未登車時先向挽車人說明往某處斷不要登車後指東畫西使拖者顧前盼後諸多不便且或阻滯前後之汽車及同樣之車進行 
㈦先詢拖車者往某處某價說合乃乘若非如此辦法防其有敲詐之心或拖往他處與之辯論則廢時失事矣（乙種酬） 
 
 

Page 20

 
 
第一萬八千一百九十九號;中華民國十二年 西曆一千九百二十三年十月二十五號
星期四 * *   
 
