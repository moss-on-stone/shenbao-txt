# 1884 - 290 - 4904143

 

Page 1

 
 
[石印爾雅音圖出售] [  點石齋主人啓]  
　　爾雅音圖一書讀者苦無善本爲憾本齋購得彩宋本原刻用石印縮印成書書中圖畫間有原刻筆畫斷落者另倩畫手細加鈎摹一切珍禽異獸瑶草珙花無不形神逼眞栩栩欲活竊恩一物不知儒者之恥則此書之成自必先覩爲快得以攷證其實也書訂兩本裝潢精雅准於本月初四日出售收回工本洋四角正售處悉仍其舊此佈 
[第十七號畵報出售] [  申報舘主人啓]  
　　左侯相以閩事吃緊慷慨請行所謂一息尚存此志不容少解方之古名臣曾不多　其出京時醇邸餞行兵弁鵠立以俟恩遇之隆罕有其匹圖之以爲志士勸　故編入此次十七號畵報准於二十六日出善後仍附淞隠漫錄圖説一則閲者鑒之此布 
[管帶浙江温州石炮台王守戎熊彪上福建何制軍禀]  
　　敬禀者現在中法失和戰事已開法人失陷基隆礙我煤務繼攻馬尾燬我船政該處單艦砲台營壘已經傷殘不堪似此口岸水陸籌防已極周密尚屬如斯其他更不可問刻下法人按兵不舉必因守侯　糧增兵集艦冉圖進又兹届秋來臺澎風浪漸平滬尾澎湖尤爲可慮若有疎失則臺灣南北數十營餉源被　兵勇受困兼之閩省米糧多資臺産若曠日持久則台閩交困南北兩洋兵輪海運爲之中阻商情日蹙餉源愈竭京畿兵民難免庚癸之呼而各處防　萬難稍鬆恐敵不能得志於閩必將他向乘隙攻瑕理所必然若就目前内外籌防之計外莫先於堵塞船路嚴守砲台須自津沽爲始内莫急於屯糧積草疎通漕運並嚴江陰鎭江之防爲顧北直運糧根本多購煤炭應我兵輪備戰要需嚴禁接濟引港之人廣開勸捐籌餉之路遴選將才挑募精壯破除情面破格用人實事求是庶可挽回大局守備遍歴各口頗知各省兵輪砲臺營勇多半防而不備情同虚設弊在將領不得其人不知隠眞講求所謂以假兵禦眞宼者是也若論目　各省戰守之　首以京師爲重宜於津通一路星羅棋布堅築土壘兵分奇正營　戰守用平行壘掘地藏兵之法逢橋安砲遇渡設伏每路編定何營攻前何營襲後何營抄左何營包右何營接應何營追勦一見敵兵登岸環攻疉戰毋分晝夜亟亟掃蕩使敵無休息駐足之地勿以一勝爲喜不以一敗爲　以逸待勞必須速戰先發制人此乃陸路制勝之法也如各口砲台瞭見敵船卽裝子藥察風潮之順逆視敵船之行止測準炮可及敵眇對船之要害轉番疉放儘力轟擊雖難盡燬敵艦或可冀挫兇鋒至若守口兵輪以槍砲之外宜多備火器遇口岸寛闊一見敵船卽聨䑸展輪從上次第進攻遠則開砲近則放槍或以火器燃燒　船或扼守河道淺挾曲折之處以　待動極力環攻以助　臺之不及此爲水路攻截之法也並以駐越大軍分路進攻迅圖克復趣地本無堅城法人又無重兵天兵到處安撫越民盡殲法　使敵勢分力薄顧此失彼進無所取退無可守久戍兵疲煤盡　絶彼必自退俯首乞和若論閩之厦門浙之寗波砲臺戰艦未可深恃定海孤懸温州散漫　守最難况浙江餉絀異於　省實難展布在在防務殊切杞憂雖守俻人卑言微無濟時艱每憶昔年從事臺灣吳鎭以平服後山生番案内渥蒙憲恩保舉開復原官因繳捐無力赴浙投効經署前提張鎭委管磐石砲臺兢兢守禦於兹三載惟是遠隸帡幪未報涓埃兹際時事多艱有所見聞不敢不言是否有當伏乞鑒原肅此謹禀 
[法信譯登]  
　　淡水法人敗衂之信本舘疉經詳列報章兹悉法提督孤拔信致上海四人言交戰之日副提督李士卑士發兵登岸查看一切情形是處華軍約有二千人見之卽行開仗紛爭之際法兵死六人傷四十人尚有十一人查無下落華軍則死傷二三百人云 
[情殷報効]  
　　上月間聞内是巴克坦泰傳出懿旨時事艱難餉需支絀着滿蒙紳富攤捐銀百萬兩交户部歸防軍項下支銷各紳踴躍樂輸力圖報効兹故將應捐紳士姓名數目列左前侍郎崇厚捐銀三十萬兩侍郎崇禮捐銀二十萬兩前内務府郎中文錫捐銀十五萬兩前粤海關監督文銛捐銀十萬兩前粤海關監督崇光捐銀十五萬兩 
[臺厦軍報]  
　　臺灣道憲在江蘇鎭江所募之勇五方雜處良莠不齊並由基隆輪船載至厦門分住各棧候船至八月二十日聞淡水交戰基隆退守各消息兵勇俱生退志漳泉人之應募者大半乘夜逃返故鄉洎南澳輪船來厦裝運該勇等過臺有數名竟堅不肯行統帶官喝令上船始終崛强直至欲照軍法從事始勉强登舟云○福建輪船由淡水來厦述稱近來法派令小船裝載兵士在洋巡緝前次福建船上十客雇划登輪時法兵逐一搜查凡中國人所帶衣箱竹寰無不打開細檢見有公文要件卽被抛入海中聞裕觀察家丁帶有公牘卽被法人拘去至八月二十二日該船駛赴淡水署淡水縣劉虎臣明府附之而往被法搜查見花衣及公文各件當將明府拘什然照萬國公法法人旣未宣戰不能將敵國船隻人貨拘留似此肆意横行不遵公法其不貽笑於隣國也幾希○前報列意大利兵船進口至升旗山僅大小尖角球各一不懸該國旗號厦民疑係法船以致紛紛遷避兹悉該船在厦購煤數百墩食鹽牛羊肉若干活牛數頭至八月二十一日　輪往淡水與法船同泊一處二十三日又復來厦由走馬路口黄某代購煤火百餘墩活牛十　頭及食　等件二十六日晨又開行出口似此情景顯係與法人表　爲奸地方官所當及早防維杜其接濟或謂意大利亦歐洲大國似不致背違公法暗助敵人是耶非耶非局外人所敢置彖也 
[來信譯登]  
　　九江來信云現兵勇之在九江者多至數萬名俟左侯相閲騐後在閩中惟該勇不聽地方官約束時時出外滋事甚至桀石役人并擲毁民間房屋致閭閻不能安枕無憂云 
[厦門雜述]  
　　厦門洋藥税厘最重每箱須納　平　八十三兩是以各商皆思走私漏税局中知有此弊募用巡勇哨丁多至二百數十名四出稽查無敢或懈而走漏者猶日必敗箱然一經被獲必從重　罰竟有私携洋土半只罰至　千元者前月二十三日午後　甲在某行購得私大兩枚行至港仔口被巡丁拏　送局轉送厦防廳者管押論罰爲此區區竟爾傾家蕩産貪利玩法者盍鑒諸○並報列信局受累一則兹悉協興信局已將各項轇轕料理清楚然 
 
 

Page 2

 
 
受累也不輕矣寄語置書郵尚其愼之又愼哉○日前有飛虎兵船水手二名至走馬路購買布疋計價洋九元有奇而該水手身畔止自八元尚少一元　角商之布店主遣人問往船中收取店主卽派一夥抱布隨往行至鎭邦街石皮巷口不知何故口角互毆街隣以爲曲在水手咸抱不平竟將二人綑送厦防廳收押想一經訊到是非不難立辨云○臺灣設立電　早己關工聞劉觀察委廉電報學生蘇自　同委　由厦赴滬購辦線桿等物日内已就道矣○淡水各商皆遷回厦門以避鋒鏑各洋行及領事官之眷屬亦已一律移居其華人之爲茶客　亦多接眷來厦　居鼓浪嶼洋樓以故厦地住房日内無一椽空閉云 
[閩戰釋疑]  
　　七月初馬尾之戰本舘曾預遣訪事人在彼逼視隨時將情形報聞嗣經陸續接到函　宎是日華軍祇擊沈法水雷船一艘其餘鐵甲兵輪間有損傷並未毁壞富卽照函錄報乃當時傳者紛紛有謂法之兵輪寳被華軍擊沈三四　本　頗滋疑惑深恐訪事人失報未能壓閲者之心及昨讀閩省各京員公揭福建各大官一疏亦稱法祗失一水雷船則與前報所述若合符節始知本舘所延之訪事人尚能實事求是而兩月來之疑　遂因之而渙然冰釋矣 
[蕪期近事]  
　　畢某蓮花幕下客也筆耕所入積得番　二百五十尊存放曹姓行生息五年前曹經祝融肆虐　財盡付焚如囊槖蕭然存項斷難璧趙遂憑中寫立借券付畢收執言定阮囊稍裕定當合浦珠還嗣畢物故孤鸞寡鵠度日維艱因於上月初向曹索取前欵曹以其荏弱可欺竟圖抵賴畢妻不甘倩人將曹扭送捕廳押追此項曹計無所之思以娘子軍威風壓倒深閨孀獨竟嗾使妻女身帶紫鴉膏擁至畢家吵閙事聞於巡防委員韓詒齋少尉提曹到案諭令卽日措繳洋蚨五十元再向畢姓門前施放炮竹披紅服禮畢妻亦將律振還曹事遂寢息○郭善臣軍門駐防梁山要隘近以緊要軍情馳遞未能迅速爰禀請曾爵督在防所添設電綫直達蕪湖刻已理桿運線不日可望竣工矣○經辦救生局善後各事之紳董二人因侵蝕公欵早經撤退近蕪邑尊鄒明府查悉該紳虧空公欵洋銀多至一千二百餘元遂卽拘押捕廳掌責數次仍抗不繳呈聞明府擬先將二紳詳請革去功名再行嚴辦云○潘豫軒軍門靈　於六月間盤至蕪湖停寄金斗會館八月十八日辰初經家人扶櫬回籍送行執事頗覺濟楚可觀柩至湖南會館碼頭下船次日卽開往原籍營葬云○鄉人某甲傭十隣村雉朝一曲内助猶虚然事母至孝日得工資百餘文盡奉堂上甘旨晨出必先執爨以供朝餐滫髓肥甘必親必備夕歸亦如之本年六月間一夜至埂間出恭失足仆稻隴畔地忽陷下成一坑坑内纍纍者皆孔方兄甲喜極歸携盛草具悉數運歸錢盡更得巨金數笏甲將錢提出若干分贈隣里從此腰纒充牣不愁菽水無資遂遷徙他鄉小作負販人咸謂天鑒其孝故特賜以鉅資云○邇來進口各貨較往　大爲减色布疋京　僅十之六七油糖雜貨僅十之五六惟注藥生意較上年暢旺米價頗極公平中秋節各家店帳收數寥寥生意中人無不仰屋嗟歎云○日來陰晴無定寒燠不常居民疾疫甚多操　黄術者頗有應接不暇之勢衛身君子尚其加意珍調哉○前署蕪道孫樹人觀察捐廉興辦借錢因利局派公正紳耆輪司其事借錢千文者每十日還錢百文百日還清困苦小民得以小作經營藉資餬口然果係窮苦之人未必得沾實惠而地方無賴反得多方稱貸以供烟賭之資是非章程不善實董具事者之遇事　頇也安得司事等竭力從公實事求是庶小民羣羲樂利無負觀察一片婆心歟○聞安徽學憲徐頌閣宗師定期九月十八日出棚先考廬州　次和州次太平府云 
[欵憲丁憂]  
　　昨午南京官塲來電云帮辦南洋事宜大臣陳伯濳欽憲之太夫人在籍仙逝本月初三日訃音至省欽憲卽奔喪回閩云 
[京事麕述]  
　　已革總管内務府大臣文錫素性慷慨一切善舉莫不踴躍輸將每年一次集羣瞽者各給錢如白銀一金之數日前又届齡錢之期預期傳知瞽人會會首着令各瞽如期赴奶子府廟領取是日廟中頗形熱閙肩摩轂擊無非叩槃捫燭之流每名放京蚨十五千往領者多至千餘人咸誦德歌功暗中摸索而去○八月二十四日黎明閲兵大臣在德勝門外教塲閲看神機營精字威遠洋　隊鋭字威遠洋槍隊震字開花馬砲隊驤字威遠洋槍馬隊秋操○黄靡紫關禁令宜嚴諭旨奏章久已纍纍成帙日前景運門值班前鋒護軍統領公同會議闕廷門禁條目繁多又恐日久湮没無存擬自同治七年起至光緒十年止一切條奏章程諭旨議覆各件編成兩卷付之剞劂刷印若干套頒發各營及景運門存貯俾日後有所遵循不至漸形懈怠所有各營官弁可速泒員持有印領赴檔房領取留存云○八月二十二日有直隸正定練軍哨官道經皇城内金沙灘見一路旁賣釘鞋底上釘子者卽策馬往追實釘人衆担狂奔哨官將其追至三座門下正欲下馬擒拿賣釘者驀在門下衝出逕奔門右胡同内某姓家急追至門前瞥見賣釘人越墻兎脱哨官遂撥馬囘趕悞將路人懷抱之幼孩撞倒地上幼孩驚懼號泣哨官慰以好言始揚鞭而去説者謂此賣釘人因哨官駐紥山海關時曾被竊去銀數百兩今適路遇故思追拿懲究也○日前神武門内西卡子門有泰西婦人乘坐緑呢大轎穿過神武門後隨驢車二輛内坐泰西男婦四人值班人上前喝阻一西人下車賂以洋圓一枚值班人不受西人勃然大怒將門推開移去門檻逕行穿走值班人面面相覷莫敢誰何該西人誠恃强無禮哉○内廷懋勤　爲内務府官員守候皇上傳索書籍字畫法帖文玩之所殿中庋藏文華殿所儲書目一帙一聞傳進何書便可稽查而得近因皇太后五旬萬壽所有京城及各直省臣工呈進祝嘏詞章等件俱係該處專司故各官員機務甚煩竟有應接不暇之勢云○聞禮邸諭令本府門上官兵凡本爵所轉旗營各處不准護衛人等向索　規其京外官員之來府拜謁者亦不准收受門包如敢陽奉陰　一經查出嚴懲不宥禮邸體貼人情眞可謂無微不至矣○聞八月二十四日福大司空派丁齎送醇邸禮邸及軍機大臣各銀魚一盒○八月二十一日有某富家舉殯道出内西華門外大街經行中路之上儀仗之盛莫與比倫緑女紅男聚觀若堵適路旁有新買騾駒駕車排走者騾初經策馭未慣馳驅驟差鳴鉦聲驚駭狂走一老嫗雞皮鶴髮衰賑龍鐘携一子二女在旁觀看未及隄防竟被騾車撞倒四人均被碾傷其子頭顱砸　傷勢尤重不知可保無恙否也○朝鮮三年一貢載在會與今幾值入貢之期其齎送貢物之陪臣已於八月下浣抵京矣○八月二十四日京師宣武門外騾馬巿大街某姓磁器店有一人貿貿然來揀定貨物若干議妥價值紿以錢票四千文其票卽該店對門錢店所出店夥遣學徒持票往照照得果係眞票徒方出錢店門突一人向徒索馭一觀旋卽交還徒持回交與店夥言明非僞購物者遂去當夥令徙持照之時預蓋一戳記在票迨購物者去後夥細騐票無原戳疑而詰徒徒以曾有人索看之事對夥知遇騙急追購物者還告以票係鼎購物者審視良久勃然曰此非我票顯係爾掉換圖訛隨怒詈而去磁店人面面相覷無敢阻攔該騙子亦妙手通天者歟○都中自秋分節後寒氣逼人頗似南省初冬風景八月二十一日曉起見寒暑表己低全五十九度至三點鐘時陡起西北風聲雄似虎捲地怒號至念六日傍晚始息居民皆御羔裘庭前金魚缸中己見薄氷凝結命僕安排新煖閣呼僮熨貼舊寒衣杜陵佳句不妨倚柱間吟已 
[吳中官報]  
　　寳山縣王大令奉憲飭赴長洲實缺因聞其似有中風之疾未能卽日到任而武進鹿大令已病故急待接手故藩憲昨令金明府先行趕赴武進接印暫委元和縣馬大令兼攝長洲縣銅符雙綰眞有應接不暇之勢也又間吳江縣程大令其珏調補元和縣缺吳江則 
 
 

Page 3

 
 
以金檀縣夏大令宗彞調補云 
[虎林瑣志]  
　　武林門外賣魚橋某點心店前日與向當兵之湖南人某甲因欲賒欠錢文兩相口角旋至爭毆竟拖甲至一空屋内棄之而去甲本患瘵疾加以凍餒交侵久斷煙癮臥至夜央殞命次日爲其國類得知糾集游勇十餘人并乞丐數十人或稱鄉親或認昆弟齊向點心店吵閙店主無法遂卽鳴保報官請騐錢塘程稻村邑尊帶同刑仵人等到塲親騐奈此輩嘈雜不堪勢如潮湧幸地保設法許每人領飯錢六十文齊去吃飯方得走散該處隣近各店聨名具禀謂甲確係因病身死邑尊親騐亦無傷痕因金該保收殮該店究係事主　以理葬之費事始了結然屍塲一切費用及所蹟蹋各物件該店所費已不貲矣○上月二十一日下午織造署前至梅花碑一帶聚集多人皆稱打死此人　署方有生理等語有知其事者謂被打者係署中書辦鄭某本年恭逢皇太后萬壽浙省所辦壽貢雖經恩詔疉頒　减過半然爲　　需十餘萬金鄭以夤緣竟歸其一人承辦以致闔署内外人等無不切齒是日傍晚鄭與高某偕行出署乘輿甫出頭門卽有多人圍繞高見勢不佳先遁鄭尚自恃財勢大曾恫喝忽聞一聲喚打袒而起者巳百餘人將鄭拖出轎外衣履　失與夫亦遭打傷逃回報信其時拖者曳者推者挽者羣將鄭軋至梅花碑土地廟内盡褫其衣僅存一褲將其鎖閉一室鄭母得信率多人飛興到署堅請門稿查拿究辦門稿以事犯衆怒且於己有關碍旣不敢入而稟官又不敢出而喝阻止以緩兵之計慰藉之現在人尚閉置廟内云○上城之水亭趾地方有某姓老嫗開設臺　十九日下午輕保甲局巡弁帶同巡丁地保人等破扉而入徧處搜查卽將該嫗鎖去房屋封閉想此嫗必當嚴辦也○上月以來有一老婦背負黄布大書寃單在大街閙巿中輙席地而坐向人申訴前日下午適逢新任臬憲回轅該婦攔輿呼寃鞭箠紛至婦抵死不放孫廉訪命取呈閲之卽命帶回飭讞局研審據婦自稱生有一子離散近三十年近知其官至道銜在浙候補是以跋涉而來乃尋至公館彼竟反顔不認且命人驅逐出門云云廉使准其狀詞想不難水落石出也○入秋已後天氣不時日來盛行疫症起時僅腹痛氣塞並無大害不及一晝夜卽已氣絶歴訪名醫皆莫名其症下城小學前李姓以編籃織筥爲業店主年僅三十九上有七旬老母下有五女分行妻則年近三十十四日下午方在編蒲削竹之際偶覺腹痛難支暫爲倚枕家人投以　藥亦不見效然亦無甚大害也至夜半但覺腹脹氣塞延至次早竟至不救而死計起病至死不及周時又北橋之某姓柴店内主婦年僅二十餘體素　弱是日曉起囑其夫購一肥鴨將烹之以供午飱夫諾之婦晨妝甫竟下樓閒坐方擕水烟袋吸烟稍覺氣遽遂在店中便榻上假臥片刻乃未及兩點鐘氣冲愈甚一蹶不起時釜中之鴨猶未爛也然則保生者宜如何加意哉 
[吳淞紀事]  
　　前報列恪靖先鋒營副中正後三營奉調回寗一節前日午後馭遠兵船由江陰駛來在砲臺左側下椗全晚上各勇先將什物運裝昨下午由當差之八槳杉板各船分載各勇陸續下船定於今日十一點鐘啓輪回甯云○又悉恪靖軍尚有五營駐守江陰刻已一律調至金陵由江西　旱並赴福州云○前日曾九帥電致陳舫仙總統言所有恪靖三營之軍火洋藥均須開列清單以便查核云○前日四點鐘金甌小鐵甲船啓輪出口駛往江陰○昨晚有一杉板船滿載行裝中流傾覆幸人口未傷江湖之險可經視乎哉 
[魚案訊結]  
　　前晚寳山縣王邑尊提訊江東鄉人捕魚爭毆一案原告張阿福供稱捕魚爲業陸毛毛越界取魚與之口角驀　毆傷叩請騐視陸俱張某恃强覇阻理論被毆求請騐傷旋有名子山者供稱已曾代爲調處邑尊廉得其情謂此事實肇自子山喝責五十板張陸着自此各安生業不准涉訟一并叱遇 
[本埠瑣事]  
　　安定機船在蘇州河口挖泥前後均用大鐵錨抛住以防動移一錨適抛在大橋之下恐往來各船悞至該應或有碰撞之虞因用空杉板船一艘停泊橋下船上立一標杆高掛紅旗俾各船見之知所避讓云○虹口穿虹浜之西北舊有砲台一座現爲四人打靶之所砲台之墻本不甚高砲子飛過或致悞傷旁人刻復加高二三尺從此操練之際　不致再有意外之虞矣○前日下午有駁船兩艘裝載棉花連屬而行由南赴北駛至陸家嘴地方風狂浪駭將船掀側所裝之花滚下十餘包逐流而夫幸船身無恙不致有滅頂之災然所失已不少矣 
[恭迎霜降]  
　　玉露初臨又經霜降駒光促我竟如是之刻不停留哉昨日黎明上海縣提右營陳叅戎飭委中營守府傳守戎督同城守營蔣千戎曁各營弁兵安拾盔甲軍裝至小南門外教塲演武廳迎霜降之禮禮畢事卽分赴各衙門禀安一時戈㦸如林旌旗耀日道旁觀者密若堵墻　思婦樓頭又將吟寒到君邊之句矣 
[傭言偶述]  
　　某客壓線之餘散步寳善街偶至松風閣啜茗見隔座女傭周山蹙損咄咄書空諦視之似曾相識固　時某校書之蜂蝶使也呼與語傭言近在美仁里某妓處服役妓曾借裝番　二百尊日前索　璧趙妓欲折償有人從中調處許償我得半之數驀有一外方秃鶖慣與妓叅歡喜禪者自忘其頭上之光光乍竟欲效魯仲連排難解紛謂妓償向有定章每百元祗須償以二十并囑我此刻在此守候然我實心有不甘云云客聞是言甚爲詫異　之於筆耕主人主人曰嘻子向少所見而多所怪耶滬上諸光頭若個不叅　維魔大女者哉謂予不信請誦倉山舊主望江南詞曰申江　最樂是游僧酒肉塲中渾不諱烟花隊隊裏各爭能入定問何曾 
[示押鋪]  
　　英界巡捕房總巡昨出有告示一紙派各包探轉交各押鋪其示云本總巡諭各當押鋪知悉嗣後只准每晚開至十點鐘止不得收押各物因夜深恐有竊賊銷贓等情特此諭知違于重罰此諭 
[重勘機局]  
　　虹口楊樹浦織布機局被刼鐵板一案經道憲扎飭上海縣轉委水利廳何二尹會同營汛前往踏勘等情俱列前報兹悉是日適管理　周之洋人他出局門　閉二尹無從進内隨卽命駕回城遂前日下午二尹重往勘視提訊支更人供稱是夜有盜船兩艘匪類十餘人明火執械斫開籬笆一擁而進刼去鐵板六塊　卽下船開駛他往二尹將該　地保該處宅長及支更人一併帶入城内以便研訊云 
[會訊盜案]  
　　昨報列許星臺廉訪檄委劉明府來申會審盜刦松江航船一案前日明府會同黎邑尊提犯研鞫該犯　培榮供稱死者委係小的一人砍斃並無他人帮兇小的實不願累及無辜且傷人者死律有明修小的現日供認惟有一死而已明府與邑尊嚴詰至再該犯矢口不移明府察閲　宗謂該犯所供確與前供吻合自應仍照原擬聨銜詳請大憲核示昨日遂卽回省銷差矣 
[英界公堂瑣案]  
　　太古洋行主人控買辦楊桂軒用空鉅欵楊訴司帳人錢姓亦虧銀兩各情節經列報昨黄太守會同翟副領事覆訊太古行仍延大狀師梅博閣投案申訴前因并請先行押追錢名下應還之銀八千兩楊錢二人各訴如　太守商之翟君飭錢趕緊摺辦銀兩繳案至楊名下之銀俟傳集各欠户到家訊明再行核辦○兆豐洋行控買辦吳蟾清積欠地租銀一千一百餘兩翟副領事據情　會黄太守傳吳訊追太守查得奥因泰來莊上控案内牽涉管押在縣爲特備文請縣派差將吳送案昨晨兆豐行主申訴前因吳供欠銀是實因邇來生意减色 
 
 

Page 4

 
 
房屋空閉者多致所收房租不敷繳租地之價且我久　在縣毫無設法太守商之翟君限兩禮拜内央人料理延干究追仍交縣差帶去○計阿坤訴稱日前曾被陸抽春將銅洋兌去錢文爲此　心細察昨陸又持　洋兩元前來兌換爲特扭交巡捕送案銅洋呈閲陸供在德昌釘鞋店爲夥洋係門巿收下並不知是僞物昨向兌換實出無心黄太守判陸管押十天銅洋存毁 
[一節千古]  
　　竊思敦風勵俗惟節烈最足動人而取義成仁在巾幗尤爲難得兹有烈婦韓費氏者其事有足多焉烈婦蘇州府吳縣人欽旌孝子費仲行公會孫女前直隸長垣縣仙洲刺史幼女兵部主事　保前代理河南泌陽縣德藻胞妹秉性靜貞不苟言笑讀書能明大義幼隨父任年十二母没衷毁如成人年十六許字問里前着河南温縣韓蓮洲明府之子寄籍宛平縣剛生少蓮茂才九年八月茂才　　於長垣任所伉儷甚篤茂才體素贏　又受外感驟得傷寒症烈婦百計醫　病亟時刲右臂肉和藥以進迄無成效於十年正月十一日病故於長垣　署烈婦誓以身殉家人百計防閑嗣因七十老父悲痛遇甚恐重貽堂上憂隠忍至今四月扶夫　至　定　見　長六月扶夫柩并夫弟之柩航海回蘇時家計中落川資無出烈婦典質衣飾作爲盤費事事盡禮人以爲雖迨回籍後諸事就理竟於八月初八日服毒殉　年僅二十七歲烈婦完婣四月一無所出族議以夫堂兄子濟修嗣爲時隨父寓河南尚未來籍遺命以五經一部硯台一方授之取克紹書香之意有絶命詞八章悱惻悲　不忍卒讀并於篋中檢得遺書數函極言夫没後卽欲身殉立志甚堅一因老親過痛二因夫柩未歸　以茹痛偷生今則含笑九原了無遺憾并囑胞兄夫兄料理後事含殮衣飾先一日均親自檢點人奠之知其用心之苦立志之堅雖烈丈夫何以過之陛乎人生孰不有死而死有泰山鴻毛之别如列婦之從容殉節視死如歸非所謂重於泰山者歟抑十異有論者烈婦完姻四月從夫地下人孰不謂烈婦悲然予謂疾風知勁　歲寒識松柏不遇顚沛不足見烈婦之眞是天所以玉成於不朽者此也非費氏教養有素不能生此烈女非韓氏積累有年不能有此烈婦眞家族之光也現已公呈請旌將見恩光來九陛特闡幽貞坊表立千秋共傳奇節予故焚香握管　爲之記來稿 
[題舟如彚稿後]  
　　昨承蘄州張月孫先生寄示大稿一帙都計二十卷披誦一過語語沁入心脾始知韓柳蘇辛並世實不乏其人特顯晦殊途升沈異　耳然實至者名自歸其文其詩其詞旣卓卓可傳　版行世安知異日者不異韓柳蘇辛並傳不朽我惜是書爲家藏　祗在蘄州北門外余德豐出售大江南北之各書肆無從購覓譬如天仙化身非登閬峯之　入元圃之闕不能挹其芳澤似未免示人以不廣耳 
[輪船來滬電音]  
　　怡和洋行高陞輪船初二日由天津旗昌洋行海安輪船昨日由天津又海琛輪船初三日由天津俱開行來滬 
[蘇省撫轅抄]  
　　九月初一日候　縣陳言慶禀知奉委　料所卽日到差王桂墀壽紹　均銷東中路編查保甲差 
[浙省撫轅抄]  
　　八月二十七日署秀水縣丞馬　禀謝委叩見候補主簿戌藩禀銷管解洋鎗並經費差○二十八日劉至喜禀知厘捐局委湖郡厘鹽局差李寳章禀知防軍局委解洋欵赴滬同知高治源厘捐總局委楓涇厘局銷假　見叩謝卽辭並銷按照查明安吉㘰圩屯田清理民屯混雜差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年八月二十七日京報全錄]  
　　宮門抄○諭旨兩道錄前○發抄旨十四道○大臣張奏叅革武員並請優卹夾片錄前○川督丁奏　大員在籍病故片○又奏委署知府片○東撫陳奏遵議更補知縣摺○又奏請旌奬片○漕督楊奏伏秋汛工平穏摺○大學士文奏爲病請開缺調理摺○侍郎吳奏請回籍修墓摺○八月二十七日工部鴻臚寺正藍旗值日無引見○前任奉天府府尹松林到京請安○許道培謝授吉安府知府恩○王應孚謝授九江府知府恩○謙光續假十日○召見軍機松林許道培王應孚○發抄盧士杰奏蕪湖關第九十五結洋税收支數目奉旨該衙門知道單併發欽此○又彚奏京控己未結案件奉旨　衙門知道欽此○文緒等奏請假在籍之荆州副都統請續假奉旨穆克德布着賞假兩個月欽此○岑毓英等奏調補雲南藩司剛毅飭赴新任奉旨知道了欽此○恩林奏漕督楊昌濬督師援閩動用關庫扣存銀兩數目奉旨户部知道單併發欽此○盧士杰奏請將浙江貞女旌表奉旨于沈氏着准其旌表禮部知道欽此○又十年分漕糧請仍照案折徴奉旨著照所請户部知道欽此○又續撥耗羡銀兩奉旨户部知道欽此○又請將恃符健訟之孝廉方正貢牛黄業良革訊奉旨着照所請該部知道欽此○劉秉璋奏解洋税京餉奉旨户部知道欽此○又臬司孫翼謀飭令赴任奉旨知道了欽此○金順奏新疆蒙古王公等俸銀請飭撥的欵奉旨着户部咨令陜甘總督照例辦理欽此○又請將性情乖謬之遊擊楊飛熊革職奉旨着照所請兵部知道欽此○又呈進貢馬奉旨知道了欽此○○丁寳楨片再據署開縣知縣許堯文稟稱前兩江總督李宗羲籍隸開縣前因告病回籍連年醫調未愈兹於光緒十年閏五月初四日在籍病故親往看視恊同該家屬將身後一切事宜妥爲經　隨據該家屬呈出遺摺交由該縣　請代發等情到臣據此臣覆查該故督臣李宗羲由進士卽用渥受先朝厚恩洊陟封圻因病告請開缺回籍調理該故督臣自嚴服以來隨同曾國藩等勦辦粤逆各匪勞績頗著前在江督任内因病請假復蒙聖恩垂詢能否起用該故督臣聞命之下感激涕零亟欲圖報因病實未痊具摺呈明而其忠愛之心究未嘗一日不系念朝廷也今遽因病身故老臣凋謝臣聞信之下不勝悵悼查該故督臣現有承重孫李大防年未及歲次子李本方係己夘科舉人候選主事三子本康四子本謙尚幼均皆業儒合併聲明謹將寄到遺摺代爲恭遞伏乞聖鑒謹奏奉旨已錄○○丁寳樍片再潼川府知府廉恩調省遺缺查有侯補知府熊紹　才明守正堪以署理又保寍府知府許景福因案撤省遺缺查有候稱知府唐翼祖氣局深穏堪以委署據藩臬兩司會詳前來除檄飭遵照外理合附片陳明伏乞聖鑒謹奏軍機大臣奉旨吏部知道欽此○○革職留任山東巡撫臣陳士杰跪奏爲遵照部議揀員更補知縣員缺恭摺仰祈聖鑒事竊照萊陽縣知縣王朝宗病故遺缺前經臣以曾任佐貳實缺軍功保舉候補知縣韓文朗題補現准部覆該員班次係屬相符惟前由縣丞保舉知縣應以同治十二年七月初六日引見回省之日作爲到省日期該省候補知縣班内尚有到省在先正途及曾任合例之員應行先補所請將候補知縣韓文朗補授萊陽縣知縣之處應毋庸議其萊陽縣員缺仍令按照定限遴員更補專摺具奏等因於光緒十年六月二十四日奏奉諭旨依議欽此欽遵知照前來當經臣轉飭云後兹據布政使崇保按察使林述訓會詳稱候補班内名次在先之軍功保舉候補正途出身知縣趙多熙前在署理陵縣任内業經因案叅革兹查有其次之軍功保舉候補知縣曾任東阿縣縣丞朱瀾現年七十四歲順天大興縣人由監生遵豫工例報捐縣丞選授廣西永福縣縣丞親老告近攺選山東安邱縣縣丞道光二十八年十月初二日到任咸豐四年代理安邱縣知縣嗣因六年俸滿保荐奉旨歸入卓異班内以應升之缺升用八年丁母憂卸事服滿起復捐指山東船捐本班儘先並捐現銀引見奉旨准其開缺以知縣仍留山東歸候補班補用並加六品銜欽此復遵例捐加知州銜是年八月回省照例應以接到准補東阿縣丞部文之日作爲知縣到省日期業經期滿甄别在案該員年力尚健辦事精詳以之　授萊陽縣知縣實堪勝任與例亦屬相符等情詳請具奏前來臣查萊腸縣知縣一缺應照例仍以候補正班内正途出身及曾任知縣曾任應升知縣人員請補今該司等請以軍功保舉候補知縣曾任東阿縣丞之朱瀾更補核計名次召先與例相符覆查該員精力尚强公事諳練以之祖授　陽縣知縣尚堪勝任合無仰懇天恩俯准以曾任實缺候補知縣朱瀾補授萊陽縣知縣如蒙俞允該員係候補知縣請補知縣銜缺相當毋庸送部引見亦毋庸聲叙叅罰除咨部查照外謹恭摺具奏伏乞皇上聖鑒訓示謹奏軍機大臣奉旨吏部議奏欽此○○陳士杰片再據上海協賑公所道員盛宣懷等禀稱自去歲迄今歴次所解捐項内有安徴旌德縣紳士候選郎中江聨葑奉其父母二品銜湖北候補道江麟瑞二品命婦江呂氏之命捐銀一千兩又二品封職知府用前江蘇候補直隸州嘉定縣知縣曾紹傳變鬻藏書捐銀一千兩又前廣西義寗縣知縣陳世焜遵其故父二品封職陳康洪遺命捐助銀一千兩懇請照例建坊等情臣查該紳士等遠念灾黎捐輸賑欵均屬急公慷慨所捐銀兩與建坊　例相符合無仰　天恩俯准江聨葑爲其父母陳世焜爲其故父並曾紹傳本人在於各原籍照例建坊給與樂善好施字樣以示旌獎出自逾格鴻慈謹附片具陳伏乞聖鑒訓示謹奏軍機大臣奉旨着照所請該部知道欽此○○頭品頂戴漕運總督臣楊昌濬跪奏爲伏秋汛内各工防守平穏　摺具陳仰祈聖鑒事竊照上年南河異漲爲十餘年來所罕見上下游工叚傷損甚多徐屬官堤民堰情形最重業已　要奏明修理其餘各工並經督飭道廳認眞修守兩江督臣亦於揚屬設局防汛本年閏五月下旬上游山水漲發運河長水一尺有奇七月初旬又長一次數百里河道添波助流滴滴東注其勢甚爲浩瀚因江潮較平洪潮亦未盛漲尚不如去年吃重邳宿已辦之工足資捍禦惟舊工地叚綿長窨潮滲水險工迭生淮屬之中河長堤鹽河舊堤及運口埧　各旨潰蟄清江以下至寳應一帶坐灣迎溜之處土　間有損傷揚屬東西堤内河外湖本屬緊要除堤工飭屬擇修外查有水安汛太午奄門首邁埽高動汛動工金門護　間叚塌卸堰盱石工後身槽土及近湖壩埽雨淋風掣亦有塌損均經各廳鑲築整齊以資保衛臣以今年汛漲較上年爲小凡遇應辦工程無不督飭該管道　確查情形核實節省固不敢因循悞事尤不敢稍任虚糜現在通工一律平穏高郵三壩未開下河田稻得以從容豐取堪以仰慰宸厪維時距霜降尚有月餘仍當督率嚴防愼重修守期保無虞所有伏秋汛内各工防守平穏緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○奴才文煜跪奏爲恩賞假期旣滿奴才精力仍疲再懇天恩准予開缺以重職守恭摺仰祈聖鑒　竊奴才前因感暑患痢三次假期已滿精力實有不支懇請開缺於七月初七日奏奉聖恩賞假一个月毋庸開缺聞命之下感激莫名當卽專摺叩謝鴻慈方冀加意○攝精力或可支持乃匝月於兹仍前疲憊現在恩賞假期又滿職守攸關未容久曠用再敬陳下悃籲懇天恩仍予開缺則頂戴成全彌深淪浹矣爲此恭摺具陳叩祈皇太后皇上聖鑒謹奏請旨奉旨已錄○○署工部左侍郎宗人府府丞臣吳廷芬跪奏爲懇恩賞假回籍修慕恭摺仰祈聖鑒事竊臣自咸豐八年分部行走同治四年聞訃丁父憂奔喪囘籍守制服闋後到京供職至今十有餘年並未請假回籍本年夏秋之交皖南徽屬祁門等處蛟水陡發房舍田墓多被損傷臣之祖墓冲刷甚重瞻望松楸五中如灼惟有籲懇天恩賞　兩個月俾臣回籍趕趁水潦淺落之時設注修整早安宅兆則感荷鴻慈實無旣極矣臣一俟事竣卽行來京銷假當差所有請假修墓緣由謹繕摺具陳伏乞皇太后皇上聖鑒謹奏奉旨已錄 
 
 

Page 10

 
 
[光緒十年八月二十八日京報全錄]  
　　宮門抄○發抄旨五道○侍讀王奏爲縷陳丁漕利弊户口耗傷情形摺○八月二十八日内務府國子監鑲藍旗值日無引見○熙貝勒請假十日○全佑請　三月○掌儀司奏初一日祭奉先殿惠王行禮○發抄王加敏奏清淮善後局收支各欵報銷奉旨該部知道單併發欽此○又卸護漕督篆務日期奉旨知道了欽此○孫鳳翔奏接署漕運總督印務日期謝恩奉旨知道了欽此○謙　奏採買吉　口駐防兵米奉旨知道了欽此　海緒奏盤查關庫奉旨該部知道欽此○○日講起居注官翰林院侍讀臣王邦璽跪奏爲縷陳丁漕利弊户口耗傷情形擬請諭飭疆臣講求探源之治督率所屬實力興除以裕國用而固邦本恭摺仰祈聖鑒事竊惟丁漕乃國家維正之供百姓踐土食毛相安耕鑿急公納賦分所宜然我朝二百餘年厚澤深仁淪浹已久皇太后皇上愛育黎元超越前古閭閻感戴莫不有捐糜頂踵之思試觀軍興以來繼以灾歉二三十年之中籌餉籌賑無不藉資民力凡諸紳富商旅均能踴躍輸將同殷報効矧於丁漕正賦有不欲及時完納者乎雖疲户之玩延劣衿刁抗向亦間有不免然此等情形究屬無多而徴收所以短絀之故實不繫乎此臣嘗竊觀博訪察目前之情勢考積欠之來由而知丁漕一節盖有五弊三難五官三不可州縣弗肯推求疆吏未加體究徒使户口多無形之消耗朝廷有歲入之短虧治本弗探而催科是責詎有常乎謹爲我皇太后皇上縷晰陳之一利於錢漕之速完者官也利于錢漕之多欠者差也一縣之中承催錢漕之差名目甚多有總頭有總總頭有都差有圖差有保差有帮辦之差有墊辦之差有　較上堂代受枷責之假差如此等衆皆指望百姓積欠丁漕以養身者也圖保差下鄉催徴輙先飽索賄賂名曰包兒錢包兒到手公項卽可央緩其者豪富驟窮之户積欠較多則總頭親臨催取華服乘轎隨從多人勒索包允動至數十千而公項亦仍可央緩迨夘限已滿完納不旺堂上官照例比較則以錢雇倩無賴之人上堂領撲或枷以警衆而總頭圖頭等差無恙焉且更挾枷責以爲索詐之具其弊一開徴之初書輒擇中上家産能自完納之花户代爲裁串○　完然後持票向本户加倍勒還入己名曰代票其稍貧之户無費可噬者則不肯代也地方官列知其爲民害而利其墊解亦不之禁　弊二一書吏徴收錢糧必先索房費而後開票如此一圖之房費未卽交清各甲花户有持錢完糧者槪不收納一稽延間其錢或因他事用去不能再行措辦遂致拖欠其弊三一紳衿恃符抗欠不過自占便宜且願他人及早完納藉以抵塞邜限其無故挺身爲一村包抗者尚無其事惟有一種刁横武斷魚肉鄉里之人交結衙蠧包攬丁漕每向愚懦花户騙錢入己不爲完納而差役仍向本户追索者眞侵賦害民之猾徒然非與胥役通同作弊欺壓誑弄其勢必不能行地方官每爲所朦蔽未能詳察而嚴究也其弊四一徴收漕米本色之處及今攺折色前收本色之時無論每石加耗至一倍有餘之多更有永遠不遵定章之州縣每年抵開倉三日或繼日爲止花户之强而有力者爭先交米往往擁擠踐踏傷人過此卽行封倉槪收折色每石定價七八千有多至十餘千者而百姓之完納愈難朘削愈苦矣此弊之在官大吏從未有覺察者其弊五一花户急公向多立有恊圖又謂之義圖每年輪一甲充當總催擇本甲勤幹之人爲之名曰現年按户糧多寡派錢數十百千不等交給現年作爲辛俸並打點書差之用名曰甲費有現年之圖中差役不得上門祇向現年催取現年恐所領之錢不敷差賄不得不勤加催追而花户亦各體貼現年懼其受累不得不極力措完此恊圖所以少積欠也嗣因髮逆踞城分設僞官無完糧之事而總催輪充一定之年分遂紊如乙年已輪之二甲今停歇二年論戊年應輪五甲接充而五甲以三四等甲實未輪接理應補充彼此推諉而協圖遂多廢擱不行其難一一承管糧業之家其地畝多係佃與農人耕種近因迭遭兵燹水旱瘟疫各大劫人民損傷無算更兼生計艱難丁壯及歲往往不能婚娶産生女嬰率多溺斃是以閭閻生齒遠不逮從前之煩庶約計一村之中向有百人業耕者今祗得五六十人而此五六十人中吸食鴉片惰於農事者又約有二三十人其間晴雨不時糞力不足收成本多歉薄而世風日降人心亦未能近古糧户收取租榖甚爲不易卽以臣鄉而論自咸豐以後所收或七八分或五六分或三四分三十年之中雖逢稔歲從未聞有完全租者瘠薄之田竟至白送與人承糧而不肯受此種情形推之他省何莫不然其難二一民間光景旣形蕭索幸遇　年谷石又苦不能得價如有田百畝計應收租谷二百五十石按今士風時值雖大稔之歲至多不過收租八分得谷僅二百石如逢谷價極賤之時每石止能糶錢四五百文除厘金外得錢不滿百千完納丁漕需其大半所留餘以事父母蓄妻子者幾何不必有胥役之苛索而急公已覺吃力其難三一乾隆嘉慶以　民俗直樸丁漕户口均係本身的名近來率多别撰字樣一人而有數户差役每以無從查傳爲詞若有人充當現年卽能逐户清追亦可備官傳問恊圖之所以爲良具無現年者謂之渙圖又誥之爛圖協圖之花户有巧取者往往别立户名隠寄於渙圖以冀拖欠又協圖輪充現年必派中費其糧少之甲派費較難有取巧者亦往往别立户名隠寄於粮多之甲以圖規避此則近日民情之譎也地方官若於協圖一法廢者能爲之興渙者能爲之萃巧者能爲之設法以杜其弊則於催科之道惠過半矣其宜一一差役得錢包蔽總以不令欠户見官爲秘術前上元令袁枚有言擇民欠糧多者召花户而欲見之未有眞花户到而糧不納者又前廬陵令楊　昀署安福篆時催徴必令花户親到比較必令總頭受責其圖保差下鄉雖賂以錢而不敢受一時風動四境卽極疲之户亦無不爭先完納此已著之明驗其宜二一向例徴收非上忙滿半下忙全完槪不准納錢給票小民銖積錙累未滿一票之數而催粮之役至索賂以去輒耗其所積之半如此屢積屢耗賂役之費往往多於正供數倍而糧終不能納聞昔有一令准其分兩次完錢完錢先給小票爲據俟届限完滿換給串票民間因大稱便徴收更有起色此亦諸求催科者當知所變通也至一人而分數户亦恐糧數過多一時摺錢非易若准其分票完納則此弊可除免至月口紛煩茫無稽考其宜三一前有一令於民間呈遞狀詞除命盜倫紀重案外如因口角錢債細故興訟者先令開明本身花户錢漕若干查核按户清完方與准理此與考童互結聲明並無抗糧方准與考同一辦法一可以清頑户之欠一可以遏瀆訟之風似爲一舉而兩善俻其宜四一收納錢糧必用官板大錢巿間日用常行之錢槪不准收花户率以巿錢一千向舖商易大錢九百迨完納後署中以此錢易銀每串可加錢色數十文　民不無吝嗇致多延欠地方官旣任聽境内通行巿錢何不可通融收納以本處之錢於本官原無所損似不必拘定大錢致令徴收减色其宜五一鄉間之有殷實官民均可恃以爲緩急宜保護不宜擾害近來地方官聽信丁役慫恿輒將本甲或本村積欠勒令殷實代完丁役又復從中索詐富民旣苦侵削頑户更多拖欠從此徴收愈不易辭其不可一一州縣以催科爲考成坐署治事之日少下鄉催糧之日多所到之處輒傳喚在庠生員寫立限狀責令每邜催完若干動以詳革恐嚇不知寒士筆耕爲業家無恒産者十人而九本身旣不欠糧又無總催之責何可强以不應爲並不能爲之事且反令欠户置身事外更滋玩延其不可二一近來各州縣更有委泒官親家丁帶領勇役下鄉分催錢漕倚勢作威異常騷擾牽累架誣明勒喑索甚至偪斃人命揑飾彌縫本官受其欺蒙鮮能覺察其家丁並擅用名片投謁紳矜尤爲不成事體其不可三以上所陳十六條各省互有異同臣籍江西較爲詳悉雖丁漕之利弊不盡於斯而户口耗傷情形略可想見擬請諭飭各督撫臣悉心體察督率所屬州縣實力興除去其害而適得其利便於民而不損於官總期國計民生兩有裨益夫撫字心勞催科政拙千古傳爲美談方今庫欵支絀丁漕一項原不得視爲緩圖但能寓撫字於催科之中使賦課常登鄉閭不擾官吏令抉燭天之弊小民不虚獻曝之忱而施善政以培養生機勵官常以挽回風氣多行實事勿託空言則所以裕國用而固邦本探源之治不外是矣臣愚昧之見是否有當謹繕摺詳陳伏乞皇太后皇太聖鑒訓示施行謹奏奉旨已錄 
 
