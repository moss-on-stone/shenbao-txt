# 1917 - 213 - 4915979

 

Page 1

 
 
   
 
 

Page 2

 
 
時評 
[國力（五）（冷）]  
　　國力除屬於精神者外物質上之力莫如財力故財力而有餘者即爲國力之强固財力而缺乏者即爲國力之衰弱貸欵於人國者上也不貸不借者次也借於一時而能别求財原者又次也永於借欸中求生活者次之又次也至欲借而不得乃斯爲下矣 
　　然則中國今日之國力以財力比例之雖未至下其去下僅一等耳歐戰三年以來不爲戰事國之中心者如日如美無不於財大增其國力獨我中國至今仍惟借欵是求國力之存在者其果能有幾耶鳴呼我不忍再言國力矣 
專電 
[北京電]  
　　大借欵有成立望草約要點（甲）名稱二次善後借欵（乙）總額一萬萬元（丙）用途指明歸還短期外債軍事善後補助各省等費（丁）以鹽餘擔保（戊）合同成立先交二千萬餘分四期交清（已）九五交欵（庚）第五年起還本（辛）銀團以英法俄日駐華銀行總理中國以財政總長爲代表（壬）此約俟詢得四國市場債票確信後再換正式合同（癸）雙方不能再有異議以上係昨在滙豐銀行决議後各電本國提出先交千萬惟日代表小田切恐充軍費壓迫南方聲明如政治作用絶對不能先付故梁昨蒞財部會議支配已提作具體的成案釋債權者疑（八日上午十二鐘） 
[北京電]  
　　扣留德奥船協約國向我要求使用權已交國議考慮中（八日上午十二鐘） 
[北京電]  
　　宣戰案籌備就緒元日發表奥使昨已飛電本國速請彼政府示遵（八月上午十二鐘） 
[北京電]  
　　府官制暫分四處四課處　秘書張一麐參謀師景雲副官何紹賢護衛司令程發祿課長軍務熊炳琦軍法殷鴻壽軍需張調辰軍醫紀書元麐雲 
 
 
 

Page 3

 
 
未到前由惲寳惠陶繼諶代（八日上午一鐘） 
[北京電]  
　　臨時參院擬改名立法籌備院（八日下午一鐘） 
[北京電]  
　　汪梁辭職調動說不確（八日下午一鐘） 
[北京電]  
　　中行裁員百四十餘人已發表各予一月薪遣散（八月下午一鐘） 
[北京電]  
　　國際委員會章程要點（一）會設國務院研究宣戰後應辦事宜預備和平復後關於國際條約貿易經濟諸問題及辦理各機關接洽事（二）由總理派院秘書長及參議各部派次長及參事或司事稅務處派提調及股長若干人爲委員（三）除上現職人員外由總理酌約富有學識經驗者爲特别委員（四）以調查討論第一條所定各項問題備總理及國議决行（八月下午一鐘） 
[北京電]  
　　國際委員會陸徵祥爲會長討論範圍分已戰未戰戰後三時期先由各主管部擬就辦法交由該會議定提出國務會議取决（七日下午一鐘） 
[北京電]  
　　昨臨戰委員會開會推張志潭爲副長夏貽霆爲書記長（八日上午九鐘） 
[北京電]  
　　財政計畫書草案已由梁核定昨在部召開全體大會議對於戰計上籌備關防極密議畢即報告國際委員會 
（七日下午一鐘） 
[北京電]  
　　今午全體國務員赴府在居仁堂决議對德案即留會餐（七日下午一鐘） 
[北京電]  
　　天津檢廳全體控檢長關於許案受賄二十萬以上法庭正在嚴查（八日上午九鐘） 
[北京電]  
　　特赦梁周朱閣員多數反對一時難實現（八日上午九鐘） 
[北京電]  
　　鄂閩魯晉四省請簡省長國議照准現正在推選中（八日上午九鐘） 
[北京電]  
　　陸軍次長將任徐樹錚（八日上午九鐘） 
[北京電]  
　　俄公使並不辭職（八日上午九鐘） 
[北京電]  
　　閣議議題預定爲對德奥人裁判問題（八日上午九鐘） 
[北京電]  
　　陳錦濤賈士毅將由梁啓超呈准特赦（七日下午一鐘） 
[北京電]  
　　京漢路擬由津假道徐州轉鄭達漢現派員分勘試行通車備政府運兵（七日下午四鐘） 
[北京電]  
　　今午國際委員會出席三十餘人討論處置德僑兼及對奥問題各部於作戰上所定計畫由各次長蒞會報告（七日下午四鐘） 
[北京電]  
　　今日命令羅佩金劉存厚速來京軍隊交周道剛滇黔赴川軍速撤退（八日下午十一鐘） 
[北京電]  
　　第一艦隊電覆海部痛駁去電三不可說仍以擁護約法恢復國會懲辦首逆三事相要（七日下午四鐘） 
[北京電]  
　　馮痢疾漸愈昨接見外交團（七日下午四鐘） 
外電 
[北京電]  
　　内閣昨日討論宣戰後應行事務决議組織參戰事務委員會並議將宣戰案交未來之參議院核决惟段總理力持抗議主張應即實行聞宣戰命令業已擬就數日内可以宣布（七日） 
[北京電]  
　　漢林森氏組織之游獵隊行至張家口爲地方官所阻因附近匪亂之故茲　消息謂美國敎會敎士揩婦孺多人内有美婦二英婦一避　於距張家口百英里之大婆地方刻爲蒙匪所圍美使署得報後即照會中國當道中國當道即命張家口官員許游獵隊往救被圍諸外人並護以馬兵一枝隊（七日） 
[廣州電]  
　　當道歡迎抵此之諸軍艦頗形誠摰蓋欲藉以表示其對於南方之忠誠以釋一般人士之疑慮今日特開大會歡迎海軍士官與國會議員程璧光上將大爲人所注意蓋程旣爲粤籍復爲海軍之領袖將來瓊州龍軍如圖蠢動可由海軍制之故也現已募集洋千餘萬元以充扶助共和政府之用（六日） 
[河内電]  
　　東京大水損失頗巨河内亦有被灾之虞海防河内中間及河内與雲南中間之鐵路均已中斷（七日）以上路透電 
[南京電]  
　　中央迭次來電再三催促薩鎭冰人京茲蕯已定明日（九日）啟行北上（八日） 
[南京電]  
　　蚌埠地方發見烟苗齊省長以徐州所屬亦難保無此事故已密派調查員從事調查（八日） 
[北京電]  
　　英美瑞典諸國敎士數人近在張家口外爲蒙匪扣留當經美國駐京公使與段總理嚴重交涉其結果由段總理電命熱河都統田中玉速派軍隊救護（八日） 
[東京電]  
　　英國皇帝因届開戰滿三年之紀念特於四日親電日本天皇六日天皇復電大意如左捧讀陛下勇壯之聲明承示牢固之决意與確信甚合關於此次大戰朕及朕之臣民懷抱之觀念朕深欣慰且表謝意陛下之海陸軍壯烈勇敢其光榮可埀竹帛陛下之臣民同心協力貢獻國家早爲天下所讚嗼不撓努力之聲價本甚明白聯合國不遠可達完全之勝利此朕斷無所擬云云（八日）以上東方通信社電 
戰電 
[倫敦電]  
　　今晚海格將軍報稱敵軍在亞勒北面襲擊敗退蘭斯西面與西南面之英軍陣線稍向前移昨日英飛機復事炸彈襲擊並擊落敵飛機五架又逐落三架英飛機失蹤者一架（六日） 
[巴黎電]  
　　今日下午公報云比境砲戰頗活動比克斯旭特尤甚愛恩河北面赫特比斯至克拉盎勒境亦有劇烈之砲戰今晨德軍猛轟後在亞伏格爾叢林與亞伏柯爾山之間進攻爲法軍準烈之砲火所逼卽退回戰　受創甚重（七日） 
[俄京電]  
　　俄國公報云俄軍佔據成洛維資東北面之高地數處迫令敵軍退回土泊羅夫斯與羅康資二地旣而俄軍被逼退回總陣地敵軍逼退成洛維資南面之俄軍佔據拉杜士鎭及村落四所敵軍繼續在金波倫方面取攻勢已渡比斯特里柴河（六日） 
[俄京電]  
　　聞敵軍已由恰定廣十五俄里之陣總敗退（七日） 
公電 
[四川鍾體道等來電]  
　　大總統段總理米市胡同澗廬蒲伯英先生晨鐘報并轉各報館陸巡閱使岑西林先生申報時　新報并轉各報館督軍省長都統鎭守使護軍使　司令劉軍長周師長熊師長俞道尹探送　將軍　師長趙師長均鑒　據羅將軍養日通電最末有此後絶不以口舌與争惟一息尙存必求達此削平川難救民水火之案志等語　其所認以爲川難之禍源究竟安在名其所　以削平川難之資格究竟何　此不得不訴於我中央政府及賢明諸公查川難之起源由羅佩金之拒戴戡任省長致戴挾怨　羅佩金裁兵失平之　陰　劉存厚反對以此而有川漢之戰戴旣兼督復用手段袒羅抑劉彼此暗　不幸爆裂以此又有川黔之戰追原禍始則是川難實發之羅佩金而成之於戴戡川人方以顧全大局服從中央茹苦忍痛靜候政府之查辦慙愧未能誅此禍首謝我鄕邦而羅佩金方以禍亂之罪魁侈言川難之削平誰欺欺天寗不内媿至劉存厚應得何罪當由中央澈查依法懲辦羅佩金前以川愼戰爭與劉同爲中央派員查辦之人則且試問其以何種資格何人命令削平川難是羅目無中央專　　兵之跡更自顯然竊查該原電内稱劉圍攻督署將及兩旬成都之叛軍集重兵於嘉定　爲等縣鍾師亦集重兵於淮州安岳樂口等縣滇軍爲自衞計不能不酌帶步隊以資防守等語此羅對道等攻訐其帶兵西下陰行侵川之電飾詞辯解乃據川軍緝羅佩金七月九號所發密令内載案准　兼督電稱劉逆存厚於魚日又復叛變圍攻督署本軍因戴兼督之請求顧師長品珍着以所部一混成旅經仁　進援成都痛則以一混成旅暫任資中資陽向内江及川北方面以備防守俟一三師態度明確或滇黔兩督增援到達時再定行止趙師長又新着以所部防守叙瀘兼警戒川東第一師劉旅長法坤進攻嘉定韓司令鳳樓由叙府進攻健爲殷鎭守使承獻着率所部迅出雅州相機等語羅於得魚電後一二日内已令所部乘隙進攻而其佳元兩日電稱帶兵西上調解及此次電稱劉攻督署已將兩旬並迫於川軍之進逼乃爲自衛計不得不講防守皆屬欺詐狡飾之詞道等篠電謂羅用意叵測佯約川軍不得　動陰將所部移調并增援兵部署已定揭去調解假面實行攻擊川軍侵佔川省　已見其肺肝然必假名削平川難豈眞一手可以掩盡天下人耳目耶乃查該原電内稱劉存厚久蓄亂萌而禍之發實由鍾張輩釀成之鍾張於七月四號致重慶各師長電云云可見劉鍾張通同謀亂已非一日等語此何異盜之被執猶誣他人爲盗冀以自免一查四號之電係因當時復辟事成急於北伐期速組織成軍便於指揮統率誠有此議方擬勸告　督豈能謂爲謀亂此外如該原電以川迭次所　滇黔軍隊焚燒刦殺慘禍誣以川軍所爲嫁禍與彼成都中外人士雜處將來查辦一勘了然今姑不必置辯要之劉存厚無論有何罪狀所爲殺人者士師賞罰之權自在國家羅佩金何得藉以稱兵此其野心侵川不惜破壞國家統一之罪殆雖百喙亦難飾一詞仍　我大總統總理及諸公查照遵等迭電立飭羅佩金停止進攻以解倒懸而維川局無任激切待命之至川軍第三師師長鍾體道嘉陵道道尹張瀾叩東 
[陽來電]  
　　申報館轉各報館均鑒頃閱七月三十一日報載江北辮兵狼狽一節有竇縣長臨事畏避曁程紳募警備隊數百人追剿等情傳聞失實查竇公於七月十二晨親解正雜鉅欵赴浦初不知是夜海州兵變沭去海尙百數十里也十七回沭更不知十八沭城將兵變抵錢集始聞變趕至陳圩沿途徵集勁練爲城内聲援迨叛兵被警隊擊出城外　公由十字橋率練至警練夾擊逼入夾灘四面皆水得以聚　城内遭害鄕民未擾　公力也且沭警備緝捕警察向有數百人程紳臨時効勞激勵則有之非出資募現首犯已誅市　安堵惟商民損失遇鉅資公已履勘會委請准彙恤矣沭陽紳商學各界同叩要聞一 
[歐戰中之中日行動觀察]  
　　字林報六月十九日倫敦通訊云中國近日傳來種種消息皆足引起不良之印象中國加入戰局與否乃中國自已事加入則自協約國視之不過爲精神上之利益不加入則與戰局亦無甚大出入也惟中國對此問題確有何種舉動華人究有何種輿論此爲吾人所欲知者中國近事雖愛中國者聞之亦爲興悲中國内亂未靖　長此不已將與政治擾亂似成痼疾之墨西哥爲伯仲英人之觀察如是雖對於中國有商業之關係有天然之同情極願中國發達然覩此時局欲求其不抱悲覩詎可得乎種種計畫前已籌議不獨以增進英國在華之商業且以　中國改良其地位今則此項計畫悉已擱置蓋中國苟呈　擾不安内誣不息之象統肯有所措施哉此英國之所以不聞有令人興奮之行動也設美總統威爾　果有中國政黨宜圖統一之勸告（美國勸告中國之文未在英國發表）英人莫不與之同意據今日華盛頓電傳美國官場稱日本不從美國所發聯合勸告中國解息内爭之請求此說果確日本殆有深意存乎其間吾英人知之尤望華人亦知之今中國鞏固其國際地位與覓取將來議和會中發言權之唯一機會在於中國有以博取世界列强之尊重若近來所發生者則無人謂爲能有此良好影響也人有以俄國澄清内政費時頗久爲異者盍一研究中國推翻帝制後之事狀乎英政府此時顯無舉動以整理中英間商業之困難華茶進口之難題今仍未有變　外交部主張觀望政策朱邇典啟程之期今尙未定惟終須回任以余所知覺朱君殊不願有此一行也中國在戰局中寂無舉動而日本則頗爲出力其軍艦在地中海護送商船與運兵船協約國甚利賴之英國海軍部盛稱其功續報紙亦皆有譽揚之論調頃據路透社電日本海軍部將向國會提出海軍經費案約逾一百五十兆圓用以建造三萬二千噸之大戰艦一艘驅逐艦與潛艇各二艘及一萬噸之大船一艘以供特殊應用各艦槪用最新式武裝尤注意於此次戰事所發見之種種弱點日本海軍部且將要求更大經費專造潛艇與戰爭所必需之小軍艦觀此可知日本頗有出人頭地之意他日戰事完結時日本定能表明其所成就之事業不僅奪據膠州肅清太平洋而已也 
[英文京報之對德宣戰觀察]  
　　英文京報云對德宣戰理由書已由内閣製定共分三份一係以德人之行爲無不與國際公法及人道主義相背馳張勳背叛共和德人亦與有謀今更有擾害中國國内秩序之陰謀此第一理由一係國際評議會所遺留之舊案仍貫澈我國對於潛行艇無限制攻擊政策進而爲第三步但此理由　頗有與美國取一致之論調與獨立宣戰之主旨或不能適用至於第三理由書係某國顧問之條陳内容不得而知宣戰問題之徵求各省同意固由　代總統之面諭然捸密息此中别有一原因緣前此各省督軍獨立時美國曾有表示希望中國統一並不急望宣戰蓋美國之意以爲中國宣戰必全國有統一之局勢統一之意見乃可免其他紛擾也聞美國至今仍持此意故徵求各省同意者卽徵由各省一律贊成之復電以爲對外的統一之表示也然前次督軍團在京演成請解散國會之局其藉口之端固在憲法然而其眞確原因則在國會中之不贊成宣戰者居多各督軍請　數次以爲疏通而終歸無效故憤而有解散之　此次旣徵求各督軍同意而各督軍前日不在京者居其少數逆料贊成之聲必應　求同意之聲而至也又云昨日（星期一）段氏上午七時即行到院布　一切至九時許各部院處派定之次長參事司長人員均紛紛蒞院當卽在西花應開會先將參戰事務委員會之大體决定昨日因第一次開會所有特别會員等尙未報到故正式議案未曾開議應俟下次開會將會長副會長推定後始能開議　　重要問題並聞各方面近日得悉政府宣戰問題業已决定一般投機之士各具意見紛紛上書政府請採納施行段總理批閱後以所陳各節均有見地奉諭分别密存俟將來彙齊提交會議採擇施行又一消息國務院新組織之戰時國際事務委員會自上星期六國務會議將此項章程通過後昨日上午即開第一次會國務院秘書長及各部次長特派員等咸到聞昨日所議係將宣戰　底稿研究一過並略商宣戰以後處置德僑方法順次　及對奥問題大約於對德宣戰之日即先行對奥絶交政府於四日向外交國通告對德宣戰决定事並謂大總統關於宣戰問題之意見與國務院之意見已全相一致云 
[府院間最近之問題]  
　　從來府院間之感情素不浹洽遇事每生衡突遂召一大政變今回馮氏上京世人皆對府院間之關係非常注意而馮氏在南京曾就宣戰案有必須統一國内估後實行對外政策之聲明故其對於宣戰案之態度殊足令人注目上星期五國務會議之結果卽報告馮河間馮竟慨然允諾意見全然一致洵屬出人意外其後馮更自訪段氏有所協議是對此宣戰問題馮氏亦大爲盡力不復從前之膠執矣此外府院間尙有三天問題一爲丁槐處分問題在丁槐手中之大總統印信五顆已入段　理之手其後馮河問入京此印當歸馮氏然現在尙未明　段總理怒丁槐携帶總统印信遠逃主張處以極刑而馮河間以爲印信旣歸卽可無庸處分丁槐兩者意見不易一致丁槐夫人五日往訪黎黄陂懇求對於其夫採寛大處置丁爲黎最信任之部下並與馮有親密之交誼當初由黎托付印信時即命以馮若允諾繼任總統即行交出若馮無繼任總統之意當確實保管乃滯留上海時遂起種種風說一爲四川討伐問題聞段總理擬派兵四川救援劉存厚驅逐雲貴軍更進擊唐繼堯使態度喛昧之陸榮廷孤立無援而出於降服因此决定以陜西湖北湖南之兵編成三師一混成旅之討伐軍最初將舉段芝貴爲總司令然段芝貴不願出征目下尙在物色相當人物副司令則爲吴光新現在吴光新及黎天才之軍已行一部動員至討伐費用尙未全部籌備故出動尙須多少時日馮河間對於段氏採此積極手段雖無何等異議然因素與陸榮廷有密切關係且恐失南方之同情心中頗不甚喜悅一爲進步黨與交通系進步黨與交通系之關係頗不十分圓滿而討論會則接近交通系且交通系内部之勢力殊不可侮漸露進步交通兩派對立之狀况而進步黨親信馮河間交通系親近段總理因此府浣新關係至可注目也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[各方討議宣戰案]  
　　馮河間到京以後對德宣戰之機日益緊迫内閣各要人積極進行約於一星期内外即可正式公布惟最近所議决者祇係宣戰並不加入協約此中頗有可研究之要點政界傳聞亦不一致茲特調查各重要消息如下一說此爲馮所主持者前在南京演說即作如此主張入京後仍堅持前議内閣未便過拂其意遂即如此解决一說此不過爲初步而已因此次宣戰係爲無條欵的無妨自由宣戰以表示對德决心其加入一層擬留作第二步仍爲再行要求條件之餘地一說旣係無條欵之宣戰若再貿然加入協約深虞將來困難交涉繁多經各閣員擬决暫不加入於外交上仍有伸縮之餘地一說宣戰公布後南方民黨必爲極端之反對於國際上必有種種之讕言故特爲單獨宣戰俾反對者無可藉口一說爲宣戰以後加入協約美國必不滿意聯合美國協約國又有違言擬决遂爲此折中辦法仍不失爲獨立性質以上各說未知誰是要皆言之成理預料不出此數因以外又聞内閣中各要人以宣戰案關係重要未便久延已擬於星期六起繼開臨時密議研究各項宣戰手續是日雖曾密議三四小時之久仍尙未得完全之表决當時所提議者一係宣戰各文字之起草卽將梁總長所預擬者審議一次結果擬再交各外交顧問等核議一次一係處分在華德僑約分三項辦法第一爲嚴厲的對待第二爲優遇的對待第三爲做照美國折中辦法各閣員議論甚爲紛歧結果擬即取折中辦法一係對奥邦交之手續有主張即行同時宣戰者有主張絶交而不宣戰者有主張先行絶交再行宣戰者結果擬密請河間裁酌此外手續未詳聞日内已决定聯期討論惟是對德宣戰一經發表國内方面有無反抗激動發生尙難逆料而此案關係於時局前途至爲重要聞内閣於此兩三日來連開特别密議專籌畫發表對德宣戰嚴防發生激動反抗之辦法馮河間對於宣戰主張所以穩重者亦緣於此日昨段總理發表意見頗極堅持略稱對德宣戰爲救國良圖如有似前出而反抗者政府當用特别方法對付之又據外交界消息前日午前十時駐京英俄法意比等國公使齊在法國公使館開議關於中國宣戰問題討論頗久會議後各公使即將中國與德宣戰急切情形以密電報告於本國政府再作計議矣 
[日本統一滿鮮鐵道之理由]  
　　日本統一滿鮮鐵道及設立拓殖局其詳情業經迭誌本報茲者大阪每日新聞發表其統一之理由如下（一）在滿洲日本官民之施設經營自日俄戰役後雖年有進步然卒未能大舉成續甚屬遺恨其原因固複雜所謂三頭政治之弊則其最大者也日本於南滿洲因管理租借地的關束州且爲掌南滿鐵道沿線及附屬地之保護取締特置關束都督府監督鐵道運輸之業兼爲行鐵道附屬地之行政而設南滿洲鐵道股分公司又在奉天其他重要地方設置領事官當保護日本臣民之任三者各欲盡其任務於是而相互之間自生齟齬而朝野計畫亦不一其軌荏苒至今故三機關之結合統一實爲滿洲開發之根本策抑亦刻下之急務也且欲舉滿蒙中日新約之實效而伸張日本之權利尤非先使此三機關一其步調同心協力擔當不可以是政府今次改正關東都督府官制使該都督統裁滿鐵之業務照從來官制上關東都督固有監督滿鐵業務之權能然其監督有名無實因此改使都督統裁滿鐵全般之業務理事長承都督之命執行其業務也又欲使領事官與上述兩機關聯絡疏通呼應提携政府特下周到的訓令以期機關之統一的行動毫無遺憾加之領事及副領事特選精通事情之人才以期能舉實務之成績又欲改善在南滿洲之警察制度期普通警察與憲兵之合一是以適於前述行政組織融合之趣旨不寧維是以滿洲特殊之情勢尤須兩警察之提携此精通該地之事情者所贊成也世有倡議一變警察制度而採憲兵制度者是不知其眞相之誤解也要之關東都督府官制之改正與其他之施設相應希圖滿洲之開發即不外期舉中日新約之實效也同時政府對於滿洲之開發不可缺者即整備金融機關之組織以解决數年來之宿題政府今次擴張東洋拓殖股分公司之營業目的新在奉天設置支店其重要目的在爲滿洲不動產金融之中樞機關同時令朝鮮銀行在滿洲各要地徧設支店及出張所特派理事一名於大連專當商業金融之衝銳意助成產業之振興增進中日兩國經濟的利益焉（二）朝鮮鐵道與南滿鐵道貫朝鮮而横滿滿洲更與俄國鐵道聯絡大陸鐵道之主要幹線出朝鮮鐵道非達鴨綠江而止之地方的交通機關安奉線非至安東縣而終之獨立的交通機關彼此相待運輸聯絡始能發揮滿鮮交通機關之本能近時滿洲與朝鮮間貨客輸送日加頻繁若兩線異其管理不便不利最爲明瞭以是政府省冗費圖節約統一車式運轉圓滑以此目的今遂將朝鮮國有鐵道之經營委諸滿鐵會社使之執行朝鮮鐵道一切業務雖原在圖交通機關之聯絡圓滑於朝鮮地方產業之開發上亦得爲最善之努力也故鮮滿鐵道之統一又可謂爲鮮滿產業之開發機關（三）於現在朝鮮台灣及　太之政務歸内務部管理而關東州則歸外務部管理部中皆設有一課使監理之殖民地行政之指導監督到底不能統一自不得言以是政府今次特設拓殖局補現時之不備及殖民地監督行政之所短其關於滿洲之開發使統一諸般事務誠合宜之處置也 
[馮德麟與二十八師]  
　　共同通信社奉天函云該處盛傳張督軍曾致電段總理保釋馮德麟不日當可釋放云云但此事尙難遠信或者係爲緩和二十八師之暴舉以出此預防手段亦未可定惟該師之態度已有不穩之形勢如新民屯之第五十五旅日夜設備不怠蓋一以對中央一以備奉省利用高梁繁茂時期以冀貫徹其要求其狀態恰如負　之虎二十七師雖精銳亦無如之何再該師所轄區域極廣苟有意外良民之受害將不可勝計自張海鵬由京歸後亦相與結合張督軍已因怒致疾故出此隱忍態度更有謂張督軍將以金錢收買其部下者又據奉省官場人云釋放馮德麟已經决定惟俟時機始能實行故該師之態度刻下仍堪注目又北鎭代表陳文伯等七八人以二十八師因改委師長一節咸抱不平頗有不穩狀况特赴奉晉謁督軍請求設法處理以綏靖地方現又傳該師各軍隊已由鎭街開拔青堆子繞陽河一帶駐紥矣 
[吉林之龍旗爭執]  
　　字林報七月三十日吉林通訊云五六兩月此問苦旱與北方他處情形略同自入七月以後甘霖大作但亦不嫌過多麥收雖非完全無望惟甚薄歉其他雜糧則氣象頗佳據農夫預料苟八月間雨量適宜收成必豐此間於張勳復辟事無大激刺七月四五兩日龍旗出現於城中惟鄕間則罕見其蹤跡六日忽龍旗杳然遲數日五色旗又飛揚於各處矣官場關於懸掛龍旗之命令互相控訴大半人民以爲孟督軍由京來電命掛龍旗頃聞孟督否認曾發此電 
[粤中要人之態度（平生）]  
　　粤省政局迷離撲朔無正式之態度表示孫中山之所主張與陸巡閱使之所主張究竟同一意旨否頗難斷定前日聞陸使行旌已到潯州矣然今據政界傳說又云陸使决不來粤惟桂軍則將聯翩東下日前陸使擬在肇慶建設行轅經派員相定就舊道署改築業已定期興工乃昨又奉陸使飭令暫從緩議應俟　看南方政府如何建設大局有無變遷再行决定就三十號調查陸使日前所派駐肇衛兵已一律開拔陸使對於時局如何解决尙難推測有謂其已贊成馮爲正式總統者但無正式明文恐或爲陰謀離間之詞有謂其仍擁護黎總統復職此則較有可信昨聞陸巡閱使陳督軍桂湘兩譚督已聯名致電黎總統大意謂議院未復約法已破大局未定國是日非必鈞座復位出而維持共和某等始認有中央政府若鈞座放棄責任堅决退隱政局必益紛紜民國日趨危險某等惟有别求挽救方法赴湯蹈火在所不辭卽或事與心違目的不違雖　牲一切亦所不計云云陳督軍秉承陸使意旨態度非常沈靜對於民黨各要人來粤則歡迎對於國會議員來粤則歡迎對於海軍艦隊來粤亦歡迎然除歡迎而外未有何種主張可謂莫名其妙至朱省長則本與段内閣關係最深之人然自到粤以來竭力與民黨握手對於各方面非常連絡而對於中央亦不斷絶關係可謂八面玲瓏故雖　傳有去粤之說而未幾仍留迨至段内閣命其與桂省長對調之令下其勢似不能不去矣然又以陳督有自主之令頒布在前故挽留者皆紛紛赴省議會請願並致呈文於督軍計挽留之團體一爲省敎育會會長程祖彝則省長公署之秘書也二爲中國南部體育會副會長周心則以朱省長原兼任體育會正長也三爲廣東改良婚嫁會會長何　滔此爲小小團體此三團體請願畫到省會後省會曾開會議議員中致起劇烈競爭蓋警衛軍統傾又有請願畫分二步辦法第一步留朱第二步朱不能留則推戴胡漢民諸議員中贊成第二層者居多而亦有專主第一層者故議論紛耘卒無辦法惟陳督軍因團體旣紛紛留朱默察情形對於非法命令固當實行拒絶即朱省長欲自引退亦應挽留以期共濟時艱而維大局昨特親過公署勸慰請其勿萌退志大約朱省長亦可暫留矣惟民黨中人對於朱氏仍懷疑心故某粤報稱爲段系人物蓋朱於自主期内事事仍請命中央此事最爲民黨所疑如王順存辭職保薦魏邦屏爲警察　長又呈請保薦王有蓉任知事皆請部令而行最近又遵部令欲遷移金庫其合財政廳云現准財政部咨開據中國銀行陳稱廣東分行業已復業請咨　朱省長將廣東全省金庫實行移歸廣東分行代理以符原案而期統一等語查統一金庫關係重要據函前情相應抄錄原函咨請貴省長查照希將粤省金庫完全移交代理以符通案等因准此合令該廳卽便查照辦理云云此皆奉令而行之事也聞省長公署日前因呈請京政府保薦王有蓉任知事公文被洩漏於外以致粤民攻擊其違背粤省宣布自主省長甚爲震怒秘密稽查亦不得其被洩漏原因只將經手書寫之錄事革退現公事文件則防閑甚密矣 
[海軍艦隊抵粤紀]  
　　海圻等軍艦行抵汕頭情形已見前報昨孫中山接得電報該軍艦等今日（八月三日）下午四時即可駛進黄埔至其前此所以耽擱之故一因在汕頭上足煤斤二因福安艦中途因機械微有損壞率力不足同行軍艦需待一齊來粤故致稍遲省議會全體議員已定於三日聯乘紫洞艇同往黄埔歡迎其餘各省國會議員及海陸軍要人報學商各界亦定於是日前往迎候廣東各界歡迎海軍之公啟云分啓者此次程總長璧光林司令葆懌率領海軍各艦隊保障共和與孫中山唐少川諸先生後先抵粤規畫救國大計於民國前途關係極鉅我粤人士愛護共和對於蒞省諸公皆有無窮之希望與信賴茲特定期新曆八月五日下午一時（即舊曆十八星期日）假座東園開全省歡迎大會届時務希官紳軍警商學慈善男女各界踴躍早臨以襄盛會無任盼　特此佈聞廣東全省各界歡迎大會公啓 
　　李軍長烈鈞前次履粤滿擬興師北伐嗣因餉械問題一時尙難解决而陸巡閱使亦臥病不行致令目的未達匆匆去粤刻因程總長林司令唐少川諸君均已率艦蒞粤會師之舉必可見諸實行特於七月三十號由滬首途返粤並有電致軍民兩署謂計期八月三號即可抵澳云 
[福建政界消息（赤水）]  
　　李培之雖屬武人不曉國法政治然對於其衰年之母尙具孝思晨昏定省菽水承歡未　倦怠其母又酷愛其弟與孫因之有人乘隙引起政界關係攷其原因蓋軍署之用事者爲汪守坻予已屢言之其實有寵者不止汪一人尙有參謀長張哲培（閩侯）軍法課長朱景星（浙江）軍務課長林煒堂（閩侯）等三人汪不過爲其首領耳之四人者卽俗所稱爲某某保險公司之大經手凡政界有所請託能得四人之一之歡心事未有不濟者然四人之所以有此權力者在能運動其家庭其法先結好於李之弟或子轉請之李母李母溺愛無不承認然後示李如九天丹詔不敢偶違以是李之家庭與政界有絶大之關係也方前胡省長蒞任李之政權已亡此事亦息殆省長出走此風又起旬日來委軍法課負包煒爲詔安知事黄成一充福清知事來玉林委永春並某某委龍溪某某委思明等信皆大有來歷刻下各分發人員自以能力微薄不能結識此四大金剛得老嫗之一言者皆紛紛離省亦可異已 
汪守坻放厦門道尹中央明令已經發表汪雖不得不去然此秘書長缺又不忍舍遂急電安徽故里（黟縣）請其堂兄汪守珍前來接充汪守珍本前厦門道尹因貪墨枉法劣跡昭著爲前胡省長撤去以存記道尹鄧振璣接充胡旣迫走鄧差亦撤李氏遂以此位報答汪守坻於是汪守珍亦得捲土重來握秘書之權繼乃弟之志並聞汪守珍此來不僅爲秘書長一席尤有閩海道之希望現在之閩海道本爲王善荃王爲人鋒藏於内近以道尹而兼政務廳長遇事彌逢得宜無隙可乘故李氏亦頗信之現汪等之意欲使王氏專任政務廳而以閩海道之缺自任惟王亦必不願意未知將來之結果何如也 
[山東剿擊辮匪之近况]  
　　江防軍官于榮先（綽號于三黑）於上月中旬徐州兵變時率領潰兵二百餘人由宿遷姚灣一帶竄至邳縣方面順沂河西岸直奔郯城縣碼頭鎭經駐沂之第七旅孔團長飭派第一營顏帮帶帶兵兩哨星夜前往截擊在碼頭鎭之洪福寺與潰兵戰二時之久潰兵隨向西退却至莊塢學田莊等處旋又連夜竄至神山並佔據神山全村勢甚兇猛又經孔團長飛飭向城第二營派隊速剿當經分防卡莊之右哨率兵六十名於二十三日早八鐘馳抵神山卽與潰兵開始攻擊抵抗至下午二鐘又從向城續來步兵兩哨並機關鎗隊旋將神山包圍合力痛剿正酣戰間而該營分防蘭陵之一哨亦趕到神山於是奮力猛攻擊斃潰兵甚夥又値大雨傾注該潰兵隨棄圍寨急向東南奔逃追有十餘里天已昏黑次日變兵僅餘五十餘人方行至大青山附近又被顏帮帶之隊圍住隨即併力兜剿戰約三時之久遂能一鼓盪平計前後共生擒三十餘名擊斃張哨長一名係張辮帥胞姪斃變兵七十餘名奪獲官刀洋號快鎗等件不少而陸軍於此次亦陣亡正兵二名傷哨官一員兵士四名查此股潰兵旣已殲除沂州一帶不致再受驚惶矣 
　　巨匪毛思忠等自刦掠曹單後現尙盤踞江南之蕭碭一帶近更招納徐州及北來之遣散辮兵以及日前徐州等處變兵傳聞已有萬餘頗有横行河朔之志聞近更多方雇覔縫工製作軍衣九龍 
 
 
 

Page 7

 
 
袋（即裝子彈袋）等軍需品並號稱新定武軍以待大舉四省剿匪軍果能相機而行約期痛擊似此烏合之衆不難一鼓而擒也 
　　土匪顧德麟横行平禹間猖獗已久茲聞平原之所以被擾實由知事之懦弱致之當顧匪未起時即有行將蠢動消息境内富户得警後有移住縣城者有赴火車遷徙他縣者然匪徒暴起搬不勝搬更兼大雨時作道途泥濘匪徒追擊於後人民遂遭糜爛於是一般城紳開會集議謂須請省中另簡賢員以維殘局旋推舉代表來省請求張兼省長昨已牌示將該縣知事撤任矣 
[湖北近聞]  
　　參院之討論鄂省議會對於中央擬組臨時參議院以人數不足並未開會正式討論茲因悉王督軍已復電贊成特於三日開緊急茶話會議員到者約四十人羣以今日處於武人强力之下欲求恢復國會誠爲事實上所難辦到然順從内閣主張由各省長官選派參議員亦違背共和國體不合民治精神爲今之計惟有聯合各省議會一致主張要求參議員由省議會選舉庶合人民代表身分當卽依此表决通電各省如政府並此亦靳而不予則請求將省會一律解散並聞該會以王督不向省會諮詢意見卽率爾贊成業已提出質問矣 
　　裕鄂之質問鄂省近有新發起之裕鄂銀行係財政廳長張壽鏞軍署軍需課長魏聯芳集資開設自稱有資本金五百萬元聞係張魏各集百萬其中略攙商股有協和公司者爲北派軍人所組織以製造軍服皮件爲營業與軍需課關係至密傳言亦投有巨資於裕鄂現在小朝街魏之公館内附設籌備處聞謀以前湖北公儲錢局房屋爲銀行行址官錢局高督辦尙未承認三日省會茶會由唐文德將裕鄂組織情形報告同人謂該行行將開幕果能維持金融固屬好事但恐無實在資本僅藉公帑活動敷衍場面且以發行大宗紙幣爲吸收民財之計耳吾鄂官錢局紙幣充斥數至五千萬之多萬不能再有架空銀行發生流毒商民云云當經公議以張廳長旣係署名於該行發起者應向張氏質問其組織情形俟得復再行核定對待方法於是公推唐君爲質問之起草員全體連署函致張氏限兩日答復 
　　水患之恐慌鄂省近一月以來雨多晴少水勢泛漲内河外江莫不澎湃此數日間復因上游各處大雨水漲尤爲迅速省城之外自望山門下至武勝門外青山之沿江堤水已與进岸相平筷子街等處水已上岸淹没民屋詢據舟子云較冬季之江面約寛五分之一倘此後水勢不漲則已否則武漢沿江濱河之各碼頭街市恐難免不有舟行於市之時廻憶已酉大水商人皆在樓上貿易此景此情殊堪憂慮漢口各國租界刻已着手於防水工程將江岸趕緊加高各屬堤垸如沔陽漢川天門潛江漢陽等縣每日均有潰堤警電到省當道因公帑奇絀並不循舊例委員赴有堤各縣防險一切皆委之紳民本年春季因苦旱早稻多枯槁而死補種之早晚稻滋生甚茂今將收　而又逢水患蒼苍者豈果有意厄吾民耶 
　　金融之現象武漢市面前因銅元缺乏造幣廠長與官錢局督辦挾有意見不肯蓋力維持致紙幣低落洋價高昂每元換票常在一千五百文左右官票每紙則只兌銅元九折官民交受其困自金煦生君接辦造幣廠長加工鼓鑄於當二十銅元外每日並搭鑄當十銅元一千串盡以接濟市面故不數日官票價已抬高每紙可換銅元九十四五枚各資本家前因時局險惡收欵不放茲見西南護法並未實行漸漸安心放出現欵於是銀根亦鬆每元現各換票錢一千四百四五十文換銅元則只三百六七十文爲年餘未有之好現象惟省垣四鄕各鎭市發行之百文小票流行於省市者日多總不能收禁絶之效聞當道因勢利導仍由官錢局發行一二百文錢票然後勒令各商收回現已將票式呈部核定俟奉准再行刋印 
[湘省之水災]  
　　連日西水暴長濱湖一帶幾盡成澤國安鄕汪知事昨致電省垣報告災情其文云省長財政廳長湘江道尹省議會均鑒德植不德天降災戾宥日江水暴漲沿城一帶盡成澤國署内淹水深六七尺衣物文卷多被損沔監獄牆傾數丈幸防守得力未生他變現報潰決計四十餘垸其餘尙在調查呼額之聲慘不忍聞目擊流離深爲憫惻萬望軫念哀鴻避員履勘順頒急賑以蘇災黎迫切待命安鄕知事汪德植叩　印沅江亦於前月三十日淹倒五垸三十一日淹倒官堤二處草尾等處概成澤國南縣亦倒潰三垸城中水深三四尺人物廬舍多被飄没又聞湘江之水據長沙關量水尺報告三日來已漲二丈一尺許故水已淹至義渡碼頭再漲三尺許即可上岸長沙姜知事昨早特親赴河西一帶勘查堤防並辦理疏洩事宜以資防範 
[贛人挽留李督軍之會議]  
　　贛省紳商學各界因李督軍升任江蘇連日會商挽留辦法三號假總商會開會公同研究到者黄大壎程道存宋育德龔士材盧馥窗陳永懋程時煃高巨瑗胡慶培劉善宷等二十餘人首出龔士材壯日昨謁見督軍所談各情形報告再將黄大壎所擬電稿宣布有主張分别團體各自電留者有主張就已經到會各界同發一電者由龔起付表决贊成同發電者多數遂將電文送局拍發 
　　各界開會後省議會正議長任壽祺回至議會邀集在省議員三十餘人商議挽留督軍辦法並將各界擬定電文傳觀衆意本會有代表人民資格應用本會全體名義單銜另電遂令秘書起草擬就後經議長閱後亦卽立時拍發茲將省議會曁各界電文錄下省議會電云北京大總統總理鈞鑒閱報載政府有調李督軍督蘇說贛人聞之奔走相告無任惶急溯自李督督贛前後五載休養瘡　撫靖地方當麟封各省嚴刑濫殺之時則以寛大爲政當復辟變生全國鼎沸之時則以討逆傳檄公忠體國仁厚愛民贛省人士固久倚爲共和之長城也江寧雖屬重鎭而軍政各界英賢薈萃駕輕就熟不乏堪使之材江西地扼長江中樞民氣樸茂擁護共和久成天性李督調蘇而繼任者之聲望或其平日擁護共和之初衷不如李督人民心理一成枘鑿前途隱憂何堪設想敝會爲全省安全起見謹代表人民電請鈞座俯准仍留李督督贛江西幸甚贛省議會叩江 
　　各界電云北京馮大總統段總理鈞鑒聞吾贛李督軍有調蘇消息贛人如暍失蔭　嬰失乳蹙額相告腭胎無色溯自李督蒞贛五年國是屢變九牧糜沸獨庚匡千里不鳴桴鼓若處袵席吏帖民熙加以祭遵好士武惠愛人莠者夷之焭者熙之災者拊之潦者障之征苛於關曰惟紓之衆窘於市曰惟通之匪直整軍經武也凡精神所貫注補膏澤於循良以是士謳　頌工惠商通其尤犖犖者贛難初靖不妄殺以媚秉鈞復辟始聞必代謀以劻討逆德在贛人而上德不德功在民國而大功舞功卽贛疆坐　久係大局安危矧贛地控荆引粤阻江連嶠形勢四塞昔者文成撫四省而扼南贛文正規長江而築湖口建成銷萌何嘗不以一隅爲東南藩蔽爲贛計李督不可移爲國家計李督尤不可移倘謂江左夷吾非督莫屬似應慮終於始將來任贛者必譽望足以服遐邇恩威足以撫師干斯贛人以信李督而並信繼督脫簡畀不愼民詛軍忿危險隱伏何堪設想贛人詎能　然蒙憒愚忱不勝惶惑敢以攀褤截鐙之思爲廻日移天之顓冒陳借寇懇邀崇鑒無任屏營激切之至全贛紳耆任壽祺黄大壎程道存陳永懋高巨瑗陳紹　朱琨熊育鎬熊元　文和姜顓戴秉清袁承祖袁璘謝湘蕭大鴻省敎育會宋育德程時煃省農會劉善寀總商會龔士材盧芳章福宗曾章桂羅人驥吴　映羅兆梀鄒安孟胡嚴培傳國俊徐士修包發鸞毛玉麟包應昌李之軫等同叩 
[徐州快信]  
　　碭山辮兵三營刻已爲豫軍驅出 
　　寗軍自昨日（三號）開始分駐城廂各重要地點 
　　辮軍開至豐縣剿匪者約有七八營之譜 
　　頃聞鎭署人云張敬堯有即日來徐駐節消息 
　　徐海道尹王曜昨日（三號）在商會招集紳商農學各界開會發表善後意見書六條（一）改編警備隊（二）整頓保銜團（三）舉辦清鄕（四）推廣警察（五）稽攷各市鄕鎗械（六）安頓游民以上五條辦法皆無特别可記之點惟第六條頗有趣味其言曰查徐海地方瘠苦無業游民觸目皆是加以此次軍隊改編遣散後勢必至生機更蹙盜賊愈多是宜在上者曲爲矜憐設法疏通也近來各國均在中國商埠開設公司招募華工紛紛放洋亦未始非窮民謀生之一道我國現在工業未興無從安插救急治標舍此别無良策擬先派員向各公司接洽覓取章程再就當地情形商訂辦法呈請核准後繼續募放要亦釜底抽薪之法也云云 
[浙江火藥庫炸裂續聞]  
　　艮山門外岳帥橋（或作鵬稅橋蓋音近之訛）火藥庫失事一節已紀昨報茲據續聞楊督軍除電致中央及本省各機關外並飭知省城軍械局長蔡鼎彝將管庫委員戴有慶暫行監視研究失事原因地方檢察廳陳廳長於昨午委派首席檢察官陳培山帶同法警四名檢驗吏兩名前往岳帥橋查驗護兵傷勢並將士兵五名一律舁送浙江病院醫治聞管庫委員戴鶴伯係江蘇崑山人尙係前清宣統元年奉前浙江督練公所總辦袁思永委充斯差光復以後復奉歷任各級上官加委爲人誠實且善書畫平時管理藥庫亦甚周至此次藥庫突然炸裂戴亦不能自言其所以然也惟聞楊督軍以第一火藥庫業經失愼其他藏儲軍火機關値茲天氣炎熱雷電頻作亟應預爲防止以免意外昨特通令各屬一體遵照並以第一藥庫炸燬無餘嗣後建設藥庫則須遷地爲良聞已派員向艮山門外至筧橋一帶尋覔相當地點聞須左近有　塘俾土山築成後可以出水不致灌入庫内又聞該庫分東西兩庫前後房屋各五間共計二十間悉被轟倒惟兩庫後面尙有房屋一所内儲開花砲彈尙未波及暴發亦不幸中之大幸也又聞滬杭甬鐵路任局長昨接火藥庫失事之電報以該藥庫旣迫近軌路而鄰站均有連帶關係亟應調查昨特電飭駐杭關巡官曁麥工程司派員調查有無損失情形當派敎練官王人傑及工程員童嘉廷前往杭艮拱筧臨等站調查站中軌路有否被其影響致受損失以憑彙報 
[杭州快信]  
　　混成支隊定今日旋浙楊督軍飭暫駐　涇聽候分配 
　　鹽運使胡彤恩更動消息言人人殊現聞齊省長已力保政務廳沈爾昌接充 
　　二師師長張載揚七旅旅長陳樂山連日至督軍署會議要公直至下午八九鐘時始散 
　　二區警備隊統帶張德全被湖屬戒嚴正司令官王桂林報告辦事不力已奉省長撤差遺缺委張蔭榮（督署諮議官）接充 
　　駐安吉二區二營管帶王公衡因事撤差其遺缺已奉省長委警備隊司令部總核科員余開湧調充二師第八團二營營長蔣棠昨有奉飭開赴温州消息 
　　省長公署昨查取警備隊司令部全體職員銜名聞不日大有更動 
　　督軍公署添委吴道成爲駐滬稽查員 
　　敎育部咨行來浙續催五年度中等以上各學生畢業銜名限日報部 
地方通信 
[鎭江]  
　　張旅長調駐南通通海鎭守使管雲臣不日北上遺缺經齊兼督軍飭調駐揚第七十六旅旅長張錦湖移駐已紀前報茲悉張君奉調後料理一切定於日内由揚拔隊起行 
　　派員勸借冬漕丹徒縣倪知事因勸借冬漕事派行政科楊科員前赴各鄕遍曾各薰勸借以俾解廳應用 
　　水師營團長過鎭駐揚湖河水巡團游緝水師營團長張金發日前由揚赴　晋謁齊兼督軍稟陳江北水上防務茲已公畢於日昨乘車過鎭暫駐生旌今午乘小輪返揚 
　　布價驟漲近日洋布一項價格突然飛漲白色尤昻每疋價增二元以外鎭郡各布莊接上海聯號來信謂有人採辦大宗布疋故價格驟增云 
　　調兵追剿潰兵閩有徐海潰散辮兵於前晚竄入宿邑周家集肆行刦掠該處商號富户均被搜括一空次早各潰兵紛紛向西逃逸駐浦　旅長已調兵追剿 
[揚州]  
　　知事履勘盜案揚屬眞武廟白盡發生搶案曾誌昨報茲經周知事於七日帶同偵緝隊前往勘騐並派法警跴輯 
　　小學聯合會議之未果江都縣立各高等小學發起開聯合會議討論全縣敎育事宜於八月六日午后二黠鐘在舊城府學内開會主席爲第三高等小學校長方小亭首先宣言開會宗旨（一）整理學欵（二）預備縣敎育會選舉手續旋有會員丁善之等發言謂第一宗旨在敎育行政會議時已議有辦法無庸再議繼陳紹唐發言謂第二宗旨當由縣敎育會開會討論不宜代謀是日到會者百餘人暗起衝突未終會而散 
　　船捐准予豁免揚州北門外河内有小划八十餘艘專備游客往小金山平山堂等處游覽之用向無船捐名目去年警察所爲補助警察經費之宵足令各小划認捐若干今歲沈孝丹警佐勒令綠楊村老板代徵船捐每年二百千文較之去歲增起一倍船户多係貧民焉能認此重捐惟官廳勢力强大不敢反抗已勉力按月抽繳現有張幼丹許蓉叔鄭斗南諸紳爲體卹貧民起見特函請縣署准予豁免聞周知事業已函復自本年本月起准予豁免云 
　　派員稽查緝務兩淮緝私統領季君以邇來裏下河一帶時有鹽梟販運私鹽乘機搶刧等事雖經通令各營長督飭部下嚴密防緝仍恐布置未周昨日特派稽查員數人前往興化鹽城高寳下河等縣分别考察如有防務未周之處據寳報告以便令飭重行佈置 
[安慶]  
　　皖北匪勢猖獗皖北自定遠五河渦陽等處連遭辮兵搶刦後民心甚爲惶恐近聞懷遠孔瞳鎭又有土匪思逞經該縣知事派警備隊第一隊張隊長前往駐紥以資鎭攝昨據該隊長報告近日已有大股匪徒糾集數百人竄入縣境至　木橋搶刦商舖數十家隨經駐縣孔管帶帶隊會哨奮力剿捕匪始潰散現聞該匪已逃竄鳳台縣境云云又聞蒙城縣四關董保報告連日有匪徒放火焚燒商民數十家並在街市黏貼匿名紙帖謂專尋圩長王勤修報仇如縣知事能將圩長革退卽可無事否則定再放火燒燬三十里市房莊屋將該圩長殺却始能罷休云云該縣知事聞報卽派幹警四出偵拿昨聞已拿獲匪首馬二一名業已訊供不諱呈請省長法辦 
[吉林]  
　　公民保留孟督軍吉林公民近閱各報登有孟督軍更換消息因孟督軍在吉多年保衛治安興利除弊仰賴實深遂公同集議計全省三十八縣每縣公舉紳士代表一人具呈大總統及段總理叙述孟督軍在吉德政懇予保留聞各縣紳干代表列名者三十八人電文從略 
雜評一 
[再論臨時參院（一子）]  
　　民主國旣以全體人民爲主權發動體則此代表民意之國會有時行政部或與之反對仍當訴之於全體人民以待其最後之裁判此乃一定之理也今旣不幸而以强權解散矣解散之後而思有以挽救而維持之則其道仍不外聽全體人民之公决然而當道不悟復逕行其臨時參院之主張而所謂臨時參院者又不出於省議會之選舉而出於行政官之派定則其去本旨愈遠矣 
　　蓋所謂代表民意云者必其代表爲民意所寄託也若行政部管理者之意思不得認爲國民意思何以故以無代表性質也以國民僅委託管理者以管理事務及權利而未嘗付託以代表意見之事也今以行政部所派之人充當臨時參院之任其有合於民意代表之意思否耶此其誤點在根本而不能曲諱者矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[醫學名詞審查會開會紀要]  
　　本月二日至八日醫學名詞審查會在江蘇省敎育會開第三次審查會到會者除敎育部代表湯爾和君外解剖組審查員爲博醫會代表施爾德君魯德馨君朱我農君中華民國醫藥學會代表吴谷宜君汪于岡君朱縉卿君錢澤人君中華醫學會代表唐乃安君張近樞君胡宣明君江蘇省敎會育代表余日章君沈信卿君化學組審查員爲博醫會代表紀立生君聶會東君中華民國醫藥學會代表彭敏伯君華裳吉君周冠三君中華醫學會代表俞鳳賓君曹惠羣君徐鳳石君江蘇省敎育會代表沈信卿君吴和士君陳慕唐君顧紹衣君理科敎授研究會代表凌文之　惲季英君吴伯儔君華東敎育會代表李敏孚君潘潤民君先於一日上午九時開預備會决定會章公舉余日章君爲解剖組主席另請王立才君爲記錄又舉吴和士君爲化學組主席凌文之君爲記錄二日開始審查解剖組於上午公同討論外下午更分小組討論計審定内臟五官兩種名詞化學組於前三日上午討論後二日下午繼續討論計審定化學術語全部名詞至八日上午九時開兩組聯合會報告審查結果並討論下届會期與審查名詞之種類公决於明年七月五日爲第四次會期解剖組審查腦經血管淋巴管組織學化學組審查化合物及有機化學另添細菌組末復改推執行部員結果仍照上届爲余日章沈信卿吴和士俞鳳賓汪企張諸君惟博醫會及華東敎育會須緩日推定本届會期審查之睱四日晚六時聚餐於江蘇省敎育會各團體代表輪流演說雜以笑談異常歡洽七日午前並就審查狀况攝影以誌紀念 
[請禁花紗兩業之空盤交易]  
　　近來花紗兩項價格驟增而該業中又復抛做空盤售於外人致各布廠原料無着浦東西布廠停業者已十之八九曾經該業全體函請國貨維持會設法挽救該會爰特開會議决分函花紗兩業曁北京農商部請爲維持茲將該會呈農商部文及致花紗兩公會函錄后 
　　呈農商部文北京農商部總次長鈞鑒敬肅者邇來吾國棉紗棉花價格驟增較之平時竟漲至一倍或倍半不等而該業中又復此爭彼奪賣空買空以致本國大小各布廠原料無着頓形恐慌推厥原因皆由歐戰延長洋布來源稀少致外人得以乘機操縱將紗花兩項盡力搜羅壟斷查上海浦東兩處布廠停歇者已不下數十家男女工人失業者約達六七萬人餘如常州蘇州江陰無錫當熟各内地等處大小布廠奚止數百家男女工人亦何止數十萬値此潮流所趨受其影　勢不得不停止營業以待時機而外人反獨操其利不特吾國方興之布業一落千丈深爲可惜且與貧民生計地方治安均有莫大關係若不設法補救將何以保實業而維民生等情到會查賣空買空本極危險故載之典令懸爲厲禁彼精於貨殖之外人猶以此相誠而吾國商人旣無商戰學識每於尋常商業猶易失敗此種投機事業則未有不遭傾覆者也若昔之先令股票今之大連豆三品紗等種種皆前事之鑒今花紗兩業墮其毅中尙不自悟且猶甘爲虎佷累及布廠致使空盤增漲無已現貨搜羅殆盡是猶綢業以絲繭出洋過多致原料缺乏成本昻貴因之　綢充斥市場華綢衰敗日盛今布業以紗花抛盤增漲原料無　停止營業勢必蹈綢業之覆轍殷鑑不遠可爲寒心敝曾以見聞所及推測其將來不禁爲布業前途憂懼交併惶恐萬狀於是籌義再四僉以舍禁止賣買空盤外實鮮根本救濟之方且棉織一業爲吾國出產之大宗全國男女工人之賴以生活者約達數千萬人若此摧殘失業不溝　卽盜賊於地方治安關係至重查從前本廠布如成本爲銀二兩一疋者今以現在紗價每疋成本須漲至四五兩以外而售價則萬難隨原料以加增今布業雖少求增加然每疋僅約漲三四錢已有窒礙難銷之勢故布廠因之停閉已十居八九倘再因循坐視任其賣空買空不加于涉恐吾國布廠將從此糜爛不堪設想敝會天職所在何敢緘默故除函致紗花兩公會商勸阻止設法維持外深恐識陋言輕無裨事實故不得不詳陳頻末函請察核懇乞鈞部俯念商艱力予維持以保實業倘蒙採擇伏祈迅賜令行地方長官切實嚴禁賣空買空並勸諭上海紗花兩業力顧大局稍留原料以維棉織事業而保貧民生計並請通咨各省一體嚴禁以儆效尤事關實業存亡地方治安用敢不厭煩瀆並委托敝正會長王文典先生親自赴都賚呈鈞鑒並面呈一切外務懇恩賜照准從速施行實爲公便 
　　致花紗兩業函敬啓者查邇來棉花棉紗價値驟增較之平時竟漲至一倍或倍半不等推原其故皆由歐戰延長洋布來源稀少致外人得以陰施操縱將花紗盡力搜買壟斷而貴業中又復墮其術中賣空買空致價格奇昂現貨缺乏因之各布廠原料無着恐慌停閉多日茲據各布廠報告（與前同從略）倘再因循自誤不圖挽救恐不但貴業將從此糜爛即布廠亦不堪設想敝會責在維持何敢緘默用特不厭煩瑣據實函陳務望貴公所以保全實業爲前提邀集同業設法商勸停止抛盤並討議持久之策以維市面而保民生素仰貴會公正穩健長袖善舞必能俯察商艱力予維持以慰羣望而保實業並希將辦理情形隨時見復爲幸 
[減輕出洋茶末稅銀]  
　　農商部訓令上海總商會云准稅務處咨開據總稅務司呈稱據江漢關轉據漢口英商會呈請將出洋茶末稅銀核減與茶葉同爲每擔征銀一兩等情呈請核辦據情轉呈核示等因當經本處核准茶末一項准照茶葉辦法每擔改征銀一兩仍以運銷外洋爲限實行日期即由總稅務司體察情形妥爲酌訂呈報備核茲據呈稱現擬訂八月十六日爲減輕出洋茶末稅實行之期理合報請鑒核等因前來相應咨請查照等因到部合亟令知仰即轉知各茶商遵照此令 
[四誌代送印布委狀之敗露]  
　　駐滬某國領事自日前在高昌廟憲兵營將代送印布委狀赴浙之該國男人二名女人一口帶冋領署後即經裁判官預審一次供不承認曾函請駐滬交涉員要求將本案檢獲要證送署核辦經紀昨報茲悉薩父涉員據函轉請盧護軍使核奪去後盧氏已允將所獲之木印及委狀等要證並華人田璧城一併解往領署以便質訊昨已實行惟曾聲明一俟本案辦結仍請將前項要證及華人田璧城解回軍署候訊昨日（八日）午後該領署又由電話至交涉公署請將日前在憲兵營訊問該國人及華人田璧城之供詞迅抄一份送署俾開訊時有所佐證等語薩交涉員仍請盧護軍使核奪轉復云 
[車站防軍扣留赴杭少年]  
　　松滬護軍使署因近來黨人謀浙謠傳甚熾特派軍隊至滬杭車站常川駐紥嚴密偵緝昨日清農六時半頭班火車將開之際駐防軍隊見有一身穿白官紗長衫之少年約二十餘歲携有大皮篋一隻雇坐人力車到站擬搭火車前往杭垣該軍隊見其形跡可疑當場扣住詰據聲稱姓楊係湖北人餘語含混當卽押送護軍使署聽候訊明核辦 
[南市檢查嚴密]  
　　南市第一區署董警正近悉軍署稽查員在車站偵獲代送往浙之委狀印布等人証並聞黨人紛紛往浙希圖發難是以注重調查客寓輪埠每晚派令巡官帶同長警嚴行查察各旅館各輪埠則令警察隨時查檢如遇形跡可疑之人即行逮捕以憑詰究 
[勸阻外人勿至駐軍地點]  
　　松滬盧護軍使以此次南火車站拘獲代送印布委狀之人有某國人在内查戒嚴條例凡係駐軍地點原有禁阻外人窺探之規定乃本埠西南鄕一帶每逢星期六星期等日時有外人前往遊玩難保不誤入駐軍地點惟防軍對於外人或因言語不通互相誤會致起交涉故於昨日分令所屬各團營長官通令駐防斜橋高昌廟龍華及沿鐵路各防軍如有外人至防線以内遊行務當妥爲勸阻以杜窺探惟勸阻時宜婉言對付勿得操切云 
[再誌部員之行蹤]  
　　浙江督軍楊善德請添防軍一事經國務會議决定先行派員南下偵察實情再行定奪即由陸軍部派高級軍官張某等四人會同調查財政員周某等來滬轉道赴浙實地考察等情曾紀前報茲悉該特派員等赴杭後卽與楊督軍磋商一切並分赴各要隘及駐防各處實地考查業於前日畢事乘滬杭末班火車返滬翌晨即赴護軍使署與盧護軍使籌商防務後卽晚換登滬寗火車赴寗唔齊兼督軍然後轉道津浦車北上回部呈復至周委員等則已改由海道返津入都矣 
[引渡傷害越捕之從犯]  
　　法新租界嵩山路捕房一道金線二十五號安南副捕頭阮文林於五月三號黎明時巡查至吕班路文德里口見有匪徒進里亦即入内拘拿被匪開鎗轟擊斃命後由探目沈德福拘獲沈毛全吕榮卿孟五等三人解送法公堂訊明判各拘押五年尙有正兇潘正傳及從犯綽號小滑頭即吴永發在逃未獲現由淞滬警察第三區署余　正等在華界大興街同德里九號門牌將吴永發拘獲解送警廳司法科昨經法總巡施君得悉即派包探沈德福前往警廳稟明前情旋將吴永發帶回法捕房押候錄供解廨核辦 
又一訪函　法租界南陽橋牛皮作被盜夥刦拒捕槍傷安南巡捕身死一案經法捕房緝獲小皮匠卽李景堂沈茂春孟五三犯押候懲辦在案茲悉淞滬警　廳長徐　樑因南陽橋與淞國警察二區接壞送飭　區署長余炳文帮同嚴　日前經余署長偵悉該案要犯吴永發卽小滑頭匿跡大興街某茶肆立率巡官長警馳往將吴拘獲押解　廳經司法科訊據供認聽從李景堂等糾合夥刦牛皮作衣物不諱並稱鎗擊越捕係夥盜潘正川所爲劉科長得供後諭飭押候核辦旋經法經巡施美德到廳請求引渡當由劉科長稟明徐廳長准其帶回并呈報督軍省長護軍使各署備案 
[三誌北京路之越貨傷人案]  
　　公共租界北京路富潤里天蟾舞台藝員趙君玉家於上月三十號夜被盜匪七人持械刦去金珠首飾金表等物携贓逃至浙江路經探夥李阿敖行人毛炳林聞警趕來帮同捕盜被盜拒捕開鎗擊傷倒地未獲一人後由巡捕將李毛二人車送仁濟醫院爲之醫治李因傷重旋即斃命由捕將屍舁送驗屍所報請公共公廨中西官驗明候緝兇盜究懲在案茲悉毛炳林腰際所受之鎗傷雖經西醫設法醫治亦難奏效延至前日午後殞命當即通知老閘捕房派探將屍舁送騐屍所報請公廨王　之襄讞與英卓副領事於昨午蒞所驗得毛炳林生前委係被盜開鎗轟傷腰際以致身死當即塡明屍格升坐公案詰據屍妻毛張氏聲稱炳林係我之丈夫現年五十九歲同爲水果生意向居北香粉弄上月三十號夜十一點二十分鐘聞悉北京路發生盜案丈夫立即出外追捕盜匪詎竟被盜開鎗擊傷要害醫治無效延至昨日因傷殞命請求伸雪次由見證陳五子張保全先後投案證明目覩毛炳林被盜鎗擊受傷倒地中西官會商之下判毛張氏具結領屍棺殮仍飭捕房嚴緝兇盜務獲解究 
[法國船廠招募華工之挑選]  
　　法租界普益洋行招募滬地工人送往法國船廠充當工匠業於八月四號開始抬募現報名者約有三百餘名該洋行定於十四十五兩日延請西醫考驗各工人體質再於十八十九兩日由工程師考試各項手工及格者於赴法之前三日發給安家旅行等費每人九十法郎惟須覔保人投行具領否則於上船時發給昨經該行通知各工人届期往考矣 
[工部局與美領署關於丁案之函稿]  
　　公共租界工部局代理總董古柏律師因丁槐案於七月三十一日致書駐滬美總領事薩門斯略謂大陸　近載會審公廨預審丁槐收藏中國總統印信一案各情内有捕房違背信實等語工部局對於此雇大爲注意蓋其言果確則此事殊足妨礙工部局與美總領署之良好交誼也工部局對於此層未敢遽信其確蓋未聞貴領署關於此案之正式責言亦不接來函工部局以爲此中雖顯有誤會然公然加諸承辦官吏之偏激攻擊當係出於報館訪員之誤傳而非爲美總領事之本意也是以工部局命代理總巡約翰森報告當時詳情察其所言當時總巡之意確謂此案必不背　審公廨一度預審之尋常手續換言之卽此案必不未經審訊遽卽引渡之謂此乃工部局所可確告貴總領事者也工部局與其職員所斤斤不忘於懷　爲工部局始终爭執且爲外國領事團公使團所贊助之大主義此主義維何則租界内華人非經會審公廨預審不得移往界外是已想貴領事於副署逮捕狀時亦不過欲辦理此案不背上述主義耳云云 
　　美總領事薩門斯八月三日函覆工部局略　余意本總領署對於丁案事件有關於工部局與本總領署者之意見宜縷述之惟於縷述意見之前余有先請工部局注意者丁槐引渡之判决曁公廨所引之法律與事實以及公廨曾否以適宜機會給與被告俾被告得以延聘律師羅致證據之問題與逋逃藪權利之普通問題皆與來函所論之點無關來函論點則爲捕房果已適當履行代理總巡與本總領署人員間雙方所議定者乎十月二十日午前代理總巡來署請副署於逮捕狀渠答余詰問謂此案將遵照公廨尋常手續辦理時以專辦此項事件之正會審員未在署中余欲與之商榷故未卽副署午後二時正會審員到署始行副署當以逮捕狀交與副會審員囑其轉交總巡惟須總巡口頭承認必照公廨尋常手續辦理方可後總巡復至承認照辦遂執逮捕狀而去是日午後被告被拘至公廨旋即審訊解往軍署查公廨尋常習慣凡刑事犯輙在被捕之次晨由値日會審員審訊此種手續可予被告以商諸友人延聘律　尋覔見證之機會且可使衆周知此案冉查公廨現行之習慣辦法凡特别開堂審訊刑事案件則是日午前公廨必於衆目易見之處張貼審訊此案之通告　丁案不獨不如是辦理且不宣布直至三日後二十三日報紙始登載丁案情形又查捕房向有被控案由單以供衆覽俾報紙轉載余聞此次案由獨未照常登錄如此辦理之審訊與尋常手續相反有秘密審訊之性質現行之習慣辦法將因以破壞依此不尋常而且專擅之手續丁槐或在租界内之其他華人皆可拘捕審訊引渡執行而公衆或其友人尙未知其已被拘也此種手續本總領署不願參預且不願公衆誤會本總領署之地位工部局來函謂總巡之意確謂辦理丁案必不背公廨預審之尋常手續惟本總領署所得以知總巡之意者僅由於總巡當時切實承認之言而所賴以决定此種口頭約言是否適當履行者僅在合理　釋其言之詞意此乃本總領署不能不指出者也若謂捕房關於此案之行爲與公廨尋常手續或預審尋常辦法之合理解釋不相違背則此種辯白非本總領署所能容納代理總巡或未深知其責任之性質然其結果本總領署已覺大感不便來兩末段所謂界内華人未經公廨預審不得移往界外之大主義云云余讀之頗爲滿意余願明白週知者此後如有案件而需本署副署俾可在美人房屋捕人者本總領署極爲注意不得使本署參預不遵爲衆承認主義之不尋常手續也云云 
[三誌馬夫糾衆尋仇之兇劇]  
　　著名流氓馬夫阿二糾衆持刀將山東人陳凱戳斃由警往拘兇手未獲僅將鄰人黄殿英彭 
 
 
 

Page 11

 
 
許壽邵關氏姚岳氏等拘去又抄獲烟證函送地方檢察廳派員驗訊等情已兩誌本報茲悉此案連日經該廳賀檢察官將在押之黄殿吴等提案研訊俱供不知肇事情形且與阿二陳凱均不相識賀君仍令分别還押昨日又派法警前往肇事地點調查眞相以憑根究 
[水警兜剿梟匪]  
　　水警第一專署訪悉松江縣境之亭林鎭有梟匪數百人恐嚇商舖勒借三千元當經調派師船十六艘飛往剿捕詎該梟等業已遠颺嗣在江浙毗連之金山嘉善交界地方緝獲匪黨三名送往金山縣公署訊辦旋又探悉梟首管大肚子率黨潛入太湖故由該專署長沈夢蓮呈請第二廳迅派淺水兵輪多艘前往兜剿以免竄擾 
[提倡國貨之訓令]  
　　本埠公共各機關接江蘇省長公署訓令云案准農商部咨查國家經濟之盈虚與國内產業之消長爲比例東西各國莫不以奬進國内產業爲培養國本之方政策設施纖細具備若日本之國產會美國之國工協會皆助長國產之樞紐提倡國貨之表徵我國自有清以還輸入超過年有增加漏巵莫塞生計日艱自非發展實業提倡國貨無以奠民生而維國本近自歐戰發生外貨來源日絀向所仰賴之舶來諸品供給已不足應需求當此外貨短蹙之會正國貨剥復之機欲圖利用厚生尤宜特加提倡查前年本部開設國貨展覽會於京師商民出品頗稱踴躍核據審查報告品質不乏優良藝術亦多精美我國工業漸臻進步於此可見其中如日用物品類能出色當行改良競勝允足供世界之鑑賞擴海外之銷場乃查此等固有特產如磁器地毬等品外人往往樂用而國人反棄而他求購用洋貨卽各官署學校等機　亦多習焉不察任意外購殊非寳愛國貨之道惟欲維持國貨非由公家首先購用不足以資表率而廣銷行擬請嗣後所有公共機關日用消耗各品除特種無國貨可代用者外務請專購國貨以示提倡事關國家經濟諒所贊同相應檢同著名國貨名稱產地等清册咨行貴省長查照並轉知所屬各機關遵照辦理再此次調查清册容有未周貴省若有特别著名產品爲本表所未列者尙希隨時咨明本部以便轉咨各省藉廣銷路等因准此合行令抑該機關遵照此令 
[簡照南慨賑水災]  
　　南洋兄弟烟草公司主人簡照南前日接到天津分公司電告京津一帶大雨連朝山水暴發以致洪波洶湧如永年定興樂亭饒陽等十餘縣受災尤鉅房屋飄没殆盡人民流離失所情極凄慘務請指定欵額以便賑恤等語簡君當即電允撥銀五千兩即囑分公司就近提用從速散放以救災黎云 
[食米生油漲價之原因]  
　　南北米市本星期中銷路疲滯米店購入亦少而價格每擔反漲二角聞因蘇錫產米之處有人私購大批米石運赴大連天津等處銷售之故本埠米業董事張擽君以現在青黄不接之際米糧來貨本少若再在内地私運則以後來源斷絶價必飛漲事關民食亟應查禁故即函致蘇錫兩埠米業公所請即禁止出境以維民食 
生油來貨缺乏而價格增漲近日各產地雖有運來爲數甚微較前已減去十之五六故該業致電山東產地詢問情由旋得覆電謂有日人訂購三萬擔運往外埠限一月交貨故山東市價刻也漲起兩許云 
[建築躉船碼頭之阻力]  
　　江蘇特派交涉員接上海縣知事呈稱案查浦東沿浦董家渡等處均有華人公共義渡設立碼頭停泊船隻因濬浦局沿浦塡泥塘工局請於塡泥之處劃定丈尺商由濬浦局免予塡泥期於原有公渡保存地位除董家渡無可加寛外餘皆繪具圖摺每渡於水面劃定横寛十丈永作水道爲行人利涉起見業經知事先後呈請鈞署維持轉行濬浦局會勘有案正在磋商進行即有鴻升公司美册契地升塡築碍及爛泥渡地位之事代理景知事備具圖說呈奉鈞署指令據呈鴻升公司於契地外升科塡泥妨碍義渡各渡夫易於鼓噪各節仰候函致美領轉飭該公司暫停工作並函達濬浦局速即會勘明確劃留公渡地位不予塡泥以維公益一面函知警廳查照等因並奉道尹指令已咨交涉員分别函致並函淞滬警察廳轉飭警區一體　照辦理等因該處行人絡繹運貨繁劇塘工局將路線與爛泥渡碼頭一併規劃請留出該處路線三丈期於浦東路政成案相符並請留出爛泥渡寛徑十丈期於各義渡地位商由浚浦局不予塡泥之丈尺亦屬相符又經知事備具圖說及成案刋本呈奉鈞署指令已分别函達浚浦局會丈局淞滬警察廳一體遵照並函致美領飭知鴻升公司將各契地訂期會丈議辦矣仰卽知照等因並奉道尹指令事關維持公益保守主權自行擬議進行已分行浚浦局會丈局淞滬警察廳查照並轉咨交涉員函致美領事飭鴻升公司訂期會同復丈一面函致虞紳洽卿接洽矣仰即知照等因迭次磋商尙無結果現據渡夫李慶華等聯名呈稱渡夫等均在爛泥渡搖渡船爲生因鴻升公司在爛泥渡兩邊塡泥打樁渡客受累怨聲載道該公司又於所塡之處添建躉船碼頭致渡夫等平日停泊船隻永無安甯之所無異杜絶渡夫生機截止公渡交通前因洋涇市經董曁塘工局與該公司交涉所以靜候解决不意該公司一再進行受害無底環求力予保護以維公渡而裕生計等情又據商民福昌恒餘等聯名呈稱商等均在浦東爛泥渡安分營業因爛泥渡地方沿浦皆洋商廠棧就地商民所恃以爲出浦之處均恃爛泥渡公渡碼頭進出貨物不意華商公司在爛泥渡兩邊水面塡泥打樁幾將公渡碼頭包圍在内致使公渡渡船商家貨船不能停泊碼頭貨物上落渡客進出均須架接跳板商家受累難以盡述因地方董事正在交涉所以忍受不言該公司近又添建躉船碼頭不顧公共利益環求轉呈交涉員道尹行知理船廳速令鴻升公司將躉船退讓俾免困苦等情各到縣伏查沿浦公共義渡爲人民貨物船隻往來停泊之所前因浚浦局沿浦塡泥除董家渡外呈請劃留公渡地位每處十丈原爲維持公益倘能永遠維持凡有停泊船隻可免危險保全行人利賴甚大茲據各渡夫商民呈請前來理合呈請鑒核迅賜查案與浚浦局商訂解决并賜函知鴻升公司將躉船退讓　於公渡地位十丈以内停止塡泥免致阻碍交通或另生枝節實爲公便等語現交涉員薩重孫君已據情函致浚浦局查照矣 
[五國領事答謁交涉員]  
　　新任薩交涉員蒞任後照例拜謁外賓各國領事亦先後來署答謁已迭誌前報茲聞西洋法義　日本等五國領事亦函訂本月九日（今日）先後來署訪晤藉敦睦諠 
[催塡學校决算表]  
　　上海縣敎育欵產經理處昨據致各市鄕經董曁各校函云茲奉縣知事公署催塡五年度縣敎育費决算表查貴校五年度决算尙未送到爲此函達台端希將五年七月起至六年六月底止全年度總决算迅卽列表送交以憑彙塡轉送幸勿稽遲 
[鴻升公司由部給照]  
　　上海縣公署奉蘇省長訓令内開准農商部咨接准咨稱轉據上海縣呈稱商人處和德等集合股銀四十萬元在上海浦東爛泥渡地方設立鴻升碼頭堆棧股分有限公司具報章程概算股東各簿股票式樣認股書報告書决議錄選舉文件懇予轉咨註册據情咨請核辦等因查該商所報章程等件關係公司組織大致尙合應准註册相應塡發執照一紙咨行貴省長查照轉給具領等因現沈知事已將奉領執照一紙轉給該公司具領矣 
[公賣局催徵烟酒牌照稅]  
　　烟酒公賣分局長謝惠塘以徵收烟酒牌照稅現届第二期應行倒換稅證牌照繳納稅欵之期曾經布告該兩業商人務於七月末日以前來局繳稅換領牌照在案現督催期間已届尙有意存觀望延不來局繳換者照章應加取罰金是以特派調查員司分赴各市鄕將烟酒各舖詳細調查如有不來領照者應傳諭該處　甲協同催徵 
[典業登錄稅變更定章]  
　　典業登錄稅定章凡城廂繁盛之區列爲一等稅洋五百元鄕市鎭列爲二等稅洋三百元分開各典列爲三等稅洋二百元近典業公會以典當架本多寡不一不能以城鄕繁簡分别等次因特呈請變通無論城鄕所開各典一律繳稅凡架本滿八萬元以上者列一等四萬元以上者列二等不及四高元者列三等即以稅單爲憑業已呈由財政廳轉呈財部核准轉縣查照並有萬昌鎰秦公益茂等典按照該業公會議章赴縣納稅請向財政廳領單 
[麫粉銷場之暢旺]  
　　本廠麫粉近來銷路異常暢旺價亦增漲計自八月一日起至昨日止此八天内裝運出口共有三十四萬一千餘包之多其中裝往英國者八萬九千七百包香港廣東七萬八千一百包烟台天津十三萬五千五百包寗波温州五千包汕頭福建二萬二千包大連灣六千六百包秦皇島四千三百包 
[七月分收入之碼頭經費]  
　　工部局所設之浦灘各碼頭本爲便利行人與貨物上落而設所需經費向由工部局派員常駐海關於經征華洋進出口關稅時隨正帶捐本年七月分此項經費共收銀二萬八千四百八十一兩八錢八分三釐聞其捐率係按照正稅附收百分之零二云 
[蘇州火油池須換保單]  
　　英商亞細亞火油公司在蘇埠建設油池具有關平銀若干兩之保單交存蘇州交涉分署以備發生危險之時擔保賠償此項保單向例每年更換一次茲聞蘇州交涉分署以該公司又届更換保單之期故特咨請駐滬交涉署函致該管領事轉飭照辦現薩交涉員已據情照轉矣 
[布廠仿製洋貨]  
　　大南門外馬路橋華豐布廠成立已將十載所出各種布疋頗爲南洋華橋及社會所歡迎近因紗線市價飛漲織布出售不無虧耗爰擬改織絲光等布現於廠前建造洋式牆垣刋刻部批堆畫醒獅商標廠内裝配洋式織機多架加製絲光洋紗線呢羅緞席法等布以資維持此項出品係仿舶來品式樣紡織價格較舶來品爲　現已開工趕造矣 
[博物展覽會歡迎來賓]  
　　中華博物研究會於陽暦八月十一日至十三日舉行博物展覽會假江蘇省立第一師範學校（蘇州三元坊）爲會場其通告及簡章已登前報惟該通告發致各學校時已値暑假致遠處學校不及選送出品然沿滬寗鐵路之各校如省立第一及第二農業學校省立第一第二第三師範學校省立第二及第五中學校省立水產學校等皆有出品與會此外如中華博物研究會湘支部鄂支部寗支部以及該會會員之出品亦不少會場設有討論　歡迎參觀者之意見書其參觀時間每日上午九時至十二時下午二時至五時凡參觀者無須入場劵寄語各界人士曷不乘此長夏無事一往觀覽以增長博物智識乎 
[敎員控訴警廳長之批示]  
　　淞滬警察廳長徐國樑與市立小學校敎員張文瀚交涉一事迭誌前報茲聞張文瀚復至檢廳具狀控訴謂警長毆人案　刑事請求飭傳該廳長到案訊辦昨經檢廳批示云狀悉本案非本廳管轉範圍已將陸軍審判條例當庭諭知矣仰卽知照此批 
[徐廳長禁止警察毆人]  
　　淞滬徐警廳長查得各區署所警察近來時有毆打人民之事故於日前召集各該警正佐隊長等會議時當衆面諭嗣後如再有警察在地方上發現毆辱人民之事一經間明事實定行將該警察責以軍棍四百下斥革後勒令回籍凡遇人民不服指揮者應當解送來廳予以核辦不得由警察在外妄肆毆人該管上級官佐如有庇護情事查出後亦予以相當之處分不稍寛貸云 
[再誌西人冒騙之發覺]  
　　昨報載冒收購書定銀之發覺一則茲又據另一訪員報告較昨尤詳持再錄之博物志洋行西人抺脫斯（譯音）在公共公廨控告無頭事管束西人湯姆司利其那克倫克於三月二十八號冒名私簽支單向耶松船廠西人帛哥有騙銀一百六十七兩並向榮泰彙昌利華維昌新旗昌平和各洋行及信遠廠漢冶萍煤鑛公司冒騙購買書籍之定銀等情業由總巡捕房西探目彭山將被告西人拘解公堂訊判押候原告到　再行訊核前日午後山捕傳同人證　被告解廨經關讞員會同英卓副領事升坐刑庭研訊先由原告博物志洋行代表律師上堂譯稱原告總行係在英京倫敦分行則在日本東京其所經營之事業係編輯書籍一千九百十六年曾在上海設立分行旋因歐戰緊急編之書出版延期營業不甚發達故於是年八月即行歸併於日本分行當上海設立分行之際被告亦爲博物志洋行書記員之一以故一切章程彼皆明晣而於原告將上海分行歸併於日本分行之際於兩星期内冒簽支單向耶松船廠騙取現銀一百六十七兩復以日商自由洋行代博物志洋行經售書籍爲名私造一種紅色預約劵載明書名預繳書價三分之一計銀八十八兩向原告榮泰等各洋行騙取定銀共有一千餘兩之鉅應請訊究繼由見證西人帛哥有鄧脫華德愛多亞葛　亞等分别上堂證明前情並將被告冒簽之支單　預約劵等呈案請察訊之被告供詞推諉中西官會商之下以證據確鑿無可遁飾遂判被告發押西牢七年以儆 
[呈控自治委員之道批]  
　　滬海道尹公署　批松江縣公民陸希文等呈爲自治委員詐欵吃烟勒捐騷擾松江縣不予根究反肆侮辱請派員密查檄縣免職由據呈自治委員周寳善詐欵吃烟勒捐騷擾各節如果屬實何以赴縣呈訴該承審員劉廷弼不爲查訊反加侮辱即或意存偏袒　不致若此之甚如非揑詞　聽卽　别有隱情第自治委員爲辦理公益之人旣據稱有詐欵吃烟等事虚實均應澈查候令松江縣知事切實查明具復再行核辦此批 
[奬勵緝私人員]  
　　兩浙緝私第二營營長魏焯文及第一隊隊長張良臣均因民國五年分辦理食鹽銷　增加緝獲私鹽亦較往年爲多故該管統領呈由運使轉請奬勵茲經鹽務處核准魏營長記大功二次或記名升用張隊長給予三等奬章昨已令由該統領轉飭知照矣 
[劉世祺申送高等廳訊辦]  
　　前在閘北智和里僞設慈善機關並假託學校名義到處詐騙之劉世祺並至警署行賄之劉維洪等由四區警署拘送警廳除劉維洪押候核辦外其劉世褀一名已送地方審檢廳訊實判决監禁二年茲劉下服提起上訴業經林檢察長核准備齊公文定於今日派警將劉世祺申送高等廳訊核 
[麥家圈前夜之火警]  
　　前夜二點餘鐘公共租界山東路（即麥家圈）第一百四十六號門牌惠華徵館内忽然起火俄頃冐穿屋頂延燒北首一百四十七號門牌中華鷄蛋餅店一百四十八號煥文書局樓面其南首一百四十五號美倫外國紙店樓面亦被殃及共燬房屋八間事後由總巡捕房捕頭飭派中西包探前往詳查起火情形並將該菜館經理帶入捕房經捕頭盤詰一過諭候查明核辦 
[救濟會調查拐案内幕]  
　　救濟婦孺總會邇因厦門分會截獲由滬乘新疆輪船出口之被拐婦孺共二十三人押登海口輪船來滬當經分别招屬認領留養並派調查員分投偵查拐匪以便拘拿解辦已紀報端茲據調查員復稱此項拐匪爲數甚衆專以販賣婦孺爲　爲首　爲安徽壽州人楊鄭蔡耿等姓數人均匿居北四川路小菜場一帶此次係由帮匪首領朱長源（即朱老頭子）得賄擔任與各機關接洽保險出口云云該會長得報除函請華界租界各官廳按名飭緝外一面查傳是日派往碼頭値日之偵探嚴加詰責以杜後患 
[略誘餘姚女子]  
　　鎭江拐匪王子英拐得十八歲餘姚女子朱阿娥昨日擬乘輪船帶往安東地方販賣當爲救濟會調查員余杏鏞率探虞占順余長林查獲押送地方廳預審一過判王收押該女發交該會留養候屬認領 
[攔刦妓女珠花]  
　　匪徒朱阿二於前夜十二時許在浙江路串黨攔刦妓女王小蓮値洋一百二十元之珠花一朶飛奔逃逸經妓傭錢金鳳大聲喊捕由老閘捕房包探居阿巧帮同追獲搜出原贓帶入捕房押至昨晨解送公共公廨經王肇之襄讞會同英副領事卓乃爾君訊問原告王小蓮偕證錢金鳳投訴被刦情形質之被告朱阿二直認不諱判朱押西牢三年期滿逐出租界 
[搜獲姦拐證據]  
　　浦東西溝鄕民林阿妹之媳某氏邇被顧土土勾引成姦於舊曆六月初五日相約捲逃昨日林在浦東陸家嘴春江碼頭與顧相遇當　喚到崗警將顧扭　三區並在顧之衣包内抄出林媳照片一張及衣服十餘件經解警　略詰之下以顧姦拐林媳證據確鑿判解警廳司　科訊究 
[巡官破獲竊案]  
　　三區警署劉巡官前夜帶同長警出巡至桃園宅　獲行竊火油之陳桂生許金山王阿二王阿寳等四名並在該處沈乾郎家抄出原贓火油三桶當將人證併帶至署經解警正訊據陳等供稱此項火油係由隆茂棧旁駁船上竊來寄存沈乾郎家尙未售賣等語昨日判解警廳司法科訊辦 
[毆打老嫗之結果]  
　　虹口文極司路某店夥陸瑞章於上月二十八號不知何故將六十二歲之老嫗安王氏毆傷頭額由探奚江安拘解公共公廨略加訊問判陸押候原告傷愈再核在案昨晨由捕帶同原告安王氏將陸解廨經中西讞員復訊之下姑念被告管押多日原告傷已痊愈判陸從寛關釋 
[縱火尙無實據]  
　　老閘捕房控廣東路萬茂刷染店主鄭錫榮串追曹雲卿掘穿面海口路二十六號門牌鶴年長壽器店之牆壁將引火之物　入縱火希圖延燒索賠保險銀兩一案昨經公共公廨復訊捕房將見證及被告解案先由中西包探上堂稟明前情並將縱火之柴爿呈案請察次由鶴年長主婦霍李氏投稱被告掘洞放火希圖嫁禍我店並不保險至被告所開之店業經捕房查明保有火險銀五百兩而其店内則僅有木橱櫃檯等物云云詰　鄭　榮不認縱火並延侯魯公律師到堂辯稱原告所控被告縱火一案毫無根據應請將案註銷俞襄讞商諸義副領事羅斯　以被告雖無縱火實據其情節不無可疑遂判被告鄭曹二人各交一百元人洋並保如一年内再犯刑事除將被告提案嚴懲外再着保人照數罰洋充公 
[阻止賭博之衝突]  
　　江北人夏老住居閘北長安路前因糾賭抽頭經警署拘辦不案前日上午夏又邀鄰人昌功掌到家　賭昌妻姚氏前往阻止詎夏怒　吵散賭局將氏批頰數下衆鄰居見而不平咸欲扭夏到區控告夏即自以玻璃劃破頭面以爲抵制當由四區二分所將昌夏二人拘解司法科聽候訊辦 
[黄包車載屍被拘]  
　　前日下午四區崗警見黄包車夫李仁成車上載一形似小工之人已氣絶身死當卽拘入區署旋有住漢中路之婦人蔣葛氏投區稟稱死者蔣明玉係是丈夫今日在英大馬路某作場工作猝患急痧不及救治而死現欲車回家中收殮並無别故請察姚警正令將屍體舁回其家一面飭十一圖地保至地檢廳報請相驗 
雜評二 
[提倡國貨（步陶）]  
　　提倡國貨美事也官場而自身作則以爲一般社會勸尤難能而可貴者也惟是國事日紛國力日竭國民輾轉呼號於兵匪水旱之中以求博一息之安寗而不可得尙何餘暇以從事國貨之研求且鑒於國運之飄搖人心僞詐之百出更何情緒以沾沾於貨物之一端然則當局而誠欲提倡國貨者必先去國内一切紛爭之種子並予吾民以食斯居斯之餘地夫然後改良物品增進凡百實業知能乃有實際效用之可言蓋今日國貨之無起色非僅用者之不力其弊尤在眞正國貨之不可多得也 
官吏爲國家之公僕凡事均當與吾民同其苦樂今於瑣物細故旣不忘情於吾國尤願國中之大於國貨者勿熟視若無覩也 
來函 
[上海縣公署來函]  
　　逕啓者頃閱貴報本埠新聞欄内載有委托秘書府電由本公署轉達一節查本公署並未接有前項電文想　訪事傳聞失實用特函請貴主　迅爲更正以昭核實爲荷順頌台祺上海縣知事公署謹啓 
[上海地方廳檢驗員來函]  
　　頃見八月五日貴報本埠新聞欄　登載婦人周閆氏在地檢廳訴周東來毆傷一案趙刑庭長開庭審理命毛檢驗員到庭以傷單上所開之閆字詰問何字及毛檢騐員檢呈字典等情查當時趙庭長傳諭耀棠到庭係訊問周閆氏之傷害情形並未問及閆字爲何字耀棠亦無檢呈字典之事實想貴報訪聞失實爲特具函聲明即請貴報速予更正以昭核實上海地方檢察廳檢驗員毛耀棠啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談人名與地名對（四）] [  强漢]  
　　聞之命名不以山川然宣聖以　尼山而字尼老子以生李下而姓李以至謝號東山孔名北海西華公子南郭先生何莫非人以地名地以人傳也近觀政海諸公以地名者亦不少果能川　藉以增輝疇不祗若如或山河因而黯色何以稱焉僕閒覽自由談部小孤有山人之第雲間有野鶴之居赤水白山皆生賢哲桐廬雲夢並產英才可知人傑端賴地靈處仁要當擇里大有感於地與人之關係因集自由談部員芳名對以地名如左 
瘦　　野蝶　小蝶　木訥　一帆　凍西　鴻梁　守拙涿鹿　盧龍　鉅鹿　棗强　獨名　張北　雞澤　安新飯牛　獲鹿　（以上直隸）　振亞　興京　小青　長白　（以上奉天）　病鳳　和龍　讓竹　依蘭　介淯　德惠孤星　雙陽　（以上吉林）　少芹　大荔　飼鶴　寳雞　碧波　白水　（以上陜西）　天白　山丹　文俊　武威四未　兩當　蓬心　毛目　雲林　天水　（以上甘肅）　麟書　烏什　（以上新疆）　學倫　從化　（以上廣東）一聲　百色　明南　宜北　（以上廣西）　饕匄　富民　鶼影　鳳儀　快人　蒙自　（以上雲南）　常覺　普安濟航　羅斛　（以上貴州）　山安　江寗　午峯　申浦　北山　東海　逸虎　奔牛　赤電　丹陽　（以上江蘇）一笑　六安　千里　五河　（以上安徼）　玉球　銅鼓　天父　星子　頑鐵　瑞金　警世　興國　（以上江西）壽石　慈谿　秀山　麗水　半呆　四明　仰山　分水　（以上浙江）　秋心　夏口　瘦蝶　嘉魚　慈恩　孝感子身　陪尾　（以上湖北）　竹崖　菏澤　選青　即墨　香佛　惠民　天聞　日照　補白　臨淄　（以上山東）南邨　東里　叔翰　孟豬　鵑魂　熊耳　寒楓　酸棗　緝人　臨汝　（以上河南）　栩園　榆社　寄翁　長子左丹　右玉　（以上山西） 
家庭常識 
　　荷葉採未開之卷荷葉洗淨泡茶飲之味甚香美功能解熱醒脾 
　　石榴皮石榴皮人每棄之不知存下若將石榴皮放入瓦罐内煎之其汁可染元色布[  汪永齋]  
　　摹帖油紙製法先將猪油熬成以碗盛之再將竹紙攤開每十張爲一層用排筆蘸油刷於紙面要匀要徧再攤十張爲第二層如前蘸法如此積成一尺厚再用夾板夾其上下以蠅緊朿之不可透風每日曬之面面均令曬到使紙有熱氣油自流轉於紙中無不匀不徧之弊曬至十餘日再置冷處四五日便可鬆開夾板用以摹字帖矣凡做油紙之期定在三伏内取其熱也若春秋冬則不佳矣 
　　攻石法族兄莪村太史（文蔚）宰醴泉時爲民開田無水以資灌溉適左近有泉源爲石山所阻因以黄豆堆石上燒之其石自鬆碎乃鋤而去之水源遂通按火性上炎而黄豆之炎反能向下此亦格物者所宜知也予偶因種菖蒲有一磁器其下無孔不能通水戲以豆二粒（覆其磁器）置磁底以火燃之并以小竹筒吹火逼火向下豆成炭而磁底鬆以錐穿之便成小孔 
　　收藏茶葉法收藏茶葉者或用錫罐固封其口雖逾年不變然茶多則安得如許錫罐故販茶者每以變味爲慮近有人以布袋收藏茶葉竟能逾年而色香味不減者詢其法乃知茶方起鍋乘熱入袋將袋口用力收緊藏榖倉中以榖掩蓋之俾不露再封倉令密如是而已 
　　新釀酒有陳香味凡藏家釀必待數年方作陳香味近有人以多年陳糯榖釀酒釀熟便作陳香味旣免藏酒之難兼得速成之效是藏酒不若藏榖矣[  余體先]  
集益錄 
　　答四十二問原方太舊製法亦極不便惟十滴藥水中鴉片爲主要成分欲去鴉片以免流弊茲擬方如下樟腦酒十分辣椒酒十分大黄酒十分安母尼亞香酒十分（以上各酒藥房中有製成者出售價亦不貴）薄荷油五分混和入玻璃瓶塞緊每服十滴至二十滴滴於温水半茶杯中服之隔十分鐘後再服一次此方治霍亂吐瀉效力極佳蓋此方照美國治霍亂良方TiveTinotuie略爲變通也另錄一簡便之方以便自製用精製樟腦二分（藥店出售之樟腦未經煉凈不可内服）薄荷油二分火酒二十分混和服法同上夏秋之間每當飲食後服此藥三四滴可預防霍亂因樟腦及薄荷油爲毒殺霍亂病菌最有效力之藥物而又有止吐行氣提神健胃諸功用故居家出門常帶身伴其價値較市售丸丹幾有天淵之判焉[  西醫朱夢梅]  
長篇小說 
[寫情小說柳暗花明錄] [  常覺小蝶天虚我生合譯]  
　　第二十九章（三） 
　　羅倫歸重入起居之室殘燭尙明似向人埀淚羅倫心潮起伏念今夕之事終不得對付之良策覺無論如何終礙薏德彼女梟獍爲心遭其毒爪焉有倖免然則薏德危矣徘徊良久窗韓已透曙光曉寒襲人惟恐薏德乍醒覔已乃躡足登樓當門一鏡適受燭光則其中有人面色灰敗似死羅倫一駭視之則已也不禁心翼翼然因屏氣自鎭而後入室行近牀前則薏德濃睡方酣曲肱自枕其首臂白乃如雪藕黑髮如絲散於枕畔雙頰微絳乃含淺笑不知其睡中何夢羅倫至此寸心碎矣則竟跽於牀前以手掩面微呼曰嗟乎上帝薏德忽一轉側一手適撫及羅倫之肩膝　呼曰吾愛吾愛其實猶在夢中羅倫乃不禁大悲則强自鎭定低聲亦曰吾愛我在此言時欲俯親其吻忽又一驚因念裘狄斯固猶未死我乃竟以薏德爲妻實爲侮辱薏德上帝鑒之我將何以對薏德哉嗟乎此一夜之光陰著者亦不知羅倫如何　過次日晨餐薏德卽並羅倫而坐室中無人侍者盡退薏德曰羅倫昨夜汝何時寢耶羅倫低首不敢回望薏德第曰晏矣因欲吸盡一雪茄薏德笑曰我知之必以雪茄一支佐以新書一册吾誠不解汝儕男子恒好觀書不計夜深即吾父亦如是特不吸烟耳惟汝昨夜方不豫而又夜深乃睡殊非所宜吾愛今夜不當更如是矣不見君面色猶未轉耶羅倫自撫其頰曰無之此或因觀書之故若吾身體固猶健好如恒言次徽挺其胸以示無恙而心中則殊痛展其泰唔士報而讀用以蔽面然而報紙至薄羅倫豈能以其隱痛於報紙之後藏之一世耶故不一時又復自下其紙作氣言曰吾愛汝能爲吾友索得一入場劵否薏德曰豈勃雷夫人宴曾耶此何不可但君與何人者若卜蓓固早有之矣然勃雷夫人之愛卜蓓亦太驕寵今日卜蓓不又强曳茜雪往夫人家歟然君之友呆何人羅曰雅克夫人其聲至木强薏德曰是則女友矣雅克夫人此名殊未曾聞羅倫曰渠方自海外歸汝固未嘗識之薏德曰眞耶君於何時遇之羅倫曰才數日前耳彼言且欲一見吾愛薏德笑曰謝彼盛意夫人老乎而雅克先生爲何人羅倫曰其夫不幸死矣而夫人尙少年薏德曰可憐哉以少艾之年乃作寡居吾必爲索一劵且必一見羅倫彼何名羅倫曰雅克言時寸心内怍自覺今日無端作此謊語以欺其親愛之人薏德曰雅克其名不惡其人必美吾必一往見之羅倫汝思此劵吾自送往如何且勃雷夫人約我午餐今我即當往矣羅倫一愕曰此何用君自往薏德曰否君之友即我之友矧爲夫人我又安能失禮於人然其家在何許羅倫此時大窘欲不告又不可得則曰榴花街二十二號薏德曰謝汝今汝可自往觀書吾當往謁君友且邀之吾家晚餐言次自去羅倫乃不能答則不禁埀着微呼曰嗟乎裘狄斯之窘我甚矣其捉弄我之惡劇今開場矣（二十九章完） 
　　更正昨刋消閒集一封書内原文（初醒紅　）今改作（鏡裏眉　）又原文（興懷綠綺）今改作（　中人影）請射者注意栩白 
 
 
 

Page 15

 
 
   
 
 

Page 16

 
 
   
 
