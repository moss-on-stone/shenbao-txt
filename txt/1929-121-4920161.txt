# 1929 - 121 - 4920161

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
　　行政院會議通過確定警察經費辦法（見要電）馮玉祥電告收復寗夏（見要電）陳調元昨抵濟南（見要電）蔣主席發表和平統一爲國府唯一政策文（見要聞）裁軍籌備會休會（見國際電訊） 
命令 
　　國民政府七日令、茲修正國民政府文官處處務規程、公布之、此令、 
 [L國内要電 
[行政院會議]  
　　確定警費辦法修正通過 
　　派員參加萬國工程會議 
　　（南京）　七日行政院第二十三次會議、出席蔣夢麟·易培基·孫科·王正廷·王伯羣·孔祥煕·宋子文·列席胡毓威·陳儀·呂苾籌·主席孫科、 
　　（甲）報告事項 
　　（一）國府文官處電達中央最近政情案一件、（二）吳思豫歌電稱、本日中午、濟南城内曁新城兵工廠日軍、向商埠撤退、同時豫即率隊接收、經過順利、地方安謐、（三）接收委員崔士傑·李慶施·郭同歌電報告、五日晨十時、我憲兵由辛莊集中濟城南關、十二時完全由南門入城接防、同時日軍即由西門撤退、下午五時、我憲兵並將新城兵工廠接收完竣、一切順利、地方安謐、刻下我軍防線、布於西城門以東、日軍防線、布于西圩門以西、中間一叚、作緩衝地點、由我方警察防範維持、除接防商埠、屆時務當電陳外、謹電請鑒察案、（四）何健電告、艷赴衡永督師、討逆主席職務、經屬府委會第一次常會議决、推委員會繼梧代拆代行、謹電請察核案、（五）湘省委兼民廳長曹伯聞電報、于四月宥日就委員職勘到廳接印視事、請察核案、　　（乙）討論事項 
　　（一）内政部趙戴文呈稱、查周國興辦警察、歷數十年、而成効鮮覩、考其主要原因、實在經費之無著、查各處辦理警察、每多就地籌欵、鮮有列入預算、經費旣不充裕、自難免敷衍因循、且爲籌欵計、不得不假手紳董、遂又開劣紳土豪把持之端、一切弊竇、由此叢生、故欲謀警察之整頓、應自確定經費着手、但經費確定、不外列入正式預算、以各省狀况論之、似應參照各國成例、以列入地務爲原則、必要時得由國庫酌爲補助、至地方預算中所列之警察經費不當以本縣收入爲限、蓋各縣財賦、盈絀不同、其在財政拮据之縣、亦不能不設警察保衛、故應由省政府統籌統支、藉可酌盈劑虛、藉以權衡得當、茲依照第一期民政會議議决、省縣警察經費預算、由地方開支爲原則、國庫補助爲例外之意旨、擬 
具確定警察經費辦法草案、送請鑒核、轉呈政府核示施行案、决議、修正通過、轉呈政府核示施行、（二）農鑛部易培基提案稱、查萬國地質學會第十五次會議、預定本年七月間、在南非洲比勒陀里亞城舉行、會由英藍使函請中國政府參預、自應選派代表出席、茲擬指派職部參事李毓堯、前往參加、所需旅費、約三千元、擬請由財部如數撥給、當否請公决案、决議、照辦、（三）秘書處轉陳工商部函、爲准湘省府咨、請通令全國火柴公司、改製保險火柴、並嚴禁各商販運硫化燐火柴等由、查硫化燐火柴、本無毒性、各國亦無禁例、應否禁止、當俟研究妥愜、再定辦法、惟黃白燐、製造火柴、有碍工人衛生、迭經國際會議議决禁止、訂有公約、共同遵守、我國業於十二年正式加入、並於十四年通令禁止各在案、事關國際信用、勞工衛生、似應重申前令、限期禁絕、茲擬具議案、檢同附件、送請公决案、决議、照辦、（四）財政部長宋子文呈稱、查私鹽沿罪法、雖已治用有年、惟條文規定、與現行新刑法、多未符合、茲經參照現行法令、及歷來辦理情形、將前頒布私鹽治罪法、修正補充、擬具私鹽治罪法十條、請鑒核、轉咨立法院審核、議定公布施行案、决議、送立法院、（五）教育部蔣夢麟呈送大學條例、專科學校條例、學位條例各草案、請核轉立法院、從速審定、呈由政府公布案、决議、送立法院、（六）内政部長趙戴文教育部長蔣夢麟農鑛部長易培基呈、爲奉交審查農業推廣條例草案遵於三月十四日、由易部長召集審查、公同决定、將前項條例、改爲農業推廣規程、其各條文字、亦略有修改、檢送修正草案、請鑒核、准予由農教内三部、會同以部令公布、並請轉呈政府、通令各省、實地施行案、决議、照辦、（七）教育部長蔣夢麟工商部長孔祥煕會呈稱、准中央研究院函開、日本於今年十月間、在東京召集萬國工時會議、曾邀我國加入、　上年十月、准會銜函訂本院、會同中國工程學會、中國科學社、主持籌備、當即函覆、並邀集在京與工業有關之學術團體開會、徵求論文各在案、本月銑覆開會議决、推舉代表六人、前往與會、每人旅費以五百元計算、共需三千元、應請會同籌撥等語、敬請鑒核、令飭財部如數撥付、俾利進行案、决議、照准、　　（南京）　鐵道部長孫科請調派粵漢鐵路管理局長胡繼賢、爲該部理財司長、以梁楚三爲理財司科長、七日行政會决議照准、（七日專電） 
　　（南京）　工商部孔祥煕提、國民製糖公司、停業多年、擬請由本部、以政府試騐性質、促成復業、如成績良好、即可繼續添收股本、惟試騐之先、應請將試騐所用原料一萬噸、及所煉精糖、免去一切稅厘、以利進行、七日行政會决議、照辦、（七日專電） 
　　（南京）　代武漢市長劉文島、呈送該市臨時參議會組織規則、請核准、提前設置參議會案、七日行政會决議、照准、（七日專電） 
　　（南京）　黃河水利會委員長馮玉元、請撥發該會開辦費案、七日行政會决議、交財部酌撥、（七日專電） 
　　（南京）　交通部王伯羣、以大東北公司全案、急待解决、特擬具辦法、呈請行政院、轉呈政府、迅予取决示遵、（七日專電） 
[陳調元昨日抵濟南]  
　　范煕績呂秀文同來 
　　（濟南）　今日下午三點二十五分、陳調元·范煕績·呂秀文·帶衛隊兩營、由泰安抵濟、津浦站歡迎者千餘人、英·美·德·日·各領均到、（七日專電） 
　　（濟南）陳調元在東門外演說、略謂調元奉命代理山東主席、接防濟南青島與膠濟沿綫、調元去年今日離濟、今年今日來濟接防、一來一去、觀念甚深、調元籍隸河北大城、到山東如到故鄉、山東殘破之餘、急待休息、調元對政治經騐薄弱、望各界指教、使元氣得稍恢復、說畢車開膠濟站下車、即在大客廳與日領西田·日軍參謀長谷壽夫·與崔士傑·郭同·呂秀文·李慶施·各接防委員開接防會議、散會在膠濟飯店歡宴、（七日專電） 
　　（濟南）　膠濟站奉令將所備專車三列、今晚開辛莊大營、裝運軍隊、開灘縣周村博山各一列、陳定飯後視察辛莊大營、與新城兵工廠、（七日專電） 
　　（濟南）　今早九點半、崔士傑偕日領西田專車赴泰安、謁陳調元、范煕績師一三七旅陳旅長、帶兩列車、今早開到辛莊大營、（六日專電） 
　　（濟南）　陳調元之衛隊旅一列車、定今晚到濟、亦駐辛莊、陳預定七日午由泰安開車來濟、（六日專電） 
　　（濟南）　今日下午六鐘崔士傑及西田一行、由泰返濟、（六日專電） 
　　（北平）　陳調元六日電何成濬、今午抵泰安、與西田崔交涉員商定七日到濟、以陳旅接防濟南張莊一段、岳旅接防張店濰縣一段、各部限七日前集合待命、（七日） 
[青濟報告接收經過]  
　　（南京）　外部昨得接收委員五日報告、略稱本日上午十一鐘、吳思豫所部憲兵、由辛莊集中濟城南關、十二鐘完全由南門開入城内接防、同時日軍即由西門退出、下午五鐘、吳部憲兵、並將新城兵工廠接收完竣、一切順利、地方安謐、刻下我軍防綫、布於西城門以東、日軍在西圩門以西、中间一段、由我方警察防範維持云云、憲兵司令吳思豫、亦有同樣報告到京、外部又接青島市報告、該市自上月十五日接收以來、市面平靖、反動份子、相率他去、膠濟沿綫反動份子、鑒於防範嚴密、亦均匿跡消聲云、（七日專電） 
[濟南日軍限期撤完]  
　　（濟南）　日軍第三師團長安滿、正式發表、濟南日軍、十一·十二·十三·三日撤完、沿綫以次撤退、十四日起用船輪送、至遲二十日前撤完、（六日專電） 
　　（東京）　白川陸相在本日之閣議、報告濟南接收問題、前以孫良誠軍之撤退、遂致暫受頓挫、後因蔣主席之代表陳調元范師長吳憲兵司令等、先後到任、各事漸有端緒、目下正由中日兩國委員、協議接收日期、如無特別事變發生、必能在協定期限内、接收完畢、岡田海相報告、前因武漢發生戰事、急派常磐及第二十八號驅逐艦、擔任漢口南京上海等之警備、現以時局平靖、已令該二艦不日回佐世保及舞鶴矣、（七日東方社電） 
[褚玉璞仍困守福山]  
　　（南京）　何應欽電復劉珍年任應岐云、黃縣克復、敵成甕鱉·兄等本親愛精神通力合作、區區殘敵、何難肅清、一切情形、仍新時示、（七日專電） 
　　（青島）　褚玉璞於四日夜、由福山城内放出二百名匪兵、欲衝圍、已被劉珍年部俘擄、黃縣仍被張升九佔據、任應歧正率隊圍攻、查張升九非張鳴九、係另一人、張鳴九現易名張振武、充孫殿英部團長、又接確電、福山城仍在圍困中、林秋圃代表入城接洽、今已出城、得教士領團重入擔任調說之責、息戰解决或有望、（七日） 
　　烟臺　膠東主客軍、感情異常融洽、從此可望長治久安、（七日專電） 
　　烟臺　此間領袖領事美領事韋白應雙方之請、今日偕商會代表赴福山、擬協商容婦孺出城及調和事、按福山距烟臺西約十哩、現由褚玉璞佔守、（七日路透社電） 
[奉安會處務會議]  
　　擬定靈櫬路由 
　　（南京）　奉安委員會辦公處、七日開十八次處務會議、决議各案如下、 
　　（一）文職公務人員、除典禮組外、一律着白色制服 
　　（二）各組副主任及幹事、十四起準時到處辦公 
　　（三）家屬汽車車篷、加以黑綵、 
　　（四）用汽車安置遺像、車内外飾以綵網案、均提交委員會、 
　　（五）以張中樞爲招待組幹事、劉雲逵爲總務組幹事案、通過、 
　　（六）各組派負責人員、二十三上午九時、齊集江邊碼頭、查看沿途、及陵墓佈置、 
　　（七）靈櫬路由、中山碼頭·湖北街·大馬路·惠民橋·興中門大街·薩家灣·三牌樓·模範馬路·大樹根·高接門·十廟口·成賢街·珍珠橋·大影壁·竺桥龕·浦路·長宏門·中山門、 
　　（八）執紼人員、帷紼長度、每幅約三百尺、 
　　（九）中央黨部·國府·總理家屬二十前、將祭文發交典禮組練習、 
　　（十）靈櫬降車渡江停靈移靈各時期、及人員分配、由總務組負責辦理、 
　　（十一）黑紗質料、採用黑縑、 
　　（十二）開道馬隊前、另派海陸軍長官引導案、提指揮會議、 
　　（十三）衛生組指揮旗、由該組自製紅十字旗、（七日） 
[平迎櫬處準備移靈]  
　　（北平）　迎櫬處今將碧雲寺方丈佛像移出作靈堂、定二十日將靈移堂、公祭三天（七日專電） 
　　（北平）　林森云、迎櫬各事、準備漸就、孫科·宋慶齡·孔祥煕夫婦、蔣夫婦、及總理家族、將於二十左右來平、抵平後、開一家族會議、（七日專電） 
　　（北平）　賈景德在平接洽事畢、今日申刻回晋、將偕閻於迎櫬時來平、（七日專電） 
　　（北平）　英使藍溥森、原擬今日赴漢、因迎櫬期近、改期南下、（七日專電） 
[湘討桂軍集中完竣]  
　　總部行營今日下總攻擊令 
　　（漢口）　何健電告、討桂軍已集中完竣、請示方略、總部行營定八日下總攻擊令、（六日專電） 
　　（長沙）　周斕師第一旅達武岡、第三旅達新寗、劉建緒師達東安·零陵黃沙河、吳尙師達永明·龍虎關、范石生師達臨武·連州、何鍵師達祁陽·零陵附近、（六日專電） 
　　（漢口）　宋鶴庚抵漢、日内返湘、（六日專電） 
[鄂警備旅一部譁變]  
　　葉開鑫派劉團堵擊 
　　（漢口）　鄂警備旅駐通山之二團二營、二十九譁變、營連排長均被戕、二日由汀泗橋竄嘉魚、一三兩營經旅長彭啓彪迅速調漢、於五日瓊口在解除武裝、以免勾結、 
　　（長沙）　葉開鑫派劉濟人團、堵擊咸通間鄂警備軍叛部、（六日專電） 
　　（漢口）　咸寗南之通山、本月三日有馬文德部下之兵一旅叛變、殺死團長一員、其他軍官十四員、繼赴汀泗橋鎭大掠、聞若輩已數月未領餉、現仍在嘉魚咸寗附近蹂躪地方、（七日路透社電） 
 
 

Page 5

 
 
時評 
[錯到底是不到底　（冷）]  
　　中國人多拗執之性。而又多懷疑之性。故其初意明明是也。而一旦爲人所激。或爲人所誘。往往棄其是者。而入於歧途。反之而已經入錯誤之人。逞其意氣。不惜一誤再誤。必至潰敗决裂。莫可收拾。然後。始已。鮮有中途自悔者。故中國之事。失敗者多於成功者。甚可惜也。 
　　或者以爲所爲之錯誤。由其人之眞意而來。所謂是者。不過一時欺人之作用。故錯誤可以到底錯誤。而是則决不能到底保持其是也。此乃由於誠僞所分之結果。而非拗執之性。與懷疑之性。所生之結果也不知此說之推測。固有相合之時。然有時所爲之錯誤。實已明知有害於已。而所爲之是者。亦未嘗無利於已。夫人之所以僞而不誠者。無非已之利害也。若趨害而棄利。作僞者又何爲而出此。體察人情。百思不得。故吾不能不歸之於性。歸之於性之拗執而懷疑。 
國内要電二 
[蔣函勸鹿等回京]  
　　（南京）　劉驥啣蔣命赴滬、促鹿鍾麟返京、並携有致鹿親筆函、中謂馮部長有電來、並派劉薛兩同志來京、解釋一切、前謠傳純係奸人挑撥、軍政部事務、異常重要、請速返京、主持一切、並請鹿轉致唐悅良熊斌等、敦促聯袂來京、（七日專電） 
　　（南京）　蔣以鹿鍾麟仍在滬、七日又派張羣乘夜車赴滬、面請鹿即日回京視事、（七日專電） 
[内政部確定警察經費辦法]  
　　（南京）内政部確定警察經費辦法、經七日行政院會議通過、原文如下、（一）内部直轄之警察機關及學校、並其他整頓警察臨時所需之必要經費、由國庫支給、（二）如市縣及特市警察經費、由省庫及特市府支給必要時、得由國庫補助、但不得過十分之三、 
（三）如市縣警察經費、由省庫統籌統支、而原有各市縣之警察經費、應提解省府、酌爲支配、倘有過於苛細、或不確實不平均等、省府當另指較爲平衡之稅源、但仍須解省收管開支、（四）警官俸給、應照内部頒布警察官俸給暫行條例、曁附表支給之、警士薪餉、亦須按現時生活程度、酌量增加、由内部另章規定、（五）各省及各特市警察經費、每年度預算、均須報由内部審核備案、（七日專電） 
　　（南京）　財部六日函江海關、二五附稅國庫券基金保管委員會善後短期公債萬元票、及十元票調換千元票一案、業令駐滬核銷債券處、負責辦理、所有新印千元票中之中　債票、應即指出、連同換進之萬元十元舊債票、隨時送由貴會保存、彙齊核點銷燬、（七日專電） 
[國都設計之進行]  
　　（南京）國都設計技術專員辦事處、照國都設計評議會通過之建設計畫、將行政工業商業農林住宅各區、位置面積、繁盛與普通商市、及交通線網道路闊度、分別測定、繪製正側斷各面圖案、並用膠質製成南京城市模型、刻仍趕製各種分圖、本週内擬開第六次評議會審核上项图案、通過後、即呈國府核辦、該辦事處原定以六個月爲結束期、現因工作繁難、延長爲一年完成設計、（七日專電） 
[薛篤弼闢謠]  
　　（南京）　本報記者晤薛篤弼、詢以外間傳言、晋陜增兵事、薛謂、近日屢見日本報紙有此種紀載、不曰馮軍將取山西、即曰山西增兵、擬斷馮軍聯絡、純係造謠挑撥、馮閻感情契洽、此次因寗夏匪亂、陜軍有入甘剿匪者、陜軍旣已西移、故豫軍亦有一部開陜、因軍隊移動、謠言遂興、余敢擔保、决無此事、但已與趙次隴部長、詳細說明矣、（七日專電） 
[中大區中校聯會議决案]  
　　（南京）　中大區中校聯會今日開會、議决、關於經費者二十五案、摘要錄下、（一）請中大最遲在六月半以前、公布十八年度預算、（一）請中大速規定下年度各校、應增學級、並就各地特殊需要、寬籌經費、廣設學級、更注重江北教育、（一）請增列學校衛生經費（一）下年預算、于黨義課程經費黨童子軍費·教職員考察費·學生參觀旅行費·體育費等、應增列上述各種經費、（一）省府新加十五萬元、應照省决案辦理、不得移作他用、（一）請中大對新增十五萬元、應派員實地調查各校需要、公平分配、補充十七年度臨時修建設備等費、并請公布上年度修建費支配標準、（一）師範生膳食、下年度應定每月六元、（一）議决請中大發還借墊各種舊欠、（七日專電） 
[立法院法委會常會]  
　　（南京）　立法院法制委員會、七日開第十九次常會、討論、（一）限制發掘古物法律案、議决、指戴修駿·孫鏡亞·劉景新三委員起草、（二）慈善團體立案注冊條例草案、初次審查報告案、議决、修正通過、（三）司法院復陳、關於大赦意見案、分步審查報告案、俟九日開臨時會討論、（七日專電） 
　　（南京）　立法院經濟委員會、定十一日開第八次會議、討論事项、（一）租佃法草案、（二）商事公斷處條例、曁施行細則草案、商會法及工商同業公會條例各草案、（三）交易所法及交易所施行細則、（七日專電） 
[施肇基今日進京]  
　　（南京）　新任駐英公使施肇基、定八日由滬來京、即晚北上、赴平參加協和醫院董事會、一週後返京、領取國畫、赴英就任、（七日專電） 
[鐵部派隊測量路綫]  
　　（南京）　鐵部所擬建設大綱、規定十年内每年平均築鐵道二千英里、現復斟酌緩急、儘先開築十五線、期於六年内完成、所有各該綫地勢工程情形、業派測量隊陸續出發測繪、並派經濟調查員、調查各地人口·田賦·農林·鑛產·工商建設各事項、以爲選綫標準、業經分電各省、轉飭建財兩廳、及各機關、妥爲接洽、充分協助、（七日專電） 
[門致中已收復寗夏]  
　　（南京）　國府文官處頃接馮玉祥轉來門致中電告、寗夏已於五日克復、對馬部主張收撫不至株連、（七日專電） 
　　（開封）　寗夏五日來電、門主席於本日十時入寗夏城、匪已肅清、（七日專電） 
[普及教育之前提]  
　　文官司處函復行政院 
　　（南京）　國府文官處函復行政院、謂關於陸軍第六師特黨部、請速行國民强迫教育一案、與本黨對内政網十二項、厲行普及教育、同一意義、惟據近日估計、全國尙未入學學齡兒童、約在三千六百萬人以上、倘欲强迫入學、每年至少須增加教育經費二萬五千餘萬元、所需教員、數約一百二十餘萬人、現經濟師資、兩告缺乏、計劃不易實現、應先籌大宗經費、培養師資、一面劃區從事試騐、以期推行、至大宗經費、應由國府核定的欵、經三次國務會議、交行政院詳細核議云云、七日會議决交教部審查、（七日專電） 
[農部籌劃兵工事業]  
　　（南京）　農部兵工設計調查委員會、對於内外蒙古及新疆青海等地森林培植、鑛產開採及墾荒辦法等項、已擬具計劃、定於最短期間、會同有關繫各部、開一聯席大會、討論施行、關於兵工造林法、經農部呈請行政院及編遣會擬設一兵工傳習所、將各師團所被裁之校尉軍官、收納訓練、然後派往各地工作、（七日專電） 
[財部修正私鹽治罪法]  
　　（南京）　財部修正私鹽治罪法、要點、凡未經財部鹽務署特許、而製造販運售賣、或意圖販運售賣、而收藏者、爲私鹽犯、私鹽犯者、依左列處斷、（一）不及三百斤、處一年以下二月以上有期徒刑、或拘役、（二）三百斤以上、處三年以下一年以上有期徒刑、（三）三千斤以上、處七年以下、三年以上有期徒刑、（四）三萬斤以上、處十年以下、七年以上有期徒刑、如携有槍械、意圖拒捕者、加本刑三分之一、（七日專電） 
[首都紀聞]  
　　（南京）　編遣委員會七日常務例會因所列議、程尙待斟酌、未開、改十日舉行、（七日專電） 
　　（南京）　統一全國軍械問題、兵工署及訓練部、均在積極籌劃、因中國現在各軍軍械、種類複雜、擬逐漸收回更換、已擬有詳細計劃、俟編遣會開幕、即提出、（七日專電） 
　　（南京）　參加奉安各國代表、國府令外部派專員接洽、（七日專電） 
　　（南京）　迎櫬宣傳列車、定十日上午十時、在浦口舉行開車紀念典禮、（七日電專） 
　　（南京）　市土地局辦理旗產登記、展期一月、（七日專電） 
　　（南京）　清華大學學生代表再呈行政院、請將該校改隸教部、及取消董事會二點、早日提出政治會議、予以通過、明令施行、（七日專電） 
　　（南京）　京市黨童子軍司令部通告、本市及留京各服務員、定八日下午在公共體育塲内、舉行營火大會、（七日專電） 
　　（南京）　賀耀祖張羣及何應欽、七日晚在總部談話、約一小時始散、（七日專電）　　（南京）　全國編遣大會、聞當軸擬俟肅清廣西後即舉行、（七日專電） 
　　（南京）　京市勞工衛生展覽會、定十六日在青年會開 
幕、（七日專電） 
　　（南京）　吳稚暉七日赴湯山、（七日專電） 
　　（南京）　邵元冲向中常會提議、組黨史編纂委員會、并定辦法五條、下次常會、即可列入議程、（七日專電） 
　　（南京）張學良代表秦華、七日下午至總部謁蔣、關於東北重要政務、有所報告、（七日專電） 
　　（南京）　中常會推定之政治會議各委員、八日在中央黨部、開第一次會議、通知書已發出、（七日專電） 
[江蘇省府會議]  
　　（鎭江）　蘇省府委員會開第二零零次會議、出席者吳藻華·繆斌·張壽鏞·陳和銑·王柏齡·張乃燕·朱錫麟、代主席王柏齡、紀錄邱譽、討論事項如下、（一）通過省會建設局組織條例、不兼辦鎭江縣建設局事宜、令建設廳、擬具預算書呈核、（二）通過利用沿江沙地、擴充省會商埠、先行測量案、共需經費一千七百九十八元、（三）本省賬務會、應遵照國府頒布章程、從速組織、（四）鎭江孔縣長呈、爲屬縣地方貧苦、建設無資、請求撥欵補功、議决、交財政廳、（五）中央軍校第七期蘇籍學生呈請津貼未准、（七日專電） 
[劉峙部開赴荊沙]  
　　（漢口）　劉峙部奉令開赴荊沙一帶、一二日内、即可開拔、劉並派參謀王錢人謁賀國光、請示出發後工作方針、（六日專電） 
　　（漢口）劉峙佈告、獨六旅已奉令取消所部官兵、由一二兩師遣散完畢、禁以後假借名義、在外招搖、（七日專電） 
　　（漢口）　出發鄂西討逆軍隊將分兩批開回、第一批爲第二軍大部開岳口、獨一旅回皖、劉和鼎師開漢口、李石樵師開黃州、第二批爲十三師各部防地未指定、（七日專電） 
[水杏林案之交涉]  
　　日領承認四條件 
　　（漢口）　日領對水案承認四條、（一）道歉、（二）賠償千三百元、（三）交還水屍、（四）復工、反日會與罷工會提出七條、仍注重撤兵、將提軍政聯席會討論、（六日專電） 
　　（漢口）　此間交涉員爲水案致文日領事、文内言一俟漢口日兵撤退、反日運動即將停止、中國當局自將禁止反日公會、茲請日員請示其政府、俾得解决此案云云、（七日路透社電） 
[鄂新省府行將成立]  
　　（漢口）　武漢各界聞方本仁任代主席、極表擁護、發出告全鄂父老書、及標語甚衆、並令六日假民衆俱樂部、開歡迎大會、因方未抵漢、改期舉行、（七日專電） 
　　（漢口）　國府發表鄂省委後、在鄂委員、僅方覺慧·李基鴻·孔庚·賀國光·蕭萱等何成濬在平、黃昌殼在京、夏斗寅在荊門、方本仁在黃州、蕭萱昨分電敦促、即來主攻、（七日專電） 
　　（漢口）　蕭萱語人一星期後、新省政府即可成立、（七日專電） 
[平津要聞]  
　　（北平）　德使卜爾煕今夕到平、（七日專電） 
　　（北平）　第五路軍將唐山軍法官鄭桂芳撤差、以爲受理常人案件者戒、（七日專電） 
　　（北平）　何成濬電覆劉驥、謬膺疆寄、辱承電獎漏舟風雨、願與共濟、（七日專電） 
　　（北平）　今日美法日衛隊聯合打靶、成績某國稍佳、（七日專電） 
　　（北平）　平津硝磺局長趙履深、被控查實、今由衛戍部派憲兵、將其捕獲、送部訊辦、（七日專電） 
　　（北平）　使團謂津收回電車電燈、無所謂交涉、只須津市備好相當欵項、隨時可以讓渡、實無需開會貼標語云、（七日專電） 
　　（北平）　今日吳鐵城赴瀋、商第五區編遣計畫、一星期回平、同行者葛光廷·宋大章、（七日專電） 
　　（天津）　警備司令傅作義語人、近日在租界之報紙、時有不實之紀載、殊足淆惑人心、如不悛改、將用不客氣手段對待、（七日專電） 
[河北省府會議]  
　　（北平）　今日省府會議、到商震等七委員議案、（一）開　鑛潮、决行工建兩廳查辦、（二）保定市指委突然離職、留有宣言、决覆電保定警備司令周思誠、防範治安、餘略、（七日專電） 
[東北要訊]  
　　（哈爾濱）　濱江商會五日呈特區長官署、懇飭令航運辦事處、撤銷出席國際勞工會議代表、（六日專電） 
　　（哈爾濱）　朱懋澄富䋞侯五日抵哈、六日往歐、朱氏語人、已準備四項問題、將提出於大會、預定十六日抵日内瓦、（六日專電） 
　　（哈爾濱）　吉公安處長王之佑來哈視察、（六日專電） 
　　（哈爾濱）　張學良電託張國忱及國際協報主筆張復生爲招待滬記者團專員、（六日專電） 
[劉湘警告同盟軍]  
　　（重慶）　劉文輝擬由省府下令、討伐李家鈺楊森羅澤洲、乃鄧錫侯極力阻撓、因鄧實暗中主持同盟軍、故劉湘通電警告同盟軍、速自悔禍、否則即武力干涉、以保全中央威信、（二十九日專電） 
　　（重慶）　川局形勢緩和、因蔣介石嚴電詰責生效、（二十九日專電） 
[豐順土匪竄擾梅縣]  
　　汕頭　豐順土匪五百人竄擾梅縣、洗刧官塘新塘、二日擾長冷墟、三日早洗刧、損失頗大、旅汕梅人、電政府剿辦、（五日專電） 
 
 

Page 6

 
 
[閩事紀要]  
　　（福州）　陳培錕因鄭實菁病假、日内可由廈回省、（七日專電） 
　　（福州）　中央分銀行通函各機關、各項稅餉出入、限用該行兌換券、（七日專電） 
　　（福州）　財特署昨召集各消費局長、會議改編預算等六項辦法、（七日專電） 
　　（福州）　財廳决設廈門漳州·龍泉·永延·建邵五分金庫、張師盧振柳團、與陳國輝部、在閩西舉行清鄉、先永定、次將及汀杭、（七日專電） 
　　（廈門）　七日反日會開會、因漳廈警備司令部布告、遵中央旨國府令、勸阻反日檢貨、議决、照前案從全國反日會令、仍舊存在照常工作辦理、派代表向司令部解釋、（七日專電） 
　　（廈門）英飛機福克號尙留港稍息、七日未到、（七日） 
[魯省停徵捲烟吸戶捐]  
　　（南京）　財部自改徵捲烟統稅後、即飭各省取消吸戶捐、現魯省雖實行統稅、而吸戶捐仍由財廳徵收、不免重疊有累商民、特電魯省府、尅日取消、並電捲烟統稅局長華煜向省府接洽停徵、六日該局長電部、已會同財廳、即日停止徵收、（七日專電） 
[工商部調查首都物價]  
　　（南京）　工商部調查本京四月份之物價、比較民十五增高百分之二十六、但比較本年一月、降低百分之八、二月降低百分之六、三月降低百分之二、（七日專電） 
[整六公債下月付息]  
　　（南京）　財部六日通告、查本年六月一日、爲整理公債六厘債票第十七號息票開始付欵之期、所有付息事宜、委託各地中央中國交通銀行辦理、無論何地、一律支付現洋、以三年爲期、期滿即行作廢、（七日專電） 
[蔣對杭州大火之感想]  
　　（南京）　蔣因此次杭州大火、深覺救火會自來水二種、與市政有莫大關係、七日面諭劉紀文從速興辦自來水、並整理消防隊、以防危險、（七日專電） 
[江蘇農礦產品展覽會開幕]  
　　（鎮江）　江蘇農礦產品展覽會、七日開幕、即日起分組審查、以有所發明或改良者爲頭等、特別優良者一等、在二等以上之產品、始運送西湖博覽會、（七日專電） 
[蘇農民銀行經理就職]  
　　（鎮江）　新任蘇農民銀行副經理劉新銳、七日晚車晋京、八日與總經理王志莘、同時宣誓就職、省府派何玉書前往監誓、（七日專電） 
[第五路軍整理會議]  
　　（北平）　今日第五路總指揮部整理會議、到何成　·李品仙·襲浩·魏益三等、孟瀟表示、俟改編完畢、本人即赴中央、從事政治、將軍隊交中央編制、（七日專電） 
　　（天津）　駐唐山一帶之第五路軍、原擬開往保定駐防、近奉中央命令緩開、而三集團三十八師李服膺部、遂奉命由唐山開回平漢北段駐防、昨今有兩列兵車、過津赴保、（七日專電） 
[古巴使館定期遷滬]  
　　（北平）　古巴代辦嘎氏云、外部已指定專用車輛、供使館南遷用、六月底遷滬、因本國預算年度、擬定七一在滬開始正式辦公、（七日專電） 
[平漢路新局長將到任]  
　　（北平）　平漢新局長劉維熾、不日來平、兼局長王徵、俟劉到、即回部、（七日專電） 
[北大各院費可發放]  
　　（北平）　北大各院三四兩月經費、明日發放、計四十八萬餘元、財部撥來之六十萬、尙餘十一萬、（七日專電） 
[開灤礦工潮談判無結果]  
　　（天津）　唐山五礦工人代表王錫魯等、七日上午、再與總辦楊家立談判加薪問題、仍無圓滿答復、午車返唐、再籌辦法、（七日專電） 
[豫省機關人員打靶]  
　　（開封）　昨晨九時、開封各機關領袖齊集龍亭後、實習打靶、由鄧廳長哲煕指示一切、（七日專電） 
[開封實驗民校招生]  
　　（開封）　實騐民衆學校教員訓練期滿、三日在省府民 
衆教育處、舉行第一次職教員聯席會議、分配職務及工作地點、並通過於四日開始招生、（七日專電） 
[膠濟路局更動人員]  
　　（青島）　膠路管理委員長顏德慶、將前局秘書及局長室辦事人員、一律停職、新委郭大中爲秘書、張鼎鎕爲機要課長、李端怡爲文書課長、均已就職、（七日專電） 
[蔣雁行過青赴連]  
　　（青島）　蔣雁行夫婦過青赴大連、（七日專電） 
[濟南貨稅局長就職]  
　　（濟南）　省府委貨物稅局長岳邦彥、今日到濟就職、（六日專電） 
[武漢近聞]  
　　（漢口）　總商會六日歡宴省市黨務委員、（六日專電） 
　　（漢口）　世界著名演說家穆德六日抵漢、余日率偕來、交署定七日設宴歡迎、（六日專電） 
　　（漢口）　五十師副師長岳森離漢赴京、（七日專電） 
　　（漢口）　旣濟水電公司五日開股東大會、汪朗城等十五人、當選董事、程稻蓀等當選監察、再定期召集董監會議、選舉常務董事、主席董事、經理副經理等職、（七日專電） 
[南昌近聞]  
　　（南昌）　劉士毅率十五由潯開滬、三十六旅由贛東調贛西、（六日專電） 
　　（南昌）　斯旅昨報告剿方匪經過、（六日專電） 
　　（南昌）　五三·五四·五五均在省府開各界代表會、宣傳隊在外講演、（六日專電） 
[汕頭人力車工會解散]  
　　汕頭　人力車工會奉省令五日解散、汝　會八日成立、（七日專電） 
[徐各界討論奉安紀念]  
　　（徐州）　七日各界在民衆俱樂部、聯議討論總理奉安紀念辦法、已推定十一團體、組織委員辦理（七日專電）　 
[宮崎滔天夫人將參與奉安]  
　　（東京）　宮崎滔天未亡人、以國賓待遇、參列總理奉安典禮、於本月念間出發、屆時宮崎龍介同行、（七日電通社電） 
國際電訊 
[英商部大臣報告英國商業現狀]  
　　有逐漸向上之趨勢 
　　路透社六日倫敦電　商部大臣在下院報告英國商業現狀、謂以一九二四年爲根據、一九二八年出口多百分之四·六、而製造品出口多百分之七·八、以今年第一季與一九二四年第一季相較、則英國出口已多百分之九·二、而製造品出口多百分之一四·一、一般工業生產額、一九二八年比一九二四年多百分之五·二、如以製造品產額言、則增多之數、爲百分之九·二、凡此事實、可見英國商業有逐漸向上之趨勢、至於棉業、雖屬蕭條、然其内部之發展、尙可滿意、一俟用美棉之紗廠業自行整理、並實行可應付買賣製造諸問題之改組計劃後、即可得其所需之金融、英倫銀行願以鉅欵供給之、鋼鐵業因合併後、其可能性現令人興奮、造船業狀况尙屬美滿、煤業沉寂已久、今始稍能獲利云、商部大臣又稱、渠現 
指派委員會研究專利法及其施行、 
[裁軍籌備會休會]  
　　裁軍問題須愼重研究 
　　將來之成功即基于此 
　　---英美代表言論一斑--- 
　　路透社六日倫敦電　英代表寇興登昨在國際聯盟會聲稱、軍艦估價辦法、俟愼重研究後、當可議定、此事如果辦成、許多困難可迎刃而解、但美所提議者、斷非一時一日或一星期所能研究完畢、俟美國提議送達各政府後、各政府將各自愼重研究之、而最有關係之各政府間尙將文件往返、互換意見、願無論如何、與會者已處於甚有希望之精神下、已達到不復作絕對悲觀、但抱將來成功希望之一點云、美代表吉白生稱、問題中應考慮之各點、必須從許多方面研究之、參加討論之各國、準備根據其各個之研究、及其所有應具之各種資料、而發表其言論、將來成功之希望、即在於此、是以各政府覺得最可促成裁軍籌備會工作成功、厥在全部問題之愼重研究、日前熱心與好意之空氣、最宜於進取、但此種進取、旣須迅速、亦須穩健、凡籌備會所遇甚重要而複雜之難題、當然須有切實穩健之應付、因此理由、渠贊成暫停討論之提議云、籌備會遂休會、未决定下次會期、 
[世界各地裁軍請願書]  
　　提交裁軍會已全絕望 
　　埋沒國聯文書庫中矣 
　　國民社六日日内瓦電　前數月中世界各地遞寄聯盟秘書廳之裁軍請願書不下數百件、邇來各和平會社及類似機關之代表雖盡力設法將此請願書提出裁軍籌備委員會考慮、乃今已完全失敗、秘書廳宣稱按章該廳不能直接提交代表、按此項請願書中大都要求委員會速完成其工作、俾實在裁軍可以早日實現、今則皆埋沒于於聯盟之文書庫中矣、 
[賠欵問題各國尙未一致]  
　　英法贊成折衷辦法 
　　法意則尙反對 
　　國民社六日巴黎電　此間漸信明日賠欵委員會之會議將可化除僵局、終能商得妥協辦法、俾債權國與德國皆能接受、蓋目下形勢已完全變更、協約國代表顯已承認德國付欵能力遠遜於其日前新提節略内之要求、至美代表楊氏調停提議雖猶未能詳悉、但據稱其時期定爲三十七年、付欵數額按年遞增、最初年爲付十七萬八千七百萬馬克、平均年付十九萬八千八百萬馬克、尙附帶特別條件、内容未悉、又聞日代表曾勸協約國代表接受此議、英比專家日表示贊成、而法意則拒絕、惟此時形勢旣變、協約國陳線旣不一致、德國亦不復孤立、諒法代表摩祿返巴黎後、法方當可變更主張也、 
[日人操縱全亞勞動會議]  
　　與印代表商定明年開會 
　　世界社云、全亞細亞勞動會議於一九二六年在滬開會、去年日代表米窪滿亮氏復與印代表阿穆喬治氏商於明年度繼續開會、結果定於明年四月在孟買開會、舉日本鈴木文治爲主席、現已以後起人印度金勞動組合主任喬治氏之名義、請亞細亞各國提出第一次議案、其最大任務在審查國際勞動大會議案、及討論亞細亞各國勞動團體須行協議之共同問題、 
[立陶宛總理遇刺未中]  
　　隨員庫狄那當塲殞命 
　　路透社六日伯林電　立陶宛京城柯夫諾消息、今晚有人謀刺總理樊德瑪拉斯、在劇塲外共放七槍、總理未受傷、但其隨員庫狄那當塲殞命、而總理之義子與一女客亦受生傷、 
[田中首相謁西園寺公爵]  
　　報告政情徵其同意 
　　東方社七日東京電　田中首相昨謁西園寺詳細報告日前簽字之寗漢兩案及目下進展中之修約問題、以及駐魯日兵撤退始末、最近之内政外交等重要問題之經過等、并述今後政府之大體方針徵求公爵之同意、在此内閣將行改組之際、首相忽謁公爵、頗爲人所注意、 
[美參院查究收買報紙案]  
　　擬澈底取締爲社會除害 
　　國民社六日華盛頓電　國際電力及報紙公司收買茄納脫報團用作鼓吹機關一案、茲已由美參院認爲關係重要、决澈底追究、並通令該公司將此案詳細經過造冊呈報、聞參院此次之意、爲此種行爲已經揭穿者雖僅該該公司一家、而資本雄厚之公司暗中利用報紙爲私家利益之宣傳品者、恐亦不在少數、故欲藉此澈底取締、以爲社會除害、 
[波蘭人民戰時服役條例]  
　　---政府不久將公布--- 
　　國民社六日華沙電　波蘭政府不久將公布人民戰時服務條例、規定波蘭全國人民自十七歲至五十歲止不論男女茍不在前敵效力者、應視其職務與能力爲國家服種種職務、其薪給照陸軍部規定數目、當服務時應受軍法管理、僅教士國會議員官吏及學生在免除之列、 
[日準備增兵滿洲]  
　　一千六百名　臘月起開隊 
　　世界社云、據東京訊、日陸軍加派駐滿獨立守備隊二個大隊（一千六百名）事、已得議會協贊、擬於本年度新兵中選充、十二月一日起開隊、關於該隊新設地點、刻正研究、因經費關係、不先新設營舍等、决於前依大正十二三年陸軍大整理而廢止之大石橋瓦房店再設大隊本部、修理前駐地點之兵營、俾便屯駐、新設大隊之大隊長以下幹部、將於七月定期移動時任命、以便準備開隊、該守備司令向以少將補充、現亦决於七月移動時以中將補充云、 
[宇佐將任朝鮮總監]  
　　電通社七日東京電　朝鮮政務總監之後任、政府早在銓衡中、近已决定將宇佐美資源局長陞充、俟山梨總督返京即發表、宇佐氏於寺内長谷川兩總督時、任内務部長官、於朝鮮統治素有經騐云、 
[德警誤殺記者目擊談]  
　　路透社六日柏林電　柏林在過去四十八小時由和平狀態已漸恢復、警務當道已諭令解除韋定與紐康兩區之戒嚴令、有目覩紐絲綸新聞記者麥凱被殺者、謂探見警士一人囑令麥凱舉手、麥凱不解德語、舉其右手、同時動其左手、大約欲取出新聞記者特別通行證、但警士誤會其動作、遽向開槍云、 
[太戈爾在日各地演講]  
　　電通社七日東京電　滯留東京之印度詩哲太戈爾翁、受東京朝日新聞社之招待、在該社大講堂講演五次、又藤北雷太氏以翁爲主賓、開盛大之園遊會以慰翁之旅情、翁定五月下旬起至六月上旬、在東北北海道方面爲講演旅行、並擬在仙召札幌講演云、 
[簡報五則]  
　　日尼崎合同紗廠罷工　尼崎合同紗廠之神崎工廠職工一千名昨日起同盟罷工、（電通社） 
　　中國太古最崇拜蛇神　瑞典中國古物學家安德生最近發表一學說、謂中國在上古石器時代時其所頌拜之偶像以蛇形爲主、（國民社） 
　　德歐戰陣亡立碑問題　德國内務部宣稱歐戰陣亡兵士立碑問題將展至外兵盡離德境後實行、（國民社） 
　　羅馬尼亞陸軍預算額　羅馬尼亞本年陸軍預算已定爲七十八萬萬羅幣、去年則爲六十九萬萬、（國民社） 
　　南斯拉夫設特別法庭　南斯拉夫政府已公佈官吏營私犯贜特律、組織特別法庭撤查一應控訴官吏營私犯贜案件、（國民社） 
 
 

Page 7

 
 
要聞 
[蔣中正發表國民政府和平統一政策]  
　　此次戡定桂亂迅速之眞相 
　　蔣主席於七日上午發表和平統一爲國民政府惟一之政策一文、全文如左、 
　　今次討伐桂系、兵不血刃、時不兼旬、遂克武漢、雖當時來勢甚猛、蓄謀甚深、然一經聲討、戡定之速、爲民國歷次軍事所未經見者、此其故、世人多未明悉、實則最大原因、祇有一第一語曰、三民主義戰勝而已、換言之、即三民主義之中國國民黨、今日已有強固而有力之中央政府是也、此種強固而有力之基礎、爲民國以來所僅見、不知幾經艱難困苦之教訓、而後得之、絕非偶然倖致、其顯著之徵象、約有下述兩端、 
　　第一、現在中國國民黨、已形成爲國中惟一之中心勢力、而國民政府之組織、即由此中心勢力所搆成、蓋一國之治亂、與中心勢力之有無、息息相關、一國無中心勢力、則形勢渙散、必循環往復、亂無已時、茍中心勢力已成、内足以齊一信仰、外足以控制各方、國中不期治而自治、開國之初、此種中心勢力之相需更殷、故欲固定國基、非并心齊力、造成此獨一無二之中心勢力不可、而現代國家之中心勢力、絕非一個人一私系所能造成、非有共信之主義、嚴密之組織、復經多年艱難困苦之共同奮鬥、不克有功、本黨由總理迭經改組、努力國民革命數十年、今方實施黨治、雖規模尙未畢具、然已屹然成爲我國惟一之中心勢力、且此種中心勢力、成之固甚難、毀之亦不易、茍有欲毀之者、則中心勢力之本身、自足以制裁之、桂系昧於此旨、陽假革命之名、陰行反革命之實、不甘自處於中心勢力之中、而謀生成於中心勢力之外、與昔日禍國軍閥之所爲、毫無所異、宜乎其自取覆亡、不崇朝而土崩瓦解以盡也 
　　第二、中國國民性最愛好和平、現在全國民意、尤厭惡戰爭、國民政府現行之政策、即樹立於此種總民意基礎之上、蓋民國成立以來、循環内亂、迄無了期、舉國囂然、喪其樂生之心、而其所以搆成迭次之戰爭者、則皆由於軍閥據地分治、互相對抗、互相兼併、故欲消弭内亂非剷除軍閥不可、欲剷除軍閥、非根本撲滅封建地盤之思想不可、欲撲滅封建地盤之思想、自須軍人本身大澈大悟、尤非樹立强固而有力之中央政府不可、誠以中央政府、果能強固而有力、本其威信、行其職權、自足以阻遏割據對抗於無形、縱不得已而用兵、亦必戰區不廣、戰期不長、已足以了之、故憑藉有主義有組織之中心勢力、以樹立强固而有力之中央政府、眞今日保障和平惟一之利器也、自平津底定北伐完成以來、國民政府、即確定和平統一之政策、以收束軍事、先在北平開湯山會議、繼在首都開編遣會議、以謀此種政策之依次實施、第一步應重質輕量、先求現有部隊之縮减、以紓財力、第二步應化私爲公、消除各軍之畛域、以泯亂源、第三步應根本改造、重練國防軍、以禦外侮、循是以行、凡中國往史所演之武力統一、以削平羣雄、或武力對抗、以據地分治、陳陳相因、致釀成不斷之内亂者、均無所用之、凡屬領導革命之軍人、均應以國家爲重、地盤爲輕、同站於中央之立場、同成爲黨國之領袖、一致努力、以完成澈底改革軍事之大業、此種和平統一之政策、一年以來、實已得多數國民絕對之信賴、今次桂系之亂、實爲抵抗和平統一之潮流、口是以非、陽諾陰違、編遣會議之瀋墨未乾、湖南省府之禍變突起、顯違國民政府之政策、而隱與全國之總民意爲敵、宜乎不轉瞬間而一敗塗地也、 
　　由此以觀、成敗之數皎然以明、今後應行努力之途徑、更無懷疑、凡屬國民、應一致擁護此中心勢力、凡屬國民黨員、更應一致擁護、依此中心勢力而搆成之國民政府、尤應一致擁護國民政府所樹立和平統一之政策、此實自救救國惟一之出路、凡屬國民政府之當局、以及軍事領袖、更應和衷共濟、循名責實、以謀和平統一政策之切實施行、凡屬矢忠革命隸籍本黨之同志、應就現在之中心勢力、謀所以擴大之鞏固之、不宜自外此中心勢力、尤不宜從中分化、自損團結、自取敗亡、桂系覆轍、可爲前車、推原其失敗之速、乃不知此義而咎由自取也、 
[北平籌備總理移靈盛典]  
　　殯儀　警戒　及送殯辦法 
　　三日北平通信、總理奉安之期、距今祇僅一個月、迎櫬專員林森吳鐵城到平後、對於迎櫬一切事宜、即行着手積極籌備、總理靈櫬、定於五月二十六日離平、迎櫬辦事處業有通告發出、其文如下、「總理靈櫬恭移、謹定於五月二十六日上午一時、由西山碧雲寺發引、靈車謹定於同日下午五時、由北平東車站開行、特此通告、特派迎櫬專員辦事處啓、」 
　　總理靈櫬奉移之前、自五月二十三日起、在西山碧雲寺舉行公祭三天、每日自上午十時起至下午三時止、五月二十三日、爲黨政軍警代表各國政府代表各國公使公祭之日、二十四日爲各界各法團代表公祭之日、二十五日爲總理家族祭奠之日、 
　　昨日（二日）下午、迎櫬專員林森吳鐵城、特約何成濬商震何其鞏張蔭梧趙以寬王徵唐生智李品仙等關係人員、在迎櫬辦事處、討論一切事宜、其决定事項如左、（一）殯儀　由平津衛戍總司令部選派軍樂隊一隊騎兵一隊步兵四連、於五月二十五日夜十二時以前、到達西山碧雲寺、集合恭送、其行列如左、（甲）騎兵八名爲開道、兩名執黨國旗、六名護旗、均乘黑色馬匹、帶隊官長一名、在最先頭、（乙）軍樂隊、（丙）步兵二連、（丁）靈櫬、（戊）步兵二連、（己）送殯者、（庚）騎兵後殿、上項送殯部隊行進時槍口一律朝下、並各自備黑紗或黑布緾臂、到達西直門時、即歸回本隊、 
　　（二）警戒　總理靈櫬恭移日、由西山碧雲寺至東車站一帶之警戒任務、由平津衛戍總司令部、派遣得力軍警担任、其區域如左、（甲）由西山碧雲寺至西直門一帶之警戒部隊、務於五月二十五日夜十二時以前、佈置完畢、（乙）自西直門至東車站一帶之警戒部隊、務於五月二十六日上午八時以前、佈置完畢、（丙）東車站内外警戒部隊、務於二十六日下午二時以前、佈置完畢、（丁）靈車由東車站開行、經過崇文門東便門永定門豐台車站一帶警戒部隊、務於五月二十六日下午四時以前、佈置完畢、所有上項警戒部隊、須自備黑紗或黑布緾臂、於總理靈櫬經過時、舉槍致敬、俟靈櫬經過靈車開行或經過後撤回之、至靈車由北平開行後、其經過平津津浦兩線沿途及靈車停留各車站一帶之警戒、則由總部行營先期飭知各該管地方軍警機關、派隊擔任、 
　　（三）軍隊送殯辦法　（甲）駐紥北平附近各師、每師派步兵一連、代表該師全體官兵、參加送殯、（乙）全國各軍各師、將該師師屬各團之團旗、由各團旗官執掌集合、排列參加送殯、（丙）東北邊防司令長官、派水兵一隊、騎兵一隊、飛機若干架、參加送殯、（丁）上項送殯部隊、除飛機停留在飛機塲外、須於五月二十六日上午八時以前、照送殯行列次序、在西四牌樓至西直門一帶指定之豎標地段内集合、守候恭送、（戊）凡參加送殯之部隊及團旗派定後、須於五月十六日以前、將部隊番號及帶隊官長姓名、函知迎櫬辦事處、以便編定行列次序、 
　　（四）普通送殯辦法　（甲）各黨政軍警機關各中學以上男女學校·各界法團、各派代表五人至十人、參加送殯、（乙）凡派代表參加送殯之黨政軍警機關學校及各界法團、須於五月十六日以前、將代表姓名及人數、函知迎櫬專員辦事處、以便編定送殯行列次序、（丙）凡參加送殯代表、務須按照送殯行列次序單所定之行列次序、於五月十六日上午八時以前、在西四牌樓至西直門一帶指定之豎標地段内集合、守候恭送、（丁）各國政府代表·各國公使外賓·及個人參加送殯者、亦請按照以上各規則辦理、（戊）爲整齊嚴肅起見、無論何人、不得臨時參加送殯、（己）凡欲入東車站内恭送靈車者、請於恭移前三日、自向平津衛戍總司令部領取月臺特證、領有此項月臺特證者、須恭候靈櫬到達東車站上靈車後、方得憑證入月臺、（庚）送殯者須整齊嚴肅、以表哀敬、不得在途中呼口號及散發傳單、尤不得自製各種旗幟、（辛）奉移日各機關團體市民、勿在總理靈櫬經過一帶路線、舉行路祭、 
[吳思豫憲兵入濟南]  
　　日兵即日出城暫駐商埠 
　　開兩度會議决定接收法 
　　五日濟南通信、今早八點半、吳思豫部憲兵第一團第一營長李精一、司令部參謀度學瀚、第一營第二連長朱承熹帶第一連全連、由辛莊大營出發、經商埠七大馬路南開、由城南門進城、駐督辦署、行時最前由揚精一度學瀚及日司令部翻譯官小高、坐汽車引導、汽車之後、有馬衛隊乘馬帶路、憲兵鳴鼓吹號、步伐整齊、民衆觀者、萬人空巷、進南門時、八點四十分、城上日軍遠立而望、經院東大街入舊督署、住東院戲樓、署内日軍、則仍住西院、少頃令第一排長揚秉鉞帶全排赴城北門裹、接收火藥庫、第二排長吳劍雲、帶全排佈防東南西三門、（北門向來不開）十點憲兵司令吳思豫、帶兩團憲兵、全體進城、與第一連所走道路相同、亦進南門、進城後分駐督署、四城門及東南西三關各地、當進城時、全市懸旗歡迎、憲兵一營、上午十點接收兵工廠、日軍定正午十二點出城、 
　　憲兵司令吳思豫四日抵濟後、中日雙方、即在日本第三師團司令部、開接防會議二次、第一次在上午九點、中國方面出席者、吳思豫·崔士傑·范煕績之參謀長吳希明等、日本出席者、第三師團參謀長谷壽夫·特務機關長佐藤大佐·日領西等、首由崔士傑報告、三日晚交涉署接到外交部轉來中央命令、山東省政府主席、由陳調元代理、膠濟沿綫如濟南張店濰縣高密青島防務、由四十六師范煕績部担任、濟南青島市内、與膠濟路站内治安及查車事宜、由吳思豫部憲兵担任、淄川博山·由揚虎臣部暫編二十一師担任、泰安党家莊間防務、由新編第一旅岳盛先部担任、一切接防事宜、由接防委員秉承陳代主席辦理報告畢、即討論接防手續、關於范煕績部之接防膠濟全綫日期、須俟陳調元日内到濟後、再行規定、日方表示愈速愈好、城内日軍、五日正午、完全出城、開至商埠、吳思豫部憲兵三千八百人、完全入城接防、同時并接收城内日軍保管之軍械庫武器房產等、接收武器主任厲爾康、房產主任胡某、新城兵工廠、由廠長趙翊邦於五日下午二時、前往接收、吳思豫部憲兵入城後、現住党家莊泰安間之范煕績部四十六師、即開駐辛莊大營、十二點散會、日軍即開始拆除城内麻袋土疊等防禦物、下午三點、在日司令部開會、我方出席者、交涉署科長蔣毅生吳思豫參謀長盛開第等、日方出席者、參謀長谷壽夫等、議决五日午刻十一點半、憲兵先由南門進城一部、十二點日軍由西門出城、至商埠後、憲兵再全部入城、暫住舊督辦公署、五點散會、今早一點半、范煕績之參謀處處長專車由泰安到濟、下車後住膠濟賓館、 
[陳調元赴魯接防]  
　　並就魯省府主席職 
　　五日蚌埠通信、陳調元前奉中央命令、負責接收膠濟、即在蚌先派第四十六師范煕績部新編第一旅岳盛宣部、開往濟南泰安一帶接防、陳在南京謁見蔣主席、請示接防方法後、國府隨即明令發表、陳爲山東省政府主席、昨晚十一點半、陳由京返蚌、即結束皖省交代事務、預備今日（五日）下午四時、乘專車赴濟南、接防膠濟、並就魯省府主席之職、上午十點、陳在警備司令部舉行總理就任非常總統八週紀念時、特向各界代表發表意見、並報告中央任命本人之原因、散會後、警備司令部參謀副官軍需軍法等處官佐士兵、即將一切軍需物品被服裝具、一一搬上陳氏專車、下午四點、四十六師一百三十六旅二百七十二團牛子英部及無線電隊、先乘壓道車、開赴濟南、四點四十分、陳氏由警備司令部偕同總參議阮肇昌·副官長白圭章·秘書長高鏡等、乘汽車馳抵車站、時四十八師補充團及軍樂隊公安局保安隊徐源泉裴益祥王凱慶與各團體代表、均預先到站候送、陳氏臨上車時、與各人一一握手作別、登車後、軍警致敬如儀、車即開始北上、警備司令部人員、完全隨陳北上、無一人留守、蚌地防務、現由四十八師徐源泉部擔負、 
　　另訊、今日（五日）上午十時、陳在棠圍警備司令部、舉行總理就任總統八週紀念時、曾向各機關團體代表、表示意見略云、中央對於接收濟南、原定四月十八日實行、詎山東省政府主席孫良誠、因故辭職、撤回接收軍隊返豫、中央以接防事體重大、乃命方振武率部接收、乃日人不表同情、中央乃命調元負責接收、調元以中央使命、不敢不服從、現在匆匆將行、不得與諸同志作長時間之談話、甚爲抱歉、調元在安徽四年、對於政治、毫無成績、此亦私心之所深爲歉仄者、但此番赴魯、對於安徽如有貢獻時、精神上自應予以相當之援助、猶望此後諸同志、不時以書函見教云云、 
[武漢各界紀念五三慘案之悲壯]  
　　追悼蔡公時及殉難烈士 
　　漢口通訊、濟南慘案、昨已屆一週年、武漢各界、痛心國恥、特假漢口總商會、舉行慘案週年紀念及追悼蔡公時曁殉難烈士、是日到會者各機關團體代表一千餘人、白馬素車、備極悲壯、上午十時、各代表來賓到齊、推定漢特市黨務整委蔣堅忍王怡羣陳希平郭寄生總商會主席黃文植反日會委員任漢臣等爲主席團、市黨部整委官全斌爲總主席、先舉行追悼禮、由吳鯨波主祭、奏哀樂、向蔡公時遺像及五三殉難烈士牌位行三鞠躬禮、默念三分鐘誌哀、即由藍希周宣讀反日會祭文、祭文原文如下、一維中華民國十八年五月三日、漢口特別市反日會全體職員、謹以至誠頂禮於先烈蔡公時曁同難諸烈士前而言曰、鳴呼蔡公、革命之雄、幼秉異智、經史淹通、旣冠以後、聲譽日隆、關懷國事、陷憂在胸、重洋遠渡、學貫西東、倦遊返棹、黨國效忠、外交受任、樽爼折衝、伸張公理、力挽頹風、先聲所播、薄海尊崇、我軍北伐、舉國風從、蕩平魯逆、克奏虜功、公入濟南、受命交涉、撫慰外僑、俾安生業、戰任未行、禍機已發、霹靂一聲、倭軍突入、巨砲震城、繼以屠殺、碧血橫流、陳屍山積、公心惻然、挺身而出、仗義直言、意圖遏抑、忍哉倭軍、充耳不入、更肆狂威、將公拘執、槍刃橫加、至死不屈、國之元良、一旦被戕、隨行同志、目擊心傷、臨難不懼、與公偕亡、田橫義士、今古同芳、以身殉國、死可無殤、鳴呼蔡公、精神不死、氣奮風雲、各留青史、舉國同胞、其速具起、萬衆一心、殘除醜虜、復公之仇、雪國之恥、成公之志、慰公之靈、靈如不昧、來格來歆、」追悼禮成、即宣告開會、全塲向黨國旗總理遺像、行三鞠躬禮、主席官全斌、報告濟案經過情形、蔣堅忍省黨部代表高玉峯衛戍司令部代表黃性一市政府代表劉治乾交涉署代表李蔚觀財政廳代表謝武剛罷工會代表任漢臣等、相繼演說、均極悲憤激昂、至三時高呼口號散會、（五月四日） 
 
 

Page 8

 
 
   
 
 

Page 9

 
 
要聞　二 
[外部致六國取消領判權照會（續）]  
　　外部照會六國請撤領事裁判權全文、致英美法者、内容相同、已披露於昨日本報、其致和蘭那威巴西照會原文、則與致前三國照會、稍有差別、茲復照錄如下、 
[王部長致和歐使照會（四月二十七日）]  
　　爲照會事、自中國統一、并在穩固基礎之上、建設國民政府以來、中和兩國之關係、因締結關稅條約、而開一新紀元、此後兩國間之物質幸福、定能日益發展、但中國政府、深信物質幸福之促進、有賴於以友誼的平等爲基礎、改善兩國間關於司法問題之關係、如果貴國政府能設法滿足中國政府及其人民關於此項問題之願望、則中國人民與僑居中國之外國人民間、所有商務上或其他事業上、使之不能完全及坦然合作之一種障礙、定能因此消滅、而中國政府對於樂與中國人民往還之各外國人民、欲圖盡量發展其利益之志願、亦可早日實現、在中國之領事裁判權、係舊時代之一種遺制、無待煩言、此種遺制、不僅不適合於今日情狀、且足妨害中國司法及行政機關之順利進行、而使中國在國際團體間應有之進步、受無謂之障礙、領事裁判權制度固有之弊病、及種種不便、屢經中國政府剴切言之、即各國法律家及著作家、在正式言論及學術討論中、亦有同樣之表示、現在參與世界重要事務之各國、抱有百折不撓之熱忱、以圖增進國際間眞正之友誼與融洽、而此種適足阻碍中外人民間友誼關係之過去時代的辦法、在承認正義與公平足以支配國際關係之時、猶許其存在、此誠不得不引爲大憾者也、自中外間接近以來、所有中國法學家之採取歐西法意及中國法學上之融合歐西法律之原則、其進行至爲迅速、除現行各種法規外、民商二法、亦已整備就緒、將於民國十九年一月一日以前頒布、現在法院及監獄依照新式建設者、已普遍於全國、且正逐漸添設關於領事裁判權之放棄、如有關係各國在此時期、尙不免懷疑、則試觀在中國停止享受該項特權之各國、對於其人民受中國法律之保護、均表示滿意、亦從未發生煩言、述及其人民之利益、曾受何種侵害、故貴國政府可以確信貴國人民合法之權利及利益、决不因放棄現在所享之特權、而稍受不利之影響、貴國政府恒以友誼之態度、對待中國、并表示準備採用各種方法以解除中國主權上所受之限制、是以本部長以中國政府名義、對於貴公使樂於表示中國欲將司法主權所受之限制、及早解决之願望、并深望貴國政府將中國之願望立即予以同情之考慮、并早日見復、俾可準備、使業已統一及有強有力之中央政府之中國、對於在其領土内之各國人民、得以實施其法權、相應照請貴公使查照爲荷、須至照會者、 
[徐州「五四」與「五五」紀念]  
　　教育界舉行演說競賽 
　　徐州通訊、五四紀念、各界於晨九時在民衆俱部樂開會、教育團體全到塲、各界僅代表參加、由教育局代表侯文風主席、報告五四紀念之由來、次縣政府羅博平、三師政訓處常健·三師特黨部張炳坤·徐女中孫潔黃·十二團黨部義厚·中樞小學沈樓·學生范景文等相繼演說、末呼口號散會、當晚八時在徐女中開演說競賽會、由陳憤非主席、兼任評判長、張煕坤·胡錫三·孫潔黃·劉味書·訾少湖、郭劍農·呂星懷·郭西農任評判、陳家蘭胡大賓計時、中學高級（一）翟汝雲（二）史維煥（三）卜憲章（四）薛孟倫、初級（一）鄭在慧（二）郭萃章（三）徐秉珠（四）陳會堂（五）王宗爕（六）王民樂、小學組高級（一）潘榮立（二）王保筠（三）余坤秀（四）劉學賢、初級（一）閻廣秀（二）苗玉田（三）苗啓鸞（四）劉得志（五）周鴻謨（六）孫傳禮、個人各得獎品、學校有徐女中·徐中·縣師·徐中實小·女中實小·中樞小學·少華街小學·少華巷小學·文昌街小學·民衆校·各得獎旗、由三師改訓主任謝遠灝給獎、至十一時閉會、 
　　五五紀念、各界於晨九時、全體在民衆俱樂部開會、及市民參加者、計到約萬餘人、毛炳文師長主席、報告總理革命之經過、謂民元一一、爲總理就臨時大總理職、民八五五、爲總理就非常大總統職、有總理比種奮鬥担當精神、乃有茲統一之成功、我們於此紀念、要努力聯合團結、繼承總理精神、以打倒軍閥反動及赤白色帝國主義、革命才能告澈底成功云云、次縣黨部代表徐西明、三師政訓主任謝遠灝·縣政府代表羅博平·徐女中學生翟汝雲均有演詞、旋呼口號攝影散會、是日全埠懸旗誌慶、并由大會多印宣傳品、組汽車遊行隊、分向城内外各處遊行、散擲宣傳品、一時徐埠空氣、甚爲緊張、 
各機關亦均休假誌慶祝、 
[徐州破獲共案詳誌]  
　　搜出表冊暴動計劃 
　　現正按名緝拿餘黨 
　　四日徐州通信、徐州方面、今年一二月間、共黨活動頗力、前日縣長羅爲雄、密令公安局長郭劍鳴着捕拿女共黨三名、計獲徐中實小教員李亭芝、公安小學校長藍明琴、教員曹連英、並於曹家檢出「洪水」等項書籍五種、當晚轉送縣府、後經教育界巨子十數人具保、當晚開釋、至徐東宿邳睢各縣之刀匪、迭次暴動、除土劣僧衆操縱外、共黨之屢加活動、利用其破壞政策者、聞亦不在少數、最近銅山公安局長唐樹培、染病逝世、地方治安、失一巨臂、公安局長郭劍鳴、爲防意外計、連日親携警士在城廂搜巡、對於旅店尤爲注意、二日下午十一時、郭至車站二馬路之招商旅館、察有旅客葉子平者寓於後院、形迹可疑、郭當至其房間内、與之週旋、在桌上之舊報紙内、發現共黨大暴動之計劃表冊、並列有共黨百數十名、郭乃將葉及其友人劉錦華、（劉爲徐中學生）並反動刊物、一并帶至四分局、略事訊問、據葉子平稱、原籍宿遷、前赴邳縣聯絡當地刀匪及共黨、並此次來徐任務、亦係觀察此間狀况、及暗中聯絡共黨分子、同時取一致暴動之步驟、本人爲宿遷共黨指導員、劉錦華担任共黨中之通訊員、其表冊暴動計畫、大致江北之徐州區、規模及四省、南至皖北蚌埠、東至海州、北至魯省之兗州、西至蒙南之婦德、各縣並設有指導員、生活費每月五十元、葉前本小學教員、訊畢、郭即將葉劉帶至城内總局拘押、是夜二時（三日晨）郭親率警士十數人、赴銅山師範、將所得葉之名冊、逐一點名對照、當捕獲學生張樹培等三四名、又折至某校、亦獲二名、計共捕七人、據名冊徐州共黨之匿跡者、約有數十人之多、其計劃定最近在奉安前舉行各地大暴動、其大本營設於宿遷、郭局長於三日下午交司法處、又作一度之預審、四時即完全移交縣府處理、刻下三師長毛炳文、縣長羅爲雄、對是案異常注意、正分別捕拿此項共犯矣、（中華電訊社） 
[粵省中山縣訓政實施委員會成立]  
　　唐紹儀主席　赴會者千餘人 
　　中山通信、自國民政府明令粵中山縣改爲模範縣、同時并任命中山人士九人爲委員、該主席委員唐紹儀等、旋即奉命南下、二十八日適回中山縣城、組織中山縣訓政實施委員會、是日各委員次第返石歧、訓委會定二十九日舉行成立典禮、國民政府特電林雲陔爲代表、親往石歧監誓、同時省黨部及省政府、亦派許崇清爲代表、前往觀禮、林許等及各界代表曁各機關代表、於二十八日乘畫舫二艘、用龍駿艦護送赴縣、省政界於二十八夜深十二時許始登岸、該訓委會預以永樂酒店爲招待所、同日香港及該縣各區代表、亦絡繹而至、計四百餘人、唐少川氏則暫寓縣城僑立公醫院、謝絕見客、訓政實施會會塲、假座於縣城之縣黨部、先期在門首築有巨大牌樓、橫額題曰開幕慶典、旁聯云、「元動故里、」「郅治先河、」二十九日上午十一時許、該會委員及各區代表省港代表、先後齊集、不下千人、塲小人多、座無隙位、下午一時開會、主席唐紹儀宣佈開會理由、略謂本會今日成立、其重大意義、係實施訓政、贊助縣長辦理地方事業、使建設中山縣爲全國之模範、本會責任異常重大、如發覺本會人員有營私舞弊者、請邑中父老據實函告、當按黨律以繩、父老中有善良計劃貢獻本會者、亦當擇善而從、吾人近觀香港、遠察南洋、僑胞前往者日衆、攷其原因、實緣内地政治不良、失業日多、如内地有良好政治、實業振興、則同胞何致流離海外、本人對於中山、擬積極治理、使成爲模範縣、此志已蓄有十餘年、苦未得實行機會、先總理在粵任大元帥時、曾與談及鄉事、本人曾發願今後專辦鄉事、然卒遷延未果、迄今始償素願、自今以往、本縣訓政開始、望邑人父老、切實贊助指導、因爲建設事業、千頭萬緒、在政府方面、固應出全力做去、在人民方面、亦須信仰政府、對本會職員勿存懷疑、努力合作、并投資創辦實業、是乃本人之絕大希望、查中山一縣之收入、等於貴州全省、以此收入、來辦地方事業、當有可觀、從前縣民心理存一種依賴政府心理、今已時移世易、政府已將建設責任、還諸人民、本會當悉力贊助政府、實施訓政、所有職員、亦宜以廉潔勤愼四字自矢、如有不法行爲、希望鄉人父老嚴加責備云云、次國府代表林雲陔授印、主席委員唐紹儀曁五委員受印、主席曁各委員舉右手宣誓、次林雲陔代表國府致訓詞、略云、雲陔代表政府參加政訓會成立大會、本會命名訓政實施會、實現總理主張、當有良好結果、訓政原則、在三民主義裡說得很明白、無煩再述、三民主義之在今日、已深入民間、婦孺皆曉、是一良好現象、但究用何方法、與步驟去運用、實一件不容忽之事、從前頗有人謂、三民主義、純屬理想、不能實行、今則革命完成、實施第二步之訓政工作、則前人之言、已不攻自破、須知本黨主義、爲時代所需要、舊社會組織與政治、已不適用於今世、故新的社會組織及政治、遂爲時代所要求、現在人民所要求者、惟建國大綱等計劃、所以三民主義爲近代所必需、人民打倒軍閥、不能不奉行三民主義、以求免痛苦而獲幸福、建國大綱裡要完成自治爲單位、須知國家建築於民衆之上、人民能夠自治、國家方能鞏固、因爲要達到自治、所以有訓政實施會之成立、以中山人才經濟、均與別縣不同、當可快現自治、希望各同志早日實現總理主張、爲全國做一模範縣、庶毋負國府之期望云云、次鄭道實代主席讀答詞云、「國民政府本總理以中山縣爲模範縣之遺志、特設中山縣訓政實施委員會、任紹儀等爲委員、識淺事繁、懼不勝任、茲際就職之期、奉國民政府派林雲陔先生到會監誓、實深感謝、紹儀等自當奉承總理遺教、徵求民衆公意、竭其棉薄、次第擘劃、期不負政府委托及民衆冀望之意、次許崇清演說、略謂訓政一名詞、外間多認爲保育政治的解釋、究竟保育政治之意義如何、爲政者應取如何態度、人民對於政府又應取如何態度、本人以爲應有研究、一縣原係訓政實施之單位、其地位等於一學校、現在學校方針、應取三民主義化、然則一縣之訓政目標、又可推想而知、一學校中、教員處於發號司令地位、學生處受令地位、一縣之縣長與人民之地位、亦如教員之與學生、教員應視學生程度如何及其能力、以爲施教、縣長亦應熟察人民之能力及需要、向三民主義做去、執政者尤應開導民智、實現三民主義之理想云云、最後演說者有縣當部代表劉某等、主席曁各委員、向來賓行一鞠躬禮、遂奏樂唱歌散會、時已下午三時矣、（四月二十九日） 
[吉會案交涉已趨和緩]  
　　雙方暫均不辦　解决尙容細商吉林通信、日方對於完成吉會一案、始終不肯放鬆、遼方以統一告成、所有東北交涉各案、均應移交中央辦理、囑日領轉請本國、逕向京部北涉、一面將全案擋卷送京備查、又經王部長商請東北派員赴京、用備諮詢、本省省委兼交涉署長鍾毓、奉派於二月七日赴瀋、偕東北交通委員會路政處長盧景貴、取道大連、赴滬晋京、當時因濟案關係、延未提及、後日方又屢向東北提議、均經張學良氏拒絕、及至近頃、則彼方又有斷然處置之宣傳、各方聞訊又紛起而爲保路之運動、情勢頗爲險惡、刻聞日方以内爭改變對華政策、此案亦已由王部長與日使商定、雙方暫均不辦、至根本解决方法、容再細商、鍾氏等以該案已告段落、現已返抵瀋陽、陳述經過、并此後應付辦法、日内即可返吉覆命、是吉會路案、確已漸趨和緩矣、（五月二日） 
[浙省改組各縣設縣金庫]  
　　指定中國地方兩銀行分別經理 
　　浙省政府、以杭縣等十四縣縣政府、於本月内即須完全改組、各縣財務局、亦同時成立、惟按照財務局規程内載、各縣須設縣金庫、保管稅欵現金、由省政府財政廳指定相當銀行經理、現財政廳業已指定中國銀行地方銀行、分別籌設各該縣金庫事宜、計杭縣·嘉興·吳興·紹興·長興·鄞縣·永嘉·瑞安·八縣、由中行經理、海寗·蕭山·餘姚·諸曁·臨海·蘭谿·六縣、由地方銀行經理、昨經分別函告云、「逕啓者、查浙江省縣政府財務局規程第十四條内載各縣設縣金庫、由縣財務局將所收國省地稅及地方稅欵現金、逐日交庫、分別保管、前項縣金庫、由省政府財政廳指定相當銀行經理、某職員由經理金庫之銀行派充、報明省政府財政廳備案等語、浙省各縣財務局、現經本政府委員會議决、先就賦額最多及分配之江椒甌飛靈各流域地點適宜之各縣完全改組、業經由廳遴選人員派充各該縣財務局局長、所有應設縣金庫、自應由廳指定相當銀行負責經理、其辦事職員、即由銀行愼選派充、報廳備案、以符定章、茲指定貴行經理後開各縣縣金庫事宜、應請派員前往各該縣妥速籌備、並與各縣政府財務局洽商辦理、除分令各縣長及財務局長遵照外、相應備函奉達、即希查照核辦、見復爲荷 
[杭州快信]  
　　沈萬興鹽船白餘姚裝運毛鹽九百餘袋、遇險淹消、請免罰欵一案、經浙稽核分所呈奉總所指令、現已照准、并函知鹽務署查照、并仰轉飭所屬各局所、嗣後凡遇此項遇險淹消鹽斤案件、應將其重量查明、俾將罰欵數目照爲核算、 
　　民政朱廳長、以浙東西蕭行開秤在即、商調第六師方部回杭、轉赴各地分駐保衛、前日該師十六旅旅長邢震南到杭接洽、聞擬調該旅三十二團返浙、 
　　桐廬泰順等米號、現因本縣糧食不敷供求、聲請縣商會轉陳杭總商會核給省印赴皖採米護照十張、每張運米三百三十石、共三千三百石、昨已照數塡發、 
　　紹屬華舍生貨綢損、由觀成堂與杭州綢捐分案併認、現有吳伯英書請財政廳、以正捐三萬兩、附稅六千元認辦、昨令該堂對於此項捐數、能否加認、加至何種限度爲止、呈復來廳、以憑核辦、 
　　黃嶺共匪騷擾、藉反對鹽厫爲名、現該厫雖已停辦、而謠風仍盛、省政府昨已專令保安第五團團長李士珍黃嶺縣長孫崇夏、嚴密防範、以靖地方、 
　　杭州市政府縣政府奉令呈報、轉據總商會查復、客米入境、攸關民食、似無擬訂取締辦法之必要、昨奉民政廳指令如擬辦理、 
[鎭江快信]  
　　溧陽縣縣長郭大榮、現以境内股匪猖獗、地方吃緊、於本月五日、專函到鎭、急請駐鎭新編第三旅第五團派隊往剿、何團長得報後、即由電話呈明無錫旅部、令駐無錫之第二營營長楊振德、率領全部、星夜赴溧痛剿、　　江蘇民政廳長繆斌、財政廳長張壽鏞、昨日會呈省政府、關於調查戶口經費辦法、以逐年須調查、若由省庫獨任、恐預算不敷、籌設爲難、擬由各縣分攤、酌由省欵補助、爲數較少、且根據選舉舊案辦理、易於着手、 
　　江蘇省會公安局、訂於本月十七日、假公共體育塲舉行閱兵式、請繆廳長蒞場視察、 
　　寶安新街新江蘇大戲院、前晚與民衆發生衝突、院内電燈椅凳全毀、聞有將停演說、 
　　鎭江大同人力車公司等及車夫代表、先後在省黨部面呈蘇建設廳矛盾前令、無故勒迫停車、妨碍交通、斷絕民生、請予救濟等情、昨經省黨部議决、推汪寶暄顧子揚兩委員、前往建設廳面商解决辦法、 
　　駐防滬寗路陵口車站之三旅五團三營七連連長王積德、昨拿獲匪徒李胡振等七人、押送至鎭江團部、經訊供同夥七十餘名、曾搶朱華豐樂等十餘村、現何團長除將該匪等押解旅部外、並另派隊往剿餘匪、 
　　丹陽縣公安局長張輔邦、現因事經民廳撤職查辦、遺缺調武進縣公安局長李冷試署、遞遺武進縣缺、則遴委廬仲英接替、（五月七日） 
地方通信 
[松江]  
　　請願撥欵修建海塘　邑境浦南山陽·柘林·漕涇·金山衛·以及亭林等各市鄉、均屬沿海之區、其金山衛一帶、面對三山、海塘時被冲損、雖時加修築、終以海浪猖獗、時患坍毀、爲狀甚爲危險、每屆秋汛、危險更甚、各鄉人士惄焉憂之、爲思患預防計、曾公推亭林市行政局長、屢請上峯撥欵興修、即金縣長蒞任後、亦曾前往履勘、認爲確有危險、曾經爲民請命、日前復由該處人士呈請、經金縣長據情轉呈建設廳、迅予撥欵興修、以救民命、茲悉該鄉等頃奉由縣轉來廳令、已令行江蘇水利局規劃具報候核、 
　　匯通刦案破獲正犯　白龍潭匯通米行、去年冬被匪肆刦一案、以案在城廂、故迭經官廳嚴限飭緝、終無線索、頃悉水上省公安隊一區第一隊長何亞霖、督同隊部巡官姚元庚、在葉榭地方緝獲是案正盜徐阿有一名、供認金鐲已被某人取去·祇分得贜洋五百六十元化用、又續獲王阿狗即王大阿根一名、跨塘人、向業撑米船、業已帶回隊部鞠訊、 
　　雷姓兩次被刦　李二圖地方有雷芳洲者、曾於上月二十五日、被匪多人手持魚叉、破門行刦、臨行並綁去女孩一口、衣飾被刦、亦非少數、經偵悉係本村胡某糾衆所爲、曾報請官廳查究、遂於本月一日有汪姓其人、將被匪綁去之女孩送還、要求撤銷控案、和平了結不獲、復於四日夜突來口操客音之匪五六人、各報鐵鏟之屬、打門而入、將事主綑縛、肆行搜索、被刦衣服布疋而去、聞雷姓男子祇芳洲一人、餘均女流、迭經警擾、甚苦不能安居云、 
[蘇州]  
　　駐軍調防　駐蘇第六師十六旅三十團、奉令調防首都、劉團長奉令後、已於七日上午七時、率部開京、蘇地防務、由熊司令調五師十四旅二十八團姚純部駐蘇、姚團長已令所部第二營及團部、於六日晚先行開蘇、駐老五團營房、滬寗路東區警備防務、由該團負責、惟東區指揮官、則由旅長周渾元担任、旅部設無錫云、 
　　水陸警防堵盜匪　太湖盜匪、出沒無常、吳縣公安局鄭局長、前奉省民政廳指令、着與水警二區八隊、聯合防堵、鄭局長奉令後、曾與該隊隊長王武升、信使往還磋商、刻已商妥、决定水警担任堵截、縣警察隊担任游擊、一面派遣密探、偵查匪蹤、務期於最短時期、將太湖匪類、一鼓蕩平、 
　　籌設水巡隊計劃　縣政府前以各鄉匪警迭告、曾令偵緝隊長潘國俊籌設水巡隊、七日已據將計劃呈核、不日成立、全隊計船十五艘、每五艘爲一分隊、由分隊長一人統率、每船設巡長一員、水巡九名、共水巡一百三千五名、正副隊長各職、即委潘與蕭某兼任、 
　　總商會常會摘要　蘇州總商會昨開常會、主席龐天笙、議决案摘要如下、（一）稅務所函請轉勸認商購捲烟庫券案、議决轉知各認商、（二）工商部電催調查國貨分別保育獎勵案、議决定本星期六、召集調查委員會、分函各工廠、會同辦理、護龍街各支巷口街面、迄未整理、有碍交通案、議决、函催工務局負責修復、 
　　市府開徵旅客捐　市政府對於開辦徵收旅客捐、擬定辦法、呈奉民政廳核准、市政府現定於本月十一日起開始徵收、按照房價每元抽捐五分、由各旅館代收繳府、雖各旅館表示反對、但當局未准云、 
　　兵士行刦解京法辦　前日在團門外紫娟妓院綁架崑山中行行長朱松生、中途搶刦之王金東等四人、爲該團特務排兵士、現已由劉團長、帶京法辦、 
 
 

Page 10

 
 
[無錫]  
　　救國會召集緊急會議　本邑縣政府前奉蘇州溫交涉員有日代電、清案解决後之反日運動、令縣剴切勸阻、以免與中央政策相背、而致對外發生裂痕、當經孫縣長轉函縣黨部曁縣商會商民協會公安局查照辦理等情、茲悉商會商協會接函後、昨轉函復縣政府並致函縣黨部、請即令將最近反日會改組之國民救國會、暫行停止反日工作、如有仍須繼續之處、亦應變更方策、召集全民衆公開妥議辦法、以維中央對外政策、又國民救國會執行委員會、於昨日開第一次緊急會議、當經議决要案六項、（一）外交部梗電、破壞中央命令、言論荒謬、顯係賣國行動、應通電全國一致聲討、（二）本會應發緊急宣言通告全縣、明瞭本會仍積極工作、（三）擴大調查仇貨工作、組織糾察隊、暫定二十名至三十名、並呈請縣民訓會備案、全體工作人員、不分晝夜出發檢查、（四）呈請縣黨部轉咨縣政府、負責切實保障本會工作人員安全、（五）所有查獲之日貨從嚴處罰、倘奸商不服處罰、依照中央規定舉行拍賣、（六）呈請黨部商派門崗兩人駐會、以利工作、議畢散會、 
　　顧金芳周文賢宣告無罪　本邑縣政府前偵察長顧金芳被控解京、歸江寗地方法院訊辦後、昨得南京確訊、顧案已由寗地院於上月二十一日宣判、顧金芳及探士周文賢均宣告無罪、帮探錢雲標錢金標二人、各處徒刑十個月、探夥范長友因誤殺北鄉上官橋鄉民浦三郎之妻浦呂氏一案、判處徒刑五年、俟過上訴期間、顧周均可出獄返錫、並聞前縣議會議長北上鄉鄉董浦容濳上年、由孫君修等檢舉十大罪狀、被捕解京訊押以後、亦已由寗地院於本月三日判處浦容潛吸食鴉片、罰金八百元、又聞前總工會副委員長葉桐候·總務科長楊祖鈺·被控解蘇、歸高等法院訊辦、日前高院又令行縣政府派警飭傳本案關係人唐瑞麟等四人赴蘇、到庭質訊、故此案日内可望判决、　　大批共犯解蘇訊辦　本邑縣長孫道始、近將看守分所羈禁未决之共犯、訊無嫌疑者、分別交保釋放外、昨特將情節交重者、解送江蘇高等法院訊辦、計欽阿二·過阿弟·程大明·尹巧生·蕭梅生·鄒桂寶·程福根·張鍾秀·韓老三·錢變壽等四十六名、於今（七日）上午六時許、備文諭派法警、押同以上各犯、乘車解赴蘇州高等法院訊辦、 
[江陰]  
　　南外添設水卡之反響　江陰縣黨部執行委員會、昨爲稅所在南外設立巡船、代電國民政府文云、民國十一年、江陰稅務所長章世喜、勾結地方土劣、在離城十里之腹地、增設雲亭分卡、當時商民羣起反對、激起罷市風潮、迨國民軍抵定江蘇、民衆知時代不同、政策大異、解除痛苦之時機已至、復一再呼號、要求裁撤、去年財部明令將各地稅卡裁七留三、當將擾商害民之雲亭分卡裁撤、地方民衆、方額手慶幸、詎雲亭分卡甫撤、丁前副所長反於近城之南外設立巡船、無殊裁撤旱卡、而添設水卡、其騷擾商旅、則更甚於雲亭之旱卡、經商民羣起反對、環請省政府財政應撤除、丁前所長知事實所在、民意難犯、即將船撤去、嗣經財政廳令飭新任正副所長顧忠琛朱勗夫覆勘明確、呈復核奪在案、江陰民衆、早知財政廳是項命令、未免出之滑稽、蓋欲設南外巡船者爲稅、竟今稅所勘復、無異與虎謀皮、今財廳果據稅所呈復、准予設立、并令縣政府保護、茲就稅所呈復原文逐條指駁如下、（一）黃田黃山兩港、均有稅卡、控江河之咽喉、江北運南貨物、不能飛越黃田黃山兩港、南外離港口、各七八里十餘里、別無港汊可通、商貨從何倫漏、該所長無非飾詞上、欲達其設船目的、（二）稅所上年奉裁分卡、如石頭蘆埠等港、本係淤塞、僅事歸併、仍有司巡兼管稽查周密、且在邑之極東、離南外數十里、實際爲絕不相關者也、（三）港口距南外各十餘里七八里、若以船停港口、貨起陸運、空船至南外再行下船、其飾詞尤爲可笑、姑下論其他、茲就經濟與時間較之、納稅已得不償失、客商憑笨、斷不至此、（中略）綜上實情、南外無添設擾商害民巡船之理由、彰彰明甚、且五省裁釐會議議决、儘十八年六月末日將釐卡裁完、而江陰於此裁釐聲中、准其添設水卡、寗非怪事、敝會謹爲江陰民衆請願、務懇嚴飭常海稅所撤回南外巡船、以免遭民怨毒、釀成風潮、無任公感、 
　　三板橋航船被盜刦　南外三板橋、四日晚十時許、有行駛無錫至金童航船、忽被盜匪七八人登船行刦、盜有武器、有三盜着灰色衣服、將搭客棄長裕等身畔銀洋、搜刦一空、綜計損失六七十元、事後船主朱挺保報告就近南外公安一支局、轉呈總局辦理、 
[常州]  
　　蘇省電業聯會開會　江蘇全省電業聯合、於本月五六兩日、在武進電氣廠、開第三次會員大會、本省到會者、上海兩市、閘北·鎭江·海安·東臺·浦東·海門·泰縣·曲塘·揚州·寶應·興化·宣興·仙女廟·常熟·十二圩·引翔·蘇州·如阜·和橋·崑山丹陽等、外省到者福州·廈門·鄭州·南廠·九江·等計四十餘廠出席代表六十餘人、議决組織全國民營電業聯合會、暫股籌備處於鎭江蘇省電業聯合會辦事處内、以三個月爲籌備期、成立後、設總辦事處於上海、各省分別組織分會、限三個月一律成立、所提議案中重要者、有全體呈請國府主席及行政院明令保護民有電廠、并公呈南京建設委員會、請求滅省換照等案、至六日下午始議畢散會、 
　　公安局長將有更動　武邑公安局長李冷、以有調動消息、特赴鎭請謁繆廳長、於六日下午回常、臄謂繆廳長遠赴寗公幹、武邑公安局内定廬仲英繼任、李則調任丹陽公安局長、丹陽原任公安局長張輔邦、因剿匪受賄嫌疑、已被拿解鎭江訊辦、上項調動明令、俟繆廳長回鎭、即可發表、 
[吳江]  
　　派認續發捲烟庫券　本縣財務局、現奉財廳令派續發捲烟庫券七萬五千元、限二十日内解齊、吳局長奉令後、已函致各市鄉行政局長、向殷商富戶勸購、 
　　難民滋擾押解出境　縣屬嚴墓鎭、四日至有大批難民、至各村強索錢米滋擾、與農民發生衝突、結果雙方各有損傷、昨日已由公安局派警彈壓、驅逐出境、 
[南通]  
　　拿獲嚇詐犯解縣審訊　施縣長於二日接得一函、謂將有大批綁匪來通、如在五月四日晚九時、送鈔票十萬元、由一老婦人挾青天白日旗爲識、送至城西基督醫院附近、即不來通、請轉知殷富照辦云云、施縣長當密令城區公安分局長徐暐緝拿、徐分局長屆時遴選幹警、面示機宜、照嚇詐信所定喬裝送欵、並另派西路支局長局員警察、化裝黃包車夫香客及糖果小販等、分守水面與各路口、兼担任瞭望通報之責、均於四日晚八時許身藏實彈手槍、分路出發、至九時許、當由喬裝老嫗巡察、拿獲陜西人宋波如一名、解局假預審、據供在軍隊任過副官、餘供支吾、令其親筆書寫字條、與嚇詐信比對筆鋒、並無差異、嗣又在四合陞烟鋪内、拿獲宋波如差役王進賢一名、手槍一支、五日夜八時、一併解送縣政府、由刑庭訊問、宋已供認投函嚇詐不諱、當即寄監、王進賢押看守所、 
　　實業公安隊暫緩改編　通泰實業公安隊、刻呈准省方、暫緩改編、仍照原舊分爲兩大隊、歸徐祖洪張清鑑統率、另由十九實業公司抽定委員、組設監察委員會、 
[揚州]  
　　焦易堂漫游瘦西湖　中央執委焦易堂氏、五日上午七時、偕首都女子法大籌備主任吳木蘭女士、中央黨部宣傳部主任彭爾康、秉汽車抵揚、當赴官溝頭通俗教育館、由該館館長吳孝侯、陪游瘦西湖一帶名勝、午後三時、偕至教育館演講、聽衆千餘人、掌聲雷動、五時許焦氏等以私人資格、赴縣黨部參觀、並小步公園、是晚即下榻教育館、六日晨七時乘汽車渡江、聞焦氏等此次來揚、係先一日由都至省、乘游金山餘興、來此旅行云、 
　　檢騐吏匿傷不報之懲戒　東鄉二道橋朱麒麟之子朱大九子、因傷身死一案、現縣政府因檢騐吏宗淇、承騐草率、匿傷不報、經鎭江檢騐吏郭榮春復騐、騐出致命傷兩處、不致命傷五處、特懸出牌示、記該吏大過兩次、罰薪一月、用示薄懲、 
　　行刦未遂懊斃同夥　本城洗馬橋王立泰紗線店、忽於今（六日）日上午四時、來有盜匪三人、一人把風門首、二人由屋頂入内搶刦、適爲該處崗警所見、三匪遂即向北轉西而逃、警察跟踪追至紫氣東來巷、在前一匪、袖出手槍、擬擊所追之警、不料彈 
出、命中其同夥在後一匪之腹部、該受傷之匪、仍向前狂奔、直至馬監巷口、始行倒斃、晨八時、該管第二分局呈報縣府派員檢騐、並聞店主王某、因呼救抵抗、致腿部亦遭槍擊一處、 
[丹陽]  
　　治蝗會組織成立　本邑縣政府於昨日（六日）召集各團體開治蝗會議、當經議决即日成立縣治蝗會、以便督促進行、至各市鄉分會則限定五月十日一律組織成立、 
　　九里分局長被押　丹陽公安局長張輔邦、因勒索李光朋鉅欵案、業已解省訊辦、聞此欵過付人係九里公安分局長潘筠經手、現經張縣長傳案、押候偵查、 
[平湖]  
　　縣府組織巡察隊　本縣東鄉一帶、與蘇省松江金山等縣接壤、防務素屬重要、近因共匪猖獗、尤形吃緊、惟原有警力薄弱、防剿無力、方縣長有鑒於斯、擬編練巡察隊、常駐東鄉一帶、以資捍衛、業經呈奉民政府核准、現已積極進行、從事編制、 
　　羊產怪胎　本縣東門外離城十餘里、鄉民王老虎家、畜有母羊一頭、前日一胎產小羊三隻、其中有一小羊、人首羊身、其首完全與人無異、產下後即斃、現爲城中某君得悉、擬將該人首羊取至平湖浸以藥水、以供博物家研究、 
[嘉興]  
　　縣欵產委員圈定　嘉興縣管理公欵公產會委員、已屆一年任滿、縣政府曾查照欵產會章程、於日前遴選地方人士十四人、開具履歷呈請民政廳核圈七人、由縣加聘、茲悉該項委員、已由民廳圈定周之德·潘保潤·陸其光·周國壎·姜維賢·吳寶桂·鄒兆辰·等七人、爲嘉興縣管理公欵公產會委員、業已指令到縣、將由縣分別函聘接充矣、 
　　警所改稱公安局　嘉興縣警所、已於五月一日起遵令改爲公安局、現已規定内部設立總務·司法行政·衛生·等三課、並組織警察隊、額定四十名、所有槍械、不日將向民政廳購領應用、至全局經費、除原有警餉外、並在全縣行政經費項下增加之四千元内、提取百分之十五支用、又縣警所旣改爲公安局、則各警察分所、亦不得不更改名稱、現悉已分別改定第一公安分局附設縣公安局、二分所改爲第二公安分局、三分所爲第三公安分局、王店警所爲第四公安分局、新睦警所爲第五公安分局、新笙警所爲第六公安分局、王江涇警所爲第七公安分局、塘匯警所爲第八公安分局、餘賢警所爲第九公安分局、至各分駐所仍名爲分駐所、惟須改爲第幾公安分局第幾分駐所、以重系統、 
[嘉善]  
　　保安隊調善駐防　自嘉興中行被刦後、吳應權縣長即電請省府派隊開善駐鎭、以固防務、昨日四次快車調到省保安隊特務營第二連、駐紥西門大營、 
　　逸匪洗刦松柴船　北鄉長白蕩近有逸匪流竄、昨有王賢芳松柴船行經該處、究遭洸刦、損失衣服現洋五百餘金、並槍傷船工單幾豪一名、奄奄一息、星夜送往嘉興求治、 
[紹興]  
　　救出橫溪肉票詳情　紹興橫溪擄刦案、現由偵緝隊於本月三日在嵊縣西鄉深山中、救出肉票送回紹城、交由該家屬領去、查是案發生之初、因該村馮氏家道素封、爲匪所垂涎、有馮厚甫馮百庚兄弟二人、均已去世、家僅女流、於舊歷三月初五日夜半、突來盜匪多人、由馮陳氏居住之後門而入、及達前進馮何氏臥房、將厚甫之次子已出繼於百庚之馮稷民綁去、更搜刦黃白物約值千金、遺函勒贖、事後報由官廳、經湯縣長與警局長召集偵緝隊長李必冒及各探員會議辦法後、由偵探馬潮彩等從盜之去路、由橫溪堯郭王城上嵊縣、一面更派徐秉仁等由蒿壩三界上嵊縣、約定時日、至匪函所約接洽贖欵之西鄉溪邊村相近某陽廟前會集、由各探及該處巡緝隊長陳志卿、化裝農樵小販等、密佈四週、果有匪來接洽、當即擒獲費德大周張氏兩名、即在廟内訊問、供出藏票地點、除令朱灝等在廟看管獲匪、餘均往救肉票、不料又來三匪圖刦獲匪、雙方開槍、並狂鳴警笛、虛張聲勢、該匪等始狼狽而逸、該探等恐其復來、隨將獲匪冒險解送嵊縣縣政府寄押、時票已他移、各探以身入重地、乃會請該處軍警協助、日夜向各山林抄搜前後凡十餘日、至本月三日始在該縣西鄉下東崗深山中救出肉票、並查出前曾當過警察之錢家裕、爲是案主犯、昨由湯浦楊巡長護解肉票馮稷民回紹、由警察局第二科金科長訊問被擄後之情形、現已由該家屬具結領回、 
[婺源]  
　　朱匪正法省電防範　婺邑自朱匪陷城、經浙保安隊剿潰、地方居民、惴息甫舒、距鄰境德興、忽有共匪侵入、綁去茶商、出欵勒贖、鶴唳風聲、不遑寗處、縣長黃應中及各公團、前曾迭電省府告急、昨已接覆電、謂已電岳師飭駐祁周圍、撥隊赴婺、並函陳旅酌辦、朱匪在懷寗保嬰洲就擒、審明正法、惟尚有一股分竄浙贛邊境、應即督團嚴防云云、黃縣長奉電後、已出示佈告、人心因之鎭定、至由婺竄退德興之共匪、恐省軍來婺追剿、現尙逗留海口一帶、不敢前進、黃縣長爲防散匪入城、派隊隨時偵察、嚴加防範矣、 
 
 

Page 11

 
 
H>（申報第三張）（十一） 
教育消息　要聞 
[教部嚴緝匪刦之山東藏書]  
　　山東東昌楊氏海源閣藏書被刦用八十牛車掠去 
　　山東東昌楊氏之海源閣收藏古籍甚夥、價值約七千餘萬、内中且有宋版韓昌集、其珍貴可知、日前匪徒攻入、大肆刦掠、並刦及閣内藏書、派便衣匪徒用八十輛牛車掠去、不知下落、事爲教育部所聞、以此項古書、爲我國文化所關、國粹所繋、不可稍有損失、因怠電請青島吳憲兵司令、泰安教育廳曁津海江海江漢鳳陽各關監督、並平浦平漢膠濟平遼各路局、一體協緝、茲錄教部致吳憲兵司令電於後、 
　　濟南青島探投憲兵司令吳立凡先生鑒、頃見天津益世報載山東東昌府楊氏海源閣藏書、當東昌匪警時、被便衣土匪用八十牛車掠去、楊氏藏書爲我國海内所僅有、果遭匪掠、良堪痛恨、用特電達、希即轉飭軍警協商友軍、設法偵明截留、並請知照烟臺青島兩海關扣留、不准載運出口如經截獲、即請電示、以便陳明國府再定妥善保存辦法、教育部印、 
　　此外復函請財政鐵路兩部轉飭所屬各機關、各路局等一體協緝、大意同前、惟究竟能否截留、尙不可知、事關國家文化、甚盼國人同心協力帮助教部協緝此案、俾早截獲、使古籍得以保全、文化前途、實利賴之、 
[教部美術品將參加日展覽會]  
　　教育部美術展覽會已閉幕、聞定於本月十日起至十二日止、擬將一切陳列品參加吳淞路七十七號上海每日新聞五層樓舉行之日本出品展覽會、將來再預備運赴日本、公開展覽云、 
體育 
[中大區中校聯合運動會之結果]  
　　昨午閉幕給獎之田徑有八項新紀錄 
　　　　　　　　　球類錦標 
　　　　　　　　　　男子 
　籃球　　　排球　　　　　足球　　　　䋞球 
上海中學　蘇州中學　錫中鎭合得錦標　南京中學 
　　　　　　女子 
　籃球　　　排球　　　䋞球 
蘇州女中　蘇州女中　揚州女中 
　　　　　　　　田徑錦標 
　　　　　　　　　　男子 
團體（甲乙兩組合一錦標）　甲組個人　乙組個人 
　　　　蘇州中學　　　　上中夏開明　蘇中吳協興 
　　　女子 
　團體　　　個人 
松江中學　松中胡瑞聲 
　來賓 
　團體 
金陵中學 
　　中大區中校聯合運動會四日開幕、期凡三日、原定六日結束、因雨延至七日正式閉幕、上午補行男子乙組三級跳鐵餅及女子籃球决賽、下午補賽足球及男子䋞球錦標、中午十二時行給獎禮、男校組蘇州中學得錦標、共四十分四分之一、女校組松江女中得錦標共二十一分、來賓組錦標屬金陵中學、得一八分、尙有兩項不舉行、各校各個人總分、已詳七日本報、個人錦標、男甲組夏開明、得十七分、男乙組吳協興得十五分、女子胡瑞聲得十七分、來賓王譜笙冷培根各得十分、盛大之中校運動會、於爆竹慶祝聲中閉幕、 
[錦標一覽]  
　　中校運動會錦標一覽、（男校組）蘇州中學、（女校組）松江女中、（來賓組）金陵中學、（男籃球）上海中學、（男排球）蘇州中學、（男足球）無錫中學鎭江中學分得錦標、（男䋞球）南京中學、（女籃球）蘇州女中、（女排球）蘇州女中、（女䋞球）揚州女中、 
[田徑新記錄]  
　　（一）百米（二）二百米（三）四百米 
　　（四）八百米（五）一千五百米 
　　（六）跳遠（七）鉛球（八）女子跳遠 
　　中校運動會、打破上屆紀錄之項目及姓名如下、 
　　男子百米、十二秒四、夏開明、 
　　二百米、二十五秒一、夏開明、 
　　四百米、五十八秒、夏開明、 
　　八百米、二分二十二秒七、王理明、 
　　千五百米、四分五五秒五、李茂、 
　　跳遠、五米九三、徐恕忠、 
　　女子跳遠、三米六八、葉子暢、 
　　鉛球、八米二二、王家珍、 
[給獎盛况]  
[昨午舉行......俞慶棠給獎]  
　　中校運動會、七日午、行給獎禮、由副會長俞慶棠女士給獎、袁仲濂報告田徑賽球類各組優勝及各項田徑賽前四名、依次發給、田徑賽每運動第一名獎鍍金牌、第二名銀牌、第三名銅牌、第四名黃色綢帶、各種錦標及前三名獎各界所贈之銀杯銀質等、十分豐盛、球類錦標隊員獎、商務印書館及中華書局所贈各種書報字圖等物、各獎品支配及得獎者錄下、 
[蘇中歡天喜地]  
　　中校運動會、蘇州共得二百米乙、三分四、百米乙、二分八、百米甲乙、十分千五百米、甲乙五分、高欄甲乙二分、跳高乙、六分、撑跳高乙、四分之一分、鉛球乙、三分、標槍乙、一分、三級跳乙、五分、鐵餅乙、五分、以四二分二五、得錦標、當給與之後、全體繞運動場游行一週、大放爆竹、慶祝勝利、盛極一時、 
[獎品一覽]  
　　中大銀盾一、獎男子田徑賽錦標隊連得三年或先得四年者永久保存、上屆南青學院得、本屆蘇州中學得、 
　　教部銀盾一獎男子田徑賽錦標、蘇州中學得、 
　　正副會長優勝旗一、獎男子田徑賽錦標、蘇州中學得、 
　　市教局銀盾一、獎男子田徑賽甲組個人總分第一、上中夏開明得、 
　　中大教育行政院銀盾一、獎男子田徑賽乙組個人總分第一吳協興得、 
　　全國體協會銀杯一、獎男子田徑賽總分第二、南菁學院得、 
　　中央國術館優勝旗一、獎男子田徑賽總分第二、南菁學院得、 
　　中央國術館優勝旗一、獎男子田徑賽總分第三、南通中學得、 
　　中央國術館優勝旗一、獎男子田徑賽總分第四、上海中學得、 
　　中大銀盾一、獎男子田徑賽總分第五、常州中學得、 
　　中大銀杯一、獎女子田徑賽錦標隊連得三年或先得四年者永久保存、一屆爲松江女中得本屆仍爲松江女中得、 
　　應欽銀盾一、獎女子田徑賽錦標隊松江女中得、 
　　正副會長優勝旗一、獎女子田徑賽錦標隊、松江女中得、 
　　楊保康銀杯一、獎女子田徑賽個人總分第一、松江女中胡瑞聲得、 
　　教育部優勝旗一、獎女子田徑賽個人總分第一、胡瑞聲得、 
　　全國體協會銀杯一、獎女子田徑賽總分第二、揚州女中得、 
　　中央國術館優勝旗一、獎女子田徑賽總分第二、揚州女中得、 
　　中央國術館優勝旗一、獎女子田徑賽總分第三、南通女師得　　中央大學銀盾一、獎女子田徑賽總分第四、徐州蘇州上海三校抽籖、 
　　財政部銀盾一、獎女子籃球錦標、蘇州女中得、 
　　正副會長優勝旗一、獎女子籃球錦標、蘇州女中得、何應欽銀盾一、獎男子籃球錦標、上海中學得、 
　　正副會長優勝旗一、獎男子籃球錦標、上海中學得、 
　　傅賢銀盾一、獎男子䋞球錦標、南京中學得、 
　　伯羣銀盾一、獎男子足球錦標、無錫中學得、另捐一只獎鎭江中學、 
　　正副會長優勝旗二、獎男學足球錦標、無錫鎭江各得一面、 
　　正副會長優勝一、獎男子䋞球錦標、南京中學得、 
　　戴文銀盾一、獎女子䋞球錦標、楊州女中得、 
　　正副會長優勝旗一、獎女子䋞球錦標、揚州女中得、 
　　正倫銀盾一、獎女子排球錦標、蘇州女中得、 
　　正副會長優勝旗一、獎女子排球錦標、蘇州女中得、 
　　商標局銀盾一、獎男子排球錦標、蘇州中學得、 
　　正副會長優勝旗一、獎男子排球錦標、蘇州中學得、 
　　中大教育行政院銀盾一、獎男子田徑賽甲組個人總分第二、徐恕忠得、 
　　中大教育行政院銀盾一、獎男子田徑賽乙組總分第二、王霎黃義成抽籖、 
　　商標局銀盾一、獎女子田徑賽個人總分第二、葉學普得、 
　　培基墨盒摺扇銅尺、獎男子田徑賽男組個人總分第三、陳寶章得、 
　　之江墨盒摺扇銅尺、獎男子田徑賽乙組個人總分第三、襲以恂張子康二人分得、 
　　之江墨盒摺扇銅尺、獎女子田徑賽個人總分第三、周錫永王家珍王慰慈各得一種、 
　　正副會長優勝旗二、獎來賓組田徑賽總分第一、金陵中學得、 
　　蔣贈總理遺教數百本、分獎球類比賽各隊球員會、金銀銅牌各一、獎來賓組個人優勝旗一、獎團體表演之團體操、競志女學得、 
　　商務書館大字典一部、獎田徑賽成績最優、夏開明得、商務書、館辭源二部、獎女子田徑賽成績最優、葉學普王珍得、 
　　教育局旗一、獎田徑賽成績最優、陳寶章得、 
　　寶中銀盾一、獎田徑賽成績最優、徐恕忠得、 
　　五福商店優勝旗一、獎團體表演縱紛舞、揚州女中得、 
　　中央大學小銀盾五、分女團體表演、得者崑山縣中之棍棒操震屬初中揚州中學宜興精一初中之國術、及南京女中女童子軍表演、 
[男子田徑各校總分表]  
　　甲乙組合併計算......共一錦標 
名次校名　　　百米　二百　四百　八百　千五　高欄　低欄　鐵餅　鉛球　標槍　跳高　跳遠　三級　撑竿跳　　總分 
　　　　　　　　　　米　　米　　米　　百主　　　　　　　　　　　　　　　　　　　　　　跳 
第一蘇州中學　　○　三分　二分　十分　五分　二分　　○　五分　三分　一分　六分　　○　五分　四分之一四十二分分二第二南菁學院　三分　二分　九分　五分　三分　　○　二分　二分　　○　五分　　○　五分　三分　　　○　　　三十九分第三南通中學　八分　七分　一分　　○　　○　　○　十分　　○　五分　　○　　○　　○　　○　　　○　　　三十一分第四上海中學　八分　六分　五分　　○　　○　　○　三分　四分　一分　　○　　○　　○　一分　　　○　　　二十八分第五太倉中學　　○　　○　　○　　○　　○　五分　　○　二分　二分　　○　一分　　○　八分　六分半　　二十四分半第六揚州中學　　○　一分　二分　一分　　○　　○　二分　三分　三分　三分　三分　二分　三分　　　○　　　二十三分第七常州中學　　○　　○　　○　　○　　○　　○　　○　一分　三分　　○　八分　八分　　○　一分半　　二十一分半第八南京中學　　○　　○　　○　二分　八分　　○　　○　五分　　○　四分　　○　　○　　○　四分之一十九分四分一第九鎭江中學　　○　　○　　○　　○　　○　　○　　○　　○　五分　九分　三分　　○　　○　　　○　　　　十七分第十無錫中學　　○　　○　　○　一分　五分　　○　二分　　○　　○　　○　　○　　○　　○　　　○　　　　十三分十一淮陰中學　一分　　○　三分　三分　　○　一分　　○　　○　　○　　○　　○　五分　　○　　　○　　　　　八分十二江陰縣中　二分　三分　　○　　○　　○　　○　　○　　○　　○　　○　　○　　○　　○　四分之一　六分四分一十三東海中學　　○　　○　　○　　○　　○　　○　　○　　○　　○　　○　　○　　○　　○　　五分　　　　　五分十三宜興中學　　○　　○　　○　　○　　○　　○　　○　　○　　○　　○　　○　　○　　○　　五分　　　　　五分十四南通崇敬　　○　　○　　○　　○　　○　　○　三分　　○　　○　　○　　○　　○　　○　　　○　　　　　三分十四徐州中學　　○　　○　　○　　○　一分　　○　　○　　○　　○　　○　　○　　○　二分　　　○　　　　　三分　　　　 
十四張審中學　　○　　○　　○　　○　　○　　○　　○　　○　　○　　○　　○　　○　　○　　三分　　　　　三分　　　　 
十四松江中學　　○　　○　　○　　○　　○　三分　　○　　○　　○　　○　　○　　○　　○　　　○　　　　　三分　　　　 
十五私立揚中　　○　　○　　○　　○　　○　　○　　○　　○　　○　　○　一分　　○　　○　　　○　　　　　一分　　　　 
十五海門縣師　　○　　○　　○　　○　　○　　○　　○　　○　　○　　○　　○　一分　　○　　　○　　　　　一分　　　　 
十六常熟中學　　○　　○　　○　　○　　○　　○　　○　　○　　○　　○　　○　　○　　○四分之一　　　四分之一　　　　 
[男子田徑本屆成績與上屆之比較]  
項　　目　上屆成績　　　優勝者　本屆甲組成績　優勝者　本屆乙組成績　優勝者百米　　　十二秒六　　　錢啟明　十二秒四　　　夏開明　十二秒九　　　郭載瑞二百米　　二五秒四　　　徐恕忠　二五秒一　　　夏開明　二十八秒　　　張壬康四百米　　六十秒一　　　姚　良　五十八秒　　　夏開明　一分二秒一　　黃義成八百米　　二分二二秒...　倪達書　二分二二秒七　王理明　二分二九秒　　黃義成千五百米　五分　　　　　俞　康　四分五五秒五　李　茂　五分十四秒四　顧君錫高欄　　　無　　　　　　（　）　二十秒四　　　陳寶章　無　　　　　　（　）低欄　　　三十秒　　　　呂　斌　三十秒八　　　陳之樑　三二秒二　　　陳繩正推鉛球　　十·九○米　　陳庭耀　十·六五米　　黃　震　九·六八米　　王　雲鐵餅　　　無　　　　　　（　）　二六·九二米　伍正達　一九·五二米　吳協興標槍　　　無　　　　　　（　）　三三·○一米　薛　鍔　三二·八八米　張代明跳高　　　一·六五米　　金殿藩　一·六二米　　汪　鑫　一·五一米　　吳協興跳遠　　　五·五一米　　徐恕忠　五·九三米　　徐恕忠　五·一九米　　王孝存三級跳遠　　無　　　　　　（　）　十一·四二米　陳寶章　十·九八米　吳協興撑竿跳高　二·八四五米楊時勉史佩芝二·八一米　段學禮　二·六一米　　襲以斌 
[獲得女子籃球錦標之蘇女中隊]  
（前排）自左至右、秦邦範章映芬王汝珉周玉琳王汝珩、（後排）自左至右、毛縱權方錫琛孫淑銓王家琛陳榮寶、 
[女子田徑成績本屆與上屆之比較]  
項目　　　上屆成績　　優勝者　本屆成績　　優勝者五十米　　八秒五　　　方錫琛　八秒六　　　胡瑞聲百米　　　無　　　　　（　）　十六秒六　　胡瑞聲二百米　　無　　　　　（　）　三二秒二　　胡瑞聲跳高　　　無　　　　　（　）　一·一七米　周錫永跳遠　　　三·四五米　沈瑞芝　三·六八米　葉學普三級跳遠　無　　　　　（　）　八·○一米　王慰慈六磅鉛球　七·二五米　吳厚楠　八·二二米　王家珍 
[男校田徑甲乙組個人總分]  
　　甲組 
　　（一）夏開明上海中學）十七分（二）徐恕忠（南青學院十三分、（三）陳寶章（太倉中學）十分、（四）李茂（南京中學）徐鎕（揚州中學）汪鑫（常 
州中學）各得七分、（五）任禹成（蘇州中學）江榮生（江陰縣中）各六分、（六）王理明（蘇州中學）黃震（南通中學）段學理（東海中學）伍正達（南京中學）陳之樑（南通中學）薛鍔（鎭江中學）各得五分、（七）楊永燦（常州中學）史佩芝（張審中學）陳肄之（南菁學院）沈有澤（常州中學）徐造功（松江中學）趙進球（南通敬崇）方謀成（常州中學）各得三分、（八）張弓（太倉中學）黃德成（南菁學院）王承季（太倉中學）蕭譚忍（揚州中學）王誠瑞（徐州中學）夏崇本（蘇州中學）廬保琳（揚州中學）夏樹梅（蘇州中學）各得二分得一分者共十三人、 
　　乙組 
　　（一）吳協興（蘇州中學）十五分（二）王雲（鎭江中學）黃義成（南菁學院）各得十一分、（三）襲以恂（太倉中學）張任康（南通中學）各得八分、（四）王孝存（無錫中學）郭載瑞（南通中學）各得七分、（五）劉古漢（淮陰中學）顧君錫（無錫中學）各得六分、（六）孫贊（蘇州中學）五分半、（七）朱炳麟（上海中學）陳繩正（南通中學）各得五分（八）徐宏樹（蘇州中學）得四分（九）徐成（揚州中學）得三分半（十）許煥章（蘇州中學）潘繹年（宜興中學）蔣林根（常州中學）蔡錦壽（南京中學）朱錦（上海中學）各得三分（十）（一）陳功湝（揚州中學）徐培澤（宜興中學）單毓英（南京中學）陳浩然（上海中學）曹　（南菁學院）徐成（揚州中學）各得二分、各得一分者共七人、 
[昨日球賽蘇女中得籃球錦標]  
　　昨以十五對九勝南女中 
　　女子籃球决賽、南京女中對州女中、七日晨十時在中大體育館舉行、採用三區規則、觀者五六百人、裁判吳邦偉、檢察張滙蘭、 
　　相持不下　動員以後、相持未久、京中茅于文罰中一分、首開紀錄、聲勢益盛、蘇中極力進攻、相戰四五分鐘、蘇中方錫琛亦罰入一分、成一比一、蘇中接連兩次犯規、南京茅小姐先後擲中、以三比一居勝、蘇中忽然得勢、方錫琛盤旋籃下、打中一球、成三與三、王家珍繼之而中、蘇中乃以五比三反敗爲勝、京中豈肯示弱、小辮子茅小姐得曹秀娥之助、亦中一球、上半時遂以五比五終了、 
　　強者終勝　檸欉時間後、劇戰繼起、蘇中方錫琛紀錄先開、以七對五佔先、京中小辮子遠遠射中、造成七比七、軒不輊不分、最後八分鐘、蘇中聲勢極盛、方錫琛連中多球、京中招架爲難、無法施展、結果十五對九、蘇中得錦標、 
　　各有千秋　蘇中人才高大、極有聯絡、當中二人、尤見活潑、京中身體矮小、吃虧不少、然小辮子茅小姐、雖在對方嚴密監視之下、猶能屢顯好手、實非易事、中鋒潘秀娟、身強力壯、極見勇敢、惟全隊聯絡未臻佳境、兩校成績到表於后、 
　蘇州　技術　侵入　前鋒　　南京　　技術　侵入　前鋒 
　女中　犯規　犯規　得分　　女中　　犯規　犯規　得分方錫琛　○次　一次　十一　　茅于文　○次　○次　　九王家珍　○次　○次　　四　　曹秀娥　○次　○次　　○王汝珉　一次　一次　　○　　潘秀娟　○次　○次　　○王汝衍　一次　一次　　...　　蔡　宜　○次　二次　　...孫淑銓　○次　○次　　...　　周海澄　○次　○次　　...陳榮貴　○次　一次　　...　　潘月英　二次　○次　　...　總結　二次　四次　十五　　吳之蕓　○次　○次　　...　　　　　　　　　　　　　　　總結　二次　二次　九 
蘇州女中　一節一分　二節四分　三節二分　四節八分南京女中　一節一分　二節四分　三節二分　四節二分　　　　　　　　　　　　　紀錄潘世偉　計時孟壽彭 
[南京中學得䋞球錦標] 　　　　　　　　　　　　 
　　昨以二對零勝揚中 
　　七日下午三時、南京中學對揚州中學、共單打兩組、南中鄧榮齡對揚中丁德新、裁判余志忠、鄧精於反手抽球、急而有勁、對方難於應付、首盤以六比二勝、第二盤、鄧擊來更有精彩、且擊出落點極佳、聲東擊西、無從推測、以六比四再勝、第二盤、南中劉其鏐對揚中李盛全、裁判蔡紹逵、劉球藝較勝一籌、態度從容、應付裕又如、善抽球、首盤六比四勝、總結二比零、䋞球錦標、遂爲南京中學奪得、 
[錫中鎭中並分足球錦標]  
　　昨日二對二成和局 
　　兩隊勇猛可驚 
　　足球决賽、七日下午三時、無錫中學與鎭江中學、錫中連日已戰五次、鎭中三次、雙方業已筋疲力盡、惟因事關錦標、故戰仍努力非常裁判員吳邦偉、上半時、錫中聲勢浩大、前後聯絡、不十分鐘、錫中開角球、由右鋒謝士良於人　中攻入、不久又由左鋒顧元慶由左角踢入一球、上半時、錫中二比零勝、錫中同學歡欣歌舞、以爲錦標在握、下半時、錫中極力保守、審愼從事、三十分鐘内、鎭中雖力圖恢復、拼命進攻、奈何對方防守嚴密、無隙可乘、戰至最後十分鐘、形勢忽然變更、鎭中前鋒極形聯絡、滿塲飛奔、不久攻入一球、於比賽告終前三分鐘、復得一球、結果又成二對二和局、錦標平分、 
[中大區民衆業餘運動會昨開幕]  
　　田徑賽第五區較優 
[開幕典禮]  
　　開會前會塲情形　七日震八時、天氣清朗、日光漸露、安徽公學及鍾英中學黨童軍、先後到塲、九時安徽公學黨童軍先行升旗禮、准備開幕、 
　　到會賓客及運動員　中大擴充教育處長俞慶棠、秘書張體時及通俗教育館長劉季洪中大科員秦竹凡秦賓琳等、乘汽車到場、第六師師長方策及第二師之程澤潤中大區公共體育塲聯合會代表陳邦才杜召棠、江寗縣教育局長謝英等、均於開幕前先後蒞場、至各界之參觀民衆、因六日陰雨道路濘滑、故到會者僅數百人、到中大區第一·二·三·四·五·六·七·八·九·分區運動員一百五十七人、籃球隊共八隊、八十餘人、（第十分區第十一分區未到會、）十時許、舉行開幕禮、 
　　奏樂游行開幕　開會奏軍樂、各分區運動員整隊入場、由總指揮廬頌恩率全體職員及運動員、共計二百十六人、環行會場一周、其中以女運動員三人排列一行、服裝姿勢、惹起全塲之注意、繞行一週畢、主席俞慶棠（會長）登司令台恭讀總理遺囑、行禮如儀、 
　　主席致開會詞　俞女士主席致開會詞、今天中大區民衆運動會開會日、本人代表歡迎諸位運動員及全體職員、今日爲中大區空前之民運會、此次民衆運動會、在籌備中各分區、十分踴躍始有今日之成功、現在希望諸位下三點、（一）不分政學農工、均有人參加運動、實行平民主義、（二）民衆向不易組織、今有九區運動員到場、證明吾人之組織力、（三）人生健康、須終生保持民衆運動會、即可達到此目的、希望各省區均有民衆業餘運動會之組織、及全國民衆業餘運動會之舉行等云、 
　　張東屏報告　張君略謂本會在去年第一屆中校聯合運動會時、即有舉民衆運動會之意、其間經一年之籌備時間、始有今日之成功、爲各縣組織之人、所以主席言勞苦功高、可轉敬到會之各區運動員、民衆運動本爲公共體育塲之任務、此後之努力、希望能超過之、至於比賽、現以「勝固可喜、敗亦不辱、互助團結、奮鬥到底、」十六字相勉勵、如勝而不規、亦不能爲良好之成績等云、 
　　代表演說彙誌　（一）中大張秘書佐時謂、民衆業餘運動會之成功、可證明蘇省民衆之組織力、今日集合各區運動員於一場、則以後民衆運動成功之先聲、本人對此有二感想、一、本會之成功可促進全民衆體育促進、藉此能使民衆多多參加、二、希望以後運動會農工商學各界人人參加、業餘運動會是要各縣公共體育場天天舉行、（二）通俗教育館長劉季洪謂、代表全區通俗教育館、向諸位慶賀、以前通俗教育對體育之促進素未注意、今日之業餘運動會可擴大爲促進全社會之各界體育會、繼續的永遠的普遍的舉行、則有裨通俗教育者甚大、（三）周厚樞謂、今日代表中校校長、乘機參加業餘運動會、十分光榮、民衆有此盛大運動會、可證中國前途之光明、中國人在萬國運動會者成績落後、要中國國際地位之平等自由、要從教育做起、學校運動會、僅屬少數青年參加、民衆運動之成功、十分可賀等云、（四）謝英（中大區縣教育局長代表）謂、希望中華民族地位增高、必須提倡民衆體育着手等云、（五）陳邦才（中大區體育塲聯合會代表）謂、民衆運動會之成功、是行政上之提倡、及體育場聯合會努力組織、現在希望下列三點、一、民衆運動委員之永遠的永遠的存在組織民衆體育委員會、二、民衆運動會、明年到省會舉行、三、以後的民衆運動會、應當各界參加、 
　　來賓演說　方策（第六師長）謂、民衆運動、可表現中國民族之精神、總理的民族精神、在保持生存、凡宇宙界各物之生存、均含有運動之意味、所以民族強弱關係國家之強弱與存亡、所以希望本會能普遍於江蘇全省以至中國全國民衆運動會之舉行、更希望（一）運動能合於生理上之須要、（二）有規律守規則、（二）互助互愛之道德心方可以提高、 
　　運動員代表答詞　運動員代表黃天如答詞、謂代表全體運動員、對於各位的指導全部接收、各機關各代表均係做下層工作者、我們要做下層工作、到民間去做、不是在台上說話提 
倡、始能成功、 
　　末唱黨歌民衆運動會歌後攝影、乃開始比賽、 
[田徑預賽]  
　　男百米預賽 
　　第一組　（一）二區高雲鵬、（二）三區姜蓉、（三）三區倪宗貽、成績十二秒七、 
　　第二組　（一）五區章文元、（二）六區趙桐、（三）六區陸世坤、成績十二秒六、 
　　第三組　（一）五區顧或、（二）八區張瑑之、（三）七區袁介彌、成績十三秒一、 
　　高欄預賽 
　　第一組　（一）五區戴祖愚、（二）六區單晨、（三）四區錢樹　、（四）七區王人建、成績二十一秒、 
　　第二組　（一）七區陳友銘、（二）五區伍進方、（三）八區張典使、成績二十一秒、 
　　二百米預賽 
第一組　（一）六區趙相、（二）五區顧或、二十六秒一、第二組　（一）五區章文元、（二）七區陳家範、二十五秒五第三組　（一）七區張馨吾、（二）八區殷剛、二十六秒九、　　低欄預賽 
第一組　（一）五區倪進方、（二）一區黃天如、三十秒九、第二組　（一）四區陳德公、（二）八區蔡品三、三十秒七、第三組　（一）五區章文元、（二）八區單晨、三十秒 
[籃球預賽]  
　　民衆運動會籃球預賽結果如左、 
第三區對第四區、結果、三九比二九、三區勝、第五區對第六區、結果、六十八比九、五區勝、第八區對第二區、結果、五二比三六、八區勝、第三區對第一區、結果、四三比十三、三區勝、第九區對第七區、二對零、七區棄權、九區勝、 
　　今日復賽 
第五區對第九區、下午四時體育場、裁判徐紹武、第八區對第三區、下午五時體育場、裁判廬頒恩、 
[今日秩序]  
一百米决賽　　　　九標槍决賽二鉛球决賽　　　　十二百米决賽三女子百米决賽　　十一女子跳遠决賽四高欄决賽　　　　十二三級跳遠决賽五撑竿跳决赛　　　十三低欄决賽六女子跳高决賽　　十四八百米决賽七一萬米决賽　　　十五女子四百米决賽國術表演决賽（中央國術館） 
[昨田徑各區分數]  
　　民衆運動會第一日各區得分 
　　男子組 
　　第五區十八分、第二區十二分、第七區十分、第三區五分三分之一、第六區五分、第八區四分、第四區三分之二分、 
　　女子組 
　　第五區得八分、第七區六分、第三區六分、 
[昨日田徑賽决賽成績表]  
　　男子組 
項目　　　第一名　　　第二名　　　第三名　　　第四名　　　成績四百米　　七區張馨香　三區姚楚寶　三區姜蓉　　五區姚寅生　一分八秒鐵餅　　　二區高雪鵬　五區王福泉　二區王明年　七區黃欄　四區華有文　　二五·五二米跳高　　　五區唐世則　八區李世垚　七區丁爾斌　三區備劍之　四區歸敦用　一·六一米跳遠　　　二區高雪鵬　五區顧或　　五區辛文元　八區單晨　　五·一四米千五百米　六區吳仿　　五區宋德潤　七區丁兆胡　五區伍進方　四分二秒四 
　　女子組 
五十米　　五區陳瑞蓮　三區陳孫似　　　　　　　　　　　　　九秒二二百米　　五區金藉碧　七區陳瑞蓮　三區樊清如　　　　　　　三九秒六六磅鉛球　五區許蓉喬　五區任希哲　　　　　　　　　　　　　六·九○ 
 
 

Page 12

 
 
   
 
 

Page 13

 
 
本埠新聞 
[國府鐵道顧問不日抵滬]  
　　滿台爾氏之計畫 
　　將募美債充經費 
　　上海泰晤士報云、前美國愛里鐵路副總理滿台爾近由國民政府聘爲國有鐵路顧問經理、日内將偕美國鐵路工程師六人自美抵滬、開始進行鐵路部長孫科所定發展中國鐵路之偉大程序、聞國民政府議在美國募債美金一萬萬元、以充此項經費、將來借欵數額或須增至五萬萬元、所募之欵、將由庫恩洛白公司供給大部分、自滿台爾被聘及國民政府議在紐約開募大借欵之消息發表後、滿氏即赴華盛頓與胡佛總統史汀生國務卿伍朝樞公使會商一切、旋於四月五日回抵紐約、報館代表有往謁之詢以在華盛頓談話之情形者、滿氏槪不之答、僅謂渠將於一月内偕美工程師六人赴華、且信到華後、即可開始辦事、無有障碍、中國爲胡佛總統舊游之地、故對於彼等此行、願有興趣、又謂中國有鐵路一萬二千哩、渠與同伴每日視察、斷難逾百哩、故預備測量工作、至少須需時七個月、且須計畫展長及改良事宜、此非爲目前計、蓋爲後十五年至二十年計也、此種應付四十萬人運輸需要之事業、尙須設法使鐵路運何大道貫通一氣、中國鐵路之路軌、皆同一尺度、惟設備則各路不同分比英法數種、美國製品、雖亦用之、但居次要地位、吾人今擬仿美國式、畫一其設備、中國整頓鐵路、而以美國爲樣範、此無足異、如德俄等國亦有此趨向云云、聞國民政府初請美國鐵路聯合會輔助中國整頓鐵路、後第拉威赫特生鐵路總理洛禮以滿薦、故國民政府遂聘任今職、滿氏將在滬設辦公處、除美國助手外、且有曾在歐美大學畢業之中國工程師多人襄助爲理云、 
[金問泗將赴荷履新]  
　　現正搜集荷蘭方面之法令條約 
　　江蘇特派交涉員一職、外部已派定歐美司科長徐謨兼任、大中社記者昨往晤金交涉員、據謂前日得徐君函、始悉徐君受任上海交涉員已見事實、一俟國府正式命令發表後、即將來滬履新、報載暫由本人維持、來函並無此說也、本人過奉安大典後、即赴荷蘭履新、荷蘭與我國最有關係者、厥爲荷屬南洋羣島、前數日余已約晤熟悉南洋情形及華僑巨子鄭洪年劉士木邵蔭華鍾少侃諸氏、採訪關於荷屬方面之法令、兩國間之條約關係及出版雜誌作一度研究云、 
[波蘭專使今日進京]  
　　謁王外長修約 
　　自國民政府奠都南京後、波蘭方面、即欲派代表來華商訂新約、因未得我方同意、故未遽爾前來、近以我國對外商約先後締成者甚多、波蘭認爲時機已至、即派外部次長維登克爾氏來華、維公使已於日前偕參贊雷莘恩褀、·秘書克新斯戈·抵申、現寓外灘匯中飯店、太平洋社記者、昨晤克新斯戈秘書、據云、中波草約、當北京政府未倒時即成立、惟未經雙方政府批准、現在貴國革命成功、已告統一、中波有互相提携之必要、是以敝國特派代表、與南京外交部談判、至新約之商訂、中波旣均抱有平等互惠精神、預料商訂條約、必能順利進行、至於是否繼續前在北京商訂之條約談判、抑另起草、波蘭並無成見、現敝國代表維登克爾及雷參贊、已定今晚赴京、謁王外長云、 
[犬養毅準備來華]  
　　參加總理奉安典禮 
　　日政府爲敦睦中日兩國邦交起見、將特派前民政黨領袖犬養毅氏來華、代表其朝野、參加中山先生奉安典禮、爲隆重之表示、因氏爲日現在在野之老政治家、且該氏與中山先生更有特殊歷史上之關係、蓋先總理於武昌起義時、犬養氏曾予總理強有力之帮助、故日政府此次特派該氏來華、實含有極大之意義、現氏已準備一切、或於本月廿日左右即可來滬、國府方面亦已預備歡迎云、 
[日參贊有野昨晨赴平]  
　　日駐華公使館漢文參贊有野、自隨芳澤來滬辦理中日交涉、已將二月、今交涉已告一段落、芳澤亦已回國、惟留有野在滬略待、俾便結束一切、茲悉該氏現已公畢、於昨晨（七日）搭大連丸經青島返北平、 
[蔡元培定今晚返都]  
　　監察院長蔡元培、來滬已久、迭經中央勸駕、故决定今晚入京、 
[軍運要訊]  
　　熊部返滬　熊式輝之第五師、所部十五旅周渾元部、由贛調滬、由招商局江大輪載來者、計十五旅旅長周氏、並旅部職官、又二十七團謝福溥部、共計官兵二千餘名、業於昨日上午六時半進口、八時到南市、當在大連碼頭上陸、聞該旅即派駐大滬寗路各段、又有劉士毅旅定明日從九江乘江順輪來滬、約十日可到上海云、 
　　軍服裝到　四十六師范煕績部之軍服二千箱、計一萬餘套、由天津運來、昨日已經招商局之新昌輪運到、當即在金利源碼頭起卸後、立即轉入滬寗路運京、然後裝津浦路、而至濟南交給該師云、 
　　軍馬南運　總部在口外及河南各地、購買軍馬、昨日記者遇購馬委員會某君言、總共採辦五千匹陸續由火車南運至京者、已達四千五百匹、今尙有五百騎、已經到津、因車運困難、改由海道裝來上海、委員會特派張某、於今日赴津、點收該馬、即令押運南下、 
[上海縣劃區又有變更]  
　　舊有名稱一槪取消：塘灣曹行免予歸併　 
　　縣府昨呈報民政廳：各區公所地點擇定 
　　太平洋社云、上海縣併區問題、前經民政廳長繆斌令上海縣陸縣長、將全縣區域、重行劃分、當由陸縣長將全縣劃爲閔行馬橋三林北橋曹行陳行六區、茲悉縣政府方面、日前已奉到民廳電令、對於前次呈請之劃區辦法、目下已完全變更、塘灣曹行因種種關係、現已免予歸併、並將向有各區名稱、一律取消、改爲一二三四五六六區、並已規定各區面積人口及定區之次序、茲將民廳代電及縣政府五月六日呈文、照錄如下、 
　　民政廳代電　上海陸縣長覽、有代電曁圖表均悉、察閱來圖、北橋馬橋兩區、均係兩鄉合併而成、惟均沿用鄉之名、以定區名、易滋人民誤會、而啟無謂之爭執、仰即遵照劃區辦法第三條、妥爲另擬、再查區公所設北橋鎭、未免偏於一隅、應另擇較爲適中地點、以利自治進行、茲將原圖表發還、仰即遵照辦理、民政廳長繆叩、 
　　縣政府呈文　呈爲規定各區名稱、並變更前定區域擇定公所適中地點、繪圖呈祈鑒核示遵事、奉鈞廳儉代電内開云云、（全文已見前電）等因、下縣奉此、遵經於五月二日、乘縣政會議、召集各該區耆老集議、合稱原定區域、尙有未盡相宜之處、歷年塘灣北橋壞地雖接、塘灣實濱黃浦、北橋已在内地、風俗習慣、完全不同、證之往史、塘灣屬南鄉聯區、北橋屬西南鄉聯區、證之近時公安局、則馬橋顓橋北橋屬二分局、塘灣曹行屬三分局、區黨部塘灣曹行屬第四區黨部、北橋顓橋屬第五區黨部、忙漕納賦、閔行馬橋顓橋北橋四鄉爲一櫃、塘灣曹行爲一櫃、各點證以塘灣與北橋不能合併理由、同時並據塘灣區民衆等五百十一人呈同前情、即經再四討論、皆主以塘灣曹行兩區劃爲一區爲宜、又以北橋區域不廣、人口稀少、顓北交通便利、主顓北兩區劃爲一區、意見一致、詢謀僉同、縣長察奪之餘、亦以如是規劃、似爲適當、至名稱誠如鈞電、謂沿用一鄉之名、易滋人民誤會、僉稱原有各區、仍沿用固有名稱、而將合併之塘灣曹行顓橋北橋別定區名、則合併各區、人民或將誤會、主以舊有名稱、一律取消、改閔行爲第一區、合併之曹行塘灣爲第二區、合併之顓橋北橋爲第三區、三林爲第四區、陳行爲第五區、馬橋爲第六區、仍適成爲六區、前次名稱、爲避免誤會、尊重民意起見、亦無不可、惟考諸劃區辦法第三條、似有未合、縣長未敢擅專、理合將變更區域、及以數爲區名各原由、並擇定區公所適中地點、繪圖列表、具文呈送、是否有當、仰祈鈞長鑒核指令、祇遵云云、 
　　　　上海縣規定各區面積人口各項一覽表　區別　面　　積　　　　　　人口　　　　　戶　數　　區公所地點第一區　一○五里又四○七三·二二二七二　　五六九四　閔行鎭第二區　二八里又一○六三　　二九二六八　　六七七一　車溝橋第三區　六八里又八一七八　　一五二二二　　三四二四　洞　橋第四區　六○里又六五五四　　二一六九七　　四六五七　三林鎭第五區　四六里又一六一二　　一三七八三　　二九二九　陳行鎭第六區　八五里又一○六五　　一八二六○　　四二一九　馬橋鎭 
[土地局今日發給土地執業證]  
　　眞如江灣高橋等三區　　上海特別市土地局第五五號布告云、爲布告事、查本特別市前經轉移不動產、曾向本局投稅換證之各業戶、應給予土地執照證、俾資營業、現在眞如江灣高橋等三區、在本年二月以前到局投稅換證者、該項土地執業證、業經本局造齊、定於五月八日開始發給、仰各該區業戶持同本局所給領證單據、即行來局繳費具領、除令行眞如江灣高橋等三區市政委員、轉飭各圖地保、通知各業戶知照外、合行布告周知、此布、計開、發給土地執業證收費表、地價不滿五百元者、每張收銀二角、地價五百元以上不滿一千元者、每張收銀五角、地價一千元以上不滿一萬元者、每張收銀一元、地價一萬元以上者、每張收銀五元、中華民國十八年五月七日、局長朱炎、 
[市財政局布告市民照繳房捐]  
　　房主如不承認房客代繳半捐以抗捐論 
　　上海特別市財政局長俞鴻鈞第一零二號布告云、爲布告事、案查本市總捐改征房捐各緣由、及征收規則、迭經市政府出示明白布告、並經實行征收在案、間有少數商民、發生誤解、以爲房客負担、固已减輕、而房主繳納之半捐、恐房主以加租之法、轉嫁於房客、又慮代房主墊繳之半捐抵付房租時、房主或不承認等情、查本市政府對於房主任意加租、早有明文限制、倘有藉此加租或藉口強迫退租遷居希圖加租者、房客自可依法向本市政府主管各局、請求救濟、無論華洋業主或經租賬房、如果強不承認房客代繳之半捐、即係抗捐論、自當依法辦理、除分函公安社會兩局查照外、仰各市民充分了解、迅行遵章照繳、毌再觀望違延、此布、 
[法工部局募集公債]  
　　八十萬兩 
　　國聞通訊社云、法租界工部局本年度决定募集公債八十萬兩、票面百兩、實收九七、期限十年、即將發行云、 
[工部局考量稅率之復函]  
　　工部局愛德華氏昨致各路商界總聯合會函云、逕復者、來函所提工部局稅率一節、業已轉呈工部局主席、蒙答稱此事在考量之中、若電氣出賣之後、本局自當仍竭力主張、以輕市民之負担、此上上海各路商界總聯合會、愛德華啓、 
[繆斌電請協剿海盜]  
　　警備司令部、昨接民政廳繆斌來電云、上海熊司令天翼兄動鑒、頃據常熟縣長電稱、自通海崇啓剿匪後、散匪竄擾滸浦白茆各口、懇轉請貴軍派隊協助前來、用特電請迅予派隊援剿、至級公誼、弟繆斌叩魚叩、 
[越南華僑代表之談話]  
　　越南出席三全會代表陳肇琪君、昨由京來滬、對於僑務協進會、發表意見、大致謂海外華僑、急欲得國内援助者、（一）帝國主義者、對我華僑之移民禁例苛待法令及土人之排斥、（二）未設領事者、請求領事之速設、（三）介紹國貨推廣華僑之對外貿易及介紹華僑投資於本國之工商農礦諸般企業、（四）整理華僑教育之體制及介紹教員之請任與僑生之升學、（五）失業華工與貧苦僑胞之救濟、（六）指導歸國華僑之旅居與游覽參觀調查等事項、尤重要者、爲設立繙譯部、繙譯關於僑居地或僑務有關之著作、此爲欲知華僑社會背景不可少之材料、至應爲該會進一得之見者、則其所定會員不分黨界一點、似有毛病、縱以整個華僑爲立塲、然至少須加「不背總理遺教」等類限制、始可引起華僑之同情、若不分黨派、則共產黨保皇黨第三黨無政府黨國家主義派等、皆相率加入、吾恐多數之革命華僑、未肯與之爲伍也、 
[整理商人團體所聞]  
　　閘北商會　昨日下午三時、召集臨時執委會議、主席王曉籟、報告中央電令、整理全市商人團體本旨畢、經决議各點如下、（一）通知全體會員、報告奉令整理停止辦公情形、（二）辦理結束手續、聽候整委會接管、（三）催促整委會速行召集成立、以免商事停頓云、 
　　市商民協會　以遵令結束、尙有重要問題、必須解决、特定於今日下午四時、在天津路福綏里臨時辦事處、召集執紀委員聯席會議、以資討論、至各業分會會務、仍應照常進行、業經該會通告查照矣、 
[航業要訊]  
　　查究貨棧失竊　招商局金利源碼頭第十四號貨棧、發覺棧房上、被掘一壁洞、失竊地毭一大箱、價值甚巨、另有兩箱、已移動而未竊去、昨該局已派喬崧生等往查、見棧内保險室門、亦未閉鎖、頗滋疑慮、刻下對此案、已在澈究中矣、 
　　船票實貼印花　上寶印花稅局局長伍漢、副局長趙祖章、致函航業公會、奉財部令開、（中略）奉令前因、相應再爲函請貴會、查照前函、嚴催上海三北招商寗紹及其他各輪船公司、尅日將所有船票、遵章一律購貼印花、以重部令、幸勿再延、並希見覆、爲荷、此致上海航業公會、 
[海上保險公司創立]  
　　自新華慘案發生以後、本埠航業界、爲維持將來海員船員之遇險問題、特議創海上保險、以資救濟、討論已久、現經公會决定、設立保險公司、資本定二十萬、按輪舶噸位攤派、一俟繳欵得有成數、即行設立、章程草案、昨已擬定矣、 
[徐堪檢騐國貨銀行之結果]  
　　成績甚佳 
　　國貨銀行、前呈國府備案、行政院已令財部詳細檢騐、據實呈報並由財部派泉幣司司長徐堪、前往該行檢騐、先後已誌本報、茲聞徐司長已將各項賬薄表冊函件等詳細檢騐完竣、現計招足股欵已達一千三百五十四萬五千零十元、實收二百六十一萬一千六百九十元、其確切證據、均已逐一核對無誤、該行創辦伊始、屢受時局影響、猶得獲此成績、實屬不易、加以國府提倡股一百萬中央部撥上海救國基金四十萬、合計已逾四百萬以上、若總行開幕、各方繳欵、必更踴躍、想該行旣係國府提倡、此次復經詳細檢騐、其章程必可日内核准俾便早日開幕、以慰衆望、茲探得廈門陳培錕來電照錄於後、足證總行開幕之不可緩云、廈門陳培錕電云、國貨銀行宋子靖先生勛鑒、至廈迭商世金曉春兩兄、均以行事有人先認鉅股、方易着手、因同謁奕住會長、觀出提倡、渠允總行開幕後、力助厥成、容再設法商辦、陳培錕、叩歌、 
[市監委會第五次會議記]  
　　開除楊慧珠等十一人黨籍一年 
　　上海特別市監察委員會、於五月七日上午十時、在市黨部會議室開第五次會議、出席委員褚民誼王延松朱應鵬陳布雷、主席王延松、紀錄黃旦聲、開會行禮如儀、議决各案如下、（一）市執委會爲第一直轄區分部宣傳委員汪竹一、工作不力、應予懲處、如何辦理、請核議决、「議决」合併第二項討論、（二）第一直轄區分部爲宣傳委員汪竹一、早經因病辭職、應請停止其處分由、「議决」查明核議、（三）市執委會轉來孫川江呈、爲無辜開除黨籍、不明罪由、特爲縷述已往行跡、請求鑒核以伸冤抑由、「議决」應毌庸議、（四）市組織部轉來、爲八區組織部處分演員陳育三、請轉呈中央備案由、「議决」准予備案、（五）市組織部轉來爲二區組織部請處分二十七分部黨員楊慧珠等十一人、原呈及名單、請予核議見復由、「議决」楊慧珠等十一人開除黨籍一年、（六）（秘）議畢散會、 
[本月九日日食]  
　　天學研究會推算 
　　本埠可見之時刻 
　　本埠天學研究會、推算本月九號之日食、上海見食時刻、初虧午後平時二點四十一分六秒、方位下偏左三十五度、食甚三點三十七分十八秒、方位左偏下五度、復圓四點二十八分五十四秒、方位左偏上四十二度、日食三分三十秒、此次地面所見日食界限、按格林威志經緯度查算、地面見食最早爲十一點三十二分、在東經四十六度四十七分赤緯南三十一度十二分之處、即馬達加斯島之南、見全食最早爲十二點三十分二、在東經三十四度五十七分赤緯南三十六度四十六分之處、即非洲之加潑地方東南、食甚中準爲午後一點五十八分、在東經八十九度三十五分赤緯南零度五十四分之處、即印度洋雪蘭島之東南、見全食最晚爲三點五十分、一在東經一百五十三度赤緯北四度四十六分之處、即加羅林羣島、太平洋中地面、見食最晚爲四點四十七分七、在東經一百四十度二十八赤緯北十度三十分之處、即雅浦東北太平洋中、此限之外、能見食旣者、在蘇門答臘之北亞齊麻六甲菲律濱羣島之中、本期日食後、在民國三十年九月二十一號十二時三十分四十五秒、全國見日食、惟武昌當午中食旣畫晦、 
[友誼觀光團昨訊]  
　　本埠刻有友誼觀光團之組織、定於八月十日放洋赴美游歷等情、業誌昨報、茲聞發起組織該團者、先已在美籌備歡迎招待等事、業經六閱月之久、故目下美國全國實際不啻已在籌備中、祇待該團之至、而本埠該團辦事處所接美國各處邀請觀光函電、邇日亦紛至沓來、足證美人士亟願以實際的行爲證明其對於我國友好之情也、故凡此次能加入該團赴美游歷者、當可得彼邦人士竭誠歡迎、獲生平未見之大觀、遠非普通游歷者所能望其項背、該團上海辦事處在廣東路三號、電報掛號爲上海一二五五、 
[市衛生局工作報告（續）]  
　　四月份 
　　計劃　（制定本市醫院注冊規則）本局對於市内各醫院、除按照部頒管理規則、先行調查、一俟調查表塡齊後、即擬派員視察、合格者准予注冊給照開業、否則勒令停閉、特擬訂注冊規則、呈請市政府核示、以便辦理註冊程序之依據、（整理宰作）查本市私立宰作散設各處、漫無稽考、各宰作除有少數粗具規模外、其餘類皆設備簡陋、不合衛生、亟應加以整頓、故擬訂管理宰作暫行規則十四條、呈請市政府核示、（整理禽獸正副產品營業）查禽獸正副產品、售充食用、有關公衆衛生、業此者爲數甚多、亟宜加以管理、特擬訂管理禽獸正副產品營業暫行規則十二條、呈請市政府核示、（籌建滬北新宰牲廠）本月二十四日邀集有關係各局、如社會財政工務土地等局、會商籌建滬北新宰牲廠、議决由衛生局定期召集有關係各局及猪肉業屠戶代表、開聯席會議、討論投資手續、（制定案卷編管規則）本局案卷前由各科自行整理保管、茲爲整齊劃一起見、制定案卷編管規則、派員專司其事、隸於本局第一科、並令秘書及文牘主任、隨時視察指導之、 
　　監督醫藥接產事項　（考核醫院）本市公私醫院爲數不少、本局曾於上年分別調查、彙塡表冊、以資稽考、惟醫院設置標準、尙無法規可循、於執行取締、未能切實進行、本月内奉衛生部頒到管理醫院規則、令即督飭遵照、當將規則分別行知、並飭按照表式、依限塡送三份以憑核辦、（限令醫師藥劑師及助產士請領部證）本局自奉到部頒醫師暫行條例藥劑師暫行條例助產士條例後、即經通告各醫師藥劑師及助產士、遵章來局報名、以憑轉呈審查、因報名者尙不甚多、特再分別催告、限於五月底前來局報名、以便彙轉、（第三批教練舊式產婆）本局以舊式產婆智識簡陋、但又不能遽令停業、致失生計、爰經商由中德產科醫學校附設產婆補習班、授以相當常識、並經通知市内各產婆、聽候分批送往學習、因第二批學習期滿、於本月内特函請公安局、飭區按址傅知各產婆來局報名、聽候保送、一俟第三批學習期滿、如無補習文憑而充產婆者、即擬禁止營業、（調查醫生醫院收取診金標準）本局接准上海特別市黨部函知、本市醫生醫院、每有高拾診金藥費情事、請加取締、當經分別通知各醫生各醫院、將所定收費標準、詳晰開報、以便彙核酌辦、 
　　取締　（頒行取締淫猥藥物宣傳品暫行規則）　淫猥醫藥器物、足以傷風敗俗、妨害人民生育、本局爲維持善良風化、保護人民健康起見、特會同公安局、訂定取締此項宣傳品暫行規則、會銜呈准市政府核准施行、即經會同佈告、並分函各報館嚴禁代爲宣傳、（取締小販售賣不潔食物）小販零售食物、類多不潔、市民隨意購食、有害健康、前經令飭衛生巡長、隨時留心查察、現因天氣漸暖、小販零售食物、攤担日漸增多、特再嚴飭各衛生巡長、切實查察取締、以重衛生、（浮厝）本局據市民請求取締市東梵王渡及彭浦引期等處之浮厝、當以本市浮厝甚多、必須統籌辦法、特面 
 
 

Page 14

 
 
址公安局同仁輔元堂普善山莊等來局會議、議决由公安局飭區先行調查後、即登報布告各家屬、限期埋葬、如逾期不葬者、即由同仁輔元堂普善山莊一律掩埋、業已呈明市政府核准、一俟公安局各區所調查完竣、即須執行（野犬）拘捕無主野犬、截至上月止、共捕三千五百十一頭、本月份又捕獲四百四十七頭、（捐照領回一百零四頭、發交放生局二百二十八頭、送醫學院解剖用十六頭、處死八十五頭、脫逃三頭、病斃十一頭、）連前共捕三千九百五十八頭、（呆猪熬油以杜混售）市南呆猪熬油廠、本月份共收全隻呆猪五十四頭、共熬出白油一千三百二十五斤、肉油五十五斤、吳淞呆猪熬油廠、本月份共收集全隻呆猪三十頭、破腹猪隻十九頭、宰白（即已拔毛之猪）七十一斤、共熬出白油八百斤零三兩肉油七十斤八兩、 
　　清道　（報修陰溝小便池）本月由清道管理員查報、轉函工務局修理陰溝七十處、小便池十三處、由原函轉送工務局處理陰溝七處、（濬挖垃圾碼頭前河底暗沙）本局萃豐垃圾碼頭前、距碼頭不過丈餘、有暗沙一條、垃圾船裝載垃圾、入水較深、往往擱淺、不能行動、殊爲運輸垃圾障礙、特函請港務局派挖泥船濬挖、（整理眞茹區清道）眞茹鎭設有清道夫三名、由本局派往二名、打掃街道一名、則由該區市政委員辦事處僱用、有欠統一、特令知該市政委員、將該區清道事宜、完全移交本局滬北區辦事處辦理、以一事權、（仍未完） 
[寶山烟酒商登記結束]  
　　江蘇第二區烟酒事務分局寶山縣烟酒商登記員王琦、於本年三月五號奉委後、實行工作、奔走各市鄉、迄昨日五月六號截止、計六十一天、登記工作完竣、昨特呈報宣告結束、（計製賣酒商八十六戶、製賣烟商一戶、販賣酒商六百六十六戶、販賣烟商一百三十二戶、販賣華洋機製酒商二十四戶、）登記表九百零九紙、登記證存根二十一本、一併備文呈送、 
[續李追悼會明日舉行]  
　　續李兩先生追悼會、籌備多日、定於明日下午一句鐘、在西門白雲觀舉行、兩先生生前知交、由各方來者、絡繹不絕、經幹事會决定、向中央政府提案請求褒卹、並擬爲兩君覓地建碑、以垂永遠、明日會塲佈置已妥、屆時定有一番熱鬧也、 
[五卅案家屬昨開臨時緊急會]  
　　上海五卅慘案被難烈士家屬會、爲特別重要事宜、於昨日下午二時、召集家屬代表幹事會、各幹事舉行臨時非常緊急會議、胡長生主席、（甲）秘書主任顧人龍報告前據决案公函總商會、請酌予資助、並繼續原案、向各當局請求據理交涉、藉維國權而解目前死傷孤苦遺族之倒懸、並公决除再推派代表至前負責諸公處、及市政府乞求從速援助外、即日起向各界捐募、爲鄭重證信計、應組募捐委員會、（乙）募捐委員會公决、延聘吳法律顧問·蔣會計師·及本市法定機關代表、爲監察委員、外推王少貴等十人爲募捐委員、傅文寶等三人爲徵收委員、（根據募捐員簿冊之欵數、由徵收員持收據收取、以免弊寶、而重手續）、胡長生等五人爲保管委員、（丙）期間、公决家屬已屏營迫切、異常緊急、尅限一月結束、（丁）潘乾初提議、此後正式文件出入、槪以方式鈐章爲憑、並應登報公告、全體通過、（戊）各界紛函欲明暸各家屬被難及目下苦况案、公决着秘書處彙輯名冊、並臚註死者傷者、及遺屬之履歷、被難情形、目下苦况、分致各界、以便察閱、五時半始散會、 
[華洋義振會籌賬甘災]  
　　上海華洋義振會昨據甘肅通訊云、本地飢民、近因蒿衣榖糠等俱搜尋食盡、每日倒斃於城關鋪階者百數十人、其掩埋之法、乃掘一大坑、一一塡之、滿則復掘一坑、當局雖設法施粥散錢、杯水車薪、其何能濟、近各鄉難民、羣集城内、遇食即奪、商店人家、咸懼不敢啟門、飢民無奈、乃剷取草芽、更聚衆拔田苗和以麥衣、煮而食之、農家晝夜提防、如臨大敵等語、又謂、日來天水甘谷靜寗武山徽縣等以及隴東全屬、或災重待振萬急、或春耕無籽種、均因振欵已撥之於災重各縣、業經罄盡、必待將來有欵再行散發云、聞該會除已分配甘肅振欵洋一萬八千元外、正在積極設法籌濟矣、 
[濟生會函謝出口公會]  
　　中國濟生會致謝木埠出口公會陸君慶萊函云、慶萊會長大善士及諸大善士慈鑒、前者敝會以平魯陜豫等省災情奇重、民不聊生敝會親赴各省辦振、目覩災狀、慘不堪言、爰以不忍人之心、呼籲於諸大善長之右、乃蒙貴公會諸大善長、體上天好生之德、憫災黎就死之情、慷慨解囊、集捐災振現洋六千一百六十一元三角、由敝會李壽山君交到、除敬具收據送呈、即將振欵撥匯災區濟振外、竊維我諸大善長、抱解衣推食之心、宏克已利人之顧、是災民有生之日、無非戴德之年、感謝萬分、傾忱九敏、敝會同仁張君賢清·陸君書臣·邱君問清·周君敬甫·佘君桂笙·馮君仰山·朱君壽丞等數十人、不遠數千里、於風霜雨雪之中、不辭勞瘁、前往各災區振撫、深明救災即是救已、親歷其境、、益加奮勉、豫陜等省、被災尤重、值此季春青黃不接之時、哀鴻遍野、觸目傷心、尙望我諸大善長同發悲憫之心、妙轉蓮花之舌、能於福慧雙修、樂善好施之諸大善長之前、常爲勸勉、乘此時會、普積陰德、允降禎祥、能多得一勺之糧、則多活一人之命、是則萬千災黎、日所喁望、非僅各界同仁感同身受已也、專泐布謝、敬頌善祺、統維惠照不宣、 
[兩商聯會要訊]  
　　南陽橋　法租界南陽橋商界聯合會、致法總領事及法公董局等函云、敬啓者、邇來租界房東、任意加租、或假名翻造、包租房屋、壟勘居奇、挖屋抬價之事、層見迭出、若不嚴加取締、設法制止、將來於租界商業發展、市民安居樂業、大有妨碍、社會秩序、同受影響、茲經敝會查得法前總領事韋君、爲取締此項不良惡例、保障市民安寗計、於一九二一年特頒取締條諭六條、同時並經法公堂佈告房東、限制加租挖屋在案、於一九二七年、當革命軍抵滬時、法總巡費君、鑒於房客要求减租、深恐引起風潮、佈告房東房客、雙方不得减租加租、並取締謀挖壟斷、以平風潮各在案、因此二載以還、相安無事、凡我商民同深銘感、不意近查治下菜市路承康里一帶房屋、建造不過五年、屋身甚屬堅固、按照法工部局定章、房屋翻造、至少須有二十年、今該房東、不知何故、忽於本年三月三十一日、通告各商號、定於五月間翻造房屋、令房客遷讓、迭經該處全體商民到會、懇求轉請當局保障維持、並已據情轉勸房東、體恤商艱、免予遷讓、延期翻造、該房東均置不理、（中略）敝會爲顧念商民艱苦、謀市民安居樂業計、特據情函陳鈞署、迅予轉飭工總局中停止給照、以免引起糾紛、除函工部局法總捕房法會審公廨外、合行據情陳請察核備案、並希鈞署重申前令、出文佈告、務使該房東計不得逞、則商民幸甚、地方幸甚矣、肅此敬陳、伏希施行、並候賜覆、不勝公感企盼之至、此致大法駐滬總領事曹鈞鑒、又致法工部局及法總捕房函略同、不另錄 
　　九畝地　九畝地商聯會重要通告宣言、錄誌如下、（一）負担房捐通告、爲通告事、本市憶恫、業經市政府核准爲房捐、規定房東房客各半負擔、由財政局佈告在案、本會深恐各房東假借房票上之偏面條件、推讓不肯承認、特於五月四日、召集執監會議、討論補救辦法、會議結果、凡財政局派員至各戶收房捐時、房東應繳之欵、可由房客陪同至房東處直接徵收、否則倘由房客代墊、得於房金内如數扣除、若房東不肯承認、書面報告本會、由本會轉呈市政府核辦、恐未週知、特此通告、徵求會員宣言、竊爲本會、自成立以來、行將五載、會員自數十家增至四百餘家、可見各商號已明白潮流之趨勢、非集合團體、不足圖存於現在社會、本會對於會員之保障利益、調解糾紛、援助冤抑、莫不惟力是盡、從未有所推諉、故數年以來之感謝匯額函件、頗有可觀、此皆事實如此、非本會之自贊自譽也、現在訓政開始、各謀建設、凡我商人、應加緊團結、集思廣益、促進業務、保障利益、爰經本會五月四日執監會議之議决、重行普遍徵求、凡未加入本會之各公司商店廠號、踴躍入會、毌再觀望、以全團結而厚力量、商運幸甚、黨國幸甚謹此宣言、 
[青年會修身班另設三課]  
　　本埠青年會、鑒於滬上一般有志青年、往往因夜間繁華生活而插足於各種交際場遊戲場者、此種消間方法、非惟金錢光陰、兩在損失、且有時因受各種試誘、總政勞精疲神、人格落地者、亦不在少數、該會德育部、因此特設青年修身班、採用近代科學上之供獻、作爲研究資料、除原有星期日晚之宗教研究社外、另設三課如左、（星期一晚七時心理學問題研究班）、（星期三晚社會學問題研究班）、（星期五晚人生哲學研究班）、均於五月一號開班加入者、都大學生及中學畢業生甚多、可知滬上青年欲受高等教育者仍不乏人也、 
[新會同鄉會監執委員就職]  
　　新會旅滬同鄉會、昨在清雲里事務所、舉行新選監執委員就職禮到會者約有七十餘人、公推何慶雲爲臨時主席、開會如儀、監察執行委員正式就職、繼由鄭杏圃報告第二屆選舉經過及會務情形、旋即選舉、趙超常當選爲委員主席、李竹平、梁礪吾·李俊卿·鄧百川·唐玉田、當選爲常務委員、李竹平·陳亦康·葉省·余顏廷當選爲經濟委員、何慶雲·李俊卿·爲文書股李竹平吳瑞東爲交際股、余顏庭·鄧百川·爲調查股、梁礪吾·陳子衡·唐玉田·甘有章等爲庶務股、主席趙超常致勉詞、余顏庭鄧百川鄭杏圃相繼演說、旋即散會、 
[寶山縣境發現軍人攔路搶刦]  
　　民廳函請查禁 
　　昨日江蘇民政廳有文致淞滬駐軍略謂、近據視察報告、寶山縣境常有軍人借搜查爲名、攔路搶刦、又月浦鄉所有同樣情形、（中）應請將吳淞砲台及北砲台軍人、嚴厲查禁、以絕隱患云云、 
[市政府訓令湖社整頓壽聖庵]  
　　上海特別市市政府昨日訓令湖社委員會主席委員陳其采文云、爲令遵事、案准上海特別市執行委員會函開、據本會屬第三區黨部呈請、轉函市府、封閉壽聖庵、並嚴辦該庵住持及負責人員等情、據此、相應檢同副呈、函請查照核辦、並希見復、等因前來、查該委員會管理壽聖庵、應負維持該庵風紀全責、三區黨部呈内所稱各節、於該庵名譽殊有關礙、本府爲維持風化起見、對於該庵不能不從嚴取締、除函復外、合行令仰遵照壽聖庵管理規則、迅將該庵内部切實整頓、以重清規、切切此令、中華民國十八年五月七日、市長張羣、 
[米行斛司增資運動昨訊]  
　　上海米行斛司、茲因陰歷月底已屆、昨日下午特在南市新民社會議、當由各斛司報告行家藉嗣推托、未加者計有二十餘家、請公所再行通告、使行家無所推托云云、商議之下、以公所議案、係二月初一日起實行、如明日月底、向行家算取斛資、應即補給、倘有行家仍不加給、請速報告、以便對付、並定初一日再行會議、 
[學整會昨被搗亂]  
　　毆傷學整會職委 
　　國民社、昨日下午二時、有自稱學生請願團之代表二三十人、突然蜂擁至尙文路上海學生團體整理委員會、用暴力壓迫整委洪鈞培·及其他職員等、將印信文件刦奪而去、並毆傷洪鈞培等多人、嗣復結隊至市黨部、由周參王志聖黃豪等領導、高呼改組國民黨、打倒市黨部等口號、嗣經公安局驅散、事後據各方面調查、聞係共黨預定計劃、用青年結隊游行、倘軍警加以拘捕、若輩以壓迫民衆爲口號、在五九作大規模之暴動、現市黨部已據情電中央請示辦法矣、 
[路局函請保護查路工人]  
　　新發藍色布章爲憑 
　　警備司令部、昨接兩路管理局長蔡增基來函云、逕啓者、案據滬杭甬路總工程司報稱、職處派人夜間巡查路綫、一律佩帶藍色布章、並手持號誌燈爲憑、茲據駐杭分段工程司函送此項布章樣子、懇呈司長轉請滬杭兩地軍事長官、通飭沿途駐在軍隊、一體憑此布章號燈證明、即係鐵路工人、予以切實保護等情、理合將布章樣子呈請鑒核施行等情、據此、除分函外、相應檢同藍色布章樣子三十張備函送達、即祈查照施行見復爲荷、 
[八鄉區長公請併徵上下忙]  
　　上海縣政府所徵本縣忙漕國稅、向分上忙下忙冬漕三期徵收、現八鄉行政區長、聯銜具呈縣政府、請將上下忙併徵、以資便利而省手續、陸縣長據呈後、以民衆雖皆樂從、惟事關行政系統、本政府未便擅專、故昨已據情轉詳江蘇財政廳請示云 
[各工會消息]  
　　墨色石印機器部工會　昨開第三次執行委員會、周永發主席、報告開會宗旨、議决案、（一）李長春何阿成去年積欠公欵案、限四月初一日一律繳清、（二）某書局組長報告、童工開秘密會議案、公决、派員警告、（三）某書局工頭不付月費及磨石工友工資案、公决、限本月底付清、（四）某書局工友沈某改做彩印工作案、議决、開除會員資格、本會第四百六十號證章一枚作廢、（五）議畢散會、 
　　綢布染業職工會　自第四屆執委產生後、關於會證一項、尤爲注意、昨由常委汪于善王海甫丁永康會同組織科主任襲時亮等、檢卷整理、凡已登記者、審查補發、未登記者、催促登記、 
　　棉織業職工會　昨開執常代表聯席會議、行禮如儀、主席徐競文報告開會宗旨、主席提議、各廠代表津貼車資、各代表承義務、（通過）各會員如有事請替工非會員不得介紹入會、（議决通過）、襲志堅提議、遇有此項事者、限定給假一月、其替工工資、由廠方給付、（議决通過）、（一）第六條爲年關花紅公記雙棒事、各廠舊例不等、聽照廠規、（通過）、（二）主席提議、本會逐月開支、是否有限止、吳月梅發表、經濟照開支、不得限止、（通過）、（三）鍾才郎提議、推定審查委員會三人、以便審查、本會開支、公舉、董良春·吳月梅·楊良益·（四）吳月梅提議、各會員會證事、待經濟充足、照規辦理、議畢、散會、 
　　茶葉職工會　近因原址茶業公所内翻造房屋、搬移於大東門内東街一百四十二號内辦公、昨開第十三次執監聯席會議、公推朱煉威主席、行禮如儀、報告事項、（略）討論事項、（一）各店鋪錄用非會員在内工作、去函交涉、有數家置之不答案、（議决）再出面警告、一面呈請上級機關、請求出爲取轉、（二）大成隆詢問停止外埠職工可否延至塲節案、（議决）再去函通告、須即日蔣該職工停止工作、（三）張淆聯來因要求案、（議决）去函解釋、（四）方某等抗繳會費案、（議决）渡員負責問、須着立即繳付、以免效尤、（五）程張諸委聲請辭職案、（議决）去函挽留、（六）掉換會證發給全體會員證草案、（議决）照辦、議畢散會、 
　　估衣業職工會　怠工已屆四日、昨日召集各區代表會議、討論、（一）維持秩序問題、議决、擴充維持員、通告各工友、嚴守秩序、靜待解决、（二）嚴懲破壞團結者、執行紀律、（三）提出改良待遇條件、由特委會整理後、提出通過、（四）曹案條件、繼續推派代表、向商協會負責者交涉、（五）請求各機關及團體主持公道、通過、議畢散會、 
[保衛團昨日續獲綁匪]  
　　淞滬保衛團第一團第六隊委員會委員康秋濤、迭接匪徒恐嚇信、索詐錢財、約於前日在江灣東洋花園交欵、康即派人佯與匪徒接洽、一面持函報請該隊隊長許伯康、選派得力團員黃志明等十一人、前往江灣、會同二十七支團團員在江灣體育會門前守候、拘獲接欵之匪徒江春山·張高琴·二名、呈解淞滬保衛團辦事處訊究等情、曾誌昨報、茲悉此案經辦事處主任李英石君、向匪盤詰、據江·張·二匪、供認書寫恐嚇信、勒索錢財不諱、李主任以邇來滬南一帶、盜案綁案疊出、若不嚴行懲治、不足以寒匪膽、當將江·張·二匪、備文申解淞滬警備司令部嚴辦、所有該匪供出之同黨、當派團員按址往捕、詎匪首已經逃去、僅拘獲同黨周阿四一名、解到團中、現正追訊各匪踪跡、俾有線索而便緝究云、 
[美僑汽車行延不登記領照之交涉]  
　　上海特別市公用局、近准交涉公署復函云、逕復者、前淮大函、囑爲函達美領、轉囑公園汽車行、遵章登記領照、并函請各國領事通飭各僑商、如在本市區内、開設汽車行、一律均須照章登記等由、當經函致美領、轉知該汽車行、遵章登記領照、及分函領袖領事、轉致各國領事、飭商照辦去後、茲准美領復稱、查上海特别市公用局新订手續、美商所設汽車行、坐落　工部局馬路相接近之地基者、應領執照、本署對於此節所主張者、即在工部局越界築路、所有直接以及間接關係各問題、朱經討論之前、本署未便轉知轄境内美僑、遵照華界建築執照或汽車行章程辦理、應祈貴特派交涉員、轉致公用局、在工部局越界築路發生問題解决之前、對於公園汽車行、請勿將此項新章施行、等因准此、查公園汽車行登記領照事、宜與越界築路問題、係屬兩事、未可併爲一談、更未便因越界築路問題之延未解决、而牵動本市管理汽車行規則之實施、且事關通案、辦理似難獨殊、除函請美總領事、仍予轉知該汽車行登記領照外、相應函達貴局長、請煩查照酌核辦理爲荷云、 
[吳淞組設印花稅檢查所]  
　　江蘇特種印花稅局、因寶山縣尙未設立分局、局長鄒棥業經委任莊學卿爲吳淞稽徵辦事處主任、莊主任奉委後、已於昨日到淞覓得外馬南萬益里八號、組織稽查所、積極進行、門售化妝品及汽水特種印花稅、張貼布告、並督飭各員、勸告各商號、務必照章購貼、限日檢查云、 
[三門灣南口發現淺灘數處]  
　　海務巡工司奚布告云、本巡工司查浙海關稅務司所屬各界内三門灣南口南查島、發現淺灘數處、合將其情形度勢、開列於左、海軍部海道測量局、因在浙江省三門灣南口南查島、發現淺灘、頒佈通告如下、地點、三門灣南口南查島淺灘、經緯度、東經一百二十一度四十五分五十三秒、北緯二十八度五十二分三十一秒（此經緯度、係按英國海軍水道圖第一七五九號所定度數計算）、淺灘位置、第一淺灘方位、在南查島山嶺北向、東二百七十一度半、距離爲百分之六十海里、於大潮低潮面、水深爲二托、水底土質堅硬、第二淺灘方位、在南查島山嶺北向、東三百二十五度半、距離爲百分之五十一海里、於大潮低潮面、水深爲二托、水底土質堅硬、第三淺灘方位、在南查島山嶺北向、東三百十五度、距離爲一海里又百分之三十二、於大潮低潮面、水深爲一托又四分之三、水底土質堅硬、（所有方位、皆自正極北零度起向右轉計算、至三百五十九度）、等因、爲此合即遵行通告各處船隻、務宜留心詳記、以免疎虞、民國十八年四月二十七日、 
[婦人捲逃在羅店拿獲]  
　　太倉縣牌樓鄉人陳泉官、年二十三歲、向以木匠爲業、在去今二年前、由其友人王吉甫爲媒、娶同鄉人寡婦徐王氏（年五十七歲）之女二媛（年二十歲）爲妻、過門後、夫婦間尙稱融洽、不意陳泉官因業務關係、家居時間太少、陳徐氏以風信年華、豈慣獨宿、致被同鄉人趙阿祥（年二十四歲）乘隙誘惑成姦、一俟陳不在家趙即與陳徐氏姦宿、如此爲日甚久、乃陳泉官罔無聞知、迨至上月十八日下午、陳徐氏乘其夫在外做工之機會、將家中值錢之物、席捲一空、約同趙阿祥逃至該縣茜涇鎭趙之友人顧林生（年二十九歲）家中居住、二人自稱夫婦、顧林生並不疑心、殷勤欵待、旋陳泉官工罷返家、則家中形勢大異、且不見妻子、知有變故、當即向其岳家及四處尋訪數日、毫無下落、情急無法、因將其岳母徐王氏（年五十七歲）扭至太倉縣公安局、控告徐王氏、將女捲逃藏匿、經該局派探四出偵緝、趙阿祥時在茜涇、聞得上項消息、知事不妙、當即於前日囑顧林生伴同陳徐氏、已則携取雜物、分途來滬、約定在本埠虹口第一紗廠會合、乃顧林生與陳徐氏來滬後、當即至第一紗廠等候趙阿祥、詎知至夜不見趙之蹤跡、顧林生與陳徐氏無法當夜乃借小客棧住宿一宵、至第二日天明、二人即乘滬太長途汽車、擬回歸茜鎭、乃汽車於前日上午十時、駛抵羅店車站、當被該處寶山縣公安局羅店分局崗警瞥見、以二人形迹可疑、當即一併拘至局中、經該局吳局長將二人訊問、因案關姦情、當即解送寶山縣政府、昨日下午一時、經該縣政府承審員邱鴻藻傅陳泉官到案、將顧林生、陳徐氏、審訊得實、判着陳泉官將陳徐氏領回太倉原籍、暫將顧林生拘押、俟將趙阿祥拘獲到案、再行判結、陳徐氏之母徐王氏、確不知情、着陳泉官向太倉縣公安局陳明開釋、 
[尙有本埠新聞轉入後頁]  
 
 

Page 15

 
 
本埠新聞二 
[杭州學生旅行途中慘死]  
　　在跳脚板上小便 
　　被列車撞倒身死 
　　方城根、杭州人、年十九歲、肄業於杭垣省立第九中學初中三年級、日前由鄭恩補教員率領學生三十人旅行南京、方亦在内、在京作數日之勾留、并參觀學校多起、諸生認爲此次旅行、頗有心得、不料昨日全體乘早車赴滬、二時許、該車行經黃渡車站附近、適有由滬開往南京之特別快車、向西疾馳而下、車行極緩、方遂在踏脚板任意小便、被快車猛擊鐵道中、當塲不省人事、血肉糢糊、慘不忍覩、及抵滬後、即有鄭教員送入仁濟醫院、經醫生檢視後、計傷壞腦骨甚劇、右股骨折斷、延至晚間八時左右斃命、當晚師生等寄寓北浙江路華商旅社、一面拍電至杭、告其家屬來滬料理喪事、 
[女學生服安神藥圖盡]  
　　十片藥餅同時吞服 
　　一紙遺書表白死狀 
　　甬女張濬珠、現年十四、家住同孚路華順里六百五十號門牌、自幼嚮學迄今、讀書已達七八年、現在威海衛路智仁勇女校疑業、昨日放學歸來、在弄口閒立遊矚、忽出紙片一、授某木器店之役夫、往藥房市麥底拿一瓶、該役不識此係安神藥名、欣然往購、女接到此藥、即持之返家、直入臥室、將十片藥餅全數吞下、至晚膳時、伊父返來、詢女何在、家人均稱不知、旋往叩其所居之房門、嚴閉無應者、其父大疑、設法撬門而入、則見愛女坦臥床上、亂髪蓬鬆、神色大變、呼久之、僵臥不應、知已中毒、急僱車送寶隆醫院救治、匆忙中忽於襯衣囊中發現鋼筆所書之箋紙一張、寥寥數句、意謂服藥自殺而已、同時並有白色小紙片一墮下、檢視之上有鉛筆所書之「麥底拿」三字、因悉女之自盡、委係吞服安神藥片所致、至其自殺原因、聞係受阿母責打、一時氣憤、出此下策、惟吞服藥片過多、挽救甚難、性命可虞云、 
[鮮碧之血流滿一床]  
　　吳敬猷被戳十餘刀慘死 
　　小西门外徽寗路野三官堂一百七十一號門牌、有山東臨沂縣人吳向水、向擺鹹魚攤、家中有父名吳敬猷、年六十一歲、妻吳李氏、年二十九歲、並女孩一口、昨晨、黎明、吳向水往小東門魚行販魚去後、不料清晨四時許、突來山東口音者三人、二人穿短衣、一人穿長衣、闖進吳家、直進臥房、時吳敬猷及吳李氏均尙未起床、乃若輩竟舉刀將吳敬猷周身連戳十餘刀、猶見其未死、乃最後在其心口猛刺兩刀、立時殞命、鮮碧之血、流滿一床、而吳李氏驚起欲喊、亦遭戳傷四五處、但無大碍、若輩目的已達、一哄而出、惟吳之檯上有大洋三十六元、則被一併搶去、此事發生後、經鄰居追報吳向水歸家、急報告二區警署、指控爲越貨殺人、該署立派長警圍捕無獲、除將吳李氏送上海醫院醫治外、一面令飭二十五保十二圖地保顧梯雲投地方法院報騐、奉委楊檢察官沈檢騐員等蒞塲、騐得已死吳敬猷、委係被殺身死、惟情節離奇、候查緝併辦、 
[殺害親夫之婦人昨日絞决]  
　　行刑前猶無悛悔之意 
　　淫婦鄭魏氏即陳魏氏、因與周小保通姦、乃串同帮凶任阿成將親夫鄭阿鶴、誘至麥根路姦所殺斃、爲屍姪鄭雨喬控告戈登路捕房、將該氏及周任等、一併拘獲、解送臨時法院、判决周小保·任阿成·鄭魏氏·各處死刑、呈奉核准執行絞决、惟因該氏適在生產、故將周小保·任阿成·於上月底先行絞决、現在該氏已經分娩、精神回復、臨時法院因此定於昨日下午二時執行、先期函致地方法院、請爲派員執行、一面至昨日下午由該院葛賜動推事命工部局警隊將該氏提案、騐明正身、遂命將該氏押解漕河涇第二監獄刑塲而葛推事亦即乘車同至刑場爲監刑官、地方法院則派朱榮桂檢察官爲執行檢察官、當命警長楊德山·警目董長石、帶同行刑法警等、分乘汽車到塲、推·檢·兩官、遂升坐公位、由葛推事訊問該氏身後有無遺囑、詎該氏異常倔強、竟謂堂上如何帮忙、則帮帮忙、否則事到今日、還有何說、問官謂今日不是問此種話、問爾有無信函寄與家屬、該氏答無、即是有亦寄不到、其言語頗慷慨、毫無懊喪後悔之態、官命執行、遂由楊警長等指揮、法警將該氏帶下如法絞决、照例封棍露屍一夜、候翌日原官復騐再行收殮、茲錄臨時法院宣佈該氏之罪狀如下、 
　　爲宣佈罪狀事、照得殺人犯鄭魏氏謀殺鄭阿鶴又名雲鶴一案、業經本院依據新刑法第二百八十四條第一欵、判處死刑、呈奉江蘇省政府復核照准、令飭執行、遵於五月六日解送上海地方法院依法執行絞决、合行佈告、俾衆週知、此佈、 
[徐家匯天文台報告氣象]  
　　海洋船舶可隨時發電詢問 
　　徐家滙天文台通告、稱該台每日於上午十一時及下午五時兩次報告中國海岸標準時刻、依照萬國通用方式、由弗勞流潑無線電台用六百五十米長波無線電、及該台二十三米短米無線電、同時發出、迨時刻報告完畢後、即繼以氣象報告、由弗勞流潑電台以六百五十米長波播送、凡海洋中船隻隨時可發電至弗勞流潑電台、（呼號爲Ｆ、Ｆ、Ｚ）詢問氣象、該台無不樂於答復、且不取絲毫費用、 
[無力養妻鬻入妓寮]  
　　逃出後欲往強搶 
　　妻無法投濟良所 
　　甬籍少婦王氏、年二十三歲、於十九歲時嫁與莊凱士爲妻、莊不務正業、難以贍養室家、王氏祇得帮傭度日、嗣復被莊鬻入娼寮、該氏近始設法逃出、仍傭於某姓家、詎莊前日竟糾集流氓多人、欲往強搶、該氏遂投濟良所、昨晨送至臨時法院、經周庭長質訊之下、諭令暫送濟良所留養、 
[誘姦孀婦要求賠償]  
　　顯有詐索行爲 
　　實屬咎由自取 
　　蘇州人盛玉林、年三十四歲、本年廢歷正月間、由蘇來滬、在某游戲塲與同鄉孀婦黃朱氏邂逅、數語勾搭、雙方入港、茲後即偕往旅館姦宿、盛因之破鈔不少惟該婦自本夫歿後、雖現年已將四旬、而風騷情緒、依然當年、故與另一男子名俞海龍者、又有染、稱之曰後夫、並以二百二十金市一雛兒作爲義女、婦旣喜新厭舊、與盛玉林之感情、日就淡薄、終且商允俞海龍、於日内携義女桂媛回蘇、以示與盛斷絕、惟事不湊巧、昨在途中被盛撞見、向婦要求賠償平日所花銀錢、婦不允、相將扭入四區公安局、區長訊明前情、以盛玉林所稱花去費用不少、實屬咎由自取、賠償損失一節、顯有詐索行爲、判令併行解局核辦、 
[地面忽陷一穴]  
　　民國路新開河成大海味行門前、於昨日正午、有一人力車夫、拉車經過其地、忽然地面低陷、兩足深入、乘車者顚扑跌下、並無大礙、而察低陷之地面、作圓形、廣可六英尺、中空如懸罄、向内更深、約有三英尺、而四圍土積、則堅牢如故、查該處於去年由工務局改建柏油路以來、鞏固異常、今年四月杪、又加厚柏油、平以壓重機、茲忽低陷、且只此一處、僉稱奇事、旋聞該處商家云、於前年五月間、大風雨後、亦有陷地之事、且其地段、亦在此方寸間云、（滬南社） 
[西醫吞服鴉片酒]  
　　施救尙早化險爲夷 
　　西醫周吉甫、無錫人、向懸壺於虹口鴨綠路、營業尙佳、其妻某氏、係出身學校、具新智識甚豐、無奈周母一頑固者、爲守禮節、遂致姑媳有道不同之憾、家庭中勃谿之聲、時常有之、昨日午後一時許、周被其母訓斥一頓、 
責其不督飭其婦、周心鬰悶、潛服二兩鴉片酒、幸家人察悉尙早、舁入同仁醫院、始得化險爲夷、 
[強貸不遂利斧砍人]  
　　餘姚人余炳慶、年廿八歲、家住天通菴路瑞蔭坊十三號門牌、向爲東洋人家西崽、賦閑在家、約近載餘、在一月前、有流氓王瑞興向余借錢若干、余因失事年餘爲詞、王臨走聲稱儂當心點、余答云看你手段、昨日下午、係岳母染病甚篤、其妻即歸寗省親、余一人在家寂寞、遂緩步虹口頭壩久安里口、與友人着象棋、被王瞥见、即邀集無賴十餘人、執利斧者二人、執刀者四五人、不問情由、遽用利械、向余背砍十餘刀、脚膀二斧甚重、余當場負傷倒地、無賴見目的已達、即呼嘯而逸、炳慶由友人車送同仁醫院求治、 
[十八歲青年自縊身死]  
　　不知何故 
　　閘北邢家宅路二六三號米店樓上、住有謝德喜家、謝有子名謝冬喜、今年僅十八歲、尙依父生活、不知如何、此大好一青年、竟抱厭世之心、於前日下午、在房中自縊身死、當時五區一分所查悉後、探究其原因、亦莫名其妙、因事關人命、故於昨令飭吉一圖地保李順寶投地方法院報騐、當奉楊檢察官等蒞場騐明、諭令屍父收殮候核、 
[大風雨中之南浦覆舟]  
　　落水二人 
　　湖州興和油廠派友吳秋生來申、向裕記號購辦九江黃豆五百包、雇載秦龍生船載運、前日由申起椗、駛至南黃浦長十八里、天大風雨、秦船所載甚重、風浪激衝、甚恐遭險、即向灘邊駛去、以避危險、詎被風浪激翻、船中人均落水、幸有水警巡船及漁船見之、上前援救、當救起四人、尙有押運之吳秋生及船夥一人被浪激去、未見撈獲、現秦雇船打撈沉船、一面報告救生局、聞船貨損失、共值六千餘金云、 
[閘北將建新宰牲廠]  
　　市衛生局之布告 
　　鮮肉業均得投資 
　　上海特別市衛生局訓令鮮肉業分會云、爲令知事、本局已在市北柳營路勘定地基、擬建築新宰牲廠一處、其建築基金、凡猪肉業及屠戶等、均得投資、茲附發業奉市政府核准之設廠計劃及承商須知並新宰牲廠收支預算草案等件、仰閘北各猪肉業及屠戶先行傳觀、合議遵照規定計劃、共同擬具集資具體辦法、呈報本局核辦、如此次各猪肉商及屠戶自願放棄權利、不問不聞、將來本局招業外人投資時、不得藉口反對、理由至爲公允、合行令仰知悉、並希轉知各屠戶、此令、中華民國十八年五月七日、局長胡鴻基、 
[日人願照章繳捐領車照]  
　　日總領事復交涉署函 
　　江蘇交涉公署、昨接駐滬日總領重光葵函云、「逕啟者、准來函接准特別市公安局函稱、據報東橫濱路寶樂安路口查有日本人須藤米吉脚踏車一輛、并無本市牌照駛行華界、除取名片放行外、違犯稽查罰則、相應檢送名片、函希查照、轉致該管領事照章處理等由、附原名片一紙、到署准此、相應檢同原名片函請查照照章處理、并希見復等因、并附原名片一紙到署、當經敝署飭傳該日人須藤米吉來署查詢、據稱、所乘脚踏車未領牌照、悮入華界、確係事實、等情、敝署即經勸告該日人、照章繳捐領照、并據願遵照辦理在案、租應函復、即祈貴交涉員查照轉知爲荷、此頌時祉、總領事重光葵、」 
[鮑偉博士遺骸昨日火化]  
　　明日殯葬 
　　文匯報云、國民政府軍事顧問德上尉銜鮑偉博士於昨（六日）晨以天痘身故後、遺骸將於今日（七日）下午先行火化、然後於星期四下午六時三十分照常舉行殯葬、由美國殯儀館經理、 
[金錢糾葛涉訟]  
　　貨欵　磚灰行主襲金根、延湯有爲律師代表、投法公堂控稱、作頭唐裕卿·唐子珊·父子、前向原告處往來貨物核計所有貨欵、除收外、被凈欠洋六百九十三元另、屢次催索不付、請求訊追、今有賬簿可憑呈案、請鑒、詰之被告唐裕卿父子、供認欠欵、惟商人已與原告說合、折還洋五百元、現除還過洋五十元外、餘欠陸續拔還、原告又稱、被告并未與商人說妥折還、仍求嚴追、承審官判着被告唐子珊交保、酌還原告洋六百元限七天付清、 
　　存欵　林立春前在法公堂控告廣茂和號主陳濟堂陳濟華不理存欵一萬七千餘元、求請訊追等情、奉訊明確、判令被告限理在案、昨又傳訊、原告稱、被告奉諭後迄今仍未料理、請求嚴追、詰之兩被告供、商人等已派人向原告調解、折還以七千元語、原告又稱、被告等始終未曾派人前來調解、况欵數甚巨、何能以七千元料理之事、陳承審官諭以兩被告一味延抗、分文不付、本應押追、姑念代理律師聲述實情、央人和解、限十四天期先交半數、以後如何分期和解、如能成立固好、否則仍候當庭酌定、倘該兩被告仍然疲頑、定即押繳、並扣押資產備抵、 
　　借欵　周宗之延律師代表至法公堂控稱被告廣茂和主陳濟堂陳濟華於民國十五年間、向原告借銀五千餘兩立有借據、屆期往索不還、迄今日久、請求訊追、今將借據呈鑒、詰之陳濟堂·陳濟華·同稱、此欵實係往來貨欵、現今廣茂和已經宣告清理、請求着原告向清理處報告等語、承審官諭退去、聽候查明賬目復訊再核、 
　　借欵　沈漉芸女士昨投法公堂控稱、民國十四年四月間、由王子良到來代陳德榮擔保、向吾借去洋二百元、迄今日久、向索一味游約、分文不理、求請訊追、今將擔保據呈鑒、詰之王子良供、此欵實由商人之母親擔保、現今商人情願陸續拔還云云、陳承審官判令被告限十四天内付清、 
[寗興路拘獲多盜]  
　　浴堂内外四匪就擒 
　　搜出手槍子彈等物 
　　公安局偵緝員王世福·蘇升·等、昨得眼線報告、謂有盜匪匿跡寶興路一帶、當於昨日下午四時一刻左右、率同探夥、在寶興路新新池浴室門前守候、旋即拘獲一匪、供出尙有同黨在浴室内洗澡、乃又續獲三匪、在門首拘獲者名陳和尙（即江金泉）、年三十四歲、常州人、住天通庵路浙江里、其餘三匪、亦係常州人、計唐福根、年三十五歲、住天通庵路協隆里二十二號、唐浩大、年三十一歲、住北浙江路寗安旅館、朱鰲祥、年二十六歲、住滬寗旅館、各匪供認行刧、所得之贜物、寄存青雲路師壽坊二十號門牌常州婦人劉朱氏家、探員等即會同五區公安局牛巡官八字橋派出所嚴巡官、率警同往上述地點、當塲搜出白郞林手槍兩支、子彈十八粒、連同電炬鐵棍等物、一併帶署候訊核辦、 
[山東路破獲賭窟]  
　　男女賭徒一百五十餘人被拘 
　　昨晚九時左右、公共租界戈登路捕房預備隊中西捕多人、駕紅色鐵甲車一輛、往山東路帶鈎橋雞鴨弄捉賭、當在五十九號門牌内破獲賭窟一起、搜出賭具賭資、連同男女賭徒一百五十餘人、併解福州路捕房、聽候罰鍰發落、 
[四月份地產市况報告]  
　　市面依然活躍 
　　克魯訥四月份上海地產市况報告云、四月份成交之地產、絕少重要者可言、法租界内及浦東江濱雖各有一大產業付諸拍賣塲、但尙無願出售主所限價格者、惟大交易雖少、而小交易則多、故市面依然活躍、一般目光專集中於法租界及公共租界住宅區域、至本月建築界、則仍非常活動、新建築日有所聞、住法租界内所發建築執照、已有西式及半西式房屋不下一百九十一所、又西式公寓兩大宅、兩租界之華式房屋、亦達七百四十八所之多、其詳數如下、公共租界内華式住屋市房四三六所、西式商店一四所、學校一所、工廠四所、印刷工塲一所、貨棧二所、汽車間三所、法租界内華式住房商店三一二所、西式商店一一所、西式及半西式房屋一九一所、汽車間二所、醫院一所、西式公寓兩所、 
[生活互助社之服務]  
　　本埠法租界外灘六號生活互助社、爲國内商學法界所共發起組織、定於五月十日起正式辦公、該社本人類互助之精神、謀解决社會生活問題、專接受各界團體或個人委託介紹人才、代洽事務、現先辦理下列各種人事、一、職業、物色各種專門人才、代謀各種職業、二、教育、聘請教師、招收學生、三、房產、接洽房產賣買抵押租借、四、法律、接洽訴訟及非訴訟事件、五、社交、介紹友侶、六、出版、介紹著作出版及發行、七、貿易、接洽契約票據及動產賣買租借盤讓、八、組織、調查公私團體組織、代擬章程合同、撰譯書信文件、九、旅行、代辦國内外水陸旅行一切手續、介紹遊歷導伴、凡委託該社辦理上述任何一項人事者、祇須納注冊費五角、如要登報、另出廣告費五角、並存保證金一元、如一個月後、該社無以應當事人之請求者、發還保證金、注冊時間、除星期日及星期六下午外、每日上午九時至十二時、下午二時至五時、可隨時向該社事務所接洽、 
[華南大學控案改期再訊]  
　　愛女義路華南大學、前被捕房搜獲共產書籍、華界當局、乃函請臨時法院協傳該校校長傅某澈究、因傅臨訊不得、諭候再傅等情、已誌本報、前日、總巡捕房政治部西探長柏潑氏、又赴該校傳傅校長、於昨晨到案、當由該校職員牛姓接受傳票、聲明傅某現不在滬、校長職務、係由潘子宜代理、容當轉致、迨至昨晨、潘子宜偕代表律師投案、經孫原推事訊據潘稱、渠任華南校董兼校務主任、傳係教務長、而校長則爲葉姓擔任、葉已赴美、由楊東明代理校長職務、但楊現在南京中央大學、以事壓身、不克前來、至捕房在校内搜出之書籍、實係學生濳自購買後、被教員察出、乃一併收置一室、容待審查、該校創辦未久、猶未向教育機關請求立案云云、孫推事遂命潘子宜退候改期再訊、 
[吳文華命案定期宣判]  
　　江北人吳文華·李小六子、同在威妥瑪路新怡和紗廠搖紗間做工、吳年十八、李僅十七、上月十九號晨七時、因事爭執、初惟口角、繼乃動武、吳忽倒地而死、後由捕房將李拘解臨時法院押候訊究、昨由葛推事開庭提審、葛 
 
 

Page 16

 
 
君以醫生騐畢、謂死者腦部受傷流血致命、因訊李是否毆傷、而李則稱當時實係互相戲讓、彼此相推、吳忽倒地氣絕、並非將其毆斃等語、末由法庭指定律師爲被告辯護終結、葛推事諭李還押、定期宣判、 
[盜刦併誌]  
　　霞飛路　產晚五時左右、法租界霞飛路煤屑路角Ａ字六零七號門牌老大昌麺包店内、突來盜匪五名、均着白色短衫褲、口操江北音、袖出手槍、禁止聲張、計被刦去衣飾現鈔、約共七百九十餘元、另有友人寄存包裹一個、約值三十餘元、一併攫去、嗣由失主開明失單、報告捕房請緝、 
　　卡德路　昨日上午十一時左右、卡德路五百九十一號門牌、侵入六盜、三人執有手槍、刦去鈔洋飾物等、約值三千元而逸、 
[婦女節制協會聘法律顧問]  
　　中華婦女節制協會、努力節制工作、十數年來、未嘗稍懈、值茲革命告成、政治清明、該會尤擬集思廣益、爲社會作更進一步之貢獻、入春以來、除籌組齊家及成立拒毒委員會外、並在江灣建築萬元左右之芸芳堂一座、（即上海婦孺教養院第二院）專以收容教養婦孺乞丐、藉以促進家庭之幸福、鞏固國家之基礎、唯進行方面、須有法律之保障、故敦請李中道博士爲該會法律顧問、茲聞已得李之允諾、李卒業於美國西北大學、一九二七年得法學博士位、對於該會節制工作、尤多贊助、 
[儉德儲蓄會新職員選舉揭曉]  
　　儉德儲蓄會以舊時職員制不適合於現在時勢、因略加修改、經評議會議决通過、採用委員制、現第九屆職員、業已照章選定、計初選選出執行委員二十五人、再由各執行委員互選主席兼正副會長三人、執行委員會秘書一人、常務委員兼總副理事各科科長九人、茲將當選職員姓氏揭載如下、會長楊誦清、副會長吳養田·夏應庚、執行委員會秘書蔡秉九、總理事陳福康、副理事李經緯、會員科科長沈公謙、儲蓄科科長錢家驤、社會科科長管際安、文書科科長胡惠生、收支科科長陳增麟、賬務科科長董仲華、事務科科鄭漢三、聞將擇期舉行就職典禮云、 
[嚇詐匪前犯兩案之查明]  
　　萬昌當鋪前經理余魯卿、接恫嚇信索欵一萬元、並附子彈一粒、經報由老閘捕房派包探崔誠克拘獲案犯李芝坤·邵老二（即邵志英）·馮英林·押經臨時法院訊供押查各情、已誌前報、茲據該探查明台灣路滿春坊九號錦豐洋貨號主石忠安·及天津路二百零六號甡昌洋貨號主孫輔慶、先後所接恐嚇信、索詐四百元·五百元·亦係李等投遞、昨晨、傅同各事主、將該三匪解送法院、由陳推事續審、即由石忠安訴稱、四月十一日、伊店接該信時、伊適赴甬、店夥恐有意外、遂遣老司務往與匪接洽、在江蘇旅館付給匪方五百元、初未報告捕房云云、嗣據李芝坤供、向石姓嚇詐、係在逃之王某所爲、事後分給我數十諭元、陳推事被告等還押、改期續訊、 
[駭人聞聽之忤逆案]  
　　因子殤聽讒言 
　　焚母柩毆老父 
　　滬西漕河涇鎭西首劉家弄鄉民劉裕舟、年六十四歲、妻曹氏、於民國十六年冬間病故、棺柩暫厝附近地上、生有子女各一、子名丫頭、年三十七歲、不務正業、且又兇悍異常、今春因幼子天殤、延女巫關亡、伊子爲死者作崇而死、丫頭乃聽信讒言、遷怒於死母曹氏、上月清明節、伊父因妻柩暴露、囑丫頭用稻草遮蓋、丫頭非爲不從、反出言燒燬、裕舟無奈、遂即自去遮蓋、豈料丫頭隨後趕來、即將母柩燃火焚燒、幸經鄉人暼見、奮勇撲滅、尙存其半、而旁厝之愛子小棺、亦燒燬殆盡、裕舟年老忠厚、不敢與梟獍子爭、惟念亡妻死後遭殃、憂心忡忡、乃邀集親族、擇吉安葬、到期丫頭知悉、從中阻撓、不許入土、竟將香燭紙錠荳腐蔬菜、一并棄之於前面江中、反毆傷老父手臂腿部等處、母舅曹錫光、亦被辱罵、幾至行兇、幸即走避、未遭其害、裕舟至此、忍無可忍、於昨日遂同妻兄曹錫光投該管警局控子忤逆、請求嚴行拘案究辦、 
[酒醉俄人携槍被拘]  
　　說是醉後不識方向 
　　昨晚六時半左右、閥北虬江路五區一所公安局虬江路崗警、瞥見有一俄人、形似酒醉、在途蹣跚而行、該警即上前一視究竟、詎該俄人手中持有手槍一支、當將醉漢扭入警署、據俄人自稱、名西吉便子開、住廈門路西牢、在公共租界充當守望警、因飲酒過多、在途行走、不識方向、餘言支吾、當由所長諭令暫押、 
[凱末勒今日在光華大學演講]  
　　光華大學、今日下午三時、請國民政府財政部顧問美國博士凱末勒氏Ｄｒ　KｕｎＩＬｅｒｅｒ、在該校演講金本位問題、並聞屆時歡迎各界前往旁聽云、 
[康納脫香烟之盛銷]  
　　五十支罐裝康納脱牌香烟、爲本埠昌興烟公司最新出品、聞係採選最上等烟葉最精良原料、加工監製、是以色香味三者、俱臻上乘、而售價則格外减低、每元三聽、買三聽另送一聽、該公司完全爲抵制外貨同業競爭所犧牲、故日來向各烟店購買該烟者、頗形擁擠云、 
[大中烟行櫥窗内之特色烟具]  
　　上海南京路山西路口大中烟行、經理英國三ＢＢＢ老牌烟具、近日運到各種特色烟咀烟斗烟盒烟絲袋等甚夥、陳列櫥窗内、任人參觀、其中之ＢＢＢ牌正蜜　海瑪烟咀烟斗、長短俱備、訂價亦廉云、 
[大中酒家食品美味]  
　　上海南京路山西路西首大中酒家、眞正廣式唯一酒菜、大筵小酌、美點名茶、粥麺俱備、顧客常滿、如衆中靜之三樓廳房、甚爲幽雅、故好衆中靜而能快樂暢飲之富商巨子、常爲預定此間云、 
[國貨黑油原動力之暢銷]  
　　曹家渡康腦脫路底中國馬達製造廠、專造最新式無空氣注射不燃燈頭對活塞之黑油原動力、查該種黑油原動力構造方式、計有凱末爾萊特富拉家式Ｃａ－ｍｉｌｅｌｌ－ｈａｉｒｄ　Ｆｕｌｌａｇｓｉ·陶克司福特式Ｄｏｘｆｏｎｄ。及永固氏式Ｇｕｒｋｅｒｓ三種、而該廠則參兼其妙、取精用宏、所造該種大小馬力雙劍牌黑油原動力、確具特長、較諸舶來品、不相上下、故多向其預約者、現該廠添建廠房、及試車間、擴充範圍、俾愛購國貨者、不致向隅云、 
[巴黎飯店將有特別舞蹈]  
　　西藏路巴黎飯店、佈置素稱幽麗、滬上愛舞者莫不加以稱許、經理葛崇先君、近爲優待顧客起見、特定於本星期三至星期六三晚、加入海上舞場所未有之中國舞星單人舞蹈、屆時當有一番盛况也、 
[義品銀行永免該里房聯會租金]  
　　閘北寶山路義品里房客聯合會、成立已久、自十六年春、改組委員制後、即辦理保衛團、除義務衆員外、並雇用團丁數名、輪班日夜巡防、組織消防隊、遇有火警、各隊員奮不顧身、迅速撲滅、該房東義品銀行、鑒於該會辦理公益、成績卓著、特將該會所房屋、自本年起、永免租金云、 
[浙屬繭茶承運訊]  
　　本年浙局春繭、匯通公司已向路局車務處、訂定特約、繼續承運、惟箱茶向由茂順泰公司經理高子嘉經辦有年、但高年老、無意繼續經營、故本年車運箱茶一事、尙未定云妥、 
[天氣報告]  
　　徐家滙天文台昨日下午四時三十分氣象預報云、天暈或陰、有變化、東海之上有旋風、黃海之北亦有旋風、俱繞低壓前進、沿海自浙江以南、風徵而無定向、間有輕霧、或重霧、又昨日下午三時前二十四小時内本埠氣溫最高六九·六、最低五八·八、去年同日最高八三·五、最低六四·四、 
來函 
　　逕啟者、頃閱五月六日貴報本埠新聞欄内、登載寶山民衆昨日之請願一則、於事實不符、約有四點、（一）是日敝縣長因月浦鄉中心 
小學爲建築校舍募捐開會、親赴該鄉出席、並非因公在滬、（二）是日爲五四紀念開會、即由黨部人員率領紀念會衆到府、並非另行集合、（三）朱科長接見代表、即將此案辦理經過及現在進行情形說明、並聲明省發名單、係於四月二十九日奉到、若預爲發表、恐有聞風逃匿之虞、嗣因各代表堅持、即當衆宣布、共計八名、並非十名、（四）各代表請於兩星期内拘辦、當由朱科長答復、奉行政令、是縣政府應盡之職責、即不請願、亦應負責辦的、並無轉陳後再作答復之語、此當日事實、與貴報登載顯有出入、恐滋誤會、相應函請更正爲荷、此頌申報編輯部撰祺、寶山縣政府、五月六日、 
[招領]  
　　如有走失男女者請注意此處地位社會局啓 
　　第三百八六號、張新全、男性、無錫人、年十二歲、民國十七年十二月廿九日、公安局五區送、閘北慈善團留養、 
　　第三百八七號、永慶、男性、台州人、年六歲、民國十八年二月十二日、公安局四區送閘北慈善團留養、 
　　第三百八八號、朱成金、女性、上海人、年六歲、民國十八年一月十四日公安局四區送閘北慈善團留養、 
公布欄 
[最高法院]  
　　民事第四庭裁判案件　福建楊世通與楊犀石因請求賠還帳欵涉訟上告一案（主文）原判决關於駁斥楊世通其他上訴及訟費之部分廢棄發回福建高等法院更爲審判楊犀石之上告駁回　河北王聘三與陳氏因執行異議涉訟上告一案（主文）原判决關於確認典權及訴訟費用部分廢棄被上告人典價一百九十元應與上告人殘餘債權數額就訟爭房屋四間之賣得金以比例平均分配　湖南佘六順與佘谷雲因家產涉訟上告一案（主文）原判决廢棄發回湖南高等法院更爲審判　湖北馮蔭立堂與復仁號因租金涉訟聲請救助一案（主文）聲請駁回聲請訴訟費用由聲請人擔負以上四月十五日 
　　民事第二庭裁判案件　四川羅雨膏等與羅李氏等因請求給付債欵涉訟上告一案（主文）上告駁回上告審訴訟費用由上告人負擔　湖南宋何氏與宋汝賫因家產涉訟上告一案（主文）上告駁回上告審訴訟費用由上告人負擔　江蘇周鈺文與應日新因抵欵涉訟上告聲請救助一案（主文）聲請駁回聲請訴訟費用由聲請人擔負　熱河金九阜等與劉奇等因確認地畝留買權滲訟上告一案（主文）原判决廢棄發回熱河高等法院更爲審判　江蘇王王氏典路殿卿因債務涉訟再抗告一案（主文）再抗告駁回再抗告訴訟費用由再抗告人擔負　湖南蔣修萬與伍松林等因請求破產再抗告一案（主文）再抗告駁回再抗告訴訟第用由再抗告人擔負　江蘇孫朱氏與朱光明因請求撥佃推糧及給付田租涉訟上告聲請延期補正一案（主文）聲請駁回聲請訴訟費用由聲請人擔負　山東傅文山與葉雲亭等因求償債務涉訟上告一案（主文）上告駁回上告審訴訟費用由上告人擔負　江蘇胡鎬山與顧　洲因債務涉訟抗告一案（主文）抗告駁回抗告訴訟費用由抗告人擔負　湖北陳光藻與羅忠盛等因湖田涉訟抗告一案（主文）抗告駁回抗告訴訟費用由抗告人擔負　陜西何清溪與張良修因清理債務涉訟上告一案（主文）上告駁回上告審訴訟費用由上告人擔負　陜何清溪與張良修因清理債務涉訟上告聲請救助一案（主文）聲請照准　廣東許瑞樂與李儉堂因建築費涉訟抗告一案（主文）抗告駁回抗告訴訟費用由抗告人擔負　以上四月十六日 
　　刑事第一庭裁判案件　遼寗許維德等殺尊親屬等罪上訴一案（主文）原判决除關於傷害尊親屬之部分外均撤銷發回遼寗高等法院更爲審判　東省古爾達吉瓦西力（即吉爾達金瓦西力）殺人抗告一案（主文）原裁决及第一審法院所爲之裁决均撤銷本案應由東省特別區域地方法院審理判决　浙江萬嘉喧等傷害人致死及私擅逮捕人等罪上訴一案（主文）原判决關於萬嘉喧萬嘉書罪刑部分撤銷發回浙江高等法院更爲審判浙江王修英擄人勒贖非常上訴一案（主文）原判决關於王修英擄人勒贖罪之引律違法部分撤銷　浙江陳阿四殺人俱發上訴一案（主文）原判决撤銷發回浙江高等法院更爲審判　遼寗張萬勝殺人上訴一案（主文）原判决關於張萬勝部分撤銷發回遼寗高等法院更審判　河南楊維殺人罪併合非常上訴一案（主文）原判决關於楊維殺死楊郭氏引律論罪之部分撤銷原處之刑合與殺死楊書寅楊三寅二罪之刑應執行期徒刑　山東夏鳳祥殺人抗告一案（主文）原裁决關於夏鳳祥之部分撤銷本案應由山東高等法院審理判决　江蘇周常明擄人勒贖上訴一案（主文）原判决撤銷發回江蘇高等法院更爲審判　直隸康富貴等發掘墳墓及竊盜上訴一案（主文）原判决及第一審關於鄭劉氏部分之判决均撤銷康富貴發掘墳墓處有期徒刑三月裁判確定前羈押日數以二日抵徒刑一鄭劉氏竊盜處有期徒刑二月裁判確定前羈押日數以二日抵徒刑一日　江蘇尹瑞卿等反革命上訴一案（主文）原判决關於尹瑞卿錢牛之部分撤銷發交江蘇高等法院更爲審判　江蘇王開豐等擄人勒贖上訴一案（主文）原判决關於王開豐王開友部分及第一審諭知王開豐負擔訴訟費用部分之判决均撤銷王開豐擄人勒贖兩罪各處有期徒刑十年執行徒刑十二年裁判確定前羈押日數以二日抵徒刑一日檢察第二審上訴駁回　北平陳起鳳強盜上訴一案（主文）原判决除駁斥陳起鳳上訴部分外均撤銷發回河北高等法院第一分院更審判　北平陳起鳳強盜附帶民事訴訟上訴一案（主文）原判决除駁斥周海山請求部分外撤銷發回河北高等法院第一分院更爲審判　以上四月十六日 
　　民事第四庭裁判案件　浙江源昌錢莊與鮑鈏生因給付債欵涉訟上告一案（主文）原判决廢棄發回浙江高等法院更爲審判　福建高玉書與高文培因家產涉訟再審抗告一案（主文）抗告駁回抗告訴訟費用由抗告人擔負　浙江朱章與朱鶴樓等因家產涉訟上告一案（主文）上告駁回上告審訴訟費用由原告人擔負　浙江嚴森階聲請救助一案（主文）聲請駁回聲請訴訟費用由聲請人擔負　四川魏昌鋐與魏寶貞因承繼涉訟上告一案（主文）上告駁回上告審訴訟費用由上告人擔負　江西司徒麗川與周鮑氏因債務涉訟抗告一案（主文）抗告駁回抗告訴訟費用由告人擔負　以上四月十八日 
　　民事二庭裁判案件　江蘇滕德祥與候小妹姑因離婚及請求給付撫慰費用涉訟上告一案（主文）上告駁回上告審訴訟費用由上告人擔負　浙江沈藍田與周繼先因請求確認抵押權涉訟上告聲請救助一案（主文）聲請駁回聲請訴訟費用由聲請人擔負　四川王鍾謙與王瑞呈因求償債務涉訟上告一案（主文）上告駁回上告審訴訟費用由上告人擔負　湖北宋量岑與葉儀麟因求償債務涉訟上告聲請延期補正一案（主文）准予延期補正期間二十日　福建郭友亭與朱陳氏因求償債務涉訟抗告一案（主文）抗告駁回抗告訴訟費用由再抗告人擔負　湖北嚴劉氏與嚴壽堂因離婚涉訟上告聲請救助一案（主文）聲請駁回聲請訴訟費用由聲請人擔負　四川何昌棟等與襲名海等因買賣產業涉訟上告聲請救助一案（主文）聲請照准　江蘇張益三與章紹　因欠欵聲請救助抗告（主文）抗告駁回抗告訴訟費用由抗告人擔負　廣東蔡弈明與黃乃佐等因請求確認墳地所有權涉訟上告一案（主文）原判决及前廣州地方審判廳民國十四年七月三十八日之决定均廢棄本件應由廣州地方法院爲第二審審判　廣四鍾壯業等與尙中初級小學校因塘產涉訟上告一案（主文）上告駁回上告審訴訟費用由上告人擔負　湖北周香亭與寶通錢莊因債務涉訟抗告一案（主文）原决定廢棄應由原法院依法辦理　以上四月十九日 
[上海租界上訴院]  
　　民事判决　戴仁與植理堂欠租及遷讓涉訟上訴一案（主文）上訴駁回上訴審訴訟費用由上訴人負擔　袁老太與楊子善欠欵涉訟上訴一案（主文）上訴駁回上訴審訴訟費用由上訴人負担　大華公司與石慶時票欵涉訟上訴一案（主文）上訴駁回上訴審訟費由上訴人負担　高凌氏與元昌米號債務涉訟上訴一案（主文）上訴駁回上訴審訟費由上訴人負擔　　吳利庭與池蓮坤欠欵涉訟上訴一案（主文）上訴駁回上訴審訴訟費用由上訴人負擔　以上五月七日 
[上海臨時法院]  
　　民事判决　畢成霖訴惲瑾叔因債務一案（主文）被告應償還原告規元銀五千兩及自民國十七年陰歷丁卯十二月二十日起至執行終了日止按月一分六釐五毫之利息訟費由被告負擔　楊勤生訴馬潤記因租金一案（主文）被告應給付原告銀一千三百五十二兩訟費由被告負擔本判决於原告提供銀四百五十二兩之擔保後得爲假執行　唐詠淇訴美德洋行因欠欵涉訟一案（主文）被告應償還原告銀二千零四十八兩七錢五分並自起訴之日始至執行終了日止週息七釐訟費由被告負擔　東方亭等訴芙蓉鞋店因欠欵一案（主文）被告應償還東方亭洋二百元王氏洋二百元王湧泉洋一百二十元申源祥洋一百二十八元九角五分美章洋一百四十元二角玉興洋五十九元五角二分金魁洋五十七元一角四分同益洋四十七元一角一分瑞生和洋一百元元新昌洋九十九元四角二分周興記洋四十二元六角振興二十元訴訟費用由被告負擔准予將被告店鋪加封扣押　　民事批示　晋記申莊催請給諭由狀悉候傳訊核辦　楊登桂等請求公示送達由狀悉仰即擬具公告底稿呈案候辦 
　　刑事判决　新閘捕房解張玉清殺人強盜持有槍彈一案（主文）張玉清帮助殺人一罪處有期徒刑八年收受贜物一罪處有期徒刑十月共同擄帶兇器強取他人所有物一罪處有期徒刑七年共同意圖犯罪持有軍用槍彈一罪處有期徒刑三年執行有期徒刑九年十月裁判確定前羈押日數准以二日抵徒刑一日手槍一支子彈八粒沒收之　虹口捕房解張芝香等妨害風化一案（主文）張芝香周金崑處罰金三十元或各監禁十五日林龍福處罰金五十元或監禁二十五日猥褻照一束沒收之　總捕房解丁劉氏訴王阿林殺人嫌疑一案（主文）王阿林無罪　總捕房訴王阿心鴉片一案（主文）處罰金三十元無力以二元折算一日易監禁烟土沒收　張美雲訴曹金生搶奪一案（主文）處徒刑一年　陸遠訴趙震詐財一案（主文）准予撤回告訴　工部局聲請發落趙貴三一案（主文）趙貴三暫送樓流所收容召該氏家屬赴所領回　楊阿寶訴林六子等侮辱一案（主文）林六子侮辰人之所爲處罰金十六元並賠償楊阿寶洋四元八角朱寶康無罪　陸忠揚訴王二等竊盜一案（主文）王二顧三元竊盜各處徒刑一年陳蔡和竊盜契處徒刑六個月　以上五月七日 
[上海地方法院]  
　　布告　爲布告事照得本院執行王育泉訴嚴木耕等抵欵一案業經債務人嚴木耕所有坐落閘北十二圖交通路談家宅瓦平房五間連隨屋基地及餘地實施查封在案嗣後債務人對於該不動產如有與第三人爲買賣行爲或設定其他權利者一律認爲無效特此佈告中華民國十八年五月六日院長楊肇領 
　　布告　爲布告事照得本院執行吳韻航訴王李樑押欵一案業經債務人王李樑所有坐落上邑二十八保二區王圖谷字圩第八九六號陸英山戶則田二畝一分（下與上同略） 
　　民事判决　焦溪惠通公司與顧鈕氏等爲存欵會欵　　一件（主文）顧鈕氏應償還原告大洋約定之四千四百元中二千元自戊辰年正月初一日起月給利息一分三百元自戊辰年八月十八日起五百元自戊辰年十二月二十九日起給以常年五釐之遲延利息均至執行終了日止劉潤元應償還原告會欵二百元如無力償還顧鈕氏負代償之責本審訟費歸劉潤元負擔二十分之一餘歸顧鈕氏負擔　駱徐氏與駱金林爲離婚涉訟一案（主文）原告之訴駁斥原告應與被告同居訴訟費用由原告負擔 
　　公示送達（全文在本院揭示塲公布）　孫寶裕與李黃氏因執行異議涉訟上訴一案（主文）上告駁回上告審訴訟費用由上告人負擔　羅陳氏與李徐秀英等執行異議案件（主文）原告之訴駁斥訟費由原告負擔右仰被告李徐秀英知照　盛封儒曹錫卿與周序棟因抵欵涉訟案件本院定於五月三十日上午九時爲公開審理日期除遷任律師吳德遠爲該被告周序棟特別代理人外仰該被告遵期到院辯論毋自延誤特此公示送達右仰被告周序棟知照　陳宗樾與施瑞先等因債務涉訟案件（主文）施瑞先應償還原告上海規元七百八十兩七錢五分並自立據日起至執行終了日止按月一分之利息如無力償還或償還不足時由朱成浜袁克成負責代償本審訟費歸施瑞先負擔右仰被告施瑞先知照 
　　民事批示　彭修義聲請執行由狀悉正在拘傳中　楊金隆請求寬限由狀悉仰即籌欵繳呈所請展限之處礙難照准　王國棟請求領欵由狀悉仰於本月十日下午二時來院具領　李長壽提起抗告由狀悉仰候呈送抗告書核辦　劉鎔煕聲請銷案由狀悉准予銷案　劉鎔煕請領票據由狀悉仰於本月十三日下午二時來院具領　李源森聲請執行由狀悉候飭傳訊追　陳生林委任代理由狀悉准予委任　陳觀生聲請執行由狀悉候飭傳訊追　陳觀生聲請執行由狀悉仰候查照和解筆錄飭傳訊追　王震海聲請執行由狀悉仰候飭做傳訊追　茅廷師聲請執行由狀悉候飭傳訊追　計何氏爲與養子脫離關係聲請備案由狀悉據稱各節屬於民事範圍應正式起訴聽候訊奪所請備案不准報紙發還 
　　刑事判决　朱阿差竊盜一案（主文）朱阿差竊盜處有期徒刑四月裁判確定前羈押日數以二日抵有期徒刑一日姜二友等私鹽一案（主文）姜二友共同販運私鹽處拘役四十日宋吉登　必發吸食鴉片各處罰金四十元罰金如未完納以一元折算一日易科監禁裁判確定前羈押日數以二日抵拘役一日或以一日抵罰金一元烟泡十二個沒收　周氏傷害一案（主文）周氏無罪　苗玉沛竊盜一案（主文）苗玉沛共同竊取他人所有物處拘役三十日裁判確定前羈押日數以二日抵拘役一日　王作勤私鹽一案（主文）王作勤買賣私鹽處有期徒刑六月裁判確定前羈押日數以二日抵徒刑一日　吳壽白傷害一案（主文）吳壽白印和尙共同施用足以致死之方法而傷害三人各處三個有期徒刑六月執行徒刑九月裁判確定前羈押日數以二日抵徒刑一日　吳培妨害家庭一案（主文）吳培印吳白培意圖姦淫而和誘未滿二十歲女子處月期徒刑一年裁判確定前羈押日數以二日抵有期徒刑一日　戴金壽妨害家庭一案（主文）徐詹氏與人通姦戴金壽相姦各處有期徒刑三月裁判確定前羈押日數以二日抵有期徒刑一日以上五月七日 
[土地局]  
　　批示　許袁氏許湘蘭呈一件爲浚浦局承業地堆泥混淆界址呈請轉函備案准予立標大週原地由呈件據呈各情已予轉函浚浦總局查照辦理矣仰即知照　米行公會代表朱子香呈一件爲准建米業碼頭一案木業提出辦法不能相容謹按事實法理條辦請核由呈悉所陳各節仰候會商有關係各局核辦可也　張愼卿呈一件爲呈請丈量祖業墳地換給土地執業證以便管理由呈及附件均悉據稱該業戶有祖遺二十五保十五團已字圩二百六十三號單名顧成基則田一畝正内除前工巡捐局因開放馬路盡去二分五釐七毫外現尙存七分四釐三毫請求丈量換給土地執業證等情查所呈抄件及攝影片不足爲憑仰即將原有單契糧串及一切證據檢齊呈送來局候騐明後再予核奪抄件二紙攝影片三張姑存　曹猛呈一件爲呈請嚴追圖保俾明眞相並請發土地證以固產權由呈及附件均悉仰候令行該圖管冊書記查明具覆再予核奪　張其祥呈一件爲遺失方單請給土地證由呈及保結均悉查請領之土地執業證業戶係張吳氏該具呈人與該業戶是何關係仰即親自來局說明再予發給具領可也　以上五月六日局長朱炎 
 
 

Page 17

 
 
商業新聞 
[雜訊]  
　　昨做出三底長期、滬莊五百餘萬、甬莊三百餘萬、息價爲八兩二錢半、至九兩半、次者爲十兩零五、 
　　昨日錢業公會開出内盤存息、價爲五兩、查去年九月屆爲五兩二錢半、似較低二錢半、然一般存戶巨額者、有照議價酌加五錢或一兩者、 
　　南洋羣島匯到電匯貨欵四十餘萬兩、 
　　繭商裝廣角八萬四千角、江角三萬二千角、共裝三箱赴浙、 
　　美國麥粉運到五千包、 
　　美國小麥裝來一千三百餘噸、 
　　紐約裝來汽車十五輛、附件五箱、 
　　美國木材續到四萬八千六百十四根、 
　　爪哇糖昨又運到二千餘噸、 
　　歐洲運到紙頭六百餘件、 
　　美國裝來鐵絲八百件、鐵器及開關等二十箱、 
　　南美骨料轉到四百件、 
　　生油一百餘桶今日運往香港、 
　　德國大五金裝到二千噸、 
　　漢電、洋行辦白桐油四百噸洋價二十七兩六錢洋規、尙須看漲、 
　　蘭溪電、桐油漲一元足度、開三十五元江交、 
[金融]  
　　厘拆市依然背馳　釐漲而拆跌 
　　市聲槪况　昨爲西商春賽之第二日、故銀行方面、下午依舊休業、惟市氣尚稱不惡、蓋有華商俗習相沿之三月底比期在即故也、至於市場情形、釐市以走銷暢旺、而有轉機狀態、銀拆因銀根回鬆、遞序低降、結果洋釐銀拆、與前日之背馳、交互適得其反、觀目前大勢、頗有一度繁忙氣象也、 
　　釐拆價格　早市釐價循次上漲、爲七錢一分七釐六毫二忽半、較前日午市改昂半釐、午市又好三毫七忽半、爲七錢一分八釐、結果與星期日之早市相埒、銀拆市價、因頭親又現充裕、氣象復轉鬆勢、故早市爲一錢九分、較前日早市小去六分、午市爲一錢六分、較早市又小三分、甚至中途做過一錢五分、劃頭大賤、昨僅二三分市價、銀行掛牌八分、 
　　輔幣市情　江南小洋、連日因銷路關係、市價步漲、昨日則已回落、早市及午市、均開六錢二分二釐半、較前日小去一釐、做出交易、早市三千五百角、午市一千角、廣東小洋早市爲五錢八分七釐六毫二忽半、較前晨頓小一釐三七五、午市又復續跌、爲五錢八分六釐半、結果較前日共跌二釐有半、做出交易、早市十九萬五千角、午市四萬五千角、銅元行情改縮五百文、爲四百十七千文、 
　　銀洋進出　（銀欵）昨日外銀行因祇做半天營業、故收解依然有限、華商收解票欵二百三四十萬、外商收解票欵一百三四十 
萬、各種滙兌稅什貨物電滙外滙特欵等收解九百萬左右、出倉二百萬、錢莊銀公單收解二千六百餘萬、劃頭欵收解三百餘萬、各路滙欵收解五十萬、收現二百萬之譜（洋欵）滙劃票欵早市做開一百十七萬、午市做開四十八萬、鈔票早市無市、午市做出二萬、又場外交易、鈔票兩市十五萬二千、現洋四十六萬五千、同行洋公單收解四百八九十萬、洋劃頭欵收解七十餘萬、小錢莊互市鈔票現洋滙頭等交易五六十萬、銀行方面、早市互市二十五萬、午市亦互市二十五萬、各銀行洋戶往來收解一百九十餘萬、鈔票進出一百餘萬、至滬埠現洋之來蹤去跡、頗形熱鬧、來源方面由寗廠幣到三十六萬、杭廠幣到三十二萬、長江各埠集到現洋四十餘萬、鈔票十五萬、鎭江由火車裝來現洋十萬、内地各屬集到十餘萬、共計彙聚百五十萬之譜、走銷方面、大連裝三十萬、天津裝十五萬、哈爾濱裝二十萬、濟南裝二十五萬、青島裝十五萬、奉天裝二十萬、汕廈裝四十萬、安徽裝十萬、共計有一百七十五萬云、 
[大批繭欵現洋待運]  
　　三底期洋交割七百餘萬 
　　前日銀錢業曾代繭商預爲購就現洋七八十萬、裝箱待輪、曾誌昨報、茲悉昨日又由銀行方面備就現洋一百二十萬、鈔票三十萬、錢莊方面備就現洋八十萬、鈔票二萬、均已處置就緒、大致翌日必須裝出、按此欵純爲江浙兩省之需、至於皖繭、時期未至、而現欵亦須預備、故連日銀錢業對於此項手續、頗爲繁忙、又三月底期洋、今日均已到期、例須於昨日交割結束、查此次做出交易、多空差頗、達一千萬以上、其中有投機家、多空抵直者、計買賣三百餘萬、純爲繭商需求用途之交易者、計有七百餘萬、均已備就現欵待用、昨日交易時之三月底欵釐價、爲七錢一分八釐七五、從此三底期洋之交易、告一段落、又四月半期洋、昨復做出四十餘萬、價爲七錢一分八釐二毫半、而隨時出欵之交易七十餘萬、釐價與昨日早市現釐相埒云、 
[春賽期中金市一蹶不振]  
　　滙票步鬆金價下游　昨爲西商春賽第二日、金市仍祇上午半日、標金續呈疲弱、以外滙見頹、同業心理趨低、自早市平平、英滙揭後逐步降落二兩、僅爲六十二兩有零、時略加四五錢、午刻因賣方續多、復跌數錢、滙票尤鬆、業中銷售、檯面上各號賣進頭寸居多、如源盛·永昌成·元成永·元亨·餘大·及廣帮等、咸有售出、而買戶惟順利·萬興·及散戶等套頭條子、時有進出、收市賣方較多、故價未能支持耳、茲將前市經過情形述後、 
　　收盤跌小一兩六錢　六月份開盤三百六十四兩、與前午收市同、大條及滙兌勿動、毛盤由六十四兩二錢、回至三兩九錢（先令開出勿更、時爲六十三兩七錢、内部似鬆、七月日金銀行互做七四二五、正金進八月七四一八七五、旣而興業進七四一二五、住友售出近期英金五辨士九三七五、八月份六辨士二五、場内各號賣出甚多、源盛·元茂永等以代某號脫手、故十點左右僅計六十二兩二錢、時又加上四五錢、乃浙江吸進七月七四、匯兌略大、計爲六十二兩七錢、往後滙票向頹、八月份銀行吸進七四、遠期英金由浙江買進六辨士三七五、至十一點時爲六十二兩三四錢、入後平平、祇有二三錢上落、至十一點半宣告散市、計三百六十二兩四錢、收盤較前日計跌去一兩六錢、查半日間最大價六十四兩二錢、最小價六十二兩二錢、計有二兩差次、揭價照日金計六十三兩、初略做高數錢、以後反抑小六七錢、乃人心轉下也、登帳五月六十一兩、六月六十二兩、補水六十一兩、飾金已加半元、計五十九元、物品開市六十三兩七錢、收市六十二兩一錢、下午休業云、 
[外匯衰頹]  
　　昨日滙豐於九點掛牌各滙祇香港加一二五計八十兩○八七五、餘無榮辱、又意大利加二元、計一千一百四十七利拉、瑞士加一元、計三百十二福祿令、大條及滙兌悉無良莠、印滙略加一羅比、計五百七十羅比十二、銀行内盤英美日三滙均見疲褻、華商稍有出入、計日金售出數十萬元、間亦買進一二十萬元、銀行如住友·正金·三井·浙江等買進、三井略出、華商買進先令三四萬鎊、亦有售出四五萬鎊、滙豐曾售與正金·東方·華義等約七八萬鎊、惟花旗交易呆滯、而標金已呈頹勢、計降落一兩餘、迨午時各滙收市比較上日、計先令長一二五、花旗長一八七五、日金小落三七五、市况靡萎云、 
證劵 
　　北平債市仍堅 
　　（北平）　前塲九六開盤二二一、高至二二一五、收盤二一五、銷一百四十八萬、後場開盤二一三、低至二一二、高至二一九五、收盤二一九、銷二百六十一萬、整六七五、銷一萬、（七日專電） 
[善後公債飛漲一元以上]  
　　續發捲烟漲高一元：其他亦一致趨堅 
　　九六期貨已開拍：各債成交三百四十萬 
　　證交前日停市一日、昨日復行開市、各債期貨市况、頗爲熱鬧、蓋九六已正式開拍期貨、市上進出頗爲活動、統計前後市各債成交三百三十一萬五千元、内善後最旺、計五月期六十七萬元、六月期三十四萬元、整六五月期四十九萬元、六月期二十四萬元、續發捲烟五月期十二萬五千元、六月期二十九萬五千元、九六五月期三十八萬五千元、六月期二十三萬五千元、餘較清閒、如續發二五五月期十三萬元、六月期十萬零五千元、七年五月期十七萬五千元、六月期二萬元、金融長期五月期八萬元、六月期三萬元、現貨市况依然寥落、全日開出十一萬三千元、分九六五萬元、續發捲烟二萬七千元、善後及捲烟各一萬五千元、整六三千元、續發二五二千元、又金融一千元、至昨債價之趨勢、七年及金融長期均非常呆定、整六及續發二五亦僅有三角許變動、惟續發捲烟及善後上落較巨、晨初猶鮮變化、後市市上買進殊旺、價遂陸續飛漲、前後市有七八角上落、較上週大致均趨漲、而善後及續發捲烟上漲獨巨、又九六昨變動尙平和、全日約有半元許盤旋、觀各僓價趨勢、恐將斷續向高也、 
[紗花　紗市晨跌午回]  
　　現紗銷路尙佳......日紗又活動 
　　海外市况疲軟......標紗頻現新低價 
　　槪况　棉紗市情晨跌午平、但趨勢依然衰弱、蓋以海外花紗市况一致趨跌、且形勢不佳、因之本埠亦難以支持、客帮中實銷尙稱不惡、但巨量生意仍然缺乏、以時期正在落令檔口、所以無積極採辦之力也、而市上十支粗紗情形異常軟弱、故賣方態度安穩、逢高價則拋賣印商在三月份吸收之貨、尙有數千包未曾賣出、此時極願貶價求售、而應者寥寥、各廠亦有相當之囤積、紗市前途、殊少樂觀、加之日紗消息較爲良好、本紗尤受其打擊也、 
　　期紗　交易所人標前市開盤、以海外印美兩棉大跌、致散戶人心恐慌、場中賣氣甚熾、三盤時因三品紗告跌、形勢尤虛、各月均跌一兩三五錢、午後以有一部份多頭堅持不動、獲利空頭大批抵浦、近月漲九錢、遠月平平、全日成交統計二萬五千九百包、茲將人標拍開之盤列左、 
新人鐘　收盤　　　比上日　　存賬數　　　　　　　　收盤　　　比上日　　　存賬數五月　一五七·二跌○·六○　三○、五五○　八月　一五五·五　跌一·○○　一六、七五○六月　一五六·一　○·二○　二三、六○○　九月　一五五·七　　○·七○　一一、八五○七月　一五五·六　○·八○　一八、八○○　十月　一五五·三　　一·三○　　四、八五○ 
　　現紗　現紗銷路尙佳、查全日各帮買去統計一千包、同行中進期貨日紗二千二百餘包、行情晨跌五錢至七錢半、午後順漲二錢半、客帮由四川帮進三百五十包、福建帮進二十包、江西帮進一百五十包、野雞帮進七十包漢口帮進三十五包、秦皇島帮進十包、廣東帮進四十五包、安慶帮進二十五包、寗波帮進三十五包、廈門帮進二十包、内地帮進十五包、天津帮進十包、溫州帮進一百十包、廈門帮進五包、售開之盤列左 
　　上午 
四二支水月二六七·二五五月小包　一○　　二十支立馬一六八·○○五月同行　一五○　　　又　一六八·○○又　又　　二五　　　　　立馬一六八·二五又　溫州　　二五　　　藍鳳二六七·二五小包内地　　五　　　　　富貴一八六·○○江西野雞　　五一　　彩花蝶三一○·○○天津　　　一○　　　　　醒獅一八四·七五寗波　　　　　五三二支金城三一五·○○漢口　　　　一　　　　　雙象一八四·○○又　　　　　　五　　　雙喜二六六·○○江西　　　　二　　十六支飛機一六八·七五安慶　　　　二○　　　彩球二三六·二五溫州　　　一○　　　　　大發一七○·七五江西野雞　　一○二十支藍鳳一六六·○○同行　　　二五　　　　紅團龍一六八·五○江西雨　　　一八　　　又　一六六·二五五月同行　二五　　　　又　　一六八　七五江西　　　　一○· 
　　　又　一六六·五○又　又　　五○　　　　　雙象一七○·○○寗波　　　　　五　　　又　一六六·七五又　又　　二五　　　　　人鐘一六九·五○又　　　　　　五　　　又　一六七·○○又　又　二五○　　　　　又　一七○·○○廈門　　　　　五　　　又　一六七·○○四川　　一五○　　　　　金城一七一·七五同行　　　　二五　　　天官一八九·○○無湖　　　　五　十四支藍團龍一六六·五○寗波　　　　　五　　　寶彝一八一·七五漢口　　　二○　　十二支醒獅一六○·○○無派司野雞　　五　　　人鐘一八三·○○安慶　　　　五　　　十支雙喜一四七·○○汕頭江西　　二○　　　豐豐一七一·○○秦皇島　　一○　　　　　醒獅一四八·五○廈門　　　　二○　　　五福一七三·二五溫州　　　八五　　　　　嘉禾一三九·五○内地　　　　一○　　　立馬一六七·五○王月同行　二五　　　　　金城一四七·○○野雞　　　　　五 
　　下午 
四二支陽鶴二六八·○○小包五月　二五　　二十支藍鳳一一七·五○四川　　　二○○　　　水月二六六·五○小包同行　一五　　　　　又　一六八·○○五六月同行四○○　　　　 
　　支彩球二三六·五○　　又　　一○　　　　　鴻禧一六五·二五月又　　　　二五　　　雙喜二六六·○○江西　　　　五　　十六支金城一七一·五○野雞　　　　一五二十支好做一八五·七五福建　　　　五　　　　　豐年一六一·五○同行　　　　一○　　　天官一八八·七五廠盤福建　　五　　　　　藍鳳一五七·五○五月同行　　五○　　　立馬一六七·七五五月同行一五○　　　　　又　一五七·七五同行　　　　二五　　　又　一六八·○○又　又　二○○　　十二支醒獅一六○·○○無派司野雞　　五　　　又　一六八·○○六月江西　五○　　十支白荷蜂一四九·○○福建　　　　一○　　　又　一六八·二五　　又　又二五　　　　金財神一四五·五○野雞　　　　　五　　　又　一六八·二五五六月同行二○○　　　　金雞一二八·七九廣東　　　　四二　　　又　一六八·五○五月又　　三五○　　　雙地球一一八·二五江西　　　　一五　　　人鐘一八二·五○漢口　　　一○　　　　　帆船一四九·○○野雞　　　　二○　　　藍鳳一六六·二五同行　　　一五○ 
[跌風劇烈之棉市]  
　　海外棉市一致跌落...常地環境惡劣 
　　漢標猛跌五六錢...現棉到銷沉寂 
　　槪况　棉市跌風劇烈、大布每况愈下之慘、良以印染兩檔三日來之小漲、今日併跌三十餘磅音、因之本埠人心爲不安、大買方頗呈搖動之狀、有一部多頭、潮州商忍痛斬結二三萬担之巨額、故跌勢更厲、記者早已預料、本棉市况在實際上殊難起色、徒以連日外棉稍稍回堅、人心得以暫定耳、若外棉消息稍有不利、本棉跌風愈熾、實鑒於世界三大棉市底貨頗爲豐富、而銷費反爲減縮、所以棉市根本上異常悲觀、據一部份預料七八兩月價以後、深恐發生奇跌爲慮、良以陳棉存貨充足、價廉之印棉、源源而來、各棧堆積之貨愈增、新棉情形有良好之希望、屆時之跌久恐出於意料之外、綜之此時之棉市、尙在疲軟之過程中也、 
　　期棉　交易所漢標、上午開盤以印美兩棉大跌、且形勢有續降之虞、故買方心思恐慌、跌風益熾、各月均跌四五錢、查場賬均係多頭了結、午後有一部份獲利者抵空形勢略定、結果遠月跌五分、全日成交統計七萬九千八百擔、茲將漢標舶開之盤列左、 
紗布　　　收盤價　　比上日　　　　存賬數　　　七月期　三三·一五跌○·五○　一三三、九○○五月期　三二·三五跌○·五○　一○三、九○○　八月期　三三·三五　○·五五　一一三、七○○六月期　三二·六五　○·六○　一二七、七○○　十月期　三三·○○　○·六五　　二六、六○○ 
　　現棉　現棉成交奇闕、蓋以棉市環境不良、跌風又起、廠商及需要者大都抱觀望態度也、碼頭上未有到貨、成交僅三友通益公紗廠進太倉花一百擔、價三十五兩五錢、送碼頭到廠磅見、 
[國外紗花一致回跌]  
　　棉市　昨日美棉初因買戶缺乏而疲、後因天氣及收成狀况順利、賣氣益盛、計期貨跌二十八至三十五磅音、現貨跌二十五磅音、英棉期貨跌三點、現貨漲三點、埃及棉現貨不動、印棉初隨美棉上漲、後因多頭了結回軟、計平果爾近遠期跌四羅比、奧姆辣跌三羅比、遠期跌四羅比、白羅溪近遠期跌三羅比、原電錄左、（六日電） 
美棉　　　　　　　比上日合申規　　　　　英棉七月　九·九七　跌○·○三　四五·○八　七月一八·六三跌○·二八　四一·四八　　　八月　九·九七　　○·○三　四五·○八　十月一八·六五　○·三四　四一·五二　　　十月　九·九七　　○·○三　四五·○八十二月一八·八一　○·三一　四一·八六　　　現貨　一○·二八漲一·○三　四六·四○　一月一八·八二　○·三五　四一·八八　　埃及棉　一七·九五　　不動　　八一·一○　三月一八·九八　○·三五　四二·二○印棉平果爾　　二三一　跌二羅比　　二三·九○　現貨一九·六五　○·二五　四三·七○　　奧姆辣　　二八八　　三比羅　　二九·九○　　　　　　　　　　　　　　　　　　　　　白羅溪　　三二九　　三羅比　　三四·一○ 
又大阪三品期棉市價照錄如下 
　　　　前開　　　　　後收　　　比上日　　八月　六三·四○　六三·二○　跌一·三○五月　六二·七○　六二·九○　跌○·九五　九月　六三·三○　六三·二○　　一·三五六月　六三·四五　六三·六五　　○·八○　十月　六三·○五　六二·九五　　一·二五七月　六三·四五　六三·三○　　一·二○十一月　六二·六○　六二·五○　　一·一○ 
　　紗市　昨日大阪三品期紗市價、照錄如下、 
　　　　　前開　　　　　後收　　　　比上日　　八月　二一九·四○　二一九·五○　跌四·一○五月　二二五·九○　二二五·三○　跌四·二○　九月　二一八·九○　二一九·一○　　三·九○六月　二二二·九○　二二三·四○　　三·五○　十月　二一七·四○　二一八·二○　　三·九○七月　二二○·一○　二二○·六○　　四·一○十一月　二一六·六○　二一七·三○　　二·九○ 
　　又昨日大阪現紗電、二十支藍魚二百三十四元、跌三元、合申規一百七十五兩半、二十支紅財神二百二十五元、跌四元、合申規一百六十八兩八錢、十六支福島二百十七元、跌二元、合申規一百六十二兩八錢、十六支三馬二百十六元、跌二元、合申規一百六十二兩、 
絲茶　春賽期中絲銷更無起色 
　　昨爲春賽第二日、洋莊絲市仍祇上午半日市面、海外絲電轉滬寥落、華商忙於收繭、華洋雙方殊鮮談判、昨祇連納等進　廠經一百二十包、信孚等進川廠經五十包、價均堅定云、 
[無鉸春蠶將受天時影響]  
　　無錫訊、該地四鄉春蠶、均在二眠三朝、早者已屆三眠、氣候溫和、濕度相宜、發育頗佳、桑葉價格、葉片每擔二元至二元五角、葉梗一元五角至一元七角、惟二三日來天氣悶熱、濕度奇重、蠶蟻生育極受影響、眠期開葉均將參差不齊云、 
[紹興蠶已大眠]  
　　繭蟻經過良好...再遲三四日可上簇 
　　浙江強興府屬各市鄉農民、因官廳設立育蠶指導所、大半購育改良種、自收蟻後、天時和暖、蠶身經過良好、桑葉產額茂盛、惟飼額較增、需葉頗旺、葉價步升、現下蠶汛大帮大眠開葉、正在旺葉時期、凈葉價已漲至兩元六角云、 
[嘉善蠶已三眠開葉]  
　　嘉善縣屬今歲蠶事頗盛、四鄉蠶戶均受官廳所設之指導年指示、改良飼育、蠶汛頗佳、西南鄉現已三眠開葉三四朝、東南鄉亦已三眠起眠、葉產尙茂、葉行交易漸起、葉價開兩元三四角云、 
[溫州頭批紅茶將到滬]  
　　溫州新紅茶、自上星期以來、各莊號均日夜加工趕製、成箱極爲迅速、昨日永興隆茶棧、已接到溫州來信、謂頭批業已裝途、預料今日該可到滬、一二日内當可新樣上市云、 
[祁浮紅茶近訊]  
　　祁門浮梁建德等路紅茶、開秤已閱多日、各莊號均一律開節趕製、首批已有成箱、開始裝運、陰歷四月初十前後、當可到滬、現下茶價、祁門·建德·秋浦等處、均有回跌五六元消息、蓋因上海茶棧來電制止、人心緩和之故、惟浮梁一帶、因本年新設莊號多家、出產供不應求、茶價仍難低落云、 
[玉山茶號已備開場]  
　　玉山爲贛省產茶區之一、惟葉質較遜德興修武、故不甚得洋莊歡迎、外帮茶商、咸向修水武寗採辦、去歲玉屬茶號、因山價廉宜、成本較別處爲輕、結束多未遭虧折、今歲玉邑·小玉山·樟村街等處、原有茶號、仍繼續開辦、紛紛預備登塲、且玉常汽車路、早已溝通、運輸上較前便捷、茶商亦因此而樂經營、預料新茶上市後、茶號或仍有增加、婺帮茶號、今歲則仍未進山云、 
[糧食　白粳米飛漲三角]  
　　到稀銷旺...秈元均昂 
　　閘北　昨日各路到貨寥寥、又傳被阻於途、而滬埠各店因存底不充、均有購買、且防天時久雨、難以開斛、故略有囤積、致北帮白粳飛漲三角左右、頂貨須在十三元六角上下、形勢大爲緊切薄稻走銷轉殷、隨好角半、羊杜各秈一致上升、高貨見漲一角、普通漲角半、市况趨秀、變元特高貨須十七元左右、大盤均好角譜、陰元到銷兩平、市仍平定、全日斛數四千餘石、 
　　滬南　河下到船不旺、市銷不弱、繼得北市狂好、買氣大揚、常錫機粳行情將出十三元關外、蘇同白粳亦好角左、惟際此裡路來貨减少、又聞有客戶囤購之說、如是米價必有奇盤發現也、南帮薄稻與早稻近急暢銷、市情大佳、羊秈及杜尖市均堅　、且長江存秈及　　等江米運來頗爲暢銷、每日成交線在兩萬左右、價格見昂、故南方秈米亦步緊、變元到稀銷佳、加起一角、陰元吊胃稍動、頂高貨計十五元左右耳、 
[敏黨米銷活價提]  
　　昨日洋客秈市仍堅固、客帮雖以天雨未有繼續暢辦、但木街胃口轉佳、且多有心思作用之預爲收囤、故交易尙稱不惡、售開敏黨米二千二百包、價十一元二角一分至十一元二角半、較前盤漲一角、小絞祇開五百包、價十一元、客秈定局、計開蕪湖機元米八十六包、價十四元七角、贛元一千二百包、價十四元七角、機晚一百四十六包、價十一元三角、機早四百包、價十元零八角半、中次照降、後形難望下疲云、 
[遠期新粉跌進一錢關門]  
　　昨日粉市上午開盤後、各月份市氣仍然懈軟、三月份之最低價、曾低至二兩一錢二分、較前日收價又跌一分半、五月份亦低至二兩一錢二分二釐半、六七月份均又一度一錢進關、八九月份則較爲平穩、及下午開盤、三月份已將臨了、實銷帮雖未有購進之意、惟廠家爲維持市面計、不得不自行收進、因此市面遂得轉穩、至遠期各月份、以廠家仍不願大量拋售、籌碼旣少、業外方面、又步步吸收、致市面遂又回堅、觀出月市面、如廠家依然擯住、新粉局面、當不致過落也、結果三月份較前日又跌七釐半、五月份小二釐半、六月份反見好五釐、七八月份好二釐半、九月份好五釐云、 
[麥市步趨疲滯]  
　　昨日期麥上下午開盤後、各月份市面大致趨平疲之象、因此次驟雨之後、農家固已欣然色喜、即一般經營者、心思亦爲壓平不少、故各盤中雖拋貨不甚暢旺、市氣則已逐趨疲滯、不過得雨之後、新麥之收穫、則須壓遲幾日矣、結果六月份較前日又小二分、七月份小一分、八月份小二分、九月份上午小二分、下午未開、現貨市面、以陳麥到貨、仍不見暢、廠家亦無進意、故又未做云 
[雜糧各貨暢滯不一]  
　　黃豆期昂現平　昨日荳市頗爲穩堅、期豆因補空上漲、而廠家與客帮稍有買進近期、但連市微回、金票略下、然到源仍屬不多也、三月份做開四兩八錢八分、計好三分、本街油廠小磨等進連元平裕兩車、償與標準同、又　存豆兩車、連青豆四車、沙河金元二百包、開五兩○四分、内地客帮辦去漢口　豆三千五百包、價四兩五錢至三錢八分、江北帮購進牛莊黑豆一千五百包、四兩一錢九分、 
　　荳餅銷化尙佳　現餅去路尙有、市况極平、申地存底尙豐、行情平定、昨由溫台帮買進大連有邊餅五百片、和字餅七百片、牛莊什印餅一千片、價一兩六錢七分、期餅上市仍挺、午後得連價告短略疲、但近期殊穩、仍開一兩六錢七分、遠期稍小半分左右、情勢和平、 
　　期油交易轉暢　標準輪油因客帮見進、而大連電告步好、廠方雖有脫售、殊屬扳意、故盤面漲上一錢、交易較暢、做開三月下 
十二兩八錢半、六月期十三兩二錢、 
　　菉豆閩帮稍動　邇來菉豆銷化漸滯、洋莊辦胃轉呆、現祇廈門客帮稍有買進、市面平平、計成交明光貨五百包、四兩七錢半、鎭江貨三百包、價開四兩、 
　　紅糧市仍堅挺　大連紅糧於日前一度微較後、刻已轉秀、產地到貨仍少、午後内地帮辦進紅壳與黑壳各一車、價三兩一錢七分半至零八分、 
　　芝蔴洋莊銷呆　各路芝蔴到貨不旺、惟近日外洋銷化甚呆、進意寥寥、貨客則不願賤售、交易凋零、昨市祇本街成交管店茶蔴五十六包、行情八兩二錢、 
　　生仁到銷兩清　北方生仁到稀銷淡、市盤由疲趨平、内地本街均無進胃、全日廣帮開徐州仁三百二十包、價七兩四錢、 
[疋頭　漂布趨勢仍堅]  
　　邇日疋頭交易依然無振作之象、加以前昨二日、值適西商春賽之期、下午各行俱停止辦公、故形勢更呈散繭、但市面尙無大變更、「東貨」各帮仍在呆滯中、惟川帮已可通運、因限價甚苛、成交有限、（直貢呢）投機者頗有塌進、預備於秋令發售、昨成交一百五六十件、雙童鹿爲二錢三分、莫干山獵雁二錢五分二厘半、三潭印月二錢九分半、印花俱在二錢八分左右、（花標·色汀）已逐步下落、（縐布）因本街需要孔殷、續漲五分、昨銀盃鋼駝均開二兩七錢、（洋紅標）趨勢復軟、（光斜紋）已日益堅定矣、「西貨」以漂布最堅、九·十兩之貨、市上仍覺不多、安利萬花樓曾一度見缺現已有到貨、昨開八兩五錢半、蕪湖·鎭江二帮略有辦去、（條子麻紗）（幟花樣紗）仍軟、（玻璃紗）銷路日暢、天津帮及本街俱有添辦、昨榮昌三顧茅蘆爲二錢五分、惠豐美女四錢二分半、（七絲生羅）汕頭寗波進胃尙佳、華記隆茂均開四兩六錢云、 
[南北貨　仙米金菜貨缺價昂]  
　　葛仙米因去年出產不豐、邇來甚形軋缺、查申市僅存數箱、　貨不甚高、價卻不廉、現如清水仙米行盤須一百三十兩、中莊百十五兩、次莊一百兩、行存上中貨已將告罄、客帮雖有需要、竟至供不應求、聞漢市多時無到、存底告斷、故無來貨、　金針菜近因貨底日缺、價復步緊、各行存底見缺、喊盤甚昂、昨建帮購進上中莊菜一批、價至四十五兩半、而出戶猶未肯多售云、 
[糖市　粗砂白續升一錢]  
　　昨日糖市產區電訊、古巴現糖價爲一·八一二五、較前電跌○·六二五、紐約期糖五月份價一·八八、比前跌二分、九月份一·九五、亦跌一分、二月份二·○二、明年三月份二·一○、與前無上落、爪哇現糖價一四·七五、五月份一三·八七五、比前各跌一二五、六月份新貨價一二·八七五、七月份一二·六二五、亦各無升沉、公會劃盤二十四號、粗砂白、以市上存貨較薄、香港雖有運到、額則不多、而去化方面、尚覺活潑、定貨一時不接、於是方乘機猛抬、市氣突緊、初市成交價爲七兩四錢半、瞬息間升至七兩四錢七分半而七兩五錢、比較前日市面猛升一錢、且此時交易頗繁、市象甚俏、旋因禎祥號售開路貨十天内可到之粗砂白三千五百袋、價荷幣九元八角半、新規加稅、劃價較宜、因此扶搖直上之劃市、以要手轉靜、而勢則稍挫、號盤有國貨黃崗青開六十包、價六兩五、福冰亦開數十箱、價六兩四錢、比之原盤跌落、市形仍萎靡不振云、 
[五金　分釘貨缺價漲]  
　　分釘市上流通貨甚少、而出路則頗暢達、供求不勻、市遂飛俏、故標準升漲亦達四五錢之多、刻如三分每桶售七兩半、四五分七兩一錢、六分七兩、昨成交共三百餘桶、購辦者多零戶、出口帮祇長江路裝去七八十桶、聞產地定價堅硬、故後市行情恐不易見降也、 
 
 

Page 18

 
 
   
 
 

Page 19

 
 
自由談 
[海外零訊] [  海客]  
　　巴黎有一個兵士。在一九一四年歐戰開始後九月間。別了他的愛妻。到前敵去作戰。戰事終了之後。不見回來。他的妻子每天總到巴黎烏白維門Ｇａｔｅ　ｏｆ　Ａｕｂｅｒｖｉｌｌｅ前去坐着等候他。無論天氣陰晴。刮風下雨。從不間斷。坐滿八小時綫去。一連八年。天天如此。痴心到如此。眞是可泣可歌。 
　　美國路易西那州Ｌｏｕｉｓｉａｎａ有一個生才十月的女孩子。已重五十磅。高四十二英寸。生了十六個牙齒。 
　　倫敦警署的法堂中。有一個人犯了事受審。他的禿頂上刺有紅色和藍色的花紋。將禿處完全掩住。可謂異想天開。 
　　西班牙向有鬥牛的風氣。舉國若狂。在一九二一年間。共死鬥牛者四人。馬二萬八千七百六十四匹。牡牛一千六百九十二頭。 
　　匈牙利有一工程師。新發明一架極小的留聲機。可以放在衣袋裹。裹面馬達全備。并且另闢地位。可放唱片十張。 
　　德國農家利用電光使菜蔬生長。已告成功。比天然的生長。可快一倍。 
[半打湖州中央委員] [  阿誠]  
　　數年前。梁任公丁文江朱君毅張耀翔諸先生。均曾著中國人才與地理關係之文章。咸認江浙兩省爲人才產生地。徵以目今革命政府中人物之籍貫。益信其說爲不誣。如蔣蔡爲浙籍。吳葉爲蘇人。即其例也。查浙江近年產生人才之地爲湖州。此以國民黨中央委員中之籍貫考之可知也。現中央委員中有湖州人半打焉。舉如下。 
　　（一）張人傑　即張靜江。吳興籍。南海鎭人。第三屆中央監察委員。 
　　（二）陳果夫　吳興籍　湖州城内人。第三屆中央執行委員。 
　　（三）戴傳賢　即戴天仇。吳興籍　戴山村人。第三屆中央執行委員。 
　　（四）朱家驊　吳興籍　湖州城内人。第三屆中央執行委員。 
　　（五）陳立夫　吳興籍　湖州城内人。第三屆中央執行委員。 
　　（六）褚民誼　吳興籍　南潯鎭人。第二屆中央執行委員。 
　　此外如張乃燕張澹如周伯年周佩箴周湘舲龐萊臣龐青城均南潯人。陳其采潘公展胡維德章宗祥均湖州人。雖村鎭不同。職業不同。要皆吳興籍而嶄露頭角者也。 
[惜陰齊品茗記] [  馬公愚]  
　　昔陸羽嗜茶。著茶經三篇。言茶之原之法之具甚備。有茶博士之目。惜陰齊主夏君宜滋。今之茶博士也。於茶有夙好。凡茶之蒸焙留藏烹煎諸法。靡不悉心研稽。別有發明。蘇戡老人曾爲詩紀其事。疇昔之日。君新致惠山泉數瓶。特邀王西神鄭曼青方介堪諸君。效宋政和三年故事。鬬茶齊中。余以不速之客。得沾餘瀝。欣喜之餘。不可無記。夫惠山之泉。甲於寰宇。昔唐李相衛公好飮之。置驛傳送。不遠數千里。吾人幸生輪蹏輻湊之今日。而滬錫如咫尺。提瓶而往瞬息可致。此大足誇古人矣。是日君出獅子峯雨前明前諸品。有荷花窨者。水仙窨者。茉莉窨者。不可殫舉。一一手淪餉客。而相與第其品。某爲上。某次之。而各有特殊之風味。固不可強爲甲乙也。一椀二椀纍至數十椀。不覺喉吻潤而孤悶破。輕汗發而清風生矣。君復爲言好茶難得。奚啻佳人名士之易遇。而採也製也藏也器也水也火也　也飮也。有一不得其法。而茶之味以減。噫。此其所以難也。飮茶之風。唐代最盛。近則鮮有人講求。若夏君者。誠不數數覯也。君於嗜茶之餘。兼好收藏。所得隋唐碑志多種。胥精拓孤本。又以珊瑚瑪瑙手製印泥。可歷千年而不變。其高情雅韻。誠不可及。而吾人平時役役筆硯。曾無暇晷。今得偷半日之間。與二三同志。品茗讀碑。澄心靜慮。若不知身在軟紅十丈中者。寗非快事哉。 
[蔡公時不肯屈膝] [  沈遇春]  
　　爲民族爭光而蒙難之蔡先烈。當日被倭寇所困。強之跪。蔡雄辯不從。以槍威脅。仍屹立不動。恣瞧暴戾之獸兵。竟以鐵鎚重擊。因之創重難支。熱涙涔涔下。而口中猶頻呼殺敵。此爲身歷其境之蔣主席。在中央黨部五三國恥週年紀念會所演述者。是日開會之早。（上午六時）爲歷來所未有。各委員中以陳果夫到會爲最先。餘如胡漢民諸氏。胥于晨光熹徵中。接踵而至。朝氣蓬勃。　爲黨國之曙光也。 
[奇畫談屑] [  楊一笑]  
　　曾煕唾墨於紙上。而成桃花數朶。似浮於水面然。 
　　高尙先灑墨水。以筆鈎之。適成一幅松鼠偷葡萄圖。 
　　王洽善潑墨成畫。因其形似。爲山爲石爲林爲泉。自然天成。 
　　徐渭以墨汁滿廲紙上。遙望之。則奇峰絕壁。大水懸流。怪石蒼松。幽人羽客。無不畢肖。 
[參觀閘北新水廠] [  柯定盦]  
　　閘北水電公司。因出水混濁。用戶大苦。乃於去年五月。建造新水廠。全部完成。水質旣清。來源又大。成績之優良可知矣。該廠占地一百五十畝。位於寶山縣境殷行鄉鵝艬河口剪淞橋。計有伸出浦江之進水機間一所。水泥橋梁二架。沉澱池二座。池下爲清水池五座。快濾池十二座。出水機間一座。他如化騐室。辦公室。材料室。電氣變壓所......等。共費銀五十二萬餘元。全廠機器。係用電力。共費銀十四萬七千餘元。幹管之購置及敷設。共費銀一百零六萬餘元。該廠工程之鉅。槪可想見矣。（該公司新電廠。近在建築中。） 
　　本年五月。爲該公司新水廠成立期年。於五日下午二時。爲歡迎各界參觀之期。余得柬邀。以下午二時開之淞滬車往。參觀者綦衆。所備車輛祇三節。大有人滿之患。瞬息至張華浜。閘北保衛團軍樂隊。樂聲大作。數百參觀者於悠揚聲中。魚貫而上羊腸小道。至軍工路。招待員謂須少待。以俟車來。余無奈。與同行者佇立於柳蔭下。可半小時。始得上車。蓋年少氣盛者。輒排擠而先登也。至則彩牌樓聳立於前。上標歡迎二字。余簽名入内。參觀各部。招待員加以說明。至爲明瞭。各部建築。採中式之精華。備西方之美點。頗覺新穎。會塲爲臨時所建。不免草率。茲將趣事數則。誌之以博讀者一粲。 
　　國式水塔彷彿龍華　水塔之建築。仿吾國舊式塔形。凡五級。遠望之。如龍華古塔然。故有人云。「今日結伴遊龍華。」 
　　沉澱訑邊清波浩淼　沉澱池爲絕大之水池。中蓄清水。蕩漾生波。間以尺餘寬之小道。時有情侶雙雙。欲行又止。微聞彼美曰。「陰間奈何橋。亦不過如是難走也。」余不禁失笑。 
　　會客室裹開會逐客　會客室中。滿坐嘉賓。有啖茶點者。有作閒談者。正興味濃烈時僕歐高聲下逐客令曰。「此間欲開會議事。如進茶點。請往隔室可也。」於是來賓。均不歡而出。 
　　軍工路上飽受灰沙　去時雖有汽車。然灰沙之來。漫無目的。已受用不少。來時因汽車告乏。徒喚奈何。於是雙脚車開行矣。該廠至張華浜車站。約三里餘。同行者衆。不覺疲勞。後忽有汽車迎面來。中無一人。上標該廠旗幟。前行者。勒令停車遂得如飛而往。余以路已過半。安步當車。然一路灰沙。遍體殆滿。至車站時。彷彿一尊塵封泥積之古佛矣。 
[嘉湖水警巡校記] [  醉蝶自杭州寄]  
　　水警爲維持水上治安之要政。今浙江水上警務長官趙公。剛明果毅。富有軍事知識。蒞事已三閱月。深慮轄區遼闊。容有懈馳之虞。爰於四月十五日。由拱埠本局出發。乘禦武兵艦。并率共和四安等艦。出巡嘉湖兩屬。不佞以行營機要秘書。載筆從公。共乘一艦。中兵祭酒。記室參軍。雖知輇材。不足當此。然職責所在。親見公之憂勤與各區部之精神與形式。爰拾草檄餘藩。記其大略如左。 
　　巡校之區域。本局管轄全省水警。此次出巡策略。先巡嘉湖兩屬。以其密邇省垣。治先從近也。按嘉湖兩屬之水警。計有區部二。隊部十。分隊四十。是役也往返十餘日。凡兩屬轄境之各縣各鎭各鄉。均經巡歷。巡歷所至。悉召其地之官佐士警。訓練而申儆之。 
　　巡校之程式　巡校之際。不佞御制服。珥筆紀錄各隊之成績。以備獎懲。簡閱器械。試騐操法。視察警士之年力。遂日載筆。惟有竭盡目力。不敢以上下手出之。下士宣勞。其力止此。至晡時。與公共同詳審。以完一日之經過。 
　　巡校中之形式　有形式而後有精神。此次出巡艦營所駐。二區部所轄分隊均整隊鳴鼓角。謹送迎。宿所則衛隊與警隊武裝環列。放步哨半里而遙。日以爲常。刁斗傳更。部伍盡肅。此即精神所寄之形式也。 
　　巡校中之露布與讌語　每日巡校情形。率於夜分作牘馳報省府。而各處偵探之報告匪踪者。則於隨時馳檄。飭屬防剿。一書記。一司書。於別舟供抄胥繕發之役。夜膳一樽相對。公不以不佞　陋。猥自枉屈。從容討論。冀收集思廣益之效。又以形式雖具。猶恐衛官有餘。衛民不足。不佞亦以伏莽太多。散伍軍士。易相糾合爲慮。出巡回轅未五日。果有嘉興北門中國銀行刦案發生。側聞公將稍事休憩。再詣第一次未及巡校各區。周歷焉。酒邊有詩云。「森嚴刁斗夜遲遲。磨盾書成羽檄馳。儘有蚊龍潛草澤。更防貍兎觸藩籬。焦心人自紆籌策。翹首民須拯溺飢。起視船唇星月爛。拼將百感付金巵。」 
[談黑貓] [  綠蕉]  
　　吾之所謂黑貓。非歐美人取爲吉兆之黑貓。亦非舶來影片之名爲黑貓者。實爲大中華百合影片公司最近攝製影片之名也。 
　　黑貓一片。係王元龍君所導演。王君並兼飾男主角。女主角由張美玉女士扮飾。劇情係以軍閥擅作威福。蹂躪民衆爲根底。以俠客行俠尙義爲骨幹。而以男女之戀愛。兄弟之互助。以及人心之善惡等爲其枝葉。故全片自始至終。雖極繁複曲折。而自有統系。絲毫不紊。且其描寫之方法。係取相對的。一方寫軍閥之蠻橫。一方即寫民衆之疾苦。一方寫軍閥副官之奸惡。一方又寫其參贊之忠實。相互對照。愈見深刻。吾人受其感動之深。遂亦逾於恒常。兼以演員之支配。極爲適宜。謝雲卿飾一庸碌無能之警備司令。時時瞪目搖首。狼顧左右。見而知其腹筒空空。了無一物。王徵信君飾其參贊。出場不多。而精采自然流露。力爭免稅問題時。能將劇中人一片愛民之心。盡量抉發而出。王燦璋君飾其副官。王飾此等反派角色。向所擅長。能以少許之表情及動作。使吾人對於劇中人有深晰之認識。此外更有二特點。爲吾人必應注意者。一爲王元龍君。初祇飾一溫文懦弱。似屬備員之角色。實則乃全劇之靈魂。亦行俠尙義之好漢。此種結構。具見妙思。一則爲王次龍君。一反其　日所爲。獨飾一好作大言之勦匪司令。隨處流露滑稽之意味。演來亦極精警。而與黑貓在後店中鬥劍一場。其神態尤爲捧腹。能者其眞無所不能歟。至於佈景攝影。亦均有獨到處。以吾觀之。此片確爲國電影中之傑構也。 
[盲目的愛情（九○）] [  天笑]  
　　第二十章　十年的監禁　 
　　尤復道。。沒有關係。。我給你墊一墊就是了。。尤復的心思。。豈在賭博上。。他正欲借這賭博爲名。。弋取這位少年孀婦而成爲蕩婦的心。。朱三姐本來在皇皇如也的時代。。而且像尤復這樣的一個人。。也不在伊拒絕之列。。旣然尤復有和伊接近之意。。伊也樂得順水推船。。反正賭錢我也不必拿出本錢來。。贏了他當然交給我一半。。輸了我也不會鈔。。這樂得應允了他。。朱三姐當然答應了。。誰知這一次結下賬來。。尤復竟贏了將近二百塊錢。。便把這錢一起給了朱三姐。。朱三姐說。。我只取一半好了。。尤復道。。這也是難得的。。反正我沒有拿出本錢去。。這兩百塊錢你拿去做個賭本好了。。朱三姐因此很感激尤復。。說他是漂亮。。說他是慷慨。。便隱隱有依附他之意。。俗語說得好。。賭是色之媒。。一個婦人踏進了賭塲。。使對於自已的身體。。不當寶貴。。而况朱三姐本來已成了飄蕩的柳絮。。現在又處於久曠之中。。見尤復是個豪爽英俊的人兒。。自然跟了他跑。。不到幾天。。朱三姐便代替了尤復夢想中的王幽蘭。。常和他出入於跳舞塲中。。和他常棲息於大旅館中。。不過尤復心中。。究竟不能忘情於王幽蘭。。他想。。論地位。。王幽蘭也未必一定高過於朱三姐。。伊不過是一個女伶罷了。。而朱三姐也是人家的一位少奶奶。。何以朱三姐却比較王幽蘭容易得多。。然則我又何必舍易而就難呢。。我旣有了朱三姐。。又何須更要王幽蘭。。旣而一想。。朱三姐我已到了手咧。。王幽蘭我尙未染指。。凡是一個人情。。在沒有到手的東西。。總想千方百計的弄到手。。甚而至犧牲性命。。犧牲名譽。。也所不顧。。及至一到手後。。也覺得不過如此。。所謂味同嚼蠟而已。。於是就放棄了旣到手的。。還想去追求未到手的。。這也不但是一個尤復。。人情大抵如此。。大之政治權位。。小之一事物一玩好之細。。現在尤復覺得雖有朱三姐。。總不能代替了王幽蘭。。他因此就想把朱三姐引到家裹來。。他想把他自已和朱三姐戀愛的情狀。。顯給王幽蘭看。。使伊知道我不是沒有親愛的人。。從來女子沒有一個不是有妒意的。。或者因了這一種刺激。。可以王幽蘭降心相從。。尤復被這一個優心思所中。。便極力的把朱三姐引到金家村來。。 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
   
 
 

Page 27

 
 
   
 
 

Page 28

 
 
本埠增刊 
[商場消息]  
　　快活林出品玫瑰蜂蜜陳皮梅　南京路快活林食品公司、特聘化學家研究陳皮梅、自去歲創設專廠、不惜工本、細心研究、得最上等蜂蜜與玫瑰兩種、昨已出品、在該公司門市部發售玫瑰陳皮梅、每磅祇售三角六分、蜂蜜出核陳皮梅、每磅减售四角八分、聞該主人、擬使顧客易於記憶、不肯再增多化名、顧者頗爲踴躍、 
　　大北公代辦公司之組織　報界胡憨珠陳子密齊諤公等組織之大北公代辦公司、已於日前開幕、其規模頗宏、組織共分三部、（一）特約部、凡公館機關學校團體、均可向該公司訂定長年契約、並無費用、無論何時何事、均可電邀該公司前往辦理、極爲便利、（二）代辦部、無論本外埠客埠·或團體·或機團·學校·公館、委托該公司代辦商品貸物古玩家具房屋地產經租裝修印刷廣吿保險運輸服裝車船票存放欵匯欵等、均可代辦、特別克已、　　　　　　　　　　　　　　　　　　　　　 
（三）招待部、該公司特設精雅房間、布置井然、招待本外埠各界客商、久居臨時、均極如意、並代辦伏食、清潔衛生、以其設備周全、地址衝要、交通便利、取費低廉、故近日前往試騐者均贊美不置、該公司在南京路勞合路口德裕里四十五號云、 
[劇塲消息]  
　　新新屋頂花園改組大京班　新新屋頂花園新聲大劇塲、自四月初一日起實行全班改組、由名票諸葛鑑章君承辦、新角已有多數聘定、武生有王雅亭、坤角鬚生則有李秀英等、諸葛君雖係票友、然對於此道頗具經騐云 
　　富人的生活已定期在中央開映　明星影片公司宣稱、本公司最近告成之富人的生活、係由張石川編劇兼監製、程步高導演胡蝶譚志遠朱飛等名演員主演、此劇描寫富人之生活、能用相當之小動作、旣極細膩、復富興趣、攝法新奇、多美國片盛行之活動鏡頭、表演流利亮潑、力避單調沈悶之弊、說明爲鄭正秋所撰、簡括響活、絕無拖泥帶水之病、誠爲國產片中僅有之社會滑稽喜劇、本公司以各界愛觀此種有趣味之影片者必衆、特將該片提前由陰歷四月初四日起在中央大戲院開映三天矣云云、 
　　世界今日開映荒唐將軍　荒唐將軍一片、爲本公司最新之出品、由史東山導演、陳玉梅主演、據稱劇情新奇、片中均有細膩之描寫、而各演員表演、亦極逼眞、爲該公司最有價值之作品、自今（八日）起移映在閘北寶興路青雲路轉角、世界大戲院開映云、 
　　無敵英雄今日公映　天一影片公司宣稱、本公司最近出品喧傳一時之國產武術巨片無敵英雄、日前試映於中央大戲院、參觀者皆極端贊許、無不稱爲國產武術片中空前絕後偉大之創作、各界引領欲觀此片者甚亟、茲自今日起、在中央大戲院出映四天、屆時座客定必擁擠、觀者宜早到以免向隅可也云云、 
　　百星贈送可歌可泣曲譜　可歌可泣一片、係美國華納兄弟公司最新出品、本爲有聲影片、主演者爲馳名全球之可歌曲大家亞爾喬上Ａｌ　Ｊｏｌｓｏｎ氏、對於爵士歌曲、更擅特長、故咸尊之爲爵士歌舞之王、華納公司聘爲主演員、後別公司曾以萬金請往攝一片、卒未能得其首肯、亞爾所著歌曲、遍誦世界、各國音樂所、均有出售、唱片極多、最得意者厥惟可歌可泣中Ｓｏｎｎｙｂｏｙ小寶貝、闋因其哀感動人、能使鐵石心腸爲之下涙、因此可歌可泣一片、得公認爲遠勝慈母賴婚之作品、該曲上海亦有出售、惟售價高至一元左右、百星大戲院有鑒於觀衆要求續映是片之多、特將小寶貝一曲、自行付印、並請楊丹孫君翻譯簡譜、及華文詞句、加入同印、以期中外人士咸得領悟、定價每份實售小洋二角、但爲優待觀衆起見、凡購戲券一紙、即贈送一份、已於昨日起開始贈送、只 
 
