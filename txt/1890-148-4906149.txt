# 1890 - 148 - 4906149

 

Page 1

 
 
[點石齋發售各種精本石印書籍]  
　　硃批雍正上諭　御纂五經　經策通纂　五經文準　經藝淵海　五經備旨　三層佩文韻府　三層淵鑑　皇朝各直省地　　十三經廿　史策案　大題觀海初二集　小題觀海　大題文府　小題文府　試帖三萬選　試帖五鳳樓　試帖宗海　經餘必讀　八賢手札　元經　成　增補角山樓　先正事略○齋種類繁多不及備載擇其尤者登報以供海内文人賞鑒價當格外從亷卽希光顧爲盼發售處一在三馬路　報舘東隔壁又設分局在二馬路横街三層樓紅墻洋房内此佈 
[重印紅樓夢補岀售] [  申報館啓]  
　　紅樓夢補四十八回係歸鋤子所撰盖有感於佳人薄命好事多乖因以補天鍊石之才抒鏤月裁雲之手可謂痴於情者而其中搆思布　設色　詞亦超岀續紅樓夢等書本舘前曾排印早已售罄兹特重付剞劂以廣流傳每部八本價洋四角售處仍照曩例 
[書粤西巡撫馬中丞驅逐劣幕夾片後]  
　　衙門中幕友計有數席最上者爲刑名錢榖刑名專理命盜鬥毆等訟事錢榖專理錢漕等事其有無錢漕之州縣或錢漕不多之處則以刑席而兼錢席此下則爲徴收硃墨書契等席面統謂之小席蓋别乎大席而言之也爲此者往往皆係讀書不成無可謀食乃改而習幕大都各州縣之刑席紹興人居多錢席間有他處人若小席則等諸自檜以下矣尊其名則曰師爺殆亦郤生爲入幕之賓意也爲幕友者受東人之厚聘重修爲之佐理諸事凡事必先顧東人之考成至於小民之有無屈抑或不之計也然能顧東人之考成則必能顧自已之聲名若此等幕友乃其等而上之者也嘗怪幕友之習氣往往廣通聲氣蟠踞多年上下相聨如身使臂如臂使指動至掣東人之肘而東人猶未之覺也卽覺矣而或　大帽所壓或以情分難却又不得不隠忍含容故常有官有更調而幕無動摇者又有一種收羅門下隨帶身邊或二三人或四五人多者至於十許人其中亦有自暴自棄名爲學幕而其實一無成就者刑席則以准皆各其及卽若八字尚未分明也錢席則正雜欵項公間名目絶無分别也而且年復一年追隨先生之杖履家中待其舉火而一無所進益哀求其師爲之設法引薦爲之師者明知其所學之無成而誼關帥徒不免心存憐憫於是倚其聲勢引薦於人凡遇公事包對寄往師則爲之批示以是爲餬口計此其人雖亦足以誤以而其情則猶可原也又有一種幕友牌于已老名聲亦岀或僥倖得踞上游則又占踞多館有以一人而占兩三席多或至六七席者然又不得分身之術於是皆以學徒爲庖代有事則仍包封以寄其師其徒則月給修金數元餘皆入其師之腰槖多占一館卽多一分修金以是爲牟利之道而在學生處猶且討好以爲吾將以大裘徧布及門而於公事之窒碍與否地方之有害與否皆不之顧也若此者則亦行同巿儈所謂以左右望而罔巿利者也其初不過一二名高望重之人爲之繼而相率效尤竟成爲幕中之錮習而彼學幕者又不能早得薪傳不過藉帥之名以妄自尊大其所得之數不足以贍家而又永無薦岀之時有深以爲悔者此其作孽爲何如哉昨觀邸抄見廣西馬中丞所陳夾片請將劣幕朱某驅逐　境不禁爲若輩中人大爲寒心也片中言吏治贊襄多資幕友而幕友把持最壞吏治夫幕友者固官之所用者也旣爲所用則去留由我何得爲所把持廣西官吏經馬中丞嚴加整頓皆有各圖自新之機無如牢不可破之積習終難拔除凈盡其曰幕友之把持壞之實則官之聽其把持者壞之也一省之中臬司爲刑名總匯首府爲發審關鍵兩署幕友得人則通省之庶獄公平諒哉此言顧所謂得人者果誰之責哉所稱劣幕朱某籍隷廣東始以筆札之司改就刑席繼則以因緣之巧盤踞上游臬司首府兩席專擅近二十年把持陰險權重勢歸聲氣則廣通黨徒則四布每遇府廳州縣蒞事之初必有引薦之人所引薦者非其門生卽其親友無論其人之勝任與否一經關說不敢稍違此其氣燄誠有炙手可熱者矣其所薦之人往往有身受重聘并尋常案件亦不能辦者此則卽余所言兩種之一也至於默察官塲之情不畏上可而畏該幕友甚且恃該幕以爲奥援人情如此而吏治尚可問乎上下相蒙諱命諱盜固其所必至之勢此馬中丞之所以赫然震怒也自有此奏嗣後廣西吏治必將爲之一新凡朱某所引進之人亦必痛加淘汰凡延請幕友必求品學兼優之士但有胆大妄爲跡涉把持者咸惴惴焉不敢延用以是破積習而肅吏治馬中丞可謂能握要者矣吾尤願用幕友者皆能自反厥躬自勵品學勿再蹈前此之故習庶幾方以類聚物以羣分一一吹竽則濫竿者無從厠足盖以已用人而已先不正未有能得正人而用之者請爲中丞進一解何如 
[本館接奉電音]  
　　昨由京友電傳上諭一道敬謹譯登○四月十五日奉上諭長庚奏訉明瞻畚首犯請旨正法並飭拿逸犯一摺瞻對叛番巴宗喆首先起意變亂勾結野番奪寨逐官情罪重大現經長庚等審訉明確卽着正法梟示以昭炯戒逸犯色鳥機着長庚歧元等會同薩凌阿分飭接任番官並接壤各番部一體緝拿務獲訉辦至撤拉阿噶一犯於起事時雖屬和情惟自委員到瞻該犯卽遵諭歸誠隨同開導番民並槍斃撤拉雍珠者加恩免罪此次查辦番務破寨擒渠邊防敉定辦理尚爲妥速所有在事岀力各員弁着長庚等會同岐元劉秉璋擇尤保奬毋許冐濫並着將番地輕减賦役章程及善後事宜妥籌辦理以靖邊圉另片奏請飭嚴拿逆犯得登工布等語着岐元劉秉璋楊昌濬薩凌阿督飭果勒克附近番部嚴拿懲辦毋留遺孽餘著照所議辦理該部知道欽此 
[章武紀聞]  
　　年例四月初八日由天津府縣牒請府縣城隍詣郡厲壇赦孤載於祀典預於初六日恭請神像岀巡一切執事卽由府縣書差承充其外有好作鬼臉者裝扮九幽十八獄種種變相隨同神駕遊行謂之鬼會今歳　神賽會槪由地方宫示禁惟赦孤一舉不在禁例故仍舊舉行據曾經寓目者言神前之座馬曁馬童等最爲岀色而燈棚之陳設尤爲光怪陸離踵事增華雖曰作爲無益亦神道設教之一端也○楊柳青人安邵氏撫孤守節計三十七年現年七十歳具夫某少年失持有弟三人皆繼母所岀娶氏後生子一人萁豆相煎某遂　亡於臨清客死氏依外家含辛茹苦撫育遺孤及成立爲之授室近已含飴弄孫矣惟氏母子清苦如前氏翁向以勤儉成家故時迄未析箸氏因貧欲求資助又憚其姑不便　　前年姑殁氏以斷炊向其夫弟乞糴三人者互相推諉繼請析産又以服闋爲辭今春服 
 
 

Page 2

 
 
滿氏復申前約三人支吾莫應其仲氏怒而撻其侄氏子被毆忿極臥牀不起氏遂擬涉訟旋由親隣調處許給醫樂錢七十千了結詎病已而倬復食言無何其子復病氏旣水盡山窮遂控於縣官以爲家庭細故不甚重視不料其子竟因傷殞命仲及叔季皆大懼仍央親隣調處願以家産均分懇氏息訟氏念死者不可復生只得應允現已分得遺産與其寡媳同居嗚呼數十載撫養遺孤一旦死於非命可不痛哉至如仲之忍心害理全無骨肉情眞不可謂之人類矣 
[籌建砲臺]  
　　威海衞爲遼瀋之咽喉現與旅順大連灣均建砲臺駐重兵鼎足而三屹成重鎭惟金州地方遼闊海口平夷尚未設防明時日本兵犯遼東曾於該處泊船而帥師登岸永樂十七年劉江鎭守遼東相度地形以金州爲濱海扼要之區賊宼之所必經防備實宜嚴密而金綫島西北之望海堝地勢較高請築城堡立烟墩俾烽火相望以杜賊人窺伺由是倭患漸息現在北洋大臣李傳相整頓海防百廢具舉而金州尚未設備不免尚有隠憂乃傳相老成擘畫終無髮憾之遺近聞擬委幹員前赴該處踏勘地勢繪圖禀覆以便籌欵鳩建砲臺俾巖疆要隘固若金湯遼東一帶可無待杞憂矣 
[半日三火]  
　　初九日午刻天津河東鹽索鹽碼又突然被災所積鹽觔均用蘆蓆包裹遇火卽燃炎炎上熾勢不可遏一時烈焰横飛竟燃及紫竹林迤北之擺渡口所有民房幾被殃及泊近河東之大小船隻尤危如纍卵瞬息齊開至他處乃火未滅而風又返火神廟後又起火光時祝融箕伯相與跋扈稱雄各火會聞警救災到此竟不能兼顧正水火未濟之秋而紫竹林永和棧之凉棚又有火鴉飛　摧枯拉朽紅光四射警鑼鞺鞺亂鳴人心非常慌亂猶幸卽時撲滅不致成災救火者得全力貫注於鹽坨奈碼如岡如陵彼此毗連間不數武而蘆葦又係引火之物火仗風威風助火勢以致救者自救而燃者自燃約焚三點鐘許計鹽兩码半均付刼灰而火勢始殺日前論者僉謂火神廟新闢一門有　風水以致火患頻仍於是地方紳董禀官將住持逮案斷令將門封閉乃旣在一隅之地半日之間倐經三火不知談青鳥者更將何以藉口耶 
[九江閱兵]  
　　江撫德曉峯中丞今年恭奉諭旨着巡閱合省各營伍兹憲節已於初十日岀轅先閱九江鎭標連日德化縣張玉山明府派幹役多名在大碼頭接官亭以及演武廳行轅等處陳設供張以備節麾暫蒞是日辰刻鎭道府縣遊守等員均岀大東門往姑塘地方恭迓憲旌日内已在校閱矣 
[觀察仙逝]  
　　調辦皖垣撫標營務處孫樹人觀察於本月初一日交代皖南牙厘局事務後因衰病侵尋暫寓蕪湖調養徧徴藥石卒無效騐延至本月十二日已時溘然長逝諸公子隨侍寓所擗踊哀號當晚大殮再行擇日開弔按觀察籍隷湖南巴陵以諸生從戎執贄前兵部尚書彭雪琴宫保門下轉戰數省建立功勲屢登薦牘初授皖省首府繼擢營務處統帶老成歴練遇事勇爲上台因而器重迨後委辦皖南牙厘局差恤商愛民輿論翕服十餘年來曾三攝兵備道篆蓋上台以觀察需次斯土熟習吏治遇缺暫懸卽令權署而觀察又不以五日京兆爲心整躬率屬不避勞怨用能吏畏民懷風行化洽兹因舊恙偶發遂賦仙遊聞者咸悼惜不置 
[蘇州縣試正塲題]  
　　十二日三縣正塲題目長洲伯夷叔齊與至我次則曰姑舍女所學而從我未冠伯夷叔齊與詩重鎭還須濟世才得才字元和古之人得志次欲得不屑不潔之士而與之未冠子夏曰可者詩都邑正喧收杞梓吳縣雖無文干猶興至韓魏之家次射者正已而後發未冠錯諸枉至舉枉詩添得黄鸝四五聲三塲詩皆六韻 
[蘇府接印]  
　　新任蘇州府譚少柳太守頒發紅諭一道涓吉月之十四日卯時接篆視事届時太守衣冠乘軒由公館至衙署行拜闕拜印禮畢退入後堂稍憇本署胥吏挨次叩謁闔城官紳亦各往賀蹌蹌濟濟熱閙非常譚太守早已循聲卓著此時來守吾吳必有一番措置以副羣黎之望也至魁文農太守交缷府篆後小憇數日卽當進京陛見云 
[輪船岀險]  
　　牛庄輪船在北太武山觸礁擱於石上船底洞穿當經將貨起缷而礁石插入船中不能移動後雇石匠將石鑿斷船始移動俟潮退時將漏處塞以木櫃水漲船浮于三月三十日帶至厦門入隝修理 
[滬上官塲紀事]  
　　江寗藩臺瑞茀侯方伯於前晚乘新裕輪船進京陛見○劉景韓方伯於昨日乘測海兵艦赴閩藩新任○兩江總督曾制軍之爵夫人於昨晨乘坐江裕輪船來滬 
[大令來申]  
　　新任上海縣陸春江大令將次來滬已列本報兹悉大令座船於前晚九點鐘時抵埠卽在大東門外楊家渡码頭停泊昨晨移泊大碼頭縣中書差人等均往憲舟禀見大令於亭午時乘輿入城拜會松海防劉乙笙司馬司馬欵留午膳大令旋卽回舟至晚登岸暫住敬業書院 
[詳訉輪船失火情形]  
　　寳清輪船火焚情形其詳已見前報前昨兩日英兵船兵官英副領事與英公司輪船主在按察司衙門查間船上人等先問大副據供本月十二日丑初我船由本埠開往漢口船主名柏拉斯早間將近六點鐘時聞說船上火焚其時我尚在睡鄉未知如何燒起及我起身船之右邊火勢已熾立取水龍皮條灌水然不見有水我想是機器房烟焰塞滿皮條不能通接所致船上並無别條水龍只有水桶十數隻水缸四隻皆有水後有人提水桶與我將水潑火仍不濟事火勢旣熾身體跕立不住只得躍入海中其時見船主尚在船上船上中國搭客有五六十位尚有許多貨物均載往漢口船上有杉板四隻三隻係外國式樣一隻係中國式樣火焚時右邊杉板被燬無用惟左邊兩隻尚可用一係外國式一係中國式賴此二隻杉板救起三十四人其餘躍入水中經别輪船駛至救起我入海中手持椅子因不諳水性之故在水中時不知被何人救至鐵錨鍊上後經安慶輪船救起其時救人者共有泰和蘇耶魯安慶三船又問二副據供我在船上爲二副火焚時我在船面聽見二車說船上失火至如何起火我不得知一聞火警立卽整理皮條水桶初時船未停輪有頃始停輪雖用皮條灌救不見有水不知何故皮條並不曾壞失火之前一刻曾用皮條汲水洗船後用水桶汲水火勢卒不稍衰只得設法救人右邊杉板已無用僅放左邊杉板救人後見事不可爲躍入海中見船主尚在船上我遇安慶輪船救起又問大車據供我在寳清爲大車已有九月火焚時我尚熟睡未知如何起火其時係二車管理二車新到船上只有九箇時辰我聞火警立卽起身赶至機器房中卽欲整理水龍勢已不及我並未告知二車如有火警須用水龍惟曾向三車中國人名阿玲者告知船上只有水龍一條力量甚大開放時有二十匹馬力有皮條三條可以放水我見火不能救聽說放杉板救人我卽前去帮同整理後不能存身亦躍入海中見船主尚在船上我躍水時二車亦已躍水聽見二車喚我一聲伊不會泅水我轉身欲救已不見伊此前日訉供情形也昨日二點鐘復提大副問船上領港人爲誰答領港者係中國人不知名姓何人抛錨我亦不知離岸約四里路不知其意何居復問領港方智靈據供我爲領港船上火焚時船主令機器房停輪停輪之後船主自去看視如何起火不多時又回令機器房動輪欲令船往右邊去而船身已不甚聽指揮見此情形遂抛錨有頃見烟焰迷目不能存身我亦躍入海中遇安慶船救起復問王阿長據供爲舵工火焚時我正在拉舵船頭向西北方去風從東南來火在船之右邊燒起船上有雙機器火焚時船主令左邊機輪停止其意似欲船近岸爲何後來不近岸我 
 
 

Page 3

 
 
不得知後見火逼近我亦逃脫又問馬阿生據供爲火工至機器房内不多時火卽燒着我往上去遇大車命我下去放水龍我見不能下因又上去其時二車在機器房内辦事船主在上面通信令二車放一半力氣二車遵照放一半烟火已盛不能存留二車亦逃避至船面後不知何往我至杉板見船主躍入海中大車亦躍入海不見别人火起處離機器房不遠南風甚緊將烟吹至機器房如何起火我亦不知又問董阿貴據供爲火工頭火燒時我在機器房見二車管機器上面通信令右邊機輪緩行二車見火熾欲施放水龍勢已不及大車至機器房不多時烟焰迷漫舉目無所見我亦逃逸機器房無人又問唐福貴據供我爲管事火焚時我尚睡侍者來喚我火自貨艙内燒起如何起火我不知船上有自來火葵扇然放在何處我亦不知及去看時烟已塞滿不能見後往上面至船主房中船主正欲岀外有西人五名同我放杉板見船主尚在船上行走杉板將近水面忽然翻側有多人落水我身帶救命圈由索上下水亦不見别人又問鄺武聲據供爲水手火焚時我正在理篷及火逼近我躍入海不見别人惟見杉板兩隻放入海中不干我事又問大副船上之貨如何裝法答我見中艙右邊有糖有葵扇及别物離機器房約十丈裝有自來火葵扇用蒲包包起放扇處客人不到亦無人吸烟又問二副據供火焚時船主令我整理皮條船主又自去看視如何失火後見船主欲開　艙門後因烟多不見其果開與否惟見其帮同放杉板管事人告我船主已到房中關門我在窗中窺視不見船主惟見滿房皆火船主究竟被焚抑投水我皆不知訊至此因爲時已晚不及備鞫定於今日二點鐘再審 
[壞船剩語]  
　　寳清輪船遇難屍骸經救生船及釣船撈獲二十餘具先載十三具來滬經保安善堂招人認領已列昨報其餘屍身　　吳淞待認如無人認再行載至滬上聞尚有船艘岀洋尋覔屍身以便載回招認又聞寳清船底泊在浦東洋涇港後灘昨經小工將船中所積血水用機器汲岀流入小港穢惡之氣甚爲難聞致該處居民不敢取用港水并悉棲流公所董事瞿君開桐督同司事人等在寗紹會舘及保安善堂各湊正號棺木并辦天青縀外套縐紗荐衣棉袄褲大帽鞋襪數十副以備無人承認之屍棺殮昨日下午三點鐘時上海縣裴邑尊鳴騶涖止會晤瞿君旋卽乘船駛至對河閱看石子灘邑尊臨去時面囑瞿君如有屍身續到卽祈知照英會審員蔡大守飭差張福協同地保前去照料至先撈起之十三具屍身均已腐爛頭面亦已燒傷不能辨認親屬來認者惟略辨衣服形狀而已先據寗波人施秀堂認明兒子施金和年二十七歳卽該船副買辦也又有寍人施靜海認明胞弟施全盛年三十四歳謝紹耕認明外甥茹福春紹興人年廿四歳唐增壽認明兒子唐雙全寗波人年廿一歳以上四屍卽行棺殮具領又有人認明郎全順及該船侍者張德順兩屍皆寗波人也知照瞿君俟告知郎張兩家親屬前來認領又有僧人面目腐爛身穿灰洋布直裰紫花布褲藍布搭膊内有四開二箇錢當票又面腐身穿紫花布衫褲長梁京式羽縀鞋祗存一隻搭膊一個又面腐身穿綿綢短衫藍洋布棉袄藍洋布單褲藍洋布套褲白短襪長梁京式羽縀鞋又面腐身穿藍洋布短衫藍斜文洋布夾袄藍洋布褲帶一條又面腐身穿紫花布衫褲藍洋布長衫青布馬甲又面腐身穿藍洋布衫三件藍布小脚袴白布搭賻内有銀洋錢文搭賻角上繋有銅錢五文又面腐身穿藍布面絨布裏棉袄元色布棉馬褲係紫花布腰者柳條藍洋布套褲短襪千針布鞋曰布搭膊花洋布小袋内有銅匙大小銀洋元絲錠等件共七具尚無人認至六點鐘爲之穿衣棺殮暫停蘆蓆棚中待認所有銀錢存在保安善堂以便親屬認領棺木時給還聞晚間續有屍身十餘具到來凡有親屬卽可往認如過下午六點鐘仍須代殮至船底之屍骨因候保險行西人查騐須俟明日收殮又聞所有屍身均在白茅沙一帶洋面載沉載浮二次由瑞生洋行買辦雇小火船拖帶釣船行風船前往打撈尚有隨流逐浪未經撈獲者外邊傳言以打撈經費甚鉅不再打撈未知確否 
[西戲再誌]  
　　天下一大戲塲也世事一大戲法也卽我亦日在戲中而不覺也我方觀我之不暇奚暇觀人重以客柳畫而門折柬相邀姑乘車而往旣至則輿馬喧闐履舄交錯俄而嗚嗚然一聲樂奏得得焉千里駒來繞地一周應絃合拍復於數武中環繞數四如隹文之加密圈而坐立拜跪之儀居然大有人樣矣繼以女伶踏踘履險如夷地置十瓶從容而岀阻撓之外架鋪一板進退曾無欹側之虞具此才能何慮世路崎嶇歎哥哥之行不得哉旣而有物如繖着手盤旋漫撚輕籠變幻岀人意表所奇者繖之中莖甚銳從線中一瀉而下竟無累黍之差耳居有頃三猴駕狗車而岀周行一匝故使占脫輻之爻一猴挾輪以走一女裝猴捉椅而坐一男裝猴傾酒以飲之意者鴻案相莊犬車共挽這畜生猶有夫妻子母之屬而克敦人道之大倫耶於是女伶作男裝而舞蹈男伶作女裝而躡喬丑伶操英語而插科謂某國人愛財某國人則盡人之錢無不要者雖曰戲言而調侃世人不少繼而鈴聲又作五犬登塲一犬以四足分跕椅脚而啣其尾於口中或坐或揖或扒梯或躍椅或以前足行或蹋圓物走厥後四犬排列成行一白犬拱其前足次第作魏犨之躍最可喜者二伶憑空翻觔斗從圈上躍過八馬之遠而女雛伶尤爲岀色當行翩若驚鴻矯若游龍掩口弄姿撒手駭目是空是色四座驚奇殿以馬躍火圈戯主畫而門親目試馬又暗中分藏紅白巾於兩匣馬能從主人之所欲而啣岀之每一闋終無不拍手呌絶夫華人亦有猴犬之戲而矯變之能事不及此亦有三上吊之戲而自然之態度不及此古人有以狗馬實外廐美人充下陳爲樂者使其及見此戲當有觀止之歎欲新耳目者亦趁此風清月白而歌盍往觀乎 
[給資回里]  
　　花叢覓死一案屢登本報前晚裴邑尊飭提覆訉妓院主浦雲卿投案修示朱春元供仰蒙訓諭諄諄現已悔悟惟久留滬江資斧用盡急欲回里苦之盤費且吕玉甫棺柩穢氣薰騰輪船上不肯裝載祗可趁搭民船邑尊以其年幼無知飄泊異鄉殊爲可憫當堂賞給大錢二千文着伴柩回揚毋逗遛生事朱遵諭叩謝而退 
[領洋了結]  
　　相騐無傷一則前日晚堂邑尊命傳沈姜氏至案據供小婦人祗此孫靠伊描字苦度今伊死於非命叩求公斷邑尊一再開導謂爾孫係病死不可固執成見當堂賞給洋十元着卽挈柩回里該氏領洋叩謝而退 
[限提人証]  
　　俞英桂控傳小大爭奪烏山船生意一案由縣訊供已登本報前日晚堂俞投案稱傳仍不遵照章程日來避匿無蹤求請查提究辦邑尊着差保立提傳小大到案候訊 
[英界公堂瑣案]  
　　某西醫投英公堂稱有馬二匹寄與陳紀生喂養按月照給工料資豈知伊喂養不善今有一馬傷處皮肉腐爛不堪使馭應向索償馬價陳紀生供爲麥克登馬房執事代伊養馬二匹其一背生毒瘡已將一月並非蹧蹋所致兹因索資無付反以此藉口現在情願代爲醫治但請將好馬先領俟病馬痊後交還誓不再替喂養矣蔡太守商之易副領事以各執一詞碍難定斷飭差同包探沈金隆將馬帶交馬醫騐明是否毒瘡抑或不善喂養覆候核辦○華捕禀稱見孩子裘六春迷路無歸送請安插孩供家在浦東陸家巷父母均亡有叔現在大東門外不肯收留是以流落太守得供飭將該孩暫發棲流公所留養○敲碎西人家玻璃窗圖竊之李少堂供岀由楊阿狗囑伊同去當着交楊再訊已列前報昨據捕禀李少堂屢欲尋死且查無楊阿狗其人太守卽判李少堂管押六月○包探沈金隆禀稱吳雲堂報失衣服十餘件緝獲竊犯張金富起到原贓送案吳投案請領張金富認竊求恩太守判張金富管押三月贓交失主領去○美商勒門控陳梅生付下義大莊票銀二百兩及向收言係僞票請傳陳訊究太守飭差傳陳及義大莊夥來案候訊昨祗傳到莊夥某甲據供我莊並未岀過此票太守問爾與陳認識否答 
 
 

Page 4

 
 
認得陳係粤人年祗十八歳此次係受同鄉人之欺弄太守又問爾能否將此事調停答容邀陳料理可也太守商之易君隨着甲代爲調停勒門所呈莊票存堂○華捕禀稱今日黎明巡過南順記棧房口聞有擲物之聲立卽察看見何樹堂慌忙逃走卽上前追獲又見窓洞口有許多銅皮顯係棧内有人運岀由何接取將何帶至捕房捕頭問以棧内何人連岀着令指認何卽同小的到彼先指明係岀店宋清茂　爲繼又言天未大明恐難指實特解案下請究棧主葉仁忠遣夥投案候質并稱宋清茂係替工祗做一月何曾在棧内做小工是否串竊務請研訊太守飭將宋帶下先詰何曰究屬何人交爾接取何稱路經該棧聞有物從窓口擲岀駐足閒觀却是銅皮實不知何人所擲太守問天時甚早到此甚事答做工又問做工亦無若是之早爾當供明何人内應卽與爾無干否則重辦答棧内諒必有人我實不能指定　四研詰如前支吾隨命將何帶下復帶宋詰曰何已供明由爾交接何必抵賴答我無串竊事情實在寃枉太守閻棧夥宋睡於何處同臥幾人棧房鎖　在何人之手答宋睡在三層樓同房有三人匙在宋手又問宋起身下樓彼二人知否答亦已問過因日間辛苦故沈睡不知太守又　宋同房睡者何人答沈阿裕又一朱姓匙已交與新來之岀店華捕又稱初見銅皮擲岀時棧門已開及去拘宋棧門又閉詰問各岀店言今　宋與另一人起身最早顯有疑竇太守商之易君飭將何宋二人分别管押贓存候查明實在情形再行覆訊 
[法界公堂瑣案]  
　　王李郁三包探禀緝拿張翠娥案内之江子香卽康子香到案請訉同轉詰康曰翠娥及張鍾氏爲何不來康卽自稱爲周子香並稱氏與翠娥已往浦東親戚家故未來案謂爾本姓康爲何易姓爲周供　招贅岳家所以姓周同轉商之祁繙譯以張鍾氏及翠娥均未到案未便質訉着康速將張鍾氏母女催促交案祁君然之當將康帶回捕房管押○包探又禀和尚福慶扭薙髮匠孔同顯來案請究同轉詰之該僧曰爾爲何與孔涉訟供由蘇州來滬行至陳家木橋相近老虎灶内遇見素不認識之薙髮匠將吾衣包一個携去後經尋見已失去海青長衫襪褲等物求請追究同轉復謂孔曰彼此素不認識爲何取其衣包　典押何處從直供來可免比究孔供該僧來時髮數寸小的爲之剃去因無錢文將小包一個抵押剃頭資少頃來言包中失物將小的扭送案前求請明鑒且其包内女鞋一雙女木梳數個呈案請鑒同轉卽問該僧爾何方寺院何事來申孔竊爾衣包可有見証供小僧在江北東台關帝廟岀家來申募化此事有老虎灶主目見同轉着將孔押待傳到老虎灶主再核○捕解拿獲擲骰賭錢之朱阿五請究並賭具呈閱同轉謂朱屢次犯賭不思改過殊屬可惡判笞責三百板枷號三個月示衆○上海縣差徐全福禀奉裴大老爺諭提現住租界内因欠吳鍾氏銀洋之許桂福一名同轉商之祁君謂此案已經縣署提訊可著來差帶去訊辦○通事稱朱洞山在城河浜擺衣灘前日有薛阿定孫新才等去買緊身短衫朱討價七角薛還三角朱　允賣薛身畔祗有兩角詩其暫宕朱以不相認識遂岀言辱駡繼以用武行路人應阿寳陸阿新王少華等勸解不理亦插身爭論經衣灘鳴捕將一干人拘送來廨請訊同轉問薛可是因此吵閙薛供是同轉察得朱受微傷着送仁濟醫院療治應阿寳等三人暫爲交保候明日至捕房再訊○包探禀前晚有陳子青等二人在新街相近紫銅店門首撬門圖竊小的看見上前將陳獲住具伴已逃逸無蹤當在陳身畔搜岀押票九張據云均在孫家弄花烟館内竊來之物並有鐵鑿小刀各一把鑰匙六個一併呈案現有花烟館傭婦金王氏來案認贓求請發落同轉詰陳曰爾還與何人同竊陳供小的圖竊未成已被拘獲孫家弄之物均由周老四所竊小的曾分得餘贓而已惟據失主所開失單尚有浮冐智屬昧良冋轉謂爾不昧良却要偷人物件周老四現在何處供本月初六日在鎭江與周遇見同來上海每晚看畢夜戲同往行竊並不住宿復問此種押票係一家竊來抑有别家之物供上海所押之票均由花烟間竊來南京當票實係已物同轉着還押飭包探將贓吊齊冉辦○捕解在興昌里所獲賭徒王海記史二寳陳金贅林渭光張渭洪張安銓王子興楊東生姚咸彩等九人並搜到洋十元零七角烟鎗兩支麻雀牌兩副五事件兩副一併送案請究同轉卽問王海成曰爾等爲何胆敢犯賭王稱小的於初二日搬住是屋因邀請親戚飲酒爲時已晚衆友不及回家是以鬥牌爲耍謂卽係玩耍说不應夤夜不息笞實不知租界章程求請恩宥同轉曰爾等旣不知租界規矩各罰洋兩元可也爾係頭家富加倍枓罰卽將搜岀之洋一併充公賭其銷毁 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[武林官話]  
　　潘文宗於初三日已刻岀轅由上碼頭起程按臨衢嚴兩府闔城文武各員迎送如儀○織造文尚衣奉到部文着認眞辦理母任丁胥作弊便縀匹不堪充内廷之用云云現在運期將近爰擇於月之初旬十日内當堂騐看各機匠先期將蟒縀雲縀等逐一呈繳暫存識者稿房至期由尚衣親自騐看 
[邗江官報]  
　　初十日史鹺尹悠祉銷南京餉差同知陳司馬家熊奉臬憲委赴通州公幹過揚江西陳遊戎有明解餉來俞大令象賢解京餉起程十一日金沙塲陳鹺尹河垛塲劉鹺尹均到揚 
[申報舘江浙恊賑所四月十一日至十五日止經收第四十四次清單]  
　　十一日蟻粒主人洋五角陳鑑記六月份吕宋票條第一萬六千五百百三十五號餘姚無力子灶神前許愿移賑洋五元十三日求緜不斷氏洋二元○十四日仁湖賢正昆仲六位祈保父母益壽洋十二元劉士元洋廿二元○總共收英洋四十一元五角吕宋一條 
[施醫給消災延壽册捐二月初一日至三十日收數清單列左]  
　　由存義公匯票莊交來吉林長帥府諸大善仕李靜亭十兩徐寳臣韓錫齡一户各四兩無名氏三兩五錢無名氏二兩五錢吉林府孫恊領富恊領艾　領雙恊領富堂主事慶庫主事海趙子明鄭惠卿劉小山有心氏孫俊卿十户各二兩無名氏吳春　二户各一兩五錢佐領春州同王無名氏私氏玉桂初李仙九　麟閱　賛臣孫星垣杜伯王子均降獻廷宋樸菴　隆貴祖敬亭董敏卿邱永昌十七户各一兩無名氏有姓氏無名氏公氏四户各五錢共助廠平銀七十兩申九八銀七十三兩四錢六分申報舘交來杭省保安橋徐柳亭爲得三子喜五文雷誦芬堂大通森昌局來惜陰主人二户各四元梅里永義昌局來滸捕同懋莊羅錦山兩元　銅洋二元沈里翁一元絲會舘交來所　毫無善行翁由元濟堂交來京報局陳代助周蓮馨堂由止源局求嘉興源昌魚行敖曉倉源昌行通州　仁堂吟秋氏無名氏原德堂吟秋氏九户各一元由　興潤局交來江右饒湖漁隠二户各二元由正大源局來江四省周公舘菩提子爛板本洋一元穉宕子潤記號二户各一元續默子渭水堂二户各五角王氏二角汪延齡曹景昌明琴堂三户各三百六十文田政大局來安徽省寗國府保甲局彭授廷翁經募馬蓮琯本洋一元秀野堂馮蔭松萬志齋萬仁善王改福成仁美錢樂安同泰與義源瑞豐利崔正豐汪吉卿吕元善福元興洪鄧二姓馬麗生程善堂無名氏無名氏致和恆王恆昌與恊昇梅德泰裕康莊德星堂裕徐雲方王長麾延禧　彭江泰相怡雲堂仕祕堂義敬堂雙合堂吳仲孫樹仁堂何必久吳星甫經德堂三十九户各三百六十文共收廠平銀七十兩合申九八元七十三兩四錢六分英洋三十　元二角本洋一元爛板本洋一元銅洋二元錢十五千一百廿文又收英美租界各善姓一文月愿英租界錢二千五百三十五元美租界洋六角錢四千二百八十九又○總共收廠平銀七十兩中九八銀七十三兩　錢六分洋一百十五元本洋一元爛板本洋一元銅　二元錢念八千二百四十五文 
[上海四馬路文報局内恊賑公所經收雲南藩憲經募各屬賑欵細户清單另登]  
　　鶴慶州黄維忠助銀三十一兩六錢一分五厘又募楊仲甲銀十七　董永吉丁三兩舒金和三兩舒裕後舒美舒良弼舒良輔四户各一兩季重華七錢戴錫光鮑明川蔣　潘繡春楊文郁楊體仁周益舒孔章閔永清祁奎永興裕德十二户各五錢楊汝爲莊永源高潤庭周紹書唐玉軒蔣朝東裕清楊桂保品超潘雙秉生周俊增煊十三户各四錢王毓松六錢方子才崔道曾彭天應趙應生張其敏徐國珍楊庚保楊德保楊春富李元芳楊恩桂葉爲叢十二户各三楊耀輔楊光廷楊丙章四户各二錢五分楊恩寳白重遠吴　奎　承再李　東盧建寅喻正昌沈昌然王順成劉映壽高學源李建盛張其義李連才張富男鮑王泉趙玉山聨昌號慶興源鄒輝遠周茂棠楊從亷鮑雲鮑洋謝本　蔣申五鮑諶良臣趙方椿鮑興然董維成唐連溪李連生田子熙楊玉保閔錫五李蘭芬其藻潘安生楊丙貴嘉猶楊白華煥　裕　張立勲裕源舒英漸逹煥廷四十九户各銀二錢張澤萬周洪章唐先周繼修四户各銀一錢五分恆豐店世　堂生春堂雲鶴堂董德培仁和堂文興店寸起盛早逢泰莊玉福雙發店福興店恆春堂趙永壽施文鼎慶福奚止權恆昌合興順祥李錫石黄占先查長發余朝重朱美條蔡松元楊國彦周登九冋庭珍陳華宇李耀庭王裕興三十一户各銀一錢殷宗孔錢五百幹陞方方輝山兩户各錢二百文長春堂　壽堂兩户各錢一百文以上共合銀一百兩○祿豐縣許臺身銀二兩又募游癸功黄占元兩户各銀七錢鄧超羣六錢李相庭無名無名竇儒珍蘇林春五户各五錢洗心源三錢坭川士民四北隅士民兩户各錢三千章春藻趙永清楊肇昌歐汝聰王純王維善姜榮昌劉遇春八户共捐　四千李燦春羅鐘粟冋績鄭庭槐章純龍李芹劉上貴雷繼　陳沛李文才湯活十二户各錢　户以上共合銀十四兩五錢五分○尚未完 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
