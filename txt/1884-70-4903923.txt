# 1884 - 70 - 4903923

 

Page 1

 
 
[點石齋各書籍出售價目]  
　　點石齋石印各書均在上海三馬路大禮拜堂南首申報舘間壁申昌書畵室出售今將每種價目列左康　熙　字　典　　　　前後漢書四元五角　耕織圖實洋五角　水流雲在軒試帖洋三角　華英尺續二角五　叢畵每部連夾板洋一元每部四本實洋一元八角　史記實洋二元五角　華英字典洋五角　竹紙晚笑堂畵傳二角八　帝鑑圖說洋六角　綢面明狀元圖考一角五又　每部一本一元六角　臨文便覽三角五分　聖諭像解洋五角　國朝詩别裁洋一元六角　子史精華洋二元　薛氏鐘鼎欵識連板一元又　每部二本一元七角　廣陵名勝一角五分　簡明目錄七角五　毓秀堂畵傳實價洋一元　淵鑑類函十一元　寄售四書味根錄一元半外國裝訂每部一元八角　三國志演義二元四　廣治平略洋五角　於越先賢圖傳二角五分　篆文四書七角五　刼火紀焚實價洋一角五大號外國訂一本洋三元　縮本字彚二角五分　萬壽盛典洋五角　華英文字合璧二角五分　泛槎圖價洋一元　思痛紀每部實價洋二角大號中國裝訂二元五角　綢面攷正字彚三角　汗簡實洋二角五　黑蠻風土記洋二角五分　夢迹圖三角五分　佩文韻府價十四元四角華文譯英文字典洋八角　英字入門一角五分　詩畵舫洋六角五　百孝圖每部實價洋三角　紉齋畵賸洋六角　小題文藪每部價洋四元華英說部撮要實洋四角　南巡盛典四元五角　紅樓夢圖詠八角　無師自通英語錄洋五角　牧牛圖實洋八分 
[經理南京報務告白] [  申報館主人啓]  
　　前在南京經理本館報務之友人現已更換另請聚寳門内沙灣大街宏源絲經縀行内徐年慶先生接辦如金陵城廂内外諸君欲購閱申報及買申報館點石齋兩處所印之書籍祈向徐先生購取此布 
[失北寗電音問答]  
　　有西客問於北賓日法人果得北寗乎曰電音云然謂十五日法人進攻北寗而華兵退走遂入北寗蓋先是十三十四兩日連得兩砲臺屏障已去城固不可守也西客曰聞傷人乎曰砲火交攻爭城奪地烏得而不傷人傳說之言不一有謂法軍傷六十人者有謂法軍傷七十五人者有謂華兵之死傷不得而知者有謂華兵傷數千人者然此不在電報内殆亦　度之詞耳西客曰法人前此攻桑台尙且死傷多人今何以攻北寗若是其易也曰前者桑台之役法兵尙無大隊之集故攻之也難今則兵已大集故攻之也易西客曰桑台之役惟劉軍獨禦法人猶能傷法兵如許今則劉軍與華軍合守北寗以劉永福之善於用兵而中國又遣大員統重兵以爲協助卽使法人果悍城池終不能守亦必有一塲血戰顧何以法軍一到一日得一炮臺兩日得兩炮臺三日之間城遂不守豈華兵之不足恃至於如此乎唐中丞雖聞己回省城並未仍駐關外而徐中丞則儼　關外也何以有三萬餘衆而並不一戰遽爾潰走不亦令人短氣乎曰中國之兵大都皆僅知陸戰古法所用槍砲軍械多係舊式尙不如劉軍之果毅前者桑台敗後聞劉提督有已往老開之信日前法軍又有欲以淺水砲船往攻老開之說可知目下劉提督實不在北寍彼謂爲有人親往觀戰而見劉提督與法人交鋒者妄也劉提督旣不在北寗則北寗之華兵但有　官爲之統帶而無調度之人以舊式之軍容當方張之强敵至則靡耳中國自赭匪削平以後競效西法以求自强然天津則有水師福州江南等處亦尙講求西法鎗炮而廣西雲南兩處則寂無所聞廣西雖隣近廣東然廣東則習與西人相處廣西則茫然也雲南近來雖稍辦機噐等類然亦不過　有所聞並未認眞講求西法觀於馬嘉理至騰越被　可以想見該處之民情有不易通變者矣平日卽勤加訓練疆臣大吏極爲認眞軍務而所習所演均非西兵之法以中國之古法而欲與西人之新法相抗何可得乎故前者見中國　廣西雲南兩處之兵往守北寗卽已知北寗不可恃特異劉提督善於調度或者兵雖不可用而創提督提之挈之斯亦可以一戰耳又孰知劉提督遽舍北寗而去此法軍之得北寗所以若是之易也西客曰子以爲此信確乎曰有人言近來電報經理諸人皆係法人或者故發此信以爲驚人之計然以意測之彼又何爲而若此哉謂法人小勝必竭力舖　則固有之若竟以爲全屬虚言則究未必何則彼苟未曾得地而遽發此誑報將以恫喝中國乎中國此時但知嚴設防堵以自固疆圉而北寗之消息亦未有人焉以爲之傅報豈眞漠然無所聞知者卽日欲以先聲奪人冀中國之降心以相從然吾窺法人之意盖實欲經營越南非專爲恫喝中國之地也况事在北寗北寗之華兵豈受其誑毫無實據而故作虛言法个恐决不爲此兒戲也又有謂劉軍或係誘敵之計然桑台之失人有謂爲誘敵者究之地則已失而敵不可誘今若又爲是計是前車已覆而後車不鑒劉軍必不若是之愚然則今日北寗之失其信殆未必全僞歟西客曰前者法人軍報不肯外洩今自美律接任以後遽弛此禁且明言將用淺水炮船進攻老開何前後舉動之懸殊也曰意者前此法軍屢敗事無把握恐張其醜故諱之惟恐不深今則大隊已集事可得手故不禁人之探訪軍情而且竟以軍情昌言有衆由此觀之法人之於越南東京一事其將克逞厥志已乎二客問答未已有南郭先生攘臂而起曰客休矣悠悠者如彼而莫之或知也滔滔者如此而莫之或見也袞袞者正復何限而顧煩吾儕之議論乎卽使論之且屢論之而寂寂者仍無所知無所見也懶殘有言那有工夫與俗人拭涕客休矣 
[諭旨恭錄]  
　　二月十二日奉上諭順天府奏賑米陸續用竣請續賞京倉米石一摺上年順天各屬水灵甚廣迭經賞給銀米分别賑濟現在賑糶正殷需米孔亟着再賞給京倉粟米三萬石以資接濟餘依議欽此同日奉上諭卞寳第奏鄖西縣　生余瓊芳身死一案現調江西仵作檢騐屍骨與原騐不符請另調仵作覆騐等語着刑部迅卽揀派諸練仵作前往湖北由卞寳第督飭詳加檢騐務期傷痕確實以免枉縱湖北鄖西縣知縣謝翼淸於屍子呈報未卽往騐以致屍身發變釀成開檢之案鄖西縣知縣彭世翰奉委相騐並不細心騐視原格塡　傷毒現騐毫無痕跡均屬玩視人命荒謬異常謝翼淸彭世翰俱着先行革職　案審辦該部知道欽此 
[東瀛瑣事]  
　　日本山　操女史者係大山參議陸軍卿之妹前曾隨柳原公使至俄國研究洋學所以洋學頗精此次官内省有准作命官食千金年俸入皇后宮侍讀兼充洋學教習云○此次海軍省得英國秘造魚形水雷一書 
 
 

Page 2

 
 
業已譯就行將照樣彷造矣○東京西元街木村氏相近等處有匪徒放火業已五六次左近人家咸懷切齒留心緝訪查出係木村氏之雇傭由田文吉所爲其人年十七歲送官究治一鞫盡吐其實想必從嚴穂辦也○前報稱日廷派遣扶桑等兵船駛赴中國沿海等處兹聞奉命不必開往其日進艦已開赴朝鮮換防矣○聞選定西四月一日皇太后由東京發輦行幸西京先謁泉新寺致祭先塋云○靜岡縣下各村民同志者會議皆以　儉主義去奢華崇儉樸設立省儉章程凡村中之人平日穿綢衣者今擬易以布所持綢庶办更以布其餘日用起居皆以樸實爲主自立章程後如有違犯用綢及尙奢侈者卽以村中首富論罰修　村内道路以儆奢風業已定的自业樸素古風復見於今日矣○前報復本駐淸全權公便及竹添辦理朝辦公使不日均飭各回本任今聞前釜山總領事亦令另回本任矣○駐紥東京永田町这中國黎星使設盛宴於使署邀請三條大臣右大臣有棲川說王及各國公使曁在朝各貴顯數十員當日午後車馬盈門署前街道幾爲擁塞賓主盡懽更深始散日本從來兩大臣之同赴他國公使之會者誠不多見此次如此親密自此兩國交誼益敦和好己見一斑 
[虧銀獲案]  
　　前在法國公使署之隨員鈴木貫一者因將官帑用空甚巨一時匿跡他方早經日廷訪拿後由該員自行至公使署投到派員押解回國兹由東京重罪　判所大脇判官承審此案被用公金十二萬佛郎又英金五萬磅之多該員晝夜籌計抵债方法而不得自知罪無可辭心神迷亂廷審口供毫無頭緒後傳二三千証將就錄供備案大約下月初旬總當定案也 
[盜案了結]  
　　營口信云去秋金州境蔣太史家被盜嗣經破案獲盜十一人正月念三日由金州副都統會同金州廳憲斬决七名充發兩名釋放兩名此案遂結 
[賭風復]  
　　寍郡趕會開賭之風屢經府縣憲拿辦在案無如日久玩生復萌胡智近又聞東鄉五鄉碶西鄉黃公林等處有遠來曁本處賭棍仍不歛迹藉趕廟會爲名雇名班在廟唱戯廟之前後左右搭廠聚賭舉國若狂該處地保並不禁止反索搭地之費是以開賭者更無忌憚而鬥毆等案從此多矣 
[違禁毆差]  
　　串客淫戲大于例禁近聞寍城三角地有杭州人關役葉某寓居於此罔顧禁令前夜胆敢招串客至家開演被該處保甲分局委員聞知飭差往拿大門緊閉不得入迨踰垣往捉各串客均躱避無蹝惟内有王阿炳一名兼充綠頭勇扮爲小旦因身上之紅褲脫缷不及葉某令其暫躱内房王阿炳不但不肯躱避且恃强不服反敢揮拳亂毆無如力不敵差當被扭住連夜送入縣署次日經朱邑尊將王阿炳詳革重責枷號恐以後當稍知畏懼也 
[禁妓虛驚]  
　　蘇城妓館迭經譚方伯嚴禁在案兹因禁令稍弛地保卽得賄庇護新正以來明目張胆肆行無忌甚有名妓校書自本埠而遷往吳中者以致尋花問柳之徒不遑奔命乃於十六夜忽有傳聞謂譚方伯已飭各路保甲總巡訪明穂儆故各妓家連夜遷避者不計其數其實則爲差保未得賄賂故有此虛　云 
[津沽近事]  
　　新任天津縣陳明府以培於十三日接印前任朱允卿明府交缷後卽於十六日赴淸苑履新十九日接印○天河道裕觀察辦事明决疾惡甚嚴去年曾將城廂内外混星拘案重責以爲若輩當知斂跡矣詎今正復有白日持刀糾衆鬪毆等案於是觀察赫然震怒决意查辦治亂人用重典觀察其深得此意哉 
[防兵任役]  
　　杭　三撥營一帶地方克復後盡成荒土丧梅小巖中丞撫浙時曾於此間購地數十畆創造大營房繚以短垣中有大帳房一座旁有箭道　路砲台等及營房百餘間墻外隙地闢爲田畝以供蔬菜此營本爲防浙楚軍駐紥營規極嚴兵丁從無滋事者新正以來該營兵丁日荷鋤鍤畚挶等件盡在上城之后市街萬壽宮前開掘濠溝挑濬河路每日百夫雲集力作不遑但不知有何要公并作何布置也 
[皖桓官報]  
　　藩轅牌示太平縣典史缺檄委試門先主簿沈蘭芬署理宣城水陽巡檢缺檄委試用巡檢劉崧高署理安慶府照磨缺檄委試用按司獄俞秉章署理 
[禁朝鮮商人私入川楚游歴示]  
　　前有朝鮮商民至川楚售參地方官以其爲屬國民人並不禁阻自通商後該商仍赴川楚貿易經川東道禀請上憲應照新章辦理惟尙係初次未便議罰俟一年後如再有未請護照來游者定將貨物充公商民押回原籍近已札知荆宜施道照辦故于觀察出示曉諭兹將告示照錄左方爲出示曉諭事光緒九年十二月十九日奉撫部院彭札開光緒九年十二月初六日准成都將軍岐四川督部堂丁咨開案據成綿道丁土彬川東道彭名浉候補道尹國珍朱在勤會詳案奉將軍部堂札光緒九年七月十五日准兵部火票遞到禮部咨主客司案呈本部具奏續定朝鮮商民未領執照前往貿易游歴章程一摺於光緒九年六月二十二日奏本日奉旨依議欽此相應刊刷本部原奏知照四川總督遵辦可也計原奏一紙内開禮部謹奏爲請旨事前因朝鮮商民聞有雲赴甘肅省售賣參藥由該省派員護送來京經臣部請將該商民解赴天津附搭輪船回國並聲明嗣後已開口岸地方如遇兩國商民未領執照潜往貿易比照新章交商務委員轉送回國其未開口岸地方如遇商民潛往貿易作何辦理之處當因朝鮮商民貿易章程係由北洋大臣議定是以請旨飭下北洋大臣酌議章程以昭畫一經臣部於本年四月初十日具奏奉旨知道了欽此卽經咨行北洋大臣去後兹據覆稱各國商船擅入不通商海口貿易照約應將船貨入官别無將商人另行治罪明文若朝鮮商民到内地並無執照無論貿易游歴在何處省分均可照第二條私逃例交商務委員押回本國懲辦似可毋庸續議等因前來臣等公同商酌　如北洋大臣所咨擬請嗣後未開口岸地方如遇兩國商民未領執照潛往貿易游歴比照新章將該商民送交就近口岸彼此商務委員解送回國貿易船貨仍照章查拿入官其已開口岸如遇商民未領執照潛往游歴亦應比照此次所定章程交就近商務委員轉送回國凡係未領執照在内地貿易遊歴之商民如就近並未設立商務委員卽交就近海口地方官看管令其附搭輪船回國叅候命下由臣部通行各直省督撫將軍等一體遵照是否有當爲此謹奏請旨等因奉此除由局照刊章程通飭各屬一體遵照外職道等杳近年朝鮮商民入川售賣參藥紛至沓來均無執照各地方官祗以藩服人民將本求利遠涉數千里未忍過於刻阻致令向隅甚且不聽阻攔執意往來旣無禁辦明文姑照泰西一例護送兹旣奉到部頒續定章程載明嗣後未開口岸地方如遇兩國商民未領執照潛往貿易游歴比照　章將該商民送交就近口岸彼此商務委員解送回國貿易船貨仍照章查拿入官又凡係未領執照在内地貿易游歴之商民如就近未設委員卽交就近海口地方官看管令其附搭輪船回國等語查四川係未開口岸就近並未設立委員擬請嗣後遇有朝鮮商民未領執照潛來貿易游歴卽由所在地方官派撥妥愼兵役護解至湖北宜昌關由該關委員接收看管令其附搭輪船由江入海取道回國所帶貨物本宜遵照此次章程查拿入官惟念該商民遠道貿易且或尙未深悉違章之故　遽一律查拿必無以仰體國家綏柔藩服之意擬請准子通融飭令原商自將貨物携帶回國斷不准沿途售賣尤不准護解人役訛索以示體恤若一年以後再有不遵定章私帶貨物潛來貿易者仍照章查拿 
 
 

Page 3

 
 
入官至以上各節係指務商民己入川境辦法惟與其　回於入境之後尤不如禁止於入境之前應請憲台咨明湖北陜西兩省大憲轉飭交界地方官嗣後遇有朝鮮無照商民卽就地　切曉諭禁止越境其川省與他省交界地方卽由局檄飭諭禁入境以免徒勞往返並請咨明總理各國事務衙門禮部南北洋通商大臣立案轉行知照是否有當理合具文詳請核咨等情據此除分咨外相應咨明查照各屬交界地方官遇有朝鮮無照商民諭禁擅入川境以免徒勞往返施行等因到本部院准此合就札行爲此仰司官吏卽便遵飭查照毋違此札除由本監督禀請院憲咨行朝鮮國駐津大臣示禁違章私入内地貿易游歴並分别札行各該地方官遵照外合行出示曉諭爲此示仰朝鮮商民人等一體知悉爾等嗣後如運貨入内地貿易務須遵照章程完納貨稅船鈔不得任意偷漏卽欲入内地游歴必須請領執照該商民等須知我朝恩准通商係體恤藩邦兾臻富强之意自應恪遵定章何可稍有違越自示之後倘敢仍蹈前轍私自往來生經川省查獲解交立子發交地方官解送回國以肅禁令而重稅章本監督任軍通商情殷胞與用先諄諄告誡愼勿視爲具文致貽後悔也切切特示 
[投河遇救]  
　　浙人章某舊家子也流落滬濵因至棲流公所暫圖安憩陳太守憫之選爲司事在後童因事辭歇與粤人劉某在新閘地方合開小煙館童以債務蝟集遠避他方童妻某氏空　望夫之涙難爲無米之炊前日午後向劉索錢千文以濟眉急劉謂我雖與章合開店業然存本無幾且童之欠項半係烟館出面致受賠累卽將童名下之資本扣劃欠項尚屬不敷安有餘資給汝乎而某氏則一味索錢吵閙不休劉忿甚自吞洋烟而扭某氏至河濵欲與之拚命斯時浦潮方漲二人至中流均遭滅頂經各划船救起劉己奄奄一息某氏亦甚狼狽經人通知地保舁送某氏歸家劉並無家屬暫送巡防局由委員設法解救烟毒再行安置噫人生實難劉以小不忍而欲以性命相拚亦太不自愛矣 
[照顧押舖]  
　　本埠押舖林立往往收押竊贓及破案吊贓公堂傳失主認領例不追償押本以其盤剥太重且倚竊賊爲生財之路故捕房雖不禁其開設亦不顧其吃虧也前日虹口捕頭新立一法於事主報案時擇其失物之多而貴者照單抄錄數紙分發各押舖如有人將單開物件來押者卽扭交捕房或將其人扣留如此則各押舖可免吊贓之虧折而竊案亦易破矣然天下事有利卽有弊顧行之者何如耳 
[烟館害人]  
　　前日潘茂山同其子　阿庚投法公堂訴稱憑媒聘娶李邢氏之女爲媳已有數年詎去年八月間李邢氏忽將女領到上海屢次尋訪始知媳在法租界彩視街春順園烟館内作不端之事今願將媳退休詰之李邢氏據稱女被夫家虐待逃亡在外至上海小南門外姜衍澤藥店傭工並無不端之事潘李氏稱今年二十一歲出外傭工現願隨夫回去翁太守早知春順園烟館主張德福有女堂倌五人李邢氏母女顯係狡賴當卽申斥復詢潘茂山父子願領媳否均稱不願領媳回去太守謂爾等鄉人尙知廉恥頗堪嘉尙署姑　去於禮拜二到案看本分府嚴辦然後回鄉潘父子叩謝退去太守着將李邢氏母女交捕管押立飭法包採孫寳生協捕速至春順園無論男女一概拘押及孫寳生奉諭往張德福業已他出因先將張妻李阿大并婦李阿彩卽巧雲及樓上之烟妓戴愛林李林氏拘押俄頃又將張德福獲到昨晨翁太守臨捕房時傳出各人略詰數語訊其尙有阿金阿二兩婦何往李阿大稱早己回鄉太守着將各人管押一并於下期解案以憑嚴究 
[法界公堂瑣案]  
　　昨報匡張氏控尹富殷拐女阿雲一案當飭法包探將阿雲傳到據阿雲供稱自幼隨母在滬傭工十八歲回無錫今年二十四歲尙不爲我擇配去年十一月間復行來滬在三馬路花烟館傭工後住小嫏嬛與阿方認識祗有十天我母將我鎖在彩視街成衣店樓上嗣由阿方出洋二十六元交我母了結此事詰之匡張氏有取洋事否答稱並無取洋之事翁太守謂有此母必有此女尹富殷稱房屋是阿方所借我不過進去閒談實不與我相干太守謂實難憑　着將阿雲及尹富殷分别管押待傳到阿方再斷○昨報張朱氏控搶孩一案昨晨復據胡兆奎供稱與張朱氏拼識五年張福海據云是兄妹並不是夫妻小孩實是我所生父母爲我完姻因與張朱氏拆開交洋十元送回川沙言明將兒歸我撫養立有筆據經張之親戚胡長春爲中翁太守詰之張福海據供出外二年在松江做生意不知家内事詰之張朱氏據供與胡兆奎相處五年以寄母爲媒算是伊妻一旦棄我心實不甘太守以其有夫之婦廉恥喪盡實是罪魁禍首着將胡德喜及宋阿四先行釋放胡兆奎張福海張朱氏分别管押候訊 
[招認屍棺]  
　　同仁輔元堂來信云本月十八日據二十三保正十九圖保正報老沙涇橋東攺邊路斃一口年約三十左右身穿黑洋布棉　呢馬褂破背心藍綿　夾褲洋布短衫袴雙梁鞋子縀子小帽藍布肚兠收埋該處圖塚如有屍屬來寠認領可也 
[典友樂善]  
　　閔行鎭同源典友詹吳兩善士日前光臨敝會館據述連讀申報知籌募山東順直春賑萬分棘手衆友僵議各捐俸十天湊成洋十八元交到移助賑捐又葉謝大德典衆友會議東賑待欵急迫無力帮助商請管總可否預支典規本年端節衆友折席費移助春賑仰承執事應允今湊成洋七元又錢三百七十文經大德典衆友聨名具公信將此預支之節規移助賑捐并發信致來往各典友奉勸眞善與人同也又洙涇大成典衆友奉到公信卽仿照移助振洋五元北橋益茂典友接到公信仿照移助振洋四元又馬橋同和典衆友奉到公信照阵振洋三元又本城内廣大典衆友亦仿照大德典所議移助振洋五元統共承詹吳兩善士交到洋四十二元錢三百七十文敬代災民叩謝上海絲業會館籌賑公所施少欽謹啓 
[蜀中李君芋仙持贈平江張子衡廉訪鐵瓶詩集讀竟卽用集中登岱二律韻奉題]  
　　文昌樂府兼風義墨舞筆歌超出羣三昧雄詞華嶽秀一般淸氣洞庭分譽騰僚寀懷虛谷身在行間戀望雲乞假蹔歸供子職克全忠孝詡　君能將兵甲洗銀河百戰功成奏凱歌服豸輶軒恩遇渥杖　鄉國醉吟多急流勇退耽泉石高尙廉隅憩薜蘿御李有緣如介紹心香一瓣爇云何○袁翔甫先生遊歴泰西諸國回華解裝滬上楊柳樓台紀事二律依韻奉贈词壇賓至頌如歸赤道旋圜也息機風羲早經誇駿譽雲程强己邁鵬飛紀遊君願副懷槧携酒人過多欵扉一帶寒林仰高致征　撲盡試春衣十萬郵程返卸裝扶輪大雅老詞斱人如翠柏堅操節心比黃葵展向陽好客家風欽祖述箸書歲月任徜徉題襟竊願依蓮社敢詡名流肯恕狂○懷李芋仙大令豫章廉吏可爲不可爲遠遊抱恙荒求醫有生無負四方志垂老精研三昧詩葄史枕經成癖好括囊懷槧恣探奇泝流安抵洪都旅應却病魔春暖時天相吉人非偶然從兹矍鑠躋遐年千編慧業文孫付四邑循聲舊令傳未送河梁深抱歉訂交申浦信因緣臨歧或恐傷分袂函谷濳過紫氣先[  珠江拙閒廬主杜鳳邠農甫求是草]  
[酒雜詩呈澹定室主人點鐵]  
　　酒徒滿城市日夜爭喧闐滾滾紅塵中問誰可稱仙往者不可接後顧殊渺綿舉酒對蒼穹頗覺心懸懸不飲使人俗飲之俗念捐質諸素心儔我說亦謂然故我入酒肆往往肯留連愛古不薄今優游熙皡天不投班超筆不着祖逖鞭苟如是亦足何必封酒泉白雲自來去明月有缺圓惟此紅友交永結無盡緣落落人間世浩然氣充盈抱負竟何如終日醉歇行文不能治國武不能談兵惻身天地間何以荅生成幸有杯中物相與肝胆傾拇戰獨當先聲勢極縱横珊珊支瘦骨生氣騰蓬瑬慣奪酒城幟智取不力爭胸中列兵甲塊壘霎時平策畫何神奇頭上酒星明人生貴適性何必論屈伸買酒雖無錢對客不諱貧慷慨出門去酒家往返頻相逢酒知己不飲趣亦眞坐 
 
 

Page 4

 
 
中雜俚客美酒難沾脣莫謂狂生狂須知親者親嗤彼食肉輩肆口談朱陳推其向慕誠颇似尊酒人何竟見酒畏未飲先逡巡可知結酒緣要亦有夙因我矯人之患不喜爲人師塵世眞混茫倀倀欲何之不爲繭絲縛肯受名利羈酒人招我前跌宕自生姿不衣亦不寒不食亦不飢酒鬼揮使去酒兵供驅馳拔戟登酒壇旗鼓各相持獨怪好酒者稱謂某屈卑信口呼先生一若受我知始聞我頗媿繼亦不爲奇廣收酒門人此意堪自嗤再拜問劉阮師道可相宣絶妙兩人飲耦俱無相猜對坐好聨吟一韻釂一杯或就淇泉竹或問孤山梅興豪或射覆更可消新醅風月恣談笑金石互敲推都教形迹忘不受　塵埃痛飲各拚醉相與傾尊壘酒罷復長哦新詩擊鉢催酒人胡不樂偶然身抱疴　　仍飲酒謂可降病魔家人微有言嘖嘖訶讉多有才亦須歛爾何顔常酡鄙人持此意不飲奈愁何如龍離海陬如鳥失枝柯何以慰平生對酒發狂歌詎去酒香觸病去脈已和飲酒復飲酒酒腸自天付胸中有疑義多半因酒悟或云酒招非夫豈酒之過惟客不善飲濫則酒人數始則言津津繼卽眞面露人力不敵酒漸漸攺常度衆人避其鋒深恐逢彼怒我無縳鷄力見之亦驚怖此非輕薄兒乃是酒中蠹人醉各有態我醉但濃睡誰謂酒天地萬古同一醉唯醉有等倫故我醉不避矇朧入夢魂蛺蝶聨翩至始頗疑莊周暗中作遊戲繼見酒成隊乃知酒神使離奇具化工瘦小饒丰致亂舞出牆陰一半臨風遲忽然飛上天天上寳花墜心神殊惝怳輾轉動長思神遊阿堵中縹渺身如寄欲歸不可得曉鐘出蕭寺突作大聲呼徒覺醉來事一枕黃粱熟酒徒門外伺[  渴龍酒次放言]  
[戲作獨木橋體再贈嘯園瘦士]  
　　東馬橋頭沈阿龍行空天馬氣猶龍當時偷吃天河水化作人問九節龍漫天骨出似飛龍東馬橋頭沈阿龍八詠樓高淸絶夜有人騎鶴訪乘龍爭說鯤魚競化龍　程萬里羡登龍他年定有風雲會東馬橋頭沈阿龍林對川稿 
[浙省撫轅抄]  
　　二月十三日准補海鹽縣顧德恆禀禀謝藩飭准補調署餘杭典史楊士周交缷仁和典史禀辭赴任巡檢章錫書禀知藩秀嚴州差遣卽辭○十四日秦耀奎禀知臬委紹興發審差 
[蘇省撫轅抄]  
　　二月十七日布政使銜直隸候補道盛宣懷常州來同知銜江蘇候補縣黃海崙禀到奉調來省委派京餉差縣丞李廷桂禀辭囘滬又陳鳳崗銷守提各州縣發審修金並辨公銀兩囘禀知奉委婁門旱關盤查差又邵杞由太倉來禀知奉撫憲飭知泒蘇差委又沈恩湛禀知聞訃丁母憂從九錢寳和稟辭囘籍守制藩憲譚臬憲許明日衙期均止轅家人來轅禀報江西候補道朱澄瀾於二月十五日未時在包衙前公寓仙逝擇於十七日已時大殮 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市盆湯衖絲業會舘主施少欽經收順直山東江浙等處二月十四五六三日第二百十八至二百二十次賑捐淸單]  
　　　鄞周門李氏求肝疾速愈由本埠洪濤生兄交來洋十五元祁爲灘事友指助山東洋十元　瀛仙指助直隸洋五員安徽月舫氏爲子名德泰痧症神前許願卽見轉機完原洋四元任秀英求已病速痊洋三元王門朱氏保家宅平安洋二元浙江祝姓求宿恙卽　洋一元○第六十二日出售助賑彩票安徽程五百　七號一張楚字五百零八號一張共售二張計洋四元以上十四日○碧怀瑯舘方求合家平安内南鄭協大布號　來規銀一百兩吳興淸和氏求病速痊洋五十元浙蕭繼善堂求爲亡故祖父母父母超薦資移助由太亨源銀爐號嚴時慶兄交來洋四十元滬城求思子祈親母瘋病卽痊向　神前立愿助振洋二十元太倉武　洋十二元錢宅五元二戶由致大局來殳山彭城氏心願先助由正源局來洋五元靑浦老宅隱名氏爲母求病速愈由全盛局來洋四元烏鎭阮恆　由全盛局來洋四元六合劉秉和求爲雙親身安益壽由太亨源銀爐號交來洋四元寓滬北歸安郁茂才爲父肝疾見紅節省敎讀脩金跪求　神祈保病痊移助洋四元靑浦硯耕堂祈保平安由全盛局來洋二元徐春齋五十雙席節香燭麫資移助洋二元杭府學生徐湯吳等八人移助下祭輿金由永利局來洋一元　虛對開一員心原氏求母康健由洽記土棧交來洋一元廣東陳明生求病德愈洋一元安徽力薄子節省薪俸求母延年益壽洋一元潮陽陳進德保佑婆婆半安洋一元靑　老宅隱名氏祈保平安由全盛局來洋一元○餘姚翁已蘭先生書潤助本籍代收洋一元錢一百十文○婁水寒儒求母氏健胃加餐氣體充實助來袖珍坊本五經體註一部計二十本估併助賑彩票册内○第六十三日出售助賑彩票滬報舘蔡紫黻兄五百零九號一張計洋二元以上十五日○本埠德錩洋廣貨號夏介純兄交來浙杭許與記洋一百元又許宜記一百元又許華記十元立昌布號陳古愚兄交來江西懷玉無名氏洋一百四十元寓滬星江余又在堂爲妻唐氏懷孕患病立愿卽愈洋十元慈步瀛交來洋十元許子允求病痊由寗波全盛局來洋二元又指明銅洋一元綿力心切子求外祖母楊張氏病愈二元求肺病速愈人一人○餘姚翁口蘭先生書潤助本籍代收洋二元五角五分○電報滬局代發東撫賑務報費全助掣回收票計洋十元零零八分○第六十四日出售助賑彩票寓寗許子允伍百十號一張幹記五百十一號一張共售二張計洋四員以上十六日合併聲明 
[上海官銀號浙紹協賑收解公所二月十一至十五經收第念九單]  
　　宣縣正堂陳經募陳嘵　洋四十六元積善堂張一峰兩戶各念元　弼臣益隆公典兩戶各十六元强恕堂趙子鎔吳直夫韜室主人敬修堂積慶堂萬源瑞豐和永阜會九戶各十元會稽沈章八元汪彩珊汪仁和守一堂三戶各六元陳景俟陳海　　逸園樹三堂趙裕孫敬義堂八戶各五元鮑秋河齊謹菴趙允之乾元四戶各四元○膠州亷捕杜京錢念五千文　轉託馬浣香汪竹汀二同鄕同募三餘堂汪念千文會稽馬葆馨中和堂任紅藕花舘李三戶各十千文毘陵李寳長包振釴兩戶各六千文林乾孝五千文同德堂尙柴壽宸蘇達璋盛士良范榮芝膠州曾德全堂楊文福蘇挺生義豐號鄭述彭惠泰易記萬衍堂魏寳樹堂王十四戶各四千文膠州阜昌號又順來號又順隆號文元春號又紀幹圃又鞠春圃又孫子文惠邑新永安船又金永興船叉金源泰船乂金　和船乂金盛和船又莊琛同邑郭褀進又金允壽船又金允祿船又金允昌船范北堂金寶源船金惠泰船金駿　船金得榮船金惠康船金鼎春船金駿源船金源發船新同昌船揚順福船金駿豐船林同元船金益隆船莊樵能金長和船金復安船金源華船林延慶船金裕康船林延生船　毅堂徐無名氏一草盧王樂善堂匡不署名兩位樹德堂王寳樹堂王四十六戶各二千文膠州宋懿甫又　淸勵兩戶各一千文以上錢計來規銀八十二兩五錢○圑風鎭分　倪經募袁致和堂銀六兩致和堂再助六兩共合規銀十二兩二錢七分半戴禹卿洋八元倪錫智堂六元馬亦政堂一元○皆求平安氏合助念元　非軒一元○以上共收規銀九十四兩七錢七分半洋三百十六元 
[鎭江電局揚鎭同人代查江泰徒陽各洲圩被水灾民冬振戶口錢衣數目淸單]  
　　江都縣界○裕　洲一百六十九戶大二百六十名每名給錢四百文小一百七十一名每名給錢二百文共給寒衣二百六十四件十五洲四百二十三戶大七百二十七名每名四百文小五百七十六名每二二百文共給寒衣六百六十件恩餘洲七十九戶大一百六十二名每四百文小九十五名每二百文共給寒衣一百三十八件圑窩玕二十六戶大四十二名每四百文小二十九名每二百文共給寒衣七十四件開元洲四十五戶大八十二名每四百文小七十二名每二百文共給寒衣九十一件聖恩公興二洲一百二十五戶大一百八十名每四百文小一百八十三名每二百文共給寒衣一百六十四件天福洲一百三十六戶大二百十四名每四百文小一百六十八名每二百文共給寒衣一百六十二件東盛洲六十三戶大二百三名鉧四百文小七十九名每二百文共付寒衣一百二十四件張寶圩四百二十七戶大六百三名每四百文小四百十五名每二百文共給寒衣三百九十四件永茂洲二百三十三戶大六百三十八名每四百文小四百六十三名每二百文共寒衣五百八十件新馬頭小五港二百五十三戶大七百十三名每四百文小四百七十七名每二百文共寒衣四百七十三件張家沙二百二十四戶大四百五十二名每四百文小三日五十名每二百文共寒衣二百六十八件樊敬沙一百十六戶大三百四十九名每四百文小一百八十九名每二百文共寒衣二百五十件常家沙一百九十二戶大四百五十九名每四百文小三百五十七名每二百文共寒衣二百三十七件雙江口東西圩共七百廿五戶大九百五十九名每四百文小八百九十四名每二百文共寒衣七百七十九件接興洲一百九十四戶大四百八名每四百文小三百十八名每二百文共寒衣二百九十五件○江泰合界北萬　洲三百廿五戶大七百六十三名每四百文小六百六名每二百文共寒衣五百七十五件永昌洲一百三十一戶大二百九十六名每四百文小二百十九名每二百文共寒衣一百六十四件連萬緣洲十四戶大廿四名每四百文小廿四名每二百文共寒衣九十八件太和洲十六戶大廿九名每四百文小廿九名每二百文共棉衣九十四件砥接洲六十七戶大一进五十一名每四百文小一百三十名每二百文共棉衣一百六十三件　家十一百廿六戶大一百五十六名每四百文小八十一名每二百文共寒衣一百廿九件西掛圩四十三戶大六十四名每四百文小三十八名每二百文共棉衣七十六件連　補統共四千一百四十八戶大七千八百三十四名小五千九百六十三名合共付錢四千三百二十六千二百文共給寒衣六千二百五十二件此稿未完 
 
 
 

Page 10

 
 
[光緒十年二月十一日京報全錄]  
　　宮門抄○諭有四道錄前○大學士寳等奏爲遵旨查明據實叅奏摺○浙撫劉奏委者知縣片○御史延等奏爲遵旨查明具奏摺○川督丁　奏委署司道片○皖撫裕　奏請獎叙摺○又奏請獎叙片○江撫潘　奏調署知縣夾戶○二月十一日兵部太常寺太　寺八旗兩翼值日無引見○恩承嵩山明安各請假十日○寳昌續假十日○召見軍機○○大學士翰林院掌院學士臣寳鋆等跪奏　遵旨查明據實叅奏恭摺仰祈聖鑒事光緒十年正月初十日内閣奉上諭給事中鄭薄元奏叅編修尹琳基貪鄙苛刻縱酒滋事各節一摺着翰林院掌院學士查明據實叅奏欽此臣寳鋆當派　事翰林官員等確切查詢並派軍機章京大理寺少卿沈源深吏部員外郎金保泰會同詳查據鄭溥元奏稱所叅各節係聞　侍講徐會灃編修劉綸襄洗馬張英麟吏部司員王嘉未禮部司員徐堉　部司員韓文彬順天府候補知縣劉中瀚並稱尹琳基有至兵部司員沈恩嘉門首滋擾情事即將徐會灃等傳到詢問據該員等分别呈遞說帖鄭溥元所叅尹琳基貪鄙各節該員等或稱得諸傳聞或稱並無實據事涉瑣　應無庸安詰原叅尹琳基磨勘試卷每於無關弊竇而與伊素有嫌隙者任意苛求如藍筆未勾股段本非違例離字古寫作离本非悞筆該員竟行簽出是誠何心一節據劉綸襄呈稱尹琳基磨勘試卷於末股末行簽出係壬午科鄉試編修分房取中之卷編修與尹琳基素無嫌隙至其挾嫌與否無由而知查據禮部覆稱磨勘壬午科順天府試試卷尹琳基簽出王楙常頭塲二三藝二塲五經又具未勾股王楫硃卷頭塲二三藝未勾股俱應議又磨勘壬午科江南鄉試試卷尹琳基簽出楊士晟第二塲硃卷離字不成字藍墨筆未抺應議經覆勘大臣覆勘得字典离與離同應免議等語原叅苛求不爲無因惟原勘簽出之卷覆勘免議事所常有自應毋庸置議原叅尹琳基前因夜醉徒至沈恩嘉宅撞門滾地憑空滋擾門丁阻止輒　衣詈誶致沈恩嘉之母被嚇跌傷一節據沈恩嘉呈稱光緒元二年間尹琳基過訪前戶部主事王懿榮悞至職寓經家人等詢問尹琳基怒其不應攔阻職母並未被嚇趺傷是所叅該編修悞至沈恩嘉宅撞門曾有其事第當日於縱酒與否據沈恩嘉面稱當時並未目睹等語事隔多年無從確查　該員平日之爲人性情粗慢細行不矜致招物議應否量予薄懲之處伏候聖裁其原叅尹琳基通籍後告假回　素有土棍之名縱酒詈街在制生子曾經其族人揭控各情應請飭下山東巡撫查明覆奏所有遵旨查明據實叅奏緣由繕摺具陳伏乞皇太后皇上聖鑒訓示謹奏奉旨已錄○○劉秉璋片再署奉化縣知縣朱和韻調省遺缺現有應辦要務應行酌量委署查有浦江縣知縣　裕堪以調署據　臬兩司會詳前來除檄飭遵照外謹會同閩浙總督臣何璟刑片陳明伏乞聖鑒謹奏軍機大臣奉旨知道了欽此○○都察院左都御史臣宗室延煦等跪奏爲遵旨查明具奏事光緒十年正月十八日奉上諭給事中鄧承修奏　事中鄭溥元奏叅編修尹琳基貪鄙苛刻縱酒滋事等情挾私逞忿摭拾揣摩恐開攻計之漸等語着都察院堂宫按照鄧承修所奏各節查明具奏欽此欽遵抄出到院除尹琳基叅欵虛實應由翰林院查明具奏外臣等查閱鄧承修原奏如尹琳基屢向人說鄭溥元收受餽賂及大學士寳鋆曾言尹琳基使酒鄭溥元據浮言揣摩等語本係輾轉傳聞未便過事究詰惟鄉溥元叅奏尹琳基一疏或係酒食語言之過或係暧　瑣屑之端事屬己往任意吹求不得謂之因公起見况復被以卑汚狼藉之名遽請褫革驅逐回籍誠如鄧承修所云在於人情不宜有此其爲騁詞洩忿無疑臣等伏查鄭溥元在台供職平日尙屬謹飭若因此奏迹涉私嫌遂與貪婪有據之英俊濫　劣員之黃兆檉等同予擯棄俾不得攺過自新似與聖朝廣開言路之意稍有未恊第科道非精白無私不能稱職鄭溥元旣摭拾鄙俚胸懷愛憎都下喧傳同台叅奏經臣等查明屬實似雖再隸言官之列應如何示懲之處臣等未敢擅擬應候聖裁所有臣等遵旨查明緣由謹巷摺具奏奉旨已錄○○丁寳禎片再臣於光緒九年十二月二十五日接准吏部咨奉上諭貴州巡撫著張凱嵩補授欽此同日又接部咨奉上諭張凱嵩現已簡放貴州巡撫著卽馳赴新任毋庸來京請訓欽此等因當經欽遵行知遵照惟張凱嵩現旣欽奉諭旨馳赴新任毋庸來京自應遴員接署藩篆以　交缷迅速起程兹杳按察使如山老成諳練辦事認眞堪以署理藩篆所遺臬司篆務查鹽茶道崧蕃心思精細聽斷詳明歴署臬司均臻妥協堪以兼署俾專責成除分别檄飭遵照外謹附片具奏伏乞聖鑒謹奏軍機大臣奉旨知道了欽此○○頭品頂戴安徽巡撫臣裕祿跪奏爲安徽沿江賑務事竣查明出力官紳遵旨擇尤保獎謹繕淸單籲懇天恩俯准分别獎叙以示鼓勵恭摺仰祈聖鑒事竊查安省沿江各州縣去歲猝遭水患迭蒙恩旨賑撫兼施經臣　選委員紳士會同各該地方官周歴災區將一切拯濟事宜悉心經理於上年十二月間奏報各省官紳捐助皖賑懇恩獎叙扬内奏請辦賑出力官紳可否於事竣後擇尤保獎以昭激勸欽奉諭旨崧駿等應得獎叙着該部核議具奏周金章等曁該省辦賑出力官紳准其於事竣後一併擇尤保獎毋許冐濫餘依議該部知道單併　欽此欽遵在案現在沿江賑務一律竣事據辦理賑撫司道藩司盧士杰等查明在事尤爲出力官紳詳請奏獎前來臣伏查安省上年自五月以後陰雨連旬始則蛟洪陡發上游之潛太等七州縣均罹水患繼以江潮盛漲圩堤潰漫沿江下游各屬六月被水成災計綿延二十餘州縣之多其災異實爲十數年來所僅見小民蕩析離居異常困苦經臣督同司道多選員紳分投履勘飭令挨戶淸查核實賑濟並將淹斃人口之棺資冲淌房屋之繕費以及醫藥耔種寒衣等項一一分别妥散力施拯救而圩堤爲民田廬墓所關尤須趕籌修復俾得無誤耕作以善其後該官紳等委辦以來均能竭盡心力不辭勞瘁歴時一年之久冒暑冲寒倍嘗辛苦統計上年夏冬及本年春間共放賑糧三次每次大小災民均在數十萬口並修復堤壩地叚綿長寓賑於工力求實濟各工皆臻穩固田廬保衛攸　其餘一切賑撫應辦事宜亦均措置咸冝始終罔懈災黎安帖就賑毫無滋生事端實屬奮勉從公不無微勞足錄臣詳加考核不敢稍涉冒濫謹　其尤爲出力各官紳繕具淸單恭至御覧合無仰懇天恩　准照擬給獎以示鼓勵出自逾格鴻慈所有酌保辦賑尤爲出力官紳緣由謹會同大學士兩江總督臣左宗棠恭摺具陳伏乞皇太后皇上聖鑒訓示謹奏軍機大臣奉旨該部議奏戰一件片二件併發欽此○○裕祿片再上年安省灾務需費浩煩公欵而外由各省捐籌恊助者　計銀二十五萬餘兩之多一切捐欵皆由江蘇候補道楊儒直隸委用道金福曾候補道檀崖試用道周金章候選道鄭官應候選主事經元善知府銜謝家福同知直隸州由侯選知縣張世祁等仕於兩淮皖岸鹽商並天津蘇州上海等處竭誠勸辦先後解皖得以源源接濟皖省災民全沽甚衆本年三月以後陰雨過多江潮又漲洲地　田復多　漫小民當災祲之後春收歉　愈形艱苦經督臣飭令江寗司道籌辦米糧運解來皖以廣援拯該江寗潘司梁肇煌鹽巡道德壽兩淮運避孫翼謀署淮揚海道徐文達均不分　域多方購運共解濟米麥雜糧四萬餘石俾靑黃不接之際得以接續散放獲益良多其救災恤隣力顧大局實屬公勤交共現在賑務已竣臣不敢壅於上聞合無仰懇天恩附准將江寍藩司梁肇煌兩淮運司孫翼謀鹽巡道德壽署淮揚海道徐文達江蘇候補道楊儒直隸委用道金福曾直隸候補道檀崖候選道鄭官應等八員勅部從優議叙候選主事經元善知府銜謝家福同知直隸州用候選知縣張世　等三員賞給應得封典以昭獎勸其直隸試用道周金章一員除籌勸賑捐外奉委在皖助賑於辦理工賑各事宜始終其事悉臻妥恊其肫誠勤懇盡心民事尤爲異常出力可否籲懇恩施俯准將該道周金章歸於原省　補班内遇缺儘先補用以示　勵之處出自逾　鴻慈謹會同大學士兩江總督臣左宗棠附片具陳乞聖鑒訓示謹奏軍機大臣奉旨覧欽此○○潘霨片再萬載縣事正在靖安縣知縣劉長景俸滿調取引見所有該縣印務查有雩都縣知縣龐福祥勤能練　堪以調署其雩都縣知縣印務查有現署宜春縣正任萬載縣知縣徐鳴臯安詳謹飭堪以調署該員等任内並無盜刼三叅屆滿已起四叅及錢粮未完叅限將滿有關降調之案據藩司劉瑞芬臬司王嵩齡會詳前來除分檄飭遵外謹會同大學士兩江總督臣左宗棠附片陳明伏乞聖鑒謹奏軍機大臣奉旨知道了欽此 
 
