# 1887 - 1 - 4904929

 

Page 1

 
 
[顧惠卿先生精繪山水衆神圖出售] [  申報舘點石齋主人啓]  
　　本舘向有山水衆人圖出售摹繪精工著色鮮麗早巳不脛而去惟神像尚未全備或以爲憾兹復不惜工本請顧惠卿先生燮别出新裁另開生面其中神像較前增至數倍山水則深深可愛諸像更奕奕有神工緻精雅有目共賞懸之堂中可以使敬神如在之意油然　生刻巳用照相石印法成軸卽日出售每幅著色者收回工本洋一元三角水墨者洋五角裱成者洋一元六角五分售處仍照曩例諸君幸賜顧爲盼 
[長搭小典文彚出售] [  點石齋主人啓]  
　　是書四明三益書舍爲向無專刻而采輯者也盖其旁搜不敢憚勞重出均從割愛長搭則百發百中穿透　枝小典則一字一珠翻新花樣洵藝林之鉅制文苑之大觀也開卷特標諸法庶應手以操觚終萹附刻各評自賞心而擊節至若校讐之細稀豨帝虎正其譌工作惟精繭紙麝煙極其妙每部裝訂六本得文凡千五百首十二月上旬可以成帙計價洋二元倘欲躉買請至三馬路千頃掌書坊新開河洋貨行而議 
[望雪篇]  
　　占騐家有言曰夏至有風三伏熱重陽無雨一冬晴堅瓠集駁之以爲此說不騐應作夏至酉逢三伏熱重陽戊遇一冬晴盖以時日支干爲主而有風酉逢無雨戊遇以音相近而致訛也竊嘗欵之謂占驗家言大都出於農家者流其言俚而不文有風無雨則其言俚而不文酉逢戊遇斯雅而不俗矣謡言俗諺如雨帝雨帝城隍土地雨若再來還我土地之類何嘗有一字通者何以兹二語乃若七律詩兩句乎然雖疑之卒未一爲考騐則亦聽之而巳今年上海夏至之日遇大風因留心覘之至三伏而其熱果倍於往年迨重陽之日秋陽皎潔絶無纎雲而自後卽晴多雨少　入冬而雨意全無直至於今而猶無一寸之雨六出之雪則此二語全騐矣若泥酉逢戊遇之說則今年夏至在五月二十係壬子日不逢酉也今年重陽乃己亥日不遇戊也而何以三伏之熱如此而一冬晴之騐則又巳逾孟仲兩月餘乎夫占騐之說其騐不騐固不足措意而今年雪澤愆期至於如此則較三伏之熱所傷尤多是可憂焉今夏酷熱咸慮痧症暑症之多而據余友海上種榆山人胡君悅彭所言則云僕自移居吉祥街口恒生義鋪内以來往年此數月内就診者日當以百計延請者亦不下十數人今夏則反不若前此之多至暑過秋生而症候轉多焉其今年本埠患急痧霍亂等症而死者皆在七八月之間可知三伏之熱尚無大害于人也昨余又過山人處則就診者人　衆大都喉症火症爲多　秋收冬　春生夏長此循環之道一定之理秋不能收冬何以藏夫是以人身燥火勃不可遏炎炎欲燃而燥火所蒸發而爲此等症候山人則曰所慮者不止於是若今冬竟無雪澤則冬不能藏春何以生春不能生夏何以長夏不能長秋何以收恐明歲之症視今歲尤多也余聞而憮然曰子言乃止爲人之一身計不知冬不能藏春何以生一語更可推之於耕　月令天氣上騰地氣下降天地不通閉塞而成冬故冬令雨水自少於三時所賴者冬雪之澤普耳農家三時胼胝秋收所入除還租之外所餘僅足御冬其所望者專在於春花之收麥苗豆莢以及菜子所謂春花也槄田刈穫而後田地空閒農人乘此時下麥豆菜之種於地至春則蓬蓬勃勃油然發生漸次成熟此皆不在正賦之列固　　塗足者所賴以自赡者也一冬無雨則田疇龜坼堅不能鋤雖有豆麥之種不能下之於乾泥則惟有日日盼望以待滕六之降臨庶幾雪水所融田土滋潤柔軟可以下種乃待之至久而仍無一片雪花若再不降則明年春花將一無所　矣此其害之一端也一冬無雨風乾物燥易致回祿近日各處報到火災地方日以數起卽本埠亦警鐘屢告矣本埠水龍靈　又有自來水布遍租界隨地皆有龍頭隨時可以吸灌以故雖有火災尚不至十分蔓延若他處則灌救木必若是之便故各處所報者往往一焚數十間甚有至於百餘間者又甚而至於全村被燬靡有孑遺者此雖由於人事之未盡不知未雨綢繆或購洋龍或備滅火藥水以爲先事預防之計以致於此然究亦由於冬令風燥棟柱乾枯以至一經燃着卽成燎原之勢不可嚮邇其猶可撲滅乎卽上海租界救火之物咸備滅火極爲神速然上半年所焚每止於一間兩間而止至入冬以後縱使立卽救熄亦必延及四五幢十餘幢不止卽此以觀可知火之爲害天時實操其權至於火症之中於人而不時舉發者尚屬有數可稽其害巳小也雖然天則不雨卽使聚村農野老而禱之亦同於暴巫之無益也卽率被焚　疾諸人而日夕以哀之亦等於暴尫之無補也君子不怨天不尤人天之所爲亦惟聽之而巳又烏能呼籲也耶而呼籲之道西人無之中國固不廢也有時霪雨則官爲之出示禁屠宰虔齋戒設壇步禱爲民請命有時亦頗著靈應在西人視之以爲是偶然耳而不知中國天人相感之理自古有徵禱祀之文于今不廢則固不得以弁髦視之今冬不爾者巳及數月百物皆乾人亦枯燥火災疉見熱症頻行而田堅土燥不能耕種恐明歲春花一無所穫則民生之困苦尤將不堪有地方之責者亟宜於此時設壇祈雪之甦民困卽使天心未轉禱祀無靈而民牧之責則旣盡焉巳說者動旨西法謂彼族不知此說見此舉動將以爲笑不知我行我法亦足以臧中國之祈禱有時而會逢其適彼國無此亦究不聞有致雨之方則何如辦至誠之心以爲民請命卽不足以格天心亦尚足以順人情况遇災而懼側身修行至誠有足以感神者乎子以是說爲然耶否耶山人曰然遂書之 
[諭旨恭錄]  
　　十一月二十日奉上諭李鴻章奏神靈顯應請頒匾額等語直隷平谷縣城隍廟龍神廟西寗縣黄花山龍神廟宣化縣黄羊山龍神祠均素著靈應每遇雨澤愆期經該官紳詣廟虔禱甘霖立沛轉歉爲豐又清苑縣劉守真君廟凡遇民間疾疫及地方水旱虫災屢昭靈佑實深寅感看南書房翰林恭書匾額各一方交李鴻章祗領分飭各屬敬謹懸挂以答神庥欽此○二十一日奉上諭葉伯英秦神靈顯應請加封號並頒匾額等語陜西省城西郭外及鄱縣境内向有太白神廟屢昭靈應每遇該處旱災經地方官及紳民等虔誠祈禱無不渥沛甘霖實深寅感著南書房翰林恭書匾額一方交葉伯英祇領懸挂以答神庥所請特飭再加封號之處著禮部議奏欽此 
[本館接奉電音]  
　　昨日七點鐘時本館接在京訪事人電音内有本月初六日上諭六道敬謹譯登○十二月初六日奉上諭李鴻章奏遵保蠶池日遷移教堂隨同出力各員獎勵等語候補道伍連芳着賞給二品銜直隷州 
 
 

Page 2

 
 
知州胡剡着以知府儘先選用江蘇試用縣丞陳佩璋着以知縣仍留原省補用縣丞銜陳保泰着以縣丞儘先選用監生臧鑒清着以巡檢儘先選用英商宓克着賞給三等第三寳星以示鼓勵陔衙門知道欽此同日奉上諭各員實缺人員到省後例應卽赴本任乃近來各該督撫往往特旨簡放及由部選補各員奏請留省或令暫署别缺並不飭赴本任殊屬非是實缺人員如到任後人地不宜或别有劣跡該督撫儘可隨時叅奏何得因調劑本省人員致特旨簡放及部選之人轉不得及時自効殊非所以尊朝命而勵人材嗣後各直省督撫於實缺人員到省後卽行飭赴新任不准藉詞留省以符定制欽此同日奉上諭御史文郁奏請嚴禁疆臣奏調京員一摺山東河工關係緊要前據張曜面奏准其隨時調員差遣嗣經該撫先後奏調各員均巳降旨允准與尋常奏調不同他省自不得援以爲例嗣後各督撫非因辦理要務需人奏明在先不得率行奏調以符定制欽此同日奉上諭曾國荃奏提督病仍未痊懇准開缺一摺李朝斌着准其開缺江南提督着譚碧理補授欽此同日奉上諭兵部奏四川等省武職懸缺過多並福建等省廻避人員久未揀調請旨飭催一摺四川自光緒八年起廣東廣西自光绪九年起歴年所日副將叅將遊擊都司守備各缺均積至數十員之多向未擬補前經該部奏催仍未據各該省照章揀補武職各缺均有整頓營伍之責似　懸缺甚多歴久未補實屬任意延宕着四川兩廣總督速將扣留未補各缺按照該部例章輪次限三個月一律揀選合例人員分别奏補嗣後各該省遇有武職缺出一經接准部覆卽行暫時請補毋得遲延至廣東廣西福建應行廻避武職各員久未揀補並着該督迅速揀員對調以符定制該部知道單併發欽此同日奉上諭兵部奏大員濫用勘合請照例議處一摺前署貴州巡撫李用清因伊妻靈柩回籍濫用勘合雖據聲明夫役等項自備究屬違例濫用李用清着交部照例議處其發勘合之臬司着該部查取職名一併交部照例議處餘依議該部知道欽此同日奉上諭御史王賡榮張炳琳奏蠹吏侵扣巨帑請飭交部發訊吳兆泰奏書吏侵蝕帑金部巨委弁曲遷就劉綸襄奏書吏侵吞巨欵該管堂官失察輕縱各一摺户部銀庫吏史恩濤着交刑部嚴刑察訊其承辦各書吏着一併交部訊究至劉綸襄摺内所稱孫詒經知其事僅將該史送坊並許將吞欵吐出卽行釋放吳兆泰所稱張　函致孫詒經囑其追問該侍郎與該部各堂籌商辦法送坊看管飭罰萬金希圖了事等語看孫詒　及户部各堂官明白回奏欽此 
[越事述聞]  
　　法人因隨員被戕疑及中國一節巳登報牘兹閱字林西字報載有廣東西信云現有京都天津兩處發來極要之電報與張香帥令查辦此事緣法人來文以二十六日爲期務卽查明故香帥立卽飛檄瓊州調馮萃亭宫保帶兵赴閙事處查辦十一月二十八日巳有首級一顆解至粤督轅門並有文書等件正不知以後如何了結但此係西信中語確否尚未可知容俟接有訪事人的信再行登錄 
[高麗雜紀]  
　　由仁川常至漢江之小船用牛數頭運至宫中以供觀覽船形甚小祗容兩三人○上月初十日由宫中排出儀仗均黄色後一黄亭四黄衣人肩之以行中置黄紬包袱如卷册然後有官數員或輿或馬從者多人詢之知係國之宗譜今又更訂送置於祖廟之中也○上月多患咽喉症者飮食難進呼吸不通斃命者亦復不少○前報列華船被焚之事其地爲薪島在黄海道中帆船來此爭買蚌蛤土人見其船有貨物不禁垂涎故糾衆下此毒手聞有六七人斃命薪島被焚之華船聞係金通事名元慶者爲主謀通事適在其地見有帆船停泊因　華語與舟子閒談知有貨物若干暗通土人遽爾搶掠將人毆死六七名傳說藉藉想不誣也○袁觀察雖不知金通事爲此案罪魁而行文該處衙門務得主謀之人金通事聞風濳逃行至松都府而關文巳至遂被擒獲金係平安道人本籍之官巳將其父兄收禁拷問元慶下落今旣得之具父兄可釋放也○新任龍山領事陳公出示通衢游商游勇務急内渡否則按例送解○華商公和順號被朝商騙去米錢七千餘緡李領事巳卸任陳公接辦將人証傳齊訊問二次尚無頭緒○漢城之中從未見蠍至有不知其爲何物者近有一種土人謂係中國人帶來或受其螫號泣狂呼不堪言狀一與談及則驚懼之態可掬○每日凌晨南城外人民紛集名曰趁墟抱布之流賣菜之傭攘往熙來肩摩轂轂華人之作小生意者亦來此交相貿易獲利頗多但須雞鳴而起不待日中作巿也○日人到漢江之岸雇小舟乘之泛乎中流以垂釣焉罷釣而歸習爲常事一日正得意持竿綫忽急掣用力收上乃得一巨鯉約八九斤持之以歸欣欣然有喜色○獵人數名抬一虎入城献進宫内獵人均戎裝頗有赳赳氣象○薛將軍仁貴廟在平壤道界内年久失修半就傾圯華人以爲是先朝名將也議捐貲脩整之商於土人均以爲可○有習射於空地者矢巳離絃而行人經過適中其腦當卽暈絶巳控於官不知何以了案○連日火災甚多或延燒數十户或當卽撲滅不下十數起祝融之禍可畏也夫○數夜來盜警不巳某商聞有聲息燃放一鎗巡兵麕集將盜兠獲盖以鎗爲號令聞聲必赴耳○布廛數家忽而關閉蓋因稅項太重故耳官勸諭之不聽現巳准減其稅○聞世子現抱微恙王爲之不愉吉人天相必可喜占勿藥也○有持一指頂大明珠以求鬻者光彩陸離洵寳物也商人某以錢百千購去如其投暗吾爲此珠惜之○有賣寶劍者利可吹毛光可鑑髮柄鐫宋朝某代年號識者決爲古劍爲日人善價易去○金玉均在日本久無談論者近有謂日人交惡其人不知的否○黄海道一帶黄豆豐收商人多欲採買惟以土人凶暴異常遂皆裹足無敢輕去之者○八道之地惟慶尚一道仍然歉收鴻鴈嗷嗷遍於中野雖各道運米接濟亦有不給之勢也○仁川訛言四起謂來春中國有百數十營來此駐紥無稽之言殊不足信○有瞽者家小康娶妻色頗麗暗中摸索伉儷甚敦有無賴子以其無目可欺也逕登其堂調其妻而强嬲之婦抵死不從大聲呼喊無賴子奔婦以爲白璧之玷忿而自縊瞽者悲痛不止亦投井以殉焉無賴子雖倖脫法網恐隂譴必不能逃也○仁川有烟館數家皆游勇所開設者現巳按户拿查將烟室盡行封閉恐不拔其根必致滋蔓也○仁川巡捕幾成虚設從未擒獲一盜惟遇柔懦之人肆其魚肉而巳○仁川洪領事忠厚有餘衆人感之卽甚兇惡者亦從不輕加以刑恐姑息未免養奸也○兇犯邵五禁在囚籠中得重病一息奄奄然有謂是其假裝者亦未可知○國人尊箕子曰箕聖其後裔以單于爲姓椒聊蕃衍約數千人有至貧寒者有爲通事者能無式微之嘆 
[日下紀聞]  
　　鑲紅旗漢軍都統奕貝子謨會同恩色二副都統並咨請稽察本旗御史齊赴宣武門内受水河本旗署内按照新章挑補户部庫兵據本旗叅佐領公同保出閑散八名備挑貝子等以其均係本固山人令其彼此識認是否冒替當有七人認明　悮其一人均不識面謨貝子斥其不實意欲交部懲辦一副都統代爲懇情叱之使出遂將七人年貌核對明確入筒簽掣當經制出紀某備文咨送户部認充庫兵餘六人記名俟有庫兵缺出再行簽掣按庫兵一項本由户部挑補因連年迭滋事端故改定新章由本旗挑補送部當差庶免匪棍搶刼云○文錦如鎮軍巡夜至新街口東松樹街見堆子内有三四人笑談無忌鎮軍察得屋内有三人吸食鴉片遂勃然大怒立飭手下拘拿送至下　懲辦内有山東人某甲供明行竊且面有刺字痕因飭一併交送衙門懲治其該堆本管官廳地面官聽候叅處鎮軍之勸於職守加人一等矣○侍衛處禀知御前大臣恭查成例如遇大祀天壇皇上入宿齋宫應派善撲營兼充侍衛之布庫數員隨侍入壇值宿以資捍衛遂諭由侍衛處知會該營查照辦理○前任粤海關監督海槯使緒現巳抵京所有隨帶物件經崇文門稅務司核徵正耗課數共須銀四萬五千兩始克放令入城云○太醫院正副堂官考取一等第一名醫生王聯慶奏保請旨准其服蟒袍補褂掛珠入值内廷學習行走○上月十七日刑部獄内准犯眷口入内看視凡入情實人犯賚以酒食並邀各色玩藝入獄演唱以盡一夕之歡至次晨始押赴巿曹入囚棚内恭候聖旨聖朝法外施仁於此可見矣 
 
 

Page 3

 
 
[奇疾述聞]  
　　寗波某姓嫗專作水販其誘壞孀婦貧女實不可以數計乃今秋忽得一疾腹漸膨𦝞未幾紅腫而潰洞見肺腑痛苦萬狀延至前日而死人咸謂惡貫滿盈天之所以報也 
[小孩墜水]  
　　鎮江訪事人函述云麥邊洋行南岸未立碼頭是以躉船泊諸北岸搭客毎以不便爲言至今年行主遂令將躉船移泊南岸關旁然仍未設板橋搭客須雇划以濟某日之晚輪舶巳至諸客各思捷足先登一時擾擾紛紛無異灶上之蟻有一中年婦人所携七八齡幼孩竟被擠墮水中若鳬之泛婦亟呼救命痛不欲生幸船上執事人飭水手撈救方不致及溺之悲然亦險矣 
[西節停公]  
　　今日爲西歴一千八百八十七年元旦江海關及各銀行各商家均停辦公事英法公堂亦皆停訊而道廳以下各官則均赴西官處拜賀循舊例也 
[火警詳述]  
　　昨報列虹口失火一節兹悉實在鐵馬路匯業公所東首之村庄是處多係本地貧户所居客籍亦有數家所焚者係沈姓之産焚去兩進連拆毁者約計三十餘間其起火之由聞係住居中進之某姓灶下積薪與火灰相近以致燃及捕房警鐘鳴後　美法各洋龍畢集無如該處與吳淞江相距甚遠無從汲水灌救又無自來水管甚費躊躇在後設法將皮帶接長仍由吳淞江汲水灌注旋卽撲滅而遭難者巳有數家聞當時搶火者甚衆一時無巡捕彈壓以致鄉民熟視而無如何又聞火作時有鄉民沈仁和入内搬物被火燒傷亦云慘矣 
[法員更調]  
　　上海法副領事邸君前巳調署香港領事卽欲起程赴任而昨日接法廷電音着回巴黎斯京城另候簡用是以邸君擬俟此次法公司船開放卽乘之回國兹正任法總領事愷自邇君聞擇定西歴正月五號起節回國云 
[着保理欠]  
　　有徐炳成者託春和茶棧阮麟玉荐保到招商局北棧管雜貨立有保單今徐停歇多時而該棧查得短少鐵貨八百十三担應歸保人賠償查得春和茶棧設在法界因函請法會審委員翁太守就近傳該棧主到案追賠太守卽知照捕房飭包探將阮麟玉傳到據稱作保是實惟徐巳停歇多時太守謂保單可曾取回答稱未取太守謂如此則爾不得辭其責况保單寫得結實明白短少由保賠償現在如何料理院稱徐父在嘉興早有信去設措銀兩寄到此地亦巳挽人調處須寛限二禮拜太守謂年内爲日無幾不能多宕時日着子五日内清理卽着交保 
[男扮女裝]  
　　妙手空空兒花樣百出然未聞有男扮女裝者有某甲前日乘大東門内東唐家弄王姓家喪事于傍晚時乘人多手雜之際甲竟作婦女裝束混進内堂竊得衣服打成一包携之而出適與王姓家之傭婦相撞該傭婦在王姓家多年所有親串家往來之人無不熟識忽見面生之人携包加以情狀慌張卽扭住盤問甲無言可答遂將甲送巡防中局又在身畔搜出押票數張先是城中曹姓家有喜事亦曾失物尚未查出今見甲身畔搜出之票始知卽曹姓所失之衣物於是兩案同時而破局中以尚須吊贓將甲移送上海縣衙門辦理凡人家有婚喪等事者尚其加意防範哉 
[拿獲私鹽]  
　　新閘地方現設一局由道憲派文武委員及護勇二十名駐紥於此專查經過船隻之偷漏者昨聞查得寗波船裝有私鹽百餘担當將船户發地甲看管鹽則解鹽公堂聞尚須澈底根究云 
[竊物續訊]  
　　慶雲銀樓報失鐵箱内之金飾鈔票現洋等件由包探陳阿九緝獲人贓解案訊供詳列昨報昨據該包探將裘仁生費芝平解案李蕙洲申訴前因并稱當夜失竊時鎖匙係費芝平經手豈有不知情之理謝元順尚同我等飲酒後卽安臥失竊雖多巳由包探破獲人贓尚少飾物銀洋請追裘仁生供訴前情并稱八月十六日辭歇後前月二十八日路　謝元順又邀費芝平商量做此事言明決不扳我今忽推在我身上所少之洋有七十元託南巿協記行之王裕春寄往甯波料理各債謝元順供當夜飲酒後至十點鐘安睡同事咸知次日清晨我未起身聞樓下有人開門費芝平與之說話確不知何語失竊之事毫不知情費芝平供當夜八點鐘時我未出門十點鐘時謝元順先上樓睡我亦安睡店中另有二學徒皆見我李蕙洲又稱失竊幾見費芝平將衣典質恐其情虚欲逸爲此交與包探蔡太守問費因何質衣費答稱因虧空東家洋七十餘元又另欠各友洋二十餘元質衣　九元急欲償還是以質物並無他故學徒王晉川李桂春同供失竊之夜曾見費芝平謝元順均在太守商之賈副領事判裘仁生管押一年半費芝平暫押李蕙洲如果指實費監守自盜屬實着具切結以憑科罪謝元順仍交李保至該包探破案迅速殊爲出力着李自給洋若干以酬其勞 
[諭呈帳據]  
　　昨紀招商局小工毆鬥扭控上海縣署一則兹悉當晚經莫邑尊飭差帶齊人証庭訊據監生羅照安蔡一琪韋永興三人投案同稱我等均在招商局公和祥碼頭生理曾經同業公議于各小工工資内酌提欵項俾窮苦無依及無親屬之小工病故後棺殮安葬之需各小工業經認定捐欵照章呈繳獨有蔡調成違章不繳由同業人將其驅逐出外隨雇陳二夫卽陳維荃充當頭目詎陳居心險詐侵吞工資洋一千餘元衆工不服羣起相攻而陳又時至碼頭吵閙不休竟敢持械行兇爲此扭　請究並請追繳被吞洋銀俾安生業陳維荃供稱小的在招商局碼頭爲工頭安分營生並無不端情事所有各小工工資均經付給有帳可稽羅等實圖覇佔以致釀成訟端莫邑尊以兩造情節紛歧碍難定讞姑着陳維荃檢查帳據呈候核辦 
[賣妓涉訟]  
　　龔朱氏投英公廨控稱夫故無依不得巳藉女朱素娟餬口于春間歸無錫詎被三阿姐卽趙沈氏將我女配與潘姓同往粤省身價盡被吞用等語蔡太守飭差查覆去後趙沈氏於昨晨自行投案袖一禀詞略言該氏女朱素娟不願爲娼急欲嫁潘姓伊等說明身價洋一千二百元先付二百元料理債項尚有千元言明俟朱素娟分娩後照付再了債户小婦人不敢覇阻送往粤省等語方欲投呈適被龔朱氏所見扭交到案太守訊問兩造各執前詞太守命將趙沈氏發交官媒再行履訊核辦 
[欺陵孀婦]  
　　前日有陳錢氏偕同抱呈錢濚扭陳涵春至上海縣署下午經莫邑尊訊問據陳錢氏供丈夫陳秀忠殁己九年惟以女工餬口光緒七年十二月有夫友陳涵春將坐落南門外青龍橋之房屋六間並方單一紙携來據云是曹光增之産向小婦人抵去錢一百五十千言明按月一分六厘起息初時利息逐月照付及至十年正月起迄今本利無着結算利錢約被欠錢九十餘千向索則一味游移當借錢時曹光增並未照面顯係陳欺氏孀寡吞没借欵爲此扭案請追並將抵房契據呈電邑尊質之陳涵春供稱錢係友人曹光增所借小的惟爲中証可領該氏往索邑尊察閱該氏所呈方單係本邑二十四保與該氏所說不符遂怒謂陳曰爾非欺該氏女流有心誑騙乎現當若何料理陳請寛限理楚邑尊以陳情同誑騙未便姑容着卽押候嚴追該氏叩謝而退 
[英界公堂瑣案]  
　　包探戴金保稱羅雲亭竊取自來火管之盖被我拘獲解案自來水行西人申訴前因羅雲亭認竊求恩蔡太守判羅管押一月盖交西人○周阿坤稱失衣物小呢等件查被陸阿全行竊寄交與陳阿炳報捕前往吊贓尚少小呢三塊有洋烟筒一枝係陳阿炳者並非竊贓今蒙送案請爲領贓究辦陳阿炳供開烟館被陸欠錢將衣抵押實不知竊贓陸阿全認竊并稱衣物抵欠小呢賣脫捕頭禀陸屢犯行竊蔡太守隨判責陸二百板再押二月起案之贓交周阿坤領去洋烟筒存俟陳阿炳賠償小呢始准給還 
 
 

Page 4

 
 
[浙省撫轅抄]  
　　十一月廿八日同知蕭芳澤交卸台州箬裏厘局差回省禀到知州周理奉委滬局封船差禀見叩辭卽用縣張覲光禀辭起寗郡閩捐局大挑縣童德輝禀銷王江涇厘局差委署秀水縣丞楊銘鼎禀見辭赴任徐璧華從九品蔡承訓均由京騐看來省禀到○廿九日鎮海縣王承煦禀奉粮道飭知十年海運案内保獎在任以同知補用專丁來省叩謝○十二月初一日陳璚禀奉藩司轉行題補處州府缺禀見禀謝候補同知潘紀恩禀知本日接辦軍裝局務禀見秦光簡稽核獎票夏之時帮辦湖墅賑捐俱禀知奉順直賑捐局委辦各差徐承燮禀知藩司飭知奉部准起復正任玉環巡檢馮正焜禀奉厘捐局委在局差遣兼幫稽核本日到局禀見金甌禀知厘捐局委嘉興府局文案差叩見前署餘姚典史董彦芬交卸回省就醫禀到 
[蘇省撫轅抄]  
　　初三日蘇松太道龔到蘇候補同知孫詒紳禀知奉牙釐局札委赴楓橋卡查看河道主簿陳以恭解供布赴都回未入陸虁禀知辭奉委赴楓橋彈壓漕船差○初四日後九施文殿銷錫金絲捐差○初五日候補府王廷訓總辦候補縣莫炳琪幫辦均由金陵來禀知奉委海運津通局差分發江蘇新班試用巡檢徐寶源湖北人禀到候補同知孫詒紳楓橋查看河遣回 
（ 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年十一月二十日京報全錄]  
　　宫門抄○諭旨六道錄前○發抄旨四道○監察御史謝奏爲熱河水患甚鉅亟宜挑挖旱河修築石壩摺○又奏爲特叅承德府知府請旨卽予重懲片○直督李奏爲查明知府被叅各欵摺○川督劉奏報氯印日其摺○護川督游奏報交卸護督印務仍署藩篆日期摺○江西布政使李奏報接印日期摺○十一月二十日内務府國子監正白旗值日無引見○内閣奏派騐放之王大臣派出怡王六額駙畢道遠黄體芳○又呈進賀表○宗人府奏派考試應封之大臣派出麟書善慶錫珍紹祺○吏部奏派揀選官缺之大臣派出閻中堂福中堂敬信薛允升○召見軍機○發抄卞寳第奏審明芷江縣童生閙考毆官案定擬奉旨李昌煊着卽行革職餘着照所請該部知道欽此○又請將胆大荒謬之沅州府教授革職解籍管束奉旨劉士先着卽行革職押解回籍交地方官嚴加　束欽此○又岳常澧道崔穆之署臬司奉旨知道了欽此○孫翼謀奏接任湘藩謝恩奉旨知道了欽此○○掌廣東道監察御史臣謝祖源跪奏爲本年熱河水患甚鉅亟宜認真挑挖旱河修築石壩恭摺仰祈聖鑒事竊維熱河居羣山之中地勢最狹每遇大雨山水暴發勢甚洶湧西有旱河一道自廣仁嶺奔騰而下穿郡治而東曲折入武烈河乾嘉年間屢　水患曾經議定章程每歲興工挑挖由道庫發銀三千兩所以爲衛民計者慮至長恩至渥也無如積年巳久視爲具文近歲挑挖寛不及兩丈深不過尺餘且沙不出岸積淤兩旁一遇水漲仍然坍入河漕上流水勢挾沙而來積淤日甚河身漸高堤壩淺狹水不能容易於漫溢本年水災卽係漫堤而上若不及此認真修挖恐情形日甚愈難措手聞光緒九年武烈河泛溢　郡驚懼次年修挖旱河稍加深廣又將積沙擔運出岸庫發銀兩曾不加多而工程較爲完固　國家歲修之欵非不敷用總由承辦者虚應故事不能掃數歸工耳應請旨飭下該地方官嚴定章程仿照十年辦法加深挑挖運沙出岸其挑挖尺寸移沙地方及估工等費鐫刻石碑立爲永久定式倘不如式准由紳民是訴仍責令承辦者賠修至南北岸石壩尤關緊要邇年漸就傾圯今又冲刷數處實爲切近之處其北岸工程係同治年間由紳商捐築間有堅厚加高之處可資保固應仿其式樣一律加培卽遇雨水較大之年似亦不至爲患至獅子溝亦有歲修工程武烈河雖築長堤似不足恃日逼近宫墻尤宜認真挑濬隨時保護該地方官果能實心任事將領欵掃數歸工自不至再有疏大臣爲豫彌水患捍衛地方起見是否有當伏乞皇太后皇上聖鑒訓示謹奏奉旨巳錄○○御史謝祖源片再臣聞前護熱河道承德府知府嵩林人甚卑汚性極貪墨本年挑濬旱河領欵三千金到工不過五百餘兩六七月間河水漫溢冲没田廬雖該地方官總以雨勢過大爲辭而河身未能挑濬深廣因可概見並聞該員政以賄成不問是非曲直得賄後卽令具結於所屬平泉州上控案件曾致書該州知州送有銀數百兩卽予免提之語平日行止不端事多暗昧家人携眷屬者無不派充門丁以致任意招摇肆無忌憚穢德彰聞有不堪形諸　墨者至吸食洋藥嗜好甚深則衆日昭彰卽使極力彌縫亦不能曲爲之諱前經謙禧以人才保荐舉國譁然近日益復毫無檢朿相應請旨卽予重懲以儆官邪抑或飭下直隷總督嚴密查辦據實叅奏之處恭候聖裁謹奏奉旨巳錄○○大學士直隷總督一等伯臣李鴻章跪奏爲知府被叅各欵查明恭摺仰祈聖鑒事竊臣欽奉七月二十九日寄諭有人奏承德府知府嵩林人甚卑汚性極貪墨本年挑濬旱河領款三千金到工不過五百餘兩並因案索賄嗜好甚深劣跡多端請飭查辦着李鴻章按照所叅各節確切查明據實具奏母稍徇隱同日並奉寄諭有人奏本年熱河水患甚鉅亟宜認真挑挖旱河修築石壩一摺着李鴻章謙禧會同揀派妥員切實勘辦各等因欽此遵卽遴派候補知府陳慶滋前往會同謙禧派出佐領霖和等勘得旱河五道應修之工共湊長二千八百七十五丈原奏所稱獅子溝卽在其内向有歲修生息銀四千二百餘兩部議每年不得過三千兩　歴届報銷以二千九百餘兩爲率工分十四叚挑深一尺者二叚二尺者一叚一尺五寸者十一叚挑寛九尺至六尺出土在兩岸左近其間亦有因民居或山坡緊逼未能遠運者光緒十年前熱河道富華辦理頗爲認真分作十六叚挑深二尺者四叚二尺五寸者三段三尺五寸者一叚四尺者三段寛仍九尺至六尺出土或運至岸外壩内或離河身五丈以外所用經費報銷二千九百餘兩實需三千七百餘兩今年係該府嵩林在護理熱河道任内承辦銀數較少工程亦較减陳慶滋前往時巳在發水冲决以後所挑寛深丈尺出土遠近無可考騐然經此大水五道旱河淤泥巳厚大半與地相平必須及時疏濬方免水至爲患業據陳慶滋等勘議挑挖事宜並修兩岸虎皮碎石壩約需銀二萬八千餘兩現經謙禧設法籌欵由該都統自行湊辦嗣後歲修旱河寛深丈尺出土地方應照十年之式來年歲修以後河巳疏通歲費當不致增益仍以三千兩爲度必須涓滴歸工事竣分晰榜示通衢容臣核定章程知照都統勒石垂久其旱河兩岸虎皮碎石壩據查向無歲修欵項應緩脩濬由熱河籌欵議章辦理至嵩林卑汚貪墨各節臣派員不動聲色嚴密確查如承修旱河工程本因廢弛巳久又值近年水勢太大難以抵禦遂致冲決但聞所領銀數未能核實到工各衙門皆有使費又原奏平泉州上控索賄一節查去年平泉州人薛姓因誘賭　州追辦府控適有府署荐出家丁曲姓致向州署家丁謂有四百金可免提牽控之經書該州牧張繼良聞之憤欲辦官此卽非出自該府之意而家丁任意招摇毫無覺察巳可概見其家丁中派充門丁者六七人並非皆有卷屬　奏暗昧之事不便深究至所稱吸食洋藥嗜好甚深雖無確據而人多言之該府嵩林官聲平常頗有劣跡擬請旨卽行革職以示懲儆原奏又稱前經謙禧以人才保薦舉國譁然一節查上年四月間謙禧保荐承德府嵩林奉旨着交軍機處存記在案該都統似以嵩林前辦灾賑尚有微勞遂登荐牘聞熱河官塲亦多不以爲然所有杳明叅辦緣中謹繕摺據實覆陳伏乞皇太后皇上聖鑒訓示謹奏奉旨巳錄○○頭品頂戴四川總督臣劉秉璋跪奏爲恭報微臣抵川接篆任事日期叩謝天恩仰祈聖鑒事竊臣於浙江巡撫任内接准部咨光緒十二年五月初七日奉上諭四川總督著劉秉璋補授卽赴新任毋庸來京請訓未到任以前羡游智開暫行護理欽此等因當將交卸撫篆起程赴川各日期奏報在案一面束裝就道於本年九月二十八日行抵四川成都省城准護督臣游智開於十月初一日將四川總督兼巡撫事關防一顆曁王命旗牌文卷委員齎交前來臣當卽恭設香案望　闕叩頭謝恩祇領任事游智開卽於是日交卸伏查川省地處邊郵總督職兼巡撫政務殷煩治理不易如臣擣昧懼弗克勝重任惟有竭盡血誠力圖振奮正巳以率屬戢暴以安良講武以防邊理財以制用舉凡吏治民風軍需營伍隨時督率司道鎮將實力講求斟酌緩急次第辦理以期仰答高厚生成于萬一所有微臣抵川接篆任事日期恭疏題報外謹恭摺具奏叩謝天恩伏乞皇太后皇上聖鑒訓示再臣經過地方秋收豐稔民情安靜堪以仰慰宸厪合併聲明謹奏軍機大臣奉旨知道了欽此○○二品銜署四川布政使按察使臣游智開跪奏爲微臣交卸暫護督篆並仍署藩司任事日期恭摺具奏仰祈聖鑒事竊臣於光緒十二年四月二十三日由驛馳報前督臣開缺日期六月初七日接奉批廻欽奉上諭四川總督着劉秉璋補授未到任以前着游智開暫行護理欽此遵於是月初十日開用關防並將暫護情形具摺奏明有案兹新任督臣劉秉璋巳於九月二十八日行抵成都省城臣當將四川總督兼巡撫事關防並王命旗牌及文札卷宗委員齎送督臣劉秉璋接收旋奉督臣札飭仍署布政使以重職守等因臣卽於十月初四日接印視事竊思臣以楚南下士知識庸愚渥荷恩綸命臣暫護督篆時虞覆餗日凛臨淵現在奉檄仍署藩司查藩司責任旬宣察吏理財均關緊要如臣檮昧　懼弗勝惟有遇事禀商督臣認真辦理不敢以暫時署理稍涉懈弛以期仰副高厚鴻慈於萬一所有微臣交卸暫護督篆及仍署藩司任事日期理合恭摺具奏伏乞皇太后皇上聖鑒謹奏軍機大臣奉旨知道了欽此○○江西布政使臣李嘉樂跪奏爲恭報微臣接印任事日期恭摺叩謝天恩仰祈聖鑒事竊光緒十二年五月初八日奉上諭江西布政使着李嘉樂補授欽此並奉旨着來見等因欽此臣遵卽入都陛見仰蒙召對二次跪聆聖訓周詳莫名欽感兹於十月十六日行抵江西省城奉督撫臣行知赴任十月二十日准署藩司瑞璋將印信文卷移交前來當卽恭設香案望闕叩頭謝恩祗領任事伏念臣豫省庸材毫無知識前在蘇省甫陳臬事兩署藩條兹復簡授今職江省　煩庶要區藩司有度支專責舉凡理財籌餉察吏安民在在均關緊要如臣檮昧懼弗克勝惟有實心經理遇事慎勤隨時禀商督撫臣以冀仰答鴻慈于萬一所有微臣感激下忱並接印任事日期理合恭摺叩謝天恩伏乞皇太后皇上聖鑒謹奏軍機大臣奉旨知道了欽此 
 
 

Page 10

 
 
[光緒十二年十一月二十一日京報全錄]  
　　宫門抄○諭旨五道錄前○發抄旨八道○河督成奏爲查明各湖存水尺寸摺○又奏爲霜降安瀾懇請獎敘片○又奏爲黄河上游七廳用銀總數摺○東撫張奏請飭部更正片○晉撫剛奏特叅造册遲延之知縣議處片○又奏叅虧短銀兩之知縣議處片○又奏七廳學額援照甘肅章程辦理片○十一月二十一日理藩院鑾儀衛光祿寺正紅旗值日無引見○錫珍等考試應封覆命○潘祖蔭由東陵回京請安○嵩甲假滿請安○徐致祥謝授光祿寺卿恩○文治謝授通政使副使恩○召見軍機潘祖蔭○發抄楊昌濬奏汀州守廷愷補福州守奉旨吏部議奏欽此○又查閱厦澎等處營伍出省日期奉旨知道了欽此○又仍委道員劉倬雲查辦漳泉各屬械鬥案件奉旨該部知道欽此○又解茶稅厘金固本等項京餉奉旨户部知道欽此○岑毓英奏請將瘴故之都司等優卹奉旨張　龍等均着交部從優議卹欽此○又記名簡放道岑毓寳銷差記名提督楊國光統帶防營奉旨知道了欽此○楊昌濬奏南靖令梁溪瀾調補龍溪令奉旨吏部議奏欽此○又試用通判李嘉堂署新化等令奉旨吏部議奏欽此○○頭品頂戴河東河道總督奴才覺羅成孚跪奏爲查明本年九月分各湖存水尺寸謹繕清單恭摺仰祈聖鑒事案照嘉慶一九年六月内欽奉上諭湖水留存尺寸每月查開清單具奏一次等因欽此所有本年八月分湖水尺寸業經繕單具奏在案兹據運河道陸仁愷將九月分各湖存水尺寸禀報前來奴才查微山湖存一丈四尺以内因豐工漫水灌注量騐湖底積受新淤恐不敷濟運奏准加收一尺以誌樁存水一丈五尺爲度本年八月分存水一丈一尺九月内水無消漲仍存水一丈一尺較上年九月水大三尺九寸此外昭陽南陽獨山三湖亦俱水無消漲南旺馬塲蜀山馬踏四湖消水二寸及六寸計昭陽湖存水五尺三寸南陽湖存水五尺五寸南旺湖存水四尺八寸獨山湖存水五尺九寸馬塲湖存水一尺六寸蜀山湖存水七尺六寸馬踏湖存水四尺八寸以上各湖存水尺寸比較上年九月除馬踏一湖水小八寸外餘俱較大自一尺二寸至四尺八寸不等查九月分時巳深秋各路來源漸弱運河南路微山昭陽南陽獨山四湖係屬下游進湖之水僅與日灑風颺之耗相敵其北路南旺馬塲塲山馬踏四湖坐居運河上流進水較少不敵所耗是以稍見消落現巳節交冬令天寒源微奴才惟當督率司湖廳汎閘員等認真疏濬河渠儘力　存不任涓滴勞洩以仰副聖主慎重湖瀦之至意所有九月分各湖存水尺寸謹繕清單恭摺具陳伏乞皇太后皇上聖鑒謹奏軍機大臣奉旨工部知道單併發欽此○○成孚片再上年霜降安瀾經奴才將搶辦祥河艱險及防大汛出力文武各員开擇尤分案保奏接准部議分别准駁奏奉諭旨咨行遵照在案查部咨覆開兩案清單内保前任鄭甲知州試用知州王成德請仍以知州歸候補班補用四品頂戴補用同知候補通判何保榮請補同知後以知府用同知銜補用知州借補山東濟寗直隷州州判趙宗洛請補知州後以知府用副將銜懷河營下北河守備現升祥河都司王麟請給二品封典五品銜陳留汛分防外委朱彦請加四品頂戴以上各員弁均以所請獎叙核議定章不符行令另核奏明請獎等因奴才遵卽查照定章逐加確核前署鄭州知州試用知州土成德臣請以知州歸候補班試用擬請改爲賞加四品頂戴補用同知補通判何保榮原請補知州後以知府用擬請改爲賞給四品封典同知銜　用知州借補山東濟甯直隷州州判趙宗洛源請補知州後以知府用擬請改爲離任歸知州班後賞加四品銜又副將銜懷河營下北河守備現升祥河都司王麟原請賞二品封典擬請改爲尋常加一級五品銜陳留汎分防外委朱彦原請賞加四品頂戴擬請改以把總儘先升用所有擬請各員合無仰懇天恩俯准所請敕部核議施行理合附片具陳伏乞聖鑒訓示謹奏軍機大臣奉旨該部議奏欽此○○頭品頂戴河道總督奴才覺羅成孚跪奏爲核　丙戌年黄河上游南北七廳用銀總數恭摺仰祈聖鑒事竊照黄河兩岸各工歲修經費自同治二年奏明停鈔用銀每年除動剔存料物並河銀外准由司庫撥銀二十萬分撥南岸銀十二萬兩北岸銀八萬兩爲常年修守之需如遇異常險工隨時另請奏撥節省防險銀兩辦理嗣經查工核欵案内奏奉章程自乙酉年爲始南岸額欵酌减一成北岸額欵酌减二成所收河銀除應支外儘數解司備撥充餉遵照辦理在案查本年伏秋汎内沁黄水勢節次異漲河溜南衡北突險要頻生奴才督同道廳營委率領汛弁兵夫晝夜分投槍獲工作幾無虚日用欵不敷仰蒙天恩俯准續添銀兩俾資寛儲料物得以撒手赶辦一律保護無虞兩岸蒼黎咸歌聖德現計本年南北七廳約共用銀五十四萬四千五百五十餘兩内用添撥防險銀三十七萬兩上年剔存稭甎石值銀七千五十餘兩光緒十年河銀四十四兩四錢撥用司庫料麻備防三欵銀十七萬四千六百六十餘兩内除剔存稭甎石八千六百六十三兩再除彌補乙酉年工用不敷銀八百十九兩實用司撥銀十六萬五千一百八十餘兩計不敷銀二千三百七十餘兩除提葦單力工共銀五百六十二兩五錢七分係在本年河銀項下支撥外實計不敷銀一千八百一十餘兩廨於下年欵彌補以上所用銀數奴才逐欵察核勾稽委係實工實用無可再減際飭　歸河北二道督令各廳赶將用欵分晰核准造具清册另行核辦清單外所有丙戌年兩岸各廳實用銀數理合先行恭摺具陳伏乞皇太后皇上聖鑒謹奏軍機大臣奉旨該部知道欽此○○張曜片再頭品頂戴記名提督法式尚阿巴圖魯劉世俊自同治六年投効臣營由豫而普轉戰至甯夏出嘉裕關平定新疆始終十有九年並未一日　營屢立戰功保升今職惟節次保案有開士俊者有開世俊費士世字音相同以致繕寫錯誤經臣飭送履歴清册咨送兵部請一律照劉世俊註册以免兩歧又頭品頂戴提督銜記名總兵固勇巴圖魯李福雲前在河南勦平捻匪保升守俻案内福字誤寫富字經臣咨請兵部更註止册各在案兹准兵部咨覆劉世俊李福雲係五品官階均應奏明辦理合無仰懇天恩勅下兵部將劉世俊節次保案内士俊名字一律改爲世俊李福雲保守備案内富字改爲福字分别註册鴻慈逾格謹附片具陳伏乞聖鑒謹奏軍機大臣奉旨吏部知道欽此○○剛毅片再州縣交代均應依限結報不得稍涉遲延兹查有署平魯縣知縣范基　於光緒十二年四月十一日到任扣至八月二十六日二叅及程限届滿應接該前縣劉普泰交代巳據該員范基　出具接收清楚總結限内禀送惟應造欵册迄未呈送核轉殊屬違　自應照章叅辦以儆效尤據布政使張煦具詳請叅前來相應請旨將交代造册遲延一月以上之署平魯縣知縣候補知縣范基　先行交部照例議處除飭催該員赶緊造報並咨部福照外理合附片陳明伏乞聖鑒謹奏軍機大臣奉旨着照所請吏部知道欽此○○剛毅片再汾陽縣知縣李其滋撤任卸事虧短任内正雜各欵銀七千二百二十二兩二錢迄今二叅届滿屢次飭催　毫未據解繳以致接署之員未能結報據布政使張煦具詳請叅前來請將汾陽縣知縣李其滋摘去頂戴勒限四個月嚴飭該員將虧短交代銀兩如數清交限内全完卽請開復逾限不完或完不足數再行從嚴叅辦除咨户部外理合附片陳明伏乞聖覽謹奏軍機大臣奉旨着照所請該部知道欽此○○剛毅片再晋省口外改設七廳案内應設學校曾經部覆議准七廳士子卽在大同府附棚考試並在歸化廳添設七廳總學教諭一員當經轉行遵照在案查七廳内惟豐寗二廳距大同府較近得以隨棚考試其歸　托清和五靡計距大同或四五站至七八站不等關外士子無多半屬寒畯若令遠赴大同應考長途往返資斧維艱勢必惜費畏難致多退組殊非朝廷體恤寒士鼓舞　氓之意查甘肅口外鎮西迪化等屬考試向由學臣按臨肅州以前擬題封固預送都統局試仍將試卷移送學臣取進歴年照辦詢足激勵邊才今晋省口外事同一律况屬經畫伊始似尤應因時以制宜擬請明歲開考除豐寗二廳　舊隨棚應試外其歸薩托清和五廳文武生童考試仿照甘肅口外章程量加變通請學臣按臨大同府之先預將生童題目封遞歸綏　由道扃試卽將試卷呈送學臣照額取進填榜發道張貼其武試之馬步箭弓刀石等第亦由該道認真考校填册封送學臣按照文武一律辦理仍先由各該　取保錄考申送歸綏道用昭慎重一俟人文日盛再由臣隨時奏請規復　章再部議應試童生二十名始准取進一名目下應試之人較少若必各廳分考取進缺額必多又未便因其不敷進額暫停考試致令向隅查七廳現僅添設總學教諭一員旣不分　學官似亦不必分取學額擬總計五廳應試文武童生人數仍照定章每二十名取進一名稍寛其進身之路卽以作其向化之志似於邊學有裨據歸綏道禀經札飭司局會議詳請具奏前來除咨部外所有　省口外五廳考試擬請援照甘肅口外章程並擬變通取進學額緣由是否有當謹附片具陳伏乞皇太后皇上聖鑒謹奏軍機大臣奉旨禮部議奏欽此 
 
 

Page 11

 
 
[任烈婦蔡孺人挽詞]  
　　寒松具貞心修竹標勁節貞心誓不渝勁節永不折一解昔爲蔡氏女今爲任氏婦染鴻舉舉案慶齊眉潘丘同歸期白首二解任生不凡才髫中寨芹藻方登拔萃科竚盼梯雲早三解何期病魔纒竟赴修文召婦曰我何辜無乃天不弔四解長跽向叔言夫死將安之上有威姑下有兒賴叔侍奉兼扶持五解觸石石爲裂靡笄心如割遇救雖得生求死志逾决　解求死不可得展轉當行深夜漏聽寂寂鬼火隂森森七解老媪侍臥榻旁聽無聲疏範防婦起整巾帶自持當空牀八解詰朝　視顔色如生親朋環集駭嘆同聲九解道塲山遠碧湖清烈婦之操同堅貞忠臣義士類如此允以公論符鄉評十解時維光給年旃蒙歲在酉有司請于朝旌閭恩獨厚十一解吁嗟乎損軀慷慨易就義從容難烈婦乃克兼有之巾幗如此鬚眉慚十二解綽楔光里　彤營增輝煌我今作歌當紀巿愧無椽筆堪表揚十三[  烏蔣錫礽詞仙初稿]  
[題董實菴先生悟圖]  
　　抱琴棲海上塵巿得幽店放眼無西法清心讀道書我曾爲客久翻惜與君疎何日扁舟返豪談剪韵初伯虞秦際唐未定稿○早歲弄柔翰蹉跎直到今紅羊經刼換白髮巳霜侵書史參餘味功名　壯心家聲欣不墜雛鳳發清音　　愛烟波濶移家滬水濱　瀛招海客辨道晤真人色相知成幻因緣悟此身披圖一展覲矍鑠古精神貢惟金待定稿○襟期本來包大地博取一衿算何事書香世業本名門讀破萬卷不得志方干不第緣數奇羅隱無名關天意大笑一聲跨鶴東回頭欣脫浮名累海上飄留數十春一朝傾遇張真人道君不必求丹訣酒壽自爾爲靈椿公以蜉蝣愧虚寄没世無稱真大恚晚來辨道精益堅披圖歴歴渺幽思[  石亭劉子雲待定稿]  
[贈夢畹生藉以誌慕]  
　　健翮搏風上聲馳四大洲化虹吞渴海滌胃斷中流裾肯朱門曳嫠甯漆室幽獨於官落落時苦鬼啾啾詩膽捫天大琴心貼月妯　才曾吐鳳君心賞桐蓀詞史屢爲揄揚格物亦占牛丹篆時還夢黄粱夙未謀籃移非所願　菜豈甘求乃假蜞而至蘧然蝶自由　鬚椽筆卓魚硯斷槎浮但以花爲命相將竹與　曉寒紅袖薄仙曲紫雲柔簫鼓傳餘韵蘅蕪巳暮秋花蹊君滯迹蒲質我　秋綉紙鴻來遞時得譜弟　薜衫來書情懷燕暗投去尋還不遠蕉鹿正呦呦[  病脚僧友翠稿]  
[消寒分咏四律錄請夢吟壇政和]  
　　魯齋燈短　如豆漏遲遲危聳吟肩瘦莫支卷　光隂勞爾惜兒時滋味讓千思西風高閣頻攻史疎雨寒窗斷改詩郤怪豪家歌舞夜錦毺銀燭耀階墀○旅館燈聯路霜華客鬢侵剔餘殘燄擁孤衾空階蟲語宵方永荒店雞鳴月乍沈琴劍共依三尺影江湖回憶十年心　書寫就重緘恨獨對寒篝思不禁○寺院燈紺字雲封夜色饒照來佛火透僧寮古籠碧閃三更靜徹夜紅懸一點遥有客讀　分冷燄何人補衲坐深宵個中别有傳燈妙法炬光明燭九霄○閨房燈斜背銀缸倚玉臺深宵顧影任徘徊十分喜事花先報一點芳心草未灰紅燄剔餘妝乍卸緑窗閃處夢初回　　織就廻文後猶戀餘輝費手裁[  丙戍長至日東武惜紅生初稿]  
[和惜花外史秋夜書懷元韻錄精高昌寒食生惜花侍者郢政]  
　　柳和漁洋幾度秋昔咏春柳四章蒙白下惜花生賜和未知可是别篆否享年海屋共添籌繁華境裏心　澹傀儡場中意轉愁倚馬無才慚附驥登龍何日證盟鷗何鄉異地神交久感謝知音到白頭金陵覺癡道人實　氏待定稿 
[上海三馬路與昌恊賑公所陳竹坪經募山東直隷賑捐兼勸棉衣十二月初三日第四百九十八次清單]  
　　新册常郡孟河濟源典　來祈保慈親壽而康洋二元程樸堂洋一元不書名銅洋一元謝麗彩潘錫楊二户各洋三角馮暉如黄文順劉　雲程樹堂各錢四百文劉熙堂黄鴻元各錢三百文洪佐成邱日鄉吳琴生唐增耀各二百文以上十五户共洋七元銅洋一元○常熟求病愈子洋廿元○新册本埠源恆隆布庄募來陳晉雲求妻肝症速愈洋二元姜美堂陳洋一元以上二户共洋三元○新册本埠曹先生交來雙林譙國有　保平安洋二元翁亷卿錢沁泉張岳臯各洋三角徐菊屏錢氷發張楚卿章覺楹余雅樵各洋二角吳彬士洋一角以上十户共洋四元○新册本埠秦亨源交來之罘徐善士募樂善軒洋一元又册可齋洋一元又册補　齋洋一元以上三册共洋三元○塔册本埠信成長絲線庄募萬長慶錢七百葛芳樹四百張　生聚綠信成長號各銅洋一元胡克家王奉伯王錫生王朱氏何玉珠各二百竭力圓滿一百五十胡克勤懷德堂傅官甫王文卿王洪生無名氏不留名陸桂元余順寳王世明求脚疾全愈錢星保各錢一百戴炳生桂生有心子無力子靜安堂免力愿陸阿虎各五十文以上三十户共合洋三元銅洋一元錢六百五十文○新册乍浦振泰昌洋五角又募咸源知足居田琴記汪世德堂費賛仁有心無力各洋五角　申記洋三角徐　記洋二角以上九户共洋四元○新册上新河　桂軒洋一元○陳黼堂書潤移賑洋五元　源洋貨號英洋五元銅洋五元誠延氏助玉器五件采蘭生洋二元福海　氏洋十角宜石主人續洋四元余　將洋六元戴姓銅洋一元○南匯縣儒學正堂趙米孫先生交來鶴餘堂洋八元無名氏洋一元蘇州張小林爲蕭山河南子與宏農氏聯　爲之執柯將柯儀席敬悉數移賑洋四元錢二百蘇州彭稼生兄募來成裕錢庄厚生錢庄王小濤三户共洋三元蘇州王姓洋一元劉河恭泰號寄來謝海淑節省日中零用洋二元○塔册沙溪吳美丹先生交來古歙議　生募三多洽記二户各洋二元吳美丹洋三元壽春山人銅洋二元錢房盈餘洋一元又新册知微子募品記祈平安洋三元以上二册共洋十一元銅洋二元○新册浙省網鹽總避寄來無名氏洋十元○本日共收英洋一百另七元銅洋十二元小洋十角錢八百五十文玉器五件合併聲明 
[上海北巿絲業會館核獎籌賑公所施少欽經收山東順直賑捐十一月初七八九十日第一千一百九十九十一二三次清單]  
　　屠福　由天津海宴輪船交來庫平銀十兩批見九八申規銀十兩零六錢五分四厘泉晉隱名氏由恆豫庄來九八申規銀一百零九兩五錢梅花舊士九月分捐由揚州森昌局來銀二兩求淨道人逐日積貲移助由蘇州恊源局來洋三十元無名氏求病速愈二十元東海子求父病速愈十元吳鳳卿求病速愈由江西祥盛庄寄乾昌局來十元葉順安完愿由葉雲卿來八元安徽勉力子二兀皖南菊隱山人求妻氣痛速愈由泰州老福興局來二元姜安坤祈保平安二元隨緣氏二元壽蘐道人由湖北老福興局來一元○高郵丁　齋第二十五次募知足氏洋三十元庚記錢三百辛記三百午記辰記各二百了心願四百五十共六户由福興潤局來洋三十一元以上初七日○知非子由馮文波來洋三十元武功叔子祈保合家平安十元夏心記祈病卽愈酬愿十元吳清蔚因母病速愈由蘇州全盛局來十元五十三歲生兒容祈易長成由蕭山金姓來十元吳子性八元錢仲初求病速愈由太倉永義昶局來二元憲鎖求病速愈二元蓮香室主求如心願由蘇州通順局來一元以上初八日○衆善堂漕平銀九十九兩有餘堂漕平十五兩二户由清江浦海州分司項寄大源永號合來九八申規銀一百廿二兩三錢一分四厘烟台黄河天外逸叟洋四十元清寄廬主人祈保人口平順指助直隷由　山朱公舘寄杭州正大局來十元蕭山單震求妻病速愈由杭州福潤局來十元愛日吟舘由大亨號來十七無名氏十元不書名爲母百日節省燄口資移助棉衣欵由安慶億大局來四元恊泰興三元孫楚琴求繼室病愈一元○鏡海道人完心願洋三十元附驥居士求如心願洋十元二户由萬昌庄陳　士交來○仁和隱名氏求夫病速愈將積存移助洋四百十四元無名氏五元二户由巨豐庄來寄梅使者祈保室人生産平安洋五元詒燕堂徐祈免合家災晦指捐直隷五元二户由江隂寄無錫全盛局來○揚州卲瀚生募勉力子求免災身健洋二十元由老　興局來○怡書堂洋一元又史敬銘募昌字一萬二千十上號册吉德堂陳采蘋善源三户各洋一元鄭氏李氏王氏朱氏　匯五户各二角八户合爐坯洋四元共九户由江裕船交來英洋一元爐坯洋四元以上初九日○涇川無名氏求保母病卽愈洋五十元廣東南海縣農子卹災費洋三十元楊　人求母病速愈十元心　棉力人爲得子酬愿五元李少曰節省日用貲移助由老福潤局來四元朱犀菴病愈完願二元無名氏一元○汪竹齋來昌字四百八十四號册長發棧募洋一元五角汪冶堂汪採卿二户各一元汪笏卿五角四户合來洋四元以上初十日 
[鎮江電局代收順直東賑十一月分清單]  
　　金陵厘局憲發寳應厘局募五十二號册寳應厘局唐五十元力發橋厘募五十八號册力發橋厘局總辦十元無名氏李西垣張虞廷王佐卿洪詒榮五户各一元海門厘局吕募六十六號册春輝閣二十元安濟同人六元恆祥同人四元同仁堂善正堂兩户各二元吳琛泉同安堂餘根堂滋德堂四户各一元誠經堂豐芑堂存德堂敦仁堂嘉樂堂五户各半元同善堂一千二百文燕貽堂隱名氏長泰寗遠四户各八百文不書名六百文賜書堂永昌生茂謙受堂萱榮堂叢桂軒趙緝光汪仰高潤源九户各四百文寳豐大成乾生三户各三百文補愚子汪味紳程星垣程禮門程敦禮金炳宏戴純齋七户各二百文樊興厘局募七十一號册王敦樸堂二十元不列名求女病愈十元同興源靳春陽五元立成坊四元不列名同源坊恆昌坊德茂典具慶典金記六户各二元方希言蔡繩芝存厚堂三户各一元七十二號册不列名求親戚病愈二十元澹香舘主人求女病愈十元荷花池厘局募七十七號册倪爽軒二十元張克齋承先堂兩户各二元孫雲生李味青周靜園錢子義楊計六王新元六刻各一元通州港厘局倪募八十三號册隆泰鼎泰德泰三泰康發祥元泰吉祥和泰和德隆三本洽源德源宏源和祥豐恆源十五興各八元高輝玉堂永昌號永懋號振豐號振　號元吉號元昌號立大號太興號廣懋號廣興號同泰號同福號大生號隆泰號開泰號仁裕號美記號信記號東山號福記號廿一户各四元高福昌無名氏姚甫松豫豐潤記吳敎治六户各一元大河口厘局聶募九十一號册壁記三十元同仁公記九元公記五元泰記和記公記三户各一元以上共來英洋四百九十二元錢三百五十文○揚州公所庫平銀四百兩○江寗縣陸募一百六十四號册無名氏願母女病愈六元無名氏五元又三元宣城梅無名氏兩户各二元○新任吳江盛澤分縣邵來保赤主人補缺遵樂生會章程加倍四元棠蔭書屋蒙神保佑平安四元○瑞夫酬平安願十元又求婦病速愈二元務本堂募陳册六萬八千三百七十八號册十元福元一元鹽棧范應鵬求闔家平安十元○共收庫平銀四百兩合二七四百零七兩二錢英洋五百四十七元六七七合二七三百七十兩三錢一分九厘錢三百五十文合二七二錢二分八厘又銅洋四元寄陳與昌鎔化助賑實收二七寶銀七百七十七兩七錢四分七厘還墊款十九兩三錢六分一厘九毫還東賑另恤一百兩凈存二七實六百五十八兩三錢八分五厘一毫直東待賑甚急日内卽須赶解務求不厭不倦之大善士再施義粟再解仁囊合此塔尖功德萬萬[  鎮江電局同人拜懇]  
[上海四馬路文報局内恊賑公所經收賑捐十二月上旬清單]  
　　初一日惠泰庄交來蘇城醬業公所潘仲溪翁經解第五十次賑捐彭振卿翁募隱名氏英洋十一元又銅洋四元葑溪子募消寒善士十元潘桐生翁募潘端　一元實收英洋廿三元銅洋四元滬報舘主　處交來濟陽氏爲次媳朱氏冥誕移經資祈冥福四元又交來知足生爲先室朱孺人三十冥誕移經資求冥福四元吳淞口尚隱堂銅洋一元○江册浙省網鹽總局交來無名氏十元○初二日江字册恊和信票號交來復初氏舘體元翁募全台粮台各善士清暉閣六元台北洋藥局考履堂林寳善堂雷福祿堂舒四户各四元衍慶堂沈漱芳齋汪治平　吳翠環山舘吳四户各三元胡　汀宏　堂楊雙翠堂唐徵瑞堂　敬承堂吕光裕堂徐敬德堂蔡基福堂高武林堂龔三字堂徐三槐堂王吟華山舘姚依仁閣三敏齋四知堂楊　五户各二元本埠仁昌金店募慈溪楊鄭氏汪王氏汪陳氏京都恆和全四户各四元○黄善士二元○二天共收英洋一百廿二元銅洋五元 
 
 

Page 12

 
 
   
 
