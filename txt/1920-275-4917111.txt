# 1920 - 275 - 4917111

 

Page 1

 
 
   
 
 

Page 2

 
 
   
 
 

Page 3

 
 
時評 
[和議與地位（冷）]  
　　中國國内之和議所以屢屢不成者其始以各方無議和之誠心其後各方皆以地位爲議和之基礎地位屢有搖動而和議乃屢中變矣 
　　試觀段與南方之各首領接洽漸相接近而段之地位傾覆議乃無成岑與北方之政府接洽漸有頭緒而岑之地位又將傾覆而議亦無成繼今以往此例恐將仍舊而和議之難成終在意計中也 
　　蓋地位之與人本無不可分之理况乎今之所謂得有地位者無一非燕巢幕上之類强取巧奪而來自易爲人强取巧奪而去根基旣薄顚仆亦便而乃一有地位者巍然自大而人又因其巍然自大而重視之斯誠不知其何意也 
命令 
　　十月六日大總統令署内務總長張志潭呈准江西省長戚揚咨九江警察廳警正張晉魁因事離職請免本職應照准此令 
　　又令署内務總長張志潭呈准江西省長戚揚咨請任命王汝楫吳炳爲九江警察廳警正均照准此令 
　　又令兼署陸軍總長靳雲鵬呈請將陸軍第二十混成旅第二團團長熊文朗等三營營長洪配山免去本職均照准此令 
　　又令熙鈺晉給一等文虎章此令 
　　又令兹制定修治道路收用土地暫行章程公布之此令十月五日大總統令兼署陸軍總長靳雲鵬呈請呈命張佐臣爲陸軍第二十七師步兵第五十三旅少校副官應照准此令 
　　又令陳廣琛晋給二等嘉禾章此令 
　　又令岳憲玉晋給二等文虎章張硯田晉給三等文虎章石聿德晉給四等文虎章此令 
[專電]  
　　北京電慈幼院設香山本日成立開始收撫災孩（七日下午九鐘） 
　　北京電統一救災會幹事呈請先撥中交兩行捐欵二十萬備充急賑照准（七日下午九鐘） 
　　北京電閩李電海軍服從中央表示統一極所歡迎但厦門旣有原駐海軍又爲閩軍集中地若以久在粤之多數艦隊齊集一處恐生誤會易滋事端（七日下午九鐘） 
　　北京電郭椿森轉來莫榮新電河源克復桂軍集中肇慶月波已到梧州督師現由海軍及各界調解省垣安靖（七日下午九鐘） 
　　北京電馮麟閣盛京副都統係張勳力保（七日下午九鐘） 
　　北京電靳以滇唐儉（二十八）電主貫澈滬會電李再與唐總代接洽進行（七日下午五鐘） 
　　北京電岑電派章士釗進京接洽和議（七日下午六鐘） 
　　北京電岑歌（五日）電粤事阽危關係全局派章士釗入京請接洽（七日上午十鐘） 
　　北京電外團以粤戰危及外人身命電由各領向軍府警告（七日下午五鐘） 
　　北京電吳佩孚在洛陽開軍事會議一設副使公署二改編直軍四混旅三分配駐地擔任冬防（七日下午五鐘） 
　　北京電小幡昨訪顔外長催詢琿春案辦法（七日下午五鐘） 
　　北京電陳光遠托病請假二十天（七日下午五鐘） 
　　北京電陳光遠電請給假二十日（七日上午十鐘） 
　　北京電閣議特種財產局曾彝進免職改任李清蘇高審廳長改龍霖海部江防過冬費七萬兩交部技正加十人技師加十四人均通過（七日下午六鐘） 
　　北京電本日令文官普通考試取錄四百名（七日下午六鐘） 
　　北京電直曹電保劉承恩充漢口商塲督辦（七日下午五鐘） 
　　北京電倪部安武軍交張文生接管（七日下午五鐘） 
　　北京電内部通告十日在先農壇追祭忠烈用祭祀冠服國祭（七日下午九鐘） 
　　天津電津俄租界財政機關旣未收回而訴訟事忽於今日又歸俄人理處詳情續聞（七日下午十鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　香港電陳炯明東（一日）通電迥龍一役擊敗李根源莫正聰所部奪步槍砲甚夥俘軍官十餘兵士四百餘斃五百餘（七日下午六鐘） 
　　香港電李福林魏邦平昨與各團議决莫魚（六日）仍不交印擬虞（七日） 
另刊新印一面請湯廷光暫借海軍印信以督軍名義布告安民聞湯已允（七日下午六鐘） 
公電 
　　鄭州穆藕初來電　申報館轉北方工賑協會豫西陜州等處災情亦重現澠池至陜州由隴海即日開工代賑陜州至潼關一百八十里爲隴陜通豫要道年久失修行者苦之擬以工代賑約須修築費二十萬元明晨親往調查詳情再陳穆藕初魚 
世界路透電 
[俄波休戰記]  
　　六日倫敦電里白電稱俄國波蘭之議和代表已允於星期五日簽定休戰條約與媾和草約以免冬戰 
[俄國之内擾]  
　　四日倫敦電芬蘭京城傳來俄國内局之駭人消息雖尙未徵實然據芬蘭邊界傳來消息觀之勞農各界深以大局爲憂波蘭與克里米亞陣綫之紅軍爲飢餓所迫投降與逃亡者甚衆特羅斯基氏在西比利亞及東部各州招募新兵之企圖業已失敗莫斯科與彼得格勒工人縱未宣布全體罷工然躍躍欲動且已搶刦各工廠矣 
　　五日倫敦電南俄方面藍格爾將軍今日見得勢不日將在愛加特里諾斯拉夫至羅斯土夫陣線有大舉動同時外間盛傳名將瑪克諾近進至杜尼資流域之洛索伐茄。斯拉維安斯克·克拉波斯加茄二地今已達尼泊河之克里孟楚格該將之行動足爲藍格爾將軍清除大舉之障碍蓋洛索伐茄與斯拉維安斯克陷落後過激軍自加爾柯夫大根據地至羅斯土夫區域之主要交通已被截斷向愛加特里諾斯拉夫之後路亦受侵逼也藍格爾將軍宣稱曾在伏爾諾伐茄俘敵一萬一千名彼已進至距瑪留波爾西十九哩之某地點續俘敵六百名據特羅斯基氏最近之軍令觀之特氏極以南陣線之戰局爲憂且謂必須於冬季之前脫除困難云 
[德荷之新交涉]  
　　五日柏林電基爾消息荷船一艘載有救濟波蘭之美飛機兩架由洛特丹開往丹齊爲德員拘留命船長將所載之物卸下駛回洛特丹 
　　六日巴黎電　大使議會致牒德國謂按照凡爾塞和約無論何船皆可航行於基爾運河德員不應禁荷船駛過云 
　　五日紐約電共同通訊社巴黎訪員電稱大使議會致牒德國措詞極爲嚴厲要求立即開釋德員在基爾運河所拘載運子彈赴丹齊之荷船三艘 
[各國近事記]  
　　五日巴西京城電農務總長下令禁糖出口出口者須遵限制條例並命保留足敷内國需用之糖 
　　五日倫敦電蘇格蘇數部分有烈風雨河水汜　損及農産 
　　六日倫敦電泰晤士報馬尼賴訪員電稱菲列　　議院金庫造廠局刻正在焚燒中 
　　五日華盛頓電墨西哥派至華盛頓之高等委員加爾特朗氏因不能告成其職務已率大使署全體人員回國加氏謂此行本欲解决美墨間之各項爭端彼有全權解决美人對墨之要求乃國務部堅稱墨政府並無曾授該員全權之照會墨西哥必須表明履行義務之誠意與能力然後美國始能承認墨西哥新政府 
　　五日紐約電中國銀行團大會已籌備完畢美英法日代表定期十月十一日在此齊集日本代表二人已抵此間美國國内有銀行三十七家該大會大約將考慮他國銀行家欲加入銀行團之請求大約尚將考慮中國改革幣制問題及鐵路事務 
太平洋路透電 
[海參崴近信]  
　　六日海參崴電海參崴代表自赤塔來電如下　上鳥定斯克之共産黨將伊爾庫次克之社會革命黨全行拘禁不許彼等參與政治會議現欲圖東逃之人頗多請停派有殘病者及工人入俄舊日之梯隊被困於伊爾庫次克處境頗危後貝加爾之哥薩克人在赤塔開會一致通過停止與過激黨爲敵之宣言書赤塔議會議長宣稱議會仍將進行中庸之道希望與哥薩克人協力行事 
[美日間之爭端]  
　　七日東京電　時事新聞載有前外要加藤子爵之談片抨擊外間所傳政府所提及由美日委員會會同調查開里福尼亞州問題之建議且料美國選舉後此項爭端仍不能了又稱今唯一解决之法乃在由堅結之輿論用正誼與人道之名義懇求於美國 
　　六日東京電東京横濱美人公會聯電華盛頓國務卿電文曰横濱東京美人公會切實代表在日本之美人商業宗教職業全體利益者今開會集議决定以日本境内激昻民情爲我邦人告日本憤慨因開里福尼亞目前舉動而發勢將使兩國人民之固有友交爲之破壞將來情誼爲之疏離吾人敢請我邦人忍耐熟思而後行靜聽兩國政府謀取美滿有效旣與日本無辱且與雙方平等主義無所犧牲之解决法此電由兩公會會長署名拍發神户美人協會將採行戰獨行動贊助此舉美人協會現派美人佛拉桑與吉立二人赴美爲協會代表俾向華盛頓等處當道陳述目前美日間問題之重要此二代表循協會董事之請求行將赴美但自備川資蓋以此行宗旨有犧牲盤費之價值也 
　　七日東京電赴日尼瓦參與勞工大會之代表内田氏已歸據謂往日排日運動其領袖爲工界中人今已爲政界中人此種變遷日人大宜注意 
[日報之對華議論]  
　　六日東京電日日新聞載外相内田之言據謂中國無一中堅人物故國家不能統一甚願中國有此人物庶日本與他國得以與之周旋列强處目前之時局而謀助成中國之統一恐徒使今已妨害遠東和平之時局愈趨愈劣耳日本以嚴格中立不干預中國内部政爭爲政策日本不再借資與中國庶不致助其内亂之延長今銀行團借欵除實業用途外仍爲移充軍事與政治之用據其意見中國應自籌政治借欵而以銀行團專用於牟利與發展天然利源之途 
　　七日東京電報知新聞載有半官文官謂外間所傳日人運動匪徒肆擾以期管理中東鐵路云云證以鬍匪仇視日人可知此說之虚妄 
[日人之對朝鮮]  
　　七日東京電朝鮮警察總廳長在政友會殖民地調查委員會演說謂自朝鮮政府改組以來朝鮮全境和平或皆恢復雖偶有暴動亦即平服近來檢查之取銷足見常狀恢復之速韓人在滬所設之臨時政府已與半島斷絶經費之接濟朝鮮親美之傾向現已漸衰 
　　六日東京電殖民局長古賀氏近從朝鮮游歷回國發表意見謂韓人生活狀况今甚困難此爲其仇視日人之一大原因惟有施用方法使韓人生計裕如如方可解日本關於朝鮮不寗之憂古賀氏又謂鴨綠江凍冰時滿洲境内之暴烈韓人或將紛紛國國 
[日本近事記]  
　　六日東京電樞密院已核准奥約現待日皇批准然後即可調印 
　　六日東京電政府擬將農商省政爲農林與工商兩省蓋以絲業民食森林礦業與勞工等問題在在皆關重要非一省範圍所能及也 
　　六日東京電中國學生擬於十月十一日在東京使署演劇助賑 
國内要聞 
[北京通信（吹萬）]  
　　救災之進行與團體聯合 
　　北方救災團體與外國救災團體互相結合以成一國際救災總會已誌前報明日爲該總合成立之期故今日北方救災總會先開一預備會而外國方面亦於今日六時有同樣之會而晚間則有北京飯店俄國音樂隊之奏樂助賑會入場劵每人三元收入悉充賑欵俄已退爲無約國而其僑民熱心我國賑務尙如此甚可感也北方救災總會本定五時半開會届時各團體未能全到故稍延開會時間詢山西旱災救濟會代表賈君以山西災况據云晉省百有五縣蒙災者七十餘而較重者約三十自五月十日起至秋收未嘗有雨今則獲雨矣山西本省因自治辦理尙佳人民知各省皆爲災區故無遷移以求食者而直豫二省飢民迺多流至晋境約達二三十萬現晉省對於此等流民竭力設法安置每人每日給與銅元五枚俾得生活而山西財政迺大受影響地方糧食益形缺乏陜西代表譚湛君則謂陜災情以渭河兩岸爲最云云五時五十分到會團體已十有六新加入者爲平糶救災會及陜西救災會直隸救荒協會代表因事出京請直隸義賑會孫子文代表山東旱災救濟會代表返魯未到會由梁士詒主席第一報告二新團體入會第二議組織委員會辦法梁云因國際聯合會有委員會故本會不得不有請蔡廷幹報告外人方面情形蔡謂外人方面設三委員會㈠商務㈡財政㈢支配梁復報告天津華洋華北救災會内部分七委員會㈠籌議㈡籌捐㈢採購㈣欵項㈤津屬急賑㈥查訪㈦公告河南救災會代表曾君謂事由十六團體（現在會者十八）分辦本會不過總其成如採購查訪諸事與分會辦事恐至衝突主席謂本會之設本以將各團體與外人接洽外人以頭緒太多不贊成故組合者分配爲國際聯合會事辦事爲各分會事本會在其中有虚位而已因外人方面與簡章有委員會不得不組織外人於六時開會議定辦法預備明日推一人與本會談判本會亦當有預備山西代表李君主三委員會㈠總務七人㈡交際七人㈢評議無定額說明用以對外人三委員會者蔡廷幹言外人之三不過爲其會長意今日開會結果或有增加亦未可知我旣爲主體當完備不妨有五河南代表曾言對内幾股且不問對外不能無交際股孫子文謂交際不必另設股每股當有一通洋文者方可與洋人不捍格并說明天津設七股意北直隸災賑會胡君主分執行評議二部因孫所言者迺爲聯合會之委員會本會不必如此孫承認其說李亦取消三部說以二部付表决多數贊成主席主於執行股中分常駐辦事員及幹事二種衆贊成迺議國際救災總會章程前日所載迺第一次非正式聯會會所推四秘書所擬在非正式會决定尙需經正式會通過者故今日亦議及之第一條無更動第二條主席言石遠子廟恐不敷用俟與外人商再定第三條原文通過第四條於統一下加中外二字通過五無修改第六條蔡廷幹先起立說明幹事團主席輪流之故按字母之先後爲次外人方面幹事已有者四司庫一會長一書記二所以有二書記者　以外人非兼有英法二國文不能使之了解故蓋法文之用亦不在少數也此條但有文字修改改幹事爲委員第七條由會員輪流充當主席或以爲太亂多數主張改兩總團會長輪流其餘各條皆無修正通過主席復提議呈請内務部將交通銀行捐欵十萬撥歸本總會多數贊成擬定呈文於明日送部並上北方救災總會立案呈蔡廷幹同副會長是否可兼秘書主席謂兼固不妨第汪副會長曾有擬以蔡副會長爲司庫之提議當改蔡爲司庫而别推秘書多數贊成迺推農學救災會會長謝恩隆爲秘書河南災賑會代表提議當定籌賑辦法倘本會無一定辦法捐數遠落外人後將貽人笑孫子文謂本會不過譁調度各分會放賑以免重複不及之病令各分會將欵集交總會再由總會分與分會費時太多無補實際蔡謂籌欵不必比較但當各盡其力主席謂外人方面殊不以我捐欵多少爲計倘我等辦事認眞彼卽以所籌欵交我分會辦倘彼見我等辦事不認眞則將欵與教會辦理故本會尤以辦事認眞爲要孫子文提議預定國際聯合會委員會數迺以津會七股爲參攷其籌議所辦事與幹事團同爲分配一切故取消津屬急賑股取消欵項股若基金監與民庫等亦不必再設迺决設四股而更其名曰募捐股曰調查股曰購運股曰公告股有提議北總會設司庫者主席以爲北總會可無庫聯合會欵至卽分與分會衆贊成時已七時五十分迺叮嚀明日每會派一代表出席聯合會而散（五日夜十二時） 
[關於中東路問題之近訊]  
　　中美通信社記者前日晤交通部及華俄道勝銀行當局據稱按照本月二日中俄所訂關於中東路之新合同中國在該路將有一千二百萬兩（庫平）之利益此外又在華俄銀行之存欵本息共計有五百十萬兩兩項各不相涉據交部及俄行雙方聲稱日昨某電報社所傳之者混而爲一實屬不確又據近由哈埠回京之交通某要人云此次所訂合同之辦法係前中東路技術部部長美人提芬氏數月前之建議又前中東路俄會辦霍爾瓦特中將告美使署人員云彼時對於中俄近日關於中東路之會議進行頗爲留意深信目前雙方規定之辦法足予俄人財産相當之保護也 
　　中東路問題前經交通部迭向俄使交涉嗣因近畿戰事發生中止現當局繼續前議適值俄使停止待遇自易措手結果似應較前圓滿方足以饜國人渴望據聞日來外間喧傳當局與華俄銀行接洽眞相與各報揭載前此中俄兩方擬定條欵間有輕重懸殊之處例如道勝銀行存欵五百萬兩前曾要求發給鐵路股票以便藉此取得股東權利今又有成爲三百八十萬兩改給債票之說匪特放棄股東資格且以現金易爲無價值之空紙矣此項存欵之息應積有數百萬之鉅正在協議中能否如數清償尙不可知又董事名額前定雙方議定中國佔五人俄國佔四人今中俄各設五名是中國在董事會中又損失一權至職員方面前本議妥除總工程師外餘儘先用華人充任今重要位置如各主任等盡屬俄人兩相比較得失顯然按俄人方面於前者交涉時曾極力運動安福系之交涉當局以求條件上之讓步今兹結果反不如前現當局是否承認俄人有利益之疏通雖不敢必然以舉國注意之大問題竟如此草草結局徒令已倒之安福系自詡其能而已 
[香山慈幼院成立大會（浲）]  
　　北京香山慈幼院於三日開成立會到會者頗多於未開會之前招待員引導來賓參觀院址三時開會先由院董趙爾巽致訓詞次爲院長熊希齡報告該院創辦情形略謂自民國六年畿輔水災當時因各縣災民有鬻棄子女者於是督辦水災處特設立慈幼局男女兩所於京城延請英君歛之主持其事收容被災兒女約及千名水災旣平災民父母領回者甚多尙餘有無人收領者遂又籌設永久慈幼院至今日始告成立又云希齡明歳將赴美游歷幸董事諸君指導職教員之克盡義務以及生徒之勤求學業更望各界嘉賓加以指導彌其缺陷是則希齡之所祈祝於無窮者云云旣爲荷蘭公使演說謂今日躬逢其盛得覩貴院設備之善院址之佳實普及教育之勝舉深爲欽佩但望院長此後益求善良云云後散會已五時矣 
[廢止四年所得稅細則之通令]  
　　政府籌辦所得稅正積極進行聞財政部於前日又通令各省財政廳將民國四年呈准之所得稅第一期施行細則廢止並附分别先後征收稅目清單令知各省遵照原令謂本部籌辦所得稅迭經通令遵照並電飭認眞辦理在案兹據江蘇等省先後電覆估認收數尙稱翔實迅速良堪嘉賴惟民國四年八月本部呈准之所得稅第一期施行細則現經廢止征收範圍自應改定兹訂定先後征收稅目並簡明辦法開單隨文飭發以資循守至所得稅條例上之調查審查兩委員會均專爲第二種之所得而設應從緩設立現値創辦伊始商民難免過慮除由部頒文言白話兩項通告並所得稅淺說外應由該廳長將所得稅規定之輕微徵收之平允用途之嚴正範圍之審愼並無查賬之紛擾且不碍小販細民生計諸要端會商警察教育實業各廳長廣向士紳商會剴切宣示以釋羣疑而啓輿論是爲尤要爲此令仰該廳長即便遵照辦理可也此令附錄所得稅分别先後征收稅目清單（甲）㈠凡官公吏之俸給公費年金及其他受公家給予金之所得先於民國十年一月起按其全年所得額依率算稅後仍分别於其支領時扣收之㈡凡依律註册之公司銀行工廠槪照其在民國九年營業之損益計算書依條例第三條第一種法人所得稅率及第二十三條之納稅期限於十年開征㈢由官特許之商號行棧其在民國九年營業之所得應由主管署查定後照前條辦理㈣銀號錢莊金店銀樓無論資本多少其在民國九年營業之所得槪令確實認報由主管官署核定後照前條辦理㈤普通商店資本約在兩萬元以上者其在民國九年營業之所得槪令自行認報約數即依法人稅率及期限於十年開征暫免查賬以上五項先實行課稅（乙）㈠公債社債之利息㈡從事各業者薪給㈢存欵放欵之利息㈣由不課所得稅之法人分配之利益（已課所得稅之公司股利者應免其重征）以上四項暫緩課稅（丙）㈠田地池沼之所得㈡個人一般之所得以上二項從緩課稅 
[五日閣議紀聞]  
　　五日爲星期二閣議例會之期靳氏及各閣員均於上午十一時先後蒞院旋即開議重要議案計十二起（一）外交部提出擬訂管理俄僑辦法六條請公布結果通過（二）海軍部提出請設置海疆正副防禦使案結果通過（三）内務部提出修理國道以工代賑擬先辦由北京至濟南由濟南至開封由開封至長安三路請公决結果通過（四）内務部提出擬設辦賑特别機關定名爲賑務處綜理一切事宜結果通過（五）内務部提出籌辦京畿災民粥廠棲流所及棉衣三項預算需欵四十餘萬元請指欵核撥結果照原數通過交財政部趕速籌付（六）法制局說帖修正庫烏科唐審判處組織條例請核定公布結果通過（七）派張國淦兼充高等文官懲戒委員會委員長案結果通過（八）派王寵惠兼充司法官懲戒委員會委員長案結果通過（九）財政部提出請任文龢爲江蘇財政廳廳長案結果照准（十）財政部提出兩淮鹽運使段永彬免職遺缺請以趙毓萱繼任結果照准（十一）駐崴海軍代將林建章電請撤銷辦公機關案結果照准（十二）振武軍移往江蘇屯墾案結果因蘇人反對交由内財農陸四部核議辦理下午一時散會由財長周自齊海長薩鎭氷入府報告 
[京聞紀要]  
　　新銀團最近協議新銀團成立後關於對華借欵辦法各國代表時有協議兹據外交團方面得美國某要人特電云此次新銀團分子中於開會之前已有接洽各代表僉主張設一稽核員以稽核中國今後借欵之用途其辦法如下（一）稽核員由美英法日四國輪流充任（二）稽核員之任期銀團會議决定之（三）稽核員之俸給按照鹽務署之丁恩前例决定（四）稽核員得聘任中外人士於其所轄之稽核所 
　　廢止有奬實業劵農商部發行第一期有奬實業債劵劵額爲五百萬元減折出售之損失與局用薪金以及印刷開彩等費並奬金等之開支爲數甚鉅而售出不中之劵又槪作農商銀行之股本國家實際上得不償失聞農長王迺斌現已呈請明令廢止最近已發出部令已將兼任有奬實業債劵局職員一律撤差調回部内任事矣 
　　飛機竟實行運奉航空處消息張作霖欲將南苑飛機運奉英使抗議嗣張電復政府謂飛機旣售與我國應由我國支配云云政府對此問題曾主張由曹張兩方面商量一妥善辦法旋張氏電囑張景惠與曹使接洽外間謂可以不運赴奉但至二日南苑飛機忽由奉軍運去其在南口之兩架亦將歸直軍所得但此係飛機借欵之物品欵項尙未付清故維克斯公司對於政府有所陳請以前日情形而論此事尚不能輕易解决也 
　　李巡閱請假未准新任蘇皖贛三省巡閱使李秀山因病請假兩月並由蘇省全體軍官齊燮元等聯電政府懇予照准聞當局已逕電李使懇切慰勉並電復齊氏等謂秀帥抱恙至深馳系値此大局未靖西南紛擾東南半壁悉賴匡持所請給假未便照准並希執事襄助爲理以節賢勞奉諭特達 
　　胡維德出京盛况新任駐日本公使胡維德確於五日八時三十五分快車出京聞府院方面均派代表至車站歡送而外交總長顔惠慶及日本駐華公使小幡酉吉亦均至月台送行 
　　將頒賑災賞罰令中央對於賑災事宜特訂賞罰簡章兩項（甲）項有特别永久之成績者奬勳位次則給予嘉禾章等奬（乙）項凡行政長官辦理災區不善者降級罰俸如有吞欵情事則交司法部判罪對外國各賑災團體亦有特别榮譽奬章現正議核不日即發表 
[天津通信（若冰）]  
　　雙十節前天津之籌備 
　　十月十日爲國慶紀念歷年均有游行會慶祝會等舉以喚醒國民之愛國心去歳雙十節天津各界在南開舉辦慶祝會竟遭楊以德之摧殘傷害公民學生甚夥彼時之慘狀猶在目前而本年之雙十節又將届期矣天津各界聯合會此次之籌備較往年尤爲完備該會於五日下午四鐘曾開評議會對於慶祝雙十之辦法共决六端兹特詳紀於下㈠通知各機關官廳局所學校各工廠商行均於是日懸燈結彩以伸慶祝㈡各界公民各中等以上學校學生高等小學學生於是日開一游行大會藉以喚起民氣㈢特印傳單十萬張於是日散放内刋雙十節之由來及於國民之關係㈣通知各宣講所於是日開講演大會請名人演說㈤在廣東會館内開一慶祝會請有南開學校音樂達仁堂軍樂以助興趣㈥在河北公園内開一演講會事先函請該園預爲佈置並點綴以花木藉伸慶賀以上六項均將於十月十日實現於天津惟不知天津當局仍似前歳之阻撓而加以第二次摧殘否按慶賀雙十爲國慶紀念法律上並無不許尙望天津當局勿作無謂之波折以遺笑於世人也可 
 
 

Page 7

 
 
[東三省通訊（隱）]  
　　吉林俄領停止待遇後之計畫 
　　俄使俄領停止待遇之命下我國最有關係之吉林黑龍江兩省外團無甚異議此事雖似創例實則事實上必須如此辦去方無窒礙在九日杪中央卽通電各省此間接到命令鮑督軍兼省長即召集特派交涉員王嘉澤高等廳廳長吳炳樅檢察長張映竹警務處長趙憲章等細加討論决定分幾步辦理（一）俄領館之處置俄國在吉省之領事計省城長春哈爾濱延吉等三處而省城俄領因高梅闊夫事早經取消巴爾策福之領事資格惟其領館仍應尊重此次明令停止待遇則俄館亦與尋常財產無異即於九月二十九日令行交涉署警察廳前往檢點物件逐一登記爲之封存即由省會警察廳派警保官據聞點騐之後由該俄領簽字證明以完手續是以省垣一隅俄領事件已經完全解决長春俄領事館亦正照辦（二）中東路沿線俄僑之處置中東一路幾爲俄人之一長蛇租界僑居俄人最多各該處俄人須先調查以便保護管理（三）法庭之設置停止待遇俄領其最緊要之一事即領事裁判權是也自近來收回路界行政以來所有混淆不清之中俄會審機關業經分别劃清在濱江縣署組設華洋訴訟機關所有沿路一帶之華洋訴訟槪歸該縣辦理自此次變更凡俄人設立之司法機關當然即行取消聞俄領事於十月起移交中國官廳蓋哈埠俄領俄僑一大部分早已宣言否認故此次移交甚爲迅速在中央政府之意擬將俄人設立之機關改變名目歸我辦理議定四條辦法電知吉黑長官其審判機關冠以治安二字鮑兼省長接此電後以爲消除俄領資格即消除領事裁判權旣消除領事裁判權一切訴訟即應歸我審判無須另立名目致啓將來枝節遂復電中央主張不用治安名目據聞電文甚長說理透闢均按切法理事實之談也中央接此電後卽復電鮑氏贊成其議並謂當時所以擬用治安名目者恐邊地人才缺乏經費困難如果可以直捷收歸通常法庭管理更爲痛快並謂如果有爲難情形儘可酌量辦理鮑兼省長接此電後即委派濱江道尹董士恩及高等廳長吳炳樅檢察長張映竹於十月一日乘車赴哈董道尹因此事並於九月二十九日來省面禀一切旋與吳張同行而司法部亦卽派次長張一鵬氏到哈以便接洽吳張兩廳並於二日調長哈各推檢將各案接收矣總之此次中東沿線一帶之法權必完全收回而微窺鮑兼省長之意亦欲乘此時機將我國法界之名譽切實整頓以風　列邦爲將來收回領事裁判權之基礎焉 
[江西軍政要聞陳光遠與李純之意見]  
　　江西政界向以蘇李舊屬爲最得勢今秋以後陳贛督與李發生種種誤會暗下意見甚深月來李部軍官如督署參謀長李竟容參謀王鈞贛南鎭守使吳鴻昌第九混成旅長趙學濤均已辭職帮辦軍務贛北鎭守使吳金彪於前星期來省祝夀下榻軍署數日不敢與外界接洽以免陳疑往日帮辦晋省文武百僚均須禀安請宴此次則門可羅雀贛西方鎭守使本仁前曾托張宗昌向陳說項保其無他後又派參謀長李鈞代表祝夀順便疏通觀此種種則陳與蘇李之關係可知也 
　　江西省長問題實亦起自陳光遠蓋彼於李系現已絶對不肯容納一方請求中央撤換戚揚（戚爲李把兄弟去年曾力保者）一方反對丁乃揚又不贊成蔡儒楷吳鈁之自治主張而逕爲財政廳長楊慶鋆組織省長楊在江西數年對理財不甚了了於地方大事搜括於中央從未解欵協濟贛人不以爲然金春楊在九江拍電歡迎吳光新督贛大受陳督申斥然平日對於陳督用人索欵楊無不朝令夕辦頗著微勞故後來感情仍舊回復陳之代楊運動實利其易與耳現在委用稅員非經督軍許可不得委任如有運動本領雖無資格可一面保稅　存記一面派充局長如楊獲升省長則對於知事之任免更可一氣貫注也 
　　廬陵道署趙毓奎爲蘇李所薦其父子兄弟均居要職月前趙偶抱病其長子省會第一區警署長國麟赴吉省視忽染時疫病故趙以老病之身更痛喪明遂發舊疾醫治罔效於二日十二時在署病故吉安縣知事吳亮勳因調停六中校長風潮事在省與龍議長接洽戚省長飭吳代理道尹准明日啓行回吉至繼任人物向來須請示督軍聞以高蔭昌董錫成爲最有希望說者謂趙卽不因病出缺恐陳亦將撤換之也 
　　陳與蘇李之不洽其最顯而易見者即李督任蘇皖贛巡閱使後陳即有不願歸蘇而願歸鄂之表示是也蓋自段派敗後陳卽一面與曹張接近一面與鄂王聯絡暗中已有脫離蘇李關係之意今兹此舉可以證明對蘇李之感情抑亦可以見近來武人團體勢力之變化矣 
[桂省之軍事消息擬空全省之軍以援莫]  
　　廣西通信云日昨陸榮廷與陳譚李會議於陸第後即密電致粤督莫榮新略謂「惠陽尚存穗垣豈可退讓宜外與林李言和内囑沈林守惠李馬回援譚韋兩軍一至大局即可平定」莫亦有復電略謂「新與陳某譬不兩立李馬均回岑公無着軍力軍實皆可與敵軍抵當現已囑韋軍由三水恢復更望盡力應援」陸陳接電後皆主張派大帮軍隊下粤援莫旋即令電駐紥柳州之陸軍第一師第三團長陸雲高速率　部往肇又令廣西邊防陸軍第一師第一旅長陸福祥由邕乘坐電力電行各輪下梧并令第一師長陸裕光調遣機關槍四隊·步兵六營·砲兵四營先由副官覃闢疆統率東下其餘尙有輜重兩營·工程隊一營·及營長黄哲臣所部均擬於明日乘第二號第四號第五號各巡輪出發莫榮新亦已派定委員李造英至梧聽候駐紥肇慶之桂平鎭守使韋榮昌聞恐所部軍力薄弱日昨又特派委員陳得標至梧招募新兵二千餘人以城外鳴盛戲園爲招募所兹據邕垣各軍官所稱皆謂陸榮廷擬將陸軍第一師全部邊防軍第一第二師全部及第一第二兩混成旅統計共三萬六千餘人全數開赴粤省以其子陸裕光爲援粤總司令祗留中左右三區巡防營一萬二千人防守桂省委定陳炳焜指揮一切又省所駐之桂軍若不敷布置時即擬調出邕垣講武堂學生二千人爲後備隊並委定金永炎爲後備總司令 
[粤局尙在危險中]  
　　粤局自經提出條件商議調和後對於接管督印問題據各方面磋商起初有三說㈠交湯廷光接管說湯現爲海軍部次長又屬粤人與粤人治粤之旨不背且海軍部現居調人地位以之暫行接管督印實覺相宜故某某方面均一致推許湯亦不辭昨已向莫督及李魏兩司令徵求意見㈡交李福林接管說李現爲廣惠鎭守使以之暫權督軍可釋紛糾昨日林議員將此說向莫陳述據莫督答云除陳炯明一人外無論誰何皆可來接印但聞李一方面對於此說尚待磋商㈢交省議會接管說省會爲民意機關超然於兩軍之外以之暫行接管督　印信無論任何方面必不反對昨日會議經有人提議此說請莫督將印信移交省會接管保存俟將來大局解决再行正式選任結果以第一說最有勢力故即與湯接洽刻已成爲事實矣 
　　三十日下午五時許忽有警察在各處奔走相告曰莫督軍解職湯次長接印當時各商店以莫督旣以大局爲前題將督軍一職讓與湯廷光從此安危可以立决省垣喜無戰事發生於是歡呼之聲屋瓦俱震未幾長堤一帶燃放砲竹河南隨之響聲隆隆之聲由五時以至八時不絶於耳各街行人增加數倍非若前此之寂寥更有好事者在長堤僱汽車燃放炮竹在水面復僱電船沿江游玩或放砲或舉旗其鬧熱狀態雖國慶日無以過之自長堤發起燃炮竹後聲響　至西南關各舖户隨之紛紛開夜市幾忘前日戒嚴時之狼狽聞此事先粤軍代表黄强致函海軍次長湯廷光大意謂粤局安危繫於公一人之手今莫督旣欲息戰以免生民塗炭則我公應出而代接督軍印信以副民望云云當時有將此意傳出謂督軍之印已經交湯接收其實莫督并未將印交出湯當然未有接受不過市民希望大局早日解决之心甚切一聞此消息遂額手相慶燃放炮竹以表示歡欣之意云耳又聞莫督表面雖允交印而暗中調兵遣將甚爲忙碌昨已電致南韶連鎭守使沈鴻英飭將駐紥北江之軍隊抽調六營尅日返省沈奉令後已於二十九三十等日將駐韶部隊開拔已有二千八百餘人進抵省垣分駐於觀音山白雲山各砲台嚴密防守海疆軍總司令李根源亦擬將駐紥石灘之滇軍四營檄調返省分駐於省垣東路一帶與桂軍互相呼應一說莫督已决定與陳炯明一决雌雄然後離粤故二十九號特令馬濟趕赴惠州傳令各司令即親率大軍與陳軍大戰三日以看勝負如何似此則省局尚未許樂觀也 
　　魏司令勸李根源中立函云印泉督辦同學兄鑒猶憶韶關叙首亦嘗共同動作以禦外侮不圖轉瞬幾作敵人蒼狗白雲可謂變紀無定良用慨嘆我輩所持態度總宜適應潮流現在粤人渴望和平讀海軍部宣言并武鳴勘電均贊成以粤治粤速選督軍繼任以維粤局旨哉仁言利至溥也我公駐粤有年粤人感情自亦不薄且粤桂一家久依唇齒此次舉義原非仇桂不過一般心理以川湘閩均實行自治急欲一致又惠州方面殺傷過甚非急挽救則兩粤護法之士將盡化沙蟲又慮穗城數百萬財産生靈因是而變爲瓦礫迫不獲已與福軍協同舉義爲武裝之調和區區苦衷當能共諒語曰皮之不存毛將焉附貴軍助桂殘粤者吾敢信其必無然因督座向有感情則嚴守中立將不徒永保令名亦以便日老回心不至殘殺以重其咎我公明達必有以善處矣韶連北望昔感提携珠海波澄今嗟陌路傷何如矣載瞻北斗盻切南針此後軍事進行尙祈時錫教言俾免顚越臨風馳想無任欽遲 
　　三十日午十二時李魏兩總司令偕陳總司令代表黄强魏軍參謀吳飛福軍參謀長伍應麒同赴海珠海軍部與林總裁湯次長曁海軍各艦長會商維持粤局辦法首由黄代表陳述陳總司令旋粤理由但求達到粤人治粤目的絶無希望督粤之心讀陸總裁勘電已願將粤督一席交回粤人應請立舉賢者接任以維粤旋由李魏兩司令再申日前通電意見舉湯次長接任粤督在席各人均一致贊同湯次長亦允擔任已請莫督即日交出督印并由李魏兩司令通電各界立即拍發旋有人向黄强問其能否代表陳總司令對於繼任督軍問題發表意見黄云當離龍川時陳總司令曾囑余回省面謁林督軍湯次長請其出任調停免致粤省糜爛督軍一席無論粤籍何人出任彼皆深表同情今湯次長旣慨然允就彼必不反對云云黄言如此吾人對於督軍問題更無庸有所疑慮矣 
[南京快信]  
　　齊燮元任蘇皖贛三省巡閱副昨日各界均往道賀李督亦派副官陳廷謨代表往賀 
　　贛議員觀光團胡廷校·郭迴瀾·廖子丹等昨由滬來住下關交通旅館今晨轉輪赴皖 
　　閩李厚基派孫翊江魯田中玉派王建章皖張文生派李紹臣贛陳光遠派何剛德來寗謁李有所接治 
　　白寳山馬玉仁陳調元待冬防會議畢回防 
　　本省候補人員赴京迎接王瑚者絡繹不絶即以有差缺者亦紛紛秘密赴京覓人向王關說 
　　李督昨諭副官處通知各機關現值戒嚴期内國慶紀念日閱兵聚餐均停止省警廳又出示禁人民集會及舉行提燈會 
　　省會定十日行開會式到省議員昨調查祗二十餘人甯商會反對所得稅昨電各省商會詢意見 
　　官廳　面因軍需孔急　向上海滙豐銀行息借一百五十萬元正在進行中消息 
　　兩淮緝私統領楊恩培電軍署報告四日赴淮南查防李馨昨辭李督返京復命 
[杭州快信]  
　　紹興花業全體以此次風水爲災棉花歉收現擬分赴餘姚上虞等處購運子花儘兩月内捆紥花皮出境所繳子花捐稅懇准於經過　卡持票抵冲半數以示體恤已令餘姚統捐局悉心核議覆奪 
　　杭總商會附設商事公斷處現定本月二十日召集全體會員改選評議調查各員另訂日期由新選評議員互選處長 
　　駐餘姚五夫一師某營司務長王鳴臯妻某氏昨（六號）午後三時在西湖湖心亭被伊戚前充某連連附之徐剛暗殺身死現由岳墳巡邏警隊獲犯移送法院訊辦 
　　松江水龍聯合會定雙十節舉行賽演此間聯合會已推定李桐軒徐補齋等四員馳往參觀 
　　前嘉興統捐局長徐時勉被人在諸曁原籍暗殺後虧短公帑甚鉅數在三萬金以上經財廳飭縣勒令家屬清理現徐子振麟以乃父歷辦捐務盈餘頗多要求蠲免駁覆不准 
　　本届雙十節官廳以時值戒嚴仍循曩例禁止提燈會是日各機關均休假一天 
地方通信 
[蘇州]  
　　奉直會館籌賑此次北方旱災爲從來所未有近由奉直會館會董現任第三區烟酒分局長王鼎臣君等約集同鄉軍政各界組織籌賑機關以盡救護桑梓災民之天職并聞王君擬派人往滬邀請著名伶人於舊曆九月初七八九三天開演義務籌賑戲將所得戲欵悉數解往災區想届時贊助者必甚踴躍也 
　　基督教徒被盜吳縣温知事前據第四警察分所長袁均轉據第六分駐所巡官陳樑呈報轄境周莊鄉張家港地方禮公會基督敎佈道程康周家於上月二十一號夜一時許突被盜匪十人駕船駛至先持械躍登門口停泊之福音船上肆行搜刼繼即蜂擁上岸將室内衣物等件悉數搶掠向澄河方面呼嘯而去約計損失在百元左右請賜勘緝等情兹　履勘屬實遂於昨日塡表通呈各上峯鑒核一而分咨水陸軍署曁鄰封各縣一體嚴緝務獲解究 
　　報館與工巡捐局之交涉蘇州平江日報通電云上海各報館轉江蘇全省省議會諸君公鑒蘇州市民反對工巡捐局組織手續之不合曁蘇州總商會電請省長令飭吳縣知事重行召集會議各節敝報據事實載並無絲毫違法之處即上海各報對於此項紀事亦多登載乃蘇州工巡捐局董事竟函請蘇州警察廳取締敝報竊思有聞必錄報館大職事實俱在固可覆按乃該局董事竟欲以市民之反對怨及報館摧殘言論且七董事中五人皆爲吳縣籍之省議員以省議員擔任行政機關職務已似不合更欲藉官廳勢力摧殘地方言論不許登載該局之新聞紀事實屬駭人聽聞吾人方競言蘇人治蘇而區區一工巡捐局董事已用如此高壓專制手段凡吾蘇人聞之當同聲悲嘆且如果各機關盡如該局之函請取締不許登載新聞紀事則内地報紙將無一事之可載除將敝報關於此項紀事呈請省署曁本地官廳請其詳查是否違法　謹請鑒核以彰公論蘇州平江日報柳洪緒叩虞 
[吳興]  
　　肥絲飛漲原因此間肥絲價目飛漲每百兩現已躍至五十九元爲從來所未有但詢據該業中人則稱下届絲市尤須看漲預料不出十月又不知漲起若干推其原因皆由機户存底枯竭無家不原料缺乏又因綢價騰漲津滬銷路活動刻下各絲莊均恐將來機户無絲接濟紛紛搜躉至爲競烈凡手中存有此項肥絲者無不奇貨可居云 
　　檢查戤牌之貨檢查日貨近日手續　嚴所有同泰昌等抄獲之東洋貨業已由會封存聞前日該會調查部又派出學生分赴各洋貨布疋業檢查嗶嘰呢羽等如確有是項日貨務須隨時提入本會即行封存充公并派學生赴輪埠搜查有無戤牌之貨朦混起岸 
[揚州]  
　　小輪改駛三班往來揚鎭之小輪因江潮退落已於六日始免除瓜洲一帶之航線背緯改早晚兩班爲早中晚三班以便行旅 
[鎭江]  
　　改組警察糾葛鎭江警察奉令改組現已略具規模惟城外商埠警局與城内縣警察之界限尙在爭執之中徒邑省議員朱建六于小川等公函警務處以城内警察爲便宜權限起見應劃入縣警察範圍辦理省議員黄海秋劉小東等亦公函警務處謂城内警察劃歸縣警察範圍將來於救火緝犯查烟警捐種種事務上大有不便之處王處長接到此項公函後已分别答復大致謂來函各具理由應如何處分俟將來函彙呈省長核奪辦理云云將來究竟如何劉分界限恐尙有一番爭執也 
　　油糖最近市况　鎭郡糖市現因銷路呆滯市價較前降跌三錢之譜刻下太古高　温每石已跌至十三兩六錢依然無人問津桐油一項近因江北淮揚下河一帶銷路暢旺價格步漲昨日開盤漢口正牌桐油每桶（計重五十六斤）已提至十三兩二錢 
[江西]  
　　清廷舊臣之做夀舊曆八月二十一日爲復辟時議政大臣劉廷琛封翁八旬夀誕溥儀孺子特賜福夀匾額一方並親書御筆二字原擬派陳寳琛賫送前來嗣劉以到時須出城遠接聖旨在九江區域多有不便改請由郵局寄來只在私宅鋪設香案拜跪謝恩傳言此次有大批宗社黨來潯祝嘏是日潯城文官各官均往慶祝滿堂懸掛祝詞語多荒謬而官廳亦未加以干涉尙有一般拜夀人員非屬民國官僚即係地方俊秀一律不用禮服以迎合主人之心理是亦應酬中之新法也 
　　俄租界接收問題牯嶺蘆林俄租界清界一案會勘數次迄未解决現潯紳萬和悅等以政府旣經停止俄使待遇所有各處租界自應收回特於今日晋謁潯關監督請即趁此時機迅將蘆林俄界收回以重主權而免糾葛 
　　廬陵道委人暫署廬陵道尹趙毓奎病故遺缺以董平甫爲最有希望董氏爲陳督私人曾電保充優差數次皆未蒙邀中央允准此次道尹出缺應由督長先行委人暫署大約不至再抱向隅也 
來函 
[松江盛元音朱世瑾致楓涇沈明爔函]  
　　紹光先生大鑒逕啓者楓站扣留米石事實主名俱已大白執事可以無憾矣近來假託名義淆亂聽聞已成一種惡習松江各界聯合會之電文猶是耳前承晤教轉詢張芝君頃得復函稱沈君紹光前以報載松江各界聯合會電稿毀壞名譽一控使署再控縣署在沈君無端受訐固無默爾而息之理然一再牽涉及芝不無誤認芝於該會早經脫離詎能代　負責若因楓站米索曾與陸君規亮署名發電則電文具在不難復按前辱賜教深以彼此引起惡感爲憾但自信無他用述大槪請還質沈君是非虚實終可諒解也等語此事與張君毫不相干是執事前示所接松地各通函件無非意在挑撥若電若函同一伎倆一笑置之可也此請台安 
雜評一 
[海疆防禦使（默）]  
　　中國之設官本爲人計非爲事計也若爲事計則今日紛增各省巡閱使所巡閱何在也又議設海疆防禦使所防禦又何在也 
　　古有所謂樓船横海將軍者然當日之所防禦非今日之所謂防禦也此後所謂海疆防禦者大槪類是自海禁開後而更無可防禦且亦不必防禦此中國情勢然也如必欲言防禦則須先大舉以整頓海軍盡力以組織艦隊各海口砲台等之設備軍械等之製造一切海軍人材之培養必皆異常周到自信力足與各國之海軍抗衡者而後始可言防禦試問今日有此能力耶如曰不能而僅僅設一空名之官可以言防禦耶 
　　雖然在今日中國之設此不過在借其名義以位置人員而已但以裁員裁兵相號召之際而爲此是亦不可以已乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[反對文龢長蘇財廳之公電]  
　　各公團電北京大總統國務院財政部鈞鑒報載文龢將長江蘇財政查文龢素以卑鄙著稱近任兩淮運使已多物議蘇省除鹽關兩稅外歳入千七八百萬元充本省之用者不過六分之一徒以軍民有分治之名無分治之實軍費目漸加增民政無從發展倘財政再入軍署私人掌握蘇民其何以堪此事發表必激成各地方之不敢納稅應請顧念大局免生枝節謹代表蘇民公意迫切電陳江蘇省教育會上海縣商會上海縣教育會上海救火聯合會虞 
　　吳元熙等電北京江蘇公會轉同鄉諸公江蘇六十縣各公團公鑒本日電中央文曰北京大總統國務院鈞鑒江蘇李督軍蒞任以來軍隊日增土匪日熾江淮一帶民不聊生焚殺架贖習爲風氣了督若罔聞知惟日以擴張軍權搜刮民財爲事每歳生日做壽文武屬僚奔走餽獻今年各地奇災死亡載道社會方停筵助賑李督猶稱壽延賓某稅所長獻珠壽字值五千金某大吏禮物值一萬金喧傳報紙可見一斑直皖戰起李督藉詞籌餉百計歛財其始違法越權會委議會查辦劣跡昭著之俞紀琦爲財政廳長人民警駭一致反對近又報載力保文龢查文龢爲李督乾兒其爲人卑鄙齷齪姑不具論而秉性貪婪擅長諂媚若竟成爲事實以墨吏管財政恃武人爲護符三千萬人民生活源泉豈可復問報紙又迭載李督派員向上海滙豐銀行等借外債一百五十萬以某項省産作抵等語借債須經議會通過爲法律所規定以省産抵借外債情事何等重大如果屬實實爲喪權玩法之尤此而可忍孰不可忍用特明白宣言中央果徇李督之請任文龢爲蘇財廳長文龢一日在任吾蘇人一日不納稅至借債一節如果以江蘇省産作抵旣未經過法定手續我蘇人當然不能承認江蘇人民困於水火久矣痛極惟有呼天相忍何以爲國今李督方迭次托病請假又報載其力保文龢以去就爭應請中央明令准其休息以蘇民命而惠地方江蘇幸甚等語請一致盡力協爭爲盼江蘇公民吳元熙王家傑沈仲長等叩 
　　顧樹森等快郵代電江蘇省議會公鑒共和國家民意爲重政府用人行政督軍是否可以干預頃聞蘇財廳長政府已徇李督之請任命文龢已在閣議通過如果中央不顧民意决然任命民治前途尙復何望貴會爲人民代表機關職責所在詎可放棄請即電告政府速予挽回以重民意否則激成停稅誰尸其咎迫切電告務希力爭江蘇公民顧樹森汪家棟潘文安陽 
　　范承勳等電　江蘇全省各縣父老均鑒李純力保文龢爲蘇財政廳長按文龢認李純爲義父爲無恥小人之尤若長財廳則侵吞尅剝賣官借債無所不爲盡爲李純養兵爭權瘠公肥私作用吾蘇省財政命脈必斷送於若輩小人之手其貽禍有不堪設想者凡我人民必當誓死力爭不至阻止文龢長財廳不止松江公民范承勳徐邦望張鶴齡顧培礎等二百四十五人同叩 
[蘇人建議移駐蘇皖贛巡閱使]  
　　致北京電北京大總統國務院陸軍部鈞鑒欣悉江蘇督軍李純被命爲蘇皖贛巡閱使平昔不干民政之宣言從此可以乘時實踐因念使節在寗有類前清督撫同城易淆觀聽擬請提出閣議將巡閱使移駐三省適中之地如九江當塗等處以爲軍民分治之實除電陳李使外謹此建議務乞採擇施行沈恩孚黄炎培鮑貴藻王汝圻朱叔源賈豐臻張援陸規亮袁希洛朱紹文陽 
　　致南京電南京李巡閱使鑒欣悉榮任兼圻公平昔不干民政之宣言從此可乘時實踐因念使節在寗有類前清督撫同城易淆視聽擬請移節三省適中之地如九江當塗等處以符軍民分治之實蘇省廢督可自公倡不朽盛業無任翹企除建議中央外謹先電陳沈恩孚黄炎培鮑貴藻王汝圻朱叔源賈覺臻張援陸規亮袁希洛朱紹文陽 
[浦東同人會主張蘇人自治電]  
　　電一北京探投莊思緘張一　先生轉黄錢穆儲四代表鑒李督攫吾蘇財政力保文龢閣議通過蘇人旣恥自治其蘇不成今又痛省之財政爲有力者强刦以去須知武人政治之下無犧牲之决心僅以文字言說欲與虎謀皮雖中智早慮其無成矣務乞迅卽拒絶王瑚長蘇束裝南旋不俟終日歸以合全省父老昆季謀澈底之自治蘇之人憤求爲瓦全而卒遘此臠割由人之侮辱必協力並命以起也浦東同人會叩 
　　電二奉南川三邑敎育農商會各市鄉董各學校並轉父老昆季鑒齊前省長因非法任俞紀琦長財廳而速之去職乃俞卒有所庇倚而戀棧無恥如故現在王瑚長蘇省原係李督所推轂而文長財政又爲李督所保薦棄蘇民如仇視蘇民如敵有如此試問昔日蘇人以不完漕不納稅抵死力爭者爲何事倡軍民分治廢督裁兵爲何說嗚呼民脈垂絶國命將傾乃逆施到行益無忌憚於省長必出其保薦於財廳必位以私人蘇人素怯弱以慷慨激昻始以委曲求全終主自治省政而旋易其說問賢不賢主自理財政而文龢長蘇財廳又通過於閣議從可知官僚把持武人肆虐之下無澈底之覺悟無一貫之决心自治自主空言無補而已浦東蘇之浦東也蘇之治不治其禍福皆我蘇人受之本會除於今日電京速回代表南旋外另轉各邑請對蘇人治蘇蘇人自治一致奮起一致主張無任激切企竚浦東同人會叩 
[廣東善後協會之通電]  
　　廣東善後協會通電云老龍粤軍陳總司令曁各軍司令廣東省議會林總裁湯次長魏廳長李鎭守使總商會商團九善堂自治研究會教育總會報界公會轉各報館香港華商總會各報館北京廣東公會天津廣東會館均鑒此次吾粤戰禍釁自桂開初以征閩假道爲言實欲攻我粤軍吞我全粤陳總司令爲救粤計回戈東指是非曲直天下共聞是以不旬日而收復潮梅進逼惠州鄉民助起於各縣李魏兩公及駐粤海軍亦響應於廣州乃聞莫榮新現尚不自愧悔猶復隂調重兵陽言退讓以千萬軍餉爲要求以準備火同焚燒全城爲威嚇用心很毒如見脯肝報紙紛傳不獨粤人痛恨中外人無不切齒即月前旅滬廣西同鄉登報集會之聲明亦直斥桂系待粤人之殘暴則其不仁之行雖其同鄉亦願與衆棄之矣歷稽數年以來其禍粤大罪如開賭種烟增加雜稅剝削商民箝制輿論妄戮無辜以及盜取兵工廠槍械造幣廠機器廣雅書院藏書并欲强割欽廉改隸廣西種種行爲已爲輿論所不容而罪狀之彰明較著者尤莫如明殺陸軍總長張開儒次長崔文藻暗殺海軍總長程璧光三事上年粤人欲舉伍公秩庸長粤至於全城罷市罷工罷學而莫榮新以保其祿位之故不惜用强硬手段制壓之馴至伍公出奔國會離散護法大局中道摧殘竟以桂系三二人把持竊據天下寗有是理至吾粤所受損失上年曾經國會調查已報告者七十餘縣已達一萬四千五百餘萬元未報告之區尚不在内而報載陸莫等個人窖藏乃不止數千萬元部下亦多成鉅富吾粤脂膏不爲所吸盡者幾希矣本會成立之先早知陸莫等視吾粤爲征服地視吾粤人民財産爲其俘虜戰勝品故和議開始時即提出八條請願和會如禁賭廢督撤客軍選省長等事尤殷殷禱籲徒以和議未諧桂軍盤踞如故未能實現今者義師方興雖鼯技已見其窮而困獸猶虞其鬭所望愛國愛鄉諸公各奮熱忱合力驅逐勿受其緩兵詭計勿留其一兵一卒在粤遺患庶正本清源善後可期不勝迫切翹企之至廣東善後協會歌代印 
[法租界禁止淫業之先聲]  
　　註滬法總領事雷務君以娼妓淫業不但爲青年墮落之階且爲社會萬惡之源亟應禁止爰特提交法公董局董事會議决將法租界内賣淫各户切實調查逐漸減少每三個月抽籖一次勒令閉歇以五年爲度一律禁絶現已着手調查不久卽可實行 
[遷移同仁輔元堂義塚問題]  
　　本城慈善團即同仁輔元堂之義塚在城南十二圖翠薇庵面前設置於前清嘉慶年間共有地三十餘畝内葬屍骨數萬具現滬紳陸伯鴻等擬將該義塚遷移他處事爲滬南學商公會所聞特開會集議公推江確生爲臨時主席討論保存義塚之法擬具公呈環請地方長官速飭慈善團經董將前項議案取銷云云兹將公呈原文錄下呈爲移塚設校有乖人道懇請查阻以安幽魂事竊思公民等近悉陸伯鴻等十餘人提議將二十五保十二圖翠薇庵前塚地三十餘畝屍柩數萬具用箱裝骨悉數遷移騰出空地以建設工藝學校爲名而中含他項作用已於陽曆九月二十九日在同仁輔元堂即慈善團集合會議簽訂議單即行開辦消息流佈輿論譁然惟是日集議時即有心地光明之紳董表示反對在議單上拒絶簽字並聞上海慈善團經董凌紀椿亦因此而有辭職之宣告無如提議遷塜者别具肺腸多方游說致有遷塜一事歸新普育堂經辦及該地上除建築學校外不得建造禮拜堂等語藉以掩人耳目豈知欲蓋彌彰夫工藝學校果應籌設而辦學本有專責人員無庸歸新普育堂代爲籌備其中含有别情不言可喻况塜地應在保存之列例如公共租界垃圾橋北保安堂之義塜在市面繁盛之區又居西人勢力之下尚且受彼維護不令他遷查該地遠處南郊盡是故紳捐助果欲遷移大爲輿論所不許爰敢不揣冐昧抄錄前日議案附呈環求鈞座派員調查事果屬實從嚴禁止並請速飭慈善團經董當將此項不正當議案立即取銷倘蒙俯准生死同感謹呈抄錄議單一紙如下九月二十九日議二十五保十二圖翠薇庵對門義塜地三十餘畝搬遷改建工藝學堂案議决遷塜問題檢骨裝箱等事卽委托新普育堂主任妥爲辦理由慈善團派人監察其租地手續應照習藝所辦法訂立合同學校内不得建設禮拜堂簽名者李平書莫子經顧馨一姚紫若賈季英王伯勳郁志甘姚志讓（不簽押）王一亭（名下自簽學校極表同情遷塜未敢贊成須仍由多數解决個人之意見此等變更現狀應俟正式議事機關决之但在本議會仍服從多數）云云 
[北洋同學會歡宴丁家立博士]  
　　前駐京美使館代理公使本家立博士現卸職返美道出滬濱北洋同學會特於日昨在一品香西餐館設席歡宴會長羅泮輝博士主席丁博士實爲手建北洋大學之人任該校校長歷有年所慘澹經營成績卓著爲莘莘士子所最深愛戴席間丁博士演說勗勉其弟子從事實業勿醉心宦途民國首任内閣總理唐少川氏曾爲該校督辦與丁博士爲舊交亦在席演說頗長其要旨在盼望丁博士歸國將我國眞正輿論宣示美民俾外人不與劣惡之僞政府助力云王正廷博士與丁博士之令郎均演說追述疇昔在校肄業時各趣樂事賓主極盡一宵之懽聚云 
[關於南洋校長辭職之來往電]  
　　交通部上海工業專門學校唐蔚芝校長於十月一日呈交通部辭職文云竊以文治忝司校務十餘年來愧尠成績業於去年五月本年四月五次呈請辭職在案荷蒙大部諄勗隨時指導機宜勉寫承乏以迄於今現在學潮已平默察士氣豈如復曩日之囂張想大部物色一相當之人來長斯校當亦非難文治本以目疾日增亟思引退加以老親年已八旬近復多病更覺心懸兩地辦事不專謹擬竭誠爲第六次之辭職務張俯察下情速派賢員接辦俾校務漸可振作而文治得於此息肩之日藉修定少之　不勝感禱至於文治對於經費文牘兩項均隨時淸理大部派員到日即可交代相應呈請大部核准又致交通部電云北京交通部總次長鑒嚴病請假歸省餘詳呈文文治支旋得葉總長覆電� 
云唐校長鑒來電敬悉甚爲駭悵滬校頻年承公整飭成效不著借重之懷久而愈殷務懇始終主持庶此校爲國中模範萬望勿懷高蹈俯鑒愚衷至深拜禱葉恭　支印又交通部覆電云唐校長鑒支電誦悉遽聞辭任校務　勝悵訝昨已專奉懇收回此意先請歸省尊堂祈早賜回校萬勿恝然切盼切禱交通部魚 
　　又一消息云南洋公學校長唐文治電交通部辭職後該校學生連日招集上中院各班代表分向全體同學徵求意見茲已議决三種辦法（一）以學生四百八十人名義致電交通部請即准唐校長辭職另簡賢員來辦（二）另向唐文治用婉詞表示不挽留之意（三）對外宣布情形其第（一）條之電報已於昨晚發出（二）下交通部總次長鈞鑒唐校長以目疾親老辭志堅决生等未便强留乞准其辭職繼任校長懇即簡賢能早日到校任事無任盼禱交通部上海工業專門學校學生等四百八十人同叩 
[各團體籌備慶祝雙十節]  
　　本年國慶紀念雖經淞滬警察廳出示佈告禁止各團體集衆開會並列隊游行而城内外及四鄉公私各團體仍積極籌備連日分向城内外各燈店定購大小紙燈以便届時應用故各燈　店甚爲忙碌 
　　上海縣勸學所致各學校函規定雙十節各學校舉行慶祝辦法以歸一律辦法如下一各學校於是日召集全體學生舉行祝賀式甲向國旗立正乙奏樂唱國歌（如未習得從略）丙行三鞠躬禮丁校長或敎員致訓辭一各校於雙十節行祝賀式時勸令學生共同量力捐助振欵此項辦法酌定如下甲各校職敎員講明北地災荒槪狀乙所收捐欵指定救濟災區孩童之用丙所收捐欵當於十月十五日以前交勸學所彙送籌振機關 
　　學生聯合會總會通函云各省區各特别區學生聯合會公鑒今歲民國九年又届雙十紀念吾人雖覺此九年之中徒擁共和虚名人民並無樂利之可言而且川直閩陜湘粤桂之民困於兵直魯豫三省之民困於災哀鴻遍野流離載道外交失敗依然如故一般國民對茲紀念方且感慨繫之然而吾儕學生則以爲告朔　羊惟此國慶紀念日足以當之國慶日而禁止慶祝惟袁氏稱帝時則然而晤儕學生固愛載共和趨向民治者也對此國慶紀念豈能無所表示夫雙十節爲民國肇造之日固無負於我國民也我國民而自放棄天賦人權一任强力者之剝奪對此國慶紀念日竟至漢然視之是人民有負此雙十節也本會特本此義通告全國學界務於本年雙十日舉行慶祝藉以啓迪民智喚醒國魂俾國人知中華民國締造久不易而吾儕學生對重要國慶盛典亦庶幾克盡國民一份子之天職焉 
　　承天英華學校學生分曾定於本月九日晚舉行雙十節慶祝會其秩序爲對國旗致敬禮·唱國歌·演說·西藥歌曲·國技雙簧幻術·茶點·影戲 
　　梅白格路坤範女子中學以十月十日爲我國國慶紀念節擬於校内懸掛旗燈學生方面開一同樂大會秩序爲音樂·演講·談話·游戲·茶點等聞談話一項係用問答體戲演講分校外校内二種大致喚發社會合力救國云 
　　山東路商界聯合會通造云敬啓者陽曆雙十節爲中華民國國慶紀念我商界諸君亦屬國民之份子誼應大舉慶祝以表現不忘民國之至意爲此本會特定於是日假前德國總會開一雙十節慶祝紀念大會並定是日各商店一律休業一天懸掛國旗申慶十興並請各職會　於是日下午一時至六時佩帶徽章蒞會爲盼 
　　益賽會及電工聯合會昨日發出通告二則（一）致工界同人云啓者本月十日係我中華民國慶祝紀念大典凡吾會員同業人等理應休業一天佩帶徽章下午七時三十分同至雲南路漢口路轉角　爾堂内開全體慶祝大會届時特請陳君獨秀演說及音樂唱歌各種餘興並贈送國慶紀念章等項望我同人宜早臨會表示我國民愛國之誠意特此通告（二）致各廠行店號等專函云啓者貴廠行棧號店東主任先生本月十號係吾中華民國國慶紀念之期我輩乃國民一份子須具有愛國熱忱旣有愛國熱忱則國慶紀念當共同慶祝也茲特請求貴處届時放假一天俾得我同業同人等行共同慶祝典禮亦可表示我儕歡迎國慶之精神故定日下午七時半假雲南路慕爾堂内開全體慶祝大會特此函請云云 
[許交涉員卽將回滬]  
　　江蘇特派交涉員許秋颿前因對俄接管問題有種種困難特進京親赴外交部請示已誌前報茲聞該署咋接許交涉員由京來電略謂對俄問題已曾面晤總長現擬八號出京回滬云 
[錢能訓由杭來滬]  
　　前國務總理錢能訓乘滬杭路ＭＩ花車掛在特别快車上於昨日（七日）下午七時十五分鐘到滬到站迎接者銀行界數人淞滬警察五區陳巡官帶長警八人及路警在站照料錢有君下車後同迎接者出站即乘汽車而去 
[藍建樞由寧回滬]  
　　海軍總司令藍建樞因公赴寗茲已事畢昨日（七日）乘滬寗路快車於七時滬 
[籌備省議員選擧之省令]  
　　上海縣公署昨接省公署代電云准北京籌備國會事務局寢電開查省議會議員選舉依法應於選舉年限之前年十月一日以前着手籌備前准浙江省長庚電稱第二届省議會議員任期依法扣至十年八月期滿按照選舉法第二十二條之規定應於本年十月一日以前籌辦第三届選舉惟查第二届係與國會同時併辦現在參衆兩院選舉日期令未奉頒布應否將省議會選舉先行依法辦理即希電覆等因當以國會省會兩項議員選舉各有本法原不限定同時併辦各省省議會議員選舉一切應行籌備事宜自應依照法定期限辦理等因電復在案現距十月一日爲期無幾合亟通電查照尙希貴總監督即將貴省省議會議員選舉事宜依法籌備一切以利進行是爲至要此達等因准此本署業已組織選舉事務所於十月一日成立除電復外仰該知事　便遵照籌備進行省長齊歌印 
[各方面之籌賑聲]  
　　華洋義振會華洋義振會接湖南臨湘兵災善後處來電云譚督接尊電敬悉敝縣水陸交衝爲戰爭地點連年匪禍兵災焚燬刦殺慘難言喻重以水旱頻仍商業衰落生機全絶待哺嗷嗷籲懇立沛甘霖以救孑遺除另函詳報外特先電呈柳義鈞等叩歌又接開封趙督軍張省長來電云來電敬悉貴會敦請高　之君同司友來豫振濟加惠災黎功德無量除飭屬保護並届時派員赴站招待外特電申謝並表歡迎趙倜張鳳毫歌又接北京交通部電政司來電云冬電祗悉湘浙閩陜四省需要振電執照念張已塡就函寄到希查照電政司魚又接天津曹巡閱使曹省長來電云江電悉已飭屬遵照保護除俟唐君到津接洽外謹復曹錕曹銳魚聞該會振務股長盛君澤丞電請唐慕潮爲直省第一組查放主任第二組主任高　之君隨帶查振員二十八人前晚乘輪至漢轉往豫省實地查放第三組主任劉鶴莊君不日往魯省查放第四組主任張賢淸君昨午中車往河南等處調查振務進行事宜聞已先由中國銀行滙交開封河南義振會急振洋五萬元云昨馮夢華君致各埠電函淸江屏門呈叔相兄鑒北振萬急請命駕速來領敬盼電復煦南京高岡里魏梅蓀弟北振萬急請速來商照淸江屏門口王叔相兄鑒昨電計達義振老手非兄莫屬請速來滬以救遺黎煦南京高岡里魏梅蓀弟鑒昨電計達兩函悉頌如能强起往振極慰請弟速來滬一商至盼煦該會咋致山東　督軍齊省長電云敝會公推劉君康遐爲第三組查振主任專查魯省即日出發趨謁鈴轅面承訓示請飭沿途各屬妥爲保護爲感上洋華洋義賑會虞昨該會該接到滙豐銀行助洋二萬五千元怡和洋行助洋四萬五千元又接施子英君函云啓者則敬自丁已年五月得半身不遂不症回滬調治未痊是年秋間因順直各屬慘被水災力疾馳往助振戊午四月事竣回滬遇有各項善舉均隨同滬上好善紳商竭力襄助今因手足僡麻步履僡艱因之華洋義振會理事長一席勢難强就業經專函辭謝自問恐將不起已將身後各費及懺資移助洋一千元以資凑濟而佈歉忱第爲數區區恐於事無補因念寓滬數十年承至親好友不我遐棄於寒舍婚喪諸事無不惠賜隆儀今不揣冒昧敢請諸君子將　從則敬身後之儀先行移送華洋義振會或仁濟善堂分别代收即儘數撥充各省振需則敬一息尙存尙得親承諸君之厚惠感激至不可言已而　小兒届時不另刊訃藉免諸君另送愛我諸君當蒙俯允統希察照聞均登告白聲謝矣 
　　台屬水災急賑會台屬水災急賑會最近得報告如下（一）寗海章楚楠快函云台州兩次水災表面上四屬均受巨害其實寗兩鄉之災重於西北面南鄉災又重於東鄉人畜漂没房屋傾倒田塘冲没不可計數惟今歲早晚兩禾絶望即明春亦難下秧蓋田受海水不能耕種官紳雖設局拯濟無如杯水車薪莫救萬一數萬災民扶老携幼流離道左無衣無食若不從速救濟恐後患不堪設想除快函請當道速滙欵救濟外并請鼎力勸募多得一文捐欵即多救一份災民愈速愈妙臨頴迫切（二）台州災民王望雲電云旅滬台屬水災急振會僟民嗷嗷粒食維艱秋風颯颯禦寒無術凄慘之狀筆難形容轉瞬冬令其苦　難深恐因燄　而起搶刦之風其患更伊於胡底省道雖得欵救濟無如災情大重振歎無多務乞懇求上海大慈善家多方勸募源源接濟多一文振欵即多救一份災民臨電神馳不勝迫切災民王望雲等　（三）黄岩金淸鄉徐建宇快函云颶風暴雨數日不息慘狀不可筆述爲數十年未見當蒙張丹君盧濟君設法振濟（凡屋宇坍壞災户均給以廠料）第二次山洪大漲又歷四晝夜而止房屋漂流少田禾掃蕩無存兩月内迭受巨災流亡載道衣食無給轉瞬冬令後患尤深諸公顧念桑梓募欵救濟幸甚幸甚惟黄邑較他處爲重尙望提前撥欵振濟派員前來散放則數萬災黎庶得苟延殘喘不勝迫切之至（四）台州臨海縣二十一鎭代表馬鴻圖等一百餘人電云臨海前沿海一帶災情之酷聞所未聞而第二次風災水災數日不息全縣二十一鎭平地水高三丈多災情慘狀言不忍言死者已矣生者無衣無食轉瞬皆成餓殍現文聯合全邑紳商組織振災聯合會飛電各處懇請救濟愈妙飛電請振無任盼切鴻圖等冬印 
　　商界籌賑協會上海商界籌賑協會茲據佛敎籌賑會第一組調查員吳璧華等調查實情報告云同人等二十八日下午四時三十分到正定隨入城至預定地點大佛寺唔意定老和尙渠於附近災情知之甚詳且極熱誠襄助並願就地組織本會分會已由同人擁其爲本會總幹事就地主持一切當夜赴縣公署與孫知事接洽翌日赴中小各學校晤各縣學生詳詢各該地實情按正定縣人口十五六萬多種棉花平均計算尙有五分收成最苦村落尙有二三成可收因各地有非千五百個在正定南部如南高吉南落陵白店等處二三十村因無井故災較重難民一二萬人勉强可心支持到十月現知事及各紳董已着手籌備自保定至淸風店以北因無井故災亦重聞正定之西井陘縣災情極至一等被災地方人民皆吃樹皮並葉苦不可言同人以救極苦地方爲要着已由蓮海法師楊君友三擔任前往視察已於本日下午出發並聞平山行唐靈屬各縣災亦甚重何君洛齋已往實地調查應俟各縣實情報告後再定辦法大要以辦米糧收兒童及老弱爲要衣服次之開井乃治標中之治本辦法此間天主耶穌兩敎堂已收養老弱難民千餘人以上情形請通告各慈善團體及登報爲盼云云 
　　中華職業學校中華職業學校職員學生等致各學校函云逕啓者北省巨災餓殍載道室如懸罄户斷炊烟甚至易子而食柝骸而爨災區兒童死於非命者比比皆是消息傳來慘難言狀敝校全體職員學生共同發起收撫災區兒童四十名施以敎養并令學習工作養成其生活技能所有經費除職員學生量力捐助減膳充賑外并由校中同人共籌募集自維才力棉薄恐難持久爲特具告下情藉呼將伯貴校職員學生博施濟衆具有同情賑救災黎度已集有成欵倘荷贊成此舉即以撥充教養之費在貴校心存慈善决無畛域之分而　校欵有來源得以始終其事　校同人當爲此四十災兒九頓首以謝也專此奉佈藉頌善安中華職業學校職員學生公啓十月七日 
　　勤業女師範法界勤業女師範近因南北各省水旱連災萬體學生二百餘名會議請敎職員唐允恭　校長朱劍霞宣布各省災况學生等非常踴躍各向家屬親友勸募糼稚生不能完全代達此意於家長故由師範生史采珍錢啓秀許譧彭桂芬朱慧先朱鐘英沈亞英等數十人分道往幼稚生家陳述此意各學生家長均願竭力贊助俟就緒時即行發表云云 
[鐵路附收賑欵規則之部令]  
　　滬寗滬杭甬兩路局頃奉到交通部附收賑欵規則部令如下查本年直魯晋豫陜等省秋收甚歉災區極廣本部瞻懷民瘼特爲籌欵賑濟起見擬定國有各鐵路附收賑欵規則業於九月三十日提出國務會議决應自十月十一日起實行除通令外合將該規則檢發五份仰即遵照此令規則列下（一）凡售客票不論遠近按下列數目附收賑欵（甲）頭等洋二角（乙）二等洋一角（丙）三等銅元五枚（二）凡聯運各票每經過一路按上列等級數目照加一倍核收（三）每一貨票照所開總數附收百分之五（四）每一包裏票照所開總數百分三（五）以上附收之欵應由各站長於售票時或收取貨物包裏運費等時一併附收將附收數目一併列入貨單倘遇記賬運貨不歸站長收取時應責成會計處將上項附收之欵於收取運費等時一併附收並給收據（六）凡軍事運輸曁本路及各路材料運輸以及免費或減價慈善運輸均行免收峟賑欵（）以上各項附收賑欵概以大洋計算如以小洋繳納者每小洋一角　貼水銅元二枚（八）本規則自本年十月十一日起實 
[滬寗路轉運來滬貨物]  
昨日（七日）滬寗路運來之貨物如下茂新由無錫裝來兵船牌麵粉九千五百包永泰隆由無錫裝來小麥三百三十五包又裝來山鹿牌麵粉六千四百包翔茂由南京裝來小麥二百六五 
 
 

Page 11

 
 
包由鎭江裝來小麥三百三十五包由常州裝來小麥三百五十包由無錫裝來小麥三百二十五包華盛義由南京裝來瓜子三百九十五包又裝來小麥二百二十五包由鎭江裝來小麥六百三十十包由奔牛裝來小麥三百四十五包由常州裝來小麥二百二十五包由無錫裝來小麥三百四十五包協茂由南京裝來新米一百八十三包又裝來小麥三百三十五包由鎭江裝來小麥五百三十五包由奔牛裝來小麥三百四十五包由常州裝來小麥二百二十五包由無錫裝來小麥三百三十五包瑞泰恒由南京裝來小麥二百二十五包由鎭江裝來小麥三百四十五包淸記由鎭江裝來小麥二百三十五包由常州裝來小麥二百二十五包同興由南京裝來新米一百八十三包又裝來小麥二百二十五包悅來由南京裝來小麥二百二十五包由鎭江裝來三百三十五包同泰由南京裝來小麥一百八十三包由無錫裝來小麥三百十五包由鎭江裝來小麥二百二十五包協豐由南京裝來鷄蛋一百二十五件又新來新米一百八十三包恒大出南京裝來少麥二百八十五包由鎭江裝來小麥四百三十五包由丹陽裝來小麥三百四十五包由無錫裝來小麥三百三十五包中華捷運公司由南京裝來瓜子三百三十五包又裝來小麥二百二十五包恒泰由南京裝來小麥一百八十三包由鎭江裝來小麥三百五十五包運繭處由無錫裝來小麥三百五十包由常州裝來小麥四百七十五包 
[各輪船進出口消息國内輪船]  
　　長江昨日太古洋行之大通輪船從長江各埠來申裝來進口貸有白米七千四百包小麥三百十九包頭餅七萬六千塊苧蔴一千零七十件黃豆八百五十包又有景鎭轉裝至廣州義盛隆之磁器一百七十五件土酒十四件烟葉三百餘件至昨日該公司開往長江之盛京輪船弉出有鋼條五百餘件蔴袋二十餘件其餘悉爲洋貸肥皂等項雜貸又招商局之江新輪船昨日裝去出口貸有糖五百餘包鋼鐵五百餘件桂圓三百餘件檀香一百餘梱玻璃五十件餘爲洋紗肥皂及麻袋香烟並印書紙云烟津昨日招商局之同華輪船從天津烟臺來申裝來進口貸有天津永興榮合昌裝至上海公升竇成等之生梨二千二百四十二件栗子五百十五件紅棗五十五件合桃一千四百三十二件烟絲四百件蝦米六件黑棗八件中西藥材三十五件查仁十件石片三十一件土織二件葡萄一百十件羊腸十件杏寗波招商局之江天輪船昨日開赴寗波裝去白米一千餘石水果四十餘件紅棗十伯　香烟十箱桐油數十桶洋紗洋布二十餘件綫皮三件餘悉爲雜貸近日滬甬班輪之從上海赴徵波旅客較前驟少 
[國外輪船]  
　　中美昌興輪船公司之俄羅斯皇后號此次從温哥武來華原定今日淸晨到滬嗣因該輪在日本方面稍事稽留故現已攺期二日須至星期日到滬當日即開往小吕宋香港而公泰洋行之文尼泰號Ｖｉｎｉｌａ由美國羅城來華本定昨日抵申今以運貨不及亦復攺遲十天定十五號進口尙有西海克士登ＷｓｅｔＨｉｘｔｏ現已攺期來華須至下月一號方可到申 
　　歐亞太古經理藍烟囱公司之格來探式士號ＫnightoftheＧaＴＴeT自九月十號從英國到申後即經開往漢口天津各處卸貨至前日已山漢口返申現泊浦東定本月之二十日開赴荷蘭及盎凡爾斯又有尼蘭司號Nelens自利物溥開來現該公司接到來電謂該輪至遲在本月之二十二號定可抵申云再怡泰洋行經理英國格林輪船公司之格林爾弗號Ｇlenjffer此次由英國倫敦來滬已於昨日到申現泊於虹口之鄧脫路招商局北棧碼頭裝來之貨以疋頤雜貸爲多刻在起卸中又有勞合輪船公司之　本號Nippon從奥國之的里雅斯得來華現已在途約本月二十五日可以進口尙有巴沙號Ｐersi　亦於九月二十日離開奥國駛行來滬 
[發表攺良植棉報吿書]  
　　金陵大學植棉專家格里芬氏前向中國紗廠公會與禁止棉花　水會（均外人所辦）所發表之攺良植棉報吿書昨由文滙報紀其大槪如下（一）育種場除在金陵大學設立育種總場以便種並攺良棉子外且與其他數處協定辦法以管理其棉子之處置就大槪言之凡植棉之地苟照料適當土壤相宜其棉花之生長與產量似皆甚有希望不過棉季尙未完畢今尙未能舉其數耳花衣品質隨土壤而異此在各國皆然棉地處於　好情形之下花衣品質無甚變移但在高原土壤不厚之地則不能得充分之長度也南京南宿州東溝等内地宻海濱之混氣與霧氣較少故外棉產量與品質皆呈極好希望稍近海濱之地如江陰南通無錫上海等　其所種之届挨司棉（美棉種之發育最早者）至九月一日開鈴寥寥其能否及時成熟超過中棉產量似尙未可决定且此數處棉與小麥輪番種植此亦爲外棉之障碍金陵大學等處所設之育種塲皆透撒留良去劣凡至中夏呈露變種景象之棉莖皆一一拔除此法可保存純粹棉種使中國境内外棉良好之程度得以維持不墜選擇之子究有幾何今尙未能預定須至棉季終畢時方可知之但至少想可敷四五千畝植棉之需（二）一人才以一人之力而謀攺良植棉其效力自屬有限是以植棉之成功在培植訓練中國之植棉人才今已特别設法以養成精於植棉之人除已羅致少年華人四人使於棉季中隨同吾人實地研究外並已覓得精幹助手若干人此輩少年在棉田中受實地經騐如鋤草中耕等事並受更有科學之手續如鑒别棉莖選擇種子等事又習於盛署時郷間旅行田中長時工作之勞苦將來此輩於實際事業上必可具有極高之效能也（三）攺良中棉今春之初取上届所搜集之中棉種樣而詳細研究其花衣纖維之修 
短花衣之百分率與夫花衣性質之優劣及鈴中花衣之多寡此項種樣旋即抛棄者約居半數餘則種於南通上海惟最優者則由金陵大學育之此届將在江陰南通上海等處華人棉田中廣搜棉子之優等種樣（四）種法近在各處考察華人植棉之方法並施行中棉與外棉之之種植上試騐以期攺良種法有許多農人不願植棉因費人工之故查美國植棉大都以黑人爲之黑人旣不若華人之靈敏更不似華人之勤懇但因農器之便利一家至少可種二十英畝蓋視中國農夫多種十二倍焉今外國農其在中國旣不適用且價値亦昻故在事實上採用外國農具殊不相宜乃不得不另行設法以謀相當之　具此季中金陵大學棉場特製四種耕具而試用之成效甚佳明年將推廣其用以資試騐（五）蟲害與棉病蟲患與棉病之多乃中國植棉之一大阻力植棉專家於此宜特别調查焉今中國棉業之最可慮者在美國果蠹蟲之侵入中國中部宜棉之地其氣候與美國南方果　蟲猖獗棉業成毀之處適同目前中國固尙木發見此害但外國棉子源源入境發佈各處並不加以管理雖保此蟲不已潛至中國也（六）結論自今而後將有許多外棉植於中國其中必多雖優於中棉然究爲等之棉同一外棉而等第差異者雖因土壤性質之不同與採花時之愼重與否然亦視所種棉子是否純種而定也故欲鼓　植棉棉之攺良則購花衣時當詳分其品質之等第原定價格之高下品上者予以厚利品下或絲短者重抑其値而　水者則嚴治之如是則人人欲覔種良棉也 
[請禁運牛出口之函牘]  
　　商人魏謙近見報載某國商人收買耕牛特具呈江海關監督請禁運牛出口今已得海關監督核准錄其呈文及复函如下　　呈文爲呈請禁止耕牛出口以維民生事本年九月十四日報載有僑魯某商來滬買牛一則内稱旅居魯省之某國商人近由三大公司合組販牛公司資本定五百萬總事務所設在靑島專事收買我國耕牛運放出洋歲須二十萬頭現派代表來滬放價購運已有謝全生許四錢瑞林及陸姓等四人擔任採辦無論水牛黃牛隨時看貨定價現聞謝等已分别前往常州奔牛丹陽鎭江及江北一帶實行收買等情查我國農田多沿舊制凡犁鋤車水以及一切工作均惟牛力是賴而農人對於此項耕牛又悉聽其天然產生並無特别牧畜善法能令其滋生繁盛故吾國耕近年以來日見昻貴可見出數有限若每年有二十萬頭之運出則農產品必受其極大之影響我人日食所需可以立致缺乏我民生活狀况將益形其困難况値北方荒歉耕牛尤須保全雖報紙所載未足徵實然事非無因且有關全國人民生活問題不可不嚴爲防禦管見所及不得不呈請貴監督函致稅務司禁止耕牛出口並請轉呈財政部通飭各海關一體嚴禁商爲維持民生起見是否有當伏乞迅賜察核施行謹呈 
　　復函逕復者昨展大函並另呈藉悉一是禁止耕牛出口誠爲維持農田思串預防之計但海關之權祗能達於船舶自鐵路交通牲畜查貨半由車運若不一併查禁仍於農政不無妨碍現已據情分呈財政部稅務司江蘇省長鑒察核辦俟奉到指令再行另佈此复復即頌日社江海關監督公署啓 
[友華銀行銀市報吿]  
　　中美新聞社譯友華銀行七日報吿云昨日倫敦銀價近遠期各跌三先令四便士紐約價跌至八八又八分之三紐約倫敦間滙價漲至三五一此間開盤仍如昨日惟金洋漲至九六半市面終日穩固投機者並不買人收盤金鎊爲五先令六便士半金洋爲九七半至九七又四分之三據倫敦紐約來電兩處銀市俱弱然此句銀價大跌則彼間當更見軟弱云 
[破獲天誅黨機關]  
　　前在山東充當司令之湯　夫又名王天俠用天誅黨名目書寫恐嚇信兩封一致法租界愛多亞路廣萬源票行借洋二千元一致法新租界平濟利路一百三十二號周寳山家借洋一萬元均限四十八小時答復中稱如若不允定以激烈手段對付等語周等均持函投報法捕房請空捕頭准予飭緝到案究辦昨由探目黃金榮包探程子卿方福林偵知湯匿跡公共租界重慶路馬吉里三百九十六號門牌屋内當卽前往公共租界知照該管捕房加派探捕同至該處將湯拘獲並抄出天誅黨圖章等證拋一併帶回法捕房經捕頭詰問湯直認前情不諱捕頭諭令管押聽候詳細錄供解堂訊懲 
[飭傳蓮英案内之人證]  
　　閻瑞生謀斃妓女蓮英案經護軍使署鄧課長審訊後尙未定讞前日又令飭地方廳補傳一千人證解署以憑覆訊昨已飭警前往知照屍父王長發及發現蓮英被害地點之業户竺成香並同地保宗迪候等着於即日自投軍署候審 
[地方廳開審賄縱案]  
　　賄縱判决送監執行要犯劉刁根案内之上海地主審檢廳承發吏王蘭生司法警察毛子坤並丁進等已奉地方檢察官預審明確起訴同級審判廳定期七日公開審坦在案昨日下午審廳陳備三推事官會同張檢察官開庭命提在押之王蘭生毛子坤並丁進並王妻王氏等先後上堂研訊問官又傳檢廳司法警長梅南枝法警韓瑞生姚振華等相繼上堂問話直訊至七時許始行訊畢問官諭王氏斥退王毛丁仍飭還押梅警長等着回廳服務供詞容俟明日錄刋 
[步兵操演實彈射擊之防護]  
　　駐滬新攺編之第六混成旅所部各營步兵因有補充士兵須練習步槍實彈射擊一星期特定本月六日起在西砲台操演業經上海防守司令部佈告在案茲王團長查得該處附近馬路往來行人甚衆深恐行人閒觀致遭飛彈誤傷爲預防起見特於前日派守衛士兵在該處一帶馬路往來照料以便阻止行人駐足觀操免遭意外云 
[孔誕日之休假]  
　　今日（夏曆八月二十七日）爲孔于　辰本埠各機關皆休息一 
天公共公廨關正會審官昨亦飭令檢察處發出今日停辦公務之條示縣於頭門仰闔署辦事人員及訴訟人民一體知悉並將停理讞政原因分别函咨輪應到廨陪審刑民各案之英美兩國副領事查照 
　　上海郵務管理局昨發　告云照得本月八日即陰曆八月二十七日係孔聖誕期應行給假是日本局除包裹曁滙票處全日停辦外餘處辦事鐘點槪照給假日向例此佈 
[鐵路局慶祝孔誕與雙十節]  
　　滬寗杭　兩路管理局昨奉交通部令以本月八日爲孔亟誕日又本月十一日補慶雙十節應各停止辦公一天以誌慶祝等因當經該局局長趙燧山分飭所屬各機關准於本月八日及十一日停止辦公惟由各該領袖於每處酌留員司一二人辦理要公所有兩路各站於該兩日内皆須懸掛國旗誌慶云　 
[國民大會策進會開講演團成立會]  
　　國民大會策進會昨日午後五時開講演團成立會到者十五人公推馮少山爲臨時主席任矜蘋記錄主席請照章推舉講演團主任當經推舉韓鏡湖爲正主任孫道勝鄭正秋爲副主任馮少山起言現旣推定主任則臨時主席應行取銷當經攺推鄭正秋爲主席由崔通約提出與韓鏡湖所擬之講演團表稿公决即將此槁刷印分送於講演員詳加研究再行討論馮少山提議推舉陶樂動崔通約任矜蘋擔任編輯講演書楊枕溪附議通過孫道勝提議推鄭　鴣周劍雲擔任與各劇塲接洽商定講演地點崔通約提講推袁履登楊枕溪詹任與各學校接洽講演地點陳家竇提議　孫道勝周劍雲擔任　集講演團表馮少山提議推鄭正秋擔任編輯灘竇劇本均經多數同意先後通過厥後决定每星期四准午後五時至六時爲本團爲當會時期議畢散會 
[函請省議員早日蒞會之分函]  
　　省議員黃次山王發蒙黃炎培劉伯昌朱紹文黃守孚昨通函各縣議員云敬啓者議會常會不日開始而請求召集臨時會之咨送迄未得復官權民志孰長孰消一息苟存豈容少懈竊維此次開會情勢之迫實大異乎歷届前因後果頭緖紛繁苟非急起直追萬難克孚民意深望台端早日蒞會共籌長策篤同舟之誼成衆志之城辱在愛末幸勿責其嘵嘵也竚盼行旌不勝翹企專此祗頌公安 
[改良家庭運動女子聯合委員會展期]  
　　改良家庭運動女子聯合委員會本擬於今日下午四時半叙於崑山路十一號半女靑年會茲因有特故展期至下星期三即十月十三日下午四時半開會云 
[肺病家之新生機]  
　　中國肺癆病傳染極廣而　界至今尙無專治之藥殊非病家之福茲聞本埠四川路一百三十四號江逢治化學製藥公司特聘德國名化學師藥劑師歷經研究今已發明一種治肺癆良藥名專治肺癆藥水無論一期二期多年老病或新染之肺癆一　可以治愈斷根現已由　隆醫院　德醫院濟生醫院求仁醫院江逢治醫院以及海上中外名醫加以試用據各方面報告皆謂效果甚佳云 
[安置過境難民辦法]  
　　上海縣沈知事昨致各市鄉經董函云逕啓者案奉省長艷日代電開准内務部漾電開北方各省災情重大民鮮蓋藏勢必就食鄰省若理前漫無准備則進退兩難流離滿路甚至道饉相望民命所關殊堪軫念嗣後出境應由各該地災區地方長官隨時查明槪數並電知就食省分轉行地方官俾有預備至鄰近省分遇有災民入境亦請不分軫域設法妥爲安置如人數過多碍難收容並希分别資遣勿令失散是爲至荷等因除電復外合亟通電仰即一體遵照隨時妥爲辦理具報等因奉此除分行外合行函達即希查照來文辦理並希將理情形具報爲荷 
[令飭放行豫省購辦麥糧]  
　　海關姚監督昨奉省長令開准河南張省長哿電開豫省獲嘉縣屬亢旱經年鄉民乏食慘不忍聞茲經該縣紳商集合巨資擬往貴省購買麥糧二千石運回平　懇請轉飭地方官及經過各關局卡一體騐照免稅放行以惠災黎無任企禱等因准此除令行財政廳轉飭各稅所遵照並分行外合亟令仰該監督即便一體知照此令 
[昨日公共公廨訊案紀]  
　　昨晨公共公廨民四庭原定由關讞員及英包副領事審訊民事案五宗届時除舒顯揚訴已故蘇筠尙之子蘇祖生不理擔保陸杏生地契押欵德大號訴張百銘不理貨欵怡隆號訴傅昭昌不理擔保王昌裕貨欵婦人張馬氏訴金少亭將女兒愛金接去不放等四案或原告不到或兩造皆不到未曾審訊外祗處理費瑞祥稟請給諭准予執管其故父遺產一案結果准登報十四天如無人來案反對准照聲請人所請給諭管理 
　　又午後民四庭由陸襄讞會同美約副領事傳訊各案挨次紀述如下（一）婦人王蔡氏稟請給諭執管其故夫王　章遺產案前因王樹棠反對故判傳王到案再核茲届復訊之期王抗傳不到遂由氏偕其律師上堂證明庶管該遺產情形結果以王樹棠雖已登報反對但並不到堂備質應准王蔡氏請求給諭執管王耀章遺產（二）賡裕莊等九户同訴趙子芳不理各欵銀九萬三千五百兩案趙因無此巨保故拘押所茲延律師到堂請求减輕保數原告之律師大起反對結果被告仍交原保提前排審（三）聚成絲棧訴四川人王爕和不理借欵案前經判决原告勝訴被告押追茲其延律師堂請求以被告在押已久且黄絲早爲原告拍賣被告除此毫無他欵可抵徒押無益要求開釋云云原告亦由律師到案聲明所賣黄絲之欵核與判决數目尙少一千九百九十餘兩查被告原籍尙有產業請即移文前往發封備抵不足之數等語結果黄絲六包歸原告拍賣其餘請求礙難照准被告着具結出外料理（四）中華圖書館股東楊英初訴該書館經理陸鳳行把持利權以致營業敗壞案據原告代表律師到堂　稱該書館大多數股東現皆望被告早日去職以便從事整頓故請將本案提前排審云云而陸亦延律師到堂聲明楊今日旁午猶將店中重要賑簿私自携去行　亦屬不合云云結果本案訂期下禮拜二下午二時半訊理（五）黄肯堂訴干賢祺不理欠欵案由雙方律師辯論訴訟程序進行手續一過結果本案改期審理（六）葛月亭訴新世界游戲塲前總理錢庠元不還保證金五千元案上星期審訊結果飭傳見證陸錫侯張蝕川隨帶簿據到案作證再核茲兩證人均已傳　到問官即訊據陸　侯供稱去年花旗烟草公司借與新世界洋二十八萬元故現之新世界由該公司接管　交替時曾登報通知各債主前來淸理賬務獨葛不到而其所租借之生財經檢點失少値洋二千五百元之物嘗致函與葛彼亦置之不理彼所控之欵現在之新世界完全承認實與錢庠元無干等語結查以本案訴訟之體錯誤原告不應對於錢庠元有所請求應即註銷堂費各半擔負 
[違犯烟禁案五起]  
　　本地人趙桂生向爲鞋匠近因失業乃租　虹口西華德路二千零三十八號門牌樓上之亭子間煮熬鴉片烟膏出售恐爲捕房查知遂勾通隔璧亭子間内之居人准其於墻隅鑿成一洞遇稽查時則將違禁物品從此洞渡入彼室平時將月份牌懸於洞口以障其隙此種設施不料仍爲滙山捕房包探楊阿泉梁寳森所悉乃以一元之鈔票一紙暗示標識令繆朱法持往向趙購得烟膏三小盒帶回稟由捕頭飭六十二號西探柏生協往將趙拘獲抄出烟膏以及器具不少昨解公共公廨經張襄讞會同美約副領呈訊悉前情以趙違犯禁令判押西牢一月烟膏器具一併焚燬　　山東人刁瑞生向東棋盤街十六號門牌燒餅攤主許阿榮租賃樓房一間在内私售燈吃洋烟前日許往總巡捕房告發當由捕頭源華探周志仁協同十號西探前往將刁及烟客張德才王上恒並烟具帶回收押昨解公共公廨由中西官曾訊結果科刁罰洋十元張王二人各罰洋三元一併充公烟具焚燬　 
　　潮州人廖子彬在虹口武昌路八百三十二號門牌家内私藏鴉片烟膏陳設烟具前日經該管捕房中西兩副捕頭邢紫垣愛活生查悉以廖難免售與他人開燈吃食爰協往將廖拘獲抄出烟膏烟具帶回准廖存洋五十元保出昨由公廨傳訊廖延許理律師代辯謂烟膏係同居人因病吃食伊不售烟等語中西官核供判廖斥釋烟膏烟具焚燬 
　　台州人梁月福李順友在楊樹浦路代閩人某甲運送建漿（即鴉片烟土）兩磅至外大橋途經百老滙路被四百六十五號七百九十五號印華各捕查見當將梁李二人連同烟土帶入捕房稟明捕頭押候解廨請究 
　　甬人張阿五在梧州路六百四十一號門牌屋内私售鴉片烟膏並容留談桂堂黄福壽仲三子李坤元等在内燈吃被哈爾濱捕房六十六號捕頭與探目王四福包探尤雲卿葛祖元查見將張等五人連同烟具烟膏帶入捕房詰問口供一過准仲存洋念元保出餘均收押候究 
[攫取烟土之押儆]  
　　無賴張阿土於前晚糾同黨羽數人在法租界　取錢培林手中所持之烟土兩只而逸當由原告大聲喊捕適有包探到來將張追獲惟原贓已被同黨取去帶入捕房昨解法公堂請究先由原告上堂稟訴被攫情形求究詰之張供實係在逃之某甲等所攫餘供支吾中西官判張押西牢一月期滿逐出租界一年以儆 
[婦女自縊斃命之檢驗]  
　　二十三舖地甲姚鴻協同屍子馬四高昨午投上海地方檢察廳報稱小南門外靑龍橋北首吳芹甫所開柴店内有同居婦人馬李氏忽於昨日午後七時許在家自縊身死迨屍屬解救已經不及事爲一區一分所警局查悉因關命案著令來案報騐查該氏係泰州人今处四十七歲向與姚金生姘識其子馬四高素爲爲母分居另住於小普陀橋地方向以拉車度日近因姚另有他遇致與該氏衝突雙方曾同詣警局控訴斥不准理因此該氏歸家後一時氣忿交加出此下策云云譚檢察長據稟後下午委派許檢察官毛檢騐員等前往騐明委係自縊身死判令屍子備棺成殮馬四福要求伸寃問官着候核辦 
[請騐無名男屍]  
　　閘北王家宅附近昨晨倒斃無名男子一口嗣爲實山縣吉一圖地保陶祥生查見因查無家屬就近投報上海地方檢察廳稟請相騐 
[指探狎客誘拐妓女]  
　　法租界小東門外一枝春街開設花烟聞之鴇母張毛囡昨投法公堂控稱日前婦人出外燒香詎被狎客王阿美將婦人之妓女一名誘拐逃逸現將王尋見扭案請求訊追繼由傭婦王張氏稱王阿美時常前來狎宿是日逃逸之時曾於前一夜到來狎宿顯見相約偕逃是實詰之王阿美供民人雖係時當至原告處狎游實不敢誘拐妓女請求查察中西官判王阿美還押限七天内尋交妓女到案再行核辦 
[雉妓院不領執照之科罰]  
　　寗波人楊成榮在西藏路二百六十二號門牌開設雉妓院不遵工部局今年春季議决案向捐務處捐領妓寮營業執照經　司調查此事之三十五號三道頭西捕及八百二十五號華捕查出前日稟由捕頭轉請公共公廨出單昨晨將楊傳案由兪襄讞會同美丁副領事質訊屬實以楊違背取締章程應科　金五十元無力判押西牢六禮拜示儆 
[汽車撞傷行人]  
　　昨晚十時許有一千一百四十二號汽車駛經南京路雲南路口撞倒一年約二十許之不識姓名男子身受重傷頓即不省人事當由老閘捕房四百十二號華捕到來抄錄汽車號碼押令汽車載送受傷人往仁濟醫院醫治旋即帶該汽車夫入捕房稟候捕頭發落 
來函 
[訪尋養媳]  
　　嘉定馬陸鎭西錢願宅農民顧福元家之養媳女名阿末年十九歲　面大眼精中人脚身穿接　頭布衫藍布褲蒲鞋頭鞋子於陰曆八月初八日出外一去不回現在招尋毫無音信因此叩求四方仁人君子如能將人送來或知其下落通信尋獲者當奉酬勞决不追安其他一七農民顧福元叩拜通信處高昌廟同泰昌烟紙店 
雜評二 
[無謂之舉（訥）]  
　　中國官場每多無謂之禁令何謂無謂禁而遵行無益於各方禁而不遵行亦無損於各方而徒遭人民之反感此即所謂無謂之舉也 
　　國慶紀念所以追念先烈創造之艱難與鼓勵後人保愛之精神甚正當而無可反對者也去年値風潮之後恐人心激昻或致有意外舉動而禁之猶可說也然禁之亦適反激人民之憤愈增其舉行之熱度天津慘劇可爲殷鑒况今年更無禁之理由可言旣無未了之風潮又無新生之糾葛名爲戒嚴而實際早已無嚴可戒人民舉行慶祝亦不過開會演說而已遊行一週而已任其自然决無意外之發生也若必欲遏抑之則於地方初無關係而徒令人民不快有承襲安福行動之感故曰無謂也 
　　然而今日各省大吏多藉口戒嚴以禁開會慶祝其爲過於小心歟抑亦别有用意歟誠令人百思而不解也 
公布欄 
[上海地方審判廳]  
　　判决主文（民一庭）▲一件判决楊金林與張氏等婚姻糾葛一案主文原告之請求　回訴訟費周歸原告負擔▲一件判决顧世英與裴顧氏房租　葛不服奉賢縣知事判决控訴一案主文本件控訴駁回本審訟費歸控訴人負擔（民二庭）▲一件决定卓建侯聲明窒礙一案主文本件窒礙之聲明照▲一件决定嚴珠穿聲明窒礙一案主文本件礙之聲明照准　　批示一件閔仕友狀請給領由狀悉本案判决業已確定存案保證金着即來廳具領此批▲一件潘　狀領租洋由准領此批▲一件周瑞生等狀請標齋由據　已悉此批▲一件吳松泉狀交租洋由准交此批▲一件陳正記聲請救助由着速照章遵繳訟費以便核辦所請應　庸議此批▲一件金桂祥狀議執行由狀悉准即飭吏催繳此批▲一件高阿桃狀交鑑定費由准交此批▲一件蘇洪餘狀保李倪氏由准保此批▲一件陳紹康狀保胡愼生由不准▲一件胡愼生聲請救助由着即照章繳納訟費以便核辦所請應　庸議此批▲一件張蓮生狀請銷案啓封由狀悉准予銷案並准函　南滙縣知事迅予啓封抄件存此批▲一件顧厚生狀請執行由狀悉准予依法執行此批▲一件陸阿多狀請銷案由狀悉准予銷案此批▲一件馬阿發狀領洋據由准領此批▲一件張汝珪狀請銷案由狀悉准予銷案此批▲一件顧雲事狀領欵洋由准領此批▲一件冷春林狀保陳椒根由狀悉准保此批▲一件王漢臣狀請執行由狀悉仰候依法執行此批▲一件邵松鶴狀請執行由狀消准即飭吏嚴催此批▲一件劉襲氏狀請執行由狀悉仰候提案訊奪此批　　一件汪德華狀交查封費由准交此批▲一件汪德華狀請查封由狀悉准予派員查封此批▲一件周柏森狀請銷案給　由狀悉准予銷案存案簿據着即來廳具領可也此批以上十月六日 
[滬海道尹公署]  
　　批示▲一件南滙縣鄉敎育會會長黄元吉呈爲破壤名譽顯干刑律瀝請檄飭南滙縣知事移歸司法按律審理以杜揑朦而申公道由呈件均悉查此案　據該縣公民趙學文張純如等以該會長謀董訐董先後來道控訴均經令行南　縣知事秉公查明具復嗣據該知事以飭查所控各節吤未能盡得確據惟在前旣有攻訐陸　之嫌未便委充經董等情業經指令照准在案茲據稱趙　文等破壞名譽有干刑律旣經提起反訴果合法定手續該縣自不能置之不理所請暫　庸議此批附件存▲一件南滙縣民李庶知等呈爲揑名充保請求令縣秉公澈究由據呈薛安　　充地保而圖内又無薛安　其人如果屬實何以該民赴縣聲明不予查究殊不可解究係如何實情　　滙縣知事查明具報察奪此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[革命京津舊游記紀念] [  心潮]  
　　九年前之廻顧 
　　菊綻三秋旗揚五色國慶紀念乂一週矣慶祝聲中廻憶九年前京津所聞見儼然夢境師丹老而善忘回首恍如隔世撮紀其略亦紀念之一也 
　　余以辛亥陰曆九月十三日乘輪此行登舟聞上海光復視同舟中人有現喜色者有若恐懼者其狀不一乘客除商人外一法部司官偕二友似久於幕席者又王毓江之僕役數人（王毓江在湘帶巡防營光復時與黃忠浩同被殺一次晨舟行過茶山後風平浪靜一望無際艙中談國事之聲大作余獨坐無侶遂締聽其詞資爲消遣至紕繆時輒不禁大笑王僕爲人述其主被殺事及自湘至滬顚頓情形慨嘆不已繼忽笑謂大清必不亡佛爺死僅三年神靈猶在必能呵護其子孫吾儕無慮矣法部司官則與二幕客計議入都後之事且言冶游之樂謂須及早尋歡不然兵至城下將不暇出走其意除此事外無可置念者至商人則言人人殊而贊成民軍者爲多有憂慮者亦恐兵事不戢有妨營業耳有二商人聚談甲云推背圖中未見有黎元洪恐不能成事乙曰不然黎元洪者卽大元朝朱洪武之後人也必繼其祖業無疑甲笑曰我們且不管但預備看新皇帝耳又有數商人於艙外席地坐談一人問革命黨是否與瞎李（指李自成）一樣一人曰否瞎李是賊這是爭皇帝韃子坐了二百多年也該還我們了 
　　又次日風浪大作船身過小不耐顚簸多嘔吐者不聞人聲惟聞濤聲打窗而已余亦昏臥終日過烟台後風始少息 
　　十七日晨起間有談鄂事者惟去津近多不敢聲張可見專制之威甚矣船小行遲至津已日暮旅舍皆患人滿蓋是時自津至滬之船價絶昻欲南下者皆留滯津門而京官則惟假津埠爲暫時避禍地不忍舍差缺去故來者益多余奔走數家僅得一小屋航行困頓著枕即熟睡矣 
筆剳 
[約指記（三）] [  紓庵]  
　　小功頷首私憐其母之痴又念吾此語句爛熟彷彿背書日必數次大抵近於癎作天下至可哀者新婚久别耳而阿母别父十八年無怪其然且年甫三十有六已鬢霜齒豁老熊龍鍾有類六十許人可見瀝其心血於焦憂之中此愈可悲也然母命我訪阿父期於必得顧人海茫茫何從得其迹兆我嘗以此白母而母氏則謂天下無難事惟在有心人苟兒有心何患不能得父能得父則母心寛而兒亦有父矣然我探之父執皆不之知歸告母母則責我妄語斥爲忍心繼疑爲眞失所望因而大哭至於數日不止我不得已自矢必得父跡所在以寬其心然我究以何術尋父哉時已深夜莊氏猶絮絮未已而小功亦正急慮紛歧不可收束俄視時計已二時餘遂各歸寢旣登榻夢中各各如願一則見夫一則得父特其爲觀至暫耳翌晨莊氏即起治瑣事忽語忽啜泣啼笑無常小功見之慣亦不措意然終覺其可憐每爲心酸是日下午即持珠鑽等品遄赴主顧費姓寓冀得售物利實則小功勤赴費姓之故半爲交易半則面彼費姓女郎藉此釋其相思耳旣往閧寂無人問之小婢答曰主婦外出筠姑則於閨中剌繡小功大悦念與筠姑眉目調情已閱年餘恨爲彼母氏箝束無由吐此衷曲今天舁我便乘機覘其芳心果否屬我因命婢倩筠姑出少須筠姑至臉量朝霞益形秀媚小功迎之寒温已即欲吐其誠欵顧乃心盪膽怯囁嚅竟不成聲 
新聞拾遺 
[欺小姑之慘劇] [  立德]  
　　錫邑東門外脚夫許某去年央媒聘定西村某姓女爲媳憑媒說合聘金一百二十元餘禮均在其内本月行聚完婚詎女兄嫂忽再囑許姓出洋七十元爲備被褥等費女聞兄嫂無禮爭費暗令原媒走告乾宅不必遵允自出私蓄購料製就迨至吉期上日惡嫂又出阻梗謂出嫁後不准再歸女大憤未登轎時私呑燐寸少許及至乾宅出轎成禮後燐毒發作旋經多方盤詰女將情細吐始悉其由急請醫治次晨仍將新娘送回坤宅未知如何結局云 
[拜義父的奇聞] [  冰伯]  
　　安慶城北有蔣氏婦者素敬神信鬼時以妖言惑衆近更於家内所供木偶隊中添懸袁世凱肖像一幅如遇居民嬰孩患疾者氏則百計前往蠱惑謂祇須在伊所供袁總統像回叩頭認爲義父即可霍然一般無知愚婦莫不信以爲實紛紛趨往蔣氏遂特製銀鎖數十置於袁世凱像前每一小孩叩頭之後卽給掛一把謂係總統賜乾兒子者索資至六七元之鉅聞是項銀鎖每把僅値數角該氏即藉此圖利云 
[請大媒喝酒] [  秋音]  
　　浦東楊家橋馮某年近三旬尙未結婚茲定於八月某日完聚奈好事多磨其父忽然病故馮停尸未殮遣媒議親擬即日草草成禮詎丈人作難不許在喪期内圓成好事理直詞嚴媒人語塞而返歸述一切原委馮反移怒於媒妁陡取溺器擲去幸躱避尙速頭顱未被繫破然已淋漓盡致渾身濕透矣其旗兄某恐肇禍端急爲勸阻且向媒人賠禮云 
[認小弟作賊] [  葉良容]  
　　晝錦里某花號夥友某甲力甚大店中時常少物故每日嚴防竊賊一日晚間在對鄰與在友人暢談其父命幼弟前來望兄某甲見其背影疑是竊賊遽上前抓住頸領叱曰小賊你又想來偷何物不分皂白加以拳脚共弟大呼曰阿哥勿要打我奉父親之命來喚汝明晨回家某甲面大亦連連答應旁皆大笑然乃弟已飽受虚驚　（却酬） 
小說 
[社會小說衆醉獨醒㈠㈥㈠] [  瞻廬]  
　　第二十八回母護劣兒偏心有藥娘憐弱女補腦無丸一片捉賭聲浪惹得全家都起了驚慌房東那邊的忙亂更不消說得林氏室中虧得早已關門落閂善珍善實都靜悄悄的在門縫裏窺視這夜月色皎潔外面跑進三四個男子都打從林氏室外的天井裏經過當頭的一個分明是張老三手裏兩個鐵丸映着月光閃閃生色後面三個男子認不清面部都操着不純粹的官話說甚麽深夜窩賭該當何罪捉到警區裹重重的懲辦隨後走進的便是張太太一壁走一壁顫聲兒說道阿彌陀佛這便怎麽是好姊妹倆聽在耳裹看在眼裏肚裏老大詫異悄悄兒告老娘道眞是希聞罕見的事兒子喚了巡警捉娘的賭（此等事近已數見不鮮兩林均天性中人其少見多怪也固宜）老娘搖搖手呌他們休響歪歪嘴呌他們再去潛聽這時室中雖没燈火但這皓月穿窗分外皎潔要不是老娘做的手勢姊妹倆怎會　見編書的便不免大大的落了破綻（自圓其說）話休枝節姊妹倆再往門後聽時只聽得房東那邊的聲浪亂嘈嘈攪做一團也有怒駡的也有哭泣的也有拍桌的也有蹋脚的人多口雜没有清清楚楚的一句入耳胡鬧了一會子才聽得脚步聲向外面來姊妹倆趕向門縫裏張時月光底下三個人影子一閃而過隨後張老三也跟了出來隔了半响又見張太太送兩個婦人出門說道兩位吃了虚驚種種對你們不起虧得他們不頂眞這事才私和了眞是天大官私只要地大銀子 
[自由談之自由談] [  鵑]  
　　裝腔做勢最足令人作嘔女子且然遑論男子而今日之臨民上者往往以裝腔做勢爲能事少拂其意則辭職也乞假也不一而足吾謂彼赳赳者直宜被以由巾幗作倚門賣笑人耳 
[大昌煙公司徵文揭曉]  
 
 

Page 15

 
 
   
 
 

Page 16

 
 
常識 
常評 
[公道自在人心] [  覺]  
　　今之反對人省或爲對人之反對或爲對事之反對在反對者各有其理由而受人之反對者要當平心自訟審察反對者之果合公道與否也 
　　例如同一財政廳也何　胡翔林未受反對兪紀琦文龢均大受反對則以胡雖催徵不力人格尙無損失不至爲地方害兪則以省署之紅人一旦媚督以賣其故主文則人言嘖嘖謂其曾流涕長跪乞爲武人之乾兒兩人者皆無恥之尤以長財政必爲地方大害也此之謂公道 
　　又如同一督軍所保之人也何以王瑚未受反對王克敏文龢均大受反對則以王瑚素有廉名在他省曾有政聲王克敏狂嫖濫賭全是紈袴惡習爲正人所不齒而文之爲人又如上述也此之謂公道 
　　然則然論其爲對人之反對對事之反對不可謂人心無公道矣若不論人而諭事則武人保薦民政長官非獨干政且爲包攬行政國民當無一不反對之若蘇人之不反對王瑚則固已輕於對事而重於對人雖曰公道尙未盡合於國民監督政治之正軌也然而吾不暇苛責蘇人矣 
經濟 
[工界賑濟之辦法] [  錢鐵石]  
　　哀鴻逾千萬災區徧五省嗷嗷待哺慘不忍　實空前之巨災浩劫若不急圖補救勢必老弱轉死於溝壑壯者蜂起爲盜賊幸近日各界慈善家紛紛開會募捐調查放振以資救濟我丁界誼屬同胞義無坐視茲述其法如下 
　　㈠抽利法工廠主人如能於貿易總數中抽百分之幾以助急振則其數不可限量報載南洋兄弟烟公司於每箱售出時抽銀五元救濟災民其熱心毅力令人欽仰想工界諸君定樂倣傚也 
　　㈡捐助自五四以來國貨銷路日旺故工界獲利頗厚凡爲工廠之資本家與職工者宜節省一切浪用以作捐欵不特此也宜各盡一已之力向親友勸募逕送義振機關散放至於時簡筵費悉充救濟金亦一善舉也 
　　㈢儲金法工界苟能於衣食應用外其他浮費（如看戲賭博等）節而聚之復於廠中組織一儲蓄部以便存儲則日積月累隨時放振功實偉也 
　　㈣工振法以工代振俾災民自食其力誠救濟聲中之一良策故工廠發逹者需用工人必夥於災區僱募勞働自不難舉辦如是行之則工廠旣無浩費而災民能沾實惠洵一舉兩得之策也 
[美國窗户公司之紅利分配法] [  景] 　　 
　　紅利應該歸誰享有實在是經濟中最難解决的問題 
有些人說紅利應歸資本家享有又有些人說紅利應歸勞工享有他們各有各的理由現在也來不及細叙總之這兩語都有短處都是看到了這面没有顧到他面 
　　我今天所要介紹的是美國一個窗户公司的紅利分配法這種分配法是否盡善盡美讓閱者自已去想不過據這公司的經理說他們自實行這個法子以來公司中從没有起個風湖外問資本家同勞工衝突的事在他的公司裏並没有遇到過 
　　這個公司公配紅利是根據一條原理那條原理就是『給人以應得的』 
　　譬如這個公司資本是八萬元每年給工人辦事人的薪資是二萬元賺來的紅利是一萬元那麽這一萬元的紅利就是運用那値十萬元的資本與勞方得來的單靠那値八萬元的資本也不會得紅利一萬元單靠那値二萬元的勞力也不會得紅利一萬元所以這些紅利應該按比例法分配於資本與勞力二者資本得紅利五分之四勞力得紅利五分之一 
　　照這個辦法那拿一千元股票的年底可以到公司去取一百元的紅利那在公司裹辦事或作工年薪是一千元的年底也可以向以司取一百元的紅利所以辦事人或作工的在該公司所享的利益並不減於資本家這一點就是該公司分配紅利法與别家不同的所在（乙種酬） 
法律 
[領事裁判與純正混合裁判及非純正混合裁判之解義] [  增壽]  
　　領事裁判因其國之人民有留居於其駐在之國者發生民刑案件歸其獨立審判之制度也純正混合裁判係於本國法庭而有外國人加入爲裁判官共執裁判之權也非純正混合裁判可稱爲參合制度可稱爲混合裁判其裁判之權須混合駐在國之審判官吏單獨裁判外國人與本國人訴訟外國人與外國人訴訟及外國人妨害社會善良違犯法律也茲將上列三種裁判之利害關係分别比較於下 
　　（甲）領事裁判 
　　領事裁判其裁判之權祇能及其本國之人惟其對於裁判上之職務是否確盡能事實屬無從防制且裁判失當救濟之方法亦極因難此不過暫行之制度一經法律改良完備則國際公理上即可有發除之主張 
　　（乙）純正混合裁判 
　　純正混合裁判以外國人加入本國裁判所爲裁判官對於裁判之民刑訴訟案件不論外國人與外國人訴訟本國人與本國人訴訟均有裁判之權其制裁及法典亦混合頒訂（此種制度士耳其始之埃及次之但士耳其法典未經混合頒行後改爲非純正混合裁判埃及則由各國混合頒訂法典始終未改其制　埃及之損失主權竟及亡國）然此爲純粹的弱國國際斷難認爲國際　上之根本學說 
　　（丙）非純正混合裁判 
非純正混合裁判對於裁判上有制限之規定如外國人與外國人訴訟外國人與本國人訴訟方有混合裁判之權若本國人與本國人訴訟則不許外國裁判官列席其立意以防制本國裁判官袒護本國人民而設然此雖爲損失主權之一端但立制之意尙覺公平 
　　（按）歐戰停止後協商參戰國對德奥之和約列有參合混合裁判之規定見德國和約第三百零四條奥國和約第二百五十六條中 
　　就上三端而評論之除純正混合裁判不能列入國際指爲法筆上之學理外其領事裁判與非純正混合裁判互相比較其若利若害則非純正混合裁判之害殊覺輕於領事裁判但此二者爲同一之損夫主權實無評定利害之可言亟宜力圖改制爲國際上增一點光明也（乙種酬） 
衛生 
[衼痰之根本法] [  雪峰氏]  
　　我國人皆多痰老幼男女患痰病者幾占全國十之七八吁可畏矣按生痰及病痰之主要原因學說紛紜莫衷一是然其根本則在曲脊骨脊骨旣曲則胸肺收縮肺管受壓肺内之炭氣旣不能悉數排泄又不能吸收新鮮空氣以養肺痰於是生焉壯而强者尙可以力哇之老而弱者即死焉其病最險傳染最易中國病死之人究其遠因何一非痰所致且痰旣已成病是伏根已深若能行直脊呼吸法尙可苟延殘喘若聽庸醫之言投以藥力是速其死也何也痰深匿於肺肺管之内除氣外不論何物皆不能入投以藥劑無異隔靴搔癢肺葉久受藥力侵剝不死得乎茲妄書袪痰根本法二則以供海内外諸君子之研究焉 
（Ａ）直脊呼吸行立坐臥無不曲脊不分年齡皆有此病切宜方除去之務使行立臥三時全身皆直如木坐時上半部亦如之總期胸部開展腹部舒暢肺管不受壓迫則呼吸自易能行之百日可將原有之痰唾盡不生第初行此法甚覺艱難可由每日清晨行一時至二時三時積至終日如是成爲自然 
（Ｂ）胎痰銷除孕婦自有胎始即宜禁食生痰品並力行直脊呼吸免淡由胎傳若恐仍不能免可於臨分娩時早囑上生者或他人手快者一俟兒身完全落地時於未啼第一聲之先即將小兒口内所含之濃痰一口火速用無甲洗凈之手指挖出（兒初出胎口皆含濃痰呱然一聲是痰咽下後之急聲也迷信家云此係小兒一身之衣食若取之則斷其衣食吾甚非之吾雖不精醫不行醫而略解西醫外科術吾妻吾妾所生子女凡六皆吾自爲收生初生口皆含痰是吾之目覩也吾之大小兒與次子及長女生時吾均因親命不能違未能取痰三子以子諸子女皆經取出今日子女之大者多病小者多强）則是兒胎所帶之痰旣去幼時百病不生（按小兒驚風皆痰促成夫痰則絶無驚風之症）苟再不染曲脊惡習於將來則可一生不病痰且不生痰不唾痰 
　　以上兩法Ａ種係吾個人先由理想上之研究後經實行而獲鉅益也Ｂ種取痰法係吾兒時聞諸耶敎中某師母之厭痰論後從自身之兒女口内證實之且仿行之甚有益旣不敢自誤誤人復不敢自秘誤人特拉雜書其理由方法求高明者指正之爲無上榮幸（乙種酬） 
道德叢話 
[西方格言（四六）] [  謝介子選譯]  
　　空言無補實行有效求道然求學亦然「納蘭」（Ｒenan） 
　　忍耐爲洞天福地之門「土耳其諺」 
　　大舟沉於小隙「英吉利諺」 
　　審判不知有親情但知有眞理耳「臘丁諺」 
　　火傷之兒必甚怯火「英吉利諺」 
　　少壯之努力即老大優游之預備也「德意志諺」 
　　無可避之不幸付之一笑可耳「英吉利諺」 
　　大言不漸者絶少作爲之人也「法蘭西諺」 
　　乞丐可曼歌於盜跖之前「英吉利諺」 
學議者權力也「倍根」（Ｂacon） 
上期第八條「晝餐」誤排「晝寢」特此更正 
[敬告學界諸公學生] [  劉鳳棲]  
　　光陰迅速雙十節又在目前矣每逢是宵學校例有提燈會之舉以申慶賀之忱顧自民國肇基以來於茲九載外侮内亂無歲無之亦有何可賀哉而吾等仍皇皇然提燈慶賀者亦不過略展愁顏聊以自慰耳今歲則可憂者更甚矣北方大旱赤地千里飢民嗷嗷危在旦夕而吾等又何忍再展愁顏提紅燈遊行街市耶吾以爲今歲之提燈會大可暫停而將所省之燭費解往災區以賑被難之同胞夫一校之燭費固有限也合全國學校之燭費亦纍纍可觀矣則救活之同胞又何可勝計哉去一宵之輝煌而救活無數之同胞其利如何吾深望學界諸公共襄此舉也（乙種酬） 
農人常識 
[欲除稻之白枯病麥之黑穗病者此其時矣] [  劉澄]  
　　白枯病係稻病之最烈者俗名白銷世俗相沿以爲稻秀時遇西風所致其實爲鱗翅目蛾科螟蟲之幼蟲吸蝕莖髓養液不得上升稻穗遂呈白枯稻刈割後幼蟲潛居稻根蟄伏其中作繭過冬以便明年再爲稻害故欲除盡其害根本辦法須在此時其法列左 
　　㈠稻刈割後須將稻根鋤起（不可恉小費）日夜暴露如有螟蟲幼蟲潛伏其中者燒毁之以絶其種 
　　㈡如嫌以上辦法過於繁費卽於稻熟將割之時巡視田間凡見稻穗不實稻莖黃白者即爲螟蟲存在之證隨將其稻自根掘起撲殺之 
　　黑穗病爲麥害之最烈者麥結實後其穗即成黑色此係菌之胞子附着於麥粒之上迨麥粒種蒔田中麥發芽後胞子亦發生而成菌絲隨麥生長蔓延於麥莖中而至穗内布滿於子房而病象遂現根本預防法列左 
　　㈠愼選無病之麥粒播種 
㈡擇田圃之未生此病者種之 
　　刻下正割稻種麥之時欲免此病須及時預防如是則事半功倍識字捷法 
[應用字] [  濟滄]  
　　甘美也甜也篆文作　從口含一一者味之甘美者也 
　　又願也饜足也喜之也 
　　乃篆文作　古文作　象詞气難以上出之形又承上起下之詞又繼事之詞又語已詞用在句末又爾汝之稱或作逎又哀上聲欵乃行船櫓聲也 
 
 
