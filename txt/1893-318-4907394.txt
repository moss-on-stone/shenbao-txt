# 1893 - 318 - 4907394

 

Page 1

 
 
[新印徐氏十三種告成] [  圖書集成局啓]  
　　吳江徐靈貽先生雍乾時才子也精于醫理與姑蘇葉天士齊名而又天分過人于書無所不覽著有醫書八種曰難經經釋曰醫學源流論曰神　百草經百種錄曰醫貫砭曰傷寒論類方曰蘭臺軌範曰洄溪醫案要皆　明透闢足爲軒帝功臣此外又有外科正宗專闡瘍醫奥妙雜箸四種一爲道德經註一爲陰符經註一爲樂府傳聲一爲洄溪道情本館覓得原刻精本用鉛字印成紙墨釘工較尋常格外精美兹巳　事卽日出售書　種分裝八本碼洋一元一角外科正宗三本碼洋四角雜箸一本碼洋一角二分如欲全購十三種則另加錦套祗收碼洋一元六角諸君子請移　上海申報館帳房三馬路申昌書室及各埠申昌或經售申報處購取可也此佈 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭代之鴻寳醫林之大成也兹由煥文書局主人倩本局用活字排印刻巳告成紙墨並佳裝潢益美計分釘二十四本碼洋四元如祇買外科書則收洋八角寄語杏林老宿橋井名賢有欲得盧扁眞傳者請向上洋申報館二馬路東首煥文書局鴻寳齋千頃堂古香閣文賢閣文玉也房外埠則山東膠州成文堂福州益記書局購取可也 
[記客言賽會事]  
客有來自三湘烟雨中者適中外各商舉行盛會屬目之下造余齋而語曰洋洋乎眞大觀也哉僕之初聞此舉也竊以爲如鄕里之迎神賽會耳或則如敝處之詩文會書畫會耳不料竟鈎心鬥角巧奪天工繡地錦天風流旖旎竟至於此極也其會分洋貨帮廣帮寧帮絲帮大抵富麗以廣帮爲最而絲帮獨以清雅勝廣帮中雕文刻鏤紙醉金迷其中所製魚燈多至百數爲鯊爲鮆爲鰋爲魴爲鱖爲鯧爲鯿爲鯉形形色色無不刻劃如生而獨不見有頭戴七星之黑魚夫黑魚雖潛伏池塘而有時鼓鬣揚鬐亦足威生水國舉凡貪如陽鱎毒如鶘夷兇惡如鯨鱷猶且畏而避之忮而嫉之而奈何不藉以點綴燈景使亦有掀風鼓浪之一朝乎至絲帮所製繖燈則花草禽魚雕鏤精細其中微妙幾不可以言傳曾閱毛對山先生墨餘錄謂滬上元宵燈火以繖燈爲最妙或圓或六角咸以五色錦箋綴成磨薄如蟬翼上鏤人物花卉細若繭絲一燈之製經歲始成雖費百金亦所不惜張秋浦茂才歲事衢歌月夜笙歌步緑塍珠簾垂處小樓憑吳綾輪與談箋紙妙擅江鄕算繖燈蓋指此也自與泰西通道人惟洋貨是尚此種雅玩不特無人能製且知之者亦甚稀今絲業中獨推陳出新别翻花樣卽一小技藝而亦可見其胸有經綸矣至於各帮中幼童所扮之擡擱雖纖眉修月膩粉生春薙面薰香胡天胡帝然滬上不乏梨園侍史正不必於此取材焉僕所最爲欽佩者則爲首事者之立言得體前日雖值通商五十載然固聖清慈禧端佑康頤昭豫莊誠壽恭欽獻皇太后萬壽聖節也會中人苟一意祝釐則恐不當西人行慶之意專意慶通商開埠則又忘尊君親上之忱事出兩難行之非易乃各會燈上或一面書恭祝萬壽一面書通商大慶或一對爲通商大慶一對爲萬壽無疆必如是始可謂調停得當面面俱圓矣若夫西人之會則於行樂之中隠寓實事求是之意一曰水龍會夫水龍以救火也無火而何必迎賽不知水龍雖卽堅利苟不及時演練則臨事必急遽蒼黄月前織布局火災竟以龍頭浸入浦中以致不能噴救謂非殷鑒而何西人則平時訓練必精又以訓練時旁人未必往觀或未識其中妙用因又出而賽會俾人咸知救火利器莫此爲先則火政之修安知不在此逐隊遊觀之際乎兵則用以禦外侮固邊疆古人云佳兵不祥又云耀德不觀兵當此慶賀之辰何事陳兵以習武不知兵可百年不用兵政不可一日不修西人之作客申江者不上數百輩遠隔重洋數萬里隻身孤寄豈不慮暴客之憑陵故於平時學習武功以時校閱乘此良辰美景一試其彎弓躍馬之能庶不致髀肉復生歎英雄之己老亦未雨綢繆之計固與慶賀之典不相剌謬者也獨有數事爲僕所詫異龍旗中國國徽也薄海内外無不知之則我華人門前自以高揭龍旗爲是乃竟有雜鑲五色似俄旗非俄旗心法旗非法旗者意者其人雖華服華冠而已入外邦之籍乎黄浦灘及大馬路四馬路諸處禁止車馬往來曰以防碰撞也凡爲僕御者無不奉令惟謹而各寮娼妓獨乘轎出入行走如飛豈車能碰人轎不能碰人乎抑不以人視娼妓故不在禁令之中乎而尤有一事所深望於西人者此次通商慶賀之期華人咸踴躍從公襄成勝會明歲恭逢皇太后六旬萬壽普天率土慶賀同深我總理衙門一經照會各國使臣亦望預飭各口商人虔申嵩祝懸燈賽會無異昨宵庶乎禮尚往來益敦輯睦之誼乎則笑應之曰聆君一席話足消半日之閒請卽錄諸報端聊代今日之論說可乎客曰諾於是詮次其語付諸手民 
[楓陛承恩]  
内閣爲知照事所有會奏萬壽慶典懇恩賞給地叚略陳景物搘建經臺同申祝嘏一摺於十月初一日具奏相應知照文武各衙門遇有應行廻避事件勿與同日呈遞○朝鮮國奉中朝正朔垂三百餘年遵守弗替循例於本年十月初一日頒發光緒二十年時憲書朝鮮國王派令齎奏官隨帶員役人等進京請頒朔歷已於九月二十六日入都進朝陽門迤邐至正陽門内東城根高麗館中安置由四譯館通官報明禮部除令齎奏官將所齎表奏咨文呈遞以憑辦理外並知照内務府照例於朝鮮齎奏官等到京日起預備供給轉行妥爲照料○九月廿九日奏事處傳出奉旨喀拉沁貝勒熙凌阿現在續假所有派出十月初一日入坤寗宫吃肉著卽撤下欽此○江西巡撫委員管解京餉銀五萬兩分裝木鞘解運入京於九月廿九日午刻抵部由原解丁役赴當月司挂號招雇人夫分扛入部以俟銀庫示期兌收○侍衛處傳諭廂黄正黄正白三旗侍衛檔房本年十月初十日皇太后萬壽聖節皇后率瑾嬪珍嬪曁婉貴妃等位並敦宜皇貴妃等位詣慈寧宫行禮應於三旗内揀侍衛命婦十六人於十月初十日五鼓各穿朝服預往慈寧宫鋪設拜褥萬勿遲悮並將派出侍衛命婦姓氏呈報本處以憑造册咨送掌儀司查核○奏事處傳出奉旨固倫額駙符珍現在續假所有派出十月初一日入坤寗宫吃肉著卽撤下欽此○廂藍旗護軍統領恩普爲咨行事印房呈稱本旗護軍叅領瑞福蒙恩補授昭陵總管所遺之缺例應先儘奉旨以護軍叅領補用人員請補查本旗現無此項應補人員應於兩翼七旗此項人員先行備補俟該本旗出缺卽行撤回相應咨行景運門轉行左右翼前鋒營七旗護軍營有無此項特旨以護軍叅領補用人員詳細查明卽日咨覆本旗以憑辦理 
[繙譯覆試]  
癸已恩科新中繙譯舉人岐桂等十二人於揭曉後各持圖片先後赴禮部投納覆試卷卽於九月二十六日五鼓衣冠齊集中左門階下欽派稽察中左門奕護軍統領功率廂黄旗護軍叅領二員護軍校二名 
 
 

Page 2

 
 
護軍十名於中左門門下西面向東排立禮部堂官長石農少宗伯於門下西向公座點名放卷由稽察奕護軍統領與侍衛啓扉將岐桂等十二人放入遂將門扇闔閉長少宗伯先去留禮部司員監塲岐桂旣入保和殿按禮部官矮桌上所粘名簽坐下安排筆硯畢然後由欽派監試瀅貝勒等於御座上將欽命繙譯漢文題目請下令岐桂另紙抄謄粘於左楹柱間以憑譯成清文書於卷内遂將欽命題目黄匣送還御座諸新貴執筆繙譯清文瀅貝勒等在旁監試午聞給奶茶奶酒飮否聽便惟分給細饀餑餑每人十枚無不祗領繙譯覆試例以漢文一叚繙成清文用清字書寫諸新貴約定同時交卷至戌刻繳齊完塲監試王大臣將試卷用黄　作條束之送入西苑恭呈御覽以備翌晨同原中之卷交閱卷大臣按閱分擬等第今將欽命繙譯舉人覆試題目錄左聖人踐形之說孟子詳於其書當終始究之若萬物皆備於我反身而誠是也苟有僞焉則萬物不備矣踐形之道無他誠是也足下謂賢者不能踐形非也賢者不能踐形能而不備耳形其言備也所謂具體而微是也充實之謂美充實而有光輝之謂大充實則具體未大則微故或去聖一間或得其一體皆踐形而未備者惟反身而誠則能踐形之備者耳愈昔注解其書而不敢過求其意取聖人之旨而合之則足以信後生輩耳此說甚爲稳當切更思之○繙譯舉人覆試於九月二十七日晨欽派大學士額勒和布吏部左侍郎壽蔭閱卷宣旨後額筱珊相國等遵於西苑内校閱試卷與中卷稽覈校評清文清字所有此次覆試卷皆不足列一等擬將伊密揚阿等五卷列爲二等海潤等七卷列爲三等粘簽進呈御覽恭候欽定當奉諭旨依議所有此次覆試新繙譯舉人列入二等伊密場阿等五名列入三等海潤等七名均著惟其一體會試欽此合將此次覆試繙譯舉人欽定名次錄左二等第一名伊密揚阿二等第二名崇山二等第三名祺昌二等第四名文惠二等第五名宗室春祿三等第一名海潤三等第二名恩祿三等第三名岐桂　三等第四名聯華三等第五名春壽三等第六名文洤三等第七名恩楓 
[入闈盛儀]  
江南武闈鄕試擇於十月初八日開考先一日供給所預備全副儀仗伺候大主考兩江督憲劉峴帥長江提督黄爵帥曁外提調瑞方伯内提調胡觀察監試王觀察東西闈分校之候補道入闈方伯以下均於午後齊集小營演武廳車馬喧闐僕從煊赫鐘鳴三點黄軍門由行轅迤邐向北而去水師兵弁簇擁緑呢大轎嚴肅整齊不聞人語但聞馬蹄聲得得而已最後爲劉制軍旗幟而外有銜牌數十對如兩江總督兩廣總督江西巡撫某科武闈大主考大書金字燦爛有光觀者無不稱羡中有黄亭一座陳設關防令箭前後擁護之兵約及數百人洋槍爲一隊刀矛爲一隊望之凛然生畏峴帥端坐八人輿中精神奕奕唐之郭汾陽宋之文潞公未必有此丰采也至小營各隊鳴槍伸敬諸執事人員鵠立兩旁恭迎憲駕峴帥緩緩降輿與黄軍門及司道等略叙寒温然後入内小憇此初七下午事也次日校閱馬箭各武生魚貫入闈報履歷後一躍上鞍連發三矢中則摇旗擊鼓堂上以硃筆註之其不中者垂頭喪氣怏怏而歸非如文生暗中摸索未揭曉以前猶可自豪也噫個中滋味惟個中人知之文歟武歟固一轍也 
[錢莊受累]  
漢口黄陂街瑞豐祥錢莊開設未久上月底有積稼嘴糧食行甲乙等持該莊票約銀五千兩上櫃兌銀該莊不但不付反令將票退還甲乙等不肯干休彼此爭論遂將該莊執事王立堂扭住欲赴衙署控追已出門被該莊夥搶回甲乙等寡不敵衆持票而返糾領同行數十人復至該莊定欲將王送漢陽縣究辦王避匿不出甲等擾攘不散此信一傳持票兌錢者源源而來幾如蟻集轉瞬清軍府厲司馬都閫高都戎禮智司俞少尹及各委員皆來彈壓大衆仍不肯散厲司馬見人如潮湧恐釀巨案暗遺人至江漢關調衛隊兵至託言惲觀察己有所聞定欲拘王到案嚴辦大衆始不阻攔厲司馬乃將王押送江漢關甫至道轅揚言觀察有諭仍請清軍府帶去妥辦厲司馬遂帶王還署不逾時又將王押送漢陽縣嗣聞該莊係潮帮源美糖棧與凌某合夥開設該莊之所以不付五千兩之銀票者殆以此票係由源美用出源美先虧該莊銀一萬九千兩又於上月底倒閉此所以不肯付銀也又聞源美虧倒不少計虧招商局太古怡和三公司關稅水脚銀約四萬數千兩又虧糧食行與錢業往來銀約三萬數千兩合計約八萬有奇怡和行主知源美號主將圖走避當塲拘獲扭送漢陽縣押追此次更累及瑞豐祥可謂銅山西傾洛鐘東應矣 
[細故尋仇]  
漢口熊家巷劉姓之女年僅十二每日携籃至花樓巷内木作坊拾取木片九月廿六日劉女又往拾取爲木匠何某所見遂向呵斥劉女歸以告其兄忿然而出將何毒毆爲妹洩忿何受此大辱誓不干休左手操利刃右手執洋槍欲得劉而甘心至晚六點鐘時適劉在小關帝廟前行走何就地拾石向劉猛擊正中腦後鮮血淋漓大聲呼救適升字營派有數勇在是處守卡聞聲齊集何尚欲脫逃勇等在後緊追徑至該作坊統領常軍門己有所聞帶隊彈壓俄而高都戎亦至將何拘獲嚴訊一堂飭將何交候審所管押並令何出資爲劉醫傷劉傷若痊何之幸也 
[扭結落河]  
胥門内三多橋堍如意橋茶肆背臨河唇倚窓俯視但見一泓清水溶溶可愛誠賞心悅自之所也初四日清晨座客紛來正評量玉川風味甲乙二堂倌不知因何啓釁始而唇鎗舌劍繼則各奮老拳扭住髮辮互結不解滚至樓窓邊一時用力過猛致窓櫺折斷二人自樓頭墮下滚入河心尚復抵死不放幸有人趕急爲之援救得以誕登彼岸然皆已帶水拖泥戰抖不堪矣 
[南徐攬勝]  
鎭江爲水陸要衝人烟稠密難保無匪類混跡其間鎭江關道黄幼農觀察特諭各叚保甲局員編查門牌每一坊擇一公正人爲牌長遇有形跡可疑之人許卽禀局查辦如隠匿不報則惟牌長是問凡江邊大小各客棧皆於二鼓後閉閂若行旅投棧棲宿者責令棧主詢明來歷作何生理塡寫局憲所給客簿每晚彚繳一次由叚員按簿換給烙印竹簽一枝存棧以便夜半後委員持簿至棧逐一查明若有年貌不符及漏寫者逐細盤詰甚爲嚴厲城廂各飯歇店亦一體辦理匪類自無所容身矣○西門外日新街一帶酒樓烟館櫛比如林游屐紛來競解杖頭錢爲排悶消閒之計夏秋之際有廣東人某甲賃寳善街張姓房屋數十間雇工翻蓋洋房刻已告成畫棟飛雲珠簾捲雨名爲第一樓於初一日開巿乘興來游者又覺别有境界矣○鎭江營守府焦安邦守戎前赴金陵謁見兩江總督劉制軍旋於上月二十八日乘招商局江孚輪船順流而下於是晚六點鐘時抵鎭標下千百把總均往江干迎迓○有袁姓者蕪湖人也在日新街賃屋數椽開設酒飯館已三載餘矣去歲娶某氏爲妻年符風信貌麗如仙旣綽約兮多嬌復娉婷兮善步入門後琴瑟頗調近與比鄰顧某訂世外交月下花前喁喁絮語自以爲艷福幾生修到久之醜聲四播爲良人所知一領緑頭巾不甘久戴本月初二夜糾率多人破扉而入奸夫淫婦猝不及防遂從鴛鴦被中曳出飽以老拳緊縛如豕欲捉將官裏去次日清晨遐邇哄傳觀者如堵旋有人出爲排解不致涉訟公庭也○十月初一日舁府縣城隍等神出游是日天宇暢晴景色妍美會中人益復興高采烈先期由各會首抽簽至是日午刻排齊旗鑼傘扇及各執事由郡廟啓行經過千字橋出城往大街迤邐至洋馬路過打索街迤邐入城回廟觀者人山人海擁擠不開頗有舉國若狂之勢丹徒縣水利廳張煥文少尹恐無賴之徒乘機滋事特於午後親帶地甲勇丁往來彈壓 
[匪案餘談]  
會匪頭目劉高升經督捕總辦許小巖蕪湖道袁爽秋兩觀察派員獲於南陵縣之烟墩埠解蕪訊伊入經兩觀察親自悉心覆勘已兩列前報兹悉該匪過道後卽將供狀抄錄通詳旋奉撫憲回批飭速提省懲辦許觀察遂於上月廿八日親自押解該匪附坐江裕輪 
 
 

Page 3

 
 
船赴皖沿途刀矛簇擁兵衛森嚴溯自光緒十七年會黨紛擾自長江各路彚集分爲五大股以東南西北中五僞旗名之揭竿跳梁岌岌乎有不可終日之勢幸而機謀不密逆首就擒中東南北各僞旗頭目次第殲馘所漏網而恐貽後患者僅僞西旗劉匪而已今亦併入網羅想從此芟夷旣盡無虞死灰再燃矣○會黨向亦立有營務處糧臺等僞職客春蕪地所獲之張道士一犯湖北來文稱卽若輩三江營務處頭目解赴皖垣訊明正法兹該匪尚有一妻一妾年俱少艾俱拔自青樓者該匪伏誅後二妓重墮烟花前月某日特移艷幟於蕪湖因香巢未築暫假三益公客棧爲棲鴛之所棧主認係匪婦不敢容留適查輪勇丁陳某因該妓下船時感其一盼之情代爲擔保詎該二妓不爲錦幕之深藏時作出墻之紅杏隔院侑酒度曲時聞事經黨道訪悉飭差將二妓拘案又以該棧窩住流娼咎有應得棧主以陳爲詞遂獲釋而拘陳到案由縣宰分别訊明勒令該妓卽日同境以免惹蝶招蜂陳則革除巡勇以爲不自檢束者戒 
[醫生受辱]  
邇來操岐黄術者高明之土固不乏人而略習湯頭歌藥性賦便懸壺行道者亦復相習成風莫可救止其初出芽廬尚肯虚心就教謙讓不遑迨製有幾件新衣出入富紳碩賈之門卽高視濶步聲價頓增彼蓽門圭竇固難延請卽中等人家亦不輕易枉駕噫窮黎患病幾於無處求醫世道如此不亦大可慨哉揚城蔣家橋某醫小有聲名遂爾夜郎自大前日有某孝廉之兄患病請其診治託故不到次日再請亦如之孝廉孔懷誼篤親自往邀仍不允因轉乞與醫相善者同往敦請再三始乘轎而至連診數次如石投水至上月杪某日該醫忽曰病勢已减大有轉機孝廉聞之欣感無似詎醫去病者卽於是晚逝世身後一切皆未置辦孝廉不禁大怒隨於次日率人擁至醫家欲扭醫評理幸該醫知機縮頭不出任其將堂前陳設隨意擊毁聞者無不稱快嗣本郡庠序中人亦代抱不平蓋謂其瀕死之脈尚不知何能治病刻巳聯名禀請江邑宰出示將該醫驅逐出境以爲草菅人命妄自尊大者儆云 
[潯陽秋雁]  
彭澤縣胡廉生明府遜之於九月初十日舉行縣試所有試卷由明府捐廉分送多士同聲戴德適鄕闈揭曉明府之胞弟印甫之獲中本省三十八名舉人吉電傳來喜動顔色一時道賀者車馬盈門按明府係湖北天門縣人其胞兄印聘之現官山右方伯輝聯棣蕚譽播藝林人皆健羡不置○英領事梁君片送竊賊蘇家利李森玉二名請洋務發審委員兼署江防府盛司馬訊辦此二犯一倫順豐洋行鐵釘一偷茶磚司馬訊供之下飭各責二百板枷號示衆○前署德化縣調署高安縣羅少垣明府之夫人鄭恭人在潯城公館謝世暫厝於西門外茶庵古刹於上月廿七日已刻出殯前導執事銜牌如鵠立如雁翔其公子麻冠草履擗踊啜泣哀動旁人寅友紳耆執紼相送素車白馬絡繹於途○德化縣試初覆案於上月廿三日發貼共取三百廿五名擇於廿四日二覆○九月廿八日爲署九江府邵傳巖太守六旬大慶屬下各員餽送禮儀一概璧謝届期同城各官咸往祝嘏輿馬紛紜太地概飭家人擋駕○邵太尊札委許二尹曉峯郭少尹子範于少尹蘭軒方少尹懋齋胡少尹愷生往德化湖口彭澤瑞昌德安五屬催解下忙地丁錢糧己於日内分馳就道矣○東門外官山係客籍窆骨之所年深月久爲牛馬所踐踏竟有破棺露骨者新關委員王稼民司馬憫之乃捐金製匣雇工收檢瘞而埋之澤及枯骨司馬有焉 
[護船縱盜]  
寧之象山墻下潭地方設立護船原爲保護商旅起見乃非但不能保護而竟任塗船停泊肆意搶刦伊誰之咎哉去歲該處商民沈某自被盜後迄今並未破獲不謂一波未平一波又起日前又有被盜之事刻赴道府上控己蒙寧波府批示照錄於下以供衆覽前據來府疉禀均經批飭該縣分别遵辦在案迄今一載有餘置若罔聞以致盜匪往來無忌商民受害言之殊堪痛恨據禀前情仰象山縣立卽將前後兩案大概勒限三日内先行通禀一面會營選派幹練兵役購覓眼線分投嚴緝務將兩案各贓盜悉獲究報並將該護船勇目柯汝昌卽行斥革提案管押另選接充仍查明實在有無吞贓縱盜情事禀復察奪毋再任意諱匿縱延致干重咎切切 
[法界火災]  
昨晚十一點逾十分時本邑老北閂外大街朝東門面夏新昌酒肆比鄰某姓小飯店不戒於火炎威大熾立時屋頂冐穿烈燄飛騰偪人咄咄其地與法捕房密邇捕頭令一面鳴鐘告警一面開自來水噴澆俄而英美各洋龍亦皆飛駛而至併力救護火勢遂衰時則月黑宵深萬人如蟻火塲附近斷難駐足以觀一切細情且俟明日探明補述 
[會景續陳]  
昨爲中外通商五十年慶賀之第二日清晨十點鐘時華人所賽各會次第至美租界新關總會後空地上取齊十一點二刻鳴鑼起馬虹口楊樹浦捕房捕頭惠爾生身穿戎服率同西包探開禮爲之引導英印華各捕按隊繼其後會中以振華堂爲前導有白綾三角令字大旗一五色闊方旗二六角亭式牌燈二黄楊細雕九蓮燈四對看馬一騎馬上擡擱二座以俊童扮成雜劇雪膚花貌艷絕塵寰龍亭二座鼓籥一班殿以青龍燈夭矯盤旋時作拿雲之勢廣帮則有紙牌燈一對大書恭祝萬壽四字繼以黄鶴樓八仙諸擡擱妙伶繼其後奏笙簫次大高燈一對花藍燈一對以二幼童負之而走又次鳳燈又次看馬馬上一女童端坐手執令字旗後又有彩旗五對馬上雜劇一齣一童年甫十餘齡頂盔擐甲冠插雉尾手執長鎗後隨獵戸數十人卽昨報所記小將軍出獵也由是而果燈魚燈與昨宵所見大略相同又以男女孩裝成滚紅燈白蛇傳八仙過海六國封相等戲舁以四工人每一擡擱蓋以凉傘執傘者咸穿五色花襖獅鞋紅辮線獅燈則有籐牌手二十餘名頭戴竹盔身穿雪青襖前後保護獅燈後則爲鼓亭三座繼其後爲寧帮絲業各會由新關總會過乍浦路天潼路百老會路文監師路蓬萊路北河南路度天后宫橋入英租界北京路當會經天潼路百老會路時兩旁店鋪大半皆廣帮俟獅子臨門時咸燃點香燭誌敬店中諸人爭先恐後燃放鞭炮抛擲獅首以卜預兆年豐之象爆竹之聲隆隆震耳鑼鼓喧天獅子在爆竹中滚跳少焉放畢獅子卽向店中探首稱謝諸人皆拍掌大笑事後所燃爆竹地下積有寸許誠一時之盛也沿途有三道頭印度捕二名督率印捕華捕各四名前驅按照路由逐隊徐行及至百老匯路將過虹橋會中人欲先往東復轉而往北由西華德路同文書局前往南過大橋巡街捕以路由上不經此處向之阻止并告以申報上早將路由開列如欲改道須先向工部局言明振華堂及寧帮絲業卽改走北河南路惟廣帮不依羣擁至廣肇公所請首董示下首董勸令照章迎賽會中人允者半不允者亦半人多口雜詬詈不堪厥後遂一哄而散不復游行振華堂及絲業之會行經四馬路諸處時巳下午二點鐘是日也薄暖輕寒風和日麗華人之來觀勝景者香車寳馬闐咽於途或白祫風流獨騎欵叚或朱顔窈窕閒倚層樓蝶閙蜂喧幾不可以數計及聞會事已散皆咨嗟太息深恨眼福之未修惟振華堂會添扮文武香毬中龍觀寳與張桂英一馬雙䭾故事雄蜂癡蝶撲朔迷離爲差强人意耳至鐘鳴三下圓明園路西戲園搬演泰西戲魚龍曼衍令人目眩神迷然第以欵西國幼孩華人固不能得門而入也洎三點二刻振華堂會繞道至北京路向北由河南路過大橋而散而會景己畢游客漸稀聞邇日各埠航船在坑澆　在谷滿谷租界各馬頭不收捐值諸客寓咸以人滿爲患甚至小客寓之每客向收錢三四十文者至此竟增至洋銀一角大馬路各烟寮茶館預期俱有顯貴人包定平人均不得登樓未包者初則每茶一碗收洋銀一角旣則增至三角尚有應接不暇之虞馬車每輛平日收遊資一元者貴至七元後來者尚無從覓雇東洋車遍遊大馬路浦難一次須洋銀三角江北小車半之此外如飯店茶食店蠟燭店紙燈店亦無不生涯暢旺櫃夥趾不能停而城廂内外居民每有全家出外遊觀以致被賊毁門行竊有混名紹興娘娘者僑居西門外小弄中前晚挈子女四人往租界中觀燈行經洋涇浜一擁擠間手中所抱小孩忽墜於地被人亂跴以致兩足血肉淋漓急抱之而回正欲延醫療救甫入門見臥房洞開檢點各物己失去元色縐紗棉襖一領大小錫燭臺四對及零星諸物大約值錢十餘千文不 
 
 

Page 4

 
 
禁痛哭失聲似發瘋癲之狀亦慘矣哉剪綹賊更乘間伺隙隨路探囊雖經探捕嚴查漏網者尚屬不少上午鐘鳴十一下有莊姓少婦靚妝艷服妙麗輕盈獨坐東洋車行至大馬路石路口突有某西人乘包車飛駛而來兩相碰撞車爲之覆婦仆跌街心被車輪碾傷右太陽穴血流被面痛極昏沈西人知釀禍端將婦扶入車中載往仁濟醫館療治醫生敷以藥水卽令回家靜養諒不致有意外之災也 
[舉辦冬防]  
本邑南巿各巡防局於前日開辦冬防事務二十三七鋪局員黄劉戴三二尹向忠信營借得勇丁四名每晚鐘鳴十下卽令隨栅頭陶汝椿往各處巡邏亦歷年常例也 
[收殮男屍]  
滬南大關左近倒斃無名男屍一口年約四十左右身穿藍布衫褲秃頭赤脚經人告知十六鋪地甲查無親屬報明善堂派司事騐無别故給棺收殮 
[滬濱瑣誌]  
著名女棍混名横涇阿三者專在小東門一帶肇事該處左近店鋪均畏之如虎每日打架拆梢時有所聞前晚九點鐘阿三持四開洋一枚至該處烟館換錢店夥某甲給以八開洋一個大錢一百文阿三行未數步以甲懦弱可欺回至該店欲再找錢一百文甲言頃間錢洋爾己取清何以再來索取阿三竟大肆咆哮敲檯拍凳聲勢洶洶行人詢悉情由代抱不平均欲以老拳奉敬阿三見犯衆怒始抱頭鼠竄而去○昨日亭午時有口操湖南音年約五十左右之對買賊某甲身穿華服猶似富家子弟突至滬城小東門内察院塲何恒昌綢莊以購買貢縀爲名揀選良久總以貨色太抵托故推諉臨行時乘間竊綢一疋當被莊夥察出破綻當塲拿獲搜出原贓扭送保甲東局請辦○顧海忠者綽號大蒲包係著名之賭棍也經縣中懲辦之後現在南巿股開浦包店迭次偷漏捐欵前日被專查蒲包捐之沈歧昌查訪明白立投貨捐局禀報總辦朱詵伯太守聞報之下立飭局差同沈前往顧處照貨算取如敢故違帶回究辦○祝阿三者素以賣餛飩爲生前日負擔出外沿街喚賣中途遭醉漢朱揚林碰翻擊壞碗盞甚多祝不肯干休將朱扭至十六鋪巡防中局控告李蘭史二尹訊供之下以朱醉後肇禍實有不合判令笞責二百板具結保釋○宋阿坤前日在十六鋪橋南遭金阿藍赶猪碰撞向論被毆兩造遂互扭至保甲北局禀控祝翼雲二尹訊得金阿藍行兇不合判令笞責八十板交作主張桂林保去○蔣奎投十六鋪巡防南局控朱國禁欠銀不還等情鍾偉臣二尹提訊之下限朱赶交在案迄今逾限已久由二尹提朱到案訊比朱供稱寛限本月底先交洋二十元二尹准如所請著具切結仍交原保陳雲山保去○羅胡氏因隣近失愼將脚爐四隻托同居之郭二搬運中途被流氓良和永發遇見上前喝阻郭不服以致口角扭至十六鋪南局鍾二尹尚未訊供脚爐己由氏姪羅大在巡勇處認明先行領去 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鷺江泛棹]  
厦　三興館客棧寓客甚衆内有江西流娼兩班引蝶招蜂門常如巿九月廿一夜有長樂縣人甲乙丙在此投宿中忽至湖南人陳姓房閒坐談陳向以遊幕爲生計行李甚多甲見而垂涎遂有謀財害命之意詭謂陳曰汝頭上有一臭虫陳卽引頸　伊代捉申　出小刀向陳咽喉剌去幸刀鋒在旁滑過僅割　頸皮寸許陳大聲呼救甲卽乘勢逸去當經客寓主將同伴乙丙二人拘獲扭送厦　廳　　幸陳傷不致命否則又成一重疑　矣○水師提督楊西園軍門蒞任以來巡緝海盜頗稱認眞兹屆冬令又添委三叚委員日夜梭巡以杜盜　而安閭閻可謂關心民膜矣○楊西園軍門因公赴省並赴北洋及温台一帶會哨於本月初一日坐伏波官輪出口文武各官均赴　官廳恭　如　 
[羊城雜爼]  
粤東臬憲額玉如亷訪於九月廿二日辰刻排道　營　處兩　縣及四營將官亦先後戻止俄由兩縣監獄　　人犯十一名臬憲覆訊明確恭請王命押赴法塲處决各營兵勇排列刀鎗沿途護衛氣象森嚴令人望而生畏聞該犯等皆係盜　重案法無　恕固宜正以典刑也○武弁某甲係湖南人來省投効已歷年所迭委要差賢勞卓著某夜竟用平日所佩腰刀自刎而斃聞因宦况蕭條貧無聊賴遂出此下策噫慘哉○某夜有女二人在南關和樂戲園觀劇及天色將曙始携手同歸行至增沙銜突來暴客數人手執刀鎗向之恐嚇盡掠其釵環首飾而去婦雖所失無多然己受驚不淺乘興而來敗興而返當自悔輕出閨門矣○城内紙行街有屋一所係候補某縣令所居此屋年久失修頽壞己甚某日清晨忽轟然一聲全行塌下某縣令因事公出不至受驚而眷屬人等不及逃避己有受傷者幸所傷未重延醫調治或不致有性命之憂也 
[德化賞格]  
德化縣學訓導劉廣文之西齋於八月間被賊竊去銀洋衣服首飾等件已記前報現聞廣文由省回署後移請德化縣薛明府從嚴緝捕明府遂高懸賞格其文曰欽加五品銜兼理瑞昌縣事署理德化縣正堂加三級紀錄十二次薛爲懸賞緝拿事案據家人夏喜禀稱伊主現任德化縣學訓導劉煜璋前因送考晉省塲事未畢不能回署詎於八月十二日夜被賊撬門入内竊去銀洋首傭衣服等件開單禀懇緝追等情當卽　詣查勘塡單兩卷并迭次勒捕嚴拿各在案迄今尚未未弋獲除移營協緝并比差勒捕嚴拿外合行懸賞拿爲此示仰合邑軍民人等一體知悉爾等如能將此案正賊眞贓拿獲解案審實者賞洋二十元知風報信因而拿獲者賞洋十元本縣捐廉以待决不食言須至賞格者 
[縣案彚錄]  
顧王氏偕叔王小山投上海縣喊控大東門生源米行主顧桃春同妻顧徐氏弟顧梅江子顧阿二夥莊杏村等圖賴賠洋逞兇毆傷等情黄大令訊供之下立出堂單飭差往提已紀本報兹悉縣差奉諭後立卽前往將顧桃春等男婦五人拘案候訊○今春有孔阿才在滬北山家園放風筝遭張阿發搶奪持刀剌傷肚腹由英公堂送縣訊辦黄大令提訊之下判將帮兇之人罰洋責釋張阿發押候甲詳上憲再行核辦已記前報兹悉張阿發業經上憲擬定杖責現已行文到縣大令接文之下適遇皇太后萬壽花衣期内未便行丈是以暫緩數日 
[英界公堂紀事]  
粤孩阿根年約十一二齡出外觀燈以致失路由某號巡街捕帶至捕房捕頭令移送公廨蔡太守未及訊問卽由其父何亞高投案認領太守准之○有一粤孩十二三齡忽發瘋癲沿街胡閙由某號巡街華捕帶至捕房移送公廨蔡太守飭公差問其名姓里居孩均置之不答遂諭令留候查明再行安揷 
[法捕房瑣事]  
昨禮拜六本法廨堂期緣萬壽聖節不理刑名例應停訊葛同轉咨照捕房所有應訊各件統歸下禮拜二渠訊○前昨兩日爲西商慶賀之期遠近居民咸思一擴眼以致燈棚之下幾無容足之地浦東某處鄕民約伴來遊至小東門某麫館内果腹不知因何與堂倌口角人多手衆大肆咆哮擊毁盌盞雜物並攫去押包匣一隻鳴捕將甲乙内三人拘住解送捕房押候堂期解訊又東洋車夫某丁拉車由南而北在洋涇浜南首人叢中踏痛某戊之足戊忿不能平將車掀倒拆毁帳篷及坐墊等物約值洋一元八角捕頭命照數賠償卽予擇出○化京輪船抵埠法包探上船巡緝搜獲某已携帶私鹽五包將人贓解送捕房捕頭命押候堂期解訊 
[上海六馬路仁濟善堂經收南北兩巿各米寳行米麥雜糧捐八月初一至三十日第五十八九六十旬清單]  
穗祥寳行錢二十六千六百七十三文萬順公二十一千四百五十文裕祥十四千二百四十二文元昌豐十七千十八文同泰公十六千五百十四文恒祥十六千八百九十九文豐和十四千五百六十五文永愼和二十千六文生源九千二百四十七文同順六千六百五十四文源豐泰六千一百十文豐記三千九百六十九文乾利二千六百二十七文同吉泰二千九百三十四文愼茂豐一千六文七十七文德盛一千七百六文恊昌泰七百九十五文恒源一千六十文三和九百六十九文聚源二千九十一文元生長九百六十七文德大六百七文裕愼六百八十三文義記公八百四十五文錦祥九百二十二文晋泰五百七十二文義生七百四十六文錢恒泰三千六百七十五文源順協三千一百七十五文恒隆三千五百四十二文新興和一千九百七十十四文振　三千五百七十四文大興合一千四百九十一文恊記四百三十一文正豐四百八十文萬昌四百三十四文洽興昌二百六十九文北同泰一百三十一文唐永愼二百二十七文恊豐九十九文同發一百三十三文合記五百四十文昇記六百廿五文衡大六百七十九文同興一百十六文萬源八百六十五文潤元七百二十六文同德三百三十九文宏茂一百五文永順三百三十六文飛茂三百三十九文餘生一百五十五文裕和一百五十九文天成義九十六文恒裕一百五十五文增和祥三十九文大興洽三十一文裕昌十九千八百七十八文元吉泰十五千二百六十四文鼎昌源九千十五文松盛八千七百五十五文長豐七千四百四十四文衍源五千三百十六文寳泰八千五百八十九文潤和五千八十文元和四千三文仁和利三千一百十三文　大四千一百九十一文潤泰三千三百十二文萬祥昌一千三百八十四文生泰二千四百七十四文葆生三千三百三十四文三泰二千二百七文萬隆二千五百十五文元長一千一百十三文正義隆一千七百三十八文餘大一千七百二十一文元泰九百十二文南元昌一千三百九十六文愼餘九百七十文萬生四千七百六十二文聚泰八百五十五文天和一千一百二十文甡義七百五十五文愼生七百六十五文同泰六百五十六文天元四百二十一萬祥四百六十六文泰興七百二十八文萬盛泰三百六十五文和記三百四十六文周義記三百八十二文新興一百七十五文萬成一百八十七文義記二百六十九文和泰二百六十九文和泰二百六十四文長義七百廿九文泰潤二千三百六十五文公正三百六十六文穗裕一百四十七文以上一百戸共收錢三百四十六千二百九十五文 
[上海六馬路仁濟善堂籌辦順直賑捐滬局施子英經收八月初二至十四日清單]  
永安堂善士洋五十元益壽堂浣記錫山隠名氏各三十元姚端善堂消愆補過子了願子三戸各二十元和豐棧十九元獲福酬愿氏十八元了願子十五元廬陽書院王十二元隠名廿一戸同人耐園主人春暉堂裕德堂姚體宸京兆仙氏西壩無名氏姚任氏求安氏九戸各十元馬榮清本洋七元銅洋三元費仙洲汪經訓徐蓉侣鳳歲堂留餘堂不書名和豐號槐陰書屋八戸各六元廬州府署帳房山記陳振德瘦珊士許月評堂公意堂菲欽堂宿遷無名氏無名氏九戸各五元陳秀汀陳安伯戴松甫何用竇劉小記泉記陸幼吟兄各另戸同泰店不書名悔狂主人宿遷無名氏無名氏十二戸各四元恊泰衆友程同源微生錢雍睦鑑記無名氏六戸各三元程鳴吉高平如宋詩南程子樹張麗雲徐順保馬維春汪壽　張服記吳佩記震記蓮記胡憇生舒城和記當源鹽號全成號同福東成棧穗春行味蘭齋黄司陳劉大奶求家庭順旺人求病愈人不糊塗主人不具名不書名不書名不書名李甡甡堂李保身堂愼行堂愼德堂屏山堂廣勤堂忠貞堂同仁堂紫陽堂錫堂氏吳張氏無名氏四十一戸各二元郁梁甫林衍香程萃華江韶卿汪惠甫陳合宜錢福源錢文輝李榮庭阮安雅陽承志以仁士張載之韓榮章程春輝金杰祥金治臣李德山項仁泰洪義成俞嶽年方虎臣胡榮生吳立言吳錦延博生孫聚源同泰和鼎和莊大成王世吉同和成小意思雲衢順盛號西公順震興號廣厚體皓六郎興四郎沂五郎成成孫郎丁大姑丁二三姑劉大姑劉二姑劉三奶劉二奶懶人子竹虚子海潮子松鶴　人難得糊塗人松月主人山人求旺人未了心愿人求平发人汪春記周寳記孫麗記全冠記鐸仲記錢頌記唐質　殷春記唐小記王定記朱卜記鏡記硯記祿記惇叙記羅桂記文彬記至德堂恒念堂存善堂六合堂種種堂李培德堂元　玉堂王吉慶堂劉積慶堂青黎堂房崇德堂遜志堂范主敬堂惇德堂種玉堂董正誼堂湯述堂李叙和堂李玉和堂根善堂同益當聚興泰無民堂志廷成進修居士舒城慶成號余　海葉修竹小隠不書名不書名綿力氏程周氏程章氏程明氏陳氏卡氏宿遷無名氏十五位一百廿七戸各一元章春元七角湯嵩泉六角章伯雅黄可錦陳安林王子羲徐枝珊陸三魚盧鹿圃張松陬陳雲岩程怡泰　承書蔡紀方程玉衡胡竹圃侯小軒王棟材沈子英孔先澤洪泰源三泰源成泰和源泰祥沈義隆樊立大程星垣韓長發吳朗軒王佐卿光祿第榮祿第資政　通奉第中議第中憲第傳明記孔茂記朱長記漸陸記戴青記陸四記蓉記洽記紹慶記鼎記方李二姓沈程二　自求多福求順遂人雲程　屋不留名不列名三無名氏五十六戸各五角陳氏存心氏各四角省過軒隨人愿揀敦義沈倫芝詠梅居士張夏氏許記七戸各三角姚玉記朱聚記各二角半愿丹墀補過子滌鏖子五　子小補氏資生氏各一角種福堂銅四元吳滇甫銅洋二元力不逮無力子各銅一元朱必逹錢十千文丁詹氏陳子楊各八百文補不足七百文無名氏六百文鴈門居士夏王氏無名氏各五百文　敏逹天姑修唐宰相添壽堂各四百文愿生堂補不足無名氏各三百文祈麟子長春軒僅得州無名氏不留名各二百文伍正鋆姜朝安陳道乾合一百　十文佑景氏餘福新慕唐氏富春生揚　垣武明森李祖堯王傑墨雲堂各一百文黄州恊續大人紋銀二兩黄漸臣一兩四錢以上共收洋七百三十四元五角銅洋十一元　銀三兩四錢錢十八千九百五十文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
