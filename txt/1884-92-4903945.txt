# 1884 - 92 - 4903945

 

Page 1

 
 
[代印四書典制類聯音註出售] [  點石齋主人啓]  
　　四書典制類聯一書詞華富有攷據精詳久爲藝林珍本惜坊間翻刻魚魯頗多兹特詳加校對凡一字一音無不推求確當其字體悉依舘閣寫法用　相石印法縮成四本外用綢套部價每部洋七角於本月十二日出書如欲躉購亦可發售處仍在三馬路申昌書畵室南京在訏事街綾莊巷啓順洋貨號及各書坊惟所印無多伏希早爲賜顧 
[憂時萹]  
　　古人有言生於憂患而死於安樂可知憂患之心有生之道勿得以爲無病之呻而訾議之有爲之下一轉語者曰處安樂而不忘憂患雖安樂亦何嘗不生處憂患而猶貧安樂其憂患亦必無不死旨哉言乎今之時正可以憂患而不可以安樂之時也顧或者謂宵肝焦勞君上之憂世也已甚自公退食大臣之憂國也殊深若夫韋布之流縱論古今曠懷時事卽有憂患之意而亦苦於無權無位無濟于時雖憂之亦何所益而不知坐而言者縱不能起而行而亦足以動人省惕之心發人警懼之志是又烏容秘而不宣也　余嘗端居深念思夫外患之來方興未已内訌之作時有所聞加以饑饉頻仍災荒未已天下之事可憂者十居其八九所恃者人心尚固或不至有意外耳觀於外患之亟也如是法人無理妄逞兵戈侵駮我屬國蔑視我皇朝越南國小無政何足自固今日失一城明日失一城其勢岌岌不可終日此中國所不得不爲之籌及者也雖前者越南擅與法人立約西貢一區歸之法人初未告諸中國似可不必過問卽令宗社邱墟亦無與我中國事然藩封被削則亦大國之恥也劉永福一軍崛起草莽爲越南捍患一介小民尚知義憤如此卽此可見人心之向背而况中國之人無論貴賤凡談及法越軍情一言以爲法人勝卽扼腕攘臂忿忿不已一言以爲法人敗卽色飛眉舞欣欣然有喜色此人心之可恃者一也内訌雖多如惠州三合會以及教匪齋匪等類常有所聞似乎人心不靖然所擾者不過一鄉一邑而且多係無知愚氓蠢然思動旣無紀律又無約束一經官軍剿捕當必立見蕩平縱或有所漏網亦不過釜底遊魂將來必受誅夷無可倖免以視前此赭匪之變大小懸殊彼傳聞之詞過爲凶險不足深信而街談　議之閴有論及此等事者則亦指爲亂民目爲匪黨從無有隨聲而附和之者此人心之可恃者又一也至於連年荒歉饑饉荐臻議賑議蠲無或寗歳此時事之最可憂也前代禍亂往往起於災荒而目下災區老弱轉於溝壑壯者散之四方其困苦情形幾於筆不忍述而若輩飢民絶無有揭竿倡亂者前聞直東義賑諸君今年續辦春賑而捐數不多不敷散放有數處酌量裁汰其有略足自已苦度者卽從删汰但查係實在朝不保暮者方按户賑之而該處略裁諸户絕無問言且深爲原諒謂賑欵旣屬不敷自當擇極苦者而散之我輩雖自苦亦所甘心也若此者皆由於義賑諸君誠求之念所感動而激發而卽此可見人情之不失天理非盡冥頑而不靈此人心之可恃者又一也人心之可恃如此然則又何憂患之有而不知近在咫尺之地乃有大可憂者在也上海之地五方雜處良莠不齊雖有巡捕彈壓官長督率而頑民之萃於是者太多欲思感化之術而卒不可得拆梢流氓咸聚於斯公堂讞牘無日不有此等案件幾於辦不勝辦查不勝查近來則又有刼奪之案鄉人抱布而來挾貲而去雖僅一二元之微或數百文之貲亦時遭中途搶劫此風之長最爲可慮一日余由四馬路呌東洋車至六馬路一車索價二十文旁有二車卽競前招攬一云十八文一云十六文余以二十文並不甚貴遂攬衣登車而旁二車嬲之不已該車夫急拉車飛馳行數十步喃喃駡不絕口余曰彼情願減價欲攬生意而不得尚何駡哉該車夫曰目下生意艱難徒行者衆我輩日費租錢捐錢數百文終日碌碌不得一飽略有生意而又搶奪不己似此時勢焉得而不生亂余曰子之心亦太不平矣車夫曰否否以現在之時勢而論當有變亂之事乃足以平其不平余驚問何故則曰貧富之不齊太甚非有變動則不能均平故窮人無不思亂也余曰是亦子一巳之私心耳車夫曰否凡上海之貧無藉者皆以有事爲幸也余聞言瞿然以驚憮然以思而不覺憂之愈深夫以他處之人心如彼而近地之人心如此然則所謂可恃者其果足恃否耶今租界之地巡捕之梭巡也嚴稽察也密或不至有蠢動然人心之所藴者如是則亦時勢之憂而有地方之責者所不可不知也所願嚴者益加嚴密者益加密潛移默化弭患無形此則深爲望幸者爾 
[收復北寍確差]  
　　昨有中國官塲傳來信息言收復北寍實屬確鑿可據亟錄之以快人心據稱二月十五日卯刻法人攻北寗之兵分三路而進先攻永球及星凱江兩處砲臺守此者爲黄卉亭軍門及趙某兩統領相持良久黄趙兩軍少却退入北寗城時岑宫保大軍與劉團軍於新開連營一帶直接至北寗城東北角刁斗嚴明旌旗焕采鼓勵諸將士共賦同仇莫不勇氣百倍無如黄趙兩統領退入北寗之後仍不能久駐遂於是日戌刻失守北寗然法軍方入北寗誇張勝捷而劉提督已率軍奮勇躡法人之後立將永球砲臺兄復法人不得逞於東北乃轉欲肆力於西北十八日法人由北寗城分兵攻梁山徐曉瀛中丞禦之正在炮火交攻陣雲深處而梁山城内有教中人潜爲内應導法軍入梁山城徐軍乃舍梁山而去法人不捨卽由梁山追出欲襲徐軍之後適土方伯德榜所統之第一隊已到奮力擊退法人徐軍獲全至十九日北寍之法軍又分兵攻太原甲開兩處甲開兵力單薄遂爲法人所得而岑劉兩軍偵知北寍分兵而出乘虚急攻北寗法人守兵大敗不能復支棄城而遁北寍立卽恢復於是法軍竄入太原城當收復北寗之時法軍中有一七道金之兵官被殺未識其名然必其渠帥可知此官塲所傳收復北寗之實在情形也按以上信息是法人竄入太原甲開等處而後路已爲岑劉兩軍所截斷徐王二軍扼其吭岑劉兩軍拊其背然則法軍之危殆如累卵矣 
[再述捷音]  
　　昨日又接廣東商人私家信息云法人於二月十五日往攻北寗被華官猜中法人必檄同宣泰之法兵一齊會合以攻北寍華官卽派劉永福引軍在宣泰左右埋伏待法兵出城較遠劉永福卽襲奪宣泰法軍旣到北寍而黄提督桂蘭引兵不戰而退法人亦恐用計　疑二日方敢進城紥營妙在華軍去後寂無聲音延至十八日黄軍門引兵由内殺出岑宫保徐中丞劉永福分東西南北殺來王方伯德榜帶一隊殺來居中央鮑爵帥帶一隊斷法人 
 
 

Page 2

 
 
之歸路法人分兵接應不及被華軍困住法人内外受敵將法人萬餘殲殺盡淨靡有孑遺法之小火船裝載軍糧魚貫而入内河共約十隻被華官偵知揮兵繞道而出其後用大石大木　斷河面法人聞敗立刻駛出誰知來到淺水大石處船不能過華兵從上游用柴船放火焚燒兩岸夾攻法人之小火船盡燬此次之戰水陸路程俱已斷　法人揷翼難飛陳村之進教者約有二三十家一聞法人敗信卽往四處搜求舊神主牌安放在家自言已經出教或云我家内有神主牌向無進教之說盖己膽落也目下情景華官定將法人在越南者盡數逐去法人雖再增兵而華軍愈覺胆壯旣能擊之於前必能敗之於後也粤省官民無不懽騰街巷大舖户多有放鞭炮設筵宴以誌慶者於此可徵人心焉并云此役也華軍陣亡之數刻尚未詳惟聞有一軍門陣亡萬里外馬革裹屍　足以不朽矣 
[劉提督告示]  
　　三宣提督劉爲申明大義解散脅從事照得春秋之律首嚴夷夏君父之仇不共戴天自法蘭西竄擾東京以來有志之士同深憤激思得食其肉而寢其皮况本提督忝掌兵符謬膺重寄其能與法人並立於天壤間乎天未厭亂馳驅二載老弱苦轉輸少壯膏原野此正枕戈待旦之秋杖策從軍之會苟爾軍民人等皆能以本提督之心爲心則衆志可以成城小醜何難遽殄還我城邑殲彼犬羊封尸以爲京觀献俘以告先王豈不壯哉孰意爾等不顧利害不辨順逆竟有受彼籠絡爲彼爪牙者聞之殊爲駭異繼而思之爾等雖愚亦有天良何至忘君國之深讐受虎狼之威脅此必法人以利訴爾以勢逼爾爾等未及深思至受其欺耳本提督嫉惡雖嚴待爾等則甚慈不忍不教而誅用將利害順逆一一爲爾等告之法人陽託保護之名隂肆攘竊之計狎侮宫　凌辱官長奸淫婦女焚燬田園見者傷心聞者切齒爾等甘爲彼用則上無以對君父下無以對妻孥一不可也法人挫敗之餘屢次調兵號稱數千其實不過數百黔驢之技至此已窮於是計誘爾等爲之前驅槍砲刀矛爾等受之而彼不受也爾等獨不爲性命計耶二不可也法人多行無禮不獨本提督知之卽歐洲諸國亦無不知之現在計不得逞不得不以甘言重利誘結爾等將來得志必至奪爾之田産佔爾之妻女後雖悔之噬臍何及三不可也天朝懷遠字小恩威並著爾等若不及早歸順一旦大憝就擒罪人斯得爾等不獨爲本國之亂民抑爲天朝之賊子王法所不宥公論所不容四不可也現在本提督業將法人誘入陷穽蠢兹醜虜己在掌握之中爾等倘執迷不悟必至盡罹法網本提督不追旣往之愆曲予自新之路爲此曉諭爾等有能斬法將首級齎献軍前者受上賞有能偵彼軍情爲我耳目者受中賞有能糾合隊伍投營自効者受下賞如其怙惡不悛大兵到日玉石俱焚往事非遥前車可鑒勿謂本提督言之不早也切切特示 
　　有粤友自海防回抄寄此示并云劉提督密遣人在河内海防等處張貼此示法人見而惡之卽行揭去且慮越人之爲永福内應也於是河内海防等處法人一夕數驚惴惴焉有朝不保暮之慮矣[  本館附識]  
[訪事人回]  
　　英國泰唔士日報館及香港德臣西字報館之訪事人前日皆由越南折回聞係法人不聽其在彼訪事云云按前此法人本自秘其軍報勝則張揚敗則諱飾故各報舘訪事人均不得在彼探事嗣以桑台得手大爲誇張居然有許人往來無阻之說然有此言實則並無此事觀於該兩報飽人折回之信而法人諱敗飾勝之說計不可略見一斑哉 
[粤中近信]  
　　香港西字報載有粤省消息云廣東商賈居人現在尚有惶懼之意恐亂民仍復蠢動也按前此沙基之事業經省中各大憲妥籌良法克底平定現撥兵五百名在彼駐紥自能消患於未萌况沙基之所以滋事實以啣恨法人之故而該處通商固不僅法蘭西一國安得以一國而遷怒於各西人值此中外共敦輯睦之時民間當不至屢思蠢動自取咎戾也 
[戡亂餘聞]  
　　惠匪之亂屢列前報兹閱香港西字報云該處亂民業爲官軍削除地方已底安謐但平民亦有枉遭殺戮者民間房屋亦被燒燬悉成瓦礫之塲矣按兵燹本係大劫火炎昆岡玉石俱焚勦賊之時原不及細分良莠然統帶之官亦當嚴束兵丁勿令淫刑以逞城門失火免致殃及池魚則造福爲無量也 
[舟山設防]  
　　頃有西友述及甯波之舟山現在趕辦防務前日在滬購砲臺上遮蔽之鐵板甚多裝運而去并聞設有巨砲二十尊軍容整肅防堵綦嚴是亦思患預防之道也但中國之兵雖爲壯勇而法人之開花炮亦頗不易阻禦爲中國計亦宜多備開花砲先以待之不俟敵人來攻而施放開花炮以擊其船是亦先發制人之策非特舟山一處爲然卽他處所應防堵地方亦皆早爲預備庶法人不敢正眼而視也 
[爵帥履新]  
　　曾爵帥於初六日行抵楊庄初七日五點鐘抵浦入城拜會漕憲隨卽登舟十一點鐘解纜由小火船拖帶南下聞擇於今日接印云又聞新任淮徐道王芍農觀察於初六日申刻抵浦聞於初八日登岸小駐行台亦定於今日辰刻接印用附錄之 
[水底行舟]  
　　美國新聞帋云有美國人名李哲禮者向有巧思能創造各種新奇機噐前曾造一機器傅於人身可以飛行絶跡現在又欲創造一能行水底之船盖以北極地多冰洋各國探路之船至此無不折回然冰在水上冰之下則仍是水因擬造此船以行於北極其船長二百尺形如鴨蛋以銅爲之前後上下各開一孔而鑲以厚玻璃以便外視船尾一輪船底一輪用螺絲輪可以浮沈隨意遇氷則旋而下無冰則旋而上氣皆收諸船中或不足用則旋向無水處可以續收新氣船中機器不用煤力但須用油燃火己足運動船上所用之燈皆係電氣燈船内止須用二十人已足刻下己在大池中造一小樣試行甚爲靈便俟將來造成之後當非北極冰洋所能阻且設有戰事此船亦適於用是眞可謂巧奪天工矣 
[都門近事]  
　　京師近來捕務較前似覺認眞然而被盜者仍不乏人近有東華門外路南聚祥永糧店被盜盜僅一人踰垣近院撬門入室内有覺者將起身呼救盜卽持刀振臂一揮擊中床沿刃入木者寸許遂對衆言有敢起而聲張者有如此木該店諸人經此恫喝早卽不寒而慄無敢聲息者遂聽其碎鎖搜去櫃内存銀二百餘兩昻然升屋而逸當報該處官廳飭捕趕拏而盜早己遠颺矣說者謂該盜旣能獨去獨來諒必技藝超羣豈等常緝捕所能獲破案更不知何日也○南五老胡同口外有德順車店於上月十五日午後寓一外鄉騾車甫卸車而騾卽驚逸出店向東奔馳街市人衆皆望而避之適有一人躱之不及卽被驚騾撞倒在地而騾亦頓住以鼻嗅之迨車夫趕至向前扶救見其人面色灰敗口血淋漓撫問不答旋卽斃命遂經看街人及店主稟報南城坊官親詣該處傳集臨街舖户詢問情由有西振昌油酒店夥以語頂撞當被掌責數十衆保始釋嗣騐得該屍年約二十左右解衣騐視前胸青紫一片委係被撞身死以無屍親不便殮埋卽將該車夫帶署管押着候申請城憲核辦並飭役將屍身盖以葦蓆晝夜看守以待認領○前門外大栅欄瑞香樓胰皂店於上月二十夜有盜入院將欲打門行竊爲店夥驚覺喊救賊卽逸去詎料於二十三夜賊復來在屋頂挖穿一穴意將縋下又爲内覺賊思兩夜經營毫無所得遂深恨之卽以磚石由穴下擊屋内沸騰高聲喊駡賊在屋頂亦駡喊動街鄰賊始忿忿以去其對面之天鹿齋糕點舖房上亦伏有盜賊經此喊駡附近衆店咸爲驚起賊料難得手遂將房上天窓以火燃着幸旁無引火之物易於撲滅未兆焚如不然又與喜雀胡同之隆盛藥棧事同一轍矣瑞香樓報經營城司坊官憲臨騐該樓雖 
 
 

Page 3

 
 
未被竊然被砸碎器皿甚多亦不過飭捕緝賊而己現在該街衆舖户之天窓概不糊紙皆以玻璃洋鐵代之以防放火云 
[嚴禁冶遊]  
　　吳中三元令節賽會極盛每逢是日閴門一帶以達虎邱遊人如蟻無論已其河下舫燈船結伴偕遊或載美以往何止千百艘七里山塘幾至烟波空際無下篙處可謂盛極無倫矣現奉譚藩憲出示嚴禁略謂婦女冶遊本干例禁蘇垣每逢三節恒有婦女雇舟至虎邱看會叢泊河于甚至去年有擠翻遊船幾至性命不保合行出示嚴禁以端風俗除傳諭閶胥門外總巡屇日嚴行禁阻外務各凛遵云云此示於初七日發貼於是早經定雇之船無不一概回絶若輩生涯固宜冷落而薄遊興味殊覺闌珊殆所謂盛極必衰有剥復之理存乎其間耶 
[縣試二覆案]  
　　昨日上海縣黎邑尊發縣試二覆案共取九十六名今將前列姓名錄左劉欽謨莫炳垣李宗鄴梅豫棖沈元福范熙澤吳鍾英陸耀庠劉欽亮色飛鴻沈文蕙郭廷釤孫貽謀汪焕明許慶楨朱有源沈善徵李祖佑取光覲奚慶良曹鍾麟劉世俊張翔龍朱步蟾朱梁陳顯曾唐尊珪陳樂善唐祖繩蕭彤勳 
[錢店虧閉]  
　　老閘信隆現兌錢莊係金陵朱某所開歴有年所且朱爲人素稱可靠近處人信之交存項生息者自數十千至一二百千不等詎前日朱竟避匿他方莊中僅存學徒三人銀錢無幾只得閉門有存項之諸人趨至徒唤奈何有一老嫗自言存錢二百千按月一分起息立摺支利不過半載忽遭此變聞者憐之旋有房東到來謂被該莊積欠房租當衆將生財物件檢點令學徒等出外封房不知作何了局也 
[疉控欠項]  
　　前日有木匠頭朱朝斌等控告虚心子結欠裝修鴻年館戒烟舖工料洋一百十餘元又有房東附追房租黄太守飭差至捕房將虚心子再行提案以便質訊 
[訛詐多端]  
　　昨由前總巡平福利投英公堂禀明瞿桂寳往日品行不端并稱另有人賣田由瞿桂寳之子瞿慶祥爲中被吞田價等語俄而其人上堂稱由瞿子作中賣田計價洋二百五十元我欲收價後立契畫押瞿子定欲我先立契畫押然後同往收價及向收價洋則稱洋在父處初則延約繼則逞兇致被霸吞黄太守飭將瞿慶祥提案則稱作中是實然先付過價洋百元言明再付豈有霸吞之理其人則稱並未收過分毫太守隨飭其人明白具訴瞿慶祥管押候訊 
[英界公堂瑣案]  
　　捕房將投河遇救之王掌掌送案黄太守飭送棲流公所傳其父到案具領○粤人王保順稱正月中旬走失婢女昨在同鄉人江阿才家認見訴捕拘案江阿才供見此婢跌落浦灘我卽援救據婢言被某婦誘至中途伊不肯行致被推　及遇我救某婦已遁故留在家中　　供與江同王保順又請補提誘領之婦黄太守問該婢能否指交婢答稱可太守隨飭王具領該婢俟捷誘領之婦到案再訊江阿才開釋○金陵人何慶餘稱在泰和館爲夥寄居共蒙昨觀夜戲回至門口突被三四人扭打失去時辰表銀洋報捕　獲二人請爲究辦其姊供同陳寳元供同妻回家隣人何慶餘與我妻調笑是以扭打並未失表洋胡金和供是陳之友人在旁解勸陳妻亦上堂稱何慶餘不過唤我一聲黄太守謂旣係鄰人何妨呼唤豈容藉此行凶判陳胡各責五十板 
[酬神公讌移助振捐]  
　　謹啓者上海南市北貨同業向章春季循例敬神今讀申報悉本埠北市絲業大會舘主施君少次刊登三月十六日蠶神誕二十三日天后聖誕兩會期勸貴同業清香䖍祀郎將公讌等資移助賑捐薌泉拜讀後奉勸敝同業公所請董事可否仿照絲業會舘節省酒席之費移助賑捐仰蒙同業諸君俯如所請卽將節省費洋一十元親送到絲業會舘籌賑公所請爲代解明知杯水車薪無補於事如能在滬各大商大會館大公所大董事出爲勸助救兩省災黎之命必邀神祐竊思隂功最大以救命爲先善事彌多而救灾尤急薌泉自愧棉力未能帮籌賑所代募焦灼萬分然節省敬神盛資公讌等費移助賑捐惠而不費庶衆帮能共勸移助集腑成裘之大舉領賑者恩同再造奉托貴報大執事斧政刻登新聞大字格内以供衆勸不勝代災黎叩禱乞命之至上海南市北貨同業凌薌泉謹告三月十一日 
[陳家木橋賑所雜述]  
　　復義民書三次惠教均祗悉大著勸賑啓早於上年十一月十四日今春二月十七日兩次抄送申報館中至今未刻盖或限於篇幅也兹奉來諭巳刊入申報敝處告白之後請賜垂鑒里居姓氏幸乞惠示以慰景仰之私是所切禱○追遠報本松江存養齋主爲先通奉公七十冥誕捐資念元廣東求雙親冥福人捐洋百元均乞收條焚祭夫恩莫大於生我德莫大於救人今以莫大之德報莫大之恩在天有靈必含笑而登併國矣○療疾奇方韓君金發眷屬臨盆助賑月二元隨卽安産蔣君笑山次媳産後氣鬱致病捐賑念元夢匏居士子發天花捐洋四元蘇州無力人求病速愈捐助古錢守拙居士喉痛危殆許願助洋念元漸卽痊愈捐賑之療疾如此可不謂百騐奇方乎○勸捐茶米白鹿山房主云茶捐米捐創於青浦各處從風今滬上第一樓華衆會等處如可每茶一碗加捐六文其餘或四文二文南北市米行每担酌捐五十文當成巨欵有志者事竟成未審賢主人肯出而任之否○筆貲助賑程岷江善士仁濟善堂董事也堂設格致書院之東所創善舉實事求是固已貧民蒙澤矣兹又集勸衍覺子等筆資五十元助賑從可知好善之心同仁一視其爲功德豈有量哉 
[約友人同遊龍華適爲雨阻作兩絕以誌之]  
　　疾走花蹄轉畵輪問心約友共嬉春天公何事偏隂雨應爲長途洗麴塵龍華閱歴 
幾番經今日遊蹤且暫停把酒聨歡雨未歇邀友人小飮於舍風雨之聲終朝未停夜寒尚坐小樓聽○贈張樵沅明經卽希政和閑靜丰裁本少言二難競爽過高軒事當回首情何限交到知心誼最敦對　聨吟頻索句隨時暢飮樂開尊還宜共剪西窓燭世變滄桑細與論○贈張顔巷明經卽索玉和羡君綽有子房才磊落英奇衆美該那便遊從赤松去放懷觴詠樂徘徊幾回把琖復揮毫酒罷詩成興轉豪漫道曲高人和寡頻煩仙管奏雲璈[  小樓主人未定稿]  
[賀新凉題管秋初藜牀臥讀圖卽希哂正]  
　　懷刺良非計况而今星書算術解嘲賓戲挾策蘇秦供一噱幾見劉蕡登第忘領略寤歌 
滋味仰看屋梁惟我輩重編摩破睡簽新例休代拭窮途涙堯夫具有凌雲氣問深明不求甚解得無欺世封拜短檠稱長物絶勝膏梁子弟教太乙早經廻避展盡鄴侯三百架看英雄捫蠶談經濟只老大相如憊[  柳隱詞人馬相如海上倚聲]  
[虞美人]  
　　蘭橈桂楫摇紅緑中有人如玉依依惜别兩三年不道風鬟霧鬢等神仙清秋又翦湘江水帆載詩情美夕陽倩影遲姗姗眞個别時容易見時難[  秋日柳隱詞人馬相如海上作]  
[小梅花讀史感事集成語創格]  
　　渴睡漢善握算黄標紫標三億萬漢鄧通晋石崇古而無死其樂也融融趙鬼能讀西京賦新佛出世在指顧效登徒事蒱摴悠悠長夜猶能爲厲乎拖青綬牛馬走具曉嫌銅臭張子房許子將正復仰眠牀上看屋梁任圜至竟是蟲豸景升子亦豚犬耳病維摩放懷歌守羊困苦是無若我何[  柳隱詞人馬相如海上倚聲]  
[和小泉氏贈施少欽先生原韻]  
　　堯天舜日有偏災鴻鴈嗷嗷只自哀何事於仁難慱濟好行其德莫遲囘普天籌賑痌瘝切内府恩頒膳費裁漫道驩虞惟小補仁漿義粟異嗟來[  海上遊子羅偉生甫脱稿]  
 
 

Page 4

 
 
[上海陳家木橋金州礦務局内順直山東核奬賑捐公所經收三月初六至初十第五十一單]  
　　楊州恊賑公所解來規元六百兩又五百兩○上海果育堂經募洋一百三十八元○自怡軒一百元健子堂因母病速愈一百元紫芹氏十元韓金發沈志藩敦厚堂王東海氏新安遊客仁庠生祈豐利氏七户各二元客星堂嚴鶴臯無名氏任清和海鹽沈來四户各一元金陵周琦夢匏居士各四元浙寗寶豫號諸友喜酒助賑六元蔣笑山求病許愿念元松江存養齋資親冥福念元甬東守拙居病愈完愿念元上海叅署上房等十元○廣東電報局募求雙親冥福人洋一百元合來規元七十二兩五錢○無名氏十二元虚對一個八開一個○汕頭招商局廖維杰顧泰珠兩君募太古帳房六元一角陳門劉氏五元黎雲生顧泰珠鄧九峰陳怡昌郭一峰許春穠永興祥芳金八户各二元袁煜記公成號李蘭記許松峰許雲樵林濟莊夀卿李秋屏無名氏陳萬記楊子璋李楚三同利當許玉田十四户各一元蔡樂高陳壬茂余玉秋陳鎭泉李堅記李璧初洪澤乾蘇原章福盛號羅樹德海源泉黄獻瑞莊成記盧松源儒美齋劉翠嵐石悦合廣裕號合記號劉興利劉林氏念一户各中元許坤峰吳柳江賴似村李蘭亭辛洽豐高大年恊成當劉友益八户各三角劉柯氏洪敬修王承璧乾源榮利謝濟德李運能李穆雄李玉勝辛大成沈學聚李轉修陳昌運袁媽保吳娘貴林名揚姚子建李子增十八户各二角許容春許紹鈿盧奇平李子兌張如興廖隆純顧看林財記陳積大顧義十户各一角共合來規元四十一兩三分○南京陳永興募申字册三十七户共三十元○津衛能容氏公愿及范位一百元○石邑署中莊子秉先生募二百七十户共一百念四元八百八十一文○衍覺子集筆資五十元○松江輔德堂募谷陽韓氏求病愈六元浦東塲馮五元陳慈夀二元陸松雲一元○温州汪蓮緣募胡氏省藥資二元資親冥福人一元戴烈一元韓培春周廷昌各五角無名氏四百文裕記和記德利九成余鶴坪　全氏五户各三百文不留名戴汪氏陳豐利三户各二百文共合來八元○大通督銷總局經募申字五百八十七號册集賢堂包隨安艸堂張問心堂蔣凝道堂馮四本堂龔五户各英洋十元緒海堂龔夀頤堂方㵲水竹蔭齋周三户各本洋六元立本堂任衍澤堂劉鶴縻堂金竟志堂蔣四户各本洋五元忠德堂潘英洋五元益夀堂本洋四元又英洋三元共合來本洋四十二元英洋五十八元○無力人求病速愈助古銅錢五枚○附核奬沈夀金庫銀十六兩一錢六分趙繼先侯騰雲王承謨安永厚四名各規元十四兩零八分安永厚廿四元六角一分六厘王均鎔汪茂修二名各庫銀三十四兩五錢六分趙俊卿庫銀十二兩八錢張姓庫銀二百八十二兩八錢○以上初六起第五十一單共收規元一千二百十三兩五錢三分英洋八百四十四元本洋四十二元銅洋二元錢一千四百十五文五共合規元一千八百五十八兩六錢四分二厘連前五十單共收規元十六萬六千四百九十三兩二錢九分一厘付解靖江春賑洋三百五十四元合規元二百五十七兩三錢五分八厘連前統共解過規元十六萬三千二百三十五兩另七分六厘除收解外結存核奬部飯等費庫合規元三千一百念五兩一錢另四厘實存賑欵規元一百三十三兩二錢一分一厘 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年三月初四日京報全錄]  
　　宫門抄○諭旨兩道錄前○發抄旨五道○江督左等奏查明上游民堰各工分别興修以工代賑摺○又奏委員兼管營務片○又奏資遣災民完竣摺○陜督譚奏請賞賜匾額摺○皖撫裕奏委署司　片○又奏請建坊片○陜督譚奏委署同知知縣各缺片○大臣劉奏委署同知夾片○三月初四日户部通政司簷事府廂黄旗時日無引見○明桂謝授大理寺卿恩○孫家鼐本謙伊崇阿各假滿請安○長春請假十日○延煦續假十日○召見車機發抄林醫元奏學政楊文瀅　友姓名奉旨知道了欽此○又候補道儲裕立等署貴西道等缺奉旨知道了欽此○又候補道林福培等署貴東道等缺奉旨知道了欽此○又副將　得勝借補期洞營叅將奉旨兵部議奏欽此○又司庫仍緩盤查奉旨着照所請户部知道欽此○○太子太保大學士兩江總督二等恪靖侯臣左宗棠頭品頂戴漕運總督臣楊昌濬跪奏爲查明上游民堰各工分别興修以工代賑恭摺具陳仰祈聖鑒事竊上年八月内東省山水驟發邳宿堤工民堰均被傷損所有徐屬官堤由臣昌濬勘明興辦其各處民堰由臣宗棠籌欵飭修均經奏明在案查山水下注先入邳境武所兩河交流該處王家口草橋圩缺口二道尤爲緊要己於上年十月内經徐州道程國熙先行墊欵堵塞俾涸出民田　種二麥一面督飭印委各員將各處民堰分别勘估計自山東交界之黄林莊起至紀汎貓兒窩止運河兩岸民堰缺口水溝及殘缺卑溥之處共四十叚城鄉民堰及武河沂河缺口共十七叚皆係保護城郭田廬要工其中並有應行補還舊石帮岸及迎溜廂帚之處又有艾山河一道在運河東岸承受東省來源積淤甚寛必須大　展挑現將該河之朱龍口祁家口二處築做草土俱截住來源以便勘辦其城内文曲溝城外玉帶河亦須逐一清厘以通脉絡此邳境民堰工程情形也宿遷六塘河民堰周長八十餘里積年淤墊河身已高長堤坍塌幾盡往時水勢稍緩民築子堰猶可支持上年大水驟至防不及防遂至漫溢愈廣若議規復舊制一勞永逸則挑河築堤非十數萬金不辦當此經費支絀無從籌措兹按上年水誌擇其最要者共二十五叚先爲堵築以衛田疇此宿境六塘河民堰工程情形也以上各工官督民辦於正月初十日分别興工俾附近災民得以自食其力悉按河工成法層坯層硪以期堅實耐久徐州道程國熙因隨勘導淮事宜夾浦臣宗棠飭令事竣速歸認眞督率臣昌濬駐札清江相離不遠並當隨時稽察務使工歸實際欵不虚糜窮民獲蕭趁之資田地受堤防之益事竣之後查照歴年另案辦工章程由徐州道核實造册詳送兩江總督衙門覆核報銷所有查明上游民堰各工分别興修以工代賑緣由謹會同江蘇巡撫臣衛榮光合詞恭摺具陳伏乞皇太后皇上聖鑒訓示謹奏軍機大臣奉旨知道了欽此○○左宗棠等片再遇缺題奏提督唐宏成統帶清淮馬步右營及水師副營巡防勤愼紀律嚴明兵民均深悦服該提督於光緒九年十二月十三日在紡所病故各營隊伍未便無所統攝經臣派委頭品頂戴記名提督淮揚鎭總兵章合才暫爲兼管以資督率而重防務謹附片陳明伏乞聖鑒謹奏軍機大臣奉旨知道了欽此○○太子太保大學士兩江總督二等恪靖侯臣左宗棠頭品頂戴漕運總督臣楊昌濬跪奏爲清江各廠災民分起資遣一律完竣恭摺具陳仰祈聖鑒事竊照清江設廠收養災民並分領恩賞銀兩酌加食米各緣由經臣等先後奏明在案查上年十一月開廠共收四萬八千四百餘人嗣有聞知原藉親族復業恩歸相依度歳者均經給以錢米聽其還鄉至上年年底止實存四萬三千七百餘人安居食息咸慶更生惟一冬少雪春荒可慮臣等率屬虔禱年内間有微雪成得透雨新正初間仰蒙兹蔭各處均得厚雪該災民等已過殘冬生機暢遂又見　雪占豐各懷　井南方春早亦恐聚處過久致生疫癘因查照光緒二年章程自正月初六日爲始陸續資遣各給錢未約可敷至二月底爲度錢多未少以便挈帶原住蓆棚竹桿等件聽其携去備用該災民等相率就道莫不長跪叩謝皇仁至正月二十九日一律遣散清楚維喜字廠出花者尚有五十餘户須候花淨乃可成行亦不過略遲旬日邳宿堤工於正月初十日興辦附近丁壯並可力作營生臣等復飭各路防軍隨時彈壓護送悉皆安靜伏查此次收養災民人衆勢紛各廠之内烟户數千所居者柴蓆竹木所藉者稻草秫稭設使先愼其書何堪設想　夜大風尤深陳懼至於病者産者出痘者更賴人調護統計喪亡二百十七口孳生二百五十口自設廠以來淮楊鎭總兵章合才署淮楊海道徐文逹常川彈壓稽查臣昌濬不時經輿減從前往巡察在事各員弁晝夜兢兢未敢少懈仰蒙德意數萬流民咸得後先歸　臣等躬親其事感荷彌深除飭淮揚　首將所用經費核實造報外所有出力各員可否查照光緒二年成案由臣等擇尤奏奬之處出自逾格鴻慈謹將各廠災民資遣完竣緣由會同江蘇巡撫臣衛榮光合詞恭摺具陳伏乞皇太后皇上聖鑒訓示謹奏軍機大臣奉旨着准其擇尤請奬毋許冐濫欽此○○頭品頂戴陜甘總督臣譚鍾麟跪奏爲據情　懇天恩賞賜匾額以昭靈貺恭摺仰祈聖鑒事竊據蕃同魏光燾祥稱准安肅　容稱肅州王子莊州同秦敦義轉據紳臣陳豫訥李鳳鳴等呈稱金塔　菁有關帝及城隍龍神廟母遇地方災患祈禱輒應同治十年逆𤞑屢次臨境岌岌可慮五月二十五夜賊衆潛爬土城變起倉卒官民惶恐急禱於關帝廟前屏炮一擊遂紛紛跳城逃逸旋有被擄逃歸者僉稱𤞑逆喧傳上城後昏迷莫辨只見城隍廟街燈火輝煌屯紥壯勇數于聞砲聲靂驚知有神助是以逃　金塔堡各埧地處沙瘼風多雨少惟恃南山雪融水漲以灌民田光緒九年夏亢旱異常農田望澤孔殷恭詣關帝龍神各廟虔誠祈禱卽得甘霖管禾勃然以興收成豐稔悉出神靈顯佑所致紳等祈報情殷公懇轉觧奏頒各廟　額並勅加封號及將城隍神列入祀典歳時致祭等情又准寗夏　府據靈州知州係承弼詳准花馬池州同轉攄紳民左綉等呈屬花馬池係後衞地方毗連草地密邇回巢車興以來定邊　州相繼失守花城屢被圍攻同治七年二月初二日夜徊遵擁衆上城焚　城樓正在危急之際忽見城隍神燈導從甚衆威儀森嚴賊懼墜城而逃城危復安上年夏初亢旱官民赴廟祈禱立沛甘霖禾苗勃興轉歉爲豐是皆神功點佑地方得免災患懇轉詳請加城隍封號以彰崇報又准平慶經固化道咨據両原直隷州知州裕曾詳該州城隍神靈應素著每當風雹陡起地方官率同紳民虔禱立刻雲散風收保全禾稼懇請勅賜封號並頒給匾額以答神庥各等情具詳前來臣維廟祀正神能禦災捍患有功德於民者例得請封兹據該司輔詳各情合無仰懇天恩俯准頒賜金塔堡關帝城隍龍神固原州城隍各廟匾額並勅加封號及請加賜花馬池城隍封號以答神貺而順輿情謹繕摺具陳伏乞皇太后皇上聖鑒訓示謹奏奉旨已錄○○裕祿片再按察使孫鳳翔現奉旨補授河南布政使己由該司具摺續請陛見遵赴新任新授臬司張端卿到皖尚需時日所有臬司篆務應先委員接署以專責成查有　寗也太廣道張臺桓才識敏逹辦事精勤堪以署理其遞遺徽寗池太廣道篆務查有候補道孫振銓老成明練熟悉情形堪以委署除分檄飭遵外　會同大學士兩江總督臣左宗棠附片具陳伏乞聖鑒謹奏軍機大臣奉旨知道了欽此○○裕祿片再據宿州　士貢生江鴻鈞等排名呈稱州紳江蘇　補知府周田疇前曾捐置地畝四十餘頃歸入該州正誼書院以充經費又以鄉試之年江寗寓舍價昻寒士資斧維艱每多退阻復竭力捐資在江寗城内置買民房一所作爲試館共計用銀二千六十一兩俾闔州應試士子得所棲止呈請立案等　由審司盧士杰詳請奏奬前來臣伏查定例凡捐修城　○衙署及各公所等項捐銀至千兩以上者均得請旨建坊給予樂善好施字樣今宿州紳士江蘇候補知府周甲疇於捐助書院經費之外復在江寗捐購房屋以作該州試館計捐銀二千兩有零洵屬好義急公誼敦桑梓核與建坊之例相符相應請旨俯准將該員周田疇照例建坊給予樂善好施字樣以示旌奬謹會同大學士兩江督臣左宗棠安徽學政臣徐郙附片具陳伏乞聖鑒訓示謹奏軍機大臣奉旨着照所請禮部知道欽此○○譚鍾麟片再丹噶爾同知王恩海革職遺缺查有補用同知盧泳清堪以委署又隴西縣知縣李夀芝調補張掖縣應卽飭赴新任所遺隴西縣缺查前請試署該縣知縣李健枝奉部覆卽令赴任視事據藩臬兩司會是詳前來除批飭分别給委外理合附片陳明伏乞聖鑒謹奏軍機大臣奉旨知道了欽此○○劉錦棠片再　吐魯番同知留甘補用直隷州知州劉嘉　經臣檄委調署英吉沙爾撫彝直隷同知篆務所遺員缺查有甘肅候補直隷州知州黄炳焜才具開展有守有爲堪以委署除檄飭遵照外謹會同陜甘督臣譚鍾麟烏魯木齊都統臣恭鏜附片具陳伏乞聖鑒謹奏軍機大臣奉旨吏部知道欽此 
 
