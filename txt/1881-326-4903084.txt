# 1881 - 326 - 4903084

 

Page 1

 
 
[請都中人垂鑒] [  申報館主人啓]  
　　京師爲首善之區其時事當較外省更多如有人願爲本舘採訪新聞祈移班至京城前門外頭條胡同申昌書畫室向李漣漪先生面議定奪但所報之事務須確實詳細遇有要件刻下有京至申設有電靈儘可由電局傳遞信資由本舘照給也此佈 
[伶說]  
　　伶之原始其來久矣衛風簡兮爲賢人不得志而仕於伶官之所作降至春秋孔子周流不遇悼道難行而魯論猶記太師擊諸人之隱以見與聖人同志然則古之伶人大抵爲賢者所託足非可等夷視之矣何今之伶人不然也蓋伶官爲大宗伯之屬周禮大司樂以不鐘師鎛帥笙師等職凡以上士中士下士爲之儼然官也各掌一藝以共王之役惟其職司專壹課績平常住而不易於進用故賢者居之以爲不得志耳秦火旣燔禮經散失漢世表章儒者功在復古而禮樂自此不並立學官樂漸輕則伶亦愈賤于是春官之職不能備官而郊祀燕饗雅樂聲容皆衆伶之所奏而下厠於諸役矣此古之伶官寖而爲今之樂工也伶自爲伶優自爲優二者古不相混孫叔敖旣沒楚王思之優施孟服叔敖之衣冠以見王王以爲叔敖也此形貎之偶似如漢武思李延年唐明皇思楊太眞方士幻術爲戯聊以慰藉君王之意非當日之優已有扮演故事之習也竊謂古之優人大抵雩祭時之巫跳舞祈雨與建疫之方相氏蒙皮塗面之類別有職掌不與周禮大司樂以不諸職同也後世因優施盂一事遂以扮演故事者爲優並以戯劇必用樂乃并優於伶而稱之爲優伶龔古之名失古之意由是而人恥爲之矣夫巫覡方相今不設官象功昭德古道云亡爲優爲伶而乃以今之戯劇富之戾古甚矣然而人情好弄風尚遷流彼優伶者雖身厠賤役士夫羞爲而亦有時極其名貴比身分於王侯者何也蓋嘗思之今之優伶旣非古若而其變古制爲今俗實始於唐時之教坊爲帝者之所創故不與下流手藝相爲等倫也唐時置教坊初爲歌曲並未演扮秦漢以來胡樂漸入中國簫管琴瑟之外雜用箏琶笳笛而六朝詞章之盛唐又承其餘風以新樂娛耳以新詞編曲人情喜奇是以愈傳愈盛而經五代之修飾伶人遂極寵貴之名更越宋元詞曲愈工院本雜劇爭相流傳由是歌唱者盡變而爲扮演矣夫份演之伶又豈唐教坊之可比哉當日如後唐莊宗暱近諸伶致令扮劉老以戯其后固爲好之太過卒以自速其亡然如開天之間李龜年一輩人材雖以聾伎取容其人亦猶足取果皆如此好亦何傷乃至於今而流品愈下方之後唐實有過之然而士夫之家靡然從風殊可異也葢院本時劇雖靡麗淫哇而猶覺詞章之富豓茍非通人相對點拍直不知所云耳是以聽科諢則鄕童村嫗躍然而喜而按音調則文人學士始有會心殆亦俗不傷雅之道何期亂彈梆子西微二黃者流竟喧呶於座上也或以爲此輩本無文理秦腔晉調楚曲吳歈各隨其鄕之所宜而製爲節拍也然何以不僅行於鄉曲而行於通都且不止行於外省而更等於京師也此等曲文成何節奏授吾筆而使鈔胥焉每書一字不覺淟涊汗出而謂見而色喜吾不知之也夫音者發於人心感於天籟者也茍非文詞而曰曲入妙處則孩提之嘔啞聽之亦足開顏何必出於伶之口乎以京師之大文人之通面樂此不疲且願與若輩爲伍何其未能免俗也今有人初入京師鄕親邂逅招伶侑酒育指告者早此某藩邸之所聣某顯官之所知則且曲意承迎傾囊相結而不惜迨其出也深以得識某伶爲榮而且哼哼鳴鳴唱京二黃數句以爲時趨則然也嗚呼若輩乃承人眉睫仰人頤指之流而令貴顯之官文雅之士反以得其欽爲幸世風之變一至於此豈不異乎夫古之伶富如魯衛之多賢才而終不得志卽後世之伶人如天寶後唐之盛而當時正人諫諍猶以爲小人比匪之禍獨至今日盛於京師而交于士大夫其技藝遠不如前而勢焰直不可及吾以爲此嗜痂之甚者也然天下事孰非由古而變一變而小異再變而全亡名稱之相假固不可以爲信也區區伶人其微之又微矣 
[東報雜錄]  
　　○日本報言俄國太平海之各口岸刻下生意頗盛戈壁地方俄人已有開設行舖者又聞俄廷擬派領事官駐紥該處云又言中國駐紥日本鈇使近有回華之信未知何事云云實則三載瓜期已及行將受代言旋耳又言日本近在本國船廠製造兵輪船兩艘一名愷門一名登瀏造成之後其舊船一名馬西恩一名德波亦須修理一俟四船均修造完竣水師提督擬親來間操大約日皇亦將親自詣騐也又言古魯古臘地方近日探得金苗顯露現已有兩人稟明日廷准其在彼開採矣又言高麗使臣中有三人請日人指示兵法等事前者高麗使臣之飲食皆係日人置辦近聞高員力辭供億願以自已帶來之米豆爲食云 
[焚寺餘聞]  
　　○廣東長壽寺被焚一節細情已列前報玆悉內中有兩人死於是役受傷者亦有數人寺內有老僧兩名年皆九十餘均付茶毗其衆僧之逸出者逃往他處寺院皆不敢招收盖恐衆人之遷怒也 
[被搶獲救]  
　　○有庽居粵省之西人某一日啓窗閒眺見有賣物者荷擔而來隔壁有一女子年約十八歲出門喚買正交易間突有男子十人或携手槍或持刀械蜂擁直前念以棉絮塞女子口內納諸轎中風馳電掣而去西人隨大聲呼救起身這趕衆隣人亦聞聲畢集向前狂追匪徒乃各鳥獸散女子獲救而返當匪徒肆搶時華人見者亦不乏人而迄無奮臂出救者茍非西人狂呼則該女子不堪設想矣 
[漁船被撞]  
　　○前日法公司輪船句正納由外洋來滬等至温州海面適值一中國漁船遽遭碰撞漁船覆溺該翰船趕卽楞救僅止撈獲兩人據云該漁船上有二十六人未知確否亦不知能否遇救也 
[禁革敝俗]  
　　○閩省孀婦有搭臺自縊之敝俗已列前報玆聞閩縣屬之中岐鄕又有寡婦周陳氏於八月間欲搭臺自縊適爲某委員知覺密報船政衙門經發審胃委員飭其族長具結如該氏搭臺自縊惟該族長是問現在周陳氏旣不能死又不能守業於日前往閩省凈慧菴帶髪修行持齋念佛以度餘年此婦清修自愛固屬可嘉然非冒委員設法成全又何能潔身入寺乎 
[同族嗚寃]  
　　○金陵猫兒山案拿獲眞凶一則情如屬實則一僧一屈麻子均係屈死玆有友人自金陵來者 
 
 

Page 2

 
 
談及九月念八日屈麻子之族中共有五十餘人聯名稟訴在督轅發審處遞呈寃辭當經委員細詰衆人果皆屈姓否僉應之曰並無外姓一人發審處隨卽收稟朱知如何批示也 
[續述台匪事]  
　　○初三日臨海之錢糧鄕廠被刦去洋蚨數百元幸未傷人二十七夜眞金滿盜船駛至花橋登岸其意欲尋王守戎報仇及其搶進糧署而王守戒日間聞信曰已遁去邱二尹恃于金滿有恩坦不遷避故身受刀傷頓時殞命邱君素本鯀居僅有一子一妹妹係寡婦同遵匪害門丁張保夫婦均被擄去惟一子得火夫負逃始免於禍衙門焚燬毗連汎營亦被延燒白姓受傷數人鹽棧同時遭刦至次日午前該匪始揚帆滿載而去嗟乎曩時保爲好人於今受此慘報十數年之蓄積頓供大盜之齒牙有眼無珠禍及殺身邱二尹又誰怨耶迨至閏七月初間寄信金清港厘局趙君廷輔明自張胆內有準來刼局等言值趙君之夫人於十二日病故因匪情緊急連夜遷避途次恰與本處匪人相遇所有輜重均付流水比其返局惟有撫屍痛哭十三日天曙金滿果不爽約盜船三隻已抵內港蜂擁上岸大肆刦掠無如物色寥寥返觸匪怒故將趙君擄去囚在二大王船內索以二千元勒贖此時趙君無可如何祇得滿口許允但身外蕩然此欵焉能措辦不得己書條哀懇各行乞其集湊以救性命次日各行家因念趙委員在彼兩載餘向無苛刻衆人摒擋僅湊洋五百八十元卽着伊之家人趙蘭携去哀求釋放其時金滿腿已受傷奄臥吸烟惟二大王卽老五相執意不肯總要千餘元否則徒費辱舌幸該紀胆量頗大竟在船畫夜苦求以至屈膝嗣見豺狼之性非言詞所能感動懇其船仍暫泊一日上岸再向行家儘力拚湊十五日各處奔馳事皆莫濟是夜聞有砲船抵泊外港該盜船亦已開出十六晨該紀雇船追尋行至港口惟見兵船未覩賊艘卽將主人被擄綠由稟達管駕官梁大人許以查有不落立卽送局該紀見事巳如此祗得涕泣而返義僕忠心洵爲難得十七日砲聲震地係新任台州府成太尊督率廣艇舟師並元凱伏波等三輸船奮力攻剿孰意賊智陡生詭端百出港中駐一空船桅杆之上扮裝一賊手展紅旗任風驪搖形似指揮其餘十艘兩傍山脚分佈淺水而輪船官兵惟知轟擊中船連放十七次落地開花因遠未着及元凱展輪進港遂施一炮適將船首擊破見其水面飄浮均是船板並無別物因悉已中詭計旋卽分攻左右接仗許久擊碎船隻併獲住者已去其半餘剩五艘當卽竄逃至次日夜間該匪船遁抵樂邑捲洞門內港停泊但該處係大荊營水漲汛所轄該汛弁兵假裝漁人上船查探得知每船或三十餘人或二十餘人其中并有受傷船面洋鎗器械以及哀服等件堆積遍滿各匪爭買鮮魚並詢大荊鴈山道路但此等鳥笳船隻卽三尺之童亦知確是盜艘祇因暘谷嶴謠傳金滿勾連項蒙梅等糾黨千餘人蕩洗暘谷等處所以尚未信是金滿目下塘角開仗勝敗復無實報兼之金滿不一其人更難以意揣度迄今水陸均有匪謠大荊營兵數寥寥萬難兼顧除晹谷嶴駐兵百餘名四汎地數十名以及外委額外効用百總各名目外荊營不過數十兵而已倘海盜登岸勢必受其蹂躪故沿港一帶大荊城內人心惶惑多有遷移荊兵雖沿塘巡防無奈寡衆莫敵稟請添兵寂無音耗民間慌亂無怪其然是夜三鼓時雷雨之後月色朦朧該匪等將板片拋棄港邊靜悄上岸荊兵在東頭磡岸巡防而賊切由叚頭坭塗上岸中隔汊浦比及知覺繞道追赶馳至南閣路已過頭詢問土人均答實無經過甫經轉回適遇匪於鴈蕩山石梁洞之外奮擊一陣匪卽進洞踞守二十日自晨全晚圍攻竟日僅傷兩匪蔣都戎正在佈署而南嶴山復有盜船進港之信 
　　此稿未完 
[開釋陰犯]  
　　○蘇郡每逢三節厲壇城隍土地出巡之期郡中患夫患婦裝扮罪囚衣赭衣貫鐵索以從謂之陰犯以爲邀福禳災之計前經譚護撫出示禁止而陋俗相沿幾於牢不可破月之初一日郡廟城隍出巡陰犯一二十名甫欲入廟焚香中丞預飭巡查撥勇分把廟門見有陰犯入廟者卽將其囚服剝下不加笞責亦不呵斥一時見者爲陽宮開釋陰犯云 
[散勇過境]  
　　○蘇郡於九月杪有多船絡繹過境舟中或一二十人或三四十人不等語操湘皖港北等處口音人俱勇丁模樣舟泊閶門一帶地方該處市人始見未免驚疑及見登岸與人買賣皆循規蹈矩並無滋擾情事始各心安蓋此項人衆卽浙省遣散之客民資送回籍者云 
[酬愿至誠]  
　　○蘇郡三鄕土地相傳爲洞庭君主之神廟在白蓮橋浜兵燹後廟貌湫隘恢復維艱前月杪忽有湖南某客入廟拈香并喚廟祝量度荒址許以獨力修建擇日興工等情聞客係楚人數月前泛舟洞庭陡遇風濤傾覆倉猝伏舟求神徐見神燈隱約中有洞庭君主字樣旋卽風息舟平得以無恙故今不惜鉅資虔酬神貺云 
[冐充官役]  
　　○杭之武林門外有地名良渚者盖狗葬村之隣也該處監生葉某爲四十三都之領袖遠近皆以礱糧大阿爹呼之前以各都完糧滋事勢甚洶洶後得葉出而調處解紛縣主故信任之自糧書何培正法後錢塘各屬皆定爲併斛完納該處四十三都皆由葉一人經辦所有耗折閒費等任其科派無敢與爭嗣又以送萬民傘爲名照田勒派兩共吞食洋三千餘元葉以千餘洋分散縣中書盖人等而以大半飽諸私囊村中有費姓者薄有田產家僅小康屢次遭葉勒捐懷恨最深爰自奔赴臬轅指名控告經憲批發縣查辦案遂懸擱費復控則批發府亦如之費情極無計因於城中訪請一徐姓求其相助徐爲雇七八人同至良渚擬將葉綑拿到省再與經官不意葉手下人多一呼百諾反將徐等七八人一齊圍住徐急思脫身因冒稱臬轅憲差餘亦冐爲保甲局巡丁以圖恫嚇鄕人聞係公差盡皆四散徐等始得逸歸次日葉至錢　縣具控而縣中書差皆與保甲局爲仇緣局中訪拿地棍緝獲積賊等事皆爲若輩素所切齒今得此隙正可借題發揮爰私謂集曰此事告縣無益汝可傳齊四十三都聯名具呈齊至撫轅跪香呼寃呈中但以保甲局爲主言其局中巡丁下鄕拿人任情勒索魚肉鄕民等語則必遭伸理矣葉諾之不意保甲局先有風聞連夜將徐拿獲到案嚴訊得實卽將徐解送臬轅請示辦理廉訪閱稟大怒立將徐發交錢塘縣審問並飾縣拿獲餘黨無許一名漏網現聞案內一干人証均已拿齊但不知湯邑尊如何辦理詳復耳 
[不准斷領]  
　　○前報計奪名花一則事聞於關道憲飭縣查辦經許捕廳將孫藹靑校書送縣訊理蜀人陳某託李某侯質李自稱係候補縣丞謂表弟陳姓自孫藹靑許嫁後已下定徉五百元金釧一雙珠二顆今彼翻侮請爲察斷校書供陳客與我相識爲日無多前日喚坐馬車竟於中途被拔入城邑專問所言定洋珠釧有否答稱無有又問徐魏氏是否爾親生母多少年紀父親何名校書躊躇莫答邑尊謂旣屬親生豈有不知父母之名字年歲者孫魏氏供女固親生已在原籍無錫許字北門外之農人魏阿大求恩斷領至於到案之李某實卽陳客也邑尊謂女旣親生又經許配奚容縱令爲娼隨喝掌頰該搗再四求饒始免邑尊又謂李曰爾表兄亦有職人員挾妓飲酒亦殊不合今該妓不願委身本縣難以斷領至據供交彼之洋物該妓不認况妓家揮霍之資本難較論爾當以此意告爾表兄遂飭將孫藹靑暫交昔育堂俟移提魏阿大到案察其聯姻實否再行核斷 
[拯溺貽銀]  
　　○引水西人名由斯巴里於禮拜日在吳淞口外見有中國船之失事者船上向有數人浮沈其間孩西人赶卽駛近察看 
 
 

Page 3

 
 
壤船上共有君人皆救至自已船上送至吳淞該九人巳受餓數日菜色可憐身畔又莫名一錢該西人乃每人送給洋蚨一枚令其上岸而去如該引水者亦可謂好行其德矣 
[欺人重罰]  
　　○廖光沛投訴英公堂稱在得來呂朱票號爲夥前有人來向我買半票二帋計洋六元其人去復復看洋元始知皆係銅質憶買票者似是同業中人然已莫可分辨豈知是人昨又來買票一角其付我之三洋內又有銅洋二元顯係有心混用當將其人交捕據云另有令伊買票者故捕頭飭捕同伊前往指交其人果係同業人家一併送案求辦其銅洋共有八元銀洋祇一元呈案戴雪村供係泳記呂宋票號夥司帳人吳有述交我洋元向彼買票彼謂爲銅洋云吳有述供洋係賣票收下者均置抽屜內買有誤收之鋼洋另放一邊想混入好洋內以致誤取交戴陳大守謂吳等旣在泳記生理安有轉向得來買票之理明明有心戳用况呂宋票貽害閭閻情堪痛恨罰吳戴二人洋百元押令交案銅洋封存好洋一元充醫院經費廖又請追其買去之票太守謂尚須澈究銅洋來歷聽候覆訊可也 
[誤傷涉訟]  
　　○陸阿五至英公堂訴稱林阿榮將鐵榔頭玩弄拋高詎墮下時傷我頭額尚傷一人左臂與論持蠻爲此訴捕將伊拘送云林供我令學徒取回鐵榔頭學徒手持榔頭碰撞陸阿五至於角口是實不敢持蠻陳太守判押林七日一面令陳投醫院醫治倘能於七日內傷痊卽行釋林云 
[被竊查獲]  
　　○趙耀投訴英公堂稱是和記洋行買辦赴新間鄕間丈量地基回時隨帶之機器木匣放於東洋車上被竊去當時查究有該處人見賊將匣藏於田間業將人贓獲住隨以交我我交捕送究云汪新茂認竊求恩陳太守判王鎖示頭門一月以儆贓交趙領 
[光緒七年九月二十六日京報全錄]  
　　宮門抄○上論四道錄前○教職單○給事中安等　奏請給棉衣錢文摺○浙撫譚　奏運使病仍未痊請暫緩入都片○湘撫李　奏學臣聞訃丁憂摺○漕督黎　奏遵查覆陳片○豫撫凃　奏請　飭部更正片○皖撫裕　奏審明懲辦摺○九月二十六日戶部通政司詹事府正白旗值日無引　見○芸公假滿請　安並謝追封　恩○靈中堂謝管三庫　恩○圍塲總管齡海請　訓○莊王請假十日○明安請假五日○掌儀司奏二十七二十君日祭　奉先殿醇王惠王行祀○召見軍機○光緒七年九月分教職單　教授廣西潯州凌應枬思恩舉　正諭山西長治秦一士代州陳西安康樊楷同州浙港嘉善林夢枬温州湖北興國張百撥黃州湖北恩施雷春沼黃州湖南會同王香蔚衡州俱舉訓導直隸肅寍邵承謨順天舉山東束阿張玉榮滴南舉山西孟縣白士蛟太原挨河南蘭儀田繪姻懷慶歲河南項城楊大經新德舉江西奉新曾繼魯南安挨四川酉陽楊靑雲叙州舉四川越　陶斯善重慶挨雲南祿豐竇儒珍曲靖舉雲南巧家張延熙雲南舉　復諭直隸新樂隆康正藍舉河南伊陽弋啓書河南恩甘肅寍夏王用賓甘州拔浙港武康葉履棻衢州宣乎張念疇杭州江西上高吳國楨寍都俱廩廣東大埔陳錦騰廣州舉廣西義寍譚延齡潯州恩四川興文何子爲資州增復訓直絲易州宋煦東順天歲江蘇丹陽張鶴年常州廩貢安徽滁州查桂芬寍國廩陝西太荔李廷秀邠州挨湖北棗陽楊金鎔武昌舉湖南會同鄧國華寶慶廩四川定遠周變瀘州廩雲南邱北蘆敏雲南副雲南寶甯土永靖臨安舉　○○巡視中城戶科掌印給事中臣安祥等跪　奏爲例給貧民棉衣錢文遵照舊章及上屇成案請　旨由內孫府發交實銀並早行給領以廣　皇仁而恤窮黎恭摺仰祈　聖鑒事竊查五城散放貧民棉衣錢文節經奏准由內務府生息項下提銀三千六百兩發交五城於小雪節前散放歷經遵辦在案嗣於咸豐四年准內務府知照此項銀兩每兩折制錢二千共七千二百串文核與時下銀價懸殊實屬不敷散放同治元年經巡城御史臣銘恩等查照舊章　奏請發給實銀奉　旨允准在案上年十月間前巡城御史臣札拉豐阿等援案奏請仍發實銀辦理奉　上諭巡視中城御史札拉豐阿等奏例賞貧民棉衣錢文查照舊章及上年辦理成案請飭發給實銀一摺現届冬令天氣漸寒貧民無衣情殊司憫著照所請仍准於內務府息銀項下發給實銀三千六百兩如長蘆銀兩尚未解到卽於廣儲司存項內先等墊發分交五城趕緊散放以示體恤等因欽此臣等查現屆冬合貧民無衣者甚多謹遵照舊章並上年成案請　旨飭下內務府於生息項下發交實銀三干六自兩早爲給領臣等趕於小雪節前照例易錢散放庶貧民早荷　皇恩不至無禦寒之資矣再同治元年奉　旨添設新廠臣等察看情形貧民甚多尚難裁撤合併聲明謹合詞具陳伏乞　皇太后　皇上聖鑒訓示謹　奏奉　旨已錄　○○譚鍾麟片　再據前任兩廣鹽連使何兆瀛稟稱光緒六年十月初五日奉　上諭廣東鹽運使何兆瀛看開缺送部引見欽此遵卽交卸由粵領咨起程於七年六月初四日行抵浙港省城因沿途感冐風寒舊恙復作擬俟醫調稍愈卽行束裝北上當經稟請咨部展限在案兩月以來延醫調治以期迅痊無如風濕各疾以及舊患肝氣頭眩等症未嘗稍减據醫家云積受外感已久亟切未能復元必須寬以時日安心調理始可就痊惟例限將西再四思維只得赶緊回籍就醫及早痊可再行領咨赴都斷不敢稍耽安逸等情前來臣覆查屬實除飭趕緊醫痊起程赴都外理合附片陳明伏乞　聖鑒謹奏軍機大臣奉　旨知道了欽此　○○湖南巡撫臣李明墀跪　奏爲學臣聞訃丁憂恭摺由驛馳　奏仰祈　聖鑒事竊照湖南學臣陶方琦八月二十一日由辰沅等屬考試回省正擬開辦長沙府屬科考玆於本月二十六日接到家住該學臣親母樊氏於本年八月初五日在浙港會稽縣原籍病故例應聞訃丁憂咨報到臣並將學政關防移送前來除由臣照例兼署暫將日等事件辦理外惟查來歲係鄉試之年尚有長沙曁岳常灃衡永寶等府州屬科考末經舉辦相應　奏明請　旨迅賜　簡放新任學政來湘接辦考試所有學臣丁憂緣由理合恭摺由驛具　奏伏乞　皇太后　皇上聖鑒謹　奏奉　旨己錄　○○黎培敬片　再准部咨議　奏光緒五六兩年兩屇安滿請獎各員一摺奉　旨依議欽此咨行前來查原奏清單內開知府用准署裏河同知王錫元請歸知府班後加三品銜查官册內該員無知府升案試用訓導歐陽周請歸儘先前選用候選訓導王裕慶係何項候選六品銜試用閘官黃恩海六品銜試用未入流港學修均請給六品封典侯補閘官朱承恂請歸本班先前補用查黃恩海並無六品銜案據未承恂港學修官册無名應令查明覆奏再行核議候選未入流李 
 
 

Page 4

 
 
筠生請以東河閘官補用核與定章不符應令另核請獎各等語臣查王錫元係於光緒三四兩年安瀾出力案內奏保俟實授後以知府用先換頂戴吏部議准具奏六年正月二＋八日奉　旨依議欽此已於本年三月題請實授歐陽周係由廩生報捐訓導王裕慶係由　生報捐訓導雙月選用黃恩海係於同治十年十一年兩屇安瀾案內奏保六品銜吏部議准覆奏十二年七月二十一日奉　旨依議欽此朱承恂係於同治十年報捐指項閘官分發南河捐免騐看是年八月二十六日到工取具同鄕官印結咨部註册江學修係由俊秀於同治九年八月在江寍廉票抵捐案內報捐未入流九月在安徽加捐分發指省南河是年十月到工十年十月在清淮局捐免騐看十年十一年兩届安瀾出力案內奏保六品銜吏部議准具奏同治十二年七月二十一日奉　旨依議欽此謹遵部議詳細覆陳其李筠生一員擬請攺爲未入流分發省分補用理台附片陳明仰懇　天恩勅部核議分別給獎以示鼓勵謹　奏軍機大臣奉　旨吏部知道欽此　○○涂宗瀛片　再豫省賑務保獎案內江西試用縣丞何其坦保俟補缺後以知縣用由江蘇開送獎册誤將坦字寫作垣字茲據該員稟由布政兩糧臺查明實係筆誤詳請具奏前來臣覆查無異相應請　旨勅部更正除咨部查考外謹會同河東河道總督臣李鶴年附片具陳伏乞　聖鑒謹　奏軍機大臣奉　旨該部知道欽此　○○頭品頂戴安徽巡撫臣裕祿跪　奏爲審明結夥反獄持械傷人案犯按例片辦恭摺仰祈　聖鑒事竊據毫州知州沈慶立稟報該州於光緒七年六月二十八日公出赴府途次接據吏目沈繼安稟報六月二十九日監犯李鈺蔥等結夥反獄拒傷丁役擁出監門經該吏目會合營汛防軍馳至兜拿當將李鈺蔥等五犯一併拿獲脫逃减流人犯左鎖一名未獲該州當卽馳回勘訉錄供稟報臣當以毫州距省寫遠該犯等情罪重大提解恐涉疏虞卽飭臬司遴委候補同知直隸州吳廷選馳赴該州會訉稟辦並飭勒緝逃犯左鎖獲辦去後茲據該委員等覆訉明確由司按例議擬詳辦前來臣詳加覆核綠李鈺蔥卽李蔣出蟒均籍隸毫州劉麻撓黃毛驢温狼左鎖分隸過陽宿州並河南鹿邑淮寗等州　李鈺蔥係因札傷趙有身死犯案審依故殺律擬斬監候現人本年秋審情實之犯田蟒温狼係因搶奪該州事主馬如龍家馬匹及短截過路車輛獲案供認收禁尚未詳辦之犯劉麻撓係因聽糾行竊該州事主修雪家案犯審依竊盜糾夥持械爲從未得財例擬梗八十徒二年尚未准部覆之犯黃毛驢係宿州逆匪曠同聚衆滋事案內績獲審訉尚未詳辦乏犯俱與因鬥殺擬絞山人秋審緩决三次本年部議奏明减流尚未女配之左鎖卽左澄雲同禁州監東號該吏目沈繼安每日曰晚親自查點分別開眉鎖封禁卒等亦均依法看管光緒七年六月二十九日李鈺蔥與田蟒等在監閑談言及身犯重罪意圖越獄逃走恐防範緊嚴難以脫身李鈺蔥起意反獄密向田蟒等相商以時值月盡夜色昏黑易於分路逃匿各犯等俱各允從約定夜間一同動手禁卒與隔號犯人皆不知情是日晚間獄官進監收封後該獄李鈺蔥乘禁卒睡歇遂先自扭斷鐵鍊卽將鐵鍊並拆毀桌橙木脚一共六人齊聲喊打向外闖走禁卒家丁上前攔捕均被拒摠各該犯正在擁出監門冲路逃走經該史目赶至會合城守防軍弁兵一齊圍捕立將李鈺蔥出蟒劉麻撓黃毛驢温狼五犯擒獲左鎖乘亂逸出追捕無蹤時值該州沈應立先期公出赴府途次聞信赶回勘訉將各犯還禁騐明丁役塲痕醫調肅供稟經臣飭司委員馳往覆訉均各供認結夥反獄持械傷人等情不諱至當時何犯拒傷何人實係人多手亂記意不清無從分別禁卒人等委無知情鬆刑賄縱情弊研鞫不移案無遁飾丁役等所受各傷現俱平復左鎖一犯脫逃尚未就獲應將現犯先行擬結查例載罪囚結夥反獄持械傷人不論原犯罪名輕重悉照劫囚分別殺傷一例科罪又糾衆劫囚持械拒傷役卒者將爲首及帮毆夥犯俱擬斬立决各等語此案盡犯李鈺蔥因犯罪意圖越獄恐防範緊嚴難以逃走胆敢起意商謀田蟒等結夥反獄拒傷丁役實屬不法已極李鈺蔥卽李蔣田蟒劉靡撓黃毛驢温狼五犯均應如該司所擬合依罪囚結夥反獄持械傷人不論原犯罪名輕里悉照刧囚分別殺傷例科罪糾衆劫囚持械拒傷役卒者將爲首及帮毆夥犯俱擬斬立决例各擬斬立决該犯等均係皖北情重案犯被獲收禁猶復兇惡性成愍不畏法未便梢稽顯戮當於訉明後卽飭將該犯等遵照奏定章程先行就地正法並將各犯首級縣竿示衆以昭烱戒李鈺蔥本　秋審己擬入情實現歸此案從重擬結應於秋審扣除逃犯左鎖仍飭嚴拿獲日另結禁卒趙太李長張現崔學等於李鈺蔥等結夥反獄登詩攔捕被傷訉無頟情鬆刑賄縱情弊惟被脫逃流犯左鎖一名未能卽時捕獲疎脫之等難辭應照例勒限百日嚴飭緝拿限滿有無獲犯再行按律問擬有獄官毫州知州沈慶立管獄官該州吏目沈繼安於反獄案犯雖經立時擒獲五犯惟尚有一名在逃未獲該犯係屬减流人　應照例限勒緝俟疎防限滿有無弋獲分別叅辦除將供招咨部外所有拿獲反獄案犯審以懲辦緣由謹會同兩江總督臣劉坤一恭摺具陳伏乞　皇太后　皇上聖　鑒訓示謹　奏軍機大臣奉　旨刑部知道欽此 
[浙省撫轅抄]  
　　○五月二十七日束允泰稟知臬司委清訟局差　侯琫森稟奉憲委撫署文案差銷藩司清訟差　○二十八日補嚴同知俞奉飭知准補叩謝　彭念宇服滿來省稟到運判沈三成由京騐放來省稟到　典史吳文松稟知藩委監印差並銷臬司監印差　○二十九日補用道李輔耀稟謝憲委會辦厘捐局務　知府彭祖潤稟銷女審局差　宗由稟見辭赴新市厘局　大挑縣張孝及稟銷南堰厘局回省稟到　巡檢馬鼎由京騐放來省稟到 
[蘇省撫轅抄]  
　　○十月初二日直州張振陞辭回丹徒沙洲差　分部主事冷沛霖湖南人金陵來　安徽候補知府李松榮辭赴松江上海查哨　○初三日通判牛漢奎消津局差知縣張瑾稟知奉督憲委燕子磯船廠差辭　代理常熟縣丞戴修璋交缷回　調署昭文縣裴辭赴任　從九舒兆縉辭赴松江仍供緝捕差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
