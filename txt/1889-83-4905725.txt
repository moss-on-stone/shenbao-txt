# 1889 - 83 - 4905725

 

Page 1

 
 
[新印傅選戊子科直省鄉出售] [  申報舘主人啓]  
　　山隂傳子蒓先生文壇宿將也歴操選政海内　行本舘覔得新選戍子科直省鄉墨評駕精當去取　嚴雖濃淡淸奇不拘一格面要皆當行出色不同夸目尙奢　出鴛鴦幾令金針度盡矣本年蕊承恩詔慶　特開士人有志觀光允合揣　簡揀因亟付手民排印圈點批訮悉遵原刻錢　卷首更冠以序文例言及各省主司姓名爵里後附試帖若干首亦皆銜華佩實花樣一新刻巳印釘告成准於二月廿九日出售每部分裝四本價洋一角六分諸君子欲先覩爲快者請向本埠申昌及外埠各申昌各經理申報人購取可也 
[第三批古今圖書集成出書告白] [  本局主人啓]  
　　本局開印圖書集成一書早巳完竣其第三批書去年底亦經發出惟恐遠處未及周知特再佈告望諸君早日來取計第三批書每箱六百二十本另附補明倫彚編官常典五百九十七卷一本並望來取書時當面點明是爲至要此佈 
[發售廿四史預啓] [  圖書集成局主人啓]  
　　本局開印古今圖書集成一書早巳排印齊全祇以卷帙繁重加以去年訂匠忙迫異常致第三批出書之期稍遲然至臘底己將第三批書發出全書完畢矣　於圖書集成印竣之後卽刊廿四史刻下巳將排至一半用中國潔白連史紙印成紙色首尾一律此書爲讀書人必不可省之書想莫不欲家置一編謹與諸君約　有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先睹爲快者幸卽早日至申報館掛號可也其票售至四月終截止如至全書印成購辦者不照預定之例須再行定價今印有樣張欲觀向申報館領看此佈 
[照賊像不如刺賊面説] [  倉山舊主擬稿]  
　　本埠竊賊之多甲於他所其巳經獲案者公堂之上笞不勝笞枷不勝枷押不勝押保不勝保一年之中幾於無一日無之一日之中幾於無一時無之而又以輪舟之上火塲之中爲更夥其不報案與未獲案者則尤不知凡幾也一經到案有司以爲除笞枷押保之外無他法也笞則不過數十焉或數百焉一時禁受過則旋忘枷則不過一月焉或二月焉期滿釋放如無所事至於押則有擁擠之患保則無結實之人卽飭令具結矣亦不過徒費筆墨空增案卷問有人焉念及具結公堂而不再犯竊案者乎無有也然則治賊之法不旣窮乎亦旣以爲無法可治矣故近日法界讞員葛蕃甫同轉獨創照取賊像之舉此法行於泰西外國英界捕房亦已先行同轉商諸捕頭繙譯領事以爲可以照行於是今日拍一照焉爲某賊之像明日拍一照焉爲某賊之像從此捕房之中將見賊頭賊腦徧懸壁間積日累月盈千逾萬不亦大可異耶尤異者照者自照竊者自竊該賊不因具結在案而不再犯夫亦豈因照像在案而不敢再犯乎其情同其理一也同轉日後當亦深悔留此以爲政跡反不如省却拍照一欵而不貽後人以口實矣惟是同轉嫉惡之心則固彰明較著也所恨賊星照命者不能副同轉之好心而反使一片婆心浸假自漸爲力不從心亦豈眞力不從心哉實未取夫大淸律例而熟讀之耳伏查律例所載雍正八年上諭總督田文鏡李衛商酌規列以爲州縣之南針而李公衛所陳州縣事宜十條之一曰夫害民莫如賊盜而大夥强刼皆由小竊旣慣遂至胆大手滑故定律於竊賊無論賊之多少每次必行刺字三犯卽擬絞罪正使畏法警戒不至輕犯刑辟也今州縣於竊賊到官多用磚貴或只枷號了車並不依律刺字卽有贓重者亦任經胥蒙蔽以追贓爲由藉故延挨竟不發落且於刺字之時官不親身省視聽其手法淺輕虚應故事以致夥賊輙將熱豆腐膏藥之類用術脱去泯其痕迹使人不能識認卽犯至十次而仍然寛縱不擬絞罪姑息養撥莫此爲甚臣於浙省及下江竊盜案件審明之日卽飭先行重責深重刺字追贓發落後項帶小木圖牌刻出所犯事由懸鈴示禁交與保長約束朔望赴縣查點三年無湖取結詳釋若能拿獲盜賊匪類按起分别早釋訛詐誣告加等治罪其有三犯繁盜俱照例擬絞不令漏網但此積習他省皆然推而行之或亦創懲奸匪之一端也所陳如此經世廟親加披覧温語褒嘉並稱其條理詳明言詞剴切命付剞劂頒賜州縣各一帙俾置之几案間朝夕觀覧省察提撕聖諭煌煌昭垂簡册又律例所載白日搶奪傷非金刃或傷輕平復面剌兇犯兩字匪船誘賭無論初犯再犯定案時左面剌誘賭匪犯四字積匪猾賊則於左面剌積匪猾賊四字班班可考一查便知倘能遵照憲典依法剌字試問此等人面有此等字如何能靦然行於街巿更何能登輪舟赶火塲自取捉拿豈不勝於照像者哉或謂諸有司并不知律例可剌特狃於行善之心以爲如此辦法則其人終身不能作人豈不造孽殊不知留此贓類以害平民終歲終身永無了期此獨非造孽乎剌一人而十人或聞而洗心刺十人而百人或聞而革面是所刺者少而不待刺者多懲一乃以儆百卽此之謂也夫照賊像惟捕房中人知之刺賊面則途人皆知之此不如者一也照賊像該賊不自以爲恥刺賊面則該賊亦自覺恥辱此不如者二也照賊像要待比對方得而知刺賊面則一見而知此不如者三也照賊像多費且久恐積像太繁刺賊面則簡便而不待稽查此不如者四也目下時政類皆效法泰西若刺字一節亦何妨商諸捕房權用外國藥水蘇筆寫於面上以代刺旣簡且便又無深淺之慮豈不大妙同轉旣以嫉惡爲心取法泰西照此賊像請先遵奉律例深刺賊面尤要者在乎取具切實保人每逢朔望送廨騐字按册點名附像册端兼而行之亦無不可吾知此法一立賊無不畏捕無不悦輪舟客棧無不歌功頌德若火塲之中則尤灼知其獲益非小焉吾因重同轉之有心治賊非比庸庸碌碌者徒以笞枷押保爲事故樂就其美意而擴充其説倘納其言而一試其效則本埠盜竊等患日出而不窮者庶有豸乎 
[本舘接奉電音]  
　　昨接在京友人發來電音有本月二十七日諭旨二道敬謹譯登○二月二十七日奉上諭山東曹州鎭總　員缺着王連三補授欽此同日奏事處口傳奉旨奎潤現在請假所有派出三月初一日吃肉着卽撤下欽此 
[上林春景]  
　　西歴一千八百八十九年三月十四號爲義國君主生誕令辰駐京各國欽使署均於淸晨高挂綵旗以伸賀意○阜成門内北溝沿沙拉胡同住有宗續某放債多年家資頗厚詎於前夜三更許突有妙手空空數人欲入行竊已聳立其屋巔而犬吠不已家中人驚覺續之長子近某披衣卽起開門欲出則見房上立有多人手持利 
 
 

Page 2

 
 
刀正呌有賊俄自房上擲瓦向近頭撃下近急抽身入室緊閉雙扉家中男女悉知有賊皆起環守終夜賊知有備亦不敢下惟時以屋瓦向窗擲撃至雞鳴後賊始去近料其必復至恐家中人莫能禦於次晨往告於右翼廣厚田翼尉翌尉卽於是晚遴派技勇兵三十人携械往候以備捕盜而是晚一盜未至○西便門内營房住有安某拳有小叭狗爲安某所鍾愛不啻掌上明珠其妻每因此狗受安侮駡昨於初七日安進城有事其妻赶做針黹一時忘神狗忽不見其妻急出喚覔營房找徧而影響毫無自維翎以對其夫又恐夫怒不已一時情急於烟館購取紫霞膏回家呑服未久而安某回歸見枕邊人臥炕未起與語不答進前細視而面色已作靑矣怒詢何以如此聲聞於外比鄰有來勸者始將失狗説明安料服毒赶爲救治幸所呑之烟少毒輕陸續吐出始轉危爲安識者見安之門檻外有飯拌馬糞痕院中亦有鞋底所帶跡謂此狗爲偷狗輩所誑去也余見養叭家多有似此而狗無迹者安細視亦然遂託人徧覓亦不咎其妻也吁因一狗而幾傷一命險哉○本年巳丑科會試後舉行大挑巳詳前報兹經吏部定於二月二十一日起至三月初五日止收投印結所有八旂各省舉人除壬午乙酉兩科不准外其己卯科以上各舉人願入大挑者取具佐領圖結同鄉印結務於限内親身赴部投遞以憑查核是否准就大挑云○禮部示傳宗室官學候補教習何威鳳覺羅官學候補教習王桂瑤八旗官學候補教習俞良玉周龢等四員限三日内親身赴部騐到並備帶筆墨以備塡寫親供當堂覈對筆跡勿違可也○庫倫呼圖克圖以恭逢大婚歸政崇上皇太后徽號各慶典恭進長壽佛三尊哈達一方香革等物藉紓誠悃而伸寸獻等情齎交庫倫辦事大臣代進奏懇賞收刻由安大臣委員恭齎入京以便投交内務府呈進 
[添募工師]  
　　臺北創辦鐵路始則由碼頭以至錫口繼則由錫口推至南港現聞又由南港推至五堵六堵據在事者云似此有進無退得尺則尺得寸則寸再使天公做美晴多雨少大約夏秋間卽可達至基隆可見劉省三宮保之提挈得當張瑾卿督辦之布置咸宜自客冬委前辦基隆煤礦之洋人瑪體孫總理工程各事在工各洋人無不聽其指揮踴躍從事瑪體孫之功亦不可没也現以工程漸廣任用日類又由劉省三宮保囑託駐臺領事官班君向英國添募工師二名月之初三日二人已乘輪來臺一名鮑恩一名高道爾當由班君帶同來轅禀見按例領事見督撫得以拜會禮乘輿抬至煖閣後始下他人則不能也有一工師不諳體例乘輿竟入經巡捕官查知立命下輿以符儀節 
[旅櫬凄凉]  
　　有四川順慶府儀隴縣人中式光緒乙亥恩科舉人胡之慶者原名炳仁號餘三去歲至臺灣以試卷投謁在城各官自劉省三宮保以下各有餽贈不知何故積久未聞内渡今正寓於臺北府城之寅賓館客棧一病不起棧主人係福建人見其臥病惻然憫之始則督率服役人等爲之照料延醫煮藥等事不稍懈怠及至正月三十日夜遽爾奄　又爲之懇求同棧某君向善後局各處寡洋二十餘元俾作棺木衣衾等費　於西門外之荒郊並立碑碣爲誌據棧主人云胡君自到該棧俟末見有賓客往來致死後並無過而問者惟閲其中式硃卷所載家中人甚多並有一子名耀重倘能一聞噩耗將靈櫬運回鄉里九泉有知當亦欣慰也已 
[孝思得遂]  
　　撫轅營務處兼辦臺北武廟以及天后宮營房火藥庫各工程倪欽堂觀察籍隸湖南於去冬接到太封翁在籍仙逝之信卽欲匍匐奔喪嗣以經手事繁當於臺北差次設靈祭奠開弔之日自劉省三宮保以下均往弔唁素車白馬絡繹於途今正觀察急將各項工程促匠造就除應行報銷外尙有盈餘銀兩一律歸公禀請回籍守制宮保不妨拂其誠懇照禀批准行期有日各官紛紛設筵相餞均以身在制内婉辭不受按觀察前本行伍出身歴保至記名總兵在新疆一帶統領景部各軍聲名卓著嗣又棄武就文於同治初年由從九洊擢今職前歲至臺宮保卽以重任相委此次請假内渡不獨上游少一指臂之助卽午工各匠人身沾厚惠者莫不依依道左而歎仁人之不可復得也 
[禀批照錄]  
　　湖南人曾鄧二人前因請辦基隆煤務致觸憲怒現由兩廣總督張香帥委員押解至臺當卽發　府經廳管押並委沈吉田方伯查辦該二人現又具一禀詞旋經劉省三宮保批云曾炳勳等擅改公文招搖撞騙本應照例懲辦僅子叅革遞解回籍已屬從寛尚有何詞妄瀆至何道廷勳其人係本爵部院所深知豈曾炳勳等所能架名誑騙殊屬無恥仰沈藩司督同臺北府傳諭甲飭并將鄧化龍一名發縣監禁守候委解赴浙訊辦繳又有商人黎耀森具一禀詞復批云何道廷勳素有虧空現在并無餘資辦礦係本爵部院所深知該商黎耀森想係曾炳勳等串同撞騙原禀擲還繳 
[茶捐開辦]  
　　杭城以鄭賑浩繁經勸鄭賑鄒渭淸觀察擬於茶酒店抽捐助賑業巳登報茶店自三元居鳴鶴樓松嵐閣派定日捐後上城中城各茶店一律將每日售錢數目開單交由地保呈送總局局中視其售錢之多寡酌定捐數之多寡大約酌定之捐均照五厘核派如每日售錢一千文則每日捐錢五十文定期十日一收由三城總巡委員派人收取彚繳鄭賑總局分枇匯解豫省一經派定卽飭各茶店出具甘結定日開收至下城地方則由總巡委員按照六叚逐日分叚傳集各店主到局面諭仍據各店主面禀日售錢數照五厘酌核捐數當飭出具甘結擬以本月二十一日爲開收賑捐之期仍定十日一收惟下城均係小茶店故據面禀售錢每日無過一千文者所收之捐亦微甚矣現經茶店公同議定謂此項捐欵旣由茶店出名具結則是捐諸茶店初非捐及茶客業已解囊助賑豈可掠美盜名所有售茶價目擬槪照舊價出售並不加收分文惟江干湖墅各茶店均於二十日乘杭州府仁錢兩知縣上院時集衆跪香呈遞公禀叩求免捐府縣收受呈詞飭令候批始各紛紛散回 
[委員瓜代]  
　　九江大關委員安别駕廷桂現奉藩憲調署樟樹通判所遺大關差使經李亦靑觀察於二十日遴委電報局委員盛通守富懷兼辦按盛别駕精明幹練才識兼優迭署要缺政聲卓著均爲上游所倚重前年辦理雲南電線工程往返數萬里督率有方佈置妥貼岑彦帥極爲優奬現奉憲札兼辦大關事宜裕課惠商當必兩瑧其美也 
[勘明基址]  
　　九江西關外洋街木橋有某姓婦舉粤商李姓因爭基址紏訟多年今春該婦又往藩署砌詞上控經藩憲批回九江府訊究二十日關道李觀察九江府曹太守德化縣金明府詣洋街湓浦港木橋邊詳加勘視委係該婦恃蠻强佔李姓基地不遵地方官斷結反敢飾詞上控情殊可惡二十一日曹太守傳齊原被告到案研訊開導再三該婦雖悍一至法堂亦不敢强辯隨將該婦交差管押靜候覆訊斷結 
[津沽船巿]  
　　江浙沙船每届到津貿遷有無津城巿面頓爲生色而酒樓妓院茶室烟間尤利巿三倍故每逢春仲闤　中人均盼帆檣之至今届沙船赴津者間較從前尤多月之廿二日已有兩艘駛入海河停泊矣 
[蕪湖官塲紀事]  
　　江西督銷淮鹽總局馬牗雲觀察先松將赴金陵晉謁曾沅圃宮保道經蕪湖維舟江滸登岸拜會各官各官回拜後相與設筵欵待以盡地主之誼觀察小住二日旋卽掛帆下駛○蕪湖縣嚴笠樵明府於二十日自省垣乘輪回署淸理積續勞瘁不辭前報謂明府瓜代有期者傳者之過也○蕪湖縣嚴笠樵明府接奉憲札卽發紅諭定於二月二十七日取齊各文童三月初一日舉行縣考○調補靈璧縣楊璞生明府士玉奉藩憲檄飭赴任明府擬於本月杪起程履新連日向道憲及各寅僚辭行設筵祖餞者頗覺應接不暇也○官塲傳聞新授徽寗池太廣道成觀察章業巳陛辭出都大約修禊時節當可履任本署書吏擬卽派人赴前途恭迓也 
[新戲述奇]  
　　新丹桂戲園新排紅樓夢登本報後幅告白者多日矣意以爲此書專叙家常易於疎散恐味淡聲希無足觀也前日爲開演之第一期約小蓬萊客監門後人同往觀之頓覺生面别開新裁獨出蓋以數事攢簇而成一事故關目不嫌其散漫前半　淸屬觀　　寶　 
 
 

Page 3

 
 
因金玉二字兩相齟龉其關鍵全在襲人以徐介玉爲之殊見嬌婉動人喜嗔台節後半則以劉老老遊大觀園並雜以女伶演戲牙牌宣令其關鍵全在鴛鴦以楊秀雲爲之眞箇伶牙俐齒如見當筵指畫時至想九霄之爲黛玉萬盞燈之爲寶釵小桂林之爲湘雲都能摹繒人神最妙者描兒女之情而絶無淫媟之態尤爲得體而中間燈牌燈船園景戲臺一切燈彩令人目眩神怡竟有莫名其妙者卽插科打譂之處亦巧不傷纎雅俗　賞軗之斗牛宮有過之無不及排戲者之靈心與演戲者之妙藝可稱雙絶焉余素不耐久坐往往聽崑戲一二折畢卽命駕而起是晚直至戲闌人散而後歸旣歸挑燈記此以自詡眼福云 
[胠篋被笞]  
　　吉星公客棧扭送積竊趙阿炳解案訊究曾登昨報葛同轉昨晨在捕房　趙究結趙供認來滬三次去年遞解回籌後縣大老爺着交保經叔父趙阿桂將我保出同轉謂爾叔是何名字作何事業住居何處答稱督父名莊梯離寍波二十里六大橋地方開元昌雜貨店交我洋十元錢二千文囑買南貨我到江東賭輪洋三元錢亦輸罄無顔回家是以來滬友人周姓來滬戒烟説住吉星公客棧故往尋訪無人時貪小取物致被拘送現求釋回原籍葛同轉謂卽使賭輸爾手中尙有洋六元亦可買物何不回去着先笞二百板責爾遞籍逃回之罪責後着還押 
[掌責釋放]  
　　昨報列逞兇枷責一案昨晨葛同轉蒞捕房先提高聽明到案喝令笞責高供日前受責後二腿腐爛求從寛典同轉謂爾早知如此便不應買刀戳人旣稱腿爛姑准施恩着先枷號期滿再責又提周阿大到案謂爾丈夫在家耕種爾出外作此無恥事實堪痛恨着再掌頰二百下釋放赶緊回去不准逗遛 
[情願罰鍰]  
　　金順和鴨屁股船水手洪阿才將測海董阿才挾至烟館　講烟將董打傷一案疉記報章昨晨葛同轉蒞捕房時　朱阿根到案將施枷責旋據朱母某氏同媳某氏手抱小兒到案遞禀聲稱丈夫如受枷責無顔復在人世叩求開恩判罰朱稱與洪不認識惟與伊兄阿裕認識伊開小水作店我在烟館中多説一句話卽被拘來同轉謂爾願罰多少朱稱願罰洋十元同轉謂判笞三白荷校二月原是儆爾逞凶之罪十元何足蔽辜着罰洋四十元繳案尚須具結朱稱容俟明日繳案同轉允之着還押其母及妻均退去又提洪阿才到案研詰洪供是日本説啜茶後竊烟館中我兄洪阿裕飲酒已醉方説幾句公話阿裕先動手此是阿裕害我葛同轉謂爾自不知錯處爾兄聽爾一面之詞將人打傷舵工钦給二十一天工資又與爾盤川洋二元待爾不謂不厚船　半途停爾生意亦是不得已之舉照斷笞責後卽行荷枷發小東門示衆同轉又謂謝嗣捕頭曰烟館任人吸講烟打架亦屬非是着包探往傳該烟館主到案問話謝副捕頭然之 
[諭覓妥保]  
　　前報列吳陳氏一案昨晨葛同轉在捕房先提包瑞洪到案嚴加詰問包堅供與吳陳氏並無轇轕陳彩桃去年爲箱子事令我作保我不肯因之挾怨誣找葛同轉謂爾前此衣服不穿被人捉到捕房豈亦他人誣爾耶着笞三百板復　研詰謂後如爾之妻女做出事來爾意若何今人家妻子拆散都由爾播弄所致正月間吳陳氏投縣控告亦由爾指使包又不認同轉着傳地保夥吳桂及陳彩桃到案質對包又稱祖遺房屋在大南門是日進城行過烟館不知有此事故進去並未吸烟同轉議今日爾須説明白不然枷示包供大老爺懲辦實不寃枉同轉謂爾旣直供施恩免枷着具切結載明所犯之事另覓妥保日後並不再與吳陳氏來往又着提吳陳氏到案研詰至再吳陳氏矢口不認同轉謂爾深夜在外究作何事吳陳氏不認同轉着掌頰一百下諭俟今日解案發堂 
[續訊女堂]  
　　昨報列查辦女堂一案昨日先提陸仁記烟館徐仁金到案詰其開烟館巳有幾年徐供烟館不是我開我做打包生意與開烟館之人認識有時往彼處同轉問開烟館者是何名字伊家有幾个女堂倌徐供開烟館者姓陸以成衣爲業人呼裁缝司務同轉謂旣是朋友安有不知名字之理實屬刁玩喝笞一百板復行研詰據供伊之烟館於去年四月間開設内有婦女兩口詰其婦女何名小東門地方究有女堂烟館若干徐稱不知同轉謂因是爾妻故不説名字今旣拿到安得不辦着再笞一百板還押又提陸阿秀珠研詰據供烟館是丈夫陸裁縫所開徐仁金不是開店與伊拚識已有二年丈夫不知道烟館賣五分淸烟並無女堂倌况我已四十一歲如許年紀斷不作無恥事葛同轉謂做女堂倌不必定要年輕爾店中拘到阿金其非淸烟館可知爾丈夫現往何處徐仁金有多少資本陸供徐無本資丈夫於二月二十五日回家做淸明節胡阿金係來滬尋生意爲無住處故躭擱店中同轉　不比豈肯直供着將陸阿秀珠掌頰一百下還押又提胡阿金詰問據供從蘇州來滬祗三天向在蘇州帮傭丈夫在家耕種爲業葛同轉問開煙館者是何名字可曾見過供稱不知名字亦未見過同轉謂爾於二十四日到滬開烟館者於二十五日回去如何不見所供實屬逞刁着掌頰八十下還押又提德泰祥煙館女堂倌陳阿珠研詰烟館開已幾年店主何人陳供烟館是二月初一日所開店主范高頭以撑沙船爲業出外多時店主婦金囡早間往南巿我妹銀珠在伊店内我去看望在樓上小遺被捉下來同轉詰其戲舘街有女堂烟館若干答稱共有十數家我前在楊樹弄開過烟館後知犯禁停歇已四年葛同轉謂旣知犯禁停歇爲何又去做女堂倌今日本應掌責姑念直供暫予寛免着還押聽候再訊 
[具詞候訊]  
　　金鳳儀控晉興押鋪主翁阿福毆傷胞兄義民以致身死一案經裴邑尊臨騐飭殮候訊等情已登前報前日飭傳醫生石曉山并翁到案於晚間升堂訊究石稱無錫人在申行醫度日義民生前並無致命傷惟頭額碰傷將次醫痊不知如何身死所有醫方呈閲翁稱義民持破壞衣服前來硬欲押錢小的回伊不押伊卽辱馬不休又將我毆撃後經旁人解勸伊自撞在櫃上致傷頭額小的並未將鐵尺撃伊邑尊反覆研究石翁各執前供邑尊飭石明白具禀翁具供結呈候傳屍親到案質訊 
[縣案彚錄]  
　　滬南陸家浜人吳其炳投縣禀稱兒子蘭生娶王氏爲妻相案無事忽於前日乘小的及兒子不在家中私自逃遁四出尋覓殊無蹤跡繼向鄉家訪問據王阿二言伊子柳之不　正藥日事遊蕩王氏諒被柳之誘往租界小的卽同阿二往北巿尋覓仍無着落叩求提案究辦裴邑尊着明白具詞呈候核辦　去冬有王阿狗吳順寶二人誘拐謝阿金衣服數伴押洋用去後經謝將王吳二人扭縣控告裴邑尊訊明情節將王吳二人笞責枷號看繳洋廿五元給還謝阿金王吳至年終仍不繳洋由頭圖地保周關寶具保出外限期繳洋兹因逾期不繳邑尊於昨日着周將王吳交案比追○前報紀許南仁控寡媳蔡氏擅回母家蔡瀛洲硬搬物件一案經裴邑尊諭令候覆訊核辦昨日邑尊委何海曙大令下鄉履勘情形再行究辦 
[英界公堂瑣案]  
　　胡扣寶山東人爲小工頭督令小孩等敲鐵屑有李通州送伊子來欲做小工我因人多辭之李因此懷恨唆使其妻拍破頭顱前來纒擾爲此報捕拘案李通州供江北人不敢再使我妻前去纒擾情願具結其妻李趙氏供實被胡扣寶毆打受傷起見蔡太守謂李通州旣願具結管束其妻不再向胡扣寶尋　從寛准其具結違　重處○李爽臣稱開舊貨店爲業前有刻字之陸成月冐刻仁濟堂施衣圖章印票混領施衣由善堂司事報捕拘案懲辦迄今陸或月管押期滿釋放出外卽到我處妄稱所領施衣售賣與我索借洋二十元　遂卽用刻字刀劃破額角意圖訛詐爲此報捕拘案醫成月供江寗縣一向以刻字爲業現在流落使刻圖章所領施衣賣與李爽臣當時税被包探拘索李爽臣遣夥來囑我不得將伊供出伊願酬洋二十元今期滿山外向索酬洋伊忽不認致與爭閙蔡太守飭將陸成月押候備文　縣遞回原藉刻 
 
 

Page 4

 
 
字刀存毁○包探沈金隆稱金桂山蔣大管等先在四馬路薈方里之妓院内行竊洋烟筒二枝被王金福撞見搿比將贓送還妓院向妓院　得酬資後又找尋金蔣二人王冐稱包探夥意圖索詐報由小的拘案金桂山蔣大松同供小的等取妓院洋烟筒已由王金福送還又被拉到紳園烟舘勒令我等各出錢五百文巳將衣服質錢八百文交彼未滿欲壑尙欲找錢二百文因此報捕拘案王金福供不敢冒充探夥蔡太守判將　金福笞買二百板以儆○王阿海稱在龍飛馬房爲馬夫被宋阿狗竊去板門一扇獲住人贓交捕送案曹金林稱是木作揚夥被宋竊去短木二根已由捕房起贓爲此投案請領巡捕頭禀宋屢犯行竊宋阿狗供認不諱蔡太守判將宋阿狗發捕房管押三月贓交失主分别　領 
[仁濟和保險有限公司合辦第三届帳略]  
　　謹查仁濟和保險公司光緒十二年重訂章程歸併辦理已將第一届第二届帳略　布周知兹自光緒十四年正月起至十二月止爲第三届結總之期本公司股本一百萬上年存招商局五十萬開平局二十五萬銀行二十五萬本年由招商局發還二十萬開平局撥還五萬改存洋行實計結存招商局三十萬開平局二十萬法蘭西銀行二十萬匯豐銀行十五萬麥加利銀行五萬怡和洋行十萬此資本存撥之大略也本年進項則保賢　祗有七萬一百餘兩各存項利息連補收開平前欠利息共九萬一千餘兩支項則各局賠欵一萬八千八百餘兩回綵二千九百餘兩開十運煤賠貼關税水脚三千七百餘兩其餘各用七千二百餘兩股分官利六萬兩又派餘利二萬兩出入相抵結餘四萬八千三百餘兩又上届結餘三萬八千五百餘兩各執事勤勞久著援照輪船招商局三年通計提給酬勞奬賞一成八千六百九十餘兩除前兩年已派過三千三百餘兩外應提派五千三百餘兩辦理三年凈得公積八萬一千六百餘兩此息費收支之大略也保險從前利最厚而資本仍可生息是一本　兩利也至今日保費愈跌愈賤矣凡輪船公司莫不自行保險我以額外之保費付予旗昌一家而各洋行之額外保費絶無予我者故外籌招徠幾無妙術保費旣輕保額萬不敢寛以通年所得之保費僅七萬一百餘兩而保額自六萬以至十二萬故内守定章仍不得稍逾定額其尤要者後資本及公積皆係現銀權子母則生息不能空閒審利害則存放必宜穩實所願與同人愼益加愼爾董事盛宣懷杏孫馬建宗眉叔韋華國文圃姚錕筠漠唐國泰翹卿蕭郁文蔚南鄭廷江秀山歐陽煌鑑堂謹啓○綜結一該股分資本規銀一百萬兩一該前届股利未取規銀四千四百十四兩五錢一該本届股利規銀八萬兩一該各局回綵規銀四千二十四兩三錢六分二厘一該董事酬儀規銀一千六百兩一該船局出力可事酬儀規銀四百五十兩一該燕局存保費規銀五兩八錢九分二厘一該各執事酬勞奬賞前後一成規銀五千三百一兩八錢八厘一該綵結公積規銀八萬一千六百三十九兩九分八厘共計結該規銀一百十七萬七千四百三十五兩六錢六分○一存輪船商局規銀三十萬兩一存開平礦局規銀二十萬兩一存匯豐銀行規銀十五萬兩一存麥加利銀行規銀五萬兩一存法　西銀行規銀二十萬兩一存怡和洋行規銀十萬兩一存輪船商局往來規銀八萬八千二百四十一兩九錢二分四厘一存缺額股分規銀一萬三千六百兩一存缺額股分提息規銀一千八十八兩一存舊帳抵欠收回股票規銀一萬五千三百五十兩一存抵欠股票提息規银一千二百二十八兩一存匯豐銀行利息規銀二千五百兩一存麥加利銀行利息規銀二千五百兩一存沸蘭西銀行利息規銀八千二百五十兩一存葉成記基地抵押一年爲期周息七厘規銀二萬五千兩一存徐雨記房屋基地抵銀押四月底止周息七厘規銀一萬千兩一存上海客商欠保費規銀三百十七兩二錢三分九厘一存香港欠保費規銀五兩三分五厘分一存現存英洋規銀三兩八錢五一存上海包用規銀九百五十七兩二錢一分二厘一存燕臺煤找規銀三百三十四兩四錢一存開平分煤欵匯水規銀六十兩共計結存規銀一百十七萬七千四百三十五兩六錢六分　　　　　　　　　　　　此本未完 
[送同硯盛少卿之朝鮮]  
　　芳草芊綿古道邊故人一去路三千迢迢舟舶迎春浪渺渺雲山隔暮烟　曲今朝聽歇浦電書昨夜到朝鮮他時定有相逢日各莫蹉跎悞壯年[  味道館主伏龍]  
[送王應文之甬江]  
　　握手依依灞岸前數行柳色淡如烟羡君此去多佳興愧我無從作散仙村外杏花沽酒地江中帆影夕陽天一聲珍重人千里極目鸚洲别恨牽　　　　　　　　　　　　　　　　　　　　　　　味道館主伏龍 
[蘇省撫轅抄]  
　　廿五日候補府楊靖常州會審案件回典史高蔭都禀知派蘇差委未入查有庠禀知由京起復回省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賑欵頻來]  
　　出使英法隨員汪子久太守第三次捐募英金十磅由長源泰號謝筠亭先生交來計規元四十七兩五錢二分容解災區彼窮簷呼籲者當亦頌太守之賢而拜仁人之惠矣　　　　　　　上海北巿絲業會館籌賑公所愚弟施善昌謹誌 
[聨珠曲]  
　　余曾爲任海兒牡丹花作合璧詞然隸籍與習藝均不同比牡丹花又去滬赴浙選舞徵歌斯有憾焉則有小彩珠飄零菊部生長蘇臺秉絶代之丰華邅都門之妍唱偷照芙蓉嬌靨鏡檻閒凭羞言荳蔲芳齡爭絃笑指瑤臺月下眞疑縞袂之仙玉樹風前絶妙靑衫之旦况與海兒同班滬價結伴吳門幻出雌雄情同伉儷天作之合夫豈偶然嗟嗟鼠姑春色修已成空鮫客奇珍於焉可貴名花國色不 
[禁回憶以銷魂瑞彩寒光且使及時而長價是宜詞翻合璧曲譜聨珠并读數言以彰美]  
　　梅聘海棠空惹恨鴉隨綵鳳亦含嗟天生佳麗何勞覓深悔從前位置差○詠霓歌管已闌珊一陣東風送牡丹消却眼前惆悵事明珠正好配丹珊海兒字早穉珊○携手隨肩樂有餘嬌羞最好上塲初背人相顧偷相笑無限丰神畫不如○去年璧合已非常今日珠聨更擅長戲借香山詩句贈紫薇花對紫薇郎太痴偶筆 
[虞美人]  
　　偶見小彩珠裝翠屏山之迎兒低鬟窄袖風致彌佳且能換吳語而操京腔幻圓膚而行細步令人愛煞憶後秀詞自叙云但願 
[已錄者色藝漸臻未錄者精光早露如彩珠者殆不負余殷殷屬望者歟亟再奬以新詞爲長價之左劵]  
　　去年燈下怱怱見驀地垂靑眼孤芳冷艶慣留情可喜好花今日已知名在山泉水原淸潔不稱靑衣列脂脣乍啓意綢繆軟語低聲雙靨暈嬌羞○天靈地秀原無幾半多鍾男子牡丹去後彩珠來贏得孤高兩眼又重開大家丰範雖云好半臂添逾俏羅裳不掩小金蓮宛似凌波仙子立風前太痴戲筆 
[在徐園畫會戲於花圃校射歸途口占錄呈高昌寒食生曁諸大吟壇正和]  
　　園林好似畫圖開我亦徐行讀畫來選勝地分城巿外尋幽人傍水雲隈杏帘高挂搖村店又一村中有靑運酒壚竿懸杏帘在望四字柳線低垂拂釣臺戱賭觥籌花下醉是日主人擬效投壺酬酢之例余以急返寓齋不果琱弓羽箭共徘徊　　　　　　　　　　　　　　　　　　　　　　　　海上忘機客待定草　　　 
[桃源憶故人寄夢廬居士豐靖臣兄周墅]  
　　毫端曾把神交締兩地而今心契雲樹相思常繋曾約同修楔銀鈎鐵畫瑤章麗惹我移情天際異日與君連袂花下時流憩　　　　　　　　　　　　　　　　　　　　　　　　　　　　　聘三詞客倚聲 
[鵲橋仙春曉]  
　　游仙夢　瞢騰睡醒牕外鶯啼何促賣花深巷不堪聞把我那春愁棖觸韶華迅速淸明又近紫陌都垂新緑長堤楊柳盡含　怎不使征人躑躅　　　　　　　　　　　　　　　　　　　　　　　　　　　　　聘三詞客倚聲 
[謹獻俚言二律錄請桂笙先生誨正]  
　　水部才華未許儔及身早自定千秋依人嗟我同王粲得意期君似馬周治亂閲成多少事關山吟徧别離愁何時得返之江棹好作西湖十日游少壯封侯願未償老將經濟露文章才高不藉生花夢锋利何妨斫地狂尊酒縱談空宇宙瓣香私淑死門牆揮毫字字皆珠玉好把新詩護錦嚢　　　　　　　　　　　　　　　　武林私淑弟子王金傳第香甫求删草 
[新柳和家樹東光祿韻錄呈同社諸詞宗郢政]  
　　江南二月可憐春入望垂　一碧新氣暖早抽承露頴枝柔屢屈受風身紅橋畵舫歌金縷紫陌香車碾玉塵好待濃隂成就日由他遍覆往來人蛾眉纔展不禁愁少婦誰家倚翠樓幾桔承恩栽殿角萬花扶影過墻頭章臺漢苑人何處壩岸隋堤水自流留取長條莫輕折曉風殘月韻偏幽乍試廻波鬥舞腰鵝黄低罨赤欄橋雲泥尙特飛花判風月先占近水饒半角樓臺紅綽約滿湖絃管緑妖嬈分明一幅王維畫搖曳柔絲拂短橈遙認花枝烟岸斜六朝金粉記繁華東風十里圍歌院南陌千絲擁酒家旑旎丰姿春月下纒綿情緒客天涯託根原是靈和苑且向江頭列翠衙此僕十年前舊作也當時頗蒙光祿見許今公已歸道山偶檢舊稿不勝人往風微之感耳　　　　　　　　　　　　　　　　　　　　　　　　　　　　　　　　　　　　新儂葉慶頤錄稿并識 
[書感錄請海内諸大詞壇教削]  
　　孤負韶華廿五年靑衫淪落皖江邊庚郵迢遞家千里午夜凄淸手一編不羡杜陵多廣厦可容祖逖着先鞭年來我是思歸客側耳賜啼倍黯然寒燈旅館病維摩滿目瘡痍可奈何雞肋久知生計薄猪肝畢竟累人多窮途作客悲王粲單舸浮家逐志和舊雨天涯勞問訊元龍豪氣未銷磨半生深愧拙難藏楚水吳山道阻長騏驥誰覊十里足烟波凄斷九迴腸頻經春雨憐花瘦爲少餘粮任鶴翔一洗胸中愁萬斛人間何處不康莊科名難得得詩名也算天公倍玉成眼底烟雲隨起滅簾前雪月印空明交疎不碍襟懷朗夢穩何來寵辱驚一事自思堪自慰肯將温飽負生平春來又見燕飛還避債臺高去住難文字幾人能奪命萱堂無恙好承歡棋枰酒盞消長畫魚躍鳶飛寄達觀十載屋霜深閲歴焦桐一曲向誰彈　　　　　　　　　　　　　　　　古鄂天門守素齋主熊緝蓀待芟草 
[過虎門]  
　　掛帆狂嘯渡滄溟虎氣騰騰剣底生萬里水浮天地影一門山裂海濤聲未來風雨旌旗動欲上魚龍鼓角驚扼守最難形勝險問誰鞭石作長城　　　　　　　　　　　　　　　　　　　　　　　　　　　　　　　　番禺潘蘭史 
[七洲洋放歌]  
　　平生志欲凌滄洲方壺荒渺殊難求長風浩浩倐萬里吹我忽上晨鳬舟昨從海門策兩虎拔劍未斫横山頭波臣空際一鼓掌風檣衝發不可收雲飛山岳莽搖動潮卷大地皆沈浮七洲濛澒走宇外兩日不見山一阪掛帆直可拂日月撃楫或恐驚蛟虬漊溟快覧詫奇異俯仰乍覺懷深憂　年外城肆蜃鱷越南瘴務山海愁銀潢禾挽洗兵中犀帑不射横江流如此天險竟難扼安用大塹防神州會見樓船下天上先　蛇虎羅貔貅伏波横海戈久枕驚濤遠島鞭可投終童之纓未合棄可許借箸爲前籌登艫今喜海風靜有酒且醉重溟秋明日南洋泛大島客里問答煩肇牛詎用燃犀燭光怪行嚢詩卷窮羅搜醉呼明月海底出照見鮫室開瓊樓　　　　　　　　蘭史潘飛聲 
[題蔣剣人集]  
　　如此靑衫竟出家異淞流落卽天涯詞中緑意人同月夢裏紅禪筆是花絃管香魂飛冷豔海山靈氣擅才華最憐共有雲英婦紙閣雙聲我願差余婦梁佩瓊居士春隂句去紅是相思緑是愁與劍人婦靈石内史金鑄相思玉琢愁同一風調潘飛聲剣士 
[連日讀嶠雅兩當軒集合賦一詩]  
　　手把鄺黄集狂吟盡酒觴一篇詩涕涙五色繡肝腸風雪摧搖落乾坤鬱慨慷二公今不作獨立視蒼茫　　　　　　　　　　　　　　　　　　　　　　　　　　　　　　　　　　　　　番禺潘飛聲蘭史稿　　　　 
[題潘蘭史萬里乘槎圖]  
　　同作乘槎客輸君氣獨楊三年居海國一集重珪璋君有西海集島嶼留詩教日本新嘉坡皆有人索君題詩蛟螭避劍鋩題圖應有感我愧鬢毛蒼　　　　　　　　　　　　　　　　　　　岸耕夫桂林稿時同客柏林　　　　　　　 
[題潘蘭史先生萬里乘槎圖]  
　　五羊才子乘槎各得意長風送遠遊劍氣拂來重海日詩聲吟過萬山秋定知草稿經關濟時君方草柏林遊記詳論德意志用兵之法翻喜萍縱共唱酬何日招邀泛牛斗櫻花紅處是瀛洲君約異日遊日本日本井上哲君迪稿 
[上海可熾順陳春記在四馬路經辦奉賑自二月二址三日起至二十六日止第五十四次收捐淸單]  
　　江右求保安人銀廿兩合元廿兩别四錢八分麥加利諸無名氏洋廿元舊油公所五元南順記來董賢通原五元資善堂銅洋十六元○招商局來彭黄氏花洋八元紀蘭氏六元渭齋氏篤山氏秋帆氏三戸各四元竹君二元子梁氏佐賢氏三級氏丙南氏克輝藍田氏良臣氏佐臣氏蕙莊氏藹堂景生子方麒玉瓊林氏兆祥氏以上十五戸各一元紹鎭臣翰臣旭午凱臣甫元氏俊德月軒輝甫氏署堂立綱芸亭聯璧碧林氏以上十四戸各五角共計三十五戸花洋五十元合規銀三十五兩九錢六分九厘山隂經生二元少思生二元琴鶴堂二元顧敬愛堂錢二千敬修堂二千百歲堂一千三戸俣元三兩五錢三分四厘存心堂四元琴山堂二元翼經堂雍容潤餘堂三戸各一元無名五角無名五角無名三角隱名雛鳳氏各錢二百端本堂錢一百無名四十以上十七戸合洋十二元四知堂五角遂心子四角修嘏堂聞根子求遂子三戸各三角明記介福堂抱鹿山人龍江子日新子五戸各二角耐勤齋拙致堂各一角以上十二戸合洋三元○丹桂書房錢四百刊江鄭廣聚錢四百耕餘書屋三百三戸合洋一元○以上共收元五十九兩九錢八分三釐洋五十二元銅洋十六員奉省恊賑公所同人謹啓二月廿八日 
 
 
 

Page 10

 
 
   
 
