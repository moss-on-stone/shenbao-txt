# 1890 - 225 - 4906225

 

Page 1

 
 
[附送丹方] [  申報館代啟]  
　　七腋丹藥品不貴然治瘟疫等症甚爲靈驗兹由徐善士刋刻原方託本舘於今日隨報分送此亦利濟之一端也合爲代白惟希均鑒 
[振物求售] [  申報館協振所啟]  
　　昨看善士以官紗短衫莨綢坎肩各一件翡翠搬指白玉墜各一枚和合大堂幅一軸象牙柄冬青扇一柄金免痴先生行書墨蘭扇面十張交本舘恊賑所托爲變價以賑災黎除搬指已售鷹洋八元外餘求早來購取以符善士一片苦心是所深望爾 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三屠佩文韻府三層淵　皇朝各直省地屢十三經　　史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元　大成增補角山樓先正事略○本齋種類繁多不及備載擇其尤者登報以供海内文人賞鑒價當格外從產卽希光顧爲盼售處一在三馬駱　報舘東隔壁又設分局在二馬路横街三層樓紅墻洋房内此佈 
[守拙萹]  
　　轆轤山人問於渾沌先生曰老子有言大智若愚大巧若拙信乎先生曰信智者愚之對也巧者拙之對也拙者必不能巧巧者必不至拙故曰若拙若之云者似乎拙而實非拙也竊曰爲此特老子之寓言吾將爲之下一轉語曰大拙必巧山人勃然曰頃子言巧者必不至拙豈拙者反能巧乎抑何自相刺謬之甚也先生曰子亦見天下之巧者乎接人而取巧人多避之作事而取巧人皆怨之製物而取巧物必易窳以巧比拙拙實勝於巧巧豈能勝於拙哉山人聞言仰天大笑冠綏索絶軒渠而起曰有是哉子之迂也爲此說者當在數百年之前今子生今之世而欲反古之道不亦傎乎古者無濟川具後世聖人作爲舟楫以爲可以利涉矣至於今則輪舟飛駛涉波濤如平地此其巧拙之一端當其無舟楫時視舟楫巧矣迨有輪舟而視舟楫又拙矣輪行日可千里舟行不過百里子以爲巧者速乎拙者速乎陸路之有車也亦然至鐵路火車其巧極矣子又安得薄火車爲拙乎至於製造各物槍砲器楲一切皆今勝於昔昔日之所稱爲靈便者至今日而皆成鈍置盖自有外洋各種機器製造而前時之舊法皆不足言而巧者愈巧拙者愈拙巧與拙秩然判爲兩途况近來外洋所製之物愈出愈巧若電線之傳消息巧矣至於今而可以由電線簽字由電線傅遞小影則尤巧之巧也電汽可以爲燈巧矣至於今而以電機燃砲以電汽照相甚至以電汽行車吾知將來輪船必有電汽運行而置煤於不用者則又　之造乎其極者也雞之有蛋天地自然之理也乃西人用格致中化學化其質以爲内係石灰硫磺等物所結而成因以此等物煉而成蛋亦可食與眞蛋無異由是推之直可以製造生人其巧眞有不可以思議者前有人戲言西人無物不奇倘能使人兩肋生翅可以飛行自如則尤妙矣以爲此必無之事也然觀於近來之汽毬人可坐以上卄不啻仙人之白日飛升欲高欲下欲遠欲近可以惟我之意所欲爲則亦與生翅何以異耶飛龍島之自行車旣無煤力又無電力更無人力而人坐其上自能行動可高可下其捷如風是豈拙者所能爲者乎吾往往馳域外之觀正以西人所製之奇巧可以補吾拙醫吾拙而子乃反謂拙之必巧是何說哉先生從容而對曰子姑少安毋躁請爲子畢其說抱朴子言子貢游於野見老翁抱甕汲水以灌園子貢見其跋來報往蹀躞殊勞因謂之曰何不用桔橰一夫之力可灌數十畝胡汲汲自苦乃爾老翁曰吾聞之有機器者必有機心有機心者必有機事此以機來彼以機應機心層出而不窮機事日增而不已將成一機械變詐之世界矣故玉之貴琢以成器也然過琢則易殷不如抱其璞者歴世而不壞也兵刃之鋒鋩太利則必缺而折由是言之所謂巧者拙之奴不其然乎尚書曰作德心逸日休作僞心勞日拙夫彼作僞之人方且自以爲巧不可階而自旁人視之則惟見其拙不見其巧不知彼之所謂巧者正不如其拙者也雖然所貴乎拙者貴乎能善藏其拙也士農工商各有其業士不能農農不能笑士之拙也商不能工工不能笑商之拙也彼爲士者自知拙於農爲商者自知拙於工則惟賴農以爲食賴工以爲用而不汲汲焉不自安其拙以與農工比巧斯其爲巧也大矣盖能用人之長卽不見已之短如必以已之長形人之短則人亦必攻子之短以炫其長人各有長亦各有短短者拙之處也長者巧之處也我藏其拙而取人之巧以爲我用則人之巧皆我之巧矣如必曰人有其巧我亦必有其巧於是人趨亦趨人步亦步縱使人之巧皆爲我所能要亦不過與人同巧已耳何若安吾拙之爲愈耶山人𥈭眙良久一揖而退曰子言亦近似有理吾將作三日思而後復先生曰可哉 
[神京雜紀]  
　　神機營右翼五處馬隊阿管帶因案撤差委員暫署曾綴前報兹奉王爺鈞諭着派乾清門侍衛正藍旗漢軍副都統托倫布充補右翼五處馬隊專操大臣其該隊原領管帶鈐記一顆應卽呈繳營務處照章換給專操方印一顆以資鈐用經營務處分檄該隊及馬步管隊一體查照按神機管定章各隊管帶專操係實缺副都統者頒給木質方印名爲專操月支薪水二十金若非實任副都統者頒給長方鈐記名管帶月支薪水十五金○奉恩鎭國公桂豐之生母公太夫人年逾八旬災逢二豎服藥祈神未克見效於上月十四日戌刻仙逝桂公備辦棺衾含殮如儀十六日接三在府停柩三七延僧建醮後方始發引○紫禁城内例由總管内務府大臣護軍統領中各派一員值年俾稽察禁城内各項事宜扣足一年差滿另行更換所有紫禁城内值年總管内務府大臣師繼瞻少司馬曾現届差滿經内務府開列堂銜奏請更換奉硃筆圈出總管内務府大臣巴克坦布欽此○本年皇上二旬萬壽普天同慶恩賞近臣觀劇特命改於南海中舉行惟一切事儀應查乾隆年間有無似此成案酌核分别奏咨辦理近經内務府堂憲諭知造辦處章京寗壽宫所置萬壽演戲所需棚幔燈隻各項物件可否與純一齋相符如有不堪使用者作速查明繕單立爲禀報以憑核辦○兩粤監督派委彭大令領解二批内務府經費銀二萬兩抬費等六百六十兩近已　京向蔚長厚匯號支取足銀進西華門至總管内務府堂上投納文批以俟移付廣儲司銀庫兌收○管理正黄蒙都統郡王銜貝勒奕爲咨行事本旗現有公中佐領一缺應行咨取翰詹科道九卿部院内閣宗人府侍衛處鑾儀衛黏杆處 
 
 

Page 2

 
 
前鋒護軍火器步軍等營文武三四五品人員與本旗應旗人員一體揀選相應咨行貴衙門於以上人員卽日保送一二員開造履歴到旗以便彚齊揀選○恩豐内倉放給内廷各項各他坦首領内監人等應領本年三四兩月口分粟米計共一千一百餘石向來内監領米卽行出售是以粮行人等麕聚於東大栅欄内外每車載米行過先以銅管插入以騐成色粟粒灑在途間乞人幼孩爭相拾取攘奪成團每名老米值京平松江銀一兩七八錢云 
[京畿振災紀事]  
　　京師永定右安等門外村庄被水淹没哀鴻徧野由官設立粥廠辦理賑撫而都中紳士商董各集賑捐載往被水處散放以拯飢民者亦復不少此次災象頗重爲近年所未見都中各行生意集議施賑或放　餅或給蒸食載往災區親爲散放至無告貧民拯出中澤者槿准於各門外粥廠附近結蓬棲止營汛司坊調派兵役於城門前　壓不准災民越雷池一步盖恐避難之人未盡良善入城旣多易於生事故令兵役阻之於門外也○陳六舟大京兆以食爲民天深恐被災之後商賈高抬糧價遂飭府屬科房刊刷告示一萬數千張飭派番役　往京城内外粮米鋪門首黏　俾衆周知番役奔走炎天烈日中每名日給銀五錢以資津貼 
[存儲火藥]  
　　臺地前由上海地亞士洋行德商葛伯逹斯立誠等承購火藥數種此項火藥有栗色黑色石子等類栗色六萬磅黑色五萬磅石子一萬磅除先付過　一萬兩尚應找庫平番銀二萬三千二百五十兩前由飛捷輪船裝運火藥來臺大府特派火藥局委員丁君功輔軍械所委員張　恂孝前往照數騐收當由劉省三爵宫保諭令分撥基隆滬尾澎湖等處砲臺其餘存儲火藥局庫房以備應用所有應找價銀由軍械所總辦孫萼齋司馬核明數目禀請飭下善後局發交協和信號商兌付以清欵目而免周折云 
[遷局改期]  
　　全臺軍械所前本設於北門外之機器局旁去冬猝遭火患大憲另於小南門内擇定基址雇工鳩造現已一律告成本擬六月十六日遷入兹復改期二十六日其總辦前爲張鴻卿太守太守因晉京陛見是差卽由劉省三爵宫保改委孫蕚齋司馬接辦司馬爲燮臣尚書猶子幼承家學天才敏贍讀書目下十行足跡遍天下留心經世之學登乙酉拔萃科戊子順天鄕榜援例選授福建永春直隸分州蒞任甫三月宫保知其非百里才也特調來臺委以軍械一差兼管全臺水陸電報事務司馬自任事以來措置裕如所發軍械嘗與諸軍立約　缺者完之錯雜者齊之棄置者返之電局則定考核以明賞罰禁浮費以廣招徠并請添設南路五局總稽核委員以資整頓已委林仲廉貳尹前往生平尤好奬掖人才嘘植寒駿因電局人少不敷調遣具禀宫保請將西學堂學生分撥十名來局應用軍械所有差遣委員張子英都戎者向精德國文字善繪海軍陣圖司馬代爲呈遞并加切實考語其不没人長又如此足見好賢勤學本於家風而宫保之知人善任爲不虚矣并聞司馬巳於全臺清賦案内保以知府過班行見黄堂坐治霖雨應時不禁爲蒼生額慶者久之 
[福州近事]  
　　陳姓賭犯在東街太陽巷開場誘賭明目張胆顧忌全無經保甲局拘拿送縣辦理縣尊以房主不爲出首顯係朋比爲奸立將賭屋標封以爲之戒○東街各鋪户貲　著名菊部演戲酬神土棍陳德泰等因索陋規糾衆騷　班中器具攫取一空班主遂奔赴臬轅據情控告陳等畏罪轉向班主求情願將器具歸還當街賠禮父老咸謂多一事不如少一事勸班主姑從其請遞禀求銷 
[鄂省官塲紀要]  
　　湖北提督程從周軍門文炳戀闕情深奏請入都陛見奉旨俞允所遺提督篆務由張香濤制軍暫行兼署上月初制軍閱視堤工後由襄河回省軍門差弁將關防文卷齎送到轅十三日午時制軍恭設香案望闕叩頭任事俾軍門得部署一切擇吉六月廿三日啟行届期地方文武各員咸詣接駕嘴馬頭恭送如禮是夕軍門在此小泊次晨至漢口各署及城守營等處辭行○湖廣總督張制軍近因偶沾暑氣以致小有不快連日延醫診視病勢漸輕想藥石有靈不難霍然而愈也 
[邗江官報]  
　　六月廿二日户部繆副郎佑孫抵揚梁鹺尹資垣委六漫閩緝私差廿三日黄鹺尉惇化銷南京餉差廿四日江蘇候補道方觀察鴻遇揚 
[華葢蟬聲]  
　　温處道苑秋舫觀察整頓書院作育人材選取超等生員二十五名上卷童生二十名於六月十八日扃門提覆面試一小講親自差戳然後退入川堂因天熱命剖西瓜分給之爲諸生解渴似此情殷愛士實爲近今所罕覯聞此次覆校後按月設小課捐廉奬賞以振文教而勵儒修豈不懿歟○甌江砲船統帶劉品三副戎懷珍今春督率勇丁載運米石接濟永嘉塲玉環一帶民食自春徂夏陸續運賑不憚煩勞功德及民誠非淺鮮○瑞安學訓導章筱湄廣文廷爵係壬午舉人紹興會稽人於六月十八日赴府禀到旋往瑞邑履任苜蓿一盤　饒風味正不必以趨炎附勢爲榮也○温州育嬰堂開設已久積弊叢生糜費不少現經德峻臣太守極力整頓知蘇運卿二尹清廉自矢辦公認眞卽委二尹兼辦育嬰事務以資得力内外科痲痘三項堂醫一律更換剔除流弊全活嬰孩造福正靡涯也近設官醫局亦由蘇二尹舉辦能者多勞于此見之○温郡拐賣幼孩之案層見迭出以販賣爲業者至有六七十人之多東門外鮓魚巷某甲公然懸掛賣人牙招牌眞是目無法紀辦公人役多與拐販人口者一鼻孔出氣每遇下船出境時被人盤詰截　餽以私囊卽不送官懲辦拐帶之風因而日熾六月十七日有乙丙兩人拐賣平陽京鄕幼孩年甫八齡身價業經到手乙丙因分贓不匀在花柳塘互相爭論致被保甲局巡勇拘穫送局經蘇運卿二尹訊供乙冐認孩爲胞弟並非誘拐及笞三百餘板始供出拐賣情由當將乙丙送縣管押未知如何辦理幼孩尚留保甲局中待其父母認領○瑞安縣所轄馬嶼等處風水爲災飢饉洊至乏食災黎聚有二百餘人禀請瑞邑尊給發難民路引以便流徙他方沿途乞食嗟我小民豈不願发子田園之樂今者天降鞠凶無以爲餬口計遂不得不去鄕背井以求食於四方困苦情形豈　殫述願父母斯民者急籌賑撫毋使蚩蚩者失所興悲也○温州瀕海之區出產土漿貨良而價賤往年僅只閩幫收買或數十元或數百元炒作漿餅運閩售銷今夏有杭省配昌棧東陳慶宸來甌採辦因貨較象山差勝價亦合宜遂廣爲收羅購去漿烟計洋四千餘元嗣聞杭台各處商人接踵而至漿價因而陡漲當配昌來辦時適當青黄不接不際貧農藉土漿以資挹注急須出售冀可易錢糴米以故貶價至每元八九兩之多配昌購得此貨定獲利市三倍後來購漿者不能如是便宜矣然温州土樂銷塲由此推廣卜半年巨商雲集財貨充盈亦否極而泰之一機會歟○海淵所武生張某家擁厚貲性懦而慳今夏早禾薄收有佃人某甲邀張同往魚塍分割稻子不料甲心懷不良約期初七刈穫先於初六日潛割而去迨張雇集稻工帶至田畔一望平疇榖已净盡卽偕工人至甲處面斥其非甲老羞變怒力與抗爭並服阿芙蓉膏藉命圖賴張偵知甲已服毒遂將割稻釀命情由控訴琴堂現聞經中理處厚其棺殮可免涉訟張已所費不貲矣然佃人抑何遇而很耶○府前街某甲年逾耳順以野騖作家鷄徐娘雖老春意尚濃近與店　徐某有染鴛鴦雙宿不復一樹梨花壓海棠矣甲因一頂緑頭巾明明持贈懊惱難堪一夕乘其同上巫山排闥直入徐某狼奔豕突而去婦則佯作嬌嗔甲雖心惡之然終無可如何也墻茨不掃亦孔之醜所謂君以此始必以此終也嗚呼可不戒歟○平陽縣質庫停歇貧民滋閙一節前已登報嗣聞沈庚明大令因民間騷擾難安業經飭差押令該典開張詎有飢民將百結鶉衣强當該典稍拂其欲輙敢乘機毁搶孫項兩典商上控黄堂奉批提辦沈邑尊遵卽飭傳全案於廿六日解府未悉德太守如何審結容俟續錄 
 
 

Page 3

 
 
[吃醋釀命]  
　　有同生者年約二十左右口操本邑音與大姐阿珠相狎鴛鴦野合翡翠雙棲繾綣之情匪言可喻嗣因大姐水性楊花又與股開某客棧之劉某相識前日下午劉同坐馬車往靜安寺遊玩殘照一鞭招摇過市適被同生之友甲乙等所見俄而大姐與劉游興已闌乘車遄返甲乙等尾隨在後將以覘其蹤跡知召某處租有房屋雙雙同入遂尋同生告明原委同生怒髮衝冠邀同甲乙等前去果見劉與大姐同宿香巢初則大肆咆哮繼將劉毒打受傷頗重同生與年乙等始去劉由大姐懇人僱東洋車送到某客棧次晨經棧夥轉送城内淘沙塲家内至將晚時傷重斃命劉之父係生意中人母亦誠善知已子不守家法性好狎邪原屬咎由自取不欲與人計較然棧夥等代抱不平先尋大姐盤問同生及甲乙等下落大姐言明同生住在法租界八仙橋地方當卽報明法捕房派包探巡捕拘獲同生甲乙等連該大姐暫押捕房俟屍屬報縣請騐與否再行核奪聞劉某今年二十八歳祗因好結邪緣遂致死於非命可爲輕薄狎邪者作龜鑑然行凶之人下此毒手亦未免太很矣 
[掌珠已得]  
　　范丁氏控王潤生唐銀坤誘拐伊女秀寳一案由法公堂送　訊供各情均登前報前日接准丹徒解到拐狠郭自榮婦人陸麻子女孩秀寳等至上海縣署因該犯在該處將女孩沿途兠賣遂致破案訊供之下以此事先在上海控告當將一干人解送來滬前日晚堂由陸大令提訊先傳女孩秀寳至案問今年幾歲家有何人如何被拐先到何處答供今年八歲家有母親兄　於前月間出外糴榖中途遇見此人騙我去買菓子吃我不允伊硬抱我上東洋車後至火輪船上到甯波再至丹徒又問哥哥是何名到寗波後如何到丹徒答供哥哥名榮生家住法大馬路西餘供含糊當由原差稟稱此孩卽范丁氏所失之女大令問范丁氏可到案否答稱已由小的派人去傳大令命提郭自榮陸麻子至案郭供揚州人向在滬上小本營生住在新街某小客棧中因見此孩失路暫時收領陸麻　供詞支吾旋據范丁氏投案求領女孩大令謂范丁氏曰爾實遭郭等所拐已經爾女供明不干王唐二人之事現將秀寳准爾具領回家不得唆使爾女誣指王等誘拐該氏領女叩謝而退郭釘鐐收所陸麻子暫交官媒候查明核辦 
[秃奴受責]  
　　和尚有妻一案已登前報前日由法公堂將和尚俗名高一飛卽皆大及張銀寳送至上海縣署晚堂由陸大令提　高一飛供今年廿五歲鹽城縣人十四歲時至松江西門外西禪寺授戒在後當家和尚逝世寺中諸事由小的接管有鄰人張旭春常到我處勸我還俗並令我立　承各施主助下錢洋均被張取去我本有兄弟相繼物故今春我回揚州聞岳父有病至上月回松探望銀寳自愿跟隨小的一同來申銀寳供年十八歲家有姊妹上月十四日隨高來滬大令問爾等在家可有姦情答稱並無其事高在我家往過數天又問高曰爾在張家住於何處答稱張家房屋共有三間我住在廚房又問在船中有姦否初供支吾繼稱有一次岳父所贈庚帖日前被劉中傑錢錦泉到我家取去大令以出家人何得有岳父喝掌頰六十下又答一百板釘鐐收禁張銀寳交官媒聽候補傳張旭春夫婦到案澈底究辦 
[英界公堂瑣案]  
　　飛龍島主麥士尼爲能以傭人張永福吳長福二人不守本分送請懲辦蔡太守判張吳二人各枷三天示衆旋有某甲上堂稱是麥士尼爲能之家丁呈主人名片並稱奉主人命請將張吳釋放太守飭候問明伊主人再核已列前報兹已問明麥君並未請釋張吳二人顯係家丁揑情妄訴巳將該家丁攆逐矣○包探張松樵稱前夜桃源坊失火時附近蔡四喜家搬移箱籠物件失去皮箱四隻由蔡之親戚朱阿三找尋路經裕豐煤炭店見内有皮箱二隻的係失贓知照蔡四喜認明向取店主戚阿林言箱由玉亭所寄須原人到來始肯給領蔡言明箱被人搶失四隻今見二隻尚少二隻戚阿林卽將皮箱二隻父到捕房捕頭將戚扣留令交寄箱之人俄而戚之妻將玉亭扭交今特送案蔡四喜遣妻蔡王氏投案申訴前情並稱在戚處認見原箱不肯交還現在尚少二隻請爲究追朱阿三供訴前因戚阿林遞禀聲稱紹興人現開裕豐煤炭店前夜一點鐘時聞有扣門聲甚急開門見同鄕人玉亭言伊家已遭回祿有箱二隻懇爲暫寄我與伊一面之交不肯受奇伊又哭稱家中有妻及孩子無人照顧叩求受寄卽來取還隣人見之亦皆惻然勸我受寄少頃卽有朱阿三同蔡四喜來認皮箱我言須原人來取伊等言明槍失四隻今有二隻尚少二隻我卽將箱交到捕房捕頭要我交出寄　之人一時無處找尋正在爲難玉亭已到店中取箱我妻告以因皮箱事丈夫已押捕房玉亭曰無碍可到捕房訴明出外欲走我妻急將玉亭拉住遭玉亭毆打咬傷手指妻終不放極聲呼喊由隣人帮同扭送捕房玉亭供姓魏亦是紹興人昨夜在洋布機器局回來順道過裕豐店因與店主戚阿林同鄕其　附近失火正在驚惶戚妻大聲言穿白布衫者卽寄箱之人也我毫無頭緒有口難分同至捕房我無搶箱寄箱之事包探沈金隆禀前年冬間魏玉亭在吉慶里搶火由我拘獲盤詰另在永平安里乘火搶皮箱一隻寄在小木匠店樓上起贓送案奉判答責管押此次搶火不關可知蔡太守以現據該包探訴明魏玉亭前犯搶火則戚阿林所訴受寄及由妻扭交各情自屬情眞反敢圖害受寄之戚阿林殊堪痛恨商之梁副領事判魏笞責一百板枷號半月再押一月半戚阿林開釋箱交蔡王氏領去所少之箱再飭捕房查緝該氏又稱尚有樹雕佛像被余阿亭搶去由捕阻獲人贓送案余阿亭供路經該處在地下拾來太守判余阿亭枷號七天以儆贓交該氏領去○陳李氏稱住居桃源坊第五里隣屋起火延及我家搬出衣物被人行竊由捕阻獲傅阿三手持衣服一件的係我物今請給領傅阿三供甯波人貪小拾遺原是不合蔡太守判傅阿三枷號七天示衆贓交該氏領去○包探陳阿九稱彚安洋廣貨鋪夥吳順富報稱陳小發在該舖爲夥至彌羅洋行購辦時辰表四對每對價洋十五圓共計六十元送到店内盖好回單印陳言有人要買此表三對卽被取去躭延日久未付價洋彌羅則向該鋪收銀不得不付查知陳已將表質洋請爲追究等情及拘陳言明表已當洋二十四元爲此起表送案吳順富申訴前情並稱隣雖在店爲夥主人要覓保人尚未邀到本欲辭歇不料其到洋行購表經我盖回單印在後洋行來收價洋已將所剩二只退還其三對價洋四十五元業已照付請爲追究陳小發供店主人命我購表當洋開銷裝脩工資現在主人已回甯波吳順富稱主人在前月二十九日回寗表於二十五日當洋主人何以並不向我告知陳堅執如前並呈帳簿當鋪夥呈票請追當本蔡太守得供之下飭將陳小發及起案之表交捕房帶回諭吳順富將陳所供情形函問主人迅速回覆候將回信呈堂再行察斷○包探何瑞福稱謝阿多綽號瞎和調屢犯拆梢今與疊犯行竊之徐福隆到陳阿金所開妓院拆梢已給洋二元次日徐又往言以二元給謝尚有二元爲此報捕拘拿陳阿金稱謝徐二人以賣茶葉爲名以一二斤之低茶賣洋一元實與拆梢無異謝阿多徐福隆同供兠賣茶葉不敢拆梢蔡太守以謝徐二人連次犯事獲案懲辦今又拆梢實屬怙惡不悛判發捕房管押六月期滿各笞二百板以儆○王　氏稱在妓院爲傭土春富同李小弟到來借洋纒擾不休報捕拘案王李同供以後不敢再犯捕頭禀王李犯案已非一次蔡太守判發捕房各押二月期滿各責一百板　儆○包探唐寳榮稱紹興人林永慶自稱祝由科至吳王氏家醫治孩子竊取金環吊贓送案奉判笞　在案兹有陳茂其之子患病在蔡益三所開茶館言及兒病林永慶在旁　可包醫問醫資若干答以决不計較惟須有荐頭以俟病痊隨意酬謝於是蔡爲荐頭同去看病給藥次日林言病已好須付酬儀卽付洋一元林索十元後加一元其實兒病尚未痊愈現因林永慶犯竊在押候笞其母林戴氏到蔡處要找洋八元以應急需蔡向陳告知報明捕房派我拘該氏送案蔡益三稱該氏言要找洋八元懇我領至陳處否則死在我處及同至陳處堅索銀洋否則又要死在陳處不得已報捕拘送林戴氏挈同孫兄供稱我兒先與蔡家治病尚未重謝言明代荐陳處醫好孩子索找索銀洋是實蔡太守以林永慶並不習醫招摇撞騙並敢犯竊實屬可惡該氏助子爲 
 
 

Page 4

 
 
虐情同訛詐飭交官媒與其子一併遞回原籍○新閘鄕人張春林控任朝增撬門圖竊知覺拿獲被持鐵鑿亂戳蔡太守飭候查明核辦已詳前報昨據包探唐寳榮稱查得張春林在洋行服役當夜法租界張燈跑馬廳旁洋房亦然燈盞任朝增在張春林住處附近黑暗中劃自來火張疑爲竊拘拿被戳並未撬門張門口雖有一孔並非新挖推任朝增旣備自來火又有鐵鑿卜係竊賊曾在高丫頭家竊取衣被吊到原贓　案仁大當夥呈票請追當本張春林仍執前詞高丫頭請領贓物任朝增俯首求恩太守騐明張春林傷痕飭將任朝增押候備文連自來火鐵鑿移送上海縣照例重辦張春林再投醫院醫傷如奉縣傳卽行投質高丫頭之失贓先行給領惟須賠償當　一半○華捕周阿金稱前夜落差回家午路被寳順推倒亂打及扒起追赶未獲憶及前數日伊在老虎灶上向人拆梢我欲拘拿被伊逃脫或者因此挾怨禀明捕頭命包探唐寳榮查獲寳順爲此投質該包探禀寳順原是流氓附近人家皆知寳順毆打華捕及拘獲寳順已改名爲王子山王供稱姓王名子山並非寳順亦未打華捕蔡太守問爾究爲何業答稱在洋行爲侍者又問誰家洋行答稱失業已久太守以其行爲可惡判笞二百板以儆○周四林稱鎭江人開　髮店由同業夏永年荐江北人陳開源之弟開鶴爲徒立有關書載明倘有走失向夏理追等字樣不料被徒掷去銀洋衣服私逃知照夏永年彼此找尋無着現在陳開源來滬同夏到來向我要人兩相口角又有殷錫金助同伊等要我給尋費洋六兀業已備齊銀洋又要　添正在爭論由包探王阿二拘　　書呈閱陳開源供家有老母囑來探弟不面同夏前去要人夏永年供薦踈在周處習業不料取物遁逃現在陳開源要弟只得同到周處理論殷錫金供伊等爭執我爲解勸陳開源稱所帶川資用罄流落在滬蔡太守閱關書諭夏永年曰陳開　在周處爲徒取物遁逃周應向爾要人今陳開源尋弟不面應由爾帮同找尋如何反同陳到周處勒索尋費殊屬非是判與　身多事之殷錫金各押十四天所有洋六元酌提二元給陳開源爲川資餘洋及關書概行發還日後如尋見陳開鶴解候核辦 
[法界捕房紀事]  
　　前日下午五點鐘後有一孩子年約十齡許獨行至帶鈎橋南岸躍入波心見者意其怨命投河呼人援手不料此孩入水良久忽又浮起植立河中呆若木雞面帶青色某巡捕聞知其事雇人援起送人捕房捕頭問其起釁之由孩終一言不發因飭包探李雲發帶出查問少頃查得母家在英界會香里尚有父母在堂遂回禀捕頭傳其父某甲到來將孩給領○某乙與某氏婦不知因何口角竟成切　之仇前日嗾令丙丁等數十人向之饒舌適有某巡捕到將乙丙並婦扭入捕房○某戊僑居大自鳴鐘前某客寓内私携棧内棉被一條質錢使用事經棧　查悉扭送捕房想須解請宋二尹訊究也○己庚辛三人相約至花烟館尋歡吐霧吞雲傍花隨柳調笑良久不給一文鴇婦向之索資反與爭閙無奈呼巡捕至帶入捕房○某壬見某癸家小孩項掛百家鎖攫之而去飛步脫逃經癸尋獲人贓扭至捕房管押 
[珍物售去]  
　　前日有鎭海婁氏送來本館協振所翡翠搬指一枚估價八元頃已有人購去除掣付收條外合先聲明 
[助賑愈病]  
　　頃承蘇松太道憲聶觀察交來陳楷孫大善士樂助賑欵銀一百兩祈病速愈祗領之餘仰見觀察飢溺爲懷多方籌募值此順直告災賑欵支絀之際而乃一朶慈雲自天而降洵足蘇鮒涸而慰鴻嗷王陳大善士之軫念災區慨輸鉅欵吉人天相勿藥自可操劵謹列報章藉呈公鑒[  上海六馬路仁濟善堂籌賑公所施善昌等謹誌]  
 
 
 
 
 
 
 
 
 
 
 
 
虐 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十六年六月廿二日京報全錄]  
　　宫門抄○諭旨兩道錄前○發抄硃批五道○直督李奏知縣廻避揀員對調摺○豫撫倪奏飭司各赴本任片○直督李　奏購選馬匹片○豫撫倪奏縣屬各鄕雹災酌　撫　情形片○又奏縣屬各鄕風災情形片○直督李奏　員升調都司片○豫撫倪奏覆　辦　綢片○又奏委署知縣片○豫學政吳奏歲試完竣情形摺○六月二十二日兵部太常寺太僕寺　白旗值日吏部引見十八名正黄滿七名正黄蒙四名廂曰滿十三名兩翼十五名内務府二十二名武備院六名○海緒假滿請安○浙江按察使　照　到京請安○保順謝授浙江衢州府知府恩○延秀奕年各請假十五日○耆齡英信各續假十日○兵部奏派查齋之大臣派出容貴慶福明秀希隆阿榮祿耆齡恩普色普徵額○吏部呈進秋季縉紳○召見軍機保　龔照　○發抄卞寳第奏同知龍京　借署澎湖通判奉硃批吏部議奏欽此○又通判黄承乙借補台灣令奉硃批　　所請吏部知道欽此○又請將叅將蕭文高等分别議卹　　硃批着照所請該部知道欽此○又候選知府朱和鈞等留台補用奏硃批着照所請吏部知道欽此○又　判吳元韜等開復原叅處分奉硃批着照所請吏部知道欽此○○大學士直隸總督一等伯臣李　章跪奏爲知縣廻避京旗揀員對調恭摺仰祈聖鑒事竊查懷柔縣知縣貴咸年六十歲廂白旗滿洲福壽佐領下人由舉人考取　錄議叙知縣指分直隸因　海連出力保加同知銜題署今職經部覆准兹據該員以原籍京旗距任所在五百里以内例應廻避禀司查明具詳前來查定例滿洲家古補用直隸州縣佐雜人員廻避五百里以内至升選及題補得缺之員領憑赴任時未及周知到任後始知原籍與任所在五百里以内有准卽酌量改補此項現任廻避人員無論指缺對調及留省另補仍俱准行等語臣督同潘司　長臬司周馥在於選缺知縣内　加遴選查有阜城縣知縣胡進異年五十歲山東日照縣舉人大挑以知縣用簽分直隸委解河工銀兩及調辦海運出力保加五　銜並補缺後以知州補用題署阜城縣知縣光緒十一年十二月初十日接印任事該員樸　安　以之　補懷柔縣知縣　堪勝任所　阜城縣知縣一缺卽以貴咸調補與例均屬相符應請准其互相調補員缺相當毋庸送部引見　　途坐數清册咨部外理合會向兼管順天府府尹臣潘祖蔭順天府府尹臣陳彝恭摺具陳伏乞后直聖鑒勅部核覆冉胡進異任内並無承審　案承緝未　盜案經徵錢糧已起降革有關展叅處分所有叅罰案件係在光緒十五年三月十六日恭逢恩詔以前應行寛免其恩詔以後並撫叅罰案件合併陳明謹奏奉硃批吏部議奏欽此○○倪文蔚片再新授河南布政使廖壽豐現已到省應卽檄飭赴任以　治理署布政使賈致恩交卸藩篆後應卽飭回臬司本任以重職守除分飭遵照外理合附片具奏伏乞聖鑒謹奏奉硃批知道了欽此○○李鴻章片再據署正定鎭總兵潘萬才禀所部淮軍銘字先鋒馬隊逐日操演馬匹問有倒斃擬派守備潘盤　　赴張家口　嘛廟選購　壯戰馬一百匹解營添補又據親兵前營遊擊王得勝禀所部炮隊駕操馬匹負重奔馳已多疲弱擬派千總安廷玉亦赴該處採買戰馬一百十匹解營更換各等情前來除分咨兵部察哈爾都統查照並行給經過地方官照章喂　接遞　送外伏乞聖鑒勅部給票並由部知照張家口監督照例免稅放行謹附片具奏奉硃批兵部知道欽此○○倪文蔚片再查洛陽縣西南四七八九等鄕之太原員莊牛家莊殷家屯河口南營漫流豐李等二十餘村莊於本年三月十七日驟被冰雹寛約二里長幾二十里房廬民畜雖未傷損而在地將熟之二麥及豌豆扁豆悉被摧殘現在節届小滿春禾旣難補種距秋又復需時小民困苦顚連實堪憫惻臣於據報後經飭該縣查明被雹各户分别次貧極貧先將該處民捐協賑存倉餘榖二百餘石會紳碾放妥爲撫恤設有不敷卽酌提常平儲榖均匀出借用以資接濟期於無使一夫失所其被雹麥禾均已成災應否酌予調劑並飭河南府親詣查勘據實禀辦以副聖主惠愛黎元之至意所有洛陽縣西南各鄕被雹酌籌撫恤情形理合附片陳明伏乞聖鑒訓示謹奏奉硃批知道了卽着妥爲撫恤毋任災民失所欽此○○倪文蔚片再據陳州府知府　　禀　　　　　　本年四月初一日未申之交陡起大風猛厲異常自府城西北而至東南約長二十餘里寛二里餘四門四關均受其害東南城角垜口間有吹倒西南離城十八里之李家集尤當其衝受害較重此外輕重不齊二麥幸無損傷經該縣查明四門四關各鄕村曁三塚窪槐木屯李家集五處共報　房九千一百九十三間已修好二千八百五十二間實在壞房六千三百四十一間内有全壞半壞情形不一查騐人口西南兩關壓斃六命口李家集壓斃二十名口此外受傷重者三名又據商水縣禀該縣西南鄕劉口村等地方草房間有吹倒壓斃民婦五名口各等情當經該府督同各該縣查明壓斃受傷人口發給錢文分别營葬醫治其無房者購給葦片以便棲止此外各州縣均無被風之處現凡有力之家均已購備工料次第興修等情禀報前來臣查陳州府屬境前遭黄水之後民問已形困苦今淮寗商水二縣忽又遭此風災淮寗傷斃人口二十餘名吹壞房屋至九千餘間之多情形甚重商水傷斃五名口吹倒房屋無幾情形較輕維念食乏之户無力修蓋露宿風餐情殊可憫臣奉職無狀致此災異惶悚實深除飭司速卽委員覆勘詳細情形妥籌撫恤外所有陳州府屬淮寗等縣猝遇風災情形理合附片奏陳伏乞聖鑒訓示謹奏奉硃批知道了卽着分别被災輕重認眞撫恤欽此○○李鴻章片再大名鎭標東明營都司吉玉成革職遺缺接准部咨令揀現任合例人員升調等因臣查東明營都司駐紥黄河　南所管汎地毘連河南山東面附近曹州府屬境尤爲著名盜藪緝捕巡防最關緊要非精明幹練之員不克勝任現任都司守備各員非現居要缺卽人地不宜一時無可升調查有補用都司許聨陞年四十四歲浙江仁和縣人投効淮軍隨剿髮捻各匪並在東明搶堵黄河漫口出力歴保以都可留直補用並戴花翎及補缺後以遊擊用該員緝捕勤能辦事奮能熟悉該處地方情形現署斯缺盜賊歛跡措置裕如以之請補東明營都司實堪勝任雖調缺請補與例稍有未符惟人地實在相宜例得聲明奏請仰懇天恩俯准許聨陞補授東明營都司員缺以裨營伍除飭取履歴送部外理合會同直隸提督臣葉志超附片具陳伏乞聖鑒勅部核覆謹奏奉硃批兵部議奏欽此○○倪文蔚片再准内務府咨奏派河南省採辦各色汴綢綾縐各三百疋本色綿綢三百疋本色大布三千疋當經行司委員分别定織採辦各去後兹據署藩可賈致恩派員辦到各色汴縐三百疋汴綢三百疋汴綾三百疋本色綿綢三百疋本色大布三千疋定於本年四月二十七日委員管解起程前赴内務府交納並開具色樣價值清摺呈送前來除分咨外理合附片陳明伏乞聖鑒謹奏奉硃批該衙門知道欽此○○倪文蔚片再安陽縣知縣李鐵林現報丁憂所遺該縣印務亟宜揀員調署以重地方查有内黄縣知縣　慶恩辦事明練堪以調署所遺内黄縣印務查有實任固始縣知縣吳　庚政事勤能堪以署理該員等任内均無盜刼已起四叅及錢糧有關降調革職處分據藩臬兩司會詳前來除批飭檄遵外相應附片陳明伏乞聖鑒謹奏奉硃批吏部知道欽此○○河南學政臣吳樹棻跪奏爲微臣接考歲試完竣恭摺仰祈聖鑒事竊臣於上年九月曾將到任日期恭報在案嗣在省考試武　遺才事竣於十一月十二日出省除開封等處八棚業經前任學臣考試外當卽次第按試首南陽次光州以及汝寍陳州歸德許州歲試一　完竣於本年五月初十日回省臣於考試各塲均愼密關防終日在堂嚴督監塲教官認眞稽查嚴防弊竇不敢稍形疏　節經　獲槍替數名均隨時發交該提調照例嚴辦諸生童遂各知檢均能恪守場規各屬文風以光州光山固始商城汝寍之信陽羅山陳州之項城爲最優餘亦不乏平通可造之才武風則各處馬步箭技勇均有可觀而唐縣光山西平等處尤爲特出臣仍於下學講書及發落奬賞朂切爲訓勉文則日以讀書勵品武則飭以安分束身俾共勉爲善良以期仰副聖主作育人才之至意所有微臣歲試各屬一律完竣情形理合恭摺具陳伏乞皇上聖鑒再臣驛路經過地方民情安劾麥收俱稱豐稔堪以仰慰宸厪合併聲明謹奏奉硃批知道了欽此 
 
 
 
 
 
 
 
 
 
 
 
 
 [ 
 
 

Page 12

 
 
[光緒十六年六月廿三日京報全錄]  
　　宫門抄○諭旨三道錄前○發抄硃批五道○晉學政管奏歲試完竣情形摺○豫撫倪奏　署知縣片○護新撫魏奏挾仇謀殺審明定擬摺○直督李奏統兵大員舊部實在戰績懇恩附祀片○又奏節婦捐銀請旨建坊片○又奏甄别知府運同片○又奏已故提督戰功卓著請旨建立專祠片○六月二十三日刑部都察院大理寺廂紅旗值日無引見○福建陸路提督孫開華到京請安○續昌花尚阿各假滿請安○召見軍機奕杕孫開華○發抄劉銘傳奏遵保清賦案内出力員弁請奬奉硃批該部議奏單二件併發欽此○李瀚章奏解釐金京餉奉硃批户部知道欽此○又解邊防經費奉硃批該衙門知道欽此○又香山　民梁亞大謀殺胞叔二命審擬奉硃批刑部議奏欽此○又解地丁京餉奉硃批户部知道欽此○○山西學政　管廷鶚跪奏爲歲試完竣情形仰祈聖鑒事窮臣於今年二月將歲試澤潞沁遼平定五府州屬情形具摺陳明在案卽於閏二月初四日按試忻州次代州次寗武府次崎嵐州調考嵐興二縣及保德州屬次大同府調考朔平府屬並豐鎭寗遠二廳其歸化薩拉齊托克托城和林格爾清水河五廳並綏遠駐防照章由臣封發題目遞交歸綏道局試封卷送臣校閱北路士習尤爲敦樸安靖考試向無大弊臣於扃試之日仍前督率教官改密防範不敢稍形寛怠並飭提調官在外訪查招摇之徒兼飭各生童互相舉發期絶冐濫而拔眞才現計通省歲試完竣卽循例由大同起舉行科試依次而南各屬文風以忻州之定襄代州之啍縣五台大同之渾源靈　爲最大同廣靈懷仁陽高朔平之石玉朔州保德州興縣寗武縣次之其餘亦多有造之才文童皆取進如額口处尤廳皆遵照部章二十取一之數間取一二名不等其人數不敷取進者並從缺額以昭愼重各屬武風技藝均有可觀較之南路爲勝石衛駐防武童照例酌取一名各屬武童亦皆取進如額臣於發落日文則朂以通經致用武則誨以有勇知方反覆開導至再至三並飭各學教官殫心啟迪用仰副聖主作育人才之至意臣所經過地方雨暘時若人情安謐堪以上慰宸　所有歲試完竣情形理合恭摺具陳伏乞皇上聖鑒謹奏奉硃批知道了欽此○○倪文蔚片再知縣爲親民之官自必人地相宜方足以資治理臣與藩臬兩司於通省州縣中留心體察不敢稍涉遷就兹查汝寗府屬之汝陽縣爲該府附郭自縣幅𢄙遼闊政務　繁確山縣在府治之西地當孔道差使� 
絡繹指理均屬非易該汝陽縣知縣楊溶樸實安詳確山縣知縣施廷弼持躬謹愼要於人地各有未宜查有泌陽縣知縣盧煦春勤政愛民堪以調署汝陽縣所遺泌陽縣係屬簡缺卽以楊溶調署又查有南召縣知縣逹信才長肆應堪以調署確山縣所遺南石縣亦係簡缺卽以施廷　調署容俟察看各屬相宜再請調補該員等任丙均無盜刦已起四叅及徵收錢糧有關降調處分據藩臬兩司會詳前來除批飭檄遵外謹附片陳明伏乞聖鑒謹奏奉硃批吏部知道欽此○○頭品頂戴護理甘肅新疆巡撫新疆布政使臣魏光燾跪奏爲挾仇謀殺審明定擬恭摺具陳仰祈聖鑒事竊吐魯番廳客民賀秉亭挾借貸不遂之嫌起意　殺吳應全身死一案據署吐魯番廳同知徐起字獲犯騐訊議擬招解因犯供游移發迪化府審擬去後兹據署迪化府黄内焜督同發審局委員訉明詳鎭迪道兼按察使銜恩綸轉解前來臣親提番訉緣賀秉亭籍隸西川東鄕縣素稱無賴動輙逞兇光緒十三年冬來至吐魯番謀事與已死吳應全同鄕認識先無嫌隙陸　賒欠吳應全貨銀六兩十四年九月賀秉亭託陳得三作保向吳應全借銀五十兩還債吳應全不特未允並索欠帳賀秉亭斥其薄情加之外帳追逼潛服洋藥至吳應全家中圖賴經鄕約等灌救扶歸十五年二月不記日期賀秉亭酒醉夜過吳應全門首觸動宿忿有心放火隨拆凉棚蘆席置放鋪門甫經點燃被查街委員撞見登時撲滅將賀秉亭責懲念係酒醉放火未成故未送廳究辦從此四川同鄕鄙其爲人賀秉亭謀生無路益加忿恨起意將吳應全謀死洩忿無便下手五月二十六日上午吳應全從賀秉亭門外經過賀秉亭瞥見隨拿小刀站在巷口等候自吳應全轉回卽舉刀向戮吳應全用手搪抵致傷左手𦚼䐐並帶傷左肐肘賀秉亭復用刀戮其左脅吳應全倒地賀秉亭又用刀戮其髮際經李守當救阻賀秉亭逃逸　知屍子抬回醫治罔效延至六月十二日因傷殞命報廳騐訉解省因犯供游移發迪化府審訉解兼按察使銜核明轉詳臣親審無異查律載謀殺人起意者斬等語此案賀秉亭挾仇謀殺吳應全身死自應按筆問擬賀秉亭除放火未成輕罪不議外合依謀殺人造意者斬律擬斬監候秋後處决照例先行刺字李守富救阻不及應毋庸議無干省釋屍棺飭埋兇刀案結銷燬是否允協除全案供招咨送刑部外合將挾仇謀殺審明定擬緣由恭摺具奏伏乞皇上聖鑒勅部議覆施行謹奏奉硃批刑部議奏欽此○○李鴻章片再統兵大員故後奉建專祠其舊部將士如有實在戰績例准附祀兹查有記名　督梁善明前在台灣打仗陣亡記名提督朱　明在彰化縣境剿番陣亡記名提督劉朝祜在台灣軍營積勞病故該三員均係前福建陸路提督唐定奎所部立功最久先後殁　　　事業　奏家恩卹在案據統領淮軍銘武營蘇松鎭總兵張景春禀請附祀唐定奎江蘇江陰縣專祠等情前來臣覆核無異合無仰懇天恩俯准將已故提督梁善明等三員附祀唐定奎江陰專祠以慰思魂而昭激勸理合附片具陳伏乞聖鑒訓示謹奏奉硃批着照所請禮部知道欽此○○李鴻章片再據籌賑局司道詳稱安徽廬江縣節婦劉李氏生前素行好善勤儉刻苦陸續積鈌一千兩因　上年直隸被水各屬待賑孔殷臨終遺囑將前項銀兩解直助賑已由該局兌收存候撥用洵屬情切救災勇於爲善所捐　　核與建坊定例相符具詳前來應請旨俯准劉李氏在於原籍由該家屬自行建坊給予樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此○○李鴻章片再道府州縣無論何項勞績保歸候補人員到省一年詳加察看出具切實考語奏明分别煩簡補用兹查在任候補知府長蘆天津分司運同汪錫智自光緒十五年三月二十六日接到准補運同部文之日作爲知府到省日期扣至十六年閏二月二十六日試看一年期滿例應甄别據藩臬運司詳請核辦前來臣查該員汪錫智篤實詳明堪勝繁缺遇有應補缺出照例序補除履歴册咨部外理合附片具陳伏乞聖鑒謹奏奉硃批吏部知道欽疵○○李鴻章片再據署青縣知縣朱湛然　稱據紳士前任定州訓導劉楓林等聨名呈稱原任湖南提督周盛傳於同治七年追　捻匪由天津傍運河而南蹙之山東境内津南州縣賴以保全十年統軍來津駐紥青縣之馬廠地方十餘年來兵民相習青縣　連潝景濵海要　梟匪　投巡查保護商民帖然光緒三年直境旱荒該提督首倡義賑全活萬衆厥後頻遇災歉施衣施粥貧　多免饑寒其最有功地方者尤在督軍創辦减河各工洩盛漲以歸海變斥滷之舊爲久遠之利身殁之日遠近奔冋位私祭者　屬於途該提督已奉旨准於立功省分建立專祠仰見聖朝憫念勞臣有加無已况於屯防之地功德在人宜有祠祀以副民望該紳等正在集議捐建而隣近之又安大城交河献縣靜海滄州各屬紳民不期來會咸願列名出資共爲該提督建立專祠懇由地方官春秋致祭等情呈請具奏前來臣維已故湖南提督周盛傳戰功事迹久在聖明洞鑒之中西捻一役轉戰畿南論功甚偉自調津沽統領防軍十餘年紀律　明士民信服駐車之地營田水利百廢並興　者　於居民之間賑飢濬河遠近戴德綽有古名將風軌其經畫成績業經臣於該提督出缺請卹案内詳細上聞青縣紳民感其舊恩臚列實政呈請捐建專祠附近各州縣聞風而集萬口一聲足見遺愛在民公論允協合無仰懇天恩俯准所請爲已故提督周盛傳在青縣捐建專祠列入祀典由地方官春秋致祭以順輿情而彰藎烈理合附片陳請伏乞聖鑒訓示謹奏奉硃批着照所請禮部知道欽此 
 
 
 
 
 
 
 
 
 
 
 
 
 [ 
 
