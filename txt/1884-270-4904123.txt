# 1884 - 270 - 4904123

 

Page 1

 
 
[第十六號畵報出售] [  申報館主人啓]  
兵凶戰危傷亡軍士實意中事而馬尾則禍起倉猝傷亡之慘幾不忍言聖人圖懷南服知之頗深特發帑金萬兩到防查給傷亡將士用急圖之俾簿海周知國恩之高厚再本埠西商於華官照會堵淞一節集衆會議時着友前往觀看繪成會議情景圖中人數近百而而貎無一相犯者大是奇觀兩圖　八此次十六號畫報准於十六日出售仍於畫報之末附送淞隠漫錄圖說一則閱者鍳之此布　 
[論德使回文不准轉商請罷堵口之議]  
　　吳淞堵口一事初經曾爵帥札飭上海關道照會各國領事舉辦所備船隻及購辦石片正在陸續連載而各國商人以爲上海乃諸國通商之地現因法人肇衅兵　岌岌各路生意已屬周章觀望裹足不前若再將吳淞口門堵塞則是明明絶商船往來之路倘中法兵事延至一年半年則各路生意亦將停止一年半年於商人大有損失詢謀僉商以爲不便于是商會中人起議繡中國暫緩堵塞將此事集議後各請領　咨會英國商會轉行奏請英廷電致法國懇其允許以上海一埠爲局外之區勿以兵船滋擾則中國亦可無庸疑慮而堵塞之舉不妨中止前繼本埠商人聚議于英國戲院衆見皆同公請德總領事稟知駐京德欽使與各國欽使聚議昨日報中載德使回文一節卽言此事蓋德使以各欽使之意轉行德總領事大旨謂吳淞堵口商船出入未便實爲可　然中國堵塞口岸外人不便去阻如欲阻止必當爲之保護此則勢所不能至以上海爲局外一層須由朝廷商允方可如但由地方官商議不足爲憑也蓋法人無理取閙不重信義彼於中國各馬　生意不過百分之二三今以他國之商務而欲其認上海爲局外勿來滋擾則彼亦何取乎爾而必保全各國商局俾無損失乎故文中云云以爲如必勉强阻止中國勿行堵口則各國欽使自當竭力承認保定法人不來攻擊吳淞然後無阻撓中國之嫌而無如法人隂謀詭計不可揣測卽與之商未必肯允就使肯允亦難保其不食前言此則法人之不能取信於諸國者也至於上海一埠明明是中國之地今以法國之擾而特留此一隅以爲局外不啻以中國之地爲各國公共之地措詞立意均有未順斷不能向中朝啓齒似亦當理之言德便誠可謂顧全大局敦重鄰交者矣此文到申各國領事當恍然於不便阻止之故而中國官憲可以遵照憲札漸次動工各國商人無復退有後言　夫中國海口與各國通商初則五口繼而增至十三口而沿海小港汊長江一帶城鎭市集之所在又復分設子口不下數十處而大小口岸之中首權上海生意所以繁盛者則緣上海適當南北洋之中自烟台而北自浙閩而南估帆如幟商賈往來悉於此處薈萃又口外旁通長江沿江五省之生啓必在上海發軔因而商務局面他處無有過之爲京師之門戸者天津也其氣象宜極豪華而百貨之充牣有弗如也爲互市之權輿者廣東也　財賄宜甚充足而道路之四達又達及也故各埠之中當以上海首屈一指然通商最盛亦僅爲中國南北交衝之要道與内地出入之險隘而已於各國商人不過於生意一道有於彼於此之區别無甚歧異也而必以爲局外之地將謂中國所轄乎抑可以爲他國之屬乎如必謂爲局外也目前各路調兵籌餉購運軍械大半在於上海將援局外之例而諸事之舉勳悉有未便　其可者故德欽使之言誠有見乎其大而爲中　家存其體統也或曰滬上防軍深以此次西商展轉商請法廷勿來攻擊爲幸盖吳淞礮臺兵艦守備綦嚴第操練海面水師爲日未久其技未精且從無與外洋交戰之事法人堅船利礮以閩江口如此兵備一經交鋒立見披靡則凡守砲臺帶兵輪者惟日惴惴不知勝負之何若一旦得聞此信豈不欣喜過望羣以免於戰門爲榮以故各統領營官之在滬防者雖遇兵爭之會而如無事之時人人有諸葛鳴琴謝安對奕之概今德欽使若此回復則堵口之事終于不免而法人之來犯與否各國不能保然則賞心樂事之中其不免有憂心忡忡者乎然而德使之見自是理之正者固不必爲滬防諸將帥謀也 
[福州電音]  
　　昨日福州傳來電音言泊於芭蕉山之法兵船瑣俱啓行分作二隊一隊孤拔領之於十二晚開行一隊利士卑士領之於十三晚開行想係窺伺臺灣惟有西人言及法人並不欲取臺灣以爲臺灣孤懸海外非中國切要之地縱使取之中國未必遂因此而降心以從故其志實欲北犯且知津沽防務嚴密欲乘虚義攻旅順口再由旅順由陸路以犯津沽此說雖係傳聞然泰西有一大新　舘飭事人前在越南之海防中國之長門探訪軍信今已於數日前附輪前赴津沽或者先有所聞故有此行亦未可知第旅順有吳清帥重兵防守且由旅順至津必由旱道法人陸兵無多恐亦有所不能且又安知法人又用虚虚實實之計其志實在臺灣而故爲此狡獪乎總之中國此時無論法人意向所在必須處處嚴防毋墮其聲東擊西之計此則防邊之上策焉耳 
[福州消息]  
　　港報登有福州信息謂福州自馬江戰後華兵皆有惶惑失智情狀一日見有中國沙船由内駛出至林浦口華兵開砲擊之殊所不解砲臺則竭力興修並趕購精利之砲置之臺上惟招募兵勇應者頗覺寥寥蓋以給付口糧時常有折扣也 
[港報摘錄]  
　　香港西字報云香港所泊之法兵船刻下悉數出境惟餘一小兵船名北路未耶在彼又有輪船名格楞阿格爾由閩至港言途中見法國拉加利桑尼亞爾兵船赴閩洋一路而去道經芭蕉山見法國陸兵皆紥營於該處山上云 
[法人狡謀]  
　　聞得法兵將於八月間在東京開大仗約計法國調來之兵九月初旬可以到齊乃由河内調發分作四路一路至諒山一路　高平一路至老界皆在東京之北其諒山高平兩路先則合隊進發至歧路始行分道揚鑣惟此兩路糧運頗爲不便恐法兵將有大困其老界一路則須乘舟至桑台然後登陸而至老界尙有一路則赴東京之南唐華地方此說見諸香港西字報然則法人之預備已有素矣昨得香港電音謂中國已發兵十五萬人前赴東京曷不就法兵尚未大集時而擊之以收先發制人之效耶 
[淡水郵音]  
　　淡水信息云法兵船之到基隆者派人登岸揚言將於八月十五日攻奪其隆居民宜速遷往他處以避兵禍云云卽此以觀基隆戰事在指顧間耳然以劉爵帥之聲威當可一戰殲之 
 
 

Page 2

 
 
[築臺候風]  
　　法國召回迷祿以栢里也爲元戎此已列報兹閱香港西字報言栢里也擬在東京造一天文臺以便測候風信現已庀材鳩工矣 
[福州開戰前後細情]  
　　福州戰事節次詳錄在報兹復有閩友郵來逐日情形謂係皆所目擊惟其中有述及閩中各官事前如何失機臨事如何先潰事後如何粉飾言之太覺質直且亦未知確否姑爲臨文之諱特删節而存其梗概如左○法船進口情形閏五月二十一日法船進口兩支二十七日又進口兩支有請照萬國公法進口兵船不得逾兩艘停泊不得逾兩禮拜違法卽行驅逐出口不肯出口者立卽開仗未蒙允許二十八日將軍親往長門張星使移住馬尾洋樓　叅閩安協蔡康業以張誠代之馬尾一切水師惟張誠號令是聽六月中旬法又進大船二水雷二各營闥基隆信以法人起釁請與開仗不許末旬又進　艘振威管駕辭壽山以船多江窄併在一處難以轉動請疎錄羅列張誠不答遂與福星　駕陳英合閩管駕五人上策於張星使以輪船須興艇船木排哨　相間首尾分列勝則可截可追敗則相換相救且旣讓其先開礮尤不宜併在一處而論者反謂閩人胆怯不及粤人非併一處必致退沮并諭其須聽張誠調度號礮勿得妄出議論此六月底之情形也○七月初三未開仗前情形六月間聞何星便奏恐法人垂涎船廠開仗時不如自行轟破絶其窺伺密埋地雷各工匠不肯進工遂抽起藥線初一二夜復行密埋令陳世職俊於開仗時卽行　放初二日法先知會英美兩國領事次　二點鐘戰期英領事　信督署初三早　點法戰書亦到制軍飛報馬尾是日船廠中並不停工且不發各營軍火故水陸各營毫無消息午後且傳點吃飯各匠進廠起工一點一刻始令總監工魏瀚往法船探查至半江而法已開砲矣揚武營務處張誠并未升旗起砲此初三一點鐘以前之情形也○初三馬江開仗情形是日各營因未知戰期且未見各廠停工各船仍下椗加以午後大風雨椗下愈堅一點二刻法舉號砲一聲潮普勇先擁衛何星使而去第一炮卽打壞揚武船上砲台該船主不知法暗繫水雷後船同時將船打斷張誠不及起號卽乘半截船上岸而逃反將福星兵船獻在馬背石上不能下水全船盡死第二砲卽碎陳俊之首手中尙拿藥線未放稍遲則一廠官吏工匠皆灰燼矣各營亦潰水師未知戰期且揚武無號砲見法人開砲後始各棄椗而船上已被砲傷且甚重矣伏波先逃至林浦藝新次之以下各管駕盡棄船逃生唯福勝葉琛建勝林森林振威許壽山負　開砲接仗均殉難船悉被沈艇船首先開砲奈砲小打法船不傷法船截住首尾轟擊遂與哨船同碎打至二鼓馬江無片船法始停砲是日壞輪船九艘死閩管駕四人哨　管駕在岸　開砲後不能下船木排勇因格林砲如雨　水而逃水雷管駕亦在岸故未施放先逃之兩船在林浦者獲全更有二艘亦被打壞再轟壞拉鐵廠并天后宫左　一半此初三開仗時之情形也○初四日馬江情形初四日午後法追水雷船兩艘至營前江擊碎追藝新船至林浦下而止制軍因是船損傷諭令鑿沈塡港法欲攻火頭山火藥庫二營勇在砲臺間法砲甚急遂伏山後法砲不能炸庫　傷圍墻一角攻壞海潮寺半邊復打破廠中大烟筒半截小烟筒一角船　　而未攘并未打民房當是時陸軍四散無一存者此初四馬江之情形也○初五六日　安情形初五日法欲攻闌安鎭先遣三艘探路田螺灣至北岸一帶廣勇盡於初三夜逃去唯新鎭桂勇開砲數聲南岸繼之法船遂退是夜法船半在羅星塔半在田螺灣　中有林文忠舊砲臺因年久興山同色夜　法船不辨卽泊船砲　口設廣勇未散何難轟毁惜哉次早天明法人始覺遂用砲轟台與砲俱碎舊鎭亦然午後　船分三　一打碎北岸砲與炮台一打閩安新鎭一打南岸南岸地低原恃北岸爲援北岸之勇於初三先散南岸自守不住退至洋嶼砲臺亦壞新鎭被圍砲如雨下各勇亦潰緣署恊張誠是日已逃在南台洋行不在汛地故無人督率蔡康業仍在鎭後聞法砲亦伏嗣法人上鎭抬去洋炮椎碎鐵砲始行　出而法人已開炮上船而去此初五六之情形也○初七八長門金牌情形初五法進口兩船被　軍擊傷而退初六夜法以電燼照長門金牌開砲將軍改服督戰乃法格林炮輒如雨隨之炮台上廣勇有逃者有放空炮者初七法炮尊望將軍轟擊廣勇已將散盡彄得勝知炮台斷守不住并知有漢奸力勸將軍退數里并將形迹可疑之勇十餘人戮之長門金牌開砲兩夜一晝初八法攻甚急我軍伏土坑内候其上岸奈長門有奸勇漏信且山峻難行法遂在令牌上至半山　楊金保搶出法人急退被楊金保槍斃數十人餘下船而逃數十人中法人只十餘人餘皆從逆匪是夜至初九迭攻砲台盡碎午後法船出壺江十一日將軍進城此初七八長門一帶之情形也○現在水陸情形七月初三日各輪船艇船盡失只剩傷損輪船二隻赶信小輪船二隻舊炮台係林文忠所製前年誤聽人言改造新式將舊台拆毁或有議舊砲台結竇可惜者始留四五處除閩安　處爲法人攻毁外馬尾則火　山一座長門又一座縱有微損尚未塌壞新砲台則中炮立破無一存者大砲只剩火頭山土炮五尊長門土砲四洋礮五金牌土砲四而已然土　形質小藥力薄不有攻堅及遠則閩口軍火已不足恃初三之役殉難者二三千人至于陸勇唯張得勝　金保所帶尚可用其餘聞礮卽潰潰勇雖集亦不足恃此現在閩口之情形也○初三後各官情形一何欽差初三夜至鄉間幾爲鄉圑所困各勇求免隨至伏波船住一日夜初五進城往兩粤會館午後同制軍并紳林壽圖到撫署商　奏稿初六日往督署百姓謂　欽差不諭戰期欲　爲難幸司道首府力勸至二鼓始散初七急行出城遂至彰田與張星使同住至初九日法船全數出口後方回船署一張星使當初三日至鼓山後初四日調集所部六營制軍差福叅將祿邀請據笞我不必進城并須加派朱明亮湘勇二營來防一何制軍聞馬江敗仗於初五日聲言要紥林浦經林壽圖邀集數紳緘留而止逍初九接將軍來文始派定長門糧台官弁將軍回商　撤廣勇不許日前塡林浦塡法頗不合且鼓山邊之港亦可通大船十七日英大兵船一艘　直抵番船浦此其明徵也　林浦雖塡亦屬無齊○初三後紳民情形一閩紳素畏事近有林紳壽圖未識衆望能孚否且閩省已設有圑練總局總其事者爲林勿村鴻年勿村年老　其子豐璹到局城中圑練唯一二處城外鄉圑遇有敗兵潰勇尙有可以自衛者至於城内不過招勇四百名分爲五廠旣係烏合且非素習不獨不足以禦　萬一有警轉添此四百名散勇之害辦洋務與辦髮捻異洋人果卽攻城纔用砲火豈此聯丁之所能抵禦卽認眞多多圑練亦不過上糜國帑下爲民害而已一居民見各署官眷有搬回　籍者有逃往鄉居者有改租公館者其候補人員及幕　并大紳殷戸徙去殆盡故人心愈覺張皇其由城内搬往鄉間者十有七八其由南台搬入城内者十有四五且外議譁然皆知官紳兵勇之不足恃有離心而無固志故市肆皆明開暗閉殊屬不成氣象 
[日下紀聞]  
　　初四日聞鄧京卿修與劻貝勒商議以旣與法人開戰卽應將沿海各口封閉暫不准中外商船出入以杜法人狡計當擇期請駐京各國公使至總署會商劻貝勒以此事必須奏明請旨鄧京卿以中外船隻暫止出入各口乃本衙門例所應　之件應先與各公使晤商將中國及各國均有大爲不便之處剖明始末議妥後再行奏請　飭遵辦劻貝勒復言此事當先與醇親王說明再爲辦理云云但此說恐未見確蓋初四日鄧京卿尙未入總署安得越爼代謀也○前調察哈爾官兵業已到齊仍駐紥南苑聽候調撥○初五日理藩院官員帶領札薩克土司十六名呈進貢物聞有虎豹狼等皮及芸香川椒紅花過山鳥鎗寶劍及各色土物五光十景炤擢闕廷誠王會之上儀也○初五日酉刻祭夕月壇於内廷齎祝板至午門外升入黄亭内前有導引官二對補褂乘馬後隨官兵三十餘騎請亭係鑾儀衛校尉八名輪班更替出端 
 
 

Page 3

 
 
門天安門西長安門走長安街西單西四牌樓出阜城門至月壇沿途看街兵二名持鞭按叚護送毎至官廳前則本廳步軍校帶兵跨刀鵠立也○聞李傅相奏請開捐籌餉而惲宫庶彦彬條陳捐不宜開並言李傅相製造機器有年何以臨事仍不敷用若再開捐籌欵統歸機器局經理恐將來不實不盡無所底止云云此摺已交部酌議嗣議定仍准開捐由部中　理其報捐之人到部遞呈機器局一節毋庸設立云○初四日福建在京官紳聯名在都察院遞呈公禀以閩省軍務措置失宜盡歸罪於何小宋制軍一人恭讀初二日上諭制軍已得革職處分而福建官紳尙復曉曉不已制軍關之其亦有愧於心否○五城御史會奏因今秋大田有獲黍榖日見落價較春夏大相懸殊窮黎皆可聊生前奉諭旨設立各處平糶局銷售官米均大减色請於八月杪將各局一律停止未售之　並請招商變價云 
[詭計宜防]  
　　初四日都中有人傳書法人有照會與李傅相約於八月杪在北洋開仗此信之確否不可知然中法兵釁已開法人卽欲北犯豈肯預先關照且近日法船仍潛蹤於芭蕉山及基隆一帶其志未嘗不望臺灣所在秉鈞者務爲長駕遠馭之謀不墮其聲東擊西之計則海外孤城安於磐石矣 
[鄂垣募勇續述]  
　　鄂垣招募營勇已登前報兹聞張軍門茂蘭已募足安勝左右兩營自行統帶現紥灄口地方嚴行訓練至陸軍門本在漢陽衡州會館設局招募成勝兩營專選湖南人而湖北人應募者多至數千人皆不見收錄况統領亦係湖南人遂疑其袒護同鄉於是湖北人大譁攔截會館大門不准湖南人入内稍一推擠拳足交加周道南協戎聞信馳到急爲彈壓而湖北人汹湧如故凡統領營哨等官被毆者不一而足營勇號褂亦被撕破十餘件陸軍門見衆不散遂命各哨官在晴川閣輔德殿東嶽廟及西門外等處分旗招募成軍現在成勝兩營尙紥漢陽南門外按日教演以備調遣卞制軍已委瞿觀察點名云 
[稅司回津]  
　　德稅務司璀琳同羅直刺豐祿於初五日乘海定輪船回天津所辦何事無從懸揣 
[擬辦鐵路續聞]  
開造鐵路一事前經劉省三爵帥奏請已有端倪在後德稅務司璀琳復上條陳於李傅相傅相據以入告已蒙俞允惟以籌欵維艱未曾開辦近值中注開兵招商屬又拱手而讓諸他人徵兵調餉在在均形不便不得不創辦以利軍行聞擬先借洋欵二千萬元週年六釐起息先從清江浦開路至北京迤邐以達天津一俟辦有成效再招商股以關别路務使徧天下道里節節貫通徵兵裹糧朝發夕至若黄河之隔則仿照紐約鐵路造一浮橋以通往來約計兩年方可工浚聞章程業已擬定果能竭力興辦則於軍務商務现不裨益商局雖售鐵路終開亦足差强人意耳 
[邗水雙魚]  
　　新城三義閣東爲往來衝要之區轂擊肩摩喧闐不息該虚舊有烟舘一所殘燈如豆香膩紫鴉值堂者皆用大脚黄魚烟霞供養之餘卽可風情挑逗以故少年子弟尤覺甘之如飴月朔日將晡突有某甲手持白刃凛凛然光若寒霜後有乙丙二人　　入門卽呼取烟膏主人去及答旁榻一煙客遽曰無矣甲卽挺刃直前斫傷客臂及脇際歛刃揚長而去室中見北口爲之噤不敢聲張甲出門適與某木工遇舉刃向斫傷厥掌迨衆集　獲丙一人當即交保鳴報受傷之客即於是夕斃命次日邑尊詣騐傳集屍親並將丙帶　鞫訊飭捕緝凶聞死者衣履整齊翩翩然濁世之佳公子其果尋仇使然耶抑如黑旋風潯陽爭魚起衅耶○海防嚴緊大憲恐内地宵小竊生檄飭各郡縣舉辦圑防揚郡爲鹺務綜會之區防守尤宜嚴密惟商力久疲經費籌之不易都轉因於鹽捕營撰撥一百名駐紥運署毎日訓練捐廉　給口糧復撥冬防經費由保甲屬添勇百名江甘二縣亦各募勇丁百名　番巡緝似此籌防嚴密餘力不遺更何虞肘腋蕭墻偶生災禍哉 
[漁船獲救]  
　　有輪船名鷄籠由牛庄開往汕頭海中見有漁船遭風失事急　援救先放小艇往視見該船桅已砍斷帆舵俱失船中五人皆温州籍船身尙無恙乃以繩繫之拖帶前行不數　該五人又舉號謂船將沈下於是又將五人招上輪船而斫斷繫纜聽具沈没盍船頭上已有一孔水汨汨而入稍遲則五人者皆與波臣伍矣前日該輪船到滬將五人送上永甯輪船於昨日載回東甌兹五人者可謂死而復生者矣而鷄籠輪船　救之德尤可感也 
[吳淞紀事]  
　　昨晨九點鐘泊守温草浜口之虎威礮船啓輪開至張華浜南停泊○慶軍及恪靖先鋒各營昨一律出隊至沿塘　候會辦南洋大臣陳伯潛欽憲適風雨交作各屬員均至救生局天后宫籌憇候至一點鐘時欽憲所坐之澄慶兵艦始行抵口隨於砲台前下椗曹肯堂軍門陳舫仙方伯及各營統領將弁均出恭迓槍砲聲亦密若連珠云 
[嚙屍可異]  
　　虹口楊樹浦鄉人嚴某於十一日病斃至十三日早尙未棺殮忽有一犬從門外來突在嚴屍腿上猛嚙一口衣服都碎犬卽向外狂奔跳入門前井内而斃鄰里目觀者咸託爲咄咄怪籌究不知此犬與嚴有何寃　也 
[賠銀給領]  
　　五月閱有德國公　船於晚　進口適碰在萬盛鮝魚船當卽船沈貨没嗣經葉姓呈控道署由邵道憲移文該公司查訊刻下由德國公司船償還葉洋一千九百元已給葉具領銷　矣 
[閱視砲台]  
　　昨日午後戴松太道邵觀察邀同松海防劉司馬上海縣黎邑尊乘輪往吳淞閱看砲台聞卽返滬云 
[兵船出口]  
　　製造局前停泊之威靖兵輪於昨早十點鐘駛往吳淞矣 
[日人酒]  
　　前夜虹口小菜街有日本人醉後游行向各舖戸滋擾包探見而喝阻日本人抽刀欲刺包探以衣襟内暗號示之日人知係捕房包探遂　逃遁適被東洋車絆趺倒地經三道頭西捕帮同拘入捕房昨解日本領事署訊辦矣 
[水手闖禍]  
　　前夜十一點半鐘外虹口華順碼頭東洋車戸江乾順家有美國水手乘醉闖入江婉言使去該水手卽拔刀將江腰間戳傷血染衣褲卽鳴捕將該水手拘入捕房管押昨解美公館訉斷云 
[爭業受笞]  
　　縫工陳四和於前日扭送同業張某至巡防總局控稱張曾將七鋪地方蕭公館門首伊妻弟所設店基讓我我曾費洋若干詎忽翻悔爲特扭案請究張稱蘇州人妻弟向　蕭公館設成衣店前月病故當由陳通信於我來滬料理一切棺殮等費皆我籌措我卽將店業盛下詎陳居心不良硬欲奪還至死者之費用分文不肯認償我尙未允前日張忽糾同多人軋我至上元樓茶肆評　將我百般恐嚇我本欲投案控究詎被伊先來投控求恩明察馮刺史廉得其情謂爾兩造均非安分之徒死者之費旣由張出店業自應由張承受陳豈能妄生枝節且敢恃衆拉吃講茶尤屬不法喝笞二百板以儆張亦有不合飭責八十板以示薄懲 
[英界公堂瑣案]  
　　袁再教訴稱在米店爲夥偶在門前篩米適楊慶雨挑煤路過以我碍路停担肆毆致我踼傷小腹因訴捕拘案請騐傷究辦楊供因伊阻路故與理論爭執黄太守以楊不應藉細故行兇判責百板着　自行養傷○二百五十五號華捕禀稱小王山包在明在路小便干禁拘拿時包竟行兇毆我王俯首無詞包供山東人初到上海未知租界規矩只求施恩施繙譯謂包毆捕請辦以儆黄大守判包管押七 
 
 

Page 4

 
 
天王押一天○二百十一號華捕禀稱東洋車夫王阿福停車碍路喝讓不依反將我毆打爲此拘案王供我讓路稍遲巡捕卽行毆我故與爭論今已知過黄太守判責百板以儆當經王妻抱孩上堂叩首求恩太守不准斥退○甯人某甲在虹口西國成衣舖爲夥本月初至美公舘碼頭雇麻雀杉板船欲渡上美兵船兠攬生意詎甫上船頭因風顚簸失　墜水當　杉板及船戸撈救無如風浪滔天轉瞬已漕滅頂店主及親屬聞信又雇他舟打撈奮無蹤跡至前日該屍氽至三菱公司碼頭有人報知家屬前往撈起皮肉已腐口吐血水甚多當由家屬置辦衣棺成殮亦慘矣哉○唐雲卿行　自　一案早經列報兹由黎邑尊備文至英公堂經太守派差立提張顧氏及張瑞昌於昨晨解案該氏供稱夫死孀守所有積蓄被唐行竊雖報捕起贓然缺少尙多唐自畏罪自刎人所共知唐妻何故控告小婦人其閴顯有人佈弄圖詐張遞禀聲稱姓張名瑞向做木作頭兼開張瑞昌米鋪與弟早經分居今弟已病故弟婦顧氏失竊雖曾顧問然事不干已旣營牽累原應投縣奈適經中秋節一切出入之欵務須料理殊難分身可否求恩寛限二日自行投到太守謂縣署移提已經多日不能再延且是案本分府深悉緣由今當備函送爾及爾弟媳到縣問供後卽可省釋决不拖延張一再叩求太守謂爾等到縣據實禀明便可水落石出所求不准隨飭備函移縣云○妓女張桂卿一案已列昨報昨晨鴇婦袁氏同張投案客人許友梅亦到黄太守問該氏昨晨何不到案該氏答稱因病來遲太守又問爾何敢在路將妓拖去該氏答稱誤認脫逃寶不知已經奉斷且我問妓時客卽乘間兎脫知其又投憲案今又奉傳我爲卽同妓投到太守又詰該妓如何脫逃該氏訴與在捕房所供相同并稱去年八月間出洋三百四十元買得身契在箱内　　聲不好已寄回蘇鄉許與妓同訴前因該妓又稱質與該氏價　三百五十元早已贖身當將身契焚化如何尙有身契太守隨謂許此事爾可不必干預妓暫交官媒着該氏檢呈身契再行訊斷○寍人董恩昭控妻董葉氏被王藴青誘逃一案節經列報王奉諭後延不料理由董投催昨復拘王到案太守飭將董葉氏帶至公堂立卽備文送縣着董自行投質王稱禀生有不得已之苦衷　求寛限容再趕緊調停太守大怒謂是案本當早日送縣因爾求寛延擱至今保出後寛置身事外今尙敢求寛遂喝重責王又稱如蒙再開格外之恩定可調妥太守不准隨飭備文立卽送縣○西包探麥根禀稱前獲旗昌房屋内賭徒二十九名送案蒙　郭阿土枷號徐阿明陳阿九鄭　彩等分别罰鍰今共收罰欵洋一百九十元繳案請充善舉黄太守商之施繙譯撥充棲流公所六十元本署押犯冬間做棉衣六十元仁濟同仁西醫院六十五元餘五元給賞出力獲賭之麥根以示鼓勵 
[法界公堂瑣案]  
　　法馬路裕大　門茶食店於七月初開市甫及一月旋卽閉歇欠各戸洋數十元各舖遞禀公堂一面扭東夥三人解訊據韓成記稱　裕大店欠洋十七元零程其昌亦訴皷欠洋元太守誥之該店主馬順全據供做玉器生意秦成葦約我吳馬順福股開茶食店以李松桂爲擋手我有事回南京李松桂卽誣我逃避秦姓卽將物件搬去馬　祥供並非該店夥李松桂供雖爲經手並無權柄秦成章稱在店中爲司務馬是教門我如何與伊合股翁太守着馬順全李松桂兩人交保清理馬順祥着卽開釋秦成章旣據馬順全說是股東着下期交出合同議單方可爲憑若果係店夥即着秦成章交出薦保○楊三稱閠五月間有友人將表一只託我售說其價須洋九元不料王芹甫取表後迄今並未交還是以扭送翁太守詁之王芹甫據供此表售於和昌成行中學生薄洋三元二角現願交還太守　非三元兩角所能了現在楊要原物卽當贖還了案王芹甫稱願即贖還太守着將王交保○婦人宋吳氏稱有東洋車一輛租　沈桂榮沈又簿租與陶子榮車忽不見故將沈送案翁太守詰沈桂榮旣租别人之車何以又欲轉租沈稱因日夜班一人乏力邇有陶子榮託新北門陶元順麵筋店　　租車現旣無車應向保人埋索陶徵吉禀稱並不曾保太守詰之陶子榮如何失車供稱初七日在英界遇捕鎌我衣服破碎將照會撬去我懼甚停車寶善街小弄中其車墊押在虹口油衣押在老閘太守着宋吳氏沈桂榮帶陶出外先將有着之物取回再行嚴究又諭陶徵吉帮同查問 
[浙省撫轅抄]  
　　八月初九日杭府經歴顧禀知臬委杭屬各縣未　各案差叩辭 
[蘇省撫轅抄]  
　　十三日程亦川禀辭赴金陵差委候補縣林殷臣謝委署婁縣事咨補宜興縣鍾溪司巡檢夏文　禀辭赴任署理候補府照磨王殿臣禀知奉委接辦南路四叚編查保甲卽日到差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
