# 1920 - 353 - 4917189

 

Page 1

 
 
   
 
 

Page 2

 
 
   
 
 

Page 3

 
 
時評 
[國難如病（冷）]  
　　凡人之患病者不患其病之危險而患其病之日常不變一無轉機之象歐洲各國之大戰其爲國難猶如病之徵於極危險者也而今而轉機已露大有就瘥之象矣若中國之難無聲無臭一如常人而時寒時熱永無改變是寔大可懼者也 
　　大抵危險之病由於外感者多外感去即病已失而再一之望可期矣若冗滯之病必由於本原本原非一日所能調養故病亦不能一時即去若不調養而再自戕伐是非但無再生之望抑且去死日近矣然則今日中國之患者即此輩再自戕伐之徒也愛中國者能勿急去之哉 
[命令]  
　　十二月二十三日大總統令兼署陸軍總軍靳雲鵬呈陸軍第二十師騎兵團第二營營長王西雨懇請辭職應照准此令 
又令兼署陸軍總長靳雲鵬呈請任命張魁元爲陸軍第二十師騎兵團第二營營長應照准此令 
[專電]  
　　北京電中央對川桂黔統一手續現已决定一面將三省取消自主之電全文披露一面將軍民長官重加任命如陸爲兩廣巡閱譚浩明爲廣西督軍劉存厚川督軍熊克武省長盧燾黔督軍省長未定（二十四日下午四鐘） 
　　北京電閣議决定援湘計畫先派張宗昌第一師由袁州開往相機策應卽以長沙醴陵攸縣一帶爲駐兵區域將來再命閻相文所部第二十師由嘉魚入湘會同湘軍平定湘局關於援軍餉項及彈藥中央分别擔任（二十四日下午五鐘） 
　　北京電徐對派兵助湘事不甚贊成召靳進府面詢靳答唐繼堯别有用意始終否認統一辦法此次李烈鈞率滇軍入湘擾亂足以證明旣係破壞統一自應予以相當之對待派員援湘正是維持統一之要策（二十四日下午四鐘） 
　　北京電本日令據外交總長顔惠慶呈國際聯合會代表顧維鈞唐在復電稱聯合會大會選舉行政院非常任會員我國以二十一票多數當選又稱自開會以來環球列邦對於我國均表示其深厚之感情並重視前途之希望此次選舉結果以國際地位增進之故其尤關切者且謂榮譽旣昭責成亦大切盼中國舉國一致奠定政局速謀發展庶有餘力與在會列邦共謀世界幸福各等語本大總統深維立國之道國際地位實與修明内政互有關係必須同時增進乃足以鞏固邦基見信友國本年三十日曾以統一肇始特頒明令責成院部曁軍民長官妥籌善後並以協力同心共規國計互相勗勵乃者國際聯合會大會選舉非常任會員賴諸友邦贊助我國獲預其選榮譽所在責成攸關自兹以往應如何保持榮譽勉盡願責我政府以逮全國人民當能益加省勉除電飭駐外各公使隨時與駐在國政府表示摯誼提挈進行外倖我國民尚其鑒於友邦期許之切化除畛域力圖統一以植我中華民國永久之丕基而弼成薄海大同之美舉此則本大總統所昕夕跂盼者也此令 
　　北京電報載統一委員會第二批人員已派定將發表除包辦統一方面人物外尤以擔任選舉運動者居多數（二十四日下午四鐘） 
　　北京電敎部又以道勝四年股息向津本國銀團抵借一百萬分三期交付由道勝擔保合同昨晚簽字第一期先付五十萬餘在陰曆年内分二期交清所有部員及敎職員欠薪亦分三次發放 
（二十三日下午十一鐘） 
　　北京電北五省學界團體反對交部以工代振推代表赴府呈訴徐派員代見謂此事係閣議决定府中未便過問代表乃改往國院適靳已回宅留告候往（二十四日下午四鐘） 
　　北京電王士珍請假二月回籍就醫徐擬准其一行不必拘定假期 
（二十四日下午四鐘） 
　　北京電京漢路王北堡車站被匪行刦站長朱宗宸受傷京部聞報專員馳勘（二十四日下午四鐘） 
　　北京電西河沿慶豐肇金店昨日下午五時來一身穿軍服者搶去金戒六枚幸經保安隊兵追獲送衛戍部訊辦（二十四日下午四鐘） 
　　北京電外人消息日外務省訓令小幡將八罪魁釋放送赴西南小幡復電時期尚早未便遽行當局已密飭警探嚴加防範 
（二十四日下午五鐘） 
　　北京電今日小幡日使一次覆外部文對要求引渡禍首仍拒絶 
（二十四日下午五鐘） 
　　北京電政府據甘督電報隴東地震成災餾煤部撥欵撫卹 
（二十四日下午四鐘） 
　　北京電靳復川熊開放川鹽經川省各界電爭已交院部秉公主持妥籌核辦（二十四日下午五鐘） 
　　北京電川律師公會電訐張高檢廳長任用非人請另簡賢員 
（二十三日下午六鐘） 
　　北京電院電贛戚制定官制任免官吏載在約法該省議會擅倡民選省長之議實爲踰越權限似此非法行動自不能發生效力饒正音等深明大義先後切電申明應卽傳諭嘉慰以伸正論 
（二十四日下午四鐘） 
　　北京電吳鈁運動贛長將成熟贛公團來電歡迎（二十四日下午五鐘） 
　　北京電旅滬安徽各團代表電請罷免聶憲藩詞極迫切 
（二十四日下午五鐘） 
　　北京電豫趙來電否認拘捕學生（二十四日下午四鐘） 
　　北京電曹錕電駐河間十一師步兵四百名已遣散（二十四日下午四鐘） 
北京電卾王電張繼善部一團業已抽調來省暫駐城外南湖現正籌備遣散（二十四日下午四鐘） 
　　北京電吉鮑電據張鎭使巧（十八）電稱日軍旋來旋往未行實撤其軍用飛機迭次來延又六道溝領館附近向由警備設立崗兵詎昨有日軍二十餘名羣行戲侮崗兵拖離崗位幸該崗兵持以鎭靜並未與較業由李營長與日軍和平交涉此後可保無此舉動 
（二十三日下午四鐘） 
　　天津電南開學校因附近災民天花流行恐蔓延學生自逈（二十四）起放假（二十四日下午十鐘） 
　　香港電軍府闢觀音山爲公園（二十四日下午八鐘） 
　　香港電陳佈告有官吏本人民公僕苟其措施有拂民意經人民反對者當引咎退職語（二十四日下午八鐘） 
　　香港電軍府昨電黔請劉來粤 
（二十四日下午八鐘） 
　　香港電陳通令各縣人民自衛 
（二十四日下午八鐘） 
　　香港電將來國會主張首擬廢和議次議改組政府選總統 
（二十四日下午八鐘） 
世界路透電 
[封鎖阜姆之情形]  
　　二十三日芝加哥電芝加哥講演報載今日巴黎電云達倫齊哇恐阜姆境内南斯拉夫人叛變拘捕形跡可疑者數百人並於全城張貼示文謂如有希圖離境或作陰謀者均須處以死刑達氏勸阜姆之愛國居民準備如常備軍攻破該城則即犧牲彼等之産業而炸毁全港自加維格里亞將軍截斷通阜姆之電話與電報線後阜姆與外界斷絶交通惟達氏已由私人無線電報機發出請願文懇求意國海陸軍贊助之達氏之副官謂達氏希望加維格里亞將軍所統之常備軍奉命攻取阜姆時均拒絶作戰 
　　二十二日倫敦電據泰晤士報米蘭訪員電稱現悉達倫齊哇在意政府宣布封鎖阜姆以前適定計委棄阜姆而率其全軍在達爾瑪希亞登陸煽動該處居民攻擊南斯拉夫軍俾引起重大事端破壞意國與南斯拉夫所訂之條約並有輪船兩艘滿載兵士準備駛出阜姆港且續密佈置在克羅希亞同時起事意政府聞此消息急發哀的美敦書達氏之軍人數無多意常備軍則有二萬二千名如封鎖得力則達氏勢難久守 
[對德賠償大會]  
　　二十二日巴黎電比京賠償委員會所締定之德國與協約國間新煤約規定德國每月至少交煤二百萬噸而無斯巴條約中所定之賠償法國所得之部分較少於前受之數因目下法國之被毁煤礦每月可增出産十萬噸也煤業專家之意歐洲缺煤之難關已過半由德法英三國出産之增多半由工業之墮落歐洲各國已能因此屯積巨數之煤云 
[阿米尼亞之勞農政府]  
　　二十三日君士坦丁電阿米尼亞新政府發表宣言書贊成勞農制度宣言書内謂無論前屬於私人或敎堂或國家之土地森林礦産均歸國家自由享有並取銷所有外債而尤注重美國借欵謂阿米尼亞勞工界實無償還能力宣言書中且竭力引土耳其勞工界爲同志謂彼等現亦力爭脫除協約國之衡軛 
[英俄通商之近聞]  
　　二十二日倫敦電商部大臣郝恩在下院稱簽定英俄商約之眞正阻力乃在勞農政府不願切實擔任停止其在波斯阿富汗與印度之運動此種運動志在推翻英國利益非俟勞農政府有此擔任後英國不能與之締約但若談判中斷英國商人仍可自由在俄經商不過須自負責任耳想商約必可告成因約中條欵可促成和平也商業之發逹惟在和平狀况下始可得之人有謂許多貨吕可由俄國輸出者郝恩氏則不承認此種見解 
　　二十二日海牙電加尼比克氏在下院提出外交豫算案時謂政府於恢復對俄通商事並不欲有所梗阻惟目下尚不能接收此事之責任加氏並勸下院靜觀與南斯拉夫國斷絶外交事發展之時局 
[英日同盟之新阻力]  
　　二十三日倫敦電貝賴爾斯氏今日在下院請政府聲明非至明年六月間帝國大會討論英日盟約與美日海軍爭雄事後政府不得對於英日盟約之繼續有重要之舉動首相喬治答稱政府早已允許須與殖民地政府商榷後方可處置英日盟約事 
　　二十二日君士坦丁電寓此之俄國難民中已發生虎列刺疫症一日間有七十起之多迄今已死古十人 
 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電二 
[各國近事記]  
　　二十二日阿眞廷京城電孟杜薩省近日地震死人民四百毁村莊數所 
　　二十二日海牙電外交部提出議案請國會准荷蘭派兵赴立陶宛維拉爾歸法將夏狄尼指揮 
　　二十三日巴黎電國際交通大會中國代表爲隴海鐵路章祜 
　　二十三日巴黎電今年絲繭之出産超過一九一八年之額上年共得三○一○四四○基羅格蘭姆價值二千二百萬佛郎今年則得三二○二九○五基羅格蘭姆價值四千五百三十三萬五千三百三十佛郎 
太平洋路透電 
[東俄之財政]  
　　二十三日海參崴電赤塔現派兵赴阿穆爾省因該處人民不滿意於選舉籌備之進行也加浦爾部下兵士已與海參崴政府决裂現方東下佔據雙城子等處之空營豫料不久將有若干抵此海參崴現籌備選舉頗爲忙碌一般人士所注意者無非選舉財政與加浦爾軍隊事接收濱海省政府之行政機關有破産之虞存欵用罄無以應付十二月份債欵而赤塔當道亦未能有所資助反令濱海省解欵以購滿洲之糧 
[日本之預算案]  
　　二十三日東京電大藏省大臣宣布豫算案如下經常收入一二五○○○○○○○元特别收入三二五○○○○○○元支出一五六二○○○○○○元陸軍豫算二六三○○○○○○元增五十兆元）海軍豫算四九八○○○○○○元（增　百二十五兆元）交通豫算二五四○○○○○○元（增五十二兆元）餘者與上届豫算約同大藏省大臣提出此案時向上議院委員發言謂極力設法撙節但准撥最巨之數爲國家財力所可及者用於發展國家威力增進社會狀况所必要之事業首相向下院委員會發言謂政府編製此豫算案之方針在增長國家實力外交省大臣答覆種種質問關於日本取銷称民於澳洲受託管理土地之要求一事外相謂日政府於切實聲明其必維持平等主義與日本所已得各項權利之意後始放棄此要求繼言及美國加里福尼亞州問題外相謂此事現仍在外交考慮中可望美國訂立新約此約可使地産法略受限制議員有質問問島事件敎會報告與官場報告互異之故者外相允緩日答覆 
國内要聞 
[北京通信（一士）]  
　　監督選舉之凖備 
　　自政府頒發重選國會之明令後兩月以來即見有兩種空氣其一爲各方而對於選舉上之布置即如何籌集金錢如何支配員額鈎心鬭角捭闔縱横表面上雖似沈寂異常而内幕中則　行不已故特稱之曰暗中活動此一派也其二爲對於選舉時之糾察此種空氣何由而生當然是前届選舉之反響與此次選舉運動聲浪所激成現在組織此項團體以專任監督選舉職務者在各省已風起雲湧而在北京亦復有兩種强有力之機關故特稱之曰準備監督此又一派也 
　　兹所述者爲準備監督選舉之一派此派京中現有兩團體（一）爲自治運動同志會該會原以運動自治爲志職觀其前次所發宣言業已鮮明宗旨惟對於選舉一層則亦認爲自治運動中之極重要事件彼等之意不在積極一方面必得議員而在消極一方面不容作弊蓋以前次新國會選舉由安福包辦直將國家人格損失殆盡今欲革新政象實行自治非得有代表眞正民意之議員不可而欲得有好議員自非先將賣票買票之惡習革除净盡不可該會同人决意對於監督選舉一事切實做去前兩星期開會數次專討論此項問題當時會員中提出議案多件其所擬辦法亦有多種歸納之不外三項（一）對於組織監督團方法（二）對於實施監督方法（三）與各方面聯絡監督方法關於（一）項者如組織之分子應爲何等人組織之内容應分若干部關於（二）項者如事前如何監督事後如何監督又監督時以何種爲最適當手段關於（三）項者如何與全國學界聯絡如何普及於各地方一俟議定之後卽依照條欵切實施行目前已開始與北京學生聯合會接洽不久即將通函各省各縣中等以上各學校請其一致進行（二）爲北京學生聯合會北京學生聯合會其初以北京大學爲重心近已移至北京高等師範該會對於監督選舉一層近日頗有所計議前次開會即已有人提出議案其大旨亦不外組織機關實行糾察而其最後之結論則仍注重在各地方因京師情形與各省有别以非北京之學生而施監督於京兆或大宛兩縣選舉殊不便利也據聞行將議定或派代表各回本省從事接洽或以函電與各地方學生聯合會聯絡俾全國同時一致進行如此則人心未死選舉前途似不至無光明之一日也 
[日人之中國政局變化說]  
　　日人通信社載二十三日北京電稱據反對靳内閣方面之消息云近來政局内部暗潮極爲險惡雖奉直兩派之間使節往返甚形頻繁但終未能爲有誠意之提携直派以奉派與段派相接近愈增惡感竭力運動欲以王士珍代靳雲鵬奉派與交通系意見甚深張作霖爲中東鐵路問題曾來電攻擊交通部當局駁斥其措置之失當農商總長王廼斌與交通總長葉恭綽在國務會議席上屢起衝突張作霖又屢次主張起用張勳綜合種種現象以觀之恐政局之表面不久必有變化王士珍不願身入旋渦今日再辭蘇皖贛巡閱使之職其辭呈中有若不蒙允許則請假兩月俾歸正定靜養等語 
[間島事件之美報評論]  
　　中美新聞社譯大陸報社論云詩家谷日之新聞社之伍特氏前往間島調查日兵慘殺韓民情形頃已返日以調查之結果報告國際新聞社據其所述日軍之行動可分爲三時期（一）懲罰於十月二日在琿春　日領事署並殺日僑十一人之鬍匪據目擊者言此次匪軍中似有華人四百人韓人百人俄人六人當日軍來時匪已去數日故未多受懲罰（二）虐待滿洲韓僑之參預或表同情於仇日運動者此舉確告成功韓人武裝隊被解散韓人領袖多人被殺其居宅被焚毁同黨之人被殺者甚衆（三）在日人之意爲政治經濟及種族上之理由并爲維持秩序及保護生命財産之故其在圖們江與長白山間之一部分滿洲土地應合併於高麗惟目下中日兩方軍隊似皆不欲衝突果爾則日軍或將撤退將此層解决待諸異日伍特君又謂據日軍第十九師團報告兩方死亡之數爲韓人三百七十五人日兵十一人此足以見兩方戰鬭力之比較又外間相傳日當局對於所捕韓人不加審訊即行殺戮又所殺者究竟是否預聞獨立運動者均爲爭論之點但據伍特氏言關於此兩層敎士及軍員目擊者均無甚辯論至於一事僅僅地名人名兩方面皆有極多之紀述而尤以駐在龍井村之坎拿大長老會所報告者爲多蓋間島境内之外人代表祗有敎士彼蓋可以暢言無忌據彼等言彼等不僅反對慘殺基督徒及燒其家宅敎堂及學校實爲一般人類不平且在事實上敎徒被殺者亦並不能謂爲比非敎徒爲多此次日人所爲并非一種仇視耶敎之運動韓人中之耶敎徒本不過占五分之一耳但據日軍軍官言則謂此次出軍於間島係奉政府命令依照預定計畫行事兵士尊重紀律其處置韓人或村莊之行動均根據於日領事事前之調查并不胡亂行動惟審判確未舉行且倉卒行動不免有無辜之人亦遭殺戮至於婦女及小兒均未殺戮云敎士方面亦并不否認所被殺之人完全非與日本爲仇者且信其中確有若干革命領袖在内但謂日本對於韓人圖亂之行爲毫不規定界限如確實挾武器公然反抗日本者與消極贊成革命者其懲罰絶無分别往往一家中之成年均遭殺死外並將其居宅及一切財産全行毁壞使生存者益加困苦總之日人之舉動實　於範圍之外未免冒世界之大不韙也 
[最近之庫倫消息]  
　　軍界確息政府昨接陳毅馬電略云援庫各軍决定在巴彦果勒集合第一支隊隊長袁天順督率馬玉驤之騎三營富樂衡之騎一營及范德全之步一營進攻恰克圖附近之俄黨並在伊羅設後路兵站以便接濟前方軍需之用品又令高團保護庫恰間之大道第二支隊仍任攻擊東蒙之俄黨 
　　援庫察軍編成四支隊其一二三各隊均已先後出發聞張景惠鄒芬昨又聯銜來電陳報第四支隊長王佐才所部一團亦於巧日由察區出發前赴叨林又第十三師步兵高營於本月二十日開拔先至烏得傍江兩處暫行分駐俟前方布置就緒卽下令前進實行圍攻當局昨接庫倫陳毅來電報告緝獲附和俄黨之喇嘛一名原文略云此次俄黨攻庫公爵車旺特里及喇嘛達拉克二人均居中附和現車旺特里盤踞克魯倫河呼圖克圖等處擄勒人民搶掠牲畜無所不爲達拉克則酗酒殺人抗抵旗主無惡不作二人均爲匪軍内應兹經派員偵得達拉克在卾爾渾河地方之廟内當派輕騎隊前往偵緝分路入廟緝拿詎該喇嘛率衆持槍拒捕我軍連長喇嘛托克托胡奮勇上前拘獲押解到署　飭交審判處研究確供另行具報並偵緝車旺特里外謹先陳明伏乞鑒核 
[新銀團借欵問題之京訊]  
　　年關財政困難補苴　術自新銀團減輕條件之肖息傳來政府方面遂擬提前商洽冀於舊曆年内成立一宗借欵俾渡難關惟昨（二十二）　某方面所接駐美容代辦諫日來電則謂奉令就近與新銀團接洽借欵兹准函開三項（一）中國現在軍費歲在一萬萬元以上須實行裁減每年不得過一萬萬元（二）無論借欵或墊欵均須在中國南北統一之後或經南方同意並由新銀團監督用途（三）對於中國銀團希望加入一節極端表示贊同倘中國政府能將上列第一項辦到並能設法統一或取得同意則新銀團願借大宗欵項充爲實業之用等語（按前電已見昨報專電）聞當局接電後以第二項所言或經南方同意一語較諸期待統一爲活動足見接洽之有進境現因該團代表史蒂芬預定昨晚到滬不日卽可來京擬俟晤史時再爲進一步之磋商又據外交方面消息云美銀團代表史蒂芬氏偕同其夫人及秘書鐵爾支準於二十八日到京年内不爲投資之接洽先從調查經濟狀况着手候日代表武内金平小田切萬壽之助來京後共同討論武内等於來年一月中旬可以到京此回新銀團形式上爲美日英法比華六國組成實則將來出資者以美日兩國爲多故今後操新銀團之實權者仍爲美日兩國也 
[旅京陜西學生會議之兩事]  
　　勸郭希仁自行辭職討論對付陜北劃界事 
　　自陜省陳樹藩摧殘敎育事發生旅京陜籍學生對於該省敎育前途惟恐陷於危險狀况昨日上午八時（二十三日）陜籍各校學生在北大開會討論對付方法首由韓卓儒報告云敎育部對於陜西學潮亦甚關懷上星期六已向陳督去電令鄱放被拘學生同時又去詳細公文某君云陜省敎育黑暗實國敎育廳長郭希仁頑固所致郭某堅持守舊反對新學欲謀陜西敎育根本解决必須先謀去郭但我們先去函詳說其不適於現今敎育之趨向勸其自行辭職勿令陜省全局敎育爲彼一人遺誤衆表决旋孫俊才云蔡成勳藉口劃界在陜北一帶派兵强收民間釐稅搶刦搔擾爲患不堪此事關係我陜西全省至大我們當以何法對待王鼎臣云陜北府神各縣歷來歸陜管轄今蔡成勳强以兵力佔據蹂躪吾陜誓不忍受但須俟全省同鄉開會討論抵抗方法大衆贊同至十鐘始散會 
[京聞拾零]  
　　關稅附加擬展緩兩月徵收關稅附加稅一成問題自我政府向外交團要求於明年一月實行後外交團於前日特開會議當以此事於中外人頗有關係若出以遽急商人將愛其影響故擬請我國政府將實行期限展緩兩月俾得從容籌畫妥善之手續 
　　旅京蒙人之重　會議外蒙旅京同鄉會於日前（十九日）在蒙古王公聯合會假地特開緊要會議到會者二十餘人内容係圖關於外蒙治安等問題討論議案數項均有救濟辦法結果公推代表數人面謁當軸陳述一切辦法聞十九日之會議實於外蒙前途大有關係 
　　參預萬國商會之準備外交方面消息云中國政府將派巴黎總領事廖世功出席於來年在巴黎舉行之萬國商會聯合會並聞政府已凖備提案兩種向萬國商會報告内說明中國原料品之多足以供給歐戰後之歐美所需又謂中國政府取門户開放主義以與世界各國提携云 
　　中俄鐵路運輸之限制昨（二十二）聞交通方面對於西比利亞與中東路聯運之辦法業已决定有限止之往還先定期運貨暫不運客並在滿洲里五站兩處設立檢查所由中國自由行使檢查事務以防赤色主義之印刷品及紅黨混進國境云又聞中東路技術部亦派員義加檢查關卡 
　　廟街交涉已完全了結久延不决之廟街事件我外交當局業與駐京日使交涉妥當已全部解决且已提出十八日之閣議通過二十日與日本方面交換公文二十一日日本外務省·及駐京日本使署同時將該交涉經過及公文等發表矣 
[汴潮近訊]  
　　各界决心去趙全省敎育破産 
　　省垣自軍學兩界閙出絶大風潮後各方人士對於軍警之蠻横無理及趙氏之摧殘敎育莫不「人懷憤怒」雖向來力主擁趙高唱本省人治本省者此刻亦均變爲决心去趙據可靠消息社會方面不久將有激烈手段運動驅督而以學界主張最爲堅决日前多數學生又繼續開秘密會議於某處决計驅趙就中約分三派（一）主張趙不去即以强烈手續　待者急進派（二）主繼續舉代表赴京請願達去趙目的而後已者持久派（三）主懇切忠告趙氏自行引退免操之過急者穩健派衆口喧呶迄無具體辦法時適某君後至手袖旅滬同鄉去趙公電一紙翩然而入高聲朗誦滬電中有「吾豫人一向擁趙貪豫人治豫之名竟收豫人禍豫之實」引吭甫畢百聲齊昂斯時主温和派者亦不得不屈從衆議結果决議大綱如下（一）何論如何非去趙無别議餘地（二）宣布趙氏兄弟歷年治豫罪史（三）請全國各界對於此次趙氏非法行爲主持公論此外尚有某君主張「趙不去卽倡導社會停止納稅」且謂此法對待今日武人最妙中央爲顧地方計爲維趙氏面子計趙雖不行亦當自行云云會議將畢座中忽有某某兩女士質問主席曰諸君今日羣去趙張鳳台亦摧殘敎育主動之一人何不並及之大衆喧囂之頃驟聞此語羣相拍掌嗣某中學學生（河陰人）起立云「去張亦易事耳譬諸寄生蟲附於一木木摧蟲有不隨之倒者乎一一莊一諧殊足解頤瀕散議時旋又重申一事即因連日僻巷繁街均有軍警偵探密布羣衆若全體退出將引若輩視線勢必復遭蹂躏當由少數陸續分散可見趙之威力矣至政界方面自風潮發生後惟恐趙氏一去若輩將發生「飯碗危險」問題故皆甚望排趙風潮早息冀留得殘棋徐圖挽救耳今晨各界接到京代表消息述赴京請願情形羣情愈激誓非驅趙不止並宣言旣已輟課須趙行後上課兩方長此相持恐河南敎育將先各省而破産矣說者謂「督軍非飯店主那怕旅客不上門」對待今日武人首在人民自决不可向虎狼撒嬌亦名言也（十二月二十三日） 
[滇軍假道之危機]  
　　李協和所部滇軍自川退敗後即屯駐黔境無所歸依在譚組安在任時即擬假道湘省入粤經各界人民極力反對始未成行譚氏旣倒孫伍兩唐經屢次來電請准滇軍通過趙炎午林特生兩氏以事須審慎故久無確定之表示乃李軍以迫不及待竟不待商榷逕向湘境開行駐芷江麻陽黔陽晃縣一帶之九區司令田鎭藩以事機迫切曾電呈趙氏請其阻止通過謂旣可免卾贛之注意復可免地方之受殃萬一不能阻止必須由我方指定路線由靖縣邊地暗渡出武岡不准由麻晃腹地出洪江以免受害並數不能出洪江者有五請示祗遵旋協和又通電武岡·芷江·晃縣·麻陽·鳳凰·辰谿·各知事謂已飭各旅卽日開拔云云又該軍楊旅益謙亦電同前因至十二日不僅李軍前站已抵晃縣並派員入駐電局檢查往來各電且有黔軍之竇旅亦向漾頭司同時並進田司令對於此事以始終未奉總部電示應付極爲棘手電報紛馳請示辦法乃炎午方在磋議又接辰沅李道尹一電謂據芷江譚參謀長來電稱昨接晃州劉指揮等報告滇軍楊李所部分兩路逼近我軍職等以未奉上令請其緩進候路線指定再行通過詎該旅拒置不理竟向我防開槍逼進職等猶以未奉命令拒絶遠追前以退出晃城略示退讓而楊旅節節進逼不已職等已扼守晃州候示等語究應如何應付即賜裁復云云無何又接田司令來電謂據芷江譚參謀長轉據波州劉楊各營報告銑日上午滇軍又向我退駐波州之兵進攻與我軍在波州附近之抽家溪一帶左右及正面均已接火約戰四五點鐘等語似此不待商定路線急進逼攻究應如何對付乞示遵云云又據駐寶慶一帶之一區司令吳劍學來電則請電詰協和並請其照指定路線經過免生誤會致傷感情一面電令田司令嚴加戒備如李軍終不循理率軍闖入卽予正當防禦云云似此情形湘邊風雲已日趨險惡昨炎午已特電協和請暫緩前進俟將經過路線商定再行出發以便電令各地軍民長官接待免生誤會 
[贛人之驅戚熱]  
　　江西旅滬同鄉會電（其一）江西省議會諸公鑒前接巧電通過彈劾戚揚·及贛人自治·省長民選兩案歡躍之餘曾覆電請速實行選舉諒邀省覽今閱各報見貴會十六十七兩日討論此案竟有少數人以私意搗亂貽人笑語亦復何心幸諸公毅力主持卒得良果此眞我全省贛人之福兹卽請各方化除成見遴擇鄉賢秉公選舉破除官僚之惡習掃盪黨派之私心母執已意以害公爲便私圖而拂衆務使我先開民選之省樹立規模不致殘賊民權者有所藉口則豈惟贛人之幸凡各省區皆　有所取法不勝迫切企待之至（其二）江西省議會諸公鑒本會於二日開會議討論吾省九九商捐事咸謂自有是捐以來商人損失甚鉅若不從速廢止萬難支持等因竊查該項捐欵乃爲收回官票而設本屬挖肉補瘡之舉歷此多年所得之數約在數百萬以上而贛省巿面仍係大宗官票流行似此情形不免侵蝕及移作他用之弊故曾電逹貴會請爲清查廢止在案想諸公爲全省人民代表對於此種額外收吸民脂之苛捐取消必表同情惟未審交議否用是再行電詢務乞顧念商人有限之精血填無厭之苛捐速付議决咨行政府尅日取消以蘇民困重凟請求伏維察照 
　　上海贛事商榷會電（其一）江西省議會議員諸君均鑒閱報知劉邱兩君提議之實行自治案竟有少數議員表示反對者敝會竊惑焉夫自治爲全國潮流所趨且爲各國民意所期望誠有如貴會所言者戚揚在贛種惡造怨已逾七年今則已成五日京兆彼少數諸君皆贛人也且皆贛人代表也今戚在贛則利用諸君爲其爪牙他日戚去豈能携諸君與之俱去而乃不顧地方不達時勢人皆欲去已乃欲留似此大反民情其何以爲人民代表今特告少數諸君其速回爾心箝爾口母爲民之賊母爲官之奴不爾則敝會將行之以不得已之手段爲吾省議會除此害羣之馬（其二）南昌戚省長鑒吾贛人苦君苛政久矣比者自治潮流瀰漫全國君縱　於國外政事然請觀豫皖卾浙當可瞭然爲君借箸君今年事已高宦囊已飽正可見幾而作歸養林泉在君旣可善保將來在敝會亦决不窮追旣往若猶淟忍不去貪戀徘徊則敝會必將舉君歷年秕政陳之中央布諸全國不達此志誓死不休用敢預爲君告維君詳思而速决之母謂吾贛人弱而可欺也 
[廣東之紙幣低折問題]  
　　廖廳長之計劃談 
　　　粤省自經桂軍蹂躪後財政困難達於極點某君前日入謁廖財政廳長叩以今後整理財政及維持紙幣之計劃據其所談云吾粤近年被莫榮新楊永泰龔政等多方羅掘大有破産之虞如廣三路局收入及烟酒稅南番兩縣田賦文明門外公地財政廳某某衙署等各項公産均已向台灣華南滙豐等銀行押借巨欵每隔二三日即有銀行前來索債而各縣租稅及原令以秩序未復爲軍隊截留官廳收入絶少外債旣無法清償軍餉亦難應付救濟之法祗有裁減軍隊撙節經費使收支適合然後可以持久至於維持中行紙幣之法官廳對於紙幣自粤軍入城至今向來照舊通用並不歧視乃近日商人任意低折以致跌至四成以下官廳所支出軍隊警察敎員等薪俸旣不能發給紙幣則惟以紙幣兌換現銀以一倍以上之紙幣而僅得銀毫若干試問官廳所受者爲何如損失如此輾轉低折政府雖欲不破産亦不能矣官廳爲自衛計遂不得不一面下令使全省稅收改收銀毫以救目前之急又一面整理省銀行使發出凖備現金之固定紙幣以有永久之計將來此種永不低折之紙幣流通巿面卽足以救濟銀荒而杜絶奸商抄買之幣若謂官廳須維持目前之低折則官廳倘有善法無有不維持之理但官廳一面維持而商人一面低折仍屬無補蓋官廳發給軍隊警察敎員薪俸旣用紙幣則使用時若爲商店所低折情必不甘必官商同允十足通用兩不相虧然後可收維持之效卽或不能十足通用亦須商家自定紙幣爲若干成而官廳從之如商家定爲八成官廳最低之收入祗能減至七八而吃虧二厘過此則官廳萬不能辦到今商家倘以空言責官廳維持而已則絶不分任維持之責試問官廳何能白白受此損失而速破産之禍乎昨有某某等來言請官廳許搭收紙幣二成倘商家亦照此例搭收官廳無不贊同若僅要求官廳搭收而商家自不負責是直與官廳以難題而已於大局殊無益也要之官長現方極力維持但必須官商合力而後能收實效云云此一席談語語皆諉其責於商民而絶不自認其不維持之責也 
[粤聞紀要]  
　　昨十四日午後二時軍政府政務會議開會聞是日所議者乃組織聯省政府案及司法部組織大綱案司法部案已經通過惟聯省政府則仍諸多窒礙一時未易解决其原因即由於單獨制及合議制之未能一致據民 
 
 
 

Page 7

 
 
黨諸要人所談近數年來軍政府不能貫澈護法宣言之主張即受改組合議制後一國三公之賜吾等受多年之敎訓應有澈底之覺悟如仍蹈不痛不癢的合議制之覆轍可决西南各省必無進步眞愛國者當不如是云云 
　　昨十六日有重要軍官許崇智鄧鏗洪兆麟李炳榮關國雄鄧本殷熊略陳炯光等數十人皆戎裝佩劍入謁孫中山卽由孫問來意許鄧洪等皆言此次各總裁來粤再造軍府實爲護法戡亂千載一時之好機某等願與陳總司令同以死力擁護軍府誓必貫澈護法戡亂之大目的無論何人有反對軍府護法進行者必以實方掃除之請各總截急速進行萬勿猶豫孫聞言大爲嘉許許鄧洪諸人隨往謁伍唐適唐不在伍亦温語勉勵一番而退旋復聯謁陳總司令對於軍事亦有所計畫云 
　　孫中山通函云同志先生鑒敬啓者朱君執信戮力國事垂三十餘年毅力清操久爲吾黨欽仰此次爲剪除桂賊倉卒被戕家　宿糧孤兒堪憫目前衣食尚賴諸友之饋遺將來諸兒敎育所需尤不能不早爲籌備凡我同志念執信兄夙誼者尚祈轉爲告語量力相助母忘舊交實深盼望如有捐欵祈滙交廖仲愷兄代收爲荷即頌公綏孫文 
　　旅滬國會議員林森褚輔成等數十人昨來電稱已尅期搭四川輪船來粤其餘各議員亦皆候船出發其已抵粤者則有吕志伊萬鴻圖萬瀛等數人 
　　省會開會問題久未能决昨聞陳省長以立法機關不能虚懸且粤省政治正在刷新各種大事多須交由省會通過方爲合法昨日已决定召集新省會議員開會省會經費卽飭由財廳酌發 
　　昨有爲陳競存鑄像紀念禁賭發出通啓云通啓者省長競存陳公實行禁賭造福於我粤三千萬同胞詎有涯哉觀禁賭巡游之日省校學界員生列隊多至萬人其尤爲熱心概可想見同人等現發起爲陳公建立銅像留作紀念爲禁賭後久遠維持良法諸公諒有同情也至如何辦法應俟我學界大會議决然後舉行先生如果一致贊成請書迅賜見復以便彚登報端廣告中外爲盻順頌公安花地公立第三十二國民學校同人等啓 
[蘇議會與齊耀琳]  
　　齊耀琳濫支十五萬 
　　蘇議會自暴徒騷擾以後卽宣告休會一星期至九日期滿而以休會之故在省者寥若晨星乃開談話會决定自上星期二起接開大會直到今日共開大會五次每次皆到七十六七人總之不能開會開大會不成則大率改談話謝絶旁聽而其所談實亦無大關係不過對於訴訟進行及以行政方面著手並少數人對於錢議長質問接洽王瑚有何條件等村婆子捧脚爐式的拌閑氣而已其較有對準者爲咨齊耀琳緩行算賬而已現在王瑚已經接印該項咨文已由齊耀琳咨復仍舊以尚未鑄完無從預算爲支吾而實際上則已收得之十五萬已被齊耀琳用了一個精光記者就各方面調查記其收入總數及用途如左 
　　收入鑄造銅元餘利（已鑄八千擔净利實收數）十五萬六千九百零七元四角八分支出凡八欵如左 
　　一撥交金庫歸還平糶借欵四萬元 
　　二上項利息一千五百五十二元 
　　三學術講演會建築費三萬元 
　　四湯山馬路工費二萬元贖 
　　五天津戰後災民救濟會四萬元 
　　六李秀山追悼會一千四百九十五元六角四分 
　　七英威專祠建築費二萬元 
　　八調查押運銅元委員及財政廳司事人員津貼夫馬等費一千八百二十一元七角四分 
　　以上收支相抵淨存銀二千零三十八五角正 
　　此賬係從一二留心議員調查所得聞議員方面有見此賬者大爲憤怒以齊耀琳對於此項餘利一再延約不交預算早料其必有侵蝕却不料其濫用罄盡至於此極且就此賬論之幾無一文可以承認故將向齊耀琳大起交涉兹逐欵記其論點如左 
　　一二兩項爲何項平糶尚未查明但本年蘇省各地無不辦平糶者從未向金庫借欵若係一二縣之單獨所爲則無全省擔任之理三項發生在預算以前何以預算册絶不提起旣非預算所有便不當支出四項之所謂馬路究竟係國道抑係省道縣道如係國道則當於國庫支出如係省道則省道條例於何時規訂何以先從此荒僻地點着手且着手之初何以不交預算查湯山不過由金其照王桂林等購置土地欲建旅館等因此而動用省欵以修路已爲江蘇所不能承認且該路之開當地人民曾爲齊氏立德政碑如係省行政於齊氏何有齊旣對於諂媚派之歌頌而無愧實足證明該路爲齊氏私資所修與省欵無涉設公私不辯費公欵以巿箇人之譽則非蘇人之所樂聞矣五項如果經議會議决本無不可天津戰後正值俞紀琦風潮發生議員要求召集臨時會之際齊氏何以一面不召集一面偏有此預算以外之支出是亦不能承認六七兩項當然不能承認江蘇人民並未有此意思齊氏不能以已意强江蘇人出錢也八項似有承認之理由然旣餘利則一切費用當然已經開除矣 
　　至其總論點則行政官不能預算以外之出納一語實無懈可擊讀者試思若照齊耀琳做法但使便於已之送人情做塲面便把公共財産應收者不列預算經人詰問支吾搪塞末了開出一片賬來說已經完了天下尚有何事不可做法律嗎議會嗎還有什麽用處地方財政尚安能把握得住省長如此縣知事天然依樣葫蘆各縣地方財産天然亦瀕於危險故義會方面對於此案十分憤激大約卽當有表示矣 
　　又有一事亦爲議會方面所大懟者齊耀琳於交卸前二日委金其照爲絲織模範場長湯文鎭爲閘北水電廠長金無絲織知識湯無水電知識且絲織廠開辦以來領欵已達四十萬成績毫無大衆咸知爲金氏之金融機關而齊竟於臨去時以之授金湯氏與金素稱同氣此次湯之得委亦出於金之推荐也 
[南京快信]  
　　齊耀琳今日（二十四）午前九點三十五分專車赴津王桂林胡翔林高桂馨等均送至徐州折回省署諮議長梁玉書外交主任曹豫謙均辭職隨齊赴津 
　　滬護軍使何豐林昨因公來省謁軍民兩長晚車返滬徐國樑王賡廷午車回滬 
　　王省長被掱手竊去腰帶及皮篋時曾報吉下關警察署署員匪特不允查究並責其自不小心詎王入城後始知頃來署報竊者即新省長王瑚也旋將原物追還王昨傳警廳王桂林下關署長王文貴帶同竊賊到署面訊一過卽諭令會計發洋十元賞結長警竊賊交王桂林從輕發落 
　　黄以霖昨日下午三時晋謁齊督談二小時辭出王省長昨回拜軍警政各機關長官曁紳商各界領袖 
　　第六帥曁第二三四混成旅實行野外演習二十三日午前九時起在太平平外附近二十四日午前九時在朝陽門外附近二十五日午前九時在南門外雨花台附近齊督每日親往校閱 
　　齊督昨委本署一等副官馮錫庚改充參議 
　　蘇商會聯合會議决反對所得稅敎育部特派僉事沈彭年南下疏通昨由甯赴滬 
李鼎新昨由甯北上 
[杭州快信]  
　　省署准旅京浙紳汪大燮·王家襄·錢能訓·屈映光·張弧·孫寶琦·沈瑞麟等函開以法比兩國人士現與中國籌設　法中比兩大學各省多撥欵補助請於浙　留學費項下撥助常年費五萬佛郎（現合華幣約五千元）昨已咨交省議會决議 
　　浙省漕南抵補金每石附加省稅一元殊覺煩重現省議會决定改收每石八角已咨省署查照公布 
杭縣全體公民因省證會已决定恢復地方自治准明日（二十五）在水停址巿政創立會開會討論進行辦法各法團亦擬分派代表二員蒞席 
　　杭總商會今日（二十四）下午會議對付所得稅·及印花新章兩案嘉興商會副會長孫廉吳興商會代表顔叔舟金華商會代表張嘉榮衢州商會代表汪昭紹興商會代表陳秉等均列席惟甯波總商會已函省因改選事不及派代與會 
女子貧民習藝所所長袁民芳吞金獲救後二十二開會議維持辦法現定二十六續開董事會俾策進行 
省垣各機關今日（二十四）發現一種印刷傳單痛詆省議員之劣跡内分嫖鬼·賭鬼·烟鬼·訟棍·巿儈·酒鬼六種列名者幾達全部份十成之七官廳主張查究 
四隅粥廠准明日（二十六）開放 
　　省議員張原煒（鄞縣籍）現就京師某局編輯任已向該會辭職 
地方通信 
[蘇州]  
　　籌設華洋義賑分會蘇地各界鑒於北地災况熱心籌賑不遺餘力或助銀洋或送棉衣絡繹不絶兹有美人巴克蒙君發起開辦蘇州華洋義振分會暫設於觀前利濟藥房初推巿公益事務所董事蔣季和爲華會長近因蔣君事務紛繁不遑兼顧擬改推蘇州總商會會長龐天笙君爲華會長至洋會長一席則由巴克蒙君擔任云 
　　福音醫院試演新劇蘇城齊門外福音醫院自開幕以來成績優美現定於耶穌聖誕日由該院女醫生看護等在該院扮演新劇三日以伸慶祝刻正日夜在院試演屆時必有一番熱閙也 
[金山]  
　　縣署行政會議金山縣朱知事宗衡蒞任以來對於地方事務概主公開因是頗得地方信任日前爲其赴滬與前任馮知事會算交代之期特召集行政會議列席者均爲本署重要職員今將會議情形摘要録下（一）選册改正案（二）財廳提欵案（三）整頓冬防案（四）米價暴漲案（其餘議題尚多從略）該知事議畢即前往會算交代並便道赴各上臺報告矣 
[無錫]  
　　煤油飛漲之原因錫邑火油一項銷路頗廣近因來路不旺加以縣屬各鄉鎭添置小電燈機全用此種煤汕躉户紛紛到鎭批購致巿價在此旬日中漲起洋一元左右兹將二十三日之巿情録下老美孚油每箱洋六元四角雙英新聽五元七角紅星老煤油六元三角幸福油五元七角回聽油五元四角據該業中人云巿價恐尚有增無減也 
[鎭江]  
　　派員調查烟禁齊省長以蘇省禁烟事宜歷經積極進行本年春間僧派員馳往各縣查勘迭據報告並無私種等情在案目下時交冬令亟應委員復查以期周密現聞已派張君先往鎭屬各縣會同知事馳赴各鄉逐細履勘倘有煙苗發見立即查明布種之人從嚴懲辦 
[揚州]  
　　學生演劇助振揚州美漢學校學生兹因華北災情慘酷殊懷憫惻遂由青年會發起演劇籌資助振一日價分四等（二角至一元）劇名爲「良心」訂於二十五日（即耶穌誕日）假校内舉行揚地不乏慈善家届時必多解囊贊助也 
　　給發敎育經費江都縣敎育經費定例於每月十六日由勸學所向縣領出給發本月因知事易人至二十三日始行結果 
　　運河會辦來揚督辦江蘇運河工程局會辦韓國鈞氏近山原籍來揚聞小作勾留尚須赴甯一行云 
[嘉興]  
　　省委蒞嘉勘災嘉邑晚禾因風雨爲災收成減色當出各區自治委員曁農會先後呈報到縣經汪知事躬親赴鄉勘實列表呈報財廳核减糧賦在案現財政　據呈後已派委於前日蒞嘉當由汪知事同往四鄉　勘災况現王江涇南滙新塍等處已經勘畢俟南鄉勘竣該委即可返省呈覆矣 
專件 
[國立東南大學緣起]  
　　敎育重普及學術貴大成昔之言敎育者第知小學爲普及之具歐戰以後各國學者乃悟大學敎育亦宜注意凡欲爲推廣倡設者汲汲惟恐或後蓋今後之時代一大學敎育發達之時代也吾國初設學校囿於古者家塾　庠州序鄉校國學之階級僅僅置一北京大學若北洋大學若山西大學則以特别關係而立而東南則　然無一大學民國初建東南人士所興學校往往號稱大學未幾而停輟者相望近年敎育部議設五大學南京居其一已草預算矣迄未見諸實行故自天津太原以南都官私立學校計之舍今日甫經議立之厦門大學南涌大學外仍無一大學有則外人所設立者也東起河濟南迄海徼其方里不下五百萬其人口不下二萬萬其學者不百萬而數十年來數千里只無一完備之大學嗜學而蘄大成者不入外人所立之大學必裹糧齎裝不遠千里而之京津京津之大學不足容則必東走日本美利堅西詣俄英法德以解其嗜學之渴比學成而歸而桑梓釣遊之地復不能以最高學府羅致其人俾之從容賡續極深研幾萃世界之學術思想鑄造而樹中國之徽識此非吾東南人士之恥歟美之人口百兆大學五百餘吾東南各省倍之當得大學千餘日之人口七十兆大學三十餘吾東南各省六之當得大學二百區區議立一二校其不足語於發達也審矣然而敎育部議立於南京之大學時越數年猶遲回審顧而未能遽行其議原其遲回審顧而未能遽行其議殆以絀於經濟爲主因今之國立學校經常費猶時虞不給矧有餘力以創大學此盡人所知也然以大學之不容緩而國家興學之費又未必計年可以驟增吾東南人士乃得一兼顧之法曰按照部議立一大學於南京而以南京高等師範學校之專修科併入名之曰國立東南大學在南京創辦東南大學其利有十南京爲東南各省水陸之要津魯豫皖贛浙閩諸省輪軌四通氣候温和無盛寒酷熱之患城北地廣而靜山川風景之美最適於學者之修養此利在地理者一吳晋以降東南都會莫先於此民國肇基尤爲有史以來惟一可　紀念之地發揮平民之思想他地萬不能逮卽以文化論數百年來東南魁宿僑庽此都其流風餘韵舉足以振發學者之理想此利在歷史者二城北南洋勸業會場面積廣闊地主張君夙願以地權歸之未來之大學因其基歴興建校舍足容學生萬人他處無此廣厦此利在校址者三大學爲最高學府非僅辦一二科即可以饜學者之望南高原有農工商敎育體育諸專修科其規模已近於各國之大學以之并入東南大學第須添招文理科則學科已稱完備卽增立法科醫科亦復易於籌備此利在設科者四南高敎員多積學之士各科專門學者爲數甚多改辦大學其人才幾不假外求目前所敎科目　與各大學程度相等駕輕就熟視創立一校難易逈别此利在師資者五東南各省中等學校畢業學生年以千萬計志願風尚各有不同僅有一高等師範固慮供不給求且爲名額所限每年招生時有遺珠之憾增立一大學則有志於著作發明或服務於各種社會者皆有所勸而大學中之敎育科仍足以造就敎育人材此利在學生者六特建一校萬事草創購地造屋厥費孔鉅圖書儀器尤爲不貲創之於南京則因勸業會場及南高所有陸續增拓雖乏鉅欵亦易着手　南高聲譽夙著海内富豪已有捐資其中奬勵學術者若增立大學術業益進則海内外熱心敎育之富豪必尤樂出鉅金以助斯校政府社會合力並籌此利在經濟者七吾國學術向多倡自東南近年輸入歐美文化亦以東南爲捷發揚國粹固必有筦握之樞牖闢新機尤貴得折衷之所近世各國社會風氣率視大學學者爲轉移往往以一二鉅子之學術思想翼進國情作新世運各國鮮此學府故新舊爭訟而羣德坐是不昌使東南有一完備之大學爲煥發國光吐納萬有不地匪獨可以融貫羣言作吾國社　之準的充其所得且將貢輸於各國植吾國於世界大學之林此利在學術者八東南都會外人頂踵相錯詢吾敎育學術界之尤最恒苦無以舉示當此萬國棣通之世無論學術技藝之集會十九皆大學學者即政治交涉之類號爲萬國大會者亦多大學學者列席其間獨吾國以大學之少遂致未由參與若南京建設大學樹之風聲則彼之來者可審識吾之人物吾之往者亦多可與之抗衡此利在國際者九敎育部范總長視事之始首注重規畫大學學區蓋外鑑於世界之潮流内審於各省之需要知大學之必應廣立始可漸期其發達意至善也夫以中國幅員之廣人口之衆一切行政固必賴中央政府之規畫然人民不自奮發以應政府之規畫非所望於今之國民也政府規畫學區吾民即應共圖建設以學者之責任樹民治之精神東南倡之各方繼之一區不必祗有一大學而一區斷不可不先立一大學積極進行始不致蹈向日空言無補之弊此利在民治者十準此十利故謇等擬就南京高師地址及勸業會場建設東南大學而以南高諸專修科併入其中圖之數月旣上言於敎育部部可其請刻期籌備且節南高之費爲新建大學之資吾東南人士夙夜企夢之大學行且湧現於目前惟兹事體大匪資羣力羣策不足以立丕基而昌民治謹述其緣起敬告邦人君子諸姑姊妹凡我同志洞明世界之潮流倡導國民之文化者嘉許兹舉樂助厥成或詔以植學之規或附以勸學之費尤我東南諸省百十萬億父兄子弟無疆之休非徒謇等之慶幸已也發起人張謇蔡元培江謙王正廷袁希濤穆湘玥蔣夢麟郭秉文沈恩孚黄炎培等宣言 
來函 
[松江朱鴛雛來函]  
逕啓者鄙人之投函蓋爲貴報本月二十一日松江通信載自治籌備會開會紀而發當日黄肯堂君雖確有誤認前清官制爲監督爲自治等語此係個人謬解萬不能代表全會而爲海内所戮笑吾松雖小固不乏要求眞自治之人士也是日將散會時議决於下星期六由總幹事李　香君召集幹事會届時再行籌備大會以期吾民生存信條之地方自治早日出現於吾松而本會會章亦已交付文牘幹事起草以俟大會時通過矣無結果而散云云似稍失實用具蕪函請登入來函門爲感藉頌纂祺朱鴛雛敬啓十二月二十二日 
[浙江内河水警第三區第十四隊來函]  
　　啓者貴報本年十二月十八日吳興通信「解送大批盜犯」一則與事實未符查此項盜匪係敝隊巡察太湖在長興新塘湖面破獲至盜首楊得發一名則在敝隊部附近查獲是役計盜有船一艘槍一桿子彈四十粒悉被獲到當由敝隊連同盜匪等解送南潯水警第三區核轉想貴通信員僅據傳聞致多出入相應函請更正俾照翔實此請撰安浙江内河水警第三颧第十四隊啓十二月二十一日 
雜評一 
[新銀團與借欵（默）]  
　　政府對於財政上之信用如何新銀團所知也故對於借欵先以取得西南同意及取得監督用途權爲條件非此雖政府如何解釋必不允借此銀團爲自身計與爲中國計不得不如是也 
　　然中國人民對於政府借債之觀念如何亦新銀團所知也中國人民對於新銀團投資之觀念如何亦新銀團所自知也前此國人對於新銀團有所懷欵者誠或不免出於誤會然所以誤會之故則由於不明兩方接洽之眞相故欲爲解除誤會計此後借欵之磋商即就前之兩條件而推廣之可矣所謂取得西南同意者冉申之曰并取得國民同意所謂取得監督用途權者再申之曰并公此監督用途權於我國民如是一轉移間即舉借欵公開之　而後我國民不致再誤會新團之好意不然無論如何解釋亦恐終未易釋然也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[蘇商會聯會致銀團美代表函]  
　　自各國新銀行團發生以來其對華之旨趣果能不違背我國人民意思與否尚在摧測之中江蘇省商會聯合會以爲兹事出入關係甚鉅曾於前日提出大會議决致函新銀行團美國駐華代表史蒂芬君表示吾人民對於新銀團之意思兹録其函稿於後史蒂芬先生大鑒敬啓者前聞先生任貴國新銀行團駐華代表敝國人士不勝歡迓以爲敝國爲先生舊游地熟知各方情形於敝國必多所裨益此次蒞滬敢以敝國人期望先生之心理掬陳左右幸先生惠而敎之前貴國拉門德君惠臨敝國時曾以新銀團對華主旨宣告國人撮其大要（一）不損中國國權（二）不供給不生産之借欵（三）不以借欵充武人軍事之用質言之卽不爲違背中國人民意思之事是也拉門德君屢屢宣言總不外上列之旨趣敝國人士聞拉門德君之言深印腦際感誦貴國新銀團厚意至今如一日先生之來果能將拉門德君所宣布之旨趣一一實錢敝國人士必以從前信抑拉門德君之心理移而屬望於先生以先生之才望知必有以慰藉之也且敝國政局正在複雜卽敝國人自身亦未易測其所届先生旣本新銀團開發敝國建設事業之意而來者則對於敝國現政局是否已入建設之軌道尚望先生抵華後經三月之觀察明澈現政局之眞相免爲一方面或一部分人所蔽飾庶幾先生所以愛敝國者不致轉而誤敝國此尤敝國人所不能不爲先生進一解者剴切布陳佇候明敎並頌台祺江蘇省商會聯合會啓 
[銀行團對於中國之目的]  
　　美國銀行團代表史蒂芬之言 
　　美國銀行團代表史蒂芬君來滬後所發表之言昨報已譯載其大略兹接史蒂芬群土送來譯成之華文稿爰爲再載如下 
　　鄙人來華之任務在爲美國銀行團常川代代表參與新組織之國際銀行團一切借欵之磋議並代表美銀行團决定關於借欵計劃種種重要之先决問題此事想已爲衆所共知銀行團中其餘三團（英法日）亦各有代表駐華也 
　　鄙人此來已將他種事務概行閣置將在中國居留若干時悉心推究銀行團之計劃究竟能否在華實行予自十一月十九日離舊金山時已備聞銀行團之進行至何程度然予深信新銀行團之計劃雖報紙日有所披露華人對之終多誤會恐此項誤會至今必仍存在但上月間銀行團之種種進行必能將此項誤會廓除幾許予深信假以時日華人方面之疑慮必可逐漸消失也借欵未成立以前許多重要問題須待商榷若此次借欵之性質即爲舉行從前討論銀團計畫時所定諸鉅額之大借欵則尤須慎重研究蓋第一次借欵成立其條件將成一極重要之先例予逆料此種條件之成立尚須時日也故最初進行時無論對於借欵之用途或對於借欵之條件苟有重大之錯誤則銀行團之計劃即受損害此節他日有適當機會當再詳論之反言之苟最初進行時毫無錯誤則予敢信新銀行團計劃之結果必能使中國人民咸享無窮之利益故予將盡予力之所能制止一切謬誤使不至於發生予不嫌冒昧敢自信予商業上之經騐惟苟有機會能參與輔助中國及其國民進於穩健經濟之途尤爲予莫大之欣幸將來關於借欵之種種磋議予有對於自銀行團之義務此固爲予所决不能忘惟予自信照予所抱定之正義進行必能達到予所切望爲中國增進最善之利益而同時又必能使美銀行團不蒙何等之損失予尚未能於此時表明此根本主義所以重要之理由唯予當謹記之而不忘苟此次借欵條約成立予深信其用途必祇以用於中國人民能實際受其利益　爲標準而其辦去亦必邀公衆之贊許决無可疑 
　　五年前予曾以數星期之時間游歷中國數大城巿甚望此次留華期内更能多游數地中國之富源人民其政治情形與其所需要者予曾備聞而詳究之故予當然有予所抱對於此數者之觀念前三月中予又造訪僑美華人及友愛中國之美人數十輩與之晤談因而得聞彼輩之意見惟予職責所在深知所聞或有未周尚須加以考察甚願中國之友以建設中國之方法或意見見告且亦祗以限於建設方面者見告予此時固不能遽下决定之斷語也抑予所應研究者非祗限於中國各種情形中國債券在美洲銷售之能力至關重要當引起重大之考慮此亦一問題當俟他日詳論者 
予所以道出滬上而擬勾留數日者意在與滬人士稍事周旋使予爲滬人所知予知上海一埠於中國國家大事上極有關係予極願盡予之力使滬地人士及他地人士咸能知予且予爲熟識滬地人士計甚望不日將再來滬上且將當來此間予願中國人士咸能深切知予庶幾中國之友不致輕信外間所述及予有謬誤不誠之目的及不公平待遇中國之意也予爲此言因在美之中國良友常述及中國有某部分人雖不能公然表明其原因而頗不願銀行團之成立每用其卑劣手段設計破壞予固不願信予友之言且亦望其言之非確今爲防止不眞實之報告起見予特撰此署名之意見書予對於詢予任務之新聞家所欲言皆具於此矣此後新聞家有所訪問於予予亦照此辦理其未經予署名之紀載均不應認爲眞確新銀行團之計劃對於中國人民關係異常重要斷不能以不眞確之紀載誤認爲銀團代表之言詞予則亦銀團代表之一耳 
　　予甚望予能與中國商業之習慣及情形漸相投習唯此種習慣及情形與予昔日所習者大不相同故異日與予交際之中國人士予甚望其能忍耐寛恕而諒予之困難予更望無論借欵磋議之結果如何予終能爲一般中國人士所重視也 
[烟酒聯合會反對借欵電]  
　　中國烟酒聯合會致北京電云北京大總統國務總理外交部財政部農商部各總長鈞鑒烟酒苛稅獨及華商國貨日減舶貨日盛兩業生計已不堪問頃見報載北京專電内開張壽齡與英美烟公司訂五百萬借欵許該公司在中國製造烟草權及特别運輸權又聞政府有與該公司合組烟廠予該公司以種植製造稅法運輸各種特權之議且該公司董事遮佛勒業已到京商訂借欵輿論沸騰無可掩飾是猶嫌苛稅不足以病商而爲此一網打盡之計必使全國烟酒營業完全操於外人全國烟酒兩業數千萬人民生計完全絶滅而後快華貨旣絶稅從何出即不爲人民計獨不爲國稅計乎張壽齡前以巨欵濟逆京檢廳正提起公訴言者鑿鑿不思歛跡又欲攫得五百萬借欵以濟彼黨之用不獨病商且將禍國務望猛省勿爲所愚洞燭隱謀毅力制止將此項失權病國之借欵立予打銷以全　命而維國本涕泣以道伏惟採納中國烟酒聯合會叩敬 
[經濟研究會將次成立]  
　　經濟研究會臨時事務所昨致基本會員函云逕啓者本會於本月二十二日在臨時事務所開第二次臨時幹事會列席者馬寅初劉南陔盛丕華楊端六徐滄水徐玉書李孤帆湯節運代表陳布雷諸君當經公推馬寅初先生爲臨時主席將起草員所草之緑起章程逐條修訂兹已另印附奉一份請卽察入前議本會即以發起會到會諸君爲基本會員先生亦在基本會員之列如有意見應請於本月二十八日以前函知本事務所陸友白君否則作爲默許再本會已定於民國十年一月九日開成立大會除届時確定地點專函通告外謹先奉聞 
[五團體反對苛稅會議紀]  
　　滬上民國路北城北半城大東門邑廟豫園等商業聯合會等五團體訂於二十四日卽陰曆十一月十五日假南巿毛家弄縣商會開聯席大會昨日午後三時開會到有五團體並各業代表等共百餘人及旁聽者二百餘人始而振鈴開會公推葉惠鈞爲臨時主席並報告開會宗旨旣而五團體代表報告反對苛稅若所得稅印花稅附加振捐等名目迭受痛苦及經過情形如再加增勢難負擔云云旋經各代表紛紛陳述商界種種困難情形請主席維持商業並提議今日所反對一切苛稅之理由互相討論良久即付表决衆皆起立一致贊成當　宣佈公决情形一各團體蓋章公函滬上南北商會請求轉函省議會否認加增苛稅二公函省議會請求轉致各省省議會一致進行三電請政府取消前令當場起草擬就電稿向衆宣佈畢次由各團體聲明陽曆元旦僅隔一星期今日旣集大會議應卽表示意見擬於陽曆元旦應當休業一天除升國旗慶賀外另再加懸白布小旗一面上書遵重約法反對苛稅云云衆皆一致通過然後决定請南北兩會轉知南北巿各業商家一致進行直至六時半鐘散會 
[國貨維持會之函電]  
　　中華國貨維封會昨復城北商業聯合會函云逕復者接展來函敬稔種切印花加稅所得稅貨物附賑稅一案已由全省商會聯合會及上海南北二商會開會公决辦理敝會各業以分道揚鑣反多窒礙宜加入商會一致進行爲此本月二十四日貴會各團體聯席會議敝會恕不出席以免重複並乞將敝會名義取銷勿再加入爲荷 
　　中華國貨維持會昨上南京新省長電云南京王省長鈞鑒公明廉聞海内長我東吳霖雨蒼生旦暮頌聲振魏闕矣敬此電賀中華國貨維持會楊晟王介安龐竹卿曁全體會員叩 
[附徵賑捐之海關布告]  
　　江海關監督姚稅務司昨發布告云爲布告事照得本監督現奉稅務處令開海關及由海關兼管之五十里内常關應即定於民國十年一月十六日起開徵往來各貨之附帶振捐專爲賑濟災民之用其徵數卽係照該貨所納稅銀十分之一徵期以扣足十二月爲限限滿即行停止又奉稅務處電各國貨物在民國十年一月十六日以前起運來華者無庸帶徵此項賑捐各等因本稅務司並奉總稅務司電同前由爲此會銜布告仰華洋各商人等一體遵照此布 
[本月份出口華棉之起色]  
　　今年各業出口生意俱甚疲滯各種土貨輸出貿易日益衰落絲茶而外華棉出口之數亦已銳減兹據棉業中人云本月份出口之華棉已稍發達本季（九月以後）四個月以來以本月出口爲最盛計二十一日止出口數額已達一萬四千二百二十四擔計往運國外者有紐約一千八百十五擔日本一萬零二百餘擔里物浦六百七十擔香港六百八十擔其餘别處三千六百餘擔預料年終爲止總數不難達二萬擔云 
[近週來印紗日紗進出口調查]  
　　本星期（二十三日止）進口印紗計三百三十擔較上星期已銳減自元月迄今進口總額達三十萬二千二百五十四擔（去年同時計三十七萬三千六百五十五擔）日紗進口本星期計一萬二千二百七十二擔較前星期已大增自元月迄今進口總數已達十六萬二千九百九十三擔（去年同時計八萬四千五百五十三擔）聞印度近來紗巿甚疲華商絶少去電訂購故輸入銳減云由本埠運往各埠之印紗日紗本星期中計南京印紗五十四擔日紗三百四十六擔九江日紗六十八擔漢口日紗六十三擔膠州日紗九十一擔烟臺印紗一百十擔天津印紗二百十擔日紗二千三百七十擔香港印紗七百七十四擔日紗一千零十七擔本地印紗四千五百五十擔日紗一百五十擔其餘别處印紗六十七擔日紗三十二擔而甯波鎭江福州牛莊温州諸埠本週間印紗日紗俱無運往云本埠存紗本星期止計印紗四萬五千一百十七包（尚有二千三百四十三包在船上未出）日紗六萬八千四百八十八包 
[洋商證券交易之清結]  
　　字林報云洋商證券交易昨届十二月份清結之期已結算清楚其交易範圍不若上届之大但其所遇之困難則不遜於前經紀人之主顧未能應付損失不得不延長交割期限利率甚昂此即最困難之點兩日前事態猶未呈樂觀但至昨日則已就緒矣一般人投機過分爲各經紀人感受困苦之原因聞有數起經紀人不願再爲其主顧延長時限蓋此種主顧應付損失之唯一希望惟在股價即日高起耳因是之故經紀人已與此種主顧斷絶關係而由經紀人自負責任展長期限云 
 
[全滬音樂會在南京路議事廳開會攝影]  
　　十二月二十三日兆芳攝 
[雜糧油豆餅交易所開創立會]  
　　上海雜糧油荳餅業交易所於昨日（舊曆十五日）下午一時開創立會會場秩序如下一振鈴開會二股東入席三監察員入席四臨時主任報告五監察員騐封開票六檢查票數七檢票唱名八宣布當選人票權九鳴鈴散會開會後選舉職員各股東到者共有四百餘人首由臨時主任顧馨一報告各項要務略謂該所於本年陰曆七月間發起組織八月間呈部立案九月十五日議定辦法十月十五日收足股銀設立費用約計規元四千兩云云嗣由臨時監察員葉惠鈞梁文臣程際雲陳煜明騐封開匭並推定監票員張樂君錢子勤朱允長孫永年四人當經檢見投到一千八百四十三票由桑丹笙唱名開票共舉理事員十五人監察員三人至晚七時尚未開齊當選人名俟明日續録 
[監視選舉團消息]  
　　江蘇公民監視選舉團昨又接江都鹽城寶山泰興等縣來函報告公民監視選舉團已次第組織請求一致進行以謀聯絡又接嘉定第七鄉公民楊保中姜裕培徐增祥來函報告該鄉鄉董黄同禮承辦本届省國會選舉事前並不按户調查臨期任意填就選民已得浮開冒濫之確據業經呈請官廳重行調查核實造報並治以應得之罪請主持公論云云該團已爲轉呈省署兹將近日函電彚載如左 
　　致學生聯合會電急各報館轉全國學生聯合會北京上海蘇州杭州天津曁各處學生聯合會均鑒選舉舞弊歷次皆然於今爲烈此次國會省會選舉正在開始調查而各省縣公民已紛紛報告選民數浮開冒濫之弊莫不證據確鑿將來結果之壞可想而知敝團順正當之民意杜不肖之奸謀刷新選政一本良心成立以來各處繼起組織者紛紛響應良由以前所受之痛苦旣深苟不羣起而自盡監視之天職則選政前途益將不堪收拾而國家元氣從此斵喪而不可救藥良非貴會諸君子救國不忘求學求學不忘救國之初心當此選政黑幕愈演愈奇地方有奸紳劣董之把持中央有某系某派之收買空穴之風其來有自我人倘再甘心放任不之顧問則國是顚危地方糜爛捫心清夜究有未安貴會諸君子熱忱毅力夙所欽仰對於選舉問題事前應如何講演以喚起社會之覺悟臨時應如何監視以防止選舉之弊端時機已迫想有成竹務希號召同志切實進行選政前途庶幾有豸江蘇公民監視選舉團敬 
　　龐淞等之函件江蘇公民監視選舉團公鑒省議員黄申錫以金錢賄　之頭銜爲取媚武人官僚之具當選以來招摇巿井留戀烟花私德之敗固無足責乃於舉世主張廢除軍閥實行民治之際躬冒不韙發電歡迎巡閱使以人民代表出此故違民意之舉非别有肺腸卽喪心病狂議會尊嚴安容　此敗類以辱我蘇人省會行將改選此種敗類每工鑽營恐不免施其故技出其賣身所得之資利誘選民妄冀當選以重禍我蘇淞等與該議員生同里閈見聞較切除將電迎巡閱事逕函該議員切責外敬請貴團於本届選舉時對於該議員之行動嚴行監視務破奸謀而袪蟊賊是所至感順頌公綏龐淞趙承慤朱芾同啓 
[齊耀琳北上之滬聞]  
　　江蘇前省長齊耀琳於昨日（二十四日）晨乘津浦路由浦開行之快車北上在浦口車站歡送者有軍民二長代表蘇財政廳長嚴家熾政務廳長蔡寶善警務處長王桂林滬海道尹王賡廷蘇州警察廳長李明遠淞滬警察廳長徐國樑上海縣知事沈寶昌前蘇財廳長俞紀琦上海稅務所長俞壽璋等至九時二十分鐘汽笛一聲軍樂大作齊君與歡送諸人脫帽答禮而去滬海道尹王賡廷上海縣知事沈寶昌淞滬警察廳徐國樑上海稅務所長俞壽璋卽日乘滬甯路特别快車（逾時一點五十分鐘）於下午十點五十分鐘返滬矣 
[昨晚滬甯車遲到原因]  
　　昨日（二十四日）滬甯路由甯二點二十分鐘開行來滬之特别快車駛至蘇州車站時車頭機器忽然損壞不能開駛來滬當由該站站長曹康侯命將由滬開常州之專車上車頭卸下拖行特别快車故該車到滬已下午十點五十餘分鐘計逾時一點五十餘分矣 
[工巡捐局臨時會議紀]  
　　滬南工巡捐局長姚石蓀業已回滬蒞局視事兹因法商借道華界埋設水管事訂定昨日開臨時會議下午　時開會到有該局名譽董事莫子經陸崧侯朱志堯姚紫若等卽經姚局長宣佈開會宗旨次將關於此案之合　稿件提出當衆逐條研究討論良久始各公同表决如下議决方浜橋至斜橋一段法商借設電車軌道自前清迄今並未納費現在法公董局旣願於每季所收電車公司費内照全路線提出一部分計百分之六交　本局應即與訂合同並先分别函復呈報 
[瑞典公使今日抵滬]  
　　江蘇特派交涉公署昨接外交部令略　瑞典公使柏古通近由瑞典到滬轉道赴京希查照接護云云同日接瑞典領事來函略謂本國公使柏古通准於本月二十五號到滬轉乘火車晋京希即轉函路局預備花車云云許交涉員當即函轉滬甯鐵路管理局預備矣 
[張長林調升淞路要塞司令]  
　　上海縣公署昨奉蘇督齊爕元訓令内開案照淞路要塞司令榮道一旅長兼任以來迄今數年勤勞卓著兹准松滬護軍使覃電開轉據該旅長呈稱因兼任上　防守司令常川駐滬所有淞路要塞司令職務兼顧頗難應懇俯准開去淞塞兼職俾免貽誤等情查核所稱尚屬實情擬請照准所遺要塞司令一職查有現駐吳淞砲兵第十團團長張長林係屬砲兵專科才具優長經騐亦富以之兼任請尊處委任俾專職守並候電復等因准此除分别准予辭職照委以專責成曁分行外合亟令仰該知事飭屬一體知照此令 
[海軍欠餉待發之急迫]  
　　海軍總司令藍建樞以本署所屬各艦隊曁各機關積欠公費薪餉已有四五月之久爲數甚巨迭次呈請海軍部發給均置不問且年關在即非預籌鉅欵實難敷衍連日各處請欵函電紛馳難以答復故於前日特委第二艦隊司令杜錫珪就近赴京晉謁海軍部薩總長面陳困難情形請於年内速匯巨欵以便　付云 
[奉賢縣報告鹽警擊斃鄉民案（續）]  
　　又將私鹽兩擔計一百六十八斤先行繳厫其餘之鹽交海保劉祥團保蘇福看守等情據此查該副警官警士等奉公巡緝原屬應有之職務而私販聚衆拒捕尤爲國法所難容當時若不用槍抵禦則私梟已起而擊我警士等生命或不能保全惟以防衛過當致斃私販二人略法原情雖非草菅人命之此而自罹法網亦難逃刑事之範圍相應將開槍擊斃私販之警士韓清文徐萬仁兩名咨送希先拘押歸案訊辦等因到縣知事提訊韓清文供稱副警官趙俊臣帶領伊等五人前往大龍港口見有挑走擔私販一百二十餘人伊等見他人衆恐不遜逮故想放過他們不料許多鹽梟見巡士人少一擁前來拿扁擔把伊手打傷伊就迴避鹽梟仍舊不退副警官就呌放槍巡士們就放冲天槍無效後不知何人槍斃鹽梟續又供稱那中槍身死的鹽販係副警官所爲又訊據徐萬仁供稱是日鹽販拿扁擔擁來趙副警官就開槍伊持木棍没持洋槍　等語復又函准袁浦場將趙俊臣顧玉成駱如德王星樓四人送案質究均各互推除先將韓清文徐萬仁管押餘仍送場看管候審並傳集尸親地保人等研訊確情一面嚴密調查惟案情重大出入匪輕除按律擬辦再行呈報曁分呈外仰祈廳長鑒核請示祗遵（完） 
[請裁内地鹽警之呈文]  
　　奉賢鹽警擊斃鄉民之　　 
　　奉賢紳士廖味蓉等昨呈内務部江蘇省長文云爲鹽警草菅人命擾害地方環請令行取消嚴懲兇手優恤屍屬以昭法律而保治安事竊查浦東沿海各縣向爲産鹽之區自光緒十四年間紅廟地方出有焚殺巡丁十三命巨案後曾由各縣士紳聯合呈准省憲出示勒石凡緝私巡艦概不准攔入内地誠以鹽必脫離産所方 
 
 
 

Page 11

 
 
能自之爲私若在内地則官私未分無所用其緝也乃民國五年青村場朱前知事創議呈准於舊有緝私巡船外在袁青兩場境内另設鹽警以習性逈異言語不通之人假以職權資以槍械使之雜居内地於是藉口抄鹽四出騷擾舉其大者如上年駐紥四團之鹽警夤夜入董掌生家槍傷董妻頸項幾致斃命及白日轟斃板户王樹生等事至今案尚未結地方人民敢怒而不敢言因之鹽警膽益壯擾益甚而民不堪命矣往年程紳龢以私販必須渡浦曾上孫前運副說帖請裁鹽警卽以前項警費改編緝私師船並添雇小輪嚴堵各口以期裕課利民孫前運副甚爲贊許事下兩場核議仍爲青塲朱前知事所格未及實行最爲憾事舊曆十月二十四日駐袁境戚漴墩厫相近之鹽警又假抄鹽爲名開槍連斃姚阿金陳秋生二命據聞姚係新婿是日出外尋牛陳年僅十五家中尚有一祖一母是日從錢家橋探戚回來均路經新聚碼頭適遇鹽警捕捉鹽　開槍轟擊急避不及致彈皆從背穿腹而出先後立斃已由屍屬呈報奉賢縣詣騐在案查緝私條例第三條營隊執行職務時如遇結夥執持槍械拒捕者得格殺之此指大帮私梟拒捕而言若零星步擔斷無輕許開槍之理證以是日肇禍情形鹽警則並無受傷死者則彈皆背入其爲該警違法放槍草菅人命顯然可見查鹽警自設立以來從未緝獲大帮私販但見擾害地方若不令行取消民間怨毒日積後禍將不忍言公民等誼關桑梓爲特聯名公呈環請電鑒迅賜令行運副另訂緝私辦法嚴杜出口速將内地鹽警撤消一面令縣嚴懲正兇飭塲優給撫恤地方共感謹呈 
[賄縱案關係人覆訊之結果]  
　　上海地方審判廳承發吏王蘭生司法巡警毛子坤前被程冠吾賄縱案牽涉奉諭將王毛提案訊供終結判令押候訊究在案昨下午奉該廳刑庭長沈君會同堵陳鄭推檢各官開庭命提王毛二人至案問官當庭宣判曰 
查得前者毛子坤呈出王蘭生親筆收回洋一百元之票據當堂曾令王核對筆迹並不相符所以此案刑事碍難成立王蘭生毛子坤均宣告無罪判畢飭令還押候示 
[外洋輪船之進出口行程]  
　　昌興公司之日本皇后號由温古武開來將於本月二十七號晚十二點鐘抵吳淞翌日即須開往香港又日本郵船會社之近江丸此次從日本大阪·神户·來申裝來貨物以疋頭洋布及呢羢等項爲最多餘爲火柴洋紙及機油白糖等共有一千三百噸昨日已經卸清在上海裝往之出口貨有麩皮及棉花兩項共三千餘包　生牛皮一百件窰貨一百五十件舊布四十件該輪定本日開還東洋又法國郵船公司之巴勒分號從馬賽開出後已於二十二日行抵西貢本月二十九日之上午八時可到上海該輪載有十一月二十四號以前之法郵件云又太平洋輪船公司行駛中印之貨船山谷湖號原定本月二十五號可到上海兹因在星加坡方而須多泊日期故已改爲下月八號到上海矣又行駛新金山之西開渡號刻亦展延八日改定本月二十九日抵申又有太古經理藍烟　公司之湯潑蘭武爵號自英國之利物溥開出後今日已抵香港昨日該輪來電報告謂本月二十九號可到上海云 
[國内輪船進出口貨之調查]  
　　進口貨（甯波）太古公司之新北京輪船昨由甯裝來之貨有花餅五百件乳腐一千五百壜藥材五十件草蓆七十七件又甯紹公司之新甯紹輪船昨由甯波裝來之貨有草蓆一百五十一件金柑二百零二桶大豆三百二十包草帽八十九件棉紗七十件掃帚二十四件毛竹三十五件舊布七十五件雜貨七十件（長江）昨日長江各埠裝來之貨計有三北公司之華利輪船裝來米二千四百二十四包小麥一千七百五十四包瓷器二百七十件布一百件機花六十九包桃肉三十包藥材五十七件綢子十四件雜貨四十二件又轉甬貨有米一千二百二十五包菓四十四件皮油一百五十二捆芝蔴九十三包又甯紹公司之寧紹輪船裝來小麥三千零五十一包黄豆六百二十九包樟腦一百桶鮮蛋一百擔藥材八件鐵瓶五件又轉甬貨苧蔴二百八十九件藥材三十二件連子三十包糯米二百十包大米八十二包　皮二件木耳二十件皮油七十桶又怡和洋行之瑞和輪船裝來米麥　二千七百八十九包麵粉二千零九包機花八百零三包紙頭七百三十三件蔴三百十六件銀角子十五箱蛋黄二十七件皮同六十桶蔴袋二十二件鐵管二十件點鋼三十塊雜貨九百七十二件（烟津）怡和洋行之裕生輪船昨由烟津裝來之貨有花生二百十包粉絲一百四十件土酒一百二十壜綢子六十六件草邊一百二十件羊毛一百零九包棗子八十包猪棕六十二件野絲十六件羔皮六件雜貨七十二件又招商局之愛仁輪船裝來鹹羅卜五百三十五簍粉千二百五十件　干四十六件鹹魚十簍野絲五件綢子二件 
　　出口貨（甯波）太古公司之新北京輪船昨日裝往甯波之貨有米一千二百六十七包青白蔴四百零一件糖四百四十三包粉絲二百七十件水泥一百七十九桶棗子胡桃二百二十包芝蔴五十九包煙絲梗六十九件點銅五百二十塊藥材五十件玻璃三十四件粽片紙頭六十五件雜貨一百八十五件又甯紹公司之新甯紹輪船昨日裝往白米六千四百二十二包黄豆一千四百六十九包花生五百七十五包笋干一百九十九簍黑棗二百十包芝蔴一百五十九包糖一百六十一包青果七十桶水泥五十桶瓜子一百五十包土酒五十曇杮餅六十包洋布五十箱雜貨一百九十五件又轉口貨藥材一百七十二件（長江）怡和洋行之瑞和輪船昨日裝往長江之貨有火酒一萬五千箱糖四千包洋布四百箱雜貨一千一百二十件又日清公司之鳳陽丸輪船裝往紫銅一萬一千塊洋紗三百二十件牛奶二十箱蔴袋十五件呢羢洋貨十二箱雜貨五十件（港粤）怡和洋行之財生輪船昨日裝往香港之貨有活羊四十隻裝往汕頭之貨有金條八箱洋紗二百五十四件黄豆三百零三包小麥二百十七包麫粉一百六十九包生汕一百六十五桶木料六十件紙頭四十二件栗子九十六包洋布八十九箱烟籽三十二件皮蛋二十缸白錫二十八箱元寶十四箱裝往廣東之貨有麵粉六千包花生仁八千六百四十八包花衣五百包生餅三千張黄豆六百六十七包小麥二百十包洋紗一百零五件烟籽一百件（揚州）大達公司之大和輪船昨日裝往揚州之貨有糖二百餘包檀香五十件靛青三十桶銀洋四箱水果十簍書籍十箱紙頭二十件 
[浦東電氣公司送電放光]  
　　浦東電氣公司已自本月二十一日下午四時起開始送電放光當送電之前該公司曾在陸家嘴爛泥渡楊家渡老白渡一帶先裝路燈若干盞以作標準並於送電時派人至三菱公司碼頭及榮昌火柴公司等先行守候免生障礙俄而電流一通燈光盡亮路人咸駐足以觀未幾該公司又派人持數百盞紅緑電燈懸掛於爛泥渡中巿變壓器近旁燈光　映路爲擁塞春江碼頭西人住宅及張家浜日商棧房之裝有電燈者亦均表示滿意惟聞該公司開火伊始各用户之電力表尚未及一一裝置故近數日間暫行送電至夜間十一點鐘爲止以免多所損失一俟各用户裝費繳齊盡行接電即可全夜放光云 
[南京路商界聯合會常會紀]  
　　南京路商界聯合會昨日舉行常會公推王廉方主席蔣夢芸紀録首由主席報告新世界經理陳君來函允借北部爲本會慶祝會會所週報組織業已就緒十年元旦准可出版云云次討論議案（一）元旦慶祝會秩序案議决照原定略爲修改通過（秩序單列後）（二）議慶祝會經費案主席謂本届慶祝會一應餘興全由本會夜校學生擔任庶開支可以節省經衆議决以三十元爲預算標準（三）議入場劵案議决印三千張凡入會商店每店分送五紙非會員兩紙其他有關係之各公團等酌量分送（四）議會塲職員案余華龍提議應分部辦事始有秩序並推陳曉嵐届時爲臨時主席通過又經衆推定會務主任任矜蘋會塲紀録陳亮公總招待王才運潘勵紳陳則民鄔挺生四君會計幹事倪念先王廉方二君庶務幹事余華龍范承鑒孫遹聲三君餘興部主任朱華德會塲幹事周憲章蔣夢芸陳錫璋馮聘儒朱正明王海永萬選青諸君其職務臨時分配（五）議週報名稱案余華龍提議略謂前曾議定醒商二字惟經各商準酌似微嫌陳舊鄙意不如改爲商鐸二字經衆討論議决通過（六）議週報第一期份數案議决印刷四千份（七）討論週報宗旨及内容案首由週報編輯蔣夢芸報告所擬之體裁門類次孫遹聲謂本會係商人之集會團體週報應以提倡國貨灌輸商業學識促進本會發達爲宗旨其他不涉商業之問題概不論列務成一純粹之商報衆贊成議决内容由編輯及發行人連帶負責（八）主席提議十年元旦同伸慶祝應由本會通知本路各店一律休業一日懸旂慶祝通過議畢時刻已晚遂散會附十年元旦慶祝會秩序單（一）開會（二）行謁旗禮（三）報告本會成績及賬略（四）歡迎聶雲台先生（五）來賓演說（六）攝影（七）餘興 
[同德醫學幹事會紀事]  
　　同德醫學專門學校舊有幹事會會中幹事八人擔任學校進行大計自該校經濟校董會成立後該校經濟完全由董事會負責幹事會乃專心發展校務前日假同德醫院開第十屆幹事會到者江逢治張近樞黄勝白沈雲扉孔錫鵬陳一龍汪寶箴楊永超諸醫生由孔錫鵬主席報告董事會議决籌欵二十萬建築醫院情形當由公議將來醫院落成後院内一切設備費亦不資同人亦當盡力籌募云云即席議决凡幹事會會員皆負籌欵之責其數暫以三萬元爲限并報告呈部立案情形及討論下學期校務進行計畫數件而散 
[併紀俄國人被控案之審判]  
　　俄國人脫洛司根於本月十九晚在虹口西華德路用手槍向一千零九十號在差巡捕恐嚇案發被捕解廨訊供因中國政府停止俄國使領待遇故判被告押候領袖總領事派員到廨訊明再核各情已誌本報昨午後俄副領事麥拉夫君以領袖總領事名義蒞廨會同陸襄讞升座第一公堂會訊據原告一千零九十號巡捕投案稟稱十二月十九號晚我上差經過西華德路見一中國婦女站在路旁我其時疑該婦係雉妓在途拉客故令其他往乃被告從一房屋走出袖出手槍向我開放幸其槍中未裝子彈不致遭害當即吹警笛將被告拘獲請究並據見證李阿炳到堂證明目覩被告手持手槍向原告開放情詰之俄人脫洛司根供詞推諉經陸麥兩君得供會商之下判被告罰洋二十五元充公無洋改押二十五天示儆手槍没收 
　　俄國人西門文喬克於本月十四號在天潼路三百六十九號門牌舒阿華皮件店内竊取值洋三十元之牛皮十張被舒察破報捕派探將該俄人拘獲當搜出原贓解廨訊押在案昨日午後亦經陸襄讞與俄領麥君研訊屬實判西門文喬克押西牢一月贓給原告領去 
[汽車撞斃華捕案之提訊]  
　　公共工部局駕駛送貨汽車之陳候興因於十一號上午十句餘鐘在滬西勞勃生路并車不慎先將路人沈羊郎撞倒碾傷頭額繼將站崗之一千零九十三號華捕許逢春撞倒碾傷腰脇身死業經捕房報請中西廨員騐明棺殮並將陳候興拘解公共公廨諭交五百元人洋並保在案昨晨由廨提訊先由屍妻許馬氏上堂投訴伊夫慘遭撞斃要求伸雪繼由沈羊郎訴稱在勞勃生路某豆腐店内爲夥是日送豆腐回來因被告開車甚速不及避讓當被撞倒磕傷頭額一時昏去及醒見站崗華捕亦被撞倒受傷甚重旋由巡捕到來將我與受傷之捕車送醫院醫治並據見證佘恒山投訴在勞勃生路某小飯店内爲夥十一號上午買菜回來見被告開駛汽車山東而西已死華捕見該車甚快即舉手並口稱慢慢詎被告仍開車疾馳先將沈羊郎撞倒繼將華捕腰脇等處撞傷倒地見肇禍端即報告戈登路捕房派探到來將受傷兩人送往醫院醫治云云又據證人施和尚鮑桂榮周志榮倪瑞忠等相繼到堂證明當時目覩被告開駛快車肇禍情形旋據捕房代表律師費斯福與被告代表律師分别向在案人證逐一盤詰良久並據被告律師辯稱因有塌車在前以致肇事等詞經中西官核供判被告仍交原保候再復訊 
[保據漏貼印花之科罰]  
　　租界印花罰欵之開始 
　　曹久琳昨　　公　控蔣福生不理擔保貨欵洋一百七十四元有零向索游約請求訊追今將保單兩紙呈鑒詰之蔣福生供認擔保惟現今一時實情無力措還請求寛限料理中西讞員判着被告交保出外限十四天内歸　一半餘欠再限兩禮拜清理並以原告所呈保據漏貼印花違章着罰洋五元充公以儆 
[美盛公司棉巿報告]  
　　中美新聞社譯美盛公司報告云本星期華棉巿面又少可注意之點僅本地紗廠略有購進紗廠營業頗佳但存棉已足供一兩個月之用其以廉價定購而未交到之貨尚不在内但此情形存户似以減價出售爲宜棉紗巿况頗穩固三品紗曾於一日之内漲日金十九元目下仍極堅定利物浦巿價上月份貨一○·○六便士紐約現貨十四元五角孟買三月份貨二百五十三盧比華棉出口額自本年九月至十二月共四萬八千七百零七擔 
[昨日深晚浦東之火警]  
　　昨晚十一時四十五分浦東方面忽報火警聞係英美烟公司老棧房被火至二時許尚未完全熄減損失之　諒必非細詳情容續録 
[體育場比賽足球預紀]  
　　上涨公共體育場足球隊前約西人萬國足球隊至該塲比賽觀者甚衆嗣因西人方面先與其他足球隊比賽球員中有負傷者是以不能到塲後悉來觀者頗衆西人頗引爲恨事現定於本星期日（二十六號）决行赴塲比賽以饜衆望是日該塲乙組足球　赴徐滙公學作友誼之比賽云 
[青年會今晚開同樂會]  
　　今晚（二十五號）八時青年會舉行會員寡屬聖誕同樂大會特演大部法國著名第一說部「大革命之遺聞愛情」長片影戲八大本描摹法國未革命以前之虐政權奸專横民不聊生激成革命其間有俠客有善士有義女有暴徒種種奇聞軼事觀之令人驚喜前曾在愛普廬演過入座券需費三元座爲之滿今該會入座券只售小洋三角持有該會發出之交換劵者減售兩角會員劵只取一角佐以廣東音樂尤足一新耳鼓也 
[東吳二中之褒榮會]  
　　東吳大學第二中學校於昨日午後一時開褒榮會歡迎滙辯員周世動童鐘玉孔憲懋滕圭四君其秩序如下（一）主席報告開會宗旨（副校長趙敵七）（二）校歌（全體）（三）報告蘇州滙辯情形（金効三）（四）滑稽演說（徐逸）（五）報告上海滙辯情形（戈頌仁）（六）敎員演說（俞紫峯）（七）絲竹（張鵬才）（八）滑稽辯論「題爲中外國人樂趣孰多」（陳宗王慈鶴等）（評判員顧鴻藻）（九）給奬（曹繡君）（十）拳術（陳康仁）（十一）獨唱得勝歌（曹繡君）（十二）短劇（陳增祥等）（十三）答詞）代表周世勳）（十四）三呼講學會滙辯員萬歲（全體）（十五）茶點散會該校特備銀質一面將三年來滙辯得勝員姓名刻其上以保永久云 
[啟秀女校預祝耶誕會]  
　　　興路啓秀中西女校昨日（星期五）爲耶穌聖誕舉行第十八週之預祝校門滿結松青綴以鮮花職員等拱立校門招待來賓以校中大禮堂爲會塲下午二時振鈴開會首由主席禱告畢報告秩序如下（一）鋼琴合奏（二）合唱校歌（三）英文歌（四）英文　劇（五）英文歌曲（六）鋼琴獨奏（七）英語演述（八）幼稚生表演古事（九）英語辯論（十）鋼琴獨奏（十一）表演約瑟古事其中以（災民涙）一幕尤足動人觀感至鐘鳴七下始振鈴閉會全體歡送來賓秩序井然 
[聿光圖畫函授部圖畫展覽會預誌]  
　　青年會智育部附設聿光圖畫函授部開辦以來成績卓著故報名者甚形踴躍兹擇於陽曆元旦開第一屆成績展覽會一天因會期迫促遠地學生如青島南洋山東吉林以及交通不便等處不及通告現祗就近通知寄來成績已有三百餘幀刻正在佈置一切届時想必有一番熱閙也 
[寶隆醫院看護科畢業]  
　　白克路　隆醫院内附設看護科除授以看護學外兼有德文國文生理化學調劑等課一切敎務皆由院内各醫生分盡義務前日招考男女看護生報名投考者達一百二十餘人昨爲該院看護科第四届畢業之期畢業者爲褚介石（浙江處州人）林松娥女士李金道女士（浙江龍泉人）當由院長周宗良授憑并致訓詞繼由主任醫生江逢治博士致調詞隨合全院醫生看護生共攝一影而散 
[鐵路同人慶祝元旦預紀]  
　　滬甯杭甬兩路同人儉德會以新曆年關將届爲聯絡感情起見特定於新年一月一日舉行交誼會即就承德里本會址内設備影戲京曲絃樂絲竹等餘興以資慶祝新年是日並備茶點慨不取資並於晚間舉行聚餐會 
[葆泰碼頭火警]  
　　賃居南巿葆泰碼頭德新里某號門牌内爲柴爿業之甬人某姓家昨晚七點半鐘　肇焚如頃刻冒穿屋頂延燒鄰居當經各區救火會馳往施救移時即行熄滅 
[浙水警破獲海盜]  
　　英商亞細亞火油公司船前在海面被刦由英總領事函請江蘇交涉員許秋颿函知江蘇水上警察廳嚴緝并咨浙江外海水上警察廳協緝去後一兹聞蘇水警廳已派遣第一盤隊之鈞和策電虎威三艦在由浙往滬之一帶航線内游弋巡緝而浙江警隊已在定海烏沙門外曁台州白帶門外大魚地方適與該匪船遇兩方遂起激戰當場格斃生擒盜匪多名并救出難民三十餘人其餘股匪已經潰散昨特飛電江蘇特派交涉公署即由許交涉員據情函復英總領事查照並咨復浙江水上警察廳代爲嘉奬破　是案之出力水警矣 
[逃女釀成命案]  
　　賃居浦東高行鎭崇明人施麟香之女現年十六歳尚未出嫁近與鄰人周某有染經施偵悉通知其翁姑來領女不願乘間逃逸姑一時氣憤縊死施家當經該圖地保蔡南章報經川沙縣周知事於前日帶同檢騐員下鄉相騐委係自縊身死判令屍屬收殮周某犯有嫌疑飭傳到案訊據供稱當出事之夜伊適在某賭塲賭博實不知情等語判罰洋二十元交保候訊一面着施趕緊找尋伊女到案再行核辦 
[篐桶店命案辨論終結]  
　　錢阿七毆斃喬金海一案前奉法庭派員騐明並准警局將錢拘送檢廳預審明確起訴審判廳訊辦在案昨午张奉該廳刑庭長沈君會同堵陳周推檢各官公開第五庭審理據尤阿龍供無錫人今年二十九歲在金庭會館後面開設箍桶店已死喬金海是浦東祝家橋人今年二十九歲在我店爲夥祗有一月查其家中並無父母祗一叔父是日伊等肇事時適小民在厨下燒粥聞警奔出見喬已受傷倒地傷口流血不止小民知肇禍端急將錢手中凶器奪下并送警解案是質張家斌供浦東人今年三十歲與尤阿　同業兩對面開店查錢阿七係本年中秋節來店爲夥平日與喬金海頻相往來舊曆十一月初五日清晨小民在外購買小菜回來得悉錢阿七已經肇事由小民帮同將錢拘獲求察問官命提錢阿七上堂據供通州人今年二十六歲在張店爲夥初五日晨尤店夥友喬金海來合小民前去吃茶硬要向我借洋五角時適小民乏資拒却喬即將小民便帽取去小民急向索還並索取先前借去鑿子一只不料喬因此懷恨將我扭毆小民情急順手將鐵鑿抵擋不料傷其要害立時殞命實出無心求恩輕辦問官得供問錢曰當時爾將喬金海共戳幾下錢答稱當時手忙脚亂之際實難記憶周檢察官起而論吉略謂錢阿七傷害他人致死殺人罪當然成立請爲公判沈刑庭長宣告辯論終結判錢還押尤張斥退聽候宣判飭遵 
[汽車碾傷行人]  
　　通州人黄小山昨日清晨行經愛多亞路遭某號汽車撞倒碾傷足部由大自鳴鐘法捕房七十五號華捕到來抄録汽車號碼另雇車送受傷人投仁濟醫院醫治一　歸報捕頭候示 
[跳電車跌傷]  
　　昨有年約三十餘歲之李姓乘坐法租界二十二號五路電車至北浙江路因車未停穩李急行跳下致跌傷頭面血流如注經巡街捕查見將受傷人車入捕房轉送醫院醫治 
[和誘案歸案訊辦]  
　　回俗僧人興隆前在洞庭山與婦人趙李氏姘識後逃來上海匿居法租界現爲氏夫趙銀全得悉具控吳縣官廳前日飭派偵探錢榮持文來申投報法捕房飭探協同將興隆及氏一併帶入捕房候究在案昨日解送法公堂請究先由來探上堂投訴前情請求准予移提歸案訊辦詰之興隆及李氏兩人供認姘識後來申圖謀生意是實中西讞員判兩被告准予來探帶去歸案訊辦 
[協傳捲逃案證人]  
　　常州人賀敬菴在原籍武進縣公署呈訴伊妾鄭愛菊捲逃案内之証人施錫侯因居公共租界兹由該縣備文派　於昨報請新閘捕房飭探沈壽章協往將施傳至公共公廨先由中西包探偕來警上堂稟明前情聲請引渡訊之施供住居租界已有十年原告年已花甲惟性喜狎游對於鄭愛菊日前原告來滬在西門方板橋附近台基上相識出資娶回作妾與我無干求察中西官核供以施係租界居民判交一百元人洋並保仰原告來滬應候本公堂預審再核 
[妓院容留幼女]  
　　雲南路福裕里七十一號門牌妓院内因容留十二歲幼女王桂生經人函告老閘捕房前日經專查妓院之三十五號西捕摩豪與八百二十五號華捕往將王女及鴇婦楊王氏一併拘入捕房稟明捕頭着楊鴇存洋一百元保出女送留濟良所昨晨解送公共公堂即據該捕等上堂訴明前情並稱被告延有律師代表現尚未到等語即由該律師之繙譯聲請展期中西官核供判楊鴇仍存洋交保王女暫留濟良所候訊核奪 
[昨日公共公廨訊案紀]  
　　公共公廨第四民庭昨日午後由俞奠孫　讞會同美領稚克博君訊理民事案三請求案一紀録如下（一）胡裕記延律師到堂聲稱有潘榮記·薛匡記·將乾繭四十六擔六十七斤六兩私向　祥錢莊抵押銀兩未得敝當事人同意要求給諭該錢莊不准將所抵乾繭變賣查是項乾繭　原告之産云云「結果」候給諭鴻祥錢莊照請求辦理或該莊有所聲請着即具稟可也（二）談雲忠訴陳松雲鄧湘舟售地不交案原告律師以此項地價被告收過洋五百二十元今忽將該地轉售與曹裕卿請爲訊究云云陳抗不到案鄧湘舟則延朱斯芾律師辯訴謂此項交易據上載明二十天交割屆時因原告不照約履行所致要求將案註銷云云「結果」對於第二被告註銷應由原告自行登報通知陳松雲（即松賢）到案再訊（三）福泰野味店主　友貴訴鼎興野味店主張仰之不理貨洋案此案前經判决着被告償還貨價洋四百五十七元八角九分兹因被告不服延請律師到堂聲訴不服理由要求准予復訊「結果」准予復訊（四）會子梅訴陳松梅不理合做鄱陽輪船買辦股銀案因時已晏「結果」改期七天排定第一件審訊 
[賣煙聚賭之科罰]  
　　方阿三趙福生等　在法新租界寶建路私設煙榻容人在内過癮現爲該管捕頭偵悉前晚帶同包探及暗差捕等前往抄出烟具等物帶入捕房諭各交保候究在案昨日傳至法公堂請究先由捕頭上堂稟稱查得被告趙福生非但私賣吃燈且敢聚賭抽頭請爲訊究詰之方等供認私賣燈吃聚賭抽頭不諱中西官判方罰洋三十元趙罰洋五十元充公以儆烟具銷燬 
[誌謝]  
　　昨承泰東圖書局惠贈第二卷第三號民鐸雜誌一册又生生美術公司惠贈第二十三期世界畫報一册又青年會贈同樂會入座券兩紙鈞此謝謝 
雜評二 
[雲南起義紀念之感想（訥）]  
　　自雲南起義推翻帝制而後擾擾五年政變屢起復辟失敗南北分立迄於今兹而南北之統一依然無望政局之紛爭依然如故嗚呼誰負其責而至於如是也國人皆歸其咎於軍閥矣然縱此南北之軍閥擾亂國家任其互相雄長而不息者則又誰耶吾人恒謂此雲南起義紀念爲民意勝利之紀念非特此推翻帝制一役爲民意勝利卽凡前此種種政變亦無一不藉民意以成功然則民意之終必能戰勝軍閥已屢有　證國人亦旣自知之矣知之而不盡其力以自謀但盡其力以助彼抑此軍閥乃得前仆後起循環不已此非國民自取之咎耶今之主張民治運動廢督裁兵不可謂非已有覺悟然非合全國人之力下一致之决心拚大犧牲以爲之則雖百年終在軍閥勢力之下而國内之擾擾依然如是耳吾故於此民意勝利之紀念而希望發展此民意以集於根本解决之一點 
公布欄 
[上海地方審判廳]  
　　公示送達第二七○號（全文在本廳揭示塲公布）（民一庭）一件羅浩卿與郭瑞良因抵欵糾葛控訴一案（判决主文）原判撤銷郭瑞良　償遞羅浩卿抵欵本洋六百元利洋一百四十四元本案訟費　郭瑞良負擔仰受送達人郭瑞良知照特此公示 
　　批示一件諸志賢狀請發還卷宗由案經判决尚未確定所請發卷之處暫從緩議此批▲一件俞裕美狀請撤銷保狀由狀悉准予撤銷此批▲一件趙寶生狀請押交由狀悉仰即來廳候諭此批▲一件倪承基狀領號册由狀悉該細號册一本尚未奉江蘇高等審判廳發還仰即知照此批▲了件王子祥狀保凌根　由准保此批▲一件喬理卿狀交查封費由准交此批▲一件朱曹氏狀領單據由准領此批▲一件吳曹氏狀交欵洋由准交此批▲一件小陸蔡氏狀交丈量費由准交此批▲一年小陸蔡氏狀請執行由狀悉候傳同老陸蔡氏到案訊明核奪此批▲一件陳三　狀　執行由狀悉　俟石　瑜案内抵产賣出後再予核辦此批▲一件金榮康狀請展期由狀悉仰即邀同債權人來廳聽候訊奪此批▲一件錢宗濤狀請銷案由狀悉准將張川寶開鄱完案此批▲一件徐　毛狀交印紙費由准交此批▲一件俞福元狀請銷案由狀悉准予銷案此批▲一件陳金陶狀請案由狀悉准予銷案此批▲一件趙連生等狀請函縣協助由狀悉查本案迭經函請江都縣知事協助執行迄未准將標價函送過廳　稱前情候再　催該縣迅予查照辦理可也此批▲一件杜　　狀請執行由狀悉仰即偕債權人來　候　此批▲一件蔡順發狀請執行由狀　准予飭吏執行此批▲一件盧　　狀請開釋由狀悉准予所請辦理此批以上十二月二十四日 
[上海地方檢察廳]  
　　批示王鄧氏狀悉爾婿應否入　純係民事範圍仰即逕赴同級審判　起訴可也此批▲居陸氏狀悉准提案訊辦此批▲朱成才狀悉候集訊奪此批▲夏其章狀悉查該犯尚有私訴業經同級審判廳函提核辦矣仰即知照此批▲薛菊生等狀悉仰即來廳具領此批▲劉小三仔狀悉候查明核辦毋得屢凟此批▲王海堂狀悉此批▲伊永由狀悉准予所請此批▲王有才姑　傳訊核奪此批▲徐范氏已訊諭矣此批▲陳金海已訊諭矣此批▲胡加發狀悉候查明核奪此批▲協興公等候查明核辦此批▲胡先福等已訊騐矣此批▲陳仁瑞侯傳訊核辦此批以上十二月二十四日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
聖誕特刋 
[基督聖誕影響於將來世運者] [  英國博士季理斐]  
　　今日爲基督聖誕節縱覽全球幾無一國不以此日爲特别紀念日特别慶祝日特别感謝日者使基督僅爲一聖人則各國之聖人多矣何能使全世界頂禮膜拜如此使基督僅爲一英雄則古今來之英雄尤夥矣更何能使萬世萬族萬民之心香供奉又如此誠以基督非聖人非英雄乃獨一無二之救世主也 
　　何謂救世主世界者罪惡之世界基督矢志拯拔之世界者缺陷之世界基督矢志圓滿之世界者苦惱之世界基督則矢志福利之世界者敗壞之世界基督則矢志進化之今日之世界所以未能寔現大同者非基督敎義之不完乃東西各國政治家軍阀家社會主義家仍各懷私意未能完全體貼基督救世之心即未能完全寔行基督大同之道是以弱肉强食之風仍不稍減優勝劣敗之說仍爲有效以致政治仍不免於罪惡人心仍不免於卑劣同胞仍不免於苦惱而世運之進化仍不免於阻礙者是皆以强陵弱以衆暴寡之故也所願世人當兹慶祝基督聖誕之日深體基督救世之心愛人如已愛敵如友以大事小以强扶弱能如是庶幾基督不爲虚生而天國即在地上矣 
[聖誕感言] [  建中]  
　　前一千九百二十年之今日耶穌基督誕生於猶太之伯利恒城一工人子耳（基督之父約瑟爲木匠）編氓細户有誰知之及年三十出而宣揚福音敎誨羣生乃遭社會之排斥士人（法利賽人）之嫉妬三年而被釘十架爲人羣犧牲在彼時社會與士人之見以爲基督敎說將從兹絶滅矣安知後一千九百二十年之今日地球之大縱横十萬里無處無信仰基督之人無地無崇拜基督之所於兹聖誕也歌頌讚美聲聞於天驩欣喜樂普世同慶噫是豈無所爲而爲無所發而發哉基督本救世之鴻願與罪惡戰爭抵抗出人類於冷酷黑開汚濁之陷坑之外而登之熱烈光明美潔之府使瞽者見跛者行聰者聞病者愈窮者得聞福音以崇高之犧牲精神敎吾人以當爲人類之幸福而犧牲當爲世界之和平而犧牲彼之流血十架卽爲世界人類和平幸福而犧牲者也以平等與博愛之精神敎吾人所以愛護人類與保障人道之宜使世人皆以基督之心爲心以基督偉大之人格爲人格身體而力行之人世間之烏托邦豈難目覩乎試觀西洋文化之有今日非發源　希臘之學術與基督敎之信與愛乎是以基督之誕世人類福音之始也此日吾人之所以相慶而相賀也顧基督旣福歐美之人矣豈於我黄色人而蘄之乎吾國人雖多未知基督之所以爲基督然安不能以基督之人格爲一已之人格爲國民者願爲其國家而犧牲其所有爲政府者能愛護其國民爲國民謀幸福而犧牲其個人之權利則中國上下之腐敗雖有如今日安見其國家之無郅治之　哉際此火樹銀花宴樂歌舞聲中之聖誕廻憶二千年前伯利恒城中之馬槽焉能令人無所動耶吾之書此欲與吾有情者有同感云耳 
[影戲名伶之聖誕瑣述豐] [  卓别靈CharlieChaplin]  
人有以聖誕故事叩卓别靈者卓微笑作疲憊狀答曰當五年前吾在影戲中尚未享盛名嘗於聖誕日在户外演影戲一小幕此幕雪景需雪甚多顧非作雪球戲也吾所飾者爲戲中正角目御眼鏡脛纒闊布并加皮外衣而冠高冠有二賊徒狙伏道旁旣見吾至卽突出擊吾按吾於雪中刦錢囊去吾人演戲本貴乎神肖故二賊雖係吾之至友然當其刦吾時各不相下殆與眞者無異而主演者事前適未通知警察致有警察二人誤以爲眞刦案也即出而逮捕警察何以適時而至事後方知之蓋隱於一便　中窺伺一切旣逮二賊徒深爲得意并主演人面逮之申辯無效旣至警署中復經幾番解說方准釋放但吾人所演之一幕尚未告終自當賡續竣其事顧以經此周折雪已凝凍吾演之乃備覺艱難矣 
　　胖阿白克爾FattyArbuckle胖人阿白克爾亦影戲中名丑嘗述其聖誕日之故事其言曰四年前之聖誕日吾嘗與老友數人集會於鄉間入夜吾已入臥室就寢睡且熟矣忽聞吾之愛犬狂吠不已吾乃驚覺知必有事故推枕而坐側耳聽之聞有鼓風琴之聲悠揚入耳細辨聲之所自乃在吾貼近之室中吾亟起潛步入廊輕闢其室門而琴聲遽止瞥見一白色物掠吾而過隱入别一室中不可復見吾大訝震極而顫復入臥室但徹夜再無所聞及曉吾以此事告之友人友人聞之惟視吾而喟不作一語吾尤以爲異後知有友人之幼女年方十齡素有離魂病日間因聖誕節樂甚夜中病乃復發吾所聞之琴聲實此女所爲而所見之白色物者亦卽此女之影然而女固一無所知也 
可惡哉君也刼人物而行宜法巡之相捕也梁生曰吾將倩此老人爲余作蹇修妹何怨爲老人亦大笑 
　　翌日梁以兩人至道求婚意老人欣然允諾梁生自是願以二十四日爲紀念之良辰聖誕老人爲締姻之良朋因屬予記之 
[我之聖誕禮物] [  張舍我]  
　　今天是禮拜三了停三天就是耶穌聖誕了我的父母最歡喜我因爲我是他們的獨生子（注意）他們有好吃的京西不忍自已吃總是留給我吃的到了耶穌聖誕節他們不但給我好的吃好的玩並且有好的穿着我那天的心裏何等快活前年如此去年如此今年也必如此（注意）今天是禮拜三了明天先生放假我早上爬起來洗了臉立刻奔回家去見我的父母請他們的安他們見了我一定非常的歡喜我記得去年聖誕節上我母親特爲我做一件皮袍送給我他說今年聖誕節氣很冷北風凛烈吹着在像刀削你的嫩皮膚吹不起這種北風吃不起這種痛苦你們你手背上的皮膚不是已經裂開了嗎說　握了我的手撫摸了一會問道你覺得痛嗎我道很痛母親道好孩子你别着急前天你姨母送一雙羢線手套來說是給你的禮物你等一會我去拿手套和新皮袍兒給你父親也有禮物送我他呌我道福生現在快要下雪了我怕你凍了頭頭痛不能念書特送你一只皮帽給你戴戴去年你因爲過了嚴冬纔着綿鞋以致脚上生了凍瘡不大好行動所以昨天我去買了一雙絲絨棉鞋你道好嗎此外還有一大叮罐餅乾二大匣牛奶糖我受了父母這許多禮物心中着實感激快活的很我也說不出我如何快活就是現在想着了也呌快活得跳起來嘴　唱出歌來····什麽天已經亮了今天不是放假嗎他們還睡着我起來了洗了臉不吃早餐趕快動身坐車子一直到家　我的父母都笑嘻嘻的坐在客堂裏見了我便呌道福生你回來了嗎你來看我們送你的聖誕禮物這是二大匣什錦餅乾這是一件紫緞袍料這是二個大皮球這都是你心裏歡喜的嗎我笑答道我都歡喜的我謝了一聲便拿了禮物進自已的臥室不料吃了一驚以室内有五六個黑瘦孩子坐在地上（是誰）我問道你們是什麽人在我的臥室裏他們說我們是你的哥哥弟弟（奇）我說我是獨生子那裏有許多兄弟（可是嗎）他們冷笑一聲道但我們到底是你的兄弟請你送點聖誕禮物給我們（更奇）我說我與你們從没見過怎能贈送禮物呢他們道你不送麽我們一定要的說時一個孩子立起來將我手裏的紫色緞奪去又一個把我的餅乾搶去又一個來奪去我手裏的皮球我大怒道那有這種無禮的孩子立上前把紫色緞和餅乾奪回不料奪到我手裏紫色緞變了一張破席餅乾變了泥塊磚屑我心裏奇怪不知是什麽意思因道讓我看我的皮球變了什麽東西搶回來一看乃是二個鐵球我怕是人家說的炸彈立刻放手不料轟然一聲火星爆烈把幾個孩子炸得半死我大呼一聲道不好了張眼一　我依舊睡在床上 
　　明天我回家父母見了我很是快活等了一會我問道今年聖誕你們給我什麽禮物（回顧上文）父親慢慢地說道福生我們送你的禮物已經替你分給你没吃没穿又凍又餓的兄弟姊妹了（他們是誰）我想我那裏有兄弟姊妹（回顧上文）父親所說的兄弟姊妹一定是指那幾個將死的孩子了 
自由談之自由談[  鵑]  
　　今日爲耶穌聖誕日。。謳耿慶祝。。中外胥同。。考其所以至是者。。則以耶穌抱博愛主義。。犧牲一已而利衆人也。。 
今之人何如。。往往有犧牲衆人。。而利一已者矣。。肝腦塗地。。腥聞萬里外。。猶日日　殺伐。。與言博愛。。彼不顧也。。 
十字架之聖血猶斑。。永永爲世人瞻依之物。。願吾人各洗身心。。以求　魂安樂。。吾知耶穌在天。。亦將有以感化此墮落之衆生矣。。 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[録升菴瑣語] [  老圃]  
　　視而不見聽而不聞非眞不見不聞也見不超色雖見而以不見聽不出聲雖聞而似不聞必也見超乎色之外始謂之明聽出於聲之外始謂之聰汨没於聲色之中者謂之聾瞶超脫聲色之表者謂之聰明 
　　怒則氣上喜則氣緩悲則氣消恐則氣下寒則氣收燠則氣泄驚則氣亂勞則氣耗思則氣結善養氣則無是矣 
　　周宣歌澤雁孟子諷野殍其流民乎韓非陳五蠧商君論六蝎其流士乎安流民易處流士難 
　　庖有肥肉廐有肥馬民有饑色野有餓莩孟子語齊宣王也柱梁衣繡士民　褐侏儒有餘酒而死士無充藿咎犯語晋文公也 
　　有奇福者必有奇禍有甚美者必有甚惡 
　　晏嬰不亂崔陳之羣鄭肅不入牛李之黨語曰君子不黨易曰馬匹亡二子有焉 
　　世變如輪無暫停也人心如波無少平也成之極即壤之漸治之至即亂之初故曰無平不波無往不復 
道德叢話 
[革除不良之國民性] [  競民]  
　　一國國民必有其特殊之民性或優或劣繫於國家之文野國力之發展者甚大國民性之優者宜善爲保存之劣者宜注意革除之我國國民勤勞耐苦等美德素爲外人所稱道然亦有爲人所詬病者兹略舉數則如下吾國民不可不急求有以革除之也 
　　（一）不守秩序凡事必有秩序無秩序則生紛亂之現象吾國民多缺乏匠種美德也何以證之吾證之於旅行時舟車之上下與夫公共集會處所之喧閙舟車未停而上者上下者下爭先恐後其結果則不幸者或仆或傷或淹死或軋斃此種事實按之報章屢有記載至於公共集會處所則未入者爭入已入者爭坐已坐者則又或起或立始自一二人繼而數十百人必至會場喧　雜沓不堪而後已此皆國民無謹守秩序能力之表現也 
　　（二）不守時刻社會上無論集會約晤宴客大都不能準照原定時刻應召而往者則或以時候未至或以事務未了而姗姗來遲主其事者則以靜待來賓遷延時間乃致先至者徒費可貴之光陰至不能忍而復去其結果則有會而不開有約而不晤荒廢事業損失信用莫此爲甚 
　　（三）不講公其衛生内地街衢坑厠櫛比有人隨處便溺蘇滬習慣且於沿街或河中滌蕩便桶爲害尤甚者則對於患傳染病者之排泄物不施消毒之方往往隨地傾棄有時疫病躉延職此故也（按刑律第二九六條至二九九條及三○五條等關於妨害飮料水罪及妨害衛生罪者均分别其輕重處以有期徒刑或罰金或拘役是故凡以穢物傾入水道如滌蕩便桶傾棄傳染病者之排泄物等實應受刑法之制裁不可不知也） 
　　上所述三者實爲普徧的不良的國民性救濟之法一方則深望負有學校敎育之責者對於生徒特加注意時時訓練養成其守秩序守時刻講衛生之習慣已受敎育者尤望其能革除此種惡習或先自實踐或組織會社或通俗宣講務使全國人革除此種不良之國民性而後已（乙種酬） 
經濟 
[廢除賀年柬的意見] [  殘]  
　　鄙意對於寄遞賀年柬的一件事體以爲可以廢除什麽理由呢請看下面（一）因爲濟經的關係照鄙人自已計算每年必定要耗去二三元但是鄙人的朋友還不算多賀年柬還不很好尚且要耗去這許多那比我朋友多的人賀年柬就要比我多那比我闊綽的人賀年柬就要比我好寄得多郵費多用得好價值大總算起來至少也要十幾元甚至要幾十元的也有請問這筆大欵子如此的耗去了有什麽道理呢（二）還有那歡喜别出花樣與衆不同的人於是拿寶貴的光陰强健的精神來犧牲在自製賀年柬上去這又是何苦呢（三）還有因爲朋友多發寄賀年柬的時候遺寄了幾份於是那没收到你賀年柬的人以爲你是看他不起不願意和他交接故意不寄給他就此要傷了感情不如大家不寄就不至於生出這一層隔膜來了（四）有人說這賀年柬可以表示各人的心理鄙人以爲二面果眞要好應當常常通信互相勸勉不應當平時斷絶書信來往一到新年寄一份賀年柬這算表示什麽心理呢還有一種近有迷信的理由那更没有價值了總而言之没有保存的充足理由况且保存他没有益廢除他没有害落得免去許多煩惱鄙人所以要廢除他諸君以爲如何但是鄙人還有一句交代上面所說的是廢除朋友們的賀年柬那親長們跟前親身賀年的一件事體不敢提倡廢　因爲親長有許多的腦子還是牢不可破的假使說起『廢除賀年』他們必定要駡我們『目無尊長』了但是却也没有保存的充足理由要是希望廢除就從我們自已身上做起不要晚輩們親身來賀年積久之後也就可以廢除了諸君又以爲如何（不受酬） 
　　按賀年之舉應由地方公民於新曆元旦聚集公共場所向國旗行三鞠躬禮改私人之賀年爲公衆之賀年是則共和國民應有之儀式也若夫舊曆之賀年非惟不當舉行并應禁止漸注 
衛生 
[花柳病之豫防（四）] [  鳳賓]  
　　（八）早就治療之必要 
　　欲减少花柳病在於減少野宿與提早治療人有微行每深自羞悔不欲人知旣倖其病不發生又希其毒之未染不知靜待之時間較久則危險更深美國海軍部調查團查得野宿之人倘於一小時間以内即施治療則其染病之機會爲百分之○○八即不及一千分之一也倘於十小時以内施行療治則其傳染之機會增至百分之七四即百人中得病者約有七人耳此爲臨時消毒之效驗 
 
 
 

Page 18

 
 
若未受臨時消毒而已得病亦須早就切實可靠之醫生苟依法施治可冀痊愈並有法以騐毒之有無以及受病之深淺故凡病者及受病而未發者俱宜早日就治以保健康 
　　且早受治療於經濟上亦較爲儉省社會中少一病者即多一生利之人多一病者即多一分利之人亦卽多一傳染之虞故一人之健康與否恒於社會有連帶關係也 
　　按吾國社會中之野宿者必俟其疾病發生而後施治梅毒之潛伏期爲數星期淋病之潛伏期自數小時至數日不等在此時期中病者絶無知覺故恒忽略而希圖倖免何其愚也 
　　西洋軍隊中冶游者限於若干時間内施行消毒法余於數年前曾參觀某國陸軍部之衛生科科長告余以冶游之不能禁阻祗能開誠布公令冶游者自投最近之醫院施行防淋與防毒之治法彼國各醫院均受該部之通告凡有軍人自投醫治者用某藥洗滌用某藥注射至年終各處醫院開具清單羅列軍人之姓名與治療之次數報告該部由部撥給醫藥資科長又謂於潛伏期内施行消毒法爲費旣廉成效尤著觀於上節之統計可信其言之不誣也 
 
[推翻洪憲記念] [  鵬]  
公民常識 
[耶穌聖誕與恢復共和之紀念談] [  隱]  
　　十二月二十五日有二大紀念一爲「耶穌聖誕」一爲「恢復共和」不知諸同胞對此二大紀念作何感想也 
　　耶穌誕日各處之西人與敎徒莫不興高釆烈舉行慶祝典禮吾等雖非敎徒對此誕日亦當表示敬意因耶穌一生所抱之主義爲博愛爲眞誠凡爲人類耶穌無不愛之救之且爲他人能犧牲自已之性命試問我國今日有無此人乎不但無之一般軍閥武人爭奪地盤盜賣國土其次者營私舞弊賣差鬻缺做壽發財搜括地皮以民脂民膏爲若輩之　利品令人得無慨乎故吾等尊敬耶穌非尊敬耶穌之兩字乃尊敬耶穌之博愛之眞誠耳然亦不能僅示敬意而已須將耶穌之道德之品格作爲模範始不負耶穌一番博愛眞誠也 
　　恢復共和日各處官廳感懸五色國旗停止辦公一日以誌紀念凡我國民亦莫不追念回想袁氏稱帝共和推倒蔡松坡絞幾許之腦汁逃出北京幾許之心血推翻袁氏始有共和恢復之一日故此日凡爲國民皆當追念先烈也雖然恢復共和已五年矣此五年中復辟也南北戰爭也安福禍國也軍閥爭權也人民幾無安枕之日是雖有共和之名而無共和之實吾想蔡松坡死而有知亦當痛哭流涕也往者已矣來日方長凡吾同胞亟宜振作精神發奮自强俾得享受眞共和之幸福始不負蔡松坡恢復共和之艱難之熱血也（乙種酬） 
家庭常識 
[玩具與敎育之關係] [  林]  
　　常人之言曰兒童最少至六七歲始足以言敎育其實不然蓋嬰兒自離母胎即有敎育之必要敎育兒童最要之工具厥爲玩具惜我國人視玩具爲無足輕重之物巿上出售者往往爲江北貧民所手製品物惡劣不第無敎育上之價值而滿塗顔料未嘗消毒亦大礙兒童之衛生兹就敎育上分别玩具之種類如次 
　　（一）養成觸覺之玩具橡皮人成磁人及動物類等 
　　（二）養成視覺之玩具風車風船旗類氣球等 
　　（三）養成聽覺之玩具笛喇叭小鼓鳴鳩等 
　　（四）養成筋覺之玩具橡皮人橡皮球橡皮馬等 
　　（五）養成觀察力之玩具各種器具雛形以及畫册等 
　　（六）養成好奇心之玩具秘密箱跳猴雞啄米等 
　　（七）養成記憶力之玩具數字盤組繩版等 
　　（八）養成想像力之玩具積木編物細工石膏細工刺繡玩具等 
　　（九）養成推理力之玩具飛行機磁石蜻艇以及應用引力熱學之玩具等 
　　（十）養成同情之玩具人形猿犬兎等 
　　（十一）養成美情之玩具各種樂器圖畫等 
　　（十二）養成注意力之玩具釣魚擲環踢犍子等 
　　（十三）養成消極意思之玩具（即養成忍耐慎重之氣質者）九連環七巧版等 
　　（十四）養成積極意思之玩具（即養成勇敢進取之氣質者）農具汽車軍用器雛形等 
　　父母與兒童以玩具必辨其年齡别其男女察其氣質兹就兒童各時期中適宜之玩具分述之 
　　嬰兒前期（即生後一歲）此時期又區分三小期 
　　（一）仰臥期（受動的見聞期）此期以風車風船鼓笛紙旗等爲宜 
　　（二）安坐匍匐期（發動的把持期）此期以橡皮人橡皮球犬鳩貓　爲宜 
　　（三）起立步行期（發動的把持期）此期以布製旗小鼓不倒翁布製或橡皮製馬猿態鳩等爲宜 
　　嬰兒後期（即一歲至三歲）此期以魚類鳥類呌笛活動龜搗米車等爲宜惟此時期宜注意者兒童不論手持何物必放入口内故玩具宜肖毒兒童又好甜味　玩具上所塗顔色容易剥落者亦非所宜又此期手持之玩具務必木製如爲布製者當入綿其中 
　　幼兒前期（卽三歲至七歲）此期以動物及人物畫動物標本皮球空鐘萬花筒望遠鏡木製船車積木等爲宜 
　　幼兒後期（即七歲至十二歲）此期以竹蜻蜓汽槍豆砲機械製活動之動物類應用磁器玩具手風琴　子及圖畫等爲宜 
　　抑尤有進者以玩具給與兒童時有應注意之事項大略述之於下（一）馬口鐵及玻璃所製之玩具容易破損而且危險宜避之（二）年齡與氣候之不同玩具須隨時變化（三）有賭博性質而可以别勝負之玩具（如雙六等）在敎育上大非所宜（四）最良之玩具在能使兒童以自已之思考方而練習之（五）與兒童以玩具無非欲使其活潑若靜肅其性質者殊不適當（六）至十二歲以上宜選運動器具與之（乙種酬） 
 
 
