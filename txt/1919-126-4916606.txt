# 1919 - 126 - 4916606

 

Page 1

 
 
   
 
 

Page 2

 
 
   
 
 

Page 3

 
 
時評 
[内外兩和會之成敗（冷）]  
　　據路透電謂歐洲和會德代表有不肯簽字之說據北京電謂靑島問題有無法挽回之說據本埠消息南北和會有南代表辭職之說總此以觀今日世界事與中國國内外事皆在危迫之秋而所謂和平者尙有若干之波折也 
　　古人有言敗事易成事難不其然歟使無堅决沉毅之心力以繼續之天下之亂與苦固未有艾也 
[命令]  
　　五月十日大總統令參謀總長張懹芝呈請任命程恒式爲陸軍第二十四混成旅參謀長應照准此令 
[專電]  
　　北京電巴黎二日六日電四國秘密商定處置山東問題迄本日止尙未正式通知專使連日進行步驟（一）要求宣佈四國商定内容（二）訪英法美代表陳說（三）發意見書表示不满足（四）和約提交德國前先提示各小國開一大會會時吾國當提出抗議又和約預定七日提交德國十六簽字統由五大作主其餘各國無修改權（十二日下午三鐘） 
　　北京電徐宴兩院議員述外交經過實誤於山東路約辦到名譽上交還勢不能再言似已無術挽回衆請勿簽約策補救（十二日下午七鐘） 
　　北京電政府表示山東問題無可再爭如不簽約反致吃虧 
　　北京電靑島案日請入和約我 
代表有已簽字說（十三日上午一鐘） 
　　北京電蔡行後專門各校長會議擬取同一行動院部派人赴滬邀蔡並還辭呈（十二日下午三鐘） 
　　北京電各處學界有摇動象總統擬另發令勸慰（十二日下午三鐘） 
　　北京電中學以上敎職員推代表九人謁徐錢請宣布一對敎育界切實態度二善後辦法三 
留蔡誠意（十二下午二鐘） 
　　北京電學界發佈救國辦法十條傅單被警捕去兩人旋卽釋回（十二日下午二鐘） 
　　北京電清華校生露天講演被 
捕二人（十二日下午二鐘） 
　　北京電蔡孑民誓不返（十二日下午二鐘） 
　　北京電某派會議對學生討議 
决計牽入政治蓋别有作用 
　　北京電各學生十日經地検廳傅案預審後仍保出聞尙擬添傅敎職員作證（十一日下午三鐘） 
　　北京電學生聯合會决議（一）上書留蔡（二）會同敎職員謁徐請留（三）留日生被捕要求政府嚴重交涉（四）派代表六人赴滬留蔡三人赴漢聯絡各界（五）敎員胡鈞私訪曹章驅除出校 
　　北京電留東學生代表爲靑島上書請願一勿簽約二促專使提出條欵三正賣國賊曹章陸典刑（十二日下午三鐘） 
　　北京電高師校敎員王烈帶學生二十餘人赴湘鄂演講（十二日下午二鐘） 
　　北京電高師校組織日刋名曰救國分送各界均表歡迎（十二日下午二鐘） 
　　北京電今日午後二時内閣邀議員開談話會兩院到四百十餘人閣員除曹外全列席錢及陳　均有詳細報告（十二日下午三鐘） 
　　北京電錢辭呈陽日提出庚日下午四時總統傅全體閣員面托勸慰靑（九）（日）晨參衆兩議長謁總統均以内閣此時萬無動摇理總統當令兩議長將辭呈繳回切實慰留允俟繼任有人再行照准段遣人傅語勿輕更動致危大局外交團亦不以錢去爲然已决暫留僅有一部分改組（十二日下午三鐘） 
　　北京電安系所提交換條件錢已容納閣可不倒今日議員應召赴府衆院未開會（十二日下午七鐘） 
　　北京電國院密函參衆兩院開會合會由總理偕外次長出席報告外交經過及現定應付機宜徵求同意衆以臨時組織無明文規定認此要求不合將原函退回（十二日下午三鐘） 
　　北京電本日衆院開開擬動議 
請國員出席備質問（十二日下午三鐘） 
　　北京電國院通電各省聲明否認靑島案加入和約並徵求意見以定辦法（十二日下午三鐘） 
　　北京電交長曹汝霖給假擬汪大夑署（十二日下午三鐘） 
　　北京電某派仍主段閣復活（十二日下午三鐘） 
　　北京電滇派續西峯郭唯一赴陜商議葉荃軍隊事 
　　北京電赤塔會議領袖爲博克圖喇嘛副領袖布利安人熬畢倫總參謀日人中内富三郎駐黑白領發令禁日本浪人參加第七師長齋藤亦訓示日軍人 
勿加入（十二日下午三鐘） 
　　北京電行駛黑河華商輪船於 
月初被俄岸軍警没收勒令起卸商貨商人徐某等呈請黑督保護鮑卽向俄領交涉不得要領昨特請中央向俄使抗議 
　　北京電哈爾濱電俄發二十四十兩鈔票展期至五月十五停用（十二日下午三鐘） 
　　北京電外蒙總理因附日由活佛以鴆酒賜死（十三日上午九鐘） 
　　北京電外交團因京滬電報不 
通提出抗議（十二日下午三鐘） 
　　香港電粤漢鐵路股東會擧定温良彝爲總理劉煥爲協理 
　　香港電昨日國會開聯合會議通過决議案請軍政府將曹汝霖等交法庭懲辦（十三日下午二鐘） 
　　香港電王正廷三日電稱外交失敗現已提出抗議並請免職待罪（十三日下午二鐘） 
　　馬尼剌電第二日遠東運動會散會時斐列濱共得三十五分中國共得八分日本共得七分排球中國勝斐列濱半哩賽跑日本占先百碼賽跑斐列濱奪標中國選手杜榮棠孟繼懋居第二第三一百二十碼障礙賽跑斐列濱居第一中國選手孟繼懋居第二斐列濱人某居第三二百二十碼賽跑及遠跳均斐列濱全勝半哩賽跑日本勝斐列濱人居第二第三半哩替換賽跑日本未加入中國勝棒球斐列濱與中國相解斐列濱勝爲三三與一九之比較（十三日） 
 
 

Page 4

 
 
   
 
 

Page 5

 
 
   
 
 

Page 6

 
 
路透電 
[德代表不肯簽約]  
　　十日倫敦電德國代表如維持其倔强之態度則满十五日後協約國將施以劇烈之强迫芝加哥講演報載稱德國代表主任藍超氏命代表團全體於星期日離凡爾塞謂和約條件無一節可承認者 
　　五日倫敦電三國會議决議於和約中加一條欵 
聲明協約國與奥匈布土四國續訂任何條件德國不得過問法國外交界大爲满意蓋如是則奥人可决定願承認協約國之計畫而成如瑞士之中立民國抑願與負債纍纍之德國共其命運巴黎消息靈通之各界謂法英代表會同邀請意代表重行列席和會媾和草約昨日提出於法國國務院自上午十時起討論至午後一時始已對於複雜之財政問題賠償各欵並規定撫卹金陸軍經濟財政保障之特别條件及對於履行和約條件之戒防均表示满意中國代表發表文告謂和會與日本所議關於膠州之解决中國代表愈研究而愈不解其意旨何在並愈爲不平云 
　　五日巴黎電駐意法國大使建議將阜姆由國際同盟會委託意國代管至一九二三年於相距數哩處爲巨哥斯拉夫築一口岸而阜姆遂屬意國意國允依 
此基礎續開討論 
[阿富汗與印度]  
　　十日倫敦電阿富汗人侵逼印度且有意蠶食在英國界内之土地惟國王之諭告不能得獨立各部落之同情　英兵現正在召集中 
　　八日西姆拉電前阿富汗王近在加布爾附近遇害民衆怨慕旣而陸軍大佐亞里拉柴正法王弟拉斯魯拉汗受判終身監禁表面乃告安謐茲據官場消息該國大局驟有變動兵民皆欲爲前王復讐謂所懲者乃無辜之人而眞犯則被逃逸阿富汗新王恐民衆叛變乃决計趨入危途興兵攻印且於軍中傅播印度本加白亂謡侈述印度之富鼓勵兵士印督致文阿王予以嚴厲之警告未獲效果阿兵現進抵邊界各地點英兵亦移至奉命會集之地點西北邊界各部落目下之態度殊可嘉尙亞夫里第人不爲變志回敎徒亦稱願與英軍合拒敵人加布爾地方人心不齊聞阿王近至該處訪拉斯魯拉汗與伊拉雅土拉汗於獄告以如願率軍攻印則擬恢復其自由兩人均加拒絶現信拉斯魯拉汗已毒斃獄中此次戰事大約飛機將占重要部分阿軍與英軍現將近接觸 
　　九日西姆拉電美克洛林氏爲最後離阿富汗之歐人已抵印度貝夏瓦途中頗受危險據稱阿富汗作戰運動過激黨占一天部分 
[英議院之問答]  
　　七日倫敦電下院今日討論預算案時工黨議員沙氏提出反對帝國産品優待稅之修正文謂印度錫蘭茶葉無庸受政府輔助此舉殊有損中國蘭加危爾因以所受所響之損失將遠過印度所得之利益財政大臣张伯蘭氏答稱優待稅可以改良英國之茶質並减輕其售價且可發展印度錫蘭之茶葉此舉他國行之歷有年所並未招怨吾人僅效其所爲而已議員韋巨胡特本氏謂此舉侵害中英最優惠國之條約財政大臣切實否認此說韋巨胡特本氏又稱此舉足以害及倫敦使失其華茶貿易中心點之地位財政大臣亦不以爲然工黨復建議將茶葉稅每磅减至三便士即付表决以二百八十五票對六十三票否决 
　　八日倫敦電財政大臣今日在下院答議員亨利氏之質問謂政府現正頒發命令即行取銷英國銀條售價最高之率彼信現無其他取締條例存在彼意今無維持此種條例之理由 
[各國近事記]  
　　六日丹京電愛沙尼亞公報云過激軍攻勢處處失敗愛沙尼亞軍苦戰六日後克復魯成鎭及薩里斯堡鎭敝軍現正敗逃愛沙尼亞軍窮追於後 
　　八日孟哲斯德電孟哲斯德商會决議請政府派蘭加希爾織業商務委員會赴遠東調查現狀及推廣棉織品銷路辦法 
　　八日墨爾邦電澳洲禁止非英茶入口令已取銷 
　　九日倫敦電爪哇茶昨復拍賣價落一二便士 
[各通信社電]  
　　北京電山東問題吾國歐使已通告否認 
　　北京電本日下午政府請兩院議員在三海宣布内容交換意見並通電各省徵集意見以定辦法 
　　北京電各省議會商學界紛電請爭山東問題 
　　北京電京中焚士派汪燒芝監視 
　　北京電交通敎育兩部繼任以汪大夑林長民張一麖范源濓有希望 
　　北京電閻督電晋省商學界頗不以頒令懲辦學生爲然請納從民意（以上十三日） 
　　以上中華通信社電 
　　北京電陳　因國會彈劾陸徵祥使歐不職罪將以聯帶關係呈辭兼代部務曁外次本職 
　　北京電都中要人一致主留蔡元培赴津勸駕已有多起外傅大學校長易人說殊不確 
　　北京電元首接滬朱電法律案已正式協議 
　　北京電有任段祺瑞爲東北邊防總司令張作霖爲副司令消息 
　　北京電東三省巡閱使擬具松黑江防辦法請參謀部核行（以上十二日） 
　　北京電司法敎育兩部會商學生事暫擱爲懸案以便顧全各方 
　　北京電莊代使電報日人聞中國學生及商界之舉動甚爲注意 
　　北京電满站護路軍歸大谷司令指揮郭宗熙督辦以不合約請政府交涉 
　　北京電鄂督據張聯陞報電參陸處陜南界經張 
專使劃定白河方面鄂軍已陸續向省境退駐（以上十三日） 
　　蚌埠電王郅隆電告安武軍次餉已由財部應允劃撥鹽餘日内卽領匯（十二日） 
　　香港電陳炯明以宋淵源所部時有騷擾地方情事已擬議應付辦法電商軍政府辦理（十三日） 
　　以上中孚通訊社電 
　　北京電徐總統於昨晚通電各省軍民長官詳細報告巴黎媾和會議之情况且謂已命中國媾和委員若關於靑島問題中國所主張者不得貫徹不可簽字望將此旨通告各團體勿爲感情而生事端至以地租爲抵押品而締結借欵及解散大學等事全係謡言併望通知一般人民使毋疑惑（十二日） 
　　廣東電趙世鈺爲陜西問題及關於國會之要務於九日由廣東啓程赴上海吳景濓氏託趙氏將下列之語傅言於在上海之國會議員外間傅說吳景濓主張在南京制定憲法之議並非事實蓋李純雖始終唱道和平猶不能避免北方之壓迫故在南京召集國會亦難望得完全之保障將來國會果得自由行使職權時召集國會制定憲法之地點仍以北方之暴力所不及之上海租界内爲最適當聞岑春煊亦託趙氏傅言於在上海之南方派諸人曰彼將盡力貫徹護法之趣旨（十二日） 
　　廣東電軍政府向廣東市政公署暫借五十萬（此處電文不明）元市政公署已以財政困難之故謝絶之（十二日） 
　　廣東電候補國會議員之有力者二十餘名提出反對恢復民國六年國會意見書於國會大致謂恢復民國六年之國會直與自認在廣東召集舊國會之舉爲叛逆行爲無異同時又陷擁護廣東國會之西南各省於叛逆者之地位况民國六年國會之議員中歸附北方者已認爲附逆分子依據約法除名今欲復活之更使制定憲法實斷難承認云（十二日） 
　　廣東電十二日政務會議討論由各方面陳請之官吏軍人任用昇級及官制等又議伍朝樞王正廷關於巴黎和會情形之報告對於王正廷之辭職决議致電挽留（十三日） 
　　廣東電候補國會議員等所組織之新新俱樂部决派代表二名赴滬向南方代表及有識者陳述關於國會問題之意見該兩代表已於昨日啓程（十三日） 
　　奉天電張作霖電留錢總理又電徐總統陳述内閣之不可更動（十二日） 
　　奉天電據駐湘奉軍第一師長張景惠來電則張氏將全部奉軍集於岳州一帶命數旅長陸續回奉已至漢口訪王督軍定於十三日由漢啓程取道北京天津於十八日左右可到奉天（十二日） 
　　東京電陸軍次官山梨中將今日啓程赴西伯利亞視察狀况（十二日） 
　　以上東方通訊社電 
　　東京電日遞信次官内田嘉吉氏以歐美間海底電線有十八線而日美間則只一線欲與美國實業家共同設一日美海底電線會社昨晤日本實業家請其贊成（十三日） 
　　東京電日本郵船會社此期紅利定爲五成（十三日）以上共同通信社電　 
[公電]  
　　廣東兩院聯合會電各報館並轉各機關各團體均鑒據各報紛載國會議員某某赴京向各派接頭表示法外意思閱之殊堪詫異此間關於和議問題惟南方總分代表時有商榷此外並未開會派人遍詢各政團亦無派人赴京之事某某舉動確與同人無關原可置諸不論顧念不法淪胥國基蕩摇國人旣費重大犧牲以護法律同人職守所在尤不敢稍避艱難以貽父老昆季羞故兩年以來飄泊西南極之危疑震撼之交毁謗叢集之際終不敢舍此他去所謂誓竭股肱之力繼之以忠貞者也某某身列議席竟敢不顧國人之公義於法外私相結訂造作流語冀破多數人垂成之業以弋取箇人之權利實汚辱國會之神聖損傷全體之名譽論情均屬不合除由同人提起懲戒外用先電聞乞刋諸報端以免誤會護法幸甚大局幸甚參衆兩院聯合會魚印 
國外要聞 
[歐洲媾和草約之槪要（五）（續）]  
　　路透社七日倫敦電訊 
　　口岸水道與鐵路德國對於人民貨物船隻車辆等之前往或來自任何協約國或共同作戰國而行經德國土地者須與以輸運之自由與國民完全待遇　過境之貨品免繳關稅　輸運價率須公允不得直接或間接視船隻之國旗而定取費之多寡或便利之厚薄不得以輸運貿易之管轄稍分歧視並不得有何種間接之歧視　國際之輸運不得留難而易毁之物品尤當子以迅速運行之便利　運費宜統一不得有所區别　凡商務必要之便利宜給予之不得視國際而異　自由口岸僅許收若干限定之費　自夫爾太伐河與摩爾道河合流處起之愛爾白河與濮萊格以下之夫爾太伐河自與歐沛河合流處起之歐德河以及格洛特諾以下之尼門河烏爾穆以下之多瑙河連其各支流之一部分皆開放爲國際河流　各國人民産業與旗幟須與沿河諸邦人民等受完全平等之待遇 
　　各種便利應收合理之費而水道之維持應由國際同盟與國際委員會監視之凡此事件附有條文規定此項委員會不久須集議以準備修改現有暫行契約之計畫　德國須於通告日起三個月内交付一部分江船拖船與材料　多瑙河舊有之委員會仍有戰前之權力惟該委員會中僅有英法意羅四國之代表俟該委員會職權終止時宜組織一國際委員會以管理全部多瑙河上游事宜直至切實律例成立時爲止　來因多腦之深水運河如决定於二十五年内開築則照規定之辦法辦理之　來因河與摩塞爾河各有特别條欵一八六八年公約大體今仍有效附有重要之修正中央委員會須在斯特拉斯堡集議以法人爲主席荷蘭爲署名於此公約者之一故修正各點須得荷蘭同意　三個月内德國須將來因港内之拖船江船一部份或德國航業公司股票一部分送交法國　德人於一九一四年八月一日在荷蘭洛特丹港所有之建築與拖船等一部分或此種營業之股票一部分亦須交出　法國有完全權利可在其邊界全線以來因河流來之水供運河等之用並可辦理傅引動力之工程但須擔負若干付欵並得委員會之同意　德國允在法國邊界對面之右岸不築運河並許法國享有在右岸設立某種工廠之特别權利但附有償付損失之條件瑞士在來因上游亦可要求同樣權利　如二十五年内比國决定建築來因末斯之運河德政府應依照比政府所擬之圖開辦在德國境内之工程其經費則由德國各邦分認　委員會如欲以盧森堡政府之同意將其管轄權展至摩塞爾河下游或以瑞士政府之同意展至來因河上游或展至將來開築以利航行之側面運河與水道德國不得反對之　德政府須將亭堡與斯台丁兩港内自由區域之地租與㨗克斯拉夫民國以九十九年爲期　鐵路　鐵路條欵規定由協約國運至德國或由德國運至協約國或行經德國境内皆應受所可有之最優惠條件並規定若干鐵路稅則辦法目前德國依照一八九○年瑞士京城公約辦理迨鐵路新公約業已成立德國即須受新約之拘束　德國須會同辦理使行客與行李可依優惠條件直接購定協約國間行經德境之車票及關於通車事宜德國須以機械裝配其車輛使可與協約國貨車接合不妨碍輪掣定制　德國須繳出讓與境内路線之裝置及該路所用車輛之適當部分　凡接連甲國兩處而穿行乙國之路線或由甲國行經乙國之支路線其應如何辦理由委員會决定之二十五年内如有人得國際同盟之同意請德國築造此項路線時德國苟無特殊契約則應將此路築成或隨情勢之必要而改良之以確保此協約國與彼協約國間之良好交通　德國允從瑞士與意大利政府之請求取銷關於聖　柴路之一九○九年公約　協約國名義所頌發之訓令關於軍隊材料彈藥等之輸運與糧食之輸運及關於恢復輸運郵電交通之常狀者德國須執行之此係暫時辦法　五年内協約國所議定關於輸運水道口岸或鐵路之任何國際公約經國際同盟會核准者德國允署名認可　爭議可由國際同盟會决定之某種條欵如輸運事宜平等待遇之規定類得於五年後由國際同盟會修正之如不修正則此項規定惟對於以互換的待遇施諸德國进發生效力　基爾運河　基爾運河凡將來未與德國失和之各國其軍艦商船皆得自由行駛　各國之人民貨物船艦於利用此運河時皆享同等之待遇　所徵各費以維持與改良此運河所必需者爲限德國負有維持與改良此運河之責任　如有違背此項規定或有對此規定意見不同情事則有關係之國可訴諸國際同盟所設立之法庭並可請求委派國際委員會 
　　第十三節勞動公約（已見九日報） 
　　第十四節保證　西歐　爲保證本約之實施起見來因河以西之德國工地連同橋端由協約國與共同作戰國軍隊佔守之以十五年爲限如德國履行條約則某部土地連同柯洛恩之橋端可於满五年時由協約國撤退軍隊某部土地連同柯白倫資橋端可於十年後撤退駐兵其餘土地連同梅恩斯則於十五年後撤退駐兵但若協約國这賠償事務委員會查見德國在佔領時期内或在十五年後未履行其全部或一部之義務則已退出之土地可立即重行佔領之如在十五年以前德國已履行因本約而發生之各項義務則佔領軍可立即撤退　東歐　德國軍隊刻在新疆界以東之境内者得於協約國認爲適當時遣回本國 
　　此項兵士須免除各項軍役亦不得與德國臨時政府所採行關於國防之計畫　土地之佔領關於佔領之各項問題未經本約規定者以將來所締結有同一效力之公約整理之 
　　第十五節雜欵　德國允承認協約國及共同作戰國與德國及其與國間所締結之各和約及續定公約之完全效力　德國允承認關於奥匈布土土地處置之决斷並承認協約國所决定疆界内之新國　締約國紀錄法國與芒那科國間一九一八年七月所定之條約　締約國公認凡各委員會之主席遇某種情勢時有决裁投票權　德人前在協約國或共同作戰國所接收或所管屬境内所設立之敎會事業得於協約國或共同作戰國派員保管之下繼續行之　德國不得根據和約實行以前之事件向署名本約之任何協約國提出資財上之要求　德匣承認任何協約國捕虜品裁判所處置德船德貨之判决協約國有權可審查德國捕虜品裁判所之判决　本約以法英文爲准應儘速調印在巴黎彚集　此節附有　印之各種外 
交規定　本約於每國調印之日起發生效力（完） 
[瑞士紅十字會聯合會紀事]  
　　法國無線電社云英法美意日紅十字會代表最近在 
加納集會交換意見草定一種計劃書未幾各代表由加納赴給納佛晋謁國際紅十字會會員提出意見書此次會議成績頗佳現已設立一委員會定名曰紅十字會聯合委員會其目的在向全球紅十字會提出一爲人類盡力之大計劃並規定俟和約簽字一月之後全球紅十字會在給納佛開一聯合大會前戰時美國紅十字會委員會會長逹維森氏夙盡力於紅會事業現被舉爲紅十字會聯合委員會會長其述該委員會組織之目的云吾有以爲紅十字會所定之計劃千端萬緖而目前首宜注力之各問題厥爲公共衛生結核症看護術瘟疫及其他發臭症余今任舉數例以示如何處置此類問題譬之結核症吾人當延聘世界最著名之專門家十五人至二十人在加納集議將草定一種計劃書此項計劃書應包括治理結核症極靈騐之預防及治療法而治療瘟疫及其他發臭症之專門家亦須會集一次草定一種計劃書以下手續亦可採爲草定治療他種疾病計劃書之根據其結果吾人可向全球紅十字會提出一種由極有經騐之專門家所草定之計劃之一部份乃欲各紅會奬勵其已成立者而設法使未成立者得樹其基礎云云 
國内要聞 
[失敗中之山東問題]  
　　山東問題經四國秘密商定並以一部分加入和議總約内吾國專使於本月二日發出通告聲明否認政府亦將於明日（十三）邀請兩院議員在三海談話宣布内容交換意見一面擬通電各省及西南軍政府要人上海和議各代表徵集意見並定今日（十二）下午四時全體閣員到新國會宣布一切並籌議對待方法已與兩院議長商議一切 
　　另一消息政府昨接陸專使等自巴黎來電言世界和約大約定於本月十四五等日簽字並有另派大員簽字之請現在全國輿論旣反對山東權利由日本繼承一層載入和約故政府連日正籌商關於簽字和約之辦法業與新國會方面接洽有聲明不承認山東問題之條然後簽字於全約文之意（卽對於世界和約仍然簽字而聲明除去山東問題一條）如可辦到亦抵制目前之一法惟可以辦到與否尙屬欵問耳 
　　據新民國報云巴黎和約德人所得山東權利一律讓與日本吾國專使力爭直接交還中國列强竟未容納昨某方面接得巴黎二日來電報告山東問題二號經三大强國會議議决已由英外部通知吾國陸使等云膠州灣案議决内容（一）政治權由日本歸還中國（二）經濟權移交日本（三）駐靑島之日本軍隊一律撤退（四）靑島設立日本租界（五）鐵路則用我國警察以日本人敎練至日本之人種差别撤廢案於三號會議中廢棄蓋棄廢此案與决定膠州灣案在歐和會議中爲一種交換的條件此次會議英法極力協助日本故日本得收如斯之美满效果吾國專使當然力爭不下他若改正關稅案撤銷各國駐華軍隊案撤銷領事裁判權案撤銷各國租界案迄今未能提出陸使以外交太失敗自覺亦無光彩故已電逹政府呈請辭職 
　　山東新國會議員謝鴻壽王宗元同來京省議會議長張介禮王朝俊外交商榷會代表房金錡劉志和於前日上午十時赴公府謁見東海當派許秘書長代見由謝君等言最近消息巴黎和會經英法美三國會議關於山東問題議决三項（一）行政權讓歸中國（二）駐在山東軍隊一律撤退（三）經濟權歸日本享有其所持之理由以去歲中國曾訂高徐順濟鐵路草立合同已有抛棄經濟權之表示請政府致電專使在歐會力爭將該合同取消許答以上項消息固屬實在但係三國單獨會議情形刻政府正籌擬應付方法謝君等均謂去歲歐戰將終忽訂立此項合同不啻作繭自縛國民對此决不承認即萬不獲已將支用之借欵照數償還並給予利息取消合同收回路權山東人亦願負攤還之責許謂諸君意思甚善必代逹總統謝君等又言蔡校長辭職出京關係甚大請政府派員慰留免致惹起學界 
風波許唯唯遂辭退 
[北京政潮之近狀]  
　　此次錢内閣之辭職乃係安福派借题發揮爲倒閣之運動東海深知此故乃於前夜親致王揖唐密函一件囑其盡力疏通先將安福派議員之彈劾案取消則閣員方面自可暫仍舊貫昨日又本此意在懹仁堂邀集兩院議員開茶話會爲内閣問題徵詢意見惟聞安福部一部分仍着手爲王揖唐醞釀活動雖各督長方面除曹姜來電主張維持錢内閣外昨日又有兩三省亦來電主張維持然同時段祺瑞組閣之呼聲亦甚高是以錢幹臣决意藉外交問題下台並聞錢氏已有宣言謂時局如此紛亂祇可抱定眼不見心不煩主義且將斯旨電告上海朱啓鈐勿因個人厭心國政牽動和局云云但昨日又有段祺瑞表示維持現内閣之說據云錢總理派曾毓雋君往晤段氏時述現閣辭職書之内容係以國内和議停頓外交又復失敗爲理由段答言若論時局停頓則我上台和議仍將停頓至於外交則即易内閣亦不過如此對付故絶對拒絶組閣由此觀之安福派苟不再掀波浪錢閣或可暫時維持也 
[蔡校長出京後之情形]  
　　北京大學校長蔡元培離京辭職後北京敎育界非常震動各校派往天津挽留蔡君之代表二十七人到津未得蔡君踨跡乃推舉四人追踨南下天津學界亦公推二人同往蔡君途中曾致書於北京大學原函如次僕深信諸君本月四日之舉純出於愛國之熱誠僕亦國民之一豈有不满於諸君之理惟在校言校爲國立大學校長者當然引咎辭職僕所以不於五日即提出辭呈者以有少數學生被拘警署不得不立於校長之地位以爲之盡力也今幸承敎育總長警察總監之主持及他校校長之援助被拘諸生均經保釋僕所能盡之責止於此矣如不辭職更待何時至一面提出辭呈一面出京且不以行踨告人者所以避挽留之虚套而促繼任者之早於發表無他意也北京大學之敎授會已有成效敎務處亦已組成校長一人之去留决無妨於校務惟恐諸君或不見諒以僕之去職爲有不满於諸君之意故特在途中怱促書此以求諒於諸君 
　　北京各學校敎職員爲京中敎育界情况危險已在各校分組幹事會再聯成一氣組織各校敎職員聯合會該會已於十一日下午正式成立到會之代表有北京大學高等師範工業專門醫學專門法政專門農業專門等十餘校商量辦法取一致行動當場舉出代表九人往謁府院當局請其明白宣布（一）對於北京敎育界之切實態度（二）善後之辦法（三）對於挽留蔡氏之態度並定於明日進謁 
　　前日學界全體代表爲挽留蔡校長謁見傅總長請表示態度傅總長云願赴府院挽留蔡校長各代表要求介紹見總統傅不認可又要求見總理傅乃帶同代表往見錢氏允爲挽留並允一方面電知蘇敎育廳長截留一方電知上海敎育會協同挽留聞電已拍出各代表散後推舉代表赴津勸挽如不在津即行追到滬上又聞各代表擬於見蔡氏詢問去職理由至於各學校前日本擬罷課因各校長保釋時曾囑學生照常上課故未敢違約如至無法轉圜之時則亦唯有罷課之一法倘政府以學生罷課爲不足惜則即自行全體解散各校决取一致行動 
[天津學生聯合會成立]  
　　自靑島問題發生以後十日以前天津各校學生爲國事自由集會皆經各校校長以敎育廳名義禁止學生在各校開會十一日有天津學生聯合會代表三人面謁敎育廳長將學生集會之宗旨與辦法詳細說明當經敎育廳長完全允許並云如有警廳干涉等事由敎育廳完全負責（敎育廳已知照警廳請勿干涉）惟平常集會至多不得過百人特别集會無限止而學生方面亦與敎育廳立有兩項信條（一）在學校不作規則以外之舉動（二）在社會不作法律以外之舉動並云如有越此二信條者由各校代表完全負責云云故十一日下午三時天津中等以上各學校學生（共九校）每校代表二人假法租界某學校内並有北京學生團代表共二十七人開學生聯合會議由主席報告 
 
 

Page 7

 
 
開會宗旨當有北京代表方豪登台報告北京學生團進行之情形並提議靑島案問題查靑島即係山東而山東即係國家倘不一致力爭就是亡國是以主張對外辦法數端又提議對内問題即關於對待漢奸各種辦法查蔡孑民辭職有莫大關係實乃某派與敎育界奮鬭之法全國國民不可以等問視之應一致挽留其挽留之法全國學生同時一致遇有萬不得已時一律實行最後之辦法並宜提倡眞正民氣（一）文字（二）語言（如北京大學及高等師校之平民敎育講演團）幷報告北京三十餘校代表六十餘人會員四萬餘人業聯合一致進行　以希望天津方面各校學生關於對内對外一切均與北京一致行動又云查津地當局對於學生團防之甚嚴須知北京尤難其中痛苦不堪言狀然我同人當犧牲一切極力進行亦必逹到目的天津代表張君演說與北京一致行動全體鼓掌又各代表先後發言籌畫永久之進行以利害相關非逹到目的不止適北京代表報告本代表團今日晚七時公推三人赴上海挽留蔡孑民聲明退席以資籌備出發手續衆鼓掌時至四點三刻北京代表二十七人完全退席天津學生代表提議公推代表同北京代表赴上海一則挽留蔡孑民再則聯合各界一致力爭當場表决推舉楊興夏袁祥和兩代表即刻出發該代表臨行時並宣言此次赴上海挽留蔡孑民及聯合各界當收完美之效果全體鼓掌主席又提議明日擬開追悼北京學生郭君大會以表愛國之熱誠衆贊成當場推定代表二人赴公園接洽假定會址以便舉行又提議明日省議會開團體大會本學生團亦當推舉代表與會當場推定三人以資屆時與會又討論良久至六時始閉會 
[英人表明英日聯盟之理由]  
　　字林報載有倫敦英報駐京訪員佛萊塞氏九日所發長函一篇略謂華人爲韓人爭獨立之熱忱所感動因山東問題紛紛有示威行動反對日人兼及外人其反對日人之理由凡居於遠東者類能言之其所以不满於英人者則以吾人一面高談弱國公道一面承認贊助日人關於山東之要求法意兩國因贊成英國此舉亦受責言而華人尤引以爲痛者則以向稱保障弱國之美國亦復置華人於獅口而令中國直接向日本解决山東事件也因此理由華人大不慊於外人而詆責之詞遂叢集於吾人矣凡一經過之事實恒有兩方面觀念居今日情勢之下應加研究其對於協約諸國果有若何說詞以此協約諸國者已拂華人之怒也惟英國自辯則頗簡易本世紀之初俄國實爲當世英人之巨敵摇動埃及英人地位謀攻英人於印度且又進窥英國利益最多之中國夫俄患旣爲英人心腹之疾南斐戰事又起俄人乘此時機已佔有旅順勢將獲取牛莊中國於此一任其侵略莫能保其主權也吾人復見俄人南趨满洲更戚戚焉慮其奪英國亞洲之地位是時日本見俄國進取極爲之不安擬在歐洲結一聯盟之國以吾英人與一亞洲微小之邦相結合誠所不取顧以中國旣不能自助而聯盟之目的又係保存貝斯福氏所料終必瓜分之中國主權英國於此而與日本協約以互保其遠東之利益亦固其宜余今述此蓋所以明英日聯盟乃中國太弱不能自保有以致之也旋以英日聯盟收效至巨俄患竟消滅於無形之中乃未幾一患又起德國軍勢大張儼與拿破崙威力相埒而有撼動英吉利帝國之勢俄國則因满洲失敗革命潛滋國勢日弱至是歐洲之均勢乃見動摇英國因欲保此均勢不得不與法俄携手復以德之海軍日進千里英國又不得不集中其艦隊於北海之中日本是時旣爲英之聯盟乃擔負英國遠東海軍之責任而聯盟之局愈堅故從此純粹之政策方面而論英人所行固完全合於理論也自是以後歐戰起矣英人集全力於歐洲實無物質上之壓力施諸遠東勢必仰仗聯盟國保護其在中國之利益日本於此是否爲英人所利用抑乘此機以逹其本人之目的非本篇範圍所及槪從簡略其所可表明者則吾人方搏生命於歐　遠東不得不惟聯盟國是賴而中國之國權更不遑顧及况中國柔弱無能竟將其權利簽付他人毫不之拒吾人旣爲自保生命而戰對於山東之將來更不能不允爲日本援助夫山東者中匣所自棄者也未幾中國宣告列强加入協約並允竭力相助故從協約國得財政上實在之讓與權但中國曾利用此時機及此讓與權以援協約國乎抑能斷定侵掠之德人之必不勝乎皆未嘗有也徒將此金錢與機會擲諸虚牝耳迨戰事終止之日猶復爲德人左右袒焉須知吾人對於中國並不擔負義務而謂保全領土義務者係對日本而言設吾人欲於此點修正英日盟約固不與中國事况吾人始終未礙及中國領土之完全僅允維持日本以獲中國所已允許之權利耳苟有愆尤則當咎中國之儒弱與其冥頑不靈不竭全力以赴戰爭而獲戰勝國應予保護之權利不能怪他人也至於意法兩國於此問題原無直接關係但亦不能不隨英國之步趨而應合日人之志願其所以然者正與吾英人同卽以日人是時之地位大足危及協約國全部期嚮也若美國之加入戰爭純出於極高尙之感觸但加入太遲未能防阻種種不良之拘束協約國前因欲維持戰爭自不能不對於各方有所應允當美國加入之時德人已精力垂盡美國一舉足間頓有輕重而勝敗以判惟効命疆場焦頭爛額以成勝利之先步者實爲協約諸國美國後進固不能有權要求協約諸國盡背美國加入以前所締結之約美國參戰稍遲山東問題木已成舟更以中國迫於優越之力竟自棄其權利故今所可辨明者則協約國與美國迫於情勢對於縱不公正之辦法亦不得不承認之也苟當時吾人不應允日人關於山東之要求則戰事趨向難免不受其影響換言之苟吾人不從其意旨則戰事至今或猶未奏凱焉華人對於外人應　原諒當知中國今日之地位實由其政府無能所釀成果外國不盡言行相符亦無非爲力所不及之情勢所迫顧英法意並未不履行對於中國之義務不過未能保護中國如其所願耳（未完） 
[華人對日感情这外論]  
　　密勒報云中國人士聞靑島讓予日本且日人繼承德國在山東之權利十分感動其激烈之狀態實不亞於日本提出二十一條要求時但有一節爲華人所未想到者即巴黎和會或可向日本索得將來終將山東歸還中國之切實允許也華人之激烈舉動始於北京學生之毆章宗祥與逐曹汝霖今日變爲全國排日貨與日鈔之大舉動此種排日舉動已在京津寗滬四處實行至於北京以外此項舉動尙不十分激烈試觀上星期上海學生開大會極爲和平僅通過數議案派代表與中國和會接洽幷致電巴黎令堅不簽字而已理中國商業團體及會館亦有同樣之電堅請巴黎華代表勿讓步惟僑華之英法美商人對於此次排日與攻擊親日華官之舉動深恐其釀成爲一普及之排外舉動所以然之故實以普通華人不能分别外人（如日人與英美人之不同統稱之皆曰外人）是故爲懲罰國賊起見無知之華人或將遷怒於全體外人如拳匪時之殺敎士與外國外交官其實敎士與外交官毫無關係抑有進者在中國之英意法商人尤恐有此舉動因中國早知於歐戰時該三國曾允許日本對於中國領土之計畫然該三國如不允日本要求則此亞洲之新普魯斯國（日本）將有轉移戰局之勢力再美國當時如不加入中國今日恐已完全爲兩種之德意志專制所壓服（一在歐一在亞）故該三國之舉動實非得已至於中國此次情形之由來實由自稱所謂人民代表者輒引虎入室使日本之圖謀中國計畫得暢行無碍及今靑島交涉失敗不能嚴責外人譬如一家之人未曾嚴扃其門户一旦盜賊入室竊其家實而去家人焉能責其鄰居之不保護乎中國情形亦猶是耳 
[中美新聞社北京雜訊]  
　　中美新聞社十日北京通訊云北京排日舉動日甚一日各協會各會館一致不用日貨華人在正金銀行存欵者大半於前昨兩日提回今晨華人紛紛向該行兌現但此種風潮並不能阻止該行之進行蓋彼於事前已商定對付之法匯業銀行並無風潮想係排日者視爲中國的銀行也 
　　留日學生所派二代表已自津來京積極進行此外又派二代表一來京一往滬相機行事總期逹到目的 
　　兩日來北京通上海漢口之電報又不通學生團及各協會電訊均不能拍出各使館亦不得電華字報謂政府電報照常拍出惟電報局及交通部絶對否認 
内閣人員言曾和力勸國會將彈劾内閣案撤回議員已有允意惟安福部仍欲提出蓋安福議員雖受段祺瑞及小徐等之卵翼而未得入政界久已不满現欲乘機倒閣自謀重在位置而以段繼任總理惟錢氏及各閣員多爲徐世昌一派人若錢内閣倒恐老徐亦倒而政府將全爲段派武人所佔聞徐氏深知此關係極力挽留錢閣極爲堅决如閣員中稍遲有單獨欲辭者亦可許之惟目下决不許全體辭職徐意中日各約與錢内閣無涉故無辭職之必要 
　　參謀部接駐海參崴代表報告西比利亞日軍司令大谷仍主張中東鐵路守備華兵歸日軍官節制以符中口軍事協定之規定不知政府將如何對付也 
　　政府續接庫倫陳毅來電謂謝米諾夫已組織一哥薩克政府與沃木斯克政府脫離關係又令恰克圖俄稅關人員將稅關讓交謝之代表幷擬收管該處道勝銀行由恰克圖至伊庫資克之電線已斷云云惟北京官員以陳毅之報告往往失之張皇故不甚深信以爲謝氏部下蒙人多爲不逞之徒爲大多數蒙人所反對故謝氏倚賴此輩未必能使蒙古與中國脫離云 
　　北京之戰勝公舉已停募共得七萬八千六百元超出預定額二六○元本星期募得二萬元以上華人共認七千元據花旗銀行辦事人云停募後尙有人認二千元祇得不收 
[京華短簡]  
　　北京中等以上學校學生聯合會議决各校組織講演團以喚醒人民對外之覺悟十一日清華學校先實行該議案派出講演員六隊每隊十人在城内外各街巷分頭講演聽者　集各區巡警對之態度頗不一致有僅問學生姓名校址者有袖手旁觀絶不過問者亦有少露干涉狀態者惟内左一區之警察竟用電話報告本區該區署長司令帶學生至警署聞帶去數人旋卽釋放有一學生在協和醫學校門前講演亦被帶去釋否尙無確聞又北京各校售品所内所存日貨現已彚齊聞不日即送往先農壇焚燬請各界派人監視清華學校所存之日貨則已先行焚燬高等師範敎員王烈昨日帶同學生二十餘人出京前往湘鄂等省宣講陸軍大學校長熊秉琦昨日帶同學生一百六十餘名過京前往靑島視察游歷 
　　國民外交協會日前擬開國民大會時因學生風潮發生不久致被軍警阻止昨聞該會已决定繼續開會並先舉定熊希齡爲主席即由熊向政府嚴重交涉務必逹到開會目的惟日期則尙未定 
　　前日（十日）星期六閣議例會各閣員因辭職尙未批准均一律到院照常開議曹汝霖仍在醫院未到討論要案一修正司法官考試令案照原議通過即日擬令公布一松黑江防經費案因邊防吃緊决定交由財政部迅撥五萬元發交吉黑二督會同海軍部切實籌辦此外尙有一二例案 
　　自日謝煽亂蒙古後西北邊防形勢岌岌雖經各邊省迭請赴援政府亦累議派兵而數月之久卒未成爲事實　謝米諾夫已實行宣布獨立蒙勢益不可支當局特令參戰軍第一師長曲同豐酌撥軍隊開往庫倫會同陳都護使協力防剿聞曲師長昨已傅令現住北苑之步砲各一團准備開赴庫倫决於本星期内出發 
　　京漢京滬電報先後不通交通阻碍因此發生種種謡言乃有外交團前日之抗議聞此次電報不通原因實係線路毁壤之故政府接到此抗議後特令主管電政人員從速修理昨據電政人員報告謂京津問電報已通津滬間電報僅能通至徐州自徐快郵遞滬京漢間之電線現正在修復中惟以京滬電報須由徐轉遞故西南各省消息日來亦不靈通至京奉京張則線路未壤每日仍照常通報其餘各線日内亦將一律修竣 
[山西各學校力爭靑島紀]  
　　五月七日下午五時許晉垣各校學生集合於海子邊陳列所約有二千餘人聞係大學法政農業商業學生居多數各人執小旗一面上書（救國）（愛國）等字樣更有書（不爲五分鐘的熱心）及（愛國要有忍耐及决心）等長句者整隊游行街市至督軍署禀見督軍當時閣督焉在軍署大講堂爲育才館學生上課時由值日副官禀報督軍稱有學生多名求見閣督以爲必係留法學生來署辭行（留法學生於今日起程赴京）隨卽令知該副官謂由政務廳長或秘書長代見可也（當時學生只推出代表十六人晋署餘均站在衙門外大照壁前）遂由賈政廳長接見各代表陳述大意有三一請電致政府力爭靑島二不承認田賦抵押大借欵三請電致政府釋放北京被捕各生賈廳長即告以學生在求學時期應勿干預政治今日諸生原係迫於愛國熱忱不無可原至去電力爭一節官廳自有主持學生可勿過問北京被捕各生法庭必有正當解决田賦抵押余甫從京來深知幷無其事諸生有何意見儘可依正當手續盡情陳述切勿爲踰越軌道之舉云云詞畢各學生復相率至省議會所陳略與前同崔議長答詞大約亦係彻慰之意聞各學生此舉甚爲秘密各管理員事前均未聞知及各生出校聚集後各管理員始知隨即追出呼令回校各生均置不理蓋是日適遇星期三各校午後下課後均有例假得出校三小時以致聚集多人也又聞各校均於前日接到敎育廳轉來敎育部電令不准學生於國恥紀念日聚衆滋事故各校均已公布一槪不准於是日外出惟以適遇明日爲留法學生起程之日學生均借名請假送友以故管理員亦無可如何只好隨時察其舉動勿出法律軌道而已幸學生等見賣廳長與省會議長以後卽分道歸校管理員責之亦均安受無辭途中集合時警察曾屢加阻止學生等每遇阻止即正告以别無他意亦决無他舉動不過表示國家危亡人民應救之而已若定要阻止當整隊去禀見警務處長云云警士亦遂聽其通過八日山西大學全體復致電北京學界文云大學校轉京中各校全體校友均鑒曹章賣國爲虎作倀君等支日攘臂倡義正勇貫日異地遥欽並聞軍警當場拘去我校友若干人吾輩爲匣盡忠固不逃難然而公理是昭豈容强權假使災受无妄定當極力救援君等明毅自有至計同人感激傾向莫名倘能連助三臂亦將唯力是視電表同情藉申鄙衷現復如何並祈敎我山西大學校全體學生叩虞 
[廣東各界之爭靑島]  
　　五日下午二時舊參衆兩院開聯合合參院到會者九十人衆院到會者二百一十六人由參議長林森主席第一案王葆直建議撫恤革命遺族曁開釋拘禁黨人全案通過第二案王葆眞提議電致巴黎和會代表力爭靑島問題王說明趣後丁騫主張用三種電報（一）致英美法意各國和議代表（一）致英美法意各國會（一）致日本國褚輔成謂巴黎和會瞬將結束分電各國恐來不及不如逕電巴黎和會各國代表丁騫聲明取消主張經付表决大多數通過並由主席聲明此項電文由秘書廳用英文起草第三案呂復提議懲戒郭人漳姚翰卿提議懲戒韓玉辰案合併討論良久結果由王葆眞主張將張魯泉與白逾醒兩人所擬之電參合並用付表决大多數贊成第四案廖宗北臨時動議將列名經濟調查會之議員提付懲戒以人數太少未討論遂散會此間自悉北京學生爲敺傷章宗祥被捕事件各方面大爲憤慨國會議員襲玉崑等通電云報載北京學生以各種條約宣佈这結果曹汝霖章宗祥等賣國事實業已昭著遂焚燒曹汝霖家宅併敺傷章宗祥當爲警廳逮捕二十餘人如何辦理尙未可知該學生等激於辇誠爲匣討賊致被逮捕凡有人心均應愛護請卽一致主張不得加以懲辦至爲盼禱國會議員襲玉崑王秉謙李有忱李紹白蔣宗周周之楨孫啓先蓋廣增此外國會議員田銘璋王福緣徐清和何曉川何印川李國楨李希連等另有一通電主張電逹北京一面速撤陸曹等一面平允判斷優待學生又有前學界鈕永建張景良通電全國學界略稱此次北京學生敺傷章宗祥係出愛國熱忱亦爲全國國民洩公憤吾全國國民不應漠無聞見聽彼摧殘况民國以來一般人士希榮趨利喪心病狂日以公道正義爲口禪而人格墮落無不可爲幾不知人間羞恥事該學生等倘以近水樓臺奔競其中未嘗不可分些須之寵利乃　以純潔之靑年犯投鼠之古誡似此奇光瑞氣實爲興國先聲亟應力與救援誓共生死建等曾任敎育多年今以舊敎員之資格仰懇全國敎育界諸君迅速協謀共伸正義一面向北政府公保學生出獄一面請北政府將曹陸　罪處分以伸民氣而警官邪不勝切盼又有參院林議長致宋以梅函略云北京學生亦因外交諸問題迫於忍無可忍出此手段愛國熱誠豈待吾國人欽佩已哉吾會名曰外交後援則對於此事實不能等諸無聞無見敢懇卽發通告開緊急臨時會討論茲事旣足表吾國人對收回靑島爲全國一致心理不獨北京學生已也亦以盡吾會應有之天職耳廣東省會學生聯合會致敎育會函略云學生深念士氣培植不易其激昂慷慨凛然可殺不可辱之操尤國家不可一日缺之生質雖其所發或有未謹扶而導之斯老成人之責也學生皆屬靑年但知稱心爲尙除電逹全國學生界力爭外尤乞貴會聯會各省敎育會共速圖之 
[南京快信]  
　　南京高等師範等二十八校聯名上書省議會請議關於靑島交涉求伸公理案即日列入議程付大會公决此問學生聯合會特調查國貨出品種類如香皂牙粉樹膠水牙刷鈕扣石筆板鉛筆各種化妝品鋼筆毛巾汗衫褲線襪紗襪洋燈洋燭花邊髮網各種腰帶腿帶被面線地毯廠絲生絲線球火柴草帽磁器鐘表香烟等日用所必需口並注明商標牌號公司名稱廠基發行所批發處彚印成册散布各界請用國貨以挽利權魯議會來電請協爭靑島以救危亡北京國民大會來電請一致主張嚴懲國賊以平民憤 
　　寗垣各團體上書軍民兩長請轉電北京政府懲辦賣國賊以謝天下 
　　李督以外交日益緊迫昨特電滬唐朱兩總代表迅速進行和議以救國難 
[杭州快信]  
　　浙省繭行條例業由省議會通過结行廢止决主開放昨已以法律學理事實三種應廢理由咨請省署公布施行浙西各屬機織户以此案妨害全體生計惹起極大恐慌羣起設法抵制 
　　杭總商會定十五日復開特别大會商靑島問題辦法援粤浙軍司令部駐同安一師第三團團長李全義於前日抵杭詳陳閩省近狀 
　　上海圖畫美術學校十一日在浙江省敎育會開旅行寫生成績展覧會參觀者千餘人美國哲學大家杜威博士由省敎育會會長經亭頣介紹參觀極表讚美當索該校長劉海粟君所繪西湖全景一幀以誌紀念 
　　杭州學生聯合會電巴黎和會中國諸代表云若非靑島地接交還中國切勿簽字 
地方通信 
[松江]  
　　泗涇鎭之五月九日泗涇鎭各學校各機關於五月九日開國恥紀念大會議决先從提倡國貨入手刋刷傅單挨户遍發並推調查員逐日調查各商店售出之貨品不得稍有隠飾並擬分往各鄕村演說利害切實勸導購用國貨云 
　　新婦觸電十一日午後天馬山鄕曲地方某姓家正當彩興臨門鑼鼓喧聞之際忽焉大風暴雨繼以雷電霹靂一聲毁其屋脊賀客役人各顧性命爭委彩與而逃比雨止人集新婦已塊身瓦礫中急即翻出已不省人事並聞新婦乳頭爲電火所燒竟至糜爛云 
[蘇州]  
　　拿獲著匪吳縣光福鄕第十一警察分所何震堃分所長昨日密陳縣署略請該鄕著名光蛋劉老窩子名維　從前曾因犯案奉拘未獲近忽潛回在鄕明目張膽設檯聚賭擬往提拿恐警力單薄寡不敵衆請派隊前往協助等情温知事察閱後立飭偵緝隊選派師船馳往解散並將劉老窩子務獲解究 
　　飭查鄕區公社被控案香山鄕民張國憲上月援照城區市民公社成例創設鄕區公社於西塘村觀音堂内設立事務所旋經該鄕董事陳尙德以張國憲私設機關招摇詐欺等情呈控縣署請求拘案嚴懲温知事據呈後當即訓令第二警察分所前往密查如果屬實即行解縣訊辦 
[無錫]  
　　國民大會之所聞十一日商界抵制日貨之行動較前尤形激昂商界靑年游行團約六七十人各持還我靑島等布旗自北塘列隊進北門經城中出西門至國民大會出南門折回經中區出北門分途散歸沿途發佈各種抵制日貨提倡國貨傅單各處牆壁满貼日本貨之仁丹大學眼藥清快丸中將湯胃活獅子牌金剛石牙粉等商標廣告盡行卸除並勸各商號將日本商標從速自行卸去以免受人指詰各店之從事拆除者頗多 
[鎭江]  
　　江利小輪救人之勇八日江利小輪開往鎭江過團山時適值狂風大作波浪掀天該船老大張土木見江中傾覆一舟一人站在船底招手呼救一人攀船舷其時距覆舟十數里之遥張即急馳往救隨將二人救起乃知船艙中尙有一婦人立命水手用鐵鎚將船底打開又將婦人救出若稍遲片刻則三人即失生命矣其勇於救人實爲不可多得云 
[揚州]  
　　聯合運動結束各高等小學校聯合運動會已於十一日結束團體運動第一爲第三高等第二爲運商公學第三爲丹徒旅揚田徑賽第三爲第一高等第二爲安徽旅揚第三爲運商公學均由行政長官奬給優勝旗及儀器以示鼓勵 
[安慶]  
　　皖學界之表示山東靑島問題危急後皖敎育界昨特假法政專門學校開會電請政府力爭謂靑島問題關係至鉅及今不圖危亡之禍迫在眉睫生等得此惡耗異常僨慨乞飛電巴黎各專使堅持原議萬勿簽字至北京全體學生激於公義演成激烈舉動情義可嘉莫名欽敬聞當局有解散大學之說殊爲駭異吾國大學爲學術淵　務請鈞座毅力維持以培敎育之本所有逮捕學生尤祈憫其愛國熱忱立予釋放以安人心而　士氣臨電不勝迫切之至並電北京各大學稱此次義舉敝省各校學生極表同情已電政府力爭務望堅持到底敝省學生願爲後盾 
[寗波]  
　　國民大會之中止自外交失敗北京學生被捕各消息傅至兩地後各界人士極爲憤激私立鍾靈學校校長金臻痒　各敎員於五月九日率領全體學生手執白旗上書（五月九日）（國恥勿忘）等字樣高唱國恥歌沿途游行復與國會費會長敎育會戴會長商同發起國民大會援就通啓交四明日報刊登廣告正付印時費忽知照該報告白部謂此事未經董事會通過從級發起該報館電告敎育會將已印就之報數百份棄去拆板重排金臻庠等聞此消息再與該兩會交涉無效金等以國民大會無借重該兩會名義之必要遂另自聯絡同志數十人發起定五月十一日下午一時假座江北岸鼓舞臺開開刊登告白廣發通啓當時官廳亦並未表示禁止迨十日下午本邑效實中學　四師範甲種工業甲種商業浸會中學崇信中學三一中學斐迪中學曁佛敎孤兒院等學生約共四五百人復行示威運動執旗遊行爲翌日國民大會之先聲在江北岸取齊進城至道尹知事各公署張道尹允爲代電省長轉電政府力爭舉動雖極文明而人心因以益發各該官廳恐明日大會有何暴動引起國際交涉於是主張解散然又不敢施以强迫干涉乃分遣江北警察一分署署員余華甫二分署署員郭眉壽親至各該發起人處竭力婉勸請爲無形打消發起人等初堅不允後經商定但發通電不復開會當即發電致巴黎和議專使云巴黎中國專使鈞鑒外交消息日惡望公等始終堅持後盾之責有國民在又致政府電云北京大總統國務院鈞鑒魯事警耗聞者共慣伏乞斡旋以挽危局一面繕就緊要通告登報聲明原委不料十一日午後一時許適值大雨之時　界冒雨來鼓舞臺者極衆内有小學生數羣未帶雨具躑躅泥濘狀至可憫自一時至四時絡繹不絶或鵠立門首或徘徊道上亦有定欲開會者經警署派警竭立撫慰始大駡官廳之無良而散中國銀行於會前一日製就國歌一首繕印五千份預備於大會時分送　聞中途解散尤爲懊喪金等以此事未逹到目的擬集合同志組織一種團體專事露天演講及攤發傅單而力避會議形式以免官廳干涉云 
雜評一 
[一場空夢（默）]  
　　國人夙昔之希望對巴黎和會非欲挽回已失之權利耶對上海和會非欲從速告成冀國民得早休息耶然而巴黎代表已有簽字之說上海代表又有辭職之舉二者均已無希望矣是謂一場和平之空夢 
　　國人於此二者之希望本有一速息黨爭之前提然今日北京猶依然隨時隨事參入黨爭意見並不因時危而稍悔是謂當局之酣睡未醒一般夢覺之國民又將奈之何哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和平會議又將决裂]  
　　國會問題不同意南代表總辭職 
　　會議辦事處公布十三日上午南代表開正式會議討論國會問題唐總代表提議由和平會議宣布民國六年六月十三日黎總統解散國會之命令無效朱總代表謂國會問題爲本會重要之案開會之始即望早日解决迭次交換意見未得圓满結果現值國家多故尤應力謀統一共濟艱難故今日討論斯案兩方須有互讓之精神若各持極端之主張永無解决之希望唐總代表旋表辭職之意同時聲明個人辭職决不牽動和會當請軍政府另派賢員接辦朱總代表以誠懇之詞敦勸謂本會關係時局前途至鉅尙望審愼考慮云至一時始散唐總代表於散會後致電軍政府辭職現聞朱總代表亦已决計辭職今明日必有電致北京政府也 
　　聯合通信社消息十三日上午開正式大會南代表提出條件入項開會時首由唐總代表逐條說明理由第一條爲（對於歐洲和會所擬山東問題條件表示不承認）理由略謂外交問題國家宜以一種或宣言或明令或公文的方式向世界各國爲堅决正當之表示不徒電止專使簽字而已此時如無比等不承認之表示以後卽無辦法第二條爲（中日一切密約宣佈無效並嚴懲當日訂立約關係之人以謝國民）理由略謂中日一切密約辱國喪權未經正式國會同意訂約者引入特殊勢力以便私圖貽禍國家至今爲梗非取消密約嚴懲訂約有關係者不足以謝國民第三條（立卽裁廢參戰軍國防軍邊防軍）理由略謂該各軍皆由中日軍事協約發生倚賴一種特殊勢力爲患無窮須卽一律裁撤第四條爲（惡跡昭著不洽民情之督軍省長即予撤換）理由略謂此等害民長官 
當道應不俟和會呼籲早予罷斥第五條爲（由和會宣布前黎總統六年六月十三日解散國會命令無效）理由略謂約法無解散明文不依據法律之命令爲違法違法命令當然無效况黎之解散係被逼所致當時黎已通電自承違法至以步軍統領代理總理副署命令之江朝宗亦通電全國自認違法違法命令當然取銷且年來中國外交失敗皆由國會解散而來如民國二年袁世凱解散國會後而中日密約成二十一條欵定六年黎元洪解散國會後而中日密約陸續締結凡年來喪權辱國之事無一非於國會解散後次第成立使國會存在此等條約外人必不敢嘗試即嘗試而國會必不肯通過誰生厲階至今爲梗國人痛定思痛愈知國會恢復爲救亡最急最要之圖前此所以遲遲未討論蓋因歐洲和會將次簽字萬一國内和會以討論此問題之故兩不相容以致和議停頓則歐洲和會將以我國不統一爲口實國家前途將蒙不利而今已矣外交失敗無可諱言推厥外交失敗之由來國會恢復尤不容緩第六條爲（設政務會議由和平會議推出全國負重望者組織之議和條件之履行由其監督統一内閣之組織由其同意）理由略謂國會未開會前正式内閣無由産生設此爲臨時機關至正式内閣成立日撤銷第七條爲（其他議定及付審查或另行提議各案分别整理决定）理由略謂此乃結束各案當然之事以上七項北方如一一同意履行南方本互讓精神爲承認統一表示訂第八條一爲（由和平會議承認徐世昌爲臨時大總統至國會選舉正式總統爲止）理由略謂此爲謀互讓與統一起見始有此最大犧牲但須鄭重聲明第八條與第一至第七條有連帶關係實爲相互因果如第一至第七條不能辦到則第八條無效幷表明此次提出之八項爲南方最後意思討論結果南方代表以北方代表未能悉容納其主張就中對於第五條國會一項尤認爲絶對無磋商餘地乃本責任問題向軍政府總辭職請另簡賢能接理幷聲明此純爲個人負責關係於和會不相牽涉幷非决裂和議又聞北方代表亦擬向北京政府提出總辭呈云 
　　平和通信社消息本日（十三）南北總分代表齊集前德國總會正式集議國會問題先是唐總代表所提各案共有八條國會案列在第五條中明言民國六年六月十三日解散國會之命令須取消之當在會場辯論許久未能融洽朱總代表言此事總不可各走極端如南方不肯讓步則北方亦有極端主張即令西南五省補選新國會議員是也唐總代表即爲痛切之言曰如政治上有改良希望則法律問題尙有磋商讓步之餘地今政治腐敗如此從南方不主堅持恢復舊國會亦復有何辦法朱詢此條究竟尙有磋商餘地否唐曰無磋商餘地三問三答皆復如此於是唐朱兩總代表皆言祇好辭職而已散會後南北總分代表遂各向軍政府及北京政府通電辭職電文略叙議此案情形謂已無法進行請另簡賢能等語計自前月九日續開和議距今不過三十五天徒因國會問題之不肯讓步致其各案雖有眉目亦成泡影爲山九仞功虧一簣且適當外交緊迫之秋又聞和議决裂之耗羣衆心理所期代表等謀和平統一之結果至今日僅聞决裂兩字之報告可憐破碎河山此後何人收拾吾儕小民更有何言惟悲感交縈耳 
[商業公團昨日開會紀]  
　　上海商業公團聯合會於昨日午後四時開臨時談話會總商會議董到者有周金箴王一禋朱五樓秦潤卿祝蘭舫顧馨一沈仲禮楊信之（郁頴芙代表）謝蘅牕宋漢章錢貴三葉鴻英朱吟江施善睦虞洽卿項如松勞敬修錢逹三聞蘭禋等首由公團推舉公團斡事員湯節之報告今日開會宗旨實爲商會佳電事籌補救方法請商會會董宣佈發此佳電之宗旨及手續周金箴起言推舉虞洽卿爲代表議董發言此項佳電並未經商董通過而措詞確有失當應由商會另電更正或將佳電取消當由周金箴起言雖商會同具愛國熱心惟佳電確是失當幷具有電稿請公同討論次由張讓三起言表明本會並非與貴商會有所反對祇因佳電失當現應想一共同挽救之法次由鄒靜齋起言此項佳電同人旣經知悉未經商會議董通過由會逕自發遞則商會會長實已違背商會規則次湯節之詢今日到會之各會董於佳電發出時是否到商會與議即由周金箴答復今日到會之各會董並無一人到商會與議佳電之事湯節之起言目前須籌救濟之法旣周金箴擬有電稿請宣佈討論次由周金箴將所擬電稿宣讀湯節之君提議現在須討論發此電報時應由何人具名鄙人之意應由商會各議董具名周金箴主張爲會員面子起見請仍由商會具名沈卓吾言佳電關係國家之大局請諸公犧牲個人感情以顧大局次曹慕管主張此項佳電實由起稿人之錯誤而會長確係失察因由會長辭職一面登報聲明佳電錯誤之原因一方面挽留如此則公義私情雙方並顧張讓三和議通過周金箴又言可否用商會全體職員具名議至此商會議董暫退會磋商後再行列席嗣經各議董議决致電政府取消佳電由虞洽卿到會報告商會議董退席後又另開本會臨時會議主席湯節之報告頃聞靑島問題已絶望本會應如何辦法学卓吾提議至電歐洲和會我國專使不逹靑島直接歸還中國及取消各種密約目的者請求專使速即退出和席衆皆贊成次伍詠霞提議另再通電各省商界一律不用日貨鄒靜齋君和議贊成方椒伯君提議用本團五十六公團名義具名凡用代電者幷將團體名義列入次張讓三椒伯代陳鏡如提議對於退出和會一事有無關係曹慕管主張應改爲對於靑島及各種密約不逹目的不簽字陳良玉和議通過次主席提議致巴黎專使電稿推何人起稿當經推定朱伯爲起草當場擬定宣讀通過即行譯發至七時散會電稿如下巴黎中國公使館轉陸王顧各專使公鑒外交問題愈趨險惡本公團特開全體會議議决倘和會未能保障我國權利不由和會直接將靑島交還並取消一切密約望貴使勿予簽字退出和會本會誓爲后援存亡一髮幸順民意上 
海商業公團聯合會五十六公團叩 
附錄該團前昨兩日致北京兩電如下（其一）北京大總統鈞鑒報載錢總理有辭職之說現值外交緊急國内和會未竣若因黨爭改組内閣非但外交無可收拾即南北統一更無希望商等内察人心外顧時局危險已極乞大總統始終主持於和會未成以前勿使内閣摇動如其堅執黨見甘違民意我商民誓必盡力對待存亡關係急不擇言伏祈鑒亮上海商業公團聯合會五十六公團叩眞（其二）北京大總統國務院鈞鑒外交失敗全國憤激各省團體救國情殷紛電往來共圖補救皆國民愛國之心迫而出此政府正可藉茲民氣爲外交後盾不圖天津益世報載有天津電局拒絶各團體拍電之舉阻壓民氣莫此爲甚設全國電局起而效尤則交通斷絶民心益憤潰决可虞務乞大總統明令交通部通飭全國電局對於人民發電不得再有阻抑捺擱情事以伸民氣而維大局實爲至幸上海商業公團聯合會叩元 
[總商會對靑島問題之元電]  
　　上海總商會對靑島問題發出之佳電因背國民心理與論大譁各界語責紛至該會遂於昨日發電取消佳電之主張同時並致電巴黎陸王顧伍諸專使然其措詞仍不明瞭茲將該兩電文照錄如下 
　　致北京電北京分呈大總統國務院外交部農商部均鑒本會對於靑島問題前發佳電因各界與論以仍向歐洲和會交還爲是今經會議公决自應取消佳電一致對外以免紛歧誤會除徑電歐會專使竭力爭持由歐會直接交還靑島外務乞鈞座迅電陸王顧伍各專使一致力爭以順民意而救危亡不勝迫切待命之至上海總商商會元 
　　致巴黎電巴黎中國專使陸王顧伍諸公均鑒靑島問題關係我國存亡遷延未决民情憤激巴黎和會主張正義人道以不侵犯世界和平爲宗旨近日各界極端憤激今會議與商界各公團羣情一致民意所在國脈攸關務請毅力堅持不能稍讓以順民意而救危亡不勝急切之至上海總商會元 
[各界對外表示之一致]  
　　工商研究會之會議工商研究會各會員因憤外交失敗乃於昨晚八時假座先施公司某樓開職員緊急會議結果以侵略我國之日一吾工商兩界何顔與之往來當山東問題未解决各項密約未取消之前誓當忍痛與之斷絶交際對於市上睚製之商品幷擬給以記明書以防假冒除會員實行外幷由會員分别勸告云 
　　東洋定貨之止裝華商之在日本各口岸設莊採運各種貨物者如海味洋貨疋頭要貨磁器美術品煤炭等貨爲數頗多現上海東莊客商因滬地及本國各埠已抵制日貨遂相繼發電致神户横濱長崎大阪等埠各分莊着將所定貨品暫緩裝運來滬昨日南市大碼頭某某等洋貨店洋布莊均將所存日貨貶價售現以保成本惟往購者仍不多 
　　煤炭業之討論煤炭公會前日下午二時邀集全體同業在公會爲外交失敗持開緊急會議首由該公會同事柴如金報開會理由並壯將各團體來函宣誦一過請衆公同磋商各同業以滬地所銷煤斤向以日貨佔其多數今各界旣主張不用日貨同業自應一致進行惟茲事於營業關係甚大不得不兼顧並籌以期妥洽當由同業平文鏞戚順友等提出兩端（一）同業預定之東洋煤統計有二十六七萬噸大半已付定銀其交貨限期多係半年屈計非至舊曆九十月問不能交清（二）現時正交夏令煤業雖非旺銷之時然新繭將上市各絲廠繅絲應用之煤非已定出數亦不資以上兩端均爲現時切要之圖究應如何補救請公决施行經衆討論後對於第一端决定凡已付定銀之貨如能退約則退否則照出之新貨自即日起一律止定第二端决定國内自産之煤如皖省之賈旴煤徐州之中興煤以及開灤等産較諸東煤價廉物美應勸令各廠家改用俾資抵銷惟國内産煤供不敷求尤宜注意於從速開鑛事業以資經久查有江蘇溧陽南之得惠區與浙江常山之溪口兩處煤鑛蘊蓄甚富寄來煤樣試燒頗佳運輸亦便决定先行致函該二鑛主商辦一切以便集全巨欵前往開採 
　　花紗業之表示棉花聯合會紗業公會競智團等同人現均停止向日商交易並停做三品卽取引所華商仲買人亦暫停交易門前所懸仲買人銅牌已不懸掛現棉花價值雖跌而各花行並不與日商交易云 
　　顔料公所之函稿素絢堂顔料什貨公所代表邵仁傑致商業公團聯合會函云商業公團聯合會公鑒逕啓者我國迭受日本凌辱茹痛旣久近自靑島問題發生全國人民無不憤激故近日抵制日貨之議一唱百和全匣響應茲舉足以表示我國人心未死爲國家生命尙存之一線設復持之不堅仍蹈短時熱度之覆轍則不特增全國之恥失外邦之信而國亡將無日矣故今日實施抵制必须毅力進行持之以恒其法莫如由本聯合會函請各團體共同發起一抵制會（名稱後再酌定）專以抵制日貨不裝日輪不用日鈔爲宗旨廣集全國同志入會永守信誓合力進行如是方可行之永久是否有當幸乞各貴公團公决裁奪爲荷 
　　麩業公會訂期開會南市豆市街麩業公會昨日印刋通告訂約同業開會其文如下徑啓者强鄰侵逼國將不國凡我國民豈甘奴隸牛馬萬刼不復爲國家計爲子孫計自應奮起速圖以爲政府之後援事機危迫間不容髮本會爰訂於五月十四日卽舊曆四月十五日上午新時計十一句鐘特開臨時大會共圖補救之策執事熱忱愛國務乞准時惠蒞無任企禱之至 
　　歸綏商會之覆電全國和平聯合會昨接歸化綏遠總商會復電内開全國和平聯合會鑒靑島問題關係國家存亡誓死力爭以盡國民天職除電京外特復綏遠總商商會蒸 
　　廣西留滬學生之通電南寗陸總裁督軍省長議會敎育會商會各報館公鑒山東問題行將失敗惡耗傳來舉國痛憤生等除聯絡上海學界合力死爭外應請設法挽救以存國命並剷除國賊以洩公憤廣西留滬學生會全體叩 
　　大同學生之血書自此次外交失敗之消息傳來大同學院學生張宏（字輔國如阜人）曾主張全體罷課表明學生之决心使歐美諸國感動政府悚懼以挽救外交監督内政嗣因未能如願爰於今日（十一日）上午乘宿舍無人（因星期日）割開左手姆指及食指間瀝血寫上大總統書一篇約三百餘字書成方爲同學所見當即助其包裹傷處寄遞信件 
[學生會屏斥曹汝霖]  
　　寰球中國學生會會員邵仲輝因該會曾徵得曹汝霖爲永久會員特於十一日晚致書該會會長董事請求即日登報屏斥曹氏於會外旋於十三日接該會董事會覆函略謂敬覆者承示深佩先生熱心愛國之至意所提議除去曹汝霖之名一節刻經本會董事常會議决即除其名特此函復云云 
　　又函云寰球中國學生會昨晚開董事常會有人提議將曹潤田名除去一致贊成議决將曹名除去又議决致電巴黎和會各專使如中國所要求之事不能满意萬勿簽字云云 
[民生女學學生會成立]  
　　法租界霞飛路貝勒路民生女學自與各校代表聯合組織上海學生聯合會後特於昨日散課後顀聯合會規定組織分會先由敎員錢吉人報告上海學生聯合會之經過並組織分會之必要繼由總幹事任矜蘋演說略述高麗靑年獨立團團長在本埠某處演說之語頗爲沈痛演說畢遂推舉職員至五時而散 
[拯救華僑學生之覆電]  
　　華僑學生會會長謝碧田於五月八日閱各報登出北京被捕學生姓名始悉有華僑學生楊振聲一名在内當即分投函電拯救及查探消息並請北京華僑學生會會長薩君祿設法速救聞昨日下午接到北京華僑學會來電錄下華僑學生會鑒華僑學生楊振聲六日經警廳准校長保出十日地檢廳傳訊後亦交原保現由會呈請總統持令摘釋北京華僑學會元 
[官場宣布對外交之文電]  
　　昨日淞滬警察廳長徐國樑將軍民兩署奉發北京國務院致陸使電文摘要抄錄分致各機關並通傳所屬各區署所一體查照茲將原電錄下本月四日院致陸使電云靑島問題政府主張由德直接交還縱使未能辦到亦只能以五國暫收限期交還中國爲止希盡力切實進行務逹目的又本月五日院致陸使電云來電所問日本要求和約草案内專列一條將膠州問題由德交日處置此事在我祇有堅持到底如果約内加入此條我國當然不簽字希照此辦理 
　　本埠交涉員接南京軍民兩長電頃接政府來電略謂擬即頒令說明靑島問題確未簽字以釋國民疑慮而慰衆望仰即傳知云 
[李述膺覆陜西學生書]  
　　北京北京大學陜西學生諸君轉旅京陜西學生聯合會諸君均鑒來函敬悉此次京中學生愛國運動中外共欽國之不亡惟視此一息正氣至此而猶有以金錢關係甘爲某國作芻狗者豈特喪心且直非人秦縱無人豈遽隨落至斯京報所載南代表對於山東問題受賄軟化之說純屬謡言且事實具在他日逢可見底無須贅言膺素以潔白自勵詎此噯昩運動所克汚毁天日在上共鑒此心如有其事非惟國人莫赦抑亦神明弗宥諸君赤心愛國對於山東問題務請積極努务膺雖不肖願與諸君共勉之也除登此間各報聲明外特此專覆亦請諸君將鄙人來電登諸京報俾明事實至禱祈爲學珍重爲國珍重李述膺元（旅京陜西學生書附載於左）龍門先生大鑒日本奪我靑島之聲愈迫愈緊靑島喪失之日卽中國滅亡之日亦卽四萬萬同胞作人牛馬受人鞭笞之日凡我國民除曹汝霖章宗祥陸宗與諸賊天良喪盡甘心賣國外稍有血氣者莫不奔走號呼寗願犧牲一切保衛國土先生代表陜省見義勇爲敵愾救國自具同情乃七日本京益世報謂據西人方面確實消息媚日派恐上海南代表對於山東問題提出反對乃以利誘方法軟化南代表主張使不提出委員周自齋以八十萬運動費使間接託人餽唐總代表以五十萬餘三十萬分之於各分代表聞已有成議惟雲貴代表誓不受此非禮之財嚴詞拒絶據此記載觀之先生亦在受賄之列不特昔日之聲望盡失將何面目見三秦人士又有何面目見全國國民而媚日賣國之罪又豈亞於曹章諸賊代表之謂何良心之謂何同人誓欲剷除國賊甚不願陜省有此等人也惟此事之確否尙未敢定幸而不確即請先生登報聲明免致誤會同人亦從事調查有賣國之行爲者自當以討賣國賊之手段對之也爲國珍重幸勿遺陜人羞至爲盼禱專此順候偉安旅京陜西學生聯合會啓五月十日 
[平和期成聨合會至南北電]  
　　平和其成會聯合會致北京電云北京大總統國務院鈞鑒此次和會之開原期泯内爭而禦外侮今則外交濒於失敗揆厥原因和會不能不任其責開議已逾三月早能順利解决則此時一至對外國際上必較有實力乃雙方爭持意見竟置國家存亡爲無足輕重計無有失於此者現歐和已屆簽字該會議仍前沉寂本會代表兩次謁和會請求速决毫無確切答覆瞻望前途杞憂曷極連日羣情悲憤如膺大亂國民自决風說幾遍全匣自决之相對方面即指政府不能决也對外然對内亦何莫不然内外憂息日迫一日而又有内閣總辭職之傅在錢揆固屬引疚不知者且以爲卸責舉飄摇之國勢攖茲浮動之人心駭浪孤舟求不傾覆不可得矣爲今之計急宜促成國内和議解决時局卽所以收拾人心幷堅持對外方針妥協邦交即所以慰安衆意民爲邦大矧屬共和敢竭愚誠幸埀鑒焉全國平和期成會聯合會叩眞 
　　又致廣東電云廣東軍政府諸總裁先生鈞鑒國内和會原期泯内爭而禦外侮今則外交瀕於失敗揆厥原因和會不能不任其責開議已逾三月果能順利解决則此時一致對外國際上必較有實力乃計不出此現歐和已屆簽字聞所提議案仍各趨極端毫無解决希望前途險惡莫知所屆竊維此次和會以雙方所處之勢不能再出於戰之一途帮出於和言和矣旣非城下之盟應取折衷之義若稍涉虚僑求逞意氣於一時必重釀戰爭即陷國家於萬刼况民窮財盡全國騷然再不綏輯勞徠一發誰能收拾引民氣以一致對外勝於利用之殘殺同胞得失之機屬於著蔡務懇立促和會卽日告成爲根本这覺悟共南北以提携國之存亡合上下而負責民之嚮背覘曲直爲轉移竭慮陳詞統維鑒納全國平和期成會聯合會叩文 
[第十師之裁兵辦法]  
　　北京陸軍部通令各小裁兵額以節餉糈等情曾誌前報茲悉陸軍第十師師長盧護軍使奉令後以裁兵事宜辦理失當轉恐貽害地方自宜益加愼重茲特議定凡本師所轄之步騎砲工辎各營兵士如有請假告退或因事故開除者缺額名數槪不補充迨至兵額缺有二成卽當截止不得再缺似此辦法诬免意外之虞統計全匣陸軍一百四十餘師停補缺額一律按八成裁減則兵士可減二十八萬數千餘人每月餉糈節省甚鉅業已議决除呈報陸軍部查照外已分令所屬各旅團營長官遵照辦理矣 
[交部擬設航運公司之章程]  
　　交通部近因歐戰告終各國趨重商務我國正可乘此時機推廣海外貿易設立航運公司振興航業並擬先從上海設立總公司擬章招股官商合辦等情已詳前報茲將航運公司章程錄左第一章總則第一條本公司名曰航業股份有限公司第二條本公司遵照公司律呈請農商部交通部核准註册第三條本公司總公司設在上海分公司先在漢口天津廣州通商各埠設立其他國内沿江沿海繁盛城鎭商埠及國外各大商埠於航業可增利益之處隨時酌設分公司或委託商號代理第四條本公司以輔助郵政聯絡鐵路輸運客貨利便工商爲宗旨第五條本公司營業種類如左（一）内河大小忾船拖船駁船之購置在沿江各口岸經營各項航業（二）近海汽船之購置在沿海各口岸經營各項航業（三）遠洋汽船之購置來往歐美亞洲各通商口岸經營各項航業（四）躉船碼頭之建設上下裝卸客貨（五）貨棧廠傷之設置存儲商品物産（六（承保貨物水火之危險）七）船塢機廠之設備建造及修理船舶機件第六條本公司得受政府之委託輸運兵隊軍械官用物品按照協定運價付給現金第七條本公司得受政府之委託件開闢航路以利交通 
　　第八條本公司得受政府之委託代運郵政信件包件不收運費第九條本公司營業年限自公司章程得農商部交通部批准之日起以三十年爲期但經股東會議决交通部認可得農商部呈請展期第二章資本股票第十條本公司資本總額定爲通用銀元四十萬元分爲四十萬股每股一百元如於加增資本必要時得由股東會議决呈明農商部交通部核准再行添股第十一條本公司股本由交通部擔保每年付給股息五釐第十二條本公司資本半數由交通部認購其餘半數由商民承購每股先付第一期二十五元其餘第二三四期將夾添購船舶貨棧碼頭地基擴充事業之時收股東會議决之第十三條本公司股票如有買賣及讓與情事或因承繼與其他各種關係或法庭判决須改股票名號者應將股票送至本總公司註册改名但須納繳過户註册費每張銀元一元第十四條如有遺失股票得向本公司請求補給新股票須有殷實商號二家之保證簽名蓋章並由失票人出費簽載報紙二家以上俟三個月後仍不發見始准補給由失票人出具收據交存本公司並繳納補票費每張銀元一元遺失之票於登報其内發現時應即通知本公司如發現於補給新票之後即將遺失之票繳還本公司銷廢如有轇轕情事須由股東自行清理然後補給第十五條本公司招股辦法另以章程定之 
[再再人反對浙議員加費]  
　　浙江旅滬公民張一嗚等昨致浙省各法團電云浙江民報全浙公報之江日報轉各團體各城鎭鄕團體公鑒省議會溫屬議員徐成周有增加議員公費之提出歲增十七八萬元之鉅並聞有多數之連署聞之甚駭溯浙省地瘠民貧民國以還荒歉頻仍筋骨小民安能再受此種剝膚之痛苦乞一致力爭抵死萬不承認是所切禱臨電悚惶迫切之至浙江旅滬公民張一嗚陳浩波吳文熙褚溥春周斌姚式訓黄奠華方從矩梁念周朱壬林沈菊存兪寶善王福齱邵俟王振聲陳潛武等公叩元 
[王賡廷本憂辭職]  
　　滬第道尹王賡廷之父號佐心行年八十已過壽辰因老病復發精神銳減前曾電囑王道尹速回隨即北上詎王道尹抵家數日其父即於十一日已時病故前夜十時王道尹由直隸撫寗原籍電告在滬家屬奔喪一面已由籍電呈督軍省長及院部京局辭本兼各職幷保駕上海縣知事代理現其家屬已於昨晚趁盛京輪船由海道北上奔喪矣 
 
 

Page 11

 
 
[華界裝設租界電話之徵費]  
　　本埠華界電話局向由北京交通部直接管轄前該局接到部令着即徵收華界裝設租界電話費從本年起每號每年徵收費洋六十元令行催繳在案茲錄該局通知裝用各户公函如下敬啓者凡在華界地方裝設租界電話自本年起每號一律徵收年費六十元敝局遵奉部令統一徵收並先期通告在案查此項年費迄今數月惟貴處尙未繳納請儘於本月二十日前如數交清事關公欵幸勿延宕以免取締除具收據派員向收外特再奉逹祇頌台祺 
[欽塘基地業户之恐慌]  
　　舊松屬沿海一帶欽公塘塘脚基地由江蘇官産處指爲官産擬行召變七邑士紳羣起反對官民之間爭持已歷數載迄未解决茲官産處會同財政廳出示實行着手清理各業户聞之羣起恐慌刻經集議多次公决公舉紳耆程蓉蓀晉省而謁齋省長陳述塘脚地確爲民業之理由請求主持呈部復賦以保民産而順與情 
[開浚三林塘善後章程]  
　　上海縣公署昨發布告云爲布告事案據三林塘河工總董趙履福湯學釗喬枬函稱本鄕河工總董蒞工騐收幷定期開壩業將東西兩大壩及支壩六十餘處一律開通來往商船均暢行無阻惟耗二萬餘元之金錢竭六月餘之心力始克大工告竣而鄕民不顧公益竣工未及浹旬已有塡駁兩岸停留竹排及擬設漁網等事除就近請警區阻止外敬擬善後章程八條請縣長先行布告並懇飭巡警分所妥擬懲罰細章再行通布切實遵行俾新浚之河不致轉瞬淤淺實爲公便等因並附善後章程到署據此除令行該警區另擬罰章通布外合行先將善後章程出示布告仰該鄕人民一體遵照特此布告附開浚三林塘善後章程八條（一禁魚　蟹籪）查通潮之港一有魚　蟹籪最易阻碍潮流且利藪所在人人爭趨必將此設彼效伊於胡底應急行禁止（一禁垃圾煤屑）查本鎭設有垃圾桶除清道夫每日傾置外兼備居民隨時傾置而瀕河居民往往憚一舉足之勞輒傾倒河中又有茶坊酒肆及店心頭腐店等將煤屑向河中淘洗抛棄河灘鎭河大受影響宜一槪禁止（一禁停留竹排）查竹排停留之處汚泥日積最易淤淺凡通潮之幹河一槪不准停留（一禁抛棄穢物）查一切穢物抛入河中於衛生大有關繫不特署天蒸厲易生疫病宜一槪不准抛入（一禁江北小船）查江北小路販賣地栗腰菱等作貿易謀生亦交通之一種惟將地栗腰菱等向河中淘洗淤泥屯積不少亦河之一害宜責令挑至小河淘洗不准在本河中（一禁河灘坑厠）查坑厠係居家不可少之事惟設在河灘不特溢出時流入河中且厠外砌築走路日後恐有駁佔等患（一築兩灘蘆葦）查蘆葦亦阻碍潮流凡蘆墩草者日窄而蘆葦又易生之物宜於初生時剷除幷准沿河居民隨河割取以飼牛羊（一禁兩岸駁佔）查田民不知公德往往駁佔岸灘藉爲田宅村鎭之處塡砌諸塞尤甚久則廬其上無復故跡可尋歷届開浚市河苦無善法職是之故自今以後鄕民責成董保稽察鎭河由警區查照工程局章程凡翻造房屋須將收進尺寸妥議公布以杜侵佔之弊 
[鄕董請禁工匠加價之呈文]  
　　北橋馬橋兩鄕地方近因水木匠成衣匠等要求加價經該兩鄕經董會同呈請上海沈知事給示嚴禁茲將呈文錄下爲工人立社加價呈請嚴禁事竊經董等據各圖圖董先後聲稱近來有水木匠成衣匠工人等在鄕間邀集同業立社加價此風一開深恐各業相率效尤鄕民生計艱難何堪更增重負應請轉懇縣長出示嚴禁等情前來查各項工價前經失次增加工人等斷無入不敷出之患乃水木匠成衣匠工人等又有立社加價之舉誠恐各業效尤於鄕民生計前途關係非淺圖董等所稱不爲無見擬請縣長頒給布告通飭各圖一體嚴禁是否有當理合具文呈請云云 
[太古公司允任保護客貨]  
　　仁糓堂米業公所前因在英商太古輪船公司浦東貨棧碼請頭被搶竊客貨一事曾舉代表前往該公司商請完全擔任保護茲將得公司圓满答覆故特照錄原函通告各同業一體知照原函錄後昨接貴公所來函幷承閣下及諸位代表先生蒞行佈告浦東本公司碼頭屢有盜賊聚衆搶竊客家貨物等情深抱不安今本公司竭力設法保護曾向中外各機關商妥幷水陸兩處特别嚴重辦法務使貴客家無意外之憂方盡本公司應辦之職務但須在星期一（前日）以後開手敬勞閣下將此意代告各客家幷保全本公司名譽如有要緊事務仍望隨時賜知尤感 
[飭造免遣敵僑表册]  
　　江蘇特派交涉員楊小川近接外交部電遣送敵僑回國一事業已遣送二批所有留居滬上之永遠免遣敵僑及暫准免遣曁因病緩遣各敵僑應造册列報以資考核特電該交涉員迅將免遣緩遣各敵僑國籍姓名年歲職業造具詳細一覽表報部備考云云楊交涉員業已飭承趕辦矣 
[張元凱今日開審]  
　　公共租界雲南路會樂里三百九十七號門牌鴇婦周姚氏家於本年三月二十三號夜被匪多人持械入室刦去值洋六百元之金飾現洋逃逸當經該鴇報請老閘捕房由特别機關中西探目在天津廟弄六百十九號門牌燕子窠内拿獲盜匪陳楚郎張慶袁大等三人搜出實彈手槍吊出原贓解送公共公廨經中西官訊實判陳等三盗詳解護軍使署按例懲辦並飭緝拿逸盜併究等情迭誌前報茲悉特别機關華探目鍾星南張芝卿等偵悉本案盜匪同黨海門人張元凱（即張元開）匿居閘北華界天保里某號屋内故於前日禀明捕頭請廨備文協同西探目壳羅香前往聲請該管警區派警按址將張元凱一名查獲搜出手梒一支彈三十九粒帶回捕房押至昨晨解送公廨請究即據中西探目相繼上堂禀明前情並將手槍子彈呈案請察關讞員得禀商之美丁副領事以此案係由英領事承審判張仍帶回捕房候禮拜三（今日）解請英領陪審 
[訂購舊銅廢鐵案双訊一次]  
　　南京軍署顧問李廷玉中將因奉李督及齋省長命將江蘇全省舊銅廢鐵一萬三千餘噸以代價銀洋一百萬售與本埠北京路顧家弄永茂五金公司嗣該公司關閉未照所訂合同出貨經李齋軍民兩長電延律師穆安素氏具訴公共公堂將該關閉公司經理汪坤瑜及有股東關係之商董謝蘅牕邱渭卿與李炳生陳章敏先後傅案由李中將到當證明實受損失洋三十萬元要求着令賠償諭謝邱兩被告由商會擔保餘人各交一萬兩人銀並保汪無保管押候訊明再核等情迭詳前報前日午後王崧生襄讞會同美丁副領事升座第二公堂續訊被告汪坤瑜上堂經謝邱李陳四人之代表兩律師相繼向其詰據供稱所有此項交易合同計共四張均攝有影片係虹口東桂芳照相店所攝惟有一每噸價洋三十元之合同未攝所攝者係每噸價洋七十八元等之合同原告呈案之合同與我攝影者核對中有一紙不符此項交易之介紹人劉姓曾兩次向永茂公司借去洋一千元出有收據劉係原告方面之人今不知何往等語並將合同及往來電報信函逐件閱看良久即由原告律師穆安素氏向汪盤問答稱邱渭卿起初願擔任永茂公司籌欵我爲此事亦往謝蘅牕處接洽有五六次若公司將來賺錢辦事人皆屬股東餘語含糊經穆律師反覆駁詰然仍答非所問而新鐘點已届五時故中西官宣諭退庭候再續訊 
[逐年添設審檢廳之籌備]  
　　江蘇高等審檢廳前接司法部令以全國各省區屬道縣尙未設有司法機關應分年次第添設審檢兩廳以符司法獨立原旨令仰該廳預爲籌備曾經轉令上海地方廳一體遵照在案昨上海地方審判廳又接江蘇高等審判廳令頃奉司法部令奉國務院咨本部前擬呈分年添廳計畫大網准自九年决定陸續實行咨請轉所屬名廳縣一體遵照等因合行令仰該廳轉令各地廳一體遵照預爲籌備云 
[皮箱業工人之酬謝]  
南北市皮箱業大小行爭執公欵業經正大安各店主拼凑歸還和平解决已紀前報茲悉小行司年王關全等於昨邀集全體工匠會議决定將交出公欵暫留司年處預備擇妥當之店存儲生息惟此次調解實由徐香蘭陳寶全徐阿金金錦生等力勸及各店主顧念大局所致故小行同人訂於今明兩日假關帝廟雇清音讌待並設筵恭請店主調人以答謝云 
[靑年會中學運動會預紀]  
　　本星期六（十七號）上午九時靑年會中學開運動大會於北四川路底該校操塲聞全校運動員約四十餘人其運動節目爲一百碼跑二百二十碼跑四百四十碼跑八百八十碼跑一英里跑高跳遠跳撑高跳低欄跑高欄跑擲鐵球擲鐵餅自由車賽跑等近日該校運動員練習頗勤届時必有可觀也 
[靑年會今晚開會員交誼會]  
　　靑年會留學招待部歷年以義務性質招待留學各國學生是以各省敎育界函託招待及探問留學情形者極形忙碌今晚新鐘八時該會舉行會員交誼會除請名人演說及映最新影戲外復有該會幹事串演短劇名「留學鑑」表演留學招待部種種情形凡爲該會會員一律憑證入座倘欲偕友同往須預向事務所索取優待劵槪不取費 
[中華體育學校遷蘇消息]  
　　吳淞中華體育學校自去歲開辦以來曾辦理特科畢業學生一班均已有事計任高小敎員者九人國民學校校長者五人敎員者十四人現由該校校董練李諸君設法以蘇州三賢祠爲校舍業已遷蘇辦理聞到蘇後將謀擴充除原有職敎員外並添請南京高等師範體育敎員陸佩萱省立第一師範體育敎員程寄方擔任體育陸軍大學畢業生蘇常鎭守使署差遣員龐令山擔任兵式體操葉渡擔任兵學省立醫學校周楚良擔任解剖律師傅桃章擔任國文並由美國體育專家麥克樂介紹其高足顧平立爲體育主任顧君自下學期起專擔任該校事務云 
[江寧六縣旅滬同鄕會開會紀事]  
　　江寗旅滬同鄕於昨日（十一日）下午二時在新閘路江寗公所内開徵求會員談話會到者五十餘人當推定李悅行爲臨時主席並由會計長劉然靑報告二切紅黄藍白黑五在隊將近一月共得七千九百七十分旋即討論進行徵求圓满方法公同議决再延長一月各隊長隊員一律贊成各競優勝嗣即振鈴散會時已鐘嗚六下矣 
[内地水公司添建濾水池]  
　　内地自來水公司原有沙濾池六座歸商辦後續添築四座以期多出清水供給用户茲該公司姚經理以現在天氣漸熱各户用水必多爲未雨綢繆計擬在廠内空地再添築一百六十方大沙濾池一座刻由工頭辛和記估價後已開工興築矣 
[改定警服袖口之線紋]  
　　淞滬警察廳徐廳長現接省公署轉到内務部令聞改定所屬各區署所官長巡警等所穿制服袖口上線紋將花星一律撤除等因爰將所頌警正佐巡官巡長巡警等袖口線紋通傅各該署所一體遵照自本月初一律實行改定計開署長袖口三分寛二道二分寛一道署員三分寛一道二分寛一道巡官二分寛三道巡長二分寛二道巡警二分寛一道 
[海軍司令署消息]  
　　海軍藍總司令前日飭派楚泰砲艦駛往漢口沿江往來游巡又海籌巡洋艦邇因年久失修鍋爐等件損壤爰於前日駛滬報告藍總司令函致江南造船所請派洋工程員至艦勘估需價若干復候呈部請示 
[請領幼女之訊判]  
　　公共租界浙江路小花園六百九十六號門牌妓院鴇婦張陸氏因容留幼女洪寳釵任寳仙王榮生張阿二等四人經人函告捕房派探將張鴇與四幼女一併拘解公共公廨中西官訊判張鴇罰洋二十元充公該四幼女暫留濟良所候核等情已誌前報茲悉幼女王榮生已在所脫逃而洪寳釵任寳仙等之生母以伊女等年均及笄並不違章特延代表律師於昨晨投廨譯稱公堂定章凡妓女年在十六歲以下者應予禁止曾經頒發告示履行已久此次捕房所獲各妓均年在十六歲以上查洪濱釵年已十七即任寳仙王榮生年均十六歲惟張阿二祗十五歲是日由其祖母囑往該院找尋其生母張陸氏甫至妓院即被拘捕要求分别交給該母等頒回云云並據洪林氏投訴寳釵是伊生女年十七歲請求領回又據任陳氏投訴寳仙是伊之女要求准予領回訊之張陸氏供在妓院爲傭是日女兒阿二來院囑氏回家致被悞拘務求給領而寳釵寳仙兩女同供均願隨母回家又據王丁氏投訴王榮生是我之女已在所脫逃不知何往等語中西官核供會商之下判洪寳釵任寳仙准交其母洪林氏任陸氏分别具結領回以後不准再入妓院張阿二仍留濟良所候查明於下禮拜二再行訊核 
[誘拐養媳之懲儆]  
　　張紀生之十六歲未婚妻張蘭英向在楊樹浦大順紗廠作工與該廠雇用之揚州人章榮桂姘識本月一號被章誘往法租界某小客棧住宿旬餘前日下午男女二人同赴十六舖大逹公司碼頭意在偕遞適被張紀生之父　保及其叔張林乾撞見將男女二人扭入法捕房捕頭以兩造均係公共租界居民派探送交福州路總巡捕房轉送楊樹浦捕房分别收押昨晨傅同一千人證將章榮桂張蘭英男女兩人解送公共公廨請究先由包探姜喬喬投案禀明前情並稱張紀生於其未婚妻張蘭英失踪後曾報告捕房請緝云云繼由女翁張余保上堂證明其音養媳被人誘拐在大逹碼頭尋見請求澈究又據張紀生之叔張林乾證明自姪媳蘭英失踪找尋日久直至前日下午始在大逹碼頭見其與章榮桂同行等語詰據張蘭英供稱因翁姑欲將我價賣爲娼是以出走央章偕同伴往揚州等語而章榮桂供稱與女姘識半年有餘此次偕逃係女起意非我誘拐求宥兪襄讞核供商之美思副領事以被告不應誘拐有夫之婦判押西牢三月以儆張蘭英交其翁姑領回管束 
[索工資打架之科罰]  
　　住居虹口吴淞路九百三十七號門牌某日本人指控木匠馬長生糾衆將伊毆打並搗毁值洋五十元之物件等情昨由九百四十六號華捕將馬拘解公共公堂即由該華捕投案稟稱昨日巡至吳淞路忽聞原告日人大呼搶物被告被追狂奔我遂將其攔獲又據十六號日捕上堂稟明前情並據原告日人至案聲訴良久（未譯）詰據馬供稱前日下午往原告處索取欠我九天之工資非但不給並將大門關閉共有六七個東洋人將我攢毆今反控我打伊原告臂上紅痕係打我時被我揑住所致且我祗一人何能與六七人對打請堂上明察等語中西官核供會判原告所欠工資仍着向索惟不許吵閙打架遂章應科罰洋三元充公 
[圖賣女孩之拘究]  
　　朱鴻慶不知在何處拐得一五歲女孩名毛頭於昨帶至閘北欲圖變賣經江北皮匠錢鴻發偵悉報知四區崗警將朱拘入警署經張警正提訊朱堅不吐實遂命將朱暫押候解科核辦 
[賣烟人不服判决]  
　　周維奎在福洲路五百六十一號門牌開設私烟間被捕房查悉將周與烟客張阿二張崇新屠文軒等一併拘解公共公廨經中西官訊明判周押西牢半年張阿二押四月張崇新押二月屠押一月等情已誌前報茲因周之家屬不服判决特延朱斯芾律師於昨晨投廨聲訴不服理由要求准予復訊酌核中西官得供判姑准被告律師請求候下禮拜二復訊再核 
[客民糾衆尋仇]  
　　浦東陸家嘴鄕民蔣春田被客民胡長明毆傷頭部血流如注經游巡第四隊崗警將胡拘解三區轉解地方檢察廳訊辦在案昨日胡之同黨馬新忠糾集二十餘人向蔣尋仇報復當經三區曾署長飭派長警前往拘拿遂分投逸去僅將馬新忠拘解至署轉解警廳司法科訊辦 
[新開雜貨店買客猝斃]  
　　袁養志於舊曆本月初十日在滬城魚行橋西首果子巷中闰開設泰來雜貨店前晚八時許有一年約三十餘歲之人至該店購買白糖半斤正在会價時怱呼腹痛登時倒地氣絶頭顱攔在該店門檻上至竟夜不能閉門袁立報巡警轉報一區二分所王警佐令飭頭舖地甲頋森查無屍屬於昨午至地方廳稟請相騐下午四時許該廳委派朱檢宗官沈檢騐員等蒞場相騐當在該屍衣袋中抄出銅元四十四枚當票數紙騐明該屍周身並無傷痕委係因病氣急發痧致斃問官正在塡具屍格時有陸桂林投案稟稱查得死者名徐富生係本邑龍華人年三十九歲向在滬上爲成衣匠有一胞弟名福生亦在本埠爲泥水匠民人得悉富生驟斃後已往找福生無着民人因念與富生有朋友之交誼願購衣棺爲之成殮請求免封云云問官准之着具結送查趕緊收殮 
[奬劵害人不淺]  
　　南碼頭裕記柴爿店學徒李榮全甬人也在該店學習生意已有二載素來謹愼並無過失日前忽然出外不歸檢核賬目計被用空洋三十餘元店主王裕坤通知李之荐保家屬帮同尋找仍無着落檢查李衣箱之内有不中各項彩票八十餘條昨日由郵局遞來一信内言無顔歸來並自認用空賬洋等語但仍不知其住處奬劵之害人誠不淺也 
[屍兄請領棺木]  
　　向在輪船上爲大菜司務之金鴻銘前因私帶烟土案發經地方審檢廳訊判監禁二年零二個月送監執行嗣因染病發送新普育堂醫治無效而死已經檢廳派員騐明命堂棺殮在案昨午屍兄金鴻才投廳稟稱揚州人向在棧房中謀生我弟鴻銘年二十四　此次死後已奉騐明是以民人來案請求將棺給領俾回原籍埋葬云云檢廳已准如所請矣 
[捐田築路後之請闢納賦]  
　　江蘇第二監獄長敖雲亭日前設法募欵在該監前新闢弼敎路一條業已興工沿途所佔桑園麥地數畝有給價收買者有自願割讓者情形各殊現各業主以讓去田畝後所納賦稅應即癖分爰特稟請敖典獄長核奪敖君昨日諭飭科長繪圖帖說連同印單函致上海縣公署請爲核辦一面由該　經董楊德源等傅諭各業主遵照候示 
[收買贓花之拘究]  
　　崇明人沈家書前因在浦東桃園宅租崖收買隆茂棧小貨花衣經淞滬警察第三區罰辦勒令遷移出培在案乃沈近日潛回原處仍操舊業昨經三區劉巡官帶同長警前往沈家抄出贓花一百餘斤將人證一件解署曾警正命解司法科訊辦 
[船户拷打竊賊之訊究]  
　　竊賊陳小峯前夜十時許嶜往浦東陸家渡港内周魁生之駁船上圖竊未成被周拘獲捆縛拷打昨爲三區崗警李廣義查悉將周魁生並船夥錢三連同陳小峯併帶至署經曾警正訊得陳小峯係著名慣竊判押赴陸家渡一帶示衆周魁生錢三不應私刑吊打着押候解送警廳訊辦 
[調戲行兇之拘究]  
　　直隸人韓汝清在界路向女子李愛珍調戲經女呵斥韓遽起行兇將女毆打經行人江步恒周同根等目覩向韓理論詎韓不可理喻逢人便毆致被訴知一千四百四十九號華捕將韓拘入捕房押候解送公堂訊懲 
[攫取衣包]  
　　張阿四在東唐家弄攫取熊吉生所持之衣包圖遁經熊　楊桂與及婦人楊朱氏瞥見訴知包探陸連奎代爲追獲將人贓帶入捕房押候解廨請究 
[查緝携欵潛逃之船長]  
　　駐紮閔行之緝私第三營營長余炎卿以所部船長張貴芳携取餉欵私自逃逸現聞匿跡上海日暉橋地方自應上緊查緝故於昨日來滬飭弁持片知照高昌廟警區派警協緝當由李巡官立飭長警二名會同來弁偕往查緝 
[誘拐案解送檢察廳]  
　　江北人胡同章向在嘉興爲香作夥其妻顧氏年二十七歲忽於二月二十一日失踪茲經胡查悉伊妻實爲劉金標誘拐逃滬遂帶同見證畢友才來滬找尋在崇義里口將劉扭控四區警署訊據供出該氏藏匿之所又飭長警將氏續獲到案昨午備文派警將一干人移送地方檢察廳訊究 
[索討會欵之衝突]  
　　胡家木橋四百三十六號門牌理髮店主祁長山之妻田氏虧欠徐大龍會欵失次向索無着結成惡感前日徐偕母聶氏妹徐巧妹徐梅子又糾合友人劉小如子楊戴子等擁至祁家坐索一言不合互相扭毆祁田氏適值懹孕與祁均被毆受傷遂喚警將徐大龍等一干人拘送四區警署於昨轉送地檢廳訊辦 
[兩過犯搶物均押一年]  
　　蘇州婦人楊姚氏在北火車站對過之界路被匪徒刦去手上所戴值洋五十元之金鐲一隻當時由同行人馬易祥與滙司捕房包探王桂陸連奎等拿獲向拉黄包車之唐立華一名迭次解由公堂訊供收押候查在頞昨經中西官將唐提案審訊之下以被告係屬過犯判押西牢一年期满逐出租界又過犯金阿彌在虹口吳淞路弄内攫取婦人王談氏之七歲女孩妹妹耳上金圈一副圖逃被四百六十六號華捕查見將金拘獲搜出原贓帶入捕房昨解公共公堂經中西官訊悉前情判押西牢一年期满逐出租界 
[鞋作藝徒行竊之押儆]  
　　廣西路一百三十八號門牌鞋作内藝徒張桂道陸續竊取鞋底八十五雙變價化用被主婦陶施氏察悉於前日報捕飭探將張拘押吊出原贓昨晨押解公共公廨經中西官訊供不諱判張押西牢兩月示儆　交原告領回完案 
[索許行兇驅逐出界]  
　　賣酒釀之周小弟日前挑擔至法租界誤將流氓季和尙之袴子碰破該流氓强索賠償洋若干元周答以無力季遂將周扭住兇毆適被包探韓邦逹查見將季並帮兇過犯趙川富一併帶入捕房昨解法公堂請究先據原告上堂稟明前情詰之季和尙供民人祗令原告賠洋四元並無强索若干元之事不敢行兇求宥質之趙川富供是日在華界見季等在民國路互毆民人上前解勸有之不敢帮兇求察中西官判季逐出租界一年趙仍永遠遂出租界 
[行竊收贓分别儆押]  
　　竊賊余仁桂日前在法租界黄浦灘某輪船上竊取搭客金仲華之水烟袋一百二十只持至倪金元處銷售得洋十元化用後經原告報告捕房請緝現爲包探李榮卿偵悉將余拘獲吊出原贓並將收贓之倪金元一併帶入捕房昨解法公堂請究先據原告稟明前情詰之余供認竊得後售與倪金元是實倪亦供認收贓不諱中西官判余押西牢二月倪押一月以儆 
[誌謝]  
　　昨承商務印書館贈第一百八十九期英語週刊一册謝謝 
來件 
[蘇州旅滬同鄕會草章（續）]  
　　第六章職員第十八條本會公舉會長一人主持本會一切事務第十九條副會長一人襄理會務或會長有故不以　得代行其職務第二十條幹事員二十一人總務四人會計五人書記二人調查十人（甲）總務員四人執行全會事務而負其責（内推一人常駐會所辦理事務送與夫馬費）（乙）會計員五人保存本會財産司理銀錢出納（丙）書記員二人撰擬函　保存文件（丁）調查員十人負調查一切事務之費第二十一條評議員二十一人爲全會代議機關評决一切興革事宜第二十二條本會職員一年一任連舉者連任以三年爲度第二十三條本會選舉用雙記名復選法於每年大會時舉之第二十四條本會會員均有選舉及被選舉權第二十五條當選决定以得票多數爲準票數相同抽○定 
　　第七章會期第二十六條大會於每年囗月囗日舉行之第二十七條評議會於每月第一星期開會一次由評議員組織之第二十八條職員會第季開會一次由全體職員組織之遇有特别事務臨時舉行之第二十九條特别會遇有特别事故會長得臨時召集之或經會員五人以上之聯署及名譽員贊助員之提議經審查决定亦得由會長召集之 
　　第八章附則第三十條本章程如有應行修改之處須提出於職員會經審查决定付大會通過方可實行第三十一條本會辦事細則由職員會議定之發人楊叔英顧棣三余子涵陸雙鄭歸錦峰 
雜評二 
[總商會之元電（庸）]  
　　總商會之元電其取消佳電乎元電之發聲明經會議公决然則佳電其未經會議而發乎因各界與論以仍向歐洲和會交還爲是而公决取消佳電然則佳電固總商會之本意而元電乃爲與論所左右乎 
　　且總商會致政府元電固聲明另電歐和專使力爭靑島直接交還然同日致陸專使等元電則祇云靑島問題遷延未决民情憤激務請毅力堅持等語並無力爭直接交還之字樣靑島問題民情之憤激究因遷延未决乎抑因四大會議採納日本之主張而已决乎豈總商會尙未知之耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[上海觀察談之一節] [  怒潮]  
　　十年來之物質文明 
　　上海爲四逹之地時人稱之爲歐化之中心點其實未必　然蓋中外之人旣無融化之機關又無共同之事業所賴以稍有往來者不過高業上之賓主學校内之師生以及二二友朋而已其他則仍鴻溝界劃各守其俗各事其事也試問中外人有一公共行樂之地乎試問中外人有一公共研究學問之會乎試問中外人有一朝夕相處相談之所乎此皆無有則所謂歐化者何從而化也 
　　惟有一事上海實較其他各地先得歐美風氣者則物質是也其所以得此之由蓋以地理上交通之關係凡百貨物皆由上海而轉輸他處故上海有得之也易其用之也較早機器車之發逹有一日千里之勢若建築若裝飾若器用雜物歐美普通所有者上海亦無一不可求而得之及至南京路歐美雜貨大公司之競起而所謂物質上之開化者更日進無疆矣有心者試以今日所有之物質與十年前一一比較之其相去誠不知若干倍也茲有二事爲證閱者試留心察之當之我言爲如何二事維何 
　　一日學生袋上之自來水筆二日婦女腕上之手錶 
老申報 
[妖僧誌異（見光緒二年六月二十一日）]  
　　溧陽縣城西門外數里詐有燕山者山頂一破廟久無人住一日有行脚僧兩名宿其中日於市上買一斗米携上山巓不淅不炊隨口生烟一食而盡每日如之居民見其誕詭糾人上山盤詰行米及項見廟門有數十僧人洶洶有拒敵狀衆人倚仗人多一擁而前則仍止兩人伏地受縛綑至山下狂呼救命視之則近地之居民非復　日之僧也詢其故則稱入城賣絲甫出城關驟然眼花一如睡夢不知其他衆乃釋之復上山搜尋則僧已杳無蹤跡矣愚謂此即遮眼法耳然兩僧之行蹤詭秘必非善類可知矣又傅得東壩之響有某廟者兩僧人住持其中因兩日剪瓣風熾其老僧能以符術咒髮辫歸還試之屢騐以是取錢其地人多信之由是閧傅遠近一日有人家小孩剪去髮辫其母領入廟中求與盡符適老僧外出其徒謂不須師父回来予亦能之乃央之施術方喃喃持咒覺陰風一陳小兒之辫未還而其母之髮驟落矣其徒知爲誤用急欲逃脫被婦人拚死拉住呼衆來縛解諸縣署如何口供尙待續探云 
新拾遺 
[法國飛行敢死隊] [  俊時]  
　　譯力學雜誌 
　　自古戰爭陸戰海戰而已兩造勝負之機全視其陸海軍力之强弱與否近世文明日進科學益精遂有飛機之發明其萌芽時代適值大戰勃與各交戰國遂竭智研究飛機之進步以爲克敵之計而空中戰爭於是乎　始實開全世界戰爭史上未有之創舉也 
　　此次大戰飛機爲用實非淺鮮除與敵直接交戰外舉凡值敵滙糧供彈救傷轟城諸事莫不有借重飛機之時由此可見飛機爲用之廣而關係於戰爭結果之重要飛機之多飛行家之衆當首推德英法三國而法國尤注重於空中戰爭是以有飛行敢死隊之組織焉 
　　當大戰之初與也飛機結構不完美駕駛之術不精熟其在戰爭地位純爲一笙助力及後始稍稍進步空中作戰之初事甚簡略法人加羅彼格二氏爲空中戰士之最先導其時飛行者任務祇偵察敵人動作隨時報告大營並無時間路程之限制及後此技益精飛行者遂帶有子彈槍砲並加以路程時間限制之命令至一九一六年之夏各國始有正式飛行軍隊之組織而歐西之空中戰爭因是而日趨猛烈 
　　空中戰爭雖不若陸海軍之須嚴守軍令然亦貴有統系秩序尤重謹愼耐心否則易爲敵摧一艘肇事往往使全隊殲滅法國初組織飛行軍時有少數靑年報効是軍大槪血氣未定乏堅忍謹愼之習每臨戰場奮死不顧迥旋上下不聽軍令其愛國忠義之誠視死如歸之勇固爲世所罕見然以其缺乏忍耐秩序逢敵輒敗已艘爲擒而全隊往往爲困法政府憐其作戰之忠勇而猶恐其敗壤軍事遂有飛行敢死隊之組織旣可以全其愛國之忱且可以懾敵人之膽蓋一舉而二得者也 
　　飛行敢死隊之組織不限人數不限時期作戰時不隨大隊出發任飛行者向敵陣而行旣無軍令又無隊長每機可隨已意以攻敵人敵人往往不備其受害必大然以孤艘深入敵境無他機爲援一被敵人覺察即應彈而墮是以駕此機以攻敵者類皆不得生回此其所以爲敢死隊歟噫其作戰之忠勇蓋可風矣 
　　飛行敢死隊最多人數某日約及三百餘人然以生死之數定於頃刻之間故其總數難核有朝入隊而暮死者有昨投効而今死者满半月而未死者甚鮮計自組織之始至戰終共約二 
千四百人存者僅百餘人可見其犧牲之大矣 
　　法政府對於此輩忠勇無比之少年亦優遇備至其在戰時俸給之巨大非他兵所能望其項背身後對於其家族撫恤尤極優渥並以死者之名刻於石碑稱其功績以揚名於後世方今大戰告終大可解甲歸鄕以享餘年矣而此輩殘留之少年猶以爲爲國未盡誓以身殉願發往非洲法屬愛爾其Algeria鎭撫土人今法政府已允其請不日即起程往非也（完） 
 
[靈隠春淙亭（杭州）（古蹟圖八十九）]  
小說 
[短篇偵探一封書載英國小說雜誌] [  君玉譯]  
　　移時聞一巨聲似有物墮地者自此遂寂而電話局接綫人則謂闞潑爾曰　未闞潑爾曰未也祈更接一次接綫人日是何號數曰不知汝即裘董女士首趣爲我覔之蓋若家實出命案矣讀者當知裘茀者蓋一女郎也司電話局接綫之責與阚潑爾雖未嘗謀爲一而然兩人由電話機中接談已歷有年所遂乃引爲神交久之女郎對曰霍哈爾部零零九七零號是也此時已有四處來請接綫恕不能應命也闞潑爾遂取電話册而翻久之始得册上註爲霍哈爾部零零九七零號在漢保街一零八號主人爲亞龍云云闞潑爾閱旣自語曰吾固疑發電話者必居漢街保左近也語旣倚柱沈思而電話機鈴聲又震聽之又有婦女音曰君爲阚潑爾先生乎半小時内當造尊寓奉謁阚潑爾曰佳女士受傷未吾將語至此綫忽中斷闞潑爾乃按鈴就簡言曰裘茀女士今又來擾汝吾心滋歡也惟吾叩汝霍哈爾零零九七號之綫不已斷耶曰斷也曰適與我通電話者即此號乎曰否蓋霍哈爾部盤機街嘉羅　者也闞潑爾陡驚曰然耶然則謝汝吾言罊矣語旣復坐椅上自語曰今屆十句三十分矣再過三十分不見若婦賁臨者吾亦不復待矣語次默然此時室中除壁鐘的逹之外遂無聲息有頃闞潑爾已不耐則起而蹀躨足聲與鐘聲乃相應和頃之陡聞樓下似有啓關之聲繼似有人躡於庭中顧聲雖細而辨之到晰闞潑爾步入外室憑欄窺望而黑雲幕月庭中深黑如漆初無所覩惟聞一種足聲遂漸遠去似方潛蹤而出無何果聞門聲蓋其人已奪關出矣闞潑爾見其人去遂復入室蹙額曰異哉其人旣入而復出果何爲哉復頷其首似又憬然悟者 
　　讀者當知闞潑爾室内電燈之機括實繫銅絲可與鐘錘相接鐘嗚錘動之時牽及機括燈乃自滅而銅絲之上更附鐵片欲燈何時熄滅即以鐵片指於何時不爽毫釐平日闞潑爾疑有敵人監其行止則令凃半熄燈而已則由問道出監者猶以爲主人在室也卒令失時而無所得闞潑爾之爲此不過與人角智然有兩次竟以此脫險頃者爲誰闞潑爾雖猶處於疑陣之中然必與第二次電話有連要無疑義因以鐵片指於一點三十分處而以銅絲接於鐘錘微步至書厨後輕啓小屝而出此屝通隣居猶太人魯史登寓廬然猶太人固未知兩屋相通即闞潑爾之屋主人亦未知也霎時闞潑爾已自猶太人寓廬而出出時亦無人能識爲大偵探闞潑爾也蓋時衣敝舊之衣登决踵之靴握粗劣之杖狀殊偃蹇初則欵步向右而行將及已門略一欠伸則其容貎又復大變奕奕有神之眸子巳一變而爲無光之白珠昂藏之身軀已一變而爲聳肩縮首背亦傴僂方以手杖測路而行儻然一　者也行數武忽觸及一物幾仆以手捫之忽掣得一人之衣袖讀者當知其人實蹲闞潑爾門前者也其人欲閃身過而闞潑爾喃喃曰請問先生此何地乎其人不對但凝眸視其無光之目復以手揮其目前闞潑爾不少瞬其人乃曰盲人而將何之曰往稅關曰去此數武折而向右是矣又曰而且住吾當引而轉路阚潑爾曰善哉善哉先生誠忠厚長者言次乃掣其人衣袖行路旣轉其人即返仍蹲闞潑爾門次闞潑爾且行且思覺其人衣袖之中乃有刀柄其人豈謀我來乎然則今夕之事不甚險耶吾固料第二次電話必爲若輩矯揉造作特來賺我者耳以吾理想推之若婦爲敵人所囚婦乃遺書乞援而通信之事卒爲若輩所覺顧不審通信與誰氏則姑與以隙使之與我通電話俾得我電話號數及我姓氏婦乃入其彀中旣得我號數姓氏之後即擊而踣之不使與我傾談而第二次電話實欲賺我逗遛半小時之時間俾暗殺者於我未出寓前馳至彼暗殺者今已伺吾門次雖然吾固脫險矣若婦又如何乎念次而適才電話中哀號之聲似又送其耳鼓因曰吾必拯若婦出水火而登袵席始已遂乃邁步前 
[自由談之自由談] [  不冷]  
　　好名凡爲公共这事斷不可以好名之心雜之蓋一涉於好名之心則已動於客氣而不能實在攻訐詆隠之事勢必日出而内自紛亂必不能久也 
 
 

Page 15

 
 
   
 
 

Page 16

 
 
   
 
