# 1887 - 87 - 4905015

 

Page 1

 
 
[石印佩文韻府成書啓] [  點石齋代啓]  
　　此書於正月内登有告白約二月底成書現在將次印齋惟書作之裝釘木工銅匠之做箱子釘有件以及箱並之刻字着色在在皆　時日不能無稍稽遲恐勞諸君盻切故特先期奉告一俟四月初諸色齊備隨卽登報布聞將來持票取書向上海大馬路鴻仁里長順晉可也如能趕早更足仰慰諸君先覩爲快之心此啓 
[新出石印楚中草時文出售] [  點石齋啓]  
　　是編宜興任笑春先生所作經張薌帥評點製序稱其命意遣詞新頴絶倫近爲王大宗師所拏　札學廣　士子揭事坊間向無刋售今欣賞君主人從其家乞得原稿付印月初出書每部價洋三角躉售至中和里詹誠德堂而議 
[附送募啓] [  本館謹啓]  
　　啓者直東沈災素澹城　甚殷兹由施少钦封翁轉交到救命摺萬張囑本館　報分送以冀海内仁人大發婆心解囊慨助用　附呈台覽惟望各結善緣災民幸甚 
[徐園品蘭記]  
　　滬上之俗極矣爲烟室爲妓樓爲戲園爲酒肆合洋塲十餘里之中凡所謂陶情適性消遣旅愁　舉不外吐霧吞雲　　選色肥魚大肉俗粉庸脂卽所謂游客者亦不外碧眼豪商碩腹巨賈卽下而至於輿臺之賤煇庖之微囊中苟稍有餘潤然　輕裘被　怒馬　乘徴逐於花天酒地之中自矜豪舉欲求一結廬在人境而無車馬喧花木蕭疏亭臺掩映雅人深致足以消世慮而蹬靜　者戛戛乎其未有有之則自港北徐園始或有問於夢畹生日子觀徐園與張氏味莼園如何則且應之曰是各不同味莼園倣　或者也樓臺金碧池沼瀠洄細草如茵落花成陣冬則地爐活火一室生春夏則廣榭凉　四檐納爽軒之外廣圃　百月曠　如錦天繡地軒之中明燈　十盞初觀似火樹銀花此以富麗勝者也宜乎豪客貴官携花對酒若徐園則　用中華雅製虚檐納月曲檻　凉緑沼蘋香波靜而鴛鴦結夢紅窓茶熟香浮而鸚鵡呼人黑白盈籨棋敲凈室絲桐在壁琴奏良宵此以清雅勝者也官乎山人墨客讀畵評詩至於孰絀　優則各具區心各臻勝境如駿之靳先後不分　門外人所能品　者哉客曰子固常往游乎曰味莼園遠在靜安寺往游必以馬車歲或一二至三四至若徐園則近在咫尺每　筆墨稍閒命儔　　莓苔满徑屐齒常留焉今日園中爲春蘭雅集主人方折簡相邀子能從我一游偷閒半日乎客欣然應之曰诺乃相與驅車而往　則園林寂靜時聞鳥聲長廊曲榭之間間有游人來往蓋時觀卓午故來者尚寥寥也旣而晤主人棣山司馬一揖卽座　茗　談隨復導人正室中見有蘭數十盆排列於几有名荷花辦者有名水仙瓣者有素心者有並頭者要皆檀心蕙質芳馥襲裾客曰滬上蘭花會問在邑廟豫園數十年來著爲成例今獨遷移于此其有説乎則應之曰蘭爲國香其品喜　　標獨立無言自芳不特人氣蒸騰是所深忌卽龍涎　腽臭味　廻不相投當其高列豫園任人評視屠沽俗子負販庸夫以及鄉媪邨姬重儓賤隷莫不捱肩插足爭先往觀　至痬者癩者盲者跛者算命者賣卦者側身於稠人廣衆之中喧譁擠擁問其故曰觀　也嗚呼噫嘻是猶以龍　奇香投諸糞穢之窖鸞皇艶錦置之泥塗之中蘭而有知其有不　悴傷悲紅习瘦損者乎而名士雅流反避之不遑不敢偶焉側足矣故必遷移至此使池石清幽亭臺潔淨疎花綺石位置相宜而又游者必納杖頭資始許得門而入彼屠沽俗子負販庸夫鄉媪邨姬重儓賤隸與夫痬者癩者盲者跛者算命者賣卦者自望望不前不敢問津而至惟此三五素心友垂簾煮茗品隲　芳刖其等差品其優劣庶蘭亦欣逢知已而芳心宛轉益覺香韵襲人乎客曰子言誠然然嘗見家　曰蘭生　谷不以無人而不芳又周宏讓蘭賦挺自然之高介豈衆情之　媚若　乎蘭爲花中之高士伏處山林藏名匿迹使必次第之品評之是猶屈巖阿之彦使之應不求聞逹之科於蘭固無所損傷而欲求蘭之稱爲知已則恐未必然也曰是又不然我且未與子言蘭先與子言士今士有鍾山川之間氣得天地之秀靈氷雪滌其聰明珠玉比其温潤含貞抱璞一蘭之粗服亂頭也懷　握瑜一蘭之含芬藴稪也然當其姓名未　隠迹深岩亦惟與牧豎樵夫漁童耕叟終老於深山窮谷中已耳忽有人焉拔之儔類之中登諸廟堂之上曰是臥龍也是鳳　也一薰三沐禮意優崇而生平抱負不凡至此始可以大殿俾不致埋身蓬顆没世無聞試問凡爲士者果將感知遇之恩馳驅効命乎抑將謂大拂其隠遁之心反不願榮膺軒冕乎然則卽是以思而謂彼次第之而品評之者蘭有不引爲知已分外欣欣向榮者哉語甫旣室内報時鐘　鳴三下游人漸集車馬如雲余以筆墨未閒一揖而出驀聞廊下細語嚶嚶然鸚哥唤主人送客而衣香鬚影圑扇輕衫納錢司闖拂柳穿花而入者方擾擾紛紛不絶如　歸以語　琈山房主人主人曰子盍以此景筆諸簡端俾宇内同心者咸得臥游其際乎予曰唯遂　筆書之稿旣脱視紅日猶未過花梢也 
[甯波來電]  
　　昨晚七點鐘後十分時接得甬上電音言淅撫衛大中丞已將甯屬各營閲畢卽於初十日未刻啓節赴鎭海矣 
[詳述閲操情形]  
　　醇邸會同李傅相閲視神機營兵操演已列前報兹復述其詳細情形以供衆覽○初一日五鼓駐苑各隊官兵均於本營造飯派出管聲音官兵先至演陣處預備攔阻閑人迫旭日東升左右翼幼丁隊自來火砲隊格林砲隊左右翼驕騎馬隊十處前鋒護軍馬隊内火器管馬隊八漢抬槍隊八漢排槍隊八驍抬槍隊震字開花馬　隊駿字驤字威遠馬隊捷字勝字精字鋭字威遠槍　技　隊等官兵鳴號一次咸備軍裝衣帽鳴號二次各官兵排列隊伍旗　俱係新製映日鮮明官兵號衣戰裙靴帽無一不新鳴號三次各專操管帶先行大　隨之本隊官兵排隊隨行至操演處嚴陣以待須臾中營親軍小隊官兵俱於子營前列隊預備力矛並舉令旗二十餘面兩翼高擎因本營隊伍甚多故設此令旗以爲調操之用各隊令旗不同按旗上顔色以爲區别鐘鳴九下醇邸李相携各管營大臣全營翼長以行小隊令旗前導及至演處各隊按次操演幼丁隊作埋伏勢作攻擊勢旅進旅退連環操演自來火炮隊奇偶打擡備　齊整格林砲隧演打連珠有若轆轤旋轉不斷而驍騎馬隊十處馬隊火器馬隊各按行陣以演而轉旗連環鎗如貫珠交衝一陣左右翼對面馳騁殺聲震耳各官兵無不奮力爭先若臨大敵然觀者悚然八漢排鎗八漢抬鎗 
 
 

Page 2

 
 
八驍抬鎗等隊所演一字長蛇二龍出水八卦變方反正奇偶各陣亦皆整肅鎗聲連絡震字砲隊分聚離合鎗砲　貫而駿驤馬隊演練各陣中外相間人馬進退合度惟捷勝精鋭四隊陣外一字馳砲車於陣前或一或二或分或合殊爲變化離奇洋鎗步兵聽本隊令官口號步伐整齊鎗聲連絡隊伍遵口號以爲變化官兵則刀矛籐牌演練如式畢四隊合成方城一座洋砲車列於城之四隅鎗兵每面分作上中下三層專操管帶以下咸在中央鎗砲燃擊連環不斷歴時甚久口號一聲忽作原陣一字式變幻尤屬靈捷醇邸李相閲視之下頗形喜悦並閲電氣機器各項砲位水雷火箭靈妙無　自已初至未刻方行閲畢李中堂以各隊官兵平日訓練認眞此次所演各式尤屬整齊有此勁旅聲氣自壯各隊官員賞銀二千兩各隊練兵赏銀五千兩卽由神機管按照各隊數目核算按名均匀開放以示奬勵從此精益求精中國武備何難與泰西相頡　哉惟操演時槍刀林立旌旗飄蕩烟氣迷離目光易眩殊難細辨姑錄大槪情形以見醇邸李相之講求戎事云爾 
[京華談筆]  
　　寳源錢局四廠前因造錢匠役等率多辭役回鄉在廠人　寥寥不能卽時開爐鼓鑄當經分途招覓現在所招匠役先後進京三月底卽可到齊遂將情禀明本管官員訂于四月初十日起開爐鼓鑄○海軍等衙門會奏舉辦開造鐵路一事擬自開平造至大沽海口再由大沽　至紫竹林裝運商貨酌定脚價先行試辦如果有禆於國計民生毫無窒碍俟三五年後再爲推廣請飭北洋遴員經理此事以期簡便等語聞已奉旨准行矣○管理海工王大臣交離廠商等所有御河橋東西新　琉璃門以及三座門　　旁紅墻赶爲修抺務於三月初五日報竣其該各廂房亦當重新油飾　蹕路經過時可壯觀瞻　○納務府造辦處飭匠役製造銀牌二百面以備祗謁西陵啓鑾時送交分賞銀牌大臣於途　遇有跪　之年老民人婦女酌量頒賞每牌約數錢重不等○聞宗人府行知親郡王貝勒貝子公各門上准兵部文稱本年應行奏派王大臣點騐軍械等語應行各門上卽將應行點騐旗隊旗槍長槍腰刀弓張箭支撒袋箭壼等項預備齊妥聽候傳點外並將本門上應有各項軍器數月先行呈報本府可也○文錦如鎭軍琇於初一日自西華門起歴西安門西四牌樓阜成門外至京營交界處察騐八旗步營備墊御道按照各廳分佔叚落逐加勘騐所墊之道稍形凹凸不平或平墊　浮未克堅固立將承墊步兵鞭責示懲並將該叚官嚴加申飭計察騐一路責打兵丁幾有十叚之多○步軍統領衙門牌飭正紅滿蒙漢鑲藍滿右翼四旗工部各官廳傳知蹕路兩旁大小各鋪户出具本月初七十六日等日本鋪並　容匿閒雜人等在鋪偷看聖駕情事如虚情甘認罪等　切結仔案以備屆時派員查騐倘人數與每月保狀不符從嚴究辦○宣武門外虎坊橋地方所設平糶局定章以當十大錢不論文數重一觔者給米三斤每人每日僅准買五斤多則不售日前有山東人某甲赴局購米先後買有數十斤裝置在車仍行往購詎經官役偵知將某緝住登時押送司坊懲治甲誠見利忘害矣○東安門外丁家街法國天主教堂客歳已將堂樓修竣雖規模宏敞氣象巍峨大厦高堂異常壯麗而街門矮小未爲合度適堂前舊有粮店已經關閉遂告明總署將鋪買得悉將鋪房拆去另　路東大門俾内外聨絡一氣便於出入現已開工矣○新署吏部尚書崑小峯大司空岡於本月初四日午時進署吏部各司員咸補褂挂珠一體謁見○醇邸李相自南苑閲操畢前往長河倚虹堂閲工於萬壽寺住宿以便翌日閲視河工船雙曁昆明湖等處擬建水師營武備學堂地址並籌商練兵事宜变閲三山各營馬步合操畢然後進城 
[漢皋瑣語]  
　　漢江之水新年後倐漲至七八尺洎乎二月雪水漸多益有日高之勢及今計之已添漲一丈有奇矣○上月十八後連日晴暢至今輕煖輕寒無異浴蠶時景據鄉農云四鄉麥苗秀苗雜粮亦有欣欣向榮之象云○漢市向號富饒皆以現銀贸易咸同之際市乏現銀始改而用銀票　復用錢票迫至今日銀錢愈形局促以致銀根亦緊錢價奇昻目下各錢莊方在開張而倒塌者已經疉見是眞出人意外者已先是萬裕祥忽傳荒閉欠至一萬五六千兩同業多受其累繼之以建帮之福大莊開張有二日即行倒閉虧欠春生鑑銀欵甚多致執事者　扭至清軍府控請比追旋以九折了事此皆虧缺之大者也更有小者如同和利爐坊匯昌祥小莊數或數百金或千餘金皆彚集一時相繼荒閉市景之衰一至於此宜乎多錢善賈者咸思善刀而藏出○漢口市面繁盛鋪面幾於櫛比連雲而統計贸易情形終以茶爲巨擘現有德商開設瑞記信泰兩行更有粤商之寳源祥人和昌二家老牌重做不知能利市三倍否也 
[珠江燈影]  
　　南關某甲甲游手好閒不務正業近更癖耽鴉片終年墮三里霧中前日妻以廚下乏糧以嫁衣一襲倩葉砧質錢易米甲頷之挈物去少頃空手而歸則已將所質之錢供片刻烟霞嘯傲矣妻怒詈之甲羞憤交加竟將烟膏吞服逾時毒發急解救已無及矣哀哉○閩人黃某來粤贸易資本虧盡日與無賴相往來月前忽就清平約賃屋一椽鋪設輝煌衣服亦極新麗地保見其無端致富必由盜竊而來遂密報保甲局拘黃下諸縣獄想一經訊究無難水落石出也○光孝寺爲三國時虞仲翔棲　之所至梁時始捨爲梵刹而仍就寺内建祠以祀虞公數百年來雖復時加修葺而星霜剝蝕風雨銷沈至其地者均難免滄海桑田之慨近張香濤制軍札飭南海縣撥欵興修并濬池以裁荷花猶恐居民作踐非所以示欽案因爲出示曉諭曰照得光孝寺地方本三國吴時先賢虞公仲翔謫居於此多植訶林因名虞苑至蕭梁時乃改爲寺後人追思名德因卽寺内建先賢虞仲翔祠廟以隆報亭嫓之龍城片石同仰柳州祠堂鶴峯遺趾猶記東坡故宅攄懷舊之念申仰止之思興至隆也祠字之前有荷塘一區爲遊觀之所歴年旣久祠宇籬壞荷塘亦湮現奉督憲面諭擬卽撥欵修復祠宇俾還舊觀飭先將祠前荷塘挑挖探濬預種荷蕖以供勝覽等因合行出示曉諭諸色人等知悉爾等須知先賢祠係爲崇祀之所理宜肅敬况現奉憲諭擬卽撥欵興脩先將荷塘挑復種植荷蕖尤應共知愛惜庶存勿剪勿拜之意嗣後爾等毋得在此喧嘩作踐抛棄瓦礫致湮塘水塘内荷花荷葉尤不得輒行攀摘倘敢故違嚴懲不貸特示 
[開源節流]  
　　福建洋藥税釐改歸海關併徴後局卡委員司巡哨丁悉行裁撤於是賦閒之人日見其多以福建計之已不知凡幾省中各項善舉及書院膏火每年開銷十數萬向由華税雜欵支銷自改章後經費無出藩憲張方伯特爲變通裁减之計擬將各員津貼及各署幕友薪水概减三成各員出差例有盤費亦令扣除各處局費照舊遞減二成半司巡酌量照减名數局卡之近總局者歸併辦理無庸另委人員以節糜費并將各署書辦人等工食減扣三成通盤打算每年已减存三萬金左右現聞大憲擬抽烟膏税以裕度支每年可增税三十萬左右行將奏明辦理矣 
[嚴懲聚賭]  
　　揚地保甲局委員舒大令自調辦城内總巡以來查詰奸宄頗爲認眞風雨無間每晚必親出查緝诗所支不遑啓處夙夜在公眞可爲大令誦矣前晚巡行至新城某處見一家雙扉緊閉而其中呼盧喝雉之聲甚爲嘈雜由門隙窺之果見多人正在興高采烈　燭輝煌遂破門直入當塲拘獲四人當街分别笞責看管噫蕩産　家多爲一時豪興呼么喝六致貽畢世羞漸有劉盤龍之好者尚其知所敬戒　 
[鐵石心腸]  
　　揚城北牌樓某氏婦近以微嫌與夫口角至晚婦忽自尋短見吞服鴉片烟膏夫聞之以爲詐也非惟不救反謂之曰汝旣厭生樂死勿臥吾屋以免致他日作崇嚇人婦聞之長吁一聲忿然而出甫至門外毒發而踣撫之業已氣絶夫至此始懊悔非常放聲痛哭一面從豐收殮一面送信母家見者咸曰家庭口角事屬恒有婦竟等性命於鴻毛亦屬愚甚然良人見死不救未免過忍其眞如諺所云鐵石心腸耶 
[泉唐紀事]  
　　衛靜帥到甯波閲兵已據電音登報兹聞靜帥出省後署中公事循例由藩司代拆代行憲駕於初四日渡錢塘江由西陵 
 
 

Page 3

 
 
至越郡先閲紹興營伍次及甯波後至台温各府再折向衢嚴一路閲畢卽由上江乘舟回省○杭州總捕同知一缺極爲清苦惟遇辦理闈塲供給稍資貼補故署中食用不得不暗收陋規以爲平日開銷今署任陳司馬儉約自安清廉夙矢到任後卽將例禁各條煌煌貼滿街衢聞署中向有烟盤費統計其數亦頗不少陳司馬一槪拒絶並不收受一錢并諭禁書役人等　准索取絲毫近時佐雜官中能如陳司馬之一介不取者吾見亦罕○初四日縣試查得各處塡册人數仁和一百八十餘名錢唐二百二十餘名商籍杭紹一百八十餘名嘉松六十餘名塡册人數雖如此之多然必俟補考完竣出正案時始有一定數目蓋其中往往有兩處塡册將視人數多寡以决去就未可據爲定數也○許方伯課試書院原擬在各院扃門考试從此著爲定章初二日傳齊監院面諭情由經監院禀稱紫陽近在太廟巷城中人按月赴考尚非難事崇文雖在岳墳然上城者出湧金門下城者出錢塘門一葉扁舟卽可到院惟敷文在萬松嶺上距城窵遠若須每月赴考似非體恤寒士之意許方伯聞監院言深以爲然稱善者再因言學院本是試士之地但不進至二門以内則亦不致驚動使者使者教育人才自無不樂與有成故仍照甄别章程同在學院扃門考試惟童生均到學署與生員同考不似甄别之各赴各院矣此次方伯考敷文盛廉訪考崇文豐都轉考紫陽仍分三門黎明點名云 
[鄉鎭火災]  
　　引翔港鎭西市有周姓房屋從前開設典當閉歇之後出租于人以住家眷四面多是樓房有在本鎭看布之王姓居於中廳王姓夫婦頺然老矣新近爲其子娶媳初七夜安床之後人各就睡至半夜新婦起牀撞倒　上之洋燈火油潑翻在地心慌意亂急劃自來火照看其火適落洋油中一時油上加火烈燄飛騰婦之兩手悉被燒傷痛極大呼家人齊趨入内將婦救出而火已不可收拾延燒近隣呌喊之聲不絶於耳前後共燒十餘家被燬房屋五十餘間聞最慘者某京貨店將於四月初稼女粧奩已經完備盡付一炬又聞燒去屍棺四具嗚呼慘矣 
[禀求提訊]  
　　去臘有華鄒氏投英公廨控因孫女阿壽被王寳琴價賣爲娼後又嫁與寗人董某而得身價求與孫女一見由蔡太守　提王寳琴到案據供由該氏之媳婦將阿壽價賣業已嫁董爲妾帶有賣契呈閲太守以時在年關着王寳琴酌給該氏度歳資俟今春二月底再著王同該氏往寗波與孫女阿壽見面各情疉列前報兹據該氏續禀王寳琴不肯遵諭同往甯波請爲提訊云云蔡太守諭候批核辦 
[竊屨宜防]  
　　租界中之乞丐如在日間向鋪户乞錢則巡捕必拘入捕房至晚間驅逐出境以故卑田院中人向大老官乞布施者往往不卜畫而卜夜上燈以後街頭行走者每被乞兒纒繞喃喃不已殊足令人生厭巡捕有整頓街道之責何不於此加之意耶又有一種人其衣服較乞丐稍覺光潔常入大烟館向客乞錢客或脱屨而眠彼卽竊之以去及至烟霞夢醒向床下摸索則已杳不可得大爲所窘矣此又游烟霞窟中者所宜留意也 
[拐昄又見]  
　　近日拐販婦女之事層見疉出不可不從嚴懲辦以挽頺風日前有孫雲軒卽孫臣甫帶同松江某氏婦在新閘地方意圖出售捕役見其形跡可疑往報巡防局負查明府立傅該處十圖地甲並飭局勇恊同往拘孫臣甫及某氏婦到案查明府訊明孫臣甫誘拐圖賣層實飭交地保收管一面派役往松江查明該氏夫家當傅該氏之夫及姑來滬投案將該氏領回拐犯孫臣甫笞責五百板着具改過切结保釋 
[上海縣署瑣案]  
　　昨日南市廿三七鋪巡防局解送男婦一起人至縣至下午莫邑尊請帮審委員宋二尹升堂研訊顧小弟供稱小的　　　舟爲柔昨日偶然出外及　家妻子張氏忽失所在時内姑母方在家向詢支吾顯被誘匿因之扭控局中奉移案下顧之内姑母供稱小婦人並未誘伊妻室祗因顧素　烟霞　　白米鹽而不問伊妻無以餬口致與營弁劉某私通飲之食之胥由劉出近劉因病逝世該氏無人照顧逋負如山因由劉友袁明山撮合售得身價洋百元　　諸債户昨日該氏將琵琶别抱邀小婦人前往話别臨歧不料竟遭　控二尹着將該氏暫行交保顧斥之使退候補提人証覆訊　辦○前報　營勇花永發闖入法界大巡捕房欲觀大自鳴鐘前銅像巡捕攔阻致與紛爭解經法公堂訊供送歸縣署前日帮審委員宋二尹提案研鞫花供小的在江營當勇由營官遣來滬上購物前日偕同伴三人在法大馬路義源洋貨店購買物件小的偶往捕房閒觀致遭拘押現義源店中人願爲小的作保叩乞開恩二尹謂義源旣肯作保姑飭差帶往交收如係子虚仍著帶回核奪○杜永溪周林等六人在法界新街某姓花烟館中吸烟肇事由巡街捕拿獲杜周解經法公堂訊供送縣前日帮審委員宋二尹飭提研訊兩人仍堅執前詞二尹以兩人均非安分之徒着分别押候遞解回籍 
[法界捕房瑣案]  
　　昨　郁全福冒充籌防局巡丁在十六鋪橋掯阻牛皮一案解歸公堂後王司馬訊得郁卽俞昌福旣無腰牌又無憑據着卽從重責懲至昨晨司馬臨捕房復飭提俞研詰謵爾無端冒稱巡丁夥阻人生意滋生事端本應嚴辦今姑從寛判掌頰一百下覔人保出保單須繕寫清楚以後再犯定必笞責○昨報列包探查得行竊宜昌輪船鞋籃等物之彭裕泰解請王司馬研訊彭供明各物皆售在老北門穿心街老虎灶對門張阿雲舊貨店司馬因飭傳張詰問張不承認管押捕房昨晨司馬復將彭張兩人提詰彭仍執前詞張堅稱未買　物司馬遂判彭笞責二百板并諭張嗣後務須謹愼倘再違犯逮案重懲○沈春林竊物一案已見報箋昨晨王司馬飭提沈及王阿丙研詰沈堅稱並未竊公廨之物王悉照昨供司馬判沈責一百板管押捕房如將巡捕鐘洋料理庶可從寛否則下期再責二百板王仍送回英公堂辦理 
[施種牛痘號金助賑]  
　　吳君虹玉滬上善士也向在同仁醫院施種牛痘有年矣因念直順山左灾區籌賑孔急商假老閘橋南首石路上講書堂内設立牛痘局每逢禮拜二四日下午兩點鐘起至四點鐘止如有嬰兒欲種牛痘者到局每位收號金洋一角如邀請出門診種者隨意酌送所收之洋　數撥歸賑濟具見吳君以保赤之心兼助賑之法且使有嬰兒之家欲種牛痘先種善果不旣一舉而四善備出乎是卽孟子所謂仁術歟故樂而登之並以鳴謝[  高易公館内籌赈所秋坪李朝覲盾拜啓]  
[來信照登]  
　　少畬宗臺大人閣下接誦惠函并救命摺萬張明白曉暢不殊暮鼓晨鐘憔悴顚連亟望傾囊解槖苦心孤詣大聲疾呼無奈災沴频仍波濤彭湃瀕危籲告須援救之多方代爲流傳俾慈祥之勃發長者殷勤諄囑實裨於飄泊餘生仁人絡繹扶持洵賴乎轉移造化萬摺上年兩回寄到正在臘杪敝公所二三同志帮辦籌賑終日忙忙不免蹈顧此失彼之咎迄未報命抱歉萬分刻已塡號蓋印叩託申報館主人渥蒙慨允一槪交去今日　報分佈另備函奉覆謹登報牘用抒企忱[  上海北市絲燈業會館籌賑公所宗愚弟施善昌謹誌
]  
[普勸速移戲資助賑啓]  
　　蓋聞旱乾水溢出自天災而籌賑救荒全資人力歴年籌辦賑捐已成强弩之末然直東哀鴻徧野待哺嗷嗷尚當於無可設法之中力求設法也乙酉之春鯫生函請施少欽封翁作啓敬請各寳號移天后诞辰戲資助賑救災一經封翁登高一呼竟能見之施行兹屆暮春之初天后誕辰伊邇可否率由舊章仍以戲資移賑是所望籌賑諸君之不辭苦口寓滬各商之大發婆心也謹代直東災民心香一瓣以求之[  同是天涯淪落人拜上]  
[補題小樓吟飲圖錄請昕伯桂笙夢畹大詞晨政刊]  
　　頻年結想夢中尋爲愛高人塊磊襟美酒不妨良夜飲新詩同在壯年吟巡檐索句多清興聽雨開樽愜素心未得瞻韓勞企慕先將文字訂知音 [Z海昌潄瀾主徐增齡拜稿 
[題松堂司馬吟飲圖呈諸大詩家政之]  
　　春申江上幾追尋知有高人灑脱襟三月鶯花留小飲一樓風月助清吟林泉放浪終成癖筆墨優游自寫心我向騷壇來入社新詩敢詡步元　[  蟾窟分香樓侍者太憨句]  
 
 

Page 4

 
 
[集唐二絶題武陵漁隠詩稿後卽請夢畹生大吟壇正刊]  
　　窮得仙源訪隠淪朱灣也應花裏有秦人吴融到門不敢題凡鳥王維一座競吟詩句新韓愈憐君何事到天涯杜甫故國平居有所思杜甫别恨轉深何處寫李端江淹已擬惠休詩李益[  勾吴芸香館主寄鴻生俊侯宣增豪呈稿]  
[燭影摇紅題武陵漁隠詞稿]  
　　吐屬珠璣早知是虎頭身後豪情勝槪舊風流詞派追姜柳怎奈才奇不偶覔封侯天涯徧走終軍役筆 
李廣無功淵明歸久申浦勾留夢中猶憶湖山否想参破離合悲歡名利皆無取風味江鄉偏有復何容田園厮守雨前春韭秋思鱸儘堪消受[  梁溪棠陰館主寄鷗生君美氏學倚聲]  
[酬西湖花隠見贈卽次原韻錄呈夢畹生正刊]  
　　騷壇酒國樹英聲常遣情懷到管城贈我奚囊添錦句逢君客館結詩盟洛陽紙價左思貫越府才華裴邈清君籍武林雲集名流來海上詞人况復説東灜漫許同登學士灜媿無才略志澄清鶯花江上醒春夢翰墨筵前訂舊盟小飲且傾千日醉偏師難破五言城新詩藉賦同鳩拙聊和雲霄鸞聲[  梁溪寄鷗生君美宣秀拜稿]  
[題武陵漁隠詩稿]  
　　半生豪氣薄元龍矍鑠精神絶世雄壯慕封侯書露布老還初服作詩翁湖山無恙韓隠樂律深通師曠聰前輩風流欣可挹野王而後卽吾公歴盡亂離娱晚年無家無室地行仙情深飢溺同仁視富有詞章不朽傅夢　故鄉江海住詩吟旅館渭陽聨近來更輯童蒙句養正工夫繼昔賢[  棠陰館主宜增秀拜稿]  
[東風吹絮又到西泠旅館寂寮追念生平舊好感恩知已刻不去懷率成數章藉呈鑒之並乞高昌寒食生大吟擅教政]  
　　小子始行役躑躅向師門殷殷我夫子春風一何温七載感教誨虚拂俱深恩望我以成立期我以朝昏命薄難承志才疎運復屯撫心媿烏鳥涸轍枯魚魂張琴彈别調飲水思本源長跽讀素札涕泣將何言李陰堂夫子○平遠山如藴藉人幽蘭品味菊精神不多著墨文章淡雅解憐才意氣眞一自秋風歌别賦每臨春樹悵離身邇來又作飄零絮不附青雲卽溷茵趙海珊先生○淮水聨交日燕雲惜别時鶴驚君在疢隼擊我分馳意氣雅　許心期能獨知美人隔天半瓊珮渺難貽馬桂苓孝廉○奇氣如虹萬丈開而今權落到塵埃青蘋折盡平時價緑綺空彈過後哀易水原知難久住海天何事更重來鄭虔三絶須珍重莫逐間情一例　吳劭青譜兄[  南清河半槑生劉拜稿時客西泠]  
[浙省撫轅抄]  
　　三月初一日唐懌榕禀知本日到中城保甲差運判熙霖禀知運司委隨辦綱鹽釐務禀見○初二日張溥東禀銷解貢絲差由京騐放回省禀到○初三日候補縣張佩绂禀　給咨赴部引見並辭赴户部輕賫銀兩差○初四日憲駕辰刻出轅渡江至上八府閲兵○初五日候補府彭祖潤禀知牙釐　飭知留辦温郡釐鹽局差專丁來省禀謝 
[蘇省撫轅抄]  
　　三月初三日候補府張炳生禀銷上海貨捐局差分發江蘇試用巡檢虞承鳳浙江人禀到○初四日調補南匯縣袁勋隨臬憲赴松江一帶回　憲張赴松江等處回儘先候補縣丞沈塵榮由寗分蘇來省○初五日藩轅牌示照得准補松江府川沙同知倪人涵應卽飭赴新任縣丞魏本立禀知换蘇差委○初六日府經歴錢謙上海見道憲回並禀知奉飭派蘇差委○初七日三品銜道　用直隸候補府吳中彦禀知領咨卽辭仍赴原省候補 
[江督撫轅抄]  
　　三月初一日委署沛縣藍采錦謝委知縣胡汝純銷撫卹局差○初二日知府唐壽嵩銷下關掣騐卡差○初三日知縣葉保慶禀知奉府委發審差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十三年三月初四日京報全錄]  
　　宫門抄○諭旨二道錄前○大臣許奏爲出洋人員三年期滿援例請獎摺○東撫張奏爲甄别保舉人員片○將軍慶奏爲請補佐領摺○又奏爲遵旨覆奏摺○都统啓奏爲遵旨覆奏摺○閩督楊奏爲遴員請補水師守備摺○又奏爲請補水師叅將摺○三月初四日禮部宗人府欽天監正黃旗　日禮部引見五名工部六名○三姓副都統聨恩請訓○清安徐致祥各假滿請安○長善等各謝署缺恩○陳維周謝授湖北安襄鄖　道恩○嵩申八額駙各謝放左右翼監督恩○密雲恊領格圖肯　恩○雲南叅將何秀楨謝恩○錢應溥謝授太僕寺少卿恩○豐公續假二十日○馮光勛續　十五日○工部奏派承修寳源局工程之大臣派出翁同龢師曾○禮部奏派行耕耤禮之王大臣派出肅親王克勤郡王慶郡王徐桐翁同龢奎潤　書潘祖蔭祁世長熙敬廖壽恒奕杕○召見軍機聨恩陳維周何秀楨格圖肯○現换氈冠月白絨領棉袍褂摘去白袖頭○○出使大臣二品頂戴翰林院侍講臣許景澄跪奏　出洋人員三年期滿援案請獎恭摺仰祈聖鑒事竊查總理各國事務衙門奏定出使章程内開出使各國大臣所帶各員亦以三年爲期年滿奏獎等因歴經遵照辦理本年七月承准總理各國事務衙門咨准吏部咨照具奏申明定章酌議請旨通行各省遵辦一摺内開嗣後各省勞績出力各員應於保奏時將出身履歴另列清單詳細聲明等因光緒十二年四月二十五日奉旨依議欽此欽遵知照各在案上年六月重設駐法使館需員助理經臣奏調前駐法館奏留英俄當差之工部候補員外郎　常又前駐法館奏留在德之供事潘承烈二員隨臣駐法辦事查慶常自光緒九年十一月十五日起至十二年十一月十四日在洋第三次三年期滿潘承烈自光緒九年六月二十六日到洋之日起至十二年六月二十五日亦滿三年該員等隨同辦理一切交涉事件均能謹愼精密出差各國不憚辛勤毫無貽悮實屬異常出力現旣報滿　便没其微勞合無　懇天恩俯准分别酌給獎叙以昭激勸而資奮勉謹繕清單恭呈御覽所有期滿人員援案請獎緣由理合繕摺具陳伏乞皇太后皇上聖鑒訓示再該員等現仍留洋　遣以資熟手合併聲明謹奏奉原批慶常等均着照所請獎勵該部知道單併發欽此○○張曜片再勞績保舉人員應　到省後予限一年察看甄别兹查有二品頂戴遇缺題　道張上達候補班前先補用同知李葆芬均係勞績保舉到省　滿年例應甄别據藩臬兩司會詳請奏前來臣查張上達才具開屐辦事認眞李葆芬年力正强才具穏練均堪以本班補用除履歴清册咨部查照外謹附片具陳伏乞聖鑒謹奏奉硃批吏部知道欽此○○奴才慶裕跪奏爲吉省阿勒楚喀佐領缺出照章由奉天軍營揀員請補恭摺仰祈聖鑒事竊奴才前准吉林將軍咨會該省阿勒楚喀廂黃旗佐領和順業已調轉所遺佐領一缺按照定章咨送奉　革營揀補等因當據總理營務處呈稱查有吉林頭起馬隊委防禦吉林滿洲正紅旗慶陞佐領下驍騎校記名佐領台祥食俸年久前因勦賊出力該處向無防禦升階保升佐領奉旨允准給咨赴部引見回奉堪以照應升補用呈請具奏前來奴才覆核無異合無仰懇天恩俯准以記名佐領驍騎校台祥補授阿勒楚喀鑲黃旗佐領如蒙俞允該員以記名佐領請補銜缺相當毋庸送部引見除咨兵部並吉林將軍外理合恭摺具陳伏乞皇太后皇上聖鑒謹奏奉硃批兵部議奏欽此○○奴才慶裕跪奏爲遵旨覆奏恭摺仰祈聖鑒事竊奴才於光緒十三年二月初八日准兵部遞到承准軍機大臣字寄光绪十三年二月初二日奉上諭前據啓秀奏由奉天備放春餉項内籌撥黑龍江接濟銀二萬七千五百五十六兩零遵照部議卽由山海關六成洋税項下照數撥還兹據慶裕奏六成洋税係屬奉軍專餉上年部議按年攤還洋欵銀一萬五千兩餉項已形短絀若再提撥銀二萬餘兩更屬不敷支放請　部另行改撥等語此項指撥奉天墊發黑龍江接濟銀兩必須籌撥有着的欵如數歸還現據慶裕奏六成洋税無可提撥應如何别行改撥之處着户部速議具奏慶裕啓秀近在同城於此項撥欵何以並未會商以致兩奏歧異着據實覆奏慶裕片着抄給户部閲看將此諭知户部並諭令慶裕啓秀知之欽此遵旨寄信前來仰見皇太后皇上愼重籌餉事事核實之意奴才欽奉之下曷勝悚惶當卽咨行盛京户部侍郎啓秀欽遵辦理查奴才等前准户部指撥黑龍江接濟銀八萬零二百餘兩除將存儲報部洋藥票捐銀二萬二千六百四十餘兩咨會黑龍江將軍派員領取外其下短銀二萬七千五百五十六兩零令由山海關六成洋税項下提還奴才因查此次六成洋税係屬奉軍專餉上年攤還洋欵銀一萬五千已形短絀若再提撥銀二萬餘兩更屬不敷支放且此項銀兩向由奴才衙門放支並不解交盛京户部存庫是以未及會商卽經奴才附片奏請飭部另行改撥實係一時疎忽相應請旨將奴才交部議處所有遵旨覆陳綠由理合恭摺具陳伏乞皇太后皇上聖鑒謹奏奉硃批慶裕着加恩交部察議欽此○○奴才啓秀跪奏爲遵旨覆奏事竊於光緒十三年二月初八日准盛京將軍慶裕咨照承准軍機大臣字寄光緒十三年二月初二日奉上諭前因啓秀奏由奉天備放春餉内籌撥黑龍江接濟銀二萬七千五百五十六兩零遵照部議卽由山海關六成洋税項下照數撥還兹據慶裕奏六成洋税係屬奉軍專餉上年部議按年攤還洋欵銀一萬五千兩餉項已形短絀若再提撥銀二萬餘兩更屬不敷支放請飭部另行改撥等語欽此遵旨寄信前來奴才跪讀之下悚惶莫名查此次墊發黑龍江接濟銀二萬七千五百五十六兩零前經户部指由山海關六成洋税項下撥還逕咨直隷總督札飭山海關道遵照批解在案奴才隨卽遵照部咨籌欵墊發恭摺奏聞請旨飭部催還墊欵當自此項洋税内有應歸奉軍練餉係由盛京將軍查核經　並非解交省庫例充額餉之項是以奴才未與慶裕會商實屬一時疎忽應請旨將奴才交部議處所有奴才遵旨覆奏並自請議處緣由謹恭摺據實奏陳伏乞皇太后皇上聖鑒謹奏奉硃批啓秀著加恩交部察議欽此○○頭品頂戴革職留任閩浙總督兼管福建巡撫事臣楊昌濬跪奏爲遴員請補外海水師守備　　恭摺仰祈聖鑒事　福建銅山營水師守備周餘慶據報病故所遣守備員缺係外海水師題補之缺准到兵部咨第三輪第一缺應用儘先人員行令迅揀合例人員請補等因臣隨在於閩省水師儘先各守備内詳加遴選　名次在前之儘先守備李文陞郭玉麟何心川郭成志均未來省考騐收標其人材技藝無從深悉林熊陶瑞麟陳培松李延龍或係捐輸或因改水均應給咨吳某查無下落均未便遷就請補外惟有軍功儘先補用水師守備紀鴻慶年四十五歲福建同安縣人由承襲世職雲騎尉檄發水師提標學習旋經期滿給咨送部引見奉旨發回本省照例用續於閩廠船工告成積年出力保案以守備留閩儘先補用光緒元年六月十三日奉旨着照所請獎勵等因欽此旋經造送履歴咨部覆准註册序補該員年力富强管務練逹鎗砲亦嫺曾經委署水師提標右營守備事務辦理裕如于閩省南北洋面情形亦較熟悉卽儘先名次現計係屬在前以之請補是缺守備洵堪勝任與例亦符合無仰懇天恩俯念外海水師守備員缺緊要准以儘先守備紀鴻慶補授銅山營守備於營伍洋防均有裨益如蒙俞允該員於期滿案内業經引見並請補守備銜缺相當應　毋庸送部除飭取履歴另行咨部外臣謹會同福建水師提督臣彭楚漢合詞恭摺具陳伏乞皇太后皇上聖鑒飭部議覆施行謹奏奉硃批兵部議奏欽此○○頭品頂戴革職留任閩浙總督兼管福建巡撫事臣楊昌濬跪奏爲遴員請補外海水師叅將員缺恭摺抑祈聖鑒事竊福建銅山營水師叅將蕭振佑現已病故所遺該叅將員缺係外海水師題補之缺准到兵部咨第二輪第七缺應用儘先人員該省現無註册水師儘先叅將及世職應補人員以現任應升人員抵補行令迅卽揀補等因臣隨在於閩省水師各營現任遊擊内詳加遴選查有福建水師提標右營遊擊竇壯齡年五十三歳廣東吳川縣人由俊秀報捐遊擊指分福建補用軍務出力保儘先遊擊續於改用水師案内給咨送部蒙欽派王大臣考騐覆奏發回本省照例用奉旨依議欽此光緒七年准補海壇左營游擊調補水師提標右營游擊於八年正月内承領札付到管任事計今歴俸早滿一年該員歴練水師辦事勤斡槍砲亦嫺現經委署是缺叅將措置裕如任内並無違碍事故以之請補洵堪勝任與例相符合無仰懇天恩俯念福建銅山營叅將員缺緊要准以竇壯齡升補於營伍洋防均有裨益如蒙俞允容俟部覆到日给咨送部引見恭候欽定除飭取履歴另行咨部外其所遺水師提標右營游擊員缺並俟准到部覆再行按照定章遴員請補外臣謹會同福建水師提督臣彭楚漢合詞恭摺具陳伏乞皇太后皇上聖鑒飭部議施行謹奏奉硃批兵部議奏欽此 
 
 

Page 13

 
 
[光緒十三年三月初五日京報全錄]  
　　宫門抄○雲督岑奏爲添設雲南文闈鄉試收掌官員請飭部立案摺○粤臬王奏報到任日期摺○粤督張奏升授雲南藩司聞訃丁憂摺○東撫張奏叅革游擊歸案懲辦片○陜督譚奏揀補副將摺○又奏請准升署守備片○雲督岑奏請將武員仍以副將儘先補用片○大臣榮等奏爲奏聞摺○將軍希奏爲計典展限舉行片○三月初五日兵部太常寺太僕寺正白旗值日無引見○怡親王等謝佩鑰恩○福中堂假滿請安○恩聨謝調金州副都統恩○副將田明山謝恩○叅將佘致廷謝恩○宗人府奏改派致祭太子陵派出意公○又奏派充族長之王大臣派出綿宜○太常寺奏改派分献大臣派出景善○吏部奏改泒隨扈大臣派出福楙○召見軍機孫詒經慶福佘致廷田明山○○降二級留任雲貴總督兼署雲南巡撫臣岑毓英跪奏爲雲南文闈鄉試簾所各官員數並無奏准案據謹仿照陳科酌定並外收掌官酌添一員請旨勅部立案恭摺仰祈聖鑒事竊准禮部咨查科塲條例内開雲南鄉試額設收卷所官三員彌封所官一員膽錄所官二員對讀所官二員等語檢查雲南近科題名錄與例定員數未符係於何年月日奏請添設應查明咨部如並無奏准案據將應添員數酌定奏請添設並知照本部以憑核辦等因當經行查去後兹據署藩司史念祖粮儲道譚宗浚署鹽法道湯聘珍會詳稱雲南承平辦理科塲卷宗前因兵燹燬失迨軍務粗定舉行同治庚午科鄉試經前藩司宋延春等僅檢獲道光二十四年甲辰恩科題名錄一本内載内外收掌試卷官各一員受卷官七員彌封官三員謄錄官四員對讀官三員是科卽仿照調派又以停辦多年事同創始誠恐生疏貽悮問復酌添一二員嗣後癸酉乙亥各科亦經照派雖辦理遞有參差究屬因時損益至甲辰科所派員數因何與定例未符從前曾否奏准卷牘旣失案無可稽惟叅酌今昔情形碍難酌减且尚有應口酌添之處兹詳加核議擬請嗣後南雲文闈鄉試簾所内收掌試卷官彌封官謄錄官對讀官卽照道光甲辰恩科員數調派其外收掌試卷官事務較煩並請定爲兩員俾敷辦理而资遵守等情具奏前來臣覆查無異相應請旨飭部立案纂入條例俾得永遠遵行除題名錄原本送部查核外所有查明酌定簾所各官人數緣由謹恭摺具奏伏乞皇太后皇上聖鑒訓示再雲貴總督係臣本任毋庸會議合併陳明謹奏奉硃批禮部知道欽此○○二品銜廣東按察使兼署兩廣鹽運使臣王毓藻跪奏爲恭報微臣到臬司本任日期兼署兩廣鹽運使叩謝天恩仰祈聖鑒事竊臣欽承寵命簡授廣東按察使當經具摺謝恩籲請陛見奉到原摺内開軍機大臣奉旨着毋庸來見欽此兹奉兩廣督臣兼署撫臣張之洞飭知赴任兼署兩廣鹽運使正月十二日准升任雲南布政使于　霖委員將印信文卷移送前來臣當卽恭設香案望闕叩頭祗領任事查廣東爲煩劇之區臬司有刑名之責兼權運篆關係非輕况海疆之刦匪最多剔除爲要鹽務之私臬不靖防範綦難自愧庸愚深虞隕越惟有禀承督撫臣實心整飭竭力經營緝捕認眞與屬吏共相勸勉鹺綱救弊使官引得以疏通兾稍答夫鴻施愈益策乎駑鈍所有微臣到臬司本任兼署鹽運使篆務並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○兩廣總督兼署廣東巡撫臣張之洞跪奏爲升授雲南藩司在粤聞訃丁母憂恭摺奏聞仰祈聖鑒事竊照升授雲南布政使廣東按察使于蔭霖先經臣以該司於盜匪諸事極力整齊附片奏請暫留數月俟辦有端緒再行交卸於光緒十二年十二月二十四日齎回原摺後開軍機大臣奉旨特旨簡放人員輙行奏留此端萬不可開况現在雲南地方情形較廣東尤爲緊要卽著飭令于蔭霖將經手事件清理完竣即赴新任以重職守欽此當經恭錄轉行欽遵飭令迅速清理旋據該司聲稱奏請陛見原摺齎回後開軍機大臣奉旨着毋庸來見仍遵前旨卽赴新任欽此卽經飭令交卸馳赴雲南藩司新任另片奏報在案兹據雲南藩司卸廣東臬司于蔭雲報稱於本年正月初七日接到電報家信知親母趙氏於光緒十三年正月初七子時在京病故蔭霖係屬親子並無過繼例應丁憂回籍守制等情前來查該司旣經丁憂所遺雲南布政使員缺相應專摺奏聞請旨迅賜簡放以重職守理合恭摺奏陳再兩廣總督係臣本任毋庸會銜合併陳明伏乞皇太后皇上聖鑒謹奏奉硃批另有旨欽此○○張曜片再嘉祥縣在籍儘先游擊孟廣山紏集十餘人横行鄉曲有索詐曹縣鉅野平民情事曹濟地方民風强悍由軍營歸來弁勇甚多若不嚴加懲辦不足以儆凶暴而安閭閻當經臣飭令各該縣會同防營嚴密查拿兹據署曹縣知縣宋森蔭禀報會同防營將孟廣山嚴拿獲案應請旨將儘先游擊孟廣山卽行革職由曹縣傳集被詐民人質訊明確從嚴懲辦謹　片具陳伏乞聖鑒訓示謹奏奉硃批孟廣山着卽行革職訊明嚴辦欽此○○頭品頂戴陜甘總督臣譚鍾麟跪奏爲揀員借補要缺副將以裨營伍恭摺仰祈聖鑒事竊陜西提屬商州恊副將員缺前經臣奏請以記名提督李良穆借補並請改留陜甘補用嗣准部咨以開缺在先留省在後與定章不符應令另揀儘先合例人員請補等因前來臣維商州界連豫鄂萬山叢錯最易藏奸巡緝彈壓均關緊要非精明幹練之員難資　理兹於合例人員内揀選得記名總兵署漢中鎭總兵延綏鎭標左營游擊任正時久歴戎行戰功卓著現在漢中鎭署任辦理一切悉臻妥恊以之借補斯缺實屬人地相宜於營伍操防大有裨益合無仰懇天恩俯念員缺緊要准以任正時借補陜西商州恊副將員缺以期得力如蒙俞允俟接准部覆臣再行給咨赴部引見以符定制除飭取該員履歴清册另行送部外謹會同署陜西固原提督臣沈玉遂合詞恭摺具奏伏乞皇太后皇上聖鑒訓示謹奏奉硃批兵部議奏欽此○○譚鍾麟片再查陜西河州鎭標右營守備王在　借補階州營游擊所遺守備員缺當飭揀選妥員請補兹據署河州鎭總兵李良穆揀選得留甘儘先補用守備鞏昌營千總李賓山營務熟習樸實穏練堪以升署呈請核辦前來臣維河州番回漢民雜處彈壓巡防均關緊要自應量爲變通辦理以期得力查李賓山勤愼幹練辦事結實以之升署該缺守備雖與例章稍有未符而於人地實屬相宜合無仰懇天恩俯念地方關　准以李賓山升署河州鎭標右營守備員缺於營伍地方均有裨益如蒙俞允應請飭部發給署劄俟防務告竣再行給咨送部引見以符定制除飭取該員履歴至日另咨送部外謹會同陜西提督臣沈玉遂合詞附片具陳伏乞聖鑒訓示謹　奏奉硃批兵部議奏欽此○○岑毓英片再臣接准兵部咨查顔雲芳册開由軍功保以游擊儘先補用於越南宣光臨洮等處大獲勝仗案内經雲貴總督岑毓英等保奏於光緒十一年五月十五日奉上諭顔雲芳着免　叅將以副將　先補用欽此查此案係由補用叅將底銜請保該員於何案内保獎叅將應令聲明報部再行核辦等因當經轉行去後兹據雲南善後局司道史念祖等詳據副將顔雲芳禀稱該員係由軍功歴保以游擊儘先補用嗣於越南宣光臨洮等處先後大獲勝仗在事出力將儘先游擊悮開爲叅將請保免補叅將以副將儘先補用並請賞給勇號兹奉飭查理合禀請更正等情詳請具奏前來臣查该員顔雲芳前在越南宣光臨洮等處大獲勝仗斬擒不少實屬奮勇異常合無仰懇天恩賞准將顔雲芳免補游擊免升叅　仍以副將儘先補用並賞給赫勇巴圖魯名號飭　註册以昭激勸之處出自逾格鴻慈謹附片具奏伏乞聖鑒訓示　奏奉硃批兵部議奏欽此○○奴才榮毓溥芸懷塔布跪奏爲奏聞仰祈聖鑒事竊據泰陵八旗總管慶秀呈稱職　本月十五日恭詣慕東陵致祭差畢回署途中墜騎跌傷左腿舉動爲艱懇祈賞假一月赶緊延醫調治俟能步履卽行銷假當差等情呈請前來奴才等隨經派員查騐屬實理合據情代爲懇乞天恩賞給該總管慶秀假限如蒙俞允俟命下之日奴才等即傳知該總管慶秀欽遵俾得安心調理伏乞皇太后皇上聖鑒謹奏請旨奉硃批着照所請欽此○○奴才希元跪奏爲光緒十二年計典奉到吏部通行較遲懇恩展限辦理恭摺仰祈聖鑒事竊於本年二月初五日准吏部通行内開各省官員大計三年一次自光緒九年十二月扣至十二年十二月三年之期已屆令於十二年封印以前具題按照程途遠近統於次年開印後到通政司衙門通政司卽日送内閣於二月初十日以前具題等因咨照前來奴才查三載考績黜陟攸關自應將通省現任各官考核至當分别舉錯用昭激勸惟於本年二月初五日始行奏准吏部通行舉辦爲期較近赶辦不及惟有籲懇天恩俯准自奉到部文之日起展限三個月造册核題俾臻詳愼所有光緒十二年計典懇請展限辦理綠由謹恭摺具奏伏乞皇太后皇上聖鑒謹奏請旨奉硃批著照所請吏部知道欽此 
 
 

Page 14

 
 
爲善莫大於賑濟集款莫良於集腋今者河决爲災幾徧齊魯燕趙之區都城内外亦將全作汪洋災區較昔年爲尤廣災民較昔年爲尤多災款較昔年爲尤大而被災之地一遠則運粟尤艱粟價尤貴民飢尤甚而尤難一求果腹是救災之事較昔年而尤急也助賑之法萬金不爲多一文錢不爲少亦各盡其力之所能與心之所願而已惟天下滔滔億萬萬生民之命危在旦夕旣有此集賑之摺送吾面前吾能代集鉅款固爲好事否則或百文千文數十文吾於朋友處能低聲下氣盡得一時委曲卽可多活幾人之生命是功德之實在尚有過於此乎人已將摺送在吾前吾祇一舉手之勞而爲之是功德之現成尚有過於此乎吾若置之高擱於心安乎蘇州潘氏科第富厚兩百年不斷皆自賑災之德而來江南北之人咸知之有一分陰德自有一分果報又功過格所載有可爲之善而不爲記十過是人將摺交吾而吾置之便錯過爲善之機亦眞可惜之甚也用是以現成功德莫要錯過機緣十字題之摺面所以代齊魯燕趙飢民叩頭請 
命抑亦深知 
仁人君子本有己飢己溺之懷敬陳愚悃以佐鴻慈耳 
 
 

Page 15

 
 
一此摺特編成字號塡寫經手名姓及呈送善長台銜將摺分送之後先行彚報籌賑公所以備查對及經繳到原摺並賑款收到之後無論爲數多少必將某字號某處某人手某善長助若千分列申報以昭信實而備查考且以表經手人之潔清目好亦卽堅善長助賑之稚懷也 
一此摺後有空格備繕書助賑者之古銜經手人如欲格外避嫌不妨乞助賑君子自書格上此摺終須繳回籌賑公所則款之滴滴歸公大可昭信於天下矣 
一經手散賑之人如嚴紳等位久爲海内士夫信仰其實惠及民可知今是摺之節節存根彰登申報經手人之無可染指又可知助賑善長在富厚之家或節一席珍羞或省一天歌吹移資助賑固可爲本身消災且上可爲父母延年下可爲子孫綿祚在申等人家或借一席之饌邀友敘飲乞友樂輪或如江南北之手談裏戲日習爲常卽邀集朋友作三二日之消遣抽頭助賑亦復爲功甚大甚且如小本生意人家以及寒窗秀士　或編助爲難而轉乞同人絶不計其助之多　盡一分心便有一分災民之益神而明之是端在世人之惻怛心田耳 
一此摺旣到面前不拘多寡萬乞大發慈悲弗置高擱要之我今日幸居樂土哀哀窮黎求一薄粥湯且三兩日不可得易地以觀其望救當何如耶我能且之縱爲數不多我再轉乞人厚顔力求之縱爲數仍不多而分出之摺倘皆能如此豈非活人無算况天下事一唱百和我爲之而人效法之其功不更大哉 
一萬一此摺到面前之曰眞膜然不動於心務乞將摺仍由局帶回或可另尋别人募冩以碰災區百萬生命之造化如信手塗抺消毁吾不知斯人平生能永保康樂丕也然或生性不樂爲此乞人之舉總以自已量書若千庶期盡吾心力耳善長　　　助　　　　　善長　　　助 
善長　　　助　　　　　善長　　　助 
善長　　　助　　　　　善長　　　助 
善長　　　助　　　　　善長　　　助 
善長　　　助　　　　　善長　　　助 
善長　　　助　　　　　善長　　　助 
善長　　　助　　　　　善長　　　助 
善長　　　助　　　　　善長　　　助 
　　以上共承諸善長助洋银錢　　元兩千　　共核成洋銀　　　元兩角錢 
　　　　仍由　彚寄交上海絲業會館 
　　籌賑公所彚登申報以昭大倍以揚仁風而　查考致帶　如 
　　　或信局肯樂　　　則亦　　　或以成本艱難則照　　 
　　　除亦登申報以　　實 
 
