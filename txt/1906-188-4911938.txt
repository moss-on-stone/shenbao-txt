# 1906 - 188 - 4911938

 

Page 1

 
 
   
 
 

Page 2

 
 
[往神户攝取楚同快艦進水式活動寫眞記]  
　　留日學生袁希洛來稿 
余輩旣組織補助海軍興復社。購演活動寫眞機械。及檢照片之善者而購之。僕僕往返於鶴淵吉澤兩活動寫眞店。復致信於旅西京大阪之友人。代覔佳片。數週間諸事粗定惟諸照片中。關於海軍者除日俄戰事及英國觀艦式數種而外。若關於我國之海軍者。則徧覔而不得。其故。蓋甲午中日戰時。日本之活動寫眞業。尚未發逹。故黄海之戰之照片。不可得而攝也。自黄海戰後。則我所存者無幾。鮮有赴日本巡遊。足以動其觀聽者。夫欲。用。活。動。寫。眞。以。鼓。動。我。同。胞。興。復。海。軍。之。觀。念。而。無。一。片。有。中。國。之。隻。艦。寸。輪。映。於。眼。簾。豈無。所。憾。同人本擬購一攝影機回國。自行攝取我軍艦之寫眞。而苦於欵不足。旣之不復顧欵而勉力一購。則又苦於各鋪之缺貨而猝不及辦。扼腕數四。忽閱東報見所載一條見所載一條曰。清國向神户川崎造船廠。定製之六砲艦兩魚雷艇中之砲艦楚。同於今閏四月二十一日午前九時。行進水式。同人讀之而喜相告曰。盍往取乎。皆曰善。於是先電致大阪我商界之愛國者張君旭初。約招寺田活動寫眞鋪職員。於二十一日九時。至神户川崎造船廠前。俟時至攝影洛乃偕社友朱君叔源增濬鍾君志剛鉅。乘十九晚十時半新橋神户間汽車。赴神户。是晚卽宿車中。翼日午後四時。抵大阪。朱鍾兩君。恐電報之有誤也。下車赴川口張旭初君寓再約之洛先赴神户。豫約在神户我國商人南匯陳平齋先生處叙晤。六時抵神户至平齋先生寓。唔平齋先生。語先生以來意先生歡然曰是誠今日之急務也。今世。界。國 
無海軍不足以立君等之组織活動寫眞以鼓動國民之海軍觀念也無我國軍艦之眞狀不足以興夫我居異國營商之同胞其望我國之興復海軍以保護之也久矣而翹首海中其揚國徽鼓輪機。往復而過者除日本外而英。而　。而德。而美。而意。而獨久不見我國之帆影之。輪聲傷心哉我國商民其受人之侮而無可告也願。君等之急起直追以鼓吹我海軍之成立。洛聆之乃告以明日攝影布置之事。將往謁駐神户我國領事長福君先生曰。子來過暮。長領事己出外。不在領事館。往無用也。洛又詢其長君源來。則適有疾。不然伊與川崎廠主松方善。可以介紹。語時適晚膳至。膳畢而朱鍾兩君亦來。言張君及寫眞店員己約定。明日午前八時可至廠。廠中亦曾發電話知照。得回電來約。於午前八時至廠巾事務所聚集。諸事己稍稍就緒矣。乃就寢。十二日六時起。早餐畢。乘車至川口造船廠事務室。則張君等己於二十分前先到。在船臺相俟。廠員先導觀楚同及建造中之砲艇魚雷艇己入水之楚泰等。又導觀機械鍋鑪等廠畢。復引至事務室。出請帖三枚授余。余。等乃至進水式塲。則張君等己待余等久矣。 
[攷政大臣抵滬]  
　　出洋考察政治大臣澤公及尚欽憲由得洪乘法公司船回華滬道瑞莘儒觀察帶領飛鷹策電二兵艦至吳淞口迎接昨晨十句半鐘由淞口隨護憲舟抵埠合城文武印委各員弁均詣江干恭迓憲駕旋卽登岸換乘馬車至老洋務局行轅駐節當起岸時法捕房麥總巡派通班西捕荷槍敬迓行經英租界時英捕房派馬捕沿途護衞至轅後轅中駐有營兵一隊捕房派印捕兩名及華捕等在轅梭巡異常嚴肅（合） 
[西報紀攷政大臣抵滬情形]  
　　二十一日文匯報云中國攷政大臣澤公尚其亨偕其參隨人等乘法公司輪船俾歇克號於今晨駛抵淞口由港醫查騐後卽换坐上海道派往迎迓之鈞和兵輪其餘隨員等卽乘黄浦小輪進口小輪先行兵輪隨之旣抵浦江滬道瑞觀察及各當道皆在立興輪船公司碼頭迎候並派中國兵隊四十二人護衞各官登舟晋謁後兩欽使及各員隨乘馬車往斜橋洋務局駐節數日再起程赴京當使節蒞申時旣無紛擾情形亦無形跡可疑之人使節經行之處英工部局特派西捕率印度馬兵恭迎護送今日下午有小輪一艘滿載兩使臣及各隨員之行李行經大英輪船公司云 
[東報紀中國簡放滿洲總督事]  
　　長崎報載東京電云中國曾定議簡放滿洲總督以直督袁宫保任之直督力辭故又擬簡放奉天總督其衙署卽建立於瀋陽省城譯文滙報　按此電所載中國近亦有此傳聞惟奉天總督一缺本係盛京將　車兼任迄今仍照舊例未嘗改也 
[斐洲華工不願回國之近聞]  
　　字林報云英伯爵薛爾彭君在南斐洲革蘭因傑姆褒瓛滿等礦地查察華工八千人特向各工頭詰問彼等皆答稱白人相待甚好彼等皆得安居所獲工貲較在中國所得爲多傑姆褒礦地之工人具呈禀詞聲言彼等不願回華如逼令回華則彼等以己棄其在華之生業應請給以三年工貲云當薛大臨行時華人皆唱上帝保佑英皇之歌作樂以送之 
 
 
 

Page 3

 
 
[日本報館指斥上海西商之錯誤]  
　　二十日東京電云日本捷報謂上海西商公會以滿洲開放事遞禀駐京各國公使實係錯誤譯字林報 
[俄劃海參威中韓商民租界北京]  
　　海參威商務委員日前電致外部畧謂俄國政府在本埠劃定中韓商民租界己於日前宣布章程採錄其要領如左 
（一）在海參威埠外劃定一地段以爲中韓兩國租界允准兩　　　國商民開設行棧商鋪任意居留 
（一）中韓兩國商民所從事之商務統歸俄國官署隨時監督（一）中韓兩國人如在海參威埠内持有房屋或爲他國人傭　　　工允准其在埠内　住 
又據海參威商務委員電云俄國政府待華僑不如他國商民於我國體面頗有妨碍宜與俄政府交涉令其允認華僑一律在埠内居住猶待他國商民云云（陽） 
[電飭派兵嚴防俄國革命黨竄入邊界京師]  
十一日政府電致庫倫辦事大臣謂聞近日俄屬西伯利亞邊疆自貝嘉爾湖迤西時有革命黨出爲滋擾並有餘黨竄入中國邊界誠恐勾結鬍匪具患不堪設想務請迅卽添派重兵駐紥邊境嚴加巡查以防不虞（上） 
[電告藏番滋亂京師]  
　　日前政府接到駐藏大臣密電謂因察木多藏番糾衆滋擾作亂任意猖狂曾己電調川兵委員會同前往飭令剿撫兼施或小醜不難蕩平云云（和） 
[練兵處奏簡閱兵大臣北京]  
　　練兵處王大臣以本年南北洋大操關係重要而簡派閱兵大臣尤非於軍隊素有講求不足以當斯任慶邸現雖總理練兵而綜攬庶政斷難出京鐵尚書近日添充各項要差一切賴以整頓赴豫閱操亦未易脫身其他大員與軍政素有閱歷者除袁慰帥張香帥之外實難其選况本年會操純用直鄂兩省陸軍尤非袁張兩宫保不足以資鎭攝故練兵處日前特上封奏請旨間派袁張兩督爲閱兵大臣並一面電知兩督現己奉旨允行（陽） 
[優恤徴兵傳聞松江]  
　　松郡徴兵華亭陶元鼎婁縣鍾子儀兩人被追落河身死經當道蒞騐棺殮己各給洋二百元撫恤現聞陶鍾家屬到蘇後當局又將陶鍾二人各予從九品職銜每月餉金五元發家屬承領期以五年屍棺如可不領則將合葬被害處所建亭其上遍栽花木以留一大紀念云（酒） 
[政治館添設憲政研究所京師]  
　　初十日政務處王大臣會議政治館漸次開辦朝廷决議舉行立憲應在館内添設憲政研究所飭令官員講求立憲政體以及調查一切俾早預備云云（以） 
[擬請召卾督參訂政治書籍京師]  
　　政府王大臣現因考政大臣將次回國連日會議政治館事宜皆以編輯政治全書及舉地各政關繫至重非有通逹時變之才深恐未易勝任應俟各大臣回國後奏請電召卾督張香帥晋京襄同參訂以昭鄭重（訓） 
[江蘇學務總會致寗學務處電]  
　　（爲寳應搶　　　米毀學事） 
南京學務處鑒寳應學會電十九日匪徒閙米毁學搶掠多家匪勢甚熾等語如果屬實毀學成風斷不容姑息釀禍乞查核嚴辦總學會禡（容） 
[政務處遴選科道部曹出洋游學游歷片]  
政務處大臣和碩慶親王等奏再四月二十日准軍機處抄交給事中陳慶桂奏請飭各部院遴選科道部曹出洋游學遊歷一片奉旨政務處議奏欽此原片内稱現在舉行新政用人尤多必量爲推廣以收指臂之助查科道爲献替之官部曹有辦事之責於各國政治尤應講求且新設之商部學部巡警部以及交涉工程法律事事皆當整頓若不認眞考究何以措置裕如應請各部都察院堂官遴選科道部曹約以百人爲額派其出洋遊學遊歷一切章程照翰林院辦理等語臣等前經會同學部議准袁世凱奏請選派翰林出洋遊學游歷係爲培養人才廣興教育起見此次該給事中原奏量爲推廣用意正同惟各該衙門人數較多考察政治經費皆有的須之欵殆難遍給且原奏一百人爲額此外更有情殷嚮學之人亦復處於向隅之勢國家造就人才自宜統籌辦法應由學部設立政法學堂作爲游學預備凡各部院人員情願肄業者悉數報名收考三年畢業擇其志趣正大程度較深者由學部咨送出洋肆習專門則費省功倍收效更宏至各衙門舉辦要政必須出洋調查研訊者應准其由各該堂官遴選派往以期擴充學識爲恢張新政之需其經費卽由各該衙門自行籌給至游歷一節上次張之洞會同管學大臣奏定學堂章程所有自費游歷獎勵辦法業己附片奏准有案仍應照章辦理所有議覆緣由謹附片具陳伏乞聖鑒謹奏光緒三十二年五月初五日奉旨依議欽此（閏） 
[政府擬派員赴奉暗查事件京師]  
　　日昨王大臣會議擬於日内揀派章京二員密往奉天查辦事件探詢係因奉省開埠中日應商各事多未允協故特派員訪查日人舉動以便與日使磋商并須查俄人私佔礦産之地勢云云有謂係查趙次帥有輕縱鬍匪之說並奉省吏治諸多腐敗惟議時非常密秘細情不易得聞也（和） 
[復議加增官員廉俸之計畫京師]  
　　政府前擬奏請加增官員廉俸嗣因需欵甚多藏庫奇絀遂爾作罷日昨當道諸公復擬商之財政處户部詳細核議先將五品以下文武官員賞還全俸勿庸扣成發給以示體恤未悉財政處及户部能否意見相同（存） 
 
 

Page 4

 
 
[第四版]  
[贛撫批准徴收丁漕改章九江]  
　　江西各屬徴收丁漕近因錢價甚跌賠累不堪紛紛具禀請改徴銀兩聞己奉撫憲吳中丞批准不日出奏（本） 
[刑部頒行郵律北京]  
　　刑部現查照各國郵政通行律例特訂新章奏准通行凡局差將公私文件一角遺失者杖六十二角者杖一百其關軍機錢糧公件不論角數遺失者徒一年刻己摘要咨行總稅務司轉行各郵局一體遵照（盈） 
[議商撥欵修築御用鐵路京師]  
　　西直門外直逹頤和園擬修鐵路一叚早經胡芸楣侍郎委員勘丈妥貼惟尚未興工日前巡警徐尚書以此路宜速修築以期妥便因商之督辦鐵路胡侍郎暫擬先於京榆鐵路餘利項下撥銀一萬兩作爲修路之費其餘不敷冉行籌措（和） 
[奉省開辦江浙鐵路招股事宜奉天]  
　　江蘇鐵路代表人張季直殿撰浙江鐵路代表人湯蟄先京卿分致函電於財政局金葉兩會辦嘱招路股（按金觀察江寗藉葉太守杭州籍）聞金葉兩君邀約鄉人分擔義務己各集欵二萬元之譜（設 
[鄂督有電致梁黎二紳廣州]  
　　日前鄂督有長電致梁慶桂黎國廉二人電文係用洪字密碼現尚無從譯出又聞此電并分致瞿軍機鴻機張尚書伯熙及岑督大約關於路事（寒） 
[愼重各省路礦用欵京師]  
　　商部現擬咨照各省督撫曁鐵路大臣轉飭路礦公司務將自開辦時所用欵項彚報核銷並查明常年出入各欵於年终時分晰造册送部查核如遇有開辦路礦所呈股本數目是否敷用亦須詳加考核以昭鄭重（和） 
[電查黑龍江煤礦章程京師]  
　　日前商部電致黑龍江將軍程雲帥云前經電請開採馬鞍山朝陽山等越煤礦己由本部核准電覆在案現在是否官欵抑或官商合辦以及開辦詳細章程股本若干一併詳細咨部以憑查核（受） 
[軍機處另設電線逹直督署京師]  
　　軍機大臣前擬由軍機處安設電線直逹直隸總督署内並未實行日前王大臣在政府復提此議以爾後商辦政治事宜及計畫秋操各事緊要公務甚繁非安設電線不能妥速嚴密己電直督照辦並另編密嗎以備臨時傳遞藉免漏洩（貴） 
[德律風准附商股鎭江]  
　　前者督辦電政大臣袁宫保奏明各埠所設電話（卽德律風）均須歸電局辦理原爲預杜外人營謀起見并非電局欲獨攬利益兹鎭江將開辦電話公司經上海電報總局核准所需成本両萬金於電政公欵内酌撥一萬以資提倡其餘萬金准由華商入股將來利則與商人均分以昭大公權則由電局專主以符奏案惟入股較多者亦得仿照各公司通例可以隨時稽核帳目參議事務云（巧） 
[外部咨催造送土司清册京師]  
　　日昨外務部各堂憲會議前咨查各省土司清册迄今未據迭到擬卽咨照川滇廣西等省督撫飭將各處土司姓镬年歲及受封始末所居地址風俗人情速爲查明趕緊造册送部查核蓋因日前政府曾行文該部查詢情形以備預籌改土歸流之計故此次又擬咨催速覆耳（諸） 
[商部會奏鐵路佔地納稅申明定章通飭遵守摺]  
奏爲鐵路佔用地畝應納賦稅申明定章通飭一律遵守以重稅課恭摺仰祈聖鑒事竊商部於光緒二十九年十月十四日具奏重訂鐵路章程繕單呈覽一摺奉旨依議欽此通行欽遵在案查原章第四條内開公司買地應由地方官估定公平價值母許高擡應完地租由公司按年認繳不得拖欠等語是鐵路佔地納稅早己載明定章現在各省路務先後開辦縱横綿亘佔地日多此項地稅應再切寔聲明俾有遵守凡各省官紳承辦鐵路所有佔用地畝除官道官河向來本不納稅應母庸議外其購買民間地畝一經過割糧隨地轉卽由各該州縣會同該處辦路官紳勘丈明確仍照原額科則歸入鐵路公司按年完納民間業户豁除若干鐵路公司卽應繳納若干務與原數相符不致有虧正額至借欵官辦各路其合同條欵切寔載明不納地稅者暫行免收一俟合同年滿應卽照繳嗣後官辦商辦各路均不得率行請免賦稅以重稅課而符定章如蒙俞允即由臣等通行各直省將軍督撫曁該管鐵路大臣各處辦路紳商遵照辦理以歸畫一所有鐵路佔地納稅申明定章通飭遵守緣由理合恭摺會陳是否有當伏乞皇太后皇上聖鑒訓示再此摺係商部主稿會同外務部户部辦理合併陳明謹奏（同） 
[俄國兵變數見]  
　　二十日東京電云俄國泰姆藩夫之戌兵皆生變將校死者甚多 
[韓京日本警務員之權力]  
　　二十日東京電云凡欲入高麗宫内者須有憑照而此項照則專由日本警務顧問官給發 
[南美洲工人暴動]  
　　二十日東電云美洲以西六月問以巴西國開奈尼亞礦山流血暴動大爲震驚兹悉其故由於華爾街巿之工人煽動謀得搬運銅斤之所致也 
[英議節省海軍費]  
　　二十日倫敦電云英國海軍公議業己展緩以便内閣得從長計議將添建兵艦一節删除 
[英艦隊赴俄德海口游歷]  
　　二十日倫敦路透電云英國海軍部聲稱英國戰鬭艦七艘巡洋艦六定於西七月二十二號開往俄國波羅的海游歷黎波漢哥克倫斯德脫立佛爾四處並往德國畢羅魯白克两處 
[俄國處分海軍隆將]  
　　十九日栢林電云俄國克倫斯德脫海口軍律司己判定驅逐艦畢拖號將校四人應得死罪惟己奏請俄皇加恩羅斯諦司温斯開提督及其餘各將校皆己釋放譯字林報 
[德艦隊開赴瑙威]  
　　二十日栢林電云德國戰鬥　隊開往瑙威游歷 
[俄國工人罷工]  
　　二十日栢林電云俄國歐第薩地方之工人聲　全行罷工 
[法國禮待眞臘君主]  
　　法報云法京民政廳宴請眞臘國君主 
[英法定期開博覽會]  
　　二十日柏林電云英法兩國定于一千九百零八年在倫敦開博覽會譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[吏部奏酌擬舉貢錄用就職各員選補班次摺]  
奏爲酌擬舉貢錄用就職各員選補班次請旨遵行事准政務處咨稱光緒三十二年二月十五日奏酌擬寛籌舉貢生員出路章程一摺奉旨依議欽此欽遵咨行到部查原奏所擬章程六條除酌加優拔貢額並貢士未經覆試或殿試朝考者應田禮部分别辦理以及考用謄錄期滿獎叙并生員考職各節應俟謄錄當差期滿並各省生員考試咨送吏部後再行查看情形酌擬選補班次外其截取揀選舉人錄用並五貢就職各員臣等謹參考例章分别酌擬選補班咨繕單進呈御覽恭候欽定俟命下之日由臣部通飭遵照辦理所有酌擬舉貢選補班次緣由謹繕摺具陳是否有當伏乞皇太后皇上聖鑒謹奏五月初四具日奏奉旨依議欽此 
謹將截取揀選舉人錄用並五貢就職各員分别酌定選補班次敬繕清單恭呈御覽計開一舉人截取知縣雙五用五人單月用四人應仍照定例銓選其隨時分發到省者試用期滿甄　後除升調所遺選缺例定序補班次應行查銷外其升調病故休所遺選缺均應俟大挑舉人用過二人後按科分名次用截取舉人一人即作爲正班積缺到班時　先用本班先一人現在挑班停止員數日减凡大挑舉人應行序補升調病故休所遺選缺各班若挑班無人應專用截取舉人序補其大挑舉人應行抵補升調所遺選缺各班挑班無人亦應以截取舉人先截取舉人酌景抵補如遇直隸州州同四項大使截取到班無人亦准以舉人截取知縣分别借補選補者照現缺升轉借補者照原銜升轉一截取舉人拔貢優貢教職知縣分發到省者定例試用二年期滿查捐納試用知縣均定爲一年期滿截取等項正途曾任人員轉不得與捐納一體未免向隅嗣後正途曾任正佐各員分發到省應一律定爲試用一年期滿甄别俾得及時効用一直隸州州同例定選班雙月用四人單月用一人均以舉人知縣擬補單月應補無人亦以舉人知縣抵補其外補班次用候補一人委用一人捐納一人候補一人委用一人捐納一人候補一人委用一人議叙一人捐納二人之後接用捐輸一人各班到班之前先用各本班先一人如各本班無人方准以大挑舉人借補如本班有人仍按班　用今舉人截取以直隸州州同用應即作爲直隸州州同正班雙單月到班即以截取正班擬選抵選無人　以舉人截取知縣借選並准捐本班先照正班額數選用其願分發到省者亦准其隨時呈請分發並捐指省分試用期滿甄别後應於委用一人後按科分名次各接用截取一人（如有以佐貳改補之大挑一等舉人應與截取合爲一班按科分名次補用一即作爲正班積缺到班時仍先用本班先一人如遇要缺亦准以截　舉人酌署如本班無人准以舉人截取知縣借補如直隸州州同一時無相當缺出無論曾否呈請借補亦准以截取原銜按孤缺無缺借補五缺佐貳借補本班舉人之缺定例借補直隸州州判府屬州同州判府經歷縣丞四項大使等項之缺選補者照現缺升轉借補者照原銜升轉一各省鹽　大使批騐所大使（　大使與批騐大使同項）布政司庫大使鹽運司庫大使鹽道庫大使四項揀補班次雙單月指缺輪用一舉人均以舉人截取知縣擬補應補無人亦以舉人截取知縣抵用其外補班次用候補人委用一人捐納一人候補一人委用一人捐納一人候補一人委用一人議敘一人捐納二人之後接用捐輸一人各班到班之前先用各本班先一人今舉人截取以鹽庫各大使用應掣定一項或　指一項斐單月揀補之一舉人卽以舉人截取本項指缺輪用應補無人亦以舉人截取本項抵用先用指項一人次用掣項一人本項無人准以各項通融抵用補用再無人准以舉人截取直隸州州同輪用抵用文無人准以舉人截取知縣輪用抵用按科分名次先後不得攙越准捐本班先照正班額數選用願分發到省者亦准其隨時呈請分發並捐指省分試用期滿甄别後惟布政司庫大使一項無論何班到班應先用各班一人次按科分名次用截取舉人一人相間輪補各班無人卽專用截取舉人其餘各項應各　各缺於委用一人後按科分名次各接用截取一人卽作爲正班積缺均先用指項一人次用掣項一人到班時仍先用本班先一人如遇要缺亦准酌量請署如本項無人准以各項涌融補署如各項截取均無人亦准先儘截取直隸州州同次儘截取知縣借補均自到任之日起扣足五年作爲俸滿選補者照現缺升轉借補者照原銜升轉（未完） 
[江督通飭嚴禁私售軍械軍服鎭江]  
　　駐鎭常備六標巡防各隊統領袁熙龍近奉江督札開查有各營游兵革勇往往携帶軍衣號褂鎗枝彈藥等物私自出營求售質當大千例禁亟應否明通飭各屬一體諭禁等因袁統領奉文後當即轉行各營及丹徒縣一體遵照矣（再） 
[雙旌並蒞松江]  
　　新任華亭縣程大令鵬婁縣李大令嘉福各於十七日飭丁挈行李到松程大令暫駐城東校士院定於十九日午刻接篆李大令則租就北倉橋四吳姓巨屋爲公館十八日接印（酒） 
[調查鹽場缺額揚州]  
　　通泰兩屬場鹽無不缺額中以金沙塲爲尤甚趙都轉昨己委員前往切實調查矣（凉） 
[運司親訊要犯揚州]  
　　徐寳山都戎所帶緝私勇弁輪姦斃命一案初六日由趙都轉親提哨弁陳長金訊究鞭資數百仍未實供（凉） 
[舉辦將校研究所安慶]  
　　撫憲恩中丞以開辦徴兵添練新軍急須熟悉陸軍之材特飭督練公所另設一將校研究所以研究武備月之十四日督練公所牌示云不日開辦研究所研究騎砲輜重工程高等戰術除本所内各科提調及常備三營砲除各官長母庸報名外凡截撤各營官弁及武備學堂練軍學堂畢業各生十五日内來本所報名聽候彚齊呈送撫憲核辦（多） 
[厦門軍政]  
　　福健軍前營譚營　因事撤退遺差田水陸提督洪永安軍門札委劉峻峰接辦福健軍左哨前營哨弁周遊戎近奉洪軍門札調駐防同安日昨謁見時因觸怒軍門補責軍棍數十下隨卽斥革（中） 
[衡永道譚觀察補禀湘省被水原因湖南]  
　　湘省南路被水情形己經衡永郴桂道譚芝雲觀察兩次禀報日前又補禀被水源流略謂此次水患昨經探悉實發源於桂省興安縣之分水塘因人雨過久山洪驟發塘水漫溢奔騰而下两粤同時補水按興安之水三分歸灘七分歸湘故粤西水患大於粤東湘水由永州入湖南界故湖南水災自永州府歷祁陽縣常寗縣衡州府衡山縣湘潭縣長沙省以迄於湘隂縣沿河千餘里悉被淹浸常寗以上支河尚少災象猶輕至衡州則湘蒸秉三河並漲腹背受敵損壤田園廬舍較多衡山湘潭而下地面漸低水勢更大故灾情又重於衡州此則南路被水之源流云云（事） 
[財政局另設清賦所奉天]  
　　奉省奏准開辦清賦事宜己志昨報趙軍帥史督辦以此事頭緒繁雜欵項極鉅議定在財政局内添設清賦所以專責成札委奏留知縣梁壽桐爲總理不日卽湏開辦按財政局原分五所現加清賦所共六所矣（左） 
 
 

Page 10

 
 
[批斥興學被阻安慶]  
　　宣城縣文生隗寅萬在該鄉組織一小學校被張肇垣阻止近在學務處具禀旋奉批示云該生擬辦鄉學究係如何籌辦張肇垣因何阻撓未據明白聲叙其中顯有别情仰卽禀請該管地方官核辦母庸越瀆（士） 
[禀控學書作弊安慶]  
　　潛山縣禀生土健騤日前在學務處禀陳書斗王大中等徇庇乞飭府提訊以懲蠧役而維學校等語當奉批示云該書斗余大中等代該生揑報丁憂圖賣廩缺如果屬實殊堪痛恨仰安慶府迅飭潛山縣確查據實禀覆母稍徇隠（多） 
[創辦勸學所鎭江]  
　　十七日丹徒縣郭明府接奉省憲通飭諭令創辦勸學所以立强迫教育之基礎因卽照會學務公所請爲協同辦理公所總理夏君等擬卽以現辦私塾改良略加擴充派員分認街巷　查己及學年之學生然後徐圖推廣俾教育得以普及云（再） 
[師範學堂開游藝會松江]  
　　本城師範學堂二十日放署假卽在堂中開游藝會入夜並演影戲府中學堂曁各學堂學生均整隊往觀（夕） 
[趙都轉革除朦混學生揚州]  
　　両淮第五區小學前因缺額當將備取之孫張本一名傳補前因年貌不符經趙都轉查出該生於來署報考及親領操衣等事均係倩人頂冒不禁大怒擬將該生曁保証等人嚴懲嗣經人再三緩頰遂將該生革除並通告各學堂勿再受其朦混（詳） 
[組織女工傳習所武昌]  
　　現有商學兩界劉繼伯等倡立求實織造公司并設女工傳習所織造花布羅布絲布毛巾絨衣絨袴鞋襪帽子手套縫衣帳簷枕頭等物現己訂定招股章程聞入股者甚形踴躍（户） 
[委員彈壓勘路鎭江]  
　　鎭道陶觀察札委員弁分赴滬寗鐵路經過之高資句容金陵一帶地方會同營縣沿途彈壓以便洋工程師查勘路線時無所阻撓各委員等己於日昨禀辭就道（特） 
[阻撓路政風潮未息武昌]  
　　鄂督前委踏勘鵡鸚洲川漢鐵路馬頭被木幇阻撓各情己志前報嗣委員前往勸導亦未平和現又爲郴桂兩幇鳴鑼聚衆一般無知識之商民脚夫羣與爲難不知如何了結也（八） 
[定設廣埔車站廣東]  
　　廣埔鐵路現經當道派定張委員管帶護勇辦理工程各事其火車來往必須設有車站一以分佈賣票各事一以備來往行李憇息省城車站現聞設於大東門外川龍口地方黄埔則設於商埠左右云（暑） 
[京漢鐵路行車時刻北京]  
　　鐵路大臣唐侍郎編列京全漢路行車時刻表一通自光緒三十二年閏四月初十日起所有由北京前門至漢口大智門綿亘二千四百十八里之路及各叚站名相距里數直逹快車與尋常客車沿途開停鐘點並頭二三等價目一一詳細記載表中兹錄如下（甲（直逹之快車頭二三等臥車飯食車全頭等票價六十五元四角二等減減爲三分之二三等减爲三分之一（乙）尋常客車頭等票價四十三元五角二三等減法同上（丙）快車第一日夜九點半鐘由前門開第二日早六點二十分鐘到正定停十五分鐘開下午三四點鐘過黄河橋夜十二點三十分鐘到駐馬店停十分鐘關第三日午前十點十五分鐘到漢口大智門統計由京至漢共三十六點四十五分鐘由漢北上至京則自第一日晚十一點鐘開至第三日午前十一點十一争鐘到較南行尤速（丁）客車第一日早七點鐘由京開晚點二十六分鐘到彰德第二日早七點十分鐘由彰德開晚六點五十分鐘到駐馬店第三日早六點五十五分鐘由駐馬店開晚五點鐘到漢由漢至京第一日早八點鐘到第三日晚七點二十五分鐘到（盈） 
[督練處委員激成轎行閉巿鎭江]  
　　瓜洲水師鎭高藎臣之第五子名杰者奉兩江督練公所札委監造鎭江標房工程終日乘四人肩輿以督練公所親兵四名爲前導意氣飛揚有稍拂其意者輒用勢力壓制十七日又飭喚天主街轎班供差班頭以鎭江轎行各有地叚高公子旣住新河街並非應行供差之地遂婉言謝之公子怒立將班頭予以枷責班頭心不能甘糾約同業閉巿兩日後經周陸兩副將出塲排解尚未知如何了事也（工） 
[茶社又罷巿漲價揚州]  
　　各茶社本年己漲價三次日昨又由靜樂園主朱三號召同業罷巿两日會議第四次漲價事宜（引） 
[江甘兩縣仍准賽會揚州]  
　　日前江甘両縣會同巡警局示禁迎賽都大等會以免肇生事端拒兩縣昨又弛禁亦不知照巡局由是該會首領興高采烈無所忌憚巡警總辦袁分轉不勝詫異有知其事者謂係揚府瀛眷欲觀其盛故陳宋兩邑宰特假此以迎合之理或然與（引） 
[積水宜啓壩宣洩揚州]  
　　連日江潮陡漲揚河水勢己拍岸平堤加以兼旬隂雨溝澮皆盈十四日暴雨一晝夜城内各地溝水無出路低窪處無不上溢成渠深約一二尺不等咸謂似此情形非迅啓歸江各壩則河流無從宣洩河水不落城内積水一時恐不易涸退也（詳） 
[鎭郡開辦平糶鎭江]  
　　常鎭道陶觀察近以鎭郡米價日貴貧苦小民購糴維艱特禀准省憲開倉平糶並飭丹徒縣郭明府會同各紳分叚設廠定於二十日開辦（再 
[仍設沙漫洲緝私局鎭江]  
　　沙漫洲緝私局前經張香帥署江督裁撤歸併儀棧督辦兼理現因儀棧徐觀察難以兼顧玉帥特委候補府劉詒愼前往仍查照舊章辦理（再） 
[著蟻漏網松江] 　 
　　蟻棍王菊亭人呼爲老王係永禁華獄著名女蟻姚大阿姊之姣夫姚雖身覊犴狴而羽黨甚衆均需禀命並由老王在外率同販賣春間老王甫從華獄釋出又犯案被控拿禁婁獄府尊戚太守深惡之札飭盡法嚴辦詎近乘代理婁篆之沈大令交缺在卽朦報患病得卽釋放可謂幸矣（歌） 
[今日尚有各省新聞及本埠新聞均列入第三張閱者注意]  
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[粤漢鐵路風潮始末情形述畧]  
廣東者粤漢鐵路也禍廣東者粤漢鐵路也官辦加捐全粤蒙害官商衝突夜捕代福此因路得禍者也激動公憤集股踴躍爭回商辦則因禍得福者也善堂棍徒植黨表私逢迎求利藉官勢壓同胞毆辱港商喝拿股東私舉總副辦人心惶惶大局岌岌營商股激散苛捐復行内力不充外人侵奪此又勢所必致而害更不堪言則又福而恐禍者也輒念及此心爲之顫股爲之慄不禁爲我粤三千萬同胞之股東涕泣陳之轉知所挽救焉謹將始末情形分爲三大時期臚列於下 
俾（一）　官辦加捐捕代表因路受禍時期二商辦集股踴躍因禍得福時期　（三）官　與善棍聨合股東與善棍衝突由福轉禍時期 
粤漢鐵路之始由張京卿振動鄭觀察官應等擬辦無成乃落美商合興公司之手迨合興背約時當甲辰由美日留學生發起合三省士民爭回自辦粤中紳商梁閣讀慶桂等擬彷外國籖札票章程定爲商辦禀奉粤督岑批核并批如辦法九候在案乙己秋鄂督張電粤督催舉粤人赴鄂會議條欵粤中紳商乃集議於廣濟醫院公舉梁閣讀慶桂黎觀察國廉赴鄂代表資斧皆屬自備經與三省紳商議定三省條欵及粤東簡明章程由鄂督批准立案至去冬十二月事竣返粤詎梁黎未返之先岑督忽改爲官辦議加船捐糧捐炮台經費鹽觔加價桑基魚塘及種種各捐爲築路費岑督刻有文告四處分貼各行商因於十六日集議以粤中各捐己極繁重包窮財　難再加抽皆書不允字樣復以事關全省由七十二行登報并發傳單通請全省紳界商界報界爲善界於十八日會議于廣醫濟院先是十五日梁黎設茶會于總商會邀請赴鄂時是之祖　者以答其意并覆紳商以赴鄂代表事竣是日到者千數百人温宗堯聞有會特携帶岑督抽捐文告分送人看力言抽捐辦路之可行宫保決意照辦梁言欵有可籌則可勿行加捐以抒民困黎亦起詰之曰欽甫你亦廣東人當日同與紳商會議爾會言過此路官辦固不可官督商辦亦不可祇能官護商辦今岑督所爲官辦乎抑商辦乎官督商辦乎抑官護商辦乎况志在抽捐商力難支未收築路之利先重受抽之害係亦粤人一份子何前後反覆如是温語塞　顔而退歸而訴於岑督謂紳欲攬權辦路故十八廣濟集議之日印委各員到者向王龔三道外姚紹書朱祖蔭廖子琅馮嘉錫蔡康胡銘盤陳望曾陳栢侯柴維桐等幾二十人温宗堯故意後到陳望曾一到卽謂奉宫保面諭抽捐築路事在必行如有抗議卽以阻撓論罪分明以勢凌轢紳商威脅遵抽而各商人懾於官威遂由左紳宗蕃呈遞七十二行答書不　字據行商又以言語不通因由梁黎代表轉逹商情求免加捕乃印委各員指爲抗撓意圖壓制廣府陳望曾委員朱祖蔭拍案護罵喝令拿人姚紹書等羣起而前情勢凶悍幾欲親手攫拿紳商畏避而散是夜四鼓番禹縣柴縱桐巡警委員張嵩齡督同警兵將代表人黎國亷執辫扛足抬至南路正局而拘押之二十日岑督告示謂梁黎二代表辱官謗國阻撓路政并將梁黎二紳參革羣情洶洶勢激　此官辦加捐捕代表因路受禍時期之情形也未完 
[佔地旗丁又復上控鎭江]  
　　善堂韓董近以仁和坊基地一區送與八旗中學堂充官桑園之用有旗丁那姓硬欲佔地經京口都統札飭府縣訊斥旗丁心仍不甘頃又第二次赴省上控矣（工） 
[寳山又送徴兵吳淞]  
　　寳山縣第二次徴兵祇十六名于二十日動身赴省當起身時縣營等均送出西門其商界學界並未歡送（不） 
[試演洋龍吳淞]  
　　二十日淞口常關天后洋龍寗幇寗幇四明洋龍概舁皮帶循例試射（不） 
[崇明獲魚誌異吳松]  
　　十四日烈風暴雨時崇明北沙洋面有一巨魚身長十餘丈口大如門頭生兩角擱斃崇明南門外石梗上先有寗波釣船瞥見割肉熬油部開魚腹得魚肚數担並於腸中得寳銀七只洋三百數十元金戒三枚花紋己無該釣船割得銀洋金戒魚肚之後魚身隨流浮至佛手沙居民爭相割取現祗割剩中叚魚身尚有三丈餘長爛阻蘆灘腥臭數里（川） 
[滬城官事]  
　　前粤海關監督常湛園觀察恩昨由廣東來申住長發棧又縣丞彭二尹守訓先後到道拜會禀見聞常觀察在滬小住俟京都有電到申卽須赴京公幹（令） 
[蘇滬火車開行預定中西官紳座位單]  
　　一蘇撫陳筱帥二商約大臣吕鏡宇尚書三盛杏蓀宫保四英總領事霍必蘭君五比總領事薛福德君六伍侍郎七李伯行京卿八荷蘭總領事阿福柯君九義大利總領事聶　濟尼君十蘇州織造大臣崇尚衣十一美總領事羅志思君十二奥總領事沈天美君十三蔡和甫閣學十四張季直殿撰十五葡萄牙總領事賈思魯君十六日本總領事永瀧久吉君十七上海道瑞觀察十八蘇州粮道陸申甫觀察十九哪喴總領事哈勃克君二十法總領事巨籟逹君二十一王勝之太史二十二日斯巴總領事馬地君二十三德總領事碩爾資君二十四未詳二十五嚴又陵觀察二十六未詳二十七丹國總領事樂斯老君二十八沈仲禮觀察二十九吉斯會君三十德樂君三十一協皮士禮君三十二格林森君三十三麥其君三十四士馬君三十五馬教士三十六銀公司代表濮蘭德君三十七鍾觀察末座陪賓鐵路管理處施王二觀察（當） 
[率屬道賀法國改立民主之期]  
　　二十三日爲法國改立民主之期法租界循例懸燈慶賀昨日道憲瑞觀察函致縣廨届期同至法領事署道賀藉敦睦誼（宜） 
[張殿撰函詢充公塘地]  
　　浦東有充公之沙灘塘地一方迭經各善堂具禀道憲請充學堂經費由道函復在案兹聞張季直殿撰前日亦致函滬道查詢該地旋奉瑞觀察復謂此項充公地址須俟許道苓西查復後詳請督憲示遵云（事） 
[淞口砲台大碼頭不日興修]  
　　淞口砲台大碼頭被潮冲損 
由道札飭善後局員何明府金凱估修己志前報刻經估定共需工料價洋五千九百餘元禀復滬　核准不日興工修　（嚴） 
[搜獲私販軍火]  
　　英租界北京路福興客棧有棧客某某等私販軍火事爲捕房查知立派七十二號西探恊同華探陳金標至棧搜查搜出洋槍二十杆手槍四枝鉛彈一箱惟其人己被知風兎脫當將各物起　捕房再核（力） 
[示諭赴美華商]  
　　關道瑞觀察　日出示曉諭略謂奉南洋大臣兩江督憲周札准商部咨駐美梁人臣咨稱光緒二十年中美續定禁令條約斬有華人來美應領護照由各海關監督給發並經前楊大臣擬定照式咨部轉行遵辦在案現在舊約己廢新約未定此項護照暫仍行用惟是華人領照向稱利藪爲日稍久弊病易生謹按現在表形擬發照章程送請核咨各省一律照行前來本部查核所擬赴美給照　程　法係爲嚴杜假冒以便稽查起見沿江沿海各省華商領照赴美者頗不乏人相應抄錄清摺咨行轉飭嘵諭各華商一體遵照等因到本大臣准此合抄條款札道移會南洋各 
 
 

Page 18

 
 
關道遵照示諭等因到關奉此除分别呈咨外全抄條欵出示曉諭爲此示仰赴美各華商一體遵照後開條欵核明辦理母違（尺） 
[道批二則]  
　　道憲瑞觀察昨日發出批示二道照錄於下職商潘寗書等禀批翻造公所房屋卽以興辦學堂事屬因公旣經裴前縣堂諭該公所實係蘇幇如果本帮詢謀僉同别幇何能從中覬觎仰上海縣查明給示可也黏抄並發職董陳瑞邦禀批浦北龍王廟一帶匪徒出没巡防緊要自是實情己函商蘇防左營管帶另行派撥或仍留原營駐防查酌辦理矣仰南匯縣轉諭知照禀抄發（宜） 
[局批節錄]  
　　松滬釐金總公所近因洋商抗捐一再投道曁松滬總局具禀昨奉督辦陳觀察批示畧謂此案現經巡道衙門電禀外務部曁南洋大臣主持一俟奉到另再飭遵著卽知照（事） 
[驗充汎捕]  
　　木縣各汛捕惟三四鋪應巡地叚係浦左一帶最爲緊要前充斯役之徐炳因事斥革今有捕夥趙坤具結投充經汪大令當堂騐得年力精壯捕務熟悉准予給諭承充（宜） 
[浦左命案]  
　　浦東火油池地方甲乙兩鄉民因口角扭毆甲忽斃命昨由該處地保報縣汪大令諭候渡浦騐究（嚴） 
[鬨閙西牢案犯訂期再訊]  
　　楊樹浦西牢押犯與捕互相衝突擊斃犯人范毛毛等五名經捕房捕頭將西捕與行兇之閙大宫徐阿新萬福華等十四名解廨訊供己詳本報兹因受傷各人犯業己就痊道憲瑞觀察與德總領事訂期昨日由上海縣汪人令蒞 
廨會訊午後四牢將各犯解廨當時在場之西印各捕亦俱到廨作証旋因大令迎接出洋考政大臣冋華無暇會訊隨由司馬婉言回覆仍將各犯解回一面照便德副領事師謀君另行訂期冉　（力） 
[吞烟遇救]  
　　新租界八仙橋西有名德福者前日有時辰表一枚寄與甲妻某氏被甲瞥見疑氏不端與之口角致氏不甘吞服洋烟圖盡幸家人覺察赶緊施救大吐而甦（與） 
[上海縣案]  
　　李耀章控追凌源順貨銀前晚經汪大令提究李供在紹興蕭山開雜貨行治下之裕順行由商經理夏芸甫两次函　竹箬三百二十担計洋八百餘元僅收一百元夏卽避匿行亦閉歇其副經理凌源順亦將逃蓮爲此扭案求追凌供裕順共有股東七人今春二月開張商節閉歇祗存生財並現洋五百元乞鑒大令判凌交保先將現洋　案再行核斷○顧瑞生扭控孫阿炳　賣伊女亦奉訊究顧供女名桂　年十四歲幼許孫阿炳之子爲室本年四月小的之妻病故將女送往孫姓董　今被串賣於爛泥渡張姓不知因何己在浦東總巡局涉訟時女斷歸張姓爲此扭求究追質之孫供小的同子在滬北倣工養媳獨居鄉間被胞弟阿進之姘婦　氏誘至爛泥渡賣去小的初實不知乞鑒大令判孫交保候移總巡局查復核奪○錢福生被　媒張掌生周陳氏等迫令將妻洪氏賣與華漕鎭孫阿寛計洋一百廿元祇得洋十一元餘被蟻媒地保等霸吞控經公共公廨移縣訊究錢洪氏供盛澤人本年四月夫以自己小船載同到滬聽信蟻媒之言價賣與孫阿寛是實提訊孫供此婦由張掌生等　令價買不知錢得　若于地保朱竹亭供洪氏由本夫願賣　由孫給媒　　元　恩大令得供天加申斥判孫與洪氏聽候送廨質訊再核○失了頭扭郁亦山至警察東局職控局員因案關搶婚將原被及朱小妹送縣請究小妹供父弟朱炳章昔將小女子許配郁姓母己去世上月杪郁行搶親之舉草草成婚是實郁供聘定小妹係何　通朱林祥爲媒實因乏力迎娶出此搶親下策朱了頭供炳章是小的之姪因知小妹被搶故而扭控大令判郁交保小妹發堂候傳炳章等到案訊斷宜　 
[總工程局紀案]  
　　南巿各猪行近因次迭販賣瘟猪漁利害人經總工程局總董專派包探巡士會合稽查前日肇隆豬行又有斃猪四頭將次　醃　巡探查獲將行主葉顯章傳局判罰洋六十元　將瘟猪掩埋並著具結以後不准再犯○婢女秀英年十一歲在馬路迷失由巡士帶局奉飭暫爲留養巡士前獲迷路之王姓男孩及不知姓某男孩年均幼小留局多日無人認領業由局董開單飭採留心查訪刻屬到局指認○太倉陳周氏之婿開慶昌烟館去年壻故氏將生財租與黄　興計押租洋四十元言定每月租洋三元現己期滿向收不給扭控到局孫明府判氏交還押租並著讓去租金一月將店交氏收領完案○車夫胡迺金去年向張大　車不成用去洋一元心不能甘糾人向將張弟步靑同妻蔡氏理讑致氏扯跌入浦山巡士援起解訊判候補提張開羅賈三喜再核在案昨明府復訊賈等同供該車由張大作主賣與董學文價洋四元因判交保限張步靑等到伊兄並限買等　車再訊（尺） 
[公共公廨晚堂案]  
　　袁守洵控小作頭夏家　圖雜貨銀夏控顧十範帳曰　吞　關　馬提訉之下以两道各執判夏等交保理楚後經襄　孫明府覆訊判夏繳還袁銀二百两各情屢　本報兹因案懸日久經袁催請定讞前晚又奉明府提訊袁供陸續　欠木植銀四百餘兩請追訊之夏供　不欠銀有帳可查顧供與夏帳目單己清結求察明府以供詞各執未便定斷判原被自行投縣候　文將全案卷宗送縣訊核○德商帽來德洋人控　人朱和茂不將担保之洪阿義交出應請追賠損壞游船銀兩一案　晚經差將解和茂店主朱誦芬解訊朱供洪　義之妻業己到案可否求恩將小的交保以免拖累明府　此係交涉之案未便照准姑著還押候禮拜六會訊核奪○禮查　行式拉夫察啓明與妻沈氏口角由捕送案判罰洋五元在案前晚亦奉明府覆訊蔡供沈氏不守婦道私與馬夫通姦捲逃愿與離異訊之氏供詞含糊女父沈順發供女兒在鄉住居两月致婿不愿其領現乞領回留養明府准氏給沈領去備結送查（當） 
[公共公廨早堂案]  
　　過犯李惟生竊姚公卿家水烟袋等物由採　究襄讞孫明府商之美安副領事判押西牢半年○徐三寳酒醉與嚴俞氏調戲嗚捕拘究判押捕房两禮拜○自來水行洋人控上人李阿巧王阿弟串竊木頭判　捕房一禮拜在案兹由洋人查悉並非二人所竊昨日到案申明請　開梓明府准之○胡仁中前日在馬路小便巡街捕喝阻不服反　扭毆解案請究胡供不知租界章程明府姑念初次判罰洋二元○周泰生掩入某洋人宅内以尋友爲名竊洋人所用之銀架一只由探解究判押十四天贜還原主○倪金桂深夜賣酒違章由捕解究判罰洋十元充公○經潤山失竊金挖耳擬傭婦陸王氏所竊切公廨判父官媒押限七天繳　在案昨經倩丁投稱不愿追償請爲銷案明府判氏開釋○張祥　與李福根爲友前日至李處稍坐李　綢衣數件報捕解究明府以見証未到判押候下禮拜二再訊○胡阿竹王阿三在美界各碼頭挖竊棧房内洋布等物報捕解究　棧人徐阿保鄧阿培同　嚴究明府判胡押两月王押十四天○鄧阿保竊李阿華豖鑲金手鐲陳阿六竊沈兆眉等家時表洋布由捕解究判鄧押一禮拜陳押三禮拜○流氓周和靑梁阿三攫王姓婦金挖耳逃逸報捕解究判各押西牢六月○陳阿四先後竊陳阿秋等家洋布銅弔由捕解辦判押六月○積竊金少　又竊戴生昌船上客洋逃逸購貝靑紗衣褂等物由探拿究判押一月○洪喬春張圑三水菓攤碍路山捕傳究判洪罰洋十元張罰五元○葉瑞之圖賴湯　新鉅欵逃逸控奉牌提到案判押候過堂訊奪○杜忠明因欠車租避匿昨由廨差恊探提究亦判押候過堂訊斷（當） 
[法租界捕房事]  
　　新租界尚賢堂扭控侍者張阿榮竊皮衣多件捕頭訊供之下因張堅不承認諭飭押候解堂訊究○偷鷄賊陸某將燈草剪如米粒浸以高梁至東新橋南蓄鷄之家喂之使食紛紛醉倒陸卽上前竊取被包探瞥見拘入捕房押候究辦（興） 
[美租界捕房事]  
　　本作頭陳桂堂在愛四克路造屋未領執照由捕拘人捕房奉飭速往工部局領照速于送辦○某西人在百老匯路滋閙由四十一號西捕拘獲奉飭押候核奪○魯阿林掩入漢辟禮路陳雨生家圖竊由陳扭送捕房飭押候辦○蜜勒路孫丁氏稱報比隣某華捕之妻將螟蛤子毒打受傷請核捕頭飭探朱桂生將母子一　帶人察得僅受微傷　寛斥　○陳雲生在北四川路雇王阿四東洋車論償不合互毆由捕一併拘究奉飭由陳給資　傷了事（似） 
 
 

Page 19

 
 
   
 
 

Page 20

 
 
報咨部外謹會同署兩江督臣周馥附片陳明伏乞聖鑒謹奏奉硃批該衙門知道欽此 
宫門抄四月初五日禮部太常寺正紅旗值日無引見太常寺奏派視看牲隻派出恭王陸寳忠召見軍機 
浙江巡撫張奏爲浙江省匯解本年二月分原續攤還英德本息洋欵銀兩摺 
浙江巡撫臣張曾　跪奏爲浙江省滙解本年二月分原續攤還英德本息洋欵銀兩恭摺仰祈聖鑒事竊照浙江省攤還俄法英德本息每年指撥藩運兩庫及釐局共銀六十萬両除有著外餘銀四十三萬兩數鉅期長經前撫臣將竭力通籌移緩就急分别劃留減解湊撥情形奏奉硃批户部知道欽此又准户部咨近年磅價昂貴不符照解除原指鹽斤加價加放俸餉二款母庸加撥外其餘自光緒二十六年起均照原案按二成五加撥隨同匯解單開英德借欵項下浙江省原撥銀二十二萬兩加撥銀五萬五千兩各等因歷經遵辦在案兹據藩運兩司會同釐捐總局詳稱應解光緒三十二年二月分原撥英德本息銀八萬二千五百兩内五萬五千兩按二成五加撥銀一萬三千七百五十两統計原撥添撥共應解銀九萬六千二百五十兩現由運庫籌動鹽斤加價銀一萬五千兩鹽課作解光緒二十二年海防經費銀二萬両並由藩庫動支光緒三十一年八月止舊减平銀一萬二千六十六两八錢九分五釐三毫七絲又動支光緒三十一年地丁銀四萬九千一百八十三兩一錢四釐六毫三艦共銀九萬六千二百五十兩發交號商源豐潤領匯于二月十三日起程解赴江海關道查收彚付等情詳請奏咨前來臣覆核無異除咨部查照外理合恭摺具陳伏乞皇太后皇上聖鑒謹奏奉硃批該部知道欽此 
署兩江總督周等奏爲蘇省銀價驟漲擬請將各屬所收規復銀價暫行撥還藉資貼補摺 
頭品頂戴署理兩江總督山東巡撫臣周馥暫行護理江蘇巡撫布政使臣濮子潼跪奏爲蘇省銀價驟漲擬請將各屬所收規復銀價暫行撥還藉資貼補恭摺具陳仰祈聖鑒事竊查接管卷内臣子潼在藩司任内具詳蘇屬各州廳縣徴收上下忙錢糧向係按照巿價隨時酌定收數分忙詳請具奏頒示啓徴同治四年奏定每銀一兩連公費折收錢二千文至七年銀價昂貴每兩易錢一千七百文始折收錢二千二百文十年銀價更漲每兩易錢一千八百餘文乃折收錢二千四百文光緒三年銀價驟減每兩減收錢二百文及二十二年銀價更減每兩又減收錢二百文仍復每兩二子文之舊原以巿肆銀價之漲落定忙銀折之增減歷届辦法無非爲官民兩劑其平近數年來銀價無甚上下悉仍其舊惟二十八年因賠欵急迫奏明規復銀價每兩加收錢二百文由經徴之員專欵解司抵還賠欵各屬折價仍收錢二千文上年銀價驟漲數月之間每両易錢由一千四百餘文漲至一千六百八九十文而各屬折價仍每兩二千文其書吏之辛工差保之盤費飯食易銀上兌之傾鎔火耗寳申解費近又另有奉提報撥之三四五分平餘以及常年辦公經費靡不取給於羨餘銀價一漲不敷抵文疊據各州廳縣聨銜具禀有請免解規復者有請免提平餘公費者窘竭情詞接連而至蘇省徴收折價向照巿價爲低昻卽歷次議加議減成案以及規復銀價原奏均聲明將來銀價漲落懸殊隨時分别酌定以昭公允現在巿肆銀價旣與同治七年相等擬請重予變通將隨徴規復銀價撥還各州廳縣庶辦公不致虧累其抵解賠款銀兩應請照浙江隨忙帶徴浙省每銀一兩帶徴錢三百文蘇省仍照前案每兩另行帶徴錢二百文以恤民隠等情詳請具奏前撫臣陸元鼎未及核辦移交前來臣等復查蘇省徴收忙銀向係查照巿價隨時酌定現在銀價驟漲各屬所得羨餘不敷支用合無仰懇天恩俯准將蘇屬各州廳縣每兩隨徴規復銀價錢二百文從光緒三十二年上忙起撥還各州廳縣計每兩折收錢二千二百文並照浙江帶徴之案每兩另行帶徴賠欵錢二百文俟銀價平減卽當察看情形隨時減收謹合詞恭摺具奏伏乞皇太后皇聖鑒訓示謹奏奉硃批户部知道欽此 
宫門抄四月初六日兵部太僕寺廂白旗值日無引見察哈爾總管多普沁多爾濟謝恩吉林烏拉恊領德林謝恩　黄紹箕等謝充講官恩逹壽假滿請安錫麟彬格預備召見如見軍機錫麟彬格 
户部奏爲遵旨議奏摺 
户部謹奏爲遵旨議奏恭摺仰祈聖鑒事安徽巡撫誠奏請將土藥捐欵截留撥用一片光緒三十一年九月廿九日奉硃批户部議奏欽此欽遵由内閣抄出到部據原片内稱皖省土藥本爲百貨釐金之一統收統解自四省合辦統捐將行銷本省之雲貴川土由鄂代收每担撥還銀四十五兩核計光緒三十年分通年所收土藥捐項共銀七萬五千七百餘兩較之往昔每年報解一萬數千兩之數己多數倍惟是收款雖增而近來舉行新政應用之費層見疊出每因地丁釐金無可挪墊輒取給土藥捐項尚有南洋提派福建萍鄉鎗砲廠常年經費等項亦擬於此項土捐内湊撥運動撥己罄尚無著落現如照舊將收欵報解則己經動用各欵必須另籌歸墊安徽財力艱窘爲他省所未有己用之欵無可歸墊委係實在情形惟有將前項土藥捐欵截留撥用核實造報藉濟要需等語臣等伏查皖省土藥稅釐本係統收統解之欵從前報解數目除局用外每年約在一萬六七千兩之譜今據該省聲稱自四省合辦統捐核計光緒三十年分共收銀七萬五千七百餘両請予截留撥用等因此項土藥統捐原係解部之欵現在部庫支絀該省十捐無論增取多少統應報解以裕庫儲惟念入不敷出外省與臣部同一爲難未便顧此失彼臣等公同商酌擬將皖省三十年分所收十捐令其以二萬解部其餘五萬五千餘兩准其截留在臣部爲不失舊款而該省己大有新增統籌兼顧不得不出於此再查本年五月間管理八省士膏統捐大臣柯逢時奏稱安徽照額歲撥銀五萬兩溢收之項按月併解總局等因該省原奏尚未議及於此臣等竊以爲嗣後皖省應照柯逢時奏定歲撥之數每年仍以二萬解部以三萬留爲本省之用應請飭下安徽巡撫自三十年起該省所收歲撥土捐按年解部二萬其餘照數卽予截留總期内外相維以求有濟如蒙俞允卽由臣部咨行該撫遵照辦理所有議覆安徽奏請截留土捐銀兩緣由理合恭摺具陳伏乞皇太后皇上聖鑒謹奏光緒三十一年十一月十三日具奏奉旨依議欽此 
 
