# 1920 - 60 - 4916897

 

Page 1

 
 
   
 
 

Page 2

 
 
   
 
 

Page 3

 
 
時評 
[態度消極]  
[  默]  
　　積極與消極不能並用也而今日内閣中之所謂消極實寓有積極之作用焉靳之不再方辭職意在决心以與安系抗也故其態度消極表面也非眞消極也安系閣員之不出席而欲辭職意在盡力拆靳之台也故其消極亦表面而非眞消極也非眞消極之消極可謂爲暗中奮鬭亦可謂爲他日奮鬭之準備非特内閣然也即援助此内閣之兩方武力派亦無一不在暗鬭與準備之中然則今日因當局態度消極而遂謂爲政潮可稍平者豈眞相哉 
　　嗚呼政潮之由態度消極而發生變幻者將無窮盡我安得不爲時局憂 
 
 

Page 4

 
 
   
 
 

Page 5

 
 
   
 
 

Page 6

 
 
命令 
[二月六日大總統令]  
　　馬宗魯授爲陸軍輜重兵上校魯省三授爲陸軍一等軍需正此令 
[又令]  
　　陸軍總長靳雲鵬呈請授郝技良丁睿爲陸軍砲兵中校岳熙珍爲陸軍二等軍需正宋新爲陸軍三等軍需正于秉成爲陸軍二等軍法正均照准此令 
[又令]  
　　内務總長田文烈呈准兼署福建省長李厚基咨請任命余佩文爲厦門警察廳警正應照准此令 
[又令]  
　　陸軍總長靳雲鵬呈准鑲黃旗漢軍都統載瀛咨請以英奎祁錫芝補副參領唐文光張玉成補印務章京王維賢補公中佐領均照准此令 
[又令]  
　　黃訓典給予二等嘉禾章此令 
[又令]  
　　博弣斯晋給二等嘉禾章此令 
[又令]  
　　鄭咸晉給二等嘉禾章趙景建王蘊登均晋給四等嘉禾章此令 
[又令]  
　　崔季友寇凌雲晋給三等嘉禾章姚彤章殷國珍趙興漢李樞何炳庚均給予四等嘉禾章此令 
[又令]  
　　葉登榜給予四等寳光嘉禾章此令 
[又令]  
　　李文濱晋給四等嘉禾章此令 
[又令]  
　　馬鴻恩給予三等文虎章此令 
[又令]  
　　成田哲夫給予四等文虎章此令 
專電 
[北京電]  
　　内閣風潮仍未息外交問題如魯閩各案完全停頓靳遇事受擠態度消極某系閣員仍相約不列閣議部中各事亦不問院逕自進行段田調停均無效（七日下午二鐘） 
[北京電]  
　　外人消息十九省請解散國會聯電已到（七日上午十二鐘） 
[北京電]  
　　軍警因學生又在開會施行特别戒備（七日上午十二鐘） 
[北京電]  
　　參陸處决議此次吳佩孚軍隊撤回卽令吳光新抽調部下三混旅塡防（七日下午三鐘） 
[北京電]  
　　王占元電告吳佩孚軍隊集中衡山將向湘潭醴陵進發已飛請曹經略轉令中止行動（七日下午三鐘） 
[北京電]  
　　趙倜歌電前因謡興酌調兵隊如土匪竄發自當兼顧（七日下午二鐘） 
[北京電]  
　　趙倜電復查豫魯交界軍隊實因換防稍有變動茲遵飭扼駐原防除另電魯督聯防外地方安堵如常（七日上午十二鐘） 
[北京電]  
　　趙倜覆電政府豫省邊界軍隊調集内部係因各團體之請求俟大局稍定再將各軍撤回原防（七日上午十二鐘） 
[北京電]  
　　張敬堯電吳師撤防以大局未定關係極大堯堯現請吳旅長赴衡面懇留駐恐堯人微言輕不生效力請政府迅電挽留如吳軍定欲撤回請籌添勁旅以備接防（六日下午三鐘） 
[北京電]  
　　蘇李電駐浦十六師調察至三月三日運送完竣該處已派隊接防（六日下午三鐘） 
[北京電]  
　　院電熊史武川軍顏司令部聞在巴南通三縣勒索糧餉並迫令種烟勒捐究竟有無其事請澈查以維民困（七日上午十二鐘） 
[北京電]  
　　熊克武允撥陳遐齡銀八萬五千元齡軍已退出滎漢（七日上午十二鐘） 
[北京電]  
　　陳遐齡皓電遵與熊克武接洽死守防線（七日下午二鐘） 
[北京電]  
　　黎天才東電反對京漢京綏大借欵（七日下午二鐘） 
[北京電]  
　　熱河姜桂題派段芝貴赴蚌埠慰問倪病歸報並無起色（七日下午三鐘） 
[北京電]  
　　美派克蘭氏爲駐華公使來文正式通知外部已答復贊同（七日下午三鐘） 
[北京電]  
　　吉督電韓黨聯絡俄激黨密謀起事現由琿春派員前赴黑頂子一帶查察嚴防（六日下午三鐘） 
[北京電]  
　　某派魯籍議員周周福岐與屈映光因事口角動武雙方發電互訐（七日下午二鐘） 
[北京電]  
　　國民公報案地廳檢官不服判决有提起上告意故孫幾伊竟不遵判釋放（七日上午十二鐘） 
[北京電]  
　　豫豐公司承租敵船十一艘已與交部簽定草約（七日下午三鐘） 
[北京電]  
　　任胡宗麟李祖年爲煙酒署兩廳長（七日下午三鐘） 
[北京電]  
　　上元夜王克敏在津大推牌九輸二十六萬吳光新赢八萬（七日上午十二鐘） 
[香港電]  
　　北江一帶已無劇戰李烈鈞現駐何處未悉岑宣言必調和李烈鈞以保唐威信消滇桂惡感（七日下午二鐘） 
[香港電]  
　　國會議員二百餘電南北當局盼力阻魯案直接交涉（七日下午二鐘） 
各通信社電 
[雲南電]  
　　十二月底被匪拘留之施爾登敎士已由匪徒載往交趾支那與雲南交界處之山中故其所在地點今無從知之美敎士鄂斯戈美孚油行職員桑恩登與芝加哥講壇報訪員斯密士三人昨由雲南出發前往營救唐督派兵隨護匪魁楊天富殆逆料有人來救故將施敎士匿於遠處山中（五日）大陸報 
[北京電]  
　　經濟調查會總裁有易錢能訓說 
[北京電]  
　　總統又電阻王揖唐北返 
[北京電]  
　　段合肥不以閣員避席爲然昨午後特電邀某總長到宅面爲疏通 
[北京電]  
　　湘張請械政府復電拒絶 
[北京電]  
　　鄂王電政府謂湖南吳軍調部集衡山請電飭其中止行動 
[北京電]  
　　曹錕電山東問題拒簽在先未便驟更步調再議單獨進行應俟統一後再辦似較妥善 
[北京電]  
　　張敬堯電吳部撤防安危所擊請即迅電挽回倘不允從速派勁旅並撥軍械以備不虞 
[北京電]  
　　靳致滬梁任公電我公由歐回國至慰尙望惠然北來用咨偉佩（以上七日） 
　　以上中華通訊社電 
[北京電]  
　　趙倜電允將豫軍調回原防并聲明調軍來省專爲換防别無他意 
[北京電]  
　　趙倜派趙傑尙武來京係傅應璜赴豫疏通之結果傅已來密電報告豫潮可解 
[北京電]  
　　趙傑在京宣言八省同盟豫未與聞報紙所傳不足憑信 
[北京電]  
　　豫督决暫不更易擬稍緩由趙自辭另調鄂王或湘張到豫即以遺缺畀吳 
[北京電]  
　　朱深曾毓雋經段勸諭下次閣議不至缺席 
[北京電]  
　　莊景珂電告日政府已允日商調停魯案之條件將靑島交還并催劉鏡人即速東渡 
[北京電]  
　　聞小幡巳奉到東京訓令閩案本星期内可望開議 
[北京電]  
　　分代表方樞即日出京回滬 
[北京電]  
　　魯籍參衆議員彈劾屈映光 
[北京電]  
　　張國淦在帽兒胡同設立漢口商場辦事處定日半後偕葉恭綽一同出京赴漢 
[北京電]  
　　外界消息各國已有興俄通商之趨勢華沙會議後將成事實（以上七日） 
[長沙電]  
　　吳佩孚軍將撤防湘軍日來調動甚形忙碌 
[香港電]  
　　二李爭執經岑春煊之調解可望和平了結 
　　（以上七日）以上中孚通訊社電 
公電 
[魯議員聲訴屈映光暴横也]  
　　山東省長屈映光到任以來挑撥政潮賄賣差缺劣跡多端不勝枚舉衆議院議員周福岐君因事回東晤屈譚次略盡忠告不意屈映光因中所忌恼羞變怒竟拍案大駡繼之以拳并喝令衞隊一齊助毆周君負傷起訴屈映光竟强迫法庭不准受理並派員扣發郵電阻絶交通似此兇横違法恣意催殘同人等議關公憤緘默難安除請求政府嚴行懲辦外特此通電伏維鑒察參衆兩院山東議員全體莊陔蘭李元亮尹宏慶劉星楠王錫蕃李慶璋安　東艾慶鏞邵晋蕃張楝銘曲卓新王之籙王廣瑞吕慶圻楊守信周祖湯王訥王廣潮于之鳳王宗元謝鴻燾韓純一郭光烈杜惟儉沙明達勞慶礽張玉庚印 
里昂無線電 
　　（路透社送） 
　　六日巴黎電小巴黎報倫敦訪員電稱高等議會於星期五日下午後開重要會議討論土耳其現局英相喬治亦出席駐君士坦丁英國高等委員羅培克海軍大將所來駭人之報告曾當會衆宣讀内謂小亞細亞之現局至爲可危據英員最近調查瑪拉墟與安蒂哇區之阿米尼亞人被殺者共約一萬五千人高等議會决議應施强硬手段並議及續派援兵問題一面將嚴詞詰問土政府昨晨高等議會開會曾討論對土和約中之財政條件希相維尼齊洛斯氏宣述土國負希之債項大會收到荷蘭覆協約國要求引渡前德皇第二牒之公文昨晨高等議會通告現駐倫敦羅相伏伊伏特氏謂列强决議承認以比蕯拉比亞加入羅國版圖並勸羅國撤退佔據匈國南部之軍隊羅軍今巳開始撤退 
　　六日巴黎電中立國相繼加入國際聯盟日尼瓦電稱瑞士上議院决議加入聯盟荷蘭下議院亦有此决議又瑙威京城電稱國會討論加入聯盟問題社會黨動議反對但卒經多數贊成加入 
世界路透電 
[美國終難批准和約]  
　　一日倫敦電華盛頓電稱就美國而言對德和約今巳成無生氣之物聞參議院如附以洛志氏保留案批准和約則威爾遜總統將擱置此約以抺殺之 
[亞德里亞海問題解决希望]  
　　一日倫敦電意國代表尼蒂南斯拉維亞代表特魯比志博士當本星期杪均有直接談判之意俾得和平解决亞德里亞海問題現信解决不日可成蓋威爾遜總統已宣布如不妨礙第三國之人民則彼願贊成議成之解决辦法 
[土國政治潮風益烈]  
　　四日君士坦丁電土内閣業已辭職土皇已命伊才特組織新内閣伊才特爲安佛與國民黨之有力贊助者今任爲總理頗有關係 
　　五日倫敦電土内閣之倒使土國政治風潮益爲增劇如駐土英員所來官報徵實屠殺阿米尼亞人事則協約國或將卽派大軍赴土並聞協約國將以軍械供給阿米尼亞人以自防衛協約國現正考慮以協約國軍官指揮土國憲兵之提議君士坦丁有勢力之英人通告英政府謂土國未必接受草定之和約協約國議决弗取君士坦丁後土國國民黨氣燄漸盛 
[新芬黨襲殺兵士]  
　　一日倫敦電昆斯鎭新芬黨四十人被遣往英倫愛爾蘭人因之而有仇恨之表示有十八人戴假面具襲擊昆斯鎭防護炸藥之兵士殺死兵一人襲擊者皆逃脫 
[法國路工罷工之餘聞]  
　　一日巴黎電路工聯合會領袖四人被拘因被官場指爲侵犯工作自由煽惑工人之故昨日估計路工罷工者共十九萬人但路工總聯合會積欵無多不能支持長期之罷工每日祗能津貼罷工者一佛郎按據二日巴黎電稱路工罷工事業經解决 
[英國鋼鐵廠工罷工]  
　　一日倫敦電南威爾斯鋼鐵廠工决議罷工要求加工資百分之四十以鋼條價漲爲理由廠工計有一萬五千人而製造馬口鐵之工人二萬五千人亦將因以賦閒 
[英國任定駐華美新使]  
　　一日倫敦電今日正式宣佈吉特士爵士被任爲駐華盛頓英國大使 
　　一日倫敦電愛爾斯登氏已被任爲駐北京英公使 
[最近南俄戰局]  
　　四日倫敦電三月三日南俄戰局公報云過激軍已在三處敗退據最近消息過激軍佔據鐵克化里斯加雅之說實屬不確台尼金將軍仍扼守羅斯土夫喬治維斯克彼特羅夫斯克重要鐵路現正在羅斯夫南面整隊後退難民聲稱二月二十八日蘇登尼斯騎隊佔據距羅斯土夫六十九哩之一村殲殺難民婦孺與哥蕯克病兵傷兵均不獲免 
[羅馬東京間飛行之進步]  
　　三日羅馬電巴斯拉二月二十六日電稱飛機兩架由福拉林氏與馬錫羅氏駕駛者已飛過羅馬至東京路程中巴格達與巴斯拉之一站 
[各國近事彚誌]  
　　五日倫敦電財政大臣宣稱英法政府决議不展長一九一五年在美發行之借欵擬設法籌還 
　　二日華盛頓電美海軍總長台尼爾氏宣稱海軍部處置餘多軍用噸位已售去小船一百五十二艘現豫備再售出六十艘 
　　一日華盛頓電高等裁判下諭反對紐約州徵收非居留民之所得稅因不合憲法且不公允之故 
　　一日華盛頓電高等裁判所不允解散所謂鋼特拉斯並取銷政府對該特拉斯之控案蓋以足以束縛商務之故 
太平洋路透電 
　　七日香港電朱爾典爵士已抵香港寓總督署港商華人何氏在寓所設宴欵待之陪客有港督英艦隊司令廣州英總領事等香港大學以法學博士名譽學位贈與朱爵士 
　　七日香港電商會棉紗報告云交易不少大都爲支數不大之紗每包漲價由五元至七元不等而支數大者則在比較上鮮有過問者故其價格不見漲起今市價十支每包二三二元至二七○元十二支每包二五○元至二九五元十六支每包二九○元至三三五元二十支每包三二○元至三六五元到貨三千五百包售出五千包未有裝出未售存貨二千包定貨一萬八千包生棉市面沉靜而穏華棉每擔四十七元至六十元印棉四十四元至五十六元 
　　七日上海消息據今日上海所接哈爾濱可恃方面之消息西比利亞中部事局現有甚可注意之發展過激黨因欲改組國内經濟甚願休戰故巳决定暫不東進僅保守其所已得貝加爾境内之區域乃與伊爾庫次克中央當道開議擬組織勞農國與遠東間之緩衝國提出下述辦法（一）勞農國以塞倫加河爲邊界（二）緩衝國之軍隊應在勞農國指揮之下（二）緩衝國政府應有勞農代表二三人伊爾庫次克中央當道亦提出條件如下（一）以葉尼塞河爲邊界（二）緩衝國之軍隊應由緩衝國中央當道指揮雙方相持未能有所協定謝米諾夫之勢力今已漸近末途統帶加貝爾氏殘兵之伏奇柯夫斯基將軍勢力在謝氏之上謝雖仍駐赤塔但其部下軍官多已東去哈爾濱間有往蒙古者謝已將其眷屬與動產運往蒙古所謂謝軍者今日已成紙上空談彼等已散往各鄉勒取衣食專候過激軍前來驅逐之耳不久赤塔將有反對謝氏之革命據路工云彼等將不許謝氏入境國外要聞 
[敦倫巴黎間之航空郵便]  
[  台心]  
　　航空術之大進步爲吾人受賜於歐戰最大成績之一歐美間之航空交通及歐亞間之空中旅行巳屢經試騐成績昭著亞美間之飛越太平洋雖尙未經人嘗試然不久亦將成事實使在兩年前吾人聞之方將相驚失色至今日已司空見慣平淡無奇矣然則巴黎倫敦間之短距離飛行更無足異吾何獨有茲篇之紀乎吾之紀此非紀其航空之成績實紀其航空郵便辦理之成效也此航空郵便之正式成立在去年冬月間當未成立之前倫敦巴黎間之航空艇其此往彼來絡繹不絶於途者蓋已十星期矣兩國之郵局當事者所以遲回審愼不輕於爲郵便之設者蓋郵便之難不難於航空之傳遞而難於其附帶各事之布置也使布置不完備則將郵件由此站郵局送至航空站中（該站須在空曠地點與郵局尙有若干之距離）復由彼站之航空站中取出送至彼處之郵局中再由彼分送至各受信者須經甚多之手續耗去甚多之時間縱云航空艇每小時可行百英里然較之火車輪船之郵遞有甚完備之布置其所省之時間恐亦有限（蓋倫敦去巴黎距離近也）而費用甚大是爲不經濟故各種手續之布置須極完備而敏捷刻倫敦巴黎之航空郵便其手續大略如下 
　　設倫敦商人之因事欲致快函於巴黎者於每日上午十一時前將該件送於指定之郵局由彼收集後用摩托車送於航空站航空艇於十二時半由倫敦站起行至下午兩點四十五分抵巴黎站由彼處即直接用摩托車送於受信人至遲下午四時可到距商店之閉市尙有一小時苟有重要商務當日仍可辦理巴黎信之寄倫敦者亦仿此故於倫敦巴黎之商人極爲便利由航空郵遞者刻只收信件不寄包裹每信重一英兩者取費兩先令六辨士雖較普通信件爲甚貴然每兩重之信用薄紙可書五千字較之用電報者其省費爲不資矣刻據已有之經騐除冬日大風時不便飛行外餘均可往來不絶誠商務上之一重要交通利器也 
國内要聞 
[北京通信]  
[  平心]  
　　學潮起伏之内幕 
　　戰雲密佈於中州閣潮醞釀於都下疆帥會盟之舉復之舉復喧傳於一時瞻言國是已不勝其焦慮徬徨而學界之軒然大波又恐不日繼起茲試就見聞所及一述内容如下目下［罷課］［罷課］之聲已洋洋盈於學界之耳羣衆心理皆爲一致之主張雖有少數力持異議瀝陳罷課之非計無如熱情上湧不復顧及於其他此亦大勢所趨無可如何者也北大旣於昨日上午開全體大會議决罷課今日（五日）法政專門亦開會將罷課之議案完全通過其他學校之類此者當亦不在少數今晚北京學生聯合會將開會公决此項問題結果如何不難預測現在雖有一種消息謂有數校不贊成目前即實行罷課者但是否能佔多數殊不敢說本來罷課之議在［二四］以後已有多數學校爲此等主張當時因北京大學獨持異議遂爾作罷北大所以不主張罷課者亦曾經理智之考慮故理由一經宣佈各校遂無復異說蓋斯時政府對於學生已議决采用高壓手段干涉講演緝捕首要旣已實施而停辦學校解散學生順勢做去亦並非絶對不可能况當時頗有一種傳言謂［學生］如果再鬧政府將停辦學校四個月］云云此言是否可靠殊不敢遽爾斷定但在學生一面則不能不各方兼顧比較利害輕重以定其取舍是以不主罷課之議蓋深恐堕政府計中轉無方法以善其後其照常上課者卽所以暫時對付政府之一種手段留有活動之餘地於 
 
 

Page 7

 
 
將來也半月以來表面上似覺沈靜而其暗中醞釀則仍未稍止觀於日前之國民大會一呼而至者數千人大多數皆屬學生其鼓盪之力已可想見至於此次忽然發動罷課之議其主要原因當然在［外交緊迫］一點然十餘日來相激相盪經過剌激作用若干時感情奮發不可遏抑實亦無可諱言至北大何以首先發動斯議與［二四］後之主張絶不相類其故亦不可不一爲探討據明於該校内容者言其發動之原因可分兩項（一）由於感情者目擊外交險惡同志拘囚忍無可忍（二）出於理智者以爲某黨掌握大權前次政府對待學生辦法即係受其指揮但就現在情形以觀似與半個月前稍有不同因日來各方有力分子以該黨爲目標而施其打擊者其勢頗盛該黨方併全力以對外因之支配政府之能力亦不能如前此之指揮如意而對於外交問題更不敢一手遮天獨行獨斷是以學生雖實施罷課彼斷不敢有停辦學校之主張在消極一方旣無危險而在積極一方且有效力此該校所以毅然主張罷課也惟該校學生中不主張罷課者亦復持之有故不能謂爲純出於理性今日北大三院門首牆壁均有不主張罷課一派貼出理由書多種其言亦頗警動叙述至此忽接與學界有關係之友人電話謂罷課之舉已有人出爲疏解當不至見諸事實云云據報載則蔡校長及北大敎授對於該校學生此種决議非常反對并表示學生如果實行罷課則蔡校長及陶履恭蔣夢麟胡適等諸敎授一律辭職並於前日特由敎務處發出布告云查本學期各班學生多有無故曠課者致敎員到校以學生缺席者過多不能上堂授課徒勞往返似此情形旣屬違犯校章復有妨同學求學之初志對於曠課情形不得不謀整頓自今日起除有充足理由請假者外凡繼續曠課至一星期以上者即令退學槪不寛貸聞北大學生已有取消决議之意矣 
[安福倒閣聲中之靳内閣]  
　　靳雲鵬消假之後外間對於靳閣頗抱樂觀乃前日閣議突有安福四總長逃席之舉靳氏固覺難堪即東海對之亦頗不滿昨日東海於接見某君時談及此事謂閣員此種舉動殊欠堂皇旣有今日何必當初言下大有慨歎之意當又派某秘書長向安福要人力爲疏通勉以國事爲重捐除意見而該派要人則謂靳總理對於外農敎三席如不肯讓步决然不與並立某秘書長覆命後東海又懇段氏力爲調停段氏乃電要曾毓雋朱深到宅談話而曾氏則託詞赴西山養病未往僅朱深往謁當經段氏勸勉一番並謂旣然同是閣員理應帮翼卿忙這樣舉動無異坍内閣的台於北洋系面子亦不好看朱答云個人並無成見段氏云如無意見更好明日閣議時可同雲沛一齊出席朱謂本人實不能代表還是呌雲沛來見督辦段云可不必來呌他出席就是朱唯唯而退據消息靈通者謂安福派昨早曾在某首領私宅特開會議研究倒閣之計畫内容甚秘頗有不達目的不止之勢今日（六日）閣議恐尙有問題但靳氏方面因感於當局推重之殷及各方面挽留之切巳决定不再言去昨與某省代表談話謂覆巢之下寗有完卵余旣以身許國勞怨在所不辭總之余决不肯自外於國人云云蓋靳氏明知安福排己自不便求去致堕術中也 
[豫督問題形勢已緩和]  
　　曹錕調解之效果 
　　豫潮發生謡傳頗盛鄭州衝突之說尤惹京漢路局之注意鄂省毗連風聲亦爲吃緊鄂督王占元爲防衛地方治安起見於漢口車站稽查綦嚴惟近日曹錕對於豫潮願力勸趙督撤兵退回原防惟吳光新兵隊亦應撤退應由政府負責故其結果趙督巳不至更動所有調動各軍瞬將復歸原防不久可望恢復原狀曹之原電大致謂豫省此次震動實因吳軍抵境所致如吳軍能即日謂離豫省則豫軍亦即日各回原防又中央積欠豫軍餉欵并懇悉數清還藉安軍心聞當局接電之後擬予照准已電復曹氏轉知趙倜查照又聞趙氏以近日謡言四起恐政府對於豫省有所誤會特派乃弟趙傑於昨日到京向當局陳述一切趙傑下車之後曾被某軍扣留嗣經聲明此來係奉督軍命令歡迎王印川並晉謁總統總理報告豫省近狀某軍始予釋放 
[吳佩孚撤防將實現]  
　　曹錕代吳佩孚請求撤防之電上月以前業經四至聞當局於本月二號始具冬電作復其大意謂此事須籌備接防隊伍始能决定已電張湘督籌商候覆到核定再行知照等語一面並擬先准吳佩孚軍暫時撤回三分之一湘南防務仍責成吳師長駐衡指揮一切但曹氏後又有第五次之江（三號）電抵京措詞尤爲激切略云湘鄂之役我軍幾經劇烈之戰各官兵入死出生戰鬭而傷亡者固堪憫惻勞瘁而致疾者亦當體恤迭據該師旅長等電陳前方官兵或患咯血或患骨痛或患濕疾悲慘之狀目不忍覩該官兵等盼望北歸大有急不能待之勢空言撫憲慰勢難遏止且查張湘督所部舊有及新編各隊足敷分布客軍駐防本係暫局斷難持久請毋庸俟張督復到卽准職軍尅日開拔北旋以慰士心同時張敬堯亦來電謂駐衡吳部行將撤回堯部足資維持惟所需槍械務祈電飭漢廠迅予撥濟以充軍實云云張敬堯旣聽吳師撤防度政府亦未必堅阻也京津泰晤士報昨關於吳師撤防事有所推論略謂豫督問題牽及於八省同盟人所共知日昨吳佩孚撤兵回保定爲趙氏聲援政府即以吳光新撤兵回宜昌應之而徐樹錚駐洛之邊防軍亦急急調回庫倫此中作用至爲明顯茲更有一二事足以證明八省同盟與豫潮有密切關係者湖北王督軍於昨日（五日）專電政府略云趙豫督調動軍隊防務空虚茲特在與豫毘連之處派兵爲嚴重之戒備以防土匪乘間而起恐有悮會特此電陳云云又駐兗州之第七混成旅旅長唐天喜請將所部撤回豫防政府核議將予照准所遺防地即以第四混成旅塡駐豫潮一起遠在湘南之吳佩孚旣汲汲回保已屬擁曹兼以援趙之表徵而鄂之王占元何以又派兵防豫魯之唐天喜何以請撤回豫防則直魯鄂三省援趙之行動固已顯然一致不然吳佩孚撤防與趙何與乃趙倜又於昨日（五日）專電政府略云吳師長所部各師旅不久卽將由京漢路線撤退北上特調集成愼等部駐於鐵路沿線以資照料外間所傳各節當係悮會云云然則趙氏直將派成愼等部與吳軍會合而鄂魯兩省託言防豫之軍隊又復首尾呼應謂非同盟中之大計畫其誰信之又聞吳佩孚爲撤防事與中央有所接洽特命團長鍾文善於昨日（五日）上午七點五十五分車到京晉謁當道云 
[國民公報上訴案續訊記]  
　　高等廳定期宣判 
　　國民公報記者孫幾伊一案昨日（五日）下午一時高等審判廳刑庭開庭繼續審理首由審判長葉在均宣布調查事實畢律師林行規起立辯論詳叙克魯泡特金之歷史及其思想并對於地方審判廳原判逐條辯駁極爲詳盡次爲律師劉崇佑之辯倫歷時有一小時之久首先道破此案檢訴之原因及事件之經過次將所調查之證據一一舉出反駁原判最後言及希望法庭爲法律保尊嚴之意劉律師辯論畢審判長請檢察官陳述意見檢察官周衡起而論告首先推定孫幾伊確係國民公報總編輯及不得因警察廳之監視而解除責任兩簡畢始對於原判逐項陳述意見（一）關於原判所謂煽惑他人犯内亂罪之部分周檢察官謂原判指該報標目上標明世界革命潮流字樣始列無政府主義俄人科洛撲秃金自叙傳爲有意煽惑他人犯内亂罪以余觀之須看内容如何方能判定其是否犯罪查該報七月十八日所載［大凡以漠然感情爲基礎的革命無論等到何時終不能熄滅其反目與暴力所以這一類的革命是不好的］云云可見原文係反對暴力革命絶無以暴力推翻政府之意又該報七月三十日所載［世界上的思想必隨世界潮流爲轉移雖有少數人出爲反對終是不能阻止新思想的進步］這一段文意亦絶無煽惑他人推翻政府之意故該報所登載該兩段議論並無觸犯煽惑他人犯内亂罪之處當然無罪（二）關於聚衆爲强暴脅迫之部分周檢察官謂該報九月十日所登載之上海各界大會一則查上海各界大會旣屬正當合法之會則登載該會開會情形當然不生刑事上問題至所登演說詞内容如［共和國家以人民爲主體政府措施不當爲害國家人民應當有以制裁之］云云查我國主權屬諸國民全體約法巳有明文况該報係謂政府有措施不當之時國民應當有以制裁之此亦屬自然之理毫無失當之處請願云云亦屬約法上賦與人民之權利何得謂爲搆成聚衆爲强暴脅迫之罪（三）關於妨害治安之部分胡檢察官謂該報七月三日評論謂［吾們國民從前受了種種的壓迫吾們的能力亦無從發展所以吾們第一個要件便是排除不正當的壓迫］查不正當的壓迫當然應在排除之列况所謂排除並非鼓吹以暴力反抗之意自無犯罪之理又該報七月二十七日評論謂［南方北方多不是光明正大的接洽云云吾最後唯一的希望在國民自己統一起來］又謂［最後唯一的希望在國民能有正當的制裁］等語又九月五日評論［新人與新生活］一則措詞亦絶無妨害治安之點以上諸點原判全然錯誤應請審判廳取消原判宣告無罪檢察官論告畢審判長詢律師有無意見劉律師對於負責問題略加辯論巳而審判長又詢被告人孫幾伊有無意見孫答無意見審判長遂宣告辯論終結閉庭聞高等廳刻已决定於本日（六日）下午一時開庭宣告判决 
[東三省通訊]  
[  國奴]  
　　中東鐵路之經過情形 
　　哈爾濱函中東鐵路卽前清所稱之東清鐵路所有我國應享之權利向皆抛置不問自民國六年冬吉林省長郭宗熙氏以俄多數黨勢盛爲地面治安計將照合同設立督辦公所兩三年來頗有成績此次鮑兼督辦貴卿赴哈原定舊曆年底還省旋以事機急迫故直至二月二十九日晚始行返省此次與霍爾瓦特屢次談判霍係老外交家非常狡滑幸鮑氏處處以誠心應之故爲感動且此次軍隊方面以霍氏有意刁難有欲以武力解决者鮑氏隨員中穏健一派則以現在世界最應愛重和平苟非萬不得巳决不必釁自我開且東邊防務吃緊目前列邦軍隊撤者撤來者來勢力已不似從前之平均居心亦不若向日之坦白且路在我境設有破壞受害者仍以我國商民爲最烈鮑氏亦以此說爲然故仍隠忍與之談判爲組織總公司一事迭次磋商霍不肯就範後被誘爲股東之權無法變更旣又由我方面引某年董事缺額先由董事同意推捕後經股東總會追認之例霍無可推諉因以成議查總公司董事九人另一總董共十人現在鮑貴卿爲總董董士恩何守仁等三人爲董事合之先有之顏世清一名共得華董五俄黨五即各半數也 
　　關於軍隊一層霍力持不可鮑表示决絶之意霍始乃稍就範惟事實上仍有不能不用俄人之處即定爲看守錢櫃軍廠貨柴火廠等四項需用人數尙未確定霍謂至少每里以一名計算須三千名鮑不可許以五百名仍不相協後酌定各派人員切實調查再行酌定大約在千人之譜 
　　中央對於此次中東路事極力主張收回其所需經費允由中央擔任至護路軍隊則由東三省擔任此種意思雖極正當但事實上有不能不相繼辦理者現在列邦對於中東路雖無反對中東路由我收回之意但在我須處處以誠待人不可乘人之急而取回之故苟拒俄人實有不可共辦之勢終不肯輕於全數收回惟行政權能迭得俄新黨之責備且俄當然應行收回以保體面而免口實此次地方官之如此辦理亦頗有苦心存乎其間也至此事詳細情形巳派督辦公所參贊張壽增氏赴京面陳一切張雖任爲黑河道尹以路事緊要仍未赴任也 
　　續函云此次取消行政權事當局以收束公司軍警爲兩大問題近日以來先行提議軍隊前後談判計十餘次霍氏非常反對幾乎决裂後經再四接洽卒復續議至今聞已就範鮑氏此行可謂不虚矣其所議辦法聞先將公司原設之護軍營務處各廠即行取消原有機關槍大砲一律封存其實暫時不能不用俄人之處如各站看守錢櫃車廠貨柴火廠四項别定一種管理辦法仍酌用俄人並經雙方擬訂看守局章程其條文内聲明護路巳由中國軍隊擔任所設看守局一切器械服裝均由總公司另行核定其要點在以後不准再有軍事上之編制至看守人役數目因彼此爭執暫不規定俟雙方派員實地調查確實需用若干人再行定奪此項章程並經彼此簽字尅日實行鮑督則巳於二月二十八日回省矣 
[湘省之學商界近况]  
　　學生恐無上課期商店亦有竭蹶勢 
　　湘省中等以上各校已數月不聞絃誦之聲自將各校長先後撤換敎育界中人遂多數能與省當局沆瀣一氣而三月十日之開學期於焉决定惟學生方面態度仍甚堅决早經相互約定槪不應召近以接近當局方面之人於招致學生方法鈎心鬭角技倆不窮旣由各校通告學生家屬以［如不開導學生如期到校卽須責令家長賠償學費］之言以相恫喝又由敎育會發出文告且有［邀同各校長懇求大帥恩寛對於罷學各生限期到校予以自新］之語學生方面恐有人爲其所給致失人格於是又用學生團名義發出通啓阻止學生毋得赴校報到通啓大意以［目的未逹斷無遽行上課之理如有赴校報到者卽爲無恥同人當視爲公敵］云云此通啓旣經發布竊恐學生之預備到校者亦將受其影響打消初意届期各校能否開學尙一問題也湘省去歳商業因受湖南銀行票幣之影響於前復受金融枯竭之影響於後現貨缺乏拆息奇高益以百物昻貴日用太多以致無論何種商業無不多數虧折故本年各商店多實行縮小範圍聞各店辭退之夥友至五六千人之多至去歲各業盈虧情形大略如下（綢業）僅振新一家獲利頗厚協太祥等雖有盈餘然爲數甚少至普慶隆美昌兩家竟各虧折五六萬元上下（繡業）去年生意甚好如錦華麗彩霞等家均獲利甚厚因官場餽送購用繡品者極多故也（錢業）什九僅能保本惟同慶祥等數家頗有盈餘（油鹽及油行業）油鹽業惟人和福略有盈餘其餘能保本者尙爲幸事油行業則啓太尙好餘多虧折（南貨業）去年以生意不佳多藉開張紀念等名目特别放盤以爲招徠之計故大多數折本僅怡隆祥等兩家每家約獲利二三千元之譜（米業）凡囤有榖米者多折本未囤者居最少數（金業）多能保本惟余太華以囤金甚多故折本不少此外如染業則虧者佔多數木業則無不失本云 
[汴垣雜訊]  
　　前（二號）晚四鐘時有公民趙某率領地方粗人五百餘人前往省議會詢問議長適各議長約不在會而該公民等卽肆野蠻手段秩序大亂並將議廳玻窗搗毁數處蜂擁而去按議廳係立法之地何等莊嚴該公民等對於議長有所請求應依法定手續遞書陳請或舉代表與議長接洽均無不可何爲肆行無忌爲此越軌之行動乎是誠吾人所不解也 
　　河南自督問題發生全豫人民無不憤激異常函電交馳共圖抵禦茲有嵩縣敎育會長喬士傑呈趙倜文略云茲聞海上風雲緊急内逼凡我同人罔不恨憤茲巳招集三十六團編制鄉勇愛護軍十營以作後盾倘有緊急呼之即至古人云士爲知己者用又當爲知己者死雖我公先後奔走疏附禦侮將士雲集足付指揮然皆在官謀祿位不若在野者之訂同心又足以伸我民氣也詩曰公侯干城公侯腹心傑願當焉按此亦爲趙倜壯聲勢之一法也 
　　留豫毅軍步隊第一營營長馬善甫前在汝正新息等縣交界地方駐防歷有年所嗣又奉調回省護衞城垣深資得力現因地方風雲緊急由當軸委充開封等十縣地方巡緝營統帶以資警備聞該統帶於日前奉令視事矣 
[魯省長與議員之武劇]  
　　周已向檢廳長依法起訴 
　　北京國會衆議院議員周福岐字景辰此次向魯晋謁屈省長因言語衝突致生鬭毆其孰是孰非將來自有公論茲將所得各項消息錄下亦政局中之一段佳話也屈文六省長自到東以來對於魯省各縣知事更調頻煩無容爲諱然所更換者往往以浙人爲瓜代故濟南省垣確有山東將爲浙江殖民地之謡陰曆年前曾有一日更換十九知事煌煌硃牌高懸署門說者謂此十九人中除有奥援者七人外其十二人盡由暮夜黃金運動而成然假託省長名義在外招摇撞騙者或亦事所難免（年前曾有大騙案發現）周議員此次之面質殆卽爲此項風傳所簸盪而成至署内鬭毆情形外間傳說不一有謂周議員以用人標準質問屈省長屈答謂用人有何標準與我善者爲善人因此大起衝突者有謂周議員以賣官鬻缺質問省長是否屬實屈不服周議員謂巳訪有確證屈遂拍案大怒以致互相鬭毆者有謂屈聞周言拍案周亦以拍案報之屈誤以手爪帶傷周之面部周亦以耳刮相還於是屈喝令衛隊助毆有謂周初以賣缺問屈屈謂用人自權衡周氣忿不過乃以國會議員旗幟相抵抗謂有監督行政之權屈乃大怒喝令衛隊驅逐出署衛隊未卽應命屈乃降尊紆貴餉以尊拳者此數說也人各異詞未知孰是然要之不離乎毆打者近是刻聞周已預備起訴而某當局以事體重大向雙方調停能否和平了結尙未可知然一塲惡作劇業巳傳爲笑柄矣茲錄［周自述之函］如下三月三日早十一時福岐往訪省長屈文六談及山東候補縣知事孫逢吉因賄買縣缺被逮一案福岐觸景生情因云近來外間對於省長用人行政嘖有煩言在同人等深知省長家道素豐决不至有受賄情事惟恐有人假借名義招摇撞騙於省長名譽大有妨礙務請特别注意等語話猶未了屈某大怒聲言我之有錢無錢於爾何干我即無錢亦不至賣缺卽賣缺爾亦不能過問如有確據請於國會提出查辦案可也福岐聞屈此言意係出於誤會遂解之云福岐此來純係善意所謂省長家道素豐者乃言省長於未到東之前即雄於財禮義生於富足不至有受賄之事耳並非謂省長到東之後賣差賣缺始行發財也所謂外間嘖有煩言於省長名譽大有妨礙者乃言近中候補人員如孫逢吉袁瀚等屢有因行賄事被告發者必係有人假借名義招摇撞騙無疑並非謂省長實行賣缺有礙名譽也且福岐身爲人民代表對於地方事卽不能袖手旁觀袛要省長用人行政一秉大公有一定之標準不至貽害地方則爲幸多矣他何所求安有無端提起查辦之理惟福岐自到東以來聞各界輿論多有不滿意於省長者而知事行賄賣缺之案又層見迭出似此現象殊非佳兆福岐爲地方計不得不言即爲省長計亦不得不進忠告也語至此屈益怒拍案呌駡云我爲山東省長用人行政自有主權有何標準之可言爾不過一紳耳我卽賣缺爾亦不配過問若爾所言是辱我也呌駡未已繼之以拳並喝令衛隊痛毆福岐頭部受傷流血腫脹嗣經該署科員格架福岐得脫遂赴檢察廳騐傷依法起訴並電大總統總理及參衆兩院請求查辦惟恐屈某揑造事實淆惑觀聽用將當日實情臚列以聞 
[蕪湖快信]  
　　昨有自蚌埠來者云倪督之神經病仍時發時愈其姪道烺子道杰均偶然感冒本月三日上午十時舉行拜壽由道杰還禮計到新國會議員四十餘人省議員七十餘人皖南北各縣知事三十餘人釐金局長二十餘人又皖南北及徐州各鎭守使各統領各軍官曁紳商界共到有八百餘人旅館客棧爲之塞滿 
　　新編安武軍第一路統領陳德修日前偕同張敬堯之子繼忠及某兵艦司令吳庚隨帶衛兵二百名由湘乘吉安輪來皖前日過蕪赴蚌聞因撤防及欠餉事見倪督 
　　本埠民食維持會呂志元等刻以奸商維利是圖偷運米糧出境殊與民食有關已定期開會集議辦法 
　　上海中華職業敎育社主任黃任之君於四日晚由當塗來蕪五日午刻此間敎育界在倚陶軒設宴歡迎並攝影以留紀念下午黃君參觀裕中第一紗廠及電燈公司六時乘江新輪回滬 
　　客臘蕪關監督王潛刚接殷稅務司函擬建築臨江灘直達新關之馬路以利交通邱廳長余知事定六日邀請臨江木帮經理在警廳集議辦法 
　　北京整理棉業處刻派熊季員桂先培來皖調查狀况實業廳已通函各縣知事查照辦理 
　　蕪湖兼九江英領事歌爾克君前日由潯來蕪辦理一切公務大約兩星期後殆可回灣 
[南京快信]  
　　齊省長今（七日）下午一時可抵寧李督派陳副官蔡代省長王警廳長兪道尹曹交涉員孫縣知事均於上午十一時出城渡江赴浦口車站迎接聞浙省長齊耀珊亦同車南下 
　　李督派赴蚌埠祝壽之代表昨已返寗聞倪嗣冲病仍未愈賀客均未見 
　　李督因豫蘇毗連邊界防軍均調鄭州昨特電徐州張文生陳調元嚴密防範以免土匪乘機竊發 
　　聞軍署參謀長何恩溥已出京轉車赴豫 
　　吳佩孚電告李督即由湘拔隊開發北上 
　　聶憲藩偕財敎實各廳長由甯乘利濟輪回安慶 
　　浦口火災頻仍市面店舖幾全燬李督諭商埠局提調朱振儀速與各商協議組織消防隊 
　　省立各校尙無開學確期 
　　蘇州商團公會會長鄒宗淇等呈軍民兩署本年任期届滿照常改選當於本月三日退職請備案查照 
　　省警廳定今日下午焚燬烟土巳請各機關蒞場監視 
　　新國會議員王祝三江中賡劉兆慶黃光昌均過寗赴滬黃秉義由寧赴京 
　　尙有要聞二及地方通信轉入後頁 
雜評一 
[魯省長與議員之武劇]  
[  訥]  
　　北京當局日揭文治主義之標幟以整飭吏治肅清仕途之說相號召然一攷今日之所謂吏治所謂仕途則益淆濁紊亂而不可究詰賣官鬻缺賄賂公行盜匪徧地民寃莫訴蓋今日之官世界早已不成其爲世界矣屈映光在魯之行爲在彼固視爲常事乃有不識事務之議員偏欲向之饒舌其憤而反抗也亦宜然屈映光素善聯絡議員而今日之新國會議員勢燄又張甚所謂彈劾所謂查辦一旦行使監督行政之職權其力量當甚於學生風潮之攻擊屈映光前肯屈服於學生之條件而今乃敢毆擊議員又何膽大乃爾吾知屈當時僅出於一時之憤懣必將追悔於事後故周氏雖巳起訴將來亦必以和解了之也 
　　嗚呼今日之事祇論省長與議員之勢力孰强而孰弱耳遑計其事之是非眞相哉 
 
 

Page 8

 
 
國内要聞二 
[駐粤滇軍開戰後之形勢]  
[  平]  
　　李根源方面初期頗失利 
　　北江滇軍自因易帥問題頓起轇轕粤城各報因爲軍務重要盡不敢登載茲晤一軍事高級機關人所述頗爲詳盡據云北江戰事確巳發生蓋在正月初四（二十三號）開始今已旬日矣滇軍之總指揮爲李烈鈞其所部完全有一師之衆惟分駐地散而不聚有一大部分駐在南雄始興平昔爲援贛之預備共有數千人此則大本營之所在也有一部分駐在翁源楊益謙所統率此爲滇軍精銳之師向以慣戰聞者也有一部分駐在四會爲張懷信所統遮蔽西江而聯絡北江者也若李根源部下所統率之滇軍名雖一師實則服從其命令者一旅零數營而已韶州府城及英德乳源等縣皆爲李之部下所駐此次事變旣起楊益謙對於李根源最爲反抗莫督旣援助李根源派有桂軍入韶一面改編滇軍不服者卽以違抗論楊益謙首先反對聲明但知有唐督命令不知其他故首先啓戰者旣爲楊部所駐翁源之滇軍與李部所駐乳源之滇軍計相持已有數日昨日（二十九號）省中有受傷之滇軍六十餘人載回安插在廣東醫院等處治療即李部下之滇軍也其四會所駐之滇軍爲勢頗孤巳屢屢爲桂軍所包圍北江滇軍旣自身有事勢難出而援助李烈鈞頗明於形勢乃從省中督率朱培德所統之滇軍由東門外龍眼洞陸路轉入花縣境界再繞道以過三水現駐重兵於三水以爲四會聲援此著頗關重要李到花縣時人多以爲彼注意粤漢車路如源潭新街等站此爲軍務所必爭不知彼不注重北路而注重西路别有軍略但將新街軍田等站車路一律掘毁以阻省軍之援助現在四會之滇軍與桂軍巳有衝突勝負尙未能决惟廣三客車已因此不開矣韶州府城則仍爲李根源部下所扼守未有戰事南雄爲滇軍所恃爲根據亦未有戰事現時所交戰者則爲翁源之間聞兩方之爭點實在韶州方面連日省軍出發絡繹不絶其前方在邱渭而其戰事所必爭之地則沿粤漢路之路線刻下李烈鈞已由花縣繞道北江即在鐵路各站指揮故連日省中有傷兵載回大約即係前方所交戰者微聞滇軍頗有勝利故省中派兵日來甚多其軍報粤報中皆不敢登載省中所派之兵多屬粤軍所駐守者皆屬車站粤漢路及廣三路因此皆已停止載客專供軍隊之用 
　　附粤報消息北江一帶交通近狀聞鐵路由省城黃沙站至高塘新街一帶路軌尙無損壞祇三華店及軍田等處拆毁數丈現駐護路線者有福字警衛軍三營邱司令陸軍遊擊隊兩營當道注重省韶交通頃巳飛檄路公司派撥工匠前往趕將路軌修復郵政韶關英德清遠黃沙各支局刻均駐有檢查員於每日上午開始檢查郵信包裹及新聞紙檢查後仍准寄遞但因交通不甚方便郵達極爲遲滯航路大小北江内河各地仍甚安靖由省往清遠往赤白坭高唐炭埔石井及山英清往四會廣寗之各渡船均照常開行但匪風猖熾行旅仍甚戒心電報北江各屬及粤路沿線因電桿被毁聞有數處不能通電刻總局巳飭各分局詳查勘報以便派匠修復至已出發各軍悉有電信隊隨營同往故於軍事消息之傳遞不至窒礙 
　　又據港報消息當滇軍問題發生後李烈鈞即移駐沙河之贛園自見莫督改編滇軍之通令發生李氏甚爲憤怒當即乘汽車往軍政府晤岑春煊叩以對於處置駐粤滇軍問題有何意見岑初諉爲槪不聞問李怒甚抗聲謂唐滇督亦軍政府總裁之一唐總裁之命令無效然則要何人之命令方爲有效公旣爲首席總裁例當執行可得諉爲槪不聞問岑氏見李盛怒徐云請勿過躁動我自有辦法李復抗聲謂公除運動單獨媾和之外更有何辦法大駡而出一面發布通電布告出巡當卽飭令所部即日束裝移動最後乃復有一通函布告各機關略謂現因滇軍事變發生所部軍隊駐省與省軍太接近故不能不率令離城以顧存地方治安等語李去後李根源亦卽日乘專車遄返韶關現始興間之　軍旅長楊益謙所部巳與李根源軍隊開戰其啓釁之原因則因韶關方面某高級軍官奉到莫督改編滇軍命令於初五日派某軍官率同駐韶桂軍及滇軍約數百人擬赴始興南雄宣布莫督命令實行改編詎楊益謙早已預備反抗登卽開砲迎頭痛擊該滇軍以毫無預備且人數過少逆知不敵登卽反奔是役被傷多人戰釁即由此啓據某機關所傳始興除楊部步兵三營外尙有機開砲隊隊長楊玉清一隊約機關砲十餘枝砲兵營長莫玉廷一營有大砲六七尊又向駐南雄之前敵司令官成桄有兵一團成氏亦係李烈鈞之腹心舊部已與楊益謙聯爲一致至其路程則由韶關上溯始興多係山谷有一二巨砲足以堅守不易進攻逆料將來此方面軍事殊爲棘手李烈鈞現在花縣握粤路之中樞電線巳被截斷軍報頓形阻碍連日軍署抽調各路軍隊出發絡繹不絶除沈鴻英魏邦平留省之一部外以福軍爲至多餘如第一軍馬濟有兵一團由旅長邱渭南親率出發邱已親行馳赴前敵而連日惠州督辦劉達慶亦巳奉電抵省并電調軍隊回城刻下劉部第六軍亦已有數營運赴北江出發現軍政府方面以雙方激生内訌殊於西南大局有碍已由軍府某要人與當道磋商調停辦法擬將駐粤滇軍兩師令其自行决定願歸附李根源者卽改歸李根源編制願歸附李烈者即改歸李烈鈞管轄某當道爲息事寗人計對此辦法亦頗表贊成之意故軍府連日派出三人前往花縣向李烈鈞調停此三人中一爲管理特種財政局督辦李書城一爲參謀部胡謙一爲軍府副官長劉德裕惟未審李氏果允受調停否耳 
地方通信 
[蘇州]  
　　縣敎育行政會議　紀吳縣敎育行政會議三月三日在勸學所開議情形已紀昨報四日繼續開議提案共數十件分别議决址委任校長一切籌備手續繁多故須暑假後方可開辦餘如設立國語講習所及小學校各科研究會等案亦爲當今急務議畢後備行餘興（一）吳芭縣君之幻術（二）各種花爆（三）熖火是日參觀者有千餘人云 
　　裁判目延不銷假吳縣公署裁判員藍宗德會國霖均於去臘十二月二十七日請假回籍度歲本約一星即行銷假視事乃至今尙未返署近日如閭門外發現無頭男屍及城鄉等處命案五六起皆係檢騐吏李裕成一人往騐署中又積壓刑民訴訟案數百件急待審理温楝　知事已發函往催該員等刻期銷假云 
　　省委定期查倉蘇城豐備義倉去冬失愼後省署恐有呈報不實之處特派員來蘇會同當地紳士查明具覆等情已誌前報茲悉省委丁尚廣已於昨日抵蘇先至道尹公署拜會王道尹旋與各紳晤談一切定於夏曆十九日會同前往該義倉查勘當時起火情形並焚去倉榖若干以便據實呈覆 
[無錫]  
　　溧陽學界談話會記事溧陽旅外學生寒假届滿先後由溧返校道出無錫者尤多三月六日下午九時經沈宗璜狄侃等臨時發起在新世界旅社三層樓開談話會男女學生到者數十人首由主席沈叔夏報告開會宗旨繼由狄侃林汝豐史恩樹蔣明彬等演說時旁聽者甚多另有費玄韞儲南强陶賡唐諸書相繼登臺演說均精警透闢發人深省經主席致謝後盡歡而散 
[鎭江]  
　　敎育會紀事丹徒縣敎育會於五日下午二時在城内舊萬壽宫開會到者約二百人議决各案如下一設立小學學生成績展覽會案議决由各校按級送會一發行敎育刊案議决由本會改組之日起截至本年暑假止一考查各小學學生成績方法案議决由會考各校第四年級學生以覘眞確成績然後分别名次給奬一組織各小學敎員參觀團案議决每校指派一二人目的地南通無餲一改組區敎育會案各市鄉敎育會取銷應照部章改組區敎育會本縣六學區應設六會所議决由各學務委員會同各學董組織之 
　　溧陽開辦女高小溧陽縣立女子國民學校開設以來敎授管理均尙優良前届縣敎育行政議議决案内列有創辦縣立女子高等小學校一所現因國民科畢業女生甚多急待高等科成立後升學現已定期夏歷正月二十外開辦矣 
[揚州]  
　　塲運商照常交易鄂湘西皖四岸運商前以鹽署提前繳稅運本校重加以抛散甚巨禀經鹽署核准每包照舊重一百零九斤加重五斤出場通泰兩屬塲商以關係成本須照數給價轉商方面則祗允稍加鹽價以致未能解决停止交易迄已三月間雖經運商代表袁蘭生場商代表李受卿等調和每票較舊價加至三百千丈仍未得具體之辦法茲淮運使迭據各岸榷運局報告存鹽無多恐誤岸銷已諭飭兩商先照章訂鹽俟議妥價格再行補給故兩商已於六日起照常營業矣 
[杭州]  
　　錢業改現之辦法杭垣錢市議改洋本位關係極大杭總商會特定七日下午開會討論錢業方面擬議改革辦法計草章五條提付大會研究（一）本年收售規元及各滙兌均以現洋爲本位（一）長期欵項到期一律解現（一）本票限期以十日爲度早一日付帳（一）各户委收上單欵項届期收到即以收到之日入帳（一）本草章須俟寗紹一律改現後方生效力 
[安慶]  
　　裁樹護堤之核准宿公縣屬之馬草涇江丁家口各圩堤總亘數百里與九江黃梅廣濟等縣交界每當江水泛漲圩身異常危險現聞該縣班知事擬將該縣振欵項下盈餘一千元領購樹苗就各圩險要之處先行布種以培堤岸等情禀請省吏核准并飭令責成各圩董隨時看守云 
[江西]  
　　順直會館落成南昌順直會館係警務處長閵恩榮所發起鳩工庀材耗欵三萬餘元甫於新春竣工計共三進前三進華式民房後一進西式樓房軒敞華麗爲贛省各會館冠三月四日即正月十四日行落成并團拜禮到者凡順直同鄉服官贛省自陳督軍以下大小文武不下二百餘人午正陳督軍盡會館後興各同鄉略爲周旋即赴神龕前行禮旋即彼此團拜陳督并向發起人閻處長一鞠躬以酬其勞來賓之往道賀者由陳督親自分陪至下午八時陳始回署是日延有新舞台藝員演劇清晨備麵午晚備酒頗極一時之盛 
[北京]  
　　北京飯店開幕新造北京飯店建築費約二百萬元壯麗爲北方冠現已開幕是夕到者多一時顯貴如法國公使鮑樸美國署理公使談尼博士意國公使德拉儒勳爵古巴公使那威公使葡萄使館秘書團美國使館武官團法國銀行總理等中國婦女跳舞者有吕碧城女士唐寳朝夫人等舞後繼以各種游戲如紙紥龍燈鳥獸等復有剪綵細長紙條由空中飛擲如霞光萬丈將舞客纒繞幾至不能突圍而出舞至天破曉時始散是夕座位大抵皆月餘前所訂定而臨時得與餐者計八百餘人其餘不得席十而返者尙有數百人云 
　　恭王府之大火刦後門外三座橋恭王府在諸王府中宏敞壯麗爲第二（除攝政王府外）府中房間不下數百進昨早因不戒於火致兆回祿起火時間爲十點五分起火處爲該府影堂（即神堂香火所在）時燒至三十餘進猶未止雖有内右三本區水會消防汽車隊並中央公園三善堂水會先後趕到施救然以火勢太猛未見稍熄到十一點五十分則燒達五十進此時三處救火到者益衆水龍等利器亦愈多但是時火勢仍未稍殺 
 
 

Page 9

 
 
   
 
 

Page 10

 
 
本埠新聞 
[各團體聯合談話會紀]  
　　中華工界志成會上海電氣工界聯合會中華工業協會回國華工同人會上海法租界商業聯合會全國各界聯合會中華民國學生聯合會總會上海學生聯合會上海各界聯合會致函本埠各團體等各舉代表在四川路靑年童子部舉行茶話會磋商國事已見前報昨日午後三時許實行開會到會者有京津代表團黃輝張國燾陳寶鍔海寗路商界聯合會宋誠彰余仰聖競育會顧惠民提倡國貨同志會張世昌中華民國學生聯合會總會劉清揚姚作賓康白情陳肇華全國各界聯合會鄧鈞喻育之陳復吾張星晟女界聯合會韋翠芳黄璧魂印刷職工聯合會孫桂生王梅卿張學瀛滬北五區商業聯合會史觀濤張文忠中華救國十人團聯合會盧植卿商界救國總團董伯堃邑廟豫園商業聯合會徐良基葉錫昌救國恒心團陶樂勤陳耀華錢立琳七浦路商業聯合會顧唐如申夢世藥業友誼聯合會陳文運中華工業總會陳家鼐法租界商業聯合會錢士湧汪醒齋江錦春馬春林浙台公所趙吉雲項琴軒四川旅滬聯合會馬少奎余受天北城工商聯合會張秉鑫丁復林山東路商界聯合會鄭鷓鴶閔望之四川同鄉會曹克明漢口路商界聯合會呂靜齋基督敎救國會張炳榮聯合通信社沈卓吾上海學生聯合會潘公展孫靖亞潘卓吾李峻華抵制劣貨會張志鵬程士勇電氣工界聯合會李恒林馬家木黃雲飛崔順全東北城商界聯合會蔡明玉陳天生中城商界聯合會汪存厚李耕傳上海志成團沈詠靑錢招祺五馬路商界聯合會張炳臣張樹聲回國華工同人會夏奇峯李聯芳古偉靑中華工業協會黃介民工商研究會江君道德修養會黃冠卿吳淞路商界聯合會林大松丁小友丁幼友旅滬閩學生會林和成漢璧禮路陳菖岫　中華工會陳國樑陳文彬敎育實進會沈戟儀中華武術會阮華茂全國平和期成會朱章福建路商界聯合會陸斌臣等先由李峻華報告開會公推姚作賓主席姚君發言略謂現在各界到會者團體四十有一代表九十有四對於國家現况務望交換意見求一解决之辦法因現在國勢已如百孔千瘡病情甚重必先公議一良好之藥方以期急救云云聲情迫切全場爲之動容商業救國恒心團陶樂勤登臺演說略謂我國人民未嘗不知國家内政外交處處不了然不可竟以不了了之人人須從不了處着手去圖了之之法則國恙不僅可痊且可健康療治之法首當對於軍閥着手請大家注意海寗路商界聯合會余仰聖主張各界先行互謀精神聯絡次沈序棨主張講演我國國恥及外債四川旅滬各界聯合會馬少奎謂山東問題反對中日直接交涉已爲全國輿論之焦點吾人應重全國輿論而圖實踐之法首應互相聯絡尊重各個一致之主張力阻當局秘密直接交涉如執政違反國民公意應如何撤銷其政權請公共研究女界聯合會黃宗漢女士謂吾國工商士農四民之精神被政府蹂躪幾淨今欲求痊須藉電力之療治以電迅速普遍也福建學生會林和成述國難之日亟建議學生界設學生軍工設工團商設商團以救國家上海學生聯合會孫鏡亞痛言妨害國家及世界安甯之少數人權利觀念須先行打破惟須具有三種精神方克有濟（一）犧牲（二）運動（三）建設有此三種精神充分準備方可以言救國次言國恙决非和綏之藥劑所可療治如欲救國則非大犧牲不可對於羣衆運動尤須努力使世界人士知今日中國之國民决非可以往日之華人視之也至成功與否全在大家勉力之如何上海學全會程仕勇謂全國國民自救之本能即學罷課工罷工商罷市非此國民全體之自由幸福必無圓滿達到目的之希望全國學生聯合會康白情言我國國恙來自中日密約今就學生言學生欲達保全國家之志願惟有罷課總會已召集評議部會議設不幸中日交涉竟成事實當全國罷課以圖救濟次追述各地國民大會之議决案并謂農界工界商界應如何行動請各本救國之良心使用固有之本能打銷中日直接交涉狄狄山發表個人意見謂欲救中國非先推翻安福俱樂部現有之政權不可國人如出一分愛國之力量總有一分之效果望大家救國自救救國十人團邱稼禾詳言金錢之萬惡吾人應造成金錢萬能之趨向次七浦路商界聯合會王志和電氣工界聯合會李恒林廣東各界聯合會鄧鈞上海學生聯合會邱雨湘京中學界代表劉清揚旅法回國華工同人會夏奇峯馬玉山公司黃詠台上海工會陳國樑上海學生會李竣華基督敎救國會張炳榮海甯路商界聯合會宋誠彰揚州工團陳文賓山東路鄭芥塵羣學會顧偉民留日學生救國團彭介民等均有切實之建議就中以劉清揚女士痛論從前單純犧牲之無謂及緩性觀望之誤國並希望今日之茶會切莫再蹈從前之覆轍無負馬玉山公司贈送之盛意望大衆勉力造成實益並述主張四事（一）各團體此後有一永久聯絡之同情（二）各界各自組織講演（三）印刷品之傳布（四）懸旗表示次并謂愛國運動全爲中日交涉京津被拘之代表死傷且不惜毋須吾人營救祇要大家有熱忱懇切之同情努力繼起耳鄭芥塵建議結果辦法末後主席復將各人發表之意見申述一過當場貼出宣佈一紙上書［民國九年三月七日上海各團體聯合會談話會大多數之趨向目的根本解决辦法（一）以今日到會各團體爲中心聯絡各團體（二）傳單懸旗講演（三）若至根本解决時機成熟時到會各團仍須聯絡一致進行］主席並請各團代表出席簽字一遍表示精神之聯絡至於第二次之會期届時再通知地點及時間至六時許 
茶點散會 
[四川學生反對直接交涉之代電]  
　　全國學生聯合會總會接四川學生聯合會快郵代電云廣州軍政府各總裁參衆兩院學生聯合會各省督軍省長學生聯合會各界聯合會敎育會農會工會商會各團體各報館各師旅團各都統各鎭守使護軍使曁全國父老昆弟諸姑姊妹上海學生聯合總會各界聯合會國民大會天津學生聯合會各學校鈞鑒頃致北京國務院邘文曰北京國務院鈞鑒閩案發生瞬逾三月日艦游弋尙未撤退（因未得確實報告）國人方奔走栖皇竭寢饋之力搜集屢次肇釁鐵證與山東問題共訴諸國際聯盟爲適當之解决政府旣不能根本民意爲一次之抗議比者日人得尺進步又牒催我直接交涉山東案矣報紙喧騰載貴院已决議與日人直接交涉是閩省欲斷送而山東又欲斷送美英法諸友邦尙欲保留而我國不欲保留巴黎和會且反對與各國共同簽字而今則贊成與日人秘密締約一籌失着鑄成大錯縱政府不惜亡國獨爲媚外計然以外交之手段言之蓋亦太左矣自八年五四以來全國人士所不惜犧牲性命精神冒白刃犯萬死及今已十閱月而其强毅之心力浩然之勇氣猶蒸蒸日上而不少息者此其遠因固深積於外勢之侵凌而其近因則惟在山東問題之解决山東問題當如何解决即德人在山東之一切利權吾國以參戰之結果當然歸於無效當直接收回之是矣山東問題一日不解决則東亞空言一日之和平而此歐戰告終之和約亦一日未得圓滿之成立故苟欲謀中日之和平以達東亞之和平謀東亞和平以達世界之和平則惟有誓死守義力爭山東之收回而世界各國亦宜盡力爲相當之援助使此擾亂和平罪有攸歸若世界各國皆不顧正義悍然允山東權利之歸日人繼承則吾國民當獨力以與强日抗若各國猶以和平爲念不承認强日之無理要求則吾國人當隨世界之後聽其公判此其事蓋非中日兩國之所得交涉亦非中日兩國之所能交涉矣夫自和約拒絶簽字以來吾國早已不承認日人山東權利之享有中德宣戰德國在山東之權利早已消除且也向使國人無對外之呼號友邦無保留之提議忍辱直接交涉猶可以謝國人也今也友邦有保留之承諾矣事之濟否端在以吾國之態度爲趨向内覘民氣外審各國輿情直接交涉均屬冒昧之行動學生等抵死不能承認爲此特電貴院迅將日本公文駁回山東權利當然中國收回日本何能直接交還倘彼仍强頑不靈學生等願犧牲一切起爲後盾若聽二三武人之播弄民意罔惜恐衆怒難犯顚覆立見諒非公等之所深願也事關國家存亡即祈將經過事實與現持交涉之方針明白宣告國人外交公開舉國力爭中華民國幸甚四川全省學生聯合會叩歌即希全國人士本良心之主張作一致之運動不達收回山東之目的不止四川全省學生聯合會叩麻 
[陳獨秀關於西南大學之談話]  
　　反對在滬設立 
　　自軍政府政務會議通過西南大學大綱并决定校址設立在滬後陳君獨秀極不謂然此間各界要人如唐少川孫伯蘭皆反對在滬之議謝無量更謂大學在滬設立必當派員籌備其結果購置地皮不得建造校舍不成而大學基金巳歸於盡届時西南大學四字巳成爲歷史上理想的名詞蓋上海地皮昻貴建造艱難非主張在滬設立諸公所能夢想也茲陳君獨秀又發表其反對在滬設立之種種理由略記如左陳君云大學在滬設立主張最力者爲吳稚暉胡漢民諸君其主張之理由謂在滬設立有四種利益（一）上海在外人勢力之下不受政潮牽掣（二）廣州恐不免戰爭一有戰爭大學設備難保根本破壞（三）爲川湘黔三省學生交通計以上海爲便利（四）大學基金出於關稅餘欵此項餘欵屬於中央故大學宜設在滬此四種理由皆不能使吾人信賴何則政潮影響不能及於大學北京大學自辛亥以來經幾許政潮始終屹然無恙卽其明證若恐武力破壞則吾國武人野蠻似不至此北京大學亦曾從京津兵變張勳復辟兩次紛擾未嘗動其毫髮亦足使吾輩安心如謂不信賴中國政府與社會必求倚賴外人則全國大小學校非盡遷入租界不可匪第學校其他事業亦寗有安全發表之餘地故以謀安全講學爲理由主張在滬設立實有置北京大學與廣州高等師範及全國一切學校於化外之意味吾人絶不敢承認至於交通以現時狀况論在滬可謀川湘黔三省之便而招粤桂滇三省之不便便不便各半所謂便利者巳兩相抵消况大學爲百年大計吾人言交通至近當以川漢粤漢兩路成立爲標準兩路成立後川黔湘皆以赴粤爲便則所謂上海便利者更無理由至謂經費出於關餘云云其理由直有否認西南政府之意味實屬矛盾之極且關餘爲國家收入西南大學當然爲國立大學初與在粤在滬不生關係此在滬有利之說吾人不能信賴之理由也且大學在滬尙有三大弊害吾人不可不知（一）辦大學而寄生外人肘下精神上爲莫大痛苦况以國立大學置諸政權不及之地尤爲不成事體（二）上海租界地皮昻貴大學須用地基必須數百畝欲覔數百畝之地面已爲事實上所不可能卽曰能之而開辦之初即耗去地價數十萬他種設備不能不趨於易簡結果所至恐不出謝無量君所言主張在滬之人希望同濟學校舊址無論該校舊址不能敷用而該校尙在法人手中交還手續亦非一時所能辦到且非經過北京政府不能接管該校產業不識主張者將以何法經營之此吾人所惑者也（三）近代敎育原理瘦門學校皆斟酌社會狀態爲適宜之配布比如都會設文科理科商業地設商科工業地設工科因學校敎育不能不受社會地所謂閉户讀書與社會隔離者非近代敎育原則所許也上海爲工商社會不宜設立文理兩科西南大學斷無專設工商科以遷就社會之理且先設文科理科爲已定之計劃將校址安置上海直與敎育原理反背更就廣州言大學設在廣州尙有五大利益（一）廣州社會有多數市民及講學之人不似上海之純爲工商社會設立文理兩科合於敎育原理（二）校址有公地可撥不必銷耗鉅（三）兩粤民風勇健輸以高尙文化必能奮發有爲（四）南洋華僑歸國就學以廣州爲便設有大學可通南洋敎育（五）中國三大流域黃河流域已有北京南開兩校長江流域亦有復旦南洋及其他各校惟珠江流域完全缺乏爲國家敎育配置必在廣州設一大學以啓發珠江文化使與江河流域平均進步今恰好有此機會若移歸上海則上海固錦上添花而將來廣州大學之建設不知何時矣凡此五種利益主張在滬者皆不配憶及之巳屬異事更有一顯明之理由卽以西南政府剏辦之大學不置諸其自己之領地而寄諸東南海濱之外人肘下名稱矛盾系統衝突盡人皆知而主張者亦未注意及之誠令人無從索解也至李石曾吳稚暉兩君主張設立西南大學外國部於法國里昻已均得軍府承認歲撥經費二十萬此舉尤令人駭怪法國文法中心爲巴黎里昻不過機織發達之一工業地何以吾國必設大學於此况區區二十萬何足以語大學更何足以語外國大學吾人留學法國何必自設大學吾人欲學中國學問何必遠航赴法凡此種種眞令人入五里霧中莫知所措矣云云 
[紀靑年會曹總幹事之演說]  
　　曹雪賡君爲靑年會華幹事之第一人又爲該會之發起人現因病告假赴美游歷考察彼邦靑年會情形并調查實業等事不日首途爰定昨夕在該會演說［靑年之旨趣］巳預誌昨報其演說大意略謂靑年最爲人之寶貴時代其德智體三育若不及時善爲培養殊覺可危且服務社會一事尤爲切要故如靑年會者猶社會之工廠其所培植之人才大抵精神活潑志趣高尙而喜爲社會服務誠世界上必需之組織也余（曹君自稱）此次赴美對於彼邦靑年會現况當極注意歸來可與諸君研究云云 
[羅柴諾夫抵滬之訛傳]  
　　大陸報云昨日本埠傳說前海參嵅俄軍司令羅柴諾夫氏已抵上海住大東旅館後悉俄海軍艦員加柴里諾夫氏由日本到此暫庽該旅館其在旅館名簿中所署之名酷似羅柴諾夫字樣以致發生謡言據俄軍官言羅柴諾夫確乘日本軍艦由海參崴逃出並非乘俄艦出奔如日人所傳出之消息也羅柴諾夫刻在日本距神户不遠日人予以若干保護大約羅柴諾夫亦將來滬云 
[殖邊案之近訊]  
　　本埠殖邊銀行倒欠華洋各商鉅欵由會審公堂分别審判各情迭經交涉員楊晟電告北京政府報告此案前經財答覆不能擔負責任應由該行自行結果而各債權人以經濟攸關仍復進行不巳昨聞楊交涉員又電北京以債權西人近日多數會議咸以此案雖由公堂判决多起無如該行在滬毫無抵償之資產而内地各分行仍舊照常營業顯係内中另有關係應聯名具呈領團轉達駐京外交團知照財政部迫令該行迅速清理云云聞政府以事關交涉巳交財政部酌核辦法逕電楊交涉員遵照以免别生糾葛云 
[黃佐廷靈柩安葬紀]  
　　留美學生監督黃佐廷君靈柩由美運回時因中國號輪船擱淺直至二月十四號抵滬昨日爲卜葬之期幕設狄思威路救主堂後面來濱蒞弔者約七百人上午十一時該堂主任朱葆元碩士率領全體敎友赴幃幕前行開弔禮先送花圈次讀基督敎祭文十二時黃氏親友在該堂午膳二時鐘鳴四十五下以表黃君享年之數黃君靈柩爲美國最高等者價值九百金洋其質係鋼鐵爲之其蓋前半有機關可開内蓋半塊係玻璃質内容可見棺内見死者上半身西裝大禮服一手在胸前而上有白巾遮蓋故不見其面據聞死者之身曾用美國新發明之藥水薰染故時經一年久之並未腐爛靈柩由王正廷王閣臣余日章唐露園朱成章蕭智吉曹雪賡駱維廉刁信德李登輝如亞德凌潛夫等十二人舁入堂中行喪禮後演說者爲王正廷駱維廉二君王正廷演說分四段（一）鄙人失一良友（二）社會失一有用人材（三）民國失一熱心志士（四）基督敎失一良好敎友駱君演說亦係表示哀悼之意堂中規模齊整肅靜無譯三時禮畢用頭等西式材車發引至靜安寺路西國墳山安葬來賓大半親自送往由約翰大學卜舫濟監督主理安葬畢來賓如散並聞定於禮拜六（即十三號）下午三時尙須在四川路靑年會開會追悼云 
　　附基督敎祭文維中華民國九年三月七日中華聖公會上海救主堂區牧宋葆元董刁信德等率領禮樂集全體曁堂内會衆馨香祝禱謹以宗敎禮文感謝全能之主聖經寳訓弔唁有喪之家雖死猶生權操上帝生必有死語記前賢惟我黃君佐廷宗敎熱心道德高尙立品必潔任事必忠何期天不永年倐遭非命豈善之不可爲耶胡爲乎跖壽而顏夭耶鳴呼哀哉竟以八年一月三十一號在美慘故同人聞耗悲悼良深茲值卜葬之期敬具鮮花表明生意合陳音樂用違哀思安赴樂園靈魂永依上帝召登天府芳聲流遍人間行盡程管享安息於聖壇之下脫離苦厄服冕旒於榮光之中懿範留遺長昭矜式紅塵辭謝得享平康有生則常詣聖堂離世則如將就寢魂自魂兮體自體賴主重生灰歸灰兮塵歸塵蒙恩復活曩時悔改不存分外機心末日降臨變化塋中朽體憂苦之紛紜悉去肉體之拘束胥捐效法聖徒則守死善道遵行主訓則讚美虔誠易過光陰浮生若夢素崇道德視死如歸洗其舊污如入迦南之地適彼樂土穏渡約但之河藉抒執紼之忱用舉撮泥之典良朋逝世令人徒起悲思信徒登天使我不勝欣慰伏祈全能主宰眷顧其家無上穹蒼克昌厥後旣試患難艱苦仍施憐憫慈悲照以主面之光俾享平安之樂惟願尊貴榮耀歸於昔在今在永在全能上帝聖父聖子聖靈三一主宰永世無盡亞勒廬亞亞們 
[南洋兄弟烟草公司春宴紀略]  
　　南洋兄弟烟草公司昨日（七日）午後七時特假一品香西餐館宴請報界由唐伯耆劉豁公任矜蘋諸君殷勤招待來賓如邵仲輝夏奇峯王鈍根戈春霆唐鏡元林芝華等約四十餘人均相繼入席席中由該公司總經理陳炳謙致辭畢復請該公司職員李君詳述營業狀况曁挽回利權宏願述畢始由邵仲輝君演說略謂貴公司以營業盈餘係吸收之於社會故將公司資本由個人而公之社會以盡國民天職深足爲敝界訓並可爲敝界勉蓋報界亦不能離社會而生活也演詞甚長說畢夏君奇峯起謂鄙人新自歐洲作工歸來目覩歐洲各國資本家對於勞働工人愛護周至男工有學校女工之有嬰孩者有保養所種種設備無微不至今聞貴公司上海香港兩工廠共有工人一萬二千名深願貴公司倣而行之加以敎養謹願以工人資格爲貴公司萬二千工人祝福言詞懇摯聞者感動後復由任君矜蘋等相繼演說辭長不克全載該公司復以香烟月份牌劵分贈來賓散席時已十時許矣 
[工商研究會懇親會紀事]  
　　工商研究會昨日正午假座東亞酒樓開春季懇親會到者會長楊小川副會長郭健侯議長沈卓吾調查部長王漢祥等五十餘人首由沈卓吾報告開會意旨嗣因楊小川起立致詞將商場用語［恭喜發財］四字發揮盡致並介紹新織呢廠與協大線球廠於會衆認爲必要之事業主張共同竭力提倡辭畢以身體不適先行離席次由沈卓吾發表徵求會員之計劃請在會諸人各應徵求之責會衆略有討論結果决定除不贊成徵求辦法者須將意見函知會所外其餘到會諸人一律分送徵求會員之介紹書以便開始徵求其徵求期間以一月爲限并訂有奬勵方法徵求成績最優者由會中贈予奬品以資鼓勵散會時已鐘鳴三下矣 
[烟酒聯合會常會紀事]  
　　中國烟酒聯合會昨日開星期常會首由主席陳良玉報告前接津信徐恩元與李士偉同美國資本家進行烟酒借欵近接來函又有梁士詒周自齊等爲烟酒借欵復到津力謀進行由此而觀政府對於烟酒借欵雖已停頓仍無取銷之意我兩業同人應如何急爲籌備請諸公討論陳說三起言前議决國内烟酒公債辦法業已印刷通告全國兩業商人並各省商會一俟各處取得同意方可積極進行兪葆康言本會迭經電爭曾經登諸報載想各處同業利害關係當無不注意政府如能順從民意即使財政困難但人民愛國熱忱不已有自籌借欵之宣布未嘗不可採納何以至今仍欲借外欵本會急宜據情電達政府設法阻止金拜仁言政府麻木不仁空言仍屬無補今旣通告全國本會應急籌辦法俟各處多數同意即開大會表决一致進行衆皆贊成次沈子卿金印侯趙潤蓀等各有建議議畢時逾五鐘乃散會 
[商界聯合會開會併紀]  
　　北城北城工商聯合會於十六日晚七時在事務所開各部聯席會議由會長馮志卿主席朱仲齋記錄（一）報告會務經過情形（二）提議補推出席上海各界聯合會代表一人公推張玉麔通過（三）討論九團體來函於七日在靑年會開茶話會本會應派代表二人出席當推定丁復林張秉鑫二君爲全權代表（四）報告各團體來函内容經衆表决與各團一致行動（五）議决召集宣講員逐日出發宣講俾喚醒同胞之覺悟末復提議整頓會務及一切進行方法討論終結振鈴散會已十一時矣茲將該會召集宣講部員通告錄後逕啓者山東問題日趨險惡而京津各界愛國志士反遭非法之摧殘言之心酸聞之髮指吾儕同屬國民豈能膜視今於本月九號（即星期二）下午七時起召集全體宣講員每晚提燈分隊出發宣講以期喚醒同胞而爲京津各界一致之後援届時務希至會共同出發是荷 
　　中城中城商業聯合會爲會長就職與體育部成立於昨日下午二時開會（一）公推主席鄭殿英報告開會宗旨王漪藻爲紀錄（二）奏樂會長顧諟明副會長汪存厚吳柏春同時就職（三）會長顧君演說（四）奏樂武術會謝復初吳志靑金炳生演說（五）志成團代表孫潤德演說（六）來賓黃稷之演說（七）奏樂體育部會員與武術會敎師行相見禮（八）奏樂武術會技師表演徒手拳術及各種器械攻擊之法均甚優美尤以何玉山與楊奉眞年已耄耋精神矍鑠無異壯年（九）設立義務夜校已籌備成立即日報名招生校長由黃稷之熱心擔任（十）奏樂茶點散會已薄暮矣 
[淞滬駁船公所成立會紀事]  
　　本埠浦江駁船自南黃浦以迄吳淞載運各商貨物如米糧煤炭棉花洋貨南北雜貨等項約分十六帮航業船隻多至四千餘艘船夥人等靠此生活者不下數萬人該船户等因頻年以來浦江兩岸匪類充斥貨船停泊過夜時遭匪徒攫竊賠償損失受累不堪爲固結團體整頓航業起見由各帮領袖曹華章江政卿李關林陳姜林陳世珍嚴朝生顧關林張福海等發起組織淞滬駁船公所迭經邀集全體公决先在愛多亞路三洋涇橋西首設立事務所呈請官廳立案佈告籌備一切籌集經費擇地建築公所以垂久遠茲該公所定於前日（六日）午後六時假座法租界鴻運樓開成立大會來賓到者除工商學各界外政界如交涉公署淞滬警察廳上海縣公署曁沿浦一三兩區各分署英法捕房海關水巡捕房等均派代表與會席間先由江政卿報告籌備公所經過情形及進行方針並要求警廳與捕房嚴緝匪類加意保護次來賓兪宗周徐維繪黃奠華顧霖周潘作臣黃襄君顧客　等相繼演說次警廳勤務督察長張竹蓀司法科員嚴述齋英法捕房譯員曹炳泉等致詞勗勉末由江君答謝賓主盡歡而散 
[碾米業今日開特别會]  
　　機器碾米公所司月等職員任期届滿照章須更舉昨由司月益盛等通告同業各廠略謂訂於陽曆三月八日（即舊曆正月十八日）下午二時在滬北總商會三層樓上公所開特别大會届時除提議更選職員司月外 
 
 

Page 11

 
 
又因所用馬達電機歐戰告終煤價巳廉應向公司議減恢復前此之價應請届時撥冗蒞臨以便從早决定 
[中國廣告公會開會預誌]  
　　本年中國廣告公會第九次常會將於本月十日晚間八點三刻在四川路靑年會舉行届時公請兪希稷講演題爲［批評各洋行中國牌名之優劣］又美孚洋行廣告部書記潘襄成君講演［中國行名通用字母］二君言論皆於實用之廣告上有莫大關係無論何人均可往聽 
[半淞園海陸軍官員之會宴]  
　　代理松滬護軍使何茂如茲爲聯絡海陸兩軍交誼起見於昨日午刻假座半淞園設筵欵待十二點時所請各員先後蒞止到者爲海軍總司令藍建樞第二艦司令杜錫珪楚秦艦長饒涵昌楚謙艦長佘振興楚同艦長陳訓詠定安艦長劉永誥湖鷹艦長李君武辰字艦長高憲乾宿字艦長蕯福疇曁海軍司令部各科長陸軍第二十旅旅長榮道一砲十團團長兼吳淞要塞司令張長林步兵十五團團長劉永勝步兵十六團團長王鳴珂及該團第一營營長張滋園第三營營長張步印步兵三十九團團長張慕韓憲兵第三營營長張輔漢砲四團第二營營長梁友諒上海兵工廠廠長謝邦清帮辦咸瑶團等飲至下午二點時始各盡歡而散 
[安鎭救火會之一週紀念]  
　　高昌廟紳董劉世昌錢裕基等創辦之安鎭救火會成立以來如添埋水龍頭置備皮帶車購置地基預備建造火會房屋等事莫不竭力進行昨届一週之期由劉董等開紀念大會到會者爲境内商學警察各界嗣由會長劉世昌等提議建造會所房屋籌欵辦法並報告成立後經過一切詳情旋即公舉警區巡官宋玉亭爲名舉會長大衆認可即行散會 
[舊曆新歲以來熔銀調查]  
　　今歲各銀號上市較遲因去歲歐洲來滬熔品頗多爲從來未有之暢旺該業董事姚明生以事關滬市大局飭各銀爐工匠日夜趕鑄以濟市面是以各銀爐烊至歲底始克停工入新正後以各器具均須修理所以開爐比往年較遲（原定初六開工今改十一開工巳誌前報）惟今正銀爐共添九家與上年比較已加添十分之四然各銀行大條銀雖多烊出寶銀甚速故市面現銀近日甚爲活動調查開爐以來由北市泰亨源等各銀號共鑄出寶紋六萬二千一百九十三只核計規元三百三十餘萬兩此種熔品之大條乃去年存貨及新來之花旗銀幣一千萬元已烊去十分之二至舊存之大條四千六百餘條今巳烊去十分之八尙有新來之一千二百六十七條尙須陸續鎔化云 
[派輪檢查出口民船之帶米]  
　　外海水警第一廳茲淞口瀏河等各海口所泊之漁船時届春季皆將出口捕魚惟滬地米價昻貴難保無奸商裝米交由漁船私運出海自應嚴予稽查且經省公署訓令凡有民船由滬出口均因詳細檢查以杜私販米石妨碍民食故於昨日令派策電兵輪在淞瀏二口内外一帶往來游弋一經查見商船出口務須嚴行查騐以昭嚴密 
[柏油與白蠟之漲價]  
　　柏油一物爲製造皂燭各品之原料而洋商購辦則以爲揩擦機器等用向來銷路華洋各半歐戰盛時出口增多市價亦因而驟漲故年來大有供不應求之勢昨日爲新正開始紅盤交易荆州油每擔價銀十七兩台州油十六兩較之去年十二月底每擔漲起銀三兩有奇手貨者無不眉飛色舞 
　　白蠟於本年紅盤開出時亦已比較去年底每擔增漲十六七兩近日英美荷囒等各洋行購辦出口頗有銷路而行家因底貨無多川省來源不繼恐售出難以交貨故祇期貨稍有交易昨日川占每擔成盤一百三十兩又見漲起十兩以外 
[蘇筠尙靈柩定期安葬]  
　　上海縣商會因巳故前副會長蘇筠尙於本月九日（即陰曆正月十九日）舉殯由滬寓發引至中心涇即於十日安葬昨特由會分知該會會董會員務於是日上午齊集來會以便於靈柩經過時備設公祭 
[重申賭禁之部令]  
　　滬海道尹淞滬警察廳長上海縣知事均接江蘇省長公署訓令云案准内務部咨開查賭博財物爲惰民所由滋蔓奸宄所由養成與社會風俗國民生計極有影響故政府懸爲厲禁刑律定有專章用意至爲深遠而消弭此項賭博行爲尤賴地方行政官廳預事偵查從嚴制止俾與司法相關互收維繫之效前經本部規定賭案没收錢財充賞辦法有全部六成五成四成二成等充賞各規定通行知照在案誠恐閱時巳久各該地方行政官廳奉行汳稍懈或啓人民玩視禁令之漸致前項辦法之收效將不能盡如預期殊違本部重視賭禁之原意是用重申禁令嗣後關於禁賭事項應由各地方行政官廳切實施行並由各該長官隨時嚴密考查分别奬懲以資勸戒除分行外相應咨行貴省長查照辦理並希隨時將切實辦法報部備核等因准此合行令仰即便遵照切實辦理勿稍疏懈切切此令 
[豆餅船與柴船互撞]  
　　豆餅船户李金海前日由滬承裝何姓客人豆餅八百五十片開赴浙江之平湖縣交卸於下午七時許駛經南黃浦氽來廟突遇寗波人鄔六倌之柴船滿裝柴爿迎面駛來不及避讓互相碰撞李夥阿三失足落河不知去向李船之豆餅向内河保險公司保險銀七百兩故昨日偕同鄔來申一面報告該公司派員前往失事處查勘一面向鄔交涉並飭查船夥阿三生死再行辦理 
[鐵路紀事兩則]  
　　運貨算費辦法滬杭甬鐵路車運貨物近日稍見起色故於昨日（六日）下午開行貨物專車一次約裝五百噸經該路車務總管按照現行章程提出辦法通飭各站云凡貨物中成包或成捆之皮革裝籃之水菓與裝桶之油及其他貨物不能用尋常標記者應由寄貨人在出發站特備一堅固之牌號書明貨物名色繫於其上以資識别倘有米榖棉花等大批貨物不必全行過磅只於百分中抽五分左右過磅其餘則以平均計算至於核算運費計分六等報裝時應查明該項貨物屬於何等卽照何等運算費該貨項下倘註明［特］字者應照特價核算如貨物已達一車者在滬寗路方面則查明里數照滬寗車價核算倘不足一車時則按擔價或噸價報裝算收運費云 
　　修竣撞損栅門滬甯鐵路之滬淞支路寶山路中栅門一㮼上年十二月底曾被車頭撞損後由該路工程處飭匠修造當時四㮼栅門僅餘其三凡遇車輛經過關閉栅門時則以粗繩一條横截之以代栅門旣不雅觀手續亦感不便當經該路車務處催請工程處從速趕造已於前日工竣裝置並將其餘之三栅門亦加漆一新恢復舊觀云 
[地方廳審訊馬家弄刦案]  
　　寶山縣境江灣鎭迤北約四里許馬家弄地方鄉民徐文卿家於去年舊曆十二月二十六夜半時突來盜匪七八人撞門入内各執凶器嚇禁聲張將徐文卿及徐女阿三用繩捆縛然後翻箱倒篋刦去衣服二箱大洋五十元並徐身畔洋六元八角金戒一只又徐女耳上金圈一付鍍金押髮一支及布疋等物事後經徐開單報告八字橋警察所拘獲是案盜匪王福張梅全張阿根查卿卿陳福趙旺子等六名抄出布疋原贜並凶刀二把移解地方檢察廳訊辦等情已紀前報茲悉此案迭經夏檢察官預訊明確起訴審判廳請爲公判前日下午三時該廳堵陳楊三推事官會同夏檢察官公開合議庭審理事主徐文卿因事不到問官命提王福至案訊據供稱通州人年三十四歲去年十二月二十六夜由張梅全趙旺子等起意糾同民人前往徐家行竊由張用小刀挖開徐之大門入内竊得花布九疋而逸事後民人分得二疋是實問官曰爾在檢廳預審時供稱由在逃之高和尙用刀挖門今忽稱張梅全况此案完全盜刦行爲爾今稱前往行竊此乃避重就輕究竟何人用刀恐嚇事主王答稱不知惟刀爲張梅全所有質之張梅全供年三十四歲崇明人住鐵馬路拉黃包車爲生是夜僅與王福趙旺子等三人前去行竊查卿卿等四人係在途相遇同去得贜後我分得布一疋問官曰此事由爾起意並用刀嚇事主早經證明爾須實供爲是張答稱雖有小刀並無恐嚇之事張阿根供年二十七歲通州人拉車度日並不爲非實遭誤拘問官笑曰爾在檢察廳預訊時供稱隨衆前往行刦爾僅稱在事主家門口並不進去何以事後亦分得布一疋究竟何人爲首務須實供本廳尙可宥爾張答稱此事實由王福張梅全二人起意前來糾合民人前去搶刦求宥查卿卿供通州人年二十七歲向爲小工是夜因找尋友人在八字橋地方與王福等相遇糾我前去行竊事後分得布二疋陳福供年三十二歲崇明人推小車爲生我僅在門外把風事後並未分得贜物求宥趙旺子供年四十六歲海門人無業住新閘地方是日由友人張梅全前來糾合民人出外至鐵馬路小茶肆中啜茗囑我同往鄉間行竊事後我分得布一疋是實問官得供逐一駁詰各執如前當由夏檢察官起而論告略謂王福等六犯共同搶刧他人所有物供證確鑿案無遞飾應請審判長依法公判問官會商之下遂諭辯論終結諭將王福等六犯分别還押聽候宣布判决 
[懸賞通緝盜黨]  
　　公共總巡捕房刑事稽查處因北四川路九百六十三號門牌烟紙店及楊樹浦路長安里八百十號門牌婦人陳王氏家等數户曁趙竹山等多人先後被盜匪搶刦剥攫銀洋衣服各案除已由探捕陸續拿獲宋子平夏寶寳等男婦十餘人外尙有案犯南京人趙大全浦東高橋人楊木頭在逃未獲誠恐日久遠颺故於前日發出通緝賞格兩道探明趙楊之姓名籍貫年歲執業身材重量犯案日期事主所在粘貼界内各捕房門首如有人將趙楊二人拿獲每名給賞洋二十五元即知其下落者亦可往捕房告發此項通緝賞格單業已派探持請華法兩界官廳一體協緝矣 
[姚苗福請減保銀未准]  
　　住居法租界聖母院路之種花園人錢堯茂被人毆斃於公共租界大沽路西園茶館案内之嫌疑犯姚苗福楊金寳被捕解經會審公堂訊供諭楊收押姚存銀三千兩保出候訊等情迭紀本報茲悉姚因難籌如許現欵故未保出仍押捕房前日姚之律師爲交保問題到堂要求減輕承審官張襄讞及義副領事羅斯以案情重大所請不准 
[彚紀學校消息]  
　　神州女學北四川路神州女學自校長張默君女士歸後整頓一切於管理敎務大加刷新且以欲養成高等人才作直入中外大學預備特增高中學及文學美術各專科程度並增聘胡寄　李超士諸君任中學及美術敎授海内好學者靡然從風聞該校已於昨日開學新生濟濟宿舍已患人滿正五事擴充而各處來投考者仍絡繹不絶云 
　　惠童工讀學校近有王錦堂君以自去年五四運動以來人民漸注重於平民敎育以爲欲普及敎育非從平民入手不可故各路聯合會均巳創設義務學校惠及寒童固匪淺鮮然察其内容僅注重敎育於無業寒童仍無所裨益故擬創惠童工讀學校於虹口北四川路大德里現方積極籌備辦法先收有家庭之無業寒童施以工讀待後辦有成效再收一般路旁童乞每日上午授以國文珠算下午出外負販或留校工作依王君計畫每日各童可得錢四五百文三年後定可造就乙種商業畢業程度云 
　　工界志成會義學校楊樹浦工界志成會附設之義務學校本届第二學期招生報名求學者較前增多該校校長明潤身以從前講堂狹隘不敷坐位特於評議部樓上拆開規模較大光線亦佳已於昨日（即夏曆正月十六日）開學由明君訓示學生以勵志力學修身立品諸大綱并由敎員胡一鶚彭精一周國鈞周斌等演講校規後由來賓王伯衡等相繼演說刻明君因開學後來校報名者尤絡繹不絶擬再添聘敎員并增設英文夜課專修科以期推廣平民敎育云 
　　珠玉業學校珠玉業國民學校昨日上午九時行開校禮由創辦人張秉鑫主席全體向國旗行三鞠躬禮學生向校董敎職員行三鞠躬禮并由主席宣布秩序及創辦之原由繼由羅穉山代表校董鄭雲芳王安三代表校董陳養泉程心伯王友松致訓詞校長張文棣曁各敎員致訓詞來賓顧惠民陸鶴仙朱元洪祝廉舫等相繼演說北城工商聯合會代表朱仲參致頌詞時已過午遂散會定於本星期一正式上課 
　　廣肇義學北四川路廣肇女學第一校於前日（五日）行春季開學式秩序如次（一）摇鈴開學（二）唱國歌（三）祝國旗（四）主任陳士超女士宣讀校規（五）學董馮少山訓勉學生遵守恭儉貞勤四字校訓（六）唱校歌（七）禮成分班授課（附職員表）主任陳士超女士高等一二年級敎員張羣重女士初等三四年級敎員蔡志枬女士初等一二年級敎員陳儷璇女士英文唱歌敎員兪梁就光女史庶務兼國技敎員馮琼珊女士 
　　北區公學海寗路福壽里北區公學於昨日（六日）舉行始業式新舊學生到者百餘人首由校長王守仁報告本届擴充情形嗣由唐永樂及各敎職員相繼勉勵聞該校長鑒於新生報名擁擠擬增設敎室添聘敎員二人云 
　　民生女學法租界貝勒路民生女學開辦已將九年來學日衆茲將本年新生姓名錄下趙大心顧龍珠何七娟趙瑞芝張品霞程博禮程素嫻葛喜梅陳招弟吳崇德徐桂英劉掌珠藍聚宣劉昆元劉紀元吳淑金孫慰民孫益民毛韻談毛韻環張美林馮魁勝延武子哈翠賓劉誦堯周蘭眞鄒善潮龑元鈴蔡德鑾羅專蘭應顏成應顏秀 
[女子美術公司將發現]  
　　中華女子美術公司創自民國元年嗣經該公司總經理唐家偉女士由湘出洋留學以致停辦唐女士留東研究專科歷有年所旋復考察美州南洋各處美術已於胶年返國加以細心研究湘綉圖畫及各種美術頗有心得編成書册現已假定法租界霞飛路寳康里前二百十五號洋房組織中華女子美術公司聞已聘請前清湖北職業學校美術總敎現充湘南涵德女學刺綉主任唐端愼女士來滬擔任該公司敎授唐女士工綉山水人物翎毛花卉走獸等類其所綉物品曾於南洋勸業塲巴拿馬等處賽會屢獲優奬聞唐家偉女士此次之組織其最注重女子職業意在發揚國粹擴張綉品提倡國貨挽回利權現長沙天津各處學生來滬報名者已有二十餘人不日即可開辦云 
[裁撤清理官產處之訓令]  
　　本埠清理官產處奉江蘇孫處長令略謂查江蘇官產處展緩期間業已届滿蘇省官產所存無幾清理尙需時日而手續不甚繁重未完各端儘可移交縣署兼辦况政府當此財政奇窘之日正在撙節支出藉塞財源此種閑散機關自當遵照部令即予裁撤以省開支而免糜費爲此令仰該辦事員即將經辦各事趕緊清理結束尅日呈報以憑轉呈而資結束 
[華僑捐資施粥]  
　　閘北茲善團近接海外英屬芙蓉巴音埠華僑陳伯飛來函并附郵票洋三元捐助該團施粥項下以惠祖國貧苦同胞如陳君之熱心好善海外僑胞必有聞風繼起者矣 
[中西探調差記]  
　　前日英美代理總巡張生氏命將老閘捕房一百二十號西探搿勃脫調往新閘捕房靜安寺捕房華探目石錦榮着與閔行路捕房華探目王四福對調老閘捕房包探李明泉調往新閘捕房新閘捕房包探張金龍調往總巡捕房當差各該中西探奉諭後遵即分别到差辦公矣 
[混售假冒無敵牌牙粉之請究]  
　　西門内靜修路家庭工業社代表楊錫祺偕忩怡孫在南市花衣街恒泰昌京貨店内查出經售混冒該社所發行之無敵牌牙粉當塲取得證物三包報告崗警將該店主沈培卿帶入一區一分駐所請爲究罰經主王署員詰據沈供此種牙粉有人來托爲寄售不知冒牌等語該代表等堅稱有意僞冒應請處分王署員飭一併申送警廳司法科訊核 
[定購碱粉之糾葛]  
　　公共租界四川路元和洋行經理日本人山下熊三郎昨由中國律師陳金鎔代表投法公堂控稱原告前向鼎豐廠主石漢玉定購碱粉九十餘桶當付定銀二百兩訂立定單後於次日偕同石前往察看貨物不料貨樣與前不符故此不出向索定銀不還請求訊追定單呈鑒被告石漢玉由司賬代到稱被告因英公廨有案故未到案此案實由元和洋行丁姓至廠向石定購喊喱洋行碱粉九十餘桶當付定銀言明七天出貨詎丁姓延不出貨後由石函致原告催出仍置之不問惟照中國習慣定貨不出須令賠償損失等語今將原告當時所看之貨樣呈鑒原告代表又稱丁姓已於上年去世當時尙有李錦文在塲知情詰之李供因貨不符故不往出中西官判將所呈貨樣化騐後再核 
[譚春生仍着保人交案]  
　　譚嚴氏前延律師代表投法公堂控永新毛巾店主鄧維新私將伊子譚春生吊打旋即逃逸請求追究等情詰據鄧供譚春生實交保人周仲芬領去判限周交譚春生再核嗣周延巴和律師投案求請復訊並稱鄧實未將春生交與保人諭候下堂諭飭遵在案昨日將兩造傳至法廨經中西官商明堂諭諭曰此案周仲芬既爲保人責任所在難以推辭請求復訊一節礙難照准仍着周交譚春生到案訊核 
[被告交保候審]  
　　九綸綢莊經理平頡甫在公共公廨控蕭文林黃渭生不理綢緞價洋八百七十一元又徐源泰控嚴仁德不理單地抵借洋一百六十元又林友樵控包朝品不交定貨木料請追定洋及損失一百五十元三案均已由廨出單派駐廨探目邵錦春將以上四被告傳案諭令照章覓具舖保聽候排審 
[法公堂訊理債案兩則]  
　　黃恭壽在法公堂控倪仁宰不理合做買辦股本求追等情經法公堂訊實判倪還洋倪逾退不理昨又傳訊原告仍求嚴追被告由袁姓代到稱倪到蕪湖籌欵約三禮拜可以回申請求展期到案等語中西官判准予展限三禮拜着倪投案再核又李永茂前控貢德興不理牛價洋五百六十八元等情判着交保限交嗣因貢無保管押昨又提訊貢稱民人實情無力措置請求釋出設法料理原告稱被告並非無力有意不還請求嚴追中西官判貢仍交人銀保限七天還洋 
[仁濟善堂開診]  
　　六首路西新橋仁濟善堂前因舊曆年節暫停門診以資休息茲已於新正十六日起照常逐日開診近來雨雪連朝症候較多一般貧苦抱恙者紛至沓來醫員診治並給藥餌頗形忙碌 
[胞弟要求析產之訟案]  
　　張福根昨延逖百克律師代表投法公堂控稱原告之父共生五子三女遺下六分五釐八毫之地產前原告之父亡故乏資治喪暫由原告胞兄張福林抵押去洋二百元今兄弟不睦請求着張福林將該產單據交出俾得分析所有幼年之妹尙未出閣須各出洋一百餘元作爲幼妹出閣所用等語詰之張福林供三弟張福根尙未成婚於上年無故出外此次實受人唆使所有幼弟幼妹均由商人個人赡養至於分產一節商人並不反對惟於父親去世時押與親戚諸正蘭處是實中西官判候傳諸正蘭到案着將單據交案再核 
[同族墳地糾葛之餘波]  
　　北新涇鄉民陸榮華與同族陸秋生陸秋餘陸阿濤陸湘濤等爲祖墳基地糾葛涉訟地方審判廳尙未了結前日榮華又以秋生等私伐墳上樹木投訴四區四分所經李署員傳集一干人轉給解司科聽候核辦 
[妻子淫奔之控究]  
　　陸鳳岐前日投五區一分所報稱民妻陳氏近與葉元松私姘賃居虬港橋地方經孟署員飭警將葉及陸氏一併獲案昨解司法科訊辦 
[浦東賭案併紀]  
　　浦東洋涇鎭三區二分駐所王警佐連日飭派巡官郝文翰督率長警前往各處拘獲大批匪徒分别處以罰金拘役茲將各賭徒地點姓名彚誌如下三橋兪家宅丁新根茶館孫阿會一名太古後面江北小工徐蔴子等四名開平局後面高郵人郭才龍家及比鄰張貴榮茶館杭榮根傅金棠等十九名十八間湖北人孫其心茶館王德安等六名裘家木橋丁林生茶館徐長貴等四名以上共計賭徒三十四名判各罰洋二元一元不等無洋改處拘役一二日以儆賭具銷燬 
[賭徒保洋悉數充公]  
　　漢口路西百零七號屋内有人開場聚賭事爲新閘捕房九十五號西探鼐鐵所聞帶同一百零七號西捕八百五十一號華捕馳往計拿獲賭徒徐玉泉林福生王小金陸阿興周桂林陳阿炳胡林根徐仁榮林玉利王阿棠奚壽生陸永泉周少益沈和尙周小弟祁阿德十六名連同賭具帶回捕頭詢供一過飭各存洋五元保出次日由公共公廨傳訊保出者均臨訊不到中西官判將各洋悉數充公賭具銷燬 
[張雲龍毆傷馬長海]  
　　天津人張雲龍不知因何在浙江路糾衆將馬長海毆打成傷倒臥於地經人路見不平代報捕房派探馮兆蘭往將張馬一併帶回捕房經捕頭詢供一過命將馬送請醫院醫治張押候解究 
[汽車肇禍兩則]  
　　祁光祿前日行經滬西麥根路被汽車夫張阿佑所開之七百三十六號汽車撞倒碾傷足骨當經一千三百三十二號華捕查見押令該汽車將傷者載往醫院療治後將張帶捕房捕頭飭令收押聽候解廨訊究 
　　汽車夫沈連生前日在四川路開駛一千一百八十七號汽車將西人搿蘭所乘之黃包車撞倒幸未傷人當經四百四十五號巡捕將該汽車號碼摘錄歸禀捕頭轉請公共公廨出單傳究 
[華捕查獲帶土人]  
　　昨有向操舟業之甬人張炳生至虹口某處購得禁止進口之邊土數兩用油紙包裹擬夾帶至内地途經新記浜路被四百六十二號華捕查獲將張拘入捕房禀明捕頭飭令存洋二十保出聽候公堂傳訊 
[炒麵店夜不收市]  
　　虹口元芳路五百十二號門牌閩人陳阿二所開之炒麵店因時逾夜半尙不收市被二百二十一號華捕查見以其違章當即摘錄門牌回禀捕頭請廨出單傳陳至案訊罰 
來件 
[華商紗廠聯合會第二年度經過情形報告書]  
　　（民國八年三月至九年二月） 
　　本會組集以來距正式成立之時已閱兩年距最初籌辦之時且三年矣此三年中之歷史雖不敢謂爲辛酸然其經過事實當爲在會諸公所記憶舉今思昔不可謂本會之無進步然此進步云者皆由於在會諸會員之急公好義終始不懈初非本會執行部同人之力也以本會經費之不足會費則由按錠計算而改爲用花抽費始則一分繼則三分會費而外復有借巨資以派員出洋者購公債以置辦棉塲者捐特欵以購買棉子者凡是種種皆團體中所最難能本會乃屢見不一見顧以執行部同人才力謭陋成效無多實深漸怍茲謹將第二年度經過情形臚列於后尙希諸君子有以敎之 
　　（甲）在會各廠 
　　本年度在會各廠與第一年度相較除寳豐被燬外無甚增減但各廠紗錠則較第一年度大有增加計所增者雖未一體開工然總數實達二十一萬二千錠又况本年新廠雲起將來入會者爲數必衆寳成豫豐雖未正式開張對认於會中所盡之義務已復不少 
　　（乙）職員及辦事員 
　　八年三月二十三日舉行常年大會選舉張季直先生爲正會長聶雲台先生爲副會長徐靜仁劉伯森榮宗敬楊翰西薛文泰諸先生爲董事各董事所擔任之職務仍係分任各部專責徐靜仁先生主任文牘榮宗敬先生主任調查薛文泰先生主行會計劉俾森先生主任交際庶務另推穆藉初先生爲植棉委員會之委員長共開常會二十次大會及特會六次共收到函電六百十二件發出函電二千四百五十三件關於瑣屑事項及季刊發行之函件尙不在内會中辦事職員第一年度三人本年度增至七人計書記張則民君英文書記始爲葉元鼎君繼爲沙善餘君副書記錢成甫君幹事員翟心耕君張慰農君調查員始曹子俊君繼楊習賢君植棉主任過探先君（未完） 
雜評二 
[煙酒業之反對借欵]  
[  庸]  
　　烟酒借欵消息沉寂已久而烟酒兩業乃猶在盛唱反對且有自願集欵貸諸政府之說其激昻而不肯放鬆一步亦自來反對借欵所尠見者 
　　顧我思之今之北京政府無日不在進行借欵之中其權利之損失類於烟酒借欵或甚於烟酒借欵者尤指不勝屈即如最近九百萬元之日債據外人所傳之附帶條件其性質殆較烟酒借欵爲尤酷烟酒業旣痛心於外債則凡屬借欵自皆在絶對反對之列願一放其眼光也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記] [  （本報特派員）中一]  
　　（十一） 
　　雖然彼日本人士亦有以過事模仿引爲詬病者記者與東京某少年談彼謂［日本舊都爲西京其更古之都城在奈良日本氣質之天然美宜於西京奈良見之東京以仿效歐風過甚已失其固有之本眞泛泛殊不足觀也］以記者之所遇事固有以模仿以消弭彼我間格格不相容之諸困阻者但終不如能發揚特具之天然美以誘引外界之美感者爲更得計事固有取人之長以補我之短者但終不如盡我一得之長以爲實業界增進地位者爲更有裨於國計民生東京有第一家大綢緞店曰［三越］者其性質實與上海先施永安相近記者雖不及登樓詳視其各部陳置但觀其陳列窗中之婦人衣着五光十色已足令一般同行諸西人所艶稱其圖案以花草爲主要品色彩均異常鮮美迄今日本語者物（意即衣也）二字之Kimoro譯音幾成爲世界女子人人共知之服御名稱誠哉其經心著意處能力之可驚也帝國旅館規模在東京實首屈一指其餐室中各餐席之插花器數十具若無一相同者甚中動人觀感迨記者餐畢出行至客堂時見多數日本紳士著有日本式之黑色禮服背心及兩袖繡有圓形之家族圖徽乃知上述 [著物 ] [插花 ]兩端之能發揚其國有之天然美尙有歷史上特别關係乃知彼日本人固能於好模仿外同時表示其一種之特質也 
　　夫日本全國固一放大尺寸之家族模型天皇爲家長皇族即家嗣庶民皆尋常之族人也尋常各家族圖徽今有牡丹澤瀉桔梗梅鉢櫻葵藤蔦松梶之屬皇室圖徽有桐與菊而多瓣之菊即進而爲日本國徽以與世界各大國之國徽相較則他邦之獅鷹等物具有男性之美而日本之花草實具女性之美以言美術上科學上之程度日本所有者爲簡單爲細小而其祇能假花草以發揚其天然美正猶我國大多數女子祇能爲惲南田派較淺易較簡單之小品畫也於此一端已足知日本之所謂文明矣 
趣談 
[笑笑錄]  
　　蒙師某偕同學生數輩散步於村野間蒙師忽入一屁學生曰鬼呌也蒙師駡曰狗屁學生大笑答曰然也 
　　某鄉人子來滬欲覓貌美之女子爲妻於是憑媒說合某姓女雙方約在游戲場面看届時咸集鄉人子不敢正視乃對哈哈鏡窺之大驚而遁歸告人曰某姓女鼻子又長口又大眼如銅鈴實在難看得極了 
　　某甲性呆笨一晚因被偷兒竊去皮箱一只是日乃不出外人問之何不報警署彼曰無妨箱鎖乃西式匙只有一在余袋中彼偷兒啓之無法勢必來取匙那時再將其捉入警署豈不美哉[  自强]  
　　某甲一日在某處失去皮夾一只内有洋三十元後爲某乙拾得乙乃坐於路旁以待失者來尋某甲果來尋乙乃如數還之而甲反恐乙索酬乃曰吾原有洋六十元今此只有三十元吾知汝巳取其半故吾不再酬汝矣乙大怒甲無禮乃曰此僅三十元與汝所失者異可知此物絶非汝之原物另有失者在焉旁觀者助之甲只得痛悔而去[  志衡]  
雜談 
[蘇台雜誌] [  學周]  
　　蘇州閶門外大馬路民興新劇社文明戲園與吳羣大舞臺京班戲園均於舊曆元旦日起日夜開演營業之佳無日不呌滿座民興新劇社以王雪梅董天厄等爲臺柱王雪梅之悲旦色藝均佳蘇人咸讚成之故幕甫啓掌聲如雷不絶於耳以是營業較吳羣大舞臺更爲發達加以新添佈景諸劇員肯買力况蘇人之觀劇程度未到惡京戲而歡迎文明戲其原因因京戲不易明白且文明戲多是說白人人能知是故蘇地之文明戲園能終年而不停歇者職是故也吳羣大舞臺營業亦不甚惡然園中角色多不完全如何學亮何學明全是小生不足以出色蘇州軍界中有律軍人看劇不納戲資惟兵士多是北方人喜觀京劇故吳羣大舞臺雖呌滿座然看白戲人居其大半而園主亦無如之何致勞業稍受損失聞不久有關閉之說 
　　北街之拙政園與慕家花園之遂園均於新年中開幕内中設有雙簧說書魔術戲法宣卷等種種游戲以號召游客門票售至二角紅男綠女仍趨之若鶩場中無插足之餘地營業之佳如上海之新世界大世界亦不及也惟蘇人之對於各種游戲均暫時的新年一過便頓冷落矣 
　　閶門外大馬路自元旦日起馬車大兜圈子車上各扎以彩聞新車多來自上海兜圈之路程繞橫馬路經閶門約數分鐘可一次一洋可兜六圈謂之洋六圈兜圈者多學界中之少年妓界中之倌人富家之婦女其兜圈時約有如十輛互相接連遇前有阻礙止則皆止行則同行霎是可觀雖北風烈烈亦不顧也觀者站立兩旁約有千餘人作種種之狀態令人捧腹至薄暮時始告終云 
新聞拾遺 
北京九年度市政大計畫 
　　京師市政公所自創辦以來對於市政規畫實力求是頗著成效惟以交通上之需要及經濟上之關係故不免偏重於道路一端以先謀交通之便利近日吳炳湘督辦對於市政上之設施力爲擴充其範圍於保護勞慟及奬勵敎育尤爲積極進行以增長市政精神上之實益故聞該所九年度之市政計畫大有足爲全國各市模範之處該計畫内容約分兩種（甲）賡續計畫（一）將該所中之具有市政專門學識人員　赴日本考察市政（二）實行設立勞働儲蓄所及添設外城貧民借本處（三）獎勵各區半日小學（四）空地種植樹木及籌辦房捐（五）建設香廠官厠建設道旁公園及實行設置屠獸場（六）建築香廠停車場（七）建設市中交通繁盛區域内之馬路（乙）新定計畫（一）確定香廠模範市制並擬於該區域内設立市政監理署及市政協議會監理署則以精於市政建築者充任之協議會則由該區域之住民及舖商若干人組織之以求達香廠爲模範市域之目的（二）籌設分質典（三）建設人力車夫休息所（四）試辦平民簡易旅舍（五）擬設市立兩等小學（六）籌設工廠（七）建築市政廳（八）添建傳染病醫院等綜觀新舊兩計畫其於敎育衛生及救護平民勞働三端居其泰半足見市政規畫較爲進步而適合市政精神與世界潮流也再能於下水及電車兩大問題亦同注意則市民之受惠益深矣 
元宵節之公花園 
　　常州公花園平日間游客寥寥冷落異常獻歲以來該園主任特聘琴師玉春普榮旺亭來常奏演三弦戲及雙簧游客因之大興幾有人滿之患節届元宵該園復定特别熖火多種以資點綴是日所演節目爲［毋忘國恥］［收回靑島］［獨立全球］［蕩平三山］等於游戲事中寓愛國精神藉以喚起國民愛護國家之觀念法美　良善莫大焉並於每一套畢燃放花砲多種是日士女往觀者人山人海擁擠不堪故雖園址廣闊而後至者幾無插足地焉亦可見當時熱鬧之情形矣[  憶英]  
白髮紅顏做夫妻 
　　滬哈同路民厚里某姓翁年八十有三鬚眉皆白精神委靡繁霜上頭空床獨宿十有四年矣一般親友再三勸其續弦翁始允許聘白克路王姓女年二十有一生得一表人才嬌臉羞花豐肌比玉父母愛同掌上珠羨翁家富有財產慨然諾之兩方婚約旣定於昨日爲結婚之期排塲極爲闊綽車水馬龍賀者盈門一時白髮紅顏登堂交拜見者莫不爲之大笑翁滿面嬉笑居然又作新郎新娘抽抽咽咽忽然大哭則不知何故云[  一動]  
杭城元宵點綴紀盛 
　　杭州今歲陰曆年較往時益加熱鬧其實茲之所謂熱鬧不過是［人看人］商品陳列館自十三日起紥有各色彩燈並放燄火以娱觀客元宵節更覺興高彩烈下午三時許闔城士女即來佔定座位枵腹以待大鐘下陽臺上係官長家眷席迨七時幾無隙地門外大道上亦萬頭擁擠交通斷絶燄火僅放一架無甚可觀該館對面肛湖山旅社樓上好事者向人叢中燃放流星一時萬頭竄動有婦女髮鬢被殃者鞋帽遺失光頭露足逃去者聲音豗雜耳爲之聾直至十一時始散聞是夜該館各商店以人數充塞遂暫停營業損失不少惟偷兒及流氓則成續頗佳云[  進元]  
張家村發現古物 
　　京西張家村有于姓者爲葬其先人於某處開掘忽發現石匣一具長七尺餘横寛二尺許上有字跡剥落不易辨認後經多人將匣蓋撬開内貯鐵盔一頂重八斤餘靑銅鞘寶劍一柄長三尺四寸劍柄上印有篆文知爲明大將軍郭英遺物村人以前代古物當思保守特送縣署保存云[  聲]  
奇女子力鬭十男 
　　小巴黎報云法國哥爾塞牙島近到一女子力大無比能演馬戲今該處劇場主請其演劇三日並懸賞格有人能與女子角力勝者奬以一千法郎一時試者頗不乏人皆非女子敵手最後該處拳術家十人合力鬭之亦爲女子所敗誠婦女中罕有之大力者也[  聲]  
小說 
[痴人夢彈詞（五）] [  亞魂]  
　　第二回 
　　（白）佩珊聽了母親之言知道又是無理取鬧的事情險個弄得性命攸關然事旣如此少不得解勸一番但是常州拍來這電　究屬爲着何事父親要如是氣惱佩珊小姐心中亦是狐疑不定乃向陳氏取了出來一看封面上明明寫着父親的名字袁春芳收啓將電碼抽出來細看那辭句是（唱）冒昧電呈主人前下情上禀把情宣小生昨曾來到此（竟同了）一位如花美嬋娟形似野鶩雙逐並影同鶼鳥隨同肩（那知道）今有惡少（三五）追到此（云小主）拐騙女子來此間詐財恫嚇難喻理故而急電速高轩（白）佩珊小姐看完電信亦是鎖緊雙蛾向陳氏說道母親這事照電信上看來哥子實太鬧得不成體統了拐騙女子乃是有罪名的倘所拐去的是妓娼一流人物尙可用銀錢去塞買若然是良家女子錢財壓不倒的則如何聲揚出去非但名譽掃地我袁氏家聲亦從此堕落不堪收拾呢怪不得父親氣憤到這步田地陳氏道這也是你父平日不去管敎他以致這小畜生膽大妄爲了爲娘的早與你父說過佩玨這孩子今年已十八歲了我們做父母的敎訓他不好還是把媳婦早日娶了進來孩子們受了閨房中的軟敎或爲改性學好亦是難說的（唱）（自古道）荒蕩無度本常情總是無知年紀輕欲使歸正無别法除非及早娶婚姻家中若有妻房伴（再不爲）野草閑花在外尋（况且那）媳婦本是新學女管敎丈夫定嚴明若早成婚合卺就他年穏卜鳳和鳴一家融樂無窮吉（再過幾年）二老含飴可弄孫（白）可恨你那父親不允從爲娘的話說道佩玨太覺不覊恐怕娶親之後仍不悛改豈非害了他家好好的一個女子更且所文定的新娘是新學界中的人物現在新學女子一有不對動輒離婚乃時的顏面如何抛得下故而必定要望佩玨自己省悟改過入正途然後爲之婚娶你想這不是一派謊言亂道麽現在世界雖變文明也没有妻子因爲丈夫没長進要求離婚的呢這種糊塗話眞呌人氣煞所以你們婚嫁的事爲娘亦不喜歡多出主見時免得爭閑氣倒不如讓憑老糊塗去纏耳根裹也可清淨些（唱）（自古道）欲求閒靜少開口（免得有）無窮氣憤悶胸頭豈知因循多遺誤果有是非來惹愁 
[自由談之自由談] [  黑]  
　　不出席以不出席抵制議員常用之老法也今日閣員亦襲用此法然其間大足見手段之高下手段高則不出席多其法乃有效手段不高則不能以不出席號召即不足以抵制出席者其法必歸失敗安系閣員不出席而閣議終能開成手段究不如議員諸公遠矣 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國内舊聞 
[論電信保險利便略]  
　　（甲戍三月十二日） 
　　泰西諸國皆專心於製造而注意於營業謀製造之精莫巧於機器而巧奪天工營謀之善莫美於流通而不須人力此泰西諸國之所以日見殷富强盛也余於其奇技異能之間深加考較而得其法之最便於用者有二五一曰電報夫世之至捷至速倐去倐來者莫如電天上人間無有出其上者報而名之以電則其來去捷速也可知矣故凡安置電線之處雖越國過都隔山阻海之地數萬里之遥由電線以傳報片刻即知上而國家政事軍務下而商賈貨物時價早晚情形用電報而傳遞之直視萬里如在堂階矣傳信之速無有逾於此者第安置電線之法在地面則稍易故其費較輕在海底則更難故其價亦重雖一時之初創少覺爲難而萬事之攸關實受其益初猶用外國字樣中國若須傳信尙待繙譯今制有電報新書均改用中國文法較之外國字樣更爲妥便且有秘密要字即令傳信者尙且不知何况他人乎旣無延擱之虞又無洩漏之弊實開宇宙未有之奇而中外皆享其利矣一曰保險亦猶中國保鏣之法特中國之保鏣不過僅爲運銀之用耳若外國之保險更推廣而行之居家者則防火防盜行路者門防盜防風自保險之法行則居者得守望相助之益行者無疎虞失事之憂初外國設保險之局其保外國諸路之險與保中國諸路之險則其價並不加增存歧視中外之見則中外一律而用其保險者當必更多是則中國倣照外國之例自設公司以爲保險之事人受其保險之利己得其保險之資豈不兩全其美兩獲其益乎此二者皆屢試而屢騐屢騐而巳成者也誠再能擴充而行之推廣而用之則普天之下音信不患其不迅速商賈不患其不平安不惟貿易之事實獲利益而富强之基亦從茲利賴矣若因人成事畏難苟安吾恐非他人之專美於前也適已無遠圖於後耳豈不扼腕而深惜哉因振筆而論其大略如此 
[電信之速]  
　　（癸酉十二月二十七日） 
　　自西學有電氣傳音之法千萬里之往來可立而待天地造物之秘可謂盡洩矣曩中國初設信局卽以蘇至申而論水陸祇三百里之遥須三日遞到往來則必五日始得回音初以爲速矣嗣後信局日多逐漸爭先十年前行用脚划小船水陸並行改爲對日蓋今日由申發信明日即可到蘇至今民均稱便詎知西法電储一行貿易場中凡在滬詢及近處通商口岸可以不論即廣東香港等處亦可立待回音如前日會審公堂美國署副領事之繙譯官晏公正與陳司馬早堂會審事件接到電信局送來電信拆閱之下係是美國傳來晏公之平安家報也乃昨日所寄路隔重洋亦能得對日之信神速極矣惜乎内地未能准行通達耳不然何等便利揆及公私實大有稗益之處何怪各國之紛紛添造也願中國企而效之 
[火輪船紀略]  
　　（甲戌二月十七日） 
前載火輪船說其制雖備而其俗弗祥余往返津滬甬粤皆附其船就所聞見者記之船分水火兩船水上火下火發水沸氣貫機軸外激兩輪飛行若駛不假風力也船外有高筒二出水火氣望之如黑白兩龍盤繞空際船中之最尊者爲船主定方向騐火候眎羅盤皆禀命於大夫船主之外此爲最尊其次曰二夫曰三夫黑人最下云黥面漆身以供厮役間有閩粤甯波流氓願充其役其俗七日一禮拜是日不行船隨處關隘均可停泊皆會飲奉經雖阿又亦作竟日飲旣醉蹣跚街中歌聲烏烏十甘爲伍嘔吐狼籍無足異也二夫三夫見船主大夫皆脫帽爲禮食次無七箸以刀　切之船至海關必赴交商局照騐客之附舟者放行黄浦中有小舟載客皆甬東人操之或呼爲小郎云 
　　記者曰閱此三段可知當時交通之如何以與今日比甚有大異者矣世界交通日益便利而中國交通一端亦視他事之進步爲多雖然交通進步而他事不與之同時進步利與害實爲共至而並行者 
國外舊聞 
[東洋設立電綫]  
　　（甲戌七月十一日） 
　　相傳東民曾具禀上官請將電線通設於國内凡藩服郡邑各處無不枝分派衍交互錯綜以冀消息捷速呼應通靈云又聞上海電線公司之船已在東洋爲東人鋪設電線一帶矣可知東人以電線一舉爲大有裨益於人事了况羽檄交馳之會乎 
[俄王子贈表回國]  
　　（癸酉三月十四日） 
　　俄國王子兩次游滬節經本館列諸前報茲定於今十四日仍航海返國矣前日因租界委員陳司馬迎送接待多次由俄領事親詣公廨代其致謝並携得俄王子送贈之金表一隻當面賫交陳司馬敬謹領謝此表陳司馬曾與英國穆副領事看過係外國最佳好之物價值數百圓俄王子可謂極盡賓主輯睦之情矣 
[俄王子至金陵]  
　　（癸酉三月二十九日） 
　　二月二十三日俄王子駕至南京所有雨花盡故址及諸名勝所在均往游賞軍器局亦往游焉王子游旌初到時中國地方官擬備禮相迎而王子雅不欲多擾故辭免然王子於繁華市肆亦親往沽物無妄自尊大意王子所至仰丰采者如堵然亦循循有禮無稍譁誹者云 
文藝 
[過年聯語]  
　　（癸酉二月十三日） 
　　錄香港近事編錄 
　　新歲人家遍貼春聯於門此風由來舊矣紀文達公云楹帖始於桃符蜀後主餘慶長春一聯爲最古但宋以後春帖多用絶句其必以對語朱箋畫之者則不知始於何時也至今盛行於各處先除夕一二十日塾師與學書兒畫寫以待售且榜於門曰春聯處多寫千金百順宜春迪吉及家聲世澤等語或集葩經吉語與唐宋人詩句其春帖相沿之可考者如王沂公皇帝閣立春帖子云北陸凝陰盡千門淑氣新明太祖召陶安爲學士御製門聯賜之曰國朝謀略無雙士翰苑文章第一家聖祖賜桐城張文端相國立春帖子云天恩春浩蕩文治日光華張氏歲歲貼之後縉紳家俱用此聯今則比户皆然矣又如日月光天德山河將帝層見李延壽北史陳後主入隋上文帝時也韋修厥德長發其祥集葩經語自爲成對又王勃滕王閣序語物華天寳日人傑地靈時各增一字知春聯詩名人皆沿用不察其實皆有所本吳孟舉詩云兎園本子漸無奇不用冬烘費巧思除却宜春方勝樣家家傳寫盛唐詩周宗泰姑蘇竹枝詞云學字兒童弄筆勤春聯幅幅賣斯文人來聞價增三倍不使鵝羣籠右軍亦可見風俗之相同矣 
軼聞 
[十八錢斃一命]  
　　（見同治壬申六月初十日） 
　　賭博之爲害已言之屢矣然從未聞因十八錢而釀成人命者昨聞距石橋北二十里之大場村中有茶肆惡少於肆中設場聚賭茶肆主人因而牟利習以爲常近有某甲與某乙博於此呼盧喝雉兩人已各懷不平迨散後算數竟以錯錢十八文兩相爭論始而口詈繼而拳毆甲弱漸覺不支遂乘勢以足奮一踢乙遽仆地復躍起言曰好腿勁吾今爲子暗算創重恐不免他日請相報也言已蹶然復仆地就地一滾遽爾僵臥視之則氣已絶矣見者無不大驚細驗之則腹靑黑以遍及於兩股云衆盡洶洶將鳴之官遂執甲而繩繫之於屍旁置之茶館坐樓越一日衆共揣屍親意議醵金畀之而勸息訟事館主亦畏涉琴堂情願出洋銀一百元殺人者靳派五十元鄉人聞之亦俱躍躍共輸洋銀一百五十元一則憫其慘死一則懼有牽連干證之累故當即集貲相付屍親始將某甲釋放而領屍殯殮焉初某甲聯姻上村富家後以其其酗酒貪花貲產早已耗盡近復厠身小賭場中朝夕鬼混巳入下流其岳翁媼深悔其事屢以退婚爲言而未曾决絶也此事出甲本無力措貲禍將不解其岳翁媼聞之乃使人謂之曰子若肯將婚帖送還則五十金不難得也甲唯唯遂代納其金而使之他日另行議婚云噫大禍之臨而基於極細之事古人所謂蟻孔潰隄者不其然乎不其然乎今此事以十八錢啓衅而致斃一少年之命喪一茶館之業一則慘如夭亡一則禍比折閱豈不寃哉而且令一鄉之人皆有所損然則一鄉有博場蓋一鄉之不利也而某甲者則以爾賄來以我帖往匪婚媾也而債家矣所失雖在婦所保則在命也不亦太便宜矣哉 
[古錢出土]  
　　（見光緒二年九月初七日） 
　　陵墓鎭某姓老農方携鋤起土忽於土中得一瓦罐形如膽瓶口爲淤泥堆塞碎之有錢數百凝結一塊黛綠斑剥字跡不甚可辨隠約皆古篆文陳諸市上鮮有識者嘻以數千百年之物久埋没於泥塗旣出矣而又入於老農之手屬於庸俗人之目亦可見知遇之難矣 
[雀鷇藏蛇說]  
　　（見光緒二年九月初七日） 
　　昨見報中有雀鷇藏蛇之說此恐非是蓋蛇本卵生惟大小不等卵之小者略同雀卵其大者無定有大之徑寸者因隨雌蛇之大小也又有守宮俗名壁虎亦是卵生惟其生時必黏連於牆壁並屋　等處出過之殼其半尙存覔而騐之小於雀卵此則又與蛇稍異由此觀之必是雀巢藏蛇卵而非雀鷇藏蛇矣大約蛇游行於雀巢之上而遺卵巢中雀固不能辨認至變成將出之時適爲小兒所取一損其殼蠕蠕欲動若待自出必蜿蜓而去也 
 
 

Page 19

 
 
   
 
 

Page 20

 
 
   
 
