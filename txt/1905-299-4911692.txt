# 1905 - 299 - 4911692

 

Page 1

 
 
[告白刊例]  
　　論前告白一百字起碼多則以十字遞加每日每字暫取刋資洋銀一分後幅長行告白二百字起碼短行告白五十字起碼多則仍以十字遞加刋資仍照前例 
　　西厯一千九百五年 
十一月三號禮拜五 
[電傳上諭]  
　　十月初六日奉上諭岑春煊奏參兩廣貪劣不職文員廣東赤溪同知李逹璋私用門丁遇案苛罰候補同知周嵩慶辦理稅務舞弊得贓署香山縣知縣紫廷沂辦事疲緩玩視學務河源縣知縣姚鍾璜藉端巧取操守難信署翁源縣知縣候補知縣朱寳文縱容幕閽罔恤民瘼署信宜縣候補知縣樊光耀約束多疏敗壞政紀署增城縣候補知縣王會中不諳交涉政治廢弛署海康縣候補知縣金鴻翥玩視人命藉案營私吳川縣知縣鄭綬康辦事因循玩視捕務恩平縣知縣陳清源識閽才庸辦事糊塗署靈山縣候補知縣潘志求辦鄉滋擾民怨沸騰東安縣知縣許福賡貪酷糊塗濫斃人命澄海縣知縣杜夔元遇事敷衍疲軟巧猾署新甯縣候補知縣陳益遇事受贓言多詐譌署廣西平南縣試用知縣王道徵巧詐欺朦囗囗弊混署廣東靈山縣訓導陳經行止輕佻難資訓迪候補縣丞翁璜帶通騷擾囗囗囗囗試用縣丞陳德明性近輕浮言多躁妄南海縣江浦司巡檢趙錫齡狃於疲玩劣聲甚著候補巡檢車囗揮聲名甚劣不恤人言調署順德縣典史高要縣典史孔培疏脫惡犯有乖職守連平州忠信里司巡檢王爲深辦事 
 
 
 

Page 2

 
 
粗率頗滋物議連平州長吉里司巡檢羅祖蔭聲名平常罔知自愛新安縣福永司巡檢徐承厚朋比劣紳不知檢束歸善縣平政司巡檢李宗烈辦事颟頇輕釋匪犯試用從九品章光耀遇事招摇行爲荒謬龍川縣典史顧燡康交結訟棍遇事橫行試用巡檢林兆機吞匿指欵揑報影射候補鹽知事李廷鈞遇事招摇聲名狼藉候補鹽巡檢李逢春膽大妄爲貪鄙無恥廣西思恩縣訓導劉家馨不利人口有玷厥職署蒼梧縣長行鄉司巡檢盧棟雲肆意橫索幾釀事端崇善縣駃廬司巡檢陳謙樂性情粗鄙難於造就麓山土州同韋述勲遇事敷衍操守平常署宜山縣白土司巡檢栢繼善囗囗囗囗無能頓作試用典史俞徵好弄刀筆擅攬詞訟着卽行革職周嵩慶金鴻翥許福賡陳益翁璜並著永不叙用姚鍾璜許福賡顧燡康盧棟雲均有控案未結著歸案訊究俞徵樊光耀並著嚴拿歸案審辦廣西候補知府劉錫珍聲名平常難資表率廣東開缺直隸州知州翟光業庸昧任情辦事乖方准補囗會縣知縣查囗耀才具平庸難膺民社均著以府經歷降補署潮陽縣候補直隸州知州俞煐精力就衰溺於嗜好著勒令休致著餘照所議辦理欽此 
　　是日尙有上諸一道係岑春煊查明庸劣不職武員分别懲處因太冗長留俟明日補錄[  本館附職]  
[電傳宫門抄]  
　　十月初六日召見軍機沈潛 
[黃思永等請商部代奏甯滬鐵路嚴核浮濫預籌贖欵辦法并簡派張謇綜核一切公呈代論接初六日稿]  
　　二日限制購地鐵路所須之地單軌者每里約十一畝雙軌者每里約二十畝甯滬全路中雙單軌正路及坌道車站等所用之地畝併而計之約需一萬二千畝地價截長補短每畝以銀五十兩計之則購地之欵至多不過用銀六十萬兩然購地借款二十五萬磅實合銀二百萬兩近聞此款尙嫌不足而有須添銀八十萬兩之說所以然者蓋緣合同中有總公司可多買地畝逾築路之需以備後用之語故現在所購之地並非造路所必需而銀公司與盛宣懷所以必欲廣購地畝者其故有三一條約中未允洋人在内地開設行棧及製造廠今銀公司借鐵路爲名多購地畝而於路旁開設行棧等以奪華商之利則厞我所能拒絶矣二鐵路地畝有免稅之條鐵路公司多購地基卽多享免稅之利益三地價之中飽最難稽察總公司中之繙譯人等皆以此爲利藪故無不樂於多購有此三節則多購地畝非特吃虧利息於國家賦稅將來交涉皆有隠患應請飭下盛宣懷嚴定限制凡非築路所須之地未購者不得復購己講者卽行售去將購地所餘之款項歸入造路之用至於各處購地之價尤宜隨時登報布告大衆以杜中飽三曰收回撥欵滬寕鐵路之估價貴於他路者將及二倍而借欵之數目逾於估價者又將及二倍所以然者蓋盛宣懷將藉以爲挪用之計今就其挪用之有確據者言之如惜款中撥出十二萬五千磅爲歸還淞滬造路之工價盛宣懷擅以此欵挪用於萍醴而令滬寗代任其九扣代付其利息然恐挪用者尙不止此一款應請派員清查并飭盛宣懷將萍醴挪用之欵撥還滬寗以作造路之用四曰停售小票盛宣懷徇銀公司之請於未開工六個月以前發售小票三百二十五萬磅現僅餘小票一百二十五萬磅尙未發售則雖未用之欵有回息三釐半而一出一入己吃虧釐半之息與九折之扣頭矣查前次所售之二百二十五萬磅共合實銀一千六百二十萬兩於全路本己足用况以回息及三年完工所省之二年利息併入之更可决其有盈無絀故所餘一百二十五萬磅之小票應請飭下盛宣懷不准出售以稍紓將來之累五日預籌贖路之欵滬寗一路旣無獲利之望若不及早贖回則爲患愈深應請飭下兩江督撫臣恊同紳商廣籌欵項以爲贖路之用查寧蘇兩屬所有發典生息之公款不下三四百萬兩若提出以贖購地借款之二十五萬磅己可敷用再酌提州縣公費每石一千零五十二文之半歲約六十萬兩外仿照　贛兩省章程舉辦鹽斤加價及榖捐等項但能每年籌銀一二百萬兩則二十年内可冀贖清以弭後患又按盛宣懷奏設鐵路總公司說帖内本有招商股七百萬兩之說似應責令實踐此言以符原奏抑臣等更有言者有治法尤貴有治人盛宣懷受英人蠱惑己深事事偏聽毫無遠見若令久膺此任誠恐貽誤大局惟該路與銀公司一切往來俱係該大臣所經手應仍責令該大臣妥協料理其餘一切工程行車事宜應請旨簡派詳悉地方情形綜核廉正之大員專任其事以資核實竊念商部頭等顧問官翰林院修撰張謇辦事切實會計精詳早入聖明洞鑒亦爲輿論推崇且籍隸江蘇滬寕情形尤爲熟悉實於此任最爲相宜至應否簡派之處出自聖裁定奪非臣下所敢擅擬臣等爲事關國家大局安危民生數世利害不能不妥籌辦法以資補救謹合詞呈請代奏是否有當伏乞皇太后皇上聖鑒謹呈請代奏（劍） 
[日本贊成撤兵]  
　　初五日倫敦路透電云得栢林消息北直隸撤兵問題日本己有答覆至德贊成撤退惟使館護兵則不在此列譯字林報 
[倫敦支邢公會會長不以英國撤兵爲然]  
　　初五日倫敦路透電云倫敦支那公會舉行太宴會時當舉主席根度蘭君爲會長同席者有利得爾斯密司勃蘭克等諸君並遠東及他殖民地之名人會長根度蘭君於席間稱頌主張英日聨盟之見及蘭斯唐伯爵惟不以英國撤退威海衛兵隊爲然意爲此事卽於德國撤退膠州兵隊後再行亦不爲遲云譯字林報 
[委員被戕]  
　　初六日香港電云有美國差來中國之委員五名及其妻子等在廣東廉州地方被戕之說刻己查有確據譯文匯報 
[秋操事竣]  
　　初五日北京電云河間府秋操現己竣事 
 
 

Page 3

 
 
頗有進步之效騐並得各國之稱頌譯字林報 
[江蘇士紳致江督電（爲寗滬鐵路事）]  
　　日昨王清穆張謇沙元炳沈文瀚沈雲霈鄧邦述惲祖祁劉樹屏沈同芳等公電江督云南京周制臺鑒滬甯鐵路兩省干紳擬公推監督二人實行逐欵鈎勒之法另呈乞代奏並請電告駐英張欽使將小票立卽截止己賣若干先行電復現在尊處查覆情形及盛宫保所稱三百萬有極好辦法究竟如何乞先電示（容） 
[英公使擬以津鎭滬甯路約牽入國際交涉北京]  
　　駐華英公使以華人議廢津鎭滬甯路約自辦英國並無違背合同之處安得廢約故己將此兩路事件求英外部歸入國際交涉辦理（奭） 
[海甯匪亂鄉鎭一律罷巿]  
　　厲滬海甯某君昨接家鄉電報云海寗各鄉鎭現己一律罷巿（外） 
[紀海甯匪熾原因海甯]  
　　海寗來函云近來海寧境内帮匪橫行無忌民不聊生自七月中幇匪在斜橋鎭聚賭城守營派炮船數艘意欲驅逐反被匪徒刦去船三艘鎗斃民人一名營官逃回城中禀請州牧郭文翹詳省請兵痛勦郭牧反嫌多事以致匪膽愈大八月中在周王廟鎭將章德昌擄去勒洋六百元始行放回凡城鄉稍有積蓄之家均接匪徒來信勒假銀洋否則卽須拔人等言雖紛紛遞禀而郭牧終以匪械甚利難以驅逐爲辭因之搶刦之患幾於無日無之地方官養癰貽患居民日夜不安深爲痛恨現匪黨以周王廟爲巢穴而硤石斜橋長安許村等處亦有匪黨盤踞膽敢白晝鳴鎗黑夜刦掠實屬肆無忌憚而地方官如聾如啞恐星星之火勢成燎原後患何堪設想耶（外） 
[梟匪擄却五營總巡蘇州]  
　　震澤縣下沙港地方濱臨太湖爲梟匪出没之處留防太湖水師五營總巡查吳元璋住居於此忽於上月二十六日突有臬船數艘將吳宅圍住任意搶刼失去後膛槍兩桿號衣四件并將吳姓人擄去勒令取贖聲言我卽浙江緝私管帶魏家忠是也噫梟匪耶緝私耶梟也猶可言也若緝私也其又奚言（伏） 
[梟匪擄人勒贖鎭江]  
　　江北大涵地方素爲梟匪淵藪居於是處者咸有戒心日前梟匪頭目孔二子號召同黨多人將該處富戸王某擄去勒令家屬出資贖回現因其望甚奢尙未議妥亦可見該處居民之不能安枕矣（此） 
[收著名梟匪爲眼綫蘇州]  
　　飛划左營管帶鍾堯階大令現收著名梟黨汪成禮胡學成劉子卿等爲捕梟眼綫令其分投跟緝梟目董道魁丁士鴻補釘嘴等惟聞蘇省官塲以汪等卽浙省拒捕梟匪現雖就撫恐終野性難馴故均不以此舉爲然（古） 
[差弁毆傷學生大起衝突長沙]  
　　湘省陸軍學堂招考速成一班半由各文學堂咨送其招考事宜歸兵備處管理定於九月二十七日由總辦俞觀察在貢院試騐是日與考者千餘人學堂送考者亦衆異常擁擠有某學生以將近開點疾步擠入爲差役喝阻彼此口嘝至批學生之頰又有某弁來前加以足踢各學生見之大動公憤觀察置之不理但呼點名各學生益復喧噪竟至不能開點時己向午觀察無可如何將欲拘辦差弁而差弁又己遠颺遂卽禀奉撫憲面諭祗得改期試騐其差弁卽着中軍官拘拿懲辦旋卽懸牌示諭各學生始從容散去時己午後二點鐘矣（初） 
[鎭郡中學堂大起風潮鎭江]  
　　鎭江府中學堂監督趙明新平時苛待學生浮開用金及侵吞膳帳等事以致衆情不洽月之初三日晚間各學生復因事相率鬨堂趙遂謁見府尊承瑞卿太守面訴緣由各學生亦相隨至署互相聲訴當經太守好言誡勸各學生始一齊回堂現聞各學生皆有不願在堂肄業之意誓欲將趙撤退始各心服不知其事作何辦理也（身）府學堂監督李少亭孝廉向肄業於蘇州師範學堂迨蘇學務處考驗畢業卽札派來鎭充府學堂監學之選管理極爲認眞有學生四五人因其於己不便甚惡之又歷史兼輿地敎習周瞻歧亦爲學生所不悅遂上書監督謂堂中禁令日嚴敎科謬悮日甚意欲辭退李監學周敎習以快其心而監督則因監學能稱其職敎習亦學問優長講義具在尙待刋行未可因其筆下之訛偶有二一别字遂啓蔑視當婉勸學生以求學爲急無庸多事詎學生四五人竟致恃蠻痛詈營經總理承太守縣牌將五人一體黜退（若） 
　　按此事據兩訪友報告互有出入兩存之 
[外部咨湘撫常德開埠應就地籌欵長沙]  
　　湘撫龐渠帥日前接外務部咨開光緒三十一年九月初一日准戸部咨稱准外務部議復常德湘潭自開商埠一摺内稱湖南常德湘潭自開商埠除湘潭卽由長沙關稅項下提撥外其常德一埠請撥的欵二十萬兩應由戸部查照成案酌量籌撥等語本部查各省開埠大意在自保利權湖南湘潭常德等處開埠籌欵事宜旣經議准所有前項經費自應如數籌撥惟查從前蘇州杭州及長沙各處開辦成案一切經費均由各省自行設法籌措俟開關後於征收稅項内陸續歸還各在案湖南湘潭開埠旣據聲稱由長沙關稅提撥其常德一處亦與蘇杭及長沙開埠事同一律應仍由該撫查明各處成案辦理但不得於應解京協各餉有碍至動用何項銀兩卽專案報部俟開關後由收稅項下陸續歸還云云（初） 
[蘇關監督陸升甫觀察詳蘇撫文（爲限令小輪移泊相王墓對面以符原約事）]  
　　竊照蘇州開埠通商於光緒二十三年經院臺前在蘇關道任内照會日本領事並商稅務司議定章程内載明第一條凡船隻起缷貨物界限定在盤門外相王墓對面起迤東至密渡橋止該船到密渡橋時停候本關諭令泊在界内何處等語是各公司小輪本應停泊該處以符定章現在各公司輪船並不遵章泊在該處均在盤門外吳橋内交接來往客商查該處橋門水勢湍激各公司輪船停泊林 
 
 

Page 4

 
 
立實於水道行舟均有窒碍職道體察情形不如仍令各該公司輪船一律遷移相王墓對面停泊交接客商該處河道較寛又與商務局界適相毘連係屬兩得其便除照會稅務司並咨商務洋務各局並飭商務工程局委員洪令冀昌等勸諭各輪船局預爲佈置限定日期一律遷移外理合詳報鑒核旋奉蘇撫陸春帥批據詳分札飭令遵照限日遷移（業） 
[穆司馬藉稽查騾馬稅索取民財鎭江]  
　　鎭江府理事同知穆司馬圖布平日不恤民艱專以串通差役索取錢財爲事現值秋季例有稽查騾馬稅之故事飭令差役朱長元劉喜至各磨坊查看騾馬各家均有納稅執照爲憑而該差役等吹毛求疵每家必須納賄十餘元或數十元否則卽以匿稅爲詞禀請司馬提案懲究小閘口談萬和磨坊主談某不肯用錢卽被扭解至案重責一百板血肉狼籍又令罰洋六十六元差房亦索費五十五元旣而牌灣沈復源磨坊亦被罰洋七十餘元聞此項罰欵均充司馬私槖卽差役所得者亦須與司馬瓜分商民受擾不堪擬卽聨名公禀上憲請激底根究云（身） 
[塩斤加價改章歸官江西]  
　　鐵路章程原定鹽斤加價核計每年共消若干引共加若干價分别歸爲民股所得息銀及花紅卽作爲某縣學堂經費此加價未成以前之議也今加價己成改章每年加價統共若干一槪歸爲官股所得息銀及花紅產鹽銷鹽之省各分其半作爲新政之用云（可） 
[張舉人受責士林公忿禀批揚州]  
　　日前舉人張承鋆受責後士林公忿至運轅呈遞公禀茲悉恩都轉批云據禀該舉人因房產隨父至甘泉縣與人結訟下堂時班役向之索費經白令查知立將要錢者痛打辦理尙無不合惟又將該舉人喚回責掌十下是否另有原因仰揚州府會同儀董學堂楊監督秉公確查據實禀覆核奪又批生員貢某等聨名公禀云此案己於舉人張承鋆禀内批飭揚州府會同楊監督確查禀覆核辦矣該生等並非己事毋庸多瀆繳連日外間雖議論紛紜大都皆揣度之詞總須俟榮太守等查覆後方得實在也（此） 
[水面巡警分局辦法廣東]  
　　前報紀省河水面議設巡警現己立定界限分設四局以海珠爲中路正局大沙頭水面爲東路分局巡至鴨墩關止黃沙河面爲西路分局以黃沙石圍塘花地口爲止車歪炮台爲南路分局以洲頭嘴至南石頭爲止共設火船四艘每局一艘洋式舢板二十四艘每局六艘每艘警丁七人晝夜分班梭巡惟需欵從何處籌撥尙未知悉（谷） 
[蘇垣招攷警察學生蘇州]  
　　日前警察總局出示招考警察學生略謂查警察巡捕有禁暴詰奸保衛閭閻之責東西各國必須警務學堂卒業始派當差現在遵奉憲飭實力整頓一面議章開辦學堂所有應行考取警察學生須蘇省之人於地方情形較爲熟悉合行出示招考爲此示仰居民人等知悉凡有年力强壯質性馴良略爲識字稍通文理願充警察學生者卽行取具切實保結務於九月十五日以前來局報名聽候考取送堂習學一俟畢業卽當錄用須知警察學生大憲視之甚重士商子弟合格者亦宜報考勿悮進取云云（榮） 
[皖省學務處新章仿照湘省辦理安慶]  
　　皖省學務處擬訂新章一節己紀前報茲悉皖省大吏以財政太窘擬仿照湘省辦法添設審訂考騐二科各以紳士一員充之月薪百兩其舊日支應委員改名會計科月薪五十兩另添派襄辦紳士一員月薪三十兩文案委員改名文案科月薪五十兩另添帮辦一員月薪四十兩核對收發一員月薪三十兩共成四科提調則仍以候補知府許晋祁承充薪擬七十兩原五十兩擬加夫馬費二十兩總辦仍以藩臬兼充不支薪水該處己將辦理情形禀陳撫憲旋經批准略謂財力支絀一切學務事宜誠難與湖北相提並論現據該處叅酌湖南章程暫先分設審訂考騐會計三科並以審訂考驗兩科各設專辦紳士一員以免官紳格閡之弊案核一切章程亦尙妥洽應准照辦云（詩） 
[催開商業學堂武昌]  
　　鄂督擬設商業學堂事己經年開辦尙無實期昨聞上憲己飭令原委人員迅速開辦以收實效特未知仍如前遷延否（位） 
[中日睦誼]  
　　初五日北京電云日本前任内務省大臣上方伯爵於今日覲見兩宫兩宫接待甚優並露歡欣之意有中日兩國交誼頗爲親睦之語 
[頒行立憲後俄民之狀態]  
　　初五日倫敦電云俄皇頒行立憲之詔能於昨日公佈者實爲人民堅持不懈之效果目下俄兵皆欣喜萬狀羣以紅旗麾耀並頌革命歌以表其得二自由之意俄境各處居民咸爲戰死者頌贊美詩以示今年正月護十二號犧牲生命者之紀念工黨及學生等聚集於大學校中紛紛論議謂俄皇此詔足爲專制政體無權之証據全體人民皆於各省會之中央開設歡迎會並伸其稱謝之忱德撤總督曾於督署前向衆祝賀民衆當卽要求釋放政治犯及撤退哥薩克兵隊等欵該總督一一認可譯字林報 
[日皇諭釋貨船]  
　　初六日東京電云日皇於今日降旨諭將西歷十月五號以後捕獲之船隻及貨物等一律釋放歸還以示特别優禮其旨業己公佈當立卽施行 
[俄勢紛亂]  
　　初六日倫敦路透電云俄國目下之情勢頗形紛亂革命黨欲握種種理事之權並竭力要求政府之退讓任意聚集多人與漫無法紀且對於新律不知所措之兵隊互起衝突惟幸無大碍有數處之人民極形喜樂惟回憶戰事及流血之舉仍覺不勝悽愴云譯文匯報 
[日本新債]  
　　初五日倫敦路透電云倫敦晨報載稱日本新公債將於一二日内發行譯字林報初六日倫敦路透電云據日本銀行副經理某君之言新公債尙未决議發行譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙江銅元總局會辦朱疇上撫憲詳陳歷辦情形禀杭州]  
　　敬禀者竊職道服宫無狀致干嚴譴辜負憲恩悚惶無旣昨經面請銷差蒙札委劉道永滇接辦職道行將去局謹將歷辦情形爲我憲台縷晰陳之查本局自光緒二十八年五月創辦定購機器建造廠房於二十九年二月開鑄初設印花機二部續設印花機四部八月間六機全開每日連半夜工最多出數只鑄至十四萬餘枚自二月至十月經九閱月共得盈餘洋七萬二千八百九十五元八角四分職道於是年十一月初三日奉委辦先是全廠工匠於十月初二日罷工當卽重招工匠將半夜工改爲全夜工而前之半夜作一工算者至是開全夜仍照一工給資極力整頓每日夜鑄至四十餘萬枚出數增至三倍局用較省盈餘更鉅前係鑄黃銅元本七利三紫銅元本八利二自此全鑄紫銅元本六利四此猶照浙省牌價每洋兌九十枚核計如照彼時巿價則合本五五利四五之數舊有軋棍機所碾銅片尙不敷六部印花機之用設法改良除供印機六部足用外更續添印機八部共成十四部每日夜鑄至一百黃枚銅片足敷應用所加印花機每部不過二千數百兩而利增倍半統計自職道接辦起截至三十一年六月底共盈餘洋一百四十萬元其廠房機器成本洋二十四萬二千餘元又於本年七月間新廠告成開鑄陸續裝印機二十二部仍有四部未到共計新廠機器房屋成本約計洋二十七萬元此廠將來機器開齊每日夜可鑄二百萬枚兩廠統計成本洋五十一萬餘元印花機四十部每日夜可鑄三百萬枚近來銅元價值驟减核算七八九月兩廠亦尙可得盈餘洋四十餘萬元自開辦之日起算統計可得盈餘一百九十餘萬元除成本五十一萬餘元再除己撥之欵五十萬八千餘元凈存盈餘洋九十萬元此欵作留局行本計存銅煤物料共計一百二十萬元左右兩抵不敷之數除從前防軍局撥本十九萬一千餘元運庫暫借二萬元外餘則槪係息借商欵均有報銷卷册收支簿據可查職道並無經手未完事件一俟劉道接辦卽行交卸回籍理合將歷辦局務情形專肅禀陳仰乞憲台鑒核朱疇禀九月十八日（宜） 
[添建幹船碼頭廣東]  
　　來往省城港澳各輪現因省河碼頭不敷停泊多在白鵝潭下碇搭客殊多不便茲有某商禀領怡和街尾新堤一叚建築碼頭以便輪船停泊現己運到鐵架等物昨日開工建築矣（谷） 
[瓜洲總鎭購輪緝匪鎭江]  
　　瓜洲總鎭高藎臣鎭軍現己購辦小輪船一艘名長江安設快炮專以行駛江面緝捕匪類日前移請常鎭道函知鎭關稅司嗣後該輪開行各處免予報關未悉該關能允准否（此） 
[擬設旌德旅學鎭江]  
　　旌德人之旅居鎭江者業桐油爲多曾建一會館於小馬頭左近所收經費有贏無絀現經帮中首事者議以所餘之欵添設旅學一所學生敎員均以同鄉人充之不收學費但貼膳金聞十月初卽擬開辦（盖） 
[添招警察學生武昌]  
　　鄂省警察學堂學生前在武昌府屬各州縣招選一百名茲因額數太少又札委蔣壽丞大令寳諴馳往漢陽夏口各鄉鎭添招一百名申送學堂考騐肄業（文） 
[滬江官事]  
　　留防隊隊官袁副戎等赴松謁見提憲楊軍門禀陳要公己於前日返申○上海縣縣丞沈二尹恩湛昨至道署請假三天○十六鋪南局員賈楚玉参軍到道禀銷病假○南北洋海軍統領薩軍門江蘇候補道趙菊曾觀察有倫凌鑑清觀察盛熺虞洽卿觀察和德等昨日因公先後到道拜會（近） 
[婺星輝隠]  
　　滬南製造局提調李苹書明府之太夫人於前晚因病逝世（近） 
[禀請照會領事停止刑訊]  
　　停止刑訊雖蒙　朝廷俞允而迄今各處均未奉到大部札知公共租界讞員關司馬商之會審西員西員謂未奉上海道照會碍難照辦姑先停止刑訊三日司馬乃卽禀知袁道憲請卽照會領袖總領事俾於會訊時遵照辦理（容） 
[充公銀兩分撥善舉]  
　　妓女文媛媛一案己迭紀前報所有發封惡鴇玉桂各物亦己於前日拍賣計銀一千數百餘元畱存捕房昨經公堂核定將銀匀作四分撥充濟良所棲流公所婦孺醫院崇寳沙水灾義舉己函知捕房匀分派送矣（容） 
[渡浦騐屍]  
　　浦東二十四保二十二圖地保趙金生投縣報稱圖内斗毋閣後面有無名男屍一具身有刀傷頸項有繩赤體無衣尸傍遺有鞋子一雙查無尸屬故請蒞騐等情大令准詞昨午率同刑仵渡浦往騐經仵騐得受傷屬實卽飭善堂備棺收殮發壇候認一面諭飭差保緝兇究辦（近） 
[俄人酗酒又見]  
　　前日薄暮時有酒醉之俄水手二人在南巿一帶橫衝直撞旋見工程局三十六號華捕之子王某乘車而至將王迎頭攔住毆傷頭面嗣由巡街捕查見拘入捕房禀明總辦翁太守飭送俄領事署核辦（欣） 
[滬南火警]  
　　前晚一句鐘時滬南紫霞殿後面張姓家因門牌誤將火油燈潑翻致兆焚如旋由城内外各洋龍馳至救息約燬左右對面近鄰房屋二十餘間火熾時由十六鋪中局委員陳二尹當塲拘獲搶火三人押候核辦（欣） 
[清查米捐]  
　　貨捐局總辦鐵太守以近日新米上巿各内地運米來滬往往以多報少殊於捐務有損故特諭飭浦江委員及水巡扞手人等一律嚴密稽查並須再派司事覆騐始准放行云（欣） 
[查獲漏捐]  
　　滬南大碼頭昨由貨捐局巡丁查見某行有漏捐棗子三包當向詰問扛夫等恐被拘拿棄貨逸去該巡丁卽將棗子車至局中禀明總辦傳罰（欣） 
[賭徒易地]  
　　南巿著名賭棍大鐵頭大哥哥等近日糾同羽黨在各處擺設三四賭攤鄉民受其愚者不知凡幾事爲道憲袁觀察訪知札飭縣局拿辦若輩消息靈通聞己遷至浦東一帶矣（欣） 
[僞票騙飾]  
　　前日傍晚有口操粤音之某甲至大馬路鳳祥銀樓兌得金押髮金戒指等約舉洋百數十元令店夥邱玉耀跟往仁智里一百三十三號屋内取洋遂給邱萬大莊票洋二百元謂照帳尙餘洋數十元存在店中明日再兌别物邱卽持票至莊查對實係贋鼎復至該屋甲己不知去向詢之同住之人據稱日前甲來租屋付給定洋一元餘不知悉邱知受騙報知美界捕房查辦（古） 
[英領事飭抄堂斷]  
　　李帮桂控妓女張菊仙一案日前奉襄讞孫耳山明府訊結各情己志本報茲悉此案前日捕頭奉英領事之諭至公共公廨抄錄堂斷並飭探張寳榮復傳張妓至公堂問話且所存捕房保洋尙未具領云（逼） 
[仍未定斷]  
　　德商裕豐洋行主控司事孫曉峯盜用銀兩送經會訊水結前日午後德繙譯官師謀君蒞廨會同關絅之司馬覆訊原告所延之佛衛律師仍將被告用虧各帳按數譯述并請追究被告延穆安素律師將原控各欵逐層辯駁良久司馬商諸師君着各退去俟再覆訊定斷（見） 
 
 

Page 10

 
 
[縣案彙錄]  
　　浦東人王晋生在縣控告胡明卿等侵佔弄基前晚經汪大令提訊王供胡之住屋在小的西首兩家各有楊笆爲界中有小弄本係王姓之地胡等近造新屋忽將小弄攔截不能行走爲此控究質之胡供小弄並未截斷地保徐玉堂供胡姓初時固有此事刻經小的阻止大令判仍由該地保禁阻違准禀究○己故九鋪地甲李春溪在日將周姓之地盜賣與查永水收洋之後延不交地經查控請汪大令飭提李妻管氏訊問並由周姓檢齊單契糧串呈騐昨經大令復訊吳杏泉供該地小的租種菜蔬雖由李春溪收租實係周姓之產李管氏供丈夫所收查姓地價婦人無力歸償祇有靜安寺左近祖墳餘地乃係五房公產查永水投案求追大令以李盜賣時並無單契原告收買亦屬疎忽判李管氏將墳旁餘地應得若干出售理償○前在海定輪船從汕頭截回被拐男女小孩内之女孩劉金珠係劉晋雲同妻夏氏販賣載往經汪大令將拐匪責釋外金珠發堂留養在案刻有粤婦某氏遞禀云伊親女乞恩給領大令提訊金珠供母係滬人顯係混冒大令判仍發堂畱養○竊陳江氏家衣飾之叢文兒獲案責押追贓未齊昨提復訊供餘贓典賣己盡無力賠償大令判責二百板速回通州不准逗畱（近） 
[法租界命案二則]  
　　法界老北門外城河浜西吊橋瑞和衣莊夥洪增榮前日有主顧選購絲絨馬褂一件價未議定翌日又來購買爲同事邵如林經手成交洪以邵不應搶奪生意互相爭論爲邵批頰一下致洪忿氣填膺潜服生烟圖盡店主張洪光察知有異立送仁濟醫館施救奈己不及而斃急卽報知捕房捕頭飭探協同地保投縣請騐午後縣尊汪大令帶同刑仵到塲屍母洪金氏因己有人相勸從豐棺殮求請免騐大令准之飭具免騐結存查○湖北薙髮匠吳桂臣因染毒瘡爲衆夥唾罵互相口角吳服洋烟畢命店主衛永和急送醫院施救不及雇東洋車擬送至湖北會館行至新租界外國墳山車夫將屍棄置地下衛因恐被拘拿匿跡就近小茶肆中爲包探偵知拘入捕房捕頭飭探報縣請騐午後汪大令蒞塲衛永和伸訴前情大令飭仵騐得該屍委係呑烟身死下體患毒屬實諭飭棺殮發壇衛交包探帶回捕房俟過堂後移縣訊辦（居） 
[英美公廨晚堂案]  
　　宏茂昌襪店主韓茂春控同業陳履昌冒用牌號前晚奉襄讞孫明府提訊韓供宏茂昌襪店創自同治十三年用天官爲記詎陳近亦取此三字爲牌亦用天官記識以假亂眞求請嚴究質之陳供商民之父於同治二年在南巿創設宏茂昌因父故向韓茂春之兄進邦價買此店仍用原牌原記並無不合况後前年茂春曾投縣署控商混用牌號縣憲謂其壟斷生業斥不准理有原批抄電明府閱批之下謂爾等手藝營生祇須貨眞價實何庸爭此牌號一再興訟嗣後着兩造在宏茂昌下叧加字記以示區别毋滋訟累完案○庖丁劉兆全控何立坤圖賴包飯洋七十七元奉訊判押追繳在案詎何挺押至今分文不繳前晚劉母又投請追究孫明府提訊之下判何再限七天赶速繳洋延干比究○怡和錢莊等三家控吉慶長川號主張席不理倒欠銀兩一案亦奉押追在案前晚孫明府帶比顧請交保理處明府以其空言唐塞判仍還押再限七天繳銀如延重辦○英婦白蘭特控唐文彩等以廢單騙銀前晚奉孫明府提比唐供所抵之單共田二十六畝推其田不在一處且尙有林瑞堂等轉輾抵押質之林供小的有吳姓原根明府判唐還押林姑出外於七天内赶速尋取吳姓將原單交案延干提究（見） 
[英美公廨早堂案]  
　　山西路時如春點心店庖丁朱仲生前日因事停歇與主母孫周氏口角朱將沸滚油鍋向馬路飛擲油濺路過之王銓生朱阿三吳士之三人頭面胸背足踝等處皮肉幾致縻爛由一百四十七號華捕將朱拘獲於昨晨解辦讞員關司馬會同美安副領事研訊之下以王等受傷屬實判朱枷號一月○婦人周沈氏卽沈文貞係皖人詹大有筆店主周志成之妾日前投濟良所訴苦昨晨送案請訊供年二十一歲嫁周四年近因意見不合不時反目因此各願分飛周亦遣抱其禀呈請離異司馬判交濟良所留養候查明核奪○過犯玉阿根與徐阿定何阿三將車夫江金生兇毆由捕解辦判江開釋王枷一月押捕房一年徐何各押十四天○粤人陳洪弟糾同王春喜等十餘人賭博違章前由包探倪順泉解辦奉判陳罰洋一百元餘人各罰洋十五元在案不謂陳等十人一貧如洗挺押至今分文不繳昨日故又解請改判司馬判陳改押兩月王春喜等九人改押七天○美署古太太控史子斌盜用經手抵單銀両奉訊判史交保限理在案詎史延不繳銀昨由司馬飭差將保人忻伯琴吳鵬臯兩人傳案判限七天交史到案如違着保賠銀○過犯陳阿生竊鄉人貨擔上之布衣等物由探解　判押捕房三月○徐阿毛竊張榮生馬車上木鏡顧炳生竊老公茂棉紗由探解辦判各押三天○張阿大竊陳才之車上油布劉阿貴竊賀仁生棉被王榮郎竊主人李文之火油由探解辦判各押三天○王小祖控棧客陳阿泉竊取夾被由探吊贓解辦司馬訊得陳孑然一身貧病交困判發棲流所留養○頑童陳阿載嚴富貴串攫陳星祥銀圈由探解辦中西官姑念年幼從寛開釋○江北婦人王陳氏周沈氏竊老公茂洋紗由探解辦問官以爲數甚微判卽開釋（見） 
[法捕房展期發落]  
　　昨爲法捕房發落之期緣上期並無判責人犯捕頭禀請讞員陳大令暫停一期（居） 
[美租界捕房事]  
　　某西人前晚竊得西國皮鞋並雜物多件由六十二號西包探查獲拘入捕房昨早解往該管領事署訊究○單阿洪昨在武昌路竊梁阿惟家金鑼响器多件由包探陳三林查獲押候訊辦○顧阿大昨在西華得路闖入朱姓家圖竊由朱查見將顧拘送捕房飭押候究（古） 
[定期施粥]  
　　啓者敝堂每届冬令例有施粥之舉茲定於十一月初一日爲始開廠煮粥如蒙遠近諸善長或輸善欵或饋貧糧必當妥爲經　以　雅廑想眼前功德必邀亮鑒矣謹此登報佈聞上海六馬路仁濟善董事嚴信厚陳作　曾鑄朱佩珍焦發昱劉芬施則敬張韋承等謹誌 
[九月十八日至廿九日崇寳水災棉衣捐清單]  
　　四明袁子良善士五秩榮慶將筵資洋五十元移助本　囑代製棉衣钐給災民並爲諸　造福　桂　明洋四元黃春泉洋一元趙吳門魏魏五姓合洋一元不留名洋二元詹朱原　衣六舛新閘公記原棉衣十件無名氏洋一元原棉衣二件華彰洋四元程陳氏洋一元無名氏原棉衣九件梁溪知足子原棉衣六件晉源洋一元原棉衣四件有　無力人原棉衣十件無名氏洋一元銅洋二角吳明齋洋二元原棉衣十一件三槐　王洋三元袁化黃二官洋五元無名氏洋二元趙惜陰堂大小原單夾火棉衣三十八件杏花樓洋五元泰安廠銅洋十二元和盛原棉衣八件以上共收洋八十三元錦洋一二元二角原棉衣一百零四件滬北天后宫前廣益善堂司　嚴信厚等謹誌 
[七月十四至九月廿三日施藥捐清單]  
　　　順生洋二元李　　求孫男病愈倖一元戴生昌罰同明公司船洋五元六角靖遠里陳姓洋一元吳錫銓洋五元鼎豐蓆莊丁志琨銅洋廿元無名氏銅洋五元李勗子程萬甫汪佐臣程子揚嚴惟昌張丕振六戸各洋一元程倬雲西瀛二戸各洋二元無名氏洋三元可　順交來始寗山人洋四十四元吳應氏二次洋四元黃萃氏洋五角朱衡齋解傑廷二戸各洋十元宏大莊洋四元馬章瑞洋四角無名氏洋三元劉春榮求病速愈洋五十元大　洋棚汪銅洋一元董鶴田洋四元岑庭芳翁經墓劉東峰翁洋一百元楊季明和　九一百顆文明戒烟社會戒烟丸二千袋黃茂榮助育嬰捐洋七元以上共收洋二百六十四元五角銅洋廿六元和緩丸一百顆戒烟丸二千袋滬北天后宫前廣益善司董嚴信厚等謹誌 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
