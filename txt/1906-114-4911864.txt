# 1906 - 114 - 4911864

 

Page 1

 
 
   
 
 

Page 2

 
 
[電傳上諭]  
　　四月初六日奉上諭直隷天津鎭總兵員缺着張懷芝補授欽此 
[電傳宫門抄]  
　　四月初六日召見軍機錫麟彊格 
[商部會同法律大臣奏議訂商律續擬破產律摺要摺代理]  
　　按破產律。卽辦理商業倒騙。之律例。於商界上。闗係。至爲。重要。本館巳於初三日專電報告茲覔得原摺亟登報端各商家最宜注。意注。意 
　　奏爲遵旨議訂商律。謹將續擬破產一門。繕册呈覽。恭候欽定事。前准軍機處交片。内開光緒二十九年十一月十一日奉上諭商務商律。現已設有商部。卽着責成該部詳議妥訂等因欽此。當經臣部赶速先擬商律之公司一門。奏准頒行。並聲明此外各律。仍由臣等次第擬訂。奏明辦理在案。竊維商律之有公司一門。所以使已成之商業。咸得有所維護。乃或因經營未善。或因巿價不齊。卽不能不有破產之事。而狡點者往往因緣爲奸。以致弊端百出。貽害無窮。故刑部於光緒二十五年十月間。議復前兩江督臣劉坤一奏奸商倒騙請照京城錢鋪定例分别辦理摺内。申明治罪專條。自枷杖以至軍流之永遠監禁。蓋謂近來商情變幻。倒騙之局愈。出愈奇。必如此嚴懲。庶奸商知所畏服。然詐僞倒騙者之出於有心。與虧蝕倒閉者之出於無奈。雖皆謂之破產。而情形容有不同。詐僞倒騙。洵屬可恨。虧蝕倒閉。不無可原。若僅以懲罰示儆之條。預防流弊。而無維持調護之意。體察下情。似於保商之道。猶未盡也。茲經臣等督飭司員。調查東西各國破產律。及各埠商會條陳商人習慣。叅酌攷訂。成商律之破產一門。由舉董清理以迄還債。銷案尤注重於倒騙情弊。爲之分别詳議監禁罰金等項罪名。脫稿後咨送法律大臣臣家本巨廷芳。會同商定。都凡丸節六十九條。繕具清册。恭呈御覽。如蒙俞允。卽作爲欽定之本。由臣部刋刻頒行各直省將軍督撫都統府尹。一體遵照。嗣後遇有倒閉案件。卽無須援引刑部前奏。比照京城錢鋪之例辦理。以免兩歧而昭公允。抑臣等查東西各國破產律。有專爲商人而設者。有不專爲商人而設者。臣部責在保商。而此項破產之律。本與民人有相闗之義。今中國民法尙未定訂。其有雖非商人破產之案。除依臣家本臣廷芳編訂之訴訟法辦理外。其餘未賅載者。應准地方官比照本律。辦理。是以臣部所訂破產律。准令。民間財產赴商會註册。以備稽查。仍責成地方官握行法之闗鍵。而以商會撫之。結案後。由地方官詳咨臣部查。核其有闗罪名者。並俟年終時。彚咨刑部存案。俾昭慎重。各省凡有破產之案。各督撫應嚴飭地方官尅期定結。不得狃於積習。視錢債爲細故。以仰副疊。次諭旨殷殷誥誡之至意。所有議訂商律續擬破產律一門。繕册呈候欽定緣由。理合恭摺具陳。伏乞皇太后皇上聖鑒訓示。再此摺係商部主稿。會同法律大臣辦理合併聲明。謹奏。光緒三十二年四月初二日奉旨依議 
[本館接到商部奏派員往慰被災華僑專電四月初六日酉刻到]  
　　北京專電云商部電匯美金四千元交駐美梁使賑恤被災華商并奏派夏偕復前往撫慰 
[本館接到英使請轉飭浙撫不允廢蘇杭甬鐵路草約專電同上]  
　　北京專電云英使近照會外部請轉飭浙撫不允廢蘇杭甬鐵路草約 
[本館接到派員查辦邉界遊牧事件專電同上]  
　　北京專電云近有密旨派溥公迪前往蒙古伊犂一帶查辦邉界遊牧事件日内卽須起程前往 
[外部員司改考試爲奏調之原因京師]  
　　直督袁制軍前在京時創議京官辦事究不如外官明白諳練與其考試京官莫如揀外官中熟悉洋務通逹世情者擇尤奏調并云以後辦理交涉事件萬不能間接總須直接所調各司員均須通逹洋文以備辦理交涉時可以直接外部頗然其言故改考試爲奏調并定以後該部應升應補之缺非熟悉洋務實在能辦交涉者不能升補（交） 
[外部擬添建房屋并設迎賓館京師]  
　　外務部近以全部公事繁多所有房屋不敷辦公之用擬添建多屋以爲 
 
 
 

Page 3

 
 
辦公之所聞袁宫保又於某欵項下報効銀三萬兩添設迎賓舘一所附於外部署内大約不日卽須開工矣（仁） 
[外務部電飭浙撫查防排外仇敎杭州]  
　　浙省洋務局司道前日通飭各屬認眞調查敎堂中敎士名籍及敎民人數係爲慎重保護杜絶冒敎起見不料其時適有匪徒在外散布謡言揭帖以致外人甚不謂然且值金華工藝局肇事遽起口舌迭由英美法三領事警告駐京各公使經各使分詣外部陳述情形而法使尤以省垣官紳爲意在排外實則毫無影響也茲將外務部致浙撫院電錄後浙江撫院張密節法使稱杭州地方出有匿名揭帖語涉仇敎其故皆由洋務局編查敎堂敎民又杭州官紳意在排外以致謡言散播請飭嚴行查禁以防事變又准英使函稱杭州領事轉據金華敎士電本地棉花廠忽被攻擊人心惶懼敎堂内女眷孩童等皆已送走當經該領事詢問尊處承告以該處肇亂並非仇敎皆因棉廠總辦與工人不和而起己電飭將敎堂保護等因查敎堂敎民一經編查易啓謡傳該局究竟如何辦理省城内有無仇敎揭帖金華棉廠工人己否彈壓平靖統希迅速查明竭力保護並嚴禁排外謡言以免滋事爲要外務部漾印（的） 
[外部咨飭贛撫照約駁阻兵艦入湖九江]  
　　贛撫胡中丞因上年英國兵輪司乃普駛入鄱陽湖游弋曾經電致外務部函致英使禁止茲接外務部來咨略謂接英使復函兵輪駛入該湖係按照天津條約第五十二欵辦理等語部復查天津條約第五十二欵所載無論何口一語原係本指由海外私入中國而言師船旣由外海進至長江業經駛入中國口内鄱陽湖在中國腹地本非通商口岸於該欵所載捕盜買食取水修理船隻各節自非師船按約應行享有之權再函復該使迄今尙無辨論查天津條約第五十二欵所載無論何口一語因漢洋文講解不同遂令外人藉口嗣後如再有駛入該湖之外國師船應飭該地方官查照本部所復英使原函相機因應以期就範云云（本） 
[哈爾濱俄商要求保護各種權利]  
　　北京電云哈爾濱報稱該處俄商請駐京俄使轉向清國要求俄人之土地所有權專管租地權蒙古滿洲之森林礦山之採伐開掘權及領事舘之增設俄清商人合資之東清鐵道枝缐布設權等各種利益力須保護云譯大阪每日新聞 
[日人調查錦州商務奉天]  
　　奉省商業錦州爲最昨有日本人傳金陳三郎及增田英一前後赴錦州調查商務（陽） 
[東三省無歀與日本合辦銀行北京]  
　　日前趙次帥電致政府謂日本小田切來商請合辦一日華銀行因欵項支絀己設詞謝却（陽） 
[日本新兵換防天津]  
　　日本兵船於上月二十三日抵大沽載有日兵一千一百餘名於二十四日均乘火車分往山海關京津等處換防所有駐紥各處兵隊均行調換回國其新來之兵隊定於二十四日由塘沽乘早車共計三百零三名開往北京駐防又五百名由塘沽乘午車至天津駐防其餘兵隊開往榆闗昌平灤州塘沽一帶（陽） 
[岫岩州商民因捐稅暴動奉天]  
　　岫巖州商民因捐稅暴動己據東報譯登昨日報端茲悉岫巖州素以鹽產大爲宗將軍趙次帥派委員立局收捐居民不允聚衆數千百人有欲戕害委員之說聞委員現在州署寓居未敢前往開辦又牛馬稅委員現派王大令譪臣接充王令到州後擬在青堆子鎭設分卡一所該鎭會首董姓立卽通知各鄉聚有千餘人聲言向不納稅將書役等大加毆辱又預備火油二筒秫稭四十束欲將委員焚斃幸有李鑑帥之猶子某極力解勸委員等方得脫險回省面禀趙次帥另派委員接辦（陽） 
[禹州因紳士强開煤礦肇事開封]  
　　開封府屬禹州迤西之山接連密縣郟縣一帶產煤甚鉅有項城袁世範號仲明者曾具禀河南商務局擬行開採當經商務局批示謂該處己由某公司禀請開採在案碍難允准等語詎袁不遵批示遽目率領一百餘人携帶槍砲器具往禹州迤西產煤之處硬行開採禹州陳鳬卿刺吏毓藻聞信後派差役約百十人往該處彈壓並禁止開採袁竟敢開槍轟擊役等亦放槍相敵聞兩下受傷甚夥刻陳鳬卿刺史巳飛禀撫憲飭兵前往聞袁世範現據禹州迤西某空寨内（陽） 
[陽江因紳士苛捐罷巿廣東]  
　　陽江巨紳姜翰林藉籌欵保護地方爲名設有培元局本年勒捐各商大半屈就惟杉木一行向藉水客販運資本無多再三求准免捐并先後禀明陽江廳求恤商艱陽江廳亦准予限一月邀集杉行水客妥商辦理此上月十三日事也詎培元局不遵廳諭竟於十九念一等日派勇到行嚴逼遵抽人心愈憤至念三日復率勇一百餘名到行毁閘壞門拿人封鋪如臨大敵放鎗亂打當堂轟斃馮姓木工一名重傷三名其餘受傷者無算此時羣情洶洶移尸赴廳署請騐廳丞無從禁止旋於念四日城廂内外大小鋪店相率罷巿未知若何了結也（冬） 
[縣令因縱匪撤任天津]  
　　直隸高邑元氏兩縣有庚子漏網拳匪勾結匪徒寗布黨羽以仇敎爲名定期起事知縣銘令畏事不敢舉發以致匪首陳老傑潛通鄰縣妖僧因焚香聚衆幾成巨患幸經袁宫保聞知派保定駐軍前往剿辦匪首遠颺現尙未獲袁宫保以銘令辦事顢頇遂飭由藩司撤任仍留緝捕以觀後效云（陽） 
[拿獲飄匪三誌長沙]  
　　湘省拿獲飄匪一事因官府異常秘密遂至以訛傳訛謡言四起並有牽涉學界倡爲革命自强軍之說蓋因某學堂因練習兵式體操於月前請領槍枝適軍裝局存有土製舊式廢鎗卽以二百餘枝發給學堂致外間因此附會謂領出快鎗三千餘桿其實與飄匪各案毫無牽涉惟日前飛翰水師拿獲之黄漢供出匪首黄某現己潛往川境並非出洋所發飄布畧 
 
 

Page 4

 
 
如洋式名片一律有黄漢字樣並非分載入會人姓名聞拿獲解省後己由臬憲張筱圃廉訪曁兵備處俞綬丞觀察迭欠審訊現在收入監禁以備覆訊（車） 
[限制出洋學生辦法京師]  
　　學部近議嗣後出洋留學各學生無論私費公費均須先由學部或各省學務處考試合格再行咨送出洋不能聽其自便以定限制而覘程度（孔） 
[廕生須先入學北京]  
　　御史王步瀛奏滿漢文武廕生向例及歳後卽由吏部帶領引見茲擬請派至練兵處貴胄學堂習學三年方准入仕已交學部議奏（陽） 
[擬設北京農桑學堂京師]  
　　商部堂官奏請在北京設立農桑商局所有各省農桑事宜及各處墾務統歸該局管理並設立農桑學堂俟學生畢業再行考試派充該局稽查各差（陽） 
[咨催速查昌平煤礦京師]  
　　日前商部咨催順天府速將飭查商人李永寛請開昌平州石梯溝煤礦地址等項事宜趕緊詳覆以憑核辦（訓） 
[肅親王到奉先聲奉天]  
　　肅親王擬於四月初旬來省查辦蒙荒事件巳奏調奉天仕學館帮辦趙毓奎爲隨員（陽） 
[贛省京官公祭南昌江令北京]  
　　贛省京官上月二十九日在陶然亭公祭南昌江大令由發起人預備名花鮮菓并高懸國旗中供大令遺像并受傷攝影自晨八點鐘起來者絡繹不絶并有順天中學堂及崇實識一日新東文佛敎測繪豫章等學堂學生操衣排隊奏樂而至行禮後各攝一影以留紀念統計來賓千餘人輓聮一百餘副亦可見人心之未死矣是日有工巡西局派隊官兩員巡捕六名鎭日在門首站立彈壓午後有德國書記官及日本人十餘來會（陽） 
[蘇撫垂詢軍政蘇州]  
　　初四早辰蘇撫陳中丞傳督練公所叅謀處人員陳蔚入署垂詢軍政聞陳君上檢閱記一册蘇撫逐條詢問均歎爲辦事切實又詢及南北洋軍隊組織與夫憲兵組織之法及其効用陳君條對無遺頗爲中丞所嘉許云（商） 
按陳蔚自三月十八起每值星期三六兩日親自檢察一標各營現己檢閱五次每次皆有檢閱記内載各營情形至爲詳悉 
[蘇州警察局委派夏防捕員名單]  
中路一段從九汪原棠二段巡檢陳輝昻三段府照磨梁鼎元 
東路一段從九徐長齡二段府知事祝鵬年三段典史朱爾振四叚孫寳賢南路一段巡檢陳家壽二段巡檢金冕三段從九陶淵四段從九張家鑫西路一段府照磨汪自立二段從九司馬芑三段巡檢羅承燕四叚鍾期蕃北路一段州同廖福鑫二段府照磨趙挈三段巡檢王賢四段典史馬湘閶胥門外一段巡檢徐冠瀛二段典史薛觀三段府經汪鳳　四段縣丞曾廣文五段縣丞李潤章六段典史壽紹琳上段水巡州吏目蔡熙光下段水巡巡檢沈兆春 
　門外從九胡鳳藻齊門外巡檢蔣維颺葑門外府經　肇煥（永） 
[派定軍機章京供事津貼北京]  
　　軍機章京津貼現已派定計分四等第一等滿漢領班四人每人每月二百四十兩第二等滿漢章京每人每月一百二十両第四等額外傳到當差之章京二人每人每月八十两又軍機供事共六十人亦分四等第一等每月四十兩第二等每月二十八兩第三等二十四兩第四等二十兩（陽） 
[張季直殿撰電陳中國圖書公司成立]  
　　商部貝子爺大人鈞鑒謇等合中國紳商資本創立圖書公司纂譯學堂課本敎科並仿造各種機器模型以保國家敎育權頃己成立謹先電聞張謇王同愈等二十八人豪（南） 
[商部覆張季直殿撰圖書公司成立可嘉電]  
　　張季直鑒豪電悉圖書公司有益學界成立可嘉希速將章程寄部備核商部歌（南） 
[中俄會商交收東三省全案二十七續三月二十五日]  
　　　邸李相來電○宙奉勘旨奕劻等徑電悉楊儒　電所稱增祺委己革遵員周冕往族順與俄擅立奉天交地暫且約章九條畫押等語閱之殊深駭異此事增祺始終並未奏明周冕係己革道員久己　棄不用卽係暫且約章該革道亦無議定之　此次東三省交收事宜闗係重大楊儒旣膺全糟重任著卽責成向俄外部婉切辯明務臻允恊增祺擅行委員妄加全權字樣殊　荒謬著交部嚴加議處俄與中國訂交最久近年於中國諸事無不竭力維持此次許還東三省尤爲深敦睦誼想俄廷亦斷不至以該革員私畫暫且之約遂執爲一成不易之據也李鴻章曾赴俄國立有密約更　統籌全局東三省安危所繫甚重著仍遵前旨隨時電商楊儒參酌妥　總期吏治兵　均不失我自主爲要格使所言當與力辯以期共濟欽此慶李東已十二月初二日 
電　邸李相○　　外部據稱現　之約由户兵部擬稿數日内可以送　告以俄一意保全中國屢經宣告中外今議交地總須名實相副不但中國心感亦且環球　目如無好榜樣恐英於長江雲南德於山東法於廣西日本於福建相率效尤流弊何極供謂事隸户兵勢難專主開議時當代爲調停昨奉勘電又撮要告外户效尤一層前己屢言之與尊見脗合惟伊等均稱增阿暫章須先請政府批准畫押之件豈可不認答以增祺旣未請旨革員决無全　斷難批准彼摠以旣訂難毁爲言儒爭之至再户部允從長計議然終未允毁儒又謂俄聲言保我自主何兵權利權派官之　一朝奪盡聲言不利土地何現商東省連及蒙古與北省太不爲中國地所冀實踐前言以固鄰好前口述各欵决難辦到外仍諉户户稱懲前毖後不得不爾現正擬約稿可讓之處惟力是視云容再爭乞代奏江（十二月初三日） 
電慶邸李相○迭唔外户約稿未就彼仍堅欲先批暫章再商正約答以暫章應毁己聲明在前相强無益貴國旣欲我在此商辦今先以萬不可行者相强不但暫章無請批之理亦正約無闗議之期徒延時日况貴户部己允從長計議矣反覆勸導户躊　久之始云如正約勿阻難此節當勉從所請答以如正約近理無不可商我祇可代奏允否全在政府連日辯　始將請批一節爭罷此等枚節尙與正文無涉開議結果正難預料苦於　勢俱無辱舌寡效材　任重焦急萬分乞先代奏稿到再陳儒魚十二月初六日 
慶邸李相來電○頃奉行在軍機處庚電旨江電並楊儒儉電均悉交還東省種種爲　自應照揚儒所擬從綏商辦又率　機處蒸　旨揚儒來籌辦爲　情形均悉仍著轉電該使堅持磋磨力　挽救從緩妥商全在楊儒之隨機因　也欽此　李文十二月十四日（未完） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[電知英兵輪復入鄱陽湖江西]  
　　撫憲胡中丞日前接九江關道玉觀察電信英兵輪司乃普於三月二十三日復駛入鄱陽湖一帶游歷（用） 
[英艦還駐重慶重慶]  
　　駐渝之英國兵輪名武喇者上月十三日開赴萬縣游弋駐泊半月近又遄回重慶矣（求） 
[續招武備學生成都]  
　　成都武備學堂開辦兩載速成本科兩班將近卒業茲由總辦沈觀察出示凡舉貢生監均可報名投考（求） 
[學生全班停課寗波]  
　　甬郡中西儲材學堂學生陳某日前因事與敎習某君齟齬日昨該班四十二人遂相率不上課堂現由監督禀知寗府請示辦法（具） 
[揚郡學務彚錄]  
　　儀董中學昨發出牌示一道云學生王瑨告假日久茲限五日内回堂如限内不到卽行開除又本堂備取生邱家鑣己考入清江高等學堂肄業應將宗椿森傳補○兩淮官立初等小學現經運司續行招考計由三月初十起隨到隨考至月杪止共考取八十二名昨已先行榜示（詳） 
[温郡官事温州]  
　新委鹽厘總局葉茂如觀察壽松於上月二十四日由括倉來温二十六日接事所有移交司巡概不收用一切鹽政均派親信之人以監督之○新委后垟鹽局金令國棟青田鹽局吳二尹炳宣厦河鹽局許少尹漣俱於三月二十六日接辦新委大荆茶捐局朱驛尹頤己於月初到局接辦公事○府經歷袁叅軍培近奉委代理泰順縣篆已於三十日由郡赴泰履新新委代理府經歷高其銘已於初二日接鈐任事云（林） 
[揚州官事]  
　　邗仙鎭縴道工程上月二十一日工竣禀請騐收○淮南總局會辦任分轉因奉派至泰州設立官鹽局遺差暫委黎鵾庖代○運轅牌示四月初六日課吏○龍澤鈞近委海州總巡查○差方觀察碩甫因公到揚（詳） 
[蘇州官事]  
　　蘇撫續委辦事各員文案續委嚴儼許寳綬電報局兼繙譯委程世濟監印委員江錫齡差遣委員委但祖范許寶振（永） 
[縣令匿報盜案撤任温州]  
　　泰順縣有董上舍家突於前月某日被台屬十匪百餘人持械擁刧擄掠一空并刃傷事主將某工人臂臠割詰其窖藏之所且將董之三女輪姦擄去不知下落董情急赴府喊控錫太守閱禀甚爲震怒以此等重大案情該令匿不詳報所司何事因將汪令龍珠立卽撤任一面札委吳健侯司馬帶兵先住查辦勒限緝捕（林） 
[運司辭退幕友揚州]  
　　趙都轉由湖北帶來之幕友舉人張某掌管運署收發公忤批閱案牘頗承信任近知該幕時出冶遊迹近招摇恐闗防不緊遂於前日辭退（引） 
[鐵路營奉調回漢漢口]  
　　目下河南之西平土匪業已平靜鐵路營勇丁遂奉調回漢仍照舊駐守沿途車站（亦） 
[備迎水師提督閱操漢口]  
　　　　　水師提督程從周軍門業己出轅簡閱長江上下游一帶水操漢陽鎭周雲卿鎭軍己派人前往武穴迎迓矣（亦） 
[移查官銀錢號委員江西]  
　　梁廉訪鼎芬在贛時曾移查官銀錢號案件旣又密查該號營理委員徐刺史及金司事有無弊端以便澈底根究（云） 
[整頓蘇垣路政蘇州]  
　　蘇撫以蘇城街道窄狹皆由各店鋪裝出欄杆所致且巿廛繁盛之處又多擺設小菜攤擁擠不堪有碍行路特諭飭首府三首縣傳諭各店鋪將欄杆一律拆讓並令各小菜攤不得擺設於繁盛之巿三首縣己飭差恊保傳諭矣（吉） 
[庫書抗繳存欵九江]  
　　德安縣地方向無錢店所有公欵均存該處雜貨店前任邑侯賀令玉輝存有地丁銀四百兩經庫書葉維忠存放舒正泰店内嗣因賀令被議該店亦復倒閉當由賀令詳請札委後任提追乃後任置之不理去歳賀復又禀請藩憲委員往追由周方伯委張令炳華前往不料該庫書抗違如故雖經張令向該縣柴令正衡詰責柴令亦置若罔聞至今尙未了結想此中必有糾葛云（昆） 
[飭屬速解罰金蘇州]  
　　昨刑部公函到蘇催解罰金欵項畧云早日集數解部或請由藩庫墊撥候各州縣解省歸欵等因經蘇撫札行臬司飭催各屬將本年上半年之欵每縣銀五十一兩五錢刻速解司彚解（永） 
[札飭釐局收用外省銅元鎭江]  
　　瓜洲泗源溝兩釐局每遇商民完捐准搭用銅元五成惟僅收本省銅元現商民人等以留難抑勒等詞赴省垣禀訴省憲札飭該兩局嗣後收繳捐釐除遵憲飭搭用銅元五成外並須遵照部定新章無論何省銅元一律通用不得故意挑剔以恤商艱（要） 
[閩商組織紙烟公司漢口]  
　　福建商人近在漢口募集巨欵組織紙烟公司藉以抵制洋貨刻正商議辦法（英） 
[嚴拿脫逃人犯寗波]  
　　甬郡遷善公所覊押人犯上月間脫逃十二人當經該公所委員孫子元飭局丁趕緊追緝當獲住四犯尙有八犯迄未拿獲現已由寗府飭鄞縣派役嚴行緝拿（具） 
[站示搶火人犯寗波]  
　　前月杪大街頭某棧失慎有周阿福攫取衣箱一隻經鄞縣高令拿獲管押在案昨大令將周提出詰訊飭卽置入木籠站在署首示衆（具） 
[都戎捕梟鎭江]  
　　駐鎭水陸緝私營管帶徐寳山都戎前奉大吏飭赴泰興縣境緝捕私梟比至梟目王某已率黨四散旣而都戎慮復嘯聚特留新勝水師營砲艇十艘駐紥該處防守己則督率精銳於初二日順至囊下河一帶巡哨（拜） 
[獲盜解省蘇州]  
　　蘇鄉七子山楓橋獅子山一帶各村鎭匪徒出没靡常肆行搶掠小民難以安枕卽光福一帶亦皆如是日昨由飛划副左旗管帶凌得勝帶同飛划船在七子山一帶拿獲匪犯六　　省押送吳縣署收訊（吉） 
[筵資移賑]  
　　福康莊朱五樓善士爲母傳大夫人八旬籌誕　親友賜儀本 
 
 

Page 10

 
 
擬備筵答謝因思上年崇沙水災續待籌濟特將筵資移助春賑英洋一百元爲諸公造福并祈母壽康寕用特登報以誌謝忱絲業會館籌賑公所施則敬謹啓 
[正二三月經收月捐清單]  
　　道署洋六十元怡情軒洋十八元陳善亭翁洋十五元祝蘭舫翁泰昌二户各洋十二元貿孚綸華二户各洋九元李雪巖翁朱葆三翁徐貫雲翁譚幹臣翁韓山曦翁老順記戴生昌祝源昌善記華豐大慶樓十一户各洋六元源豐潤洋五元四角莊源大洋四元八角南順記洋四元戴運來翁滬江第一樓蘇寳森翁老悅生大觀樓錦章慎餘堂義昌成道信申茂瑞昌順江南烟雨樓元昌源昌王陽生翁華興怡泰昌胡綏之翁燕慶園永豐李忠福翁廿一户各洋三元孝友堂魏汪萃利徐俊良翁新順記順泰燮昌聚昌葉天德堂芳園九户各洋二元久成九章北天成永裕成四户各小洋十八角中和洋行賑房小洋十三角萬有全李珊記龐竹卿翁思補齋梁煥南翁陸昇易安居七户各小洋十五角信昌隆天餘陳志雲翁可熾可熾順益昌金松泉翁湯蓮笙翁董天頤堂尹子卿安惠世陳富齋十二户各洋一元復新園大昌德二户各小洋十二角其萃樓徵昌怡昌晉昌恆茂五户各洋九角恆升怡園二户各洋八角施德豐咸章義盛一壺春曹德大五户各洋六角宏源洋五角靑蓮閣大綸二户各洋四角源通官銀號錢五千四百文木商會舘錢三千六百文存濟堂豐裕官銀號二户各錢三千文介福嘉綸和康壽康晉和慎餘餘大元甡元茂衍大恆益永豐存德恊昇宏大宏元源吉寶和寶順承裕正大升大彚康崇餘永康瑞大晉大敦和義善源福康兆豐恆德仁大源利森康厚大源餘瑞元鈞康壽豐鎭昌鉅豐志大鉅元怡豐鼎康鼎裕同餘久源明德同福鉅亨元鼎瑞裕洽餘恆興瑞豐信大順康豫源會餘慎豐瑞利元豐正元崙餘寶大六十七户各錢一千八百文裕源長德森二户各錢一千二百文張家鶴翁元成永餘慶裕大章九和宏章泰七户各錢九百文怡大怡大莊二户各錢六百恊成祥永慎萬興三户各錢三百文英法美三界一文願小洋八十一角五分錢十七千九百六十六文以上總共收大小洋三百四十八元一角五分錢七十七千九百六十六文滬北天后宫前廣盈善堂司董嚴信厚龔心銘施則敬曾鑄朱佩珍祝大椿葉貽釗周鴻孫等謹誌 
[今日尙有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[漢口火警漢口]  
　　上月三十夜漢口玉皇閣左近某姓家不戒於火延燒鄰屋四十餘間惟人口幸未殃及（亦） 
[營廣艇舵工難招吳淞]  
　　新任淮揚海道　禮卿觀察因海州將建海闗探聞有紅幫梟匪借鹽票改章設闗之際預備集黨抵抗故中觀察咨請江北提督劉軍門狼山鎭李鎭軍電調内洋狼通二營砲艇四艘赶出瓜洲十二圩内湖駛往外洋吳川二營廣艇二艘由佘山外海駛往嗣以廣艇非應轄汎境且水道不習電禀觀察觀察復飭就近另招舵工駕駛等人後又因招到者均係沙船舵手故屢次訂聘營艇非其所熟尙未駛赴也又聞新闗專條巡輪己在海州口内外往來測勘明晰繪圖標幟想以後不難行駛矣（　） 
[濬浦之預備吳淞]  
　　開濬黄浦江辦法聞擬先從吳淞張華浜灣沿岸築一馬路直逹上海楊樹浦大花園馬路並在西岸灘駁築石岸以便開工時沿灘往返勘察并將高橋口老鼠沙西邉開深使不致淤塞出入輪艦無須兜繞挖起浦泥填築西岸馬路其開河機船五艘不日可由外洋購駛到滬川 
[俄兵無禮吳淞]  
　　初五日有俄艦一艘由海參威駛抵淞口泊炮臺灣俄兵登岸後在淞鎭各街恭遊覽中有數俄兵在外國酒店沽飲大醉先至桂花弄妓家尋歡繼至西浜李家宅闖入李家致婦孺駭奔喊叫該兵遂卽逃散（不） 
[日本正金銀行賬畧]  
　　上海日本正金銀行現己積至資本金洋二千四百萬元公積金洋一千二百三十萬元各處貿易日益推廣茲將明治三十八年下半年第五十二次結賬梗概照錄於左（收欵）一今屇荒利得金洋九百九十二萬二千三百六十三元三角四仙一上屇留餘利金洋六十萬零九千七百二十元零七角零八份共得利金洋一千零五十三萬二千零八十四元零四仙八份（支撥）一各項賠欵經費金洋七百二十一萬三千九百六十八元七角一仙一撥留公積金洋三十六萬元一特别公積金洋一百萬元一銀資公積洋二十萬元一按常年一分二釐撥給舊股份主金洋七十二萬元一按常年一分二厘撥給新股份主金洋三十六萬元一留餘下屇帳内金洋六十七萬八千一百十五元三角三仙八份按本届半年除經費外實得凈餘金洋三百三十一萬八千一百十五元三角三仙八份獲利之豐洵可推銀行巨擘矣（也） 
[滬城官事]  
　　江蘇糧道陸申甫觀察抵申後昨日分赴道縣各署拜會○天通菴巡局員主清芝參軍昨日飭丁到道禀請再假二天○淞滬釐捐局督辦陳亦漁觀察江蘇補用從九陳二尹鴻生昨均因公到道拜會禀見○刑部主事蔣樹人主政德椿由京來滬寓全安棧候選知縣日本領事署文案金翔甫明府道臨住德聲里昨日先後詣道禀見○南北洋水師總統蕯軍門鼎銘在津發電來中約於今日到滬（合） 
[會商要公]  
　　日本領事永　久吉君昨日午後邀請道憲瑞觀察至領事署會商要公（宜） 
[製造局紀事]  
　　製造局會辦李叔倫觀察赴寗謁見江督公畢前日與鎗廠委員馮二尹仁佺乘輪回申○製造局龍華火藥廠前請日本技師石籐豐太郎製造無烟火藥由魏觀察呈請江督周玉帥及江甯督練公所考驗藥力前日玉帥來電以該藥極爲危險著該技師到寗面商一切（寶） 
[儲憲鄭重漕米]  
　　江蘇糧道陸申甫儲憲前日午後蒞局接見新總辦章米蓀太守會辦戴沈兩太守及委員人等諭令將各屬所解未曾騐兌之米認眞剔選行將親自騐看（寳） 
[學界臚歡]  
　　本邑學界同人於昨日假滬北辛園恭請江蘇學政唐文宗宴飲（宜） 
[蘭會定期]  
　　滬城邑廟内園定於十三十四等三天舉行蘭會循向例也（事） 
[函請保護英商遊歷]  
　　英國商人吉林田欲至山東安徽江蘇等處遊歷禀知駐鎭英領事函致鎭江闗道轉函滬道瑞觀察屇時通飭經過各屬妥爲照料（事） 
[禀請給發護照]  
　　善後局近向福來德洋行購有鎗彈等件刻欲起運禀請滬道瑞觀察給發護照（事） 
[札飭嚴禁迎神賽會]  
　　上海縣汪大令奉松江府憲札飭禁止迎神賽會除清明中元下元三節城隍循例賑孤之外責成各圖董保其餘各會一律查禁會中如有公欵照章禀請充入學堂經費倘敢故違立提罰辦董保徇隠不報一併痛懲不貸書役包庇加等嚴究等因大令接奉之下已於昨日抄札出示曉諭矣（宜） 
[札飭加意防範]  
　　新闗總稅務司照會滬道仍須飭派弁勇至浦東駐防各情己詳昨報茲悉瑞觀察昨日札飭浦東總巡謝岳松明府督同各局差捕曁緝私各勇加意防範嚴密緝拿匪類外一面函復稅司允候指撥弁勇至各要道分投駐防以衛地方（嚴） 
[札查外府州縣至租界違章拘人解辦案由]  
　　英美公廨讞員闗司馬昨奉道憲瑞觀察札查外府州縣差役至租界違章拘人由捕房送廨訊辦之案若干起迅卽禀復核奪（力） 
[新署改建男女押所述聞]  
　　公共公廨翻造男女押所略志前報茲聞擬將現在頭門内之両旁男押所與二堂一律拆去改建三層走馬洋房以第三層爲王藝所二層覊押錢債各犯下層爲賊盜曁未定案之犯其新建之女押所亦須概改洋房并聞道憲瑞觀察己籌備造欵二十萬金不敷尙鉅再須設法籌備云（力） 
[禀究藐視河工]  
　　浦東二十四保五十一等各圖土塘河工開築以來内有數處工程殊爲草率河工董事謝友三孝廉屢飭改築玩延如故因將藐抗之張桂勳陸榮堂徐士蘭等三人禀縣提究汪大令准詞昨飭皂頭全順下鄉提獲諭飭看管候訊（宜） 
[拿禁私售軍械]  
　　近有人私持手鎗刀械等物往各茶肆烟館中向人兜售事爲捕房包探所知以各流氓均有此等凶器職是之故因于昨日將情禀知捕頭請爲拿禁捕頭諭令以後如遇若輩密拿重辦不貸（力） 
 
 

Page 18

 
 
[罰懲盜賣坆地]  
　　西門外江姓向陳錫華購九圖内坆地一方安葬父母棺木歷年完糧被馬之順串同陳將該地盜賣去並將棺木掘出抛棄爲江所知向論不睬具控西門外巡局由章二尹將陳馬二人提訊以江不願追償地價請爲照律懲罰二尹判令罰修萬生橋起至井亭橋止翻築馬路一條以儆兩造遵斷完案（深） 
[催請繳銀]  
　　俄商道勝銀行洋東前延律師控宋仲蘧經手地皮紏葛經中西官訊限一月宋先繳銀一萬両在案茲已逾期不繳昨由俄領事闊雷明君照會公廨傳追闗絅之司馬飭承查案辦理（力） 
[大令騐屍]  
　　閘北永順里後德生里十二號屋内浦東婦人陳姚氏向同居之石匠徐順夫索欠口角呑烟斃命徐己逸去由同居越人戚阿毛投報巡局飭十圖地保徐子良投請上海縣於午後蒞騐大令騐得委係自行呑烟斃命因無屍屬著保報堂棺殮標記待領外所有居處什物飭差開單呈查戚交保省釋（當） 
[相驗煙妓爭風釀命案]  
　　報紀北香粉弄烟妓徐阿金與鄰妓王徐氏爭風啓釁阿金呑烟斃命由捕房諭令地甲報縣請驗一則昨日午後汪大令駕臨仁濟醫館屍塲先詰鴇婦張潘氏供已死徐阿金在婦人處借居每月房租洋二元半前日與鄰妓王李氏卽大寳爭風呑烟斃命是實質之王李氏供因阿金之姘夫小木生與小婦人亦有往來初四日阿金突將婦人毒打後經其母張潘氏嘱小婦人以香燭服禮了事不知如何忽萌短見求察問小木生刻下何在供己逸去大令喝令暫退飭仵如法騐屍騐得死者委係呑烟致斃大令親視無誤當有阿金之夫兄徐老三投領棺柩供稱阿金是兄弟老四之妻弟在鎭江爲薙髮匠大令遂飭具領棺結存查并諭捕房包探王寶生將張潘氏王李氏帶回捕房補提小木生到案一併送縣辦理（當） 
[緝拿流氓械鬭斃命案]  
　　惡丐鄭子明羽黨爛頭顧德生前日在同義樓被同類小炳全戳斃一案前晚四馬路捕房西探帶同華探王長桂陳錦標等在正豐街附近弄内拘獲年幼乞丐两名詢其是日尋仇者究係何人據云旁晚時見小炳全與蘇州和尙蘇州阿毛等隨同不識姓名多人至同義樓是實詰以各人住處答稱不知捕頭遂飭嚴密訪拿務獲究辦（當） 
[上海縣案]  
　　陳德福家内去歳六月被盜獲犯陳阿福訊實解府審勘在案前日德福又扭陳杏生到縣禀係夥盜即經汪大令升訊德福供杏生去秋曾因犯竊被事主拿獲小的被刦之夜據某花園看管之人某甲告稱亦在其内爲此扭案求懲質之杏生供種菜度日昨在八仙橋西中和園吃茶被陳指爲刦盜扭至法捕房禀控不理復扭到案求鑒大令問德福盜刦之時園丁曾否目覩答稱並未大令斥其空言無証叱令退去杏生暫行交差候提阿福質認核奪○許明山控趙雨亭盜賣奩田亦奉訊究許供髮妻趙氏嫁小的時蒙妻母撥給奩田一方有方單撥據收執今被妻弟趙雨亭私立代單將田盜賣于談榮榮求請究追趙供向充册書田係小的祖傳撿查方單無著故立代單出售談榮榮供趙將該田賣於小的計洋五十元據云方單遺失故立代單交執大令斥趙身當册書不應盜賣奩田寛姑判許貼洋二十元飭趙贖田了案代單銷毁○同茂土行主鄭熙藝倒欠莊欵被控挺押不繳提案訊比鄭供共欠乾元莊銀一萬五千餘两大豐莊一千數百兩緣放出各帳無著致難理償大令判掌頰一百下還押限十天清理違干嚴比○徐陳氏將一畝六分地之方單在夫姪徐永朝處抵洋一百餘元向贖霸呑將氏毆傷經汪大令訊閱氏子掌林所呈故祖分給四房田產契據確係永朝霸贖圖呑毆打叔母因判重責押追在案前晚亦奉提比供仍狡飾大令判掌頰一百下還押勒令交單再延適血比○滬道瑞觀察訪有縣差拘獲流氓沈六寳卽阿六寶擅行受賄縱逃札縣查究前日沈至縣署探問訪拿緣由被捕頭徐文查知拘獲連同得賄捕夥小金寶原差蔡子慶蔡阿榮一併解訊當晚經幇審馬參軍提究沈供廿九日被差軋至煙間指爲流氓本欲解辦後由小金寶經勸出洋三十五元得卽放回是實訊之小金寶供當時祇有洋三十元小的不合貪小經手過付原差求宥質之該二差尙圖狡賴叅軍以見証過付供明屬實判两蔡各責二百下小金寶貴一百下均交差看管沈交保候再訊奪○船户蔡東甫被趙三寶船碰撞落河身死一案現有張三福馮玉金等經勸令趙出撫卹洋二百廿元交屍母具領求請消案故前晚汪大令畧予提訊判各具給消案○縣東丁順昌紙店之女顧丁氏因不守婦道控縣訊發普育堂留養在案茲因一年期滿前晚奉大令提案傳伊夫顧仰芝具領因顧不願判暫押官媒候傳氏母到案訊領（合） 
[總工程局紀案]  
　　花衣街同福樓飯店前日有無賴顧鑑泉與值堂人沈長生口角毆打毁物由巡士拘局副裁判官陳參軍判顧責手心四百下　示一天押半月○包探拘獲小竊吳安安解局請辦參軍判責手心二百下押候吊贜再核（尺） 
[巡局紀事]  
　　龍華火藥局巡查哨弁前日在廠前查有迷路女子年約十二三歳北方口音形似逃婢禀請總辦交該處巡局由徐二尹發堂留養○南巿著名流氓蔡阿二糾黨小麫筋阿祥在南倉街吉祥樓藉端拆梢被二十三鋪地甲查見拘拿持刀戳傷該甲手指後幸將蔡拘獲解至二十三七鋪巡局請究局員朱二尹提訊之下以蔡迭次犯事判責籐條八十下發水神閣鎖示五天期滿送縣請發改過局禁押（尺） 
[英美公廨紀事]  
　　王步蟾控馮寶妹以僞單抵的洋五百元不還奉訊押繳在案前　闗司馬接上海縣移文請提案内牽涉之奚阿金昨由差探將奚送廨司馬諭限七天内幇同馮寶妹理繳如違嚴比○二百七十九號捕送迷路女郎陳秀金到廨據稱年十二歳大塲北首南陳宅人因被晚母毒打乘間逸出司馬著暫交官媒看管聽候出示招領○陳金士控妻母李氏引誘伊妻捲逃與朱留福姦向領行凶等情闗司馬准詞飭差恊探將妻母李氏拘獲押候訊究○迷路孩子陳秀泉病婦趙葉氏先後由巡街捕拘入捕房轉送公廨安插司馬諭陳秀泉懸牌召領趙葉氏片送棲流所調治（當） 
[英租界捕房事]  
　　客棧夥某甲昨投老閘捕房控德鄰里五百八十九號門牌雉妓小寶攫取金戒指請飭查究捕頭卽派包探石金榮前往查辦○六百九十一號捕送臥路無依口不能言之病人某甲一名又一百七十一號號捕送病婦葛趙氏一口先後至捕房安插捕頭飭送公廨核奪（當） 
[法租界公堂事]  
　　林以松串同帽作主王正元將僞珊瑚手鐲互相估番論價誘令傍人購買即俗所謂掮子黨者昨在法界肆其故技爲包探拘入捕房押候解堂訊究○東洋車夫張小富昨在法馬路碾傷路人某甲足骨由捕拘究捕頭諭將受傷人舁送醫院調治張押候解訊○流氓朱掌華王阿四殷永生前晚在新租界拆梢爲包探查悉扭入捕房押候解堂嚴懲（臨） 
[美租界捕房事]  
　　某日人乘腳踏車在崑山路飛駛與某號東洋車相　日人即將車夫某甲凶毆並擊傷太陽穴由行路西人所見鳴捕將两造一併拘究捕頭著日人押候送辦甲受傷甚重飭送醫院求治○陳鄧氏行至斐倫路被流氓胡阿六攫取金飾一支旋由旁人兜獲交氏扭入捕房奉飭押候送辦○陳紹全身藏凶器在裹虹口一帶横行由西探拘獲押候送辦○百老匯路七百四十六號房屋有人聚賭由探禀明捕頭函請公堂出單傳訊○王　富竊　恩路四號西人家熨牙由包探倪順泉拘押候辦○馬夫李順才在車上磕睡由一百號印捕拘入捕房存洋十元釋出候訊○七百八十九號捕巡至百老匯路見有女孩一口沿途　哭帶入捕房旋　女母王氏投請領回捕頭允之（似） 
 
