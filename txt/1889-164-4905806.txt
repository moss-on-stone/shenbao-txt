# 1889 - 164 - 4905806

 

Page 1

 
 
[添請姑蘇訪事友人] [  申報館主人啓]  
　　本館向有人在姑蘇採訪新聞惟念省會人烟稠密聞見較多一人耳目憑有未周擬再添請一人在蘇訪事有願賜教者祈先不新聞數則書明住址寄交本館一俟擇定卽當專函奉訂特此奉布帷希雅鑒 
[點石齋售書啓略]  
　　經策通纂○是書蒐羅宏富取用不窮購此應試可咄　辦然門徑非由素熟臨事　昌張昌豫置案頭隨翻隨讀則臨用之獲益更多而人　我　矣今定碼洋世五元○大題觀海初二集○寳文三萬六千篇本屆各省鄉試題十得八九謂予不信可覆按也今定碼洋廿五元○五經文準○　文一萬五千首其中向無陳作而特搆者不下萬首新頴美備無踰於此碼洋八元○五鳳樓試帖○得詩一萬二千首　　土飯概不闕人碼洋二元○御纂七經先印五經○直行宋字精校精印碼录八元○廣治　略○采輯史事有體有用洵經世必讀之書碼洋一元其除種頻繁多不能　載本埠外埠俱有分鋪士商就近購取可也此佈 
[發售小題觀海告白] [  點石齋啓]  
　　本齋曩有大題觀海初二集之刻可謂綜制藝之精粹集文苑之大成矣而小題獨無美備之選尙爲慷事今又廣搜博采延聘高才愼加遴選備文一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌及抛抺塲點石分局外埠則向各分局購取可也此佈 
[石印四書古註羣義彚解出書啓] [  點石齋主人啓]  
　　是書計九種一皇侃論語義疏一李又貞公大學古本說中庸草叚中庸餘論一毛次可四書改錯一劉楚楨論語止義一焦里堂孟子正義一宋　山論語札記孟子札記　皆博生羣言言明古義於章句註疏說文之學融會實通精當不易較之善常味根錄備旨合講諸書兀覺原原本本　制詳明習舉業者果能家置一編臨文時自必别有慧心獨具隻眼惟是書見於叢書者多向無單行本可購茲特以家藏九種彚爲一册精　重抄閱點仍舊託點石齋石印字跡固然明顯校對亦復精詳荆部裝釘十六本外加紅木夾板二副現已成書從廉售價每部洋八元售處向上海北中昌點石齋悵房外埠京都琉璃廠本局粤省雙門底本局漢口黄陂街本局閩省皷樓前本局湘省府正街本局均可購取此佈 
[論犯事宜分别區處]  
自粤宼湯平以來貧者忽富富者忽貧貴者忽賤賤者忽貴當時世家鉅室剥落凌夷者不可勝數旄車之族降爲皂隸金穴之家淪爲乞丐而一介貧民身致通顯手創宏基亦比比皆是迄今二十年不知幾經推移幾經變换矣顧自貧而富自賤而貴不過識見淺陋規模卑狹爲人所姗笑而已姑置不論而自富而貧自貴而賤則手頭闊綽塲面寛宏習憒自然拘泥不化其始也截長補短猶可爲善而不知變通其繼也鼠入牛角日見消敗而不知持守曾不一再傳而左支右絀外强中乾其剥落凌夷必至皂隸乞丐而後巳嗚呼夫亦可哀也巳然吾嘗推其故思其由以爲非時勢之遷變使然運會之推移所致大抵皆父兄之不善教子弟之不率教胸無主見不自分量嬉戯徵逐所交匪人遂日卽於下流而不自知自忘其本來而不復顧一時作奸犯科令人駭怪實則與放辟邪侈窮凶極惡者有間當事者宜有以分别并有以區處之不當視之如渾敦窮奇擣柷饕餐四凶族之不才子而誅鋤之也向使貴族如旄車富家如金穴深居簡出家食自安樸素家風保持世澤無須别事經管而蓋藏自足不必更爲捐納而位置自高取諸宫中猶可以温飽數世施諸里黨猶可以沾溉一鄉其視皂隸乞丐者流如風馬牛之不相及又何致剥落凌夷至於此極也哉且卽使剥落凌夷而至於此極矣猶有族長姻親年寅世好相與推挽之提携之俾聊以自存無失其所無愧鄉黨自好之士不失忠厚長者之稱或看祖德宗功載在史册故家喬木動人遐思由是而再整田園重新門第抑又何難若夫一敗塗地不可復振者必其不學無術任性妄爲桀驁不馴堅僻自是無論識與不識知與不知莫不惡而畏之敬而遠之當全盛之時蕩檢踰閒縱欲敗度無敢有委曲諷諫者迨積衰之後焭焭在疚踽踽獨行無可與從容商榷者旣而困窮潦倒轉徙流離四壁蕭然朝不謀夕冬暖而兒號寒年豐而妻啼飢欲借貸而無可以取信欲求請而莫爲之先容欲謀一餬口之方而斷斷無技欲覓一營生之路而碌碌無能迨至窮而無所歸迫於不得已計無所出遑恤其他寗獨皂隸乞丐而已雖舉人世間最汚最賤可羞可恥之事如娼妓賊盜等名目亦且靦然爲之而不自愧夷然蹈之而不復辭若此者凡名區勝地大邑通都侈靡繁華五方雜處尤多有其人滬上僑居歴有年所目有所見耳有所聞輙不禁感慨係之顧世家鉅室之降爲皂隷淪爲乞丐者無論已或見有世家鉅室剥落凌夷而竟至爲娼妓爲盜賊者遂羣焉以娼妓目之以盜賊目之屏置不齒吐棄不顧使其甘自暴棄不復振拔余竊以爲過矣蓋汚穢荒淫者娼妓之骨相貪殘陰險者盜賊之心腸彼非 
必有是骨相有是心腸也徒以知識旣卑性靈盡汨曾不知娼妓盜賊之不可爲加以顔巷屢空阮囊可羞無可以謀升斗而贍入口者但見娼妓之堆錦如山賊盜之揮金如土爲之艷羡從而效尤失足崇朝終身致玷假令恐其初犯姑爲優容束其身心課以工作則前愆何防晚蓋覆水亦自可收安得與汚穢荒淫之娼妓貪殘陰險之盜賊相提而並論也哉或又見爲娼妓爲盜賊者其實剥落凌夷之世家鉅室也遂追咎其父兄之不爲收管師長之不爲教訓使之陷溺沉淪鄉里削色余又以爲過矣夫至於爲娼妓爲盜賊則其人之不願收管不服教訓可知假令平日循良兢兢自守不獨父兄師長誼屬至親卽凡有葭莩瓜葛者亦將早爲之所矣是必爲衆所棄莫爲之哀視若贅疣投畀荒裔雖不爲娼妓盜賊亦無能收管而教訓之也當事者欲分别之加嚴區處之盡善請獻兩言焉一則曰善堂一則曰義塾 
[本館接奉電音]  
　　昨接在京友人發來電音有本月十九日硃筆一道敬謹譯登○五月十九日奉硃筆祥霖補授鴻臚寺卿欽此 
[奉旨迎牌]  
　　京師久旱不雨雖經設壇祈禱皇上親詣拈香然僅見微雨數點農田尙未沾濡深宫宵旰憂勞諭令順天府府尹委員迅往直隸邯鄲縣迎請鐵牌來京供奉當由府署赶辦滾單飛飭沿途地方官預備並委員會同内務府官於十一日晨前往邯鄲聖井迎請鐵牌矣 
[帝京日記]  
　　京城内八旗各官廳現奉堂諭派令各固山逹等傳諭本管地面所有各鋪户於五月十三十四十五等日不准燃放鞭砲并令各鋪出具切結彚送備查倘有陽奉陰違查出從重懲治更諄諭各鋪户小心火燭認眞 
 
 

Page 2

 
 
防範毋稍蔬虞卽各住户亦傳知一體遵照○吏部爲曉諭事所有本年己丑科會試挑取謄錄八十名先由至公堂將薦卷谷送到部當經拆封塡榜業經出示在案除彭文明七十七員均係舉人應令於每月初一日漢員取具六品以上同鄉京官印結旗員取具佐領圖結赴部投供騐到俟各館咨取時挨次傳補至卷面内開内閣中書王郅龍璋現任湖北竹谿縣訓導華南杰等三員應將謄錄照例核銷倘此外如有各項候補候選以及分部學習行走人員卷面未經開列者應由該謄錄漢員取具同鄉京官印結旗員取具圖片赴部聲明以憑辦理相應出示曉諭○某甲身入醉鄉步入宣武門内大街甘石橋路西廂藍旗官廳步甲某乙詢其來由甲自身畔掣出鋼刀向局砍去乙卽躱閃右腿被刀剌傷倒仆於地血液淋淋甲隨携刀而出又將廳上鐔瓶帽筒搗碎廳兵某丙聞搗物聲而來遇甲於門以刀砍丙丙雖躱閃而右臂已被刀劃傷負傷奔出喊齊本廳官兵甲猶舞刀亂砍衆以撓鈎拉倒加以桎梏立解提署次日堂訊之下甲供前情一概不知提署令移送刑部懲辦幸乙丙傷不甚重否則難免抵償矣○吏部示據籖分北河大挑知縣陽煥章呈稱廣西桂林府靈川縣人中式同治九年庚午科本省鄉試第三名舉人本年己丑科會試大挑一等引見奉旨以知縣用欽此籖分北河明年恭遇恩科志切觀光情願留京會試俟會試後再行赴部領照赴省等情具呈到部　准該員留京會試俟會試後再行赴部領照赴省○已革雲南楚雄縣知縣惠山委解滇銅短少逾限不完經户部奏請交部勒追一事已見邸抄兹聞廂黄旗漢軍都統奉旨立派該管叅佐領等率領催前往惠宅偕該革令至本固山公署跪讀諭旨後卽行備文派該佐領下領催莫吉格持文將惠送交刑部當月司接收當堂簽掣由江西司訊追○吏部示分發仍回雲南補用先前直隸州知州韓銑一員又陜西候補知州錢祖壽一員尊部於本月十五日帶領引見相應傳令該員於十四日五鼓赴西苑門外本部公所報到以備帶領引見是日穿大青褂備帶補褂佩帶荷包手巾再該員是否原任現任一二品大員子孫抑或現任一二品大員兄弟務卽報明以憑註明再傳該員於十三日辰刻衣冠赴部預備演習口背履歴如是日不到定行扣除○前紀步營火班假北上門内景山官學演習汲桶一事兹因天久不雨風乾物燥因諭令步營汲桶處官兵暫勿分班全行在彼住宿並由兩翼技勇兵撥調駐紥一同演練汲桶計官兵共五百數十名每名日給津貼銀八分由本翼公欵項下支發一俟甘霖渥沛再行照章輪班云○本月十三日伯邸明副都統先後抵海運倉支領正白旗兵丁本月季甲米當由該倉花户遞呈米樣以備揀擇洎米出倉每石可售京平松銀一兩六錢有奇 
[天津得雨]  
　　自初六至初八日地方官第四次設壇求雨初九日濃陰密布微雨廉纎至初十而依然杲杲日出矣十一日黄昏時又得雨一陣然浙瀝數聲逾刻卽止不特大田多稼絶無小補且蝗蝻於得雨後轉得滋生反不如不雨之猶可須臾緩也幸十三日天未黎明雨師稅駕簷溜淙淙有聲直至八點鐘後始霽雖未沾足然三農已額手稱慶矣 
[賽會閙事]  
　　寍波江北岸於十五日迎關聖會先巡白沙十六日巡視江北其聯燈鼓亭紗船彩閣均係時式花樣色色鮮明迨衆會齊集磚橋突有一看客見彩閣上之女子雙蓮瘦小以手試其眞假賽會者遂以籐條擊其首是人不服與之爭鬥奈寡不敵衆被毆傷倒地衆看客代　不平兩相打架各逞威武幸巡捕出爲彈壓尙未釀成大禍會遂四散 
[龍舟釀命]  
　　温俗每屆端陽俗尙競渡有彩閣龍舟高架鞦韆採選美貌幼童裝扮艄公艄婆輕盈蕩槳鼓吹齊鳴遊人如蟻鷁首塞湖本年因値府試綵閣停划惟水龍舟各村落皆有之咸於端午齊集鬥划互相角勝詎是雲霞嶼與暘嶼龍船均在新橋爭競毆斃六命或頦斷或睛突或頭顱劈去一半或手腕擊斷幾節甚至舟覆人溺靡有孑遺幸該地人都習水均泅逃彼岸惟此六人傷重無從掙札登時溺斃詎雲霞嶼地廣人稠藉喪大命糾集人衆擁至暘岙搗毁大小房屋共二十七座寸板片瓦蕩焉無存現經暘岙紳耆報案請勘雲霞嶼屍屬亦以人命喊請騐殮初九日恩邑尊帶同刑仵親詣勘騐當提該地保圖差笞責示懲未知將來如何辦理又將軍橋與西門外亦以龍舟起釁將西門人毆斃一命未經報案旋卽醵錢和息噫龍舟之禍屢釀巨案有維持風化之責者可不預爲禁阻歟 
[霪雨爲災]  
　　六月六號魯托魯電逹長崎云美國别此雌僕魯古附近西榮司他温地方疉遇大雨池水横溢山洪暴漲衝破巿邑數處房屋一掃而寉歲有萬餘人溺死亦大災也 
[覿面緣慳]  
　　五月二十七日倫敦來電云意國皇本擬與德皇會於司托藍司僕魯古地方正在計畫忽聞巴黎有變兩皇因此未會意皇當下回國○意國南薄魯地方商民貿易交涉事多當添設領事公館並派領事駐紥目下日本政府正在協議此事 
[漢口火災]  
　　初二日夜漢口沈家廟前失火焚去民房一椽隨卽撲熄又聞大蔡家巷某山貨行貨物堆中屢見烟燄迷漫幸經見而撲滅如是者不止一次初八日黎明忽又遺火光焰熊熊經龍局施救祗焚去一椽幸未災及隣坊是日薄暮郭家巷小土店失愼當卽救熄此三處人皆被保甲局拘去懲辦以爲疎忽者戒 
[溺斃可憐]  
　　初七日招商局江孚輪船自漢口開行忽來一大划船裝載衣箱雜物船中夫婦二人并兩女一子甫傍輪船男子欲登輪覓一坐位不料子女等齊立一邊船身欹側遂致翻沈合家覆溺惟舟子鳧水得免十一日寳華船到埠撞落躉船碼頭夫三名竭力拯救兩人得慶更生一人已魂游水府矣慘哉 
[雜糧飛漲]  
　　奉省上年水災營口等處荳麥高粱價售大昻巿商至漢口購辦雜糧裝往東北每次輪船開行有裝數百担者有多至千餘担者本年以來運出不少致漢巿荳麥高粱價漸提漲近來漸帮人運米出口糧價更漲食爲民天當道將何以善其後耶 
[蘇臺梅雨]  
　　蘇州閶門一帶妓舘林立土妓少而流娼多大半因他處生意寥落或因地方官嚴申厲禁而以蘇州爲逋逃藪也近年來中巿各錢庄屢見虧倒鉅欵未始不由於此識者心竊憂之護撫院黄子壽中丞任蘇藩時洞悉此弊卽首以驅逐遊娼爲當務之急諭令各總巡一體示禁無如若輩藉差保爲護符一經示禁差保則上下其手索取陋規是官憲之禁令反爲差保需索地步也近有過其地者見楷杷門下仍是家家寒食夜夜元宵不減曩時光景河下則畫船簫鼓依然鼓吹昇平說者謂吳人風尙奢華差保得規包庇斷非條告虚文所能禁止者獨惜黄中丞之一片婆心卒無補於凋敝之俗爲可惜耳○本月十三日爲關帝君誕辰是日蘇州府魁文農太尊雇定熙椿戯園優伶假八旗會館演戯敬神并邀請各大憲及文武同僚入座觀劇一時衣冠絡繹車馬喧闐誠盛會也○現署蘇州布政使司田熾庭方伯恭承簡命擢任貴州按察使現巳接到部文方伯以封翁及太夫人均在山西原籍久違定省孺慕良殷禀請黄護院奏請給假回籍省親聞中丞已代爲籲請不知能邀恩准否也 
[袁江雜錄]  
　　老湘合字後營現奉曾制軍調駐邳州因彼處時有匪人意圖蠢動故也○今歲雨晹時若菜子刻已上巿故油價每担減去錢八百文○某甲武斷一鄉人皆側目某營弁詭與交結用爲眼綫獲盜三人官以其素著惡名亦加縲絏訊之至再供認曾販私鹽餘未犯事云○原任禮部侍郎童少宗伯之靈櫬於初八日過浦漕憲率屬前往祭奠其少公子謝吊後卽扶櫬登舟○初九日清河縣親赴教塲考試武童人數只一百三十餘名 
 
 

Page 3

 
 
[邗江官報]  
　　五月十二日金鹺尹兆榮委楚鹽查艙差趙鹺尹壽佺銷楚鹽查艙差調委中富局十三日梁鹺尹慶恒委大漫閘差十四日豐利塲陳鹺尹禀知回署十五日運轅傳大使朱作霖甄别分發經歴許鹺尹崇興禀到 
[馬戲七誌]  
　　車利尼馬戲在歐洲已稱巨擘其來滬也簮纓之世胃紈袴之少年幕府之才人詞塲之俊侣璿閨之秀質繡户之嬌娃無不以一擴眼界爲快自酌減戲價後觀者愈衆前夜余又往觀則見紈扇輕衫聯翩座上雲鬟霧糓掩映燈前後來者幾無容足之地所演各戲亦分外認眞白馬一匹不施轡勒車君在塲中揚鞭指揮有時踽步則合節而應絃有時疾馳則追風而逐電有時作人立狀則竦然而高舉有時作廻旋勢則奮迅以騰空在後以木爲欄相離尺許棋布屋羅馬則逾欄而過從容睱豫毫無竭蹶之態非車君不能教此馬非此馬亦不能解車君之意也一女郎芳齡嬌小瘦態翩躚能於馬上躍過紅巾不難其立而躍難在其跪而躍也又一女郎年齒較大服飾又换在馬上欲墮不墮將翔未翔倐後倐前若驚若喜觀者巳爲之喝采而猶未盡女郎之能事也繼在平地一躍則已坐於馬上顧盼生姿廻翔作勢而仍未盡女郎之能事也末後又在平地一躍則已立於馬上有此身材有此神勇目爲巾幗中之飛將誰曰不宜後演象戯繫鈴於足鈴聲鏘鏘然置管於鼻管聲嗚嗚然一俯一仰相倚而行其狀躑躅然一高一下相擦而過其聲浙瀝然觀至此余先歸不及觀他劇歸而誌之循曩例也聞該戲班將往東瀛及時行樂者尙其趁早往觀也 
[試演水龍]  
　　昨爲分龍日午後城内各水龍會集南巿馬家廠水龍試演先期遍請道廳營縣往觀蓋年例如此也 
[上海縣署瑣案]  
　　前報紀金進園陸順寳向寳山縣歧控經寳山縣移歸上海訊理云云兹悉當寳邑尊葛明府集訊時以金向陸艇地二畝起造房屋理無不合且金所造之屋並不佔及馬姓墳地豈可以無稽之說輙欲將屋拆毁殊屬荒謬糊塗况上海縣前已勘明諭令拆去東首一間至今空地上並不盖造金之遵斷毫無疑義復據地保邢茂堅禀稱拆讓之處並不重造愿具切結馬錦海一味狡展稱金實將屋重造此事本應澈底究辦惟地雖在寳邑吉字圩頭圖而馬係上海縣人上海早己有案是以判令錄案移歸訊辦日前經原差陶瑞解送來申裴邑尊卽於前日午後升堂訊究馬稱金在小的祖墳前添造房屋三間掘潭儲糞諸多不利以致胞兄病殁叩求飭令拆去邑尊檢查原卷謂此案前經本縣勘明金造屋七間飭令拆讓一間其餘六間准其建造何得矇稱三間卽將卷中原諭令値堂胥吏朗誦一遍並謂金曰爾於拆讓之地上曾否掘潭儲糞金稱自蒙訊斷不敢有違實因造屋時地勢低窪需泥塡築故於東南角上掘去泥土致成水潭但與馬墳相去甚遠四圍均護以籬笆豈有關碍邑尊諭令兩造靜候覆勘察奪○裴邑尊訪拿大東門外賊黨王麻子及張阿榮混名前綹阿榮并窩贓之陳阿玉等升堂訊究張等一味推諉邑尊喝令各子笞責枷號發十六鋪地方示衆 
[英界公堂瑣案]  
　　包探顧阿三稱據胡黄氏訴被朱陸氏誘拐兒子故將該氏送案朱陸氏供與胡黄氏相識並未誘拐伊子現在情願帮同尋交蔡太守着將該氏暫發官媒俟胡黄氏投案再訊○翁金生稱在陳德記烟館帮夥我之友人胡元泉前來躭擱幾天被竊主人箱内衣　今得尋見原贓交捕送案陳德記烟館主供失竊箱内衣服七件初尙不知胡竊及在鋪蓋裏尋見始知伊竊胡元泉供伊欠我錢竟圖抵賴拚贓誣竊蔡太守飭將胡元泉暫押着包探查明究竟是否行竊俟禮拜四再訊○趙明山稱與陳芬友股開閬仙戲園當邀各脚色時因領班人楊壽長知陳樹勲卽王水忠向不安分辭而不用詎陳又改名混充看破後復行辭却昨陳與我尋釁由印捕拘案楊壽長供陳樹勲卽王水忠當時趙明山原不要用伊今不知如何與趙尋釁陳供不敢尋釁蔡太守飭將陳押候過堂訊供察斷○二百八十三號巡捕稱馬阿渭所拉東洋車被沈阿寳之馬車撞壞爲此拘沈送案馬供租徐耀昌之東洋車在路行走忽有沈之馬車從後赶來躱避不及致被撞壞徐供東洋車修理費須洋五角沈供彼此均不留心以致碰撞蔡太守判罰沈洋半元賠償修理費○鄭光順向張老林索欠遭毆由捕拘獲張老林及帮兇之汪阿四等并起洋傘柄裹之尖刀及短棍由蔡太守訊供押候諭飭捕房包探查明再訊已列前報昨據包探陸阿長禀稱查得鄭光順前爲烟館夥今烟館已閉歇至刀棍等件究不知何人之物張老林汪阿四同供不敢持械行兇陳阿　卽陳阿喜供並未助兇現在患病沉重已由母親來案求保其母陳某氏稱兒子阿喜患病乞恩具保醫治太守騐得陳阿喜患病屬實姑准其母具保張老林汪阿四押候遞回原籍○學月樓扇舖夥稱五仁生來買牙柄扇七把言明送往取價及送到王陳氏家王竟脫逃始知誆騙報由包探拘案蔡毛毛供被王仁生竊去馬褂一件今旣獲案請爲追究王陳氏供王仁生到我家從後門逃走旋知騙扇事王仁生供誆騙扇子是祝巧生起意將扇質錢分用錢文確未行竊蔡之馬褂祝巧生供王騙扇子分得一把質錢使用蔡太守判王仁生管押六月祝巧生减押一月該氏無干斥退 
[法界公堂瑣案]  
　　捕房昨解如臯人鍾二郭徐氏兩人到案鍾携有禀帖一扣其中牽枝帶葉情節較多旋有鍾二之妻某氏挈一小兒郭徐氏之夫郭玉龍亦領一兒自外而入陳通事聲稱彼等扭入捕房時據稱鍾有東洋車輪盤一對賣與郭徐氏索洋二元二角郭祗肯出洋一元四角因之兩下口角巡捕頭曾斷各認一半郭徐氏不肯因之解案葛同轉閱鍾二禀中載有該氏共欠錢三千九百文又代彼向别人借洋二元前日彼糾同小流氓拉吃講茶等情隨詰鍾曰小流氓可知姓名如何欠三千九百文之多答稱有二輛東洋車伊租去欠租錢二千四百文小流氓不知名字吃茶在八仙橋新開茶館中同轉詰之郭徐氏欠錢否供稱並不欠錢借别人洋二元是有吃茶祗我等二三人無小流氓向伊索洋四十二元在去年八月廿三日伊爲定媳婦借去同轉詰問可有筆據以及過付之人答稱未立字據係親手交彼同轉詰鍾二可曾借洋供稱并無其事同轉謂郭徐氏爾曾託伊借洋二元安有四十二元借彼着兩造交保出外理料如料理不清再爲投案包探正欲將兩造帶出郭徐氏夫婦二人依然倔强同轉着將郭及婦帶回管押候今日莅捕房再訊○老椿記客棧劉瀛洲欠恒合祥公司帳房房租一案迭紀報章此案前經代理讞員朱森庭明府斷定交保出外料理嗣經紫來街王祥順木器店主管韻樓將劉保出至今匝月原告屢次投催葛同轉着包探傳保交人於昨日交到劉呈所開之帳同轉謂到今日尙來唐突保出許多日子在外作何事將帳擲還着繳銀八百十五兩六錢七分旋據管稱劉於今日可調到銀二百兩同轉謂怪不得收租人收不起帳堂上尙敢如此着將劉管押○施同豪投案訴稱在新橋堍開茶館妻弟劉書堂不務正業荐伊生意屢次虧空逃避近來收留在家詎伊趁我有事出外合同吳桂全及張姓成衣匠等在我家内吃飯我於十七日回家彼等於十八日早間竊去洋三十二元對開洋十八個八開洋三十八個婦女小兒衣服數件當日知覺後卽將劉尋到送法捕房後查得吳桂全有兄在南巿洪昇碼頭裕和酒棧中前往問信據伊兄稱有元縐裙一條卽行交出又交出洋一元曾知照十六鋪地甲曹錦堂同往巡防局報明蒙局憲諭旣有人管押法捕房請此間大老爺飭傳吳桂全之兄到案等情爲此投案禀訴葛同轉得詞詰之劉書堂供認竊衣三件洋元等實是吳桂全所竊葛同轉謂爾總不安本分爲何引人到施處着將劉交捕管押飭包探吊到贓物再核又謂施曰押本爾當償還此非外賊可比至吳桂全之兄此聞且不飭傳爾到局訴明請伊將弟吳桂全交案可也施叩謝而去○小東門外新開登雲萬里春茶館堂倌周新順投案訴稱有福建人劉福南同人來吃茶將水烟袋一枝放於檯下意圖竊去晚間九點鐘時被　看見取出當塲捉住送案葛同轉詰劉同去之人是何名字供稱姓劉名廷叙烟袋在檯上烟袋頭落於地下同轉謂當塲拘到尙敢狡展着枷示七天以儆 
 
 

Page 4

 
 
[實心爲善]  
　　昨接外虹口安仁樂善局來信知該局現又添請江陰孝廉蔣位卿古吳唐桐伯錢辛生陸崇華古潞蔣虞唐諸君駐局施醫此皆醫理高明立方毫不草率遇有急症卽使昏夜請診輿金亦由局照發不取病家分文並有喉症吹藥肝胃氣痛散截瘧散午時茶暑痧藥等施送古謂爲善最樂該堂董其庶幾焉來信又稱近承陳賚善堂助藥五十帖隱名氏助藥一百帖梁金池觀察助自製午時茶一千服火袂　散一千服並囑登報申謝 
[施醫開局]  
　　本局每屆夏令假英大馬路保安司徒廟設局施醫歴有年數兹於五月二十日仍延請内外諸科先生開局施治期逢雙日午前貧病給藥重診報局往治不取分文惟本局素無恒産全賴諸大善士同心勸募相助而成務祈紳商富户慨解蠹金功德無量鄉約施醫藥局司事謹啓 
[協解奉賑]  
　　敬啓者敝所自前月廿三日解出第九批奉賑庫平銀一萬五千兩後疉接楊殿臣翁曉山朱叔梧諸君函電謂去年次貧今亦變爲極貧待賑户口較多囑爲竭力設法續解接濟又接奉省紳士李農部諸位聯名公函情詞悱惻不忍卒讀奈敝所捐數清寥無欵可解彌深焦灼辛承絲業文報兩公所於東賑欵内再爲撥助湊集庫平銀一萬兩作爲第十批於十九日由張叔翁觀察趁大沽輪船帶交營口揚風臣先生經收續放兹將兩所協解銀數列左絲業公所規元四千兩又靈符一千道文報公所規元六千九百六十兩又藥丸四箱十包計寸金丹一萬八千丸菩提丸八百五十粒紅靈丹一百瓶痧氣丸一百五十瓶純陽止氣丸五千四百服萬應靈丹四千八百服甘露茶一萬服以上藥箱並張君上下客艙兩位均蒙怡和洋行捐免水脚理合聲明申謝上海四馬路陳春記内協助奉賑公所同人謹啓五月二十日 
[藏器侍時救災周至]  
　　接誦澱山司署李欣亭善士耀光函述及天災流行蜀中又遭火厄滿擬湊助力不從心因思曾與貴友辦陰沈木獨幅壽板兩副寄存美查洋行棧内售賣如有可以代售之處囑至申報館向席子眉兄處取用議價定妥卽扣留二百金湊解災區遇有仁人君子善體親心者一舉而備兩善等語救災誼篤大費躊躇藏器待時用特登報佈告焉[  上海北巿絲業會館籌賑公所代啓]  
[同鄉陸韻樵貳尹以畫名其姪鍾琦鍾岱今科同榜成進士一點庶常一授中翰韻樵聞之喜可知已賦此賀之]  
　　君胡不畫華蕚圖爭輝並秀世所無又胡不繪竹林景南阮北阮同彪炳天地靈秀鍾機雲翩翩入洛流清芬郊祁齊名人共羡銅盤從此播令聞我愛君家一枝筆能使生香兼活色　能手造五鳳樓絳闕珠宫揮翰墨木天聯步上丹墀幼學壯行何足奇記取他年對便殿須云臣叔原不癡高昌寒食生拜手 
[韓君壽華工竹刻兼擅○黄去年曾以所製諸膏藥寄滬施送極著靈效日昨伻來惠以竹刻四種始知移硯來申卜宅南巿從此可以不 
[時晤教快如之賦此誌喜並鳴謝悃]  
　　有脚是陽春幸得萍蹤聚可許人間沴癘消一滴楊枝露餘事擅雕龍惠我紛無數最是精工松子香一首東坡賦有松子手釧刻後赤壁賦一萹精妙無匹右調卜算子[  古越高昌寒食生拜手]  
[李君舒霞有回京之行霞君以堂贈之以畵以誌别情愧子相知最深無可持贈爰賦詩以送之]  
　　幾度思歸未得歸傳經劉向願終違滄桑世變炎凉態十載傷心人已非寓公風味飽嘗餘幾輩雲泥愧不如何忍分荆傷手足一腔熱血理征車君爲兄弟析産歸家調處與君相契證苔岑辜負殷勤一片心此去不須惆悵也三千里外有知音謂英小雲[  澹定室主人拜稿]  
[江督轅門抄]  
　　五月十一日知縣曹明志奉委府發審差○十二日縣丞梁本榮奉委水西門稽查江浦典史倪寳琛缷事回○十三日周土釜句容審案回○十四日稅課吳啓堃何宗耀吏目錢廷柱從九余丙曦沈福厚均奉司委隨辦外供給差藩轅牌示睢寗典史陳賢期滿缺以試用道庫大使程溎又如臬主簿王慶恩病故缺以補用從九第五杰均署理○十五日同知張恩灝聚寳門縣丞梁本榮水西門均禀知到稽查差 
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東瀛勝景]  
　　土耳其政府禀請土皇製備勲章分贈日本新授各官特遣使臣赴東洋呈送○鴉片烟爲日本不准進口之物惟藥中應用則許賣買然須經官派定某藥鋪出售不得復越長崎從前惟渡邊德太郎與森久次郎官府准其賣買去年森久次郎作古後各藥鋪需用此品分售者皆稱不便今由官特許築町藥鋪渡邊重去賣買矣○在歐州遊歴之内務大臣山縣伯爵政府特發電報促其歸國據聞將长任陸軍大將外間　山縣伯爵轄任後各地方官必有黜涉地方弊害亦必革除也○東京伊勢太廟前宫川擬造寳珠橋又參州大山燈臺伊良湖燈臺均須　築　工程浩大其費當在各地勸募司事石圾周造善籌捐募之法遣熊本縣人西條直訓至各地以縑紙集文人書畫自二三十張至五十張一百張任人發願日本人素嗜書畵此事有關善舉購者必多惟須自此埠販至彼埠本月七號在長崎假館於迎陽亭酒肆聚集十餘人華客之工書畵者亦與焉○五月二十四號夜十二點鐘時神户租界英九十二番海利耶商館失火焚去倉庫一所内藏有茶葉二十二三萬斤此次被祝融收去十萬餘斤餘皆遭水濕踐踏矣○六月四號午後東京來電元老院議官大鳥奎介命充駐紥中國全權欽差○崎嶇立神船廠附近有狐爲崇水夫社會多被其殃男子觸受其毒及患腦痛者不一而足此次糾合多人捕獲八頭其患始平塗山氏之苗裔竟盛行於東方耶○日本於對州建築砲臺今已落成大坂砲兵工廠所造意大利式海岸砲當於本月中送往該礮臺所留架礮位置計太平東岸架設口徑十五珊之加農礮二門及十二珊加農砲二門奴枯亞村南方架口徑十五珊加農砲一門及十二珊加農砲三門芊崎山上架廿八珊榴彈砲四門大石浦山上架榴彈礮六門 
[修譜釀命]  
　　寗波東鄉下庄王姓聚族而居者不十千餘家内有某甲家頗饒裕近爲重修宗譜查得某乙房下之祖出自螟蛉將此派子姓概行删去某乙房下人等聞知前往甲家理論甲不肯允乙告宗長宗長因人多口雜難以理喻日被威逼赴縣控告無如宗長愚懦性成畏首畏尾忽萌短見遂服洋烟前往甲家倒牀而臥甲家初不提防繼見其面色驟變始悟吞烟急與灌救巳不及矣其家聞知率領族人多名大興問罪之師羣往甲家搗毁甲家見勢不佳赴縣請官彈壓徐邑尊於次日帶同刑仵人等下鄉勘騐收屍遂帶甲乙回署飭差押候審 
[鄂渚官報]  
　　五月初三日布照磨蓋澧之禀謝記大功署江夏縣縣丞潘遵枋禀謝揀委一次幫辦鸚鵡洲竹木厘局候補巡檢崔其釗禀謝留辦大挑縣王如松奉委赴漢陽縣守催案件禀知初六日新授湖南提督馮軍門南斌赴督轅拜會並赴撫署差人辭行初七日統領鼎字營記名提督周進見辭行候補縣陳壽椿奉藩臬憲委武昌府發審局學習禀知　初八日新授湖南鹽道紹觀察榮進見禀辭候補通判王璠禀謝儘先酌委州縣一次叚鴻猷赴應城縣提京控案件禀見辭並禀謝蒙賞給儘元提前酌委州縣一次候補縣鍾期濬奉藩憲委赴漢陽縣代前署林令元菼　追書差欠繳錢糧欵項禀知新選通山縣劉焕節來省禀到藩憲牌示蘄州知州印務詳委補用　州畢大琛東湖縣知縣印務詳委補用知縣許之璡和川縣知縣印務詳委補用知縣祝汝嘉來鳳縣知縣印務詳委海防新班先補用知縣姚定煇俱代理初九日候補巡檢貝錫恩前在直隷賑捐案内議叙五品知銜謝 
[醫金助賑]  
　　近來患喉症者甚多治之不得其法鮮不蹈於危者唐君祿廉於喉症一道頗擅其長凡有親友往請者向不取資現災區需欵孔亟勸其行世將醫金撥充振項卽承金諾如有賜顧者請移玉到騰鳳里叙談可也[  蘇寳森謹代啓]  
[海鹽徐古春先生邀飮美仁里張佩珍詞史處卽席口占二律鹿塵霧裏看花客高昌寒食生海上忘機客三大吟壇點定]  
　　是翁矍鑠興非常羅綺叢中賞識忙如此嬌容能有幾得從老眼美尤彰多情競奏樽前曲好事曾傳肘後方始信文人饒慧業福田廣種德無量勝地鶯花久耳名那知卿貌類雲英桃源仁渡三生　蓮瓣偷看一脈情澹素盡除脂粉氣殷勤不在管絃聲臨歧又訂明朝約惹得騷人别緒縈苕上半日醉齋主人誾如未定草 
[曠觀]  
　　曠觀親友漸凋零拍手狂歌醉眼醒爾許墓門羅宿草幾多臺榭舞流螢卽看駒隙眞如駛說甚燕然可勒銘何以西湖湖上住一竿風月一茅亭[  柳隱詞人馬相如海上吟]  
[聞王貴生病賦此示慰]  
　　心香燒燼已成灰愛絶判卿赴夜臺慘淡青燈倚形影烟癮頗重伶俜寒蝶肖身材近更消瘦再休多露將魂警自止珍重一任餘驩作夢來許汝碧蘿吟館住亡室讀書處好教明月藁砧回五月初七柳隱詞人馬相如草 
[昨見新聞紙列杷枇黄小姐慌等諺不禁有感因作已丑上海四馬路端陽柳枝詞十首存五呈獨闊道人及諸吟壇一噱]  
　　變幻嫖風說上洋天中光景異尋常枇杷梅子甜酸物幾輩登徒不敢嘗一樣端陽怎敢觀喧闐馬路忽然寛道旁絶俏娘姨說藏盡空心大老官絃管憑添變徵情長三　想要輕生算來幾个雙眉展不唱藏舟第一聲腰裏無錢說舍嫖有不善藏者爲娘姨釘住口中呶呶不休客面戌已殊甚於今眞正屋藏嬌近日出局少請看兩位昻頭者守分安常闊擺搖一班過去一班來爲告奇荒是水災買笑銅錢時買命山東徧地餘殍一千錢可救一命較之塞不滿的嫖海爲數甚微吾願人人打算實實在在樂事勿尋空空洞洞假事也時時刻刻以一千錢一命立願所謂爲善最樂其樂無窮更以表子無情四字時時念之則一千文一命當爲諸君造無量功德子孫鼎盛位三台吉人天相决虚非言學闊生草 
[上海可熾順陳春在四馬路經辦奉省水災恊賑公所自五月初七日起至十七日止第六十五次收捐清單]  
　　晉和莊來俞松麟翁洋廿元代解山東○東瀛光翁保養根基洋廿元代解山東○無名氏洋十元代解山東○王子祈老母薑氏康健勿藥洋十元槐蔭主人求病愈洋十元○敦仁記洋八元永順記十元惜福記十元代解山東○無名氏端陽折席洋六元○同泰全洋六元愼思堂江祈合家平安二元成泰號杭省孔鳳春折送酒資二元庭草交翠軒二元○無名氏無名氏沈金滿蘭溪僧王寳全光裕堂松雲書屋七户各洋一元○樂彩棣祈保繼母冥途康泰洋一元○德潤堂王折藥資洋一元無名氏一元代解山東江何氏祈保平安無病洋一元祥泰寳成各洋五角○代解山東無名氏共十五户合洋五元順泰震吉各銅洋三元又高易公所正氣散一千服文報局撥來藥丸四箱内寸金丹一萬八千丸菩提丸八百五十粒紅靈丹一百瓶痧氣丸一百五十瓶純陽正氣丸五千四百服萬應靈丹四千八百服甘露茶一萬服靈符一千道又老致和堂來痧氣丸五百包純陽正氣丸五百包臥龍丹五百瓶觀音大悲膏五百張五種疥瘡散一瓶拔毒生肌　足藥一瓶一切濕散一瓶又石秋泉翁來觀音大悲膏五百張五種疥瘡散一大瓶拔氣生肌散一大瓶一切遠年濕瘡散一大瓶○以上共收英洋一百念五元銅洋六元并高易公所文報局老致和堂石秋泉翁來符藥丹丸靈膏等合併聲明奉省恊賑公所同人謹啓五月十九日 
[上海北巿絲業會舘籌賑公所施少欽經收奉東賑捐五月初三四日第二千一百零二三次清單]  
　　蕪湖縣王宇春明府奉撫憲諭續捐由恆豫莊交來規元一百兩　水頌椿氏求病速愈洋廿元杭州余合恆求妻病愈念元了然子作梅氏各二元吳友如十元海陵衡泰典午節十三聖誕酒筵費移助十元志丹子十元歸安棣溪分署繆山氏求于病速愈十元銅洋二元怡樂集同人第九次洋六元平湖大錩順孫耦記張學記黄石記合六元張長傑求消災五元泉記五元吳淞無名氏保佑家門清吉人口平安四元瀏河不名氏三元松江萬華怡怡德記祈禱病全二元張姓二元勉强子朱二元蘇郡延陵壺陰居士一元蘇州金鼎月捐一元金達甫一元無名氏求第四子病速愈一元郁洪賓夏門瞿氏均求病愈各一元郁蘭珍求病愈二角閔言如潤資三角福建夢蘭吏吳求母康健延年凡事平安爛板洋十元又募龍岩州漳平縣本立堂求父黄騰魁母朱氏兄作梅趙昇西天爛板洋四元又慕誠子求祖父黄驤魁祖母朱氏父作梅趙昇西天爛板洋二元湖州翔和堂銅洋三元張秀寳求脚痛愈錢二百文以上初三日○奉新縣屠規銀五十四兩八錢涵碧樓主人林湘君洋五十元安徽五河縣厘捐總局憲許善士由金陵寄來五十元巳故孫蓮儀女士捐助遺資祈保兒女安吉規元十九兩一錢一分二厘常州談宅代余雲洲求愈病許願由常州新盛恆莊寄來洋廿元鄰溪書屋廿元叢桂書屋懷愼堂省午節資各五元瀏河朱元德求女病速愈十元庽紹書帶草堂十元惠泰莊端節費十元棣華居士十元何雙　十命運不順受累窮苦人借掇助賑十元無名氏十元盛川昌盛典端陽聖誕兩次酒席移賑十元林源記茗溪鄭壽仁堂十元免累人主銅洋六元愼修氏節酒費洋八元奉賢負罪生募金粟舘主求風病早痊六元又清河居士求合家和順四元又葆彝生求長者病愈二元海昌陳賡三求妻病速愈五元益記洋貨號午節酒資移助五元陳止湘四元鄒觀保三元丹陽魏和貴爲姑母病愈完愿二元安慶愧不知人求妻病愈由　裕船來二元白沙老人施新泉各二元無湖朱佐臣翁菴猷東隱名居士由朱大全號來二元不留名二元無名氏二元錢四百文崇德堂徐洋二元存德堂李一元王姓馮姓馮姓一元徐星叔由江裕來銀一兩四錢八分耕堂病愈完願留澤堂各洋一元海昌周申甫募叢桂軒主人一元萬順昌節省一元蘇胥恆泰典端節菜資銅洋十元南巿泰生愼號午節筵資移助銅洋六元百不如主人銅洋一元○常熟徐永茂募徐雲逵洋二元徐蔚文徐吳氏各一元吳積善錢四百文瞿煥章吕蘭谷毛振之三户各三百文譚裕福二百文張永興唐天銀徐桂榮小孩張二寶程錫增邵百壽吳徐氏七户各一百文錢長生顧四榮各三十文共十七户合洋六元鎭一百八十文○常熟乾泰恆徐竹軒募竹林室洋一元吳幼山碧雲室雲蔭居三户各三角徐少坡陳子文環翠閣三户各二角何子王李雲江無名氏黄靜甫藹如黄熾昌程渭清汪慶嵩八户各一角共十五户合洋三元三角以上初四日 
[上海北巿絲業會舘籌賑公所施少欽經收奉天賬捐五月初五六日第二千一百零四五次清單]  
　　李珊記善士在蘇合股開儀泰衡廣貨店今因各股意見不合分折將無折餘欵移助洋一百元五十元重生夏循担祈求伯母許氏病愈康建五十元無錫知仁莊募秦潤記求瘧疾速愈由椿元莊來五十元黎里崇德堂鮑俊善士求病愈五十元山陰子回氏三十元潘狄洲廿元生大和各友端午折筵四元豐源莊衆友午節酒移助十元立心守分痴舘同人十元求無過聊補齋各一元迪吉堂由劉蘭階兄來本洋十元郎邪遂求四名户洋五元松江通惠號節酒移賑五元何姓由徐少生兄來五元又杰記二元公明軒四元泰興王蔭庭陳練青均祝父母遐康各四元雲記求子病速愈四元恆豐當衆友節酒令還不留名三角津寓朱錦由招商局來銀二兩欲笛梅完心願二元姑蘇徐添盛端陽酒筵移賑二元還心病全愈徐求病愈各二元乍浦朱來安爲妻病求愈許願二元又募蔡漁銅元洋三元又張警甫銅洋一元裘顯其求病愈一元無名氏一元求孫病速全一元平江酒客省資一元葉潔甫一元蘇州尤祖藩求妻病愈銅洋十五元沈幼巖畫潤錢三百沙溪和泰隆募力不從心一元二角愛蓮居五角吳同太昌四角李永興二角沈甘李武青羅室夢忠孫勤有幼拙生無名氏七户各一角共十一户合洋三元以上初五日○江右李小浦翁募明德堂羅善士由蔚長厚號來九三八平銀一百兩合規元一百零六兩八錢許春榮善士爲長媳難産幸獲大小平安完願洋一伯元譚士標廿元鮑居士箔灰售價移助十元 
 
 

Page 10

 
 
杭州隱名氏十元謝長記十元吳興樂安徐氏求舊恙全愈合宅平安十元蘇州程萬昌顧培基求姐病速愈十元蕪湖源興莊募吳熊氏太太十元築耶汝南太原氏求病全十元達善杜同仁節口福銷災十元銅洋二元無名氏求病愈八元本洋二元蘇城與成典陸溪善與人同子洋七元紀小亭蒙岳父補受青浦縣左堂閩送妾棕子及孫外曾孫高團五元並馮戚贈包子一元因天熟免送親友節資助振楊玉書五元無名氏五元陳水記五元陳君記二元汪啓東求母病卽愈四元吳瑞孫兄募第二次廣大綢縀洋布號節省午節酒席减半助賑由葛蕃翁交來四元無名氏四元浙杭永慶子四元東梓氏四元無名氏一元梅里許瑞記同人節費三元隱各號節席移賑二元一角沈門陳氏二元慈東氏求病愈二元浙省乾泰昌行周漱珊二元吳松隱名氏二元邱金奎求父病速愈一元缸鎭裕盛和陳慶忠求保平安一元王周氏一元無名氏一元銅洋二元鳴鶴塲生泰陳酒令募余時竹洋一元又余鶴壽陳祥康各五角蘇州誠心氏吳氏一元又壽記錢一百文杯水車薪無術點金各洋五角無名氏銅洋一元法文公書舘上等第一分衆學生錢二千文章尙林將妻積女工資一千另五十文杭州馮利泰隱名子洋六元和藥且耽主竹林遊玩人各二元勉力子銅洋一元以上初六日 
[上海四馬路文報局内恊賑公所經收山東奉天賑捐四月下旬清單]  
　　三十日○本埠麥加利銀行韋文圃翁交來香港東華醫院第七批東賑欵規元二千兩○漢口招商局施紫卿交到湖北牙厘總局惲松雲觀察籌募規元五百兩又湖北巡撫奎中丞庫平銀一百兩又董仁伯翁得文孫湯餅資賑洋一百元○本埠寳和莊交來鎭江電局張廉泉明府墊第三批東賑欵洋五百元○宜昌電局謝侣松太守募第一批東賑欵規元一百五十兩又募第二批規元五十兩細户俟到再登鎭江招商局朱虎臣先生募衆善公曹平銀一百兩合原來規元一百另七兩另二分又募無名氏一百元存性堂容膝軒主沈經閣十一齡小孩因病還願四户各十元李寳善齋四元本埠黄黄倪氏五十元○高郵武廟賑所丁鏡齋翁募三十六湖漁人陰湖生兩户各十元爲子作福二十千文求名氏二千三百八十文渤海堂求病愈一千文高永长二百文朱王氏郭朱氏兩户各一百文實收到洋四十二元錢五百六十文○嘉醫麟谿進士第沈交來知不足子十元○章仰雲四元○良田氏求身體康健三元○湖南岳州城局募萬學元三元劉燕堂陳燦英廣德堂三户各一元○無湖招商局李募求寡過人四元無名氏選青主人兩户各二元○朱涇曹爽齋翁了願六元又大成典節省端節酒筵移賑六元○平湖新倉鎭朱韻甫翁募三本齋錢花慈兩户各二元泰生號一元吟香居士銅洋二元錢仲榖錢清壽兩户對開溯各一個冷眼人六百三十文有心人五百三十文七齡童子五百文桂馨少奶奶四百六簿乎云周觀潮兩户各三百文補過衣皮滿一件實收到英洋七元銅洋二元虚對開二個錢六百文估衣皮滿一件○塘棲寳善堂募允和典諸友五元吳叔園宋錫九不書名張内甫四户各一元蔭雪居韓躬益鈕承慰無名氏四户各五角○仙鎭蔡履鑰募周子康二元王德海求父冥福一元隆吉五百文許柳亭梁鑑泉怡康經博齋胡伯言買獅小孩六户各三百文色願氏二百九十文裕順布許問濱兩户各二百文陳治安一百文實收英洋六元○江西佑保平安二元○同里豐泰豫募顧楚記二百三十文屠幼記二百文陳敬記趙彭記吳友記費遠記凌丹記王海記六户各一百實收洋一元○蘇城穿珠巷太平弄陸善士二元○杭省天津張小田翁求平安銅洋一元虚對開一個○夢花舘主人以資先嚴冥福四元○揚州分府署交來知止軒主人一元○本埠張雪堂翁送蔣挹之翁文郎芹儀移賑一元沈笛雲翁請客戲資移賑一元○本日共收規元二千八百念六兩另七分英洋九百十五元庫平銀一百兩銅洋三元虚對開三個錢一千一百六十文○○本旬共收規元一萬五千一百九十九兩八錢八分一厘原平紋二百七十八兩三錢一分批申規元二百九十四兩二錢六分六厘英洋三千三百念五元計規元二千四百六十八兩八錢一分二厘本洋一百元計規元八址六兩五錢日本爐坯洋一百廿元計規元八十五兩二錢爐肧虚對開一個又小洋三角共計規元四錢九分七厘錢六十千另四百四十六文計規元四十一兩六錢八分七釐虚對開四個計規元一兩一錢八分八厘小洋三十角另五分計規元二兩二錢六分四厘銅洋廿七元羊計規元四兩另九兩九錢二分四厘○○本旬解東海關道第五批東賑庫平銀一萬兩計規元一萬另九百六十兩又解東海關道第六批東賑庫平銀一千兩計規元一萬二千另五十六兩又解奉天第八批規元八千兩交陳春記彚解○三共解規元三萬一千另十六兩○連前共解規元五十五萬一千二百十九兩五錢七分一厘○實墊解規元二萬七千七百另九兩六錢四分七厘合併聲明 
 
 
 

Page 11

 
 
   
 
 

Page 12

 
 
   
 
