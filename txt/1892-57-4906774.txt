# 1892 - 57 - 4906774

 

Page 1

 
 
[岑襄勤公勲德介福圖出售] [  點石齋啓]  
　　今襄勤公以諸生從戎勘平六亂早立奇功敭歴三朝壯奠丕煥迨後總制滇黔值公六十生辰上眷公勛德賜壽之禮旣極優隆而滇黔之人感懷　德無圖報迺臚公生平編年繫事爲圖四十幀以獻雖不足盡公之功名事業而潤色丹青鋪張鴻烈亦可於是圖見之矣近經公子等携來眞蹟倩本齋用潔白聯史紙印成以貽戚友因商允多印一千部藉廣流傳計共裝一函各頁内悉櫬以聯史紙每部定碼洋二元世有欲知公之爲人者盍於是圖一瞻其梗概乎灰印無多請速購取爲盼 
[二百九十一號畫報告白] [  點石齋啓]  
　　陜西徑陽縣學　年久失修苦無經費經該處寡婦吳周氏獨力捐造時閱六年始得落成共費銀四萬七百八十五兩有奇並概捐書局刋費銀五千兩事賴以集慷慨若此亦可謂女中豪俠矣他若沙魚之化　螺螄之成精妖有幻形之奇婦有禦侮之勇少年獵艶而賈禍溺鬼飲恨而顯形質諛者昔有笑談昇毬者今遭慘斃及新附乘龍佳詀圖曲並山水人物各册頁准于初六日出售此角 
[書英工部局清册後]  
　　量人爲出古今之通義也酌盈劑虚中外之同情也上海英租界之英工部局有管理地方之貢鋪治街道修築橋梁雇用巡捕包探以梭巡街路緝捕盜賊皆其分内事而其一切用度均收自租界各居户之中西人每半所收若干所用若十凡至年終卽須通盤核算繕具清帳刷印成書供人閱視以昭誠信其中所載出入欵項大而盈干累禺小而厘毫絲忽無不纎悉靡道備登其上誠曰謂周匝之至矣去年爲西歴一千八百九十一年其清帳已於日内繥成昨以一册見示披閱一過覺其中之所載不特明若列眉而且益寡裒多具徵幹才并可於此見人情風俗之盛衰地方政事之得失殆亦猶古者瞽箴朦誦工執藝事以諫之遺意也計其所收之欵共得規銀四十六萬二千一百三十八兩令九分所用之欵共得規銀四十五萬五千四百三十四兩四錢以其所用乘其所收則所餘者計六千七百零三兩六錢九分仍以歸入今年帳内此其收用之大數也至於分别條目則收之欵不一用之欵亦不一收欵之中最多者爲華人所出之巡捕捐計此一欵已有十萬零六千九百二十五兩八錢七分較之西人所出之巡捕捐加至一倍有餘可知上海所居之人華人之多於西人其數盖有倍蓰者矣其次則爲地皮捐計共六萬七千五百四十三兩四錢九分碼頭捐計共七萬一千七百五十九兩八錢七分至於所收各項照會費共計有十一萬一千六百九十三兩八錢八分其數乃過於華人巡捕捐而其中東洋車照會一項已收銀三萬五千三百九十二兩五錢烟燈照會收銀三萬三千零零二兩二錢五分卽此兩項已居一半有餘可知上海東洋車之多而貧苦食力之人衆矣并可知上海地方之烟氣迷天烟霞有癖大有年盛一年之勢有心世道者於此三太息焉此外零星所收各項典往年不相上下者不復贅矣其用欵之最大者則爲修街路修橋梁及新添馬路等計共用銀十二萬三千七日廿五兩三錢六分次則巡捕包探之工資計銀九萬二千三百廿九兩六錢九分工部周冩字房用銀三萬零四百八十六兩九　地火燈電氣燈用銀二萬六千三白零七兩九錢六分自來水用以澆衝地面及各項用水之處計共銀一萬三千四百五十五兩二錢此外零星所用去者亦不贅焉又有預計今年收用之數大約收欵可得四十八萬六千八百十兩并去年所餘之欵共得四十九萬三千五百十三兩六錢九分以作今年用欵諒亦足以敷用卽新造巡捕房需銀七萬兩亦可算入在内華歴二月初二日已由重事公同議定矣觀乎此而知工部局之辦事可謂認眞之極矣兹特舉其大者言之耳若其册中所載則雖一粟一絲亦無遺漏尤有詳審精密者也麥巡捕頭禀明諸董事謂去年捕房所用爲包探之華人殊爲山力值中國會匪蠢動風聲鶴唳草本皆兵之際而各包探隨時稽察實力跴緝卒至匪類不敢生心地方得以安謐其功不　投也而華人之爲巡捕者則不能盡得其力竟有上差之時詳細告之應如何辦法而一行出門全徵忘却者麥捕頭之爲此言初非有所偏向亦欲藉此以爲懲勸之地有功而不没其功則益加奮勉有過而不諱其過則或生愧心此又作用人材之妙也觀此册者知相界之地華人多於西人所收之捐欵華人所出倍於西人者且不止大半而東洋車夫之奔馳於道路者其數衆多如此而吞雲吐霧者方且沈迷於烟霞之窟而不一醒悟猶以爲花天酒地視同樂土而不知其爲銷金之鍋正與音日之西子湖等在西人固可謂毫菱無遺憾而華人之經營於此者亦當念及巿面之興衰經營之難易而變而通之推行以盡其利也斯亦無負西人竭力整頓之意也夫 
[本館接奉電音]  
　　非由京友電傳上諭三道敬謹譯登○二月初五日奉旨著派桂祥文秀管理神機營車務欽此同日奉上諭鳳鳴現在穿孝理藩院左侍郎著景善兼署欽此同日奉旨鳳鳴現在丁憂所管正藍旗蒙古副都統著明安兼署欽此 
[九天珠玉]  
　　本年壬辰科會試例於由科甲出身之滿漢侍郎三品京堂中奏派知貢舉各一人俾率同提調辦理闈中一切專宜刻由禮部行文各部内閣理藩院都察院通政司詹事府大理太常太樸光祿寺各將滿漢侍　三品京堂銜名於開印日開送過部註明出身現在有無各項事故以憑繕單奏派知貢舉至咨送後如有陞遷調補以及出差告假等項事故亦卽隨時知照以便於單内扣除○禮部爲移會事儀制司案呈本部具題重宴鹿鳴之員外郎銜兵部主事楊　珍應否給予升銜請旨遵行一本於光緒十七年十二月十八日奉旨楊彝珍著加恩賞給四品銜餘依議欽此欽遵到部合將原奏黏抄分行移會吏部兵部查照○張家口監督工部員外郎端午橋榷使方現屆本任扣足一年期滿預行咨報户部奏派更換刻由户部行文各部理藩院内閣宗人府步軍統領衙門太僕寺内務府各於一等俸深兩項之郎中員外郎理事官侍讀各員中各保送一員出具考語卽日咨送過部以憑揀列聽候帶領引見候旨簡放○内奏事處爲片行事所有光緒十八年二月初一日應行進内吃肉之親郡王貝勒貝子公大學士六部尚書左都御史御前行走及御前侍衛都統副都統等應由本處繕單進呈奏泒相應片行各該衙門卽將應行吃肉王大臣等銜名務於三日内開送本處並聲明有無田差告假情事以憑繕單呈覽○侍衛處爲傳知事正月十四日奉丨旨皇上明日辦事後卯初乘轎出順貞門神武門走西隨墻門至大高殿供元宵畢乘轎出東隨墻門進景山西門至 
 
 

Page 2

 
 
壽呈殿供元宵拈香行禮内廷行走壬等俱隨同行禮畢乘轎由西山道出北上門進神武門順貞門還宫用膳召見大臣卯正二刻由乾清宫檐前乘禮轎出乾清門走後隔扇至保和殿升座筵宴華乘禮轎仍出後隔扇由隆宗門出西華門進西苑門由德昌門至勤政殿檐前下禮轎還瀛台欽此○兵部爲咨行事職方可案呈本部具題議據吉林將軍長谷請將准以原品休致之吉林布特哈廂黃旗花翎協領全德可否　俸請旨一本於光緒十七年十二月二十一日奉旨全德曾經出兵打仗殺賊捉牛受傷給與全俸以養餘年欽此欽遵到部相應抄黏原奏咨行吉林將軍查照辦理○山西巡撫委員批解河東道報解新海防捐輸第一批銀六萬兩分裝木鞘站遞進京運抵部署卸䭾後卽由常解兵役赴當月司挂號訖雇夫分蔣銀鞘枉人後庫院内鎮繫堆存常解在彼看守一俟委員投納文批後方由銀庫示期兌收○宣武門内屯絹胡同三義合米糧店司磨某甲於客臘二十三日投井身死富由掌櫃報明廂藍蒙官廳解送提署究訊閱三口移飭西城指揮帶仵詣鋪撈騐委係自行投井淹斃填格送案經刑部研訊鋪人並無别情委係鬼纒自尋短見除飭屍親領埋外富卽取供完案據謂中於前數日與各夥言前在山東本村中尚在幼年將隣兒某乙害斃伊家以爲走失幸免大獄屈指八年乙竟於每夜向甲索命諒難活過二十六日也鋪夥或以爲酒後譫語或以爲持作驚人語藉嚇同夥俱未留意詎果於數日後夜間出屋小便不知如何投井按甲姓孫山左黃縣人現年僅二十二歲○侍衛處爲傳知事正月十五日奉旨皇上明日辦事用膳召見大臣畢午初二刻由勤政殿憺　乘　出德昌門西苑門進西華門隆示門内右門還宫小坐午正陞乾清宫賜宴廷臣畢乘轎出内右門隆宗門西華門進西苑門德昌門還瀛台欽此○　放河南開歸陳許道桂祥雨觀察霖滿洲正黃旗人由禮部筆政中式甲戌進士榜下仍分禮部由主事洊升員外京察一等記名改入諫垣出守雲南前由大理調守雲南保升迤東道嗣因開缺　客臘由吏部帶領引見奉旨仍以外用適河南開歸陳許道蔭觀察報病請開缺回旗調理經豫撫請簡到京遂以桂觀察霖簡是缺其榮任吉期現雖未經諏定約在蘭亭修褉前起程赴豫○兵部示傳所有正月分營衛武職應行投供人員限於正月二十一日已刻赴部投供二十三日午刻赴部過堂勿得違悮特此示傳 
[匪首成擒]  
　　蕪湖訪事人云會匪頭目金老五前經湖廣總督張香帥懸賞購拿繼而兩江總督劉峴帥安徽巡撫沈仲帥各懸賞　銀一千兩期在必獲去臘經蕪湖保中總局拿獲其黨張道士訊知金匿跡通州亟往掩捕則已鴻飛冥冥今正續搜李復齋土老五又訊知金在泰興迨往拘捕已先一夕買舟而逃溯江上駛乃令李王二匪作眼線沿江跟追正月二十六日抵大通果見金泊舟江岸乃密爲　置蜂擁登丹金見勢不佳急拔腰刀向李姓武弁猛斫辛閃身急避未觸兇鋒隨揮令槍刀齊舉遂卽成擒猶恐乘間脫逃特將兩足　骨擊斷當夜仲乘太古公司鄱陽輪船護解至蕪湖送交蕪湖縣署釘鐐收禁 
[鉅案七述]  
　　金陵訪事人云已故提督李世忠之子李顯謀疉經審訊迄無實供各處探訪劣迹之員陸續回省聞亦查無確據兹聞宦途人云前日首府李小軒署淮安府阮水三兩太尊將訊無憑據情形面禀督憲並風傳有馬賊李鴻者著名積　大約哥老會首卽是此人誤馬爲鹿未可知也督憲因湖北獲匪有李世忠之子卽爲李鴻一供美生侍者亦有李少爺一語其中恐有不實不盡之事且湖北匪人業經正法無從質對姑仍將李顯謀交府署看管俟水落石出時再行核辦 
[上南青初覆案]  
　　松江府恩太守初覆上海南匯青浦文童案於初三日午前發出計掐覆人數上海一百名南匯八十名青浦一百十名著於初四日與華奉婁金四縣童生一體進院　試兼考經古今將前列姓名錄左○上海　徐宗瀛　劉榮晉　王植善　黃增錫　朱士芳　凌鑑水　　俊麟　瞿貽孫　林祖濬　朱　淵　趙錫土　高祖圻　莊則敬　　兆椿　巢吉孫　單慶銘　宋維新　鍾樹聲　王遵善　穆湘瑶○南匯　朱善麟　顧良璧　傅恭然　盛人健　徐世謨　顧世璜　朱福萃　羅詒謨　江同福　胡咸亨　金曾　　孫逢吉　陳昌言　　光澤　丁　蓮　程兾鶚　張召棠　顧漢草　邵際泰　王慶　○青浦　楊之棟　萬廷標　馬家修　王純德　沈彭年　陳承濬　張承壽　蔡竟成　王道原　徐宗階　葉其蓁　衛家驥　章葆龢　徐宗德　倪葆龢　錢學謙　姚肇虞　陳龍章　許世銘　邵　謙 
[襄水緑波]  
　　太平府王子範太守奉大憲檄飭赴省審辦臬署書吏某甲于廬江縣詳省要案是否舞弊遂於正月二十二日乘福安官輪船星夜上駛○新選蕪湖縣訓導趙春暉司訓籍隸涇縣爲某科名孝廉今者　逢會試之年遂援例詳由省憲咨部開缺俾可　偕北上云○蕪湖與大通兩埠保甲去冬奉旨大加整頓沈仲復中丞札飭就地酌抽貨捐督辦袁榆生觀察遂遴委某員設局勸辦迄今進口之洋藥洋油臺糖竹木簰各業俱已仰遵憲諭酌量輸將惟粤帮米商向未遵繳緣若輩皆代客購辦向例每米一石由米販出銀五分九厘爲經手人之費用其中由粤號得銀二分四厘牙行得銀三分五厘地方善捐一厘半刻下保甲捐輸粤號欲就牙行中隄出牙行諉諸米販米販謂例載每石牙行經手只有用銀三分乃蕪地竟倍蓰其數違例已甚况再加乎隨邀同各帮米販赴無湖縣呈控懇求酌减牙行聞之遂亦赴縣呈訴謂牙等雖得如許用銀然除去粤　所扣實屬無幾而粤號非牙非買無端坐受其利於地方公事自應踴躍捐輸請賜俯察等言各執一詞互相諉卸故迄今尚無頭緒聞此項捐欵大憲實欲爲將來招募勁旅專駐蕪地籌餉之需緣去年閙教後由金陵借調老湘後營來此不過一時權宜之計一俟蕪地招募成軍卽當拔隊回防是以此捐仍爲地方捍衛之正用想粤商懋遷此間類皆多財善賈者操奇計贏動稱鉅萬此捐每石不過抽銀一二厘不啻九牛一毛太倉一粟諒必有慷慨之士起而勸導也○蕪湖向駐皖南練軍兩哨以爲巡防之助去年閙教後又添調老湘後管以厚防務爾時大憲卽擬將練軍兩哨全行調回寗國以固内地當因善後孔亟經道憲禀請仍留一哨以資熟手其餘一哨則請俟冬防期滿然後啓行大憲批准在案目下嚴冬已過練軍左哨饒翼卿守戎接奉史念修鎭軍檄飭遂於正月二十六日拔隊回寗先期赴各者辭行屆時率隊登舟向内河進發○正月二十四日清晨有一卸空米船高掛布帆乘風下駛時正曉日初升微波不動舟子方扣舷歌大江東去得意陽揚不虞行經弋磯山下忽一陣罡風由山頭壓下轉舵不及以致全船傾覆船底朝天舟子數人載沈載浮幾同江上鷗鳧適爲義渡船所見赶將人次第救起船則帶至碼頭然後赴局報功然舟中所有洋銀雜物則已盡没鮫宫矣○去秋皖北各屬旱魃爲災農民資生乏策扶老携幼渡江覓食無湖爲南北衝要勾留者尤多當此春日載陽鄕思縈懷欲謀歸計須備川資有鳳陽人某甲挈家在蕪捱過殘冬現擬料理歸去奈餱糧難備適有蟻媒前來慫恿隨將一七歲幼女聽其經手售與某粤人家爲　計得番餅十二枚携去之時女牽母衣宛轉哀啼母亦掩涙不忍割愛蟻媒乃嬉笑自若聊慰數語卽抱女揚長而去噫亦忍矣哉○前報紀去　廬江縣楊大令在江孚輪船失竊一案業由無湖保甲局線勇在鎭江續獲賊匪楊敬之訊係此案首犯正月二十二日保甲督辦袁觀　因公赴省遂命將此犯置之澄清官輪船中親自押帶上駛○獻歲以來江潮滾滾而來無日不繼長增高折竹試之約添六七尺許江邊關門洲僅留頂心浮於水面往來船隻無虞水淺而膠雙槳緑波正不　春水船如天上坐矣○卸署太平府吳士青太守於正月十九日由郡來蕪二十二日乘招商局江裕輪船赴省事畢當回寗國府保甲墾　總局供職○日前蕪通保甲總局弁兵由鎭江緝獲要犯乘某輪船回蕪雇坐小划船由新關碼頭登岸因跳板尚雛數尺行過新關洋划船看划水手惡其不應圖便出詞拒之一兵不 
 
 

Page 3

 
 
服遂致大啓事端揮拳扭辮結成一團不轉瞬間跌落水中依然帶水兇毆後經諸人從水拉起又復固結不解幸西人二副到塲喝仕某弁亦高聲勸釋始各歇手水手鼻梁被拳擊破鮮血迸流適稅務司出外遊獵未歸當由領事福君函知洋務總局請辦局員吳司馬據情禀諸保甲督辦袁觀蔡將滋事兵丁立予斥革一面出示曉諭江于此後無論軍民人等概不准再由洋划水行過違則定提究辦然西人尚嘵嘵然不肯　此寢事也 
[考試武重]  
　　上每縣試文重早經試竣惟武童尚未考試昨日上海縣袁大令出示曉諭定於本月十三日取齊十六日考試云 
[失物類誌]  
　　蘇松太道護勇頭目車某家住道轅左近上月杪忽被梁上君子混入家中竊去皮衣七件值價甚鉅遂據情禀明關道憲聶觀蔡由觀察轉飭縣捕跴緝前日袁海觀大令立傳汛捕查拿去後并傳城廂内外各鋪地甲至案著令協同局勇往各押鋪查贓禀覆訊辦○英界三茅閣橋萬茂瑞火腿店向與滬南郎家橋左近晉豐錢莊往來前日火腿店主令學徒高美生送鈔票二紙計洋一百元至該錢莊高卽將票及經摺一扣藏在身畔入新北門穿城行走至邑廟豫園東轅門口忽有偷兒從身旁插過將高袋中鈔票經摺一併竊去待高覺察則已無從查究只得回店告知店主立向晉豐莊言明被竊情形並令高之薦保人某甲代爲尋緝仍無著落投上海縣具禀請緝矣 
[聽候解省]  
　　王秦氏之菜餅船遭松江張二寶三號航船撞沈該氏誣控嘉興航船陳世發所撞陳心有不甘赴蘇上控牽涉曹錫榮葉友梅等經袁海觀大令飭捕將曹葉二人拿獲由帮審委員宋二尹訊供收所已見報章前日之晚大令升堂覆訊值差楊鴻禀稱去臘初二日係小的值日午後二點鐘時有王秦氏來署喊寃聲稱誦晚被嘉興航船撞沈船中所裝菜餅六百擔悉付東流並溺斃八人嗣有葉友梅爲該氏作抱呈小的據情禀明旋奉鈞票由小的之夥顧裕生協同該氏前往指提陳世發到案大老爺訊問一堂備文飭送婁縣卽由曹錫榮解去小的實無勒索情事求恩鑒蔡顧裕生供稱係本邑人在楊名下爲夥役是日有　東人王秦氏前來喊稱由嘉善裝載菜餅榮申十一月三十日晚間在鬥富浜遭嘉興航船僮沈小的接奉鈞票後恊同該氏至碼頭指提遂由該氏指定陳世發所撞卽將陳拘到奉飭移送婁縣訊辦並無他故求請鑒寡曹供稱十二月初五日奉大老爺諭將陳等移送婁縣當由小的解去及起程時陳船尚在裝貸小的卽令伊等將貨卸清於初六日行抵婁縣當卽投文旋接回文小的立時回申銷差求恩鑒核葉供　係本地人前充船牙現已退卯王秦氏所裝菜餅實係冶下振生荳行之貨由小的經手三十夜肇事後該氏於次日至小的處告知前情遂到案下喊控並無别情叩求明察大令得供謂楊曰此案雖與爾等無十惟旣經陳世發赴省控告婁縣差役勒索爾等若不赴省備質總難明曰楊又禀小的之夥顧裕生求大老爺給文小的自行投到大令俯如所請飭將顧裕生交保曹錫榮葉友梅二人暫行還所候備文解往蘇省核辦 
[候提人証]  
　　徐文　控陳思財陳子財毆斃胞弟徐夏松一案由袁大令騐明春烟身死屢見報章前曰晚堂大令提訊此案徐文祥訴稱小的之弟夏松實被陳思財陳子財因賭起釁毆打受傷因而身死小的正欲來案喊控由反人陸小和卽陸小和尚出塲勸給　的洋銀一千二百元糧田廿一畆並令小的將屍先行收殮小的允之旋向收取洋銀陳忽翻悔是以來案喊控叩求明察陳思財陳子財同供胞兄楚財已病故新正初二日徐夏松濳人嫂嫂房中被小的等看破入内拘拿夏松從夾弄中奔逸至灶間門口絆倒在地致將頭顱跌破當卽僱人將伊送回次日徐兄文祥到來取去洋三十元作爲夏松醫傷費至初八日夏松不知因何服毒自盡文祥欲將　身舁至小的家中當田圖董　令小的等出洋一千二百元給文祥收領作爲撫卹資報有收清票爲証今特呈閱叩求鑒核大令問涂曰收清票是否爾出答稱票雖出立洋未收到大令復問陳曰爾可知夏松入房作何勾富答稱揆度情形無非竊物而已大令研詰良久兩造仍報前詞大令判將陳思財陳子財及徐又祥分别收所候補提人証再訊 
[緝獲案犯]  
　　葉順昌遭錢阿貴唆使林金心萬惠如夏云祥兇毆斃命由屍兄禀福元投縣報騐袁大令詣騐之下原差將錢萬等次第拿獲訊供收所前報已屢紀之矣尚有林夏二人在逃未獲前日原差偵知林避匿崑山地方立卽帶同眼線前往將林拿獲解至崑山縣管押一而回申禀明大令侯備文前往移是到案秉公訊辦 
[賭棍被獲]  
　　前日有莊禮廷者投法公廨遞禀聲稱有朱艮峯邀　牌九司務阿男等事慣誘人購博騙取財物日前將姨姪宋桂生誘去詭　合夥營生不料　至臨平里第三號某棧房内作摴捕之戲將身畔所帶洋九十二元盡行騙去尚欠洋四十二元嗣經查問桂生始悉前情租界中賭博素干例禁朱民峯瞻取如此行爲實屬目無法紀務求提究等語朱明府得禀後面諭蔣禮廷如遇朱艮峯准卽扭送來案從席懲辦蔣唯唯而退前晚至公館馬路某煙館内將朱艮峯扭獲送押捕房昨因公堂停訊　將朱艮峯交菒玻璃店保出著於禮拜六送案訊究 
[英界公堂瑣案]  
　　西人納夫帶刀控失對時鐘三架表二枚值洋銀十二元五角疑用人金福生所竊金由失老夫王耀庚舉荐蔡太守訊無贓証諭令俟查明再訊昨日包探秦少卿禀稱此案小的詳細　查仍無實據且亦毫無失竊之形實不可解　訪知前一夜十二點鐘時三百三十號華捕行經門外見門方鎖閉至次日天明始見開門太守將王研訊王執定前詞金及傳金雲堅稱小的等不知如何失物太守問王曰爾由沙遜洋行某西洋人舉荐現在納夫帶力疑金行竊金由爾荐旦又言尚須控爾爾何不將情告知舉荐爾之西洋人答稱小的到西洋人處納夫帶力先已知照西洋人言西洋人薦小的小的又雇三孩子所失之贓值洋銀三百元及小的冋西洋人言明所控失贓祗值十餘元西洋人又言據納夫帶力云爾等四人均押捕房今日如何能來此小的告以已由蔡大老爺訊無贓証三孩均交我保出並不管押捕房西洋人言我雖曾薦爾然後來保單並不經我手遂置諸不管盖西洋人薦小的後納夫帶力屬小的寫立保單小的言須交西洋人轉交納夫帶力言無須如此周折豈知西洋人竟藉此推卸秦探又禀稱前日小的傳金傅王到案後昨日納夫帶力至捕房　呈從前雇用各人之名謂須一併傳案太守與易副領事細心商酌謂納天帶力疑竊無憑至從前雇用之各人何必傳案亦無庸訊供此案原可不准惟納夫帶力尚須控王不知所控如何情節易君問之納夬帶力則稱初用王時卽失去鏡一面值洋銀十二元又有各油畫上玻璃鏡被人劃碎甚多至失竊鐘表雖疑及三孩子究竟孩由王薦所控卽此三端計值洋銀共二百元之譜土供稱納夫帶力初言失去之鏡須賠洋銀十二元小的因此告辭納夫帶力言俟另雇他人始許辭退至油畫上玻璃鏡本十有九損與小的等無干况原損與新損形亦不同請爲騐視日前有管門人拾得水銀一粒納夫帶力卽言油畫上玻璃均被劃碎送交捕房問無實在卽行開釋其時納夫帶力說小的及三孩子均是好人玻璃鏡實被管門人弄碎今又將此事控告小的顯見前後不符至失竊鐘表之事人証已齊訊無確據尚有何言太守又與易召熟商謂本分府之意鐘表一節似可註銷至另欲控王者亦可不必准理易君謂納夫帶力係奥國人如欲控告飭至粤國領事署控候核奪可也太守曰諾又問王曰納夫帶力究竟作何生理答稱在仁濟醫院對門租屋擺設油畫另設日本所製鐘表人有入觀者票上註明號數觀畢而出照號數給以彩物太守謂如有奥領事照會前來爾須到案備質今姑施恩釋去○包探顧阿六禀稱郁賢堂失去衣物經小的查明徐阿炳郭阿和二人串竊因之拿獲人贓送案郁投案請領原贓徐郭同俯首求恩蔡太守判令各管押三禮拜贓給郁領去○包探黃四福禀稱小的查獲竊賊沈阿榮搜出質票吊到綢布衣若千襲詰知竊自陳立仁家縐紗棉 
 
 

Page 4

 
 
袍竊自王小王家今將人贓送案陳已到堂小王現不知在何處陳訢稱家中失去衣服旣由包探查獲請准領贓沈供認行竊泥首求恩祭太守判令發捕房管押一月陳贓給領小王現不到案棉袍發還某質鋪○包探秦少卿禀稱小的緝獲專門闖竊之賊犯何仁才起到面盆水烟袋等贓詰知係吳新桂等四家所失何前曾犯竊獲案訊懲吳及陸桂春恭雲江蔡德昌四失主均投案請領原贓何供稱小的係寧波人向習杲項手藝失業後流落無歸連次犯案霄不得已而爲之此後不復敢作奸犯科以致當塲山醜矣蔡太守判令發捕房管押一月期滿備文遞解回籍起案之贓給吳等四失主分别認領○美國某兵船水手某甲控失匯票洋銀七十元銅洋錢一元板烟一塊疑粤女王雲彩所竊解由蔡太守訊候會同美領事再訊核辦已列報章昨日包探秦少卿禀稱雲彩係粤妓之專供水手游蕩者俗謂之鹹水妹是日甲至伊家玩耍失去袋内匯票銅洋　板烟報明捕房由某號華捕前去搜尋曾在桌後地板上尋見匯票板烟惟銅洋錢無著甲申訢前情堅稱被竊後已由捕搜出華捕禀訴前情雲彩堅稱小婦人不敢行竊不知中如何遺物易副領事問甲是否沈醉荅稱未也問捕頭及華捕見甲醉否均答稱　醉蔡太守問華捕曰爾在雲彩家搜得匯票板烟是否似甲遺洛答稱如果遺落决不在杲後小的揆度情形似是有心藏匿雲彩又稱小婦人不識西文要此匯票何用卽坂烟亦素不吸食太守謂遺落與藏匿情形不同旣經問明判令將雲彩交官媒管押兩禮拜匯票板烟給甲領去 
[法廨停訊]  
　　昨禮拜四係法公堂訊案之期因代理讞員朱理讞員朱森庭明府别有要公預飭家丁持片知照捕房停訊一期 
[法捕房瑣事]  
　　婦女入烟館吸烟早出示禁止前日傍晚時忽有某氏婦踽踽獨行至法界春園烟間内被包探郁庭湘所見立卽拘獲送入捕房管押昨晨經備捕頭訊問據供素以洗衣度日偶入烟館尋人不敢開燈吸烟而頭著押候解案請究○偷兒某甲前晚竊得太面盆一個行經法界被巡街捕所見拘獲人贓送入捕房管押○乙内兩乞丐前日深晚時在法界中向人求乞巡街捕上前驅逐倔强不依當卽拉送捕房管押○粤東人某丁某戊素以探囊肢篋爲事前日在江大輪船向搭客囊中竊取洋銀六枚當被失主扭獲送押捕房候訊○小泥水匠某已在作塲内竊得鉛罐一個當經司閽人瞥見拘獲人贓送入捕房管押 
[福緣彚誌]  
　　謹啓者敝堂接奉涇川朱三畏堂大善士樂助山東賑銀三百兩又奉仙鎭瘦珊居士交來誠心氏大善士樂助熱河賑銀六十五兩二錢六分又奉寧波申源紙局李欽揚大善士爲其尊翁病愈完愿樂助敝堂經費洋三十四元銅洋三元又殷守泰守源大善士求父病速愈樂助洋十元又周大新大善士洋十元李如柏大善士洋十元均助敝堂經費又無名氏大善士求婦孕平安有病速愈樂助敝堂施粥捐洋二十元仁孝慈祥先後祗領以同聲之相應合衆善之福緣天祐吉人勿藥有喜平安永保禄壽長綿富此籌欵弩末蒙諸大善士心心相印尤爲施及其時功德愈無限量星雲景慶無任欽遲[  上海六馬路仁齊善堂壽賑公所施善昌謹誌]  
　　海上奇書 
　　第一期海上奇書准於二月朔日出書定價一角申報館代售大一山人啓 
　　太仙漫稿目錄云陶伷妖夢記自一圖至八圖此稿未完○海上花列傳目錄云第一回趙樸齋鹹瓜街訪舅洪善卿聚秀堂做媒第二回小夥子裝烟空一笑清倌人吃酒枉相譏○臥游集目錄云霽園主人海巿林嗣環口技 
　　汪恒春中國大藥房 
　　中國素無大藥房名是通商以來各國洋商雲集創設大藥房于海上專售外國藥丸藥水然非數萬資本不可本藥房始創此名專修中國一切應效膏丹丸散務在精益求精發售各種香料貴重細藥珠黃八寳東西洋參高麗人參鹿茸官燕均係購求地道提選上等業今三載天下馳名尚欲分設各埠外洋與各國藥房並行以圖永遠荷蒙○紳商惠顧源源而來再將應效藥丸開列于下○小兒萬病回春丹一角○牛黃抱龍丸一角○琥珀抱龍丸六分○牛黃抱龍多寳丸極重驚風痰食諸厥立刻見功每丸五角○婦科玉液金丹一角○女科白鳳丸單料每洋十二丸雙料六丸○保胎無憂丸素易小產並胎前腰　帶多須防小產宜服此丸每兩一角半○人參再造丸二角半○眞方再造丸六角○止帶神丹每兩二角○順氣化痰丸每瓶一角靈藥頗多不能悉載要知詳細查本藥房丸散彙編使知且本藥房各種膠丹丸散不易仿冐仿單圖記藥目彙編乃一家專刻木板假冐不易祈○惠顧諸君指名購取不悞信資自理設在上海棋盤街四馬路口一顆印高大庫門內發兌 
　　浙省宓大昌煙號聲明假冐 
　　本號向在杭城清河坊拐角開張只此一家並無分店歴來各埠航船脚担向本號販去每包半兩之元奇呈奇其中襯白紙向印字號因無耻輩仿刻本號字樣混冐日多故舊歲四月改用石印洋紙行之未久而仿用石印洋紙將次貨冐充者仍復不少今本號專　惜字杜冐於一月朔日起將石印紙改用自造花邊白紙中做丹鳳暗記隻字不用賜顧者請照襯白紙中暗記數个致悞主人謹白 
　　公謝仁德 
英大馬路西京都同德堂藥局主人孫鏡湖司馬賦性仁厚士大夫咸樂以訂交長游燕北人皆推爲直友前歲復廣善願貧病送診給藥活人甚多並將秘方鎗上戒烟三香膏每月送戒百人去夏輪船失事不便吸烟復以三香靈方法製成糕以俾舟車老少咸宜凡購者如癮一錢或膏或糕祗需三兩足可斷根减價利人每兩取洋四角加料八角是故同志者樂助經費以副其善願也僕等悮吸洋烟戒絶别無良法市上戒烟藥非價之過昂卽言過其實因見司馬妙製膏糕僕等或出資購買或覔保領戒數日之内鼻中烟油鎗内老膏盡皆去凈不及一月先後斷癮身體强健親朋稱譽足見仁心仁術不惜鴻施僕等受恩深重愧無以報爰製送金丹換骨匾並刋日報以伸謝悃云 
光緒十七年辛卯二月吉日上海馮子鈞蔣斯敬丁義欽張明志楊彩章姚蘭谷詹士俊胡鴻度趙名川鄒利華仝拜贈 
　　廣東益三堂分枝上洋自來水橋北東桃源坊二弄朝南石庫門內 
　　首第一創靈騐 
　　小腸疝氣膏药 
　　凡患疝氣陰囊腫大或偏墜脹痛初起大小不等酸痛異常各有不同履步艱難總之受累及婦人橫梁疝痛小腹有塊似覺筋脹均可治之本堂獨秘奇方製成膏藥靈驗無比無論年久根深藥到病除最奇者膏藥貼上數日卽見腎囊隨日縮小一月平復如常極重貼至三張除根永不再發每張四百八十文疝氣丸每盒一元倘多年老症丸膏並用見效更速○本堂始創疝氣靈藥久已馳名天下遠近咸知近有射利之徒見利忘義紛紛假冐最可笑者南巿十六鋪自稱眞益三堂之店私製桐油僞膏胆敢登報减價以僞亂眞已經閉歇音同字異之店開在本堂左右街妄圖欺騙鄉愚仍然不絕外埠托妥局請寫明招牌及地脚本堂隨藥附送總藥目爲憑 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇省官報]  
　　藩轅　示照侍上海縣知縣裴大中升補遺缺前經請以正任江寧縣知縣陸元鼎調補部駁與例未符今請以東臺縣知縣黃承煊更補又吳縣縣丞王世藻病故遺缺查有吳江縣主簿李弼堪以升補又元和縣周莊司巡檢楊益城病故遺缺查有候補從九品馬繼曾堪以請補又江隂縣顧山司巡檢高樹人修墓遺缺查有候補前巡檢薛正誼堪以請補又嘉定縣諸翟司巡檢俞在祿病故遺缺查有候補前巡檢吕守儒堪以請補二十八日會辦金陵籌防局候補道倪文英由金陵來同知張亦賢由上海來知縣梅崇誥禀知奉委赴海門公幹鄧復興禀知奉委赴滬提運洋硝差按經歴馬永釗禀知交卸署無錫縣縣丞任事回省縣丞倪煥章禀知奉委押解犯人首級赴寶應　泉卽辭巡檢聶師賢辭赴海運津局差指分江蘇試用巡檢祝銘新浙江人由京騐看來省禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年正月十六十七日京報全錄]  
　　宫門抄○諭旨一道錄前○提督葉奏馬步各隊合兵進攻翁牛特烏丹城一帶股賊擒獲逆首並將大股逆匪節節剿滅各情形摺○正月十六日○海公等東黃等聽經覆命○熙貝勒續假五日○召見軍機○十七日○成公希朗阿各假滿請安○謨貝子由西陵回京請安○漪貝勒請假五日○橚貝子大額駙各續假十日○崑岡請假十日○安興阿續假五日○召見軍機容貴○○奴才葉志超跪奏爲潘萬才傳廷臣馬步合兵進攻翁牛特烏丹城一帶股賊擒獲逆首李國珍並將大股逆匪節卽剿滅各情形恭摺馳陳仰祈聖鑒事竊於十一月二十八日承准軍機大臣字寄光緒十七年十一月二十三日奉　上諭葉志超素官軍連戰皆捷現由東北一路進擣賊巢並三家子地方擊賊獲勝情形各摺片覽奏均悉各股匪徒經官軍擊敗後分路竄逸赤峯縣城東南西三面不下十餘起又有馬賊千餘人竄至烏丹城佔踞貝子府經副將潘萬才等會同進剿迭獲勝仗黑水一帶之賊竄回喀拉沁窪經提督聶士成在硃碌科一帶接仗獲勝跟蹤追剿將逆首王殿發李坤擊　奪獲槍　器械甚多餘賊竄併下長臯現派隊向　家灣抄擊斷賊接濟辦理尚合機宜建昌以南地方業已粗安平泉後路現調吳育仁一軍駐紥復據李鴻章奏添派副將吕本元等率領馬隊五營馳往助剿聲勢尤壯卽著葉志超身臨前敵激勵衆心分派各路將領四面兠擊務將各股匪徒迅速殄除毋任勾結竄擾一面出示解散脅從以孤賊勢仍將辦理情形隨時具奏用慰厪系等因欽此遵旨寄諭前來跪聆之下感悚莫名奴才進駐敖罕貝子府地方業將潘萬才傅廷臣先後進剿北路各處股匪迭後全勝合兵一處攻打烏丹城等處各緣由於二十六日馳奏在案兹於二十七日接據潘萬才傅廷臣禀報該營於十四日馳至梧桐華地方探悉逆首僞掃北武聖人李國珍自十一月初一日佔踞烏丹城旬日之間誘脅馬步賊匪四五千人十分兇悍自烏丹城迤北至那林溝巴林王旗地面　連八十餘里妄立二十餘營按八卦方冋混立名目每營馬步賊或二三百名或一二百名不等各有僞軍師僞將帥副帥帶領俱聽李國珍號令自東翁牛特王府地面遭其焚掠馬匹並槍砲火藥盡爲賊得胆敢廣布逆示編造悖逆妖言於次日四鼓傳齊馬步隊急馳六十　黎明抵烏丹城該處北大寺重垣高厚十分堅固逆賊佔爲老巢一聞兵至率領馬步賊一千餘人出寺列隊以待卽督飲帮帶潘萬銓哨官繆自成各率本隊攻其中堅營官蔣廣棟及各哨官等分爲左右包抄横擊鏖戰逾時斃賊五百餘名該逆退踞寺内槍礮外擊官軍以車代梯奮勇齊上立將寺院攻破又擊斃多名生擒梁貴成父子二人及夥黨難民令鄕社認明分别保釋奪獲大炮四尊抬鎗十五杆鳥鎗刀矛器械五百餘件賊馬二百餘匹我兵受透骨重傷六名受輕重槍刀傷八名訊據梁貴成供稱逆首李國珍因平泉北及赤峯一帶股匪迭被官軍殲除該逆擁衆三千餘人意欲直犯赤峯北面希圖再行裹脅留梁逆在烏丹城北大寺以防後路官兵追襲復被　逆焚掠翁牛特王府　情於訊明後將該逆父子及生擒賊匪一併梟首示衆以快人心隨於十六日四更商同起程因朔風　面步隊難行挑選一半卽將所得販馬分給乘騎其餘步兵留駐烏丹城北大寺以備緩急黎明馳行五十里擒獲賊探四名訊知逆首僞將帥張雙僞副帥周寛等率領八百餘賊在七顆樹地方圍攻合成燒鍋經宣化練軍營官郭萬隆徐立川一同克什克騰旗蒙兵各帶隊伍擊退　在那林溝盤踞與我軍僅隔一山約有四里餘卽將賊探斬首一同督兵馳往該逆在山下遥見官軍胆敢列隊莊前鎗炮迎拒　萬才帶同潘萬銓繆自成率勁隊攻其中堅傳廷臣蔣廣棟率領隊伍分爲四路用快鎗横攻擊斃賊首僞將帥張雙僞副帥周寛等多名賊始披靡退入莊院合齊步賊憑牆復拒經官軍分路進攻越牆而進鎗擊刀砍共斃賊五百餘名正在搜捕間距相隔十里之頭分地之賊六七百人蜂擁來援飭令補用知縣汪鵬蒙員海元及陣亡州判于甫筠之子于冲漢哨官尚鴻恩林蔭元搜擊匪黨潘萬才傳廷臣率隊迎擊該逆燃炮攻拒聲震山谷血戰逾時斃賊甚夥逆衆敗退我軍追殺十餘里屍横遍野共斃賊六百餘名奪獲鎗砲刀矛不計其數賊馬二百餘匹我軍陣亡七名受輕重傷十二名隨卽整隊前進至頭分地地方該處前後兩莊相連各有踞賊約三四百名沿墻炮眼極多向外施放子如雨落潘萬才傅廷臣明知近逼猛攻本非善策然前後皆賊若不乘勝急攻稍有遲緩必致反受其困潘萬才仍親督潘萬銓等進攻前莊傅廷臣進攻後莊各自奮勇直進正在猛攻間遥見八里之安家窩鋪來賊二三百人前來救援復經汪鵬于冲漢尚鴻恩林蔭元各率兵勇扼要堵截擊斃馬步賊百餘名餘賊四散奔逃我軍追殺殆盡　萬才血戰逾時全隊繼進立破前莊擊斃三百餘名其後莊之賊尚有三四百名亦被傅廷臣同時攻破又擊斃三百餘名無一漏網得獲大砲二尊抬槍鳥槍甚多賊馬百　匹大小車四輛我兵陣亡五名受傷十三名當令　駐五更哨探兵丁報稱逆賊約有數百呐喊而來我軍整隊出莊俟賊逼近號令一聲快槍齊擊一時之久獷悍之賊擊斃甚多逆賊潰散奪獲大砲十尊抬槍十二杆鳥槍刀矛三百餘件大紅圍硃輪車一輛小車六輛大車廿二輛賊馬三百餘匹並於車内搜出逆匪往來書信黃蟒袍一件逆示多張紀效新書冬明歴萬全通各一本及僞神牌等件陣擒僞元帥牛呈祥一名訊知此次妖師李國珍擁衆前來欲乘官軍竟日血戰兵力疲乏就勢取勝不意官軍變化策應如此勇猛訊明後立將該逆斬首查點我軍馬隊哨官繆自成步隊哨官尚鴻恩哨長林蔭元均受槍傷陣亡四名受刀矛輕重傷者十一名赶爲　冶此連日不分晝夜奮勇擊賊數戰皆捷沿途剿滅賊踞村莊首要悍賊鎗斃甚多餘賊漏網無幾所有賊之火藥鎗砲器械盡爲我獲之實在情形也十七日宣化練軍營官郭萬隆徐立川曁蒙員阿彌各圖率隊前來頭分地當與晤面據云知我軍已將北路賊匪剿滅　途已無賊蹤該軍在克什克騰界内暫駐搜捕兹據留駐烏丹城北大寺步隊巡檢傅内南從九品武盡美等報稱十六日夜五更　師李國珍因不知北大寺老巢已爲我軍攻破率領馬步賊二百餘人折回欲入寺内經傅内南武盡美等督率兵丁出寺鎗打刀砍一百餘名生擒八十餘名查騐多有受傷訊悉是被我前敵擊敗之賊傳齊鄕社認出僞掃北武聖人李國珍一名右脅已受洋鎗重傷又有僞軍而孟姓一名逾時因傷斃命餘賊全行殺戮共得賊馬百餘匹鎗砲刀予二百餘件等情飛報前來潘萬才與傅廷臣商議北路旣無賊氛於十八日撤回烏丹城提訊妖師李國珍供認十月十二日在敖吉地方與張雙周寛薛殿寛等五百餘人起意倡亂燒殺蒙古搶奪鎗砲馬匹謀爲不軌比至小河沿旬日之間裹脅數千人群推妖師李國珍爲掃北武聖人分掠東翁牛特各旗盤踞烏丹城北大寺爲巢穴分黨佔踞數十里積草屯糧挾衆抗拒官兵等情不諱查該逆倡亂以來焚燒兩王府數百里蒙部均被蹂躪慘不可言本應　赴行營惟該逆身受洋鎗重傷奄奄待斃恐其幸逃顯戮於訊明後將該逆押赴通衢凌遲梟示以昭炯戒刻下烏丹城一帶賊匪全數蕩平仍不時派兵偵探賊情如有蠢動再行進剿正在繕摺間又據潘萬才傅廷臣禀報二十一日自烏丹城東行至敖罕扎薩克王府已無賊蹤當撥兵看守王府二十二日至建昌所管崗營子據赤峯練總儘先把總滕鳳鰲拿獲妖師張才及賊首劉鳳林等六名解送前來當卽訊明實係倡亂之賊立卽正法二十三日行至元寶窪適敖罕札薩克王前來當與晤面縷陳被賊擾害各節並交所獲賊首張幅等八名訊明正法二十四日至騰克力勘騐該王坆墓盡被掘焚暴業屍骸慘苦情形不可言狀等情前來奴才伏查妖師李國珍爲赤峯一帶總逆首旬日之間聚積數千人到處焚燒蒙古不分老幼一併殺害並胆敢將敖罕王祖墓及公主陵寢均爲掘業實屬罪大惡極難逃顯戮報賴我皇上天威將士用命於數日内不分晝夜將此大股道匪撲滅現在烏丹城一帶地方稍稱安謐堪慰宸厪所有潘萬才傅廷臣進攻烏丹城大股賊匪迭次得獲勝仗擒獲逆首妖師李國珍各緣由理合會同大學士直隸總督臣李鴻章恭摺馳陳伏乞皇上聖鑒再此摺在敖罕貝子府地方拜發合併陳明謹奏奉硃批另有旨欽此 
 
