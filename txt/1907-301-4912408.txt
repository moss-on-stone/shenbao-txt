# 1907 - 301 - 4912408

 

Page 1

 
 
   
 
 

Page 2

 
 
論說 
[論周侍讀請撤回留學生之謬（聞）]  
　　自周侍讀爰諏有將出洋留學生盡。行撤回之奏而我國其頹矣。夫周侍。讀之所以上此無䇿之䇿者。其必以留學生盡爲革命黨。也若爲留學生。者不盡爲革命黨。則萬無出此因咽廢食之計。今日我國之得以有萌芽。之智識者。無非藉數輩留學生爲之轉輸。今若輩又從而牧之。則我國安。得尙有轉弱爲强之一日。無論其言之果能實行。則國必至於不國。而革命之禍將不止於留學生。卽其言不果實行。而其害已不可勝述。 
　　一此奏果能實行則適足以速中國之禍。政府所以欲謀撤回學生者。蓋恐其年少氣盛。易爲革命之說所薰染耳。夫革命之說。吾誠不敢謂留。學生中。必無一爲所薰染之人。然中國學生之留學日本者。多於他國。而究其實不。過萬七千人。是其中卽有革命黨人。要亦居其少數。卽使煽惑。尙有限制之。可言。今若迫之使回國。以之散處於各省各郡縣。使年富力。强者幾不能。藉學問以立身。恐其心愈不平。其說愈激烈。而爲其所煽動。者必日益加多。聚讎視政府之人於一國。中而又造出無數讎視政府之。黨與。將見黯殺之風潮必更甚於今日。政府之危險益。不可。以言狀矣。詎非自斃之道乎。然則卽使撤回留學生要亦非中國福也。 
　　二此奏果能實行且足以釀國際之交涉。夫學生之有革命思想者豈眞外國敎習敎之使然哉。要亦痛吾國官場之腐敗。政治之不修。故激而出於此耳。今以嚴防革命之故。舉留學外洋者。盡行撤回。是幾幾以革命。 
 
 
 

Page 3

 
 
之說。爲外人所敎。而外洋直不可一朝居矣。非特學生心有所不甘。卽外。人亦有所不任受。設援此以責問吾政府。則政府將以何辭對乎。謂革命黨多因留學而成。則於兩國睦誼有碍。謂革命黨不關留學而起。則撤回之舉實爲無意。識之舉動。進退無所據。而任意行之。則我恐中國從此多。故矣。今吾國派往日本之偵探隊。已爲日警署所拘。而不允釋放。安知日人所隱恨者。不在於此。而在於彼也。况盡行撤回學生之事。尤足駭外人聽聞乎。 
　　三此奏卽不實行亦已隱受其禍夫自有革命風潮以來。政府之視留。學生。固疑其人人爲革命黨。而今復有飭令留學生一律回國停止留學生之考試留學生不得爲鄉官女學堂全行停廢之奏。卽使。兩宮近於。公論。顧大局而不爲誑言所中。而其心未必不然其說。於是未必不顯然。以留學生爲革命黨。而其隱然以革命黨盡是留學生之心。存諸復中。其勢必至於不敢以留學生處於重要之地位。而且日夕顧忌其行爲。箝制。其手足。如是則留學生不撤回。而一若撤回。雖不停止留學生考試。而一。若停止考試。雖無留學生不得爲卿官之明文。而一若有明文。女子雖不。全行停廢。而一如全行停廢。其禍誠不勝言矣。 
　　四此奏卽不實行而已足以灰留學生之心。夫學生所以棄故鄉。離父母而求學於他人之國。雖受他國人之冷嘲熱諷。仍不變其向學之初衷者無他將欲稍有所得以求效用於祖國耳。今恩故撫遺摺。旣有進用留學生須加愼選之語。周侍讀奏摺又有出洋學生。盡數撤回之條。是政府。疑忌留學生之心。勢必日甚一日。而信用留學生之心。自必日淡一日。學生留學外。國適以自絕其進用之門。人雖至愚。亦孰肯茹苦含辛。以致力。於爲世所棄之學問乎。是故因此而灰其心。固意中之事。因此灰其心而又不能不思所以洩其忿。尤足召意外之變也。 
　　要而言之。吾國之探查革命黨。已不可謂不嚴。學生之留學外洋。亦卽人人自危矣。若復視之若眼中釘縛。之如籠中鳥不爲。始皇之坑卽爲齊昏。之殘。吾恐無路可。歸者。不北走胡即南走越耳。嗚呼。吾中國事急矣。才乏。矣。乃以向日所屬望將來所有用之學生。而驅迫至於如此。則中國其尙。有瘳。乎吾願政府諸公之寗留餘。地也。雖然如侍讀所奏抑豈止撤回而已哉。 
[說林]  
　　作事不於根上討究方針。而徒爲塗飾耳目之謀。割肉補瘡之計。則雖日日言變法。日日言立憲。吾恐法不能變。法變而其獘更甚。憲不能立。憲立。而其害愈深。 
　　歷觀今日政府之行動。放一官吏。則曰預備立憲。更一制度。則曰預備立。憲。究之其名雖似。其實則非。立憲實行無期。而盡假冒其面目。適足。以資。黨人之藉口。而灰一般國民期望立憲之心。 
　　近觀萬壽以後。若官制若缺員。紛紛更變矣。若以人才論。京官也而外放。外任也而內遷。吏部也而調度支。郵傳也而調吏部。試觀奏調以前。其人之才職相稱奚若。旣調以後。其人之相稱又奚若。若以官制論。考查政。治館則改爲憲政編察館矣。政務處擬改爲新。內閣矣。其名則。似乎更新。而其實不免依舊。 
　　然而政府則未嘗不曰預備立憲時代之政府官吏未嘗不曰預備立憲。時之官吏。庶政未嘗不曰預備立憲時代之庶政觀其名目之新樣旣如彼。觀其政府之紛擾又若此而覩其實在則何如。（塞） 
專電 
[電一武昌（初六日午後七點）]  
　　鄂督張中堂初四日奉廷寄着迅速來京所遺督篆暫由藩司李岷琛護理中堂復電謂俟一十日假滿當卽啓行附 
[電二北京（同日午後八點）]  
　　內廷確實消息鄂省張之洞以大學士授軍機（自） 
[電三天津（同日午後四點）]  
　　直督袁世凱探悉革命黨嚴敬林啓現匿上海租界希圖勾脅肇亂特派委員龍玉璽赴滬密查并電滬道轉商西官協助務獲解究（鵠） 
[電四安慶（初六日午後四點半）]  
　　黨案訊結徐錫麟之弟徐偉暫予監禁盧鍾嶽擬抑待質宗漢子（卽馬子畦）擬决學生擬一律交保開釋（消） 
[電五北京同日午後九點]  
　　京漢鐵路總監督改派高而謙施肇基調委津楡鐵路監督（愈） 
 
 

Page 4

 
 
[電六北京同日午後九點]  
　　郵傳部電催新補左叅議張元濟迅速來京（句） 
[京事小言]  
　　軍機大臣奏陳政事每有意見迭經兩宮訓誡邇來諸大老所奏僉同並無傾軋攻訐情事且核奪辦法均極允協兩宮甚爲嘉納二十九日皇太后面諭各樞臣云爾等近日奏事予留心考察尙能和衷共濟詳愼叅核是以政務日漸起色此後須益加奮勉屏絕營私盡心匡輔庶政治日臻上理樹國家富强之基實有厚望焉第不知所諭日漸起色者何在所諭日臻上理者何在國家富强之基而欲樹於若輩諸大老手中竊恐富强之效何時得收而慇慇聖眷將何日償耶 
　　自奉旨斷禁鴉片烟後兩宮已飭近侍嚴諭各他坦內監如有吸烟者赶緊斷凈否則一定打死不料日前皇上在宮內閒行聞某處似的烟葉遂派近侍往查適有小太監正在噴雲作霧當將烟具呈覽卽奉傳諭重打小太監三百棍逐出宮外九重之內三尺不行則禹甸茫茫人種四萬萬如小太監者不知其凡幾 
　　大學堂總監督擬在學堂附近添設博物館專備植物動物標本型模並傳習製造之法現已派定程敎習爲館長延聘日本土田森岡等四人充當敎習定於七月下旬卽行開辦矣京師固各種動植物標本型模之出產地也吸烟則有小太監爲之型模賭博則有某親貴爲之型模納寵則有某貝子爲之型模一切招權納賄罔利營私之習無不可以某邸爲型模矣 
緊要新聞 
[太后撤簾歸政之預備北京]  
　　兩宮自六月初至今每於退朝後必將留中摺奏討論多時皇太后先詢皇上准駁辦法並令講解摺中言詞利弊然後指示機宜卽逐日臨朝之時亦訓示良久始行入座探悉皇太后之意擬於明年正月元旦實行歸政故近日兩宮披閱京外臣工條陳時政摺件及歷代要摺必至深夜方寢云（仁） 
[郵得部續調司員北京]  
　　郵傳部近日續調司員八人直隸候補道尹嘉楣江蘇候補道何葆麟江蘇候補道汪嘉棠候補主事鄭誠直隷知縣華承湘候補知縣許沐榮候補知縣孫筠候補通判賀良樸（木） 
[郵傳部奏准加剳議員北京]  
　　從前鐵路隷於商部時曾由商部奏派熟悉路務之員作爲路務議員現由陳尙書奏准將此項商部原派路務各員由郵傳部加劄一律作爲郵傳部議員併另博訪熟悉船路電郵之員派充議員令在各省調查一切利弊報告部中以備采擇（土） 
[法部陸軍部普加津貼北京]  
　　法部司員向來津貼之數郎中五十兩兼丞叅上行走者六十兩員外郎四十兩主事三十兩主稿上行走六十兩管股十二兩帮管股十兩現在加增津貼之欵已經領到自七月初一日起一體加十分之五陸軍部自七月初一日起司員津貼亦一律增加科長每月二百兩一等科員每月一百六十兩二等科員一百二十兩三等科員八十兩（木） 
[咨飭核議仿照天津自治章程辦法蘇州]  
　　蘇藩爲會議地方自治會事咨寗藩寕學蘇學三司文云案奉督憲端札開准直隷總督部堂袁咨案查前准電調天津自治章程當將該局文件錄要及議事會章程草案董事會章程草案先行咨送在案茲經期成會各員紳會訂議事會董事會章程刷印呈送前來相應咨送查照等因到本部堂准此查前准咨送各會章程因係草案當卽留備採擇茲核閱現送試辦章程洵定立地方自治之基礎爲將來憲政之先河江南係人文淵藪民智早開應由寗蘇藩學四司會同察酌本省情形妥籌仿行辦法通詳察辦該司等務須悉心核議以期有利無弊早覘成績除分行外合發章程札司遵照迅速會議詳辦（必） 
[江督爲緝拿黨人事通札文武各官文南京]  
　　（前略）查該逆黨等蹤跡詭秘往來沿江口岸及內地各處專事勾結煽惑潛圖不軌殊堪痛恨今各黨姓名籍貫旣經探訪明確自應隨地密查且訪有來寗暗通新軍密謀舉動情事應責成督練公所新軍各鎭協密飭所屬務將該管兵士加意防範從嚴約束平時敎練常以忠君親上立功報國之大義剴切誥誡以期激發天良養成士氣最爲緊要關鍵其沿江口岸及內地各處卽責成各關道曁各該地方文武一體設法認眞偵察均不得稍有疏懈如能將逆黨購綫拿獲一經密訊得實定當破格獎勵惟不得妄拿無辜任意騷擾致千嚴究各該文武務須振刷精神愼密從事以保治安而弭隱患（下略）（譬） 
[俄人窺伺新疆之野心]  
　　俄人自與日戰後不能逞 
 
 

Page 5

 
 
志於滿洲於是侵略之眼光又轉而至新疆近頃以來迪化府之俄人居留地日漸擴大經營復不遺餘力亦不課之於官場新疆巡撫以其專橫大甚已電致政府請爲設法阻止矣譯大阪每日新聞（頴） 
[中日合辦東省煤礦之條欵]  
　　字林報云東督徐世昌近與奉天日總領事訂立合同開辦奉天安東路綫及長春旅順路綫兩傍之煤礦條欵如下（一）凡在此兩路綫傍之煤礦或已開或未開 
統歸中日礦務公司合力開採（中日礦務公司卽在奉天設立資本中日相等）如過一國所不願開採之地則餘一國可以自由獨力開辦（二）中日礦務公司之合同係參照直督與比國商才社所訂開採臨城縣煤礦之約草定（三）中日礦務公司日後有與中政府及其他洋公司訂立開採他處煤礦之約者須得同等之待遇 
[再紀東省鹽務交涉之虧損奉天]  
　　東三省前次沒收日人私鹽由東督徐菊帥全數發還反被日人要索賠償損失等情已詳前報茲悉業由財政局撥給十五萬兩以償損害（按前沒收鹽一萬五千餘包每包價約二兩有奇總計不過三萬餘金今旣全數發還又五倍賠償誠不可解）現在鹽觔入口包數雖屬彼此磋商未全允諾而日運私鹽不能沒收卽無別法禁阻菊帥雖自悔失䇿亦無如何近聞淮浙東蘆各岸鹽商因日鹽闌入內地恐各國紛紛援例要索於將來各岸銷塲關係甚鉅已由各代表人聯合會議共籌挽救之法（土） 
淞滬要聞 
[江督抱定采石保墳之宗旨]  
　　蘇省鐵路公司在松屬辰山小赤壁開采山石被鄉民聚衆阻撓等情已迭紀前報茲悉江督端午帥迭據松江府戚守曁江蘇同鄉京官電請保全該兩山坆墓以順與情遂於日昨電致公司云路政重要原不容民間阻撓惟就地采石則因節費起見不妨遇坆即避以期路務民情兩無窒碍且前飭印委商定辦法本聲明不准傷動坆墓現欲轟山遷坆究與原議不合該民等籲求保全情殊可憫似不能全用壓力應請速飭經理員紳會商府縣妥爲辦理仍以前定采石保坆兩不相妨爲宗旨如公司不毀民間一坆該民等再敢違抗當飭府縣拿辦治以應得之罪倘有暴動惟該府縣是問切不可遽請派兵反致張皇肇事（視） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[江寗藩學両司曁財政局議復婚書收費事詳江督文]  
　　竊奉憲台批上海滬南學校長陳秉鈞等呈請試辦民間定聘婚書蓋印收費由奉批所陳各節究竟有無窒礙能否試行仰江南籌欵局會同江藩司提學使核議詳復察奪此批呈抄發等因奉此伏查原呈內稱自元公制禮知婚姻之始正配之原爲倫理之大宗敎化之緣起所以告君告廟禮經不厭周詳聖人用意蓋慮周於數千百年以後也邇來各省風氣日潛淫俗日甚廉恥日事漸喪於閨門詩禮之家猶知防範外此重婚再醮習以爲常濮上桑間何處蔑有種種傷風敗俗之事江河日下是人心世道之隱憂也國朝憲典凡兩家允結朱陳必具婚書一紙書明男女年庚籍貫以爲徵信然其中有自幼結親歷數年貧富不同勒寫退婚者有因男女醜疾兩家後悔沒去婚書憑空涉訟者有好色登徒千求不遂假作婚書以相爭執者凡此皆告君之典不明故匪俗相沿層見迭出也凡男女定聘毀書頒自禮部領自各省藩司內蓋部印一顆無論名門淑媛養媳使婢定親先期具家長主婚保結均許赴領兩家各繳關睢印結禮一元義取詩首關睢發明人倫之始也成親之日許轎前加奉旨結婚牌一面以示寵榮凡重婚再醮賣妾納寵均不准領庶幾婦女知以節義自守一切淫奔私訂之事自戢等語查周禮合婚拿於媒氏然仲春大會男女有奔者不禁之文則男年三十女年二十婚嫁期限將過三時似與方今泰西各國自由結婚條例諳相符合王道不外人情聖人原未嘗執一是以律天下若重婚再醮濮上桑間一女而婚私奔暗誓賣女爲娼買婢爲妾嫌貧愛富屏醜棄疾好色不遂假作婚書種種惡習全在地方官紳申明禮敎化導禁絕與告君之典毫不相涉如謂部頒婚書卽可杜絕以上諸弊恐舊弊未杜而新弊日生何以言之中國地廣人衆素無稽考凡男女已婚未婚不但官不得知即其旅者里長間或知之亦莫能詳然則無論貧富相殊年齒相懸醜惡疾病不堪相匹苟有人執保結具印禮而 
請婚書不能不與婚書旣得無論其爲曾改聘與否曾通媒與否卽可相渺不相識之人索婦索而不得卽可執婚書訟官官如以婚書不足憑則部藩之印具在禮科之案具存如以婚書足憑則請領婚書者旣莫從查其根抵所具保結亦莫從考其眞僞然則人苟多備印結禮數份或分日或分月而領之可以從心所欲無所不爲是部頒婚書之弊更甚於假作婚書者萬一若悔沒婚書憑媒者旣可悔沒部頒者豈遂不可悔沒欲圓 
其說巧飾多詞如果實行徒滋擾亂原呈又稱澡國民敎約四萬萬之多婚嫁之事年間倘祇計百分之一一人以兩元計國家進欵約有八百萬 
之多若再加以上中下三戶分別及有官爵世襲者或倍其數或再倍其數一年約計總在二千萬以外各省民間嫁女娶婦雖極下戶至少亦以百元計多此一元以爲告君榮耀斷無不允從者凡從家之已定聘未成婚者不計其數均惟以婚帖則爲補繳印禮領換新帖計一年可收數年之利等語（未完） 
內治部 
[運司禀報禁烟情形揚州]  
　　淮運司趙渭卿都轉昨將辦理揚郡禁烟情形禀陳督撫略云奉飭禁閉烟館遵即出示曉諭按大中小三等烟戶分限停歇大者限五月半中者限五月底小者限六月底並籌定善後辦法開辦戒烟工藝所將失業烟戶年壯而無力謀生者收所習藝所有老弱婦女窮苦不能習藝者仿因利局辦法酌借資本小貿營生分期償還各烟戶得此生計均各樂從刻據府縣局員報稱所有烟館均經遵限停閉今日親往分查實已一律歇業地方安靜堪慰僅念（或） 
[蘇撫請假之說不確蘇州]  
　　近日外間傳言蘇撫陳筱帥因病請假一月茲得蘇垣友人來函云筱帥精神矍鑠日日見客並於六月三十夜親查烟館徒步至婁門初二夜又微服至盤門並無因病請假之事云（東） 
[批飭查究幕友舞弊江西]  
　　南昌縣監生魏道襄控星子縣差頭翟榮等十餘人抄家逼命一案奉藩司沈方伯批示云查核所呈該監生之父在德化姑塘開設錢莊欠王運昌存銀雖將店房抵押收租然事閱三年王妾令生父換寫賣契亦屬人情之常然何以王妾不在德化控追乃轉在星子縣控告差拿致釀人命生父又何以並不自行呈訴率令該生來司具呈其中難保無不實不盡惟控關府縣幕友舞弊越境拿人虛實均應澈究除札飭德化縣查覆外仰南康府確切查明禀覆察核（鮮） 
[禀覆嚴拿靑帮巨匪安慶]  
　　安省靑帮著名之楊三毛兒混號穿山鼠前在宿州南門內招帮聚衆當經前撫院訪聞密飭院北威靖軍胥統領查拿在案現升撫馮中丞據該統覆稱該匪自經前任宿州牧桂中純拿獲復逃後不知匿跡何地刻仍飭第三旗管帶康得魁認眞捕緝務獲解究（孔） 
[禀請預借警局常年經費安慶]  
　　蕪湖巡警局自馮鏡人觀察接辦以來地方尙稱安靜無如經費支絀籌畫爲難故現由馮觀察具禀省台請將常年經費預借一年以濟應用（非） 
[吊銷不滿十兩之膏店照執蘇州]  
　　蘇垣辦理禁烟事務殊爲認眞初一日由長元吳三縣查察之下除府憲何太守薄懲金記等三家外其未經折凈烟㮼者僅在元和縣境界內查獲三四家當各掌頰二百下房屋暫飭發封餘均一律閉歇其改售挑膏者亦卽飭差查閱各戶自一兩至九兩之執照悉數吊銷聞大令之意擬勸不滿十兩之各戶槪行歇閉另改他業云（間） 
[贛撫安插遊民之政策南昌]  
　　贛撫瑞中丞於上月二十九日出示勸諭紳商士庶興辦工藝局所收養濟惰貧民分別敎授以期各營生業不致流爲匪盜如果辦有成效與地方官一體優異獎勵並通飭各屬一體晚諭俾衆周知（功） 
 
 

Page 11

 
 
外交錄 
[電告駁阻美商踏勘礦產奉天]  
　　日前熱河都統廷都護電告外務部謂有美國商人踏勘伊遜孟奎　川五金礦產並擬要求開採之權業經力爲駁阻如其再向大部要索開辦請卽拒絕以免滋生事端（皮） 
[電催議結美商油池案安慶]  
　　蕪湖美孚公司在弋磯山建造油池一案乞今尙未議結現外務部以此案未便久延特電達皖撫着速議結以淸交涉（盛） 
[派員查探礦師舉動安慶]  
　　銅官山礦師麥奎久遛不去有强運機器入山開礦之說經皖撫電飭道縣禁阻已詳前報茲銅陵縣張鑑泉大令以該礦師仍在該山流連迭生枝節誠恐將來於交涉爲難特晋省面見撫軍縷陳一切現馮中丞已密派數員前往查探該礦師一切舉動隨時禀覆以憑核辦（仕） 
[請阻俄商開拓市塲北京]  
　　外務部近接新疆巡撫電稱現在烏魯木齊俄商擬將該處市塲大加開拓迭經阻止仍復抗不遵從應請大部迅速照會該國駐京公使轉飭該商遵照等語現已由外部據情照會俄使矣（愛） 
[滿洲禁運糧食]  
　　東京電云政府近已照會關東都督府謂滿洲全省現亦通行禁止穀類之進出口惟日本尙未承認譯字林報 
軍事界 
[關道備價購買鎗彈蕪湖]  
　　關道文仲雲觀察以現在防務吃緊必須購辦合用鎗彈以備不時之需前巡警總辦黃道家瑋在蕪差次時曾墊欵三千餘金而湖北製造廠購有小口徑快鎗百餘桿以爲組織巡邏隊之用現此項槍彈寄存蕪采營內關道擬備價購買特於前日詳禀皖撫聞已奉批照准（少） 
[詳請撥欵修築營房安慶]  
　　安省巡防新軍第二旗營房向駐城內衛門口因年久失修諸多倒塌現由營務處總辦楊觀察具詳撫院請飭支應局照今春所估工程銀八百餘兩從速撥給以使興修（孔） 
[批飭嚴剿嘉湖帮匪杭州]  
　　浙西嘉湖一帶向爲帮匪出沒嘯聚之區近更勢𦦨大熾甚至迭刦軍火妄圖起事及由統領陳觀察政詩添撥軍械前往嚴剿奈各師船類皆朽窳幾難行動茲具報到省當奉張筱帥批示云申摺均悉梟匪顧有生張有德旣經訊明正法仰候杞行按察司歸入年終彙奏案內辦理哨弁劉明芳率衆登岸擒獲致受彈傷尙屬奮勇應即驗明移局給予養傷銀兩此次匪衆敗竄跟蹤追捕卒被走脫蓋賊乘小舟我無搶划故也嘉湖一帶河道淺狹砲船難以駛進自非小划不爲功師船僅放一空砲即行震漏如此窳敗不堪以之進勦安能得力該船係何員於何年承修是否在保固限內其餘各船有無似此者均著查明據實禀覆一面赶緊修補完固仍督各隊廣覔線探嚴緝逸匪管大老窩子等務獲究辦（士） 
敎育誌 
[批准皖省開設敎育總會事務所南京]  
　　安徽敎育會會長　觀察光典等爲援照江蘇辦法就省城開設敎育總會事務所呈請江督立案並發鈐記當奉端午帥批示云來呈閱悉所擬簡章甚爲妥洽應准如呈立案所有事務所鈐記希候札飭安學司遵照刊刻移送啓用以昭信守（克） 
[新舊學之衝突揚州]  
　　揚州賈觀霄等日前禀請運司裁撤尊古學堂改設法政學堂或傳習所嗣舉人陳延禮等又復聯名禀留均經趙都轉批飭敎育會查覆在案茲悉敎育會正副會長前日邀集學界開會提議此事謂當此預備立憲時代尊古法政缺一不可應請運司切實整頓尊古另行籌創法政以濟當務之急詎是日將行入座尙未布告宗旨舊學全體遂羣起咆哮謂敎育會左袒新界有意破壞舊界生計率行辱罵幾於毆打以致一鬨而散未能成議現正副會長周君樹年蔣君紹　已據情禀復運憲并將宗旨布告學界全體以前心迹（見） 
[黃州中學開學無期黃州]  
　　黃州中學堂業經詳請開辦在案惟查該學之經費雖由王捍鄭太守札催各州縣在粮捐項下撥解而各州縣諸多阻撓開學之期刻難預定且堂長吳星隋侍御近又須赴京未識將來能否到學故日來各敎習無不引領以望而有迫不及待之勢云甲 
[札飭委派五堂學生湖北]  
　　鄂省黃學使近因文郡師範甲乙丙丁戊五堂學生已於本年上學期畢業業經頒發憑照給資回籍現擬一派用辦法札飭各州縣俟該學生等回籍呈驗憑照先予立册存記如地方學務需人卽行酌派（金） 
[擴張中等商業學堂校舍南京]  
　　江南商務總局附設之中等商業學校預科學生將次畢業亟應開辦本科惟講堂齋舍不敷須就原有房屋酌量添建現查有同隷該局之工藝局庫房四座適與該堂毗連以之改建講堂齋舍尙可敷用業已飭令遷讓但此項庫房原爲收藏物料曁該局製成各項貨物並藝徒住宿之區茲已禀明督帥擇地另建所需工料銀兩奉准在商業學堂經費項下動支（及） 
實業類 
[禀請更改郵章被駁漢口]  
　　江漢關道近據民信局汪洪興等禀請更改郵遞各件過磅章程當卽批示云查其餘信局均遵守定章毫無異說獨該局等呈請更章顯係刁惡特飭不准（新） 
[蘇撫會議開辦醫院蘇州]  
　　蘇撫陳中丞會商藩學臬三司擬將平橋官醫藥局改設醫院添建房屋廣設病所併附設內外科醫學堂招取學徒授以專門醫學須俟畢業給憑方准出堂診治其病所分上中下三等施醫給藥槪不取資如上等經費不敷須量力捐助中等亦應略助藥資惟須本人自願不准苛派卽以藩學臬三司爲督辦蘇州府爲總辦另委精明醫理之道府爲提調不日卽當開辦（命） 
 
 

Page 12

 
 
[嘉興鐵路近聞杭州]  
　　嘉興車站早經勘定上月二十八日購地處委員錢君南嶼董事張君右企以及段總測繪生等復邀請嘉邑沈令督同丈量畝分以便估則給價嘉興至王店一帶路線早經黃禮南工程司勘定近日分段定椿所有工程人員異常勤苦董事張右企亦派人到處照料大約旬日之間卽可竣事嘉興材料分棧近日與購地處同租一屋但材料無處安放聞卽日擬遷至廣東會館南門外陶勤肅公祠側有陶氏別墅適爲路線所經無可繞越而現定之綫適將別墅劈破爲二湯總理又於前日派營業部長濮君倬雲到嘉覆測聞仍不能改更嘉興購地董事張君公束等數人從未到過購地處段總馮君暢亭因於前日設席延請商議購地事宜是日各董除吳君璡軒外餘董皆到但提議各事皆未决定（比） 
[鐵路行車力求改良北京]  
　　郵傳部陳雨蒼尙書聞各鐵道開車時嘗有擁擠情形於行人殊多不便特咨行各鐵道督辦飭從速將章程改訂以期有利無弊通限三個月內統將改訂章程申部察核立案（甲） 
[擴充蠢桑學堂河南]  
　　河北淸化鎭蠶桑中學堂章程完善司其事者亦能奉守規則以故各生就學者日多校舍已不敷用茲禀准遷於府城內舊試院並於院東購民地作爲操場試驗場已由三司詳請撫院咨部立案矣（愛） 
瑣事欄 
[禀准仿華商體操會漢口]  
　　漢口各華商現公舉代表人粵商韋子豐鄧紀當禀請關道擬仿上海華商體操會章程開辦體操會業已奉批照准聞即以韋鄧二君爲總董云（初） 
[山海關狼患]  
　　天津太晤士報載華六月二十八日山海關附近鄉民十餘人至某處工作家中各派小孩共十四名擔送飯食行至某處山中突出一物將各小孩悉數嚙破咽喉均遭慘斃事後該處鄉民謂前數日有狼患各將薪柴堆積焚燒驅之今各小孩慘斃想卽爲狼所嚙業已報官設法守捕並由各鄉民至山中搜查未知能除此巨患否（畢） 
[戲撰警察局謔聯漢口]  
　　漢上警察開辦以來不甚進步近日某分局門首不知何人貼一謔聯有（以警爲名藉此窩藏匪類所察何事無非恐嚇鄉民）之句見者無不置之一笑云（新） 
[鎭江創辦白話報揚州]  
　　鎭江包開第以立憲在卽民智未開因卽糾集同志編輯白話報詞旨如戒食洋烟釋迷信不纏足之類意句極其淺顯專爲開通下流社會資識以期將來立憲之一助（論） 
[帮匪搶劫航船杭州]  
　　杭屬各埠航船向皆夜行上月三十晚二鼓時有海寗等處四航悮搭帮匪突於途中拔刀搶刦當將許村船戶砍斃匪黨登岸逃逸適遇汎弁張某上前攔捕亦被匪黨連砍數刀及由鄉民間警聚集匪早遠遁翌日卽報知仁和縣方令勘騐飭緝現聞張某傷勢頗重恐難免性命之虞（夫） 
[夫妻結帳釀成火灾杭州]  
　　六月三十夜三更時杭垣薦橋焦棋杆地方由下城頭巷口棉花店起燒至四更有餘火勢始殺事後統計燒去地面西至公墻東至章家橋爲止其南北兩面如下城頭巷金芝麻巷道院巷裡塘巷僅燒去雜貨店棧房一間餘都是風火墻幸未延燒其餘被燒之店舖如饅頭店花神店糖坊醬園荳腐店錫箔店布莊飯館剃頭店顏料店湯團店糕餅店醃臘店雜貨店水旱烟店猪羊肉店柴米茶酒等店並三層樓烟館基址等共有卅七家核計間數南岸燒去廿七間北岸燒去廿八間其中如布莊顏料等店曾有數家早經保險可望賠償但不保險者實居多數至該棉花店肇禍原因聞係夜間結帳少數十文夫妻爭鬧將洋燈撞翻以致起火云（比） 
紀事 
[舟山鄉民事變記（九續）]  
　　五日記 
中立家住定城北街帥旗弄登龍橋下南與定海廳署相隔只胡姓一宅東隔中學堂只一衣帶水赴堂辦公取道甚便光緒三十三年五月廿四日中立晨起聞人聲嘈雜以爲鄰居兆焚如也卽飭老僕往探回稱有若許西張百姓聲稱向官要索徐仁依回家等云旋有中立戚黨來家告知中立云鄉民已將廳主之兩少爺及張哨官一路拖打現已擄出西門向西鄉而去廳署內外以及上房搗毀一空署中練軍一哨以及差役書吏亦已四散錢廳主內眷已經躱避錢廳主親至鎭署面向徐鎭台文慶請兵彈壓未可並聞鄉民紛紛傳說復欲打毀各學堂以及殷紳富戶並欲擄掠紳董作抵以便兌換徐仁依汝以紳士而辦學堂家必不免人亦難保不如速避免得身體受虧等語中立答以內省不疚何憂何懼决不走避無何聞鄉民搗毀中學堂之聲衆親友復羣集力勸中立速避中立思少爺哨官（張雲林）均已擄云眼見大禍臨城百姓受害身爲城紳臨事不能排解勸散反欲全身躱避中立撫躬自問上何以對朝廷下何以對百姓故决計靜坐以待或可當面勸導解散無何衆鄉民進中立之門矣蜂擁而前庭除皆滿人聲鼎沸中立雖百端勸言終莫能喩衆中突有一人伸手倒揪中立髪辮拳脚交加傘柄烟桿如雨而下眼見性命卽在呼吸之間幸而鄉民代爲中立勸解者亦衆不致大遭損傷耳中只聞打爛物件之聲中立之家於是搗毀一空矣衆人將中立拖至小余橋南（在北街離中立家不遠）因暈倒地氣力如棉不能行走中立向衆詢問要中立何往衆言須出北門過靑嶺（離城五里）西高嶺（離城十三里）到紫薇庄東嶽宮說事中立言爾衆如要中立前往說事必須緩行否則任憑打死亦不能快走承鄉衆美意扶携緩步而走過西高嶺脚下回頭見空轎一乘中立問可坐否復承衆允坐遂乘轎至東岳宮（離城二十里）見張總爺綑縛庭柱兩少爺俱繩縛兩手衆人罵詈之聲不絕於口廟內外鄉民擁擠異常不知有幾千百衆但聞齊云丁某旣然到此先須綑縛吊打有嚴姓老者名曰阿岳（開瓦窰者紫薇庄柱首紳董）卽喝衆民不許亂動有事可說一面待中立以茶（此時若無嚴老保護勢必吃虧衆始歛聲靜聽中立言無論大小事件總可理講即如外國打我中國亦要講和况此區區更易了結嚴老者云此話不差總以講和爲是 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）（九）]  
　　第五章舞劍傳情 
　　尼卡忒涉世也久。其於閱歷也深。舉凡世界上悲歡奇異夷險之事。何一不接之於目。而若此者。實不數數覯也。以故聞挑戰之言。反猶預而未能驟决。意謂不允其言。則今日之事。其何能了。我卽不爲所傷害。而數友被囚。不出之於範圍中。我之心終未快也。顧遽爾允之。以兵相接時。傷及女皇。又非本意。思潮洶湧。未决所從。而不免稍露遲疑之色。直提見之。不無誤會。此蓋處境不同。所感因之而異。固然其無足怪也。蓋此間男子之力。恒弱於女人。女及歲時。必充常備兵三年敎以一切鎗刃之法。卽在貴胄。此典亦不能付之闕如。以是處之人言之。直提者洵可謂膂力過人。武藝出衆者矣。故其於尼卡忒之默爾而息也。遂貿然以尋常之男子視之。且環視四周。若知已將振尙武之精神。與强武者鬬。不勝豓羨之者。因默揣尼卡忒之心。其沉吟不語時。豓羨當復爾爾也。於是笑容可掬。譏誚而出之曰。爾震乎女主之名。不敢與我較。亦固其宜。但我言旣出。觀者咸引領以盻之。但一合以分勝負。卽足嬮觀者之欲矣。尼卡忒不答。直提又曰。頃者爾之挾我而下也。其氣何壯。方以爲身雖男子。勇力不减於女人。曷勝有羨於爾。豈知一轉瞬間。言未旣。尼卡忒遽曰。直提乎爾毋經以覷人。其亦知爾我所受之敎育。固大相逕庭乎。猶憶我幼時。師嘗訓我曰。與女子處。須持以謹敬之心。不可乘其孱弱。任意以侵侮之。斯言也。我躬承之而未嘗怠。且不惟我也。凡我國中之人。罔不若是。以男子與婦人敵。引爲無恥者之所爲。我故以手刃傷及汝身。語至此。直提間言曰。汝雖張大其詞。適成其爲規避也。毋多言。旣有勝我之䇿在。但揮刀以斫我頸可耳。 
國外新聞 
[郵船上命案三誌]  
　　前報紀郵船上有箱藏女屍命案兇手乘香港凡到滬之說現悉當日該船進口遍訪無著後知該兇手翌日搭佐渡丸來滬然緝訪數日曾未拿獲香港西官亦懸賞購拿初五日芝罘來電謂已在該埠拿獲矣兇手一名愛特塞尙有別名頗多前曾在中國北方居住亦曾充當美使署衞士其所謀殺之女名權屈魯特台登 
[英國將弁之更調]  
　　初五日倫敦電云英國陸軍監察官康諾脫公爵自拔升爲地中海欽差大臣及陸軍元帥後所遺之職現簡陸軍中將弗林處氏接任弗林氏所遺之愛爾將旭軍司令官一職則由陸軍中將陶廉恩接任 
[美使歸國]  
　　初五日東京電云已經告退之美國公使拉脫氏於今日下午自橫濱搭輪回美洲 
[貝爾發之大騷動再紀]  
　　初五日倫敦電云星期日貝爾發暴動之役兵士受傷者二十五人內有弁員二人亂黨受傷四十人并女子二人現均在醫院醫治現該巡官長已聲請添派兵隊前往矣又電云昨夜亂黨復聚攻警察署并拆毀營房勢殊湧官長隨卽宣處治判亂法令兵隊當卽開鎗擊死男女各一人其餘受彈傷刀傷者尙有多人云 
[美政府抵制托辣斯之影響續誌]  
　　初五日倫敦電云近有人宣言鐵道大王哈立孟氏與其同黨所管理之紐約及本雪維尼鐵路公司因違犯抵制托辣斯法令之故行將被控故美國經濟界中聞之大爲震恐惟其間亦有人謂目下巿面下落亦因銀根緊急之故不盡爲抵制托辣而然云又電云昨日紐約股票巿面大爲衰落較之前星期六之巿價相差尙遠此次可稱爲今年巿價下落之極點云以上譯字林報 
[摩國亂事近情] 初五日柏林電云摩國克薩孛蘭卡法國警察長因法國使館兵隊有擄掠等事過於放縱已嚴切戒沮德英兩國人之財產受捐甚多法西兩國現擬通牒愛爾權西拉條約簽押各國評斷在摩國最後之舉動 
[德報注意英德交好]  
　　初五日栢林電云德國某半官報著論歡迎英皇之來德并謂兩國之邦交從此必有進步云 
[德國大操]  
　　初五日柏林電云德將舉行陸軍大操届時荷蘭陸軍中將旭安及少將萬推當前往觀看云 
[德屬亂事已平]  
　　初五日栢林電云斐洲德屬克茂隆地方有亂事業已平靖 
[主張擴張海軍]  
　　初五日栢林電云德國議院中央黨首領斯班君力主擴張德國海軍 
[美國罷工風潮之延蔓]  
　　初五日柏林電云美國西南一帶電報收發人員罷工已漸延及於東部之紐約現在橫過大西洋之海電交通恐將爲其所影響云以上譯文匯報 
本埠新聞 
[貴撫與龐棟材之關係]  
　　中法藥房前控寓言報館主鄒培芬與龐芝林一案經中西官訊判鄒押六月龐罰洋一百元押二月在案茲悉貴州巡撫龐中丞電致滬道略謂前委龐樹松號棟材爲駐滬坐探委員今所辦之龐芝林不識是否龐樹松並究犯何案著卽查復云云瑞觀察卽轉札公廨咨照捕房查得龐確是貴撫所委駐滬坐探委員遂命龐檢呈委札到廨以便詳道轉復（莊） 
[滬道諭飭照完稅釐]  
　　滬道諭飭永裕公司略謂此案先據貨捐 
 
 

Page 19

 
 
局委員志守等並禀即經據情轉移大達輪步公司飭遵茲准移復以永裕碼頭歸併本公司當時曾經訂議惟現下永裕之退租碼頭與本公司之接受歸併案仍未結此案有無干涉仍係永裕公司界綫內事除將原移轉交永裕公司由該公司查復外移復查照等因合亟諭飭該公司卽便遵照查明此項紅粮一百四十包究係何行裝由何船運往泰興曾否在新關抑南關報完關稅如何無單呈驗如何情形迅卽具復以便核辦以後凡未在新關報完半稅之洋貨載入內地及未領聯單之土貨運抵南巿須知照船戶照章報捐切勿仍前走漏致干扣留拿辦云（琴） 
[華商保險公司防範縱火]  
　　近來租界內失火之案日多間有奸民縱火圖賠保險銀故捕房特派五十四號西探馬克濤爲稽查火政專員茲悉華商所開之各保險行亦已公議按月略貼俸金凡邇火警之時由馬探極力詳查免致再有縱火情事聞馬探已允兼任矣（根） 
[淸道示諭]  
　　城內巡警總局發出六言韵示文曰昨奉上憲面諭　認眞整頓淸道　每日九時之後　不准傾倒垃圾　居民挑凈糞桶　過限定行嚴究　查有蘆粟一物　最爲蹧踏街路　城廂管轄地方　一律毋許喚賣　事關衛生公益　秋天免生疾病　巡長巡土地甲　稽查責無旁代　如敢抗違不遂　就近拘局酌罰（厘） 
[挑糞請照租界章程]  
　　上海縣李大令前日奉滬道面諭轉飭各挑糞夫嗣後須於九點鐘前一律將糞挑完以後不准再挑如違罰辦并傳六門糞頭張生泰兪東昇等妥商善法等語大令遵諭卽派皂快兩役全順薛貴傳張生泰等到縣據張等環禀稱目前挑糞夫鬧事係本縣四鄉零星小戶耕種園蔬之人不關小的行頭管轄旣奉傳諭妥商善法卽與各糞夫開導刻已集議可否照租界章程限至十一點鐘爲止具復大令著靜候批示（尾） 
[中冓之言]  
　　巢吉孫控妻周氏不守婦道一案經新閘捕房捕頭查得是案於牌提之先有過犯韓土生串通張月卿陳春元將巢之轎夫王懷卿私刑關閉四五日之多實違租界章程故將韓等三人拘獲並傳巢吉孫於禮拜一解送公共公廨請究襄讞寶子觀大令與英畢繙譯官磋商良久判王懷卿與巢周氏開釋韓發押捕房九月期滿逐出租界張陳各押三月巢吉孫候再復訊核奪（莊） 
[府批無頭命案禀]  
　　上海縣李大令昨日奉到松江府發出批客民鄭阿波因姦敗露自刎身死復被支解禀批云查鄭阿波因姦敗露自刎身死雖孽由自作然被陳阿天支解分起撩棄亦屬可慘仰卽添派幹差勒限嚴緝凶犯務獲提集屍親人証研究確情塡格錄供通詳察辦一面飭差撈起頭顱等件務獲驗報（軌） 
[私探女押]  
　　昨有杭少卿孔掌桂二人至公共公廨女押所賄通官煤至所內與女押犯姚洪香密語事爲襄讞王大令查知立飭值役將杭孔拘押候晚堂訊辦（莊） 
[琵琶會集資助振]  
　　殷君紀平工書法筆墨餘閒怡情絲竹而於琵琶尤有心得曾於已亥九秋邀集同志在愚園雅會三日怱怱至今倏已八載繼起無人亦屬憾事今殷君再邀同志諸君擇於七月初八九十三日假座閘北徐園重開雅會所收園資悉充雲南振濟以惠災黎云（雅） 
[限期掩埋暴露棺木]  
　　中國新馬路西邊暴露棺木經領袖照請滬道飭令擇地掩埋已誌本報茲悉瑞觀察特派護隊李帮帶前往會同保安堂董事查明無主者尅日掩埋有主之棺勒限五日內埋葬逾期亦即由堂代理毋任暴露致釀疫癘至善堂義塜地畝如有不敷應用情事亦慶責成堂董設法添購云（琴） 
[飭查火警]  
　　昨晨四下鐘新馬路隆順昌新衣店失愼計延燒楊永茂銅店榮順昌衣店沈德源烟館德興昌衣店某薙髪鋪又後弄焚去王姓住宅林元興漆作陳德元烟館源順茂木作總共燬屋念四間捕房飭探查得隆順昌保有火險銀一千兩飭探查明起火情形核奪（莊） 
訟案 
[上海縣案]  
　　李大令前晚提訊巡警局函解胡寶控被解鳴祿戳傷一案質訊胡供在一大印花坊爲夥有隣近鞋店主解鳴祿先將鳥籠寄于小的繼令伊兄福壽取去鳴祿復來索討口角坊主因此將小的生意辭歇遂向鳴祿索回籍盤費鳴祿當緒小的鞋子九雙當洋三元六角今又紏同無賴迫令將鞋贖不不遂其欲持刀戳傷求驗訊之鳴祿狡賴不認大令飭仵驗得胡之腿足受傷屬寶判解押候胡傷愈再審○又訊虹鎭巡局函解硬令閉歇烟間開燈之梱保范全勝供係他人硬欲開燈不于小的之事判責二百板押交開燈之人訊究○又訊包庇胞弟私開烟燈之押犯趙仰山供奉諭呈繳所捐從九執照因在鄉間家內求恩交保檢呈大令不准判還押再限三天交照（車） 
[總工程局紀事]  
　　江北鞋工吳補同與妻張氏口角互扭被同業殷步奎助氏毆擊致吳受傷斃命經吳兄補吉找尋步奎無著遂扭其弟步洪至西區控究步洪稱吳補同與妻反目吞烟自盡後由家屬送往仁濟醫院救治無効身死區長遂傳同戶妻張氏一併解局奉孫明府帶訊之下以事關人命著自行報縣控訴○王增福控南倉街協昌糖食店主支寶耀於廿二年向乃父借銀三百廿二兩由張雲亭爲中延久不還求追傳訊王偕伊督雨高投訴前情訊之支供已還過銀三百兩由增福之母郁氏經收尙欠尾銀廿二兩零明府以借據尙在判緩期拔付支堅不遵斷命一併送縣○船戶馬正元在毛家衖浴堂洗澡被陳寶榮竊取其所領女孩之項圈當塲扭獲解由陳叅軍訊判戒責二百下押三禮拜○成衣匠傳榮發之妻張氏前被施海生誘往川沙一案茲由喬全奎尋獲送案訊判傳自將妻戒責領回管束○施掌文負鐵錨求質由探解案訊供由殼件洋行之駁船舵工托質判交保再核（永） 
[公共公廨早堂案]  
　　前日午後三點鐘英界南京路源順籐椅店失愼捕房以其保有火險飭中西探將店主沈子祥及夥徐金寶邱永會學徒劉菊生陳善生等五人於昨日一併拘案先據西探禀稱孩店保有火險銀一千五百兩失火後將店主帶入捕房詢問據稱是日適於飯後以事往西門店夥徐邱及妻子均至鄰家鬬牌惟學徒劉菊生等在店及問見証則云店主起火時有主顧購物寫發票迨見火起即出去不返等語劉菊生供是店存貨有椅四百餘隻起火在樓上焚至樓梯沈即逃逸邱永會徐金寶同供事出無心襄讞王肇之大令商諸英繙譯官畢爾生君判沈還押捕房俟訂期於禮拜四會勘徐邱帶回捕房交保劉暫留捕房俟復訊再核○邢徐氏拐匿邵章記之婢女福喜報探將邢於昨晨解訊邵供福喜於本月廿三走失查係被邢拐若求追訊之邢供福喜前因被虐逸出投河　盡因之救起於昨日九時走出不知何往判押限七天交人○婦人陸阿星由濟良所送訊供寗波人嫁夫陸阿美住居寗波南門外做箍桶生意因不和睦於去秋私自來申帮傭度日現求超豁判暫留濟良所候移傳其夫到案訊核○王壽生日前與宋木生口角相打將斧頭劈傷宋之頭臂等處由探拘案判押候原告傷痊再訊○流氓陸阿大在新閘路向婦人徐氏任意調戲被氏夫徐阿福鳴捕拘案判枷號三天示衆○過犯郁啓文竊張王氏之金鐲金鍊等物由探拘辦判押半年逐出○王陸氏控朱茂朗李杏生私掉金戒向索不睬昨解復訊仍執前供判訊無証據一併交保開釋○葉杏林控蔡張氏拐匿妻子奉中西官訊判押限交人在案昨解復訊葉據稱小報之妻現已潛回寗波家內求恩免究判交妥保開釋○出伯忠前日至新署內與在押人私自閑談由差禀知王大令將王送押捕房昨晨解訊判從寛開釋○營勇朱仁德控左和尙竊兵勇號衣多件控奉拘案解辦判押捕房一月○姚妙發圖賴許貴生工洋控奉傳案昨晨解訊判過堂訊奪○張紀泉即張六毛先後向永昌咸昌煤炭店十五家騙取煤斤甚多控 
 
 

Page 20

 
 
奉拘案判押候過堂訊追○小銀和打傷虞和錦頭額報探拘案大令以原告受傷未到判押候禮拜五復訊○月桂里開客棧之李剛吉不賠陳海泉在棧失竊行李由探拘案判過堂訊 
奪○張榮吉在路攫取周文明之小洋一百三十五角控奉拘案判押候查明核辦○搗婦張吳氏縱妓劉彩仙王寶香王秀寶等在路拉客由捕拘案判張罰洋十五元餘人各罰十元充公（根） 
[法租界公堂案]  
　　唐柏香所開之帽子店於今春失愼殃及奚愛堂西式成衣店高錫州茶食店經公堂判唐罰銀一百兩充公另著償奚撫䘏銀三百兩高䘏銀一百兩唐除交罰銀外其餘䘏銀槪置不理判押至今奚高一再投追昨復提訊唐稱因得保險銀祗有四百五十兩除交罰銀外餘銀還去各欠無力遵交聶司馬判姑念押久從寛改罰五十兩所有已交之罰銀五十兩給與高作撫䘏再著交一百兩給奚作䘏准予人銀兩保限七天措交○老虎灶夥張仁福因將開水燙傷胡桂仁控經公堂判胡送醫䢊療治張押候罰洋十元給胡養傷嗣因插押不交昨又提戾據供所得工資每月只有兩元勢難措交判改枷號十天完案○大隆煤炭店主胡子蘭欠楊九和蛋洋四百十元避匿不理經楊尋獲扭案請究胡稱購楊之蛋往海參威販賣詎到該處蛋均敗壞以致虧本求察楊渠有意揑詞圖賴判交保限本月內還洋二百元餘洋著下月一併交淸○過犯吳阿毛行竊各家衣物不少售與繆文桂由捕拘究訊之吳認竊不諱繆稱不知竊贓致誤收松板一方餘均未收判吳枷號一月押改過局三月繆罰洋半元 
[美租界捕房事]  
　　前晚有木工宋木生在北四川路厚德里口向王馬芳索欠口角被王紏同流氓小長慶等兇毆並用利斧將宋砍斷一臂由捕將兩造拘入捕房飭送宋至同仁醫院求治王押候解究○百老匯路居民王胡氏被同居之山東人吳姓婦婦紏人兇毆致與其五齡幼子先後受驚身死氏夫昨日得信回家報由捕房飭探查辦○劉阿金投捕房報稱住華特路十九號因髪妻某氏背逃今已查得避匿北浙江路求請提究捕頭飭赴公堂禀控○日本包探村田前晚在司考脫路見一酒醉西人沿途閙事並扭途人李長桂兇毆當卽拘入捕房押候訊懲（西） 
來件 
[定海戴學董頌先辦學及被累情形] [  任天樹稿]  
　　余去歲受定海高等小學堂之聘甫及一年而風潮作矣堂長戴君頌先亦遘此難聞者冤之余懼定海學界從此敗壞不得不縷述所聞見爲天下有心人告並非以一年知遇之私爲戴君作諛墓文也 
　　戴君先任中學堂監督前年奉楊廳尊諭改義學爲高等小學堂而以戴君爲堂長戴君旣解中學堂監督職壹意經營規模完備繼又附設半日學堂於內以節省經費故躬任敎授今年正月又附設模範小學堂亦親任經學科敎授去秋錢廳尊創立勸學所以戴君爲副董戴君徧歷各莊勸導未及一月各莊小學堂次第開辦紛紛禀官立案今年正月中旬戴君冒風雪至各海島勸學兩旬方回各島小學堂遂亦成立其熱心敎育循循善誘如此 
　　戴君嘗謂余不冒利亦不好名但以各府廳縣敎育發達而吾邑獨否爲　苟於學務有益雖犧牲此身亦所不惜故五月二十四日之變戴君方在模範小學與諸生執經問難有勸其走避者不從旣而告警者紛至僉謂當以重學務者重其身至涕泣而道戴君始從後門出走而學堂及家遂先後被毀 
　　高等小學堂以義學舊有之租息歲入二千金爲常年經費戴君綜核出入事事　節頗可支持惟今年學額加多且兼辦半日模範兩堂預算當虧六　百金明歲學額益廣經費將更不敷故常憂形於色然鑒於各處毀學之案立意不捐民間一錢乃此次岑莊亂民欲煽動人心造出種種謠言以學堂用煤怨府且欲得戴君而甘心焉誠可慨也 
　　戴君遘此奇寃挈眷避居滬西憤無可訴鬰伊成疾竟於六月二十六日捐館舍悲夫以方壯之戴君竟爲徐仁依之黨摧折以死徐仁依之罪浙省大吏必能盡法懲治以慰死者余固不必爲戴君抱恨也余懼戴君死定海學務將從此不起耳苟有繼戴君而起勉爲其難者戴君在天之靈必呵護之此則余所望於定海學界諸君子而不能已於言者也 
[通信]  
　　申報館主筆執事左右竊雜食人之德而不知報者非人情也知人之德而不恆言者尤非人情沭陽雖陋劣然明明知人之德已而不爲贊一言沭陽人之人格爲何如矣且明明知人之有德於已之地方而不爲地方全體代贊一言沭陽人之人格又何如矣宋敦甫觀察之大有造於吾沭陽也卽其代胡女士雪寃一事震沭陽旣死之人心孕沭陽昭蘇之女學其惠賜吾沭陽固爲海內所共見矣雖然觀察之來沭也爲辦河工也辦河工爲觀察造福吾沭之原質知其雪奇寃而不知辦河工可乎爰述其大略如左 
　　觀察自三月奉督憲委辦河工賑初蒞沭則向總董程蓮蓀君申信約囑程君痛告各段董段委務以實心辦實事洗河務積習而潔已奉公尤必自及身始又謂此次工賑暫雖由大憲挪墊將來仍派歸沭陽按畝抽收此次少用一文錢卽他日少出一分費以沭陽之利還而儲之於沭陽想 
沭陽辦事人必能體區區愛護沭陽之心而不至爲朘削脂膏之計以故嚴禁需索力除浮冒慨免折扣凡有出入收支不獨不令家丁經手而並不令司事經手且不令委員經手一責成於總董程君程君邑巨紳固不至愛此區區且公正尤素所推許故用爲支欵之總機關其廉而明有如此者 
　　又其勤苦耐勞事必躬必親當四月間炎風熇日熛怒蒸人公沿岸巡視略無倦容逮其後工旣竣履土收方與邑侯兪公持籌握管身爲丈量於塵埃怖履中駭汗不遑息收工旣畢决算益　無繊須假手他人往往至五鼓不稍息公之勞勛又如此 
　　獨是中國積弊向來官場辦事其開支帳目從不出以示人而河務特甚惟公於一出一入條分縷析臚列淸單榜示通衢和盤托出絲毫無隱心事如靑天白日所挈以張告沭民者如此所挈以報銷大憲者亦如此爲中國官塲辦事現一大特色尤爲中國河工放一大光明可爲辦理河務者一大紀念矣謹將其工畢實貼告示全文錄呈貴館祈代登報（河工局告示已登初四日本報）一以爲公正無私者勸一以爲貪黷無藝者戒假而頑廉懦立處脂不潤者一能步公後塵則豈僅沐陽區區一隅地渥公之鴻施厚賜於無窮哉斯所以爲沭陽全體食德人表章之也恭頌著安不備沭陽吳鐵秋頓首 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
