# 1911 - 105 - 4913720

 

Page 1

 
 
   
 
 

Page 2

 
 
上諭 
　　監國攝政王鈐章三月二十三日内閣奉 
上諭四川總督著趙爾豐署理欽此 
　　上諭四川布政使王人又著開缺賞給侍郎銜充督辦川滇邊務大臣欽此 
上諭四川布政使著周儒臣補授張鎭芳著補授湖南提法使欽此 
上諭長蘆鹽運使着劉鍾琳補授欽此 
上諭楊文鼎奏呈遞大員遺摺一摺已故開缺浙江巡撫聶緝槼著加恩照巡撫例賜卹任内一切處分悉予開復應得卹典該衙門察例具奏又奏稱該故撫哀毁殉親懇恩旌卹等語該故撫聶緝槼與伊弟試用同知聶緝榮生平事母曲盡怡愉自遭母喪悲哀過度先後毁卒洵屬一門孝友至行可風聶緝槼著准其列國史 
 
 
 

Page 3

 
 
　　孝友傳並將聶緝榮附入以示旌奬欽此軍機大臣署名奕劻毓朗那桐徐世昌 
宫門鈔三月二十三日召見軍機趙爾巽嵩志 
論說 
[新内閣官制草案書後（續）（嘉言）]  
今國會之開設。雖尚有待。而先所以造成一國庶政之總匯。而舉立憲政體之得現於實者。唯責任内閣。故當此遞嬗蛻變之際。編制者第一不可不爲國家百年根木上計之。吾國貴族政治之勢力。掃蕩之已二千餘年即。帶有痕跡然亦一時即滅。今乃重劃一階級。而復建貴族之制。欲永久以踞乎其巓是。立憲云者。於在上者之權力。固未嘗因是而稍减。而反將奪在下者之權。以吸集之於上。準之以立憲之主義。實相背馳。而與今日所謂滿漢問題。其感不平均之剌激。亦莫此爲甚矣。歐洲各國政治上。迭經極端一度再度之反動力。固爲革去君主之勢力。而亦爲革去貴族之勢力也。千七百八十九年。法國之慘劇。論者以是爲君權與民權消長之一關頭。而不知其動機之發生。實原因於當時法之貴族。握有封建之特權而起。其揭櫫之旗幟。雖爲剷除君主之淫威。而同時卽爲排去貴族之惡魔。觀日本之改革。而歷史上開一。新紀元者。先覆幕府。繼撤藩侯。其所進行之力。皆傾嚮於對待。貴族者爲多。可知今日吾國之政體不變則巳。否則貴族之制。非减殺其權力。則將來政治上之設施。一旦惹起人民不平之感。而集矢於親貴者。浸假而府怨於君主。夫豈國家前途之福乎。立憲君主國。所以君主無責任。而以内閣總理大臣代負之者。以保持皇室尊嚴之地位也。今乃於上。下交爭未分勝負之時。不調和其政權。以歸於衡平。而一若先殖其無上之權。以世爵充内閣總理大臣。以爲作威福之地。而樹之敵也。寗非可異之甚者哉。 
各國閣制。設總理大臣一員。負完全之責任外。從不聞有所謂左右副大臣者。蓋内閣爲統一行政之機關。雖萬幾待理。其事紛繁。而不能不。專其權責。故能舉其大政。而無掣肘之患。俾國利民福。得逢於圓滿之域。此内閣總理大臣。所以規定僅設一員之眞意也。乃觀吾國今日之草案。總理大臣外。而復有左右。副大。臣各一員。以大學士充之。吾不知取法何國。而編纂此制也。抑一人不能任其勞。而乃創此奇特之例歟。夫或務大臣。列席内閣。爲合議制。於權責上。固有區别。而不能有所梗於其間可知。若總理大臣。非所謂擔全國行政之責任者乎。乃共内閣中之主體。而有左右之副大臣以嬲之。縱有巍然之權力。其能運轉政權。自由而無礙者。吾竊恐其難矣。且吾國行政上之大患。卽坐是獘耳。試觀外部之職掌。固爲外交上之一大。樞紐。而有管理之親王。復有會辦之大學士以左右之。其尚書之權力。而幾不得與區區之丞參頡頑者。豈非以此也耶。其餘各部。亦無或異。旣有一尚書以爲之主任。而必再設兩侍郎以分其權。而卒至職務範圍之繁簡。悉視其勢力之强弱大小而轉移。尚書而能握一部之實權。則侍郎若退處於贅旒之地位。而終無由發表其政見。不然。其權在兩侍郎。而尚書反爲備員。一任其左之右之。而與守府無異也。今組織新内閣。因欲使大臣對於行政上負完全之責任。故冠之以總理二字。以表示責無旁貸之意。乃必襲舊官制之體裁。旣設總理大臣。而又有左右副大臣之名稱。吾不意閣制。爲今日改革政體劈頭最大之事。而有此奇絕之編制。吾眞不知其命意之何在矣。（未完） 
專電 
[電一（北京）]  
　　日使向外務部要求東三省主權多條旅順撫順炭礦亦在内限日答覆樞部手足無措擬電召各欽使回國合力商議 
[電二（北京）]  
樞府奉旨電寄直督日本借欵以京漢鐵路作抵作爲籌還京奉鐵路之欵着與盛宣懷妥爲商辦 
[電三（北京）]  
　　洵貝勒以借用鉅欵藉辦海軍爲名實則年僅一百萬我擔惡名盛享實利擬另籌不用 
[電四（北京）]  
錫督電奏奉省疫氣消滅撤除防疫局請撥百萬辦理善後並卹醫員奉旨著度支部核議具奏 
緊要新聞一 
[資政院議員要求集議條約]  
　　又要多開口了 
近聞有資政院議員十餘人因臨時會召集無望而中俄改訂商約之期已迫俄人種種要求必多我外部如遷就允准則西北萬餘里之土地權行政權商業徴稅權將拱手斷送於俄人之手邊徼旣失腹省隨之朝鮮猶太之禍轉瞬卽至其事殊爲可危擬即飛電各省諮議局聯合署名要求樞部凡有重要條約之締結准先付院集議并撮要電示各省諮議局否則如有損失國民不負遵守條約之義務云未知此議能辦到否 
 
 

Page 4

 
 
[俄兵愈行愈近矣]  
　　幸離樞部諸公之第宅尚遠 
近由歐俄新來之俄兵名由滿洲里車站南進侵入滿洲里西南三百四十里之地生柏王府境内該地東通洮南府西逹大庫倫南入松花江東北通滿洲里爲東蒙衝要之區云 
[禮學館親權之爭議]  
　　莫如學新内閣不新不舊不中不西禮學館對於民法草案自奉諭旨以來祗會議一次會議之時該館某提調謂中國政體向重立綱外國政體向重平等父爲子綱親權斷不可抛棄如親權可抛棄將來亂臣賊子彌滿天下矣此說頗爲一般舊學究贊成而章宗元等十數人則竭力反對謂中國政體向重立綱因便於專制故也今旣改爲立憲政體即應變爲個人平等自治獨立主義以矯其倚賴性使人人均有獨立營生之能。力若親權終世不停止父母終世有敎育子女之義務而無享子女奉養之權利且子女犯法可問及父母因其父母有管理之責也果如此則父母終身有管理保養子女之義務子女終身有倚賴安權利爲人父母者不亦苦哉况所謂抛棄者不過俟子女成年時或俟有自治能力時始抛棄其管理權非謂從子女出生後卽抛棄其權也新舊聚訟不决該館總辦陳寳箴因令各人陳上說帖以備研究現舊學究則謂中西風俗斷難融合莫如從新編訂而新學究則謂中西風俗有好有不好莫如擇善從之兩派爭持甚力因此未能解决 
[瓊州港不能開作商埠]  
　　好的早有人攫去了 
年前部議開闢瓊州一島當經札行粤督查覆現聞張督已於昨日復部略云查得瓊州一島遠處海洋其所屬港澳不下數十處惟崖州轄屬之榆林港形勢頗佳其餘僅瓊州山海口各處因與雷海遥遥相對尚可避風此外赤溪羣島十六處澄邁羣島八處又有臨高之和合海灣儋州十里之海灣田頭海灣昌化之富豐港灣感恩之南客各港崖州九港陵水大港灣萬縣南冬各港樂會湯泉港會同文昌沿海附近各港島均屬斜受颶風無處障蔽於開埠通商甚不相宜云 
[農部又要維持華僑商務]  
　　維持挽救我開之熟矣農工商部昨咨粤督内開各國華僑商務情形及留居外國人數前經本部會同外務部派員調查兹據各埠具報查大小霹靂埠華僑最多約二十餘萬人商務以錫産爲最年額可有九千餘萬榔檳嶼一埠華僑亦有二十萬人商務以果物爲大宗而農品次之統核情形就商務而論則小吕宋西貢等處爲多經營墾闢皆恃華人目其中亦有明智之士徒以情形隔閡遂爲外人壓制亟應設法維持相應咨行貴督就近酌籌挽救爲要 
[錦愛鐵路又議速辦]  
　　諸論多而成功少 
郵傳部盛尚書日前在部與侍郎丞參等提議錦愛路事略謂光緒三十三年奉黑兩　奏准開辦洮法及齊愛兩鐵路其時新法亦將次將次開辦蓋欲以新法與洮法相接以通南路更以齊愛控其北路而中間則更築洮齊一路以聯絡之由新而法由法而洮由洮而齊由齊而愛俾奉吉黑三省如身使臂如臂使指計畫誠善不幸擬築新法之初日人即起而抗議以有碍南滿鐵路爲詞於是計畫略變昔之所謂新法洮南者改而爲錦洮宣統元年臘月東督提議延長至愛琿遂以全路爲錦愛而日俄兩國又起而抗議因之遷延至今然此路不速辦恐外人必有起而承辦者各堂均以爲然已向鄭京卿孝胥商議妥洽并催促鄭京卿速回東省專辦路事云 
[海軍部要振作一番]  
　　千餘萬金非兒戲也 
日前監國交諭海軍部催辦海軍統計表略謂籌備海軍全以統計表爲標準海軍部有通籌全局之責著速將此項表册卽日編訂呈覽其沿江沿海各行省對於海軍之設置及對於海軍之權任所建之規畫應勘之險要以及一切據守之地點　著一併羅列以資參核云云查此項表册去年歲暮即應編訂今年春間即應呈進此次旣奉嚴催想不致如前玩愒也 
新定海軍部官制内容共分七司一處曰軍制司軍政司軍學司軍樞司軍儲司軍法司軍醫司主計處每司設一司長主計處設一計長七司一處共設二十三科每科設一科長下設科員七十六員錄事五十員分科治事量事之繁簡定缺之多寡又設叅謀官六員叅事官三員秘書官六員並於各司處之下設譯電二員藝師一員藝士二員 
[代理駐日公使之醜歷史]  
　　是爲中國之代表 
大阪某報云中國代理公使吳振麟本一無賴浙江産也幼隨父僑居蘇州古巿巷父業皮匠振麟初入宫巷中西醫院走讀英文以名譽太劣致被斥退時留學風潮日起振麟運動某君數百 
 
 

Page 5

 
 
金遂整裝洲東入清華學校繼轉帝國大學旁聽生均未卒業適某親貴東來遂極力迎媚頗蒙親貴垂憐携之入都賞給主事旋胡維德出使日本振麟以主事試署二等參贊時猶無甚權力不過備位而已會汪大爕來振麟遂藉妻父之力（癸夘四月汪大爕來東任總監督時其妻父某日人爲泰東同文局編輯員與汪走從甚密）乞憐汪使得奏改試署爲頭等參贊說者謂某項交涉某國人始倡自由行動策係吳振麟密陳於該政府者諒不至喪心病狂若是然而人言嘖嘖姑誌之以俟續聞 
又東京通信云使署參贊吳振麟昨日面語東京帝國大學生某君云近頃上海各報因我妻日女交相指摘一何可笑曹汝霖留日之時不曾與某旅館下女自由結婚乎伍廷芳之妻非美人乎蔭昌之妻非德人乎諸人位置皆在我上不聞朝廷非之不聞報紙罵之何獨驚異於我且今日做官者只怕沒人罵近來留學界之公稟報紙之評詆其欲禍我者安知非適足以福我乎故我毫不注意等語某大學生出而語諸國民會姑泚筆誌之 
[東三省通信]  
嗚呼亡國之官安東東江沿舊有韓人旅館於日昨來一韓人携女眷二品到該館駐宿大衆圍而觀之見其人衣服整潔器宇不凡皆不辨爲何許人有懂韓語者詢其來歷該人曰吾乃亡國大夫歷任渭原郡守自日韓合邦後受日人壓制不堪故棄官逋逃來此詢以亡國情形默然不答然而滿面憂愁一把眼淚其無限傷感之情狀已盡在不言中矣 
嗚呼亡國之民鴨綠江一帶韓民越懇者所在多有近見韓民播越奔逃纍纍如喪家之狗查其原因自日韓合併後日政府將本國人民移入朝鮮境内者已逹十萬之多所有韓人生産悉爲日人佔據致韓人無以圖存不得不遠徙於外以另謀棲身之所故近日紛紛渡江多有流落我國安寛各地者悵悵情狀殊堪憐憫前車已覆殷鑒不遠願我滿洲同胞尚其結聚團體以維大局毌徒哀韓人而不自哀也 
差强人意之舉動鼠疫研究會之開辦以吾國爲東道主無如吾國醫學不見發逹會長一席遂惹起他人之豔羨以某國爲尤甚其某博士之來東最在事先即爲此也幸有美醫士深恐喧賓奪主不第不甚雅觀且於中國主權亦形喪失遂不惜周折與吾交涉司說明並與各醫士關說同舉伍連德爲會長且謂伍君醫學高有不但有稱主位即於此會前途亦多便利云剖騐英醫之原因百斯篤作崇後曾疫斃英醫一名除發給卹銀萬兩外並無他說現值鼠疫研究會開幕之際不知何人誤造謡言謂英醫非染時疫確係中毒而斃因此以訛傳訛大半將信將疑遂由英人提倡剖騐假騐疫爲名以証虚實更有一種謡傳謂英醫斃命共底細理由均出某國醫士之手冀以挑起中英之惡感是否雖不足憑而複雜之原因亦頗足供吾人之研究也請撤防疫卡未准日昨吉林府傳太守具禀民政司署略謂自防疫戒嚴遮斷交通於民生諸多不便刻届上忙徴租之際各鄕民不能來城完納國課攸關勢難再緩况府屬城鄕疫氣己經消滅請將各防卡裁撤以便交通等語此事當經民政司批交防疫局核議現聞已經議覆大致謂疫氣雖屬漸消四鄕仍尚未靖如各卡遽行議撤恐難免死灰復燃之慮蹈哈埠之覆轍該守所請碍難照准一俟全境疫氣退盡察看情形再行撤防外部派員調查國界江撫昨准外務部咨開中俄界線甚長本年八月爲改訂之期亟應先事籌備現札委本部郎中慶部郎赴沿邊一帶按照界約實地調查并將應興應革各項事宜一併調查以資臨時有所把握聞該郎中不日卽可到江云 
事事偏華人吃苦日俄近年在滿洲競爭無非攫奪中國權利使華人無立足之地如華人在遠東各地營業工作幾倍於俄人乃俄人忽生嫉心藉口防疫一律驅逐出境近並宣布示諭謂阿穆爾路工本年除白種人外一律用朝鮮人工作且不收車費以廣招徠據是以觀俄人用意專在華人矣 
[京師近事]  
各省商事訴訟向歸勸業道辦理現在各省均己設有審判廳若此項訴訟仍由勸業道經管殊不足以昭一律聞農工商部昨已咨行各省督撫嗣後商事訴訟應歸審判廳辦理部中及勸道槪不管理以清權限倫貝子自到農工商部之後甚倚重左丞祝瀛元凡部内一切緊要公事一槪先由祝瀛元閱看提要呈堂其不關重要者卽由祝瀛元代爲發 [ 
 
 

Page 6

 
 
落故其權勢在左右兩堂之上其餘一般丞參率皆仰承祝之鼻息云 
學部年前編訂東洋留學女生酌補官費章程内並未訂有赴歐美留學補費辦法近聞唐尚書與左右侍郎及圖書局局長會議釐定歐美留學女生官費章程其大略云赴歐美留學女生查其學力優長品行方正俟畢業歸國後足資啓迪本國敎育者由部選定補給官費至普通留學女生經本省提學使攷騐果有學力與章程合格者亦准補給官費以期女學敎育之發逹刻下正在編訂細則 
津浦鐵路帮辦大臣沈雲沛未請派署吏部侍郎缺之前曾要求徐相爲之酌留帮辦一差故前日請假併請派署吏侍時監國本擬改簡李伯行侍郎帮辦津浦路事後經徐相國奏稱路工告成爲期不遠請毌庸改簡云 
郵傳部爲預備整理郵政起見去年特派部員前赴日本考察郵政權量以便有所取資聞前所派之張鴻藻潤璋等各司員現已考查完畢回京將來郵政前途或有一番整頓也 
海軍部奏賞海圻巡洋艦人員寳星已見十四日上諭聞其原因係爲此次振貝子赴英賀加冕禮隨帶前往游歷故由部奏給寳星以崇體制陸軍部廕大臣在政務處大發議論謂中國此時宜仿照普魯士情形專注重陸軍不必海陸並行蓋目下尚無航海與列强爭衡之資格祗求陸軍完備保全疆土足矣俟二十年後再議海軍未遲說者謂其議不爲無見也 
現在宗室覺羅投入陸軍當差者頗爲不少刻經宗人府奏准嗣後倘有違犯軍法等行爲照陸軍軍法章程一律施行毌庸另訂專章 
海軍部新派該部司長鄭君爲烟台海軍學堂監督查鄭爲福建船廠學生曾派赴英國學海軍多年并與日本伊籐博文同學現鄭君定於月内首途 
會議政務處以新内閣急待發表約各部院將關于新内閣之說帖卽日彚送會議政務處大約閣制尚有增損也 
時評 
其一 
欲强國。先富國。欲富國。先富民。而富民之道。則不外以實業爲總樞。歐美各國。歷史昭昭也。 
礦産。森林林畜牧交通製造金融以及種種大商業。無論國有民有。什九皆足以致富。而獨施之中國則不然。天時人事地利。三者俱足以勝之。而其優劣適相反。豈不甚可異耶。 
大抵西人之辦大事業者。先公其富於各股東。而後自沾其餘潤。故其信用著而集資厚。我國之辦大事業者。必自飽其欲壑。而後分其富於各股東。故其私意勝而失敗多。某監督。某總辦。平日起居。擬於王候。狂嫖濫賭。一擲千金。孰非各股東汗血之資哉。而實業乃不可問矣。 
夫所謂富國而富民者。將使大多數人。生計日裕。則國力不患其不足。若僅僅少數之人。有黄標紫標之。勝則朝鮮暹羅貴族中之富人多矣。究何補於國。家之危亡也哉。 
其二 
今者趙次帥又督東矣。今者趙次帥又繼錫清帥而督東矣。 
吾不知趙制軍督東之政策。較之錫制軍督東政策。其得失何如。而第念東省近十年來。介俄。日之衝。外交棘手。朝廷。恒愼簡賢良以。治東十。趙將軍之綜覈。徐樞。相之恢閎。錫清帥之練逹。皆爲一時傑出之疆臣。承乏數年。張皇補苴。而卒無裨於大局。而卒皆不得志以去。 
雖然。今日之趙制軍。非卽昔日之趙留守乎。一旦而舊土重臨。河山依舊。時事日非。其將仍率由前次之政策乎。抑亦追蹤徐錫而一變其行政之方針乎。此亦今日到東時一問題也。 
　吾微聞次帥留守陪都時。樞臣中有狹小其所爲者。特出徐相以繼其後。蒞新之初。即易轍改絃。以示不慊。今閱數年而仍以趙往。經各樞臣之力勸。攝政王之温諭。予以特權。免其掣肘。其或者自此以往。趙可大抒前日未竟之藴蓄而一蕆其緒歟。抑吾聞次帥之守奉也。實心任事。衆望隆隆。迨其督鄂也。力抗樞要。名譽卓卓。顧皆不久其位而遷官以去。迨入川後而世事漸熟。宦途之口碑。似較勝於輿情之愛戴。於是次帥之宦望日隆。在川數年綱舉目張矣。果爾則今日之督。東諒必有智珠在握。非庸夫俗子所得而臆測耳。 
然吾於此。不得不感歎趙次帥之獨賢矣。白山黑水間。人棄我取。人歸我去。人皆視爲畏途。而彼獨建節旄。出榆關膺新命以。去。易曰。王臣蹇蹇。匪躬之故。我不禁爲次帥詠之。 
 
 

Page 7

 
 
   
 
 

Page 8

 
 
[四馬路丹桂第一臺]  
禮聘京都内廷供奉南北馳名全球最優等藝員 
劉鴻聲 
念四夜　斬黄袍　匡胤登基　念五夜　硃砂痣　行善得子　念六夜　空城計　失街亭　斬馬謖 
敬啓者本臺不惜巨金禮聘全球南北馳名最優等鬚生劉藝員去春在申演唱極蒙各界諸君歡迎回京後聲譽愈隆名震寰宇泃當世之名優也所奏曲文更與他人雅俗逈别固非虚名者可比本臺去年早有成約緣一時驟難出京敝經理誠恐重舉南府一經供奉不能自由爰以特備巨萬赴京迎聘幸不負舊約是以毅然出都兹於一昨安抵春申水旱馳驅未勉跋踄勞碌日來暫爲靜攝開拓胸襟風塵旣去精神頓增謹選甘四夜登檯演唱敬乞　貴紳商各界諸君務希早光賞鑒是盻 
[禮拜六拍賣　油漆鐵器什貨　寳和洋行]  
准於廿四下午二點半鐘在本棧内拍賣白光紙數包魚油二百桶機器油念餘桶鐵箱十餘只壓勿殺五只鐵床廿餘只老虎鉗水龍搪扦火漆香烟蔴蓬布象皮進水管舊鐵器洋燭皮酒八十餘箱爲四格十餘箱香皂數箱牛奶數十箱白塔油聽頭食物疋頭樣子以及一切另星什物不計此佈 
[禮拜六拍賣　倍發洋行　各色洋酒]  
准於廿四日十點鐘在本行拍賣大小花旗皮酒頂上香餅舍利把得温紅酒佛摩郎姆陳酒甜酒白蘭地位四格等共數百瓶均分小莊餘貨不計此佈 
[聲明歇夥冒騙貨物]  
近有私刻小號圖章在外取貨幸均未受愚嗣後如有小號向各寳號取貨等均望送至小號蓋印爲憑倘持條來取概與小號不涉特登申新兩報切弗再受其騙爲幸　協成乾洋貨號啓 
[禮拜六拍賣　上等木器　寳和洋行]  
准於念四日上午十點鐘在本行拍賣柚木房間色書樓色大菜色　器銀器刀义銀器廚畫鏡銅床鐵床所法大椅冰箱地毡火爐鏡衣廚以及一切另星什物不計此佈　寳和洋行啓 
[禮拜一拍賣]  
魯意師摩洋行　始創自同治十三年即英一千八百七十四年 
准於廿六日下午二點半鐘在寗波路本棧拍賣地亞士五柳圖花藍白邊元羽綢萬嗶嘰義源子孫萬代印花縐地席法錦隆人虎元泰西緞捷成新春圖花羅緞公茂福壽印花粗布船牌什色白燈心絨祝壽圖錦地膠布和記色花呢天水關燈心膠布水漬美隆送寳圖花羽布等貨此佈　魯意師摩洋行啓 
[（被竊聲明）]  
十九晨在途被賊竊去寗紹公司收條一紙計五十股元字第九百十六號股單收條一紙計洋一百元已向該公司掛失倘有人拾得作爲廢紙　朱森泰白 
[禮拜一拍賣　馬色玲牌　精亮機器油不限價]  
魯意師摩洋行　始創自同治十三年即英一千八百七十四年 
准於廿六日下午三時在本行樓上拍賣精亮機器油其牌子以及量數開列於左Ｃ機器油五百聽暗色引擎油地軸所用五百聽ＤＤＤ尋常滑筒油五百聽ＥＬＳ最輕車心油二百聽ＰＩ第一車心油三百聽以上之油俱有該行牌子可保其貨頂上每聽計三十八磅倘要看樣知詳細者請至小行可也此佈　魯意師摩洋行啓 
[禮拜一拍賣　回祿貨]  
魯意師摩洋行　始創自同治十三年即英一千八百七十四年 
准於廿六日十點鐘在法界敏體尼蔭路第三百零七號至三百十九號即八仙橋捕房西新塡馬路相近朱家橋之皮少耐路轉角卜易船廠拍賣前遭火稍漬鑤機器車床輪盤地軸壓勿塞新十疋馬力二汽缸電船卅八燈光電汽機器一應另物不計廿三廿四廿五日可看此佈　魯意師摩洋行啓 
[禮拜二拍賣公平貨不限價瑞和洋行]  
准於廿七日上午十點鐘在本棧拍賣公平凈貨鞋帽店九宏長壽宫輕羅小扇長江會納花金英桃銅雀台象童楊家將捷報華封三祝八陣電氣燈雙小人點炮問津百子高升呂純陽北地胭脂二仙散菓吳后進宮祝壽九財童巧發財萬紫千紅海上名妓歳朝淸供順風大發綢莊來鳳橋五童子三友雙得利賞牡丹鬥百草練軍台豐年漢宮春曉公平劃一成親四子高升盜仙草九虎童四彩人鳳人槍花牌龍鳳圖小花園母子全歸富貴樓四人虎夢筆生花鴻運大發一品香代軍孔雀過新年戰長沙馬上候四壽鶴童打麵缸萬年如意天官人鳳雙人鳳寒山寺各邊元羽綢人鳳色素羽綢萬紫千紅尺六絲光元絨長壽宮豐年北地胭脂天賜黃金祝壽龍鳳順風大發鬥百草輕羅小扇元西緞九恆九鳳古錢六子高升冲西緞元寳鷄大紅洋藍棉呢五童子色裏子綢甘露九德九財童白洋紗雙得利甘露花羽布人龍三寳獅球三佳人鳳三正人虎三德飛球奪巾劉海三萬天官如意人虎三正人槍三皇十二磅人槍三Ｘ三寳三治三立細布十磅至十五磅十二劉海八劉海六劉海四劉海雙劉海四人魚雙人魚飛球奪營彩石磯雙得利雙花圈得利圖雙小人點炮三友龍鶴圈馬頭市布七磅英魚原布七磅鴻運大發三成八磅歳朝清供三高洋標三磅半至六磅人虎劉海駝鳥駱駝紅標萬紫千紅三正祝壽三德三正漂洋標玫瑰花三幸十二金孔雀九虎童人槍ＤＴ八陣三玉童鶴三和彩石磯吉祥如意北地胭脂吕純陽三財豐年三寳鶴童回京新金鷄Ｆ２２，Ｆ４４雙小人點炮５７５１，４６４０天官如意五金鷄八金鷄飛球奪錦祝壽圖緑人鳳藍跑鹿藍雙鹿紅雙鹿獅球三幅鴻運大發三英永慶三正三廣三生戰長沙漂布等所拍之貨均限兩禮拜出清所拍各貨均是凈貨倘有霉點一律排呌此佈 
[禮拜一拍賣　寳和洋行]  
准於廿六日下午二點半鐘在城河浜同義會斜對門法工部局棧内拍賣舊鐵管子水落白鐵電燈泡大椅車邊鐵路燈以及一切另星什物不計此佈 
[禮拜一拍賣　凈漬貨　瑞和洋行]  
准於廿六日下午二點半鐘在本棧拍賣黑頭浪姆酒二百箱各種洋酒吃食百餘箱洋燭三十箱香皂二箱茶棄盒廿箱香烟六萬支紙頭十七令三星絲襪十五打又南京海國春來大酒牌櫃檯鏡子檯面湯檯小方檯椅子氷箱鐵灶罐頭氷其林桶厚玻璃茶杯盆大菜盆大菜刀义羹茶羹以及緞帶鏡子另物不計此佈 
[禮拜一拍賣　公信貨]  
准於本月念六日十一點鐘在本棧房拍賣三磅至六磅軟硬漿岳陽樓官誥圖壽鹿圖祝壽圖彩美人財星照各種洋紅標等餘貨不計此佈各貨均限二禮拜出清此佈　老公茂洋行啓 
[禮拜二拍賣　瑞和洋行]  
准於廿六廿七日每日上午十點鐘下午二點半鐘在泥城外第四十八號Ａ外國飯店内拍賣書樓大菜間臥房厨房洋琴電氣風扇蕩磁浴缸以及一應另物等不計此佈　瑞和洋行啓 
[禮拜二拍賣　外國木器　寳和洋行]  
准於廿七日上午十點鐘在本行内拍賣房間色書樓色大菜間木器銀箱寫字間木器鐵床電光影戲機器一部打字機器磁大菜盆子銀器刀义畫鏡大廚五斗櫃花并地毯一切另星什物不計此佈　寳和洋行啓 
[禮拜二拍賣　奉英公堂諭　寳和洋行]  
准於廿七日下午二點半鐘在香港路九號内拍賣打樣箱印字架寫字檯椅書橱打樣檯以及一切另星什物不計此佈　寳和洋行啓 
[壳件洋行　禮拜五拍賣　機器廠]  
准於本月三十日午後二點半鐘在楊樹浦路即下平和棧房對面相近麥克利克路口竹笆内拍賣機器引擎鐵板鍋爐輪盤地軸鐵條螺絲並一應零星鐵器什物不計此佈　壳件洋行啓 
[洞樂天　新法相命]  
異授奇門卦數推算來人不報生庚自看書度指即知年月日時父兄妻子富貴得失起碼五角不靈不取分文　寓四馬路龍昇旅館 
[（盤店聲明）]  
新北門内滋大茂燭號於三月初六日憑中盤與勝昌爲業當日銀店二交向少尾找憑中于三月廿六日如數清訖所有前東往來銀錢賬目欠期各票向前東自行理涉與勝昌絲毫無涉特此聲明　勝昌燭號啓 
[遺失莊票]  
今失去蘇州惟康莊第三萬一千一百九十二號本票一帋計三月三十期龍洋一百五十元業已咨照該莊作廢無論中外人拾得概作廢紙無用　太倉恊順信告白 
[（遺失提單）]  
啓者庚戌年九月二十七日大安輪船進口第五十一次由滸通港運中吐絲頭二件現請通如棧妥保將貨向大達公司取回提單作廢特此聲明　王德忠告白 
[（聲明作廢）]  
於二月初八在躍龍池洗浴失去徐順興爐子承攬據收條三百元各一紙又徐榮記造房承攬據收條一百元各一紙至三月初一報捕房存案向前途說明補立新據爲憑原據作廢特此聲明　宣木香通源仝白 
[（聲明更股）]  
啓者三茅閣橋泰錩興記洋貨木器號内有柴希元王全生君名下股份因另有别就情愿退與後東執業于二月底爲止立有退召二據爲憑所有以前柴兄經手銀洋筆據往來等均歸其自行理楚不涉後東之事特此聲明　泰錩興記 
[出借]  
銀一萬至五萬兩如有上等房產抵押請至圓明園路高易公舘接洽可也此佈 
 
 

Page 9

 
 
   
 
 

Page 10

 
 
緊要新聞二 
[孚將軍被剌之餘瀋]  
　　也算一塲暗殺 
孚將軍被剌後一切情形疊詳本報兹將粤友近日報告各情彚錄如下溫生財法塲處决温生財一犯訊供各情已由粤督張制軍據實電奏十六日督院奉朝電即傳文武屬官密議數小時不動聲息十七日十二句鐘督院鳴砲升堂提法司巡警道旁坐隨飭番署提溫乘無頂轎至督轅訊騐畢問有後言否温答曰無卽賞給牛奶麵包等物食畢當堂綑綁轉以竹籮舁之司道中廣兩協一府兩縣同往監刑中軍都司持令洋操衛隊及各營防勇擁護循華寗里轉惠愛街出東較塲犯事之地照章處决時約十二點三十分鐘矣該兇沿途神氣鎭定口出大言謂多少事歸我一身担任快死快生再來人世云云路旁人山人海與平時决囚逈别東較塲勇隊重列禁止路人觀看監刑各官事畢均回督院繳令云 
張懷銘投水畢命此次孚將軍被刺斃命粤東輿論以由隨從人等救護不力所致昨理事廳啓司馬特因此事提出孚將軍之排長吉銳一名巡捕全貴孔符滔二名衛隊戴祥雲等十六名轎班張懷銘等八名究問當日聞警先逃情形各人互相推諉啓司馬初擬將各人寄押番禺縣後因人數過多故交回各人本旗領催看管轎班執式則交該頭人領回以俟復訊詎轎班頭人張懷銘一時情急於十五夜潛入光孝寺塘内投水身死十六早旗民府啓司馬借用南海縣仵作前往相驗棺殮矣 
[清遠又釀酒捐惡風潮]  
　　總是儀狄作崇 
四會因開辦酒捐致起風潮現已敉平兹悉十五日清遠城開辦酒捐各鄕匪徒又借反對加捐爲名煽動無知愚民一唱百和是日率衆先毁拆酒捐公司乘機搶掠成昌成安怡祥故衣店三間入夜始散各店戸皆關閉如防大盜十六日午後紏率多人比十五日愈衆多有携布袋繫兜肚者先欲搶掠晋孚當舖幸守護甚嚴不能攻入隨攻清遠總埠前門不得逞在該埠後墻掘破六穴擁入搶去鹽數百包衣服器具錢銀搶掠一空粗重物不能携去者盡行燬爛同時穗昌平碼館亦被匪搶刦盡失去貨物等約二萬金有奇由午搬至六點鐘方止又到迴屬太平巿墟永新怡和然富興隆酒米雜貨店成豐燒臘店當搶掠鹽埠時巡防營隊拿獲十四人搜其身有五色木一枝長約數寸不識何用或疑是標識也該縣朱令適赴琶江辦案關捕廳因所管監犯二百餘人在監内鼓噪不敢出彈壓潘都司斯鎧彈壓兵單不能爲力匪徒在隔河鳴金聲言糾衆搶回潘聞此消息間道即解往吳統領營電省大吏請速派大兵彈壓十七日又續搶迴屬山塘墟均安酒米店所失亦甚鉅云兹將清遠遊擊潘斯鎧電禀錄左清遠酒捐庶民鼓噪聚衆千餘將捐所毁拆並言成昌穗昌怡祥成安等店係承商股東一併毁拆朱令下鄉未回遊擊親督隊會同新軍副中營馳往彈壓不遵現未解散乞電示辦理鄉 
[湘省民食之大恐慌]  
　　嗚呼民不聊生矣 
湘省因連日大雨奇冷異常湖江水勢驟漲一丈餘岳州南洲華容等處低窪垸田多被冲潰所種大麥小麥黄豆芝麻等項雜糧正值收穫之際一時救護不及淹沒者實居多數其餘各鄉禾稻又多因天冷不能發生且以濕氣薰蒸因而生蟲萌芽多被咬傷將來年成恐難收美滿之結果農民大爲惶恐有仰天大哭者而榖米之價值遂因之日起現已每担售錢五千六百文矣下等社會及各貧民以日食昻貴生活維艱交相怨謗頗似去春三月之現象日前各士紳擬禀明楊撫請卽行阻禁出口以期顧全民食而兩湖米捐總局以鉅欵無着極不贊成刻已權衡輕重暫就省城多佛寺内開辦官米所一處札委官神專司其事以便隨時平糶嘉惠貧民凡糶米者每日每人不得過三升每米一升定價錢四十六文一切辦法悉與去歲平糶章程無異以期先事預防免致釀成去春三月之變 
各紳以阻禁之議恐難實行自不能不爲有備無患之計所有省城各社倉究竟存榖若干地方囤戸共存榖米若干每日裝運出境共計若干所存榖米能否足敷民食不致匱乏約算至青黄相接時候爲止每日食榖若干每月共應預備若干均應逐細清查預爲籌備刻議就省城設立清查榖米公所各屬自治以所附設分所專行調查前項事宜塡表造册按旬報告如果兩抵之下確有不敷應卽隨時禀請地方官即日阻禁出口以爲顧全根本之計 
兩湖米捐前議湘鄂合辦改設五口分局現各米商因米捐加收紛紛由南洲華容等處裝運從小河繞越而過每日大批偷越積算至今已不知至幾十百萬担楊撫以分卡未設其勢無從稽查 
 
 

Page 11

 
 
當此米船雲集之時坐失鉅欵大爲可惜特於日昨電催瑞督趕速會議妥貼以便及時開辦刻已定期四月初一日起先行設局開辦所有北省太平藕池兩口分局收數截至三月底止自初一日起卽改歸兩湖米捐總局派員辦理 
各屬州縣因榖米日漸缺乏均紛紛禀請阻禁日前瀏陽寗鄕各縣貧民相率赴地方富室要求糶榖稍不遂意即行聚衆刧搶其他各鄕各團亦多似此情形者現經官紳議妥各屬各鄕鄉均應由地方酌設公米局低價平糶以期酌盈劑虚免致缺乏其一切辦法悉仿照省城官米局辦理均限期本月内分别開辦 
分類新聞 
政界 
[附加稅牽動全邑之恐慌杭州]  
　　新城民人因抗爭附加稅一事於十六日下午四點鐘聚集六七百人前往縣署跪香邀求趙大令設法解救大令謂此次加稅係出自議員意思與官廳無干且地方自治係爲爾衆謀利益而設爾衆應當知悉衆云旣出自治議員意思請將議員姓名告明吾等自有處置况近來年歲饑饉度日維艱議員皆新城人旣爲百姓代表豈不知吾等之困苦情狀今謂爲吾等謀利益請質問議員吾等之利益何在假公濟私瘦人肥巳吾等何地方自治爲後因鄉民愈聚愈多行將動武大令見勢不佳聲云爾衆且散加稅决不實行鄉民始各解散爲時已六下鐘矣 
[萬頃湖佃民聚衆滋事蕪湖]  
　　蕪湖萬頃湖佃民良莠不齊連年聚衆抗租向不安分十六日夜清水河地方東首南路農事試騐塲附近地方突有佃民鳴鑼聚集千餘人向屯墾廠蜂擁而去因該廠拿獲抗租莊頭楊家長一名其黨朱在田楊靑山等意欲將楊家長刦回遂聚衆滋閙該廠見勢不佳即將放出衆始退散路經南路農事試騐塲時餘怒未消該塲夫役閉門防禦幸未闖入仍將塲所種湖桑拔去六十餘株而去事後屯墾廠試騐塲兩處委員均已通禀上憲請予嚴拿懲辦矣 
[招商局浮收錫漕情形無錫]  
　　本届無錫各米行承辦漕米因交兌處舞弊（斛米時每斛必分三次冲入每石浮收三四升）相率止交已停去廿一二兩日今由金匱縣到商會再三勸解勉於二十三日開兌然米數寥寥與不兌無異現聞米行廿六家已公舉代表决計與交兌處交涉想將來必有一翻衝突也兹將該處友人報告情形錄下今届錫邑辦漕各行苦於米價日貴而漕局騐收又復異常嚴厲即以至浄之米呈騐必勒令用大眼米篩先批定四從五篩之後再諭令斛夫高舉米笆用冲斛之法每一斛米并須作三次用重力冲下一不如意即動用非刑因此承裝各船戸掯勒行家非加貼七分水脚並加米三升不肯裝運而各行家亦以所解漕米斛虧太鉅嘖有煩言適於月之十九日有蘇常兩屬縣帳房來錫催運在站親見有一斛夫將其髮辮吊於三尖架上挺身跪地兩手托米三斗高舉在上押令至晚始放此其收米酷毒情形大致已可槪見然終無有敢進言者故各行家遂執定河下交卸成單必請各縣派人自行來錫解兌而大憲嚴促諭電又復雪片而來各行遂於二十一日公言本二縣到塲輕斛而漕局將斛砠堅不交出即由兩縣往請亦不之理遂邀同商會諸董將外存以前較準之斛砠當衆抽袋互較計其間軒輊共分數種如袋上印有咸號字樣者浮至六升一合其次地字號者浮五升五合遞少至最和平者亦有四升二合之多計刻下己兌過二十餘萬石積算浮收之欵己有五萬餘元之贓証可見官塲祇爲餘米分紅之私見而不顧各行家及船戸之膏血此萬目共見者也一時衆情憤激羣相譁然雖由兩縣及商董極力撫慰飭令照常上兌時天已大黑各行家遂怏怏而散不知此後究如何也 
[鄂督對於官膏專賣之政見武昌]  
　　鄂藩余壽平方伯刻因土藥統稅總局裁撤稅欵無著擬辦官膏專賣以資抵補並以爲禁烟之善後昨具禀請督院核示瑞制軍以官膏專賣固爲收清存土早除烟害之無上上策惟須籌有極大之準備金並承認禁烟净盡後之虧折方能舉辦當此財力匱乏收不敷支何能籌此巨欵請部撥助恐亦無效至搜查囤土杜絕私販手續繁重尤屬言易行難來禀所慮各節不爲無見湘省前僅規定牌照加捐推廣實行尚未議及開辦官膏現在部中奏案亦未咨到如何内容無從探悉自應俟准咨後再行酌定辦法總須與原奏不相背馳而推行毫無窒碍方臻妥善目前亟應注重之事則在清查囤土禁絕種植嚴禁私運重懲私吸爲裁撤部局籌辦善後之預備刻己批飭藩司並飭移禁烟公所會司嚴飭印委各員認眞辦理勿再稍涉疏縱致干參處 
軍界 
[欽邊禀商裁併新練軍廣東]  
　　廉欽郭道日昨具禀省憲文云前議並非添營係就餉改編局議格於部章自難邀准惟邊事近極吃緊虚聲不可久恃迭得越探密報革黨黄興趙聲等糾合刁文池餘黨意欲内竄東西邊界漳已專員赴越偵確再陳又廉州麱牛巴七即龔玉璞叛逃陸鎭懸紅尚未緝獲合靈擄搶案多崖州又有海盜刧關戕官之案地方多故處處需兵廉欽山海交衝風俗蠻野防範實難稍疎以現有兵力無事勉强可支有事卽難思議度勢審時惟有仰懇姑念實在情形准將兩新練軍安勇併成一營以後撤勇出缺仍遵札諭不補尚有一營即行就地選募士勇補足惟士勇與安勇不同月可省出出防津貼銀七百餘兩將來開練新軍或改或裁一反手間耳查該兩營均已報部又係原有之營現時募足自可不與部商而各官長戍邊數年經騐旣多情形尤熟更可共期得力云 
[富川士匪又乘越苗滋擾廣東]  
　　越南苗匪倡亂一事督院昨據宋安樞帮統電稱頃得富川馮倅電開聞删日燒燬克郎沙人白石人多戸越兵與戰小有斬獲法官帶兵數百主撫抗拒再勦夏帮統現在州田辦理交涉鎭邊巳有譚帮統重兵扼守惟富川土匪乘機滋擾貽累邊境已飭黄管帶率兵兩哨改紥近扶賴之水墟那們澤外與富川交界一帶防堵云 
[鄂省議减陸軍經費述聞武昌]  
　　湖北陸軍經費預算案被資政院核减甚鉅原欲以騰出欵項將二十一混成協編練成鎭故陸軍部行令鄂省照辦聞張虎臣提軍連日在督練公所總參議廳與各軍官會議分别核减如下一講武堂停辦一測繪學堂减經費三萬金三陸 
 
 

Page 12

 
 
軍醫局暫不開辦四陸軍監獄從緩再修五軍官薪水自隊官以上一律八折聞各軍官一聞减薪之議咸存反對之見連日紛紛聚訟頗難解决 
學務 
[上虞鄉民聚衆仇學之警聞杭州]  
　　上虞南鄉太嶽寺爲該邑著名古刹寺産頗多邑紳王渭湘王家槐王少清等諸人擬將該寺改爲校舍寺産充作學欵附近居民聞之羣抱不平竟於十七日聚集至二百餘人將該寺搗毁並毆傷王渭湘受傷甚重該邑葉令聞信隨帶巡防隊百餘名欲往履勘而鄉民一聞管帶兵來大爲惶恐不期而聚至千餘人各執農具以備對敵葉聞風膽落中途落轎遁回當電禀省憲請兵鎭懾現聞撫院已派王某領兵二百餘人於十八日前往矣 
[中等工業學堂風潮之結束湖北]  
　　中等工業學堂師生衝突迭誌報端兹由王文宗查晰雖出於學生之輕舉妄動實由於該堂監督辦理不善以致釀成絕大風潮兹特將倡首學生陳磊牛光宗開除並擬解回原籍嚴加拘管至該堂監督沈明道立即撤差文學敎員陳半仙革黜學界以儆學風而昭公允 
實業 
[查明土宜改良種植之規畫杭州]  
　　勸業道董季友觀察以浙屬各州縣曠土無垠腴瘠相間而農民墨守成規習於游惰以致荒蕪滿野現值百度維新農工關乎根本迭經通飭各州縣核實勘查去後現據金屬蘭溪首先禀復略稱該邑溪流歸入大江而沿溪一帶地尚腴潤可事蠶桑迭經親赴北門外周歷履勘離城十二三里之白沙廟地方山場極多土色赭黄而所植松杉等物反多萎細詢之老農僉云土性磽确内多沙石故植物不甚發逹現值提倡農工若不詳加研求必致棄利於地經知縣再三諮訪此處土性究以何植爲宜據老農報告謂當時曾經播種花生等類亦因石塊夾雜出産未旺惟烟葉番芋等物最爲合宜卽經會紳剴切勸令及時播種民多樂從而沿溪東南鄕一帶土更瘠腴足事蠶桑業由唐紳爕垚等發起組織蠶事講習所一俟規模粗具再行詳請立案等情即經觀察批令迅諭山民立行改種以期野無曠土利賴民生一面將復查情形詳報撫院請示矣 
雜記 
[潤州亦患風災鎭江]  
　　鎭郡於二十一日上午十時颶風大作江中浪湧如山三江口停泊划船被風浪擊沈者計有十餘艘飄流貨物不少此外江干草房及新河各瓦屋亦吹倒十六家並壓傷二人清鎭小輪因風狂浪大不敢渡江停班一日高資地方有老古樹三株均被吹倒瓜洲大街某澡堂罩棚倒塌一半壓傷三人幸皆不重洗澡者均踰墻而走 
[商船陡遭盜刦揚州]  
　　江北高郵地方王姓貨船一艘於日昨傍晚行經洪澤湖左近突來盜船一艘匪十餘人一躍登船各執手槍短刀船戸見有手槍皆不敢聲張任令刧去白洋布十餘疋現已禀報州署飭捕追緝矣 
[聖廟殆猶娼療湖北]  
　　湖北石首縣文縣文廟爲童子蘭鄧文卿所佔踞日夕挾娼宴樂污穢不堪近經該縣紳陳主政綱治郵禀提學請爲究辦王次泉學使以文廟重地祀典昭然理應整齊嚴肅何能任其發生此種駭人聽聞之事除嚴札申斥該縣敎諭童琪（童子蘭之兄）聽候查辦外並派委視學員會同石首縣祝令據實查明情形禀復核辦 
[劇塲忽來霹靂湖北]  
　　湖北荆州城與沙巿鎭同在一隅商業雖稱繁盛然尚不敵宜昌而沙巿地方戲園之發逹竟與漢口相埒其故蓋由男女之合演描摹淫劇殆盡也荆沙政商紳學各界之酷嗜淫戲大有趨之若騖之勢揮金如土不可數計而尤以荆宜道吳筠孫荆州府斌俊在籍道員札鳳池荆州都統連俊等提倡爲最力日前吳道斌守等同日壽辰竟各在其衙署内召天仙丹桂兩梨園連演五日所獲賞錢多至萬緡以外極稱一時之盛詎事爲鄂督所聞以男女合演淫戲最爲風俗之害該地方官不惟不嚴切禁止反敢推波助瀾本擬用正式公文從嚴懲辦因礙於連都護吳歐察之面子乃特電沙巿警察局總辦黎令春華即日出示禁止男女合演如敢故違定行封禁云 
雜錄 
[湘綺樓論文]  
賦以荀子爲正體。宋玉大小言猶近之。高唐。好色。則學楚詞。漢人遂純乎詞矣。 
騷之正宗。後無作者。東方劉向。資擬九章耳。京都諸作。自言是頌。非賦正宗。賦似銘贊。丹書諸作。是其先聲。風之。用神。頒是一體耳。雅出於風。而意必正。雅頌可無。風不可無。漢後諸詩。雖是興。亦有風之。用也。 
四言詩嵇陶爲妙。詩之别派。陸平實。本不宜四言。潘亦似銘誄。 
天聞是。贊九章是賦。大招是誄。卜居漁父是詞說。故自來以屈爲詞賦。以司馬爲文章祖。唐宋八家。專學司馬。才不足也。文必先渾。厚面後可馳騁。 
文體之别。士衡賦已詳矣。今所問作法也。作法。搆思。陸賦亦能盡之。所疑者時代區分古今遂有。雅俗也。帝曰俞。制曰可。旨依知道了。其用一也。今欲。改知道了爲俞。則愈增其醜。以了字入文。則必不可行。以此推之。他可知。矣故當謂文。無家數。而有時代。一代之語。不可仿古。要須擇其雅言耳。（未完） 
說苑 
[女劍俠小傳（續）]  
父以年邁。思欲爲之訂婚。藉了向平願。大川早有。意中人。疊次。郤之。私謂母曰。非得小紅爲配。兒寗不娶爲佳。而戴父己五七年不歸音耗間阻。母堯之曰。癡兒何愚昧不解事。戴家姑隨父外出。計今年已十八九。天南地北。不知棲。止何所。脫巳。擇配嫁。人行且抱子汝讀書當明理。或前有。成說固宜少待時日。否則將終身作牧犢子唱雉朝飛獨不覩面父髯垂。如銀背曲如弓。弄孫之。念曾亦思有以慰之。耶大川俯首無。聲乘閒竊至。戴母所。托母命問起居。兼詢。翁父。女有無竹報。戴母執其手曰。小秀才久不見。長大如期。吾家老悖携汝妹去。飄泊若萍梗。三數。日前有鄰人自都。中來。述及設肆良鄕。生理頗旺。但云佳。兒已娶婦。豈汝妹。業巳贅婿。耶何竟不。一歸。抑有信而爲殷洪喬所沈。多年闊絕惜。無若秀才者。爲老身往。一訊之。大川驟聞小紅。玉容有主。心如刀割。轉念口傳未必確惟有親行以决眞僞。因謂戴母曰。侄今本欲赴都。應試正可藉訪的音。但紅妹十餘年之别。或覿。面未必相。識計須得一。附身物。持以爲証耳。戴母聞言喜極解襟上白玉雙螭佩授之曰。此汝妹素佩之品。臨行呈。老身。作記億者。秀才將去如何。大川大喜。如獲奇珍。歸家白母。託言戴母屬其赴良鄉。藉應京兆試。並言有老成同學約偕八。都母信之。告父。亦以爲可。乃爲摒。擋行李。少集囊資。匆匆而去。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[土國大臣宣布對波政策]  
　　二十二日倫敦電云據君士坦丁電稱土耳其外務部大臣里番脫巴沙在國會宣布外交政策論及波斯問題謂土耳其深願波斯能轉强而獨立今土波之爭端僅劃界問題而已又謂彼已提議由兩國遴派專員辦理甚界事宜惟尚未接波政府覆文同日柏林電云土耳其内閣總理大臣哈基巴沙在國會官稱土耳其現擬使居留島不爲回保護國所控制又謂土國力謀使波斯獨立及早日將土波界務問題了結云 
[德皇德后將游倫敦]  
　　二十二日栢林電云德皇德后應英皇之請定期西五月十五號赴倫敦小住五日維多利亞女皇紀念牌即於是時開幕 
[摩洛哥亂事續誌]  
　　二十二日柏林電云摩洛哥亂事之消息似稍不佳摩王已請法國官塲將駐紥沙伊其之摩軍派往摩洛哥西部拉巴脫地方因彼現望以本國之兵戡平亂事故法國一時尚不致干涉該國之事 
[腦威之南極探險隊]  
　　二十二日柏林電云腦威南極探險隊之汽船拂拉姆號已駛抵白洛愛里斯該船將西十月間駛回南極洋以載探險隊隊員 
[法國詳查釀酒工人之暴動]  
　　二十三日倫敦電云法國香餅酒出産區域暫時安靖現已拘獲閙事之人一百五十名内有葡萄園了首領數人官塲現正詳查暴動之原因及其禍首 
[西法相親之反對者]  
　　二十三日倫敦電云據西班牙京城電稱西班牙報章之一部分（自由黨及保守黨著名機關報亦在其内） 
端力提倡反對法丁玎親甚至倡議與德訂約以代此舉 
[美墨交涉近訊]  
　　二十三日倫敦電云據華盛頓電稱美國前向墨西哥要求承認邊界限制規則今由墨政府備文答覆已呈交美總統塔孚脫君察閱據墨國大使聲稱該覆文措詞均以友誼爲重 
[香港設立無線電報問題]  
　　二十二日香港電云今日下午議政廳開議時希韋脫君請政府將設立無線電報事宜切實宣布因商界對於此事頗不寗靜之故書記員克里門的君答稱現已計議極大之規模惟無有成效須以西五月間倫敦無線電報大會之結果爲定因此舉不獨關係香港一處故也（以上譯文匯報） 
[英報所載之政界消息]  
　　二十二日倫敦電云茅林里特報謂否案權議案自由黨不置可否者計有三十一人實爲從來所未有輔助政府者之多數旣己减少殊與大局有碍云茅林浦斯脫報謂急進黨行將大起衝突因不滿意學部及農部所主之政策故也（譯字林報） 
本埠新聞 
[難民何堪來滬]  
　　若非商埠則危矣 
東督致滬道電湖北難民沿途南下在奉留養者數百入已商南滿公司運由大連乘船内渡尊處檢騐後希即准其登岸並盻復 
滬道復電辰密奉漾電悉本應遵辦惟上海爲各國通商要埠防疫甚嚴租界工部局每藉口下流社會人多不潔容易傳疫時思干涉今該難民等從疫埠南來更易藉口乞飭勿運爲叩 
[烟台疫氣漸消]  
　　商家已受累不淺矣 
江督致鎭滬兩道電云頃准魯撫院删電開據東海關道十五日電稱烟台疫氣慚消晤稅司擬照津大辦法由烟台赴池口船客經騐無疫亦免停候華洋商情尤爲急迫查烟台疫情較津奉爲輕防範撲滅亦較速他口未得其詳懸爲厲禁匪惟向隅實碍中外商業審察情勢既不致貽累鄰省亦不敢坐視困難懇分電奉直江督憲分飭各海關准照津大去船辦法以利交通至烟台出口留騐所及内地防疫留騐各事宜仍由職道督飭密切防辦不稍疏懈現籌定兩留騐所足容數千人等語查烟埠疫氣實己輕减該道所稱華洋商急望交通各節均係實情所擬照津大辦法甚屬可行請查核轉飭遵行大局幸甚等因希卽查照辦理 
[留學生挾嫌誣陷]  
　　是乃精於算學者之妙算 
巡警道押送被控私招華工出洋之郭松林廖玉湧譚星巖等三人到縣押候訊究已紀前報昨晚由襄讞承明府升訊先據譚星巖供廣東人與廖玉湧郭松林素來熟識去年十二月間談及廣澳鐵路正在招工投標吾等可往謀幹廖郭二人均甚贊成因即同至鴻運樓酒館晚膳旋又同往富貴樓茶叙有先在樓啜茗之留學生周某與小的亦素認識因與同桌共飮之又與之談起此事周亦自願偕行且稱伊精於算學可充司帳迨周見旁座有一雉妓遂與謔談致小的等三人與語商業悉置不答郭松林係一戇直之人見此情形大聲呼斥曰大丈夫志在四方自當早圖事業今周見色即迷尚可共謀進步耶周惱羞成怒勢將與郭用武小的與廖共抱不平羣向詰責周即赧顔而去嗣周在蘇撫處誣控廖郭二人私招華工出 
 
 

Page 19

 
 
洋致奉程撫憲訪拿到案小的在申聞悉以此案實由小的認識周某與之同桌飮茶而起今廖郭二人旣受冤累小的雖未被攀心實不安是以投省出首一併奉發到案求鑒詰之廖玉湧供鎭江人郭松林供湖南人餘詞與譚相同明府核供判將譚廖郭三人還押候覓的實保人具保開釋譚等稱謝不置 
[三誌黄浦江中之惡風潮]  
　　滬北招商内河小輪船局利源小輪拖帶之菱湖（前報誤爲凌湖）民船於二十一日午後在南巿浦江遭風覆沒溺斃搭客多命已兩紀前報兹聞是日菱湖船共載男女客二十五人當日先後救護得生者十九人淹斃男客一名女客五人現經該輪局核對人數已屬相符故卽函報上海縣田大令請爲核示至輪船救生局巡船撈獲之女屍除由屍屬認　具領收殮外尚有一屍無人指認現仍攤置局前殊爲可憫聞昨日該輪局巳備洋銀四十元送至同仁輔元堂救生局内請爲給棺代殮暫厝義塜以待多印影片廣告召認 
[日本赴英專使過滬三誌]  
　　日本赴英賀禮專使伏見宫依仁親王昨晨偕王妃登岸游覽租界各處並赴張園愚園游玩旋於下午回船卽行啓椗 
[請看二十五日之飛行艇]  
　　本月二十五日跑馬塲演駛飛艇業由飛行家環龍君預請滬道及軍營官員等同蒞觀賽滬道劉觀察並擬親自升機飛駛以資考究環龍君并允携載華客由江灣飛至上海想是日必大有可觀也 
[路政處押拆河面棚閣]  
　　新老北門内穿心街附近向有小浜被居民搭蓋棚閣佔踞已久現經城自治公所董事會提議已經路政處函請該段巡警分局諭飭地甲勒限拆去以便塡平築路嗣該民等抗違不拆昨又由所董飭傳十二舖地甲至一路五區警局前伺候今晨七時由路政處帶同匠人前往拆除卽行動工 
[地保果隨聲附和耶]  
　　西鄉念六保十五圖寡婦王胡氏昨日投縣禀稱夫故多年矢志守節撫有子女各一遺産差堪自給邇因兒子夭拆忽有遠族鴻祥金魁阿和丫頭阿加等帶同本圖地保楊愛財於本月十九日黄昏擁至氏家逼令改醮氏堅不允從卽被彼等搜刧首飾銀洋而去並在外面揚言爾如不醮只能回至母家王姓遺産定須交彼執管氏以似此無理若不控究後患不堪設想况金魁阿和二人曾犯焚斃生人性命重案逢赦獲免今仍遠法横行可惡巳極爲此呈求提案訊究追給失贓等情田大令諭候查明核示 
[洋人挾資濳逃之蹤跡]  
　　挾資私逃之來興洋行行埂東兩人聞巳由日本乘某船赴美該船須過火奴魯島據傳本埠英領事將請該處地方官將兩犯拘留以便歸案訊辦 
[組織書業商團之發軔]  
　　日昨小花園書業公所董事會提議組織書業商團事宜因同業中欲人全國商團聯合會者多有額滿見遺之憾故羣議以一業之經濟材力自辦一團刻正籌辦一切不日宣布章程聞俟辦有端緒仍須與全國商團會聯合云 
[再誌私鑄銅洋之敗露]  
　　蘇松常鎭偵探委員汪景龍恊同匯四捕房探目楊掌生在新閘長沙路緝獲私鑄銅質僞洋之徐榮甫等多人已紀前報昨由捕房將徐及同黨陳裕記施進才馮瑞發陳大王阿土蔣錫舟沈玉春王裕廷等併解公共公堂請再審訊汪委員投案聲請提回巡警總局訊辦寳讞員商之陪審西官英副領事康君康君以案須詳訊遂判將一干人証還押候會商再核 
[鄕民毆斃客民]  
　　二十三保二圖邢家木橋與美租界交界處有鄕民邢小春之坑厠一所昨日清蝴有捉狗屎之江北客民李文招行經該處被邢瞥見疑李竊糞由邢夫婦並夥楊長元將李揪住痛毆致傷要害立時斃命旋經三路分局黄正巡官派長警往拿僅獲楊長元一名邢姓夫婦均已逃逸後由屍子李瑶林投局喊寃巡官諭飭該圖地保邵錦堂報縣請騐再行核辦 
[城内]  
更換烟照○禁烟分公所昨發通告云照得吸戸換照照章定於上月晦日前五日將本月烟數提前購滿即將舊照持赴分所塡換兹本分所定於三月二十六日起至三十日止換給第二期吃照除呈請縣尊諭飭地保傳知外特此通告各吸戸務於限内親持舊照隨帶照費到所塡換烟禁森嚴幸勿自悮 
無須客氣○當夥朱壽增曾至一路一區控告房客徐友宗强佔房屋欠租不付經德巡官傳徐至案判將所欠租洋念五元一併讓去限三月初十日遷移交房昨原告因該房客逾限不遷致函德巡官内附鈔票洋四元巡官接閱之下以朱胆敢行賄殊屬非是立即傳朱到案將原信鈔票擲還申斥而退局批兩則○一路警局此徐仰亨禀云爾女嫁蔣誦菉爲妾是否蔣姓媒娶仰由該民價賣俱未明白聲叙據禀前情曾因患病携滬就醫初未告明家長自足貽人口實惟旣領歸則此次逃匿何所在爾是否知情應有確據送交蔣姓自不應憑虚揣度登門滋閙儘可扭由站崗巡士解局訊奪所請提追不准又批五區全體巡士禀云所控如果情眞無論出自個人或爲多數理直氣壯曷勿直叙名姓本總巡虚衷綵納冀逹下情斷不加告發者以咎來禀旣揑全體名稱更由郵遞難保非懷挾私恨希圖報復轉欲置已身於事外本難准理惟孰實孰虚均應澈究姑候飭查復奪 
道轅記事○陸軍部工程第四營管帶高景褘中國研究飛行家劉佐臣均奉陸軍部軍諮處委派來滬觀賽飛艇業已事畢昨至道署禀辭回京前廣東候補知縣王河屏候補縣氶曾寳謙分省縣丞王季瑛均至道署禀見 
[南巿]  
乘隙舞弊○農工商部分設南巿吉祥弄之織錦廠主任該部科員王懋欽前因被人在浙省私造僞票牽累奉浙撫派委錢塘縣警務長來申請縣派差移提到省迄未了案兹有該分廠經理人詹仰山同夥陸蔭堂乘隙舞弊吞沒厦門宋殖號寄來洋九十一元又慫恿房主扣留押租銀二百兩王查知後 
 
 

Page 20

 
 
遣人具控南巿裁判所昨傳詹陸二人研訊堅推不認陳裁判以原告未到無從核斷判一併交保候再訊核 
婦人欠租○西門外通順公司經租人陸仲甫昨將租戸高王氏扭至西區控被欠去房租洋四十五元並借欠洋五元履討不還當由該區解至裁判所訊據　供夫名茂根向爲馬夫久出未回婦人無力料理求鑒判具結限五天遷去 
戒責竊賊○嶺南山莊昨將竊取　棺上銅拷圈之沈阿榮送至西區移解裁判所經湯裁判提訊堅不承認判戒責一百下從寛釋放 
追還借欵○台州婦人梁何氏同弟何智芬扭永和泰台州棧主陶煥雲至裁判所控稱陶在原　時會向祖姑借洋二百元延不歸還曾出期票八張連息合成二百四十元去年至期向討祇還七元刻下兩票均已到期置之不理求追訊之陶供認不諱判交保限本月底先行繳呈洋五十二元餘限照繳一面令氏將期票兩紙繳案餘仍給領 
[閘北]  
　　不認串騙○薛子榮前日至四路分局控告葉金生串騙洋三十二元昨經蕭正巡官提訊葉供薛姓之洋係陳阿毛趙炳鈞二入串騙與我無涉判暫押候查再核 
圖賴貨價○毛竹客人姚鳳體　扭夏子才至四路分局控被拖欠毛竹價洋七十元屢討無着經蕭正巡官質訊一過判夏收押候再覆訊 
追索房租○畢禮炳控租戸張寳明欠房租洋六元又張根山欠八元五角羅春甫欠八元王兆明欠九元徐寳明欠九元昨經四路分局蕭正巡官一併傳案訊明判各限月底先繳一半其餘分期拔還 
[新租界]  
女子倒弊○前日有年約十六七歲之女子乘車至愛文義路廣仁醫院就醫當經西醫察得病勢沉重不及醫治囑令速回不料一出院門即行倒地氣絕昨由捕房將屍車送驗屍所着十圖地保報縣請驗 
[英租界]  
施種牛痘○天花流毒爲害最烈現届春暖更易傳染英美工部局各西董近頗注意除每日派人遍發傳單勸諭民間如有未經種痘之核趕種牛痘外並在界内分設施種牛痘局多處日來新閘路一千六百二十二號門牌分局内抱孩投種者終日擁擠蓋因是處小本經紀之家居多故較之他處爲尤盛云 
儘數繳出○女尼薛菊亭控陳癩狗私取存欵由廨判陳交保限繳洋五百元除已繳過一百元外昨日又由陳之保人將洋如數繳案判交原告具領完案 
喪盡亷恥○匯山捕房四百三十五號印捕控湯富全誘令鷄奸等情昨晨由探將湯解至公堂訊明中西官以湯無恥已極判押兩禮拜期滿逐出租界 
留以有待○雲南路二百三十七號雉妓院内因容留幼女杏寳巧林被老閘捕房查獲於昨日派探朱阿巧將兩女並龜奴李伯梅鴇婦李王氏一併拘解公堂請究判兩女暫留濟良所龜鴇分别押候查明於下禮拜三再訊 
一再勾引○鄕人陸阿法之妻徐氏被常州人林榮林誘往丹陽徐氏因苦逃回詎林前日又往引誘被陸撞見扭控新閘捕房昨解公堂訊悉前情中西官以林不應奸拐有夫之婦着押一月示儆徐氏交陸領回管束店夥行竊○紹興人何幼堂在山東路十一號德豐烟紙店内爲夥陸續窮取店内洋四百元前日被經理人葉裕章查悉報捕將何拘入捕房昨解公堂訊實判將起案之鈔票洋四十七元及皮統綢緞交原告領回何押西牢半年如能繳洋二百元准予隨時酌减 
私售燈吃○住居虹口東有恒路之劉阿寳與肇勤路住戸嚴阿源均因私設烟榻售烟被捕查獲昨奉公堂傳訊嚴由其妻王氏上堂代質中西官以劉未到案判氏開釋候提嚴劉兩人到案質訊 
聚賭罰洋○俞而山高阿三均在虹口開設小茶館因聚賭違章昨由捕房將二人傳至公廨訊明判各罰洋二元充公無洋改押兩天 
偷竊書籍○某書坊控收字紙人顧阿富陸續竊取書籍消贓於陳國良瞿洪守由探將三人一併查獲昨解公堂訊明判收贓人各罰洋十元充公顧押一月示儆 
抵單不贖○祝大椿王文孝並英商愛爾德同控奚朗如抵軍不贖昨晨由探將奚提解公堂奉判洋商控案候傳保人至案再核祝等控案着奚押候晚堂訊究 
不理抵欵○英商依路士控張錫泉鮑子安不理抵欵一案昨經公堂傳訊明白以該洋商僅與杜緝庭交接判張陶開釋杜交保候訊核奪 
學生訴苦○師範畢業生常州武進縣人潘富森來滬謀事庽居客棧内失竊行李等物乏資回籍迭次具禀公廨請爲查緝昨晨又自行投案歷訴苦况求請成全孫襄讞以該生客地被竊情殊可憫遂商之英翰副領事判函送江蘇敎育會設法安置或代遣回籍以示體恤 
勿再誘逃○馮阿二奸拐江北人趙雙羣之妻陸氏匿居黄陸氏家被探將另女查獲昨解公堂請究趙供尚有男孩一口亦被藏匿訊之馮與陸氏等均供詞支吾判分别各押三禮拜並限氏於三天内將孩交案期滿交趙領回管束馮期滿後亦著交保如日後陸氏再有逃匿等情惟馮是問黄陸氏從寛斥釋 
姦拐婦女○朱阿福奸拐周桂和之妻謝氏昨由公廨中西官復訊明白判朱押三禮拜期滿交保謝氏押一禮拜期滿交其夫領回管束 
[美租界]  
洋東逞兇○河盤路三號某葡人家侍者彭阿狗昨報捕房云被洋東圖賴工洋逞兇肆毆捕頭命赴葡　控追 
欠租圖逃○住居鄧脫路之陶阿生因積欠房租無力歸還突於前晚遷物而逃被管門人陳阿利追追獲扭控捕房捕頭諭陳赴公廨控告陶暫行開釋 
未免不情○蕩婦陳吳氏昨與姘夫楊阿土在途互毆由捕併送捕房經捕頭詢明斥釋 
無心　過○小工張紀成昨在揚子碼頭運貨被同伴徐阿大擠落浦江經衆援起鳴捕將徐拘禀捕頭詢非有意斥釋免究 
[法租界]  
茶館小火○菜巿街衛生服洋樓茶館樓上於前晚二句鐘時忽然失愼幸捕房水龍趕即馳至汲水救息未讓鉅災事後捕房即飭包探往傳店主沈阿法到案訊究 
馬夫受罰○馬夫土阿六駕馳馬車由龍華回來與他車爭跑由一百十三一百七十九兩華捕追獲解廨請爲訊究判罰洋十五元充公 
故態復萌○流氓李永元專紏同黨在途設攤誘賭欺騙鄕愚曾經公堂辦過數次兹又邀同黨羽王阿榮復肆其技由捕一併拘廨經中西官訊實判李枷押各一月期滿驅逐出境王枷禮拜 
欠租避匿○新瑞和行收租人投廨控稱新興客棧主張耀良欠租一百念六元夫婦俱避不見面故將其子張連生扭捕送案請即將棧發封判張連生交保限理如違准即發封 
海上閒談 
馬先生資格尊貴。存戸敬重之言也。乃或有疑其有意調侃者。豈其然乎。夫馬先生之資格尊貴。固存戸所素知。今闊别多時。一朝邂逅。故不覺以肺腑之言。隨口流露。初何敢反唇相譏。以欺係我夙所信仰之馬先生哉。况馬先生熱心公益。尤爲社會所推崇。對社會推崇之人。而謂其資格尊貴。何庸疑其言不由衷哉。故存戸曰馬先生資格尊貴。我亦曰。馬先生資格尊貴 
[]  
[]  
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[兩次批准保和會條約（二十六）]  
　　第八章禁止濫用及其違犯 
第二十七條籤押國政府其現行法制有未完全者應設法禁止享有本條約權利才以外之個人或恊會使用紅十字或日來弗十字記章及名稱並禁止以商業上之目的用此等記章爲製造標或商標並應提議於本國修訂法律處所條訂新例施行 
第二十八條凡籤押國政府其現行刑法不完全者應一面設法禁制個人在戰時掠奪或虐待軍隊内傷者病者各行爲並禁止享有本條約保護者以外之軍人或個人濫用紅十字記章旗及袖章其處分應以非法使用陸軍記章論一面提議於本國修訂法律處所條訂施行畫約國政府至遲於本約批准後五年以内應將頒行新例經由瑞士政府互相通告 
第二十九條本約應從速批准批准文件存儲瑞士都城每次收到批准文件存案之字據應於抄錄校正之後由外交官轉送締約各國 
第三十條本約對於締約各國於接到批准文件六個月後發生效力第三十一條締約各國自批准之日起其締約國間之關係應將一千八百六十四年八月二十二號舊約作廢遵照新約辦理舊約籤押各國在未經批准新約以前則舊約仍有效力 
第三十二條籤押本約期限至一千九百六年十二月三十一號爲止此次派遣代表到會各國曁並未派員會議而曾將一千八百六十四年條約籤押者均可於期内補行籤押 
一千九百零六年十二月三十一號以前未曾補行籤押之國日後仍許其自由入約惟應備文通告瑞士聯邦政府由該政府轉告締約各國凡向未入約各國願遵此約者亦可查照前項辦理惟須自行文知會瑞士政府之日起經過一年在締約國内並無向瑞士政府發異議者始發生其效力 
第三十三條締約各國有自由出約之機惟須備文通告瑞士聯邦政府經過一年後始生效力瑞士聯邦政府接到以上通告應立即知會其他締約各國前項出約僅於通告之國發生效力爲此各國全權大臣在本約文件籤押蓋印爲憑一千九百六年七月六號訂於瑞士日來弗原稿一分存儲於瑞士聯邦政府抄稿校正後由外交官送交締約各國修訂日來弗條約蕆事文據瑞士政府因願將一千八百六十四年八月二十二號原訂設法减輕兵戎禍患之公約延請各國會議修訂兹於一千九百零六年六月十一號齊集於日來弗城所有入會各國及各議員次序按各國之名起首字母開列於下 
（未完） 
來件 
[上海少年會章程]  
命名本會定名曰少年會以三育爲主說明兩則於下 
（甲）須有世界觀念國民程度日求文明之進步時存社會之思想蓋吾國自數千年以來但知競爭鄕土之權利而無雄飛世界之毅果致外人視之爲奴隸性質豈不可慨同人等目擊心傷有見於此爰特冠少年二字以自警此本會命名之義也（乙）我國民於德智體三育較之列强相去遠甚急宜廣採全球之現象從其所長袪其所短以競爭優勝於天演時代爲希望社會文明交通進步之效果俾得慶三育之大同焉此又本會之餘義也 
宗旨以聯絡團體互相維持保護并練習技能交換智識切磋學問陶德性爲宗旨 
資格不限年齒不限省界不限宗敎凡有會員二人以上介紹并經多數會員之認可者均得入會倘有損本人名譽或損及本會名譽者經全體會員之公决令其出會 
事務會員聚集於會所或研究體育或討論一切科學總期均沾實益至少年一切戲玩之事槪行禁除 
會期每年大會三次或四次先期由同人等公决每月各就本地開常會一次如有特别事端得開臨時會每逢星期或年假暑假同人等應集會所參考其平日所研究之事 
會費凡入會會員每年各出會費若干總繳或分繳均可聽便但須有定期或月之朔望 
職員須有同人等公舉會長一副會長一中西文案各一書記二會計一辦事員四調查員四招待員六惟會員名額則無定數以期擴充爲主義 
會所本會創辦伊始經費甚形支絀不克特設會所 
權利職員與會友得享平等權利如有特别事故須由會長提議會友贊成方得施之實行 
責任凡被舉爲職員者須各始終如一切勿故意推諉放棄責任致負委托且願各司所事愼毌越俎侵溢權限致生意見 
附則本會章程初次草創擬逐漸修飾且其中缺點甚多不免貽笑大方幸閱者有以敎之 
事務所滬寗鐵路車站西首北順徴里三弄一百九十號門牌通信處愛而近路福壽里養志學校 
小說 
[言情小說投海孤兒（五十三）]  
二副言已。立趨如風。行次過大副之室。見門闢而闃然無人。二副不及他覓。立取其槍更覓彈囊不得。蓋於昨日之先。已爲童子竊之而去。卽大副室中之彈囊亦然。此二人粗率無倫。未之知也。二副旣不得彈。乃大怒如 
 
 

Page 27

 
 
瘋人。繼聞有人傳迭克司之令。召集舟人。二副不得巳。怏怏亦往。既至。見水手輩彼此相視。作駭愕狀。二副旣面迭克司。抗言曰。聞船主已死。確乎。迭克司蹙然曰。確也。二副復大聲曰。誰致之死者。迭克司曰。彼與三副以鎗交擊。兩人同殞。二副睁目視愛力森曰。聞愛力森作亂。有之乎。愛力森卽曰。足下語言宜愼。吾輩今日蓋爲自由人矣。二副大怒。幾欲力撲愛力森。撕裂其軀。迭克司强笑曰。二副勿動。吾與愛力森言和矣。今以吾舟送彼等赴紐約。聽彼登岸。彼此無忤。二副怒曰。乃與彼言和耶。迭克司曰然。二副見迭克司面目慘厲。强作笑容。知必被逼出此。乃抗聲曰。兹事吾不之承。此言一出。水手輩乃喧豗徹天矣。有水手數人呼曰。吾輩亦不之承。兹己將近墨西哥。乃無故折而向北。何也。沙遜曰。諸君勿爾。此密司脫迭克司之命令。諸君安得弗承。兹船之主人。非迭克司乎。水手答曰。吾輩皆自由人。不能受人不規則之號令。前以此舟趨墨西哥。今又以此舟趨紐約。自相矛盾。此爲何理。沙遜未答。又一水手呼曰。密司脫迭克司。殊不欲往紐約。欲往紐約者。愛力森耳愛力森欲赴紐約。則當請彼一人獨任行舟駕駛之勞。不能役及吾輩。愛力森見水手呼噪。似有蠢動之勢。則婉約言曰。諸公雖爲自由人。然旣爲水手。必當自盡一身之職務。今密司脫迭克司欲令君輩回舟。在理似不能不聽。且君輩苟不聽者。乃於密司脫迭克司大不利。君輩幸勿如是。語至此。水手答之曰。我安知者。密司脫迭克司之利否。何涉吾輩之事。吾輩但知自保分内之權限。他人不能以非分役我。餘事皆非吾輩所知。愛力森曰。君輩果不聽密司脫迭克司之言者。則直迫我至於極地。蓋我興君輩。夙無仇隙。胡爲逼我出於激烈之地。吾固至願與君輩作平和之談判。然君輩乃不願出此。吾又何術。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
[開平礦務有限公司廣告]  
本公司前在仁記路設立打灶分銷處蒙各行號舖户試用利便營業日臻發達現在本公司欲更求推廣銷塲起見將一切打灶送煤自西十二月一號起均歸虹口有恆路十九號利昌煤號經理此後各行號舖户需用末煤及建造修理煤灶等事請逕向該經理處利昌煤號接洽可也不必再由本公司寫字房轉接至該經理處遵照本公司打灶章程辦理與本公司自辦時並無兩樣各行號舖户已逕由本公司改造煤灶者不得向别處買煤該經理處在虹口有恆路十九號利昌煤號電話一千三百九十二號 
[惠羅有限公司廣告]  
開設在上海南京路十三號五層樓大洋房内 
本公司現於此禮拜内將最新式之縫衣機器約五十部以廉價出售計前售每部洋十九元五角　今每部祇售洋十二元五角　上列之圖乃卽最新式之縫衣機器也務望　紳商士女即日來購否則以後恐不能再以此特别廉價得之也此啓 
[全昌]  
新發明折脚離鼻眼鏡又新出各種改良離鼻眼鏡 
自造各式時樣精巧金銀眼鏡又新發明各種離鼻眼鏡與去年所售出之離鼻眼鏡式樣不同現逐漸改良日日研究又多數種樣式合諸公面部大小不同不論額角闊狹鼻樑高低終能配至合式可免壓鼻生痕鈎耳生厭種種舒服愛之不釋兼有新式折脚直梁離鼻眼鏡異樣玲巧簡便比衆不同愈出愈便并由高明光學醫生考驗養目格致晶片黑白藍片近光老光平光毋拘年老年輕有患目光不正者均能照配合光保護目力配換鏡片有光線表較准度數絲毫無差其價格外克已以圖推廣如配眼光分文不取設不早備眼鏡將來愈老愈散必有不堪設想之一日届時欲置則難矣敝行眼鏡珠翠洋鑲金銀首飾鑽石珠寳翡翠寳石一應俱全售出金銀均用本金足赤鍊就並非洋金倘有損壞亦可脩理見新原金仍可收回兑換故所售之貨皆蒙各界樂用貨眞價實眞不二價童叟無欺蘇州馬路全昌號總行在上海二馬路西口路馬廳全昌啓 
[龍牌水門汀]  
　　商標　小野田洋灰公司　大連支社 
三井洋行經理　（德律風第二二零八號） 
[新到牛痘苗]  
各醫院葯局善堂注意　上海中英大藥房 
[衛生名酒MARTELLS　BRANDY]  
馬台爾所製之勃蘭地酒最合衛生若於飯前飯後常飲許少可免霍亂痢疾寒熱各症諸君如飲勃蘭地酒惟馬台爾酒最爲合宜今由上海南京路第十七號維納洋行充當東方專理賜顧諸君請向商辦可也電話一千六百八十七號 
[德商順發洋行]  
德國老美女牌啤酒　登錄商標寳星爲記 
本行經理老美女牌啤酒已蒙　各界同稱讚美各埠早經馳名此酒之功用毋庸再贅如蒙　賜顧認定寳星爲記庶不致貽悞仕商各界承荷　購辦移玉　本行帳房接洽可稱價廉物美衞生有益之品以副　各界諸君之雅意如不信者請嘗試之方知言之不謬也　上海英界博物院路十七號德商順發洋行廣告　電話二千二百八十九號 
[立止白濁丸]  
每瓶三角雙料半元不效倍罰上海二馬路晝錦里東首保太和啓 
[（鏹水出售）]  
本行現有江蘇藥水廠所製之硫鏹水及硝鏹水等出售貨物精良價亦克已欲購者請至本行面議可也此佈　祥茂洋行告白 
 
 

Page 32

 
 
   
 
