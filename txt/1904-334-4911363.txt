# 1904 - 334 - 4911363

 

Page 1

 
 
[隨報分送捐册]  
　　上海虹口廣益善堂向有安懷捐册分送樂善君子或解囊相助或代爲集捐俾得集腋成裘維持善舉兹又將捐册萬本懇本館於今日隨報附送海内仁人義士見之尙其慷慨捐輸栽培善果修德獲報自然左劵可操也此啓 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[興工藝以富國說]  
　　前讀出使我國大臣胡星使惟庸考求中國出口土貨公文謂近來我國商人頗究心於對外貿易然假從懋遷有無上著想未從保護利源上著想但從天生材料上著想未從人工製造上著想處此商戰世界不於利源製造上爭先著一人一家且難獲利更何能有裨大局論世界各大國文明進步英法德美四國已由商業時代進造於工業時代俄國則初由農業時代勉幾於商業時代其距工業時代尙瞠乎其後因勸中國振興工藝專精製造以期漸臻於富强偉哉言乎誠可謂得今日中國治貧之藥石矣夫我國古時未嘗不以工藝爲重試讀周禮考工記所謂攻木攻金攻皮設色刮磨塼埴諸工詳悉明備各有專司至上溯虞廷命官垂且在岳牧之列可知古昔盛時聖君明相固並不鄙工藝爲末務也春秋時齊爲東方盟主然所恃以爲富强之基者惟在管子之振興工藝讀史記齊世家猶可想見之誠以立國於互矜雄長之時勢固有不得不然者秦漢迄今數千年其間雖分合治亂不同然其主義大抵皆在閉關自守並不與外人相通故聰明才智之士皆致力於文藝以工與商爲無足輕重而不屑留心於其間本朝與外洋各國通商以來見夫外人之富强大抵得力於商業之與旺於是思有以仿效之然欲商人之經營得利必由於工人之製造合宜苟工不善其事商人雖貲本豐盈心術靈敏然所售之物非人情之所喜亦安能得善價而沽哉或謂中國人性質不及西人之巧且無機器以佐之故所製各物大率粗陋者居多斷不能與西人爭勝不知中西人姿性實不甚相遠特周秦以來士大夫皆以工技爲賤務業此者惟愚蠢無知之人故但知規仿成法而並不能别出新裁然歴觀說部所載如香祖筆記載陸子剛治玉鮑天成治犀趙良璧治鐲馬勛治扇呂愛山治金王小溪治瑪瑙蔣抱雲治銅皆與士夫抗禮金陵瑣事載李昭李贊蔣誠三人製扇骨最精徐守素蔣微李信修補古銅器如神池北偶譚稱雖竹則濮仲謙螺甸則姜千里嘉興銅爐則張鳴岐宜興瓦壺則時大彬浮梁流霞則昊十九江寗扇則伊萃野仰侍川皆知名海内五石瓠載揚州包壯行手製燈崇禎末名於一時茶香室叢鈔載蘇州專諸巷顧二娘以善治端硯得名攤飯續譚載宣德間蘇州造促織盆出陸墓鄒莫二家雕鏤人物極工巧又有大秀小秀所造者尤妙鄒家二女名也矩齋雜記載宋時江西窰器出廬陵之永和市有舒翁工爲玩具翁之女尤善號曰舒嬌其爐甕諸色幾與哥窰無異老學菴筆記載鄜州田氏作泥孩兒名天下態度無窮雖京師巧工效之莫能及一對至直十縑歴觀以上所記是中國於各種美術之學皆有至精之造詣惜未嘗入西國博覽會俾得一評其優劣然於舉世不尙奇技淫巧之時得此藉藉聲稱以流傳於記載其事較之西人爲尤難至若前年法國河内賽會京師景泰窰所製各器頗爲會中人所稱異本年美國聖路易斯博覽會粤東所運往之竹簾亦得善價而沽是則近年以來中國工藝尤有日臻精美之意世有欲圖富强其家國者盍於此加之意哉 
[本館接奉電音]  
　　昨晚十下鐘時京師友人飛電傳來諭旨二道敬謹譯登○十月二十六日内閣抄奉旨著善耆符珍裕德繼祿看視奬賞欽此同日奉旨兵丁等借支庫銀應扣本年十二月次年正月利息銀兩著加恩寛限兩個月欽此 
[險要已失]  
　　華歴十月二十五日日本東京發來要電云日軍於昨晚已將二百零三米突高之各山砲臺盡行占據旅順全鎮鎖鑰旣得其失陷之期當不遠矣又電云此山置砲之位俱用石磈築成頗極堅固實爲旅順西北各砲臺之鎖鑰據此足以遙制椅子山鞍子山太陽溝幷全鎮及東港之死命計臺中軍械有四十七　里米突之快砲及十五生的米突之甘納脫砲多尊此山之東北西南各面及中心諸地全係泥質惟於山峯西側面則堆積石磈無數故頗有一夫當關萬夫萬開之勢且山峯之半面復以鐵板圍護更形完固 
[沙河小戰]  
　　華歴十月二十五日日本東京來電云此間官報傳稱本月二十四日夜半時忽有俄軍步兵若干濳襲馬川子山當被我軍巡哨兵立卽將其擊退同日在劉强屯之日軍先鋒兵亦途遇俄兵一隊彼此遂卽交戰惟日軍卽以預定之計將俄兵擊退 
[滿洲小戰]  
　　華歴十月二十五日日本東京來電云本月二十三日下午二點鐘有俄軍步馬兵一隊在戱城附近之三家子迤東高地前進卽被日軍擊退同日下午四點鐘復有俄軍騎兵一隊携同砲隊攻擊夫家勞子亦被日軍砲火將其驅回是日尙有日軍一小隊於岑子嶺迤北之處曾將俄軍步兵隊及騎兵隊擊損若干 
[民情勃發]  
　　華歴十月二十五日日本東京來電云此間居民自得日軍佔奪要地之信無不歡欣鼓舞至今日新發各援兵之往戰地者視其神情尤有勇氣十倍之槪 
 
 

Page 2

 
 
[修書慰謝]  
　　華歴十月二十五日日本東京來電云日本貴旅議院己議定决意修書送往戰地敬謝海陸二軍之勞及慰問臥病并被傷者 
[俄督見嫉]  
　　英京倫敦來電云俄國遠東總督矮列幾息夫自派入内閣及簡爲領袖大臣後内務部御族各人頗滋不悅 
[開會展期]  
　　華歴十月二十五日英京倫敦路透來電云俄國已致書合衆國請其將所擬在荷京亥革復開萬國平和會一事展緩其期以待東方戰局了畢後始行云 
[名著瀛西]  
　　廣州訪事人云廣東廣寗縣有程某者擅製竹器玲瓏剔透巧不可階前曾運赴法國巴黎斯獲資以數千計此次復赴美國聖魯伊賽會帶有竹絲織就之軟簾及畫圖等物據云歴兩年之久始克告成旋售出得美金二千餘圓說者謂華人姿質之敏本不亞於西人即以工藝言之美國芝加哥賽會中粤人象牙球盛名大著法國河内之會京師景泰藍得獲上賞今程復以竹器擅長獲有善價苟能於各項工業精益求精當不難於西國工場中占一最高之位置矣 
[空際飛行]  
　　江西訪事人云省垣機器製造局委員曾元卿司馬創製氣球漸臻靈巧本月初二日午後三句鐘時一人乘球上升高至數十百丈旋復飛行入城遊覽南北一周萬衆仰瞻無不詫爲奇事倘再加精進練成隊伍誠行軍之利器也 
[滇撫林中丞奏裁雲南巡撫摺]  
　　奏爲雲南撫缺應可裁倂恭摺仰祈聖鑒事竊臣於光緒三十年七月二十五日准吏部咨五月二十七日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨現在物力維艱自應力除冗濫用資整頓前已疉降諭旨飭裁冗員浮費而内外因循贍顧未能實力奉行兹特嚴申誥誡樹之風聲所有粤海關淮安關兩監督著卽行裁撤其粤海關一切事務歸兩廣總督管理切實整頓江寗蘇州兩織造同在一省著卽將江寗織造裁撤凡京外各項差缺有應行裁汰歸倂者著名部院堂官及各將軍督撫破除情面認眞釐剔奏明裁倂以節虛糜而昭核實欽此仰見朝廷力求實益深戒冗浮之至意欽感莫名竊維各項差缺應裁應倂誠不可再涉因循而以臣體察情形如雲南巡撫一缺有尤可卽行裁倂者敢敬爲皇太后皇上陳之查巡撫之設原屬因地制官從來各省時有更置雲南巡撫設自前明我朝仍沿其舊順治康熙年間總督或駐曲靖或駐貴陽旋或兼轄廣西或貴州另設總督後乃定爲今制與巡撫同駐雲南省城而巡撫一缺當時未議裁倂然各省幅之廣闊政務之殷繁無過直隷四川而二省皆祗以總督管巡撫事措理裕如似雲南必無獨須巡撫始足商摧之理至有損無益流弊所及則前廣東巡撫郭嵩燾及各言官先後條奏言之已詳無俟臣之贅述且多一衙門卽多一經費裁此一缺已可抵各項差缺數十俸糈養廉文案巡捕戈什吏胥雜役親兵以及標營官弁兵丁等項綜而計之數更不少究其所辦之事又無一非總督所必當兼及者徒使通省文武大小各衙門多一分案牘之繁且不能不兩候批示多延時日而於事究無甚益是裁此一缺就屬員論則禀承專壹而不至或有紛歧就巡撫論亦無庸多此駢枝以徒糜庫帑就總督論更不至有所牽掣而易於施爲蓋分之旣事不見少旣合之亦事不加多也前年臣曾蒙恩兼署篆數月幸免愆尤而臣所親見者署督臣丁振鐸前在巡撫任内署總督且已年餘前督臣崧蕃兼　兩篆更將三年均極游刃有餘毫無貽誤可見兩缺原無須兩員若倂而爲一以總督兼管巡撫則責成愈專事權歸一必於一切公事尤有裨益臣到任將及兩年再三體察情形知朝廷初意因仍舊制原期相得益彰固不必輕議及此但近來時事益艱物力益竭而外省情形實可如兹兹奉特飭力除冗濫臣旣身歴其境迂慮所及實覺此缺應可裁倂何敢以現居此職因循瞻顧避嫌不言致上負宵旰實節虛糜之至意除各項差缺已飭由司局確核妥議再行具陳外所有雲南巡撫缺應可裁倂緣由謹懍遵現奉諭旨據實臚陳可否飭下軍機處政務處吏部核議施行臣愚昧之見是否有當理合恭摺陳明伏乞皇太后皇上聖鑒訓示謹奏奉硃批政務處會同吏部議奏欽此 
[山崩志異]  
　　蘇州訪事人云本月初六日之夜洞庭西山中嶽隆洞山然一聲坍去一角翌日附近居民異而往視見此山及羊角洞四圍均已土石崩頽迴殊往昔矣異哉 
[靑溪盜案]  
　　松江訪事人云松屬各地港紛歧盜匪易於出没九月二十八日黄昏時靑浦縣南鄕芟稼村葉紳家突有羣盜踰牆而進刼去洋銀衣飾約値四五千金并刃傷老嫗一口是處距章練塘楓涇各九里回無汛兵駐守雖經鄰右聞聲追捕無如盜黨輒放洋槍恐嚇祇得任其飽掠遠颺翌日事主報經縣宰田春霆大令履勘一周飭捕嚴緝一面詳禀府轅稱係被竊行强蓋以盜未撞毁大門故諱之爲竊也旋奉府尊田紹白太守批示著卽懸賞購緝然事將一月贓盜杳然聞葉擬於日内具詞催緝矣 
[購船定議]  
　　漢口訪事人云日本船廠執事四本萬二郎由本國至鄂與督憲張香帥商購兵艦一事聞己成議定於日内返斾矣 
[貨釐設局]  
　　漢口訪事人云蘆漢鐵路早已築至汴省之許州業已開車運貨載客漢口火車貨釐局專辦陳大令宗揚特往布置設立分局兹已事竣返鄂詣督轅銷差 
[調營述聞]  
　　漢口訪事人云川鄂交界之處聞有會匪蠢動情事鄂中大憲擬調武防營前往駐紥保衛地方 
[嚴拿逆黨]  
　　漢口訪事人云革命黨蕭貴生游得勝等業在湘中破案經湘撫陸中丞委員監斬示衆尙有羽黨多名匿跡武漢已密電至鄂鄂中大憲嚴飭文武員弁一律設法按名密拿毋任漏網 
[浙省官塲紀事]  
　　杭州訪事人云杭省工藝局自大吏委萬砥莊觀察與高紳子衡籌議創辦將龍興寺改爲廠房重加修建采辦機件聘羅君叔藴爲總理額收學生一百二十名當卽出示招考限月杪截止聽候示期校試○前督辦浙省營務處許觀察貞幹因被言官彈劾予以降級處分將關防呈繳具禀銷差旣而撫憲聶仲芳中丞裁去督辦名目改由司道會辦然無專員辦事未免有悞要公兹特委高笏堂太守爲全省營務處提調以昭鄭重業經下札飭知矣○浙省課吏館正副額學習各員除按月校課給予津貼外歲分春秋二季飭傳通屬大考如列前茅准予超委優差本屇秋課輪應臬司李廉訪主試諭飭總理示期月之初五日舉行仍分同通州縣與佐貳雜職爲兩班分别考試 
[潤郡官塲紀事]  
　　鎭江訪事人云日前襄辦練兵事務之兵部左侍郎欽差大臣鐵寳臣星使駐節金陵電召常鎭通道海郭月樓觀察垂詢揚鎮兩關進出欵項兹已事畢於月之初九日乘某輪船遄回屬下文武各官咸詣江干迎迓○丹徒縣知縣張星五大令以時届冬令宵小繁多諭飭城鄕各董分别設局籌辦團練以衞閭閻隨於本月初七日親赴各鄕點騐○日前滬寗鐵路分委陳轉史藻偕洋七程師等人由蘇來潤暫駐佛照樓分投勘丈軌道至初七日刺史附某輪船赴金陵謁見大憲隨於十一日遄回○調署鎭江府知府德乾一太守下車伊始卽 
 
 

Page 3

 
 
遵奉護理兩江總督端午帥之命將門稿裁去改用委員名曰收發處一 
[粤東近事]  
　　廣州訪事人云粤省城西巡警局拿獲私招工人往南非洲之梁藻朔等十五名内有三人爲首解交南海縣研訊之下判梁藻翔罰洋銀六百元陳景福陳福二人各罰二百元其餘均從輕保釋○本月初八日傍晚時太平門外眼鏡街同興海味店失愼延燒左右鄰十餘家卽設法撲滅然附近各店鋪已損失不少矣○總辦鹽釐局陳太守開熾現已委署廣西泗城府事所遺鹽釐局總辦經運司信都轉札委奏調來粤差遣之知縣夏同彝大令接充○廣寗府屬某富戶祖墳向在鄰縣某鄕擅靑鳥術者皆謂某富戶係此墳風水所致因亦重視之近有暴客窺見其隱特向打單要索五千金否則須將墳毁壞某恐甚急托人關說願以二千金爲壽聞尙未首肯也○粤省生童院試分經古經義兩場合定去取前經禮部咨行到粤朱學政於巡試惠潮嘉時已遵照辦理旣而大憲又准禮部咨行奏准生童經古仍各自分塲故又將改定新章刻成通札各屬一體遵照矣○日前有興業公司請將省城官築堤岸歸商接辦由藩司胡方伯發交善後局核議現聞方伯改歸商辦之意已决但檢查張香帥奏請築堤原案聲明不准歸商人承辦此次展築堤岸係照原案奏明辦理今欲改歸商辦尙須電請岑雲帥出奏俟奉到批回始能作准也 
[鶴市談資]  
　　蘇州訪事人云師巫邪術例禁素嚴蘇城臨頓路近有渾名二阿姐及呂秀金陳春山朱某等人托稱神人附體能知過去未來有延之治疾者輙閉目危坐大言炎炎勒詐重資必飽其欲壑而後已似此妖言惑衆倘得賢長官拘而懲之亦快心事也○有駱補春者不知何許人近因虧欠某鋪洋銀五千元經鋪主某甲投控馬路工程局局員李明府准其所訴飭差將駱拘入捕房駱妻某氏聞之急以洋銀七十餘元浼訟師龎學隱轉倩某西人所延教讀師何某爲之保釋甫經旬日復被公差拘押捕房氏遂至南倉橋某茶寮向龎理論龎始則飾詞推諉繼竟避匿不知所之初不知其是何用意也 
[洪崖訪道]  
　　江西訪事人云省垣武備學堂急於開學暫時借用主考行臺旋查得蠶桑總局歴年虧負甚巨頗難支持議節度支移設他處爰將是局基址改建武備學堂現已工竣經武備提調歐陽刺史鈞督同教習學生遷入○十月初十日恭逢皇太后七旬萬聖壽節省城各鋪戶自奉憲諭竭誠申慶莫不製就各種燈彩爭奇鬥麗炫耀一時其中以洗馬池各洋貨店爲最佳次則磨予巷信茂號府學前慶仁棧觀者人山人海擁擠異常誠盛事也 
[上海官塲紀事]  
　　卓異升用知縣吳明府文佑大挑知縣葉叔洙明府在泗昨詣道轅禀到○記名内閣中書楊中翰玉衡昨投道轅辭行赴京○稽查庵觀寺院委員朱小雲二尹益增昨奉關道憲袁海觀觀察傳見 
[司馬履新]  
　　日前新任川沙廳撫民同知左劬蓀司馬赴省謝委兹已事畢返滬於昨日起程赴川沙擇吉今日接篆視事 
[釐金收數]  
　　各卡釐金自光緒二十四年閏四月起歸江海關稅務司徴收至本年九月十四日共歴七十六次計收關庫平銀七百九十六萬九千六百餘兩均已造册送道解歸匯豐銀行存貯刻屇第七十七次係九月十五日至十月十四日止共征銀十萬零九千六百餘兩造明清册由稅務司好君移送道轅請袁觀察鑒核 
[准給示諭]  
　　日前美總領事古納君照會關道憲袁海觀觀察謂有美商華勒生在滬關設保水險分行請給示諭等情觀察接函後因察核章程並未妥善一再駁詰在案前日古君又照會道憲謂該商已定有妥章如遇盜刧失事等情立卽賠償决不延緩送請察奪觀察查閱之下已允准照給示諭矣 
[查拿羽黨]  
　　前日英美租界公廨讞員黃耀宿司馬派差恊同包探至浦東一帶查拿惡棍范高頭之黨羽及得賄包庇各人當赴浦東保甲總巡局請派差保恊拿究辦 
[查私肇事]  
　　浦東保甲總巡謝岳松明府自奉蘇松太兵備道袁海觀觀察札飭兼查私販遵卽設局巡查無論肩挑背負一律拘拿日前忽有貧苦老婦聚集二百餘人赴局環求聲稱小婦人等均無依賴向恃沿街喚賣食鹽藉以活命今奉查禁之後生機頓絶務求恩鑒明府向衆安慰始得散歸旣而塘橋巡局差某甲又向各販戶索賄以致羣抱不平赴總巡局喊寃明府得悉業已飭差往查究辦矣 
[飭遷廟宇]  
　　電政大臣吳伸懌侍郎札飭道憲袁觀察略謂電報局向租民房爲辦公之所嗣因房屋不敷擬卽遷移曾在二十七保南十二圖覓得一地因彼處迎禧廟近在咫尺殊多不便煩卽轉飭上海縣傳令地保速著該廟遷移廟址幷賣與局亦可大令接奉之下已照辦理矣 
[請究被騙]  
　　寗波人葛琴波前因冐稱報房僞造監照向浦東爛泥渡董事潘慶華之子騙取銀兩被潘察出乘機逸去控諸保甲總巡謝岳松明府移文英法租界公廨勒緝未獲旣而葛央其同黨向潘緩頰潘不允昨日又赴局禀稱葛現匿英租界求恩速懇跴緝明府准卽備文移請英美租界公廨讞員黃耀宿司馬飭捕勒緝務獲解案重懲 
[失火卽熄]  
　　前晚美租界西華德路姚耕臣家不知緣何忽然失火幸經覺察汲水灌澆立時熄滅祗焚去蚊帳等物然亦險矣 
[法界停訊]  
　　昨爲法界租公堂訊案之期適讞員陳楚生大令政體違和飭丁禀知法總領事署魏繙譯並咨照捕房暫停訊判 
[誌謝新書]  
　　昨承時中書局公所印中外約章纂新一帙見貽受而讀之計分大綱凡六曰國際曰通商曰租界曰教案曰鐵路曰礦務自辛丑以迄癸卯所有中外各項條約章程無不燦然畢備末二卷附載中國内政各章程於歴年以來朝廷所頒新政亦復賅備無遺是誠仕宦之金科玉律而亦各學堂所斷不可少之書也特書數言藉鳴謝悃幷以告世之留心經濟學者 
[紅十會棉衣捐欵]  
　　啓者本會昨承江西廣饒九南道瑞觀察募助潯市二四漕平銀六百九十七兩六錢九分合規元七百四十九兩三錢二分膠州電報局張松巖司馬募助鷹洋四百六十元五角黃春甫封翁交來左芝蓀規元二百兩陳潤夫封翁交來視思堂張助洋一百元又黄瑞卿洋二十元無力心願氏助洋一百元東商隋立德堂元四十兩四品銜分部員外郎陳遹音祈病速痊洋八元無名氏七元許存心堂聚源隆各洋五元蕢養記棉衣三百件李雲書觀察棉衣一百套又代募沈縵雲棉衣二十套鍾志姜鍾志剛舊棉衣各二十件王小春王月希陳應孫朱友樵金吉石曁各友公助舊棉衣三十九件無名氏棉衣一件當此災氛正熾嚴寒逼人東省生靈更形困苦蒙諸大君子憫念瘡痍一再募助巨欵并棉衣等件挾纊同歡曷勝感佩除分掣收照並函復外敬乞登報奉揚伏維公鑒[  上海萬國紅十字會謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[官硝設局]  
　　漢口訪事人云河南内地産硝甚富價値亦廉兹經豫撫陳大中丞電致鄂督擬在漢口開設官硝局所有運貨等件一律照章繳稅香帥許之電覆允准兹中丞已派員來漢就大蔡家巷設局開辦矣 
[嚴拿梟匪]  
　　漢口訪事人云長江下游一帶梟匪近已紛紛逃至汴省勾結内地匪棍濳謀揭竿夏口廳馮少竹司馬聞悉之下飭督捕營勇前往擇要查拿務期根株盡絶 
[鐵甕寒濤]  
　　鎭江訪事人云日前新湘軍總巡陳弁藉端向某某二妓館索取洋銀數百元事爲統領徐瀚臣鎭軍所聞立卽撤差並飭署丹徒縣知縣張星五大令將陳設法拘獲判重笞一千板荷枷遊示以儆效尤○新署鎭江府知府德乾一太守元於日前命駕出轅赴溧陽金壇兩縣所轄各鄕查勘秋收豐歉兹已事畢於月之十九日返鎭矣○鎮江警察保甲局坐辦委員趙彬文大令錫昌因事撤差隨於月之十九日附某輪船起程遄回金陵○鎭郡戴生昌輪局之慈航小輪船泊於浮橋碼頭月之十七夜更魚三躍時船中水手鳩人在艙中圍坐賭錢因爭博進資悞翻桌上洋油燈登時火延木板烈燄飛騰未幾全船悉付一炬賭之爲害烈矣哉○滬寗鐵路分委陳刺史文藻駐節潤州連日携帶洋工程師覆勘鎭江至金陵一帶軌道常鎭通海兵備道郭月樓觀察知之特派親兵十名隨往照料○鎮江租界外通商塲警察局坐辦委員趙大令錫昌因事撤差由常鎮通海道郭月樓觀察遴委濮大令承其乏已示期本月十一日進局視事矣 
[漢水明珠]  
　　漢口訪事人云湘江水勢已涸輪船來往不能逕入長沙僅至蘆林潭而止故刻下沙市輪船已改駛宜昌漢口等埠矣○漢口博文書院擬已於日内遷往城外韓家墩仁濟醫院遂遷入書院故址至仁濟醫院則改造女醫院業由英教士楊格非君電達倫敦添聘醫士矣○漢口龍王廟至花樓一帶江岸年久失修時虞崩塌兹漢黄德道桑鐵珊觀察擬墊巨資興土修理俟别籌捐項然後歸還○日本商部近派小山野田郎蒞漢暫駐本國領事署中連日詣牙釐籌餉土膏官錢籖捐諸局查詢進出欵數及一切緊要情形不知有何妙用也 
[茸城雜錄]  
　　松江訪事人云松郡東北鄕某廟每屇二年必賽會一次本年社中領袖以田疇豐稔擬糾衆賽會以答神庥彼處董事恐肇事端向之阻止不允遂函告華亭縣孫花樓大令卽飭差役下鄕查明有無其事某差齎票欣然於昨日雇舟前往矣○賭徒某甲獲案後繫禁婁獄婁署捕廳殷少尉不知因何飭人將甲加釘手銬同獄各犯見而不平聲勢洶湧管獄家丁遂禀明婁邑尊黎子新大令大令恐釀他故立提各犯及甲等到案並倩少尉陪坐同鞫數語諭令安分回獄 
[上海縣署瑣案]  
　　胡沈氏扭兒子秋生到縣喊控違訓前晚縣主汪瑤庭大令提案研訊胡沈氏訴稱於二十三歲時嫁胡翰仙爲繼室彼時丈夫前妻之子秋生年甫十歲由氏撫養成人現丈夫逝世秋生已完婚詎料不務正業甘與下流爲伍去年正月憑親族析産與秋生分居各炊不意秋生將産業悉數賣去以供賭博去夏曾經控告責懲具改過切結在案今年秋間秋生充當捆保將所收錢糧浪用以致無欵可繳串同差役將小婦人傳案私押秋生乘間回家將氏之衣飾竊去迨小婦人回家查悉申斥不服爲此扭案請懲小婦人應完錢糧計洋銀三十餘元有糧串呈電秋生供今年輪當捆保因各圖拖欠無錢墊付以致傳差向母親索取不敢違訓求鑒大令判秋生交差俟查明傳差再究○龍華火藥局工匠胡新甫控陶阿虎姦佔伊妻一案前晚大令訊究胡供妻子許氏已生兩女九月初四日被剃髮匠陶阿虎拐至鄕問爲地保沈坤遇見將氏送至妻兄許丫頭處翌日知照小的之母及胞弟前往領回至中途被陶霸佔求究阿虎供並無姦佔之事大令判收押候提許氏到案質訊○駱彭氏控陳姓一女兩字一案前晚亦經汪大令提訊駱彭氏供丈夫在日生有四子祥生最幼寄與唐會祥爲螟蛉子會祥曾爲祥生聘陳阿大爲室嗣唐因病逝世故迄今十載尙未完姻近悉阿大被陳春福宋囝囝串賣於張文奎爲妻爲特投案控究唐祥生供年二十餘供與母相同張文奎供向業樂工有同業宋囡囡來稱陳春福家有使女阿大尙未嫁人故由小的說合擇四月間行聘卽由宋陳二人爲媒至八月二十九日完姻曾出過財禮洋銀八十元不知阿大己有夫家此皆宋陳朦蔽求鑒陳春福供阿大由某老婦薦在母親處服役云米許字小的與宋爲媒嫁與張文奎並未得過媒金宋囡囡供由陳邀令作媒陳阿大供父母雙亡雖曾許配祥生因聞習入下流被唐姓逐出故允陳宋二媒之言嫁與張姓所得財禮皆小女子置辦衣飾並朱出過媒金求鑒大令判阿大仍歸唐祥生婚娶駱彭氏償還張姓洋銀四十元陳宋二人各十元交保限繳陳責二百板以儆 
[南市捕房紀事]  
　　昨日三泰米行夥范紀雲在碼頭起貨被孫聚華撞跌浦中旋扭至捕房控訴捕頭令押候移解馬路工程局禀請總辦翁子文太守訊究○萬春瑞火腿店執事人胡永清扭常慶雲至捕房控被欠洋銀四十八元捕頭令押候解送工程局禀請懲辦 
[英美等國租界公堂瑣案]  
　　偷兒張桂林陸續行竊袁芝豐洪雜琴王富才等三家銀木烟袋銀碗銀茶壺及綢衣服等件質錢花用潛將質劵寄藏某烟館主陳卜夫處陳查係竊贓告知包探朱桂生恊同六十六號西包探將張拘獲並至各質鋪吊出銀水烟袋等物詰知尙有餘贓銷與朱子香因一倂解案請究襄讞委員孫耳三明府會同英副領事德爲門君提訊之下袁投案訴稱被張竊去衣服十五件今已吊到八件尙少七件洪訴稱被竊之物尙未吊齊王訴稱被竊銀水烟袋等物已蒙吊到今願酬包探鈔票洋銀二十元呈請賞給明府商之德君以張枯惡不悛判責二百五十板發押捕房五年期滿再責二百五十板朱不應收贓責三百板管押六月陳從寛免責管押九月起案之贜分給各失主○包探徐申慶解秦瑞生李桂祥曹桂祥至案禀稱前日秦等糾約多人至楊貴桂薙髮店尋釁肄意兇毆報由二百十七號華捕前往拘獲今捕頭特派小的解案請究楊投案訴稱前日小的在店工作秦等實來索詐洋銀十元一言不合卽被設傷叩求究辦明府詰楊此事因何而起有某甲者投案禀稱小的與兩造均不相識是日適往整容目見多人蜂擁而來聲稱欲借褲子向楊索取洋銀十元楊無以應致被毆擊幸經巡捕拘獲三人以致小的髮亦未剃今特來案作證求鑒明府判將秦等各責一百板○李王氏投案禀稱家住後馬路前日鄰近失火時忽失小首飾箱一口報由包探劉光震在傭婦王薛氏處查獲今已送案尙乞究懲明府判王薛氏管押六禮拜箱給李王氏領去○婦人張鳳英因被趙金林攔路調戯扭案請懲趙供詞支吾明府判責二百板○積竊張銘奎掩入恒豐錢莊泰和堂廣維新倪連山六家行竊衣服等件報由包探劉銘芝拘獲吊到原贓解案請辦明府飭將張枷號一月管押二月起案之贓給各失主認領○五百十三號華捕在南京路拘獲强曳狎客之流妓馮桂香傭婦王徐氏解案請究明府略詰數語判罰洋銀十五元 
[法租界捕房紀事]  
　　某麫店主婦某氏以女隨夥某甲逃匿法界某里尋獲後不肯同歸喚巡街捕拘入捕房捕頭令押候解送公堂禀 
 
 

Page 10

 
 
請訊核○某甲肩荷一箱在途行走憂被歹人某乙上前欲奪當塲獲住扭交巡捕送入捕房捕頭命押候轉送公堂禀請懲辦○偷兒某甲不知在何處竊得木植一枝荷至某里求售適爲包探所見連贓拘入捕房捕頭著押候解送公堂請究 
[美租界捕房紀事]  
　　前日僑居元芳路東桂芳里第一百十三號門牌屋内之蔣耀芝以妻洪氏忽起歹心將家中所有金銀首飾及綢布衣服席捲而逃據情投訴捕房請爲查緝捕頭允之○昨晨西華德路變昌自來火行後面荒地上及新記浜路均有孩屍一具經七百零六號等捕先後投報捕房捕頭令傳是圖地保轉報善堂備棺收殮○前晚小竊李阿木不知在何處竊得西國大餐刀等物携至西華德路適爲包探錢榮堂所見連贓帶入捕房捕頭令押候解送公堂禀請讞員黃耀宿司馬訊辦 
[金陵官報]  
　　十月十一日前任山西巡撫胡聘之到由湖北來潛臺黃洋務局徐嘉知到高等學堂差營務處朱禀知到統領護軍正四旂皖岸　銷徐賡陞由皖北　　回總兵羅吉亮銷統領護軍正四旂差調署　州胡希林專丁來省禀知前在　徽任内交代於初叅限内算結營務處朱禀知欽憲鐵十一日十一點鐘赴淸凉山看炮卽赴雨花白看炮台隨看機器局十二日機器局徐禀知昨日欽　到局閱廠銀元局張謝委調辦朝陽門稽查差福建特用道徐紹楨禀知奉委今日在將備學堂會考出洋學生驗試　滬鐵路潘禀知到金陵軍械所差知縣張通　謝委學務處參議永安輪船鄧美廷禀知接貢囘十三日羅良　謝委學務處叅議縣丞程應鳳禀知由京起服回省學院文武巡捕廖慶榮沈均禀到將弁學堂陶陽湖縣王念祖由無錫查案來朝陽門稽查張禀知交缷銀元局統領護軍正四旂營務處朱禀知隨欽憲勘炮臺漁雷廠囘學務處司道均禀知本日考驗出洋學生完塲調補上元張壯彩禀知淸河縣任内交代於初叅限内算結十四日辦軍械所寗滬鐵路潘禀知到銀元局差農工學堂黎禀知今日考試新班學生知府傳增焴禀知奉委充初等小學堂正監督界口釐捐知縣韓宗朝專丁禀知在貴州賑捐案内奬叙四品銜代理六合縣汪寳增到謝委署理六合縣金陵總台官王禀知隨欽憲赴烏龍山看炮台内閣中書饒智元銷學務處提調府經陳元治奉示冩履歴十五日知府宋康復由京來到省高等學堂洋務局徐保甲局龔五回鹽釐那良均禀謝飭知賑捐案内保加二品銜唐郁華禀知由疆查勘銀元屬機器回高等中小學堂提調知府張景祜到禀知由京引見回省新選六合縣李明墉禀知奉府委發審局帮審差知縣程菊齡禀知奉委督催各州縣墾務卽到差余錢禀知奉委海屬督墾分局督催各州縣墾務差唐樹槪謝委代辦南路保甲總巡卽到差 
[上海六馬路仁濟善堂籌賑公所施子收山東各處等賑捐九月初一日至廿九日館一百廿二次淸單]  
　　初二日隱名氏洋伍元初七日淸河子代隱名氏求妻病速愈洋一百元初十日榮陽後人求兒病連愈洋十元十二日平陽氏謨求病卽速愈洋一千元又助直省洋一千元十三日祥源洋五元十四日無名氏克勤儉省敬此濟貧洋一百元無名氏洋二十元無名氏洋十元陳無名氏洋十元陸無名氏洋二元吳門陳氏保佑身體平安洋伍元捕内無名氏小洋一角陳生記洋四元十六日陸寄梅堂洋一百伍十元十九日秀水隱名氏病愈還愿洋伍十元廿七日蔣顯吳爲兒求安洋四元廿八日蓮隱名氏洋一元九月份共收洋二千四百七十六元一角址七四七申元一千八百四十九兩六錢四分七厘有丙申四月初一日起至本年九月廿九日共收九八元十伍萬九千四百十二兩二錢四分除解各處賑欵外淨存九八元一千玖百七十六兩零八分三厘銅洋十伍元一角 
[九月份經收月捐洋貨號秋季捐淸單]  
　　衆質商年捐洋一百元道署洋廿元隱名氏洋十元怡情軒祝蘭舫翁二戶各洋六元善記七八九月洋六元陳善亭翁洋五元泰昌洋四元戴季蒓翁韓潤生翁貿孚綸華四戶各洋三元朱葆三翁徐貫雲翁譚幹臣翁老順記八月南順記戴生昌祝源昌汪萃利八九月道信七八月萃豐十戶各洋二元源豐潤洋一元八角莊源大洋一元六角木運來翁第一樓存濟堂徐俊良翁蘇寳森翁老悅生大觀樓錦章愼餘堂信昌隆申茂瑞昌順八月江南烟雨樓大章七八九月怡泰昌十五戶各洋一元中和洋六角五分久成九章北天成永裕成咸章八九月五戶各洋六角萬有全益昌龎竹卿翁思補齋梁煥南隆昇宏源七戶各洋五角一新園泳懍杭恆富三戶各洋四角春園恆泰施德豐徴昌怡昌　大晉昌恆茂八戶各洋三角靑蓮閣義盛一壺春三戶各洋二角木商會館七八九月錢三千六百源通錢一千八百豐裕錢一千嘉　介福和康壽康晉昌愼餘餘大元甡元茂衍大恆益永豐存德協昇宏大宏元源吉寳和寳順承裕正大升大彙康崇餘永康瑞大晉大延源義善源福康兆豐恆德仁大源利森康厚大源餘瑞元鈞康壽豐鎭昌鉅豐志大鉅元怡豐鼎康永大同餘久源同和同福鉅亨元益瑞裕五十四戶各錢六百萬康錢四百張家鶴元成九和宏章泰四戶各錢三百怡大金合順八月五雲日昇樓怡大四戶各錢二百協成祥永愼萬興鉅康八月四戶各錢一百以上共收二百十八元七角五分○各洋貨號捐計大豐恆興二戶各錢二千四百德昶愼增泰源成德豐恆豐瑞怡盛五戶各錢一千二百日新盛泰記屛記恆茂盛四戶各錢九百天益錦豐鼎豐恊豐登豐義泰四達瑞恆豐信正昌順鼎裕元生日新增振豐恆恊同順通裕新康元興公愼新泰恆啓泰恆裕　　　記竊和廿三戶各錢六百以上共收錢二十八千二百滬北天局宮前廣益義堂司董嚴信厚龔心銘施則敬朱佩珍祝大椿葉貽創周鴻蓀謹啓 
 
 
 

Page 11

 
 
   
 
 

Page 12

 
 
   
 
