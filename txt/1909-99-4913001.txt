# 1909 - 99 - 4913001

 

Page 1

 
 
   
 
 

Page 2

 
 
[上諭]  
　　監國攝政王鈐章閏二月二十五日内閣奉 
　　上諭江西九江府知府員缺著璞良補授欽此 
　　上諭廣西左江鎭總兵員缺着陸榮廷調補李國治着署理右江鎭總兵欽此 
　　上諭禮部奏甘肅固原州回民李生潮年逾百歲覈與乾隆年間趙元寅之案　符而年復較多應如何優加賚賞聲明請旨一摺李生潮署照例旌表並於例賞外加恩多賞一倍再行加賞御書圖額一方用昭加惠耆民至意欽此 
　　上諭趙爾巽奏舉劾屬員一摺四川巡警道高增爵川東道陳遹聲署重慶府知府本任卭州直隷州知州耿葆煃潼川府知府吳保齡保寗府知府瑞齡調署瀘州直隸州本任眉州直隸州知州鍾壽康署打箭爐廳同知王典章署漢州知州廷繼署華陽縣知縣試用知縣鈕傳善南部縣知縣史久龍富順縣知縣熊廷權卸署富順縣本任南江縣知縣王棪署合江縣知縣薛宜璜名山縣知縣唐嗣祿新都縣知縣鄧隆以上各員旣據該督臚陳政績均著傳旨嘉奬卸署巫山縣本任新都縣知縣李恩榮庸闇無能貽害地方卸署安縣本任隆昌縣知縣伍生輝任情玩忽釀患厲民巴州知州趙萬春不諳治理訾議甚多梓潼縣知縣沈希濂不恤民艱營私廢　廢符縣知縣蕭澤寰　客家丁不慊人言夾江縣知縣熊振翿治理甚拙私心未除候補直隸州知州姚汝芳前署城口應通判不理詞訟紳民交怨均着即行革職綦江縣知縣李桂芳志氣衰頽毫無展布着勒令休致打箭爐廳同知武文瀕敷衍無實酉陽直隷州知州申麟治盜無能雙流縣知縣鄭毓珉才短性執琪 
 
 
 

Page 3

 
 
縣知縣陳其訓輿論不符峨眉縣知縣蕭茂芬疏庸怠忽墊江縣知縣張六翮榮縣知縣　維新　梁縣知縣李景晋榮經縣知縣彭文翰永川縣知縣俞寳奎榮昌縣知縣趙詠清等六員俱難勝繁劇人地不宜以上十一員均著開缺另補又片奏綏寗恊副將唐珊峰禦夷無方用人乘謬難勝閫寄崇化營都司李孔周才力庸邁心術難問均著即行革職馬邊右營守備劉德昭峨邊右營守備向學章年力就衰聲名平常均着勒令休致又片奏戒烟不力各員據實紏參等語保寗府教諭喻鎭藩邛州學正戴綸喆龍安府訓導唐棣華彰明縣訓導王式彞試用巡檢陳祖書試用典史任慶瑞補用縣丞張貝吉均著即行　職彰明縣知縣姚良椿戒烟不力居官尚無廢事着即行革職調省查看餘照所議辦理該部知道欽此軍機大臣署名奕劻世續張之洞鹿傳霖那桐假 
　　宫門抄閏二月二十五日召見軍機錫良吉陞 
論説 
[江蘇初選舉之結果如是]  
　　語曰君子愛人以德細人愛人以姑息。記者雖不敢以君子自居。亦何敢以小人自任。爰本斯義。以論江蘇初選舉事。夫初選舉一事。其種種謬妄詭譎之點。本報旣傾筐倒篋以出之。記者顧何怨於彼哉。好盡言以招人過。國武子所以見殺於齊也。記者不敢以見殺爲戒。而復盡其縷縷之誠者。非甘爲怨府也。立憲何等事議員何等人。豈容以委瑣齷齪之輩。濫竽充。數記者。决不敢緘默自安以見好於若輩亦不敢曲爲解説以蹈運動選舉之嫌。故特不避煩瑣。爲故作恕辭者。一訽其理由。 
若曰以江蘇士民對於籌辦諮議届一事。進行最速可作恕辭顧籌辦諮議局進行最速不第江蘇。尚有福建。若因其進行。之速而一切謬妄詭譎之點。可以不問。有是理乎。　諮議局者。江蘇之諮議局。非少　議員之諮議局也。速之於前。而敗之於後。將焉用其最速進行之諮議局。爲此不可解者一。 
　　若曰苟非蓄意弄詐。即不妨加以恕詞。不知所謂蓄意弄詐四字。將爲冋等之解説乎。或强人選舉。或倩人投票此種手叚。不知其蓄意出之抑非蓄意出之乎。如是尚不得曰弄詐。將何者而可曰弄詐。不咎其蓄意弄詐而目言者曰舞文弄法。此不可解者二。 
　　若曰以章程簡略。辦事方法每有不能以文字盡者。如某縣之人所票某縣之招待員。不得爲過以此言之。并此簡略之章程可以不用。一任地方官紳之布置之可矣。不知多一種名目。其中即。多一種弊竇。江蘇八府三州縣餘獨無聞。而獨以某縣聞也。豈某縣辦法之程度。獨高於他縣耶。此不可解者三。 
　　若曰以其編造人名册時。調查者類挾一擴張權利之思想未遑詳審。可以另眼相看。此在實際上雖爲必不可免之紛爭。而在法律上亦有不可逭之議論。章程具在。非僅壯觀瞻也據事直書。亦所以盡懲一儆餘之義耳。若推夫人之心胸。而置若輩於不論不議之例。於若輩固爲得計矣。其如江蘇之人民乎。此不可解者四。 
　　若曰選舉運動者。尚不知被選爲初選當選人。究有何等作用。可以任其爲之。不知若輩始。而運動初選。當選者。必繼而運動複選當選。萬一不幸而獲。仍肆其逞覇鄉里抗視官府之心胸。則有何説。即使僅得一初選當選而止以償其虚榮之觀念。則選。舉非沽名釣譽之塲。安能任若輩之蠅營。狗苟以敗壞立憲之基礎。耶此不可解者五。 
　　若曰受運動者猶盲人瞎馬。百無一知本不足怪。不知受運動者其人不足深論。而主運動者其人亦不足深責乎。若因其不足責而置之。則若輩將常。爲不足深論之人格。而主運動者。益得逞其詭術無或已時。是直以選舉區爲一運動塲而已此不可解者六。 
　　總之立憲之能否實行。全視今年九月各省成立之諮議局。而各省諮議局之能否。有效。全在複選所選之議員。今日不能求全責備於先一。任若輩之多方運。動後日且欲出一語發一言而無補者。作法於凉。其弊猶貪作法於。貪弊將若何且方法之不能完善。措施之未能確當。猶得諒之曰必經之階級。因其必經之階級。而即遂無可加以責備之辭已屬萬無是理。况手續之未當可由曲折而達。而心術之不正。亦可由典折而達乎。不咎運動者之妄作妄爲。而咎責備者之冷嘲𤍽駡。不知其立言者將何所取義也。 
　　且選舉運動。想不僅某邑爲然。特適　某邑而發耳。記者不敢存细人姑息之心。略盡武子盡言之義。蓋選舉一事。狹之關於一省之利害推之及於全國之存亡故不辭筆舌之勞。而曉曉不已者。爲立憲前途危耳。怨固有所不敢辭。聊盡記者之言責而已。 
專電 
[電一（北京）]  
　　護理愼督沈秉堃奏滇軍開辦費前由部揆足二百四十萬現一鎭已成實需三百七十萬常年費亦短二十餘萬請飭部加撥硃批雲南地居邊要著部妥議 
[電二（北京）]  
　　鄂督陳奏謝照舊供職恩硃批卿謹愼和平朕所深知每爲嘉許再加振作感奮可爲一好疆臣也卿其勉之所謝知道 
[電三（北京）]  
　　錫清帥到京跟隨僅數人行李亦極少 
 
 

Page 4

 
 
[電四（北京）]  
　　軍機處招考供事作爲罷論决議添傳章京四人在額外行走 
[電五（南昌）]  
　　南潯鐵路股東公舉喻兆蕃爲主持總理 
[電六（南昌）]  
　　法國學堂昨夜（二十四）失愼燬洋房四十八間 
[電七（杭州）]  
　　杭州至嘉興今日（二十五）開車未正到禾紳商學界全體歡迎觀者甚衆戌正始回 
緊要新聞 
[度支部奏定幣制之内容北京]  
　　度支部奏定幣制摺其内容略云若用足兩適予墨元以暢行之機現擬兩元並用定爲主幣之法有二（一）一元之制合凈銀六錢五分面　大清銀幣及年號合銅幣百枚（一）元半之制凈銀九錢七分五釐易銅幣一百五十枚適合銀一兩應准其照足銀一兩徴納國賦税釐輔幣之制有三（一）五角（一）二角（一）一角又有一種五分者以二十枚易一元名曰白銅幣其銅幣之制則有二十文十文五文二文一文等均以十進位 
[修訂蒙古例之大要北京]  
　　修律沈俞兩大臣與法部會議以大清律與蒙古例逈然不同一國而設兩種法規各國所無似屬缺點雖實際不能統一而形式必歸整齊此次編訂體例宜合成一集分列三編其内外通行者列上編僅行内地者列中編僅行蒙古者列下編至苗蠻猺猓等專條槪宜删去以後悉照三編辦理 
[汪欽使奏陳攷察英國憲政情形北京]  
　　考察憲政大臣汪大爕奏稱臣奉命赴英考察憲政於上年三月間行抵英京倫敦業將呈遞國書日期具奏在案查英國立憲歷年久遠現時一切制度大半異於曩昔國勢寖强增榮益譽率在近今百年之間考察之意要在有所折衷易於取法則凡諮詢選譯自當以現行規制爲準臣前准憲政編查館咨到考察憲政要目條舉綱領頗爲賅備因以要目爲考察始基縷晣條分務求賅簡成憲政要目答問十卷惟是英國憲法素以不成典著稱其條文似乎漏略其義例近於繁晦非旁參曲證未易瞭然纂英國憲法要義四卷又其八百年來關乎憲政之事實歷史紏紛讀者猝難終卷删繁擇要成效始明纂英憲因革史三卷其内閣制度實爲行政樞機各國效法推爲鼻祖政治綱領此其大端纂政樞綱要五卷其樞密院爲國君顧問之所推行各政聿觀厥成纂樞密紀略二卷其大臣卿貳行政之地曰部曰院曰局分曹治事各專責成凡十部五院五局鉅細咸賅而其受轄於部院之局所則附載焉纂曹部通考二十卷議院事極繁重英無上院下院之名而以爵紳民庶爲别君主統之是爲國會决行國事鉅典所關纂國會通典十四卷國會重任曰立法立法必先議事郅治宏規權輿於此纂國會立法議事詳規三卷選舉一事爲國民最大權利國會由此成立民志因此發舒纂選舉法志要十九章財政一事爲國家最要關鍵英自近百年來屢有變更進而愈上問途已經足資借鏡纂英理財沿革制度考五卷英之司法獨立基於古昔幾經分併條理秩然纂法廷沿革考五章其今時司法制度頗稱完備萬國奉爲矩矱實爲仁致先聲纂司法考略四卷地方自治英爲最古下知自治則在上者不勞而理纂民政輯要八卷英之屬地等級判然維繫扶持各有其道纂治屬政略五卷以上成書十四種憲政大綱胥於是乎在其事項各以類從者則分爲卷其事項連貫銜接者則分爲章繁簡隨宜不設成例此微臣考察之大略情形也惟是編譯非出一手名詞互有異同修飾整齊尚需時日臣隨帶僅有三員譯繕分途未易速竣若復因此遷延則浩費良非稱事曾於本月初八日電奏請旨遵行仰荷俞允遵俟到京即行繕寫清單陸續進呈御覽用備採擇臣准於閏二月初九日由英起程赴莫斯科乘俄車回國 
[湘撫奏報第一届籌備成績北京]  
　　湖南巡撫岑春蓂奏稱臣維選舉調查爲諮議局成立之始基關係至爲重要開辦之初頭緒繁頤誠恐各屬辦理未能如法前於上年十一月間奏明設立諮議局籌辦處後當經督飭該處按照憲政編查館原奏章程體查湘省情形酌議選舉調查事務所通章調查員注意並投票所開票所選派管理員監察員等項辦法細則由臣核定通飭遵辦俾歸畫一各處於選舉事宜凡有疑義隨時禀經臣電詢憲政編查館核示轉飭照辦嗣因各屬辦理不免觀望遷延復經分别電檄飭催曁酌定辦事限期表分别功過藉資勸懲並將禀報遲緩各員予以記過以示儆戒籌辦處會辦绅士前廣西右江鎭總兵黃忠浩等在省城設立選舉調查研究所集各處士紳將調查選舉方法切實研究以期人皆練習爲籌辦處之助各屬亦由籌辦處飭令附設研究所於事務所俾得一體講求第各府州紳士與籌辦處官紳聲氣隔閡難期融洽飭令該府州選請在籍公正明達之紳充任名譽參議與處紳隨時直接函商以收集思廣益之效其風氣未此開通之區由省酌派明於政法士紳前往帮　開辦選舉事宜不復分派司選員蓋因闔省共有七十八廳州縣實無如許練達之員堪以充當且所派如不得人該地方官紳轉得有所諉卸是以不能不詳酌審愼惟湘邊毗連 
 
 

Page 5

 
 
黔粤各屬近者千餘里遠者幾二千里不通電報之區公文往返動需月餘定章正月十五日爲初選期三月十五日爲複選期選舉人名册須於選欺六個月以前告成爲時太促萬難赶辦前經咨明憲政編查舘將調查造册及申轉覆核一應事宜限令各屬於本年四月以前一律辦竣擬定五月初一日爲初選舉投票期六月二十一日爲複選舉投票期仍限於九月初一日爲開設諮議局之期不准遲誤以後初選複選日期仍照定章辦理現查各屬調查選舉資格編造選舉人名草簿已據陸續申賫其第二届期内應辦事宜亦已預爲籌備臣惟有隨時認眞督催總期依限辦竣不稍延誤應再建造諮議局房屋現在派員採勘地基參酌各國議院規制量爲變通詳細繪圖核實估計一俟勘估明確即行籌欵興造奏明辦理 
[桂撫奏報第一届籌備成績北京]  
　　廣西巡撫張鳴岐奏稱查第一届外省所應籌辦者爲諮議局選舉事宜所有詳細情形經臣於奏設諮議局籌辦處摺内陳明在案按照籌辦處所定期限清單上年十二月以前係頒發各種章程表册曁遴派參議員司選員分赴各屬召集各該屬士紳講習章程等事臣詳加稽核惟融縣知縣殷有鑒辦理疲緩已另片參劾此名各屬均能依限奉行並有提前赶辦者於本年初複選之期似不至有所貽誤云 
[京師近事]  
　　政府王大臣日前在攝政王前提議德宗景皇帝爲我國首創立憲之君主億萬斯年咸受其福擬請恭鑄銅像建殿供奉以垂永久 
　　民政部以各省現辦諮議局選舉事宜與民政大有關係因特電咨各省略云現在諮議局創辦之初選舉人名册及複選議員額數均關緊要如初選舉已定即迅速報部以備考核 
　　農工商部以商標局辦理各省商標事宜旣經查明給予商標者即爲專利營業不准他人以相似貨品任意冒仿如或故違除駁斥不准外并行查辦至華商假冒外商商標外商假冒華商商標亦須一律嚴禁 
　　裁釐加税問題提議已將數載迭經各公使催詢迄無成議現在度支部辦理清釐財政已有端倪俟規模大定後即行會同政務處外務農工商兩部及税務大臣專心籌畫此事其入手辦法先籌定各省統税　實行之期約在明春 
　　承修崇陵大臣洵貝勒倫貝子澤公鹿中堂曾於十六日請訓赴陵次日午刻舉行開工禮畢即於十八日回京 
　　黑龍江巡撫行文學部請派畢業生赴黑省辦理教育事宜學部堂官日前特由京師大學堂新畢業之學生中遴選十員派赴該省 
　　農工商部溥尚書以洋紙輪入日多華紙銷路日促於利權甚有關係前已派員赴東洋考查造紙法現又擬派本部主事水鈞韶吉祥等赴歐西各國考查併擬聘請東西洋高等造紙工師在工醫局教授學生以爲將來建設大造紙廠之預備 
　　會議政務處憲政編查館前訂預算决算編訂分税各政曾會同度支部核議現經各大臣會議以頒定預决算法尚待數年惟基礎亦應先立度支部現將清釐各省財政其預算繼績法宜先擬訂大綱如遇清釐財政有不能期年結清各案暫先彚入繼續法内以期有所歸畫聞將由憲政編查館酌擬編訂 
　　民政部被裁之六品警官畢有年侯奎等五員已派在部稽查處俟三個月後始給津貼該部自堂官以下薪俸向來數目不管官愈小則扣愈多員外主事治不及定額之四成現在肅邸諭令必須劃一勿論品之下一律按六成發放惟自丞參以上者不合算蓋侍郎之俸本有八九成如此反減少矣陸軍部諮議官劉道仁現由肅邸奏留在民政部以郎中候補 
　　日前内閣大學士孫家鼐奏請另簡稽查中書科大臣一事由前任稽查該科大臣係學士墨麒現該學士因遵旨終制故改派學士麒德按充　　直督楊蓮帥現將來京奏陳陵差事宜已於日前派員到京覓定後門外南鑼鼓巷内炒豆胡同爲寓所現止安置一切楊蓮帥此次到京後即赴陵查勘路綫然後回京謹備恭送梓宫 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[鄂省派兵防堵安陸府匪亂詳報漢口]  
　　湖北安陸府屬京山天門潛江一帶近有匪徒勾結飢民持械擄人搶刦放火延燒民房經襄陽道施觀察紀雲電禀鄂省派水陸防營就近彈壓已紀本報茲悉陳小帥復據施觀察電禀謂京天潛一帶匪徒搶奪蒙派左路巡防隊一營陳管帶德元派隊四十名并襄河水師中左兩營就近恊拿務即獲首解脅等因伏思陳德元步隊到恐稍遲且京潜天與漢陽府之沔陽荆州府之監利江陵等州縣湖港水陸交通恐有勾結漏網之虞擬請電飭右路第二營速分派步隊五六十名在濳天與沔接壤之袁江口劉明口等處相機恊緝藉助左路來隊聲勢並派　板在小沙口小港巡警其江陵之了角廟監利之劉家集飭荆江後營派船往來恊緝似此周密庶不致竄擾漏網云云小帥當即照辦一面電飭安陸府并潜天京三縣令遇事禀承施道小心辦理迅即將匪衆實情電禀核示嗣據安陸府張守復電云匪勢猖獗防營兵力單弱匪衆現以永隆河一帶爲巢穴赶製器械蓄謀甚深圑紳余某帶役往捕該匪竟敢抗拒殺死七人朱紳亦被戕害請派大兵至縣防堵故特札派陸軍二十九標第二營管帶官戴鈞南率領所部於二十日乘京漢鐵路火車馳往安陸府城相機剿辦 
[奏設南洋雪蘭莪華僑商會北京]  
　　農工商部奏稱竊臣部前據新嘉坡總領事官孫士頣申稱雪蘭莪華商於光緒三十一年間曾經邀集同志創立商局現擬遵照部章改爲商會以歸劃一缮具章程公舉總恊理各員申請加札委用頒發關防等情到部查閲該章程有應　酌改之處札飭更正並先行札委　恊理在案茲據署領事官左秉隆申稱據該會華商遵照部開章程更正前來臣等伏查雪蘭莪本巫來由舊地現歸英人保護其管轄之埠有四十餘處星羅棋布華僑散處其中農工與商均占多數自非設立商會無以聯合羣情該總理陳秀連恊理辛百卉等旣請將該處原有商局改爲商會亟應查照歷辦成案給予關防文曰雪蘭莪中華商務總會之關防俾資信守 
[西報譯要]  
　　安奉鐵礦撤兵交涉字林報載東京訪函云前趙爾巽督東時曾令日人撤退駐紥安奉鐵路一帶之軍隊警兵旋因趙督去任迄未定議茲東督徐世昌重申前議而奉天日總領事小池君援一千九百零五年十二月二十二號在北京簽押之滿洲條約第六欵載明安奉鐵路各務應悉照東清鐵路條約辦理之説拒絶不認徐督謂東清鐵路駐紥警兵一節條約並無專欵日本堅執不允則華官將禁阻重築安奉鐵路（此路爲日本滿洲輸運之要道）并聞日人抗議之意見以俄日和平條約之附約及俄日撤退滿洲駐兵移交滿洲鐵路之條約曾經載明日俄兩國於南滿北滿鐵路一帶每基洛米突可駐警兵十五名而一千九百零五年北说條約中國復允將俄國所獲之讓與權按照和平條約第五第六兩欵轉讓於日故不允撤退該路駐兵中國答覆各節目下尚未宣布 
　　南滿漁業問题又載十六日大連電稱日本在南滿洲熊岳城一帶捕魚問題現已議結關東華民僅准於本年納税在該處捕魚其税欵悉照八折繳付 
　　滿洲日商近舉又云南滿洲日本商業公會於本日中旬在大連開會决議禀請上官照行左開各事（一）减輕關東租借地各税及鐵路區限内租地之費（二）保護及鼓勵滿洲各種實業事（三）保護鼓勵野蠶實業（四）保護及鼓勵接連大連之沿海航務（五）頒布管理鐵路專函代理人章程該會並向上官提議五事一統合南滿洲鐵路之管理權二革除盛豆麻袋人口税三牛莊及其他各處安置電話互相聯接四從速在滿洲設立財政機關部五修改大連税章該會並預將南滿洲税則改 
照北滿洲一律辦理云 
　　英議院討論中國路事文匯報載稱本月初三日英國下議院討論民政預算時議員華爾脱君宣言深望政府設法保護英國關於粤漢鐵路之利益香港業已備有的欵英國先得承借則將出資應募並深望外務部大臣能使下議院確知該事交涉現正進前恊議可與法國或德國同獲建築該路之權其借欵合同務須保全投資人之利益復望該大大臣於英日交涉新法鐵路由華人自造之問題有所宣告 
分類新聞 
[政界]  
[飭籌皖北工振之辦法安慶]  
　　皖撫日前致皖北毓道鳳陽李守電云鳳邑工振前由省城司道曁該道會商電飭擬改浚河爲築路昨據俞紳面稱該路向多牛車騾馱往來築馬路後不另關路以行車馱則馬路易損修補需資若另闢則狹處難於展拓必須購用民田需費亦鉅且養路之費尤須預籌若恃車捐恐難濟用等語所稱係屬實情查浚河築路皆可由郡城達臨淮直接津浦鐵路係爲交通便利起見本院毫無成心總期事易成而欵不虚擲仰再集紳妥議就欵估計因地制宜究以何項爲宜取决於多數謀定即動幸勿不成一事或廢半途是爲至要 
[自治研究所之辦法江西]  
　　贛撫馮中丞批諮議局籌辦處選舉科長賀主政贊元條陳禀云所陳四著次第確不可易惟期限則以促進爲宜憲政編查館逐年預備清單本年爲籌辦城鎭鄉地方自治及設立自治研究所之期自應遵照辦理江西風氣不後蘇皖今江寗於水奉頒章程之前早已設立自治總局則來呈所謂從容斟酌又恐蹈國會請願故轍本部院臨蒞是邦不願我江右國民落後應即准照先就省城設立地方自治公所辦事處爲將來各屬公所總機關即就公所趕辦自治研究所限六個月畢業其城鎭鄉地方自治應先從南新兩縣轄境辦起以 
 
 

Page 11

 
 
爲模範而以現辦之自治研究會補助之凡各屬先已禀報設立自治會及研究會者即遵照部章一律改良准其先行舉辦並通飭推廣辦理所陳自治研究所辦法五條均屬可行惟用人貴精不貴多用財宜節不宜縻凡事宜保存江右人民樸厚儉嗇之風方爲新政特色其講師尤關重要本省必有法政大學人才儘可公同保舉禀候延聘仰諮議局籌辦處傳知科長科員遵照批示各節統籌辦法分擬章程呈候核奪統限於四月初一日將地方自治研究所並南新兩縣城鎭鄉地方自治一律開辦仍通飭各屬次第施行 
交涉 
[日領要求棉花減捐浙江]  
　　日商在寗紹沿海内地購運棉花例須經過餘姚竹山港釐卡遵照定章完納釐金外再加出口税及子口半税詎運花日商藉口苛捐迭與沿途各卡爲難屢起衝突近又由駐滬總領事函致南洋大臣以重叠苛捐違背條約爲辭端午帥即行照會浙撫查辦日前駐杭領事吉岡君晋謁中丞力請變通辦法當經增子帥特派洋務局提調黃倅與吉領事磋商並聲明無聯單運花每包捐洋八角之説且貨捐釐金乃敝國内政無論何國均係一律辦理並非與貴國商人有所軒輊吉君言此事係駐滬總領事主政案延已久應請撫台另派全權專員妥議定约否則當禀由敝國公使直接向外部交涉意在恫喝聞黃司馬已將一切情形禀請核辦矣 
[通飭保護游歷洋員鎭江]  
　　蘇撫陳中丞近據直督魯撫咨准日本英德各國領事函送洋員商人遊歷護照内開日人田崗正樹由天津赴直魯陜鄂蘇浙皖等省遊歷及英國商人邦基擬由濟南往魯直河南江蘇奉天等處又德國牧師魏彼德偕其夫人由泰安赴魯直蘇等省遊歷咨請通飭沿途保護等情刻由中丞備文通札一體遵照約章力爲保護 
軍界 
[東興添設營壘廣東]  
　　東興至冷陽一帶爲欽越交界要衝地當險峻路徑紛岐近日越黨屢擬由此竄出亟應加緊設防現郭道體察情形特在該處一帶設立營壘八處各配精利器械約需工費千兩左右現已電禀省憲酌核 
[恊部更名司令處鎭江]  
　　南洋新軍十七十八兩恊辦公處本名司令部現陸軍部以兩恊均隷於鎭屬分位旣顯然有别名稱即不可混淆故飭改名爲司令處以示區别現駐鎭新軍十八恊恊统王遇甲已奉文遵照矣 
[防軍演習野外射擊鎭江]  
　　駐鎭巡防步隊五營自去歲教習新操後集合射擊等術尚未實地見習現經該營統領周錦堂恊戎督率所部各營弁兵於二十三日齊集郊外開始演習野外射擊並假作戰時集合射法兩造攻擊約數小時始傳令收隊 
學務 
[國文專修科之開幕南京]  
　　江督端午帥昨准通州民立師範學校總理張殿撰來咨即札飭各州縣云查教育貴乎救偏文字期於應用我國自科舉停廢士競科學薰染歐化弁髦國文晋宋不知烏焉誤寫求一普通書記之才絶不可得誠有如張紳所稱者而舊時承學之士則又媚古過深矯枉過正視盤蜕爲布帛比衡芷於稻梁往往目營九流而技窮一牘壯夫羞語揚子所以喟然何必讀書季路因而發憤張紳有鑒於此特設國文專修科以救學堂之荒陋又於學科内標明宗旨注重辦事以矯文士之浮誇於保存國粹之中仍寓競存天演之意又恐考選學生限於通州範圍太隘擬請通飭各州縣送生投考以期普及用意周詳宅心公普深堪佩仰自應按照來咨通飭江蘇全省各州縣每州縣按章挑送合格學生一名如期投考如有學生自費不足者應由該州縣官酌量撥助學資分任艱難共襄美盛該州縣等亦義無可辭除將簡章隨札分行外合行札飭札到即便迅速遵照辦理 
[爭執留東學費之批示江西]  
　　萬載留東學生藍鼎中以留東學資紏轕情形禀經林貽書學使批示查該生留東學費前據萬載縣於申解第二第三等年半費到司時以東洲公欵經改辦中學後奇絀莫名業經衆紳公同商定議由該生本族賓興内措繳半費比經隨申叙明在案旣係詢謀僉同自必該族公欵較易措繳該生遠隔重洋不憚累牘連篇斷斷與較一若金令辦理此事有大謬不然者不知欵之出於東洲與欵之出於該族輸欵者地方耗欵者該生耳金令亦何所容其偏執第事有難易之分當本司嚴札催解之時旣辦理學務諸紳瀝陳東洲困難情形旣有該生本族公欵可籌同一地方之欵培地方之才此中並無出入亦安能就難而舍易如果該族實無公欵當前次集議之時旣經衆紳函知該族何不公舉代表一人與之商論况來禀謂未經考送之先業由東洲認定尤不難據理與爭乃計不出此一意以負固爲能在鄉民之見原無足責不料該生乃有此洋洋千百言之禀函遠來海外也於一鄉一族之間尚且顯分畛域規取近利實不爲該生取焉此後務當潜心向學母得以此等瑣事紛心自撓進取除將原禀札行萬載縣外仰即知照 
實業 
[催明漢鐵路之興辦四川]  
　　督辦川粤漢鐵路大臣張相國日前電致四川總督趙次珊制軍謂粤漢鐵路俟簽定借欵合同不久即行開工修建而川漢路亦應急行興修因粤路與川路皆於漢口接軌各該省自應爭先建築便利交通請飭川路總理曾部郎培速行籌畫開辦之法並會同漢路總理王秉恩議訂妥辦即速禀到以憑核定 
[洋商覬觎浙礦之預防浙江]  
　　農工商礦局日前具詳院司谓前奉憲札據試用知縣何亮桓條呈温屬平陽聞有東西洋人先後至該屬前歧礬山一帶查勘礬礦並聞有閩商某某暗與洋人湊合資本在前歧 
 
 

Page 12

 
 
礬山附近購買山地租賃廢窰預備開採礬石製造明礬於閩浙礬捐大有關碍查前岐礬山二處俱在崇山峻嶺之中若不及早認查深恐外人繼相效尤日久更難措手一節飭局查辦等因遵查前歧地方係福建福　縣管轄礬山係浙江平陽縣管轄明礬一物又爲平陽出産大宗果如該員所聞外人深入繪圖奸商私招洋股購地採辦深慮利權外溢除札飭温州府飭縣嚴行查禁外並請迅咨閩督酌核辦理 
[浙路並不加征各捐浙江]  
　　鐵路公司呈復郵傳部文云查本公司鐵路自奉諭旨准歸商辦附股之欵源源而至不獨鉅商碩賈解囊投金即笱婦憔僮無不知浙路存亡爲全浙命脈所繫不惜挹血瀝汗將伯助予本公司對於此項股欵無不隨時塡寫股票按照呈部章程給予歲息是以開工兩年杭嘉業已通車嘉滬不日接軌所有建築之費涓滴皆係股欵並無他項征收如黃御史原奏所謂上陵國家賦税之權下攖小民錙銖之利蓋　辦公司不敢爲以浙人辦浙路亦不容爲也伏查贛路有貨捐米捐而浙路無之皖路有官欵米捐且有彩票而浙路無之川路有隨糧加股并官任保息粤漢之湘路鄂路有米捐穀捐而浙路無之蘇路之無捐無賭與浙略同而尚有官任之開辦費傷哉浙人非不仰息於官官非不加意扶植而點金無術愛莫能助朝廷亦矜諒浙人之孤苦浙人尤深感朝廷之寛大顧上有德而不宣下有情而不達誰爲爲之浙人不自揣量謬言商辦中原莽莽無端湧現二三百里無客欵無客卿之鐵路亦自知與於不祥之甚者矣領欵以仰體外交之艱難領而不用以略盡國民之義務非大部爲之宣其堙鬱而植其萌芽本總副理亦血肉之軀忽風忽潮如煎如熬其不瀕於死者幾何惟有日日求脱此羿彀以爲幸耳蓋自前年秋間以來旦夕席槁以待斧鑕之加若無宸衷獨斷自分久化蟲沙有生之日實出再造迄今茲而始敢吐露其憤屈於萬一庶幾東南出黑獄而重覩白日之候也所有本公司建築鐵路全係股欵並未加征各欵以充路用即有大部領欵胥係實存不動緣由理合呈復大部俯賜憫鑒 
雜記 
[學堂齋務長之伸辦浙江]  
　　浙江兩級師範學堂齋務長吳敖呈杭府文云十九日浙江日報载有第四局正巡官徐士炎續禀架空誣實殊堪駭怪查巡警虐待學生之事浙江日報載之至詳業經全體學生具禀學憲批奉在案旣與此案無涉遑論職員係局外之人此次之事旣經全浙公報發布則該報館必確有證據應負責任更與前案奚涉至謂職員曾充公報股東而兼主筆借事架陷尤爲荒謬未知該巡官究何所據而云然查該巡官所據以肆口攀誣者惟有浙江日報前月二十八該報登載新聞一則是時王監督已奔喪回籍無從證質最可怪者此次該巡官禀詞恰與該報所載若合符節何以該巡官未進禀之先該報已陸續發表無遺又細按禀詞似出文人手筆吊渡挽搭深文周内聞該巡官文理荒疏斷非出自已作從中顯有王使者爲之包攬若不澈度根究水落石出將何以申公道而保人權爲此呈請憲台明鑒准予查究治以誣衊反坐之罪 
[去任督過黔之言論貴州]  
　　錫清帥前在雲貴總督任内於貴州禁烟一事極爲注意曾查取禁烟不力各員職名又另委道員前往激查此次經過黔中有司皆慄慄危懼然清帥抵省後乃默不一及惟稱許貴州巡警頗有成效遠勝雲南又謂雲貴兩省百姓醇良樸厚實可敬可愛啓節之日各憲恭送於大南門外農林學堂清帥四周察覽詢問建築費共若干答以二萬三千餘金清帥歎曰貴州雖貧上下一心事事核實不可及也雲南耗建築費四萬餘金僅修一營兵房不二年倒塌殆盡至今存三間耳因太息於承修諸人之浮冒侵蝕痛恨不已 
[販賣沙鈔之發覺安慶]  
　　皖垣南門内財神廟旁王姓素以攤换銅鈔爲業日昨在湖北私販某某所鑄沙鈔十萬枚潜運來皖冀圖賤賣由招商輪船寄到經水巡局巡士瞥見向前盤詰王語支離該長警等隨將人物一併帶局訊問虞巡官當即禀送警路公所究辦 
[贛省官塲之遷調江西]  
　　新任贛藩劉方伯春霖由潯乘坐西平官輪於閏二月十七日未刻行抵省岸當經在省屬案列隊滕王閣迎接頗極𤍽闹方伯登岸入上水巷行轅當即差人赴院禀到是晚奉馮中丞牌示劉藩司到省應即飭赴新任該署藩司陳臬司應令交卸篆務仍回臬司本任方伯奉札後定二十二日卯刻接篆而陳廉訪亦定是日回任惟鹽道慶觀察交卸臬篆不回本任請假三月赴京引見奉馮中丞批准不日即可首途其藩署幕友向分銓選錢榖報銷三席方伯擬仍聘前任諸友以資熟手添一二人相助爲理臬署幕友向分上七府下七府及咨案三席陳廉訪回任在即擬定諸友悉仍其舊祇添邀杜君伯謙人幕不分上下七府及咨案匀分辦理以均勞逸 
清談 
[敢問]  
　　吾聞法學家言。命令不可以變更法律。章程不許閑人闌入投票所。而某縣所謂招待員等等。橫衝直撞於投票所之内外。於章程爲顯違。顧檡之者方謂偶定條例。宜予曲諒。然則條例獨可以變更章程乎。敢問 
　　論者謂選舉人中品類不齊無從分析調查時不予剔除宣示時又不攻擊今日則羣焉議之推諭者之意。一若初選已竣。不當追咎造册之草率。即有不合。在今日亦不當有異議者。然則章程於當選後之選舉訴訟。館員特虚懸一格。以舖張其條文之繁博。而今日固不當適用乎。敢問 
　　論者對於品類不齊。旣加恕詞矣。乃僅隔一日。復謂宣示人名册時。安能一一摘發。至初選當選。而猶無人控告。則非特爲諮議局之污點。抑且爲諮議局議員之污點。然則一機關。一日間果可互異其主張乎。抑今日之我。固不妨與昨日之我挑戰乎。敢問 
　　圖畵之足以開通民智。其功用較記載尤大。然其描摹社會之情狀。有時淋漓盡致而不免有傷風雅者。亦較記載爲尤。甚今有人焉。左手執筆記載種種選舉。人之醜態。右手繪畵種種運動之笑柄。而其言則反責人爲冷嘲熱罵。譏人爲不諒得毋心口之不相應乎。敢問 
　　夫彼旣笑罵於前。今忽自忘其笑罵。而責人之笑罵。彼旣不諒於前。今忽自忘其不諒。　責人之不諒。其所以一旦變易宗旨。而忽若爲一般初選舉人回護者。得母蒙見好於選舉人而隠爲運動複選之嫌疑乎。敢問 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[各省籌辦諮議局]  
　　舉行第二次初選舉開票 
　　江蘇（揚州寳應） 
　　寳應第二次當選人姓名票數如下刁宗周一百二十三票王羲仲九十二票朱莘生九十一票徐善卿八十一票盧守愚六十四票相惟馨五十三票尚缺二名即以次多數人補選准本月二十四日舉行第三次投票茲錄次多數如左 
　　劉浸曾四十票朱蓮生三十九票刁士　三十九票朱勵志三十三票 
[預備複選舉事宜]  
江蘇（揚州） 
　　揚州府複選監督嵩守以複選期近現特敦請史都護念祖吳方伯引孫于學使齊慶張觀察允　爲總司監察並照會江都周樹年陳樊森周寳鋆汪錫恩甘泉蔣彭齡姚蔭達張長生張鶴第儀徴易文燑汪秉忠劉榮椿曹晋廷諸君爲複選舉監察員 
[官長設立]  
　　江西 
　　籌辦處據靖安縣具禀初選當選人章程意義兩歧申請示遵即奉批示云查諮議局章程選舉權與被選舉權均分兩級有選舉權者一爲有選舉初選當選人之權一爲有選舉諮議局議員之權有被選舉權者一爲有被選舉爲初選當選人之資格一爲有被選舉爲諮議局議員之資格其有選舉初選當選人之權及有被選舉爲初當選人之資格者年歲但須二十五歲即爲合格惟被選舉爲諮議局議員則其年歲須在三十以上此其别也局章第三條年二十五歲有選舉諮議員議員之權係指初選當選之人第五條年三十歲以上者得被選舉爲諮議局議員係指被選舉爲議員之人蓋初選區所選舉者爲選舉議　之人複選區所選舉者始爲議員二者各别不得牽合爲一由前而論是爲初選由後而論是爲複選意義並不兩歧何得謂複選無選舉議員之程度初選少選舉選出選舉議員之資格該縣係初選舉區應即遵照局章第三條辦理但須年在二十五歲以上在調查確實後之人名正册内者即可令其選舉初選當選人亦即可爲初選當選人至由初選當選人選舉議員則爲複選區應辦之事其初選當選人年在三十歲以上者固皆有被選舉爲議員之資格惟必須被選之後乃得爲議員並非於得選舉爲初選人之時即得爲被選舉之議員也 
本埠新聞 
[滬道復北京外城巡警總廳電（爲追查道契事）]  
　　效電敬悉遵即飭提到案據閻焕章供向在北京同合祥綢緞店爲夥是萬義川王俊英擔保今年二月辭退住在萬義川據趙柱臣供向在北京開洋貨店與萬義川王俊英及閻焕章素識來往又據閻趙同供二月間王俊英説各户均取存項不能開銷前有曾侯把上海一百零二三號道契押銀十萬託帶滬價賣商人先不允從王俊英一再央懇不得已同帶契紙到申託成大昌洋貨店主孟舒安轉倩洋人細查説該地原係曾姓三年前已賣與洋人密司得契已作廢信知王俊英正在再查忽被拘累懇電商北京准予交保自已進京投訴等語隨又查出洋文字據七件並無一百零二三號道契查洋商租地道契本係華洋文合壁上下中一式三紙除以上下兩契送領事存執其中契留道備案即經吊查一百三係屬空號一百二號自咸豐至光緒三十二年輾轉過户均由英人出名現歸永年行租用未載有曾姓字樣除將閻趙兩人交縣看管由道將洋文字據附案外應如何辦理候示遵 
[工部局與領事公會來往函牘]  
　　推廣租界問題西四月八號工部局總董藍台爾致領事公會函云前與貴領事論誰廣租界問題之函牘已刋登本日工部局報告今更代表全局申請貴領事公會不必再在本地交涉倘有舉動懇將西三月二十二號納捐人决議全文移交駐京各國公使附呈會議報告兩份俾納捐人全體一致之實徴可以達諸各國公使大臣謹陳愚見并乞採納 
　　警察爭界問題西三月二十九號領袖領事致工部局函云前接上海道覆書具述西三月十三號北四川路以外某路中西警察衝突之事茲特將來書譯呈貴局察閲即希查收西四月五號工部局總董覆書云接展來示並上海道覆書一件具述中西警察在自北四川路通至前靶子塲火車站舊址某路互起衝突一事該案已於西三月十五號在會審公廨審訊當時曾已表明該路全屬工部局之産有寳山縣第五十七號道契爲憑按推廣租界未經實行該地尚未圈入界内之際華官自應禁止與在彼辦公之工部局員役爲難且官停止在工部局管理之路僭奪警務之權本局固已一再言之今覆道臺之書除重申前請外餘無多言也 
　　譯者按該路旣在界外工部局自無管理之權今獨今華人停止僭奪警務之權此何説耶此案於二月二十四日在會審公廨訊問時陪審員英副領事謂工部局證據不全斷即將案註銷誰曲誰直可以知矣 
[禀請開辦自來水廠之督批]  
　　閘北巡警局總辦汪觀察擬向大清銀行借銀五十萬兩以資開辦自來水廠之用禀奉江督端午帥批云據禀已悉查自來水爲衞生要政上海北市華界一帶地方旣與租界緊連若不從速籌辦非獨相形見絀抑且界内居民不便吸飲未易招徠該道等擬冋大清銀行借欵開辦一面招集商股分期歸還自係爲利便民生保全主權起見惟續據該道等電禀以借欵數巨須先電請部示等情應即照辦除先電商外度兩部外茲將電稿隨批抄發仰即查照辦理仍俟接准部電再行飭遵 
 
 

Page 19

 
 
[蘇路公司股東會紀事]  
　　念五日蘇路公司開股東會於南市新舞臺股東到會　約二百餘人上午十點鐘開會先由總理報告開會緣由次由監查員顧馨一君報告帳略張恊理報告北線開辦情形略謂清徐部限四年他日獲利亦最厚尤以清江至楊莊之二十七里爲海清瓜清清徐之中心點故今先築清楊一叚云云許恊理報告北缐工程情形略謂清江至楊莊爲運鹽之要道向來運鹽分江運湖運二路凡由海州運至西埧之鹽江運必由西埧至清江湖運必由西埧至楊莊故公司必赶築此路又擬於總車站間開一馬路旣便搭客往來又有益於車夫等生計楊莊已於二十三開工云云王總理報告南線成蹟及全路通車日期畢乃提議事件一董事監查員分駐南北線事雷繼興君謂蘇路包括全省無所謂　線無所謂北線董事監查員　公司中之辦事人不必分明駐定南北即合分駐係辦事細則不必在股東會議决又謂人數宜分不必指定何人駐南何人駐北遂决議董事中三人驻北線二人駐南線監查員中二人駐北缐一人駐南線由董事監查員輪班分任王總理又報告滬杭甬總辦施省之告退後現請周金箴接辦已經呈報郵部矣二股本保息事總恊理謂各地公欵向來存典生息者擬請提存公司作爲保息此事前經督撫允准至今尚未實行遂議定辦法二條（一）請公司聲明舊案請督撫飭各州縣實力照辦（一）請總恊理函致各邑紳士勸導議至此休息一句鐘午後提議三研究滬杭甬存欵事許恊理謂存欵章程限期交欵如逾限欵項不交章程即可作廢今第一數限期已迫而部欵未能按期全交應如何處置時股束中有主張不用部欵者楊翼之君謂此事有兩層意思一無論來欵多少遲速總以不用爲宗旨二如滿二十四個月部欵有分文未行撥清即將存欵章程聲明作廢衆遂决定照此辦法時許恊理又報告鎭江同鄉會集議招股以便速築瓜清由李維之君擔任云云四提議珠家角擬築支綫事衆議請公司調查詳細情形再定辦法提議事件畢王總理報告辭職緣由錢選青君提議挽留將來王總理即到浙江任事仍請遥領公司之事張許兩恊理均贊成此説後經衆决議仍請王總理遥領並請王恊理駐總公司如總理離滬即行總理事一面將此條議案電告王恊理因王恊理已往北京也議畢散會定今日繼續開會更值董事監查員 
[西人議論裡虹口賭博事宜]  
　　本届工部局報告載稱中國於租界周圍設立警察近人頗有評論下載報告或與此事有關查租界西員曾屢次照會華官使之注意與租界接近一帶之政務迄未得有効果今裡虹口之賭臺其害若何無庸詳論然租界僕役近日常犯竊案有謂由該處賭臺誘令爲此者此言亦非無因至設立賭臺之人是否以重賂而得保護可由閲者自行解决今禁賭之諭雖已高張而賭風仍未稍已也西三月十二號總巡捕頭致工部局報告書錄下裡虹口賭徒現復在該區交界之處設立賭臺其地距離租界界線僅四十碼至五十碼每日公然開賭輸贏頗巨而華官視若無覩查有警察局一所距離該處約僅三百碼從未加以禁阻且聞中國警察聲言該處賭博適在彼等警務界限之外云云本月二號四號七號八號十一號數日内該處開賭自兩人以至二百五十人不等與賭者多係卜流人物實與租界治安大有關碍應請從速阻止 
[革黨牽累多人續誌]  
　　革黨容傑牽涉之吕煊及李某董某許某等經四路二區拘解巡警總局已誌前報茲經警法科長聶司馬提案分别研訊董許二人無千保釋吕李二人於前日解往江寗再行訊究 
[謀斃印人之眞相]  
　　浦東楊樹浦祥泰森行雇用之守門印人馬突生被人謀害一案前日由代理縣令李司馬飭提在押之施四海張阿川兩人到案研訊施供崇明人年三十四歲與父施道士母朱氏胞兄海和及妻子等同住楊樹浦地方去年四月間父親在浦灘拾得樹枝被印人馬突生肆行毒打六月間復有王金雲拾得板片亦被該印人捉住誣指行竊將王凶毆王心有不甘翌日訴知父親邀同在凉亭内住宿之乞丐兩人至該木行門首守候出其不意將印人馬突生拿住用麻繩捆綁手足該印人狂呼救命父親等見木行内有人出來即將該印人棄置浦灘四散逃逸其時適值潮漲木行與浦灘相離又遠以致淹斃父親回家後告知小的囑咐不許聲張父親遂偕胞兄海和逃至崇明即被拿獲至張阿川實於此事並不知悉小的亦不在場今因父母俱死故敢從實供明求鑒張阿川供揚州人去年住在大純紗廠左近與祥泰木行相離有六里之遥至施道士等謀斃印人之事實不知情去年八月間有一印人向小的招手詎跟蹤過橋即被拘入捕房吊打詰問謀害馬突生之凶手小的對以不知幸即放出迨捉獲施道士父子之後復將小的拘獲一併送案今小的在押患病求察司馬再四研訊施四海供認不諱即飭施張兩人當堂畫供加蓋指模判施還禁張送善堂醫治 
[巡長貪刻殘忍]  
　　四路四區巡士惠廣良前因犯賭斥革經總局拘押悔過室半月在案茲悉該巡士當時在王潘氏家聚賭麻雀係由該局巡長錢武令其庖代該巡士解局時錢巡長囑勿直供許其酬報日前期滿開釋惠至錢處索酬錢忽食言並由該局巡弁周思齊助桀爲虐指爲訛詐定欲將惠綑送總局禀請重辦惠自悔受愚遂奔至又袋角擺渡口投河圖盡幸經水巡西捕援救得慶更生事爲該區錢副巡官所聞以錢周二人殘忍過分幾致釀成命案着即嚴加看管候禀總憲請示核奪 
[承買厲壇基地]  
　　本縣自新待質兩所房屋年久失修曾由李前令禀准翻造所需工料欵項准將本邑西門外厲壇基地變價充用應設厲壇以白糧倉餘地改作兹有商人張雲記願出銀八千兩承買西門外厲壇基地四畝八釐現已禀陳縣令轉禀滬道换給華商道契過户執業 
[保護魚花船隻]  
　　蘇撫陳伯帥以魚花一項現將上市恐有兵丁差役節節索詐因特咨請江南提督轉飭各處駐防兵丁遇有魚花船隻經過不得詐擾如違嚴究 
[沙船遭風擱淺]  
　　金源濟沙船裝載南市元亨木號木料於清節前駛至南匯外海洋面因遇大風吹至鐵板沙擱淺木料亦已吹散當由該船户就近報請新設之保商公所雇人打撈一面禀請南匯縣王令派兵保護茲因該船仍未出險故由王令禀請滬道飭令元亨木號趕速雇輪前往拖帶 
 
 

Page 20

 
 
城内 
[骨肉完聚]  
　　閘北巡警總局前解誘拐小孩王忠賢之胡錦全到縣交差看管在案前日王忠賢之父王壽山投縣候質經李司馬復訊胡錦全俄揚州人在滬教讀與兒子同居日前在浦灘見有揚州口音之小孩王忠賢流落在申因即招留到家一面寫信知照忠賢之父來申認領今被仇人誣指拐賣求鑒王壽山供揚州人忠賢係小的次子在揚習業逃至上海今接胡錦全之信本欲早來收領因一時川資難籌故遲至今日判王酧謝胡錦全洋銀十元王連連叩頭禀稱恩斷決不敢違但在申舉目無親毫無籌措可否俟小的回籍籌措寄申司馬見土壽山窮苦堪憐當堂賞給胡錦全洋五元諭王具結將子領回胡王均叩謝而退 
[不實不盡]  
　　滬道批瞿耀明等禀云此案飭據寳山縣禀復以酌提學費二釐係統照契價核算經前縣諭飭董保遵辦在案該商置買結一圖外育字圩則田一畝零其契價洋九百元應提二釐學費十八元乃欲於中筆費九十元内提繳一元八角實屬故違定章有意取巧且結一圖外育字圩地價每畝值銀三四千兩不等前因各地販圖减税銀往往匿多報少經前縣限定每畝塡價洋二千元出示曉諭不准再有隠匿今該商置買該地僅出絶價洋九百元難保無短塡契價圖減税銀學費情弊應吊契查驗飭令换立官契照例納税所有抽提學費仍應統照契價核算等情業經批准照辦在案該商等前後來禀顯有不實不盡所請着不准行 
[拐匪歸案]  
　　串拐鄧禮臣之女之拐匪江王川曹正生曾經由縣訊明與　押西牢之江和尚同謀是以解送英廨就近與江和尚質訊刻已訊明昨由　員實明府諭將江曹 
[官事]  
　　即用知縣程實均補用縣丞賈治安補用縣丞　鴻昭河南攷察監獄委員候補典史陳蔚候補巡檢許莪華昨均到道禀見 
南市 
[戲謔肇禍]  
　　浙鹽巡船舵工陳阿大施賢慶昨因戲謔口角施將插子刀刺傷陳之嘴角血流如注旋即扭至碼頭由九十七號巡士拘解總工程局請爲訊究孫裁判以施不應持刀傷人判戒責二百下押候六號艙長來案具保再行開釋 
[自認圖騙]  
　　紹興人何松記前將崇明錦仁號支票一紙向崇海公客棧支取洋一百元該棧因察係僞質不允照付報由巡士拘至工程局收押在案昨孫裁判傳同十九號巡士訊據禀稱當時兩造爭奪致將該票扯破訊之何供認僞票圖騙屬實並稱外甥王賜福現在北市永利錢莊爲夥請爲交保判戒責二百下還押候向王查問再行訊核 
[妓女擇配]  
　　英界胡家宅野雞妓女阿寳於去年十月私逃出外近被龜奴朱阿五在西門外南陽里尋見與姘夫某木工同居囑妓同回不允爭閙當被巡士拘至西區解請工程局審訊阿寳供蘇州人本姓沈嫁於顧姓爲妻婦人於十八歲時被翁顧阿慶領至上海賣人妓院得價洋二百元迄今已閲八年因時遭龜鴇凌虐是以逃出今被尋見不甘再入火坑求恩超豁判發善堂擇良婚配朱戒責二百下斥退 
[尋獲船夥]  
　　洞庭山魚船户趙壬福之夥陳阿慶去年在湖州地方看守不愼失竊洋一百五十元私逃無蹝前日由趙在南馬頭景福園茶肆内將陳尋獲扭至工程局控告判交趙帶出自行理處 
閘 
[流氓橫行]  
　　流氓張阿二等昨在新閘橋堍菜布弄内將魚販郭杏子之鮮魚一担盡行搶去四路一區站橋巡士李悟川聞報赶往將張拘獲詎反被流氓多人拔入租界由滙四捕房印捕一併拘去旋有鄰岡巡士到來將橋堍鴻運樓茶館夥小麻子等三人拘入局内指爲同黨禀請究辦滙四捕房捕頭亦將張阿二及李巡士一併送冋惟李已受傷須送往醫院醫治俟傷愈再行質訊 
[英租界]  
[並非誑騙]  
　　楊念鉅偕友尹福庭控趙冠卿等誑騙珠寳昨由公堂傳訊楊延律師到案請追趙等延威金生帮辦麥干律師投稱被告所取珠寳另有欵項可劃是以拖延原告不應指爲誑騙應請察核中西官以事在去年已有數月之久况被告出有回單原告控被誑騙情殊不合判歸晚堂訊理 
[學徒竊洋]  
　　寗波路震泰綢莊學徒曹文彬竊取該莊洋二千一百餘元逃往南京經該莊經一洪裕淦尋獲一同回滬禀明捕房由探將曹所狎之雉妓花文卿一併查獲昨解公堂請究洪供現除追到洋一千六百餘元尚少四百五十元請追曹供被花妓借去洋三百五十元餘求寛限照賠訊之花妓供洋已用散候漆足繳案判曹與花奴分别押限兩禮拜交洋再核 
[購地交涉]  
　　西洋商人林發重控姚蘭忠佔地等情昨日由廨傳訊原告延律師到堂聲稱該地於去年向候松齋出價二千四百餘元買來今被姚佔住不讓請爲澈究姚供該地前年抵與候姓並未出賣求察候亦延律師上堂代辯判被告交保候函致寳山縣查明該地究係何人之産俟復到再訊 
[僅押被告]  
　　周栢春前以假單抵洋被趙桂生控奉公廨提案收押旋經周之舅父張兆坤保出限令繳洋迄未照辦茲張忽以孫步雲不將代借之洋交出訴知駐　五十八號西捕請廨出牌提孫到案昨經公堂復訊孫延律師到堂訴明各節謝襄讞以孫並未向周借洋原告不應誣控遂商之美副領事巴君將案註銷巴君不允華官以孫並無不是如須收押應將原被併押復與西官磋商仍不應允判孫帶回捕房候下禮拜二訊明再斷 
[客棧罰洋]  
　　賈順卿客棧容留男女姦宿昨由捕房將賈傳至公堂判罰洋五元再押捕房一月又王得勝不登棧客姓名亦奉傳案判罰洋二十元充公 
[武弁違章]  
　　武弁施德興帶刀行走由捕拘入捕房昨解公堂請訊施供在吳淞某營黨差因不知租界定章求　判罰洋一元刀發還 
[急求從良]  
　　濟良所昨解不愿爲娼之雉妓陳寳香到廨請訊據供在大興里爲娼因被鴇母覇阻從良是以逃出判陳妓仍送濟良所留養 
[限期料理]  
　　木作頭吳錫候控　桂華私領造價前晚由廨提訊吳投案求追費供吳之工程由商人保薦所有木料等項均爲代賖現旣工竣是應料理詎吳置之不睬故向房主止付扣除判費交保限兩禮拜清理 
[控追欵項]  
　　倪德忠控德昌行主胡德明不還貨洋二千餘元前晚由廨博訊判胡交保候查明再核又慈兩順控徐景甫不理擔保王茂庭借銀一千五百兩亦於前晚傳訊判徐交保限半月清理 
法租界 
[妻子受累]  
　　葉愼章前控王金標串放白鴿經公堂將王妻顧氏押限交出伊夫訊究在案迄已多日未據交出前日復訊據供丈夫現往何處實不知情聶司馬以該氏帶有小孩判改　善堂留養 
[禀准釋放]  
　　某絲廠朱桂芬前控吳阿根紏黨行兇經公堂訊據供稱係嚴阿慶所爲判吳押候捕提嚴阿慶訊究在案茲嚴已開風逃避查提未獲前日由吳母投廨禀求開釋聶司馬姑念禁押多日准予釋放 
美租界 
[洋員回滬]  
　　駐滬美按察使蔡恊　因公赴粤曾紀前報刻已事畢於昨日回滬 
[電車碰撞]  
　　一號電車昨在西華得路與顧阿二之東洋車碰撞電車路受微傷唤捕將顧拘入捕房暫押即釋 
[禀准免驗]  
　　剃髮匠陳老五患痧斃命飭保報驗已紀昨報茲悉仍由其戚田寳山禀准免驗自行備棺收殮 
[吞烟自盡]  
　　粤妓張阿桂因狎各猝斃報縣請驗已誌昨報茲悉死者姓歐陽名阿弟係吞烟斃命後由屍兄歐陽樹投　求免　令准之着候照會捕房准予收殮 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[和蘭匯票律譯稿（照商律第六節第一百條起至二百零七條）（續）]  
　　第一百六十四條到期付欵不稍抗拒則付欵人之責已盡第一百六十五條設執票人所執票其後并無添註載明將票欵照付執票人而執票人能示以别種字據載明執票人旣執此票自當受領票欵則祇須有妥人擔保即能收欵設付欵人不付并能用公証法與之理論第一百六十六條執票人旣受付欵則一切添註人應對於付欵人任完全添註之責第一百六十七條具允人除一百六十三條所載不論外非執票人出示具允本票及合式收條則票欵仍可不付第一百六十八條設付欵人按票欵全數先付若干執票人亦當允诺以減出票人及添註人之擔荷惟未曾找清之數仍可用公証法向之追補第一百六十九條如遇上條情事付欵人不得勒令執票人繳出原票祇能將减付之數註明票上并請執票人出一畫押收據而止第一百七十條凡用公證法追索之票應由代出票人或代添註人之居間人照付其若何居間及若何付欵等情應載明公證書中或公證書後第一百七十一條凡居間付欵之人應一遵執票人之權力并盡同樣之義務一面將居同事及早知照受代人不然應受賠償之罰第一百七十二條設居間人所付之欵係代出票人所付則各添註人皆得弛責設代添註人中之一人所付則此人以後各添註人皆得弛責第一百七十三條設各居間人爭願付欵則照居間具允各條見第三節辦理第一百七十四條設不具允據立有公证之應付未付人忽親來付欵則最如人願更無可議 
　　第七節執票人遇有不具允據及旣允不付情事其應有之權利應盡之義務第一百七十五條付欵人拒不允付則執票人應另用証憑以證實其拒付之過此項憑證名不具允據之公證書第一百七十六條令付欵人出具允據應商諸付欵人住處不應商諸憑票付欵處第一百七十七條出票人及各添註人一經執票人將不具允據之公証書通知後應互央妥人將到期付欵或撥還公證易證費等事出爲擔保此項保人不論出票人或添註人所央除受保人應連合共保外其餘槪不擔保第一百七十八條設收票人於票期前虧倒則執票人得照上條辦法勒令央保或撥還公證費第一百七十九條執票人遇有到期拒付情事則不論該票之業經具允與否得於到期之次日用公證法向之追問設到期之次日係星期日或合律休息日則公證書應作於再次一日之非星期日或合律休息日第一百八十條票欵應在付欵人處照付公證書亦應在付欵人處訂立設或有一票其欵項應在本邑或他邑之另一住處或由另一人照付則付欵或立證等事即應在該住處或該一人處辦理如應付票欵之人無人認識或尋覔不得則公證書應在付欵人住處之郵局辦公所訂立設該處無郵局辦公所則在邑長公署訂立此外凡票欵應在另一處照付而該處付欵人住所及付欵即在該住所等語并未指明者其辦法亦如此（未完） 
小説 
[譏彈小説滑稽魂（四十五）]  
　　第九回　雙檯名妓捉瘟生破温柔巫山驚好夢 
且説包松濤在陸佩芳那邊擺酒。陸佩芳要他擺個雙檯。倒是施雨田道。你擺雙檯。有這許多客人麽。包松濤聽了。呆上一呆便道我在這裡除了你們幾位之外。去没有什麽認得的人。這便怎麽樣呢施雨田道客人呢。我倒可以代請幾個。但是今天旣然只有我們四個就擺個單檯也罷不必要一定去請那素不相識的客人。你説可是不是包松濤還没有開口。陸佩芳早搶過來道。包大人答應仔雙檯末。就俉篤四家頭也蠻好。勿要去請倽格客人哉别人家一幹仔吃雙檯格蠻多來浪俉篤四家頭吃雙檯也無倽希奇啘施雨田聽了道。雖然如此。究竟四個人吃了雙檯。塲面上不好看。還是我來和你代請幾個客人罷。説着。便取過請客票來。一連寫了三張。一張請絲廠買辦祝堯封。一張請銀行董事戈永全。一張請米行東家史合伯史理仲兄弟兩人。叫相帮赶緊去請。陸佩芳便揩揮房中的一班娘姨大姐七手八脚擺起檯面來不多時施雨田代請的客人一齊到了大家相見過了。施雨田又代衆人寫好局票發了下去。包松濤便邀請衆人入席陸佩芳拿過酒壼。正要斟酒却被包松濤一把奪了過去陸佩芳只道他要自家斟酒。便也由他只見他取過酒杯來。滿滿的斟了一盃雙手捧着。高高的舉了一舉方才放下手來放在桌上。對着戈永全高聲説道。戈永翁請坐戈永全出其不意大吃一驚連忙要推讓時。早見包松濤拿起一雙象牙筷來也往上舉了一舉。戈永全只得也還了一恭又見包松濤轉過身來走到下面。深深的打了一恭。戈永全一面還禮。口中説着包松翁何必這般客氣一面忍不住要笑。祝堯封和施家兄弟見了這位主人家。忽然恭恭敬敬的送酒定。席起來。也在那裡别轉了頭暗笑。施雨田連忙拉住了包松濤一把道。堂子裡頭。用不着這些客氣。你不必這般打拱作揖的。只把酒壼交給佩芳。叫他代你斟酒就是了。包松濤聽了。知道自家又恭敬錯了。面上一紅。這個時候陸佩芳早已在旁邊笑得吱吱格格的。一張櫻桃小口再也合不攏來聽了施雨田的話。連忙赶上來。接了包松濤手中的酒壼笑道。包大人勿要實梗客氣。等倪來篩末哉。包松濤覺得狠有些不好意思。只得對着衆人拱手道。今天簡慢得狠衆位都請坐罷。 
 
 

Page 27

 
 
   
 
 

Page 28

 
 
   
 
