# 1881 - 192 - 4902950

 

Page 1

 
 
[論教習弁兵當備示其法]  
　　本朝火器之精跟亘古未有而鳥槍之外仍尙騎射滿蒙禁旅各省駐防以及關外戍軍無不以時教習鳥槍雖為臨陣之利器然使人各一鎗無他技之錯雜則亦安有如許之鎗故禁旅之中別設鳥鎗營而駐防綠營亦各於馬步戰守之額內挑選而習之葢器雖利而用太暴仁義之師當克敵攻城之際固不必以盡殲為得計且亦以示利器之不可多得也以故兵丁竟有不嫺放槍者若礮則更不易得康雍以來凡出師攻敵尙有借礮以用者厥後軍械修備有城之處置礮十數尊至一二尊不等而山僻小縣僅一把總外委駐守著亦未能有之承平既久卽有亦銹爛損壞不堪為用設有兵警勉強施放以壯聲威而已以云破敵則虛語也　國初時所謂紅衣大礮者實則由佛蘭西得之聞其名者相顧駭愕實亦不能多有內馳且無人仿製之也故於西洋軍械未入中國之前稱火器之精者厥惟鳥槍其他噴筒火箭之類平平無奇且止宜於守城而不利於接仗噴筒以禦賊之扒城上雲梯而火以射燒賊營如是而已至於今日則西洋火器無一不有出銀以購之設局以造之器機之工煤鐵之用事事仿之始則行於海口漸且徧於緑營而駐防滿蒙諸口外之軍亦皆選精銳教洋鎗矣以今日之洋槍校從前之鳥槍利鈍不可以倍蓰算矣然而人習之而不能人知之也微特其造法不可知卽其用法亦不必盡知也前報所載彭姓哨官至恒德昌洋貨店配買藥彈所攜九門手槍內有彈子店夥不知為之扳機試演彈隨響出致中勇丁薛姓咽喉因傷斃命一案細核其情不禁駭怪蓋哨官勇丁豈有不會放槍之理乃以藥彈之合式與否照該店夥之指示耶彈在槍內店夥固未知之皿有彈之槍一經扳動卽便轟出此豈哨官之所不知者而竟身立櫃邊目觀該店夥之試演而不阻止之噫披葢眞不知洋槍之放法故欲店夥試放以示之且配賣藥彈實未悉其輕重大小之宜故必携槍以至該店也其於店夥扳機之時知彈已在內不卽阻止者意謂如鳥槍然雖藥彈裝入而火索未點火從何來安在其能響也而該勇丁亦不知其就理不知趨避而遽罹慘厄嗚呼武弁若此兵丁若此雖有利器適足以自敗耳而吾因慨中國之積習為不可改也輪船槍礮目前開局製造無一非自外洋來顧在外洋則事事底於精工而在中國則處處不能制勝葢因循苟且之見積漸於中而虚應故事之習牢不可改也卽如造船一項至有費數十萬金而成一無用之物置諸海口以飾觀瞻而任其義蛀者其他巡洋守口之船資本動輒數萬月費亦復數千而統帶之員於機輪駕駛等事毫不精明至有未放大洋淺擱於內江者幸而海疆無事僅資捕盜之用若大敵當前斷無技藝生疏之駕弁可以進退出沒無不如志者夫輪船非特關係一戰之勝負實關係全軍之利害苟非操縱自如則船中鎗礮雖極精利亦終歸於無用然駕弁如此則水師兵丁可知水師如此則凡綠營之教習洋槍亦可知嘗見綠營之教練也進退步伐一切口號皆從洋教習每放一鎗須歷一二刻之久其中機巧未嘗不可領悟然鎗皆一式而兵丁等但知放槍之程式不知製槍之機關苟有新式者出不且相視茫然而莫由測其利害之所在乎吾知若此哨弁兵丁者綠營中正不知凡幾也嗚呼以殺敵之器而轉足以自殺得不貽誚於外人也哉 
[船局近聞] ○福州船政局黎星使到工兩年因見各事日就懈馳其總稽查總監工處往往因請修各船好行方便現經星使查出已將總稽查一席裁撤另調廣東候補知府冒哲齊太守澄赴閩辦理文案兼總稽查事務以期望整頓或可杜請修船者種種弊端也○春間由電報請駐德李丹崖星使代購快船龍骨茲聞李星使欲向德國購辦而洋監督日意格又欲向法國購辦兩人各執一見遂致電報往來於德法兩國間者有半月之久故初議畢六月底龍骨可到現又改期七月間方能購到船局員紳工匠等無工可作未免望眼將穿矣○春夏之交又由香港采辦局發電信至外洋託購鋼鐵銅各料以備開造快船之用現聞各料須俟中秋後始能陸續運來至於木料因佘司馬往南洋采辦價昂不敢下手故亦由電報託洋人采辦由夾板船運回所有價値船費由該洋人開報照給綠船局待料殷殷自去冬已無工可作今年只修理各舊船作敷衍之計故但求料到與工以免虛糜經費耳○前月下浣黎星使聞運江縣屬之賽洋村鉛礦甚佳卽命楊武兵輪船展輪攜同學生及員紳工匠隨從人等共六七十人前往勘　計水程三百餘里陸程五六十里去來共四日比登岸尋覓則杳無所見只見石罅中似有鉛色挖掘數尺并不得礦廢然而返欲將報信者懲辦而難機罪名遂舍之月之初十日又派生徒乘藝新輪船再往賽陽尋挖鉛礦已去六七日之久尙無覔定礦所蓋多為鄉人誑報云○前報彭宮保奏請飭造巡海快船十隻於閩廠滬廠粤廠分造茲聞粤廠無暇及此已由張制軍奏明與閩滬兩廠專造毋庸由粤廠添工分製以歸簡易其片稿附錄左方　兩廣總督張片再上年十月十五日承准軍機大臣字寄光緒六年九月二十七日奉　上諭彭玉麟奏覆陳調撥長江水師等事一摺另片奏請飭赶造十七八丈長大小兵輪十隻此船重在頭梢兩炮亦酌配邊炮以輔之以為江陰以下海防之用仍交李朝斌同操等語着劉坤一穆圖善何璟張樹聲吳元炳勒方錡裕寬黎兆棠會商妥辦等因欽此臣等伏查粵省製造局經費支絀規模未廣造船機器與各項工匠現在仿造蚊子船及隨時修理大小輪船勉強敷用長江所需小兵船自當添工赶辦計日程工僅能承造一兩號之譜當卽函商南洋大臣劉去後旋准復稱粵局機器無多工匠有限情形本所深恐閩滬兩廠目前尚無另造之船當可專心致志辦此兵輪以兾刻期蕆事不必再由粵廠　工分造以歸簡便旋接彭來函亦與劉之言相同是此項兵輪均歸閩滬兩廠分造業有成議粵省自無庸承造所有臣等遵　旨會商錄由謹附片陳明伏乞　聖鑒謹　奏 
[提人致命] ○寍郡慈谿柳祖蔭家於上月失竊報縣追驖事前有柳學利見柳阿寶形跡可疑攔路喝阻故疑此案係柳阿寶所為失主亦赴縣聲報後緝獲竊犯袁方來小阿四到案官不卽二犯質証率爾飭差拿柳阿寶詎差捕自般需索肆其恫嚇以致柳阿寶之妻投河自盡差捕畏罪而退柳祖蔭　未追還反有牽累不得已赴府上控 
 
 

Page 2

 
 
宗太守立飭慈谿縣速傳柳學利提同袁方來小阿四訊明柳祖蔭家幾人同竊何人爲首贓物如何分法現存何處如果柳河阿寶確係同黨另簽　差提柳阿寶質訊詳辦夫獄訟牽涉之人如因疑連告或跡近誣扳者本不宜輕易拘提况置巳獲之犯而不問遽縱奸役以殺人耶楑之父母斯民之義能自安乎 
[病危自盡] ○甯波鎮明嶺下有薙髪匠張阿標者家甚貧苦人又迂執入夏以來一病懨懨既乏醫藥之資又無侍疾之人雖有拚識婦以爲張厥疾雖瘳心頗憎不肯時爲照料張自念與其久病而受累不如速死之爲安佯令婦　外問卜而自縊於牀迨婦歸家見呼人解救已無及矣噫野鴛相偶鮮有始終此婦厭張而未棄尙非無情之甚者假使采蘭別贈絕不回頭病中人其能起而問乎滬上拚頭之風甚盛盍一思之 
[金爐換盌] ○換盌担挑粗細盌碟　歴小巷呼喊招人以舊物換盌樂與婦女交易得行其欺也揚城舊城北小街有王吳二姓同居係兩親家日前有換盌担過其門王婦呼之入先以舊衣件與換未成繼出一香爐似鐵鑄者重約三四斤換得粗細盌十餘個王婦甚樂以爲便宜爐上少一耳環換盌者爐後即怱怱去次日尋出此環付小兒玩弄王婦之　吳叟見之驚訝曰此物尙在耶汝家何一貧至此幸甚幸甚可立成小康不憂衣食矣婦急詢其故吳云汝祖與汝太翁同爲總商尉濟美家管家頗見信任此爐係濟美太夫人奉觀音者時用上等赤金十斤召匠入內造此爐並燭台一付淨瓶一個　燭台各重四斤淨瓶重二斤由汝祖與汝太翁監造太夫人去世後藏於後樓人無知者及道光年中陶制台大懲淮商各總商皆　查抄濟美清欵免罪此爐瓶四件小主人以由我兩家代掌遂分賞馬爐歸汝太翁今此物尙在何憂貧乎王婦聞之駭絕即述換盌事交大驚取環磨之果眞金也大爲抱怨婦惟有號哭即出資央人覓換盌者數日無蹤王婦一病幾死噫當淮商盛時揮金如土舉動爲王侯所不敵一朝傾敗紈褲子孫故習依然迨物產消亡徒重道途感慨此事可見一斑當小主分賞時安知非亦未識其金耶至執其役者得易失易猶不足惜耳聞王吳本濟美家跟班後升管家各富有十餘方吳叟現開茶肆爲人述之如此 
[僕人行竊] ○有候補縣某君與副將銜武弁某君同庽英租界榮錦里前日候補某君失去紬縐衣五件疑係僕人所竊隨將僕送英捕房盤詰旋經包探徐少亭查知行竊者係某弁之僕已被押洋九元贓隨吊到想當解歸公堂訊辦也 
[講茶又見] ○本　法公堂定例凡茶肆中擅賣講茶者罰洋十元公會經科罰數家故此風漸戢近日鮮見而前日小東門外又聞此事盖小東門外有素爲烟妓之鄭徐氏與潮州人鄭朝金拚識鄭朝金亦於相近處開清烟間眞乃鬥當戶對其烟間樓上爲張遇春所開之花烟館本屬相安無事前日鄭徐氏之女孩甫五六齡者　鄭朝金烟舘玩耍口中正吃楊梅戲將梅核拋擲張遇春家烟妓漬染其衣致啓爭端兩不相讓鄭徐氏紏黨至湘園茶肆約張吃茶評理張到後彼此爭鬥打成一片茶肆中烟袋盌盞多被毀者因即鳴捕拘人送法公堂訊理湘園茶館夥秦阿三投案呈毀物單請騐張遇春紥頭到案稱被打傷鄭徐氏亦稱女孩被張毆打各執一詞翁太守問秦阿三何人先到茶肆共有幾人答稱鄭徐氏先至彼等共有三四十人陸續而來泡茶後始知俱相認識約會吃茶者太守騐得張受傷不重遂將兩造申斥至再斷鄭徐氏出洋兩元給張養傷茶肆敢違禁擅賣而講茶極應照例科罰姑念已被　物减半罰洋五元充善款秦阿三着候繳到洋元再放 
[輪船遲到] ○本埠二十夜風雨爲害情形昨經登報茲悉招商局往來寍滬之江天輪船應於前日清晨抵滬乃延至午刻不見船到滬上人有預知親屬友人附搭此船者大爲憂急咸集碼頭盼望比午後三點鐘時見黑烟一股遠而來未幾駛近果係此船羣爲欣賀聞該船遇風時暫停在大切洋面俟風浪略小始行開輪故到埠遲數時云昨日風小晨下小雨片刻後漸開霽而天氣則仍凉爽也 
[火災彚誌] ○前夜十一點鐘時本　大東門內直　失愼由朝北門面之陸鼎盛南北貨鋪起火時風勢甚猛延燒極速雖經各水龍急救計燒至二點鐘始熄南面店鋪東自恒泰綢莊起西至饅笠橋塊義盛燭鋪止北面東自實成銀樓起西至義隆烟鋪止南面店鋪火由內進延過河浜浜上皆店家之棧房迤西直燒　饅翌橋堍止並燒穿麫筋弄約共焚去房屋二百於間其間種德泰山兩藥材鋪天章順昌兩紬緞鋪汪　泰茶葉店祥泰布庄均遭其厄外如南北雜貨洋貨京貨絲線扇子等店不能悉記恒和當鋪燒燬大門櫃檯而包房無恙誠貧戶之大幸至恒泰永紬緞庄恒隆海味鋪太和茶食店聚生烟店森熟肉店皆免於禍然受驚已不淺矣該處爲精華之區多大鋪戶雖時不堪晚睡者尙少貨有及搬者而所燬已雖計數祥泰爲著名大布庄問燬貨約値十萬金云大街挨城門房屋兩邊祇留十五六家城外南市水龍亦赴救交武员弁均親臨彈壓並帶勇丁幫同撲救當火盛時租界中但見東南上紅光滿天相委相屬如雲而下無根腳姑不以爲火患頗深疑異實則光大而高遠故如此地方朝南門面某姓竹器店亦於是夕十一點鐘因煮食物遺火延燒竹籃等件冒穿屋頂殃及隣右地保鳴鑪傅警經該處人齊集撲救又得英捕房捕頭赶來往用藥水龍澆灌得以熄滅計燒去樓房五六撞拆毀六七撞該房係公平洋行之產聞近處居民因搬運物件遭匪人攫掠者殊爲不少按二十夜方有風雨之害而二十一夜又覯大火何災禍接踵而見耶要之二十一夜亦風之爲厲民也 
[輕生可笑] ○甯郡慈邑人某甲年二十二歲爲某商船上夥友今春二月間與萬與堂妓女傳雲鄉締交時去時來不啻鶼鶼比翼花費洋蚨約計二百餘元至本月十六夜復在雲卿房內設宴高朋滿座飲酒正酣某甲身邊有洋十二元爲雲鄉欔去某甲令其劃局帳雲鄉不允幷欲立時逼交局錢遂致口角某甲本在各友前矜詡謂雲鄉恩誼綦重至是而大難爲情憤憤回　密取阿芙蓉膏呑服幷以高梁下之俄頃毒發斃命現已函至其交來滬未識作何了結也夫某甲少年任性不顧輕生其死固無足惜而該妓女反面無情竟不稍留面目以致釀成人命其性情之乖戾亦可想見矣好狎邪　者盍鑒諸 
[瘋婦續述] ○英租界江西路慌地臥一蘇州口音之瘋婦及巡捕解送寍波口音之瘋婦至英公堂其情形均經列報茲悉蘇婦巳死經地保訪知其家屬喚往收殮寍波婦已由其子投案禀明領歸醫治矣 
[窗墜傷人] ○前日午後英租界慶雲里謝三觀妓館家女傭徐氏在樓下仰首與上某妓說話樓有二婢一人關窗一人硬欲推開窗忽脫　　下正中該氏頭頂受傷甚重即爲延醫救治未卜能無碍否也 
[挑水滋禍] ○本城河道淤塞居民每購城外水食之當潮漲時各處担水者爭先挑取途間莽莽直前無論男婦老稚　避稍遲輒被衝撞恒見衣履沾濡或至踣跌彼不顧也友人云昨午雨後舊校塲中玉液清茶肆北首一婦俛首緩刑一人肩水覿面衝至將婦左目撞傷淚注血流婦極聲呌喊其人已不見矣此婦之目恐難痊愈本城挑水之　撞成爲習氣當其貿貿而來強橫殆難言狀其致禍原在意中中國地界無法巡捕照料其有巡查之責者須得爲懲禁也 
 
 

Page 3

 
 
[彗星行度] ○案談天凡有彗星見大率三次測其赤經緯度以推其橢圓道或拋物道之大小及方向卽可定其諸根數今屢測之似此彗星不行曲線而行直線然或其所行之線曲率甚小時未入歷兼之器未精艮因不能覺也敢以質之高明家又十九日夜月將上時測得彗星距勾陳大星八度四十七分距北斗天樞星二十度十八分距庶子上一星十六度七分又合計所測彗星距庶子上一星每日約近五十六分弱敢幷質之[  嘉善孫清芬拜呈]  
[金縷曲　瘦讀鶴詞人為管秋初徽題元配潘孺人詩啓漫塡此解] ○天意真難判好姻緣怱怱易了轉多悲惋空說相思和淚寫贏得肝腸寸斷嘆驀地麈封鴻案玉軫拋殘聲已杏慨花開一霎芬飛散惆悵處倩誰按　深閨往事休重算只蒼茫青天碧海引引愁紛亂無限情懷猶是樂陽繾綣怎管子　能爭勸但望騒壇抒錦繡發幽光莫偉徽音遠庶慰此鼓盆怨[  鴛湖映雪生倚聲]  
[虞夫人　偶入小肆有見而作] ○腰支一捻柔條裊霧　雲　好小家碧玉正芳年粥餉桃花令我見猶憐　雖然不是當壚婦蹀踮　嬌依母荊　裙布也風流若得銷魂真個間誰修[  鴛湖映雪生倚聲]  
[浪淘沙　雨中遺闷] ○梅雨苦昏沈愁緒交侵舉杯且把濁醪斟醉眼模糊都不管一任睛陰　客館樂何尋花底長吟才迂守拙自安心看彼隨人呼引去沙裹淘金[  映雪後人又稿]  
[東風第一枝　詠藍田璧月季] ○旣怕風狂還防日烈雨絲尤患綿密最難天氣陰和纔得放來香　丰姿飄逸爭似淡然無匹是薄如蟬翼凝霜輕比風綃堆雪　搖素影　痕清絕留皓質粉粧迥則一絲不染織麈堪與水仙　列芳名記取覺奚啻連城珍璧幾會見暖欲生烟但只共月華明減[  鴛湖長春花館主草]  
[光緒七年六月十一日京報全錄]  
　　宮門抄○發抄　旨五道○川督丁　奏保舉道員夾片○又　奏請　旌表夾片○又　奏委署總兵夾片○總兵莫　　奏恭報接篆日期摺子○黔撫岑　奏委署總兵夾片○將軍銘等　奏為遵　旨酌保文武員弁摺子○淅撫譚　奏起　第三批京餉夾片○閩督何等　奏知縣自請改就教職摺子○大臣清　奏請　飭部核銷夾片○六月十一日內務府國子監正黃旗值日無引　見○前任江蘇按察使龔易　到京請　安○熱可總管巴克坦布回京請　安○掌儀司奏十五日祭　奉先殿　貝子行禮○召見軍機　龔易圖○皇上明日夘正至 
　　觀德殿行禮○發抄　李明墀奏提督蘇元春俟治喪后仍回原防奉　旨著照所請兵部知道欽此○又前河南學政瞿鴻機起復北上奉 
　　旨知道了欽此○又衡陽令羅慶薌調署　遠今奉　旨知道了欽此○周恒棋奏請將通判存齡保案更正奉　旨該部知道欽此○又前　東巡撫張兆棟服滿奉　旨知道了欽此　○○丁寶楨片　再建昌道唐　前經奉　旨補授斯　例應赴部引　見因該道總辦官運局務事　創始任大責重一時難以遽易致滋貽　茲官運一切事宜經該道三年以來精心　力詳細推求應興之利整理無遺應除之弊剔除殆盡查其三屆奏銷每年額引全完帶銷積引復逾巨萬而帶徵從前積欠以及數十　萬之多成效顯著現在該局規模大定條理精詳諸事皆確有成法可守無虞弊混自應照例給咨引　見其官運局事務仍　該道總辦并　帮辦局務頭中文天駿等妥為經理　臣查川省監務寶為　國家絕大餉源前以經理不善百弊產生以致半歸乾沒今幸整理就緒自可日見起色然　者　亦易生非得精寶廉正如唐　其人未易勝任臣愚以為將來唐　在川一日官運局事應諧寶成總理俾得　加精密庶今日之苦心經營不致遽有　壞於　國計民生所關實非淺鮮謹附片具陳伏乞　聖　謹　奏軍機大臣奉　旨知道了欽此　○○丁寶楨片　再查定例士民人等養恤孤貧其捐銀至千兩以上或田粟准值銀千兩以上者諸　旨　坊給予樂善好施字樣由地方官給銀三十兩聽本家自行建坊等因茲據署大竹縣知縣魯宗周詳稱據該縣紳糧夏裕經等公稟縣　向有育嬰堂收養孤老幼孩因經費不敷事隊　馳同治年間有該縣五品封職增貢生鄧緒經毅然倡捐銀兩募修堂舍施棺濟貧同治十一年又將自置　畆每年收租榖三百四十八石捐作育嬰堂經費復捐田房作為　洗所掩骼經費緒經旋即病故監　猶以善后事宜尚未辦　為憾現在育嬰堂議定收養孤老五十名口嬰兒四十名口咸稱得所詳請　奏獎前來臣查已故五品封典貢生鄧緒經捐助田業養恤孤獨老幼及施棺等義舉計其捐數已值千兩以上實屬樂善好施始終不懈　應照例請　旨建坊以示旌楊清現因調省另有委用惟新補松潘鎮總兵李培榮先經委辦雷波夷務現在地方肅清所有善后事宜須一手經理方臻妥協一時未能赴任所遺松潘鎮總兵員缺查有提督衡記名總兵夏毓秀　兵嚴整熟悉夷情堪以委署除檄飭遵照外理合會同暫署成都將軍臣　克湍署提督臣唐友耕合詞附片具陳伏乞　聖鑒謹　奏軍機大臣奉　旨知道了欽此　○○署理建昌鎮總兵記名提督博奇巴　魯奴才莫組紳跪　奏為恭報奴才接篆任事日期啊謝　天恩仰　　聖鑒事　奴才光緒七年二月二十八日奉署督臣丁實楨照會　奏委署理建昌鎮總兵員缺奴才於三月二十二日行抵　遠府城准護理總兵印務普安　　將定長將建昌鎮總兵關防一顆暨文卷等　交前來奴才敬謹恭設香案望　　叩頭謝　恩卽於是日接管任事伏　奴才一介　愚毫無知識上年渥蒙　殊恩護理四川提督涓埃未報悚惕方　茲復署理建昌鎮篆查建昌地處連續界連藏衛總兵責任鎮守任重操防舉凡督率將備撫綏番夷均關緊要奴才自愧庸材　勿克勝惟有隨時隨事稟承成都將軍署督臣遵照辦理以期仰答　高厚鴻慈於萬一除將接印任事日期循例恭疏提報外所有奴才感激下忱謹　摺叩謝　天恩伏乞　皇太后　皇上聖鑒謹　奏軍大臣奉　旨知道了欽此　○○岑毓英片　再鎮遠鎮總兵羅　 
　　連已蒙　恩　放貴州提督新授鎮遠鎮總兵和耀會尚未到黔　應委員署理以重職守又署安義鎮總兵　記名提督吳　安署威寍鎮總兵　記名提督楊國發均經臣　奏請隨帶赴閩亦應委員接署俾該員等得先交卸候　旨遵行臣興護撫臣林肇元提臣羅孝連會商查有　記名提督永安協副將林從泰　歷戎行勸慎勇敢堪以委署威寍鎮總兵又查有　記名提督平遠協副將何雄輝謀勇素　操防認真堪以委署安義鎮總兵又查有　記名提督上江協副將蕭肇富久著戰功馭兵有術堪以委署鎮遠鎮總兵除咨會　員等知照外謹會同督臣劉長佑附片具陳伏乞　聖鑒謹　奏軍機大臣奉　旨知道了欽此　○○奴才銘安玉亮跪　奏為遵　旨酌保各路剿賊獲勝暨在營　遺尤為出力文武員弁懇　恩獎勱以昭激勸恭摺仰　　聖鑒事　奴才等前於光緒六年九月各路將弁剿辦賊匪迭次獲勝擒斬情形　案奏懇　恩施稱將出力負弁擇允保獎以示鼓勵等因具奏於九月二十五日　到回摺奉　旨著准其擇尤酌保毋許冒濫欽此仰見　聖王微勞必錄鼓勵戎行之至　奴才等跪讀之下欽感實　當經轉飭管務處欽遵查核去后茲據開註各員弁衛名勞續稟請核獎前來奴才等伏查吉省林密山深 
 
 

Page 4

 
 
向為賊匪逋逃　藪乘機劫搶所在騷然自設立軍務以來迭有斬擒地方雖漸就肅清而各匪徒半多東捻馀黨狡異常終不能根株盡絕逞其故智動輒竊居山林負喁抗拒各員弁奉派搜捕或縋幽　險攻勦於絕谷深嚴或遠索窮搜奏續則經旬累月兵忘窮寇莫追之戒賊　突檻反噬之兇我軍雖有傷亡終無敗積卒能迭擒要逆屢斬渠魁計自光緒五年七月至六年七月一年之內各路將弁各　兵役殄斃生擒盜匪先后共一千一百馀名之多均　實在戰功非尋常緝捕可比至辦理營務轉運糧餉審鞴盜賊在營　遣各員均能夙夜辛勤始終罔懈亦屬著有微勞相應欽遵　恩旨　擇其尤為出立文武共七十三員另繕清單恭呈御　伏乞　逾格鴻慈准予照單獎敘以勵戎行而昭激勸除將出力稍次員弁由外酌給五六七品功牌業總咨部及應獎千把等官照例咨部辦理并歷次傷亡弁兵俟查明另請　恩卹外所有遵　旨酌保出力文武員弁緣由護恭摺由驛馳奏伏乞　皇太后　皇上聖鑒謹　奏請　旨軍機大臣奉　旨永海等均着照所請獎勵該部知道單倂發欽此　○○譚鍾麟片　再光緒七年京餉發浙江地丁銀三十五萬兩業經分批籌解銀十萬兩先后奏咨在案茲據藩司總馨詳稱第三批地丁京餉動支光緒七年地丁銀五萬兩泒委候補知縣彭寶謙管解循案中滬附搭輪船運津解部交納等　具詳前來臣覆核無異除分咨查照發護并取起程日期咨報外理合附片具陳伏乞　聖鑒謹　奏軍機大臣奉　旨戶部知道欽此　○○閩浙總督臣何璟福建巡撫臣勸方錡跪　奏為知縣自揣難勝民計請　旨改就敎職恭摺仰祈　聖鑒事窮照正任光澤縣知縣居喆年五十八歲江蘇高郵州廣生應同治甲子併補行戊午科本省鄉試中式舉人在籍辦圑出力　奏准以知縣不論雙單月儘先卽選光緒四年三月選授光澤縣缺援例捐加同知升衛十一月二十七日到任調省察看卸事續經司詳銷案茲據該員以年届六旬難勝煩劇情願改就敎職候選稟由藩司核明請奏前來臣等查該員居喆前在光澤縣任內并撫貽悮規避情事雖已年届六旬係舉人出身據揣難以再應民計相應請　旨將正任光澤縣知縣居喆改歸教職選用一面筋將交代事宜赶豎清厘回籍候選如蒙　俞允所遺光澤縣選缺現有應補人員應請留閩俟准部覆　員請補除咨部查照外臣等謹恭摺具陳伏乞　皇太后　皇上聖鑒訓示謹　奏軍機大臣奉　旨着照所請吏部知道欽此　○○清安等片　再上年奉　旨　邊加屯奴才等彼時因加屯聖　易　加　稱分比例中項　種　屯地加種添製農具耕牛及　覓人工約需銀四千馀兩暫由鋪商借墊請　旨　部撥發等因奏陳在案嗣經戶部撥給此項銀兩四千兩解科后全行歸還鋪商尚不敷銀七百二十五兩伡錢查　城屯田農具等項向年由丙地　買所需價銀按照例價報銷歷經辦理在案此次加添一切農具等項實因需用甚急若待派員內地　辦往返需時有　耕作卽就近在科城　買俱照市價給發計加添農具　買耕牛雇　人工等項統共用過銀兩四千七百二十五兩四錢除由戶部解到銀四千兩撥還鋪商外不敷銀七百二十五兩四錢奴才等暫由軍餉內墊發惟此次購買農具甚急不能不照　價　發合無仰懇　天恩　部准照市價核銷如蒙　允准奴才等卽節造具細冊分送戶工二部核銷謹此附片　奏請伏乞　聖鑒訓示謹　奏軍機大臣奉　旨着照所請該部知道欽此 
[蘇省撫轅抄] ○六月十八日通判朱昌書稟知奉委員辦工程局差　知縣姚棟雲辭回劉厘局　趙受璋吳江查騐積榖回銷差　主簿陳萬貞稟知梟　委監印差　從九陳其瑞稟知奉委官藥局差　○十九日蕭煥青銷催提錫金宜欠解差　縣丞王嘉楨范葉蓀從九胡　蘭均稟知奉　撫憲札委編查保甲差　撫轅牌示於六月二十八日 
　　皇上萬歲會節應遵光緒三年欽奉　懿旨於二十六日慶賀現值　孝貞顯皇后百日之外恭遇　皇上萬壽聖節是日五鼓應穿補褂朝珠寶赴　萬書宮行禮禮舉常服掛朝珠其自二十五日起至七月初一日止前后三日俱常服不掛珠 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
