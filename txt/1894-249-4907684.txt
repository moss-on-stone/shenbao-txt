# 1894 - 249 - 4907684

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨圍三十六種洋五元○刑案匯覽洋七元○繙頤福威豐朝東華錄實洋一元二角○王益吾咸豐朝東華績錄實洋二元五角○左文襄公奏疏碼洋四元○稚圖三國演義碼洋二元○駁案彚縉碼洋二元○明李稗忠碼洋七角○明委南北略碼洋一元二角○欽定六部處分則例碼洋一元三角○補註洗寛錄碼洋六角○康熙字典碼洋二元五角○臨證指南训洋　元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大淸會典碼洋一元六角○六科準純六套實洋五元五角諸君欲購者請移玉申報館帳房可也此佈 
[繪圖後施公案出售] [  圖書集成局代啓]  
　　称公案一書始於江都縣令終於倉塲總督而以後許多情節離奇變幻可泣可歌迄朱叙入閱者　焉本局不惜重資延請海内知名之士採輯施公軼事凡名臣傳方略贊錄無不搜羅殆盡其事寳旣蟬聨而下而其叙次之周密用筆之精奇尤駕前刻而上之而施公之政蹟於是乎全也急用新鑄鉛字排比成帙并倩名手繪成圖象冠之篇端至其紙張之潔白刷印之精良猶其餘事每部六本碼洋八角卽日出售欲購者請向天津文差齋本埠江左書林文淵山房掃葉山房三馬路申昌書畫室可也此佈 
[西友談兵]  
　　有歐西游客相聚而方曰中國與日本交戰之事近數日未見動靜究不知情形若何一客曰見於日報者則有之矣自廿八日一戰以後則尚無確信夫日人諱敗爲勝情之虛者不可以告人故電音極爲秘密中國屢得捷報不妨令薄海周知顧何以亦必秘密其電報不准傳遞暗碼不准洩漏軍情此何故哉一客曰一有戰事必禁漏洩此則各國之通例非特中國爲然但不知中日之戰事究於何日是了耳一客曰自日本於六月廿三日首先發難轟毁局外載兵之高陞輪船於是中朝勃然震怒於七月之朔立頒諭旨决計用兵以雷霆之威神速無比日本亦必竭力爲螳臂之當乃自牙山連捷以後平壤中和迭傳捷報然皆在七月中事至八月則並無確音而中國海軍水師各兵輪則曾夫有迅赴戎機者意者中國持重而發早有成竹在於胸中乎一客曰吾聞之日本内帑巴竭其在外諸軍所需資糧未必能多而朝鮮之民恨日人剌骨必不肯以軍糧接濟此時日本之勢已屬不支若以大軍壓之可以殲除殆盡顧兵法云窮宼莫追困獸猶鬥彼當無路逃生之際勢必拚命出戰雖以飽騰之士當飢疲之兵勝負之數可以預决然中國之兵亦必不免多傷故深溝高壘不與之戰以老其師相持愈久飢疲愈甚可以不加刃而盡殲醜類中國殆用此計也一客曰日本去朝鮮近且巳先踞韓京不啻喧賓奪主以故進可以戰退可以守其利不在戰中國之兵由陸而去奔馳數千里乃裹餱糧子槖于囊何能多備故利在速戰而今乃曠日持久不與之戰不亦儒遲之甚乎夫日本此次無故興兵師出無名理則曲而師巳老以故牙山平壤屢戰皆敗績而中國迭次獲勝且小固不可以敵大寡固不可以敵衆弱固不可以敵强日本之地小於中國者十之八九人民之衆少於中國者又十之八九彼自以爲强而弱視中國且有時而并藐視各西國此則正是日本之不能復强而將日趨於弱之明騐中國凡事持重不肯輕舉妄動外觀似弱實則初不弱於日本而况與歐墨各國禮讓往來共敦輯睦此則正是中國之自强處當此之時中國倘火速用兵水陸並進一戰而朝鮮之日兵盡殲再戰而朝鮮之全境肅淸三戰而琉球之地拱手奉還四戰而日本各要隘悉子封口日人勢窮力竭不得已而乞城下之盟則令賠償兵費若干萬以後恪遵中國約束不敢復生覬觎屈指計之不過一二月之事耳何用糯滯爲哉一客曰日本此時民窮財盡通用紙幣不可以當現銀卽使情輸勢絀願賠兵費又將何物賠償耶一客曰是不難日本紙幣雖不値錢而以地抵押尚可抵得數千萬足以賠兵費卽不然中國不妨緩以時日但令其月償一百元之數日本雖貧尚可爲力窮年累月永無盡期假如議定賠欵數百萬則必遣至數千年而後已此恥雖决東海之波不能爲日本洗也若相持不下則兩國軍中每日需費若干人心又各皇皇然不能安定卽各處商務所傷實多一日兵事未定一日不能經營卽使西商無所關碍而國有兵端貿易必然减色則其所受虧者亦復不少而中日兩國之商務則勢必一無所營輪船出入關卡收納商賈籌謀無不事事退縮則其暗中剝喪元氣者極大而何以至今尚未一决也聞近日日本商人皆不能安於滬上紛紛回國上海之地日商行將絶跡蓋因美國不肯爲之保護而其心愈有所不安可知華商之在日本者亦必如是而日人之虐待華商更有出乎情理之外者卽此一端而兩國商務之壞已可槪見又何事而　遲遲吾行也哉一客起而言曰我等皆局外人也彼局中諸人自有一定之主意局外人不過從旁揣測而已請拭目以俟之必有定局之一日余時嘿聽良久因卽其所言筆而存之 
[本館接奉電音]  
　　昨由京友電傳諭旨二道敬謹譯登○八月初十日奉上諭前因御史鄭思駕奏叅河南按察使長祿並署開封府南陽府知府濮文暹骫法營私養奸縱盜各節當諭令許振褘按欵確查兹據查明覆奏河南按察使長祿原叅性耽逸豫縱容盜賊信任家丁濫收餽贈各款均經查明尚無實據惟於家丁袁茂臣挾妓買娼失於覺察究屬疏忽長祿著交部議處署開封府南陽府知府濮文暹結案極多能任營苦並無收受贄敬姑息養奸精弊會匪刁老人由其拿獲禀請永遠監禁亦無釋放之事卽著毋庸置議餘著照所議辦理該部知道欽此同日奉　諭旨本月十二十四十五十六十七日所有進内奏事當差之王公文武大小官員均著穿蟒袍補褂十四十五十六日均著推班欽此 
[電傳湖北鄉試頭塲題]  
　　首題子貢間曰何如斯可謂之士矣至抑亦可以爲次矣次題　知耻近乎勇三題子之君將行仁政至子必勉之詩題賦得一聲占盡秋字五言八韵 
[電傳河南鄉試首塲題]  
　　頭題曾子曰君子思不出其位至而過其行次題明乎郊社之禮　三題離婁之明至不能成方圓詩題賦得圉人作頌比崧高得高字五言八韵 
[電傳噩耗]  
　　昨接金陵訪事人發來電報云長江水師提督黃軍門於初十日申刻薨逝星沈江表雲賭山顚想麾下健兒當有同聲悲悼者矣 
[船主自裁]  
　　日本來信云日本頂堅固之大鐵甲兵船名吉野艦者一點鐘可行二十三英里刻方至船廠修理有見者謂船身機器已被中國大舉轟擊損壞船中統帶旣上岸恨不欲生卽自殺而死以其無面目見人也按本報 
 
 

Page 2

 
 
前載中國威不海巨砲擊毁日輪一艘意卽此船乎 
[西人觀戰]  
　　香港某西商曾至高麗登山觀戰其所立之處與戰塲僅隔西米路以華里相計則十三四里耳用望遠鏡視之甚爲了了兹巳回港向人述當日鏖戰情形深贊我華軍行兵掠陣之妙其說曰華人用兵專以擡槍爲前敵每見日軍發砲則伏地以避之砲過後乃起蓋礮之將發必有黑烟迨礮彈見風始發響此定例也故華軍於日間則望敵陣之烟夜裏則望敵陣之火知其來而預伏較冐險而進者安危迥殊礮聲過後則急起疾進遠者以擡鎗擊之近者以藥毬擲之藥毬之製用紗紙裹藥堅綑成毬端有一引約長寸許其勢甚緩放毬之法先以繩作圈套毬於圈内以滾擲取勢藥引爲風所扇漸漸燃著引末有爆竹一枚引盡則鳴卽就勢擲去可及百步之外用以近攻亦是陣中利器故與日人交綏步兵多捷由於訓練得法云 
[電語無稽]  
　　倫敦初九日來電云日廷言倘高昌廟江南製造局不停工作卽不以上海爲局外公地又云日本擬訓兵赴高以十萬爲額命山縣有朋爲統將又云日廷之意欲至北京按以上電信雖由倫敦發來實則日人故作大言爲虛聲恫嚇之計彼欲令製造局停止工作我亦可令彼東京大坂等處不准製造軍火横須駕船塢不准修理被我擊毁之戰船如或不依卽當痛加剿洗日人在高屢與我軍接仗每戰必敗前後死亡兵數約計不下二萬餘其續調之兵則用三丁抽二之法逼脅成行未經訓練縱有十萬亦不足膏我斧鉞况日人長技於兵之死亡者則故匿其數於兵之調出者則多報其數此種夸詞不可以嚇腐鼠乃欲以欺中國乎若謂欲至北京無論北洋一帶海防嚴密日人斷不敢自來送死况我軍在高大獲撈伏挨恢復全境卽當鼓輪而東寄語曰八尚其於東京整備壺漿以迎王師尚不失爲識時務之人如敢負嵎抗拒必致掃穴犁庭覆宗絶祀後雖悔之亦已晚矣山縣有朋前充日本總理大臣兼内務大臣現任樞密顧問官年約五十四五嘗游歐美諸洲歸國後因攺革日本法律蓋亦厭故喜新者也半世蹉跎甘守鰥魚岑寂向居東京郊外目白臺别墅今因大島授首委以軍務恐終不免仍蹈覆轍耳 
[咨調兵船]  
　　聞北洋大臣李傅相移咨南洋大臣劉峴帥請調大號兵船三艘赴北洋以資調遣 
[甘從新約]  
　　英國與日本訂立新約英人可至内地概歸日本管理前已列報兹聞德法兩國亦願照此辦理云 
[輪船失事]  
　　太古公司之吳淞輪船自厦門來滬行至温州海面見有輪船一艘沈入水底吳淞輪船當卽駛近查問此船何名未得確耗揆度情形似與華安輸船相彷彿勞有小船甚多搬取物件 
[珠江秋泛]  
　　上月廿七日午後陰雲四合日色無光俄而風伯雨師聨鑣而至大有拔木偃禾倒海推山之勢人皆慄慄危懼恐蹈甲寅年三月初九之故轍凉棚天窓摧毁一空屋瓦亦覺摇動幸歴半時許雷聲一震風勢旋消事後訪悉城西瑶臺西村等鄉吹塌房屋數間菜墟之陳家祠吹倒拜亭一座至海中船艇遭風沈溺者尤不可勝計一時呼號救苦聲遠聞數里說者謂係秃尾龍之惡作劇云○統領廣勝軍記名提督蔡綬廷軍門金章需次粤垣已十有餘載前曾署理陸路提督印務迨彭剛直公來辦海防時札飭交卸提篆調守虎門謀勇兼優勳勞卓著兹當日本失和海防戒備大憲仍札委統率舊部駐紥沙角大角等處砲臺軍門晝夜籌防稍勞成病而忠勤自矢依然力疾從公詎廿六日病勢益增藥石無靈竟没於防次訃報到省督憲李筱帥驟聞之下失色大驚際時事之多艱念將才之難得不禁歎惜者久之至所遺廣勝軍督憲札委中恊楊堯臣軍門安典兼統按堯臣軍門自筱帥蒞任後卽優加委任全省營務皆委其經理今又接統是軍能者多勞於斯可見矣○廣雅書院山長朱蓉生侍御一新月前在院仙逝早已登報兹悉侍御學術旣優操守尤正平日與各當道交接皆以禮自持凡說情請託等事一切謝絶大有非公不至之槪故客囊如洗兩袖淸風聞當仙逝之日帳房内僅存洋銀四元棺槨衣衾幾致不能措辦幸院中諸生夙承教澤師弟情深各願將去冬及今年春夏季奬賞銀兩共湊集二千餘金盡充作賻儀始得棺殮如發現其家屬巳來粤治喪一挨開祭畢卽運柩回浙安葬至所遺廣雅講席聞制軍擬請應元書院山長廖澤群太史主講遞還廣元講席擬請端溪書院山長何雲裳侍御主講遞遺端溪講席擬請新科散館主事林颺伯主政國賡主講○本科文闈監臨制軍奏請委藩憲成竹銘方伯代辦早已據聞登報七月廿八日省中接到京電得悉奉旨允准制軍卽札知方伯方伯聞命而喜隨赴轅禀謝至闈外提調委臬憲額廉舫闈外監試委運憲英都轉制軍亦經分别下札矣○七月廿七日係督憲李制軍初度良辰省中文武百官皆赴轅叩祝制軍張筵宴客閙熱異常轅外車馬如雲頗極一時之盛翌日制軍卽排道出門次第答拜謙光下逮屬員皆歌頌不置○南海縣屬各圍基日前被水冲决大憲關心民事俯許籌欵修復以保衛農田故日前邑宰楊左槐大令已輕車减從親往估勘工程矣 
[示禁引水]  
　　署理常鎭通海道蔡和甫觀察現奉南洋大臣兩江總督部堂劉札關光緒二十年七月十三日准總理各國事務衙門咨照得各口設立引水人役原因各國立約通商船隻往來得以暢行無阻現在中日兩國失和通商條約業經廢棄各口引水人等不得再爲日本船隻雇用致碍各口防守機宜如違禁受雇係華人由各該關道自行治罪係洋人送交領事官懲辦均將引水執照撤銷永不再給咨行札關妥爲出示曉諭等因到道奉此除錄報商撫憲並函致英美領事及稅務司曁行鎭江府轉飭丹徒縣一體查禁外合亟出示曉諭爲此示仰本口引水人等知悉爾等須知中日爾國現已失和如有日本船隻覓雇引水不得私行受雇倘敢領利違禁再爲雇用一經察出定卽嚴拿到案係華人照例從重治罪係洋人送交領事官懲辦其各凛遵毋違特示 
[軍麾過鎭]  
　　初三日鎭江官塲接金陵電信知江寗將軍豐漢文軍帥紳遵旨晉京祝嘏定於初四日午刻自省起節順道至京口小作勾留是以鎭城八旗官員預飭辦差人等將義渡碼頭灑掃潔凈搭蓋蓆棚結彩懸燈五光十色初四日上午滿營總率八旂兵丁在江于排隊鵠候旌麾直至虞淵日墮尚未見大帥旌旗斯時天色忽變陰雲羃　細雨廉纎各弁兵咸帶水拖泥收隊回營初五日天甫黎明振旅而出惟見蒜山一帶旌旗風捲劍戟霜凝俄而闔郡文武印委各官曁副都統八旂各馬甲等齊集接官廰上午十一點鐘時遥望瓜洲口靑烟縷縷直上層霄知軍帥乘坐大號官舫帶以小火輪衝波而下中間高矗帥字大旗旁懸欽命江南京口將軍黃旗一面迎風招展在後護送船隻有長江水師砲船五六艘銜頭接尾破浪乘風少頃憲舟就荷花塘下椗各隊燃砲鳴鎗聲如雷震迨鎗砲聲止各官唱名跪接副都統等均詣舟次寄請聖安其時碼頭上冠裳綺錯輿馬雲屯文武各官在都統署設筵祖餞午刻軍帥喝騶遥蒞各官迎入花廰獻茶畢以次入座陪席者爲鎭江關道蔡和甫觀察都統何頤菴統制統領新湘等營陳宇山軍門統領爾江督標親軍全軍劉廣才軍門鎭江府彥詠之太守丹徒縣王伯芒大令等珍錯雜陳爲歡無極至鐘鳴五點始各散出軍帥回舟住宿初六日淸晨闔郡各官均登舟呈題手版軍師接見之下互叙寒暄移時軍帥登岸端坐緑呢大轎排齊全副執事所有銜牌除肅靜廻避外有頭品頂戴賞戴花翎欽賜紫禁城騎馬江寗京口將軍等牌再次則藍頂官頂馬三員對馬二十餘匹八旗小隊十六名戈什哈八名其餘晶頂官四名在左右扶轎緩緩而行由新河街迤邐進小門向文武各衙門拜客至道署及都統署由蔡觀察保統制迎入茗談數語然後辭出至鎭江營府縣各署皆辭不敢當軍帥遂呵殿而回經過之處男女老幼無不翹首跂足爭覩褒鄂英姿鐘鳴十點軍帥啓輪渡江進瓜洲口由上河北上在城印委各官均赴碼頭恭送統制派巡捕官帶領戈什哈十名乘坐紅船送至淸江各營兵丁亦在德勝門小閘口兩處站隊槍砲之聲絡繹不絶 
 
 

Page 3

 
 
[行李往來]  
　　揚州訪事人云江西按察司福餘菴廉訪裕新承恩命升授奉天府府尹以奉省防務正當喫緊之時未便稍延隨卽交卸臬篆用小火輪船帶官舫順流東下於本月初三日下午抵維揚揚州府沈太守以次各官均各出城謁見鹺曹聽鼓各員亦各紛至碼頭遞呈手版○江寍將軍豐軍帥紳奉命入都祝嘏交卸篆務由江寍起節於本月初六日下午駛抵維揚郡中文武各官齊集河干迎迓鹽揚等營亦排成隊伍升砲鳴槍憲舟小泊片時卽命展輪北上 
[厦防新志]  
　　厦門訪事人云日本無端開釁自取滅亡業奉上諭痛加剿洗目下各口籌辦防務而於日本奸細尤爲處處留心厦門一隅向無日商貿易僅有娼寮數處蓄倭妓數十口博取夜度之資此外則日本水手館一區凡欲受雇於輪船夾板船者皆可於此寄宿近日夾板船到厦者甚夥各水手不安本分每在寮仔後街一帶酗酒毆人所望地方官厲禁高懸識令勿得登岸斯爲妙耳○厦門爲通商口岸實臺閩粤之咽喉前經楊西園軍門就海邊安設水雷築臺置砲兹黃芍岩宮保奉命駐守其地兼署水師提督旣莅任卽察看一切情形於口外添設砲臺暗放砫雷鮮魚雷並請添派大兵輪船兩三艘以備出洋巡緝敵人兵艦侵犯臺灣基滬各口卽迎頭痛剿略不姑容○泉州練軍達字營勇丁由黃芍岩宮保調之來厦譚制軍恐泉郡空虛奏調漳州鎭侯鎭軍移節駐彼以資守禦鎭軍於七月十八日帶領漳州練軍四營至厦拜會宮保籌議機宜隨於二十日乘利濟官輪船取道安海而赴孝林 
[厦島茗談]  
　　厦門訪事人云淡水茶業已開盤較去年稍得利緣外洋金磅價昂値日本興兵恐臺灣或有戰事故西商急於購致咸思捷足先登云 
[廣緝倭奸]  
　　揚州訪事人云沈太守接奉南洋大臣劉制軍緊急公文内開准兵部火票遞到總理各國事務衙門咨開現在中倭業已開仗聞有倭奸或薙菱爲僧或攺裝華服散佈各處或剌探軍情或煽惑歹匪亟應訪拿本衙門查兩國開戰雖有互保人民之條而稽查奸冘尤應嚴密倭人狡詐是其慣技所有沿江沿海倭人足跡能到之處均應一律嚴緝以重防務况倭係同文之國鬚髮睛準與華相類尤須加意相應飛咨貴大臣一體飭緝又據上海道黃電禀上海向有日淸研究所内有倭人五十餘名現均四散他往聞蕪湖爲最多各等語合亟飛飭等因太守遵卽飛飭所屬各官并移會保早申總局迅飭認眞查緝毋稍疎每晚更躬自出巡而於客棧烟寮搜查尤爲嚴密倭奴雖狡恐亦無處藏身矣 
[慷慨請纓]  
　　前署九江總鎭何采臣軍門明亮奉命簡授南贑鎭總兵履新後赴都引見本報已紀之矣兹聞軍門陛辭南下附江孚輪船於七月三十日抵尋暫駐招商局舊部曁各寅僚均往謁見軍門於初四日買棹赴省謁見中丞有帶兵剿倭之說軍門威望素著如果成行定能組繫南越獻俘闕下也 
[皖公山色]  
　　前委辦保甲局候補道李篁仙觀察逝世已紀報章遺差經撫憲德靜山中丞札委候補道劉子榦觀察作樑接辦觀察奉札後卽詣撫轅謝委諏吉本月初二日視事○皖中自五月二十日得雨後迄今兩月有餘未沽膏澤居民飲汲時有斷絶之虞經地方官籌集欵項招雇民夫由東門大江引水入城水道走鷺鶯橋狀元府府門口一入衛門口大塘一入撫署後花園池塘一入藩署後之楊家塘一入縣署側邊之塘責成差保兵目督率工人日夜戽水幾無片刻之停想此後可以飲和食德矣○撫署廊房及廰堂前後屋宇自沈仲帥遷出後頗形蹧蹋月前經首縣黃漢池明府諭差保鳩工修理今已粉飾一新可壯觀瞻矣○久晴不雨以致百物枯槁蔬菜價亦甚昂貴較昔年增至一倍有半領略菜根風味亦非易易也 
[湓浦月痕]  
　　九江訪事人云此間地當孔道良莠不齊際兹倭奴犯順之時各口戒嚴奸宄易於溷迹關道誠觀察札委許小峯沈築夫兩二尹林輔臣楊屺泉兩少尹會同崇太尊所委之易子英叅軍蕭鐵梅朱明齋胡愷生三少尹周鎭軍所委之秦方葉汪四千戎分巡城廂内外務使地方安謐厖吠不驚○湖南巡撫吳淸帥中丞由湘中東下用楚功官輪船帶官舫於本月初三日下午六點鐘時過九江在城各官俱赴江干迎迓○初五日爲誠觀察之夫人設帨良辰各官恭備禮儀趨轅祝嘏 
[章江瑣事]  
　　江省善堂之最著者爲心仁堂常年施棺掩骼拾字路燈夏月則施醫贈藥歲費至數千金爲通省第一大善舉扶植人心維持世道實非淺鮮某日有發痧於道者勢極危險旁人領善堂丹藥點其眼角頃刻告痊見者莫不頌之間有名則求募葬費實則修五贜神者旁人洞燭其隠答以善堂爲之備棺備葬不必四處匍匐哀叩祗須開明姓名住址帶同首士親臨查騐若輩計窮逡巡遁去此外施棺拾字約有數起惟某巨富拾字之外近日加以收買舊簿增費無幾而惜字較多亦眼前功德也○江省七月内纖雲不起烈日當空天氣炎熱異常至七月二十六七日二更後雷電交作大雨如注收拾酷暑殆盡不啻一服淸凉散惟二十七日夜間雷雨之時高橋左近磗牆坍塌壓斃路人男女二名而雷聲殷殷半夜不歇次日遠近喧傳東南鄉皆有被雷擊死之人獨章江門外擊死渡夫一事爲天理昭彰報應迅速足以警兇頑而勸良善焉先是某縣親兵行至章江時已初更義渡不能夜行該兵急欲過江因雇民渡期登彼岸詎渡夫欺其孤身隻影利其包袱衣物又恃昏夜無人見聞故意回旋曲折該兵倦極假寐不覺深入睡鄉至二更後渡夫抛擲該兵於江水深處欲從而淹斃之當抛擲時該兵已醒呼天者數聲未幾天地晦冥雷電皆至卽擊死渡夫一名其一驚懼欲死此七月二十七日夜間事也該兵入水後浮沈至某處遇救得生事後自言失去公文一道番餅二元而口講指畫當夜情形歴歴如繪無不歎爲快事錄之亦足以醒世正不必執定電氣之說也 
[定期履任]  
　　欽命二品頂戴署理江南蘇松太兵備道會曾海防營務處兼辦江南機器製造局加十級紀錄十次劉爲上任事照得本道奉督撫憲會札署理江南蘇松太兵備道兹擇於八月十三日午時接印視事合行諭知爲此示仰道屬官員及書役人等知悉屆期一體謁見毋違特示光緒二十年八月初十日示 
[准備交卸]  
　　聞江海關道黃幼農觀察俟十三日交卸道篆後卽行赴蘇接攝藩篆日内部署行裝甚形忙碌云 
[閩臬過滬]  
　　福建臬司張廉訪昨日蒞滬命駕入城向各當道拜會至縣署時黃大令飭丁擋駕 
[騐书工程]  
　　滬城新北門吊橋欄杆朽壞上年由上海縣黃大令籌欵修整行人稱後今夏因西北角水橋塌陷致西角橋面及駁岸一律傾頽由法領事照會黃觀察檄縣飭匠興修早經工竣兩面水橋亦已重修完整日前由黃觀察派新北門委員莊譜香二尹就近騐收昨日二尹己騐明禀復矣 
[庸醫受窘]  
　　江北人某甲卜居本邑南市小普陀橋之側去歲忽染河鮮之疾令走方醫治之醫索洋銀六元甲求病速痊如數摒擋以付及服藥竟如以石投水靈效全無甲無可如何惟有自認晦氣而已昨日甲子行至王家嘴角驀與醫遇奔回告甲大興問罪之師醫理屈詞窮付還洋銀三元甲始無言而去 
[履勘竊案]  
　　昨報紀上海縣黃大令札委縣丞呂慶堂二尹赴高行鎭朱宦家履勘竊案云云兹聞呂二尹前日午前帶同書吏捕役人等渡浦會同高行汛某弁帶領汛兵趙俊至失主家廿二保二十四圖地保顧錦銘巳在此伺候二尹與某弁勘視一週見閂墻並無損壞亦無出入形跡旋升公案抱呈家丁朱增从供家主朱其蒓現在招商局金利源總管棧務未暇回家主人家有木匠工人二十餘名住宿安穏無事惟初 
 
 

Page 4

 
 
六夜各匠停工回去卽出竊案賊匪不多挨進臥房竊去頭面箱一隻金珠首飾値價甚鉅又有零星物件裝入义袋中負之而去當其來時扒墻而進繼開後門逃逸以故不露形跡闔家人初尚安睡迨後驚醒追捕已無蹤影求請嚴緝地保顧錦銘汛捕殷全同供是夜以致偶不經心出此竊案自當赶緊破獲二尹謂巡緝乃爾等分内之事豈可疏忽如此顧殷泥首求恩二尹著各責二百板限期破案某汛弁亦將汛兵笞責二百板諭令協緝贓賊二尹諭抱呈朱增曰現奉黃大老爺札委來此現已勘明俟回去禀明飭捕嚴緝爾可靜候核示諭畢回署已五點鐘矣朱宦昆玉三人長者名其蒓現受三品封典乃弟蓉甫觀察其昂直隷候補道次弟翼甫觀察其詔便任河間兵備道均已謝世云 
[潛逃被獲]  
　　日前英廨送縣倭奸一名金長催者經黃大令堂訊緣該犯口供糢糊暫發原差看管卽寄照壁後同昌客棧内　至昨日黎明時該犯乘棧夥睡熟撬門而出適被對門二鋪圑防局司事所見禀明局董卽飭圑丁赶拿該犯頗有勇力扭搏數四始行拿獲該棧主聞聲追出原差亦至遂帮同扭回棧内重加鎖釘該犯之幸未脫逃圑防局預有功焉此係局中來灄所述究竟如何俟訪明再錄 
[法界捕房瑣案]  
　　張起法之妻王氏被蟻媒高奶奶所哄令張送至某公館飤傭旋押入蘭芳里龜子吳學海卽吳三學海卽吳三家當烟娼龜鴇凌虐不堪哀泣聲達於户外經巡街捕拘入捕房葛同轉訊供之下飭暫送普育堂留養候其夫來案具領吳龜先枷號二月在各花烟館前遊行示衆昨日張投案遞禀聲稱小的向在金陵爲某香店夥本年六月間老母及妻往觀音山進香被高奶奶及陳奶奶誘至上海與吳龜本不相識同轉問爾是否出立筆據收過洋銀三十元張稱小的不在家中並無其事同轉謂爾妻供明由爾親送前來爾此次何日來滬現住何處答稱小的來此已五六日寓居田長記客棧同轉諭俟堂期投案備質○前者怡昌順洋貨店夥白純源控稱店中有裕康莊禀尚未到期忽然遺失卽往咨照則執事人趙稱巳有人貼現支去請卽訊追葛同轉訊知白曾往泰順洋行午膳其時有劉心章者不待食畢卽行出外遂飭恊提到案今裕康學徒某甲到堂指認確係支銀人因著交保出外邀同茱達夫等從中理處嗣朱等因理處不明投案禀覆泰順執事人劉惠泉上堂爭辯同轉以衆供確鑿案無遁飾著將心章押候繳銀一百五十兩白自不小心罰洋五十元充公昨日覆訊心章供稱執事人曾有信來囑竟不須焦灼容俟料理同轉著再致信往追延干嚴究○江北人蔣羣在小東門外浦灘向婦女調笑西捕喝阻不理反被毆傷并扯碎號衣葛同轉著照原斷先行枷號半月期滿責釋○葉仁生竊取領事公館庖丁金興德之衣箱將衣服付諸長生庫經失主尋獲扭入捕房葛同轉判令枷號半月期滿責釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[考官入簾]  
　　金陵信云初六日係考官入簾之期淸晨各執事人員麕集府署鵠候内外提調内外監試進花廰小憇徐聞門外砲聲隆隆則報監臨吳大宗師至矣俄又報學憲督憲至各官趨迎如禮坐定由監臨發帖請二主試連請三次約一時許遠聞鼓吹音騶從儀　簇擁入署馮黃二主試乘緑昵大轎抵暖閣各官立兩旁恭迓主試降輿畢作周旋狀然後與制軍學憲監臨晤面寒暄片刻復登大堂行公講禮二主試南面各一席制軍監臨下江學憲提調監試東西面各一席簾員在下陪坐若雁翅然佐雜數員行猶三巡然後離席换顯　出府署門旗鑼　傘在前導引迤邐向東沿途觀者人山人海惟嘖嘖稱道二主試丰標絶俗英氣逼人而已 
[幾釀火災]  
　　昨晨八下鐘時本邑美租界漢璧禮路新虹橋西首某弄中江北人某甲家因作早餐火延板壁紅光四竄幾致成災急以缸中之水澆之得卽息滅亦已險矣 
[流氓已獲]  
　　虹口流氓山東小毛瞿銀大瞿阿狗等擁至朱家宅船廠中將寍波人陳兆興陸福順戮傷控經上海縣黃大令騐明傷勢飭役緝兇昨晨美捕頭訪知瞿匿跡朱家宅遂飭通班包探帶領夥役等人拘入捕房押候解辦 
[英界公堂瑣案]  
　　包探孔阿才禀稱嚴倍生竊取同居陸張氏家釘鞋布衫等物某母反至捕房控陸張氏竊取伊家之物今由小的緝獲人贓押解送老爺訊究嚴供稱小的實受人之愚現已知過矣宋通剌商諸隡副領事飭提嚴母到案俟禮拜三覆訊贓先給陸張氏領去○竊賊胡寳生連竊沈和尚等四家衣物由包探黃四福緝拿送究胡供稱小的係寍波人貧苦無依以致作賊通剌判令笞責一百板送回寍波原籍○謝阿二前曾犯竊遞回原籍今又濳來滬上經包探顧阿六拘案請懲通剌判令再行遞解○黃河淸報失銅水烟袋一枝抱探秦少卿查獲江北竊賊楊立田解案請判通剌判令押候備文遞解○瞿阿寳連竊胡進興義和等家銅水烟袋錫茶壼包探施富寳緝獲人贓解送公堂通剌判令笞責一百板押候解回丹徒縣原籍○包探江阿三禀稱林來生串同張金奎竊取張沈氏茶壺脚爐等物由小的拘獲人贓解送案下林認竊求恩張供稱小的受林之愚代爲付質通剌判令將林管押兩禮拜張管押五日○包探竇如海禀稱蔡茂榮竊取族人蔡茂松家鉛線一條拘拿請辦通剌判令具結備查不子懲儆○倪阿興竊取某輪船上鐵四十磅經包探唐淸山拘拿送究通剌判令管押二日○陳將明在虹口菜市攫取陸榮來手中所持錢一百文經四百四十四號華捕拘獲送究通剌判令管押一日○陸裕福竊取唐茂全家舊拷綢坎肩一領經一百八十八易華捕拘獲送究通剌判令管押三日贓給失主領去○朱慶和竊取陳張氏家布杉二件經包探唐淸山緝獲送究氏投案領贓朱供稱小的本邑人通剌判令笞責五十板贓給失主○馬夫李金生沿路兠攬坐客三百十一號華捕見之投案請判通剌判罰洋銀一元○陳顧氏被流氓朱冬生朱阿茂劉阿二劉阿代誘至吳淞路某姓家氏見勢不佳突圍而出三百十六號華捕聞聲往問將一千人拘入捕房昨晨解送公堂通剌著將陳顧氏交官媒帶回朱等押候過堂訊究○張阿五竇如海兩包探同禀稱西人麥理四控細崽鄔春生竊取已故某西人之金對時表一枚小的等查得鄔得贓後倩某公司輪船上華人王瑞泰帶往外洋求售未經售去仍交與鄔是以一併拘案請究麥理四投案申訴前情鄔供稱小的係寍波人在大英醫院當細崽前者主人有金表一枚被小的跌碎恐致見責故倩友帶往外洋求售以圖滅跡現已知過惟乞開恩土瑞泰供稱日前鄔倩小的將金表帶往外洋求售今已將原物交還通剌商諸薩副領事然後飭將鄔帶回捕房管押兩月王管押六禮拜 
[滬北鐵馬路廣益善堂七月份月捐收數]  
　　唐茂枝翁助洋六元陳　亭翁洋五元戴運來翁洋四元義昌成李光琴戴綏之三户各助洋三元柳鹤亭朱葆珊徐棣册和 
昌成黃佐卿譚幹臣六户各助洋二元何瑞棠張金和周蓮塘福昌錦章源利女存濟堂柳鹤亭南順記陳望生徐俊良老順記老悅生傳晋友新順記韓山順泰木行十七户各助洋一元莊源大更上一層樓二户各洋一元二角五層樓余洪記麟慶堂譚三户各洋八角德大萬有全梁煥南宏生隆昇李珊記天益可熾順恆來源九户各洋五角恆升愼裕堂二户各洋四角保安丹會恆泰福來洽施德豐謙記亦新園六户各洋三角恆生祝源昌裕曹德大生大五户各洋二角介福嘉綸天成九章裕盛和壽康延康晋和餘大愼餘惠泰元甡元茂衍大厚康永豐存德利亨立大恊昇和元宏元寳和泰源鴻順彚康宏大正大承裕寳順升大卅一户各錢六百文同昌泰可熾二户各錢五伯文愼裕堂廣盛淸蓮閣四海昇平樓四户各錢四佰文通裕其萃樓春園周同太九和長豐宏章泰升和錦章大章晋昌恆茂允章何恆昌啓泰謙益祥萃源咸章潤泰昌十九户各錢三佰文湧源金合順元利鴻運樓義成恆生義一壺春三元同慶樓五雲日昇樓九户各助錢二佰文萬興恊成祥永愼三户各助錢一佰文○以上共收洋六十五元九角錢廿九千文○又附各洋布號夏李月捐大豐恆興二户各助錢一千五百文怡豐一千二佰元增泰源敦泰恆豐瑞萃昌成德豐怡盛六户各助錢九佰文彩章日新盛寳亨泰記源生慶和永陸鎭記同裕昌新昌成豫昌同豐十一户各錢六佰文大源永錦豐四達瑞義泰恊豐同昌時和鼎裕恆信同源順義源正昌順元生日新增屏記振豐恆大昌順通裕大昌登豐德順祥恊康德興成仁和天豐元興新昌瑞豫祥恆和大順祥生太集成公愼德大源慶豐震大恆震大宏昌卅九户各錢三佰文萬通助錢七百五十文○共收洋布捐錢廿八千六百五十文○又附直嬰捐戴運來翁助洋十元○又附施藥捐可熾號助洋五元○又附七月份英法美三界一文捐洋五元三角錢十一千三佰五十六文謹登報章以誌徴信董事施善昌唐廷桂等同啓 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年八月初二日京報全錄]  
　　宮門抄○諭旨四道錄前○直督李奏查明直隷州被叅各欵並將誑騙詐贓各犯提審定擬摺○又奏報京控交審案件片○浙撫廖奏報京控交審案件摺○滇撫譚奏請豁免被災州縣田糧摺○八月初二日理藩院鑾儀衛光祿寺正白旗値日無引見○順天學政李文田任滿請安○鐃應溥因伊子放山西學政謝恩○濓貝勒額中堂容貴明安陸寳忠各請假五日○召見軍機李文田皇上明日寅正二刻出神武門地安門至先師孔子廟行禮畢仍由舊路還宮卯正二刻升中和殿看版○○大學士直隷總督　等伯臣李鴻章跪奏爲查明直隷州被叅各欵並將誆騙詐贓各犯提審定擬恭摺仰祈聖鑒事欽奉光緒二十年三月初六尸寄諭有人奏遵化州知州馮淸泰假借命案縱令書差擾害鄉愚受賄詐贓種種不法武生孫詒謀致死伊兄孫獻一案該知州不究起事緣由反縱令門丁李少南下鄉訛索並有訟棍張玉等串教犯供牽涉無辜希圖解脫正兇重罪等語所奏如果屬實卽應澈底根究著李鴻章按照原叅各節確切查明據實具奏等因欽此當委候補知縣冀彥師按照原奏各節逐一確查旋據查得孫詒謀用刀扎傷堂兄孫現卽孫獻身死係由張太峯江其淸卽姜其淸等誑騙捐官起釁茹言王玉同騙分贓均有應得罪名該署州馮淸泰秉公訊究並非牽累無辜亦無假借命案縱令丁書下鄉索擾情事惟承禀差役受有案証李承存等盤費銀馮淸泰未能查出究懲實屬失於覺察孫詒謀至戚祇有舉人張煜並非張玉亦未揷訟受供此外查無訟師張玉其人餘如李榮成等並未誑騙王福生等並未詐贓徐春德果連科等並非土棍訟棍均與此案無干據實禀覆當飭提應訊犯証來津發交天津府審辦其與此案不相干涉者槪免提質以省拖累兹據該府沈家本提審明確擬議解勘前來臣親審無異緣張太峯茹言王起榮張福王承順分隷遵化豐渭等州縣張太峯捐納監生開設雜貨鋪生理茹言莊農度日王起榮張福王永順均充州役張太峯茹言與武生孫詒謀並在逃之安徽人江其淸遵化州人王玉平素認識孫詒謀常稱親戚中有汪衛千總者甚屬榮耀意欲捐納此官張太峯起意誑騙漁利因江其淸在豐潤鹽店當夥常至天津辦公熟悉捐務邀同茹言向告前情商允夥騙得錢分用光緒十八年八月閱張太峯因孫詒謀江其淸均至伊鋪閒坐慫恿孫詒謀托江其淸代捐功名伊可作保孫詒謀稱欲報捐衛千總武職江其淸允爲捐辦嗣在天津籌賑局用銀一百兩代捐衛千總職銜領到實收攺寫銀一千一百二十兩折半計算應用實銀五百六十兩令張太峯按照此數索取並稱代爲營幹不久卽可得缺茹言卽代孫詒謀租出地畆得價東錢二千六百串合銀三百六十兩銀太峯分用東錢六百三十串並撥還赴津川資其餘錢文均交江其淸收用江其淸因按浮寫捐數尚短銀三百兩稽其豐店　墊係張太峯作中令孫詒謀隨後歸邊是年十一月間江其淸欲回原籍索欠甚急孫詒謀因家財係堂兄孫現經管不能擅用托茹言先爲部借茹言又勾同王玉代借銀五十兩歸通江其淸查收一函知會孫詒謀立將欠項三百兩如數代還孫詒謀旋向孫現商明先還茹言等東錢一千七百串内以五百撥還王玉借欵銀五十兩茹言分用東錢六百二十串王玉分用東錢五百八十串嗣經張太峯查知聲言鹽店借欵係伊作中孫詒謀不應背地歸還找向不依孫詒謀氣忿欲與張太峯興訟回家携取川資致與孫現口角爭毆用刀札傷孫現身死報經該署州馮淸泰騐訊將孫詒謀武生及衛千總職銜並追取張泰峰部監各照分别詳咨斥革一面傳証質究承票差役王起榮索得案証李永存等盤費等銀十三兩張福索得銀十八兩王永順索得銀八兩五錢各自花用王玉旋卽在押患病時値馮淸泰公出經代行吏目騐明屬實取保調治王玉在保脫逃比緝未獲旋奉寄諭有人奏叅交臣確查當經委員前往查明守提犯証發交天津府審辦據供前情不諱除孫詒謀札傷孫現身死一案發回該州另行審勘外查例載指稱買官買缺誑騙財物入手無論贓數多寡不分首從枷號三個月發烟烽地面充軍又衙役詐贓六兩至十兩杖一百徒三年十兩以上發近邊充軍各等語此案張太峯等因孫詒謀欲捐衛千總武職串謀誑騙代捐職銜攺寫銀數聲稱代爲營幹不久可以得缺騙銀入手自應按例閱擬張太峯茹言均合依指稱買官買缺誑騙財物久手無論贓數多寡不分首從例擬枷號三個月滿日發烟烽地面充軍仍以極邊足四千里爲順右面剌烟烽攺發四字王起榮等奉票傳人索詐得贓亦應按例間擬查王起榮張福得贓均在十兩以上合依衙役詐贓十兩以上例發近邊充軍右面剌蠧役二字與張太峯茹言均至配杖一百折責安置王承順得贓八兩五錢合依衙役詐贓六兩至十兩例杖一百徒三年至配折責拘役遵化新章辦理右小臂剌蠧役二字茹言王永順據供親老丁單是否屬實應否留養飭州照例查辦門丁李省南刑書張松齋等訊無勾串訛索情事應毋庸議孫詒謀李永存等被騙被詐銀兩在於各該犯名不照道給領江其淸王玉飭緝獲日另結署遵化直隷州知州馮淸泰失察差役詐贓例有處分隨案附叅聽候部議除供招咨部外理合恭摺具陳伏乞皇上聖鑒勅部核覆謹奏奉硃批刑部議奏欽此○○李鴻章片再准刑部咨嗣後京控交審案件每年將已未結數目分次彚閱淸單具奏並摘錄案由註明交審月日及未能審結緣由群細咨部等因當將光緒十九年上半年以前京控案件開單奏咨在案兹據臬司周馥會同藩司裕長詳稱光緒十九年七月初一日起至十二月底止新舊京控各案審明結銷者四起續經審結者八起尚未審結者一起開單詳送前來除飭將未結之案赶緊審辦並將詳細淸單咨部外理合别繕簡明淸單附片具陳伏乞能鑒勅部查照謹奏奉硃批刑部知道單併發欽此○○頭品頂戴浙江逆撫臣廖壽豐跪奏爲遵照部議將已未結京控交審案件開單具奏恭摺仰祈聖鑒事竊查前准部咨嗣後京控交審案件無論奏咨每年將已未完結數目彚開淸單具奏咨部以憑稽核等因業經開單奏報至光緒十九年二月底止在案兹據署按察使王祖光詳稱自光緒十九年三月分起至二十年五月底止計京控咨交舊管三起新收二起已結林步鴻朱景濂李振海繆錫海四起尚有未結魏慶雲一起現經嚴催查議詳辦等情造册詳請奏咨前來臣覆核無異除將委慶雲一起速飭嚴催查議詳復核辦所有光緒十九年三月分起至二十年五月底止京控各案已未結起數理合彚開淸單恭摺具陳伏乞皇上聖鑒謹奏奉硃批刑部知道單併發欽此○○頭品頂戴雲南巡撫臣譚鈞培跪奏爲查明賓川宜良通海蒙自等州縣被災田糧籲懇天恩俯准豁免以舒民困恭摺仰祈聖鑒事竊查上年五月以後賓川宜良通海蒙自等州縣霪雨連綿山水陡發以致河海並漲衝决隄埂淹没田廬業將委員會查勘撫大概情形先後奏報在案兹據布政使史念祖會同糧儲道英奎詳稱據賓川州知州魏朝瑞會同委員補用州同汪培基宜良縣知縣劉遠訓會同委員補用州判楊德楨通海縣知縣何亮標曾同委員補用巡檢景灝蒙自縣知縣姚鈺會同委員鹤慶州吏目王爲棟先後將勘明被災田糧造册具結由各該管道府核明層遞加結會詳請奏前夾臣查賓川州屬賓東等處共被災田一百一十頃四十九畝一分六厘應徴秋糧米二百一十九石二斗三升四合二勺六抄五撮條丁公件奏平火耗糧羡官莊等銀四百一十七兩三分四毫九絲宜良縣屬北古城等處共被災田三頃四十二畝三分二釐七毫應懲秋糧米二十八石一升二合六勺條編公件奏平火耗糧羡等銀三十一兩六錢七厘通海縣屬岳家營等處共被災田二十九頃六十二畝三分二厘應徴　糧米七十石七斗三升八勺條丁公件奏平火耗糧羡等銀一百四十九兩五錢四分二釐九毫七絲蒙自縣屬倘甸等處共被災田六十四頃五十七畝四分六厘應徴秋糧米一百一十七石五斗四升四合條丁公件奏平火耗等銀二百六十兩八錢五厘均係十分成災若仍照常徴收民大實有未逮合無仰懇天恩俯念民情困苦准將光緒十九年分應徴前項銀米一併如數豁免以舒民困除册結分送部科查核外所有請免賓川宜良通海蒙自等州縣被災田糧緣由謹會同雲貴總督臣王文韶恭摺具奏伏乞皇上聖鑒訓示謹奏奉硃批另有旨欽此 
 
