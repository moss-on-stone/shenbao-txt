# 1892 - 131 - 4906848

 

Page 1

 
 
[新科會墨出售] [  圖書集成局啓]  
　　壬辰科會墨本局用新鉛字排印圈點悉照原刻頁數毫不抽减首冠主試爵里後附試帖定價碼洋六分准於廿二日出書欲覩絶時花樣者請向申昌書室曁賣申報人購取可也此佈 
[論上海無益之耗費]  
　　大凡地方之熱閙者必有耗費之處是亦各處皆然中外一體不獨上海一處而已焉然而上海無益之耗費則實浮於他處者不止倍徙卽如京師爲首善之區冠裳薈萃之地其間繁華費用自當甲於天下而以上海絜之則又高出乎京都之上聞之西人言泰西各國凡通商大埠皆有娱耳悅目適體怡情之事歴歴舉之似乎不勝誇張也者有自東瀛來者述及其地之富麗豪華爲他處所不及而仔細思之要亦不過上海所有之一二而已盖上海地方雖止一隅而玩好娱遊之事與物直不啻聚於一處不幾幾乎成西方極樂世界酒館妓寮茶樓烟榻他處所有者不必言矣而總不及上海之多且美而又踵事增華精益求精卽如戲館爲京都之所有而洋塲十里地面已有四五處日夜開演晚間電燈地火照耀如白晝則京師之梨園當遜彼一籌矣妓寮則到處皆有之而書寓長三么二住家以及等而下之如花　間之類名目之多無過於此而出必輿衣必錦近來則更俗不可耐綉金缐於外罩衣服上如戲衣然一衣之費逾數十百千不等此又非他處所能望其項背者也烟館則别處亦往往鱗次櫛比幾乎如阿房宫之五步一樓十步一閣然大半齷齪湫隘求其如上海之高其閈閎厚其牆垣如翬斯飛如鳥斯革美輪美奐則無有也求其如上海之清膏陳膏名目衆多冷籠熱籠臭味殊等則無有也一色匟榻紅呢墊枕裝摺雕鏤僭逾衙署近年來禁止野雞始稍稍斂迹否則一榻横陳可以領烟霞之趣并可以作雲雨之塲是又豈他處之白木以爲榻青竹以爲槍所能幾及也茶館則雖三家五家之小村十室廿室之小邑亦皆有瀹茗之處聞最講究者則爲揚州揚州凡彼此有欲說之言語雖立談可以畢者亦必相約至茶社中而且點心飲饌亦使可以呼而卽至以爲莫便於此矣而不知上海之茶樓則不但可以適口而且可以怡情或則邀請校書詞史彈琵琶唱京調以動人聽聞此等茶樓其意專注於書塲不過借茶以爲名而已而大茶樓亦多有借之以廣招徠者或則邀說書攤簧之流夜以繼日演說以爲常而傾聽者亦頗有人是又耗費之一端然猶小焉者也雖曰耗費尚有茗可啜可以怡情可以娱目可以悅耳者也至於酒館則山珍海　莫不畢具二十年之前初至上海時席上所用尚有三絲半底之魚翅至今日而動輒用扒翅白炙清湯者且嫌其腥其風氣愈開愈廣奢侈亦愈久愈甚矣然猶曰客居藉此以宴賓會友免得家中手忙脚亂且亦君子遠庖廚意也附近來則酒館中之數家地方最大者又於筵前添出猫兒戲是又加費之一端也總之上海之地事不論其是與非物不問其雅與俗以多化錢爲闊綽孚　翁所謂燕窩之味如嚼蠟而人皆重之者以其貴也如其貴而已矣則亦曷不於盎中盆中皆贮金銀情乎金銀之屑食之可以斃人否則必將有烹調以入口者矣然而猶有可食者在也至於乘坐馬車遨遊於靜安寺張園愚園一帶則所謂游目騁懷而已安步以當車不過十許里路未始不可獨往獨來而必雇坐馬車以　懇意其寳則此等馬車生意皆由校　輩惩恿成之彼欲以大老官自居者且以有女同車招摇過巿爲樂境若此者又豈他處之所能有者哉不但此也跬步之間可無事乎徒行十數文錢東洋車呼之卽是嘗有人言上海之地祗須覆中有錢可以一日之間以孑然一身倐焉而房産事業頂戴誥命妻妾婢僕無不悉備飲食衣服動用什物更無　矣其地方之繁富著華便利至於若此過其處者亦孰不目炫神駭視之爲洞天福地必欲一至以爲快也哉然而君子憂之矣 
[本館接奉電音]  
　　昨由京友電傳　上諭一道敬謹譯登○四月二十日奉　上諭山東鹽連使員缺著李希　補授欽此 
[五葺閱武記]  
　　兩江總督劉峴帥秉節莅松已詳前報兹又接雲間訪事人函報云十九日天甫黎明提標各營將弁齊集世英堂校塲伺候憲駕提憲譚軍門排道出西關至祭江亭碼頭躬詐憲舟進謁小叙片時興辭而出回至校塲鐘鳴八下制軍排齊儀仗乘坐緑呢大轎入城由普照寺橋直抵校塲府親以下各官在後隨行所有隨從制軍之各司道亦皆翎頂輝　先後蒞止憲輿前護以督標視兵數十名戎容曁曁中有戴晶頂官十餘員或乘騎疾馳或扶輿緩進所過之處肅靜無譁憲駕將至文武各官咸集布城門旁分班鵠立貔虎之士以千萬計無不擎鎗示敬跪伏道旁比憲輿安抵演武廳前各官分東西序站立峴帥頷首答禮徐步入世英堂詣關聖帝君神位前行三跪九叩禮提憲亦隨同行禮少頃制軍自内而出升坐公案文武各官各行叅謁禮俄聞將臺鳴砲三聲中軍官楊守戎疾趨而入半跪請令制憲傳令先閱中左右前後城守金山柘林青村等九營合操將臺上角聲鳴鳴各營守戎咸頂盔擐中督率所隷健兒由布城門整隊而出馬隊在前步兵在後籐牌短刀木棍鋼义則列在中權但見令旗一揮各兵已布成一字長蛇陣未幾而爲連環爲四方爲八卦倐忽變幻操縱自如馬隊則超躍騰驤雜技則矯健靈變極五花八門之觀各營演畢峴帥退入後堂略進茶點不移時復出升産諭令校閱正副營新兵初則蟬聯陣俄變爲蟹螯爲對壘爲梅花等陣變化離奇槍聲起處纍纍如貫珠峴帥顧而色喜賞賚有差若校閱兵士步箭打靶一委某觀察在提轅演武廳一委松江府恩太守在校塲南傭隅襄校午膳後峴帥復升座傳諭免閱各營員騎射迨校九營守戎步箭畢時已鐘鳴二下峴帥遂令停　旋升輿往提轅拜會小憇片刻卽命排齊儀仗繞道龍門寺後火藥局察視情形蓋制軍在澱山湖時有松郡某紳等投遞禀詞請將火藥局移建是以順道閱視也周覽片時卽排道出西門抵祭江亭登舟提憲及各營員弁府縣等官咸往恭送各營兵拔隊啓行送至茅竹港始各言旋是日也紅日韜光黑雲密布軍聲所播足使陸讋水慄五茸　畔士女縱觀幾欲萬人空巷可謂盛矣 
[杭垣雜誌]  
　　浙江學憲陳六舟宗師擇於清和十五日辰刻出轅至下碼頭登舟赴湖州府考試　都人士想當磨勵以須及鋒而試也○前福建興泉永道吳觀察世榮曾任杭州府及觀察調任其瀛眷仍住省垣鬥富三橋地方兹因交卸興泉永道復至浙省擇於清和某日帶同瀛　回安徽籍掃墓○著理杭嘉湖道宗觀察擬赴三防勘工爲雨 
 
 

Page 2

 
 
所阻兼患腹瀉延醫診治現已告痊擇於下弦時候勘視工程 
[清河贅筆]  
　　清江豐濟倉向行推陳出新之法夏間將米平糶至秋易以新者兹因巿價大减遂亦每石减去二百文○某姓幼孩嬯戲路旁竹馬青梅天然意趣突遇中乙兩人謂之曰爾耳上金環將墜矣不整理之必失去孩信之一著手甲乙卽攫之而去孩大號家人岔至乙遁而甲就禽擭其袖中有數寸小七首一乃送請縣宰訊懲○裏河同知萬司馬見河之兩岸柴垜堆壘如山北岸逼近民居鳬茨如櫛南岸尤與樓櫓銜接倘經遺火爲害良深前曾屢次示令遷移兹復查案一律曉諭○上月二十一日午後河北厘捐局西某姓家忽遭回祿之災焚去草屋九椽迨水龍轆轆馳來則已烟消火滅矣○合字營官弁操演火槍靶係生鐵鑄成其地距某姓屋祗數武一日正在試放某姓之婦拔關出視適鉛子著於鐵靶激而粉碎飛入婦目中血漉漉滿面沾濡痛極昏沈暈仆於地官乃飭撥欵養傷○漕標水師船數號下掟河漘驀聞轟然一聲船中火藥騍熾灼傷水勇五人其中二人痛極昏迷躍入水内在後經人援起恐不免有性命之虞矣○清河縣翁邑尊以民間乘孩無人撫養因籌捐創設育嬰堂○戲園主因劉峴帥親臨大閱貔貅萬隊齊集淮懦深恐滋釀事商特地鑼收鼓歇至本月初本日重復登塲開演然子弟已散若晨星矣 
[漕務叢談]  
　　北通州來信云本屆南漕到壩倉憲及坐糧廳極力整頓務使弊絶風清必須粒粒潔净乾圓方准起卸若稍攙雜霉變之米卽須篩簸一清並出示嚴諭起米經紀及斛手等人斛面必須平準如敢聽受賄囑將沙土潮濕及氣頭艙底之米濫行起卸或賄賈斛手彌補所虧任意浮收刁難勒捐　定必從嚴治罪○歴年剥船運米抵通沿河奸民卽開設漕房勾串帶户攙雜偷盜弊竇滋多今者新漕抵　之初倉憲卽札飭孫直刺派差嚴密查拿認眞懲辦是以歴來積弊一掃而空○倉憲訪聞邇年來斛手攩手巧立名目向船户索取陋規船户恐其留難自甘照給由數千以至數十千不等刻已派員查辦想此次當不敢婪索資財矣○五閘坐船原爲倉憲及坐糧廳而設若各閘快船則供監督筆帖式摺差及衙中各色人之用邇者不論何項差務擅行索取快船更有不肖之徒指官要挾以致水脚疲於奔命苦累不堪事爲石壩同知高西林别駕所聞禀請倉憲謂嗣後倉憲坐糧廳差務之外概不給發船條亦不准水脚濫行供應○四月初一日浙江糧道世敬生儲憲由天津抵通州謁　倉憲及坐糧廳初二日卽命駕出城到壩交米○大光樓爲騐米之所裏外河號房爲收存米袋之所二處皆爲漕務重地法令何等森嚴不料邇竟有辦公人夫私登壩樓任情作踐或在栅欄上拴繫牲口或更任意便旋兹當騐米之時已出示嚴爲禁止矣○漕糧到壩後倉憲卽逐起提騐騐訖責令經紀由裏河五閘運至京倉每當經過大通橋側由橋上侍御抽騐必米色乾潔斛面不欠方得放行否則輕者將船扣留從新颺晾重則將經紀按例懲責以儆疎虞前因大通橋正在興工改就上閘各號房抽騐至四月初二日橋工已竣請桂林二侍御親往祭拜橋神 
[滴翠軒紀事]  
　　蕪湖米商自上月望日開巿以來廣帮多財善買並蓄兼收四方之以金秔玉粒爲糴者浦帆百幅蔽江而來大有巿馬必集燕臺之勢匝月之間廣商雇大鐵甲運米出口者已有十餘艘以米核之當不下三四十萬石古文家所謂大起大落廣商有焉刻下米價較前略漲上熟米每石約銀一兩九錢等而下之一兩七八至一兩五六爲止以英洋計之總在兩元六七角云○新任無湖河口巡檢吕仲光少尹曜於初十日由省禀辭抵蕪後禀見道憲　謁堂翁諏吉於十二日接鈐視事○保甲督辦袁觀察於本月十二日赴滬屬下文武各員咸至江干恭送○日本人田中又治　前年來蕪開一小洋貨鋪五光十色滿目輝煌皆日本近年仿效西法製造者其價較廉購者咸樂就之日前偶因論價低昂與客大起爭端從櫃内一躍而出扭住痛毆結成不解之緣後經旁人拉開客頭角及小腿已猩紅點點濺染衣襟卽　赴英領事署喊控領事諭以日人非我所轄敬謝不敏客無奈躑躅道左後不知所終○東門復本堂爲邑中善士所倡培築無主孤墳掩骼埋胔澤及泉壤洵屬非常盛德本年清明前後照常舉辦見江口各墳近年大半售歸西人建造華屋由是飄零旅櫬盡委之吉祥寺後地僅彈丸積棺已不知幾十百具雨淋日炙暴露堪嗟善士目擊心傷欲舉而瘞之郊原永安泉壞無如經費支絀遂撰小啓黏貼通衢以兾仁人義士解囊樂助施者果源源而來卽於月之初八日鳩工將山面暴露之棺盡行　　義山有主者先期徧白囑令速來認明以免事後叅差聞者同聲稱頌○沿河一帶賭攤林立皆在官人役自相庇護設阱以陷國人長官爲其朦蔽　員不敢過問以致若輩愈賭愈豪目空一世兹經道憲楊觀察親自訪聞函詞保甲局轉詰分叚委員委員知不能再避嫌疑處心積慮僞爲雲夢之遊比近咫尺始叱令從人一擁而前乘其不備是日自寺碼頭起至徽州碼頭一帶如飛將軍從天而下賭徒卒不及避因而拿獲三名沿河而上姑攤甚多然風信飛傳已早收塲退避遂將此三人送縣懲辦邑尊升堂研訊據供皆係手藝中人偶經其地聊作壁上觀眞正賭魁早從人叢中逸去矣此係一面之詞未足深信當堂薄責數十板枷號示衆此舉也雖未搗穴擒渠然亦足使賭徒心寒膽落矣○四月十五日相傳爲火神誕辰好事者循例舁神出巡里中惡少更扮作五猖惡鬼塗面獠牙揶榆行路久爲地方惡俗王邑尊訪悉情形諭令首事毋得再任無賴作此惡劇及屆賽會之期紳前僅破傘幾柄敗幟二三其餘不甚可觀滋事打架亦無所聞謂非賢大令防微杜漸之效歟○河南岸中叚保甲委員馮楚卿少尹奉關道憲委解本年頭批京餉行將就道所遺之差由袁觀察札委候補巡檢萬紫春少尹接辦約在月底接事 
[津沽鯉信]  
　　差役陳某積不義之財致千金之産自念不商不賈將阿堵物置之無用之地亦屬可惜環顧花叢之放債者財色兼收不覺見獵心喜遂分貸於姊妹花以權子母他人放帳卽或狎妓不過一夔已足且祗濟有挜通緩急無所謂纒頭之贈而陳則兼收並　以致耗去多金於是屢變其計改賃絮被放租家具又被質典一空曾不數年囊金已罄去冬控於守望局其事得直由是以健訟自居擇人而噬欲爲恢復舊業地步會有李三於鄉中局第十叚中開張妓院苦無資本由叚中董事柳某居間貸於王某日徴其息王固坐收漁人之利而柳亦不無染指也陳謂是當分我杯羹顧念挽人關說是示弱也不如控之於官使彼賄和較爲得計遂以王柳兩人夥開妓院向取帖二千被其夥計李三毆打等詞投天津府控告府憲鄒岱東太守向本疾惡如仇而於龜鴇尤不稍寛假惟以近日來控塗中曳尾者帋不勝收知係有挾而來遂將此案批發天津縣審辦差傳兩造由委員集訊陳所控毆打並無傷痕而王柳是否窩娼亦屬事不干己惟旣控取帖二千當飭李三照數付錢備具領結完案而陳不肯具結謂釁雖起於取帖而控告則不止於取帖請將王之妓女一一逮案示懲始能心服否則仍當上控委員以其有意逞刁著笞責二百下管押班房王亦發押候查回禀府憲未幾太守親提訊問王不認開設娼寮而陳則謂確鑿有據太守識令承辦差役往查禀覆如不顚倒是非當賞充皂頭示獎王仍管押陳則加掌一百下始行發押以爲纒訟　儆○二號小輪船於初六日由大沽口接差入津管駕曾某本在舵樓瞭望旣至　沽以爲可以無事矣遂令舵工暫時瓜代己則入艙吸淡芭菰詎烟未吸完己與閩船相碰水手一人登時墮水撈救不及遂與波臣爲伍小輪暫時停泊閩船人等不覺有兎死狐悲之感與曾爲難曾被毆受傷聞此案尚須控告也○初八日雨師稅駕初九晨烈風雷雨李左車亦乘興而來其雹人者如桃核小者如蓮茨窗櫺屋瓦滴瀝有聲恍如三郎擊鼓催花作漁陽三撾也行人之未擎雨蓋者無不抱頭趨避所幸今年節氣較晚麥苗尚無傷損然已故作驚人之筆矣雹神洵無謂　 
[金陵官報]  
　　四月十一日候補道歐陽霖辭赴長江裏下河蘇鏕吳淞各處查厘卡知府王澧禀知勸辦順直賑捐案内蒙保補缺後以 
 
 

Page 3

 
 
道員用通判孫廷騵銷城内保甲文案差知縣葛祥熊禀知知縣高振聲聞訃丁憂廣西知縣張義澍辭赴滬藩轅牌示海州州吏目陳召猷丁憂遺缺查有試用從九品孫岱堪以署理十二日候補道曾廣照辭赴上海知府王澧海門趙貽書通花布均謝委厘捐差通判歐陽臨翼藩署校對知縣張應銘雞鳴山火藥分局均謝委到差兩淮鹽知事楊鶴書奉海分司委解銀來巡檢玉萬選禀知過班通判 
[蘇省官報]  
　　十二日知府銜新授鎭江府理事同知錫昌滿洲廂藍旂人由京領憑來省禀到吳江縣李禀到卽辭知州朱秉衡銷查江北各屬鋪　差陸樹榘赴太倉知縣湯曜赴南匯均禀知奉委催提正雜各項差卽辭周濓禀知奉委守提丹徒等縣應解奏銷欵銀差卽辭童毓昌禀知奉委購運　山塘工搶修石方差陸冠瀛禀知奉委赴江陰等縣公幹卽辭黄章雲禀知奉委赴元吳震常新等縣公幹卽辭張晸稟知奉委管解金陵餉銀差周清溱稟知分蘇差委郁保章由江陰厘局理差來省禀謝請補丹陽縣缺並山東賑捐案内加同知銜縣丞張克煊禀謝委者金匱縣主簿事卽辭赴任巡檢陳乃熙禀銷荆溪縣保甲差十三日首府總捕三首縣均禀知赴望亭接制憲十四日蘇松太道聶到蘇記名提督郭寳昌候補道周嘉猷知府阮祖棠委署江浦縣湯華袞知縣倪光熊邵文炳府經歴閻懋曾調署城守左營守備許和生調署長江水師金陵營前哨千總陳麟書均隨督憲來同知李傳新由江寍來知縣張晸禀辭解餉赴金陵縣丞俞世球禀銷常昭河工差 
[遼陽錦字]  
　　十五年前營街糞穢無人檢拾頗不便於居民嗣有人禀請道憲免抽糞稅始有各處鄉人前來檢拾街巿稍覺清净近有孫立權者謀充糞頭先遞禀於海防廳謂拾糞之人良莠不齊甚至不分早晚混入院内行竊防不勝防務令投店取保云云業家廳憲曉諭通衢謂此後拾糞之人必先問明然後入院如在夜間必須提燈違則重懲孫又遞禀道轅謂糞船來往不免夾帶私貨偷漏釐捐必須編查道憲以其事不干已恐有藉端挾制情弊札飭海防廳訊辦旋經王司馬堂訊令其指出所呈各節實據孫無詞可對司馬謂其無端妄控著枷號十個月以儆○户部新捐客歲未見起色轉致人心惶惶新任道憲有鑒於此遂於開河後傳諭會首著照舊貿易户部釐捐當按奏案在三义河地方設局查徴不得在營抽收以免煩擾如再有委員前來自有本道主持由是人心太定無不頌道憲之公明○近日糧價大漲柴薪亦貴若非南米源源接　居人眞有斷炊之慮今春雨澤過多上河春水暴漲聞牛莊以北低窪之地積水常盈不能播種恐青黄不接之時柴米價更當飛漲也迄今時交夏令地土依然凝結背陰之處掘深二尺卽堅不可入巿人仍御重棉穿小皮襖者亦復不少天時之不正若此○營街客貨往來以近十年計之當推關裏樂亭帮爲最今春南方運來之洋布雜貨均有虧耗不能獲利甚矣　易之難也○營口大酒館惟福合園仁大公兩家歴年最　福合園係本地人所開菜多而味厚北方人嗜之仁大公係寍人顧姓所開烹調皆仿南式凡南人宴會非此不樂也顧於正月間逝世科理乏人遂將器具柤與山東人趙某開張改名恒大園從此我南方人不能領略家鄉風味矣○營地擬辦自來水久無成議今春復由裕　憲劄飭營口道會同地方紳商會議蓋平縣魏大令稅駕營街邀請本街大會商議仍以需欵太巨不易舉辦近聞有張姓者紏合本地紳士某某等欲招集商股開辦未知能相與有成否○署新民廳徐芙卿司馬因奏補興京同知卽須入都引見正任新民廳馬渭濵司馬卽當回任所遺營口釐捐局總辦一差　省憲　委並任新民廳福司馬培前來接辦矣○督轅又巡廳馬紫珊太令聞已委署錦縣事　於是月十三日涖任○開河以來稅務不甚興旺西海關徴數尤形短絀蓋因今春糧價甚貴山東天津等船來者甚少沙寍船又年减一年按上海沙船去冬共少廿二艘沙寍船近十餘年來有减無增若照去冬情形再閱四　年將不復見沙船帆影矣營口海關常稅全仗沙寍船似此將復如何實切杞憂 
[滬上觀兵記]  
　　兩江總督劉峴帥閱罷五茸隊伍卽於前晚十二點鐘莅上海江南提督譚青崖軍門松江府恩詩農太守隨焉官舫共二十三艘用小火輪八號拖帶下碇製造局碼頭其時星月交輝波光如鏡在滬印委各員紛紛投遞職名登舟謁見各營勇在江千站隊燃槍升砲以志敬忱龍驤虎威飛霆策電威靖測海六兵船先已停泊浦中至此咸揮令兵士登桅并連成巨砲數響大聲發於水上幾疑石破天驚蘇松太兵備道聶觀察松海防同知劉司馬提右營傳叅戎上海縣袁大令聞報卽傳呼出城飛輿往碼頭恭迓旣遞手版峴帥卽傳令進見略談片時少焉江蘇撫標滬軍營統領　雲卿軍門及督轅忠信二字營統領楊王兩軍　馳至浦濱叩謁峴帥　命中軍官傳諭明晨蒞校塲閱操三軍門遵諭各歸營伍其時日暉橋新築　場演武廳上已預備一切供張廳前建三軍司命旗令字旗帥字旗臨風招展五色繽紛至昨晨黎明時聶觀察譚軍門傅叅戎恩太守袁大令以及南匯縣吳明府福山鎭朱總戎狠山鎭王總戎英廨讞員蔡太守法廨讞員葛同轉帮辦總巡朱明府製造局總辦劉觀察松滬釐捐局總辦錢觀察紛紛至憲舟禀安至八十鐘時峴帥命駕登岸前導銜牌爲欽命肅靜廻避頭品頂戴欽差大臣閱兵大臣南洋通商大臣兩江總督部堂碩勇巴圖魯統屬文武帮辦海軍事務都察院右都御史兵部尚書督理鹽政賞戴花翎紫禁城騎馬此外又有戈什哈頂馬親兵軍健劊子峴帥端坐四人緑呢　威儀肅穆望而知爲柱石之臣時各員將弁已鵠列演武廳前秩然井然全無聲息峴帥下轎步入廳中各武員俱在道旁跪接旣廾座中軍官卽半跪請發令峴帥傳令開　先由忠信二字營及江蘇撫標滬軍營合演一字長蛇陣二龍搶珠陣四方陣八卦陣離奇變化神妙無方惟見上將指揮風雲爲之變色其時已鳴鐘十一下矣峴帥入邊廂小憇片刻旋復廾座命演雜技各勇分執長槍短刀連環棍互相搏擊手法通靈演畢各歸部伍旋復演　螯陣峴帥微頷以首似有喜色卽命停操廾輿仍由原路回入製造局聶劉二觀察等隨之而至卽在廳上肆筵設席留作午餐樽酒言驩清談半晌峴帥旋委營務處張周兩觀蔡代閱洋槍打靶當峴帥之來也由長江水師金陵營督標水師中營提標水師右營各砲船爲之護送製造局内砲廠鎗廠機器廠均懸燈結彩務極輝煌以便峴帥親臨察閱云 
[奇觀略述]  
　　奥人内夫得理所設油畫新奇佳妙早紀報端兹聞再閱三天卽須他往是以但收半值俾人人皆得縱觀梅子黄時晴光大放經衫團扇正好嬉娱世有欲爲域外之游者盍藉此以聊償夙願乎 
[嫁女轇轕]  
　　職員戴姓遣家丁張貸投英公廨禀稱主人曾在揚州憑媒說合納　小安之女爲妾挈之來滬不料葉突思領去求卽訊懲蔡二源太守飭差傳葉訊供張亦投案禀訴葉供稱職員原籍安徽歙縣年三十九歲久客維揚在鹽務中執業曾報捐從九職銜亡妻許氏生時曾産三女一男長女小字玉貞年十六歲次女小字翠貞年十四歲幼女則乳名毛豆兒子名小東職員父親名益雲年六十六歲現寓治下老閘後當東洋車夫之同鄉人曹姓家筆耕餬口母親六十八歲現在揚州職員係庶母所出同胞二男一女女嫁與朱順興鐵行主無錫人朱雲根爲室今年正月由張皮匠及揚州缺口街張公館女傭高奶奶爲媒將長女玉貞嫁與蔡姓現被挈來滬上是以前來探望雖已見面然不見女婿爲何如人詢問情形大爲奇異故向論說太守問爾女現在戴家如何言嫁與蔡姓答稱職員員知嫁與蔡姓並不知有戴姓問彼控爾賈女得價意圖翻悔爾供稱女嫁蔡爲室爾究竟得身價幾何當時女如何過門答稱職員憑媒說定後　吉二月初十日七點鐘時將女兒送至張公館言定付職員洋銀二百六十元後被公館中男女傭分去一百元尚有一百六十元張老爺言可存在伊處生息職員願存一百元遂祗取回六十元置辦頁師衣服用去三十餘元祇餘二十餘元問爾被何人分用一百元尚有一百元存張處有無憑據答稱公館男女傭甚多皆不知名九姓所存張處之洋銀立有存摺一扣每月一分起息謂爾女身價如何容人分去一百元豈　不問情由任彼取去乎存摺現在身畔否答稱非但當時被取一百元後職員出外尚有人索取洋銀職員告以尚未得吕宋票頭彩何來如許洋銀至存摺現在家中並未帶出問爾旣稱送女去後始收 
 
 

Page 4

 
 
洋銀如何又稱置辦首飾衣服答稱先辦首飾衣服未付價錢及收得洋銀始經照付謂爾可將爾女過門情形從直供中答稱常日用二人竹槓油簍轎送女前去費錢二千文太守曰男家係有職人員娶爾女爲室豈有用二人竹槓油　轎來迎之理卽庶民家迎親亦無如是之草率者葉又稱雖如此迎親然確爲正室職員世代書香安肯將女賣爲人妾乎太守謂然則男家所出庚帖婚書何在答稱並無庚帖婚書太守曰照爾所供的係將女賣爲人妾本分府曾查知爾女年歲尚幼至戴家後尚未收房雖身價二百六十元爾祗收得一百六十元然亦應繳還方可領女答稱女兒旣嫁决無領回之理現惟前來探望知有奇異故欲究問耳太守謂爾旣供明尚堅稱嫁女眞所謂强詞奪理且彼係職官爾乃書香之後嫁女而憑張皮匠及男女傭爲媒送親用二人竹槓油簑轎有此理乎爾等均住揚州江都縣境本分府擬備文移歸江都縣辦理何如葉稱聽憑大老爺作主太守飭候備文移解 
[拐賣幼女]  
　　滬瀆一隅五方雜處拐賣人口者遂以此爲逋逃淵藪前日有一維揚老嫗由鎭江乘輪來滬挈一女郎年甫十六七在法界浦灘一帶游行遇衣裳濟楚之人上前問訊任意作撮合山適爲法捕房包探所見以其情有可疑當將老嫗少女帶入捕房管押昨晨經備捕頭詢問據少女供稱籍隷鹽城偶在瘦前閒玩被許姓嫗花言巧語騙至舟中迤邐抵滬被騙者共有四人被嫗一路出售及抵此間祗剩我一人矣捕頭以拐賣婦女有違禁令着押候解送公堂澈底根究 
[搶刼烟妓]  
　　山東人某甲薄游滬上在某洋行傭工以餬共口喜作狹邪游至法界三河樓茶館弄内劉寳珠所開花烟館徜徉行樂與妓女小金寳結不解之緣誓海盟山願訂白頭之約無如寳珠視妓爲錢樹子多方　索慾壑難塡中謂不可以理說何妨以計取遂邀集少年喜事者十餘人將效崑崙奴之盜紅　更漏三下萬籟俱寂甲先遺其弟某乙往探被寳珠窺出破綻將乙扭送大自鳴鐘捕　管押甲見事機已洩立卽帶同羽黨馳至花烟館門自首蜂擁而入將小金寳搶出行過英租界送入新巡捕　轉解英公廨聽候鞫訊 
[押解罪囚]  
　　鄉人徐雪卿等被汛捕陳貴潘　誣良爲賊處以私刑由前任上海縣　訊實解司定擬陳充軍潘徒罪隨卽發回收禁前日上海縣袁大令接奉上憲來文著卽起解遂於昨日批差押解起程 
[酒徒荷校]  
　　陳阿二曹蘭羣二人醉後肇事經新閘巡局委員送請上海縣訊辦已見報章前晚袁大令倩帮審委員宋二尹升堂提訊判令各枷號一禮拜發犯事地方示衆 
[英界公堂紀事]  
　　南巿寳泰米行主　稷卿訴稱廣泰源號主馮贊朝欠米價銀七百餘兩向之索取如數付下泗源號期票屇期向收仍不付下不得已扭馮及泗源號主李紀生至案呈票請追蔡太守諭候訊供核辦○法　界花烟館　兒劉王氏扭烟娼李金寳天津人李慶明至案訴稱金寳押與小婦人處賣娼年期未滿竟與李串合　人持械拔去現始查明匿跡治下是以扭案請懲其中尚有一人經小婦人扭赴法捕房管押蔡太守飭將金寳及李分别管押以待訊供　斷按此卽前所記搶刧烟妓事惟姓名藉貫微有不同姑誌之以觀牧民者之讞語如何 
[法捕房瑣事]  
　　前晚有十餘齡之蠻童成羣結隊在小街僻巷中　　往來　有某傭婦在此經過被蠻童搶失壓髮簪一枝飛奔而逸傭婦大聲呼輱經巡街　追獲一人送入捕房管押○某甲行竊東洋車上銅皮適被車主所見拘獲入贓送入捕房管押○甲乙二人赴壚頭覓醉餘興未闌同入新街某花烟館領略烟霞滋味不名一錢揚長而出鴇婦出外鳴捕將二人扭送捕房管押一宵昨晨經捕頭判罰錢四百文始得擇放○甲乙丙三人在馬路中携手同行横衝直撞　與巡街捕相碰以其違犯租界定章一併拘押捕房○前晚有一老者衣衫藍縷不知從何處竊得竹筍一包行經法租界被巡捕所見當將人贓　獲送押捕房○某甲於深夜在租界中彳亍　　巡街捕以其犯夜拘送捕房管　　 
[補註]  
　　昨日報登蕪湖縣試賦題秧針賦遺漏賦字以幾日秧田緑似針爲韵秧田悮作秋田　照向章補試以釋　之疑 
[慈竹平安]  
　　謹啓者敝堂奉到劉方氏大善信祈病速愈樂助山東小清河工賑洋一百元又奉到淮安十趙氏大善信生産平安完　樂助山東小清河工賑洋三十元合規銀廿二兩二錢零四厘又奉到五杏子大善士遵母　命祈　冥福並求歸途平安藥助熱河賑洋四十元以大士之慈悲廣仁人之施濟吉人定邀默佑善功得証菩提當此籌賑艱難力侍大局救命之功勝造浮屠七級平安永保還徴一路福星匄登報章以資觀感[  上海六馬路仁濟善堂籌振公所施善昌等謹誌]  
[鉅欵助賑]  
　　名可聞而身不可見見可仰而形不可覩此人中之龍也粤溯晉代惟宋令艾一人耳今有無須名大善士　恤直東急需助英洋一千五百元不曰不留名不求名而曰無須名其識量之高渾洵有町畦自闢者矣籌募孔艱之際得有鉅欵維持彼凋敝餘生富亦　頌陰德焉[  上海北市絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廟祝奸謀]  
　　距江西省垣五十里有廟名感古殿者不知建自何年志乘俱無可考惟見木偶羅列兩郎而已上月某夜　　忽一律失去翌晨齋公廟祝散布謡言謂親見一黄衣人飛入殿中將頭斫下於是無識者羣相驚駭或疑會匪所爲或又有疑哥匪圖陷天主教中人作此嫁禍之計旋紛紛禀諸新建縣請飭嚴查閱日又有無知妄作之徒稱諸佛皆用銀作咽喉賊乘夜竊之住持有典守之司恐遭譴責故託言被黄衣人斫去以冀彌縫也本館則以爲此特住持者見香火寥寥無從修五臟神殿故將頭藏匿以便募捐重塑可藉端飽共私囊耳安有所謂黄衣人安有所謂銀喉管然與否與試叩之漢宫中現金身丈六者 
 
 
 

Page 10

 
 
   
 
