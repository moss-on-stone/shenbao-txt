# 1881 - 176 - 4902934

 

Page 1

 
 
[中俄和約出售] [  本舘告白]  
　　中俄向有和約　以伊犂一節復經訂定新約二十欵及陸路通商章程十七條本館曾錄入報章今以新舊各約合成一書排印出售以公回好想欲知俄事者必以先老覩爲快也計書一本價洋一角於禮拜六卽本月初七日出售售處仍照　例幸卽賜顧爲盼 
[論亂民無忌]  
　　近日　孝貞顯皇后大事將屆百日之期薙髪之禁已屈指就滿然統觀滬地諸色人等則固無論乎將及百日與否而皆若不知有大事也者不特滬地爲然卽他處之　禁薙髪者或遭官府懲責或幸而得免幾於書不勝書而如前日杭州傳來之信有某大使以上游器重甫委差缺思欲自修邊幅以炫同官竟於上轅禀見之時新薙光頭絕不顧忌則誠官塲之新聞而違制犯法尢者矣以省城之中仕途之人而猶有此等行爲則亦何怪上海之中外雜處且多係生意人哉然而如杭州者雖有此種謬妄之官員究之違禁者少守法者多不若上海之新光頭皮到處皆是也夫薙髪之禁自宮中大事之日始無論京外無論官民皆從一律非若其他禮節因摯分職位而分其等差　食毛踐土之恩茍爲　聖朝之民卽無不親身受之不因尊卑貴賤而有降殺也故從同也人非至惡孰肯自外生成且二百餘年乃祖若父世受　國家之恩享昇平之福平時無求於民而惟此大事之日制爲法令以責諸民亦何忍而不遵乎他事禮節類多不同此則一聞　慈馭上賓卽已由官憲出示煌煌張貼者卽謂上憲或有拘於會典必待　遺誥到日始行哭臨之禮而薙頭之禁卽自大事日始則無關於接　誥之遲速而見示卽須遵守也乃吾見上海居人始則藉詞於　遺誥未至而謂暫薙爲不妨繼則又謂百日屆期卽先薙亦屬無礙而甚則自三月望後聞信以來直至今日竟安然薙髪而未嘗一留也夫禁令不行足見近時之官憲不甚爲民所仰重以故狎而玩之然此何事也　國家之法度不僅官憲之科條也將不重視夫官而幷可藐視夫　朝廷耶推其居心直與悖逆者等此可恕乎乃猶有爲自謙之說者曰彼功名中人固宜恪遵禁令吾輩經紀中人非泯沒無聞卽粗蠻而不知禮卽日　吾髪而亦無人問焉蓋無關乎輕重也又有從而笑人者曰彼覥然自附於官塲也抑自命爲讀書人也且以爲忠於國家也以我視之亦一品大百姓耳而居然如此拘謹博忠君愛國之名豈不愧死乎夫此二說固將以不遵禁令爲能脫略形迹放浪不拘曾亦思君后之恩直如父母普天率土莫非土臣原不以有職位言也乃以無職位之故而自外於普天率土之內是直非人也已且此百日之內雖不薙頭而留髪者未必幷留其鬚入店整容亦將酬薙匠以數十文　嘗因此而遽絕其生路是欲爲薙匠作說客而亦不必也薙髪結辮乃我　朝易服色制衣冠之餘事二百餘年人人便習殊以髪長爲苦從前以粵寇滋擾之故潛居賊中不得已而蓄髮長至數寸者有之當時畏賊而不敢犯其禁令乃以　國制暫蓄百日偏不能忍豈獨無所畏乎天氣漸交徂暑髪長未至抹額卽曰受苦亦屬無多是欲爲蓄髮者作說客而亦不必也噫人心如此直是亂民乃昨見他報有蘇城給諭各薙店準以初六日爲始照舊薙髪之說吾慈本月二十日爲百日屆滿之期而初六至二十相去不過半月何以必超前弛禁乎抑有明文不以百日足算而減爲八十五日乎蘇州省會也省中之官大憲也吾知此說必非的確如其確也則亦何怪前日伶人之環叩公堂居然率衆滋閙而且脫帽露頂皆新薙頭皮也世風之壞亂民之多不禁于此有餘慨矣 
[恭錄　諭旨] ○五月二十八日奉　上諭丁寶楨奏鹽源縣属地方被水成災　飭查勘籌欵眼濟等語本年三月間四川鹽源縣属河西地方雷雨冰雹水勢陡漲冲壞民房約七八百戶傷斃男女約千餘口殊勘矜憫卽着丁寶楨飭属確切查明被災戶口分別輕重籌欵賑濟妥爲撫恤毋令失所用副軫念災黎至意至該省城於四月間地覺微震省外各属有無震動情形並著查明據實具奏欽此同日奉　旨寶昌轉補翰林院侍讀學士尚賢補授翰林院侍講學士欽此○二十九日奉　旨鴻臚寺少卿員缺着沈源深補授詹事府左中允員缺照例將鳳鳴轉補所遺右中允員缺着擬正之盛昱補授山東道監察御史員缺着胡隆洵補授欽此同日奉　旨這所叅蔬防監犯越獄之管獄官四川冕寍縣典史王維垣着革職拿問交丁寶楨提同刑禁人等嚴訊有無鬆刑賄縱情弊按律懲辦有獄官署冕寍縣知縣吳雲　雖係先期公出究未能先事預防着交部照例議處仍勒限嚴緝逸犯土三三務獲倘限滿無獲再行從嚴叅辦該部知道欽此同日奉　旨這所叅蔬防監犯越獄之管獄官四川納谿縣典史郭錕　革職拿問交丁寶楨提同刑禁人等嚴訊有無鬆刑賄縱情弊按律懲辦有獄官署納谿縣知縣楊模雖係先期公出究未能先事預防着交部照例議處仍勒限嚴緝逸犯曾黑蠻務獲倘限滿無獲再行從嚴叅辦該部知道欽此 
[高麗近聞] ○寄居高麗之日本人致書於日本新聞帋館該館錄登於報其信中大畧云高人近來見聞漸擴頗知則效西法亦知購辦機器幷購茶米等物在高麗境內播種云又云數日前有一大虎至高麗之日本租界內適有美國人致書於駐高之日本領事官問該處可有虎皮出售領事官詢之高人據云高境一年內約計可獲虎五百隻其皮可値銀一萬元云又云有東洋人名意多者喜涉獵一切前月服高人之服至高麗內地遊歷至裏河　地方土人見其言語不甚明晰髪又種種雖服式與高人無異而形跡可疑遂捉而橽之幷送入多來府監中後有告知日本領事者領事飭差至多來府提問府官卽放意多出監用轎送往租界因意多受有傷痕卽至病房調治後聞多來府致信領事言滋事之人現在獲住將正典刑領事卽發回文屬其從寬發落而多來府又以公牘至則云比及領事之回文遞到早已將該犯處决矣幷云此種匪徒自由可殺之道庶幾懲一以儆百云竊思高人擅　意多固屬非是然意多無端服高人之服深入高麗內地亦有自取之咎况日本領事亦有不忍死高人之心則第從重責處亦足以平日人之心而乃以一橽之故遽遭駢斬何其寃也是豈高麗立法向來如是嚴酷乎抑以近與日本通好而故殺其民以求媚於日人耶嘻甚矣 
 
 

Page 2

 
 
[武漢奇災] ○頃得漢鎭友人來信云本月初三早五點鐘時該處狂風大作天色昏暗雷奔電掣大雨傾盆不及半點鐘時平地已水深三尺餘于是居民傳爲發蛟慮其衝沒省垣受害綦大房屋倒塌無數人亦壓斃數口江中船隻沉覆者有數百艘淹死之人甚多地非濱海而有如此　災誠自來所罕觀也 
[迷藥拐人] ○上月二十日粵垣鄧氏子年十餘歲以習藝不成爲父責撲私逃至華林寺閒遊有僧適在寺前賣藥見此子面目韶秀而又久立不去因問其故答以不願習父之業並言迭遭鞭責僧乃用膏藥貼其胸旁遂帶同到寺住持不納又帶而之他路經第十甫適遇　乙見其形跡可疑詳爲詰問僧答以表親之子帶其回寺乙更生疑潛尾其後恰遇是處更練具道其故並向盤詰緣由遂底蘊盡露卽拘到洪聖廟中傳集街坊再問童子應對茫然隨搜其身膏藥在焉卽時揭起此子大吐不止急爲延醫診救始醒翌早乃能講話因悉其居址着人覔其父到廟僧難抵賴由保甲局會營解縣審辦云 
[謀財害命] ○廣東海幢寺爲省垣五大　林之一每逢夏令遊人多聚集其中避暑五月二十日有某甲由香港附搭輪船到省抵岸後在聨興街酒樓小酌乘興到寺游覽直入後園匪徒卽挨近其身探手竊表甲卽固縶匪徒辮髪匪徒恐爲所窘用刀急斫中手甲仍不放再用刀刺甲腰際洞札入腹腸血幷流甲大呼救命隨卽仆地花園工人及寺僧聞聲奔至見某形狀不勝驚駭知係被人傷害卽閉寺門　尋兇手匪徒有同黨數人各圖遠颺住持僧知此輩未能急遁傳令工人如見在寺內遊玩者無論何人必搜其身若帶有刀械縱非兇手亦是同黨工人承命遍搜有一匪情急避入園林爲工人所見登卽盤搜果有刀及洋鎗在身上焉其時人聲鼎沸附近營兵均已赶到彈壓而某甲已受重傷口尙能言寺僧將筆墨交甲寫明在港某店貿易以便報官是夜傷重身亡在後捉得兇手及同黨均係甲所素識飲食徵　濫稱知己甲往金山數年滿載言旋曾經各贈銀兩而此輩猶不滿意是以誘之來省在酒館醉之以酒復誘其到寺實欲搶奪其身之銀紙等項爲其呼喊一時情急遂下此毒手云 
[拐騙幼孩] ○寍波南門外某姓幼孩年甫十齡日前下午入市買物至暮不歸家人急切招尋迄無音耗又湖西費姓子亦十餘歲五月二十六日失去徧處尋覔亦無着落成有人見其被福建人引誘過新江橋而去云夫拐帶人口最爲可恨倘能拿獲從重懲辦庶足以禁其將來也 
[墦間遇刼] ○近日傍晚寍郡某姓子由南門外往西門路過祖關突於荒塚間竄出一人將某連刺二刀奪其手巾包而去是處農人急爲延醫看視知所傷尙非要害乃送之歸家包內止有青蚨數百文因不報官然時未昏黑離城不遠而敢公然持刀行刼有緝捕之責者其謂之何 
[客官過境] ○蔡和甫司馬名鈞昨自廣東來滬暫寓萬安樓客棧行將北上聞司馬材幹優長風裁倜儻稱爲一時經濟之才固當今之能員也需次粵東十餘年於茲凡艱鉅之任人所不能辦者君措置裕如有如錯節盤根無不迎刃而解前後大吏悉委任之如左右手生平於時事極所關心而尤長於洋務凡遇地方公事中外交涉之件君與西國官商辨論一秉至公無不心折丁丑二月間與英國嘉副領事偕赴廣東韶属查驗張掛燕臺告示沿途稽覈倍極認眞經嘉副領事奏聞英廷旋有金表銀筆之饋中外輯睦之誼以此可知後委辦汲水門釐廠其地當省港孔道素稱衝要走私漏稅弊實叢生君躬任勞怨百廢具興雖有假冒西人貨物者立行留騐禀請大憲面謁西官辦理一切悉遵和約自此西人亦循例維謹數年積弊一旦革除聞者快之高明沙田之役始自嘉慶末年兩造相爭迄無止息區主政海峯自美邦回粵適有蘇村人選事生釁主政特請於大憲用兵往勦大憲以君爲能飭往查辦意在解紛釋爭君不動聲色冒險前往蓋村民人素稱强悍茍以非理干之雖兵威所不懾君甫至一時男女不期而集者數千人勢甚洶洶狀若索鬥主政請以兵士彈壓君持不可特爲之反覆開導所　一持其平民人悅服立時歡呼賢父母而散是役也非君則幾至激變　會釣臺之案雖迭委幹員前往查勘而兩家抗命者如故君與糾士陳瑞南觀察持檄往辦弊絕風清於是兩家羣服其公俱各遵斷數十年葛藤至此永絕君之力也君於國計民生知無不言言無不盡大憲一皆虛衷嘉納而行之悉有裨益洵當今之能員哉 
[奮身拯溺] ○本月初三日德國帆船名巴勒司停泊黃浦因船頭有損處卽命船上西木匠修補用繩絡板掛於船首人卽坐於板上作工絡處偶一不愼卽墜入浦中該木匠不識水性遂沈入水底維時有二副聞砰然有聲知係木匠落水趕卽入水援救二副本熟於水性入水之後見木匠已在水底亟前援手而該木匠卽將二副抱住不能掙扎二副極力攛上木匠始隨之而起適値潮來甚猛將二人打入船底二副又極力旁鳬始得穿出船底時船上已放小艇乃將二人扶入艇內救之上船而爲時已久用力亦乏昏不知人木匠尙易於救甦二副則直待三個時辰之久方漸知人事不致殞命亦云幸矣最奇者木匠修船之時携有大鐵鎚一具比及救起而手中尙握鎚不釋致傷二副手肘木匠甦後深感二副之德盡心服侍不憚辛劬是亦可謂知恩圖報者矣 
[不允發誓] ○前報述玻璃洋行控駱炳師欠銀幷欲發誓一節初五日復訊有魯意師摩詣案聲稱猶太教堂管事諸人我卽其一彼二人雖屬同教素未知堂中規矩幷未常至堂中不過掛名而已彼等云欲發誓原無不可惟彼等爲欠銀之事發誓堂中向無此例不便允行云狀師哈華托又復辨駁一番玻璃亦嘵嘵置辨不已美領事者兩造暫退俟將口供核對之後再與判斷及次日斷定玻璃所控修鬚男髪以及烟價等俱毋庸議但令駱炳師付給玻璃洋二百五十餘元並繳訟費完結 
[捲逃作妓案續聞] ○本月初二日報登捲逃作妓一節今探悉華繼忠之父與張福堂父契因作兒女親家華父故時尙未畢姻華繼忠因家中無人住居岳家後卽在岳家成親張女現在英租界雙慶堂爲妓改名翠娥聞華繼忠詞內自具名爲華子安請提者乃雙慶堂周三和及妻張翠娥妻父張福堂並有牽涉之銀匠老四卽吳鄉泉賣柴阿松等人聞莫邑尊已照會英公堂簽差協提人証矣至華妻進妓院情由想邑尊庭訊當可水落石出也 
[判交半租] ○滬北新橋南首地名念一間者係法租界地方其房屋聞爲錦名洋行之產今該處擬翻造房屋故收租人關照租戶令其各自遷移以便拆卸但諸戶皆係貧民一時間欲措　居費未免艱難而該行又急於拆卸是處每幢按月租洋兩元今該行减半收取然已有三戶仍照原價交楚又五戶俱係婦人其夫皆出外帮傭生理收租人卽將其婦人五名送捕房請追昨翁太守臨捕房時收租人投案候斷旋五戶中有某姓家送到洋兩元太守以該行自願減半因將一元給收租人餘一元交還某婦幷令收租人將已收過之三戶亦還其半尙有 
 
 

Page 3

 
 
四家均着卽行措交延于押比云 
[控欠難追] ○滬人張杏卿前遞禀於法公堂稱同治年間在南市開張恒春花行與閩人林德宇之復隆雜貨店往來被欠銀二百餘兩復隆店於同治十年倒閉我行旋亦停歇今知林德宇又開怡德東洋莊生意甚盛倩人關說詎衹肯還洋十元爲此具詞請追翁太守閱禀謂此乃已倒之帳况事隔十年不必涉訟尙是央人善商爲妙張杏卿遵諭而退越兩期復行投訴稱已托周子雲向彼司帳人秦生吉談及仍置不理云太守謂此欵難如數追繳今姑傳林德宇詢問再核禮拜四經法包探傳集原被張杏卿呈十年前往來帳簿據林德宇供此欵於倒店後經建帮董事理楚張恒春之項亦攤派十八兩零早已過割何得又控欠銀二百餘兩太守謂張粘單列欠一百八十八兩零旣稱有周子雲秦生吉談過着仍令彼兩人善爲理處該兩人現可在署外否張稱周子雲在外卽飭傳進而周上堂長揖禀稱張杏卿係我舊東故爲介紹太守謂旣屬如此着爲妥速理清張等毋庸涉訟張林周三人遵諭退出其能否調停過去容再探述 
[諭令付租] ○旗昌洋行經收房租之洋人投英公堂控虹口地方租戶汪同椿等五姓積欠房租無付求爲傳人追繳昨午公堂傳到汪同椿順風樓茶舘吳信紀鄭氏等四戶訊問據同供所欠房租早約初八日歸清陳太守謂旣約初八日無多准其如約交付不得延宕兩造遵諭而退尙有未到案之婦人徐氏飭差知照速爲措洋付給云 
[邀賭滋釁] ○戚勝才投訴英公堂稱面人沈榮得邀我賭博不從竟被打破頭顱訴捕將沈拘案求爲騐傷懲辦沈則供認求恩陳太守騐得戚勝才受傷屬實沈榮得誘賭不遂胆敢逞兇情殊可惡着罰洋三元給戚養傷申判押一月以昭埛戒 
[旣得復失] ○四十九號華捕至英公堂禀稱在老閘西首見江北小車載有行李衣包後面無人跟隨因而生疑盤問來歷　則支吾繼稱從小東門外寍波輪船上裝得客人行李令推至老閘西首及到鄭家木橋原客不知所往云因將車夫拘送請究車夫鄭洪芝供詞與前同並稱我因停車買點心充飢轉瞬間客卽不見陳太守飭差將物件檢點查得除鋪盖外有衣十七件幷釘鞋雨傘筆墨碑帖等件碑帖面上寫有朱笑松字樣一併存堂車夫鄭洪芝押候失主投案領物再行核辦 
[押繳錢車] ○英巡捕解送在路毆鬥之袁阿狗洪阿順請訊袁供曾將東洋車一輛租與洪姓被積欠租錢二千零向索無着反將車匿起不還與論一味持蠻至於爭毆云洪供因生意清淡致欠租錢是實並未扣留其車容當措　付繳陳太守飭將洪阿順押起着其速繳錢車云 
[敬題隨園瑣記四絕錄呈倉山舊主誨政] ○大地滄桑幾變遷林泉興廢亦常然風流畢世推袁久百歲猶將姓氏傳　名士名　溯勝遊文章眞脈　前修一邱一壑憑回首太息經營五十秋　青箱世業久傳名閨閣猶聨筆硯盟滄海遺珠終莫閟　將彤管播芳聲　一枝班管寫無聊金粉飄零跡已銷賸水殘山空寄慨漫天愁思付江潮[  淡隱子初草]  
[和七閩傅肖嚴題楊柳樓臺韵] ○結屋隣芳徑悠然逸士風高懷追海叟韵　慕蘇公面面埀楊柳堤堤夕照紅幾人曾卜隱樂趣問誰同[  楚北戎馬書生仕雲楊宗望拜拜稿]  
[和七閩傅肖嚴幷仕雲題柳樓臺韵] ○卜居宜近市樓閣話春風新月迎詩客殘霞醉社公　用牧之句　此間懷柳绿隔巷認桃红燕語琴歌雜繁華境不同[  海上泖濱漁隱瞿灝待删稿]  
[感懹] ○惆悵韶華去不留天涯有客感登樓春江花月删新詠玉笛關河起暮愁倦鶴十年餘病骨飛鴻千里失同儔　謂绿墅吟　主今春沒於滬上　人間此日頭堪白壯志何因付水流○半生潦倒有誰知慣寫離愁筆一枝衣上難忘慈母線囊中每感故人資　去年爲家累幾難卒歲蒙朱漁衫先生慨贈餅金　靈均哀怨懹香草太白佯狂縱酒巵莫道風塵無賞識此身原文不合時宜○浪　聊復著吟鞭典到征衫不値錢自笑詩書終有癖已知阿堵本無緣青燈滋味猶堪戀绿綺情懹未肯捐三十光陰彈指過春風如夢負華年○側身塵海歎　蕭旅舘孤吟總寂寥失勢每遭路鬼笑多金合讓市兒驕窮途　日彈長鋏彩筆何年賦洞簫搔首問天天不語愁來且借酒杯澆花月吟盧主稿 
[晚香先生賜讀江左游草爲賦俚言二首恭求鈞誨]  
　　鳥篷白舫鏡中行娧雅羣公到處迎淮上明河篇賦罷驚才誰不服先生○書記翩翩幕府才六朝風格楚南推同時月旦高瑜亮駢體如何學得來　劉制軍幕府中長沙　先生貽書夫子駢文極工箸臥知齋集[  鴛湖女弟子陳慧娟拜稿]  
[敬題晚香先生江左游草] ○莫愁湖裏泛沙棠痴雪初消嫩日長悔不同舟郭有道描摹山水入詩襄○三山聨句厭羣公更有文章奪化工讀到宜黃縣學記鑄金我欲事南豐　先生客潤州沈觀察屬撰太平洲書院記[  受業陳寶玲拜呈]  
[寄懹家大人日本]  
　　送別嚴親後光陰閱歲餘遠遊經蛭島近况得魚　終苦音塵隔還慚定省疎天涯程萬　願早返鄉閭[  慧娟學吟]  
[光緒七年五月二十四日京報全錄]  
　　宮門抄○發抄　旨四道○直督李　奏請　旌表摺○又　奏請豁免片○又　奏請展停分發摺○御史文等　奏請獎勵摺○又　奏請議敘片○直督李　奏爲陳明片○又　奏叅革副將片○又　奏請　頒匾額片○五月二十四日內務府國子監廂紅旗値日無引　見○浙江副將林耀光謝　恩○崇禮續假十日○掌儀司奏初一日祭　奉先殿橚貝子行禮○召見軍機○發抄　劉錦棠奏革令鄭錫　　准部覆開復後再請甄敘奉　旨該部知道欽此○李鶴年奏開封同知陳希謙　署浙川廳奉　旨知道了欽此○又西華令楊彥修與杞縣令張徽互相調署奉　旨知道了欽此○又請將夫故殉節之河東候補鹽巡檢陸榮曦妻汪氏旌表奉　旨着准其旌表禮部知道欽此○○大學士直隸總督一等伯臣李鴻章跪　奏爲續報直隸節孝貞烈婦女彚案懇　恩旌表恭摺仰祈　聖鑒事竊查前據修志總局司道轉據各屬採訪節孝貞烈婦女業經三次奏請　旌表聲明係由局彚辦與各屬隨時自行採訪者不同是以坆題爲奏並免按名取結奉　旨均着准其旌表禮部知道等因欽此欽遵在案茲據修志總局司道詳稱自光緒五年四月起又據各屬續行採訪節孝貞烈婦女徐胡氏等四百十三人均屬合例該婦女等庭幃盡純孝之心刲肱療疾終始守靡他之志教子成人更自未亡　痛頭殉節於黃墟强暴猝遭甘心於白刃凡此閨門之間氣實爲宇宙之完人自應籲懇　褒榮傳其姓氏仍循案改題爲奏免其按名取結謹彚造總册並開清單具　前來臣覆核無異相應仰懇　天恩俯准　勅部將徐胡氏等四百十三人照例　旌表以闡幽光除將該婦女等姓氏守節年分册單咨部核辦外理合會同順天 
 
 

Page 4

 
 
學政臣孫詒經恭摺具陳伏乞　皇太后　皇上聖鑒訓示謹　奏軍機大臣奉　旨均着准其旌表禮部知道欽此　○○李鴻章片　再據天津道吳毓闌詳稱江蘇顧元盛商　裝運陽湖本届漕粳止米二千五百五十石　項耗米一百十九石一升四合九勺並搭客貨於二月二十四日由上海吳淞出口三月十五日行抵天津口外離黃瓜葢紅桶約二三十里洋面忽値西北風大作將船打上淺灘被沙石觸開船底赶卽鬆艙拋貨以兾船身輕浮無如風大浪湧霎時全船皆水人力難施舵水人等放下舢板經漁船援救上岸米石貨物全行漂　飭據天津縣郭奇中會同大沽管出洋查勘該船寸板皆無米貨已被冲散無從撈獲訊非寫駛不愼亦無盜寶揑報情弊取具供結由道轉詳奏豁前來臣查海運章程漕船在洋遭風驗明糧貨俱損者准其奏明豁免今江蘇　元盛商船遭風觸石船貨俱無旣據勘訊明確並無別項情弊其所失漕粳正米二千五百五十石各項耗米一百十九石一升四合九勺應請　旨准其豁免以示體恤理合附片具陳伏乞　聖鑒訓示謹　奏軍機大臣奉　旨戶部知道欽此○○大學士直隸總督一等伯臣李鴻章跪　奏爲直隸候補人員擁擠過甚請展停分發恭摺仰祈　聖鑒事竊前因捐納勞積道府以至未入流指分直隸北河長蘆人數過多　奏請停止分發三五年旋經史部議覆自光緒六年六月十六日奉　旨之日起暫停分發一年等因轉行遵照在案查從前直隸候補丞倅牧令佐雜不過百餘員道府僅止數員凡有差缺已敷輪用自軍興以後保舉捐納兩途源源而至人數增至十倍僅恃考試甄別數年難澄敘官方幸蒙　上諭停捐寶宮清源正本惟部議尙准分發則已捐已保者實繁有徒仍必絡繹到省是以上年二月請停分發三五年史部僅准一年且遲至六月間議覆距臣請停止之日相隔四月之久均於捐保各員乘將停未停之際紛紛赶辦到省又驟加一百十餘員之多其新掣之卽用大挑碱取進士五十餘員尙不在內各班愈形擁擠實屬無地可容該員等本兾差缺而來今旣輪委無期必致久候苦累其不安義命者或更鑕營請託簜檢踰閒焉望其盡心民一若不展停分發則愈來愈衆大非地方之福據藩司任道鎔臬司方大湜具詳前來相應仰懇　天恩俯念　疆爲　　要區又値連的災歉閭閻困苦吏治尤宜整頓官多則必擾民將直隸北河長蘆捐納勞積兩項人員自本年六月十六日一年限滿之日起准予展限一年停止分發庶各班稍可疏通地方藉資培養其已捐指保留尙未騐放騐看到省者一律停止至各項正途人員仍照常辦理以示區別理合恭摺具陳伏乞　皇太后　皇上聖鑒訓未施行謹奏軍機大臣奉　旨吏部議奏欽此　○○巡視南城御史臣文敬臣周開銘等跪　奏爲遵保捕盜出力之司坊官等仰祈　恩施以資鼓勵事竊准步軍統領衙門咨稱據中營副將趙　等督率官弁會同臣城副指揮陳福緒北城副指揮沈祖　揀發正指揮張爲綸等在京外一帶地方拿獲首夥盜犯班舜等一案奏交刑部擬結將拿獲此案之員弁等隨案聲明獎勵具奏於光緒六年九月初八日奉　旨班舜張泳佶均着卽處斬梟示安四仍戮屍示衆餘依議欽此除原拿此案出力之管員武弁由本衙門保獎外其會同獲犯之司坊官等應由該城自行核辦抄錄原奏知照到城臣等查該司坊官等不分畛域會同拿獲隣境搶刦首夥盜犯多名緝捕向屬勤奮未便沒其勞勛可否將俸滿候補現任副指揮陳福緒請在任以知縣本班儘先選用北城副指揮沈祖煌請作爲俸滿專以知縣選用揀發正指揮張爲綸請俟補缺後作爲俸滿以同知用以示鼓勵之處出自　逾格鴻施所有臣等遵保捕盜出力之司坊官　緣由　會同恭摺具陳伏乞　皇太后　皇上聖鑒飭部核議施行謹奏奉　旨已錄　○○巡視南城御史臣文敬等片　再准步軍統領衙門原文內稱據中管副將趙清等督率官弁會同西城局紳趙萬春奎這　北城局紳分發主一張祖蔭候選知縣劉祖　議敘鹽大使李汝梅　在京外一帶地方拿獲首夥盜犯班舜等一案其會同獲犯之紳董等於定案時聲明併獎應由該城自行核辦等因臣等查該紳士等不分畛域會同拿獲隣境搶刼　夥盜　多名緝捕尙屬認眞亦未便沒其微勞可否將西城團防局紳士同知州用候選通判趙萬春請加四品銜候選筆帖式　亮請　贊禮郎銜城水局紳士分發主事張祖蔭請俟到部學習斯滿奏留後遇缺卽補候選知縣劉祖陶請加隨帶三級議敘鹽大使李汝梅請題覆後以本班分發省分補用仰懇　天恩勅部核議施行謹會同附片具陳伏乞　聖鑒謹　奏奉　旨已錄　○○李鴻章片　再定例各省敎職佐雜按年騐看甄別題咨其叅劾之數以百之二三爲額如無衰庸戀缺之員叅劾不及額數亦卽聲明　因查直隸省自同治七年起至光緒五年止已將俸滿敎職佐雜隨時驗看甄別勤奮有爲者照例保洊堪以供職者循舊留任其衰庸貪劣各員　時據實叅劾間有逾　或不及領之年因前任　　辦理　賑不克按年彚請題咨茲經逐一補辦除另行題咨外理合附片陳明伏乞　聖　勅部知照謹　奏軍機大臣奉　旨吏部知道欽此　○○李鴻章片　再兩　推補副將周惟　逗　津門與素識之指分直隸補用典史張紹貴借貸　角致將張紹貴毆傷並有强取銀兩情事實屬兇　據營務處詳請叅辦前來相應請　旨將兩江督標　補副將周惟政卽行革職以使從嚴訊辦理合附片具陳伏乞　聖鑒訓示謹　奏軍機大臣奉　旨着照所請該部知道欽此　○○李鴻章片　再據署遵化州知州惲桂孫詳稱該州　城隍廟每當雨雲愆期　　　應又州城西北有龍潭一區久旱不調取水潭中輒沛甘　　人建　龍神廟於上上年夏間久晴不雨幾致成灾官民詣廟　　並取潭水雨卽深透臘月祈雪　　祥　本　春旱又取水虔　甘霖普霈　田　足泡屬功德及民據該州官紳籲請奏　　賜頒匾額聲明　　神　在　祀典今龍潭所建　龍神廟屢昭　應　入　祀典等情前來合無仰懇　天恩俯准頒發遵化州　城隍廟烏龍泉　龍神廟龍潭　龍神廟匾額各一方由臣轉發該州敬謹祇領摹泐縣挂並准將　潭　龍神廟一併列入　祀典由地方官湷秋致祭以答　神庥而順輿　理合附片具陳伏乞　聖鑒訓示謹奏奉　旨已錄 
[  蘇省撫轅抄] ○補六月初二日縣丞劉　洲禀知丁母憂　署有營守備　開聚禀知接印　○初三日從九沈金聲禀知臬委守提淮揚　　發審修金　卽　　牌示照得　　縣南橋司巡檢沈志高叅革遺缺查有新班遇缺巡　張元照　　陽縣巴城司巡　吳鵬雲叅　遺缺查有常捐候補前巡檢周　　宜興縣下　司巡檢程雲綬叅革遺缺查有新班遇缺巡檢于富之均請補　○初四日上海道劉到 
 
 
 

Page 5

 
 
 [　G> 
[龍虎山道人善治諸症]  
江西龍虎山清溪道人傳授祝由科治病應騐如神內病請符三道卽愈外症當面移去立卽至愈自請香燭到壇只取號金一百九十九文寓二馬路石路口北仁興棧內 
[中國第一名勝着色西湖圖]  
杭州西湖爲中國第一名勝六橋烟柳三竺雲峰士女遊觀春秋絡繹洞天福地奇景萬千久居其地者每多不克徧遊若但聞其名者尤以生平未得一見爲憾地學舘主人深爲嘉惜特訪得前浙撫楊石泉中丞所辦實測精細全圖爲之增修照印以供好遊者雅鑒從此遠方豪士香閣名姝凡屬不能親到者皆可壁掛一圖終日神遊目賞矣每幅洋三角由申報舘申昌書畫室出售 
[新開]  
啓者本號自運廣洋雜貨生熟名烟凈絲黄烟各色紙烟舊呂宋烟發客兼有八月份呂宋票出售價極相宜今於本月初六日先行交易擇日開張貴客光顧請移玉步是荷　　虹口大橋頭廣申昌謹啓 
[金鋼鑽戒指出售]  
今有大小金鋼鑽戒指出售如　貴客欲買者請至虹口禮拜堂東首張利昌號內面商是荷 
[告白]  
我現在上海代辦東洋達架西馬之煤如有人要定買祈請至三菱公司內問利師便是 
[出售婺源壽板]  
啓者寄老北門嘉泰茶棧內婺源壽板現今脫售一半仍有幾副减價格外公道如要備者卽請面議此佈章杰啓 
[治哮喘妙藥良方]  
竊維哮喘之症發各不同或感風寒或受暑熱或過食肥膩或作事辛勞然總不外乎氣逆痰湧不能臥床不能飲食受累無窮余害此數年遇有道人傳此妙藥草作烟吸食立卽痰出氣順若無病一般然間有人來取吸亦甚效此藥名洋金花用藥水潤透曬亁切碎喘發時拌旱烟吸食其效如神遇發卽吸病漸輕减治喘之藥未有如此靈妙余見人患此甚多同病相憐故囑友人購買每服取回錢一百念文俾患此者爽然若失也嶺南顧竹城識　本號專運廣東馳名丸㪚膏丹神麯午時茶馮了性藥酒木棉花發客　　上洋棋盤街安和祥告白 
[新開英華醫院藥房]  
本院秘製各藥均選上品物料精工監造所備各種要藥一切藥水丸酒對症服用立著神效茲特加造發司夫對晤銕酒卽壯陽酒專治男婦氣血兩虧大有補弱培元之騐每瓶計洋一元并製銕丸功用並駕每匣計一百粒價洋一元小匣五角此時新張發售格外克巳不求美利但播美名仕商賜顧者認明租界拋球塲南首三馬路口便是本院主人謹啓　 
[精刻書籍]  
董方立遺書內刻算學水經圖駢體等類全部一元六角司馬温公稽古錄一元史鑑節要三角十國春秋二元五角長洲陳奐撰詩毛氏傳疏四元五角律例便覽一元海南日鈔八角兩漢金石記三元仿宋管子二元鄭氏金石碑記五元四時病機一元五角影宋經效產寳五角吹綱錄二種八角中西算學集要二元四角李申耆文集二元潜荘文集七角說文通訓六元上海棋盤街文瑞樓書坊出售 
[東洋酒館告白]  
啓者本樓開設在上洋蘇州河邊舊鐵路橋堍第二十一號洋房內業巳有年專製官禮茶食中外點心以及西式大菜中東小食等件味旣佳美品皆精潔數載以來盛蒙　四方君子評重譽揚首推一指每以市肆中無有出於本樓之右者獎許之以故風辰月夕座上之商客常盈禮拜良宵杯內之酒醪不竭本樓旣感　諸商之下顧猶期貿易之興隆因勉益加勉精復求精所製各品格外精工近來不但滬上生涯滔滔不息卽如外埠蘇杭亦頗有聞名源源而來購者今本樓復又添製各式木盒木匣將各品食禮裝盛穏固以備遠方外埠賜顧者永陸舟車均便帶寄而價目又極爲減廉以銷路特布數言充便周知三盛樓主人謹啓 
[彭誠濟啓]  
本堂創製戒烟參片應效如神四遠馳名近有假冒甚多在外揑造本堂樣式將僞藥冒冲本堂招牌各城鄉兜銷未免貴客悞買食之有損無益須要認明蘇城內宋仙洲巷本宅內廳上海在棋盤街北首老巡捕房對門方是眞正老店餘外一槪假冒特此告白 
[鼻烟出售]  
啓者今有新到頂高鼻烟出售其價公道另拆亦可如蒙　貴客賜顧者請來本行面議可也此佈上海和順洋行啓 
[新開廣膏店]  
啓者本號有上好舊公煙出售並廣雜貨西洋舊鼻煙頂上花紅粉包用長年其價格外公道賜顧者請來購取可也上海四馬路口廣祥昇啓 
[善本書籍出售]  
白紙粵雅堂叢書卅二元白紙咸淳臨安志十元十萬卷樓叢書八元補珍漢魏叢書十元馬氏繹史七元白紙十子全書六元式訓堂叢書四元徐氏叢書一元二角仿宋本千金方六元影元本千金翼方四元畵史彙傅四元癸巳類稿二元徐氏金石一元中西算學二元四角張溥歴代史論一元白紙一元半林文忠公五種一元七角蕉菴琴譜一元二角五色套板洗寃錄一元四角吳桐雲五種一元二角大板新刻廿一史約編八角禮記省度四角白紙兩漢金石記三元新修大清律例三元阮刻鍾鼎八角唐詩金粉四角白五角二分兵書七種六元孫說文一元近來新出各家登報之書本坊俱皆全備諸君鑒賞者請至上海二馬路千頃堂恊記書坊城內紫文閣書坊均可 
[明鏡臺]  
異授管公演禽新法不報生庚能知八字父母兄弟妻財子祿富貴貧賤過去未來不對分文不取寓望平街大吉祥棧內 
[泰記呂宋票]  
今有英八月份發財票出售每張六元分售半票亦可貴客賜顧請來購取如遠處均由信局寄購原班卽奉開設棋盤街北口此佈 
[洋傘發客]  
本號新到羊脚木柄綢傘其價格外公道如蒙賜顧祈請至本號面交可也此佈二洋𠗊橋元泰啓 
[遷移]  
茲者小號於本月初六日移至二擺渡恆安北里特此佈聞長美慶記啓 
[萬利呂宋票]  
英八月份票價隨大市出售　貴客信顧務宜指明本號招牌原局帶奉兼收得彩紅票格外克巳望平街外國墳對面萬利啓 
[新開洋貨號]  
開設法馬路紫來街口朝南門面專辦大呢哈喇羽毛花素洋布等貨發客如蒙賜顧其價格外公道此佈大吉祥記啓 
[新印書籍出售]  
袖珍漢魏叢書白紙十元萬選靑錢文海十元北繳彙編三角五明末貳臣逆臣傳五角鉛板艶史叢鈔八角弢園尺牘四角五新刋火器說略四角日本雜事詩四角普法戰紀三元法蘭西國志一元米利堅志七角精校正續唐宋八大家文皮紙印成每部三元每渭長繪於越先賢高士傳三元陳紉齋畵賸四元中西算學集要二元四角諸君　鑒賞者請至二馬路味三堂或寳善街北首醉六堂均可　城內醉六堂啓 
[核實批發]  
前小號登報十二根水流鋼骨綢洋傘仍照前價批拆外茲又新到玲瓏二號綢洋傘以及各種羽綢洋傘另拆並有小支呂宋烟連牙嗷口并套袋精緻可愛價且公道　賜顧者請至五馬路東英昌照相樓隔壁小號購取可也此佈有記號特白 
[豐興代理香港安泰保險公司]  
茲香港安泰保險公司分設在上海豐興棧內代理燕梳事務凡中外各埠南北洋長江等處往來火輪帆船貨物均可保險且各埠俱有代理人照料水漬平安便能隨地聲明其保費條規悉照大衆相同如蒙賜顧者請至小東門外洋行街便是上海豐興棧內安泰公司白 
[狐臭藥]  
夫狐臭又名騒患在兩腋毛竅中常流脂水臭味惡烈暑天一至衣單汗流令人更是難受茲本藥房精選歐洲上品藥材專治此症無論男女患此症日搽兩次一月之久其氣自失患此症而得此藥者眞受惠無窮矣賜顧者須認明本藥房招牌庶不致悞上海老德記藥房謹識 
[輪船往東洋等處]  
啓者本行成開唛魯輪船於禮拜三卽華六月十一日天明時開行往長崎西門舍革神户橫濱等處如　各貴客欲裝貨及搭客位者請來本行訂定可也傤貨紙簽字於禮拜二下午四點鐘截止此佈六月初五日三菱公司啓 
[告明店家]  
本行現在代外國秘而司行經賣各樣肥皂香水以批發各店家此肥皂香水面粉其價及樣子可到本行來問看四馬路隆茂洋行啓 
[空地召租]  
本行現有塡好之基地可以出租與人起造房屋該地坐落均好在新閘路近泥城河浜如人有要租可來本行面議有恆洋行啓 
[書信公局啓]  
本局現擬另備資本先於崇沙兩埠設立分局擇吉試辦間日一往風雨不更倘蒙各　寳號託帶信札零物帶資格外公道按班遞送决無延悞特此佈聞 
[頭彩報名]  
英六月票頭彩半張售在松江西門外秀南橋許東伯翁再半張售杭州望仙橋榮盛恊記參號毛雲壯翁合得所有附彩並餘彩極多茲不細報專此佈聞上海恊記號啓 
[呂宋票]  
本行出售抄號價彩均照前同外埠貴客賜顧請由信局寄至蘇城察院巷中仁康恆號內購取原班回件不悞易得行啓 
[呂宋發財票]  
今英七八月票全張六元分半亦可　蒙購者遠處由局寄上洋棋盤街四馬路口分設漢口洋街發兌元號行啓 
[泳記呂宋票]  
英八月呂宋票每張六元半張三元　貴客賜顧請由局寄申江二馬路外國墳間壁石庫門內便是 
[富昌呂宋票]  
英八月份票出售欲買者請來購取遠處由局賜顧祈指明二馬路九章對門卽奉回件或代辦亦可面議富昌行啓 
[番布續到]  
今又帶來台灣番布比前潔白價仍每疋洋二元四角寄在南市天泰裕昌兩木行內發售如需用向購可也 
[建昌生茶號]  
英八月份呂宋票全張六元半張三元兼收别處彩票並有頂舊公膏出售價屬相宜貴客賜顧外埠由信局寄奉二馬路九章綢庄對門啓 
[分設銀行]  
本銀行現於天津分設一行其經理該行之人係米士佛郎克代波威此人卽從前在香港本銀行內之副經理也此布匯豐銀行啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
