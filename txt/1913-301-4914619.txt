# 1913 - 301 - 4914619

 

Page 1

 
 
[外論] 倫敦泰晤士報紀五國銀行團解散之朕兆（二）　（特） 
　　而孰知時事逼人波折忽起以鹿逐中原而列國看讓與權之競爭以均勢所驅而列國有利益範國之畫定至範圍定而吾英德前此之銀行合同天然自失其效力或且目爲不正當之舉動焉其時　英駐華公使與夫一般深明事理者羣相擬議以爲此合同之取消殆在是矣然而雙方猶復互允竟於無可存立中依然存立惟自一千八百九十八年至一千九百零五年之間則名存而實去矣吾英銀行於此期內則專力於本國經濟以贊助政府俾於鐵路讓與權上有所發展計當時從事頗力者一爲純粹英公司（即中英公司）一爲英法公司（卽中國中央鐵路有限公司）固皆於德國感情非有關係也 
　　當中國拳匪之變時德國極東政策之野心已具種種徵象進行未久魯省遂爲德國專力經營之地其特英國對之初未嘗不默與承認然而德人之對英則大異是一千八百九十八年中國北方鐵路借欵之利益德華銀行曾自放棄之（按一千人百九十五年合同德國應　沾潤權利）是年九月二日德國又曾承認揚子江爲英國經營鐵路之範圍至是乃於上海之梅陸兩軍嚴加戒備一若頓忘前約而　　可欲　要求於揚子江範圍　　之　旨旣而日本敗俄時局又異向之所謂利益範圍者忽一變而爲門戶開放與機會均等之政策平　度理日本之所以竭死力以悍然與俄相戰者　目的物蓋亦在是德人乘之以政界經濟家名義函詢英國銀行意在探索新政策之王恉然而欲破除前約毅黨於揚子江範圍內分佔一位置之隱情則益彰明較著而無所用其諱飾矣 
　　一千九百零七年夏德華銀行宣布意志謂今後中國鐵路借欺或其他性質相同者德入必與列國同沾利益否則將出而競爭推此宜布是勢力範圍之政策巳全無所用矣是範圍以內之諸多權利巳槪歸烏有矣是列國之百般經營或已得或未得之種種利益惟德人之於山東可以確定其他則皆一筆抹煞而無一亳之價値矣鳴呼噫嘻此豈得謂為事理之平也耶揚子江兩鐵路之敷設權中政府早已特許英國所未决者僅條件之爭執其爭執之要點在英國則爲監督借欵之用途夫借款而爲之審愼用途固不得華非保全投資者之利益而爲維持借欵之善意也然而德人則又從而生心矣德華銀行之外交主任與德國駐華公使以次提出意見掀動中國願供經費以爲代築且故寬其條件以博中政府飲心危矣哉英人在華所持之政策至此而幾爲一梗惜矣哉英人處此事機危急之際曾不能决然自改其前此優柔之故轍而一爲補救也 
　　是時也英德銀行協約尙未公布作廢英法銀行合組則已見諸事實而英國銀行之對於本國政府又復以義務所在不能不有所供給以酬答　贊助之殷牽掣多迴翔難乘間蹈瑕之德人且時起而相困協約東縛苦也何如縱日宣布取消而依德國銀行合同之成議必於一年前通知乃得註銷而在此一年中之關係其影響於英法所佔之利益又何如也時機窘迫進退皆難於是英國銀行主任員知中國鐵路借款事業之政策非從根本變動蓋終無解决之日爰於一千九百零七年十一月間公舉董事二人赴柏林討論津浦鐵路借欵旋即開會於北京自有此會而種種重要問題之端緒乃接踵而起（未完） 
[專件]  
　　二年度預算修正之研究（五） 
　　一對於陸軍部所管預算之修正意見　查本部核定陸軍部所管預算共一萬六千一百六十九萬五千七百九十二元以大體區分之內陸軍本部暨直轄各處經費一千八百零九萬一千零一十元參謀本部曁直轄各處經費三百零二萬一千八百六十八元全國五十師經費八千六百三十三萬八千八百五十六元各都督府經費四百五十六萬元各省局廠庫院學校旗營各鎭守使護軍使各邊防經費二千二百一十九萬七千九百四十七元裁遣軍隊費二千七百四十八萬六千一百一十一元此中最有核减之餘地者爲都督府及五十師經費兩項查二十二省都督府經費係照國務院議决之數直隸奉天山東江蘇湖北廣柬四川雲南等八省均列二十二萬元其餘各省均列廿萬元惟將來全國軍區自應另行劃定斷無每省設一都督管轄一師團或數師團之理但全國究應有若干軍區關係陸軍計畫應由陸軍部按照我國地理妥籌分配預計將來此項軍區每區設一軍長其經費較現列各省都督府經費之數至少當可减半如軍區內槪不設置軍長即以軍區內分駐各師團直接歸陸軍部管轄則此項軍長經費幷可全省此都督府經費有可核减之餘地一也全國師團此次陸軍部計劃暫定爲五十師較之各省現有軍隊僅留大半但我國現在是否有設置五十團之必要尙一疑問各國養兵均為對外關係我國經此次革命之後國力脆弱逆料我國十年之內當無與各國宣戰之事但能保持國內治安使各種政務得以循序漸進環球列强自當莫予動侮故此後設置軍隊以能靖萑符維持秩序爲準然此種職務警察可任其强半若軍隊則惟當於邊防即內地要塞分駐若干以備非常之時可資調遣巳耳五十師之數似屬較多將來至多照前淸規畫定全國爲三十六師巳不爲少而每師團經費亦應從新議定查日本陸軍每一軍人平均需費九十六元一師團平均萬一千人有奇一師團費平均百萬元此次陸軍部規定每師八成經費之數爲一百七十二萬六千七百七十七元則十成之數當爲二百一十五萬 
 
 
 

Page 2

 
 
餘元較日本一師團之費多至一倍此中可减之數至少當有四分之一此五十師團經費有可减之餘地二也此外陸軍本部暨直轄各處參謀本部暨直轄各處各省局廠庫院學校旗響各鎭守使護軍使各邊防等項經費如非急需亦應减削（未完） 
[時評]  
　　暗殺之奇談　（冷） 
　　不得志於兵力則轉其機於暗殺此必然之勢也雖然若汴督之致京電則甚有足奇者平常之暗殺擊手槍耳擲炸彈耳要　路中耳近其左右耳從未有用飛行機以升於九天挖數十里地道以入於九地雖以俄國著名暗殺之虛無黨不能有此大計畫也 
　　汴督所傳者而果為眞耶則今後時局之變幻尙未有艾汴督所傳者而爲邀功之計耶則其設想之奇亦已無匹而人心之危險較之實事而猶有甚焉均非中國前途之福也夫人逼之甚者其反激也烈孫黃之徒數固有限若必窮究牽連使難於安身者多則爲之傅翼者　而所謂危險之謀愈演愈劇矣政府其善為之 
　　命令 
　　十月十一日大總統命令　此次逆黨圖謀內亂擾害商民束南各省　至蔓延不可收拾所　倡亂首逆實爲破壞民國之罪人本大總統爲除暴安良起見斷難姑息養奸貽禍地方業經先後通令嚴緝究辦惟各處附逆之徒或以無識而盲從或因脅迫而勉附原心略跡尚可曲原論罪處刑宜從寬典現在正式政府業經成立首宜脩明內治咸予自新深願此種頑梗之民盪垢滌瑕勉為良善同享共和之幸福維閭里之又安著各省都督民政長分別查明衰矜勿喜除倡亂首逆及甘心附和謀亂者應遵照前令嚴行拿辦外其餘悔罪輸誠束身自首幷涉及內亂嫌疑者審度情形酌予寬免自此次通令之後如敢恃爲護符再爲陰謀不軌一經發覺證據確實者仍按法懲治母稍寬假此令 
　　黃士龍授以勳五位此令 
　　任命錢能訓爲內務次長此 
　　任命吳炳湘爲京師警察廳總監此令 
　　任命王治馨爲順天府府尹此令 
　　據四川都督胡景伊電稱吳成禮拒逆被害請予恤等語四川第一師團長陸軍上校吳成禮率所部進討熊逆迭次獲捷乃為逆黨梁渡等誑誘該團長單騎到營偪令附逆抵死不從遽遭慘害茲閱所呈慷慨就義情形深堪矜憫應即照陸軍中將例予恤並給並給銀二千元治喪以示民國褒奬忠烈之意此令 
　　王天縱加陸軍中將銜此令 
　　金萬福授爲陸軍少將此令 
　　陸軍總長段祺瑞呈請將陸軍輔重兵中校楊祖德加陸軍輜重兵上校銜陸軍炮兵少校張緒堂加陸軍砲兵中校銜應照准此令 
　　陸軍總長段祺瑞呈核覆鑲藍旗滿洲都統擬以恒廉連陞補色衣佐領請予准補等　應照准此令 
　　專電 
　　北京電　汴督電獲要犯閻子固張蓉芙等供稱黃興前派其聯絡白狼起事並運動新蔡軍隊攻項城縣等處現孫黃計畫是聯絡日俄英法孫與日法民黨朋友最多議用飛行艇暗殺日人某會挖十幾里地道擬在北京適宜地點挖到總統府將府炸毀孫巳由香港機關處赴日本並約俄國虛無黨同在蒙古東三省起事上月二十間在上海機颺部張子通說孫文從日本來信呌赶緊在內地預備黃興不久就去大連灣等語閻等共九人均已槍斃 
　　北京電　長春東蒙會議吉省代表齊耀琳奉天代表榮厚黑省代表涂鳳書及長春觀察使孟憲彝與郭爾羅斯王賓圖王等在觀察使署開豫備會議 
　　蒙王請議二條　政府派兵五千分駐內蒙兵費由政府担任　設蒙事局於長春派蒙官員司管理哲盟十旗事務 
　　齊耀琳代表政府提議三條　內蒙不得再借外債　勿受俄人誘引　各王公維持各旗安寧 
　　商就後即召集各旗代表於開埠局報告即定十三開會齊主席及各代表外共到六十四旗約十八九可竣事 
　　會議時尚提出七條　從速改正中俄約　明定外蒙疆界　派兵入蒙維持治安　改內蒙爲行省　王公薪俸支現銀　禁外人往蒙地採伐　制定蒙王公服制 
　　議决事項約聞如下　改蒙藏局爲部　各旗放墾之地加徵小租　漢蒙詞訟派蒙員會審　蒙地所收稅項支備蒙用 
　　北京電　昨日總統府在迎賓館開一絕大茶會各界到千五百人梁士詒朱啓鈐代表惟梁等默立無一語 
　　北京電　外部照會各便謂現行洋貨進口稅則正届十年期滿業經將聲明修改之意於去年八月十四照會曾經簽字於該稅則之各國駐京大使　民國政府旣興各友邦保持正式完全關係商務必日發達前項進口稅則必須切實修改云云 
　　北京電　本日參議院擬舉全院委員長 
　　北京電旅順鎭守府日本司令官坂本一到京 
　　南京電　張勳所招新兵萬名政府已電飭認眞訓練並聞有開赴川湘兩省駐紮之說 
　　南京電　昨張勳宴請第三第五兩師及部下軍官於莫愁湖 
　　南京電　魏家驊因政府已允籌欺故　昨日來寧將瓣理賑務南　　京電　劉恩源已委任都督府秘書長 
　　南京電　此聞已三月未雨塘裂井枯米價漸漲 
　　特約路透電 
　　北京電　各國承認民國似爲選定正式大總統有以致之比比來各部官員辦事巳見認眞是承認之效力巳明白可辯當南省開戰之時各部官員多注意戰務他事悉不暇顧及部務廢弛自正式總統就任之後衆皆振刷精神勤加輔政惟電政處則因陡增未易實行之新章致暫形叢脞蓋當道急欲實行不加審度故耳交通部前將收報人付費之章取消因未先登廣吿故生諸多窒碍今該部復命實行掛號章程且不僅限於商家譬如致電北京瓊司君收則瓊司君非付十二元之掛號費不能收到該電雖為游歷家託友代收亦不能蠲免也果如是則不啻令厲華之外人凡有電報來往者及來華之游歷家每年繳稅洋十二元耳此事與愛里克森君無關顯係出於其他專門顧問家之主見是賢能言而不能行者也據各埠電局來信皆謂新章實行後大爲不便聞外交團已在討論對付方法 
　　北京電　日本現擬敷設西平街（譯音）至洮南府之鐵路其合同尙未簽定目下當　周折滿洲支路問題將因此發端雖不致發生阻力惟其事關係頗重 
　　北京電　中日兩國已商定築造南滿鐵路支路兩條由中國以日本資本敷設一自西平街至洮南府此路與軍略上頗有關係蓋上年蒙匪曾佔據洮南府侵略滿洲此路旣成華軍可易抵制該匪南犯按洮南實東蒙最重要之城共有居民十萬人一自開原向東至　龍江城兩路皆與南滿洲鐵路極有利益 
　　北京電　美國代理公使維廉君今日復至外交部重申拘辦福建著名匪魁黃某之要求該匪於光復之時由獄逃出近曾焚燬敎堂窘逐基督敎民政府顯欲依從該使要求惟殊無法捕之而該匪目下仍在四鄕以刦殺為務今日據閩省官電該匪攻入連山縣某村殺斃村民二百名焚燬敎堂兩所 
　　蕪湖電　十五日蕪湖慶祝大總統就任國慶紀念各國承認盛典因日促不及大事預備擬乃改期舉行禮堂之內高懸袁總統之肖像各官咸向行禮谷團體　學校歡宴至夜深始散當道並邀各領事會讌由英領事里門君即席致頌鮑師長答稱中國志在　各國立於同等之地位惟事體重大必賴外國顧念邦交抒誠相助始克有濟云 
　　蕪湖電　距蕪湖一十英里之涇縣爲近今投誠之軍四百名大肆刧掠且焚燬該城一部分並有姦汚婦女之舉動內地各城之無兵駐紮者現皆岌岌可危蓋土匪携帶軍械四出爲患鄕民皆無以爲生而省中庫欵吿竭無法拯救 
　　東京電　今晨有貨車一輛與一載朝山者之火車在東山相撞死者二十人傷者一百人 
　　譯電 
　　北京電　熊希齡擬募內國公債洋一萬萬圓並擬先行收回目下通行市上之紙幣以便畫一制度增長信用及紙幣之價值 
　　北京電　張勳目下將留任蘇督馮國璋巳赴寗遣散彼之軍隊 
　　紐約電　駐墨西哥京城之外交家十五日開會議决各請本國政府即派兵艦至墨西哥以便遇急可派水兵登岸保護使署 
　　柏林電　德國二等巡洋艦文太號及赫薩號巳奉命開往墨西哥以資鎭懾 
　　倫敦電　坎拿大防務大臣　倫敦路透電社代表謂坎拿大對於帝國防務自將勉盡責任又論及飛艇一物謂坎拿大目下不欲耗費一金於此須候該物稍臻完美再行購置 
　　雅典電　希臘土耳其兩國巳開議媾和談判 
　　柏林電　俄國外務大臣已抵巴黎柏林電　奧政府警吿塞維亞如不尊重亞爾巴利亞之邊界則恐引起重大之風潮德意兩國亦竭力贊助奧國之意見 
[要聞一]  
　　憲法起草委員會紀事 
　　十三號上午十一點開會委員長湯漪主席委員出席者四十七人主席報吿本會委員孟森君辭職例應另補至於劉恩格趙世鈺褚輔成張我華等四人早已逾請假及缺席次數似應另補請討論多數主張此四人旣有特別事故不能以缺席論主席遂宣吿討論議案　定孔敎為國敎問題汪榮寳贊成規定以為孔敎為中國二千年來歷史上習慣上固有之國敎憲法上規定信敎自由一方面卽係開放主義如不定孔敎為國敎一方面不能保障固有必致孔敎消滅於無形王敬芳主張照普魯士憲法一方定信敎自由一方定孔敎爲國敎之大本朱兆莘向乃祺等均贊成伍朝樞谷鍾秀盧天游等反對大槪宗敎係信仰自由法律乃有拘束人民自由之效力如定孔敎為國敎在憲法上能否發生效力討論多時主席先以定孔敎為國敎付表决起立者八人少數又以朱兆莘動議中華民國以孔子之迸為風化之大本付表决起立者十五人亦少數又以陳銘鑑動議中華民國以孔子之道爲風化之大本但一切宗敎不害公安者人民得自由信仰付表决起立者十一人亦少數陳君提起疑問又以反証表决起立者二十八人結果遂不能規定于憲法　討論蒙歲地方治理權應否特別規定金永昌云此問題與丁君提議地方制皮問題有關係應先討論地方制度衆無異議丁世嶧報吿提出地方制度之理由畢楊永泰云此問題關係重大應常提出條件討論不然各人主張不同恐討論無結果主席忽云刻下調查業巳不足法定人數此問題請提議人提出條件俟下星期一再議本星期內自明日起逐日討論憲法全案條文遂宣告散會時二點四十五分鐘 
　　議會對於國務員同意權之存廢問題 
　　憲法章案全部脫稿日前已由條文起草委員提交憲法起草委員會付諸討論惟該會討論之經過果爲如何雖未可預知而該草案中宜最注目之大問題實爲任命總理需用議會同意權之存廢如何聞該案起草之際對於該問題各委員主張存置該註意權者占其多數遂規定國務總理須經議會同意之一條惟邇來各黨議員關於該問題互有議論未見一致惟其論據分爲二派主張該權存置者欲依有該權以豫防政治上之專制主張該權廢止者欲依無該權以　免行政上之拘束並聞各黨消息進步黨則主張該權存置者占三分一主張廢止者占三分二國民黨則其大半依然主張該罐之存置惟有部或可倡導該權之廢止其他黨派則未有一定黨見至憲法起草委員會兩派主張各占一半由此觀之該同意權之存廢如何是應為將來憲法上之大問題也 
　　臨時約法修正案之提出 
　　此次先舉總統援定憲法而大總統選舉法第四條有遵守憲法之宣誓惟從附則解釋之似憲法未制定以前應仍遵守約法然約法第五十五條大總統有提議增修權是一面迫令遵守一面仍於法律上予以增修之餘地則大總統選舉法第四條又何以異於無形取銷也茲聞大總統果將約法增修數則附以理由提出於參議院說者謂兩院對於此項修正案必以憲法即將付議約法無修正之必要爲言而擱　不理在大總統非不知兩院之必出於此不過聊以表示對於將來憲法之意見爾究竟如何非局外人所得而知至其增條內容探錄如下 
　　（甲）修改者　約法第三十三條官制官規議决權之削去　約法第三十四條國務員大使公使同意權之削去　約法第三十五條宣戰媾和及締結條約同意權之削去（乙）增加者　緊急命令之規定　財政緊急處分之規定袁總統又以此次大總統選舉法係由憲法會議公布 
 
 
 

Page 3

 
 
咨請刋登公報昨特咨復該議會聲明約法規定議會祗有議决權並無公布權以後無諭何項均須咨請由總統公布云云 
　　按此事巳見前報專電 
　　國民外交之第一幕 
　　星期日之園游會 
　　參議員王靖芳龔煥辰兩君以此次各國正式承認民國國會議員爲全國人民代表不可不表聯絡之意特致函正副議長請協商衆議院定期邀請外交團人員在農事試驗塲關一園游會以盡敦睦友邦之義務其原函如下幼山儒堂講長閣下前次美國承認曾由兩院合開園游會以誌答謝現在歐亞各國聯袂爭遞承認國書我輩代表國民對此盛舉形式上不可不有所點綴以盡國民外交之義擬請兩會發起與衆議院協商擇期（宜速能於本星期　日尤妙）會合兩院議員仍就農事試騐場開一園游會敦謂各國大使及參隨人員略仿昨夜外交部之辦法事關資鄰要務即多支經費亦所應爾區區之意如蒙認可請卽速商衆議院定奪早飭秘書廳準備以期圓滿無缺肅此謹布即候議安王靖方龔煥辰同啓十月十一日王議長接函後已商之衆議院湯陳兩議長聞已决定於本星期日在農事試騐場開園游大會敦請全體外交團刻已着手籌辦一切其一切設置較上次答謝美國尤爲豐備並以此事關係國民外交不必諮詢院議即由兩院議長發起定期之後知會各議員並聞日內即東約各公使及其一切使館人員屈時涖會此誠民國成立後國民外交之第一幕也 
　　段總長戰勝熊總理 
　　熊總理就職以來對於减政主義銳意實行故在中央一方面自國務院以到司法財政敎育交通部旣已併司裁科淘汰冗員在地方一方面則有國稅廳及初極審判之廢止海關監督與交涉員之歸併地方各行政官廳之制限着着實現雖若有成績可言然此中有一極大阻力恐熊總理終無策以排除之阻力維何卽軍備問題是巳初陸軍叚總長之計畫本擬分全國爲九軍區配置以五十個之師團其軍費之預算爲一萬六千萬有　而熊總理極端反對主張二十個師團說以圖减少經費因此屢次會議不能妥恊熊總理終無術以勝之幾生意見然近來會見時熊總理巳不似從前之固執據外間傳聞熊總理巳容納叚總長五十師團之意思矣 
　　熊總理近來之政見 
　　整頓銀行辦法　財政總長熊秉三以中國銀行前定總裁月薪八百元外另加食宿費八百元交際費一千元每月需欵一千八百元內分局長十員每員月薪五百二十元査各國銀行無此最優月俸中國當財政困難更宜力求撙節以節處費現巳擬就辦法日內即呈請總統核辦矣 
　　改組部務咨議廳昨得國務院消息熊總理現巳决定將國務院中十部公所設立之參事秘書會改親爲部務咨議廳通飭各部委員逐日到院以備咨詢聞此事通過後卽可實行 
　　東寗實業計畫　熊總理以吉林東甯一帶墾務漸有成續惟以欵絀兵單未能接濟保護興龍溝礦產亦稱饒裕外來痞徙住從中勾串希圖攬售外人該兩處均與俄接壤關係甚巨刻决定東甯爲模範屯墾興龍溝從根據礦產派員查驗收驗官辦惟整頓伊始需欵甚急昨巳面囑財政派張次長設法籌措矣 
　　修築軍港動議　奉天錦州葫蘆島修築港灣曾經國會議决定緩至明年舉辦近來政府屢接該省都督電吿　該港近有日人私行測繪若不自行修築恐爲日人所凱覦請撥欵興築等語聞熊總理巳與劉子英總長議决進行手續除一面飭張都督速派代表專員來京籌商一切外不日呈請總統任命監修專員矣 
　　羊城雙慶聲中之戒嚴談 
　　前夜羊城忽然戒嚴人民惶恐茲査得係因亂黨朱執信以順德樂從一帶向稱盜藪欲用之以擾亂治安月前與該墟盜匪往來曾被軍隊圍捕朱知機先遁故未就獲現値國慶紀念大典官廳停止辦公匪黨欲乘炮竹喧闐乘機滋擾事爲駐禪偵探察悉特於八號下午電報回省當道據報以安不忘危特於即晚加派軍隊分守四城並於羊城各路要隘防備極爲周密長堤上下一帶均有軍隊把守由入夜以至黎明羊城各街均有濟軍小隊巡邏澈夜不輟海上兵輪亦有探海電燈射入城裹現經當道預防一切地方當可無學矣 
　　又一訪函云八號晚西土地巷滇南梁寓壽晨大宴賓客省中各長官多在座七時許部下忽聞小北角隱約數聲槍響於是爲防護起見立將衛隊散布各街口其華寧里都土地巷　塘街雙槐洞等街則站兵尤密惟九時後即將兵隊陸續减少至天明盡行撒去又是夜情形祇及於北部其惠愛街仍夜市擁擠如常云 
　　南京收拾記（十五）韓省長　令各縣知事厲行禁烟略謂接准全國禁烟聯合總會會長章潏駿函稱駐京英公便朱爾典氏會將中國禁烟情形報吿英外部升登七月份公報頒布全國一時各報紙紛紛登載切責中國懈怠無信不能實心禁烟云云駿時在英均已分別投緘駁正茲特摘譯印呈尚希察核屬行母爲人言所中等因並附報吿書到署查原報吿書內所關於江蘇各節江北一帶種煙甚多旣授彼以　實即貽我全省之羞况本民政長平日所聞知尙不止如該報吿所述者殊堪痛恨昨准外交部電曁黎副總統電節經分別另令嚴飭查禁各在案茲准前因合亟摘錄報吿書訓令各縣知事查照現在將届栽種之期務即切實誥誡嚴查禁絕本民政長將派員分投密查各該知事母稍疏虞致干咎戾 
　　造幣廠現在每日鼓鑄銀幣八萬元銅幣十二萬元算每月可鑄銀元二百四十萬銅元三百六十萬咋交通銀行又解到生銀三十萬兩蘇州銅元機器亦不日可以運到聞以後當加H鼓鑄銀銅元以資補救云 
　　韓省長據上海紳學商界呈權紳變賣城濠營地請淸查嚴辦今日巳令打上海知事迅即查復 
　　太平縣新知事本係張勳委任到任後苛勒濫刑昨經紳民錢廷聚等向高等檢察廳控吿並至民政署呈控 
　　國稅廳張處長於一日之閒據酒業東興恒等磁器西紙統捐董吳國光等各業認捐董葉廷瑚等呈控釐局需索留難張處長已分別指令母任丁役需索拖累商民 
　　張勳撥往雎甯剿匪之兵多差封民船裝運因是民船均開出南門外一帶至遠處避匿四鄉大號米船聞此信息亦均不敢近城停泊故河面行船甚少商民苦之 
　　江寗縣左知事昨巳接奉省長指令江寧爲兵灾最重區域應徵本年錢糧准一律豁免 
　　商務總會會長蘇錫岱在善後局領現洋十萬元借給錢業緞業各商號維持市面仍仿照舊案以不動產抵押 
　　前爲張勳飭縣管押之婁國華昨巳由南京商會保出 
　　滬漢濟急會今日佈吿會乃旅居滬漢善士捐資發起捐欸無多非大宗公欵普通放賑者可比大致以失館失業鰥寡孤獨無依靠者爲合格節次所發調查券巳一再續補數已滿額現定東南城於陰曆九月念日西南城念一日北城念二日均在省立法政學校即前江甯署憑券換票過期前劵作廢 
　　日商損失貽欵聞巳定五十萬了結現日商所開之府東街大福洋行等評事街蛋糕店等均巳懸牌照常開張營業矣 
　　雜評一　（無名） 
　　寬赦　寬赦黨人誠爲今日之耍務唯竊謂與其寬赦已捕之黨人不如嚴禁牽連之騷擾蓋一經牽連即寬赦血所苦巳多况乎其中更有冤抑者耶保護人民治安者不可不三思之 
　　治匪　福建之匪徒於殺害人民之外牽及敎案矣皖省之匪徒則四出擄掠姦淫無忌而省城無如之何矣前日之擾亂政府目之曰匪然尙有主義也今後則其正之匪徒將遍地矣政府其奈之何 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　善後借欵保息分配負擔議案 
　　熊總理以此次善後借欵係為民國全體挽救查前與銀行所訂合同係指定直魯豫蘇四省提欵保息既係挽救民國全體自應責成全國負擔其責任以昭平允斷無獨令四省擔保之理况關係外交最為重要故日前由財政部提出議案於國務會議當即决定由各省分配其負擔茲將原提議案探誌于下查善援借款合同債票發售援之第一個月起直隸山　河兩江蘇省應提出欵項足敷本合同附表所開本借欵內應還之數目於正到期十四天以前按月交存於銀行所言各該省應備之欵項即以將來各該省所　定之中央政府稅項為頭次之擔保中國政府幷承認將本合同言之各該省正式承認其担負之証據給與銀行等語從前商定合同之際所以指定直隸山東河南江蘇四省提出欵項以保息者原以該四省財力較足可為担保之資唯此次善後借欽係為民國全體挽救危亡之際應全國負其資任斷無獨令四省担保之理故對外雖有四省之規定而對內應合全國以圖維借欵成立之援每月提交此項保息約一百二十萬元左右中央政府知各省軍隊林立餉楈浩繁勢必無力及此故另籌別法以輕各省之担負其間所恃以挹注者一曰國民捐一曰鹽務五月廿一日以前所收之餘欵一曰五十里外常關之稅欵一曰行政費項下之節省餘欵尚幸近兩月應交之欵卻無　唯自贛皖亂起南省捐欵關欵搜括殆盡鹽務全　抵押行政經費亦有提充前敵軍餉者　無轉挪之餘地此一按月保息之欵實屬岌岌可危若稍遲誤有關鄰信是以提議由財力稍裕之省酌量分配負擔按月十五日以前就近滙交中國銀行自　月分起一律實行在各省分担之數有限而中央得以全力整理財政一年以後如果鹽務收入可敷息欵此項保息即准停止至各省分配之數應由各省財政司國稅廳籌備處商定由某欵提取若干報明都督民政長呈明大總統交部備案經此次認定之援無論該省財政如何為難不得藉詞延宕如有按期起解毫無遲誤者一年期滿該省財政司國稅廳籌備處處長卽由部從優給獎以示鼓勵是否有當仍候公决直隷若干元河甫若干元　山束若干元　奉天若干元　吉林若干元　黑龍江若干元　山西若干元　湖南若干元　湖北　浙江若干元　四川（擬電商）若干元 
　　政府收回各省紙幣策之會議 
　　自臨時政府以來中央財政除仰給外債別無財源邇來舊債旣罄新債求成行政經費久巳無法支持近日財政當局忽思得一法思由國家銀行發行一種定期兌換券以為活動國庫之地步此項兌換券之發行方法由國家銀行一種有價證券不附利息强制通行其性質與不兌換紙幣無別所異者　定有定期兌現之名義耳此案於日昨提出國務曾議惟國務員中梁任公諸人以此種兌換券若一無限制由中央自由發行則其擾亂金融之弊害必與發行不兌換紙幣無稍區別以致財政當局所擬之此項理財政策未能在國務會議通過旋有某國務員提議謂現在各省所濫發之紙幣無法整理此項定期兌換劵由中央發行以為取得收入之地固為有害若以以之為收回外省紙幫之資則實是一良法也各國務員均以此說為是遂決定發行定　兌換券專為收回各省紙幣之用不日當有此種法案提出於議會也說者謂以定期兌換券收回各省紙幣比之於以定期兌換劵為國庫收入之策固勝一籌但各省所濫發之紙幣與定期兌劵同一不能兌現其及於金融之影饗二者亦無甚差別也 
　　蒙古最近之兩問題 
　　蒙古創立行省誌聞由年間　去年間人提議於參議院擬將東蒙一部合併於直隷省當時蒙古議員對　於此案以蒙古情形殆非中原可比乃使不諳蒙事之人冒昩評議蒙事尤為危險之故遂在議場陳述蒙古事情斷言合併直隸之非以破消該案於是建設蒙省問題暫從擱置矣近來中政府意在集權再將東蒙立省問題視為要着隨時籌畫辦法至其內容雖未經確定然聞對於司法則改廢蒙古固有之法律易以民國法律軍備則務行擴充歸於陸軍部管轄唯創建蒙省需費浩繁中央政府因無財帑充裕之力故先力圖蒙古實業之改良以其所得充為省費惟蒙古王公等恐因此舉對於旗下喪失權利暗中頗為反對云 
　　在東蒙改行省制一事已經確定茲政府電吿東三省都督公署其準備進行方法要項如左　　確定東蒙古天然之疆界　調查東蒙之習慣人情　分別東蒙各處土地性質　保護東蒙各地生產物　計畫各盟旗　　交通事業　籌畫各盟旗之軍事及行政方法　整頓　蒙各地收畜　業　　規定政敎劃一方法　改省含熱河各一管內　　將東蒙全部分劃四省各省設定籌備使一員以　蒙務之早就整頓 
　　東蒙王公會議近狀　長春東蒙王公會議原擬於月之號開會惟因參列議會者未能齊集乃延長日期展限十日吉林官場擬定於十號開會以旗務所總辦佟慶山為招待員與吉林孟護軍使對於旅館以及其他事宜籌備無不週至先期哲里木盟十旗王公及代表均巳往抵長春而鄰近哲里本盟內蒙各旗王公中希望到會者不乏其人當局者亦頗形歡迎現正派人勸誘東蒙各旗王公來會據云開會日期當為二十日之間又聞開會之際奉吉兩督亦可到會茲將哲里木盟各旗王公及代表巳到者臚列如左　南郭爾　斯公齊默特色木不勒　北郭爾羅斯公達木林扎普科爾沁扎薩克碩博多勒噶台親王旗協理台吉代表人達祟阿　杜爾伯特三拉各赤代表人旦木領扎布圖什業圖親王旗加管旗章京銜印君枚倫代表人蒲九力科爾沁達爾罕左翼中旗四　台吉代表人策旺多爾濟　扎薩克　鎭國公旗代表四台吉代表人博庫圖魯希呼　科爾沁扎薩克多羅賓都郡王親王銜丹巴達爾齊代表人達爾罕旗多羅郡王府書記三品花翎代表人白瑞 
　　昌黎案中日政府之態度 
　　昌黎案悬非曲直已有定評政府與日使幾經交涉並未得若何要領嗣　國人上書要求據理力爭總統府又開會議其結果擬由外交部通牒日使定期為正式談判昨　駐日代辦便事馬廷亮有電到京略謂日政府對於昌黎交涉案見國公諭我國與情已變其從前步調加之我正式總統選出該國業經承認主持和平子結以表示國際上敦睦云云總統接此電後擬再召　國務會議1次以與日使交涉結束此案云 
　　光怪陸離之京津案 
　　北京之暗殺案　偵探長陳某因圖謀不軌事破被執一事茲再從各方面調查記其眞相如左 
　　陳某各報稱其名為陳周　其實名陳寬閔人兄弟三人皆以無賴稱鄕里多不齒之陳寬其季也陳來京後毫無聊賴旋以鎮營而得趙智菴氏之賞識拔充偵探長蓋其一種詐猾手段有足多也治格為廳丞謀去之陳結游手數百設法反對治格無如之何其偵探長一席反益鞏固及戒嚴命命下京中緹騎四出陳氏屢破獲重案邀功當道惟其一種破獲重案方法則殊令人意想不及陳氏私製有叛黨首領等委狀遇有誠實可欺者即說以已受叛黨首領之委託代為募人應募者月得數十元其實無所事事云云被欺應募者陳每授以叛黨首領等委狀並一月之薪一面即吿發於軍政執法處令速逮捕被捕者一經搜索輙發現叛黨委狀證據確鑿即處極刑如是者不下數十起不知其為偽也陳有同鄉某者亦經陳以上法被吿發於軍政執法處就捕經人力保得釋出援恨陳刺骨故說者多謂陳氏此次謀刺之案破獲或係同鄉某之吿發也 
　　陳被捕後軍政執法處卽派人搜其住宅發現叛黨首領等證狀及炸彈等惟叛黨首頭証狀之眞係叛黨首領所發或係陳氏自製而炸彈等之果由何來殊難水落石出也 
　　陳有妾頗姣好即前名下妓之洪如意也陳迫死本妻强娶洪為妾洪頗不願以手槍相恐不得已從之于歸後表面上似甚相得暗中則殊自傷薄命洪一年來未嘗外宿至總統就職之前二日忽外出歴二書夜未歸遍尋未獲而陳氏遂於此二日間被捕未得與佳人為最後之面一時疑難羣起謂陳氏之被捕或與其妾有密切關係未敢信以為眞　陳氏被捕案經名妓洪如意為之點綴北京暗殺史金玉蘭外又添一脂粉角色矣 
　　天津之炸彈案　日前天津查獲炸彈一案巳誌本報聞當被獲時人力車上有皮包一隻醬菜簍四個菜簍內裝炸彈四個皮包則有書信多件內有數信係何海鳴與胡俠魂者又有致鼎公之函故任津偵探即據此鼎字號刺客之情形以根究之揣其情形謂與陳周膺近似因而遂得發現陳周膺之秘密遂得就獲正法聞此派人物實與孫黃異途殊歸彼輩頗詆孫黃而自立一幟其性靈蓋與虛無黨為近其中重要人物多以一二字為號密來京津者數頗不少幷有某國人與有關係所用炸彈係俄國虛無黨所用之式爆炸性頗激烈至此次來京行刺意不獨在袁總統藎其第一着乃欲在總統選舉會施放使選舉因此延期第二之目的欲乘慶祝．之總統就職為一網打盡之計故之有上海黨人某致某人函云吾兄朝擊議場弟輩夕令動員之語然又有先圖閩浙後計雲貴之說可見此輩在北之舉動不過一意擾亂北方秩序使南方因而動搖至其起事之計畫仍將以南方為基礎再與北方爭勝負又聞此項炸彈本係由大連等處運至天津由津轉京係派數人分途携帶期於十日以前到京不謂運送之人畏　不前遂致事機敗露現偵探隊方竭力搜索以期破獲全案云 
　　陸定被捕之消息 
　　前財政部參事陸定被逮一事巳見專電茲悉前日財政次長張弧君晏客陸為被請之一人席散後陸於路上即被逮捕並於其住宅內搜檢信件等物究竟詳情如何尚未知悉聞陸為國民黨主任幹事外間傳言此次兩方亂事陸曾受有嫌疑日前陸免官之令因陸自稱辭職或者因其辭職而愈見疑也 
　　沈佩貞大閙國民公報 
　　北京某報載有有趣味之新聞一則照録如下國民公報前載總統選舉會情形紀　廢票中有沈佩貞之票並將沈佩貞名字與王韻秋金秀卿等名連貫而記沈以該報有意侮己故於日前至該報館要求更正當與該報袁君榮叟言語不合激起衝突沈乃將桌椅推翻而袁君亦有應戰之勢幸經巡警及該區區長趕至力為勸解沈女士除仍要求更正外並要求袁君賠禮道歉區長周旋至再袁君不得巳始為賠禮而罷 
　　舒鴻儀之澄清縣治策 
　　內務部民治司長　舒鴻儀以此次國務院劃一地方官廳俸給知縣俸給從薄未免稍失其宜昨特發抒意見條擬澄淸縣治之辦法呈請當道採擇施行其原呈如下敬呈者竊維國家承大亂之後秩序全失鷄犬不甯民生凋敝久矣司員職司民治深慮今日人民之程度不能自治也必賴官以治之而直接治民之官實莫如知縣今之知縣何如乎厮養與台身居民上土痞地棍高坐堂皇鄉井之豪猾乘勢把持地方之黨會從中勾結叛兵逃脅無賴縱橫良懦受害婦稚遭掠綱紀凌夷安有吏治盜賊充斥遑論民生此次國務院劃一地方官廳之俸給亦以知縣官秩較卑俸給從薄其佐治員亦視省署道署之椽屬每况愈下行政經費極為單簡是蓋重視治官之官而輕視治民之官也夫治民之官又　可輕視乎我國盛時東漢縣令往往入為三公唐時凡官不歷州縣不擬台省宋以親王宰相出典州縣明以後行取知縣皆入為御史得人最多淸初名臣如郭琇彭鵬睦隴其朱軾皆由縣令入京員理學經濟震耀一時吏治之隆汚恒關世運之升降由古之道變今之俗莫如舉全國一千八百十一縣治蕩穢滌瑕使舊日之賢吏新進之學子及一般政客名流成趨重於知縣一途庶幾國可望治而用知縣之法則　嚴其格重其權厚其祿何謂嚴其格吏治混淆極矣今宜設一中央政法講習所專為造就知縣之用其入所肄業者以曾任道府州縣等缺著有成績及中外高等學堂三年畢業生曾任京外各官確有經騐者為合格者治行學問素為人民信仰政府破格擢用不在此限何謂重其權唐宋時代知縣直達奏事民國建設親民之官條陳地方利病尤宜直接中央而觀察便一級祇宜倣唐宋時代節度觀察轉運提刑統制諸使之制令其率領他戰不與知縣同辦一事同處一城以掣其肘（司員曾任直隸通永道該缺素稱繁劇然除承轉公事外一無事事且與通州同城尚有緊要事件頗有互相牽掣之虞）一一一年考績果奏循良入為閣員出為省長皆膺此選何謂厚其祿知縣無淸廉之操責其整理田賦盡心於警察敎育各事必不可得且公私竭蹶欲不妄取於民也難矣或謂當减政時代安得籌此鉅欵不知各縣入欵以錢糧為大宗錢糧之不足額半由民欠半由官虧與其靳有限之俸給而虧無限之錢糧似不如優予官俸嚴核官虧可以　官常可以裕國計馭吏之本莫先乎是司員職掌所關一得之見是否有當伏希採擇謹呈民治司長舒鴻儀稿 
　　甯國軍隊譁變紀聞 
　　前次甯國一帶因張子剛潰兵騷擾地方曾經顧小軒旅長帶兵往剿現已肅清該軍隊即駐紮該處藉資鎮守頃聞該軍隊因兩月軍餉未發故於日昨譁變將地方搶刦一空並將商民舖戶房屋燒燬商民　常驚恐遷避紛紛一則聞該縣自治紳董有電來　告急倪都督立電蕪湖鮑鎭守使就近派兵前往勦撫矣 
　　魯省官塲之怪現象 
　　近數月來官僚政體逐漸發現於各省因之各邑人員出其卑劣手段奔走於各當道之門者直如蠅之慕羶囁嚅　趄發生種種怪象直有非筆墨所能形容者日前有嚴德恒者原係前淸之從九口聽鼓歷下巳越有年以口性卑鄙學識又不足動人得差委之時恒覺渺然不料近來嚴為潮流所逼　爾腦海大開忽生一種奇異之理想具呈行政公署自稱於前淸光緒二十七年間由秦晋賑捐局報捐巡檢嗣後復入貲加捐以知縣補用到東以來久未得缺懇請註册錄用等　揆嚴之用意蓋　國體變更佐貳各班一律裁撤從九更在無何有之鄉欲圖謀差委無所藉為口實特藉報捐知縣之名詞以為魚目混珠之計也昨奉民政長批略謂檢查案卷前淸宣統三年該員到束之日所呈履歷册內禀明係屬從九品不惟無知縣之官階並無巡檢補用字樣共和成立不過一載該員無寸草尺木之勛勞何以忽生出如許之官銜所呈職銜與原案大想遙庭註册錄用之處碍難照准云云又有　淸候補縣知事李崇安者亦呈遞履歷　求註册酌量委派惟聞所叙籍貫係直隸順天人寄籍河南由保獎得知縣指分山東補用語意含糊近於朦混亦由公署指令云該員籍貫究屬何省寄籍河南始於何年由何案得獎議叙知縣曾否經部核准仰再查明開具詳細履歷清摺查核示遵諸如此類不一而足亦可見官場近來之現象矣 
　　泰屬梟匪猖獗 
　　近來東台縣境西團小海一帶侉匪猖獗異常滋擾該處居民紛紛遷避各匪趁其遷移之時大肆刧掠聲勢益盛各場商恐釀大禍除稟陳泰屬總長外復拍電兩淮運署及宋明善統領請速派軍往剿宋統領所帶緝　第八營楊振名營長部下三連除巡城營一連改編仍歸劉桂庭連　節制外本擬開往板浦東台等處駐防乃因缺乏鎗城派　往甯購辦以故遲延未發今接電援特專員更赴南京將定購　　赶運以便迅速往勦現楊營長又恐俟鎗械運到有誤要公特向兩淮新軍護衛營商借快槍數十桿准卽日前往矣 
　　泰屬東台各場商復電該處場商總會會長洪小芝請其迅速回東昨洪於風箱巷觀音庵聚集在揚各商集議援即日馳往仙鎭附輪往東於今日（十五）後三點鐘該縣三賢祠開會集議防剿辦法 
　　松江兵商之釁端開矣 
　　今　（十七）十鐘西外阜成水煙店忽來兵士向購皮絲烟十文小允則購五文夥伴告以三十文起買兵士乃去不料云而復來較前又多數人時夥件因上一日曾被將　盤取去已有戒心即馳吿商會商會派梁君馳往查勸見該兵仍欲强買乃宛轉吿以松江市情該兵執不允梁詢以爾隷何營詎陡觸其怒連連掌頰並拖梁入西城口營房隨觀人衆被用槍桿逐出商會陸君等已　息奔至再三將梁說放彼時西外全市以城內外商家受軍士辱侮巳深此援不能營業乃相率罷巿華　謝知事開信馳往商會商訂辨法二營營長亦與何旅　先後至允將肇事之兵查出懲辦謝知事乃徒　入市按戶諄勸開市仍由阜成首先開張各店遂陸續啓戶時巳十二鐘矣 
[地方通信]  
　　蘇州 
　　查提顯怡甫情形　蘇州兵H廠經理顧怡甫因虧空公欵揑報其妾捲去金珠飾物直洋數萬元等情巳記前報茲悉水警總廳盧廳長巳派員至廠中查　　物顧卽避匿　　見又經盧廳長如會吳縣知事宗　彌君將　邱顧之住宅洋式房屋一所發封備抵現經查得顧怡甫匿跡滬上慮廳長巳　偵探持文赴滬傳提矣 
　　平舉鄉公所攻訐營官電蘇州總廳長鑒日前電禀貴廳懇將敝處所駐太湖四營管帶陳三元病故其缺尚懸紳等公舉該營一哨領哨馮翼在營巳久人地相宜諸多熟　懇乞接充與營務地方兩有裨益惟現聞劉統領力保至戚　克昌接充其人浮躁與地方恐多違碍倘楊　敝處紳等恐不承認有碍大局幸祈埀察平溪鄉公所議　會平望商曾全體啓 
　　盜匪擄刦二十餘家　吳縣西華議事會議長姚位俊及太湖救生局董潘志畬等均赴淸鄕公所呈報以十月四號西華鎭哭來大帮盜匪肆行搶刦　二十餘家其三洋茭嘴救生分局亦被搶刦一空盜匪等搶得姚繼初之空船將贜物裝入船內從容逸去求請飭緝云云又香山公民蔡鍾駿等亦具呈淸鄕公所謂伊家被盜匪搶劫並將伊三弟及弟媳拒傷又至隔壁伊堂伯家內搶刧一空求請　緝盧督辦接閱後巳移請水警總廳分飭各水警隊一體嚴緝矣 
　　松江 
　　徐瑞熙挾　誣控　華亭謝知事當此次亂事發生後刀任保衛地方俾秩序絲毫不亂松人至今　頌迺　徐瑞熙者欠糧四 
 
 
 

Page 7

 
 
十石　催抗不完納謝知事以徐君原係富戶且以前年之糧延至今秋仍是抵抗此風斷不可長因飭提徐之外帳陸生堂管押在案豈知徐瑞熙向張都督捏詞豦東謂謝通匪等語其是喪心病狂者矣 
　　鎭江 
　　警察經費之籌盡　鎭埠警察柳廳長蔽任後巳遵奉省令將原有警察另行改組惟該廳所存公款巳被前廳長襲玉灰捲去一萬餘金加以近日軍事初平省垣尙未將應給之警察經費發下以致經濟困難異常日前柳廳長特邀請商會總理吳澤民君及各業董至洋貨公所宴飲商請　墊洋若干吳君等當允許先暫行墊洋二千元以資接濟 
　　法校投考之踴躍　鎭郡城內法政專門學校煎因政治經濟別舊一班畢業該校牌示續行招考現在報名者已達三百餘名之多聞擬取一百名以此前此屢爲展期招之不來者不營有天淵之別云 
　　解散苦兒院　鎭江苦兒院自市議會推舉鄧君寄梅董其事經濟異常困難駐院辦事亦未得人故鎭地兵亂時巳解去四分之三秩序定後苦兒並未復集而辦事人仍照常領俸鄧君以事屬難辦一面函致市議會辭職一面解散衆苦兒矣 
　　杭州 
　　歡迎松江鎭守使之預備　松江鎭守使楊善德前淸時曾任浙軍協統彼時兵制初更軍學幼稚經楊君悉心敎練克歲精旅浙軍官弁半屬公門現當亂事初平蘇浙接坑壤種種設防及善後事宜均須彼此聯絡互相策應日前有電致浙督擬即日來杭晤商兼話舊兩軍界聞之頗爲欣幸除由都督特派衛戍司令官張載揚代表赴松歡迎外一面商由浙路公司特備專車屆　往邊一入浙境即由嘉禾戒嚴司令部第　師兵隊護送凡前隸楊君部屬諸將校擬在西湖公園預備宴會聊盡東道聞張司令官定十七日赴松使節約在二十日蔽杭云 
　　湖州城西女學校第六週紀念學藝會　本月初十十一兩日爲吳興城西女學校第六週紀念之期因會場狹小故十日專請女賓十一日專請男賓每日到會者約　百餘人會場中峙立噴水池及六過塔一座中置五色電燈時明時滅甚爲美觀學生所演學藝頗稱純熟而以歷史演說二門爲最其餘如博物會話及餘興中之讀書樂俱各精神活潑來賓鼓掌不絕所設各種成續亦皆斐然可觀女學得此泃非易也其會場秩序從略 
　　江西 
　　都昌知事被害續誌江西都昌縣知事羅成藻被鄉蠻殺書情形巳詳昨報茲悉羅知事於七號赴黃坡隴辦案被匪徒余金狗等殺斃後並鎗斃巡警十名該匪竟敢將羅知事挖心焚尸後擁衆攻城實屬野蠻慘無人道業經李督電飭南康鎭守使陳廷訓督兵馳往剿辦現汪民政長欲得此案眞相以憑嚴切辦理持委錢志路君密往都昌詳細查復以憑核辦云 
　　赣垣慶賀典禮詳誌　江西都督李純民政長汪瑞團以十月十日爲民國地二年共和紀念會曁正式大總統袁公宣誓受任之日會同宣撫副使趙惟熙督率各機關各公團人員於是日午　九時赴陸軍偕行社開會慶祝到者數千餘人午前十時開會奏軍樂到會人士均照指定地點肅立參觀醴生贊禮請都督民政長涖會李都督着緞質戎服率同馬師長繼增張司令敬堯齊參謀曁各上級軍官面南排立於會場之西北角注民政長着禮服（靑呢鑲金邊）率領四司司長面南排立於會場之東北角奏國樂第二小學唱國慶歌歌畢再奏樂樂畢升國旗嗚砲二十一響都督民攻長率同全場人士向國旗行三鞠躬禮禮畢黃榮第代都督讀共和紀念會祝詞李樹榮代民政長讀共和紀念會祝詞並歷賀大總統祝詞全場齊呼中華民國萬歲共和萬歲大總統萬歲奏軍樂慶祝既畢全場人士由運動場聯袂入紀念台李都督汪民政長趙宣撫使登台脫帽禮生唱禮面北向先烈牌行一鞠躬禮禮畢李汪趙均退就別室休憇各界照指定席次就座自治總局局長胡懌張敬堯齊爕元萬兆祖諸君相繼演說畢李都督汪民政長趙宣撫使均有要公乘輿回府由軍民兩府特派員張有訓吳定邦等在場監視一切禮節始行散會李督汪省長祝詞從略 
　　江西李都督汪民政長遵熙中央來電派委九江鎭守使劉槐森贛北觀察使鈕傳善就近在　致謝各國領事承認民國正式大總統云後旋得日本領事電云頃接蒸電已悉貴國正式大總統畢定從此眾固共和然敝國與貴國案敦邦交茲承認中華民國嗣後兩國交誼更增敦陸　現荷貴都督曁民政長敬派劉鈕二君竊來敝署代表謝忱本領事曷勝感佩且省海睽隔弗克面達以誼特電馳賀 
　　雜評二　（默） 
　　國務員同意權之存廢問題　前日北京電述政府之提出修正約法案僅言削去大使公使之議會同意權而不及國務員記者方疑政府何以謀其細而遺其大今得訪員報吿則知國務員與外交官固一律提及而爲訪員電文漏路者也國務員較大使公使之關係尤要誰小知之然而一般論者每不主張議會有同意權說以爲任用時旣須得議會同意則此後彈劾與不信任應先自彈劾先自不信任議會廠先分負知人不明之各而適遺政府以卸諉之餘地也故旣有彈劾及不信任權於後似不必有同意權於前其說亦非無至理前此憲法起草會會議於此權之存廢頗多爭　其結果如何尙未可知是亦憲法上一令人注目之點也 
　　北京之特色　前此國會選舉廢票中有想九宵此次總統選舉廢票中有王韻秋金秀卿前此北京暗殺案牽涉金玉蘭此次北京暗殺案又牽涉洪如意凡中國之事無論若何重大若何危險必有名伶美妓許多佳話夾雜其中以爲點綴此誠中華民國之特色也 
　　晉省之官場　張敷抵寗後一般舊官僚派脚靴手版上衙請安人以爲張勳好之也今者山東之一般舊候補官亦均歷叙前淸官銜紛紛請求委用則好之者誰歟且不後甯魯然也他省亦每見此種怪象共和政體甫成立而此種腐敗官僚反大出風頭一若將恢復前淸體制者此何故　 
　　松江之兵釁　前此浙軍之初抵松也松人士稱之曰浙軍有紀律名譽較他軍佳及其繼則有繫斃營長之交涉此次北軍之初抵松也松人士亦稱之曰北軍有紀律名與較浙單佳今則乃有與商會開釁之事可知保全軍入之名譽不在一時而貴能持之以久楊鎭守使素以能整飭軍紀聞者必有以善其後 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　公廨管理權收回日期預誌 
　　公共公廨自前年光復由外交團議歸捕房暫行管理現在正式政府成立谷友邦一致承認昨由外交部特派顧問官狄谷君　滬會同正會審官　絅之君與領事國磋商題外交團巳於於歲暮歸華官自行管理並聞另議辦法兩條　修改洋涇洪設官會審章程　仿照內地廳署考取承發吏辦理詞訟以上情形俟雙方電達中央政府與駐京公使團磋商妥洽後宣不實行 
　　海關稅章修正之動機 
　　外交部孫總長以此次民國二週年紀念各國巳一律承認查前淸中外所訂條件內洋貨入口海關稅章實行巳達十年期限巳滿　照會各公使聲明中國擬修改稅則此項交涉尚未辦竣今民國政府旣與各友邦訂完全正式之邦交中外商業必增發達因向各公使聲請公同修改昨日令行張交涉員將一千九百零二年援之海關洋貨入口稅率之比較列表報吿而施監督亦奉　財政長來電囑將現在洋貨入口收稅情形詳細報吿云 
　　日領事照會承認民國 
　　國政府於前日前後相繼承認我中華民國張交涉員昨日巳分別接到駐滬各國代表正式公文茲覔得駐滬日本總領事有吉明公文一通錄之如下以見崖略大日本帝國駐派總領事有吉為照會事照得本總領事昨奉本國駐北京公使電訓內開帝國政廣現於本月　日承認中華民國與貴國政府為完全正式關係等因奉此相應備文照會為此照會貴特派交涉員請煩查　為荷須至照會者 
　　閘北大火耙詳 
　　閘北永順里援德生里前及陸家莊等處江北客民所蓋之草屋　經巿政廳會同各區警署分署勤限拆遷無如若輩貧苦者居多藉口無力遷移一再求寬以致迄未實行不料前日下午二　　鐘公益路菜塲旁孫大龍草屋內起火適值風狂　燥　上稻草遇火　燃霎時蔓延四處不可收拾雖經各段救火會先援到場極力施教奈火勢猛烈地叚太廣竟有無從下手之勢租界救火會亦聞警畢集帮同灌救直至晚間匕時始行熄滅延燒地點東至北西藏路華通坊及源昌里南至烏鎭路西至大統路長興里後面北至北公益里川虹路口而公益路菜塲及富家里茂仁里德生里愛林里盡付一炬其餘南北公益源昌華通等里均遭波及約計店舖居戶萬餘家新源昌絲廠之機器間亦被燬去誠非常之巨災也當火熾時四區警署張署長第一分署藍署員率領偵採長警會同第二警備隊到場彈黶壓查獲搶火嫌疑犯多起拘留署內聽候查明核辦昨日張署長復偕藍署員至火場履勘一周至共焚瓦屋若千　草屋若干所店舖居民若干戶尚待詳細調查方知實數而被灾各戶當晚均棲宿於川虹路大蘆棚烏鎭路菜場內婦孺啼哭慘不忍聞錢沈二市長昨特邀請各區董及慈善團諸君集議　後之策四區張署長昨飭偵探員倪順全金殿臣蘇升專分投至火場調查旋據報吿客民某某兩家焚斃小孩兩口巳由家屬檢出屍體備棺收殮 
　　雷鐵生引渡問題 
　　黨人雷鐵生因希圖赴浙謀亂業經鄭鎭守使派探將雷獲解公共公廨迭次預審各情屢誌本報茲悉鄭鎭守使以此案迭經預審且經各見証到堂証明自應引渡因西官不允迄未就範鄭君因案關謀亂未便久延昨持函請張交涉使令行關讞員赶此案將訊供詳情抄錄二份呈候察核並令商請陪審西官早日將雷照章引渡以便歸案訊辦 
　　紀振綱解送鎭守使府 
　　淞滬警察廳在南市永康棧查獲社會黨人紀振網（即紀大鵬　與其姘婦兩名口發科訊　詳　巳紀前報茲悉廳長自訊取紀之供詞援研究搜獲各件證物內有函稿三件（內一從未發）關係重要頗　嫌疑故決定將該犯解送鎭守　府訊辦以免枉縱爰故昨日午前十時飭派偵探兩名將紀押送鎭署當奉鄭鎭守使飭發交軍法科押候訊辦 
　　縣議會質問選舉費支配問題 
　　本縣議會昨致上海縣吳　事函云上年常會准貴知事交議支配　會國會議員選舉經費案內開本巴辦理國會省會初選舉攀宜手續至繁經費奇絀雖奉文得於地方忙　附稅項下提支伹應否即於本年所入之附稅內總提若干再行支配抑就歴稅三成內提用之處應請貴議事會公議刻　見復等因嗣經本議事會議决此次國會睿會議員初選舉經費本年度未交預算案無從支配應移復民政長交參事會議决在　惟此項經費究竟是否在上年收入附稅內總提若何支配抑就縣稅三成內提用未准復到茲因議及元年地方費决算用特　國奉詢敬乞迅賜查復云 
　　警界中將次實行減　 
　　淞滬警察廳長穆杼齋君以日來警費支絀入不敷出與警察督辦薩鼎銘君會商之下將滬城內外各警署巡士酌予裁去以節經費昨將通令各警署署員着將本署界內所管轄之巡警崗位若干檢　明白造册呈報以涵核辦現經各區警署署長均着手進行矣 
　　淞滬警察　辦機關遷移洋務局 
　　淞滬警察督辦　镇冰君視事援以每月警餉計銀四萬一千元自前月份起巳由薩君向省庫领發在朔望兩期分批交由穆廳長散發現薩君個人辦事及會客　仍在靜安寺路一百零二號別克　飯店其辦事機關巳遷至江蘇交涉員公署（洋務局）辦事矣 
　　美公　將次交滬 
　　美國駐京公使回國後由頭等參贊衛理君代辦刻美政府新簡雷思奇博士為駐華公使昨駐滬美代表接到該政府消息雷公使巳於本月初七日携同全眷由舊金山出發航海來華先至滬遊歷一周然援到京矣 
　　外官升遷之　傳 
　　俞任注總領事喇伯第　本埠傳有升任美國噶立克總領事故赴美界各領事署辭行一節茲悉喇君並未升任噶立克領事自交卸本埠法總領事後早經離滬回國　久並無在申赴各署辭行拜會情事云 
　　鎭守使鎗斃匪犯 
　　鄭鎭守使昨日午後命令衛　年於營倉提　　人二名如法綑綁以紅布裹紮頭面押至西栅門外鐵路旁開鎗擊斃旋即掘地將屍掩埋由鎭守使宣布文云淞滬警察廳穆廳長呈稱據徐家滙七　航船主徐南松報稱八月十九夜船泊和尚港被盜匪十餘手持利器　船主船夥四人綑縛刧去銀洋衣物等件情經該處警察署巡長巡士於九月二十　夜捉獲盜犯殷嚴若周梀成即周登成鄧金山王大奎　　續於三十日捉獲張德勝一名一併解送來署經飭軍法課審訊　周棟成鄧金山王大奎訊明無千省釋外訊據殷嚴若張德勝二犯供總前在吳淞當兵後遣散逃走八月十九夜聽從鄧得標約共九人至徐家滙搶刦航船事援分贓不查徐家　在接戰地域區內現當戒嚴之時該兩犯膽敢於戒嚴區域內結夥搶刧實屬不法巳極應照臨時軍律即予處死以靖地方而昭炯戒除令執行並嚴緝逸犯務獲懲辦外為此布吿軍民人等一體週知此布 
　　通令協拿紅　逸匪 
　　江蘇陸軍第二師朱師長據　兵營營長　　稱近有紅幫票匪在於蘇松常鎭各屬繁盛碼頭開設川堂　　　　托名中華民國等山專以聚集黨徒濳謀不軌號召　氓　　地方為事該黨首領查係彭松林朱貴山黃月樓　堯　張惠生等尤以彭松林張堯卿張惠生為著茲據探士先將朱貴　黃月樓兩犯呈解仰祈飭發訊辦等情又據駐常營報吿　　地　　有匪黨張　生等開堂放　聚徒勾結軍隊　　　員偵　各等情到師據此查近來江蘇各屬碼頭時有匪徒誘集鄕愚勾通軍隊情事卽如無　　送之孫寳熙亦係此等黨徒該營長等呈各節洵　關係緊要亟應鋤除匪首以遏亂萌而維　序除飭軍　處先將朱貴山黃月樓兩犯嚴訊懲並令行各旅　營一體　緝未獲之紅幇票匪彭松林張堯卿張惠生等務獲究辦外業於前日據情函　江蘇韓省長請飭各縣知事嚴密查緝一面並函江蘇張都督上海鄭鎭守使通令各軍隊一體協　云 
　　徐少蘭牽牛敲詐案公開審判 
　　無賴徐少蘭前因兩次硬牽鄉婦顧朱氏家耕牛一頭索價　贖該氏投地方檢察廳禀控經該廳派警將徐拘獲業奉檢察官訊供明確起訴同級審判廳作奉該　飭傳　干人証於午援二時由端木棻推事官會同起訴之陸檢察官特開刑庭公開辯論先據原吿顧朱氏供稱家住本邑廿七保頭圖地方家有耕牛一頭被徐少蘭糾合同黨　七人來家强行牽去氏即央地保王少堂及郁連舟等向徐牽回被詐去洋七元十角此次亦遭徐少蘭等將牛牽去氏仍托王郁二人往說亦遭徐敲詐去洋廿三元始將耕牛牽回氏一再遭徐少蘭勒索洋元受累不堪請求究懲云云証人王少堂供稱現充廿七保頭圖地保顧朱氏家之耕牛被徐牽去之援該氏即托小民等　往徐少蘭處牽　後被徐又將牛牽去仍由小民同郁連舟前去向徐理說牽回兩次共付徐洋三十元十角　由小　經手郁連舟供與王略同徐少蘭供本地人年三十八歲家住朱家木橋顧朱氏家　耕牛並非小民所牽係由朱夢九囑我代為看守給我錢　百文後由王少堂等前來牽去除供一味支吾問官以詐　　財罪巳成立援照新刑律第三百八十二條第一項辦　令還押聽候宣判 
　　冒名收捐案破露情形 
　　金春陽即金永春係北京人專事　騙為生近又冒紅十字會會員在長興館內冐寫捐欽當經該會查知昨日適在新滬台內被紅十字會會員楊幼坡撞見詰問又冒名靑年會中人迨經該會幹事員李啓藩到來始行　露遂　扭控第一區警察署在身畔搜出大洋十五元小洋十二角當票五張金絲眼鏡二副並悉經前裁判所懲辦有案當飭移送第一初級檢察廳訊究 
　　研訊阜昌竊參案 
　　大東門外鹽瓜街阜昌等參號前被竊賊胡德林瞿雲生等竊去高麗參廿　七斤迄未查獲前日胡瞿二竊賊持參三匣至立昌成參號銷贜當為該店執事嚴子方及夥蔡新楚等察破報吿阜昌號鳴到崗巡將胡瞿拘　解　初級廠傳同原吿解送地方檢　廳訊辦在案昨奉李檢察　提案　訊阜　號執　陳鼎生　藍田等投訴前　請求嚴究又據立昌成　主嚴子方上堂證明胡德林瞿云生等到店冐充水手希　銷贜後為食破鳴警拘案求鑒胡瞿兩犯供認偷　　　　當　嚴子方具證明結呈案備查判令胡犯等還押候究 
　　日本鐘表店誣竊行兇 
　　前日傍晚有周福至蓬路向　本鐘表店修理銀表口角起衅致被該日人等誣周為竊　繩綑縛私行吊打送入捕房當經捕頭詢明情由並非竊賊飭將三日人解送"領事署請辦 
　　保護過境洋入 
　　德人愛斯美人夏恩樂茲因中國江西江寗上海吳淞等處自戰事以後未悉各該處地方情形及巿面如何現擬前赴贛　　淞滬1帶考察商情呈由各該國駐京公使照會外交部於遊歷護照上蓋印給執一面由部訓令江蘇韓省長通令各縣知事一體保護上海吳知事昨日亦奉省長命令到縣巳請淞滬警廳通　各區警察署長轉飭長警遵照矣 
　　遞解匪徒回籍 
　　地方警察廳事務所前日擄公共公堂飭探解送過犯陳永章匪徒陳楚才宣二楊春福張來生等到所請為分別遞解回籍等因昨日景警務長飭探備文將陳永章等分別押乘輪船遞解出境答回原籍 
　　婦翁　：　產糾葛 
　　婦人條范氏（即范金）因翁徐阿狗即徐炳春乘伊夫故之際將值價萬餘金之飾物　留控奉公廨　前晚傳　原吿由律師上　譯稱原吿嫁被吿之子徐玉階巳歷　年且生有子女而被吿乘伊子病故時　內儲值　萬餘金飾物之鐵　　　向論允月貼用費百金必僅每月貼洋五十元　　不　控請究追　吿亦延律師到堂辯稱原吿係　吿之子之妾因子故後不安　室　經捲逃　下逐客之令　報聲　　察　　　　供以兩造各執因　觀審之　領裴君判徐交原保候再復訊 
　　婦各愿離異 
　　粤人梁餾橋因伊妻張氏不守婦道玷辱門楣控奉公廨於前晚傳訊並延律師上堂請求離異質之張氏偕母張王氏供稱實因原告另有外遇棄家不顧向論反遭誣控求請明鑒中西官核供以兩造旣均自愿離異因判張氏交其母張王氏領回另行婚配並着各具甘結存案備查 
　　恐嚇勒索以疑似定案 
　　滙芳黃包車公司夥陸順卿控新閘一千一百五十七號華捕周文華恐嚇勒索等情由廨訊供不認判周押查在案昨奉公堂復訊原吿偕証投訴前情訊之周捕供稱實因禁賭挾嫌誣控旋　包探侯阿寳供稱本月十四號陸確在卡德路　百八十三號屋內聚賭牌九中周捕知照前往禁阻除不知情中西官得供會商之下以原吿控周捕嚇詐　層証據不足應予註銷惟查周捕亦屬可疑候請麥總巡將周夘名斥革以肅警　 
　　同居人訴控誤封 
　　英商錦發洋行控徐德泰不理欠銀一案業經由廨訊判將徐房　發封備抵在案昨由徐之同居人蕭仲林以伊之生財各物亦遭誤封在內昨日開單投廨聲請啓封給還關議員商之英領康君判蕭退去着邀見証到堂証明給還以免流弊 
　　匪徒搶判飾物 
　　浙江路五十九號居　朱阿英前晚八時行經新馬路昌壽里附近被匪徒攔任搶去值洋五百七十元金鐲珠押髮珠心等物當時鳴捕追捕未　即投新閘捕房報請飭探毛伊文協同一百九十一號西探前往查緝 
　　搶火犯押候訊辦 
　　匪人趙阿才前a乘閘北公益里附近起火時乘火搶取陳光勤家衣箱逃至租界被探拿獲昨解公堂請究經中西官訊供一過判趙押候下禮拜一再訊核辦 
　　靑　里小火 
　　昨午崇明路靑云里援面一千八百九十一號陳姓家忽然失火旋由救火會到場救熄焚去被屋一間 
　　粤商控欠主 
　　　　銀行因盛杏　之外甥陳泳韶不理虧欠鉅欵又信昌絲頭號控歐陽鐵梅不理欠銀一千餘兩均經控奉公廨於前晚　訊而陳　訊不到歐陽則　供各執因奉　西官判陳候傳保着交並簽票飭提歐　交　保候傳人證再訊 
　　股中賬　糾葛 
　　梁梯生控　禮堂股本糾葛業經傳訊在案前晚當廨復訊兩造仍延律師到堂互辯多時奉　西官核供因賬欵糾葛甚多判候移送商會理處並傳人證再行訊核 
　　逃妻領不到 
　　甬　陳金生控妻陳林氏背逃等情昨由捕房將氏拘解公堂請究據陳供稱係出洋二百四十元償娶近與人私識潛逃今巳尋獲求請領回訊之氏供因陳將其虐待走出不愿隨回中西官會商之下判氏醫留濟良所候核 
　　債子到堂備質 
　　法籍婦　陳氏投法領事署具控帶趙姓前將田單抵押日久不贖本利無着請追等情昨由德副領事會同聶讞員提訊趙由伊子男孩趙寳寳投稱父親出門巳久不在上海是否欠洋不得而知家中祇有年老祖母餘無別人是實判交保限交伊父到案訊追 
　　五百元　賞緝兇 
　　虹口哈爾賓俌房四　四十　號三道頭　捕徐德順被盜鎗　斃命　情屢紀本報茲悉麥總巡除飭各捕房中西探捕一體嚴　外　又發　賞格一道略謂西曆十月十二號早約五點鐘三道頭　　四百四十八號徐德順在麥倫書院附近被盜　開　　擊越　在醫院內傷斃命為此仰諸色人等一體　悉如知該兇犯下落報吿總巡捕房因而拿獲解案辦决者賞洋五百　云 
　　拔洋改為押追 
　　金占春　　陸　安合開魚行兼為經理私用賬洋　百五十元　　查出具控法麻案延半載援着交保酌斷每月拔洋五十元詎又分文不拔昨又提訊供商入忠病日久不能生理無洋可拔現已病愈俟有營業援卽行照拔判以刁延已極　即押追 
　　虐　案各罰十元 
　　北山西路三十號居人王姓家十七歲婢女桂榮因遭其主母王李氏王姪王秋石百般凌虐逃至北福建路二百零七號杜阿七家內經杜詰悉代報捕房派探將女送請醫院驗有傷痕於昨將王秋石與李氏一併拘解公堂請究經王襄讞會同英領康君訊明判王與李氏各罰洋十元充公桂榮送幼女所留養 
　　使用偽鈔票 
　　煙紙店主　榮良投法廨控稱有陳友明將一元之鈔票塗改為五元持來混兌當場察破交捕送究陳供係姚文記交與小民往兌請向姚追究　供此票係門巿用下並非自改求宥判姚罰洋十元陳罰洋五元充公 
　　妓女拉客受罰 
　　法捕房因界內妓女時有在途拉客情事昨飭各探捕嚴行查察見有張王氏陸阿寳兩龜鴇縱令妓女拉客當即拘解公堂請究同供以援不敢再犯求恩判各罰洋五元以儆 
　　航船報告盜刧 
　　淞滬　察廳　穆杼齋君於本月二號案據水巡隊呈稱據郡家橋航船老大金利生報稱今晨四時半駛至王家渡地方突來盜船一艘船上約有二十餘人該盜等一轟上船客人正在夢中不及堤防致　搶刧衣物駕船呼嘯而去伊等跟蹤追至夏家嘴盜登岸而逃只留空船一只合將各客船所失銀洋物　開列失單　請飭派　警嚴緝究辦等情據此查王家渡地方係出界線之外　據情請　常即飭派探警前將盜船拖回本隊扣留外合將該船老大金　生並失單及盜船上起　貨物稅單一併送請訊核等情到廳據此當經發交司法科訊據該船老大金利生供與報詞相同等情昨日穆廳長令知各區警察署隊一體恊緝此項贜盜務獲究懲 
　　不理汽車租金 
　　巳故方雲卿之子方瑞文因結欠鄭傳恒汽車修費及租金洋一百餘元不控奉公廨傳案於前晚奉孫襄　訊得兩造各執與觀審之奧　克君判方交原保候再復訊 
　　帶烟土罪成立 
　　湖州人王阿全　因携帶烟土一百五十餘包擬乘輪運住原籍販賣漁　當時　警察悉拘送警廳轉解地方檢察廳訊　起訴審判廳昨午奉　木　事及張檢　嘗特開刑庭辯論　官　　　阿全　案　　湖州人所帶之土係由友人托帶　語問官私帶烟土之罪早經成立判還押烟土暫有 
　　逃犯重入綱羅 
　　拐婦朱沈氏前因案發由警拘解地方檢察廳訊供屬實起訴審　廳判决監禁四年在案此次滬地兵警该犯婦由監脫逃後现匿廿四保夥　　艾家墳計家宅地方茲為檢察長汪　訪悉立飭　警金寳山前往將該拐婦拘解到廳奉汪廳長諭令收押候訊 
　　狂犬咬傷路人 
　　住　城內西馬橋胡訪益家之婢女春香昨日牽犬一頭在西門外義　內購買牛肉詎料該犬突然發狂致將路人汪樹寳跨下袴f咬破嚙　肾　血流甚多旁觀之毛　翔亦被咬碎袴子當由崗巡解由西區將汪送請醫院騐得尚無性命之　判令　婢給汪洋元令其自行醫治並罰大洋兩元充公以儆將犬及婢女交保省　毛姓旣無傷痕飭令退去 
　　上海　方檢察廳批示 
　　行為雖未成　亦罪有應得今旣自知　　准　　具妥保暂行保　聽候核辦此批 
　　李　氏為伊夫文　在押乞求交保批狀悉既稱爾夫並無串　情事　金　之夫亦願出為具　應　自行邀　周金椿　廰　明再　核辦此批 
　　　永與為限　已到　求將案撤銷批　壯悉爾　限已二日不　將唐有才交出　爾之所供顯　飾　　尚　　將案撤銷實屬玩，巳極此案業已起訴靜審廳公判倘敢遠離定為保人是尚此批 
　　　　　請求領妻并　嚴辨姦夫批　狀悉應準將爾妻來聽領回可也 
　　朱金生請保朱炳生批狀悉爾弟作姦犯科本廳調查屬實應候核辦所請保釋不准此斥 
　　謝贈　虹口澄忠中學校定陽曆十月二十　日（星期日）開運動會蒙贈入場券二張特此誌謝 
　　雜評三　（　） 
　　公廨主權收回有日矣　　廨自光復援管遲主權旁落於外人之王此　狄谷君秉中央命令來滬與外交團磋商收回自行管理有定歲暮　期之說並另議修改洋涇浜設官會審章程不可謂非承認聲中之大可紀念者矣 
　　雖然前淸之交涉種種失敗今日之亟當改革者以全國言則　事裁判權一日不收回即我國一日主權不完全以本埠言則法界主權陵夷喪失尤有甚於洋涇浜會審章程願尊重主權而以挽回積弊　心者於此且有以進一解 
　　閘北之導火線滬上為全國第一市場屋宇櫛比易兆火患而閘北一隅復有蓬戶雜居其間平時則穢氣觸鼻易致疫癘巳令人過之　戒心至此次陡遭火患延燒數千家其損失奚止鉅萬推原禍始司警政者實不得辭其資 
　　此輩小民易　利動而難以威逼勒限逼　之不可當設法集欵以貲遣之一念容忍坐釀巨禍夫　謂祇知一家哭那計一路哭者非耶竊　滬上　地如此類者甚多有保衛拍安之責者尚其引此事為前車之鑒焉斯可矣 
[來函]  
　　寧波　滬回鄉會致之江日報館書 
　　之江報館主筆先生偉鑒敬啓者讀　　　十月八日社論寧波獨立之眞相譚洋洋千餘　　中有厚誣　寧波人人者是不可以不　此　海上　起滬甬航路較　黨人濳入甬郡威逼計誘勢頗岌岌寧彼　　知費若干入之委曲　旋始克　全治安維持秩序毅力苦心當為我浙　所共聞　　見　報漫不　察憑空誣衊切　　之曰寧　人寧波人一若胥寧波人而為亂黨也者奚落　毀駡之不遺餘力其　文　偶不　檢耶其事實之尚未明瞭耶抑受人運動故入人罪有意　　耶主　陳具美派人至甬　沈脅顧　　餉由商會擔保一語為餂尢與事實大　背謬益當時　借商欵　備餉需係由朱都　　　沈知事代財政司簽字擔保並電謝商會諸公有　可稽　如　報云不以借餉為弭亂而反以借餉為助亂借　影射　黑白莫此為甚又謂寧波人切齒都督有謂一日捲土重來必取償　朱某一人之身雖殘破杭垣亦所弗恤等語此種　　聞自何人持有何據如不能明白　　直是有意挑動杭甬　感　諭為事實之母萬一不虞恐貴報難卸其責夫報載新聞不過有聞必錄即　舛午無關宏旨若夫社論其關係於社會甚大運意措詞應如何愼重今誣衊如此而猶冠之曰眞相譚非獨我寧彼人積能平恐貴報價值亦從此掃地矣為此函　　　即日更正並將此函登入來函　閃供衆覽而昭核實　保我寧彼人全體之名譽庶無負貴報輿論代表天　　甚盼甚 
 
 
 

Page 11

 
 
   
 
 

Page 12

 
 
   
 
 

Page 13

 
 
自由談 
游戲文章 
[吃白食先生記] [  了靑] 　 
　　九秋佛日有白祫翩翩靑衫楚楚自命爲名士風流者數人率兩奚奴携蟹一筐載酒一甕就某名山古剎中開構話舊招僧作陪時黃花盛開階砌爲滿幽香撲鼻秀色撩眉談禪賦詩相對樂甚正在酣飲之際忽一人席帽欹斜布衣寬傳闖然而入口中高唱道 
　　赤脚重登太華峯東方　倩喜相逢蟠桃一醉三千歲吐出餘腥化玉龍 
　　玉龍騎着上高天撞倒天街鐵拐仙却被洞賓來罰我下凡再活一年 
　　唱罷便坐坐下便吃不發一言衆人共疑爲仙急與斟酒其人連飲數觥畢開口問道諸君今日之宴吃糕乎吃麵乎衆皆不解有叩之者其人笑曰九月十九日爲觀音誕又爲展重陽（見唐書）登高宜食糕祝壽宜食麫無他意也衆人曰仙凡合座儒釋同筵糕與麫並進可乎其人益狂喜曰善哉善哉吾得而大嚼矣衆見其人憨態可掬益疑之乃相約爲責難語以相探試一東坐者問曰先生說觀音誔究竟觀音何在世界果有佛否其人搖首曰闢佛者迂侫佛者愚慈悲之心寧信其有寂滅之說甯信其無西坐者覺有禪意乃亦問曰觀音旣有誕必有身一身何以有三誕日其人合掌答曰佛說如是人說如是我亦欲問之然我知世所謂觀音者共有三身一爲二月十九日生一爲　月十九日生一爲九月十九日生於何証之証諸多心經曰三邈三菩提三邈者三貌也言三身成三佛也時僧衆畢集諦聽至此伏地膜拜其人連浮數大白乃命起立指大士座前缾中柳枝曰枯朽矣速易此以菊花代之衆僧未及答忽一南向坐者起而辨曰先生誤矣大士爲女子身柳葉如眉有低眉之象蓮花號辦成赤足之形故凡供奉大士者無不手楊枝面足運朶也今菊為花中隱逸品嶙絢傲骨消瘦秋容旣不類於女裝又無關於佛典果何取乎其人聞言拍手狂笑而答曰月中金栗近傍嫦娥江上琅玗長依帝子不聞有所謂桂眉竹瓣也况一年之中三逢大士誕春折柳夏供運於秋正宜荐菊眼前色相即是因緣心上根苗自成果實佛法平等凡物皆空於柳於運於菊更有何異不過同歸於盡而巳維時肴核巳空杯盤狠籍乃舉箸擊桌而歌曰 
　　我是紅座一酒僊朝朝鼓腹不須錢鐵鞋踏破無人識戴看頭頗且醉眠 
　　歌罷揚長而去條忽不見衆皆驚異後有知其人者曰此吃白食先生也生平游戲三味專作無稽之談驅人酒食所謂諸名士爲聞之乃大呼懊悔不巳　 
栩園詞選 
[漁父] [  伯剛] 　　　 
　　八月九月蘆花飛南溪老人垂鈎歸秋山人簾翠滴滴野艇倚檻雲依依郤把魚竿尋小徑閑梳鶴髮對斜暉翻嫌四皓會多事出爲儲皇定是非 
自由談話會 
　　甬人某在滬經理某木行十七年之久蓄有千元存之行中今　病歿其婦至滬向木行哀謂提存欸孰意行東百端留難謂經理在日曾欠鉅欸又謂經理在日曾率妻女住我行中餘屋七年未付租金依此核算千元存欵尙不足抵云云或勸婦徧謁故夫同業請求援手婦從之匐匍諸友之門淚盡繼血奈何俗諺有云人在人情在竟無一人出而相助嗚呼誰無婦女誰保不死覩此慘狀能不傷懷頃聞有甬人陳君出而理勸擾擾讓攘究不知如何了結也吁痛哉[  陶然居士]  
[劇談] [  鈍根] 　　　 
　　共和中舞臺名角星散漸有不能支持之勢十五十六兩夜因有客串唐靜庵登臺座客復盛價且加倍是亦可見唐之傾動一時矣十六夜唐唱空城計予往聽之予於唱戲一道本爲門外漢第覺其態度從容神情周到說白口齒極淸惟間有一二字宋合京音城樓初唱一叚舒徐豫暇神味雋永後唱二六熟極而流手揮目送做工尤好普通伶人唱空城計演諸葛亮不失之太落寞即失之太慌急今觀唐演較爲得體唱白亦稍有改良處視目不識丁之唱戲匠自是不同客串至此夫復何間彼王又宸輩不得專美於前矣配角劉永奎飾司馬懿唱做亦甚佳是晚排戲不下七八齣惟末齣可觀除若白文奎之直勃瞪眼最爲可憎不意孫菊仙流毒一至於此 
小說 
哀情短篇 
[情網蛛絲（九）] [  小蝶] 　　　　 
　　越日居然以巧姐之名托爲病馳書以促小董之歸小小董不托爲病乞小瓊裁書答之小瓊恬不爲意拂箋濡墨揮洒自如竟以付之此入陶君之手則喜躍曰吾計殆如神箭一發必中此娟好之筆致非與凌波之函如出一手哉惜吾已將前函呈之檢廳不獲校騐然而必無訛也觀此心字其下鈎作仰月形是尤顯而易見者耳趣告檢廳乃亟羅集書本賤封以及此次一函往覔小宋逕具　狀切指許小瓊者即爲凌波並附證物以起訴略云 
　　竊李綠痕羞忿自殺一案茲經蒐集確證理合請求檢廳依律起訴査暫行新刑律第二百八十四條內開對於十二歲以上男女强暴脅迫藥劑催眠術或他法使不能抗拒而爲猥褻之行爲者二等至五等有期徒刑第二百八十七條內開犯前條之罪因而致人死傷者從左列之例處斷第例內開致死或篤疾者死刑無期徒刑或一等有期徒刑又第二項內開其被害者羞忿自殺或意圖自殺而傷害者照前項之例處斷等語據此則許凌波對於李綠痕之有猥褻行爲原函巳無諱飾律文但指十二歲以上男女是無論男之於女女之於男當然一律　斷李綠痕因而羞忿自殺其佼佼自好實與女子守貞無異應請查照第三百人十七條二項提起公訴處加省人以死刑而伸法紀以重廉恥實爲公便謹狀 
　　讀旮書者當知刑律所指十二歲以上男女被猥褻香於男子一方面實指鷄姦而言惟律文並未明指陶君遂以男子於女女子於男當然一律處斷爲言其王張亦頗錚錚不可或屈惟檢廳終以此案未便厲行但又格於校長之請則不得不爲預審以成官樣文章乃即出票指傳認許凌波爲嫌疑將令當堂核對筆跡以明究竟　 
偵探小說 
[商界之賊（十）] [  常覺覺迷合譯]  
　　第三章 
　　是夜十一時半派克路賴温坦宅之書房中有二人密談良久一人矮胖面團團似浮腫兩顧下埀雙目狹小顏色灰敗身被晚禮服口啣大雪茄頻頻呼吸狀至惶急又一人則身長而　面尖削目深巨服旅行衣蓋二人之容態適成一反此例 
　　二人爲誰一卽宅主人賴温坦一即邱羨其人也 
　　邱羨口美國音調賴温坦曰爲誠能盡君之力者予亦自然盡予之力耳言次斜睨賴作鄙夷狀賴曰噫！君誠無用哉遇事畏蒽至於此時猶未能振作精神勸君速去此一副哭喪臉噫！予實從未見人之無能如君者 
　　賴温坦操英語而不脫德國土音答曰實吿君予誠不喜如此辦法　不喜　喜如此辦法邱曰君至斯時乃說不喜巳無及矣賴曰君言！誠是！　此時木巳成舟惟予　予終覺胆怯耳邱厲聲叱力 
　　賴温坦出其指環燦爛之一指指邱而言曰予之致有今日者　爲君耳君試思之君亦會有一眞實之言語予乎非謂予無用　謂予胆怯此姑勿論君且於暦中作種種妄爲事後始以告予令予惶急君直不以人類待予女此事予實難遵君命君人也予亦入也予豈能忍受君之如甚相待哉回憶當初君　無予　　　今仍一美國流氓耳君於今日兼有財勢乃非但忘却提携之德抑且輕視予如無物但俟此事結東即當與君拆事君爲君事予爲予事予不復忍受君之頃指氣使矣 
　　邸羨聞言大詫旋復笑曰　　！君詞巳畢乎！賴於此時狀甚憤憤手亦抖顫雪茄之灰狼藉身上噓氣一聲答曰然予詞畢矣予能言者予能實踐之邱乃堅其雙目大聲曰君眞不知好歹　君猶敢議予不是耶予恨不得一拳　言次即舉其拳作欲擊狀賴大駭雙手抱頭躲避不迭口中吃吃不知云何邱見狀大笑曰該死該死！無恥如君至於斯極予亦不知何以態與君如此可厭之物共事至如許之久實勸君勿再激予惱也非然者設予不愼竟傷及君亦難怪予君試思之吾人苟不藉此煤油公司發一大宗則者如何得了乎賴則戰慄言曰予　此此　是邱又大喝曰速言！吾人如何得了！！賴急曰吾人實將　一敗塗地也邱曰唔！君亦知一敗塗地乎此事予不知費幾許心機冒幾許危險君則安然在家日惟養尊處優　今則反怪予不是噫！設予使氣一溜而走棄君在此任君如何爲之耳言己猛摔其煙尾于火爐　 
哀情小說 
[子規聲（十）] [  十五齡女子鐵銹]  
　　翌日天甫破曉秀娟促少甫往詢輸船開行之期少甫則命周媼出購日報觀之謂秀娟曰今夜適有一船開往上海卿可在此稍爲休息吾往購辦行李衣物秀娟曰善即於皮包內出數十金授少甫曰各物均以質樸爲佳少甫曰諾然此區區之欵何庸姑娘解囊吾豈不能購贈耶遂匆匆出門去周媼治膳食秀娟且道其姊氏之仁愛膳畢勸秀娟睡秀娟雖不欲睡然以竟夕不眠疲倦已極首方貼枕巳入黑酣鄉矣 
　　少甫購辦各物巳畢命店人送至周寓時巳午後秀娟方睡醒見少甫歸乃徬徨曰君母今日遣人至妾家否妾父將命人來强迫安回去奈何少甫曰不妨家慈若遣使吿卿家必遺周媼周媼而外必不遣第二人往蓋恐他人宣揚此事也卿試觀所購物如何秀娟略一檢視曰甚佳再三稱謝少甫復出一金剛鎖指環光彩奪目行近秀娟曰吾以此物贈卿留爲紀念卿於妻寂時玩此譬如劉少甫肅立卿前勿萌短志則卿眞愛我矣遂携秀娟手親爲戴之指上秀娟此時欲哭無淚欲笑無聲俯首默視指環有頃乃於提包內覓一金花還贈少甫曰此壓鬢花妾居家時常御之是先母遺物今以贈君恐此後物可長留而人不可再見矣少甫聞秀娟之語凄楚入骨乃曰卿勿作此不群之語　個月　吾當至上海晤卿秀娟喟然歎曰戚君厚意必不忘也言舉轉向周媼拜別少甫爲之僱人力車親送秀娟登船再三珍重而別 
　　數日船巳抵滬秀娟即登陸僱車往訪周媼之表姊沿途風景無心瀏覽比　華界某街細閱門牌巳是六十五號乃下車叩門久之門關一中年婦出問曰姑娘訪誰氏秀娟曰此爲汪老家乎言時察婦貌非獰惡惟露輕薄婦曰此間汪姓多矣不如姑娘所覓者果我家否秀娟曰汪至德也其妻白氏婦注視秀娟久之復觀其行李曰姑娘乃從遠方來耶秀娟點首曰然吾所問汪老者因其妻之表妹託帶書件至此也婦曰即周氏耶言時目炯炯打量秀娟全身秀娟曰然締改容爲喜曰是矣吾即汪老之媳也姑娘請入內秀娟聞婦言為汪老之媳不禁疑詫婦巳覺握秀娟手曰姑娘勿疑但入內即知其故矣秀娟乃出資付車夫命將行李入婦亦助之安置旣妥婦復注茶飲秀娟　 
　　更正　星日游戲文章第二篇第八行第二十字鵝誤爲鵡　第十二行第八安（爲）下脫去（舉）字　小說子親聲第十行第九第十字小姐誤爲女郎　第十八行第十三字（然　宜刪去　第二十一行第二十四字意誤爲以　請閱者更正 
 
 
 

Page 14

 
 
   
 
