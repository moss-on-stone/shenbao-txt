# 1896 - 306 - 4908420

 

Page 1

 
 
[闕書求補] [  圖書集成局啓]  
　　韓文故一書爲福建光澤高雨農先生㴻然評點本局承友人諈諉重付手民排未竣工偶疏藏庋被鼠嚙去卷一第六十一六十二兩頁及卷三第一至第十七頁以致排工暫輟不得不重事搜求敬告海内藏書家如鄴架中儲有是書者乞借補鈔以成完璧本局願贈新書或洋銀若干聊獻微芹以酬雅意至於原本仍當歸趙决不破損沾污倘許玉成請惠寄上海三馬路申報館或福建南臺怡興洋行轉交爲盼手此布陳維冀雅鑒 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多膚浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之因成洋務叢談全部此書其一種也凡天文地輿及泰西各國沿革風俗兵刑禮律敎化盟會編年新政之涉於考據者備載其精瞭如指掌茲託本局代印每部實價洋七角託鎭江文寳閣上洋申昌文瑞樓寳善分局各書坊寄售 
[接論自强大有轉機]  
　　况我中國土宇非不廣也人民非不衆也不必藏富於民而五金之礦所在皆有取之將富可立致也不必人盡爲兵而登高一呼衆山皆響招之將兵不勝用也以此言强何難之有就使去歲中東一役一戰而藩屬幾如庭堅之不祀再戰而邊門一如潼關之洞開甚且師不喪於兩軍之相持險不失於一矢之相遺而數十年精華所萃之船澳不爲破釜沈舟而甘心委敵數千萬經費所締之海軍不待矢亡援絶而屈膝媚仇極之上相議和馬關定約割臺疆二千餘里以爲賂至令久隷版圖之子女號哭南天求死不得兵費爲公法所有然索至三萬萬之多則爲從來未有之奇聞且留兵五千駐我海曲以示兵費一日不清則每歲此五十萬兩又不可少合計竭二十一行省之脂膏說者謂必須三十餘年方能塡其慾壑稽諸史册隱忍含垢如東晉如南宋尙不至此宜首同盟各與國仗義執言爲之作不平之鳴也然則中國當此大創之後其爲越句踐之臥薪嘗瞻乎抑如周太王之不以養人者害人乎曰可毋然我國家如無缺金甌原非一二人撫摩覬觎卽可懷而藏之以快其志者語曰見兎顧犬未爲晚亡羊補牢未爲遲年來如鐵路煤礦商務三者皆昔年所格格不相入今乃訏謨定命遠猶辰告若惟恐奉行者猶或成見拘墟未能仰體朝廷整頓奮興之至意者然恭讀諭旨謂船政一事爲海防根本前左宗棠等經營締造實事求是卓著成效後因經費支絀日漸廢弛現在泰西各國製造日新鐵甲愈堅快船愈速非大加整頓不足以建威銷萌可見九重雖遠聖明所及一日二日萬幾無不合上埏下垓時勞睿慮則運籌帷幄之包括可知矣他若添機器需煤鐵培人才皆爲急切之要圖故又令閩浙總督與兼船政大臣之福州將軍招募精於工作之洋人督造新式巨艦造船名目不一卽着隨時講究奏明辦理内地煤鐵各礦業經該督委員查勘卽着從速興辦不准滑吏劣紳等阻撓以收實效船政學生延請教習數人在廠督課仍照出洋成案其業有心得者咨送總理衙門考騐酌量位置至經費久已解不足額今旣指爲要需卽先令閩海關每月照解五萬兩再查照光緒二三年以前各省應解養船經費如數解足並照甘餉章程嚴定功過又着咨南北洋大臣及沿海沿江各督撫將應定甲船快船繪圖估價奏明撥欵興修似此聖謨洋洋在公忠體國之重臣斷不以經費支絀畏難苟安而置大局之安危於有待也豈非自强之一大轉機哉抑吾更有進焉造船非旦夕所能告成功而製槍砲則歲月卽能見實效現在泰西各國砲則於前瞠後瞠之外其彈直用至八百磅可謂巨矣槍則毛瑟黎意林明敦馬梯尼哈克斯齊云者士各擅其長中國卽各緣其國人之相識者徇所請而購以重價以爲操洋槍隊之用不知槍砲固能殺人然殺人之遲速利鈍究視乎用槍砲之人苟其人心手不習雖有槍砲反授人以自殺非徒無益而又害之嘗見各防軍所用之槍營與營殊哨與哨殊甚且一隊之中有英槍有法槍有德槍各自矜異以命中及問其能否彼此互用則曰不能泰西子藥隨槍配合故槍每支需銀二十餘兩加以子藥兩倍則一槍値價至七十餘兩倉卒之間苟所携子藥非槍所宜抑或此槍子藥用罄彼雖有餘不能相濟推原其故皆因槍非一律以致各分界限有槍與無槍等現在滬局新造一種快槍每排五響計一分鐘可發二十五響上年總辦劉觀察述職京師曾齎呈督辦軍務處試騐大加稱賞今何不專造此種快槍並呈明轉飭湖北天津各局一體仿造將來造有成數卽令各防軍繳舊槍以換新槍逐漸推廣由一軍而推之於一省由一省而推之於各直省所用皆此一式快槍而又皆此三四局之所自造毋容購自外洋不惟省費且可免有事時守局外公法者藉口居奇似亦自强不可少之一端也故誌之 
[本館接奉電音]  
　　昨日清晨京電傳來硃筆二道謹敬譯登○本月十七日奉硃筆闊普通武補授内閣學士兼禮部侍郎銜欽此同日奉硃筆幬琇藻轉補翰林院侍讀學士王錫蕃補授翰林院侍講學士欽此 
[備迎使節]  
　　日本某日報云出使俄國大臣李伯相鴻章聞月杪由美國乘輪船回國路出横濵外務省及各紳士會議欵待規制擬在東京設宴欵之我中國公使館内亦已布置一切以便恭迎 
[譯日報記臺灣事]  
　　日本長崎日報云臺灣土兵迄未平定日政府擬俟此次在臺守備隊交換後派往各處搜查以冀根原凈絶○此次臺灣彰化拿獲土民六十四名均解交高等臨時法院陸續訊問八月二十二日設案彰化東門街城隍廟同各日官均穿訊案禮服一切人忆均准入聽○警察分署新建監房十二所將拘獲土兵收押其内内有土兵一十六名忽染痢痴日官特派官醫盡心調治○近日又聞臺灣基隆等處土兵尙欲攻擊日人各處日商寢不安席守備隊亦嚴爲警備東歴八月二十四日有一小船進口内藏諜者九人經日人拿獲二人身畔帶有日本刀供稱欲乘間暗刺日本將校另有一鹽船由他處入港日官恐密藏軍器是以特派憲兵嚴爲查察○鳳山所屬田寮莊土兵未靜某日村上小佐率兵一隊屯紥姑婆處草風山有神出鬼没之計日兵雖屢次征討終難擒獲以致勞而無功按草風山周四十餘里均係險要之區外人不得而入宛如别有一天故土兵安若泰山外人不敢輕易攻入云○近臺灣各處盜菲出没搶奪之事日有所聞日人在彼居留者夜間每被盜入屋行刦受傷者有數人 
[譯東報記高麗事]  
　　日本友人譯示長崎鎭西日報云華歴七月二十五日爲高王壽誕韓廷文武百官及在京之俄日美德法英各公使均赴俄公使館祝賀日本公使所屬加藤秋月兩書記官海軍少佐野津陸軍大尉國分會同繙譯官及俄美書記官各部顧問洋員以禮叩謁是日仁川所泊美俄法英各兵艦各發祝砲二十一門○西歴九月二號卽華歴七月二十五日日本駐高公使原氏名敬者特設遊園會柬請韓廷各官及各國使臣教師等人於午後四下鐘時齊集燈紅酒緑鳥語花香賓主交歡其樂無極席間復招術士演技卽和語所謂鐵子馬者射覆藏　離奇變幻 
 
 

Page 2

 
 
迨鐘鳴七下諸客興辭是日來會者爲美公使夫婦俄公使夫人德英兩國領事官美國書記官及教師數人韓官則外務大臣李完用外務協辦高永喜通商局長趙君交涉局長朴君及徐載弼夫婦俄公使因接本國外務大臣訃音堅辭未到 
[整頓船局]  
　　客有從馬江至福建省垣者語本館采訪友人云鎭閩將軍裕軍帥於本月初五日赴船政局與法國某　輪船管帶晤商整頓一切情形管帶略云船政各廠先前延聘法員三十六人創辦所有製造大小各船以及駕駛章程均悉心教導俾内外學堂諸生克造有成各臻其妙無如近來泰西各國日異月新急宜講求新法倣造鐵甲兵輪船能廣容砲械旣堅且速者請仍須延請法員如前數軍帥再三商酌允其延總監工洋員三人每月薪水各一千五百圓教習洋員七人每月薪水各三百圓計全年總須薪水十萬圓尋於次日電達京師管帶又言各國治亂視乎中朝安危如果中朝認眞整頓五年以後可與歐洲各國並駕齊驅矣閩人士聞知無不喜而雀抃初八九兩日軍帥考試前後學堂各學生前堂得十八人後堂得二十二人年内畢業者計十六人將來當另招學生以補其缺連日復親赴長門一帶巡視各砲臺至初十日始持節返省垣至局中提調徐仲虎觀察建寅聞中秋節後方可到局想一應機務軍帥尙須與之熟商也 
[上谷客談]  
　　天津采訪友人云天津縣王檢予明府蒞任以來將及一載現由上憲調任吳橋縣事所遺天津縣缺以沙河縣程明府鴻保署理○海河淺淤後輪船改泊唐沽駁船公司各駁船亦不得揚舲前往粗細貨物概由民船代運至津向章各輪船駛抵馬頭僅停一日船中各貨務須一律起清自改泊白塘口之後駁船不足叅用民船迅速已不如前日比泊唐沽口去津愈遠駁貨愈形濡滯竟有船到十日或半月貨經售出仍未運完者現在東洋貨物盛行今歲新添莊號數家悉屬多財善賈者前月下浣聯名具禀駐津日本領事懇請設法補苴以便挽回商務領事以華商事件不容越俎爰以無從爲力辭之各商遂廢然而返○招商局失竊寳銀十八錠旋卽尋獲十二錠尙少六錠蹤跡杳然怡和洋行先亦失銀二十八錠日來招商局又獲四錠怡和之贓則冥冥飛鴻弋人不得而篡英介工部局董事以租界華捕甚難得力乃於前月下旬函致上海招募印度捕相助爲理業於月初某日到津分班巡邏矣○津郡私錢充斥曾由捕役緝獲私鑄兩起計人犯二十餘名訊知窩頓趙李莊共設私爐八盤承訊官除將訊係無于者省釋外尙有正犯十五名供認銷燬官錢一千文可鑄頭號小錢一千五六百文二號二千文三號二千文以外刻已分别首從聽候上詳定罪爲私鑄者儆矣 
[虹橋秋泛]  
　　揚州采訪友人云本月初五日爲仲秋丁祭之期前數日府縣各學廣文邀集佾舞諸生曁各項装事生員在明倫堂演禮次日又演一次緣兵燹後佾舞久付闕如前歲始經各紳修復恐祀期或致貽羞隕越是以演習以免生疎也迨初四夜四鼓闔郡文武百官齊集大成殿堦下分東西序列鳴贊行禮雍雍穆穆肅靜無譁凡百執事人皆致慤致誠敬謹將事迨禮成而退報時鐘已鳴五下矣○郡城三祝菴東首牌坊巷内瓦屋如鱗如櫛之比本月初九晚八點鐘時某公館後王宅忽烟霧迷漫目爲之瞇鄰人知肇火警羣叩其門宅中無應者衆毁門而入見火起於明巷内柴堆中稿薦兩牀全行燃著急爲之吸水以灌始免於災○江都甘泉兩邑宰刻已開徵本年下忙條銀甘邑發出告示遍貼通衢并飭坊保肩牌曉示各鄉其示略云本邑禀准大憲改章設櫃徵收令花户自封投納不用胥吏截串包完一洗從前積弊原爲體恤鄉民起見兹本縣開徵本年下忙雜欵錢糧凡有應完者可帶同上忙印串自赴本縣大堂大櫃投納每兩仍收二千五百文串費每張五文隨繳積榖二百文此外别無浮費洋銀隨時定限以八月朔起至三十日止務各激發天良於限内掃數清完早日掣串安業毋違○本月初五午後忽有一少年步至教塲某茶社輕衫紈扇華服翩翩甫入座卽緊鎖雙眉一若痛不可忍者然旣而踣仆於地不發一言由茶博士知爲急痧舁至馬神廟暫憇廟祝不允正在進退維谷之際適有相識者至爰倩人舁送回家嗣職已由某醫士一藥而瘥矣 
[米價漸平]  
　　杭州采訪友人云全年梅雨連綿米價陡貴旬日之内每石增錢一千文泊入新秋雨暘應時各屬均有豐收之望巿中米價亦得漸平較極貴時每石已减去六百文矣目下上曰者每石售錢三千四百文回溯米貴時杵夫僅舂一次粞粒亦不篩凈今則價貶而米又加白貧民無不喜溢眉梢傳聞新米入巿時大約每石又减至二圓七八角云 
[松江府陳太守觀風案]  
　　經學正取三名阮惟和奉錢同壽華鈕永建上一二名各奬洋二元三名一元備取五名許毓麟婁唐遇良府孔憲和上胡葆元婁張永釐婁○史學正取四名前三名卷留阮惟和奉秦錫田上張士希婁朱玉書府 
第一名奬洋千元二三名各奬洋四元　名奬洋一元備取五名許毓麟婁姚洪淦沈翥霄朱麟書華陳賡壽○宋學備取一名 
張永釐婁○天文算學正取四名趙履福上顧淇南黄志曾上龔傑第一名奬洋二元二三四名各奬洋一元備取五名龔銘鳳婁阮惟和春紹曾金周宗髀華張永釐婁○輿地正取一名沈宗祉婁奬洋二元備取四名汪震東青葉其驥青唐遇良府張永釐婁○時務正取十五名前十名卷留沈致實府王維泰上石史藻上錢葆田婁吳維馨華袁婁婁朱惪俊婁朱宏敬府丁桂琪吳江楊文蔚府王矞南李常瀛嘉善顧薰府龔銘鳳婁顧樾上第一名奬洋八元二三名各四元四五名各二元六至十五名各一元備取九名黄潤璋府阮惟和奉張葆馨華唐遇良府張永釐婁顧昻駒張楹婁李其鈺金錢應選○詞章正取五名前三名卷留許毓麟婁張士希婁徐彭齡府王謨奉朱運新婁第一名奬洋六元二名洋四元三四五名各一元備取六名蔣壽祺青張汝賢華閔道傳青葉人騄華薛鳴珂婁張永祚婁○制藝正取十名張作楫府李常瀛嘉善沈翥霄曹棅上錢葆田婁姚洪淦姚江疇徐廷璣青葉人騄華朱運新婁第一名奬洋四元二三名各二元四至十名各一元 
備取四十七名張永祚婁孫錫元項鍾英青顧樾上汪桂馨奉王矞南莊禮柔奉李鴻膏上石史藻上唐遇良府康泰階胡葆元婁郁大文上宗士祁府姚賡壽葉其斆青高崇珩華葉其蓁華蔡儉恂婁杜葆潘婁林枬府陳運標上杜葆璇婁郭廷杰上徐元熙府沈芸婁方家謨青葉其驥青姚文煥青朱尚德華堯封上畢保郊張永釐婁沈和懋婁 
閔道傳青朱廷揚婁薛宗濂周仁湛華顧駿朱斌婁瞿公壵婁金鴻勲婁鳳起婁張宗翰婁瞿敏婁金祖貽上徐公勉青○雜學正取一名　閔瓛奬洋一元備取八名張增頤莊登雲奉徐元熙府閔道傳青　葉其斆青朱棠華徐元熙府沈殿颺童生正取八名林一株姚文澂青俞廷堯婁姚文江青龔銘德婁陸繼隣胡昶婁朱祖堯南第一名奬洋三元二三名各二元四至六名各一元七八名各奬錢五百文備取十九名高寳瑩婁宋時保婁周善銘青沈慶芳金丁繼庠華張純慈青陸藝諸寳錕青鈕長慶上周鑄婁戴邦懷華席廷槐婁張聯輝婁姜營望南朱鈞青季元贊南王榮先婁張智順婁張禮本婁舊卷奬洋須由本學開文來府照領外省外府亦須報明相近之學開名附領惟考前列之卷尙須備鈔備刻暫留署中准於十月發學奬洋行發○七月分會課案超等二名吳維馨奬洋四元曹棅奬洋三元特等二名各奬洋兩元唐遇良朱祥黻一等十三名各奬洋一元沈澂耆秦錫田莊禮柔張作楫顧薰夏景仁許毓麟汪桂馨陸瑞清倪宇梁張士希林祖溍陳鴻翊二等十名姜世綸　勤恪宋士祁瞿志鵬顧粮奎沈宗祉龔銘鳳葉有圭洪樹聲朱運新備取六名胡葆元 
莊致中高崇珩張宗華張葆馨葉其蓁新取超等二名各奬洋一元周鉞謝起鳳新取備等五名胡紹曾葉人騄葛尙 
 
 

Page 3

 
 
冲　李文彪盛家悌 
[松江府陳太守八月分會課題]  
　　松郡各縣民風土俗通論松郡沿海形勢要害備攷書姜氏浦泖農咨後書孫氏築圩圖說後 
[告示照登]  
　　江蘇松江府上海縣儒學正堂宣爲示諭周知事本年八月十四日奉署府憲陳札開照得郡城新創融齋書院當仑本府禀奉撫憲命題開課甄别評定甲乙錄取榜示按名加奬並將課卷固封飭發等因奉經轉發監院華亭學何教諭按名散給以資奬勵在案並奉蘇撫部院趙批開據禀已悉世教衰微爲善多阻全賴學道者勉力維持一命之微有濟匹夫之賤與責故融齋先生講學特拈出葩經風雨如晦雞鳴不已二句爲處逆境者卽聖人與易之心也至吾人用功以把持念頭爲第一義朱子謂通書說箇幾字儘有警發人處近則公私邪正遠則廢興存亡能於此處勘破斡轉甚易堯舜危微精一中庸戒懼愼獨胥是道也持此爲學則源頭清矣魯論二十篇始以有朋終以知人無非爲育才起見人才者國家之種子也及時下種必有發生之日爲天地立心爲生民立命成德達材所謂錫類也士子草茅伏處正易所謂潜龍必有確乎不拔之操將來庶望有成卽現在盜賊餌人外族制人亦無非利之一字蠱人心術故棄金重炊二事雖古人小節而賤貨輕利之風已足廉頑立懦若處士不講氣節不勵廉隅則視誦讀爲牟利之具藉仕宦入罔利之途學愈博害愈大矣此本部院命題之意也統閱課卷能見到發揮者甚多該郡人文蔚盛固屬可嘉而正學流傳尤爲難得當此邪說爭鳴流俗波靡但望一二有心世道者砥節勵行誘人於善鄉里薰德必多興起士氣立則生民有望澆風化則刦運可消安見融齋書院之設不與胡安定教授二齋並傳乎該守不存五日京兆之見振民育德已得先務尤必刻刻廉勤自治夙夜兢惕密微基治則以身作教人之感孚更深凡粲然觀聽彪然簡牘者皆其淺焉者也本部院德薄能鮮心傷末俗歎狂瀾之旣倒冀頽厦之共支賢太守其亦有意乎所送試卷已評定甲乙列榜封發仰卽查收曉諭繳等因到府合行通飭札到該學卽便遵照傳諭諸生知悉務各潛心實學辨别義理之界以勵正學而副憲懷毋違等因到學奉此除傳諭應課諸生知悉外合行出示曉諭俾得周知爲此示仰諸生一體知悉其各孜孜修學味道研幾庶聆嘉聲而響和振微言之未絶是所厚望特示光緒二十二年八月十五日示 
[新訂蘇杭滬行船章程]  
　　三品銜雙龍三等第一寳星江海關稅務司雷爲曉諭事案查所有奉飭擬訂華商蘇杭滬三處貿易試辦章程業經總理衙門核准在案現奉總稅務司轉飭遵辦卽行頒示等因奉此爲此諭仰華商人等一體知悉務必按照後開各條遵行毋違切切特示江海關華輪曁華商掛號民船來往蘇杭滬貿易試辦章程計開一凡此項蘇杭滬内河華商輪船約有兩類一係可以自裝貨物之輪一係不能自裝貨物必須另用民船裝載作爲拖帶之輪無論是何一類到口之時均須報請新關查騐辦理臨出口時必得請領准單方准駛出又如裝貨之輪必先報關納稅請領准單始可起下貨物二凡華商輪船若係常川來往蘇杭滬者准將船牌送呈新關留存禀請發給輪船河照一紙以六個月爲限旣領河照之船卽可報關照章納稅請領准單起下貨物其所具之禀必得將其輪船係屬何類卽如或裝貨之輪或拖帶之輪分别註明如係拖帶之輪所拖船數不得過三隻亦不准裝貨倘有多拖船隻私裝貨物情事一經查出應將該貨充公至華商行船現經酌定華輪往來蘇杭兩關正道路由凡由滬至蘇者入吳淞江卽蘇州河行經黄渡陸家浜三江口車坊高店等處以抵密渡橋蘇關凡由滬至杭者從黄浦之南行經閔行松江楓涇嘉興等處再由運河以達拱宸橋杭關至於蘇杭兩關來往則當以運河之吳江北尺平望界牌嘉興等處一路爲正道不准另走此外内地河道如果查有私自改道者應將船貨一併充公三凡華商輪船除掛中國之旗外白畫應懸新關所定之旗黑夜除常用之燈外另須按照關定式樣用白光燈三盞擇在人所易見之處貫連懸掛俾易分辨四凡華商輪船來往蘇杭滬三處須掛用關式白色旗幟其形長方長四尺闊一尺四寸旗面用紅色大字横排書明某華商某輪船該旗應由該商照式自備五凡華商所用民船裝貨運蘇杭滬者該商必得先行將船報關掛號請領執照由關卽將該商名船名號數塡明在内該船卽應自備關式旗幟應用並將船列號數遵在新關所定之處用大字排列書明俾易認識六凡華商所用掛號之民船上下貨物應照各該口新關章程辦理由該商隨時報關請領准單方准裝貨卸貨其沿途經過各關卡如令將新關所發之掛號執照繳騐應卽呈出騐明卽予放行不得稽留七凡華商所用掛號之民船該船之艙必須有蓋可掩如或無蓋必須蓋有艙面有門可閉之房以便新關貼封預防沿途私自起下抽換等弊八凡華商所用掛號之民船該船只准在蘇杭滬三處報關進出貿易如在此外他處來往而所裝之貨亦非報由此三關者一經查出應將該船貨一併充公九凡華商所用掛號之民船請領執照後如因事故暫停來往該商應將原領執照繳存新關俟復運貨時再行發還倘欲轉賣他人應卽報明新關所有原領執照並連旗號等件卽行一併呈繳以便核銷一面由關飭役將該船上所書大字銷去十凡華商所用掛號之民船來往蘇杭滬三處須用關式紫色旗幟其形長方長四尺闊一尺四寸旗面用白色大字横排書明某華商第某號民船十一凡華商輪船並掛號民船所裝之貨卽與條約及各關章程所准往來通商他口者無異十二凡華商輪船並掛號民船所運之貨卽按通商稅則納稅至其船隻分别辦理輪船納船鈔民船完船料十三凡洋貨從滬報運蘇杭者均在蘇杭等關完納進口正稅至洋藥一項所有應完稅釐亦卽在該兩關照納惟報運之時必得照章在本關出具保結聲明必在蘇杭完納稅釐等語十四凡土貨從滬報運蘇杭者應由江海關征收出口正稅再由蘇杭等關征收復進口半稅十五凡土貨從蘇杭報運出口者應由蘇杭等關征收正稅再由復進之口征收半稅十六凡華商輪船曁掛號民船均應泊在新關指定之處十七凡華商輪船曁掛號民船無論由滬開往蘇杭或由蘇杭來滬均須於開行之先赴關報明請領船牌執照等年方准起行如經查有船隻並無此項船牌執照而擅自開行卽將該船拿獲充公或領有船牌執照而私自改道他走不遵由本章第二條所定之路而行經關查獲應將船貨一併充公十八凡華商輪船曁掛號民船每逢進口出口務須在江海關所設之南北兩卡停候查騐放行以上章程暫行試辦倘日後有與稅務未便之處應隨時核議增改以臻妥善光緒二十二年七月二十八日 
[西弁出殯]  
　　法國水師兵弁高蘭君因病送入公濟醫院延至前日下午二點鐘溘然長逝昨早十點鐘卽在醫院棺殮舁至新北門外大天主堂循例追思誦經超荐後送至八仙橋西首外國墳山安厝捕房特派包探帶領探夥多人沿途照料 
[堂期停訊]  
　　昨禮拜四法公廨堂期緣捕房案牘無多克總巡飭探咨照中西問官停訊一期統歸下期彚案集訊 
[撥典生息]  
　　江南善後總局照章提出節省公欵銀二萬兩委卽補縣楊錦江明府帶同砲船管解至松江府署交陳太守攤分各屬發典生息太守遵卽撥出銀六千兩札發上海縣黄大令諭發典業紳董派令各典承領按月五厘生息取具領結送縣 
[反目吞烟]  
　　寍波人王新泰賃居西華德路東桂芳里昨日午後爲細故與妻口角妻大受虧辱潛購紫霞膏吞服王察知卽倩人舁往同仁醫院求治得嘔而愈 
[滬南瑣語]  
　　集水碼頭福建人戴阿妹金錦堂皆搖划子爲業作因爭生意起見以致口角戴竟將金重重毆打遂扭至十六鋪北局請斷經該處小甲轉送至義渡局中○滬南紫霞殿南趙阿順之妻水性楊花與北巿某粤人有染昨晚三蛚時自樓窓用繩墮下竟效文君私奔至天明家人四出追尋尙無下落 
[禀陳命案]  
　　昨日午後二十七保頭圖地保沈步雲二十五保十五圖地保顧隆基偕佘嚴氏投上海縣禀稱二圖交界處日暉橋水雷 
 
 

Page 4

 
 
廠小工陳福子火藥廠小工佘天洪因謀佔生意同吃講茶打架之餘陳力大如牛糾同羽黨張四等二人將佘扭住滾入日暉港潮勢湍急佘卽浮去無蹤陳一躍而登經張獲住解入就近高昌廟巡防局轉送案下請大老爺核奪小的一面已倩人撈取屍身矣黄大令頷之未識將蒞騐與否 
[縣訊命案]  
　　二十五保三圖地保曹福卿投上海縣署禀稱小的所轄圖内寗波舟山埠客民董阿童與妻朱氏爭閙朱氏忿而吞服洋烟送請仁濟醫館救治無效旋卽斃命禀請核奪黄大令立卽升堂訊鞫曹保禀稱董住垃圾橋畔美華里以捕魚爲業中秋之晚朱氏吞服洋烟卽舁送仁濟醫館救治延至前夜六點鐘毒發身死及向狂查詢據稱朱氏因事與小工金四滋閙向之訓責以致負氣吞烟聞當朱氏吞烟時美華里居人應金槙吞烟圖盡不知有何轇轕現在小的已看過朱氏屍身並無傷痕實係服毒斃命董供稱小的係寗波府屬定海廳舟山埠人年二十有八向在南洋各處捕魚上年十月朱氏曾來申一次旋卽回里本年八月初七日又來申賃居美華里某日扛挑小工頭目堪敬向小的言及朱氏淫蕩不堪上年曾爲野雞倡妓爾如將伊賣却我可薦爾至某船上執役云云小的回伊如果朱氏不端亦須審愼再三然後賣却旣而堪敬又向朱氏謊說爾夫已將爾出賣有人願出洋銀三百圓朱氏信之比小的回家朱氏問及此話小的指天誓日力白其無朱氏不信小的拍伊肩背數下以冀醒悟朱氏悮以爲毆伊卽於十五日吞烟斃命對門應金槙向令朱氏浣衣然並無苟且之事中秋節堪敬向應訛詐應畏其兇横吞吸生烟後以解救得生朱氏實係服毒身亡叩求免騐應供稱小的亦寍波人與董同住美華里向爲鞋匠曾倩朱氏浣衣並無别故中秋節堪敬向小的訛詐聲言如將衣服令朱氏洗濯定不干休小的情急吞烟遇救而愈畏伊兇横送給伊洋一圓未及五天他又來訛詐朱氏之死實由伊恐嚇所致叩乞鑒之大令准予免騐著董從豐棺殮一面再行訊究應交差收管 
[法捕房事]  
　　湖南人某甲挈蘇婦某氏投宿法界大自鳴鐘對門老德記客棧欠房飯資錢五百餘文自稱夫婦棧主以其年洒上若向之盤詰語涉含糊該棧主恐遭波累據情投訴捕房捕頭飭將男婦二人拘入捕房押候堂期解請問官究訊○太古之重慶輪船買辦某甲以其子違忤送入捕房請辦捕頭命押候堂期解訊○彩字街一百零六號某姓老虎灶業已閉歇店主婦某氏倩舊夥某丙向鄰居某丁索取茶資口角毆傷某丙扭訴捕房捕頭命自行醫治將行兇之某丁押候解堂訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　川沙人張杏桃協同地甲金文舁胞兄關桃至縣署訴稱被流民挾仇毆傷叩求察騐前晚蔣刺史升堂研訊關桃訴稱小的家大川沙鄉下年二十有四到申已五六年父母俱亡祗胞弟杏桃在老北門城下學習烏木手藝小的借住城外新開河浜某姓所開老虎灶内每日至碼頭上扛挑貨物以博蠅頭今日與弟杏桃出外以小洋七角買一棉襖給之隨送至伊師處行至城門畔猝遇仇人以致受禍事緣小的前在英界五福弄中某龜花烟館内作狎邪游遇不知姓名人混名帽子流氓者彼此爭風以致打架帽子流氓大受虧辱無可伸寃昨日糾黨跟蹤至城下僻處三人一齊動手將小的擊倒小的悶絶不能開口然亦無甚大傷叩求免騐并求免予追緝以釋寃仇杏桃訴稱小的年一十有三昨日隨關桃買衣回路遇三人將關桃擊倒小的亦被擊一拳金甲禀稱關桃聞是扛夫不知如何被人所擊小的聞信往視口不能言及問近鄰始知爲女人吃醋而起刺史以關桃旣求免騐姑如所請著具結而退○偷兒吳阿三竊取一粟菴各物投縣後捕役柴樛派夥役某甲在大南門外拘獲該賊解案請懲前晚蔣刺史升座研訊吳供稱小的係浦東人年一十有八尙有老母向日耕田爲業來申祗月餘借居小東門外某客棧有時提籃賣水果某日潜入木作竊得鐵鑿三柄作爲撬門挖壁之用甚屬合宜本月初五日串同王阿二竊取一粟奄中衣物先是初三　曾同王在小南門外二十二鋪竊得衣服十三件俵分使用刺史謂初一晚陳伯葵老爺公館竊案爾有分否供稱小的自本月初三日起始同王合夥初一之案係王獨做請大老爺拘王訊究可也柴捕夥役某甲口操無錫音長跪案下禀稱王犯已由法界包探拘入捕房應俟鄭大老爺審明然後歸案質訊聞王在法界捕房中搜出小玉佛一尊竊自城内左公館左老爺已赴公堂商過鄭大老爺告以且俟訊明送歸總巡局辦理刺史頷之判令將吳先行笞責三百板收押自新所俟王歸案再核賊具儲庫○前老十六鋪巡防局函送洪昇碼頭薙髮店毆傷薦匠馮林春王阿七之兇手吳桂發周來寳余金發周向銓至案黄大令研訊之下將余周吳分别枷號發犯事地方示衆昨日枷期滿差役帶案請示公斷禀稱小的查得王馮傷已平復矣刺史及將吳等訓斥一番諭令出外安分營生勿再犯事復著具結交人保釋○日前江北某邑人滕唐氏投案訴稱丈夫滕禮徵被押改過局叩乞恩釋黄大令飭提滕訊核前晚差役將奉提之杜老大解案大令倩蔣刺史研訊杜供稱小的亦江北人又名明奎在治下南門外陸家浜開設茶肆十年前滕借去洋銀八圓延不付還控經總巡大老爺訊斷有案可稽此次實係挾嫌訛指叩求鑒察滕供稱杜唆使周雙慶奪去小的之剪應請追繳刺史令各具改過切結如再犯事定予加等治罪○虹口賭棍葉英時阿金王有三均藉隷廣東近經英界讞員屠興之别駕拘獲送縣黄大令訊責枷示在案昨日差役禀稱葉等同患疾病叩求疏枷蔣刺史令帶案察視旋飭分别具結將時補責一百板與葉王各覓妥人保釋 
[英界公堂瑣案]  
　　包探陳阿九禀稱賊犯王華亭迭經犯案解請大老爺訊懲此次又竊取泰昌等各棧客陳樹森孫治豐之銀表綢衣等物質錢浪用兹者捕頭遣小的緝獲人贓解請訊究陳孫二失主投案申訴領贓王供稱小的係本邑人前蒙懲辦本思改過自新實因迫於飢寒以致忍死爲此叩求恩宥戴德弗諼言已頻頻泥首若崩角然屠别駕令笞責四百板發回捕房管押半載各贓分别給領○某號華捕解馬夫劉桂生至案禀稱昨日小的巡路時見此人駕車不愼將新龍飛馬房某洋人所乘馬車撞壞曾倩車匠葳看據云約須修理費洋銀十三圓今特解請判斷新龍飛洋人偕馬夫王阿和投案申訴被撞情形劉供稱小的駕車至某處正在轉灣時王所駕之車突然衝出以致不及避讓互撞受傷别駕著將劉帶回捕房押繳修理費一半計洋銀六圓五角○包探施奎江禀稱田顧氏時至杜阿華家閒話前日杜家忽失去水焑袋一枝布衣二件投報捕房後經小的查係顧氏所竊倩沈阿三持往某質鋪質得錢五百文今特吊贓解案杜投案領贓田顧氏巧言如流不認竊物沈供稱烟袋等物確由田顧氏倩小的付質小的並未分得分文别駕判令將田顧氏掌頰一百下沈掌頰五十下○包探倪順泉拘解華寳欽至案禀稱昨日此人至廖振所開某烟館僞作開燈過癮乘人不備竊取烟槍一枝報捕後小的奉捕頭之命緝獲人贓解請大老爺訊究廖投案申訴前情並請將贓給領華供稱小的係蘇州府屬某邑人無業可謀頻年漂泊近被飢寒所迫不得已而竊物質錢别駕判令笞責一百板贓給廖具領○包探倪順泉解張杏林至案禀稱此人向在洋行執役現已賦閒日久改而爲鼠竊生涯日前竊取舊同事王根震之洋傘布衣等物兹經小的緝獲解請究懲王投案領贓張供稱小的偶然行竊自知罪無可逃惟乞施恩以全顔面别駕判令笞責一百板贓給還失主○四百五十六號華捕禀稱昨日流氓姚金林至陸少卿所開飯店果腹强欲賒欠陸不依卽將店中器物擊毁小的見之拘請究辦陸訴稱姚曾欠小的店内飯錢千餘文索之再三至今未付昨日又欲寫帳故不允從不料伊竟大動干戈任意將器物擊毁幸有華捕到來得以拘送案下姚供稱小的在治下當小工不敢强欠飯資亦未毁物大老爺莫信伊之誣說以致寃抑平民别駕判令笞責二百板○四百六十八號華捕解曹小松至案禀稱小的巡至河南路見此人佔奪鄧春林之攤基以致互相爭毆傷及鄧之頭在今特送請究懲鄧投案申訴前情曹供小的前向某店租屋設攤被鄧所占致與爭閙尙乞鑒原别駕判笞責一百板○包探趙銀河禀稱前者刁仁坤等聚賭案發經大老爺訊明判罰兹又查得容留賭博之某茶肆係一百十六號巡捕顧坤和所開捕頭以旣在捕房當差不應知法犯法因遣小的解請訊判顧捕禀稱小的所開茶肆向已故之岳父某甲盤下小的現在捕房供役不能兼顧生理以致夥友容人在内賭錢别駕判罰洋銀十圓免子斥革○尙仁里女郎陳雲芳藉購物爲由奔投案下鶯聲　語細訴情由略稱小婦人生長杭州父母愛如珍寳悮聽匪人之語致被誘來滬上鬻入句闌茹苦含辛無從聲訴乞求超豁恩准從良别駕著暫交官媒收管聽候核示 
[美界捕房瑣記]  
　　偷兒衞東生昨晨竊取西華德路第二百五十五號屋内水烟袋一枝途遇四百十七號華捕拘入捕房捕頭飭包探張阿五查明確實令押候送廨訊究○御者沈阿長昨晨駕馬車一輛在北河南路飛奔三百二十九號華捕以其違犯拘至捕房捕頭飭押候送廨科罰○鄉人謝阿三駕駁船一艘昨日上午駛至虹口港中灣泊忽與鄰船朱桂村口角遂將朱之頭顱擊破因喚一百六十一號捕拿送皇上捕頭令送朱至同仁醫院療治謝押候解送英公堂訊辦○梁阿根粤産女孩也昨晨至三菱公司碼頭浣衣一失足墜入浦中幸爲三百七十五號華捕所見赶卽打撈得以誕登彼岸隨經捕頭詢知此女住居南潯路第三十九號屋内卽飭捕傳該姓領回○前晚有寗波人周鳳川在打靶塲地方遇四百零二號華捕疑爲偷兄拘去禁押據稱有友人現居英界雲南路名江鳳新可作保昨晨捕頭遣飭包探施奎江往詢屬實釋　○車夫陳峰雲李阿二昨晨拖塌車一輛奔至百老匯路撞傷行路某婦足指因被車輪所　傷重倒地旋經圤街印捕將二車夫拘送捕房捕頭令傳車主楊阿大到案罰洋銀三元給氏養傷了事○前晚九點鐘時有一女孩在北河南路啼哭經三百九十七號華捕送經捕頭詢問女稱　　二歲住居新閘橋附近爲繼母凌虐不堪因此潛逃至此捕頭令捕送往英公堂安插 
[皖省官報]  
　　委辦蕪湖保甲候補知府楊奎绶到候補同知沈定赴上海探磺價回候補知府卸辦鹽河釐卡杜恩榮知奉委辦華陽釐局首縣吳雲濤轉假三天鳳頴道解餉委員候補巡檢張景辰辭候補知縣徐景鏞謝超委候補知府王詠霓知銷去察看字樣典史劉兆藜辭赴亳州河南歸德一帶辦硝候補知縣包惠疇辭代首縣下鄉新選　德縣梁懷顔轉假十天請補英山縣典史俞進到由太平府差遣回縣丞尉志綸辭回淮北現辦華陽釐卡候補知縣李維源辭回差次 
[德洋恩溥]  
　　謹啓者敝堂施醫給藥號數較多經費奇絀正在籌措迺蒙主序東善士慨助規銀一百兩黎宅求保老幼安康助洋五元麥宏煊善士四元劉馮氏兩元後先祗領欽佩均深算合百齡寫壽圖而晉頌恩同再造卜福履其咸綏除掣奉收條外請誌報章藉申謝悃[  上海虹口元濟善堂董事唐廷桂嚴信厚等謹啓]  
[上海六馬路仁濟善堂籌賑公所施子英經收山東順直湖南廣西賑捐七月廿至廿九日第五次清單]  
　　廿日隱名負愧　求母康健兒輩平安洋十元○廿一日蔣季卿洋二百元貽安主人廿元古鹽有心無力子二元○廿二日江上漁翁洋十六元花洋二元銅洋二元襄陽無力子四元又施錫鳳洋二元戴國元祝敬一元黄駿聲紫瀛合二元崧甫黄厚存各一元俞蓉卿何晴波程受謙合一元黄運舟王子美家用候合一元吳書林朱桂貴金觀俊朱連吉黄旺生陳三官俞定祥合二元海陽丹山疎懶子花甲壽辰答敬　二元○廿三日無名氏四元二角丁瀛祝敬一元○廿四日鎭江仰日堂銀五十兩鎭海方積瑜洋五十元沈綬臣交來吳拙隱四元味根堂汪一元海陽疎懶子壽辰續來鎭心鎭華鎭發大源衣莊吳哲生程杏三謝根培黄深甫金厚仁朱偉卿黄俊生祝敬洋十元○廿五日甬上厚植廬洋三十元小洋三百角昌虚氏四元陸春溪許庚清黄錦文陳丙君　堃揚起　各二元顧軼才湯茂松馬步墀江載卿楊杰生淡蕩人陳翰齋無名氏各一元○廿六日汪福蔭五十元錫堂氏十元王武麟銅洋一元○廿七日無名信女洋一百元宗承朱洋四十元上黨子爲壽南公週年求資冥福慈谿泰煥章各十元吳冠亭五元守信居洋一元銅洋一元○廿八日黄鶴年洋廿五元七月分共收規銀五十兩洋二千六百五十九元二角五分連花洋角子印度票洋扯七二七二五申銀一千九百三十三兩九錢四分兩共併銀一千九百八十三兩九錢四分銅洋五十三元小錢四千文連前共收銀七千五百零九兩五錢七分七厘銅洋二百三十五元小錢四千文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年八月初八日京報全錄]  
　　宫門抄○署河督任奏查覆總兵被叅各欵摺○大臣桂等奏札薩克傷疾未愈請開要差摺○署長江水師提督喜奏報閱伍事竣回駐太平府日期摺○浙撫廖奏調署知府片○直督王奏副將咨回兩江補用片○八月初八日吏部翰林院正黄旗値日無引見○李鴻藻續假一個月○召見軍機○○頭品頂戴署理河東河道總督臣任道鎔跪奏爲遵旨查明總兵被叅各欵據實恭摺覆陳仰祈聖鑒事竊臣承准軍機大臣字寄光緒二十二年五月初二日奉上諭有人奏總兵謀利營私飭查辦等語據稱河南歸德鎭總兵崔廷桂歴任最久營伍廢弛孳孳爲利縱令其子河南候補道崔鴻鼎嬉遊浪費侵蝕餉項並有縱勇滋得賄釋匪情事著任道鎔按照所叅各節確切查明據實具奏毋稍徇隱原片著抄給閱看將此諭令知之欽此臣遵卽密委開歸陳許道陸襄鉞南陽府知府濮文暹分别確查去後兹據查明先後具禀前來臣覆加確核如原奏鄭州河決該鎭包穵引河侵吞無算一節查光緒十四年堵築鄭工漫口應挑引河沙積過深施工不易在工員弁率皆畏難辭左始派該鎭總司其事分爲九十六叚每叚各派一員承挑並非該鎭包挖且事前一再估定挑完逐叚騐收照例報銷奉部覆准有案似可信其尙無侵吞又原奏因合龍爲其子崔鴻鼎謀保道員併崔鴻鼎嬉遊浪費該鎭在南陽時請領餉項往往被崔鴻鼎截留該鎭無以發餉或攤捐拖欠或購低色烟土作抵一節查崔鴻鼎由廕生於光緒十二年報捐道員十四年遵例指分河南候補並非合龍案内保歸道員到省以來亦無嬉遊實迹可指向章各鎭營差弁來省領餉經過州縣撥付車輛點騐護送餉銀過境日期均各申報有案立法本極周詳以防承領員弁侵用短少該鎭在南陽時應領餉項崔鴻鼎從未經手所叅截留浪費自係傳言之訛至該鎭發餉向係轉發營哨各官按名散放經南陽府訪詢領餉員騹僉稱委係按月發給現銀尙無遇事攤捐藉詞拖欠及以低色烟土作抵之事又原奏該鎭與城外久住之洋人安西滿通融銀兩以左營武庫所存鉛彈鉛條償還先令載至鎭署暗中運送遺落城門内外官民見之無不駭然一節查安西滿居城西十五里之靳岡非公事該鎭未曾與之見面平時未聞有與安西滿通融銀兩之事上年四月間該鎭以練軍節省鉛丸頗多除操演用過外計存三萬二千二百五十斤當經咨由支應局札委候補縣丞執忠馳往南陽領解赴局交納以充公用此鉛丸係解交省局並非運送安西滿之情形也又原奏豫省添募四營該鎭謀爲統帶而以其子爲營務處去年崔鴻鼎親兵與祥符縣役械鬥札傷三人尙未結案一節查上年欵議未成之先因人心浮動添募豫正四營於二月成軍其時僅有營官並無統帶嗣因曹單伏莽時虞蠢動四月間暫撥三營交該鎭統帶分紥考城等處經撫臣奏明有案統帶非其所謀該鎭亦無以其子爲營務處之事其一營留省操防仍歸營官管帶撫臣間派崔鴻鼎前往看操就查勇丁勤惰並無派委管帶明文崔鴻鼎亦並無親兵上年九月間該營勇丁楊得山宋長川等與差役邢得魁等口角爭毆經祥符縣禀經撫臣批飭將滋事勇丁革糧發開封府訊明擬以枷責嗣邢得魁等傷皆平復楊得山等分别遞籍管束完案並將該管官候補總兵張宗華撤去更委管帶此原叅械鬭係留省豫正營勇非崔鴻鼎親兵及業經懲辦之實在情形也又原奏該鎭從前以緝匪見長近聞所獲有眞匪而得錢釋放良民反被綑送委差委缺必以賄得一節查該鎭向以緝捕見長所獲匪犯隨時送交地方訊明詳辦皆贓證確鑿稔惡積匪如本年該鎭親出督捕先後拿獲燒搶永城縣民陳耀曾雜貨鋪盜犯邵同椿等十一名又經該鎭派出練軍拿獲行刼鄢陵縣衙門案犯韓三旺等肆名强刼虞城縣民齊爾雁等家盜犯葛柏瑰等七名均由府縣分别詳辦行據歸德府查覆並無眞匪釋放良民綑送之案所統練軍營哨千把缺出應行委署向係咨請撫臣核定非該鎭所能自專原叅必以賄得訪查亦無確據至原奏扣餉缺額作壽受禮行查該鎭中軍遊擊及商邱等縣覆稱委無前項情事以上各節據開歸道陸襄鉞等詳細查禀核與臣所聞尙屬相符伏查該總兵崔廷桂業已欽奉諭旨開缺所叅各欵現旣查無實據或事屬有因應請免其置議伊子河南候補道崔鴻鼎需次省垣雖查無别項劣跡惟歴練未深應請旨交河南撫臣劉樹堂隨時查看所有臣查明覆奏緣由是否有當理合恭摺具陳伏乞皇上聖鑒訓示謹奏奉硃批另有旨欽此○○奴才桂斌那遜綽克圖跪奏爲札薩克傷疾未愈請開要差　案陳明請旨遵辦事竊據署圖什克圖汗部落盟長報稱該部落和貝札薩克輔國公曼達爾瓦前因墜驥並染受潮溼等情節經 
奏蒙給假在案現在染疾稍愈而傷未就痊乘騎遠行仍多不便懇請開去和貝仍留札薩克印務等因呈報前來當經奴才等飭派部院筆帖式松林認眞查騐所報情形均屬相符取結存案查同治二年曁十一年間三音諾彦副將軍札薩克郡王桑嘠西里圖什業漢副將軍札薩克郡王於蘇倫巴哨爾均因步履維艱請開要差仍留札薩克輔國公和貝曼達爾瓦開去和貝要差仍留札薩克本任如蒙俞允所有和貝一缺並請飭下理藩院照例進單請旨簡放以重職守除將應放名單咨送理藩院查照外所有札薩克和貝傷疾未愈請開要差緣由理合恭摺具奏伏乞聖鑒訓示遵行爲此謹奏請旨奉硃批該衙門知道欽此○○署理長江水師提督奴才彭楚漢跪奏爲恭報奴才閱伍事竣回駐太平府日期恭摺具陳仰祈聖鑒事竊奴才於三月初二日自岳州起程循例巡江閱伍曾將起程日期恭摺奏報在案奴才拜摺後督帶師船先閱岳標中營旋赴沅江荆州兩營挨汛校閱順流東下接閱陸溪營及漢陽鎭標簰洲田鎭巴河等營旋赴湖口閱過鎭標中營卽駛進江西内河閱看饒州吳城兩營出湖後揚帆下駛挨次校閱安慶華陽及撫標大通蕪湖裕溪金陵各營嗣馳赴瓜州閱看瓜標中營及三江孟河江陰四營所有經過各省日期均會同各督撫臣隨時具奏在案查往年各營砲船操陣演放大炮僅止打響雖操習手法究無定準此項大炮必須上子操練察悉砲子大小與膛口脗合火藥輕重詳細較準臨時庶不致誤兼練習準頭目力子去遠近方能中的且水師槍砲需就船上操練不以風浪簸蕩致有差移方能以卍實效奴才此次通飭各營杉板砲船操演大砲上子打準三出洋槍就船演放打靶加緊操練以圖實濟經奴才挨次閱看各船弁兵施放大砲手法尙屬靈使洋槍打靶雖較平日岸上打靶中槍减等而操演愈見認眞駕駛舵槳均甚靈捷惟考察簲洲營後哨五隊外委彭光福演放該船艄砲砲被炸裂又湖口中營後哨五隊外委張樹勲饒州營右哨一隊千總陳椿馥演放該船頭砲炸斷前節雖因土砲操用年久質脆朽壞亦由該弁兵平日未能勤愼講求砲務疎忽所致當將該弁兵等分别撤革記過以示懲儆被炸砲位卽由該營官具報請領安配以重操防又考察巴河營前哨三隊把總唐價城該哨四隊外委方倫楙吳城營前哨五隊把總汪隆海左哨七隊外委樊希禮該弁等槍技生疎難期得力經咨會兩江湘廣督臣咨部斥革在案此外各營弁兵操技尤爲出色者給予奬賞存記拔升其才技庸劣者或勒令練習或責懲記過分别賞罰以示激勸奴才此次挨汛校閱隨處防祭各汛弁平日操巡尙屬勤愼無登岸陸居情事上下江面均甚安靜匪徒歛跡商漁樂業奴才巡閱事竣於五月二十三日回駐太平防次仍嚴飭各標將弁認眞訓練益求精勁並隨時會哨加意巡防毋使宵小潛蹤致滋擾累以仰副聖主綏靖江防之至意所有奴才巡閱事竣回駐太平府日期理合恭摺具陳伏乞皇上聖鑒謹奏奉硃批知道了欽此○○廖壽豐片再調署湖州府准補台州府知府郭式昌飭赴本任所遺湖州府缺查有杭州府遺缺知府請補衢州府知府洪思亮堪以委署又署衢州府知府劉宗標調省差委查有現署處州府正任湖州府知府謙貴堪以調署據藩臬兩司會詳前來臣復核無異除檄飭遵照外謹會同閩浙總督臣邊寳泉附片具奏伏乞聖鑒謹奏奉硃批吏部知道欽此○○王文韶片再據分統湘軍記名堪勝提鎭兩江補用副將張國林禀稱所部湘軍忠信兩營現已遣撤完竣並無經手未完事件該員係兩江督標候補人員原奏奉調北上現在防務蕆事自應仍回兩江候補請奏明給咨等情前來除繕給咨文外理合附片陳明伏乞聖鑒謹奏奉硃批兵部知道欽此 
 
