# 1898 - 287 - 4909163

 

Page 1

 
 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選可爲雅正矣飛鴻閣書林倩本局代爲排印出而問世其中自漢唐宋明諸文二百　餘篇歴代名臣奏議採之各家文集廿一史者以　文選文苑文粹鑑無不畢備非異端夾雜可語乃士林中之圭璧每部計洋七角上洋三芽閣橋飛鴻閣發兌此佈 
[蒙游紀略續前稿]  
　　此外有名沙孛格者猶中土之地丁也每一沙孛格昔年僅五六兩今則多至百兩以外其數仍曰八十包茶折銀之數定於經辦之人或十倍而至數十倍聽其派令然以上牛羊駝馬之賦僅賦其孶生者若來自他方則曰稅歛有稅官至於賦稅之外爲活佛之派費及其可汗王公貝子貝勒將軍台吉等有札薩克字樣者則爲理事之官歲各有費攤派無定額亦無定次卽庫倫之扣肯猶漢言姑娘之類實則似妓非妓是婦女無不爲此竟有衣冠之家亦爲此不以爲恥管弦歌曲半漢腔調　嫺漢語起居服式窮極奢華纒頭之貲索無常度欲壑難塡惟此類亦有歲賦雖門庭冷落每期亦繳茶五六箱歲以三四期無定近年以來畜瘟歲逢物運自漢車馬旣稀運費隨昻因之巿物較常　倍物貴費鉅賦歛更重賦重而七產亦貴車馬之價因之更增層層加漲何以堪此略與其最駭聽聞者言之蒙古稱草地食馬芻蕘十斤必銀二錢尚牧則駑駘亦二十金老㹀亦二十金羝亦三金庫倫產木一車薪權可三百斤最廉亦數金若水一車不盈十斛需二錢銀麗其六十錢買一三寸方王瓜長不满五寸者銀一錢五分猶難覓若薙頭則六百錢浣衣百錢一件餘則可以類推蒙民旣愚且懶佞佛之堅實不可破庫倫之招日廣教寺招猶招提也招中之喇嘛多至數千其主曰活佛黄袍黄馬褂黄縀黑絨詹無纓朝冠不瞻其背與俗無異起居則貴於王公全蒙之民悉聽其命次者易朝冠爲銅帽一似優孟塲中軍官之冠居然頂戴亦備五色配品級似俗再次則黄裳直襟馬蹄其袖披紅綢斜襲帽或朝冠或異其頂作桃實式而黄色似僧帽之變體者此外紅其衣帽圓而淺上覆緑羊毛四出可三寸一若傀儡演鬼其活佛之出也乘黄輿坐黄幄自居爲佛而不疑故起居一切無不龐然而蒙人篤信彌殷疾病不事醫藥延僧　經懴孽爲事户有三丁必擇秀慧者度爲僧後或以僧爲活或爲傭於人攷蒙地生齒本寡全境僅三百餘萬丁口繁庶之區去其二十分之一度爲僧者又去其十分之五其婦女又去其十分之二其成丁與未成丁及其衰老所餘幾何何怪其不耕不讀無商無藝坐廢於牛腹之下馬背之上而又惴惴焉日入而食咸謂日食則數十里外者望炊而來主必享客相因成例莫敢違之舉國皆一食日間雖飢惟飲牛羊乳果腹而俄人之通巿者嫺蒙語因蒙俗效蒙服其何居心乎竊按蒙地金銀寳石三者雖蒙人亦知而金銀已知者在喀爾喀寳石則產瀚海其未經攷者恐不勝其指而煤鐵或不易得其他晶石瑪瑙非不爲寳卽以牛馬駝羊而言皮毛骨肉與夫蹄筋皆可製造致富雖敗屑亦不廢化無用爲有用卽墾荒之議何嘗天棄其地庫倫之北三台之近漢民栽麥周不至千頃歲亦豐收何不遷齊魯豫晉之饑民以實其地爲屯田攷其地土察其天時濬其水利宜其物性栽之植之爲開礦爲製造牛馬駝羊皮毛骨肉爲衣帽爲氈　爲器具爲膠粉爲各種零物集關中之股分叅泰西之善法開塞外之風氣此中又可以筦子寓兵於農之法師而寓之於農工亦猶泰西之圑練此則富國䇿中寓籌邊之意不然蒙民無異於印度之弱而地廣於日度民數不如也習俗更不如也而惰且愚則尤有甚也何不振之振之亦非難也因俗而導之以勢崇其佛而束之以度僧不二十年而蒙古之鐵路外可以達俄南可以通海化此四百五十萬方里之沙漠盡變爲膏腴長此三百餘萬丁口可加其十分之四而惰且愚者化而爲强且智矣以此爲陸軍備西北不亦大足恃哉際此盛世想必有偉人傑士通地質種植畜牧礦化格物製造各種學術者爲之一籌其全局焉此稿已完 
[本館接奉電音]  
　　昨日午後京師飛電傳來懿旨一道上諭一道敬謹譯登○九月初一日奉慈禧端佑康頤昭豫莊誠壽恭欽獻崇熙皇太后懿旨前因國家制治保邦網常名教互古爲昭至於條陳損益隨時變通盡利本無一成之法前因中外積弊過深不得不因時制宜力加整頓而宵小之徒竊變法之說爲煽亂之謀業經嚴拿懲治以遏横流至一切政治有關國計民生者無論新舊均須次第推行不得因噎廢　迭經明降諭旨剴切宣示大小臣工諒能仰體此意其言事諸臣往往胸無定識卽如亂謀方張之日内外章奏能灼見先幾防其流禍者並不多見迨至事後或且以意旨揣合希榮須知朝廷用人行政一秉太公執兩用中不偏不倚用特再行申諭嗣後内外臣工務當清白乃心一化新舊之見凡所建白但期有裨時局不得妄意揣摩倘或挾私攻訐是非所在自難逃洞鑒也將此通諭知之欽此○初二日奉上諭吏部奏遵議處分一摺大學士榮祿應得降二級調用處分著加恩攺爲降二級留任欽此同日奉上諭吏部奏遵議處分一摺内閣學士張百熙應得革職處分著加恩攺爲革職留任欽此 
[條陳三策]  
　　候補主事洪汝冲謹呈爲變法自强當求本原大計以杜阻撓而利施行深慮將來𤁋陳管見懇求代奏事竊職恭讀邸鈔見本月十五日上諭飭令各部院司員條陳事件卽至士民亦准上書言事毋得拘牽忌諱稍有阻格仰見我皇上宵旰勤勞孜孜求治邇言必察在遠不遺率士臣民宜無不感激涕零願效愚忠冀補萬一職雖在末秩然值聖主達聰明目兼容並包之時何敢拘泥故常自安含默竊見朝廷數月以來凡諸變法新政若科舉若學校若農桑若商務若礦產若鐵路皇上獨伸明斷亦旣次第舉行若者補偏若者救弊若者損過若者酌中中外臣工亦旣後先條議海内喁喁拭目以觀厥成有日矣而職猶可言者以攺弦之際棼若治絲阻力之多堅同攻石提裘者必挈其領削株者必掘其根　者怵旦暮之害而不知舉國大害之所存黠者徇身家之利而不知天下大利之所在於是則新者雖布而舊者難除　者不除則新者亦敝私黨相軋將釀内憂公理不明益招外侮監中國變法之難有甚於歐西萬倍者則人心風俗之殊也如　冶疾必攻其邪而後乃可徐施補劑若憚於攻而謂輔正卽以去邪則補劑適足爲邪之助而疾以不瘳反使一二庸醫得咎　咎補劑之豈不寃哉今日之事何以異此謹擬三策爲我皇上陳之一曰遷都我朝沿明舊制建都順天昔輿地家建議宜遷者屢矣然近今時勢更非前日之比　天負山面海居高臨下東有遼瀋根本之固西有太行藩籬之險以之馭内未嘗不沛然有餘然自日本一戰之後德據膠澳俄據派順大連英據威海遼渤洋面戰艦蠭屯堂奥已危門户盡失况俄人西伯利亞鐵路直接東陲我雖有蘆漢一首尚　　 
 
 

Page 2

 
 
工亦不過商旅通衢無關兵要而所許德人濟南一道與英俄三晉運煤一道皆接我幹路横綰中樞要庶尤易近聞俄人出所儲九千萬盧布整頓海軍其在本國及他國製造未成之船計一等戰艦八艘二等　　一艘巡洋大艦一艘小艦四艘海防鐵甲一艘砲艦二艘　船獵艇共三十餘艘　舊有之百餘艦尚不在内又聞俄人擬開濬大連灣港口十六尺估需英金一百六十萬磅其新聞紙昌言欲將黑海波羅的海艦隊全數移華以與西伯利亞水陸相輔計斯時英德艦隊亦必力求抵制日益增多則我津滬海道勢將中梗全畿震動南北不通一旦有警計將女　由陸則他人已遏蘆漢之衝由海則盡成敵國長江一帶英將入保倉皇四顧倀倀何之雖欲求南渡之臨安恐亦不可得矣夫都建業都汴梁都關中前代已然之迹也今改都建業則長江爲各國通商要道無險可憑都汴梁則鐵路一通難絶德人窺伺都關中則回紇近爲肘腋之患而新疆西藏又啓英俄戎心不獨河運維艱轉粟輸漕難尋故道已也且都東南則西北有鞭長莫及之患都西北則東南有尾大不掉之虞爲今之計則莫如徙都荆襄搤南北咽喉四面不致臨敵左宜右有控馭無難桑土綢繆計無過此且非徒地利然也以變法論亦莫不以遷都爲便俄人變法由莫斯科建都彼得堡日本變法由西京徙都東京卽商鞅變法亦由雍築冀闕以徙咸陽誠以移步換形耳目一更則阻撓者無成法之可沿創造者有新機之可藉而舊法不變自變新法不行自行矣若慮室廬輜車興造轉徙繇役繁多則句踐有臥薪嘗膽之仇項羽有破釜沈舟之戰卽羽之入咸陽燔秦宮室與俄人之燔莫斯科積聚皆杜他人覬覦之念而絶其民留戀之心前事可徵意至深遠語曰爲天下者不顧家不可不察也此遷都之不宜緩者一也[  此稿未完]  
[犯黨瑣述]  
　　京師訪事友來函云自康黨禍起京官咸顧惜身家多所避忌康弟　仁之死至無敢收其屍者其衣衾棺木悉由南海會館長班代辦遲至日暮始由長班濳往棺殮舁去都中舊有廣東義園值年京官爲楊少司馬頤因康係欽犯不許康弟寄埋園中劉光第始隸秋曹尚能治獄併無劣聲在諸人中爲獨貧死後有造門饋劉子百金者宋伯魯革職後卽日欵叚出都楊深秀之妻聞變自縊而死革職侍　張椎野奉命遣配新疆次日出都小寓西使門外天寗寺古刹中勾留十日祖餞之人祗有各國駐京洋員其平日寅僚則已蹤跡杳然革員王照之兄土燮現任京師左營遊擊王焯吏部行走主事兩人官署私宅均被步軍統領飭差往搜並無王照蹤影遂傳該兩員赴步軍統領衙門問話兩員禀稱素與王照析居從不干預其事反覆究詰各無異言乃從寛釋之使去 
[迎兵保護]  
　　京師訪事友來函云八月廿二日步軍統領左右兩堂憲率兩翼官兵迎接英俄德三國保護使館之洋兵入城兩堂憲候於前門外官廳俟洋兵隊伍入永定門堂　率兵迎　至天橋迤南洋兵首領官乘馬在前引洋步兵二隊馬兵一隊洋兵各執槍械魚貫而行隊後曳洋式砲車三乘兩翼官兵排隊引路兩堂憲乘車押送至東交民巷洋隊各歸使館官兵然後散去一時前門外大街路旁扶老携幼聚觀如堵洋隊兵丁又各在使館中演習隊伍數刻然後歇息 
[恐被株連]  
　　京師訪事友來函云都中玉成班菊部爲名優香九宵所立清歌妙舞壓倒梨園數日前忽聞鮑老郭老俱各星散香九宵亦潛逃出都有知其事者謂香九宵向在内務府應差前曾夤緣内監匿洋人衣服於戲箱中濳進内廷近因皇太后訓政慮察及洋衣根究獲罪故飛速逃避云 
[停捐述聞]  
　　京師訪事友來函云自捐例廣開仕途不免庬雜雖屢經廷臣奏請停止以庫項虧乏迄未准行近聞皇上又有停捐之意已交王䕫石農部集議惟尚水覆奏未識究能准行否也 
[裁缺述聞]  
　　松江訪事友人云提標五營酌裁各汛缺前由各營將弁議定後造册呈候提憲李壽亭軍門核奪邇聞軍門之意擬將駐郡之左前兩營一併裁撤以前營歸併中營左營歸併城守營所有汛境亦分歸鈐轄惟前營守備因移駐章練塘有巡防之責故僅劃歸中營節制存而不裁城守營守備宛守戎　滎亦有年老休致之說聞卽以實缺左營守備現署中營守備蘇守戎慶隆調補俟上海右營守備准裁後楊守戎卽回中營守備本任蘇守戎則接受城守營守備篆務惟尚未見明文確否未敢必也聞文員槪免裁撤松江府張太守曾接南洋大臣劉峴帥札飭所屬前議應裁各員仍令照常供職云 
[川督過潤]  
　　鎭江訪事友人云新任四川總督奎樂峰制軍交卸江蘇撫篆後取道上海小作勾留卽於八月二十九日貓睛轉午時乘登瀛洲兵艦道經古潤下碇江中新湘江勝各營士卒均列隊江干鳴槍致敬砰訇之聲震動山岳俄而長江水師提督黄芍巖宮保常鎭通海道長久山觀察以及文武各官咸詣憲舟謁見制軍獨留宮保觀察談論時事良久始握手言别鐘鳴五下制軍舍舟登岸乘緑呢大轎躬往文武各衙門答拜 
[宫保回防]  
　　鎭江訪事友人云長江水師提督黄芍巖宮保今春統率江勝軍六營駐防京口旋於七月間由鎭起節赴上江一帶巡閱水師兹悉宮保節抵湖口接奉兩江總督劉峴帥電函以時事多艱防務吃緊商請宮保迅回防次遂於上月二十五日乘鏡清兵艦遄返京口江勝各營新湘各營均列隊江干恭迎節鉞及憲舟抵埠各營官弁先後登舟禀見未幾宮保舍舟登岸駐節甘露寺行轅翌晨常鎭通海道長久山觀察命駕謁見宮保面商防堵諸事宜良久始興辭而出 
[薇垣接篆]  
　　武昌訪事友人云湖北布政司王灼棠方伯調任川藩遺篆由署臬司岑馥莊廉訪兼署曾誌前報廉訪先期頒發紅諭擇於八月二十五日卯時接印是日黎明排齊全副儀仗詣藩署行拜門禮隨卽望闕謝因接受印信屬下各官均詣叩賀脚靴手版忙碌異常至王方伯卸篆後本擬卽日入川因探聞新授四川總督奎樂峯制軍不日過鄂是以稍緩啓程云 
[浙省官塲紀事]  
　　杭州訪事友來函云省城創設武備學堂招募武備新軍習練洋操前督辦潘太守祖貽交卸後藩憲札委朱　笏太守啓鳳接辦朱太守到差後於上月廿五日傳集各軍試演槍法考校課程不准稍有怠玩○藩憲惲方伯籌撥京餉銀五萬兩委候補縣陳大令錫蕃管解於上月廿六日兌銀釘鞘寄存外庫一俟領到文憑卽行起程 
[白下官塲紀事]  
　　金陵訪事友人云駐滬商務局候補道志仲魯觀察鈞前於差次請咨北上赴部引見兹已南旋於月之旣望附某輪船晉省詣督轅謁見峴帥面陳要公良久始行辭出翌晨卽奉峴帥飭知仍回滬上差次觀察奉檄後當卽謝委禀辭赴差○沙漫洲緝私兼統親軍水帥兩營章少卿觀察蔭前奉督憲飭知撤併著將經手一切迅速清理移交大河口厘捐局兼辦觀察奉飭遵卽將緝私差務親軍兩營一律移交月之十八日回省詣督轅禀知交卸○江寗縣知縣王欣甫大令前奉蘇藩憲聶仲芳方伯飭知調署上海縣篆當詣督轅禀知卽由署藩司胡芸臺方伯牌示以卽補知縣戴子和大令光接署江寗戴大令奉檄卽詣督轅謝委禀知筮吉二十七日接印任事○金陵官塲接到滬上來電知前任蘇撫升任四川總督奎樂峯制軍交卸篆務刻已蒞申不日卽當經過白門與督憲劉峴帥面商一切元寗兩縣主聞信後立卽飭差整備行轅以待駐卽峴帥又特派威靖兵輪船駛赴滬濵恭迎節鉞　旌麾蒞止當在指顧間矣○總理南洋自强軍沈仲禮觀察前因督憲劉峴帥奏保觀察特由　淞防次晉省詣督轅叩謝公畢方擬禀辭忽又奉峴帥飭知就近在吴淞防次辦理吴淞清丈升科局差觀察奉檄後益感上憲倚任之重當卽趨詣督轅叩謝并禀知回防 
 
 

Page 3

 
 
[南浦飛雲]  
　　江西訪事人云江西米價歴年以來無大漲跌本年以外運日多致本地居民當豐年而受凶年之害怨苦頗深兹因鄰近各省同慶豐收而本省亦稱中稔各米鋪知難壟斷漸次跌價現在秈米每石三千文上早米二千八百文次早米二千六百文饘粥之家聞之可以稍慰○上月初十前後風伯時稅駕於翼軫分野至十五日更揚威耀武不可遏抑有至高士橋畔徘徊瞻顧冀一覩廣寒宮闕者爲封家十八姨遣浮雲遮蔽乘興而往無不敗興而回夜半空中怒吼聲尤令人膽落十六日下午加以黄沙未知於晚稻有無傷損否客有自鄉間來者言被風拔去古木多株其摧幹折枝者尤不一而足至各舟毁檣斷纜者九不計其數論者皆謂如此大風實爲近數年來所罕見云 
[獵塲秋草]  
　　松江訪事友人來函云華邑尊劉謙三大令近查得亭林鎭等處有土著勾串光蛋在彼聚賭遂柬請署中營守備蘇守戎慶隆督帶麾下健兒八十名會同縣差卽往拘捕詎料光蛋等早已聞風遠颺旋在亭林迤南蔣莊地方拘獲賭徒五人内有高阿效者係金山縣著名棍徒解入華署適劉大令因公在省遂由陳捕廉提案略訊飭卽釘鐐收入外監其弟高某則交化莠所朱某交待質所其餘徐陳兩人初擬交差候訊後亦發街質所看管俟劉大令公畢回松再行提案訊究○時近冬令宵小繁多上月二十五夜四鼓後城内金姓遭妙手空空兒枉顧幸主人聞聲喊捕未飽其欲然零星衣飾已被竊去多件翌夜比鄰周姓家又遭失竊陳設各物搜取一空二十七日午後華署捕役拘到小竊一名綰以鐵索肩荷巨衣包三枚云係竊自西門外某紳家者偌大衣包以一人而取携甚便其操術亦甚奇矣○城東隅米字憍西吴姓與李姓向係緊鄰居址相錯近因老屋欹斜亟須修築不知如何遽啓齟齬吴之屋後舊有曠地一隅相傳係營中操塲久而久之不無濳佔李乃繕詞控吴侵佔營地攘爲已有華亭縣劉謙三大令准詞移請中營張華園叅戎躬往勘丈叅戎遂於上月二十六日午後帶同稿房營役人等親詣是處勘視一週回署後卽飭繪圖覆縣惟聞目下兩造已經解勸擬禀案息訟矣 
[示禁謡言]  
　　武昌訪事友云城外洪山向爲叢葬之所現因墳墓最多武備學堂學　　於洪山隙地演習攻守之法無識之徒遂謂　憲張制軍擬在是處開闢操塲附近墳墓均須搬讓一時謡言四播竟登入中外日報中制軍閱之深爲駭異隨出示曉諭略謂本部堂近閱八月初一日中外日報有闢築操塲一條内云本部堂於洪山開闢操塲是處墳墓纍纍一律飭令遷讓每棺給錢二十串文等語荒謬怪誕毫無影　實堪詫異杳城外操演係就原有山川林麓自然形勢演習攻守之法山谷卽是操塲何用開闢如須開闢卽富擇平坦處豈有反於叢葬數千之高峻墳山加之開鑿之理且其地田畝甚多彌望數十里儘可購買民田塡築充用何必遷毁墳墓擾民歛怨種種不近情理顯係匪徒造作謡言煽惑人心實堪痛恨除飭武昌府江夏縣密訪拿外合行示諭城鄉居民人等勿爲所惑等語經此一番曉諭想居人當各釋欵團矣　　 
[撫卹火災]  
　　武昌訪事友人云上月十六日漢口大火延燒十餘里焚燬萬餘家災民爛額焦頭風餐露宿見者無不惻然張香濤制軍民瘼關懷特籌撥賑欵委候補縣林大令道堂前往查放惟災民太衆官欵無多所冀各善士慷慨解囊以輔官賑之不足則劫火餘生其　德　無涯涘也 
[織布分局]  
　　漢口訪事友人云湖北織布局製成之貨價廉物美利用無窮邇以出布日多銷路日滯局憲設法推廣擬在湖南分設一局現已派人前往經理矣 
[調兵捉賭]  
　　松江訪事友人云華邑南鄉亭林等處前有光蛋勾串土棍開設賭場喝雉呼盧傾人腰槖邑尊劉謙三大令聞之赫然　怒立卽咨會正營借兵一棚分載四舟前往捉賭上月二十三日遄回郡城舟泊司檣角碼頭嗣見中營守備蘇守戎督兵八十名整隊登　末一舟載所獲賭徒高姓昆季等五人解入華署分别交差及待質化莠兩所嚴　看管想須訊明懲辦也 
[讞員赴蘇]  
　　署理英美租界會審讞員鄭瀚生大令近有要公禀明關道憲蔡和甫觀察於前晚買舟赴蘇大約勾留三四日卽須遄回滬瀆也 
[建造公廨]  
　　英界公廨自經道憲蔡觀察禀准遷移滬北後卽委人在錫金公所前購得基地七畝有寄繪圖禀詳南洋大臣劉　師業已擇吉興工落成之期想尚須略遲時日也 
[賽馬先聲]  
　　本埠春秋兩季各西人向有賽馬之舉此次秋賽聞已議定本月十一十二十三等日舉行當此秋高氣爽想都太士之駕言出游者車水馬龍當必興高采烈也 
[備文移解]  
　　閩人柯添喜在鎭江開設雜貨鋪而遣同鄉人方雪亭在申爲之代辦貨物今春柯以虧折將店倒閉結欠方銀七百餘兩柯於前月到申被方扭控縣署請爲追究經襄讞委員李葆初二尹訊明以柯在鎭江尚有貨物　底遂判解丹徒縣就近理追方以遠赴鎭江涉訟殊爲不便具詞訴請免解在申追繳本縣黄愛棠大令以當交卸清理積案之時不准所請飭書赶備文移卽日解往并令方逕赴丹徒縣控追 
[拍賣抵欠]  
　　法大馬路元利洋貨店主徐文述虧欠美最時魯麟豐裕各洋行及南巿頤康錢莊共銀一萬餘兩各債主請將元利封閉經法廨讞員朱明府訊供聽候示期拍賣攤派昨日捕頭飭探傳到各洋行西人及頤康等各家將元利啓封眼同入内查檢各貨編列號碼訂於本月初四日禮拜二拍賣以抵欠欵 
[扣貨轇轕]  
　　森盛恒茶棧前遣夥友至徽省華埠地方購辦茶葉一百九十餘箱由葉同春號裝運來滬有汪某者曾被葉同春虧欠銀兩此貨到滬提貨單被汪扣住希冀將此欵劃抵前欠森盛恒棧主以貨經同春售出何得復行扣阻况此項茶葉早經售與洋商豈可躭延時日向汪理論汪以同春曾欠銀兩不肯將提單交出以致互相爭論旋卽扭至英廨互控值日差據情入廪鄭大令以此案牽涉洋商允爲將汪暫押候訊 
[何獲流氓]  
　　法界著名流氓綽號稀飯杏生迭次犯案怙惡不悛前日身帶小刀至六馬路某酒肆沽飮聲言欲向新充英界包探信福之夥某甲　优事爲信福所聞立卽帶同探夥前往拘拿適有剃頭阿福與杏生同桌沽飮遂將二人一并拘入捕房據情禀訴押候解堂嚴辦 
[求助急振]  
　　謹啓者今春徐淮海各屬水災荷蒙督憲截漕撥　各省恊助滬鎭揚公所接濟方兾秋成普熟咸慶豐稔詎知天不厭禍五六月間淫雨爲災徐淮海低　之區盡成澤國麥秋兩季顆粒全無困苦情形較春更甚現奉督憲諭辦義賑籌墊欵項卽日赴邳宿海　設局查放冬賑惟災　且廣賑欵不敷瞬届冬令飢寒交迫若無賑欵源源接濟數百萬災黎必致流離失所老弱塡溝壑少壯散四方大局不堪設想明知賑捐已成弩末然樂善不倦之士斷不憚頌且當皮時局艱難若能力拯遺黎則功德較從前爲更大竊思人生天地間一樣形體一般面目乃我則煖衣飽食彼則啼飢號寒我則骨肉團圓彼則妻離子散試設身處地代爲一想必有惻然大不忍者伏乞貴官長者仁人君子或慷慨解囊或轉相助募在大有力者固可鉅資慨助卽中人之產寒素之家但能於日用飮食往來酬酢之間隨地隨時力求撙節則一絲一粟亦可立救人性命之功所謂千百萬不爲多一兩錢不爲少也倘　捐助請徑交上海申報館仁濟堂絲業會館電報總局鎭江集泰和萬利鎭源永恒泰錢莊楊州復茂恒大生錢莊南京晉豐錢莊就近擊取收條彚解災區賑欵多集一分卽多救一分之命功德實無涯涘古潤至愚氏嚴作霖謹曰 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[諭辦民團]  
　　粤東訪事友來函云近日謂制軍接奉諭旨著各省舉辦民團卽行通飭各縣尅期舉辦番禺縣　明　　出示曉諭　爲諭飭辦事照得現奉督憲而諭奉電傳上諭著各省舉辦民團廣東限一月内將籌辦情形先行覆奏等因欽此　縣　緊分諭城鄉各紳耆立卽認眞　辦并將團練册及籌辦情形限半個月内禀繳聽候彚齊核明覆奏毋得遲延致于再咎　　奉此查民團一事竇爲保衛閭閻要務迭經諭飭城鄉各紳極力舉辦諒已早有端倪况縣屬城廂内外及河南等處地方衘　紛歧良莠　雜所有駐紥兵勇近時多已裁减賊匪窺同搶劫在在堪虞以須舉辦團練以資保衛此次奉督憲欽奉上諭飭辦事在必行　從　　非空言所能搪寒除出示曉諭及分諭遵飭外合就諭飭諭到該街正副值事人等立卽遵照邀齊約内各鋪户仿照光緒十年　辦經費欵式將團練事宜刻日舉辦大街若干名小街若干名限文到十日内一律辦齊將團長團本姓名及如何聨團如何　習情形於十日内列單送保安局造清册於半個月内轉送到縣或由該街正副值事人等徑行禀繳赴縣以憑彚齊核明造册申督憲聽候覆奏該街正副值事人等仍將奉諭開辦情形於五日内先行禀覆倘逾限一覆丁縣立派妥人前來督辦此係奉旨飭辦之件萬不能稍事稽延切切特諭 
[府試定期]  
　　九江訪事友人云本届府試之期已由九江府聨敷青太守示定九月初八日　考想懷才欲試者莫不磨礪以須爭奪錦標也 
[傳訊犯証]  
　　松江訪事友人云去年四月十六夜兇犯陸升堂持刀戳斃翁姓閨女一案兩次解省勘鞫皆因翻供發回上月十九日華亭縣劉　三大令將見証鄰女名三寳者傳案慰以好言　交官媒二十日傍晚傳同翁女之父及陸犯姘婦王包氏研訊各　與前略同惟王包氏供十六夜陸犯犯事後次晨回至氏處氏堅拒一納鄰女三寳目擊其事可請質証大令問爾何故拒絶答　　已犯案恐遭波累且慮丈夫見　是以憚諸門外大令復傳地保張姓力詰數語遂飭將見証三寳及王包氏交官媒看管候　省　由發審局質訊明確俾陸犯無可狡展然後按律定擬 
[拘究勒派]  
　　南巿二十三七鋪巡防局委員邵子怡二尹訪知近來有無業流民冐稱財帛　勸募萬民　在各店鋪勒派錢　　卽派令勇甲留心探訪兹已拘獲顧壽濤徐子卿兩名解局研訊嗣由顧等自願罰洋四十元乞爲免究二尹俯如所求從寛免辦其　罰之洋俟交案後撥充善堂經費 
[上海縣署瑣事]  
　　騙子膽大一則曾誌前報前晚帮審委員李葆初二尹傳同原告鄭奮初等質訊究追鄭供朝州人開設永　水　行於十六鋪本年四月同鄉人蕭松清言及前時包認水菓捐之人已届期满有友徐福　貨捐局戴總辦通　　兄弟可以　　一事　　信以爲實當付洋銀十八元爲請酒之費至五月二十日後蕭言事己說妥每年應繳捐四千兩外加隨費每季四百兩尚須另送總辦師爺等洋一百另八元職員遂如數交付並將捐欵銀先付三百三十四兩零後　忽言捐局中總辦將調洪老　　　須將首季捐銀繳清應再付一千三百兩方得無悮職員因此生疑答以前付之銀毫無憑據須請先給收條當與同帮措辦如　　繳旋卽將條付來職員懇同裕水果行主陳位章至捐局照騐稱是假條正欲根究蕭又來取找銀故卽送交捐局移案請究　　　供小的祗收一百元其餘銀兩均交徐承福收去徐供收銀是　惟已被許禮卿收去現願償還訊至此忽有馬美初投案禀　亦　州人向爲土行生理蕭松清持假莊票至行騙去川土計銀七十四兩求爲附追蕭供認不諱二尹遂判將蕭徐兩人交差限三　各還各銀如違于比○鮑永茂控徐坤舟藉端索詐昨日亦經李二尹訊問鮑供爲租界垃圾夫頭曾向沈千千租得吴淞江畔　地堆積垃圾被前充地保之徐坤舟詐去洋銀十元近日又復勒索擾累不堪求恩訊究徐供鮑之垃圾船往往將垃圾傾入江中日久　致淤塞是以向之禁阻不敢索詐董文祥供現充地保徐係上年舊保人甚不端求鑒二尹遂判徐不應訛詐責一百板枷號一月惟鮑將垃圾傾入水中有礶河道亦有不是著速將垃圾堆搬移　處違于重究○曹陸氏扭控族姪毛囝行兇肆毆經李二尹訊究曹陸氏供稱本年夏間兒子患病延請羽士至家禱禳毛囝　　　兄無端滋閙打毁雜物小婦人向之索賠非　置之不理前日反被毆擊是以扭案請辦毛囝供小的素來安分傭工度日並無毆擊嬸母情事研詰良久供執如前二尹以此案定有别情判將毛囝交差看管候查明核辦 
[上海巡局紀事]  
　　浦東人施松濤前與陳雨梅沈鶴　　　　　　生馬頭外灘殷開飯館每股資本洋一百元店中帳目均歸經理近因陳用空公帳洋　四十餘枚彼此結算不等　　　　　旋控之十六鋪巡防中局局員　仲泉二尹傳案研訊施等咸稱帳目由陳璕理現查公帳忽然虧　其中不無　　求　　　　　以如果陳别有意見令卽拆　施等允從遂判找給洋銀五十元著卽退股完案○船户王俊發向在南巿老曰渡馬頭駕　　　　前年因有要需將船暫賣與張傅氏之夫當時情素識之朱裕桂看守嗣朱欲向王索取看守之費王未允前日在途遇見重　　　王　爲拆　　將其扭控十六鋪巡　中局局員　二尹傳同船主張傅氏及夥友　明　等到案研訊知朱故意向王訛　　　　氏二百板具結交人保出○賭犯　囂　前在南巿萬　　頭擺設賭攤由十六　巡防南局勇丁查獲押候訊究兹　之交　　　　恩請爲具保嗣後不再犯賭局員　偉臣二尹姑念年　無知從寛准子開釋 
[美界捕房紀事]  
　　粤人阿茂前日乘怡利洋行某輪船　　帶有食鹽數擔抵埠後卽在外虹口公和祥碼頭雇挑夫沈來成等搬運上岸管碼頭西人混名黄牛者見之意欲扣留阿茂不服　租界章程羹未禁止食鹽且爾係看管碼頭之人卽使此鹽有違禁令亦非爾分内應管之事無庸越俎黄牛大怒連掌其　阿茂　　不敵退　三舍詎挑夫沈來成等同抱不平遂向路旁拾取石子向黄牛擲去黄牛見彼衆我寡竩奔赴捕房控訴捕頭卽飭包探吴瑞龍將逃等拘獲押候解送公堂訊辦○本地人陳充保年僅舞勺在新北門外王雙成水烟袋鋪内爲學徒昨晨忽竊取水烟袋十餘枝携至虹口某押鋪内典質適爲包探劉阿炳所見　之盤詰言語支吾當將人贓一併送入捕房捕頭姑念年幼令傳王雙成店主王佩恩將陳領回管束○張記林亦本地人在北泥城外某洋人家服役前日乘間竊取衣服而逸洋人報捕後經劉包探在虹口西華德路查獲扭入捕房押候究辦○江北小竊許阿四昨晨濳入虹口伯頓路一百十五號某姓家竊得衣服多件爲包探竇如海巡獲扭入捕房以待究治○流氓張桂生專在虹口一帶拆梢打架遇事生風居人畏其兇横收怒血不敢言昨爲包探查獲拘入捕房候解公堂訊究○銅匠某甲　在漢璧禮路見有江北顔姓小孩名三仔者年甫五齡手持洋銀一枚在途行圤欺其幼弱　敢攫洋而遁適爲孩父母所見在後竊追得以拘獲扭送捕房押候訊辦○流氓戴清郎麻子國卿皆崇明人也昨向同鄉人吉銀兩拆梢衣被等物爲包探石金榮查知立將二人一并拘入捕房押候解送英界公堂訊辦 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年八月二十一日京報全錄]  
　　宮門抄○諭旨八道錄明○皖撫鄧奏爲審明革弁閧閙巡檢衙署推跌官眷按律定擬摺○直督榮　奏爲新建陸軍武備學堂援案擇元保奬摺○蘇撫奎奏保武職能員摺○將軍延奏請將辦理夾荒之員奬勵片○八月二十一日兵部太常寺太僕寺鑲白旗值日無引見車王澤公各假满請安○廖壽恒等各　調授缺恩○福建總兵宋得勝到京請安○徐琪請假五日○德魁請假十日○麟公續假二十日○兵部奏派武舉覆試之王大臣派出恭王莊王鄭王睿王敬信溥善啓秀溥良○掌儀司奏二十三日祭奉先殿溥侗行禮○召見軍機宋　勝○○頭品頂戴安徽巡撫臣鄧華熙跪奏爲審明革弁閧閙巡檢衙署推跌官眷按律定擬恭摺仰祈聖鑒事竊查無爲州在籍守備姚兆熊鬨閙黄𨿅司巡檢衙署推缺官眷一案據　巡檢巖登瀛禀經該州李文翰騐訊飭差勒提姚兆熊到案訊供狡展禀經督臣將　兆熊附片奏恭革職　審經臣飭司行　人雀至　發交安慶府審辦法後兹據安慶府審明議擬由藩臬兩司勘轉前來臣親提研鞫緣姚兆熊籍隸　爲州向居黄𨿅司所轄保分於十五年已丑科會試由武舉中式進士以守備發歸兩江督標効用因事請假回籍姚兆熊族叔姚世華之妻姚劉氏曾在黄𨿅司巡檢嚴登瀛衙門傭工兩月二十三年八月初一日姚劉氏因媳季氏不服管教赴該巡檢衙門首告該巡檢因事關　逆令其具呈許爲申明究辦姚劉氏卽出尋覓人寫禀姚世　恐姚劉氏控准提媳有失顔面卽央姚兆熊之胞兄監生姚兆旺同至巡檢衙門欲勸姚劉氏回家弓兵季順瞥兄告以姚劉氏先時走出不在署内姚兆熊不信欲至内室搜尋姚兆旺擅入内室當向申斥姚世華畏懼先回姚兆旺出言頂撞該巡檢坐堂將姚兆旺戒　手心一百　　出　姚兆旺負氣回歸向姚兆熊告訴姚兆熊聞知氣忿　至該　檢衙門以伊兄無　　責欲　該巡檢評理在署吵閙維時該巡槍因事外出其要嚴彭氏聞閙出問聲稱姚兆熊如此無禮將其送州姚兆熊　加生氣卽向嚴彭　拚閙嚴彭氏抓住姚兆熊衣衿姚兆熊用手推　數　彭氏失跌倒地碰傷頭顱血出季順等忙將嚴彭氏扶送進内姚兆　尚在吵閙適該　　　回　見飭拿姚兆熊始行走出該巡檢將妻送州廪經該前署州李文翰騐傷飭差將姚兆熊獲案訊供狡展禀經督　將姚兆熊奏叅革　　審並經臣飭司行提人卷至省發交安慶府審明擬　由司解勘據供前情不諱究詰不移案無遁飾查律載部民政知縣　者杖一百流二　　佐　官減一等等語此案已革守備姚兆熊以胞兄姚兆旺被黄𨿅巡檢嚴登瀛戒責氣忿赴署吵閙因該巡檢之妻彰氏聲言送州　向　　推跌致　彭氏倒地碰塲頭顱遍查律例並無在籍武弁毆傷本管巡檢妻室作何治罪明文自應按律酌减問擬姚兆熊合　部民　本屬知　　者仗一百流二千里佐貳官减一等律擬杖一百徒三年上再酌减一等擬杖九十徒二年半定地發配折責充徒姚兆旺擅入巡檢内署意欲　尋姚劉氏勸回經該巡檢　斥輒敢出　頂撞殊　　玩業經該巡檢戒責應免重科姚世華訊未在署吵閙其　姚季氏亦據供明並無違犯教令已向其姑服禮應與訊無不合之弓兵季順均毋庸議該巡檢嚴登瀛於姚劉氏首媳忤逆爲送州請究尚無不合亦毋庸議除　招咨部外　會同兩江總　臣劉坤一恭摺具陳伏乞皇上聖鑒敕部議覆施行謹奏奉硃　刑部議奏欽此○○大學士北洋大虑直隸總督奴才滎祿晚奏爲　建陸軍創設武備學堂　届二年期满著有成效援案擇尤酌請奬叙繕單恭摺仰祈聖鑒事竊　自强之道　重於　　奠急於儲將查督練新建陸軍直隸臬　　世　自成畢以來卽規仿四制創設同文砲隊步隊馬隊四項开備學堂於所部各營内挑選官兵作爲學生入堂肄習擬定條規兩年彚奬一次禀　叔辦軍務處　　地案計自光緒二十二年四月初一日開辦起至本年三月底止已届二年期满該臬司輪謉各生親加孝騐所學兵　　往算學　繪溝疉槍學砲學　法及德國語言文字均能洞悉竅要日臻精熟該堂月領經費銀六百兩生　共二百八十餘人所需薪水飯食及購置　器圖　紙筆雜費等項每月約二千兩不敷甚鉅均由該臬司設法籌措各教習薪資甚薄亦各不辭勞苦認眞課導著有成效而各員中以砲隊學當　督　祺瑞尤爲出力現届二年限满適待定章請奬之期據該臬司袁世凱禀請奏咨給奬　情前來奴才查泰西各國於練兵一事　不　　　精現值時事多艱力　自强陸軍人材以武備學堂爲根本該學生所習各種西法事極繁難均能踴躍向學力求精進此項官兵卽爲豫儲異日將材地步若不予以進身之階實不足以資鼓舞教習員司朝夕督課成就甚廣亦屬著有　勞擬請　照天津武備學堂成　分别奬　　其尤爲出务各員及屢考優等學生酌保十六員謹繕清單恭呈御覽仰懇天恩俯准照擬給奬以昭激勸除擬保千把以下武弁五十一名咨部註册並將各員履歴送部外謹恭摺具陳伏乞皇上聖鑒訓示謹奏奉硃批著照所請該衙門知道單併發欽此○○頭品頂戴新授四川總督江蘇巡撫奴才奎俊晚奏爲遵旨保舉知兵之員以備任用恭摺仰祈聖鑒事竊維皇上宵旰焦勞旁求仿切特頒明諸薄　同欽大凡知兵之員必竊數十年之精力諳練經歴而後單守之宜規畫之要庶得瞭然心目見幾而行　值攺練洋槍尤須膽略　人能緒士心方足寄以軍政奴才叅膺疆寄義當以人事君敬舉所知以備聖明採擇查在籍前署長江水師提督彭楚漢咸　四年由武童抵　　戰湘鄂江皖間衝鋒陷陣所向無前　授廣東瓊州鎭總兵調補直隸大名鎭總兵統領練軍前直隸督臣曾國藩責令其認眞捕練該　　汰弱　强壁壘一新旋授福建水師提督甲　馬江之役閩臺戒嚴維時奴才調任興泉道同駐厦門該處孤懸海島與台北對峙民心　　奴才與該　督嚴　器防地方賴以鞏固該提督忠勇沈毅樸實耐苦馭下以嚴將士無不用命　　服　奉命署理長江水師提督尋以　　回海南原　闻該提督到籍後躬親耕鑿不肯　躭安逸精力猶健尚堪爲國馳驅又記名提督借補江南城守營副將楊金龍湖南人同　元年投營剿匪轉戰閩湘陜省由外委洊保記名提督借補江南副將督臣劉坤一曾以該副將智勇深沉操持廉正專摺奏保奉旨著交軍機處存記欽此上年前撫臣趙舒翹奉旨閱伍又以該副將曉暢戎機剛潔自愛奏保該副將勇略兼　堪　專閫之任早邀聖明洞鑒奴才兩次撫　　心害察該副將有膽有　堅　嚴明實爲諸將之冠以上二員奴才知之旣稔不敢壅於上聞應如何量予錄用出自鴻施謹繕　具陳伏乞皇上聖鑒謹奏奉硃批楊金龍著來東預備召見欽此○○延茂片再此次接辦夾荒經奴才揀派各員於上年七月前往長春　　　　　　妥辦至本年一律竣事時閱一年路行千里不勞兵勇不用差役不擾民間不累蒙古惟有開誠布公平情說理雖極委問繁雖卒以集事　　了　民三十年未了之案解蒙民數千户不解之怨設使稍不耐煗則事變相尋卽山於此從前夾荒致煩兵力甚至震動　省前車之　何爲往鑒在該員等所辦固係分内之事不過曉暢事機然較之今日官塲錮習見利則趨見難則避者其賢不肖何如也奴才若不據實入得將　　　鑒僚而轉　氣所有此次接辦夾荒之親軍統領軍機處存記世襲三等子爵文福署長春府知府本任吉林府知府鄂齡出任　安縣知縣　學　前署農安縣知縣白希李候補知縣鄭國　藍領守備銜管麟書等可否傳旨　　俾屬吏咸知有一善之長卽遺宸　則感而　　　　　　而起是否可行伏候諭　遵行謹附　請旨奉硃批文福等均著傳旨嘉奬欽此 
 
