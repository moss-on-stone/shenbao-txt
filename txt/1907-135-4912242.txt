# 1907 - 135 - 4912242

 

Page 1

 
 
   
 
 

Page 2

 
 
[今日本報目錄]  
第一張論說專電緊要新聞本埠要聞紀事（浙路股東會紀事） 
第二張專件（江蘇敎育總會咨呈蘇撫文）各界新聞各業行情表 
第三張小說（殺婦奇寃）國外新聞本埠新聞訟案振務第四張調查（紙業現狀）雜俎 
論說 
[論萬國賽珍會之有益（）]  
　　萬國賽珍會。發起於保安公司經理伊德君之夫人特擇本月十二三四三日。假張園開會。除羅列珍品外。一切雜戲。無一不具。出旅華諸貴女。爲之經理。以所入資。悉數充賑。所售入塲券約數萬張。平均計之。數十萬金可咄嗟至。以數十萬之巨欵。而賑之災黎。其所全活者。當不下百萬人。嗚乎。如伊德君夫人者。是眞不可多得者也。伊福君爲英人。旅華久素熱心華事。遇交涉案件。均力持公理。竭力辨護。雅不欲損我主權。凡我同胞。受益匪尟。自去秋告災以來。君先設立華洋義振會綜理財政分毫不苟取無間蚤晚。廣爲勸募。親赴各地。分散雜糧。久爲人所欽慕。今夫人仍恐義振會入欵之不充也。特又發起此會。以所入資。悉數充振。借此有餘補彼不足。聞者莫不起而。敬之記者曰。伊德君夫婦其齊賢並美者哉。賽會之。舉不特可以振助偏災。兼可以獲收他益何也。吾國自通商以來。外人之來華者日衆。門户旣闢。猜忌日深。内地居民。見聞狹隘。一見外人。咸以異類目之。因此之故。致仇敎之事。日出不已。雖有善者。亦無由自明。今伊德君夫婦創爲此會。以拯災黎。俾吾國民。知旅華外人中尚有熱心善舉。如此者。嫌忌旣消。邦交自固。我疆我理曾無鄭鄙之猜。無詐無虞。永踐。秦王之約。其善一也。吾國近數十年來人心愈澆。風俗愈壞雖在戚誼。往往以陷井下石爲快。至於告糴拯災等事。更熟視無賭。若無與於已者然。今伊德君夫婦以異域之人。而爲恤鄰之舉。使户免嗷鴻之歎。民騰安燕之歌巨金山積。如登續命之田。摸拜人多。齊下感恩之涙。伊誰之力。而至於斯以此等善會。而由外人發起。苟聞此風。必有興起。其善二也。各國皆有賽會。而中國獨無。今伊德君夫婦設立此會。除中國珍品陳列外。凡東西洋各奇珍異品皆特電各國。寄贈前來。甚至埃及古物。亦復羅列其中。觀會。及購物諸人。不特可以接濟灾民。且可藉是以擴張聞見。一舉兩。得無過於茲。其善三也。吾以上所陳各節。吾之表揚伊德君君婦者。非過言矣。使外人人人能如伊德君。則吾國何。致有交涉使吾國民人人能如伊德君則吾國又何致於不振乎。嗚乎吾言及此吾言窮矣。吾惟願吾同胞人人心伊德君夫婦之心。事伊德君夫婦之事則吾國庶有豸乎。僕也不才敬爲百萬災黎九叩首以。一言謝曰。願伊德君夫婦萬歲。 
專電 
[電一北京（四月初十日申刻）]  
　　慶邸自被叚芝貴參案牽涉後漸有退志現擬先將陸軍部事務讓與肅邸管理不日請旨（太） 
[電一北京（四月初十日申刻）]  
　　東督徐世昌奏請將奉天之鳳凰廳岫巖州安東縣寛甸 
 
 
 

Page 3

 
 
L>第三版 
　　縣等處葦塘荒地一律丈放奉旨照准（章） 
緊要新聞 
[電請各省派員監視正式會国廣東]  
　　此次粤路公司定五月初二日開股東正式會公舉總協理曾决議電請各省鐵路公司派員監視以昭愼重計共分電十處潮汕鐵路總辦張潯洲廣西鐵路招待所武昌湖北鐵路總會辦長沙湖南鐵路總理袁上海江蘇鐵路總理張杭州浙江鐵路總理湯江西鐵路總理李安徽鐵路總理李福建鐵路總理陳 
　　附錄致各省鐵路公司電文朔日粤路股東會奉郵傳部電示定期五月初二日開股東正式會决定以湊足一千股爲一選舉權餘類推本月十六起請各携股票交議長驗取選單届期投筒公舉本人姓名有二千股以上手握商業無官紳氣習不兼差專駐公司者爲總協理除佈告中外電禀郵傳部並請各鐵路派員外請貴公司派員蒞會監視乞示姓名住址俾將川資費二百元匯送商辦粤路公司正式會議長夏楊生等借用公司關防支（乾） 
[岑尚書對於收購商辦鐵路之意見]  
　　字林報載西五月十二號北京訪函云鄂督張宫保前曾奏請各處商辦鐵路自開車之日起計算滿三十年後卽歸官收購現新任郵傳部尚書岑春煊擬改爲三十年期滿後將股份收購一半庶官商均沾利益此事郵傳部各堂官尚在商議 
[電飭籌議洋商開設行棧辦法蘇州]  
　　昨日蘇撫電致鎭滬兩道文曰頃據常州德守及武陽二縣佳電稱據紳學商界惲祖祁等禀浙人何福成等在郡城設經理美孚煤油號屢邀詰問認係華商自運煤油並非美孚分行允改經理爲自運當衆訂約簽字後仍未改又有蘇人常幹臣設英商勝家縫衣機器公司日商青木麟設回春堂藥肆背約影射環請禁阻正在查辦府中忽接上海美鮑總領陽電有何福記案俟初十美孚代表曁副領同來核辦事關主權乞電滬鎭二道分别據約禁阻並轉商美領事何福記自認華商與洋商無涉勸阻勿來免生枝節餘詳禀等語查何福記一案旣係自認華商應由滬道立卽妥商鮑總領照約禁阻勿庸干涉其勝家縫衣機及回春堂藥肆二節應由鎭道迅速查明一併會同滬道妥籌辦法刀杜影射以符約章或 
[批飭嚴懲防勇毆官戕民廣東]  
　　署長寗縣李繼堯以東路巡防隊第十三營勇丁藉捕殺傷七人抄掠委員等情具禀周督當奉批示云此案前據該縣及典史分詞禀報東路巡防隊第十三營弁勇在縣城藉捕搜掠毆官戕民等情業經電飭該道府查辦分别勒交送縣管押聽候查究在案茲據續禀該營勇藉捕殺傷抄掠多至三十餘家並將陳景興擄去綁在柑樹用鎗打外其餘受傷並有傷及婦女情事如果屬實大干軍紀惟現據該營統帶胡令宣禀報情節核與現禀迥殊先經電飭惠州道府澈查按辦並經詳晰批示在案仰候札飭惠州府遴派廉正幹員馳往長寗確切查明本案實在情形據實禀覆核辦勿稍偏徇干咎至該令於此種重案並據屍妻陳譚氏具報伊夫陳景興被營勇擄殺情節重大應卽親往勘騐據實禀詳方爲正辦乃竟派委司捕往查核明轉報辦事殊屬颟頇應將該令記大過一次並札行藩司遵照　册仍仰將本案實在情形逐起查騐明確分别照例詳報並提差官劉長勝研訊確供按擬禀辦毋稍枉縱爲要仍候咨曾水陸提督並行臬司惠潮嘉道營務處知照（坤） 
[西人注意中國實行禁煙]  
　　初十日倫敦電云泰晤士報駐京訪員報稱禁烟之舉頗見踴躍北京烟館已於禮拜五日閉歇除日本德國外各國皆己允許瑪啡一項除作爲藥料外禁之入口譯文匯報 
[日本將派大員辦理東三省交涉]  
　　字林報載西五月十二號北京訪函云駐京日本公使林權助已照會慶親王謂日本擬選派大員一人駐紥奉天省城與徐督世昌唐撫紹儀辦理交涉事件傳聞東京政府擬派職位聲望皆崇之員以繼荻原君之後又日使林權助曾告人云中國簡派徐世昌唐紹儀朱家寳等爲東三省督撫至爲可喜日本政府非惟不反對且盻將來東三省商務必日見興盛藉以輸入泰西之文化聞中政府以該督撫職尝重要已諭飭徐唐二公於下兩星期内預籌一切惟東三省人民聞此次簡放督撫驟然改革深以爲異 
[西報紀天津海關查獲大宗軍火]  
　　初十日天津電云今日天津海關人員在外灘查獲大宗軍火甚爲機敏計洋鎗八千支鎗彈三十萬顆槍刺五千柄恐係爲革命黨之軍需羣以此事爲異其驚訝之狀除英人高林司一案外當無有甚於此次者矣譯文匯報按天津海關查獲德商夾帶大批軍火奉旨究辦已見初九日本報 
 
 

Page 4

 
 
第四版 
茲西報所載係初十日專電云於今日查獲未知有無錯誤抑另是起姑存之以觀其後 
本埠要聞 
[蘇撫陳中丞滬道文（飭議開募債票抵補十稅）]  
　　爲札行事本年三月二十七日准督部堂端咨光緒三十三年三月十四日准軍機大臣字寄民政部步軍統領衙門順天府各省將軍督撫光緒二十三年三月初四日奉上諭都察院代遞候選道許珏奏請嚴飭各省實行禁烟一摺前經迭次降旨限年將洋土藥之害革除凈盡不許因循欺飾若如所奏各省尚水一律實行尚復成何事體著民政部軍統領衙門順天府各省將軍督撫一體嚴飭所屬於栽種販賣吃食各項遵照奏章切實辦理倘再有鬆懈定予嚴懲不貸至所稱籌辦公債以抵稅厘一節是否可行著端方陳夔龍等妥議具奏原摺著鈔給閱看欽此尊旨寄信前來查原摺内稱禁烟已逾半年而各省尚未一律實行近有自江蘇來者謂烟舘照常開燈烟店並未註冊此二條在章程中爲議禁入手之始事非繁難尚且因循不舉　論其他等語查江蘇禁烟政策迭經飭司體察情形按照奏定章程酌議辦法各屬遵行已不帝三令五申其禁烟限期由司詳准自本年正月初一日爲始烟舘應扣至六月底止一律封禁現蘇州議辦收膏加價由臬司擬章遞加一成十年加至一倍爲止如烟舘願具不開燈切結專售官膏亦准領照改作膏店餘均依限封禁先由蘇州試辦金陵議辦官膏專賣由財政局擬章詳准官督商辦畧仿台灣專售章程先由金陵試辦其辦法雖畧有不同因彼此均係試辦應俟試辦稍稽時日再察核何處辦法最有成效並即改歸一律辦理原以實行試驗爲斟酌盡善地步然於限期封禁開燈烟館及膏店註冊領照辦法固無稍歧異究竟金陵蘇州兩省城能否分别試辦抑應規定劃一辦法應由寧蘇兩藩司蘇臬司江南財政局蘇州禁烟局會核兩處章程統籌全局迅速妥議詳辦餘均按照現行辦法一體嚴飭所屬於栽種販賣吸食各項切實辦理不准稍有鬆懈致干嚴咎又原奏内稱各省短收洋土稅厘請售公債票抵補如何定期還本付息均歸各省自認進口稅厘江蘇一省已逾通國三分之一合籌公債以抵稅厘短絀如在通商最盛之上海等處發端籌辦尚非難事等語查公債票辦法東西各國行之已久無論何國何人均可購買民間極爲信用前年北洋仿行開募債票係提撥藩庫中飽運庫及永平七屬鹽利銀元局餘利專備還欵之需分六年還本第一年七厘行息逐年遞加一厘至六年還清爲止期滿之票並准交納本省地丁錢糧關稅釐金監課捐欵更將本期内應得利息加算均按本省平色兌收故勸募尚屬踴躍今蘇省如擬開募此項債票抵補短收洋土藥稅厘應如何酌定數目妥擬辦法應由寧蘇兩藩司江海關道會同調查各關局稅厘實數悉心核議總以預籌的欵備付本息而又通行利便庶足以昭大信而溥公益除分行外遵咨煩欽遵查照分别飭議具復會核辦理等因到本部院准此查此案前奉寄諭即經巷恭錄分行司局在案茲准前因合就札行札到該道即便遵照辦理（列） 
[電催妥定濬浦挖泥合同]  
　　江督端午帥昨日電飭滬道略謂准外務部電開領銜和希使照稱浚浦事前定應立挖泥改正水道之合同期限將滿滬道與稅司尚未議定承欖此工之人請催速辦等語希飭早日辦理等因望即會商稅司速卽妥定合同並將現議情形卽日電復（潮） 
紀事 
[浙路股東大會詳紀]  
　　昨日浙江鐵路股東開大會於愚園大樓到會者計近千人股數一萬八千三百四十餘股午後一時開會先由總理湯蟄仙京卿述開會詞并呈辭職書次由副總理劉澄如京卿幸告賬目旋由衆股東公舉樊君時勛爲臨時議長楊振驤金仲連蕭谷峯敖孟彊爲紏儀員次由公司會稽員俞葵忱報告半年進出賬自并宣讀湯總理辭職書張菊生謂俞口說含混應擇一通官音者再述遂公舉張菊生復述一過蔣抑巵言前聘之羅工程師包攬材料不顧工程責在舉者總理不必引以爲咎張菊生言外間頗有人欲破壞此局若竟辭職勢必乘間而入且同鄉京官昨有專電囑代表挽留語畢滿塲拍掌李雲書言湯决無辭職理如慮事煩可否請總理之弟劉京卿之甥蔣孟蘋協助股東謂照此則事權不一無此辦法遂置不議於是張右企等股東百餘人環立湯總理前要求將辭職書收回如不允不能議他事各股東滿塲一致贊成湯京卿亦大感動爲之涙下始將辭書收回旋由議長提出草案謂浙江鐵路業務學堂速成科將畢業應否開正科正科預算經費第一年須七千二百元二年須一萬九千元三年須一萬九千六百元四年須四萬元遂投票决議計認可者九千三百八十七權否决者二百二十四權張菊生又提議開大會時股東必不能齊集恐今日議决各事未蒞會者日後以不預聞爲言應如何辦法蔣抑巵言股東多散處各省故開會時只能以股數之多少爲憑遂由各股東决議修改向章第三十四條曰 [以後開會如有股份四分之一以上或人數在二百人以上者得决議事件 [張菊生又言各股東對於公司賑目有不滿意可於此時質問元濟不諳賬目雖被舉爲查賬亦未查考請辭職語至此各股東暫休息進茶點過二十分鐘復摇鈴由議長提議鐵路銀行是否歸鐵路股東辦理張菊生言銀行獨立應由銀行股東集議如銀行附屬公司應由職事股東會集議王子展謝綸輝卽起立設數難題抗議均由蔣抑巵張菊生張右企解决最後議得該銀行招股一百萬元由公司認五十萬元先繳十二萬五千元招股五十萬元己收三十餘萬元王子展言設此銀行如有虧累恐公司因銀行而失敗蔣抑巵謂此係不明公司有限無限之别公司認五十萬縱他日破産亦祗認此數謝綸輝言吾輩認公司股分係屬義務銀行專以爲利故不能不細辨張菊生拍手言諸君願以認股爲義務誠浙路之大幸設日後失敗諸君想必竭力相助毫無異言語至此滿場贊成張菊生又言公司雖以五十萬元撥辦銀行然斷不能恐銀行日後不測遂將日後存放利銀以五十萬爲限以公司而不信用銀行將利銀分存他銀行及錢莊則何必有設立銀行之舉謝綸輝言如悉數存於銀行而行竟失敗將累公司股東張右企言謝君不知銀行性質以錢莊比銀行失之太遠蔣抑巵言錢莊多放欵虛挪故時有失敗若銀行只收押款當不至此言畢遂由議長宣告三事一銀行究否作爲有限二是否收押欵三銀行應設何處請股東投票當時股票贊成有限者六千九百九十權贊成押欵者五百十三權贊成銀行設於上海者三百八十七權贊成銀行設於杭州者一千七百十二權至此銀行事議畢再議選舉董事改抽籤爲選舉法留前董事四分之一復由張菊生提議董事查帳人減義水事各股東未能遽决議至此議長以己逾六時佈告散會其未經議决事仍於明日十一時起開會再議 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第十版 
[專件]  
[江蘇敎育總會咨呈蘇撫文（爲積榖辦學事）]  
　　咨呈事竊蘇屬州縣帶徵積榖係援照錫金兩縣成案查錫金紳士創議帶徵原儗儲爲地方興學之用上年蘇學務處原詳儗以此項帶徵錢文提半歸省經蘇省京官函電兩江督部堂及貴部院請仍全數撥歸地方在案及陳藩司抵任後通飭州縣五成買榖五成辦學而官紳各半是留在地方者僅十成之二五士紳駭愕奔走相告以爲學堂有官立公立私立之分欵項有國家稅地方稅之别帶徵積榖爲地方辦學之用以民力之有餘補民智之不足積榖所以爲養帶徵所以爲敎於國家稅無與於地方稅亦無與蓋帶徵積榖固純乎民間之儲蓄品也夫人方不忍其子弟之失敎斥其私財以備負笈從師之用其愈於僅有封殖及温浪揮霍者固已多矣而爲之長上者必紾其臂而代謀焉而又不能盡如斥財者之意則人必自悔其斥之之非計及至逸居無敎不能自存彼斥財者固有辭於子弟矣夫非仍貽長上之憂乎幸而地方士紳熱心興學人各勉爲其難未敢盡煩官府之慮不數年間學校林立此其氣象爲何如設或意存膜視各懐吾儕小民之見事事待理於官府則學界之前途又何如責其所至而奪其所恃此其不支而呼籲補助士紳之責盡而官府承其弊矣故竊謂與其貽長上他日之憂何如慰子弟今日之望聞帶徵積榖各屬情形亦頗不同積榖如已實倉不過援例帶徵專爲興學之用此係出於紳民之自願錫金成案班然可稽若以一半提省則民間必自悔從前不應爲帶徵之請未受其益而反受其累此又較然可知者也至於州縣奉文尚有以半歸倉之語似於事實未盡相符蓋並未借榖何有歸倉此由於帶徵之緣起未明至有此誤總之新政朋興百端待理設能盡如帶徵積榖之舉以地方之財歸地方之用於公家無毫末之損於民間有挹注之益官長應因勢利導之不暇爲將來地方自治儲備財政之發端影響所及良非細故用敢合辭籲懇貴部院俯賜免提帶徵積榖准留爲地方興學之用飭司各屬將前案註銷年榖順成准各屬酌量情形援照錫金成案辦理如或年荒米貴正供且不給何論帶徵此又事理所易明無庸鰓鰓計及者也是否有當伏乞鑒核施行須至咨呈者 
[内治部]  
[條陳抽收城門稅江西]  
　　贛撫瑞中丞近以庫欵支絀諭飭屬下條陳等欵籌法前日有喬星海君擬仿照贛關抽收城門稅捐聞瑞中丞頗爲嘉許擬卽實行云（因） 
[警兵定期覆試長沙]  
　　湘省警兵補習所續招新班日前由長沙協謝總戎考取一百零六名已於初二日一律覆試 
[委員監視平糶鎭江]  
　　蘇藩陳伯平方伯現因各屬舉辦平糶恐有冒濫及不實等情爰特派員赴五屬會同各該府州縣監視辦理以昭核實現鎭江府屬已委定邵大令聞洛於初七日前來查察矣（退） 
[批斥擅請更改酌委班次南京]  
　　江寗藩司以酌委人員班次應否更改詳請江督核奪當奉批示云查光緒二十八年李前藩司詳請將得過酌委署缺人員改歸舊班係爲疎通新班起見旣經聲明自光緒二十四年起則二十四年以前得過酌委署缺人員豈能闌入舊班之内今沈令承德希圖已名可以壓班輙欲將數年遵守之定章任意更改實屬躁妄已極應卽由司詳請懲處以肅官方所有委署章程仍照前案辦理毌庸更改仰卽遵照（商） 
[河照規費又議歸公南京]  
　　海州河照規費向爲該處官紳士庶分潤利藪前署江督張宫保曾派員清查雖經酌提歸公歷年以來仍多不實不盡近由紳士許觀察鼎霖禀請督帥擬以此項照費化私爲公改爲每石減收錢四百文照百分匀派以三十分八厘作爲海州商埠公捐以二十分作爲海州公費以十分作爲解寗商業公捐餘均酌定分數分别攤派端千帥查核所擬以其整頓捐欵化無用爲有用所有從前中飽各名目均一律裁革洵屬廊清積弊頗深嘉許惟海州公費照二十分攤派雖較從前數目增多但署中一切公用多半取給於此幕友丁役規費旣經裁革亦須酌加薪費以資辦公所定二十分之數是否足敷公用又招募勇粮及各項善舉等欵裁撤過半是否不致有礙亟應察酌情形妥爲籌議業已札飭淮揚道查明許紳摺呈各節是否可行悉心核議禀候核辦矣（商） 
[禀陳辦理清鄉之批詞江西]  
　　江西萬載縣賀大令以辦理清鄉一律告竣禀奉瑞中丞批云據禀各節均悉該縣清鄉辦理尚屬認眞殊堪嘉慰仰按察司迅移張道卽將該縣清鄉册籍抄送查核所獲王家拐子一犯旣據請府提審卽飭袁州府赶緊飭提研訊確供按擬禀辦并仍飭縣會營嚴密查拿逸匪務獲究報仍將禁賭告示錄送備查一面移會藩司飭縣迅將缺額積榖購足上倉及勸紳採買平糶各緣由詳細專禀立案（因） 
[商會議辦平糶揚州]  
　　揚郡米價逐漸加漲上白米每担需洋七元五角現商會總協理周畢二君以本郡貧民繁多雖有官分仍難普及因與在會二十七業集議籌欵於新舊城添辦平糶以便貧民分叚購買業已派人分往鎭江等處購米一俟運到卽可設局開糶云（止） 
[嚴禁卡員舞弊鎭江]  
　　蘇撫通行各厘卡略謂准農工商部咨開各省釐卡往往有需索留難之弊而蘇省尤甚殊非所以維持商政之道嗣後商貨經過各卡時務須照章辦理不得再有從前積弊貽累商人致干重咎等語日昨鎭江下游及奔牛各釐局委員均已奉札遵照矣（節） 
 
 

Page 11

 
 
第十一版 
外交錄 
[開議中日電線條約北京]  
　　中日滿洲南部電線問題已由外務部與駐京日使開始談判議訂接續條約聞所議甚爲投機大約不日卽可就緒云（怪） 
[允劃南滿鐵道車站奉天]  
　　南滿洲鐵道會社長春車站問題與俄政府議結之後卽由鐵道會社呈請日本領事與長春府交涉以北門外地方爲爲建車站之所聞府尊允以二道溝至府城北門之間劃爲車站之地刻已收買民地照價賣與南滿洲鐵道會社矣（奇） 
[日本購買南滿洲鐵路物料]  
　　初十日倫敦電云日本在美國定購南滿洲鐵路應用材料計值洋二十兆元特給重價以期從速交貨譯文匯報 
軍事界 
[詳請裁撤工程隊目兵安慶]  
　　皖省開辦混成一協應設工程一隊前因建造標營急待工作卽就本地招募現在全協告成該隊兵類皆目不識丁將來研究學術講求操練斷非此項工兵所能濫竽充數日前由督練公所具詳撫院擬將該隊原募之工兵一律裁撤另行選募（若） 
[新兵分住舊營安慶]  
　　皖省第一標新建營房業已落成於初一日悉行遷入其第二標營房現亦趕造尚未工竣前日新軍晋省無可安置遂就原設標營屋宇暫行分住聞新徵兵士頗不滿意云（俗） 
[陸軍學堂改良刷印蘇州]  
　　蘇省陸軍學堂所用各項課本前由王敎習赴浙省採辦書板飭由本堂印刷所印出茲各學生以是項課本字跡模糊禀准總辦杜雲秋會辦沈旭初二觀察轉禀撫憲陳筱帥將各課本改用石印遴委前德國留學生畢鴻勛爲該印刷所監視員已於初八日奉札謝委矣（者） 
[定期選送陸軍學生蘇州]  
　　日前陸軍部咨飭各省督撫選送陸軍學生經蘇撫陳筱帥商准江督寗蘇兩省各送二十名現已札飭陸軍速成學堂總會辦杜沈二觀察於諸生中揀選程度合格者造册具報候示期來轅考驗後咨送京師大學堂肄習聞本月中旬卽當考選咨送云（爲） 
[皖撫點驗新軍安慶]  
　　皖撫恩中丞於初五日午刻至督練公所飭將新兵按名點驗卽令編立成軍是日點驗者計第一標第三營第二標第一營第三營餘則另行示期點驗云（俗） 
[統領巡刻松江]  
　　鹽捕統領徐次舟觀察前日由省率領師船來松旋至各屬巡哨並聞須往漕涇張家口等處擇勘紥營基地云（此） 
敎育誌 
[催查開辦族學安慶]  
　　日昨沈學憲札飭桐城縣略謂該縣候選縣丞方幹等禀請開辦族學懇給示諭等因查此案前經批飭該縣轉飭該族愼選學董妥議章程禀縣詳候核奪此次該職等並不由　申轉率行來司具禀殊屬冒昧該縣迭奉批札宕延不復又係何故究竟敎習擬聘何人族中有無曾習師範之士仰一併查明尅日詳覆以憑核奪（孔） 
[飭查阻撓學捐湖南]  
　　湘潭縣貢生襲膺綬等倡辦養正小學堂除遵章酌收學費外擬就各小押店於七分中抽提一厘撥作常年經費當經禀縣立案現聞該縣小押店聚豐等六家均已認可惟德昌厚一家尚在阻撓昨由該貢生等禀奉提學使批縣查覆矣（亦） 
[批飭查覆勸學所經費湖南]  
　　邵陽縣生員何策勳等日前具禀提學使擬將該縣學務辦公處遵章改爲勸學所卽就該縣印卷及文昌宫舊欵提充經費當奉吳子修學使批示云勸學所爲全境學務之總匯該生等擬遵章改設自是正辦所請撥提該縣印卷及文昌宫舊欵田租房租等項以充經費該欵究有若干能否酌量提撥仰邵陽縣迅速會紳籌議詳覆核奪（淑） 
[蒙養院新班開學長沙]  
　　湘省蒙養院附屬模範小學堂新招丁班男女生計正取五十名備取十五名已於三月二十八日開學四月初二日上課惟甲乙丙舊班生則尚缺額五十名擬將此次備取諸生挑選補入業已懸牌示諭矣（私） 
[龍州學界紀聞廣西]  
　　龍州法政學堂前於三月十四日由莊道示期開考投攷者約七八百人廣省之欽廉浙江之温處湖南之長沙寳慶等處皆有人投考已取定一百名擬分兩科一速成科一預備科准四月初二日開學又巡警學堂己於十八日舉行畢業禮是日莊道偕龔司馬到該處試騐所操各技甚爲完備又聞龔司馬現在太平府城内開中學堂一所司馬現代權太平府篆辦事極勤莊道甚得其臂助云（爲） 
[中學堂舉定監督常州]  
　　常州府中學堂經周學使會同錫金等六縣來常調查學務後於日昨由合屬學界公舉屠君寛爲該堂監督（按屠君留學東洋於一切科學均有心得而於心理敎育管理等學尤其所長）當卽聨名具禀提學憲及各大憲併請札催該堂經濟部長將開辦常年兩項經費速爲設法籌劃云（染） 
[禀請規復坎鎭學堂寗波]  
　　餘姚坎鎭小學堂於二月初四日被飢民將門窻户壁并一應器具搗毁後敎員學生均已改就他校經理沈烈光鄭學康二君現因經費難籌規復不易已通禀各憲設法維持以重學務（行） 
實業 
[圖書儀器公司來湘招股長沙]  
　　上海正利厚敎育圖書儀器有限公司計分編輯印刷發行三部擬集貲本六萬元分作三百股每股二百元除創辦人認定八十股外業已招集二萬九餘股由南京奉天湖北湖南四川等處分招日前總理張君斗樞特來湘招股聞認股者頗見勇 
 
 

Page 12

 
 
第十二版 
躍云（顧） 
[工業學堂開學長沙]  
　　湖南全省工業學堂新班生已於初一日開學是日提學使親自蒞堂該堂監督率同學生各著禮服謁聖後卽行謁見各敎員聞一切規則均照奏定章程辦理云（頗） 
[商請鐵路購地局酌加田價松江]  
　　滬嘉鐵路現將築至松郡日前總局派方惟一李仰霞兩君賃居並照寺對岸廖紳家爲購地辦事所另遺耿君分設工程局於東門外惟東北鄉新橋莊十字莊各處路線經過之田議定每畆給價四十千文以二十六千爲田底歸業主以十四千爲田面歸佃户不知該處田底每畆值至四十餘千而田面反不過五六千如此定價未能平允初七日東鄉吳潘周等姓巳聨合多人謁見方李兩君請爲酌加矣（此） 
[示期覆試農務學生蘇州]  
　　前紀蘇府何太守於初二日考試各縣申送之農務學生現聞長元吳三縣申送之黄大鈞等十六名巳於初九日傳見塡寫履歷常昭崑新四縣申送之劉種德等十八名於初十日傳見并示期十一十二兩日覆試以定去取惟江震兩縣申送諸生尚須另行示期傳見云（兆） 
[運鹽須領聨單蘇州]  
　　蘇浙兩省販鹽商户向以公堂執照爲憑現浙江運司查得此事情弊滋多因特改良辦法此後運鹽須赴運司衙門請領聨單方准駛行如查無此項聨單應由各關卡扣留查究云（出） 
[限制繭業分莊常州]  
　　常郡武陽兩縣境内繭行計有六十餘家每年招股開辦者亦復不少而又以陽邑安尚政成兩鄉爲最每至開秤時各繭行之有竈者即派人至各鄉設立分莊以致市面行情一時數變茲聞繭董姜良甫以時將小滿凡各繭行之招股開辦者日内即須定奪因特擬定章程所有武邑境内繭行不准再設分莊至陽邑各繭行視繭竈之多寡定分莊之多少不得爭相添設以示限制（言） 
瑣事欄 
[運司兩次詳叅監掣揚州]  
　　兩淮候補監掣毛華早經捐升知府祇以趙都轉留辦要公未能過班引見去歲都轉忽將該員詳叅革職經周前督批飭旣保於前忽叅於後候調省察看核奪今趙都轉又詳請江督叅革端午帥仍批候察查再行核辦云（司） 
[運司議拆城垣揚州]  
　　揚城由北門達大東門小東門至南門綿長數里之遥所有城内磚石始爲劉學乾拆砌河沿繼爲前運司程儀洛拆造省畊舊舍而大小東門城闕城闉城樓及正面城牆尚未拆毁茲聞官場傳說趙都轉又有拆毁之議云（立） 
[附生開設戲館續聞揚州]  
　　附生章月樵藉詞爲戒烟者覓一消遣擬開髦兒戲館己誌前報茲悉江北提督蔭午帥因該生願繳巡局捐欵業予批准而運司趙都轉則以飢民麕集恐滋事端未允開辦云（典） 
[當押行不允領用官紙廣東]  
　　日前廣府屬各當押行接奉憲諭責令代消官紙局票紙當卽集衆會議均不認允且謂官紙局亦商家之一斷無强人買賣之理况近年故衣滯消當業巳多折閱焉能於例繳官餉之外再繳紙費查善後局所發當押執照已聲明繳餉後一切官局不得另有勒捐今重迭抽捐輕此重彼殊於商業有碍擬再據情禀請列憲豁免以恤商艱云（坤） 
[巡檢被控撤任江西]  
　　江西萍鄉縣安樂司巡檢程煩被該處紳士以違令殃民縱蠹苛索等情公電各憲從嚴查究已誌昨執茲悉贛撫己飭令撤任查辦臬司秦廉訪亦電飭袁州府趙太守按照所控據實查明詳叅以肅官方而服人心云（因） 
[捐官涉訟揚州]  
　　東台附貢生前署江西建昌府同知補用通判陳宇因楊世恩之子程租經手奉天捐輸加索捐欵禀請江督查究當奉批示云據禀楊世恩之子程祖代職之子經手報捐同知嗣又索加補繳二成且代辦之件並非部照槪係實收等語該職旣身列什版曾綰銅符非鄉愚可比且報捐欵理應自行向捐局細查捐章何至任聽朦混其中恐有别項轇葛惟旣稱有運司親戚姚姓經手又有業鹽之顧仁甫在旁見証仰淮揚道兼總辦報捐局揚道會同趙運司查明核辦具報勿任滋訟禀法仍繳（止（ 
[六屬學會力爭種族問題廣東]  
　　粤省某君所著廣東鄉土歷史敎科書其第三課（種族）有客家福老非粤種亦非漢種經提學司牌示令各學堂及書肆販運者一律更正等情已詳前報茲惠潮嘉南韶連各學會以版權不撤究難禁其流傳爰卽傳知六屬學會於本月開會集議務令撤銷版權禁止售賣以杜後患所議辦法錄下（一）先由惠潮嘉南韶連六屬學會聨禀提學司請禁止書局售賣學堂購用併嚴究箸作者（二）俟提學司批准後一面電禀學部一面黏抄提學司批詞續行郵禀請札行上海道撒銷該書局版權因該書在上海某局出版欲其一律註銷必須學部方有特權（三）應請惠潮嘉南韶連六屬各勸學所總董各蓋鈐記務於三星期内寄交代表人以便聨禀學部（四）俟提學司批准後卽將原禀批詞排印數千張分佈各屬學堂及寄登各日報（爲） 
[姦盜殺斃人命駭聞安慶]  
　　宣城縣東鄉古長安保周學聖家于上月抄被巨盜數人破扉而入刦掠衣飾銀洋契紙等件比經周妻王氏驚起喊捕周子成山及兩媳熊氏張氏亦均相率起追詎該盜將父子綑縳硬欲强姦兩媳兩媳誓死不從盜怒先將王氏殺斃并刃傷兩媳遂咆哮而去縣主陳大令得報立即親詣勘騐一面派捕帶同眼線嚴密搆拿毌使漏網（敗） 
[京兆蒞揚續誌揚州]  
　　順天府尹袁海觀大京兆蒞揚已略見前報專電茲悉京兆蒞揚後假湖南會館爲行轅槪不接見賓客祇江都縣袁蘭生大令（係京兆堂弟）時至會館該京兆自言服官多年今幸閒暇特來揚遊覽小金山平山堂之勝蹟但會館中人則言另有秘密事件究係何事外間未能詳悉容侯探明再錄（止） 
[米都司獲盜解省鎭江]  
　　長江緝捕營都統米占元親率師船於初七日來鎭四出偵緝在西門外拿獲巨盜六名並搜出槍械等物遂一併押解省垣聽候嚴辦（退） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第十八版 
小說 
[偵探小說殺婦奇寃（華生筆記）（三十二）]  
余出火柴。吸雪茄一枝。因復問曰。然則子所謂兇手者。果何所指。福躇躊不卽答。余又曰。子旣謂赫迭非正兇。則子之夜窺其室也。又曷。故福曰。余之來。曷嘗欲窺其室。余蓋踵一人之後。以至此耳。余問曰。子所踵者何人福反問余曰。子頃在赫迭窗外。見有徘徊而窺伺其間者。子意其爲何人。耶。余曰。不知。福曰。不知耶。是卽。昨夜殺人縱火。爲斯案之眞正兇手耳。余聞言。卓然驚起曰噫。兇手乎。是爲何人。　是爲何人。　盍告我。福笑而不答。旣而言曰。余之往赫迭之室。蓋卽踵彼後耳。不謂彼甫入而驟與子相值。驚而他逸。急追之。至前面狹巷中。蹤跡旋杳。遍覔不可得。悵悵不知所往。再返原處。則瞥見赫迭携皮鞄而出。而子又自後尾之。心知有異。遂更躡子後以覘其所往耳。余曰。子旣碻知彼爲兇手。曷不卽呼巡捕縛之。乃坐令得而復失耶。福曰惡。是安可者。我未得其眞實之証據。設竟捕之。將何據以證其罪。且此案非彼一人所爲。其同黨者。亦必潛伏此村左近。倘一時孟浪從事。使彼同黨者聞風遠逸。則此案愈難着手矣。華生乎。君不。見飢鷹之攫魚乎。方其未下之先。必翺翔其頭頂之上。幾經盤旋。幾經測視。迨振翅一落。則爪到而魚亦隨之矣我輩偵案。亦猶是也。言至此。車行漸緩。已抵培克街寓所。付車資訖。遂相將入室。 
　　翌晟。余起已八點鐘。入室。則福方晨飱。旁坐一人。視之阿根也。眉目沉沉。頗有憂色。見余至。起曰。華生。起何晏也。昨密斯忒海丰已受第一次之審訊。君知之否。余曰。不知。其審訊若。何阿根曰。昨海君受審時。余亦屬耳於旁。因將堂上問答諸語。錄其大概於此。言畢出一紙授余。且曰今報紙。想亦登載之矣余接紙展讀。。其上云。 
原告所延之律師威廉忒雷。其所控訴者凡五條。 
（一）海太素與夫人不洽。時相勃谿足見其平日夫婦之間。愛情澌滅殆盡。此可證其殺之之原因。 
（二）前星期晨。卽夫人被殺之日。海太曾與其夫人劇爭。狀至忿激。且有我必手刃爾一語。時原告雪倫適在側。實親聞之。 
（三）是日海太携日記册出。刻未去身。而宅後所遣之血紙。確係此日記册中所撕下者。 
（四）若係外賊所爲。胡爲殺人而後。更縱火以滅跡。無此從容。亦無此周密。 
（五）若係外賊。必不能由户出入。而勘察墻之四周。確無踰越痕跡。 
國外新聞 
[英后途中遇風]  
　　初九日倫敦電云英國皇后亞歷山大由考拂地方回英中途遇風因在墨西那地方暫避 
[法總統懽迎英國民政廳會員]  
　　初九日倫敦電云法總統法理亞偕各部院大臣赴里昂斯地方因英吉蘭及蘇格蘭兩處民政廳會員皆至該處遊歷也法總統特設筵相待在座者有六百人席間法總統演說謂各會員來遊足以固結彼此之信任輯睦兩國之邦交使世界得亨和平也 
[印度人效忠於英]  
　　初九日倫敦電云印度人因邇來亂民蠢動特發檄文宣布願效忠於英國而藐視造言生事之徒 
[德京工匠罷工]  
　　初九日倫敦電云德京造屋工匠因須每日做工八小時致相率離去者有五萬人恐停工者尚有五萬人 
[南斐洲礦工滋事可慮]  
　　初九日倫敦電云南斐洲約翰布革地方礦地二十七處各派代表員會議决定所有各礦白種工人皆行罷工惟羅賓森礦地不在其列因該礦已許各工人之要求也以上譯字林報 
[英國鐵路工人罷工要挾]  
　　南中國早報載倫敦電云英國鐵路工人二十萬人聲言將罷工以示恫喝鐵路股票價因之大跌譯文匯報本埠新聞 
[留守赴粤]  
　　廣州將軍景東甫留守昨乘廣大輪船赴粤履新上午偕其夫人索綽絡本塞克圖氏到道轅辭行（夏） 
[小輪擅入内地之紏葛]  
　　滬道瑞觀察昨日函致稅司略謂准梅里鎭商務分會移職商葛天民集股試辦輪船公司選購淺水小輪一隻專開日班經駛常昭大東門外及梅里滸浦等處請飭縣給示保護等因當以往來常昭梅里滸浦等處均係不通商口岸與該處風土人情及内河水道有無窒碍移請蘇州關道飭查在案茲昭文縣禀稱梅興輪船公司不候核准已於三月初七日開行禀請核示前來該商試辦梅興輪船公司未奉地方官核准遽行開駛殊爲不合未知梅興小輪曾否赴關報騐核准何日給牌放行希卽查復並望飭令該小輪暫緩行駛靜候核辦云云（建） 
[總工程局禁閉烟館告條]  
　　一遵奉上年十一月十二日道憲告示扣至本年五月十二日止爲六個月限滿之期　一大局於外馬路各烟館燈捐各烟館地方月捐已早經停止所有於四月份起亦一律停收一本年五月十二日示禁限滿各烟館務於是日一律閉歇一各烟 
 
 

Page 19

 
 
第十九版 
　　館在限期未滿之先務各改營别業一各烟館房東在限期未滿之前務各囑令各該烟館于禁限期内非閉則遷不得遲緩一限滿之後如敢故違有仍舊設榻開燈者定將該店勒閉貨物充公一限滿之後如有陽奉陰違私行設榻開燈者除勒閉充公外將館主拘案移縣嚴辦（速） 
[前劉海與婦人無涉]  
　　昨日總工程局發出示諭一道文曰照得滬地青年子弟往往畜養短髮俗所稱爲劉海頭者形狀詭奇殊爲惡習本年三月二十四日曾經上海縣李出示禁止原爲風俗起見不意近有無賴之徒見有婦女畜養前髮者卽藉端恐嚇多方訛詐專爲擾亂治安查照縣示文内有婦人女子原不必論乃堂堂男子亦爭相訪效實堪詫嘆等語是示禁前劉海本係專指浮滑男子而言與婦女無干何得藉堂皇示諭以施其敲詐之伎除諭飭本局巡士偵探一律嚴查爲此出示曉諭自示之後如有無賴之徒向畜髮之婦女恐嚇訛詐者定當拘局重辦其各凛遵特示（舟） 
[電綫暫缓埋入地中]  
　　滬道瑞觀察函致寳山縣王大令略謂電報局擬將水綫改道埋入地中一事先後行文氷案茲電報局據開浚黄浦工程司函稱本年西歷十月以前在北港嘴一帶並無有碍水綫工作等語移埋水綫事各公司擬展緩囑爲再致云云（望） 
[德國顔料廠經理蒙賜寳星]  
　　出洋考政大臣前次赴德國遊歷曾至愛爾盤斐德地方顔料廠遊覽該廠經理蒲弟溪博士厚禮欵接現經中國皇上以二等雙龍寳星賜之查上海順全隆洋行卽爲該廠在華之經理也（畢） 
[永案人壽公司之殷實]  
　　永安人壽保險公司資本充足久已見信中外查閱該公司所登告白司存本美國金幣四百三十四兆元有奇盈餘美國金幣六十八兆元有奇去年付給保險人共美國金幣四十四兆元有奇又去年共收新舊保險費八十八兆元是可見該公司財政充裕信實可靠矣（畢） 
[賊胆心虛]  
　　顧阿發竊得日本磁盆數十隻持至美界新記浜路某烟館向張新慶兜售張詰其何來顧即情虛逃遁忽遽間從樓梯墜下受傷甚重經捕舁入捕房轉送同仁醫院醫治無效當晚身死　頭　舁往驗屍所傳保報由上海縣李大令蒞騐委係跌傷身死即塡明屍格飭保報堂棺殮候核（西） 
[捕房注重衞生]  
　　法捕房麥總巡近因租界界内横街小路各舖户往往將齷齪另物堆積沿街殊於衞生有碍故於前日派探隨同金線捕頭逐户知照不得再有前項情事違于提究云（舟） 
[匪徒放火]  
　　英界戈登路北喻姓前晚被匪人用煤油放火圖劫幸鄰右救熄喻卽報由靜安寺捕房派探勘緝泉（泉） 
[賄充丐頭]  
　　丐頭挨户詐擾本屬病商之尤每遇新開店鋪索費尤鉅自前年邑城南市一帶開辦警察後丐頭勒取目費之風已嚴行禁止詎日久玩生近有匪棍周阿七等以賄挽人說項夤緣復充丐頭似此各商家恐又受累無窮矣（車） 
[札飭蔭生入學]  
　　本縣李大令昨奉松江府札文曰爲轉飭事奉提學憲周札開奉學部札開總務司案呈本部會同吏部陸軍部議復御史王步瀛奏漢文武蔭生旣免考試宜定入學堂期限辦法一摺奉旨依議欽此合亟恭錄諭旨刷印原奏除分行外札飭該提學使欽遵查照辦理等因到司奉此除分行外合就抄黏轉飭到府爲此抄黏轉飭札到該縣卽便遵照辦理（車） 
[上海官事]  
　　淞滬釐捐局督辦朱宜振奏調湖北差委軍機處存記福建補用道程祖福候補知縣徐寳書昨均到道拜曾禀見　靛青披猪捐局董事謝惠塘司馬宣昨到縣拜曾（哲） 
訟案 
[會訊損毁電綫案]  
　　英商德律風公司延高易瓊司律師控王慶記等十二户損毁電綫一案前午關太守會同英巴副領事將傳廨之王慶記馮泰興趙松記愼泰王發記等五户到案會訊瓊律師爲原告代表請追訊之各被告或認誤碰略毁或稱並未碰毁太守商之巴君判王慶記馮泰興各罰賠銀十兩趙松記罰賠銀二兩蒞泰王發記候下禮拜一傳到黄仁泰祥發源朱榮記沈桂生金記朱桂記等七户并案訊核（泉） 
[上海縣案]  
　　龔合昌沙布莊主龔鶴昌沙布莊主龔鶴林前托王景奎沙船裝載沙布運至營口銷售詎料王將售得之銀付與仁記等各莊劃還私債經龔查悉有布六十二件未售除將王長泰沙船一艘扣抵外尚少銀四千餘兩又將王長發沙船一艘扣留作洋二千元尚缺二千二涙司帳黄潤生投縣請追茲將王景奎提案由帮審洪明府研訊黄伸訴欠銀情由質之王景奎供詞舍糊判限一月内著王備洋二千元向龔贖回扣抵之船歸王變價料理○太陽廟巡局緝獲形迹可疑之江北人陳雲山王東元劉小二子三犯及船一只到縣曾經訊押在案前晚復訊陳王同供乘劉姓船來滬現下不知船主何往求鑒劉小二子供前日到船向　船户索錢船主劉姓不在以致被拘判陳王劉三人分别遞回原籍（車） 
[總工程局紀事]  
　　巡士在路赶逐痴呆之人詎有敦泰莊夥費春桃不服邀同朱阿毛上前爭抗致巡士失去警笛毁及號衣拘解到局後當由該莊主願賠洋三元保出○北市同餘莊夥邵燕山彙康莊夥陳笠山扭海門股開全吉烟作之方宏章到局控該烟作前年結欠往來銀九千八百二十四兩旋有烟業董黄玉書勸令股東任養泉推盤詎方不允求追孫明府提訊以方　狡判送縣究辦○祥豐糖果棧司朱根寳趙小林在董家渡裝運青梅詎有沈姓庖丁周阿寳上前硬取并紏同流氓將朱等毆傷控由南區送案判周結還醫傷費三元○北市裕大錢莊陸金生以鄰人奚阿卿不肯交還借去金戒扭控到案訊之奚供祇借伊洋兩元并未借戒判押候查明再究○西區解陳元明攫去楊國言金線　以原告未到判押候質究○王春友帶瑕米來申被同鄉人張三及計某盜賣得洋十五元逃逸昨由巡士扭張至案以原告未到交保○邱臘毛張連生等串竊上海陳公興樹行樹叚由周浦汎將船户張阿妹解局在案昨日訊據張阿妹無干著即保釋贓存候該行王具領再候飭緝邱張兩人到案訊究（譽） 
[公共公廨晚堂案]  
　　李王氏控吉兆安等串賣女兒各情已誌前報前晚奉關守提訊李投案求領訊之劉朝保供李氏是妻子被吉兆安賣與花烟間訊之氏供愿隨夫回去判劉覔保將妻李氏具領以後不准圖賣（泉） 
[公共公廨早堂案]  
　　吳阿仁在金匱縣誘拐孫姓媳婦俞氏控由本縣移文上海縣照會公廨協提到案昨日美白副領事因公未到派熊君到廨與關太守會訊當有金匮縣差禀訴前精並稱帶吳阿仁指提該氏太守　之　鄭五十在馬路中擲包將婦人錢徐氏金戒捋去逃逸報捕拘獲贓己被同黨取去經中西官判押候補提在案昨解復訊捕供鄭徐此案外另有盤記棧茶房陸保成亦被其調包騙去洋元請究錢徐氏供訴前情追訊之陸供去冬携洋一百元送壽康莊被鄭誣指小的拾他皮夾即有同黨將小的洋包拿佳任意搜索暗將鉛餅將洋換去訊之鄭供詞支吾太守以氏控案應即擬結判枷一月押三月陸控案俟捕房查明再追○盤記棧客秦次熙在棧　竊麝香洋元鈔票經官判將責無旁諉之陸保成交捕解追等情已誌前報昨復解究陸抵死不認太守以該棧東難辭用人不愼之咎判陸押候補傳袁樹良訊究○私藏刀槍之龜鴇談長陸奉判押二月期滿交保各情已詳本報昨已滿　期由捕送訊判交保開釋○吳渭山以僞票向鴻昌洋行抵押大餐磁盆一案昨復解訊判押 
 
 

Page 20

 
 
第二十版 
廨限七天交洋如違未便○騙子童廷生藉華興保險公司險單向包探邊槐州騙洋十元逃逸昨由探解究童供愿還洋十元判將十元交邊領去再押七天○龔念如胡伯壽胡阿福沈立甫等串竊朱梅卿等家綢衣各物報捕解究判各押三月沈胡各押一月○丁保榮攫取陳姓婦人挖耳判押一月○郤雲江不還欠洋控奉傳追判押候過堂訊辦○夏阿奎王阿福劉馬氏串竊主人高慶堂金鋼鑽戒逃逸報捕解訊判分别押候催提人証再訊（泉） 
[法租界捕房事]  
　　前日新租界寳昌路董孝舜所開之西式成衣作失愼延燒房屋數間捕房查董保有火險飭控拘入據稱實是鄰居某煤炭店起火捕頭得供命予交保出外查明再核○匪徒顧阿柳强搶行人銀鐲由探拘獲奉飭押候解究○小工喬堂之昨在碼頭行竊檀香爲巡丁拘住送入押候解訊○昨有某甲在某處糊貼招紙被工部局小工王振寳撕去喚捕拘入捕房捕頭命王交工頭帶去候堂期傳訊（舟） 
[美租界捕房事]  
　　昨有日本人向元生昌號購買香雲紗數疋付期票一帋店夥察係僞造報由捕頭派日探查辦○張阿二錢阿龍在西華得路强搶幼孩余阿福食物由捕拘入著賠洋兩元○前晚有酒醉奥兵二人在乍浦路行兇毆人由中西捕拘入捕頭飭送該管領事署訊究（西） 
振務 
[華洋義振會捐欵第四十四次報告]  
　　愼裕號朱葆三先生來經收韓子靜孫勉之朱德章各一元陳德載鍾季生孫希曾金國樑汪敦甫楊子元各五角朱梅谿二元胡曾傑一元吳光華筵資助振二百元恊和洋二元周玉麟十元保安堂經收聚源一百五十三元六角張馬二姓合十元榮華齋方鑫年各五元顧慶增四元新記號九思堂周姓修竹主隴西老叟李衡齋各一元又桶捐三元小洋五十角錢二千三百五十文申洋二元一角不具名五角鹿鳴崔歧卿各一元麥萃氏不留名務本堂各二元無名氏五元戴生昌五元小洋五百角沙頌房金四開二枚古吳頴川榮記一元陳柏年十元劉怡君二元無名氏徐英王祥王介各一元烟台妓女孫半　子一百元甬江鄭隱名求家宅平安四元陳春沈傳金鈕蘭生陳和生各五角天成北五元勉力同人十元同興十元無名氏十元正祥盛五元懐橘氏求合家平安二十元同仁集七元五角杭同二元何吳一元無名氏一元五角瑞潤緞莊三元源源莊十元寢邱孫氏五元有隆五元李玉書李瑋初李寅記各二元蔡繹生陳瑞生各一元楊若訊忹十元楊伯圻嚴蓮同胡治平各一元蔡寄梅洪少圃各三元又日新五元樓燕章胡杭星周啓豐陳森木何珪堂共五元俞善慶唐復性陳岳性陳茂泰全二元計炳生金雲泉張奎生長生合二元厲仁才胡震南胡樵山黎君甫葉丙貴合一元吳景揚玉名揚合一元二角陳心定王順慶李廷元陳信道吳仁貴石文林蔡瑞生朱復根沈阿寳合三元八角羅禮堂壽儀助振七元渭南無力子求妻病愈二元無名氏求病速愈十元黄愼福堂五十元緒興祥同人廿元老介福綢莊三十元同恊利温州衍一莊廿元無名氏六元王鍾偉求母病愈一元盛紹昌二元寳　洋絲號十元無力周全五元樵國曹三元姚江魏三元承鈺三元姚君二元有心無力人無名氏餘慶堂股氏各一元邵全睦喜筵助振四十元無名氏二元吕瑞記范敦記合二元林維記隱名氏五寳記各一元韓寳楚二十元沈賓笙十元陳小梅十元丁愼菴十元共洋一千零零五元金四開二枚小洋五百八十二角 
[上海皖北義振總收發所接收捐欵第七次報告單]  
　　施子英觀察續墊規銀一萬兩徽寗思恭堂續墊洋一千元岑雲階宫保洋二百元義善源匯號交來吳調卿京卿洋二百元本埠萬裕祥洋棧翁夢庚君經募銅陵平格洋四十元江南吉記洋四十元新太安椿記棧經募朱鞠生君洋二十元張豫生君洋十元朱漱文君倪竹泉君陳善徵君各洋四元周蕚芳　許岳雲君各洋二元戴耀林君洋一元吳仰濤君經募周記洋十元汪記洋五元沈記洋二元無名氏銅洋二十元本鐵路局汪君經募無名氏洋十七元陳潤甫君交來蕪湖同善會洋十二元一角恆興莊洋五十元九江運昌同人三十三元杭州陸仲良君洋二十元南通州普善堂洋二十元種福堂洋十元求會洋十元江西吳城新安會館洋五元小洋三十二角常州局　街楊洋三元萬衍堂魏洋二元花竹堂談局前街馮玉山堂莊各洋一元泰州壩署洋一元戒去鴉片烟洋一元江裕輪船義桶第二次洋八元小洋三十三角錢二百四十文小銅洋三十七角第三次洋二元小洋十六角錢三伯零一文小銅洋六角全安易安茶樓義桶小洋十二角銅元三十七枚江新輪船義桶第二次洋十一元小洋三十二角銅洋一元五角以上共收規銀一萬兩洋一千七百五十二元小洋一百十六角銅元三十七枚錢五百四十五文銅洋三十一元銅小洋四十八角除彙解災區外謹此登報奉揚仁風 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
 [G <　　上海南市新開求進公司擇於三月二十九日開張 
　　茲啓者本公司開設上洋南市萃豐碼頭外馬路專誠精造各式大小洋龍救火噐具農務吸水機噐修整各物噐具等件兼售東西洋廣五金雜貨軍裝號鼓鐘表鐵床籐椅發客惟精造各式大小洋龍吸水農務機噐貨身堅固小脩分文不取敝公司定價劃一童叟無欺倘蒙城鄕各鎭　紳商賜顧者届駕至敝公司賞鑒重者四輪輕者百餘斤二 
人找抬甚爲玲便價値百餘元各物一應俱全敝公司誠心濟世不貪射利此係實事求是可謂言之不謬也此佈　本公司主人謹啓 
　　中西醫學羣書 
　　太醫諸科程文 
　　海昌邃志廬廣搜博採彙輯中西名醫著述誠可爲岐黃鼓吹醫門津　茲國粹部第一集告成　　於後（顱顋經）（衛濟寶書）（臟腑標本藥式）（三消論註）（診家樞要諸脉條辨）痎　論疏（金匱鈎玄 
）（幼科要畧）（温熱論注）（客塵醫話）以上皆名言至論洞闢靈臺稗後學之指南廓開智府啓醫界之文明周君澂之補正疏注其原文精微奥妙均解釋明晰精繕宋體石印訂十二册價洋太醫局諸科程文宋時考試 
醫學之制共分六類設爲問對一墨義試記問之博二脉義試察脉之精三大義試天地之奥臟腑之源四論方試古人製方佐輔之法五假令試證候方治之宜六運氣試一歲陰陽客主與人身感應之理其文貫通三經及三部針炙之法金石之品草木之性辨晰詳賅足資啓發後學者石印五册價洋七角○古今名醫萬方類編三十二册價洋四元總發行上海新馬路西福海里第七十三號内六藝書局經售處棋盤街點石齋望平街彪蒙書室漢口新碼頭六藝書局以及各埠大書局均有出售（邃志廬）（醫學社）同啓　　止咳化痰補肺萬國九洲第一方 
　　普生大藥房新到吉郎康果　一切頑痰　立化爲水　咳久成癆　藥到病除　 
　　此吉郎康果屢經化學試驗爲止咳化痰順氣平喘立見捷效之奇品妙在補肺不膩降火不寒滋陰清金療損益元有起死回生之功無論何種藥品斷無此果之奇速奇靈○性極和平甘芳易服專治○虚損咳嗽○受寒咳嗽○肺熱咳嗽○痰多咳嗽○頑痰膠結○新久哮喘○痰中帶血○痰迷心竅○老年夜咳○乾咳無痰○肺痿久咳○肺損發喘○五色腥痰○氣促氣短○卒然中痰○痰厥氣閉○小兒咳嗽○濕痰熱痰○盜汗潮熱○破金吐血○一切虚癆○傷風喉痛○以上各症投之立見奇效眞有萬試萬靈藥到病除之妙最異者不但永不再發更能身體强壯誠中外第一奇品也每瓶一元二角半每打十二瓶十二元大瓶五元每打五十元鋪分上海英租界棋盤街中市朝東門面交易 
　　代鄞鄉婦女請命 
　　爲藉名專利把持實業私設巡勇勒捐經費苦婦豎飲恨呑聲受累莫訴爲害閭閻籲懇　澈查懲禁以伸公憤事竊查光緒二十三年間省城仁錢二縣以鄞人王承淮仿照日本布樣獨出心裁用華機織洋布禀蒙　前撫部完廖　驗明羣行並賞給五品頂戴以示獎勵旋於二十四年冬因王姓身帮甯紳蔡鴻儀等紏集投本在鄞邑東鄕三橋地方設局開辦並於郡城後市設市局曰緯成假王姓之案又經朦禀奉　前撫部院批准專利二十年聽其一家售賣行司轉飭府縣曉示遵辦各在案至二十六年五月蔡紳等　東鄕陳阿東應阿毛等引誘緯成所招在十九二十都等處設機仿織假冒行銷禀經　鄞前邑尊飭查諭禁後復紛紛聲請提究雖其時　徐黃二縣憲亦云若各雇各匠各織各花並無勾引緯成女工仿織花樣亦便阻其生業然飭差杳覆語皆一偏重則立提究懲輕則勒令停歇小戶因此破家不知凡幾乃緯成復於二十一八年间商請　前邑尊派發親兵二名用以巡查即此巡勇之名目遂自行雇募至四五十名分赴四鄉搜查嚴切每以一機之累是家遽被蹂躪而聲威所樹　敢攖其鋒者嗣因機工多係女流終不免支吾煩瑣故議羅致壟斷之法每機一張織布六疋每疋五丈二尺令出銀洋二角更慮人之多言特於上年四月禀明　府縣憲立案且以應寅生等數商歸美贊楊但其所叙含糊看似收洋一次而所謂各家喜出望外之詞頗難索解試思手藝爲生者其貨其價之事權操於已與操於人之孰善孰否何人情之不相符乎誠如所擬則凡四鄕所織布之　　祇憑緯成一言價之低昂祇須緯成一語而其家之得失禍福悉聞緯成業雖繫於羣生權乃操之一手又孰敢逆其旨而議其後耶竊維　國朝政務首重農桑女織男耕正庶民當盡之事欲其興旺多織之不皇鄞邑鄕間婦女向業紡織歲出布疋甚夥其間亦有聰頴巧點之人仿造東洋高布如柳條斜紋一粒珠格子等花色時有心得在緯成設局以前之十餘年已出有新式十餘種分銷各屬不過平民自織自售豈能達於官塲而此項色布東西洋固久已風行東洋則用之尤盛聞其組織挑剔並不爲難所以鄕村婦女畧示指撥即易成就王承淮由東洋日本學來富風氣初開似覺耳目一新現在鄕所用之幾並非王姓原有之機實係土機自行添置織業並無新異而欲以合邑貧戶之生機統歸緯成之掌握非特歲收其費尤復輕重其資此中多孤寒嫠婦是可忍乎設或有人自外洋學得農業亦請專利則耕織養命之源皆日蹇矣職自幼習於貿遷而於布業一項未嘗問津茲與緯成之事旣非嫉忌亦無嫌𨻶本屬風馬無關况其服東蔡張蘇諸紳皆曾謀面職雖不敏亦何至　不干己事肆在狂逞狡妄起波瀾惟此次有事回里偶聞道路傳言頗覺剖切詳盡而一腔不平之氣殊難自抑遂往各地仔細訪察得其實情不得不冒味瀆呈爲若輩哀號乞命於　公祖鈞座之前祈　垂聽焉犬查鄞東花布織業之戶數年前約共八十餘家歲出花布二萬數千疋大半出於婦女之手樂此生業歷　久相安自緯成專利巡勇肆行到處搜閱見機上有布輒割截而去或更大言擬罰織婦畏之如虎飲泣呑聲何敢聲嘶前年　陞道憲患此示有云帶勇搜查亟應禁止即　黃邑尊亦有所撥親兵不准下鄕之諭然緯成竟置弗顧聞所截之布迄已不下千疋此等情節該處男婦皆知而不敢逕言其害在蔡紳等事非親歷但據緯成之言以爲言安知其中有如許委曲流毒於鄕里而爲害於貧戶耶從前所報之機實在巴至三千五百餘張現聞祇有二千餘張以每張出布六丈捐洋二角每月織布約三十丈除遺漏外計之每年應收洋一萬二三千元人云該局歲繳之費約及萬元容或有之而其間層層　削弊亦甚多谥緯成收數殊减而鄞間養活之利源皆爲剝盡按該局上年所禀機無張數費不言時則其朦隱之技已慣而壟斷之迹亦彰彰明矣職獨不解蔡姓爲部中巨富承其先業家資近百萬何以樂此傷德之行自附於區區王承淮之名是蔡蘇二人均負爲富不仁矣固無論專利二字本須獨出心裁爲各國稀有之事一工一藝實係創行之法方可得此是以布帛菽粟考之各國從無專利之案前聞駐甯英國領事亦曾言及良　民間日需之物未便壬其獨攬居奇致妨民用意亦深矣况前奉　商部通行專利已另定新章凡從前外辦已准之案統行銷訖即逕禀　商部專利亦經此駁各省所設公司均無專利之權原案爲王姓所創現在緯成係蔡蘇两富室合股並無王姓在内張冠李戴尤屬蒙混且現在　國家振興商務輔翊商家土產必使多出亦將以抵制洋貨今緯成旣力不足以敵銷而又禁人之不織更欲坐收漁人之利無乃過乎總之冒王姓之舊案禁自織之機戶卽有專利亦應革除若私設巡勇擾害閭閻勒索機捐累及婦女作全業獨攬之舉爲一網打盡之謀雖有專利亦應跟究目下學務繁興維　　憲台憂勞擘畫籌費維艱正可將緯成歷年搜查截取之布及各戶所抽之機眉一併提歸正用幷嚴飭緯成布局立刻改除將巡勇盡數撤銷嗣後不准再有朦官託勢搜查勒捐情事如違嚴究以蘇鄕民生穖職因貧戶堪憐公憤難遏現於大庭廣衆與郡中紳商士大夫詳言梗槪咸爲不平爲此罔知忌諱據實直陳尖祈　公祖大人俯賜鑒察澈查究辦以衛窮黎而廣生業萬姓感戴頂　德上呈謹禀 
　　以上係初禀　府縣两憲原稿其中依官托勢私勒捐費霸持壟斷形同化外之詳細以及該局自朦禀開辦以來訟案盈尺傾家無數情形並其中私肥鉅數者之原因再當陸續刋登以供衆覽　市中骨鯁子友梅林松唐謹布 
　　英商錦隆火險公司 
　　本行經理英國南興南爾克司火司生意以來久蒙　貴紳商照顧日見興旺今又新加坡英國生脫而ＯＥＶＴＲＡＬ火險大公司資本銀一千萬两又加英國愛險西公司ＥＸＣＦ　火險大公司資本一千五百萬两比前更爲力足何論南北通商各埠風潮水險火險均可承保倘遇不測賠欵𨑙速棧房衣服生財亦可承保保定保費格外克已特此告聞　錦隆火險公司經理丁子乾啓 
 
 

Page 26

 
 
調查 
[紙業現狀]  
　　（辛）裱糊。及製物之尚不失敗。何謂裱糊即裝潢字畫也。洋紙過于光潔。不大吃漿且性太硬。未免發壳之弊。是以仍用本紙焉所被彼奪去者。惟裱糊房屋所用者耳。然此項鎖路。並不巨也。何謂製物。即用紙製成各種盛物匣。及諸玩具。現用本紙者多。蓋洋帋製物。非人工所能盡善耳。然其數更微于裱糊矣。 
　　（壬）雜用即官衙及居家所用者。官衙純用本紙。居家間用洋紙。此項銷路。不失敗之功。不得歸于紙業。乃習俗相沿耳。 
　　（癸）寫字及繪畫吾國書畫家所所用之紙。皆係本紙中之最佳者。洋紙過光。毛筆書畫不甚合用。至于各項信箋信紙。學界用洋紙者多。商界用本紙者多合計之。十已去其五六矣。 
　　今旣詳言其利弊。不知該業中人。能注意否。至於改良一層。恐非易易。但願能將現在商塲上略占一地步者。得以始終保全。已爲幸矣。惟尚有油紙一項。自昔至今。迄尚未敗。推原其故。因原質係樹皮。又加以桐油能竪結而並禦潮濕也其得信用于國人。誰謂不宜。可見人之不喜用土貨。非無愛國心也。實土貨不堪作用耳 
　　附錄本紙之原料。有三。一爲竹質一爲草質一爲樹質 
現聞有多數實業家。及官吏。組織造紙廠。已有成議。各實業家均係極有名望。并具有高等商戰之資格及經歷。吾知不數年後。必能於本紙界上别開生面。挽回我已失之之利權。記者當翹首待之。 
雜俎 
[長壽之秘訣]  
　　英國醫學家薩精摩沙亞氏。嘗述長壽之秘訣云。人欲保長壽。須每晚八點鐘睡眠。側右身貼牀而寐。勿寐壁際。寢室終夜開窻。朝勿用冷水浴。而用微温湯浴。朝飯前必運動。肉不可多食唯宜食。烹調良好者。大人不可用牛乳。唯宜多用脂肪。以造消毒之細胞大醉則此細胞。破壞矣。又宜日日運動户外。居室不可置犬貓。因彼等能爲傳染微菌之媒介也。居室宜擇田舍。不可久事職業。必數事閒遊。特爲時不可過久。 
[驅蟲新法]  
　　螟螣蟊賊。向稱害苗之虫。農家者流。常以爲莫大之禍患。東西各國格致家。亦苦無善法驅除。近日英國有某農。考驗一新法。以電氣驅除害蟲。罔不掃蕩消滅。蓋彼曾乘發電機。偶過田間。以毛布刷銅尖。其電過近傍之田。見有害蟲。忽然而死。從此再研究之。無不應騐。故能得此新發明之術云。 
 
 
 

Page 27

 
 
   
 
 

Page 28

 
 
   
 
