# 1884 - 57 - 4903910

 

Page 1

 
 
[股印古今圖書集成告白] [  點石齋主人啓]  
　　本齋招股開印古今圖書集成現已定爲大字所有股分曾經聲明一千四百股之外須增至每股收銀一百八十兩其一千四百股内則仍照前議每股收銀一百五十兩去年一千四百股未曾滿號刻下尙缺一百餘股今此書約計二年半可望告成如有願附股分者務請作速前來掛號其在一千四百號内仍每股先收銀五十兩一千四百號外不過增印數百部則每股先收銀六十兩特再布知 
[招請賣報售書] [  申報舘主人啓]  
　　廣東爲極大省會什商雲集本舘現欲請一友人在穗垣代銷申報及點石齋申報舘兩處所印之書籍如有粤友願辦此事祈來本舘面讀一切　須在上海覔一殷實大鋪作保方可訂定也此布 
[續論火車鐵路]  
　　前報論中國近辦越南軍務當設火輪車路以速徵調而濟軍糧此誠當今之急務也或有見而駁之者曰中國軍務自古有之分畫之世南北交侵彼此屯軍之地往往有險可扼或水或陸視其疆界初無一定之局若一統之朝亦有草宼竊發雄踞一方天兵掃蕩相度地勢然後進軍　備非所用徒事虛禦智者弗爲也卽以本朝舖之康　以來用兵西北蒙回藩部地當沙漠則以馬隊爲宜至嘉慶之初教匪滋事蔓延數省七年而後成功水陸各軍皆疲於　命道光之季海氛不靖始專尙水師自此開端而輪船槍砲乃不得不事講求以　於今各省大興製造惟日不足實以重用水師之故雖其間粤匪竄　東南征調轉運水陸齊進而西北叛回出關　殄又似全賴陸路然以大勢言之目前旣與泰西通商交涉之事海疆爲多卽用兵亦特重水師至内地捻回遺孽或有未盡結盟拜會伏莽難除然皆癬疥之疾其禍不如海疆之甚若治兵者能於扼守海口迎擊海中二事悉心經畫師他人之所長而不狃己之所短扞城牧圉以鎭撫諸夷敵雖富强安敢輕舉内犯故目前急務似宜專在海面若鐵路僅供陸路調軍運糧之用華人少見多怪内地民間更不足與語大事而欲造鐵路必須先籌民間之所便假如風水之說不能遽破山地田蕩業主各私其所有官價購買不能勉强苟辦理不善或轉激成禍事與其指爲厲階而中寢其議何如置爲緩圖而徐待其變試思輪船初行華人乘坐者猶不甚多自招商局開辦以來乃日見其便蓋民情之不可强如是也電綫之法西人通商之初亦未試行直至同治年間而後歐西消息瞬息可達華人知其事者爭相詫異而不能究其理鄉里婦孺則不肯信至近年華人乃自爲之由津沽而上海漸及蘇杭又及閩粤而長江各口以次徧設四通八達從此千里晤對一堂耳目一新民間始知向之海闊天空者今果實有其事而沿途裝桿接線視之亦無甚奇特矣從前有慮華人好弄若置電線必有毁竊情事地方官不勝查拿乃今舉辦數千里之遠亦絶不聞有此等案犯可知氣運轉移人情知變自必遲之又久而後可行火車亦若電線以理度之近年尙不能辦將來自有通行之日而况越事之需乎火車者不過粤滇關外調兵運糧稍爲便捷然越東一帶海口甚多由瓊州對渡洋面亦近兵船糧船此處最速法人强横凡越南海口不許中國船出人故中國兵糧須由陸路若我執定越南爲我屬國瓊州海面應由中國管轄兵糧取道不必法人過問而盛陳兵衞沿途謢擁法人阻撓卽以兵要截之是海程之便遠過於陸鐵路正無所用之也或言如此似亦有理然余謂現在越南法人若是逞强中國整飭海防止資自守斷難以海程轉運先啓兵端旣不轉運於海中則由粤出關由滇出關二者均係陸路就亮平北寧言之所屯之兵不下數萬接濟糧餉解運車械重山險峻馱載爲難若有鐵路則朝發夕至省費促時較之法人各路調連難易何止倍蓰哉現在勘設電線東路自浙至閩再入粤東而粤東卽以接於粤西徑達關外工已將竣北寗消息不至被法人隱諱不可得聞此可喜者也然電線僅以通信假如越中險要之處不止北甯法人此時亦知持重陰謀詭計不可測度而相傳謂法人以北寧外險而内夷將調齊各軍築長圍以困之漸漸逼近奪其隘口俯擊我軍此計若行大有聚殲之懼車情瞬息萬變倘重屯北寧而此外不曾布置法兵步步爲營顧此失彼勢非添兵不可就使電音瞬達而粤滇續發援兵長行窵遠旬月始能出關是不過視未設電線時少文報之十日半月而已其利亦無多也夫電線火車均昉泰西其通行之年數不相上下蓋二者相輔而行無事以利通商而有事以利行軍今設此而置彼譬如貨色之高下傳信則當日可至而裝貨仍需時日庸有益乎安得謂氣運自有轉移之日而可以姑待將來也耶 
[諭旨恭錄]  
　　正月二十九日奉上諭御史劉恩溥奏科道歴俸請比照郎中二年卽予截取宗人府起居注主事向無截取之例請飭議章程各直省首府首縣非正途出身人員槪不得署理各等語着吏部議奏欽此 
[河内消息]  
　　字林西字報載有河内信息其所云迷祿孤拔兩將軍交替之事本報早已述及信中尙有一事言有一日有華兵至河内相近之村莊縱火焚掠法軍見之發兵前往則華兵已去法軍放開花砲驅令速走該信因言北甯去河内不過四五十里之遥北寧華兵旣多何以竟不一舉動倘能出奇制勝則不難出隊突擾法軍現在法兵又復騷動載兵運餉往來不定該處今歲年初亦有數日嚴寒云 
[山西捷音]  
　　官塲消息謂近日接到粤東來信劉圑現已將山西城池全境規復屢與法兵血戰大獲全勝法兵幾不能軍云云按山西離桑台不遠官塲往來文札皆以是名此說若確是法兵又遭大敗矣但日來西字報只有添兵續到之信絶不提及旣得復失之桑台何耶姑錄之以俟後聞 
[使節傳聞]  
　　日來外間競傳曾襲俟不日將由法京起節回華晋京與總署咨啇要公按萬國公法使節出境卽爲失和之據將母中法事果已成裂耶又聞駐德極丹崖星使亦有回華之信并謂星使此來實被人劾奏故本埠邵道憲有去瓜氏之說是否眞確姑存之以符有聞必錄之意云爾 
[法將赴越]  
　　法將波滑前次由越回法曾列於報兹聞波滑又坐法公司伊拉滑低輪船前赴越南矣 
 
 

Page 2

 
 
[修船續述]  
　　法國雲龍輪船　損後本擬在新加坡修理兹因新加坡修價太昂故改赴西貢修理矣 
[炸船餘聞]  
　　香港澳門廣東輪船公司之樂仔輪船於正月念八日炸裂此已列報兹聞三十日已將淹斃諸人之屍首擇地掩埋當時香港正在賽馬本有跳戯之舉今因此事停止港中諸人爲之不快者累日 
[津信摘錄]  
　　字林西字報載有天津西人本月初二日來信言津沽河道自去冬至今惟正月中旬津河灣略見冰沍此外則絶無所見若照此則輪船冬月儘可遄行無須封河惟平原則冰凌齒齒貧農尤多吃苦田中被水凝冰柴草亦爲冰住至無以供炊爨官憲捐廉施賑西人亦設法稍有捐助然杯水車薪終無大益大津左近有三十餘村民間農　牛隻一無所有現擬集捐爲之設法救拯雖已集有五百餘金暫行試辦但究恐爲　過少無濟於事目下水勢漸退將來或可種植但耔種全無必當早爲籌備去冬所設粥廠則已於新正停閉矣至法越之事官塲如何籌策外問毫無所知似有置諸不理之意聞傳言華兵獲一大捷然亦疑信參半也 
[開發存銀]  
　　京師煤市街阜康福票莊自　閉後旋備銀兩并張掛順天府告示於去臘念八日開發票存銀兩凡數不過百兩者一律支放其數至千百兩以上者再擬開發日期想執該號銀票者或不致視爲故紙也 
[盜案疉見]  
　　京師盜刦之案層見疉出去臘二十九日四牌樓北山老胡同某部郎家夜有盜二十餘名踰墻入院明火持杖砸破門窓持刀嚇禁事主並搶衣飾　件任其飽掠而去又興隆街草廠十條胡同長沙會館内某侍御於正月初被盜刼去多物未經報官勘騐會侍御入内值班面訴提憲提憲回署卽傳叅游申斥飭令作速拿賊正月二十五日在正陽門外寳吉巷某烟館内抄拿三人以其形跡可疑隨帶洋槍也嗣經西珠市大街某布店保回蓋此三人實係護送銀兩之鑣丁故旣拿而又釋之嗣又在崇文門内鎭江胡同某烟館内抄拿七人兩宗室四旂籍一民人業由提督衙門解交刑部審理矣 
[蘇垣甄别]  
　　吳中紫陽書院係專課舉貢生監不論本省外省均可報名與考本年衞中丞示期於二月初四日扃門甄别在院投考諸生計實到人數有九百名卷數約在一千四五百本是日黎明中丞親詣點名給蔡照章委首府桐太尊監塲云 
[吳市叢譚]  
　　錢業之衰至上年而已極說才謂窮則思變今年如能經營穩妥脚踏實地其獲利可操左劵現在中市一帶計匯兌莊家之上市者僅剩三家鼎峙其間與各埠不通匯劃進出之欵尙未敢放胆爲之驚弓之鳥畏首畏尾業此者如一局殘　無可收拾至恃錢莊爲周轉者各處涸轍之鮒坐視其牿亡而卒付諸無如何商困若此杞憂眞無已時也○京崑梨園城内外現設四所連日風日晴和遊人咸聨袂偕行以洩年頭之鬱悶故　客　滿惟去年曾有禁止婦女觀劇之示風氣爲之一肅新正以來此禁斬弛而大户香閨小家碧玉亦多有聨翩入座者所可惡者各班優伶最喜扮演淫戯猥褻謔浪之態至有男子所羞見而閨眷毅然逼視其貽害胡可問耶盖吳中各伶與在本埠異不獨音節科諢可隨意胡亂其一切關目無不變本加厲眉目傳情極意裝點猶可也莫甚於　逐富檯活演秘戯曲文穢污京陜說白猶可也莫陋於操吳語直言談相毫不隱諱同一賣藝未必以一派淫靡使可賺錢而一蹈忠孝節義之門立致折本何若輩之甘於造孽如此○馳馬傷人幾乎書不勝書年初以踐斃老婦故各路保甲局見有遊騎無不立刻查問此風爲之稍戢日前有御者牽駒入觀被局差所獲而無賴拆梢之輩復軋入茶館百端嚇詐此人局促婉求卒未肯輕釋後乃大會茶鈔並言嗣後永遠不敢復至始得曳韁鼠竄而去○雪霽泥乾春風駘宕蓋已旬日於兹矣吳俗凡逍遥物外之儔午後遊觀若有結癖而街衢窄狹動至擁擠不開又兼無賴棍徒摩肩接踵多於此中求生活益以年輕僕婢小户女流無不思薄遊玄妙一新眼界是以日來茶肆中利市大好其最精之室獨婦女爲多遊蜂浪蝶紛至沓來生意更　至觀以内打圈囂　之事無日無之亦毫不爲怪往者過而來者續官不問而民不恥風俗之壞有心人當思有以變革否○前報同泰閏線店倒欠莊欵涉訟現已照折議妥投呈和息卽經馬邑尊將原押店夥釋放矣至同興藥材行則荆棘如蝟尙無眉目現雖各股東均由甬來蘇聞僅有三折貨銀各莊皆不肯允其牽涉之協利行前經被封眞旡妄之災也恒大仁布店亦一無料理聞報事人上年以賣買空盤折耗甚鉅虧欠店欵至萬金左右赤手空拳正吳諺所謂石子裏逼弗出油耳 
[典當易主]  
　　杭省城廂内外典當不下二十家而胡紳所開者十居其七現經一律封閉其中若清河坊巷之公濟鳳山門内之廣順武林門外之泰安此三典生意極盛一旦停歇不惟可惜且於貧民不便現經集議擬於在籍各紳中各派股銀集成巨欵禀明藩憲先籌公欵二萬兩存放三典作本生息其餘一切公項皆不能存放以收官利各典資本皆由衆紳措集照價盤頂聞事已議妥極遲於七月間開辦總理者係丨紳云又胡紳所開之阜康倒閉後新正於城隍山上之藥皇廟内有紅紙書一長聨係贈觀察者下書熱心冷眼人題不知爲何人筆墨其聨云廷臣稱其名鄉老墓其名中原外域震其名訝此中金穴難窺取不竭用不窮統人悅之好色富貴極欲窮奢不知他修到幾生享盡豪華兼豔福官項去其一存欵去其一洋利折閱去其一驚此日銅山忽倒悖而入悖而出合各省之典號棧莊東崩西應只贏得慶餘兩字始知積善可傳家 
[局員更調]  
　　督辦温郡西門釐捐局謝韵梧明府於去臘聞訃丁憂當經彭總辦札委惲直卿明府接手一面詳請省總局試辦半年今已接到明文扎委錢君印福年前來接辦大約不日可以抵甌矣 
[鄂省官報]  
　　藩憲牌示石首縣典史缺以儘先前補用典史姜啓宇孝感縣典史缺以試用典史周煥文俱咨署應山縣典史缺以分缺補用典史費兆銘保康縣典史缺以分缺間用典史陳文宇俱咨補漢川縣小里潭巡檢缺以新班遇缺卽補巡檢李淦松滋縣磨盤巡檢缺以候補班儘先補用巡檢楊汝霖圻水縣巴河巡檢缺以遇缺卽補巡檢姜枬俱咨補武昌縣典史缺以漢川縣典史任煥章漢川縣典史缺以武昌縣典史葛熊光俱調補遠安縣缺委補用縣譚家贊代理新選通山縣林元炎禀見兩院利川縣署任趙毓楠新正初四日禀辭赴任署孝感縣張鵬舉雲夢縣劉秉彝各禀辭兩院赴任初六日署孫家灣巡檢魯業鏞稟辭赴任初八日雲夢縣劉秉彝稟辭赴任初九日督銷局廣西候補道程讓齋觀察稟辭赴金陵公幹十二日署孝感縣典史周樸禀辭赴任丁憂鍾祥縣熊鑾請咨回江西十五日荆門州石橋巡檢王振家禀辭赴任十九日襄陽縣典史缺以先用巡檢胡恩慶署理漢陽城守備梅守戎御任晉京新任王守戎於十三日接印任事正月念三日通判課樹森稟謝兩院留會辦漢鎭牙厘局一次署監利縣李載珪稟辭赴任同日藩憲牌示武昌府通判員缺飭本任之長坦囘任應山縣准補之楊鈞安陸縣准補之蕭雲黄陂縣准補之吳念椿本司庫大使准　之傅光弼俱赴任咸甯縣缺委監利縣諸可權署理江陵縣缺委補用縣何錦琮接署新選來鳳縣黎墉來省念四日稟到 
[求减房租]  
　　京口天主街一帶店面乃天主堂市房各租户因生意清淡各店會議約聚二三百人至堂求减房租未邀允准各店户復於上月二十一日續至堂内情商該堂允以十中减一而各店户定欲七折否則閉歇該堂以爲各店霸市遂致函請馮邑尊提拿爲首者究懲邑 
 
 

Page 3

 
 
尊隨於初一日出示勸諭各店照常開門各店見示内仍未言允減房租遂於二鼓時使人沿街呌呼囑令各店初二日一槪閉市會商設有不遵獨自開店者衆人定向理論未知如何結局邑遵告示附錄在任侯升府特特授江蘇鎭江府丹徒縣正堂馮爲出示諭禁事正月二十九天主堂於司鐸函稱本堂租地建房因見現在市局清淡准客暫行十中减一不料十五日好事輩糾衆房客擁堂要勒七折敝鐸因公在申喧擾良久而散嗣於二十一日復聚天香樓茶坊會議共約於二月初二日關門閉市天主街西塢街小魚巷運河邊等處衆房客不准一家開市設法與堂爲難函請出示嚴禁飭拿首事等情到縣據此查鎭郡上年市面清淡各店誠多虧折求减房租本在情理之中但天主堂旣先十中减一不得謂非體卹各該租户卽欲再求减讓亦宜以理孰商何得糾衆擁堂要勒七折會議閉市殊屬非是除函商施司鐸量予酌減外合行出示曉諭爲此諭仰天主堂各該房户一體每悉爾等如係願設店舖者務各照常開市情商減讓不准關門閉市聚衆要勤致干提究其有不願開店者卽先向堂退租不得隨同要勒各宜凛遵毋違特示 
[輪舶帶銀]  
　　前日招商局之永甯鎭東普濟三輪船由天津來滬船中皆帶現銀計永清帶銀九萬鎭東帶銀十一萬普濟帶銀四十萬 
[拖帶沈船]  
　　浦中沈船前經用炸藥轟炸數次均列前報兹悉船身雖經炸裂尙未全身粉奞故又發小輪船拖帶出外庶不致爲舟行之害也 
[沙船被撞]  
　　太古公司之温州輪船前日由本埠開往前赴天津行至三菱公司碼頭杨近與中國沙船相碰輪船並無損傷沙船亦僅受微傷尙無大害近日浦中沙船頗多易於滋事是不可不格外加意也 
[水底酣眠]  
　　外虹橋招商局中棧碼頭所泊麻雀杉板甚多潮落時繫纜碼頭而人則睡於船内前夜有一人春睡方濃潮水忽至不及解纜水遂汨汨而入其人從夢中驚醒奈所盖之平基板急切不能開祗得大聲呼救隣舟聞皮起視急解其纜船始浮起人得無恙否則夢沈水底不將睡三千年耶 
[願減田價]  
　　跑馬塲圍内之田户孫千千等索找田價一案節經列報昨據孫千干吳關音孫四海等五十七人至英公堂聨名禀稱圍内田地共有四百八十六畝凡五十七户於同治二年分由地保王坤湧及己故之曹永清言明活租與怡和等洋行起築馬路每畝價銀一百五十兩先收念五兩再行找價迄今二十餘年價無可收民等困苦萬狀洋商則謂田畆需用方找價銀倘百年不用則民等子子孫孫終不能收此價銀現在情願折銀二十五兩每畝祗找價百兩等語太守閱禀之下均令靜候批示 
[嚴辦地棍]  
　　去年正月閭裏虹口北首鄉人徐正方與殷金榮徐杏圃張雲帆等在蕭王廟爭奪堂鼓起衅徐糾數十人將殷等毆傷並將殷金榮之房屋拆毁殷等赴縣喊控黎邑尊似徐正方細故起衅胆敢毆人拆屋不法己極喝責五百板管押班房一面照地棍例究辦詳請府憲示遵此己列報昨己奉到明文飭將徐正方鎖鐵桿一年以儆黎邑　遵札飭差將徐提出喚鐵匠將六十斤鐵桿用鐵練鐵鎖釘於項間及右足膀徐一再求恩請交的保情願改過邑尊諭徐如三个月後察看情形果能改過方准保釋 
[冐名取貨]  
　　福利洋行西人某至英公堂稱前日忻利如持西字條來取雪咖烟兩箱察其筆跡知係冐名取貨卽交捕根問來歴據稱此字條係曾在西商處爲侍者之陳人芝交我者由捕續獲陳久芝送案字條呈案忻供現在五福弄開客寓陳來躭擱初付現錢繼則拖欠愈積愈多前日交我西字條一紙聲言可往福利行取雪加烟二箱實不知其冐名取貨陳供寧人曾在西商處爲侍者早己辭歇今冩西字條交忻取貨原欲洋東言明然後可取殊不知忻己先往致韋拘送賈副領事以冐名取貨應請重辦黄太守隨判陳枷號二月忻利如無干斥釋字條存毁 
[同室操戈]  
　　昨早裏虹口鄉人王寳和身穿素服赴英公堂稟稱伊父王六寳於初四日身故有堂兄王玉生不容安殮并將棺木搶去黄太守卽飭差往查旋據復稱屍身尙在棺蓋而棺木不知去向等語據外間傳言王六寳與姪王玉生因爭地搆訟自上年春間起至秋始結今復有此糾葛正不知孰曲孰直耳 
[戯資助賑]  
　　揚州協賑公所承揚府憲黄沛皆太尊發到江西各鹽號會館戯資移賑之欵計蕭怡豐四十千文根靜堂裕大仁程錦泰仁昌厚德培記本立生廖義仁長順晉怡和森九號各二十千文裕通和鄒福祥信義生趙鴻泰大昌永生昌信六號各十千文具見心存利濟術妙轉移上體宫廷减膳之心卽下慰災區待哺之急公忠愷悌欽佩莫名揚郡各帮會舘林立見義勇爲當仁不讓其必有聞風興起者乎 
[上海絲業會舘籌賑公所施少欽上山東撫憲陳大中丞書]  
　　敬啓者去臘批解賑欵謹具蕪函藉伸賀悃頃蒙鈞翰荷奬飾之逾恒益悚惶於無旣恭諗雋丞大公祖大人禧隨日永德召年豐甲令頒新愷澤與陽春廣被申圻藹瑞阜財同解愠齊歡翹企鴻釐莫名雀忭晚歲華虛度棉薄增漸現在敝會館捐助雖遜前時施捨尙無虛日屢接東省勘灾諸君及兒子則敬來信述春賑分頭查辦需款鉅而且殷兹特湊解第四批申公砝銀四千兩前日接電知已仰蒙俯照墊給散放兹懇方觀察轉解憲轅伏祈核收歸欵爲禱惟願仁漿義粟源源而來庶得濟困扶危多多益善藉以上副慈懷於萬一耳專此肅布恭請勛安並希崇鑒治晚生施善昌謹啓 
[題李德齋滴露研經圖]  
　　秋來何處最關心棐几芸窗曉露侵上世文章多奥窔茫茫墜緒許君尋萬重理障早消除徧地清凉好讀書夜靜不知秋已老芸編猶自展徐徐千秋心學費研求意緒全憑乙乙抽想見光燃黎杖後滿天珠玉散經樓疏懶生稿 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年正月十二十三日京報全錄]  
　　宫鬥抄○諭旨兩道錄前○陜督譚奏特叅各員摺○楚督卞奏請頒賜匾額片○蘇學政黄奏請添設貢額摺○晉學政吕奏續報考試情形摺○江督左奏創建書院片○禛撫唐奏爲甄别各員片○直督李奏叅革知縣查辦夾片○正月十二日○莊王謝賞聖訓恩○岳林芸公各假滿請安○寳昌請假十日○棍公續假兩月並請派署印鑰○禮部部奏派磨勘繙試卷之大臣派出額勒和布松溎文臖慶麟○擎儀司奏十五日早晚祭奉先殿載瀛載津行禮○召見軍機○正月十二日○額功和布等磨勘繙譯試卷覆命○延煦謝署正黄漢都統恩○召見軍機○○頭品頂戴陜甘總督臣譚鍾麟跪奏爲特叅辦事顢頇之通判知府請旨分别革職議處以肅官方恭摺仰祈聖鑒事竊查哈密大營上年九月間飭撫彝高台兩廳縣採買兵米一千石運赴肅州每石連脚價給銀四兩於市價不相上下乃撫彝通判杜恩培並不由市收採輒令該廳水旱三十六渠白姓照糧派買徑運肅州内有旱地小彩倪加盛夥等處向不種稻民人張錦綉等聨名赴甘凉道具禀免採杜恩培以張錦綉等抗採軍糧詳甘凉道批府傳案懲究該廳拿獲文生李向榮一名解府謂係歛錢主使張錦綉等上控之犯該府奎光並未提訊虛實輙發張掖縣看管致令李向榮服毒自盡該府縣亦未照例通詳立案此去年十二月事也本年四月間杜恩培又以小彩渠廪生馬世融恃符阻撓抗採軍米詳請褫革衣頂經臣批句飭府查明詳覆該府閱三月之久並無一字具覆嗣准學臣咨稱撫彝廳詳革廪生馬世融一案初經批駁現據該廳杜恩培詳請免革咨請查照核辦前來臣聞該廳有押斃生員之事當卽飭司委員前往密查一面嚴飭該府詳細禀覆奎光知無可掩飾始將李向榮自盡之案禀報並據委員查明確實情形禀由藩臬兩司詳請奏叅前來臣查甘省瘠苦之區亂後遺黎元氣未復全賴地方官加意撫循何堰再滋擾累撫彝通判杜恩培奉文採買軍粮不向市集採購輒向民間按粮派買且不分水旱地一律科派大米辦理已屬糊塗迨旱地具禀求免採買輒以紳士抗採軍米先後詳請斥革懲辦尤屬荒謬絶倫甘州府知府奎光明知生員李向榮爲稟求免採起事並無重罪到案時不妥爲開導輒發縣管押致令自盡咎已難辭事後並未通報奉札飭查延不詳覆迨經嚴飭禀覆猶復含糊其詞實屬有心欺罔似此庸劣之員若不嚴行叅處何以蘇民困而勵官箴相應請旨將撫彝廳通判杜恩培卽行革職甘州府知府奎光請勅議處以爲辦事顢頇者戒臣爲整飭吏治起見謹繕摺具陳伏乞皇太后皇上聖鑒訓示謹奏奉旨已錄○○卞寳第片再據湖北荆州府知府蔣銘勳稟稱荆江府岷山清江沮漳湖水總匯之區素稱澤國全賴萬城大堤保障乾隆五十四年在於堤頭玉路口地方奏蒙勅建江神廟嗣於道光二十三年奏准續建沮漳二神祠每遇江水汎漲之際官民祈禱素著靈應本年伏汛川江清江沮漳各水同時暴漲高出楊林石嘰八尺有餘水離堤面僅二三尺不等爲近十年所未有下游柴紀等堤又因雨水過多風浪冲擊屢次崩矬情形岌岌可危經該府督率僚屬等親詣江神廟曁沮漳二神各廟虔誠祈禱得以風浪平靜江流順軌萬城大堤綿亘二百餘里皆幸化險爲平獲慶安瀾閱郡官民同深寅感禀請奏懇御賜匾額以昭靈貺等情由湖北布政使蒯德標核明轉群請奏前來臣查荆州萬城大堤爲合郡及下游各邑田廬保障最關緊要前於同治九年因江水盛漲該堤奇險迭出幸蒙神靈默佑安瀾經前督臣李鴻章奏懇頒賜匾額有案本年該堤危險情事相同相應援案仰懇天恩俯准頒賜　神曁沮漳二神匾額各一方以答神庥謹會會同湖北巡撫臣彭祖賢附片陳請伏乞聖鑒訓示謹奏奉旨已錄○○江蘇學政臣黄體芳跪奏爲海門廳文人俱盛選拔之典尙闕懇恩飭部查照前議添設貢額恭摺仰祈聖鑒事竊臣查江蘇海門直隷廳前於嘉慶年間設立專學迄今巳七十餘年文風蒸蒸日上而選拔一典尙屬闕如同治十年經前撫臣張之萬奏請添設經部議查該廳在部學册廪增附名數僅七十餘人應俟人數日增文風日盛再行奏明辦理嗣於同治十一年又經前署撫臣恩錫援引浙江玉環廳湖南永綏廳添設選拔之案奏請於海門廳照案增設一名復經部議以玉環永綏二廳奏准添設選拔均在道光四年定章以前未便援引所有海門廳拔額應俟下屇選拔年分前期察看情形如果廪增附已逾百名再行奏請核辦各等因先後奉旨依議欽此兹據紳士等呈稱海門廳學册截至本屇光緒九年歲案止廪增附名數計已一百一名造具花名清册請專摺奏設拔額一名等情前來臣覆核無異伏查此案經前撫臣兩次奏懇均因人數不符未邀恩准現在該廳積成盈數計恊定章例漢廷博士之科百員巳滿知吳會人才之藪尺地同文轉瞬卽屇選拔之期應請旨飭部准將海門廳查照前議以下屇乙酉科爲始添設拔額一名庶貢樹香分廣備澤宫之上選士林喜溢蔚海國之先聲除將廪增附花名册咨送禮部查核外所有海門廳請設選拔貢額緣由謹會同東閣大學士兩江總督臣左宗棠江蘇巡撫臣衞榮光恭摺陳請伏乞皇太后后上聖鑒施行謹奏軍機大臣奉旨禮部議奏欽此○○山西學政臣吕鳳岐跪奏爲續報考試情形恭摺仰祈聖鑒事竊臣本年六月曾將歲試省南各屬情形奏報在案嗣於七月考試太原府屬岢嵐州嵐縣三處應照向章另赴岢嵐按試外其餘各縣文武生童俱於省棚考畢出棚先至澤州府以後遞及潞安府沁州遼州平定州連考五棚嚴密關防悉心校閱每於生童正塲終日端坐堂上不時督率值塲教官按號清查晉中士習素端尙無弊靈文風以平定爲優太原之榆次太谷次之澤州之風台高平又次之武塲弓馬技藝亦有可觀臣發落之時文則勉以勵　讀書武則勉以循分習藝　切勸戒以期仰副聖天子作育人才之至意兹臣回省擬俟來年開印後卽赴省北一帶所有歲試過澤潞遼沁平五府州情形謹具摺奏聞再臣經過地方二麥均已播種民情靜謐合併附陳伏乞皇太后皇上聖鑒謹奏車機大臣奉旨知道了欽此○○左宗棠片再臣前接江蘇學政臣黄體芳緘稱江陰創建經古書院名曰南菁仿沽經精舍之例專課通省經古惟經費不敷落成有待請撥欵接濟並請籌常年膏火之資等因臣以學臣倡建書院係爲嘉惠士林起見用意深遠通省士子如願入院讀書就正經史之學槪予收錄將來績學之士發名成業者必多黄體芳夙負文名劬學攻苦一時人望攸歸尤宜量爲佽助以慰士情臣比捐廉銀一千兩佐書院工料之費並札兩淮運司淮北票費項下提銀二萬兩解由學臣飭交江陰縣發商生息以爲每年膏火之資官爲經理年終結算申報學臣衙門仍移咨臣署備案以專責成而備稽考一面咨會凡有書局省分將局刻官書備一部解發書院存儲俾學者得資繙閱除由該學臣會商妥定章程以垂久遠外理合將江陰創建書院動撥鹽票項下銀兩緣由謹會同江蘇學政臣黄體芳附片陳明伏乞聖鑒勅部查照謹奏軍機大臣奉旨該部知道欽此○○唐烱片再查定章捐納勞績人員應以到省之日起予限一年詳加查看出具切實考語奏明分别留省補用歴經遵辦在案兹查有補用同知金元勳儘先補用同知謝聨慶知府銜儘先前補用同知直隷州知州王肅提舉銜試用知縣韓再蘭均經到省一年期滿自應照章甄别據署藩臬兩司會詳前來臣查該員金元勳才具明哳謝聨慶辦事勤愼王燾穩練老成韓再蘭樸實耐勞均堪以本班留省補用除履歴清册咨部外謹會同雲貴總臣岑毓英附片具陳伏乞聖鑒謹奏軍機大臣奉旨吏部知道欽此○○李鴻漳片再交河縣知縣吳繩曾被叅商于香村報刼一案有逼供虛報各情欽奉光緒九年四月十四日寄諭澈底根究經張樹聲與臣分别委查將吳繩曾撤任行飭臬司提審在案旋據委員候補知府蕭世本陳慶滋前往密訪皆稱于香村劉景堂等虛報刼案茲據臬司松椿詳稱提訉現到入証供與所訪大致相同該絲曾將劉景堂等刑訉並解府過堂責禁以致劉景堂於受刑後脚成瘡兼患泄瀉在店身死現因金璜張秋發等在逃尙難定讞惟該縣吳繩曾被役朦蔽是非顚倒巳屬顯然該府胡清瑞提審要案不能虛心研究得實咎亦難辭會同藩司崧駿詳請先先分别叅撤前來除飭司將河間府知府胡清瑞撤任一面勒提金璜等到省嚴究全案詳細確情核實奏辦外應請旨將交河縣知縣吳繩曾行行革職與胡清瑞均聽候查辦理合附片具陳伏乞聖鑒訓示謹奏軍機大臣奉曾着照所請該部知道欽此 
 
 

Page 10

 
 
[光緒十年正月十四十五日京報全錄]  
　　宫門抄○大臣額等奏查明大員叅欵覆奏摺○皖撫裕奏爲計典舉劾摺○正月十四日○莊王徵貝勒大額駙海英德魁各請假十日○載鶴續假十日○貴恒續假五日○召見軍機○皇上明日卯正二刻至大高殿壽皇殿行禮辰正升保和殿筵宴○十五日○富勒渾泰假滿請安○直隷學政孫詒經請訓○召見軍機○明日午正宗親宴入座○○臣額勒和布臣張之萬跪奏爲查明大員被叅各款據實恭摺具奏仰祈聖鑒事光緒九年十二月初四日奉上諭給事中孔憲瑴奏順天府府尹周家楣徇私妄爲各欵一摺看派額勒和布張之萬查明具奏欽此臣等當卽派内務府堂郎中海緒員外郎恒秀刑部郎中趙舒翹員外郎廷杰訥欽王汝礪主事王聨璧辛福德調齊案卷按照原叅各欵逐層查核如原奏内稱秋間粮價正昂該給事中等商請開辦平糶該府尹旣不肯行十月間粮價稍平囑其稍遲以節經費又不肯從並委員買米易銀出入均可染指一節查據順天府覆稱秋間糧價甚昂正在部議及與直隷總督會議之時尙未定有辦法無從開局旣經定期開辦民間知有平糶粮價漸減五城所囑稍遲並未不從開局日期亦經彼此商明屇時開辦後現錢漸多委員恐難存放欲發給銀號按票存之價折算以所折未妥並未辦理嗣令委員稟商五城將孤貧之銀易平糶之錢原以俱係官項以公濟公卽使稍有便宜亦在孤貧受惠藉此可稽出積錢因五城意見不合亦未合銀孤貧銀兩業經另行易錢開放局中所收糶價米數每賣不過十斤二十斤收票無幾或有關閉非能豫料局中所購白米其價二兩七錢及三兩一二錢不等米有精次時價胃增損每石斤兩有多少故價值不同所收糶價存局未動並未一出一入可以染指之處等語調查各局帳簿出入均極明晣並飭呈騐米樣價在三兩以外者色甚精潔且現錢均在局收存並無挪移則該府尹所覆各節自係實在情形又原奏總辦局事丁憂户部主事賈孝彤引其同縣商人牟利糧馬通判周之辰勾串經紀爲奸該府尹倚任非人一節訊據賈孝彤供稱伊係户部員外郎並非主事因措資來京正值平糶局將開府尹因係山東人令代覔可靠糧櫃並製買器具伊以與府尹周家楣係屬姻親固辭不可言明不奉委札不受薪水局中公事銀錢委員專管伊恐粮櫃商人懶惰不時常往督責後事漸就緒伊卽告辭出局據周之辰供稱辦理平糶各局均有專管人員因伊係糧馬通判經管糧行經紀奉派在各局照料錢行經紀伊並不管西城御史因公將錢經紀責懲並諭令糧經紀採買白米伊因經紀違限票傳比責有票簿可查伊父恒軒並未充當工部書吏各等語查騐周之辰捐照伊父果名恒軒片查工部亦無書吏周恒軒其人各局旣有專管委員該員等不過帮同照料覆查各局帳簿尙無牟利爲奸情事惟賈孝彤服尙未滿五城曾經函阻查係屬實又原奏該給事中謂價宜報部周家楣則曰部章窒碍不如勿報欵宜核實則曰但記錢數卽爲核實一節據該府尹覆稱平糶撤局價應繳部而賑欵之能否敷用尙不可知不能不全局通籌以顧賑撫大局此乃係順天府承辦之事旣會同五城將糶價記其確數如果賑欵不敷奏明將糶價改歸賑欵則以後欵項卽係順天府專責彼此議論大槪如此並水謂不應核實不應報部等語旣係爲豫籌賑務似尙無關弊竇至日進糶價由委員或五日或十日將所進錢票現錢應換銀若干分别禀知各城檢查三局總帳簿均有五城標書字樣有此嵇核尙可不致侵漁又原叅該府九代爲資善堂請領粟米該堂紳士李厚基專事欺侵並該堂收養八百餘人支領棉衣一千三百餘套一節訊據李厚基供稱伊於光緒三年由西城御史關聘管辦堂事所有捐項由值年紳士收存隨時支領用完請值年查核再行續領每年均造具清册刊入徵信錄本年秋間本城孔御史與值年紳士面商以近畿被災饑民就食者衆於九月半先行放粥十月照章開設煖廠人數已有五百餘名月杪即收一千三百餘名經順天府發來棉衣一千二百件冬月初一日各紳士公同監放按名給衣除已給一千二百名造册交送順天府外其未給衣者一百八十六名每名酌給錢文由各紳士自捐不動公項一切用款均有帳簿等語查該堂原係善舉由各處湊捐而成並不歸官經理堂内設有暖廠痘局水會細核歴年帳簿及所刻徵信錄出入甚屬清楚所放棉衣名冊數目相符似無欺侵可虞該府尹奏添米石係因今年人數較多且由值年紳士援照歴年成案呈請加增非李厚基所能作主自非濫給至今年有粥廠貧民李永順等與水井人鬥毆由堂送城枷號懲辦因係實有其事究不得以偶有口角槪謂善堂含垢納污遂致因咽廢食又原奏通州糧店張姓喬姓涉訟喬姓託其兄太監喬林峯向該府尹關說並内務府銀匠開設謙和瑞爐房之李國馨與該府尹來往一節檢查案卷原係張賓揚領喬林峯李國馨資本在通州開設同和糧食堆房當張賓揚未管事時係喬林峯之弟喬興壽卽喬詩軒領辦喬林峯等因喬興壽生意虧本始交張賓揚接管並未再添資本言明屯李國馨所開謙和瑞爐房常川通融去年李國馨病故謙和瑞不肯挪借該堆房隨卽歇業而張賓揚别開之鼎興鼎裕各糧店則生理日旺同和堆房尙欠謙和瑞借銀一萬五千兩有劵可憑爐房夥計田清俊將張賓揚控城送縣喬林峯與李國馨家人皆延不到案惟喬興壽挺身與張賓揚爭訟在府互控該府尹批呈各詞甚均平允並無偏袒該縣以張賓揚所借謙和瑞銀兩理應歸還斷令張賓揚將舖底出倒並將伊長支錢文交出先清此欵張賓揚以東夥帳未算清抗不遵斷並因喬興壽亦有長支錢文在堂互相爭執而喬興壽又控張賓揚之兄已率人將舖搶掠核其前後情形喬張二姓均屬無理纒訟現在並未結案皆無屈伸可言傳到該縣蔡壽臻供稱兩造赴府具訴伊祗奉有札文並無交派伊於本月初二日巳將現訊情形具詳等語並片查内務府覆稱喬林峯卽喬喜祿係久經斥革太監此案興訟係在今年五月李國馨已於去年十月病故更屬無從來往關說又原奏阜康銀號關閉該府尹將其箱隻十餘件運回衙署不與巡城御史公同點明並該號商人投首不於城而於府一節查據中城御史覆稱上月初六日該府九接閱電報知阜康有關閉之信卽出城查騐至該城往查時見有搬運箱隻情事詢係該府尹寄存物件飭令司坊官逐一查看大小匣板箱共二十件均偏列字號黏有周寄書帖箱字樣浮簽兼列有書帖字畫册頁麻姑金字等件簽紙均已𡮦舊委係數年前寄存之物萬目觀瞻並無揑飾該號内衣箱木箱木櫃鐵櫃爲數尙多立刻會同查封等語復傳到該號商人汪維賢卓忠裕訊據供稱先年該府尹丁憂回籍曾在號内寄存箱隻十數件後起復來京陸續取去衣箱數隻下餘書箱仍在該號收存汪維賢係進城張羅銀兩歸時見舖門已經順天府封閉卽赴府投首卓忠裕係中城可拿獲詳城送府委無别情至原叅該府尹交通商賈並未指實或係卽據阜康一事而言又謂該府尹吸食洋藥事更曖昧無從深究其餘各節均經詳查明確平糶局資善堂立章俱極妥善應仍照舊章辦理以濟窮黎通州粮店一案尙在未結該縣旣無枉斷應仍交該縣審辦勒令兩造東夥到案趕緊清厘以免延訟該府尹在阜康取回箱隻雖據中城御史查看委係數年前寄存書箱並無揑飾惟阜康號旣已關閉該府尹於查封之際卽將寄存箱隻先行携回以致外間嘖有煩言至前員外郎賈孝彤照料局務訊係由襄理善事起見旣未奉有委札得受薪水卽與府尹係屬姻親亦無嫌可避惟該員尙在服中且經五城函阻該府尹儘可别委别人代覓粮櫃乃必再三勸令從事該員外郎亦卽勉强趨公不能固却以上二節均有不合應請旨將順天府府尹周家楣前户部員外郎賈孝彤交部分别議處糧馬通判周之辰雖訊無卑鄙實據惟據該員面供未捐官之日曾茌三益金店帮辦筆墨係属出身市㕓其被言官叅奏不爲無因應交該管上司留心察看如猥瑣不能勝任卽行據實撤叅調到案卷均各發還所有臣等查辦緣由謹恭摺具奏請旨奉旨已錄○○頭品頂戴安徽巡撫臣裕祿跪奏爲舉行計興核實擧劾遵旨恭摺卿祈聖鑒事竊查道光三十年九月内接准吏部咨欽奉上諭嗣後各直省督撫於大計擧劾及平時預保並叅劾之員務將該員應舉應劾實跡詳列具奏不得以空言塞責用昭核寔而飭官方等因欽此欽遵茲安徽省辦理光緒九年分大計舉劾據藩臬兩司秉公察訪合之各道府卿開報得才守兼優允符　異者知縣以上共大員敎職佐雜三員有干六法者二員開具履歴事實考語欵跡前來臣覆核無異除分别加考照例恭疏會題外所有舉劾核寔緣由謹會同大學士兩江總督臣左宗棠安徽學政臣徐恭摺具陳伏乞皇太后皇上聖鑒訓示施行謹奏軍機大臣奉旨吏部知道欽此 
 
 

Page 11

 
 
[光緒十年正月十六十七日京報全錄]  
　　宫門抄○上諭三道錄前○大臣文奉爲請旨飭部覆議摺○直督李奏請調署河工同知摺○漕督楊奏請查明攺奬摺○閩督何等奉撫恤琉球難人摺○又奏爲安插遭風難人片○蘇撫衞奏爲修竣文廟緣由片○江撫潘奏編查保里緣由摺○晉撫張奏調署州縣片○正月十六日○靈中堂謝賞壽物恩○啓泰等東黄寺聽經覆命○果勒敏假滿請安○召見軍機○明日廷臣宴午正入座○十七日○謨公由西陵回京請安○恩公本謙各假滿請安○尙宗瑞托倫布各請假十日○召見軍機○○奴才文緒祿彭跪奏爲私賣官荒人犯監道無力完繳擬照例免追實行發配請　飭部覆議恭摺仰祈聖鑒事竊照呼蘭所屬五台站丁人等合夥私賣官荒得錢一萬餘吊肥己並越佔蒙古荒界曾經查出將該犯姜才楊茂儉楊茂著姜寳楊茂珠張雲海張成貴段玉崙張雲顯楊茂萬姜富舉李朋叚兆成楊茂文楊茂興叚奎妻成太並强行開種民人焦喜等一併拿獲到案審實各依租種山地棚民私招異籍之人開墾照子孫盜賣祖遺祀産五十例各擬發邊遠充軍監追私收押租錢文俟交足後再行發配民人焦喜遲文白世泰馬有張生于豐令等不候查辦理行開墾均依本律照强佔官民山塲不論多寡擬仗一百流三千里奏奉刑部核議均如所奏辦理等因於光緒八年六月初七日奉旨依議欽此欽遵除將民人焦喜等咨送奉天府尹定地發配外當將該犯等照例監追楊茂儉姜富舉楊釐興楊茂文等四名旋卽在監先後病故委員騐明實係因病身死禁卒人等無有凌虞情事隨時咨報刑部在案其現經在案各犯屢經比追並嚴飭該管站官認眞查抄家産據報均係租房居住並無房産可變亦無另有寄　錢財實係赤貧如洗無力完繳等情加結呈報前來查例載在京在外應行追贓人犯其入官贓二十兩以上者監追半年勘實力不能完俱免著追一面取結請豁一面定地解配發落毋庸聽候部覆等語此案姜才楊曹著姜寳楊茂珠張雲海張成貴叚玉崙張雲顯楊茂萬李朋段兆成叚奎姜成泰等監追已逾半年有餘該犯實係赤貧無力繳贓旣據該管站官勘明結報屬實自應照例問擬姜才等合依在外應行追贓人犯在二十兩以上監追半年勘實力不能完俱免着追例一面取結請豁一面定地解配發落以昭烱戒除將印結咨送刑部查核外理合恭摺具陳伏乞皇太后皇上聖鑒飭部核議遵辦謹奏軍機大臣奉旨刑部議奉欽此○○前大學士署直隷總督一等伯臣李鴻章跪奏爲實缺河工同知請互相調署以期人地各得其宜恭摺仰祈聖鑒事竊查天津府河捕同知經管天津靜海青縣滄州南皮等州縣河道堤工徵辦租課催趲漕船並各屬督捕事務係專煩管河要缺近年水患頻仍修防吃重必須精明幹練之員方可得力現任同知程迪華年五十一歲江西新建縣監生由北河候補同知補授今職近以工程煩要措置未能裕如未便稍涉遷就自應揀員對調據布政使崧駿按察使松椿天津道裕長查有河間府河捕同知朱豫復堪以對調具詳前來臣查朱豫復年五十五歲河南祥符縣監生中北河候補同知補授今職現調署東明同知該員才具幹練熟悉修防歴辦永定河黄河各工深識機要能耐勞苦以之調署天津府河捕同知要缺實堪勝任亦無違碍處分其河間府河捕同知員缺事務較簡卽請以天津府河捕同知程迪華調署如此一轉移間人地各得其宜庶於河工有裨相應仰懇天恩俯准互相調署以資治理如蒙俞允仍各俟經歴三汎期滿如果稱職再行保題實授除飭取朱豫復罰俸案件清册咨部外理合恭摺具陳伏乞皇太后皇上聖鑒飭部核覆施行謹奏軍機大臣奉旨吏部議奏欽此○○頭品頂戴漕運總督臣楊昌溶跪奏爲光緒七八兩年河工出力請奬各員分别查明改奬恭摺其陳仰祈聖鑒事竊照光緒七年八年南河兩屇安瀾所有出力各員弁經前漕臣慶裕擇尤奏請奬勵嗣經吏部分别准駁於光緒九年六月十二日開單覆奏奉旨依議欽此咨行遵照辦理臣當經分别行查現據陸續聲覆前來伏查防汛機宜等於軍務當其風浪驟作奇險環生竭羣策羣力以與水爭得失安危判於俄頃風雨黑夜需人尤多不特仕於河工者奔走効命卽非在省在工者但能熟悉修防不避艱險亦皆悉資其力檢查成案俱准咸奬無異謹將部議行查及另核請奬各員繕具清單恭呈御覽可否仰懇天恩飭部核議給奬以昭激勸出自逾出鴻慈除將其餘各員查明另行具奏外理合繕摺具陳伏乞皇太后皇上聖鑒訓示謹奏軍機大臣奉旨吏部議奏單併發欽此○○閩浙總督臣何璟福建巡撫臣張兆棟跪奏爲琉球難人中途折囘譯訊撫恤恭摺仰祈聖鑒事竊琉球人糜循理久塲等前因禮風來閩於六月初二日遺發回國分别奏咨在案兹據福防同知王冕南詳准平潭同知送到該難人糜循理等十六名並海船一隻當發館驛安揷一面飭傳通事譯訊據供該難人等自六月間遣發後候風至八月十一日放洋詎又在洋遭風吹壞船舵十四日漂至長樂縣轄松下洋面幸遇鄉民救護十八日抵平潭地方蒙官賞給柴米錢文派撥輪船於二十九日送省安插由藩司沈保靖核詳請奏前來臣等查該難人縻循理一再遭風殊堪矜憫應照案於安插日起每人日給米一升鹽菜銀六厘回國之日各給行糧一个月並一體加賞物件折價給領以廣皇仁至該難人等原船堪否駕駛俟回國時察看酌辦除咨部外臣等謹合詞恭摺具奏伏乞皇太后后上聖鑒謹奏軍機大臣奉旨知道了欽此○○何璟片再據福防同知王冕南詳琉球難人小橋川等十二名漕風到閩當飭通事譯訊據供小橋川是船主至城是舵工馬必選等四名是官吏蒙養德六名是水手俱係琉球那霸府人駕坐小海船一隻於八月二十九日開船中途適遇狂風順流來閩九月初五日進五虎門初六日到驛安插應卽於是日起每人日給米一升鹽菜銀六厘回國之日給發行一粮个月並照例加賞物件折價給領統在存公銀内動支事竣造冊報銷將來如何回國另行查看辦理據布政使沈保靖核詳請奏前來除咨部外臣等謹附片陳明伏乞聖鑒謹奏軍機大臣奉旨知道了欽此○○衞榮光片再蘇州省城長洲元和二縣學宫前因不戒於火致將大成殿全行焚燬先經藩司譚鈞培在護理撫篆任内附片奏報並經詹事府右庶子劉廷枚具奏欽奉諭旨飭令籌撥欵項迅卽興修等因欽此當經臣會摺覆奏聲請於留辦善後一成厘金項下籌撥興建在案嗣卽派委候補道員朱之榛會同藩臬兩司估計需用工料分投採辦齊備占吉於光緒九年四月十一日開工督飭工程委員遴派紳董認眞監造兹於十月三十日工程告竣臣卽率同僚屬潔誠恭詣行禮並督同該司道等周歴履勘查騐凡梁棟攘題磚石油漆之屬均稱工堅料實尙無偷减草率計用銀九千二百六十七兩零又重砌露臺修理籌經閣等處並鐫刻碑石用銀七百一十四兩零兩共用銀九千九百八十二兩零俱屬核實支銷並無浮濫至此項工用銀兩係提撥蘇滬兩局積欠一成厘金濟用應請彙案開單奏報免予造册報銷據督辦工程蘇藩司譚鈞培臬司許應鑅會同監修道員朱之榛詳請具奏前來臣覆核無異除分咨户禮工三部查照外謹會同大學士兩江總督臣左宗棠江蘇學政臣黄體芳附片具陳伏乞聖鑒謹奏軍機大臣奉旨該部知道欽此○○江西巡撫臣潘屬跪奏爲秋後編查保甲緣由循例恭摺具奏仰祈聖鑒事竊照嘉慶二十年正月欽此上諭各直省編查保甲於秋後責令該管道府直隷州親往抽查禀報督撫於歲底彙奏一次又道光四年五月欽奉上諭着各督撫嚴飭該府州縣將棚民逐細查察按十户設立甲長每年遞換門牌隨時抽騐各等因欽此歴經欽遵辦理在案茲據按察使劉瑞芬會同布政使邊寳泉具詳本年秋收後委員分赴各廳州縣督率保長人等將土著流寓棚民户口逐一查明分别改塡門牌經該管道府直隷州親往按册抽查並無遺漏亦無容留匪類情事呈請查核具奏前來臣覆如訪查尙屬確實惟江西幅愪遼闊户口繁多雖荃境久已肅清卽敎會匪徒時虞溷跡臣仍當督飭所屬認眞嚴密查拿隨時照例究辦務使匪類無所容身以期地方安　所有本年編查保甲緣由理合循例恭摺具奏伏乞皇太后皇上聖鑒謹奏軍機大臣奉旨知道了欽此○○張之洞片再解州直隷州知州魏象乾因病出缺查有在任候補直隷州知州朔州知州姚官澄堪以調署所遺朔州員缺查有准補澤州府同知陳廷瑞堪以代理永濟縣知縣鄭灝撤省遺缺查有調雀鳳台縣知縣陳繼之堪以署理調署安邑縣知縣錢鏞因病出缺所遺安邑縣知縣員缺查有在省差委在同縣知縣許貞元堪以署理據藩臬兩司會詳前來除檄飭遵照外理合附片陳明伏乞聖鑒謹奏軍機大臣奉旨知道了欽此 
 
 

Page 12

 
 
[光緒十年正月十八十九日京報全錄]  
　　宫門抄○上諭四道錄前○都統繼奏爲遵旨查明覆陳摺○直督李奏爲遵旨查明據實覆奏摺○東撫陳奏請奬叙片○都統繼奏請發員差遣摺○大臣文奏循例查騐緣由來片○正月十八日○怡王請假十日○掌儀司奏二十一日　奉先殿惇王行禮○召見軍機○皇上明日未正至西廠子看烟火○十九日○文中堂耀年英麟德克吉訥各請假十日○召見軍機○○奴才繼格跪奏爲遵旨查明熱河行宫陳設一切物件均與檔册相符並設法暫行防護情形恭摺仰祈聖鑒事竊本年十一月初二日承准軍機大臣字寄光緒九年十月二十九日奉上諭熱河行宫所有陳設及一切物件着繼格到任後按照向存檔册逐一查騐是否相符據實具奏並隨時將所存各件敬謹收藏妥爲防護毋任稍有損失欽此等因當經奴才於十一月奉到諭旨先行陳明遂於接篆後咨行熱河總管奴才瑞芳奴才文佩將向存檔册檢齊備文咨送以憑查騐嗣准熱河總管將陳設印册三十五本檢送前來奴才當卽定期知會總管督率司員道府携帶印册自十一月十九日起至十二月初八日止恭詣行宫内按照檔册所開陳設及一切物件逐欵檢查除檔内註明殘缺損壞不全外其餘陳設物件均與印册相符查畢後囑由該總管督飭該處員弁敬謹收藏妥爲典守惟逐日查騐歴觀各處殿座因年久失修率多滲漏壁上黏貼列聖宸翰及先年諸臣字畫問有雨跡或且迸裂更如情形稍重之命青齋各房廊有滲漏已甚者有傾圯堪虞者當與總管熟商惟有將各該處陳設等件暫行移至他處註明册檔俾免損失至周圍宫墻亦因本年雨大坍塌尤甚雖經該總管於雨霽後查明各處飭令兵弁等將原倒磚石卽時浮壘暫爲遮　第口外風力狂猛仍恐不免坍落奴才遴委揀發知縣張繼良揀發知縣富賷恭詣富墻内外坍塌處所詳細勘丈設法籌防旋據該委員等稟稱恭查得宫墻内外除情形較輕者不計外共塌缺口七十七叚共長二百六十餘丈每叚高六七八尺不等請暫用荆笆攔擋以期稍爲嚴密共約需荆笆三百六十九丈餘楊木支杆八百餘根麻繩五十餘斤等語奴才復親詣該處周歴復勘查所議雖非經久之計然尙可暫時保衞以俟明春動工再爲修整當令核實籌估需費無多己飭熱河道先行籌欵墊發卽日興工勒限告蕆又墻外舊有堆撥爲各該弁兵值班住宿晝夜巡邏之所本年武列河水漲發各堆撥有冲去無存者有圍墻倒坍僅存間架者復飭該委員周行查看或添設盧席窩鋪或用荆笆補綴一併籌欵辦理俾該弁兵等得有棲宿之所以便晝夜梭巡所有奴才遵旨查明熱河行宫陳設及一切物件均與檔册相符並設法暫行防護各緣由理合恭摺覆陳伏乞皇太后皇下聖鑒訓示謹奏軍機大臣奉旨知道了欽此○○李鴻章片再欽奉光緒九年九月初三日寄諭有人奏獻縣地方堤上伏屍甚多聞係清河道悉民人挖堤洩水派來護堤砲船所致是否屬實着李鴻章確切查明據實具奏等因欽此遵查直屬河堤向於伏秋大汎齊集民夫酌派官兵協守今夏献縣之滹沱新河防護緊要該縣禀經前署督臣張樹聲照章飭撥砲船並非清河道派往於八月間據河間府知府胡清瑞署献縣知縣王贊元先後稟報南岸村民盜决北堤並敢放槍拒敵以致格鬥傷斃經該府親往安撫擬結當又札派清河道史克寛馳往確切詳查旋據禀覆前來臣查滹沱之水本歸子牙河達津自同治七年由藳城改道北徙經深州曉陽下入古羊河萬不能容於是横流四溢獻縣河間肅甯任邱雄縣保定覇州大城文安九州縣均被漫淹下游又無出路事以文安大窪爲壑受害實太深廣迭經設法勘度於光緒七年在献縣開挖新河滹水始由該縣復歸子牙河故道古羊遂以斷流是以去其害之甚而保其利之多者其親河南岸各村久居窪下仍有漫淹之患並非始自今日蓋地勢使然無萬全之策也至北岸官堤所以捍衞下游九州縣地面防守不得不嚴今秋南岸之民於七月間扒抉北堤卽經該縣會同汎委趕緊堵築並赴南岸揮壓安撫旋因災象已在禀請撥賑乃八月初七日大辛等村乘該縣等赴滏陽河搶險糾集數百人鳴鑼吹角執持鎗砲駛船峰擁而來一面扒堤一面拒敵兇猛異常北岸守堤之民不能敵禦因砲船適在他所巡防遂奔告促令馳救其時已扒開堤口七道業有一道過水砲船弁兵始則正言勸阻繼以開砲恐嚇詎扒堤之衆施放槍砲抗拒船帮被其擊壞兵丁亦有受傷而堤之存亡與下游九州縣田廬民命危在呼吸情急勢迫不得已開砲抵格扒堤拒敵者始各紛紛解散間有落水傷斃者據該縣王贊元騐報蔣大龍等屍身九軀分别給領殮埋查明未撈獲者孫順等二軀又當時拿獲附從扒堤之杜月等二十四人奪獲軍器火槍刀械多件查盜决官堤罪名綦重卽今年山東章邱縣人盜决齊東縣民堤曾奉旨嚴拿懲辦又定例罪人持杖拒捕格殺勿論又乾隆四十六年有王忝福所居河西積水糾約數十人潛往河東盜挖官堤希圖宣洩經河東之尹尙岳目擊堤勢將潰情急放槍打傷王忝福等身死欽奉高宗純皇帝諭旨王忝福等情罪重大非尋常罪人可比尹尙岳爲保護地方起見著免罪釋放等因欽此欽遵在案誠以堤防關係至重盜决之風斷不可長况聚衆數百明目張胆執持槍砲扒堤拒敵殊屬愍不畏法尤非盜决可比守堤兵民若坐視縱容責任何在且必至潰决横流貽害下游九州縣之廣更屬無所辦法當據該縣騐訊落水及傷斃者十一人並無伏屍甚多之事亦非地方印委辦理不善本屇水勢過大實爲數十年所未有各處鄉民每扒堤互鬥傷斃事前嚴札旣難盡喻事後追究更恐拖累當情形危急之際守堤者固不得不出死力以相爭糞保完善然扒堤者情亦可憫是以此案前據禀報臣卽飭將所獲附從各犯二十四人從寛保釋未獲者悉與免拿俾安生業並飭優卹死者之家仍將被水各村奏豁錢糧並撥給銀米安集流亡倍　賑撫又以南岸水患頻仍未忍膜視巳派道員金福曾會同史克寛詳細察勘安議疏濬補救之方俟開春擇要籌辦所有此案始天情形理合據實覆奏伏乞聖鑒謹奏軍機大臣奉旨知道了欽此○○陳士杰片再各省捐助山東賑濟銀兩均經臣隨時奏報蒙恩給奬在案兹復准廣東撫臣倪文蔚前廣東撫臣裕寛各捐廉銀一千兩署湖南撫臣潘鼎新率同司道各員公捐銀五千兩均由票號匯兌來東以資撫卹又安徽人道銜三品封職汪廷佐捐銀二千兩自交濱州紳董製辦棉衣萬餘件代爲散放又據總理奉天營務翼長記名提督左寳貴緘稱以奉都察院左都御史臣畢道遠倉塲侍郎臣游百川工部左侍郎臣孫毓汶吏科掌印給事中臣孔憲瑴函商代籌捐項解東助賑當經勉力自捐並荷奉省各大吏及道府官幕公捐銀二千兩並稱現尙設法籌勸俟有成數再行匯寄等語伏念東省黄水爲災賴各官紳不分畛域多方佽助藉濟災黎畢道遠游百川孫毓汶孔憲瑴及該提督左寳貴均籍隷山東情殷桑梓輾轉勸募兾登斯民於袵席洵屬急公好義除查明各員捐資數目别行請奬外所有廣東撫臣倪文蔚前廣東撫臣裕寛署湖南撫臣潘鼎新捐助銀兩應否給奬之處臣未敢擅擬伏候聖裁至安徽人道銜三品封職汪廷佐捐銀二千兩爲數較巨籲懇天恩交部從優議叙以昭激勸出自鴻慈謹附片具陳伏乞聖鑒訓示謹奏軍機大臣奉旨倪文蔚等均交户部核給奬叙欽此○○奴才繼格跪奏爲熱河候補州縣不敷差遣照章由部楝發滿漢正途人員以資治理恭摺仰祈聖鑒事竊照熱河幅𢄙遼闊政務殷煩各州縣相騐屍傷踏勘盜賊以及撫字催科清理庶獄時有顧此失彼之勢推原其故皆緣各州縣轄境遼遠一經親詣勘騐或數百里或千餘里往返動需時日署中一切公事詞訟不免延擱奴才到任後按照州縣所詳月報悉心稽核現時各州縣所積案件共計三百餘起其中尤多者則莫如平泉建昌朝陽赤峰四處奴才率同司員道府反覆熟商擬每州縣揀派候補正印一員前往帮同審理庶已積者可期漸清現辦者不致積壓　熱河候補州縣僅有四員刻下皆有要差實不足以資差遣惟有仰懇王恩俯准飭下吏部於滿漢正途州縣班内揀發八員發往熱河差遣委用傳奴才得收指臂之助於案　詞訟寔有裨益奴才爲清理積案整頓地方起見是否有當伏乞皇太后皇上聖鑒訓示謹奏軍機大臣奉旨着照所請該部知道欽此○○文佩片再奴才文佩抵任後履查園内外廟等處陳設鋪墊供　汲倉庫銀米數目相符緣由前經奏蒙聖鑒在案茲奴才於十月十七日由熱河起程赴北路中關至張之營等四處行宫察看惟該四處陳設已於道光十二年移歸園内收存僅將所存鋪墊木器按冊詳查俱属相符當飭各該管千總等敬驛妥爲看守不准稍懈其殿宇房間久經失修六月間雖經大雨尙無甚重情形堪慰宸　奴才查騐後隨卽旋署仍會同正總管瑞芳不時進園稽查所有查騐北路收存鋪墊等項各緣由理合附片奏聞謹奏軍機大臣奉旨知道了欽此 
 
