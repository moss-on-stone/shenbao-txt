# 1893 - 66 - 4907142

 

Page 1

 
 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭代之鴻寶醫林之大成也茲山　文書局主人倩本局用活字排印刻已告成紙墨並佳裝潢益美計分釘二十四本碼洋四元如祇買外科書則收洋八角寄語杏林老　橋非名賢有欲得盧扁眞傳者講向上洋申報館二馬路東首煥文書局鴻寶齋千頃堂古香閣文賢閣文玉山房外埠則山東膠州成文堂廣東鴻文書局購取可也 
[新印通商約章纂要告成] [  圖書集成局代啓]  
　　是書將道光季年通商而後與各國所定約章及交涉成案删繁就簡别類分門羅羅清疎有條不紊誠講求洋務者不可不讀之書也兹已由本局印成分裝四册每部碼洋八角諸君子有以先覩爲快者請移玉棋盤街平和里黄熙記及各書坊購取可也 
[論宜謹出入以减免釐金下]  
　　曷言乎兵額之宜减也兵可百日不用不可一日不備然有不可以一概論者則今之議减兵額是也查中國兵凡百萬其守汛之兵二十萬零星散處不便操演其人皆習於苟安樂於無事有緝捕防守之名而無緝捕防守之實此宜全行裁减者也各營之兵大抵虛額居其三四而又老弱居其一炊釁洒埽之夫居其一其足以備行陣者曾不及半曩者赭宼之亂皆募勇成軍藉以翦滅羣醜則所謂養兵千日用在一朝者安在也是兵之當减不待智者而知之矣今中外互市海防陸防都宜鄭重然若英法等國其兵不過三四十萬已横行無敵雖俄之大亦無過六十萬兵之貴精而不貴多蓋有明證中國之兵宜减其半而存其半以五十萬爲定額此五十萬者宜嚴加遴選無虛額無老弱合而不分使於調遣苟能練成勁旅未始不足以外禦敵侮而内靖宼亂正不必藉口於防禦而虛縻國帑也按今之當兵者月給口糧約銀三兩有奇以百萬計之歳需帑銀三百萬兩有奇今减兵五十萬每歳可節餉項一百五十萬兩左右於度支豈無小補也哉曷言乎冗員之宜汰也今之冗員多矣不冗於小而冗於大不冗於閒而冗於要馮氏桂芬議自漕督河督以下官弁兵丁及各關督織造鹽務外而督撫司道内而宫屬詹事以至内外武職都宜酌量裁汰其言深切署明可以見諸施行愚又以爲陶汰冗員與停止捐輸實官實相表裏有可以相輔而行者蓋官員盡屬正途出身已病其冗復有捐途以附益之則冗而愈冗矣今誠能大加芟薙不特可以肅清仕途澄叙官方而所以節國家經費者固非淺鮮也曷言乎各局之宜裁也國家設官分職如彼其詳且盡也而復紛紛然委員設局何爲也哉今夫勘鞫臬　之事也而有發審等局詰盜縣令之事也而有保甲局其餘若籌防海運巡防洋務等局名目繁多類皆司道府縣所能兼轄而在在設局在在委員虛縻國帑何可勝數近日官塲中夤緣鑽刺狗苟蠅營略有微勞卽得保舉名實兼收都視之爲終南捷徑欲爲國家節經費計不當全行裁减乎然當今仕途擁擠流品混淆必非一朝所能遽行一時所能驟革裁之撤之澄之汰之拔本而塞源則必自淘汰冗員停捐實官始曷言乎浮費之宜節也浮費之宜節實非一端兹姑舉其一二瑣屑者言之如兵丁迎送時之放槍砲是也夫肅班站隊所以明上下之儀固不可廢至於施放槍砲則甚無謂若曰藉以熟其耳目手足則固有平時之操演在初不必藉迎送爲操演也今宜一概革除凡兵丁迎送大員止須站隊肅班兩旁鵠立不必鳴槍升砲其遇外洋節期應鳴礮以示敬及外洋兵輪鳴砲中國禮應報答者不在此例夫天下之大其浮費之所在何可以屈指計要在隨時隨事省其無益之費斯得之矣誰秉國鈞企十望之此四者卽節其所出也先節其所廿而後裕其所入欲裕所入莫如更定稅則以擴利源泰西征商之例往往重進口而輕出口蓋所以遏人而殖已也自道光壬寅定值百抽五之稅迄於今無所變易由近年觀之進口稅則本輕核厥價值未遠百五出口則貨價日减不加稅而稅已暗增考乙亥年出口貨價六千八百九十萬征稅至五百六十四萬是百而取八矣辛已年出口貨價七千一百餘萬征稅至六百八十七萬是百而取九矣關册所載彰彰可考輕重倒置此商之所以困也又若進口免稅各物初因品物無多無關税額又皆彼中日用所需無預華人不加征科以示曲體遠人之至意豈意向之專供旅用者今則稅爲利藥且同一紙墨金銀器之類皆出口有稅進口無稅中外互市貴取其平今遏已而殖人雖我朝度量宏遠殊非所以保護利權之道况進口各物中國稅則所免者大半爲日本稅則所不免是宜據理以爭更定稅則上以裕國課下以　商力此謀國計者所不可緩也謹所出以節其流俗所入以開其源理財之鉅目宏綱均在是矣有國家者可不深長也哉 
[鸞坡珥筆]  
　　福敬崇大金吾三堂憲嚴諭八旗滿篆漢工各廳固山達步軍校知悉本管地叚無論住户鋪户嚴行禁止施放雙響鞭爆起花以杜火患爾等務當家喻户曉諄諄囑付並由兩翼撥派官兵於西苑外圍及禁城外圍周流巡察自十二月二十八日起至正月十八日止常川駐紥遇有附近住户鋪户不遵禁令仍行施放當卽鎖事解送衙門究懲該官兵當認眞管禁不得膽徇致于咎戾○旗漢各營兵米折銀兩客秋改放實米歴經辦理在案至臘底祈中堂等奏請仍按照原折銀數給放銀兩無庸放給實米奉旨依議欽此由户部傳知旗漢各營於去臘廿四日起庫支領秋冬二季米折銀兩各營兵具領之餘無不喜形於色蓋以年關在邇有此沾潤不無小補也○户部各司書吏人等飯食銀兩經堂憲核准給發四個月令飯銀處監督在各省解存飯食銀兩内提銀三千餘兩傳知書吏人等於去臘廿一日支領○新正月第一辛日皇上宿壇致祭名曰祭辛蓋卽爲民祁榖之意也大金吾三堂憲答飭南營參遊戎知悉皇上於正月初六日宿壇齋戒初七日丑正祭辛禮成後仍由舊路還宫所有初六初七等日正陽門外蹕路兩旁充當跪道站道以及防護各巷口巡查閒雜人等並夜間稽查壇墻各汛官弁兵等均須齊整嚴肅除　不各汛官等敬謹充當外務卽傳知各該弁兵等於初五日在正陽門外左有官廳伺候點名分派各項差使各按地叚敬謹充當毋違○南營六汛汛官劄飭各該兵捕等知悉恭照正月初六日皇上宿壇齋戒初七日丑正致祭禮成還宫爾兵捕等務卽告知左近一帶住户鋪口店寓廟寺等於初六初七等日不准容留閒雜人等並放出喂大施放鞭爆以及各廟寺擂鼓撞鐘一律嚴行禁止所有蹕路兩旁不准潑倒贓水如有蓮者立卽扭汛懲辦不貸○梁家園某蘭若僧人近將廟門外水井購買另雇人夫澹水售與左近居人所得之資悉爲佛門供養日前忽有人以煤汕潑於井内領水者患之遂興問罪之師儈人不得已雇善淘井者打淘二日約費京錢百餘千而穢器之氣猶未凈盡彼潑油者豈眞天良喪盡歟○然放雙響起花爆竹久于例禁無如喜事之徒往往借祖神爲名任意她放置禁令於不顧有鄭某者置車一乘終日馳驅得資以供事畜去臘廿一日驅車至長巷頭條胡同見前面一人施放爆竹上前喝阻其人置若罔 
 
 

Page 2

 
 
聞駕車牲口聞聲驚逸壓傷鄭某之足倩醫生視之據言骨已斷矣恐不免成殘廢此後束手坐困一家五六口嗷嗷待哺大是可憐彼放雙響爆竹者問心何以安乎○各省督撫於軍需銷案到部後卽將津貼書吏辦公銀兩措解經各可提出六成作爲該科房辦公使用其餘四成歸併存積至臘月將盡按照各司庫檔房等處科房卯頭均匀分給不論何司核辦何省銷案何省津貼辦公銀兩有無催解到部統行放給名曰年節津貼去年各司存積四成辦公銀兩不下六千餘兩堂憲遵照向章掃數散放各司庫擋房書吏等於嘉平廿五日領訖從此圍爐笑語可與家人婦子共叙圑圓之樂矣○去臘底錢價昂貴銀價日落所有當差應役人等領到銀欵兌換錢文吃虧不少且各商墊辦一切官款不能如數領出異常竭蹶街面生意亦因此蕭條京師市景年不如年正不知何所底止耳 
[落成志盛]  
　　匯豐銀行向設分行於天津以權子母賃居某西人之屋已歴多年兹者鳩工庀材大營輪奐星題月牗幾同七寶樓臺藻井琱窗遥見萬家烟火大工告蕆頌美斯于遂詹吉新正初八良辰行落成之禮先是由總理行務人梅君得倫敦請北洋通商大臣李傅相光臨筵讌至期直隷提督葉軍門志超天津鎭總兵吳鎭戎殿元正定鎭總兵徐鎭戎邦道直隷藩司裕方伯長直隷鹽運司季都轉邦楨天津道方觀察署天津道吳觀察廷斌直隷補用道羅觀察豐祿劉觀察啓彤李觀察竟成江蘇候補道張觀察翼吳觀察懋鼎及駐津英領事津海關稅務司各國商人次第戾止門以外輪馳轂擊冠蓋如雲悔君一一肅入座間脫帽爲禮少焉材官呵於前武士擁於後八騶遥賁威望森嚴則傅相率同前出使日本大臣大公子伯行星使次公子仲彭三公子季皋及公孫親莅也斯時梅君整衣出迓致慤致誠各員亦皆整列班行如魚之貫傅相遜襄而入與梅君握手言歡閱片時侍者報席已設就梅君乃肅客人辦公處惟見五色旗幟四壁高懸烏語花香引人入勝其陳設之華美如入波斯域裏目中幾五色迷離旣就座則酒進葡萄香浮琥珀獻酬交錯務極歡悰饌則一中一西相間而進擘虯膾鳳勝於仙子行廚飲次梅君作而言曰今日辱承傅相惠臨足令輝生蓬摹竊窺傅相之意必不以本銀行爲無足齒數僕知之卽普中國流寓之西國官商亦罔不知之惟願傅相福壽無疆榮華永享國等苞菜之固位居鼎鼐之尊是則僕等外人所馨香以祝者爾於是同席諸人皆肅然而起舉酒交賀傅相已預繕頌詞一幅至是命羅觀察琅琅宣誦其文曰商務之樞紐在銀行故西人以理財爲新學其實卽祖周官遺意而馬之平準班之食貨亦其所本也本大臣奉命綜理商政凡園權之盈絀闤闠之盛衰胥與國計民生相維繫亦卽本大臣稽核所時及而銀行者旣爲懋遷鈐键固不能漠然置之况匯豐總局設在中國與他銀行之設總局於倫敦者不同故與中華商務尤爲關切天津自設分局以來經商者旣受其益而我國家有所樞策彼亦樂於効勞該銀行所派經理之人辦事勤能誠實可靠生意則逐漸推廣屋字則煥然一新故我不辭梅得倫之請爲之落成而望其方興未共也該銀行從前屢次蒙我國家指揮均能挹彼注兹緩急可恃而中國商民之資其周轉者猶其小焉耳本大臣惟有望其多財善賈不懈初終於官民亦兩有裨益其新修房屋宇崇垣高生意必隨之蒸蒸日上本大臣有厚望焉惟諸位舉酒以賀之誦畢梅君復前席致詞曰僕與本銀行總辦及各董事咸深感傅相之意鏤心刻骨銘泐弗諼時報時鐘泠泠九下起視庭角新月已過花梢傅相乃辭别回轅各員咸鵠列以送諸西人歡聲雷動相送出門梅君又各致殷勤小坐片時而散 
[浙省軍政]  
　　薦舉官杭州府協副將林耀光老成謹愼才識俱優紹興府協副將楊春和才識精明營務諳練樂清協副將秦懷亮精明諳練表率有才乍浦協副將陳旭才具開展水務勤明湖州協中軍都司穆同春人才魁梧技藝精熟湖州協左營守備周輝川才長技優營伍諳練寧波城守營守備馬雲龍年壯技辦事勤每紹興府協左營千總方得高才技優營務老練海門鎭標左營千總林定三槍砲熟防務謹愼糾劾官磐石營守備程夢熊嗜好頗重技藝亦疎提標安營千總孫鴻材具平庸馬步全空陞補提標安營游擊寧波城守營都司松奎精力已衰難膺戎務湖州協右營守備李文鈺年力衰頽難以供職玉環右營千總劉大鎭年力就衰難期振作紹興協右營守備王建功年老病深不堪驅策衢州鎭中營千總李成明年力漸衰技藝平常定海鎭中營千總林懿美緝捕操防未能得力樂清標中軍都司查聲顯習氣甚深操守難信 
[武林談屑]  
　　芳郊草緑繡野風和兒童爭放紙鳶爲樂吳榖人祭酒詩所謂竊來慈母線送入大王風也杭垣紫金冠巷隙地有甲乙兩童各放紙鳶因兩線互相絆住爭閙之際各持石子抛擲適某内迎面而來悮中頭顱鮮血淋漓内將童扭住不肯干休童之父母聞信急往排解向内叩頭如搗蒜内餘怒漸息幸受傷亦不甚重代敷刀傷樂分道而散○十七晚西大街某姓茅屋因鄰人放流星花爆誤落屋脊上轉瞬卽濃烟縷縷而屋中人尚未知覺旣而屋上茅龍爲火燒斷紛紛下墜舉頭一望則見紅光閃閃急用水澆灌并將青竹梢鑿通屋頂火始熄滅然受驚已不淺矣 
[關道晉省]  
　　寧紹台道吳福茨觀察於正月二十日晉省拜賀撫憲崧振帥新禧寧波府胡練溪太守以下印委各員均往西門外郵亭恭送安營之緑頭勇亦列隊江干槍砲之聲隆隆震耳 
[賭負自盡]  
　　寧波西門外有某甲者素以負販爲生涯辛苦終年所得無幾日前因賭負洋銀數元無以歸償竟吞生烟自盡迨家人知覺急爲覓藥灌救無如爲時過久毒已深入臟腑奄然就斃時值新年各業中人皆以擲骰口牌爲樂逢塲作戲原無不可所謂勝固欣然敗亦可喜若以性命相殉則亦何樂之有哉夫某甲之事其小焉者也 
[春花失收]  
　　寧波鄉間所種荳麥菜子名爲春花爲春日田家之利市去臘天氣奇寒大雪積壓春花大半黄萎新正以來雨雪交加水盈溝渠蓄而不洩所種荳與菜子盡行腐爛鄉民大失所望惟麥尚青葱覆隴意者失之東隅尚可收之桑榆耶 
[漲地升科]  
　　離安慶三十里馬家窩對面之保嬰洲逐年增漲昔之白浪淘沙今則平疇滿目矣近洲民爭欲據爲已有口舌爭鬥之事由此而多赴地方官衙門控告者指不勝屈近經首府聨太守札飭候補知縣郭明府建勲帶同丁役赴該處丈量地畝繪圖存案此後洲民各管地叚安分耕種上以完國課下以安民生謂非經久之計哉 
[糊塗知縣]  
　　元夜張燈古今通例高坐堂皇者平日禁民游戲勿作無益以害有益而獨於試燈風裏稍弛禁令此固與民同樂之意也有自金焦山來者謂某大令以時值新年特許差役人等玩燈且爲之别開生面令一人扮知縣模樣頭戴大帽用紅蘿蔔爲頂松枝爲翎反穿白羊皮馬褂並皮袍面塗朱墨口掛髭鬚帶篾圈假眼鏡用大槓一條知縣騎於槓上以兩人檯行其餘執事差役人等亦皆雜塗粉墨與戲劇中之小丑無異前呼後擁頭牌上寫糊塗縣正堂賞戴紅翎字樣遊行各處店家有點放鞭爆迎接者知縣卽從槓上跳下喝令提地保笞責卽有一人扮作地保俯伏地下扮差役者向之略作鞭扑勢以爲歡笑似此行樂可謂毫無拘束請爲下一轉語曰難得糊塗 
[九江火警]  
　　十九日東方將明忽聞聨珠咆五聲震動山岳俄而警鑼亂鳴報西門外正街有善堂書坊火起勢甚披猖鎭軍何軍門關道誠觀察率同文武各員爭先救護各水龍亦風馳電掣而至幸封姨尚不勛虐人力得以施展僅燒去房屋一間祝融氏卽捲旗息鼓查起火之由是夜店中三人作葉子戲至四更時飢腸轆轆遂生廚下烹飪不料火星飛入紙張内漸漸引燃致成燎原之勢賭博之害可勝言哉 
[江蘇賑捐粤局勸捐公文兩件]  
　　欽命之須項戴江報蘇松太兵備道聶爲出示曉諭事准總辦江蘇賑捐粤局李移奉兩江督憲劉杞 
 
 

Page 3

 
 
開照得寧屬之甘泉等縣蘇屬之丹徒等縣本年被旱成災業經奏請撫卹並請援照順直賑捐現行章程及推廣各條開辦賑捐核給奬叙札委江寗藩司會同吳道炳祥郭道道直吳道家楨沈道能虎在於江寗上海設局開辦在案惟查該地方被災甚重辦理賑撫需欵浩繁必須設法廣爲勸辦以期多多益善查有會辦金陵洋務局候選李道經楚於廣東地方熟悉堪以委派前赴廣東會同廣東司道於通商各口岸妥爲勸募一俟集有成數卽解交滬局查收禀候撥用除札委該道會同廣東司道妥爲勸辦並咨請兩廣督部堂廣東撫部院查照飭遵等因奉此查此次被災甚重各處遴派委員分投勸募其欵均須匯解滬局理應派員駐滬照料並就近勸募請出示曉諭以昭信守等因合行出示爲此示仰各捐生一體知悉務各不分畛域踴躍輸將以濟災荒而邀奬叙毋稍觀望切切特示光緒十八年十二月初七日示○總辦江蘇賑捐粤局兼勸通商各口岸捐務二品頂戴南洋隨員會辦金陵洋務局候選道李爲照會事照得寗屬之甘泉等縣蘇屬之丹徒等縣本年被旱成災業經兩江督憲劉援照順直賑捐現行章程及推廣各條奏請撫卹開辦賑捐核給奬叙並札委本總局在粤東及通商各口岸一體勸募俟集有成數卽解交滬局查收等因在案查寗蘇各地方被災甚生待賑孔殷亟應設法廣爲勸募以期多多益善撫卹有貲上海多殷實之家素稱好義急公遇有賑務無不踴躍輸將貴紳等葉紳成忠王紳增祿曹紳驤胡紳琪於該地方熟悉堪以分投廣爲勸募以資得力合行照會希卽會同實力勸辦愈多愈善一俟集有成數卽行解交本總局濟賑總祈多捐一份則多活一人功德無量須至照會者右照會二品頂戴候選道葉候選同知王蓮同銜升用同知候選通判曹分省試用縣丞胡 
[伺迓襜帷]  
　　前出使日本大臣李伯行星使由天津乘坐招商局豐順輪船南下已據電音列報上海縣黄愛棠大令聞此消息卽於昨日飭辦差家丁及差役等在金利源碼頭預備迎接其行轅則在滬北天后宫側 
[北上有期]  
　　江蘇糧道景月汀觀察來滬後致祭海神疉經列報兹聞觀察定於明後日起程北上云 
[春郊試馬]  
　　寓滬西商常年秋季賽馬之後每逢禮拜六有散紙跪馬之舉名之曰跳背柏蓋背柏西語紙也現因跳背柏之會已畢照前章賽馬一日定於昨午齊至跑馬塲共賽四次平和義記白惟燕立德等洋行主得彩輸贏不過百兩之數跳浜躍柴架三次不知誰奪錦標末後有一西人乘馬在後一西人坐馬車在前以較遲速遍駛一圈馬車與馬不分前後往觀者不甚熱閙時將五下鐘告畢散歸云 
[窶人倒斃]  
　　前日下午有一人年約三十餘狀假乞丐倒斃英租界折江路某馬車行門前經巡街華捕告知捕頭傳二十五保三圖地保報明保安善堂派司事騐明委係因病身死並無别故當卽備棺成殮發壇召認 
[尋花肇釁]  
　　花烟館薈萃之處卽有無賴之徒成羣結隊掉臂遊行最易滋生事端昨據麥邊洋行夥陳阿才偕友人投法公堂聲稱本月十七夜與同事友人至新街上食炒麫又至帶鈎橋一帶行走有素不相識之二十餘人逐隊偕來聲勢洶洶將帽子攫去横加箠楚摸取囊中洋銀幸巡待捕至將方阿榮王寶卿等兩人拘獲今送案下方阿榮供小的在花烟館游玩陳阿才等數十八謂小的係花烟館撑頭任意拉出拳足交下致被打落牙齒三顆王寶卿供稱小的向在城中以車玉器爲生涯是晚與友人至戲園觀劇回時行至中途見一千人打架上前探望悮被拘案同轉謂王曰車玉器帮中豈有好人耶包探王榮培禀十七晚陳阿才被打之後卽至捕房控訴次日邀同侍者二十餘人向王尋仇以致打落牙齒先將王寶卿拘獲繼據方阿榮稱已報簡房方接口稱陳與小的有仇與王寶卿無于爲此自行投案同轉問方曰爾在花烟館内作何事供稱小的本在城中作小經紀是晚偶在花烟館内遣興同轉謂陳曰爾是正經人不應入花烟館爾云被伊等毆打可有見証供查知行兇者尚有陳開阿尺小廣東阿金等五人在内當時逃逸謂爾何以知伊等名字供係侍者洪祺所告同轉著將正方兩人還押諭陳邀到洪祺再核 
[茗樓打架]  
　　本邑人侯移尚高桂發向在長元猪行中爲夥前日午後相約至南市十六鋪橋養利茶樓瀹佳茗一甌藉消永晝適有潮州人爲雜貨生意之劉阿大張洪先坐在旁桌有缅張至侯桌上取火紙侯高謂物件各有主者爾不應抽取如有所需應向茶博士索取劉聞其言以爲欺人太甚遽出惡語詈之奮臂揮各以死力相摶消閒之地變爲爭鬥之塲張以寡不敵衆致被毆倒在地茶肆主恐釀命案急喚十六鋪地甲裘鎭前來將侯高劉張等人拘　　中北局張到局後大呼受傷祝二尹飭將兩造移縣請辦晚間黄大令升堂研訊裘投案候示劉言稱係潮州人現爲雜貨生意素　安分不敢肇　今日偕表弟張洪元至該茶肆啜茗遭侯高等辱駡不分皂曰將表弟毆傷小的頭上亦有傷痕叩求騐究張洪元供與略同侯高同供係本邑人現在猪作爲夥偶往養和樓茗談劉阿大等向桌上取火紙藉端訛詐向伊理論反被恃衆行凶我等不敢毆人大令飭件檢騐旋據喝報騐得張洪元並無傷痕劉堅稱表弟综在有傷大令飭仵覆驗良久仍報無　有劉之同鄉劉自揚在堂下揷嘴大令命傳案問曰爾知此案誰是誰非答稱兩造各有不是大令命劉自揚察看張洪元有無傷痕自揚細視一周禀稱實無傷痕大令謂旣已無傷著退去侯和尚高桂發不應無端生事判侯笞責三百板高笞責一百板具結交保 
[凶毆訊結]  
　　糧米小工易坤仁李老和劉相橋卽劉棍橋遭同業楊金桂等凶毆受傷由十六鋪中局送縣黄大令著補提顧德寶王二到案再訊已列前報前日原差查得顧德寶並無其人惟帮兇者尚有金其仁一名王二卽已到案之黄二也該差遂將金獲解到案晚堂由大令覆訊易訴稱遭王壽山傅三毆傷劉訴稱被金其仁毆傷李訴稱遭共二毆傷不能作工新丹桂茶肆張桂卿朱青村投案請追被毁生財及茶資等錢數千文十六鋪地甲裘鎭及十二圖地保顧調梅均投案候示大令飭提金其仁王壽山黄二傅三及爲首之楊金桂研詰金等同供向爲糧米小工此次並未肇事大令研訊再三金黄王傅四人始供稱初次肇事尚求恩宥大令判將王壽山傅三各責三百板枷號三月發南碼頭示衆金其仁著責二百板與黄二分别收所楊金桂爲首行兇著將小工頭目先行斥革收入所中告示一道吊銷所遺工頭令地保顧調梅船牙顧恒昌公舉妥當之人接充惟胡林順劉裕寶周田德楊餘順杜金玉王寶生六人本富一體懲辦姑念苦求著各罰洋一元當堂保釋罰洋賠償張桂卿毁物大令判畢復令金其仁王壽山等各其保辜切結呈案備查 
[誘拐宜懲]  
　　誘拐之風各處皆有而以歇浦東西爲尤甚有沈祖揚者家住本邑三十八圖地方共生兩女年方瓜破貌等花妍長者曾經尺老暗繫紅絲良緣有屬次者尚待字閨中去年十月間來滬種牛痘事後言旋兩顆明珠僅存其一沈向次女盤問長女下落則以不知對派人四處緝訪知被南匯縣屬周浦鎭之張逸卿誘拐沈躡蹤而往至本月十九日始將長女尋獲正欲領回家中次日又被張乘間誘匿沈以人地生疏無可爲計遂渡浦而西及登岸忽與張邂逅查問女何在張僞爲不知指東畫西說得天花亂墜沈忿不能平將張扭赴上海縣喊控想賢大令必能秉公訊鞫挽回簿俗也 
[英界公堂瑣案]  
　　耶松船廠西人訴稱失去銼刀一把查被工人何小春所竊售與鮑阿富報捕吊贓送案何供並非行竊實因出外做工將銼刀忘在鮑阿富處鮑供小的不在店中有知何小春如何將銼刀存放蔡太守判何管押二十一日鮑罰洋二元贓給西人領去○二百三十四號華捕禀昨見陳益根在天后官前擲骰賭博將陳及賭具一併送案陳供小本營生偶然擲骰蔡太守判管押十四日賭具銷毁○包探陳阿九禀陳三寶在浴堂洗澡被吳榮三騙取皮馬褂馬甲汗巾等件質在大東門外益昌質鋪拘吳同去吊贓知照質鋪夥同投案下請追質本蓋 
 
 

Page 4

 
 
該質鋪係在租界外捕房不能前去吊贓也吳質得洋銀自辦衣服可以抵償質本今將人贓送案陳三寶請領失贓吳供詞支吾益昌質鋪夥呈票請追質本蔡太守判吳管押二月贓給失主領去吳之衣給償質鋪按此卽昨報所登同　被騙事也○一百零七號華捕禀李阿五以賣豆腐乾爲名實則抽籖賭錢今特拘送案下李俯首求恩蔡太守判管押七日○包探陳阿九禀王厚田失去皮馬褂一件查被沈竹舟所竊付諸質庫已將沈拘獲吊贓送案王請領失贓沈供與王相識向借馬褂質洋現願歸償質本質鋪夥請追質本洋七元蔡太守判李管押一月追洋七元給償質鋪贓給王領○華捕禀無錫人談春亭遞籍復來拘案請究談供現已改過不敢再犯前轍蔡太守判笞一百板仍行遞籍○包探黄四福禀高鶴亭稱被李阿金將所拳之犬售與甘日初爲此拘李送案高申訴前情李供與高爲友伊將犬托賣已將價洋三元交伊甘亦投案訴明原委蔡太守謂李高二人均有不合判各罰洋五元犬交甘領 
[法界公堂瑣案]  
　　洋人伊麽田控廣東人陳阿蘭卽陳阿南虧欠紙價洋三十八元八角實欠洋四十六元八角　案其詳已載前報昨據該洋人投案聲稱陳阿南未至我處較對帳目特來禀覆並請傳案同轉立飭包探將陳傳到陳將帳簿一水呈案同轉檢閱之下陳向伊麽田買貨祗有洋六十八元八角陳稱去年九月廿三日曾付洋七元又十五元在後又付十五元伊麽田兩次收到洋二十二元均出收條請令陳將收條交出卽可核對陳稱三次付洋均有收條去年十一月廿八日伊麽田至小的鋪中取去收條兩紙至今不還伊麽田稱陳阿南並非三歳孩童我若檢取收條爾必不允斷無任憑取去之理同轉謂陳曰爾言付洋三次均有收條若不交案不得憑爾一面之詞當照數還洋不可延宕陳堅執付過洋三十七元同轉商諸魯繙譯官謂兩下各執一詞今姑衡情酌斷不符十五元之數令兩人各認一半諭陳阿南限於二月初三日交案兩下均遵諭而退○通事禀陶阿春不知從何處竊得釘鞋一雙被巡街捕帶送案下陶供釘靴在八仙橋西首某馬車行内竊來同轉判押候笞責一百板釘靴待領○包探王榮培禀自來火房街瑞福里一帶常失物件今查得係朱雲林所竊搜出豹頭皮馬甲一件並有押票三張在恒德當内嗣到狐皮馬褂一件尚有兩張因在城内未曾吊齊朱供失業無聊致犯行竊包探又禀朱之母住在高第里三十一號門牌内押票亦在彼處搜出同轉謂彼處報失者共有七家爾究與幾人同竊供祗小的一人並無羽黨同轉著押候比究吊到狐皮馬褂給失主領去○錦名洋行管屋人顧書樓控吳李氏欠租洋四元八角乘間逃逸今得尋獲求請追究吳李氏供小婦人本約二十六日付租因收租人言卽欲封釘門户祗得走出顧書樓稱小的並未驅逐且該氏尚有破物在内同轉飭包探前往查點存物再行核奪○收租人某甲訴稱小東門外有利船局主葉阿能欠租洋三十元送案請追葉供所欠之洋係已歇司帳周姓經手周已捲逃無蹤同轉謂用人不妥不與房東相干著卽理還葉稱願分三個月還楚同轉准之著交的保○糞案中之朱華氏偕股東吳桂芳司帳吳竹軒等投案吳呈交清單聲稱此次又收到洋銀十元徐兆寰亦投案遞呈禀詞同轉謂爾欠洋銀二百十六元三角三分吳桂芳欠洋六十九元一角七分此兩欵均於二月初一日如數歸案徐稱有李惟欠小的洋二十五元屢索不還特此邀同來案同轉飭傅李至案訊問據供欠船價洋十元又糞兩船約值洋十五元現因乏資尚求寛限措歸同轉准其交保限十日料理○捕房將長江輪船積竊徐金春胡家興李四黄一併解案包探王榮培禀金春言前數日同胡家興李四黄及未經拿獲之劉標等乘福和輪船同來在船上竊得棉被一條業已押去是日欲乘江永船啓行卽被拿獲目下將押去之棉被二條及三國志一部吊到並在金春身畔搜出鐵絲鎖匙數十枚一併迭案同轉問金春曰爾與胡家興等同來共竊過幾次金春稱小的實與劉標等四人同來伊等三人已附輪他往小的欲往十六鋪等處販買猪毛胡家興李四黄並非與小的同來同轉以無失主到堂質訊判將各人送縣遞回鎭江等處原籍 
[助賑平安]  
　　謹啓者敝堂接奉邱崇清大善士求合家平安樂助山西賑洋一百元又奉隱名大善士爲母病愈完愿續助山西賑洋五十元助賑愈病著手成春樂善保安從心所欲矧兹山右奇災草根樹皮剥食净盡分金斗粟無非義水仁漿益壽延年定卜天從人願心香敬爇叩謝鴻慈上海六馬路仁濟善堂籌賑公所施善昌等謹誌 
[謝助一文愿]  
　　謹啓者敝堂自設施醫以來因無經費故每年勸募一文錢愿以資辦理兹上元佳節仰蒙申報館代派出捐册一萬扣卽蒙本埠書士賢豪撫序施仁及時行善計由十五日至二十日陸續擲回捐册四十九扣共收到英洋九十八元六角對開洋二個銅洋一元錢九百六十九文鄭君程先助全年二萬愿交來洋二十元何存養堂助一萬愿交來洋十元望雲叩謝祝露奚如還祈樂善仁人好施君子前經助者照　輸將如未助者隨緣賜惠捨幾文而救命盍解仁囊捐一愿以扶危直同寶筏惠而不費善可樂爲積德尚荷天庥濟世定膺福報爰書數語伏祈鑒諸上海虹口元濟堂同人拜啓 
[申報舘恊賑所經收順直山東河南山西賑捐癸巳正月初四日至初十日止第一次清單]  
　　初四日飽受山郭思普力不足三户各洋五角吳少芳鮑奎臣包速魚亨　户各洋三角無名氏洋一元包或洋一角鮑甲洋二角○初五日南陽氏洋五角○初七日同裕公銅洋五元三鱣軒洋五元○初九日章武麗生氏洋四元王善士助順直賑洋六元又山西賑洋四元戴慈壽錢配銓王順發均求合家保平安洋二元香雪𥵃主洋十元誠信子妻産平安洋五元許念慈祈保平安洋五角魯麟帳房虞洽卿銅洋七十八元嘉　上谷氏爲先嚴三十過年節省經懺洋五元不書名洋兩元○初十日補拙軒養亷軒常惺惺齋芝蘭軒守拙齋五户各洋二角李觀恩張福旺蛟川氏李思義大豐布號四户各洋一元不書名銅洋三元鄭譁棠伯昭氏二户各洋三角永泰棧林葆初鄭炳旂三户各洋二角亦昌銅洋八元聿修堂孔洋二十元姜忠堂洋十二元六送戚禮洋二元無名氏求　佑令家　男老幼平安洋四元代善氏洋二元一角虛對洋一元無名氏銅洋廿七元蔡湘林蔡永釗施蘭圃徐斐然屈冠雲五户各洋五角瑞祥號銅洋九元承　軒承志軒二户合助洋一元屈菘畦洋一元惜花居士洋三角邠州後裔韓瑞寶可讀齋三户各洋二角張隆基洋一角無名氏助山西賑洋十元孫健翁許明翁錢　翁梁東翁袁春翁游　記六户各洋三元三義和祥記恆記號通華盤記無名氏六户各洋二元嘉樹堂洋一元○以上總共收洋一百四十一元八角銅洋一百三十元虛對洋一元 
[拯飢却]  
　　謹啓者敝堂移奉蘇州光福鎭方小春大善士病愈完愿樂助粥廠經費英洋五十元拜惠之餘感恩奚極念今歳開廠以來食粥窮黎扶老携劫　　而　　於往年更兼施醫給藥開診在卽需欵之鉅可以概見而刻下所收捐欵寥落有若晨星措置經費竭蹶異常幸蒙慨助鉅欵俾得賣辦理功德之人江海相同仁諸仁心已飢巳　施恩雖不望報飲水自必思源吉人天佑俾爾壽康錫純嘏　昌厥後足爲大善士頌矣請登貴報以廣善緣[  上海泰安里同仁永善堂司董等謹啓]  
　　吉林人參再造丸 
　　比衆不同○新昌人參號發兌號在上海法馬路東首 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十九年正月初四日初五日京報全錄]  
　　宫門抄○晋學政王奏恭報歳試省南東路五府州屬情形摺○東撫福奏白茅墳漫口堵築合龍摺○又奏請奬勵片○又奏請狀勵片○直督李奏編修捐助賑欵請賞加侍講銜片○東撫福奏請奬叙片○正月初四日○張中堂等同鄉官謝恩○召見軍機崑岡○正月初五日○孫毓汶等同鄉官謝恩○帛公椿壽各假滿請安○召見軍機皇上明日卯初二刻升太和殿看版已初二刻進天壇入齋宫○○山西學政臣王廷相跪奏爲恭報歳試省南東路澤潞沁遼平五府州屬情形仰祈聖鑒事竊臣於六月間將按試省西南路七府州屬及回省接試太原府屬情形恭摺陳明在案嗣於八月初十日出省按試東路澤州府次谿安府次沁州遼州次平定州試竣於十一月十七日旋省各棚士子恪守塲規並無槍倩等弊文風以平定州屬爲最優武風則武鄉縣較勝餘亦皆有秀出之姿其文理清通技藝嫻熟者均能如額取進省南東路各屬兼古上黨全郡毗連恒霍地勢高阜士風樸厚澤沁人才盛於國初名臣接踵近代平定州一屬老成相望文章學業皆以清正著聞於時上之旣光輔乎朝廷下之亦足風示於學校士習嚮以循謹相砥雖經災祲未甚變遷臣按試所至開示誠心勸懲兼用勗以講正學讀正書爲正人使之篤守先型勉爲有用之才以期仰副聖主作人至意再臣經過地方秋雨冬雪均屬應期民情安謐堪以上慰宸厪所有歳試省南東路五府州屬情形理合恭摺具陳伏乞皇上聖鑒謹奏奉硃批知道了欽此○○尚書銜山東巡撫奴才福潤跪奏爲白茅墳漫口堵築合龍恭摺仰祈聖鑒事竊奴才前將堵辦濟陽灰壩及桑家渡胡家岸等處漫口合龍日期並白茅墳形勢變遷工程浩大改委補用知府多培前往堵築緣由恭摺奏報欽奉上諭辦理尚屬妥速將濟東泰武臨道張上達等八員分别開復處分其餘出力員弁俟白茅墳工竣一併擇尤請奬等因欽此跪聆之下欽感莫名當卽飭令各該員將桑家渡胡家岸兩處善後工程赶辦完竣一面催齊白茅墳料物督率知府多培穩滇進占該處地勢坐灣對岸生淤全溜側注口門異常洶湧提督王得魁率帶嵩武兩營於口門迤上挑挖大引河一道副將馮義德督率所部精健等營挑挖川字引河一道龍鬚河二道以備合龍開放交交後天氣驟寒凌塊滿河梱廂船屢被冲損幾致人力難施多培嚴督員弁鑿冰進築晝夜兼營十月三十至十一月初三等日黄流陡漲五尺五寸冰凌排山而下兩壩掃占甚形危險幸追壓堅賢得保無虞其時測量口門尚有二十八丈水深三丈餘及四丈不等當卽疏導冰塊開放引河一面趁勢進廂金門收窄水勢益形擡高員弁人等不避艱險踴躍用命遂於十五日掛纜合龍將正邊兩壩赶緊追壓大工澆培後戧土櫃竭四晝夜之力於十九日堵閉斷流工程悉臻穩固洵堪仰慰宸厪此次堵築各口共祇奏提司道庫銀三十三萬五千兩不敷之項由賑欵匀撥接濟約計共用銀五十八萬餘兩現飭經手各員逐欵核明另行造報　念漫口四處堵辦之工初以胡家岸爲最鉅繼則形勢變幻白茅墳奪全河之溜辦理尤費周章且當嚴寒之際各員弁從事於風霜冰雪中蹈險履危不避艱苦知奴才撥欵無多力求核實並能設法節省不特無從前河工習氣卽山東歴辦堵口亦未有如此之工鉅費省者且自動工以迄告成僅祇月餘實屬異常奮勉現在各口均經堵合全河水已歸槽自應將堵築濟陽灰壩及桑家渡胡家岸與此次所堵之白茅墳出力員弁一併擇尤隨摺請奬以昭激勸所有候補道李希杰部議降四級調用處分請開復免其查級議抵副將陳長發都司王恒德從九齊宗綬均請開復革職處分其花爲出力之三品銜道員用候補知府多培請免補本班以道員遇缺題奏並賞加布政使銜鹽運使銜候補道藩延祖請以道員遇缺題奏並加二品頂戴候補道丁達意請加二品頂戴濟南府知府魯琪光請以道員在任候補並加三品銜候補知府恩銘請免補本班以道員遇缺題奏並加二品頂戴候補知府葉潤含請免補本班以道員補用三品銜道員用補用知府洪用舟請俟離知府任歸道員班後加二品頂戴候選知府馬開玉請免選本班以道員儘先選用並加二品頂戴候選同知嚴福保請免選本班以壬府不論雙單月儘先選用並賞戴花翎分省試用同知陶湘請免補本班以知府分省補用並加三品銜候補通判袁學濳請免補本班以同知直隷州知州補用並賞戴花翎四品銜候補知州王鍾儁請俟補缺後以知府在任候補並賞戴花翎同知銜知州用准補鄒平縣知縣黄麗中請免補知州以直隷州知州在任候補並加四品銜候補知縣承志請免補本班以直隷州知州前先補用並加知府銜同知銜知州用准補招遠縣知縣朱鍾琪請以直隷州知州在任候補並賞戴花翎五品銜直隷州用候選知縣奎格請俟選缺後免補直隷州以知府在任候補並賞戴花翎試用縣丞朱照崔慶賢劉聚奎汪錫康楊鎔以上五員均請免補本班以知縣補用並加同知銜頭品頂戴記名提督王得魁膠州協副將馮義德以上二員均請交部從優議叙留東補用副將杜金標請免補副將以總兵補用留東補用叅將陳錦章補用副將沙明亮均請免補叅將以副將留東儘先補用並加總兵銜副將銜留東補用叅將馬崇阿請免補本班以副將儘先補用並賞戴花翎副將銜留東補用叅將杜榮秀請免補叅將以副將補用並加總兵銜遊擊銜儘先補用都司朱康仁都司王步清均請免補都司以遊擊留東儘先補用並加副將銜都司銜儘先守備葉雲升請免補守備以都司留東補用並加遊擊銜其餘出力員弁容另擇尤開單請奬所有堵築白茅墳漫口合龍緣由謹恭摺具奏伏乞皇上聖鑒訓示謹奏奉旨已錄○○福潤片再山東典河上游上自濮州下至東阿向歸兗沂曹濟道管理兩岸隄工各長二百餘里本年伏秋盛漲奇險迭出情形岌岌可危該處北接畿較南界江南設有疏失所關於大局者甚鉅幸道員姚恊賛常川駐工督同叅將張仕忠嚴飭弁勇奮力搶護克保無虞不無微勞足錄合無仰懇天恩俯准將二品銜兗沂曹濟道姚協賛賞戴花翎並隨帶中三級總兵銜儘先副將卽墨營叅將張仕忠免補副將以總兵補用並賞加提督銜出自鴻施謹附片具奏伏乞聖鑒訓示謹奏奉旨已錄○○福潤片再四品銜工部員外郎濟澂工部主事楊傳書經前撫臣張曜於光緒十六年奏請發往山東練習河務該員等自到工以來頗能謹求修守凡搶護險工堵築决口隨同奴才往來工次晝夜辛勤不遺餘力在工己兩年有餘實屬著有微勞現在白茅墳等處漫口一律堵築合龍自應從優請奬以示鼓勵查濟澂由實缺員外郎光榰十五年恭辦大婚慶典保以應升應轉坊缺儘先升轉並加四品銜奉旨允准在案應如何補用之處出自恩施特沛非奴才所敢擅擬至楊傳書一員已遵新海防例改捐同知分省試用該員於東省河務練習己深擬懇　天恩俯准免補本班以知府留東補用並加三品銜謹附片具陳伏乞聖鑒訓示謹奏奉旨已錄○○李鴻章片再本年順直各屬水災甚重工賑煩興官欵不足勸捐接濟據翰林院編修李桂林函稱該編修籍隷臨榆目覩災民困苦流離嗷嗷待哺不忍坐視爰將歴年節縮官俸益以課徒修脯湊集銀一千兩解交籌賑局兌收濟賑並聲明不敢邀奬等情據籌賑局司道詳請核奏前來臣查編修李桂林品端學粹鄉望夙孚家道本極清寒今慨捐賑銀一千兩洵屬情殷桑梓力濟時艱爲詞臣中所罕見雖據稱不敢邀奬究未便没其好義之忱查上年翰林院編修鹿灜理捐助直賑銀一千兩經臣奏奉恩旨賞加侍講銜在案該編修李桂林所捐賑欵核與鹿瀛理事同一律合無仰懇天恩俯准將李桂林賞加侍講銜以示優異出自慈施逾格是否有當理合附片陳請伏乞聖鑒謹奏奉硃批著照所請該衙門知道欽此○○福潤片再辦工雖資人力尤賴經費應手本年堵口銀經先經奴才奏提司道庫銀十八五千萬兩欵少工鉅原期籌集捐輸以工代賑藉助帑項之不足嗣以捐輸未能踴躍濟陽灰壩及桑家渡胡家岸三處合龍存項已罄有停工待欵之虞潘司湯聘珍力爲其難續籌解濟銀十萬兩運司收存鹽商捐輸並提撥銀五萬兩當經奏報在案該司等移緩就急又復廣勸捐輸源源接濟用能不誤興作大工以次告成實屬顧全大局擬懇天恩俯准將布政使湯聘珍賞加頭品頂戴按察使松林鹽運使李希蓮濟東泰武臨道張上達總事河防局務候補道吉燦升均請交部從優議叙督糧道恩燾請賞加二品銜出自鴻慈逾格謹附片具陳伏乞聖鑒訓示謹奏奉旨已錄 
 
 

Page 11

 
 
[光緒十九年正月初六日初七日京報全錄]  
　　宫門抄發抄硃批四道○閩浙督譚奏改駐遊擊移撥弁兵摺○直督李奏郎中捐助鉅欵請賞加卿銜片○又奏道員捐助鉅欵請發原省補用片○將軍裕等奏新設圍塲海龍廳康平縣考試已歴五屆請添設廪增學額摺○川督劉奏掃數匯解京餉案内劃撥黔省運京鉛本銀兩起程日期摺○閩督譚奏知縣例應廻避遴員對調摺○正月初六日○榮公續假二十日○侍衞處奏派前引之大臣派出倫貝子克文珠爾杭阿○召見軍機皇上明日寅正上祭禮成後還宫辦事召見大臣後至南海皇太后前請安畢還宫○初七日倫貝子等謝前引大臣恩○英信假滿請安○宗人府奏改派致祭　慕陵派出㴻貝勒○召見軍機○發抄王文韶等奏請以定元補督標右營遊擊奉硃批兵部議奏欽此○崧駿奏教職翁保清等改奬奉硃批該部議奏單併發欽此○又提督何紹彩照事營立功後積勞病故例從優議卹奉硃批着照所請禮部知道欽此○又前任已故慶元令紀　陵革追奉硃批着照所請該部知道欽此○○頭品頂戴閩浙總督臣譚鍾麟跪奏爲改駐遊擊移撥弁兵以資控制恭摺仰祈聖鑒事竊照浙江海門鎭標左營遊擊現駐大域守備分駐健跳查大域地處荒僻三面皆山一面沙塗師船未能直達而健跳一汛原有衞城逼近海口適中要區較大域尤爲吃重前據海門鎭總兵楊岐珍署台州府知府陳璚籌議具禀請將現駐大域左營遊擊改駐健跳現駐大域千總作爲大域專防現駐健跳之左哨左司外委改駐大域汛作爲協防帶兵駐守等情飭據藩臬兩司會詳溯查海標左營各員弁前千裁官併汛案内册叙左營遊擊一員原駐黄巖縣城改駐臨海北岸之大域地方總巡北帮澤面又守備一員原係寗海左營守備駐紥健跳衞城改歸海門鎭標左營遊擊管轄仍駐健跳專防分巡北帮洋面千總一員原係寗海左營千總駐寗海縣城改駐海門大域汛歸海門鎭標左營遊擊管轄作爲該汛專防千總輸派洋汛並兼管原屬台州協左營管轄之赤磡汛又外委三名均係寗海左營外委駐健跳汛改歸海門鎭標左營遊擊管轄仍駐健跳奉部覆准在案兹經鎭府籌議前情覆加祭核係爲扼要控制兼顧水陸起見應請將現駐大域之海標左營遊擊一員改駐健跳衞城與原駐健跳專防守備更相輔佐現駐大域千總仍作大域專防輪派洋汛兼轄赤磡汛原駐健跳外委三名内以左哨左司外委一名改駐大域汛作爲大域協防外委督帶戰守兵丁四十名於應輪洋汛之外常川駐紥巡緝差操此外尚有原駐健跳專汛千總一員外委二名均應仍駐健跳操防如遇疏防事件各照此次改駐汛地分别專轄恊防辦理仍歸左營遊擊管轄等因繪圖詳請奏咨前督臣希元未及具奏臣到任後察看健跳衞城爲浙東沿海形勝之地旣據該司等先後會議改駐汛防實於巡緝有裨核與營制兵餉亦無出入合無仰懇天恩俯准浙江海門鎭標左營遊擊一員改駐健跳衞城移撥弁兵以資控制而重地方除將圖說送部查核外謹會同浙江巡撫臣崧駿浙江提督臣馮南斌合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○李鴻章片再據浙江烏程縣人三品銜刑部候補郎中龐元濟以本年直隷被災甚重工撫等項需欵浩煩竭力捐助實銀一萬兩以伸報効不敢仰邀奬叙等情呈由籌賑局司道將捐欵照數兌收詳請核奏前來臣查光緒十六年順直水災該員捐助賑欵實銀三萬兩經臣奏蒙特恩賞給舉人在案今因畿輔重地續被災祲又慨捐鉅欵濟助要需實屬好義急公不遺餘力深堪嘉尚部定賑捐章程捐銀至萬兩以上准其專摺奏明講旨從優給奬查部屬等官因勞績保舉歴蒙恩准賞加四五品卿銜該員龐元濟敦善行於鄉里出巨資以恤鄰志在救民惠能濟衆其功自不可泯惟其升階頂戴均無可加可否仰懇天恩俯准將該郎中龐元濟特旨賞加卿銜以示優異而昭激勸之處出自逾格慈施理合附片陳請伏乞聖鑒訓示謹奏奉硃批龐元濟著賞加四品卿銜欽此○○李鴻章片再准湖廣督臣張之洞咨稱花翎三品銜捐升候選道湖北補用知府喬聨寶以本年順直被災工撫需欵竭力籌措實銀一萬兩呈請轉解助賑不敢仰邀奬叙並聲明該員才具優長講求吏治在湖北歴當要差措置裕如等情咨請核奏前來臣查喬聨寶由正二品廕生恩賞主事捐納知府指分湖北試用遵新海防例加損雙月候選道兹因畿疆賑撫要需捐助鉅欵洵屬深明大義力濟時艱部定捐賑新章捐銀至一萬兩以上准其惠摺奏明請旨優奬本年八月候選道福建試用同知王嘉善捐直賑銀一萬兩經臣奏奉硃批王嘉善关發往福建以道員補用欽此該道喬聨寶年力當富强才猷練達向在湖北服官於該省情形最爲熟悉堪備任使按照新海防例由雙候選道員捐足三班指省分發僅需實銀二千七百餘兩核其所捐銀數加至兩倍有餘與王嘉善事同一律雖據聲稱不敢邀奬實未便没其急公好義之忱應如何破格奬勵之處出自恩施特沛謹附片具陳伏乞聖鑒訓示謹奏奉硃批喬聨寶着發往湖北以道員補用欽此○○臣裕祿興陞張英麟跪奏爲新設圍塲海龍廳康平縣考試已歴五屆請添設廪增學額恭摺仰祈聖鑒事竊查光緒八年間前將軍崇綺等奏准設立圍塲海龍廳文學額二名又於光緒十年前將軍慶裕等奏准設立康平縣文學二名准禮部議定該廳縣廪增額數及出貢年分應照奉化懷仁二縣初設學額成案俟考試五屆後再行奏明核辦等因遵照在案兹查海龍廳考過歳科已及六屆新進文生十名又改歸本籍候廪生一名附生一名共十二名足敷考取廪增學額由該廳縣先後詳請具奏前來臣等覆查該廳縣考試均已五屆期滿取進較多禀增各額足敷考取亦與前奉部議相符合無仰懇天恩俯准將海龍廳康平縣添設廪增額各二名所設各額卽以從前附考别域改歸本籍之候廪生及新進备生内分别按額考取挨次帮補改歸廪生仍定爲五年一貢新補廪生應俟食餼十年後方准出貢應食廪餼海龍廳康平縣二處並無經徵地丁援照奉化懷仁二縣成案按例定銀數在承德縣徵存地糧内關取給領按年造入奏銷册報以昭核實所有新設廳縣請設廪增學額緣由理合會同恭摺具奏伏乞皇上聖鑒勅部核議施行謹奏奉硃批禮部議奏欽此○○頭品頂戴四川總督臣劉秉璋跪奏爲掃數匯解京餉案内劃撥黔省運京鉛本銀兩起程日期恭摺仰祈聖鑒事竊臣准户部咨開原摺内稱貴州每年認解京鉛日見起色請撥的欵以資運辦指撥四川本年鹽厘京餉銀八萬兩按糧津貼京餉銀四萬兩共銀十二萬兩行令卽行劃撥委員解黔以備鉛本之用限於本年十二月以前掃數解清光緒十八年六月二十日奉旨依議欽此欽遵到臣遵卽轉行去後隨據該司道等於本年尾批京餉案内先於應解鹽厘京餉項下劃抵銀四萬兩津貼項下劃抵銀二萬兩共銀六萬兩發商匯黔交收當將起程日期奏咨在案兹據布政使龔照瑗鹽茶道延煜詳稱現又將劃存京餉鹽厘銀四萬兩津貼銀二萬兩共銀六萬兩請援前案發商匯解定於光緒十八年十一月初三日發交天順祥百川通等商號承領按照庫法平兌限令本年底匯至黔省藩庫交收以期迅速而清劃欵所需匯費銀兩仍照京餉辦法在於厘金公費項下支給等情會詳前來臣覆查無異除分咨查照外理合恭摺具陳伏乞皇上聖鑒謹奏奉硃批户部知道欽此○○頭品頂戴閩浙總督臣譚鍾麟跪奏爲省便要缺知縣廻避遴員對調以重地方恭摺仰祈聖鑒事竊照准補閩縣知縣楊錫祉與現任福州府唐寶鑑係屬兒女姻親例應廻避當經由司飭查屬實奏咨開缺聲明以别府相當缺酌量調補在案查閩縣係省會首邑衝繁疲難海疆兼四要缺臣督同藩臬兩司逐加遴選准有晉江縣知縣陳受頤年四十五歳浙江鄞縣廪貢生捐兵部學習主事光緒乙卯科本省鄉試中式舉人癸未科進士引見改翰林院庶吉士十二年散館以知縣用赴部投供八月選授長樂縣知縣領憑到省卽飭赴任旋調晉江縣知縣奉部覆准十八年正月十七日到任該員品學兼優講求吏治以之調補閩縣知縣實屬人地相宜歴任並無承緝已起疎防四叅盜案及欠解錢糧有關降調處分與例亦符所遺晉江縣知縣亦係海疆兼四要缺卽以閩縣知縣徐錫祉對調人地亦屬相宜據藩臬兩司會詳前來合無仰懇天恩俯准以陳受頤調補閩縣知縣所遺晉江縣知縣卽以閩縣知縣徐錫祉調補於地方吏治均有裨益如蒙俞允該二員係煩缺知縣互相對調銜缺相當毋庸送部引見除咨部外謹恭摺具奏伏乞皇上聖鑒勅部議覆施行謹奏奉硃批吏部議奏欽此 
 
 

Page 12

 
 
[光緒十九年正月初八日初九日京報全錄]  
　　宫門抄諭旨二道錄前○監督常奏恭報接印日期摺○陜撫鹿奏審明盜犯分别定擬片○護晋撫胡奏揀員請補通判摺○又奏遴員調補知縣摺○閩督譚奏洋員教導有方請賞給三品銜片○正月初八日○瀅貝勒假滿請安○翁同龢等問鄉官謝恩○八額駙請假五日○承蔭請假十日○張中堂錫光各續假十日○希隆阿續假十五日○明安續假五日○掌儀司奏十一日祭奉先殿瀾公行禮○清安奏請開缺○召見軍機貴恒敬信皇上明日卯初二刻升中和殿看版○正月初九日○清安謝准其開缺恩○延侯請假十日○兆伯續假二十日○召見軍機皇上明日寅正至太廟行禮畢還宫辰正至南海皇太后前請安午正至紫光閣筵宴蒙古王公○○武備院卿銜淮安關監督奴才常恩跪奏爲恭報接印任事日期叩謝天恩仰祈聖鑒事竊奴才内府世僕識淺才庸循分當差毫無報稱乃蒙恩命簡任淮安關監督感悚難名卽經趨詣宫門叩謝天恩仰蒙召見訓誨周詳無微不至奴才跪聆之下敬銘五中陛辭後遵卽啓程出京於十一月初八日行抵淮安准前任監督世綱將淮安關關防一顆書吏文卷等項委員齎送移交前來奴才恭設香案望闕叩頭祗領任事伏查淮安關兼轄宿海二關分設大小口岸徵收稅課責重事繁現當稅務短絀之時尤須設法招徠實力整頓奴才初膺鉅任倍切冰兢惟有勉策駑駘認眞變理加意寛恤嚴剔弊端遇有緊要事件隨時與督撫臣咨商或就近與督臣商辦總期商情踴躍國課豐盈仰答高厚鴻慈於萬一除將庫儲錢糧逐一確查取具實數另摺奏報外所有奴才接印任事日期並感激下忱理合恭摺叩謝天恩伏乞皇上聖鑒再奴才經過直隷山東一帶暘雨調匀麥苗芃茂民情均稱安謐堪以仰慰宸懷合併陳明謹奏奉硃批知道了欽此○○鹿傳霖片再陜西省前因盜風日熾經各前任撫臣會同督臣奏請於部議會匪土匪馬賊游勇等項之外將情罪重大各犯就地正法彙案奏報奉旨允准欽遵咨行遵辦在案兹查光緒十八年秋季分據神木縣禀獲盜犯康來喜陳學宜王煥成張萌禮王二仔王富長郭世三七犯訊據陳學宜供稱於十七年十二月二十二日晚聽從在監病故之康來喜糾約現獲之王煥成等及逃犯劉怔海等首夥十一人分報刀械油捻翻墻進院開門入室搶刼周有功家銀錢衣物拒毆事主男婦六人受傷該犯與王煥成供認聽糾上盜入室搜贓張萌禮供認聽從入室攩人王二仔供認在外把風王富長供認在外照亮郭世三供認知陳學宜等係搶刦盜犯貪受贓銀開船渡放又據褒城縣禀獲盜犯楊樹城任朝桂二犯訊據楊樹城供稱於十七年十二月二十二日晚聽從逃盜秦幗汰糾約首夥四人各執木棍油捻用石撞門入室綑縳事主趙爾發刦去衣物該犯在外把風任朝桂供認事後知情分贓又據紫陽縣禀獲盜犯郭家發卽李洪發葉枝淋卽葉么古陶玉淋柳興卽柳老么四犯訊據葉枝淋卽葉么古陶玉淋柳興卽柳老么等供認於本年三月初三日晚聽從在監病故之郭家發卽李洪發紏約逃犯牟老么等首夥六人分執刀械火把强刼客民劉烺亭貨船撞開艙門進内用刀嚇禁搜刦銀物該犯等均聽糾上盜入室帮同嚇禁搜贓各等情由該縣等先後禀報隨經批飭榆林府知府施典章漢中府知府劉子銓興安府知府童兆蓉分别提犯覆訊供情俱各相符照章議擬請示前來臣查該犯陳學宜王煥成張萌禮葉枝淋卽葉么古陶玉淋柳興卽柳老么六犯俱係聽糾持械行刼入室搜贓拒捕　人王二仔王富長楊樹城三犯聽糾同行在外把風照亮俱屬同惡相濟厥罪維均以上各犯共九名臣已與督臣照章批飭一併就地正法傳首犯事地方懸杆示衆以昭炯戒首盜康來喜郭家發卽李洪發在監病故仍應照例戮屍餘犯郭世三知情貪受贓銀開船渡放任潮桂並未夥同上盜事後知情分贓罪均應擬徒已飭各該縣照章分别年限鎖繫巨石期滿察看情形辦理各等情由臬司唐樹楠具詳請奏前來臣覆加查核均屬情眞罪當除飭懸賞勒拿逸犯劉正海等務獲另辦外所有光緒十八年秋季分情重匪黨照章懲辦綠由謹會同陜甘總督臣楊昌濬附片具陳伏乞聖鑒謹奏奉硃批刑部知道欽此○○護理山西巡撫布政使臣胡聘之跪奏爲揀員請補要缺通判以重地方恭摺仰祈聖鑒事竊照托克托城撫民通判汪爾艎經臣奏叅革職　准吏部知照於光緒十八年九月十八日奉旨按五日行文照限减半計算扣至十月初七日作爲開缺日期業經截缺報部在案所遺係衝疲難兼三要缺例應在外揀選調補查例載道府同知直隷州知州通判如係奉旨發往或督撫題明留於該省候補者無論應題應調應選之缺令該督撫酌量才具擇其人地相宜者悉准補用等語該廳濵臨黄河民蒙雜處巡緝撫綏在在均　緊要非精明幹練之員弗克勝任晉省候補現無截取記名分發人員其現任簡缺通判各員非歴俸未滿卽不勝邊缺並無合例堪調曁知縣中堪升斯缺之員自應於各項候補班内揀選請補查有候補通判樊恩慶現年三十七歳河南密縣監生遵例報捐通判分發東河試用光緒六年九月經欽派大臣騐放領照於十一月十五日到工旋丁母憂回籍守制服滿起復十年二月二十日回工於鄭工合龍出力案内奏保仍以通判歸先儘班補用十五年七月初七日奉旨依議欽此復於鄭工善後案内奏請加四品頂戴遵新海防例捐離原省改指山西歸候補班補用十八年六月二十八日到晋接算原咨期滿甄别奏請以繁缺留省補用該員年强才裕辦事實心以之請補托克托城撫民通判洵堪勝任與例亦符據署布政使張汝梅署按察使俞廉三會詳請奏前來合無仰懇天恩俯念邊缺緊要准以候補通判樊恩慶補授托克托城撫民通判洵於地方有裨如蒙俞允該員係候補通判請補通判銜缺相當毋庸送部引見亦無叅罰案件所有揀員請補要缺通判緣由理合恭摺其陳伏乞皇上聖鑒謹奏奉硃批吏部議奏欽此○○護理山西巡撫布政使臣胡聘之跪奏爲遴員調補要缺知縣以重地方恭摺仰祈聖鑒事竊照准調大同縣知縣高凌霄於光緒十八年十月初二日在署曲沃縣任内聞訃丁憂衆變具題並截缺咨部在案所遺係衝繁難兼三要缺例應在外揀選題補該縣爲大同府附郭首邑地當孔道政務殷繁非精明幹練之員不足以資治理查例載應題缺出如候補應升無人准於現任内揀選調補又任内如有承審案件承緝盜案徵解錢糧已起降調革職叅限者概不准其請調各缺如因缺係緊要人地實在相需爲地擇人者應令該督撫據實陳明吏部覆查其餘並無别項不合例事故亦卽議准此外一切因公處分仍毋庸計算各等語晉省雖有曾任實缺候補並進士卽用知縣非初登仕版卽人地未宜佐貳中亦無堪升斯缺之員隨於現任知縣内逐加遴選查有屯留縣知縣周士奇年五十四歳直隷清苑縣監生由候選知縣於同治六年投効軍營七年直東肅清案内出力　奏保免選知縣以同知分發東河補用十一年八月到工光緒四年五月丁母憂六年八月起復回工十一年四月丁父憂十三年七月服闋起復遵鄭工例改捐知縣歸部銓選十四年三月選授山西屯留縣知縣七月到省九月初二日到任業經請銷試俸在案該員穩練精詳勤求治理任内並無積案欠解錢糧處分雖有承緝被刦之案已起四叅第有級可抵無關降調且係以簡調煩一切因公處分例免核計以之調補大同縣知縣洵堪勝任惟題缺請調與例稍有未符但人地實在相需例得專摺奏請據藩臬兩司會詳請奏前來合無仰懇天恩俯念員缺緊要准以屯留縣知縣周士奇調補大同縣知縣實於地方有裨如蒙俞允該員係現任知縣請調知縣銜缺相當毋庸送部引見所遺屯留縣知縣係屬選缺晉省現有應補人員應請扣留外補合併聲明所有遴員請補要缺知縣以重地方緣由理合恭摺其陳伏乞皇上聖鑒勅部核覆施行謹奏奉硃批吏部議奏欽此○○譚鍾麟片再法國舉人邁達於光緒七年間延定來華充前學堂教習十二年教導功成請奬案内曾經賞給四品銜二等寶星光緒十二年七月間續聘到工仍充教習數年以來謹愼勤勞教授學生著有成效可否籲懇天恩准照前屆請奬成案將該洋員邁達賞給三品銜以示鼓勵出自逾格鴻施謹附片陳請伏乞皇上聖鑒訓示謹奏奉硃批覽欽此 
 
