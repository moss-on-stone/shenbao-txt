# 1914 - 430 - 4914913

 

Page 1

 
 
   
 
 

Page 2

 
 
時評 
[戰事消息愈難（冷）]  
　　德奥無直達亞東之通信機關戰事消息己僅得英法俄比之一方面矣以德奥消息須由美洲轉來甚不方便故也然據今日路透電所云日本直達歐洲之電綫今亦斷絶而比國政府宣稱自後凡關於比國之比法二軍行動不再宣布則戰電之得達亞東者寗有幾耶 
而况此得達亞東之戰電中德文電與紐約電則稱德勝而法敗路透電與法文電則稱法勝而德敗此德美電與英法電之相反也即以路透電言德兵之攻比者類多敗退而狄愛又傳爲德所據此路透電之間有不同也戰事風雲瞬息萬變欲得確實之報告豈易事哉 
豈待歐洲戰電爲　即如各國之東方艦隊在亞東境内者或云將戰或云已戰或云敗退香港者係法艦或云係英艦其説不一而確實之眞相尙未宣布戰事消息之難非虚語矣 
[命令]  
　　八月十二日大總統策令任命雲南騰越道道尹唐爾鏞爲雲南滇中道道尹雲南滇中道道尹楊福璋爲雲南騰越道道尹此令 
又令任命蔡成勲爲陸軍第一師師長仍歸察哈爾都統節制此令 
又令任命李煥章爲陸軍第師第一旅旅長此令 
又令署理吉林巡按使孟憲彝保薦政務廳廳長人員呈請任命等語應准以高翔爲吉林巡按使政務廳廳長此令又令財政部呈擬將署僉事金興華敍列五等等語應照准此令 
又令據靖武將軍督理湖南軍務湯薌銘電據衡長岳鎭守使伍祥　電稱接駐桂趙團長電新田現已安靜郴桂各屬已無股匪潰匪由大河邊竄入粤境經官軍追勦擒斬匪衆奪獲牲畜甚夥僞參謀陳瀝卽叔海亦經拿獲正法現仍向粤界搜剿務絶根株等語此次郴縣之變本係亂黨煽惑遣散之兵結合土匪致擾地方現在大股業已肅清餘黨紛潰逃竄經各該軍隊跟踵追勦不難即日聚殲該將軍調度有方各軍士馳驅効命爲民除害　慰良深除仍飭由該鎭守使力督軍隊嚴行搜剿外應責成各縣知事認眞清理並籌辦善後事宜務期共遏亂萌母滋餘孽此令 
[專電]  
　　北京電青島海戰日迫交民巷消息俄將自海參威以兵輪一艘助戰海面攻擊一以任之日本大勢殆不出三日内惟在京内外人意見以爲日本宜於戰前要請德國解除青島武裝倘德允即可不戰而保持和平達到英日同盟主旨不應漫然加入戰爭又使館消息謂德已正式願將青島交還中國但中政府協議結果不願於此時接收聞德使今日謁袁 
[歐洲戰電]  
　　其一（英文特約路透電） 
　　倫敦電日本歐洲間之電報交通已斷（十四日） 
倫敦電德軍在納慕爾北十英里之愛甲齊地方大敗而退其情形與海萊恩一役相同據每日郵報載荷蘭消息德軍已佔據比國狄愛現向安都厄爾比（比國大商埠）進發（十四日） 
倫敦電比政府宣稱嗣後關於比國比法兩軍之行動不再宣布（十四日） 
倫敦電法軍與德軍在哇台英河（法國末斯省芒特曼地之南）交戰獲德炮兵一中隊　彈砲手三人子彈車多輛（十三日） 
倫敦電法德兩軍在哇台英河大戰兩日敗追德軍殲德國騎兵一聯隊擒將士千人（十四日） 
倫敦電俄軍已佔據奥國加里西亞省之沙開鎭奥軍死亡甚衆失其戰鬥力俄軍追過白格河毁橋二及旱橋一（十五日） 
哈爾濱電據聖彼德堡電社消息俄國陸軍參謀部宣稱星期一日星期二日德軍偵探哥洛及蘇華爾基兩省邊界德軍一面進擊愛持古南此軍乃以步兵四大隊騎兵三中隊合成携砲十八尊一面以步軍一旅攻蘇華爾基省之菲里帕華且以預備兵一大隊攻哥洛省之桀堡悉爲俄軍擊退德軍死亡甚衆俄軍獲炮五尊及其他軍需邊界軍事數獲勝利俄國商業漸形活動各銀行照常收用貼現票及解付支票陸軍總司令出示禁止不用紙幣或折價兑換並禁各銀行收取兑換紙幣之貼水違者罰盧布三千枚或監禁三個月（十四日） 
倫敦電俄國召集陸軍迅速出人意料軍隊之行動自然愼守秘密現悉大隊俄軍業已開始行動加以比國之力拒德軍似可完全破壞德國豫定之計畫（十四日）倫敦電德國巡洋艦戈班號及白萊斯洛號尙未缷去軍裝實屬大違士耳其之中立聯軍及意大利現皆在研究保全土耳其中立之妥法希臘亦爲惶惶蓋恐德艦於愛琴海行漠視希臘利益之舉動也（十四日） 
倫敦電據政界宣稱英屬南斐里雅薩倫政府之武裝汽船格文林倫號在里雅薩湖東岸襲擊德政府武裝汽船維斯曼號缷去其機器及砲位拘獲其船長機器師及機器匠人等（十四日） 
倫敦電英國艦隊現逐漸從事限制遠東德國艦隊之舉動德人現聚集東京横濱預備離日蓋料日德現將宣戰故也比國現請法國留養德國俘囚二千人大戰場之情形寂無所聞僅漏出一二瑣碎之消息里愛巨今仍無損法軍連戰五日後已佔據伊斯巨斯山山顚德同軍進攻者指揮雖善卒被法軍擊退（十三日） 
倫敦電勞白税貴族已任爲海外全軍總司令布加利亞國通告俄國願嚴守中立（十四日） 
倫敦電英國皇太子所募之國民兵災捐已達英金一百萬鎊官報局宣稱比軍已逐德軍向東退走哈塞特與拉米里斯之聞已無德國馬兵蹤跡里愛巨各炮台已得大批軍需之接濟德軍現以全力進攻末斯河左岸之里愛巨各炮台比國各報載稱法國輸運陸軍功已告竣全軍預備前進（十四日） 
巴黎電德國馬兵一隊助以步砲兵與比國馬兵助以混成旅在狄愛附近大戰德軍大受損失而退哇台英河今日仍在接戰法砲兵一中隊襲擊德騎兵第二十一聯隊而殱之荷蘭通告法國願守中立法將尊重之法軍總司令爲霞飛將軍餘員之名現守秘密巴黎電法國大軍已取道查爾納洛華入比向戈姆白納進發俄軍已入奥國加里西亞省（十三日） 
（以上諸電均哈伐電社所發） 
以下數電均已見前電故附於後方 
巴黎官電比軍在狄愛擊敗德軍德軍大受損失比國所俘德兵二千人已解至法國德軍圖隔邊界轟擊邦台摩森斯法軍所守之地法軍損失甚微法國之砲隊優勝敵軍哇台英河一役延兩日之久法軍獲勝殲德國騎兵一聯隊俘炮兵一中隊獲快砲三尊軍官九員兵千名德軍進攻者置亞爾薩斯之孩童於其前德軍攻擊俄邊愛特吾南爲俄軍擊退俄軍已將所獲德軍之快砲多尊運臣維爾拉德國巡洋艦戈班號白萊斯洛號圖轟亞爾其里亞之巴恩及菲列班維爾二處轟倒數屋擊死一人繼即怱遽駛去雖遇一法國郵船並不阻之一荷蘭宣布如侵犯其中立則彼將步武比國設法自衞英比法俄聯軍之情形頗佳德軍已被擊退里愛巨未失法軍仍佔伏斯巨斯山巅比國法軍現與英比軍隊提携行事 
俄國召集陸軍進行殊形活潑功幾告竣（十四日） 
其二（英文字林報專電） 
倫敦電羅馬來電謂據里虚政界宣稱塞軍已在班茄羅卡奥國巴斯里亞省）擊退奥軍奥軍大受損失塞軍已佔據巴斯利里村落九處（十三日） 
其三（法文彚報電） 
北京電北京英文日報載三協約國（英法俄）不日襲擊青島海陸並進陸戰之時中國中立恐難保守并言攻守軍力兩相比較相去甚遠似可無須抵制將來里戰守者當有損失（十四日） 
北京電據日本報載美國總統威爾遜近發一通示云歐戰期間美國能爲世界造福者卻有一事即 
 
 

Page 3

 
 
無論受有何種無理之剌激並不使其人民投入戰事旋渦是已（十四日） 
倫敦電里愛巨砲台完全無傷（十三日） 
其四（德文報專電） 
紐約電德軍已下里愛巨比軍現仍佔守砲台數處比國戰線之長延三十英里（十五日） 
紐約電柏林接有消息德軍現照豫定之計畫進行德軍仍由比國覓道向巴黎進發（十五日） 
紐約電據德國消息已將法軍逐出亞爾薩斯俘敵甚衆法國陸軍大臣則稱德軍一隊在伏斯巨出被圍死拒五日後業已投降（十五日） 
紐約電關於比國現局之消息多相抵觸（十五日） 
北京電據俄國消息法國衆議院以大逆之罪加諸内閣内閣已倒法總統卜横加爾故已辭職文匯報按此項謡言本報姑照原文載之（十四日） 
北京電北京法兵一隊昨夜携大批軍火至京漢鐵路火車站以期先由鐵路輸運然後遵陸解至濟南府用以攻擊青島中國鐵路局不肯代運故此項軍火已於今夜携回法兵營内（十四日） 
北京電英法兵常在中國鐵路盡端注意天津開至之火車且偵探收發運輸貨物之人（十四日）廣州電德國預備兵約五十名乘滿洲號郵船由小吕宋赴滬在香港爲英員扣留拘禁某島視爲俘囚工程司斯曲恩華爾乘德船愛里司郡主號由德抵小吕宋改乘滿洲號郵船前往青島今亦同遭此厄（十五日） 
紐約電倫敦泰晤士報儆戒英國及其餘聯軍不得自信過甚（十五日） 
其五（美文大陸報專電） 
紐約電兹接柏林官電云祖國（德人自謂）已無法兵蹤跡德軍於墨爾化斯俘法兵一千一百十名獲炮四尊在龍韋俘法兵千名内有軍官多員在那加爾特俘法兵千名德國大軍現向比京進發德奥兩軍數百萬在里愛巨盧森堡曼士（德國勞蘭省）一帶戰線合拒法英聯軍（十三日） 
公電 
[北京提倡内國公債會公電]  
　　各報館鑒八月三日公布内國公債條例章程等計已達覽歐戰陡起阻絶交通外資之輸入旣窮内顧之綢繆宜亟此次條例旣重信用兼審國情當軸者固權度至精投資者實公私交益逆料應募必極踴躍猶恐各界人士於内容未盡諳悉特約同志於月之十六日下午一時假湖廣會館開提倡内國公債會以資提導届時倘蒙俯賜敎言不勝企禱北京提倡内國公債會叩元 
要聞一 
[美日風雲傳疑記]  
　　九日滿洲日報云美政府於是星期五晚向日政府提出之議聞爲滿洲應作萬國經營之地美國爲維持中國土地之完全及保護在華之美人起見擬派强大之艦隊至遠東海面云該報且載有内閣會議之詳情如下日政府接美國之提議後即開内閣特别會議幾達全夜旣而外相加籐男爵入宫守候覲見日皇男爵出宫後各大臣復在首相大隈伯爵私邸開秘密會議陸軍大元帥山縣大山及松方侯爵旋亦在首相官邸與各大臣會議至深夜始散海軍大將東鄉井上片岡出羽伊集院海軍少將八代海軍大臣等今晨亦會議于海軍部美國乘歐洲戰爭之際提出此議現信乃受德國之運動志在破壞英日聯盟之效力加籐男爵昨夜曾往謁駐日英法大使 
據傳德國已向日政府提出嚴　之議星期六夜内閣討論美國之提議後即接議此事歐洲戰爭之潮流恐將汜濫延及遠東日政府已擬定運兵備急辦法 
[青島之現狀（三）]  
　　大陸報云昨日上海盛傳日本攻擊青島之説且謂已有大隊日兵登岸截斷膠濟鐵路云云青島貼有勉勵軍人之諭文大約乃德皇所不者據最近消息青島防禦攻擊無微不至不特於通入港内之各路安置水雷且　非常之舉動青島之燈塔向爲港内之特色已經守軍炸毁免爲敵軍利用其有礙戰線之諸屋當道亦决議炸平之已令居民遷移云 
德國退職軍官某君頃由青島抵此據稱彼意日人如會攻該港則膠州總督决議稍加抵敵即行降服蓋衆寡懸殊死禦無益徒傷軍士且或謂德軍如敗則擬註銷膠州租約以該港交還中國 
朝日新聞載八日東京消息謂聞横須賀軍港之日本巡洋艦隊　將出發事宜豫備告竣雖據傳言十五日之前不致出發惟其目的地迄未宣布吳軍港有巡洋艦三艘已上軍需及煤斤等物聞已奉命出發開往何港則不之知昨夜上海有人接得私電謂日本艦隊隨同載兵之運船業已出發 
聞日本海軍當道已告南滿洲鐵路公司謂自上海至大連之航路將由軍艦護故南滿洲鐵路公司上海至大連間之定期航船擬仍照駛 
[香港傷艦之傳疑]  
　　大陸報云本報昨得政界消息據稱香港八月十三日來電云有四烟囱軍艦二艘進口形極彫敝艦上載有受傷人員甚夥聞接電者言該兩軍艦非英卽法大約其爲法艦當居多數蓋探政界最近消息英國遠東艦隊近來乃在朝鮮南岸一帶遊弋藉以邏防青島港外之德國艦隊如英德軍艦業已相遇在彼開仗此項消息吾輩必已早得報告斷不至英艦敗回香港之後此間尙是寂然無聞該軍艦入港之日乃星期四爲時相距尙不甚遠其必由南方而來似可斷言一面再查法國軍艦現時駐紥西貢一帶正在預備進行聯合英艦或途遇德國巡洋艦沙夏斯與格尼斯瑙兩艘（本在南方海面）交戰失利退回香港且數日前傳聞薩都爾附近砲聲隆隆或即爲德法海戰之時亦未可知現該軍艦兩艘駛入香港者察其外觀似已經過一番激戰其爲薩都爾戰場之敗艦似無疑義再進一層著想倘入港者爲德艦則香港當道　已宣布各地以安商民之心矣由上種種觀之故敢言其爲法艦無疑也 
文滙報云外間盛傳英德艦隊已在距上海數百英里處開戰英國巡洋艦鈕開塞爾號及海姆浦希爾號聞均失其戰鬥力馳往香港德國巡洋艦格里斯洛號聞已沉没尙有德國軍艦兩艘受傷甚重中有一艘岌岌可危現向青島進發恐難得達該港豫料近處不日尙將開戰上傳之戰耗無政界明文徵實之 
[戰事拾零（二）]  
　　大陸報云據聖彼得堡十二日來電俄國政府已在政府官報宣布禁止褻瀆駐俄德人之舉動略云查俄人僑居德國者自俄國太后公爵康司登丁與駐德公使以至商民人等不特未得德國政府之保護而且均受無禮之待遇因此聖彼得堡平民怨憤所至恩有以報復亦在常理之中惟本國政府甚望爾等平民無庸以怨報怨務須加意保護駐俄德人無論官商一律看待凡有種種顯示惡感之舉動切戒勿爲等語按俄國太后曾經德國政府派令普魯上警察護送丹麥俄國報界得此消息非常忿激指爲大傷國體之事云以上消息乃由駐滬某俄人譯就送贈本報 
字林報云據海參威俄文報載稱奥匈皇帝祖拾失於八月四號下午七時半得心病而薨又稱同日得聖彼得堡來電云據駐俄塞爾維亞使館傳出消息塞國裕拉第小埠本未築有砲台奥軍來時並不通告該地長官令其投降即行轟擊破壞房屋無數港内船隻沉没者亦不可勝計奥軍現在丹溜河内埋伏藥綫航路已不能通一法文彚報云昨日電信消息非常缺少本埠關心各界鵠候全日並未得有一電焦亟不可言狀直至晚間十時半始接到路透電數通此項消息乃由較遠之地覔來頗費時間且所傳消息亦是佳音較之望眼欲穿寂無所聞者大可差强人意云 
滿洲日報載九日鈕約電云德國皇太子在比國前敵受傷甚重續電云現悉德國皇太子之受重傷乃爲剌客所加剌客已安然逃逸又載九日鈕約電云德法飛行隊曾見惡戰兩方面之飛行家及飛機均墮地成爲虀粉文滙報云上海租界之中對於歐洲戰事謡言頗多今日曾向英總領事署探詢一切不能得有官場確實消息諸謡言最爲駭人者則爲北海英德海軍大戰是也據謂英國海軍血戰之後業已獲勝而損失甚巨奪雷諾特武戰艦沉者數艘旗艦鐵公號亦在其内海軍大將桀里柯亦在是艦此外尙失護甲巡洋艦兩三艘德國艦隊受損更重且卒被英艦隊逐回上海關於遠東戰事之謡言則皆信某處業已見戰聯軍艦隊已加損於德艦隊德艦格萊斯洛號昨已沉没即已失其戰鬥力云 
花旗公司中國號郵船於星期三日正午後由香港啓椗來滬啓椗之前一日滿洲之郵船由小吕宋抵港載有赴青島之德人三十七名均爲當道拘留滿洲號初由當道令泊港外繼准駛入中國號之某搭客曾言香港並無駭人之消息該船離港時未見有受傷之軍艦兩艘駛入港内星期四五兩日亦未見有軍艦向南進發 
邱特拉杜號輪船於星期三晨由香港啓椗亦於今日抵滬據該船之長聲稱亦未見有受傷軍艦向南進發彼不信此項軍艦於星期四日抵港之説昨夜曾在上海之外某處遇英國軍艦數艘英艦以操海電燈視之知係英船未加干涉該船長且言英國軍艦四五艘與法國軍艦一艘於本月四日或五日同於香港駛出文匯報今日曾向某某數領事探詢傷艦抵港事宜未能得有確實消息旣無官報則虚實猶未定也 
 [P歐戰聲中之蕪湖 
　　外交歐洲戰爭動摇世界安徽倪將軍　前通飭全皖六十縣知事及各釐局嗣後對於外交事件務須力主和平凡設有敎堂處所以及西人游歷内地者均須隨時保謹以敦友誼云云查蕪埠法天主堂自前清光緒十七年彼愚民焚燬後經地方賠修較前尤爲壯麗每届夏令全皖内地法敎士均來蕪堂避暑現因戰後遽起誠恐愚民無知造謡生事是以大蕪鮑鎭守使及警察成廳長對於防範問題格外加嚴以免變生意外金融自歐洲戰耗傳來銀根之緊爲向所未有各錢莊不通滙劃而各商號添辦貨物非搜羅現洋解滬不可日前錢業商龍洋牌釐竟飛升至七錢五分零推原其故因此間中國銀行將存放各錢莊現洋七萬餘元如數提回解寜各存户遂紛紛效尤向錢莊提欵市面恐慌愈甚大有朝難保暮之勢嗣經商會設法維持英龍洋牌釐近日始縮至七錢三分上下 
商業（一蕪埠各商號因歐洲戰事上海銀根吃緊洋貨飛漲是以連日各帮紛紛集議凡舶來品洋貨布疋一律照原價漲十成之三太古怡和車糖每包加漲一兩五錢美孚亞細之煤油每箱加漲三錢前日各洋貨號接上海號信云日本對於青島恐有戰事洋火出産於日本者較多申市看漲因此洋火一項於十三日起每箱加漲三元又油糖雜貨帮亦因歐爭影響於十二日同業公議自即日起一律現艦交易俾資週轉而維現狀（二）歐釁初開蕪市舶來之貨因先令日縮價值遂層纍而上頃得煤業中消息謂日本將有戰事東洋煤須供海軍之用一時恐難外運是以山東嶧煤價亦飛漲接浦口中興煤炭公司來電云嶧煤每噸漲一元五角該業得此佳音無不眉飛色舞（按煤炭行情之伸縮每噸均不過三四角今旣一步登天無怪該業愉快也）聞此項嶧煤地實　康兩公司所存極多云 
[財政部限制各省舉借内外債之呈准]  
　　財政部呈擬請限制各省舉借内外債非經本部呈明核准不得擅自舉借其從前各省所借内外債亦宜責令核定歸還辯法報部覆核請示遵文云爲各省舉借内外債非經本部呈明核准不得擅自舉借以示限制而維國信恭呈仰祈鑒核批令事竊自政體改革以後各省或因軍事之甫平或因協欵之中止徬徨無措競謀借債此固萬不得已之舉而外債之後件内債之章程請由中央核准然後舉辦者固自不乏而藉口財政急迫未經核准逕自商辦實所不免不獨有乖財政統一之要旨且外債關係國際信用内債關係人民負擔償本付利自非先事綢繆難有把握萬一届期本利不能償還大之交涉叢生小之國信隳落關係匪淺近如蘇贛等省之擬借紐孟洋欵遠如前清皖鄂等省之地方公債皆其覆轍之昭然者是以外債方面本部曾於本年一月間通電各省所有借欵草約條件未經本部核准不得逕行簽字等因在案至舉借地方内債其利害雖與外債不同然旣同爲國家之債務即同爲國家信用之所關舉核之時所有章程條例自應先候中央核准方足以昭鄭重應請嗣後無論何省凡訂借外債或舉辦内債所有條件章程辦法未經咨由本部覆核呈明大總統批准者均不得舉辦以示限制而歸一律以從前各省所借内外債此時究應如何歸還亦宜責令各該省核定切實辦法於每還期以前將應還數目籌備方法擬動何欵先行報部覆核不得臨時遲誤致損信用本部爲統一財政預防流獘起見如蒙允准一俟命下重由本部分咨各省切實遵照辦理所有擬請限制各省舉借内外債非經本部呈明核准不得擅自舉借緣由理合繕呈具陳伏乞大總統鈞鑒批示施行謹呈已於八月八日奉批令准如所擬辦理即由該部通行遵照此批 
雜評一 
[青島交還説（無名）]  
　　據北京專電謂德人有以青島交還中國之説而中國政府協議之後不願於此時接收此説之確否不能遽信然使此説果確中國政府之不願接收其意果安在哉殆恐於此紛擾之時另生他故歟不知今日東亞之恐有戰禍者爲有青島也爲青島在德人之手而備戰也若青島果交還中國中國解除其武裝則東亞戰禍之根源絶而破壞中立之事永無可以發生之機而他國永决無可以藉口之處豈非保全東亞和平之最上策哉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京現勢之歐戰影響]  
　　政治影響政事堂昨奉總統批飭交由財政部手諭一道探其内容係關於歐洲戰事之用欵飭即赶速籌備所指各欵列下（一）爲派赴歐洲觀戰員之旅費（一）爲我國應赴戰地紅十字會之用費（一）爲駐各國公使救濟戰地傷民之費周總長　交後當即赴政事堂與國務卿商榷一切矣 
歐洲此次七國戰爭爲全救中國所注意總統以亞歐比隣對於此次戰事尤爲關心非特欲使國人發生警勉之心抑爲將來歷史變遷上之參考故已令内史監採錄西字報論電再參以所得駐歐公使關於戰事之報告彚輯成書並以薩將軍熟悉戰務特令從中參預一切軍事關係總統對於歐洲戰事近更注意昨又諭令統率處謂歐洲戰局關係極爲重要我國雖處於中立地位然於各該國戰事上之種種布置正可藉以研究俾增軍事上之知識應由該處將此次各國搆戰原因及戰事上之籌備並將來應具之結果務即詳爲討論擬定説帖呈候核閲藉此以覘各該員之識略云云該處奉令後尙擬分交將軍府參陸海三部會同討論 
總統府消息總統每日披閲路透德華各電及外字各報然以路透德華及外字各報因國籍之關係不免彼此異詞迄難知其戰爭眞相籌議之結果昨日特諭令外交部轉飭駐英德法俄奥意比荷八國公使將各該國戰况探其消息確實者逐日電呈政府並所有此項電費歸入特别經費項下每月各處支出以二萬元爲限華僑電懇政府近來屢接旅歐華僑來電大致以歐洲各國開戰甚屬劇烈僑民生命財産已處危險地位懇請祖國設法保護等情按局外中立條規第十三條已明定保護寄居各交戰國之中國人民辦法聞已由政事堂電致駐歐各公使詳細曉諭各僑民照舊安居營業如於必要時政府當派軍艦前往保護或接載出口 
取締外員此次因歐洲戰爭之影響所有被僱聘於中國之各洋員均紛紛請假回國未免有放棄其職任之嫌且於中國業務不無窒碍業由政事堂徐國務卿諭令伍朝樞條擬洋員歸國章程以資取締昨日（十一）已擬就呈堂其大要如左（一）未有確實職務之各洋顧問若欲歸國時須將理由呈明各該機關酌予假期（二）凡從事實務之各洋員關於戰爭不得請假即有特别事故非得各機關允可亦不得歸國若强行歸國時卽將聘用之合同撤銷（三）經機關認可歸國之洋員由機關酌定假期其請假期内停止其薪俸支給（四）歸國洋員旣定有請假期限若逾期兩個月不回華就職時即停止其職務並取銷其聘用合用 
外國鈔票在北京各國銀行向均發行鈔票通行市面自戰事起後持票兑現者頗不爲少幸各銀行准備甚足均能兑現聞數日以來德華銀行兑現之數十一萬餘元匯豐銀行兑現之數有二十萬餘元云 
[北京德人之戰事談]  
　　德華社論戰北京德華電報社消息云歐洲戰局關於德法英俄等國互相佔據之城堡如下（甲）德國佔據俄國之城堡五（一）岑透耗（二）　里斯（三）齊略塞（四）本金（五）阿蘭得島（乙）德國佔據法國之城堡二（一）郎威（二）白路佛之外砲台（丙）德國佔據比國之利葛城南穆爾城尙被德兵圍守未下（丁） 
德英兩國海軍戰鬭之地三（一）佛蘭包拉（二）里嗣三）歐克内島德國奪獲英國戰艦三艘英國只得德國巡洋艦一艘（戊）英國佔據德國非洲之屬地透構（己）英國奪獲德國之商船三（一）克尼金路塞（二）葛爾舉（三）布類斯道（庚）法國佔據德國之密路耗深城（辛）俄國刻下尙無所得路透電傳疑歐陸戰局開後德國電線已隔斷不通近關於歐洲戰爭電報槪係與德對敵國所拍發者聞駐京德人等以不能悉戰事之確報爲憾 
又據英文京報載轉譯德文報言云近日本報（德文報自謂）專電因路經英國被阻不得達此間遂惟路透電一面之辭是聽然其説或不甚確今姑將路透電所發自各戰地者轉錄一二於下而説明之據路透云八月一日德俄之間已在東普魯斯境内吕克南方之浦婁斯特根開始交戰已而本報專電謂俄國前數已至畢阿拉及約翰氏堡等處八月五日北京路透電亦謂俄軍侵入畢阿拉至百齊門一帶者已被德軍擊退此其報告之地點旣有錯誤則其餘之報告是否的確可想而知矣路透電之最奇者即倫敦路透電局由蘇特濕爾得市所發之一報告是也據言在富拉姆博勞聞有激烈之炮聲而信英德已經海戰按富拉姆博勞在英之南海岸距英京不遠若謂在該地己聞有炮聲則是德國艦隊已入英海然則德艦竟敢深入英海乎八月二日路透　來兩電謂德已致比利時愛的美敦書兩次要求比表同意借道於德否則將以武力從事又據比京電謂德軍已侵入荷蘭南境之梨木堡省而海牙來電則謂德國已經允許荷蘭尊重中立前後自相矛盾安能使人不疑而殊不知德國派軍至荷比邊境乃專司哨探以防敵軍借道於二國而侵入德境耳德國艦之在地中海者爲數無幾將先受損兹據路透由河爾吉所發來之電謂德國砲船潘得號殆已沈没而倫敦克婁黎克爾日報同時接巴黎電謂法國艦隊不但將德艦班塞號擊沉並且將德國裝甲巡洋艦戈班號及小巡洋艦日里斯洛號捕獲此事尙待見本報專電乃能知其確否而據記者觀之亦恐有訛班塞號被法軍擊沈或實有其事固班塞號在丹次席船廠修竣後當於七月下旬開往地中海或者極力防衞之後竟陷於法人之手至謂戈班號被捕大約誤將帝國郵船戈班號當作巡洋艦戈班號以欺世人蓋郵船戈班號於六月二十日由上海開往歐洲必經地中海屈指計之今正其到地中海時也小巡洋艦白理斯洛號則舉來住意在利與巴爾提莫勒問之汽船同一名號此殆與有者同一誤傳否則 
德艦安能不連合粤匈艦隊與法艦大戰而忍受其捕獲然今本報專電未到亦不能謂必無此事因此二艘當阿爾板尼　内亂開往地中海時常有　勝其力之羣數遊行其旁故也 
某德人豪語順天時報云德國自開戰以來聲威頓猛海陸軍常佔勝利爾與比國接戰德國大敗未免滅色日昨駐京某德人談論此事略云德國此次所以敗於比國者外間多謂德兵簿弱然此戰僅一小前衞戰耳烏能以此决定兵之强弱且德國於此戰稍爲輕視比軍不圖誤蹴比軍之地雷遂至戰敗然德人之意氣則全未以此沮喪現已再發動員令計劃攻法之策國民聞之踴　從戎人心昻奮已達極點今後三星期以内當有一大會戰驚倒世人又就海軍言之艦隊載重地量雖不如英國然常持攻勢艦度可見猶勝於三國協商之方面云云 
[提倡内國公債會之發起]  
　　槪情本月十號北京商務總會爲發起内國公債會事開會由馮潤田總理報告開會宗旨到會各行商一致贊成並决定由每行中推出二人爲代表列名發起北京報界諸君亦於昨日在報界同志會開會將此事報告各報館各報館到會人員亦均一體贊成此事當即决定以各報館主任爲此會之發起人此外若政學軍警士紳各界重要分子加入發起人之列者甚衆所有一切籌備事宜聞已定於十六日開成立大會討論一切進行手續云啟文日昨提倡内國公債會發出公啓云奥塞開釁而後歐陸戰雲瞬息萬變我國當環球多事之會正發憤圖存之機晚清末葉憂國識時之士莫不謂我國國家所以能存立於世界者全恃乎列强之均勢維持然而民生國計日卽於貧雖藉平衡之局領土或可保全而財源涸竭國本漂摇終難免爲經濟潮流所淘汰言之流涕聞者恫心辛亥軍興繼以贛寗之亂繁富之區蕩爲灰燼政府當元氣摧傷之極醫頭醫足兾復瘡痍兩載以來全恃借外國之欵以紓内國之困乃國基甫底小康友邦忽搆巨變全歐則鐵血瀰漫外埠則金融漸緊我國政府萬不得已於羣雄逐鹿之秋爲　羊補牢之策此内國公債所由起也夫此次内國公債不訴之於人民愛國心而訴之於人民利己心不專恃自國政府之威權而並藉外國銀行之信用委曲求全必期達到自的而後止統計其利約有數端借欵條件嚴刻國家受其束縛此次公債國民果肯應募上足以補助國家之財政下足以調劑社會之金融利一年限旣短額數亦少發行機關尤極完備利二名爲九四實收八八價值抵　且利息較銀行長期存欵爲優利三指定京漢鐵路餘欵還付本銀担保確實信用昭著利四另提的欵撥交外國銀行存儲以備付息利五此項債票息票可用以完租税代現欵利六僅舉其犖犖大者具他不及備述今内國公債局財政部業經次第籌設募債之責已有攸歸然而社會方面必有具勸導之熱腸富救國之遠識者開導一般人民則應募者方能　　踴躍此提倡内國公債會所由發起也惟是同人等矢愛國之天良負勸導之責任才簿力微發起斯會所望海内同志惠然肯來共襄重任不勝感禱之至抑更有進者本會性質祗係勸導不及其他旣非勒捐亦非另募大雅君子仍希鑒諒兹間人等决定暫假報界同志會爲本會籌備處於本月十六日准午後一時假座湖廣會館開大會凡我同志敬祈光臨謹啓 
[歐洲大戰之遠東觀（一）]  
　　八月十二日（化險） 
奥塞失和牽涉及德　法英比諸國演出歐陸大戰之武劇其戰事每日已紀諸本報兹將影響及遠東大局及商務並德俄日之最近情形彚誌如下 
[（一）哈爾濱方面]  
　　中東路車照常中東鐵路東路一面坡横道河子各站鐵道被大水冲刷已誌前報兹聞業已補修完竣照常開車惟停運貨物確其事實外間宣傳歐亞交通斷絶蓋謡傳也 
商業與戰禍哈埠自俄德戰事傳來各國商行率多停運及中東路停運貨物通告後商情更緊一層各貨立行加價漲高與軍用品有關者更盛而糧商亦停止收買糧食出口貨皆清理帳目催收貨欵華商受此影響所有代銷洋貨之商號亦皆整飭錢欵因之錢法異常遲滯 
[（二）大連灣方面]  
　　日美風傳歐洲戰局一開我國已宣告局外中立推日本則執以保持東亞全局和平爲責宣言公布後外間傳説日將藉保持東亞和平爲詞必大有事於遠東而此間日報又載民國政府爲杜日人之野心起見特派人請美政府派艦來華保護東亞和局並維持中國中立又一面傳美國對於日本之宣言頗不滿意謂東亞和局按日俄戰後滿洲歸還中國之條約東亞和局實我美國主其説而歐洲各國贊和之而日本之宣言爲包保東亞和平之主一面又思動力於滿洲及中國則亂東亞之和局者必日本也美將擬派艦來華等語因之日人聞者大爲憤憤近日竟有人謂太平洋將開日美大戰之戰局云云其實美國果否有此言日本是否有此意均未可知也 
諾領事談那威國駐上海領事英特氏偕其夫人避暑大連灣之星浦英氏對於歐洲開戰談云美洲有一女能預言昨年曾發生一種奇談謂一九四年憂歐洲當有大戰爭出現結果歐陸地圖分爲二色某皇嘗死此説曾傳諸歐陸今其言已着端倪云云此間滿洲日日新聞載及此言然思之亦殊可佈 
日本調兵戰耗後謡言四起關東福島都督昨調日兵一隊由旅順發連以資警備又聞日兵將調大數軍隊來東業已經陸軍部派出藉以保護旅東日僑確否未敢决也 
華民不安歐洲大戰耗傳本埠金融高漲異常蓋本埠交易以金票影響甚巨也四日青島宣布封港並下戒嚴令一般商家與青島有往來者又忽而斷絶埠内多魯人六日報傳德英並俄艦已在支那海開戰一艘聞者不免起桑梓之關念各抱不安故近日華民咸抱不安其實並無戰事也 
[（三）吉林方面]  
　　歐長回國吉林省城俄領事署駐吉俄隊長悦里關日前奉接本國陸軍部電謂奥塞戰事牽及俄德開戰令其速行回國該隊長接電後即將所有應用傢具登報減價出賣以便束裝歸國 
銀價又騰省垣前數日銀價漸爲低落羗帖每張十五吊八百一十文小洋每元十一吊三百文乃歐洲大戰長埠亦暴漲影響所及自五號價格復騰羗帖漲至十七吊四百二十文小洋則十二吊七百四十文金融經年不安吉民受苦非淺矣 
[歐戰影響於各省]  
　　山東局外中立條規業經將軍巡按使會銜出示公布兹聞蔡巡按恐人民有未能通曉之處特飭各警察廳各縣知事詳爲解釋以免違犯兹將飭文錄下 
爲飭知事案查近因歐洲戰事奉大總統制定局外中立條規於敎令第一百十二號公布業已遵照分行並登公報在案查中立條規係爲中立國對於各交戰國而設現在英法俄德奥塞已成爲交戰國威海爲英租界青島爲德租界均與山東内地相連尤當格外注意以維國際此次公布各條文於中立應守各節業經明白規定惟恐條文意義未必盡人通曉今就第十五十六十七十八各條爲普通人民所亟應遵守者撮其要義重申告誡如下（一）不得爲交戰國充當兵役水手（二）不得爲交戰國代修武裝不得从給船隻及售與軍用品如火藥硝磺兵器等類並不得供給銀錢（三）不得爲交戰國通報軍情（四不得私將薪炭糧食之類售與各交戰國之軍隊兵船以上各條凡我人民務宜切實遵守倘有違犯定即按法嚴懲爲此佈知該廳該縣即便遵照出示曉諭並派選事理明白語言清楚之警察莊長人等分途轉知務使家諭户曉須知一犯此項條規即係破壞中立爲患不可勝言上則凶於爾國下則害於爾身幸勿嘗試自貽伊戚此飭 
天津前日下午五鐘朱巡按使假將軍府召集津海道尹軍務廳長薊榆鎭守使津海關監督淮軍左路統領等特開會議討論歐洲戰事我國嚴守中立擬在將軍府内附設中立處以便實行中立條件敦睦邦交 
江西九江函云近日發生一種謡言謂吾國受歐洲奥塞戰爭之影響銀行團業已停止借欵借之欵亦在索還吾國金融將來必有恐慌九江國民銀行歸於倒閉云云此種謡言一起人民不知所措日昨竟有數十人各持鈔票向九江民國銀行紛紛兑換道路爲塞民國銀行見此情形恐於市面有碍當即照會汪知事並向各兑票人言每日兑票以十二句鐘爲止今時間已過諸明日再來又有無賴之徒欲從中漁利又造出一種謡言謂今日尙能照數兑錢若明日洋一元只能兑洋九角票一千兑錢九百等語經九江汪知事出示禁止並着令一律通用母得紛紛兑換因此市面始得安謐如常 
民國分銀行受此影響兑出現洋萬餘元市面亦因之恐慌官廳睹此情形深恐釀成事端乃商請商會勸導各行商通用紙幣以保治安 
近日在廬山避暑之英德兩國人因奥塞戰雲已急紛紛前往上海及青島各處而英國駐潯之兵艦其水手將艦上炮閂缷下擕赴上海俾預備回國 
湖北所有歐洲此次起戰凡鄂省發生各事迭經載揭前報兹將最近所得之消息彚錄如下（一）刋發佈告吕巡按因接奉中央電令歐洲各國戰事我國應嚴守中立凡有内地僑商敎民應加意保護等情當卽按照大總統公佈中立條規擬定通告交官印局照刋印刷以便張貼各屬一體知照（二）江防嚴密段上將因歐洲開戰恐黨乘機煽惑擾亂治安鄂省係揚子柒中區輪船往來亟應嚴加巡防以杜匪源故昨特指令楚同楚太兩兵艦每晚八句鐘起梭巡金口至青山一帶江面夜間往來民船尤應認眞盤查若遇情形可疑者得隨時拘詢三）詢查電報段吕兩公因漢口係華洋通商之區所有歐洲各國按日戰鬥情形自應由電局通傳兹特令電報局凡按日接發關於歐洲戰端各電自應按日抄錄一份送將軍巡按兩署核查（四）英人近况英國爲保護比利時干涉戰事己下戰令所有漢口之陸戰隊海軍悉行回國所有在漢口之兩艦一改泊於日本租界一泊於武昌其煙筒之裝式已改（五）市面情形在長興里英人所開之餐館華景街德人所開之餐館當歐洲未開戰時終日音樂嘹喨坐上客滿目下則生涯零落現該二館已經閉市漢口之金粉胭脂不下千萬其生活皆恃商人自奥塞戰爭以來洋商回國國商大有影響是以近來三分四成等里車馬聲稀其生涯之零落己可知矣六）銀行答謝漢口各外國銀行受歐戰影響擠兑劵證昨得吾國官廳保護之文告危險可解遂深佩華官厚意昨九號星期休息日由各買辦親到軍民兩領袖及丁兼任交涉各有關係衙署面表感意并以答謝云 
安徽自歐洲戰事發生後皖省商業多牽制於滬商電停匯兑以故交通大受影響現洋貨各項又逐漸減運如日用所需之煤油洋糖洋麫火柴等項無不價格飛漲頃皖商會以此項捐害將與歐亂相終始擬開會集議維持方法以免商業益復墮落云 
[紀沙面德艦解除軍裝情形]  
　　粤報云駐粤沙面德國青島兵艦昨因歐洲戰事發生當即啟椗離粤嗣以香港爲英國勢力範圍不能出口仍退回黄埔寄泊惟我國對於此次戰事應守中立所有戰國兵艦當然不能仍泊我國海界即經駐粤德領事與當道商妥派委海防辦事所帮辦黄倫蘇將該艦軍械缷下員役解除并派定廣海兵艦駐舶該艦之後爲之監督由黄倫蘇將辦理情形呈覆當道昨日李巡按使特函致粤海關梅税司海軍李次長轉飭黄埔關員及廣海艦長將缷下青島兵艦之機器槍械等件妥爲 
 
 

Page 7

 
 
照料另面云省河有德國炮艦名青島灣泊白鵝潭現祗有數人駐艦聞昨午十一句鐘由粤海關派電船一艘三板一艘按照國際公法駛赴該艦檢者該艦已自將國旗放下矣 
香港自戒嚴後省城沙面亦嚴密防範蓋居留此地者以英人爲多昨沙面工部局奉該國領事命令飭於東西橋閘口加派華差以資守衞如遇婦女孺子非有入沙面之必要者不准闖進而以西橋閘口尤爲吃緊故工部局昨已發出通告曉諭往來行人聲明沙面並非通行大路不得任意出入以免誤曾 
[港粤間之戰事影響譚]  
　　去年八月粤省獨立兵亂發生粤人奔走倉皇由省往港大有在坑滿坑在谷滿谷之勢今年八月奥塞戰事發生香港嚴行戒備粤人奔走倉皇又由港回省大有在坑滿坑在谷滿谷之勢一周歲間情形之變幻若此斯亦事之極奇者兹將旬日以來省港情形錄後粤省濱海於外洋關係最爲密切自英德宣戰港中華僑一日數驚有提取附欵速作歸計者有竟欲輟業以謀喬遷者紛紛擾擾觸目皆然每當省澳輪船各鄉渡船九廣火車開行離港時莫不座客常滿竟無隙馳蓋粤省人情浮動而港中尤爲謡言之産地連日謡言極盛自戰信初傳道路傳言有謂港政府將港中米麫全行封閉以供軍需於是商人高抬市價居民爭先多買而市中擾擾矣有謂德國青島艦隊不日進攻香港港政府當於五號出示勒令旅居華民盡數離港於是聞者紛紛内渡矣有謂港政府旣宣布水面燈塔息滅禁止船舶夜行將於六號晚封禁電燈並恢復夜行街紙於是居人又紛紛屯積火水油購置火水燈矣其種種情形可爲發噱其實皆言之過甚而此旬日間港客之上城者紛至杳來城中旅店爲之塞滿民房亦租賃一空粤警廳以其間人類不齊特加以取締昨已發出通布云邇因歐洲戰事本國人及外籍人由港澳遷住省城者爲數日多除遷入空曠房屋之家應查照向章赴區報領遷入證紙外其有遷入戚友現在之舖屋者亦應將其來歷執業及人口若干報明該管警區俾免歹人攙混勿得稍有違抗云 
自奥塞開仗之後中外商業多被牽動而内地榖米兩項尤爲大受影響現調查陳村近日榖市價格較前略漲計現沽銀占榖每百斤值銀四員零五仙四元算矮仔度每百斤值銀三元四毫五仙三元四毫細葉仔每百斤值銀三元四毫三元三毫五仙絲毛粘每百斤值銀三元二毫五仙三元二毫東莞三東每百斤值銀三元八毫米市中車朴每百斤值銀四元上宣占玉每百斤值銀八元六毫五仙上米碌每百斤值銀五元五毫五仙五元五毫安南白占每百斤值銀八元七毫八元五毫八元四毫五仙各　洋麫每包值銀三元七毫綜計榖米兩項而米市最爲飛漲每百斤約貴一元五毫有奇麫價每包亦貴銀一元蓋榖則爲内地所産暫時尙可支持而米麵多購外洋故價格有如此騰貴聞龍將軍李巡按使昨已公函總商會云查粤省産米向不敷食多倚外洋及各省販運來粤接濟此次歐洲戰局已成現在香港政府已宣佈實行禁米出口實於粤省大有影響自宣未兩　　以免民食維艱廳請貴商會速設籌辦運米處所邀集殷商衆紳廣募巨資多派幹員分頭馳往産米之區妥爲採買源源載運到粤　米價不至職昻則人心亦克安定云 
澳門奥香港比鄰其糧食亦多自港轉運近米價飛騰澳門居人大爲震恐七號澳門葡政府委華民政務官某氏至港托西人鴨家代辦白米一千包及架非白荳等物運往澳門以備不虞但港中旣頒佈軍律糧食在出口之禁内是以先向港政府領取護照然後運往澳門 
造幣廠鑄造銀元鎔銀罐一項每月銷耗甚夥該廠前與沙面德商禮和洋行定購英國摩根廠銀罐原訂定四個月交到現因戰事兩國停止通商該行無貨可交盧廠長恐銀罐用罄一日停工外間又生疑惑因特擬定辦法於本月七號每日上午鑄造下午停工半天俟銀罐交到後始照常開鑄云 
粤省絲绸外洋銷流頗暢自歐陸風雲起後省中綢絲莊因交通有碍前所定下之貨多已推却暫停貿易計南海西樵一帶鄉民以綢絲爲業者最衆自因受此影響隂歷六月十二十五兩號每疋綢已跌價一元左右土絲則每兩跌價八分刻下各放機店因貨不流通多己以退爲進暫不發貨職是之故 
昨港督派委六人爲委員隨時核定香港零沽食物之價值計開庫務司胡樂甫定例局員曉核定例局員劉鑄伯天祥洋行大班鐸維路連卡剌佛行大班士基路頓企公牛奶公司大班給邊 
地方通信 
[南京]  
　　高等師範校址問題日前寗垣學界具詳敎育部請就兩江師範舊址設立高等師範學校曾誌前報昨由敎育部咨覆韓巡按文云賈豐臻等所陳應就兩江師範舊址設立南京高等師範不爲無見除批示外相應抄錄原詳咨請貴巡按使查照辦理並希見覆云云觀此則高等師範校址必仍設寗垣也 
信府河棧客被逮法政學員陳鑑清因犯黨人嫌疑經前都督飭拿在案嗣經馮上將以查無實據爲之昭雪已見各報上月新林市總董張大衡保薦陳爲沙洲圩董事樊知事以陳年少好事未加委任近陳因事來城寓信府河慶華棧内前日午後十一句鐘忽來憲兵數人將陳逮去至所犯何罪尙未知悉也 
兵艦巡緝長江水警第一廳長温幹臣以歐洲開戰伊始深恐有人私運違禁物件接濟匪類或貪利販米出洋昨特派虎威策電安濤三兵艦在長江一帶巡緝以防出有違背中立之事淮安羅知事辭職電南京巡按使台鑒慶昌久病所以未請辭職者以控案尙未揭曉今奉道尹轉飭委查各節雖無實據已負培植現在飛蝗遣子復化爲蝻報災者日至地方緊要决非病軀所能勝任敢祈速委賢員接署俾缷仔肩不勝感叩慶昌叩青 
[鎭江]  
　　不准運米出口鎭江關監督袁思永君近以鎭地米價昻貴恐有人偷運出口情事且值歐洲戰端之際或有貪利之徒潛將本口食米販運出洋接濟戰國亟應格外嚴愼稽查故特通令所屬各分卡查驗出口商船不得有以上情奬 
追理關道交代前清鎭江關道林景賢當光復時捲匿關欵甚鉅迄無下　　　韓遥　咨請天津朱巡按令其家屬　連來省清　交代以重公欵 
[揚州]  
　　　飭捕拿黨人江都縣　知事日昨奉韓巡使密電飭拿黨人高　卿一名該黨係前　四師混成旅支隊第一營　長辛鴻勲之書記辛當旅部取銷時遺有鎗枝數十桿刻後至清江接濟黨徒軍火爲江北灘軍使搜獲研訊供稱高亦同黨在揚謀亂等情爰即電致省垣轉飭逮捕謝知事立飭警察事務所由警務長特派警術隊季隊官帶同長警在公圜將高捕獲又在古旗亭街玉皇閣及其家（在舊城常府巷内）搜出剌刀三柄東洋刀五把其餘鎗械子彈均未查出現已將人證移送縣知事署聰候訊究接收營地租江蘇水陸台營官地局局長孔慶塘現以揚州敎場鹽營地租已詳奉韓巡按批飭由該局管理經收特委調查　何慶生赴縣接收歷年征取　營地一册串以便接續開征解省應用 
[武昌]  
　　財政廳之四科長湖北財政廳近日委任之科長四人兩新兩舊（一費毓愷）第科長費毓愷字叔謙前清以候補道班歷充浙省要差今以胡君　廳長電調來鄂俾補胡子明君之缺（二陳兆生第二科長陳争生號小岑前清江蘇候補知縣自湖北財政局成立以來數經改組該科長迄未更動蓋以賢令尹資格富於經騐而爲上游所倚畀者也（三涂福田）第三科長涂福田字介菴黄陂人前清翰苑四蔡煥文）第四科長蔡煥文爲胡廳長最爲親信这人以總稽核而兼任是科長考其歷名則前清時曾任江蘇某府篆也 
[天津]  
　　送考委署知事巡按使牌示云署南宫縣知事王仁廙送考遺缺委廖允倧署理署莊河縣知事張瑞昌送考遺缺委陶俊署理署肥鄉縣知事徐樹藻送考遺缺委楊恕祺署理署豈潤縣知事白葆瑞送考遺缺委史久紹署理署玉田縣知事胡壽藍送考遺缺委胡紹銓署理 
雜評二（默） 
[述歐戰大勢]  
　　以交戰之方面歷舉之奥與塞戰也奥與孟戰也俄與德戰也法與德戰也英與德戰也英與奥戰也法與奥戰也俄與奥戰也比與德戰也約計已有九方面倘奥再與比戰則適成十方面 
以交戰之方面分剖之德之所與戰者比也英也法也俄也奥之所與戰者英也法也俄也塞也孟也是一方面德奥兩國而一方而則有比英法俄塞孟六國 
再以今日交戰之狀况言之德比里愛巨之戰德英北海之戰德法邊地之戰此三方面正在劇烈戰鬥中而皆未聞最後勝負之分也其餘各方面則並未見有大戰 
以上所述均有事實可微者也至若外間有此説而尙未發生事實者則或謂日將加入又或謂美將因日加入而加入此後之牽連而投入旋渦者尙未知有幾何國也戰爭之狀態千變萬化勝負之結果未知究歸何點而蔓延將究至何地也嗚呼今特發輒焉耳而大勢之表現已如此眞所謂二十世紀之大戰哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀（十）（五）]  
　　上海郵務警理局局長魯士君昨日（十五號）又發出二百十八號佈告云查二百十七號佈告所載寄往歐洲各國之郵件辦法一事兹再詳切申明俾衆易晚凡郵件寄往歐洲各國者除俄國外皆由海道經蘇彝士河或太平洋運遞視交通之情形定郵寄之趨向至寄往俄國之郵件如未註明由海道寄即由西比利亞遞去更宜知悉者凡寄往外洋郵件以及包裹無論平常或掛號或係保險倘因人力難施以致遺失須由寄件人自擔其任郵局不負責成合行佈告週知 
歐陸風雲之影響於上海商業者已就調查所得陸續登諸報端兹將日來情形續述如下金業之大漲大跌莫過於庚子年於數日中每金一條漲價十兩致該業之做抛盤者大受其虧甚至有吞烟自盡者此次歐洲開戰此風復熾查未開戰之先金價每條僅四百十餘兩戰信傳來驟增至四百四十兩及至收買無人不得不逐漸跌下現價僅至四百兩有零聞前次飛漲實非眞正市面乃該業中之抛盤故有此驟漲驟跌近日金市頓改常度一日之中竟有四五市漲落無常朝晚不同相差十餘兩不以爲奇故此中老手及外行者皆不敢顧問即銀樓亦有進無出云棉花一項自受戰事影響已經停止出口貿易即偶有市面亦不過十九兩之譜惟各行前此抛盤於各廠家者數頗不資其抛出價格每包二十兩左右現市來貨不多鄉民偶有持貨來售者罔不居奇各行之應行解貨者不得不貴價收入以解各廠計收價每包須銀二十二兩左右故無不大受其虧云棉紗疋頭兩項近來匯水甚大各客帮幾至全體停辦四川幇前此定辦之貨至今未經起連惟在津牛莊河南三帮稍有生意然較之往常已减去十之六七矣本埠自受歐陸戰事影響以來各業皆起恐慌惟向做水手生意之洋酒雜貨店因吳淞口内外停有輪船多艘需用麫包餅乾洋酒牛羊肉等項食品爲數甚多生意驟增罔不利市三倍該業中以法大馬路裕興裕成成茂等爱爲首屈一指云 
近日青島僑民來滬者據聞不下千餘人類皆暫寓旅館各捕房恐人多混雜業派探捕隨時稽查而内地官廳亦恐人類不齊對於華界旅館亦取締頗嚴云 
上海一埠在各碼頭作小工靠扛擡貨物爲生者達數萬人自歐陸驟起戰爭各小工大受影響就浦東一方面言之各碼頭（如美最時瑞記等是）爲扛夫小工者計有一千四百數十名之多戰事起後各商輪率多停駛各該棧房向來上下貨物終日人跡不絶者今則一律閉門故各小工現均無所事事長此以往生計頓絶殊可殷憂願關心地方治安者亟起圖之也 
[歐戰聲中之保護電線]  
　　江甯宣武上將軍以各縣城鄉村鎭所設電報綫桿原爲傳遞緊要文報而設現當歐戰劇烈之際消息尤貴靈通曾准交通部電飭保護業經轉飭各屬將境内所設電線桿木責令該管軍警及各地保等妥愼看護在案兹因頻聞黨人潛伏沿江一帶希問乘機思逞深恐將電線毁損阻滯消息貽誤事機故通飭沿江各防軍及各　縣知事妥爲嚴防並飭行上海鄭鎭守使轉飭所部軍隊將該管區城内之電綫桿木愼加保護以重電政 
[歐戰聲中之保護敎堂]  
　　上海鄭鎭守使查得浦東一帶地方係上南川奉等縣交界素爲梟盜出没之區防務極爲重要兹值歐戰方殷該四縣境内之華洋各敎堂共有若干處自應查明呈報以便責成該管地方官廳派撥軍警保護除分飭各該縣知事查復外並飭駐浦第三營廖營長迅飭各防卡官兵查明境内凡有敎堂及洋商房産廠棧者務須妥愼保護以免梟盜搶劫釀成交涉 
[接收新閘橋工之手續]  
　　上海鄭鎭守使昨日飭知工巡捐局長朱鈞弼文云爲飭知事准内務部咨開據上海工巡捐總局詳送新閘橋工前後辦理情形並連同圖樣表册等件咨請察核等因到部本部查上海縣閘北橋工前據該省聲明關係國家主權亟需修建當經商同財政部撥欵補助并行派員接收各在案兹准送到接收橋工情形清册並詳圖工料價格表曁抄送原立合同保固期限等項文件逐加查核尙無不合自應准予備案仍俟竣工後另行造具决算清册候核以重公帑等因合亟飭知該局長即便遵照辦理可也此飭 
[管鵬供詞與照會日期不符]  
　　中央政府控皖人管鵬一案連日會訊各情迭紀本報前日午後公廨聶襄讞會同英領卓君升座樓下公堂繼續研訊仍由政府代表高易帮辦瓊司律師向管將柏都督借欵六萬四千五百元由鼎升鴻興兩錢莊劃付與柏都督所派之代表許參謀及柏都督初時祗須借五六萬元緣何後來多借四千五百元以及存與守信公司之欵洋一萬元究係作爲借欵抑係爲商惜日欵之回用並所付沈位卿商借日欵回用洋五千元各情反覆盤詰良久即據英領卓君向管詰詢去年宋敎仁被剌並徐寳山遭人暗殺以及有人欲控告黄興並柏都督借欵事則曾否説明用度等事（管供無甚緊要故從路）旋據聶襄讞亦向管詰稱爾來申接收所借日欵是否爲六月十二號答稱是聶君復問爾接收日欵分别存與正金銀行及鼎升錢莊後爾於何日回皖由申到皖途中約須幾天答稱動身回皖之日期已記憶不清大约在接收日欵後之五天前後途中須一日一夜即可抵皖聶襄讞又問柏都督所給照會是否爾回皖後索欵無着故給爾照會爾於回皖後幾天始去見柏都督索欵答稱到皖後即向索取聶君又問爾於接收日欵後約五天前後動身由申返皖途中又須一晝夜屈指計之柏都督給照會之日大約距爾在申接收日欵之日期最短須八天光景且爾於接收日欵後約五天前後動身則爾在申動身之日是否約在六月十七號答稱不能記憶聶君即以柏都督所給照會與管閲看並諸稱爾旣回皖向索欵無着給爾照會則給照會之日最短須在六月十二號接收日欵後之八天光景何以查此照會係六月十六號所給距離接收日欵之日期祇有五天且據爾所供在接收日欵五天前後動身則給照會之日正在爾動身返皖之際與爾所供俟回皖而索欸無着給爾照會之語時日不符爾須明白答復管不能答祗云當時日期實已記億不消云云供畢即合退下復令沈位卿上堂由兩造代表律師將伊列名商借日欵四代表中之一及收到借欵回用洋五千元各情互相盤詰良久因時已晚中西官宣佈退堂並會判被告仍還押候下禮拜二下午再行復訊判畢即行退座管仍由中西探挾乘馬車解回捕房還押 
[通濟練習艦被炸學生追悼會紀事]  
　　海軍李總司令以通濟練習艦火藥艙於七月十一夜暴裂被炸受傷列命者共有練習生王鏗成等三十四名及錄事蔡馨等二人身遭慘死情殊可憫爰於昨日（卽十五號）午後三時特假斜橋南首之湖南會館爲該艦被炸各人開追悼會以伸弔唁兹將開會情形錄下 
會場之佈置會館門首紥成松柏牌樓一座大廳之内陳設本埠軍警行政司法各界所送輓聯祭幛花圈甚多中設被難學生王鏗成等三十四君及錄事蔡馨葉可銘二君之靈位香花素燭頗極誠敬並由淞滬警廳徐輔洲廳長飭派長警三十餘名戎服佩鎗在門首站崗照料又飭第二警察署分駐所巡官歐明修在場彈壓招待警界來賓又由第七旅臧旅長飭派第三營排長徐金榜亦赴該會館照料一切 
到會之人數届時到會追悼者有上海鎭守使鄭汝成海軍總司令李鼎新海軍司令部副陳紹寛海軍魚雷練營營長陳步雲福安兵艦艦長甘聯璈江亨艦長郁邦彦通濟艦長陳訓詠楚觀艦長沈繼芳鏡清艦長李景灃湖鵬艦長陳碩簡楚有艦長佘振興海軍軍衡長何品璋吳淞海軍醫院長許世芬滬海道尹代表卓星聯上海縣知事洪錫範薩上將鎭氷代表雲鵬杜逢時上海醫院院長張竹君女士並女學生十八名金星人壽保險公司總董唐紹儀廣肇公所各董事陸軍第四師第七旅旅長臧致平十三團團長周孝騫十三團第一二三營營長魏清和田傑臣高全忠及各連長各排長　四師十四團團長吳長植砲兵第四團等一營營長梁如賓第二營營長苗培善第六團敎練官梁汝澤炮兵第四團敎練官楊文耀江南造船所所長陳兆鈞淞滬警廳長少將徐國樑警廳督察長張錫純第一區警署長董希賢第二區警署長王汝霖警廳總務科長趙殿英江蘇電政局監督袁長坤等諸君共有三百餘人云 
開會之秩序一摇鈴開會二奏樂樂停時報告被難者被難情形三致祭行三鞠躬禮四唱哀歌五奏哀樂六讀祭文畢行一鞠躬禮七演説破難者事歷八來賓演説九摇鈴閉會十散會茶點 
張女士之輓歌又有張竹君女士輓該學生土鏗成等三十四英士哀歌三節如下（第一節）國家所賴之楝樑海軍與乎陸軍今日國家眞不幸通濟艦遇天災天何忌我國人才立傳回祿税駕好學守規有道士三十四人物化無情毒火藥於數點鐘頭面手足全身均屬焦爛天之取性命手段酪毒竟使父子親朋不克面訣（第二節）諸君慘死之情形不忍耳聞目覩口噴白泡苦難堪氣喘隨床顚倒家事半句不遺言熱血滿腔誰訴赤十字會我曾經傷亡無斯痛苦難道戰沙場死固其所壯士馬革裹屍是還壯矣不意遇天災無辜傷害英雄夙志未伸恨沉東海（第三節）愧我醫學非盧扁鍼砭無術回生今日特開追悼會作歌聊表微誠若非諸君肅軍紀何至災及全羣今以守規同一死凡人莫不尊親願我海軍人遣型是守壯士爲民族光千秋不朽英靈知不泯威振海濱魂之來兮黄浦鑒我苾芬 
[蒲肇河造橋地點業已勘明]  
　　本邑西門外自斜橋肇周路至徐家匯一帶已允准法公董局推放法新租界故鄭鎭守使擬在交界之蒲肇河建造橋樑五座以便行旅等情曾紀昨報兹悉鄭鎭守使已飭工巡捐總局長朱鈞弼撥旅工程員勘明設橋地點先行開工打椿砌築橋脚並移咨駐滬楊交涉員據情照會法總領事曁法公董局查照 
[殷金祥亦解鎭署]  
　　浦東西溝張瑞英等家被搶案内盜犯顧掌生趙阿根陸順堂等三犯業已解送鎭守使署訊辦尙有在逃盜匪殷金祥亦經偵探戴逢春拘送公共公堂移送地方警察事務所弔到原贓皮馬褂一件奉飭收押候辦在案前日午　經該所司法科長王君提訊般供浦東人今年廿九歲前爲　髮匠後來流爲竊賊此次小民由順掌生等糾合往張家行劫事後分得皮褂等物是實王君命失主之子吸毛毛上堂認明弔　之皮馬褂確是原贓王君判即具領般收押遂據情禀明警務長景毓華君景君以此案已奉諭歸入軍法範圍遂於昨日下午四時備文派戴探及巡警持械將殷金祥押送鎭守使署歸案訊辦 
[又獲龔三郎同黨]  
　　匪徒順金寳王阿六於前晚八時李與被逃同黨二人同在三馬路福建路附近圖搶行人財物被六百六十一號六百七十三號兩華捕查見上前拘拿顧匪欲出手鎗開擊即被該捕等將顧王拿獲一併帶入捕房在顧身畔搜出手鎗一支經捕頭詢知顧王二人係著匪龔三郎等同黨諭飭嚴行管押於昨派探應阿根王梅生協同一百五十二號西探將顧王兩匪押解至公共公廨請究即由該探等上堂禀明前情並將抄獲之手鎗一支及鎗彈數粒呈案請究關讞員商之德領裴君判將兩匪還押候提齊同黨於下禮拜六訊究 
[匪徒在途攫洋]  
　　湖州人潘順昌販運笋乾來申將貨售罄於昨晨八時手持英洋一百元並衣包等擬乘輪回里詎行至十六舖外灘忽有匪徒王阿庚上前將潘之洋包搶取飛逃潘大聲喊救由守望巡警帮同追獲原洋分毫不少遂將人贓解由一區警署連同潘順昌移送地方廳午後由檢察官預審明確判洋交潘如數領去王押候起訴審判廳訊辦 
[搶攫金環]  
　　住居高昌廟附近之婦人蕭吳氏前晚在門前納凉忽有匪徒王小毛上前將該氏耳上金環搶去經氏極聲呼喊由巡警將王拘獲解送警區連同該氏於昨移送地方檢察廳訊辦 
[鎭守使預禁勒寫醮捐]  
　　上海鄭鎭守使以滬俗向有孟蘭勝會由好事者手持黄紙緣簿挨户寫捐斂錢肥己誠迷信之惡習昔年曾由滬道禁除現在此風復熾際此粤陜等省灾區待賑九殷豈宜將有用之金錢供無用之一擲爰飭知上海縣洪知事迅行曉諭人民切勿甘自迷信附從僧道流言將銀錢浪擲託名邀福迹近誑騙務各破除迷信以免耗費一面嚴禁沿門勒寫醮捐如違拘究 
[屍親反被攀累]  
　　浦東三林塘南鄉民康秋林並行人某甲前日被人暗殺經尸父康大生投報地方檢察廳派員騐明聽候派警緝兇在案兹悉此案業由地方廳司法巡警侯鶴祺查明兇犯實爲蘇阿虎等前日在滬城九畝地相近將蘇獲解到廳由檢察官提案預審蘇供稱謀殺康秋林者實係康弟康海聽並康父康大生等與小民無涉問官得供大爲詫異判蘇收押據情禀經汪檢察長飭警持拘票下鄉將大生海聽於昨日一併獲案仍由檢察官提詰大生供稱實被誣指豈有自將兒子殺死來案首告之理請求明鑒問官判大生海聽分别收押候提蘇阿虎到堂質訊核辦 
[尙無帮兇實據]  
　　本月二號晚上有王玉香行經法新租界敏體尼蔭路中八仙橋左近被匪徒攔住突出利刃戮傷小腹等處迨至巡捕到來兇手業已逸去王送醫院醫治無效身死因無屍屬由堂棺殮召屬認領一面着嚴緝兇手究辦在案現由包探獲到嫌疑犯劉德仁俞榮光兩人解送法公堂請訊劉俞同供聞王實被某甲所傷小民等雖係與甲朋友久不見面行兇之事與小民等無干甲匿何處亦不得悉問官判雖無帮兇實據實非安分之徒一併逐出租界 
[杜所長抱病視事]  
　　陸軍遣撫調查所自開辦以來遣送受撫人員已達五批手續完備輿論翕然近日報名者更爲踴躍聞所長杜淮川君現雖染患咯血症每日仍按時到新辦公不辭勞瘁云 
[西藏會議專使過滬]  
　　前通商交涉使陳貽範君奉中央命令赴西藏會議藏務問題兹悉陳君於昨晨八時由西藏轉道來申寓英租界江西路客利西飯店聞陳君暫歇行裝即當晋京面陳一切 
[誌天主敎瞻禮之盛]  
　　昨日爲天主敎聖母升天瞻禮之期黎明時法國官商及在敎人等均詣法租界新北門外天主敎堂隨同神父舉行彌撤之禮法捕頭預飭探捕前往該堂門首賑料一切以免車馬擁擠捕所辦公人等均停辦公　兩天 
[公餘英文夜社開課預誌]  
　　公餘英文夜社向設南市大東門外中篾作街開辦已歷八載成效頗著自該社創設高等科英語科函授科後來學益衆刻由主任鄧元和君定於八月二十四日（即隂曆七月初四日）開課凡有志補習者向該社常駐辦事員袁頌豐君報名可也 
[工巡捐分局批斥黄岳淵續禀之文章]  
　　前日閘北工巡捐分局發出承辦船捐商人黄岳淵續禀批云查閘北捐　自本分局改組以來無一不逐漸整頓船捐一項由前市政廳批准該商承辦核之按月認捐數目與現在實收數目不及十分之四本在應行　頓之列前據該商與各商同時禀陳雖屬略爲增加尙須俟堆廣地點之後爾時該商與其他各商同一　禀固以無分彼此即本分局去短從長亦斷無屏斥最長之數而批准待廣地點之短數也該商旣不能照加捐數而又狃於前市政廳試辦之期試問機關尙有變更何况其他若本分局改組以前之一舉一動槪不能稍事變更則尙何整頓之可言且自批准唐商之後本局顧念該商於捐務手續尙須料理爰令展緩一月於八月底移交唐商加認之數倍於該商本局並不計較一月之捐數使該商從容料理如此格外體恤亦何負於該商夫專制共和爲政體之沿革職任權限爲行政之方針本局長兼辦本分局自有整頓捐務之責亦即有准駁一切之權乃此案雙方兼顧一再體諒而該商猶詆爲專制壓力是欲使本局長准駁捐務之權聽承辦捐務者之自爲計天下庸有是理耶至原禀内稱收數溢於認數無另行呈之公家者收數絀於認數亦無體恤予減者等語查該商在前市政廳原認按月二百三十元嗣經酌量核減而辦理半年有餘該商雖具禀增加亦且斷斷於推廣地點之目的是收數果絀在公家尙可通融核减而收數有盈在商人竟無顧全公益者也該商以一百八十元之認數辦理至七個月之久尙不知足唐商認數加至一倍始得准辦兩兩比較孰優孰劣該商旣知認捐爲營業性質試問營業商人有把持之權乎辦理船税之應　章程應有限止本局長自有權衡唐商尙未接辦而該商已知其另有取償之手續不知何所據而云然總之船捐爲公家之收入斷非一人可以把持該商所稟早經明晰批示並經本局長剴切面諭乃該商始願終悔一味牽扯誣飾砌詞妄瀆不知是何居心用再明晰批示仰該商仍遵前批將所辦船捐趕連清理於八月底循分移交母再固執致干咎戻切切此批 
[警廳長規定勤務督察處施行細則]  
　　淞滬警察廳徐廳長昨日發出規定勤務督察處施行細則照錄於下（第一意總綱）一本則就本處應辦事件釐定勤務督察處施行細則一本則與廳定各項規則有關係者須參照辦理（第二章權限）一督察長員由廳長各發給執照一紙以便遇事隨時指揮巡官長警以昭憑信一此項執照專爲督察各區署隊官警勤務之用此外無論何事均不發生效力一此項執照不准借給他人並不准任意塗毁或遺失如有遺失以遺失公文論督察員離職時應繳還之一督察長員於履行職務時遇有烟賭及人民不平等事均得隨時指揮官警指交該管區署辦理一督察長員每月得開會議兩次其時期由督察長訂定呈准廳長認可後執行之一内外部職員會議時由督察長酌派督察員一員列席傍聽藉資參證一内外部職員會議提議事件有與督察處施行細則相抵觸者督察員得發言辯駁之一各區署長警由督察報告批示記功記過者每月月終仍由該區署列表送虧備查惟本署所記功過不在此限（第三章職務）一督察爲一廳之耳目除遇發生事件由廳長臨時指派調查外其應行查察事件如左一關於警政進行等事項一關於全體或個人名譽嫌疑等事項一關於巡官長警勤惰容裝禮式等事項一關於行政警察事項一關於司法警察事項一關於衞生警察事項一關於特别發生事項一關於臨時派查投簽等事項一關於見聞條陳等事項（第四章區域）一督察區域以本廳管轄所及之地爲界一督察長親住稽查時不分區域隨時抽查一督察員應食區域由督察長另規定之（第五章班次及報告）一督察班次分晝夜班每班人數及輪查次序由督察長定之一就晝夜兩班劃分甲乙丙丁四班早六時至午十二時爲甲班午十二時至晚六時爲乙班晚六時至夜十二時爲丙班夜十二時至翌晨六時爲了班一督察員於甲乙丙丁四班内兩日輪班一次週而復始以免遺漏一督察員於二日内實難輪查四班一週者可聲明理由由督察長酌派巡查員補助之一勤務督察員每日應留一員值動以備臨時派查案件一勤務值廳員遇有不得已事故應商同他員代替之一晝問督察報告應於本日下午八時以前夜班報告應於次日上午十時以前送到督察處一督察員報告應繕兩分以一分繕於呈事簿内以一分缮於呈事單上一督察長每日應將所有報告分别常要切實擬批彚呈廳長批閲蓋章一督察員報告批示事件於十二小時内分别通知有關係各處辦理（第六章附則）一督察須各帶號戮一個以備到署書到分所蓋戮之用一督察時均須携帶鉛筆簿册以便紀事一督察時道路較遠者酌帶巡警二人得乘本廳所備之馬步行者聽一督察時巡官長警有不服指示者應查明其姓名服章如數報廳辦理一本則如有未晝事定由廳長酌予增删之 
[私帶洋烟案辯論終結]  
　　粤人梁果私帶洋烟四百磅值價洋二萬元左右由香港乘輪來滬當爲海關扦巡查獲人贓拘送上海地方檢察廳奉飭收押候究在案昨日下午四時地方審判廳周澤青推事官會同賀木荄檢察官等公開列庭辯論因梁果向在外洋經營善操西語故推檢各官已邀趙毅成爲譯員當據梁果供稱原籍廣東今年四十歲向在英國倫敦貿易此次因事來滬並不私帶洋烟所有洋烟四百磅不知爲誰所帶裝在該輪離商人坐處約有二百碼之遠當日海關扦巡將此洋烟查獲之後四顧無人即指商人爲私販之人不問皂白將我拘案伹商人係在外貿易最關緊要未便久覊押所情願請堂上從輕判罰省釋檢察官即將梁果身畔抄出私運洋烟之往來書信兩封呈案作證梁供稱此項書信係昔時所用云云時適水巡捕房偵探何阿春因公到廳在庭旁聽問官見之即命傳何到案詰問捕梁情形何稱梁果爲關巡所拘事後押送水巡捕房所以捕拿情形偵探並不知悉問官得供即諭本日爲辯論終結當命趙譯員將供詞用西語當庭朗述判梁果還押候一星期内宣佈判詞 
[江北小孩洗浴溺斃]  
　　江北小孩三五子前日與同伴多人在蘇州河新閘橋西洗浴失足淹斃昨由該孩家屬於新大橋旁撈獲屍體備棺收殮查該處河流甚急每届夏令因洗浴溺斃者時有所聞望駐治該處之水警隨時禁止亦防患之一道也 
[脚踏車撞跌小孩]  
　　滙四捕房三百四十三號華捕昨日巡避至北山西路見一小孩在途啼哭當向詢問據云被乘坐脚踏車之某甲撞跌於地致傷右足等語因即將孩車送捕房捕頭命送同仁醫院療治一面派探查明覆核 
[小孩持刀戮人]  
　　甬孩楊福弟前日在虹口肩賣蘆粟有李阿鳳取其蘆粟不給價錢致相爭奪詎楊孩即用小刀將李腰際戮傷由捕查見一併拘入捕房捕頭以李受傷飭送醫院醫治楊孩收押昨解公共公堂請究經中西官訊悉前情以李受傷尙輕姑念楊孩年幼從寛免究判交其母楊王氏具結領回管束以後再犯併究 
[實非安分之徒]  
　　住居虹口西華德路一千七百三十七號屋内之甬婦陳王氏被胡阿影誣指與伊姪犯姦串同尤阿榮等冒充包探嚇詐洋四十元已付洋二十元經氏控由捕房將胡尤二人拘解公共公堂請究原告偕證沈陳氏陳阿根上堂訴明前情請究並由中西包探禀明原告至捕房控告後將被告二人拘獲情形訊之胡阿彭供與原告姘識近氏另有所歡故邀同萬先生等向其理論並不冒探拆梢並稱與尤阿榮無干中西官得供會商之下以原告所控冒探拆梢無憑惟查胡阿彭迭犯拆梢等案實非安分之徒判令逐出租界尤交保開釋 
[判令離開完案]  
　　李老二投法公堂控稱前與趙氏姘識詎趙氏近日時常與小民吵閙將什物打毁又購洋烟當面吞服以爲恐嚇倘有不測後患堪虞欲與伊拆開伊又不允故投案求斷趙氏供稱因家庭細故口角有之如欲拆開李前借母親洋二十元須當交還婦人所有衣物亦歸婦人收管求恩斷給聶讞員判借洋無憑不追所有衣物給該氏收管離開完案 
[可憐蕩婦之色衰財盡]  
　　住居雲南路三百八十三號屋内之甬人陳裕堂控姘婦孫樂氏時常與其吵閙昨由捕房將氏傳案請究原告延律師上堂聲　 
 
 

Page 11

 
 
原告與被告前雖姘識現已分離且原告另有妻　被告旣與分離不應時往吵閙請爲訊究訊之孤樂氏供將伊夫孫某前在日本地方開設復生菜館原告在日商某輪船上爲西崽與伊夫係結義弟兄夫死後被誘同層已有八年之久當時丈夫遣有現洋三千餘元迄今蕩然且已年老原告現另娶妻室欲將婦人抛棄母屬無人乞爲思斷中西官得供會商之下以氏貧苦無　判令原告貼給赡費洋五十元謝氏以後不准再往吵閙 
[在途奪妻之笑話]  
　　揚州人李文才與母李謝氏表兄謝正濤前日與江北人瞿金標婦人陳氏在北浙江路途中互扭由捕查見一併拘入捕房昨解公共公堂請究據李文才供稱陳氏是伊髮妻私逃出外已久前日在阿拉白斯脱路某號屋内尋見囑令回家瞿即出爲行兇覇阻有婚帖媒證爲遜請爲給領訊之瞿金標供稱與陳氏於十九歲時成婚迄已數載與李並不相　中西宫得供以在途打架均屬違章着各罰洋五角陳比究係何人妻室着另行具禀起訴 
[婦人跌傷下部]  
　　住居英租界六馬路之顧姓婦人前晚在樓上失足墜下跌傷下部流血不止當由鄰居某甲雇車將氏送往虹口同仁醫院醫治 
[星期六各銀行查倉單]  
　　中國銀一百零二萬洋一百九十八萬折交通銀三十五萬洋一百萬折麥加利銀三百十萬洋一百四十二萬折匯豐銀一千九百九十萬洋四百四十萬折德華銀七萬洋二十八萬折正金銀七百另九萬洋一百二十八萬折道勝銀二百零三萬洋十九萬折通商銀五十萬洋八十萬折東方銀二百十九萬洋二十二萬折花旗銀四百八十七萬洋二百零五萬折華比銀九十六萬洋八十二萬折和蘭銀九十五萬洋一百萬折台灣銀七十五萬洋三十六萬折本街銀二百四十萬洋一百七十八萬共銀四千六百十八萬洋一千七百五十八萬折 
[被告避不到案]  
　　王榮堂前投法公堂控稱有錢文祥向商人借去值洋一千四百元之田單向索不這具控後避不到案求請核示經法公堂判限錢七天内到案如逾限不到缺席判决還洋一千元在案兹王又禀稱判决後錢仍匿而不見交洋無期今查得錢有田房産業有意抗違　恩封産作抵判着詳細開明該産坐落之處禀候核辦 
[不遵堂諭押令繳洋]  
　　李竹吾控寓居勞合路億鑫里之常州人惲瑾叔欠銀九千餘兩不理等情曾經由廨於四月二十號判决着令被告於三個月内繳還原告銀九千零三兩二錢在案兹因延不清理復經原告禀請公廨於昨復將被告傳案訊追原告延律師上堂聲稱被告違背堂諭應請押追訊之被告亦延律師上堂辯稱被告現已籌銀二千八百兩繳案餘請寛限中西官會商之下以惲故違堂諭判令押限繳銀開釋 
[公共公堂瑣案]  
　　粤人王紀良竊北四川路南洋路鑛學堂及住户王坤林等十户衣物由探查獲於昨吊齊原贓傳同各原告將王押解公堂請究經中西官訊供屬實判王押西牢半年示儆 
徐鴻賓因串騙新閘路趙和生衣莊内值洋三百餘元之綢衣被捕拘解公堂於去年十一月六號訊實判徐押西牢八月期滿甯繳當本洋七十五元在案昨届期滿由捕將徐解案請示判從寛開釋着自向原告料理 
陳阿三前晚潛至瑞和輪船内行竊黄荳被管碼頭巡丁查獲鳴捕拘入捕房昨解公堂訊知陳係七次過犯判押西牢一年期滿仍逐出租界 
張阿林前日竊得嘉興路一百七十二號許阿六衣服携贓行經南京路附近被老閘捕房包探查獲昨解公堂訊實判張押兩禮拜示儆 
小工劉阿海前日在泥城外用石擲於四百九十二號馬巡印捕身上嘗被九十九號印捕拘獲昨解公堂請究據供並非　意判押三天以儆 
北四川路十四五號門牌某飯店主婦鍾高氏控陸福元來店　腹　稱菜　不佳尋釁毆傷店夥宋福生李和尙頸額並　毁碗盞等情昨由捕房將陸拘解公堂訊明判陸罰洋三元冉賠該店損失洋二元宋李醫費洋各一元着繳洋開釋 
司徒順記控李鴻祥抵單不贖一案昨晨由廨傳訊原告延律師上堂譯稱所有方單四紙已托新瑞和洋行轉換道契且被告臨訊不到應請闕席判决中西官會商之下判候登報七天限被告於一個月内投案聲明逾限即照闕席判决 
雜評三 
[最注意問題（訥）]  
　　近來中央最注意之問題中立而已土匪恐其擾中立也嚴剿之黨人恐其妨中立也嚴防之種種謡言恐其礙中立也嚴禁之外商敎堂中立期中所應保護者也則嚴電告誡之航郵路電中立期中所應保護者也則嚴令申警之此外中立期中感受之影響若金融界若工商界今日所視爲極恐慌者也則設法維持之且破例以與商民握手政府對於中立之責任似已盡矣然而凡所籌備之事皆以防我自破其中立也苟人有破壞我中立者我政府亦曾思維及此 
或曰江寗與沙面之德艦均已照約解除軍裝矣沿海已派兵艦巡察矣外感之來决不如路透電所述某當局言俟事後請求於列强之公斷也果爾則我中華民國之中立幸甚 
 
 

Page 12

 
 
   
 
 

Page 13

 
 
自由談 
游戲文章 
[林文烟傳] [  天虚我生]  
　　賈怡紅謂女兒之身乃是水做凡讀石頭記者莫不笑痴公子之比擬過甚然以此語移贈林文烟女士實爲至切且當女士乃支那産住流梨地所居之室係以水晶搆成氷清玉潔雅稱其身室前垂白幕幕外繁花如繡中有噴水之臺飛泉一縷自百花中沁出女士恒以玻璃之盞承取花露爲飲故其竟體芬芳雖漢宫合德莫與京也脂粉叢中推爲巨擘無論男女凡與握手莫不傾倒女士亦復灑落自如平時固守金人之箴但使笑口一開則語香噴人詞源如倒流峽水滔滔不斷不罄其胸中所有雖夜深亦不睡時或一睡則衣衾枕席沾惹芳澤留香輒三日不散於是艶名四播到處歡迎手帕交幾徧天下五陵年少苟見女士必先傾蓋以一通聲氣爲幸其名貴可想惟女士爲粤東産久沾歐化與墨西哥洋員有密切關係非由洋員介紹雖帝后之尊不能徵召而至苟得洋員介紹則雖娼優之賤亦與脱帽爲禮故人有疑女士殆亦所謂楊花水性者耳然推其實實抱氷心不容攙入一點汚濁若或犯之則立變色嘗語人曰妾心有如井水使吾靈魂不離軀殻則終身殆無横陳之一日其高深有如此女士亦擅岐黄人有小疾一經織手按摩則即不藥而　由是林文烟之名益噪姊妹效颦輙亦加意薰沐冒爲女士裝束以供社會上憐香俊侣之求惟雙妹一曰嚜兒一曰牌子雅不屑冒阿姊之名遂乃獨樹一幟且攝雙影懸之國門玲瓏嬌小流麗端莊較之乃姊不少遜也且告人曰吾姊雖名貴而身之所歸一惟墨西哥洋員之指揮是聽辱我國體薄我同胞恥孰甚焉今吾雙妹發大誓願願貶身價以補吾姊之遇此語一出聞者歡然爭先趣問應以何者爲聘雙妹同聲曰吾人嘗讀商務書館之國文敎科書矣中有句云我是大清人我愛大清國故吾雙妹雅不必有墨西哥洋員介紹亦不必有大清國之大員介紹但得一二小員以禮致聘則我雙妹必當聯袂而至枕畔横陳掌中顚倒一任君意可耳於是舉國若狂爭先致聘中國之大幾於無地無雙妹之足跡焉别有一妹亦粤産也好爲西方美人之妝故稱西妹惟香名不如雙妹之著聲價乃較雙妹爲低自此三妹出現於世林文烟之年齡亦且老矣而驕貴如故向之歡迎林文烟者今一變而十九歡迎雙妹矣林文烟乃亦倚老賣老睥睨一切指而斥之曰雙妹西妹皆賤貨耳鳥足與我林文烟同日語哉乃囑天虚我生爲之傳以待本史公之評斷云（二） 
詩選 
[詠菊和漱霞丈] [  瘦蝶]  
　　寫罷新詩詠晚楓醇來三徑訪陶公羞從籬落論黄白嫗向尊前鬥紫紅冷浸騷魂招皓月瘦撑傲骨戲西風卷　試把秋心證笑指南山聳碧空 
小説 
[蘆中人原名ＳＩＬＡＳＭＡＲＮＥＲ（十）] [  英國女小説家ＧＥＯＲＧＥＥＩＬＬＩＯＴ　中華林竹賢譯]  
第七章（續） 
　　梅叟又連聲曰噫余等其母歸咎無罪者必證據鑿鑿然後可指其人不然誣及無辜矣蘭燈坊之事馬儂一縷思潮固未忘却説及無辜不禁　然起坐直向駱逹南道歉曰向之鹵莽余之罪也余之罪也萬祈相宥無證無據何以坐人余鹵莽極矣唯以君習至余舍不禁將君名脱口而出余不誣君余决不誣人言次忽舉手蹙額引身反走作金迷狀曰然則吾金又安在乎梅叟答曰金往去處去外此非所知矣獸醫曰咄空談何爲馬儂君請問君所失者爲數若干馬儂喟然就坐曰二百七十二鎊十二先令六辨士予昨夜猶檢之也言已復歎息獸醫曰手携二百七十鎊之重人非能飛簷走壁何得無痕迹藏窖之上磚也沙也一無所更動耶地上無足跡耶或君患近視不辨咫尺故以爲毫無痕迹乎警吏今日余方見其抱病臥床余意不如此間派敏捷者二人以爲警吏之代表隨君至府中一爲細察此亦頗合法律行爲想亦爲座中諸君贊同此問離府上尙非甚遠余亦願執其勞與君同去座中有以余爲不敏者請直説地主以爲救災恤鄰亦己分内事惟患窗外雨聲滴滴冒雨急行殊苦意亦躊躇乃推户外望謂衆曰其如雨注傾盆何獸醫曰視患難瑟縮區區以雨故阻吾人豈不自慙地主道歉稱是决意同去唯梅叟謂獸醫曰君以醫生爲偵探不無越爼代庖之譏不謂君乃踴躡若是且法律有禁醫生充偵探之條君雖獸醫然醫之爲醫則一也獸醫聞之遽勃然曰余以鄰故深夜冒雨步數里外豈樂爲之而有利益在哉梅叟旣有是言余輟行亦何不可返身而退地主翁見此無謂爭執復出而爲和事老獸醫經幾番勸駕乃允行馬儂則假雨具引二人冒雨往唯覺長夜漫漫不知斯案有水落石出時否也 
[俠女花彈詞（四十七）] [  東埜]  
第十六回演説 
　　説書的有話即長無話即短光隂迅速轉瞬已到二十那天西河沿趙宅另有一番熟關但見 
洋洋奏樂在庭中庭内是到處綾羅結綵紅親友紛紛來祝賀車如流水馬如龍中堂百壽圖高掛還出自清后慈禧筆仗工彝鼎紛紛排左右蟠桃顆顆列西東後堂兩美聯佳耦圍繞着玉笑珠香姊妹叢此樂祗應天上有好一如素蛾織女在廣寒宫東花廳上雙鴛侣天喜鴻　樂意濃一個是續學胸中羅錦　一個是輕紗面布罩芙蓉説不畫歌成北菀無雙譜壽比南山第一峰不道秋來風景閣更勝那桃花人面笑春風 
這一夜兩處洞房内説不盡的旅旅風光温柔滋味眞個是珠香玉笑各有各的好處説書的原想掇其大要説給列位聽聽無如他們嚴守秘密把洞房深鎖起來内外交通完全斷絶雖福爾摩斯再生要探取他一些風聲也苦無從下手不比襄陽周家府上還有一絲板璧縫可以洩漏春光説書的不好嚮壁虚造只有自認江郎才盡敬謝不敏了豈知天無絶人之路後來絶處逢生被吾在無意之中得着許多消息非特洞房内一舉一動都被吾曉得並且他們床角落裏的秘密談判也都被吾聽得了原來振亞和素珠兩個人在這破題兒第一夜興復不淺三更半夜在鴛鴦枕上聯起句來後來謄在一方故綃帕上被鼠子啣了出去大衆得着都傳爲美談在下且把他朗誦一遍諸位聽見了彷彿是得着他們俩的供狀一般了那手帕上題的是 
碧羅帳外燒紅燭碧羅帳裏人如玉燭光人面兩相輝照徹雲鬟一枕綠羅襦襟解倍锺情半似嬌痴半宿醒飛燕婷婷來秘殿太眞嫋嫋出華清魂銷夜月愁無那臂上脂痕襟上唾漫向秋娘賦折枝羞從碧玉言瓜破脂痕唾痕一何瑩爲雲爲雨不分明良宵切切人無寤窗外隣雞啼一聲 
至於桂香那邊的信息偵探出來都是垂碧的功勞原來這一天晚上他瞞着衆人把一架鸚鵡掛在他們牀背後他的初意不過想嚇一嚇他們閙個頑笑兒豈知國此得着一椿重大的秘密明天早上那鸚鵡就學起話來什麽姐姐你做一點好事不要磨雖我了你臂膊覺得痠麽哎唷你不是好人這幾句話斷斷續續聽起來很不大清楚然而把他細意尋釋起來也可以得其大略所以衆人聽得那隻鸚鵡的話個個發笑且説素珠早起埋裝先向着衣鏡一照但見眉樣乍舒雲鬟不整十分春色又加二分顧影自憐一會就脈脈含羞盈盈不語停一會又走到床前掀開羅帳一　只見那個寃家蓋着半床繡被一彎雪白的臂膊還擱在枕畔睡得正甜嘴唇邊鮮艶紅潤染着胭脂不少素珠暗想那些脂痕原在我嘴上的怎麽渡到他嘴上去了停一會起身吃人家看見了不是笑話嗎待上前去替他拂拭又恐驚覺他倒不如替他舐了不來較爲妥當只心裏羞得别别的亂跳不敢動手正在那個當兒振亞雙眸微啓漸漸的醒了轉來見素珠立在床前便問他起得恁早素珠笑道日上三竿還説早麽外邊親友們都已起身吾等還自房門緊閉不要吃他們嘲笑麽振亞聽得就披上衣服鑽出帳外一瞧果然紅日滿窗妝臺上那隻鏤金錯綵的自鳴鐘長短針已指着八點二十分曉得時候不早想去開門素珠把左手拉着他衣袖右手伸入懷中取出一方羅帕先向自已唇邊微作拂拭之勢然後授給他振亞接在手裏走到着衣鏡前一照便已會意他却不用手帕只伸出舌頭來向嘴唇邊捲了幾捲再縮進去和着些唾沬咽　一聲咽入肚子裏去了回頭把那方羅帕還納素珠　　笑着説道我這個法子好麽素珠　了一口紅着而走閒去了這一件公案是振亞酒後説出來的因爲他經過幾重嫌疑之後却騐得素珠還是個美玉無瑕的處女早上又遇着這件得意之事所以就脱口説了出來 
[游戲小説哀的美敦書] [  野民]  
　　宣戰宣戰中立中立歐洲戰事連日不息王生曰歐洲今日有此大戰爭若英若法若俄若比均已加入戰爭之漩渦 
王生亦效尤强國之後武已正式與敵國宣布開戰王生之敵國非英非法非俄非比乃蚊子與臭蟲也 
一千九百一十四年七月一日我國（王生自稱）與臭蟲國啓釁啓釁之由由於臭蟲國之剌客是時我國總統腦經氏命海軍大將左姆指氏巡邊 
巡及臭蟲國境鴨絨枕堡臭蟲國政府隂嗾使該國某中學堂學生用該國新式利口黑甲鎗行剌左姆指氏左姆指氏身受得傷猶幸賊斫不死尙有一息該剌客當場捕獲訊悉實由該國政府主使當由第七軍團中將吳明言氏處以車賴之刑並電政府政府比即提出正式哀的美敦書并要求條件致奥臭國限三日内答復其要求條件如下 
一臭國須割讓鴨絨枕堡限十日内將臭國居民悉數遷出不得逗留境内 
一臭國人民在我國境内下次不得再有不規則之舉動一臭國須賠償醫費臭金三十萬鎊 
一臭國政府須正式向我國正府道歉 
誰知三日之後臭國青鸞信杳我國人民大起公濆總統腦經氏及外交大臣右目氏在上議院宣言曰昊天降災於我國我國大將屢被臭蟲國暗殺似此深仇不可不報今日天已將殺敵之劍置於吾人手中吾人攻臭蟲國必須戰至手疲足軟始止衆皆歡呼鼓掌次日總統發出南部陸軍動員令七月十日我軍第七師團第八師團向臭京進發我軍步軍所用爲新式指甲鎗臭軍步軍所用爲一千九百七年式利口鐵甲鎗當日即在鴨絨枕堡開戰臭軍死三人（甬音讀人爲蟲）我軍猛勇前進臭軍奮力抵禦七月十三日我軍奪鴨絨堡臭軍全數退出死二百人傷七人退至席堡席堡爲臭之京都地勢險峻我軍進攻珠不易也 
我國正與臭國宣戰蚊子國以同盟之故致哀的美敦國於我國蚊子國向以海軍及飛行機著名一千八百九十一年蚊國海軍軍艦已有七百二十四艘飛行艦八十五艘今約三倍據蚊京日日新聞及臭國時報載稱蚊國海陸軍預備隊能出三百七十二萬一星期内可增至七百二十四萬我軍聞此衆數人情大洶懼我國金融界復大恐慌恐慌原因因政府本國銀行已提四角小洋買皮紙爲修補布帳港口砲台計及購廣生廠雙妹嚜新式花露水炮以攻臭之京城也七月十七日蚊國海軍攻入我境我國布帳港修工未竟蚊軍捷速突入罅口用克羅廠新棘林砲轟擊我軍戍軍皆走蚊艦大隊悉入蚊國軍艦亞乞斯號七月二十日攻入我國西境我國西境向無戍兵大受劫掠左足一帶流血如縷我國人情聞耗大懼總統乃以堅毅態度告人民曰蚊國所恃惟海軍今雖奪地不能久居俟其旣退我國修成布帳之港則蚊軍雖衆無所用之至於臭國軍隊平日號稱三百萬然皆烏合之衆可勝而不可敗我軍以久練之卒當之正如泰山敵卵耳衆聞總統之言人心大定七月二十四日總統下西部動員令命第九師團攻蚊軍而蚊軍艦已以食盡自退矣（未完）（不受酬） 
 
 

Page 14

 
 
   
 
