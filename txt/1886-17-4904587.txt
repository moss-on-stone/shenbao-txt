# 1886 - 17 - 4904587

 

Page 1

 
 
[顧惠卿先生精繪山水衆神圖出售] [  申報舘點石齋主人啓]  
　　本舘向有山水衆神圖出售摹繪精工着色鮮麗早己不脛而走惟神像尚未全備或以爲憾兹復不惜工本請顧患卿先生夑别出心裁另開生面其中神像較前增至數倍山水則深深可愛諸像更奕奕有神工緻精雅有目共賞縣之堂中可以使敬神如在之意油然自生刻己用照相石印成轉　日出售每幅着色者收回工本洋一元三角水墨者洋五角裱成者洋一元六角五分售處仍照曩例諸君幸卽賜顧爲盻 
[古今圖書集成出書告曰] [  申報舘點石齋主人啓]  
　　本齋開印古今圖書集成工程迅速擬分六期出書其第一期本可早出兹因石印事繁圖畫不能速印故遲至丙戌年中月内始可出書六月終出　二期倘有因他故而第二次應繳之銀今年内未能繳到以致限滿罰去應歸本齋者無論若干部均湏出售自丙戌年正月分起至六月底止每　　銀二百兩其銀交足者卽付六期出書之憑單如過六月則湏加至每部三百五十兩先付定銀一百兩尚銀二百五十兩俟書成之後　銀取書此　 
[六十三號畫報出售] [  申報舘主人啓]  
　　美國紐約口岸爲商賈薈萃之區口外礁島林立有碍帆輪出入該處將軍命工匠在島面穿穴而下旁通曲逹安置炸藥力於本年九月初三日用火炸去蓋工程己九年於兹矣本齋照西國畫報脫下以供諸君觀覽報首畫譜羅漢兩圖爲任君阜長所繪後附淞隠漫綠圖說一則准於初六日出　此佈 
[吳農續說]  
　　前所列吳農說意猶未盡試覼縷而更陳之聞乾隆嘉慶時人民富庶村農皆朴陋自安雖居猶負郭有白首而不入城市者卽使入城不過置買食用諸物交易而退别無事事間有啜茗解渴者不祗錢兩文耳宜其家給人足比户可封也今則不然種田至數十畝便須雇用工人有所謂長年者工資二十四千文或猶過之有所謂半年頭者工資則十三西千文有所謂忙工者插秧之際諺所謂田雞軋軋呌長工坐八轎每日除酒肉外酬錢一百四十文而且戽水可包也畝須數百文豆餅宜膏畝又須數百文約計一畝之田自初種至成熟共需費二千有奇及其登場也所謂三石田稻者久巳無之至多者二石五斗至少者惟一石稍餘每畝約還租米八九斗則所餘己無幾矣此卽並無疾病並無縻費尚難支撑更何論水旱蟲煵之不測哉然苟加之以勤持之以儉節衣縮食猶得敷衍銖銖而積之寸寸而累之必不至室如懸磬竟無隔宿之糧也試舉其不勤不儉之端约略計之剴切明之近城者無日不進城近鎭者無日不上　呼朋引類都巿嬉遊雖風霜雨雪亦所不避其始至也相將入茶肆一茶之費每人十數文由是而酒肆焉一酒之費繁人數十文長鯨一吸漸入醉鄕有高唱低吟者有狂呼怒駡者甚至於傾跌路途酣眠泥淖夕陽西下同伴者跟蹌扶曳而歸卽此二者通年計之不但傷財而又曠工然猶有限也最其甚者則入烟舘自以爲趨時道耳偶一爲之耳而不知一入此門其費且倍於酒矣且數倍於茶矣卽不至遽爾成癮己屬廢時失業况乎烟霞痼癖之相率爭趨日多一日乎雖然此皆無益之費猶或易於挽回若夫糧差地保圖胥里甲之流凡所以吸農之膏吮農之血者尤當痛哭流涕長太息隨指一二以槪其餘粮差之下鄕也手持官符呌囂隳突揣鄕民之肥瘠而魚肉之視其牌票無不大書特書該差毋許藉端焚索致干嚴究云云初不料其千方百討不盈其壑則不止視柳子厚捕蛇者說有過之無不及焉地保則挾糧差以號於衆日差相來矣某出酒某某出肉某某出船錢差錢而維正之供最後也鄕農多不識字井不識數一宅基也不過數分耳一墳基也不過數釐耳而地保曰爾應完若干則莫不惟命是聽且有歴年而猶未清者萬一有人命盜案則歛費愈不貲矣至地保之擾累更難枚舉圖規則曰樂輸也生日則曰壽分也養午者則曰牛米也收租者則曰保止米也一充其役儼若長官稍不遂意輙稱禀憲重懲民間戲呼爲五老爺以其亞於四衙也圖胥里甲可以類推吳農　何從血温飽乎至於婚嫁喪葬雖貧家小户亦視昔爲倍蓰兵燹之後居民鮮少定一幼女甚有一歳十洋之說洋者現所通用之英銀則三四歳己三四十洋而一切酒筵媒妁不在其中成婚之日賀者送禮甚微遠近村隣親族盡室皆來至疏者大嚼一日或且留連數日其何以堪松郡西南婚家用素不用葷其殆國奢則示之以儉歟喪葬之禮大率用素　其男女偕夾身掛白布二三寸便可醉飽謂之吃豆腐事之旣畢則又或椀焉或包焉相與提携而去習慣成風不以爲怪謂之利巿飯其家之稍裕者則倍之其家之素封者則蓰倍十倍之是亦不可以己乎所望於挽回而補救之我本　字農爰不憚一再言之以俟夫觀民風者察焉 
[本舘接奉電音]  
　　昨由在京訪事人電傅本月十一日諭旨四道敬謹譯登○十二月十一日奉旨内閣侍讀學士員缺着李端遇補授浙江道監察御史員缺着穆特亨額補授陜西道監察御史員缺着朱一新補授欽此同日奉旨汗鳴鑾補授内閣學士兼禮部侍郎銜欽此同日奉旨巡視東城事務着恩燾去欽此同日奉旨巡視南城事務着國秀去欽此 
[西后妨變]  
　　西班牙國王薨逝王后攝行國政各節疉經錄報兹悉自后攝政以來其宰輔朝臣相率辭退西后職是之故深恐民間有乘喪起爲變亂者不得不爲先事之防特降敕徴調勁兵十萬分屯京之内外以備不虞西后此舉深得防患未形之意矣 
[存緬公論]  
　　緬王底母被英所俘去國之後其國政由英軍副帥司禮蘭率同緬相金文並數朝臣權爲經理因司公前曾充駐緬之任久居其地凡緬之語言文字風土民情國禁政教無不孰悉是以攝治緬政游刃有餘雖國無主君安然不見變亂之事足徴司公之才能理亂也其一切防剿軍務及英印在緬之兵戎則統歸卜將車獨専其任此緬國近今之情事然而緬王去位究竟其國或入英圖或當另立緬後尚未見其明文職是英印孟加勞之西字報起而論之其論其繁大略謂英印總統似不應盡收緬地而不存其祀法當擇緬前王子之賢者素行不與底母合卽可立爲緬干英與立定詳明之約從此彼政彼理我商我運兩各相安於無事矣此西報論存緬　爲是也竊思此說甚公泰西滅人宗國之事不輕易行多係侵削其土地干預其政令使其權利暗失漸至於尸位然後聽其自主得土者不蒙滅　之名而受實在之惠印報請存緬之說未謂非兩得之妙計也然必以公論目之蓋言出於西報爲難得耳選華洋新報 
 
 

Page 2

 
 
[索地傳言]  
　　循環報言印度太唔士報刊有倫敦電音謂兹據眞確信息言中國於英國割取緬甸一舉亦有意欲索取緬國之巴毫一地云公然以意度之彼見爲確者恐未必其果確也 
[緬事餘聞]  
　　兹接在緬訪事人函報英元戎卜蘭勞甲士派員護送緬王底母赴印起行後卽自督率中軍入據王宫嚴密把守文武軍官無令不得擅自出入宫門並親身搜查官庫收貯貸財甲械貴重之件王庫珠寳金玉之屬多不可以值計其武庫内收轟敵巨炮數百門火藥彈子甚夥英帥見之心疑緬國有此利器交綏之時何必秘而不發及再審　其砲上記鑄之時日則皆三百年前之物也腐銹不堪徒存其外觀而無所謂實用者也又在緬王視政之宫往來國書文卷之中尋出法蘭西意大利兩國與緬王往來之私函多件其中所述何事無由得知要皆不外私相函約共助緬之背英也卽此可見英緬不兩立之勢非成之於一朝一夕矣意法旣唆其背英今之緬王束手就俘國破家亡不知意法兩國君聞之何以爲情紙上空談不可着實信乎信乎○又云有緬之奸僧名麥利葛者率其亂黨五百餘名於上月初十十一等日自緬之内山竄入仰光境沿途擊鼓鳴鑼跳喊於衆日緬王底母業巳戰勝英兵斬殺幾盡特令本僧率衆來護白俄佛寺並勦除附近英人按白俄在仰光北邊相距約二日半之程　火車相涌爲仰屬之巨鎭也其處現無多兵駐守以故該亂黨胆敢掩洷白俄入米料　米牙雨街行兇搶殺一塲退去至鄰近瑞貞埠劫殺被駐瑞英官督率防兵巡差竭力抵禦當塲殺死僧賊九名其黨受傷被擒者五十九名亂衆始竄往别處而去　在米科阿米牙二街刧奪之財物燒毁之民房共約值印銀四萬盾而沿路放火殺人無惡不作其所以得肆猖狂者因英境防兵甚少故耳刻己由仰光速發兵馬兼程進剿而内山野民暹及革音兩部之酋皆歸順英國刻己出其精壯與英會勦僧賊聞賊所持皆刀予之屬不能致遠雖有鎗砲亦無火藥想或不難平之也以上皆見華洋新報 
[添設領事]  
　　西貢乃士法字報謂中法所立之津約中有條欵准法人在附近東京中國諸省設立副領事署三處兹聞法廷於設領事之事須待畫分鴻溝然後定奪舉行云 
[越不服法]  
　　嶺南來翰云越南義民迭次與法人抗拒鄧鐵香星使頗有戒心現駐南甯不敢輕進聞擬俟明春法使到越然後會辦勘界事宜云 
[防務需人]  
　　彭雪琴欽帥告假後嶺南防務事事需人因　保劉淵亭軍門永福前來接辦并懇賞予欽差字樣得以専摺奏事提鎭以下俱歸節制業己接奉綸音蒙恩俞允雪帥遂會同督撫兩院行知軍門軍門卽統帶義字全管來粤鎭守處門各砲臺本舘雖未見明文而粤友言之鑿鑿姑錄之以俟後聞 
[鍋炸傷人]  
　　香港西字報登有廣省西人來信云前禮拜日華官在水口操演水雷忽有由德國購來之小兵輪水鍋炸裂碎鐵飛起致將管機器者之頭顱剷去嗣經查得其咎並不在該司機實因水鍋不良所致粤督議每年給洋二百元以撫卹其妻子贍之畢世是亦可謂厚之至矣 
[金陵火警]  
　　金陵之火巳不勝書自冬至前數日陰霾四塞益之以霢霂於是祝融氏頓霽不測之威返狂奔之駕人人竊喜禆竈之言不騐乃近日忽又有小試其端者通濟門外南河下所建石閘例於霜降後卽下木板蓄上流之水載米之船多泊閘外更雇小艑駁運舟子每借岸上人家爲食是日晚膳旣過人盡散宅主亦隨長年去啜茗僅留老嫗在燈下垂頭而睡忽是多人破扉直奔廚下取水具媪心知失愼慌亂之中只就室内左右旋轉不辨東西直至火己燃眉手中尚無所持經人拽之始出而板屋三間己付一炬最奇者隔河多草棚棚人恃河爲固忽有火星隨風飛渡越數家始落於某草舍上時健者在河南急人之難稍回顧則火牛燧象巳馳入己壁中拔趙幟而易漢幟悉大駭争趨河北幸水甚便捷烟燄中雖莫識爲誰之屋然大家一鼓作氣正如傳燈錄所謂七個水桶上入個水桶下頃刻間火己滅矣又西人度歲之五日纔曉起逍遥於門聞路人有相戲者曰鍾山書院之東偏有枚卜者吾不知其伊吉之從也猝聆莫解徐詣該處見敗堵　有靑烟裊裊稍近則炎炎之氣不可響邇始知其爲吳回所虐矜而詢之則一片蘆扉下翳一麗者鶯聲顫合語未了而彈涙者三因悟此必廣寒宫謪仙人亟返走復有告者日是一湓浦抱琵琶之花褪紅也因善爲靑白眼忌之者衆是夕之火實爲靑皮所種知麗者有宿客因以火攻具被底之鴛鴦龜例客當夕則主人讓客就外舍成從外婦宿因此火旣作龜尚在夢中迨從容曳屢歸則摇錢樹子己憔悴無人然衷男子衵服觳　偎牆隅嚶嚶啜泣而巳龜亦深悔其所得不償所失也又上元縣署東之昇平橋與内橋對峙所謂攬東南之二橋者也該處雖非巿廛然托庇宇下者廻環　數十家有一手藝餬口者其術係剪蒲包成塊如方勝計尺許外餬以紙售與香閨中製屧之用是夕剪蒲無數蒲之稜角無用者散滿在地繼又裁紙狼藉案上不睱檢束主人口中喃喃謂欲趁冬晴日暖赶告成功使年貨無缺詎熬夜巳多徒弟憊甚沉沉睡去不知何故火己如虎氣騰上主人聞雜刮聲從華胥警覺大呼求救則火光熊熊照遍遠近南北水龍無一處不期而會吳回始行返駕又沉香街距張府園不遠該處有延闍　于家宣誦佛號以祈冥佑者甯俗治喪必用浮屠而送靈輀者尤必用若輩爲之引導其除服亦然是日某宅以三年之服畢遵例建壇於庭延緇流合十追荐不料焚黄時壇之高處係以三桌磊成者上供有長命七星燈一盞焚未畢其紙灰圑圑飛至燈上燈卽炸一時屋椽上所垂之蛛絲小綱及承瓦之　扉次第延灼而主人以其高高在上無法可施稍緩須臾竟不可救或曰是當以荼毗解脫者故大雄氏卽於三味火俾登極樂世界則未免謔而虐矣 
[九江火警]  
　　九江濂溪書院後有隙地一方向爲園丁灌菜之所光緒初年有客民數十家移居於此編茅作屋屈竹爲籬半村半郭之間頗有幽趣初六夜蓮漏三下某姓家不戒於火頃刻延燒三十餘家人皆從黑甜鄕中驚起至有裸體而奔者兒啼女泣慘不忍市祝融氏亦太虐矣 
[祝融肆虐]  
　　杭垣火災書不勝書初二夜上城白馬廟巷失愼水龍畢集幸僅焚小屋數間至初四晚而候潮門内之草屋又災越日鳳山門外之草蘆又被赤帝子收去且聞有一老婦葬於火中誠慘矣哉而尤慘者莫如蕭山之某元寳店内有客白蕭然渡江來者據云初五日五更時蕭山東門内閙市之區有某姓肉店因宰猪燒水爇火於灶火勢過猛烈燄上升致烟囱之煤盡着火延屋脊勢頗披猖幸人巳齊起取水又便盡力撲救得以熄滅時天尚未明濃霜滿屋人有畏寒復臥者不意肉店之左爲某姓香燭紙馬店屋中徧懸紙錠滿地堆積紙貨當肉店失火之時有火星飛落檐際焦及椽木而所懸紙錠一時盡着滿店皆火夥友幸未脫衣奪門而出僅保性命而店東夫婦二人及膝下二女一十餘歲之學徒則同斃於火且聞其長女巳嫁偶爾歸來腹有八月之孕憶三年前杭城忠清巷口陳姓酒店内一家焚死四口亦係十二月初五日何先後之若合符節耶 
[府試有期]  
　　明年乃歲考之期松屬七縣除先行縣試外各文童尚須由府考錄送院姚少謮太守現奉學憲明文定期來春正月二十 
 
 

Page 3

 
 
九日取齊二月初一日開考轉瞬杏花時節童子軍又當拔戟自成一隊也 
[毆辱斯文]  
　　靑浦某甲毆辱某明經一事前據五茸訪事人函述兹又得其詳云甲隨宦靑溪膝下豚兒年未舞勺從副車某君習四子書副車畜黄耳一頭月夜花村藉資守禦一日甲命小奚奴唤子回家守夜者見其面生狺狺狂吠小奚效提彌明擊獒故事取門閂痛抶之副車謂此星吾家韓盧何物惡奴打狗不看主人面耶語畢奪門閂作當頭棒喝不意下手過重皮破血流奚奴歸意欲訴諸主人而主人方出外未還其妻聞之不覺大怒徑往副車家將客堂陳設打毁一空又以穢物奉副車令飽嘗木犀香味副車遭此窘辱控訴琴堂錢伊甫大令以事係細微置之不理副事爰請該處紳士十八人濟濟衣冠來府涉訟姚少讀太守准詞卽委府經歴陳君與之調處其如何了結則刻尚未得確音也 
[聘請西人]  
　　前報列巨炮來申一節兹悉該炮本擬置之吳淞口及江陰等處炮臺因炮臺有未盡妥善之處現特聘請某四人重爲布置每月給修脯銀三百兩以一年半爲期當令悉心安置以固吾圉云按昨報所登日本西字報内言由外洋來申之炮卽指此而言惟其中尚有訛誤所云計重四千墩則係四十墩之誤八百墩係入墩之誤是皆以訛傳訛者也合并附正於此 
[巨艦失事]  
　　昨日滬上西商接到電報知禪臣洋行之阿德郎脫輪船失事按該輪船每年由漢口裝茶赴外洋推爲巨擘今忽失事殊爲可惜惟在何地及如何失事刻下尙未知也 
[京保行程]  
　　前晚本埠官塲接電知彭雪琴宫保於初十日三點鐘抵鎭海口駐劄滬南之督轅忠信兩營及江蘇撫滬標等營均在金利源碼頭伺候盖憲節之過滬與否尚不可知而滬地各官瞻望旌旗則不能不致其誠敬也 
[兵勇過滬續述]  
　　招商局之美富輪船由閩載勇過滬己列昨報兹悉此項勇丁共有二千名尚未繳出號褂本擬載到漢口資遺回籍因船中另有棺木三具并搭客書信等件必須登岸送交是以駛進吳淞暫泊下海浦旣抵碼頭搭客次第上岸血該勇亦禀明營官以探友買物爲詞咸欲登岸營官難拂　請准其登岸限以時刻各勇聞之羣相譁　船主急將船移泊江心營官則至城中面禀道憲卽委上海縣莫邑尊督同通班　役前往　壓并移請提右營陳參戎會同傳守戎朱千戎并駐紥南門之蕭統領前往押令登岸之勇逐一回船各官又到船中向各勇再三婉諭該輪船隨於下午展輪出口各　始各回署 
[提訊房主]  
　　日前城守營朱千戎在小東門外拿獲賭徒魏桂生等七人解送到縣及莫邑尊分别訊辦情形均己詳登前報前日邑尊又提房主劉晋山研訊劉供小的向在江海關當差同治十三年曾向營中購地搭蓋平房出租嗣奉前道憲禁阻　經拆缷祇　三椽今春有　髮匠耕新前夾賃住中該處隣人作保至伊等聚賭事情並不知悉叩求將發封之屋給還邑尊謂爾爲房主伊等賭博爾豈不知旣稱有人躭保可交保出外交到保人再行訊核 
[諭辦冬漕]  
　　常年開辦冬漕之際滬南各米行莫不爭先承辦本年局中早有定價而巿上日漸加昻以致各米行皆形棘手投局承辦者竟寥落若晨星局中總辦因於前日札縣諭令各行將應運糧米若干按户均分承辦莫邑尊奉札後遂於昨晨着皂快頭傳諭米行五十四家一體照章辦理矣 
[恊拿人犯]  
　　海鹽縣武生吳春林被人告發縣中亦訪明劣跡多端飭差拘拿知其來滬避匿因移請上海縣恊拿莫邑尊旣接來文卽飭捕役柴樛協民來差於前日下午將該武生拘解到縣邑尊命交來差帶回海鹽 
[奥員不到]  
　　昨日英公堂輪應奥國夏正領事會判各案適夏君另有要公由羅太守升堂獨判 
[笞責睹徒]  
　　包探顧阿六禀稱静遠大街房屋係長利洋行之産第五百五十號雖貼招租内實聚賭因告知捕頭派中西捕前往拘獲賭犯三十名内有婦人蔡洪氏一口并賭具及大錢四千有奇賭首查係徐方林其唐貴生夏阿根王阿二等係過犯餘皆初犯徐供甯波人岳母蔣二阿姐屢次犯賭獲案責懲兹仍在賭昨往勸阻忽被巡捕拘來唐夏王三人皆俯首求恩蔡洪氏供丈夫蔡阿炳不務生理由小婦人洗衣餬口昨日被竊衣服故往賭處尋夫囑伊查緝陳阿六等均不認賭羅太守問該包控伊等是否皆在賭場拿獲答稱均在屋内拿獲太守隨判徐笞四百板唐夏王各笞二百板該氏從寛開釋陳阿六等各掌頰二十下賭具存毁錢充賑捐陳受責後自言並不犯賭實受冤誣太守問旣不犯賭在塲何事陳不能答又喝責二十汪責後自言適至賭塲索錢平空受責太守謂旣至賭場尙稱平空受責乎亦加責二十周臨責時自稱年祗十五歳蘇州人携橘至賭場兠賣以致被拘太守憫其年幼格外從寛諭以嗣後勿再至賭處末訊僧人朱惠風謂旣爲僧人何以姓朱且僧人六根清凈何竟犯賭答稱小僧在蘇城出家俗姓朱捕房問姓不得不言此次來滬找尋師叔誤被拘來不敢犯賭太守問師叔在賭塲中找尋豈爾師叔亦與賭乎該僧語塞喝責五十下 
[奪鹽案移縣]  
　　前月二十五日報列奪鹽打架一案原告錢金氏金錢氏金松山錢松記等四人本駕駁船爲業有名阿掌者雇船往浦東駁鹽二十五担忽被十五六人手執東洋刀將鹽與船一併奪去并將該氏之弟錢希松打落浦中屍身無着當時拿獲奪鹽者一人解案據供姓陳名阿二素爲銅匠被曹子蓮邀到船中不知捉鹽　事又在陳身畔搜出尖刀鏢杵等三件云是打架時拾得者經翁太守　將陳阿二管押飭法包探緝曹子蓮到案又着錢松記赶緊打撈屍身各在案迄今事逾半月原告一去不來捕房因於昨日將　押　陳阿二解案翁太守復加研詰據供　被曹子蓮邀去見船中共有十餘人後始知曹爲首翁太守謂此事本爲私鹽閙出命案原告至今未到生死尚不可知着將陳阿二併前次搜出兇器一槪移上海縣核辦 
[疉訊土案]  
　　昨日法公堂疉訊土案兩起一係西捕在麻袋店内拘來者一係洋人喃爾華人鄭春生禀請給還者翁太守先將江孚輪船水手應光照麻袋店主劉咸德兩人傳案洋藥局二十五號巡丁郭順元投案訴稱風聞走私川土共計七十隻今在新開河浜樓上床下搜出川土四十一塊應光照供船上不知姓名之客囑我送土至洋藥局我因夜深局門己閉故回家内擬於翌晨八點鐘再去太守問客是何等人答稱是趁船之老頭兒伊云土己報捐於初九日掛號記是俞　牌號劉咸德稱開麻袋店樓上有空房租與應光照伊有眷屬取土回家我不知道該巡丁又稱局門徹夜不閉伊等將土分幾次運進明是走私太守卽着該巡丁同應光照到局查對少頃該巡丁回禀土未報捐應堅執稱己捐太守諭再查核此一起也法包探又將成泰銅器店夥王長根傳案洋藥局差偕巡丁郭明元十鋪地甲陳桂堂到案候示據王長根稱因店主張茂泰他出中我代　鄭松毓是店主親友前日進店囑伊鳴捕理桂堂與局差仍昭前語郭供本在十六舗界内提來若交地甲恐被鬼脫故拘到租界太守謂該處有巡防局何不送局而到租界繙譯官曾問明洋人　英商應歸英領事核辦姑將王長根釋去着該店主於今日到捕房問話 
[續獲盜犯]  
　　蘇城萬成錢庄盜案疉經在滬緝獲數犯日前焦都戎葉副戎殷委員等又帶眼線來滬請上海縣莫己尊派捕柴樛協同拿獲此案盜犯胡德明卽張老小解至縣署供認合夥劫得該錢庄洋二千五百元伊分得八十元等語莫邑尊巳將胡德明卽張老小交承　各 
 
 

Page 4

 
 
官帶回蘇首 
[海運局示]  
　　總辦江蘇海運滬局爲剴切示諭事照得商船裝運粮米結有苫盖墊艙銀兩均係照章按石核發原爲保全木色鄭重運務起見惟近來承運之船銀則照領苫盖墊艙往往視爲具文並不置辦席片逐艙舗襯以致裝運到津米色蒸變交兌掣肘有礙漕務寔非淺鮮本届新漕承運各船應先將船艙逐一鋪墊齊整聽候受兌不准稍有草率合亟出示曉諭爲此　仰領運各船商及耆舵人等知悉爾等具攬船隻一經騐明掛派立卽照章購辦席片厚鋪艙底密訂四旁仍俟米石裝竣再將艙面一律苫盖不准任意草率倘運米到津查看墊艙苫盖禾全後有米角霉變受傷情事除由津局將米責令賠補飭提　耆舵人等究辦外仍將所給苫盖墊艙銀兩照數追回决不寛貸其各凛遵毋違特示十二月初九日 
[英界公堂瑣案]  
　　一百十二號華捕禀稱昨見虹口鄕間仍有賭攤拘拿之下賭徒卽四散奔逃祗拘住林進發沈嘉永二人并賭具又有祝祥祥　訴捕房言該處係伊之田地不應前往拘拿且妄指小的爲索賄不遂挾嫌起見爲將林沈祝一併送案林供路經彼處誤被拘拿沈供在署前設荳腐攤不敢犯賭祝遞禀詞稱家貧失業上有老母不得己而犯賭該捕向索重賄小的無力致被拘拿捕頭稱祝屢次犯賭送懲今又往拿伊卽挾嫌誣訴羅太守以祝胆敢直認犯賭希圖累人情殊可惡判責三百板林沈各責一百賭具存毁○包探唐靑山禀稱竊犯林長慶因竊機器鎖匙判發捕房管押七日今己期滿昨夜竟將腰帶自縊其實有心嚇人今特解案腰帶呈騐林供揚州人被誣難甘意圖畢命羅太守飭送棲流公所資遣回籍○倪和尚訴稱　德和洋行經收房租房客陸阿鶴積欠三月房租共洋九元向索無付反敢行凶爲此交捕送案房票呈閱陸供每月和洋三元算至年底確欠三月小的許伊先將十月分租付清伊不依致與口角羅大守着陸先交洋三元餘亦赶緊措付○范順中訴稱莊阿三欠錢一千還過四百尙少六百向索　付反將小的頭顱打破由捕拘案叩請騐傷張某供亦被莊欠錢三百文同時向索詎莊一味逞蠻莊供認欠錢實因被逼迫難堪與之爭執羅太守騐得范受傷屬實判莊笞二百板將錢　數交還 
[法界公堂瑣案]  
　　旅邸捉姦一案上期翁太守莅法捕房將趙陳氏再三研訊據供捲逃各物均　南倉翁太守卽看包探住吊贓物再行解案昨己吊到帳子脚爐各一件捕房又將華心如趙陳氏解到太守着傳趙寳福包探答稱未到太守謂趙陳氏與華犯姦薄待本夫　物逃走引誘别人成姦後訛索洋元勒寫服辨種　不法均應嚴懲着將趙陳氏責二百下再核華心如責二百枷號二個月示衆又着法包探傳保着交陸伯勲以便歸案辦理○捕房將閩人林阿金解案旋有西捕稱前晚六點鐘時城中迎神出小東門往洋行街巡捕以未經照會冋之詰問林阿金出爲霸阻并糾多人意欲毆打是以拘案翁太守詰之林阿金據供駕船爲業昨晚上岸買物在陸家石橋與東洋車相撞以致争論巡捕將我掌頰一下拘進捕房不知迎神之事太守謂爾總不免多事着管押一日以擏 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年十一月廿四日京報全錄]  
　　宫門抄○上諭一道錄前○發抄旨四道○閩督楊奏遵旨查抄革道任　摺○湘撫卞奏遵旨查抄革道財産摺○蘇撫衛奏恭報回任日期摺○直督李奏考官在籍丁憂片○西撫奎奏遴員調補要缺知縣摺○川督丁奏飭臬司赴任片○西撫奎奏辦厘濟餉出力各員懇恩獎勵摺○大臣奎等奏應修工程請旨飭查摺十一月二十四日工部鴻臚寺正白旂值日無引見○清安徐用儀由東西陵回京請安○穆圖善謝欽差大臣關防恩○兩廣叅將成聚謝恩○阿昌阿續假十日　工部奏派查核錢糧數目　派出敬信周家楣○召見軍機　成聚○發抄　慶裕等奏拿獲偷竊文淵閣物件人犯李成順等審擬奉　旨刑部知道欽此○又文淵閣被竊失察之佐領等察議並自請議處奉　旨聯善等旨交部察議慶裕啓秀着交部議處欽此○又　永陵泊岸被冲各工明歲方向不宜擬請緩修奉　旨首照所請該衙門知道欽此○○頭品頂戴督辦台灣防務福建巡撫一等男臣劉銘傅跪　奏　遵　旨派員查抄己革道員任所資財恭摺覆奏仰勒　聖鑒事竊臣於本年八月初七日接准軍機大臣密寄内開光緒十一年六月十三日奉　上諭劉銘傳奏臺灣道劉璈貪污狡詐劣跡多端開單列欵請革職查辦一摺等因欽此遵　旨寄信前來等因到臣遵卽將劉璈發交署臺北府知府劉勲妥爲看守一面遴委補用知縣李時英候補府經歴李　於八月初八日乘坐輪船前往臺灣府城隨同道府將劉璈任　貲財查抄之後旋於八月二十日據委員李時英等禀稱該員等於八月十一日行抵臺南立將劉璈任所資财嚴密查抄封存道庫傳牙帖估計約值價銀一千三百餘兩另行造册禀報惟查劉璈於本年六月間遺子劉濟南等及卷屬兩次擕帶箱籠資重運回湖南原籍臺灣任所只留妾婢數人所抄銀錢衣物數目無多等語前來臣查劉璈於撤任之後兩次遣家屬資重回籍屬實除將現抄財物估計數目另行造册咨部外理合將遵　旨查抄緣由謹繕摺覆陳伏乞　皇太后　皇上聖鑒再　欽差大臣刑部尚書錫珍江蘇巡撫衛榮光於七月二十四日行抵臺北九月初四日查辦事畢乘輪内渡合併陳明謹　奏車機大臣奉　旨知道了欽此　○○頭品頂載湖南巡撫臣卞寶第跪　奏爲遵　旨查抄道員財産恭摺覆奏仰祈　聖鑒事竊臣於六月二十五日承准軍機大臣密寄光緒十一年六　十三日奉　上諭劉銘傳奏臺灣道劉敖貪污狡詐不受節制劣跡多端聲名狼藉一摺本日己有旨將劉璈革職拿問着卞寳第遴派廉幹委員將該革員原籍　財嚴密查抄毋任寄頓隠匿並將抄出財産開列清單據實具奏將此由五百里密諭知之欽此臣遵卽遴泒素稱廉謹之岳州府知府文鐍不動聲免密至劉璈住居處所帶同署臨湘縣知縣陸承亨該汛把總安德齡查得劉璈住屋一所共六十八間家中只有劉璈庶母李氏次媳葛氏及葛氏之幼子三人共長子劉浤次子劉濟南三子劉智及其餘眷屬均在任所於各房各院詳細搜查共抄得大小木箱皮箱計四十七隻内裝男女衣服共四百餘件綢布四十六疋零星服飾二百餘件外磁錫木器雜物一千一百餘件契紙四百餘張核價一萬數百千現錢一百四十餘千稻谷四百餘石食米二十餘石當將箱隻按號加封並各項器具錢谷等物連房屋一併封固派役看守契紙交該縣帶回存庫傳訊鄰右生員葛鼎新户族職員劉笛音管帳人職員李秀文命供並無隠匿寄頓情弊取具甘結附卷由該府將抄存房産衣物各件開具清單並將房屋繪圖呈齎前來除清單房圖封送軍機處備查外所有遵　旨查抄劉璈原籍家産緣由理合恭摺由驛覆奏伏乞　皇上聖鑒謹奏軍機大臣奉　旨知道了看將所抄該革員家産嚴密封存派員妥爲看守俟定案時再降諭旨欽此　○○頭品頂戴江蘇巡撫臣衛榮光跪　奏爲恭報微臣回任接印日期仰祈　聖鑒事竊臣欽奉　諭旨前赴臺灣馬江等處查辦事件完竣當於九月二十六日會同錫珍群晣恭摺覆奏並聲明起程回任在案發摺後臣卽於二十八日乘坐輪船仍由海道行走於十月初二日馳抵蘇城兹於初六日准護撫臣譚鈞培將江蘇巡撫關防一颗暨　王命旂牌文卷等項委員齎送前來臣當卽恭設香案望　闕叩頭祇領任事伏念臣離蘇幾及三月地方一切應辦事宜均經護撫臣譚鈞培悉心經理措置咸日臣仍當殫竭愚誠遇事整頓以兾仰答　高厚鴻北於萬一所有微臣馳抵蘇省接印回任日期除循例恭疏　題報外理合繕摺具奏伏乞　皇太后　皇上聖鑒訓示再護撫臣譚鈞培署藩司李嘉樂亦飾各回藩臬司本任合併陳明謹　奏軍機大臣奉　旨知道了欽此　○○李鴻章片　再據署潘司松椿詳稱臨榆縣人本届乙酉科貴州正考官翰林院編修李桂林繼母李氏於本年七月二十二日在籍病故李桂林係　繼子例應丁憂據臨榆縣查明取結由道咨司具詳前來除將印甘結分咨外理合附片陳明伏乞　聖鑒勅下該衙門知照謹　奏軍機大臣奉　旨知道了欽此○○頭品頂戴暫　山西巡撫調補直隷布政使臣奎斌跪　奏爲遴員調補要缺知縣以重地方恭摺仰祈　聖鑒事竊照聞喜縣知縣張貽琯請升河東監掣同知接准吏部咨覆准其升補所遺員缺留外揀補業將截缺緣由咨部在案查聞喜縣知縣係衝煩難兼三要缺例應在外揀選題補該縣地當孔道賦重差繁非爲守兼優之員弗克勝任定例應題缺出如候補應卄無人准於現任人員内揀選調補晋省雖有曾任實缺候補並進士卽用知縣非人地未宜卽初登仕版佐雜中亦無堪卄斯缺之員隨於通省現任知縣内逐加揀選查有平陸縣知縣談德培現年五十二歲係浙江德清縣人由　貢生中式同治四年本省補行辛酉壬戍併甲子科鄕試舉人光緒元年揀選知縣因辦江蘇海運出力保加同知銜嗣於關隴肅清案内出力保奏二年二月初四日奉　上諭　以知縣分發省分歸候補班補用欽此簽掣山西六年五月初　日蒙　欽派王大臣騐放覆奏堪以照例發往奉　旨依議欽此是年十月初二日到省八年　題署平陸縣知縣十年正月初六日到任試署期滿業經題請實授在案該員學識兼優政聲卓著任内並無積案欠解錢粮反未獲盜案己起四叅處分以之調補聞喜縣知縣實堪勝任惟題缺請調與例稍有未符但人地實在相需例得専摺奏請合無仰懇天恩俯念員缺緊要准以平陸縣知縣談德培調補聞喜縣知縣洵於治理有裨如蒙　俞允該員係現任知縣調補知縣銜缺相當毋庸送部引　見所遺平陸縣知縣係屬選缺晉省現有應補人員例得扣留俟准部覆再行照例截缺請補該員談德培係正途出身任内歴俸未滿己飭令遵例捐免合併陳明據布政使高崇基署按察使丁體常會詳前來理合繕摺具奏伏乞　皇太后　皇上聖鑒謹奏軍機大臣奉　旨吏部議奏欽此　○○丁寳楨片　再新授四川按察使游智開於光緒十一年九月初八日到省應卽飭赴臬可新任以重職守其兼署臬司篆務成綿龍茂道王祖源亦同日飭令交缷除分飭遵照外所有新授按察使到省飭赴新任緣由理合附片具　奏伏乞　聖鑒謹　奏軍機大臣奉　旨吏部知道欽此　○○頭品頂戴暫署山西巡撫調補直隷布政使臣奎斌跪　奏爲晉省辦厘濟餉出力人員援案懇　恩獎叙以昭激勸恭摺抑祈　聖鑒事竊查晉省厘務自咸豐九年起至光緒二年止在事出力人員歴經前撫臣先後奏獎均蒙　恩准在案伏念山右遭丁戍大祲以後民間十室九空巿井蕭條商賈裹足此數年中報收寥寥而司　事者過嚴旣無以廣招徠過寛又無以遏繞漏通省厘金幾乎一蹶而不可復振辦理棘手十倍曩時幸各局卡委員盡心籌畫多方　頓近歲以來日有起色且較之從前暢收之數亦仍有增無减現計自光緒三年起至十年止又續收厘銀八十餘萬兩當此歲事甫轉之後商力稍疲而該委員等卒能實心圖維集此鉅款以濟要餉洵屬著有微勞據布政使高崇基轉據籌餉局援案詳請奏獎前來除將己給外獎並資淺各員核實删减不敢稍有冒濫外謹擇其尤爲出力各員繕具清單恭呈　御覽合無仰懇　天恩俯准給予獎叙以示鼓勵之處出自　鴻慈理合恭摺具陳伏乞　皇太后　皇上聖鑒訓示謹　奏軍機大臣奉　旨吏部議奏單併發欽此　○○奴才奎瑛懷塔布跪　奏爲應行修理工程請　旨飭交工部查勘恭摺奏　聞仰祈　聖鑒事竊奴才等恭查　陵寢每年歲修案　 
内遇有情形較重應行修理者遵照工部原奏歸入另案奏請交部查勘辦理查上年另案奏報各項除己經估修外尙有外修處所兹據各衙門該管官册報上年奏報未修曁本年現查應修處所均係情形較重應行修理之工奴才等親往履勘皆與所報相符理合恭摺奏請　勅交騐收本年歲修工程曁查勘明歲應修各工大臣詳細查勘是否應修之處應由該大臣奏明辦理謹將奏報未經修理曁本年現查應請修理各項工程情形分繕清單恭呈　御覽俟　命下之日欽遵辦理再奴才榮毓現在因病請假未經列銜合併聲明爲此謹　奏軍機大臣奉　旨工部知道單三件併發欽此 
 
 

Page 10

 
 
[上海四馬路浦灘文報局内恊賑公所經收賑捐十二月上旬清單]  
　　初九日江寗藩憲梁發到淮安府正堂恩暨闔府友人英洋三十八元清河縣正堂丁一百六十七　鹽城縣正堂依續捐集一千元泰州正堂許籌墊勸捐二百元山陽縣正堂郝曁紳士捐集庫平銀三百三十四兩九錢五分七厘阜甯縣監生姜小樓善士漕平銀一百兩徐州府正桂勸勸各屬捐集一千二百六十九兩六錢一分四厘沭陽縣正堂孫捐廉五十兩又勸捐二百兩通州正堂楊續集勸捐一百兩如臯縣止堂楊勸捐三百兩崑山正心崇善局募無名氏英洋十二元平湖胡福生罰欵四元海昌斜橋卡來有心無力子二元本洋一元○銳册錫山城中休南雲林叟四十元蕪湖招商局募六元本洋十二元電報總局來　州松泉先生募韓觀海兩元孫雲溪求咳嗽卽愈二元○滬册新塍潘愼旃先生募袁永生五角王松亭二角邱雲溪三角○本日共收英洋一千四百七十四元本洋十三元漕平銀二千零十九兩六錢一分五厘庫平銀三百三十四兩九錢五分七厘 
[上海三馬路與昌絲棧陳竹坪經募兩廣山東江寗沙洲賑捐棉衣十二月初九日第一百八十四次清單]  
　　烟台振興號涇募昌字八百六册張春潮金長裕吳德興三户各洋四元莊琛邵玉堂金泉勝黄瑞藹黄鍚獻柯錫佑六户各洋二元黄汝義洋一元以上十户共來洋廿五元○婺源戴先生經募無名氏本洋六元無名氏本洋三元無名氏本洋二元以上三户共來合見申英洋十一元六角○寗波鄞縣致和堂張洋五元愛吾書屋洋四元○蔚長厚票號交來福建省福善社恊賑公所羅經募高福康錢廿千文陔雅堂錢十千文守善堂楊錢九千文知過子銀五兩允豐　銀一兩二錢敦倫堂陳何吟梅徐穆菴邵硯農四如堂何五户各洋四元馮兆棠貞裕光舘二户各洋三元吉祥和隨心堂陳少文馮篤勲潘筱樵徐少馥張雨薌陳清泉林心如九户各洋二元福宜堂林旭梅林鎭注徐薌山蔡煦舟高湘帆恆和貞裕建舘致遠堂裕建　謝宜申徐則恭大裕大安徐篤齋朱性之羅天淦劉占奎孫育堂徐壽先程守澄不書名又不書名徐喬士勵清堂丁香久胡子周大旺店義泰店駿發店大順祥艾愼遠堂頼棟甫賴慈巢承志堂錢康候三十六户各洋一元信安光裕二户合洋一元林葉氏晋江李輝臺二户各錢五千文鄭南卿詹萬春二户各錢四千文樹德堂葉康紹聞二户各錢三千文蔡煦舟錢二千五百文邵林氏邵良瑾貽遠堂威社公邵觀梅高毓彦林子銘眉壽堂張八户各錢二千文蔡薩氏錢一千四百文振華春錢一千二百文鄭鏡泉沈家怡薩王氏薩福成蕯林氏三者堂曾百忍堂張林葉氏麗澤堂林林范一經堂陳林佩綸清獻堂趙家慶堂陔雅堂林樹德堂松喬堂郭劉守其世濟堂汲古山房瀟碧𢅥暉吉堂楊先得棲楊東暉堂柯嘯雲樓楊　蔭堂王萱草堂楊貽香堂林亦政堂莊倚松居楊集賢堂黄供山軒楊萱壽堂張六吉堂楊葆眞齋春草堂楊夢仙堂丁汲古齋楊嘯竹齋楊吟梅齋楊吳郁周友竹山房楊吳壽祺林秉鑫吳大智魏起濤黄珍圖葉家弼魏秀霖劉鼎元沈丹增五十二户各錢一千文黄鍚珍鄭謙鳴二二户各錢八百文四如堂何錢六百文劉于寛劉宣甫劉宗瀚廖積忱黄林氏陳祥卿劉馮氏丁日官八户各錢五百文薩福綏林裕海鄭林氏林榖芬依隠堂曾彭義方課心齋曾王晉喜書香堂黄劉安清葉在樹葉在泉葉在林葉在岑葉在幹葉在崗葉在株葉在岫葉在根葉在巒葉在巖葉在阿莊宗紹莊宗經莊宗綱莊宗紀莊宗貽莊宗繩莊宗裘莊宗仁莊宗礽莊宗光事宗禮莊宗智陳藹臣莊宗義何蘭笙陳粹如莊崇經莊耐卿莊二曾莊　蕃莊又文莊植夫莊亦顔莊筱庭莊萱官莊渭磻莊金官莊銀官五十户名錢四百文朱帥洛堂林珠慧林佩纕樹德堂葉不書名五户各錢三百文林嘉聯林榮光林齊籛林綛慧林楨祥林　宣林幹基林亮培林晟志林錫圭林佑光林浦珠林煦芳林劼萊林灼秋林景徴林培源林蘭言林棣周林桂鳳林品金林秋香林崇基王作彬林美祥藍家璋林桂鸞林兆鳳林景庚資承號毛鍾秀葉喜鵲天泉號鍾蓉喜蔣陳氏范　源陳廉超陳葛氏陳邵氏林海琛四十户各錢二百文惟德堂蕭劉林氏鄭家烺陳翼周陳黄氏張國軒張鴻章林春旺林振瑶余上品王信標邱積快德泰號陳方氏陳訓南陳建章葛希周蔡恭楷陳烱陳德樸何念臣陳德洙陳永標旭光堂陳鄧夢麟范紹元黄漢章黄如光重光堂王施仲勤何宜烺王運昌周新年魏子珊巍和庭魏子和周文焕馬紹楓林漪莊逹良桂林國霞承美莊姚穆如姚子舟邱景藩王兹鈞四十六户各錢一百文以上二百七十九户共來洋二日三十元○寗波查二妙堂洋五元昌字二千六百五十册張祿初先生書潤移助洋四角○金逹衢交來婺源無名字助山水册頁八張○本日共收英洋二百八十元小洋十角册頁八引台并聲明 
 
 
 

Page 11

 
 
   
 
 

Page 12

 
 
[光緖十一年十一月二十五日京報全綠]  
　　宫門抄○選單○大臣興奏全漕告竣出力員弁懇恩給獎摺子○江督曾奏對調守備員缺片○烏里雅蘇台叅賛大臣恒請開缺留京當差摺子○川督丁奏揀員請補副將員缺摺子○倉場衙門奏請攺獎夾片○陜督譚奏總兵呈請開缺請旨簡放摺子○大臣慶奏遵吉安奉神牌摺子○十一月二十五日内務府國子監正紅旗值日無引見○德慶候滿請安○甘肅總兵馮南斌請訓○江西叅將鮑莊謝恩○岳林續假五日○内閣奏派騐放之王大臣派出肅王烏拉喜崇阿童華祁世長○兵部奏派演放水師砲位之大臣派出托倫布豐陞阿○掌儀司奏初一日祭奉先殿載瀛行禮○召見軍機馮志斌鮑莊○光緒十一年十一月分選單知府直隷廣平張斯桂浙江附四川保寗桂鍈正白滿貢知縣山西浮山李維諴順天中湖北公安郝振麟直隷優廣西天河胡薇元順天甲直隷望都閻鏡清山西附廣東新興葛堯臣湖北副福建邵武景慶内務府正白滿人址隷沙河鮑國琦四川副雲南祿勸周祖庚湖北舉廣東封川潘卿雲安徽文童道庫大使廣東雷瓊陳汝壽順天監縣丞江西字仁孟佳英直隷監州吏目湖北荆門宋信寳河南監巡檢廣西象州董焕文四川監江蘇儀澂楊焕四川附○○臣興廉臣游白川跪奏爲全漕告竣謹將在事出力員弁照案奏懇恩施恭摺仰祈聖鑒事竊照江浙海運漕白粮米改由粮道徑行起剥運通交納直隷應辦事官經直隷督臣暨臣衙門核議奏咨章程天津通州兩處辦運委員書吏核甚勞績奏保每處以六十五員爲度等因循照辦理在案本年江　浙江海運山東江北河運漕白粮米暨兩湖採辦漕粮奉天額運米豆先後挽運到通經臣等督率坐粮廳隨　騐收飭令派出在事各委員認眞經理隨到隨卸轉運入倉業於十月初六日奏報在案所有在事各員不無微勞足錄臣等詳加酌核除出力較次員弁兵丁應由臣等酌給咨獎外通永河道薛福辰坐粮廳滿監督兵部郎中誠勲均擬請交部從優議叙坐粮廳漢監督四品銜吏部郎中陳維周擬請俟補四品後賞加三品銜此外辦運出力之咨調委員六十五員地方印官漕務専員共十七員臣衙門派出監督筆帖式十一員大通橋所調京營巡粮武弁十七員分繕清單三件恭呈御覽可否照擬給獎　處出自聖主鴻施所有請奬本年辦運員弁緣由理合恭摺具奏伏乞皇太后皇上聖鑒謹奏奉旨己錄○○曾國荃片再淮江南提嘗李朝斌咨南匯營二號艇船守備華鴻詔前經委署海門營中哨守備巡緝操防甚屬勤愼諳練内洋情形若與該缺守備　廣才互相對調實屬人地相宜與例亦符咨請核辦前來臣覆查無異合無仰懇天恩俯准將南匯營二號艇船守備華鴻詔與海門營中哨守備周廣才互相調補實於營伍地方均有禆益該二員係由寔缺守備對調應請邀免聲叙履歴惟均於補缺案内未經引見容俟接准部咨對調後分起給咨送部引見以符定制除將履歴咨部查核外謹會同江南提督臣李朝斌附片陳明伏乞聖鑒訓示謹奏車機大臣奉旨兵部議奏欽此○○頭品頂戴陜甘總督臣譚鍾麟跪奏爲總是因病呈請開缺回籍調理請旨迅賜簡放員缺以重職守恭摺仰祈聖鑒事竊臣據陜安鎭總兵金虎恩呈稱目咸豐四年投効軍營轉戰各省身受重傷二十餘處數年以來時發時愈刻下舊創舉發據醫師云非數月所能愈不敢以病軀貽誤地方呈懇奏請開缺回籍就醫等情前來臣查該總兵余虎恩履任五載辦理營伍尙無貽誤惟以舊傷復發懇　開缺回籍調理自係實情合無仰懇天恩俯准該總兵余虎恩開缺回籍○示體恤並請旨簡放陜安鎭總兵員缺以重職守謹會同陜西撫臣鹿傳霖陜西提臣沈玉遂合詞恭摺具奏伏乞皇太后皇上聖鑒謹　奏奉旨己錄○○奴才慶裕松森阿克丹跪奏爲欽遵吉期恭請　神牌還御敬謹安奉禮成恭摺奏聞仰祈聖鑒事竊奴才等前准欽天監咨爲敬謹擇於木年十月十五日庚辰宜用寅時恭　福陵神牌還御吉行知前來奴才等遵卽率領執事人員于是日恭請福陵照依歴次辦過禮節由東配殿恭請神牌敬謹安奉正殿禮成理合恭摺奏聞伏乞皇太后皇上聖鑒謹奏軍機大臣奉旨敬悉欽此○○副都統銜烏里雅蘇台叅賛大臣奴才恒明跪奏爲瀝陳下悃龥懇天恩俯順烏鳥私情恭摺仰祈聖鑒事竊奴才前因祖母患病乞假歸省蒙恩賞假四個月遂卽旋京於七月十二日跪請皇太后皇上聖安當蒙召對詢及奴才祖母年歲病狀奴才跪聆之下感激難名自維受恩深重雖報稱無由渥荷殊施畀以邊寄一俟假期届滿自應回任供職曷敢稍事遷延奴才祖母自入冬以來痰瑞日甚氣結不舒飲食旣稀夜不成寐偃蹇床褥動輙需人奴才係　長孫責無旁貸昕宵侍側焦灼萬分若於老親垂暮之年病軀委頓之　遽爾遠離於心實有不忍第奴才滿洲世僕不敢援請養終而親年六十五歲以上例准聲明况奴才祖母今年八十三歲矣奴才侍親之年有限報君之日方長輾轉思維惟有泥自懇恩開云奴才烏里雅蘇台叅贊大臣之缺府准留京酌賞差使俾奴才仍得効犬馬之勞而烏鳥之私藉可少遂不獨奴才感深銜結卽奴才祖母亦感鴻慈於無極矣爲此瀝陳下悃叩懇皇太后皇上逾格矜全不勝悚惶屏營之至謹奏奉旨己錄○○太子少保頭品頂戴降三級留任四川總督臣丅寳楨跪奏爲揀員請補副將以資治　恭摺仰祈聖鑒事竊查軍標中軍副將德茂病故貴缺前經臣等以留川補用記名提督劉德順請補嗣准部咨核與例章不符行令另揀合例人員請補等因竊思軍標兩營駐紥省城副將職任中軍營務極殷責任尤重非熟諳戎政之員不足以資整飭前以劉德順請補原爲因地擇人今准部咨駁飭另行揀補臣等復於通省現任副將及應升叅將人員内逐加遴選非人地不宜卽現居緊要實無堪以升調之員惟查有現署軍標中軍副將補用副將謝春勝年五十歳江西宜春縣人由軍功投効四川軍營隨同克復牛腹渡並解大邑縣城圍案内保以千總儘先拔補並戴監翎援剿綿州力解重圍保以守備留川補用换戴花翎石羊腸大捷案内保以都司仍留四川儘先補用解圍眉州並克復丹稜案内保以遊擊儘先補用收復靑神生擒首逆並踏燬鐵山賊巢案内保以叅將儘先補用嗣於生擒首逆李永和等殄滅全股愼匪出力案内保以副將留川補用同治四年收入督標歷署太平綏靖等營游擊現署軍標中軍副將頗爲得力查該員謝春勝人極樸誠操練勤愼擬請補授軍標中軍副將　督標中軍副將貴成前己奏請開缺接准部咨應用預保人員該省現無預保應用楝發班人員等因伏思督標三營駐紥省城副將職任中軍三營均歸統轄實爲通省各營領袖近年抽揀精兵考試月課營務甚煩非才具優長熟悉戎政之員不能勝任現於通省儘先副將内逐加遴選人地均不相宜惟查有現署督標中軍副將總兵銜儘先補用副將琦明年六十二歲鑲黄旗滿洲富貴佐領下人由護軍挑補藍翎長歴補放護軍校委步軍校道光二十九年補授四川疉溪營守備依限到省赴任换防江卡守備三年班滿補平安營都司署綏定營遊擊旋　卦　州剿辦逆匪攻兄要隘復飭帶領漢屯官兵收復桐梓縣城尤爲奮勇保戴花翎並加遊擊銜嗣於貴州剿辦東路賊匪迭獲勝位奮勇立功保以遊擊留川儘先卽補署理太平營　擊咸豐十一年推補重慶左營游擊承領劄付同治十三年預保叅　光緒二年委署督標中軍副將剿除墳壩竄匪在事出力保以叅將儘先前補用並加副將銜二年舉行軍政具題保荐卓異七年進剿靖遠夷　投誠就撫保免補叅將以副將儘先補用並加總兵銜十　奏請開去重慶左營遊擊底缺以副將留川儘先　用現署督標中軍副將並統帶精兵均屬得力查該員琦明心地忠實頗得兵心擬請補授督標中軍副將以上　員均無違碍事故謝勝籍隷别省琦明係　旂籍核與例章相符合無仰懇天恩准以謝春勝補授軍標中軍副將琦明補授督標中軍副將實於營務大有禆益如蒙俞允俟接准部覆飭令紿咨引見臣等爲人地實在相需起見是否有當謹會同成都將軍臣岐元合　恭摺具陳伏乞皇太后皇聖鑒訓示謹奏軍機大臣奉旨兵部議奏欽此○○倉塲衙門片再光緒十年臣衙門奏保辦運人員内有知州銜署土壩州同候補直隷州州判頴誠請給五品封與五品銜州判用候補主簿濟庫大使莊濠請俟補主簿離任歸州判班後給予五品封典六品銜補用典史薄恒恩請給六品封典吏部以該三員所得加銜官階是否勞績保舉抑係捐竊應令查明覆奏　行核辦又試用訓道谷其潤請以本班遇缺卽選吏部因未聲叙該員日身碍難辦理又教習候選教諭祁彭年請以本班儘先灈用束部以該員係附貢生比身所　與定章不符應令另核　獎名等因當經分别行查去後嗣據陸續禀覆前夾查頴誠係同治七年辦運保加知州銜莊濠係光緒九年辦運保俟補主簿離任歸州判班後加五品銜薄恒恩係光緒八年辦　保加六品銜谷其潤係廪貢出身以上三員懇請飭下吏部按照臣等原保核議至於祁彭年係由附貢生考取八旗漢教習期滿以教諭用今擬將該員改請俟補缺後以知縣用爲此附片陳明伏乞聖鑒飭議施行謹奏奉旨己錄 
 
