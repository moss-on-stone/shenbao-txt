# 1919 - 180 - 4916660

 

Page 1

 
 
   
 
 

Page 2

 
 
   
 
 

Page 3

 
 
時評 
[始終不悟之武力派（冷）]  
　　徐事多商於段籌邊使之權限包羅一切新國會之搗亂惟事鬭毆國民日惟武力派之是去而武力派且曰張其燄此實使人對於國事而生無窮之慨也 
雖以清室之頑固袁世凱之專制及見民意發布尚有醒覺與悔禍之時奈何今之武力派竟始終不悟如是耶 
專電 
　　北京電政府對解除對德宣戰狀能恢復戰前形勢提交新國會得同意後再公布（六日下午六鐘） 
　　北京電　政府不簽字布告明日可下（六日下午二鐘） 
　　北京電　政府對不簽字後苦無辦法通電全國徵求意見 
（五日下午三鐘） 
　　北京電　政府對不簽字善後仍一無辦法（六日下午三鐘） 
　　北京電　自不簽字電到京外團態度冷淡但注意吾國善後辦法以俟研究（五日下午三鐘） 
　　北京電　魯省會滬學生會電請政府正式宣布拒絕簽字情形國民誓爲後盾（六日下午六鐘） 
　　北京電　巴黎（二十九）電陸赴瑞王回美施回英魏蹤跡不詳僅顧留法（五日下午七鐘） 
　　北京電　陸使離法赴瑞昨來一電卽由瑞士發（六日下午二鐘） 
　　北京電　日來關於内政外交重要問題徐均諮詢段祺瑞不復自主（五日下午三鐘） 
　　北京電　籌邊使官制案安系仍主下會通過已召王議長回京向反對派疏通該制要點西北地方交通墾牧林礦硝鹽商業敎育兵衛事宜所有派駐該地各軍隊統歸節制指揮關前項事都護使應商承籌邊使襄辦一切其辦事官佐併受節制遇有地連奉黑甘新各省者應與該省軍民長官商辦其在熱河察哈爾綏遠特别區與各都統接洽（六日下午三鐘） 
　　北京電　周樹模明日决提出　　北京電　周内閣將實現但對安系仍執定無條件否卽不上台聞段已許其自由組閣並囑李王分任疏通（六日下午三鐘） 
　　北京電　龔電蘇李督轉商軍府修改八條以憑從速開議 
　　北京電　徐再電蘇李督商由滬唐轉懇軍府讓步訂期開議 
　　北京電　龔復岑電歐約未經簽字此後因應益難我公愛國夙殷尚祈匡敎（六日上午二鐘） 
　　北京電　岑電徐龔請釋陳獨秀（六日下午二鐘） 
　　北京電　龔復黔劉電統一和平爲今日唯一趨勢心湛不敏猶期抒誠翌贊同覩厥成 
　　北京電　陳籙請病假一星期　　北京電　陳籙經慰留後改請病假（六日下午二鐘） 
　　北京電　京師江蘇湖北舉行法官考試經費由閣議核定（五日下午七鐘）　　北京電　張作霖來電奉軍赴黑加防被阻請示（五日下午三鐘） 
　　北京電　沈銘昌電日本抽稅委係謠傳經布告解釋前電懇罷斥乞令准（六日下午六鐘） 
　　北京電　政府議定禁運品辦法自八月一日起實行（六日下午六鐘）　　北京電　俄路協欵我國已按照分擔之數先撥美金五十萬元滙哈備用（六日下午六鐘） 
　　北京電　鮑督電俄兵越境擾掠地方商民所受損失應由鄂政府賠償請嚴重交涉（六日下午六鐘） 
　　北京電　留日學生公電聲明學生同鄉會校友會發表文電多係假冒名義誓不承認 
　　北京電　招商總局呈請領江寛船本以恤商艱（六日下午六鐘） 
　　北京電　軍政府復電粤軍侵越事查非確實（五日下午七鐘） 
　　北京電　外團照會外部歐約簽定我國應行慶祝海軍船艦擇期鳴砲部議提付下期國務例會取决（六日下午六鐘） 
　　北京電　新衆院今日下午二時開議（一）特别預算案决付審查（二）籌邊使官制案政府委員請省略審查主席付表决遂分兩說甲主審查乙主二讀引起極大衝突雙方拍桌頓足破口痛駡中立派紛紛出場乃延會及退入休室劉果與康士鐸等又互鬧並以警衛長張鶚翎溺職羣起斥責張竟對抗袁榮叟被傷較重劉議長下令開除並召警廳醫官來院檢騐風潮未息（五日下午八鐘） 
　　北京電　新衆議員互毆案已由檢廳騐傷準備公訴現兩派以顔面攸關請第三者出任調和公電 
　　北京來電　申報館轉全國學生聯合會已拒絕簽字如何進行乞電示黄馬 
　　長沙李奎元通電　各報館鈞鑒和會停頓又月餘矣人民之水火益深國家之前途愈險外交緊迫任人欺凌同室操戈毫釐不讓祇以一二人權利之私圖演成數年來鐵血之慘劇執迷不悟悔將何及眼見如錦如茶之大好河山不斷送於外患將斷送於内爭不亡於歐人之風雲將亡於黨派之意見魚居沸鼎燕處火堂言念及茲可爲痛哭詩兄弟　牆外禦其侮言人之天性然也今吾國外侮頻來内訌不息良心安在天性何存奎元一介武夫未嘗學問特鑒於和會之久停是以又有佳日之通電茲得廣東軍政府以政務會議名義復電有云頃讀佳電苦口婆心讀之流涕速息内爭共同對外實深欽佩此次和平梗阻言之痛心然此間猶復堅留代表一面直接間接苦心斡旋以達其和平初志者無他亦以外交勝負與内部之理亂攸關誠如尊論所云也倘荷轉圜之力俾北方誠意調和速令代表南下則南方代表近在滬濱賡續會議旦夕可行等語玩文索義似有意促進和平而證之中央亦不願干戈再見况今大總統就職危難之間早蓄和平之願旣已調停有素自應貫澈始終時至今日事機成熟各具天良何難解决口是一線曙光明而復暗自　德薄無能爲役素仗諸大君子熱心毅力注重和平至願執兩用中速謀統一解國家倒懸之危慰人民雲霓之望諸公公忠體國諒不河漢斯言風雲險惡呼吸存亡敢竭鄙誠恭求採納陸軍第十一師師長李奎元叩冬 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
　　北京電　昨日使小　訪段祺瑞訽問對於專使不簽約後之辦法 
　　北京電　參戰處决定延長軍事協定時期至俄亂勘定時爲止 
　　北京電　段祺瑞親訪周樹模勸駕並囑徐樹錚令安福派勿再搗亂 
　　北京電　國務院消息内閣總理决定周樹模星期一可望提出（以上五日） 
　　以上平和通信社電 
　　北京電　衆院議至籌邊使案安福議員主張省略審查即付表决己未議員主張付審查互爭甚烈秩序亂散會 
　　北京電　呂調元電告皖城西門城牆崩倒三丈餘並西鄉大水爲災（以上五日） 
　　北京電　政府電汪江商唐總代表確定開會日期並促朱南下 
　　北京電　將有關於不簽字之布告發表　　北京電　陸徵祥自辭專使後即赴瑞士最近電皆自瑞士發 
　　北京電　昨某議長等保朱深組閣段表示贊助周少樸安福己未及政府均贊成 
　　北京電　政府取銷檀香山　僑委員會委員　　（以上六日）以上中華通信社電 
　　北京電　聾　外交問題聲明不負責任請徐速提總理俾卸仔肩徐甚焦急現决提周組閣 
　　北京電　外團於我拒絕德約後曾經一度會議决計持旁觀態度 
　　北京電　陳籙辭呈已收回惟以外交棘手實無辦法去志仍堅昨對人言卽總統不准辭職亦决不代理部務請另派賢能署理免致誤國（以上五日） 
　　北京電　徐派張志潭勸靳陸張銷假視事　　北京電　將派員赴赤塔宣撫被謝（謝米諾夫）軍蹂躪之華僑 
　　北京電　朱深不允挪河工存欵助發内部六月份俸給改向銀行借墊函財部籌還 
　　北京電　農部電湘督即派部員赴新化清理德人所辦之鍊銻廠財産 
　　濟南電　此間外交後援會電山東赴歐代表孔祥柯許宗漢請商陸專使等籌備不簽字後應付方法堅持到底 
　　濟南電　各界以歐約旣拒簽字人民不可無實力以爲政府後盾昨有人提議籌款贖路擬日内開國民大會籌商辦法 
　　南昌電　贛省會議决募公債千萬收南潯路爲省有并籌行鐵路奬劵爲公債付息還本之用 
　　香港電　省長問題各派競爭仍未稍息粤派主張非得伍廷芳爲省長誓不承認對於代理之張錦芳已聲明拒絕（以上六日） 
　　以上中孚通訊社電 
法國無線電 
　　五日里昻電　對奥和約所有增補之處已於本星期末携至聖石門約文之編纂幾已告竣惟尚須印刷大約下星期三四日可將和約交與奥國代表星期五日晨國際聯盟委員會開會山拉爾拿特氏主席並草答覆奥國關於國際聯盟問題之牒文星期六日晨克勒滿沙氏在國務院接見塞爾維亞.克拉脫.斯洛伐尼亞王國政府之代表團該代表團來自塞京以國務總理斯托恩氏.司法大臣潑里斯加維溪氏管理水抻森林大臣脫龍比溪氏.預備編纂法律憲政大臣克拉梅氏.組成之該代表團向克勒滿沙氏陳述王國之經濟及財政狀况克氏細聆代表等之陳述至爲有味該代表等會晤之結果殊有良好之感情云 
路透電 
[和約簽後之各國]  
　　一日巴黎電　巴黎日報載稱現爲使和約得速實行起見俟該約在德國及大國中之任何三國核准則由該三國派代表在巴黎會議宣布該約已經照例認可於是和約條欵將即實行 
　　三十日巴黎電　中國代表團雖拒絕簽約今仍參與和會會議代表團現候北京訓令據和會各界聲稱中國如欲簽字仍可照行 
　　一日巴黎電　協約國海軍大將今正會商處置德國其餘戰艦辦法諸大國除法國外均贊成拆毁之 
　　一日巴黎電　奥國和約一時尚難簽字因須考慮奥國牒文多種而賠償與軍事條欵亦未訂定也 
　　三十日巴黎電　孟台尼格羅政府正式向協約國抗議拒絕該國代表列席巴黎和會 
　　三十日巴黎電　土耳其代表團定七月三日離巴黎 
　　三十日巴黎電　四國會議今日開會議决和會將來之進行與一切程序 
　　二十八日瑞士京城電　羅馬尼亞通告和會謂非俟得匈國實行契約之保證後不能撤退軍隊至畫定之界線 
　　三十日巴黎電　克勒滿沙氏致書波蘭總理巴特里夫斯基氏内附關於德國和約第六十三條待簽之波蘭條約謂波蘭條約非創與新國談判之新例且引前事爲證新約因國際聯盟之制定及因所已發生之新時局故與前之公約略異克勒滿沙氏並表示協約國對於波蘭恢復獨立之滿意 
　　三十日丹京電　里特倫公報局宣稱上星期内德國波羅的國民軍三次爲愛沙尼亞與里特倫軍擊敗幾全覆没德軍現正委棄里加該地里特拉内閣業已解散陸軍總長被拘里特拉氏逃至里巴被拘而得脫現匿於駐紥距里巴六哩之德兵營内 
[各國内事與戰事]  
　　三十日丹京電　由匈京抵此之某中立國有名人物聲稱近今反對革命風潮未及約定日期而發生事敗之後凡懸反對革命旗幟之家多遭殺戮死者逾四百人 
　　三十日丹京電　柏林消息政府現正嚴防變亂各大街口及鐵路橋梁有軍隊携機關槍守衛僅獨立社會黨今日午後在柏林開反對政府之會議二十六次之多 
　　二十九日柏林電　諾斯克氏之罷工示文業已取銷鐵路工人將於明日上工聞電車及懸空與地底鐵路工人將於明日罷工 
　　二十八日瑪杜伊雅電　俄羅斯西比利亞軍已在興加境前近七哩佔據烏尼柴鎭過激軍毁烏尼柴河重要橋梁一座協約軍之進路大受窒礙 
　　三十日希爾新福電　芬蘭司令部報稱過激黨之軍艦十四艘參與攻擊司令部岸上排砲曾擊沉敵艦一艘但受一小時之猛轟後遂寂無聲響陸地戰事仍在進行芬蘭公報局宣稱過激黨二萬五千人現進攻芬蘭邊界在拉杜加湖登陸之過激軍乃攻勢計畫之一部分哇洛尼資之遠征軍因受重壓已全退走 
　　一日巴黎電　近今外聞有德日締結密約謠言茲據某有力方面聲稱德國於戰時屢圖誘引日本變其趨向其最重要之一次乃在一九一七年德國允日本自由處置荷蘭殖民地爪哇蘇門答臘亦在内事爲英政府所聞急通告荷政府日政府亦未考慮德國之提議 
[英將軍之和約批評]  
　　二十九日倫敦電　斯末資將軍發表文告謂彼之簽定和約非因和約乃滿意之文件蓋爲結朿戰爭起見不得不簽字耳世界之需和平急於他物徘徊於和戰之問害莫大焉休戰迄今巳閱六月其爲禍於歐洲不亞於前此四年之戰爭彼視和約爲戰爭與休戰一章之結文彼覺和約未達我國民所　之眞正和平且信締結和局之眞正事業僅在和約簽定後開始至於和約者不過爲清理戰局之一物而已新生活也人類大主義之勝利也人民趨向新國際　度與優善世界所抱期望之踐行也凡此約言均未書於和約且不致書於各項條約今唯國民心腔中所發義俠與人道之新眞意能以解决和會政治家因難而止之問題斯末資將軍力主應將和約中土地之解决與保障豫示之懲罰規定之賠欵加以修正或加删削蓋欲成國民眞正之和局固應改善政治家之和約也又謂和約中所切實規定關係世界之成績計有兩端（一）普魯士黷武主義之破壞（二）國際聨盟之制定彼信國際聯盟異日必能證明乃使歐洲脫離戰爭所釀禍害之門户斯末資將軍深以和約中取銷黷武主義僅限於敵國爲憾彼意敵國人民應儘速加入國際聯盟襄同協約國實行戰爭之大敎訓即國家進步之正路乃在共同服役於人類大主義是也此次戰爭其結果使敵國完全失敗外且使中歐與東歐政治與經濟之組織全行紊亂今苟非戰勝者實力輔助破敗之民族則歐洲之大部分將有蕩盡朽廢之虞俄國已入於冥途矣繼之者尚多思之甚爲慄慄誠以此刧運之影響不僅限於中歐一地蓋文化者乃一整體吾人彼此皆爲其分子也斯末資將軍特殊籲請美英兩國人民竭其能力保全大陸生命與實業之殘餘以往日凡生活之新事物美英兩國享福獨厚并今唯依守二條件庶可達此目的（一）德國須儘力履行條約之義務示吾人以誠意則彼等於罕有之困難與混亂中將見英人有所遷就惟苟用遁辭或陰謀以圖破壞和約徒足恢復舊日之猜疑引起公憤損害良好之了解（二）協約國須牢記此次勇士不恤捐軀者乃求達人類大主義耳而吾人所以能獲夢想未及之絕六勝利者厥賴上帝之護佑故人類大主義者實此次主義載爭之眞正獲勝者也 
[英國會之和約演說]  
　　三日倫敦電　英相喬治氏今日出席下院佈告和約事旁聽者甚衆英相演詞略謂現向議院提出兩議案以實行亘古所無之極重要文件一係使和約條文發生效力一係獲取公平廢除德國軍備並剷除德國殖民地德國苛待其領土本地人民證據確鑿本地人民業巳自求解放今若仍將殖民地還諸德國則適予德國以報復之機會吾人將無以對當地人民亞爾薩斯勞蘭之交還法國施勒斯維克賀斯丁之交還波蘭皆屬公允辦法而賠償條欵亦復持平卽以全部戰費責令德國歸償按諸民法精理亦不能謂爲不合英相言及英法協定切實聲明國會予以批准之必要又稱讚貝爾福氏巴恩斯氏與少外代表之出力繼述及和約條欵謂此中不乏可怖之條件但尚不若德國行爲與其後果施諸世界者之可怖使德國勝利則可怖者豈僅止此今之條件雖嚴而正德國前以南斐殖民地爲煽惑人民使之反對南斐聯邦之根據地不僅在南斐如此即在他處亦然故若仍使德國有此爲禍之機會則愚甚矣審判德皇在倫敦舉行法廷爲協約國公其性質潛艇長官亦復受審而得絕對公正之裁判和約條件無不公道能有人指出一條謂爲不公道者乎或曰以和約條件逐條言之未嘗不是但各條所積之效力則爲摧殘雖和約可謂爲公允但未可謂適當作此言者其亦知德國之窮兇極惡及德國戰中損失較他國爲輕乎德國罪惡不可不識之世界不能再受此險德國人民現未因其君主之舉行而受懲戒其實全國德人固一致熱心贊成此戰也敢謂無一人能指出約中任何一條而謂爲按諸公道不應如是吾人决計不使和約成爲廢紙德國解除軍備與拆毁其兵工廠亦列於保障之内英國代表曾建議減剩之德國陸軍應爲自願與長役之軍俾德國人民多未受軍事訓練則德國不能舉大軍以啓釁此種辦法且將施於德國海軍彼曾建議提出議案如法國無端受攻則英美應協同出助英美軍如皆回國法國目覩來因河處於基本國及兩次曾蹂躪其土之敵人之間當然具有恐慌而望英美有以助之彼願國會贊成此舉或謂此舉將失國際聯盟之信彼殊不以爲然蓋國際聯盟苟非得强國準備隨時遏制侵略之許諾以爲後盾則無價值可言此項文件吾人僅於德國行暴挑釁之時受其約束耳第二保障爲占地軍苟來因河無駐軍絕對之必要時則法國不欲多駐一日德國如表示善意而予必要之保障則法國殊願予適當之時機重行考慮占地問題占地軍經費問題與英國直接有關蓋英國殊願德國先以財力交付賠欵而不願以非必要之經費勒令德國供給也英政府與法國曾商妥俟德國實行關於解除軍備條欵時則占地軍經費不得逾馬克二百四十兆枚威爾遜總統法總理及彼三人曾簽定關於此事之合同此不必由國會批准者也（未完） 
　　一日倫敦　電邱吉爾氏今日於下院質問之時有稱海電檢查不日將加取銷又謂政府今極注重此項極關重要之問題俾公衆與商界得早日脫除不便而與國家治安無礙云 
國内要聞 
[陳籙辭職之原因]  
　　北京某外報云二日之夜七時自龔代總理以迄各部總長段督辦參衆兩院議長以次各要人均會集於公府商議拒絕簽字之善後問題徐總統因一星期前已患痢疾當日未能出席時陳外交次長宣言謂不簽字之結果有害日本之感情背英美法意之好意於中國方面有百害而無一利余代理部務不能負責惟有斷然辭職而已段督辦始終默然未發一言衆以政府曩曾二次訓令簽字而此次竟不簽字究據如何之理由殊難索解卽時致電陸委員俟其復電到後再行會議次日陳次長即具呈總統辭職總統以現在外交吃緊並未批准四日特派公府秘書長吳笈蓀往代爲慰留諭以現在内閣問題尚未解决一俟正式内閣組織就緒當可准予息肩並將原呈發還後又派部秘書沈某赴西山面勸陳次長即日還京陳業於昨日早自西山來京惟辭意仍未打銷 
[周閣問題之復活]  
　　龔代理以外交日趨緊急中央政客意見仍復紛紜故日昨又有表示再延數日期滿卽退請速定人一日晚徐樹錚曾毓雋共詣段宅報告組閣計畫蓋關於組閣一事安福派連日密開會議本有成局及田堅辭後遂欲將所議見諸實行惟實行之前仍不能不徵取段之同意孰意方提及擬組織安福内閣之言段便問總理何人彼二人卽以朱深對段不禁變色大怒謂如此辦法我便不能通過你們前此舉出一個田應璜已令人笑駡何苦自害二人碰此釘子只好請問公意何人段說仍要周樹模二人頗有遲疑之意段又斬釘截鐵申說非周樹模不可並說安福派若再要搗亂我就不答應二人喪氣而退 
段與田煥庭總長於次日午後四時同乘汽車赴周少樸私宅請其出組新内閣周乃勉爲首肯但提出下列之條件（一）内閣政策不受政黨所挾制（二）現有閣員不更動（三）南北統一後卽請另行物色賢員組織新閣段田對於以上三條允爲商辦但聞新内閣各部總長雖仍其舊而内務敎育交通三部總長須另行提出張元奇有内務希望范源濓有敎育希望許世英有交通希望已分向政黨疏通前晚公府會議時段於内閣之意見直主張應通過周少樸並謂如對周否决則我亦不以安福爲然云云至安福派則云自段合肥與周少樸接洽後即於三日上午親向該部爲最懇切之疏通聞該部經此疏通已不絕反對周少樸組閣但周態度如昔依舊拒絕條件附之磋商云 
[西藏問題之近訊]  
　　中美通信社消息云中國與西藏去年八月間所訂停戰之約瞬届滿期政府現在與英公使交涉其事便中英藏間之種種糾葛及早解决以免再起爭端政府之意擬恢復一九一八年中英藏在印度所訂之條約蓋一九一四年中英之條約係英國承認中國在西藏之宗主權除得派都護使及少數術兵外不得駐兵西藏英國除對於西藏有通商之權外亦不得干涉其内政惟當時西藏代表堅持要求完全自治不肯簽約後歐戰起後其事遂擱置不提及一九一八年中國邊兵入藏致起藏人反抗遂有羗度培登（譯音）之戰此係邊兵誤會并非中政府之意今歐戰巳停中藏邊境停戰之約亦將期滿故中政府刻正與英公使交涉俾此事得於今夏完全解决外問頗有英國嚴重要求之流言然聞英人之意以爲英國因卽度與西藏鄰近之關係故願立於第三者地位調停中藏問題之糾葛并無他意存於其問前月英公使曾一度至外部訪陳次長陳次長因事未見現英公使派定去年調停中藏停戰問題中有關係之台克美氏與外部施秘書接洽一切以便早日解决矣 
[京華短簡]  
　　總統府於昨日（四日）下午召集政界各要人開緊要會議東海前患感冒尚未全愈連日僅在集靈囿内室批閱公事不見客亦不赴中海衍慶樓辦公二日晚之四照堂會議亦未出席據其左右云東海近日感於各頂事務之棘手在在須謀方法宵旰勤憂頗露委頓之態惟力自支持對於外賓及重要人員謁見照常接談四日之重要會議亦仍列席 
公府顧問顧鼇於昨晨奉命赴津會晤朱啓鈐總代表以新内閣行將成立而汪江兩代表赴滬疏通亦頗順手即由顧以私人交誼挽勸朱尅日赴滬勿再固辭昨晨（四日）接汪江由上海來電云本日訪晤唐總代表詢其對於條件上之意見唐簽稱在朱總代表未抵滬以前對於前提八條未便發表主張已電速朱總代表尅日南下請隨時指示方針 
西北籌邊使徐樹錚以各蒙旗因有所悮會頗生阻撓特函請蒙藏院對於各蒙旗爲懇切之聲明此次西北籌邊本爲鞏固國防起見與治蒙計畫並無絲毫關係望勿悮會 
外交部前爲南洋限制華茶入口一事曾據以向駐京和使提出抗議聞和使於昨日（四日）照復外部業已撤銷此項禁令等語當電爪哇總領事轉告各華僑 
俄國駐京公使庫達攝福前日函致外交部略以德人索梅爾確係井陘礦務公司之股東請查照前函轉行查明將此項股款如數扣留償還華俄道勝銀行之欠欵等情聞已令行井陘督辦查報 
裁兵問題前曾迭次致電各省督軍催其迅速計劃而各督軍復電甚爲寥寥日昨参陸辦公處召集軍界要人及參陸兩部主要部員開會討論關於裁兵之種種辦法並擬將所討論之結果分電各省 
[山東要訊]  
　　沈省長辭職電　北京大總統國務總理鈞鑒各部院鑒統密學商各界并鄉民集衆環署要求情形業於各電報告大概緣昨日齊魯大學學生王志謙等在商埠緯五路日本貨棧相近見有事輛運糧前往查詢經日人將王志謙一人逮去學商界即發布告并多人來署請求經面加開導力任交涉不可滋事旋亦退去自午至晚飭由交涉員迭向日領交涉未據釋放詎至九鐘忽集數千人於署外守候交涉至一鐘時不服阻止鬨入内署奔走嘈雜秩序頗亂又經勸導鎭定面爲講解始退出大門待至今早四鐘學生索回始散此一事也旋又有鄉民數千環署請求不簽字等情其原因由於近日風傳沿膠濟鐵路橋洞日人對於居民及牲畜經過有抽稅之謠業經派委會縣確查如有前項前事自應交涉禁止在案鄉民因此謠傳深恐成爲事實益以靑島不簽字免擔重稅爲請復經剴切開導方散此又一事也伏查此次靑島問題發生羣情憤激各省學商農工等各界聚議日甚一日寛則張燄嚴亦激變惟有開誠布公苦心勸導勿爲人利用而危大局勿牽引交涉而肇巨變文電疲於道途口舌窮於几席多方曉譬相機制止并以人民請願有省會國會代表機關不得羣聚府院軍民各署要求平時屢以此項法律指導接奉院部卅電即經轉行遵照無如入京者陸續請願總以未得中央明確保障旣多方勸阻之未能在省者幾以細故釀釁動輒集衆至署要求復苦口宣導之已竭銘是蒞任數月奉職無狀上旣德意之莫宣下亦威信之不立坐令此萬姓皇皇環而請命惟以孑身孤口百端勸諭而終不能解免於國於民兩無補救撫躬循省負疚實深惟有仰懇明令嚴加處分立予罷斥以爲不職者戒抑銘是更有陳者時至今日無可諱言政局本日就阽危時機又有人利用上成一不奪不饜之勢下實有可哀可憫之情抑思此億兆呼籲顚連於兵匪窮蹙於財用之下果孰使之而孰致之耶民人積怨政治之不良不自今始財政不良至種種押借外債而外交受其敝内政不良至種種實業礦産假手外人而外交亦受其敝靑島其顯焉者也蓋種種腐敗以致國弱不振民信不堅積之旣久遂匯羣於靑島之問題一旦而發其覆民情痛憤有自來矣若不仍從根本解决速定内閣明示外交選用賢能改良諸政無以奠國本而定人心伏祈大總統振之於上羣公佐之於下决定大計宏濟艱難俾國事危而復安人心去而復固萬民幸甚中國幸甚銘昌忝任　吏莫　責成侈言遠猷更戒出位惟心所謂危不敢不吐下冒上陳無任惶悚待命之至沈銘昌叩冬二印 
　　孔徐報告不簽字電　此次歐洲和約簽字問　舉國翹望茲接孔則君徐天章兩代表由巴黎來電證明我國代表確已拒絕簽字其文如下　十碼轉督軍省長省議會各機關鑒和約今日簽字山東問題約文内聲明懸案做不到約外保留又不允最後决計以公函通告各國將來再行提出亦不見納不得已今日我國專使均未出席特聞柯漢叩二十八日 
　　代表回濟之歡迎會　請願團陸續返濟情形曾紀前報其留京未發之代表已於前日全隊回濟即在省會與議長爲一度之談話復分派代表晋見省長督軍報告經過情形定次日（三日）下午在省會開會召集各界人士陳述一切及至三日各界人士陸續前往午後二鐘開會推張君公制爲主席由張代表星五報告以前經過情形次由張代表文英胡代表介人相繼演說言辭噴湧似嘲似諷有所注射因之會内秩序稍亂後有常君勉齋見風頭不順即以商民資格出向請願團致謝蓋勞苦功高魯人不能不竭誠相慰也後由張君公制報告孔徐兩代表來電振鉿閉會各代表乃紛紛散去 
[潮汕路毆傷學生代表]  
　　六月二十四日潮州學生救國聯合會代表林邦任林君謙赴汕林被查票人毆打拘禁各界咸動公憤籌備對待其情形詳見該會宣告全國書其文如下　自曹章賣國靑島阽危北京學生羣起救國同人等忝居學生何敢獨後故聯合金韓及各高小國民共三十餘校組織潮州學生救國聯合會與全國學生共通聲氣一致進行爰於本月二十四日早車特派代表林邦任林君謙兩人（俱金由學生）往汕全潮學生聯合會磋商辦法藉免紛歧二君學問素優情性和藹不意竟遭鐵路公司毒毆擄禁聞報之下無任惶駭查是日二君各買車票一張惟均藏於林君謙之衣袋内當潮汕鐵路公司向林邦任索騐車票適林君謙因事往他車與友談話故林邦任暫未應付然經一再聲明同往取騐乃該公司竟將其毒毆扭禁最末行李車中一路拳足交加林幾墜車下各車搭客咸爲不平適當時金山敎員二十餘人因公下汕晉謁道尹在車中覩此情形即向其嚴重交涉下車後又向該總理質問理由詎料皆置之不理今該代表尚被擄禁於該公司中是何居心殊難逆料伏忖京津滬厦等處學生其受毒毆擄禁慘狀更有甚於敝代表林邦任者然他處學生皆處非法政府之下或爲軍閥所壓制或受外力所摧殘爲國受禍固意中事孰意我潮處護法政府之下而摧殘學生壓制學生者竟不出武人勢力而出於一鐵路公司則該公司之受人指使仇視學生不問自明所以此次敝會成立代表下汕該公司已有所聞誠恐學生之勢力愈增則某方之損失益鉅嗾使僱員早爲之備一見林君即施辣手意在將代表先行擄禁則學生之氣燄旣挫團體可以解散該公司之包藏禍心破壞大局同人等無涙可揮惟有將此中原因佈告全國凡我同胞伏祈裁鑒 
[政務會議不任命張錦芳]  
　　粤省長問題因各不相下致政務會議已兩次停擱不開三十日政務會議中由司法部長謝持提出謂冷君雨秋頃間語我言莫督來一咨文與軍府請加委張道尹爲廣東省長吾意省長一職本由軍府委任翟汪之代理亦係由軍府委任翟汪之去職未曾呈報軍府按之行政正當手續殊爲不合張道尹之護理省長乃由翟汪以一咨文所移交軍府未嘗過問則軍府對於張道尹用護理名義所行種種應不能認爲有效張道尹之護理其手續旣有未合若軍府加以委任而承認之是行政系統已亂將來結果尚堪問乎故吾對於加委張道尹爲省長一議不願贊成也張道尹以護理名義所行種種是否有效旣成問題則軍府對於委任廣東省長一席似不可再行延擱自應速爲决定以靖人心云云趙部長藩答曰君言理由充足極爲正當謝復言曰尊重民意爲今日正當辦法趙曰然容吾人再商之遂散會是日公民請願團亦曾聯赴軍府求見各　裁卒未予接見别一訊云是日出席者爲伍總裁岑總裁 
 
 

Page 7

 
 
代表冷禦秋林總裁代表某孫總裁代表謝專生唐　賡總裁代表趙樾村謝代表謂張錦芳之護理省長於法律上無根據加給任命近於承認違法之行動趙代表冷代表贊同趙說列席者五人贊成謝說者已得多數此案當然不能通過云 
[林森復唐繼堯删電]  
　　雲南唐總裁鑒删電敬悉我西南以擁護國法不得已而用兵原冀北廷悔禍回復共和之正軌乃相持三載迄未解决我護法諸公惕然於外患之日急民生之凋敝知戰禍之不可延始有和會之組織是和平會議之本旨非抛棄護法主張也誠欲於樽俎之問消弭兵革以和平而達護法之目的耳自和會開幕以來西南主張中外贊助苟我互相團結共策進行則國事當有圓滿之解决乃西南各省人自爲謀信使往還異說　起北廷知我弱點所在乃堅持不讓致有撇回代表之舉時局糾紛益難收拾追溯往事甯不痛心夫希望和平舉國一致惟應於合法中求和平之鵠方收一勞永益之效若抛棄主張單獨進行縱使如願以償而孤立之勢豈能持久况彼之以利餌我者安必其不食言而肥耶尊電痛陳利害洞中肯綮當茲危疑震撼之秋有此磊落光明之論護法前途利整奚極臚舉辦法四端尤爲維持大局之要策眷懷忠讜極表贊同翹企昆明莫名欽佩尚希節哀順變爲國珍重林森叩感 
[厦門軍事近訊]  
　　厦門自南北停戰以來久不聞有戰事十八號夜與厦門隔一衣帶水之灌口忽聞槍聲隆隆蓋是地駐紥者爲張鳳梧營長兵士時有不法行爲人民積怨已深即至猪哥寨請土匪　擊北軍猪哥寨之土匪自稱綠林聚集業已多年當袁項城爲帝時曾出與北兵戰連戰十餘日北兵無如何其寨中可容二千餘人寨口險要處僅可行一人上下皆石山如壁立以三人守之雖有大兵莫能入寨此其所以能久居於其地而無恐也十作號夜二句鐘忽然集衆而出襲擊張鳳梧行營張所部北兵並無預備急起應敵頗有死傷戰至天明駐同安馬共之北兵前來援助綠林愈戰愈酣槍聲更烈直戰至是夜七點鐘綠林始率隊回寨二十號早傷兵由灌口運回厦門自提督路頭登岸討二十餘人有傷及頭部滿面皆血者有傷及手部用布包裹者有傷及足部者或扶撑而行或用布牀舁送者均至城内陸軍醫院臧致平師長日前由京抵福州與李厚基磋商軍中勾留多日至六月二十日上午由福州搭輪到厦是日夜半猪哥寨綠林又突出襲擊張營臧致平接得警報立撥出七米二五無烟子彈二餘箱令辛桂芳携往灌口助戰二十二號早八旬鐘駐内武廟之浙軍一營又携帶軍裝行囊由關隘内出發至提督路頭落船行至半海忽見一小船飄飄然來與浙軍乘船接近始知即張鳳梧營長遣某送信回厦也浙軍接函閱之知土匪復退回寨中可以不往乃折回厦門 
是日上午滇軍總指揮方聲濤之參謀長林知淵自安海搭安瀾小輪來厦本欲轉船往漳因附水時不及故下小艇欲投宿旅館厦門雖已停戰而往來旅客猶須檢查近以灌口戰事發生檢查尤嚴林知淵已下小艇亦被極查水警知其爲林參謀長暫留署中少頃即解往警察廳史廳長以南北業已停戰自宜胡越一家甚爲優待並到臧司令部請示臧即命史携林參謀長到司令部待以賓客之禮設筵疑宴下午臧部之杜參謀長辛桂芳團長史廷颺團長偕林知淵到白虎洞晤潘國綱潘氏亦以賓禮待之宴以西餐是夜即宿於白鹿洞林氏侃侃而談潘氏甚爲佩服翌日遣劉體乾參謀送行由史共路頭落船登小輪前往石碼矣 
[湖北開追悼會之鄭重]  
　　追悼北京湖北五烈士大會原由武漢學生聯合會首先發起當集合各法團商確辦法時加入者即有十七團之多遂　於上月二十九日舉行旋以手續尚未完備且因天氣不佳故擬展期官廳方面亦恐該追悼會有激烈之演說致與時勢相乖未便輕予承認故發起諸人甚覺爲難不得已乃由各團體以正式書面作保并具單簡之規約於是追悼大會始定於本月三日實現各團聯合會昨函復漢口警察廳云逕啓者頃准貴廳函開據十八團等聨合追悼殉國學生大會查閱尾署各會團報館均未蓋章不無疑義是否由貴會聯絡各會團報館主張此舉相應函達查照立盼見復等因准此查學生殉國情宜追悼凡屬方圓何敢自外惟是外交失敗羣情激昻設軼正軌追悔何及故本會對於公共追悼之籌備處曾派代表蒞止敬謝而不敢加入者蓋以此也擬將各學生事跡調查確實後本會同人自行追悼不涉會外發潛德之幽光盡人類之天性也猥承明問敢布腹心云云並聞該會額定入場劵二千紙除函知各團體佩帶徵章入場外平均支配由學生於武漢兩方挨户散發以便入塲與祭 
[贛學生之兩聯合會]  
　　江西學生聯合會於本月二日假大同中學開星期三職員常會並歡迎南洋路礦學校學生會會長余家溥到會者約二十餘人主席將是日所提各事付衆表决（一）全國和平會來電主張取消新國會解散安福俱樂部以促成南北和議决定即日電覆贊成（二）討論經費問題及警告擴充之辦法議决前推定之募捐員六人實行出發募捐警告現暫增印五百份（原一千份）以後再圖擴充（三）前次發行警告雖蒙各會員擔任散佈然事無專責易形散漫應推會員組織發生部以專責任並負調查國貨之義務議决依照本城警察劃分派員擔任挨户分送（四）救濟南潯鐵路事本會極表贊成是否應派代表接洽議决公推邵祖平傅競仁於本星期六赴該會接洽一切（五）敎育廳長辭職各團體皆出而挽留本會應如何表示議决派代表盧任華柴祖頣親赴敎育廳挽留 
女界聯合會亦於二日下午一時假狀元橋正蒙女學校開第三次籌備會到會者三十餘人由評議部長金士玨主席報告籌商實業部集資辦法當時本會會員及會外女界均踴躍反資一刹那間已得洋數百元女界之熱忱於此可見嗣主席提議謂頃間集資雖得如是之多但女界能力薄弱恐難得社會之信仰須派代表赴商會請共贊助勸各商店投資俾收集腋成裘之益於是公推熊韞華等六人往商會接洽適兩會長因事出外由文牘聶芸牧招待金女士次第陳述來意略謂當此外交失敗我們女界亦國民一份子心餘力拙挽救無方惟有提倡國貨以盡一分責任現經女界聯合會議决擬開辦一國貨公所專辦本國貨物銷售女界並實行改良手工製造物紉繡物以及其他化裝品均以國貨代之擬定基本股爲五千股因女界經濟較難故祗定一元爲一股取其易於募集業已認有三百餘股然爲數甚微所望貴會會長及諸會董夫人女公子們竭力贊助俾得指日成功有此根基逐漸推行收效甚大豈惟女界之幸抑亦全省全國之幸云云聶謂敝會對於此種愛國舉動向極贊成自當將女士來意轉達會長各女士非常感激留下股册簡章等件而去 
[江西學界堅留許廳長]  
　　本省中學以上各校長及喻祖謀李棠周蔚生等十餘人以許廳長辭職堅决昨假某校集議决定用敎育會名義專電北京再爲挽留復於二日十時全體赴敎育廳再申挽留之誠許廳長出見各校長陳述來意許云諸君此來極爲感激惟鄙人在贛三載毫無成績實對贛人不住現因患失眠症精神極爲委頓故不得已辭職以免於私於公兩無裨益今日見報載學界全體挽留之電不知係何人所發將鄙人辭職與議員加薪風潮併爲一談殊屬誤會鄙人辭職與省議會毫無關係若如學界全體之電是愈速鄙人之去也各校長云學界之電出於誤會或所不免惟校長等之來意務求廳長犧牲個人以福江西今日務求表示意見以安敎育界之心許見各校長情辭懇摯始謂一時不去須俟部中所派之人來省接替交代後再行雛贛各校長乃興辭而出茲將一日敎育會致敎育部電錄下許廳長蒞贛年餘規畫敎育成績斐然此次學潮甫息諸待整理近聞疊請辭職羣情惶駭務乞堅予慰留俾饜衆望江西省敎育會印叩東 
昨日女學校全體電敎育部及呈軍民兩長請留廳長原文如下（致敎育部電）北京敎育部鈞鑒許敎育廳長任職年餘政績卓著提倡女學羣情感戴今一再稱病辭職惶駭莫名仍乞電留以慰衆望金振聲曹樹馨張來儀等學界全體同叩冬（上軍民兩長呈）爲呈請事竊聞許敎育廳長稱病辭職旣蒙温語慰留似無庸冒昧瀆請惟公論所在尚有不能已於言者幸我督軍省長垂察焉許廳長道德學問冠絕流輩任職年餘政　卓著提倡女學尤殫心力今一旦恝然舍去設施措置未竟全功當亦督軍省長所爲深惜此不能不留者一也學界風潮蔓延全國吾省於驚濤駭浪之中獨能晏然無事督軍省長愛護維持無微不至而許廳長苦心孤詣有識同欽方籌善後之策遽傳辭職之文匪獨敎育興替所關實亦地方安危所繫此不能不留者二也許廳長夙夜趨公何至無端稱疾揆厥眞相實由議會迫撤科長校長以快私意追尋往事歷歷可徵許廳長不惜以一人之去職維持全省之學界凡有天良能無感奮此不能不留者三也敎育廳第二科科長程時　與前次反對議會一事毫無關涉衆目昭彰豈容牽引不過用人行政官廳自有權衡程時　以去爲榮何難成其高蹈初不料事機變幻牽動全局若許廳長之去無法挽留任正氣之銷沈陷羣情於惶駭誠恐地方議會惡感日增敎育前途將有不堪設想之處此不能不留者四也總上諸端均屬誼難緘默用敢合詞籲請仍懇堅留許廳長以懇輿情而平公　學界幸甚地方幸甚臨穎不勝迫切待命之至謹呈 
[蕪湖快信]  
　　此間政界得蚌埠消息云倪嗣冲刻派陶鎔入都見東海擬推段出組内閣 
駐蕪安武軍第一路第五營係歸馬鎭守使管轄馬因常在蚌埠是以該營兵士近來舉動不甚文明毆打各署崗警之事日有所聞前月某日該營哨官竟帶隊至地方檢察廳滋鬧本月一日該營某隊目帶兵士二十餘名將警察巡緝隊住所衝毁聞鎭守使署參謀長儲辛已據實呈請馬鎭守使核示辦理 
蕪湖自靑島問題急後警廳奉省長令仍照戒嚴時期辦法刻派專員實行檢查郵電　 
日人近兩月在蕪採辦菜籽雜糧出口甚夥其規元銀票祇由匯泰錢莊一家代收刻經同行偵悉於本月三日在錢業公所决議取締該莊方法 
蕪湖萬春圩决口雖經余詠南知事連日督夫早雨搶救奈終無效刻全圩盡没損失將近百萬聞近來宣南一帶地方田畝亦被蛟水淹没甚夥 
蕪湖濟長所長陸如珩因蕪紳李某沈某吳某等爲汪定安娶該所妓女任如意子事挾制警廳破壞所章特憤而辭職 
[拒約後之寗商會表示]  
　　七月五日南京總商會通電云北京大總統國務院參衆兩院廣州軍政府參衆兩院各省議會敎育會農會商會各報館均鑒閱報載歐會拒絕簽字外交失敗禍迫燃眉速息内爭一致對外爲萬難再緩之舉乞南北當局犧牲一切意見尅期言和以謀統一並請新舊國會俯徇輿論速行自决救國求民舍此無衛臨電哀鳴伏希鑒納南京總商會全體泣叩歌印 
[南京學生聯合會紀事]  
　　南京學生聯合會昨特開第二次評議會各代表所討論事件如下（一）全國學生聯合會代表吳邦傑辭職並另選代表赴會案全體對於吳之辭職皆無異議惟另選問題有以本會經濟艱難主不續舉者但多數以爲本區爲江蘇省會應有代有三人列席當另舉許哲爲候補赴滬代表（二）該會會計員許哲辭職安當由全體通過即舉魏學仁爲會計員（三）日刋是否應赴警廳報告正式立案議决交執行部依照警章便宜行之（四）報行部提交游行會因預備未克完善不能如期舉行可否延期一禮拜應行覆議案多數通過决改在七月十一日舉行（五）執行部提交劇票價目經募金科科員修改是否可行應請覆議多數　過（修改價目如下特等二元頭等一元二等五角三等三角）（六）借高師演新劇佈景會内廳負損壞賠償之責案全體通過但分個人賠償之責二種交執行部會同募金科分别情形商酌辦理（七）陳獨秀被捕應設法援救案曁河海兩校代表提出應電政府不宜破壞言論自由而興文字之獄要求立即釋放全體通過（八）該會添置交際科案通過（九）大同學院學界風潮斥退學生十三人應如何表示案議决緘慰同志（二）四師提再開居留南京同學大會案（但以前次未到會者爲限）通過（十一）本部會議時部員非有主席之許可不得擅自退席通過（十二）部長因事請假一星期並另舉臨時主席案准其請假由書記代理之（十三）求實學校學生貼販賣部廣告爲中區捕去是否襄理營救案决交執行部會同調查科自由行使職權並酌量情形分别辦理討論畢鐘已七句遂由部長宣告散會 
[陶士英運米出洋案近訊]  
　　江北灌雲縣知事陶士英開設米行勾結奸商偷運米糧經該縣公民紛紛電請查辦在案茲又有紳學兩界致李督軍齊省長兩電併錄於下（電一）李督軍齊省長鈞鑒民等前禀灌雲陶知事開行勾商于世鑾私運米糧出洋一案現由白鎭守使查明該商被扣之米數百石罪有確證而陶知事華興公行米應否按情同科刻陶知事誘使他行運往臨洪希圖脫卸似此墨吏奸商乞叩嚴辦以伸國法而振官常母任迫切待命王雨靑楊鉞李凎等三十六人叩江（電二）李督軍齊省長省議會鈞鑒灌雲陶知事得賄出口事已於號漾兩電呈明伏思禁米出口爲我憲愛民之德政而經省議會表决者是陶罔利蠧法之罪已無可　况復接濟日人以糧資敵即爲全國人民所共棄詎陶不知悛惡猶秘謀百出已有　張槯殘之表示學生不勝驚駭用敢泣叩賜予護持迫切待命海屬學生聯合會叩冬 
[南京快信]  
　　李督以歐約已拒絕簽字外勢迫切昨特飛電南北政府急宜犧牲成見互相讓步俾和議續開早定大局以謀對外 
甯垣紳商學報各界擬日内仍假地方公會開會討論歐約拒絕簽字後辦法電陳政府採擇 
汪有齡江紹杰因與南總代表唐少川協商難得要領電請李督贊助進行聞李督已電鈕傳善施愚胡慶培白堅武竭力向唐疏通 
張作霖與孟恩遠之暗潮李督除電張孟勸泯猜疑外昨又特派朱參議魏諮議二人分赴奉吉疏通 
李督腹瀉昨日稍見痊可惟連日仍不見客公牘　照常批閱 
軍民兩長會派查辦警長違法案之楊宗漢田寶榮現力向商學兩界疏解查辦案可無形消　 
院電各省派員檢查郵電除電局早巳派員駐局檢查外現軍民兩署令行省警廳長王桂林派員檢查郵件如查有違禁物品飭卽由廳銷毁 
財廳長胡翔林昨日晚車由滬返寗 
下關地方自治辦事處係由各界聯合組織昨已開成立會 
省署委候補知事史樹璋赴東海灌雲沭陽周鼎謙赴鹽城阜寗興化杜芳赴豐縣碭山睢寗等縣搜捕蝗蝻地方通信 
[蘇州]  
　　通俗夜館開課　蘇州靑年服務　本由蘇州學生集合而成去年曾設露天學校於天賜莊附近荒地中成續斐然今年暑假時擬設通俗夜館於望星橋迪新小學校内俾無力子弟及失學商界咸得求學之機會於七月一日開校先日報名者三十人當時補報者有四十九人現分兩班報名時收小洋一角結束時給還書籍筆墨均由團供給時間悔日下午七時至九時該團之熱心服務誠不可多得云 
　　水利會費之攤派　昨日（四日）下午三時江浙水利聯合會假農業學校開臨時會議出席會員共二十一人不出席者十人正會長王丹揆亦未到由副會長潘承鑑主席朱紹文爲秘書夏鳳翔爲行政委員沈佺代表議事四則一爲會員沈惟賢提議修正簡章案討論良久付表决多數贊成二爲會員沈惟賢提議本會經費籌集方法案議定甲乙二等各縣依行政範圍改爲四等四二百元乙一百五十元丙一百元丁五十元三爲會員金天　提議太湖水利籌欵應借漕糧抵補金兩年請向中央請顯案四爲會員金天翮提議江浙測量辦法案當因該兩項事關重大先付客查至五時餘搖鈴閉會 
　　限制私塾學生之升學　吳縣公署昨奉敎育廳訓令略謂高等小學校之入學兒童以曾經國民學校畢業者爲合格現在蘇省國民學校畢業生日　衆多高等小學校招收新生自應以曾經國民學校畢業者爲合格其有私塾學生必須從嚴訌騐確已修畢國民學校之敎科與國民學校畢業生有同等程度者方准收錄仍不得超過新生總　十分之二以示限制 
[松江]  
　　各界續開籌備會　本月三日商學各界代表程濤聲等因對德和約有簽字風說假座東吳大學聖經學校開緊急會議議定擇期在公共體育場號召國民大會共謀挽求當場推出幹事十六人工界二人商界五人學界七人新聞界二人籌備一切事宜現雖確聞和約己拒絕簽字然國民責任决不能以不簽字爲終止故該會幹事部仍擬積極進行定五日下午假救國十人團代表姜粟香宅内開籌備會云 
　　三高組織校友會　西鄉楓涇鎭縣立第三高小校原名誠敬學校創於清光緒三十一年歷届畢業人數已達百五六十人其中頗有肄業南北洋大學及服務敎育界者現由畢業生鄒兆琛發起組織校友會以期交換智識聯絡感情已在校内設立籌備處由王舜琴起草章程李海霞　任會計書記鄒兆琛徐承瀚王一震懷仁分在幹事定本月二十日開成立大會 
[無錫]  
　　捉賭溺斃雨命案續誌　北塘警察分駐所巡長季老四）名守堅）因捉姜杏觀船上之賭致貨客張桂生王阿貴被追落水斃命當由地保報告縣公署即派王承審員履騐通茂山貨行以兩家屍屬遠在浙省長興山中雖已拍電報告人尚未來不允負責拒絕檢騐富將撈起之屍兩具藏於姜之船艙購冰十餘擔傾在周圍以免腐爛乃第三日上午楊知事又親率檢騐吏到場届騐兩岸觀者甚衆人多口雜均謂屍親未到何遽相騐楊知事忽忽騐畢將正茂山貨行夥朱洪大拘署詢問大加斥責旋有該業董事說項始行省釋至第四日已斃張桂生之兩弟茂生德生偕行抵錫擬在通茂行中爲之備棺收殮而死者之弟及同來之該原籍長興董事陳知哉等以死者之家屬叮囑務必伸寃未便即行棺殮乃進城倩人書狀求縣覆騐傷痕科季守堅等以應得之罪與縣署意見各執未得要領後向蘇州聘來律師趙動肅赴縣起訴聞經殷承審員開庭集訊勸令屍屬先行棺殮一面偵查證據依法科罪未知屍屬曾否應允而北塘爲鬧市之所該處商店以死屍停擱多日天氣炎熱潰爛堪虞均爲之不安云 
　　商會改選之預測　此次商會遵章改選先期將選舉董事之票分寄各會員事前曾有人提議謂歷届董事均未易人雖屬老成望重而會中事務迄今毫無進行一般商界中之靑年均不謂然意欲推選年壯力强之人充作會董有少年商會之主張而舊董事大都自負資望於是新舊兩派各行其是超於極端有人調停應舉會董新舊各半正會長擇年高望重之人副之以年力壯强之副會長而雙方均未允許開票在即恐難選成云 
[鎭江]  
　　推銷贛省夏布　贛省出産夏布各地近寄到貨單多種實貼通衢列舉夏布之式樣及價目可以通郵購買藉爲日産洋紗之代用品鎭人購者頗多 
　　今商租界上訴機關　鎭江交涉公署近奉外交部訓令准司法部咨華洋訴訟並無上訴機關與現世訴訟通例不合早擬於收回領事裁判權之前在各省會商埠特派交涉員公署設立兼辦上訴機關以謀華洋訴訟之逐漸改良特行通令各處交涉員先與當地領事團接洽意見云 
[揚州]  
　　添駛小輪　淮河往來之小輪公司已有招商揚子等六家循序開班營業頗盛現鎭江人劉某特集資租借小輪在於鎭揚清淮一帶行駛　呈經鎭江關稅務司核准一俟各埠碼頭租定即行開駛預料小輪之營業必有一番競爭矣 
　　咨查鹽銷　四岸銷鹽數目向章均由各岸榷運局按月開單咨送塲運局稽考現該局以湘皖兩岸尚照章咨送鄂西兩岸均付缺如當此棧鹽充裕有籌運濟銷之責特呈請運使轉咨該兩岸榷運局由本年一月至六月銷鹽數目各商花名開單補咨嗣後按月咨報以憑稽核 
　　書記被獲　省署公報書記陸少舟去歲携欵潛逃來揚經省長飭拿在案現陸業經省派之王永才來揚在鈔關將陸扭送四區解縣佟知事呈請省署核示辦理 
[南京]  
　　國貨居奇之可慮　南京中華聖公會愛國團致函總商會略云近來寗垣各業對於國貨任意增價竟有趨過未抵制某貨前一倍以上者在各業商人以某貨旣不爲社會所歡迎而國貨出品又復有限不妨高抬貨價於中取利俾失於彼者償於此其投機本領誠不能不令人嘆服顧國民經濟能力薄弱何堪受此作鹹自縛之痛恐結果國貨未必即能提倡反足招外貨之滔滔而進試問商界當初罷市救國之心理果如是乎貴會領袖羣商提挈百業似應及早設法維持一面調查眞相曉以利害一而速立實業公司凡國貨之供不應求者亟宜趕造云 
[杭州]  
　　霉雨聲中之航路　連旬以來霉雨連綿凡省外以及附　鄉鎭低窪之虚均平地水高數尺所有上下游航　交通異常便利蘭江下水船抵杭不過兩天行程惟小輪往來於未損田禾頗多窒碍各公司亦深知困難故生逢行輪速率較緩以期對於堤岸爲無形之保獲並悉錢江商輪公司長短班輪船開往桐廬臨浦等處者本月份單日改爲上水雙日改爲下水云内河小輪則反是如滬杭蘇杭杭湖各班因各處橋洞淹没不能行駛且以沿河田畝輪船經行水勢鼓　鄉民羣起反抗故不得已於日昨（四日）起相繼停駛一俟水勢稍退方可開行交通梗阻商旅頗稱不便云 
[寗波]  
　　甬紳對於岱山鬧鹽案之主張　岱山鬧鹽一案鄞紳張議三曾函致會稽道尹略云定屬岱山諸島居民向以魚鹽爲　岱鹽除分運蘇五屬外另有漁鹽名目清室時代漁船每船徵收引費不及一元民國以後設立鹽警巡緝塲私有人組合魚　鹽棧每鹽一　徐　價外先須納稅二角加用五分民國四年因頒發制鹽特許證劵每紙收費太多以致鬧事六七兩昨迭以鹽斤减價圖事訪聞魚蜇鹽棧但收中用類乎牙行性質與請辦原案不符惟以支所爲護符漁船稅率知六角左在增至十餘元之多又聳動緝私兵本苛索科罰漁民之飲恨已非一日本年漁汛如墨魚黄魚不及往年十分之一凡漁船資本數百元者僅捕得二三十元天　巳酷復遭苛政逃死不暇遑云求生岱山第十五營緝私營兵至沙河口查騐漁船吹求不已突然開槍激成衆怒兵民交鬨彈斃漁民數人傷十餘人各帮漁民遂將緝私營所租民房燒燬次日警備隊王管帶率兵赴岱漁民遂巳星散奉邑忠義兩鄉痛海島漁民之無歸内地居民之驚擾紛相告語如有不測之禍長此不已恐岱事未平奉事又起海島漁帮以船爲家一鬨聚散本無首從之可言公所幹首必非多事之徒更無責令交犯之必要兵民死傷相等無事深求若謂民必當制則兵固可輕恕乎或謂鹽政獨立難以干涉然出此重案地方長官不再過問任　官包攬一切尚復成何政體民氣已動祇奸因勢利導否則横决而不可制公管領浙束當以保境安民爲要義幸恕其老悖多言一籌慮之 
[安慶]  
　　哨長凌　處死　前次省垣兵士變中有主動之某哨長逃往鄰省嗣經馬鎭守使派副官某往九江在旅館拿　解省倪督派隊迎提到蚌訊據供同前情倪督怒不可遏謂一死不足以　其辜旋於日前將該哨長當衆凌遲處死 
來函 
[江西學界來函]  
　　上海申報館主筆先生台鑒天禍吾贛以省議會神聖機關爲羣小所竊據利令智昏悍然罔顧各界人士羣起反對猶復包　禍心不知悛改肆其專横毒我學界問接迫脅敎育廳長懲撤科長校長爲一網打盡之計幸我廳長許公賢明仁厚守正不阿不忍承長官之意旨徇議會之要挾維持力盡託病辭職第二科科長程時　遂有不得不去之勢平地波瀾禍山議會雖經敎育部曁軍民兩長懇切慰留敎育會亦推代表四人再三懇請聞廳長去志甚堅羣情愈形揑駭竊思廳長在贛兩　衆望素孚若竟恝燃去職在廳長固有萬不獲已之衷在江西實非敎育前途之福田特函達台端藉明眞相一而仍向敎育部電懇堅留誠恐正氣不申是非淆亂則摧殘學界必有尸其咎者矣專此布　敬頌台　江西學界同上 
雜評一 
[代表離法（默）]  
　　代表之責任不僅關於德約一部分也德約以外之責任甚多不能因德約不簽字而其他亦皆不顧也卽以德約言亦不能因不簽字而遂了也不簽字之後對日應如何折衝對德　如何解釋對協約各國應如何接洽對我政府與國民應如何商榷補救皆代表今日應負之責任而乃一電辭職之後卽紛紛四散果何意耶旣以一身當代表之責任則覩此外交上情勢之危險無論若何困難受若何委曲亦當奮起以任之若因不簽字而即辭職以去微特此後一切責任試問將何人承當卽在協約國人視之不將致疑於各代表之態度耶國人方以拒絕簽字稱許代表之克盡其責若拒絕簽字而即卸責又豈能謂之盡責耶代表而果如是行動者其負國民實甚 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國學生聯合會往來電]  
　　致歐洲和會電　巴黎和會威爾遜總統英首相法總理意專使鈞鑒對德和約敝國因山東問題全體人民咸觖望將呈不安之象迫而有電令專使不簽字之舉但對德單爭關係早已告終對協約國無不滿之意尚祈閣下予以正誼的同情與援助留敝國與德國最後解决之權其幸中華民國全國學生聯合會 
　　濟南來電　全國學生聯合會公鑒冬電悉本月一日有齊魯學堂學生王志謙等四人在商埠膠濟路站遇人力車裝載糧食該學生王志謙前往查詢突被日本憲兵口（電碼不明）往領事館當飭交涉員與日領事嚴重交涉旋卽籛口　電碼不明（至堵截膠濟甬道抽通過人稅一節並無其事恐係違道傳聞之誤用轉電復以明眞相張樹元支 
[商業公團電請續開和議]  
　　致北京電　北京大總統國務院鈞鑒德約拒簽國民公意政府與專使苦心爭持世界當所共鑒惟外交變幻千鈞一髮若國内再不統一益啓他人覬覦俎肉釜魚險象已見陸專使致兩代表儉電國命懸諸上海和會其沉痛扼要不忍卒讀務懇鈞鑒對於繼續和議積極進行並促朱總代表尅日南下捐除成見共謀國是以期和局早成鬩牆永息一致對外收效桑榆萬弗一誤再誤安福派把持政局國人共憤尤願大總統毅力主持母爲所挾欲挽危局端賴此舉人民休戚與共誓爲國家後盾事機危迫披瀝上陳惟希垂察上海商業公團聯合會叩魚 
　　致廣府軍政府電　廣州軍政府各總裁鈞鑒德約拒簽國民公意外交變幻千鈞一髮若國内再不統一益啓他人覬覦俎肉釜魚險象已見陸專使致兩代表儉電國命懸諸上海和會其沉痛扼要不忍卒讀務懇諸公對於繼續和議積極進行並唐總代表雙方讓步共謀國是以期和局早成鬩牆永息一致對外收效桑榆萬勿一誤再誤迫切上陳諸惟亮察上海商業公團聯合會叩魚 
[全國和平聯合會消息]  
　　昨日上午九時全國和平聯合會開第四十九次評議會首由主席李傑報告湖南國民制憲倡導會要求中央解散安福俱樂部來電江蘇省農會派徐授經代表到會函畢繼續由李傑報告承大會委託偕蔡鈞樞黄本溥分謁南北代表催促續開和議情形於前日下午一時先謁唐總代表聲請本會鑑於德約旣拒簽字外交更緊一層南北問題倘再爭持不决亡國之禍迫於眉睫本會代表民意哀懇雙方速續和議統一國家力圖善後今日來意一北政府旣派汪江兩代表南下磋商擬請總代表亦派分代表兩位爲非正式之接洽旣可經濟時間復省議場中許多唇舌與該會俾將來正式會場易於解决一雙方如有難於接近之處本會代表民意渴望和平無分南北願効馳驅力爲疎釋云云唐總代表簽稱余等開議之初首重外交八條所提即先及此果外交有補救國内無論南北同是一家有何堅持不解之仇言下顯允讓步之意繼言八條提出情形及外交形勢亦表示非圖内和不足以對外最後復云北總分代表非全體到滬和議終無從賡續云云反復陳簽約兩不時而出旋復謁北代表汪江兩君請其速電中央催總代表曁分代表全體南下汪君已允立電政府并希同約南分代表先商辦積極進行云云報告畢彭兆璜黄本溥主張先詢北代表南來之意思及以後之辦法一面速電政府催總分代表全體南下并予全權免安福系從中掣肘衆無異議遂公推彭兆璜起草葉之喬陳耀先蔡鈞樞包庸寇應祥審查完畢即交主席核發蔡鈞樞動議研究不簽字以後辦法周逸主張請蔡君另提議案愼爲討論黄本溥贊成之李主席傑檢出報載北京各界聯議對於不簽字以後辦法四條以資參考陳耀先動議慰各專使電提前拍發衆贊成遂公推陳君起草即交主席核發蔡鈞樞彭兆璜黄本溥同時動議要求政府宣布不簽字後辦法并推定對外方針衆贊成遂公推葉之喬起草交由主席核發彭兆璜葉之喬陳耀先蔡鈞樞戴耀東等以本會評議員陜西總商會代表孫培絲溜往北京對於本會登載一種荒　絕倫之論調顯係破壞本會阻碍和局主張登報除名并通電各省法團主席諮訽大會一致贊同惟時届午刻遂宣告散會茲將該會致京電錄後 
北京大總統國務院鈞鑒對德和約已拒簽字政府旣俯順與情國民應同深警惕此後對日對德及各國外交應請速下方針俾全國一致準備以資後盾除電慰在歐專使外謹電懇陳并希賜覆全國和平聯合會叩魚 
[演講歐約不簽字後之辦法]  
　　新自法國巴黎回國之江西朱伯籛君念祖原係參議院外交委員長於此次歐洲和會情形身親自擊前在靑年會講演聳動各界耳目茲江蘇省敎育會以歐約拒絕簽字消息業已證實吾國民不可不研究今後之方針特請朱君於今日（七日）午後新鐘五時假公共體育場講演其講題爲歐約不簽字後之辦法及國民應　之責任想届時各界人士必樂往一聽宏論也 
[歐送赴法學生紀]  
　　中華民國留法儉學會於昨日上午十一時假法租界法國工部局大議事廳爲會場開會歡送該會赴法留學之會員共計一百二十人到會之外賓有法國總領事韋爾登君副領事德那柏君法國商會會長白來杜君會董勒勃力君法國公立學校校長高博愛君中法學校敎員沙巴提挨君中法實業銀行總理李雍君國人與會者有張溥泉黄韌之黄展雲朱念祖朱賡石包世傑葉楚傖夏重民沈卓吾等先由該會代表洪誠報告開會宗旨對於赴法之學生勗勉有加希望不僅力求法國之學問并望注意法國民治之精神及其人民之美德以便學成歸國對於社會國家有所盡力俾無負友好之法人敎育之厚意云云全座鼓掌次由洪君請法國副領事德那柏君演說蓋因總領事韋爾登君到會後適有要事先行他往故由德君代表演說繼德君之後演說者有白來杜勒勃力高博愛李雍諸君演詞均極誠懇外賓演說後張溥泉君起言對於法國人士殷勤之提導深用感謝并希望赴法學生求學莫忘愛國愛國不廢求學言詞肫摯極爲動人次由黄韌之君演說現時國事之危争勤工儉學工可貴反覆申說聽者肅然繼由朱念祖君演說在法時留學界之情形痛言官費生評論儉學生之不當緣有一部分官費生每謂儉學生儉則有之學則未也之二語願諸君勉之使彼知可寶者在學問不在金錢也次並論及留法學生稍欠團結勸其到法後對於學生會之組織稍爲注意次沈卓吾君演說從前我國在東西留學者每多注重於法政之學絕不顧及實業知識致使寶藏棄地國日貧困極望諸君在法趨重工商之學以便學成瘵治貧弱之祖國但諸君不必俟學成後始可効力於國家即在學習期内如將法國社會之美德實業之狀况種種情形儘可於工學餘晷各就所知草錄寄歸祖國公布俾國内同胞早資借鏡此實諸君求學期内効力國家之一法鄙人且樂爲諸君任傳佈之役云云末由洪君請衆茶點並報告今日上海學生聯合會開會歡送事會畢共攝一影而散 
[徐總統擬二次辭職]  
　　盧護軍使昨接徐東海親自署名通電以本届總統由國人謬舉出任公僕念自就任以來艱苦備嘗内政外交均無以副國人期望現又爲國而病衰老如昌斷難當此艱鉅擬向國會提出第二次辭職意見云云聞軍署比即聯銜發電挽留云 
[美報對英人論報館領照事]  
　　昨日大陸報載有致英人讀大陸報者之請求文一篇其文曰今日爲星期日大陸報爲星期日發行之唯一英字報當能爲多數英人所共讀故大陸報於此請求英人之讀此報者參與十日納捐人會議投票反對勒令報紙領照之附律其理由如下（一）此種條文違反自由之根本主義（二）此條非必要（三）即屬必要亦未能發生效力（四）卽旣屬必要且有效力然未必能保全秩序反足發生凌亂秩序之事第一理由所謂自由之根本主義者英人已自知之無待美人贅述此項主義爲英人獻諸人類進步之物在他國産出數百年以前英人即已奮爭之故此主義者乃英人最榮耀之世襲物也言論自由出版自由與批評政府之自由爲英人歷史中最煊赫之榮光今則此種主義直接視此附律條正文之通過與否而定存亡矣工部局曾言工部局之提出此議並非欲箝制報紙言下似有將來不箝制報紙之意但工部局欲有拑制報紙之權則固顯見也任何行政人而有箝制報紙之權則報紙自由即不存在亦必不能存在此乃顚撲不破之定理至於此權之如何罕見抑或始終不用則皆無關重要蓋扼要者工部局一有此權則報紙皆不眞正自由以發揮其良心主張而報紙之存在亦惟有仰握此權者之鼻息與慈悲耳如此焉得謂爲自由諸君試思此種附律將如何運用乎此律一經實施則大陸報字林報以及他報惟有領取執照否則停刋領照之條件已由工部局言之卽無須商諸報館無論商諸任何其他當道亦無須訴諸任何高級機關是已工部局且有專裁權力添訂新條件修改舊條件設有事端發生而大陸報或字林報自覺報紙天職對於工部局解决事端之行爲不能不明白發表批評試問此豈非報紙之責任乎設令工部局不滿意於批評卽可撤銷執照罰令封版一月甚至取銷執照封閉報館凡此舉動工部局可於密會時定之而不予有關係之報館以審判也不僅如是工部局且有更大權力即預防之權力設有風潮發作如日前中國學生罷課商人罷市之類捕房即可派員於夜半赴大陸報或字林報之編輯室諭主筆勿載此新聞或索閱底稿而檢查之留其所喜而删其所憎若報紙不唯唯遵命則報館之門將於次晨爲捕房封閉矣諸君識之工部局自身爲判决出版品善否之人物以一身而兼爲警察員檢察官與裁判官且無須予以審判吾人其願上海有此乎諸君爲自由英人願有之乎此何物哉直專制俄皇下之俄羅斯專制德皇下之普魯士軍閥下之日本而已或謂被封之報館可在領事團公堂控訴工部局請求賠償損失然此僅純粹學理上之保議耳在實際上簡直無用蓋在領事團公堂起訴手續繁多費時數月而在此數月内報館不能開門夫報紙之爲物一經封閉生機即絕况經數月之久乎第二理由出版領照之議實非必要工部局曾言爲租界安甯與保護計故有此議但爲租界安寗與保護計實無此種計畫之必要蓋上海有各種充分之機關工部局可由之以懲治發行擾亂治安文字之報館或書局或印刷所也就外人報紙而言工部局隨時可在其本國公堂起訴手續極爲簡便且各國皆有嚴厲充分之報律以取締擾亂公安之報紙就華人報紙而言則會審公廨可辦理之前星期工部局公報一面發表其請求通過此項附律之志願一面又登載某華字報主筆被罰某著作家與某某書局二家被判監禁之佈告讀者幸勿忘此如是辦理亦云可矣然則豈尚有他種辦法之必要乎第三理由出版領照之議縱讓步言之假定其爲必要然若志在防阻印刷品足以擾亂治安者之出現則仍不能發生效力其所可箝制者不過正當合法之營業耳若其所慮者則非其所能及也無論定法如何嚴厲行法手段如何嚴密然决不能取各個手印機而使之註册决不能終日監視手印機而禁其承印擾亂文字亦决不能辨知何種傳單係由何家發出更决不能防阻傳單使之不由城内或閘北或浦東或其他鄰近租界各境而私入租界也以歷史上往事證之凡人所亟欲付印者輙無人能阻之使不印出夫專制之嚴酷有甚於俄國者乎然託爾斯泰之文章與虚無黨之書籍雖軍警森嚴偵探密佈終不能使之不入俄人之目也德國戰時軍事防衛可謂嚴矣然能禁絕主張和平反對黷武之傳單與美人鼓吹文字使之不傳至德人或德兵之手否乎德國果能禁絕比國自由報之發行否乎俄德專制國且不能行之有效者工部局能行於上海而有效乎况居於吾人之四周者其人性質機密而其人手段又爲外人所不知且不能知者乎第四理由工部局之提議縱屬必要縱屬行之可望有效然亦適當否歟凡壓制愈力則反動愈甚一部歷史可爲之證無論世界何處摧殘言論自由最力者則革命思想傳佈最廣而此思想久經壓抑勢必發洩一旦發作輙極暴烈如今日之俄德奥皆目前之標樣也人之思想不可壓抑若思想之不正者尤不可壓抑之蓋不正當思想在黑暗中最易潛滋暗長若置諸光明中則不久枯萎矣今檢查辦法已成世界中極無力之一物而言論自由則爲維持秩序之柱石徵諸往事已如是矣此後又何　不然察諸他國巳如是矣中國又何獨不然然則工部局所請君等同意之辦法有何辯護之理由乎此議實行究有何得乎君等何爲投票贊成之乎此議與君等最良之習慣相反旣非必要且無效力不足防亂反足有亂焉大陸報以英美人所共同擁護的各大主義即爲英美人共同最榮耀遺傳物者之名義並以自由的保障即吾英美人所驕視爲盎格魯薩克遜之文化者之名義請求君等參與此次納捐人之會議而打銷此附律 
[華僑愛國運動之近訊]  
　　本埠留日回國學生救國團發起幻燈講演之張民權君於客歲前赴廣州講演昨日張君友人接張君自南洋來函述華僑愛國運動之熱誠節錄如下　弟以幻燈講演前赴廣州奔走各處幾廢寢餐勞動界大爲歡迎嗣因同學謝君生長南洋（華僑）召往藉此作愛國運動與僑商握晤偶述國内情况輒多唏嘘痛哭檳榔嶼於六月二十二日發生罷市風潮緣僑商連日愛國運動抵制某貨幾若風起潮湧傳單如雨警察出而干涉警官被打旋調兵到來不分皂白捕去華人數十人於是羣情憤激罷市要求旋經釋放始開但商界表示尤堅非達到收回靑島取消密約之目的不止此間學校時有會議作愛國運動女學生熱心尤甚中華學校校長吳少初干涉學生行動亦釀風潮經領事戴淑元君之調停吳校長自行辭退始漸恢復原狀工人極有秩序某國人工廠均已輟工弟在此間前往各處演講應接不暇現擬集合同志組織報館及工讀學校以應需要云云 
[各團體提議儲金救國]  
　　總商會會董　上海總商會各會董以歐會拒絕簽字後人民應趕緊籌施辦法儲金一事尤爲目前至急之務應速發起提議敦勸商民量力抒助俾集欵二千萬元取消高徐順濟鐵路草約是以前日午後特開董事會議討論進行方法因此事關係重要連日由各董方面籌商進行 
　　山東同鄉　山東旅滬同鄉對於此項問題連日奔走呼號急籌儲金救國方針前日邀集旅滬各同鄉在山東會館開會提議拒絕簽字後應如何籌備善後之策　山東旅滬救濟股募捐員王琛特於前日詣上海總商會曁南市縣商會謁見會董會長等磋商儲金進行之法聞須與各團體及旅滬各省商帮領袖接洽一切請爲共同發起一致進行並擬公電政府陳明國民同具愛國熱誠以爲政府後盾云 
　　烟酒聯合會　中國烟酒聯合會昨開星期常會首由主席陳良玉報告歐洲和約吾國旣因山東問題拒絕簽字而此後如何辦法凡我人民萬不能放棄責任儲金一事實爲目前救國良策如何進行請衆討論俞葆康提議凡我中華國民對於儲金一事莫不一致贊成應先討論入手辦法王闓敷言鄙人之意應先發通告於本埠兩業及各埠分會徵求意見以備擇日開會公定章程現在各界發起者已有數處足見愛國熱心人所同具逆料不數日内即可全國風行我兩業自應急起直追先於本業中組織旋經公决即日致函本埠兩業及各埠分會徵集意見以期積極進行云云議畢時已五鐘散會 
[估衣業認欵籌備廢約]  
　　本埠十六舖估衣業十三家於六月初七晚八時邀集同業各執事假座裕豐衣莊開茶話會討論籌欵廢約事經陸琴舫發言溯自外交失敗學潮發生以來各界人士皆知國家處境之可危强鄰偪迫之可慮救國之心已達沸點然救國之道非空言所能收效鄙人默察我政府自民國六年至七年終止共借日欵有三萬萬日金有零之鉅（高徐順濟亦在内）合華幣計算約二萬萬銀元之數我中華國民在民國之前調查有四萬萬人民之衆至今有增無減所以推算每人祇負債洋五角以五角爲一額而四萬萬人民當籌爲四萬萬額間有貧如洗者及具有富産者用截長補短法各盡國民天職自度我之幸福能替貧民及殘廢者若干倍應負若干額憑我良心做去庶可集成鉅欵邀求政府還欵廢約以救危亡予之此言可表天日陸君言至此經同業執事深爲贊許願取一致行動散會次日　執事報告認額數開列於下　裕豐衣莊陸琴舫五百額吳錦章二十額李幼庭二十額朱越石二十額王益湄十額王子如十額鄒竹泉十額張廉清五額張首卿五額姚壽康五額方子華五額林彩章五額朱益人五額史惠生四額陸廷舫四額劉孝賡二額程翔榮二額朱韻康二額任寶才一額張純初二額張錫卿二額以上共計六百三十九額　合泰衣莊陳永林二十額姚桂芬二十額姚桂芳二十額許理才二十額曹忠儀四額蔣念先四額王珍寶二額陸菊生二額以上計九十二額　復泰衣莊朱漢宗十額周壽益五額周季康五額張少甫五額朱浩如五額厲兆雲二額趙德奎五額蔡庭章二額史九堂二額以上計四十一額　志大衣莊張十仁十額周春堂二額談傑臣二額張秉孫二額以上計十六額　同興衣莊馬伯畬十額姚季梅二額沈庫生二額沙福康二額朱新泉二額劉鳳昌二額以上計二十額　愼源衣莊郝鏡卿二十額王杏卿二額湯炳坤二額滑肖聖二額朱秉政二額姜敬勝二額以上計三十額　德源衣莊鄒明秋二十額馮南麟十額李仲門四額秦仲綏二額李子庭二額嚴福生二　朱錦章二額孫慶安一額馮松山一額顧金奎二額李永根二額以上計四十八額　裕大衣莊江永祥二十額鄭懷珍十額印韻笙四額徐星福四額費祥壽四額胡雲軒四額趙耕濤四額范安泰四額黄根生二額馮維善二額朱富生二額朱友才二額以上計六十二額　晉康衣莊賀震卿四十額劉聲遠二十額劉永清十額梅正福四額束子璜二額余正順四額周雲亭二額陳念慈二額黄杏生二額湯菊人二額李孝欽四額賀瑞生二額陸榮生二額呂信村二額酈金生二額以上計一百額　德泰衣莊劉鈺二十額張瑞甫六額劉永康六額夏品陞四額汪相夫四額劉雙卿四額任賓來四額李韻和二額周樾亭二額俞桂馨二額周惠生二額姜春順二額劉慶松二額以上計六十額　計共十家洋五百五十四元其欵將來果能確實還欵廢約挽回一切利權時則各認之欵如數照繳决不食言云 
[吳江旅滬同鄉會集議認欵]  
　　吳江旅滬同鄉會昨日開幹事會議决由幹事各員捐助爪哇火山爆裂被難華僑銀幣一百元以會員全體名義卽日交由仁濟善堂轉匯又爲預備籌還日本借欵及廢約事第一次集議决定由全體會員先行認定銀幣五百元俟將來還欵廢約實行之日如數照繳 
[電器工界聯合會開會紀事]  
　　昨日午後九時電器業同人假法租界西新橋弎弌堂開第二次籌備會到會者有愼昌怡和兩洋和匯通公司德興元泰新瑞記六大家領袖工人三十餘人及中華工業協會代表謝申嶽黄鼎奇陸劍公三人衆推李恒林君爲主席陸劍公爲速記當由主席發言略謂本埠電業約分電報電話電燈電車四大部更有寗班廣班蘇班本班之别從事此業共計約千五百餘人惟素無團體前次曾開第一次籌辦會經衆議决組織聯合會交换智識力圖進步適外交問題緊急故未積極進行現經同行磋商仍應繼續籌辦成立所有一切應如何進行之處請衆討論並請協會謝黄陸三君演說以次指導當由謝君起立發言大致謂二十世紀之世界完全爲工人解放時代亦即吾工界新勢力發展之最好時機勞働神聖之名詞已遍印五色人種之腦筋現國際同盟各國已訂有萬國勞働優待之法規但處茲民治主義時期吾人作事一切均以自决爲主自决維何即吾工人所有應興應革應改良求進步之工作及切己痛癢相關之事吾人皆須自求完備一人二人一團體二團體力量有限須合最大多數之分工職業之機關以成一有整齊秩序之最大團體不僅上海一埠須合中華全國勞働同人共同的互助惟吾國工業尚在幼稚時代舉凡工人學識工人道德皆應極力講求以應世界之新潮流深望在座諸君共以此意爲目的則二十世紀新工業不獨讓歐美諸國工界專美於前並祝貴會將來發達無量衆鼓掌繼由黄鼎奇陸劍公相繼演說次由張茂生討論辦法由衆公推李恒林趙金木張茂生張阿和陳月夫沈阿發沈全夫陳全貴傅林瑞九人爲籌備員並推定張茂生草擬章程宣言遂宣告散會已達十一時大約不日即可開成立大會云 
[工界志成會開會記]  
　　楊樹浦江界志成會昨日開第四次星期常會到者數有人午後三時振鈴開會推明潤身爲主席照預定議事日程繼續討論上星期　决租廠紡織各種縐布案當由發起人陳財照尤水泉鍾雲山史裕順徐長發等先後報告與各廠經理商租機器非價格懸殊即額外要求進行頗覺困難我工界不乏智識優美經騐豐富者何必仰給外機就財照等意見業經繪就新發明木質織機預算存　每架二十餘元足敷織造二碼闊二十碼長各種縐布此項木機樣子已從事工作下星其可送會等語述畢大衆僉以宜積極進行擇屋試織以期研究而資推廣嗣又討論當此盛倡國貨所有社會用品千端萬緒諸同人雖諳製造奈資力不逮斷非本會所可贊助惟望出品精良設有資本家倡議國貨欲辦任何實業本會無不歡迎又陳財照提議争設工業研究學校以便本會會員逐日工餘後來校研究亦經通過着手進行議畢散會 
[工商研究會開會紀事]  
　　昨日午後二時中華工商研究會開星期職員常會馬樹周主席會議之事（一）沈卓吾堅辭新世界國貨陳列所副主任公决俟徐春榮回申再議（二）花邊公會上農商部書由馬君報告經過情形公快寄發（三）肥皂廠免稅及固本皂廠註册事迄今未復公决函催（四）本年會員之會費迄今未收公决由會分函通告請其送會以資應用此外尚有討論徵求專站人材研究製造有富强實業劵進行辦法諸事議畢散會 
[湘人注意程潛逃後之欵項]  
　　本埠湘南善後會昨發快郵代電云廣州軍政府永州譚督軍郴州趙師長林處長均鑒此次軍興湘南負擔最重創巨痛深所有捐派欵項均屬人民膏血曾經聲明日後償還在案程潛旣通敵脫逃濫費自必不少程子楷等有經手財政之責應請澈查用途并嚴飭楷等不得擅離以免捲逃無任盼禱湘南善後會叩支 
[兩商會再請勿弛米禁]  
　　上海總商會曁南市縣商會見滬地米價日漸增昻會拍電北京政府國務總理内務財政農商等部請爲維持在案昨日該兩會又發快郵代電公呈江蘇李督軍齊省長云蘇米禁運出省已歷多年迭蒙鈞署維持有案現時滬上存米無多來源稀少價已漲至八元有奇斗米千錢民不堪命勿聞有漕運軍米之說人心益覺恐慌當此時局未靖險象環伏食爲民天民爲邦本務懇力予主持無論何種要需蘇米萬勿弛禁以維大局而安人心不勝急切待命之至上海總商會上海縣商會歌 
[省長請改漕運章程之函知]  
　　江海關姚監督昨致稅務司賴潑洛君公函云頃奉省長齊電開中央核准之漕運章程八條本省長因蘇境情形與該章程認爲有必要修改之處除電院部商酌外在未經本省長承認以前各事悉按舊章辦理除分電外仰即一體遵照等因合函查照云云 
[漕米徵收釐捐之辦法]  
　　上海稅務公所近准財政廳函略謂本年六月三十日准財政部賦稅司密函内開查本部會同内務部農商部呈准設立漕運局採運米糧接濟京津民食經過沿途關卡免稅徵釐一案業經由部抄錄原呈簡章通行各省官廳並刋發護照式樣飭遵在案原刋照内聲明經過各關一體遵照後開米石數目及運往地點與照相符即予免稅放行係專指海常各關而言其應納内地釐捐一層並未明白載入並以漕米一項向不應稅此次規定仍完内地釐捐原爲保全各省釐金收入起見自不便明白規定致生枝節的有前項漕米運經各釐捐所時應即查騐照數相符仍予徵收釐捐放行惟照上祗能蓋用騐訖戳記不得標載已完釐捐字樣特此函達即希查照辦理再此次運漕旣經重新印發護照所有前次七百八十一號部令附發之照式應即作廢合併聲明等因到處准此查此案前奉部令案經通令遵辦在案茲准前因合再密函凡遇運漕騐明照貨想符仍予照章收稅但照内祇蓋騐戳不得標載已完釐稅字樣希查照辦理爲荷 
 
 

Page 11

 
 
[高昌廟砲隊營火警餘聞]  
　　高昌廟砲四團第二營砲彈轟炸一事曾經楊師長派員來滬調查起禍情形後該營營長梁友諒以此次被炸坍燬之營房計共五間係在營門口内之東側並排原有房屋七間除炸燬外祇剩二間若不速爲修建殊不足以壯觀瞻尤恐不敷儲存之用故於昨日具呈砲兵第四團團長王精甫轉請師長楊浙督軍核示遵行又砲二營營長梁友諒昨日派令各兵士清理炸燬存儲藥彈處之坍屋地點因見營内空地之下陷有槍砲子彈是以立卽挖掘旋即挖起未炸七生五口徑十二磅之榴彈二百餘顆又榴　彈一千餘顆六米立五口徑之馬槍槍子五千餘粒因均完全無損尚可配合軍用卽行裝箱保存並將掘起未炸槍砲各彈數目呈報該團團長王銳請轉報楊師長查核 
高昌廟鎭安救火會正副會長劉竹溪錢裕基等因前日施救砲二營砲彈炸發之時所置救火器具尚有不甚完備之件且該會各會員於救火時際亦多出力故於昨日午後二點時由劉錢二會長邀集各會員及高昌廟軍警各長官各商號店主開會籌商添配救火器械並擬定期期同兵工廠之洋龍出賽游行 
又訪函云是晚火起後救火聯合會警鐘樓鳴鐘告警各區救火會先後驅皮帶車到塲施救業已火勢燎原不可收拾且經延及彈藥庫房所儲軍火一聲炸發槍彈砲子四處横飛當由該會會員設法裝接皮帶冒險灌救何奈該處自來水廠救火龍頭甚少祗有一處可以裝接應用而距離較遠施救不能十分得力嗣用救火引擎在該營大門口向河中汲水灌救方克見效迨各會員事畢回會天已黎明事後救火聯合會查該原案從前因高昌廟一帶屢有火患苦無太平龍頭施救曾經規劃在高昌區裝設四寸救火龍頭三十處請由兵工廠翻鑄撥助於民國二年二月間李總辦任内核准有案嗣後因事中止未及舉辦現在高昌區内地方日盛户口日增自應查照原案繼續進行昨已派員前往切實查勘將應設龍頭地點勘明列表以便備文吾請盧護軍使兵工廠謝總辦一體提倡俾得早慶功成以衛地方云 
[妥愼保管軍火之通令]  
　　滬南兵工廠昨日通令各火藥庫委員以現值天氣炎熱各該委員對於各項軍火有保守之責應按保存章程妥愼管理以免危險云云 
[黑省設立江防籌備處]  
　　黑督鮑費卿前以籌辦松黑兩江江防咨請海軍部派撥淺水兵艦前往駐防業由海軍總司令派定六兵艦現正修理一俟修竣即可出發茲聞海軍部以據部視察員王崇文由黑視察回京條陳視察情形及規劃江防辦法請設立江防總司令統率艦隊創設船政局以便添造兵艦爲修理艦艇之需其費則由黑督與海軍部互商籌撥海軍總長劉冠雄以王視察員所陳各條頗爲完備深堪嘉許已奉核准即派王君爲黑省江防籌辦處處長兼江防總司公職務王君已在京　擋不日即可率同部員起程前往設局籌辦 
[滬杭路近事兩則]  
　　兩月運茶總數　滬杭甬鐵路每年夏秋兩季由杭運滬之箱茶不下六七萬箱此項箱茶並非行銷内地均係運往外國故此項箱茶均稱上選裝箱亦極堅固向來由茂盛泰轉運公司與滬杭甬鐵路訂約承運茲將茶季開始以來按日運滬之箱數列後　五月五日二箱六日三十箱十日二箱十一日七十二箱二十日二箱三十一日一百二十二箱五月份共運到箱茶二百三十箱　六月二日五箱三日六箱四日三百三十八箱五日十八箱六日六百六十一箱七日三箱八日九百零四箱十日三百十二箱十一日十四箱十二日九百三十四箱十三日一千七百零一箱十四日一千零零一箱十五日十五箱十七日一千一百二十七箱十八日三千七百四十一箱十九日一千四百十箱二十日九百二十二箱二十四日一千六百二十九箱二十五日一千零六十三箱二十六日四百三十箱二十七日一千一百九十四箱二十九日七百八十八箱三十日七百十八箱六月份共運到箱茶二萬二千二百十四箱　均係浙省所出由杭運申至上海南站卸入貨棧由該承運員分裝塌車送往各該茶棧報關出口　　更改鮮貨運價　滬寗杭甬兩路因邇來天氣炎熱車運各項鮮貨愈多愈易損壞昨由車務總管通飭各站云凡有車輛須將鮮貨儘先裝運以免損壞並將貨章内第七十四條易壞物品之運價更改如下　此項易壞物品之特别運價實行取銷卽照尋常包件運價核算運費至於起碼重量須作五十斤一節亦卽取銷重量在兩擔以内之易壞物品亦可裝運其運費照包件一百斤之運價加倍算收 
[閘北緝獲携帶手槍人三誌]  
　　日前閘北偵緝隊士在太陽廟北觀音堂附近緝獲朱錦昌一名抄出手槍二支槍珠二十粒兩誌前報茲悉此案解送警廳後復經偵緝隊隊員郝樹林查得陽曆六月十四夜七時三刻五區二分所轄境王家宅同樂里三十八九號門牌寡婦曹孫氏家被盜行刧去金釧金環及鈔票七十元等物因即傳到曹孫氏之子曹金榮指認朱之面貌與是晚執槍恐嚇不許聲張之盜匪相似諭候研訊同黨匿跡之所並查吊贓物再行核辦 
[各學校消息併紀]  
　　省立商校　小南門我陸家浜圖書公司内省立第一商校有正預兩科學生二百餘人本届署假原經黄揆百校長擬於七月中旬舉行嗣因本埠各學校已有提前放假亦擬提早給假假時有該校正科生四十七人預升正科學生九十餘人應行畢業巳由各主任敎員考試完畢塡就證書由黄君分給秋季定陽曆九月一日開學 
　　白克路義務學校　吳淞同濟醫工專門學校學生近在吳淞鎭組織一署假義務學校來學者異常踴躍茲悉該校醫科學生又在白克路　隆醫院對門三層樓設一同等之義務學校刻正廣發傳單招生聞擔任敎授者爲周明梀曹谷冰杜克明諸君其簡章中入學資格年齡程度一概不拘課程爲國文淺近算法淺近物理國恥歷史世界地理大概國民常識學費不收如用書籍文具亦由本校供給定七月九號開學八月三十一號輟學上課時間爲每日下午七點一刻至八點三刻九點至九點半 
　　浦東中學附屬小學　南市馬家廠浦東中學附屬高等小學校自去夏改建校舍添設國民科後學生日益發達本届畢業有計高等科趙如璧錢德福許典明等十五人國民科鄭叔筠楊永豐王祿生等二十七人於今日行畢業式現定八月二十四日招考新生一次二十五日開學授課 
　　民生女學　法租界貝勒路民生女學創辦美術已歷八年今年春間曾舉行展覽會中西人士之往觀者先後凡二千人中西各報皆載紀事並有評論前月生生美術公司主任孫雪泥欲促進中國美術特發起一展覽會將各種美術在大世界共和廳陳列以供衆覽近復與該校總幹事任君接洽請加入展覽會聞任君已選定該校特異成績十九種計凌空雄絹七屏黏線一屏洋繡一屏其餘俱爲刺繡想研究美術諸君常樂往觀也 
　　毓賢學校　愛文義路毓賢學校學生救國儲金團昨日第七届啓櫃計四隊共收入小洋六十四角　圓八十五枚該枝暑假原定是日現以考事未竣已通告學生家屬展期至八日舉行 
[基督敎大學生開職員會]  
　　今晚（七號）新鐘八時上海基督敎大學同學會聯合會開職員會於靑年會會客廳討論一切重要問題 
[華僑學生來滬參觀]  
　　南京曁南學校校長趙正平昨日率領該校華僑學生三十二人來滬參觀各校授課並各工廠商所製出品現在借宿第一商校擬暫駐三星期即首途歸寗云 
[閘北醫院近訊]  
　　閘北慈善團議董趙灼臣獨力捐資創建閘北醫院由總董錢貴三沈聯芳協同贊助業已開院施診迭詳前報茲悉該院自陽曆四月一日起至今已閱三月統計此三月中施診内外各科共開方二千一百七十三號留院者亦不少凡貧民患病就　者莫不應手奏效現届夏令天時寒煖不定該團主任王彬彦坐辦願霖周醫士逆料今秋時症必盛爲特多備防疫要藥會同董鯉庭徐橘香任　軒劉伯運諸醫士盡力診治以惠貧病住院療治者亦由看護員俞元爵率同看護生加意調護 
[慈善劵第八期開奬紀]  
　　昨日慈善劵第八期開奬仍在新舞臺舉行本期實銷三萬二千二百五十張其未售出之七千七百五十張悉數檢出號珠標示臺上茲將開出大奬號碼及經售店號錄下　頭奬三萬四千九百六十五號本埠瑞源承銷　二奬三萬一千一百四十五號奉天中國銀行代售　三奬六千八百七十九號本埠大昌經售　四奬二萬九千三百二十號嘉興大利公司經售　又九千一百十六號天津中國銀行代理　五奬三千四百零九號本埠善中經售　又三萬七千二百七十九號本埠阜康經售　六奬一萬二千七百八十四號天津中國銀行代理　又一萬零九百號漢口中行代理 
[定期演放汽球]  
　　美國航空家披利時氏技衝精深聲名久播現旅行過滬經上海永安公司特與訂約演放汽球定陽曆七月十日（舊曆六月十三）下午三時在法租界霞飛路四百七十四號德國公園舊址起放 
[再查謝重齏是否保利和股東]  
　　俄商大東合利貿易公司賀辦傅榮澤呈控湖南長沙保利和公司股東謝重齋陳海波留建嵐違背賣銻合同請追捐失有定價欠洋等欵一案業由公共公堂訊判劉無關註　餘候函請該處官廳查明保利和股東姓名復到再核在案茲經長沙官廳函復到廨以謝重齋非保利和股東陳海波及在長沙之六人皆屬股東而原告近又以周人羣亦係該公司股東由律師稟請公廨出單將周傳案拘押前日關正會審官與俄副領事格拉夫君傳訊據周供稱我係該公司乾股東未塾資本等詞原告律師譯稱長沙官廳延至四月有餘復文緩到且多含糊難保非謝所運動云云謝重齋不到由律師代辯稱原告以長沙來文與謝無涉遂不滿意謂受運動殊無此理云云堂上諭再函長沙官廳切實查明並請將陳海波等七人押追候復到再核 
[四川路江西路限制行車例將取銷]  
　　大陸報云近今四川路與江西路自北京路起至愛多亞路止僅許車輛一面行走即四川路許由北而南江西路許由南而北是也此例行之巳有兩月明日工部局將宣布取消惟小車與塌車仍不准行四川路則因修理未竣暫時僅許車輛由北南行 
[公共捕房通緝王阿根]  
　　公共捕房刑事檢查科昨發一通緝文略謂有寗被慈谿縣人王阿根年二十六歲能操德語近從德國來滬向業紫　匠因失業於六月十四號晚行竊行家財物逃匿無踪爲此出示仰諸色人等知悉如知有王阿根下落者請至總捕房報告可也 
[緝私營長親出緝私]  
　　蘇屬緝私第二營薛營長訪聞浦東上南交界之宗界廟李家橋等處近有梟匪私設鹽塲雇船駛往奉賢南滙等縣境内之沿海一帮購運私鹽每日售與各步擔挑往上海租界内私銷情事殊於課稅大有妨礙亟應督隊馳往查緝故於昨日親率所部第一第二兩隊長曁各師船飛往嚴查拿辦 
[巡警查獲男女烟犯]  
　　烟販葉金山私帶烟土三十包又烟膏九十九匣蕭長發私帶烟土七十一包婦人趙潘氏私帶烟膏二十五匣均爲四區三分所巡警分别查獲押送到所轉送地檢廳訊究 
[婦人私賣鴉片]  
　　西南鄉顓橋地方近有婦人周杜氏私設燈吃供人過癮事爲縣警察第二分所查悉前日密飭長警馳往將該氏並烟客石瑞卿一併拘獲抄獲一切烟證解由事務所轉送地方檢察廳分别收押烟證存案候究 
[仿造香烟之罰儆]  
　　英美香烟公司洋人前至法捕房控住居法新租界銀河里某號門牌内之蔡國貞私自仿造公司中之香烟請求查緝當由捕頭飭探前往該處將蔡拘獲抄出仿造之香烟甚夥有製造器具等物一併帶入捕房聽候解堂訊辦等情已誌前報昨日將蔡解送法公廨請究先據原告上堂稟明前情求究詰之蔡國貞供此項香烟實係在逃之曹某發起現曹逃匿何處不得而知求宥李襄讞商之法副領事德君判蔡罰洋二百元如無力繳洋改押西牢六月示儆抄案之烟一併銷毁 
[黏貼凌虐韓人圖畫之科罰]  
　　大自嗚鐘捕房捕房阿而風西查悉法大馬路陳鳳韶周九　兩人所開之店門首懸掛韓人被日本凌虐之圖畫以其搖動人心前往將所懸之圖畫及陳周兩人帶入捕房聽候傳堂訊究在案昨解法公堂請究先據捕頭上堂稟明前情並將圖畫呈鑒詰之陳周兩人同供此項圖畫實由他人發來學徒無知誤貼請求寛宥李襄讞商之法副領事德君判陳等各罰洋二十元充公儆圖畫銷燬 
[兩被告交保候訊]  
　　婦人王鄭氏在公共公廨呈控陳三元誘驅姘識許給洋一百二十元僅付三十元同處後藉開店爲由又被　去金飾又婦人鍾二姑控林紫韶借洋不還等案於上星期六由廨准飭捕房派探將被告兩人併傳到案中西官諭令分别交保候訊 
[押店收贓不報]  
　　浙近路十八號門牌某押店因收押某西人家被竊飾物經老閘捕房包探陳桂卿查悉以其匿不報捕有違定章故於前日稟明捕頭前往吊出原贓帶回捕房業已禀廨出單飭傳該押店主潮州人陳老五到廨　究 
[指控誘賣妻子]  
　　浦東三林塘鄉民姚錫根之妻湯氏於舊曆四月初一日忽然失蹤姚各處訪查無着直至前日始悉伊妻湯氏實被沈王氏串同王掌銓勾引出外價賣遂投縣警察第五分所控訴由該所飭警將該氏並王拘案訊供後申送事務所前日備文移送地方檢察廳請辦經　察官提案預審之下判將沈王氏王掌銓分别收押限交湯氏到案再行核辦 
[妻子捲逃即獲]  
　　住居閘北五區境内之湯和尚娶妻吳氏忽於前日出外不知何往該氏臨行時將所有衣飾打成一包潛令賈福金張阿佐二人來家携取被湯撞見將賈張二人扭控該管警署訊知該氏匿跡之所派警獲案一併轉解司法科核辦 
[載棉花船沉没]  
　　永盛軋花廠日前　船前往浦東大團鎭裝載棉花三百包來滬舟至中途適因連日天雨河港水漲船家不愼以致沉没昨該行得信後即派人前往查勘並設法打撈 
[控追房租案兩則]  
　　百利洋行收租人前至法公堂控房客許姓虧欠租洋若干元求追捕頭上堂稟稱被告飭傳去後已至外埠設法故未到案請核判准予再限七天再核　又興記收租人前控房客許春和虧欠租洋若干元向索不付人亦避匿等情判令將生財拍賣在案現由捕房拍得銀五兩五錢禀明公堂着交原告領去 
[來稿]  
[西人何興華君敬告中國學生界書（譯文）]  
　　諸君此次舉動不假流血而於指顧之間克奏膚功實爲中華有史以來所僅見諸君爲國奮起盪掃惡氛行事磊落國人同聲稱許合力贊襄聞發難之聲萬民震動覩仗義之　四海歡呼以爲國家振興朕兆於茲矣蓋諸君勞而無怨威而不猛其爲抗議實出於文柔者也嗣以我人誤會視爲無益之援助遂慨然引退其時一髮千鈞稍有隕越即功敗垂成乃諸君竟以愛國殉敎之天性各行其是旣不欲陷同胞於危險之域又不欲貽國家以叢　之憂明辨篤行置己身利害於不願四方之人咸以諸君進退有序稱讚不置雖然其間疑君之行動非出己意一秉至誠者有之其謂君之行爲實爲政界擾　分子所嗾使以爲遠其私人目的之計者亦有之所望諸君勿以此種與論爲寒水之灌頂遽爾心冰意冷喪其救國之素志又勿徒爲熱心求成以分其心而自忘其身僅爲一學生而立足之地爲一學校者耳尤勿忘本分而變爲驕矜放縱之態以召人之憎嬚蓋以野　之武力無理之威權而能成事者幾希總之君之學生地位不可須臾忘也 
諸君之戰爭自由也旣從事於堅忍與謙和矣即請以此爲日後之政策也可要當臨深履簿時加警惕耳蓋大事之列於君前而待君爲者尚有之也須知今日欽仰諸君爲英雄之四萬萬同胞中君等僅占一小分子而已雖然諸君具有改良社會所需之腦筋之肝膽之毅力以及犧牲之精神榮譽之知覺第須小心翼翼養精蓄銳及時而動因於無能爲力之際急於求效必有所隕越也君之所有者備矣然有一物所需兀急即經濟之扶助是已若君之戰爭而以高尚智　出之始終不渝其旨則資助亦可有所得正惟於茲戰爭未劇之時先須飽受敎育而由先進者爲之指揮庶幾有當更無庸一心考慮擾亂之政治或新近之法制但爲養心益智袪除以公帑自肥之私慾足矣良以君之天職爲養成戰爭資格一事而已也迨君資格旣成程度已及則一旦自居爾所欲推翻之席位當覺游刃有餘而無覆餗之慮矣惟是不能盡人而官而應行之職務有較治國爲重者如通俗敎育增高愚民之程度使下等社會能獲較優之學識破除爲禍中國之迷信拔除小民受人愚弄之患（蓋若輩深信有害其國種種無意識之謠言也）凡此種種皆諸君他日必荷之責任也一旦民心疑慮掃滌淨盡則凡君之教授於彼者自必重視而銘諸心矣今君行事當守忠義廉節之美德以博社會之信用迨國人得允爲領袖者才足勝任則大陸之生機自然復展矣今君旣以一般行政之人朋比爲奸而痛恨之即當究其生平所有四面之弊　而避之焉尤須謹記初涉世務之人莫不立志公忠違避腐敗之氣味及其終也卒屈從於腐敗此非出其本心實由當時官僚　之使然也爾其毁舊制立新法以肅官箴而清稗政至如何行用新制如何保其垂久而無流弊是在諸君躬自爲之蓋他日治理國事者即諸君也君勿以爲弊端惡習獨政界有之即商界何莫不然是宜同行澄清之也 
夫破壞易而建樹難凡圖謀破壞者必先胸有成竹隨時能行復建乃可諸君嫉惡奸佞之心已表天下矣今當於治理已事無論鉅細先自習練有素而以（主忠信）一語朝夕持念蓋無忠信則故轍復蹈轉獲愆咎矣是應以經財爲懷不義之利尤當視如土芥君已有所爲矣君已表示現在心中絕不以貪婪爲然而嫉恨之矣但願永留是火照耀愛國之壇常爇此燈用昭勿　之戒迨君壯年問世無論作官作商仍須保留此光庶可爲君一生前導履險如夷不致陷入黑　之境也更望諸君奮志爲人以期媲美前賢蓋中華史傳所載賢哲每因操守堅正以致終身貧窶或被虞外邦或貶流僻地　志而殁者比比皆是似此正大之人甘棄祿位受貶黜而不屑一作奸慝者其生平事跡諸君當爲一研究之奉作典型是則是效則君之姓名亦得留芳萬載而爲後人崇拜矣 
今日所爲之事務使其激刺之氣味常觸勝懷一若難忘之物母令救國熱心衝冠怒火永久鬱伏而不洩曁爲失敗之觀念灰爾心而　爾志也君之行爲務以學問禮儀相合而成勿以　惑貞莽出之在在開誠布公母以自欺欺人更有進者熱心之舉母軼恒軌苟成有之則求勝反敗非謂壓制與不公不　抵抗也然以温柔行之聊示爾之感覺足矣前輩之言富有經騐宜聽從之毋使他人得誣君等爲布散兇燄無理取鬧之禍首今速歸校專心攻牘他人自能繼續君所發起之工夫以俟君學成足肩重任而後已諸君沉毅之功已成足堪慶賀母庸再有示威之舉蓋自爲宣揚徒損名　耳共享安和終當見諸事實也 
來件 
[武漢學生聯合會提出對於全國學生聯合會意見書（專續）]  
　　擬　各學生聯合會相互之義務如下 
（一）各會之出版物應相互贈閱（二）各會臨時重大事務應相互通知（三）凡由各會介紹之個之或　體應相互負招待之責但得酌量情形以定供給膳宿用費與否　如上所述然後可以得全國學生互相聯絡之效而此届全國學生聯合會之任務應調查已未到會之各省各區之聯合會製題名錄分發各聯合會庶以後書信來往得確切之收發地點 
擬定各學生聯合會之組織如下 
（甲）關於經費者（一）由加和各中等以上全體學生組織之每年每人常捐五角　此項常捐應由全國學生聯合會議决全國一致施行庶能力較爲薄弱之省區不致發生障碍以搖動學生聯合會之根本各代表必注意吾輩學生内部之實情於此不可不有略含强制之規定不然學生聯合會必有以經濟無着解體者又此項常捐若能要求學校於收學膳費時代收更妙（二）會外自由贊助經貴固所歡迎但學生聯合會除表示感謝之意外無酬報之貴任如此則不致發生政客利用之事（三）本會不向我界募捐以免發生藉名招搖之弊且無募捐之必要也 
（乙）關於會所者（一）會所須有一定地方租金由會費中撥支之能捐欵知築合用之會所更佳因會所應有下列之用故以有合川的一定地方爲佳（二）會所應設圖書室以限於經費所購置者限於（一）最新之雜誌報紙（二）與學生界最有關係之新舊圖書（三）重要之參考圖書購置圖書之川欵由會費中撥支之此於灌輪學生界世界新知識與新潮流使與二十世紀新生活相適應極有關係雜誌報章國内者不拘持何論調應完全備置（除淫猥瑣屑者不計外）國外者及其他新舊書報則擇其需要最急可以提起爲輔助研究之興味者擇尤購置之其餘圖書歐迎會内外人贈　不能遍購（三）會所應設游戲室備置各種游戲用品用費由會費中撥支之此亦利用遊戲以聯絡感情且有正當游戲亦可以防學生界之沾染惡習也（四）會所屬設運動場購置各項運動用品用欵由會費中撥支之此其爲用與游戲室正同且亦學生界之公共體育場也（五）會所應設會諸廳此其爲用（一）爲名人講演之地（二）爲學生界對外懇親之地（三）爲學生間自己開會之地（四）爲各界爲正當事務借址開會之地（五）爲本會開會地此旣爲本會亦爲社會多一公益機關（關於改良社會的新劇亦可在此開演）（六）會所應設談話室若干間其爲用（一）爲本會開代表會或職員會之地（二）爲學生間結社之地（三）爲學生談話之地此亦旣爲本會亦爲各校學生多一聚晤之地於感情之聯絡大有益也（七）會所不得爲下列之用（一）不得藉游戲運動爲賭博等事項（二）不得用爲政客聚會地點（三）不得有違反道德的結合（四）不得有違反現行法令的結合以上皆關於本會根本之能否成立鞏固甚大不可不大注意（八）學生及得學生之介紹者得自由出入會所（九）另設閱報室以饗社會（十）用爲學生通俗演講之所一星期至少開講一次 
（丙）關於職員者（總會已訂章程茲從略） 
（丁）關於（學生）報者（即日刊） 
（學生之目的可以條舉之如下） 
（一）用以傳播時事知識　求國民有眞感情與持久的有力活動必須灌輸以正確的時事知識使人人俱與世界眼光此種灌輸時事之文字苟能眞誠淺近有條理而能動人自然可以激發一般人愛國家愛正義之熱情較談空疏統　而枯寂的道德勝千萬倍且時事新聞販夫走卒皆樂聞之且易於互相傳述其功效極遠大 
（二）川以傳播國恥知識　明恥所以教戰知恥所以國强故欲激發一般社會傳播國恥知識亦爲要舉且此亦事實之講述一般人樂聞而易於傳述也 
（三）用以傳播日用生活的通俗科學　此亦所以介紹一般國民使接近於二十世紀生活之方法且可以喚醒社會中流行的守舊黨之痴夢 
（四）注意提倡國貨　每一物品應爲詳細介紹閱者又於其比較洋貨好壞貴賤俱宜鈘清任閱者各以良心　裁行爲此爲最切實的勸用國貨方法又　處亦宜敍清此報興宜常備　考之國貨調查錄不同以此係定期之出　品故宜以　刀直入之介紹國貨激　人愛用國貨之感情彼則宜訂爲　　備人常置案頭也 
（五）注意引導或糾正　論　此在用極銳利中正的眼光敍述及評論事實以引起或轉移公共的感情爲解决時局之助（六）傳達有價值的民意　有價值的民意苟非有所憑依輒不能得發表之地殊非集思廣益之道故（學生）專設一攔登載來函 
（七）輔進國民的外交　凡造成國家間嫌惡者皆野心的政治家之罪於各國國民固無關故吾等總宜以愛平和重正義之精神　得各國國民之同情不爲任何傷國民感情之語一以表友誼於各國之國民一以使野心之政治家無所利用以激起國民間之惡感也 
（八）用以傳播國民對於政府的地位之知識　即說明民治國國民監督政府之意義及改換守舊派貼　受制之　筋（九）研究學生間各問題　此的以達到藉（學生）以求學生間道德上智識上的互助之目的者也（彼此勸設十人團立）志學習實業勿重空文運動親長投資實業儲蓄金錢以備外交决裂之時） 
（十）使會外人得知會中大概狀况　凡會務之公布於（學生）者必其（一）爲有公布使守會周知之必要者（二）公布後可以增加此會之信用與價值者（三）藉此公布以使一般學生周知者此外瑣屑之會中文件不值無關係人之一顧者至多油印分發各校以備存查皆不　入（學生）報中（完） 
來函 
[仁濟善堂挽留總董函]  
　　葆三先生台鑒敬啓者本堂改組百事待理幸藉大力始有端倪然時局變　社會多事影響所至民困益深此又爲我慈善機關多事之秋也邇聞先生因有感觸致抱悲觀盡舉平日所負各機關之義務而辭之本堂總董一席科在被棄之列消息傳至惶急萬分七月五日特開全體緊急大會一再討論僉以非得先生繼任百事難期發展况本堂又值多事之秋尤難受此打擊公决懇請俯念同人挽留情切仰賴多方總董一席仍希繼續此本堂同人朝夕韾香禱祝而盼先生承諾返任者也 
[榮昌祥王士通來函]  
　　敬啓者七月六日鄙人見各報本埠新聞載有中華民國愛國會組織儲金機關之討論及進行辦法所舉表示贊成諸人有英大馬路商界聯合會代表王士通列名見之不勝駭異查英大馬路商界聯合會並未成立何有代表且鄙人與愛國會奚陳二君素不相識事前又無接洽何表示贊成之有想此係傳聞之誤夫儲金興業爲今日救國之要圖凡屬國民莫不贊成惟鄙人與愛國會實未預聞特此聲明並請貴報登人來函門更正爲荷　王士通啓七月六日 
[雜評二]  
[國内和議之觀測（邠）]  
　　國人目光今又集注於南北和議矣然解决和議是否足以轉移時局猶屬疑問何也譬諸病南北之分峙不過病之徵候而已就其徵候而療之療於此則又發於彼病固依然未去也蓋南與北固不和南與南北與北亦未見其和也北之奉吉南之廣肇其不和之現象何如然則南北和議卽獲告成百無數之積不相容者隨時隨地可以决裂其和可勝議哉 
議和必以欲和爲前提今試指任何方面爲不欲和其人必絕對否認何也皆已知不欲和之違反民意也然局部議和之鼓吹離間煽誘之陰謀或中彼之所疑或援彼之所忌務使自相尋仇而不悟計而售我固有利焉事即不成害亦不及於我其機巧百變方日出而不窮此而猶曰欲和亦過謂民意爲可欺矣 
其不欲和如此其不能和可知而和之效又不過如是民意將奚從哉曰治病必去其病之源姑息養　固非也决一疣潰一　猶之無當也然而我人奈此病源何 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係張季直先生手書 
新談 
[旅美觀察談（百三二）] [  一之]  
　　前節由國慶盛典連類而及美民對於聽演說之狂熱自我國民視之固覺其可異也在我國民心目中固謂演說家無論如何巧妙必不能如課呌天劉鴻聲之嘹喨聲歌足具攝人魂魄之魔力也故吾人欲近講筵而親聆演說母寗涉足梨園而以聽戲自遣此種見解似甚切當然以美國情事爲證則又　其大謬不然美國有甲乙兩人者甲爲資本家乙爲演說家甲於乙之爲人平昔痛加排斥其宗旨不相容早成氷炭之勢某夕乙方演說旁人邀甲入聽甲甫入座勃然有愠色旁人力勸暫聽聽未逾時而顔開色霽又歷時許不覺傾心悅服焉迨乙詞畢欲行甲即上前與之握手從此締交遂成莫逆數十萬之巨欵可因乙而輸助歸公試問我國名伶之魔力可能與此相並者乎 
列有進者美國歷史上第一流偉大人物若華盛頓若林肯生前固皆擅演說者殁後演說　之刊行幾若我國馬遷班固韓愈蘇軾之文白香山杜工部李太白陶淵明之詩可令人家藏一帙人手一編也若今大總統威爾遜前大總統羅斯福塔虎脫諸名公一場演說各報傳載設其演說詞在午後二時前發表則同日晚報必指顧百立見售罄設其演說延在午後三時　發表則詰朝之晨報未及正午已不可復得矣記者旅美京　竊嘗察其可以流傳千古可以傾動一世之主要原因似仍屬文字上之關係美國文言向係合一故不必有文詞俚言之分但以文字上之精采而論此諸名家之長篇演說固仍屬精粹之所蓄積非如我國隨意草成平淡冗長牽强說白之作令人反覆細閱時間上添耗數倍而感動之功能反爲减少數倍也　按美國諸名家之演說詞文字之簡明痛快氣勢之充暢停匀引用成語之巧妙切當極類我華民國以來各名手通電通函諸文字惟其思想之博大淵深尚視前代政治專家之奏議批牘爲　進也揆諸世界優勝劣敗原則凡無足以永久存在之精神　必無可以僥倖流傅之理惟我華民旣爲五千年古文明所留貽才力上之稟賦得天獨厚區區言談之末已足　動四座不徒男子爲然即女子中如東美留學之朱胡彬夏劉吳卓生廖奉獻李美步張默君陳衡哲金韻梅諸女士其演說　皆爲異邦人士所歆羨皆可與我上海中西校張每錫聖瑪利桂質良諸女士之與領袖當局固旋者東西相輝映也 
記者旅美時親聆美國女演說家雄談之際曾有一詩可以借詠我國最近之現象矣詩云（女權大有束來勢萬衆傳呼看）曉星才貌何嘗憎命達雄談妙諦見心　）蓋我國之舊文字病在無妙諦耳新舊之别　於言外得之矣 
新智識 
[童子軍游戲（五）]  
　　上海十二隊副隊長上虞陳伯源譯黄縣林嘵聲校閱　　第一章　斥候游戲 
其時此事已爲甲排所覺見某歸急捕之質之信之所在不之對乃以洩漏軍情之罪佯爲處以軍法 
公證人乃即發令兩排之競賽由是而始甲排四出尋覔所置之書不使落於敵人之手 
乙排則引頸環順一而盼望所告之標識一而窺探甲排之動靜 
倘中途相遇則其身軀先被敵所摩觸者即爲所虜此後不得參賽 
勝負以結分多寡爲準虜一人得一分苟得此書則可得四分（十三）聯軍 
隊長先均分其隊爲甲乙丙丁四排以甲乙爲協約軍以丙丁爲外敵指定一地相距約一英里遣甲排居之在甲排之對向遺乙排往遠則與甲排相等 
丙丁二排則暫留不動以爲聯軍 
令甲乙二排東西分離外敵（即丙丁二排）介乎其間勢太薄弱欲退丙丁聯軍其目的在於二排聯拉　力以制丙丁其第一要務乃在窺探丙丁公敵之行踪設百計以卜協軍之聯合至於丙丁聯軍方面則絕交俘虜誘敵埋伏竭力不使甲乙聯合 
甲乙合則勝不合則負 
（十四）蛛蚊之爭 
取甲乙二排各標識之每排有公正人一人選地一方週圍可一英里（其界線須於當時宣佈）作爲蛛網限以一定鐘點先使蛛排匿居所定境内片刻後令蚊排出使各員四處尋覓蛛排倘有所見則須奔回以告其排長 
倘於限期内蚊排不獲蛛排則負 
蛛排苟見蚊排則錄之蚊排亦如是惟須註明蛛排所在地點此種報告每函可得一分以分多者爲勝 
雜錄 
[梳影室隨筆] [  毓]  
　　余喜讀詞而不喜夢窗嫌其太澀也白石詞調高韵逸匿若譜之笛中餘音必裊裊不絕也清代納蘭容若有詞五卷余甚愛誦之有謂其長調都不按音律然其音調諧婉未讓古人也况音律失傳已久誰復譜之入簫笛中哉其自度曲青衫濕一　云靑衫濕遍憑伊慰我忍便相忘半月前頭扶病剪刀聲猶共銀釭憶生來小膽怯空房到而今獨伴梨花影冷冥冥儘意凄涼願指魂兮識路敎尋夢也回廊）咫尺玉鈎斜路一般消受蔓草斜腸判把長眠滴醒和清滬攪入椒漿怕幽泉還爲我神傷道書生薄命宜將息休再耽怨粉悉香料得重圓密誓難禁寸裂柔腸（此詞思致如晴絲裊空音韵如鶴唳天半傷心人讀之凄然滬下 
三家宫詞久已播聲士林而王珪所作各詩雖曰有富貴氣然總不及王建花蕊夫人之神情超逸也如王珪（　深獨倚攔干角玉笛横吹弄月明餘響度雲無覓處人問聞得二三聲）王建（琵琶先抹六么頭小管丁寗側調愁半夜美人雙唱起一聲聲出鳳凰樓）二詩意同而氣息則遠遜矣 
俞君寄凡寄余一剪梅一首極佳詞用疊句甚有趣味但頗不易製因疊句須各有意思否則反索然無味矣余和之云（夜半荷塘送冷香月影回廊花影回廊紅羅衫子碧羅裳愛煞鴛鴦妬煞鴛鴦玉笛吹來水調腔舟入連房聲入蓮房碧簡怀　泛瓊漿酒也芬芳人也芬芳 
家君寄余云紉秋製紫藤糕寄我作浣溪紗謝之云壓架籐蘿紫玉妝揉花嚼蕊口生香食單新補費商量滑勝瓊酥調杏露煖融氷屑拌糖霜且題糕子傲劉郎題新句亦新也 
寄凡惠我春晴詩二章有（萬縷垂楊千樹櫻時在日京）之句句法精警私欲效　自慚筆弱報以如夢令四閱云心字回旋香聚玉笛新詞間譜　語弄春晴粉蝶雙雙低舞幾縷幾縷濃淡鑪烟微吐其二云花影緩移庭院軟語庭前雙燕鳳子舞翩僊都是艶陽情眷曾見曾見向午欄干人倦其三云手把玉簫　按吹去春光一半燕子攪清悉軟踏　鈎低喚撩亂撩亂風動花枝微頭其四云楊柳春風正暖一抹餘霞旋散聽徹杜鵑啼惹得離人腸斷河滿河滿早咽一聲瓊管 
[笑笑錄] [  不笑]  
　　一八歲兒登電車　票人來兒出資購半票　票人端相其身叩以年歲元曰吾在家時爲八歲上電車時則爲五歲此阿母所告吾者爾如不信可問之阿母聞者皆大笑 
一人保巨險於某保險公司期以十年一日以暴疾卒其婦躬赴公司索償總理延見喟然言曰吾聞尊夫之死殊扼腕也婦立曰先生之所以扼腕者果傷　夫之死耶總理曰然吾性誠厚每聞人死輒爲扼腕婦曰然吾夫之猝死貴公司將損失巨金先生之扼腕恐不因彼而因此耳 
小說 
[潛艇歷險記（續）] [  翠岑譯]  
　　以此間之情勢觀之英潛艇Ｒ十九號應立回其根據地協助俄政府共同作戰之安全不久將被取銷本國海軍部以此而所發之命令今已通告凡作戰於波羅的海與東歐陣線之英軍一律撤退爲此特發此電着Ｒ十九號得電後立時遵行 
台列克讀電畢凝視其同伴曰嗟乎吾人今茲兩難矣麥快亞君試猜之果何事麥快亞聞語徐閉一目微轉其首曰艦長承君下問不能不答以予意則吾艇必事修葺以此現狀决難遁出波羅的海除非飛耳苟得修竣則或可復與敵人一爭其命運艦長曰其如此命令何麥快亞曰命令耶可以納爾遜在可本哈琴之事爲先例 
　　第二十一章　卜平司垓潑洛司百克忒街之房屋 
艦長决然曰麥快亞予意决矣予爲責任不得已也吾人苟能於波羅的海冰結之前修竣則返時尚可有爲雖違命令予意回國後亦未必得罪如不行修理而以命令故此時立即返棹則吾等必將同葬於波羅的海之底而命令之依否國大亦永無知吾之日麥快亞曰艦長言然夫服從命令嚋則不知然今海軍部之命令必未嘗知吾人之受損若是國人何知彼猶以爲吾等今方追奔逐北而活動作戰也艦長曰然艇損若是吾即欲倖圖出險潛過霜特之網然將何以對吾衆彼等聞命吾固知其必欣然從事而無稍猶豫然枉送此八十生命於敵人之手自問於心將安忍吾策决矣克朗斯太爲吾艇將泊之地天旣明Ｒ十九號藉俄艦才比耶喀之嚮導已能望見島上外貌莊嚴之砲臺四佈之砲壘滿舞新共和國旗幟砲臺見有軍艦至欲示其防守之愼重立發二砲彈墜於　逐艦之側須臾至一武裝之小汽船船上之軍官即向驅逐艦之艦長盤詰談判之結果則爲撤去艦上藍十字之海軍旗而易共和政府之新幟事旣履行驅逐艦即奉令泊於指定處而Ｒ十九號則由俄人引導入海軍船塢場外港内俄國之波羅的海艦隊駐焉諸艦之大半皆有德砲火之痕跡多數水兵均往彼得格拉示威餘則散歸故里各實施其共産主義少數之在艦者則日游蕩於街市船埠之間艦長台列克見一大戰艦上驕悍之水兵方麕聚於甲板而鬨飲指謂諾愛爾曰福達愛斯汝觀彼等何其自由平等而和衷共濟也閱者須知俄國今日士卒之尊嚴有類於革命前之俄皇長官之命令無復絲毫效力有欲强部下以服從者立時被殺必無幸免軍艦士官之全體被戮者已非一艘台列克所見之戰艦即其一也福達愛斯聞語答曰吾熱誠助人之英人今始得一實地敎訓艦長君觀俄人亦有些徵歡迎吾人之意否艦長曰無實可云無雖然吾儕必一觀陸上之情况今吾儕最要之問題即爲材料以備自行修艇之用此事必自行之矣俄工人尚肯爲吾助耶縱彼願助而昻貴若是之工值亦非吾窮瘠之英人所敢任矣台列克之猜測然也當其旣以協助工作之請求致於海軍船塢新總理之後請求立遭拒絕蓋自德國之馬克與金洋流通於俄境後而暗中排英之思想深結於俄國軍人水手與工人之腦中矣 
[自由談之自由談] [  不冷]  
　　對症發藥　無論用猛藥用和平藥其第一之要件必須對症而後可蓋對症而後藥有效也若不對症之藥徒然有害而無益誠可不必也今之有權者對於地方事之發生喜用不對症之藥而又屢改其藥性宜乎方愈多而症愈險矣 
 
 

Page 15

 
 
   
 
 

Page 16

 
 
   
 
