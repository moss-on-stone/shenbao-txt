# 1921 - 173 - 4917368

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[蒙軍與蒙匪（冷）]  
征蒙之費已付四百萬而援蒙軍之在蒙地者反未得分文此事宜甚可怪然而中國官界之行事實多類此此特爲一最明顯之代表而已 
質而言之蓋領費者本無征蒙之心而在蒙之援蒙軍又無領費之資格也在平常軍隊之與軍費亦何嘗不如此領軍費者不必付之軍隊而在軍隊者未必得領此軍費也特與四百萬與無分文之比有多少之不同耳不然各地之兵變何自而來而各督軍之家資又何以若是之豐富也且也不但軍費爲然軍階亦如此官愈高者愈不問事熱姜電謂當外計敵匪勿徒耽此印蓋亦慨乎其言之也 
命令 
六月二十八日大總統令特派阮忠植爲吉林查勘烟禁大員姚致遠爲熱河查勘烟禁大員此令 
又令内務總長齊耀珊呈京都市政公所坐辦唐在章因病懇請辭職唐在章准免本職此令 
又令派馬德恩充京都市政公所坐辦此令 
又令内務總長齊耀珊呈山西冀寗道道尹徐之棨懇請辭職徐之棨准免本職此令 
又令任命孫奂崙爲山西冀寗道道尹此令又令司法總長董康呈請任命王紹殼署直隷高等審判廳推事應照准此令 
國内專電 
北京電赤塔沈委電舊黨在蒙大敗來歸赤塔者三千人赤政府尙否認出自已意謂舊黨自潰吾宜利用時機速行復庫事半功倍昨將電轉奉惟張作霖領欵後未給鄒芬鄒感（二十七）電致參陸處催餉謂飛電經略使奉覆以經略署未設前防各事仍應逕向中央請求等因滂防糧秣不足十日賖欠俱窮人饑馬斃危險實甚請撥二十萬交沈之楨帶口情極迫切中央方知關外領出四百萬援蒙軍未潤分毫（二十九日下午二鐘）北京電鄒芬電前防糧秣缺乏派軍需長進京請先籌撥二十萬元北京電府電召姜桂題來京姜覆年邁昏憒難膺疆寄早有自知之明前請毅軍欠餉奉令已飭部籌迄未見頒兵饑馬病何以爲情并有請告某方應注意前防敵匪勿惟印信是求語（二十九日下午二鐘）北京電直曹派熊炳琦來京要求撥現百萬充入陜軍餉潘允先籌半數（二十九日下午四鐘） 
北京電吳新田電所部全師二十七由荆紫關分三路入陜集合商縣聽候後令（二十九日下午四鐘）北京電陳樹藩電府迭請六項未奉一覆國家待遇將士殊失衡平樹藩志切寗息現將陜軍集中咸醴靜候解决請促閻督到任將所請各節適當辦理若中央一味推諉陜軍爲求生路起見不得不自謀解决之法院覆嘯效各電均經電覆希與劉省長接洽所請六項政府逐條酌量容納非無解决途徑和平與武力惟君自擇 
北京電井岳秀電數陜陳十大罪請下討伐令（二十九日下午七鐘）北京電靳語鄂代表撤王因各方情勢有不能操切從事之苦否恐非地方福抄王私産在法律上府院不能允許優卹災民已見明令當再飭鄂當局遵辦（二十八日下午九鐘）北京電鄂王電旅長宋大霈孟昭月團長王廣錫彭德銓等四員此次兵變後尙能恢復秩序罪不掩功請仍留原職効力又營長賈世珍熊守義等九員有隨同搶掠分贓情事已一併槍斃其餘暫代職務以觀後効（二十九日下午一鐘）北京電交部發行定期支付劵三百萬利一分四釐實收八三三外耗用費一厘三五個月收以京漢綏餘利每月還六十萬不足京奉津浦餘利補入七月一日發行北京電法制局長王耒以去就爭民訴謂如此草率擬定法制七月一日實行如同兒戲其中牴觸現行律甚多非大加修正不可政府因將七月一日施行中東路命令撤銷另着王耒擬令九月一日實行留兩月爲修正時期 
北京電午後兩點各界代表假女高師開援助敎育會議警察以武力禁阻相率他往（二十九日下午四鐘）北京電敎職員决議對院删電再通電駁正（二十九日下午七鐘）北京電敎職員呈地方廳催傳靳馬殷質訊速提公訴（二十九日下午四鐘）北京電桂陸電前方糧秣僅足二十日請速撥現五十萬接濟否則軍心不穏實難作戰（二十九日下午七鐘）北京電吉電嵗政府令謝氏暫駐毛口嵗謝已認可該處距琿春僅百里邊防關係甚鉅請電范領拒阻（二十八日下下五鐘） 
北京電熱姜電米使部下與迷僧廟蒙匪業已開戰（二十八日下午五鐘）北京電黑吳電庫恰難民流落俄境計將萬人請速撥欵運送回國北京電府派楊開甲等携帶署藥物品勘赴滂江犒勞前綫官兵北京電院令德州兵工廠撥彈百二十萬交陸委運（二十八日下午九鐘）北京電徐電浙盧勸先辦選舉再謀省治（二十八下午九鐘）北京電浙財廳陳昌榖將調京蔣邦彥調財廳（二十九日下午二鐘）北京電振務結束大開保案聞四省列保多至千五百員 
北京電張允愷柏林電德國會二十一通過中德協約政府據以與德代表換文（二十降日下午二鐘）北京電外部照會使團請撤銷客郵（二十九日下午四鐘） 
 
 
 

Page 7

 
 
　　北京電日本宣布六月一日起朝鮮雄基爲商港係將崴港商業移轉於該處（二十九日下午二鐘）天津電保定會議决以四混成旅爲陜永久軍額軍餉支出以宣三數爲防遇變故調用國軍 
天津電日本宣慰使桑田安三郎艶（二十九）抵津（以上二十九日下午十鐘）漢口電王派楊文愷劉派周英杰儉（二十八）晚十一時同車赴京請撥欵恢復武宜商業並陳述善後情形（二十九日下午六鐘）蕪湖電倪道烺電召省議員汪鐘祥等五十餘人赴蚌支配本届選舉（二十九日下午八鐘） 
香港電陳炯明感（二十七）令葉舉楊坤如魏邦平分三路進攻潯州並令水陸大舉進攻南寗粤軍將領感電湘軍將領一致援桂聞湘趙所派三路已攻入全州李烈鈞分三路入桂民軍復乘機蜂起桂林徑（二十五）宣告獨立聞陸陳變更戰略力圖高州兵約十營爲桂精鋭之半故高屬將有大戰北江連陽方面連日兩軍雲集戰必劇烈梧下後秩序甚整商塲流通粤省紙幣梧與港粤航路復通容縣敬（二十四）爲熊鄧各部攻克賀縣尙爲謝部包圍孫昨令林永謨派艦巡緝高廉北海等處（二十九日下午八鐘）國外專電 
紐約電朱啓鈐昨偕施公使謁見哈定總統（發電日不詳） 
世界路透電 
英首相會討論我英日續盟二十八日倫敦電昨日帝國大會復討論英日聯盟問題英海陸軍大臣是日第一次與會孟郤斯德指導報倫敦訪員電稱加拿大代表竭力反對續盟因該明約已逹目的今不復適合國際新精神也加拿大深恐續盟將引起與美國競争軍備之舉則加拿大有限之陸海防務經費將增新擔負 
二十八日倫敦電昨日帝國大會開會時曾由喬治氏提議英日聯盟問題今日繼續開會討論之聞各代表之意見咸主張續盟外間所傳反對之説實屬不確印度代表因盟約中有防杜印度變亂之規定其理由已不存在故獨持異議但不難疏通之目下衆意顯皆注重於應行之方針俾可維持及鞏固對美之友交並注重一切必要之修正俾盟约得與國際聯盟公約相適合 
[希土戰事記]  
二十八日君士坦丁電土軍佔伊斯末特之説傳之尙過早國民軍曾攻撃該港希軍司令現正撤退該處兵隊俾令休息另以生力兵登陸拒守國民黨刻在安哥拉與統一進步委員會中人互鬭甚烈該委員受安佛氏之煽動且得過激黨之輔助國民黨今極願與協約國商定辦法使希軍退出士麥那俾國民黨得專意對付過激黨蓋過激黨刻厚集於加爾斯周圍有進逼歐士魯姆之勢也 
[英礦工風潮之解决]  
二十八日倫敦電據當局聲稱煤礦爭端業已解决首相喬治氏今日午後在下院宣稱礦工幹事部已允將商定之合同條件請工人承認俾七月四日得以開工全國利益共同分配之要求今已切實作罷永久合同之主要點爲創立工人受欵新制即與僱主同分餘利是也余信此制將爲任何各國分利最大之榜様首相繼謂工資將爲該實業第一項支費且將定一標準工資較戰前高百分之二十礦主於工資及其他費用均已付清後將於工資每百鎊中受取十七鎊如再有餘欵可分則工人得八十三鎊礦主得十七鎊此項解决辦法實行至一九二二年九月三十日爲止余信其結果必能使煤業獲前所未有之和諧有數重要區域初施此項辦法必多因難近六個月内大受打撃之出口業地方當受特别之考慮如經濟狀况在煤業恢復原狀前而呈佳象則尙威爾斯礦工之工資每日將減九先令六便士礦主現由礦工輔助促請政府予以助力使礦穴得以開工並聲明如不得政府助力則開工者必屬有限現議定即減工資每班兩先令八九兩月再各減六便士過此則永久合同即將實行政府所决議付給之津貼金一千萬鎊不與此事相關凡需政府輔助或減資須待解决之區礦主允照分利制放棄利益三個月日後擬設全國工資處礦主與礦工得舉同數之代表加入並擬設立地方工資處凡有地方爭端悉移交辦理云云愛士葵氏起稱下院如拒絶政府准給津貼金一千萬鎊則須負重大之責任工黨領袖克萊恩氏起言彼切望礦工能從領袖之勸告接受解决辦法彼意此舉與僱主及被僱者將來之交際有極重要之關係克萊恩氏且勸職工聯合會當悟於此次爭端中所施方法之愚拙及彼等機關性質之陳舊凡職工聯合會中人對於各事當更信任其領袖云云張伯倫氏謂一千萬鎊之津貼金議案將於七月一日提交下院議員數人之意討論該案之演説或將激怒工人而妨礙七月四日之開工故已議定不於七月一日而於七月七日討論之按各礦穴於四月一日起停工故罷工風潮已歷三足月之久 
[英國各工廠減資問題]  
二十八日倫敦電東蘭開夏棉紗廠昨多開工愛克林登已有織工二千名上工彭萊紗廠工人之上工者占百分之四十逹文廠工人之上工者占百分之五十 
二十九日倫敦電機匠投票解决應否接受僱工减資之建議其結果爲大多數反對接受煤氣工人約九萬名已允每星期减資六先令九便士 
[愛爾蘭之會議]  
二十八日倫敦電愛爾蘭新芬黨總統伐勒拉氏覆首相喬治氏邀請參與愛爾蘭議和大會之函謂彼現正與愛爾蘭國主要代表商榷一切彼極願告成盎格魯愛爾蘭間持久之和局但如不容許愛爾蘭統一則此舉實無告成之法伐勒拉氏允俟與統一黨商後再行詳覆 
並已函邀北部内閣首相克萊格氏及其他統一黨領袖於七月四日在杜白林市尹邸會談 
二十八日倫敦電烏爾斯特内閣已接受喬治氏之請東允派代表參與愛爾蘭大會愛爾蘭南部國會已於今日在杜白林行開幕禮參議院議員共六十四人到者僅十五人下議院議員共一百二十八人到者僅四人國會已延會至七月十三日俾各議員到會宣誓届時不到則將宣佈解散國會而建設皇家殖民地政府 
[英議院之美國事質問]  
二十七日倫敦電下院今日有人問及美國關注受託代管權事外交次官哈姆斯韋士氏答稱頃接國際聯盟行政會會長來函謂美政府曾聲明凡關於該問題之决議未經美國同意則未便接受之云云列强之與此有關係者今應竭力將現與美國所討論各點得一决議俾行政會得在下届國際聯盟議會開會之前解决受託代管權全問題也哈氏又稱英政府擬考慮最佳之方法使來函之建議得以見諸實行 
[各國近事記]  
二十七日倫敦電副郵務長披斯氏今日在下院宣稱近數日内大東公司發往印度與遠東電報之傳遞已有進步俟紅海數段海電得復通電則目下例外之延緩即將終止爲時不出兩星期云 
二十九日馬尼剌電參議院議長奎崇氏定於七月十四日乘亞細亞皇后號赴美據稱此行目的純爲個人計惟伍德將軍與前總督福白斯氏關於斐列濱獨立問題之報告如有非難之處彼擬竭力遏止其發生影響伍德將軍及福白斯氏已由南吕宋歸來下星期將出游西布等處伍等聲稱所經查視之數省内孩童死率之高殊可驚該 
二十八日海牙電前荷蘭首相皮倫白羅克氏允出斡旋俾使現内閣留任如有必要或加改组 
二十八日巴黎電日太子今日參觀索朋大學據巴黎專校長在該處宣稱不日將設日本學生幸福委員會由巴黎大學主持一切日太子深謝該校長優待法國各學校日本學生之厚意 
二十八日倫敦電上海波爾登博士ＢＯＬＴＯＮ之女孩溺斃於乞平諾登某河道經官驗屍後判定乃由日本看護婦故殺該看護婦乃在滬受僱被拘時匿於孩屍發見地附近田内 
太平洋路透電 
[粤桂戰事記]  
二十八日廣州電聞粤軍已克復化州俘桂軍三營故粤軍已將粤省境内之桂兵完全逐走桂軍圖在北海得通海地點之謀至是乃敗 
二十九日香港電此間聞桂軍已占據陽山與口建欽廉高州現均有劇烈戰事粤軍司令陳炯明刻正指揮進攻潯州桂軍司令部現設該處 
[南方近事記]  
二十九日宜昌電成都美國聖經會敎士賀克氏ＨＯＯＫＥＲ携眷偕宜昌内地敎會敎士斯塊愛亞氏昨同乘舢板登某輪船忽遭傾覆賀克氏失蹤餘人遇救 
[北方近事記]  
二十七日北京電陜省議會通電全國有名政客宣布主張繼行省憲並請國民贊助之 
二十八日北京電施公使來電朱啓鈐已於六月二十四日抵華盛頓定二十七日謁見哈定總統 
二十八日北京電政府電政王寵惠謂已任渠爲國際聯盟中國代表命其留歐 
二十九日北京電今日有命令批准中德商約並命外交部與德政府調印 
二十九日北京電汪有齡已被選爲國際律師大會主席該會定十月問在北京舉行 
二十九日北京電一九一九年充上海修正税則委員會主任現充税務處提調之曾霽生因所乘馬車爲汽車所　受傷甚重西醫診治後謂須施用刀圭否則無救其眷屬不允曾現仍昏迷不省人事 
[日本近事記]  
二十八日廣州電美總領事白化爾士氏由美銷假回任第一次正式謁見孫中山伍廷芳 
二十八日東京電天洋丸由香港取道上海駛抵神户港外船中發現傳染症四百五十起頭等客二人於離長崎後患病一忽於昨晚逝世該船起椗日期現尙未定 
[東俄近事記]  
二十九日海參崴電謝米諾夫已抵格羅台柯伏惟如何能抵該處今尙未悉日人否認曾助謝由海參崴遁走謝圖在雙城子烏蘇里斯克實行武斷政略不果因葉尼塞斯克（西比利亞）之哥塞克兵支隊抵埠時即宣言忠事臨時政府而不肯助謝也 
國外要聞 
[東俄與日本之新協定]  
上海華俄通信社二十五日哈爾濱電云哈埠諾伏斯基齊士尼報從可靠方面探得遠東共和國外務次長科奇尼科夫氏與日本外交委員希馬逹（譯音）氏談判之結果簽訂草約大綱如下（一）遠東共和國對於漁業協約允許加以修正以惠日本（二）遠東共和國准予日本若干特權以開採在共和國境内之木材及礦産（三）遠東共和國與日本訂一特别關税協約處日本於特别優惠地位（四）遠東共和國准予日本以優先權在薩哈連島及薩哈連省得有各種之權利（五）遠東共和國准予日本在共和國領海沿海航行之權（六）日本宣布一切實時期撤退其駐在沿海省及沿阿穆爾江之尼古來司克之軍隊立即撤消對於所謂軍事交通之管理權又撤退其在哀扶奇尼維司加·尼古爾司克·及朴格拉尼區納所境内之一切軍隊限於四個月内將駐軍完全撤盡（七）日本不再阻止遠東共和國驻紥必要數額之國民軍於海參崴及沿海省境内之他處亦不阻止沿海省臨時政府之重行設立（八）日本應予遠東共和國以財政上及經濟上之援助爲此目的起見將组織一俄日經濟委員會立即開始討論一宗借欵及設立一銀行之問題（九）凡曾组織秘密團體反對遠東共和國之人經遠東共和國得有證據者日本以後不得在共和國境内之辦事機關内再任用之（十）日本與遠東共和國彼此允洽尊重此草約之條約聞訂約之後科奇尼科夫氏立離哈爾濱赴亦塔希馬逹氏即赴海參崴 
大陸報二十八日北京電云海參崴日軍總司令鈴木氏致東京參謀部之一電其原稿現已覔得日本對西比利亞之政策於此可見一斑其文曰謝米諾夫處於日軍中已引起明顯之反對今領事團又加以同様之反對美國代表實爲其領袖此種形勢迫令日軍與赤塔政府和解而恩琴所統之蒙古軍就其所佔土地而言殊不活動日軍因此尤不得不與赤塔周旋謝米諾夫問題之解决遂爲延緩再日軍援助謝軍之經費業已用罄而無結果此乃干涉俄國内政之政策遲遲不即終止之故遲疑不定嚴重結果將隨時之發生日軍地位宜即了結俄國問題請注意於此云云日本立花將軍亦有一電致東京參謀部以恩琴不活動爲言並斥美國代表反對日本遠東政策且謂日本領事全不知俄事眞相據確實消息赤塔政府與日代表會商之結果爲俄日合同之簽字日本依此合同續獲漁權森林權礦山權並得税關特别待遇薩哈連島選擇各種讓與權及航行權利而日本則允於四個月内退出西比利亞以作交換條件日兵旣退赤塔可派兵赴海參崴與瀕海口岸而不遭日本之干涉 
國内要聞 
[陜西情勢益險惡]  
馮玉祥已與党仲昭開戰 
陜西情形自陳樹藩嘯電發出以後已成不可解决之勢直曹對此頗爲焦慮除派周某赴洛面商吳佩孚外又電召師長曹鍈天津鎭守使趙玉珂於二十六日夜間十二時特乘專車赴保據聞昨日午後保定巡署已開會商議應付陜事辦法及籌餉備械用爲作戰預備緣陳樹藩刻已離省由寳雞入興安負固漢中形勢已成吳佩孚閻相文十四日派去之夏國楨苗得霖兩氏初時陳劉俱有電表示歡迎乃夏苗於廿一日到陜接洽殊不得要領且知陳氏已將所部改編事宜不待中央命令已完全編妥以第一混成旅及涇陽駐軍田玉潔全部騎兵第三團衛隊騎兵營編爲陜西陸軍第一師以劉世瓏充第一師師長徐振華充步兵第一旅旅長田玉潔充步兵第二旅旅長以第二混成旅及第一混成團騎兵旅第一團漢武軍第二路等編爲陜西陸軍第二師以張金印充第二師師長陳世傑充步兵第三旅旅長張鴻遠充步兵第四旅旅長以第三混成旅及第三第四兩混成團陜南邊防第一支隊陜南鎭守使署附屬各連編爲陜西陸軍第三師以陜南鎭守使張寳麟兼充第三師師長王鴻恩充步兵第五旅旅長劉召棠充步兵第六旅旅長以高維游撃隊行營稽查處第二混成團漢武軍第五第六兩路陜西邉防第二支隊陜邊游撃編爲陜西陸軍第四師以潼商雒剿匪總司令党仲昭第四師師長張藩充步兵第七旅旅長劉世傑充步兵第八旅旅長以陜北游撃騎兵團及陜北鎭署所屬各營連編爲第一混成旅以陜北鎭守使井岳秀充旅長漢武軍第一第三第四三路及該軍司令部直屬各部隊編爲第二混成旅以漢武軍統領白鴻儀爲旅長騎兵旅第二團及渭北游撃第一第二兩支隊編爲第三混成旅以田維勤升充該旅旅長現下改編已竣臨潼藍田已派張金印所部扼守商南商縣由張寳麟所部駐防劉世瓏分防咸陽羅玉宿則守西安自十里舗起以迄臨潼沿途築壘備戰西安五十里附近則由省長劉鎭華所部鎭嵩軍擔任夏等因接洽不得要領已 
携陜西政務廳長祝鴻元歸洛報命 
又聞馮玉祥所部向西安開進時業在華隂方面與党仲昭軍隊於敬日發生接觸昨日閻相文已有電文報告並稱馮旅因地勢不小熟有失利陳樹藩已在乾州設立司令部臨潼附近築壘架砲准備迎敵張锡元所部梁團已通電聲明附和陳氏因之張锡元昨已有電表示個人雖服從中央但於戰端之起所部應持中立態度刻下戰事已起陳樹藩抗命情形已全然暴露故昨日保定之會議對於陜局前途頗有關係 
[尙有要聞二及地方通信轉入第十頁]  
雜評一 
[長江變化説（默）]  
近日又有長江將生變化之説以現勢言之所謂變化者不過關於王占元個人之地位而已鄂人旣有一致驅王之表示黨人又廳集武漢乘機以謀活動而此外又有張吳舊部集中荆襄俟陜戰發生即進攻武漢之傳言更有湘將出兵援鄂某將聯川自固諸異説雖其所纷傳人口者未必果爲事實然據中國内亂之慣例以觀每以一人之地盤問題遷延不决致引起時局之紛擾者往往而有今政府對撤王尙認爲時機未至而鄂人則必欲去王而後已如此相持又加以各方活動安能必其無變化之發生况陜事甫經决裂對浙復無辦法桂粤之戰又不知將生如何影響在在有一髮牽全身之懼中央於此等問題正宜鄭重以處之之時也 
 
 
 

Page 8

 
 
   
 
 

Page 9

 
 
   
 
 

Page 10

 
 
　國内要聞二 
[鄂同鄉之救濟兵變運動]  
湖北旅京同鄉會因該省迭起兵變認爲有組織『兵災救濟會』之必要特於昨日（二十七日）上午九時約集各府縣代表齊集湖廣會舘討論組織兵災委員會進行辦法除决定以此案作爲明日（星期三）大會之重要案件外並公推甘鵬雲李子青陳邦傑黄恭謙等四人爲代表往謁同鄉會長周樹模磋商進行辦法周氏亦允協力進行 
又聞政府因旅京鄂人迭次推舉代表紛向府院請願靳氏特於昨日午前十一鐘勉爲接見當由各代表陳述當時被禍慘狀及要求政府維持善後辦法聞靳當答以政府對於此次鄂乳斷不稍存膜視除已懲撤各旅團長外所有善後各事當與王督協商辦理至玉督鎭鄂有年素重視人民疾苦自有以副鄂民之望而使之恢復元氣云云各代表不得要領而出 
[京敎育界與馬鄰翼破裂]  
　宣佈馬氏十大罪狀 
北京專門以上八校敎職員聯席會議昨日（二十七）發出油印傳單宣佈敎育次長馬鄰翼十大罪狀據敎育界人云此稿擬就已久近見馬氏行動乖謬殊無調停能力遂不得不予宣佈惟敎潮至此敎育部當然有調解之責敎職員受侮至深當然可以向敎育部直接提出要求原可無須調人中間多一層周折今旣宣佈馬氏罪狀面皮抓破似於轉圜更添一重障礙也兹録其原文如下同人等因政府立意思摧殘教育仇視文化區區敎育經費靳而不與數稔以來幾經交涉均無完滿結果延至本年實有不能維持之勢同人等始有三月十四日暫行停止職務及四月八日辭職之舉其間經政府一度容納同人請求維持北京國立專門以上八校之意思發生本年四月三十日國務會議議决之三條辦法同人因有暫允取銷辭之宣言不意政府旋允旋翻難以理喻同人等迫不得已復於五月二十日再行辭職其間經過情形早已布諸國人之前矣自四月初旬敎育總長范源濓辭職赴津後次長王章祜亦相繼辭職敎育部無完全負責之人同人等雖歷向部中交涉苦無着落迨五月之末政府任命馬鄰翼爲敎育次長代理部務同人方以爲有結束之希望不謂馬鄰翼到任以後其倒行逆施摧殘敎育更有甚於無敎育當局運時者至馬鄰翼之舉動是否别有授意雖難遽斷而其罪狀固可歷舉於左以告國人六月一日該次長到任之始同人以辭職敎職員資格邀同校長向之索欠（五月三十日起同人已日向部索欠）自下午二時訖六時至歷四時該次長始允於星期五六月三日以前發出三分之一其餘統於隂曆端午節前二日（即六月八日）發清當時法專王校長及同人等曾問該次長此項辦法究竟確實與否該次長答稱此言旣出於我我當然負完全責任同人等雖原欲將全部欠薪即日領出然對於該次長此項辦法當時亦甚表滿意惟須先付討論遂請馬次長暫時退席討論結果咸以該次長到任伊始能負責任當然承認此項辦法遂議决應按照各國團體會議通例將所商妥辦法由敎育次長校長同人等三方簽字以證明記録之無訛及再請該次長出席時該次長則已出部同人等約候三小時該次長方回部再行出席竟反前言謂記録無訛不過須先聲明一事方能簽字即星期五以前認發之一部可以負責至端午節前二日發清一層則不敢負責必俟明日國務會議後再行答復同人等再三質證請其仍負完全責任該次長寗食前言而不顧以堂堂閣員到任伊始頃刻之間即反覆無信如此其罪一六月三日該次長旣允率同同人及校長學生等前赴府院請求維持敎育當抵新華門時同人等再請該次長向衞兵聲明來意希望不致被拒該次長堅稱我不能説及同人等自向衛兵聲明即横被毆撃致遭傷害時該次長若加阻止衛兵逞暴或尙不至如是之甚是衛兵受有指使該次長實早預聞有意戕賊同人及校長學生等其罪二（未完） 
[小野求整理日債近訊]  
日本小野氏所提整理到期日債（西原龜三所經手者）辦法是否業已簽字當局並無正確表示最近又有日本阪西重來北京之報阪西前此回國實接有北京當局商借日欵之使命此次重來自必有以報命故昨日外間盛傳種種借欵説均由阪西重來而起而當局方面則嚴守秘密如故惟據日人傳來消息則謂阪西此行對於借欵問題有無具體的接洽雖尙未顯露然於日本重要人物方面確已進説謂中日有經濟提携之必要故日本國論已决於新銀團約束以外另行供給借欵於中國而西原借欵善後問題小野氏與當局一再接洽刻亦已决定辦法此項借欵總額共有一萬萬數千萬元其整數一萬萬元擬展期一年利息增至一分二釐先交付息金六百萬元其餘數擬以關餘鹽餘及烟酒税各擔保委託台灣朝鮮興業三銀行發行國庫劵一萬萬二千五百萬元云云據此則財致當局所謂並未决定之問題實已早行决定以此例推之所謂不借日欵者亦未必可信也 
又據中美通信社云小野氏來華之目的專理到期日債昨據某要人談及謂小野已獲美滿結果到期日債約在一萬萬俱一律展期一年另訂轉債辦法利息增至一分仍以鹽餘關餘烟酒税爲擔保我國所受損失變息爲本尙不可論即吾人所知參戰借欵二千萬當時日金低落僅值中幣四五角左右現在日金漲至一元有零故此一轉移間即就參戰借欵一項暗耗即在千萬故此一萬萬日債雖可展期一年而我國所受金價漲落影響暗中損失已無形耗去數千萬况日金復有繼漲增高之勢一年到期後此債果何從還起恐再轉兩三次即傾全國財産亦不足爲該債抵押品矣 
[武宜變軍下級官槍斃紀]  
鄂省武宜變軍旅團長等業經二十四日明令免職查辦所有團副營長以下各員則着王督分别查明聽候懲辦王督亦以變軍長官非擇尤嚴懲决不足以平鄂人之憤故二十五日假開軍事會議爲名電召留省各變軍中下級軍官來署列席隨即扣留營長以下軍官十四名先交憲兵營看管次解軍法處審訊惟其中二師八團一營營長熊守義二十一混成旅一團三營營長賈世珍則今憲兵押在署内憲兵營樓上親同鄒參謀變賓鞫訊王督問七夕兵變你們是在營抑抑在公館兩營長答在營王問你們旣在營爲何臨時不能制止難道事前没有一點影響嗎熊營長答是日職營晚半天尙在通湘門外野戰兩小時回營時已上燈没有甚麽形跡夜十二時三十分營長聞左旗有槍聲即同郭營副及一二連長在操場吹號集合不料右旗變軍已槍傷我營衛兵闖進右旗營内大喊咱們弟兄趁此機會一同回家罷職營軍士即同聲附和營長等出死力制止而一連連長已被撃倒地變軍蜂擁而出營長至此實無法以阻止云云王督又問賈營長你是怎麽様呢賈答職營甫由宜昌開到是夜聞城内槍聲營長恐爲土匪來攻隨將全部分作散兵綫不一時南湖方面槍聲亦起營長即令第三連前去偵探不料竟隨同附和而其餘一二兩連亦觸機譁變營長治軍無狀請予嚴懲云云王督沉吟半響始曰罷了罷了即命還押軍法處昨二十六晨即令知軍法處將其中情節較重之熊守義等六名執行槍决程定遠處長奉令後當命衞隊提出騐明正身在處前執行並宣布其罪狀云案奉督軍第二七三號訓令内開案查陸軍第二十一混成旅一團三營營長賈世珍第二師八團一營營長熊守義七團二營七連連長翟尙夢五團一營機關槍一連排長張維志七團二營機關槍三連排長耿甫田同務長權連升等六名據該營旅團長分别具報并由本督軍秘密派員詳細調查於變兵之時實爲故意縱容及乘機煽亂情事非從嚴懲處不足伸國法而肅軍紀仰即提犯一律槍决具報此令等因奉此除令仰衞隊連長將該犯賈世珍熊守義翟尙夢張維志耿甫田蘿連升等六名執行槍斃外俣行佈告諸邑人等一體知悉此佈 
昨午後王督又令憲兵營按名逮捕二師五團四連連長尹三省排長李增慶二十一混成旅一團九連排長李長才十一連排長胡天福十二連排長周玉善等五名發交軍法處審訊該變軍官長等於兵變時不予維持縱兵外出甚有隨同行搶及事後分贓情事犯罪重大萬難寛宥今（二十七）晨八時仍在軍法處門首槍斃皆由王督撥費盛歛其他押在軍法處數人情尙可原除免職外或可免死至明令免職二師三旅旅長孟昭月以與王督爲姻親仍可留營效用原任二十一旅長調任三十五旅長宋大霈以爲孫傳芳所信任聞亦有同様希望惟團長孫建屏穆恩棠等則須聽陸軍部發落説者請王督兼任二師師長二師旅團營長均因兵變獲譴而王兼師長則獨逍遥事外同罪異罰不足以昭大公也（六月二十七日） 
[粤桂欽廉方面之戰訊（邕垣通信）]  
桂軍圖謀攻粤蓄志已久陸幹卿於去月二十五日在邕垣會議郭松年楊永泰張錦等均促桂軍急行攻粤在會各軍官議决贊同陸乃由邕遷至貴縣設立平粤軍總司令部居中指揮并擬定本月五日命令各路軍隊實行總攻撃嗣因接濟未至稍事延擱近則欵已匯到乃决定本月十五日由譚浩明指揮黄培桂馬鋆馬濟劉成貴盧炎山陸裕光等軍隊五千餘人進攻欽州靈山廉州各處粤軍馮銘楷與陸有舊不戰而退桂軍遂得安然佔領靈山其餘粤軍如黄志桓黄明堂等因未及防備倉卒不能應戰且器械粗劣遂被桂軍迫退乃棄欽州此爲十七日之情形也惟粤軍退敗後即有瓊州之粤軍鄧本殷及獨立旅翁式亮均統率全部隊伍紛紛向北海上陸會合兩黄所部竭力反攻兩軍相撃甚猛桂兵死傷六百餘人傷兵運至邕垣發落奇利土醫院療治者約共一百餘人據某傷兵所言粤軍用飛機抛下炸彈桂軍無術抵擋且適中中隊傷亡甚多因之抛棄欽州邕人聞此消息又恐飛機來邕人人憂懼并聞全省桂軍統於本月十五日奉陸幹卿令一律向粤軍進攻林虎所部已攻入信宜石城兩處惟梧州下游爲粤軍魏邦平所部痛撃軍情極爲緊急至欽州方面與邕垣相距甚近倘桂軍不守靈山南寗無險可扼桂省全部必將摇動也 
[福州近訊（遂夫）]  
崇安水災與各縣時疫厦門日警案之飭查崇安縣北鄉本月十八十九兩日山洪暴漲二丈七尺餘附近十餘鄉盡被洪水屋宇衝倒三百餘座田園牲畜漂没無數鄉民攀樹緣屋避災間有隨屋漂流者死傷若干尙未得確數現災民遍野隨地露宿實爲數十年來未有之奇災至各縣目下時疫甚盛厦門石碼福安平和各地患者無算而尤以福州之疫爲盛十日來台江方面每日死者總在二三十人以上醫家莫不束手厦門日人設警案交涉已久兹聞省長公署昨接外交部咨稱准駐京日本公使照會開關於厦門設立警隊事曾得貴部六月六日照知在案當經電轉帝國駐厦領事兹經覆稱駐厦帝國領事按照中國厦門唐交涉員之請及地方治安之實在情形已飭令解散通知唐交涉員在案等因特此通知貴總長希查照爲荷云云相應咨請知照省公署得咨後即訓令厦門唐交涉員略云該地日警是否實行解散速即查覆以憑核奪 
[皖學潮中之血]  
皖學生會方面消息云此次皖軍隊毆傷生甚衆同仁醫院幾於應接不暇内有姜高琦君受傷最重昏死者數次雖時復稍蘇然終不免於危險近因流血太多肢體枯瘦皮膚癰腫仍有朝不保夕之勢醫院院長戴世璜君殊爲焦急以爲非灌以生人鮮新之血不足以延長生命特於昨日（二十五）招集學生總會委員儲應時周駿等一百餘人商量辦法該委員等以受傷同學病旣危險如此當然允即援救遂羣請醫長願以已血供吸取藉以救濟據醫長云諸位如此熱心極爲欽佩惟須富有血質之人且其血質必與傷者血質相同始能有效故最後只有周駿吳盈科二君爲合格今日已將吳盈科君請至醫院由臂部吸取血量兩瓶（约半斤之譜）比即轉入受傷同學之臂部并聞明日將請周君繼續至院依法辦理究竟有效否尙難逆科也 
[杭州快信]  
分水縣議會昨函省憲籌備處敝縣現存舊縣議員十三人開會選舉省憲法會議員到七人已過半數并有城鄉各绅董列席參觀選出鍾司周（商會會長）當選邵金綬爲候補當選 
省憲會議籌備處昨電各縣法團省憲已於宥日討論完畢召集議决尅期告成緩選一節嘉興嚴州各屬均已公决停止緣此次選册弊濫正式投票事實民良難一經訴訟法必無效各屬旣一致主張自動停選廓清選弊制憲前途更生佳望 
嵊縣各法團新昌縣商會敎育會仙居自治促進會昨俱電省一致主張停選 
沈省長今午（二十九）柬請盧督赴西湖烟霞洞讌會盧辭不往 
杭縣初選已預備完畢城區投票地在舊杭府學蠶汛減色絲價飛漲近日行盤（每三日漲一次）細絲每百兩售七十七元夾經絲七十三元肥絲六十七元來貨尙嫌缺乏廠綢增價一錢二分熟貨增價一分 
[南京快信]  
海州商埠因隴海路線及海港尙未規畫定妥開辦無期段督辦現擬在寗先設一事務所籌備一切進行事宜津浦鐵路機廠工人罷工現經路局警備隊統領申士魁調解風潮已息 
本城鞋匠工人因要求店主加給工資昨日相率罷工聞城内外此項工人有四千餘人 
省署昨令各縣知事將附税收入按月宣布以便將來移辦地方自治不致發生糾葛 
司法部咨省署嗣後懲辦盗匪必須確係緊迫重案恐悮事機始准援用懲治盗匪條例辦理否則務照該法第五條程序申請以重民命 
銅山知事曹元鼎因皖督索去判决監禁十月之烟犯王茂材（舊國會議員）憤而辭職王省長未准 
馬聯甲昨由蕪乘安豐兵輪來寗謁齊督旋於下午乘特别快車赴蚌 
浙盧派緝私統領石佳華來謁齊督面商要政 
王鳴義奉曹錕命來謁齊督有所接洽 
齊督王省長昨電賀奉張就蒙疆經略使職王省長昨委金鉽充省署諮議 
交通部郵電學校學生六十九人過寗赴滬徐州鎭守使署參謀長張樹棻昨公畢返徐財部主事張黎青因公來寗院參事唐寳鍔吳宗美過寗赴滬陸部諮議曹有義過寗赴京 
地方通信松江 
縣敎育行政會閉幕本日（二十八日）爲縣敎育行政會閉幕之日午後一時開會接開審查報告（一）倪伯英等報告修正師範生補助案計分五項（甲）補助費定千元專供各生課業用品之需（乙）規定補助費總數由全縣師範生數平均攤派（丙）受補助人以現肄業於各省立師範學校者爲限（丁）由勸學所調查學生總數於學期終了時將補助費交勸學員代發（戊）十年度第一學期起實行討論結果將（丁）項改爲由各師範生自行報告學委轉報勸學所經勸學所向各師校調查詳確後由各學委將費代領發給其餘均照審查原文通過（二）楊繩武等報告審查補助實業生案審查員報告畢各會員以受補助人之資格上頗多疑敎大起爭辯結果决交行政員常會重行考慮（三）馬敬時等報告審查優待小學敎員案原文生實行年功加俸由勸學所定的欵再訂施行方法結果照審查原案通過（四）楊繩武等報告審查组織參觀圓案大致分參觀爲遠近兩種於每年春季行之費由各市鄉分擔參觀後將筆記刊登敎育雜誌討論結果於春季兩字下加或秒季二字（五）馬敬時等報告審查高小附設商業補習科案原文規定由勸學所指定相宜一校暫設一級作爲試辦經費年支四百元詳細辦法由勸學所與指定之校會訂討論結果加每級至少三十人數字並抹去經費年支四百元等句 
改爲經費及詳細辦法由勸學所與指定之校會訂報告至此已鐘鳴六下主席請變更日程將第一日（二十六日）提出之規定編造預决算時期案提前討論經各會員一致贊同决議預算於會計年度開始前三個月造報决算於年度終了後五個月造林報議畢宣告閉會其餘未議之案公决移交敎育行政人員常會再議複標屠税仍無結果縣署以前屠税認商莊新寳呈報病故呈由財廳没收該商存案之保證金七百五十元并於二十八日在縣署大堂設立標匭重行招商認投詎自午迄晚並無一人顧問縣署不得已仍將標匭撤去 
[蘇州]  
救火會選舉會長蘇州救火聯合會各項職員任期已滿現值第九届改選之期該會特先期將選舉票函送各龍社以符定章昨開票各龍社社員到者甚多計選出正會長貝哉安（八十四票）副會長宋續成（七十五票）戈秒潭（六十六票）所有評議等各項職員亦經同時選定 
警察廳議修城牆蘇州六門城牆年久失修坍塌不堪且有一般江北人私自拆賣現爲警察廳長李卿查悉特面諭各區署長嚴密查緝前日雇乘小船一艘沿城一帶游行查勘聞不日即須呈請道尹轉呈省署撥欵修理 
小輪因雨停駛連朝　雨河水暴漲各鄉低田半遭淹没所有開往常熟之蘇班小輪於昨日起已一律停駛以免衝損堤岸 
[崑山]  
霉雨成災之呼籲省議員徐鳳標朱毓賢致王省長代電云南京王省長鑒勘電諒逹本月二十四日起迄二十七日止三晝夜大雨如注河水頓漲三尺有奇崑山陸家橋周墅巴城常熟任陽東唐市等鄉均成澤國禾苗初植驟遇淹没荒象已成若不速爲補救恐釀成辛亥已未年之巨災爲特電呈鈞長迅賜飭縣妥籌挽回方法無任盼禱省議員朱毓賢徐鳳標艷叩 
[揚州]  
小輪因水漲停班鎭仙班輪（鎭江至揚屬仙女廟）因河水泛漲公决遵照税務司飭知於二十七日起停止開駛以免輪浪衝刷頭橋及各處河堤一俟秋水退落再行恢復原狀云 
[徐州]  
知事自請罷黜銅山曹彝仲知事因國會衆議員王茂材吸食鴉片判决裭奪公權五年徒刑十個月近忽接安徽督軍署來電謂王係督署諮議令即釋放曹知事以王係現行烟犯已經判决電復皖督並電呈江蘇軍民兩長後於本月二十五日又有安武軍尹統領耿副官持皖督函到縣將王茂材索去曹知事遂於當日下午五時電軍民兩長辭職兹將曹知事電文録下南京督軍齊省長王鈞鑒敬電計逹頃間安武軍尹統領耿副官持安徽督軍函索王茂材迫不得已權予釋放違法失政内疚萬狀乞速罷黜以謝地方銅山縣知事曹元鼎叩佳 
查獲蘇米之省批江蘇省公署委員劉鴻賓前在徐州津浦車站查獲私運蘇米三車當經劉委員一面將米扣留一面電禀王省長兹劉委員接奉王省長指令云呈悉此案前據電呈到署當經電令徐海道尹銅山縣知事查明恊同悉數扣留呈候核辦並轉該委員知照在案據呈前情該委辦事認真殊堪嘉許仰仍嚴密偵查母稍鬆懈此令六月二十三日 
來函 
[齊蘇督來電]  
本報二十六日國内要聞欄内載有關於浙事之京訊一則中有據某方面接齊督來電云云係轉録二十四日北京晨報兹本館接齊督來電否認此事用將齊督來電披露如下申報館鑒二十六日閲貴報登載關於浙事之京訊一則殊堪詫異鄙人對於浙事無論對於中央對於各省並無隻字之論列何從有此電文當此時局不靖之時此等淆惑聽聞之詞殊於大局安危蘇浙治安均有妨害用特專電質問除請將此電登諸報端以代更正外并望將該電從何處得來明白答覆以憑根究齊燮元儉印 
 
 
 

Page 11

 
 
   
 
 

Page 12

 
 
   
 
 

Page 13

 
 
自由談 
閒話 
[杭州識小録] [  波]  
杭州車站警廳各有一巨鐘全城晷刻咸就正於是近頃青年會亦置一鐘時亦準確杭人以會爲外人主持亦以認爲有效之鐘此外通衢大道不乏巨鐘時刻互别各自爲政尤可笑者大經緞局與兩巨時計公司相對峙其鐘相差至三十分鐘行者左右顧愕然無所適從而肆人覥不爲怪一鐘之微且不能粒量妥貼示途人以正鵠商人程度如是如是西園門前有牽馬徘徊路隅供客騎乘者馬皆羸弱老瘦鞍轡又都殘破豪貴王孫多去而弗顧所馳聘者類空囊惡少出小銀元三五枚怒馳十餘里始罷策圉人得微資馬乃汗沸如瀋瘦骨支離矣余每過而傷之成絶句一首云凄凉伏櫪可憐身牽去牽來幾圉人二等王孫作豪舉怒鞭瘦馬踏殘春 
湖游以瓜皮艇最雋近有然汽油用摩托機裝置艇尾者行駛雖迅機聲軋軋剌耳欲聾舷次震盪坐者身顫賓主危對清趣索然余雅不欲且機葉鼓動湖波使湖底淤泥悉翻騰而上汽船過處湖水悉濁尤惡劣可惱余戲謂汽油船殆今之政海妄人著此軰兩三便即全局混淆矣可歎也 
[筆記酬惠記下] [  西雲]  
夫人審視信然念患難中得人慰問熱腸古道世所僅見且當此羣蝱蔽天千夫共指之秋尤覺難能可貴遂傾情泣訴楊亦泣曰小人向蒙覆載靡時或忘日前適有急工他出今歸聞途人傳言然不意夫人等遽爾至此也今請夫人暫寓小人家幸勿過慮俟令君昭雪天道苟在必有重圓之日夫人凝思良久遂從之旣至家母妻知狀皆悲歎不勝晋謁如儀夫人感甚私念若此忠耿誠生死肉骨何以逾之即曰覊旅之人動輙煩勞殊不自安請别室自炊楊不可事之益謹而妻尤婉順凡長幼衣履飲食一切慨然自任靡不周至期無閒言夫人感且愛竟納爲義女如是經年相安如家人顧楊處境貧困自夫人來益覺艱窘其輕薄者猶譏之曰株木生兎拭目坐守可也楊悉置不顧侍夫人如初一日夜將半妻方縫綴楊爇火工作陡聞叩扉聲啓視之則一人衣冠修潔見楊即伏地哭拜楊驚懼失色亦展拜扶而視之則胡公也於是大喜犯呼而入不知所語夫人等已眠於睡夢中驚醒急起見令已入室匍匐母前大痛母出非望始驚繼喜後亦哭一時哭聲震天稍定備述始末蓋是時上官已以墨敗旋即罷官繼任者爲胡房師汪公悉其冤爲洗白之使復舊任嗣聞母等寄寓竹工家心德之恐被人知乘夜窺探翌日事立播闔邑全聞昔時賓客輩初聞猶未確信至是咸集楊居鳥立鵠候斜視屏息惴惴望顏色冀得一席地胡悉罷遣之不納數日後胡公暫駐楊所内外瑣屑盡以託之須臾諸胥吏絡繹相屬喧喧然伺於門次舊時門庭氣象一新旋交代畢迓眷入署將别楊黯然泣下夫人尤戀留不捨遂挈婦俱去後任滿爲治沃田數畝附以金帛酬之藉報厚惠由是終其身往來如姻婭無間斷焉楊乃友人龔君之戚好前嘗親見爲余言之甚悉此其崖略耳 
[劇本歷史劇雙忠墓十九] [  沈心工]  
（燭影摇紅）痛惜從前爲兒嬉戲年還小兒身來歷情形毫末無由曉完璧如今歸趙立遺孤根基穏了昨行冠禮感謝深恩正圖仰報 
（人月圓）容吾反哺伸微意扶杖儘逍遥天經地義誰來議論誰敢訕嘲吾家先祖在天靈爽也感功高奈何棄養手揮寳劍死等鴻毛 
呀公孫先生呀 
（西江月）死難初非易事恩情也比天高倘非今日夙冤昭埋没無人知道笑貌未曾認識精神應許相交生芻一朿酒杯澆無限傷心憑弔二位大人呀 
（望江南）都爲我趙氏計宗祧性命身家全不管艱難險阻一肩挑高義薄雲霄可憐我没法報瓊瑶松楸寂寂滴清露墓道深深没野蒿魂兮何處招 
韓厥上公子公子你休傷心了老朽尋你不見料定你又到此間了快快回去罷 
趙武阿呀伯伯吾好痛也 
韓厥你想起二公恩惠心裏悲傷也怪你不得但是你自已身體也要保重你止消盡忠報國便是報答你先人也便是報答這墓内二公也 
趙武伯伯敎訓小姪永矢弗諼一定要把吾國家做成天下第一等文明富强之國也敎伯伯和那愛我的親朋大家觀喜也韓厥好呀真好志氣也閉幕（終） 
[瑣録小談話] [  楊雨生]  
法蘭克林曰一斤之空談不如半兩之實事味其言有無限深意足爲今日青年之祇事虚浮者箴 
凡人欲求一事當目的未逹時似有無限希望及己逹矣則亦覺不過如斯而已 
魯梭曰頽風敗俗乃由政治制度導之使然不如返生於野蠻時代之爲愈也吾生不辰遇此亂世亦有生非其時之感曩聽某西人演説據謂中國青年之目的大都是黄金與美人若抱國家富强之責任心者百不得一云云然耶否耶還以質諸一般青年 
憶童時常思早日成人可以不依頼父母迄今馬齒徒增飽經世變則又覺不如返諸童時天真爛漫在在可樂也（不受酬） 
[小説社會小説衆醉獨醒三六○] [  瞻盧]  
第五十五回探錦被背人求子息黔明燈當衆報娘恩邦平娘子雖只生得金兒一人但有兩次都是生而不育所以今朝繫着三條紙裙大願和尙頭戴毘盧帽身穿袈裟領着徒子徒孫口中念念有詞不知念些甚麽經卷（想是奶率（奶經）邦平娘子的裙兒在那念經聲中一條條的解放絶倒）脱裙完畢接着便是點肉身燈這也有個講究地藏王誕日婦女在菩薩面前點肉身燈其名呌做報娘恩點過一次肉身燈所有三年乳哺的娘恩從此一一抵消全數清訖那時邦平娘子端坐在佛殿裏兩名香工搬出一個大鐵絲罩把他罩在中央鐵罩周圍徧綴着許多鐵絲針針上挿着許多蠟燭燭尖上都醮着樟腦紙吹觸處一燃便着立時明晃晃發出四十九支燭光（比着五十支燭光之電燈尙欠一支）把這位劉太太包圍在燭光中間遠遠望去渾身上下都透出光明這便喚做肉身燈七月天氣溽暑尙未退盡大殿上香烟人氣早已蒸得怪熱還加着燭燄燈光火爐般的發出熱氣翠娥遠遠立着尙不免頻頻拭汗何况邦平娘子坐在鐵罩中間直逼得滿頭滿臉也掛着許多小小的燈彩赢得旁邊瞧熱閙的婆婆媽媽們一疊聲的宣起佛號都説修得這般好女兒佛前來獻肉身燈可見養了女兒的好處養了女兒懂得報娘恩邦平娘子聽在耳朶裏心頭暗自歡喜在這當兒驀見一個小丫頭從人叢裏鑽將進來急張急智的説道太太不好了小少爺好端端在廂房裏驀地裏中了急痧痛得刮腸刮肚只在地上打滚邦平娘子聽着嚇得魂飛魄散渾身頓澆了一桶冷水正是 
娘恩未報子病奈何求福得禍枉誦彌陀 
餘瀋[  抱月]  
實景不如虚景真景不如幻景近景不如遠景現在之景又不如過去之景此種心理誠有不可思議者矣 
聽月三弄笛坐花一展眉非絶世聽明人鮮能領得其中真趣抱月 
誌謝中國影戲研會於七月一號赴假夏令配克影戲院映演新影片閻瑞生昨承惠劵一紙謝謝 
 
 
 

Page 14

 
 
本埠新聞 
[米店領照問題之昨訊]  
雙方相持不下商界總聯合會向公使團呼籲米董請軍警保護知事勸告米店靜候解决華界米店議决緩期停業其他團體之注意工部局態度之堅决今日工部局公報云本地米店對於領照事表示頗大之反抗已集議多次而有關係者由領袖領事總商會華人顧問董事交涉員等之介紹來與工部局接洽要求取銷米店領照之章程工部局一一答覆聲明工部局不願採行任何計畫致使租界中安分守法之居民感受困難然不能因特别有關係者之作用或不明事理者目光短淺之反對而撤消事關公益之計畫故工部局將進行各米店領照事宜並向有關係者説明此項計畫不獨毫無妨礙之可慮且施行之後領照者果有因領照而感困難之理由則工部局於三個月後願接受其意見予同情之攷慮 
字林報云米店領照事依照尋常慣例寛限十日實行如米店過期不領照則工部局將有舉動云 
商界總聯合會之電函一致公使團電北京公使團鑒工部局不肯取消米照各公團再四請求及交涉使疊經磋商均歸無效以致全市米店議决停業米市停絶各種店必至牽連届時秩序能否維持工部局能否完全負責全市商民托命租界平日旣無自衞之力臨時更無防禦之方今工部局不顧衆意一意孤行釀成如此現象應請貴使團特别注意火速設法挽救以遏乳萌而維大局迫切待命之至上海各路商界總聯合會叩艷『致工部局函』敬啓者日來米業因領照問題爭持不下米業公所議决自七月一號起公共租界先行停市三日法租界繼起誓必達到取消目的惟米糧關係民食如果一旦停市實行則零沽貧民無米可炊勢必挺而走險影響且及治安貴局對於界内居民負維持治安之專責於此千鈞一髮之時應立即撤消前定條例轉危爲安否則險象環生危難立見貴局當負其責也專此奉告即希審察 
米業董事函請軍警保護嘉榖堂米業公所董事奚賡虞以工部局對於領照一事事在必行而同業中因與生機有礙全體反對羣情憤激莫可遏止惟恐潮流所趨影響及於華界實與治安大有關礙因特分函松滬護軍使公署淞滬警察廳請届時加派軍警於華租交界分投梭巡加意加保護以安市面 
奚董面謁縣知事嘉榖堂米業董事奚賡虞因公共租界各米店反對工部局米照一事於前日開會議决準定七月一日起停止營業如三日無圓滿解决再行聯合華界同業一致休業此事關係市面大局非常危險是以奚董將會議情形呈部各官廳核示外昨日上午十時奚董詣上海縣知事公署晋謁沈知事面陳一切並請沈知事轉請許交涉員再向領袖領事工部局從速交涉早日解决以安市面沈知事答稱此事已由本署呈請交涉使轉向工部局交涉去後現奉交署抄發工部局復函細按辭氣似有讓步之意現值宜昌武昌先後兵變謡諑繁興市面不安上海爲五方雜處良莠不齊租界各店所議七月一日起停止營業貴董旣無可遏止務請轉勸華界各店暫緩加入休業免生意外事變云云奚董即遵諭而返 
上海縣公署之布告爲布告事頃據嘉榖堂米業董事奚元良黄稼修姚萼輝函稱米業領照一事與同業再三討論各同業僉謂去歲工部局加捐曾有强迫之事引以爲鑒故多數多主張停業以待經董等勸諭靜待别籌辦法而各同業情詞堅决苦爭無效前日復由仁榖公所葉董與工部局西董面商調停辦法該局雖云更改條件而執照必須領取昨日在敝公所所開大會時葉董將更改條件付衆討論各同業羣起反對聲言無論如何犧牲决不願領照董等反覆勸導責言備至備實行停業險象環生况華界與法租界本有援助之議案設或延及華界則全市擾攘更難收拾合將辦理爲難情形陳明請示機宜俾得消弭禍患等情據此查此案前據該董等兩次呈報業經本公署批示切實勸導並迭呈交涉署核辦在案此刻正在交涉磋商之中各米業自應靜候解决届期各宜照常交易切不可遽爾停業妨礙治安倘有地痞流氓藉端勒迫搶奪情事自有軍警力予保護維持生業母須心存顧慮合亟布告仰各米業人等一體遵照母違切切此布 
南市各米店昨日之會議南市各米店因公共租界米店反對工部局令領執照一事於昨日在米業公所嘉榖堂開會討論輔助辦法南市米店同業到會者計八九十家約一百餘人於午後二時開會仍由該業董事奚賡虞主席開會後奚君即登臺報告今日鄙人詣上海縣公署面謁沈知事請求轉催交涉使轉向工部局嚴重交涉俾早解决沈知事謂宜昌武昌先後兵變以來謡諑繁興市面不安命鄙人轉勸華界同業暫勿加入罷市稍緩時日俾得與工部局交涉據理力爭和平解决不知諸君以爲然否請公决黄耕餘起言租界各店所議如七月三日後無圓滿解决即聯合華界同業一致休業一節查七月三日後適值隂曆五月底爲同業結賬之期應過月底結賬期再行實行徐靜之附議全體贊成主席謂應於何日起請公决經衆討論之下决定隂曆六月初一日起實行主席付表决全體起立過照議進行至四時散會並聞該業各董於散會後復又詣北市總商會開董事會議商議一切云 
維持會代表進見總巡昨晨八點鐘浙江路淞滬糧食維持會會員除先期預約者外不約而至者三分之二因米業領照問題已接工部局麥總巡覆函訂於二十九日十句鐘接見互相討論僉以昨舉代表二十人中復推舉江錦春蔣榮夫汪醒孫鐘湖等四人爲代表當請孫鏡湖面陳意見書一通（大旨請工部局念界内貧民危險情形採公正團體建議准自行按月調查米數報告並聯袂乘赴總巡捕房進見麥總巡優禮相待由繙譯姚君將意見書詳轉逹麥總巡答謂本總巡蒞滬有年租界一應興革深抱有益於華人爲宗旨即如舊秋米價飛漲十元之時接讀中國當道諸調查函件不下百處此次領照係專爲調查米店之確實存數以調盈補虚而資維持庶租界永無米貴之虞現貴代表一片好意仍望始終維持轉告米業董事幸勿誤以區區二元之數自取損失至調查存米數目由米業按期秉公報告一層工部局亦樂於贊成云云代表等遂辭也 
漢口路聯合會之緊急會議漢口路商界聯合會因米業將有罷市之舉特於昨日下午三時開緊急會議全體職員均到會列席正會長吕靜齋主席賈亦山紀録報告近日工部局爲米店領照事雙方爭執不下人心惶惶深恐發生意外危險應如何籌備良策雙方解决以免擾及治安章林生謂米店領照一事工部局一面根據西人年會議决案并未慮及米乃民食非尋常有碍衞生食品者可比不應取締設使該業停止交易勢必發生意外之事本會應函致工部局請將執照無形取消和平解决主席謂萬一兩方面不能容採本會忠告應籌何策促進和平請大衆討論賈尊一謂本路并無米店應處中立觀察大勢潘仲甫謂米店停止營業是不得已之舉本路盡力勸告能使雙方圓滿爲萬幸汪筱三謂米店事不能遽予解决宜取穏健態度張秉鑫徐源生兩人謂近來重捐疊税商民力難擔負工部局未能諒解雖疊經官廳與各團體一再交涉迄無美滿之結果危險萬分林寛廷謂米店停售食米不但我商家恐慌所最可怕者一般勞動界以及無業游民設使挺而走險勢必玉石俱焚主席謂此事關係重大本會能力如是我衆商應抱定和平主義全體贊成遂散會 
[米業維持限價之會議]  
滬上米價前次經仁榖堂公所董事張樂君錢貴三等呈請官廳出示限止每石十一元經閘北米行公會及南市上海米行公會承認在案前日閘北有某某行等買價至十一元三角半至昨日又漲至十一元七角一時米客人遂有喊高至十二元惟未曾售開現爲同業得悉以該行等所買之米係常帮米船沈某等之米旣紊亂定章又妨害公衆民食認爲非法行爲昨日南市上海米行公會聞閘北有此高價爲維持限價起見發出通告邀集同業於晚間八時開會會議一切辦法 
[旅滬粤商聯請止運軍火]  
推舉委員交涉昨日午後九時旅滬廣東各團體爲小川丸輪船載運軍火助桂攻粤事在廣肇公所開聯席大會議到會者數百人異常憤激經即席舉定陳炳謙湯節之簡琴石潘波胡耀廷黄式如盧煒昌勞敬修葉苾荃陳君亮謝復初郭樂毆镜堂吳冕伯譚海秋張籋雲楊梅南陳公哲諸君爲委員會委員聯合各團體向各方交涉决不任其放行云云至十二句鐘始行散會 
粤僑商業聯合會函小川丸由北載大宗餉械連赴南方一案旅滬粤人曁商界團體分電政府松滬護軍使江海關監督請予阻止各情經紀前報粤僑商業聯合會昨復舉派人表進謁護軍使交涉使要求設法交涉扣留並分函交涉使日商會上海總商會曁各團體分别設法向日領日輪交涉停止輸運兹將該會函稿録下一致交涉員函敬扄者報載有小川丸輪船由北載運軍械一百廿五萬並現銀數十萬運往南方等語竊以吾國連年兵戈水旱災變頻仍無論南北何方不宜再有兵事前聞國宣言不以軍火協助南北各友邦主持人道凡我國民同深感佩我商人渴望和平此項軍火無論運往南方何處皆足使戰禍延張商務停頓華商之受害固多外商之影響亦大查小川丸係屬日本輪船中日邦素爲篤斷不以此項軍火輸運以延吾國戰禍致傷中日人民感情伏祈貴交涉使據情轉函駐滬日本領事請其秉人道正義飭令該船公司將該軍火停止輸運以敦睦誼不勝迫切待命之于一致各團體函報載有小川丸輪船由北載運軍械一百二十五萬並現銀數十萬運赴南方等語竊以吾國連年兵戈水旱災變頻仍無論南北何方不堪再有兵事南北本屬一家我商民渴望和平此項軍火無論運往南方何處皆足使戰禍延長於統一前途尤多障礙且因戰禍延長商務停滯影響全國關係至爲重大除由敝會分電北京政府曁松滬護軍使江蘇交涉使江海關監督外夙仰貴團體主持人道酷愛和平務乞鼎力協助一致維持以安大局全粤幸福甚全國幸甚餘函文略同從略 
潮州會館電北京分送大總統國務院陸軍部鈞鑒頃聞中央派日輪小川丸裝運軍械子彈助桂攻粤羣情惶駭正在呼籲無門忽見報載吳淞口外被海關查獲是項輪船照例書暫留應請我大總統理總長迅電滬關即行扣留止運萬勿再予接濟以張粤禍而免蔓延商等不勝迫切待命之至上海潮州會館叩沁又學生總會亦爲此事函致何護軍使請扣軍火函從略 
[國民大會之公電與宣言]  
致駐京各國公使電北京領袖公使曁各國駐華公使鈞鑒自徐世昌靳雲鵬等竊據政權以來斷送主權以博日本軍閥之歡心濫借外債以博少數武人之慾壑大逞淫威以蹂𨈆人民之自由近更放棄蒙古摧殘敎育毆傷敎職員及學生製造兵變其結果不惟中國人民之生命財産時在危險之中而且友邦僑民之生命財産亦因以不安吾人爲自衞衛國計業於本月二十六日開會討論公衆議决不承認北京政府有代表中華民國之資格兹特鄭重向各國公使聲明此後徐世昌靳雲鵬等對内對外之舉動絶對無效並望各國公使一面即將意轉逹本國政府一面保存關餘鹽餘及停止借欵倘民治得以實現於中華民國皆各友邦維持正誼之所賜也上海國民大會豔 
宣言民國政府之组織守經須根據法律逹權須根據民意徐世昌者亡清之官僚袁氏之遺孽也乘馮段相持不下之際破壞约法違背民意以竊據政權恃日本爲護符倚武夫爲靈魂其所引用者皆媚外殘民寡廉鮮恥之流是以靳雲鵬盤踞要津無惡不作移敎育實業之經費以充軍餉而兵變疊聞盡敵骨吸髓之能事以興苛税而庫空如洗剥奪人民自由故棄蒙疆蹂𨈆學界殆合周厲王石敬塘秦始皇爲一人頻年以來森林礦産鐵路郵電抵押幾罄猶復飲鴆止渴濫舉外債吉會高徐順濟中東等路均將次第拱手以贈日本吾人仺受精神上形式上之痛苦匪伊朝夕爰於本月二十六日開國民大會於上海黄家闕路决議否認北京政府從此徐靳對内對外之舉動槪作無效所望向屬北庭範圍内之農工商學各界停止納税速籌自衞其他將士官吏苟不願舉正氣人權國脈以徇北庭勒馬懸崖爲計未晚吾人自當蠲棄宿嫌共圖改造凡我同胞其鑒存之中華民國十年六月二十九日上海國民大會宣言 
[武昌路商界反對英日續盟電]  
武昌路商界聯合會致北京電云北京大總統國務院外交部鈞鑒英日續盟侵害中國獨立萬懇與英國嚴重抗議關於遠東中國領土領協約實行取銷俾免將來重大危險否則日本前者逼我二十一條苛約藉英日盟約續成逼我履行三韓之續即在目前并懇速電顧公使與英力爭國民等誓爲後盾上海武昌路商界聯合會叩 
[萬匣拒土會董事會議紀]  
前日下午（二十八日）五時一刻本埠萬國拒土會在二馬路二十六號事務所開常年第二次執行董事會議到會者有唐露園許建屏沈卓吾沈綬臣盧煒昌金多士杜明德等正會長聶雲臺君因事未到公推羅柄生君主席中西秘書洛林生林炎夫兩君讀前期事録畢無修改通過又報告各董事及各會員來函後洛林生君介紹西人某君列席報告上海私運鴉片嗎啡等毒藥情形極爲詳細各董事認此種報告甚爲重要相繼討論經一時之久結果公推林炎夫洛林生費吳生三君爲代表向租界當局兿洽請從嚴查究以絶烟烟林君報告有某君來函近聞租界土商均藉領照欲行私售烟土者甚多聞不日開張交易應請貴會設法對付云云主席付討論結果候本會調查得實再與捕房交涉次洛林生君報告前次九江輪盤私運烟土二千餘磅本會已接英領事及太古覆函云該公司今已設法嚴禁船員私運毒藥云云又報告總會來電詢問上海公堂判還意商價值萬元之烟土一案公共捕房是否發還本會當即函詢捕房據云烟土現仍存捕房内此案將來歸領事團議决云云林君又報告北京總會來信據河南萬國拒土會提議要求本會加入聯名中國各分會通電日内瓦禁烟委員會請其要求各國實行海牙公約禁止製造及出口毒藥衆議加入通電通過林君報告得會員等報告租界内私售烟土有數十家應如何處置請公决衆議仍由三委員向當道交涉設法嚴查杜明德君起言時間已七時半其餘重要議案甚多可否於二星期内另行召集特别會議討論衆贊成散會 
[浙江省憲協進會開會紀]  
昨日浙江省憲協進會又開評幹兩部聯席會議杭辛齋主席首由幹事部報告執行事件次主席報告方椒伯君辭職並章太炎君二次來函對章君來函主席主張推舉代表前往解釋當由會衆公推李徴五嚴濬宣周志成三君同往次主席又提出追加交際員事遂由會衆加推葉維周厲協和徐亞東童理章俞良哉金祁庭林炎夫毛忠恕唐堯卿巢堃朱駿侯周肖等十二人次余名銓君報告云制憲委員會所討論將來之组織制度現狀頗形複雜望本會注意以免陷於包辦性質並望本會預先發動使將來開審查會時得加入公團代表次杭辛齋云應將制憲委員會起草之大綱列舉付下届逐條討論作爲具體之商榷次某君人莆重申上届姚吾剛君提出之意見嚴濬宣謂姚君之意見已經通電本省各處次幹事部蔣著卿提議評幹兩部規則有抵觸之處力主修正杭辛齋主先將兩部規則開談話會研究再開聯席會議解决幹事部方面李徴五君等反對開談話會張心蕪提出開聯席會議杭辛齋遂自辭主席而衆推余名銓君主席對於修改規則事互有討論後仍雙方修改始得解决散會時已五句一刻矣 
[航務消息紀要]  
招商局之新康輪船昨由天津裝來中國银行之現洋五十箱計五十萬元又新豐輪船由香港裝來金子一箱重二十八镑合洋一萬零八百又江華號由漢口裝來現洋二箱又太古公司之新北京號由寗波裝來英洋一箱計五千元又大通號自漢口裝來银元一百五十五箱又蘇州號自香港裝來銀條三件該輪本日開赴港粤有陳端記裝往廣東廣信莊之寳銀二十四箱每箱六十只合銀七萬二千兩又有錦經綸之寳銀二十箱計銀六萬兩另有小洋二箱計八萬角至裝往香港者有大德昌之小洋一箱計二萬角 
近日天時隂雨長江各路之小麥來路甚少前昨兩日由三公司之各長江輪裝來小麥六千九百四十五包而温州方面又因本年荒歉需糧甚亟昨日招商局之嘉禾號開往運去小麥五千四百九十四包 
本埠福來洋行之紐約班輪及由寳提滿至中國之貨輪今已展長航線改爲世界環行商船故此後凡自美國紐約及寳提滿出發來華之船均經巴拿馬從太平洋來滬者其迴航線則從蘇彝士河取道英法意各國再往美國刻將實行矣 
東洋汽船會社新造之南美線新郵船與安洋丸爲姊妹船其華文名稱已取定爲樂洋丸云 
[京滬航空線逐漸通航之布告八月初旬全線通航]  
上海縣公署昨發布告云案奉松滬護軍使署第六十九號訓令内開案准航空署咨開案查本署籌備京滬航空路線購地建築情形迭經呈奉大總統令准並函咨貴使轉飭所屬接洽辦理在案北該兹該線路自籌辦以來濟南·徐州·南京·上海·各航站均已次第建築就緒今擬分期開航逐段拓展定於七月一號自北京通航至濟南七月下旬展航至徐州至八月初旬京滬線路全線通航均於當日到逹惟航空事業方在創始通航之初暫擬尋裝郵件一俟辦有成效再行搭載客貨其收遞郵件事項均由各地郵局代辦以省煩費除將詳細情形呈報大總統國務院並咨明交通部轉飭郵局照辦外咨請轉飭該路線經過各地方官查照並希布告人民一體知照等因准此除傳知軍警外合行令仰該知事酌量布告俾衆周知爲要此令等因奉此合行布告仰諸色人等一體知照特此布告 
[劉式訓回籍]  
外交次長劉式訓此次由京來滬後當即携眷赴南匯原籍養疴 
[熊希齡來滬]  
熊希齡近由寗乘車來滬本埠當道有往車站迎迓者 
[縣商會致税務總公所函爲紀賬賑欵事]  
上海縣商會致税務總公所俞所長公函云敬啓者接准貴公所函轉財政廳敬日代電以敝會所繳之五萬元振欵囑將各認商攤繳細數開單具復等因祇承種切查前項振捐繳欵内有貴公所代收之一萬二千六百八十四元八角四分三釐應請貴公所將此項記賬各欵逐一查案抄示俾與敝會數目合符云云 
[放火謀燬貨棧之發覺]  
大陸報云二十八日晚南京路Ａ三十六號貨棧中偶然發現放火之謀約六時許有貨車推三大箱到棧此棧半租與某華人公司半租與美裕洋行三大箱搬至華人之棧同同看門者忽見一箱有烟胃出遂即運至樓下未幾轟然一聲火焰噴出當由救火員救熄當場檢查見箱内另置小箱小箱四周滿置火柴小箱之中裝一大瓦罐内皆油箱外鑽有小洞二有一線香通入油罐捕房已將貨車夫拘獲據稱係由新閘路一帶推來云 
[梅堰税所勒補絲捐之請究]  
江浙絲綢機織聯合會頃據蘇州錦公所快郵代電云敬啓者（上略）兹據王義豐夏貽號天綸亞保記等函稱陽曆六月二十日商等分赴浙屬兩潯烏鎭等處採購白絲十包裝由周大毛船户運經吳江縣屬梅堰鎭地方該管税分所圖需索無端留難除逐包檢騐護照印花均相符合無疵外竟勒合船户將絲一律起岸先後向附近借得大小互異絶無標準之秤桿一再復秤始則核與護照所填重反見短少總復易以他秤則謂重量逾額勒繳補捐洋念五元四角而所給補捐單證則祗填洋十五元七角五分似此横行實所未解兹將原單抄奉祈即轉請江浙絲綢機織聯合會迅電江蘇財政廳速飭吳江税局澈查究辦（下畧）實爲公便等語據此已於即日致電財廳轉飭查究矣 
[火車來回票加入南星橋站]  
滬柿甬鐵路售之星期尾來回票與滬寗路各大站聯運者惟上南·上北·嘉興·等站兹自七月一日起加入南星橋一站所規定兩路各站至南星橋往返二三等票價如下長安頭等二元七角·二等一元半·三等九角硤石三元七角·二元一角·一元二角嘉興四元七年半·二元八角·一元六角半嘉善六元三角·三元六角·二元零五分楓涇六元七角三元八角半·二元二角松江七元六角半·四元四半·二元五角半上海南站八九角半·五元二角·三元徐家滙八元角五元一角·二元九角半梵王渡八元九角半五元二角·三元上海北站九元二角半·五元三角半·三元一角半蘇州十四元六角半八元零五分四·元半無锡十四元零五分·九元二角半·五元一角常州十八元五角·十元·五元半丹陽二十九角半·十一元二角·六元一角鎭江二十二元四角半·十一元九角半·六元四角半南京二十六元三角半·十三元九角·七元四角半 
[國内輪船運貨進出口之調查]  
進口貨（長江）太古之大通號昨由長江裝來雜糧五千一百四十三包茶葉等二百六十五簍苧蔴一千七百件荳餅四千八百二十片礦砂四百四十八桶洋莊桐油六百六十三桶洋莊蛋黄十八桶土布六十六件桶油三百五十桶皮油三十聽尙有磁器粉絲蓮心芡實材烟絲香烟雜貨等（港粤）太古之蘇州號昨由港粤裝來白米九百包大氷糖一千一百四十四箱又小氷糖二百箱又二百二十七包車糖二千五百包客糖二千一百五十九包洋燭二萬六千一百九十七箱水泥二千桶油蠟二千三百十件尙有洋參燕窩鐵釘牛皮桔餅荔枝香蕉波羅佛手木香紙頭竹木舊鐵雜貨等多件又招商局之新豐號昨由香港裝來點锡三百件疋頭二十九件及檀香木香鉛粉藥材木器枝干淡菜舊鐵雜貨等（寗波）太古之新北京號昨由寗波裝來蠶豆一千二百八十二包珠茶五百箱尙有藥材蔴皮草蓆竹木雜貨等 
出口貨（烟津）招商局之新豐號昨日由裝往天津計有麵粉五百包機花三百包靛青二百三十桶白糖二百包洋布一百七十六件黄豆三百五十二包洋漆三百四十八桶鐵二千二百零九擔及土酒乳腐紙頭雜貨等又轉口氷糖三百十九箱赤糖七百四十四包至裝往烟臺者計有白米一百零六包茶葉一百六十三簍桐油一百桶洋布三百十件烟葉四百三十六件尙有水果竹帚竹籃竹片紙頭等貨又轉口之牛皮十二梱閩茶九十九箱茶葉四簍青蔴一百三十件尙有紙頭紙邊藥材棕片等（厦門招商局之廣濟號昨日裝往厦門計有豆子九百六十三包棉紗五十三件機花三十六包玻璃二十六箱烟葉三十四件尙有土酒肥皂皮酒木耳鹹魚紙頭高麗參藥材海參等（寗波）太古公司之新北京號昨日裝往寗波計有麵粉一千三百包豆餅五百片黄糖四百氷糖一百八十四箱洋紗二十件點銅錫二十件尙有烟絲藥材香烟牛皮粉絲烟梗肥皂等又寗紹公司之新寗紹號昨由申裝往寗波計有棉花四百二十三包白米二百二十一包洋布六十七件鐵四百九十七擔又七十斤點銅五百件尙有石粉洋酒秤桿香烟木頭企口板礬雜貨等又轉口貨二百六十件 
[法捕房諭匿名信槪置不理]  
法捕房總巡以時有人投遞匿名信函有干例禁故諭知各色人等嗣後投信人須將姓名住址註明方可作准如投匿名信者槪置不理以杜效尤 
[江蘇童子軍聯合會近訊]  
西區林蔭路中華民國江蘇童子軍聯合會照章於每年八月開全體大會一次本年大會日期業山該會幹事會决定通函各縣原函云逕啓者本會照章於每年八月開常會一次提議事件改選職員兹經六月十九日幹事會議决本年常會日期擬定八月 
 
 
 

Page 15

 
 
二十日及二十一日（星期六及星期日）兩天每日上午九時至十二時下午一時至五時第一日全日及第二日上午提議事年下午選舉省總敎練員及省副總敎練員本會幹事幹事員等貴會如有提議案件務請於七月三十一日以前將議案函寄本會俾便交議並希分别轉知各團爲荷反該會爲調會爲查全省童子軍最近狀况編調查表兩種分奇各縣聯合會及勸學所請代調查通函云逕啓者本省各縣童子軍日見發逹其新增團體及各縣聯合會會長總敎練員各團敎練員等有業經變更未據函報者非分别調查無從詳悉其狀况爰持寄上調查表兩種務希貴會依式查填於於七月二十號以前將該表惠寄本會無任盼望』 
[青年會中學同門會慶祝會紀慶祝本届畢業同學]  
昨晚七時半青年會中學同門會開會慶祝本届畢業同學到會者鄺富灼祁士·朱樹翹·謝武衡·程人俊·汪英賓·龐聲鍾·王步賢·薛俊才·朱應鵬·盛　年等數十人本届畢業生計女科八人胡嵩喦應業雅·孫聖章·許崇富·鄭日孚·江煦平·王頌頤·梁孝忱·商業十三人周榮孫·俞锡良·唐冠芳·馮斯立·吳光鼎·繆幻萍·嚴桂春·楊松慶·何啓元·陳廷甲·蕭智仁·程廼琳·陸長益·由會長張道中主席秩序如下『一）會長報告開會宗旨（二）同門會代表汪英賓致祝辭（三）唱國歌（本校唱持班）四（鄺富灼用英文演説題爲『人生成功之要素一大意如下諸君畢業後請注意實騐方面人生成功之要素約略可分五大點一體育之發展學生在校按班上操打球游泳所以操練體質願諸君離校繼續練習有健全體格始能做偉大事業二光隂之宜寳貴西人諺云東方光隂之價亷其意以中國人習慣多靡費光隂故也不進則退天演公例諸君能利用空閒光隂成功可必三破除惡習中國少年往往愛穿華服揮金如土入不支出以致終身堕落諸君乎儲蓄之能力即人生成功之鑰一生事業之成功視其能否儲蓄而已四閲書之重要要求智識之進步非多讀書不可西哲有言母讀不著名之書母讀無興味之言可見讀書宜擇善之重要矣最後鄺博士力主不染烟酒以爲此種習慣雖不足以定事業之成敗然於作爲上終有若干影響耳以上諸點雖屬常識而有關人生實非淺鮮故頗足以提出與諸君共相勉勵云（五）雙簧（陳時俠季中）（六）唱校歌（本校唱詩班）（七）主科主任祁士演説大意今晚承同門會欵待正所以示諸君以畢業生與母校之關係諸君畢業不過於讀書之能事已盡而社會之事業實始開端願離校後能與母校時通消息母校或可有以指導而諸君亦得以相助是則予之深望於諸君者也（八）贈奬約翰支會備金牌一面贈與學行兼優者胡嵩喦君由校長朱樹翹給贈（九）謝武衡君報告會務（十）畢業同學江煦年吳光鼎答謝（十一）項榮寳君幻術（十二）茶點（十三）唱校歌十一時散會 
[各學校消息彚紀]  
中西女塾憶定盤路一號中西女塾於六月二十七日上午十時半在雲南路慕爾堂舉行畢業禮請江辰川牧師爲演講員二十八日晚八時半在原處開音樂大會秩序如下（一）唱歌（中學唱歌班）（二）何慧如鋼琴獨奏（三）彭望荃背誦（四）胡哈拿獨唱（五）卒業主周湄雲琴獨奏（六）中學唱歌班合唱（七）方恩锡鋼琴獨奏（八）梅華銓夫人獨唱（九）卒業生談振華背誦（十）夏瑪利鋼琴獨奏散會時已十時半矣昨日（二十九日）午後四時半仍在慕爾堂舉行正科畢業體聞此次卒業生共有二十一人卒業人數以此次爲最多並聞該校之年刊墨梯已出版云靈生工藝學校昨（二十八號）新體育會路靈生工藝學校舉行初等生第四次畢業及靈業及靈生中學校署假休業禮先由該校校長歐譚惠然宣佈開會理由及學生成績隨由余日章演講陳炳謙夫人給奬是日來賓甚衆咸贊該校辦理完善尤以剌繡爲最云寰球學生會日校寰球中國學生會日校本届高小科國民科畢棠諸生皆品學兼優現定於七月四號行畢業式及休業式且暑假後仍辦暑假補習科下學期開學爲八月二十六號 
縣立一高小東門内舊學前縣立第一高小學校現有學生八百五十人本届於七月十四日爲學生六十餘人舉行第十八届畢業式七月十八暑假八月二十五日開學 
北區公學海寗路北區公學定於七月二三兩日開第十届懇親會刻已籌備就緒每日上午展覽成績下午表演游藝晚間并有新劇以助餘興各種游藝約四十餘種其所演新劇二日西劇（夏夜夢）家庭劇（狎邪鏡）三日晚爲實事劇（姊妹花）云 
[傳德禄夫人演講預誌]  
傳德初夫人演講美衛史已誌前報第二次演講原定二十五日兹悉因故已改爲本星期六（七月二號）下午五時仍在阿爾培路庽所演講上古希臘羅馬美術有志美術者均可赴會聽講云 
[董修甲演講基督敎之精意]  
董君修甲爲米西根大學政治經濟科學士加爾福尼亞大學省市行政科碩士在美受學位後金山新華公司聽之來滬组織上海支行即任董君爲總經理之職現董君回國後已在滬租定公司房屋不日開辦董君於國學宗敎亦極有研究故前日應老北門没會堂之請往該堂演講基督敎之精意大意謂基督敎之特點爲愛與犧牲奉督之愛至愛仇敵吾儕若能效法基督而個人愛其個人之仇敵社會愛其社會之仇敵國家愛其國家之仇敵再效基督之犧牲而爲社會謀幸福而犧牲爲人類謀樂利而犧牲則人類和平世界大同不求而自至矣並謂美國基督徒現正竭力設法融合各敎會如浸禮會監理會等各種名目悉行取消而组織一極大之基督敎會俾同心一德力求進步美國敎會黑人白種本來各立門户現正有人運動合併以泯意見而符基督一視同仁之意云云 
[證劵物品交易所消息]  
上海證劵物品交易所於前昨兩日停市辦理本月期交割兹將交割件數及扯價分誌於下（一）本所股一萬六千五百五十股每股扯價一百二十一元（一）上海麵粉交易所股四千五百八十股每股扯價八十七元（一）漢冶萍股二百九十股每股扯價二十八元（一）華商電氣普通股一百股每股扯價二十一元（一）華商電氣優先股七十股每股價二十二元（一）老公茂紡股十股每股扯價三十一兩（一）七年長期公債一千元每百元扯價四十二元（一）棉紗十六支雲鶴標準四千一百包每包扯價一百四十七兩（一）通州棉花七千三百擔每擔扯價二十七兩 
[糖與海味之市訊]  
車糖昨太古開價又跌小一盤甲字至庚字共七檔每檔計各小四錢又辛字壬字等則小二錢日本東白因上檔現貨較缺諒不致如前次之逐步降缷也冰糖日久未開清赤各糖及潮汕國貨市面均穏定 
日本海味干貝蝦米等貨均極昂貴市上存貨幾斷兹西扁尾元尾朝扁尾等貨均有到來惟西扁尾業已銷通市上無貨朝扁尾高者五十八九兩至六十兩零四錢元尾神户貨五十六七兩豐前貨五十一二兩至四十兩有奇白政洋菜三源雙鶴等高貨仍須九十八兩至九十六兩云 
[法租界移埋水管]  
西門外斜橋下之肇家浜因浜西會經劃入法租界已將該浜填平改築肇周路帷原有之斜橋一座現由法工部局擬即拆除所有橋下安埋之法租界自來水管係由華界陸家浜接入法租界埋於橋之北首現旣將橋拆除則原理之自來水管亦應移埋於南首但改埋自來水管須從華界掘地接管其路面亦當重復鋪築故由法領事函由交涉員署飭令滬南工巡捐局知照昨日并已飭工匠先將自來水管移往路南接埋因水力甚大均用十六寸鋼管計長十五丈期限二星期工竣然後再行拆除橋攔橋面一切工程均歸法租界建築云 
[招商承辦東南區清潔捐之布告]  
滬南工巡捐局姚局長昨發布告云爲布告事照得本局東南區清潔捐商人汪洽記辦期將滿奉松滬護軍使諭招商投標承辦當經酌擬投標辦法簡意呈奉松滬護軍使令准照辦在案除飭税務處遵辦外合行録章布告仰投標人一體照切切此布計開一辦理東南區清潔捐範圍以原辦東南區清潔捐區域爲限一承辦期限自民國十年八月一日起至民國十一年七月底爲止一投標最低價格爲每月繳納捐欵上海銀幣一千二百零五元如均不及此數者作爲無效一此項捐欵應於每月一日如數繳納不准延欠一投標日期定於民國十年陽曆七月十一日起開標日期定陽曆七月十六日下午二時一投標地點在南市毛家弄外灘本局一投標人應開送姓名年歲籍貫職業居址清單並呈騐最近三個月地方税票一投標人須隨繳保證金上海通用銀幣一千元（須現洋或鈔票）繳存本局會計處由局發給收據存執並給予没標用紙一份不收紙費一投標人應將每月包認捐欵數目及姓名居址填明投標用紙之上緘封完密並於封口簽字或蓋章親自投送並將保證金收據先行呈騐一開標日由本局長會同本局名譽董事監察當衆開視以認數最多者爲得標認辦一年爲期一得標人應自開標日起限三日内出具認保切結加具殷實商號保狀並預繳三個月常存捐欵聽候查明核定給諭承辦逾限即將保證金充公改期歸認捐次多數者承辦一承辦人之保證金准抵充預繳捐欵之一部份仍將收據繳銷其餘不得標之保證金均於開標四日後繳呈收據如數幾還 
[呈請查辦屠税認商之軍署批示]  
本埠鮮肉業商人顧順生前日具呈松滬護軍使請求查辦認包屠税侵吞公欵之榮銀和等情昨奉批示云察核來呈事關侵吞税欵惟本署無從查核應赴該主管衙門呈訴可也此批 
[火車碾斃鄉人]  
昨日滬寗路安亭車站有一年約二十餘歲之鄉人被夜班車軋 
斃當由該站長派警招尋家屬備棺收殮 
[汽車傷人兩則]  
八歲男孩王阿生昨晚六時許在海寗路保安里口被某號汽車擴倒昏暈不省人事由一千二百六十號華捕到來送來同仁醫院醫治一面抄録汽車號碼呈報捕頭請究又有婦人吳曹氏昨晚九時許行經愛多亞路遭某號汽車　劉孤駕足部經巡街捕到來抄録汽車號碼另雇車送受傷婦人有醫院　 
[婦人自縊之免騐]  
二十七保十圖地沈岐山昨晨　上海地方檢廳報稱閘北滿洲路長安里一弄第一家揚州人潘子藩之妻胡氏昨晚在家自縊身死因案關人命奉警區傳喚地保往看屬實爲特來案禀請相騐等因未幾又據死者之夫潘子藩偕同屍母胡王氏投廳禀稱賣菜爲生我妻胡氏今年三十七歲其右手臂生有毒瘡經年不愈曾經送人醫院療治據醫生云此種毒瘡無可挽救惟有聽之而已我妻自知難保頓萌短見於昨晚背人在房解帶生縊而死現在請求免騐情願棺殮等語王訪渠檢察長核准免騐諭着具結送查 
[攫金鎖片擲斃嬰孩]  
浦東川沙北合慶地方有鄉婦薛珍林於上月間螟蛉孟姓甫經彌月之兒爲嗣子即將該孩寄乳與鄰居爲木匠之薛瑞生家該孩所帶之金鎖片忽於前日被瑞生之學徒攫去並將該孩擲在護塘浜内逃逸事後該鄉婦薛珍林偕同地保徐某投報川沙縣公署請騐經周知事核准於昨日下鄉檢騐得該孩委係落河溺斃由事主投案請求伸雪奉諭候緝獲該學徒到案嚴懲 
[留養迷路啞女]  
四區四分所崗警前日查見一年約十六七歲迷路之啞女子解經李署員訊問之下無法知其姓名住址轉解閘北司法科送慈善團留養一面出示招領 
[違犯烟禁之科罰]  
前日福州路總巡捕刻南京路老閘捕房各在所管區域内破獲燕子窠兩所（一）山東路二百六十六號門牌環吾廬寫真店樓上捉住烟客吳祥林劉洪伯張右廷歸壽臣馮仲良五名（一）在靖遠街七十三號門牌寳和客棧二十六號房間内拿獲閩人丁泮水一名均帶人捕房准各存洋保出昨奉公共公廨關讞員會同英包副領事提訊據中西包探禀稱山東路環吾廬樓上之燕子窠係馮妙福所開現馮已逃逸至寳和客棧内之烟具係丁泮水備設云云中西官得禀向到案之吳祥林歸壽臣馮仲良丁泮水研訊一過判丁罰洋五元吳歸馮三人各罰洋二元劉洪二人保出不到着將保洋充公烟具併燬並飭補傳在逃在證解究 
[輪船上查獲姦拐男婦]  
農夫王六耕向在丹陽原籍耕田度其妻王小弟即張小弟今年二十四歲隂曆四月初四日被匪徒徐春華誘拐來滬初則姦宿於旅館昨竟相約同乘嘉興輪船擬往營口圖賣適救濟探員余長林高金林到輪查獲立送上海地方檢察廳訊究 
[指控騙取巨數定銀之提審]  
張甡泰泰昌三益永利昌許永利等洋貨五金各店號指控廣東人楊藻榮（即楊棋榮）串同在逃之胡麗天胡廷孚等在漢口路虚設英商德人洋行騙取定貨銀十一萬一千五百兩等情業由捕房將楊拘解公共公廨諭交一千五百兩人银並保無保押候訊究在案昨日下午由關讞員會同英包副領事升座第一刑庭提審據中門律師上堂聲稱伊爲兩胡代表兩胡現在何處伊均不知伊代表兩胡係由香港某津師委託惟被告方面現已有人向各原告商懇折償似可和解應請展期再訊云云各原告律師對於牛律師所諫俱無反對旋據揚之律師聲稱楊在押在有兩月比案與其毫無關係要求摘釋云云中西官得禀會商之下判着楊藻榮具結出外展期一禮拜訊核 
[昨日公共公廨訊案紀]  
昨晨公共公廨民四庭由關讞員會同美約副領事訊理（一）徐樹融訴戚明軒不理賬銀案戚由樂全榮具二百兩保出後逃避無踪原告律師到堂要求着保賠償一結果保人着遵照前判四個月繳銀二百兩第一次應於十四天内繳付（二）婦人程時敏訴其夫許加鑄抛棄請求離婚案被告不到由程之代表許理律師令程上堂證明案情一結果被告臨訊不到原告業已證明各節應由原告律師登報通知該被告於十四天再不到案即照原告所請缺席判决（三）延記新號主吳延慶聲請破産案債權代表許理律師請將其店變賣一結果准給諭理賬員將延記新號店基生財登報召賣以最高價格出售（四）張俊卿訴趙翰香居吳美甫不理擔保欠欵案結果訂期下禮拜訊理（五）王敬臣訴沈聖全等私售方單案結果應再飭傳二十五保頭圖地保正身馬强坤帶回魚鱗册到案一而函致審判廳催傳本案地畝受押關係人王洽記展期十四天續訊（六）陸杏卿請領唐禮耕訴周培仁假方單抵押案内伊父呈騐之賣契案一結果存案周培仁賚契及上首老契二紙均交聲請人陸杏卿具結領回 
又午後民四庭山李襄讞會同美奥領事訊理（一）老嫗姚鄭氏訴其夫姚芝亭不顧赡養案原告因無力繳納訟費到堂請求豁免結果暫准免費（二）少婦張潘氏訴其夫張濟堂虐待請求離婚案經原告上堂證明被虐及偵知張向有髮妻情形一結果改期續訊（三）寰球製革廠經理馮乃千聲請破産案一結果旣經登報無人反對惟查有美商關繋應改期一禮拜核奪（四）朱漢澄訴婁庭炤婁胡氏欠欵案結果婁胡應准撤銷婁庭炤迄未到案着照章登報傳逹 
[法公廨訊案彚紀]  
（一）楊和尙前將田單一紙押與周姓近備本向贖詎被楊白妹周福根等中轉輾抵押與某姓楊和尙具控法公堂後某姓得悉亦投廨求追判着周福根理處明白將單取回呈案並非原單胡由公堂登報通告後昨日傳同原被到案陳讞員商之萬副領事判曰該單旣非原單由本公廨另給諭單似作該單證據並候移交上海縣會文丈知照以後如有原單出現作廢根究（二）譚永奎侯德山前投法公堂控稱錢茂林之子學習唱戲今被錢藏匿請追衣食等費後訊得所控不實判原告賠償錢茂林損失洋五百元前已交過二百元尙少三百元限交在案昨已届限傳訊錢由郭蘭克律師聲稱今日梨園公所理勤折償洋三百元雙方允洽請求銷案判准如所請（三）朱葆元前延巴和律師投法公堂控稱張雲江建造房防阻止公共出路請斷等情張由農復律師辯稱該地係某國商人轉換道契須歸該管領事訊理中西官判地係被告之産原被均係人被告律師所情該管領事訊理一節應即駁回（四）曹聽濤前投法公堂控沈桂山虧欠往來洋八百二十九元另有用金洋若干元請追沈抗傳不到遣人缴洋一百三十八元後改傳爲提昨日始行提到沈稱前出拔據按月拔洋六十九元可否按月减少一半仍行拔付陳讞員判以不應迭次抗傳着先繳洋四百元到案然後人銀並保限一月繳清 
[訊罰燕子窠主客併紀]  
蔣關生在虹口密勒路九百四十六號屋内私售燈吃洋烟經三百二十號暗差華捕偵悉禀由該管捕房中西兩副捕頭率同包探往傳蔣與烟客沈廷法方士卿孫開元陳阿三王連芳苗德富周阿生方維夷在阿福吕順夫等拘獲連同烟具於昨解由公共公廨中西官訊明違禁屬實判决蔣押西牢一月餘人各科罰金三元充公烟具銷燬又顏阿美前在吳淞路五百五十七號門牌私設燕子窠經捕房連同吸烟人一併拘解公堂烟客均已訊辦顏因有另案諭候查明再核兹由捕房查得顏係過犯昨晨將其解請中西官復訊得實判押西牢三月示儆 
[誌謝]  
西門斜橋上海貧兒院定七月二日起開大麗花會十天昨承贈劵三紙又生生美衞公司惠贈第二十七期世界畫報一册誌此併謝中華職業敎育社通訊 
[通告第三號]  
敬啓者收據簿已印就兹先奉上口册自口號起至口號止請　入各隊隊員尙有未報告者尊處報告如未寄出乞即寄下至各隊徴到分數據已到報告分列如次第十一隊五十分第二十一隊一千六百分第二十三隊二百分第二十五隊一千一百四十分尊處徴求情形尙冀隨時函示以憑披露一切仰仗鼎力無任感幸專頌台安中華職業敎育社敬啓六月二十八日 
[中華職業敎育社第五年度徴求社員國外各隊名單]  
各隊與徴求者姓名均以首字筆畫多少爲次 
小吕宋隊于以同君（幹事）李清泉君吳擇探君陳迎來君（隊長） 
鄭子禧君藍季獻君美國隊莊澤宣君陸麟書君新加坡隊（潮屬）林義順君（隊長兼兩屬總隊長）楊書典君藍偉烈君（閩屬）林推遷君（隊長）丘揚陣君陳敬賢君薛武院君蘇門答臘隊丘清德君林國治君林小眉君徐貢覺君梁瑞祥君張公善君（隊長）陳白宣君楊季芬君（幹事） 
來函 
[楊梅南來函]  
頃閲貴報本埠新聞欄内登有旅滬粤商請求扣留軍火一則誤將太古洋行列入查此舉係粤僑商業聯合會公舉代表十二人生謁護軍使鄙人實係代表之一并無太古洋行在内務乞更正并祈將此函登入來函欄内爲荷楊梅南謹啓六月二十九日 
雜評二 
拒土會感言訥 
我國之禁烟要在我國自有辦法外人不過盡協助之力而已故禁烟而專依頼外人之禁與希望助我之禁非能真心禁烟者也吾謂國人而欲真心禁烟者第一在監督政府勿徒以空文禁烟如外人質問一次政府發一次文告派一次查勘大員則無益也第二在督促軍警官吏之覺悟勿常爲包庇種運之舉動如我軍警官吏不能禁而徒責小民之禁責外人之禁亦無益也非特無益將使外人之助我禁者從而灰心更使外人之利我不禁者有所藉口中國禁烟之前途其有希望乎 
公布欄上海地方審判廳 
判决主文（民一　）一件判决程蔭庭與楊明顯固賠償　控訴一案主文原判撤銷程蔭庭應回復原狀之晋興竹行房屋生財淮予賠償價額洋三百二十元本案訟費歸楊明顯負擔一件判决陳汝霖與嵇漢深租屋糾葛一案主文嵇漢深所租晋大公司房屋應即遷讓交其經租陳汝霖收營並總將所欠房租洋十二元五角繳案給領訴訟費用歸嵇漢深負擔一件判决徐慶文與葉樹華貨欵再審一案主文本件再審之訴駁回再審訟費歸聲請再審人負擔一件判决與沈氏與興錢氏爲田産及田債涉訟控訴一案主文本件控訴駁回本審訴訟費用婦控訴人負擔一件判决許稼畫與姚金龍因贖田及葬墳涉訴一案主文系争田一畝一分應由許稼書備齊原典價錢二十二千文向姚金龍贖回該田内姚金龍所葬之棺木應即遷讓本案訴訟費用歸姚金龍負擔一件判决劉毅夫與金朱氏貨欵涉訟一案主文被皆人窒礙之聲明及原告人假執行之謂求均予駁回聲明窒礙後訴訟費用歸被告人負擔（民二庭）一件判决湯丫頭與湯繼堂因租産糾葛回復一案生文本案原即時判决廢棄之原告人之請求駁回訟費除聲明窒礙費用歸被告人負擔外餘歸原告人負擔一件决季潤之聲請回復原狀一案主本文件聲請駁回一件决定程敬魁訴劉啓福爲欠欵涉訟一案主文本件訴狀准予註銷訟費歸原告人負繪一件决定柴鳳棲訴張丹榮貨欵糾葛一案主文本件訴狀准予詮銷訟費歸原告人負擔一件判决李壽根與郭善揚爲租屋涉訟控訴一案主文原判撤銷被控訴人向控訴人租住老學前門面一間樓面半問應即遷讓本案訟費歸被控訴人負擔一件判决黄順全與倪鑑銓因土地控訴更審一案主文本件控訴駁回本審及本判决前上告審訟費均歸控訴人負擔 
批示一件陳亭狀領田單借票由准領此批一件朱雲慶狀請執行由狀悉已儼厲執行矣此批一件馮玉麟狀交欵洋由准交此批一件劉毅夫狀交欵洋由准交此批一件何鍾氏狀請執行由狀悉准予傳案訊辦此批一件徐勤安狀領欵洋由准領此批一件顧珊臣狀領欵洋由准領此批一件胡恆山狀交欵洋由准交此批一件胡周氏狀領契據由准領此批一件費阿美狀請執行由狀悉查本案業據莊苑卿　起控訴所請應從緩議此批一件陳友梅狀請銷案由狀悉准予銷案此批一件潘喜雲狀請給領由狀悉查本案業據陳元生於本年五月二十日提起上告所請應從缓議此批一件朱守廉狀請銷案由狀悉准予銷案此批一件蘇秉鈞狀交查封費由准交此批一件徐菊卿狀領期票由准領此批以上六月二十八日 
[上海地方檢察廳]  
批示林阿福狀悉候訊明核辦所請開釋之處暫難照准此批陳少堂狀悉案已起訴仰候判决此批馮費氏狀悉候訊奪此批夏和尙狀悉據訴情形與刑事無涉本幽礙難受理此批萬永才狀悉查此案業予票傳仰即邀同尙壽山陳奶奶等按日投訊此批沈玉才狀悉業於前狀批示矣仰即知照此批以上六月二十八日童恩全已訊諭矣此批劉鳳嗚狀悉仰即來廳候訊此批龔王氏狀悉候盥江蘇高等檢察廳核辦此批周王氏狀悉查該氏并未邀保投案何有被却之可言仰仍遵照前批辦理可也此批侯江氏狀悉案已起訴仰候判决此批宋桂臣狀悉仰邀同海峯來廳候訊此批朱秋泉狀悉候偵查此批楊福麟狀悉此批王志香狀悉着該民迅將所有桶件交案再候核辦此批金度和迭於本年三月十五日二十一日兩次批示何得多凟此批傳銀和等本案業經起訴候送同級廳核辦此批朱健臣狀悉限五日内提出控訴理由書候呈江蘇高等檢察廳核辦此批張欣生狀悉候轉呈江蘇高等檢察廳核辦此批趙杏仁狀悉限五日内提出控訴理由書以憑核送此批張永年據訴爾前與張蘭泉因遺産糾葛在同级廳提起民訴同級廳據唐頌清井無存欵之證言將爾請求駁回判决早已决定現張頌泉已故其妻李氏將唐頌清存欵存摺交出請提究唐頌清僞證等情該案旣經確定如果發現證據自應請求再審至唐頌清有無僞證情事一俟再判决確定後再行核辦此批姚根海狀悉據訴該樹種植於與被告交界地點并藉此爲互相　界標址應歸何人所有抑與被告共同所有則民事上所有權確定問題旣未解决該被告即有掘取行爲亦不生刑事問題所請應母庸議此批（以上六月二十九日） 
 
 
 

Page 16

 
 
   
 
 

Page 17

 
 
常識 
常評 
[時乎時乎不再來] [  覺]  
今之談經濟者曰金錢經濟精神經濟時間經濟 
金錢與精神之損失皆可恢復獨時間則一去而不復來自五四風潮以來求學青年成罷課之習慣反對政府則罷課也援助京校則罷課也此雖育不得已之苦衷其貽誤青年之罪當歸於政府然而已去之光隂則滔滔不返矣 
最近罷課之惡劇竟有因要求旅行補助費而罷課者要求增加落第生之分數而罷課者此等罷課更非有不得已之苦衷私憤耳盲從耳或爲人利用耳然面已去之光隂亦滔滔不返矣 
吾摯愛青年敢掬誠以敬告青年腐敗之政府無望矣擔荷救國之責任者舍今日之青年而誰欲建設救國之事業當先有積極之思想罷課者消極之行爲也今日養成消極之習慣他日必不能建設積極之事業儲牽豐富之知識培養和利懇摯之道德則建設事業之基本也國將不國矣能經幾蹉跎乎政府蹉跎青年勿蹉跎青年青年時乎時乎不再來 
經濟 
[談農] [  逵九]  
予友蜀南汪君好學深思精明練逹於清代爲名諸生曾創辦學校及地方種種公益又任银行總經理有年頗負時譽其弟兄有爲顯宦者君獨優游林下嘗作小貿易繼專心致志經營農業者二十年自刻圖章曰『蜀南老農』參考中西農學書多種採取以資實習最頴悟益以經驗心得甚多嘗謂吾國農家泥守舊法且貧近利無遠識大半皆惰農拙農耳且語以新理良法常不信受尤爲可恨近年求專門農學於國内外畢業者固不乏人然往往精於研理而短於實用亦一憾也吾生平經營實業多年深信農業視一切生産爲可恃而利最厚古人謂天下大利必歸農誠非虚語云予曩時曾記其談農崖路拉雜零碎無系統原稿且散漫恐久而遺失兹以其不無裨益於農家常識爰撮擇若干條次第整理紀述之惟區區冀以貢獻於農科大雅稍供參究亦期不負汪君之高懷云爾 
種麥多穫法 
汪君謂曾閲某農學書謂種麥施肥法雖不一然最良者用牛尿攙和人尿澆灌之則麥可經三割三穫云遂欲照辦然忍自悟如照此法則麥苗非稀不可蓋苗若過密則其根之回積必擠緊況麥屬鬚根勢將叢密難於發展而惟莖向上異常茂盛抽長則是上長下短上重下輕結實後必羣倒倒則不幸孰甚遂决意使麥苗稀疏以告傭工頭乃力詆不可詳爲解説堅不信從不得已諭之曰吾已種之麥田一大方今姑劃其田十分之一二方作爲試辦將來收穫果良則幸甚即不良僅損一小隅少數亦非大不幸也乃督令於此小方隅之麥苗每間一株拔去一株使其稀疏又令以牛尿和人尿不時澆之工頭雖口諾而仍腹誹亦不敢違僅爲澆灌二次及麥熟其穗較他麥之穗長逾二寸餘且每株皆有六十餘穗較他麥每株之穗多六七倍蓋他麥每株僅八九穗而已至是傭工不能不服然猶强詞謂天然成密之苗而拔去其半穗雖多恐所穫仍相等也則諭之曰每間一株拔一株則此麥此較原麥株數僅少二分之一然則但能每株加一倍得十八穗甚至二十穗已可等原麥矣今乃有六十餘穗是已加四倍有奇即每株已盈得四十餘穗矣所穫不甚豐乎工頭曰主人之法誠善雖然一一拔株不免多勞力矣則嗤之曰汝等眞惰農惟恐勞力乃欲多利乎（乙種酬） 
商業常識 
[商標談] [  志垚]  
商標有商品商標與商店商標之别商店商標不過藉以鞏固信用以杜假冒耳兹姑不論請就商品商標而申言之 
（一）商標之功效商票功效之最顯著者約有下述三端（甲）易於辨别商品雖各有各之名稱然甲廠店所製賣之商品往往與乙廠乙店所製賣者異質同名若不貼以商標則甲乙莫辨且一廠一店所製賣之商品種類亦復不一即同一名稱之商品亦有精粗之别若無各别之商標爲之標幟則顧客末由辨别交易時未免多費唇舌 
（乙）利於交易遠方定貨取閲貨様鑒定商品頗費手續若有商標爲據則可免上述之煩此便於批發者也更若一店之中百貨雜陳勿促之間尋取非易若各有各之商標則一見商標便知貨名應手而取母煩搜索此便於零賣者也（丙）便於推銷商品之貼商標旣以發展信用爲唯一之目的則工廠商店所製賣之有標商品自少粗劣影射之弊可堅顧客購買之心更如美狀膏之以美女圖爲商標燕窩肥兒粉之以肥兒圖爲商標則尤足引起觀者之購買心故商標之採用得宜亦可爲推廣銷路之一助也 
（二）商標之採用商標之功效旣如上述故採用商標不可不慎市上習見之商標有用記號者有用圖畫者亦有用文字者然用文字不如記號圖畫等之易於識别更有以異種 
 
 
 

Page 18

 
 
之商品用同様之商標者亦非所宜最好以商品之名稱爲商標（如肥兒粉以肥兒圖爲商標是）或以商品之實質爲商標（如葡萄酒以葡萄圖爲商標是）以其與商品相關能使人一目了然且不易忘也若以奇形怪狀之圖畫或戲劇人物等圖爲商標旣無意義且費索解不獨有失功效旦與用商標之旨趣相背竊爲不取也 
（三）商標之保護商標旣與營業有密切關係故忌他人含沙影射欲防斯弊端頼法律農商部設有商標註册局商標若經該局註册則法律必予以保護所費無幾獲益滋大也 
（乙種酬） 
道德 
[讀史感言] [  瞿慎言]  
天氣晚凉篝燈夜讀撫今思昔不覺有感聊成數則爰録於次『鬭榖於莬爲令尹自毁其家以紓楚國之難』今之當道者莫不擁有巨資百萬千萬數千萬者比比皆是也若人人能有此心而以其家産之半借與國家則清償外債挽回權利發逹工商賑濟民困猶有餘也及工商發逹國已富强然後再由國家還之且畀以極重之息旣救國又獲利豈非一舉兩得耶無如我國之人第知爲一人私囊計國之危亡不顧也民生困苦不顧也吾不知國亡之後同淪爲奴誰復爲之保護者噫 
『季文子相宣成無衣帛之妾無食粟之馬仲孫佗諫曰子爲魯上卿相二君矣妾不衣帛馬不食粟人其以子爲愛且不華國乎文子曰吾亦欲之然吾觀國人其父兄之食粗而衣惡者猶多矣吾是以不敢』今之爲政者衣錦繡厭粱肉一席酒費數十金一日摩托車之費又數十金彼且樂而忘返自朝至暮汲汲不足誰復念及吾民之飢寒困苦哉嗚呼『公父文伯退朝朝其母其母方績文伯曰以歜之家而主猶績懼干季孫之怒也其母歎曰魯其亡乎』卒讀此語使人失驚此與漆室女同爲愛國有識之女無事不念及國家也今日何以不聞乙種酬） 
衞生 
[夏令消遣宜在水上] [  楊康晴]  
一釣魚夏令消遣宜露天不宜室内宜靜不宜動故釣魚爲夏令消遣最妙之法凡寓居内地及鄉問者尤爲相宜晚凉之時赤足著草屨犢鼻褌駕一葉扁舟至僻靜處或大柳之下或渚石之上垂釣焉雖不得魚亦至樂也 
二游泳昔曾點浴乎沂風乎舞雩孔子猶樂與共游今日吾國人士視此爲畏途故航業不振海權盡失泅水雖屬游戲消遣之事亦足以覘國民性之强弱若一國之人狎水者多其國必强而盛署之候游泳尤爲解暑之妙法法宜於水灘上多舗黄沙游泳困乏即就沙上曝日以資休憩此際身上之水未乾雖烈日不覺其熱迨水乾復入水中倘能於海灘上爲之尤有益於身體也 
三划船雙槳之小船其製甚簡價亦不貴近水居者可自備一舟暑日晚凉之時蕩槳出游聽其所至而休焉明月之夜弄笛水上尤饒藥趣舟不用時可改裝單梨出賃作渡船於經濟亦無損也 
吾人衣服飲食冬夏不同消遣之法亦當因時而異上述消遣之法使慣居囂市者聞之當艷美不置盍於假期中一試之（乙種酬） 
家庭常識 
[産婦臨盆時之研究] [  楊俊]  
婦人畢生最苦之負擔曰懷孚最險之難關曰臨盆但臨盆雖險設防範得法即可安然無事彼因難産而致産婦與嬰孩同有性命之憂則俗所謂命運註定者不過十之一二而自召其禍者實十居八九焉今臚舉其原因而一研究之（一）妄投補品凡産婦臨盆必腹痛難忍常見中等以上之家事前備有參湯或桂圓湯一碗初痛之際即與之飲下之爲困補借力腹痛可認不知産婦之能脱胎者因其精力疲乏肉筋無收朿之力故嬰孩得乘機而下今與之補品産婦精力足筋肉强嬰孩雖已破胎而下不易穿韶面出所以卒成難産也 
（一）催生之失借婦人懐孕有不及産期而腹痛者有及期旣痛而尙須稍待者皆宜令其安臥以待乃不知其故者一遇産婦腹痛即令穏婆堆生無奈穏婆庸陋立囑産婦下跪舉手重按其腹或破門内迎遂致嬰孩轉運不靈而演成手足下地之險象矣 
（一）調攝温度之不宜産婦臨盆後常人以爲過凉則致風過熱則無害遂將被褥推擁重重雖夏日亦不撤殊不知過熱則氣升血溢等症由此起矣 
（一）侍之不得法旣産之婦人皆以爲酣睡則昏瞶於是環集諸婦高聲縱談使之耳目常醒孰知産婦聞擾神亂反致昏瞶疾病乘之惟過於清寂亦非所宜 
以上四説余從産婦家細細探悉屢犯屢患謹述之以供室有産婦者之研究也）乙種酬（ 
識字捷法 
[應用字] [  濟滄]  
昷仁也柔和也从皿以食囚也此爲極明顯之會意字自温行而昷廢温水名入黔江在今四川與貴州交界處形聲字也从水昷聲俗又作温又煖也又色和也又聲字也从水昷聲俗又煖也又色和也又性純粹也又習爲之也皆當作昷又熱病舊謂之温如春温冬温又通藴 
（附記）我國文字構造本有理由自篆體變爲隸偕不合者多矣有因省而誤者如塵字集字是有因增而誤者如噪字是至如从之與從旱之與厚厶之與私刃之與節昷之與温桼之與漆惠之與憂惪之與德䙷之與得爾之與壐兩字異解竟混而爲一者無慮百數（他日可爲專篇論此）甚矣整理文字之效未知期之何日而始可見也姑著蛊桼二字於篇以證明之 
更正昨日常評第五行末無論二字奪一論字上下文義不貫合亟更正 
 
 
