# 1914 - 312 - 4914795

 

Page 1

 
 
   
 
 

Page 2

 
 
時評 
[畫餅政策（默）]  
　　中國竭力經營之事其結果無少悉成爲空言所謂畫餅政策也中俄勘界事議之己久以俄人關係故而無成整理幣制事議之己久以現金無着故而無成裁併軍隊事議之己久以土匪充斥故而無成减政主義議之己久以官界反對故而無成振興實業議之己久以經費無出故而無成攺省問題議之巳久亦以多所窒礙故而無成所有成者廢去一切議會而己停止各地自治而巳减少司法機關而己節縮敎育範圍而己舉凡百己成之事而廢之此今日所成之成績也若其他稍有希望之事則無不至於一無希望而止故日今日之政策皆畫餅政策也 
　　雖然畫餅者以無餅也而中國則未嘗無餅特其餅己充外人之饑矣上所舉種種無成之事無一不因財窮而無成夫財何以窮以流於外者多也財流於外而復向各國借債於是權操於外人要索由他要索此二次借欵所以又將成爲畫餅歟借款成畫餅而中國之政策益畫餅矣 
[専電]  
　　北京電中蒙劃界員畢桂芳陳籙久未啓行悉因俄以德漸仇俄恐生他變故須先與活佛内部妥洽再與我議 
　　北京電額爾古訥河及塔爾巴幹湖爲中俄天然界綫現俄又擅樹界牌侵地甚廣 
　　北京電部擬卽撤滬楓路局攺爲杭滬鐵路局設四處一總務一行車一車務一養路 
　　北京電懲戒會巳决將汪瑞闓免官 
　　北京電西安自趙倜到後守備甚固各路援軍齊集 
　　西安電鄠縣乾縣盩厔等處刻雖陸續收復然聞匪又向東北竄三原富平縣現有匪蹤甚多亦頗吃緊查三原富平在省城之正北相離甚近實爲最富饒之區經此匪過恐又村落爲墟矣　　西安電西安至蘭州電線現尚未通張廣　頗爲焦急現甘肅全省軍隊可靠者不過數百人（張帶去衛隊）餘均孱弱不堪情况危極 
　　徐州電張使原有軍隊四十二營近又新招六營共四十八營平均以三百人編制一營約有一萬四千四百人其餉歷由江蘇省擔任刻聞韓省長以財力不繼電請中央此項餉糈江蘇無力擔任政府亦以部庫支絀無可應付長江等處巳經敉平電商張使將新招之六營着卽裁遣以節餉糈張使接電大爲震怒聞對人云此事斷不能答應當即覆電中央云該新招六營係攻克南京立功應由江蘇擔任現馮督坐享太平若非該六營將士血肉相待焉能獲此乃都督省長不注意於此請裁六營餉項不特不協情理且有鳥盡弓藏之慨况鳥猶未盡耶應請飭下江蘇都督省長照常擔任云云未知中央如何處置也 
　　南京電韓省長昨覆財部電江蘇賦額素重未便再加 
　　南京電司法部電嗣後各縣審判廳職務歸縣知事兼任 
　　南京電此間商界於十六日實行貼用印花票 
　　南京電蘇州警察長石人俊警察校長孫筠對調昨己發表 
[特約路透電]  
　　漢口電據西安府來此之旅客聲稱該處人民對於官場發表攻擊白狼最初之捷報不甚注重又據荆紫關來函不信此項消息且謂曾聞於四月初旬由匪處逃來之人聲稱白狼當時長驅而進未遇阻礙 
　　漢口電英國女敎士一人頃由西安抵此謂白狼現抱有政治目的曾出示聲明保護商民外人實行與否則不敢必至對於外人確己驟變政策蓋該女士前聞西安華人警告謂白狼擬殺害外人以損外人對於袁世凱之信任也其保護示文與曩時光復民軍所發者語氣脗合白狼自稱爲中原扶漢軍大都督 
　　武昌電今日有陸軍一團携帶軍火浮橋由此出發往征白狼 
　　武昌電都督府將建瞭望塔一座 
[譯電]  
　　倫敦電愛爾蘭易爾斯特州統一黨會議請准黨魁卡生君發布文告内謂愛爾蘭總司令巴格特將軍奉當時陸軍大臣西萊大佐之命通告愛爾蘭各將政府己决議以兵力抵制曷爾斯特州據各將聲稱巴格特將軍曾詳述作戰計畫擬以騎兵第三旅佔據巴愛恩河一帶各軍險並由里區菲爾特及阿爾特畜特派兵萬名合成二萬五千名文内又謂巴格特將軍擬封鎖曷爾斯特州陸海陸軍不欲先行開釁惟得海軍之助力卽可豫備協同警察查抄各機關自由黨各報謂該文之曲解殊屬可笑守舊黨謂此實起訴政府絶大之罪狀應由司法員嚴加調查且望全國組織大會反對此項侵奪人民自由之暴舉國報謂陸軍辭職風潮今尚未己阿爾特畜特今多有竊談愛爾蘭風潮終不能免者如須實行以兵力抵制曷爾斯太州則風潮恐將更烈云 
　　倫敦電昨日耶茅資遭大火一次而倫敦等處失愼者共有十三次之多金斯登之音樂堂班桑斯之圖畫宫均被焚其餘各處損失亦巨 
　　倫敦電墨西哥烏曷太總統因美國海軍示威境内巳允美國要求鳴砲向美國國旗謝罪英倫輿情以爲墨西哥之困難終難因此解除各報皆促威爾遜總統熟思應否即行承認烏爾太總統若不承認則美政府於烏爾太被逼卸任之後當負恢復墨西哥治安之責云 
　　紐約電暗殺市長未成之兇手乃一賦閒之鐵匠年己七十名瑪哈萊據稱痛飲之後赴無政府黨會議途遇市長故出手槍擊之 
[公電]  
　　陜省通告剿匪情形電各省都督民政長將軍都統鑒豫匪竄入陜境大峪口後迭被官軍痛剿潰逸醴泉一役擊斃數千現在豫隴合軍入境會剿匪勢窮蹙可期盪平遠道傳聞或恐失實特電佈陳藉紓厲念張鳳　宋聯奎銑印 
要聞一 
[昌黎案之結果]  
　　日本公使之謝罪 
　　死事巡警賠償卹金二萬六千元　　關係軍人付法官特别委員會議　　駐屯昌黎日本兵隊戕害鐵路巡警一案視南京日人於戰線之内不自避忌以至遇害固不可同日語者乃交涉半年之久始於本月十四日由日本駐京公使山座氏親赴國務院向孫總理謝罪承認賠償遇害巡警遺族卹金二萬六千元其肇釁軍人則付法官特别委員會議然果否懲辦　關係之軍人此時尚不得知而對於我政府所要求駐昌黎軍隊向地方官謝罪又始終不肯承認以視南京事件由張都督率隊赴領署道歉並在領署門首正法二人比較而觀殊不平允如此了結我國民實有不能滿意者但外國公使向我政府謝罪此乃自有交涉以來未曾有之事而外交當局對於此案不知經過幾何之困難而始得今日之結果因述其顚末如左 
　　此案自上年十月發生以來巳歷七月之久始由外交部派員會同日本使館參贊前往實地調查以爲交涉之基礎經雙方委員作成調查始末報告書調查旣畢卽由外交部向日本公使提出要求條件五項（一）將關係軍人付軍法會議議處（二）日本政府向中國政府謝罪（三）賠償死者家旅以相當扶養金（四）駐昌黎軍隊向地方官謝罪（五）撤换原駐昌黎軍隊外交當道對於此件交涉異常愼重抗爭甚力曹外交次長與山産公使前後會晤不下二十餘次每次談判輒逾四五時之久山産公使初爲極端之主張謂日兵槍斃巡警係出於正當防衛曹次長力與爭辨談判幾至破裂本年正月間外間喧傳曹次長將辭職蓋卽以此案甚棘手恐非易人則交涉無進行之餘地也迨曹次長决意辭職日使始慚有轉圜之意屢次與曹次長開誠布公磋商辦法彼此互知爲難情形交涉始暫進行然其初僅允賠償被害遺族撫卹金而每人不過三千元合計一萬五千元其餘槪不肯承認經曹次長繼續力爭始允親至外交部道歉在一個月以前所有肇釁日兵交法官部特别委員審訊日使固猶拒絶請求即遇害巡警遺族卹金之數亦仍執前說而不允增加及至最近旬日之間日使方允親至外交部道歉並將關係軍人交法官部特别委員審問賠償死者一節允給警長一人卹金六千元巡警四名每名五千元共二萬六千元至昌黎肇釁軍隊雖於出事後早己撤换而我政府要求駐昌黎軍隊向地方官謝罪一節日使因體面所關堅持不允外交部以此事無可再商遂允照此了結矣 
　　此案經雙方議定之後日使山座氏遂於本月十四日午後四時偕同參贊親至國務院向孫外交總長道歉並　明經彼此讓步帝國政府就於此案願不問誰是誰非但旣傷害貴國多數人命深抱歉忱業將關係軍人付特别法官部審問並賠卹死者家族金額二萬六千元此案請就此了結等語聞孫總長答以此案己歷數月現經彼此讓步貴公使竭力斡旋得此結朿嗣後深盼兩國格外親睦勿再有此等不愉快之事以爲國交之障碍云云日使遂退出而於十五日將賠償死者遺族之撫卹金照承認二萬六千元之數送交外交部照收而外交上遂少一懸案矣 
[最近組織之政法機關紀要]  
　　立法院顧問院參政院約法修正案旣經起草告成報告大會又付審查矣其中規定之三機關如立法院顧問院參政院如何組織經探訪該會議多數議員并詢諸政府某要人據云此三機關中之立法院卽準據約法中之參議院所修攺而成者仍由各省分别選舉其員數按照原額以一百人爲度至於參政院係専爲起草憲法而設將來約法會議閉會後卽以約法會議議員全部攺組此機關顧問院卽以政治會議議員合總統府顧問及參議組織之（昨報謂參政院卽共和顧問院與此小異現尚未發表未知孰是姑兩存之）己略爲决定云 
　　政事堂秘書廳總統府秘書廳政事堂與總統府秘書廳之關係及其行政權限聞政府己經確定俟該堂成立同時必另設専屬該堂之秘書廳一所以備辦理堂中一切事務至若總統府之秘書廳仍舊存立不廢惟其權限一節政事堂之秘書廳則凡關於堂中施政上之事務不問巨細一切掌管之至若總統府之秘書廳則凡關於府中大小事務及總統之私務則一切掌管之要之兩種機關之性質政事堂之秘書廳蓋較之今日國務院所設之秘書廳其位置稍高其權限亦稍闊大而總統府之秘書廳則較之今日其位置將形稍低其權限亦自當稍狹是其所異云 
　　平政院平政院院長一席本爲簡任刻聞總統以此項機關關係重要擬尊崇體制起見攺爲特任其月俸數目亦應照各部總長一律給俸月支一千元聞己提交國務會議議决其肅政史評事兩項人員所需之數極其有限刻聞日來各項長官所密薦者巳屬不少而目下猶有陸續密薦之員將來此等員數必浮於定額現在政府業己擬有辦法凡屬此兩項人員須經總統圈出方能確定另函云肅政史定額十六缺保薦竟逾原額三倍以上卽就現時保薦到京者己逹二十人之數昨都肅政史莊思緘謁見總統請示辦法聞有俟各處所保薦之肅政史全數到京後即試驗一次列爲等第以前列十六員提先任用其餘作爲候補肅政史陸續調補云 
　　普通懲戒委員會内務朱總長日昨具呈總統 
 
 
 

Page 3

 
 
略謂擬請嗣後地方官署通於省行政公署内組織一普通懲戒委員會凡該省官署之應付懲戒事件暫由該會辦理以歸畫一是否有當請鑒核等語奉總統批准如所擬辦理卽由該部分行遵照 
　　國史館王闓運日前來京國史館長一席己允就職聞政府以王旣經允認擔任修纂國史所有國史館一切事宜卽須籌備進行國史館地址現在未有相當房屋卽由内務部擇定修繕其纂修人員聞亦將飭各機關保薦云 
[北京新談薈]  
　　徐東海電邀嚴梁兩氏徐東海日昨又個人名義發出電函兩件聞係一致英國倫敦嚴修氏一致德國柏林梁敦彦氏此次電請兩氏回國據政界傳述有兩種原因（一）嚴氏本己任爲敎育總長梁氏有政治會議議員職務前者屢次電邀均未首途東海與兩氏交誼素厚轉爲相邀（一）東海組織内閣之說將成事實此次邀嚴梁兩氏來京一請擔任敎育一請擔任外交以上兩說尤以後說爲較近事理云 
　　吳總監接見報界三代表新報律公布之後報界同志會一方上書政府一方公舉代表謁見内務總長並函請警察廳吳總監定期接見李康烏三代表一節己誌本報日昨該會接到吳總監復函係定於今午（十六）接見兹誌復函原文如左逕啓者接到來函具悉一是貴會代表請於本月十六日十二鐘到廳唔談特此函覆順頌著安京師警察廳啓又該會前所上國務院公呈兹巳奉批略謂據呈請明定報紙條例範圍並緩繳保押費等情己悉事關内務部主管旣據分呈應仍候部示辦理此批 
　　自來水股東會討議結果中法實業借欵内容前經各報揭載北京自來水公司與該借欵有關係一事遂露洩外間該公司總辦當向内務總長質問一切當時内務總長對於此事聲明謂借款條件與該公司並無關係又於月之十一午後自來水公司開股東總會多數股東到會關於借欵與該公司問題詳加討議聞其議决結果擬提出質問書於政府要求詳細說明云 
　　韓遺民上書陳時事韓遺民李承煕昨上書總統指陳時事頗見痛切其内容曰裕國用二曰弭國亂三曰定國憲四曰崇國敎洋洋萬言按李係韓國宗戚前曾在韓國　孔敎會此番來京游歷猶復關心時事其熱心有足多者 
[省制問題之新草案]  
　　省制問題在臨時參　院時代即成辯難之焦點主張約分數派曰道制曰郡制曰虚三級制最近政府曾擬草案提出政治會議取决期在半年以後一律通行其所擬大綱探誌如下 
　　新舊性質之異點新省制原擬虚三級制度第一級爲巡按使第二級爲道尹第三級爲縣知事三級中道尹之權最重縣知事次之（直接道尹）巡按使只有巡查之責無任免官吏之權俟經國務會議討論總統不然其說故現在所擬之草案第一級爲巡按使爲一省行政長官有任免官吏之權第二級爲道尹只有考核地方行政之權第三級縣知事直接巡按使受道尹之考核其以權位論巡按使權最重縣知事次之道尹又次之此與原擬之案不同之處也 
　　草案提出之内容新省制内容略誌於下（一）第一級巡按使（一）職權爲一省行政長官有呈請任免全省官吏及節制全省警備隊之權財政司法另設機關歸巡按使統轄（二）屬官政務廳廳長一人秘書二人僉事四人至六人主事二十餘人第二級道尹（一）職權承巡按使之命任免地方官吏考核地方行政（二）屬官秘書一人僉事四人主事六人第三級縣知事（一）職權直隷巡按使爲地方行政官吏未設司法機關地方設承審員知事代理民刑訴訟（章程己頒布故不規定於省制中） 
　　舊有機關之攺動現在之機關在新省制中未規定者均在必裁之列第一内務敎育財政實業各司均一律裁撤另設科長於公署第二司法籌備處及國稅廳均在攺組之列第三財政司與國稅廳兩機關歸併收入支出統轄一處司法籌備處如何攺組因司法案尚未解决草案中故未言及 
　　與司法案之關係新省制草案己於日前提交政治會議現司法案尚未解决故不能開議聞司法問題卽日可以議决所採者爲三級三審制聞其大端如下第一初級審判廳檢查廳一律裁撤民刑訴訟均歸地方審判廳處理第二在未設地方廳初級案件歸縣知事代理第三司法經費由四千餘萬裁去一半俟司法問題解决後即開議省制政治會議須議决省制後方能閉會也 
[改草幣制之難點]  
　　銀行業之注意收回紙幣之方法目下幣制局正在研究中關於實行頗有困難之處故此際幣制局廣採東西各國幣制攺革之先例調查其成敗及其時機極爲愼重據現在之調查各省濫發之紙幣雖略爲一億四五千萬元然反至兌换中央銀行紙幣或法貨之時印刷而未使用之紙幣必繼續發出其總數必逹一億七八千萬元而此一億七八千萬元之紙幣目下流通價格有迭落至五六成者或七八成者若照現流通價格兌换其損失歸於商民又按票面圓價兌换其損失歸諸政府其損賠所歸當局尙未决定也由此方針如何决定於經濟界均大有影蠁故内外銀行業者及大賈巨商對於此决定極爲注意云 
　　印刷權之運動改革幣制收回全國紙幣問題係繼續前清時代之計畫而前清時代準備之白紙坊印刷局現雖建築告竣然一切印刷機器尚未有即赶買機器一時不能凑集工人故現使用中國銀行之紙幣亦係大清銀行曩在美國紐約所訂印則此次擬用之紙幣勢不能不委諸外國人之手美國印刷業者擬要求承辦此項印刷者己紛紛來京運動甚力據聞其運動者之中如某人擬備資在中國承印並希望將來之中國中央印刷事業與煤油事業同一辦法得永遠之印刷權云 
[特别政區之商榷者]  
　　川邊之攺组川邊變更政區一節經政府核議以與預算出入所差太鉅當今財政困難之際殊屬不便應俟整理收入確有把握再行攺組己電令川邊鎭守使遵照在案兹聞總統府日昨又接到川邊鎭守使電陳川邊現在情形非攺爲特别行政區域不足以資治理並陳以巴安爲長官駐在地最爲適宜請再飭部妥爲核議 
　　察防之歸併察哈爾右翼四旗及晋屬興寗豐陶四縣劃歸察防管轄爲特别政區域一案業經國務會議决至關於軍事上行政上之一切組織攺革昨聞何都護己擬有辦法多條電呈到京當經總統閱畢即批交内務部會同陸軍參謀兩部核議矣惟說者謂其窒礙甚多恐成畫餅云 
[俄人樹立界碑之警告]  
　　額爾古訥河及塔爾巴幹湖兩處係中俄天然之界線前清之季經宋小濂氏會同俄員劃清特未及樹立標誌而民軍己起義遂致延擱詎俄人乘我國内多事不暇顧及邊陲之際復侵我領土數十里該處華人出而阻止而侵佔之哥蕯克人反謂該地係俄領土爲華人所侵佔與華人屢起衝突居留該地之俄官亦卽揑報該政府謂我華人侵彼之領土該政府據報卽飭該内務部撥出五千盧布前往樹立界碑聞沿該河之流域共樹二十五處用石三古磅（每古磅六方尺）馬駝界碑前鏖未遠今又施其故技吾邊境幾何望當軸者速起而交涉也 
[雜評一（無名）]  
　　奇語本報昨日所載陜西白狼之告示與今日所載徐州張動之復電皆所謂近日之奇語也白狼　事焚掠而謂有沛公三章之約無項王三月之火不其言與行違哉至張勲則旣服從中央應唯中央之命是聽而乃有六營攻克南京馮督坐享太平若非六營將士血肉相持安能獲此等語何其言之鞅鞅而嫉妬耶據此以觀所謂匪悍將驕者正中國今日之謂矣前途可不欋哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[祀天祀孔案中之酌古宜今說]  
　　政治會議議員劉邦驥對於祀天祀孔兩案引古證今發抒意見洋洋二千言兹爲擇要節錄以餉閱者邦驥對於諸君子之所贊同者則祀天祭所當在天壇也祭期當在冬至也祭禮當用古之跪拜也祭品當仍用牲牢也祀孔祭所當仍在各地方文廟也祭期當仍用春秋二仲上丁也祭禮祭品當與祀天同也所具理由諸君子己剴切言之不必再贅惟對於祭服一節則略有異同間嘗竊觀諸君子盛意均不主張袞冕者無非以國體共和嫌其近於帝制也邦驥竊以爲袞冕者乃二千年前共和大總統之服制而非世襲皇帝之服制乃二千年來爲世襲皇帝者借用共和大總統之服制而非歷代世襲皇帝自定之服制所謂歷代皇帝自定之服制惟前清之寳石頂補褂朝珠蟒袍圑龍褂而己矣故今日不言保存國粹則己否則當考求先代之遺制不言共和則己否則當遵從共和之遺軌試問先代共和　度之見於經傳者袞冕非其最著者乎龍袞之制五采干二章蕪論己禹之黻冕致美其詳不可得聞然考戴記玉藻十二旒之說凉必確有根據雖禹爲世襲皇帝之鼻祖然禹之生前實無世襲皇帝之觀念苟非朝覲謳歌之所歸未必　爲益之所譂代故竊以爲袞冕之制乃二千年前共和大總統之服制而非世襲皇帝之服制特久假不歸遂相沿而忘其所自耳論者謂二千年前實無大總統之名而但有帝之名且創制袞冕者實自帝始故不能無嫌殊不知帝也后也王也皇帝也大總統也可汗也天皇也大伯理爾天德也皆尊無二上之代名詞也今西書釋大總統之義謂之元首實與虞廷　歌之元首同義然則帝也后也王也皇帝也大總統也可汗也天皇也大拍理壐天德也皆同等也名稱雖殊而其職權皆相若也假如以帝字爲嫌然則周之文武成康不稱帝而稱王將不公認之爲帝乎秦政加皇字於帝字之上將公認其大於帝乎識者將有以知其不可矣况創此袞冕者實出於二千年前之共和大總統而爲二千年來世襲皇帝所借用則今日脫離帝制際遇共和反本復始正宜廣集諸儒博考古籍惟恐一尺一寸半絲半縷之不當烏可以隨意更張自我作古乎論者謂近世共和國大總統實無特别之服制苟用此服制而有疑帝疑玉之嫌恐適足以爲共和之障碍殊不知近世共和國實無此祭禮而爲古代共和有之且古代共和國不但以此爲祭服而且以此爲朝服今我國爲復古之共和國鑒於近世共和國之通例不以之爲朝服而但以之爲祭服巳屬應時世之變遷協天人之宏願烏在　不可也邦驥　於祭服一節竊以爲宜廣集諸儒博考古籍深求古人用意之所在正不必隨意更張自我作古致貽笑於二千年以前也至於祭期一節對於胡賈陳之說毫無異義而對於護場諸言論則略有異同當日議場有謂民國旣通行陽曆則不能再用甲子若仍用冬至上丁等日則小民將以爲陰曆復活云云竊以爲陽曆陰曆斷無偏廢之理也以曆學論則陰曆精於陽曆陽曆不過推步日躔而陰曆則合日月躔而並推之於法獨密以先例論則日本爲攺行陽曆之國而陰曆仍一律附注問其年仍以甲子對其所以通行陽曆者則爲行政起見便於預算便於國際而己於曆學何與焉中國旣有曆學且創自黄帝正宜崇奉惟謹雖不必復行陰曆以爲行政之障碍又何必因用陽曆遂廢固有之甲子竊以宜仿日本之法分注陰曆於陽曆之下備書其甲子而删其迷信並仿日本神武天皇紀元之例附注黄帝紀元若干年斯亦考古之一助也至於祀天配孔配黄之說亦略有異同祀孔之禮同於祀天旣爲諸儒所贊同則祀天不必配孔反滋異敎之爭且有　尊之嫌惟配黄之說較有根據嘗考孔子删書斷日唐虞則行共和之政亦宜以唐虞爲斷戴記曰有虞黄氏　帝而郊畧注禘昊天於園邱也又曰締其祖之所目出然則有虞氏之祀天蓋配以黄帝今日行唐虞共和祀天配黄於義甚當正不必多滋疑義也 
[古香古色之圖書展覽會]  
　　北京孔社本部定期本月十六日開藏周紀念會前三日後一日均開圖書展覽會昨十三日爲第一日歡迎圖書之期先於大街設立花彩牌樓安設電燈其景况與上年相同牌樓東面額曰孔社歲周紀念大會題聯云道豈有窮期從一年以至萬年振古如斯宏規原不同宗敎予非眞好辯自亞聖欲承三聖片言論定斯世方知集大成其西面額曰增置圖書展覽大會聯云同志有二難分來兩浙收藏似當日酉山爭誇昔得萬餘卷今增十萬卷聚觀通八表正值三春時節比晚風沂水豈徒童子六七人冠者五六人北半截胡同口題額曰率由正路會門額曰日月經天聯云善性爲盡人所具此間乃立德之門二門額曰瞻仰高堅其東影壁亦以松柏枝結成大字曰範圍曲成南行有小松坊題曰性道文章其廳事額曰萬世帥表聯云名敎自多樂地聖賢原不欺人廳中書畫碑塌與上年大略相同北行至大院東面爲演說臺額曰仁義道德聯云酉藏爭美庚拜同虔下爲入塌者列座再北又廳事五楹即圖書陳列處上題額曰斯文在兹左右分列羣籍左則十三經通志堂經解及各經說諸說部右則廿四史圖書集成及諸家詩文集均有路線曲折圍繞階下北向簷口額曰多文爲富院内支蓋玻璃棚左右分案陳列各種宋元明精刻又有宋拓大觀帖綘帖戲魚堂法帖魯公三表明拓薛嗣通蘭亭磗塔銘元明秘塔并有山谷南宫諸墨蹟及名畫吉金殷圭漢洗諸葛銅鼓之屬并有聖林　草聖林芝草泗水文石英德奇石端木子手植楷木及上年社中所生芝並蒂蓮蕙及武清縣雙歧麥之類令人見之油然發思古幽情再上卽杏壇奉聖賢像處上額云木鐸常宣聯云四科之始惟德行六經以外皆支流以上諸聯皆徐琪君所撰其左右則舊設之博聞圖書館所列書籍加於舊藏數倍兼有古硯明墨古琴種種珍品若法帖名畫宋元明刻羣書經典又分列各案者皆標明會場陳列請勿翻動字樣聞黎副總統己派諮議官黎澍君代表蒞會徐東海代表爲吳　生君步軍統領代表爲唐秘書長帶同科員蒞會云 
[陳璧案（續一記者）]  
　　劉律師之辨護詞略謂陳璧等七人非此案之共犯者頃黄律師己爲大體之辨論並就其各人素行詳細證明本律師以爲被告人之被嫌根本在於黄貴第一次之供辭今據檢察官論告嫌疑之人己别有在黄貴供謂陳　等犯罪云云係由受人敎供而來是被告人被嫌之根本己經動搖但本律師更進一步謂即無他種反證之發現即無黄貴自承敎供之陳述而其供辭内容實屬木謬法庭不可不詳察之黄貴供辭之謬點前汪律師指駁之外尚有極奇異者（一）謂殺人在陳繩屋内之床上不可信本律師親勘該屋係三關間中之一暗間深一丈零五寸寛七尺七寸其房門寛二尺一寸高四尺七寸五分屋中靠後壁横列睡床一架長五尺四寸寛三尺二寸五分床頭皮箱架一隻長二尺二寸五分寛一尺五寸床前又有皮箱架一隻長四尺一寸深一尺此爲屋之後半段也窗前横列書桌一張長四尺五寸寛二尺四寸桌頭小箱架一隻長一尺八寸寛九寸窗前又直列書架一張長四尺一寸深一尺桌前有靠昔圖椅一張大一尺一寸五分高二尺七寸五分又有小圓桌一張大一尺二寸五分此爲屋之前半段也夫以如此狹小房屋之面積而中容如許器具試問餘地幾何且床上有帳架上有書桌上有陳列之雜物箱架上有箱遲床壁上更懸有死者生前常用之腰刀樂器等件平時若有五六人共在此屋之中且無轉旋餘地而謂半夜之中以五六人來就此屋中床上殺人有扼喉者有按兩手者有塞口者遞刀者有接刀連砍者血跡不染帳褥無異一切陳設之物整齊如故天下甯有是事殺而裹之抬之出此仄狹之門始至明間更出同尺寸之門始至院外聲息不聞從容布置有是理哉不可能之事明顯如此則此供尚有何採取之價值（二）謂殺人眞凶卽在此七人不可信查陳繩被殺次日估衣店及皮箱店均有人冐名購衣購箱以布疑陳此布疑陳之人卽犯罪者决無疑義據該店夥當堂供述謂其人身量高大非南方人口音且係穿長衣之斯文人今按被告七人中除陳璧陳繹周文潞餘則廚役煮飯人車夫小工皆粗人雖强穿長衣而不能似者也陳璧是日在津陳繹身量渺小福建口音周文潞是日往南苑視工又皆不在京城然則不論購物之人是否該店夥指爲甚似之董升而其人不在此七人之中則極明確今該供乃謂此七人共犯是則何說此二要點皆不假思索卽知者實爲該供辭中重要之部分而荒謬如此若謂可以採取無乃支離故黄貴即不自述敎供情節而迄今仍執前供亦無一顧之價值蓋該供之本體己破碎不可復完也抑本律師更有言者陳璧素日爲人如何與今日犯罪與否不可混合而觀感情之動每足以蔽本來之聰明社會心理容或不免至於法庭則知必不如是竊謂陳璧被嫌之由來亦非無故彼素性燥急而惜小費故待遇其姪遂有冷淡之象其姪失蹤之後彼誠不免有一部分之疎慢然彼正以冷淡之原因加以自信無他及不料其死之心念所致且姪究與子有别而惜小費之人即遇己子亦當不免若甚冷淡蓋因惜費則每有不能表現親愛之時無足異也告訴人陳紽等觸於常日不滿之情形動於今日種種之疑象痛弟之餘疑及胞伯而連及其他之人原非無因然復仇在得眞凶非執途人而殺之則弟仇即復今幸告訴人以自己良心上之偵察對於陳繹周文潞等固得始謂其必不殺人且至此時恍然知証據之無根即對於陳璧亦己不生疑點此則心之至平者也法庭尤宜鑒及之本律師謹依辯護之範圍補述如此望法庭先就陳璧等七人被嫌之部分卽予宣告無罪 
　　方鄧之辨護方履謙鄧文班兩律師先後爲董升等辨護略謂起訴理由之不完全旣無以小恨而殺人之理由亦無以謀陳財産而殺人之理云云 
　　各闌係人之狀况董升是日異常强硬精悍對於自辨字斟句酌聞者咋舌其他陳璧父子及周等五人以法庭略一訊及依次答述數語而己最後由審判長宣告退庭現定本月十六下午一時開第三次公訊其公訊地點攺在大理院以地方審判顧法庭較狹第二次公訊時旁聽者幾無容足地因借大理院爲公訊地點以便多容旁聽者云 
[吉江兩省裁撤都督紀聞]  
　　吉林向來吉林都督府經費月額約計三萬五千元左右護軍使署則在五千元左右自陸軍部令裁督署後孟軍使以從前使署内部一切均從簡略兹己裁去都督府第機關所在有不容缺略者擬於使署分三課並設參謀各官仍以都督府舊有人員接續辦理以資熟手其不關重要如差遣調查各員分别裁减大約經此番組織原支使署之五千餘元可以全减而都督府經費亦可比原額减十分之二其被裁各員一時無從位置聞擬商諸駐長混成旅長裴其動氏有相當位置儘可量材委用云 
　　黑龍江吉省裁撤都督府己經實行江省亦以護軍使代行都督事所有來往公文仍存都督府名義情事與吉林無一不同日昨己奉中央電令實行裁去江省都督一缺朱護軍使接電後一面遵令裁撤一面將軍署另行攺組並通令各軍暨布行政公署特令各屬知照於是三省都督惟奉天巋然獨存云 
[葉行輝被捕紀]  
　　湘紳葉德輝屢以文字賈禍去歲曾被國民黨唐蟒等捉拿旋又爲都督湯公逮捕均己脫逃曾誌報端聞葉自本年一月逃出後卽往京師上書總統呈明湘督無故捕拿累及家屬等情旋奉總統派員與之面晤謂湯督當係誤會不必介意云云葉自是心膽益豪遂於上月啟行回湘道經漢口寓居租界旅館適國史館館長王壬秋應召入京亦在漢口小作勾留其時湖南内務司長胡瑞麟由京返湘亦適抵漢本月七號爲某君招飲前項旅鄂諸君一同在座入席未久葉故態復作痛詆湘省近政之惡劣頗歸咎於民政長及内務司胡瑞麟聞之大爲憤恨雖極意含忍而神色己覺難堪有座客方表者急以他辭排解迨席終散去方即詣葉囑其趕速登程以防危險葉以寓居租界嘗亦無妨方再三催促葉乃遣入購買船票一面收檢行篋因爲時尚早將擬閒步街頭購買書籍出門未遠　被胡瑞麟派人將其逮捕比經電告湯督問以如何處置隨得復電令其押解到湘胡卽於是夜先行附輪回湘並派人將葉看管囑令另附他輪押解來湘惟距今數日尚未解到不識如何發落也 
[湘省緊急戒嚴之原因]  
　　湘省近月以來幾於日日戒嚴並節次加緊其巳經發見之事實如破獲黨人機關及抛擲炸彈都督被刺等皆其主因兹將黨人煽亂及勾通各界情形分列如後 
　　黨人之紛集近日盛傳有多數黨人匿居省城到處勾結據確實探報謂譚人鳳己於月前回湘惟目前或在省垣或在寳慶原籍尚不得知並有李烈鈞一同來湘之說該黨周震鱗劉承烈等亦於月前抵鄂現居漢口租界有某國人爲之保護係約同譚人鳳等分赴湘卾各設機關密謀煽亂倘能乘機舉事則彼此互相接應所有己經拘獲之黎錫奎王子恆等雖經各該親屬具呈保釋湯督槪不准行 
　　警界之被疑湯督前據特派偵探報告謂省城警察確有通匪情事遂密傳警察廳張廳長樹動到府告以探報等情張廳長以湘中警察程度雖不甚高然亦决不至於通匪默揣情節或係該偵探因前次爭賞有所忌嫉不免故意裁誣當與湯督力辯並願負完全責任湯督亦未深究乃未數日又奉湯督電詢謂警察通匪之事近據探報以西一署北一署兩處居多飭卽嚴爲防範張廳長遂轉飭該兩署署長細心查察聞北一署署長係新赴　任於本署長警不能放心卽於是夜諭令合署人等謂現在外面對於警察頗有所欵本署長擬於今夜檢查一週藉以自明心跡遂親率跟丁至各住房將行李箱篋詳加檢閱並無通匪證據及危險物品當卽面諭各守秘密不使外間聞知致損名譽又聞湯督面諭張廳長擬將警察所領槍枝暫行繳還以防意外張廳長以現值風聲緊急正賴此項鎗枝以資防禦若一律繳還反使警界生心致匪徒得以乘機而入故此刻巳作爲罷論 
　　軍界之情形湯督又據探報謂此次黨人密謀先從煽惑軍隊入手省垣軍界巳有受其渾動者前次衛隊之變其明證也至南路一帶其軍隊與匪徒勾結者尤多因中下兩級軍官多爲譚人鳳舊部故也湯督見此情形除將衛隊遣散外並將城内軍隊調派出城以現在由湖北調來之兵塡駐一面派遣王營長佑文前赴保定招募精壯一營又機關槍隊二連爲湖南模範營暫駐都督府作爲衛隊 
[廣東搜捕黨人續誌]  
　　王鐵軍之文字日前水警廳拿獲黨人王鐵軍王雲林李伯俊莫桂有等四人解都督府發交軍法課審訊兹續查得王王李三名皆高州人同在前清陸軍警察學堂畢業當時在王鐵軍懷中搜出書函一具係廳漢卿致王鐵軍者函中大意謂足下懐抱雄略磊落英多氣吞五州目營八表古人謂蛟龍得雲雨終非池中物斷不鬱鬱久居也所屬辦貨一節弟己陸續照辦俟辦有成數再以奉聞云云其中詞意頗爲涵渾粤省所謂搜索黨人其證據乃往往涉及文字繁苛極矣 
　　姚雨平之牽涉水上警廳蔡春恒昨據探報偵悉黨魁姚雨平近己濳回省垣并派出馮子純等四出運動早晚常在老城朝觀街第十九號住户出入等語蔡廳長據報立派該廳總查前往知會該管警區派警入屋圍捕至則該屋闃然無人警察　扉入内大肆搜索據稱在屋内搜出馮子純皮箱一具内藏姚雨平委任狀一張信札五函并有軍服數襲衣物銀錢甚夥昨己併解回廳呈報都督核辦矣 
　　馮子純案紀詳日昨有馮剛（卽馮子純）年約二十餘歲由港到省被水上警察廳偵悉爲從前陳炯明之心腹九號馮在東堤瑞鴻樓與數人挾妓飲酒水警廳總稽查蔡春華乃率同偵探數名前往先在　廳窺覘竊聽不料馮偶見窗外有人即面色大變匆匆下樓發脚欲遁蔡春華率偵探追之當場就獲帶廳審訊供出馮之寓所在城内朝觀街何氏書院立派隊前往搜查據稱查出往來書函甚夥其中有間作隠語者不知其用意之所在此外有書函及詩稿並有中學畢業文憑及相片與日記册之類册中所記之隠語尤多書函中則有女子手跡但多言情之作全與亂事無關詩稿則除馮自作外多有楊孟修投贈之稿馮詩殊淺穉楊詩則較爲圓成但所造仍淺詞意之間㣲露桀驁不馴之氣亦有胡陳時代所下之公文及委任狀者現擬詳加審訊然後解往都督府訊辦又聞馮剛於未就獲之前二百挈同陳景華之第七妾由堤岸經過水警察廳之偵探固認識陳妾疑而潛尾之至略歧入雜遂不知所往翌日乃在瑞鴻樓之酒廳偵得之偵探方馮固與陳炯明同時起事且同爲惠州人故陳倚爲心腹當陳宣佈獨立時馮適在瓊州當區官未幾卽隨鄧鏗來省迨陳敗走馮猶負鎗隨陳後同逃往港各等語惟在廳審訊時馮極口詆陳謂彼於軍事上毫無學識亦無經驗乃同時起事彼爲都督而我當區官蟬翼千鈞輕重倒置誠所不服云云蓋彼自負曾在陸軍警察學堂畢業故也問官詰以何故與陳妾同逃馮供是日同行者乃己之姬人并非陳妾等語且自言該姬人亦港妓院脫籍相從者問官文詰以肯供出亂黨機關立功自贖否馮供偵探之事不能預言當道如肯錄用自當効力惟當俟奉到委任令到港澳密偵一切方有着手處若當堂供出固恐不確即確亦恐報紙登載彼輩一知消息勢必尅日遷移則揑捕終成畫餅云云又自稱與黨人大半相熟亦素有感情但平生宗旨向不贊成第二第三次革命故與彼輩絶少往來惟在港曾見鄧鏗之弟一面亦未與交談云云　　廣豐莊案續聞都督府委員陸龍章函云破獲廣豐荳莊案確係亂黨鄧鏗總機關七號前數日先由都督府委員某接澳門線人通信然後一面面禀價探局長一面親身前往再三稽查實確後卽報告局長隨卽面禀都督派兵前往會同該區警察警長廖光等到該店搜查當場拿獲亂黨吳少波黄立禮等數名起獲紅日僞關防一顆東江民軍僞衿章三千餘張僞公文印板二塊調查僞衿章一張均經解案當時該店内有契劵公債票鐵路股票錢銀等物由該警長廖點收代存此是七號上午確實情形其後都督以案情重大當卽復派陸前往再查適有六人從港而來亦己解案訊辦計前後共拿獲入名並將該舖查封此是日下午確實情形也 
[吳貔泰被刺紀詳]  
廣東泰軍營長吳貔泰（原係東江著匪近己投誠）向駐增城東莞一帶地方本月九號吳帶兵一名由石龍來省云係請領軍餉十號下午吳己辦事完竣遂偕頀兵在大沙頭廣九車站搭廣九鐵路第十五次直通快車（卽三點三尾車）速返石龍四點二十五分鐘車己抵石龍站吳卽下車由車站月台折回石龍行近鐵橋外木棉樹處忽有兇徒三人一伏田中餘伏塘邊亂鎗將吳轟 
 
 
 

Page 7

 
 
擊可　素　强霸之吳貔秦因猝不及防己連中三鎗倒地以頭部一鎗爲最要害吳遂即殞命各兇聞由水南村前逃去附近軍隊聞警四出兜截己無從弋獲吳死時身穿夾縐紗長衫内穿羊毛冷衫後由隨行護兵奔報本營官弁即用床板將屍抬回各兇暗榖吳某雖未知其因何起意惟聞該護兵懐有東紙數百圓未遭搶掠而乃獨殺彼一人想必爲仇家挾恨所致自吳貔泰被人轟斃後當道己令飭軍警嚴密緝兇且以石龍一帶地當東江要衝誠恐匪徒乘機窺伺特派出濟字警衛軍第二十三營於十四日下午搭廣九鐵路火車前往鎭懾 
[蘇州軍隊搜查法校續誌]  
　　蘇垣海宏坊巷私立法政學校於四月十七日突被軍隊搜查己略誌昨報兹據該員續報摘錄於後 
　　軍隊之把守當時鎭守使署副官等率同兵隊到海宏坊巷先派兵隊在巷中要隘及該校大門口排立把守鎗刀密布巷中交通爲之阻塞是時適有多數學生到校（係六點鐘上課各生）均被阻止不得人内各生詢問原由兵士等答以搜捕亂黨各生遂各退去直至次日到校始悉此事實發生於都督之電報 
　　都督之密電蘇州鎭守使殷君接奉馮都督密電云現據偵探報告亂黨袁竹霖湖南人現匿私立法政學校中電飭派兵拘拿解究等語殷君故於四月十七號派兵搜查 
　　搜查之聲勢當日某副官同張營長等率同軍隊進校時各生正在上課各官兵喝令不准走動聽候搜查遂由章庶務員取出敎職各員名册聽候檢查而名册上非惟無袁竹霖其人卽袁姓亦無之各官兵等遂赴寄宿舍搜查後分至各室查檢毫無可欵之點卽令該校出具不敢容留切結由軍官帶回復命 
　　入夜之巡查是日晚間憲兵隊警備隊同各區警察等復至城　内外各客棧等處嚴密搜查並徹夜梭巡直至天明始行歸隊亦毫無所獲云 
　　贛省密探之不法 
　　通黨入江西都督府密探隊分隊長汪英號步俠安徽　縣人爲國民黨中暴烈份子刻經其部下偵探報告李都督謂汪前與李烈鈞密令分往皖鄂等省運動軍隊畤倚方（被戮武昌）程豹（鎗斃杭州）隨行皖鄂獨免逃回未遭戮殺聞汪現與黨人顧英等仍暗通消息所有密 
碼電本與往來秘密函件均寄存佳山廟地方中西大藥房樓上云云當　將汪捕獲於四月十四日押往該藥房樓上搜獲衣箱一隻電碼密本及信札相片等件甚多比解參謀處按件騐收轉發軍法處從嚴懲辦 
　　索私費江西都督府高等密探黄輝志身佩黄色腰形徽章在外交結一般流氓搜查烟賭暗行需索頗獲厚利現聞因在新建後墻裘姓屋内購綫搜獲烟土一包匿不報官索取錢票二百串赤金簪一支而去昨經參謀處查獲將黄發交執法處從嚴問擬以儆其餘 
地方通信 
[杭州]  
　　杭垣筧橋又獲私藏炸彈駐拱游擊隊董統領昨據　告筧橋地方有孫柏清者於十四號由滬運到快鎗五十枝子彈四千粒請派兵搜捕等情董統領當飭哨官李　源帶同兵士一哨至筧橋孫柏卿家搜查當在孫之臥室内抄出炸彈五枚登書信札四十九件當時孫柏卿他出未獲將孫妻戴氏等四人押解拱埠經董統領審訊後於今日（十九）親自押解來城送請督府審核矣 
[蘇州]  
　　師範生參觀小學校吳汪縣立師範講習所係於去年八月間開辦乙種學生四十餘人現屆第三學期注重實習敎授故於前日由職員率領全體學生赴蘇參觀各小學校如師範附屬小學南區第一小學中區第四小學南區第二小學等校均參觀多時各小學亦極歡迎該參觀圑一律穿首靑灰愛國布長衫頗有樸素之風云 
　　挑水夫觸電殞蘇垣通關坊底雞姆橋某姓草房於四月十七夜九時失傎致將該處電燈線燒斷電線垂在地下旋有水夫阿三吉利橋濳安水龍）桃水經過誤踏亁線立時觸電倒地不省人事另有水夫甲乙兩人上前攙扶亦均連帶觸電相率倒地後有水夫某丙略知觸電之理急用竹槓棒將甲局兩人挑撥始得與阿三離開然阿三己面黑氣絶無可挽救甲局沿不致殞命迨火救息後卽將乙送至醫院救治現救火聯合會己撫恤阿三家屬並爲之棺殮矣 
[南京]  
　　取締河灘房屋之侵佔日昨商埠局金帮辦致函省長云查下關内河一帶民間房屋大半突出河沿有己經建造有的有甫經從事建築　於河道無大妨碍究屬侵佔河　名義不正其己成者似應從寛免其拆陳未成者尚多相率效尤兹因酌定辦法凡有侵佔河灘房屋一槪派員丈量折合成方察看地勢定則高下飭令按月承租每次按三個月預繳發給准單以憑另挽租照經敝局剴切開導凡明義理者頗爲樂從似此變通辦理於公家既可得收入之租金於民人即可免侵佔之過失合將河灘准單錄式呈請酌核示遵 
[廣東]  
　　忘形韶鎗斃人命張忘形韶爲開平著匪業己招安昨有該縣人關進耀來省呈稱張韶自反正後充當肇軍隊長恃兵權在手前月二十三日帶同兵匪關耀關豆皮五等前往赤磡墟適值墟期民子　潤前在民圑德長鄧三營中當差是日在墟買物與忘形韶相遇被韶當場鎗斃懇將兇匪拘究以雪冤慘云云 
　　塾師誤　謠言仇學行政公署昨據梅縣西廂公學校校長葉輪新電控塾師羅三銘因謠言停辦小學乘夜糾兇毁掠該校擄禁學生各情民政長當以果如來電所稱該塾師羅三銘竟敢藉謠演成掠校據人行爲實屬異常蠻悍此風一開各屬從而效尤小學前途豈堪設想惟電交簡略碍難核鬭特指令梅縣知事澈查事果非虚即飭警將被據學生先行悉數起回拘羅三銘等到案澈訊并查明賄囑齋婦姓各一併從嚴究報 
[雜評二（默）]  
　　捕鳥術杜赫告周君曰張羅者張於無鳥之所則終口無所得矣張於多鳥之處則又駭鳥矣必張於有鳥無鳥之際然後能多得鳥乃今之捕黨人者於無黨人處張之有黨人處亦張之若鎭江之中校蘇州之法校掩捕而一無所獲所謂張之於無鳥處也若浙粤若湘鄂捕獲之黨人非不纍纍然然所得皆無知無能之小鳥而大鳥則己駭而高飛矣所謂張之於有鳥處也然則當道之捕鳥術母乃不若杜赫　　唐虞之共和肥義告武靈王曰夫服者所以便用也禮者所以宜事也大吳之國禮服不同其便一也是以代異而用變事異而禮易法古之學不足以制今以古制今者不逹於事變戰國之人猶知此義乃今之議祭天祀孔者於禮服則曰復古制又曰令我國爲復古之共和國行唐虞之共和何古今人所見之不同也 
　　我向者不解中國旣攺共和而政府事事復舊疑爲與政體相悖今得劉君之一言解釋而恍然矣蓋今之共和旣爲復古之共和唐虞之共和自宜事事復古而行唐虞之制寜獨祭天祀孔一事之當復古制也耶愚哉向以泰西之制論共和也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱戒備之嚴密]  
　　夜間之操演駐紥製造局步兵第七旅臧旅長因近日月有謠言特在江邊碼頭西浦灘關築濠溝等情己誌昨報兹悉臧旅長自將濠溝於十七號夜築成之後卽諭令十三圑所部三營長魏王高三君第營派兵一連於十八號夜間爲始荷槍排隊由各營督隊官指揮練習防守禦敵之法聞臧旅長之所以令於夜間操演者因恐日間居民見之驚皇遷避耳 
　　軍警之聯絡臧旅長又以滬上黨人甚多亟應查緝特於十八號午後二時由電話知照滬南警察分廳邀請南市各警區署長署員巡官等同至旅司令部與本旅各營官佐一叙俾便互識面目並商議軍警聯絡查緝黨人辦法務以保衛地方安寗爲宗旨云 
　　防兵之分佈臧旅長於十八號夜九時爲始命令第一營派捕一排在斜橋之南往來巡邏禁阻交通凡遇行人及車輛經過均勸令折回即辦公人員必須往來者亦必詢明來蹤去跡呈騐通行證劵方可通行又令第二營派兵一排在滬軍營舊址之旁及滬楓火車站一帶嚴密梭巡稽查行人禁阻夜行並令參軍王雅泉通宵查察所派巡邏兵士有無懈怠之處又諭也巡兵士遇有長官經過不必舉行敬禮祇須嚴防奸宄以盡責任因此製造局一帶於前昨兩晚甚爲嚴肅 
　　租界之防護英美捕房總巡麥高雲君聞知滬南軍警兩界現又嚴防恐有不逞之徒乘間騷擾租界故於前日特頒命令通飭各捕房加派探捕嚴密梭巡並於各處橋樑要隘加意巡緝一面密派幹練包探前往南市各方面密探消息隨時報告俾便防備 
[南市捕獲黨人五誌]  
　　首要之鎗斃黨人畢良臣等被第七旅馬弁李文龍等會同警廳拘獲禁押迭經鎭守使署軍法課研訊疊紀前報兹悉鄭鎭守使以近日滬上謠言蠭起人心惶惑若不將所獲黨人從嚴處治地方人民必更驚欵業於前日（十八號）午後七時先將情罪較重之畢良臣胡得昭（卽胡子明）二人及另由第二營兵士張瀛洲等誘獲之陳元升（卽陳元轉又名陳家本）一人特派衛兵十二名排長一員押赴製造局内西炮台槍斃聞三人行刑時咸稱我等實受李文龍張瀛洲等各兵士之奸計誘騙死不暝目云云言畢坐於地下閉目待擊毫無畏懼之態兹將宣布之罪狀錄下上海鎭守使鄭爲宣布事兹據滬南警察分廳會同等七旅臧旅長所派官并在十六舖南大成里破獲亂黨機關拿獲畢良巨胡得昭即胡子明等並搜出僞命令委任狀等件押解來署訊據畢良臣供認現授僞財政長之職胡子明現授僞師長之職均聽亂黨韓恢復龍冷遹管鵬等指使來滬運動軍警兩界原定本月十四號夜起事等情不諱又據臧旅長呈解拿獲運動士兵張瀛辨等謀亂之亂徒陳元升卽陳元輔又名陳家本一名訊據拱認實受亂黨范光啓指唆來滬専事勾結軍隊圖謀内變不諱各等情查滬迎自去夏亂事敉平以來瘡痍滿目民業凋殘經本鎭守使竭力維持始有今日乃該亂黨等狼子野心屢思破壞疊經嚴辦仍復肆行無忌狡焉思逞實爲天人所共憤該犯畢良臣胡得昭即胡子明陳元升即陳元轉又名陳家本三名甘心從逆罪不容誅應照軍法處以死刑立予鎗斃以昭炯戒除執行外爲此布告軍民人等一體知悉此布 
　　從犯之待罪鄭鎭守使以畢良臣案内之畢一道係畢良臣之胞弟及張兆瑞係屬從犯其罪尚有可原暫緩定讞諭令收押候再擬辦業己將先行鎗斃畢良臣胡得昭陳元升三人案情電報陸軍部及楊師長等查照矣 
　　烟妓之取保軍法課長以畢良臣案内所獲之烟妓許月紅現己查明確非畢良臣之妻當租賃大成里房屋時因恐隣右疑忌由畢特向小東門外花烟館内商定暫租議明每住一日由畢良臣給予鴇婦租洋三元且許月紅現患楊梅瘡毒甚烈業己禀准鄭鎭守使發回警廳取保省釋 
[辨認龔振鵬之預備]  
　　鎭守使署偵探前與英租界包探在重慶路馬吉里緝獲黨人龔振鵬巳解公共公堂預審龔供名澹如並非龔振鵬本人判候查明再核在案兹聞鄭鎭守使因恐該黨人在公堂狡供特卽電致安徽倪都督請將龔照片及與龔識認之人來滬指認以免狡賴現倪都督己派員二名於昨日來滬謁見鄭鎭守使聽候公堂定期質證 
[海關搜查僞鈔票]  
　　江海關監督施理卿君日前接奉韓省長電稱奉國務院電開近日香港破獲黨人私造之中國交通兩銀行假鈔票並查此項假票僞造甚多私運各處混用殊與市面攸關應請飭令各關於某國及香港廣東等處進口船隻加意搜查並通飭所屬各機關一體嚴查等因合行電請查照云云現施君己諭令海關辦事人員以及華洋巡扦人等於以上各處進口輪船嚴行搜查矣 
[破獲僞造銀幣案近聞]  
　　滬南警察分廳曾於上月查獲僞造銀幣之陳益莊一名起獲模型一箇及軍衣褲二十餘套訊據陳供由徐雲伯起意糾集朱湯等姓合股圖鑄並往台州與向造僞銀幣之於子厚訂製模型後朱湯等因銀根堅急作罷現擬重行集股故模型隨身藏帶至起出之軍衣係光復時北伐先鋒隊遺下因我曾代該隊墊支欵項由該隊軍需程雨徴分給作抵等語崔廳長以陳雖供由徐雲伯起意尚未開鑄現旣仍欲集股僞造則意圖製造僞幣之罪己經確鑿且起出軍衣多件據稱係光復時北代先鋒隊遺下抵還墊欵但迭經移請會審公廨恊傳程雨徴徐雲伯質証均因無一定住址無從拘質難保非陳畏罪隠匿不肯吐實除將陳益莊連証物解送鎭守使核辦外並呈報都督省長及警察督辦請卽通緝徐雲伯等到案訊究昨薩督辦己訓令閘北徐警廳長通令各區署協緝矣 
[改訂稅則之籌備]  
　　裁釐加稅周題載在前清與各國所訂商約兹届修攺稅則之期由政府照會各國駐京公使商榷修攺業己一致贊同惟於裁釐加稅一層深恐所加不足抵補裁撤釐金之收入故曾提議先從調查貨價切實值百抽五入手視所增稅率是否能抵釐金之不足再行酌議裁釐辦法此種提議各國駐使亦己有大半贊同惟各國僑商則以釐卡節節徴收實爲阻滯商業發逹之一大原因曾電駐京公使請將前說打消務逹裁釐之目的兹聞切實值百抽五之舉己將成爲事實以故海關施監督己分别調查各項貨價俾得列表造册呈報政府核辦矣 
[部員注意路政]  
　　北京財部委任陶泉君來滬清查城濠基地及己經繳價承買各户姓氏曾紀前報兹悉陶委員來滬清查之後業己赴寗謁見韓省長商妥辦法重復來滬與鄭鎭守使接洽令飭工巡捐總局朱局長從速丈勘將該處巳經築成之民國路赶緊布置以興商務如設立電燈自來水及設置小便處與洒水車等逐漸興辦並將此項經費估價列入預算造表報告聞朱局長卽請陶委員籌撥的欵以便開辦云 
[總商會選舉議董揭曉]  
　　上海總商會選舉議董己於前日（十八日）開筒揭曉定二十五日推舉總協理兹將當選議董姓名及票數錄下（當選三十人）朱葆三一百二十票周金箴一百十八票沈仲禮一百十七票陳潤夫一百零一票印錫璋九十七票朱五樓沈聯芳各九十四票楊信之八十九票顧馨一八十四票蘇筠尚郁屏翰各八十二票祝蘭舫七十八票陳一齋七十四票葉鴻英六十九票林蓮蓀六十七票丁欽齋六十四票朱吟江六十三票傳筱菴六十二票張樂君五十九票胡睦薌宋漢章王子展各五十七票勞敬修五十三票施善畦五十一票朱鑑堂五十票葉明齋四十六票錢逹三四十五票謝蘅窗唐露園各四十四票聞蘭亭四十二票（次多數二十一人）張知笙龐萊臣余魯卿項如松陳可揚梁綸卿李徴五鄭陶齋陳翊周姚紫若吕葆元周舜卿度立功張雲書李柏葆田樹霖黄授臣王修五孫衡甫陸伯鴻黄伯平 
[遺失採購藥品之護照]  
直隷都督曾於四月一日發給某礦務處護照一張購辦扁桃油五十箱每箱重八十磅水藥二百箱每箱重八十磅導火線二十桶每桶七千二百尺雷管五大筒共二千五百隻該護照於郵寄時失去恐落黨人之手故由直隷交涉使照會天津上海各領事轉飭各洋商如有持此護照來購此項藥品者即行扣留通知當道以便拘拿聞上海領事己接得此項照會矣 
[迎迓海軍總長]  
　　海軍總事令李鼎新得悉海軍總長劉冠雄准於二十號由閩乘坐海容巡洋艦並隨帶寳應練習艦駛抵淞口業於昨日命令永翔炮艦開往三夾水洋面預備迎迓矣 
[變通送要犯之辦法]  
　　駐滬特派交涉員楊小川君自奉大總統命令攺任上海觀察使定爲英法兩公廨上級機關後業巳組織完備通知外交圑一致承認故凡命盜要犯均須解送觀察使轉解内地法庭懲辦兹因重要案犯解送觀察使轉解不免多費手續故又變通辦理除尋常命盜要犯仍解觀察使轉解外如遇緊要重案人犯或解鎭守使或解檢察廳由廨直接起解一面據情呈報觀察使備查藉免轉解之週折業己令行公廨遵辦矣 
[廣東商會代表參觀布廠]  
　　全國商會聯合會廣東代表鄭官應顔守愚周清泉等因欲在滬組織織布工廠特請王文典君介紹於前昨兩日各乘馬車至新閘路葉新布廠由該廠經理陪至南北兩廠逐一參觀並察視德國新發明之織布機當由王君說明該廠之成績並由該經理出視該廠所出之新式布樣計有千餘種各代表均贊美不置 
[限期呈驗簿據]  
　　婦人孫葉氏在地方審判廳控訴蔣振邦等吞没帳據等情前日由吳推事開庭審理先據原告代訴入文超律師述稱原告孫葉氏前曾開設同協茂糖行被執事蔣振邦及司帳李藻串通舞獘致該糖行虧累閉歇今李藻己於去歲病故迭向伊子李寳祥並蔣振邦等理論一味延宕無奈來　控追質之李寳詳蔣振邦等均支吾以對問官着令李蔣等於七日内將薄據呈案聽候核奪 
[子債父討父債子還]  
　　施炳松在地方審判廳禀控包秋泉　賴貨欵一案前日由民庭推亭董永昌君開庭辯論包秋泉因事不到據施炳松供爲麫業生理兒子施培生前在法租界新開河浜股開同益順記板木號去歲由作頭包兆隆向同益順往來欠去發欵銀九百餘兩並由兒子培生代掮祥記硬木行貨銀二百餘兩兩共被欠銀一千二百餘兩舊歲年底兒子與包兆隆相繼去世迭向其子包秋泉追索置若罔聞不得己來案控追今有簿據呈案請察問官以被告不到諭俟再傳包秋泉到案訊斷 
[朱局長催徴地方稅]  
　　工巡捐總局朱局長因本邑西門外肇周路一帶居户對於應繳之地方稅緣有法人推放租界之謠遂致觀望然該處馬路旣屬華界法人縱有要求萬不能逹其目的業己行會捐務處諭令收捐司事將該處居民舖户應繳四月份地方稅着令照章繳清不得延欠如有舊欠之捐亦着同時催征以重公欵云 
[協緝捕房訪拿之罪犯]  
　　閘北徐警廳長昨日通令各署云案准上海總巡捕房先後送到訪拿偷竊布疋之王考山持械搶刦之許桂林冒充工部衛生局員之劉瑞昌等告示多張請爲轉飭所屬一體訪拿准此爲此令仰該署長員飭派警探認眞協緝解廳訊轉核辦 
店主扭控夥友 
　　眞茹鎭盤記布莊主李蓉坡前日將其夥張孝經扭至一區三分署稱被捲竊大洋八百元小洋二百角又於帳上舞獘吞没洋一百三十六元經藍署員訊問之下判移檢察廳訊明核辦 
[烟犯送廳訊辦]  
　　閘北警廳昨將查獲之吸烟犯陸梅生徐阿三王阿大三名連同烟盒烟膏等物一併移送第二初級檢察廳分别收押候辦又閳北第二區警署前日又查獲販土犯陳芝甫姚增龍王慶曹清山吳金發朱福林薛雲生楊振甫等入名共抄獲烟土五十三兩二錢均送檢察廳聽候究辦 
[旅館違背定章]  
　　老閳捕房包探王梅生石仁信前晚協同西探調醒至山東路三百六十二號門牌民眞旅館及福建路六百四十五號江南旅館查其循環簿登載不明殊違定章因卽回禀捕頭轉禀公廨出單飭傳民眞旅館主葛乾生江南旅館主張九香到案訊罰 
[再誌利上加利之口實]  
　　前清湖南候補道安徽人李竹吾控堂州人惲瑾督於前清光緒三十二年六月間在漢口立據借去銀九千二百九十六兩迄今本利不理等情業經公堂傳訊因據被告供稱欵係代借且原告於每年利上加利不能承認請送商會理處判候核奪在案前日復訊兩造仍各由律師到堂互辯孫襄讞判惲交原保候核 
[啞子不受欺詐]  
　　年將三十之啞子某甲前因犯案由捕拘解公堂訊辦並經逐出租界有案近復潛回租界前日在途被無赖陸桂生所見藉端拆梢該啞子卽招到巡捕將陸扭入捕房捕頭察悉前情卽飭將陸拘留並因啞子係屬過犯不應復來亦令一併收押候查明前犯之案併解公堂請究 
[一人逸去一人又來]  
　　匪徒王根全（卽黑皮桂林）因與廣東林等在新閘白克路祥康里弄内持械攔刦婦人蔣戴氏手上金鐲報經捕房查緝後卽逃匿城内復在一區三分署轄境犯案由警局先將廣東桂林拘獲又因看守不密扖窗脫逃兹該警署己將王根全查獲因即知照新閳捕房派探張天林協同二十一號西探撲羅司脫於昨日持文至警廳聲請派警協往該分署將王提回收押候解公堂請究 
[包探緝獲過犯]  
　　美捕房華探周瑤庭昨在虹口緝獲逐出復來之過犯李阿大一名拘入捕房經捕頭詢明屬實押候解送公堂懲辦又王阿福亦因犯案經公堂訊辦逐出租界在案昨又潛入美租界被探王阿巧查獲拘押候辦 
[法捕房指提女拐子]  
　　拐婦陳劉氏因在法租界串黨犯案匿居公共租界新閘路某號門牌近由法捕房將同黨拘獲詰悉該氏匿居之處特飭包探林子和報請新閘捕房派探將氏拘獲禀奉捕頭飭交來探帶去歸案訊究 
[揚鞭疾馳之掃興]  
　　馮嘉瑞前日下午策騎在湖北路一帶揚鞭疾馳被捕查見以該處爲行人衆多之處且有電車軌道深恐肇禍因卽上前扣住帶入捕房飭令存洋保出聽候公廨傳案訊究 
[淋漓盡致]  
　　舟子周阿全前日至新閘二百三十四號某西式刷染店索取衣片因論價口角遽將櫃上所放之顔色水缽飛擲以致店夥揚寳甫被潑淋漓且污及代染衣料多件故即鳴捕拘入捕房押候解廨訊究 
[人貧志短]  
　　甬人朱廣益貧極無聊趨入下流前日闖入泥城外静安寺路一百二十六號門牌萬國體育會内竊得麻雀牌及鐵盤等件圖逃被該會會員張子權所見扭交巡捕解入捕房押候解送公堂請究 
[包探查獲賊贓]  
　　新閘愛文義路五十八號洋房總巡捕房刑事科長侃克君之住宅内於本月十四號晚失竊值洋一百餘元之存呢大衣及黄色橡皮雨衣各一件當經飭令新閘捕房查緝在案昨由新閘捕房包探張天林在白克路恒豐押當查出原贓因卽弔回捕房由侃克君領回並照章給還當本洋六元仍飭張探向該押店詳詢當物人之面貌俾便偵緝 
[爭産案無庸西人理帳]  
　　席立功與胞弟席友于席雲如席德輝席聚星爭分家産一案前日由公共公廨孫襄讞復訊兩造仍各延律師上堂互相辯護並據席友于席德輝先後上堂供稱原告延西人理帳不但理由不明且忽而華文譯西文忽而西文攺譯華文多費手續糜費甚巨是以不能承認孫襄讞以被告旣不認西人理帳判各退去候再核奪 
[盤問起火原因]  
法租界吉祥街十一號門牌裕源五金店失愼己房昨報兹捕房藍總巡以該店保有火險銀一千五百兩情節可疑故提店主竇小齋及伊子詰問同稱是晚父子兩人偕往戲園觀戲迨至回店己經焚燬至如何起火難知詳細又問店夥學徒三人同稱均睡樓下火係樓上所起須問店主婦或可知其實情竇妻某氏稱雖睡樓上火起時己經睡熟迨至烟氣刺鼻方始驚覺是時火勢己熾匆匆奔出實不知如何起火奉諭管押候再澈底查究 
[限交酬勞銀兩]  
　　楊愛芳前投法公堂控稱作頭徐清濤前託商人及陳松茂代薦造屋工程允許二釐酬勞立有憑據計工程一萬四千兩應酬銀二百八十兩向索反悔求追等情徐供工程祇有一萬零二百兩己付過陳松茂銀一百廿兩自應除去聶讞員因兩造各執一詞判着陳投案質訊核辦昨陳投稱雖收過徐洋四十八元係别項帳目不在酬勞之内並無收銀一百廿兩之事讞員問徐付銀有無憑證答稱無憑判照一萬零二百兩核算酬銀二百零四兩除付過洋四十八元外再着交銀一百七十兩交保限一月交清 
[法公堂瑣案]  
　　吳子怡投法公堂控稱前有陳石庭將物抵押洋二百元逾期不贖核計本利洋二百五十四元向索不理求情訊追陳供此欵係陳雨春經手商人與陳雨春另有往來可否劃抵判各清各欵着卽交保限十四天交清 
　　王晋卿前投法公堂控稱前用劉少坤爲經理現查閱帳上少去貨物五百餘元顯見被劉私自售去劉供各貨被主顧賖去有帳可憑判令交保算帳在案今原被偕同投案劉稱現將放出之帳逐户對明商人自虧祇有七十二元今先還一半王己允從求請核示判交保限十四天理明 
　　押店主翁榮春因將己歇店夥葉田清行李舖蓋扣留不還被控昨經公堂提訊葉供於本月初五日停歇向索行李堅不肯還求請訊追翁供因葉用空洋銀故此扣住不還今由薦保人調處可以交還判卽交還行李並罰洋兩元充公 
雜評三（訥） 
[官治後之路政]  
　　交通之要政爲鐵路助鐵路者馬路也馬路以外一切大街小巷之路亦關亦通者也附屬於各路之電燈自來水小便處洒水車等亦關路政者也江蘇之鐵路巳師官辦而其他自治所辦之路政今亦歸官辦矣是則此後路政之興廢責在官廳江蘇人雖無力然所辦路政不可謂之一無成績部員之履其地者當目見焉此後官廳能興其所未成補其所未備而路政較前益修乎敢告官廳勿令後之人竊竊私議謂官治不如自治也 
來件 
[遊美國塔虎脫農塲記]  
　　　　　　　　　（留美農科學士穆湘　述） 
北美洲南部塔克衰司市府之極南離墨西哥海　約二十里之遙有塔虎脫農場焉以科學之學識策農事之進行以故聲名藉甚而獲利亦厚余於去夏畢業後往南部研究花果聞其名心竊羡之遂登車而往凡寢食於是場者越三星期自總理葛林君植棉部長愛爾槐君卽前塔克衰司農工専修學校治田學校敎受牧牛部長湯林孫君及各部長司事暨機匠傭工無不詳加詢問考其究竟自問有所得不敢自秘師而記之以餉吾國人且以資吾國大實業家之借鏡焉 
　　當一千八百七十年間有企業家三人自中美而至南部抵墨西哥海灣間而止當是時平沙無垠人跡罕見遂向美政府領得田三四十萬畝運牛數千頭而牧養於其間名曰哥爾門福爾登牧場惟交通不便且諸企業家志雖有餘而才力財力均不足以濟之又無科學之農業知識及整理法忽忽二十年間未能大展厥志是時有秦登君者銀行大家也雄於資亦擬謀實業於南部遂與其婿塔處脫君即前美總充之介弟及律師葛林君合資購哥爾門福爾登牧場而仍事牧牛是時雖交通己便而三君遠在東方經營本業且採用隨墾隨賣主義雖獲利頗豐而於農業物質之攺良尚未睱顧及焉自秦登君物故後其遺産均傳授於其獨養女任受當一千九百年之間約計股分塔虎脫及其夫人占七十四分葛林君占二十分餘四分皆現屬之零星附股而牧揚之區域僅存十萬英畝而巽塔葛二君以隨墾隨賣主義不足以言振興實業也遂定值棉及工商業發農之政策於是塔君在東方任經濟葛君棄律師業親駐牧場總理其事聘牧牛専家湯林孫君掌理牧牛部内分兩小部一爲傳種牛一爲肉牛其牛種有二一爲短角牛一爲歐福種兼用土著牛逐漸攺良其肉質牧羊部亦暫由湯林孫君兼理嗣逐漸擴充遂聘勃郎君爲牧猪部長密勒君爲乳酷部長治田學専家愛爾槐君爲植棉部長棉花出數較旺子花轉運甚不合算於是自設　花廠由勞伯次君主任之兼收　鄰近農家之子花工人居民漸夥而附近墨西哥海灣之地方名曰考伯克力司梯作爲避署地位往來者亦衆於是設電燈廠以助其辰夜設自來水廠以濟其灌漑市口繁盛肉食昻貴於是設宰牲場又以儲藏肉料不可無氷也設製氷廠又花核數千墩轉運費鉅也設榨油廠鍊油廠運油又嫌費昻也於是以牛油及花核油製成一種參雜物如日用之白他油裝貯錫罐銷售全國當余調查時正農事極忙之際其農場面積十萬英畝内分植棉一萬四百畝植玉蜀黍及菽粟等約三千六百畝牛一萬五千頭羊五千頭馬驢猪各千頭乳牛三百頭雇工五千人其場綿長二十六英里分四車站曰秦登曰塔虎脫曰葛來各來曰抛脫倫當八九月間自秦登至抛脫倫站第見雪白之棉花及蠕蠕之牲畜而己此皆十年以來塔葛二君及諸部長所苦心經營之成績也自葛君總理以來並末提息歴年所得盈餘均充擴充營業資本余約略計算之不動産每畝平均六十元則田價得六百萬元廠屋棧房汽機市房電線自來水管及牲畜等約得四百萬總共約得千萬左右近更逐漸推廣植棉場擬展至五萬畝而止并籌畫紡織染布等廠大約明歳起可從事展拓惟此場地點位於極南美邦人士以前鮮有知之者自三四年前美總統塔虎脫氏蒞臨後名始大著近年又頻受實業界鉅子之研求靡不讚揚其發逹之神速且有採用其整理法而作實業學校敎科資料者然美國農場牧場大此十倍者尚多今舍彼而述此者何哉余詳加究察得其致富之道九焉爰縷述如下以供吾國人之參考（未完） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[廣覺迷之顚倒四書（續）] [  警衆]  
　　孟子見梁惠王王曰叟子亦來見我乎年己七十矣老而不死是爲賊 
　　子曰在陳絶糧三月不知肉味一簟食一豆羹一瓢飲未嘗飽也飢俄不能出門户免死而己矣 
　　子曰道不行乘桴浮於海十二月遵海而南自南自北自西自東　　地之相去也不爲近矣子路曰何必去父母之邦盍歸乎來 
　　孟子曰當今之世其命維新才不才故舊不遺北方之强歟 
　　有官守者以財發身以其所有易其所無者皆取諸其宫中而用之用其一用其二用其三故弗却也 
　　子夏曰一人貪戾四海因窮天下之無道也久矣聚歛之臣萬取千焉千取百焉歷年多不亦重乎 
　　顔淵曰貧而無怨貧而無謟侃侃如也君子憂道不憂貧 
　　有婦人焉與鄕人處又顧而之他不易得也 
　　有酒食先生饌其子弟從之與之坐不讓於師必正席先嘗之紾兄之臂而奪之食放飯流歠非肉不飽肉雖多出而哇之此無他徒餔啜也何必讀書（二） 
[戲擬縣知事速成講習所簡章] [  率公]  
　　一本講習所係遵照中央試騐縣知事條例速成合格之縣知事爲標準所授學課均加班支配務求速成以期畢業學員得早日應中央試驗故定名曰縣知事速成講習所 
　　一本講習所由前清歷任老州縣發起所有敎務人員悉聘請富有經驗之亡國大夫爲主任凡曾在學堂畢業具有新知識新思想者槪不攔入以期仰副中央考試縣知事微意 
　　一凡係前清候補道府以及佐貳雜職暨曾任民國委任以上各官及有與委任以上各官相當之資格而非學堂出身者皆得來所報名聽講其因道路遼遠或受姨太太之牽製者得適用函授方法 
　　一本講習所設於上海官迷弄亡是里無字門牌不計號大洋房内並訂定官界巨子烏有先生爲所長日供給花酒一檯不另支薪 
　　一本講習所聽講學員於十三月三十二日爲開學日期限兩星期畢業傳便將第一屆畢業學員申送第二次縣知事試騐再行繼續招考 
　　一本講習所學科以敎授極平庸極陳腐之八股爛墨卷爲主課以敎授　謀學吹拍術刮地皮法黑心符中飽秘訣做官捷徑爲副謀 
　　一敎授時問以每日午後五時至六時爲度六時以後爲各學員實習時間倘有成續可觀即可先期畢業由本講習所給予特别證書以示優異 
　　一本講習所聽講學員及函授學員均免繳學費納運動費若干元此項納費以開講之日由所長審查該學員之身家爲斷其函授學員先繳花酒費一檯　十二元運動費俟畢業考試時由所長臨時酌定再行繳納 
　　一本講習所呈准中央官僚部認可立案畢業學員由本所由送考試者得免口試一場 
　　一本講習所得各省都督民政長之贊助凡本所畢業學員經中央試騐及格分發各省委用者得儘先酌補優缺 
　　一本講習所畢業學員有任爲某縣知事者凡經中央試駖落第之各學員得由本所派送某縣爲科長科員等佐治職 
　　一各班講習期滿由所長及敎員在著名之妓院考試成續分等給予畢業證書其函授學員應一體來所舉行畢業考試 
　　一本章程以公布之日施行如有未盡事宜得由學員胡亂指出隨時修正（三） 
尊聞閣詞選 
[江村] [  李少雲]  
　　茫茫江水一舟歸兩岸蘆花滿池飛小市人家散烟火夕陽黄葉掩柴扉 
[春燕]  
　　長堤十里柳飛花三月春風玉剪斜莫向烏衣問王謝江南刧後己無家 
[南唐浣溪紗] [  東家]  
　　花落澄波鷺不知春潮未漲放船遲一局棋殘簾半捲倒金巵燕子樓高風翦翦鼠姑亭遠雨絲絲三十六陂人又到挂帆時 
筆記 
[老僕] [  韋士]  
　　老僕汪淪傭余家久余家人倚之若左右手者且幾三十年余幼時老僕每見余嬉必時進忠言殷殷以勤學相勉其言余至今猶憶之也老僕好飲朝夕必醉余家事閒老僕雖終日醉亦無傷也余在小學時好距躍競走巳酉暑假于家園曠地上堅木爲架横以竹片習高跳術竭吾力三四尺耳老僕旁立敎余曰奔前宜迅起足時宜用力蹬地余訝曰翁言殊有心得得非少年時亦曾習此盍一試之老僕微笑自拂其鬚鬚己白蓋老僕是年己六十一歲矣攝衣一躍高六尺許余喜甚老僕曰吾壯年能越九尺之垣今半之耳甚哉吾衰也余曰翁具此好身手少年時事必有可聽者老僕歎息曰吾願人勿習武技也使我無所能今當在故鄕中子孫團聚何至寄身他省傭食于主人家乎余欲聞其詳而老僕不遽告壬子夏余返家老僕殷勤迓余百里外暑天多暇余輙就老僕子樹蔭下聽述異聞軼事一日老僕欣然告余以壯年事余大喜傾耳聆之老僕曰我魯人也魯俗重拳技我糼即從父兄學體己魁偉父兄之督率又嚴年十一歳而能鬥壯男子九人吾家有田百畝不愁饑寒吾父爲余延敎師待師盡禮師悅盡其能授余能盡則自薦友朋爲代易師十數人而吾技乃無敵冠年父死兄他去吾身自無拘朿血氣方剛以勇自負見不平事輙握拳切齒出而代爭知我者歛退不知者時受吾拳吾名以噪羣以俠士相稱同縣有豪富陳某懦夫也娶妻亦忠厚妾胡氏獨狡暴妻有婢曰素馨有子曰瑞兒無何妻死臨死時以瑞兒託素馨素馨泣諾胡氏不悅虐瑞兒且及素馨素馨隠忍安之一日胡氏怒杖素馨逐之素馨惘惘無可歸泣于市市人知予爲俠士也奔告予共往詢其墳素馨泣訴予怒欲往捽胡氏市人止予訴之市長市長顧予曰彼爲逐婢又俠女子若又獨居可偶之予激于義憤諾焉居三月情受極深相　白首惟素馨終念瑞兒不釋曰彼母死時泣而託我者也我今安居彼小兒受後母虐不知作何狀予感其言曰今夜爲爾探之夜踰垣入豪富家至一室見瑞兒方　伏壁隅而泣天寒猶御破絮予己怒又見胡氏换鞭入室脫瑞兒衣而鞭之血濺皮脫予大憤破門入拳胡氏胡氏踣急負瑞兒出返家以與素馨素馨瑞兒相抱器予行此事但爲憤激不睱思前慮後數日後事爲胡氏知慫恿其夫控予于邑令謂予刧其幼子及婢時市長己死乃無人敢証予爲無罪者邑令庸又貪賄杖棍交下子體無完虧判禁五年旣入獄鐵窗歲月幽惨幾無天日身幽囹圄不知世事聞素馨己勒返主家而予之交游親戚無一來視者亦莫由知其詳也一日有獄卒言有婦人來視予及相見則素馨也相抱而泣予問何得至此素馨曰偕主婦來城寓其戚家偷隙來視君耳又言家中田地盡爲吏胥分據予哭素馨亦哭予見素馨衣破布衫問秋末胡不加衣曰爲見君故巳盡　得錢與獄卒矣探懐出錢五千與予曰君留此略添衣食予泣强而後受予勸素馨逃素馨曰瑞兒尚存我不忍負其死母託也予曰彼婦今虐爾否曰酷于待狗馬曰今之來彼在之乎曰否知之命且不保曰然則此番相見卽白首夫妻之終局耶曰或然也又相抱哭獄卒趣素馨出素馨曰我死日當不遠予無語但曰五年後予出獄若彼婦猶存者當臠殺之亡命走山澤耳自後素馨亦未再致期滿余得出獄家室旣毁棲身無所刑餘之人不齒於鄕里向時俠士我者今則視我如鬼魅避如不及予入獄時才二十歲五年之頃鬢毛己頒無復壯時神采訪素馨則己死先是瑞兒爲後母虐瘠尫不似人病發胡氏又不給藥遂死素馨曰予所以苟活于世者實因受其母託今瑞兒不活吾職終矣顧欲往獄中訣别方屏擋逃遁往城事爲胡氏覺拘禁之素聲飲毒死時予入獄之第二年秋也於是予尋其墳得於義塜叢中灑血涙恣器是夜入胡氏家胡氏方睡予以刀撥令醒謂之曰予今爲瑞兒及素馨復仇也切其頭而去星夜遠奔經數省歷十數年始來傭于主人家今馬齒長矣想及前畢猶有餘痛焉老僕之言如此余聞而悲之是年冬余再歸則老僕己死死時無甚病也葬于渥邨山之陽余乃述其事上吾師吳先生爲之傳而書于石 
自由談話會 
　　康南海先生曰磋夫自吾立國以來蓋五季之衰未之見　秦之惡未之聞苟不失禽獸道亦爲幸事無令吾人禽獸之不若痛哉言乎是中國之人不獨無人格且不如禽獸行也予始聞之而疑繼思之而信終乃悄然而悲何疑乎　人爲萬物之靈今語人曰是禽獸也人無不憤且怒者而乃曰不如禽獸是不欲人超出於禽獸之外且恐人不能混人於禽獸之中是不懼天下之人盡趨於禽獸且恐天下之禽獸更化而爲人夫人之有異於禽獸者此人所知也而禽獸之有以加乎人者此人所不知也謂天下之人等於禽獸己奇謂天下之人不如禽獸更奇謂天下之人幸不失爲禽獸欲以禽獸之道治中國尤奇此予所以始而疑也何信乎爾南海先生不又云乎烏能反哺羔能跪乳雁不逾行犬能報主此禽獸之能盡孝也能合羣也能報恩也乃今人背父棄母視爲尋常所謂盡孝者何同類相殘幾等寇讎所謂合羣者何以怨報德罔知恩義所謂報恩者何夫天地生人待之獨厚而乃自暴自棄者此旣喪人格且爲禽獸所不齒焉禽獸之行可以告人者也今人所爲不可以告人者也此固先　昔賢所不及料亦予所不忍言也此予所以繼而信也鳴呼噫嘻人心風俗之壞於今爲極上無道揆下無法守滅絶天理　極人欲己陷於無敎化無　義無廉恥一極野蜜之國名爲共和實則共爭其亂名爲自由實則自私自利禍亂相尋靡有底止吾中國四萬萬人乎吾無術以救之矣欲國不亡種不滅也得乎此予所以悄然而悲也 
　　　　　　　　　　[  淮南秦粤生]  
　　數年产前國紐約埠行禁止涕唾於街市之律初行時每日因犯此而罰欵者二百餘人予謂吾國需財亟矣苟仿此行罰雖致富不雞也[  樹初]  
　　利用洋貨者可恥以舶來品充作國貨以愚愛國同胞之奸商更可恥 
　　存心害人者呆殺借社會之名目以惡咸移之他人而報復其個人之私仇者更可殺 
　　同類相殘者可斬挑撥異族以欺侮同類者更可斬 
强食弱肉者可恨身爲官長任意剥削小民之脂膏者更可惧敗壞市面者可惡敗壞愈甚面維持市面之虚名愈顯者更可惡 
　　　　　　　　　　　　　　　　[  空生]  
　　儉德會規則一不狎邪二不賭博三不必以酒食結交四不必華服五不輕寒素 
　　入會者崇明崔志明鹽城夏立齋眞州張鴻齋蘇州許景歐夫婦餘姚馮三木馮恭夀范　生女士阮馨蘭女濟舟南翔童蓮珠 
小說 
[寫情小說俠女花彈詞（二）] [  東埜]  
　　第一回踏春（續）　 
　　桂香道小姐船埠己到我等就此下船者那小姐點頭不語同桂香携手入艙操舟的女子問明去處把一隻形如蓮瓣的小舟從柳陰底下徐徐盪出泛入波心打起漿來一直向閶門駛去那小姐兀自抵頭不語桂香却左顧右盼流覽兩岸的風景甚是得意其時斜日啣山沿途游客多唱着陌上花開緩緩歸之句聯翩就道卻有一大半人把視線射向他們船裏去桂香正在偷看晚景猛然想起一件事來不覺失聲喊道　喲倒把那小姐嚇了一跳抬起頭來問道桂香你何事大驚小怪桂香道小姐你的手帕丢掉了如何是好那小姐道我道爲何些些小事值得如此張　桂香道手帕原鋪在假山上的不要被橋上的少年拾了去那小姐道拾去也罷不拾去也罷管他則甚桂香笑道小姐我看那少年長得一表人才同吳家姑爺比較起來可算得是瑜亮並生那小姐滿面緋紅嬌啐道你這一派胡言回去仔細你的肉桂香把頭頸一扭悻悻的說道吾正經和你談論你又來駡我何苦來說着便　轉身子負氣不語了那小姐舉起一隻潔白如玉的纎掌向他肩上輕輕一拍笑說道痴丫頭賭氣則甚你旣然看上了那少年我回去禀明太太把你許配於他那時可不恨我了說得那操舟的女子也笑起來桂香板起面孔恨得連話都說不出後來見他們郤笑自己忍不住也和着笑了那小姐笑道如何你現在應該快活了但見 
　　扁舟一葉載娉婷暮靄光中笑語盈兩岸入家圖畫裏炊烟上與暮雲横須臾己逹閶門外付却船資上岸行微步姗姗歸去晚六街燈火己黄昏欲知小姐何名姓下卷書中細表明 
　　鈍根啟事 
　　諸君以書麩來不詳居址使我無從答復以後有所埀詢必於函末詳示通信處爲幸 
 
 
 

Page 15

 
 
   
 
 

Page 16

 
 
   
 
