# 1899 - 135 - 4909373

 

Page 1

 
 
[新印萬國新史大事表出售] [  圖書集成局代啓]  
是書於各國形勢政事沿革及一切交涉公法探源溯流搜羅宏富於西史中獨得窾要閱之可以通權變而廣見聞方今時　　　有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印裝訂十六本每部洋二元由上海望平街紹先書局蘇州彚文軒發售 
[讀史方輿紀要告成] [  圖書集成局代啓]  
本局清代二林齋排印顧祖禹讀史方輿紀要本約上年臘月告竣又顧炎武天下鄰國利病書本約本年三月告成嗣因悉心讐校　　時日故曾登展期三月告白刻下讀史方輿紀要已告成准於四月初十日出售每部卅二本用潔白上等連史紙印釘帶外精工是　原由二林齋出售股票請附股諸君憑票找洋向經售處取書至郡國利病書本年六月初准可告成此啓 
[答客問湘省建堂事]  
本月初十日報紀湖南長沙城内近有某牧師購地設堂宣講福音云云有客見而異之問於執筆人曰自中外　　以來西人之傳天主耶穌二教於中土者足迹遍於各省雖窮鄉僻壤亦有人賃屋數椽宣講摩西十誡其省會名　　堂林立者無論矣獨洞庭湖以南爲教士蹤迹所不及蓋由三湘七澤間士氣振興詣力之堅心志之一西人亦望而畏之以是自甘退避從不越雷池一步乃今者竟於省城之内闢地建堂而湘人士竟安之若素不聞稍有違言豈湘中　氣漸衰衡嶽英靈亦遂洩而不振乎不然何幡然一變至斯也則謹應之曰西人傳教載在約章　朝廷懷柔遠人旣已明明允許普天率土何敢抗違從前湘省之無教堂者固由湘人同心合力拒之必堅亦以洞庭湖輪船未行往來諸多不便且滇黔邊徼教士亦容有未至者故得留此一隅爲彼教之所不及今各省風氣大開楚南雖素以堅忍著名亦　　顯違　　明旨不准西人之建堂宣講乎或又曰傳教一節雖早載之條約然當咸豐年間法人曾持總理衙門執　分遣傳教之士遊行各省其至長沙湘潭也楚之紳士撰爲公檄傳遍城鄉義正詞嚴言之可畏今彼中士大夫縱能深明時勢不復爲此過甚之舉然里巷小民少見多怪安保其不枝節叢生乎則又應之曰各省閙教之案非必民間繳於忠憤有衛捍聖教之心實係匪徒煽誘愚民藉思乘間起事迨于禍釁旣成輕則償以巨金重則請開口岸　朝廷種種虧損莫可名言故稍知尊親大義者斷不肯與彼教輕啓釁隙貽累　國家况湘中民風湻厚搢紳先生又能沈幾觀變深知今日時局决非可以意氣用事卽有少年好事之徒亦必警戒勸諭默化無形斷不至鹵莽滅裂以貽　　君父憂战吾謂各省　多民教不和之事而湘中轉可無虞蓋見理旣明斯造言生事之風可以不期而自息也客曰傳教之載入通行　約旣聞命矣湘中教堂雖係創見而民皆明於時勢或不至滋生事端亦若信而可徵矣然各省民教齟齬　不能盡絶者不識弭之亦有其道乎曰各省閙教之事固由匪徒從中播弄致啓釁端然從教之民亦難免良莠不齊爲人口實教士之秉公守正者未嘗不知之特以欲廣招徠勢不能於入教之初過事審擇今宜重申約章知會教主凡中國無賴之徒因罪遁入彼教者必嚴行屏斥不予收留如此則彼教聲名目起民間自能信而不疑卽萬一再釀咸事救其關涉天主教者且禀請羅馬教皇專遣使臣秉公議處誰是誰非自有定論如此則閙教之禍或可稍弭否則膠州灣沂州等處何一非由閙教而起初借保護之名旋膺估據之實種種朘削中國其何以堪此乎客唯唯稱是三揖而退爰註次其語弁之報端質之秉國諸君或不以斯言爲河漢也 
[本館接奉電音]  
　　昨日午刻京師飛電傳來　　上諭二道　　旨一道敬謹譯登○四月初十日奉　　上諭兵部右侍郎著李殿林補授欽此同日奉　　旨淮安關監督仍著金聲接管钦此同日奉　　上諭文興等奏查明　　　昭陵應辦各工情形較重請擇吉興修一摺著欽天監於本年四月内選擇吉期行知文興等邊照敬謹興修以昭愼重餘著照所議辦理該衙門知道欽此 
[俄兵東指]  
　　營口采訪友人云上月某日有俄國步兵三百名由長崎附日本某輪船抵營口以五十名　　郭外牛家屯一百名屯距營四十里之高坎一百名屯蓋平縣境五十名屯海界幽之統帶者云　以保護　　也 
[日索福州]  
　　香港循環日報云頃得電音悉日本駐福州領事官商之閩浙總督欲開福州省　作通商租界並須將閩省礦政鐵路悉歸日本管轄日内總督已據情達之　署矣 
[班人索地]  
　　廣州中西報云傳聞近日西班牙國家政書中國聲請割地通商事由去年西歴十月美班交戰之時有美國輪船名亞卑者由穗垣私運軍火至小吕宋接濟亂民駛抵班丹加士埠被美提督杜威氏查悉立卽扣留旋以船由粤至地方官疎於查禁有違萬國公法且失友邦交誼故請　中朝割畀一地償之至能否遂其所求刻尚未敢懸擬也 
[譯臺報論德事]  
　　臺灣日日新聞云德兵佔據沂州外間多謂中國百姓不自量力遇有小忿輒啓釁端以　釀成巨禍貽累　國家前者德人之假膠州灣爲戕殺教士而起此次沂州之事得毋又蹈覆轍竊以爲其說雖近似而未深合今日情形也往者中國之人多疾視洋人喜開嫌隙近則於中西情勢略有所知主客周旋不似往時之夜　自大矣然國勢過弱則外人往往因以生心雖事事曲盡東道之情亦難保窺伺者之不借端啓釁德人於中國旣借膠州灣爲立足地得隴望蜀亦所宜然其駐兵沂州也安知非乘機激變使中國人墮其術中而後挾以藉口不然何以土人方閙事而沂州旋爲所據策應竟如是之速哉夫沂州爲南北要衛四戰之地也今已被其所佔而中國欲以空言折之求其反我侵地此固不可得之事然竟出於一戰亦非中國之福當此之時苟非有仗義友邦出爲排解則天下將益多事矣中國自失膠州灣後沿海要地相繼淪亡今德國若將沂州久假不歸將來各國接踵效尤不將成瓦解之勢乎所宜各國同心保護俾中國所有之利各國皆可分沾否則亞細亞洲中戰禍方由此而起不大可危耶 
[土匪蠢動]  
　　廣州中西報云惠潮兩府各屬土匪蠢動地方官專電禀達省垣督撫憲立派沈叅戎棋山率所部建字營勇二百名水師提標叅將丁叅戎率所部靖勇三百名乘安瀾等兵船前往陸豐相機辦理旋復說現駐　州之莫都戎善積所部喜字營勇星馳而往說者謂士匪皆烏合之衆當其初起事時誘脅雖多撲滅亦易於爲力得此雄軍畢集跳梁小醜指日必可盪平矣 
 
 

Page 2

 
 
[松試九誌]  
　　松江采訪友人云本月初十日江蘇提督學政瞿子玖大宗師考試優生第一塲兼正途貞監錄科是日考優題　不知言無以知人也　禹疏九河瀹濟漯而注諸海　錄科題　人莫大焉亡親戚君臣上下　通塲策題　間漢世通用黄金魏晉以後彌復减少者何故歴代金價之貴賤可得聞歟以金爲錢前代有幾事果便於民用歟　詩題　賦得雨放一林新筍梢得梢字五言六韻 
[秋審禮成]  
　　香港循環日報云　　聖朝矜恤庶獄明愼用刑特設秋審之典俾斬絞重囚由大吏親提研鞫以期無枉無縱今歳秋審鹿中丞示期本月初二日舉行在事諸員皆先期置備一切適譚宫保别有要公未能會勘是日晨光熹微文自司道以迄府廳縣丞典諸員武自四營將官以迄偏裨弁目先後咸集旋由南海番禺兩縣獄提出翁源縣犯鄧炎憲南海縣犯關亞威永安縣犯潘任賢陽春縣犯范火流乳源縣犯羅秀喜和平縣犯葉彩興陽春縣犯楊亞東連州犯蔣亞受長寗縣犯婦周潘氏番禺縣犯劉華堂崖州官犯謝鳳章共十一起計十一名押解至撫轅隨聞砲聲大作重門洞開中丞率同藩臬兩司升坐大堂各官叅謁後按册點名提詰分賞青錢及餑餑葵扇等物仍發回南海番禺二獄監禁俟委員押解回縣聽候奏請施刑 
[查覆疆臣被叅摺稿續登]  
　　又如原奏上年黄河上下兩游漫决十餘口漂没人口屋宇不計其數而下游早已斷流張汝梅乃奏言今年不游經崔廷桂竭力保障經營竟保無事殊不知黄水業已從上中兩游旁溢四出下游並已無水　節查上年七月張汝梅因上中兩游失防奏叅崔廷桂原片内稱前調崔廷桂來東委令總理三游河工該鎭適駐下游力保險要日夜奔馳搶險卒能保全無失勢難兼顧上中兩游工叚惟旣總理三游不敢曲爲解免等語原奏所述張汝梅疏詞當卽指此而言查據司道等詳覆或云大汛之來全河皆漲上中兩游未决以前下游豈無險工又須搶護之處卽如上游楊莊於六月二十一日漫决而二十四日復有楊莊迤下王家廟之失事二十日中游楊史道口漫决而二十五日復有楊史道口迤下桑家渡之失事溢者乍溢險者自險並非上游一决下游卽可無事且崔廷桂因上中兩游失事已經奏請交部議處革職留任迨桑家渡合龍始奏請開復功過分明並無曲爲解免等情亦似核實持平之論又如原奏上年冬間河工不戒於火焚燒稭料七十餘垛崔廷桂僅報一埰一節查上年十一月十七日崔廷桂禀稱本月十五日夜東壩正料廠失火共焚燒正料三十一垛係在帥字廠應勒限十日責令委　試用通判李慶臨降選教職安昭等照數賠補等因經該撫批准並經派委提調朱慶元將該委員等所賠稭料騐收報局有案是楊工焚燒稭料數目當時實已報過三十一垛並非僅報一垛但此項焚燒稭料數目崔廷桂並未請派委員查騐該撫亦未特派委員前往查騐以致被焚之垛數與禀報之垛數果否相符竟無憑考核其漫不經心均難辭咎又如原奏河防之欵搜括已空崔廷桂仍進以工代振之說該撫信爲　策故自　　　皇太后恩賞二十萬兩截昭信股票二十萬兩以及各省協濟義振不下百餘萬兩盡撥入河防局一槪不發及聞查振使臣將至怱怱派員不論賢否目爲調劑夫放振須任勞任怨乃曰調劑是明明使之吞蝕於是無弊不有多歸中飽一節查以工代振本係成法如光緒十七年正月前任山東巡撫張曜已有疏濬小清河下游以工代振之奏十八年六月前任山東巡撫福潤亦有籌濬小清河上游以工代振之奏是年十月福潤又有堵築惠民等縣隄埝漫口以工代振之奏是其說已不自上年爲始又查據振撫局司道詳稱本局所收各項銀兩均係隨時兌收存候撥振應用並無撥入河防局之欵卽奉文支發以工代振銀四萬四百餘兩亦均由委員及地方官領辦等語檢查該局上年收支振欵月報稿亦屬相符該局此項月報原稿每月均由司道親筆畫行蓋用圖章實可憑信又查山東東年辦理冬振必須勘定秋災分數然後委員清查户口又必須委員查明應振極貧次貧户口然後由局核計錢數給發振欵上年該撫辦理冬振實自九月十七日起陸續札委各員分赴各州縣清查户口凡被災各州縣固皆有案可稽卽查閱該撫門簿内各委員禀辭日期亦均一一可證且聞該撫以放振委員頗難其選會令司道等各舉所知以任其事僉謂此次所委各員多由司道保舉札委者其原叅不論賢否等語未免臆斷至於委員吞蝕振欵多歸中飽之說則奴才所查各州縣尚未見有此弊　此摺仍未畢 
[粤東火警]  
　　廣州訪事人云上月二十九日之夜四鼓後省垣靖海門直街大德堂藥材店忽兆焚如延燒左右鄰店鋪十餘家至五鼓後始滅聞是日店主人方下鄉掃墓至晚夥伴團坐賭錢旋復呼庖人作膳不知如何遺燼積薪中致肇燎原之禍云 
[皖垣火警]  
　　安慶訪事人云本月初六日黄昏時忽聞鑼聲告警出户視之西方紅光燭天各叚水龍飛馳往救未幾人聲稍靜詢悉西門外溝兒口某姓柴堆不知因何起火殃及附近茅舍二間 
[潯上官塲紀事]  
　　九江采訪友人云關道憲誠果泉觀察於三月二十一日赴金陵謁見兩江總督劉峴莊制軍二十八日卽附招商局江裕輪船遄返○九江鎭總兵宋佩珍鎭軍定期三月二十九日邀同誠觀察詣大校塲簡閱選鋒新勁砲臺各營勇合操觀察以公冗　○秋茶旣出凡由内地運至潯上者必向套口釐局完納釐金局員金心農刺史體恤商艱張貼簡明告示曰茶船經過　在速行無論風雨　時查明正釐以外不取分文藉端苛索指名報明送縣整治决不容情自示之後其各凛遵○月前鐵路總辦盛杏孫京卿委候選知府解太守茂承率同洋礦師至九江偕電局委員汪芑孫明府盛景屏中翰赴德化縣境城門埠踏勘礦山事畢後於三月十三日肆筵電局公讌山中衆紳士商議買地事宜簉座者爲德化縣主吳明府 
[皖省官塲紀事]  
　　安慶訪事人云吏部侍郎吳少宰廷芬原籍休寍本月初三日拜會撫憲鄧大中丞隨乘招商局江孚輪船赴滬以便航海北上入覲　　龍光瀕行中丞恭設香案寄請　　聖安闔城文武各官咸往招商局碼頭恭送○安徽泗州吏目遺缺經藩司湯小秋方伯札委候補從九周少尹光孝前往署理○候補府照磨王少尹勳經藩司湯方伯委署亳州吏目 
[邗上官塲紀事]  
　　揚州訪事人云兩淮運鹽執照例由督鹽憲札發運司轉由淮南總局分别給發領運前以湘岸鎖塲暢旺議增新引十六票以濟民食而利轉輸兹運憲江蓉舫都轉查得承辦新引商人詒慶長等現已在岸禀由督銷局申請督鹽憲逕發循環運照八票大約日内卽須來揚訂運因特札飭淮南局曰湘岸前增新引十六票經本司禀奉督鹽憲批准作爲通岸普銷不得專運瀏陽一岸銷售兹查新商詒慶長等八家在局禀增之八票已由湘南督銷局詳請督鹽憲逕發循環運照八票並准歸入舊綱統運一次三綱内免派捐欵等因本司查該局原詳内有商人早一日領運瀏岸之鹽可早到一日難免不領持局文來揚請運應由該局於新商詒慶長等來揚訂單時如果按照本司詳奉督鹽憲批准作爲通岸普銷與案尚屬相符若復專指含糊仍運瀏岸銷售則碍難給運該局並須於詒慶長等到揚時查看督鹽憲給領循環運照是否無訛呈送本司衙門察騐再行給運俾與歴辦成案相符等因局員奉札後卽錄示局門飭新商詒慶長等遵照○淮北綱鹽每年額銷二十九萬餘引近年商力疲困間有銷不足額者徐分轉於仲春時擬創辦公收之舉嗣以事關鹺政爲淮南北二十三塲及鄂湘西皖四岸鹺業中人觀聽所關爰詳加偵察事不果行旋擬派員至青口轉撥若干引以濟江運之需後以此舉與定章不符遂亦作爲罷論○泰州分司所屬之丁溪塲大使洪鹺尹因案撤任運憲江都轉檄飭梁垛塲大使周春圃鹺尹潤調署遞遺之梁垛塲大使缺查有候補知事易鹺尹巍喬屢次記功堪以詳請署理因於本月初三日詳奉督鹽憲批准隨卽牌示轅門一面檄飭遵照按梁垛塲列范堤之上南北長約一千八百七十餘丈額徵折價銀　千九百三十六兩有奇每年額産二萬五千餘桶商疲灶困素稱難治鹺尹此去想有新政敷施也 
 
 

Page 3

 
 
[鄂紀要]  
　　武昌采訪友人云由紅關至青山一帶堤工業已畚鍤齊興惟沿堤間有民田不免被堤身所佔本月某日耆民鄭運亨等人具禀督轅求准撥欵彌補旋經張香濤制軍詳晰批示大旨謂築堤之處如有田地被堤全壓並無剩地或一户之地除去堤身佔壓其剩地皆圈出堤外或剩地雖在堤内而剩地太少被壓較多無甚裨益者應分爲三等聽候委員會同地方官詳細查勘開摺列報卽將堤内閒田酌量勻撥以資彌補等因體卹窮民可謂無微不至矣　詞訟爲民全所關近歳鄂中各州縣習於宴安以致積案纍纍累月經年不能訊結于次棠中丞蒞任之後關懷民瘼以清理獄訟爲當務之急檄飭各屬將積案認眞辦理不得泄沓成風無奈雀鼠紛紛勢難一旦掃除凈盡因復飭臬司瞿廉訪將積案最多之州縣開具職名詳請叅處傳聞應叅者不下十餘員　 
[上海官塲紀事]  
　　升任江蘇臬司陸春江廉訪於昨日行抵滬江上海縣王欣甫大令聞之卽命駕往舟次禀謁聞廉訪須赴金陵謁見兩江總督劉峴帥然後往蘇省履新○江蘇藩司聶仲芳方伯於前晚蒞申縣主王大令前往謁見方伯小駐舟中擬附招商局輪船赴金陵謁見兩江總督劉峴帥面述要公○日前安徽滁和廬道毓觀察秀因事道經滬江僑寓英界某客棧昨日命駕進城拜會各當道至縣署時王大令飭家丁擋駕○青浦縣汪南陔大令瑞曾寳山縣沈期仲大令佺先後因公來滬昨日命駕入城次第赴道廳縣各署拜謁至縣署時王大令延入内廳叙談良久而别○卸任江海關監督蘇松太兵備道蔡和甫觀察之女公子於本月初八日出閣各同僚均往道賀日昨觀察乘馬車詣租界中各衙門謝步○直隸候補知縣程蓉蓀明府龢籍隸奉賢將次入京引　　見昨日道經滬上泊舟南市大馬頭飭丁携名片至工程局禀請司徒貽芬司馬飭十六鋪汛捕在浦灘照料司馬允之 
[兵艦來淞]  
　　意大利國自向中國索取三門灣後政府迭次派兵艦來華目下吳淞口外三夾水一帶泊有意國鐵中船數艘不知作何舉動也 
[水師會操]  
　　吳淞口外外海内洋各師船每至春夏之交例必會操一次兹者操期已届由蘇松鎭總兵陳印波鎭軍示期本月初五日辰刻由各營官帶隊至教塲排列少選鎭軍鳴騶而至先行祭纛禮然後升座閱操一時槍聲砲聲震撼遠近旋由巡捕官傳令各官弁打靶營兵繼之是日也大朗氣清觀者如堵閱畢已鐘鳴二下矣 
[監犯發回]  
　　上海縣所解秋審人犯沈連生張茂康吳長夀孫阿榮陳福五名業經撫憲德大中丞提勘委候補縣丞湯二尹建中吳二尹德輝候補主簿吳少尹秉衡陳少尹炳申雷少尹星樵分别押解到申昨日赴縣交納縣主王大令騐明刑具分别收禁令書吏繕備文牘給各委員齎回 
[政重催科]  
　　日前上海縣主王欣甫大令飭傳各圖地保到縣旋於昨日午後升坐二堂諭令將本届應徵上忙錢糧赶緊催收不得　悞各地保咸唯唯而退 
[觀賽花會記]  
　　穠春已過萬緑成隂花事闌珊蓋早已落紅加雨矣獨泰西奇卉則方含苞破蕚徐吐芳心意者　海春遲故甘讓魏紫姚黄先鬥艶於衆香國裏歟昨日西人就大馬路浦濵開設賽花之會執筆人辱承柬召驅車往觀入其門已遙聞檀麝氤氲香通鼻觀旣而穿林傍水口近花叢繡地錦天蜂喧蝶閙時有麗人三五蓮鞾窄窄掩映於紅嫣紫奼間其爲花中之人耶抑人中之花耶惟覺紙醉金迷眼花撩亂而已觀畢而出散策江干沙鳥風帆波光漭瀁時已薄暮回視萬花深處淡烟籠罩如隔霞綃雖令東園客寫生亦難極其妍媚之致觀止矣蔑以加矣乃歸而書所見如此 
[學生會講]  
　　美界崑山路中西書院係美國進士林君樂知所創自本月初十日起傳令學生齊詣講堂會講至十四日事畢仍肄業如前 
[委訊控欠案]  
　　去年黎智雲投英界公堂控張金毛楊科金黄鶴亭將阿巧等結欠洋銀請爲追給前讞員鄭瀚生大令委劉穆庭二尹升堂訊鞫諭令一併交保出外邀公正人將帳舁清禀復核奪前日黎又投案禀催至晚讞員翁笠漁直刺倩襄理讞政之張司馬提訊黎訴稱原籍廣東某邑在治下虹口開設利隆葷油作與張等皆有貨物往來被張結欠洋銀一百四十餘圓楊欠一百六十餘圓黄欠一百九十餘圓蔣欠二百七十餘圖張供稱小的所欠之四十元已由黎夥陳啓祥收去楊供稱小的開設恊昌肉莊所欠洋銀由張擔保黄供稱小的所欠之一百九十餘圓已交陳收去且陳尚支透六角三分蔣供稱小的只與同利往來與利隆無相干涉所欠同利之二十一圓求交保出外清理陳供稱小的係本邑人年二十有八在黎處爲夥已歴三年迨去冬始辭歇並未收用洋銀有帳爲憑求恩察閱司馬著將張等四人交保出外邀公正人結帳一面諭令黎呈明實據方可理追至張等所供陳收用洋銀若有收條亦　准理隨將陳交黎帶回 
[上海縣署瑣案]  
　　前日午後山東人彭振標奔赴縣署呼寃王欣甫大令升堂提究供稱小的承包某處挑泥工程昨日身帶洋銀二十餘元擬購扁擔竹籃等器突被流氓吳鳳祥糾黨兇毆致受傷夷旋復將洋銀攫去大令飭仵役騐得彭頭顱上係磁器擲傷諭令自行醫治聽候查明究辦○張坤泉携妻陸氏投縣禀請騐傷王大令提訊之下張供小的家住小南門外陸家浜耕田爲業從姪子祥前在某糖坊爲夥近已失業欲向小的借洋銀一百元小的無力應付子祥卽糾同伊弟金海炳榮將小的圍住痛毆妻子陸氏上前勸解亦被毆傷陸氏及其子生祥供與相同大令飭仵役騐得坤泉腰肋陸氏左足踝各有微傷諭令自行醫治聽候查悉實情再行核辦○昨日法界公廨將持刃行兇之姦夫顧三夀及李何氏送縣請辦王大令飭差分别看管聽候訊供究辦 
[上海巡局瑣案]  
　　前者沈闌松被賭棍沈福堂糾同賭博騙去洋銀一百餘元及金約指一枚事後訪悉福堂係著名牌九司務慣於設局騙財卽彼中人所謂活手者因之扭控於十六鋪巡防南局局員鍾偉臣二尹飭地甲拘案研訊福堂供稱小的並無糾賭情事實被誣指蘭松供詞鑿鑿聲請究追二尹諭令靜候覆訊○南市二十七鋪一帶竊案頻仍報請巡防局緝查者多至十餘起二十三七鋪巡防委員盛雨村二尹飭將汛捕張順等帶案判令各責三百板勒限破獲如再延玩定當從重比責○山東人吕長榮在南市薛家浜橋堍開設小飯店曾被王玉珠欠去洋銀二元積久不還前日王至吕處果腹計需錢百餘文將銅質僞洋銀一枚爲質吕察知其計扭控於二十三七鋪巡防局局員邱幼齡二尹判責二百板 
[南市捕房紀事]  
　　小南門外鈎玉弄人陳八兒向以打米包爲業前日在弄中公井左近與蕩婦某氏遇向之調笑雲情雨意穢褻難堪木工張玉蘭惡而斥之陳遂糾同無賴陸小寳倪阿六等人擁張至新馬路萬新茶樓訛詐張奔赴捕房聲訴捕頭倩局差拘拿管押旋由工頭楊和出爲保釋捕頭允之○前日久大馬頭某沙船舵工梁福全張耕郎被同業陳凝夀王雲全强借洋銀三元梁張不允以致滋閙不休事經工程局水巡丁查知將陳王拘入捕房交捕頭管押候查明情節然後解請工程局員司徒貽芬司馬訊核○日前東洋車夫丁金保拉車至新馬路將朱順記水木作藝徒某甲碾傷足踝被朱扭至捕房管押旋由黄福金保出願爲甲延醫敷治捕頭允之○昨晨糞夫李阿二張阿榮在新馬路挑糞被糞頭周金藍扭至捕房看管旋由某糞行主俞錫林浼縣差薛貴帶出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探沈阿鶴禀稱許金甫戳傷姚阿文許李氏陸阿小等一案昨經小的解訊兹者醫生言及姚雖不致喪命然受傷過重須歴一月方得告痊至許李氏陸阿小之傷並無大碍自願延醫敷治是以捕頭令小的解請判斷許李氏及陸同訴稱小婦人及小的僅受微傷許供稱姚强佔小的之妻是以小的忿而出此讞員翁笠漁直刺商諸福繙譯官然後飭役送縣辦理○包探沈阿鶴解賊犯朱金福至案禀稱此人迭次犯竊解經歴任大老爺懲辦已悉數難終矣今又竊取熊長林家銀鑲烟槍及銀水烟袋各一枝綢褂馬四件報捕後捕頭令小的查獲人贓送請究辦熊詣案領贓朱供稱小的幕天席地無家可歸欲謀眠食之資不得不以胠篋探囊爲事如蒙恩釋自當勉爲正人直刺判令笞責一百板枷號一月○包探林福生禀稱賊犯王阿根前曾迭次犯竊解經歴任大老爺懲辦近復闖入王霞載家竊取絨單一條報捕後捕頭令小的查獲送究請懲霞載投案領贓阿根直承不諱直刺判令管押三月○包探張阿五禀稱賊犯蔡雲林竊取陳阿六家水烟袋一枝皮馬褂一件報捕後捕頭令小的緝獲吊取原贓送案請辦陳投案領贓蔡供稱小的係蘇州府屬長洲縣人直刺判令笞責二百板枷號一月○包探陸阿九禀稱賊犯袁阿大竊取黄仁昌所開木作内水烟袋一枝報捕後捕頭令小的緝獲弔出原贓送請究辦黄投案領贓袁供稱是日小的至木作中訪友因見無人在内不禁貪心頓熾然所竊尚非巨物務求姑恕一遭直刺判令笞責一百板 
[法界公堂瑣案]  
　　縫工顧三夀賃得醬園弄五十二號門牌陳馬氏家樓屋與李阿根同居本月初九晚濳向李妻何氏調姦未遂刃李腹經陳馬氏呼同鄰人報知捕房捕頭將李舁送仁濟醫館療治李何氏顧三夀暫押昨日讞員朱森庭明府會同何繙譯官升座包探將李何氏顧三夀解案並呈兇刀一柄李何氏供稱小婦人年二十四歳自幼嫁李爲妻家住蘇州齊門外去年十一月隨夫來滬賃居治下醬園弄顧先向小婦人調姦未成是晚又來調姦適丈夫在家　　持刀刺其腹臟腑迸出求恩重辦顧三夀供何氏被李所責私約小的同逃且先已與小的成姦是晚李向小的持刃恐嚇以致悞傷明府與　　譯會商以李阿根傷勢甚重飭將兇刀及顧三夀李何氏移送上海縣辦理○何恒昌綢縀鋪司帳人施吟伯禀稱學徒王家桐竊取大洋銀一千元小洋銀五千角報捕拘獲請卽訊懲王家桐供年十八歳家住小南門外雖曾向店中竊取綢縀然並未竊取洋銀明府著押候查明覆核○三號西捕禀稱昨日在浦灘運綽見有小火輪船停泊馬頭喝令移泊舵工唐海松膽敢出言辱　　　拘案請辦唐海松供　　　　　輪船當舵工不　　　　捕　府商之何繙譯著禁押查　　以示之儆○翁徐氏控沈趙氏積欠會欵　　　　　　　氏當堂　　　　　　　　　交保　　　　　　　　○　福堂禀　　　　　　　　客棧盤頂與林永順林欠洋銀一百　　　　　　　　　　　　　　　　　　　　　　　　　　　　　　　　　　　　　　　　　　家住福夀里去年七月某日娶同鄉　　　　　　　　　　　　同　　　　　　　　　　　　　　　　　氏供小婦人　　　　里前與吳阿全同居並未誘逃其妻明府著　　　　　　　　將李阿翠找尋　　　　　吳阿全　　　　○包探禀　林阿福將小孩屍棺弛入浦内浮至護城河中由息影公所工人　　　　　　　　堂義家暫厝及向林阿福詰問言由范金　託伊抛棄因邀同見證人施紀新將　范一併解案請訊范金林供小孩因出痘　　　以將　　棄明府飾與　阿福一併押候究辦施紀新無士省釋　包聲禀稱偷兒陳桂生陳阿福在洋浜涇某船上竊取考籃内儲金銀　　首飾值洋銀數十元並大洋銀十四元小洋銀二角拘獲人贓解　請訊失主管鶴昌投案禀稱阿福在家角在滬開設老大亨客棧昨由原籍來滬突被行竊求准領贓明府飭具領狀准予領回二陳各責三百板○包探禀稱王春泉在途向某甲竊取小洋銀二角當塲拘獲解案請辦明府判責一百板○包探禀稱朱阿金劉阿三竊取某姓家草席四條當塲拘獲解案請辦明府判各責一百板 
[美界捕房紀事]  
　　昨日清晨梁上君子陳阿四混入百老匯路某姓家竊取衣服適爲包探劉阿丙查獲拘解捕房捕頭令押候解送公堂禀請讞員翁笠漁直刺訊辦○粤人陳阿章與同鄉黄阿貴同居武昌路某弄内昨午因賭博起釁互相毆擊旋復扭至捕房聲訴捕頭令管押乞丐牢一天然後釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
