# 1918 - 64 - 4916187

 

Page 1

 
 
   
 
 

Page 2

 
 
時評 
[獨流鎭大會]  
　　所謂督軍團者又將在獨流鎭開大會矣不知又將發生何種怪誕之妄事耶 
　　蓋督軍團每開一次大會必有一種怪誕之妄事發生也其始爲徐州其次爲天津爲蚌埠爲奉天於是而所謂兵諫所謂復辟所謂主戰所謂自相殘殺之事一一緣之而起今已逼京倒閣暴端已啓矣猶以爲未足而有獨流鎭大會以聚其毒其果使中國破壞至於何地而後始快所謂督軍團之心耶 
命令 
[三月十一日大總統令]  
　　本月二十一日爲春丁祀孔之期派兼代國務總理　能訓恭代行禮由内務部敬謹預備此令　　又令陸軍總長段芝貴呈准鑲紅旗漢軍都統奎芳咨請以讓福綿接襲世答佐領應照准此令 
　　又令崔振魁晉給二等寶光嘉禾章此令 
　　又令張宜給予三等寶光嘉禾章此令 
　　又令郭鳳書孫洞環魯維翰均給予四等文虎章此令 
　　又令崔兆麟晉給四等文虎章此令 
專電 
[北京電]  
　　張作相奉張作霖命約各省督軍駐京代表齊赴獨流鎭開大會議時局上或將再生變化（十二日下午三鐘） 
[北京電]  
　　馮希望張作霖來京解决時局已托徐段去電勸駕（十二日下午四鐘） 
[北京電]  
　　倪嗣冲率多人昨到津其部下亦將北來（十二日下午七鐘） 
[北京電]  
　　倪在津電約張作霖面議内閣李督及直隸問題（十二日下午七鐘） 
[北京電]  
　　奉又添兵於廊房吳俊陞入關但一說奉軍已預備退回（十二日下午四鐘） 
[北京電]  
　　段有長文通電表明心跡並不欲組閣（十二日下午四鐘） 
[北京電]  
　　段合肥擬電各省維持元首地位並表明自身不願出山（十二日下午三鐘） 
[北京電]  
　　黑督電陳邊防危急奉省祇允先出一團仍請促張增派二十營赴防（十二日下午四鐘） 
[北京電]  
　　徐内閣一時堅不上台推錢正式組閣財政王總長决更動定陸宗輿以李思浩先代爲部務過渡（十二日下午三鐘） 
[北京電]  
　　中央電令曹張環攻馮旅各調所部包圍武穴（十二日下午三鐘） 
[北京電]  
　　昨府會决定令曹張合攻馮玉祥（十二日下午四鐘） 
[北京電]  
　　岑譚均來電留馮（十二日下午四鐘） 
[北京電]  
　　梁敦彥胡嗣瑗均將特赦（十二日下午四鐘） 
[北京電]  
　　俄使正式通告外部否認俄德和約（十二日下午四鐘） 
[武昌電]  
　　十日始實行總攻擊此次可决勝敗張敬堯昨往宗陽督攻左路（十一日上午十一鐘） 
外電 
[北京電]  
　　被盜擄去之美國工程師已知下落其地名猪谷兵士已四面包圍之豫省官場刻方派人與盜接洽諭其釋出擄去之人（十日） 
[哈爾濱電]  
　　華兵一營携帶大砲及機窺鎗佔據滿 
 
 
 

Page 3

 
 
洲以西五俄里之某地過激黨已停止進行西米洛夫氏俟得哈埠砲隊接濟後即將進攻三日過激黨擬以大隊圍攻西米洛夫之軍隊幸及時察知哥薩克兵遂於力戰之後整隊退入满洲境内死四人傷五十人過激黨喪亡不少過激黨已允協約國公使專車之經過（十日） 
[北京電]  
　　白拉戈夫斯成斯克消息稱過激黨與日僑所組織以自保之團練隊互起衝突聞日人死三人傷七人詳情未悉（十一日） 
[哈爾濱電]  
　　白拉戈夫斯成斯克消息稱居民所組織之白衛隊與哥薩克兵已决定向哈巴羅斯克鎭之過激黨宣戰並進據該鎭如能得手即將設法恢復阿穆爾全境之秩序烏蘇里境内尼柯爾斯克附近之煤礦主人因不願加給工人之工資已被拘捕（十一日） 
[東京電]  
　　伊庫資克電稱買賣城之中國防軍於本月三日起要求解散勞兵會之本地軍隊雙方已起衝突五日勞兵會向北京抗議並决計採用有效力之方法以拒華兵（十日） 
以上路透電 
[哈爾濱電]  
　　由俄京出發之公使發之公使團已由阿穆爾鐵路行抵海參崴羅國代表於游歷日本後已抵哈埠俟鐵路軌道修築後即將啟程回歐（十一日） 
[哈爾濱電]  
　　海參崴中國總領事向勃里阿穆爾省議會提出抗議因武裝俄人約十名由一水兵指揮在哈巴羅斯克對面之中國境内搶刦小城子村殺死中國商人十四名搶去現資貨物共値三十萬盧卜故也中國領事請俄當道於接到詳報後即行緝捕兇犯並詢以善後辦法（十一日）（以上字林報） 
[海參崴電]  
　　商民繼續全體罷工商業全停華人亦極贊成此舉（十日） 
泰晤士報 
[北京電]  
　　聞張作霖發密電於北方各省請求贊成段内閣復活又倪嗣冲發電要求將李純招還來京被馮總統拒絕之（十二日） 
[北京電]  
　　據總統府某員談馮總統於昨日密電張作霖聞其内容若張撤兵有許任東三省巡閲之意（十二日） 
[北京電]  
　　此間法兵因協商國方面决議不日將携带鎗械彈藥大砲赴哈爾賓方面援塞米諾夫軍（十二日） 
[北京電]  
　　昨日段祺瑞通電各省備述維持總統地位解决時局等意見並表示無再任國務總理之意志（十二日） 
[北京電]  
　　據段派某氏云段氏不願自已出面則以段氏所親信而能仰承段氏意旨以處理萬事之人物爲國務總理亦未可知（十二日） 
[漢口電]  
　　岳州總攻擊因大雨雪以致準備遲延擬定十日開始進攻故總司令張敬堯已於九日赴前線矣（十二日） 
[漢口電]  
　　王督軍對於總統辭職通電單獨發電諫沮且有關於時局之意見將與曹銀張敬堯及李純等聯名發電云（十二日） 
[哈爾濱電]  
　　據齊齊哈爾來電云過激派已佔領勃拉哥安臣斯克及其附近自八日以後火車電報皆不通（十二日） 
[哈爾濱電]  
　　此間接得報告云日本内田大使等中國駐俄公使及中國人二十八名於七日晚離哀喀台鄰堡於九日晨經過翁姆斯克（十二日） 
[哈爾濱電]  
　　昨電所報勃拉哥安臣斯克市日本自衛團與過激派衝突其原因因有過激派一羣襲擊日本商店自衛團遂出而擊退之（十二日） 
[東京電]  
　　松昌洋行汽船戴天丸於本月七日在意大利海面被德國潛水艇擊沉（十二日） 
[東京電]  
　　伊爾庫斯克之勞農哥薩克聯合大會已組織西伯利亞共和政府（十二日） 
[東京電]  
　　本日貴族院將大正七年分歲入歲出總預算案及各項特别會計預算案照委員長所報告者可决（十二日） 
　　（以上東方通信社電） 
[東京電]  
　　東京商業會議所爲調節米價起見决定要求政府實行輸入外國米并增加輪船火車輸送力（十二日） 
[東京電]  
　　横濱華僑三百餘人本日（十二日）向日本銀行各以百元紙幣兌換金貨據稱返國日本銀行當即照兌横濱警察署認爲有使用於不正目的以嫌疑拘引其中之四十人目下方在　查中（十二日） 
　　以上共同通信社電 
戰電 
[倫敦電]  
　　俄京無線電稱過激黨新任外交總長祁吉林氏因德軍在芬蘭與亞倫島登陸已向德政府提出抗議（十日） 
[俄京電]  
　　祁吉林氏已繼特羅資基氏任外交總長國民委員均於星期六日赴莫斯科勞兵會機關報二家亦移至該處（九日） 
[俄京電]  
　　遇激黨機關泊拉夫逹報宣稱政府之遷至莫斯科足徴政府對於德國之欲附庸俄國一舉擬堅决抵抗到底並足表明俄國革命與德國帝制主義並未接近云（十日） 
[俄京電]  
　　泊拉夫逹報之伊庫資克訪員電稱前内閣總理里伏夫親王已建設遠東俄政府而設機關於北京現候日軍登陸協力行事（九日） 
[華頓盛電]  
　　日本與反對遇激黨諸領袖協商西比利亞政治助力之範團之説已經徴實聞日本擬募俄兵一師協同日軍作戰（十日） 
[瑞典京城電]  
　　聞德兵二千名携带砲隊已在芬關亞波地方登岸惟迄今尙未見官場明文（十日） 
[倫敦電]  
　　德皇致電瑞典皇申謝俄京瑞典公使照料德俘之 
厚意德並述及德國與瑞典之奮交此電之發顯欲減輕瑞典人民排德之情感瑞典皇之發電文殊簡短（十日） 
[瑞典京城電]  
　　此間某報載有一文警告斯坎狄拉維亞半島三國注意德國芬蘭之侵迫内謂德國所謀貫通貝格逹與北角一舉已於南方受阻今　假道芬蘭於北氷洋得一出口其地點乃在瑙威巴斯覺基河之口云（十日） 
[亞姆斯特丹電]  
　　德國里文洛伯爵著文謂德國之控制芬蘭與亞倫羣島足以阻斷英美取道斯坎狄拉維亞與俄國贸易並責瑞典日漸傾嚮協約國因以疏離德國云按德國各報近承當局意旨運動仇對斯坎狄拉維亞里文洛伯爵爲最近加入此舉者也（九日） 
[瑞典京城電]  
　　德國鑿氷船興登堡號在亞倫鳥外觸水雷沉没死三人傷八人（十日） 
[巴黎電]  
　　中國陸軍委員團頃由比軍陣　歸來該　曾調查比軍參謀處之組織游閱飛機營二所且乘飛機升空攝影又在有興味地段之戰據中暫處並視察陣後諸務而尤注意　路與車站二端（十日） 
[亞姆斯特丹電]  
　　電聞報載稱德軍現沿佛蘭得斯邊界及齊倫之荷蘭邊界電流鐵線障礙物之後二百碼置設無電流之鐵線障礙物一道直逹海濱始止地段内之居民悉經遷移此舉目的大約因比境現集有大軍準備大攻勞欲令比境與世界完全隔斷又據漢台爾斯白拉特報載稱德兵豫料將在海濱施大攻擊（十日） 
[倫敦電]  
　　海格將軍今晚報稱英軍於昨晚在波爾特化克附近破敵攻軍之主力敵軍損失甚巨英軍已將所失戰　一小段奪回俘獲若干人葡軍在新敎堂境襲擊深入敵軍第二陣線逐走守兵加以重創炸毁地窟多處俘敵數人而回拉巴塞路北面敵砲隊更形活動英飛機擊落敵飛機十三架又逐落十架自失者三架（九日） 
[倫敦電]  
　　海格將軍報稱敵兵一隊藉猛烈砲火之掩護攻擊亞美蒂愛爾東面英兵哨營一座英兵失數人拉巴塞運河與伊泊爾間砲火甚厲天空戰事甚烈英飛機擊落敵飛機十架又逐落十架自失者兩架（十日） 
[倫敦電]  
　　海格將軍報稱英軍在聖康丹南襲擊獲勝殺敵數人獲機關鎗兩架亞美蒂愛爾東南雙方砲隊交轟至猛（十一日） 
[巴黎電]  
　　今日下午公報云法軍在末斯河左岸與伏斯巨等處敗襲擊之敵軍敵軍負創甚重法兵枝隊在哇白里夫東破敵軍陣線俘獲若干人今晚公報云班特薩與維哇呂兩處雙方砲隊甚爲活動法飛機以炸彈十四　擲擊敵軍陣後防禦工事（十日） 
[倫敦電]  
　　星期銀市報告云市况穏定價未變動上海滙兌率頗硬印度庫銀稍見增加（八日） 
[巴黎電]  
　　美國陸軍總長巴克氏偕同軍官七員今日抵法卽至巴黎　見法總統興法總理巴氏擬留駐數日巡閱美兵訓練營（十日） 
[華盛頓電]  
　　美國於二月份造成之船共十七艘載重十二萬一千　航務部官員估計三月份所成之船可有二十三艘載重十八萬八千　當局深信將來逐月增加至一九一九年一月所新船總計可有四百五十萬　軍隊與糧食二項目下皆能按照豫定計畫源接濟裴興將軍（十日） 
公電 
[馮總統通電]  
　　（續昨）湘桂各軍乘機陷岳意在示威予政府以難堪激同袍之宿憤中央縱無力統馭亦何至聽命於地方必背公德而矜强權不留餘地以相讓步則最後解决惟戰乃成因事制宜絕非矛盾更不料干城之寄心齊之司或竟觀望不前而損聲威行動自由而滋謠諑也凡此種種皆事實上隨時發生之障碍足使國璋維持大局之希望悉消滅而無餘而逆計未來應付之難事變之鉅則更有甚於此者國會機關虚　日及頗聞舊議員　集粤省有自行開會之說姑無論前此解散是否合法旣經命令公布已不能行使其職權卽各省區人民亦斷無承認之理中央最近公布之修正兩法雖已從事籌備一切手續繁重召集尙自需時正式選舉總統之期轉瞬即届根本無着國何以存此大可憂者一財政艱窘年復一年曩者政府每値難關亦當恃外債以爲生活然能合全國之財力通盤籌畫猶得設法挹注勉强撑持今者蕭牆　爭各省内解之欵大半截留來源漸絕而軍政費之支出復倍蓰於平時羅掘欠窮誅求尠應主藏作仰屋之歎乞鄰有破產之虞　孔再生亦將束手此大可憂者二内閣負責取法最善段前總理爲國戮力横被口語託詞政策撓屈與各國務員相率引退而總理一職後來者遂視爲畏途聘卿暨現今諸閣員皆國璋平昔至　迫於大義碍於感情暫允劻　初非本願满擬時局漸臻統一再行組織以符法治心力相左激刺尤深今聘卿業已殷憂成疾而告假矣設錢代總　諸人復謂事不可爲褰裳而去　留則妨友誼寃替則恨才難推測其終必將陷於無政府之地位此大可憂者三至目前外交之情形尤應發起吾人之警覚個中利害另電詳聞國璋一武夫耳因緣時會謬攝政權　不足以感人智不足以　物抱救民之念而民之水火也益　　愛國之忱而國之不　覆者亦僅澄清無術空揮三舍之戈和平誤人鍺鋳六州之鐡　至四郊多疊羣盜如毛泰豫之匪警頻閲　輔之流言不息雖名義同於守府而號令不出國門瞻望前途莫知所届何敢久尸高位自誤以誤國家自應求卸仔　歸還政柄惟民國旣無國會而總理現屬暫攝又不能援約法條例交其代行追原入京受職所由來實出諸君子之公意　旣備　艱阻竟不獲補救於萬一坐視有所不能辭職又無從取决衹有向各省區督軍省長曁文武官吏詳述危殆情形應請籌商辦法爲國璋釋重負爲民國謀安全寗使國璋負誤國之答於一身而不使民國紀念隨國璋以俱去不勝大願特此飛電佈逹務希於旬日内見復至統治權所寄國璋在職一日仍當引爲已責决不肯萌怠弛之心而自　　戾也敢布誠欵佇盼嗣音馮國璋陽 
要聞一 
[北京特别通信] （一五六）（　萍）（三月九日） 
　　河間通電之用意 
　　張倪希望之不同 
　　時局將來之預測 
　　河間類似辭職之通電旣於七日晚間發出關於是項通電之用意愚在前函及專電中已屢述之蓋河間而果有去職之决心則當段閣方倒之時正可以犧牲地位之精神解决國事之一部我國應不至有紛如亂麻之今日也但通電之欲發而又止欲止而又發者是與最近時局之形勢有關固不待言張作霖派兵入關第一次覆公府電即以組織有力之政府驅除主和之李馮（玉祥）爲其要求條件一方河間派王克敏跑腿而就倪嗣冲據其報告亦謂倪李不兩立内閣須更張二者解决大局始有解决之望雖然組閣問題與免李問題皆河間所認爲不容張倪之干涉者故其發此通電明知現無國會又無代理總統之人緃言辭職不至成爲事實而有此一電旣可以表明其不戀位之心且以示不能允許倪張要求之意其在張倪與利用張倪者餘令兵臨城下虚聲　　而外亦無如何具體之計畫故果眞有倒馮之决心與其手段與否尙須窺馮態度之如何而定現時所可見者不過要求内閣問題與罷免主和督軍問題而已 
　　河間通電發出而後張作霖氏於今日（九日）又來一電對於河間頗示恭維並甚體會其種種爲難之苦但其文章側重在内閣問題仍不忘組織强有力之政府之夢　略謂愼選揆席須先得本人之同意而又必爲各方所多數歡迎者今後之政令始能見其有效對於李秀山等並無激烈之當是可知其用意在於内閣然又據王克敏歸京後之所密述則謂倪之理想惟先在排斥李純其他内閣問題等反可一任總統之自擇彼且不願合肥之出山張作霖所以如此則因利用張作霖者深知河間之背後今尙有一給假而未開缺之王士珍若時局稍有轉機王且復出故所急在内閣問題其心目中之人物爲誰諸君自可不言而喩至於倪嗣冲則以患失懼禍之故亦深知馮之右臂尙有一李秀山若時局稍有轉機李且復出而倪將首蒙其不利故所急在免李問題由是觀之遙相應無獨有偶之張倪亦且各抱目的下相一致矣豈非個人利害之觀念有以使之然哉 
　　愚今欲對於今後之時局試爲預測之言則解决之法仍覺其無從覓處蓋内閣問題段固一時不能即出段於今時上　則奉天問題等之責任皆將歸於段之一身段自處已甚難也又排斥李純問題今除倪嗣冲外曹張之倫已對李毫無惡感且有愛護之意是李固不易排斥者矣再越數日各省對於河間之覆電照例慰　固屬意中之事而如關於内閣問題等必仍無一致可言馮不久當即對段對徐以及某某要人商改組内閣之法而一時亦不見其有結果我國之時局或即永遠不能解决以至於淪亡乎抑别用一新方法以造一新政局乎祇得俟其變遷再報告於讀者諸君矣 
[張作霖派兵入關之近訊]  
　　近畿奉軍之行動頃據公府某要人消息云奉督張作霖得元首辭職通電後曾覆河間密電一件聲明奉軍此次入關除赴南助戰外别無他意并謂政府如認爲奉兵入京有不便之處則奉兵亦可暫不入京云云對於元首辭職一層則無一字提及又聞奉軍到豐台者已撤回郎坊郎坊現有馬隊五六百步隊千餘統共不及二千之数又聞由灤縣開來軍糧城之奉軍現已下車駐法國兵營計官兵四百餘員由二十七師李營長率領奉軍擬以軍糧城爲總司令駐紥所一說由灤縣開往南之軍隊一列車現駐良王莊兩列車駐獨流鎭又有調查廊房情形者云奉軍第一批到廊房者計有馬隊千五百名步隊一營機關鎗兩尊一半駐帳房一半駐十六旅營基内昨日又自新民屯開來奉軍六七列車到廊房下車安營共有步兵四營騎兵一營現廊房地方尙未有騷擾情事奉軍似無入京意想彼間購買物品業已足用京奉車照常通車沿途並無阻難據奉軍軍官言臨行時督軍面諭待岳州攻克後再將軍隊回奉云云惟近日京中人心恐慌已極喧傳奉軍將入京已派人查看壇廟等處爲駐軍之所一說係總統飭員預爲布置一切未知孰是也 
　　要求條件之研究奉軍在北京郊外紥營旣定於是條件問題因之而生據聞馮氏七號有電質問張作霖並請其親來京一行張之覆電九日已到其要求條件第一即組織段内閣第二即免李純並謂李若不奉令願以兵力對待之第三則貫澈征南方針此外仍循例有擁護元首鞏固團體等語張之電與倪之言大致相同其稍異者倪側重於免李而張則以内閣問題爲第一條件也恢復段内閣一層在河間無不允許之　　自王聘卿求去以來已屢屢敦請段祺瑞復出而段不肯故此事　係雖重而目前表面上絕非爭點至於免李一層則爲實際之大問題據新民通信社報告總統之意似亦活動伹意謂時機未至且不能與奉省出兵事混爲一談簡單言之則在可以緩商之列伹據某方面之消息則謂前昨有人謁總統及此事總統云此事萬辦不到余今日安有權免督軍職若有權者則張作霖先在可免之列矣云云總統之憤激及其不能許可張倪之要求於此可見故就目前而論總統此層殆萬不能允許也雖然總統對張作霖至今確仍取敷衍政策旣云敷衍則張之要求不能明白拒絕故又有所謂派疏通之說出焉據新民通信社報告前日府院會議之結果决定公推趙次珊赴奉一行大致表示中央對張督軍之意見亦頗重視一切可從緩商量至出兵南下一層則湘岳兵力已足無須此舉國防方緊請移以對外並聞徐段兩　　　　　　　　　　　人亦各有所諄囑趙氏九日晨業已啟行計十日晨可到揆中央之意似無論如何先欲辦奉省退兵趙之赴奉蓋卽商請退兵之中央特使也 
[中央政聞零拾]  
　　參戰處之蓄艾談政府對於添募參戰軍隊一事據軍界某要人所述講武堂速成班之學員扣至四月三十日已届畢業之期俟發給畢業文憑後即派往參戰軍隊内練習明年二月間始能出發所有軍官均以該項練習員分别派充聞政府目下招募參戰軍隊已派員實行將來該項新軍到京即駐於南苑模範團屯駐之地點至該新軍未成師以前派赴東北之兵仍擬由北洋師旅中擇優選派云云 
　　王士珍之潛行說王聘卿總理自經元首給假以來卽未預聞政事早有赴津養疴之議嗣因馮總統一再挽勸遂未果行頃聞王氏已於昨午（或云前日）潛行出京恐事前爲馮總統所探知又從而阻止乃自雇洋車一輛由永定門（一說謂安定門）車站上車赴津比留密函兩件囑家人於日昨下午投遞馮河間段合肥兩處據公府某要人言致馮河間函僅述此次不告而去之原因寥寥數語而已現聞王寓居天津奥租界 
　　劉存厚之失川報劉存厚張瀾退赴川北廣元後聞國務院前日接劉張會銜電報仍請罷黜中有熊克武派員到此要求印信存厚以中央尙無明令未敢私相授受懇請速頒命令俾得趨京待罪等語又熊克武派呂超爲成都衛戌總司令熊則親率步兵六營馬砲各二營工程二連機關鎗二連彈藥共五十萬於五號離重慶所有重慶警備事宜責成王文華以貴州靖國軍總司令名義維持分派滇軍一支隊下江援湘又聞熊克武曾請唐繼堯移駐成都唐已謝絕擬仍駐畢節云 
 
 

Page 4

 
 
   
 
 

Page 5

 
 
   
 
 

Page 6

 
 
L>要聞二 
[九日之府院情形]  
　　公府會議 
　　馮總統以近日京師謠言　起深恐發生意外變端特於九日下午三時傳見步軍統領李長泰警察總監吳炳湘京兆尹王達軍警督察長馬龍標京師總稽查長周傳元第十五師師長劉詢第十三師師長李進才及旅長團長九員在春藕齋開軍事重要會議大致以奉軍進駐近畿市民恐慌逾常應速謀維持之法倘奉軍來京諒亦無特别問題不過一般商民不知内幕中詳情杯蛇市虎草木皆兵故特責成與議各長官妥籌良策以維艱局對於所部軍隊尤宜諄諄勸諭勿生疑慮即使京中發現奉軍亦應以客軍視之不得衝突云云議至四時半始相繼出府 
　　國務會議 
　　九日星期六爲國務例會之期錢代總理及各部總長（除江司法）到院時間均遲至上午十一時以後十二時三十分照常開議首由王克敏總長報告此次赴皖之經過情形畢即相繼討論外交財政例案數起最後由錢代總理曁段陸軍總長述總統辭職聲中之維持京師地方治安辦法并將熊秉三督辦辭職案提出討論時至下午一時即由錢代總理宣告散會又一消息九日議案極爲簡單所知者僅爲維持京畿地方秩序及電覆黑吉兩省督軍防衛極邊辦法此外尙有外交軍事財政要案各一件因關秘密未便紀載散議後卽由陸子欣田煥庭兩總長進公府詳陳一切又聞是日重要議題爲前日公府軍警會議所决定維持京師秩序之件由段總長說明（一）將奉軍行動之眞相曉諭商民以釋羣疑（二）禁止謠言之方法（三）維持鈔票價格辦法以上三件當即通過又王總長所提出參戰督辦處所需一千萬元軍費之籌劃案决定借欵向三菱公司及中日實業公司交涉業經閣員同意是日王克敏總長到後首先報告南下與倪督接洽之經過情形並謂倪督曾去一電致張奉督覆電所答非所問請予先回京改派代表赴奉面談云云王克敏於八日晚專車回京卽深夜入府與元首密談王九日早出席國務會議述倪嗣冲之言謂對於奉督此次行動初未預聞奉督遣兵近畿亦似不甚謂然已有電往勸惟窺測倪氏之意頗望罷黜李純李罷則各處料紛自然同時可解但倪氏自身未有此項要求云云聞罷黜李純問題國務員中亦有抱此意見者惟不能因張作霖要求而發應與張事畫分爲二云 
　　府院景况之冷眼觀 
　　馮總統辭職電發出後府院情形極爲沉寂除開軍事會議一次外參陸辦公處自移府以來本爲最忙之機關近日因元首對於政務無進行之意故該處亦幾無可辦之事卽每日到處之段香岩總長日昨亦請假未來蔭午樓總長曁陸秀山張博齋兩次長雖曾照常入府然對於各處來電并未加以披閲靜坐片時旋即退出至國務院方面上午雖有照例之閣議各部總長自聆王叔魯總長一番報告後均呈不樂之色對於各項議案亦無積極進行之意迨閣議散席惲公孚秘書長將照例賞給勳章之命令數則交局發表後旋亦退回私宅并聞府院兩方面之辦事人員因旣無可辦之事日昨天氣復不甚佳故請假未到者極多 
[李督電覆總統之内容]  
　　馮總統通電辭職昨又來電催促迅速作復李督昨已去電慰留其措辭大意謂民國元首進退應由國會主持今旣無國會辭職二字從何說起去歲復辟之變各省擁戴我公以黄陂蒙難依法副座應攝職權固非各省所能自由推舉若元首之進退聽命於各省督軍國家前途尙可問乎且今日副座猶虚接替無人我公竟去此攘彼奪墨西哥五總統之禍豈復能免萬望我公以國爲重勿以個人遭遇困難而陷國家於不可收拾之境云云 
[李純與張敬堯往來電]  
　　張敬堯致中央東電攻訐李秀山勸令主和已見各報茲又探得雙方前此往來電文如下 
[張敬堯由武昌來電]  
　　南京李督軍秀帥夫子鈞鑒正密敬啓者王參議到鄂轉達鈞諭並奉到手書誦悉一是鈞座知堯愛堯情至義盡堯非木石能不知感惟時局艱危補救乏術此次奉命南來寳係仰體我夫子救國救民之苦心藉以武力爲調停之後盾原期息事甯人詎願窮兵黷武耿耿此心但求維持中央之威信保全國家之統一其一切事宜無不惟夫子之命是聽惟現在時機迫切稍縱即逝必辦理迅速則和平始有希望敬懇我夫子本卅一通電積極進行以冀貫澈堯與夫子原來之主張緣開赴前方各軍鑒於長岳失敗之覆轍國軍蒙羞士氣異常振憤倘稍遲時日戰端一開即統兵將帥亦有難於阻遏之慮就目下軍心及實力之比較雖勝算確有把握然同室操戈損耗精銳南北之衝突愈甚將來之感情愈惡國家前途寳堪隠憂况戰禍遷延牽動外交更屬可慮若不速爲解决危亡之禍即在目前敬堯陽日通電業經剴切陳詞當蒙亮察其筆難詳述之中特託王參議代爲轉陳專此桧覆學生張敬堯有叩 
[李純覆電]  
　　特急武昌張總司令鑒正密有電敬悉目光遠大偑慰實深夙知吾弟聰明卓絕公正無私今旣身至前方洞察局勢欲貫澈從前之主張以求解前途之危難識時俊傑實爲國家之幸惟兄發表意見不止再三誠信未孚卒鮮效果卽使再加申論亦恐實益難收竊意我弟抱此遠識且前日通電已宣大槪似不妨就兄卅一通電更暢其旨通電各處切寳主持地位所關較諸由兄發言獲益必鉅解决大局實利隨之救國保民旣繫此擧將來天下崇拜自必首推吾弟此則至所盼祝者也復佈忱悃諸希裁擇尊意如何仍盼賜覆如承慨允兄自携手進行共成此舉子帥本日抵寗併聞李純感 
[俄警聲中之阿爾泰改省議（來稿）]  
　　俄德媾和西北多事新疆龍江電書告警海内共知注意阿爾泰特别區域關係尤重兵力財力遠不及龍新二省當外蒙獨立回疆不靖之秋能卓然爲邊方保障據蒙古敎育研究會員所報告作阿爾泰改省議昔龔定菴議新疆改省左文襄實行之傳甲此議竊比於定菴世有左文襄必用吾言 
　　阿山之省名阿爾泰山省文曰阿山或以一字代之曰阿此中外東西第一字母也宜定行省之名曰阿山阿爾泰金也江蘇有金山縣不可複稱不如以阿山爲特稱 
　　阿山之省治阿爾泰辦事長官駐承化寺擬設首道曰阿山道以辦事長官改省長即以其秘書長改道尹警察署改阿山縣兼省會警察廳 
　　阿山道擬設十縣道治阿山縣即承化寺科源縣科布多河之源有湖晃嘉縣晃嘉舒魯克在化弩河之南蕯河縣薩克賽河之東沙東縣沙拉布拉克爲本省東界要道烏河縣烏哈河會流處布彥縣布彥關河譯言富也奎山縣奎　山之陽其西鄰俄哲河縣哲勒特河東青河縣青格里河西　　阿西道擬設七縣遣治阿西縣即哈巴河設治局津河縣布爾津河設治局巴源縣哈巴河之上游邊界與俄鄰近塞里縣塞里山之西與俄鄰芍隴縣芍隴山之陽克河縣和卜克河蘇河縣蘇爾圖河 
　　阿南道擬設九縣道治阿南縣即布倫托海設治局鹽池縣治鹽池兼管鹽場烏倫縣烏倫古河之南布林縣省南陸路衝途鄂倫縣鄂倫布拉克壹臺縣一台地方貳臺縣和碩二台地方沙臺縣沙札蓋台疊崙縣逃哈冬日牧地近於新疆 
　　阿山設治費擬將北京各部署薦任閒職裁缺改爲縣知事寳職並裁各部署委任閒職改爲各縣署佐治資格深者即改爲候補縣知事充各縣承審徵收重要職務 
　　阿爾泰國防費由陸軍部將所有顧問諮議差遣候差各員一律發往阿爾泰編制新軍及屯田仍由部發原領各欵凡退伍之兵均由原領師旅長查明退無所歸者移往阿爾泰屯田稍紓内地人満之禍夫陸軍爲國防軍不用以爲國防則雜居内地在城市且著軍服而乘人力車何可用也若調往沿邊不見聲歌羅綺庶可稍自振乎否則内亂環生鬩牆互關千秋唾駡何若立功萬里之外乎　　阿爾泰寳業費農商部設種畜試騐場於張家口外鸳鴦濼興和城之北可見部員中尙有不憚艱險以謀邊方拓殖者然部員之在京者尙多無事可爲農學畢業生亦多投閒置散宜由農商部於農商公報實業淺說提倡移殖能使農商部無閒員無閒欵庶乎國無曠土矣　　阿爾泰實邊屯戍地司法部所定無期徒刑以下各罪似不如改爲戍邊且准其携眷前往由各省各縣各家分擔事尤易舉俟到配所或量地授田若有技藝者准其以所習工藝自食其力亦可免安揰之費 
　　阿爾泰敎育之籌備阿爾泰地處極邊敎育程度比熱綏察及川邊不逮遠甚蓋北三區早有北三省之名余創察哈爾師範熱河綏遠亦鼎立并進川邊小學女學尤多阿爾泰不但漢文不通即漢語亦非蒙哈所解宜仿黑龍江鄂倫春學校辦法招其人置之城市先種痘次易冠服再以國民學校敎科書敎之漢文算學能及初等畢業程度卽准其爲蒙哈敎員如索倫學校載黑板於牲畜之背隨水草移徙始事之初宜派部視學二人及主事二人前往派一人駐省籌備省城敎育行政兼傳習師範三人分赴各處皆學蒙語次第講演昔年殖邊學生之投閒者亦一併發往分任各設治局敎育事宜 
　　阿爾泰交通之計畫京綏鐡路完全爲中國自辦之路因戰爭妄費停止進行如果移南北紛爭之戰費以修路則國有鐡路早成百姓寗受兵燹之損失不肯出資本以謀公益今國家國民受昊天之敎訓應悔禍就我自辦之京綏鐡路拓爲京阿鐡路横貫西蒙直達全阿在阿山設大站阿西開關與俄人互市分支通伊塔新疆則中央與西北邊區呼吸相通何必繞道於俄人西伯利亞鐡路乎塞外大利極多巍巍金山果開闢而收爲寶藏其黄金世界乎閩候林傳甲 
[鄂議會發起請和團]  
　　湖北省議會諸議員鑒於時局紛紛終無解决方法除前次推舉代表分途赴京赴寗赴湘請願議和外近又聯合武漢兩地商會發起一請和團通電各省議會一致主張并另上書於曹仲三宣撫使瀝陳和戰前途之利害茲特覔得其原書全文如下 
　　敬陳者竊自政爭肇禍天地爲昏荆襄决勝岳州不守近且頽波横决大局乖離請願媾和冠蓋不絕於道而逼近戰線風鶴時有所聞况武漢爲全國中心綰毂南北戰爭必視爲孤注市場將化爲修羅言念及茲能無駭愕邇者鄂民驚心市虎俱化蟲沙貧者投身敎堂竟掛外人之幟富者託庇租界濫輸保險之金市况日見消沈人民益形離落倘再緘默不言鄂民將無死所鄂民固不足惜誠恐外人借保護爲名行侵占之寳一旦涉及外交牽動大局以亡武漢者浸以亡全國河山頓異風景不殊爲淵敺魚誰尸其咎悠悠蒼天我躬不閱縱不自計獨不爲子孫託足計乎前者旌斾南臨業由省議會選派代表晉謁鈴轅並蒙推誠接見獎借尺書仁言藹如息壞在彼咸以和平可望解决爲期也乃時逾兼旬和議沈寂近據道路傳聞有於日内開始總攻擊之說嗟乎城門失火遑惜池魚覆巢之下安有完卵同人等受父老付託之重責望之殷旦夕徬徨罔知所措爰集武漢各團開會討論僉以奔馳南北不見成功何如環敂轅門藉舒刦禍我公使節蒞臨勤宣德意安撫遣黎文告煌煌讀者流涕舉凡武漢流離之狀辛亥未復之瘡均在洞鑒之中無俟贅述竊以此次軍興不過兄弟鬩牆之釁並非戴天不共之仇果能審其利害權其輕重衷以法理準以與情庸有和平解决之道而必出於戰爭一途者慈祥明逹如公必當有以處此同人等純粹人民無所偏倚但求此間不再演成慘劇　市無擾烽火不驚獲室家安集之樂杜外人觎覬之心保武漢即以保全國也用是環敂鈞座懇將武漢痛苦情形電逹中央一面商由張總司令暫行停戰迅圖解决我公圖閣從容海内重望含和吐氣屬物皆春登高一呼羣岳響應其化干戈以爲玉帛出水火而登衽席者直反掌問事耳昔曹武惠旣克江南誓不妄殺一人史册傳爲盛德今之宣撫即我民之武惠也夫武惠猶待江南旣克始謀保全曷若我公之不戰克敵止戈爲武之造福鄂民也爲尤鉅則江漢生靈世世子孫其尸祝於公者豈在武惠下乎迫切陳辭伏維霽察湖北省議會漢口總商會武昌總商會湖北省農會漢口業主會武昌業主會漢口各團體聯合會武昌各防聯合會武昌紅十字會武昌婦孺救濟會漢口進善會 
[湘鄂戰局之近况]  
　　張敬堯督師前敵 
　　吳光新收撫湘西軍 
　　岳州形勢垂危 
　　宜昌最近戰報 
　　湘鄂收束軍事問題近日本已磋商妥協惟以南北根本上爭點之國會問題内閣問題北方堅執須用臨參修訂之兩法不允由省議會解决又排去段祺瑞與段芝貴亦爲北派所反對現北派方欲運動老段復組内閣而小段尤不肯卸除軍符以是爭執譚延　遂不果赴湘岳州大戰亦卒不免但一日方下總攻擊令陸武嗚又來讓步電音王子春當復商曹張暫缓劇烈進攻吾人方以和平又有一線希望矣詎知陸所讓步之處仍不满主戰派之意此屡擬親臨前敵之張敬堯於六日午前十時遂專車親往蒲咸接壤之汀泗橋鎭督率大隊即日猛攻凡前所磋議和局至是又將暫止聞前敵於二日至今各地局部戰鬭無日或已羅山白螺磯趙李橋新店鎭羊樓峝各要隘在五六日均已爲北軍所據城陵磯埠雖未全佔亦奪獲一部現在火線已逼近岳陽張敬堯自言到前敵後必於一星期内攻破岳城此說能否實踐尙未可知張軍在戰地第一二道防線後满佈憲兵隊游巡稽查隊由各上級軍官親督巡查不准前敵將士稍涉畏避退縮第一道防線口號與二道防線即不相同有私退潛逃者至第二三線多被查獲就地正法故此次戰鬭北軍較在湘南長岳等地稍爲奮勇但因邊界一帶南軍出有招撫告示凡有以全副武裝往投降者每名給洋百元仍留在後方供役前敵膽怯貪利之徒往者頗衆又有多数兵士故意耗費子彈亦均無法制止前日張氏曾頒訓詞對於上二弊言之綦詳且將總統破岳賞洋三十萬元之命令叙於其中亦以利爲餌之法也南軍近日雖稍處敗勢然實由衆寡不敵軍裝武器不甚齊備充足所致其猛勇不怕死之精神北軍萬不能及卽以羅山之戰而觀（羅山在新堤上游五十里）二十六日北軍乘南軍不意將該地攻克二十七八日南軍復返來攻處北軍猛烈砲火之下死亡一千七八百名卒將該山奪回但一日之夜北軍亦重返來攻仍將該山及白螺磯佔領據六日由新堤來者云該埠大隊北軍因連日戰事得手昨已開拔往上游沅江境界新堤對岸花鼓洲一帶亦無南軍蹤跡又據官場消息左右翼由新堤通崇進者均已佔有湘境三四十里不等正面亦佔有岳州地界約二十里若循武岳路綫而進只隔兩小站矣又聞岳州南軍現比前攻岳時約少二師餘合湘桂軍不足四師其原因則由陸榮廷因粤省事急調回馬濟軍十二營而長沙常德又同時告警分兵防禦其力遂愈薄弱現在惟取收缩主義志在死守岳州傳言粤省有派張開儒陳炯明率師來援之說然交通弗便至速非兩旬不能開到南軍當此緊急關頭未知果以何策解園耳至湘西軍歸附吳光新確屬事實此事係由桂軍林俊亭等激成田應詔原爲駐沅州之湘西鎭守使前以湘西援鄂第二軍司令資格率軍進駐常德而譚浩明委其桂軍第二司令林俊亭以援荆沙爲名行抵常德忽勒逼田應詔率軍離去隨林來湘西之湘南陳方度（原任湘潭第一區守備隊副司令）軍行至澧州之津市將原駐津市之胡學紳軍（田軍之副司令）逐去並奪其一營之鎗械而自稱湘西總司令之張學濟胡瑛與湘西第三軍司令周則范尤爲桂軍所側目惟其軍多紥在湘鄂交界未與桂軍衝突桂軍亦思借故除之日前胡瑛率軍攻擊監利北軍誤擊某國兵船致起交涉譚浩明竟不問張學濟而委林俊亭查辦大有解散之意又以湘西軍屢次擅行攻鄂云將不以南軍看待林氏到常德後復嚴禁各軍截稅籌餉提欵各軍以進無門而退無路是以翻然變計突與吳光新聯合欲藉其力以逐桂軍前日總統雖有誠吳進取之電第今日曹張旣决計攻湘有此機會必將任吳所爲頃據沙市消息吳已與湘西軍實行聯合荆沙附近各縣戰事均止商輸上下已無危險而新堤軍隊調撥一空或係逕入澧州以取常德湘西局勢驟變長岳愈爲可危矣鄂中之黎天才自借助川軍佔據施南後頗有一鼓而下宜荆之志現湘西軍歸附北軍影響於黎之前進極巨施南爲鄂省最貧瘠之區不得宜昌寳萬難自存二三日黎軍下逼宜昌與北軍戰於距宜八十里之龍泉舖茲據朱廷燦等報告戰况電錄下武昌王督軍沙市吳總司令鈞鑒治密冬電計逹鈞裁冬晚敵人衝突數次均被擊退江晨敵軍拂曉攻擊我於鏖戰至午前八時由七十圑派步兵三連並七圑機關鎗一排由慈雲寺向敵左翼抄襲劉圑又反攻適米營亦奉調由龍泉舖回援三路夾攻至午後四時敵勢不支向前後坪退却佔領該處陳地我軍抄襲隊及反攻隊復合力追擊敵遂紛紛向長江上游潰竄我軍因天晚仍退原戰線扼防此役斃敵約三百餘名奪獲步鎗三十餘支戰馬四匹圑旗一面二旅二團陳亡兵二名傷四名砲九連傷兵二名合電奉聞矅龍廷燦支叩 
[奉省會議國防之内幕]  
　　張作霖對於東北國防連日與吳孫汲三師長馬鎭守使等各上級軍官會議表面雖允出兵然暗實多方留難觀其會議情形可見一班張氏宣言奉省如果出兵須兼顧吉黑兩省僅有兩師不敷分佈尤須添有後備軍隊以爲應援如欲有大批軍隊出發須先籌下列數項（一）須備足軍餉軍食本省去年歉收所有軍費已羅掘無方一經添練出發餉需係臨時增加支出若仰給於中央院部祇知一遇奉省截留一欵即行駁剔至請欵則一文莫名如向參戰處呼籲而借欵尙未成立當此糧食高漲一切騰貴之時必須先將軍食軍餉解决（一）軍械子彈此次購由日本之軍械本係供宣戰之用他處國防未若奉省之重要故所截留者業由中央允准惟二萬餘枝鎗械僅足供新編兩師之用子彈一經戰事必須接繼有方人見此大批軍火一若甚鉅而不知出兵交綏一人僅配數百枚二點鐘之後即同徒手非兒戲而何（一）熟　軍隊所編兩師擬就已有之警備七營與圍場司令九營合組再更新募補足之其舊有軍隊雖已嫻習而新募仍須操練先行出發者僅有一師之數其餘須陸續出發過遲又嫌緩不濟急勢須抽調二十七八九三師軍隊而本省剿匪防堵及援鄂等等又無一不需熟練之兵則安有多數之練成軍隊（一）事權問題吉省軍隊全力注在東省路線黑省軍隊國防之外兼防蒙匪軍事不能統一軍家所忌非有統一之人難期收效而紛傳奉省要求巡閱使之說此種動議起自中央當此威信日凌奉省豈圖此虚名然事權如不統一戰事亦所不利在中央須另籌長策云云現聞上項各計畫經吳孫汲三師長商議後將請示中央矣 
[廣州之刺程案近訊]  
　　程璧光遇害後捕獲嫌疑犯周淦解赴軍署訊究各情已誌前報聞連日在軍署由督軍派員會同海軍饒參謀秘密訊究聞周供出海軍學校國文敎員謝去非又名愼修於海軍學校風潮有同謀情事且詆毁程總長各種文件多出其手筆莫督據報以謝犯有嫌疑關係非拘拿來署環質難得眞相當即派衛弁隨带十餘人知會五區署加派武裝警察協同幹探多人不動聲色前往太平沙新巷五號内搜捕殊謝已聞風先遁遍搜無踨矣又聞莫督昨已飭警廳派出偵探多人在城内某大街某茶肆拘去一人已搜得證據開係眞兇係由茶肆伴夥揭發據云係龍濟光主使買兇計先交五千元後領萬五千元肆伴特向當道揭發現在正研究嚴訊冀得眞相云 
[廣東軍政府之實權（平生）]  
　　軍政府自設立以來所行職權半屬有名無寳如軍事權財政權多被牽掣絕無實力可言至去臘乃有軍政府改組之議然軍政府恃有非常國會之保障經幾番之爭論改組說始行打消目前軍政府竭力發展其實權乃漸漸獲得矣自張開儒宣布就陸軍總長職陳炯明充惠潮梅軍事督辦以爲軍政府獲有實權之　矢張開懦所領巨額之滇軍任由軍政府指揮故軍政府之保衛者亦有滇軍蹤跡現軍政府着着進行如外交員則加以委任高等審檢廳亦加委任文有大理院之組織今大理院案尙在商議之中而地方廳長陳其權首受委任高等檢察廳長張仁普繼之高等審判廳長秦樹勳不受於是司法界大起風潮秦與陳其權交攻陳又與張仁普交攻連日報中登載者多屬法官聚訟之文詞是亦一大問題也而軍政府同時又欲圖收財政權一試於　運使丁乃揚因通龍嫌疑旣狼狽而去繼任者爲李荗之李本參議員而亦軍政府關係甚深之人也至財政廳方面擬令歐陽某接收但財政廳長曾彥亦國民黨人能善與周旋故其議暫爲作罷而最近又有由内政部收回警察權之議警廳長魏邦平現方出師其職權由科長代理大約軍府又將先加委任矣然警界自成團體日來聞頗有聚議倘辦理過於操切則將以聯行罷岡相對待也軍府近又有續辦招撫局之議當陳炳焜督粤時對於招 
 
 
 

Page 7

 
 
撫局曾竭力遏制故卒停止今又重行組織局長一職仍由鄧耀擔任鄧氏現在長隄嘉屬會館設立司令部一所以資辦公其新募各軍已紛紛派輪前赴各處拖帶返省以便編練出發說者謂省中各軍現方紛紛出發而招撫各軍又將晋城此亦未嘗非一種潛力矣 
[香港馬棚倒塌之原因]  
　　此次香港馬棚被焚其致焚之原因言人人殊現由某報派員赴港詳爲查訪得其眞相如下馬棚之構造係以竹木支架而成鋪以木板蓋以葵篷其竹木支架之固束力重要分子厥爲竹篾未跑馬之十数日前港中已謠傅有大帮匪徒擬於跑馬之日大肆搶掠仿火燒金利戲棚故事故持重者均不敢往觀即大館之暗查亦微有所聞故馬棚開幕之日有某暗查曾當衆警告謂各人之貴重粧飾品宜善自照料因聞有歹人欲乘機搶掠等語及開幕之夕及前一夕於晚上八九時有乘車經過該地者均見有人在棚底割竹篾迨棚塌之時有人尙見有多数人在棚底將主要之木柱搖揻有印差正擬上前干涉詎一轉瞬間中座之棚已塌左右各棚相繼隨之約三分鐘而起火矣其起火之原因刻尙未查悉但約焚二十分鐘則巍巍之十餘座馬棚悉成灰燼矣千餘之男女老幼亦同時葬於火中矣且棚塌之日忽增多数百之狀貎兇惡類似工人者满佈各棚此爲到閱跑馬之数千人共同目擊至在棚塌後未延燒以前脫險之婦人均云於棚塌之頃相爭奔走所有金珠貴重粧飾品均爲人一律搶去更有强於袋内搶去銀幣者觀此種種是則此次馬棚倒塌被焚實爲匪徒之惡作劇而竟傷斃二千餘人慘矣 
[張懐芝赴省前之所聞]  
　　湘贛檢閱使張子志於六號到潯駐節鎭署是晚吳帮辦特僱伶人就署内客廳下演劇以娛嘉賓聞張使次日卽欲晋省嗣因各界堅留始允暫緩一日今始起節晋省其對於時局之意見大致謂爲人民必須言和爲國家則宜主戰本使奉命檢閱此次來贛抱定爲國爲民之宗旨行使職權須俟晋省與陳秀峯督軍籌商妥協後再由贛西赴湘檢閱軍隊如湘軍不服檢閱即以武力對待至前驅軍隊擬先將蘇省第六混成旅張宗昌所部即日開赴贛西並商由陳督派兵協助其魯軍施從濱所部一軍則擬暫駐九江以待後命聞陳督以張使如果主戰各省均已出兵贛省誼屬地主當然援助有即以駐紥萍鄕之十二師步兵二十三旅張之傑所部爲助戰軍隊並聞中央已電張使以蘇省張宗昌一旅贛省張之傑一旅并入第二路軍隊惟是南軍旣與中央脫離關係其軍隊已不服總統調遣又焉能服總統所命之一檢閱使之檢閱將來兩軍發生衝突實爲勢所必至九江方面與贛西相距甚遠或不至有若何之危險陳督地位暫時雖不至動搖倘戰事發生以後實有令人難料者又張使抵潯時據外間揣測均疑將先赴武穴檢閱馮軍但馮玉祥軍隊駐紥鄂境無受張使檢閱之必要聞張使於抵潯之日晚間一鐘曾派人赴武穴疏通意見次早馮亦派人來潯面謁張使接洽一切已允不作若何舉動是日吳帮辦傅道尹景監督備席鎭署歡讌張使聞張因清季在小站時曾爲景叙堂監督之僚屬故十時步行至景公館拜謁僅帶衛兵數人陪行者爲吳帮辦舒商會長其他則差片回拜今晨（八號）六時已命副官先率衛兵一營乘車晉省共計三十餘輛張使九時乘輿出署沿途均派步哨列隊衛護軍界自吳帮辦施師長以次政界自道尹以次齊至車站歡送路局預備花車二輛鋪設華麗所有龍開河浮橋曁車站門首均紥華蓋上懸歡迎二字遍額十時汽笛一聲而張使節麾去矣 
[皖省近事]  
　　馮玉祥屯兵武穴後倪冲調兵遣將亟亟不遑詎近數日軍界方面似又冷靜馬鎭守使出防前綫亦即作罷蓋因馮日前曾發通電表明心跡昨日復電倪嗣冲申明並無　皖行爲大有前嫌省釋言歸於好之意以故皖人士皆抱樂觀 
　　倪嗣冲以出防前線之安武軍星夜開赴太湖宿松等處長途跋涉辛苦備嘗昨因黄省長返省輪船之便带來猪肉三千斤酒麫若干件犒勞將士黄省長加派兵弁賚赴各營駐所分别頒給　　日前安武軍第六七兩路悉赴上游塡紥鄂皖交界之區茲因戰端可期消弭轉令該軍酌留若干營暫駐省城頃已由西門外移駐東門舊標營駐守靜俟後命 
　　皖督倪嗣冲擬添招新軍八營現正計議聞日内即委員分赴皖北各屬招募 
　　近來皖北合肥盧江盜風甚熾該縣知事已來電請派重兵往剿聞倪督電令皖北殷鎭守使就近分撥軍隊兜拿以除匪患 
　　無爲縣知事陳經綸因案被控撤任業經省長改委陸士奎署理　　現該邑士紳以陸前任某縣曾經前韓巡按參革特呈當道並拒絕其蒞任 
聞魯督張懐芝今日過皖黄雋珊省長特至江岸迎接 
[杭州快信]  
　　上海盧護軍使因答復總統通電辦法問題昨特派參謀陳某來杭謁晤楊督聞楊督主張與各省聯合一致進行 
　　省議會召集在邇財政廳昨又通電各屬催送七年度預算表册 
　　新募六區六營業經成立除管帶已調五區五營朱長奎充任其餘哨官哨長昨始由省署委定一哨哨官尹玉生二哨孫振華三哨王積澍四哨馮紫和一哨哨長胡長勝二哨黄樹勳三哨楊賢哲四哨鮑汝舟 
　　代理硤石統捐局長省署機要秘書袁長春昨有齊省長電令晋省密議要公 
　　高審廳經廳長委本廳錄事祝葆仁充永嘉地方廳書記官 
　　楊督軍昨呈報中央寗台鎭守使何豐林請假一月回松江爲父治喪職務暫委參謀長吳思豫代理 
[南京快信]  
　　李督昨傅諭各師旅團長謂並未電京辭職切勿聽信謠言妄起猜疑 
　　李督連日仍不接見外客惟照常批閱公牘 
　　江寗鎭守使齊燮元已抵漢口昨來電報告與曹錕接洽情形李督旋卽復電命齊再赴前線唔張敬堯會商一切 
　　贛督電魯軍陸續開赴贛西南昌軍民安謐又聞張懷芝到贛後態度忽變又擬親赴萍鄕督令所部進攻長沙 
　　滁州魯軍已全部開拔赴贛聞倪嗣冲現開調所部集中滁州已有十二營幸浦鎭以上蘇省防軍係王廷楨所部故與倪軍尙無衝突 
　　譚浩明昨來電聞係因贛省增軍萍鄕事譚之代表劉彥今晨已乘輪赴贛 
　　中央昨派謝龍蘄來寗面謁李督密商時局 
　　聞滁州浦鎭居民因倪軍滋擾不堪紛紛遷避 
　　陸榮廷來電八日由南寗起行赴梧州 
　　近日輪埠車站檢查極嚴城門提前七時半關閉 
　　米價每擔昨又驟漲五角寗擬請省長即開平　以恤民艱 
地方通信 
[松江]  
　　松地鹽務近訊松江青浦楓涇閔行一带緝私事務向歸鹽捕第三營擔任現該營營長一職由上峯拔升該營副官張淵泉接充已於前日蒞職視事並擬自十二號始向該營各分駐地檢閱軍容聞張營長接事之始松滬各鹽商因官鹽滞消頗責望其認眞緝私藉拓官鹽消路惟查歷來食鹽旺消與否視菜市之盛衰爲轉移去冬天氣冷至冰點以下青菜油菜大半冰死故食鹽消路頓形呆滞云 
　　河工千一段落市河西段幹流業已疏治蔵事於日開去城根壩基以便船隻出入昨日（十號）河工局董鄭子松閔瑞芝朱子受等又續邀東城各段董集議自察院場至東城口幹流之開浚事宜當由各董議决三事如下（一））推各段董卽日向東段偵視出泥地點（二）在東段河工主任兪仲蕉家設一河工分事務所以便就近處理工事（三）定本月十二號開工築壩 
　　警佐解省聽審青浦縣王警佐前因越境至松地練墩鎭捉賭縱警毆斃民婦一命被事主在蘇州高等廳控請澈究業由高等廳令行青浦縣連知事轉飭縣署衛隊將王解赴蘇垣聽候質訊 
[無錫]  
　　鎗斃盜犯去冬楊知事親出巡閱在鄕拘獲行刦尤桂芳家之盜犯倪慶根等数名带縣訊明屬實將供呈報南京軍民兩署後昨接省批核准故於上午提出盜犯倪慶根王阿大陳二三名驗明正身派警押赴南校場鎗斃並宣布罪狀云 
[南京]  
　　通志局委任微徵訪員齊省長令稱案查江蘇通志局業經開辦惟纂修之張本以徵訪爲基該局徵訪員等現已分途出發從事徵訪所到之處由各該縣知事妥爲接洽與該縣徵訪員協商一致力策進行各縣知事須知此舉關係全省文獻責任綦重萬勿視爲具文此令附江蘇通志局各屬徵訪員名單寗胡光煜揚朱學會淮王鴻翔徐王學淵通顧仰基海席素琨蘇毛義鈞松朱運新常金兆芝鎭李丙榮太錢綏槃駐防愛仁 
[揚州]  
　　糧食最近之情形實業廳令商會調查本邑米麥牛羊糖茶六項彥額及其價値以爲籌議出口之準備總理周穀人屬米業董事施培三查明塡表施君於本月十日邀集米業各領袖在柳巷務本堂公同討論以最近五年之豐歉統計約每年彥米二十萬石產麥八萬石牛羊数千頭糖茶皆無出產議决塡表報告矣惟近日以來米麥價業已飛漲半由來源稀少半因有此出口之說各商互相囤積以致價値步漲計敎場碧羅春米市十一日所售之價山米每石六元至七元三角小麥山籽價格由六元八角至七元一角仍有增無已殊與民食攸關未識有地方之責者若何善其後也 
[安慶]  
　　皖北工賑局主任之賄案皖北工賑局主任方汝濟桐城人鉅紳方履中之弟近有皖北某縣知事於工賑中賄方六百元方分與兩會辦（一爲袁家襋一爲黄石靑）各二百元袁黄收下後隨將四百元送交淮泗道尹李維源轉存交通銀行請仍作賑欵并告以原委李道尹得悉即將前情并欵呈明督軍倪甚爲震怒是日適黄省長抵蚌倪即將此事告黄并詢以如何辦法黄省長云請督軍主裁維時倪氏卽令請方某來該員猶以督軍請陪省長自嗚得意詎到席間倪督卽詢以受賄事該員尙在支吾倪督大怒以贓證確鑿猶敢强辯遂令衛隊將方拖下責打軍棍二百交軍事執法處看管聞尙要親自訊問再行罰辦究不知該員性命能保全否 
[漢口]  
　　兩會合辦平糴湘鄂風雲擾攘武漢薪桂米珠不獨窮民難以爲炊即富者亦將有錢無處買矣漢口總商會曁各團聯合會爲維持民鹽保衛治安起見六號在漢口總商會總會集議决定由商會籌集現銀五萬兩聯合會籌集現銀三萬兩派人赴各產米區採辦熟米來漢接濟市面并擬向中交兩銀行借洋十萬元以充資本已全體一致贊同一俟欵項籌集齊全即行派人開辦　　查獲携带炸彈犯五號下午宣撫使行轅遞解要犯一名至鎭守使署該犯係由上海搭某輪船來漢同夥共有四人因带炸彈兩箱攏岸時被稽查處偵探查出祇捉獲一人其三人皆逃當由該偵探等送往宣撫使行轅請辦經曹仲珊氏派下級軍官四名軍士十餘名轉解鎭守使衙門暫爲收押六號復由鎭守使派隊遞解武昌軍法處審辦矣 
[濟南]  
　　壽光食鹽新額王鹽王運使鹿泉近將壽光縣境食鹽額定爲二千五百包鹽價定爲每斤大洋四分五釐鹽秤以三斤八兩爲足秤不准鹽商任便出入已令行鹺業會傳諭壽光鹽商遵照辦理並訓令縣署曉諭鄕民週知云 
　　防疫簡淺佈告防疫所昨佈告云防疫須知列下一病之傳染最烈者莫如肺疫二由病人所出之氣卽可傳染三萬不可與有肺疫之病人接近四服侍病人須带口罩五凡從傳染區所來之人應拒絕其入城或村落六若同一區域内有患此病者應與其嚴行斷絕來往七如人患疫而死應用石灰裝满棺内深深掩埋八死人衣服被褥器具等均應燒燬九死人室内地下應以石灰消毒房屋關閉至少須一月之久十與病人同居者應隔離七天十一此病一經發現應即報地方官十二此病無藥可治倘能照以上各條辦理則决不能使此 
肺疫傳染且並可將此病迅速撲滅 
　　匪耗類誌頃有自滕縣來者據云該縣土匪近日愈形披猖而城南一带爲土匪聚集最多之處蓋是處多山易於藏匿官兵剿捕往往不得勝利近更有悍匪劉業（綽號漢劉王）曾爲定武軍連長現下夥領黨匪一千餘衆沿滕嶧及蘇境之豐沛一带搶掠前日竄至距城二十里之後樓黄邱等莊連搶二十餘村每村搶畢便付之一炬近日該處居民又復紛紛向城内逃避又有自鉅野縣來者云該縣羊山現有匪首范某盤居率匪徒二十餘人其裝束與軍隊無異明目張膽旣官軍前往剿辦彼等毫不懼却官軍亦不敢輕易捕勦日前匪等在山内演唱大戲三台開賀老領凡周圍附近村莊紳民富户均須前往送禮致賀一時甚爲熱閙想土匪如此猖獗該縣民人將何以堪也 
[長春]  
　　黨案二誌長春官銀分號經理王宇淸被黨人史某牵連輾轉脫走一節聞王臨行之時有遺函一件大致謂素與史某祇在飯館覿面一次並未有與同謀事實今旣被其株連如不先行趨避難免皮肉受苦因此脫逃以便託人辯訴近據確實消息王自離長後即逃至大連日本租界日前與長埠通電話時被使署偵探查知馳報鎭守使署擬向大連日領請將王樹聲速與引渡云又一函云黨人史某案内牵涉之王宇淸郭兆午等在逃未獲聞裴旅長已呈准孟督軍懸賞緝拿每名賞格二千元云 
[寗波]  
　　電話裝户之决議鄞縣謝百治等日前呈縣請飭電話公司改用雙線昨特分發傳單如下吾寗電話公司創始之時暫以單線試辦三月改設雙線禀縣詳省逹部有案客臘該公司新屋落成仍不改設雙線今庚反欲加價不獨欺弄裝户兼且違背原案裝户等聯合會議僉謂該公司如不改設雙線斷難承認加價茲擬定辦法如下務祈各裝户毅力主持勿任播聳是所至禱一擬本月底仍照原價解費一擬如電話公司不願照舊價收取聽候官廳辦理一如電話公司情願退裝各裝户務各收回全數裝費云 
[杭州]  
　　新任中行長定期接事杭州中國銀行副行長金潤泉君昨准新作蔡行長谷淸自南京下關來函云准於今日快車來杭隨带職員二人即希接洽等語昨已由金行長通知各課職員聞蘇行長擬於本月十三日接事云 
　　添設巡緝艦之先聲代理浙屬緝私統領趙朗淸擬於日内出巡查察浙東各場商巡鹽警預備改編一節已誌昨日各報茲聞趙代統領查前運使胡思義在任時曾有籌設水陸巡緝艦之議總計經費須六十五萬六千三百七十六元當時因爲過鉅未能實行惟爲增加國課周密緝私起見非此不可故此次出巡查察商巡鹽警回杭後擬商承運使酌量改編巡緝艦以收統一緝私之效云 
[嘉興]  
　　呈請地丁暫緩加罰嘉興六年份上下忙丁銀早届徵收期满經縣知事一再電呈省憲暫緩加罰在案現限期又满自本月一日起上下兩忙地丁均須加收十分之一罰金由張知事諭飭經徵人員照辦現悉縣自治辦公處員紳以禾邑去年風蟲爲災農民受害已甚完納正稅尙虞不逮若再加罰民力難堪於日前聯名呈請張知事將地丁罰金暫緩加罰以蘇民困張知事閱呈後已於昨日據情電呈省吏請求准予緩罰以示體恤一面飭知督催員趕勸業佃各户於未加罰金以前如數完納以重國稅 
　　委任學務委員海鹽縣知事前奉敎育廳訓令各縣仍用學務委員以便調查視察督促進行現悉陳知事已委任吳福鶴爲學務委員昨已塡給委任令飭該員尅日到差視事矣 
雜評一 
[獨流大會議（默）]  
　　異哉今日之所謂獨流會議也此次張作霖進兵之目的旣云决於天津會議則赴天津會議之各督軍代表必主張一致者也今何以又開獨流會議耶前此張勳之復辟先開徐州會議後又開天津會議何其舉動之適相合耶總之會議之後而又有所謂會議者必以前所結之團體已散所定之主張已亂故第二次之會議足以表示督軍團内部之分裂也愈會議必愈糾紛張氏其能挽此垂敗之勢耶 
[環攻馮旅說]  
　　馮玉祥免職後未有若何行動曹錕之查辦亦未見有何報告而今忽有令曹張環攻之電豈爲迫於張作霖之兵力而履行其條件耶張之要求一謂助倪以攻馮一謂攻馮以制李今之攻馮助倪歟制李歟抑助倪即以制李歟鳴呼使電文而非虚則於攻岳而外又將關一新戰場因議和而又生一新戰事此後因攻馮而牵連擾攘又將不知其所極國事至此尙有何言 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[旅滬日人預備從戎之消息]  
　　大陸報云昨晚探悉旅滬日人凡隸預備軍籍者已奉準備召集入伍之訓令據日人云日本出兵已成意料中事又有一人謂已有日人五百名由滬返國昨晚雖未能從日領事署證實上項消息但證諸數方面種種聞見此事頗確日人報紙亦已言及動員事但因彼國政府諭令暫守秘密故未宣布詳情現在在滬日人頗爲興奪預料召集命令行將頒發並聞本埠某商行所雇之日人一名昨已自向該行告退謂將離滬並稱大連灣今已下動員令云 
[調查米麥各欵之答覆]  
　　總商會前因農商部參事秦瑞玠來滬調查米麥麵粉機廠等類當卽逐一調查業已竣事答復如下（一）米麥兩項本產各約若干石（均以當地斗斛計算）（二）别處來貨各約若干石查前兩欵除米不計外茲就小麥一項而論上海本非產地全别處來貨每年由直魯川鄂豫湘赣皖浙等省來貨約三百萬石左右由江蘇本省各埠來貨約二百五六十萬石 
（三）本銷各約若干石外銷各約若干石查前欵除米不計外小麥爲本地粉廠原料居十之八其餘二成分銷土磨麵粉及轉銷廣東福建浙江等省土磨麫粉之用 
（四）近五年内米麫最低價各約若干平均若干查前欵除米不計外近五年内麥價每石最低規銀三兩三錢平均價四兩三錢 
（五）現米麥價每石各約若干是否比較加增及其相差數額查前欵除米不計外現時麥價四川麥每石約規銀五兩三錢漢口麥每石約規銀五兩江西麥每石約規銀五兩一錢本省麥每石約規銀五兩三錢比較從前價値每石加增規銀二兩其數額不相上下 
（六）現時是否已有運售出口及從何處運出 
（七）現時有無外人至内地各處採辦及已辦若干查前兩欵仍指米麥而言現時有無運售出口及從何處運出無從查悉其現時有無外人至内地各處採辦及已辦若干亦無從得悉惟現有糧食協助與國之說不免各處囤積居奇希圖出口敝公會業經提出小麥一項關於製造麵粉原料呈請農商部核准免予協助以維廠商 
（八）本地有無機器麫粉廠又共有幾廠及其廠名查上海有機製麵粉廠十六家其廠名曰阜豈曰華興曰立大曰中興曰裕豈曰裕順曰申大曰增裕（現改三井）曰福新曰福新二廠曰華豈曰鄭茂和曰大有曰元豐曰長豐曰信昌 
（九）各廠中每二十四小時能共製成麫粉若干包麩皮若干袋查上海各廠每二十四小時能製成麵粉三萬三千餘包麩皮五千二百袋（十）廠製粉向銷何處以何處爲大宗近三年内銷路有無減增及要變遷其原因何在查上海各廠所製麵粉除本銷外向銷天津營口大連安東烟台青廣東汕頭福州廈門浙江等處原以北方爲大宗近三年内大連營口青島以及廈門汕頭福州等處銷路銳減其原因係被日本麵粉勢力侵佔此其重要變遷也 
（十一）各廠製粉有無存積及增加產額可備多數出口運至最近通商口岸照現時貨價每包約須若干有無增重成本亟須減免之處查中國境内近年工廠旣增麵粉產額亦加供過於求不無存積如出口運至最近通商口岸香港地方銷售照現時貨價並出口照費駁力運費二號麫粉每包約須規銀二兩六錢以上其成本加重一因麥價步漲一因煤電五金布袋等料歐戰以來貨缺價昂之故敝公會業經另案呈請農商部咨請財政部稅務處將上年四月核准内地往來小麥一律准免稅釐一年之案期满後繼續免徵並要求出口照費設法免去或再減輕以維成本而廣銷路 
（十二）各廠中按照所出麫粉每日應需原料小麥若干石查上海各廠所出粉額每日應需原料小麥一萬四千石 
（十三）各廠所用原料小麥有無本產供給其自外運入者係向何處採辦以何處爲大宗查前欵已於一二兩條答復大致以無錫漢口兩處爲大宗 
（十四）廠所需原料小麥計至本年麥熟以前有無缺貨或價値暴騰之慮以及有無補救之方法查各廠所需原料小麥大致隨時採辦本少存積計至本年麥熟以前缺貨甚鉅近有糧食協助與國之說各處囤積價値暴騰業於答復六七兩欵内聲明提出小麥一項關於製造麫粉原料呈請農商部核准免予協助以維廠商是即補救方法敬祈酌核施行 
[米糧出口之顧慮]  
　　本埠各團體對於米糧出口一事以去歲收成歉薄各處皆同設竟運輸出口必至民食維艱有碍大局將來青黄不接其危險更不堪設想故連日以來互相會議討論補救之策並擬聯合多數團體再行電請農商部設法維持以爲總商會之後盾云 
[潯漢間航業之打擊]  
　　招商局行駛長江之某輪船昨日返滬據某船員稱此次該輪上駛本擬開至漢口詎行抵九江曹張兩軍正擬攻擊岳州馮旅則仍駐武穴張懷芝軍隊亦已開抵九江與馮旅隔江對峙其一部份正由華大華利兩輪運送上駛是以商家貨物均不敢贸然運漢本船無貨可裝即赴上游搭客亦必稀少故卽折回來滬沿途所見英日商輪均由各該國兵艦護衛行駛惟所裝貨物亦甚寥寥祇下駛時搭客稍多云云可見九江以上各埠商務已大受戰事之影響矣 
　　又聞本埠中外各大商號昨得九江消息謂近日武漢吃緊沿江各埠駐紥軍隊甚夥各國商輪 
時遭岸上軍隊無端射擊雖經派遣軍艦護送上駛惟運去貨品存儲各埠頗爲危險云云故各大商號預備運往漢口及九江上游各埠之貨物業已暫緩報關日商輪船亦擬開至九江不再上駛免蹈危機云 
[商輪不運軍隊及軍用品]  
　　招商輪船總局近接交通部來電略謂軍事發生各處運輸軍隊及軍用品間有自行扣留商輪强迫輸送殊屬大軍紀除咨海陸軍部咨行各省區軍事長官嚴飭所部不得扣干留商輪外嗣後無論何項軍隊及軍用品非經中央特許不得代爲運輸以防流弊等語該公司董事會當卽議决嗣後關於軍隊軍用品非有確實保證槪不運輸業已通知各輪一體遵照矣 
[美租界施行防疫檢查]  
　　滬上防疫一事華界次第舉行已迭紀前報茲悉美租界愛而近路海寗路及北山西路唐家弄一帶人煙稠密之處凡係舊屋業已實行檢查並散布衛生藥水等品以防疫癘聞連日分投舉辦頗爲認眞云 
[新閘路發生盜案]  
　　前晚九句餘鐘有盜匪六人突至新閘路一千二百五十四號門牌陳子範家敲開大門入内各出手鎗利刀嚇禁聲張闖入臥室搜刦値洋二千餘元之金珠飾物呼嘯而去迨事主報告新閘捕房立飭通班中西探捕馳往兜拿各匪已杳無蹤跡矣 
[妓女誤入圈套之質證]  
　　小花園妓女雲蘭閣與房侍老四於去年陰暦十二月初四晚被庽居湖北路（即大新街）新旅社一百零四號房間之福州人李文全（即李文元）及在逃之湯雲生王某等三人書寫局票招往侑酒嗣用脅迫手段搶取金鐲及小鑽戒等物値洋二百七十元逃逸當經雲妓狂追大喊由老閘捕房包探汪開富將李追獲拘解公堂迭次訊供詳情歴誌本報前日午後由捕傳同事主及見證人等將李押解到廨經王襄讞會同美博副領事復訊由原告律師向見證胡阿毛詰據供稱在新旅社充當茶房此案發生時我適送物件至山海關路茅鴻元家所雇之女傭秀雲處其時係由王子明胡龍生兩人値班云云次由被告代表海德禮律師向見證胡龍生詰據供稱一百零四號房間内之客人書寫局票由王子明交我至小花園雲蘭閣妓女處呌局餘事不知又次由海德禮律師向王子明詰據供稱向在新旅社充當茶房去年十二月初四日下午四句鐘有湯雲生與王姓及被告三人來開一百零四號房間並無行李至晚間入時許見湯雲生等書寫局票令我喚胡龍生去呌雲蘭閣堂唱但房中並無酒菜未幾雲蘭閣與跟局老四同來由我招呼至一百零四號房間繼見湯雲生與王姓一同出去被告李文全亦向外奔逃雲蘭閣則大呼搶物在後尾追即由管門巡捕與該妓之包車夫及相帮人帮同追獲交由包探带入捕房是實繼又雲蘭閣之代表律師向見證略詰數語中西官判李還押候復訊再核 
[續誌緝獲由甬逃滬之兇盜]  
　　偵探周根瑞等在閘北拿獲前在寗波慈谿縣境連刦十二家殺斃事主之劇盜葉阿二一名並抄出贓物解由警區申送警察廳訊辦各情已紀昨報茲悉該犯業經徐廳長發交司法科劉科長於前日下午提案研訊據供寗波人來申已二三年向在閘北工廠爲工匠並未爲盜實被誤拘起案各贓係是自已之物等語劉科長以一面之詞未能憑信判令收押候備文連贓解往慈谿歸案訊究 
[滬寗鐵路增加運費]  
　　滬寗鐵路近因煤價增漲成本加重所有貨物及牲畜運價自西曆一千九百十八年三月十五日即舊曆二月初三日起實行加價槪照向章規定價目增四分之一其餘雜糧麵粉芝蔴花生肉糖各貨因關係民食問題均酌量加增運費約照原價十分之一二（另有詳表從略）其新增運價之各項辦法與原定章程無異此新增運價與聯運貨物運價無涉以前所訂聯運貨物運價仍暫按原定價目辦理如或更改當隨時通告知照貨物巡察員暨載員曁站長轉告各轉運公司及客商知之聞已通告各站寳行矣 
[内河小輪亦加水脚]  
　　招商戴生昌等内河小輪船局因煤價奇漲不敷開銷於日前邀集各轉運公司報關行等决議酌加水脚以資維持現已决定裝貨水脚每百元加洋二十五元即二成半業已允洽於陰曆二月初一日開始寳行昨已通告各分局一體照辦矣 
[修改稅則委員會第三次審查會紀]  
　　修改現行進口稅則委員會昨日（星期一）下午開第三次審查會外交部加派之會員徐同熙亦到會表示政府對於此事之意思聞此次會議事項關係解决新稅則未訂定以前之暫行辦法由曾正主任要求各會員早日通過俾逹切實徵收値百抽五之目的並謂迭經調查歷年貨價核與徵收稅率咸不過百分之二三中國所受虧耗已瞭如指掌深望各會員共表同情云云當經各國會員討論之下似有難色而日本國所持附带條件主義尤甚堅决英國方面對於加足百分之五亦持異議其他各國則議論紛紛末謂須俟政府訓電到滬再定行止曾正主任乃與各國會員面訂於星期五再開第四次審查會以便表决報告大會請衆公决 
[和議尙非其時]  
　　英商李德立發起和議公會昨接中央復電云李德立先生鑒本府連接東齊兩電呈奉大總統諭戰事尙未收束未便遽議及此等因特電台察公府秘書廳眞印 
[出售爛枕木投標之踴躍]  
　　滬杭甬鐵路上年杭滬一段經工程司調換新枕木數萬根當將拆下之舊枕木暫儲駐滬材料處業已標明約價招商投標冀得大宗收入聞滬商對於此項爛枕木因價値較低競爭甚力該路材料處接得投標之信不下數百封已照章一律保存現在限期將届所有開標手續已分别籌備繕發通告邀請投標各商店臨時蒞場當衆拆視云 
[墳屋内查獲無線電機五誌]  
　　龍華西兪家灣地方奚蘭亭所造之墳屋内因裝設無綫電機爲上海縣警佐派員查獲先將墳丁顧聚華（即富瑞華）拘押着令交出墳主奚蘭亭到案候訊嗣因奚不到案經縣警佐將該墳丁解送護軍使署訊辦等情已迭紀前報茲由富瑞華之妻夏氏具禀軍署請將伊夫省釋昨經盧護軍使批示云呈悉爾夫富瑞華本係暫留待質一俟此案訊明即行開釋仰即知照此批 
[法捕頭破獲烟窟續誌]  
　　徐錫林包榮等轉租法租界大馬路萬隆醬園棧房樓上房間私設烟榻容留外人開燈吸烟事爲捕頭偵悉前往拘獲解送法公堂訊供屬實判令徐等各罰洋三十元押限措繳在案詎徐包兩人挺押不繳昨日捕房又解送公堂請爲核辦訊據徐包同供實因貧苦無力認罰求恩寬宥中西讞員以旣已無法措繳殊難强制惟亦未便寬縱判各押满一個月開釋 
[護軍使嚴禁兵民聚賭]  
　　松滬盧護軍使前日出有佈告云照得本軍駐防斯土原爲保衛地方士兵紀律素重嚴肅更以賭博一途易滋事端深惡痛疾例禁甚嚴乃近查龍華附近居民竟有明目張膽招集無賴開場聚賭甚至引誘軍人入場賭博希圖漁利殊屬不成事體查現當戒嚴期内龍華地方爲軍隊駐紥之區該居民等竟敢容納匪類作此不法行爲擾害地方破壞軍紀　堪痛恨亟行嚴行查禁以保治安除飭各營長官約束士兵並隨時督查外爲此佈告附近居民一體知悉倘再發生前項情事一經查覺定即飭警拿辦决不姑容特此布告 
[查獲私造僞幣機關]  
　　淞滬警察徐廳長查悉高昌廟江邊碼頭有人私造僞質銀幣特派偵探宋鳳鳴顧銘等會同該處警區李巡官馳往江邊碼頭查獲張子明黄嫩芽金燧林阿連等四名并搜獲模印兩塊及鉛質大洋八十九元小洋四十一角當卽解廳聽候訊究 
[美外部索取空白護照]  
　　中國駐美顧公使近准美外部照請檢送中國政府發行之空白護照十四分以憑分給美國駐紥各口岸海軍軍官俾易稽考來往美國人民所持護照之眞僞且爲預防隨便塡用起見請將前項空白護照書明無效云云當經外交部查得華人去美護照均由各口岸交涉員及駐外各使館發給其式様各有不同若非一律檢送仍難辨别現除使領各館由駐美公使函達外各省各口交涉員則由外交部通令遵將空白護照逕寄駐美公使察收轉送矣 
[申明自來水加價原因]  
　　内地自來水公司董事姚福同徐棠朱佩珍嚴廷楨謝綸輝朱五樓陳泳淸嚴樂賢劉安泩等復南市縣商會函云徑復者頃准台函以敝公司煤貴加價蒙於年會議場當衆宣布僉以水公司在地方上含有公益性質自應合力維持近今煤貴公司支出一部分飽受影響原是實情但欲加重公衆擔負必須就公司全部狀况共同研究方足以昭核實而資勸導等因仰見貴會諸君子主持公道莫名欽佩惟敝公司全部狀况之困難實情曾於上年陽曆年終解釋省議會議案時開誠詳告函請貴會核轉早在洞鑑之中今因煤斤騰貴酌加收價實出不得已之舉查前年煤價每噸五兩左右每月用煤三百餘噸需銀一千五六百兩近今煤價每噸十六兩左右加價至兩倍每月支出須多耗銀三千七八百兩合洋五千餘元現除後列六項不加外所有加價增入之欵僅二千餘元核計公衆分力擔負者十成之四敝公司獨力擔負者仍十成之六内容枯刻實已毫無餘地務祈貴會諸君子俯鑒困難實情鼎力轉告公衆鑒諒使地方實業彼此相安　佩公誼實無旣極附不加價之六條開列於下一一幢住宅每月已出至一元二角五分者不加一一幢店舗每月已出至一元五角者不加一每千加倫已出至六角者不加一一宅之内除原有龍頭外添製四分龍頭每只每月已出至一元者不加一訂立合同有期内不增不減字様者不加一水木作場因建築及修理用水者不加 
[學校施種牛痘]  
　　滬南裘家弄進德學校校長葉千里以近來外間發生疫症特邀醫生於每日上午在校施種牛痘以防染疫 
[中華公議會施種牛痘]  
　　中華公義會醫藥部主任徐錦裳醫生以去冬天氣亢旱　雪未降以致時疫流行各地之發見天花喉症者已數見不鮮目下春氣勃發勢必較前尤盛故特製喉風神效散預備施送（前年喉風盛行時曾製此散施送治愈甚衆）並延聘牛痘專家徐益民擔任種痘每日午前十時起至十二時在閘北新民路施診給藥所施種不取分文 
[糖洋雜貨公會又開會議]  
　　南北糖洋雜貨公會同業各行因上年各客户拖欠尾欵不能淸結已迭次開會議决限期催結否則停止交易會紀前報茲悉各欠户於陰曆正月二十五日之限仍未歸淸公會董事姚紫若等以各行被欠數月大小不一未便一律停止交易故又於昨晚八時在公會開會籌議適當辦法以期雙方兼顧云 
[木料價値之調查]  
　　滬上木料用場浩繁自歐戰以來美國之紅松白松竟絕跡不至幸福建及日本等處運來不少上年閩產之同木來貨極多價頗平穏現下建板每丈價銀三兩一二錢又杉木企口板每千尺價銀七十餘兩東洋白松原來方木每千尺價銀四十八兩上星期跌至四十五兩花旗松則市價不一因水脚保險等費異常昂貴成本較大殊難應售茲經鼎豐鋸木厰發起將日本原來方木及建木鋸爲企口等板想建築家必樂爲購用也 
[陸軍監獄開始營造]  
　　松滬護軍使前曾呈請陸軍部准將陸軍監獄建設署内以符體制等因當奉核准在案上年盧使即招人投標承造因有拆建關係事遂中止兹聞此項工程已由某作頭承包其塡地打椿等事則由　重營帮同辦理以節經費昨已開始工作矣 
[海關變更運柩章程之反對]  
　　江海關於去冬變更運柩章程將從前各團體所出之保單改由董事簽名負責旅滬各帮咸以此項新章諸多不便曾經函致各該團體轉商海關監督馮孔懐君要求仍照向章辦理去後迄已多時尙未核准茲廣肇公所因近日迭接同鄉來函已有百餘通之多均以此項新章辦理爲難請速轉函海關仍照舊章由公所蓋章負責以期便利等因惟業已迭函馮監督據情懇商均置不復頗覺困難云 
[快利商輪入塢修理]  
　　招商局行駛宜昌之快利輪船前因被迫裝兵船身受損開駛來滬後由董事會會議以現在宜昌航線阻滞應暫停班且此船損壞極多亟須入塢修理故現已送入江南船塢議價修理矣 
 
 
 

Page 11

 
 
[議復迎神賽會之陋習]  
　　本邑城隍於前淸時代每逢淸明日及七月十五日十月初一日例由各會首迎像出巡及至光復以後即經前上海縣民政長吳懐疚出示永禁以除迷信而免滋事迄今已歷六七年種種糜費節省不少乃又有名爲紳董者數人連日邀同邑廟肿會首一再集議擬具禀行政官廳以本届淸明爲始仍照前例按節迎賽不知其據何理由也 
[放邊砲幾兆焚如]  
　　住居北河南路三百二十九號門牌之粤人唐其序因本月二號爲伊子遇歲循俗敬神燃放花爆遣火於鄰近二百九十七號門牌煤炭店所堆之稻柴上幾兆焚如幸經該店夥張榮泉與鄰人余向高帮同撲滅事爲捕房查悉以唐違章放炮禀請公共公廨出單於昨日將唐傳案經中西官訊明判唐罰洋三十元充公張榮泉如有損失准予再行起訴 
[串拐小孩之刑期]  
　　湖北人陳福廷與在逃之張某串拐閘北宜昌里居户盧金氏之五歲男孩延德囑令婦人陳李氏带至虹口西華德路某染坊内圖　適被孩母撞見報捕將陳與李氏並孩一併拘解公共公廨訊判被告男女分别還押孩交金氏先行領回在案昨晨復訊由原告母子上堂禀明前情訊之陳與李氏供詞互推中西官以被告男女串拐小孩罪已成立按照刑律第三百四十九條應處二等或三等有期徒刑判各押四年以示懲儆 
[母女幾被販賣]  
　　住居閘北之常州婦人潘陸氏今年三十歲有女二大今年十一歲母女均在絲廠做工近忽被徐桂富張阿連陳春坡等先後誘至浦東希圖販賣當經該母女察破逃回前日將張阿連及關係人陳友餘蘇渭生等尋獲訴由警區一併拘送地檢廳當經檢察官提訊一過諭着原告退去張阿連等收押候提齊人證再訊 
[控告婦女捲逃之辯論]  
　　丁杏堂昨至法公堂訴稱商人於民國元年間娶朱祥林之女爲妻詎過門後不安於室時欲商人出立離婚筆據去臘十四日晚稍有口角即私行逃逸並被捲去方單衣服金飾銀洋等物後據傭婦言目見朱氏與王信杜私姘並於日前由胞兄丁紫在西門外某尼菴内尋見業將方單索回乃朱氏又於昨日約同多人至九畝地胞兄店中吵閙故由商人扭至捕房送案請究並據丁紫訴稱在九畝地開設茶餘去臘由胞弟杏堂向商人言及朱氏私自捲逃後經商人尋獲向伊將方單契據等物索回詎朱氏忽於前日約同多人向商人理論故此扭案請爲究辦詰之朱氏供自至丁家後時被丈夫虐待去年十二月十四晚又被淩虐故此逃回母家日前由父親將婦人送至丈夫家非但不納反被丁紫將婦人兇毆當由巡警將一干人拘至警局着令領回不料又被丈夫扭至案下具控所有方單實因丈夫患病乏資醫治囑令婦人持出抵押洋一百五十元後又由丈夫自已接洽加押洋五百元此次婦人所取之契據已一併交與丁紫尙有金飾亦已吊案請求公斷並由朱祥林投案聲稱女兒因被丁杏堂凌虐逃出餘言與其女所供相同中西官以此案發生地點係在華界判朱祥林父女二人交尋常保出外一面着原告自赴内地官廳起訴俟備文來提再行着保交案移送内地官廳訊究 
[電車碾傷塌車夫]  
　　前日下午六時有塌車夫崇明人陳榮華從外白渡橋東洋公司　　碼頭满裝海带送至新北門外民國路長豐號交卸將至大觀樓東適有華商二十一號電車自東往西將該塌車撞倒碾傷陳之手足經崗警满玉山雇車扶陳乘坐連同電車三十號司機人带至二區一分駐所由王金山警佐諭將受傷人送往新普育堂醫治司機人解送總廳司法科訊辦 
[斧頭劈傷頭顱]  
　　住居閘北新民路之山陽人劉小谷子欠同鄉人陳湘臣小洋兩角前日陳向劉索討致起口角劉叔子彬出而袒護將陳辱駡劉之同居李寳成上前拉勸二劉不服寳成之子李懐德即以劈柴斧砍傷劉子彬之頭顱流血不止當由四區一分所崗警將一干人拘解司法科員諭送地檢廳核辦 
[小孩驚散賭徒]  
　　無賴彭阿寳前夜在浦東楊家渡某號屋内聚賭牌九抽頭漁利並僱石姓小孩等在外望風旋有過路數人行經該處該孩等疑爲巡警入内報告各賭徒即行逃散事後彭阿寳以該孩誤報致將賭徒驚散乃將該孩兇毆昨由該孩家屬石鼎如赴該管三區一分駐所報告前情許警佐准予飭警拘究以絕賭風 
[繫鈴解鈴]  
　　穆藕初延請律師在公共公廨控告陸裕舟售地不交方單一案前日午後經關讞員與英卓副領事提訊原告代表律師上堂譯稱被告陸裕舟已邀中證向原告理明應請銷案等語問官准如所請遂判將案註銷 
[輪船買辦讓缺之牽涉]  
　　粤人梁泮在公共公廨呈控王克端得洋二千元將江華輪船買辦一缺讓人後違背合同請追損失洋四千元等情昨由捕房將關係人王姓女人傳至公廨請爲核示中西官諭令交保候訂期會訊 
[被訴人傳案候訊]  
　　費瑞祥在公共公廨呈控張增全欠銀一千兩不還又新泰號控朱雲芳不付米價洋二百八十三元又唐漢明控張廷秀欠洋二百元不還等案昨由捕房將被告各人傳案請示中西官諭令分别交保過堂候訊 
[鴇婦交保候訊]  
　　浙江路一百六十八號門牌雉妓女陳鳳寳陳巧林因不善逢迎被鴇凌虐自投濟良所解送公共公廨訊判兩妓暫留濟良所候提鴇婦陳李氏到案訊核在案昨由濟良所將該兩妓解廨請爲發落鴇婦陳李氏延律師上堂代表要求堂上准將被告交保展期研訊經王襄讞商之美博副領事判陳鴇交五百元人洋並保候下禮拜二訊核 
[糞穢傾入陰溝]  
　　江北人王淸高在虹口蓬路某弄中將糞穢傾倒於陰溝内被一千零零八號華捕查見以其不顧公衆衛生將王拘入捕房捕頭諭飭押候解廨請懲 
[鐵行收贓認賠]  
　　南市求新廠前曾屢次失竊鐵料損失甚鉅近又被竊鋼板十二塊經該廠主朱子堯函請淞滬警廳徐廳長派偵緝隊士金殿臣緝獲積竊倪義生（綽號暴蹩脚）一名並在閘北永盛里口源泰鐵行吊到原贓九塊將該行主嚴增元（即阿增元）拘送司法科究辦各情已詳前報茲悉此案經劉科長訊明屬實因嚴已將此項鋼板銷去三塊情願認賠原告損失銀八百兩請求交保出外理處昨日又有漢陽鐵廠開平局祥升廠等三家具呈警廳訴稱邇來亦時有失竊情事此次求新廠失贓旣已破獲應請澈底追究徐廳長已飭偵緝隊士一體查緝矣 
[串竊棧貨之判斷]  
　　招商局北棧塌車夫頭目金小老虎串竊怡和洋行寄存該棧値洋三千元之泰西緞五箱托劉阿表顧小弟顧東生三人銷贓業經捕房將金劉與兩顧兼北棧賬房姜立甫管門人吳問秋（即吴文卿）等先後解送公共公廨迭次訊供判金與顧小弟還押餘人分别交保候會商堂諭宣佈在案昨届宣判之期由捕將一干人證解案請究兩造代表律師亦均到堂候示經兪襄讞商之美柯副領事宣判曰訊得此案與招商局無關姜立甫開釋金小老虎判押西牢四年劉阿表顧小弟各押半年吳文卿押一月顧東生罰洋一百元充公無洋改押兩月完案 
[無賴圖竊行兇]  
　　無賴丁連發昨晨闖入虹口開封路五百九十九號門牌居婦吳韋氏家後門圖竊被氏撞見向之詰問丁即將氏毆打被氏扭交包探奚德安拘入捕房押候解送公堂訊辦 
[劣孩行竊皮鞋]  
　　劣孩許理守關阿根竊得吳淞路一千零二十八號門牌某日本人之皮鞋一雙持赴某押店求質被探周耀廷查見詰悉前情將兩孩連贓一併带入捕房捕頭諭飭候查明解究 
[控告竊取藥水瓶]  
　　直隷路一百二十七號門牌兆康洋行西人控用人周輔璋竊取値洋八百元之藥水瓶一隻昨由捕房將周拘解公共公廨經中西官訊供一過判周押候查明於下禮拜二再訊 
[徘徊窺探之可疑]  
　　桂蓮生陳長林前晚同在愛多亞路徘徊窺探經七百零六號華捕查見以其形跡可疑向詰支吾當即一併带入捕房昨解公共公廨中西官訊知桂係過犯判押西牢三月陳押一月分别示儆 
[小工竊取香烟]  
　　浦東陸家嘴英美香烟廠老廠内昨有小工周吉蓀竊取香烟一百六十四枝爲駐廠三區派出所巡長趙星輔查獲報告郝巡官將人證併解三區警署經解警正訊據周供認竊取不諱判令派警押赴該廠門首招告一日以儆效尤煙給該廠具領又小工萬永淸竊取前門牌香烟三十三枝爲巡長田國梀查獲解區解警正念萬年幼無知從寛判罰洋一元以示薄懲 
[包探拘獲竊賊]  
　　萬銀福前晚扭斷大通路六十六號門牌貨棧鐵鎖圖竊被探查獲昨解公共公廨經中西官訊實押西牢二月以儆 
[行竊小車被獲]  
　　小車夫蔣元富前日停車閘北大統路底被江祖喬乘間竊去經蔣將江追獲鳴警拘入四區警署轉解司法科移請地檢廳究辦 
[竊取車輪橡皮]  
　　飛星黄包車公司西人國恩前日扭劉小金子孫志洪二人至閘北五區二分所控稱被竊車輪上橡皮六副請求究辦經牛署員將案解送司法科押候訊辦 
[前綹賊拘押兩月]  
　　岳順秉日前行經法租界小東門外大街被剪綹賊陳炳泉潛將衣袋剪破竊去銀圓數枚嗣經察悉報告捕房飭探陸海榮將陳人贓並獲昨解法公堂由原告禀訴前情請爲訊究詰之陳供認行竊不諱判押二月贓給原告領去 
[偸竊同事衣服]  
　　法租界某店夥友林德祥陸續竊取同事屈姚廷之衣服質洋化用茲經屈察悉報告捕房飭探將林拘獲惟原贓已無從吊取昨日解至法公堂由屈申訴迭次被竊情形請爲追究詰之林供實因賭博輸負不敷週轉無奈作此不端之事求宥判押西牢一月以示懲儆 
[縣公署批示三則]  
　　野味公會劉洪興等呈爲勒詐攔奪請提辦由據呈痞徒陳鏡裕等糾黨向該商店索詐並攔奪貨物等情如果屬實深堪痛恨仰候咨行淞滬警察廳飭查究辦 
　　張雨亭等呈爲毁失投稅收證請給契由完納契稅收證爲領回契紙要憑旣稱遺失應卽備具殷實店舖保結送縣察奪 
　　陸海齡呈爲投充九舖地甲請傳驗諭充由候提驗飭遵並覔具紳董保結送案 
[淞滬警察廳批示三則]  
　　朱順保禀批察閱呈詞殊多枝節如果王雲生之父再有藉端圖詐情事儘可鳴警拘究初母庸請求備案致多手續也 
　　兪金寳禀批據呈已悉案經發科訊明該民雖無敎晙證據究處嫌疑地位若不將索詐人潘小榮等尋覔交案即不能脫離關係仰速遵諭尋交以憑質訊所請摘釋着不准行 
　　劉傳綱禀批據呈已悉查本案關於仇殺人命節非輕事非泗陽縣查卷迎提不足以昭信讞業已諭知原告人于雲氏自行請求原縣文提訊辦矣事之虚實一經歸案質訊即可證明萬不能據該民一面之詞遽予保釋所請着母庸議 
　　勘誤昨報紀華孚銀行開幕一則其收進存欵計有五十餘萬十字誤排十字今特校正 
來函 
[海德禮律師來函]  
　　頃閲報載集賢樓菜館經理李安華延敝律師到堂聲請派員理 
賬等語查敝律師到堂聲請派員理賬係受該館股東賈恒久君之委託非受李君委託相應函請更正即希查照此請申報館鑒海德禮律師啓 
雜評 
 [P公府覆電（訥）> 
　　公府覆和議會電謂戰事尙未收束未便遽議及此措詞奇特令人無從索解世界無論何種戰事必先允議和而後收束戰事未聞有收束戰事而後始允議和也警之人有疾病必先延醫診治而後望愈未聞俟其病愈而後診治也蓋不和安能收束戰事旣收束戰事又焉用議和若如該電所言必戰至力盡筋疲戰無可戰而後稱爲收束而後乃可議和耶 
　　是故公府此電非特表示其無議和誠意且表示其舉動之顚倒也 
[本館啟事一]  
　　武進人鄒魯（號禮邦）曾於數年前代本館訪事送稿數天旋即停止與本館脫離關係嗣因有人詢問經於前年登報聲明鄒禮邦並非本館訪事諒已早邀公鑒茲又有人問及特再答復鄒自停止代人送稿以後本館從未以採訪職務委托斯人即希鑒察是幸 
[本館啟事二]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
