# 1890 - 308 - 4906308

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可　盡善盡美髮　毫無矣三載以來購者甚衆所有工本　巳收回目下餘剩無多是以貶價出售每部核定竇洋五元諸君子有欲悉本朝掌故者請臨申報舘帳房購取庶一經技閱如瞻列聖鴻謨乎 
[新印小五義山售] [  井申報館主人啓]  
小五義一書歴記各義傣行蹤體例雖不脫章回而事跡新奇筆情天矯空前絶後生面别開中間叙黑店之兇殘緣林之豪閨秀之錦心　口　士之義膽忠肝以及老僕忠忱名流雅事惟妙惟肖亦莊亦諧不特可步七俠五羲之後塵卽以視水滸諸書亦無多讓本舘覔得都中善　排印　美較小字者天壤相懸刻巳告成分將十本每部定價碼洋五角以副先覩爲快之心售處在本埠申報舘帳　及申昌書室各外埠分售申報之處亦有寄存諸君子盍購置案頭俾酒後茶餘藉資消遣乎 
[珍物求售] [  申報館協賑所啓]  
日前承某大書士以翡翠記念全副囑爲變價以助賑捐昨又承粤東無名氏助以枷楠香朝珠一掛　到牟尼之事鼻觀香　分來　埮之珍　　露潤拜登嘉貺永藝心香巳諸君子有欲得奇珍者請速思臨展玩或祗購其一　一并購歸但肯解襄總無不可葢合之則三美離之則無　也　綴引　伏維共鑒 
[喜雨辭]  
　　我民之盼雨久矣自七八月以來藴隆蟲旱魃爲虐出疇龜坼井水俱枯滬上瀕臨浦江潮汐往來來取水尙爲便易若他處之但恃支流灌注者早已河乾見底挹注爲難加以燥厲之風昕夕煽播酿爲喉症醫樂難施比户呻吟死亡相繼而農民之及時種麥者田皆如石幾難從事　基往往懸　興嗟預愁明歲之小熟不熟嘻吁嘻何蒼蒼者之不佑找竟若期乎而尤足令驚心動魄者則爲各處火災當夫秋氣徵清風高物燥一經失愼動致燎原平時雨澤調匀椽柱不致十分燥烈豈無火患撲救尙易　功兹則火烈具揚竟難抑遏幾如風捲敗籜一掃而空連日見諸報章有一火而燒及數白家者有一日而疉燒七處者雖其間多被匪人所種不盡出於天災然苟非久晴不雨之時亦　不致一炬可憐頃刻卽成焦土他處不必論試卽　上言之滬上防火之道可謂周矣　火之示可謂靈且捷矣從前雖不免有回祿之禍然或月一見焉或數月一見焉少則焚去一椽半瓦多亦不過二三家誠以施救得人則火自不致蔓延無際耳乃今則數日之内幾次告災東旣鐘鳴西又龍出說者咸謂每每火初炎上匪人卽上前搶取衣箱卽如魏玉亭者前年　平安里今年桃源坊近又在博經里遇火卽搶幾以搶火作生涯苟非由伊縱火害人何以聞火奔來較探捕尤爲捷足然一經被獲　憲惟量爲枷責從未盡法嚴懲此次旣已罪狀昭彰而枷示博經里前猶任其以巾掩面一若使人識破面目以後恐不能搶刼者然亦曷怪若輩之膽愈豪其患斷不能絶哉僕則以爲縱火固爲可惡輕辦誠不足懾其心然使非累月暢　　萬不致著火卽燃頓成拉朽摧枯之勢然則甘霖之降目前尙可略遲乎　春江大令賢有司也居恆愷惻慈祥關心民瘼目擊夫天時久旱下民盼澤良殷因就沉香閣設壇齋戒焚香爲民祈禱又以上海爲肉大魚肥之地屠殺過甚或不足以感召天和因爲之出示禁屠以全物命果也齋壇甫設卽隆苦甘霖自二十六午後陰雲四合白雨跳珠將晚而簷溜　琮不絶於耳滂沱竟夜四野沾濡不特士大夫賡喜雨之詩眉飛色舞卽黄童白叟緑女紅男亦無不雀忭臚　深頌上蒼之德蓋得此甘㴻不但喉症當可告止卽茅檐蔀屋亦得及時懇土播種來牟俾來歲春苗得以暢旺而萬井魚鱗之地居人儘可高枕無憂雖有匪人縱火圖財亦可免一霎飛揚不能救熄然則此一雨也合士農工商老幼婦女平日怨咨交作者至此俱鼓舞歡欣使非陸大令之至諴感神而能若是之有求必應乎而我尤喜其一雨卽止時當九月稼已登塲凡我農夫正當礱米使其經旬霖潦水滿鹿塲則屋角稻堆能無霉爛輪租納賦又當大費疇躇而吉貝雖已入倉霜花尙堪擷取多雨則汚泥濺染勢必狼藉不堪沾體塗足之流不又將歎爲美中不足乎乃二十七日晨起天卽放晴淡淡秋陽薄雲微逗礱米者仍堪從事而霜花遍野亦未作踐無餘然則天之玉成我民者不可謂德洋恩溥哉抑我聞之嚴酷固足以厲民姑息亦足爲民病大令之爲江甯宰也嚴懲匪類雷厲風行一時潑皮訛詐之流明刼暗偷之輩無不銷聲匿迹罔敢横行今之莅滬江一以治江甯之法爲治下車未數月卽訪悉地棍土匪之名姓榜列通衢有犯必懲毋稍寛縱論者或謂兹非亂國何必以重典治之不知上海良莠不齊幾爲匪類之逋逃淵藪偶一寛厚若輩卽肆鴟張姑息之風豈可行之於今日天殆默鑒此意故能使精誠感格一祈禱而立沛甘霖乎因製喜雨辭以上之伏案書生不敢貢諛當道亦惟誌小民歡忭之忱而已失 
[本館接奉電音]  
　　昨由京支電傳上諭三道敬謹譯登○九月二十五日奉上諭户部奏工多費繁請分别次第以節錢糧一摺本年京師雨水過多各項應修緊要工程自應次第修理惟國家經費有常豈容藉端開報稍滋縻費所有各衙門報修之案除業經奏准估有確數各工准其修理外其並非因雨坍塌滲漏者不槪不准呈報　修以杜含混至已報未估各工並着查估大臣詳加履勘分别緩急將並非因雨及情形較輕之處一律奏明停緩以重欵項而昭核實該部知道欽此同日奉上諭户部奏豫省河工歲修額欵較前加增請飭核實辦理一摺豫省河工欵項名目繁多前據許振褘奏請改定章程每年以六十萬兩定爲歲修額欵尋常搶險不再添撥各種名目槪行不用當經降旨允准兹據户部奏稱向來河工歲修經費至多不過六十萬兩該督所定額欵一切布置當已裕如其公費銀萬五千兩卽由六十萬兩内支給等語着依議行河工關繫重要許振褘到任後於一切修守事宜尙能破除積弊認眞經理故於前奏請撥鉅欵當卽允行該督務當仰體朝廷委任之意振刷精神切實整頓悉除向來一切浮冐折扣陋習使工程益臻鞏固用副朕軫念河防愼重帑項至意欽此○二十六日奉硃筆黄卓元轉補左春坊左庶子吳講補授右春坊右庶子欽此 
[上表盛儀]  
　　禮部題奏恭照十月初十日慈禧端佑康頤昭豫莊誠壽恭欽獻皇太后萬壽聖節皇帝應 
 
 

Page 2

 
 
行恭上皇太后賀表内閣學士恭捧賀表安置匣内自内閣捧出内閣官前導　熙和門中門出至永康左門外大學士接捧禮部堂官前引至慈寗門升東堦恭捧表匣安於黄案上内監舉表案由東門入升東堦進慈寗宫東槅　安表案於慈寗宫寳座前東旁内侍奏請皇太后出内宫御慈寗宫升寳座皇帝率和碩親王以下入八分公以上及蒙古王公等在慈寗門外行禮其不入八分公以下二品大臣以上俱於長信門外行禮三品以下文武各官咸於午門前行禮其皇后瑾𡣕珍𡣕麗皇貴太妃敦宜皇貴妃瑜妃珣妃瑨𡣕玫妃琪𡣕曁内廷主位在外公主福� 
晋命婦俱於内廷行禮理合進呈御覽謹題奉硃批知道了欽此 
[九天珠玉]  
　　吏部爲批示事據前河南汝州學正張開三呈稱竊職係河南偃師縣舉人由捐納四項教職選授汝州學正於光緒八年八月二十九日到任嗣經丁憂開缺服滿起復在案職於本年會試來京未第就職銓選是否專以學正銓選抑係教諭統選伏候大部批示俾職有所遵循候選等情到部查張開三係由河南捐納四項教職選授汝州學正丁憂服滿應歸於應補正諭班内俟河南省州學正縣正諭缺出本部按照例辷班次銓選相應批示可也○鄭親王凱泰以本届各府護衛應行升轉之年卽應揀選報部以俟帶領引見遂於十七日在本府西花園揀選試以步射本門上僅懸頭等護衛一缺將二等護衛百順擬正二等護衛廣瑞擬陪遞遺二等護衛一缺將三等護衛花連布擬正五品典儀興奎擬陪遞遺三等護衛一缺將驍騎校俊德擬正護軍校文志擬陪不日卽將擬定正陪各員履歴年歲姓氏造册咨由廂藍滿都統轉行兵部查核辦理○花副都統尙阿於十三日挑補廂藍漢兵缺以中箭較多兼通滿漢文理者爲合式是日挑四甲馬甲時有某甲中箭三支某乙中箭一支甲雖識字而文理未能乙則淸漢嫻熟花副都統將缺補乙而甲竟以挑缺不公嘵嘵置辯花副都統諭心闪情甲爭辯不已該叅佐領押令出外仍不肯去副都統怒其阻撓公事飭鞭子手立時鞭責　始跪而求饒并稱一時糊塗此後不敢如此副都統卽諭免責釋去詎甲退出後厲聲呌罵副都統又飭扭回喝令鞭責二十七下鞭子手立卽行刑不意責至二十五下甲卽氣閉赶爲救治閱四點鐘之久始復甦雖言語如常而行動已形疲憊副都統諭將其敖爾布革退該管叅領再三央求始從寛典若甲者可謂自取愆尤也○國子監爲知照事據廂藍旗管學官報稱本學現懸蒙古官學生二缺等因當卽咨傳記名官學生赴監挑補在案今廂藍旗蒙古官學生二缺將麟昌佐領下記名官學生閒散桂昌常壽佐領下記名官學生閒散德鳳挑補之處相應知照廂藍蒙古固山查照辦理○協理國子監算學事務恩星垣太史令明因病出缺例應由國子監咨取欽天監滿漢堂銜奏請欽簡一員兹經國子監繕單奏請簡派協理國子監算學事務一摺於九月十四日具奏本日奉硃筆圈出欽天監監正杜春融着協理國子監算學事務欽此○太常寺題奏恭照址月初十日慈禧端佑康頤昭豫莊誠壽恭欽獻皇太后萬壽聖節照例遣官恭詣顯佑宫讀文致祭例由臣寺滿漢卿少卿中遣派一員届期恭往恪恭將事理合開列臣寺卿等銜名進呈御覽恭候欽定謹題本日奉硃旨遣太常寺少卿二等恪靖侯左念謙欽此○廂藍旗護軍統領處爲知會事本月二十日辰刻閱兵大臣在德勝門外兩黄旗教塲閱看正藍廂藍兩旗合操卽希貴隊照章撥派本旗官兵二十名携槍乘馬務於是日黎明前赴該教塲預備幫演轉旗連環爲此知照神機營右翼五處馬隊查照 
[核對册籍]  
　　户部自遵閻丹初相國所創歲出歲入册籍以來舉凡天下錢糧無不瞭然可見以故每歲辦理一次兹又屇辦理光緒十四年分册籍之期前已諭令各司員自五月起至八月止務將各省歲出歲入數目詳細核明造具册籍呈堂閱覽近由各司員將册籍辦妥呈堂銷差刻聞各堂憲因恐小有舛遺復派司員十四員諭自十月初一日起至月杪止務將各司所造之册互相核對以憑繕寫黄册於年終進呈 
御覽所派十四員名遴派算法精通之書吏一名隨同覈辦以期詳愼云 
[星使行期]  
　　出使俄德奥和四國欽差許竹篔星使景澄已於初十日恭請聖訓現將行裝部署擇吉九月十九日首途取道天津乘輪南下航海西行先抵伯靈接印再往聖彼德羅堡等都城云 
[金陵官塲摭要]  
　　本月十七日轅門抄載兩首縣禀知曾侯爺靈柩於十六日未時由鎭江開輪來甯地方官早巳在碼頭上支搭高棚預備廣座是日城内文武如道府提鎭等官均向河干奠醊旱西門一路緑呢大轎往來如織自早至暮不下百十乘基非緑呢大轎而輿夫於稠人中敢與騶鳴爭道者則係侯門之鄉誼世誼此外布衣之士以及候補中之職分較卑者皆不敢具徐孺子之生芻以此中無是位置也一時兩岸聞風來觀之婦孺老稚咸嘖嘖歎羡以爲侯爺乃文正公之哲嗣今宫太保之猶子江南實爲宫太保再造之區前者出水火而登諸袵席今復由袵席而厚以帡幪飲之食之教之誨之於今且數十年固宜小民之愛戴超出尋常也○駐防城在大中橋之東卽前朝之故党也將軍都統之衙署在焉今歲豐軍憲任滿當陛見援例請諸廷軍憲自拜摺後身雖在乎江南心益存乎魏闕晝夜盼望批摺速回准其述職庶得稍伸戀主之忱因此行李芻粮早已料理齊備官塲本諏月之旣望借文正書院爲瑞茀侯方伯滌京洛風塵方伯謙不敢當轉邀同寅就此盛筵攺爲公餞軍憲適軍憲於前一日古稀大慶同僚嵩祝者以軍憲入都在邇平時巍巍碩德和易近人共思各竭其誠敬十四日輪在藩署扃試吏治方伯詣軍署預祝千春後始回署封門點名連日袍笏琴樽非常鷙閙　憲又以謝壽之便卽在督署辭行意俟批摺一到卽可首途耳詎官塲見轅抄有此一條遂傅會十九日軍憲　節是日出城送者不一而足適軍憲有吊曾侯之舉騶從果出西州門於是遙望儀仗者信以北上爲眞後到接官廳始知並無寄請聖安等事乃各一笑而返○前報謂金陵保甲爲東南最此非虚語緣金陵省垣之綿亘甲於天下四隅各要距四十里而遙南則街巷縱横北則岡阜曼衍非得文武保甲委員各十數員爲之分叚設局晝夜梭巡則此中之藏垢納汚烏可設想耶月之三日爲城内總辦馬觀察接辦之始旣視事每於宵分時親詣各分局該管之地叚周圍閱視其出也以識路徑者一人爲前導一人持燈隨其後而用兩健勇爲殿相去數十步綴尾而行不輿不騎見者莫知其爲總局人憲時冬防未辦栅夫更夫多疲玩觀察不欲操之過急乃逕詣武卡少坐徐呼其弁勇而問其名姓繼乃詰其所巡幾處所屬若干更夫栅夫平時事繁事簡與滋事之無賴共幾許人再三勉以勤勞而後去向來分局以夜間有武卡可恃不盡露立通宵多於門首懸燈支更以相守望局員或間日親巡一遍或於四更前後親巡一二遍今聞總辦且不辭勞瘁益交相勸勉故海總辦到局局員無一在内安臥者初觀察猶不甚信旋於曲巷或大道旁孰文孰武皆不期而相遇由是行之未十日凡通城之有事於扞掫者一律振刷精神有勤無惰曙色透窓蝦蟆更纔闃焉無聲而當初只聞犬吠不聞鎗鳴至是竟砰訇鏜裕徹夜驚人轉厭其密說者謂入夏以來宵小十分悍戾如狀元境之刼鄭姓皮箱洪武街之傷高姓事主似盜非盜者無論已他叵賊不空過贓不滿貫一夜旣東而復西一宅旣前而又後街頭相閱幾乎比户皆然彼何人斯胡爲乎來哉所可怪者一過重陽若輩竟似邠老之催租敗興一字全無可見天下事以身先之不令而行以身勞之雖勤不怨聖言如是無怪趙普之治天下只消半部論語○瑞方伯接篆後連日接見屬僚向來藩署係三八衙期方伯於初三堂見後卽分初八見同知十三見通判十八廿三見州縣所有丞尉等班則於每日一遞履歴皆不及問答刻下差缺兩項未見調動惟阜甯曹大令撤省已牌示委前署上元縣姚大令接署以姚曾任首縣又係許升憲所取之長才故也旣望日又傳見丞尉二十員聞將派入米廠爲隨辦云 
 
 

Page 3

 
 
[珠海壽聲]  
　　官塲接到電信得悉新任撫憲劉芝田中丞不日航海來省南番兩邑尊聞信之下卽飭差役備辦供張並雇工匠赶將撫署修理完固粉飾一新橅轅文武巡捕亦紛紛起程出境迎接矣○總稅務司赫榷使經總理衙門派令來粤查辦事伯不日當可蒞止海關騐貨廠前燬於火目下暫搭篷廠爲駖貨之地至此廠是否照舊建復聞亦待赫榷使到省察看情形再行辦理○粤東地利素饒礦產五金極爲暢旺爲他省所莫及數年來開採未盡合法不能大得利益督憲李筱帥訪知雲南省礦務日有起色遂札委卽用縣劉大令勳前往查探情形欲仿其成法回粤行之以興地利大令業已首途矣○天久不雨旱象已成自秋節迄今膏澤未見沛下不特省城爲然卽省外各府縣亦復如是司道各官關心民瘼迭次設壇祈雨無如天心終難感格依然赤日行空禾麥固已全枯雜粮亦難補種彼耕田而食者將何以堪○十六日香港火船抵省　有某甲爭先上岸失足墜入河内幸河水枯涸不致占滅頂之爻然辱在泥塗已不免以驚膽戰矣○南海縣屬石灣鄉瓦行工人與杉行工人口角爭論繼至用武稱干比戈如臨大敵後經官軍彈壓始各鳥獸散兩行均有損傷現各赴縣請騐求官理處想高坐堂皇者必能以片言折獄化雀鼠之爭也 
[粤東火警]  
　　粤垣西門外驛巷某姓家於十六晚初更時候因火油燈爆裂登時火光四射勢將燎原幸其時尙早人未就寢得以從速撲滅不致蔓延然鄰右人等已受驚不淺矣又十四晚河南龍從里某薙髮店不戒於火水龍望見火光踴躍赴救約歴點餘鐘祝融氏始返旆已焚燬房屋四間云 
[試題續錄]  
　　蘇州府屬科試生童經古等題已登前報兹悉十八日考試生員府學今夫水搏而躍之一節長州今夫麰麥一節 
元和雖有天下易生之物也一節吳縣拱把之桐梓一節問左氏春秋師承賦得雞林賈人購白學士詩得人字十九日覆生經古題 
金韲玉膾賦以金韲玉膾東南嘉味爲韻賦得邊月隨弓影得邊字書大誥若穡夫漢書王莽傳穡作嗇試解其義詩邶新臺籧篨不殄正義引王肅注殄亦少也試申王義漢遣劉敬與匈奴結和親論漢以賈誼爲梁王太傅論假令三因句自垂數爲股自垂數則必四四句自垂數爲弦自垂數其理云何書梅光祿赤水遺珍後二十日考文童長洲柴也愚至其庶乎元和子曰桓公至管仲非仁者與崑山子曰内省至司馬牛憂曰次題周有大賚善人是富賦得五經爲道義淵海得經字二十一日生補考强恕而行求仁莫近焉九月肅霜賦得秋菊有佳色得佳字補二考有私淑艾者補三考周于德者邪世不有亂 
[遺愛在人]  
　　曾襲亿靈柩由滬登舟經過鎭江時英美兩國領事均下半旗以誌哀悼前已泚筆紀之兹悉襲侯靈柩於本月廿二日下午兩點鐘行抵蕪湖地方文武各官出郊迎接水陸防兵排齊隊伍戈矛蔽日旗幟連雲王玉如大令接得電報先期在江干建搭采亨陳設各物滿目輝煌及官舫泊定道憲以下文武印委各員次第登舟叩奠素車白馬絡繹江濵而鄉村老幼亦皆携杖逐隧而來望丹旐之飄揚臨滄波而歎惜謂侯之經濟勳名卓絶天壤克繼先型所惜天不假的長城遽壞語竟相與咨差悼歎不已甚有泣下霑襟者亦可見侯之盛德霑被遠近蚩蚩者猶樂道之况搢紳先生乎是日停泊江干共大官舫五艘内一艘係載女公子靈柩其時吊客亦有以　芻一束藉表誠敬者當由其婿李幼仙副郎於四點鐘焚香告别攺用小火輪拖帶啓椗進裕溪口扶回合肥原籍以便奉安窀穸侯舟於次日淸晨泝江上駛叩送江干者較隔昨尤爲整肅云 
[衝撞喜神]  
　　本月十九日爲周堂吉日揚城中婚娶者約有十餘家輿夫吹手幾至應接不暇聞有一家綵輿將抵門抬頭肩者忽立足不住遽爾仆跌幸經同夥赶急向前將輿扶住回視跌者則面色如灰涎流目瞪似是中邪者然立卽舁回已奄奄一息不知能無性命之虞否說者謂此必衝撞喜神所致竊思衝撞喜神正宜吉利何反災及其身耶是眞不可解矣 
[河工局示]  
　　總辦吳淞江河工局候補府周爲出示曉諭事現奉撫憲札諭吳淞江河道年久淤塞有碍農商趁此冬令水涸興工挑溶兹擇於十月初一日開局初四日於黄渡虞姬墩上下築壩先開上游兵民到工後再築下游大壩合先出示諭知爲此示仰船户人等知悉自示之後凡有來往船隻務須由支河繞道毋得自悞切切特示 
[秋賽餘聲]  
　　寓滬西商秋賽旣畢復於上禮拜六令各馬夫爭奪錦標其西人之餘興未闌者亦罄控超騰賈其餘勇并跳浜跳花萁架至薄暮始回惟媚子佳人無復爭先快覩是以香車寳馬落落然幾若晨星云 
[讞員停讞]  
　　今日朱森庭明府照會英領事並飭知各捕房停訊一日云有要公也 
[屠夫梗令]  
　　上海縣陸邑尊出示禁屠三日以迓甘和昨日本城九八七三鋪珍美齋同泰源昌等肉店依舊宰猪出售適邑尊赴沉香閣拈香途中望見立卽飭差將各該店主帶回候訊一面傳該鋪地甲兪慶至案以其玩視禁令枷號半月發本鋪示衆 
[解縣請訊]  
　　昨日巡防西局解送受傷人趙來友行兇人陶和尙金阿順陳阿全吳林甫何桂榮至縣請訊陸邑尊飭收所候訊 
[英界公堂瑣案]  
　　昨爲禮拜日公堂例不訊案惟前晚有瑣案三起皆不離乎龜鴇娼妓者彚錄於左以當烟花小錄觀可也捕房查得粤妓阿有被兇鴇凌虐不堪因之送請安插朱明府提訊之下該鴇名大喜者自行投案供稱小婦人並無虐妓事情惟現在阿有已不願挈回叩求大老爺發落明府飭發交棲流女所擇良婚配并着大喜具攺過切結夫人至于爲龜爲鴇其兇惡狠毒幾無復天理良心明府殆見其尙具人形是以不予究責夫亦安知其披毛戴殼不復以人類自居耶然僅曰虐妓猶之可也至明明良家婦人而始誘之繼偪之令作無恥之事如關亡阿金者則更罪不容恕矣明府旣訊阿有一案畢卽有王曹氏者訴稱小婦人被關亡阿金誘偪爲娼叩求提究朱明府略爲詰問諭以候提阿金質訊核辦說者謂該氏幸遇明府爲之超拔是以未墮苦海耳使竟甘心作妓則不特迎新送舊汚辱難言甚且月久年深債臺百級被人偪迫生死兩難如金佩林一案亦可覽已龜奴袁阿福訴稱小的在妓女金佩林處爲傭曾被借去洋銀五十元立有借據向索圖賴求賜提追朱明府飭提該妓到案庭訊之下袁申訴前情檢呈借票該妓供認欠洋并稱一時無力歸還容緩拔付明府着分四期拔付每期拔洋十二元五角至年終爲限 
[法捕房瑣事]  
　　秦錫坤之妻任氏被周士林奸誘復將其女阿三鬻入娼寮經秦尋獲扭入捕房葛同轉訊明情節將周押候尋交任氏到案再行核訊此已詳前昨兩日報端兹悉任氏見郮被獲心存畏懼避匿在西眼外地方昨經包探王榮培帶同周士林前往當將任氏指獲送入捕房管押候訊○法界自來火行西首一帶馬路每晚皆停歇東洋車鏻次櫛比此種車輛均係有人購置以備放租者因恐宵小乘機行竊各人公同醵貲雇某中晝夜看視以免疎虞近以節省費用將甲停歇甲本異常困苦自停歇後衣食無以自給又恨車主之不用　也於前晚將車上篷布剪去兩塊意欲逃逸適被車主望見將甲扭獲送入捕房捕頭飭令管押候解公堂訊辦 
[賀儀助賑]  
　　本館協賑所得孫君煥章來信云皖池張杏村先生五旬有四幸獲石麟將湯餅會資助入賑捐略不收人賀禮章等誼屬　 
 
 

Page 4

 
 
同袍不忍拂其善意遂量力輸助以充直東賑需計孫煥章洋十二元吳煦堂四元鄒梅谿六元吳桂芬張琅卿吳紫峯丁治平程鎭山章漢良張華堂七人各三元顧儀亭萬蓋亭徐盛友徐士亭四人呼二元韋雲坡許燦庭李筠溪三人各一元以上共鷹洋五十四元請卽登報俾欲賀先生者可踵而行之救彼百姓奇災保此麟見多福臨頴不勝拜禱之至云云語云皇天無親惟善是佑似此博施濟衆樂善爲懷他年頭角崢嶸蔚爲大器定可操券特之豈第誔膺多福已哉 
[鉅欵迭頌]  
　　順直罹災彼顚連無告者靡不大聲疾呼乞援於仁人之前需拯孔亟正在躊躇廼有隱名氏大善士因病愈助順直規銀一千兩由蔚泰厚來常州澄記大善士由安乎莊來洋五百元委解災區救時皆惻隱之懷樂輸鉅欵濟世有澄淸之志願積陰功修德同心不謀而合用資感並廣流傳 
[彚解賑款]  
　　敬啓者滬上賑所接奉盛觀察杏蓀來電請速籌欵并邀孫君嶼芝馳赴山東放賑以救災黎敝所經卽籌辦規元一千兩匯同文報局彚交嶼翁并同事八人帶至山東分别散　當此秋風砭骨霜露頻加災民轉徙流離凄苦萬狀滬上賑捐日弱而順直山東等處災電頻來敝所竭蹶從公力難兼顧伏乞諸大善士念災民之苦况凍餒無依發悲憫之情懷解囊樂助勿以無厭之求見責則救人救澈福報必隆謹代災黎泥首求助 
[助振摭要]  
　　直東罹災各户困憊情形不堪言狀所賴各處仁人量力佽助俾免塡溝壑其積德洵無藝焉湖郡坦夫居士求病速愈洋二百元寳邑慕濓室主人求病速愈合宅康健洋五十元丹徒包仁丈良煜爲女來瑛病　速愈由立大莊來洋五十元南陽氏爲媳產平安完愿洋五十元乍浦陳光裕堂由同興隆來洋一百元有强學齋仁丈由汪益修先生來漕平銀二百兩合規元二百十五兩零五分山陰徐丈徵蘭求病愈由時明齋先生來洋二百元瑞安善女孫林氏祈保令郎德槓𠻳止熱退音復體健壽長由義昌洋行樊時勛翁交來洋一百元揚州荊華書� 
屋仁丈續助規元一百六十兩零九錢潮州大埔楊子惠翁求病痊由永興土棧來洋五十元江右姑山公寓種德堂主人祝慈親康健大小平安合家和氣中彤源莊來洋五十元鮑耀祥欽祥賢昆玉爲尊人七十壽辰奉命節省筵費移助洋四十元淅台觀音院天台僧不留名經募一百二十元常州陶仁丈樹棠爲如夫人王氏病自將所蓄願助求速愈洋五十元杭州兪子瀚仁丈求病愈由李巽甫先生來洋一百元浙江布庫大使程國嘉翁爲尊閫王氏病求速愈由晉和莊來洋一百元吳積善堂洋五十元東臺存悔道人還愿由協源莊來洋五十元隱名氏求寳舟赴營往來得利順風平安規元一百兩屠仁丈振業求諸病速愈合家平安由保太衣莊來洋一百元○義記代募助山東規元一百兩又助直隸規元一百兩劉繼記全信堂各規元五十兩敬修堂規元三十兩冉輯記規元十兩以上六户由厚記棧德生義劉榮暉先生交來抱經子爲平安還愿洋二百元實事求是子爲女病愈洋一百元二户由鎭江晉源莊來金匱過愛棠仁丈爲室人病體稍愈愿助由無錫邵仁和祥寄來洋五十元卿記由徐石士兄交來規元七十兩零六錢七分委解災區爲倫常工斡補定迓祥和爲用度善彌縫自躋康樂堂榮萱草匡災而一室平安屋茁荊華救困而四郊悅豫過宜知悔仁在隱名儲蓄有資濟世則康彊可晉肫誠完愿回天則分娩如恒有志抱經實事求是齋名彊學堂悟敬修汲汲德培慇慇善積同心拯厄枵腹銘恩凡兹籌晝之多方不外遵循之有準也而持帆無恙如願以償矣[  上海北市絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤省官報]  
　　藩憲牌示新會白沙司巡檢缺委南海黄鼎司巡檢徐佐淸署理順德紫泥司巡檢缺委咨補高要横查司巡檢陳錦春署理又督憲牌示廣西鎭安協副將缺以廣西撫標中軍叅將五世淸升補廣西隆林營遊擊缺心廣西南寗營都司恩平升補 
[䢴江官報]  
　　十九日正任掘港塲誠鹺尹存由京引見回准金鹺尹宗保委騐收六閘石工二十日經知大巡二十員委運北鹽起程廿一日孫分轉厚委海屬查災任分轉文瀾禀知回淸江浦 
[申報舘恊振所九月廿一日至廿五日止經收第七十一次淸單]  
　　廿一日蕭然濟陽氏洋三十元富與銅洋二元蘆門老少平安銅洋一元張月樵一元沈芝田洋一元朱壽臣洋一元王松記洋一元二潤堂洋一元詔榖堂洋一元漱石房洋一元嘉樹主人洋半元東臯書舍洋半元桂韾書屋洋半元修竹山房洋半元隱名氏洋半元無力者洋半元張文　洋五角潘吟春桑熾卿沈秋泉一元何敢明英洋一元銅洋一元固本堂洋三十元○廿二日安裕堂錢洋十元馮善士洋二元汪俊明施祥　袁會五姚涵蓀留心軒洋三元丁學謙洋一元志山堂洋一元培荊堂洋四元恆翰齋洋四元十一齡童子洋兩元無名氏洋一元㔗　氏洋一元濟美與洋十元○廿三日無名氏洋一元周雅瑟洋一元安省大南門熊公舘舊花翎一枝不留名玉器六件○廿四日無名氏洋兩元○念五日王春山五元吳吉人洋三角賸沌甫洋二角無名氏洋二角王善耕洋二角徐　康洋一角周祥發洋一角吳竹亭洋一角王楊氏洋五元無名氏洋二角王三隆洋五角無名氏洋十元未嚴高洋三元豫順號錢四百黄永順錢四百胡泰和錢四百楊少臣錢五百無名氏七户錢三千二百以上六户來錢五千三百交來現銀三兩三錢三分陳桂生洋一百四十八元四角現銀三兩三錢三分銅洋四元 
[上海北市絲業會舘籌賑公所施少欽經收順直山東賑捐九月初七八日第二千六百另七八次淸單]  
　　丹徒包良　爲女來瑛病求速愈由立大莊來洋五十元乍浦隆懋張蘭生求妻病速痊廿元趙晉魁廿元勉善齋主人廿元心誠子爲母病求速痊十元無名氏爲服藥全　虔助十元紹城牧庵子承嗣　十元又求平安五元杭省李嘉臣爲伯毋陸氏病愈將禮斗資移助十元常熟大正莊求利三元無名氏二元公平經租賑房二元　蓮卿二元問心無愧子求子病愈一元仙鎭求病愈二元采涇大成典二元鴻記求福二元揚州施紹餘求平安康吉二元東海抱病綿力子求病愈五元庭生玉樹門内合宅求不安五元新勝來遠人求平安一元和悅州省過子募浪迹山人六萬勞　任藥安堂無名氏李寶善堂李長勝明範堂七户各一元皖垣心長力短子一元釵塘孫文彬一元蘇垣邵留奎求順遂一元示壽求嗣半兀求病愈半兀○朱大全來求病愈洋四元又二户各三元又一元求福求消刧各二元求祿求壽求名求利求平安求順遂求平安七户各一元正求嗣五角求名利三角無求氏洋一元不書史求平安洋五角又求利洋五角大吉氏求嗣洋四角用書氏求祿不書名求順遂聿曰氏求平安吟春氏求福祿壽知不足齋求祿慈竹氏求壽景張氏求嗣無名氏求利求安氏惕非居無名氏求順遂十一户各二角無名氏求福節高氏求壽無名氏求名無名氏印生氏求壽如心氏求名六户各一角共三十六户合洋廿八元○紹興華舍村顧錦綢莊覺非子洋十元又募唐可慶保隱病全愈十元楊蓉記三元馮錫源王文榮各一元○鎭邑源源袁蓉舫洋一角又募趙門嚴氏雙全一元柴斐章三角有心無力三人合三角方長生二角柴吳卿鄭永堶王順法范景山顏國勳范桂生趙思茂吳　八户各一角无民氏王月記楊雨亭賈鳴和趙祗全五户各五分有心無力三人合五分共十九户合洋三元○惠泰　來如松之盛求福洋四角最　堂求順遂省心居求平安櫻湖氏求平安三户各二角福壽綿長求祿敦厚堂求壽燕樂居求嗣瑞徵堂求名養心居求利陶大福求福禮耕堂求嗣華如生求利不留名求消刧養心氏求順逐十户各一角共十四户合洋二元○嘉興錢恆甫募錢次恆錢如恆朱壽錢求氏求嗣畢王氏求病愈錢如恆求消刧錢亦恆錢再恆求壽朱迂氏求嗣朱趙氏求病愈畢太記求平安十户各錢一百文合對開洋二元以上初八日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
