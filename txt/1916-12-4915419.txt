# 1916 - 12 - 4915419

 

Page 1

 
 
   
 
 

Page 2

 
 
時評 
[沉寂（冷）]  
　　帝制之進行如火如荼未幾而沉寂矣沉寂而進行愈猛今其去目的不遠矣然而雲南之反抗怱由此時而發生 
　　雲南反抗之發生傳言四起其勢亦若帝制之進行也然而近數日間所得消息則又沉寂矣沉寂後其進行不知若何也然以今所見則僅見其沉寂而已 
　　日故沉寂有二象其一則進行其一則不進行然而由外表觀之皆沉寂也 
[專電]  
　　北京電雲南財政廳長籍忠寅由河口來電已被雲南人逼迫出境其往滇辦理中法交界勦匪事宜之軍事參議唐寳潮則赴越南總督署避難 
　　北京電雲南獨立軍之人物趙鍾奇殷承瓛劉雲峯孫永安王廷治最爲善戰屢在川黔立功 
　　北京電雲南省前月向北京陸軍部領去之步槍二千四百枝現已至滇中央通電席東中途扣留趕辦不及 
　　北京電據法使館消息雲南確已派二支隊由省出發分赴貴陽南寧該省將軍亦已下戒嚴令 
　　北京電政府已將南北兩苑駐兵悉數外調不免空虚現又擬添招三師限三個月成立以備調遣而资防守 
　　北京電征滇軍先頭隊由馬繼增統率已陸續由常德出發並有飛機兩架 
　　北京電陸軍第八師由馬廠撥一旅人赴南苑接防 
　　北京電新練陸軍四旅以陳光遠爲督練長以李士鋭爲參謀長 
　　北京電靑島大連兩處現有大帮黨人聚集日政府取放任態度又大連要塞司令靑木宣純日本參謀部已調回專判斷中國情報 
　　北京電陝西洛川屬之曹家原有大股土匪盤踞鄉村團長嚴紀鵬將村用砲猛攻全村俱毁 
　　北京電周自齊赴日本以陸軍少將陳儀爲隨員長昨日起程 
[特約路透電]  
　　香港電昨有携械之華人一隊刦掠深川附近之龍村河（譯音）中國税關拘傳關員哈 
里森又刦掠距龍村河七英里之沙頭税關關員爲柯泊氏兩處皆無死傷（十一日） 
[戰電（英人路透電）]  
　　倫敦電首相愛士葵今日在下議院宣稱英軍退出達峽希勒角未喪一兵極可欣慰棄砲十一尊内有十尊乃十五磅廢砲已無用處所有未能移出之軍火皆已付諸一炬此役與蘇夫拉之軍事行動同爲海陸軍歷史上前所未覩之功績司令與將弁誠可嘉讚云 
（十日） 
　　雅典電聯軍在米狄蘭拘捕多人中央諸國大爲反對故希臘已向協約國提出抗議（十日） 
　　倫敦電張伯倫今日在下議院報美索波台米亞之戰情謂愛爾梅將軍於六日阿里奇比往援克特六日湯興特將軍電稱克特西北砲火甚烈但敵軍未曾進攻七日愛爾梅將軍沿底格里斯河行五十英里前往克特電稱是日底格里斯河兩岸皆有砲戰康倍爾將軍之軍隊在河之右岸佔據敵陣奪獲兩砲俘敵七百同時左岸主要攻勢爲敵軍側擊所阻是處土軍有三師之衆九日愛爾梅將軍電稱八日夜間英軍倦乏未能前進九日敵軍漸退英軍冒雨追之最近來電謂土軍已退至哇拉（十日） 
　　彼得格勒電今日公報謂西境安靜成洛維資東面及加里西亞之敵軍爲俄軍迎頭痛擊大受損失敵軍屢圖克復失地均未得利敵軍今僅能以砲隊及手擲炸彈阻撓俄軍從事鞏固得地之防務其力殊爲荏弱未有效果（十日） 
　　彼得格勒電西南陣線兩　極端仍在惡戰北翼俄軍於俄國耶穌誕日占據恰土里斯克翌日德大軍於街市激戰後奪回該鎭但即爲俄軍逐走敵軍雖屢圖克復及阻止俄軍向德軍重要鐵路中心點之柯凡爾進發但均爲俄軍擊敗南翼則有德奥軍由逼近俄羅邊界之巴楊斯進攻志在於俄羅羅邊界間擠入抄擊占據薩達古拉鎭俄軍右翼該鎭爲成洛維資東北五英里之扼要地點敵軍屢次前進輒爲俄軍砲火所阻軍事專家以爲俄軍所處地位甚爲鞏固俄軍已廓淸斯特里巴河東岸廣三十五英里之陣線俄軍鑒於往日猛進失敗故目下所得諸地均先設防固守而徐圖進步（十日） 
　　巴黎電今日下午公報謂香巴業德軍以毒氣砲彈猛轟且乘機進攻德軍於一畫夜之間在美斯尼爾廣八基洛邁當之陣線進攻四次均爲法軍砲火所阻未能逞志僅在法軍第一防線二地點奪獲立足地法軍旋奮勇回攻逐走敵兵今僅餘前鋒戰壕數小叚仍在敵手今晚公報謂全陣線均有炮戰法軍猛轟末斯河高地毁敵軍戰壕數段香巴業惡戰未止法軍所失之地幾全奪回德軍進攻者人數旣衆計畫復奇果使獲勝關係匪細然以法軍勇禦之故卒全歸失敗德兵一旅曾在廣闊陣線之某地點爲法軍摧敗（十日） 
　　德黑蘭電俄軍在阿薩達巴德擊敗波斯大隊叛兵大獲勝利俘虜中德國軍官二員波皇召見俄軍司令禮甚優渥（十日） 
　　彼得格勒電公報宣布俄國戰艦一艘在黑海與德戰艦戈朋號之戰情其文甚略茲悉是役歷二十五分鐘之久戈朋號曾中數彈急向博斯波魯斯駛逃（十日） 
　　倫敦電今日午後内閣會議歷時頗久閣員漢德森瑪干那任錫門皆列席聞所議者爲工黨對於强迫軍役制之地位分級徵兵辦法復行後應徵者頗衆（十日） 
　　倫敦電議員薩繆爾已被簡爲内務部副大臣（十日） 
　　倫敦電印度事務大臣張伯倫今日在下議院宣稱尼克松將軍近因患病已卸美索波台米亞司令之職而返倫敦繼其職者爲印度參謀長萊克中將（十日） 
　　美國斐拉德爾斐亞電加萊斯角杜朋火藥廠炸裂死傷多人聞此事由於外力但電線中斷餘情未悉又電杜朋火藥廠失事原因刻在調查中共死六人（十日） 
[東方通信社電（日本人組織）]  
　　北京電廣東電稱惠州府爲中心淡水白花（譯音）等處暴動紛起九廣（電碼不明）鐵道以有危險之虞有變更開車時刻之説又舊高州所屬之電白縣亦有暴動之報此等暴勳皆爲革命黨之統系云（十一日） 
　　東京電重慶電云四川省叙州西南方與雲南省北境要衝之老鴉灘地方（距叙州四百里約六日行程）八日有雲南軍與四川軍衝突之報（十一日） 
　　東京電赴日特使周自齊氏因南方人士攻擊之甚是以旅行途次非常恐怖（十一日） 
　　東京電樞密院顧問官高島鞆之助子爵因病於去臘至伏見養疴今晨逝世（十一日） 
東京電派赴南洋耶魯島防備之橫須賀海兵轉所屬下士卒於昨十日回抵橫濱詎因風浪舢板顚覆不知下落者九名昨夜徹宵從事打撈（十一日） 
　　東京電日本近收俄國金塊以償軍需品之代價又收銀塊則於今後六個月内鑄造俄國銀貨再行送往俄國（十一日） 
 
 
 

Page 3

 
 
　　東京電聯合各國派遣特使祝賀日皇即位大典業已先後通知日本政府矣（十一日） 
要聞一 
[德報之國强以敎育爲本論]  
　　北洋德文報曰畢士麥公者德意志帝國之名相也畢公平生偉業世所共悉可不必論而有一言爲治國者所宜知即一千八百八十二年畢公在國會所謂一千八百六十六年德軍之戰功皆德國敎員之力是也其意謂德人之勇力固超羣絶類然非學問高尙以寡敵衆亦難望其必得最後之勝利蓋人而不學有勇無謀勝則蜂擁而前敗則亂竄人若有學有識則意志堅决無論勝敗必能賈其勇力施其智謀斷不至於如烏合之衆也昔日德軍之戰功固賴乎學識今日德軍之以寡敵衆京莫不然而德人學識之高尙者由於敎育之得法也德國之敎育固志在啟發學子之智識使人人有好學之心而以養成學子有獨立之志斷事之才循規守矩爲主故舉世各國人士之駕臨德國者見德國學校之秩序嚴肅莫不嘖嘖稱賞而覘人國者亦莫不視其國之敎育而定其前途蓋一國之强弱貧富皆以敎育之興衰爲本也大抵敎育普及之國今縱貧弱亦有興隆之日反是則縱富强亦必不能久興可斷言也茲查中國及歐洲各邦不識字之人數如下所列（以萬人爲比例） 
　　中國（千一百萬方哩人口三萬六千萬）第萬人中不識字者有八千五百人計佔百分之八十五 
　　歐洲（一千萬方哩人口四萬萬）每萬人中不識字者三千人計佔百分之三十 
　　俄國每萬人中不識字者有六千二百人佔百分之六十二 
　　比國每萬人中不識字者有一千人計佔百分之十 
　　法國每萬人中不識字者有二百人計佔百分之二 
　　英國每萬人中不識字者有一百二十人計佔百分之一分二 
　　丹麥每萬人中不識字者有二十人計佔千分之二 
　　瑞士每萬人中不識字者有十人計佔千分之一 
　　瑞典每萬人中不識字者有十人計佔千分之一 
　　德國每萬人中不識字者有二人計佔萬分之二觀上表所列可知各國人之不識字者惟德最少特他同年來之敎育成績如何尙未見公布不能併列一表以資比較是誠可惜耳 
　　茲據華德日報稱德國柏林電因現在馬尼拉與上海之間海底電線有變端暫不能通大約須至下星期方能修好照舊通行 
[字林報論雲南今日之地位]  
　　字林報云雲南警信起後迄今似無調和之望假令勢必至戎衣相見則雲南兵力若何當有研究之必要據順天日報云滇兵約有十萬人英文京報謂滇省有兵五萬而日昨總統命令則謂不過萬人以上消息矛盾殊甚究竟不知孰確惟各方面皆謂指揮滇軍者悉爲曾受軍事新學術之武員蔡鍔李烈鈞唐繼堯輩皆知兵之人記者料其下級軍官當係訓練有素且滇省過山砲野戰砲來復槍及彈藥等儲積頗多又有兵工廠一所聞每日能造來復槍三千枝槍彈二萬枚如此説果確而黨人又有經營其事之决心則滇省之地位誠可力戰以爭獨立也滇省行政之特色即爲練兵一事錫良創之於前李經羲繼之於後蓋已十年於茲矣滇省財力不强其大宗入項爲鹽欵與錫税每年總額約三十萬元滿淸時代常由北京撥欵接濟革命以後雖可截留解交中央之欵項一部份以作本省行政經費然爲數究屬無幾此日前總統命令所以有滇省地瘠民貧亂事不難敉平之語也滇省地理乃吾人所必不可忽略者東境一帶悉是高原自六千五百尺至九千八百尺不等石峰高聳間有森林東北羣山相接峰巒交錯有達六千五百尺高度以上者西境山脊隆起間以深峽地勢如是進攻不易苟東鄰黔省効忠中央則政府軍隊尙易行事扼據要塞但若貴州附合雲南則軍事問題更屬困難蓋黔省多山岡巒緜亘佔全省十分之七交通之難無異甘肅而滇桂邊界亦復山路崎嶇也北京華字報稱滇桂之交已駐有新軍二營舊軍五營但龍濟光已否派兵駐邊刻尙未知僅聞中央已有此種訓令而已設有戰事則兩軍所必爭之要塞有三北爲灘頭東爲平彝南爲富州滇省要道計分數支一由雲南府過曲靖府而至貴州二由雲南府過東川昭通而至四川三過廣南府而至廣西四過蒙自蠻耗而至東京此路有鐵道可以直達此交通線之大槪也雲南府四面皆山滇池在其南憑高遠眺風景殊佳城内多樹木廟宇彩色屋瓦與樹林綠葉互相掩映惜街道狹仄店肆簡陋耳氣候四時皆春六七月間平均熱量日則七十五度夜則六十五度冬季日光不滅熱量較夏季僅減十度故居於雲南府者可常年開啓窗户以受新鮮空氣焉 
遠生遺言 
[游美隨紀]  
　　第九信㈤（遠生）　　十一月二十二日▲入美境時之光景余等先至關上先將手携皮篋聽驗後即由領事署書記陳麒君（預先由域多利埠諸君發電知照到埠迎接迎接者）帶領余等赴移民局瞥見一栅欄（即海關與移民局之界牌關）欄内有多數之下等外國人殆赴驗而未畢者入欄後車行尙百餘步得至局先入一室殆普通局員也呈進護照良久良久陳君與局員笑語甚洽局員等亦以余等爲上等艙客禮貎甚周未幾即領到最後一室似即局長巍然而坐旁坐一粤人翻譯其時正驗一三等艙華人訊問其詳且將其所帶之洋錢滙單一一呈驗後而後出即及余等依法詢問一次亦曾問及所帶之欵數但不呈驗耳 
　　於是又領至最先所入之局員室則陳麒　已不在座蓋公私分明矣此君所問更加詳悉旁有書記一一筆記問及已否娶妻間及幾子問幾子何名又將身長重量一番又問生理上有何特徵│護照上僅寫帶眼鏡帶洋鏡不足爲特徵也│余乃不幸人極普通别無特徵│而此君謂我可代君尋出一特徵乃上下左右視余頭部不止乃尋出余面部上有一極徵細之痣點余自己亦向來未曾發見者而此君乃發見之於是即作爲特徵註入筆記此等旣畢余等乃爲獲得踏進美洲地皮之自由之僑民矣至護照或證書則以余註明至舊金山（即桑伏郎西司哥華人又略稱三藩）命余等到金山後拍一全身照乍赴中國領事署領取也 
 [G ] 
[戒煙新藥巡按使署給示通銷]  
藥學士徐錫驥先生發明戒烟新藥戒時不吐不瀉眠食如常七日斷癮絕無後患自張謇湯壽潛兩先生在上海發起新藥戒烟社以來成效昭著完全戒絕者已達十餘萬人曾蒙美國丁義華先生曁全國禁煙總會長章遹駿先生提倡推廣並蒙浙江巡按使屈移咨各省一體行銷本年九月十五日又蒙江蘇巡按使齊通飭各屬一律通銷並給示保護在案再徐君著有戒煙必讀一書曾經前淸禁烟大臣頒行各省現由全國禁烟總會特印二萬部分佈全國爲戒烟之指南此書詳載戒烟良法戒後調養法各種戒烟丸選擇法並禁烟緊要法令凡關於戒烟之事無不詳備每部定價二角戒烟新藥大盒十元中盒四元小盒二元外埠函購欵由郵局滙到卽日回件不誤如郵滙未通之處郵票亦可代用惟郵票須作九五折計算外埠經售另有章程函索即寄總發行上海淸和坊西衖對面新藥戒烟社 
[立好白濁丸]  
凡患體虚身弱之人一經勞役過度思慮失節相火妄動或花柳染毒而起致患此症初起點滴遂致旺流若不早治後患無窮此丸服下一盒包可立止功效神速每盒一元如小便腫痛 
須服珠黃掃毒丸體虚者服滋陰補身丸計價每盒各二元 
[立止白帶丸]  
此丸專治婦女赤白帶下日久面黃肌瘦腰酸腿軟四肢無力若不早爲醫治後患何堪設想是丸服下功能健體立可止帶無論症之輕重二盒斷根勿效還洋每盒一元　上海三馬路小花園對門永壽大藥房　來信地址寫明郵政回件妥速 
[包愈吐血永逺断根]  
久遠馳名京都天寶齋秘製吐血咳嗽化痰神效藥膏◎靈驗非凡謂予不信一試便知另有孫製半夏麯專治久年咳嗽老痰立服立愈每盒五角 
吐血一症皆由身體虚弱或咳嗽而傷肺而其病原尤在憂鬱思慮過度日久不愈致成癆瘵性命攸關本齋利濟爲懷得祖傳良方不惜工本秘製此膏專治一切吐血之症以及痰傷咳嗽無論男女老少雖十年二十年老症服之立刻見功屢試屢驗重者二大盒斷根輕者一大盒包愈永不復發妙在滋陰潤肺止咳化痰眞治吐血之天下第一良藥也若有虚言神明共鑒每大盒四元小盒二元先試二元亦可惟假冒甚多購者認明○遠埠函購原班回件信力自給　舖分上海二馬路西鼎新里内●另有立止哮喘氣急靈丸每盒洋一元咳嗽順氣化痰丸立服立止每瓶洋五角另有小兒救命丹名曰萬應保赤散專治小兒百病服下馬上見功每瓶洋一元如不靈驗包退還洋以昭信實 
[上海四明銀行廣吿]  
本銀行總行開設上海寗波路分行先設寗波江北岸温州府城内兩處重整營業章程商業櫃存銀活期三厘計息定期三個月四厘六個月五厘一年六厘存洋活期二厘計息定期六個月四厘一年五厘兼營各業商號往來逐日收解無不克己儲蓄櫃存洋活期三厘計息定期六個月五厘一年六厘二年七厘其餘滙兌各欵格外公道　賜顧者請至本行面議可也 
[懷安施醫局特延陳伯威醫士耑治一切毒门花柳忢𤵂]  
花柳毒莫多於滬上而花柳毒藥之廣吿亦遍貼通衢稍不審愼誤服藥品或劇烈之劑以致殘廢終身痛苦萬狀殊堪深恨至貧苦小民因醫藥價昂而失治者尤堪憐憫同人等因於六馬路電車轉角處和興米店東首間壁第五家石庫門左設立懷安施醫局久仰陳伯威君行道有年於花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如願駐局就醫者雇有男女工人伺候並設有藥局所有各種掃毒靈藥如珠黃下疳散立止白濁丸均一律平價出售患者幸注意焉　遠近多假冒請認明四十二號門牌勿誤　贊成人　朱葆三　丁欽齋　錢達三　孫彌卿 
[老聾竟能復聰]  
市上耳聾丸藥極多○當推二馬路西鼎新里京都天寳齋爲第一○僕已親自試過○方知眞寔效驗購者留神大凡有一病必有一藥有一藥必除一病如服不見效者即非對症之藥雖化費千金終難取效僕年近五旬兩耳重聽已七年矣遍訪良醫服盡諸藥毫無影響於是聽天由命不望復聰矣乃去歲偶觀申新兩報見京都天寳齋吿白云萬國九洲耳聾第一聖品除耳聾極妥極靈即由郵局滙洋十元購耳聾藥品兩料按日試服果覺身體漸强兩耳稍聰又續購兩料虔心呑服漸服漸愈未及服完居然復聰如故矣而且起居一切勝如壯年想數年宿疾一旦失去豈非喜出望外爲此登報以揚仁風謹告同病者　南京四牌樓陳子祥謹告 
[安徽婺源淸華胡仁德堂修譜廣吿]  
佈爲吾族客外久未通問者無從關會故特登報廣吿凡屬吾族見報速將名字居址詳述掛號郵寄婺北淸華上市胡鼎和 
號收以便函寄紅格等件愼勿遲悞此佈 
[愼昌洋行經理意奎推勃而火險有限公司廣吿]  
本公司備集資本銀四百萬兩在中國經營保險事務歷有年所辦事公正捷速素爲　各界所信從保險價目亦極低廉如蒙　諸君惠顧請　駕臨圓明園路四號本賬房接洽可也 
[肺部大將]  
上海五洲葯房發行助肺呼吸香膠 
潤肺止咳之藥市售極多或取效一時苦無永久之實驗惟此膠味美而甜氣香而淸入口即化功能滋生精液滋潤喉管性能化痰止咳以淸肺火兼助肺體而匀呼吸如老年氣喘痰塞而咳者隨時食化三四塊無論稀痰濃痰化歸烏有中年傷風乾咳或濃痰厚結或咳少痰多或喉𦜐發癢頻咳不止或操勞過度以致肺痿咳嗽日吐稀痰精神衰耗内臟養生之精液皆變爲痰若不治愈則身體决無健壯之期每次可服二三片每日可服一二次如幼年偶感外寒而致傷風若不治愈便成鷺鶿咳嗽頻咳不止大爲可憂或痰内結致患急慢驚風此膠隨時含化一二塊能使内結之痰立化爲水往下則由大便而出往上則由喉管吐出痰去則咳自止且肺自壯而呼吸自匀若能常時備用肺病可免一家赤子可保决無痰驚之患洵爲化痰之聖品葆肺之大將 
助肺呼吸香膠價目大盒洋四元每打洋四十元小盒洋二元每打洋二十元上海四馬路棋盤街轉角五洲大藥房◎各省分店批　 
[萬利豐股票公司]  
本公司合集巨資專收全國鐵路股票及有期證劵各種公債票各銀行各分司各大廠股份存單收據一切均可交易外埠函件當班答復其洋托銀行或郵局匯寄均可代客買賣其價亦當格外克已以副惠顧之盛意本公司在上海英大馬路新鳳祥銀樓隔壁萬利豐股票公司啓 
[感謝化痰立止咳嗽茶葉]  
竊氏患咳嗽氣急哮喘痰多五年呻吟牀褥病苦萬分後承至親指示小花園對門永壽藥房買咳嗽茶二盒費洋一元豈知茶未服罄其病已愈故特鳴謝朱方氏謝 
[脚症靈藥]  
凡患脚氣脚腫偏風癱瘓半身不遂等速購此藥立刻保全江南地勢卑濕多患脚症若不早治脚氣衝心生命不保此藥治人旣多價廉效速初起輕症二服收功久重四五帖全愈每服五角五服二元　在上海跑馬場對門耀華出售貧者奉送施德之啓 
[只此一家的眞治白濁血淋刺痛眞正當日立止]  
感謝懷德堂淋濁聖藥名不虚傳的係名醫 
余患淋濁之症已二月有餘受累不堪溲溺時痛如刀割紅腫破爛苦不勝言庸醫診治無效購各藥房之丸丹服之反出血淋重症心中十分憂悶後蒙友指示六馬路中市朝陽萬年樓西恒和油酒店隔壁懷德堂王雨香先生醫治○即服先生珠黃止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症即霍然全愈蓋懷德堂之醫藥眞乃上海第一靈效也○該堂魚口便毒内消丸及下疳腫爛生肌丹每盒一元亦靈效極速之丸也　後馬路興仁里錢業成蘭生誌謝 
[餘大裕通]  
三馬路石路東首電話二八四七　四馬路昇平樓對面電話三七六五 
[股票公司]  
本公司買賣中華全國鐵路股票證劵公債儲蓄等票並華洋各銀行各公司各大廠股份存單均可交易兼做押欵佣金取息格外從廉如蒙　賜顧請駕臨上開地址本公司接洽可也 
[信益股票公司]  
兼做押欵並收買各種股票公債票儲蓄票等均可買賣如蒙賜顧請至英大馬路南石路口通裕旅館元號官房電話三七四八 
[股單遺失聲明]  
今有合盛公司廿四號義盛公一千元股單昨午在英大馬路遺失除向合盛掛失補單外特再聲明義成公啓 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中央與各省之對滇政策]  
　　繼續密議之忙碌政府現對於用兵滇省政策仍係爲剿撫兼施之宗旨至能否迅速敉平尙無把握元首日前曾交統率辦事處密議繼續出兵政策聞該處已於昨日議决封陳係分三項辦法是日下午即奉硃批大約以所擬第一項辦法於事實上恐難辦到第二項亦似有疏漏之處惟第三項尙屬可行除分别核辦外仍責令再行續議新政策陳請鑒核七號上午該處召集軍界各機關重要人物會議各項要案張金波蕯鼎銘亦列席計共提出五案一編配預備軍以爲征滇各軍後援案二籌備軍費撥助前敵各軍餉項案三提前編訂徵兵制度新章案四擴充各省兵工廠案五添設各省陸軍秘密偵探案歷四小時方散張士鈺廳長即入内報告一切該處日來爲籌畫討滇之軍事上各要案甚多每會議不及則移交將軍府開議協同討論初七日又移交要案四件均關最重要者一爲邊防軍政之計畫一爲討滇飛機隊組織之計畫其餘兩項未詳 
　　黔省態度之續聞陸國務卿初七日下午在政事堂遐矚樓分邀楊左丞朱桂莘諸人密議要政約一水時之久聞爲政府對滇咨致代行立法院之密議案旋經該院提出三項要點請爲解釋是以研究辦法聞最後之計議於今明兩日内由楊左丞蒞院出席逐項解釋同日該院開會於會議各案後院長溥倫以黎參政淵提案請院議公决（黎參政未列席）梁士詒起言依約法第二條主權在民之規定故民意所欲元首不能反對之今以全國人民决定君主一千餘票之贊成已成鐵案乃貴州巡按使龍建章艷日電致各省及中央各部院請另行表决國體殊爲不合法律云云陳权懋鼎王印川那彥圖相繼發言均不以龍巡按使之議爲是主席派人當場將貴州巡按使龍建章調和滇事另行决定國體之電文油印分配各參政梁士詒請主席指定起草員擬具致該省長官電文再求各參政同意主席指定汪有齡徐紹楨程樹德蕯福懋那彥圖五人爲起草委員立即起草休息三十分仍開會主席宣告由秘書長朗讀起草員擬具電文朗讀畢各參政一致贊成拍發粱士詒請咨行政府即以通電各省又據政界消息征滇軍隊現在中途逐漸前進惟因貴州態度旣已游移道路倘有梗阻則進兵即多不便故政府之方釬現已從事偵察貴州如實已與雲南聯絡則改定計畫先征貴州後及雲南蓋黔湘接壞　疏防範禍將延及腹部其收拾更費躊躇也 
　　川省機宜之指示雲南問題現已日益吃緊黔川兩省因影響所繫已處不穩地位川省將軍陳宦爲中央親密可靠之人或可保無變動　陳日來連有告急密電致京故政府對於各電中之事加倍注意聞初七日政府覆陳密碼要電一件内容係指示初五初六兩電之機宜並飭對於防衛上矢忠盡責以符干城之望又據某京報載政界消息云四川將軍陳二庵日前有電告急大意稱該省某統兵大員係蔡鍔舊部因受蔡之運動曾向陳氏要求獨立以助滇省聲勢因此互相齟齬等情聞政府接電後當即電飭陳氏先爲柔撫以候辦法云云 
　　各省軍防之注意政府日昨民特下命令飭近滇各省合力進兵茲聞又以兩翻黔蜀四省逼近雲南地方治安尤須注意特由統率處電致各該省將軍護軍使查明現在留駐各該省之軍隊是否足敷防範之用如軍力不足即行電請添調並飭各該省巡按使每五日須電告地方情形一次初八日山東泰武將軍靳雲鵬有密碼軍雷致統率辦事處聞爲密陳遵令抽撥軍隊開赴皖邊塡紥某處並奉到特派衛侍武官方咸五賫來密諭遵令籌備某項軍政事宜先行電陳辦法並請候令北上面聆訓諭等情旋經該處代陳原電留覽贛省李將軍致各省電略云滇中亂象已成恐非筆舌所能解决長江一帶素爲亂黨所注意防範更不可不嚴敝省旣已密飭江防各軍隊加意防守然必須沿江及與滇接壤各省聲勢聯絡警告相聞患難扶持嚴保秩序方足以保持大局頃接鄂省王爵帥來電亦深以聯合江防爲重除復電贊成外特此奉達諸公助威夙著保障東南純竊願𥞊馬厲兵隨諸公之後尙希隨時賜示消息以其靈通贛省地方安謐軍民寗靖堪慰藎　 
[外交方面之時下政聞]  
　　核議陸使報告政府自得駐日陸公使宗輿關於日本政府爲我國帝制問題與滇省問題所開之閣議及留東黨人集議回國起事種種情形之報告後非常注意已連次召集陸國務卿秘密籌議辦法以資應付初七日又在抱膝軒將日政府所議對我政策事關重要者一律圈出加以扼要之註語密交陸國務卿以全副精神妥爲籌核並聞决計如日本爲滇事無論有若保困難棘手之提件在我方面仍以睦誼對付爲主 
　　連次會晤外使外交曹潤田次長於前日下午曾由新華宫赴駐京英國使署拜晤朱爾典公使又赴法國使署拜晤康悌公使各會談數十分鐘而出仍回新華宫報告據聞所談大略係前所商榷關於滇事之外交未經解决各問題爲繼續之談判其情形尙不甚重要另一説謂係英法兩使又提出何項抗議及棘手要求則實不確初七日下午二鐘時黃開文蔡廷幹等又奉命分赴駐京日使館英使館法使館訪晤各該公使會談良久仍回公府報告一切據聞所晤談者均爲關於滇事國際上之要題其詳情極爲秘密 
　　中俄交換公文頃聞外交部陸兼總長現與駐京俄國公使議定下星期二日（十一日）雙方在京交換自上年磋議之修訂中俄新伊霍斯河界約及設治附件條文意見書之公文以便正式開議應行修訂各條文並聞外交部此次預繕之文件已改用洪憲元年字樣未識將來亦生問題否 
　　周使行期展緩農商總長周自齊使日一節曾誌本報現聞特派大使之隨員計有七名係前農商次長周家彥現外交部員某某二名現農商部員一名現陸海軍部員各一名此外另有一名本訂於月之十五日或十六日束裝出京搭乘京奉專車前往奉省即由安奉路線及朝鮮路線而就赴東之途所有應遞國書外交部已援案辦理完妥惟最近又聞周使赴日之期將行展緩或須至十八九日方能動身 
[雲南方面之消息（十二月二十五日發）]  
　　雲南通信云滇省因遠在極邊交通不便此次北京籌安會成立主張帝制滇省紳民本多反對不過以時機未至佯爲贊成近經唐將軍任巡按宣布意見以民黨倡議革命數十年於茲不惟用去無數金錢更枉死多數之先烈始克共和成立同享自由一旦忽改爲帝制何以對祖先故主張反對帝制當以死力維持共和云云各界贊成於是遂首先發難而絶大之風潮以起連日會議預備一切俟稍有頭緒即當宣佈獨立與中央脱離關係此宣布獨立前之情形也 
　　雲南反對帝制之議旣定乃由唐將軍電達各省徵求意見現聞得復電者已有多省内容暫秘不宣一切兵餉器械現正在籌備中據言不虞缺乏今日（十二月二十五日）設立中華民國第一軍總司令部於八省會館辛亥光復時之首領如蔡如李如熊來者甚多均已入城雲南旣與中央脱離關係勢須另設政府並公舉總統現正在預備中不日發表自滇事發生唐任兩次通電後各省疆吏對此意見所有電報早經官廳方面宣布均載前報茲雲南方　通信中亦附有唐之第三電及張師長等一電一併銶下唐電云雲南各局分送各師旅團營長覽自國體問題發生以一時之私意二三侫幸之弄權致令全國人心囂然不靖馴至外人羣起干涉五國警告頻來辱國喪師於斯爲甚而大總統曾不悔禍堅欲實行舉國皇皇懼禍至之無日故主張取消帝制之議人心實已大同現由多數省分軍民長官往返密商并擬聯電中央切實勸告速下取消帝制之明令更爲擁護共和之宣言戮力同心務達目的本將軍斟酌國勢顧念民依不能不一致進行已於本日列電入告惟茲事體大關國存亡誠恐各屬吏民未能深悉此意　慮少數匪徒或意乘間造謠各地人心不免驚擾各該師長等責任所關無可諉貸務各照常辦事禁絶謠言各保地方之治安靜待茲事之解决至於内地之外國敎堂敎士以及遊歷外人各口岸外商尤當督飭所屬照約切實保護毌得稍有疏失致碍邦交大局攸關其勿忽視特電將軍叩張劉等電云除四川外分送各省將軍巡按使鎭守使各司旅長承德張家口綏遠都統均鑒昨日業由本省唐將軍任巡按使徑電袁氏要其取消帝制懲辦元兇限以二十四點鐘内答覆并通電各省軍政長官計蒙鑒察子貞等全體軍人協同一致此舉實爲保存我中華莊嚴燦爛之民國剗削千古未有之奇恥純出於愛國勢忱并無一毫權利意氣之見存乎其間堂堂正正大義昭然當爲天下人民所共諒尙希奮袂而起合力同心掃除帝制重建共和不勝　企待命之至雲南陸軍第一師師長張子貞劉祖武旅長孫永安趙鍾奇劉雲峯曁全體軍官同叩 
　　中央調兵征滇情形迭誌前報而雲南方面　决與中央脱離關係自必於軍隊另有一番組織茲將通信所述照錄如下 
　　雲南共和軍第一軍組織（軍司令）蔡鍔字松坡湖南邵陽人前雲南都督留學日本士官生（總參謀）羅佩金字鎔軒雲南河陽人前雲南陸軍師長民政長留學日本士官生（參謀副長）方聲濤字韻松福建侯官人前江西第二旅旅長留學日本士官生（秘書長）李日垓字梓暢雲南騰越人前西藏宣慰使雲南民政司長比京大學學生（諮議）殷承瓛字叔桓雲南六凉人前援藏司令官總統府顧問留學日本士官生韓鳳樓字五峯河南人前總統府顧問貴州第二旅旅長留學日本士官生第一梯團司令劉雲峯字曉嵐直隷人前雲南第三旅旅長保定軍官學生第二梯團司令鄧太中字和淸雲南東川人前雲南第一團團長雲南講武堂學生第三梯團司令楊蓁字月波雲南昆明人前雲南第七團團長雲南講武堂學生第四梯團司令張開儒字藻林雲南巧家人前雲南第二旅旅長留學日本士官生第五梯團司令戢翼翹湖北人前南京第一師第二旅旅長留學日本士官生第六梯團司令趙復祥字又新雲南順寗人前江西第四旅旅長留學日本士官生補充隊司令黃永社字臨莊湖南人前雲南步兵團團長保定軍官學生其第二軍正在編組中衛戍部隊亦漸組織就緒其總司令爲黃毓成字斐章雲南鎭沅人前重慶鎭守使留學日本士官生 
[粤省徵實雲南獨立事之前後情形（特别通信平生）]  
　　粤省當前月二十七號舉行國民會議議員選舉一時慶賀帝制者興高采烈新當選議員亦拍電勸進雍雍乎揄揚鴻業歌舞昇平矣乃霹靂一聲忽傳有雲南獨立之警信是説也香港各報於二十八號登載二十七號已遍發傳單港中爲黨人出没地其鋪張揚厲故甚其詞自在意中粤人聞之猶半信半疑然逐漸窺察亦不能謂此事盡屬子虚省城各報於二十七號電報雖亦接有雲南消息然爲檢查員所抑不敢登載二十八號晚由政府發出一電文言雲南電告平字囑各報刋登關心時事者方色然以喜然一方面報告滇省平安一方面又禁止報載滇事旋又通飭電報局禁止商民拍發滇省電報於是就禁載滇電一事觀之而滇省有不穩之事已確無疑義據一政界中人言前月初旬粤中大吏已接京中密電囑其查倧蔡鍔蹤跡乃派人到港偵查蔡已秘密過港杳無聲息滇耗發生爲由蔡而起此事想非虚傳聞滇省曾用唐繼堯任可澄名義致電粤大吏請其同意然龍將軍素擁戴中央（其公子龍體乾弟龍裕光均在中央大元帥府中授有職事（聞自接到滇電後曾覆電嚴責之其大意言君憲問題前旣贊成於先今不宜反覆於後力爲勸阻復以滇省爲桑梓之地深爲系念特選派軍官四員令其回滇查察情形隨時馳報至外間傳中央已特授龍覲光爲平南大將軍日間帶兵前往相機剿撫此事亦略有所聞滇粤桂境地毗連桂省貧瘠不如粤省之富庶且粤省軍界多屬滇人而龍氏兄弟又素稱知兵其授以平南之任當在意中現龍覲光已於一月二號交卸代巡按使之任其果否入滇事關軍事秘密尙未得有確耗但聞連日軍政兩界高級長官會議甚忙其問題皆爲對付滇事云 
　　滇粤電報旣奉飭禁拍而駐廣州沙面各國領事因密電不能發往雲南各領事乃電知駐京該國公使紛向外交部詰問外交部允其照舊辦理即咨會交通部轉飭兩粤電政馮監督傳知各電局如遇各國領事雷致雲南各國令事者無論明密電碼一律照發惟不得以領事名義密電商人各局長現已遵辦 
　　其時滇事雖已徵實然一般商民之懷疑尙未盡釋直至四號省中報界咸登參政院代行法院建議請討雲南之電於是雲南獨立之事實乃昭然宣白於羣衆 
　　又據港報載稱中央以唐繼堯因事開缺昨特來電商諸龍將軍擬派龍覲光巡按雲南經龍將軍電復中央保薦虎門要塞司令黃思錫爲雲南將軍督理軍務俾與覲光和衷共濟方有把握刻已諭飭黃思錫一面趕緊料理交代一俟中央復電即行啓節并委任李文富爲虎門要塞司令預備接替龍將軍以桑梓關係除再電勸取消獨立外又飭派軍官三十餘人分帮以三四員爲一路探察滇邊情形隨時密報以資擘畫各員已陸續出發矣 
　　按十二月二十九日中央明令宣佈之雲南將軍巡按爲張子貞劉祖武今港粤間乃有龍覲光黃思錫之傳聞且有平南大將軍之稱此説殆係誤傳也 
[江蘇敎育之新事業（南京通信員）]  
　　敎育團公有林之創立江蘇敎育費艱困異常各省立學校經費現在皆發遠期領欵通知書去年十一月份者則由財政廳給以今年元月之期票不得已持向中國銀行抵押每月約十萬元敎育當局者及有志人士羣謀永遠獨立方法因而有江蘇敎育團 
公有林之組織 
去年森林法及施行細則公布後即有擇本省荒地承領造林以爲補助敎育費之基礎十月間敎育科長盧殿虎創議以全省學校結合爲法人承領大宗荒地遵照森林法創辦公有林諮商各學校長均贊成無異議當先調查各縣荒地江浦縣之西北浦口商埠界外有官荒十八萬畝堪以領用即擬具辦法大綱九條秉承齊巡按使同意於本月六日召集各省立學校長會議辦法内容以省立學校全體組織爲江蘇敎育團設議董會執行森林事務造林計畫分二十年林區分二十段每段每年墾闢造林約九千畝並酌設森林警察其經費每年提取省立學校經費百分之二爲二萬元足敷苗木人工及其他經費之用已編成預算表及測繪林區全圖發交各校長審議均一致通過其議董地會組織以敎育團員爲議董選舉三名請巡按使酌委一名爲總理一切辦法已規畫詳備當即擬具理由書計畫書及各種圖表咨陳農商部查照矣 
　　預計公有林五年後苗木長大十年後經費可以自給二十年後全林造成利益年在百萬以外所得悉歸敎育行政經費前途遼遠不免望梅止渴然而有梅可望敎育界精神究竟興奮不少也所可慮者造林成功可見利益之時或有他種意外阻力爲國家收回等事使二果無此事則誠可爲敎育界慶矣 
[今後之奉天政治]  
　　段香岩將軍前以中日雜居實行一切政治須妥爲籌備曾派顧問官李新棨舒鴻儀二員入都向政府請示機宜一面召集軍政二界重要人物議定政策五大端探誌於下（一）整頓軍隊奉省軍隊已有三師然地方遼闊不敷公布且鎗械多有朽壞不堪適用者擬將遼源洮南二鎭守使所轄防營改編二師另再徵兵一師合成六師並籌鉅欵向天津上海兩處製造局定購新式快鎗十萬枝以資應用（二）增添警察奉省警察限於經費城廂内外不敷支配以致外人乘隙藉口在華界設立日警派出所數處强行干涉民事茲除飭外交特派員向日領事要求撤去外並飭警務處長張宏周與財政廳磋商每年增加警費四十萬元添招巡警分布各處（三）改良保衛團保衛團之設原期民間互相保衛防禦盜賊且爲將來行軍國民制度之基礎乃奉省開辦將届一年各縣實行者寥寥且有一二不肖知事串通劣紳將保衛團經費虚報添設團額藉圖朦混茲擬就省設保衛團總籌備處期以一年之内全省擬設團丁二十萬名其經費除舊有飭各縣實收實報外不敷之數呈准中央於民間每田一畝加徵畝捐半角以資應用（四）廣闢利源奉省地大物博甲於全國礦產林業漁業製造現雖陸續開辦無如資本微薄無以繼後每致半途而廢終致落於外人之手茲擬招商集股開設實業銀行專以補助經費挽回利權又以奉省荒地甚多廢棄可惜當將郭爾羅斯中旗烏拉特旗二處荒地約十萬餘畝招工開墾俟有成續即將各地陸續開放（五）愼重外交中日雜居之後民間交涉日多經日使與外交部協商就各雜居之地設立中日會審公堂一處倣照上海辦法遇有華洋訴訟案件由中日兩國派員蒞審茲擬就本省司法經費項下每月提欵三千元撥充該公堂應用又恐民間言語不通致生誤會飭員編輯淺顯之日語問答一本廉價發售以資民間研究然言之非難行之爲難以上五端未知果實行否也 
[滇省獨立前之選舉]  
　　滇省國民會議議員覆選舉於本月（十二月）十八日舉行投票實到投票人數三百十二人依法計算以三十六票爲滿額隨於十九日舉行開票　剔廢票三十二張外萬鴻恩得三十六票李增霨得三十一票吳聯珠省三十票周子蔭得二十七票均當 
 
 
 

Page 7

 
 
選當即接續舉行二次投票實到投票人數一百六十五人依法以二十四票爲滿額舉行二次開票除廢一張外吳良棟得六十二票楊春潮得四十六票黃鳳祥得三十票趙鶴齡得三十一票由雲龍得二十七票均以滿額當選人類不敷四名應以吳良桐楊春潮黃　祥趙鶴齡爲當選人由雲龍爲候補當選人復於二十日舉行選舉候補當選人投票實到投票人二百二十六人依法以二十四票爲滿額接續舉行開票除廢十六張外丁兆冠得六十四票丁懷瑾得四十四票楊金錠得三十票均當選隨又舉行二次投票實到投票人數二百十一人依法以二十三票爲滿額除廢票三張外李森得四十二票謝崇基得四十二票張棫成得三十六票唐學曾得二十七票劉煌得二十七票均滿額因侯補當選人不足額四名唐劉票數相同當用抽籖法决定唐學曾連同李森謝崇基張棫成爲候補當選人以上正額當選人八名均經確定宣示連日舉行投票開票場所表面尙爲整齊除分别通知各當選人俟答復後即行給予證書 
地方通信 
[蘇州]  
　　柏醫士奬給區額蘇常道尹署接巡按使轉准内務部准政事堂交開本部呈美國醫學博士柏樂文熱心善舉據情請給　額一案奉批令應給予仁心仁術匾額一方候發交該部轉行頒給等因相應檢同原頒匾額一方咨行貴使杳照轉發可也等因由省轉發到道由道將匾額發交吳縣知事轉給柏醫士受領 
　　敎育會議决二事吳縣敎育會於陽曆一月九號在本會事務所（仍在舊皇宫尙未遷移）開職員會正副會長龍鼎宋銘勳曁職員俴選靑李志仁等四十餘人均蒞會與議當場决定照上年辦法於寒假期内開敎育演講會並議决組織高初各敎員研究會推定李志仁錢選靑宗　成陶研藢周銘泉五人爲研究細則起草員草就細則下次開會公决議畢即行散會 
　　鹽巡船捉烟日來蘇垣各鄉私販鴉片者甚多前日有湘城　著名私販運消大批烟土烟膏被駐防該鎭之鹽捕營師船查見將土膏等物扣留並由該師船長官提訊將烟土充公并判該烟犯罰洋一百四十元釋放其時該烟販誤爲該鎭水警所拘罰嗣由該處董事詳細調查始悉被鹽師船訊判現聞該鎭董事等擬來蘇控告該師船違法查烟云 
　　花炮店失火前夜三時閶門外山塘街花砲店内不戒於火延燒左右隣居四家共焚去房屋二十餘間内有一人不及救出遂致焚斃嗣經各龍社施救得以熄滅 
[松江]  
　　議組圖書支館敎育圖書館昨開董事會先由李知事報告過去之種種旋由雷館長等提議以該館地點在縣公署西偏閲書之人祇限於城廂一方面難以普及故擬在西外適當處所賃屋　設支館擇時下需要書籍備供瀏覽合座贊成 
　　縣署會議學務部章大縣學區不得過八區松江縣自二十　區一再併合後現尙有十區本日李知事召集城鄉自治委員　務　員學董等議將舊學區劉併（舊有者松市小茜涇爲第一區亭林前崗爲第二區楓涇五庫爲第三區泗涇七寳爲第四區莘莊陳家行爲第五區新橋吕蕩白沃官紹爲第六區天馬山小崑山錢河龍興爲第七區葉榭張澤爲第八區金山衛山陽爲第九區柘林漕涇爲第十區）以吕蕩白沃官紹小茜併入松江市爲第一區亭前爲第二區楓五爲第三區泗七爲第四區以新橋併入莘莊陳家行爲第五區天小錢龍爲第六區葉張爲第七區金山衛山陽併入柘漕爲第八區議時泗涇七寳各員以學區劃併將來自治區城必依爲根據恐經費或有參差地點或不利便略有意見表示嗣以目前就學言學暫置勿議劃區事議畢復提議二事一爲調查學齡兒童預備施行强迫敎育議决由學務科主任而以城鄉學務委員學董等襄助之一爲提取中資捕助學務經費議擬仿照四川辦法俟詳訂細則後申復省垣 
[鎭江]  
　　步軍隊演習野戰要塞司令襲旅長以野外操演爲軍隊之要務每年春夏秋三季以農民正在播種無地演習不得不暫停操演茲届冬令農事已畢所有駐鎭軍隊應即擇地演習以資純熟業經諭令駐鎭各營長舉行惟試放空鎗時恐城鄉居民聞聲誤會轉滋驚疑爰咨請丹徒縣知事章君出示布告居民一體周知以免誤會 
　　水警長保衛有功鎭屬益課洲廣元洲丹徒鄉等處濱臨大江每至冬令搶刧時聞刻經水警第三專署長趙鴻喜遴派師船沿江梭巡以故匪類潛蹤現各洲紳商製成匾額一方文曰長江保障並副以牌扇多對於日昨鼓樂喧　送至瓜洲警署以誌不忘保衛之功 
　　周知事親勘河工鎭郡對岸瓜洲運河隄工久欠修理前經隄工局委派茅君實地勘估茲江都縣周知事以修築河工務須愼重故於九號親往瓜洲三河一帶察勘情形以便即行開工 
[南京]  
　　兩知事行將對調江寗縣吳知事不洽輿情齊使以其人地非宜擬將署泰縣知事鄭輔東與吳對調不久即將發表 
　　飭截留饑民出境興化縣自入冬以來有徐淮海各屬饑民紛紛入境知事章家駒恐於地方治安有碍除先後給資遣散外特詳請馮將軍通飭各地駐防軍營設法截留馮將軍准詳後已飭各軍營遵照昨日又咨請齊使飭行各縣就地籌賑遇有難民出境務須嚴行禁止 
　　籌盡水利之省批徐海淮揚紳商學界黃以霖等爲請濬運河具禀巡按使署昨奉批示云禀悉前因魯治沂河關係淮揚徐海各屬水利當經飭委籌濬江北運河工程局總辦馬士杰赴魯會商籌辦山東南運河疎竣事宜旋復實地履勘議定兩省通籌分治辦法詳經轉函全國水利局張總裁查核主政嗣因盛紳宣懷來函擬集資專辦沂工以弭水患復經派員前往張總裁曁盛紳處切實磋商議由盛紳先行籌措欵項從測勘入手並推魏家華王家槐劉康遐爲正副董事帶同測量生前往工次分段實測各在案據禀前情應俟實測竣後再行通盤籌畫以利進行仰即知照此批 
[安慶]  
　　郎溪知事請撥軍隊駐防皖屬郎溪縣與蘇省毘連向爲匪徒出没之地現値冬防吃緊之際　小最易叢生該縣雖有衛隊僅敷緝捕之用故該縣知事具禀省吏擬請酌撥軍隊駐防該縣以衛閭閻刻聞李巡按已咨請倪將軍就近酌撥營隊往駐以資鎭攝 
　　涇縣民人　參知事被斥涇縣民人左英赴將軍行署呈控該縣知事罔上　詳欺下誣謟　懲官邪而伸寃抑等情當奉倪將軍批示云禀悉該民人果有寃抑不難一訴而明何至縣中反令塡寫罪狀其中顯有不　不盡况此等案件係歸民政辦理來轅　凟已屬不合而禀尾且聲請參劾知事其爲不安本分可想而知特斥不准原禀擲還　 
[山東]  
　　保存運河軌道東臨道尹以運河軌道於水利商務均關重要今南運正議疏濬北運同一關係而淸理官產處現竟通飭沿河各縣將河灘地畝劃入變賣範圍陽穀　張兩縣墾務局且有變賣河心之議在財政一方面或自不無裨益而官有地畝一經賣歸農民之手嗣後變更處分統歸業主之自由冲墊翻犂河形漸失該河不廢而自廢公家不過一度得少數之金資適貽後日莫大之影響即欲設法規復恐非輕而易舉之事故特詳請巡按飭行淸理官產處及墾務局凡屬運河堤内地畝一律免予變賣只准租種至堤外柳園越河等地仍照變賣官產原案繼續進行以免混淆等因聞巡按使以該道尹所陳各節於保存河道淸理官產兩無偏廢不爲無見應即照准茲已分别飭遵矣 
　　飭拿大股巨匪莒縣知事周仁壽近詳巡按使署稱現據警隊偵探報告探得上年十一月間搶刧石場莊并據人勒贖及在魯山與防營抗敵之盜匪雖先後被官軍擊散現仍在鄰近各縣調查富户及各縣防務意圖收合餘衆擾亂治安查該盜匪係分三股一股匪首金秀山奉天營口人前淸曾充都司該股頭目四人周賣山李秀元左廣華張羣所屬夥盜約五百名分濳莒沂臨及江蘇之海贛等處一股匪首吳佐洲諸城人曾充烟台警察廳長該股著名强悍者爲高八丁四獨錘金老帮子張大麻子所領夥匪約二百餘人分潛諸城安邱等處又一股匪首薄守德字子明日照人山東陸軍畢業學生現入日本籍改名薄木日三該股亦約二百餘人其中最强悍者爲薄二薄小牛萬六濳伏日照膠縣等處復查三股匪首所糾合羽翼半請匪半土賊合計約千餘人各有快利鎗砲請即預爲隄防云云聞巡按使已據詳咨請泰武將軍轉飭陸防各軍合力兜拿並飭所屬加意偵查緝辦矣 
[東三省]  
　　滿豆近訊昨有人自吉長路下九台來省述該站現在大豆價値及每月輸出數甚詳紀錄如下該詀地居尙禮鎭之中心故該鎭東北一帶居民所產大豆歷年至陰曆九十月間均運至該站覔主出售當歐戰未發生以前每届冬令大連長春豆客即紛一沓來而豆價因之增漲去歲因歐戰影響豆客減少故豆價初在七八十吊左右後因年歲歉薄大豆減收各農户出賣者寥寥無幾至陰曆十一月間豆價漲至一百吊現在中户存豆之家皆已賣盡殷　大户仍待價漲不肯出售以致豆行稍增現時頂價每石一百一十五吊稍　者一百一十吊 
雜評一 
[空中戰爭（默）]  
　　雲南事件表而上已决意用兵然又恐戰端開後軍需餉械浩繁難籌財產生靈多遭塗炭故雖征滇征滇之聲喧傳而一方仍留平和調解之餘地則戰事僅在筆墨間未必一定實現也歐戰之中有所謂空中戰爭者中國今日亦尙在空中戰爭之時期乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐亞間航業之變遷（宗朱）]  
　　上海爲吾國對外貿易之樞紐舶來品集中之地輸入之貨以仰給於歐洲者爲最多故歐亞間航業之變遷影響於本埠之商務者亦最巨辛亥革命海内鼎沸上海市面初意必因而蕭條矣然歐亞間之航路絶無阻碍而内地避難之客相率而來本埠市面反而因有起色癸丑之變上海爲用兵之地然影響亦不及於租界及歐戰開幕上海商業乃受一極大打擊洋貨則百物騰貴土貨則難以運銷而市面乃因以凋零推原其故歐亞間之航業實有最大之關係焉 
　　歐亞二洲間之航業夙爲英德法奥日五國所操縱而英之大英輪船公司（俗名藍烟通公司）之營業爲最發達德爲北德輪船公司與享堡輪船公司二家開戰前數年進步神速頗有超過英國之勢法　法國郵船公司奥有奥國郵船公司日本有日本郵船會社五國公司之船皆取道香港出新加坡過印度洋入紅海經蘇彝士運河而至地中海奥船止於奥之脱里雪斯脱法船止於法之馬賽英德日船則更出直布羅陀海峽入大西洋而北至英英船則入北海而止於於之亨堡或勃雷孟 
　　歐戰開幕後歐亞航業之第一時期爲同盟國航業掃除時代德奥二國在遠東方面之海　力本極薄弱英日等國從事掃除殊不難於是德奥航業完全斷絶德奥之貨不能復來德國工業發達顏料一項德貨最佳靛靑等物價遂飛漲德製機器則猶可以英貨代也然不能代者甚多即如縫紉用之針小兒之玩具均以德製爲精他國不能及也奥貨以紙張爲大宗各種紙料價遂飛騰但協約國貨亦頗受影響藎有德艦出没於印度洋中英舶被沉者甚多以是英國來貨水脚昂貴更加兵險之保　英在戰局中物價已昂加以運費保費而先令甚短貨抵上海核算銀兩價較往日不啻有天淵之别矣滬商先期定貨者受虧安得不小 
　　歐戰以來歐亞航業之第二時期爲協約國航業雄飛時代遠東方面同盟國之海軍力旣歸於盡兩洲間之航業幾全爲大英輪船公司所操縱英船多以錫蘭島之哥倫布埠爲中途換船之地上海西行者止於此英國東來者亦止於此間有直接至英之船則航期殊不定英公司在此時代營業非常發達獲利亦甚巨一月前（十二月八日）在倫敦開股東年會其　席印契蓋普勳爵謂公司有船六十曾以四十二艘供政府之用今作軍事用者猶有三十一艘蓋不止半數也又謂水脚雖增而公司所運郵件仍照前約收費船少郵件多每船恒載千餘噸之多又謂船舶均已折舊甚多然主席宣告股息通常股半年間竟得一分英國利息週年至多不過三四釐此則週年二分矣 
　　歐亞航業之第三時期爲地中海潛艇出没時代同盟國之潛艇初在北海活動繼至大西洋今乃在地中海歐亞間航行之船首及於難者爲日本郵船公司之八版丸數日前又有大英郵船公司之波斯號日船沉而日公司遽改航線繞道好望角南大西洋波濤險惡且路程加長兵險之保費雖可望减而運費則更將加昂英船沉英公司恐亦將改航南非矣羣出此途則來往英華之間須大費時日矣歐戰發生後蘇彝士運河公司之收入鋭減將於四月一日增加通過税每噸自六佛郎二十五生西至六佛郎七十五生丁此公司爲法人所有今航海家皆視地中海如畏途則將來營業更不堪設想矣 
[工部局宣佈租界人數續誌]  
　　工部局調查公共租界内所寓華人總數已譯載前報茲復由工部局宣布一九一五年公共租界與法租界内所寓各國僑民總數如下 
　　國籍　　　公共租界　　法租界　　總數日本　　七一六九　　二一八　　七三八七 
英國　　四八二二　　六九九　　五五二一　 
葡萄牙　　二二二三　　二九　　一三五二 
美國　　一三○七　　一四一　　一四四八 
德國　　一一五五　　二七○　　一四二五 
俄國　　　三六一　　　四一　　四○八 
法國　　　二四四　　三六四　　六○八 
西班牙　　　一八一　　　四　　一八五 
丹麥　　　一四五　　三三　　一七八 
奥甸　　　一二三　　二七　　一五○ 
意國　　　一一四　　五五　　一六九 
土國　　　一○八　　　二　　一一○ 
瑙威　　　　八二　　二七　　一○九 
瑞士　　　　七九　　三五　　一一四 
瑞典　　　　七三　　一○　　　八三 
荷蘭　　　　五五　　二三　　　七八 
希臘　　　　四一　　　七　　　四八 
波斯　　　　三九　　　　　　　三九 
高麗　　　　二○　　　　　　　二○ 
比國　　　　一八　　三二　　　一○ 
羅國　　　　一六　　　二　　　一八 
埃及　　　　　八　　　　　　　　八 
阿美尼亞　　　五　　　　　　　　五 
臘丁美籍　　　五　　　四　　　　九 
孟國　　　　　二　　　　　　　　二 
布國　　　　　二　　　　　　　　二 
印度　　一一○九　　十八　　一○二七 
雜類　　　　一三　　三六四　　三七七 
總數　　　一八五一九　二四○五　二○九二四 
　　上列總數較前五年增多五千九百十二人其中所增最多者爲日本共增三千九百二十一人查一八九○年日人寓公共租界者僅三百八十六人一九○○年爲七百三十六人相差十年數已加倍此後來者日衆近十年内增多三倍有餘亦云速矣英人於近五年内約增千數百人然因年來歸國從戎者逾五百人故當調查時僅增七百三十一人此外美德兩國各增四百餘人所減之國以法葡爲最多各一百五十八法因受歐戰影響之故葡人則來者不減於前特以多向他國領事署註册故反覺少此外增減者自數十人至數人不等按公共租界之華人前經宣布共六十二萬四百零一人加以外人一萬八千五百十九人共六十三萬八千九百二十人法租界共有華人十四萬六千五百九十五人外人二千四百零五人合計之爲十四萬九千人故兩租界上年所　中外人民共有七十八萬七千九百二十人若加以遺漏之數及華界户口則上海一埠居民實數當在一百五十萬人左右也 
[滬人厭恶製造局]  
　　中央政府前經核定將上海江南機器局遷移至漢陽德州等處歸併於兵工廠製造槍砲滬局則僅留練鋼廠生熟鐵廠等製造機器引擎鍋爐茲聞政府採取薩鎭冰君之議仍令該局製造軍械於是滬上紳士迭開談話以製造局旣已奉令遷併决計實行乃忽改變主義殊不可解但此事關係上海闔邑人民之安危須將該局遷去方免再有警耗聞擬聯名禀請陸軍部仍照前定辦法趕緊遷併以善其後云 
[交通行長遇害三誌]  
　　行刺交通銀行行長張思仁（紹蓮）案内之兇手劉玉成經法捕房擒獲後本定星期一日早堂解訊已由捕房知照死者家屬預備一切届時經張之家屬倩外甥兪孟威（現爲交通分行副庫房）帶同小馬夫等到堂候訊捕房亦將兇手解堂候示因是日中西官所問案件繁多不及審理諭將兇犯帶回捕房復於昨日下午三點半時由捕房派探將劉押解到廨經聶讞員會同法副領事德君特開正式刑庭研訊先據死者之姪張耀卿投稱叔父被劉等暗殺惟因何被殺不得而知請求伸雪馬夫王春喜供是日駕車經過阖新租界薩坡賽路巨籟達路轉角驀聞槍聲玻璃窗即被擊碎主人言有人謀害言尙未畢當被擊中要害倒在車中又言速往醫院旋至仁濟醫院已經氣絶所供是實小馬夫顧雙全供詞相同詰之劉玉順供山東人向在合德路某洋人家爲侍者於本月初在途與前當某營營長之張希仁遇見張言張紹蓮作事不公意欲將他暗殺問我改去暗殺否如能成事保我充當營長我一時糊塗應允即向洋東告假出外於八號日間張給我手槍一支並派王怡成偕同前往由王怡成開槍是實中西官問張希仁究爲何事行此暗殺手段劉供曾聞張希仁與人談及有王姓兩人不知何名有銀六萬兩被張紹蓮呑去一半以致僨無可洩故欲將張暗殺惟内容究竟如何亦未深悉以上均係實供並無謊言求察中西官判劉還押候訂期復訊核奪 
[昨夜又出暗殺案誌聞]  
　　傳聞昨夜七時許小東門外民國路有一人飛步奔逃後有三人追逐被追之人竄入堃源海貨行附近弄内未及轉灣被後面追上之人開槍轟擊或云受傷或云已死未知確否姑誌之俟冉擇訪 
[黨人襲擊警察所三誌]  
　　漕河涇鎭地方警察第四區分所被黨人聚衆攻擊即經該所董警佐督率長警拘獲黃德餘湯四耕等七人並軍械馬匹等物申送　軍使署請辦並禀上海縣沈知事等情已兩誌前報茲悉沈知事於前日下午與地方警察主任景毓華等下鄉勘得該分所内外均未損壞沈君以董警佐與各長警異常出力當場獎勵一番當晚返署後以近來時事多艱不得不思患預防因又諭飭閔行鎭第一區顓橋鎭第二區漕行鎭第三區浦東三林塘第五區高陸兩鄉第六區各警佐不分畫夜一律督率長警嚴加防護毌稍疏懈云 
[偵獲竪挿白旗之巡警]  
　　肇和練習艦前被黨人脅迫砲攻製造局時曾有閘北四區警署巡警某甲預受黨人賄囑乘機趕往各處竪挿白旗嗣聞肇和失敗甲即抛差逃逸該區警正姜渭淸查悉後即詳報警廳徐廳長諭飭各區警署一體緝拿尙未就獲茲甲以日久無事化名至松滬緝私鹽巡隊投充鹽警事爲姜警正訪悉密禀徐廳長移請鹽巡隊隊長將化名投充之某甲於前日下午送至警廳徐廳長立傳姜警正到廳認明面貎無悞徐君即親提研訊命發警術隊重責軍棍七百下責畢釘鐐收押候詳報松滬護軍使請示 
[軍界防範又嚴]  
　　陸軍第十九旅旅長兼上海防守司令長王如見君以近日黨人又有舉動如炸壞鐵路圖刦警署暗殺銀行總理等事一日之間相繼發生軍隊防範亟應嚴密以免再有他變茲查高昌廟地方爲製造軍械重地應於望道橋及西栅二處於晚間十時以後禁阻外來車輛馳入防線凡在該處之居民亦宜閉户安居除飭三十八團馬團長於前晚起派兵通宵梭巡並加撥雙崗守望外所有西鄉漕河涇及龍華徐家匯等則責令現駐龍華之步兵十五團吳團長撥兵馳往巡防並將徐家匯之敎堂盡力保護以昭愼里 
　　王旅長又以西砲台沿浦灘向有捕魚船令停泊値此防務緊急之時軍廠緊靠浦灘並無栅闌自應令其移泊他處以防不測昨已派兵將西砲台浦灘各漁船一併驅逐矣 
[小輪舵工行賄]  
　　前日有一輪船由外洋來申泊在吳淞口外江海關扦巡可克含如兩洋員照章乘海關小輪駛赴口外上輪搜查當抄出烟土一千二百兩惟不知帶者爲誰兩洋員正欲將土解關該小輪舵工江阿銀即向之關説願送賄銀請求免解兩洋員以江膽敢行賄則其串帶烟土無疑除將土送關候燬外立即告知税務司將江開除函送上海地方檢察廳訊辦昨日午後由檢察官提案預審可克含如兩洋員亦到堂證明一切江則供詞狡展問官判江收押候辦兩洋員即告退回關供職 
[敎育家下世]  
　　江蘇省立第一師範校長楊月如君保恆應敎育部之召入都商編敎科書乘人力車失足傷齒血管受毒送中日同仁醫院醫治匝月無效於一月五日在京逝世楊君早歲留學日本回國後盡力敎育界埀十五年其所造就人才徧於大江南北又嘗擘畫上海地方敎育行政今有名之萬竹巽與等小學及浦東各小學皆其手創中央歷次敎育會議皆被選列席其研究敎育覃思精絶著作甚多今遽溘逝聞者莫不悼惜 
[英按察追悼德雷斯（望平）]  
　　上海英國律歸歸國從軍捐軀前敵者已有三人一高易公館之瓊司一古沃公館之沃沛最近陣亡者爲德雷斯三人皆負盛名上海英國按察司署前日（十日）開會追悼德雷斯律師先由按察使沙士麥雷爵士演説略謂耶誕假期之際傳來德君噩耗吾人共事甚久皆爲惋惜本署律師爲國捐軀者并德君已三人矣而三人者皆吾人所夙極敬愛者也十一年前鄙人來華任職時深得德君臂助其時德君爲掛號官兼任警務官等職皆能盡職察其爲人品德亦極高尙孤兒寡婦得其扶助者殊不乏人一九零七年之秋德君辭職而操律師業一時即負重望然其急公好義尤爲不可多得無論何種案件即明知不能得勝彼亦盡力辯護云云次英國皇家律師威金生演説略謂彼與德君交遊已久深爲悲悼又次德雷斯帮辦莫肅律師向按察使及皇家律師致謝詞而散 
[美租界發生盜案]  
　　美租界老朱家宅路五百零一號門牌張文咸家於前夜一點半鐘突來盜匪十餘人各執手鎗兇器破屝而入事主見來勢兇猛有敢與較任彼飽掠而逸事後檢點計被搶去金銀衣飾値洋三百餘元張即報告哈爾濱捕房請緝 
[繼續研訊詹温二人旁聽記]  
　　黨人詹大悲學温楚珩昨日午後仍由公共公廨王襄讞會同美博副領事在樓下正式刑庭繼續研訊先由中央政府代表穆安素律師上堂聲請研訊被告一方面見證堂上即命詹太悲之妻詹許氏上堂由穆律師向氏詰問爾曾否住居天福里所有捕房抄獲之信件内有一信是否爾之親筆即將該信給與許氏閲看據許氏答稱天福里從未住過且能當堂設誓此信亦非我所書是時被告代表羅利士律師辯稱此項信件如已經察閲定必批有硃諭今旣無硃諭又非在被告身畔搜出不足爲憑又由穆律師詰問爾家中靠何生活許氏答稱氏翁薄有家產賴以接濟且漢口來滬時帶有現欵穆律師又問爾翁作何職業許氏答稱翁係前淸貢生世代書香伯翁向爲官職自我夫婦來滬後因丈夫奉政府通緝氏翁今及時常來申探望於去年五月間曾帶銀四百兩及現洋嗣於九月間及今年正月間又帶銀來滬使用穆律師又問爾旣稱有錢何以捕房搜出如許當票爾夫是否到過新加坡許氏答稱我家並無當票丈夫曾於本年五月間到過東洋並據被告律師辯稱該當票並非在詹寓所搜出係在第二被告家内抄出請堂上注意堂上令氏退下令傳温楚珩之妻王氏上堂由被告代表詰問爾嫁温幾時在何處成婚爾夫在何處被捕所有抄出之手槍是否爾夫之物除爾夫婦外家中還有何人據王氏答稱於去年八月間嫁温在法租界打鐵浜明德里文明結婚家中尙有一小孩丈夫在成都路忠茂里被捕我家並無手鎗於去年十二月十五號黎明時忽有人來敲門稱係送信因叩門甚急疑係盜匪丈人即登樓呌喚巡捕不允即有許多人撞門入内先至樓上搜捕繼至樓下氏抱孩坐在牀沿見一西人與一華人入房該華人至氏牀上搜查忽稱有一手鎗該手鎗不知從何而來供至此由穆律師聲稱當時捕房在門外守候時已聞内有裝配手鎗之聲該手槍顯在爾家内抄出王氏答稱旣在家内裝配手鎗何以不在氏夫手内而在牀上搜出供畢退下即據温楚珩上堂由被告詰據温供稱原籍山西移寓北京初在測繪學堂肄業後因學務處招考中文得取後送往日本留學共十餘人伯父曾在四川爲官到過四川羅律師詰問爾往東洋留學是年幾歲温答稱於十六歳時出洋留學至二十一歲回華其時父親在奉天辦事即往奉天在森林學堂爲東文敎怕不到一年又往吉林在法政學堂仍爲東文敎習祇半年即往廣東因無事回至北京在工藝學堂爲印刷敎習後由友人招往湖北在工藝求實所辦事惟武昌起義時已回北京旋由友人邀往湖北在都督府辦事嗣在漢口震旦日報爲主筆於民國二年來滬政府因我在震旦日報時兼爲國民黨政治科長懸賞通緝見報載拿到賞銀五千兩穆律師問來滬住居何處温答稱初居法租界後與妻移居成都路忠茂里因經濟困難以筆墨爲生投稿報館得資過活穆律師又問所作何種小説是否政治爾何來許多當票温答稱所作雅言雜誌專論政治如投稿不收無錢使用設法將衣典質穆律師又問政府控爾私造僞票及糾黨在湖北搶刦曾有見證陳熙等到堂證明爾知之否温答稱私造僞票未與共事更無爲盜之事穆律師問爾與詹大悲相識幾時手槍是否買來温答稱與詹大悲前在湖北交通部會過手槍係違禁之物買來何用至詹大悲係於被拿之隔夜到來探望住居樓上之王養和適王外出詹等候良久里門關閉王亦未回故詹留宿詎至次晨即被拿穆律師又問王養和何以與爾同居温答有親戚介紹穆律師又問爾親戚是何名姓令温當堂書寫温即書明其戚姓名交與穆律師並稱該 
 
 
 

Page 11

 
 
親戚已往東洋近將來滬前往南準　律師又逐層盤詰良久始退堂上遂命詹大悲　堂經兩　律師詰據詹大悲供稱湖北人年二十九歲前在普通中學堂讀書幾在法政學堂肄業後至湖北全省研究所辦事於前淸宣統二年完姻曾在漢口開辦商務日報繼爲南洋勸業會湖北出品會會員於二十五歲在漢口大江日報爲總理兼編輯光復後在湖北軍政分府辦理軍務係都督黎元洪節制　　年十一月間來申民國元年在民立報爲主筆並爲東大陸報主任至民國二年奉黎　總統電邀即回湖北於四五月間携眷來申初居法租界嵩山路咸平里雖屢次遷寓從未離開法租界上月五號尙住居寳昌路寳康里五十一號門牌會有人來寓暗殺時雖在家幸未被害當被擊傷傭人一名至九號移寓同里六十六號門牌上月十五號夜因往成都路忠茂里找尋王養和索取借去之政治法律書籍因王出外未歸里門關閉留宿該處至次晨 
即被拘捕不知王是何居心惟我未被拘捕時因暗殺案甚多生命危險本擬於上月十七八號前往東洋我因二次革命牽涉　經政府懸賞萬金通緝至於政府指控私造僞票及爲盜情事均不知情而曹振武雖在湖北國民黨交通部部過不知何意牽涉卽見證陳熙吳熙元從未見過均不相識並由兩造律師向詹逐層盤詰至鐘鳴六下堂上以爲時已晚不及再訊判被告仍帶回捕房候再訂期復訊 
[復訊管鵬挪用公欵案]  
　　黨人管鵬因總辦安正鐵路私借外債日洋二十萬元並干預二次革命事敗逃匿滬北公共租界經中央政府電令駐滬交涉員移行公共公廨轉飭捕房將管逮案选經中西官訊明判管發押西牢一年半期滿逐出中國領土嗣經中政府查得管尙挪用公欵洋三萬五千元復提起公訴移請公廨將管帶堂復訊判仍還押候核在案昨日上午由聶襄讞會同英領卓君在特别公堂研訊先由中央政府代表穆安素律師譯訴案情並稱被告所交柏文蔚洋六萬四千五百元一欵雖被告執有柏文蔚照會但柏反抗中央此欵爲革命所用政府不能承認繼由被告代表羅傑律師辯稱原告律師所述案情敝律歸並不反對惟被告經手各欵除分存各户外餘均正當開支又據穆律師聲稱現原告有案證在堂請堂上傳訊即據程慶福上堂由穆律師詰據供稱安正鐵路公司係被告發起故推舉被告爲總理我與李國豐爲副當時通禀交通部並安徽都督柏文蔚及上海鐵路總公司柏文蔚與上海總公司均已批准惟交通部未有批示迨至二次革命柏文蔚解職後乃有副官何鐵山來稱公司借有外債其時被告已至上海有洪孟奎在公司辦事由洪派代表來滬調查所有賬據合同及籌備處章程悉行帶滬供至此由穆律師將賬據合同章程等件呈案請察並向程詰明安徽銀行鼎升錢莊正金銀行及壽星　務公司存銀數日以及支沈惠記與工程司洋各五千元畢復據羅傑律師聲稱被告身體虚弱可否改押公廨候訊經中西官會商之下姑准被告律師請求判被告改押本廨候再訂期研訊 
[法公廨研鞫安徽暗殺案]  
法捕房探目　錦榮在薛華立路拘獲皖人方紹舟抄出手鎗子彈解經法公堂訊供判押三個月期滿逐出在案嗣中西官接到皖省懷安縣知事來文謂方在該縣暗殺李國楨逃逸屍妻吳氏控縣飭緝未獲今知在滬犯案管押請爲引渡等　中西官即復函該縣令原告到案備質李妻吳氏旋於去年十二月二十九日來滬投廨禀稱丈夫於去年陰曆五月十五日被方開鎗擊斃請爲昭雪方紹舟供於去年三月來申住居法界黃河路雙慶里自後並未離滬尙有同居之陸耀元可證中西官判令押候復訊核奪在案昨日捕房又將方紹舟並傳同同居陸耀元解案請訊先據陸耀元供我於去年四月初七日由原籍來申即住方紹舟家中方於去年前五月至閏五月止實未離過上海與民人同居是實方紹舟供於去年三月來申住居法租界雙慶里直至後五月止未離上海中西官向吳氏詰問日汝夫李國楨被方殺死究於去年何月何日汝須據實供明旋據吳氏供丈夫實於去年陽曆五月十五日被方來家扭住開鎗中彈殞命其時尙有傭人目見可證中西官以該氏前供於陰曆五月十五日夜間被殺禽惚改稱亽陽曆五月十五日被殺前後不符况鄉間通用陰曆吳氏係一鄉婦何知陽曆陰曆之分再三駁詰仍執如前遂判方還押陸退去候再訂期復訊核奪 
[解決發還川粤漢路股之辦法]  
　　湖北官錢局致上海總商會函云敝局經收前淸鄂境川粤漢鐵路官招商股及川漢彩票換股兩項現奉部示業已解决辦法茲特將部發鄂路官招商股淸册一部及敝局布告二張寄上即請貴會代爲張貼俾各股東一體知悉是所至禱 
　　附錄布告督辦湖北官鑛事宜兩湖官銀錢局商爲出示布告事照得湖北官錢局前淸光緒三十二年經收鄂境川粤漢鐵路官招商股及彩票換股兩項共計銀元一百十四萬五千八百十二元五角自辛亥五月收歸國有以及武昌兵事發現後久未籌擬解决辦法上年六月間股東萬文甫等禀請發還股欵本息當經本督辦據情詳請財政部咨達交通部在案嗣經各股東公舉代表萬文甫等諸君一再赴　磋商近始就緒昨　巡按使函准交通部咨鄂路股欵官招商股一項五十四萬七千九百六十元一律發給有期證劵川漢彩票換股五十九萬七千八百六十二元五角一次發給元年六釐公債票所有分期分類　劵及股款淸册公債票并價告鄂路股東部示均已寄鄂等因爲此佈告各股東知悉其持有湖北官錢局股票息摺者自明年元月八日起從速來局換領證劵發行之期以六個月爲限過期作爲無效共彩票換股部發公債票均係百元　數零星各股碍難分配昨已詳請疗示酌量更換俟手續　備再行定期發給恐未週知除登報聲明并將部示照條張貼局門外合再布告中華民國四年十二月三十一日 
[敎育界組織參觀團]  
　　上海縣敎育行政人員日前開第五次談話會各會員一體列席提議組織參觀團經衆决定辦法照錄議案呈請縣經沈知事核准於昨日通飭縣視學員學務委員縣立各學校敎育欵　經理處一體遵辦其文如下爲飭知事據縣敎育行政人　第五次談話會議决實行組織參觀團並抄原議案前來查上海素號文明興學獨早公私各校計二百餘處幾爲全省之冠乃近年以來漸呈退化之象此届省視學報告中有各處參觀團到滬大都慕虚名而來恒不滿意而去等語日復一日可爲寒心滬地不乏熱心辦學人員正緣在校時多參觀時少以一隅之目光執舊時之成見即使服務認眞背道而馳安有效果不知敎育事業正賴取人之長補我之短由比較而研究由研究而改良由改良而進步爲敎育前途計是非組織參觀團不可此次議决辦法均屬可行合將原議案抄發飭仰遵照辦理此飭附錄第五次敎育行政人員談話會議决實行組織參觀團辦法（甲）人數縣視學學務委員縣立學校及上海市立學校每校一人各市鄉每市鄉二人（乙）出發期春季三四月秋季十十一月以兩星期爲限（丙）經費每人二十元先由縣敎育欵產經理處支墊於各市鄉附税項下扣還（丁）地點南通州蘇州無錫南京吳江如臯（戊）組合法分三組每組公推組長一人幹事二人 
[南洋女師範畢業]  
　　南洋女子師範學校由湖州竣銘之君創　業已四載今夏因西門校舍狹小遷至美租界文極司脱路聞今届文學專科畢業者二十餘人成績均極優美尤　於經史子集根抵之學各省女校預先訂聘畢業生擔任敎科頗有應接不暇之勢云 
[汴魯絲綢業組織公所]  
　　河南山東等帮絲綢業商董陳炯等擬在上海購地建立公所至上海縣公署聯名具禀請求立案沈知事以事關維持商業准如所請批候給示保　 
[修理太平龍頭]  
　　第一區救火會前因盧家弄失火時開用該處一帶太平龍頭大半損壞特於昨日派員前往察勘分别修理並在緊要十字路口加裝四寸大龍頭多處以備不虞惟估計工料約需九月餘金聞已由該會主任向近方各商舖勸募以期早觀厥成云 
[推廣岸線之進行]  
　　十六舖迤南沿浦灘前經工巡捐局規定推廣路線興建輪埠碼頭曾與浚浦局會訂合同開挖河泥動工以來迄逾半載茲聞建築輪埠碼頭一切工程原定陽曆一月即陰曆十二月底開工先築浦濱推貨棧房嗣因浚浦局尙須挖深四尺故一時尙難施工現在北段已加挖至十尺深可先釘椿俾將挖起之泥隨時塡築岸線以免再用船隻運往浦東等處堆置聞不日即須動工云 
[搜挖蝻子之愼重]  
　　上海縣公署昨飭各市鄉經董文云案奉江蘇巡按使公署飭開案據靑浦縣知事高繼宗詳稱縣屬金澤鄉李墟村澱山河白蕩固堪鄉郟匯區等本年夏間均有飛蝗入境經經理員董嘉祥督率地保召集民夫迅速撲滅迭次詳報在宁刻下飛蝗雖已殄滅遺子不無可慮現値冬令田地旣經空廢人民尤多賦閑若令將從前飛蝗所集地點逐一翻犂旣不碍於禾稼尤丕妨誤時間蝻子已經翻犂出土受霜雪侵凌雖至來春亦必全斃不致釀成小蝻功倍事省莫過於此滬海各屬本年發現飛蝗者不止靑浦一縣可否通飭於冬令將曾經飛蝗落集地點一律翻犂以期凈絕根株敬請鈞裁等情據此除批查翻犂飛蝻停落地點一節現在秋禾雖已收割春麥雜糧亦有佈種之處若因飛蝗所集地點並飭令一律翻犂恐多紛擾應由該知事妥愼辦理除通飭各屬會同禁烟委員察看情形斟酌飭辦外仰即遵照此批印發外查各屬禁烟委員堪以委任順便勸辦合飭該縣知事仰即會同委員查看情形斟酌飭辦並將辦理情形具報查核此飭等因奉此除業經會同省委示諭外合亟飭仰該經董查看情形傳諭各鄉農各該圖地保務就草灘葦蕩等處注意　挖有無蝻種造孽如查明並無遺子仰即責成該圖地保具結轉送來署以憑詳報勿稍延誤 
[軍署宣布陳可鈞罪狀]  
　　肇和練艦暴動案内之海軍見習學生陳可鈞前日被護軍使署執行死刑已誌昨報茲將宣布罪狀原文錄下松滬護軍使楊海軍總司令李爲宣告事案照上年十二月五日肇和變事所有拿獲匪犯供認附亂情事不諱者業經陸績正法尙有首犯陳可鈞一名因覊禁待質茲於本月七日奉大元帥申令陳可鈞着即執行正法等因遵於本月十日將該犯提出驗明正身押赴刑場鎗斃以昭炯戒合行宣告軍民人等一體週知此告 
[地保拖欠錢糧]  
　　上海縣沈知事查得上届上下兩忙錢糧被各圖地保拖欠者爲數尙　如南二十四保天一圖地保陸冠卿葉錦堂共欠六百數十元三十保六圖地保侯雲亭侯少蓮共欠一百五十餘元又二百三十九元十八保二十三圖地保凌關生欠一百十三元且凌在鄉間有私用白契蓋戳情事昨已飭吏將以上各保一律拘案即經沈君提案研訊判令分别押追 
[閘北火警]  
　　長安路仁濟里江北人某姓家於前晚七時不戒於火由閘北各段救火會到場救熄共燬樓房兩幢昨經四區二分所譚警佐派警往查起火情形再行核奪 
[幸未燎原]  
　　前晚八點二十分鐘時滬城舊校場某棕榻店失愼幸爲時尙早即由附近火會中人到場救熄事後由第一區二分駐所王警佐飭警將該店主婦陸王氏傳案研訊之下姑念事出無心從寛判罰洋二元以儆 
[誘拐有夫婦女]  
　　紹興人華順寳偕妻童氏寄局蘇州向在該處晋源泰號爲庖論不料今年舊曆十月二十日該氏忽被同鄉人郭友寳拐去華來申找尋昨午在大南門内將郭尋見鳴警拘送一區三分駐所由宋警佐訊問據郭供稱童氏現在無錫地方以帮傭度日宋君以案關誘拐有夫之婦着逕送地方檢察廳訊辦一面令華順寳自行投質 
[拐案訊明定斷]  
　　山東人孫山鎭江人孫紹良陳福山因串拐又袋角居民潘正昌之八歲男孩阿五子及杭滬車站附近殷老三家之六歲男孩和尙藏匿楊樹浦路某號屋内希圖販賣被包探王桂亭查獲一併解送公共公廨訊供收押在案昨由捕房將孫等三人解廨經王襄讞會同美　領事郭君質訊明白判孫紹良押西牢一年孫山與陳福山各押九月期滿函送上海縣知事署分别遞回原籍兩孩各交其父領回完案 
[澈查軍火來歷]  
　　華捕劉元魁經捕頭查有私藏軍火情事業已派令中西包探至楊樹浦路一百十九號門牌劉之家内搜出手槍一支鎗珠十粒刺刀一把與劉捕一併解至公共公廨押候查明　究在案昨日復由捕房解案關讞員與美領博君判劉帶回捕房候查明來歷於禮拜四解案訊奪 
[騙子禁錮西牢]  
　　宋文彬在公共租界四川路七十三號門牌虚設洋行向南京路貿孚外國木器號内之張鴻泰騙取値價四百四十八元之外國木器並向姚炳富騙取紅木茶几等器具先後被控由捕房將宋拘解公共公堂訊明屬官判將器具分别給愼宋押候核辦在案前日午後捕房派探王松濠將宋解請復訊原告仍由代表律師上堂請究王肇之襄讞與日本西田副領事會商之下判宋押而牢一年期滿逐出租界 
[證明爭論衝突之原因]  
　　精益棉紗號主陸鵬控同業瑞泰號主杜九齡在山西路申園書場内糾同陳福昌徐二將伊兇毆等情曾由公共公廨將被告等傳案訊供候核在案昨晨復訊兩造均延律師上堂代辯並由見證周杏泉等上堂遞呈公禀聲明陸因在廨控杜欠欵故互相爭論中西官判杜陳各罰洋十五元充公徐二開釋 
[查獲花會續誌]  
　　朱仰山陳正興二人在寳山路東來安里開設花會由探查獲已紀昨報茲悉朱等已經偵緝隊盤詢一過連同證物解送淞滬警廳司法科訊辦 
[查獲不端學徒]  
　　滬西义袋角義泰富舖學徒余意生於去年九月四號私取値洋三百元之金珠飾物逃逸曾經該典經理談慶餘報捕請緝在案前日由探將余查獲昨解公共公廨經中西官訊實判余押西牢九月以儆 
[債務人傳案交保]  
　　永濟平原兩錢莊同在公共公廨控告金穀貽欠洋四千餘元又徐松祺控沈晏淸不還本利銀三百八十兩又倪心齋控徐永康欠洋四百三十四元又丁少帆控吳天福不還伊故父借洋等案昨由捕房將被告各人傳至公共公廨請示中西官諭令分别交保候訊 
[維持藥店營業]  
　　滬海道尹上海縣知事奉巡按使公署飭開案據雷允上藥店代表商人雷文衍禀稱竊商等開設誦芬堂雷允上藥店係雷氏本支公店前淸在蘇滬兩處各設一肆世業相承將届三百餘年選藥製丸悉遵家傳成法神效卓著中外馳名如六神丸行軍散痧藥等行銷日本九州南洋羣島曁俄國北鄙頗受外人歡迎而尤以日本銷路爲最挽回利權歲値鉅萬按諸海關貿易册即商店所製之六神丸一種年可吸收外資數十萬元事業之普及以視各埠藥房之　仿西藥其原料取材於東西各國者利害判然矣比年以來日政府因利權外溢將前項藥品召集專門技師悉心仿製優加奬勵嚴訂税率限制輸入於是雷誦芬堂之六神丸漸絶於三島收入因之大减吾國國勢不振商約旣屢次磋議未决商標註册又復不肯承認保護之權僅及一隅故商人雖有醫世之方當局竟無回春之術坐視其斃爲可悲世雖然國外之銷路旣滯國内之營業或可希冀　萬一乃世風不古好僞之徒不求選藥精良照方配製惟以僞造假藥魚目混珠似此假冒戤射不但營業有受影響而假藥欺人往往有害生命爲此禀請鈞使請嚴飭所屬出示嚴禁如有假冒情事按律嚴懲以維營業而杜欺朦等情據此除批示曁分行外合亟飭仰各道尹各縣知事一體遵照辦理 
[工巡捐局批示四則]  
　　華盛公司胡運亨禀批據禀已悉查該公司另指地點改建新式菜場前經批准在案現旣尙未完工所請暫在舊菜場營業遵繳月捐等情自可照准俟所建菜場完工後應卽遷移該項舊菜場即停止仰即遵照 
　　陸炳元禀批禀悉據禀承辦閘北船捐商人張耀鑫病懇予體恤將該項捐　仍　張姓接辦按月捐欵由該商擔任彙　等情查張商認包該項捐欵本係該商具保此次旣願在認包期限以内仍擔任按月捐欵自可照准應　該故商之子　　承辦並補具切結陳案所有原認捐欵免其加增即由該商完全擔任勿得貽誤是爲至要 
　　民人張福根禀批據禀已悉已於陸商禀内詳晰批示矣 
民人承接故父續辦蘇州河船捐本局准如所請原屬體恤起見該項捐欵應照原額照繳以社藉口所請減少之處應毋庸議仰即遵照 
　　農民金兆卿等禀批禀悉此案業經飭飭據　復西門内金家房屋向有坑基二只由房主自行派人挑賣現經改建新屋拆除坑某照章應歸淸潔所挑倒該農民等何得糾衆攔阻至淸潔所扣留執照係報名地點與挑倒地點不符業由該所知照代表領回該農民等置之不理亦屬自誤仰即赴所領回執照各按地段挑倒不得恃衆爭奪致干嚴究 
[誌謝]  
　　南洋路礦學校定於十四日星期五下午三句半鐘舉行專科第一次畢業禮請中外名人蒞校演説昨承柬邀觀禮書此誌謝 
[氣候報告（上海徐滙天文臺天氣測候報告）]  
　　已過者之報告一月十日反旋風之中心行向揚子江上游而氣壓表下降於北各海濱冬季信風甚猛天陰而寒然尙晴和十一日上海氣壓仍續增大天陰而寒涼風甚猛取向亞北偏北十一日下午四時前二十四小時内上海氣候温度至高三九·四至低二九·八去年同日至高四八·八至低四○·八三 
　　未來者之推測十一日下午四時三十分豫測天陰而鋭寒恐將降雪東海之北有自北至西北之信風頗猛南部有自北至東北之信風 
來函 
[滬海道尹公署來函]  
　　逕啓者一月一日貴報譯載大陸報一則略謂南京於前四十八小時内曾有亂象星期二日夜某營壘忽被圍營中住有北兵數十名均就擒星期三日開審後鎗斃某團之山東兵七十八名登時埋葬尙有北兵八百名則經卸除軍械等語當即分别函電寗垣查詢疊接復稱毫無影響似此以訛傳訛於治安大有妨碍應請貴館迅爲更正切盼順頌撰祉滬海道尹公署一月十一日 
雜評二 
[一切不顧（訥）]  
　　帝制問題起全國注心力於國體而其他一切不顧雲南問題起全國又注心力於西南而其他一切不顧此一切不顧之中損害已不知凡幾政治停滯工商停滯敎育停滯凡百進行之事皆停滯故有形與無形物質與精神俱受極大之打擊人日千里而我反退步此西報之所以代爲中國危也然而今後之事變化尙不知何底則全國心力之隨以轉移者不知何日始能返而顧其所不顧之事各安心從事於正當　經營此其關係國本前途爲何如非危之尤危者耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游獻文章 
[新避債臺開暮廣告] [  吳悔初]  
　　啓者本臺自周時建設以來素　紳商各界惠顧營業日臻發達凡言及本臺者無不噴噴稱許有口皆碑查本臺定章每年於陰曆十二月中旬開幕至次年正月元旦日止此二十日内爲本臺營業之期奉行已久毫無變更際此　鼓催殘萬端結束本臺理應循例開張以廣招徠所有逐年老客届時勢必聯袂來遵而初次光顧者不可不一視同仁以示無分厚薄前以層級不多每苦不能廣履千間大庇天下寒士私衷抱歉恨何如之今因各省新税重重力難擔負加以年穀不登亂寒交迫預料人數之衆必較昔年尤爲盈盈濟濟故本臺不惜工本加增數級以　來者之心且空氣新鮮飲食精　凡百皆備無不如意尤妙者本　負完全保護責任絶不使居此中者有追呼之擾有遍勒之虞凡我同胞有求生不得求死不可之境况者其連臨敝處一嘗試之方知言之不謬也略具簡章開列於後 
（一）關於捐欵以及各種新税無力淸償者本臺當待以最優等 
（二）關於營業失敗無力支持者本臺當待以優等 
（三）關於日食不敷以致負累不能償還者本臺當待以一等 
（四）關於平時不愼涉及花叢因而欠有花酒局賬者本臺當以普通待之新避債臺主人謹白　 
[滑稽新聞] [  詩]  
　　滬上商店凡營業不發達者必大出風頭不曰十週紀念即曰減價售現藉以招徠主顧有某衣肆者開設已　四載門前生意冷落如故於是各店友力勸主人作老店新開之舉招牌上大書進呈朝冠及官補蟒袍等字樣一時往購者頗絡繹不絶　店主因各友有贊助之功擬優加月俸以酬其勞云 
　　滬地風俗每届陰曆年終一般寒士必乘此代寫春聯以博徵利近聞城西某寒士已預寫春聯若干付種種新名詞皆擯棄不用專寫帝德乾坤大皇恩雨露深字樣以備分送各家爲新年秥貼之用論者皆謂某寒士善於趨時况此種春聯爲商家所必需頗足以表示民意較之懸燈慶祝更爲永久云㈤ 
　　近日滬上防範甚嚴夜間行人往來頗覺不便有某甲者旅滬多日囊空如洗因無處投宿遂彳亍於新北門一帶巡邏隊以其形跡可疑捉將官裹去迨搜查身畔並無謀亂證據明農始行釋放某甲出語人曰幸警局留我一夜倒省我一夜棧房錢 
詞選 
[臺城路病中寄輓唐宇和] [  劍]  
　　放舟味買西湖洒匆匆早歌　　藥椀茶　棕鞋竹杖還憶花前揮　梁問燕乳聞見説營巢當年辛苦底事秋風閉門黃葉晚無數靑山今已無主回頭何所似蒼茫　　巷口迷烟橋頭落日默默水流無語伊誰記取但野雀爭喧殘荷亂舞只是黃昏病蟬聲帶雨 
[南歌子採蓮] [  渡梅]  
　　桂楫搖羅袖蘭　泛白蘋湖心橫過笑相聞越女輕盈翠蓋擁紅裙密刺牽衣細疏香染褉新賽抛蓮子戲同羣驚起鴛鴦好夢斷梨雲 
[調笑令秋閨]  
　　愁絶悉愁絶怕遇淸秋時節音塵隔斷關山盼到中天月圓圓月圓月依舊月圓人缺 
小説 
[俠情小説紅蘩蕗别傳] [  天虚我生]  
　　第五章（續）旣進則一庭院而嘈雜之聲陡然破空氣而出呻吟與悲呼之聲交作蓋已入獄次矣此庭院兩壁至高峻鑿小孔無數以鐵檻界之檻後則咸爲死囚身汚面垢幾類瘠豕時復伸其慘白之手堅握鐵檻外覻而其鐵靑之面則隱檻後爲末次之眺望蓋知明晨日出時此身且長辭人世矣則不禁屏氣而爲長歎聲厲而鋭致破守監人好夢守監人乃大怒立起以槍上刺刀猛戳其手其人負痛則大呼立隱不見厥狀正如蜂房之蛹時伸而時蟄勃斯不禁失笑引導者見勃斯笑則回首四瞻顧亦無言但擊其手中鑰匙使與琅璫之鐵索相應時已步過庭院遙見大獄之背尙有一塔孤立鐙光黯然自塔頂射出慘如陰燐此塔蓋即法蘭西最古最尊貴之王族度其最後之生活處矣勃斯至此不禁念及一事此事去今尙示遠時勃斯已得奥國重賞救法蘭西王族諸人事已就緒乃以一着之差終使魯易十六及大行王后淪殁獄中坐使重賞得而復失然有一事勃斯亦頗自鳴爲得意者則彼雖不能救其君后以出危險而他人亦無有敢救者可知此事實爲萬難勃斯雖不及救而人亦不得以此非勃斯也勃斯自思君后雖不得救而太子固已在掌握之中數日之内不難脱之於沉沉黑獄之中將來功業莫不由此而樹彼紅蘩蕗何人竟敢來分己之功耶故勃斯尤有宏願己能救太子則救之不能則寗使淪死獄中必不願紅蘩蕗從而分其功利蓋其心中實唯念奥大利之金錢耳顧一念及紅蘩蕗黨人則又申申而詈詈紅蘩蕗不已引導人時行在勃斯之前不知勃斯作何語但覺其口唇呫嗶頗堪嗢噱則聳其山肩而爲憨笑且行且步上一階　其前又有鐵門嚴閉勃斯乃謝去引導伸手掣壁間鈴鈴聲沙且啞如老人之誦佛號門啓一人執牛眼燈巍然而立燈光適射勃斯之面勃斯亟日海龍予也其意深恐海龍或竟呼出己名則屬垣有耳知國民海龍乃與從前奴隸時代之男爵勃斯互通欵曲則己與海龍俱必無幸海龍似知旨即返身行勃斯隨入門乃砰然而闔 
　　勘誤昨日第二行第十字瘦誤疲合更正 
[俠情短篇情天之決鬭（再續）] [  新]  
　　（二） 
　　瞬息之間數禮拜又過去矣歐戰風雲益復緊急唯奥克門尙無恙萊雪奶茵一日忽得萬沙手書其辭曰萊雪愛鑒吾今病危將死矣然甚願於此未死之前與汝成婚此請雖不情然實有至理蓋吾之愛汝已深刺入骨但能以吾之吻竟能與香甜之吻一接者吾死即亦瞑目即汝亦可因此而得無限之財產亦不得謂之無益今我遺囑已立但汝允諾者吾立可簽字即吾此後居然病愈不死此產亦永遠歸汝吾不反悔然此着汝亦不必慮及以吾之病已入膏肓至多不過數日淹留過此即當撤手人天我而死汝即獨擁厚產汝又何樂而不爲萊雪乎汝其允我矣汝最親愛之西門萬沙上萊雪讀已不禁廻目以視其老父其父曰約瑟農人也髮已頒白而財之一念曾不少紓當其女讀信之時樂己不可支及讀已乃以掌力拍其膝曰吾女佳運哉當汝母舉汝之時吾嘗竊竊以汝不爲男子爲憂及今思之則又幸而不爲男子也嗟乎吾女而今富矣此後願毌忘老父汝少待吾當爲汝呼馬車至萬沙别墅蓋抱病之人性至焦急不可令其多待設不幸而竟取消前約則又奈何且言且吸其板菸蹣跚出室去雖外間雪紛紛如飛絮亦不之顧萊雪乃不禁仰天呼曰命已夫是何　之不幸致佊荒鎗臨死猶念念不忘於我使我而嫁彼此後光陰誠將如何哉 
　　一月之後日色方薄忽有急騎一乘躍躍向村前大道而來馬上之人乃爲壯士銅胄鐵甲圍裹其身袴絶窄緊包其膝顧爲血點所濺乃成殷紅面色微紫頰旁一巨創狀乃益顯其神武旣至大道立勒其馬馬受勒乃昻首長嘶霧氣噴薄騎士即於鞍上顧械右曰萊雪奶茵姑娘何在村中有好事者乃引之往見騎士立下鞍舉其胄而呼曰姑娘安吾爲梵特零尼古拉海爾友也言時聲高而急一望而知其方自戰陣中來萊雪聞其情人之友雙頰乃一展曰將軍來何爲梵特零曰海爾創矣語出忽自覺太縣乃亟曰姑娘恕我魯莽海爾雖創固不甚重特不能親自來此耳噫姑娘何爲面上盡失血色吾當報君喜信如何初吾儕與大軍會埋伏要道以誘敵人敵果中計數千人乃無一得生還海爾斬殺尤勇大佐大悦嘉其功因許其得有特權但彼有所欲者即爲致之時吾友方臥創因謂他無所欲但能得與其情人一接吻者其樂尤甚於褒勳此語出吾儕咸向之歡呼蓋以多英雄而情實足有榮於史册故大佐即遣予來迓姑娘往與吾友成婚姑娘其趣行哉（未完） 
 
 
 

Page 15

 
 
   
 
 

Page 16

 
 
   
 
