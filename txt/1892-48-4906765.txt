# 1892 - 48 - 4906765

 

Page 1

 
 
[二百九十號畫報告白] [  石齋啓]  
　　粤垣靖海門外迎珠街沿河一帶　　桂舫爲烟花薈　之區去冬某夜突　焚　又苦各妓　皆以　練　　布　　　　式以致倉猝不　解　同付一炬亦花叢之一刧也也　水族之奇形燕磯之異事豹攫人而被獲牛禦虎以何堪西人開賃傘之公司高僧有　　之　理者　則設　　竊惡少則遇鬼受　及新附　　佳話　曲並山水人　各册頁等准於初六日出售此佈 
[論中國練兵宜水陸並重]  
中國自髮逆之　始於長江創立水師自與泰西各國通商始於京都創立海軍衙門以練南北洋兵輪戰艦近年以來中國之於水軍似較之從前高出數倍前此雖閩廣等省亦有水師另設提督而當初設之際正在海疆有事之秋尚知勤加訓練洎乎日久玩生海波不揚水師坐食而不用不過歲時出洋巡哨一次且初未嘗去海過遠有曾經見之者爲言水師提督出洋會哨無非約定近海地方駕船前往彼此晤面相與飲酒作樂盡歡而散其認眞遠出大海者則從來未有卽有亦副叅以下事耳故近年以來講求海軍以冀振興水師以遠駕乎泰西數年之間殊有成效論者謂中國之水師實爲近日之急務蓋以海禁旣開五洲聨爲一氣西人洋舶朝發可以夕至其水師之壯盛中於天下一旦偶有齟齬突然發難而中國不早爲之備則必爲其近乘刻下創立海軍講求水戰練成勁旅以爲有備無患之計誠良策也吾則以爲中國向有一病有畸重者必有畸輕近來究心於水軍恐不免抛棄夫陸軍此亦不可不慮者也中國之足以與泰西敵者所長究在陸而不在水水師爲中國新練之兵卽曰日新月盛大異從前然所仿者仍是西法以我新學之西法以衡乎久練之西兵豈足以相敵也乎至若中國之陸軍則其訓練固有素也嘗見大帥閱伍之時各軍莫不奮勇爭先踴躍從事走大陣則井井有條窮變化則神奇莫測馬步目前無不畢奏其枝雲梯刀牌無不各盡其能大帥顧而樂之賞賚有差旁觀者亦嘖嘖稱道不已以爲如荼如火不動不撓以此制敵何敵不摧以此　功何功不克余則往往掉頭逕去不欲卒觀何則此等軍容皆可觀而不可用者也國家設立馬步各軍除滿蒙漢各旗兵而外其緑營軍籍亦何嘗不大費經營哉每省有提督一人惟山東山西河南江西則以巡撫兼理提督之下爲總兵總兵之下有副將副將之下有遊擊參將再以下有都司守備千總把總外委大小相制尊卑相統其法制極爲美備每月有大操有小操有旬操有月操有歲操至六年而大閱大閱本應皇上親臨祗以扈蹕遠巡恐有未便乃欽派本省督撫就近查閱所謂代天巡狩權甚尊也責甚重也而所聞者則不過馬步箭而止至於走陣式爬雲梯此等皆同兒戲旁觀之嘖嘖者胥在乎此盖憑軾而觀注目以視耳目爲之一新似較觀劇更爲新色故未有不贊之者而其實則所贊者不過好看二字其閱伍之期必有奏叅武員數人則亦仍是採之平日非於此一時可以定其優劣故余不欲觀之惟於前此諒山之　去年朝陽熱河馬賊道匪合力並舉旬日之間蔓延四邑而葉軍門率兵竭力剿洗不及兩月悉數蕩平此等處所實有明效大騐然後知中國之陸軍固尚有可恃者在也夫東三省練軍皆爲陸兵非水師也而裕軍憲一怒之威小　立卽底定則練軍之實有把握亦可概見然熱河朝陽猶曰以久練之官軍擊鳥合之醜類譬之秋風之埽敗葉固易易也而諒山之捷則所禦者爲方張之法兵其陸軍之尚有可恃不更顯而可見哉故中國於此時整頓水師固爲先務之急訓練陸軍亦不可稍涉寛緩今日者雖曰海氛寂靜不難共享太平然安不忘危古今之通訓也吾觀中國近年於水師實力經營其薪俸餉糈皆倍蓰於陸軍而陸軍則絶無振作之意惟恐偏重於水而輕忽夫陸則水師新創　未可以深恃馬尾之戰前車尚未遠也而陸軍則反狃於諒山之勝朝陽之捷而遂因驕生怠因怠生玩勢必至棄中國之所長而轉用中國之所短欲以我　所短禦敵人之所長幾何而不至於潰敗决裂也吾故曰中國練兵宜水陸並重不可有畸輕畸重於其間則庶乎其可矣 
[本館接奉電音]  
　　昨由京友電傳上諭一道敬謹譯登○正月二十四日奉上諭前任西安將軍尚宗瑞由侍衛於咸豐同治年間在直隸防剿出力嗣經挑補侍衛洊升都統將軍宣力多年克勤厥職前因患病開缺兹聞溘逝軫惜殊深加恩著照將軍例賜卹賞銀五百兩由廣儲司給發任内一切處分悉子開復應得卹典該衙門查例具奏伊子尚昌蔭著俟及歲時由該旗帶領引見用示篤念藎臣至意欽此同日京電知貢舉派出啓秀李端遇 
[恩賞食肉]  
　　光緒十八年正月初二日皇上在坤寗宫賞御前行走近支軍機大臣侍食神肉預經 
奏事處繕單於十七年嘉平二十二日奏呈御覽奉旨派出和碩禮親王世鐸親王銜多羅克勤郡王晉祺多羅慶郡王奕劻和碩喀拉喀親王那彥圖郡王銜多羅貝勒載漪郡王銜多羅貝勒載瀅郡士銜多羅貝勒載濓多羅貝勒載澍喀爾沁多羅貝勒熙凌阿貝勒銜固山貝子奕謨固山貝子溥倫奉恩輔國公載澤不入八分輔國公載瀾科爾沁輔國公那蘇圖固倫額駙符珍鎭國公銜和碩額駙札拉豐阿鎭國將軍載瀛 
鎭國將軍載津大學士額勒和布大學士張之萬兵部尚書許庚身刑部尚書孫毓汶阿巴哈納爾札薩克親王色旺諾爾布桑保哈密札薩克回子親王沙木胡索特翁牛特札薩克郡王那蘭格呼勒杜爾伯特札薩克親王旺喇克帕勒齋土默特札薩克郡王察克達爾札布鳥珠穆沁多羅貝勒達木定札布烏蘭察布多羅貝勒托果瓦喀拉喀多羅貝勒堆代札布阿拉善札薩克親王阿育爾札那卓　克圖多羅貝勒巴勒珠爾　　顔諾們郡王巴保多爾濟烏喇特多羅貝勒那木札勒色丹和碩恭恭親王賞肉一盤 
[訊供紀略]  
　　李元鏞由上海解至金陵初八日由上元縣陳仰山大令點名收禁已登前報兹悉督憲仍委承審李顯謀之原問官於正月十六日在上元縣署花廳鞫問是日李小軒阮水三兩太尊陸春江陳仰三趙小帆三明府平心靜氣詳加研訊據李元鏞供稱平日安分從不干預外事所云李鴻是否會首及販賣軍火等事一概不知滔滔淸辯矢不移官問及爾腿如何殘廢供在上海爲捕役鐵尺所傷又問爾素日行爲本多不法爾父朗民久經不以爲子交通匪類意中之事何得諱言供稱在外浪遊花費銀錢恣意嫖賭致失父母歡心至與會匪往來實無此事求諸位大人詳察輾轉多時仍命收禁前在禁之萬松亭因李元鏞入監將萬改收外押恐其私通也越二日復由李阮二太尊率 
 
 

Page 2

 
 
同三明府審訊一次仍無實供且俟水落石出時再行照録 
[寗波火患]  
　　正月廿三日十二點鐘時寗波小教塲前大街高聚興大房釘鐵店樓上失火霎時烟燄迷漫幸各處水龍聞警星馳電掣而來取水狂噴當卽救滅共焚去樓房六七間云 
[寗波府試題]  
　　寗波府試日期及鄞縣題已録前報兹將考試慈奉鎭各題並定海廳題目照録如下慈溪已冠首題耻也子曰不在其位未冠首題則勞愼通塲次題吾不知之矣奏化已冠首題焉得智子曰不仁者未冠首題則葸勇通塲次題斯受之而已矣慈奉二縣通塲詩題賦得瓦屋寒堆春後雪得春字鎭海已冠首題何若人有孟子曰古之賢王未冠首題　　如也子路通塲次題然終於此而已矣詩題賦得春寒花較遲得春字定海已冠首題定國堯未冠首題海而不洩通塲次題正已有大人者節詩題賦得六鼇海上駕山來得鼇字 
[臺撫示諭]  
　　頭品頂戴兵部侍郎福建臺灣巡撫兼海關學政邵爲勸諭臺地婦女事本院素聞人說臺地婦女多有不知閨教貪愛錢財與男子往來以倚門接客爲常事人人傳爲美談謂天下無恥之人莫如臺地婦女之甚本院渡臺以來細察情形深爲爾等婦女呌屈蓋爾等非眞無恥也所以甘爲無恥之事者其故約有三端一則舊俗已久年幼無知之女習見其姑若母之所爲不復知爲可恥之事一則明知其非而見逼於大姆不從則詬駡毒打故含羞忍辱而爲之一則年少無遠慮但知暮舞朝歌之樂不暇計失身之害本院旣察知其故不忍遽加刑罰先就此三端爲爾等一一開陳利害尋常男女大半是年輕則相愛年老則相棄雖有夫婦之分有情義之男子固願白頭諧老卽無情義者亦限於名分而不敢相棄如爾等東張西李人人皆夫一旦色衰誰復相顧或招他人之女以爲媳謂可養老萬一兩少相愛挈之而逃爾等雖控諸官官亦不能爲爾等理此醜案也爾等試一設想則但知暮舞朝歌之樂而不計窮老之日身無可歸者可以惕然省悟矣其被逼於大姆者則當由本院通飭地方官令其畱心查禁大姆名目隨時拿究如有被逼者許該婦女立卽到官控訴由官設法保護斷不令挾嫌報復爾等試一設想則被逼於大姆者可以欣然改圖矣其由於習俗之已久者本院細思爾等舊俗亦本不惡臺地人民原籍多是閩之漳泉粤之潮嘉而尤以漳泉人爲多漳泉地方自受宋朝朱文公之化婦女最明禮法朱公簾朱公罩至今天下傳爲美談祖宗爲天下美談子孫爲天下笑談則非原籍之舊俗可逼於大姆者可以欣然改圖矣其由於習俗之已久者本院細思爾等舊俗亦本不惡臺地人民原籍多是閩之漳泉粤之潮嘉而尤以漳泉人爲多漳泉地方自受宋朝朱文公之化婦女最明禮法朱公簾朱公罩至今天下傳爲美談祖宗爲天下美談子孫爲天下笑談則非原籍之舊俗可知臺地後山之生番雖冥不知法而男女之範甚嚴爾等均係淸白良民甘爲娼妓無恥之事反不如粗野之番人爾等試一設想則沾於舊俗者可以勃然興起矣又聞爾等家中俱供養觀音菩薩以求福試思爾等强逼良女辱身又誘壇人家子弟敗人家產菩薩有知將置爾等於極樂世界乎將置爾等於刀山劍樹乎可怕可怕爾等若能聽本院之勸轉禍爲福轉辱爲榮本院自當擇尤獎勵若不聽本院之言依然作無恥之事則嚴法當隨其後爾等其細思之勿貽後悔特示按此示爲臺撫邵小邨中丞素聞臺地婦女不知閨教負垢蒙羞特爲之婉轉勸導以期革面洗心也昨由友人抄寄一通覺其剴切之言洵足警聾振瞶查臺地風俗每任其婦女倚門視爲常事女未及笄而爲娼者名曰　食亦有買他人之幼女以爲媳者名曰苗媳及長則贅婿於家名曰招硬如該女醜同　母入幕無人則仍令其爲贃食浪蝶狂蜂往來閨闥習見不以爲怪迨其人死亡之日如有苗媳數人者則以爲有數代媳婦喪門外燈籠高掛大書曰四五代大父母似恐外人未獲知之比之别處數代同堂百齡壽母殆無以異也前任淡水邑尊曾有買媳之禁並嚴拿窩娼之婦一時風行雷厲弊絶風淸淡地娼妓多有以火坑蓮忽作並頭蓮者各大父母惟知理頭縮項不敢摇尾乞憐有心人爲之一快今復奉邵中丞諄諄曉諭倘仍絶無廉恥則誠臺地後山生番之不若矣以無知之俗爲禮義之鄉不禁拭目俟之 
[羊城摭拾]  
　　鼓鑄制錢銀圓局客臘十五日停工俾司事工匠人等回家度歲其機器之有損壞者亦可及時興修現在機器修葺完固大憲定期正月十五日開工照常鼓鑄○水師提督鄭心泉軍門昨由虎門回省部下水陸各營兵均齊赴河干如禮迎迓 
[水星閣觀梅記]  
　　杭垣艮山門内西行數百步有水星閣焉高挿雲霄下臨城郭窗開四面江濤與湖水兼收樓結三層暮鼓共晨鐘齊聽閣之左右栽梅花數十本老榦横斜疏枝偃蹇每當陽回臘轉冬永春初倚瘦影於瑶林噴暗香於玉樹輕籠紙帳心懷脈脈之春横臥竹籬色映亭亭之玉好似孤山梅放有鶴飛來還同東閣梅開儘人索笑其傍隙地一畞建堂五楹題其額曰玉照雕窗洞月畫棟飛雲亞字闌干環來曲折春深簾幙影更迷離雖在廛市之間迴絶塵囂之想當此元宵已過淑景方新有士女兮偕來合官民而同樂履　交錯衫袖聨翩或煮茗於簷前或飛觴於座右愛此花容散馥花本可人倘逢月夜淸遊月眞有韻折一枝而借贈疎影迎眸嚼數瓣以充饑淸香洗骨新年而逢新景勝地乃得勝遊際此花謝花開共約尋春之興轉瞬實三實七誰爲調鼎之人録杭友稿 
[臺陽春景]  
　　基隆所出金沙前經土人糾衆淘取屢登前報兹悉邵筱村中丞特派幹員會同地方官及殷實紳董妥議章程由官鳩工辦理一面出示曉諭不准客民私自淘取地方自然之利仍以歸之地方以裕民生而充國帑中丞誠得生財之道者也○軍民詞訟例應自下而上如本管官司不受理或受理而有屈抑者方許赴上司控告若越本管官司輙赴上司控訴卽使情節眞實亦應治以越訴之罪所以懲刁應而杜拖累也臺灣民情好訟田產細故往往堆砌重情妄希聳聽其中情僞百出無所不爲邵筱村中丞蒞任後查知此等惡習平時淸厘積牘首先嚴禁刁告除每月三八日期委員接收呈詞彚繳外不准民間無故上控如違干究除積習而挽頽風在此一舉矣○淡水縣孫蕚齋大令籍隸壽州其太夫人年已古稀去冬十月間壽誕大令方於署内大開筵宴自邵筱村中丞以下各有壽聨壽序餽贈滿擬舞綵臚歡長承愛日詎料春暉不永朝露遽晞太夫人忽於去歲除夕駕返瑶池大令純孝性成不覺異常哀毁立卽禀報丁艱唐薇卿方伯旋於在臺候補各員内查有奏調知縣葉縵　大令堪以委署是缺大令奉檄後卽於今年元旦接篆視事按大令前由邵筱村中丞奏調來臺委辦全臺磺腦事務刻遺是差卽以善後局文案姚西牧大令接辦○大　崁生番滋事經官軍先後剿辦各情屢登前報兹有自内山出者據云客臘十一日有練軍鄭林兩管帶與生番相遇於夾板山地方彼此接仗被伏番深藏叢林密樹間施放冷槍兩管帶受傷甚劇陣亡哨官二三人勇丁死亡尤衆番衆阻　歸路各被困垓心歴一日有餘經林蔭堂總統急調管帶定海右營之王凱臣叅戎精選熟悉槍火者二百三十人於十三日黎明馳往夾板山奮勇進攻再按再厲至午後番衆傷亡無數始各鳥獸散叅戎遂挾兩管帶之隊以出得以反敗爲勝云 
[儲憲來申]  
　　江安糧道馬植軒觀察由金陵乘坐招商局江永輪船來申於昨日午後二點鐘抵埠舟泊金利源碼頭本邑武營廳縣以及印　各員均至碼頭迎迓觀察旋卽換坐官舫移泊觀音閣碼頭俄而乘輿入城至文武各衙門答拜 
[飭保報縣]  
　　野鴛併命已列報端兹悉其詳蓋寧波人胡毛豆卽泰生在上海開豐泰客寓其母張氏妻葉氏同住寓後葉氏不守婦道與徐阿順卽徐阿生成姦被胡破獲將徐剪去髮辮葉氏遂吞服烟灰徐知之亦持刀戳傷頸項迨中西包探將葉氏及徐解送仁濟醫院救治二面帶胡等至捕房葉氏受毒已深無可救治將晚身死徐經醫生用藥封其傷口尚可無虞昨日包探何瑞福將胡尋獲解送英公堂二圖地保張潤芝投案候示包探禀訴前情並稱徐之戳傷有其夥楊永生卽楊永論爲証今小的連在塲之楊胡氏卽胡之胞姊及胡母張氏傳案請訊並 
 
 

Page 3

 
 
呈小刀髮辮張氏曁胡楊同供稱此事實因獲姦起見胡又遞禀聲訴各情楊胡氏供稱小婦人與胞弟各住昨往探望致被傳案然事與小婦人不涉宋二尹飭將胡等暫押楊胡氏交保旋著地保投報上海縣俟相騐時將胡等帶往備質至四點一刻鐘時上海縣袁大令帶同胥役仵作人等至仁濟醫院升坐公案三圖地保費錫山供稱醫院係三圖地叚大馬路豐泰客寓係二圖地叚胡葉氏吞烟徐阿生劃傷頸項後由捕房將該氏及徐送至醫院救治該氏受毒已深旋卽斃命至如何起釁小的實未詳知二圖地保張潤芝供稱據聞胡葉氏與徐阿生通姦被該氏之夫胡毛頭卽胡泰生獲姦起釁該氏羞愧吞烟徐亦持刀自刎所聞如是不知究竟如何大令問胡毛豆等曾否帶來地保禀胡毛豆現在英會審衙門行將備函送縣未經帶案胡毛豆之胞姊楊胡氏現已帶案大令卽命傳訊楊胡氏供係寧波人今年三十歲丈夫逝世已有七年小婦人開設小客寓亦在大馬路與母親胡張氏胞弟胡毛豆所開豐泰客寓相隔尚遠昨往探母據言弟婦葉氏與徐阿生通奸由弟捉奸剪辮在後葉氏懷忿自吞烟灰徐自用刀剌傷頸項小婦人實未目覩此事與小婦人不涉無故牽連致被帶案大令謂此案原與爾無涉爾知葉氏今年幾歲娶已幾年可有生育爾如何知其吞烟灰答稱葉氏今年二十歲胞弟毛頭娶伊已有四年並無生育服毒後曾請陳與昌絲棧中人來救無效又由捕房送至醫院救治服藥後略吐烟灰故知其所吞者是烟灰大令命仵作騐得葉氏委係吞烟身死又經官媒騐明遍體無傷大令親騐屬實地保又禀稱豐泰客寓中人已備衣棺情願自行成殮請免發封大令准如所請旋與黄醫生會晤盖因欲騐徐阿生傷痌已被用藥封固未使細騐故向醫生詢問也聞徐阿生頸項之傷約長七分目下尚能飲食一經妙手療治或可著手成春也大令飭楊胡氏交保如奉傳喚卽行投案然後排道回署待英會審署將胡毛豆卽胡泰生其母胡張氏夥計楊永生及小刀髮辮移解到縣再行集訊核辦 
[傳保諭話]  
　　昨日袁大令飭差傳齊本邑各圖地保到案聽候晚間當堂諭話冬漕起限並保甲等事宜 
[續拿地棍]  
　　上海縣袁大令飭差拿獲浦東地棍莊念祖葉蔭堂訊供收所已列前報邇來大令查得尚有倪姓等三人遂於昨日午後飭原差袁慶下鄉拘拿矣 
[犯賭受懲]  
　　包探王榮培禀稱前晚有張阿大李阿林楊毛毛王金祥等四人聚集於小烟間内門牌當經三道頭捕知悉將張阿大等四人及挖花牌一副洋銀十一元半對時辰表兩枚一併解案朱明府訊究之下張阿大等同稱小的等均在老沙遜土船上爲出店數載以來不敢荒唐是晚王金祥摇得小會約同登岸觀戲及戲畢爲時已晚不及下船同至烟間挖花消閒候至黎明時卽欲下船不料被巡捕所知當被拘拿務求恩寛明府謂新年已過不論何項賭一律嚴禁爾等不應故意違犯飭將開烟間張阿福傳案問因何聚賭供稱小的與張阿大等四人爲友是晚伊等言時晚不及下船遂取挖花牌遣此良宵並無大輪贏况小的曾向伊等說勸令其不可賭錢明府謂店係爾所開爾不應任伊等賭錢明府隨謂張阿大等曰犯賭例應重辦姑念爾等均屬有生意人若加懲辦恐爾等生意難保遂判各罰洋十元撥充善舉張等一再叩求並稱小的等雖有生意每月工洋祗有七元務請從寛减罰明府謂若不願罰定須枷辦當有沈松琴投案聲稱張阿大等身畔無洋小的情願代爲擔保措洋交案明府允如所請著交保繳洋包探王榮培又將張阿福之妻張章氏提案明府問曰爾之烟間開設已有幾時供稱丈夫雙耳重聽不能作事小婦人烟家甚多無以餬不得已開設小烟間迄今已有八年是晚小婦人已睡熟張阿大等賭錢堂倌亦有縱容之咎明府謂牌係爾物豈庸推諉判將張阿福押候掌責四十下其妻掌責二十下以儆頽風 
[工匠逞凶]  
　　本邑西門外榮昌自來火廠中工匠數十人膂力方剛動輒糾衆與人打架昨日十點餘鐘有甲乙丙等數人在途行走横衝直撞勢甚猖狂有車夫某丁停車道左甲等喝令推送該車夫因力弱不肯推送兩下遂相口角中自恃人多將該車夫扭住痛毆一頓旁有年逾古稀之人爲之勸解反被打倒在地拖至四明公所後面条館内希圖勒詐茶館主見勢不佳立卽出外鳴捕甲等竟將茶館中碗盞臺凳搗毁一空揚長逸出適巡街捕至甲等在身畔取出不知何人之名片欲與巡捕爲難幸是處捕房近在咫尺中西捕聞聲麕集當將甲乙二人追獲送押捕房候解公堂請究 
[除莠安良]  
　　某花廠爲江北人宋喜和鄧士林等逞兇門毆霸碍工作經帮辦總巡朱森庭明府所聞謂若不懲儆不足以安良善飭差拘宋等責枷示衆并嚴諭再有以上情事定當隨時究辦若輩始不敢復肆强梁矣 
[調停了事]  
　　劉海平卽阿二串同伊弟阿六偷竊姊丈陳再卿家中金戒翠戒洋銀等物由小普陀保甲局懲辦等情已列昨報兹悉劉父松濤以阿二等不思習上甘入下流遂於前日扭赴上海縣請究旋有親戚許某爲之調處令阿二等向父服禮其事始寢 
[履勘火塲]  
　　滬城侯家浜失火疊紀前報兹聞以失火之處馬藩二家互相推諉並赴總巡局控告朱明府訊供之下兩造各執一詞明府遂定於今日前往履勘云 
[剪髮狂奔]  
　　本邑人名金和者不知其姓向在城中老學前左近源茂帳簿店爲夥素不安分屢與靑年子弟作不端事該處居民均呼之爲屁精前日有人向金和之父某甲述明前情中不覺怒髮衝冠於傍晚時突至店中將金和髮辮扭住並批其頰金和正在爲難之際卽取檯上剪刀將髮辮剪斷飛奔而逸甲亦不追任其向南而去後不知所終 
[英界公堂瑣案]  
　　包探黄四福禀稱小的緝獲對買賊董雲廷詰知曾至楊慶和鳳祥等銀樓以購金銀首飾爲由乘間竊取零物今　已吊到并搜出許多質劵視之皆質在江蘇省垣復查得董雇船挈眷來滬現在船已開行因將其眷一併帶案楊慶和鳳祥等銀樓夥某甲某乙訴稱旣由包探獲賊吊贓請卽給領董供稱小的係揚州江都縣人行竊該死妻子牛氏女兒春鳳傭婦高李氏俱從揚州帶來如今只求恩宥牛氏春鳳高李氏同供稱來自揚州現思回籍宋二尹判令將董發捕房管押半月牛氏春鳳高李氏暫發棲流女所俟董期滿後一併遞回江都縣原籍起到之贓給兩失主分别認領質劵暫存捕房俟查明有無竊贓候示○包探孔阿才禀稱朱長林與藩鏞齋同住某客寓藩乘間竊朱布衫經小的拿獲人贓送案朱訴稱被竊布衫請准給領藩供稱小的係上海人向來讀書並不管理閒事此次實不該拾取布衫宋二尹判令責手心五十下以爲讀書人之斯文者戒贓給朱領去○包探顧阿六禀稱邱餘慶因捉猫起釁毆傷隣婦張趙氏勢甚沈重現在某醫院不能來案是以先將邱送究邱供稱小的係寧波人不敢逞兇宋二尹飭押候受傷人投案質訊核辦○包探顧阿六禀稱積竊莊賢林奉老爺諭發捕房管押旣而飛步脫逃今得緝獲解案請辦莊供稱小的係浦東人此外别無一次惟泥首求恩宋二尹判令發捕房管押半年○包探何瑞福禀稱許玉如因犯竊送案經老爺判令遞籍現復來滬爲此拘案許供稱小的係鎭江人前因被累遞回現作正經生意携有眷屬在滬不敢犯竊宋二尹飭押送輪船勒令回籍○包探孔阿才禀稱小的緝獲積竊王阿梅詰得曾挨門行竊韓阿林等家水烟袋面盆諸物吊到原贓解送案下韓及周彩林張阿四福元館夥投案請領失贓王供稱小的係浦東人連次行竊自知該死宋二尹判令發捕房管押一月贓給各失主分别認領○黄沈氏訴稱小婦人行經四馬路被張毛囡攫去銀挖耳簪由某號巡捕阻獲人贓送案請究巡捕禀稱小的巡行四馬路時見張奔逃因之阻獲張供稱小的係松江人飢寒交迫不得已而爲此若得飽煖則斷不作奸犯科矣宋二尹判令笞責五十板贓給該氏領去○包探禀稱昨夜元和洋行跳舞 
 
 

Page 4

 
 
由捕房派捕前去照料旣而查得陸雲福竊去香餅酒一瓶張阿金竊去香餅酒一瓶麵包三枚鴨半體經小的拿獲人贓送案請究陸張同供稱小的等皆寧波人在元和傭工將所餘酒菜帶回尚求恩恕宋二尹判令各押兩禮拜贓給還失主○包條孔阿才禀稱范金氏在菜市購物趙天昌竊取籃内錢三百文經小的拿獲人贓送案范金氏投案請領錢文包探又禀稱小的查得趙係積竊趙供稱小的係漢口人無可狡供祇求寛免宋二尹判令笞責一百板錢給氏領去 
[法界公堂瑣案]  
　　王許氏投案控稱竊賊　阿二於前日黎明時持竹竿將曬臺上所晾濕短衫一件襪一雙取去幸經巡街捕瞭見拿獲人贓今特來案具領明府訊究之餘以王阿二初次行竊從寛辦理判押候笞責四十板○包探王榮培禀稱粤東人陳阿四前日在小東門外向行路人袋中竊得洋銀一元二角當被失主扭獲送捕解案請究其洋已由失主領去陳阿四供稱向以駕船爲業是日有同業人在途墮落洋銀小的見而拾取致被誣指明府謂犯竊情眞豈客狡賴判押候笞責五十板示儆○包探郁庭湘禀稱小工李　海行竊太古碼頭烟煤一大塊約有數十斤李供稱煤係友人給與小的並非行竊明府謂洋商貨物安有送人之理著押候笞責六十板以儆將來○包探孫錦榮禀稱積竊　詩賢托名售紙烟專在各輪船上行竊搭客物件前日又竊搭客衣物當被拿獲人贓查問之時據稱日前曾竊北京輪船搭客水烟袋兩枝業已質押錢文押劵已雙賣矣明府詰問之下張詩賢供稱實因饑寒交迫出此下策明府謂屢次犯竊自應重辦遂判重實六十板枷號半月發碼頭示衆○唐慶祥投案禀追張子卿欠洋二百餘元旋據包探王榮培禀奉諭飭傳張子卿之兄到案料理往傳數次其兄竟避匿不面是以據實中明張子卿稱小的亦欠兄洋三百餘元故將所開之蔴袋店併歸與兄此事須請寛宥待小的親自向兄商量明府謂旣已如此著原告帶同前往若其兄不肯料理准爾隨時扭送來案唐慶祥遵諭而退○金錫甫去年控馬云山將方單押洋七十元過期不贖當經朱明府提訊之後馬云　曾繳付洋二十元此已列諸前報昨日金錫甫復投公堂禀追當據馬云山之母馬張氏投案繳到洋銀五元尚欠洋四十五元務求寛恩容俟　續拔付明府著交原保從速料理○吳熙良投案禀追徐子章虧欠一案當據徐子章邀同陳芳水投案禀稱陳亦有欠銀等情明府詰問之餘陳稱所有一切往來欠欵並洋人處結單銀八千五百兩業已一律淸楚明府謂此乃爾一面之詞著一併管押令吳熙良退下候示○泗源靛靑行主李記生前控李福生欠銀一百七十五兩一節曾詳前報昨日原告遣抱呈計明投案禀追旋據包探王榮培禀李福生交保後蹤跡杳然屢　不見今將保人之夥計金永祥傳案明府詰問之下據稱保人有事他出不及來案明府謂爾旣代伊來案著押候根究○葉章氏偕弟葉庭心等投案禀稱兒子葉培根不務正業曾經送案訊押務請留押捕房兩個月待伊自知改過所有膳資情願津貼錢又明府諭令於次日到捕房再核○船户吳錦榮投案禀追法蘭西銀行大冩洋人所欠舟資洋五元明府卽將該西人繳案之鈔票洋五元當堂給付并諭該船户嗣後無論中西人雇舟均須殷勤相待不得半路停抛吳遵諭而退 
[書松石山房印譜後]  
　　僕嘗有東海之志而卒不果往側聞東人多好古博雅之士心嚮往之海上晤岸田吟香一見如舊相識又獲見北條　所時以詩詞相倡和曾共照一相署曰海天三友圖而作之記前年余友申左夢　生遊東瀛歸爲道其山川之韶秀人物之文雅出彼都人士投贈之翰墨以相炫益傾慕之今年圓山大迂先生來作海上寓公以鐵筆噪於時曾荷鐫晶章一方刀法高古殆罕其匹昨以鄉先生淑明君所輯松石山房印譜見示所載皆秦漢以來迄乎國朝古今大小靡不畢備嶔　磊落美不勝收儘有我華人所未盡搜羅者而珊網所　一無遺漏余於此事爲門外漢然祗覺其古色古香目迷乎五都之市鄉先生之用心於此可見一斑焉他日者倘能遂吾初願攬扶桑之勝與岸田北條重話舊雨必將約登鄉先生之堂而一窺全豹先生其亦許我否耶光緒十有八年壬辰正月下澣古越高昌寒食生桂笙何鏞識 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[慈祥感佑]  
　　謹啓者敝堂接奉鎭江來電係姚彥翁大善士爲其文郎病篤請符祈求速愈樂助熱河賑捐卽由電局交來洋一百元祗領之餘仰見善氣呈祥施當其急情殷保赤推恩而澤被災區符到回春著手而喜占勿藥效如電速福更雲臻仁壽同登功德無量同日又奉百川通寳號大善士交來咸有一德捐册一扣計洋十八元又山東圖册一扣計洋三十二元一併彚登日報以誌心儀　上海六馬路仁濟善堂籌賑公所施善昌謹誌 
[上海六馬路仁濟善堂籌賑公所施少欽經收熱河山東賑捐正月初一至二十日淸單]  
　　熱河敬畏齋元一萬兩徐敦禮求平安元八十兩申報舘來惠蔭堂元六兩五錢朱松巢求病愈洋二百元陳永福求母病愈洋一百元梁鑑泉求父病愈袁長生求身安二户各洋三十元王陶翁來求事平允人閩喬詒香堂爲妻病漸愈完願二户各洋廿元宜心室主人洋十九元銅洋一元馮受祐劉安發心太平室勤業堂夢休生于德甫寓金陵甫楊公舘七户各十元掃葉山房來雲間高陽安定氏洋十元銅洋八元三助氏姚曾綬靑山氏三户各洋五元無　氏洋四元無名氏洋三元蛟門森玉堂松郡不留名祈麟氏夏善氏陳松　誦芬主人六户各洋二元安山氏求嗣氏二户各洋一元五角吳巽順李蓉汀丁笛笙三户各洋一元勉心氏洋五角無名氏銅洋七元○共收元一萬零八十六兩五錢洋五百三　九元五角銅洋十六　○山東安徽賑捐局來天長縣楊元五十兩零二錢六分八厘蘇垣安節局來洋六十元銅洋十一元錢一百五十四文湖南李大沅洋廿元岳年氏洋十三元沈慢鄉漢口陳　　二户各洋十元朱涵如洋八元隱名氏洋六元和州汪十堅聚康莊二户各洋五元隱名氏洋二元瞿鷺洲洋一元王田裕來銅洋十九元甬夢氏新太古二户各洋六元無名氏莊慶豐二户各洋二元○共收元五十兩零二錢六分八厘洋一百四十元銅洋四十六元錢一百五十四文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年正月初四初五日京報全録]  
　　宫門抄○直督李奏請優獎片○又奏請獎叙片○又奏　酌提賑捐餘欵發商生息專備順直各屬賑需請勅立案片○又奏留知縣學習片○東撫福奏請仍照原保給獎片○粤督李奏提鎭赴任緣由片○陜督楊奏飭藩司赴任片○正月初四日○順天府奏京師得雪五寸有餘○召見軍機○正月初五日○倫貝子續假十日○召見軍機容貴皇上明日用膳辦事後至南海皇太后前請安畢還宫○○李鴻章片再上年順直被災奇重工賑需欵浩繁經臣奏准開辦賑捐分咨各省廣爲勸募幸賴各督撫司道公忠體國合力通籌源源接濟而福建係著名瘠區浙江值大祲之後物方凋敝勸辦較他省尤難今查福建共籌捐銀三十餘萬兩浙江共籌捐銀二十餘萬均已分批報解淸楚僻災區工撫得以放手赶辦惠濟殊非淺鮮福建則賴前藩司現調浙江藩司劉樹堂之力浙江則賴運司惠年候補道宗源瀚在籍紳士直隸候補道金福曾之力該司道等才長心細體用兼賅辦捐事事核實人皆信服用能集成鉅欵有裨要需其綜核之精詳籌畫之周密　非尋常可比自應奏請優獎藉酬勞勩臣查前升任陜西藩司陶模廣西藩司張聨桂因督勸江蘇賑捐經前署兩江督臣沈秉成奏蒙賞給頭品頂戴又各省勸辦賑捐員紳歴經奏請傳旨嘉獎有案可否仰懇天恩俯准將劉樹堂賞給頭品頂戴並准將惠年宗源瀚金福曾一併傳旨嘉獎以昭激勸出自逾格慈施謹附片具陳伏乞聖鑒訓示謹奏奉硃批劉樹堂着賞給頭品頂戴惠年宗源瀚金福曾均着傳旨嘉獎欽此○○李鴻章片再查直屬上年水患之大災象之重爲數十年所未有各河同時漫溢天津地處下游衆流所匯衛南窪等處周圍數百里水深丈餘民遭昏墊城廂内外岌岌可危臣飭會統盛軍甘肅寗夏鎭總兵衛　貴督率隊伍設法疏消該鎭徧歴災區奔走泥淖自秋徂冬親督士卒開溝　水於海河下游之羊碼頭地方挑挖減河數道使巨　滔滔得以順流入海居民獲慶更生並於督工之際捐購高梁親自散放隱行其惠該處紳民謂去夏水患歴來所無而消退迅速非該鎭之力不及此又升任廣西臬司並天津道胡　棻自到任後整頓地方講求河務久著政聲去夏順直猝被水災該司統籌全局　慮竭忠數月之間籌集捐欵百餘萬堵築各河漫日數十處全活災黎不可勝計近畿士庶無不感念謳思臣實深資臂助該司現已蒙恩簡　才堪大用自在聖明洞鑒之中惟其籌辦巨災工賑獨爲其難不得不略陳梗概選派印委分任工撫條理秩然大祲之後人心賴以安定並設法會勸新海防捐銀二十餘萬解充順賑尤爲顧全大局有裨灾區又升任廣東　司前長　運司額　精額現任長廬運司季邦楨前津海關道劉汝翼會同辦理賑務皆能悉心籌畫綜核精詳鉅　靡　勤勞　　除　捐賑欵外又復廣飭商捐源源接濟近年長盧商情疲累而捐欵較多實該司等督率勸籌之力又會統盛軍湖南永　鎭總兵費起勝統帶天津練軍記名提督何永盛上年帮同堵築南運河楊柳靑及北運河東西兩岸漫口均能不辭况瘁力與水爭尅日竣工俾得普種春麥民生利賴現在直省賑務告　追叙前勞凡各省勸捐出力人員均已次第陳請優獎該總兵司道等力支危局宏　艱難有功於地方非淺可否仰懇天恩俯准將衛汝貴裕長胡燏棻賞給頭品頂戴季邦賴賞給二品銜額勒精額劉汝翼　起勝何永盛一併勅部從優議叙之處出自逾格慈施謹附片據實具陳伏乞聖鑒訓示謹奏奉硃批着照所請該部知道欽此○○李鴻章片再查直隸地勢西南多高東北多下旱則赤地千里潦則一片汪洋偏災恒有小民待耕而食夙鮮蓋藏偶遇災荒流離載道賑撫之欵不可不預爲籌儲卽如上年各屬猝被水灾數百萬垂盡災黎嗷嗷待哺慘難言喻目下賑務雖已告　懲前毖後元當爲綢繆未雨之謀據籌賑局司道以現在辦理工撫力求節省捐欵尚有餘存因查光緒九年十三年前順天府尹臣周家　薛福辰等任内曾將賑餘銀兩發商生息作爲順屬備荒成本擬請仿照辦理提撥銀四十萬兩發交殷實號商分别承領存儲生息以備順直各屬災賑之用請奏明立案前來臣查所議酌提賑捐餘欵發商生息專備賑撫要需畿輔根本重地民生休戚動關宸慮得此巨欵儲備緩急有恃俾免臨事棘手大局裨益非淺當飭該司道照議辦理無論地方何項公用不准擅挪絲毫將來如遇賑需提撥若干仍隨時奏明以昭核實理合附片具陳伏乞聖鑒勅部立案謹奏奉硃批户部知道欽此○○李鴻章片再據藩司裕長臬司周馥詳稱新選柏鄉縣知縣江南金寧普縣知縣梁宗灝均已到省繳憑該員等係初任人員於地方情形未能熟悉應暫派入保定府讞局學習帮審案件俟稍歴練再飭赴任等情前來臣覆查無異除將文憑咨部查銷外理合附片具陳伏乞　聖鑒勅部查照謹奏奉硃批吏部知道欽此○○福潤片再准吏部咨議覆該撫臣張曜奏保連年防汛搶險出力各員淸單内有指分河南試用縣丞周景棠請免補本班以通判仍歸原省補用查通判非該員應升之階又候選訓導錢景起請仍以訓導遇缺儘先選用查該員係附生出身照章不准保加教職班次又知縣用候補縣丞李鳳藻請免補本班以知縣補用查該員在尋常勞績單内所請與定章不符均令另核請獎又指分江蘇試用巡檢張學易請免補本班以縣丞仍歸原省補用查官册内該員由江蘇試用巡檢於本年三月改捐縣丞指分山東試用核與原保官階不符應令查明覆奏再辦又縣丞職銜王庭芑張之河趙志和等三員均請以縣丞補用户部查無各該員捐案應令查明覆奏並將執照送部核辦又候補府經歴彭椿庭請俟補缺後以知縣補用應請照准惟履歴册内係彭椿廷應令查明報部又沿河州縣等官淸單内有在任候補主簿惠民縣典史鄭觀光請免補主簿以府經歴在任候補查該員履歴内未聲叙原保案據又韓家垣修築堤　案内指分山東試用縣丞宋人龍准俟補缺後以知縣仍留原省補用查該員捐案據户部查無案據均令查明覆奏並將宋人龍執照送部核辦各等因奉旨依議欽此當經分飭遵照去後兹據各該員具禀前來查周景棠等三員原保旣與定章不符自應另核獎叙指分河南試用縣丞周景棠請改爲免補本班以知縣仍留原省補用候選訓導錢景起請改爲以縣丞不論雙單月選用知縣用候補縣丞李鳳藻請改爲俟歸知縣班後加同知銜指分江蘇試用巡檢張學易已於光緒十七年三月加捐縣丞指分山東試用赴部騐看五月領照到省應由試用縣丞底銜改爲免補本班以知縣補用至王庭芑等四員均經領有執照實收現據王庭芭張之河各將執照呈騐應由奴才咨送吏部核辦趙志和原捐執照據稱前已自行送部其沈廷簡一員係於光緒十六年六月在山東賑捐局報捐監生並縣主簿職銜十七年四月在直隸藩庫改捐從九品雙單月選用原領實收已送部查騐換照應請均照原保給獎彭椿庭實係彭椿廷原保淸單係屬筆誤應請更正在任候補主簿惠民縣典史鄭觀光係因堵築惠民姚家口合龍出力經前撫臣張曜保以主簿在任候補光緒十四年四月十九日奉旨依議欽此查吏部議覆沿河州縣等官係照尋常勞績核獎應請改爲俟補主簿後以府經歴在任候補試用縣丞宋人龍係由供事議叙以縣丞選用光緒十六年三月遵新海防例報捐指分山東試用十七年四月赴部騐看捐照在部呈繳五月領照到省應請仍照原保給獎合無仰懇天恩俯准勅部分别議覆更正以示鼓勵除咨部查照外謹附片具陳伏乞聖鑒訓示謹奏奉硃批該部議奏欽此○○李瀚章片再准廣東水師提督臣鄭紹忠咨奉上諭調補廣東水師提督恭摺叩謝天恩並照例陳請赴京陛見兹據差弁齎回原摺奉硃批毋庸來見欽此恭録咨會前來應卽前赴新任其現署廣東水師提督北海鎭總兵王孝祺因升任湖南提督潮州鎭總兵婁雲慶現赴新任該鎭曾署斯缺熟悉情形飭俟交卸廣東水師提督印務前赴署理潮州鎭總兵篆務除分别咨行查照外謹附片具陳伏乞聖鑒謹奏奉硃批兵部知道欽此○○楊昌濬片再甘肅布政使沈晋祥現已到省應卽飭赴新任署藩司按察使裕祥署臬司調補西寗道程鼎芬均各飭回本任除分别檄飭遵照外謹附片陳明伏乞聖鑒謹奏奉硃批知道了欽此 
 
