# 1886 - 180 - 4904750

 

Page 1

 
 
[搜印五經文告白] [  點石齋主人啓]  
經義之文始於有明而盛於我朝近科鄉會試會於五經文尤重坊間刻本雖夥惜皆陳陳相因此竄彼竊篇帙縱極宏富抉擇容有未精購者憾之廬州汪逸如先生老宿學也文名卓著經學湛深現爲本齋敦請精選經文若干篇以便操觚家揣摩除深微遠淡了無意味者以及坊間已印之文槪不攔入一篇外本齋另請翰苑名才儒林績學擇五經中可以命題而向無程文者添作四五千篇期於無題不備無美不臻他若名家稿本書院課藝先輩房行一切鴻篇鉅製倘蒙海內士林不吝投贈郵寄來申本齋掣給收條爲憑或選入後從豐酬貲或印成後酌量送書均無不可惟名人傑作間有輾轉傳鈔一文而彼此皆有本齋總以先寄到者選用至原稿之選與不選一槪未能寄還特此預啓再海內文人郵寄鴻篇均請逕寄點石齋不必由申報舘轉交請鑒之 
[八十號畵報出售] [  點石齋主人啓]  
臚唱之日新貢士咸集闕下恭候欽點其得列於一甲三名者欣喜何可言喩謝恩畢出午門卽有儀仗馬匹安排定妥導引游街齋特　之願有志者觀感而興起焉淞隱漫錄圖說一則仍附畫報之末准於二十六日出售此佈 
[論錢莊夥被拘事]  
日前英界後馬路立大錢莊夥袁某被英人喃爾鳴捕拘押一事聞之不勝駭異其事由支錢而起綠有和泰土行陳呆持該莊支票向之支取莊夥答以此票業經掛失未便照付而陳某遂串出喃爾帶通事復往支取該莊仍以前言答覆喃爾隨喚西捕將該莊夥袁某拘入捕房捕頭訊明情由謂不便將莊夥收押而喃爾復與捕頭紏纒多時遂勉强將該夥押起後經該莊央人保出具控英刑司署並請律師担文援律申辯刑司秉公訊斷謂喃爾不應無故喚捕欺壓華人隨判將喃爾監禁一月或罰洋二十五元幷罰繳訟費二十五元俟繳洋後始行開釋復諭以本刑司念爾初犯姑子從寬倘再如是定行嚴辦刑司之斷可謂公且明矣顧喃爾向來因私土事常常到案其人是否規矩姑不諭及惟談土　支錢不得串出該西人往支而該西人竟帖然允從硬支不得則喚西捕拘人其事實出於情理之外英刑司貴以欺壓華人固屬情眞罪當觀於刑司之言謂設如匯豐銀行因票已掛失不聽支取亦可喚捕以拘人乎此一說也比例確切實足以關該西人之口而奪之氣矣而吾獨不解夫巡捕何故而竟聽該西人之指揮妄拘平人也夫巡捕房一切用欵皆出於本地之捐其所捐者西人固亦有之而出於華人者居其大半則凡爲巡捕者宜何如保護華人苟華人而果有不法之事則巡捕自當拘以治之若華人而並無可議照章辦事不過有時不能盡如西人之所欲而一經西人鳴捕不帝奉令惟謀使之拘則拘使之押則押此何故哉豈巡捕之在租界專仰給於西人故必聽西人以欺壓華人乎捕頭　經訊明情節曲直所在其義顯然則理應申飭該西人以保護該華人乃爲克稱厥職今以喃爾冉三糾纒之故而竟委曲遷就將該莊夥收押直待其保而後出之則是捕頭之枉法也捕頭若以該西人糾纒之故而勉從其請則是捕頭亦懼該西人之勢也幸而刑司執法不阿絶無偏袒而該西人乃獲嚴譴設或刑司而亦如該捕頭之懼勢亦如該捕頭之枉法則該莊夥之寃不復能雪而喃爾益將橫行無忌矣捕頭者所以專管巡捕之事者也西捕之與華捕有功應賞有過應罰其過之甚者斥革及之此皆捕頭之責也捕役在租界辦事必持以公平無枉無縱乃爲持平之道若不間事理之曲直情罪之有無而一惟西人之命是聽西人命之拘人則唯唯不敢違也西人命之押人則諾諾不敢抗也若而人者直謂之西人之左右手可耳尙得謂克稱巡捕之職者哉夫西人之在租界者少於華人巡捕或者恐華人勢盛西人必受華人之欺壓故事事左袒西人抑知處事必本于至公是非不容於倒置直在西人則左西人而右華人雖拘之押之甚至責之枷之皆不得謂之非也若曲在西人直在華人而乃仍執一偏之見事事左西而右華是巡捕之不稱厥　有明徵矣爲捕頭者所當訓之飭之革之逐之無論爲西捕爲華捕初無容歧視也今此事於喃爾則可謂之情眞罪當執法如山刑司之職其克稱也明矣而該西捕聽從西人妄拘平人大不稱職而捕頭初未聞有一言訓飭之然則爲捕頭者其亦自信爲稱職否也或曰巡捕之權僅能拘人初無判决是非之責故一聞西人使之拘人則惟有奉命惟謹不復辨其應拘不應拘噫此言也是直捕房之大不體面也夫今者錢莊因票挂失不肯支付西人命之拘人則拘之試問租界之中往往有西人不給華人之工資等類華人其亦能喚捕以拘西人否誠如刑司明諭所謂設如匯豐銀行有已經掛失之票不肯付洋該西人亦能喚捕拘人否耶且不但不能喚捕拘人卽喚捕而來而該捕敢拘銀行之人乎哉吾則以爲此案之辦理喃爾無可議矣獨不解巡捕房不問皂白祗聽西人之嗾使無故而拘華人其亦有應得之咎否也 
[榷使苦情]  
　　粵海關監督本係優缺惟關憲出京時有致送京員別敬等項所費實亦不貲如得歴任三年宦囊方克充牣現在海榷使到任年餘卽奉調回京計所入不敷所出兼之去年海防吃緊榷使曾向洋商貸得鉅欵以資接濟此欵曾經奏明奉諭仍責令榷使淸欵茲則交卸有期而庫項支絀前項無可淸給榷使情急　措聞已自尋短見數次均幸家人知覺解救得免嗣幸張香帥允許通融籌墊海榷使得梢自慰云 
[彈炸傷人]  
　　廣東沙面美國播樓前數年被人焚毀現在鳩工重建將已落成詎該樓瓦礫之下舊　有地雷一具工匠掘出知係軍中利器不敢造次置諸墻外餘地五月廿六日有工匠三人以該地雷埋藏己久諒藥氣　以石擊之登時炸裂幾如石破天驚一人全身粉碎血肉飛舞半空一人焦頭爛額立刻倒斃一則身首全無不知飛向何處去是時左右房屋均大震遠近來觀者如堵墻有好事者揑稱西人故意埋伏地雷以期轟斃華人洩前此被焚之恨固是駐守沙面羅介卿都戎深慮滋事卽督飭各兵勇嚴行防守被轟之屍當由工匠頭備棺成殮 
[軍門丁艱]  
　　廣東陸路提督鄭心泉軍門之太夫人五月廿三日在籍仙逝軍門現在惠州查辦積匪自當聞訃奔喪其提督印務聞將委劉淵亭軍門接管然未奉有明文確否仍俟續信 
[厦門時症]  
　　厦門自午節以後忽晴忽雨寒煖無常是以人多患吐㵼之症往往不能救藥衛生者其加意哉 
[領事逝世]  
　　署厦門英領事韓士君前在粵東黃埔任英副領事官計已念餘年今春奉調到厦　理正領事篆務詎甫經三月卽染時症於上月廿一日午後一點二刻五分鐘時長逝次日大殮厦門各國領事署皆下半旗以誌 
 
 

Page 2

 
 
哀敬其柩則寄往粵省黃埔地方安葬以遵韓君之遺囑云 
[履新傳述]  
　　新簡兩淮運司賈贊亭都轉世恩係前相國賈文端公楨之公子由蔭生擢任監司精明練達淸正不阿服官豫省時　屬多憚其丰采茲聞官塲中傳說其河南南汝光道本任尙未交卸太約木犀香裏方可節蒞䢴江云 
[禁城淸話]  
　　殿試三甲倒列第三之甘肅潘君泰謙因未完卷奉旨歸班傳聞潘君寫作俱佳點名時同省諸新貴因其寄籍又意尋衅紛爭或挽或推折其右腕潘君忍痛繕卷以致不克繕完云○本年三月二十三日南營某弁在某妓院獲一形迹可疑之人訊之盜也詰其同夥若干供稱有八人同寓前門外迤東新開路某銅廠至晚營官卽率弁兵堍獲其五其三則聞風登屋越墻而竄亦被屋上兵弁追擒無一得漏網者搜其廠得一無頭銅佛法身甚大尙未融毁訊之亦係盜物○五月二十四日白晝前門外半壁街西首某燭店失愼熊熊回回上屬霄漢幸各路水會施救神速尙未延及隣居○閻中堂病體漸愈手諭各署司員遇有要緊事件至私宅面陳常行一切事宜則請他部堂官斟酌定稿蓋因病體初愈尙須靜養數天也○客歲起隸海防捐局共收捐欵一百三十餘萬兩而戶部所收反只九十餘萬較捐局少至四十萬兩之多盖部中捐納小費甚多故捐生皆避而之他也刻該部捐納房將所有小費大爲裁減與捐局不相上下連日捐生報捐頗爲踴躍云○御前大臣交諭現懸奏蒙古事官一缺例由侍衛揀充務於三日內在三旗侍衛中保舉堪勝此差人員以備奏請欽派揀選再行帶領引見恭候派充○某日有賊至內廷三所夾道侍衛茶房竊去袍褂四件雨傘四把靴二雙緯帽一頂及朝珠烟壺等件失主以看管茶房之人擅離此地致令竊賊入內幾乎席捲一空欲送衙門究辦茶房哀懇再三請卽限期尋訪失主念該茶房服役有年俯允所請○英國新簡駐華欽差抵京復任後即躬往總署拜晤王大臣王大臣亦赴使舘答拜中外邦交於此可窺全豹矣○京巡捕綠營三成隊練軍於上月廿五日卯刻齊集安定德勝門外黃旂教塲操演槍砲各行陣及馬步各項技藝○兩翼前鋒統領八旗護軍統領曉諭內廷各處値班官兵等不准身穿小汗褂及敞　披衣盤挽髮辮手持官帽等事倘有前項各情一經本堂看見定將該管章京叅辦兵丁責革本堂言出法隨决不寬貸凜愼遵行勿違特諭○上月二十四日右翼廣翼尉忠前赴神機營當差路經神武門前見北上門下擺設各式食物攤並有多人橫臥門內似有賭博之形當將門下値班官喚至諭令速速驅逐查北上門閂外係步軍營所轄派官値班閂內卽爲奉宸院所管云○有內廷太監二十餘人率領多人蜂擁至東女門內南河沿吳太監侄家欲行毆打時吳姪因事出外眷口見之忙卽他避該太監立定不去鄰人恐釀事端咸來央勸詢其因何如此則渭吳姪時向吳太監奪取衣服銀錢任意詆毀故衆皆不平來此報復也○南海木匠停工啓釁各事歴經綴入報章茲聞各廠倩人說合每人先給京蚨五十千至節前所爭八百文槪作罷論節後則每日每人再加京蚨九百文從此不准爭添一文其經官拏去之木匠悉予釋放各匠允之現已入海作工矣○各國欽差欲拜晤醇邸一事前報已登茲聞內廷傳稱此事已經陳奏蒙恩兪允惟可一而不可再云 
[浙省官塲傳述]  
　　劉仲良總制升任蜀督瀛眷先由杭啓行上月廿五日舟抵嘉興小住數日仲帥於本月初二日交卸各司道卽於是日在皖江別墅演劇設筵衣冠祖餞並聞官塲中紛紛傳述衛中丞有不願來杭之說不知何所見而云然 
[憲示照錄]  
　　欽命江南蘇州等處承宣布政使司易爲出示曉諭事照得本司職任以用人理財爲重所有刑名詞訟係臬司專管凡各屬人民有爲地方官所寃抑　儘可向臬司衙門控告本司衙門無庸設立代書亦不限定告期其或實有寃抑而各衙閂皆未伸理者准用白呈攔輿面遞惟須叙事簡明不准過二百字其各衙門原詞原批准其另錄毎呈正副各一皆用堅潔白紙端楷繕寫不准潦草字亦不必過小詞後載明歇保其戶某人在保候批批示後若無須傳提押發者方聽其自便其紳衿婦女等皆遵用抱告不准自行攔輿以上各條違者皆不收受收受之後如傳提不到立卽銷案幷將歇保責懲如審係虛誣加等坐罪此外如有條陳地方利病但非兩造相角及自行干求者或有指斥本司過失及本司衙門官親幕友家丁書差人等弊端者亦准用白呈攔興面遞無須另用紅紙且不拘字數不必副呈不必歇保雖查係虛誣亦不反坐此則本司正已淸源集思廣益之一助也合行示諭爲此示仰各屬紳民諸色人等一體遵照毋違特示 
[皖垣近聞]  
　　皖垣機器局工人毆傷徐二尹斃命案內工頭等均經由府研訊釘鐐收禁刑訊數次尙未供招某工頭妻居西門外板井巷杜家井右正在愁眉雙鎖無可如何忽來一三十餘歲之人形色慌張稱係禁內牢書持有紙筆白狀經其夫託取皮馬褂及靑蚨數千文洋烟一盒幷言刻已過堂當可保釋其妻信之東湊西挪得錢一千六百文連物包好隨其人入城幷喚隣童作伴行至城門其人謂隣童曰爾年幼力弱各物盍交我代携童不知是計當卽交與其人迤遲進縣署頭門至禁門首轉灣至監門由馬號潜逃工頭妻及童尋覓無影探詢其人所言　無影響始知受騙怏怏而回○五月十五日俗傳城隍神誕期向例是日各行司事恭舁神駕出行以驅瘟疫近日霪雨連綿泥淖沒足大約須新晴天氣然後補行矣○吳大中丞之婿作宦在京中丞仙逝後由電報知其女公子卽附海舶來皖於上月二十六日下午四點鐘時抵岸 
[求志書院乙酉冬季課案]  
　　經學超等朱逢甲劉翰蔡啓盛特等許克勤王廷鼎曹元弼陶承潞金承熙王光熊一等蕭　鑾汪開祉陶有銘陶忠訥倪承瓚嚴祥彬○史學超等汪開祉朱逢甲曹元弼葛士濬許克勤韓柳文特等許慶堯張堅殷松年黃錫恭嚴祥彬潘孝則蕭鑾潘崇福陶承潞項文瑞戴羲黃報廷○掌故超等李鼎頤張堅曹元弼朱逢甲特等蕭鑾王念君韓柳文○算學超等崔朝慶葉耀先特等無一等程驥錢潮韓恩榮○輿地超等張冕汪開祉葛尙質葛尙遠特等嚴祥彬許克勤韓柳文汪錫增周寳箴謝鍾英一等康逢吉李鼎頤吳恩藻文畬季元善季鴻　○詞章超等楊引傳朱逢甲陸珩特等汪人驥殷松年李鼎頤一等錢衡黻陳曾彪王念君許玉庭 
[美署盛會]  
　　美國自華盛頓開國以來迄今已一百十年前日係立國之期年例於是日行慶賀之禮因前日適遇禮拜故攺於昨日舉行本埠美領事署前及浦中兵船各懸旗幟署中懸燈結綵並於空地設西樂一部凡商民之籍美國者均來道賀諭以勉力從公各勤厥職聽者無不鼓舞歡欣各國領事官先後莅止各申頌禱之詞美領事飮以香賓酒然後分散贈答往還可謂彬彬有禮矣並聞美領事署及英領事署兩處旗杆夜間各點明燈以申慶賀之意云 
[控案移交]  
　　裏虹口鄉間婦人奚包氏控子奚長發被同族之奚長春奚全增奚長根等毆打身死請騐後又求免騐經莫邑尊着令具結完案該氏又赴臬司衙門呈控由朱廉訪札飭松江府姚太尊訊明詳報由縣提集人証解府各情均列前報茲由姚太尊訊供奚包氏又稱一時受愚請爲免究情願具結銷案太尊以該氏初曾報縣請騐繼請免騐具結完案又復上控臬轅奉札提訊茲又求銷則竟視公事如兒戲務須澈底根究惟人証尙未齊全本府交卸在邇姑飭將到案之各人發婁縣收管俟新任到後移交核辦 
[瓜熟蒂落]  
　　滬城西門內西馬橋地方菜瓜園內前日有一婦人蹲伏於地俄聞呱呱有聲孩已生下婦卽脫衣裹之欲行爲種地人所見詰問來歴婦言丈夫出外不顧家中用度我賴十指以度日今因絶粮擬往城中親串家借貸一時腹痛不及回家生此孽種言畢淚如雨下時有某木作頭過此因念正乏嗣續願將孩抱去婦卽願爲乳母未知果否 
 
 

Page 3

 
 
[仍照原斷]  
　　昇寳洋行東控興昌造馬車行主陳吉甫定貨不出由羅太守飭傳陳到案會同佩副領事訊供據陳稱曾託昇寳洋行至外洋定買馬車需用之輪盤圈料及羊角拖檔等各件立有承攬合同載明花樣及今到貨惟輪盤已辦做成者價値甚大我不合用故不願收此輪盤羅太守斷令陳吉甫備銀向提合宜之料輪盤着昇寳自行另賣昇寳抗不遵斷等因已列前報茲又據昇寳行呈控如果將輪盤另賣虧耗之欵向陳追償佩副領事又復照會蔡太守訂期於昨午後二點鐘會訊昇寳行陳吉甫各執前詞昇寳又稱陳曾央人調停願爲拔償輪盤價値我未允從此有我行買辦可証該買辦張吉陽稱陳雖調停然未定妥陳稱並無調停之事佩副領事細閱合同所載言語不實致多轕轇太守檢閱全卷商之佩君祗能照原斷着昇寳行將輪盤拍賣可也餘料則備銀向提陳遵斷而退昇寳洋行東尙嘵嘵置辯佩副領事諭以華官未允云 
[抵地紏纏]  
　　長利洋行西人投英領事署訴有華人徐浩源前將地基抵押銀兩今被積欠利洋二百六十一元請追由佩副領事照會蔡太守訂期於昨午後二點鐘傳徐會訊長利洋行主申訴前因徐供將地押銀是實現欲將是地召賣俟成交卽可照付本利大約再遲三月定有售主長利洋人稱此事延閣已久現在不能再緩且抵銀時言明欠利不付應將是地歸償今姑格外推情准其於一禮拜內備齊本利回贖否則歸地徐稱英按察司定例抵地之事涉訟到案須寬限六個月今請以三個月爲限太守商之佩副領事限徐二個月內召賣歸還本利逾期則准長利收地長利洋人稱殊難遵斷再候一禮拜則可如果斷限二個月我欲上控太守諭徐或央人調停或聽其上控徐稱託有恒洋東金世㺯關照太守曰可 
[縣案二則]  
　　吳張氏者其夫前在滬南貨捐局爲輿夫吳於光緒七年患病旋由該氏央該局巡丁徐錫卿作中向同事顧雲山告貸洋十餘元醫治嗣竟無效斃命吳張氏乏資棺殮復央原中向顧加借洋四十餘元統共併成六十元由該氏立據交顧收執氏卽扶柩回里顧亦往他埠貿易本年四月間顧回滬上知該氏業在滬北石路肇貴里開設妓院其女改名吳蔚卿在院作賣笑生涯顧因持票到院向該氏索取前欵乃該氏大肆咆哮顧以持有借據豈容圖賴爭執之間爲該氏糾同多人攅毆受傷狼狽而返前日顧復邀同中証徐錫卿到院理論該氏仍前不付復肆毆打顧等乘間逸出赴縣據情控告莫邑尊以洋塲龜鴇往往率黨逞兇此風斷不可長遂飭差移請英公廨協捕提該氏等到案訊究○湖南人周勝德混用滬南義昌庄票一案破獲送縣候傳庄夥等情已列前報茲悉前日由原差傳到莊夥解經莫邑尊升堂提訊先據該莊夥稱前日有湖南人持銀四十兩來庄打去期票一紙不知伊作何用翌日有人前來照票打去對同圖章據稱其人係赴大興衣庄購衣收下不料至下午時復有人持同號之銀票四十兩來庄照看我庄察看之下並無對同字樣因卽盤問來人則稱係東來昇金號夥有湖南人周姓來店兌換金葉付下人則尙在店中等候我持票赴東來昇向周盤詰來歴詎不隄防該票被伊吞下以圖滅跡現奉解案請爲究辦邑尊着該庄夥退去隨着周勝德押候過堂嚴懲 
[英界公堂瑣案]  
　　包探秦少卿稱昨在李洪長舊貨攤上見有噴銀刀义等件查得是總匯洋行失贓向李究詰知係許阿根賣與伊者因又獲許知照總匯洋行管事人陳啓于認贓無訛今將人贓送案陳啓于稱許阿根是我行所用送飯人今已停歇不知伊從前行竊刀义變賣今由包探關照始知許阿根認竊求恩李洪長供收買許阿根之刀义出錢千文不知是竊贓該包探又稱刀义上有中西文已被將中文磨毀蔡太守商之佩副領事判許阿根管押七天李洪長罰去資本從寬開釋佩副領事謂刀义上旣有中西文豈不知是竊贓請將李洪長懲辦太守隨判李再罰錢千文撥充醫院經費陳啓于自己失竊尙未知覺及包探破案始知實難免疏忽之咎嗣後宜格外留神起案之贓給領○包探顧阿六稱緝獲竊犯王阿順詰得行竊布衫單被等件業已質錢押票已無當往吊贓一面關照失主謝劉氏陳正祥認贓是實今將人贓解案該氏及陳投案領贓王阿順認竊求恩蔡太守隨判王阿順管押七天以示薄懲贓交失主分別認領押鋪夥稱該包探前來吊贓並無押票請追押本錢四百文太守謂竊贓照例不追押本法租界亦如此辦理况吊贓者半係押鋪今不追押本俾押鋪以後留神佩副領事深以爲然○朱鳳祺稱在朱公舘爲家丁有趙升躭擱幾天行竊主人玉器銀洋等件由包探顧阿六緝獲爲此投質該包探稱獲趙時言另有周姓行竊分給伊班指一只銀洋三元趙升供班指已賣脫銀洋亦已用罄蔡太守飭將趙升押候嚴追○沈王氏稱丈夫沈阿慶前將兒子寄養與顧子裕應給乳洋四元由沈子卿經手照付詎顧又來索洋爭執間由捕拘案沈阿慶供與相同顧子裕供沈將兒子寄養與我並未收洋故向索取蔡太守命兩造邀同沈子卿理說毋庸擾訟○王阿四稱揚州人現在妓院爲傭同鄉人周阿亭向我借錢不遂將我毆打由捕拘案周阿亭供我與王阿四均在蘇州傭工我爲廚司伊來滬時言滬上有妓院欲用廚司可以包薦不料我到滬後仍無成就現欲回去告借川資王阿四稱並無爲薦生理之事蔡太守驗得王阿四並無傷痕惟周阿亭不應硬借錢文着具以後不再饒舌結完案○英獄管牢西人馬根稱曾雇薙髮匠張三子修容言明每月給洋一元前日先付銀洋不料張三子忽持銅洋向我掉換殊堪駭異我之銀洋係由英領事署發下决無銅洋且洋上有圖章來換者的非原洋我不願雇彼修容照算尙應還我洋二角五分爲特交捕送案張三子供與西人修容言明每月洋一元半所給者的係原洋惟我誤將圖章弄糊蔡太守商之佩副領事判將銅洋鎔化再着張繳還洋二角半○新旗昌繅絲棧西人稱工人馬錦榮行竊絲五絞藏在懐中管閂人見其胸前高起攪得原贓交捕送案馬錦榮俯首求恩蔡太守隨判馬錦榮管押五天贓交失主○包探顧阿六稱王阿林失竊衫褲被單等件查係小孩李金生張阿毛串竊當卽吊贓送案王阿林請領贓李金生供蘇州人年十五歲家中祇有叔父爲裁縫今亦失業我拾荒爲活初犯行竊張阿毛供杭州人年十四歲並無親屬在滬今確初犯蔡太守隨判李金生戒責五十下張阿毛减責三十下贓交失主○包探顧阿六稱緝獲竊犯沈阿狗搜出布衣五件係李長生葛紀昌之失贓今將人贓送案李長生葛紀昌請領贓沈阿狗認竊求恩蔡太守判笞沈阿狗百板贓交失主分別認領○華捕稱作見錢錦山鋸斷工部局所裁樹木爲特送案錢供在高易洋行種花園樹木因碍房客出入洋東囑我鋸下巡捕頭稟頃據洋東信來樹木係伊產並非工部局者蔡太守謂該華捕應詢問明白然後拘人嗣後切須謹愼錢錦山斥釋 
[法捕房瑣事]  
　　前日下午法捕房十號華捕在新街巡緝見一西人醉後橫行見街上擺有食物攫取大啖擺攤人知爲醉漢無敢與之計較者華捕欲拘之恐力不能勝適有落班華捕三人經過帮同將該西人拘進捕房管押一宵昨晨經備捕頭詰問據稱是英國人下次不敢多飮因准從寬釋放○前日午後有山東人某甲携匾担一根投法捕房訴稱在鄭家木橋南堍賣拳棒被該處人打傷頭額特請派捕往拘法捕頭見其頭上果有傷痕詰其因何起釁何人打爾甲言語支吾捕頭知非安分之人着卽管押飭法包探往該處查問據該處人云甲於上一日向賭博者借錢三十文頃携錢去還兩下爭論甲擕連環棍意欲逞凶各賭徒將棍奪去甲此時手無寸鐵致被打傷又取到匾担一根欲去報復而賭擾已散故到捕房捕頭得報着於今日解案請訊○前夜十一點鐘後有兩人因瑣事扭送捕房觀者甚衆捕房門口爲之擁塞適某西人坐東洋車到捕房管門華捕令衆人讓開內有一人屹如山立出口大言捕頭聞而詰之據其人稱在捕廳衙門辦公汝等識我否捕頭謂旣是辦公人何得於深夜在外肇事着卽管押昨晨申斥而後釋之 
 
 

Page 4

 
 
[浙省撫轅抄]  
　　五月廿七日候補府向人冠稟知赴海鹽看工設局叩辭杜冠英北洋公幹回省稟到叩見○廿八日從九品趙企翌稟知厘捐局委楊壘橋巡卡差叩謝卽　 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年五月二十八日京報全錄]  
宮門抄○發抄旨六道○直督李奏爲海運出力各員請照原保給奬片○又奏湖北臬司請假養病摺○又奏爲山洋照料鐵艦工程各員請奬片○又奏請旌奬片○又奏爲籌墊賑欵片○又奏爲知縣照數完繳虧欠請子開復片○又奏暫　知州片○粵督張等奏爲海關籌解第一批餉銀起程日期摺○五月二十八日禮部宗人府欽天監八旗兩　値日無引見○祁世長請假十日○禮部奏派搜檢之王大臣派出睿王延煦德隆德福長善徐樹銘廖壽恒文興彈壓奎潤○召見軍機○發抄李鴻章奏請將欠解地糧米折之巳故晋州牧暫革限追奉旨文鏞着暫行革職餘依議該部知道欽此○又添委候補道金福曾帶銀前赴山東濟陽等處辦賑奉旨知道了欽此○又新授湖北泉司抵津患病請假奉旨温忠翰　賞假三月欽此○慶　等奏中江稅課一年期滿支留各數奉旨戶部知道欽此○李秉衡奏補用道凌彝銘署左江道奉旨知道了欽此○剛毅奏記名總兵劉廣才請免騎射奉旨著照所請兵部知道欽此○卞寳第奏儘先副將廬有升留於湖南歸撫標補用奉旨著照所請兵部知道欽此○○李鴻章片再准吏部咨光緒十一年天津辦理海運出力各員請奬案內准補遵化直州知州天津　知縣陳以培請以知府在任候補候補直州知州朱湛然請俟補缺後以知府用查陳以培升補遵化州朱湛然保舉直州日期均在海運勞績之後應另核請奬知府用務關同知姚豸請俟同知離任歸知府後加三品銜直州用候補知縣賀瑞霖請俟補知縣離任歸直州後加知府銜知縣用試用縣丞李傳獻請俟補縣丞離任歸知縣後加同知銜應查明該員知府用知州用知縣用升案是否勞績保舉何年月日奉旨聲覆等因飭據天津道萬培因詳稱陳以培已於光緒二年四月保有直州補用升案是木補遵化州以前卽係候補直州照章可由實任天津縣准保俟補直州後以知府在任候補今於上年七月升補遵化州是年海運較晚係十月下旬差竣並非升補日期在海運勞績之後朱湛然於上年八月准歸直隸州補用其時已委辦海運　十月下旬差竣其勞績亦在保升之後姚貌係天津機器局請奬案內保俟同知得缺後以知府儘先補用先換頂戴光緒七年十一月三十日奉旨賀瑞霖係天津海運請奬案內保俟補缺後以直州知州用光緒十年　月初二日奉旨李傳獻係天津海運請奬案內保俟補缺後以知縣甲光緒六年四月初八日奉旨以上五員均請仍照原保給奬核與定章相符又光緒十年天津海運請奬案內書吏孫德元請以從九品選用該書史係在官剝局著役原單　寫監生謂更正等情前來臣覆核無異應請勅部將陳以培等五員仍　原　給奬以示鼓勵並將孫　元原單誤寫監生更正理合附片具陳伏乞聖鑒謹奏軍機大臣奉旨吏部知道欽此○○李鴻章片再據新授湖北按察使温忠翰稟稱該司於二月初八日在浙江具摺恭謝天恩龥請陛見旋卽起程迎摺北上行至江蘇上海縣奉到批旨着來見欽此四月二十日搭坐輪船抵津亟應入都惟前患肝陽上升之症服寒凉之劑太多轉致陰虧肝陽愈　虛火內冲夜不成寐乂因乘輪北來遇風顚播精神益形委頓氣喘心搖勢難前進醫者謂須專心精養寬以時日方可見效請代奏懇恩賞假三個月俾得就醫調理一俟氣體復元卽行赴京斷不敢稍躭安逸等情前來臣覆查屬實理合附片代陳伏乞聖鑒訓示謹奏軍機大臣奉旨温忠翰着賞假三月欽此○○李鴻章片再臣前保出洋照料鐵艦工程並駕駛來華遊擊劉步蟾等十員上年十一月二十五日奉旨着照所請欽遵在案旋准吏兵部咨開前定嚴核保舉章桂各省機器船政局　不准請奬應將此案查明更正等因臣查部定嚴核保舉章程所稱機器船政不准請奬係指內地各省尋常局務而言其出洋人員係異常勞績並不　嚴核之列卽如出　各國大臣隨帶員弁駐洋三年准其優保迭經循辦足爲明証今劉步蟾等係專派赴德國照料定遠等鐵艦工程駐洋已逾二載朝夕在敞監視研究製造理法勞苦備嘗工竣後又同德弁駕駛來華遠涉風濤數萬里俱臻平穩實屬奮勉出力與光緒七年駕駛英厰所造兵船來華准將員弁請奬情事相同較出使隨帶員弁僅辦交涉文案等事准其優保者有過之無不及也現値創辦海軍添製戰艦　求製造駕駛必須及時鼓舞冀可人材輩出日起有功若往返重洋頻輕難險辛苦久著之員照章應得奬叙忽令比照內地尋常局務靳而不與非特顯與出洋准奬成案兩歧且無以感發人心奬能收指臂之効該員劉步蟾等材藝旣堪造就勞　實邁尋常原保毫無冒濫相應仰懇天恩俯准勅部仍遵前奉兪旨給奬註冊以昭激勸庶於海軍大局有裨其咨奬千把各弁前已咨部合併聲明理合附片陳請伏乞聖鑒訓示謹奏軍機大臣奉旨着照所請該部知道欽此○○李鴻章片再據者武邑縣知縣鄭驤　稱該縣武舉丁國慶因書院經費短絀倡捐銀二千五百兩照章生息以爲廷師謀士之目實屬深明大義有裨地方由冀州直州知州吳汝綸轉請建坊前來查所捐銀兩核與建坊定數有盈無絀請旨准該武舉丁國慶照例自行建坊給予樂善好施字樣以示旌奬理合附片具陳伏乞聖鑒訓示謹奏軍機大臣奉旨着照所請禮部知道欽此○○李鴻章片再據上海籌賑公所糾董盛宣懐謝家福等稟稱山東濟陽惠民章邱齊東濵州蒲臺利津等處黃水爲災白姓蕩析離居情形極苦屢接先往助賑之南紳嚴作霖來函告急垷經盛宣懐等就招商局與怡和太古麥邊各洋行輪船公司　於搭客略增水脚俾助賑欵先行籌墊銀三萬兩請派大員前往辦理以期功歸實濟等情臣查直候補道金福曾歴辦各省賑務情形熟悉實惠及民應卽派令酌帶司事前往並飭天津籌賑局於拮捉萬難之中添撥銀五千兩一併帶往妥爲查放以資拯救除檄飭遵照外理合附片陳明伏乞聖鑒謹奏軍機大臣奉旨知道了欽此○○李鴻章片再前因知縣王鳳翔虧欠磁州鷄澤永年等縣內結交項銀五百二十七兩一錢二分延不解繳據藩司會詳奏叅革職提追並查封家產備抵茲准該員原籍安徽撫臣吳元炳咨稱土鳳翔現將虧項銀五百三十七兩一錢二分解存安徽藩庫遇便解直歸欵請開復原叅處分聲明該員丁憂在籍原文繕寫病故係屬錯誤並請臾正前　臣查該員王風翔旣將虧項解存安徽藩庫自應照案開復無庸提追查封家產除飭司更正該員係丁憂知縣並非病故外仰懇天恩俯准將直丁憂候補知縣王鳳翔原叅革職處分開復以昭平允理合附片具陳伏乞聖鑒訓示謹奏軍機大臣奉旨着照所請該部知道欽此○○李鴻章片再已故晉州知州調署保安州知州文鏞未完保安任內地粮並糶價屯米折價共銀一千九百七十六兩一錢零屢經催提未據該家屬完解交代例限已滿以致現任無憑造册結報實屬違延據潘司奎斌詳叅前來應請旨將該員文鏞　行革職　限兩個月責令該家屬照數完繳如再不完從嚴叅辦理合附片具陳伏乞聖鑒訓示謹奏軍機大臣奉旨文鏞看暫行革職餘依議該部知道欽此○○兩廣總督臣張之洞廣東巡撫臣倪文尉粵海關監督臣海緒跪奏爲粵海關諒解第一批京餉等欵銀兩委員起程日期恭摺具陳仰祈聖鑒事竊照光緒十二年分京餉戶部奏撥粵海關洋稅銀十萬兩新增盈餘銀六萬兩又是年東北邊防經費奏撥粵海關六成洋稅銀十二萬兩又是年籌邊軍餉奏撥粵海關四成洋稅銀十二萬兩六成洋稅銀二十萬兩又京官津貼每年粵海關應籌銀四萬兩又內務府廣儲司公用每年額撥粵關海稅銀三十萬兩例分四季起解以上各欵銀兩均應赶緊籌解以濟　需查粵海關節次起解部庫各欵銀兩向由西商先行借墊勢難起解現銀光緒十年四月間奏准仍父商匯兌在案茲光緒十二年分第一批京餉等欵銀兩經向西商志成信銀號借銀一十二萬九千七百兩先行墊借隨後由稅收歸還以資周轉據署廣東布政使蕭韶遴委候補同知承恩准留廣東候補知縣魏邦翰領解光緒十二年分第一批京餉銀二萬五千兩另加平銀三百七十五兩飯銀七百二十五兩又東北邊防經費銀一萬兩又籌邊軍餉銀一萬兩京官津貼銀五千兩又光緒十二年春季分廣儲司公用銀七萬五千兩另加平銀一千一百二十五兩新增歸公加平銀一千八百七十五兩抬費用項銀六百兩統共銀一十二萬九千七百兩飭令該委員等領齎匯單文批於光緒十二年四月初四日起程附搭輪船由海道進京前赴戶部內務府分別報到聽候飭傳交納以期妥速除分咨查照兌收外臣等謹合詞恭摺具陳伏乞皇太后皇上聖鑒謹奏軍機大臣奉旨該衙門知道欽此 
 
 

Page 12

 
 
[上吳中丞論盜賊書]  
　　天下之患莫大於無形敵國外患之來其勢岌岌不可終日顧其精神所注必露於聲形情實之間自靜者之　不難由表以洞其裏由裏以治其表無形者不然積之至深而伏之至廣動於毫釐纎忽而潰決於動　激發之交古之聖人未有不苦心積慮於無形無象之中而防其潰決者也國家當髮捻回匪內外鼎沸幾有不可終日之勢而卒安然無恙　民力木虧數百年休養生息之恩浹於肌髓者深也今大亂巳定休息者已二十年雖外患日深尙可偷女旦夕而澹獨私憂過慮者何哉誠以民力已耗民心已浮而民氣尤蠢動而不可遏抑也何以明其然也昔者道光之世水患迭起餓莩載道天下不聞有盜賊之警故雖髮捻回匪縱橫蹂躙而百姓往往仗節起義至死不肯從賊豈特將帥之足以殄滅之哉抑亦民氣民心之有以銷亂賊於無形也且夫人心乖戾之氣積之旣深不能不鼓盪磅礴於宇宙之間而釀爲陰　之患惟賴在上者默察其幾而愼持其所極本之以怵惕危厲之心而　之以彌縫補救之術則無形之患自銷鑠於冥漠之中而不至潰決焉而不可收拾今有一水旱而盜賊輒縱橫滿野州縣畏督撫嚴迫而不敢上聞督撫畏樞臣駁詰而不敢上達甚至州縣寬縱里申畏報復而不敢言百姓畏需索而不敢報嗚呼此豈天下小故哉今夫黃河之水縱橫排盪於龍門積石之間葢欲橫肆天地間而莫能抵禦也善治水者順其勢而利導之則可以從容而入海若不特不利導也而又壅蔽之使不得出吾恐秦晉兗豫之郊無噍類矣盜賊之爲盜賊也其初皆吾民也其所以爲盜賊者何也室家凍餓之迫於其心寃苦仇殺之有以激乎其氣也旣已迫而激之爲盜賊以害吾民而又不能哀吾民以懲盜賊則盜賊愈熾而民之富者必窮窮者必死與其徒死而其氣莫伸何如入盜賊之黨以自快故有一縣之地兩月而出盜案數十至有白晝攫人橫行街巿而莫敢誰何者推之一省以極天下當更何如如此而有黃巢李闖之徒號召而起不知當事何所措手况當敵國外患之來而欲其仗節起義至死不肯從賊其可得哉嗟乎身爲民上縱不顧百姓之死亡奈何不顧國家之緩急縱不顧國家之緩急奈何不顧一身之安危官也者君與民之樞機而隨之以爲存亡者也嗚呼二世之所以亡國斯高之所以亡身豈偶然哉執事靜鎭雍容思措一省於太古無爲之治而下車伊始卽飭州縣辦保甲以防盜賊澹甫見明諭以爲深得王文成遺意竊幸敝省盜賊之風不難寢熄旣而道經鄰邑見所辦不過附城近地其餘則盡屬空文間及今春已辦者又皆廢去竊歎有治法耆不必有治人而深慮盜賊之風之不知伊於胡詆矣至是而盜賊果猖獗而不可問然則辦保甲遂可無盜賊乎是又不然保甲者治盜賊之末而不足以淸盜賊之原歛盜賊之形而不足以袪盜賊之隱治之愈密歛之愈深則盜賊愈橫決而不可制而况乎其所謂治與歛者之僅爲具文也季康子之患盜也孔子告以無欲自古盜賊之患不起於小人而起於君子君子者巍然上下之間不知憂上下之憂惟知奪上下之利必使上下之精神氣血不能相通乃可公然爲盜賊而無患是故小人之爲盜賊君子且靦然執法以示其威君子而自爲盜賊則小人皆俯首帖耳而不敢問以致上下俱困而盜賊獨晏然坐享其利於此而欲去小人之盜賊非盡去君子之爲盜賊者不可夫君子豈能盡夫乎哉亦仍治小人之爲盜賊者而已治之奈何曰先治其原而後乃可治其隱小人之爲盜賊者二曰災民曰游勇自軍興以來民力已困而又重之以釐稅益之以貪官不待旱乾水溢已有怒目疾視之態迨饑饉洊至州縣方强災爲熟以圖中飽雖有積穀閉不示人上諭緩征而催科如故大吏則撙即國帑絶無哀憐賑䘏之意其甚則富民閉糴不肯升斗貸人雖風雪叩門而求價益甚至有乞丐呼號撻死而委之溝壑者如此而卽爲盜賊以雪其憤抑豈仁人君子之所過責乎哉而况乎游勇無歸者之蠱而惑之爲尤深也乃者法人之變統兵者不知嚴汰精　惟事招募以糜國帑其散而爲盜固久在拙著逆料之中特不遇水旱奇災則其禍亦未必若是之烈然竊恐目前之所謂烈者尙非其至極　也擬請通飭被災各州縣停訟三月出積穀緩征收單騎勸富民出錢穀或捐或貸或平糶捐者預請奬叙隨納隨賞貸者官劵民償准交替任違者重罰散賑平糶悉任紳耆上名督撫視功過爲黨罰如此則窮民不至爲盜賊之歸富民亦不至　盜賊之禍而游勇之勢孤矣雖然游勇兇悍臾難馴服惟廣開煤廠使食力其間委廉幹大員以營規部署借欵開採監督運　悉任營哨兵勇逐月輪操五日利欵薪資定章分給招集愈多惟致愈廣則山澤有無盡之藏利藪有干櫓之寄且可以廣稅務而裕餉源增煤斤而益機器葢不特清盜賊之原爲一時安危計也至比而猶有盜賊則嚴緝以正典刑不愈見仁至義盡之道哉君子之治天下也靜鎭乎其內而後能操制乎其外凝固乎其本而後能調劑乎其末昔秦皇帝懼胡人爲患而築長城而不知陳涉吳廣之徒奮臂而起於草澤今天下創立海軍約環海萬數千里爲常山率然之勢且欲節江防以併入海以此禦敵誠何足慮顧或重乎外者輕乎內治其末者忘其本天下禍患常起於無形而智勇多困於所忽嗚呼不有靜者孰與深窺天下大故也哉 
桐城陳澹然稿 
[花月吟七律十首]  
　　一花一月一生俱花月塲中認攷吾老尙戀花防月妬醉猶看月倩花扶花團月魄情尤艷月點花心態愈殊我伴花兮花伴月欲同花月併傳圖花容月色絢亭臺吟月吟花愧不才花裏傳杯呼月出月中擊鼓促花開月方親我花爭吐花正撩人月又來憶昔買舟看花月常常載月載花回此花此月總堪憐花月齊攅景臾妍月挂枝頭花簇族花篩竹外月娟娟種花月地心先醉賞月花天夜廢眂新吐名花初上月願花常燦月常圓花穿月出月留陰月到花中喜不禁隨處憐花憐月意及時惜月惜花心拈花向月微微笑趁月尋花細絀吟不是我偏羡花月除花與月孰知音好花好月隔簾旌花最繁華月最淸窗外梅花憑月繪　前桂月遺花迎花因月皎香先透月爲花濃巴倍明愛月愛花情泥處如聞花月訴私情玩花比月更情眞何况花開二月春纎手折花供月姊痴心步月拜花神月來月去花常麗花謝花闋月自新我幸得花兼得月花爲四壁月爲鄰花浮酒面月浮樽歡把花同月共吞春跪好花籠月彩夜深凉月浸花魂月行緩緩花三徑花暈纎纎月一痕消受年來花與月全憑花月破黃昏林花掩映月明中描月描花未易丄雪月風花殊落落鏡花水月妙空空花如受月光成曰月若侵花色轉紅爲感多情花與月花情芳與月情同海棠花上月橫斜花逞妖嬈闘月華夢幻花房常抱月魂鎖月帳不離花花嬌月現嫦娥比月好花扶姊妹誇幾度閉門謝花月花偏邀月上窻紗無花無月不勾留花滿庭前月滿樓月裏花香酣蝶夢花間月皎挾蟾遊屏花引月穿簾入宮月臨花徹夜浮痴極坐花狂醉月未知花月笑人不[  如皋七十有七老人進吾吳乙榮待刪稿]  
[芷厚舒君別三年矣近目虎林來就積山書局聘一昨過訪貽余杭扇香泥搬指深感高情口占二十八字以謝卽請夢畹老哥政悞]  
雅誼重聨到屬臺入門一揖笑顏開媿非荀令薰香輩深感春風拂面來[  小藍田懴情侍者魏塘畢玉洲草]  
[上海北巿絲業會館核奬籌賑公所施少欽經收山東捐賑五月十二三日第一千零十九一十次淸單]  
　　安徽姜仙洲由朱來安寄來洋二十元盛經調業公所以關帝　期酒餚資移助由恆源綢莊來洋二十元嚴善士求合家平安十元錢善士五旬大慶酒席移助十元泰州元益典同人以武帝曾筵宴節省移助由巨豐莊來十元汪椊甫十元江蘇無名氏十元均和典衆友端節酒移助六元嚴國□求病愈愈五元吳江梯雲生求小兒病速逾由吳江全盛局來四元無福爲善氏由長安恊源局來三元潤昌㙐記號節省移助由蘇州通順局來二元隱名氏西湖漁隱合二元求安子一元○無名氏求父病速逾十元又求小兒强壯聰慧十元二戶由唐詩長寄無錫永和局來○葉牀亮爲小兒斌官瘡愈酬愿資移助十元又以小兒及兩小女押歲錢移助八元二戶安慶老恊興局來○玉山寳文惜字局二十元玉山謝寶濟社十元二戶由陳古愚先生交來○海昌棉力子募同字一次七千九百三十三號冊浙湖鄭秉鏞求合宅平安行恕堂隱名氏三戶各一元由恊源局來○同孚莊募同字一次二百三十一號冊張紹發三元裕記糖行不書名葛海門兪紹錦同孚號五戶各二元牛瑞卿王賓卿槐蔭堂許順聚汪德興宋義聚兆泰號宏發行裕泰順李燮堂十戶各一元洪敍九堂本洋六元元泰恆大成行二戶各本洋二元無名氏徐恆泰二戶各本洋一元萃豐號爐坯洋二元共二十二戶由江孚船交來洋二十三元本洋十二元爐坯洋二元以上十二日○嚴遵程募由招商總局來九八規銀一百兩潁川還願子由蘇州通裕局來洋一百元羅溪沛國氏奉母命久置不用之件燮價移助由羅店全盛局來五十元金陵藿甘書屋由巨豐　來五十元積誠子四十兀浙寧鄭錫璸求母病速　十元鋤經書屋鄭壽筵資移助由恊大布號來十元諸友善士節省蒲觴資移助由孔繼晉寄浙紹老恊興局來十元海陽求病愈人由運昌布莊來五元錢一百文朱福柱爲妻顧氏小產後流血不止求速愈由沙溪永義昶局來三元汪寶彝二元水享記五十壽誕酒資移助四元郁寶德由楓徑順成局來一元安徽甯國府宣城縣縣丞由灣沚太古晉局來本洋四元○鼎臣氏番銀二十兩雨亭氏稼書堂藩二戶各番銀二兩弼臣氏舫賓氏迺有氏亮達氏韞堂氏四戶各番銀一兩渭川氏番銀四員如山氏番銀二元敬亭氏南屏書室之亭氏三戶各番銀一元亮基氏永成氏迺能氏迺和氏亮蒲氏有德氏瑞場氏列五氏承功氏輝金氏春萌氏鎭國氏錫麒氏放周氏松霖氏濟舟氏十六戶各番銀一中元爲靜室氏番銀三角共三十戶計番銀四十一兩二錢由恊同慶號合來九八規銀四十二兩一錢○潘遵榮經募周氏求子身康體健郤病延年洋五十元鹽公堂節省端節菜資移助十元祝幼記四元　園公所節省端節菜資二元無力子一元郭梅亭錢五百五十平安氏三百五十恆心居士二百共八戶由蘇州盛康莊寄來洋六十八元○三和源號交來同字一次一萬六十五號冊不書名二元無名氏一元二戶合來洋三元○畢以培募同一次六千四百七十六號冊畢琛彝求母康健畢穉琛求合家平安二戶各一元畢廷照求目疾速愈五角德記針次移助丁留餘二戶各二角程瑞記黃佐記二戶各一角隱名子錢八百五十貞記針資移助一百五十共九戶合洋四元又畢鏡　募四千六百三十七號冊畢廷照畢廷煜二戶各一元知足居有心無力人二戶各五角葉達記四角畢張氏張貞記二戶各三角共七戶合洋四元又畢廷照募六千四百七十五號冊李美　程益記王耕古施畢氏求丈夫身體張健四戶各五角田土山草堂求免事三角又銅洋一元不留名卞誠心畢欽記王畢氏求病速愈畢沈氏求子脚痛速愈各三角知足居四角沈屏記無名氏周秋記無名氏四戶各二角無力人錢四十文共十七戶合洋四元銅洋一元虛對開二元四開一元又沈子卿募五千三百四十三號冊沈三維洋一元沈維記一元陳詩記半元李敦記半元葉允記二角徐俊記二角畢以均二角葉枕流一角兆氏一角有心人錢二百三十文以上十戶合洋四元以上共四冊合洋十六員銅洋一員虛對開二元四開一元以上十三日 
 
