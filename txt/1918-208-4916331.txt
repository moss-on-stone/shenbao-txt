# 1918 - 208 - 4916331

 

Page 1

 
 
   
 
 

Page 2

 
 
   
 
 

Page 3

 
 
時評 
[由名由人（冷）]  
　　由人由命古人對於哲理之爭點我謂今日中國之事則由名由人二者之間亦有一哲理存焉 
　　方今所謂爭總統副總統總理云云者皆所謂爭其名也以名方總統爲上副總統次之總理又次之以權力言行總統制則總統爲上總理次之行内閣制則總理爲上總統次之而副總統爲名譽位實無所謂權力也是故袁氏時代總統權力時代也段氏時代總理權力時代也今之爭者爭名其表爭權力其實也然則副總統一位宜無人與爭矣然而今日爭副總統若是其急激者何也 
　　曰此卽所謂由名由人之說也以袁爲總統則權力若是其大以黎馮爲總統則權力若是之小者何也由袁之人非由總統之名也以段爲總理則權力若是之大以若唐若趙若徐等等之爲總理則權力若是之小者何也由段之人非由總理之名也然則今後之副總統有若袁若段其人者其權力安知不可駕總統總理而上哉况乎又有總統去位副總統可以代理之一機會人又安得而不急激以爭 
專電 
[北京電]  
　　段派報紙極言副總統必選有一定宗旨者方可助總統解决時局（二日下午五鐘） 
[北京電]  
　　倪嗣冲抵津後力主再戰催曹南下副總統須舉段 
　　（二日下午五鐘） 
[北京電]  
　　新議員到京後妓館生涯驟形擁擠（二日下午五鐘） 
[北京電]  
　　日人盛唱满洲里已入過激派手並言我國彼處軍隊决不能抵禦聞我兵僅三千情勢確甚危急（二日下午五鐘） 
[北京電]  
　　派往海參崴兵之一部定明日由南苑出發共一千二百人按出兵满洲里與出兵海參崴純爲兩事擬以兩師赴满洲里閣議已决定昨鮑督又急電報告满洲里危急（二日下午六鐘） 
[北京電]  
　　昨日閣議對參陸處說帖五項議决出兵經費之預定及共同軍隊之設置兩項其餘三項下屆續議（二日下午一鐘） 
[北京電]  
　　政府實行援助捷克軍准其通過中東路（二日上午十鐘） 
[北京電]  
　　伍廷芳通電各外交團請求承認聯合軍政府 
　　（二日下午一鐘） 
[北京電]  
　　安置敵僑事政府早已布置現將分别實行（二日下午一鐘） 
[香港電]  
　　粤國會昨開緊急會議議員出席者二百七十人决定魚日正式開幕（三日下午二鐘） 
外電 
[海參崴電]  
　　英兵一隊今日抵此擬明日登陸列隊過鎭在却克軍司令部前排列行禮然後赴營法兵一隊兩日後亦可開抵日美意兵何日能抵尚無消息目下之出兵規畫殊令此間外人爲之驚駭蓋西比利亞戰局已於近兩月内經一大變五月杪估計敵俘携械者不足七千人且當時軍官皆袖手旁觀並勸阻兵士與聞當地政治而過激黨亦僅從事募一小隊抵禦謝米諾夫將軍自却克軍突然加入戰事後局勢一變過激黨與敵俘均知彼等與歐洲之交通將被截斷敵俘顯於此時起由其軍官編練並給以武器現信其衆共有三萬人外貝加爾省及濱海省大約尚另有萬人其中有二千人尚無武器惟不日均可領齊西比利亞西部之却克軍現受逼於貝加爾附近不有爲德軍由伏爾加河陣線攻擊之虞東部之却克軍深以爲慮故急望協約國之援助今見派來之兵不足脫彼等於將臨之危境必大爲失望云（二日） 
[北京電]  
　　此間得有消息謝米諾夫將軍之兵已被逼退至满洲邊界東數英里過激黨與携械之德奥俘窮追於後中政府對於敵兵將侵擾疆界現仍熟視無覩霍爾瓦特將軍已派日兵四百人携野戰砲往援虎德人刻在蒙古收買牲畜甚多 
（一日）以上字林報 
[北京電]  
　　七月二十七日廣東軍政府以伍廷芳之名義向駐廣東之各國領事請求轉向北京各國公使傳達各本國政府承認廣東軍政府之電已到京（二日） 
[廣東電]  
　　據參衆兩院秘書廳之調查至八月二日爲止已到廣東之議員計參議院有一百三十九名衆議院有三百二十二名參議院議員超過過半數一名衆議院議員超過過半數十三名已於二日開談話會提議議事日程預定從五日起開正式會議又接有報告云有議員四十名准五日由滬啓程來粤（二日） 
[廣東電]  
　　目下此間政界有勢力者皆竭力主張因大總統在失其自由之境遇故宜擴張約法之範圍直接由國會任命國務員同時承認軍政府即以之爲正式民國政府此說近將作爲議案提出於國會或竟成爲事實亦離逆料也（三日） 
[漢口電]  
　　七月三十日張作霖將第一次天津會議之諮詢案左列三條電告王占元徵求意見　一總統副總統應舉何人　二中央續征西南宜預定期限　三共同出兵之妥善辦法　王占元回電對於第三條曾提出相當之意見於第一二兩條聲言應由衆議院决定之（二日） 
[漢口電]  
　　近日葉荃黎天才因得滇川之援軍進攻巴東甚急北軍已陷於困鬭狀態吴光新急電王占元乞援王督軍特於三十一日派第十八師之一團馳往宜昌協助（二日） 
[廣東電]  
　　政務總裁主席問題民友社及益友社之一部仍希望推伍廷芳爲主席但據希望岑春煊爲主席之政學會某有力者所言則主席係由政務總裁互選而定之故其結局必將推有實力者任之云（三日） 
[東京電]  
　　寺内首相於昨日詳細陳述出兵宣言之趣意其中可注意之點略述於左　援助（捷克）（斯陸伐克）軍之與即欲使俄屬西伯利亞之秩序容易恢復之一種手段亦即所以對於聯合諸國履行成約也帝國政府本於以上之見地贊成美國政府之提議經愼重考虑之後始允諾共同出兵現正豫備派遣應急之力以目下情形而論因（捷克）（斯陸伐克）軍之行動僅止於遠東之一隅故援助之亦非難事然吾人今日不可不豫想將來該軍之行動逐漸進展之際必有一日不能僅以物質上或間接之援助爲已足須更派有威力之軍隊以援助其行動余深信將來遭遇如此之時期帝國政府必當不逸機宜取適當之措置關於援助捷克斯陸伐克軍之事雖已如上所言但西伯利亞之紛擾情形果永久繼續則帝國政府爲保障東亞平和起見不得不更費考慮也云云（三日） 
[東京電]  
　　日本政府於本日下午六時發表出兵宣言如左 
帝國政府對於俄國及俄國人民極尊重舊日之信誼且甚切望俄國迅速恢後秩序得遂其健全之發達然近時中歐諸國乘俄國政局之陷於混亂及無抵禦外侮之力竟加壓迫日甚一日其威壓遠侵及遠東俄國屬地現復阻礙（捷克）（斯陸伐克）軍之東進其軍隊中有多數德奥俘虜混入其間於實際上掌握其指揮之權事跡顯然無可掩蔽夫（捷克）（斯陸伐克）軍素抱建國之大志始終與聯合列强共同對敵故其安危所繫影響於與國者甚大此即聯合列强及合衆國政府所以對於該軍寄與多大之同情也今聯合列强接該軍在西伯利亞方面受德奥俘虜重大之迫害之報因不能袖手旁觀業已派兵前往海參威合衆國政府亦承認形勢之危急特向帝國政府提議要求帝國首先速派救援之軍隊於是帝國政府乃應合衆國政府之提議而酬其友誼又因欲於此次之出兵對於聯合列强均一步武履行信義起見行將從速整備軍旅先行派往海參崴帝國政府因欲於取如上之措置時希望牽固與俄國及俄國人民舊日原有之敦厚關係起見兹特聲明尊重俄國之領土保全及不干涉内政之旣定主義並宣言一俟所期之目的已達之後即迅速撤兵於政治上及軍事上决不侵害俄國之主權各大臣副署（二日） 
[東京電] 　　 
　　對於出兵宣言政友會元田肇氏之言曰讀本日官報所載帝國政府之宣言實與吾輩之趣旨毫無所背馳我政府竟不如一時喧傳之謡言而能不誤其措置洵足爲邦家慶賀云云憲政會江木翼氏曰聯合各國旣經互相商妥出兵於海參崴則我國應美國之提議而出兵按照共同作戰之目的係屬當然之事固無論何人不能有異議者也云云前經日本駐俄大使内田康哉子爵曰帝國乃本於美國之提議爲援助（捷克）（斯陸伐克）軍起見在海參崴實行共同出兵之與但謂聯合列强亦以同一之目的有派遣軍隊之舉則爲堅固與聯合與國及美國之協力提携計旣經美國提議與之表同意而出兵乃當然之歸結點也故無論何人對於此次之出兵恐不致再有異議云云（三日） 
[東京電]  
　　得報告云謝米諾夫軍之枝隊已撤退满洲里目下在大拉伊諾爾附近與該枝隊相對峙之過激派軍正尾追之於表面上卸除軍裝而侵入满洲里者已有五百名出入邊境極其自由（三日） 
[東京電]  
　　政友會擬從五日起開協議會（三日） 
[東京電]  
　　東京巿會議員中國視察團今日已選定人數議員十四名加入巿理事三名共一行十七名擬於本月二睛日出發預定九月十日前後返京云（二日） 
[東京電]  
　　此間接到在地中海日本驅逐艦隊之一部最近護送運送船間忽受敵國潛水艇之來襲日艦即行回　二次確實奏功無疑之報（二日） 
以上東方通信社電 
[東京電]  
昨日外交調查會開會各委員意見皆已一致至是告一段落而關於出兵問題之外交調查會任務於以先得一小結束而關於此議妥件將於今日關臨時閣議求閣員之承認（二日） 
[東京電]  
　　春秋會以政府之壓迫言論特推萬朝報之黑岩周六氏東京朝日新聞之松山忠次郎氏等爲委員决定向寺内首相後藤外相及水野内相交涉（二日） 
[東京電]  
　　銀行團代表與日本銀行會見就於發行臨時國庫證劵一億元事有所協議又關係東亞興業會社件亦并將協商云（二日） 
[東京電]  
　　在地中海之日本驅逐艦隊於護送運船中救助沉没船員且發見敵潛艇之司令搭立突進攻擊又他隊亦夾擊敵潛艇海面浮油甚多云（二日） 
[東京電]  
　　俄　帝皇子尼古拉今日赴敎會舉行追悼祈禱 
　　（三日） 
[東京電]  
　　日本出兵宣言發表（三日） 
[東京電]  
　　就於出兵宣言其老於外交者語曰政府之派兵赴海參崴今乃不得不與美協調而實行（不明）然則所謂自主的外交之意義果何在耶云云（三日） 
[東京電]  
　　元田政友會語曰政府之出兵宣言與我黨向來三主張一致滋可喜也云云（三日） 
[東京電]  
　　内由前駐俄大使曰關於出兵得與聯合國協調尤以得與美國完全協一此實俄及聯合國之幸也云（三日） 
[東京電]  
　　江木憲政會總務曰出兵宣言發表後而中止自主的出兵之故亦明一掃盡國民及友邦之鬼胎最爲可喜云云　　（三日） 
戰電 
[巴黎電]  
　　今日下午公報云德軍攻擊萊姆西南之百里尼山激戰後爲法軍所敗敵軍在福爾特馬里境及末斯河右岸襲擊數次大受損失被俘若干人（一日） 
[倫敦電]  
　　今晚美軍公報云敵軍攻入塞蘭巨至萊塞勒境者非死傷即被俘美軍在末尼愛叢林西南以鎗剌激戰後迫令敵軍退入叢林並佔據格蘭貝台叢林進至細愛巨村 
　　（三十一日） 
[倫敦電]  
　　法軍大本營路透訪員今晚電稱满向將軍之軍今晨在泊萊細愛胡勒菲朗太特洛瓦間進攻其進步頗可满意且已佔據二○五山此役甚有關係蓋使法軍能瞭見菲斯美附近之敵軍並使哈爾特萊至克羅瓦細之凸隅敵軍地位甚難安處也（一日） 
[巴黎電]  
　　太特洛瓦戰線大局與昨相同戰事並未停止德軍似已開抵該陣線之防地其抵禦力現已漸强大約志在保全於七月十五日攻勢前堆積安特河南岸之大批戰品之一部分但新陣線並非直線實予協約軍以運動之機協約軍必能利用之協約軍之砲隊戰品必須由陣後運前緊接敵軍退走之步趨故戰事暫時稍弱惟目下協約軍之砲位已安置於新陣地行將發作戰事尚未告止惟目下之形勢顯極有利於協約軍故德軍以八十師之衆從事蘇瓦松與香巴業大戰卒歸失敗蘇瓦至松萊姆之凸隅一處德皇太子曾用兵四十五師且内有數次屢次與戰德軍後此之攻勢决不能如此次之有力（一日） 
[倫敦電]  
　　今晨海格將軍報稱英軍在蘭斯襲敵得利维維萊爾白勒同勒布柯瓦美爾里末特蘭諸處敵砲隊頗爲活動（一日） 
[倫敦電]  
　　意境英軍大本營戰報云英飛機於七月份共擊落敵飛機六十六架又擊損三架英飛機未回者四架（一日） 
[倫敦電]  
　　烏克蘭德軍總司令歐區杭上將之遇害實爲俄人仇抗德國專制之另一證據該將爲德皇左右之最殘刻者就職後卽奴視烏克蘭人民其唯一目的在爲德國謀食嘗迫令農民耕種違者受重懲並抑價勒買彼等之小麥且嘗推翻烏克蘭政府拘禁閣員二人兇手爲俄人非烏克蘭人年二十三歲據供彼受俄國革命委員會之命執行此役（一日） 
[倫敦電]  
　　歐區杭上將遇害之前德國各報登載基夫與莫斯科來往之文件示明俄國擾攘日甚並謂烏克蘭政府現　大捕黨人以止未來之風潮其第一名爲閣員某氏以保皇黨著名基夫地方且有保皇黨大會志在恢復俄羅斯帝國並决議於烏克蘭各鎭設舉事機關及與尼古拉大公暗通消息伏細斯施報謂却克軍今日甚至逼及莫斯科烏拉爾現有却克民族之大運動參與其事者有却克民四萬至六萬人哥薩克民一萬五千人莫斯科政府權力未能外施故末满海濱之協約軍與却克軍或有會合之機此事未可忽視云柏林日報謂奥國當道已派憲兵二千名鎭壓波蘭匪亂（一日） 
[倫敦電]  
　　路透電社得悉前服役奥軍爲俄軍所俘之巨哥斯拉夫人今自告奮勇集合成隊協助在末满海濱登陸之協約軍由俄迭薩越俄境而至亞昌格爾佔據末满斯克鐵路一帶之要點擊退進攻之德國與芬蘭兵（一日） 
[亞姆特丹電]  
　　勞兵會之伊斯歇報載稱却克軍已佔據愛加特林堡鎭泊拉伐報謂却克軍勢如雪崩莫之能禦反革命之潮流其展布如傾油於紙云（一日） 
[亞姆斯特丹電]  
　　莫斯科過激黨開會里寗氏與特羅斯基氏均詣會演說後乃通過議决案謂社會主義之祖國現淪於危境目下最要之事務爲擊破却克軍以得糧食故必須鼓動勞慟界予以軍械大施殘酷主義以制附和反革命黨之中等社會云云莫斯科勞兵會復懇乞各省當道救濟京城饑　莫斯科與彼得格勒已四日無麵包（一日） 
[倫敦電]  
　　美克菲森氏今日在下院答某議員之質問謂法國已爲華工施行儲蓄銀行計畫（三十） 
[倫敦電]  
　　財政大臣波拉勞氏今日在下議院提出戰費案計英金七百兆鎊謂其數之巨非因費用增加之故乃爲利便國會起見該案即由全體一致通過（一日） 
[華盛頓電]  
　　國務部宣稱七月份美國戰費共約美金一千四百八十二兆元日需約四十八兆元其中貸與協約國者佔十兆元飭乃各行政部參戰之費用（一日） 
[華盛頓電]  
　　財政總長美亞都氏宣稱第四次自由借欵定九月二十三日發行以三星期爲限（一日） 
[華盛頓電]  
　　農務部豫料本年棉花收成共有一千三百六十一萬九千包每包重五百磅（一日） 
[華盛頓電]  
　　全國之電報電話已由郵務部接管内郵務總長派員督辦各線目下仍照常例處置以候明文（一日） 
要聞一 
[津議中之三問題（醒之）]  
　　數月來混沌時局因張奉督入關大有急轉直下之勢朝野所關心如和戰問題正副總統問題未來之總理問題均將處决於曹家花園燈光明瞭之下各派策士均竭其縱横捭闔之術各爲其主謀所樹立於是在湘之吴佩孚在漢之張懷芝在蚌之倪嗣冲均不避盛署不遠千里僕僕向京津方面進發由地理上觀察曹錕固能執該會議之牛耳但該會議之發動者又爲張作霖是和戰問題之處决當視牛耳之誰執曹錕自知口舌素笨於是急召素以戰勝著稱且善於辭令之吴佩孚將軍來會倪嗣冲聞而大着急因亦固請來京張懷芝本無把握逗遛　臯進退失據不過借此機緣逃回天津耳至該會議前途之揣測識者甚盼望吴佩孚能早到津並於此會議有所發展自能將其在湘所目擊人民之蕩析流離兵士之死傷疾病及西南之實在情况與東北之形勢日非以仁人之貢於諸將之前或能促羣帥之覺悟予大局以莫大利益是和戰問題自不能不以躬環申胄百戰功高之吴將軍爲樞紐也正副總統問題據說徐正段副業已大體决定惟會議之情况曹錕張作霖以本人避去希望副座之嫌疑故主張推徐爲正段爲副且認爲最適時宜惟徐樹錚未發言此君不發言之態度頗費疑猜或謂數月來　　京津無非欲爲其取得主座而以己身任總理今見野心不遂不發言之態度特其失意之表示耳又謂徐之本心似頗不慊於河問而徐正段副正其本心不發言特其满意之表示耳二說孰是姑並存之至未來總理問題不過爲該會議之一議案非俟和戰與總統兩問題解决實行後不易論及之也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[倪嗣冲到後之天津會議]  
　　天津連日會議曹使封於南征一層殊未多發議論惟某日開會時曾提出前敵軍士連名之某項要電報告大衆並將吴佩孚將軍之某項長電提出報告對於兩張速其南下一層則謂政府餉械並未籌足現正往返電商一俟商妥定即南下至選舉問題關於元首一席咸表示東海其副座一席尚無確定關於外交及國防各事提議案甚多似無具體的議决案也 
　　天津會議因倪皖督有親自北來之說益惹世人之注意倪督已於前日（三十一日）下午六時抵津即在老站下車寓意界三馬路王郅隆宅當晚七時曹使即在河北曹家花園設宴欵待在座者有張奉督張總司令龍巡閱使倪皖督田都統徐副司令等及其他重要軍人三十二人即於席聞縱譚時局及一日曹經略使答訪倪督又在倪督邸内會談一次聞倪督此來所抱主張兩言而决即（一）對南作戰非破 
粤不止（二）總統問題河間應當息肩副座留待平南有大功者其席間談吐尤覺振振有詞據某方面傳述倪氏之言以爲重要問題雖屬選舉總統援粤進行二項而二者之中尤應分出先後緩急庶免徒取紛擾略云正副總統即極民國尊榮而無才無德者居之則殃禍隋之我倪某絶無此希冀非分之心亦不代所親愛者覬覦此位我輩分屬軍人今日請先議軍事仲珊職任四省經略病旣見痊愚意則應早日南下子志旣爲總司令亦應速返前方又錚忝充奉軍副司令雨亭不能遠離奉省又錚即當馳赴湘贛勉爲代勞苟能若此何患敵逆不摧征討政策不能貫澈至於總統問題北洋派中自有相當之人物料彼兩院議員亦不敢違衆自循其私也此一番話驚倒四座相顧無言惟此疑難諸大問題是否能就此解决尚屬疑問大約非再會議一二次未必能得眞正之結果聞王揖唐亦將於今日在宴諸要人交換意見則席間必更有一番重要之討論也 
　　又聞張總司令倪皖督抵津以後均各有電致總統略謂俟會議竣事即行來京請訓云云但據某方面消息云張倪兩氏雖有此電然均無來意即張可到而倪亦未必來京天津會議曾電鄂請派代表王督派軍務課長楊文愷赴津與議前財政總長王叔魯亦奉某要人之命赴津於一日早八時三十五分乘京奉車往會議當更將熱鬧矣又參陸辦公處接援粤副司令吴佩孚電懇請政府准其赴津面與張曹各督軍會商前敵軍情並經參陸處去電力阻謂前敵軍情聽候張督在津會議結果呈報政府核閱後卽當詳細電知按照施行丁兹前敵軍務吃緊萬勿輕離防線云云未知能阻其行蹤否也 
　　張總司令北旋後陳贛督來電云贛省軍事吃緊而土匪亦防不勝防勢非内外兼顧不可惟盼即日到贛計畫萬全再定前進張覆稱贛省軍事雖屬緊急而開往師旅甚衆貴督指揮若定即可乘勢進取無須俟芝來臨信豐一帶已有皖軍擔任贛西方面可由魯軍相輔請迅調二十三旅或另撥一旅由吴師督率作戰云云是則張總司令已無赴贛之意矣吴佩孚最近電曹言軍事上絶對不能再戰否則恐招失敗請安居天津不必南下曹意已甚堅决日内會議曹即欲乘此與張督等爲收拾軍事之籌議時局將有重大變化惟倪督抵津後情形又變不知其究竟矣 
[日報之美國答覆觀]  
　　日本對於美國出兵海參崴之提議當已答覆其答覆中附帶有提議具見前報七月二十四日由石井大使齎交美國政府後大總統威爾遜與國務卿藍辛正在協議中（按美國答覆現已到日此尚是未到以前之語但美國答覆内容如何日政府至今嚴守秘密與未到等耳）出兵於海參崴本爲美國所提議當然無異詞而出兵於某某路沿線一節知爲日本之新提議美國果如何回答無從推測在政府方面謂出兵於某路沿線實包含於出兵海參崴之回答中非必要美國之同意者蓋此次出兵非有何等拓地之野心其目的全在援助乞克隊固已聲明此意惟對於所謂共同宣言求美國之同意而已然出兵於海參崴以外須得美國之了解自無待言可知美國有異議則日本斷不卽出兵在謂美國有異議因而日本不復出兵於海參崴以外亦非也視美國之回答如何尚有再交涉之餘地若美國同意固無問題倘完全不同意或附加以條件日本得無再與交涉歟若是則出兵事件不免因之遲延至於出兵海參崴自接到美國回答後可先行開始行動也（七月二十九日大阪每日新聞） 
　　關於出兵問題之美國答覆其内容未便宣布政友會對之有二說一謂美國對於出兵海參崴以外堅持前議是由日美之見解互異不可因此問内閣之責任爲促其總辭職之理由對美尚有再交涉之餘地云一謂對於美國不貫澈我（日本）之三張皆由外交機宜之誤非獨外務大臣之責任乃内閣全體之責任也内閣不得不總辭職云此最硬派諸人當政府對美提議出兵海參崴以外時悲觀於美國之回答主張以此問責於政府故一時見爲沈靜之政界軒然大波行將起矣（同上三十日） 
　　因援助乞克斯拉夫軍日美共同警備海參崴日美兩國爲共同之宣言因無何等不可日本爲免此際之誤解而暫有宣言之必要或將日美各自宣言其出兵海參崴之目的云（同上三十一日） 
[我國决定出兵满洲里]  
　　我國旣决定出兵海參崴又决定出兵满洲里惟兩者性質並不相混出兵海參崴係赴俄國境内且與協商國取一致行動應視協商國之進止以爲進止兵數僅一千人係由第九師之模範團中選派至出兵满洲里係在我國地域純爲鞏固我國國防起見自當同吾國單獨進行沿邊防線旣長需兵亦夥參陸　預算以兩師爲度外傳由第九師挑選當非事實第九師中固無如許兵力也至謂改易程途不復參加共同出兵亦屬非確蓋出兵海參崴事業向各國通知日本且已復電承認自未便中道取消且兩者性質旣殊自可並行不悖惟海參崴方面須與各國共同進行各國現尚未有進兵確訊我國自亦未便先行發動至满洲里方面屬吾轄境現在俄黨肆擾防務吃緊江督迭電催兵或須即時出發二日國務會議由參陸辦公處提出議案巡請復核閣議討論結果聞已可决即日可决即日送回參陸處施行至調運兵隊及設防布置各層屬於軍事秘範圍未便披露惟日内有一極大問題發生即日本於出兵海參崴以外對於我國國防亦欲助我爲共同之行動以實行中日軍事協定之條欵政府曾提出數次閣議似有不得不允之傾向此則出兵問題以外之中日交涉問題國人所宜嚴重注意者也日本齋藤中將近連日赴參謀本部二日午前又赴該部訪我軍事當局係爲满洲里危險促實行中日軍事協定 
　　鮑黑督有急電到京報告謝軍又敗满洲里益形吃緊探聞來電内容略謂頃據駐满司令部電稱謝軍於勘日被新黨夜襲謝部勞力不支敗退满站東北十八里之小站新黨逼近满站附近一帶我軍遵照部有電當即點視謝隊武裝各等因惟新黨無理行動勢將侵入我境满站尤屬吃緊究竟如何應付防禦之處伏乞迅示方針以資戒備又據共同通信社消息云自二十七日以來敵軍極佔優勢遂猛烈壓迫謝米諾夫軍因之形勢日非满洲里日本僑民全體離去該地均避往海拉爾謝米諾夫軍全部均退往吉賴諾爾及海拉爾間過激派已越境竄入中國境内但中國軍隊不與之對抗目下駐紥满洲里之中國軍隊共有三千並携有大砲四尊實際上中國軍隊似無抵抗過激派之能力或謂過激派自二十六日午前一時開台攻擊满洲里中國兵對之已向國境殿開過激派食糧缺乏如佔領满洲里後深恐其大肆搶掠中國軍隊一切悉出以妥協之態度满洲里事實上已在過激派勢力範　之内似屬不誤又東方通信社電云中國軍事實上已無對抗過激派實力是以目下欲靠中國軍隊恢復满洲里使外國僑民得回該地斷然無望其財產亦殆爲過激派所没收謝軍亦除退往安全地點休養外别無方法云云可知日本之出兵满洲里固已躍然言下矣 
邊警彙聞 
[吉黑南省續請增兵]  
　　自俄亂以來邊防吃緊吉黑兩省因軍隊不敷分布前已呈准政府分别增練新軍近以俄亂益亟協約各國方準備出兵吉黑兩督又先後電政府請續增新兵以固國防聞吉黑兩督會銜來電請准吉省再行添募新兵一旅黑省添練兩旅政府已交參陸處核議矣 
[吉督注意協約國態度]  
　　霍爾瓦特籌組臨時政府與我國沿邊防務頗有關係政府正在妥籌善後方法唯此事係屬國際重要問題須視各協約國之態度若何以爲趨向之標準聞吉督孟恩遠以哈埠應否組織政府尚須從長研究已向駐哈各國領事磋詢意見並請外交部愼重接洽矣 
[黑督急電密陳要政]  
　　黑龍江督軍鮑貴卿昨致中央統密火急電一件計六百六十二字略稱俄新黨大隊已抵阿屯惟查阿屯密邇於我各蒙邊卡特令駐满張總司令於豓日親赴各蒙卡查視防務 
[陳毅電告庫倫軍事]  
　　庫倫辦事大員陳毅三十一日電云庫佛以過激派擾亂日甚蒙兵無力抵禦請由華兵保護自治區域至於兵額不加限制姜田蔡三都統前所合派之兵九營請令兼程前進所有防地經毅與庫政府陸軍大臣議定係與蒙兵協同防守云云 
[李佐理員請示方略]  
　　俄國黨派競爭日烈沿邊各省區大受騷擾庫倫辦事大員陳毅已屢電請派察兵赴庫兹聞恰克圖佐理專員李垣有電到京亦謂恰屬毗連俄境俄新舊黨戰事每至擾及國防應如何對付之處請示方針等語此事不獨涉及邊防與國際問題亦有關係應由參戰處及參陸辦公處會同外交部核議辦法 
[回人附和藏番]  
　　新督楊增新前日亦有急電到京略謂回衆附和藏番並有敵俘若干與藏番暗通聲氣除已令回敎聯合曾派黄琴等前往陜甘新邊各回部開導回衆勿得附和外並請中央速示辦法 
[新督保薦國防司令]  
　　新督楊增新由迪化拍達中央密電一道略謂新省喀什伊黎和　葉爾羗等處亟宜添設團防司令有楊飛霞蔣松林馬紹新王佩蘭等員均堪兼任請即核覆 
[藏番首領抵察木多]  
　　藏番之領袖爲葛布倫年五十歲自稱兵馬大臣日前已率其大本營進駐察木多并聞其大本營尚有某國顧問軍官等在内故我政政方面調停藏事專員必須先見及葛倫布後方有辦法也 
[達賴召集會議]  
　　外交界消息駐西藏辦事長官陸興祺前晚曾來密電略稱西藏達賴喇嘛現因解决對待政府方針决意日内召開會議俾定辦法等語聞政府視此問題頗屬重要已覆電探詢矣 
[三省軍長赴京會議]  
　　中央政府近爲防止德奥勢力之東漸出兵海參崴其西比利亞與新疆等處之防守事宜因之亦不能或緩自宜與壤地毗連之各省軍民長官有所接洽以便進行無阻現擬在京開一外交會議奉吉黑三省軍民長官除奉軍長張作霖已晋京外吉林孟督軍郭省長各派代表晋京與議黑龍江军長鮑貴卿亦派軍署顧問劉德全爲代表昨已　奉晉京 
外交彙計 
[段總理賀協約國]  
　　歐戰自德國第三次大攻擊以來協約國方面屢次大捷唐在禮屢次來電報告並請政府急宜聯絡邦交專電致賀段總理有一電分致英法美意四國元首賀聯軍勝捷原電云此次聯軍在法戰線屢得大勝獲德俘軍實甚夥足證勇敢無敵曷勝欽佩本總理特代表中國政府敬祝聯軍聲威大振早就全功中華民國國務總理段祺瑞此種對外電文不由代表國家之大總統署名亦不由代表政府之外交總長署名而徑由總理署名云 
[俄領事對於伊犂鎭署之交涉]  
　　政府昨接楊增新來電云據俄領照稱伊犂鎭署派軍官郝某與新黨直接磋商事件嚴守秘密不令領事與聞殊屬有傷兩國睦誼等語新省與新黨商辦事件不外禁該黨入境及越境捕人數端固無所用其秘密俄領所稱是否屬實除電楊使查覆外謹聞 
[東安艦之對葡交涉]  
　　廣東警衛軍統領袁帶由香港電政府稱前奉龍使命將東安艦駛至葡國船塢修理龍使函請葡使保護當經取得回單現聞南軍派羅誠向香港總督索回運動甚久務請商明葡使轉電澳督拒絶云云 
[英使要求禁遞德報]  
　　外交部准英公使朱爾典函稱近有德人在瑞士用英法等國文字所印發之機關報忽於上月内由中國郵局寄遞漢口英國人某氏處兹將原件連同封套檢送查閱請轉令中國郵局對於此項郵件勿爲寄遞等因外交部當即函達交通部該部又通咨内務部並各飭内外所屬各機關官員一體嚴查禁遞矣 
[參謀部公宴齋藤]  
　　日本公使館武官齋藤中將與我國參謀部頻有接洽三十一日參部次長以下司長科長等特在中央公園設席公請齋藤氏宴飮陪席者甚多 
借欵兩訊 
[南潯路延長借欵]  
　　頃得外交界某機關消息南潯鐵路債欵延長路線問題連日以來中日雙方面確曾提議數次經某當道迭次反對又有贛省某要人面晤曹總長痛陳利害請將此議打消另向國内設法並力陳南潯至三都港爲中國内地山川險要若路權一經授諸外人之手危險殊甚聞曹總長已允極力維持惟並無打消之意 
[印花稅抵押借欵]  
　　政府近因軍餉政費甚形拮据兼之兩院開會在卽支出益多財政總長曹汝霖殊形焦灼三十一日特面謁當道仍請准將前此所提商未經成立之印花稅借欵二千萬重行向某國提議至稽核爭點曾經某介紹人疏通國際之財團方面似已允略爲變通此種借欵現正進行由其進行之順序觀察大約不日可望成立也 
[三十一日公府消息]  
　　三十一日上午八時五分大總統臨辦公室閱天津吉林迪化長沙厦門南京各軍政長官來電數件十時傳見第四混成旅旅長張錫元諮詢在大名等處剿匪情形等事十一時張旅長出府遂進内宅用午餐下午二時三十分復至辦公室延見參謀次長陸錦談約四十分鐘陸次長退出居仁堂後又見前財政總長王克敏四時見駐京美國公使館漢文參贊丁家立茗談半小時復傳見河南敎育廳廳長吴鼎昌至六時二十分始歸内室休息 
[西南局勢之新發殿]  
　　廣東消息云自國會非常會議議决改組軍政府以後粤人均望其從速成立本月五日伍林岑三總裁曁陸唐兩總裁代表在海珠會議即日宣布軍政府成立即開政務會議十八日假座某署開第一次政務會議是日由下午兩點　議至六點始散伍林岑及各方面代表均到會議决政務會議條例附屬軍府各機關辦法及關於軍府進行種種要務誠一重要會議也參議院議長王正廷亦偕同議員來粤國會正式開會亦即在目前護法精神煥然發越現軍府於對内對外要務均已分頭并進惟各總裁及各省各軍代表必須聚首一堂情形始免隔膜軍府地點已擇定農林試驗場然内容尚須修葺東沙馬路亦正着手整理遷進辦公之期必不遠矣 
　　劉崇佑梁善濟等前與國民黨最爲反對者聞亦相率來粤以盡護法之職托駐　國會招待員褚輔成代爲聲明故障兹將褚君來電錄下廣州青年會呂復君轉 
吴君景濂鑒滙欵已收到參議院議員江蘇辛漢衆議院議員直隸馬英俊張雲閣浙江周繼榮福建劉崇佑山西梁善濟貴州陳國祥均聲明故障請緩行解職褚輔成 
　　亦極莊嚴其中議席計可容五百餘人所有等畫原求適合兩院開會之用明日省議會開臨時會自當就國會議場爲開會場所但省會與國會人數多寡不同規模大小各異不免當略爲更動現已商之國會斷無省議會可以假與國會國會反不可假與省議會之理惟國會開議亦正在二十九三十兩號請省議會開臨時會後一切陳設當復原狀以應國會開會之用彼此接洽妥貼矣 
孫中山總裁前因軍政府組織成立經即派定孫洪伊胡漢民代表回粤贊　政務會議迭經國會議員催促啓程兹聞孫代表因事勾留滬上未克成行胡漢民則已於二十一日由東京啓程其眷屬昨已先期抵省據云胡氏日内當可到粤 
　　岑春煊此次赴桂會晤陸榮廷原擬邀同陸氏偕行來粤藉　大計頃得軍署消息陸以桂省軍務現極繁重所有邊防及前方戰攻事宜在在均須策畫且武鳴龍州新兵亟應次第親行檢閱現已提出軍府現行要政數事俟晤岑妥商解决後即赴龍州至於來粤就職之問此時尚難遽定當道頃接南寗電報略云岑春煊已於二十六日抵邕即與陸使會晤敦促偕同東下協籌軍政府進行事宜惟聞陸使現因湘戰緊急所有各項接濟仍須駐桂策畫一時未能抽身到粤至岑則以軍政府成立現在趕速開議未便久留業卽定於二十九日離邕與各隨行者一同由梧回省 
[粤閩戰局之變幻（一介）]  
　　潮汕軍事日來頗爲危急粤城謡言喧傳大埔饒平皆相繼失陷此事關係軍心粤報固不便登載然其事實如何亦社會間所極注意也潮汕之軍素稱驍勇善戰惟種類複雜器械缺乏則爲一大缺點前此總指揮回省即爲請械起見然方回省而後北軍即在此時猛烈進攻聞閩之攻粤計畫詔安則有臧致平童保暄永定則有黄培松上杭則有唐國謨三路同時大舉復加派馬步雲永連禧統率所部十營由平和出發而北軍所恃以爲嚮導者則爲前潮梅鎭守使莫擎宇莫之副官凌佩廖孔訓今皆充營長統率北軍以犯粤者也粤軍前駐大埔者本已攻克汀州惟自峯市一戰浙軍童保喧勝後粤軍爲戰略起見不得不縮短防線故已將大埔讓出然因此之故北軍勢燄益張饒平黄岡戰事加烈其决戰地則在浮山與龍眼城浮山爲饒平附近之最高點瞰制饒之西北軍事上所必爭者也龍眼城則初爲粤軍攻克北軍奮力以圖奪回自北軍大舉進攻時粤軍洪兆麟所部由錢東防線進攻閩軍左翼李炳榮所部由東隴防線進攻閩軍右翼旅長夏述唐則率所部滇軍向閩軍中路猛繫閩軍因被三面圍困左衝右突不能得出遂在龍眼城等處縱火延燒舖屋數百間人民哭聲震地兩軍傷亡皆不少北軍又派千餘人赴浮出附近南軍聞悉抽調千餘人分三隊進擊北軍集中浮山埠陳官等處初被南軍佔領劇戰兩晝夜至十三日縣城浙軍調兵三營赴浮助戰南軍見首尾均有敵軍勢難進止因退回原駐橋頭地方據從戰地回者言此役南北軍隊各死傷不少近據一大埔人到省者云大埔 
 
 
 

Page 7

 
 
饒平皆已入於北軍手中矣北軍得手後又復進入潮州府城劇戰已有兩日粤滇軍早於潮城之筆架山及鳳凰山二處建築第一第二要塞以爲潮汕保障今戰爭地點卽在於此而某報又接潮州特别通訊云二十二日閩浙軍在湯溪橋一帶爲粤滇兩軍包擊首尾受敵戰至入夜時敵軍被斃數十傷者觸目皆是已竄回饒平我軍已聯合大至啣尾追擊務將饒平一鼓克復以壯聲勢現正包圍查敵軍兵約有混成一旅似係攻潮主軍故此次大捷關係非常重要云云潮汕軍務旣日形吃緊而此地爲海軍要必須水陸互相掩護故海軍總司令林葆懌特調雷州某某兩巡艦調駐潮梅遊弋南澳一帶俾與汕頭各艦互策聲援至於雷州方面現駐之廣亨廣金廣玉平南等艦足敷鎭懾無庸另撥别艦 
替防又聞當道以投變廣海軍艦原以此項巨欵維持紙幣以備中行兌現嗣以阻力環生交易無期擬將原案撤消另籌辦法至廣海船則因汕頭軍務吃緊勢須接濟運輸以謀進取刻已令該艦長復回原職並將該艦前日武器復行搬還妥爲安配現在雷州討龍軍業已收束劉志陸所部軍隊紛紛回省卽由此艦運往汕頭佈置以固防務矣 
[鄂省之各方新消息]  
　　湖北官錢局局員向來薪資微薄各員司純恃年終分紅爲俯仰之挹注每每一年紅利恒超過全年薪資總額數倍該錢局爲穩贏不絀之官營業各員司對於此項紅利多於平日預支所謂年終分紅者不過一滙劃手續耳新任郭總辦幹卿前在會辦任内已申明此例不盡合法因權非己操未能見諸實行故於接辦之初即將全局員司按其職務之繁簡一律加給薪資解除分紅舊例且嚴杜預支懸欠之弊昨已傳諭會計處知照並分陳財政部兼省長備案矣 
　　叅衆兩院被選新議員連日已將拜客祭祖各事辦理完竣督軍兼省長之祖餞亦已敬領决於八月二日聯袂北上現距首途爲日無多而襄陽道區之衆議員余德元劉果等迄未到省昨午選舉總監督按准國會事務局拍來敦促議員北上之急電當即據情電知襄陽複選監督轉催余德元等尅日到省以便如期到京昨日漢口和文日報載稱省垣衛戍司令南元超氏將升任漢口鎭守使而原任杜鎭守使錫鈞如何下台並未提及閱者疑之兹經記者詳加調查不但無此事且並無此說蓋南氏固爲王督所倚重而省垣當兹戒嚴之際防務吃緊斷難遽易生手杜氏鎭守漢口閱時六載中間經歷如許艱危尚無隕越王督平昔倚之如于城决不率爾使之離任據軍界要人云前者曹經略使以第一路總司令資格駐節漢口時雅重杜氏曾一再爲之游揚是以益信前說之不實云 
[中央選舉上訴於大理院]  
　　中央選舉第一部投票違法一案初審頃已駁回並經張玉崑楊立奎高翀漢上訴於大理院矣兹將中央選舉第一部互選人控訴選舉監督狀稿錄下其一云爲京師高審廳判决中央選舉訴訟一案不服上訴事竊崑等前曾狀訴中央選舉第一部投票違法當然無效業蒙京師高審廳初審駁回在案惟查核原判之理由旣曰選舉人數過多即不必有三分二以上之到會矣而又曰細則對於本法並未抵觸旣曰細則對於本法並未抵觸矣而又曰但書規定乃對於本法所設之例外自說自解自相矛盾推其意不過欲便施行細則完全有效適用施行細則則亦完全有效而止良工心苦崑等亦寧不知之雖然該廳固亦承認參選法爲法律施行細則爲命令者也至於施行細則是否爲委任命令抑爲執行命令執行命令是否得以變更法律委任命令即得以變更法律是否得以變更其根據法律就立法論就適用法律論皆有足資研究之價值試逐一說明如左（一）施行細則是否爲委任命令抑爲執行命令查委任命令執行命令皆學者所稱命令之一其應以法律規定而法律并未規定之事項因特受權於命令者曰委任命令其旣以法律規定之事項而專爲公布施行起見不能不授權於命令者曰執行命令今則參選法第五十條旣有本法自公布日施行等語試問施行細則是否屬於委任命令抑屬於執行命令即委任命令得以變更法律執行命令是否亦得以變更法律此應請核辦者一也（二）施行細則即使爲委任命令且更使得以變更法律是否得以變更其根據法律查委任命令得以變更法委與否各國學者尚多爭論今即謂委任命令得以變更法委亦仍不得變更其根據法律（即委任之之法律）則實爲各國學者所公認試問施行細則其委任是否根據於參選法旣根據於參選法是否得以變更參選法此應請核辦者又一也雖然以上所述皆屬於立法問題吾意該廳必仍曰此乃學者所主張於違法問題無涉也今試舉一適用該法最强有力者以資考證查施行細則本爲内務總長所制定而内務總長實兼第五部選舉監督該監督在於本年六年二十一日所發第五部選舉之布告曾有因到場之互選人不足法定人數依法不能投标等語此何說也今試更舉一解釋該法最强有力者以資考證查參選法雖爲臨時參院所制定而籌備國會事務局則實專司解釋該局在於本年六月二十七日所覆江西參院覆選之沁電曾有如以次數過多恐不易足法定人數可仍適用本局前次所定多國投票辦法未便僅就所到人數開會等語此又何說也總之事實旣已認定而法律上具有一定之標的斷非强詞所能奪貴院對於適用法律則務期劃一對於解釋法律則務期正確而本案非特關係吾國選政且直接關係法院之威信間接關係政府之威信（以參選法實爲臨時參院所制定臨時參院實爲政府所召集故）公義所在寗容兒戲尚希查照本届衆選法第八十四條第二項撤銷原判另予判决幸甚幸甚此上大理院（未完） 
[江西之借欵進行說]  
　　陳督軍前以本省財政窘迫各項稅收又日見短絀來源枯竭且已負有各項短期宿債共計不下三百餘萬元且值此軍需浩繁之際實有入不敷出之虞於是會同戚省長磋商籌欵辦法僉謂非大借欵項無以善後當經財政廳長楊慶鑒實業廳長夏同和商同餘千煤礦總辦饒孟任將餘干煤礦向台灣銀行押借銀元三百萬元以爲郭清各種宿債曁救濟目前軍需及收回金庫證券之用（按金庫證券前次甫被省議會否認停止發行其業已流通市面未收回者不過二三萬元之譜）此項煤鑛借欵之商榷正在醖釀中詎事機不密爲天餘煤礦經理余惠臣所聞遂控告饒孟任賣礦之罪又有某紳密電國務院報告此事該院立電陳督嚴行查辦所以此項借欵遲遲尚未成立也並聞中央已派專員蒞贛密查日前國務院諮議楊會康突然來省調查財政外間咸疑楊君此次南來即爲查辦礦產借欵未知確否楊本老宦江西對於贛省地方一切情形頗爲熟悉現正從事調查聞陳督軍已將此項抵押品打銷然大借欵又不能不期望早成業已决定另以全省某項稅捐作抵欵仍三百萬議將成熟不久即由財政實業兩廳長代表簽字矣 
[江西之三種票價]  
　　江西省議員選舉票本新近演成之澆風且其交易時期旣極短促性質亦與有價證券逈乎不同本不能與市面所有之各種證券票價同日而語然其行情之漲落與夫買賣之情狀則大致與普通貿易無甚差異兹就近日聞見所及並記其情形如下 
[選舉票]  
　　外縣之省議員選舉票因道途較遠不能得其確訊若南新兩縣則情形又與往日大異聞南昌雖組織者較多金錢勢力亦較雄厚如本縣所有之初選票售諸本縣人當初定價每票爲三百二十元一律兌現新建則每票祗三百元且祗兌現半數故南昌之初選票及組織覆選人大致均已定局其票數不敷在外收買者亦無多人若新建已有之基本票尚在糾纒不清之中聞組織者因時日已屬無多大爲着急其有短少過多志在必得者乃不惜出重價派人四出收買實價每票已漲至三百五十元而掮客對賣票人表示則仍云三百二十元　欺其不能直接談判也 
[鐵路票]  
　　在鐵路收歸國有之說未實行以前南灣鐵路股票竟跌至一折尚無人承受自四代表及李木齋先後入京與部中議有端緒後行情始漸漸加高然料祗是空盤生意實行買賣則仍無其人迨日前披露閔少窗李木齋自都中來電謂股欵息金一槪給現於是此項股票遂漲至三折有零近兩日來每有人探問有無鐵路股票出賣由此以觀是有人在暗中收買已無疑義又另一方面消息謂有外人正在大肆收買聞前昨兩年即已以賤價收去一二十萬如果有此事賣票人亦不可不留意也 
[銀行票]  
　　振商銀行開創不及數年獲利頗厚聞千元股分每年得分紅利多至二三百元股票百元可售價百二十元凡三年未經領息者統計可得對本對利惟利益旣厚又安肯輕易出賣故行情雖屬屢變而仍無交易也 
[徐州快信]  
　　第十區省議會昨日投票今日上午八時開票當選十八人如左張仁普趙品成盧漢廕王師曾蔣培元張慈明黄次山羅會莊朱子愚劉伯昌張宏業夏宗瀚趙錫棻劉春生孫紹祖李廷　董仙衢馮士奇 
　　此次省議會選舉原無金錢問題發生及昨早各處票數極散某富豪開端收買於是此風一行全區皆然昨下午五時價增至四五百元新議員中有將破產者 
　　車站於前日到奉軍一營不日仍將開回 
[南京快信]  
　　浙楊善德派范毓靈滬盧永祥派馬鴻烈赴津參與會議一日過寗午車北上 
　　聞長江三督擬聯電中央請議和一致對外現正往返電商電文措詞 
　　各方面敦促曹錕南下聞曹昨有電致李督謂炎天酷暑前敵旣停戰無南下必要 
　　李督對於選舉總統决不表示擁護何入聞昨語李如璋云軍人以服從爲天職不問何人爲總統軍人均宜擁護云云 
　　碭山縣知事謝宗夏日前由省乘津浦車轉乘隴海車回碭車抵碭站（離縣城約三里）謝下車乘輿入城帶有護兵八名行未數武卽有土匪三十餘人持栻攔阻去路護兵寡不敵衆四散逃命土匪乃將謝架去待遇頗隆現聞謝尚留匪巢中新委婁知事因匪勢仍熾刻尚逗留在省不敢即赴新任 
　　蕭縣知事甘常　因匪攻城畏禍棄職潛逃兹聞該縣巨紳段書雲力爲緩頰齊省長已允從輕議處 
　　蘇省短期公債因勸募困難且反對之聲不絶决意緩期舉辦 
　　南潯鐵路股東會代表程道存昨乘輪抵寗准明日午車北上 
　　海軍陸戰隊機關鎗連連長陳揚深昨率兵士八十餘人乘津浦車抵浦旋即換車赴滬 
　　贛督陳光遠電安武軍十營全部開赴定南防南軍進攻 
　　昨有倪軍兩營由滁開抵浦口待輪運贛 
　　中央電軍民兩署飭屬注意舊國會候補議員之行蹤 
　　省議會選舉第一區明日舉行覆選俞監督昨已委定監察管理各員明日上午九時至下午六時爲投票時間後日開票 
　　齊省長委俞壽璋俟覆選事竣即赴各縣調查警備隊 
　　軍署昨上午開軍事會議團長以上軍官均列席 
[杭州快信]  
　　第一區省議員候補當選人昨又選出駱章徐宗穉翁煊方偉樊鵬五人照章尚缺兩名依據七十七條辦法於今日（三號）舉行第三次續選 
　　衢鹽運銷上南等處經中央鹽務總署行文到浙飭查袁運使以事多窒碍昨已呈覆作罷 
　　上海紹酒公會電呈到省以近來紹屬各酒商時有偷稅私運赴滬情事已飭第五區菸酒公賣分局就近查辦呈覆核奪 
　　浙省抵補金帶征費上年經財政廳電令通飭自七月一日起五六兩年征費槪以每兩一角四分二釐五毫收算現各經征員陽奉陰違仍多浮收（台屬等縣尤甚）已嚴令切實查禁 
　　高審廳經廳長委金文諤充永嘉地方審判廳推事 
　　前砲兵營營長王惟因甬案嫌疑判處徒刑覊禁軍獄現已因病保釋 
　　日昨（二號）夜間二時菜市橋直街東清巷口裕豐雜貨店失愼延燒市屋三十餘撞損失財產頗巨 
　　財政張廳長厚環因此次封翁六旬壽辰在籍稱觴浙省同僚厚儀致祝特定今日（四號）假座城站聚豐園大開宴會文武當道柬請列席者有一百三十餘人之多 
地方通信松江 
[覆選開票情形]  
　　二日上午八時省議員覆選監督田寳榮率同所屬之管理監察各員在圖書館唱名開票約開一時畢事開出之當選人姓氏及票額悉如昨報所載無一謬悮惟榜示時因票額相同者多至六人不能編定甲乙乃由田監督親自抽簽决定在場參觀者照章以選舉人爲限他人不能濫入故會場秩序尚爲整肅是日組織覆選之十四人中除章紀綱等十二人當選外其餘之姚明善葉秉常作爲候補當選其未經選出之候補當選人則今日正在投票選舉時也 
[螟蟲復發近訊]  
　　省署科員史樹章前奉省長命令於上月二十六日來松查勘螟蟲旋於二十八日前赴金山於本月二日折回松江會同實業廳新派來松之技正李君及螟蟲攷查團特别團員尹督平等邀集各鄉自治委員在縣署會議肅清方法並因本邑西鄉一帶有發現蝗蝝（即蝗蟲之幼蟲）之謡議令各國地保轉勸各佃切實捕除散會後縣警察所領袖警佐那鶴年因此事關係重要即於當日馳赴西鄉石湖塘一帶查勘據該處地保覆稱並無蝗蝝發現那君遂責令具結留爲確無蝗蝝之保證現聞省委史李二君定三日起前赴各鄉勘視情形即由那君伴同前往並聞李君尚擬到處演說學理勸令防範惟各鄉民六都紐於舊習以爲災歉與否實由天意故於捕除卵塊等預防方法並 
不實行反以香燭錠帛乞鬼神之佑事極可笑即如本邑西門外有觀音堂一所廟貌久已圯毁近數日來忽然香火盛大訊之則皆西鄉農民因螟勢蔓延來求神明護佑者現聞有人以此事謡惑聽聞無裨實益將函請警所派警驅除藉破迷信 
太倉 
[第五區覆選告竣]  
　　太倉省議會覆選一號投票二號開票秩序井然午時卽了當選人　山錢滏金其源嘉定趙文郁黄守孚　思恭崇明龔滌瑕龔廷　共七名足額施祖鏞則爲候補當選蘇州 
[庭長解職赴京]  
　　江蘇高等審判廳民事第二庭庭長解雲輅日前奉到司法部密電令即來京另候任用解庭長接電後即交卸職務束裝出廳聞廳中人傳述林廳長到任後查有該廳不能稱職之推事被解職者已有數人或謂解庭長此次去戰雖經司法部冠以來京另候任用字樣然其内容恐尚别有原因也 
無錫 
[省會覆選見聞]  
　　本月一日爲省會議員覆選之期無錫屬於第六區由複選監督指定常州之縣學宮爲投票所無錫初選當選共有九十四人先一日陸續前去當日早晨乘車去者亦屬不少其賣票情形與各地一律上午八時照章開所投票因宜興之管理監察員未能依時到所延至九時始得開始投票無錫人中有榮某所組之票團内因倩人供稿致將證書被扣至下午六時封匭投票手續至此告竣本届覆選早由各買票團先期支配確定武進六人宜興三人江陰二人靖江二人無錫九人而無錫僅有九十四票不敷甚詎是以紛向武進江陰宜興三邑買得票權數十張始能足數本日歸來之各初選人述及無錫薛學潛被舉有二十一票周承基榮德生各二十票榮鄂生華蘅卿楊濟如蔡君植各十九票吴建昌錢湘伯各十八票其數甚確明日開票可覘究竟 
[防範盜匪之計畫]  
　　近日縣署因連出盜刦且案如黄荳船小麥船及新發生之一船六命仇殺案皆有江北艒艒船之關係楊知事特召集佐員商議取締艒艒船及各客貨船之辦法以免盜匪混跡現議定四門水關啓閉於夜間十點半鐘爲止所有來往不定之各客貨船裝貨來埠時須泊於水警或水巡船駐在地左近俾便保護客貨船卸空須即日出境以免危險常泊本埠作工之船艒艒船應編列號數每十船舉船長一人出爲擔保平日當心視察若有不端行爲須由該船負責以資取締議决之後擬即出示通告俾衆周知 
鎭江 
[省議員揭曉]  
　　鎭屬省會覆選於一日在萬壽宮投票二日上午十時當衆開票當選人爲于樹深（二十三票丹徒）梁鴻卓（二十票丹徒）戴鐵齡（二十票丹徒）黄江（十九票丹徒）朱翼雲（十九票丹徒）霍仁泰（十九票丹徒）王詠梅（十九票丹陽）胡允恭（十九票丹陽）王撰曾（十九票金壇）周　（十九票）施以成（十八票楊中）姜光輔（十五票溧陽）荆保宸（十一票溧陽） 
[天主街火警]  
　　鎭郡城外天主街西首某轎行於一日下午三時不戒於火霎時延及隔壁某鐘表店經警局消防隊瞭望台鳴鐘告警城内外各救火會曁警局天主堂各洋龍馳至灌救旣而丹徒縣倪知事警察局沈警佐駐鎭憲兵第一營一連戴禹聲連長各警區區長等督率兵警到場救護至五時始得撲滅計延燒凌雲閣裱畫店張姓成衣舖某理髮店某靛行某刻字店等八家共焚去樓房數十間 
[柳議員北上]  
　　本届衆議院當選議員柳肇慶（衍齋）北上之前各界無不設筵祖餞如鎭江總商曾曁各業商董分期設讌兹柳已於一日北上是日預由警察全體武裝排隊恭送並有八旗二藝廠貧兒院綢業公所啓普堂粥廠等全體及紳商學各界咸往車站歡送下午二時柳氏乘車赴寗轉搭津浦路車北上 
揚州 
[揚屬省議員之發表]  
　　江蘇省議會第三區覆選議員業於二日上午九時揭曉當選人儀徵一人鮑貴藻泰縣五人謝慶榮凌木生羅毓桐田震東于殖江都十一人張念劬王紹鶴鍾善道徐庭棨張書紳王贊臣徐乃佐任桂森劉長春陳大中朱德恒東台三人周嘉詠孟鈞袁駿勤興化二人成啓昌薛鈞培高郵二人王鴻藻吴鴻勳寳應三人劉文輅居保第顏作賓 
[收藏車械判處徒刑]  
　　江督新洲鄉地痞曹元珍私藏手鎗子彈經警區拿解縣署迭由各前任知事鞫訊供詞狡滑未能判决現趙知事以此案未便久懸該犯旣收藏軍械絶非安分良民遂按照收藏軍械律判處十六月徒刑指令陳獄官於二日送監獄署執行 
湖州 
[第三區省議員揭曉]  
　　本月一號省議會第三區湖州各屬投票選舉旋卽開匭計選出議員八名朱文十九票（長興）凌福鏡十九票（吴興）張旭人十八票（吴興）丁鳳元十八票（長興）王一成十八票（長興）張維熊十八票（吴興）邱炳華十八票（吴興）蔣玉麟十八票（長興）馮震十三票爲入候補第一（德清）其餘不及票額定二號再投 
杭州 
[關於收容德僑之近訊]  
　　收容德僑一案前奉部委會同省委曁洋委員等赴定海勘擇相當公房當由該縣馮知事指定　　署及署西隙地十畝以資修建並繪具　樣估妥建築費送由各該委帶轉送核在案兹聞前項收容處公房或修理或起建准以二個月爲限現因爲期短促欵項尚未奉撥馮知事恐悮要公特於日昨電請省長核示 
[覆選候補議員記]  
　　錢塘道尹公署二日上午八時覆選候補省議員各初選當選人陸續到投票所簽名投票至下午四時計算按照投票人總數尚差四人係因臨時組織故票數甚爲零亂當由管理監察各員報告沈監督展至六時閉櫃以待續到並聞今日上午依法開票 
[鴉片專賣中之抗議]  
　　鴉片製藥指銷蘇鄂贛浙一案杭嘉兩屬紳商極端反對杭總商會已具呈軍民兩長轉達中央請維烟禁兹悉該會昨復抄錄呈稿分函南昌武昌江蘇及寗波各總商會查照協力抗議以期挽回而免流毒並聞嘉屬嘉善海鹽崇德平湖桐鄉等六邑紳商已在嘉興會議一致反對指銷鴉片東日有電來省籲請設法挽回現復公推代表顧宗况等來省（聞寓城站旅館）具呈軍民各署請求挽救 
寗波 
[新省議員揭曉]  
　　浙江省議員覆選第四區昨日（一號）在寗郡老城隍廟舉行覆選投票監督張道尹並勤縣陳知事警察廳嚴廳長均於七時三十分到選舉場該處頭門外站有警察六人二門内站二人簽名處站二人領票處站二人票匭左右站二人秩序整肅各邑初選當選人到場投票者二百九十八人今日（二號）即在郡廟當衆開票計當選人十五名盛在珩王廉各二十票徐志鴻周紹頣郭景汾洪承祁宋蔚臣錢玉麒屠士恒李鏡第張原偉王棟周鈞棠裘光熾各得十九票勵支石十八票惟費錫齡十三票爲候補當選人刻正在投候捕當選人之票聞柴常春最有希望 
濟南 
[破私運鎗彈電]  
　　張護督日昨致電中央略謂近有日人春山等六名由青島運來快鎗三箱計共十枝子彈十二箱計共六千粒持有護照假充洋貨由車站起載運入魯境頃被偵獲當將人鎗一併扣留所獲日人六名應如何發落請示辦法並請令外交部與駐京日公使交涉轉知日人此後母得再行私運鎗械入境致違邦交竚候電未云云 
[財政廳新入借欵]  
　　財政廳長安茂寅日前以本省軍政　　待支孔急特向山東中國兩銀行磋商暫時借入現洋六十萬元以濟眉急聞此項借欵并無利息期以本年内抽還故七月分之軍政兩費尚得從容支付云 
[吴旅長剿匪得勝]  
　　直隸第一混成旅長吴長植現在濟寗一帶督隊剿匪甚爲勇敢日前濟寗魚台交界一帶有桿首白天祖率匪三千餘名盤踞該處吴旅長率隊連夜往勦遇匪於劉家集激戰二日將匪擊散除當場擊斃不計外並活捉三十餘名奪獲鎗械甚夥均已帶回濟甯日昨已將捉獲之匪一律鎗斃又駐紥高密縣之陸軍第六連王連長率隊遊緝至雙羊店迤東高糧顆内突遇土匪七八十人各執快鎗迎敵封擊三鐘之久匪始潰散當場斃匪三名擒二名得獲鎗械甚夥奪同肉票一名將擒匪解交膠縣營部訊明正法 
雜評一 
[副總統問題（默）]  
　　津議中之副總統問題自倪　冲到後發見兩說一謂已决定舉段一謂因欲得者多暫時擱置以待征南之有功者恐皆不盡然也蓋今日蒞會之人多欲得副座之人然又須避嫌决無有自表其眞意者故有人一言舉段表面必一致贊成而其心則必與其言相反也而從之言其何能久此舉段之說所以不可恃也若欲以此待有功者則前旣以之勸曹誘張而今復欲以之待有功者曹張輩豈肯再爲所愚部乎欲立功於今日試問何人堪以自信今後無人立功者即永虚此副座一席耶然則此暫時擱置之說亦不過以無法解决聊以搪塞而已 
　　故吾謂此二說皆不足以解决此副座問題欲得最後之解决其在經此黨派大變化之後乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海口岸將來發殿之計畫]  
　　昨承浚浦局惠贈英文上海口岸將來發殿之計畫書一册著者爲浚浦局水學工程師數人書分五篇共五十四頁言遠東與世界之商務關係及上海口岸之未來問題極篇贍詳頗有足供研究者惟原文頗長未克盡譯兹特轉述其大旨以饗閱者 
　　第一篇論世界交通之發達綜括其旨略分七節（一）行客往來商品輸運其交通日求快穩（二）有規模廣大而備置完善之海港始可吸引航海大船而發展外洋貿易（三）中國海港設有深水之碼頭時裝卸船貨可以機械爲之以代人工（四）亞洲與其他大陸間之商務不久將大增（五）巴拿馬運河告成太平洋與印度洋之貿易較大西洋進步尤大（六）太平洋印度洋貿易旣增商人與商船皆受其益而亞洲人尤佔有優惠之地位（七）世界將與中國共同活動以發展往來各海洋之商務中國應合此項趨勢之方法在於建築新式海港 
　　第二篇論遠東海港間之競爭其要點有四（一）北美與遠東間將來客商貨品郵件之往來無論如何必大加增（二）渡越太平洋之貨物旣多則必用吃水深在三十三英尺以上之大船以期減少裝運之費（三）渡越大洋之客商貨品能否直接與中國相接抑將由他國海港轉運來華則全視中國在沿海岸便利地點有無容受大商船之適當布置而定（四）從地理上商業上工程上觀察點言之中國北部與中部所需要之海港其最佳位置宜求之於揚子江口依著者意見揚子江口可關成世界最大海港之一 
　　第三篇論揚子江口海港之工程需要及其位置略謂蘇彝士運河水深三十英尺今復决定浚深至三十六英尺巴拿馬運河深四十英尺將來建造新船其吃水之深尚未必遽以能行過四十英尺深之運河爲限度凡行程遠者船身愈大使利愈多太平洋航路旣較大西洋爲長則將來行於太平洋之商船自必較大西洋船舶爲更大今後造海船者將以吃水深度由三十六英尺至五十英尺爲率故揚子江口之海港其深須以能容留目下行過巴拿馬運河之最大船舶爲度再此海港之位置須以日後可再浚深五英尺或十英尺者爲宜換言之即此海港須於水極低時深四十英尺入口處深三十六英尺且須可繼續浚深是已揚子江口除上海外未見有可　成此海港之地點屢經調查覺揚子江頭可造成世界海港者惟上海或上海附近而已雖有若干阻碍然若實力爲之則此阻碍未嘗不可消除此舉果見實行不獨中國其他口岸不受其害且將大受其益焉 
　　第四篇論上海成世界海港之工程佈置略謂中國如不願他國口岸操縱其國外貿易而仰賴其轉運則當設法整頓上海口岸姑擬辦法數條以供研究（甲）以上海爲開放海港此層在工程上雖可辦到然困難頗多（乙）以上海爲船塢海港在港口築閘圈圍黄浦此層似有不利之點（一）出入海港全恃閘門（二）黄浦與其支河間之往來將受影響（三）築閘經費浩繁（四）上海溝渠與食水源流將受妨礙細按之以上四端不盡可慮試逐條言之（一）閘之造法仿用他處船塢海港之成規可同時容放許多船隻出入雖船過閘時稍有躭擱然港中無急流得失相抵倫敦與利物浦兩大海港皆有港閘未嘗稍碍其發達也（二）黄浦中保存一定水平線是否碍及與黄浦相通各河港之往來著者今未能有確切之答語但若將河港浚深即無妨碍再江浙内河其重要者多無潮汛作用（三）黄浦造閘經費約略言之共需銀四千五百萬兩（四）上海現在溝渠似漸有重新裝置之必要而食水亦須取給於揚子江或太湖等處此皆爲上海將來必行之舉動與築閘問題無關也轉言船塢海港之辦法其利有六（一）此法著聞於世且經過貫澈之試驗（二）港内任何地點可以開浚故無論何種水深皆可永遠維持（三）工程完畢後港水可浚深七尺（四）港水浚深七尺上海碼頭之價值隨之而漲（五）碼頭之建築費較少（六）黄浦可不復淤積沿碼頭之開浚因此可止再黄浦築成船塢海港後吴淞至上海有甚長江岸共三十八英里沿岸皆可起築深水碼頭港闊一千英尺至二千二百五下英尺足容最大船舶其積爲六方英里又十分之八較倫敦船塢海港大七倍較德國亨堡海港大兩倍半且此海港可展至上海以上可開挖沿江平地而放大之他處海港有發展之餘地如上海者殆未有也由海入浦必經南峽其最爲航行之障碾者厥爲峽口之神沙沙上之水低時深十六英尺高時深二十六至二十八英尺若在春水漲時深三十英尺最大商船會行經行經此沙之上者以著者所知爲吃水深二十九至三十英尺之船若使上海依照上法成一新港以容船則神沙之水當挖深二十餘英尺使其於水低時有三十六英尺之深水佔計修治南峽經費約需銀四千萬兩（丙）另　一河穿浦東半島而至杭州灣此舉功績未必見佳非善法也著者調查之結果可總束於下（一）開放海港因目前淤積情形不便建築但能否有成今尚未能切實决定（二）就著者所見將黄浦改爲船塢海港乃最善之法（三）修治南峽使爲入港之道 
　　　第五篇論上海港發展之形象略謂今上海入口在水低時水深十六至十八英尺水高時水深二十六至二十八英尺若長此不求改良則吃水逾二十八英尺之商船永不能駛入二十年後上海將失其頭等口岸之地位矣海港之工程浩大非可預定完工期限至少當需二十年之久云云 
　　書中附有上海附近水道圖及海關工巡司戴納爾君之意見書戴君主張寛定一二年期限就浚浦局水學專家所報告者詳細調查研究使上海成頭等海港應用何種方法需費幾何以爲着手辦理之準備云 
[歡送游美學生預誌]  
　　文滙云美國大學同學會留美學生會江蘇小敎育會青年會女子青年會寰球中國學生會等定八月七日下午四時起七時止在霞飛路四零五號美國商務參贊安立德花園内茶話送别中國赴美學生約一百五十人業已發出請柬千餘届日美國代理總領事博君陳交涉員李登輝君朱少屏君沈恩孚君蔡廷幹君滬寗鐵路副總辦之夫人中國修改稅則會美國委員薩格君等均將詣會演說茶話旣畢且擬以奬品分贈近今勸募美國紅十字會捐欵最出力之各隊隊長得奬者爲王正廷君唐露園君朱少屏君聶宗羲君及簡君每人各得金時計一枚 
[上海交通票可兌墨洋]  
　　本埠交通銀行昨在各西報登載廣告謂上海支行所發行每張一元五元十元五十元一百元之紙幣均可在本埠該行兌收墨洋此項紙幣本埠各外國銀行及工部局一律收用惟上印江蘇二字者則僅能兌怍國幣云 
[郵務客卿作古之追思]  
　　文滙報云中政府爲致敬已故前任總郵政司帛黎君起見特命全國郵務局於八月九日均下半旗 
[烟酒業否認公賣新章呈文]  
　　本埠煙酒兩業同人聯名公呈江蘇烟酒公賣局曁江蘇財政廳文云呈爲新章煩苛衆情惶惑環求取銷以恤商艱事竊商等前讀報章所載均廳鈞局與煙酒公賣局江蘇政廳會銜布告一則并補徵烟酒公賣費簡章八條凡已徵費之煙酒須由沿途稅所覆騐斤量
酌量補徵各等請伏讀之餘不勝惶駭竊思烟酒斤量舊章早已規定公賣旣設專局且有軍警協查則防弊不爲不周何再委託稅所更加以意外之吹求名爲補徵實則加捐名爲除弊實則病商夫釐局司巡之伎俩早爲中外商民所疾首設再比以稽查之職予以補徵之權則沿途稅所林立到處稽查即使司巡盡能潔己奉公而商人已深受節節停留之苦况留難需索積習已深初非一紙空文所能生其効力是除弊而弊轉深恤商而商更病商等共同討論對於此項新章實屬萬難承認且同業均係包認性質更與普通散收不同實無稽查之必要事關商業安危爲此合詞瀝情上陳伏乞廳長局長鑒核俯念商困已深處此時局負此重稅已甚顚危乞除意外之苛優藉延一線之生機取銷新章以順輿情則結草啣環永不忘仁人之賜矣伏雜矜察迅賜批示不勝追切之至 
[巡警毆斃人命之控訴]  
　　昨日上午有婦人奚邱氏至上海地方檢察廳具狀聲稱上海人年五十五歲家住浦東南碼頭南二十四保十四圖六里橋鎭丈夫奚羅春耕種度日身體强健素無疾病陰曆本月二十五日下午三時許丈夫擔水道經該鎭擔中之水潑出濺及該處站崗巡警之足（該巡警現在不知其姓氏號碼容查明補呈）不料該警不由分說將夫痛毆復以手中所持之鎗柄亂擊以致丈夫身受重傷伏地亂滾其時該警還不釋手後經他人解勸丈夫始得歸家延至二十六日午刻十二時因傷氣絶而死婦人因夫死非命爲物來案具報請求相驗伸寃等情並經該圖地保沈明山同報到廳林檢察長委派夏檢察官沈檢驗員等渡浦檢驗旣抵尸場尸妻奚邱氏與地保沈明山又均投案伸訴前情要求伸雪夏君等驗明奚羅春下體小腹並腎囊等處委係受致命傷而死塡明尸格判令尸妻具結棺殮聽候返廳禀復廳長函致警察廳請將該警送廳歸案訊辦迨夏君等返廳時已下午二時矣 
[查究韜朋路命案之線索]  
　　揚州人某甲年約三旬左右於上月二十六號夜被在逃之某某等三人以叉麻雀爲由誘至虹口韜朋路九百七十六號門牌婦人高周氏家連戳十九刀殞命當由四百八十五號一千二百八十六號兩華捕與包探李和卿將高周氏與蕩婦王阿毛（卽陳阿毛）一併拘獲解由公共公堂訊供管押並將屍體舁入驗屍所經中西官蒞所驗明飭保報堂棺殮聽候緝兇解究在案兹經捕房查得陳阿毛向居直隸路八十七號門牌係是土娼是晚有相識之青江人崔鳳山邀往高周氏家略崔即出外未幾偕同死者等三人到來聚叉麻雀至十一時許陳阿毛先行上樓安睡當時如何衝突未悉底藴惟查死者身畔各種字據卡片似名田煥章而在逃之崔鳳山實爲本案之要證故於昨日將高周氏陳阿毛復解公共公堂由俞囊讞會同日副領事林出君訊據中西探禀明前情並據四百八十五號華捕上堂訴明是晚突聞呼救之聲即往該處查察詎前門緊閉呌喚不開我卽從後門入内見死者横倒於客堂中間地上尚未氣絶惟已不能言語陳阿毛與高周氏均站在樓上我即雇車將死者送院醫治並囑一千二百八十六號華捕將兩婦拘入捕房詎死者傷重不及醫治旋即斃命云云訊之陳阿毛高周氏供與前同堂上即命兩見證分别在供單上簽字復令繙譯陸益樹在供單署名作證以昭鄭重簽畢經中日官會商之下判陳阿毛交五百元人洋並保候示高周氏暫行開釋候緝提兇手到案訊究 
[上虞越貨殺人案在滬破獲]  
　　匪徒楊德富於本年七月十六號夜在浙江上虞縣持械糾黨搶刦梁炳甫家衣飾現洋並拒捕開鎗擊斃王阿三（即楊家茂）案發逃滬匿跡北浙江路懷安里内兹被浙江官廳訪悉備文派警來滬會同老閘捕房特别機關華探目張芝卿陳雲忠李星福西探目壳羅香將楊緝獲昨解公共公廨由張襄讞會同英卓副領事升座預訊卽據中西探目上堂禀明前情並將浙江官廳移請公廨繕發之提票呈案請察繼由浙江法警投案請將被告引渡歸案訊辦詰之楊德富供稱我由紹興來滬迄已四年向以摇船爲生從未犯案請求明察中西官會商之下判楊押候備文錄供解送浙江歸案訊核 
[澈查匪徒罪案]  
　　匪徒大頭阿榮（即著匪田四根之弟田阿榮）曾於本年二月一號在虹口斐倫路糾合黨羽各執手鎗攔路剥刦行人沈昌福之綢皮衣服現洋逃逸後經事主執捕查緝已久前日經閘捕房特别機關中西探將阿榮拿獲拘入捕房昨解公人公堂由中西探上堂禀稱被告犯案纍纍調查手續一時不及完備請爲展期開審問官得供判田押候查明於下禮拜六復訊核辦 
[日本郵船過淞赴港]  
　　東洋汽船會社郵船高麗丸於本月一日由長崎出發開往香港二日夜十時許道經淞口下椗三夾水雇滙德豐拖駁公司之維多利亞輪船在海關碼頭接渡滬埠搭客該渡船於昨日午後三時載客啓行經過楊樹浦時由浦東三井煤棧日人鳴砲揮旗以歡送之至四時許駛抵高麗丸旁搭客紛紛過船迨將行李等件搬運完竣已將薄暮該渡船駛回滬埠時已七點一刻聞高麗丸即於是晚起椗往港云 
　　英文滬報云東洋汽船會社之高麗丸郵船於二日晚間十時抵埠載客甚多達商律師亦在其列該船於三日下午三時開往香港駐滬英國按察使沙斯瑪禮士爵士亦爲搭客之一 
[美按察署檢事回國]  
　　英文滬報云駐滬美國按察使署之檢事郝爾康白君乞假四月今夜（三日）乘芒梯格爾郵船回國抵美後將至華盛頓與司法部領袖商榷東方司法事務 
[本月份各國幣價之定率]  
　　本埠海關收稅處發表本月份各國金銀幣兌價定率如下英金一鎊值關平銀三兩七錢五分關平銀一兩值法郎七元二角九值日洋兩元三十八錢值盧比四元值墨洋一元五角美金一元值關平銀七錢九分 
[瑙威領署懸旗誌慶]  
　　英文滬報云今日（三日）爲瑙威國皇誕辰駐滬瑙威總領事愛仁君近適應召赴東京管理瑙威使署故本埠該國領事署是日僅懸國旗並無慶祝舉動 
[日署裁判所展期訊案]  
　　英文滬報云星期三夜某日人在虹口某里與中國婦女衝突一案本定今晨（三日）由日領事署裁判所開訊兹已展期據云乃因日本當道欲調查案情之故又某日人毆擊人力車夫一案亦展期審訊其日期均未經指定 
　　文滙報云某日人被控於星期三夜在吴淞路侮辱中國婦女並以硝强水傾於諸人之身該案將於星期一日繼續審訊 
[一星期間之金融調查]  
　　本埠各外國銀行之大條跟上一星期内雖由美屬新金山等埠運來二千二百四十六條然出口之數亦有一千八百九十七條所以先令難以縮短大條銀價亦無升降至中交等銀行裝赴漢口一埠之銀洋亦共有一百萬元兹將從上月二十九號起至昨日止之進出口細數列下（星期一）滙豐銀行由太平洋公司輪船載來大條銀二千一百四十五條又花旗銀行九十一條中國銀行從蘇州運來洋十萬元各錢莊由寗波載來洋十萬元中國銀行裝往漢口洋八萬元花旗銀行代大德昌裝赴香港大條銀八十一條（星期二）各帮由内地運來洋十萬元（星期三）交通銀行由常州來洋二萬元麥加利銀行裝往香港（代大德昌）大條銀三十八條（星期四）交通銀行裝赴漢口洋三十五萬元中孚銀行亦裝去洋二十五萬元大德昌裝往廣東銀六萬兩（星期五）道勝代大德昌裝往香港大條銀六十條交通銀行裝往長春洋五萬元各錢莊裝赴漢口洋二十萬元（星期六）滙豐銀行裝英公司輪船運往防備大條銀一千七百零八條花旗銀行代大德昌裝往香港大條銀十條大德昌又裝往廣東賣銀二萬兩 
　　昨日台灣銀行結進本月份日本滙票十萬元價四錢六分一二五又結出十月份二十萬元價四錢六分五麥加利亦結出十一月份五萬元價四錢六分六二五滙豐結進東滙（即期）十五萬元價四錢六分一二五前日正金花旗和蘭華比台灣等銀行結出陽曆十二月份先令十餘萬價四先令十辦士較現今之鎊價計長七五 
鎊價自上月二十號長二丸　今未有變動大條銀價亦然所以八月份標金最高之價（二十九號）開過二百二十七兩六錢最小之價（三號）開過二百二十五兩九錢五分進出相差一兩六七錢 
　　現貨赤條出口仍屬寥寥最小之價（二十九號）爲二百八十五兩二錢五至二百八十五兩五錢最大之價（三十一號）二百八十七兩七錢五昨日收盤略小一兩二錢五是以恒孚永豐餘銀樓同行之足赤飾金仍無改動 
　　墨洋與龍洋自二十九號迄今因裝往漢口等埠共有一百數十萬元進口甚稀故價稍增約在七錢二分一二釐之間 
　　銀拆仍因街底枯涸二號以前須二錢二分至一錢七分昨日稍鬆上午一錢四分下午六分蓋因明日（五號）爲各機關及銀行秋季休息之日華商方面亦無必要之用度也 
　　昨爲星期六調查中外各銀行（中孚聚興誠四明永亨鹽業竺銀行不在其内）所存大條銀曁銀洋之數如下麥加利存銀一百五十一萬洋一百五十萬大條銀一百五十一條滙豐存銀四百二十三萬洋一百六十萬大條銀五百條德華存銀四十六萬正金存銀四百四十七萬洋六十二萬道勝存銀一百四十九萬洋四十二萬通商存銀三十萬洋五十萬東方存銀二百九十三萬洋五十萬花旗存銀一百四十五萬洋九十四萬華比存銀五十九萬洋三十二萬和囒存銀三十萬洋一百零七萬中國存銀一百二十五萬洋三百六十二萬台灣存銀一百十七萬洋七十三萬住友存銀四十八萬洋二十一萬各錢莊存銀三十五萬洋一百七十五萬交通存銀一百二十一萬洋一百六十四萬有利存銀四十萬洋十二萬三井存銀十九萬洋十二萬三菱存銀十一萬洋四萬朝鮮存銀三十二萬洋四萬中法存銀五十六萬洋二十六萬總計存銀二千三百七十七萬洋一千六百萬大條銀六百五十一條較上月二十七號少存銀二十二萬兩洋四十九萬元大條銀則多存三百三十九條 
[調查徵收釐稅人員之履歷]  
　　上海稅務所昨奉財政廳胡廳長令缅奉財政部訓令以釐稅用人前曾由部頒行改收釐稅考察條例規定各項通飭在案凡任用徵收人員自應遵照辦理其成續資格不合者應即查明撇換近查各徵收機關仍不免有濫竽充數之人特再通令將所有辦理釐稅之人員履歷限文到一月内彙案呈部以便考核等情除分行外特令該所長遵照部令辦理 
[選舉訴訟餘聞]  
　　省議會議員上海縣初選舉投票時第五區投票所選民周徵孫頴才喝衆行兇毆打巡警擊毁票匭經沈監督將周移送法庭訊判監禁三個月孫尚在逃未獲迭紀前報兹悉沈監督查得孫當時被逸係由該圖地保周和尚包庇縱放前已將和尚拘案保出自願於三天内交孫到案迄今逾限多日尚未交案故又於昨日諭飭吏警下鄉責令保人將和尚交出以便解案嚴究 
[劃分包探巡邏之地段]  
　　法總巡施美德爲鄭重防務起見昨日面諭華探目黄金榮沈德福於所轄界内劃分三段自小東門至大自鳴鐘爲一段大自鳴鐘至嵩山路爲一段嵩山路至蘆家灣爲一段每晚選派各探分段巡邏以便遇事推諉黄探目等奉諭後業已將各探分别支配擔任地段於即晚起實行巡邏 
[陳烈女追悼大會之籌備]  
　　今日午後二時滬上各界爲陳烈女畹珍開追悼大會於斜橋南紹興會館永錫堂先期推舉籌備員壽孝先曹慕管徐乾麟周岷源許默齋陳漢翹吴善卿宋漢章魏清濤何秋士胡格生曹恩仙田時霖裴雲卿田資民魏鴻文等分投籌備會場一切　置在該會館大門前及東西兩側高紥牌樓中扯國旗門首設簽名桌　井中搭蓋凉棚正廳設來賓休憇席大廳與凉棚週　懸掛各界哀輓幛聯誄詞匾額等類追悼場設於戲台上正中上懸江蘇齊省長所贈矢志靡他四字大匾額一方中懸陳烈女汕畫像一幀左右懸江蘇李督軍頒贈輓聯一付下設香花供桌沿台邊中設演說臺左設書記桌右設新聞記者席一切布置頗爲整肅想開會時必有一番盛况也兹將所訂開會秩序錄下（一）開會奏樂 
 
 
 

Page 11

 
 
（二）推舉主席（三）報告開會宗旨（四）宣布烈女事蹟（五）唱歌追悼奏琴（六）讀祭文（七）行追悼祭禮一鞠躬奏樂（八）會員演說（九）女賓演說（十）男賓演說（十）（一）家答謝（十）（二）攝影散會奏樂 
浦東華商工廠近况 
[煉鐵廠]  
　　自歐戰以來生鐵來源減少本埠各船廠之材料時慮缺乏華商乃設法自製如滬南求新廠之發明煉鐵已有成效陸伯鴻等集股組織之和興公司在陸里橋地方建造廠屋裝製機器亦已辦有頭緒將次出貨並聞朱志堯將求新廠債務糾葛解决後亦擬集股創設煉鐵廠現已在高橋附近小沙頭地方購置沿浦灘地四百餘畝派某國工程師帶同測繪員前往測勘地勢以便鳩工建築工廠碼頭並聞所購之地尚不敷用擬再續購 
[小船廠]  
　　訂造修理碼頭船之小船廠年來頗形發達沿浦一帶不下百數十家本届夏季船隻之入廠修理者較上年尤多蓋因客臘氣候嚴寒船底受凍易於朽壞故也前次各該廠　匠工人求加工資致起罷工風潮現已解决近各該廠主以同業素無團體諸多不便現擬商訂行規結合團體以資聯絡云 
[兵工廠紀事兩則]  
　　上海兵工廠因須趕軋鎗砲各彈尖頭之鋼盂曾經呈部核准添造五十六匹馬力之機器一部開工以來將届三載工程頗爲浩大現在行將工竣二三月後即可告成云 
　　兵工廠之舊鐵料因係笨重之件均安置於空地邇有江北船户每至深夜從浦灘潛入竊取私售與販舊貨之擔户轉賣兹爲警察李巡官查悉以兵工廠之舊鐵關係製造軍械旣有被竊情事亟應防範是以飭警禁阴舊貨擔户不得擅入高昌廟境内購買一面派警在浦灘隨時嚴查江北船隻禁止停泊灘邊昨已令各長警遵辦矣 
[修理勳章之招徠]  
　　省公署通令本埠軍政各機關云頃准印鑄局文開民國奠定以來本局勳章製造所製發各項勳章爲數甚鉅歷經數年光彩減色在所難免本局勳章製造所現銳意改良近製各章較前尤爲精美兹爲便利佩帶勳章人員起見特於所中遴選技術人員督率工人於製造勳章之外兼事修理凡有減色舊章及綬帶勳表等件經久晦闇或被污損者如願配換修飾均可交本所承辦應收資料亦格外克己價格另列合行通咨貴省長請煩轉飭所屬一體知悉 
[殖邊催兌之聲浪]  
　　昨日下午催兌殖邊商困事務所發起人朱子才嚴硯卿程吉孚朱萊生葉貺辰浦昌後及前殖邊總理汪彭年君等仍在城内西姚家弄思敬學校内開茶話會提議上星期五開大會時由衆議决鈔票先發現欵四成存款二成餘作股本或定期存欵洋商債欵亦得同一辦理等情當由焦樂山史怡芝劉清澄徐孝孟擔任拍電北京總行要求同意正議論間由滬行送到總行回電各發起人傳閱之餘得悉總行已在力備現欵妥即照行復互商進行方法良久散會時已鐘鳴七下矣兹將回電錄後轉商困事務所議公鑒皓郵代電鑒諸公苦心維持高誼至咸刻正竭力籌現妥即派員商承實行先此布復尤希隨敎殖邊卅一 
[寗波同鄉特别大會紀事]  
　　甯波同鄉於昨日下午二時在四明公所開特别大會爲籌議建築寗波同鄉會新會所組織募捐團事到會者達六百餘人極爲踴躍首由會長張讓三君報告開會宗旨次公推朱葆三君爲臨時主席復由朱葆三君託錢達三君代表次方椒伯君宣讀募捐團章程全體贊成通過次俞宗周趙晉卿沈仲禮陳良玉諸君演說大致說明寗波同鄉會建築會所之必要並勸告同鄉踴躍輸捐衆皆鼓掌歡呼次由到會同鄉認捐共計捐集洋六萬五千餘元至散會已鐘鳴六下兹將募捐團章程及捐欵細目照錄如下 
[寗波旅滬同鄉會建築會所募捐團章程]  
　　第一條本團以羣策羣力募集捐欵建築本會新會所爲宗旨第二條本團組成後凡爲團員一致進行以達建築會所之目的第三條建築會所之捐欵總額預定爲銀元二十萬元第四條本團設團員六百人敦請同鄉各業之熱心者擔任分向同鄉行號店舖或個人廣爲勸募如更有願任團員者得本團之認可得隨時增加之第五條本會各職員均列入團員並推舉募捐總主任一人主任六人辦理捐務以專責任第六條募捐之期限定爲一個月自夏正七月初一日起至七月底爲止第七條每一團員募集之捐欵定爲至少五百元多則益善第八條團員募到捐欵定一星期彙繳一次開列名單並捐欵送交本會募捐事務所掣取收據第九條捐欵及收條加蓋本會圖章並由會稽董事會同蓋章以昭愼重第十條收到捐欵指存殷實莊號妥爲儲蓄非建築會所不得動用第十一條凡熱心助欵人姓名隨時標示本會門首以資表揚如本人願登報者另行照登第十二條本團事務所内設坐辦一員由總主任聘任專辦募捐一切事務其他辦事員由坐辦選派第十三條本團定每十日開會一次全體團員務必到會討論募集方法考察捐務進行狀况遇有特别要事則臨時召秉第十四條會所落成時凡助欵人及各團員各項紀念奬章另有專章規定第十五條募捐告竣會所落成後刋印徵信錄分送助欵人及各團員以示核實第十六條本章程未盡事宜得由團員提議開會議决修正之 
[寗波旅滬同鄉會募捐員名譽奬章]  
　　本會建築會所募集捐欵端賴熱心諸同鄉廣爲勸募合羣策羣力襄成斯舉本會對於出捐者旣定有紀念條例以答盛意然不有勸募欵何由集是對於募捐員不可不有奬章以示鼓勵爰議定募捐員名譽奬章俟會所落成依照施行今日募捐諸君子一片熱忱他年永享隆名與本會同垂於不朽當亦我諸鄉老之所贊成也歟（一）募集特别鉅欵者（甲）認爲本會永遠會董不收會費（乙）贈大銀杯一只（丙）本身及後嗣遇有生命財產關係時本會共同設法保護以示優異（丁）特刋照相於大議事廳並勒姓名於銅質紀念碑（二）募集捐欵在一萬元以上者（甲）認爲本會永遠會董不取會費（乙）贈中銀杯一只（丙）享會中優待之榮譽（丁）特刋照相於大議事廳並勒姓名於銅質紀念碑（三）募集捐欵在五千元以上者（甲）認爲本會永遠會董不收會費（乙）贈小銀杯一只（丙）特刋照相於大議事廳並勒姓名於銅質紀念碑（四）募集捐欵在三千元以上者（甲）認爲本會永遠會董不收會費（乙）彙刋照相並彙列姓名於銅質紀念碑（五）募集捐款在一千元以上者（甲）認爲本會永遠特别會員不收會費（乙）彙刋照相並彙列姓名於銅質紀念碑（六）募集捐欵在五百元以上者（甲）彙刋照相並彙列姓名於銅質紀念碑民國七年七月二十二日議定 
[當場認捐題名]  
　　（捐一萬元者）屠景三（一萬元者）虞洽卿（五千兩者）寗商總會（五千元者）謝蘅牕孫許夫人（一千元者）董杏生（五百元者）美華利何紹裕紹庭恒昌祥張延鍾福和烟公司老順記愼昌煤號錢達三萬順豐恒豐昌豐記方叢佳軒蔡同浩何積璠永泰成張志方姜品良凌鞠齡柳鈺棠（四百元者）陸維　綏厚堂瑞昌順（三百元者）陳文鑑瑞隆號（二百五十元者）復泰愼記新順泰（二百元者）周仰山陳椿源計壽松中英藥房五洲藥房潤興成董洪茂惟康號朱世恩廣泰祥銀樓同義堂孫子雲董夢槐徐忠信應子雲陳學堅沈仲禮新順記（一百五十兩者）呂耀庭（一百五十元者）唐華九華美大藥房（一百二十元者）元昌號（一百元者）康錫章項松茂萬生盛毛維三隱名氏豐和李廉蓀美泰藥房陳秀惠李子良孫純甫胡景揚申大號何元通永昌泰夏唐三毛全泰元昌成中法藥房裘小竹華慶號同昌號順利號中洋藥房大陸藥房陳如馨（九十元者）同義和（七十五元者）元生號愼泰號（六十元者）同春和鼎康號美昌號恒源泰乾泰祥新義和老順泰錫記鴻源順（五十元者）商韻賡沈蓮舫陳蓮新何詠昌同生泰陳茂堂愛華士藥房陳玉書林全華陳韻笙錢雨嵐合興號（三十元者）洪益珊順泰昌（二十元者）紫寳懷（十元者）俞雲卿金安卿曹森華蔡方源（五兩者）李子美（五元者）呂子珊丁玉山陳玉樹 
[通俗宣講社社務紀略]  
　　通俗宣講社於上月三十一日在浦東塘橋鎭開夏季宣講會下午三時各講員渡浦至鎭會場先由該鎭鄉立第一校長王吉甫預備到者擁擠開會時由總幹事袁頌豐請王君代爲報告次袁君講夏季衛生談汪春涵講公衆衛生要旨錢耀宗講微生物與人體之關係至六時乃分贈印刷品散會並聞該社於四日（即今日）下午三時在大南門迎春高昌廟南區宣講所開講已由理事俞元爵預備一切又五日（即明日）爲該社圖書館（設小南門水神閣樓上學商公會）一週紀念請青年普益社職員楊家堃裴圖雄二君演敎育幻燈又定七日下午三時至浦東楊家渡開講云 
[尚德公學近聞]  
　　醬　衡滬北尚德公學自汪馥沅接辦後精神形式大加刷新所聘敎員均學識豐富饒有經驗者故署假補習科學生已達百數聞定於夏曆七月十日開學 
[化粧品但完正稅]  
　　江海關稅務司威君接工商研究會函云上海中國化學工業社機製各種化粧物品業經敝會呈由江蘇實業廳轉呈農商部咨請稅務處核准該社所製仿照洋式各種化粧物品准予援案在第一關值百抽五完納正稅一道給發運單沿途槪免重征在案理合將江蘇實業廳批示錄呈並飭該商備禀聲明一併函請貴關准予該商註册立案按章投稅於報關時給發運單相應函致貴稅務司查照恩准施行等因聞威君已允准照辦矣 
[香烟廠擋車童子罷工]  
　　浦東陸家嘴英美香烟廠捲烟間擋車工人多以年未成丁之童子充之新老兩廠約三百餘名兹該童子等以前大班討佛在廠時訂有優待章程每逢夏季星期六下午停工半天以資休息工資並不折扣本届炎夏署氣逼人新大班海　取消前定辦法一再要求循照向章迄未允許於是相約於昨日上午罷工以致牽連全廠女工不能工作未知如何了結也 
[警察炎夏停操]  
　　淞滬警廳長徐國樑昨通令各區所隊略謂現在天氣炎熱所有長警操練一節自即日起暫停兩星期以示體恤一俟秋凉再行飭知仰即遵照 
[新疆路火警]  
　　昨早八時許閘北新疆路居婦薛姓家突兆焚如當由各段救火會到場救熄焚燬平房四間事後經四區一分所楊警佐飭警查明起火情形復候核辦 
[隨車憲兵查獲烟土]  
　　前日午後四點時由北站開往嘉興之區間車駛至新龍華站時由憲兵查得三等客車坐位下有一包裹因須檢查詢問何人之物良久無人認領乃開包檢視内包茶葉中有鴉片烟一百二十盒當即帶連經吴連長解送軍署核辦又昨日午後三點時南車站開杭之快車有乘客一人手提蒲包形色倉皇由憲兵向之檢查蒲包内係屬白糖夾儲烟土十一兩餘當將人贓一併解連訊據私帶烟土者爲陸阿勝供認此土帶回松江圖賣亦由吴連長判解軍署懲辦 
[捕頭偵獲烟窟]  
　　法捕房捕頭偵得小東門外王謝氏蕭巧林家有私賣燈吃情事突於前晚帶同包探前往抄出烟鎗數支又其他煙具多件帶入捕房諭各存洋保出昨日傳至法公堂先由捕頭禀明前情請究詰之蕭等供認私賣燈吃不諱中西官判各罰洋二十元充公烟具銷燬 
[片送客棧内查獲之男婦]  
　　前日上午十句鐘法捕房偵探持捕頭阿而風西名片送流氓陳榮元及婦人王阿六（即王李氏）二人至閘北偵緝隊聲稱昨晚陳與該婦同至東新橋萬華小客棧借宿當經查獲詢得該婦家住閘北華界是以移送貴隊請就近查傳家屬到案核辦等語當經偵緝隊郝隊員盤詰陳稱是揚州人素爲鞋匠又據王李氏稱本夫王某放黄包車爲生云云遂飭隊士傳王到案併解司法科核辦 
[少婦投繯殞命]  
　　向在麵粉廠爲小工之陳阿炳住居閘北叉袋角洪仁里其妻王氏年二十歲徐州籍昨早八時許不知何故忽然自縊身死迨陳察覺解救已經不及旋由四區二分所錢署員查悉飭令十一圖地保瞿梅生投報地檢廳請騐而陳阿炳亦投廳禀稱我妻實係自己縊斃請求免驗情願自行棺殮林廳長准如所請諭令具結呈案備查 
[汽車碾傷行人]  
　　昨晚七時三刻有住居本城虹橋南小白栅内二十八號門牌之王金山行至租界三洋涇橋愛多亞路中間適遇某洋人所坐之四百十二號汽車由西往東迎面而來王不及避讓致被撞倒碾傷手足及腰脅等　血流如注後經站崗　到來將王袂登黄包車送往仁濟醫院救治該汽車經洋人簽字放行聞王傷勢甚重恐有性命之憂云 
[火車磕傷鄉人]  
　　前日下午四點餘時有一售賣紅菱之陳姓鄉人在外日暉橋橋面行走適有由杭開滬之火車疾馳而過不及避讓該鄉人被車磕傷頭額當送上海醫院醫治尚無性命之虞 
[明治貿易公司聘請華經理]  
漢口路九號日商明治貿易公司分司分設上海歷有年所營業日　發達聞該行基本有一千萬金之巨現又聘請精於商業之慮緯卿充任華經理專營進出口貨輪船煤炭顏料雜糧疋頭五金等業云 
[行兇嫌疑人還押待訊]  
　　江北人陳浦勝譚老五等日前在法新租界唐家灣華揚樓茶肆啜茗突來無賴數十人各持器械不問情由將陳等扭住行兇以致陳等頭顱受傷倒地後由巡街捕到來若輩始各逃散祗拘獲嫌疑人胡長生一名帶入捕房飭將陳等送往醫院醫治在案現因傷已痊愈故於昨日解送法公堂由捕頭禀明前情請核中西讞員向原告略詰一遇判胡還押候復訊核辦 
[生米已成熟飯]  
　　張桂林昨至法公堂控稱女兒寳英早已許字尚未完婚詎於前年私行逃逸找尋無蹤日前始經民人偵悉匿跡法租界聖母院路地方與顧才郎姘識故此扭案請求訊究並請將女給予領回完婚詰之張寳英供實因家中貧苦故於前年來申帮傭後與顧才郎姘識現已生有男孩一口不願回家求恩成全顧才郎供民人向爲木匠與張寳英已姘兩年是實中西官判顧與張寳英各交尋常保出外着原告於七天内偕同未婚婿到案再行核辦 
[碼頭垃圾限日挑清]  
　　南市十六舖寗紹碼頭旁素有垃圾船停泊逐日各處挑來之垃圾穢物挑至是處裝船運至浦東傾棄近來垃圾夫貪懶將餘剩之垃圾在碼頭畔堆積久未清除所積日多值此炎夏一經日曝穢氣四佈該處與法租界毗連法捕房捕頭李望目擊情形以其與東捕房内辦公人等大爲不便爰於昨日親赴第一區署面謁 
趙墨林署長請爲設法清除趙署長立用電話通知警廳衛生科傳諭承運垃圾船夫頭限兩天内乘此潮汛一併運載潔淨不得再事違延 
[野味店與販鴿客商涉訟]  
　　南巿劉洪興等野味店六家聯名公呈上海縣公署請禁阻品記鷄鴨行將江北客商運滬之鴿子爭奪攬買等情旣而品記行亦赴縣聲訴被該店等任意在碼頭阻止行商買貨當經沈知事分别批示並以劉洪興等所請備案應母庸議各在案兹聞販鴿客商葛七等復至淞滬警察廳禀訴前情請爲維持客商生計徐廳長批令南市第一區警察署查明復奪兹經該署趙署長查得販鴿商客大半俱係江北人此次該客商公呈各節尚屬實情業已據情申復請示核辦 
[撤銷强搶金飾之訴訟]  
　　婦人龔炎妹在新閘捕房指控鄉民朱桂啓强取金圈一隻昨晨由捕將朱拘解公共公堂經中西官研訊之下以原告所控證據殊欠充分遂判將案註銷被告開釋 
[糾衆行兇之懲罰]  
　　北蘇州路三泰弄居婦王陳氏在公共公廨刑事科控被隣婦祝施氏與夫祝焦寳前日糾同金秀林（即任三林）張阿土（即祝小寳）等多人行凶擊傷頭額等情昨晨由探將被告等傳至公堂經中日官訊供屬實判祝施氏罰洋十元如不繳洋改押女所十天餘人各罰洋五元無洋各押五天如該被告能將罰欵指繳准予提洋十元貼償原告醫費 
[巡士緝賊獲奬]  
　　南車站通源通達等轉運公司之貨物迭被偷竊曾經報由高昌廟警區李巡官飭警查獲竊賊王小毛王小六子解廳訊辦在案兹悉徐廳長以該長警緝匪甚勤每名特賞小洋兩角昨交李巡官轉給並由李巡官加賞一倍已給該三巡士具領矣 
[酒店深夜賣酒]  
　　東嘉興路一百七十七號門牌某酒店因深夜賣酒被一千一百八十四號華捕查見以其違章回禀捕頭　廨出單着該　店主沈孟根傳案訊究 
[小車夫偷竊顏料]  
　　永盛昌顏料店主前至法捕房報稱店中前雇小車夫高大洪子裝載顏料數箱送往某處詎被高在途竊去三大包請求查緝現經包探偵悉將高拘獲吊出原贓帶入捕房昨解法公堂先由原告禀明前情請究詰之高供認行竊不諱中西官判高押西牢三月贓給原告領去 
[劣孩消贓被獲]  
　　江北劣孩王大桂子張大古子昨在虹口狄思威路七百十五號門牌日人清水直益家竊得橡皮車輪持至裏虹口街朱阿大舊貨攤上圖銷被包探尤雲鄉查見當將兩孩與朱連贓一併帶入捕房經捕頭詰悉前情諭着分别押候解廨請究 
[證明鉛皮來歷]  
　　楊樹浦路六百號門牌舊貨店主無錫人華特生因藏用來歷不明之鉛皮四百三十五磅被探查獲解送公共公堂訊判華交一百元人洋並保候傳人證到堂再核在案昨晨由捕傳同見證炳炳將華解廨復訊即據炳炳投案證明被告處之鉛皮確由某氷廠之西人挨倫囑令售於被告之妻計共二百餘斤得洋二十四元是實詰之華延律師到堂代辯中日官會商之下判令將案註銷被告開釋 
[失主撞見竊賊]  
　　浦東人吴華生前日至四川路三號門牌初志衡家竊取現洋出外被初撞見鳴捕將吴拘入捕房昨解公共公堂經中西官訊供明確判吴押西牢半年又杜連生王永生人二人同至武昌路十五號門牌顧永奎家串竊香雲紗衫被顧撞見鳴捕將杜等拘入捕房昨解公堂經中日官訊供明晰判杜押兩禮拜王押七天 
[介紹新刋]  
　　商務印書館英語週刋第一百四十九期現已出版插圖新穎新聞繁我昨承惠贈一册書此介紹並達謝悃 
來函 
[閘北水電廠來函]  
　　逕啓者貴報日前登有閘北居民討論售電章程一　查　廠此次章程大都係就事實上已通行者訂爲成文俾資遵守就中如用電不及十五度照十五度計算裝燈爲專營事業用户不得自行購料及雇工裝設與現無桿線之處欲裝電燈廳貼五成以上乃可添設等條均係施行已久者猶恐用户難免有自行裝燈者故於第六第七兩條分别規定事先接洽認可領有允許憑證者收取接火費五角以保營業如由廠中裝設者此項接火費當然不再徵收至火表押櫃以外每月復收租洋係仿南京省立電燈廠辦法施行細則中指明由七月分起新裝設者其在七月一日以前裝用者仍照舊辦理意在期其推行耳再者閘北經董錢貴三君並無來廠爲用户代表交涉情事特此聲明即希貴報登入來函一門俾衆周知爲幸江蘇省立上海閘北水電廠啓 
雜評二 
[上海口岸（訥）]  
　　近數年來世界商業之趨勢因交通日便製造日進種種人謀之日益變遷而遂漸移其重心於遠東因世界之目光羣注射於遠東而於是遠東之地位益覺重要上海口岸當遠東之衝尤爲經營揚子江一帶之樞紐故欲與世界競爭者不可不先籌上海口岸之發展而欲籌上海口岸之發展尤不可不有應付世變之眼光預料全球大勢之所趨而爲未來需要之籌備則今日遠東主人翁之責也欲籌備上海經營之進步以應付遠東之局勢又我國大有力者之責也然而國人豈暇及此哉吾讀浚浦局工程師之建言而不能無感焉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[書漱冰君戲擬改稱總統爲國長說後] [  恥穀]  
　　讀本報八月一日漱冰君所撰戲擬改稱總統爲國長說誠哉爲政之必先正名也顧吾國一國之内旣有兩國會矣則雖改　國長仍必有兩國長之出現而墨西哥五總統分製之虞終不能免夫總統爲一國之元首包括軍民全體固無必選武人之特定亦無不得選及武人之制限且以過去之事　言臨時總統之孫中山固絶對非武人即第一任正式總統之袁項城亦夙仕清爲文吏者非武人也以未來之情况言則各報所傳天津會議之决定其所舉之總統又斷斷非武人也安得僅以黎馮兩人之代任遂謂歷任總統均不出武人範圍哉僅此兩代任之爲武人而遽執以爲詬病則必於選舉法上有不得選及武人之規定而後可然豈情理之所通事勢之所順哉按近時各報所載總統已無問題惟副總統一席則旣有坐索而不去又有倉皇而入關兩孩爭恩物其勢不能遍給於是議歸夫已氏然卸實權而受虚號乂夫已氏所不爲也然則奈何曰有兩法以解决之一曰積極於副總統外添設一協總統是也漱冰君所引總管總兵及清末統制協統等稱皆兩相謡綴而未知總統二字固自有連綴而成一名詞爲清末之最高級軍官也三等九級之中每級各有正副協第一級曰總統即軍統也秩正都統當今之上將第二級曰統制即鎭統也秩副都統當今之中將　三級曰統領即協統也秩協都統當今之少將光復以來旣　前清軍職之崇銜爲民國元首之稱號有曰副矣何妨一律仿照而再有曰協此雖虚搆之理由然非全無理由者也廣西光復之初有大都督舊巡撫沈秉堃是也有副都督舊藩司王芝祥是也有協都督舊提督陸榮廷是也各省之制度往往爲中央所採用因而頒行於全國則添設協總統固自有廣西之舊例可循且可爲俯徇西南之一證也而可以解現在之急紛者更無待論矣一曰消極將副總統一職廢除而不設是也設副座與不設副座法美制度本自不同我之國情固無仿法之必要也可廢者一民主國之副座猶君主國之儲貳也建儲向爲極重大之事而清聖祖則廢之皇室遂得以安寗君主國可不立大子民主國何不可不設副座乎可廢者二副座本閑職而爭之者衆以黎馮皆得正大位也爭之者皆軍人以民國成立以來大總統雖未有選及武人而副總統則皆爲軍人故遂視爲禁　也旣不能遍飫各督軍之望則何如舉其目的物而空之庶足以弭隱患乎可廢者三易曰窮則變變則通比物此志也故謹以擣昧所及貢之當世而覺第改總統名稱之尚未爲得也（三） 
家庭常識 
[杏仁頭腐] [  管湖老農]  
　　以杏仁爲豆腐此清淮各寺院備辦素席之一種材料也法先將杏仁皮剥去搗碎　手磨中磨之（磨時須頻頻加以清水）盛布袋中榨出其汁下鍋一煑不待沸即須起鍋惟煑時須和以豆粉少許俟冷透切成小塊用蔴菇湯同煑加以醬蔴油白嫩可口吃素人盍仿製之（却酬） 
[食西瓜過量] [  休休]  
　　西瓜多吃腹易作脹若以乾鹽菜少許食之其脹自消（却酬） 
[椒飯] [  離垢室主]  
　　余家發明一種椒飯法以嫩清椒切碎先用麻油將飯炒透然後將椒加入同炒片時略加食鹽其味清香若再加香草丁則尤佳（却酬） 
工業須知 
[增補照相石印法] [  冠宇]  
　　至影像成後用白水墨水所以使黑暗處之細微銀粒增大向黑暗處密不通光免致曬膠紙時無字跡處略受變化而模糊但原文用銀水價格殊昻不合經濟若以白水中加入緣化　一分水四十分（此分量對於原文白水中之昇汞一分而言）混合而浸之濕片即成白色再以亞莫尼亞水一分和水四分浸之全部復變黑色此亞莫尼亞水即可代銀水之用而價格之廉相去天壞故用此甚爲合算照相手續旣已補叙完竣卽當通求　膠圈墨之法原文所述係用松節油洗膠紙法雖巧妙然不宜初學因其間種種關係大費躊躇着膠紙所含之膠若過少　墨蹟黏滯洗之不净而模湖含膠太多　過於光滑墨迹不能吸住一經洗滌墨盡溶去而成爲白紙非專業此者不能得心應手初學者豈易窺其神妙僕多方實騐考得一法雖手續較多然易於着手初學用此較有把握其法於膠紙曬至適度時從曬盒中取出平置玻板上膠面朝上以海綿薰油墨少許满塗膠紙上使旣薄且匀切不可厚厚則無字跡處之浮墨不易洗去其所用墨料亦須考究所有黏力須能受海綿指擦則有字迹處之墨不致誤被擦落然其黏力亦不可過大恐　黏於空白處而洗之不去大抵墨過黏稠者宜　松節油少許以稀薄之墨較稀者即不可用松節油宜逕用之以塗膠紙矣其膠紙所含之膠不可太多否則過於光滑而墨蹟不能黏固行圈墨法後即將膠紙藥面向上夏令置於冷水中冬令置於微温水中歷半小時側視之察紙面字迹呈凸凹紋與否如已呈凸凹紋字盡儼然可見即可取出如尚未現出則須將水略略加熱其熱不得過九十度否則有字跡消失之虞（未完） 
詩話 
　　宜興徐君有西子湖櫂歌一章古意新聲一時兼到傳世之作也歌曰柳　長萍花碎風吹杜若襟月爛芙蓉珮芙蓉女兒窈窕春嫣然一笑來相迎垂髻十五六年華比春水寸相思腸百結轉蘭橈廻桂楫蕩槳入煙去煙瑣雲鬟濕卿作歌定風汲儂看山擬畫圖黛痕拂面青峨峨碧空織雨拖湘螺船唇銜水水娑娑水聲響風聲多不如歸去行不得也哥小孤山西冷路春夢香春心古春人如花怨遲暮青燕忙白鸛閒朝飛湖上亭暮宿湖中船湖光連山濃到天歸去網西施嬉　年復年（栩按）造語雖有可取而音節支離不成腔調未足爲學者法也 
　　徐君又有七絶數章亦佳絶如柳絲云酒中愛唱凉州詞愁到江南楊柳絲花開唯有竹枝怨無限月明秋思誰題吴山圖云春情盎盎眠雲漿秋水娟娟涴月鬟十丈紅塵三斗雪年年嘯夢上吴山題蓉衫别恨圖云美人魂魄劍蛟龍寂寞東南卅六峯一派離愁忽蒼莽春風紅煞海芙蓉神光離合萬民醒一夢天涯翠鳳亭别有相思足千古夜　痴立畫雲屏[  竹軒]  
短篇小說 
[警世短篇十鎊之紙幣] [  「靜病庵」譯]  
　　時彼女倚首椅背鼻息鼾鼾然深入黑甜矣夫人因自語曰可憐哉彼女誠憊困之極矣此必夜深看護病人所致病者又必其　砧無疑不然何殷殷乃爾加厚而幕所以掩其顦顇之容也然赴市將何爲或者往延醫耳彼之麝鼠皮裘雖不敵余所御者顧　不劣惜乎靨爲厚幕所障不獲一睹耳噫彼女奈何恝然置囊身畔而熟睡耶彼旣爲延醫而來則囊中满貯金錢可知何其忽也今者有余在無碍矣設有他人入艙吾可代彼注意無何車抵瑪屯站顧未見賣報童子蓋時已停午晨報已過歡迎時間而　報猶朱誔生也此時亞倫夫人深恨身爲女子不能若男子之能引吭高呼將報來將報來也已思車與售報處相距咫尺曷勿自往於是疾步下車旣得報即匆匆返則同艙之女子猶好夢未圓而己之手囊亦無恙也坐定即自語曰余之此舉倘使亞倫知之將責余不愼於金錢矣然而余非憒憒若月臺上非　焉無人亦寗敢冒此數杪鐘之險哉又曰報已購得零錢藏諸衣袋纍墜殊甚莫如置手囊中不圖囊啓夫人爲之愕然蓋十鎊之紙幣已不翼飛矣 
　　夫人幾不自信其目默念余離囊僅數杪鐘此數杪鐘内又未見人登車奈何能見竊於是大加搜索凡囊中素巾粉拍盒書札等無不一一傾置膝蓋而細察之顧杳然如故引目四　亦無所覩乃　焉若喪回顧同艙之婦尚在華胥國裏不禁遷怒於彼以謂日未逾午何竟熟睡如此洵大失其爲女子之身分觀彼服飾顯非嫠　乃戴此厚　何者使彼非酣睡孰得進艙而竊余紙幣雖然余實未瞥見人登車也（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之回頋 
[禁煙會（見甲戌年十二月二十五日報）]  
　　香港中外新報云英國禁煙會實爲中國人士轉機之樞紐會中所議如粤東伍秩庸所倡說崇論宏議頗有陳臥子風繼有牧師丹拿演說尤深切著明其言曰烟之爲害烈矣其流害至今益熾矣僕請試陳原委以冀挽旣倒之狂瀾於萬一可乎鴉片流入中國以印度爲最繁故論印度則植烟之淵藪論中國則消烟之淵藪也至植烟之地有二其一乃英之屬土其一乃印度國屬印度西鄙則植白皮先由陸運至孟買繼以洋舶載至中土英國屬土所植鴉片厥有兩種曰公煙姑烟其植處則孟加刺境也其總販處則架刺吉打也白皮烟土非植於英但運經英屬孟買英人從而徵餉計每箱徵勞卑六百枚此欵歲所徵以供兵餇者約二百萬鎊印度通國鴉片稅餉供於英國每年約七百萬鎊有奇公姑兩種其事統由英國管理無牌照者不准行販其利約可以一而獲三百焉中國溺此其漏巵誠爲無底一千八百五十九年英國欲廢由官種植之法而孟加刺庫務官建議阻止之事遂未成現中國洋稅關詳稱土烟與外煙其數約可相敵然其說然否仍與今日之會議無與也華人之溺此害者實已不淺自朝至野無不知烟之有害即吸之者亦莫不皆然第旣入彀中則無由自脫毒蛇螫肘壯士猶可斷腕然如蠆毒之入臟腑雖悔之而已不及矣即求解毒良方亦鮮有濟僕久遊中土未聞以烟爲良物者我國素以善敎從事今中國大臣致函於我國欽差恒將烟事痛加指摘而我國無詞可對者非徒紐於八百萬鎊之物哉有國者當忠恕存心豈可予人以毒謹以鴉片流毒情形詳論惟望高明成其杜禁之議則中國蒼赤同登仁壽皆鼎力也 
　　按觀此則英國人士之熱心吾烟禁久矣禁烟之後而禍獪未已者皆吾國人自取之耳 
風土雜記 
[南雄（見癸酉年三月十九日報）]  
　　淫奔一事南雄人頗不諱遇有淫奔者親屬從而捉姦其姦夫窮無資者則張聲勢或言投諸海或言削骨熬膠卒之略無可獻則施以繫撻之刑姦夫而富有資財者則稱家行罰罰欵一定則姦夫無事矣其罰欵所入則歸諸祖祠買牛買猪自行宰割佐以雜品資薄者則買猪牛等肉配以薯芋之類其赴飲者無論紳耆及淫婦之翁長曁夫兄弟輩皆坦然自得名曰飲皮酒云又蔴陽之俗遇紅白事皆無饋禮物者率饋洋銀自一錢至七錢家主率酬以席赴飲者衆賓雜坐不論所饋多寡然例送一錢者只准食一菜其一簋甫畢堂隅即鳴金曰一錢之客請退於是紛紛而退者若干人至第二簋畢又鳴金曰二錢之客請退又紛紛而退者若干人例饋五錢者完席七錢者加品第至五簋已畢雖不鳴金而在座者亦已寥寥矣 
　　按南雄爲今日南北相爭之地忽南忽北者屢因其關於軍事上地位重要而進考其風俗人情報紙亦嘗有所宣布然未聞有如是之異俗也意者其改革也久矣 
墨餘 
[請對舊聯（見癸酉年十二月十七日報）]  
　　求是齋主人云余昔有一聯曰想忠恕念慈悲思感應三敎同心迄今未有屬對者縱有屬對亦均字義未工詞句未善也果有博學風雅者乎請續前聯 
四十年後之新世界 
[火車電話試驗之成績]  
　　加拿大政府近試驗車站傳信處與行動之火車互通電話法成績甚佳按此法前曾試之有驗惟今所試者含有數種特點可適實用其法以軌道爲傳導物軍流由車輪而達行動之火車此次試驗地點乃在加拿大政府鐵路芒克頓與赫姆佛萊二車站問其所用器械乃紐約某公司之精製品美政府亦派代表蒞場監視試驗後證明不特傳信處與數英里外之火車可相傳話即在同一火車車長與司機者亦可互相傳話且可使行動之火車與城中電話局相接通其靈奇有如是者據主事員曰此次試驗甚爲周備傳信處與行動之火車通電話時聲音清楚毫無頓挫車長嘗以電話命將車頭與車分離駛至一英里外繼以電話止之命仍駛回與車相接繼又命倒駛以便旗手登車蓋旗手已往取旗也火車倒駛之前又發電話至傳信處詢問倒駛是否無礙即得覆音謂儘駛不妨旗手旣登車車長接傳信處電話命前駛至赫姆佛萊過他路軌道而駛回芒克登車猶未抵赫姆佛萊又接傳信處電話取銷前命且使由原路折回可無他虞此種命令皆由傳信處以電話達車長而由車長以電話達司機者皆能不差毫釐將來火車裝此新電話則傳信處可以遥制若干英里外行動之火車而在此電話未發明以前則萬無此能力也然尚有更奇於此者則爲證明城市中人亦可藉尋常電話與百英里外每小時行六十英里之火車中人相談話是也此項鐵路電話所需材料其價並不昻貴購置頗易法以電話線裝於火車之前後輪通至機器室與水櫃處由車輪傳聲至軌道則司機者或車長或傳信員卽能接話其話欲傳至何方面皆由一定之信號按鐵路區畫信號法向分鐵路爲若干段每段可以分達之故縱有意外事變毁去路軌一段而被毁處之兩端仍能以電話達之在被毁地段前後之火車仍可以電話與之通信此實最要之特點云　　按此種鐵路電話發明後非特交通益見便利且可減少鐵路上種種危險今加拿大試騐旣有良好成績則不數年後必將通行於各國誠亦爲電氣事業中之一新紀元也 
譯叢 
[勸夫之新法]  
　　美國白羅克林萊芒街一百零六號巴特里克之婦以被控希圖縱火拘入警署婦稱因其夫貪睡不赴工場加以種種恫嚇均無效繼乃爇水傾於其身而仍不起遂往家務裁判所控告未經受理歸而憤極集碎布洒煤油燒之其夫始一躍而起藉同居諸人之力將火救熄火政司惡婦太惡作劇故控而拘之婦有子女五其入警署時猶堅欲携其二週之兒同往 
[盜亦講情面]  
　　美國白明享之敎士特漢博士者自全州星期學校大會會場歸途遇戴面具之暴客握手鎗指之命其舉手特不之從而謂各曰「汝何欲我予汝可爾客曰錢」特曰「良佳我有幣二一值五元一值四元我予汝小者而留其大者汝知我爲敎士無多錢當容我取其大者也」客壯聲言曰「是亦可第我需錢急何不予我以大者」特曰「《否否我意當自留其大者蓋我亦急需之也」言次出二幣以值四元者授客曰「汝受此」更以值五元者示客曰「此則我留矣」客曰「善惟我行君不得自後開鎗再有一事勿報警署否」特敎士點頭者再終守此信約焉 
 
 
 

Page 18

 
 
   
 
