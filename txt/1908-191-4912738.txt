# 1908 - 191 - 4912738

 

Page 1

 
 
   
 
 

Page 2

 
 
   
 
 

Page 3

 
 
[宮門抄]  
　　六月十九日召見軍棧奎岱 
代論 
[資政院奏擬訂資政院院章摺（并單）]  
　　奏爲逐次擬訂資政院院章恭摺仰祈聖鑒事光緖三十三年八月十三日欽奉懿旨立憲政體取决公論上下議院實爲行政之本中國上下議院未能成立亟宜設資政院以立議院基礎著派溥倫孫家鼐充該院總裁所有詳細院章由該總裁會同軍棧大臣妥愼擬訂請旨施行欽此竊維立憲國之有議院所以代表民情其議員多由人民公舉凡立法及預算决算必經議院協贊方足啓國人信服之心大學云民之所好好之民之所惡惡之孟子云所欲與聚所惡勿施又云樂以天下憂以天下皆此理也昔先哲王致萬民於外朝而詢國危國遷實開各國議會之先聲日本在預備立憲之時於明治四年設左右院七年開地方會議八年立元老院至二十三年遂頒憲法而開國會其的以籌立議院之基者至詳且備也欽惟我皇太后皇上本先聖之緖言採列邦之法制特設資政院立上下議院之基礎仁心仁政薄海同欽臣等敬體斯義旁考各國成規揆以中國情勢謹擬資政院章目次首總綱次選舉次職掌次資政院與行政衙門之關繫次資政院與各省諮議局之關繫次資政院與人民之關繫次會議次紀律次秘書廳官制次經費凡　章事求其榀行理求其至當以爲他日議院法之初基現在第一章總綱第二章選舉業經臣等詳愼擬訂其餘八章俟臣等會同妥議逐次釐訂後陸續奏聞惟該院事皆創始頭緖紛繁一切章程如有應行損益之處容由臣等體察情形再行隨時更定奏明辦理除將總綱選舉兩章缮單恭呈御覧外所有逐次擬訂院章緣由恭摺其陳伏乞皇太后皇上聖鑒訓示再此摺係資政院主稿會同軍機大臣辦理合併陳明謹奏光緖三十四年六月初十日奉旨依議其餘八章著即迅速妥訂其奏請旨欽此 
　　謹將擬訂資政院總綱選舉兩章缮其清單恭吐御覧（第一章總綱）第一條資政院欽遵諭旨以取决公論豫立上下議院基礎爲宗旨第二條資政院總裁二人總理全院事務以王公大臣著有勛勞通逹治體者由特旨簡充第三條資政院副總裁二人或四人佐理全院事務以三品以上大員著有才望學識者由特旨简充第四條資政院議員以欽選及互選之法定之第五條資政院議員於院中應有之權一律同等無所軒轾第六條資政院會議期分爲二種一 
 
 
 

Page 4

 
 
常年會一臨時會常年會是每年一次會期以三個月爲率臨時會無定次會是期以一個有爲率第七條資政院開會閉會均明降諭旨刋布官報第八條資政院開會之日恭請聖駕盬幸或由特旨派遣親貴大臣恭代行開會禮宣布本期應議事件（第二章選舉）第九條資政院議員由左列各項人員年滿三下歳以上者選充一王公世爵一宗室覺羅一各部院衙門官四品以下者但審判官檢察官及巡警官不在此限一業主有資產滿一百萬圓以上而有被選爲諮議局議員之資格有一各省諮議局議員第十條王公世爵由軍機處會同宗人府理藩部查明合格人員缮具名單奏請欽選以不逾十人爲限第十一條宗室覺羅各部院衙門官及業主由宗人府吏部民政部分别查明合格人員造具名册咨送本院經各該員互選後由本院將得票多數者按照左列定額多開數員奏請欽選宗室覺羅五人各部院衙門官一百人業主十人第十寺條宗室覺羅各部院衙門官及業主互選之法由資政院刋印合格人議員名册並選舉票先期知會本人令各書所選一人封送本院投匦定期公開第十三條各省諮議局議員俟互選後由本省督撫擇其鄉望素優而得票較多者按照定額咨送本院奏明立案第十四條各省諮議局議員以各省定額總數十分之一爲選出資政院議員之定額第十五條資政院議員選舉詳細辦法照另定選舉章程行之 
專電 [ 
[電一]  
　　憲政編查館奏定各省諮議局章程計十二章六十條約萬言大旨局長一副局長二局長出缺副局長推升副局長出缺議員選升議員名數按漕糧學額定多寡順直最多凡百四十新黑兩省最少各三十蘇口十六浙百十四八旗附順直内加十名駐防附各該省加一名或三名大吏核定得升資政院議員 
　　其資格二十五歳以上或辦學過五年或在中國外國得中學畢業文憑或舉貢生或曾任八九品官未叅革者或營業在五千元以上均得有被選舉權惟本省官幕陸　常備人員陸軍學堂敎員巡官及不務正業犯監禁以上弄律沾染嗜好者皆不得被選旣被選後非眞有疾病曁實在離省不得告退續舉許聯任 
其權限地方官貪酷得陳大吏大吏貪酷得陳資政院惟議本人親屬事應迴避本題發議局外不得詰責 
　　會期分常年臨時均由本省督撫親臨 
[公電東京]  
　　各報館鑒陳陶怡被诬誣羣忿請各報持公論松太同鄉全體緊要新聞 
[國會問題]  
　　據内廷消息云近日兩宮對於立憲事宜最爲留心凡有京外官員條陳憲政摺奏必詳加披覽始行交下至於國會問題尤屬注重日前面諭樞府諸老務須詳愼妥議國會辦法總使推行盡利再爲奏請核辦庶足以副朝廷求治之心而孚衆望云云 
　　王廳丞奏請速開國會摺兩宮頗爲動容并言限期三年尤爲政界中主張最少者某邸及某軍機謂近來國會請願者多發自民間從未有政界中人單銜具奏故此摺政府極爲注意 
　　劉次原部郎請速開國會摺内容略見昨報茲又悉其大意首叚謂法轲遲開國會釀成革命英國遲開國會致夷君權德日兩國早開國會故皇室獨尊并言日本當年之形勢與中國今日不同早開國會易於日本者有四遲開國會難於日本者有三懇請於三年内召集國會萬不可緩等語 
　　皖省國會請願發起己久茲又續舉代表人都請求覓得要電數則錄後皖省紳學界致江督電云督憲端鈞鑒皖舉江守紹杰代表入都請願國會事屬因公除電知江守外懇賞飭轉催速行無任感禱皖紳學界公叩咸又致江君電云九兒巷江漢珊君鑒皖定議舉公入都代表請願國會望公速行以慰衆望皖紳學界叩咸旅滬皖省紳商致江督電云南京制合鑒皖請願國會續舉江守紹杰入都懇飭該員速行旅滬皖 
 
 

Page 5

 
 
紳商竇以藩等叩江督覆電云電悉己飭陳道維彥轉囑江守紹杰知照方嘯 
　　湖南第二次請開國會代表陸各鴻第仇君毅廖君名縉易　夔已於昨日抵滬不日即須起程入都 
[于使第二次反對立憲原奏北京]  
　　考察德國憲政大臣于式枚又奏立憲以保守漸進爲主片云再普國所行選舉法向用三级間接平民力爭平等政府堅持不行溯自道光二下七年三月國民大起要求立憲及開國會柏林都市幾爲戰塲以德先主之仁愛夙著又善於撫循不至釀成大亂至今民黨猶以是日爲祭節德信謂柏林二月之變者也是年宣告立憲明年頒選舉令又明年頒布憲法許以將來改定選舉法律每年工會開時爭平等選舉權者紛競至今未己是以德皇有不易仿行之語先是臣與外部大臣舒恩晤談據稱憲法之難遽立而以中國預備期限先以考察仰頌皇太后皇上聖明臣在俄都接見駐俄使臣薩蔭圖詳詢俄國立憲情形亦舉俄臣石坡甫之言謂施行太急正滋紛擾誠不如中國漸進之穏愼各等語英儒斯賓塞爾嘗詰日本愽士金子堅太郎以爲各國立憲皆由逼迫而成日本向爲獨裁之國體民发其化何以平地湧璨此法金子堅太郎乃告以維新以後廢藩改制所由來前後歷二十年並非突然而起斯賓塞爾又言一國之憲法及阶屬法律必須與本國之歷史及國體有同一之性質否則實行之際困難不可思議流弊尤不榀勝防即嬋美國憲法本在人民平等行之旣久而政治漸集於政黨掌握吕其政黨亦多由利己之心平民不勝其苦反復數百言纯以保守漸停主義爲宗旨蓋歐人之言憲法其難其愼固如此也今之言事者醉心西法但知立憲爲美名爲善舉以爲惠而不費又騨勞而永逸者也言　易而不知行之難此於西事或未深求於近事固應目覩矣自上年江浙爭路之後横議徧於國中皆以實行立憲爲訶近聞皖豫各省又有聯名上書邀求國曾之舉此外新奇論說無日不見報章上則詆政府爲固權下則詈國　爲失職專以競相勸導叫號跳突有類風狂此止斯賓塞爾所云政黨者流與平民固無預也臣深觀時局竊有隠憂感於德俄君臣之言証以東西儒者之論不敢引嫌避謗掁甘縅默謹就所見據實上聞至普德選舉法及憲法成立各詳細情形由臣分别另案奏報 
[資政院事彙志]  
　　入奏迅速之原因資政院章程驟然入奏之故聞因政府之意先設資政院然後提及民選議院去歳上諭大意謂中國國情未便將上下二院並立先由資政院入手催資政院章程不早訂定則開設國會實未遑顧是以政府亟欲先設資政院屢催倫孫兩總裁筱速訂立章程故即於前出奏 
　　會議改期之原因資政院自設立後會議日期原定逢二八兩日每月會議六次後因各堂常常不到故未能如期開議聞日前倫總裁曾奉軍機交諭略謂院政待議甚繁仍當按期議辦現經該總裁議定改爲三八兩日一律到議以重要政因政務處逢二開議孫相國每有不克分任之勢故改期三八云 
[北京憲政公會章程]  
　　憲政公會設立詳情迭誌前報茲將各項章程錄左 
　　本會章程第一條本會宗旨在於確定君主立憲政體第二條凡中國男子有本會會員一人之紹介皆可爲本會會員第三條本會得於各地設立支部第四條本會設總裁一人副總裁二人主持會務第九條本會設常務員無定數以综理會務由各支部幹事長隨時會推第六條本會設常務員長一人由常務員於常務員中推舉第七條本會章程及其他一切章程規則有應修改者得由總裁副總裁常務員長隨時與常務員及各支部幹事長商酌修改之 
　　支部章程第一條支部設置幹事長一人以評議員長兼之如幹事長因事不能任職或往他處時得於本支部内各幹事及評議員中推舉一人爲代理惟須得總裁或常務員長之認可第二條支部設置評議無定數於會員中公選之中評議員互選　議有長一人評議員長亦得隨時於會員中推舉評議員第三條支部應設各項幹事以任會務隨時由評議員會集議即由評議員長於評議有中推舉兼任第四條支部得　時於各地開講習會研究所及調查編輯等事 
　　會員規則第一條會會當宣揚本會之旨吸收同志以求本會之發逹第二條會員入會時其籍貫年齡身分職業住所及通信處皆應詳告本會支部以便登載各册第三條不得得發表與本宗旨相違之言論第五條會員關於政治改良问題及見爲本會有當盡之羲務時對於本部或支部有發言權 
[州縣停選展限紀詳北京]  
州縣奉旨停選一節候選人員率皆罔知所措内有數人終日奔走約集候選之州縣等數百人意在挽回特聯名公舉代表恩溥於月之十一日赴都察院呈請該院總憲代奏收回停選成命 
聞張總憲英麟之意以停選係奉旨爲地方利民計碍難代奏擬傳知候選名員請向吏部堂官代爲設法挽回 
又聞奉旨停選本限八月十五日截止近日政府因有人奏稱州縣停選分發到省辦理諸多窒礙議俟外省官制議定後再行停選似屬易於規定爰特展限一個月至九月十五日實行停選日内即可宣佈云 
　　今日因告白過多尚有緊要新聞接入第二張 
 
 

Page 6

 
 
   
 
 

Page 7

 
 
[増補最新憲政]  
縉紳百官錄附廿二行省候補同官錄　印廿部即一換每日　上諭陞遷調補隨時增改　籌餉事例大全　　今上硃印御筆對言以上均收回紙工一元恆裕里口勸辦各省賑捐局白 
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[郵傳部之大困難]  
　　京漢贖回之困難郵部擬借外債之說迭紀前報近因京漢鐵路自花園至祁家灣一带被水冲斷比工程師向郵傳部宣言該路中國是否願意贖回如願贖回則以七月爲限否則將墊高地基以防水患當作三十年之計劃中國不得再請贖回云云郵部以籌欵未就眼見該路又將爲外人所據因此頗覺困難 
　　初九日日郵傳部值日隨遞川漢路政封奏召陳尚書入覲慈宮詢及籌欵贖回京漢一事陳尚書奏對有籌欵雖甚艱難然亦不得不設法辦到等語 
　　京奉餘利之困難陳尚書以京奉鐵路餘利業已奏明提部專備各路撥用但此欵己咨明度支部查照而度支部急欲提用擬向陳尚書提議故陳尚書對於此事又頗躊躇 
[郵部奏派勘查川漢鐵路人員北京]  
　　郵傳部奏略云前奉諭旨著遴委妥員分往各路確實勘查遵即先擬大槪辦法奏明在案竊維各省商辦鐵路如粤漢川漢同蒲洛潼西潼福建浙江安徽江蘇江西廣西新寗惠潮潮汕滇蜀齊昂計十餘路其工程或己開辦或己測勘或未測勘而股本或經招集或尚待募情形不同經理固難一律亟須派員前往各路勘查惟應查之路甚多自難同時並舉川漢路線川省認造由成都至宜昌府治約長二千三百餘里需欵約銀七千二百餘萬兩鄂省認造由宜昌至應同縣廣水驛約長一千二百餘里需欵約銀三千萬兩工險欵鉅爲各路冠應先派員詳細勘查茲查有京漢鐵路養路副總管分省補用知府李大受鐵路專門深於閱歷即派該員前往履勘全路又查有駐辦四川造幣分廠度支部主事王宗元精於會計四川川漢公司股本辦法即派該員就近查覈至湖北川淇鉄路亦應分别调查資本即派臣部員外郎曾毓雋員外郎關赓麟前往查覈均令遵照臣部前奏確貫辦理詳細報部期餘各路另由臣部陸續選員分往勘查再行具奏注月初九日奉旨依議 
[電報股東請江督主持電]  
　　南京端制台鈞鑒電報歸官商情惶恐大師主持保商政策凡在帡幪莫不仰賴今郵部將奏定永遠歸商承辦之電局每年得官餘利廿四元之股份强以百八十元登報收買並將見存電局之官餘利一百廿餘萬全行乾沒不給股商其收股給價章程旣不估計產業又不按利核值商等何能承認大師仁明爲國家信用計爲商業前途計自今以往商民解體必無再有投貲本爲官商合辦之局者商等近切無可控訴不得不披瀝以陳敢乞電逹政府保商等之身家即的以維國家之氣脈不勝號呼待命之至電報股東會全體胡琪謹等叩效 
[京師近信]  
　　政府對於張家口開埠之意見京張鐵路限期竣工商務勢必日盛察哈爾都統因請將長家口開作商埠而政府之意以此事雖爲開放門户杜絶覬觎起見惟慮商埠一開各國領事紛立中國之司法權又將失一部分因此躊躇未能定議 
　　政府對於購製軍艦之趨向日前王大臣會議時鐵寳師與慶邸袁尚書談及購造海軍兵艦一事仍擬向英國某船廠購置聞此議係准海軍處譚衡副使及駐英李伯行星使之請云 
　　外部致駐美伍大臣電商部派潘斯熾李經滇徐紹先往美考察商� 
務於本月初十日坐賽秘利亞輪船赴美己照會柔使希轉飭照料登岸　　取締各省擅訂條約政府近日會議擬將約章責成一署辦理以免各省自爲風氣緣向日各省約章往往自行訂定不顧他省嗣經報部時有不合是以近年以來屢有重複歧出等事甚或彼省不准而此省准行致爲外人藉口紳民誤會實於外交内政均有損碍聞某邸擬將各省條豹一事仍照部定奏章凡有對外立約等事均應先行咨明外務部核定後方可作准不日壯將分飭各省照辦云 
運動包辦津浦路工津浦鐵路工程浩大路線甚長頃聞有某國商人曁中國某員屢在督辦呂大臣處運動包辦各叚工程呂大臣恐有虚冒一律拒駁 
　　晉撫電告逹賴現况日前晋撫寳汀帥電告政府略謂逹賴現正學習入覲禮儀並學習京話以期奏對明晰且與王大臣會議藏事其問答語言甚易明曉云 
　　貴胄叅觀秋操預聞内廷人云本年江鄂會操鐵尚書前曾面奏請派貴胄大員前往叅觀以資閱歷近聞慶邸擬奏派恭親王溥偉貝子溥倫兩員届時前往 
　　戴尚書擬乞休不果戴少懐尚書乞退一事始因與某侍郎稍有意見繼因頭部生瘡故欲藉病隠退政府因現在新政待舉且戴尚書自攷察憲政回國後舉措新政多賴擘畫刻正需人之際故某邸極力温慰不允乞休聞戴擬十九日奏請銷假矣 
　　喬丞保署侍郎原因聞張香濤相國與各軍機商議擬請密保學部载丞喬樹枬轉升法部侍郎因喬丞堂前在刑部三十餘年於部務甚爲熟悉之故 
　　法律館擬調朱編修昨聞修訂法律沈大臣家本因民商各法繁重擬再奏調翰林院編修朱汝珍入館帮同修訂以資臂助 
[西報譯要]  
　　德擬擴充膠州船廠字林西報載初十日倫敦電云德政府己决議 
擴充膠州船廠 
 
 

Page 11

 
 
　　粤商擬辦舊金山航業又載十一日舊金山電云近接電音謂廣東華商擬創辦航業通至舊金山 
　　美擬討論亞洲移民問題字林報載稱美國沿及平洋各省皆擬於明年在西脫爾地方舉行萬國大會討讑亞洲移民入西方各國問題美國阿拉斯茄約康博覧會總理己與横濱美總領事商議此卅駐華盛頓中國公使聞亦贊成此議 
　　南滿鐵路岐視外人又載初十日舊金山電云奉天美國商人爲南滿洲鐵路岐視外人事公禀該處美總領事該禀現已郵遞美國國務部美國各報皆己評讑此事 
分類新聞政界[飭設戒烟查驗所北京]  
　　禁烟大臣近又通電各省督撫速設戒烟查驗所派权正監司大員總司其事遴選强幹委員切實查核限期斷凈 
[大員遲延要政之處分北京]  
　　議政大臣日前會議以京外大員於奉旨飭令應辦要政每多逾限不辦亦不詳細聲覆殊屬非是擬即咨明京外大員嗣後凡於應辦要政如再推諉遲延一經查明即行奏請照溺職律實行懲 
[皖撫重申官界戒烟禁令安慶]  
　　皖省馮中丞以禁烟一事民間私吃固多而官界違犯尤屬不少特又札各司道府切實調查限十日内一律查復如有在任在差之員准其呈明暫開差缺俟烟癮戒斷再行當差候補如敢隠瞞或該管長官扶同隠飾查出一併参處以儆官邪 
[奉天自治局擬將歸併奉天]  
　　奉天民政司以本省自治局雖己成立然不過爲一府之機關尚難爲省議事會之基礎且舉辦地方自治則自治研究所最宜先謀設立昨特呈明督撫憲於諮議局内組合自治研究所一處惟現有奉天府自治局若再並立迹近重複刻擬將奉天府自治局裁撤歸併自治研究所不日當見明文矣 
交涉 
[俄人侵奪主權奉天]  
　　俄人在黑龍江拉哈蘇蘇地方勢力極爲膨漲近竟設關征稅侵碍主權現由外部竭力爭回並飭東督徐世昌迅速添設中國稅關以免覬觎 
[請派專員辦理路礦交涉北京]  
　　外務部各堂官以邇來各省路礦交涉事務繁重枝節横生辦理實費周折擬由部請派精通外交人員專司辦理路礦交涉案件以免疎略而昭愼重 
[通融給還洋商地價安徽]  
　　日前蕪湖道文觀察以英商李德立在租界外租地一案切實照會英領事略云查通商口岸設立租界專備各國商人租用可見租界外地即非洋商所應租購非比敎會公產載明約章可以隨地購買貴商在蕪租界之外購地已屬違章且當時並不言明僅以李姓及李道欽姓名自行說合購買遵例投稅粘尾蓋印與華人一律無異地方官勢難得知前准貴國葛領事來署面商本監督據理相復繼又赴金陵持契謁見端午帥亦以似此辦法顯係冒托華人朦混契稅與洋商在界内租地定章不符駁復不准是貴商購地一事種種違背定章據理應不認此地叚爲貴商所買并應悉提充公然貴商表明公理辦事和平購地之舉或係一時舛誤並非有意欺朦自當通融免照前議遽罰充公待李德立來蕪擬與切實磋商照給原價令其退地以符約章 
[山東保礦會組織原因山東]  
　　山東保礦會由陳幹發起組織成立等情己誌前報茲悉因去歳七月廿四日楊蓮帥與德人訂立條約第三條有　（五處地段該公司於原指探礦地叚共擇定開礦地畝七塊每塊礦发界限不得逾三十方華里）今德人討索山東商人己開之礦而又任意指採礦地竟出三十方華里之外因之山東大動公憤已派莊芭尤復誠二君來都報告山東京官籌一對待之策 
[查辦西岸監弊南昌]  
　　贛省督銷總局所轄緝私卡及鹽棧甚多因辦理不嚴以致各卡委員藉端需索地方嘖有煩言現被人呈控督轅由端午帥派委張觀察來江查辦未知若何禀復也 
軍界 
[鎭軍不願再赴桂滇長沙� 
　　湘省黄澤生鎭軍忠浩日前由鄂回湘擬將西路礦務交乃弟誠齊觀察代辦自應川督趙次帥之調尅期赴川現接奉廷寄速即來京將畀以督辦桂滇邊務之任聞鎭軍之意甚爲� 
不願因前年督辦廣西軍務勞勩經年且該處瘴氣太重又不相合即右江鎭之缺亦設法請旨開去今日又須再赴桂滇實非所願� 
[華僑熱心愛國北京]  
　　華僑胡國廉京卿電致政府云華僑眷念祖國議興海軍報効銀一千萬兩以爲開辦之費並擬自練義勇艦隧以期與祖國海軍聯絡一氣 
[奏賞剿匪出力人員廣東]  
　　欽廉土匪一律平靜經張督於初五拜　奏報肅清所有案内出力之文武各員己一律擇尤開單奏請獎勵惟聞此次保案張督以秦提郭道爲最出力特奏請賞給巴圖魯勇號以示優異 
[限期補足新軍遺額浙江]  
　　浙省新軍僅有步兵四營迭經協統楊副戎一再禀呈督練公所擬於今夏徴足六營以成兩標無奈庫欵奇絀餉糈無着而現有之四營應須嚴加敎練無如各兵士粉紛逃遁雖飭原籍縣主查拿槪皆視爲具文無一獲到茲計逃亡遺額己有三百六十餘名之多幾至不能成列故兵備處特札行楊協統着速仍向本省上八府境内開微務於一月内如數補足俾重軍政而肅戎行 
 
 
] 

Page 12

 
 
學務 
[通飭選聘本省敎員北京]  
　　學部張相國以各省創辦學堂延聘敎員往往借才他省與學生言語不通致垑隔膜現擬通飭各省提學使轉飭各學堂嗣後選聘敎員務須儘用本省人員以杜此弊 
[創辦屯衛學堂杭州]  
　　浙江各屯衛前奉撤裁改歸地方官兼辦各屬衞署廢置己久日前有衢州衞職員周德徽等集合同志辦一屯衞初等小學堂即以衞署爲校舍除收敎衞丁子弟外兼收地方貧寒幼童以資普及業己禀由西安縣轉禀奉馮中丞批准立案 
[湘商籌欵興學漢口]  
　　漢陽鸚鵡洲湖南木商子弟向在武昌湖南旅學堂肄業上月該旅學衡寳彬各屬學生因與監學唐炬蓮大起衝突被革大半現各商以其子弟無學可就擬將所認繳之竹木學捐停止另行在漢組織旅學一區昨己開會籌議此事 
實業 
[預籌兗豫鐵路辦法天津]  
　　兗豫鐵路發起人潘復日前謁見津浦鐵路呂大臣籌有兩種辦法（一急進）定名商辨性質與津不同雖風氣未開招股非易若將利害陳明則一省尚可集數百萬元（二預備）津浦籌欵尚未見效兗豫支路同時並舉恐不易奏功然不妨早爲預備聞呂大臣頗贊成預備辦法俟津浦幹路通時再行招股開工現乘此二三年閒暇之時就各地設立鐵路研究所廣爲演勸以開風氣 
[擔任福濰鐵路借欵烟台]  
　　烟濰鐵路先改烟寗（自烟台至濟南）又改福濰業巳咨部立案茲烟台商界學界共約二十人每人認股五萬兩共得百萬兩而旅烟各省商家亦集銀二百萬兩作爲福濰鐵路之借欵此欵收齊後擬先從煙台修至黄縣使人人知有實在利益然後再行招股直逹濰縣 
[東督决意疏濬遼河奉天]  
　　疏濬遼之議自前軍督趙次帥在奉時曾經提議迄未解决昨聞徐欽帥以遼河一事關係航利鹽運擬决意興工修濬旣得疏通航路藉便運輸官鹽特又札飭山海關道令將冷家口水勢如何應否堵塞據實查勘明確以憑核辦 
[提倡全省實業大會改期杭州]  
　　農工商礦同總辦王省三觀察禀商撫憲定期本月十七日邀請全省紳商開特别大會籌議速辦農會提倡全省實業及開辦試驗塲陳列所各問題茲因江墅城廂紳商兩界銜名住址查核需時會塲佈置亦擬改良以崇特會體制故改欺二十一日星期舉行 
雜記 
[各省水灾餘聞]  
　　皖省太湖縣東北兩城被水冲塌後今幸晴霽該縣華令錫旂擬捐廉督工修築業己據情禀報省台當奉批飭妥速督修完固事竣造册報銷毌得草率偷減 
鄂省陳小帥昨據江陵縣孚大令電禀該縣堤外居民田屋被水淹沒受灾甚重懇予撥欵撫卹等情當即電飭荆州府斌守會同孚令赶緊查明被灾之處先行設法安撫再約計户口若干准電請撥欵撫卹以期實惠均沾 
鎭江沿江新洲一带因連日大雨如注江水陡漲致將東洲　堤冲潰人民漂沒無算現己由當道派員馳往竭力修築以免再有疏虞又旅鎭廣帮商人其貨棧皆設於江口茲因江潮日漲不怀難保不因淫霖作虐牽動上游水勢漫决爲患則貨將盡遭損害爰發傳單催令購存糖貨之家赶行出貨否則如遇不測不能任咎云 
[巡檢與家丁决鬥蘇州]  
　　銅山縣四界司巡檢勞遠豫湖南人所用家丁鄧四周升均係同鄉日前鄧四請假回藉向勞巡檢索討川資勞命稍緩鄧不悅出言　遜勞即斥駡鄧四又復預撞勞隨抽佩刀向砍鄧四奪刀還砍勞巡檢左腮頰右腮頰兩處受傷血流滿面旋經周升等聞閙赶進扯開乃鄧四心生畏懼即順手用刀自向咽喉一勒亦經周升等奪住而食嗓己斷血流如注均經用藥敷治隨即送請銅山縣由藍光策大令驗明傷痕分别醫治一面提訊明確通禀各憲核示 
[飭拿拐女之學生北京]  
　　俄公使館照會外部因游俄某學生在俄私拐女子一名逃回中國請即搜捕現外部己咨由民政部飭探訪局密遣偵探二人搭乘京張火車前往南口一带嚴秘訪獲矣 
[汪胡頭顱之價值廣東]  
　　滇督咨粤協拿革命黨汪精衞胡漢民� 
二人已紀前報茲聞錫督己將胡汪二革黨罪狀電奏近有廷寄來粤如能拿獲汪胡每名賞花紅五萬元視欽廉之役粤省懸紅購胡僅四千金汪僅二千金今因滇邊亂事竟加至十餘倍其頭顱價值亦可謂至鉅矣雜著 
[中國官之比喻（來稿）]  
二十世紀之大舞台。無奇不有。 
中國官場之現象。亦無奇不有。 
謂予不信。請比喻之。 
見上司遞手版磕響頭。請大安。是中國之官比磕頭虫。 
搖尾乞憐逢人便媚。但知乞食。不顧亷恥。是中國之官比狗。 
有𨻶卽鑽。聞腥趨集。是中國之官比蒼蠅。� 
上司送客。屬吏　行。是中國之官比螃蟹。 
頭大如斗。眼小如豆。是中國官官比大頭魚。 
挖地成穴。儲蓄豐盁。是中國之官比蒼老鼠。能屈能伸。不懼汚穢。是中國之官比曲蚓。 
能言能道。辦事無才。是中國之官比鸚鵡。 
見利忘義。張口噬人。是中國之官比狼 
張牙舞爪。氣燄逼人。是中國之官比老虎。 
見硬即回。藏頭縮尾。是中國之官比蝸牛。 
頂紅而毒。人見生畏。是中國之官比仙鶴。 
身體輕便。能媚能驕。是中國之官比猴 
昏　善睡。見食則醒。是中國之官比貓。 
無聞無見。冥頑不靈。是中國之官比彊石。 
公文書牘。掁稱櫟橒。是中國之官比朽木 
嗚呼。動物歟。植物歟。礦物歟。中國之官。兼而。有之。世之博覧園中。珍奇維列。百物備陳。吾以爲不如陳一中國之官。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[外城廳丞王善荃奏請開國會摺]  
　　奏爲籲請詔示天下定期三年召集國會以張國權而理内治恭摺具陳仰祈聖鑒事竊維光緖三十二年七月十三日恭奉明詔豫備立憲薄悔臣民喁喁向治臣工之封奏士民之上書恒多以速開國會爲請此其愛國熱誠固由國家數百年厚澤深仁涵濡陶育所積而致亦以外侮日見紛乘事勢日形艱棘其激刺也愈深其籲求也亦愈切臣靜觀時局默體輿情必速開國會而後國權乃可擴張内治乃可整理謹請爲我皇太后皇上縷晣陳之何言乎國會之關於國權也臣竊考之歷史驗之當世之務凡列强並立其國權之作用一爲外交一爲軍事歐洲中古各國往往以君主之尊任外交之長及於近世立憲主義漸加進步外交事務亦爲内閣之責任且有以締結條約之一部分責之國會者普國憲法第四十五條有云貿易及國民担負之條約須得兩院之同意始有施行之効力可見國會與國權有相依相輔之勢中國自海禁旣開列强麕至其因昧於敵情怯於國勢而受條約之損失者何可勝道然近年以來如粤漢鐵路之廢約蘇杭甬津鎭鐵路之改約皆以我民氣漸伸可爲政府之助外人因是之故亦稍稍就我範圍若能因勢利導明定條文而後人民之擁護國權與國家之締結條約影形響應相與爲援即遇事體繁重極費磋商而有國會以輔助之其勢亦轉圜較易此猶爲法律上之解决也至於根本上之解决臣觀於日俄之戰而知之矣俄爲近今强國其器械之棈船砲之利歐西諸雄猶然憚之而甲辰之役獨見敗於日本者何哉蓋以專制之國與立憲之國遇也立憲而人民始知有國專制而人民惟知有家專制之國民與外國人戰其戰也迫於公義立憲之國民與外國人戰其戰也如赴私仇此其勝敗之數豈待交綏而後知之哉俄人自敗衂後即已宣布立憲召集國會蓋亦鑒於地球之趨勢不能不出於此我國自丙午之歳簡派大臣分赴各國考察政治立憲之詔迭沛綸音而國會之召集尚無時日此豈可不及早圖維哉臣所謂國會成立而後國權可期擴張者此也何言乎國會之關於内治也臣竊考一國之收入不外國家稅與地方稅两種而要皆出於人民之担負憲法所謂人民有納稅之義務者是也然專制之國其取於民也寡而常苦其煩苛立憲之國其取於民也多而能收其實用一則中飽之弊竇難除一則利害之關係綦切然非使預算决算之案每年提出於議會則中飽之弊竇無自而除非使國家之歳出歳入人民得以協贊則利害之關係不覺其切是二者皆立憲國所收之實效也臣竊見數年以來朝廷舉行新政不爲不銳部臣疆臣之計畫不爲不深然勉强而舉一事不能計日而成功者何哉則財政奇絀爲之也故言乎敎育則普及綦難言乎交通則　關未備言乎實業則發逹遲緩言乎軍政則經整需時其餘應興應革之端待理者更僕難數無不因財力支絀扼腕徒嗟大抵國度日趨於文明而行政之經費亦日覺其浩大非增加人民之担負則收入無由而多非召集國會予人民以參與之權則不能增加其担負蓋强制之徴收不協贊之貢献此理易明而事可徴者也臣所謂國會成立而後内治可調整理者此也由是言之則召集國會非爲今日亟宜籌畫不容稍緩之要圖歟抑臣更有進者我國之人民于政治之眞際素鮮考究故其立憲也與各國不同各國之立憲求之自下中國之立憲施之自上求之自下者則年限雖遲而社會之進行仍無障碍施之自上者則年限須速而國是之確定庶免遊移矧自朝廷宣布立憲而兆民聞風興起羣有政治之思想誠使在上之人于關係國會之事切實籌備如諮議局之設立户籍之調查立議員選舉之法訂两院議事之規而謂三年後國民自治之能力尙復薄弱其文明之程度猶不足以召集國會者臣可决其必無之事矣擬請宸衷迅斷頒發明詔定期三年召集國會上以垂經世之憲法下以順望治之民心我國家億萬年有道之長實基於此臣才識庸闇罔知大計默揣時勢籌之再三有不能已於言者用敢披𤁋上陳伏乞皇太后皇上聖鑒訓示謹奏 
本埠新聞 
[徽省籌賑要電]  
　　安徽旅滬紳商致京外同鄉官電北京孫中堂楊侍郎天津楊蓮帥安慶姜軍門河南李廉訪鈞鑒五月下旬徽屬蛟水陡發歙縣休寗婺源等縣被灾最慘淹沒田廬人畜無數現在災民流離失所待賑孔殷嘉棠等在滬籌設徽州勸賑公所己墊解五千元交屯溪公濟局查收并續募二萬餘金不日解皖惟災情極重綿延至三百餘里自非杯水車薪所能有濟嘉棠等自愧力薄不足以補救萬一伏乞中堂大帥侍郎軍門廉訪俯念此次災情爲唐宋以來未有之慘狀應如何設法協助之處出自鴻施誼關桑梓用敢乞憐不勝叩禱安徽旅滬紳商汪嘉棠等同叩巧　 
漢口新安書院致上海義賑董事電徽寗會館轉徽郡義賑董事鑒電敬悉徽灾重同人籌墊二萬洋赴饒辦米平糶并派人回徽查辦餘信詳新安書院同人叩 
[商會致各業董函（爲防範被告商人事）]  
　　啟者前因租界訟案凡被告商人一經公堂簽票飭提即由廨差會同捕房探捕立將其人提入捕房於次日解案時即與别案之犯連拷同走殊損商界體面經本會竭力爭執始得公堂允許凡遇商界錢債訟事如係入會之商一律改提爲傳由該被告自行投質不復交捕解送近來商業日艱人心日險深慮便商之舉轉開取巧之風因入會商人有事被告理應投質乃接閱傳票後反避匿不面甚或遁往别埠雖係該商自失資格而本會對於此事若不亟圖整頓必致被人指摘公堂遇商家訟案應傳應提時蒙來會詢問而會中必須有人擔任方可答復則轉詢諸各業董事亦爲勢所必然但一業之中殷實者固多勉强支持者亦復不少似非董事一人所能擔其責任則應如何防範之處或連環互保由同業中互相擔任無保者即亦不得享改提爲傳之權利似此略爲整頓庶辦理不致爲難是否有當合先刋單奉布尙希諸君子妥爲籌商尅日見復以便於六月二十八日本會大會時集議定奪幸甚盼甚 
[電車碾斃人命二志]  
　　　甬婦王龔氏與十二歳之幼子王阿方被法界廿三號電車撞倒碾成肉泥己誌前報昨日捕房將該車司機人李耀（即李甘扣）及賣票人王子仁一併解廨請訊一百零二號　　　　　　 
華捕與王南生郭星初楊協寶胡雅君陸桂林唐奎寶等亦到案作証景明府會商費繙譯以當日肇事情形尙未明晰俟下午會同往勘後再行審訊（履勘詳情明日續登） 
[限制華人捐入西籍]  
　　外務部近查投入西籍之商民皆因遇有訟案出資捐入殊爲取左爰咨行江督轉飭各關道照會各國領事嗣後凡有華民巧籍須先知照地方官查明有無訟案再行酌辦如臨時捐入應即阻止以免交涉等因現端午帥己轉飭遵辦矣 
[漁業公司赴美賽會電文]  
　　江浙漁業公司昨由滬道抄示關於赴美賽會之電報兩則照錄如左 
　　江督致外農兩部電漁業公司派員赴美入會所需經費前己電蒙貴商部提倡撥欵三千兩沿海各省亦均照認現經張總理與滬道將應行研究各節分海界漁船捕法製造養深型具學校雜件八大綱會議定妥另文詳咨備核現公司推舉美使署參贊顏惠慶就近代表入會另派郭訓導鳳鳴張敎習文廷陳貢生巨綱爲會員擬於七月初起程赴美因爲期己迫據滬道電請先行電逹鈞部迅轉伍大臣知照顏參贊以便接洽即祈查照核轉並盼示復詳情俟滬道禀到另咨逹方隹 
 
 

Page 19

 
 
外務部覆電漁業公司推舉美使署參贊顏惠慶就近代表入會事佳電悉己電駐美伍大臣轉飭遵照外務部眞 
[援例懲辦盜掘墳磚]  
　　毛鳳祥前在嘉定縣境偷掘墳磚售於敎堂經滬道蔡觀察飭探將毛獲案發縣收押在案茲李大令以該犯偷取墳磚應援私拆墳墓例論罪現擬將該犯監禁十年以示懲儆己於日前禀由滬道代詳督撫請示遵辦 
[洋貨同業上控苛罰四誌]  
　　河南路廣章洋廣貨號失火被罰由同業赴道上控一案昨又由探張寳榮與五十四號西探將該號主葉古蟾並號夥葉亦池解廨請訊並禀明起火詳情旋由捕房延高易律師到案聲稱該號起火可疑已經堂上訊明判葉古蟾罰洋五千元葉亦池押捕房四月嗣因廣帮洋貨同業不服控奉道憲札廨復訊改判葉古蟾存捕房洋五千元葉亦池存一千元一併交保候訊茲堂上業己勘明起火情由其中曲直想己洞悉請爲裁奪葉古蟾葉亦池延穆安素禮明兩律師到堂代辯中西官判仍交原保候下禮拜一再行訊斷 
[粤人與洋員之感情]  
　　廣東會館發起公送匾額一方綢傘兩柄於前美副領事白君業己製就定於明日送至白君住宅 
[嚴飭查拿匪徙]  
　　滬道蔡觀察以浦東爛泥渡一带時有匪徙偷竊情事爰特移請巡警總局責成浦東二路正巡官嚴加查緝一面札行上海縣一體協拿核案究辦 
[拍賣行擴充規模]  
　　魯意師摩洋行近因貨物充塞地位偪仄在自置基地上（在山西路寗波路轉角處即前信義洋行舊址）建造高大洋房其拍賣間計闊五十七尺深六十尺陳列地產圖畫及古董首飾疋頭五金木器等物週圍護以短欄設有客座俾買客不致擁擠屋頂悉係平面專備凉晒回祿水漬等貨後面另有平地一方拍賣電汽車馬車花草樹木等類惟現在新屋未竣仍在該處南首四十二號洋房按期拍賣一俟落成即須遷入聞該行洋東古柏君去年曾至英美兩國遊歷留意該兩國上等拍賣行之陳設故此次參酌佈置無不合宜云 
[城内]  
　　匿名遞禀○滬道蔡觀察昨出牌示云詞訟禀帖派員當面收呈不准轉輾傳遞所以杜需索防假冐也一經閱判無不立時掛發果有捺擱情獘查出自當嚴究並准指名禀控何庸　等過慮來禀竟爲本署書吏代籌津貼於批准詞件許其收取筆資實屬荒謬已極此等禀詞旣無具禀人姓名又非遵章投遞之件本不准理特恐未盡周知合再明白曉諭嗣後如有呈訴事情務須遵章具禀或由本人或遣抱告親到委員處投遞倘敢故違仍交郵局代寄者無論事體大小及案情曲直槪不收閱其各知之愼弗自悞 
舊屋免拆○一路一區巡警分局批民婦董林氐禀云該氐住房逼近老學前敬業學堂年久失修房屋墻璧盡皆傾圯危險堪虞當經查明飭令拆缷以免覆壓之禍茲據禀稱該房業用杉木支撑雇匠修葺不致坍塌等情前來即着免予拆缷從速雇匠修理完好聽候查勘 
盜賣坆地○李鳳池之租坆餘地租與金阿毛耕種近被盜賣於天主堂已收定洋由李扭至縣署控告金供並無其事判押候查明核奪 
道批○商人王文綺等禀批茶葉一項生意出入甚鉅該商等遠赴美國設立分號必先預籌切實可靠之資本究共籌有股本若干著即禀明候奪保結照片姑附童生梁少侶等禀批該童等學習中英文字有年現擬自備資斧赴美遊學足見有志上進茲本道擬於本月二十三日親加考驗該童等務於是日清晨九點鐘自携華英筆墨來署聽候面試可也保結照片附 
官事○缷任嘉定縣知縣高蒸到道禀知於十七日交缷两江儘先分用副將陳加興龍華保甲局委員梁慶眞内閣中書胡樹桐新任海防廳查燕緖等到道禀見公共公廨會審委員寳頤請假三天 
[南市]  
　　截刦女犯○崇明縣派差李長福持文赴南滙縣關提拐犯高沈氐昨日乘舟過滬在公義碼頭起岸忽被無賴多人將氐动去李不及追獲即赴總工程局報明回縣禀復勒交淫棍○李阿福串同張高氐姦拐孫朱氐之義女阿新控奉總工程局訊明屬實分别收押旣由李兄炳奎具保出外限一月尋交茲已逾限炳奎真禀諉缷昨奉批示云禀悉李阿福經該商保出寛限至一月之久限期已滿仍未將阿新尋獲交案殊屬胆玩已極案關姦拐李阿福供詞具在該商猶敢飾詞諉缷實屬不知輕重姑寛予限三月着該商將李阿褔交案如逾限不交定提該商到案嚴究不貸 
聚賭罰洋○小東門外北城脚煤炭店主周裕昌深夜賭博由巡士報知工程局派巡士多人將周及賭徒趙阿華沈阿二等八人拘局着周沈各罰洋五元趙等六人各罰三元斥釋 
無可推諉○元餘米行與純記鹹貨行推諉起火一案昨由工程局孫明府詣勘回局後傅元　執事沈尙温純記行主吳臣茀復訊明府以沈之灶屋久未修理且烟囱貼住柱木實有不合判罰洋五元　令赶緊修葺 
[新租界]  
　　命案報縣○麥根路白欄杆西首竹笆旁有男屍一具年約五十餘胸前背後有刀傷數處似係被人謀斃昨晨由捕查見投報捕房將屍車送斐倫路驗屍所飭保報縣相驗勒閉烟館○甬人某甲在派克路一百零三號門牌冐名頂開復　園烟間昨被工部局查捐西入察悉當將捐照吊銷勒令關閉 
[英租界]  
　　保險紏葛○廣東路鴻昌申號失火一案前由公廨判將號夥洪咸元王坤山開釋號主周靄廷交保候訊在案昨周延穆安素律師投案聲稱鴻昌申有最關緊要之進貨簿七本被同安保險行取去請飭給歸同安行延郝門律師訴稱所有賬簿均交捕房請察旋據五十四號西探投稱鴻昌申存在捕房之賬簿十七本並無進貨簿在内中西官判邀中証查明再核 
猜拳斷指○徐福林與張根元猜拳起釁將張之手指折斷昨由公堂訊明屬實判俆給張醫傷費五十元押西牢九個月如無力繳洋改押一年 
遞解捕役○施阿四陳利生張紀球陳招生等同住虹口前被寗波鄞縣捕役王奎與陳阿仁串同指施等爲盜匪打花之同黨向之索詐由探拿獲解送公堂訊押在案昨日復訊判施等一併逐出租界陳阿仁王奎派差遞回寗波原籍 
禁押拐匪○朱倪氐控謝王氐與徐阿生周妙林串拐伊女阿毛由探查獲昨解公堂請究判謝王氏押棲流所年半徐押西牢半年周押三月 
不認拐賣○范金高與張王氐誘拐常州婦人周王氐之女周三寳賣於姚梅發被氐查悉控經捕房派探拿獲昨由濟良所將女解廨請訊范與張王氏供詞狡賴姚梅發與妻投供出洋一百五十元賣來並無販賣情事求鑒判張王氏與范押候查明再訊女暫交濟良所带回姚出外候再傅訊 
[美租界]  
　　電綫下墜○昨日午後百老滙路南潯路轉角處之電車綫忽然墮下由捕咨照該公司前往俢理幸未傷及途人 
水手酗酒○前晚有一酒醉之美國水手在百老瞧路吵閙毆傷路人李則興由印捕拘獲押候解送美領事署請究 
 
 

Page 20

 
 
　　馬車傷人○陸金氐乘人力車至北四川路被某號馬車撞倒跌傷手臂肩背等處由捕車送女醫院求治候查明肇禍馬車核辦汽車肇禍○二百零四號汽車昨在百老滙路撞倒途人梁某跌傷頭面由捕將梁舁送同仁醫院求治候核 
[法租界]  
　　蕩婦發堂○皮絲烟店主林萬和二月間在蘇州分店托人價買王氐女子爲妾带回上海詎王氐年輕淫蕩與流氓陳樑甫私識並將飾物竊取一空茲由林查悉報捕將氐拘解公堂請爲究辦林自請發堂另行擇配景明府准之飭具結狀存案備查 
兇徒收押○胡阿二與畢壽郎口角將畢戳傷由捕一併解廨判胡押捕房二禮拜 
竊衣○商品陳列所司賬嚴紹九送王友仁至廨稱被竊去衣服两件請爲究辦訊之王供求寛宥判押七天 
竊米○太古碼頭小工李阿五私竊白米數斤爲巡丁查知送捕解廨判押捕房一月 
國外新聞 
[哥倫布准日捕魚]  
　　十八日東京電云英屬哥倫布政府己收回禁止日人在拂萊塞河捕魚之訓令 
[那脫爾禁止印人貿易]  
　　十八日倫敦電云闢脫曼利子堡電稱那脫爾（英屬斐洲東南）議政局前草議案内有一條自一千九百零八年西十二月三十一號後不再頒發印人貿易照會自一千九百零九年西十二月三十一號後印人不得再持有此項照會該議案現己第二次宣讀並無更動 
[亞人入籍問題]  
　　初九日倫敦電云奥太樺電稱陸軍大佐赫和斯近在坎拿大下議院演說英屬哥倫布中日人民來者日衆政府亟應留意亞人入籍問題試問國家有警中日之民果能犧牲自身而衞吾英國否此今日可疑之問題也政府議員皆爲默然 
[中日競爭商業之一斑]  
　　東京外務部接美國來電云現美國日本蓆市之疲滞己逹極度雖廉价出售亦無顧問其故有三（一）美國市面之不振（二）所織之蓆花色不隹而定貨復往往失約（三）有耐久之蓆與之競爭向來日蓆銷路甚暢日本工人希圖速成工作草率僅用四五月即皆破壞致售出者皆受買客之責問美人因此多願用中國蓆故以後來貨務須擇其隹者方能挽救利益也以上譯字林報 
[英皇太子赴坎]  
　　十八日紐約電云坎拿大奎培克行三百年大慶典英國皇太子已前往預會譯泰晤士報 
[法政府宣言摩事]  
　　十八日柏林電云法政府已允不助摩王愛勃特愛齊進攻瑪拉開斯並稱法國在摩用兵係一時權宜之計不久即將停罷 
[英皇將赴奥國]  
　　十八日柏林電云英皇於七月十六日可抵阿斯克爾祝賀奥皇茄雪菲登祚六十年大慶典八月十八日可由曼利安培特回至英倫 
[萬國金融兌換律]  
　　十八日柏林電云現海牙正在擬訂萬國金融兌換法律 
[英政府停築軍港]  
　　十九日倫敦電云英國日報載稱英政府己從海軍專家之諫决議不在羅雪地方建造海軍軍港 
[土國兵隧相繼叛亂]  
　　十九日倫敦電云西利斯及萊佛洛柯浦地方之土國兵隊現皆相繼叛背愛爾培利省之民己將林曼及菲行查維克兩鎭之士官逐出並在泊利斯屈利萊起事以上譯文匯報 
小說 
[社會小說滑稽生（十四（賢））]  
　　我招到一爿帽莊。買了一個尖頂小帽。往頭上套去。自己對鏡一照。好像我的頭。竟是用利刃削成尖形似的。提了帽子。走出店門。適被一個友人看見對我笑道。你也這樣時髦麽。我道一頂尖帽子。還不算時髦我意欲買一百頂高帽子。預備戴到他人頭上去。頭大的我亦。配一。個大的頭小的。我亦配一個小的。這纔好算時髦呢。那友人搖搖頭道。靠不住。像我遭種人。生平不受恭維。隨便你。甚麽高帽子。都戴不上。我道。像老兄這樣持躬正直。方今世界上。能有幾。人其餘不是好名。便是好利那能不用高帽子戴上去呢。那友人頗以爲然。我暗暗好笑。這個朋友。名爲不喜戴高帽子。其實一百。個高帽子。己賸了九十九個了。其時上海新學界人。隨處皆是。許多新名詞耳中聽慣。遂亦搬運得來。無奈新學太盛。舊學式微不要說文理沒有精的。連幾個虚字。也是不順的多。一日。遇見一個舊友。這人姓石。表字守經。本是極守舊的他見了我咬牙切齒。陳說新學裡頭。許多腐敗之處。我道。是啊。從前的學生。是套着管繩的牛。現在。的學生。是脫了籠。頭的馬。從前先生對付學生。總用專制手段。所以學生尙知顧忌。現在做。先生的。動輒要講自由。做學生。的把自由兩字。吸人腦筋稍不遂意。每以罷學挾。制這種學堂。竟是製造。狂奴的大工廠呢。石守經道。學生腐敗也罷。那敎員的腐敗。實在太難。我見過一。個曾在某處師範學堂。領得卒業文憑的。他拿一篇卒業考試的大作。遞給我看。開頭兩句叫做科學者。衣食也。我看了。便覺好笑。問他高標。郤取列最。優等的第三名。我道。這兩句話。雖然。粗俗倒還牢。實石守經道。還有好笑的呢。有一個師範生。寫封家信。寄與父親。那稱呼竟用仁兄大人。自己便稱小弟。我大驚道。如此稱呼。恐外國也沒有的呢。石守經道。怎說沒有。他們是平等主義。我道。平等主義。對於衆人說的。父子之間怎好如是。石守經道。這眞是家庭革命。我道。他的父親接了此信。不知怎樣回覆。石守經道聽說他父親的覆書。倒甚有趣。說你尊我爲兄。很好很好。但不知你的嫂子。也肯承認你爲小叔否。（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[擬組織工程學會啓] [  （發起人陳浦周秉清華南圭）]  
　　人居水陸之上無一不工程是賴。故工程之學術及事業。均極廣大。而可以水陸二端括之。 
默計中國之水道海口殆盡爲外　屬地。長江珠江等之流域。亦幾盡爲外人之脉絡。再默計水道其馬路尚未修築與太古荆榛之象同。其鐵路幾盡在外人掌。握吁清夜捫心。中國之衰弱。工程之不振興。豈非原因中之一端歟。 
以鐵路論以近日建議之鐵路論津浦合同所載股東是英德人也。操管理建築之全權者則英德之總工程師也。操稽查監督之大權者則英德之銀行也。然則自天津以逹鎭江之主人翁。果何人乎。（津浦合同尙是合同中之最有便宜於中國者）江浙合同所載英人亦是鐵路之大股東。總工程師恒是英國人。且建築旣畢之後此英工程師仍操管理監督之全權。然則江浙二大富省之主人翁豈純然。是中國人乎。 
中國人與外國人同是人類吾等固無所疾視然彼若奪絕吾生命之源如鐵路。則彼是盜也。吾今姑弗問此盜之來。由吾開門揖之者乎。抑否乎而吾鐵路之早晚爲彼囊中物。斯固無待筮蔡矣。嗚呼各國路權絕無尺� 
寸在外人手者吾國路權。殆無尺寸不在外人手者。（非過甚之言）嗚呼吾等在鄉里間見甲姓之田宅。曾幾何時易爲乙姓猶不勝興敗存亡之感。况以祖異族而侵食吾父母之邦乎。蓋以鐵路政策襲取人國外交之利器也曾讀鐵路侵略史者。莫不知之。故路亡即國亡之漸也。鐵路之已被人奪去者他日終思收回。其急待振興而尙未被人奪去者。亡羊補牢。不嫌太晚。若仍旁皇瞻顧。退縮蹉跎。則視眈眈欲逐逐之外人。又將乘間矣。可不懼乎。可不惜乎。譬如京漢鐵路。今日獲利之大人所共見。然當日若非外人議築則吾國人今日猶在夢中也。又譬如津鎭鐵路。（即津浦之原名）五年後獲利之大可以預决。然因吾國民不自議建築。故已落干英德兩國之手。又譬江浙鐵路。數年前吾國人皆在夢中。故曾有政府與英人之糾葛。故雖於目前收回自辦。而其權仍落於英國總工程師之手。吾國民昔日之智識。於事前不知預籌於事後亦不知悔悟吾國民今日之。智識於事後方生悔悟。於事前仍不知預籌嗚呼事後之悔悟。庸有益乎。道貴乎預籌而己。以中國物產之富。人數之多。素來交通之艱澀。他日工業之發逹。則具急宜興築鐵路之軌綫。必不下百條。特未經外人佈劃。故吾國人視若無睹耳。一經外人佈畫。則利象驟顯。嗚呼外人佈畫。則權利在外人。吾國民即不爲國家計。獨不爲一家之大利計乎。獨不爲子孫之大利計乎。（未完） 
振務 
[寓滬粤商勸捐廣東水災籌賑所第五次報告]  
　　招商局捐洋五百元　終汝棻　陳明淑　沈鼎臣　合珍號　李榮記� 
　梁雲階　遠昌號　歐玉南　元生號以上每捐洋一百元　廣源號捐洋六十元　德祥號　陳德農　元裕號　梁鑑堂　同孚泰　聯和内合衆　廣同榮　萬餘行　合衆公司　曾才褔　楊祐初　梁惠農　懷愼堂　裕大恒　方惠和　新大號　葆和號　宏興公司以上每捐洋五十元　曾沛容　卓國卿　梁芹生　陳業生　義增祥　丁財貴　結蘭别墅　張瑞祁　張仁山　譚彥池　普太和　建昌廠　謝仁甫　黄信夫　劉子輝　盧玉泉　方福和　耕心堂　泰記　增泰昌　惠餘　𧶡豐　協昌以上每捐洋三十元　萃泰　梁煥南　萬利� 
昌　無名氏　李敬如　葉苾全　楊子衡　南興隆　龍氏　黄氏　陳其敏　譚子和　順成號　楊志榮　大甡　同茂　宏裕　立大　恒裕　鼎新　李少山　福昌成　以上每捐洋二十元　甘鏡秋　趙永康　李亮軒　莫壽南　裕記　元記　利益　李月溪　陸傑生　安昌號　羅六宅　楊理初　梁耀樓　廣宏源　萬昌森　和豐　立盛　廣隆森　翠樂居　廣源昌　粤和昌　廣吉祥棧　合隆號　和記　新泰　同興　章興　周清泉　黄錫雲　談廉甫　阜昌鳳　梁蘭孫　譚吉堂　源作庭　羅愼安堂　梁金垣　裕興　廣吉祥　杜愛周　芝記　利亨　陳逹泉　陳召堂　劉煥章　黄景村　黄薌舫　李佐紀　東和公　廣盛隆　羅植槐堂　同協茂　合豐號　劉减芬　豐泰　萬亨通以上每捐洋十元（未完） 
[徽州水灾第一批經募義賑清單]  
　　俞朗溪捐洋一百元　汪頡� 
荀洋二百元　朱硯濤朱幼鴻四號麫粉一千包　上海巡警總局洋五百元　中外日報經募洋五千六百元又一千五百元　汪蟾清五十元　余魯卿五十元　孫鏡湖一千元　謝筠亭五十元　張子謙五十元　申報館二千元　新聞報館洋二千元銀一千兩　神州日報五百元思恭堂二千元　茶葉會館二千元　竇价人一千元 
　　上海徽寗會館籌辦安徽義賑所啟 
 
 
 

Page 27

 
 
   
 
 

Page 28

 
 
   
 
