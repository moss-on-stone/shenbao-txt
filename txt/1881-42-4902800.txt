# 1881 - 42 - 4902800

 

Page 1

 
 
[論三江財賦之窮]  
　　中國十八省向來以三江爲財賦之源每歲供應漕糧及起解地丁監課額銀以支一切之用故咸豐年間經赭寇竄擾幾至十餘年之久而部庫遂之存儲迨同治初次第收復元氣凋喪休養生息之政當道諸公未嘗不知而終無復舊之望然額徽漕糧以目下海運石數計之尙與舊額不相上下所不能如額者每年起運之銀耳以故粵逆之平於今十有六年而京中所恃以爲用者仍然空虛也雖然國既不富而民亦未始不貧　從前而論地丁監課縱多於今日而關稅數實有限不及今之牙釐十之二三此時即不開閱徽稅而局卡偏處皆是有此一宗鉅欵豈猶不足以補地丁監課之缺而從未聞有以釐鑫盈餘報解者可知民間幾以供上之財於往昔有增無減物有浮質之欵致所入不敷所出於民有多取之名於國無挹注之實也然則國與民不皆處於極貧之際乎昨日本報載江右傳來之信謂南昌省會之區銀錢之流通市面者幾見支絀推原其故謂漕糧改收折色須向外間買米則銀之出省者一也監課改章標商運監至省官爲發賣每票一千一百兩之銀半歸商本運腳半則輪庫又銀之出省者也加以釐金京餉協濟捐輪名目不一無非以省內之銀濟他處之用以故銀源日竟而市上無流行之勢民間少存貯之資竊謂此論就江西一省言之固爲按切時辜能見本原然目下正不獨江西一省即江蘇浙江亦何獨不然溯查粵寇之亂自粵入楚而終於大江南北院楚之兵合圍而成其功是粵寇至江浙如魚之游於斧底獸之入於抻中不能復出其縱橫數千裡間所過地方焚毀之屋宇固成灰煙擄掠之金銀猶是貨財賊既　集於此間即錢難蚨飛於他處而當時民間耗於焚掠又消於流離不啻盡所有而出之不留其餘功成之後無論是賊是民皆爲皖楚人所有此固天時人事之偶然三江人不能與爭者也然而三江自此窮困日甚當道諸公大半楚皖人明知其鄉人動奪三江之財民間窮苦出治之道在乎休養生息而亦惟是煦嫗噢咻博愛人之虛譽而迄無實濟也且其居官亦未必清廉自失不名一錢去任之員依然大車捆載銜尾帆檣歸家而作富仇也自此十餘年來始之得於賊者幾何後之取於民者又幾何而三江風水又復不隹登大位發大財者不如皖楚之多載而來者曾能敵夫載而去者乎就此一端計之銀錢之出省者已不可勝計而況釐金則供協濟舊撥之用鴉片則爲洋人通商之利監課舊章不能復於准則藝楚岸於浙則買私監　戶無以爲生引商愈蹙其本而民間食監反致翔貫也銀錢市價不能抵錢則官無新鑄銀則民無多藏私鑄參用於市銅器銷毀於店而民間易銀不能禁用也至於夙氣之繁華較前更甚則銷銀之處益多土產之出售年減一年則賺錢之路愈隘即如上漲一偶爲江浙兩省生意聚市之所奢侈煩縟之端不一而足而絲茶雜貨與外洋貿易的畧五年之內市道已極於疲敝從前獲利者艱於收場而忍而賠貼其未獲利者好扯空架而暗中消磨爲問有一業一錦能如同治初年利市三倍者乎上海如此則內地城鎮可知矣生意如此則居家務農可知矣故日三江之窮統計之而不相上下也豈獨江西乎哉 
[日存疑] ○晉源報云中國近來准備戰事聞者皆以爲將與俄人啓囂由今觀之實有與日本爲難之意云云然中俄固已成和中日亦未必遽開　隙外人懸揣究未足憑當軸者要自有權衡也 
[和眾船回] ○招商局和眾輪船於前日下午由香港回至上海據云該船於英正月三十一號由舊金山回至香港前此往舊金山時載有華人五百名自去年英十二月二十三日由舊金山啓輪載得搭客七十人並滿載貨物於英正月初四日至火奴魯魯島途中曾遭颶風及至該島島人不准進口因該島正患痘疹恐爲傳染故力阻之初六日又載得該島搭客一百八十人至香港途中風亦甚大現既回至上海不日即須修理矣又聞招商局另有一船名日美富於兩禮拜前在廣東裝得搭客一各人出口亦往舊金山云 
[甯信雜錄] ○西報載甯波來信云前有西教士名惠而司道經武林突遇四盜動去洋三十元當經報官請緝在案刻聞由地方官賠給洋三十元令該教士就此銷案盜則實難弋獲云又言寍波火藥局本與教學相近教士等深恐失事屢請搬移現已允准將該局遷於西鄉山左近矣 
[重申前禁] ○蘇郡向有婦女入肆飲茶之習經官憲嚴禁此風稍息乃自入新年各處鬧熱地方釵裙絡繹環珮翩翩或藉賀歲以治遊或托燒香以散步不惟奏樓楚館相將賣笑以偕行而且清族名閨亦或爭妍而暫駐由是履佳人之跡偏聆燕語鶯啼蕩遊子之魂忙煞蜂媒蝶使經翻陸羽競誇七椀生風禁釋金吾不顧三章約法其實玩禁令者其弊猶小環風俗者其患實深玆於十三日由各路總巡飭傳地保傳知各該茶館以後不准婦女入肆飲茶如敢故違定行嚴辦云云至十四日茶館生理頗爲減色曾綺羅佳麗由此潛蹤而紈袴少年亦多敗興已 
[春花有望] ○蘇郡雨雪未暢各處田疇所播春花尙未報青自入正以來既沛詳雲又逢某雨故豆麥菜蔬之屬皆萌芽畢達生意芃芃而農心靡不慰望云 
 
 

Page 2

 
 
[火警未已] ○蘇郡去臘火警疉見入正以來連得雨雪天氣不致燥烈以爲此患可以消弭乃月之十五日三鼓時閶門山塘某米鋪以迫祀財神施放爆竹火延涼棚一時燎原幸該鋪人手眾多並以牆垣堅固儘力樸滅不致釀成大患然左右隣舍固皆受驚不淺矣 
[縣賞緝犯] ○慈谿縣裕邑尊去臘因公晉省中途據典吏申報初四日傍晚監內有未定罪名之蔡平周等二犯脫逃當即飭役分投嚴緝今已月餘尙未獲到故裕邑尊捐廉特懸惠賞如能緝獲一名者賞給洋蚨五百元云 
[官紳干禁] ○寍波向有串客淫戲以及鬥會坐唱淫曲曾經各紳士稟請前府憲邊太守出示永禁後此風頓戢不意日久玩生茲聞甯郡四鄉日來藉社祭爲名廣延串客間有一二端方首老聞而力阻而牧豎村夫反以爲阻找清興往往圖門尋覓隣右皆請其多事家人反笑其迂執耆老等只得故作疾龍緘口不言是以各鄉效尤者愈多然猶日鄉間無知小民罔顧禁令耳更可笑者近如某大員之僚屬亦僱斗會腳色至公館縱令坐唱淫書在屬下以為趨奉上司而某大員亦頓忘禁令任其鑼鼓喧閱坐唱一書夜又有某大紳近爲伯兄之喪亦儷斗會腳色至家令其專唱淫劇有以禁令爲言者某紳以爲業經某大員開禁不防效尤於是亦坐唱一夕噫此等淫書本宜禁止乃官紳自撤其藩籬不但大失體統而且大壞風俗矣 
[既離復合] ○前報述揚州燈市有張綱鎮鄉民王大母妹妻子全家被拐一案至十二日其案已破此事甚奇當王大父子痛器尋覓之時王大巳拼託交於叔孤身尋訪如尋訪不得將覓短見次早求筶於神神示以東南行王即別父獨往行至儀徵江口有一舟停泊篷角晒裙一條審知妻物即登舟求附舟中衹老稍公一操湖南語音少婦一操河南語音皆極力拒絕王　以多金但求附搭舟尾老者章動密謀少婦婦云汝不惜命我卻要留命以申冤王更疑因問此船所載何貨老者云載人婦又目怒老者云汝定要作江二耶老者即揮王去王知不可強遂識而遙尾之忽見巡江炮艇中有村隣陳某在內王告故陳即約齊同船水勇伏於左近以俟夜半拐匪果囘正欲下手匪已知覺即投木而遁舟中少婦俯伏慟哭言身亦被拐而來本係河南偃師人黃姓一家四口其三人爲匪所害皆投屍於江老者周姓湖南茶陵人孤苦無依匪畜之爲伙匪姓李安徽舒城人拳法極精積年爲盜素籌泅水現年三十八歲王即問以昨日所拐人眾云皆　閉艙底凡拐人用閉口　飲之即不能言語販至遠處賣定後始以解藥灌下即復能言此術行已數年王急啓艙視之果皆在內少婦解以藥方能言問之果如皖人所述洒天花之說於是砲船管帶官將此船移送儀徵縣再行緝辦王大先將母子妻妹等領回云按王姓一家既離復合轉悲爲喜誠屬大幸所惜凶人稽戮不能爲荏踢之流洩怨然其積惡已深神人共怒天綱恢恢豈終能倖免乎哉 
[夢語破案] ○三年前揚州新城有一張公館於正月中上房內忽失去大皮衣箱二隻首飾匣一個計值在三千金以上而自大門至上房窗恪門戶皆未啓屋上亦無形跡失物之夜主人主母又皆在房並非家人通同作弊因此未便報案然張公會開失單與地方官商明囑皂怏各役隨時隨地留心緝訪懸賞甚厚乃緝訪巳久毫無影響詎前日其案得破毫不費力惟珠去難還耳先是張公夫人有一陪房僕婦隨侍有年所生一女亦育於張主人頗優待之張夫婦處家基慎其貴重物件皆收藏於臥室之套房套房與大廚房之柴房衹隔一牆內外男女僕婦合謀於平日陸續將衣服先後隔牆運出於盜首飾匣之日將兩大空皮箱先運於牆外然後聲張故形跡全無難以察訪不意陪房之女年才十餘歲睡夢中慣作囈語月之十二日夜間忽然說出夫人聞之告知張公將此女喚起一訊而服張公念此女之母巳亡且行竊諸僕或歿或去無一存者如深追此案徒斃人命物亦難回因遂付之一歎張公之仁厚可想見矣 
[垣皖得雪] ○皖垣去冬得雪兩次各處田疇尚憂土燥河塘乾涸依然正月初天氣晴和初三日更暖至下午狂風陡起走石飛沙夜深細雨　霂初四日辰刻同雲密布玉悄繽紛至晚積有尺許田間新水一犁麥苗均可補種農人咸欣欣有喜色云 
[命案破獲] ○去歲臘月初武昌桃花嶺地方有馬姓老婦與一婢女同居忽被縛於椅上婢女亦遭慘斃會爲列報茲悉該婦有隣居某泥水匠常爲修理房屋老婦頗信用之時托其購買食物一日該匠往婦家敲門不聞聲息用力推進始知該婦主婢均遭殺斃即爲投縣喊稟熊色尊立傳捕役地保限日拿獲兇犯至今尚未弋獲又傳該匠詢及該婦有何親屬人等據稱有姨姪某常來求借邑尊即發簽傳提到案審問一鞫而伏想當按律治罪矣 
[查獲火匪] ○羅鎮去歲失火一月二十餘次一年之內約計二百餘次漢陽紳　耆老邀請漢黃德道及本府本縣俱赴漢鎮沈家廟設壇念經祈讓誰知祝融威　仍復日甚一日或以爲祈讓之心未極誠敬所致抑知實緣匪徒放火今正月初一日離漢口鎮六十裡地名蔡店失火延燒百餘家有救火諸人至下河鴉梢船上誰知賊船亦停此處內有一婦係被拐者俟眾賊上岸該婦道及眾賊之謀眾人乃定計俟賊囘船即時鳴鑼將眾賊捆住送蔡店司巡政廳該廳見事情重大備詳送縣研鞫之下始知去歲漢口失火大半俱係該賊等所放惡貫既盈一朝破獲想係開印後即當盡法懲治也 
[昧良顯報] ○去臘蘇垣護龍街失慎由某姓紙紥店起火某家住元錫而店在蘇城是日店中被焚家內亦遭回錄由是兩處皆財竟至一炬而空識者謂某於兵焚之年見一人避難流離投繯自縊具時氣猶未絕某控其身畔約有洋蚨五十元攫而取之不爲解救濾即挾貲以去又於克復之後以金箔作同行涉訟某於其中主使各匠竟將行頭　歐斃命死者冤幸及伸同行均受論累獨某得脫然事外其居心險險大都類此此際祝融之厄不留餘地亦見天道之報施不爽也 
[起錨傷人] ○禮拜二早晨有英國輪船名倫敦客司兒停泊吳淞有木匠正在絞鐵錨之機器上加油而水手亦於此時起錨機軸一轉竟將該匠右臂骨骱拔出臂亦軋碎趕即令其坐小火船送至體仁醫院調治　醫生云此臂必須截去刻居病房勢甚危急呼司滲哉 
 
 

Page 3

 
 
[迎喜例誌] ○二十日爲迎喜神之　已列前報昨日辰時開篆後十一點鍾本埠王叅戎率同傳守戎度壉滇北滇中浦汎並千百把總等排隊起馬先行者大旂一而隨後駐紥九畝地之提標水師親兵旗隊洋鎗隊五色旗隊鋼叉隊刀隊籐牌隊營帶各員俱明盔亮甲乘馬押行後面鳥鎗隊弓箭隊再後迎喜亭及王叅戎全副儀仗傳守戎繼之末爲城汎金押隊王叅戎暨守備之　中俱安園亭內抬行軍容整肅氣象一新出大東門臨大教場操演畢由大南門進城過太平街回署男女老幼觀者甚眾頗形熱門云 
[補出號數] ○英正月分呂米白鴿票之對號單前聞漏刻一號今本館訪得漏列者乃一萬零五百二十六號諸君設有買得此號者當可持單往取也 
[力持大體] ○英租界會審委員陳寶渠太守昨飭差傳大觀天仙全桂等三處戲園主至案論令凡遇忌辰不准開演各園主已遵論具結太守可謂力持大體者已 
[碾傷老翁] ○坐客拉韁及馬夫坐在客後于違租界章程英會審員已三令五申本館亦屢列於報乃少年子弟挾披坐車仍自拉韁而致肇禍者仍復層見疉出昨午前某少年挾妓拉韁駛至英租界大馬路西泥城橋堍橦倒一老翁雖經人看見喊數少年全不相顧反加鞭往西飛駛老翁輪傷右臂雖不甚重然受驚已屬不淺喚坐東洋車而去夫御車本僕夫之事與古時列子六藝之御令昔情形不同奈何揚鞭得意甘自儕於賤役以至肇禍傷人猶復不知悔司也 
[押犯刁滑] ○翟桂寶被押縣署尙敢逞兇滋事各情時有所聞本館節經列報茲悉瞿因在押聚賭致被京控原告人乘間逃逸輕莫邑尊庭訊翟誣扳差役王子堂聚賭王供小的去年經辦案內之人犯奉發管押班房被瞿索質不遂毆打受傷沉重旋即斃命然其人並無　屬告發小的亦不敢多事惟時常斥說致被挾嫌誣扳前事有日報可憑呈閱邑尊始知王被誣扳然瞿口供刁猾栩未受刑嗣經差役李子旭稟翟神通廣大奉發鎖押班寓自將鎖簧用線札住故易開鎖云云斯時瞿已由差帶出適在揚揚得意大言不慙之時忽開堂上又欲傳訊瞿仍鎖　上堂邑尊令其跪上察其　有手巾包扎喝令除去則鎖練亦隨脫下邑尊大怒喝責腳骨二百下小板四百下瞿誤爲管班房人名奎發說破即向奎發言與汝私下斷不干休奎發聞言隨又稟官復喝將瞿掌頰令改交捕役收管夫瞿之因惡肆橫人所共知未經到官則人莫敢告發深恐挾嫌報復今既到官而猶敢逞刁肆惡官復仁慈不予監禁真有令人不解者矣 
[稟求銷案] ○昨日法公堂據金合順魚行主金松濤並原告金合記等六戶均各投稟詞金松濤稱業經挽人調處所有該公項錢三百四十餘千均已交割清付又稱並未上控請求銷案將覊押之孫蓮甫開釋並請照會道轉質之原告亦稱所有欵目已一律收清請求銷案當經中外會審官互相斟酌准如所請將案註銷並移覆道署惟孫蓮甫不應倩狀師作保出外後又未候公堂斷結遠行上控實屬不合着仍由捕房帶回候示核辦 
[索婦案移縣] ○前報列花煙間鴇婦耿魏氏控顧春山一案昨日原被同集公堂捕房又將作保之周長發解案朱明府畧爲研詰着將顧春山周發發並原告耿魏氏一併移解縣署由縣核辦云 
[嚴辦拆梢] ○昨日法公堂據婦人高王氏帶領少婦沈錢氏認稱寄女投訴稱在西馬路雙鳳樓橫街開公和小客寓昨晚和尙來寓借宿旋有張阿福鮑慶福兩人進來稱和尙豈可招留口角之間隨被搶去水煙袋一支馬甲一件並大錢百文並絲巾等物故鳴捕拘押解訊及質之張鮑兩人稱不敢搶物問官謂開設客寓不論何人均可住宿爾等拆梢無疑者各責一百板以示懲儆原告叩謝退去 
[爲營秋初徵題亡室潘孺人詩啓] ○莊周　盎終　哀音孫楚篇章每思妙儷天上滴相思之淚人間傳長恨之歌屈戊賓鉤幽辛棖觸大抵孤驚寂莫難莊憤恨之情怨蝶惺松易　纏綿之氣故元稹喪偶獨遣悲懷劉寶悼亡常爲陷哭婉變之歡　最摯苕華之芳字宜彰而況則表柔嘉度崇齊　修到梅花之魄雪濯水姿傳來秋水之神月圓人面如潘孺人者溫玉流潤慧珠轉靈生詩禮之家孝思不　飲寧羅之水靜女其姝巧則拈妝閣之針賢則淅井槽之米無如身孤似鶴弱歲知愁命薄於花　年失恃可憐碧玉齡宛宛以初笄咸異麗華淚盈盈而承睫洎歸營君也鹿畫共換鴻案相莊蕭然林下之風允是室中之助貧家荊布鏡奩則貌屏鉛華中饋　監炊　則心勞井　埽堦前之落葉甘嫁黠婁餉田畔之朝餐肯從冀缺無違夫子何忝淑人而管君以歷境流離遭時逆賤思振先人之緒忍爲游子之吟於是　筆依劉載書入洛肅眉人杳春愁鏡裡之覺　笛樓空秋瘦釵頭之鳳愁簾前之明月惆悵奚多腃天末之停雲煙波無極東風吹而落花恨寒燈坐而孤影涼紅豆思長綠楊夢遠孺人乃香羅寄淚錦字緘情平量驚燕之疾替寫棠梨之怨方且謂人生歡樂百歲無多來日光險千僉尤軍何以房櫳寂寂常開花月之宵反教琴劍勞勞慣載江湖之酒不如歸去漫櫻富貴之心須惜年華無誤煙羅之約即使下彬不給司馬長貧而陋室能妝敝衣自樂山中北郭亦輕將相風流廡下孟光可作神仙眷屬蓋其天懷既淡妙見獨超何殊委畚之萊妻恰比負薪之吳婦即觀逸性已足傾心未幾玉燕投懷芳蘭入夢文窗鸚鵡猶呼小玉之名　褓於菟早贈阿候之號方幸挫枝雙茂柯是同根豈知荊樹交摧花非長命現覺影而一警催春燕於二人死猶孃呼生難兒見於是情傷威鳳心忱靈禽夢留玉樹之魂血灑海棠之淚衹以堂前白髪尙有慈姑膝下紫哀猶思英物勉作羹湯而奉膳暗但吞聲佯承笑語以娛親時還忍淚幾端譬慰萬事廣觀然而珠玉長理蕙蘭不馥終有喪明之戚能忘感逝之吟加以白米勞鄉青衫憶婿貯寸衷之幽　摧幾曲之肝腸以致疾引膏盲歌　苤　天寒修竹凄涼楚女之篇秋萎黃花憔悴姬姜之影支姍姍之弱骨藥石難瘳憐脈脈之芳心膏　猶潔強延終錢遽證生天計年則列宿胸羅稱德則一家恩逮凡茲恨事尤足酸懷管君則極夢留痕旁風灑怨愴鏡中之雙影尙想金釵彈曲理之三終長拋玉軫營徽之齊奠最哀貧賤夫妻質潘岳之詞章空結酸辛涕淚青天夜夜頻牽縛蘭之絲碧海 
 
 

Page 4

 
 
深深難覓傳言之鳥況乎花容髣髨耳語依稀每秋風春雨之經心更遺袿零紈之觸眼天乎太酷人也何辜常思遽褓於幽靈慰其悁悒應藉生花之彩筆寫其鬰伊鄙人自愧芻蕘難陳梗略伏頗圭環髦士壇坫鴻才憫薄命於枯蘭鑒交枝之仁木各噓煙墨飛來四遠之香共粲漏華照到九泉之魂庶幾導楊芳惠標振末光借將黃絹之思關出青陵之志仙毫五色常拜賜於文人彤管雙輝好章明乎幼婦敵祈風雅勿吝珠墤此啓[  梁溪瘦鶴詞人鄒騪飛藉]  
[光緒六年十二月二十日京報全錄]  
　　宮門抄○論旨十一道錄前○江督劉　奏特叅道員知縣等官摺○又　奏委署道員片○大臣定等　奏循章演獵綘由片○黔撫岑　奏請飭部核明辦理片○大臣景　奏爲籌備庫一年收發銀數摺○大臣清　奏請援照成案辦理片○總兵張　奏巡洋期滿洋面情形摺○尙書廣等　奏爲議處摺○十二月二十日內務府國子監值日○惇王恭王謝賞包掛料　恩○劻貝勒謝管善樸營　恩○寶森假滿請安並請　訓○謨公請假十日○內務府奏派時應宮聽經　派出英俊○侍衛處奏派管宴　派出絪員勒穆隆阿○又奏派補進內大臣班　派出惠土靈中堂額勒和布果勒敏○值年旂奏派管理新舊營房　派出豫王○召見軍機　寶森　○○頭品頂戴兩江總督臣劉坤一跪　奏爲特叅衰庸玩亡之道員知縣等官請　旨分別勒休開缺革職以肅公務而肅官方恭摺具陳仰祈　聖鑒事竊雜江安糧儲道管轄兩省十儲漕米及各衛所弁丁事　責重現在辦理河運該道必須親身押解赴通是非才具勤明精力強固實雖期其勝任玆查該糧儲道師榮光久患風庳之症近益增劇不惟步履艱難即視聽語言亦覺未能了當經臣囑令赶緊調理迄未稍痊雖該道自謂尙可支持而臣察其委頓情形未敢稍涉遷就相應請　旨將師榮光勒令休致所遣江安糧儲道缺仰懇　迅賜簡放接辦明年河運俾免貽悮又查有宿遷縣知縣舒朝寃居官尙屬謹飭惟該縣命盜案件甚多該令未能逐一整頓至高　縣知縣唐葆元巡防疏忽聽斷糊塗且性氣乖張尤屬不堪造就並應請　旨將舒朝冕開缺另補唐葆元即子革職以示懲儆謹恭摺具陳伏祈　皇太后　皇上聖鑒訓示再宿遷縣高淐縣遺缺江蘇現有應補人員容臣會同江蘇撫臣吳元炳督飭江當藩司揀員請補又河運緊要轉瞬即屆開行之期是以由驛馳奏合併陳明謹　奏章　旨己錄○○劉坤一片　再查江安十府漕未例應於明年二月起運現在催收錢糧料理船隻等項事宜在在均形吃緊臣於拜摺後一百檄飭師榮光交卸篆務即委江南監法遵德壽署理所遣監法道一缺則委江蘇候補道張銘堅接署懷壽精明勤幹本係實缺監法道於各州縣呼應亦靈張銘堅穩練和平屢辦督銷局務於監務甚爲熟悉均可得力臣爲運務緊要起見未敢拘泥謹附片陳明　祈　聖鑒訓示謹　奏軍機大臣奉　旨知道了欽此　○○定安等片　再副都統奴才祿彭督率省城官兵與布特哈官兵會哨舉行冬圍事竣回任日期業於十一月初八日奏　聞在案玆據黑龍江墨爾根呼蘭耳倫貝爾等四處陸續報稱本年應行冬園各該副都統總管等督率官兵均巳照章演獵事畢歸伍並將槍箭優嫻勇於殺牲者分別記獎以示鼓勵各等因先後咨報前來所有各城循章演獵綠由理合附片具奏伏乞　聖鑒　　奏軍機大臣奉　旨知道了欽此　○○岺統英片　再臣前准部咨革職儘先補用同知直隸州知州下江通判孫租植　前撫臣黎培敬　奏請開復原官給還翎銜留黔補用部議准其開復原官飭補級加倍半捐復銀兩俟繳清後給咨赴部引　風以該員並無翎銜案據應令查明係何年何案保舉何項翎銜咨報再行核辦等因臣富即行查據藩司林肇元詳稱該員孫租植於克復平越州城生擒首要陳喬生案內保奏同治九年七月十五日奉　上論賞戴花翎欽此又於全省肅清案內保奏光緒元年正月十六日奉　上訟馨補缺後以知府儘先補用先換頂戴欽此玆准部臣咨壹合無仰懇　天恩勒部核明辦理謹附片具陳伏乞　聖鑒訓示謹　奏軍機大臣奉　旨該部知道欽此　○○奴才景瑞跪　奏爲　備庫一年收發銀兩數目循例奏報仰祈　聖鑒事竊據管理輟備庫司負等呈稱自光緒五年十月底截止舊營銀二百五十九兩六分七厘二毫四絲票銀一百二十八兩補平銀七兩六錢八分五厘銅鐵制錢三百四十七文自光緒五年十一月起至六年十月底截止新收遷華州保安州豐潤縣解交地租銀並租錢易銀三千五百七十一兩九錢由潘庫借撥銀二千兩以上售管新收統共銀五千八百三十兩九錢六分七厘二毫四絲開除素服祭日喇嘛念經供獻飯食　隆福寺香供　孝陵修理衙署　裕陵修理科房成做陳設匣　嬪貴人祭品房支搭席棚　惠陵成做木箱恭備鋪墊藺溝等七處請領笤帚　盤山行宮內半勢山道建蓋草鋪並馬藺鎮捕鹿經費恭備　皇差急修糊飾　行宮機房修理房間牆垣一年紙原薪水委員請領庫餉員役出差齊送　奏摺盤費內務會辦買黃綾摺片加添紙原薪水摺房費用本庫修理房間屯柵牆垣一年紙殊薪水公費八旗該班炭斤等項統計用過銀五千八百兩七錢一分三厘五毫現在實存銀二十一兩二錢五分三厘七毫四絲票銀一百二十八兩補平銀七兩六錢八分五厘銅鐵制錢三百四十七文等因呈請具奏並來奴才逐加詳查現存銀錢票銀數止按欵盤兌均屬相符謹將收發各欵數止另繕清單恭呈　御跪伏候　命下移咨總營內務府查核謹循例恭摺奏　聞伏乞　皇太后　皇上聖鑒謹　奏軍機大臣奉　旨該衙門知道　併發欽此　○○清安片　再前經　奏調之刑部候備員外郎賣問主事羅霖該 
 
 

Page 5

 
 
員等於十月初一日到科　羅　稟稱初歷邊地嚴寒過甚沿途勉強支撐到科後時常腹瀉總因不服水圭稟請給咨回原衙門當差等語奴才　查無異自應准如所請該二員均照神機營委員自到營之日每月支給口分銀二十七兩羅霖照案自科起程時仍給予兩個月口分以作川費其賣潤一員派在營務處當差合無仰懇　天恩儲准援照神機營　奏定成案逾限半年後免其開缺停俸應升補於出照常序補仍一體積俸如蒙　俞允俾奴才得收實效除分咨部旗外爲此附片具　奏伏祈　聖鑒謹　奏軍機大臣奉　旨着照所請該部知道欽此　○○記名提督福建福寍鎮總兵官振勇巴圖魯奴才張其光跪　奏爲巡洋期滿謹將洋面情形恭摺具奏仰淅　聖鑒事竊照案奉　上論嗣後水師提督着於每歲出洋時具奏一次俟巡洋往返事畢即將洋面如何情形據實具奏等因欽此奴才遷於本年二月初一日依期出洋統巡業經恭摺　奏報在案連月親駕師船董率將備兵丁遵照督臣飭行會哨定章出班輪替朝夕梭巡登桅泅水務令嫻載陳於平時合操防爲一事凡屬遠洋僻島亦必躬率周歷既以杜匪艇之潛伺即以問習風濤之驚險時閱經年所轄地方並無盜划報案商賣漁民各安生業本年春夏洋面數起颶風經督飭弁兵隨時救護外洋船貨一無失事有華商遭難人口亦經枕援資遣回籍現屆冬令查看內外洋面一律安謐謹於十月初一晶遵例撤巡回署查辦營務閱看冬操除飭接巡營將統率舟師會同船政局派防之藝新輪船照常在洋認真巡緝外如探有盜蹤蘭入奴才仍當即時馳赴督捕不敢稍涉疏忽以期仰副　聖天子撫綏海宇長治久安之至意所有奴才撤巡日期並洋面情形謹據實恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○經筵講官兵部尙書臣廣壽等謹　奏爲議處具　奏事准刑部咨稱雲貴總督劉長佑等　奏覆訊案犯楊汝楫確供一摺奉　旨刑部議奏欽此查前翰林院編修何金壽奏雲南東川府知府孔昭鈖呈匪被伐總兵楊玉科知情同謀開設銀號交通京官爲之消弭並生員孔憲瀛呈控楊玉科主使凶姪帶練將伊交慘殺等情一案此案楊玉科查無同謀主使交通管脫情事惟各處開設銀號與市廛爭利實屬罔利營私應請交兵部議處等因光緒六年九月二十四日奏本日奉　旨依議欽此欽遵知照到部查定例官員犯不應重律杖八十私罪降三級調用又例載職任官兼世職因私罪應議降級調用者應一併議降所兼世賊每一級折罰世職半俸三年免其降調世職各等語此案總兵楊玉科在各處開設銀號與市廛爭利罔利營私實屬不應刑部奏請交部議處應請將廣東高州鎮總兵二等男楊玉科照官員犯不應重律杖八十私罪降三級調用例議以降三級調用係屬私罪毋庸查級幻議抵查該員係兼二等男爵所議降三級調用處分應照例每一級折罰世職半俸三年免其降調世職所有議處絲由是否有當伏乞　聖鑒訓示遵行謹奏請　旨奉　旨已錄 
[蘇省撫褤事宜] ○正月十六日牌示照得吳縣典史員缺前以勞　候補班前先與史陳濾咨補巳奉部　准其補授照章應飭前赴新任　知縣陳炳泰辭赴寶山沙洲差從九王綬章嘉知到專門永　監查差　牌示照得靖江縣縣丞吳論丁憂開缺會查有常捐儘先即補縣丞陳其璜堪以請補　○十七日知縣程亮採稟謝委代理震澤縣事　候補道米之　老太太正月廿四日壽辰 
　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
