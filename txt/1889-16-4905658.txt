# 1889 - 16 - 4905658

 

Page 1

 
 
[新印十粒金丹出售] [  申報館主人啓]  
　　十粒金丹一書不著作者姓氏標題多用對偶盖遵章回小說之例而中間雜以七言句若詩歌者則又沿肓詞格調其中叙述鎭國公高贊侯事蹟雖皆羌無故寳而一經描寫無不栩栩欲生他如俠女貞姬刁奴强寇紅粧義士白袷名流要皆刻意描摹惟妙惟肖而尤妙者詞意淺近不涉艱　不特學士文人藉以遣興卽綠牕靜女黃髮慧重亦能一目了然毫無疑義誠小說中之别開生面者也現在裝釘告成每部十二本價洋七角本埠由本舘帳房及申昌書畫室出售各外埠則槪歸申昌及經理申報人此佈 
[催取圖書集成告白] [  圖書集成局主人啓]  
　　本局開印古今圖書集成其頭二批業已出書頭批四百零八本二批六百本凡有已繳三次銀兩者請速至申報舘取書取書時并祈當面檢點　勿自悞其尙有未繳二次銀兩者數十戶請卽付繳勿遲其三批之書亦將次可以裝訂齊全特此佈啓 
[雍正○○○硃批諭旨售書處告白] [  點石齋代啓]  
是書向由新泰絲棧發兌現於五月初一日起攺歸淸遠里恆泰昌出售此外則南北申昌汲本帳房皆可購取價碼仍照四十元至其校對印訂裝潢無不精益求精早爲有目共賞所有售出股票亦統歸恆泰昌發書此佈 
[論開恩科]  
　　甚矣國家之以人才爲先務之急也本朝以帖括取士仍前明之制而益加精詳讀書作文之士蒸蒸日上不可以恒河沙計由縣考府考以至道考始獲一衿由鄉試會試殿試然後論定士之望科名者不知凡幾而屈指以科名顯者亦復不少第得之之數終不敵共望之之數蓋以考試之期有一定學院一歲一科則間以三年鄉試以子千犯酉爲正科則亦間以三年會試殿試隨鄉試而行彼芸窗雪案之士下帷攻苦摩厲以須望此三年不勝懸懸迨及時而携具入塲九日辛勤三塲血戰自顧其文實不難操中式之券而無如文與命不齊或竟被擯或備薦而卒不薦或荐而不中或堂備而仍不中或已中而額滿見遺竟亦有房官批語極好主考亦甚黨識而偶因一二微疵卒遭擯棄並有并一二微疵亦未摘出竟至無疾而終者在士子原知以義命自安不敢怨天尤人然一經點額又須遲以三年則未免有望斷龍門而不勝挹悒者矣以故每當大比之年放榜後數日往往時有浮言謂來歲將有恩科此等浮言不知是未中諸人自爲此說以作解嘲抑不知是已中諸人故作此語以慰失意之輩且有親友輩以此勸慰鎩羽之子其實則子虚烏有者也今年爲戊子正科揭曉之後又有此一說謂來年當有恩科聞者亦仍以向來之浮言例之不爲措意也乃恭讀十二月初八日諭旨果有明歲特開恩科之語盖以皇太后歸政皇上率羣臣上皇太后尊號故特開一科以誌盛無論今科獲雋與不獲雋之人見此恩綸莫不同聲歡忭盖失意者固可加意揣摩以爲再接再厲之計卽今年諸新貴來歲會試亦未必一榜盡賜及第則連年會試究亦可以再圖速效此耳聞而欣然者情也今夫恩科之開果何爲哉無非爲拔取人才而已近今洋務大興論者每以爲八股取士終無實用不知廢八股而另設西法各科如光學重學天算地輿諸學以求眞實之用此說也初聞之似或一道細思之則殊未妥洽自通商以後開館以教西學亦旣有年如廣方言館船政學堂水師武備等學堂凡所以教西學者亦不一其塗其中學鴯表者雖不乏人然卽學之而精不過一材一藝而已禮言德成而上藝成而下八股之士雖不得盡謂之德而較之藝士則有痱矣西人每言中國用人往往用非所長卽如河務一切皆能親身其事與否旣不能親則於購料進占一切皆須聽之於人自必弊病百出至於統兵大員與夫統帶兵輪諸員尤當深知其中奥窔乃足任使中國則不然辦河工者非由河工出身辦軍務者非由軍務出身如此則安得而不僨事余竊以爲此說也蓋近乎許子之道所謂必自爲而後用之是率天下而路也勞心勞力本有殊途不可强合不必徵諸古昔卽　諸近今如曾文正胡文忠左文襄諸人何嘗不由科目出身何一不致力於八股而其後帶兵督隊運籌决策動中窾要悉合機宜卒能掃除蟊賊肅淸寰宇功施爛然至今昭昭在人耳目由是觀之八股亦何負於人哉蓋彼致力於八股非專爲科名也上下五千年縱横九萬里一一羅列於胸中而後鬲會貫通觸類而發遇何題卽作何文見方成珪見圓成璧人或以紙上空談能說不能行目之而不知果能深於此道卽以帋上之所言推而行之舉而措之未有不裕如者從來美禹功者曰乘四載以隨山手胼足胝而不惜然亦未聞禹之躬自負泥親事版築也武侯以善用兵稱要亦未聞其手發一矢親馘一敵也與其躬親細務而成爲藝士何如統觀大略而總其大綱也乎古語一事不知儒者之恥如必自爲而後知之則不知者多矣故聖王治天下不自治也得人以爲治堯以不得舜爲已憂舜以不得禹臯陶爲已憂得人者昌失人者亡古人之言不我欺也今皇上親政之初開宗明義卽以延攬人才爲急轉借徽號之慶詔開恩科俾天下之眞才皆得以早自振拔雖重費而不惜是則誠知扼要以圖者矣或者謂國家開一恩科需多少錢糧當此鄭工吃緊之際曷不省此以濟急需抑知河工者一時之急人才者萬世之利有人才而後河工可以當耗其用敬不得人河工軍務終歸無濟此則聖明之獨斷非草茅淺見者所能窺其萬一者也欲見知於盛世者其及鋒而試也哉 
[恭錄諭旨]  
　　十一月十五日奉上諭護理漕運總督淮揚海道徐文達奏湖河各工防院平穩一摺本年伏秋大汛沂泗迭長黃淮斷至經該督撫等督飭在事人員設法疏消隨時搶護仰賴神靈庇佑工程一律平穩裏下河收成豐稔寅感竇深着發去大藏香十五枝交該護督祇領虔詣河神廟敬謹祀謝以答神庥餘着照所議辦理欽此同日奉上諭護理漕運總督淮揚海道徐文達奏神靈顯應請頒匾額等語江蘇淸江城隍神夙著靈應本年夏秋之交雨澤稀少經該道等虔誠祈禱立沛甘霖得以及時播種實深寅感看南書房翰林恭書匾額一方交徐文達祇領敬謹懸挂以答神庥欽此同日奉旨正白旗滿洲副都統着烏拉布調補廂紅旂滿洲副都統着淸安調補正白旗漢軍副都統着柏英補授欽此同日奉旨左翼前鋒統領着恩全調補右翼前鋒統領着愼銘補授欽此同日奉旨廂黃旗護軍統領着謙光調補廂藍旗護軍統領着恩普補授恩普所署正藍旗護軍統領着吉恒署理欽此同日奉旨廂黃旂滿洲　都統着符珍調補正紅旗滿洲副都統着桂全調補廂黃旗漢軍副都統着克勤補授欽此同日太常 
 
 

Page 2

 
 
寺題冬至大祀看視牲隻奉旨遣晉祺視牲奎潤看牲欽此○廿二日奉旨正白旗滿洲副都統着明秀調署廂白旗漢軍副都統着愛隆署理欽此○廿七日奉上諭張曜奏已故知縣短欠交欵銀兩請旨革職查抄一摺山東已故冠縣知縣韓光鼎已故惠民縣調署掖縣知縣沈世銓各在任内虧短正雜各欵銀兩爲數甚鉅久未完解實屬玩延韓光鼎沈世銓均着卽行革職勒令各該家屬照數完繳並着浙江江蘇巡撫將各該原籍家產一律查　備抵以重庫欵張曜前據司詳以該二員交代淸結彚報失於覺查着交部議處欽此○廿八日奉旨巡視中城事務着童毓英去巡視南城事務着鳳英去胡祥醴着准其留院欽此 
[本館接奉電音]  
　　昨接在京友人發來電音有本月十三日礉諭一道敬謹譯登○十二月十三日奉硃筆黃卓元轉補翰林院侍讀吳謙補授翰林院侍講欽此 
[鳳池瑞雪]  
　　禮部爲片行事所有喜起舞大臣應得黨縀本部現由戶部領取到部相應片行貴侍衛處轉行知會應領之喜起舞大臣務於卽日取具佐領區片持赴本部祠祭司承領可也○京南馬駒橋地方有王某者於上月二十間由正陽門外糧食市某店結算帳目找銀十兩零懷之而返迨至永定門雇長耳公以代步有赶脚人跟隨寂寂征途不免與赶脚人閒話以遣岑寂此問彼答王之算帳找銀已爲赶脚所知遂萌歹意告王曰我等由海子内穿行可省十里路王聞之頗喜及入北小紅門行約五里許一片曠野杳無人跡赶驢曰至矣王曰我雇至南駒橋何以至此赶脚陡從腰内抽白刃向王曰此爲汝之死地王卽下驢跪泣曰汝所圖者銀也願以奉贈乞留殘喘赶脚曰可汝急献我王於是故作傴僂狀以手探取久之乘赶脚不備輒以銀錠擊之適中其鼻梁赶脚昏倒王復以銀錠擊其原處鮮血由鼻孔迸出王卽將銀拾起棄驢飛奔而去一恐賊黨之報復一恐官司之拖累也未知以後赶馿人是否復甦此係王所親述者錄之以見行路之難○國史館示傳准吏部送到漢謄錄官彭熙臣李國霖何中材常鈺楊學洛吳嵩年等六員於十一月二十六日親身赴館騐到勿得違誤○新簡署理正藍旂護軍統領吉統領恒業於上月十六日接受印鑰二十五日辰時躬往正藍旗護軍統領衙門行拜印禮並點察庫存軍需一切預期由該營印房知會本營正副委護軍叅領曁七個甲喇檔色護軍校等是日進署預備○禮親王世鐸等聨銜奏陳明春歸政後應行一切事宜酌擬章程奏請皇太后慈鑒已蒙懿旨依議矣○内恩豐倉監督於十一月廿二日開倉發放内廷各項他坦等處内監蘇拉應領十月分老米六百餘石悉以大車拉運出倉沿紫禁城以出東大栅欄至下午二點鐘時始竣每石售價合銀一兩三錢零○戶部奏預撥光緒十五年分京餉七百萬兩酌核各省關地丁鹽課稅厘情形指定數目已將某省關某項起解若干限於明年五月前解一半到部尙有一半統於年底解齊倘有延岩指名糾叅繕寫淸單恭呈御覽並聲明如指撥不敷俟明春酌核再行奏明續撥等情已遵兪允刻由戶部將奏明預撥銀數淸單飛咨各省督撫將軍運司監督等遵照矣○廂藍旗護軍統領恩爲咨覆事本旗現有委護軍叅領一缺空銜花翎一缺護軍校一缺空銜護軍校一缺均未揀選有人應行咨覆貴旗查照辦理可也○欽派點騐軍器鄭邸等於二十一日將内廷各處值班曁紫禁城外圍以及前朝各官兵儲備弓箭撒袋箭壺長槍九龍袋等逐一點騐並將各門樓内所存盔甲棉甲等軍械恊同内務府人員點看至申正始竣至外火器營健銳營圓明園八旗官兵處内務府三旂官兵處所有一切軍械經鄭邸等於二十五日分往外三營逐一點騐矣○烏里雅蘇臺杜將軍嘎爾呈進貢馬八匹委員管解沿途牧放刻已由該委員解進東華門赴上駟院投納咨文以便禀請御前大臣騐看試騐奏請賞收上月杪阜成門内錦什坊街中間西華興錢鋪有文某持銀換錢因挑剔錢文兩相爭論文大怒將錢亂擲鋪中人羣起攻之文孔武有力鋪中人三戰三北又遂將門窓悉行打碎竟至廂藍蒙官廳控訴鋪中人亦閉門以搶刼等詞赴廳控訴旋有效魯仲連者爲之排解費盡口舌始免鼠牙雀角之爭先將文送回家中後令鋪中照常貿易所有修理門窓等費亦經居間者公同酌斷賠修了事 
[成了眷屬]  
　　敲竹摃之風各處皆有而台州人爲尤甚異鄉孤客偶墮其計必至好事變爲惡事若非賢有司明察秋毫何以使有情人成了眷屬耶近有鄒姓自臺灣來温購買點銅錫碗及燭臺甌綢皮馬椅等物偕二三男丁僑寓東陽春客棧鄒姓年已强壯尙未娶妻聞温郡多貧家女身價亦不昻遂託棧主代爲物色冀訂絲蘿旋有慣作氷人之大荆嫂等向言現有台人某甲素在錢莊帮夥其女年將及笄尙未字人可爲君匹講明聘金英洋一百二十元金首飾兩件裙袄一身無論迎娶入贅携赴臺灣均無不可鄒姓親往看視女貌亦頗不惡當卽憑媒將聘金首飾裙袄等物如數淸付並擇定上月廿八日入贅完烟屆期鄒姓假某甲家懸燈掛彩鋪設一新及至傍晚用牌傘鳴鑼鼓吹乘坐藍呢大轎擡抵某甲家甫進門但聞喝導聲鳴鑼聲鼓吹聲爆竹聲聲聲相應甚爲熱閙鄒姓出轎升堂甫坐定卽有一頒白老人同一四十餘歲婦人初猶作聲作色口言另擇吉日再進洞房繼則手舞足蹈并言若要成親俟到永喜縣堂上其時見有數人往來奔馳似係從中理處者約有一點餘鐘鄒姓卽命梗換衣服回寓再說一腔歡喜付諸流水及至次日鄒姓赴縣喊寃當經恩邑尊陞座卽飭值日差役將某甲及媒妁人証等帶案聽審據鄒姓供稱係四川人自十七歲投在曹軍門營内充當親兵至今十八九年歴保候補守備今奉曹軍門差遣來温置買锡器乘便在温聘娶一妻俟完姻數日卽行携帶回臺今某甲之女旣不肯遠出弁無處不可娶妻惟付過聘金裙袄酒席並一應費用其計英洋二百二十餘元呈上帳單一紙懇請照數追還以便回營銷差恩邑尊訊問某甲聘金首飾裙袄可已收到甲供均已收到恩邑尊詰以旣憑媒妁復有聘金首飾何以阻撓吉期某甲供稱鄒弁先言管帶營勇數百人刻已查知不過曹軍門營内一哨官所以心不甘愿恩邑尊聞言大發雷霆謂彼係帶勇哨官彼時何不查詢明白今已收過聘金禮物豈容　變諺云嫁鷄逐雞鄒某旣在臺灣當差理應挈眷回臺豈有嫌路太遠不許携帶之理總之汝等台人慣敲竹槓明知鄒某不能久擱意欲以女爲餌串通媒人計圖敲詐今本縣將汝與媒人大荆嫂發押翼房勒限明日將女兒送至客棧交鄒某携帶動身後再行交保釋放倘敢抗違定卽從嚴懲辦况鄒某晶頂花翎相貌堂堂如此佳壻正是良緣今本縣擇定初三吉日令鄒某備轎迎娶過門卽行就道並命差役於初三日往某甲家押令上轎如再有人攔阻立卽帶案以憑嚴辦五花之判旣畢兩姓之好遂聨不特兩廊胥吏鼓掌稱快　堂下人山人海駐足看視者亦莫不競頌恩邑尊之聽斷神明也 
[首盜就擒]  
　　永嘉塲市前街聚源染坊源華銀樓等店被海盜登岸搶刦並刃傷事主斃命一案疉經周鎭軍督同紅單船駛往各洋嚴密巡緝先後獲到夥盜十餘名訊悉爲首匪盜潘瑞良係大荆鄭頭山人故前任張邑尊飭令馬得麟帶同差役二十餘人佈散鄭頭山附近鄉村馬得麟馳抵該首盜家中計圖引誘捉拿適值台州楊統帶撥勇搜山致被該首盜下船脫逃其詳細情形早經錄登前報兹聞該首盜已於上月被玉環左營水師王琥弁在坎門洋面拿獲其左腿已被彈傷不能行走送交玉環廳收禁當經玉環廳何司馬提案訊問該首盜供認不諱因左腿彈傷未痊故未解交永嘉縣歸案質訊但該首盜手下匪黨甚多搶刦之案層見疉出各處航海商人視爲畏途以致温郡今冬各項生意均屬異常淸淡首惡雖已就擒而餘匪尙多漏網洋面巡緝正未可稍有疎懈也 
[海外桃源]  
　　叻報云客有久旅亞齊者近來叻中相知者咸就詢亞齊異事有舉本報前錄亞齊異人之事詰之者客曰余旅亞齊時亦嘗見之此服氣之士頗知消長盈虚之理是何足異乃有異境天開爲世所罕聞者斯爲異耳因請其說客言余旅亞齊時素聞内地有古魯山洞 
 
 

Page 3

 
 
别有天地非人間者亟欲往爲遊覽以窮其異奈其土人甚恶若外人深入必多不利以故有志未退忽忽數年嗣遇友人向爲該處内山生理與其土人交易自酋長以下皆其所識且於内地情形最爲稔熟因舉此事以問之友曰誠然此間固吾稔遊之所君得毋欲往一遊否余曰甚善但恐不爲土入所容耳友曰有吾偕往諒無所妨但有一語囑君倘見該酋長及其部民等詢及荷軍情形但言荷政暴虐不堪愼勿言其善也余聞語唯唯喜極乃裹　從之遂入内山友先引余往謁其酋酋之身軀不過中人而自有一種嚴厲氣象友引余入謁道其來意酋領之因問余曰子從荷界來得知荷之軍事否余對曰荷蘭政治刻剝商民吾輩旅居諸形掣肘現其軍情甚弱殊不足憂今荷境諸民已備簞食壺漿以待大王之至也酋聞語大悅因卽草一字給友令引余往友遂偕余辭出沿途有盤詰者出酋字示之皆無語放行約逾半日遂抵古魯山其山嶺本不高山下一水潺潺友曰至矣水源盡處洞卽在焉余憂無舟楫可通友曰溪流甚淺非船隻所能行褰裳涉之可也因偕余二人解履涉水約行半里則覺已無天日陰慘之氣逼人余心顱怖然遊興勃勃亦不懼也再行數十步則豁然開朗而溪流亦盡乃登岸著履則果覺其中别有洞天矯島依人好花夾道嫣紅靑翠相映途中所異者天色甚光惟並不見日影恍類春陰乍轉之時不數武有一石門虚掩雙扉力莫能啓因從門竇而進入門後則居然丹墀甬道月榭風廊恍似宮闕之形然一切屋瓦牆垣與夫陳設各物皆屬天然石質並非人力所成也余因從容入周遊迨遍見有所謂几者案者床者屏者茶鐺茗椀者無不具備天然而出並無雕鏤痕而案中有一石瓶中供石剪春羅花一枝其顔色之好與枝葉之生成與眞者無殊依依可愛因反玩不釋欲携之出友曰不可山神甚靈得罪於神禍將及矣余乃攺容置回原處復至後進則一小園園中有池游鱗可掬池旁一樹結實纍纍友曰子來機緣湊甚今果正熟是可摘而餐也余從之與友各摘得二枚因食其一并懷其一以歸其果不知何名頗類李而靑色巨則倍之其味甘香可口食此果後半日許齒牙猶有餘芬也時已薄暮乃不敢久留遂循舊路而歸出其果以示人均不知其何名余以此果爲仙府所生乃珍藏之今其果已乾猶置諸行篋云客言如此是亦海外之桃源也可見六合之大何奇不有爰掇其語而泚筆書之 
[越王被執原由]  
　　越南廢王咸宜前者逃入内山嗣爲法員所得因將其發往亞兒里亞地方充軍以及過叻情形各節均經列報兹查得其被獲之故先是王與其相謀殺法大臣奈其謀爲逆臣所洩因偕其相遁入内地投諸野人地方嗣法員聞之卽進兵以攻野人奈其人所居係屬峻嶺深山蠶叢鳥道故法營中所有槍砲馬匹均不得進惟用步隊持快槍前往而已以故屢攻不下法亦無如之何不得已乃將其地圍困不使其人出入圍之旣久番民苦不能堪乃相與密議將執王以獻法營冀解被困之難約旣定一日衆乃潛入王宅時王適與一隨員同臥地中而身旁各有一刀時該員見衆入喝問何爲不答知非善意因拔刀出鬥諸人亦以刃相迎無如衆寡之勢相殊故終莫能力敵因受鱗傷倒地時王之勢益孤故爲諸人所獲隨卽將王押往法營獻納法將見之乃命人將王押至傳安禁於其故宮中時法國駐越辦事大臣及叅賛等升堂訊王王就訊時怒氣甚盛並無所說惟有辱駡諸員并語辦事大臣云今以勢孤被執此天絶我夫復何言生之殺之任汝爲之可也時諸人中有識王者謂此係眞王無疑迨至聨化輪船行抵東京以故命之載王前往亞兒里亞云此越王被執之大槪情形也兹據越南來函所言如此爰述之錄阞報 
[輪船失事]  
　　昨日外洋發來電報云太古公司之藍烟囱輪船名白來恩已在大西洋海面失事聞有一西女由英國起程搭坐該輪船來華將嫁與招商局海晏輸船上之西人爲婦竟致中途淹没未獲成就姻緣嗚呼慘矣 
[攺試塲]  
　　上海縣裴邑尊本定於昨日考試武童外塲兹因連日陰雨馬道泥濘不堪馳騁故於昨日先考内斱步箭昨晨應試武童共有六十四名各帶弓矢齊集縣署提右營陳叅戎縣學宣廣文先後到縣邑尊於一下鐘時飭發三梆會同叅戎廣文升坐大堂飭令升砲封閂扃試 
[狎客被拘]  
　　四馬路西公和里女校書王佩蘅曾在十二樓書摥與狎客黃曉庭相識黃或操徽音或作閩語自稱顯宦氣概軒昻與校書情好甚篤幾於形影不離相交多時共花洋蚨二百餘翼一日向校書言願訂嫁娶校書告知其母其母以爲是區區者夜度資尙不敷安有代償鉅債况有人言黃實跟丁並非顯宦遂欲另嫁他客黃知之於前日率人往校書粧閣故意尋釁嗔鶯叱燕打鴨驚鴛恣意驛騷無從勸阻其母不得已呼巡捕至與黃同至捕房各訴前情巡捕以此等事非捕房所經理應送公堂候訊黃請免捕頭謂然則爾可出去不得再往饒舌兩造允之黃遂得脫然無累 
[縣案彚錄]  
　　謝小山控王夢熊冐收年租一案王匿不投案當將原保人張二泉提訊管押着交曾紀前報前晚經裴邑尊升堂訊究張稱小的覊抑已久疉次央人尋王殊無蹤跡年關伊邇王必回家料理事件務求恩准將小的交保出外自當將王趕速交案邑尊准如所求將張交保着於三日内將王珓案訊辦廷干嚴比○鮑廷爵控陸葵卿虧欠書價一案經裴邑尊迭次訊押嚴追前晚復經邑尊升堂訊比陸一再求寛邑尊限於封印前務須將銀兩淸繳諭畢仍飭還押○粤人李鳳光控曹明旭圖吞花價銀兩經英公堂蔡太守訊供移縣裴邑尊着令值日差將曹看管候訊○製造局函送偷竊木料之周春源毛汝華等到縣訊押曾紀前報前晚經裴邑尊升堂訊究周稱小的務農度日實因貪小向網船上人買下至網船上人一時找尋不到毛稱小的在浦灘撈取不敢行竊邑尊謂竊取製造物件非比尋常爾等尚欲抵賴耶喝令各笞二百板荷枷示衆期滿再行發落 
[英界公堂瑣案]  
　　昨日禮拜二美副領事易孟士另有要公無暇到堂觀審所有捕房移解之案均由蔡太守獨自判斷○前報列河工局員片送誤公船戶王桂華朱阿新張桂雲張炳雲請辦昨日蔡太守飭將王等帶案訊供均稱以後不敢叩乞施恩太守判各枷十四天發交河工局門前示衆○巡捕見陳元明張阿福在路爭毆拘解請訊陳供小的係常州人與張同鄉日來失業無依商借川資陳非但不依更肆毆擊張供小的前開麫館陳曾一再借擾以致閉歇現在爲夥陳又來借　故與紛爭蔡太守諭令陳不得再向纒擾○一百七十號巡捕禀稱小的昨見粤孩陳阿法手持旱烟袋盤詰支吾拘案請訊陳供年十五歲父母雙亡流落滬上飢寒交迫無奈竊取烟袋售錢失主不知誰何無從指出蔡太守飭將該孩送交棲流公所管束烟袋存在捕房以便失主認領○王吉祥訴稱孩子湯阿金竊取釘鞋當塲獲住人贓交捕送案湯供浦東人年十六歲怙恃俱無家中祗一叔交日前被責逃出初犯行竊尙乞恩寛蔡太守飭王領贓湯交其叔父領回管束 
[分發人員騐看名單]  
　　鄭工事例掣籖分發通政司知事蔡瑋浙江國子監典簿宗樹𣑮直隸縣丞張嘉猷河南○籌餉事例掣籖分發通判傅維源四川○鄭工事例指省分發同知四品銜何維楨安徽南河通判蔣慶榮山東東河鹽運司運判夏敏功湖北兩淮知縣李道江浙江四川鹽大使劉探源江蘇山東府經歴白蔭棻直隸山東程祥溥江蘇浙江周傑江西安徽縣丞房學禮直隸山東毛隆昇江西湖北趙錫昌湖南山東馬猶龍四川陜西李振鈞山東北河州吏目陳體仁浙江山西府司獄羅廷珍江西湖北鹽巡檢兪澄浙江廣東巡檢張英祥河南安徽盧兆孟奉天安徽從九品朱和浙江四川李錦文廣東廣西典史汪宗元浙江陜西任蘭昇浙江直楊顯名湖南安徽袁啓彤山東河南喻慶瀾湖南福建艾茂哉湖南貴州示入流孫祖耀安徽直隸○海防事例指省分發知州方敔安徽陜西府經歴吳大照浙江直隸縣丞蕭桐爵湖南甘肅黃長煦湖南湖北巡檢程昶慈江 
 
 

Page 4

 
 
蘇福建石桂頤山西福建從九品徐受沅浙江河南○籌餉事例指省分發通判殷鴻猷四川湖北按察司經歴趙澤霖江蘇四川府經歴董鍾駿浙江福建縣丞孫梅芬山東河南史從燦貴州湖北州吏目石國珊陜西山東府稅課大使傅壽彝湖南浙江巡檢顧鼎書江蘇安徽顧樾江蘇安徽典史馬長康奉天江蘇白允亮順天山西舒恭岐江西安徽張恩湛浙江廣西閘官宋鵬祥河南東河○勞績掣籖分發知縣蔣德修湖南○勞績指省分發道葉正固湖南貴州直州知州沈麟書浙江廣東知縣張炳麟貴州廣東張　銀江蘇直吳文煥浙江直隸桂天培貴州四川縣丞祝從恩安徽山東從九品馮丙麟湖南甘肅○截取指省分發同知譚祖昌順天湖南○進士掣籖分發知縣王壽培江蘇○恩廕指省分發通判龔家準浙江江蘇○優貢掣籖分發知縣黃廷光河南○應補呈請分發從九品葉儀吉浙江江西劉德鉷湖北江西未入流王萬森順天山西王溶斯江四川 
[更正]  
　　十三日報登勸募山東齊東惠民賑捐第十次淸單内萬聚成萬字誤印隆字殷寳得堂漏一得字泰盛鑣局朱大善士鑣字誤印嫖字綢業公所永義承綢莊二戶二字誤印五字合亟更正 
[誼教桑梓]  
　　接誦湖北道憲惲松雲觀察祖翼瞿賡甫觀察廷韶函述悉奉翁叔平大司農潘伯寅大司空備信剴勸蒙俯念江陰徒陽旱潦爲災各戶不堪其苦倡捐銀四百兩又承募各善士銀六百兩合庫平銀一千兩由招商局來批見規銀一千零七十三兩四錢三分九釐囑倂解拯濟聞災援手行善同心膽勸導之多方沐成全之大德仁風披拂不亞愛日熙和誼篤䘏隣實深感激除函覆鳴謝外謹先列報奉聞上海北市絲業會館籌賑公所愚第少欽施善昌謹詰 
[七十述攘錄博諸大吟壇一粲]  
　　海天兠率兩茫茫遊戲人間七十霜論我行藏眞草草從他歲月去堂堂一樽難作销悉散亘古誰留不死方富貴窮通如夢幻自吟詩句自稱觴行年敢道古來稀我亦何期到此期與世無營緣性拙逢塲作樂爲情痴雄談竟日神忘倦賭酒連宵醉不辭若問平生功力處撫心自信是無欺黃蓊滿地雁來初把酒持螯意自舒堪笑榮枯同草木所躭睹好在詩書紛華世態心情淡零落交游意氣疎豈是妄爲眞玩世及時行樂有誰如空負區區七尺身流光催我作陳人精神未必如年少情性依然見本眞善且懶爲何况惡富難求得只安貧詩成工拙憑人賞獨處無聊偶效顰[  白下菱秋氏未是艸]  
[葬亡室感懷]  
　　日與鳩工處爲妻葬地營靑山一坏土長此奠佳城酒醴雖陳設不過具文將酬卿無别物惟有涙變行但期亡靈妥非圖吉環扦旁人不解意爭道是牛眠花已同春葬惜花人尙存茫茫泉路　何處覔芳魂死者身入土生者心纔安墓門三尺石留與後人看　立墦間久前村落夕暉暮鴸啼不住如勸行人歸○自染川歸時已薄暮卽景口占晨崖高聳白雲低道畔靑菘一色齊沿路驛亭送過客幾家茅舍結臨溪蘆花似雪風吹落楓葉滿山鴉亂啼日暮炊烟四處起歸途正值夕陽西[  休寗吳嗣箴呈草]  
[懷小樓主人卽希玉和]  
　　名樓百尺懶登臨蹤跡相違共素心輾轉思君縈夢寐蹉跎愧我負光陰近來飲興知何似别後詩情想更深先賦短章憑問訊會當並坐鼓牙琴○書感一律年年蹤跡寄江湖一事無成愧濫竽命薄豈關天困阨途窮翻受鬼揶揄誇他祿位乘軒鶴老我風塵伏櫪駒自分各柯難假手不妨談笑任樵夫[  崇川驪睡軒主秋丞氏初稿]  
[江督轅門抄]  
　　十二月初六日水雷輪船馬辭赴瓜洲○初七日候選知府朱和鈞由浙來聚寳大使賈丹亭謝委明日任事○初八日請補上元縣丞王澤存蘇州來謝飭知 
[蘇省撫轅抄]  
　　初六日總辦浙江　興府鹽厘局試用知府劉康來由浙江來卽辭候補同知劉錫庚禀知奉飭派蘇差委○初七日脾示本年十二月十九日已時封印次年正月二十一日時開印○初八候補縣楊昌榮禀銷松滬虹檮厘卡差並禀知奉委在遞勸辦蘇皖賑捐差○初九日兵部尙書彭宮保到蘇鹽運使銜二品頂載補用道奏補淮安府張球由金陵來　謝請補淮安府缺○初十日候選訓導董增祿高郵　人由浙江來江藩轅十一月廿七日牌示上元縣丞廿隆春調補江寗縣縣丞遺缺以候補縣丞王澤存請補又泰州學正張應　丁憂遺缺以候選敎諭朱桂模署理○十一日候補縣陳恊　禀知奉委解賑銀赴江陰卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
歲月云暮西湖花隱將歸里省親明年就舘甬東話及雖悰相對憮　因出留别詩見示愈增惆悵爰　元　卽以贈行並誌　　錄請高昌寒食生　吟壇正可○悵　今又買歸橈儘　　情詁此宵自顧勞人何草草那堪不已更　寥　浜寒意　梅蕚　上春光盼柳條最是明年分手戚鱗鴻珍　寄書遙[  崇川驪睡軒主保所丞草]  
[奉贈高昌食生何桂丈大吟壇錄呈政倂淸小樓人指疵]  
　　年來盟喜結騷壇　附先生驥　難未許及門沾化雨獨憑健筆挽　瀾先生諭事每於世道人心輒不厭其言不詳而辨之精眞有功名教者也人心一　同歸樸名論千秋定不刊私淑浸留遺憾在何時素願慰瞻韓[  鄞縣晚生周麟瑞拜稿]  
歲云暮矣游子將歸明年就館甬東則海上諸親友未免闊别矣言念及此能不憮然因成留别詩四章以誌依依卽　諸大吟壇粲止倘 
[一言贈别實槐所厚望錄呈桂丈點定]  
　　海上羁棲倐四年解衣推食荷矜憐諄諄垂訓言绵物事事關心意更綿驀地帆飛游子棹誦詩涙滬渭陽　升堂肅拜　程去多少離愁浦水邊右别舅父武陵漁隱休又喬梓忒多情鄭谷臨川萬等倫四載周旋同體肉一時惆悵别風塵明知後會非無日欲訴離懷更黯神此去難忘王内史酒龍詩處在春申右别沈雨三陽　韶世丈沈德甫鄭恭甫世弟舊雨小樓主人○侵曉江頭理客橈與君剪燭話今宵風　幾度同飄泊　酒明年兩寂寥别意陡添波一尺行蹤難綰柳千條應知　後相思苦雲樹蒼茫望眼遙右别驪睡軒主○艸艸挑燈整客裝海濵鷗鷺意難忘萍飄甬水程千里人在申江夢一塲舊雨分離原不易浮雲聚散太無常臨歧握手心酸我先向樽前醉十觴右别海上諸君子[  西湖花隱楊兆槐呵凍呈稿]  
[哭荆室汪孺人四絶]  
　　秋風瘦骨病相如煎藥擎湯不憚劬秋試歸患痢疾甚劇正值桂香報罷候頻頻私語勸兒夫年來心力已交殫况復頻遭兒女殘甲申生子不舉七年長女毓直又殤爲博姑懽强作笑背人私地涙偷彈畫眉筆冷繞塵蛛此後陰陽路各殊最是傷心兒索哺夜深猶自泣呱呱璇閨冷月照寒衾幾度思卿涙滿襟我尙癡心疑是夢詩萹不署悼　吟○題友人黛玉葬花圖時友人方悼亡持圖索和悼亡噙我讀君詩感不禁妃子傷春名士恨一般都是惜花心○憶妻空庭梅影自黃斜無限相思付落花我每憶卿卿識否天台想也念夫家[  休寗吳嗣箴呈艸]  
[上海陳家木橋電報總局内豫皖揚鎭恊賑處十二月上旬收數淸單]  
　　杭册杭城同善堂續募第十五批賑洋一百四十九元銅洋十八元細戶另登報章○晋册太谷杜省鶆助谷平銀三十兩申合規元三十一兩八錢六分由恊成乾票號交到○龍册李秋亭太守經募黑龍江省城候補員外郎主事英印壽助規元二十一兩○湖册湖州鹽厘總局舒階平助洋十元○揚册揚州仙爲鎭胡又亭先生募善堂同仁十一月分捐洋四元又汪子安先生募集善堂同仁十二月分捐洋五元○蘇册蘇州電局續募第廿六批賑洋六十三元銅洋一元細戶另報章蘇屬誼周交來蘇城無名氏銅洋一元得見翁畫坊來第廿四批振欵募萬醉仙洋四元又來不列批藤亦舘主一元又來廿五批文三爲求病愈善善士洋十元琴川永益莊募十七戶洋三元藝蘭堂紙號經交衆姓醮餘移賑四元惠州電局王泉州電局周蘆州電局王盛我彭兄四處經平湖沈君逋侮以舁扇潤資移賑其洋八元○太册太倉繆衡甫廣文續募廿三　金森玉一元無名氏銅　一元又來　四批邵雲農司馬經手邵梧石還願洋二元又錢一百廿文吳　三何直夫劉靜安吳月吉王涵甫五戶各一元任電虎胡煦堂潘思泉三戶各五角陳魯卿四百文華月訂張百忍袁菊卿蘇保之蘇子英施子舉張學禮顧義殷喜長張福亷張斗山劉保如十二戶各三百文劉保眞陸田夫劉意如王墨香孫田宇時馥堂龔冠三子祥室安定胡朱約耕十戶各二百文木易生五角以上實收洋十五元楓經北栅隱名氏爲室人病久未痊節省醫藥資助洋四元○粤西無名氏求家中者幼平平安指捐丹徒丹陽旱災洋四十元申册乏打人均捐規銀四十兩無名氏二元心餘力屈人一元○旱册鳥鎭恆昇信米行募悟靜子洋三　三省堂一元○本旬共收規銀九十二兩八錢六分英洋三伯廿　元合規銀二百四十兩另四錢二分四厘兩共　規銀三伯三十三兩二錢八分四釐又銅洋六十一元容化冉報○連前共收規銀五十一萬四千六百廿八兩七錢另五分二厘○連前共解豫皖　十九批止計規銀五十一萬四千六百廿八兩七錢五分又解揚鎭賑第二批止計規銀一萬二千另五十六兩另又撥解粤東順直奉天山東江陰等賑共計規銀六千五伯廿三兩七錢五分○以上凈墊解規元一千六伯零六兩四錢四分八厘　倂聲明 
[上海陳家木橋電報總局内豫皖揚鎭恊賑處經收蘇城電報局續募第二十六批賑欵細戶淸單]  
　　求病速愈居士助洋十元息心氏因病愈十元王芹園求身予平安十元錢成卿求保身子平安十元錢周氏求保身子平安十元倦還山舘陳四元張言居陳張氏求身健恊昌莊三戶各二元謙益子三元又銅洋一元以上寳收到英洋六十三元銅洋一元合併聲明 
[上海陳家木橋電報總局内豫皖揚鎭恊賑處經收杭城同善堂續募第十五批十一月分捐細戶淸單]  
　　程進賢助洋一百元蔭根子養蒙子二戶各十元成種運資福六元汪恩緩鄭昌記二戶各五元求安居程四元孫儀生上格蒼穹册募陳斷芳等四十戶四元梁曹氏虞靑步徐潤子三戶各一元錢姓銅洋廿六元許七官銅洋二十元莫心齋銅洋十二元竟陵吳一千四百二十文李錢錫之募五戶五百五十文無名氏八十文以上寳收到英洋一百四十九元銅洋五十八元合併聲明 
[上海三馬路與昌恊賑公所陳竹坪經收河南皖北奉天揚鎭賑捐十一月十五六日第一千二伯十九二十次淸單]  
　　本埠來補　氏節省日用保免災悔洋三十元古黟平陽氏洋三十元胡永潤二戶共捐洋廿元吳中逸史代韓林氏求轉危爲安完愿洋三元○丹陽册郭才記洋六元○又册則古屋勉力士不知等五戶合助洋乙元○又册無民主一元○又册同福堂一元一角五分又册董英記一元又四明善友來病愈四角○揚鎭册有心無力五角一格册恆豐銅洋一元○免災單蘇州封門十全街帥公舘募寄面山樓資人斌如氏各乙角鐵香老人等三人各二伯文慧女史等三戶各一百吉方女史懺因生各五角匡廬逸史五十寒香女史五十文共洋乙洋五角○申報舘銅洋四元陳篤卿翁醫人一元五角愼記一元有心無力人保父病一元補過子英一元銅一元○○以上十五日共收英洋九十八元銅洋六元小洋廿角五分○○十六日浙紹陵疊三江塲署交到不書祥祈保舊恙病愈洋五十元安定氏爲先慈冥壽懺資賑捐洋六元○浙江台州臨海縣署方一仁善士代寄來上格知足軒兩洋蔣實琦林逸齋孟耀庭秦曜臺馮玉成卓芹香程國○王朗　琴鶴　九戶各一元景橋山佐朱方師美堂李晋高黃潤生等十八戶各助半　共來洋二十元當估見銅洋一洋宿遷懷遠堂來　格揚鎭各賑册計六本共捐洋十二元元揚鎭册愧不如人隱名人勉力子力不足子五戶合助洋十元○又蘇省乾泰淲來餘助人六角鈞緒堂尤似英等六人各五有陳少甫四角共洋四元○丹陽册日增洋一元銅三人隱名洋乙元又容大磁器號募彭榮卿英記各二元菊記徐純記宋聨記吳隱名吳第五戶各二角共五元免災單蘇省洽豐恆交到湯公勤求外症卽愈洋十元沈桂堂不求見知　蘭高福卿有心無力人漱芳軒徐俊伯七人各一元阿端阿淸等四戶合一元免災子五角無名氏三角陳陰軒兩角平遠堂四伯湯將氏三百三十王友亮三伯共來洋廿元又單心原氏助五角又經募五角合洋一元○解囊册張偃張功懋姚賓谷范伯鴻三善士經募嫩拙生錢三千㨗巢生二元古松樓女士一元楊立翁招舟子各五　共洋　元○慈谿盡署氏求病愈五元蕪湖崔邦憲臥病月餘許愿求病愈五元常熟實興典不書名一元碎銀二錢五分○秀芝掌大房洋十元姜春孫面瘡全愈二元孝棟病愈完愿一元周汪合乙洋署記銅洋三元寒氏祈病愈小洋五角浙客余吉升助千張羔皮元布馬掛兩件元布背心一件○○以上十六日共收英洋一百六十乙元銅洋七元平銀二錢半小洋五角羔皮馬掛兩件背心一件合併聲明 
[上海四馬路文報局内恊賑公所經收賑捐十一月下旬淸單]  
　　念一至三十日止○高郵武廟賑所丁鏡齋先生募永善堂主人洋三十六元心存居十洋十二元内換洋缺　經手人補墊錢八百文○本埠同吉祥參號交來賓遠堂募免過氏洋三元○安昌謝正大米行募山陰謝鶴記銅洋十九元謝正昌銅洋三元謝文海祈延慶謝睿生祈吉慶謝世　斬消災免每三戶各洋二元謝正昌土板洋一元謝益泰正記銅洋一元○金壇趙祥盛布號趙貞甫翁募董杏圃羅道倫曹晋記三戶各洋一元無名氏十戶朱　壽陳光照德泰　吳煥元朱長壽乾義號恊茂昶孫萬元都同昌共十戶　洋五角實收洋十二元錢五百十七文○又交來蘇錫三翁募張如祥仝妻顧氏助洋一元葛樹東趙邦瑞殷梓菴張正之張錦春無名氏無名氏張氏宗良金兪天順王舜臣百韻堂如棠氏十三戶各洋一角趙培泉冷性珍合洋一元實收洋二元錢四百十文○淸江窰灣鼎和莊募鼎和二戶無名氏二戶共四戶各洋五角周黃氏存心氏周雲記黃王氏盡心氏盡心氏六戶各錢五百文查子記錢四百文查子記查子記存心氏自愧氏四戶各錢三百文存心氏盡心氏無名氏三戶各錢二百文實收洋七元○安宜有恆氏善士募趙祥雲手洋二元何子功洋一元吳志友洋五角栢才元洋三角金廣元戴利貞栢李氏恆泰昌戴利廣五戶各洋二角董克泰王舞　二戶各洋一角謝蘭坡錢一千文無名氏錢五十文○號信房謝簡鑒交來出使日本國叅賛錢琴齋太守募吳葆仁勞恆鄭日昇楊先禮四戶各洋五角永昌　三角甚領李榮興與高迪祥邵小生無陵堂吳五戶各洋二角○仙鎮惠風　屋　無名氏洋六元淮安來記號募無名氏銅洋二元王靜記洋六角王榮記王遐記二戶各洋二角○號信房交來無名氏洋四元無名氏洋二元胡煥章先生交來范務本堂觀規銀四兩○本埠滬報舘交來膝軒主人募徐陳氏相銘恩鄭同善三戶各錢二百女潘杉安史吳定松陳阿狗頭大新徐春　五戶各錢一百文實收洋一元錢五十文福建容城北后街胡采　善士募茂苑懷德堂張重洋七元沙賛周君重洋四元頴川堂陳重洋三元心誠堂魏勤儉堂曹新興堂映雪堂　隴西堂李九牧堂林六戶各重洋二元森桂堂何淸河張存心堂李金陵堂陳藩衍堂李五戶各重洋一元實收光洋三十元○本埠普育善堂交來沈小園太守經募廣東鴈塔題名册規銀四十七兩九錢九分六厘細戶淸單另登報章○本埠恆豫莊交來四川蘆州電報局王柳堂司馬經勸納溪鍾香差尹手乎九八平四十二兩九錢六分實收申合規銀四十五兩一錢一分細戶淸單另登報章○○本旬共收規銀一百三十三兩一錢另六厘英洋一百三十一元計元九十五兩七錢六分一厘小洋三角計元二錢一分九厘銅洋廿五元羊見元三兩六錢五分五厘土袚病洋一元計　五錢一分二厘錢九百七十七文計元六錢七分四厘○六項共合規元二百三十三兩九錢二分七厘○○連前共收規元四十三萬另另三十四零六錢九分四厘○○前共解過規元四十二萬九千六百九十兩另七錢七分一厘○○實有未解規元三百四十三兩九錢二分三厘合并聲明 
[上海四馬路文報局内恊賑公所經收廣東鄉試鴈塔題名册賑疑細戶淸單]  
　　另登○十一月三十日本埠善育善堂交來沈小園先生經募廣東鄉試塔題名册王怡樂堂蔡六吉堂颧喻義堂信義堂潘紥存堂吳美德戴厚德堂郭合順堂楊世蔭　廣彰堂楊榮照朱元華十二戶各銀七錢二分方啓華方廷育王猗文何祖澤張家　劉際時梁銓　　永年歐顯謨潘廷詰梁賡治　一戶各銀三錢六分邱長俊陳惠儔二戶各銀三錢莫啓　莫家禎二戶各銀二錢五分王垣王維翰王丹三戶各銀二錢四分陳永祺王之槐鍾煥　黎庶懷張履仁張違修陳之珩陳之哲容作求李如金葉澤丹棟炎森易啓謙何尙志楊裕芒桂占陳景共葉舟葉舒翹陳見龍李其森陳敬昌陳之濬劉治均王廷芳易啓泰黃廣區大相何梅魁廿九戶各銀一錢八分王炳猷萬宗奇張應奎李光煜張以榮張廷熙吳鍾　李啓英王兆其王應瑞彭銘勛祁英才十二戶各銀一錢四分四厘黎金佐銀一錢四分李其昌銀一錢二分徐兆貴葉履端二戶各銀一錢另八厘李　萱蕭桂香何蔭閭祁炔祁卓榮陳金鑑麥毓勛盧煥南盧晉粱莫廷炎祁俊鍾炳琛葉毓葉鳳儀葉錦垣熊植萱何慶和　榮堅郭女前十九戶各銀一錢李均黃銀八分李茂杰李芳農李祖璋羅瑞林祁兩寳祁鳳祥祁豫寳祁士梅李若星九戶各銀七分二厘陳繼芳銀四大元李淸泉王體仁王朝　李學基鄭　　紹基縣朗軒老廷　陰鳳昌潘　　李　鑾李錫康黎明獻黃意羲張曰恕葉爾韶周淸華呂紹辛十八戶各銀一大元黎桂榮岑廕芳黃廷佐陳炳煌馮鼎勳盧榮　潘作查李分方趙子瓊陳元金黃恊修容國丙鄧有朋顏以莊梁顯修孔繼藩盧榮潤譚金華何占魁葉蓉淸呂榮方鐘美錦廿二戶各銀一中元王烔坤　一小　江　林洋一角以上紱共實收規銀四　七兩爲錢九分六厘合并聲明 
 
 

Page 10

 
 
[光緒十四年十一月十五日京報全錄]  
　　宮門抄○諭旨十道錄前○發抄硃批五道○監督綿奏照章揀派稅務委員摺○江督曾奏代藩司請假片○大臣溥奏催期已滿銷假當差摺○淮監督效奏報接印日期摺○給諫隆等奏遵保拿獲鄰境盜犯官紳摺○又奏請攺獎紳士片○又奏請賞還副指揮頂帶片○漕督徐奏報接印日期摺○十一月十五日戶部通政司詹事府廂黃旗值日無引見○濓公假滿請安○淸安徐樹銘前往東西陵請訓○松森續假十日○崇禮續假五日○侍衛處奏派稽查壇墻之大臣派出榮祿致麟熙敬尙昌懋明秀嵩山○太常寺奏派分献之大臣派出文熙恩慶○召見軍機澍貝勒奎潤文秀皇上明日用膳辦事召見後還宮○發抄張曜奏審明搶奪觸礁輪船抗官斃勇定擬奉硃批刑部議奏欽此○又黃河下游搶險員弁請獎奉硃批該部議奏單四件片一个倂發欽此○衛榮光奏道員任國楨期滿甄别奉硃批吏部知道欽此○又奏現存各營師船數目奉原批工部知道欽此○瞿鴻穖奏請假回籍省謁祠墓奉硃批着賞假兩個月欽此○○奴才綿宜跪奏爲遵照新章揀派稅務委員恭摺仰祈聖鑒事竊於光緒十年四月初九日准盛京將軍咨稱查奉　牛馬稅局擬由該監督查照左右翼監督委員成案在於省城各署官員内擇其妥實可靠者酌委一員責咸常赴總局綜理一切稅務其在總分各局當差之家丁書吏巡役人等統歸稽查經欽差查辦事件大臣徐桐等奏准照辦等因歴經各前任監督遵辦在案兹奴才現蒙管恩理稅務自應援案揀派妥員以昭愼重查有盛京戶部主事魁光當差循謹辦事細心堪以派委認眞稽查倘總分各局當差之家丁書役人等有勒索賣放等獘一經查出應由該委員禀知從重懲辦若該委員有扶同徇庇情事由奴才隨時叅撤以防流弊而重稅課所有奴才揀充稅務委員緣由理合恭摺具陳伏乞皇太后皇上聖鑒謹奏奉硃批知道了欽此○○曾國荃片再臣接據二品頂戴新授江西布政使蕭韶禀稱因前感受暑熱蒙恩賞假調理假期屆滿力疾登程沿途感冐精神尙難搘拄自念年甫五十有四體本强壯何至偶感暑邪久未痊愈實緣前任廣東廣州府及升授糧道署理藩司各任内隨同督撫臣籌兵籌餉未敢稍遺餘力復蒙升授浙江臬司欽奉旨訓示辦理保甲到任後益不敢稍躭安逸勉力從公因之心血漸虧致成三陰瘧疾現據醫者云肝木受傷脾土示和病由用心過度是以陰虚火旺非再加靜養月餘難以奏效竊念藩司事件煩賾若以染病未愈之軀勉强受事設有貽誤負疚滋深而假期已滿碍難再延惟有瀝情代懇天恩俯准開缺調理期得早日就痊以爲他年報効之地禀請代奏前來伏查臣前在兩廣署督任内與該司共事年餘見其承辦各事莫不實心實力任怨任勞迨升任司道之後晝夜辛勤不辭勞瘁上下交孚嗣復浙江臬司之任與蘇接壤臣知其辦理保甲緝拿匪徒整頓吏治卓著賢聲凡有自浙來者僉稱該司精心果力相輔而行翕然如出一口兹閱來禀求請開缺適該司坐船泝江而上行抵江寗臣往舟次問病與之談論浙粤地方情形口講指畫精采猶昔詞色和順氣足神完雖拜跪未能如前然近服舒筋活血之藥已覺步履活潑若再加靜養月餘卽可全愈伏查該司前經恭摺籲請陛見奉旨毋庸來見欽此嗣因感受暑熱經浙江撫臣衛榮光奏請賞假一個月調理復蒙恩允在案聖慈體恤勞臣實屬有加無已此次該司行至半途因病未全愈難遽赴任禀乞開缺出自謹畏之忱臣以該司上蒙聖恩簡授藩司正感激圖報之時未便爲之遽請開缺合無仰懇天恩賞准該司續假一個月俾得途次就醫安心調治一俟假滿卽由江寗前赴江西布政使新任是否有當出自聖主逾格鴻慈非臣下所敢檀專臣爲仰體朝廷愛惜人才德意起見謹附片陳請伏乞聖鑒訓示謹奏奉硃批茟韶着再賞假一個月毋庸開缺欽此○○奴才溥芸跪奏爲催期已滿恭摺奏聞銷假當差仰祈聖鑒事竊奴才前於八月二十六因繼妻病故例應持服二十一日曾於八月二十八日籲懇天恩賞假持服九月初六日奉到恩旨着照例給假欽此欽遵在案計至本月十七日假期已滿應行銷假當差理合恭摺奏聞伏乞皇太后皇上聖鑒謹奏奉硃批知道了欽此○○淮安關監督奴才效曾跪奏爲恭報接印任事日期叩謝天恩仰祈聖鑒事竊奴才内務府蒙古世僕知識庸愚渥受生成涓埃未報乃蒙恩命簡任淮安關監督感梀難名當卽趨詣宮門叩謝天恩嗣於陛辭之日仰蒙召見訓誨周詳無微不至奴才跪聆之下敬銘五中遵卽起程出京兹於光緒十四年八月二十八日行抵淮安准前任監督世序將淮安關關防一顆書吏文卷等項委員齎送前來奴才恭設香案望闕叩頭祗領任事伏查淮安關兼轄宿海二關分設大小口岸責重事繁在在均應體察現值稅務短絀之時尤須設法招徠如意整頓惟奴才初膺鉅任倍切冰兢自當殫竭血誠認眞經理衼除積習通裕稅源凡遇有緊要事宜隨時與督臣咨商成就近與漕臣商酌妥爲籌辦期稍伸夫螘悃冀仰秀夫鴻慈除將庫儲錢粳逐一確查另摺奏報外所有奴才接印任事日期並感激下忱理合恭摺具奏叩謝天恩伏乞皇太后皇上聖鑒謹奏奉硃批知道了欽此○○巡視南城給事中臣隆恩等跪奏爲遵保拿獲隣境搶刦首夥盜犯出力官紳恭摺仰祈聖鑒衙竊准步統領衙門移稱北營員弁會同司坊紳董拿獲結夥持械疉劫拒傷事主盜犯于三等一案奏交刑部審辦旋准刑部訊明擬結將于三邵停立劉二葛春良劉一于大李炳全劉三田大等九名均擬斬决梟示並聲明原拿之員弁由該衙門自行請獎等因開列獲盜官紳銜名移會到城臣等查該官紳等不分畛域弋獲盜犯多名緝捕尙屬認眞未便没其微勞應照章擇尤保獎司坊宫二員紳董五員以示鼓勵謹開列淸單恭呈御覽除將該員等履歴送部外伏候飭部核議施行再此摺係南城主　會同東西北三城辦理合倂聲明伏乞皇太后皇上聖鑒謹奏奉旨已錄○○給事中隆恩等片再前南城紳士分發山東試用府經歴張鴻聲前因會同拿獲斬梟盜犯李麻仔等一案經臣城奏請將分省試用府經歴張鴻聲俟補缺後以知縣用吏部核與定章不符知照另行奏請獎叙等因今臣等擬請將該員攺獎六品銜以示鼓勵伏乞飭部核覆施行謹附片具奏奉旨已錄○○給事中隆恩等片再南城副指揮白荃前因疏防民人趙承幅被賊傷斃一案經臣城奏叅奉旨摘頂勒限嚴緝當經轉飭遵照去後兹准步軍統領衙門移稱北營會同副指揮白荃等於本年四月拿獲疉刦拒傷事主盜犯于三等一案經刑部訊明將于三等九名均擬斬決梟示聲明請獎移會到城臣等查該副指揮白荃拿獲鄰境斬梟盜犯多名功過尙足相抵擬將前叅摘頂之案請旨賞還以昭激勸理合附片具陳伏乞聖鑒謹奏奉旨已錄○○護理漕運總督布政使銜淮揚海道臣徐文達跪奏爲恭報微臣接印日期叩謝天恩仰祈聖鑒事竊臣奉兩江督臣曾國荃札委代行漕督衙門事件於光緒十四年十月十四日接見吏部咨文内開光緒十四年九月二十六日奉上諭漕連總督着李瀚章補授未到任以前着徐文達暫行護理欽此遵於十月十六日恭設香案望闕叩頭謝恩將庫存欽頒漕運總督關防王命旗牌及一切文卷祗領任事伏念臣早歲從軍稍効微績疉膺超　晋秩監司歴署淮揚海道兩淮運司上年准補淮揚海道員缺受恩深重未報涓埃今復仰荷温綸護理漕篆自天聞命伏地增漸查漕督兼管漕運河工統轄標營防勇責成至重事務甚煩臣雖服官江北稍悉情形而自顧銓材深重弗能勝任刻下湖河水勢微見消退但鄭工未竣修防仍關緊要江北夏秋苦旱現已連得透雨二麥播種民情較安臣惟有勉策駑駘倍矢勤愼與淮揚鎭總兵章合才署淮揚海道郭階將防務工程及地方事宜認眞經理循照舊章俾免隕越遇有緊要事件仍禀商兩江總督臣江蘇巡撫臣指示辦理斷不敢暫時護理稍涉因循以期仰答高厚鴻慈於萬一所有微臣接護漕篆日期並感激下忱恭摺具報叩謝天恩伏乞皇太后皇上聖鑒謹奏奉硃批知道了欽此 
 
 

Page 11

 
 
[光緒十四年十一月十六日報全錄]  
　　宮門抄○發抄硃批六道○川督劉奏石砫廰民叩閽案審明定卽摺○皖學政錢奏浙試完竣遵旨赴新摺○陜撫張奏叩謝天恩並懇陛見摺○晉學政高奏循例保荐教官摺○又奏請賞假片○十一月十六日推班志元假滿請安○熙敬等各謝調授缺恩○召見軍機○發抄倪文蔚奏鄭工捐輸請獎奉硃批戶部議奏欽此○又蔭保赴開歸道任奉原批吏部知道欽此○又提督董明禮委帶練軍奉硃批該部知道欽此○又李承先署提督奉原批兵部知道欽此○張曜奏解鄭工銀兩奉硃批戶部知道欽此○陳彝奏續撥鄭工銀兩奉原批戶部知道欽此○○頭品頂戴四川總督臣劉秉璋跪奏爲石砫廳民雷南軒以逼產搶糧等情赴京在道旁叩閽呈控周先賜等一案審明按例定擬恭摺仰祈聖鑒事竊臣准刑部咨光緒十三年三月十六日内閣奉上諭本日道旁叩閽之生員王廣福革生楊周南等因欽此當經刑部審將雷南軒依聖駕出郊妄行奉訴者杖一百發近邊充軍例擬杖一百發近邊充軍奏奉諭旨依議欽此將人犯連原呈咨送兵部轉解　川飭提人証卷宗秉公研訊照例辦理等因當卽欽遵行司委提人卷來省發委審辦去後兹據署成都府知府朱其熄督同委訊明解由按察使游智開審擬解勘前來臣親提研訊緣雷南軒周先賜均籍隸該廳雷南軒曾充廳署刑書因在州𨠯酒生事經前署廳查究責革同治十年雷南軒家將祖遺田業按照房分六股均分雷南軒與胞弟雷風和同分受乾溝麻柳灣　業一股所分乾溝田　與其伯母雷向氏分業連界共契雷向氏分業在上雷南軒分業在下雷向氏將分業當與汪文光之姪孫汪治春耕管光緒九年十二月雷南軒弟兄將分業當與汪文光之子汪武勳得當價錢二百四十串約内註明田業盡當並無提留至麻柳灣崖崙上叚地二處央汪　情面念雷南軒之母孀居年邁讓伊母子耕種嗣後又將分關押借汪文光錢十串十年十二月雷向氏請中秦永義等將當出乾溝分業贖回轉賣與周步元同子周先賜承買議明價錢四百六十二串雷向氏家分關因上年失火燒燬借出雷南軒押錢分關憑雷南軒胞叔雷修親將四至界址跴明照原約以大田外坎爲界書立賣契交與周步元父子執管維時周步元父子帖請雷南軒弟兄均未攏場周步元將買業仍招雷向氏原佃羅光遠耕種十一年四月初六日羅光遠在田工作雷風和揑稱大田係伊分業同其母雷周氏持刀阻耕爭角周先賜趨勸拉奪雷周氏手内鎌刀尖劃傷其右手指互控前署廰程亨吉准理騐傷保辜醫調派差秦福傳案集訊雷南軒並未到案雷風和投審調騐分關歸大田照契斷歸周先賜管業當以雷風和狡辯將其責處勒交雷南軒到案飭醫雷周氏之傷於五月初二日醫治平復雷南軒旋因羅光遠收割大田稻榖卽以雷周氏出名撏控搶割經該廳程亨吉查明批飭未准將周先賜鎖押擬俟傳獲雷南軒質明詳辦雷南軒情虚逃外並圖占大田起意京控慮恐情輕難准隨揑砌周先賜等暗串謀買並將伊母雷周氏兇傷成殘汪文光等糾衆搶榖差役秦福磨搕虐逼等情希圖聳聽自作呈詞赴京在步軍統領並都察院衙門呈控均以控情空虚未准探聞聖駕出郊卽另寫呈詞在道旁叩閽奉旨交由刑部訊供審擬咨解回川委提人卷到省發委審辦兹據成都府等審擬由司轉解前來臣親提研訊據供前情無異詰無起釁别故及作詞教唆之人案無遁飾查例載聖駕出郊冲突儀仗妄行奏訴者杖一百發近邊充軍等語此案雷南軒因周先賜與父周步元承買伊伯母雷向氏分受田業伊弟雷風和卽與伊母雷周氏妄爭大田攏阻工作致周先賜奪刀將雷周氏劃傷控廰訊明雷南軒延不赴案輙敢砌詞赴京在道旁叩閽殊干法紀查所控周先賜等暗串謀傷毁伊禾苗各節情雖虚砌事甚細微又控書差秦福等受賄虐逼訊係無據空言其告周先賜兇傷伊母成殘係屬誣控爲重卽控紏衆搶糓訊屬全虚仍按本例問擬雷南軒合依聖駕出郊冲突儀仗妄行奏訴者杖一百發近邊充軍例擬杖一百發近邊充軍到配折責安置周先賜於光緒十一年四月初六日將雷周氏劃傷於五月初二日醫治平復係在刃傷保辜限三十日之内自應按律問擬周先賜合依刃傷人者杖八十徒二年辜限内醫治平復者减二等律擬杖八十徒二年罪上减二等擬杖六十徒一年到配折責充徒雷風和爭田阻工亦有不合業已由應訊責應免傳案　差役秦福訊無磨搕虚逼情事應與並無紏衆搶榖之汪文光等及暗串謀買之秦永義等均毋庸議周先賜承買乾溝大田證據分照應令照契管業其麻柳灣崖崙上段地土旣經當主汪文光等情讓自應似歸雷周氏耕種俟有錢時再令贖取全業以杜後釁無干省番案已訊明未到人證免提省累除將全案供招咨部外所有審擬緣由理合恭摺具奏伏乞皇上聖鑒勅部核覆施行謹奏奉硃批刑部議奏欽此○○安徽學政内閣學士臣錢桂森跪奏爲恭謝天恩並陳明浙江試事完竣遵旨卽赴新任仰祈聖鑒事竊臣恭奉恩命典試浙江於八月初二日抵省初六日入闈敬謹校閱取中如額於九月十四日揭　出　後准浙江巡撫咨稱接准吏部咨開八月初一日内閣奉上諭安徽學政着錢桂森去現出試差者着卽赴新任毋庸來京請訓欽此欽遵咨行前來臣聞命之下感悚莫名當卽恭設香案望闕叩頭謝恩訖伏念臣本樗庸疉膺寵遇才輕任重深懼弗勝　　俟接印後矢愼矢勤嚴密關防認眞校閱以期仰答高厚鴻慈於萬一所有微臣感激下忱並赴新任緣由理合繕摺馳陳叩謝夫恩兹浙　試事完竣謹偕副考官臨吳樹梅尅期起程俟行至京口一帶臣卽分道附坐江輪前赴新任伏乞皇太后皇上聖鑒再此摺係借用浙江巡撫關防合倂陳明謹奏奉硃批另有旨欽此○○頭品頂戴新授陜西巡撫臣張煦跪奏爲叩謝天恩並籲懇陛見恭摺仰祈聖鑒事竊臣於光緒十四年九月二十一日奉山西撫臣轉准吏部咨光緒十四年九月初六日内閣奉上諭陜西巡撫着張煦補授欽此行知到臣當卽恭設香案望闕叩頭謝恩訖伏念臣知識庸愚疉叨寵遇由部曹而出膺郡守廬名監而陳臬關中旋蒙荐抉晉藩涓埃未報兹復渥承恩眷疆寄遞膺聞命自天悚惶無地查陜西當關輔要區巡撫乃封圻　任練兵籌餉何以飭戎行激濁揚淸何以肅吏治以及墾荒蕪以開阡陌鋤强暴以靖閭閻凡兹諸端均關緊要如臣檮昧深懼弗勝惟有籲懇鴻慈准臣入都展覲俾得親聆聖訓藉有遵循庶幾勉竭愚誠期無隕越所有奧臣感激下沈並陳請陛見緣由謹　摺叩謝天恩伏乞皇太后皇上聖鑒謹奏奉硃批着卽速赴新任毋庸來見欽此○○山西學政臣高燮曾跪奏爲循例保薦教職恭摺具陳仰祈聖鑒事竊查吏部奏定章程各省教職如有品端學粹之員應由各學政據實保薦等因前任學臣呂　岐於任滿時保薦數員仰荷兪允師儒鼓舞感頌弗諼臣按試所至悉心查核各學教官循分供職尙不乏人謹擇其尤者具懇恩施以昭獎勸蒲州府學教授郝登雲植品端方訓課勤懇知縣用吉州學學正郭世選克已好義教士有方興縣學訓導常毓珍訓迪盡心通達時務長治縣學教諭徐德瀾才具明敏心地樸誠介休縣學教諭梁永春嗜古樂善振興文教鳳台縣學復設訓導林子棻性情　篤學問湛深河曲縣學訓導梁豫練達老成持躬廉謹以上七員郝登雲可否給予國子監博士銜郭世選可否給予五品銜其常毓珍等五員可否給予京銜悉出鴻施逾格是否有當理合恭摺具陳伏乞皇太后皇上聖鑒訓示謹奏奉硃批另有旨欽此○○高燮曾片再臣服痊後於光緒七年入都供職十一年恭承簡命視學山西迄今時閱八年未克躬親拜掃先塋南望松楸祗增眷戀合無仰懇天恩賞假三個月回籍省墓稍遂烏私如蒙兪允俟新任學臣抵省臣交卸後卽由山西起程回籍理合附片陳明伏乞皇太后皇上聖鑒謹奏奉硃批着賞假三個月欽此 
 
 

Page 12

 
 
[光緒十四年十一月廿一日京報全錄]  
　　宮門抄○分缺單○發抄硃批四道○粤督張奏委解京餉及内務府經費等銀摺○又奏知縣等奏留攺省片○將軍謙奏神靈顯應請給匾額摺○粤督張等奏委解粤海關第三批餉銀摺○總兵徐等奏直豫東三省會哨情形摺○十一月二十一日内務府國子監廂紅旗值日無引見○承蔭假滿請安○愛隆等各謝對調署缺恩○伯王請假五日○召見軍機慶福承蔭李培元恩普○光緒十四年十一月分缺單知州四川簡州王錫鏞革知縣直隸唐縣杜蔭灝丁廣東封川山氏丁布經浙江張溥東升同州湖南武岡彭松年近湖北隨州李宗道升縣丞江蘇上海顧　熊升典史四川宜賓張元鈞革○發抄衛榮光奏遊擊鄭碧山等保案更正奉硃批着照所請兵部知道欽此○劉銘傳奏威定輪船失事都司李培霖救護出力請獎奉原批善照所請該衙門知道欽此○又巡檢吳守植因公淹斃請䘏奉硃批吳守植嚴登榜均着交部從優議䘏欽此○崧駿奏加徵洋藥稅厘奉硃批覽欽此○○兩廣總督兼署廣東巡撫臣張之洞跪奏爲籌解光緒十四年分京餉及内務府經費四批鹽課銀兩委員匯解起程日期恭摺仰祈聖鑒事竊前准軍機大臣字寄光緒十三年十一月初四日奉上諭戶部奏豫撥來年京餉擬在地丁鹽課等欵内指撥銀七百萬兩着於來年分批提前赶解另片奏光緒十四年内務府經費擬撥廣東鹽課銀五萬兩着於來年開印後陸續徑解内務府交納等因欽此並淸單一紙内開擬撥光緒十四年分京餉廣東鹽課銀二十萬兩當經恭錄轉行欽遵籌解又粤東運庫京餉難以現銀解部歴經奏明仍行交商匯兌兹據兩廣鹽運使英啓詳稱光緒十四年分奉撥京餉廣東鹽課銀二十萬兩内務府經費銀五萬兩前經在於徵收光緒十三年十四年分省河鹽課項内籌撥銀一十九萬兩分作本年第一第二第三批京餉及内務府經費先後匯兌解京詳奉奏報在案兹又在於徵收光緒十四年分省河鹽課項内籌銀五萬兩並隨解一五加平飯食銀一千五百兩共銀五萬一千五百兩作爲本年第四批京餉又在鹽課項内籌銀一萬兩並隨解平餘抬費等銀三百三十兩共銀一萬三百三十兩作爲本年第四批内務府經費飭交殷實銀號百川通日昇昌蔚泰厚蔚長厚新泰厚元豐玖匯兌入京遴委候補典史卓照等領齎匯單於本年十月初三日起程附搭輪船進京支取足色紋銀分赴戶部内務府投納所有本年運庫奉撥京餉内務府經費共銀二十五萬兩均已照數解淸等情詳請具奏前來臣覆核無異除分咨外謹缮摺具陳伏乞皇太后皇上聖鑒再廣東巡撫係臣兼署毋庸會銜合倂陳明謹奏奉硃批該衙門知道欽此○○張之洞片再海防試用知縣陸維祺經臣於光緒十二年八月内附片奏調廣東差委奉旨允准在案維時該員陸維祺已攺發湖南試用隨准湖南撫臣給咨到粤當經委辦洋務厘務緝務各局均能潔愼從公認眞整頓查該員前在湖北宜昌洋關委員有年於交涉事宜極爲熟習頗能動中欵要嗣後攺官湖南並非洋務省分若令仍回湖南候補未免用違其長又江蘇候補班前儘先補用知縣蔡國楨前於光緒十二年秋間由駐美叅贊官銷差回華道經廣東經臣奏留差委亦經奉旨允准在案歴派該員辦理洋務熟於條約深悉洋情辨論精細操縱有才甚屬得力現在廣東洋務紛煩交涉事件日多需才尤亟合無仰懇天恩俯准將陸維祺蔡國楨兩員各以原班攺留廣東分别試用補用俾收指臂之效如蒙兪允所有該員等攺留省分應繳離省分發銀兩仍當飭令照例呈繳以符定章再陸維祺一員係到省試用期滿業經甄别人員因奏調差委續請攺留補用與自行報捐攺省不同未便因奏留攺省轉令斷其原資應請卽以該員前在湖南到省日期作爲此次到省日期庶足以示區别而昭公允蔡國楨一員係由江蘇候補縣丞保升知縣該員現有委辦交涉事件應俟事竣再行給咨引見合倂陳明除咨部查照外謹附片具陳伏乞聖鑒謹奏奉硃批着照所請該部知道欽此○○奴才宗室謙禧跪奏爲廟祀正神靈應素著懇恩頒發匾額以答神庥而順輿情恭摺仰祈聖鑒事竊據灤平縣知縣裘履謙詳據鞍匠屯巡檢潘寳錕率同紳民聨名禀稱屯街向有龍神廟一座夙著靈顯每屆望澤之時虔誠祈禱無不有感斯通甘霖立沛本年入夏以來天久不雨田禾將就枯槁民心惶懼經該屯巡檢率同紳民詣禱卽霑甘澍並慶優渥秋禾可稱中稔羣情實深感戴懇請頒發匾額以答神貺而順輿情等因由承德府知府廷杰核明經熱河道德克精額具詳請奏前來奴才查廟祀正神實能禦災捍患有功於民者例得奏請頒發匾額今灤平縣屬鞍匠屯街龍神廟靈應顯著實屬有功於民合無仰懇天恩俯賜頒發匾額一方以答神貺而順輿情除咨會禮部查照外所有灤平縣鞍匠屯街龍神靈應顯著籲請匾額緣由理合恭摺具陳伏乞皇上聖鑒訓示謹奏奉硃批别有旨欽此○○兩廣總督兼署廣東巡撫臣張之洞粤海關監督臣長有跪奏爲粤海關籌解第三批京餉等欵銀兩委員起程日期恭摺具陳仰祈聖鑒事竊照光緒十四年分京餉戶部奏撥粤海關洋稅銀十萬兩新增盈餘銀六萬兩又本年東北邊防經費奏撥粤海關六成洋稅銀十二萬兩又各關應解抵閩京餉攺爲加放俸餉案内粤海關四成洋稅每結提銀六千兩又京官津貼攺爲另欵如復俸餉每年粤海關應解銀四萬兩又光緒十四年籌邊軍餉奏撥粤海關四成洋稅銀十二萬兩六成洋稅銀二十萬兩又内務府廣儲司公用每年額撥粤海關稅銀三十萬兩又例分四季起解以上各欵銀兩均應赶緊籌解以濟要需查粤海關應解各欵銀兩向由西商先行借墊勢難起解現銀光緒十年四月間奏准仍交商匯兌在案兹光緒十四年分第三批京餉等欵銀兩經向西商志成信協成乾銀號借銀一十四萬五千四百八十兩先行墊解隨後由稅收歸還以資周轉飭據廣東布政使高崇基遴委候補布經歴文海等領解光緒十四年分第三批京餉新增盈餘銀二萬兩另扣平銀三百兩飯銀五百八十兩又東北邊防經費銀二萬兩又加放俸餉銀六千兩又光緒十二年分别款加復俸餉銀一萬兩又光緒十四年籌邊軍餉四成洋稅銀一萬兩又光緒十四年秋季分廣儲司公用銀七萬五千兩另加平銀一千一百二十五兩新增歸公加平銀一千八百七十五兩提費用項銀六百兩統共銀一十四萬五千四百八十兩飭令該委員等領齎文批於光緒十四年九月十六日由海道進京支取銀兩前赴戶部内務府分投交納以期妥速除分咨查照外謹合詞恭摺具陳伏乞皇太后皇上聖鑒再廣東巡撫係臣張之洞兼署毋庸會銜合倂陳明謹奏奉硃批該衙門知道欽此○○記名提督直大名鎭總兵官奴才徐道奎簡放提督山東曹州鎭總兵官奴才趙鴻舉跪奏爲三省會哨日期巡查地方情形恭摺仰祈聖鑒事竊照直隸大名鎭河南河北鎭山曹州東鎭總兵每年十月内各帶官兵在於直開州地面會哨一次歴經舉行在案本年屆當會哨之期河南河北鎭奴才崔廷桂奉派鄭工挑挖引河勢難分身現交冬令誠恐宵小乘機竊發奴才互相函商不敢以一鎭未至稍事拘泥致滋貽悞因約期選帶官兵各由屬境接壤之區周歴巡緝均於十月十四五日先後齊抵開州晤面會哨直隸大順廣道羅錦文亦到開州會商緝捕事宜互相質詢沿途經過地方留心察訪二麥均已播種百姓安堵如常並無匪徒藏匿滋擾爲害洵足仰慰宸厪伏查直豫東三省地同毗連接壤犬牙相錯易於藏奸民情素稱强悍匪徒時常出没况值此隆冬正宵小易生之際緝捕彈壓尤關緊要必須三省聨爲一統共濟和衷督飭員弁兵勇不分畛域按期會哨認眞巡查如有匪跡一經跴出無論在何省地面立卽會同該管營縣各帶弁兵勇役合力兠拿斷不敢意存此疆彼界之分俾盜賊歛跡農民安碗以兾仰副聖主除莠安良之至意謹將奴才等會哨日期曁巡查地方安靜情形理合恭摺其奏奴才等拜摺後帶領官兵勇丁仍分路稽查各回本任所有河南河北鎭總兵奴才崔廷桂因奉派河工未曾列銜該總兵已派委彰德營叅將王莘臣亦帶領官兵到開隨同巡哨理合一倂陳明奴才等上年會哨奉到批摺三件今就奏事之便照例恭　伏乞皇上聖鑒謹奏奉硃批知道了欽此 
 
