# 1932 - 68 - 4921170

 

Page 1

 
 
   
 
 

Page 2

 
 
時評 
[救濟上海敎育問題彬]  
　　一二八禍變爆發。上海頓淪爲砲火連天之戰塲。在慘酷之破壞與迫害之下。商離其肆工失其業。皆陷於停頓。而其最鉅大至於無可補償之損失。則尤推敎會 
　　上海邇年學校林立。敎育頗爲發達。　且以商業中心而兼文化中心。此次禍變突發。而學校區域之吳淞江灣眞茹又適爲戰地。在日軍砲大轟炸之下。經多年慘淡經營之同濟大學。中國公學。復旦大學勞働大學曁南大學。持志學院中央大學醫學院。商學院上海法學院。水產學校商船學校。等或全部被燬。或菁華盡喪。即幸獲完整者。亦無法開學。其他中學小學。更復不少。直至目前。除曁南大學勞働大學中國公學持志學院上海法學院等三數校。巳遷地設法開學而外大多數學校。仍陷於停頓狀態。各地靑年因而失學者。爲數正不知若干。此種敎育上之損失實至足令吾人痛心。 
　　吾人認爲此種現象。絶不容延長。此種損失絕不容增鉅。負有敎育之重責者。應亟以創造不精神從事恢復。如其不能則亦亟應另覓校舍。另遷善地。如各國立大學此時正宜遷往南京就各部院寛敝之房屋借用籌備開學俾靑年不至長時陷於失學之悲境。　 
　　至於各私立大學。吾人則尤望其能趁此時機。以合作之精神。集中力量。　辦一大規模之大學。蓋過去大學。雖林林總。總蔚爲大覩。但大都設備不同。規模狹隘。人力財力。兩感不敷。彼校旣附設一商科。而此處則又專設一商學院。彼校旣附設一法科而此處則又專設一法學院。性質旣同。而以力量分散。收效極微。何如破除門戶之見。通力合作。各盡其力。創辦一大規模之大學。此不僅爲嘉惠靑年而巳。其於敎育與文化前途裨益尤大　　 
　　吾人認爲上海爲商業之中心。習旣奢靡。尤尙虚華此種環境。久不宜於心性未定之靑年。換言之。即上海根本不宜建設爲文化之中心。吾人切盼各學校趁此時機。遷往内地。不必麕集於此繁華奢靡之商埠。以養成多數　縱虚浮之靑年。 
　　至我政府。在此時期吾人亦深盻其毌忘却此一嚴重問題。或託言非常時期。以財政困難。此問題無法談到。敎育爲立國之大本。敎育破產國家之前途。乃眞不堪設想。今日我國家整個敎育。以敎育方針之不確立。救育行政之紊亂敎育經費之扣發。實際巳瀕於破產。固不止上海一隅而巳。再不力謀挽救。我國今後。果尙有敎育之可言耶。 
[國聯大會通過决議案]  
　　四十五國全體一致贊同 
　　中日兩國代表均未投票 
　　此後進行組特别委員會 
　　美政府對該案表示滿意 
　　英報謂得力於小國奮鬥 
　　東京宣傳日欲速了滬案　 
　　（日内瓦）國聯議會今日正式通過一議案、惟中日兩國皆未投票、該議案大旨如下、兩造允履行其條約、遵守國聯會章、凱洛格公約之規定、及國聯前所通過之决議案、並允將其爭執提交和平解决、本議案文中、詳舉以前通過之各議案、連三月四日議會所通過之議案在内、查議會上次議案、即請中日兩政府、立即設法實行停戰、並主張中日於中立國扶助之下、開始談判、以期切實終止戰爭、並佈置日軍之撤退是本議案其他各點如下、注重會章第十條、關於不許破壞土地與政治完整之條文、維持條約尊嚴、不贊成對日抵制、議會委員會從事於調停之努力、以期戰爭停止·與日軍撤退之實、現上述條件履行後舉行圓桌會議議會委員會、須與聞中日間爭執問題之全部、按今日投票贊成此案者、共四十五國、無一異議此案先由總委員會開會考慮之、當考慮時、衆頗注意於此爭端之滿洲方面、日代表佐籐、宣讀關於上海談判情勢之來電、並一再聲明淞滬一帶之日軍、俟敵對行爲切實終止、而相當計盡業巳實施、以阻止戰事之復作、並保障撤退區域之中立時、即行撤退佐籐又稱、日本完全同意於此議案之原則、尤歡迎尊重條約之聲明、但因對於會章第十五條之適用、意見略異、故渠奉命不投票、日本爲國聯會員國之一、且爲凱洛格公約簽字國之一、對於其他國聯會員國、未有土地野心、僅因其在華之人民與其產業、受有危迫、故有軍事計畫之必要云、中國總代表顏惠慶博士、未曾發言、在總委員會通過此議案、中日代表皆未投票後、議會遂改爲全體大會、議長希孟正式將此議案付表决、結果此案通過、無一反對票、中日代表仍皆未投票、顏博士說明渠所以不發言者、純因未接到中政府之訓令、但渠之不投票、絕非反對之表徵云、此案通過後、議會即用不記名投票法、舉出非行政會理事之會員六人、會同議長希孟及行政會理事十二人、組成特别委員會、以代替議會辦事、被舉之會員如下瑞士（三八票）捷、克（三五票）哥倫比亞（三一票）葡萄牙（二六票）、匈牙利（二四票）、瑞典（二四票）、議長希孟於閉會時聲稱、議會巳完成其第一職務即組織一委員會、進行其工作、以完全實施議會之責任是、尙請兩造予以種種輔助、俾實現因此議案而得之希望云、議會旋休會、至他日議長召集時爲止、此案内容、巳通知此間美代表、並請美國於必要時合作、以維持上海撤退區域内之秩序、衆料美國可同意今日顏博士致文國聯秘書處抗議日領事諭令安東關稅務司將該稅關移交所謂滿洲新政府事、並稱國聯調查團到東三省稍遲、故日本乘機利用云、（十一日路透電） 
　　（日内瓦）十九人委員會選舉旣畢、主席乃宣稱大會巳盡其初步義務、但委員會之任務、甚爲困難、蓋應調和並和緩雙方當事國之主張、並對國聯會之事業、加以協助、欲鞏固國聯會之力量、惟在雙方之能和解、吾儕之唯一思想、在於尊重法理、務盼雙方有所行動、以副大會及世界之期望言至此遂宣告大會休會至下次召集時爲止、至十九人之委員會、將於下星期初召集、（十二日哈瓦斯社電） 
[美對决議案表示滿意]  
　　（華盛頓）國務卿史汀生、對國聯議會所通過之决議案、今日表示滿意、并謂議會現採舉動、所表示之和平目的、即非戰公約及國聯會章内所具之目的、世界各國對此目的、皆當擁護云、（十一日路透電） 
　　（華盛頓）政府當局、今日得日内瓦傳來消息、國聯大會於通過之决議案中、對於國聯本身會章以外之他種和平工具、確有明白之記載、并認此種國聯會章以外之和平工具、在調解中日爭端工作之進行上同爲努力之根據、故美國政界方面表示歡迎、覺國聯總委員會此次擴充决議案之範圍、可認爲國聯方面對於美國國務卿史汀生氏屢次聲明之原理、巳表示其贊成及擁護、尤可喜者據聞國聯大會决議案中、特爲述及巴黎非戰公約之提議、係由英總代表西門爵士發起之所致、胡佛總統本身深信國聯目下所採取之路徑、係解决遠東糾紛狀態最有效之方法、故華盛頓方面對於日内瓦工作進行之前途、頗覺樂觀、（十一日國民社電） 
[英謂得力諸小國奮鬭]  
　　倫敦　倫敦各晨報對於國聯會决議案似將發生之影響皆噤若寒蟬、不置一詞、獨紀事報打破沉寂謂羣衆對於决議案唯一嚴重之評判爲出之太遲耳、該報謂此决議案實爲對日本行動所施之充分切實的讉責、而尤可注重者全塲無一反對票、該報又謂决議案不贊成負控制日本政策之責此國聯所永不敢爲、甚至不敢多言者國聯基本原則、受人蹂躪、岌岌可危、端賴會員中諸小國奮起决鬥、乃獲勝利云、（十二日路透電） 
[日對承認僞國之顧慮]  
　　（東京）聞内閣舉行特别會議、决議對於承認滿洲新國事、暫取靜觀政策因此事牽涉九國公約下之國際義務也、又聞元老西園寺公爵將於三月十四日覲見日皇奏陳對滿洲及上海將來應取之政策、（十二日路透社電） 
[日果欲速了滬案耶]  
　　（東京）日本切欲儘速淸理滬案、茲又有一明證、聞當局巳决議將二月二日特編之第三艦隊、在滬動加編制、而减去數艦、然後即將解除該艦隊動員又廣崎師團與某師團餘兵之將遺往滿洲者、除師團本部外、每師團僅有兵一旅團、故並非增加援滿兵力僅欲代替朝鮮師團之二旅團耳、（十二日路透電） 
[中國巳付國聯會費]  
　　（倫敦）　每日郵報二月二十九日、載有關於中國未付國聯會費事一文、茲接國聯會計主任傑克林來函據稱、中政府巳根據國聯分二十年償付辦法、迅速付淸一九三一年所欠之四十八萬一千瑞士佛郎云、（十二日路透電） 
[前方情報彚聞]  
　　十九路軍駐滬辦事處范主任其務、昨晨接到楊參謀繼章來電如下（一）本（十）日午後敵在嘉定城内四處縱火、現仍在獨烈焚燒中、情形極慘（二）陸渡橋之敵、被我軍撃退後、（九日）晨敵又增加千餘、但尙未有戰事發生今（十）日、前綫頗沈寂、祇哨兵略有接觸特聞、弟楊繼章叩灰戍、 
　　崑山十二日專電云、英參贊司徒博十二晨由總指揮部派楊伯倫參謀陪往前綫視察當晚返京、劉珍年派員來崑慰勞並往前線考察、 
　　蘇州十二日專電云、十二申岳王、市東興橋、來敵三百餘登岸拉夫四十餘、居民紛逃、敵帶夫向浮橋去楊林口十二來日輪數艘、載敵千餘登陸一部向婁塘進、一部向浮橋去、日輪泊楊林、 
[昨日未開停戰會議]  
　　日方又有三種新條件 
　　但中國方面表示反對 
　　上海停戰會議、日使重光、以未明瞭中國覆文二點、前日並未到會、以致會議未成、昨日亦未開會、惟聞日政府又有三條件、而中國外部、初未聞悉、且亦未接到日方關於此事之來件、則日方此項條件、是否宣傳作用、抑或試探性質、實未悉其眞意所在茲姑將外報所記者、譯誌如次、 
[日方又有三種條件大美]  
　　晚報云、據美聯社十一日東京電稱、日政府巳電命華日使重光葵暫緩在滬召集圓桌會議、以待中國表明關於談判之意志星期四夜、中國當局致日使之公文、聲明中國須俟日本立即完全撤退上海區域内之日軍、始能參與圓桌會議、日政府雖重行聲明在開始休戰談判中、不欲提出任何政治條件、但經考慮之後、决計不依從中國所提出立即撤兵之主張、日政府現堅持三種條件、㈠禁止華軍開入日軍退出之區域、㈡規定一時期、在此時期中、須觀察華軍之行動㈢决定日軍退出區域内之警務問題、 
　　日文日日新聞云、關於中日停戰交涉、中國方面、巳於昨夜（十日）答覆受諾該答覆書中、要求日軍即時無條件完全撤兵、我政府（日本）協議結果日本撤兵上海、雖不附政治的條件、惟關於㈠撤兵區域内中國軍之不許侵入、㈡對於中國軍之行動、監視期間之設定問題㈢撤兵區域内之警備問題等三項、因中國方面仍主張反對、故須先判明中國方面之意思後、再開公式會議業、巳訓令重光公使遵照、 
[和平談判或有變化大美]  
　　晚報云、今晨（十二日）中國當局聲稱、如美聯社之電果確、則和平堪稱業巳絕望、蓋中國曾一再聲明、日軍退至一月二十八日之原陣線、不得附有條件也、目下日使重光葵與郭次長仍假手英使蓋溥森互換意見、非俟兩國意見較爲接近、則和會不致實現、聞日使重光葵巳將中國對三月四日國聯决議案應享之權能、請示於日政府、俟接覆電後、當正式宣佈其依照國聯决議案進行談判之態度、故今日（十二）下午和平談判或有切實之變化也 
[中國辨明會議性質大美晚]  
　　報代表今晨曾謁見中國外交部某要員、據稱、中日會議之進行、並非如外間誤傳之圓桌會議性質、蓋該會純爲停止敵對行動及協定日軍撤退辦法而舉行者也、該員竭力反對日本所提出禁止華軍開入日軍退出之區域一條謂中國巳切實宣　　 
布竭力停止並避免敵對行動、日軍撤退之時、中國當局自將命華軍留處目下之防綫、以免引起衝突第要求禁止華軍開入退出颧域、則非日政府所當過問者、也該員並反對日軍退也之地、作爲中立區域謂其地雖由日軍佔據、中國固未屈讓或放棄其主權與土地權也今一般人皆知此間並未舉行和會、目下之談判不過藉第三國之外交代表交換意見而巳、非俟雙方意見接近不能開正式會議、大美晚報乃示以美聯社之東京電報、該員復謂國民政府堅持日軍當無條件撤退、如此電果確、則滬案恐無和平解决之希望、且表示日本對於目下之談判毫無誠意也 
[郭泰祺氏聲明]  
　　並未與松岡商談滬案 
　　外交次長郭泰祺氏、對於今日（十二日）泰晤士報登載、有與松岡氏、談商上海事件事、特發聲明如下、「本日（十二日）上海泰晤士報登載、日方消、息謂本人（郭氏自謂）與犬養毅氏代表松岡氏、仍在繼續談商上海事件、惟結果尙未得知云云、查松岡氏此次到滬以、來從未曾與本人晤、面上述消息殊深詫異、用特聲明、以免誤會、」云云、 
[蔡廷鍇對於停戰意見]  
　　日方如無誠意 
　　仍須繼續抵抗 
　　崑山十二日專電云、十二晨記者訪蔡軍長、問對停　會議有何意見、答稱停戰會議日方如無條件談判、我方當可出席、惟始終以不辱國不失寸土爲唯一主旨、否則我方决不接受、但不知日方是否把侵略野心抛去、恐日方利此時期將作進一步之計劃耳、即如日來日方因悉國聯調查團將到亟將前綫軍隊撤退希圖掩飾、一方面仍繼續增調三歸團、　滬這就可證明日方野心未巳如和會發生阻碍、日軍仍向我侵略、則我軍爲國爲民、當一本初衷、繼抵抗到底政府亦有整備切勿懐怨云、 
[五處日軍撤退]  
　　國掩國聯調查團耳目 
　　崑山十二日專電云、日方於十一午、將黃渡·陸渡橋·浮橋鎭·楊林□·七丫□·方面軍隊撤退、圖掩國聯調查團耳目、推諉責任、 
日陸軍省决定 
[撤退上海日軍]  
　　酌留若干撤回大部 
　　仍可自由派兵來滬 
　　十一日美聯社東京電云、聞日陸軍省巳决定將上海日軍撤回大部份、但仍須酌留若干、據稱軍部因中國軍隊、巳撤至植田所要求之距離以外、認出兵本意、業巳達到、故毌須再駐大軍、並聞開始撤兵時、將發一宣言、聲明倘上海形勢復見緊張、日本有完全自由派兵至紛擾地點之權、路透社十二日東京電云、據尙未證實之消息、陸軍省現準備不待圓桌會議之結果、即開始撤回上海日軍之一部份、日方謂派兵赴滬之目的、旣巳達到、故撤回一部云、 
　　日文報每日新聞云、我軍部當局、因上海派遣軍之目的、巳略達到、以軍部自由之立場、將酌留若干部隊外、擬自主的撤兵、但聲明撤兵後、若上海形勢再變、則仍有再出動之自由云、 
[日軍繼續來滬]  
　　二天内共到七八千名 
　　大隊日兵續來日軍一面宣傳停戰一面仍在積極調兵來滬、自十日起至昨日下午止、此三天内日本援兵繼續運來上海者又有七八千名均爲正式陸軍、由運送船法蘭西丸·吾妻山丸·及新浦丸·等裝至吳淞與揚樹浦兩處上陸計有三千七八百名又經ＫｏｇｉｋｕＭａｒｕ三笠丸及驅逐艦第二隊二艘十六隊二艘運到上海者、亦有兵土二千餘名並大宗軍械、尙有自龍田山丸ＣｈｉｋｕｚｅｎＭａｒｕ及五洋丸等裝來、於洋昨日下午進口、至吳淞楊樹浦上陸、亦有二千餘名、其中便衣兵亦屬不少、此次載來援軍、共用巨大商輪七艘軍艦四隻、合計艦輪十一艘、裝到兵士七八千名、惟其番號不詳、有稱是第八師團、亦有謂係十一十四師團之補充隊者、統巳上陸、隨軍運來大砲步槍軍用電話以及化學品等項、有數百箱之多、昨均卸在上海、 
[械糧存儲地點]  
　　日軍來滬者日見增多、軍用食糧、一部由東洋裝來、一部自長江採辦、統到上海存積備供給各軍日食、而各師團之槍砲子彈及飛機炸彈以及其他軍火軍實、巳經裝到者茲經白川大將將軍、火軍糧劃分存儲之地、茲因楊樹浦一帶、巳成安全之區、日軍巳指定日郵社之匯山碼頭將各保險棧房、作爲軍械存儲之所所有軍械悉儲該棧、而將大阪碼頭之各棧房、列爲軍用食品之儲糧處、該二處均派兵嚴守之、黃浦碼頭爲日兵上落之處云、 
[日兵舉行祭靈]  
　　此次上海戰事、日兵喪亡、有一萬餘名、而第九師團中之步兵十九旅團、在廟行江灣閘北諸役、死亡最多、昨日下午一時、日軍司令植田、在眞茹曁南大學、舉行十九旅團陣亡官　兵之慰靈祭主祭即爲植田謙吉、 
　　字林報云、日本第十四師團主力巳於本星期日、在瀏河附近登岸連日復有運船七艘、由日載來該師團之兵約三千名、薀藻浜車站登岸、昨日向前線出發、諸運船由日巡洋艦驅逐艦隊護送、於星期四日侵晨駛抵淞口、旋依次靠近薀藻浜碼頭、晝夜將所載兵士與戰品卸下、直至昨晚（十一）最後一船、始得卸淸其、戰品中有八时口徑之重砲隊、此爲日軍運抵上海最大之砲、乃仿英國陸軍攻城大砲之式造成惟據曾覩此砲之外國軍事家聲稱、日砲稍輕、而運動較易、此次運來之軍隊有砲兵·工兵·及專門技術兵·聞昨夜均開往南翔司令部卸岸之戰品除、大砲與子彈外、尙有馬達卡車一大隊、此車乃英國所造、而在日本裝配者、漆成淡褐色、另有脚踏車數十架、以供巡邏與傳報之用、現暫存薀藻浜司令部、該處巳成一大軍營、築有許多戰棚、堆積無數戰品、當吳淞忙於起卸戰品與兵士之際、前線與陣後區域之日兵、昨日巳由戰爭佈置、改爲守衛組織、南翔前方及其他地點之大隊日兵、均稍向後退、而以哨兵巡隊代之、 
　　大陸報報云、中日外交當局、昨方從事謀開和平談判、而日軍事當局、似正在作較上月規模更大之戰爭準備、自星期四日起、日本運船至少曾在吳淞卸下新兵六千名、及大批戰品、足證巳在上海登岸之日兵三師團、有久駐此間之意、星期四日運船之卸兵者共有四艘、昨接以三艘、聞今日尚有多兵登岸、此次運來之戰品、除八时口徑之大砲外、且有脚踏車飛機軍用鴿化學品醫院用品種種、日軍駐滬總數、迄未公布、但連第九第十一第十四師團及海軍陸戰隊合計之、總數當在七萬名以上也、 
[今夜抵淞明晨到滬之國聯調查團員]  
　　亞丹士輪停泊蓮涇 
　　各團員新關碼頭上陸 
　　國聯會遼案調查團自十一日由委員長李頓勛爵率領意法德委員美國代表麥考一氏並國聯秘書等一行、離日本神戶乘大來公司亞丹上郵船來滬、聞日政府亦有委員同來、昨日、本埠大來洋行接得該輪電告、准定今日夜中可到吳淞三夾水近一月來、外洋輪船多因戰事關係停在吳淞口外、茲以戰事停止大來洋行因國聯委員在船、决計將亞丹士號輪開進黃浦江、至浦東白蓮涇碼頭停抛預計明晨八時可以至滬、大來並巳派定接客小火輪至浦東、轉接調查團到海關碼上陸、我國外交當局顧維鈞郭泰祺等、屆時均到新關碼頭迎接、調查團之辦事處、設在何東爵士寓所、顧並假滄洲飯店二零五號房間備各界咨詢云、 
[吳市長辭職]  
　　吳鐵城電中央云、限即刻到、洛陽行政院鈞鑒、竊鐵城前奉簡任上海市市長、固辭弗獲、適値全國團結精誠、共紓國難、鐵城以身許國、何敢憚勞、詎就任甫逾兼旬、忽有一月二十八日之事變、鐵城以上海爲全國金融樞紐、商業中心、情勢異常重大、關係匪僅方隅、故當時應付措施、皆秉承鈞院辦理、自審德不足以感人、才不足以應變、愴懐浩刦莫裨艱危、兩月以來、朝乾夕愓、心力交悴、隕越時虞、與其貽誤於將來、曷若審愼於今日、爲此電懇辭職、敬祈俯賜核准、迅予遴員接替、以重地方、至深感禱、上海市市長吳鐵城叩眞酉、 
[美國軍官評論華軍作戰]  
　　戰壕堪稱精當 
　　苦無鋼盔護頭 
　　大美晚報云、美國著名著作家海軍軍官湯瑪森大尉、自北平使署告假來滬、巳於星期一日抵此、曾偕美海軍少佐凱慈游閱滬地戰線、湯氏曰余能知機關槍手却里張之名、而不知十九路軍司令之名、湯氏又表示其游覽戰線所受之印象曰、華軍所用守勢之戰壕制、堪稱精當、每一扼要地點、均能利用之、尤甚爲小浜後與土堆後所掘之陣地、在常受砲隊與飛機轟擊之下、而不攻敵軍、以減輕緊張之勢、堅守陣地、力抗强敵、堪稱世界上至艱苦之役、華軍有許多次儘可攻撃敵軍兵力單薄之陣線、而獲勝利、然不攻而守、誠値得欽佩、華兵死傷者多因頭部受創所致、而砲火炸彈之效力、並不見其重大、此由華軍伏於壕中者、皆戴軟帽、無鋼盔護其頭部、伸首瞭望之時、易爲日軍陣線排槍之子彈所中云云、 
[上海空中戰爭記]  
　　日海軍大尉小由原記 
　　可爲將來空中戰之炯戒 
　　日軍此次藉機之力、破壞各地建築、阻碍我軍事進展、早爲世人所周知、茲將指揮日飛行隊海軍大尉小田原俊彥氏、對於此次上海事變身歷空中戰爭之顚末、揭載於大阪朝日新聞中者、迻譯其梗槪如下、足爲我國將來軍事行動之炯戒、亦可爲世界注意和平人士之參攷、一月二十八日、因上海事態急變在華北方面之我方飛行隊、奉命南下、至翌日（二十九日）即翺翔於閘北天空、斯時我軍有水上機四架、正在抵制敵軍、惟敵軍雖衆、因乏飛機與我相抗、故受我方重大的脅迫、二月一日、我第二驅逐隊所組織的第一航空戰隊、亦懸加藤少將之旗、出現於上海空、中於是上海周圍、全被我海軍機所蹂躪、我攻撃機携帶五百基羅格蘭姆之炸彈、飛翔於吳淞獅子林高橋等砲台之上、頻被我投彈炸燬、自是以後、連日搭載炸彈之戰鬥機除轟炸砲台外、同時參加地上作戰、至二月五日突然在戰線上、發現敵軍複座戰鬥機四架、使我軍忽起靑天霹靂之感、是日淸晨我第一驅逐艦隊、在吳淞口外洋上、約　七十灣里之處、亦有偵察機○架、戰鬥機○架、陸續進發、參加閘北陸戰、其中由平本大尉所指揮之偵察機、與所大尉所指揮之戰鬥機、即開赴眞茹炸敵陣、不料與敵之哥爾水加式複座戰鬥機相遇、遂開始空中戰爭、斯役也雙方均無勝負、嗣後我方據各種情報、與中國人之傳言、敵方有飛行大隊、將從南京出發、然我軍愼於海戰、始終不易發現敵軍陵上陣地之所在、六日、方欲低飛偵察敵陣、忽有數機四架、竟迫近我偵察機而來、然空中戰爭、在於奇襲、此時敵機反讓一步、悠悠上昇、冀飛上方射撃、値俯瞰地上敵軍之所大尉指揮飛機隊、仰觀上空有緣翼赤體、翼旁塗以靑天白日之敵機、似有攻撃我偵察機之狀、所大尉急向閘北地上投下炸彈、再飛高以應敵機未幾、加藤二等航空兵曹所指揮之飛機亦爲敵機所壓迫、而敵機忽見我戰鬥機馳至乃轉身遠避、高隱北方雲間、時所機加藤機均向北方追撃敵機、平林大尉之偵察一號機、與田中大尉之偵察二號機、反復攻撃、彼我兩方、相距僅五十米突、敵機突以機關槍、連續發閃爍之砲、我方亦發砲應之、交戰數合後、平林機突然取反撃之勢、此役我軍竟得優勢、敵反敗退者、係我軍之善於應變有以致之也、嗣後我軍之戰鬥機、不復參加於陸上作戰、專備對付敵之飛行機、而敵機亦不再來、我軍爲先發制人計、於二月七日、佔據上海郊外之飛機塲、使敵機無安身之地而我機之使用更爲便利矣敵機自失依據後、經一星期、未見其影、至十日、忽接情報、南京方面敵飛行隊、行將來滬、參加作戰、又據各種情報、謂廣東軍之戰鬥機爆撃機、巳抵長沙、（閱者至此、必歎我方軍事行動之不密）、大約某日可到南京、而中國報紙與中國人、揚言廣東飛機於某日出發、受粤省官民盛大歡送、因此我方遂於事先、爲相當的準備、至二月中旬、探悉南京固有之飛機、亦將南來、吾人預料由南京至上海、直距離約百五十海里度彼敵機之性能、必不能一氣由南京直到上海作戰、勢必在虹橋或蘇州停舶休息、故我方决從事兩地間之空中偵察、偵知敵方連日在兩地準備新設格納庫、我飛機昕夕伺候敵機之來、果於二十日、所大尉所指揮之戰鬥機在蘇州飛機塲附近空中、遙見美國最新式之波英克單座戰鬥機一架、疾馳西來我軍遂勇躍進迫、敵機見我機追迫、亦飛迴應應、戰惟敵機之特殊性能、其上昇力較我爲優、故我方遂處於被動的地位、敵乃利用上昇力、飛至我機之上、窺我之𨻶、急降直　猛射、我機回身反撃、交戰約二十分、未决雌雄、旋敵利用快速力、飛向北方、我機因困於燃料、亦南飛歸隊、至二十二日、加賀小谷大尉所指揮偵察機、與生田大尉所指揮之戰鬭機、再赴蘇州偵察、適値該飛機塲有一精巧飛機、離陸、即二十日與所大尉激戰之機是也、敵見我機飛至、仍如前日之狀、飛高至我機之上、急轉直降、脅迫小谷大尉之後、我方雖有偵察機隊、加入作戰、不幸指揮官小谷大尉、突爲敵彈命中三發、指揮官機之銃手一等航空兵佐佐木、亦遭重創機遂堕落、是役以望遠鏡探照操縱敵機者爲中國人、觀敵機過於勇敢作單、遂被我機射落、廿三日、我軍繼續使用戰鬭飛行隊、本擬破壞虹橋與蘇州之敵軍飛機塲、廻今飛機塲並無飛機、縱破壞之亦無所得、俄聞有粤機十八架、巳飛集杭州、行將準備出動、於是我方爲先發制人計、急急編成襲空大隊、謀襲杭州敵之航空基地、由予（小田原）統率、連絡佐多大尉·安延大尉·所大尉·渥美大尉·等精銳攻撃機戰鬭機、秘密規定在離吳淞口百二十里之處集合、同時暗由航空母艦某某等進發、約定自翌日午前五時起程、直飛至杭州敵機之根據地、但此事最感困苦者、即我飛機中應裝燃料的最大限度、與離根據地的附近距離地點二點、蓋恐深入敵之腹地、萬一發生障礙、必將陷於不可收拾之境、故當時頗爲焦慮、第巳奉命必行、故亦不計成敗、於是由攻撃機隊、掩護戰　機出發、隱密溯錢塘江口而上、在晨光微　中、突飛、旋於杭州城天空、俯瞰杭州城外筧橋飛機場、巳瞭然在目、正欲投彈時、見敵機五架、急昇上空、與我機猛烈交戰、時我方飛機十五架、應付敵戰鬭機五架、綽有餘 
 
 

Page 3

 
 
裕、故得從容炸燬敵之飛機塲後照預定地點、分隊飛集於錢江口外、先返者爲佐多隊、次爲安延隊二號、機惟小田原隊因投下之炸彈不發、復因中途發生阻礙、歸隊最晚、此次被我炸燬者有六機、然吾人　憶飛機塲、中敵機並無十八架、均極懐疑殊不知敵之低翼單翼式飛機、早巳飛航他處、及聞我機襲撃、送跟踪而來、先與小田原隊交戰、因敵機巧妙、回旋昇降、亦極輕快、且連合其他六架戰鬭機、節節進逼、時我渥美　見事勢危急、加入應援、卒被我方撃燬數架、其餘敵機、雖猛力衝突而我方藉旋回槍之力、奮勇抵禦、敵始終卒不得逞、至是敵機乃向南飛行、我攻撃機亦受損害、繼聞安延隊長、在錢塘江口二十里之地、向驅逐艦告急、並在該艦附近、有二機着水、乃皆歸隊而返此爲自上海事變爆發以來、空中戰爭之槪略、要之空中戰爭之要諦、以三分技術七分精神爲本、中國飛行隊之失敗、因缺乏航空技術故也 
[前方電囑各界捐助以現金或糧米爲宜]  
　　十九路軍駐滬辦事處、頃接前方電稱、本軍深蒙各界不斷的捐助慰、勞至多感銘、惟所有捐助零星物品、前方多不適用、枉費資財、至爲可惜、俟後如蒙各界熱心捐助、最好賜與現金、使軍中自購必需物品、或派人到京滬線購米糧送交前方、亦較爲實用云、 
[宋慶齡關於國民傷兵醫院談話]  
　　國民傷兵醫院、在海格路交通大學、爲最近成立之傷兵醫院、由中外熱心救護此次滬戰傷兵者所組織、各報記者於昨日前往參觀、承孫夫人宋慶齡女士接見、茲記其問答如、下（問）國民傷兵醫院之組織如何、（答）余（宋女士自謂）少數友人、因見十九路軍衛國抗敵之忠勇實爲眞正之民衆武力、我輩對於其傷兵之救護、自應各盡棉薄、同時感覺上海現有傷兵醫院數多而散漫、似應有持久集中之組織、故有國民傷兵醫院之設立、公推廖何香凝夫人·陳朱光珍夫人·等及余、担任理事、馬克斯威爾博士担任副院長、此外尙有中西專家多、人分任醫務事務、院中全處職員、均盡義務、不支任何薪給我輩設立醫院之惟一單純目的、爲救護治療此次爲中國苦戰之傷兵、並予以精神上之安慰與鼓勵凡抱同一觀念者均請其參加援助（問）孫夫人對於最近戰事及政治主張如何、（答）余個人之政治主張、巳見歷次表示、至對於抗日戰事、當然主張積極抵抗到底、人類惟有從奮鬥中求生存、革命者尤當祗問是非、不顧目前利害、十九路軍明知衆寡懸殊、器械財力均不如人而能不顧一切、以血肉爲中國爭一線之生機、使世界知中國尙有不可侮之軍隊與民氣、不特爲軍隊之模範、實爲革命之武力、與反帝國主義之先鋒、我輩之設立此醫院、僅站在民衆一份子之地位對此空前之革命戰士、表示其敬仰感謝而巳、今之自命聰明不顧民意者、每以强弱成敗、自文其不抵抗之過、不知惟眞絕頂聰明之人、乃能從死中求生、險裏求安日軍謂四十八小時、可消滅十九路軍某軍事家謂、日本三日可對鎖中國、今十九路軍於苦戰一月以後、猶能繼續抵抗中國不特未因抵抗而、亡反因抵抗而益堅國兵犧牲奮鬥之志、人皆以中國此次戰爭爲夫敗、實則中國在精神上完全勝利、日本所得者、僅物質之勝利而巳、得精神勝利之人民、必日益奮進於徫大光榮之域、得物質勝利者、祗日增其侵略與帝國主義之野心、終於自取　亡而巳、 
[克鄧禮代表俄僑切實聲明]  
　　俄僑感謝拯危之恩 
　　並無助日敵華事實 
　　上海俄僑公共聯合會會長昨致納稅華人會主席函云、敬啓者、貴主席領袖羣倫、主持華人首要團體、欽佩無旣吾俄僑在危難困苦之中、貴大國家胞與爲懐、允其生息、如天之德、同深感戴、鄙人謹代表上海俄僑公共聯合會、致無上之謝忱、自戰事開始以來、敝國僑民、目賭華人士所受之苦况、憤慨同深吾人備知吾俄僑之前途、與中國休戚相關、中國之不幸、即吾俄僑之不幸、吾人念中國拯危之恩、則圖報不心愈亟、而在當前患　之中、尤感效忠之要敝聯合會、早知在此軍政緊急期中、客滬俄僑必遇誹語之傷、彼仇我者、務使中、俄人士、友好之關係斬絕而後快、因於正月二十九日、敝聯合會常務委員會議决、通告全滬俄僑、使其知對於中國國家應負之責任、並促其努力保守地方之安寗、襄助中西當局、維持華租兩界之治安、凡參與危害中國國家之行動、在所必禁、同時訓令各俄僑圑體、辦理失業登記、勿使以勞力資助敵對中國之人此項通告、經於俄英法大報刋登在案、嗣後敵聯合會聞有俄人爲重金所歆動、爲日人僱充車夫、並起卸日輪貨物當即進行檢查始知在敝聨合會註册之俄僑團體、從無以勞力資助方與中國作戰國家之事、嗣後查明所僱之人、係由某國商行、直接招募其數連車夫十人、不及七十車夫係僱開私人汽車充爲日醫院轉運死傷之用、其餘則在日商碼頭起卸船儎、亦有華工在内、嗣後傳開俄工在楊樹浦爲日人塡築飛機塲復經查明、當時有失業俄俄工六十人、由某私家僱傭所僱往裝儎將雛滬之輪船、及後始知裝載輪船、係屬謊語全部僱工由貨車載往楊樹浦路、塡築空地與華工共同工作、在上述兩事、應募者皆爲下流俄工、失業多月、處境極窘、二月二十六日、國民通信社戴有靑島來電、言日輪長春丸自大連來靑、載白俄三百七十五人、全身武裝、皆久戰之士、爲日關東當局所招致、現借充上海前線攻撃華軍、此電刋登大陸報及其他各華文報、大陸報並加按語、謂有五百白俄、昨自長春丸抵滬、即撥往日軍前綫充傳運軍需、開掘戰壕、及其他勞工、此類白俄、係哈爾濱長春大連各地日人所僱用云、云此報告經調查　　 
之後、始知所謂二月十七日到滬之白俄、並非俄人、而爲德籍殖民、一年以前、自蘇俄逃往滿州者、現由國際聯盟南華委員會主持、經法馬賽白都運往南美吧拉瓜、人數計三百七十三人、内三歲以下之小孩三十一口、三歲至十二歲八十七口、其餘皆老弱男女、不合軍事之用、當日即乘法輪離滬、南華委員會代表古安璐君、並在俄文報及大陸報刋登通告、以免誤會、上海現有數團體、專行散布流言、使俄僑與華人友好之關係、因而斷絕、此類反對俄僑之宣傳與反對貴國政府之宣傳、蓋同出一源、吾俄僑孤忠可鑒、奉公守法、對於破壞的之政治活動、尤所深惡、推彼造謠者之意、無非欲使俄僑失華人士之同情、而使貴國政府、失一部忠實人民之襄助、以剷除赤化勢力而巳、鄙人謹以上述事實、上呈台察、敝聯合會授權鄙人、向貴會表無上之敬意、並表示與貴會通力合作、以促進貴偉大國家民族福利之微意、唯祈察鑒爲荷、按此信署名者、爲克鄧禮君克君、著書兩册專論上海租界市政歷史、博洽詳贍推爲鉅作、 
[各界昨日舉行總理逝世紀念大會]  
　　昨爲國民黨總理孫中山先生逝世第七週紀念、上海特别市黨部、於上午十時、在西門林蔭路、舉行各界紀念大會到各級黨部各機關團體三百餘人、童行白主席、報告後、由杜剛等演說末呼口號散會、市政府於上午九時、在豐林橋舉行紀念會全體職員、一徫出席由市長吳鐵城主席報告、其他公安·社會·財政·土地工務·衛生公用·敎育等局、各在本局舉行紀念會散會後、均仍照常辦公、地方法院·江海關等、則停止辦公天、以誌哀思、郵局除匯金包裏等處、停止辦公外、其他各處、照星期辦法、 
[日機在松江西外開槍]  
　　日飛機日來時飛過松江、向滬杭路各處偵察、昨日（十一）下午三時許又飛過松江、至三十號橋附近、見有少數中國軍隊在此巡邏、即向下放槍一　響、旋即他去、松人本如驚弓之鳥聞此槍聲、又甚不安惟外間所傳、日機又飛至松江城内、實彈掃射、人民均避居屋中等說、則絕無其事云、 
[紅十字會宴請萬國紅會代表]  
　　紅十字會於昨日午刻、在華懋飯店宴請萬國紅十字會博朗美國紅十字會福斯德該會議長·議員·會長·理事長·王一亭·虞洽卿·王培元·聞蘭亭·王曉籟·狄楚靑·關炯之·黃涵之·姚虞琴·及來賓許靜仁·朱子橋、該會英文秘書王耀庭、列席作陪、濟濟一、堂極敦睦邦交之盛况、席次、虞會長洽卿演說、大旨謂今日本會同人、略備蔬菜、恭請博朗博士福斯德先生承荷光臨、榮幸之至、但本會内人之歡迎、乃歡迎我紅十字會之光明正大之精神降臨東亞、决非普通應酬的歡迎可比、因爲這一次中國爲抵抗日本而作戰、本會爲盡博愛恤兵宗旨起見、依據日來佛條約在砲火下施行救護工作以致受慘害者三人、被撃身死者二人、失踪者四人、受重傷者三人、被炸燬傷兵醫院一處、其他輕傷者及射撃未中者更多、兵士與人民中達姆彈射傷、經本會救出者、巳將照片彚集、敬請博朗博士福斯德先生帶至萬國紅十字會及美國紅十字會、以供參考、總而言之、此次對方軍隊的種行爲、實在關係萬國紅十字會簽盟各國之總問題、本會惟有秉承博愛恤兵宗旨、嚴守萬國紅十字會章程、不避艱險、努力工作、今日趁博朗先生及福斯德先生等光臨將萬國紅會的精神、帶來亞洲、謹將本會宗旨奉告、並望博朗先生及福先生對於本會工作、加以指導批評、是萬分歡迎、敬祝萬國紅十字會萬歲、美國紅十字會萬歲、並祝博朗先生福先生健康、次由議長王一亭先生演說、謂此次發生不幸事件、承蒙萬國紅十字會代表博朗先生·美國紅會代表福斯德先生·光臨、深爲榮幸、戰爭爲人類至慘之事、紅十字會爲博愛恤兵宗旨、遇此至慘事件發生、惟有盡應盡的任務而巳、深望二位先生把紅十字會的精神、到處灌輸、俾人類永遠相親相愛、不發生此至慘之事、使紅十字會救護傷兵的工作、永遠廢除、是本會所希望的、並由博朗先生演說及福斯德先生同致謝詞、宴畢巳三時矣、 
[商務印書館損失詳報]  
　　共計一千六百三十三萬餘元 
　　上海商務印書館總廠·及編譯所·東方圖書館·尙公小學·等、此次被日軍用飛機抛彈縱火、全部焚燬、損失重大情形、業巳迭誌本報、茲聞該館當局詳加查勘之後、業巳依據實在情形、將全部損失數目、造具詳細淸册、分别呈報國民政府·行政院·敎育部·實業部·外交部·中央黨部·上海市政府·市社會局·等機關、並函告上海市商會·會計師公會·書業公會·等團體、請向日本要求賠償、損失數目列左 
[商務印書館損失淸册㈠總廠（]  
　　甲）房屋（子）總務處一七○·二八○元（丑）印刷所印刷部三七八·○三一元棧房一三九·二三四元木匠房等五·七九六元儲室二一·九五三元自來水塔二·四二九元（寅）家慶里住宅七·二○○元（乙）機器工具（包有滾筒機米利機膠版機鋁版機大號自動裝釘機自動切書機世界大號照相機等）二·八七三·七一○元（丙）圖版一·○一五·四二元（丁）存貨（子）書箱木版書四·九八二·九六五元原版西書八一八·一九七元·（丑）儀器文具七七一·五七九元（寅）鉛件一九·八○七元（卯）機件六·二○七元（戊）紙張原料（子）紙張七七六·一○○元（丑）原料一一·二○○元（己）未了品二七五·○○○元（庚）生財裝修（子）總務處一二·五二三元（丑）印刷所八二·一○五元（寅）研究所五三五元（辛）寄售書籍五○○·○○○元（壬）寄存書籍字　一○○·○○○元㈡編譯所（甲）房屋在東方圖書館下層己列入東方圖書館損失數内不另計價（乙）圖書（子）中文三五○○部三·五○○元（丑）外國文五二五○册五二五○○元（寅）圖表一七·五○○元（卯）卡片四·○○○元（丙）稿件（子）書稿四一五·七四二元（丑）字典單頁一百萬頁二○○·○○○元（寅）圖稿一套一○·○○○元（丁）生財裝修二四·八五○元㈢東方圖書館（甲）房屋九六·○○○元（乙）書籍（子）普通書中文二六八·○○○册（平均三四本合釘一册）二五四·○○○元外國文八○·○○○册六四○·○○○元圖表照片五○·○○○套五○·○○○元（丑）書本書經部二七四種二·三六四册史部九九六種一○·二○一册子部八七六種八·四三八册集部一·○五七種八·七一○册購進何氏善本約四萬册一·○○○·○○○元方志二·六四一部二五·六八二册一○○·○○○元報章雜誌四○·○○○册二○○·○○○元·（寅）目錄卡片·四○○·○○○張八·○○○元（丙）生財裝修二八·二一○元㈣尙公小學校（甲）校舍（子）小學部一九·一○九元（丑）幼稚園部○·○○○元（乙）圖書儀器及敎具一二·○○○元（丙）生財裝修六·○○○元以上共計一六·三三○·五○四元 
[德商承造鋼鐵廠續聞]  
　　昨報載柏林電、德商承造鋼鐵廠一節、茲悉向國府簽訂承造該鋼鐵廠之公司、係喜望公司、爲德國漢尼爾公司所屬、駐滬辦事多年、此次訂約、由該公司代表康道孚所經手、該廠全部工程需費美金二千萬元其材料及一切建築工程均歸喜望公司供給、國府將發行公僨作抵、分期歸還、聞現巳進行查勘地點、一俟擇定、即行開始建築、 
[市政公債定期還本]  
　　二十一日在銀行公會抽籖 
　　本市市政公債第三次還本、刻聞巳定於本月二十一日下午二時、在香港路四號銀行公會舉行抽籖還本、 
[滬杭路加開滬禾區間車]  
　　滬杭路事務處鑒於乘客擁擠、茲爲便利短路旅客起見（上海至嘉興）一叚區間客車、昨特開駛往返各一次其杭滬間客車、仍來去各開三班茲將昨目開到各次客車、時刻如下上海開上午八時三十三分開杭之三十六次早快車、（原定八時廿分）又第二班四十次慢車、昨日上午十時三十二分、（原定上午九時三十分）又第三班三十八次中快車昨日開下午三時四十一分、（原定下午三時十分）杭州到南站、第一班三十五次早車、下午一時五十分又第二班三十九次慢車、下午二時四十分、又第三班三十一次特快車、下午三時廿分（滬嘉區間車）嘉興開上午六時半、到南站上午九時零五分、上海南站開下午四時三十分、到嘉興下午七時十一分、昨日由杭到滬旅客仍然異常擁擠、收票處、計有四千二百餘張、行李一千七八百件而由滬赴杭者、乘客約八百餘人、 
[慰勞與救濟]  
　　靑浦新社捐金千元蔣總指 
　　揮光鼐·蔡軍長廷楷·戴司令戟·曁十九路軍全體將士公鑒、此次暴日入寇我十九路軍奮起殺敵苦戰月餘、雖迭受環攻、衆寡懸殊卒能屹守淞滬、沉着抵禦似此堅苦卓絕之精、神實足以對天地而泣鬼神、迺以孤軍援絕、退出淞滬咎有攸歸國人共見、敝社同人對於我十九路軍過去三十餘日之豐功偉續無一不刻腑銘心、同聲愛戴、爰集千元先行滙奉、聊表慰勞之、忱深信我十九路軍定能本大無畏之精神、與暴日作長期之抵抗還我河山光我民族、本社同人　爲後盾、附上上海新華銀行滙票一紙、計銀千元正靑浦新社同人叩蒸、　 
[呂宋華僑捐欵勞軍上海市]  
　　政府昨接呂宋華僑聯合會來電云、上海市長吳鐵城轉蔡·二將軍曁前敵全體將士鈞鑒、公等忠勇衛國、揮戈殺賊、敬誌欽仰、謹由中興銀行滙一千三百六十七元六十仙、聊慰健兒、乞收復、 
[愛國工人每月認捐中國内]  
　　衣織布廠工人鄭秉端、因閱本報戰有棉布業公會舉辦國難月捐一節、昨特函致該會願以血汗所入、月認捐洋五元、其愛國熱忱、良足爲全市工人之楷模、茲聞棉布業公會於得函後、業巳函復鄭君、表示欽仰並囑其將捐欵移送地方維持會、因該會所收月捐係以同業爲限、 
[英國軍人捐贈蘋果本埠英]  
　　國海陸空軍人聯歡社、派員送往大陸商塲婦女救護傷兵醫院、大號蘋果十三簍並深致慰問之意、該院傷兵謹領後、對英國軍界問人、此番盛意、極爲感謝並自願將蘋果之大半數、分贈市民維持會第一醫院·紅會二十三醫院·國民傷兵醫院·等處各二三簍不等互愛互助之精神、殊民令人欽慕、 
[白十字救護隊出發]  
　　濟生會救護隊、自戰事發生以來晝夜冒險、馳赴戰地、救護傷兵及難民、今見嘉興·太倉·等縣難民、逃往淸浦縣者、有數萬之衆、前日由該會隊員十餘人、邀社會局派員同乘小輪、並拖船六艘繞南黃浦至靑浦縣及朱家閣等處、救來避難者六百餘名、除嘉定　民送嘉定同鄕設立之收容明外其餘三百餘名分送該會自設立之暫留所内敎養兼施並聞一部份隊員將往蘇州、佈置救護 
[掩埋露屍議定辦法]  
　　上海各慈善團體、以戰區内屍體盈野疫癘堪虞、特聯合組織上海戰區臨時掩埋辦事處、專辦戰區掩埋屍體及消毒防疫事宜茲探悉議定辦法如下、㈠推定普善山莊·同仁輔元堂·藍十字會·掩埋隊分任前赴各戰區收殮掩埋、計普善山莊担任閘北·大塲·江灣·同仁輔元堂担任廟行藍十字會担任吳淞·眞茹㈡標誌適用普善山莊之藍　心白十字旗幟袖草、以期一律、另以掩埋工作代表之機關、分任第○隊本機關記號或旗章同時持用者亦可、㈢每日收殮掩埋之人數地點、列表由各收埋之機關塡報以便通知各機關、㈣分赴各區、應需一切通行證及需用旗章等項交涉可隨時商請上海戰區難民臨時救濟會協助、㈤各團體所領護照通行證袖章旗號專作掩埋死屍之用不得藉名冒用運人運物、如有此項情事發生、應由領用團體之主任負責、聞該處除呈報中日軍政當局妥加襄助外、巳積極工作矣、 
[殘廢軍人設院留養]  
　　朱慶瀾鄭洪年·諸君主辦之華僑救國經濟委員會近鑒於衛國陣亡將士、巳有慈善團體設立遺族撫育會以矜恤孤寡獨於受傷殘廢炎軍人仍未有善後辦法、爰積極籌辦一殘廢軍人、留　院庶幾可使此輩愛國健兒有所安慰、更足藉以勉勵抗日之將士同時又將創辦一大規模之傷兵醫院、巳推定王亞樵·劉士木·吳山·等草擬簡章俾得早日成立云、 
[第六傷兵醫院零訊]  
　　此次十九路軍奮勇殺敵、其努力衛國之精神、至足令人佩敬、本埠殷富丁夢星君除自備各物品、送往前方慰勞各將士外、復獨資主辦第六傷兵醫院於梅白格路張家浜十號、並有萬國體育會醫院院長譚以禮博士協助一切、該院開辦至今巳半月收容傷兵達百餘人、院長譚以禮、總務主任張鋆·醫務主任楊葆安、兼任醫師有美人（DrMacDrachen）等皆同仁醫院著名醫生醫衛特長、故無論受傷輕重多被救愈、紅十字會派護士長湯競羣女士到院主持看護事務、另有劉吉生小姐三位經國貞及小姐等担任看護傷兵、其熱誠至爲難得、至該院開力間用具最爲齊備所有中外來賓到院、慰勞者多加讚許稱爲上海最完善之傷兵醫院、連日中外人士前往慰勞者絡繹不絕院中一切事務由陳大方·汪新磐·李鳳來·三君負責主持、丁夢星太太與小姐吳丁唯瑛對於院中衛生、尤特别注意潔凈每日早晚、必親到院督率一切、其公子台楨年僅十一歲、且將個人所有蓄金盡數購買牛奶香烟、分送各傷兵表示敬意、 
[女靑年會濟被難孩衣上]  
　　海基督敎女靑年會自戰事發生後、即組織國難臨時救濟會、辦理慰勞救濟事項、近又設立短期護士訓練班、帮助各傷兵醫院看護工作、該會復以各難民收容所多數小孩均缺乏衣服、乃召集各工廠女工、製造小孩衣服百餘件、分送各處被難小孩云、 
[商務工人請求接濟]  
　　商務印書館被日軍炸毁後、合部停頓、一般失業工人生活大感困難、昨有一部份工人到該公司善後辦事處、請求維持生活但公司方面、此次遭重大損失、現正謀整理内部、對於接濟工人問題尙未有具體答覆云、 
[吳邁律師被押記]  
　　與公安局司法科長衝突 
　　律師吳邁、勇於宣、傳昨日午後二時、偕男學生一、女學生二、至市公安局請見温局長、要求准予保釋被捕之反動嫌疑某學生、即由第三科長吳芝泉接見、晤談之下、因該被捕嫌疑學生案、正在預審偵查中照章未可交保、詎吳齗齗以旣無充分證據、依法不能拘束人民自由、經吳科長答以因獲有證據、故須偵查、不料吳表示不滿、且謂余爲保障人權計、堅請交保、未遂、言語之間、發生衝突、吳科長亦正色告以律師應當守法、不應有此謾駡舉動、吳怒而動武、經局員報告温局、長將吳收押、并將同去之男女三學生、一併拘留聽候依法辦理、 
[被捕同胞續有開釋]  
　　戰區臨時救濟會救護股主任吳在新、於十日上午十時半、備車二輛前往日領事署會同該領事赴日軍部要求釋放被捕華人旋經日軍開釋者有李金生·李倍生·黃家德·劉桂桃·周家貴·胡維必·稽　山·李倉材·陳德太·徐淸泉·謝啓復·楊阿榮·馬大一·黃新田·王殿英·李阿二·金樹林·金德秀等十八人、據云、徐謝啓自行回家後餘則分别遺送回家、聞該會自二月九日起巳救出被捕華人約三百餘人云、 
[訪尋失踪者]  
　　股祥應　事變後、不知居於何處、望見報後速至松江浦南葆樹鎭鹽務稽核所錢聚源處爲盼、　　劉廣昭　妻於十二日逃離戰區、暫寓四馬路麥家　老惠中旅店對面弄堂内愛吾旅店四十八號友人處惟身邊分文未有臨盆日近、見字萬懇速即到此一叙爲禱、舊寓祁家橋路　　　樓上　劉關　容啟、 
[日浪人向華人强索金錢]  
　　日當局嚴加取締 
　　字林報云、連日華人之返虹口區與狄思威路區故居者、多受日本浪人非法待遇、彼輩對華人之移運家用品者輒向强索金錢嗣爲日當局所聞、即儼加取締、拘獲多人、其案情重大者、巳押解回國、昨據調查、目下居民移運物件巳可免受干涉矣、工部局當局、連日塡發准入該二區之執照總數、在一萬五千以上、工部局巡捕對於居民合法遷運物品者、仍繼續照料云、 
[保衛團截獲趁火打刦之漢奸]  
　　滬南區保衛團第十隊第二排團員、昨日下午五時、許在滬西徐家匯、聖母院橋堍值勤時抄獲在閘北災區内被竊之皮箱十四隻、擬向小木橋地方運去藏匿并當塲拘獲漢奸安徽人劉雲亭·李海山·葉洪興·徐洪友·趙恒山·等五名在劉身邊抄出倭寇所所給之搬出證一紙詰其箱内物件、均瞠目不能對、遂將人贓一併備文移送六區二分所、轉解公安局訊辦、 
[逖百克律師逝世]  
　　法國法學博士逖百克律師、自一九一七年來滬執行律務以來、巳屆十五年聲名著海上、茲悉逖氏去冬染患肺疾延於前晚（十一日）在廣仁醫院逝世、遺有子女四人、按氏現年五十四歲曾任安南行政官員、來滬後即任法公董局董事、及我國外交部顧問等職、後即執行律務、今突逝此、各界頗爲哀悼、 
[閘北流氓放火]  
　　共和新路永興路口 
　　燬市住房一百餘間　 
　　閘北共和新路大小各商店、前曾被匪徒搶刦門戶洞開室中空無一物、不料前　　 
晚十一時左右、該處永興路轉角同茂南貨店、忽被流氓放火、延燒兩邊市住房共一百餘間計南邊永福泰·葉葉店·仁成米店·一新池浴堂·餛飩店·剃頭店·仁昌永洋貨店·（以上均燬後部、門面未動、）西邊仁泰木行·義成雜貨店·及酒店·剃頭店·豆腐店·鐵店·等共三十餘家直燒至榮祥里止曁該處里内住房七十餘間、昨日下午四時許見該處火塲烟焰尙未盡熄、店中櫃檯櫉窗等物皆堆置於對過貽德里口馬路旁、 
[中華基督徒救國會開會記]  
　　宣佈日本暴行 
　　中華基督徒救國會、爲國内基督徒領袖所組織、其宗旨在團結全國基督徒、共赴國難並聯絡全世界基督徒擁護止義人道促停入類和平、成立以來、各會員對於慰勞救濟及國内外宣傳工作、甚爲努力茲定十三日下午三時在山東路天安堂舉行重要會議並擬招待國際調查團、供給材料宣佈日本對於敎會所施之一切暴行該會通訉處設上海圓明園路二十三號四一零室、　 
[洋厘稍軟拆價如故]  
　　昨洋厘早市爲七錢二分一厘午市同價、較前日改小一厘餘、銀拆兩市同爲二錢五分、劃頭加水一兩三四錢、銀行掛牌仍爲一錢做出滙劃票欵早市二十五萬二千、午市二十二萬五千、輔幣價江南小洋兩市同爲六錢二分八厘、交易早市三千角午市無交易、廣東小洋早市爲六錢三分八厘、午市爲六錢三分七厘二毫半、交易早市十二萬五千角午市三萬角、銅元改長一千文、爲四百零四千文、 
[金價反動回落]  
　　昨標金形勢平常交易不若隔昨之活動、多空兩方、感乏趣味、惟各趨途徑、而市價呈迭漲三天後之反動、復跌七兩有餘塲内營業時間僅亦一小時、而上落無多不過五兩之外、所有海外銀市英升美平、殆滙市異趨英堅美萎、實爲滙兌升降各殊故耳、銀行出納有限、雖戰事離滬較遠、但局勢依然、渺茫、人心難免惴惴、後市仍停、九點三十分、四月份開盤即跌六兩、爲六百五十三兩、大條又升十六分之三、美銀勿動而外匯掛牌均無變更繼又小去五錢、惟有二兩迴旋茲因美金内部近期比遠期爲緊、下月份結過三十二元八一二五、又六月份英日銀行對做三十三元、　而上志豐永大成恒餘等買意不淡、遂巳提高三四兩、九點三刻爲五十七兩、忽乾昌祥 
森昌永福泰享元茂永等前來脫手、大連帮出售五月美金三十三元故價回落四兩餘十點左右爲五十二兩半丙興等買進、立加一兩餘、爲五十四兩、殆滙市尙定交易細弱鴻康　等出售、價後落二兩餘、十點半前巳收盤價爲五十一兩半、比前午降七兩半最大五十七兩、最小五十　兩半揭價仍爲七百五十兩計撳九十七兩至九十三兩、登賬五十一兩至五十二兩、補水五十一兩云、 
[大條銀續趨長勢]  
　　昨倫敦大條銀續升一八七五、計近期十八辨士零六二五遠期十辨士二五中國大陸買進而漲、弱小交易、收市後市軟乃美國賣出所致、又據紐約電、美銀如前仍爲二角九分七五市平孟買市加八安那、計五十六羅比十安那倫敦先令加一二五、計一先令十辨士一二五、匯兌英對美續降一分半、計三元六角四分、美對英回大七五、計三元六角三分、 
[英美滙背道而馳]  
　　昨匯豐掛牌除德匯加半元計一百三十五馬克外、餘均勿動、内盤　似異趨英挺美萎、間以匯兌之關係、迨結果比前　英金縮一二五、美金近期扯平、遠期長二五市成背馳、華商少數出入、大連帮略售計英金祇一二萬鎊交易、美金一二十萬元、不及隔昨之活潑、套頭者亦呆滯云、 
[三同鄉會聯席會議]  
　　旅滬通如崇海啟及揚州八邑江淮八邑三同鄉會、昨日下午二時、假天蟾舞台、開聯席會議到代表顧竹軒等二十餘人、顧主席决議案、（一）顧南羣提議爲敵間諜己經伏法者照過去情事不僅爲江北人、未來者可類推而各報每多紀載爲江北人、殊多誤會應請向各報解釋、决議定今（十三）日下午二時假大西洋招待報界、（二）顧竹頗軒提議各同鄉在閘北居住因戰事毁家者多遷移内地每受無理之拒絕誠恐挻而走險、應請電呈省政府通飭各縣妥爲安揷、其回籍者、亦請予以保護决議通過又該會等現組聯合辦事處於大江南飯店三五一號俾便接洽、 
[中大商院設中文速記科]  
　　國立中大商學院、爲提倡新技能而應社會需要起見特設中文速記專科請發明人楊炳勛擔任敎授分日夜二班每天上課一小時三個月畢業學費念二元即日起報名二十一日開學有志者可逕往亞爾培坊該院或寗波路上海銀行報名入學、 
[兩江體育學校籌備開學]  
　　本埠兩江體育學校、因江灣新校舍、目前尙不適用、而遠近學生、又多函詢開學日期、聞該校爲恐學生久曠學業、刻正籌備開學以法租界莫利愛路二十七號（法國花園西門側）校長住宅爲報到處、 
[南洋商業高中全燬]  
　　另覓校舍...繼續開學 
　　同濟路天通菴車站對而南洋商業高級中學、此次在中日戰事、適當其衝致校中洋房四座、完全被燬、一物不存祗剩籃球架五隻、及殘垣斷壁耳、損失約二十五萬元、聞該校爲學生學業起見、現正另覓相當校舍預備總續開學、 
[嶺南中學通告復課]  
　　本埠虹口天潼路新慶里嶺南中學、前因戰務影響、暫停上課茲者該處業巳安靜、敎育不可中斷、故惟於本月二十號復課、凡戰區内之學生、如經濟不足而有志求學者、可向該校校長酌量減費、或要求免費本學期終、决縮短暑假以補缺課、 
[上海看守所長易人]  
　　上海地方法院看守所所長黃馥蘭（女性）現奉上峯調職現經高等法院遴委邵振璣接、充邵巳於昨日謁見地方法院院長並首席檢察官後、即行就任視事、並請派張香山爲看守主任云、 
[東自來火街之盜案]  
　　法租界東自來火街立賢里六號松江人人周姓居戶、於前晚深夜突來盜匪五名二盜將前後門把風、三盜入室各持手槍、先將周姓眷屬及房客等驅至一室由一盜監視、嚇禁聲揚、另有二盜即登樓搜刦、共被刦去現洋金表三百餘元（連各房客在内）各盜得贓後即揚長而逸、查被刦時、各盜均將羅宋帽遮蓋面目、遂由事主投報該管大自鳴鐘捕房、立即派中西探員四出查拿、各盜巳去如黃鶴矣、 
[天氣報告]  
　　徐家匯天文臺昨日午後四時三十分氣象豫報云、揚子流域及此間海濱一帶天曇有霧、黃海有强勁北風、馬鞍島南面海濱一帶有東北風日本南部有旋風、又昨日午後三時前二十四小時内、本埠氣温、最高五四·○最低四七·七、去年同日最高六七·五最低三六·五、 
[來函]  
　　敬啟者、九日貴報載敝處同鄉會聯席會議一則内對於潮州同鄉會代表翁子光所述、因口音關係致有鍋誤、茲據翁君函云當時　說例如風聞海外有人交欵五千元、標明中央財務股收轉查上海無此機關是以隨便交在中央銀行等語敬懇貴報登入來函更正無任感禱之至、此致本埠新聞大主筆撰安、旅滬各同鄉會聯合辦事處、紀錄王怡蓀拜啟三月十二日、 
 
 

Page 4

 
 
   
 
 

Page 5

 
 
   
 
 

Page 6

 
 
國内要電 
[汪精衛演講應付國難意義]  
　　在總理逝世紀念會上之報告 
　　對日應有抵抗之决心與方法 
　　不能以空洞誇大之論調誤事 
　　（南京）十二日爲總理逝世七週年紀念、中央黨部留京辦事處於上午九時在中央黨部大禮堂舉行紀念會、到中委居正·汪兆銘·陳璧君·蔣中正·顧孟餘·褚民誼·陳銘樞·程天放·陳布雷·張道藩等、曁各機關代表中央黨部全體職員、共五百餘人由居正主席、領導行禮後、由汪兆銘演講紀念意義、略謂自十四年總理逝世、每年今日、我們都有無限悲痛和感想、尤其在今天正是國難當前之際、使我們覺得加倍不安、加倍沉痛、我們知道世界上無論那一個國家、都會有國難的因爲現在的世界、不是講公理而是講强權的時候、總理的遺敎、就是想使中國能夠脫離國難、現在日本對國際聯盟調查團說中國自國民黨執政以後、日趨排外、實則總理的遺敎、只是救中國之自由平等、中國之求自由平等、對於東亞和平世界大同、都是有益處的、然而此種意義、爲什麽不爲鄰國所了解呢、爲什麽日本還說我們排外呢、這完全是因爲日本不要中國得自由平等、因爲中國得了自由平等、則日本即不能遂其侵略的野心由民國成立後、而有二十一條之要求、和慘痛的濟南慘案兩事、就足見日本之用心了所以大家要明白中國現在的國難、是因爲求自由平等而來的、但我們並不因爲有國難、就不求自由平等我們是要排除國難的、我們今天紀念總理、必要把總理所預料的國難設法打破、纔不愧爲總理的信徒、我們對於日本的侵略、要堅决抵抗、但是抵抗的意義、必要明瞭、現在常常聽見一種話說、對付日本、非强硬不可、如果黨内有人主張不强硬、則這個人一定被犧牲、如果國民黨不强硬、則國民黨也一定要打倒、我們對此話、根本上不能贊成、我們應該把内政和外交、分析淸楚斷不能以外交爲内政的工具、如果以强硬的政策、來博取黨内的信用、國民的信用、這是完全錯誤的、從前的專制君主、遇到國内困難的時候、就會以對外間題來轉移國内目標、即使國富兵强、能立威於國外、也是罪惡何况現在我們對方的國家、比我們富强得多、如何可以國家爲孤注呢、故此將强硬的政策來維持一人或、黨的政權是根本不應該做的、如果這樣、便把决心抵抗的意義弄錯了、民國三年、袁世凱簽字於二十一條共解釋是中國打不過日本、所以暫且忍辱負重、因此遂種了現在國難的禍根、設使當日袁世凱能决心抵抗、也許山東東北及沿江沿海一帶會被日本佔領、但到了歐戰以後、則中國便有復興的機會了、華盛頓會議之時、如果中國没有簽字於二十一條、則我們所得、决不止如九國條約、可惜袁氏苟且偷安、失却了中國復興的機會、而且種下今日的惡果、所以自從去年九月十八日到現在、我們絕對不肯簽字於喪權辱國的條約、這完全是爲中國將來的前途而定的政策、這就是我們抵抗的意義、至於抵抗的方法、惟有遵照總理的遺敎來切實進行、現在有些流行的口號和標語、如「殺到東京去、如果」是總理的信徒、就决不會有這樣誇大的說話、日本是一個海軍國試問我們有没有相當的海軍可以殺到東京去呢、這完全是表示我們没有知道自己　力量、也没有知道敵人的力量、這是極危險的、我們應知自己在物質上不如日本但是下了决心、不爲暴力所屈當盡所有的力量、來和日本抵抗明白了這般意義、方纔能想出抵抗的方法、又如所謂『全國總動員、』這句話在日本是可以說的因爲日本是徵兵制、所以遇到戰爭、便可以全國總動員至於我們還是募兵制、調來調去、不過是現有的軍隊「總動員」三個字、是用不着的我們今日所需要的、是全國防衛預備人人抵抗處處抵抗、使日本侵略行動、無所往而不遇着阻碍、這纔是由抵抗的、意義而生出抵抗的方法、此外還有一種空空洞洞的催戰論、也足以誤事的、我們因而想起明朝末年的景象來、彼時滿洲起於東北、流寇起於西北、朝野上下的所謂愛國、便是一種空空洞洞的催戰論無論、對於當國、的人及帶兵的人、皆不許其審度情勢有進退疾徐的可能、必使之不由自主的隨着催的論調盲目前進、我們試一檢閱當時的諭旨奏疏、及所謂輿論淸議處處都可以湧現出此一種情形、其結果怎麽樣、有良心有熱血的人、便可一死報國没良心没熱血的人便只有投降、詩經說得好、人之云亡、邦國殄瘁等到有良心有熱血的人死完了、國便也隨之而亡了、我們現在明知在物質上種種條件都不如日本但我們决不爲日本暴力所屈、必盡所有的力量來和日、本抵抗、但我們還要知彼知巳、善用所長善藏所短而不可有虚驕意氣、總而言之、我們要根據抵抗的意義來想出抵抗的方法、我們知道總理的遺敎、是敎我們明白抵抗的方法、我們知道總理的遺敎、是敎我們明白世界大勢、誇大的說話、輕率的舉動是人他所絕不容許的我們應付現時的國難只有長期抵抗、而所謂抵抗要有抵抗的决心、還要有抵抗的方法有决心而没有力法、則中國可以致亡、有决心而並有方法則中國一定能在危中得安亡中求存、現在我們在總理逝世紀念當中雖然是有無限的悲、痛但是從悲痛之中生出勇敢、我們以堅定的决心適宜的方法沉着奮鬥我們相信中國的國難一定可以打破總理的遺敎一定可以實現、（十二日專電） 
[各地舉行總理逝世紀念]  
　　平市會塲發生紛擾 
　　（北平）平市各界今晨在中山公園、舉行中山逝世七週紀念到五百餘人、宋振榘主席、宋及董霖均演說、旋有有登臺演講、反對一黨專政、臺下秩序大亂、紛擲銅元石子啖簡等物總理遺像玻被搗碎、警憲當捕獲搗亂份子朱天啓、夏康伯·楊四温·任世俊·王化一·等六名、警察王德海誤被憲兵田俊慶用刀將拇指砍掉、送醫院診治（十二日專電） 
　　（天津）省市各機關十二晨在省府舉行總理逝世七週年紀念、市黨部召集各民衆團體單獨舉行、全市下半旗停止娱樂（十二日專電） 
　　（濟南）全市懸旗、各界在省黨部開會紀念總理逝世（十二日專電） 
　　（漢口）武漢十二舉行總理逝世紀念、並植樹、各機關放假一日、各報停刋（十二日專電） 
　　（南昌）各界今日在體育塲開會、紀念總理、到萬餘人、散會後、在靑雲譜烈士墓植樹（十二日專電） 
[僞國與日締攻守同盟約]  
　　鄭孝胥任爲國務總理 
　　（哈爾濱）今哈舉行新國慶祝、各商戶機關爲編號參加游行、拒往者以反動份子罪、日軍與警察沿街放步哨極密、游行者不得中途退出、新國成立後即與日締一攻守同盟條約、（十日專電） 
　　（哈爾濱）七日新國發表國務總理鄭孝胥、立法院參議院長張景惠監察院長于冲漢民政兼敎育部長臧式毅、財政部長熙洽、軍政部長馬占山、實業部長牟期卿外交部長謝介石待從武官長張海鵬警察總監孫仁軒、臧馬熙各兼省長、（十日專電、 
　　（哈爾濱）此地今仍繼續慶祝、但參加者愈少自滬津報章被扣、哈人對國内消息　毫不聞、滬津報每一份售一元五角、覓閱極難、今警察挨戶拉夫發給臂章、上書慶祝建國、由警察領往禮塲、入門後、鐵門關閉、不許外出每二時放出一次、（十一日專電） 
　　（哈爾濱）哈市靑天白日旗、祇海關與東鐵車站尙掛、餘悉不見、（十一日專電） 
　　（北平）外人長春電、滿洲僞政府昨日下大赦令及貧民救濟令、（十二日專電） 
[蘇聯正式宣布否認滿洲僞國]  
　　（南京）外交界接莫斯科電稱、蘇聯政府巳正式宣布否認滿洲僞國、又稱日本利用白、俄圖擾蘇聯沿海州、意在要挾蘇聯承認日方在東省非法權利、但蘇聯决不示弱、（十一日專電） 
 
 

Page 7

 
 
國内要電二 
[黑省國軍突起攻撃背國軍隊]  
　　表示反對五色新旗 
　　爲聲討僞國第一聲 
　　（莫斯科）據半官性質太斯通信社稱反對滿洲國之嚴重起事、今日巳發生於大黑河（海蘭泡）、該處中國駐軍開放來復槍與機關槍、藉以表示反對五色新旗之懸掛、交戰後旋將滿洲國兵士拘禁而滿洲國軍隊中之參謀與軍官多人、皆被殺日人理髮匠與攝影師各一人、亦殞命於此役、中國海關稽查員英人克勞斯倫與其夫人、巳避至阿穆河對岸、而安處於俄境、中國某銀行行長及大黑河若干居民、業巳過河避難、俄領署人員之家屬現將避往莫斯科、（十二日路透電） 
　　（莫斯科）據蘇聯通信社、黑龍江上蘇俄境内海蘭泡消息、三月十日午後五時、中國境内薩哈連地方（在黑龍江口右岸、與海蘭泡隔江相峙、）駐防軍隊、見滿洲新政府旗幟出現憤激不平、因而譁變、起事之初、砲聲隆隆、機關槍聲不絕於耳、間有子彈飛越黑龍江而達海蘭泡、據聞滿政府軍隊參謀長、巳被叛軍拘捕并有軍官十人被殺是日晚間變軍分爲兩隊、分駐城之東西兩隅、（十一日哈瓦斯電） 
　　（莫斯科）今日蘇俄政府接有報告、昨日午後海蘭泡對面黑龍江濱之薩哈連地方、當樹所謂滿洲獨立國新旗時該處所駐華兵、忽然譁變、華兵以來福槍機關槍轟撃新政府官員流彈有飛至海蘭泡者、但未有損傷、聞華兵巳將新政府所派司令擒獲、並殺死軍官十員聞日領事英稅務司中國銀行行長及蘇俄官員等、現均避居海蘭泡、變兵曾搶刧中國銀行四家、蘇俄商行及華人所開之商店一家、今據險而守、（十一日國民電） 
　　（東京）陸軍省接瀋陽來報、徵實大黑河兵變消息、但未述及詳情非政界現信乃萬福麟之子煽動而成據哈爾濱消息、日人一名、渡江逃抵海蘭泡尙有日人十二名、存亡未悉、其詳情迄今僅由莫斯科傳來、據外務省聲稱、日人早料有此、故海蘭泡日領事、近曾請蘇俄當局於事變發生時保護日僑云、（十二日路透電） 
[丁超痛斥熙洽]  
　　自衛軍與子部激戰 
　　（北平）依蘭無綫電、丁超現正積極整頓所部、誓與敵部决一死鬭熙洽最近派員到依勸丁、當經嚴拒、並痛責熙毫無心肝、日方因丁態度堅决、亦决定派兵進攻、預料在最短期内當有激戰（十二日專電） 
　　（哈爾濱）自衛軍一部、十日晚繞至哈西非山屯、與于深澂軍激戰一小時退、雙城救國軍十日攻敦化、與長春開到之日援軍激戰、（十一日專電） 
　　（哈爾濱）廿一旅部隊由團長朱光率領譁變與救國軍合股救國軍劉振邦部九日攻海林站、與日軍激一時退却、九日王德林率救國軍二千再攻敦化、長春日軍砲兵開往堵禦、警備第二旅徵發汽車運日兵赴前方、（十日專電） 
[汪羅顧宋等昨在陵園會議]  
　　討論招待國聯調查團 
　　（南京）昨夜顧維鈞·羅文幹·汪精衛·宋子文、在陵園會議、並討論招待國聯視察團等問題、視察團之行館、擬北極閣宋宅及外部官舍二處擇一、（十二日專電） 
　　（南京）外部電顧維鈞·郭泰祺·吳鐵城等、在滬會同招待國聯調查團關於京中招待事宜、亦由外部籌備、屆時中央各委及國府主席行政院長等、均集京接待、（十一日專電） 
　　（南京）京市歡迎國際調查團籌委會、十一開籌備會議、除關於歡迎時應行籌備各事項有詳細决定外、並决議一、電滬歡迎、二建議中央、通知滬當局、該團到滬時、儘量引導至戰區視察、三、該團抵京後、舉行抗日陣亡將士追悼大會（十二日專電） 
　　（南京）外部發言人今日在此語人、　政府巳訓令前敵司令、如列强視察員有欲視察華軍陣線者、可予以種種便利、中國願遵守國聯所通過之各議案、及在英旗艦坎特號上所議定之原則、但其他條件則不能接受、今日使重光巳表示準備談判之意故渠希望談判可早日開始云、發言人又謂上海會議將討論日軍撤退事宜、但不能討論其他問題上海時局雖有解决之可能性、但中政府仍注意東三省問題、巳迭次訓令顏代表向國聯提出此事、要求公允之解决云、（十二日路透電）　 
[我國接受國聯决議]  
　　（南京）十一日國聯大會通過决議案時、我國代表未曾投票記者特往訪謁羅外長詢問眞相承羅部長答覆如次、十一　下午國聯大會通過决議案時、我國代表示曾投票實因自國聯大會發出决議　案之時起、至正式大會通過議决案之時止、中間距離爲時太促致我國政府訓令未能先時達到我國代表之手、蓋我國代表拍發草案全文、係在十日下午二時（日内瓦時刻）而政府接到該項全文巳在十一日下午七時（南京時刻）、當即於一小時内發出訓令、而國聯大會即在是日下午十一時（南京時刻）在日内瓦舉行、訓令勢難達到、加以近來南京與上海問之電報極爲濡滯致外部電信轉遞較之平日特别遲延、十二日外部又訓令我國代表、通知國聯大會表示接受决議案、好在國聯决議縱無中日投票、旣巳一致通過、與法律效力並無影響云、（十二日中央社電） 
[劉湘布置防務]  
　　（重慶）劉湘以武漢日艦挑釁、特派川軍第三師長王陵基六日赴荊沙施宜、布置長江上游防務並檢閱駐鄂剿匪部隊、鄧鍚侯對出兵問題别有企圖田頌　頗反對、田擬聯合楊森·劉存厚·李家鈺羅澤洲·等與劉湘一致進行、川民反對鄧鍚侯部侵甘甚烈羣責鄧不援滬而圖甘、議决停繳軍欵、鄧益焦急（七九專電） 
[夏斗寅將繼任鄂主席]  
　　（漢口）何成濬辭鄂主席聞中央巳覆電照准（十二日專電） 
　　（漢口）何成濬辭主席後、聞舉夏斗寅繼任、全體省委亦向中央總辭、外傳夏繼較確、民政擬孔庚、財政張難先（十二日） 
[張學良宴到平各中委]  
　　（北平）張學良今晚宴到平各中委、 
　　（北平）白雲梯今午由鄭到平（十二日） 
　　（北平）王法勤潘雲超今赴津、陳公博赴綏遠（十二日專電） 
　　（北平）陳公博赴綏、張學良派危道豐赴大同歡迎（十二日專電） 
　　（徐州）留洛中委居正·丁惟汾·等十日晚來徐居等南下、丁啣命北上赴平謁張、另有任務（十一日專電） 
[戴傳賢東渡之任務]  
　　（南京）戴季陶十日由湖州原籍東渡、促成中日事件和平解决、俟完成使命即赴印度、研究佛學（十一日專電） 
　　（南京）報載戴季陶即將赴日、官方宣稱、戴擬遊歷英美及印度研究佛學外傳戴之任務係與日要人非正式交換意見、討論和平解决中日爭端（十二日路透電） 
[僞奉山路宣稱不實]  
　　（南京）鐵部以報載僞奉山路局向該路駐瀋洋員接收關外段路權、及與中英公司交涉亦稱圓滿等語、當令北寗路局函詢該公司是何眞相、茲復局巳得中英公司蒲斯備君函復、並未在瀋與僞局作任何接洽、現鐵部巳函外部南京辦事處知照（十一日專電） 
[内部設剿共計委會]  
　　（南京）内政部設剿共計劃專門委員會、以該部次長·參事·司長·爲當然委員並聘高一涵等七人爲專委（十一日專電） 
[各院部會情形一斑]  
　　（南京）自國府遷洛後、各院部會以物質不敷供給、僅派少數人員前往辦公、每於辦理要案、因調取　册、輾轉需時、手續上殊欠靈捷、現各機關自三月起、又添派各司科主管人員視事務繁簡、酌定名數携帶重要卷宗、陸續赴洛以期辦事便利、外傳各機關將全部移洛、取消南京辦事處之說、政府方面係僅作萬一之準備、並不立予實行、（十一日專電） 
　　（南京）財部委稅務長楊秉銓爲洛陽辦事處主任、楊鼎源爲駐滬辦事處主任（十一日專電） 
[龍潭江面停有日艦]  
　　（鎮江）高資龍潭間之江面、現停日艦五艘目的在阻斷我軍接濟、（十二日專電） 
[平市米麺狂漲]  
　　（北平）平市米麵受滬戰影響狂漲、香港米每包漲六角、蕪湖米漲八角、上海機麺每包漲二三角、（十二日專電） 
[華北救護隊將出發]  
　　（北平）華北婦女救護隊第一批二十人、醫士四人日内出發現正交涉車輛整理行裝、（十日專電） 
[皖同鄉請削闞鐸籍]  
　　（北平）旅平皖同鄉以叛徒闞鐸甘心附逆即開大會開除其皖籍、并呈國府通令各省没收其財產、（十二日專電） 
[津日領抗議抵貨]  
　　（北平）津日領桑島昨向市府提照會、抗議津商民抗日抵貨詞義嚴重周龍光今午來平謁張、請示辦法、（十二日專電） 
[東鐵華理事長巳定]  
　　（哈爾濱）東鐵理事、華方將由李紹庚　理事長、金榮桂·伊立春·邵麟·任理事、沈瑞麟之理事原缺不動、（十一日專電） 
[鄂省銀行改官商合辦]  
　　（漢口）省銀行决改官商合辦資本定一千萬元、省有公產全部將撥歸該行、充發行鈔票基金、票額亦確定爲五百萬元、（十二日專電） 
[黃紹雄將復任桂主席]  
　　（香港）黃紹雄有復任桂省主席說、（十二日專電） 
　　（香港）陳策决派艦赴唐家灣駐防、（十二日專電） 
[國外要電蘇俄預料戰期不遠]  
　　益努力增加生產 
　　國民社十二日莫斯科電　蘇俄現正預 
 
 

Page 8

 
 
料戰事發生、爲期當不在遠、今日蘇聯中央執行委員會、致函外高加索蘇維埃聯邦、祝其十週紀念時内有一語、謂高加索實業出產、較諸歐戰前超過百分之三百五十、不僅可謂社會主義建設之成功、且鑒於資本主義者侵略益亟、戰事爲期巳近、如斯出產之增加、更形重要函末又勸外高加索聯邦之工作者、繼續振興無產階級國家鞏固其防務、第一尤當履行發殿農工之計劃、且期有以超過原定之計劃云、 
[德總統選舉運動最後一日]  
　　興登堡演說得良好影象 
　　惟尙有希特勒之勁敵在 
　　國民社十二日柏林電　今日爲總統選舉運動最後一日、各派擬於晚間開提燈游行大會、警察恐民衆激於情感、不受約束故於今晨即禁止露天大會、終日嚴厲執行、自淸晨起即派特别航空警隊協助、並鳴警笛以警羣衆、各派領袖乃改爲派人挨戶分送傳單現於樸資達墨廣塲、安設興登堡鉅大着色照片、對面屋上又置較小照片、今夜悉將燃燈今晨各報多勸投票者投興登堡、聞今夜興登堡亦將再　　 
發一宣言、 
　　國民社十二日柏林電　興登堡總統所發選舉之演詞、用播音傳至德奥各電台再傳至歐　與美國各電台、引起各處良好之反響據日内瓦電稱、該處數百代表、均曾聆之、各方傳來消息皆謂總統之演詞甚能感動人心、足證此老有領導全國之特才云云、 
　　路透社十二日柏林電　今日道中街車中電車中咖啡館中所談者、幾全爲選舉總統事、人人皆作問曰希特勒乎抑興登堡乎、且常見羣人集於道中互相爭辯國人對於目下國中之狀况頗多失望、而不滿意者故國家社會黨與共產黨頓爲得勢、現可决者興登堡雖可獲較希特勒更多之票數、然在第一選中必不能得合格之大多數選票、而獲選聯任、國家社會黨之希望、繋於第二次之投票、屆時唯希特勒與興登堡對搏或能獲鋼盔團候選總統杜斯特堡擁護者之援助而戰勝興登堡也、 
[美海軍否認改造大飛船說]  
　　路透社十二日華盛頓電　美國新造之世界最大飛船亞克倫號、前曾受損外、間謠傳頗多、謂該飛船構造失宜、或須改造云、今日美議院之海軍委員會、極端否認此說、但海部之航空局長摩飛、承認該飛船過重一萬九千磅、致比預定之速度每小時少三海里云、 
[白里安舉行國葬盛况]  
　　路透社十二日巴黎電　　白里安靈櫬巳於今日舁至巴雪塋地、執紼者極一時之盛、稍遲將遷葬於白氏故鄉諾滿第邑之柯希拉爾鎭、法國所予英豪國葬之禮、從未有如今日白里安所享之隆重者、白氏生前、雖告成政敎分離事業、而卒享世界和平創造者之盛譽、故敎會仍尊崇其人今日靈櫬上覆玄綢、置於外交部會議室白氏生前所坐之處、由巴黎大主敎凡爾第執行莊嚴之敎禮、社美總統與政府諸領袖時均在側旋將靈櫬舁至庭中、由總理泰狄歐致詞頌揚白氏生前之勞績、執紼者除杜美總統外、有英大使泰禮爾代表英皇、日大使佐藤代表日王等及外國閣員一大隊、國聯最有勢力之英代表西門爵士與白氏老友張伯倫爵士亦與其列、靈櫬由退役兵士八名舁登喪車、並有退役兵士三百名及軍樂隊等隨送、經過凱旋坊無名英雄之墓、而至巴雪塋地所過一路觀者人山人海、 
要聞日本 
[金融情勢激變]  
　　因存欵激减借出增加 
　　擬賣所有證劵以維持 
　　東京朝日新聞云東京金融市塲、自前週以來、不安氣象尤爲濃厚、二三等銀行固不待言、即有力一等銀行亦頓呈不安之象、蓋因發生特種事情臨時資金之需要、俄然增加一面因交易不能因轉、日拆逐日抬高、本月五日日本銀行（國家銀行）借出之總額、達一億四十八萬四千元實爲金融恐慌以來希有之現象又據報知新聞所載、因金融情勢之激變銀行之存欵、隨而减少、雖銀行幹部、力謀對策擬提高利息、阻止提欵、或回收借出金、或處分所有證劵、保持現金、然由實際上觀之、恐不能因提高利息、即可阻止减少存欵之趨勢、若欲謀借出欵之回收、尤屬理想、蓋今日事業、金融巳陷於極度的梗塞、且就各銀行多年之實情而言、亦非易辦之事、故除將所有證劵、一齊賣却以圖充實外、别無他策查東京社員銀行之存欵額、目下僅有十九億六千六百三十四萬一千元、比去年十二月底又减少一億三千九百二十三萬一千元日本銀行的普通存欵、僅有六千二百六十四萬六千元、照日本銀行帳底所記、至本月三日爲止借出金達九億一千六百九十四萬元、而兌換劵發行額爲千億七千八百九十三萬元如此膨脹之趨勢、欲期緩和、恐非一時所能、加以政府尙未確立金融政策、遂致因金融激變、各種案件亦澁滯不進也、 
[天津之跪哭團]  
　　身穿孝服手持喪棒喚醒奸商　 
　　兩旬間日貨到津値百餘萬元 
　　天津通信、市商民救國會邇因一般奸商、甘心販賣日貨、故特組織跪哭團、喚醒奸商酣夢、該團於五日晨八時出發、由劉芝田·年光垚·崔永安·宋朝義等、率領團員四十餘人、身著孝服、並有手持響尺者、且行且敲、藉以喚醒民衆、首先到北門外隆昌海貨店、詢問有無新批日貨、該店趙經理（係前商人經濟絕交會常委）異常蠻橫、否認批運日貨、當令其書立宣誓字據、以便證明、乃趙抗不遵行、且以「關門不幹」相要挾、結果經劉等曉以大義、始行認可、當勸告時、圍觀民衆甚夥、均大受感動、旋由北門外至竹竿巷及針市街一帶勸導、頗稱順利、而隆順榕藥店並贈該團以「敬祝貴團努力」之祝詞惟同生怡豐、瑞生成三棉紗、莊雖小有刁難、及經一度跪哭後亦各就範、遵行簽字、證明不再買賣日貨、復由北馬路一帶施行勸導、至關銀號、即折回商民救國會休息、時巳下午一時許、是日巳宣誓商號、計共四十二家、 
　　六日早八時半、該團繼續出發、逕往鍋店街單街、估衣街至北門外、轉行侯家後等處、向批銷日貨之商號、跪哭勸導、並令其各書立宣誓不批仇貨字據、各商號經理人等、一見跪哭團來到、即將書就之宣誓字據簽字交給、惟北門外路西源豐永海貨店、估衣街大茂洋貨莊兩號、一見跪哭團到來、預先將門窗關閉、並拒絕宣誓經該團一度跪哭竭力敲撃木梆、警察再三協助、該兩號始行就範、是日巳宣誓商號、計共六十四家、 
　　七日、該團本仍出發、惟公安局長王一民以地方不靖治安問題關係重要、跪哭團分赴各商號勸導嗣後勿販日貨、本屬極正當之救國運動、惟恐不法之徒、藉以擾亂、特訓令所屬、對該團嚴行勸止、以重地方、故該團亦停止工作矣、　 
　　據聞津市方面、自二月十一日至二十九日之間、共進口日輪八艘、所裝日貨有四萬八千餘件之多約値洋百萬餘元、華北日貨之暢銷可見一班矣、（七日） 
[魯北巨匪投誠抗日]  
　　濟南通信、魯北巨匪王治國、率領匪衆六百餘人、有手提匣槍大槍五百餘枝、活動於夏津·恩縣·平原·德州·各縣、近王以國難當前、頗動愛國之念、乃不顧一切犧牲、情願投誠劉桂堂改編、誓作討日前驅、當於五日倩介紹人翟作琪轉託劉桂堂代表夏子明請向省府表明心跡、并請示是否歸劉桂堂改編、聞該匪首乃夏津宦家曾畢業東昌省立二中、伊父曾爲夏津縣警備隊長、因被人陷害、故投身綠林、以期爲父報仇嗣因父仇巳復、乃思棄　　 
暗投明、聞夏子明昨謁韓復榘請示、巳經韓允許由劉桂堂收編王部矣、 
 
