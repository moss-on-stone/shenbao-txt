# 1892 - 112 - 4906829

 

Page 1

 
 
[諭旨恭印] [  申報館謹識]  
　　光緒十七年冬季諭旨本舘現已敬謹彚印成編卽日出書計每本碼洋四分購處仍遵曩例 
[新印直省墨選出售] [  申報館主人啓]  
　　新科直省闈墨旣出必有名公鉅卿詳加選擇付諸棗梨以供藝苑揣摩辛卯科直省墨選用新鉛字排印清於麋眼朗若螺紋目頁數增多毫不抽减上列眉批後附試帖琳琅滿目茲巳告成分釘四本定價碼洋一角八分躉買者折扣從亷定於三月廿二日出書欲覩絶時花樣者尚其及早購取乎售處仍照曩例此布 
[潮汐應月說]  
　　朝謂之潮夕謂之汐夫人而知之矣然潮之來也或在上午國在下午汐之來也或在子前或在子後一日易一時半月而周周而復始遲早之候騐之歴歴不爽此其理中國古人罕言之卽西人之明術數者亦未嘗明言其故不知潮汐之來或遲或早者皆應乎月也月臨乎午則潮生月臨乎子則汐起今以中西兩法推之知潮汐應月之說塙不可易于此見數學苟造乎其極則中西皆可會其通决無分毫之扞格西人固不必自詡爲獨得之秘也請先以中法推之晝夜之晷繫乎日升降之數應乎日日臨於子則陽氣升日臨於午則陰氣升然此非論潮汐之消長也晝潮之期月皆臨午夜汐之期有皆臨子至於日月之會謂之合朔故朔之晝潮月臨於子朔之夜汐月臨於午且天體西轉日月東行自朔而往月行速至午漸遲而潮亦應之遲速故晝潮自朔後漸遲至夜此指上天而言也若地下則天體東轉日月西行自朔而往月行亦速至子漸遲而汐亦應之遲速故夜汐自朔後漸遲至晝也遇卯酉之月則陰陽交氣交而盛故潮汐大於餘月朔望之日則陰陽變氣變亦盛故潮汐大於平日月臨正午則在日爲潮在夜爲汐月臨正子則在日爲汐在夜爲潮初不定以朝爲潮以夕爲汐也此以中法推之而知潮汐之應月一無疑義也更以西法推之潮汐是海水之動漸消漸長各有次第不失其常潮汐之長約三時至長足靜一刻始消消盡約三時亦靜一刻復長如前於是十二時三刻四分潮汐消盡長足各一次潮汐之所以消長者本於月之相吸也地球旣晝夜輪轉周於一綫每日二次爲月直吸是以一日間有一潮一汐當日離地最遠則吸力小於月是吸水之力應以月爲最大惟吸有偏正故潮汐之來有次第朔望則日月交會故潮汐皆大上下弦則日月相違故潮汐亦小一年之内潮汐各大二次立春立秋之際也蓋天分九重第一重爲月天距地四十八萬二千五百二十餘里地球大於月輪三十八倍又三分之一地球在天之中自能運動且旋繞乎月輪地與海合爲一球地之運動則海水亦隨之運行若地球中之海水適正對月輪則海水爲月所直吸卽成潮汐其吸正相對則力大力大則潮汐亦大惟朔望之子午二時正値月輪直吸海水故此二時潮汐皆大其平日則月與水漸偏漸遠吸力亦漸小故潮汐亦應之而小地球隨時運行周而復始故潮汐亦由大而小由速而遲周而復始也此說也前人有疑其妄者謂月之吸水誰見之而誰知之西人乃創此說以欺人蒙謂無庸疑也西人此說固實有可據者卽以人觀之可知其說之不妄凡蚊蠅之飛於空中者人以口對正吸之則蚊蠅無不入口若吸稍偏卽不能入口矣月之於潮汐亦猶是也觀此卽可以悟矣合中西兩法推之其說雖異其理則一蓋中法就天論天則天西行日月東行就地論天則天東轉日月西行西法則云地球轉而天不轉轉卽日月之行亦由地球旋繞乎日月非日月之眞行也是則就其外而言之似乎不合而就其中而攷之無有不合也彼經生之見但知在朝爲潮在夕爲汐又豈知潮可由朝而遲至夕汐可由夕而遲至朝乎兹合中西兩法推之知潮汐之應月中西皆同是其說之確而有據可深信而無復疑彼一孔之儒又烏足以知此 
此乃安徽廬州府學優行廪膳生李經邦所作格致書院秋季特課南洋大臣拔取超等五名者也按潮汐應月之說中西之理皆同惟西人則謂潮汐之所以發實由日月之吸力有以致之似潮汐不但應月亦兼應乎日蓋月應乎日故有朔望上下二弦所以潮汐應月亦必應日月與地球有互相吸引之力月當天頂離地近海水爲月所吸卽離地稍遠吸力亦能及之近則力大遠則力小海水旣有升降而潮汐生焉潮汐之大小由乎月距地之遠近其所至之時亦有先後書院肄業諸生爲是題者以此作最爲明鬯通逹於中西之理兼賅並貫海寍許克勸作亦可與之頡頏而并能綜括中西諸家之論說皆未易才也格致書院山長天南遯叟王韜附識 
[本館接奉電音]  
　　昨日下午五下二刻時由京師飛電傳來諭旨一道敬謹譯登○三月三十日内閣抄奉上諭庶吉士散館著于四月十七日在保和殿考試欽此 
[憲節南旋]  
　　接清江來電劉督憲巡閱淮徐兩鎭標畢於初一日晨起節回鎭江云 
[中江潮信]  
　　蕪屬四鄕圩堤向於正二月間由値年圩董按畝抽丁分叚培築藉農隙之餘閒爲大田之保障春光欲暮工作告成蕪湖縣王邑尊本欲親自下鄕察閱適以縣試在邇未克分身遂札委候補巡檢錢鏡江少尹帶同吏役前往履勘○三月二十五日爲關道憲楊予通觀察五旬壽誕鈴轅聽鼓者爭獻禮物以伸葵藿之忱觀察清風在抱一槪璧還亮節清標足與襄水同其澄澈矣○王瑞臣廣文慨鄕約之典久不舉行禀明道憲每逢朔望在明偷堂認眞宣講鄕曲愚民初尚駢肩接踵而來環集　聽迨三五次後幾同魏文侯之聽古樂倦而欲臥相與望望然去之廣文遂變通其法將講壇移至城隍廟中遲至日午鄕人薈萃然後開講北面而聽者果多於前安得天下之司鐸者仿而行之挽回世道人心豈有限量哉○二壩在蕪湖對江爲南北往來咽喉郵亭茆店如披一幅古畫近來輪船抵埠往往有人夾帶私鹽暗約划船在江外接應載往北岸出售蓋迤西而行村莊歴歴正不止烟火十萬家小民貪圖價賤並不計其爲官爲私也兹經蕪湖鹽局委員李芸秋分轉訪聞此弊禀請督銷鹽憲丁觀察泒撥砲船泊於壩口無論白晝黄昏渡船抵岸皆須聽候搜檢由此私販之技窮官銷遂因而暢旺矣○城廂鋪戶食水向由各老虎灶逐日挑送早年亦曾約法三章某叚由某灶擔送此疆彼界判若鴻溝不得攙越一步近來桀黠之徒妄肆覬觎互相侵佔蠻觸之爭因此而啓中有一二領袖慨然有澄清之志邀同各灶戶重申前約並以邇來薪價如桂售賣開水約定此後每文只給兩杓不 
 
 

Page 2

 
 
得增多同　樂從其說相與集資於三月二十五日張讌於北門金斗會館中大會同業歃皿定盟並雇菊部一班藉資點綴雍容楫讓大有珠盤玉敦之風云○江督劉峴帥行文各屬以近來民情好訟自盡之案往往有藉屍訛詐纏訟不休者此風斷不可長洞悉民情不啻燭照數計適西門内黄姓家有一江北傭婦與女公子之侍鬟口角負氣不相下遽呑洋烟登門尋釁閽者見其神情慘變擯而不納傭婦毒發倒地立時氣絶其家卽以威逼自盡等詞赴蕪湖縣控訴王邑尊親臨相騐諭以自行服毒與人何尤遂令屍親當塲收殮而屍親猶纒訟不休甚矣民風之譎也○地方各段團練去年冬防吃緊時曾改歸保甲局憲督率辦理所收民捐不敷經費槪由總局籌貼一切情形前報已紀之矣日前總局吳春農饒芷香兩大令同奉督辦袁觀察面諭以天氣漸燠冬防應可少弛團練一役飭卽循照舊章歸各團總自行領辦商捐亦歸團總自收吳饒二太令遂會銜出示諭令自三月初一日爲始一切率由舊章但抱關擊柝諸人當由團總小心督率不得因官憲鬆手遂效北窓高臥也 
[桃渡春波]  
　　兩江總督劉峴帥出懷大閱時一切公事面諭瑞方伯代拆代行方伯禀明每日躬詣督轅披覽無庸將文件送赴藩轅峴師頷之繼而方伯往節署之時多往往顧此失彼乃令仍將文件齎至薇垣以免轉折○歐陽潤生觀察接辦厘金局後訪聞歴年冬處分局解到辦公經費視局面之大小定數目之多寡並無報册核對不知究竟作何開支繼而查知此項出入係由銀錢所委員查鳧師别駕經理遂面詢其中顚末並將各總局支銷帳目取回一一銁稽均有不合之處遂備文咨請瑞方伯會銜通禀方伯見欵目旣鉅旦歴辦道員宥升遷者有病故者必欲認眞辦理殊苦株連因擬消弭無形惟嚴杜將來弊竇而已○雜貨充公已詳前報兹悉此次拘獲者共有香料四船雖持有鎭江關關單然分量倍多誠有貨票不符之弊旣至大河口委員卽將船扣留禀請總局示下迨歐陽觀察派員澈底根究則弊端百出僂指難終遂據情禀請制軍謂非嚴辦不足以挽積習特委周少尉提取貨物全數充公並將船上諸人發縣訊辦照例船鋸成兩截置諸江干客以先事預防早已見機而遁矣○三月二十三日江寍藩司課試惜陰書院肄業生題爲綵勝賦以綵勝爲春翦來人日爲韻問宮商分配之法有用聲韻者有用音母者如宮商角徵羽其音義讀以何說爲本賦得春逢榖雨晴得晴字至童題則歸山長秦伯虞先生所命爲兒童騎竹馬道次拜迎賦以各騎竹馬道次拜迎爲韻閱武七律二首賦得草色引開盤馬路得盤字限次日午刻交卷 
[皖中雜言]  
　　指發安徽候補道陳觀察善於上月十八日抵皖謁見沈仲復中丞并呈到省文憑○新授安徽鳳潁道雙錫五觀察福率同瀛眷僕從乘坐江永輪船於二十日駛抵皖埠旋卽乘輿入地小住八旗會館禀見撫憲呈繳文憑并拜會司道各官酬酢紛紜極一時之盛○廿二日午後兩點鐘有某甲年約五十餘携竹兩根入自西門行至司下坡地方遇考生三四人掎　聨袂而來甲未遑避讓致以竹梢戳傷某考生鼻梁鮮血直流同行者大怒立將甲之髮辫扭住聲稱欲送官懲辦旋經行路者爲之排解始縱之使去○委辦電報局候補知縣彭新本明府前奉大憲札飭採辦貢紙明府奉札後携帶銀兩乘舟東下赴宣城一帶採辦現聞貢紙均已採齊盛裝匣中遄返倉城於廿二日洗裝旋赴憲轅銷差回局任事○嵩書農廉訪日前札飭各州縣將應人秋審人犯赶緊造册具報起解來省聽候撫憲定期會勘日來各縣解到人犯計有數起分寄縣監聨仙蘅太守札委候補典史華少尉炳榮督率差役撤夜梭巡以免疏虞而昭鄭重 
[遼陽錦字]  
　　春光欲暮寒氣仍侵背陰之處氷凝未釋青韮每斤售東錢二吊魚蝦亦甚稀少大沽怡生兩輪由烟臺帶來黄花魚不少物甚新鮮價亦便宜每斤只大錢四十文○湄雲兵輪近以粤人典星池守戎爲船主所有管輪大二副及火夫頭目等約更換二十餘人○大沽輪船往來申營兩處頗獲厚利此次輪船本定於三月十八日到營海葢各城絲包雜貨捆載而來候船裝運至二十日某輪船尚未到而大沽已先進口客貨遂改裝大沽至次日某輪船亦進口而貨客已被大沽攬去約計大沽出口無一次不滿載其營運之工固有非他人所能及者○營口屢次失火皆係匪徒所種其法以大葦管中實硝磺插香一根燃之以火從牆外擲入院中近日已被居人查出確據想官憲聞之必當嚴密查拿爲民除害也○三月初六七等日大街東盛和被災房屋共十餘間前報云四十餘間盖傳聞之悞也 
[吳下客]  
　　姑蘇訪事人云長洲縣沈大令於三月二十七日自鄕間公幹回忽有涇鎭地保投案禀稱圖中某甲酒後誤傷其母叩求明騐大令以案關逆倫重罪急帶刑仵書役出閶門至是處騐屍究竟如何容俟訪明再錄○王秦氏航船行至松江鬥富浜被撞而沉悞控航船戶陳四發致陳苦受大刑釋出後卽赴蘇上控剛大中丞准詞飭上海婁縣二邑宰將案内人証悉和解省訊供旣解至經臬憲發交蘇州府發審局詳加研究兹已連訊三次尚未讞成惟差役曹錫榮及楊鴻供認各得洋銀四圓遂發交吳縣刑房看管候申詳上憲再核并諭令原告好好回去安分營生案中一干人自當照例懲辦原告乃叩謝而退 
[百扯鈎]  
　　寗波小尚書橋楊姓女被邵姓混名顚倒漢拐逃一案前報已紀其詳兹聞楊婿鄡某已將婚帖退還楊亦將原聘禮物交出從此斬斷葛籐邵亦保釋歸家逍遥無事鄰有許某看在該處開設義和酒坊平日喜管閑事談人閨閫人皆呼爲百扯鈎許以邵某身犯姦淫不欲令其久居於此下逐客令而邵倔强不依許遂鳴鑼集衆將邵反縳懸於大廟前旗杆上旋經旁人勸解始得釋下邵受此大辱誓不欲生竟呑阿芙蓉膏奔入義和酒店倒榻而臥許猶疑其悍潑尋釁力拽之出後見其神色驟變始知服毒急爲灌救幸不致有性命之虞然猶不肯遽去後給以銀餅八枚爲醫樂費邵始悻悻而去邵之胞兄尚不滿意仍將弟招往義和酒店揚言欲赴縣控告許聞而懼挽人調處願備酒一筵戲一臺以平其氣始得言歸於好所謂百扯鈎者亦有刃折鋒鈍時耶 
[賭害二則]  
　　揚州人某甲携一少婦年二十許淡妝素質姿韻天然月下梨花無此幽艷賃屋金陵文德橋下效卓文君臨邛故事青帘高揭緑酒徐斟客有病長卿之痟者無不藉卯飲爲名領略遠山眉黛上月二十五日凄風苦雨生計蕭條甲遂邀約惡少七八人以花骨頭爲消遣呼盧喝雉喧嚷一堂少婦更從旁點籌翠謔紅矜引人入勝適有巡防局勇過此入而呵止衆各默然獨少婦攘袂而前倒竪春山怒横秋水戟指指勇之面而詈曰爾何人斯敢來攪此戲局不少施手叚不知臙脂虎之淫威也遂一手握其髮一手批其頰至再至三始縱之去勇遭此大辱抱頭鼠竄人見其黔驢無技益復羣嘲笑之謂爾豈冒充局勇耶不然何兩片老面皮竟甘試麻姑手爪也閱片刻驀見藍輿一乘有長官高坐其中率領親兵十餘名破扉直入則迷龍陣中喧呶聲猶在耳也急揮令各親兵動手轉瞬問如豕之縶如羊之縳者計共八人甲亦在其中惟齊齊整整嬝嬝婷婷者獨杳杳冥冥不知去向矣及拘至巡局長官判令各責五百板荷以三連枷者二雙連枷者一穿以長綆如柳貫魚發往文德橋邊鎖縶示衆八人者欲立則皆立欲坐則皆坐無明無夜觀者若堵牆有知其事者謂長官爲保甲總辦馬漢卿觀察勇被辱後歸而訴之故有是舉也○金陵上浮橋彭姓母女二人相依爲命母已徐娘半老雖曰臨風齲齒不足爲下蔡之迷乃令女淡妝艷抹過巿招摇引誘白袷少年烏衣子弟羣作子戯藉以抽融初尚惟恐人知遮遮掩掩近更明目張膽顧忌全無兼之繡戶嬌娃紅樓少婦亦復花團錦簇履舄駢闐過其門者但見美婢盈前香輿塞路　蘭味溢鶯燕聲喧惜無良有司破此香巢以端風化意者琴堂竟不及于婦人耶噫 
[漙大宗師歲覆生經古全題]  
　　經解書禹貢草本漸包僞傳漸進長包叢生試申其義詩秦釋文秦在虞夏商爲諸侯至周爲附庸試列其證○說文說文聿部肅持事振敬也從聿在上戰戰兢兢也試作疏義說文爻部改更也從支已李陽冰曰已有過支之卽改試申 
 
 

Page 3

 
 
李說○反切雙聲疊韻考友字今韻云九切見於毛詩者凡十皆與今韻不吁試攷古韻○天文西人所謂蒙氣差前此中土發其議者始自何人試詳論之星辰見伏考○史論後漢書輿服志驛馬三十里一置試考其制吳公薦賈誼論○算學鄭注周官保氏九數有夕桀之自夕桀仿何術試考之太西理分中末綫術試究其立算之根○古學矯若驚龍韻以善隸書爲古今之冠爲韻賦得樹影畫斜陽 
[得斜字五言八韻]  
　　童正塲題奉賢女與回也金山孰愈對曰上海弗如也吾與女通塲次然而孟施舍守約也昔者曾子通塲詩賦得廣庭清曉集羣英得庭字五言六韻 
[浙省官報]  
　　三月十五日候補同知桂冬榮禀知臬司飭知前辦江干保甲記功二次稟見叩謝嘉善縣江峯青來省禀到禀安王汝霖禀奉藩司飭知准銷催海鹽縣草租差府照磨顔澤暘巡檢姚恩瀚俱稟謝騐看叩見縣丞葛錫爵稟辭赴嵊縣絲捐差十六日内閣中書高雲麟禀奉照會書局總校差親拜禀謝署金衢嚴道黄進見禀辭赴任張祖恩禀謝臬司飭知前辦艮山門外保甲記大功二次景寗縣周緒益來省禀到禀見嘉善縣江峯青另補縣朱啓鳳俱禀見葉恩漙服滿由籍領咨來省禀到十七日東防廳高禀奉委兼辦塘工局提調事務禀見叩謝候補典史方奎元禀知藩司飭知咨補仁和縣典史叩謝高煥禀奉飭知奉部准歸新海防分缺先補用叩謝未入流王樹勳禀見德清學附生兪箴璽禀謝委書局分校差十八日前署金衢道鄒交卸回省禀到進見候補府朱德澄温州局來省禀到翁曾純常廣鹽局來省禀到烏鎭同知吳壽昌來省禀到叩見卽辭候補通判葉元芳禀春臬司委辦下城保甲總巡差叩謝延康禀謝叩辭回旗守制秦國均禀銷催龍游縣豁免銀兩差回省禀到程贊清禀銷藩司委查前安吉縣潘故令認解十八年交案銀兩差朶如正禀知新昌任内交案銀兩限内全數解清袁玉喧禀銷解京餉差回省禀到張濬海禀辭赴硤石稽查茶捐差 
[袁江官報]  
　　候補遊擊何士元奉漕憲委管帶中營步隊候補都司熊長春奉漕憲委管帶中營右翼馬隊候補都司蓋占魁奉漕憲委管帶中營左翼馬隊候補守備袁振鰲奉漕憲委北岸東土圩門稽查候補同知姚夢麟奉漕憲委管理庫事新選湖北荆州正衛守備羅長華於三月初五日自都來浦候飭赴任江蘇候補道丁兆基奉撫画委赴徐州查辦保甲於三月二十二日過浦 
[臺省官塲紀要]  
　　臺灣例不簡放學臣歲科兩試俱由巡撫舉辦本屆歲試邵筱村中丞先期行文各屬定於正月十六日縣考二日十六日府考刻下均已報竣遂筮期三月二十三日出轅先按試臺南然後再試臺北是日中丞乘坐輿中導以本轅小隊先鋒官戈什哈鼓吹百執事迤邐出北門至大稻埕碼頭登小輪舟至滬尾改坐飛捷兵輪船前往各官恭送如儀○唐薇卿方伯晉秩薇垣尚未躬聆聖訓遂懇請邵中丞代爲陳奏俾遂瞻雲就日之忱日前差弁齎回批摺奉旨著來見欽此遂於三月二十日交卸篆務擇吉啓行所遺藩司一缺以顧緝庭觀察暫行升署○基隆銘軍統領劉雲臣鎭軍滬尾定海等營統領余石泉軍門署宜蘭縣蕭輔臣别駕署基隆理民撫番同知黎伯岩司馬　於日内赴郡禀謁新藩冠蓋往來極形熱閙○前署臺南府方樾亭太守前因政體違和飭丁赴撫藩兩轅請假現已勿藥有喜於上月二十日躬往禀安矣 
[赤嵌錦字]  
　　二月二十八日舉行秋審典禮所有各屬解省轉勘人犯發覊淡水縣獄者均應於事畢後解回監禁靜候部覆三月十九日有某縣解差從獄中提出某犯起解時舁以敝轎行至西門甲乙兩輿夫不知因何口角將犯置諸路側扭作一團甫一鬆手乙卽倒地不醒旋經屍親赴縣控請伸寃葉縵卿大令立卽帶同刑仵往騐仵作當塲喝報委無傷痕拘甲問供則已不知去向而屍親一再凟訴稱乙身死不明堅請覆騐時已薄暮大令諭令將鄰右帶案一面嚴行緝甲俟次日覆騐明確再行核辦○基隆近産金沙大府特委員設局招人淘洗一面飭令武弁招募壯勇三百名前往彈壓刻下四鄕之聞風而至者不絶於途臺北至基隆每日例開火車三次現以人多擁擠每日增至五次據云所出金質甚佳每兩可易洋銀十八元有奇利之所在無恠若輩趨之若鶩也○福建成衣匠汪某寄寓臺北有年矣平日縫紉之暇兼作小負販邇者　囊旣裕不免飽煖思淫與某土妓訂嚙臂盟鰈鰈鶼鶼誓同生死微時故劍久已腦後置之矣其妻小姑居處未慣無　日前竟附某輪船至臺　至土妓家妻旣有心作食醋之獅妓亦故意爲負嵎之虎以致互相怒詈各逞雌風汪左右爲難略無善全之策妻戟指數之曰負心郎如此薄　豈忘却牛衣對泣時书我寍早赴泉臺不能看汝與新人歡笑也言畢突取阿芙蓉膏呑之汪慌急不能出一語猶報服毒無多經鄰右延醫療治而愈○龍山寺前有長渠一道緑膩鴨頭每到春時桃花水漲必有好善者購取鱗介之屬於此放生歴年以來龜鼈鰍鰻　蚶蛤蚌鯿鱸鯉鯽　鮪鱮魴以及天地變化之鯤龍門點額之鯉比目雙游之鰈銀鱗絲骨之鰣戢戢鱗鱗充牣其内有素以老饕自命者每待更闌之際安置答箵　罟一網無餘貫以柳條燔諸翠釜一家團坐藉佐清樽官斯土者若不設法禁除恐在藻依蒲者此後將無噍類矣 
[東粤官塲紀要]  
　　兩廣總督李筱帥接奉電傳諭旨著兼署廣東巡撫印欽此當卽望闕叩首恭謝天恩隨於上月十四日接篆視事○新授廣西按察司胡雲楣廉訪燏棻由京銜命南下小住滬江現已行抵省垣暫假皇華館駐節聞定於上月十八日起程 
[櫃裂傷人]  
　　上月十五晚廣州西門同德大街電氣燈局忽聞霹靂一聲無異天奔地裂附近牆屋震動有聲隣人好夢驚回異常惶恐但聞局内人聲鼎沸終夜喧呶事後訪知是夜水櫃忽然爆炸以致傷及多人其副司機人所傷尤劇比隣某米店其牆屋亦被震坍翌日由局中雇匠人爲之修繕 
[厦門地震]  
　　厦門來信云三月二十六日上午十點鐘時忽然地震兩次屋瓦嘩拉有聲雖極驚惶尚無倒屋傷人之事亦云幸矣 
[行轅紀事]  
　　浙江巡撫崧振青中丞莅滬駐節北河南路天后宮畔出使行臺昨日道廳縣英法兩讞員以及奉差在滬各官均赴行　禀見并聞尚須召梨園子弟就名勝處以讌中丞云 
[定期回籍]  
　　江蘇藩憲鄧方伯之夫人由蘇垣來滬剌舟北巿觀音閣碼頭上海縣袁大令立派差役地保爲之照料昨日午後將行李運上廣利輪船定於明日回廣東原籍 
[示期換季]  
　　江海關道轅牌示四月初一日換戴凉帽亦順時布政之意也 
[滬濵瑣話]  
　　前日午後有一江北划船載客過江行至大碼頭浦中適遇飛廉無端作惡舟子支持不住船遂傾欹幸鄰船見之設法將兩人救起○前日南巿某米行夥某甲至中毛家弄某飯店午餐將馬褂脫下掛於壁間一轉瞬被騙子孫和尚携去而甲猶未之知也迨飯畢找尋不見遂向孫姊索賠孫姊允之始得寢事○烟窟稱戈已登昨報兹悉烟館爲秋泉所開行兇者係烟客桂和受傷者康其姓不知其名是晚與桂和爭佔烟榻致起釁端受傷後卽投巡防局控陳旋卽有人排難解紛令桂和以洋銀四元給康爲養傷費並延傷科爲之療治康乃不復深求○會匪頭目陳啓懷王金龍由上海上縣訊實申詳旋接刑部公文斬首梟示旣處决卽將首級懸示大東門外大碼頭連日遠近居民爭先快覩惟見血漉漉頭顱兩顆鬚髮模糊生時桀驁情形至此已消歸烏有矣昨晨有甲乙二人互相擠軋以致奮毆甲力大如牛非乙所能敵敗北而遁甲更捨命窮追後經旁人解開始恨恨而去○某氏婦者稍有姿色淫蕩性成媚猪也家在本邑南巿南會館左近與某甲有私前晚甲又至氏處尋 
 
 

Page 4

 
 
歡正在雲雨巫山忽然昏暈氏無奈祗得大聲呼救經比隣某嫗赶至灌以良藥一丸久之始漸漸甦醒 
[求准領妻]  
　　船婦陸王氏與已歇船夥朱阿三私識頓起惡念潛購藥水乘丈夫陸德生熟睡時灌入口中陸知之卽將姦夫淫婦扭入捕房解至公堂轉送至上海縣署袁大令訊供之下判將朱及陸王氏分别管押候懲此皆已肈前報前日陸復遞禀聲稱妻子自奉大老爺訊懲業已知悔小的家中尚有小孩三口非妻子撫養不可求恩給領回家大令准之諭令退去靜候隨堂訊供給領 
[蟻鴇稔惡]  
　　鴇子蟻媒數人從江北購得幼女數口售與娼寮中有一女郎年方二九出自大家某蟻棍妄稱爲膝下小嬌生售人小東門外某花烟館朝磨夕折迫使賣娼女郎寍死不從致鴇子時以非刑凌虐傷痕遍體慘不堪言蟻媒又唆使無賴數人向鴇子興問罪師互扭至近處某茶寮　論　致揮拳鴇子見勢不佳央某龜奴一再理勸以後不知始終竊謂買良作娼律不容恕况更出以騙局虐以非刑葛同轉素來嫉惡如仇捕房更有稽查之責我知必盡法懲辦不使其彾惡於光天化日中也 
[英界公堂瑣案]  
　　三道頭西捕禀稱公一馬車行有一車並無捐照因傳行主某甲投案甲供稱此車係義豐洋行主之物祗由小的備馬每月馬夫工資及馬料錢計洋銀三十二元是以向不納捐領照蔡太守諭令俟禮拜五邀同義豐行主覆訊核奪○包探王阿二禀稱前者葛富寶父子抱布至裏虹口求售被陸聖發等奪取小的獲送大老爺研訊隨移解上海縣署現在小的又獲陸之同黨桂錫寶解送案下葛已病死其子年幼不願投質桂供稱小的不敢奪布尚乞施恩蔡太守飭將桂送縣歸案訊辦○三道頭四捕以李阿木所駕馬車並無捐照向之查問李稱車係高昌司廟製造局之物故不輸捐隨交出製造局第一號銅牌及查他車第二號銅牌則與此牌分量字蹟均不相符情有可疑解送至案蔡太守訊供之下備函將牌送至局中查明覆候核辦此皆已列報章者也昨經製造局函覆略謂李的係本局馬夫銅牌先後給發以致不符現擬改換銅牌一式十面所有分量不符之二面送請留存三道頭西捕及李各執前詞太守將製造局來函告知梁副領事請飭知捕房並將第一第二號銅牌二面留存捕房李開釋○二百七十號華捕禀稱小的於巡街時目見李金寶在馬路中裝配馬車有違工部局定章是以拘送至案李供稱小的偶在門前裝配馬車自知不合尚求恩宥俾此後力改前非蔡太守判罰洋銀一元充某處西醫院經費○張巧雲者小家弱女子也伶仃細步踽踽獨行突逢無賴李毛毛等三人向之調戲怒而詬詈竟敢逞蠻遂匍匐公堂籲求提究蔡太守拘李推鞫著押候補提同黨匪徒以上情由已登前報昨日差役禀稱小的奉飭補提金桂等二人早已避匿無蹤急切難於就獲巧雲嬌音徐吐歴訴前情李無從狡辯俯首求恩蔡太守判令枷號一禮拜發頭門示衆候緝拿金桂等人再行究辦○前者華渭生訴稱顧金福藉端訛詐手持鐵器行兇致被擊傷籲求提究蔡太守訊供之下飭將顧押候補提同黨棍徒再行訊究昨日包探孔阿才禀稱小的奉飭緝拿顧詐擾案内之同黨棍徒均已匿跡銷聲無從訪緝顧低頭無語一味乞恩蔡太守判令再押兩禮拜○包探黄四福禀稱戚阿鳳竊取主人兪少山之衣服附北京輪船泝江而上將展輪有陳鶴全者知覺其事託稱兪倩伊上船搜取其時戚另雇李阿金周阿元將衣箱看管不肯交出爭執閏由小的拘獲一干人送案請究兪遣夥王裕堂　　戚供稱小的係紹興人向在兪處當車夫此次乘間竊衣自知該死如蒙赦宥俾得改過自新則結草啣環誓當圖報李阿金周阿元同供稱小的等在治下當小車夫或當小工度日陳雇令看守衣箱不知其竊得蔡太守判令將戚陳各管押兩月李周從寛開釋贓給王領去 
[法界捕房瑣案]  
　　上月十九日積竊某甲投宿小東門外某客棧一連數日屢將空相數口携出旋復携回事爲某包探查知將甲扣住搜出質券廿餘紙詰之自稱在英租界犯竊經蔡太老爺懲辦近始開釋乃送押捕房○前晚小竊某乙掩入金利源煤棧竊煤甚多適爲管棧巡丁所見追獲人贓扭送捕房管押○前日某丙持僞銀首飾一包赴小東門外某押店内質錢押店夥覷破隱情送押捕房以待解案請究 
[上海六馬路仁濟善堂解熱河第三批賑捐啓]  
　　謹啓者熱河兵災流離蕩析慘不忍言四小兒子英奉李傅相電命帶欵往賑敝堂第一批籌解津砝銀一萬五千兩第二批籌解津砝銀二千兩地廣欵少不敷散放亟需籌捐接濟以蘇災黎今敝堂竭力籌解第三批津砝銀五千兩以濟急賑之需目下籌捐弩末時局艱難惟願海内諸大善士善心相印善氣交孚億萬生靈全繫於諸大善士之手伏乞善推胞與善發慈悲善願宏開善緣廣結將見積善餘慶作善降祥天祐善人必有善報無量功德正此時一瓣心香謹代災民望風拜祝敬肹鴻施籌賑公所施善昌等謹叩 
[服符助賑]  
　　謹啓者敝頃奉到登萊青道盛觀察來函以女公子貴恙醫藥罔效虔服靈符卽獲痊安特助規銀五百兩以濟山東小清河工賑之需目下小清河工賑萬分吃緊敝堂接電籌解正在弩末之勢若得各省樂善諸君子服符病愈量力樂助以觀察之心爲心效觀察之善爲善心心相印善善交孚康疆旣如願以償福壽亦隨緣而集庶俾萬年功德不致坐廢於垂成豈僅山左黎民相與同聲而頌禱長宜富肯永保平安敬告同緣聊當將伯[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[蘇省官報]  
　　三月廿一日織造司庫那昌廂黄旗人由京來署海門同知劉文澈禀到知縣高守訓禀知奉委赴溧水縣公幹曹貽祥禀知到閶門水關差張繼勳禀銷金匱縣保甲差孟廣詒禀謝奉委金匱縣保甲差陳錫庚銷齊門水關差典史吳志敏到齊門水關差大總巡均禀知冬防撤局接辦夏防差蘇城内外各路冬防巡查委員均禀知銷差從九司徒汝閶胥門外一叚典史余郭成二叚縣丞倪文范二叚典史應德麟四叚從九張繼勳中路一叚孫　陞二叚布倉大使周第榮東路一叚縣丞李湘二叚李熊飛南路二叚典史兪尊度西路一叚從九王維翰二叚吳晉北路一叚主薄葉葆齡二叚均禀知本日到夏防巡查差藩轅牌示照得丹陽縣一缺前詳請以婁縣知縣張紹文調補兹奉命駁以丹陽縣開缺在前張令奉准實授在後　調補之例不符自應另行揀員請補查有卽用知縣郁保章堪以請補廿二日候補道羅嘉杰由京引見回省陸昀禀銷松屬會緝差正任平望司巡檢兪龍盤鎭洋巡檢鄢致忠江陰均禀辭赴保甲问程葆採禀銷新陽保甲差晁貽澤禀銷兼辦閶門水關差未入孫官準禀銷蘇城河工差藩轅牌示照得署丹陽縣典史章恩境業已病故所遺員缺查有候補巡檢陳復泰堪以改委署理廿三日海門同知劉禀辭常熟縣周禀到卽辭震澤縣蔣會算交代來省禀到知縣屈泰清禀知奉委解京餉差准補溧陽縣縣丞凌松年禀銷楓橋稽查漕船差溧陽縣縣丞王文馨禀辭道庫陸銛禀謝奉委太倉保甲差縣丞王祖蔭禀知奉委城内河工差巡檢葉承福荆溪孟廣詒金匱均辭赴保甲差分發江蘇試爲縣丞李遇荃山東人由京騐看來省禀到四月初四日常鎭道黄大人十六日常鎭道黄老太太劉氏均壽辰廿四日准補溧陽縣縣丞凌松年禀辭赴任縣丞劉步洲禀謝奉委武進縣保甲差從九萬庭樾禀銷徐州緝捕差廿五日震澤縣蔣禀知會算交代結清卽辭知縣土宷禀銷查勘靖江升坍田畝关委署長洲縣學教諭龔源逹禀知接印道庫陸銛太倉縣丞劉步洲武進均辭赴保甲差主簿郝炳麟交卸丹徒縣主簿事回廿六日同知高五雲由桃源縣會審案件回程光斗禀銷由奉賢騐收河工回知縣鄧復興禀知奉委赴沭陽縣查訊案件陳叔謙禀辭回木瀆釐局項兆驤禀知奉委解淮餉赴揚州王宷禀知聞訃丁父憂縣丞王茂華稟知交卸署崇明縣縣丞任事回牌示四月初一日換戴凉帽廿七日通判兪壽銘服滿回省禀到知縣華德森禀知奉委守提前丹徒縣帥令欠解征存糶變銀兩差藩轅牌示照得常熟縣黄泗浦司巡檢項大猷叅革遺缺查有遇缺先巡檢祖郁堪以請補 
 
 
 

Page 11

 
 
   
 
 

Page 12

 
 
[光緒十八年三月二十三日京報全錄]  
　　宮門抄○諭旨二道錄前○發抄硃批五道○將軍希奏估製出洋師船應需各項動用銀數摺○大臣惠等奏遵旨整頓郵政摺○將軍希奏叅革通判審辦片○皖撫沈奏調換防營管帶片○江撫德奏委員接管營務片○江督劉秦請免　射片○大臣安奏酌擬津貼用欵開單覆陳摺○江督劉奏委署總兵片○三月二十三日工部鴻臚寺廂黄旗値日無引見○海緒假滿請安並謝授缺恩○裕德艇樹銘由東陵西陵回京請安○裕德謝署缺恩○文璧請假十日○召見軍機現換毡冠羢領棉袍褂○發抄邵友濓奏請將私售硫磺之局員革令張偉堂追訊奉硃批著照所請該部知道欽此○又台北守吉昌等署台灣守奉硃批吏部知道欽此○又接收王命旗牌奉硃批知道了欽此○又范克承等署台灣等令奉硃批吏部知道欽此○祥亨等奏請將被控之佐領愛仁解任質訊奉硃批着照所請該部知道欽此○○福州將軍兼署閩浙總督世襲一等繼勇侯奴才希元跪奏爲估製出洋師船應需鉕管火箭噴同火繩等項動用幾數恭摺仰祈聖鑒事竊查定例直省修製軍裝嚴械需用銀數在一千兩以上者督撫專摺具奏等語兹據福建布政使　駿文詳稱福建省臺灣内地水師各營師船每營年額應需銅管火箭一百枝五珠噴筒一百把白蔴大火繩五百盤向由督標中軍領製嗣因各營師船時有裁撤前項軍火於原額酌减二成之外再行　减二成在案所有光緒十八年分應製此項軍火准署督標中軍副將萬起順咨據軍器局鹽造督標左營守備周春雷等以臺灣致　行省除臺協澎湖滬尾六營應行剔除緩製外實應製内地水師十六營銅營火箭一千零二十四枝五珠噴筒一千零二十四把白蔴大火繩三千八百四十盤共應需工料銀三千三百三十八兩四錢四分備造册領送司核數相符應在稅厘局徵仔百貨厘金項下提撥赶製報竣聽候撥用其應需硝磺請飭理事同知撥給並令將撥給何項硝磺據實具報俟題銷時一併核計應需價値若干彚請核銷分别買補冉應需鐵斤現據册未聲明附近營廳縣庫並無存儲廢鐵應請並准購買荒鐵配用除將送到工料清册另詳咨部　詳候察核具奏前情督臣卞寶第未及核辦移交前來奴才覆核無異除册分送部科外理合恭摺具陳伏乞皇上聖鑒勅部核　施行謹奏奉硃批該部議奏欽此○○奴才惪銘吉陞阿跪奏爲遵旨嚴飭所屬各臺遞送公文摺報照依程限無稍延誤以裨郵政恭摺具奏仰祈聖鑒事竊奴才等於本年二月二十四日申刻承准軍機大臣字寄光緒十八年二月二十二日奉上諭沙克都林扎布奏蒙古臺站遞送公文摺報任意躭延請飭整頓等語臺站遞送摺報公文例有程限豈容稍涉延悞若如所奏各節疲玩成風毫無稽察尚復成何事體着永德惪銘魁福阿興阿嚴飭各屬臺站遇有公文摺報務卽隨到隨遞勿許片刻覊留倘敢仍　玩泄卽着從嚴懲辦原片均着抄給閱看將此各諭令知之欽此遵旨寄信前來奴才惪銘等遵卽嚴飭軍臺各叚叅領轉飭各臺各弁凡遇公文摺報一經到臺立卽依限馳遞不得稍有遲延並責成該叅領等實力稽查如有任意延擱情弊立卽禀報由奴才衙門酌核情形重輕分别懲處倘該叅領等徇庇隱匿亦必治以應得之咎仍飭張家口賽爾烏蘇管站部員等隨時確查總期無誤庶於臺政有裨所有遵旨嚴飭所屬各臺遞送公文摺報照依程限毋稍延誤緣由理合恭摺具奏伏乞皇上聖鑒謹奏奉硃批知道了欽此○○希元片再光緒十六年九月二十一日據邵武府知府恒齡禀報邵郡稅厘局委員候補通判王廷芝藉端勒索分卡規費提訊司巡人等供証贓數確鑿禀請究辦等情當經督臣卞寶第飭提全案人証到省飭發福州府審訊因王廷芝延不到案由臬司檄委候補同知方炳文查傳始知王廷芝先已潜回廣東原籍經方炳文電詢在籍福建候補通判陳國鈞催令來閩質訊陳國鈞覆稱轉接省友電報王廷芝已於十六年十二月十八日在粤省病故經卞寶第移咨廣東督撫查明王廷芝病故有無揑飾覆閩辦理兹准兩廣督臣李瀚章咨稱飭據海康縣李恩元禀覆據家丁黄貴禀稱伊主王廷芝因患病在省醫治無效於上年十二月十八日由省起程回海康縣本籍並非病故陳國鈞誤會電報字義率覆閩省實係錯悞等語查該員王廷芝勒詐分卡規費因提省審訊潛回廣東兹據覆稱陳國鈞誤會電報字義錯云病故顯係詐爲死亡實屬詭譎督臣卞寶第未及具奏卸事移交前來相應請旨將福建候補通　王廷芝卽行革職由奴才咨催粤省解閩審辦除咨部外謹附片具陳伏乞聖鑒訓示謹奏奉硃批着照所請該部知道欽此○○沈秉成片再安徽省統領威靖馬步等營記名提督李得勝在營病故該營駐防毫州宿州等處地方緊要必須將略優裕熟悉情形之員方足以咨統攝查有統領山字營記名提督韓大武堪以調統所遺山字左右兩營駐扎攔江磯前江口等處亦爲江防扼要之地查有管帶山字右營副將朱東成堪以接統仍兼帶左營遞遺山字右營查有管帶卓勝營水師遊擊沈振慶堪以調管又查有管帶淮河水師長字後營叅將張玉崑堪以調管卓勝營水師提督李華文堪以接管淮河水師長字後營又管帶省城練軍前營副將徐士衡經兩江督臣劉坤一委署皖南鎭總兵皖南練軍馬步各營應歸統領所遺省城練軍前營查有提督徐思忠堪以管帶又管帶省城練軍後營總兵王心忠改委統帶親兵左右兩營兼帶左營查有提督周雲田堪以接管練軍後營管帶省城練軍頭起馬隊副將陳學堂改委管帶親兵右營查有叅將徐印川堪以接管練軍頭起馬隊徐印川原帶練軍二起查有都司辛瀛堪以接管除分别檄飭遵照督飭營哨員弁勤加訓練認眞巡防外理合附片具陳伏乞聖鑒謹奏奉硃批兵部知道欽此○○德馨片再查管帶湖口砲隊營營官儘先補用都司劉萬驥經臣奏叅請旨革職所遺管帶湖口砲隊營營官事務應卽遴員接管以專責成查有現署臣標右營遊擊事九江營遊擊周步雲紀律嚴明治軍整肅樸誠耐勞堪以委令前往接帶遞遺右營遊擊員缺另行遴委接署除檄飭遵照外理合附片陳明伏乞聖鑒謹奏奉硃批兵部知道欽此○○劉坤一片再軍營打仗受傷人員例准免予騎射又前准部咨請免騎射人員照章改習槍砲等因北查有奏　兩江記名提督鄒大順前在軍營打仗被賊矛傷左骽砍傷左手食指等處常州營右軍守備徐誠檀被賊槍子擊傷左骽矛傷左臂奇兵營守備李桂芳被賊槍子擊傷右膞常州營右軍右司把總石順興被賊槍予擊傷左骽袴打穿左肩窩等處該員等均係受傷深重不便弓馬經臣查騐屬實合無仰懇天恩俯准將記名提督鄒大順守備徐誠擅李桂芳把總石順興等四員免予騎射仍飭令改習槍炮以符定章除將册結分咨部科查核外謹附片陳請伏乞聖鑒訓示謹奏奉硃批着照所請兵部知道欽此○○奴才安德跪奏爲酌擬津貼用欵開單覆陳仰祈聖鑒事竊奴才等前因地方瘠苦用欵不敷仰懇恩施賞撥經費銀二千兩以資津貼等因於光緒十七年十月初三日具奏奉硃批戶部議奏欽此欽遵在案兹准戶部議覆按照原請歲撥銀二千兩之數擬請减半准其歲撥銀一千兩作爲庫倫津貼之費行令奴才等由光緒十八年寒將應領銀數造具細册分咨戶部理藩院由戶部劄行口北道如數放給俾資應用並令將實在必須議加者共有幾項擬加若干分别奏明立案等因具奏奉旨依議欽此欽遵咨行遵照前來伏查庫倫地處邊塞用欵竭蹶原請歲撥經費銀二千兩以資辦公津貼之用經部臣議請减半准其歲撥銀一千兩奏蒙兪允自係逾格恩施奴才自應遵照部文極力撙卽减半撥給謹將必須議加各欵另繕清單恭呈御覽伏乞飭部立案除將應領銀數分咨戶部理藩院查核外所有酌擬加給各項津貼緣由是否有當伏乞聖鑒訓示遵行再蒙古辦事大臣奴才那遜綽兌圖現在穿孝未經列銜合併聲明爲此謹奏奉硃批戶部知道單併發欽此○○劉坤一片再查皖南地當衝要總兵有督率操防这責當此伏莽未靖巡防緝捕尤須實力整頓皖南鎭總兵史宏祖未能得力應卽調省察看所遺總兵篆務查有候補副將徐士衡　情忠謹胆識優長堪以署理除檄飭遵照外謹會同安徽巡撫臣沈秉成附片具奏伏乞聖鑒謹奏奉硃批兵部知道欽此 
 
