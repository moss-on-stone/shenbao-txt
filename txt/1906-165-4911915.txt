# 1906 - 165 - 4911915

 

Page 1

 
 
   
 
 

Page 2

 
 
+ 
[論家庭衞生宜注意]  
　　據西醫各國人壽統計表。以平均計算國人年歲修短。謂德人之壽居上等。中國列於下等。推其原因。則德人之壽。由於醫學發逹。而家庭衞生教育之普及。爲各國所不及也。中國家庭衞生。素不注意。平日起居飲食。既已不愼。臨病時看護不得其法。藥石又復誤投。其不死於非命者幾希。及一旦釀成疫厲。又無防遏傳染之策。以補救於後。故年來各省每至夏秋之際。偶起時疫。則十室而九染。朝生而暮死。深堪浩歎。凡此皆家庭衞生不講之所致也。日本近年頗注重於家庭衞生。中川恭次郎廣徵名醫家庭衞生著述。編爲叢書。極力鼓吹。蓋以此事關係至重。小則保全家庭之安寗。而改良其生活。大則增進國民之健康。而謀邦家之幸福。均起點於此我中國安可不於此加之意也。 
　　雖然。家庭衞生之法。亦非一言所能盡矣。今試舉其說之最切要者列之於左。 
　　一關於人生日用上所必要者。我國人於此最易忽畧。而實則最宜留意者也。 
　　（甲）居住室宜通空氣。勤灑掃。必須清潔。室無纎塵。所　防微生物之傳染疾病也。 
　　（乙）衣服裁制必須適宜。尤當勤洗。以清凈爲主。 
　　（丙）飲食烹調須合法。以清潔爲主。尤忌食腐壞之品。疏菜等類。不宜置諸地上。又不宜置近其他食物。 
　　一關於動作上所必要者。祇舉我人所最不經意者。 
　　（甲）起臥起臥有一定時限。大約成人者須臥六時。小兒須臥八時。過多過少。均有礙於衞生。 
　　（乙）唾涕不宜隨意。亦恐其傳染疾病也。 
　　（丙）作息作事須有休息時候。過勞或傷福經。或傷體力。 
　　若凍傷預防感冒預防等法係動作與日用上相互之事也。不另舉。 
　　一關於養育上所必要者。養育之法。中國古人頗有注意者。然近來每易誤用。爲害滋大。不可不研究也。 
　　（甲）保胎婦人姙娠時種種保衞之法。頗繁瑣日本有專書研究之。 
　　（乙）育兒小兒之養育法。須賴父母示指。不知愛兒者。則因放任而種種之病生。溺愛其兒者。則因姑息而種種病生。不可不愼。 
　　一關於疾病上所必要者。疾病時之保護。條理甚複雜。今亦略舉一二。 
　　（甲）看護看護之法。最爲重要。醫師之命令須注意。病人之飲食須注意。病氣之傳染須注意。病室之掃除。交換空氣。須注意。病褥之清潔衣服洗濯。須注意。 
　　（乙）醫藥醫藥最不易言。中國醫學。尚未發逹。故無有把握之醫生。日本習普通醫學。爲家庭衞生之一端。我人欲注意衞生者。不可不略知一二。 
　　若病氣發現之先。病體己愈之後。此中預防善後各法。亦第多與動作日作上相互者。故不盡舉。 
　　由是觀之。家庭衞生之法。頗繁複。頗精微。以上所述。祇略舉其淺顯而切近者。所望研究衞生之學者。發宏願。立大志。或仿日本設立衞生學報。或設衞生演說社。分赴各處演說。盡力提倡。以冀一班社會皆知家庭衞生之必要。則其有益於國家。非淺鮮矣。 
[本館接到斬獲榮山匪徒專電念八日申刻到]  
　　南昌專電云撫轅據撫州府縣禀報本月初旬有匪徒四五百人聚集榮山地方希圖起事己由縣營前往勦辦撫憲即飛調建昌巡防軍石營就近會勦并派常備軍第三營遵陸前往又札飭該府縣保護教堂教士去後兹又得該府縣飛禀營縣前往撃潰匪徒頗有斬獲並無仇教之說（容） 
[西人在厦門附近受驚]  
　　文匯報接香港來電謂永年人壽保險公司醫生好恩君與該公司副經理伊笛君同往大嶝（譯音）地方（其地去厦門之北十英里）游歷爲土人所攻撃醫生好恩君受傷頗重伊笛君受傷較輕慕赫德君己偕西人一隊隨帶軍器由厦門起程前往該處救助 
[英人對于斐洲華工之意見]  
　　二十八日倫敦電云英國改進黨各報章皆主張停運華工至南斐洲蘭因德礦地而迅速招募他國人前往日日新聞謂政府之辦事人不願施行此政策恐將在南斐洲傳爲笑柄譯文匯報 
[中俄議約遷延之害北京]  
　　中俄議約久行停議日前駐俄胡欽使電致外部略云俄國欽使遷延議約係其狡猾手段若我國墮其計不速訂約則俄國乘機經營滿洲於我國有百害無一利宜催俄使赶速議約（閏） 
[金華悍民聚衆辱官掠米金華]  
　　金郡土産之米向敷本地民食去歲因收成甚歉邇又届青黄不濟之際故米糧殊形短絀雖由米業各商赴省購辦按批運金奈適杭垣肇事查禁 
 
 
 

Page 3

 
 
出境以致米源頓絶民心惶惶强悍之民屢與米鋪爲難均經官紳竭力解散十七日上午忽有悍民數百人向新屋莊富户洪天吉家强欲糴米洪見人衆勢甚洶洶閉門力拒一面遣人赴縣告急時已聚至千餘人之多地痞等又從旁附和以石擲撃當奉府尊派委警察局員張靜波二尹到場彈壓既由縣主張中伯大令與城汛等馳至其時張二尹己被悍民扭毆倒臥街心奄奄一息傷勢甚重衣冠全行扯毁狼狽不堪眾猶抛擲磚石復與縣汎爲難汛弁吳汝海膽小如鼷深恐被毆跨馬加鞭突圍逃遁悍民大聲呐喊羣呼追提吳更慌亂竄入水田馬蹶而墜衆即擁上於水田中扭住其辮倒拖至岸爭相攅毆正在危急時幸張大令飛步而至喝令親兵拘拿衆始懼而釋手然吳已鱗傷偏體矣張大令大怒飭兵役執獲爲首逞兇毆官滋事之痞棍五名就該處設坐訊問尚猶狡辯令按名鞭背笞臂各千餘下衆方畏懼奔逃旋將五痞棍帶回縣署收押禀明大憲從嚴懲辦以儆將來張二尹及吳弁分别舁回醫治不識能無性命之憂否餘如兵役等雖亦受傷尚不甚重故未計及也（的） 
[南陵鄉民哄閙縣堂安徽]  
　　寗國府屬之南陵縣近因米價漸平有恊厚泰莊管事兼開礱坊之王俊屏及賁春和店主賁慶三兩入運米數百石於本月十八日赴蕪中途被頑民出阻并將米十餘石傾入河内糧廳紀海觀將陳某拘縣請辦次日有痞棍等煽惑鄉愚聚集大堂滋閙請即釋放陳某大令未允一時人多手雜竟將牌匾大轎及頭門外木栅全行打毁至上燈時經各紳竭力開導始得解散（九） 
[瑞昌縣頑民撃毁厘卡九江]  
　　九江府屬瑞昌縣素不産米全賴外運接濟近因各屬遏糴米船未到四鄉頑民千百成羣來城覓食行經城外釐卡遂將釐卡打毁委員等逃逸幸未波及教堂縣主葉大令會營彈壓捉獲三人帶縣訊究頑民復擁至縣署索放所捉之人葉令懼越墻而遁（本） 
[撫批飭緝鄱陽在逃餘匪江西]  
　　饒州府鄱陽等縣民情安堵迭紀前報惟有餘匪湯　發陳雲清二名在逃未獲刻經撫憲批飭統領巡防營右軍李副戎督率弁兵嚴拿務獲勿令漏網并迅速剪除黨羽分别究辦免致擾害地方仍應將查拿情形隨時禀明核辦云云（用） 
[公呈蘇省鐵路及枝路建築辦法北京]  
江蘇京官惲毓鼎等日前公呈商部以蘇省鐵路必須與皖浙両省交通將來方可獲益擬先勘定該兩省交通路線以便籌築又滬甯榦路之外所有各處枝路應照滬寗合同第四欵由中國人自行建造現擬仍由蘇省籌築請咨行總理鐵路唐大臣查照辦理（枝） 
[商部議密派大員往查粤路衝突事北京]  
日來粤省紳商因公舉總協理互相衝突所上商部電報幾於無日無之聞日前許應騤亦電致商部謂善棍攬權揑舉鄭官應等爲總恊理商情實屬不願應請奏歸唐侍郎總辦路事方可有濟云云而九善堂七十二行商電禀商部傾軋許應騤等紳則又函電絡繹商部莫衷一是現聞議密派大員前往查明實在方可核辦云（枝 
[户部議訂鐵路佔用地畝科則北京]  
　　户部前接商部來文咨取各省地畝科則清單以備鐵路佔用地畝酌核完稅兹聞户部議以此項地畆非僅據向來科則可以核定必須訂定專章會奏後奉旨著爲則例方可照章施行現已咨復商部查照辦理矣（枝） 
[財政處擬奏派大員分駐造幣廠北京]  
財政處現查原議以天津造幣廠爲總廠此外江南湖北廣東皆爲分廠辦事各員由該省督撫委派似於中央集權之義不符聞擬會同户部奏派大員分駐各廠總理一切遇事直接部處辦理以免事權旁落云（吕） 
[嚴侍郎與喬左丞用人之意見京師]  
　　學部官制業經奏定惟人才難得故各官缺尚多虚懸聞嚴侍郎聟左丞近與榮尚書議及審定科（隷總務司）各缺事宜嚴擬奏調東西洋留學生管理編譯等事而喬則主用耆儒名宿至今未能决議故總務司所調人才只有日本留學生劉大猷等三人尚未知擢用何職云（吕） 
[東邊稅局另派總辦奉天]  
　　東邊稅局改歸財政總局管理巳志前報兹經趙次帥札派學務處總辦兼財政局會辦錢少雲觀察鑅爲該局總辦蓋錢觀察現辦安東開埠事宜可以就近經理東邊稅務次帥之意俟調查明白即須改辦統捐也（同） 
[部駁揚道兼差揚州]  
　　蒯觀察光典經江督奏請准補淮揚道缺已於上月履新江督又以淮北鹽務及五河等關一律保歸蒯觀察經理聞日前奉到部文畧謂該道應辦地方公事甚多何能再兼關鹽各務若照所請則淮運司幾同虚設因嚴行駁斥概不准行（引） 
[商部咨各省督撫文（爲州縣保護商民事）]  
查現在各省設立公司及各項商業遵章赴部註册核准後咨行各省督撫飭屬一體保護歷經辦理在案乃本部風聞近日各省州縣往往接到督撫劄飭保護之案並不實力奉行即時出示曉諭間有一二官吏於給示時甚至藉端需索多方刁難致良法美意不行於下言之可爲太息邇來朝廷重視商政本部不惜極力提倡仍以地方官爲辦事關鍵而以商會輔之須知此項商務與吏治上本有密切之關係當此商戰劇烈之秋地方官宜如何維持調護掃除從前官南隔閡之習藉以振興實業挽回利權豈容顯分畛域使萌孽方新之商政又聽其澌滅而後快嗣後遇有各省設立公司各項商業赴部註册經部核准後咨行各省督撫飭屬保護之案督撫接到部文即行文該州縣於文到一個月查照原案出法曉諭妥爲保護該州縣應將何日接文何日出示專案申詳督撫咨部覆核如查有前項情弊或經告發本部定行將該州縣嚴叅不貸相應咨行查照 
 
 

Page 4

 
 
辦理可也（呂） 
[浙撫批明定商會權限禀杭州]  
　　錢業董事韓沅具禀撫轅請明定商會權限兹經張筱帥批云查浙省農工商礦局前據各紳呈請設立原爲考察商柔保衞商業起見業經前部院咨准商部派該局會辦爲議員期在官商和衷辦理力圖振興兹據禀稱商礦局所辦之事皆商會應爲之事請明定權限其情因爲專責成杜推諉起見惟辦理商務重在聯絡不宜隔閡卽如追欠等事商會之力或不能辦到必須官局相輔而行是官商同辦一事有互相維持之益况商會得樊侍講爲總理老成重望斷不嫌爲商務局之附屬嗣後商會應辦事宜即恪遵商部頒發章程次第辦理仰農工商礦局特諭該董知照（的） 
[捕房又派探捕稽查公廨]  
　　英捕房日前又 
派探捕人等至英美公廨將門把住稽查一切事爲關司馬所知諭令撤回詎俱未去因於昨日禀陳滬道示遵瑞觀察以捕房前派印捕看守頭門曾經由道照會領事飭令撤回今又忽派探捕把門殊違向章故即照會領袖領事及總英領事飭速撤去（宜） 
[偵探拿獲范高頭之妾及其羽黨]  
　　日前滬地風聞著名惡棍范高頭有到申之說道憲瑞觀察密飭偵探楊錦山購線查拿各情己詳本報兹悉楊偵探帶同眼線于十七日由滬啓行水陸並進飛赴山東濟南府歷城縣東關内拿獲范之第四妾張氏與羽嚴嚴文元楊成孫興梅等四名口范棍則因是晚適宿西關聞風被遁楊偵探獲犯後至歷城縣投文並將各犯解縣縣尊楊大令義堃當將人犯收禁即於次日批回並選幹差遞解來申楊於昨日先經回滬投道銷差併聞范匪近來無人接濟拮据異常連發保險郵信四次至家籌欵有二次爲楊偵探搜獲云（盡） 
[續上海貨捐局禀總局文（爲議收回永裕公司碼頭事）]  
竊思該碼頭由商建造而公家必欲收回分年籌還造費者原以杜覬觎息爭競當日何等愼重既歸該公司經租則該商等有利可獲且墊費本息皆有著落在該商等享有此種利益宜如何仰體大憲愼重之心於地方公事力求裨益乃竟惟利是圖不顧大局懸掛洋旗勾串洋人專以偷漏捐欵爲得計是該碼頭之設不足以抵制外人適轉爲外人之導線不足以保全主權反以撤主權之樊籬非但與定章不符即質諸該商等原禀亦屬大相剌謬爲今之計莫若籌集鉅欵仍由公家將該碼頭設法收回庶足以資整頓好在本爲公家之物由公家收回自辦殊非與商民爭利可比且所認租費每年僅止一千較諸每年攤還之欵不敷尚鉅而核計該碼頭歳入租欵約在萬金以上即使無漏捐之弊該商等己大蒙其利公家則顯受其虧矧偷漏之數終年尤屬不資若俟其期滿再議則補還不敷之欵與今日收回之費所差無幾若聽其展限抵銷則遥遥無期公家之明損暗耗將伊於胡底先後統籌亦殊不值若以立案給諭於前忽人收回自辦恐於商情不使便尤有反汗之嫌使該公司果能確守定章自不能無故收回今該碼頭既有種種流弊該商等似難辭咎所謂自貽伊戚公家本有收回之權何所謂之反汗且造之欵本息清償該商等專利數年無絲毫之損更無所謂不便而况該碼頭之設立本以塞窺伺之萌今動轍用洋人出面難保不從而生心因端藉口引處入門後患將不堪設想更不僅捐局受其影響於大局所關尤非淺鮮此該碼頭之亟需設法收回也所有該碼頭墊造原數及每年息欵並每年出入租費各欵另繕清單恭呈鑒核倘能收回自辦應請嚴定妥章凡洋商及懸掛洋旗之小輪均不得租借停泊裝載貨物無論華洋商人均應照章完厘否則由局議罰庶主權可保　務可興如聽其所爲不圖挽救大逹輪步公司舉辦在即相率效尤則南巿一隅恐將歸諸外人勢力範圍之内而職局每年數十萬比較勢將無從征收此則知府等所爲鰓鰓過慮者焉可否仰乞憲台轉詳南洋督商憲飭下上海道憲同松滬捐厘總局憲籌撥欵項將永裕碼頭收回自辦則地方幸甚捐局幸甚謹就管見所及是否有當伏候批示施行（永） 
[俄國内亂近情]  
　　二十七日倫敦路透電云俄國華騷地方于禮拜六日有兵士五名警卒一名受傷二名斃命禮拜日有警察長夫婦二人兵士兩名遭槍斃亂黨尚無被捕者 
[英法艦隊赴俄海口游歷]  
　　神户西報載倫敦電云英國艦隊計戰鬥艦數艘巡洋艦七艘定于西七月間開赴俄國克倫司特脫海口俄國海軍少將威靈君定于西八月率領艦隊赴英國波資末斯海口游歷法國亦願于英國艦隊開往克倫司特脫海口時派巡洋艦一隊與之偕往 
[俄國猶太人切求援助]  
　　廿七日倫敦電云俄國國民院猶太人領袖會員數名電告倫敦之著名新聞記者胡爾夫謂比羅斯托克之事明係屠戮猶太人之端倪若非外人平涉則其勢不易阻遏其電文之結語曰願凡有櫂勢者之皆予我儕以臂助也 
[埃及人因案被捕]  
　　廿七日倫敦電云有埃及人三十五人與丹塔一案有涉業已被逮 
[西班牙皇大婚禮物之價值]  
　　倫敦支那報云西班牙皇大婚各國所送禮物計值英金十萬磅 
[俄皇將往克萊米亞]  
　　神户西報載倫敦電云俄皇將于下月挈眷前往克萊米亞 
[日本運船遇險續聞]  
　　廿七日東京電云日本運船遇險船員得救者原昨報所紀外尚有數人又有汽船一艘在佐渡島附近猝遇水雷惟幸得避免 
[舊金山需用巨欵]  
　　廿七日東京電云美總統羅斯福己將舊金山呈請籌借美金十兆元之禀件發交上下議院 
[美國戰艦用火之新法]  
　　廿七日東京電云美國海軍部大臣下令美國戰艦以油代薪試用 
[英國遣使賀瑙威國皇踐祚]  
　　廿七日倫敦電云瑙威國皇哈康第七踐祚英國惠爾斯親王夫婦己起程前往爲英皇之代表 
[英國海軍操演之成效]  
　　廿七日倫敦路透電云英國海軍操演弟一期之宗旨在試練徵調後備軍之法並考騐海岸防守之功效己于禮拜六告竣現悉其成效頗滿人意云譯字林報 
[猶太人之命運]  
　　二十七日栢林電云猶太人之在俄國比羅斯托克地方被殺者甚夥 
[俄國哥薩克兵與國民院聯合]  
　　二十七日柏林電云俄云俄國哥薩克兵有一隊懇請國民院保護其所有之利益而反抗陸軍大臣 
[俄國水手暴動]  
　　二十七日栢林電云俄國克倫斯特脫海口之水手皆起而作亂 
[英國議院于秋間開會]  
　　二十九日倫敦電云英國首相在下議院宣言謂政府擬令議院展期至西八九月間于秋間再行開會 
[英國戰艦互撞]  
　　二十九日倫敦電云英國海軍少將亞臺君之旂艦立蘇留興號與戰艦來密爾斯號互相衝撞兩艦皆屬于豫備軍者來密爾斯一艘己經曳之出險輪機皆己受損 
[英國反對黨之議作罷]  
　　二十九日倫敦電云英國反對黨貝爾福所擬修改政府議結教育條件一說己按投票法公定計反對者得三百四十一票贊成者僅一百七十一票因之作廢譯文圖報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奏天改辦統捐之籌議奉天]  
　　奉天將次改辦統捐飭財政局籌議已志前報嗣趙軍帥又札飭省城新民鐵嶺錦州通江遼陽營口安東昌圖各稅捐局傳集本地商董提議此事營口釐金局總辦忠太守駿因擬就辦法四端禀請察核一洋商與華商宜一體抽捐以昭公允也自洋人租界不准華官徵收捐欵以來而華商刁狡之徒往往匿身租界藉爲護符甚至有入洋籍附洋股販運貨物亦不繳捐者實屬大妨捐務蓋利之所在人所必爭爲淵毆魚勢所必至况奉省增設商埠開辦伊始洋商必日見其多若不未雨綢繆則漏巵伊於胡底擬請趁此統捐未辦以前於開設商埠與各國會議之際切實聲明此次改辦统捐實爲便利商務除去一切阻滯起見務令洋商與華商以後凡販運貨物出入均須一律遵照統捐新章輸納不得稍有歧異並捐局有在租界内稽查來往貨物之權限一稅則表亟宜釐定以照畫一也查現今各捐局稅則紛雜良田無一定準繩故不免有此輕彼重之處今既改爲統捐自廳整齊畫一但統捐數目非較前加重固未能以裕公家而捐費過多亦不足以抒商困必須輕重得宜乃可歷久而無弊擬請通核現年全省各項捐稅收欵比較成數以免輕重過相懸遠大約比曩時斗秤收數略加一二倍之譜即可相抵並請將應徵各項貨物由總局派專員調查齊全悉按現時全省價值折衷擬定合成銀數將來即按前估本百兩抽捐銀若干計算爲最妥善糧食亦然否則可將糧食分爲上中下三等上等某某宗每石抽銀若干中等某某宗每石抽銀若干下等某某宗每石抽銀若干如此辦理尤爲簡便凡各項貨物價目及估徵銀數即仿照海關稅則表格式刷印成張先期頒發通省各局一律照辦以免叅差但貨物價值時有漲落此後應由省局派員隨時調查應增應減或一月改訂一次或按季改訂一次先期頒行遵照以示均平而照核實一徵收海口出入捐欵宜預爲籌計以保利權也此次改辦統捐應從貨物入手總匯之欵抽起方爲挈領之圖按奉省貨物出入總匯之地則以營口一埠爲最而舉辦統捐亦莫名營口一埠爲難良因現在營口尚未交還洋户兩關並峙其由户關帆船出入貨物皆係華商尚易抽捐惟由洋關輪船出入貨物洋商向例販運貨物除正稅外再納子口半稅此外釐金及各項捐稅均不能過問實於正欵大有所失兹當財政竭蹶之時自應趁此開辦統捐設法籌補以免失此利權擬請咨行督辦海關稅務大臣札飭營口海關稅務司遵照並與各國領事議明凡洋商販運進口實在洋貨業由海關完過正稅及子口半稅持有單憑即應騐放不計外其餘並非眞實洋貨及他口之土貨運來本省銷售或本省之土貨運出口外銷售者均須與華商一律照納統捐至徵抽統捐時即由營口局派人隨同該關員役一體照貨徵抽查騐放行如此辦理庶華商既少影射之弊而洋商亦無抗違之端實於捐欵大有裨益倘洋商不肯認此統捐其次辦法即改抽於買主於貨物落地時應由貨先行照章輸納俟貨售出准其由買主照數扣抵想洋商以無損於已尚可易於順從凡貨物一經完過統捐應即發給聯票以俾通行而資利便貨一歸併統捐宜擇要設局以杜出入關頭而資周密也查奉省貨物出入之門户在西南則曰營口東南則曰大東溝東北則曰海龍曰公祖陵正北則曰昌圖西北則曰通江口正西則曰山關海或爲火車起點或爲水陸要衝均宜設立統捐行局杜截徴榷以收提綱挈領之效總局即設立於省城而遙制之外如復州葢平大孤山安東法庫門懷德鄭家屯錦州等處亦應設立分局以輔行局之不逮所有附近某局處應增設分卡若干臨時再爲斟酌再青泥窪旅順兩處火車來貨亦宜設法徵收惟該兩處現係日本租界自未便驟議設局可於該貨落地時在沿途車站設卡補徵葢從前俄國曾允我於沿途各火車站設立鐵路稅釐局今可恢復前章辦理以杜偷漏總之此次設立局卡宜注重奉省之邊陲而尋及於腹地使邊陲之門户既嚴則往來無偷漏之虞斯捐務自日有起色（丙） 
[正太鐵路往來要電]  
　　正太鐵路平定州軌道有碍村莊廬墓前經州牧與洋人商妥改道今又反覆兹將晉撫致唐侍郎電錄下 
　　北京督辦京漢鐵路唐侍郎鑒白羊墅軌道迭據路局委潘守胡令平定州姚牧等與叚長法勃爾勘議已允在河中修路免碍該村　井無不欣感嗣該段長改議將欲移入村内君情洶洶經安帥飭局電商旋據潘道電覆己飭按照原勘仍走村外以順輿情定議己三月餘矣今潘道又謂改道河中須費五萬如走村内僅佔破房十六間須知道線入村則全村震動居民勢不能安堵所爭實不在破房且井口爲養命之源該叚長謂井上築圍人從下汲將來必無法淘修小民身命相依若强之使從慮生事變此等窒礙之處在潘道固當目撃情形而法勃爾允讓於前翻悔於後西人向以信義爲重更不應若此乞鼎力維持仍令照原議辦理晉民頂祝無既壽佳（日） 
　　唐侍郎覆電云據正太鐵路潘道禀平定屬白羊墅繞道改線一案前因志道姚令咨商令工程師改道村外曾電禀安帥令工程司以改道須築堤費五萬金仍慮山水冲塌坡道倘走村邊僅佔破房十六間半泥井兩口似無大碍請電尊處核辦等情鄙意若鐵路猝遭水患于民命實有關係築路拆房若值無路可繞之時各路亦所常有請飭地方官設法勸導遷讓並派員偕該處段長及購地局員會勘所佔民房妥議優給價值及代挖新井庶路工與居民兩無虧損幸甚儀蒸（閏） 
[咨請會銜奏設湖南賑捐局武昌]  
　　湖南水災雖經各省籌解賑欵然尚不敷救濟湘撫龐中丞擬開辦湖南賑捐局以善其後己於日前咨商鄂督會銜出奏矣（八） 
[樹立鄉約寗波]  
　　關谿縣舉人陳訓正等擬籌集欵項樹立鄉約藉以衞禦地方日前具禀寗府己經喻太守准詞立安謂鄉約即警察先聲業己札飭慈谿縣妥爲保護（具） 
 
 

Page 10

 
 
[分咨調補武員南京]  
　　江督以江南提標中軍參將員缺查有常州營遊撃李永陞堪以升補又泰州營都司朱大斌籍隸本府應行迴避查有柘林營都司張克謨與之對調應即各赴調行又江西袁州恊副將員缺查有寗都營參將胡煦請補兹令先行赴任署理其現署實缺副將張運東堪以飭令回標等情現己分别咨行遵照矣（等） 
[催造教堂教士表鎭江]  
　　現蘇省憲再札洋務局嚴催各屬將教堂教士按月造報日昨丹徒縣己接到此札矣（再） 
[撫批富陽趙令革除點規杭州]  
　　署富陽縣趙大令寛到任未久即上一禀經撫憲批云據禀已悉州縣爲親民之官自以決去壅蔽體卹民艱爲第一要義所稱革門丁省訟費禁需索勤結案各節皆爲切中時弊他如籌辦學堂警察稽查客民各事宜亦均切實可行該令受事之初即能力除積習所見與俗吏迥異實深嘉許惟所稱該縣向有點規五百元悉以移充警察經費較諸自飽囊槖者因勝一籌然此種陋規實於公事有害地方官以爲取之書差而無傷殊不知書差將百倍取償於百姓而有辭也揆之於義自以另籌别欵革除此項陋規爲正辦仰布政司轉飭遵照繳（容） 
[游勇戳斃商人安慶]  
　　日前有游勇三人在東流縣張溪鎭地方肆行劫掠將販貨來省之吳某戳斃吳僅帶銅鈔百餘枚本洋四元而己現該處紳耆己禀請地方官緝捕（多） 
來函 
[振武宗社書記員報告]  
　　泗涇振武支社來函貴處創設振武宗社以除毒節巵强種保國爲宗旨登山一呼四方響應敝鄉當滬松之衝爲華婁青三色接壤人民輻輳吸烟甚多因集同志設立戒烟社會於本鎭道院衖内保嬰堂名曰泗涇振武支社曾於前月本月兩次開會并將鵝郎草圖依樣刷印分送商學界之入社者數十人報告戒絶者已十六人（中略）惟鴉片之流毒既深而嗎啡之害尤烈既經調查員查出售賣嗎啡乃代打藥針者先行禀官禁辦而抵制之法即乞賜教以便遵行（後畧）籨名人湯思尹馬作舟徐淮青王小雲張柏延徐際雲顔世香聞竹生楊守一秦樂山蕭冠臣馬士英戴詒孫唐覲侯許守型陶惠　顧杰人戴仲門楊舒翹陸子京姜頌夔宋子石張小齋張應六胡重威程寳均戴蘧生石景良秦潤芝馬幕周張品純曹靜華程稚秋趙寳生吳爕齋趙書堂戴子超秦蘭孫曹純甫胡惠兼吳匠川張潤甫汪衡山顧匯舟石爕山周廣之周學忠陶繼泉張壽生劉月亭○日本留學監獄專科生王作賓來函鴉片之害豈僅敲筋吸髓之物直滅國滅種这械也貴社戒烟靈便不禁雀躍敝鄉願設分社廣爲勸戒如蒙不棄請即賜貴社章程并鵝郎草圖說若干紙寄揚州東台安豐蕩王心山收函到後當即照章辦理竭力勸導以强種族而塞漏巵○嘉興振武支社莫藹人來函敝處於上月廿九日在北門外清凉庵由張君占企馬君息深與僕三人演說來賓三百餘人簽名者不少兹先將設誓諸君錄請登　（中畧）敝處自得貴社鵝郎草圖後遣人收採煎作濃膏和以培元開胃諸品送人賑之僉云有效（後畧）名錄于後莫藹人馬光文嚴嗣青吳杏齋馬息深盛星柏諸慧僧余翰臣曹幼泉楊師亮馬金濤徐藍田柴金澄○錦州啓新閱報社來函年前讀貴社簡章之後即擬在敝城設立戒烟社一處備方藥數種　有的欵再行推廣昨又接到奉天商會戒烟社來函勸令擴充奈敝社諸多未備一切茫然貴社風行己久所有辦法必盡善盡美望將章程圖說賜下以便仿行 
[商會經收舊金山賑款第二十八次清單]  
　　浙江餘姚蕭谷峰觀察捐助洋五百元正合亟登報以揚仁風 
[商會經收湖南水灾賑欵第五次清單]  
　　寗波師範學堂幹事員屠康侯司馬匯到該堂教員鍾憲鬯馬季明各兩元王經甫願麟如應惠吉陳一陽葉德之各一元事務員毛价臣張申之陳詠舲各兩元馮友笙六元學生董仲文張廣業朱鳳翻柯函三余陶薇王醒華汪紹踦各一元徐本彦童周道邵學炳合一元胡星聯王天瑞戴憲文戴贊生合一元朱謙益戴英奇蔡鏡澄陳清壽各五角王鴻儀四角鄥德緒李湖蓀各三角○馮氏敦本學堂教員學生馮怡鶴西元馮厚甫馮孟育馮友笙瘙董笙俞寳璇周善祥馮　官各一元許仁正六角郭乾楣五角許餘審何心揆徐馥棠各四角李熾卿俞草舲戴詠臯龔松齡俞逸卿各三角水菉君馮崧裕馮馥官馮信能馮運才各二角馮蕙卿馮義田各一角通學生銅元拾一枚○馮蔣氏一元吳馮氏十元俞馮氏周馮氏各四元沈馮氏三元馮徐氏二元陳女士銅元五枚○鄞縣高等小學堂教員學生馮子藩陳壽松楊汝棠各十元戴莘農林杏蓀應蕙生陳子輝李詰生各三元湯宜紹兩元馬廉吳家璿閒宗翰鄭寳清張顯烈俞良熙徐　顯孔照賢孔照寳各一元周學文十角王友仁鄔謨昌徐世烈凌賢溶范鴻鈞各五角勵世爵張世綯各四角董德康三角陳安清童曾康林萬烺徐文樑汪爾孝林在錫各兩角○鄞縣兩等小學堂教員學生陳鑑溪兩元范玉麟章和泉陳文卿陳雨田陳振初各一元鮑子蒓鮑子蕙合一元張美森六角郭本銘金世祿各四角王森祥李昭倫各三角顔全俞吳賢溱徐會熊李翊鋂施丹治丁丕埆各兩角○翰香小學堂校主陳隆澤十二元○進修學堂十二元○斐迪女學堂學生合大洋七元小洋三角銅元五枚○培元小學堂校員學生合大洋十元小洋廿八角○競進小學校校員學生合大洋六元小洋四角五分銅元八十八枚柯省三兩元余惠　六元鄔彭齡五角以上統共大洋一百八十二元小洋二百十二角五分銅元一百零九枚由江書記覺齋謹代收領當即合掣收照一紙仍交屠康侯司馬寄寗外謹登報章爲三湘七澤灾黎望雲叩謝 
　　今日尚有各省新聞及本埠新聞均列入一第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[運憲覊留清江揚州]  
　　趙部轉因淮北有緊要公事特於十二日親往辦理邇聞提督劉延帥以餘鹽局各事挽留熟商故須小住（引） 
[賄免親提揚州]  
　　江都縣蘆課書朱純卿爲業户及洲頭沙姓等以吞灾各事赴督憲節轅上控批府親提訊究刻經盧某向原告調處並賄上下衙門幸免提解（步） 
[電燈因大風走電鎭江]  
　　鎭江洋浮橋口電桿排列二十四晚大風震盪各電燈因之走電頃刻間似有無數火球自玻璃罩隙際下墜幸行人稀少電火又落入河内未致肇禍次日該公司即派工匠修理（工） 
[管帶追匪遇風覆舟蘇州]  
　　飛划右營管帶米都戎念一日赴無錫一帶巡哨有甲乙二巨梟聞風潛向蘇州逃逸都戎隨後追赶念五日風雨大作都戎緝匪心急只顧窮赶至十里亭河中坐舟忽被狂風吹覆都戎由艙中𨄤出始得救起（且） 
[蘇州風患兩志]  
　　念五日狂風大作蘇鄉滸墅關附近某航船被風吹覆坐客十七人僅得九人生還○同日胥門外新設之嗬囒水廠門前有一照墻亦被大風吹坍幸尚未傷人（康） 
[拿獲匪盜各情蘇州]  
　　巨梟董道寛經鍾堯階在安徵廬州府屬緝獲禀撫派船提解曾紀前報兹悉該梟已於念七日上午由鍾親解到省蘇撫飭發蘇州府訊辦○蘇鄉唯亭鎭盜案經元和縣孫大令懸賞五百金購緝迭經捕役先後拿獲七名雖經訊押並未供認兹由上海某包探獲解范李孔三盜到縣經大令訊得實係是案正盜釘鐐收禁至前獲之七名係屬無辜交保省釋（康） 
[監梟拒捕揚州]  
　　范公隄一帶私梟出入運司飭徐寳山都戎領炮船梭巡聞該梟竟敢抗拒徐不能敵因請運台加派多營恊捕（步） 
[湘撫飭派勇隊緝拿搶匪長沙]  
　　長沙縣東鄉與平江瀏陽湘陰等縣連界之錦繡淳化清泰尊陽各都地方近因米糧缺乏致有隔縣匪徒藉口饑荒攔入該境聚衆搶劫日前由各都團紳禀報到縣徐大令當即禀請撫憲龐劬帥札派勇隊馳赴該處緝捕並出示諭令紳民即日整頓團務晝夜嚴防遇有此等刁徒聚集立派團衆會同營哨差役協拿解案懲辦（車） 
[盜案破獲蕪湖]  
　　蕪湖縣捕役趙魁姚順陳亮等近日拿獲盜犯李小五子李經成吳三等八名解縣研訊供認行刦烏溪釐卡南關黄池無爲州四大案聞當塗縣己派差來蕪移提矣（九） 
[詳記漢口搶案傷人事漢口]  
　　念一夜盔頭巷何姓家被搶刀傷事主何介臣何係夾街潤記棧貴州號客家住盔頭巷匪徒來時僅十一點鐘約計十一二人有穿紫花布者有穿青衣者劈門而入先抛石灰包迷傷人眼然後持刀刦物大肆搜索何介臣與同居在錢店執業之馮老翁出爲攔阻匪連砍何背兩刀馮頭額一刀手膀一切砍斷露骨痛暈倒地匪始呼嘯而去黎明何家至夏口廳禀報失單所開約值六七百金又延醫疹治包費六十元四禮拜醫愈當行劫時巷口有警勇一人見匪人衆持刀不敢與敵至正街號召他勇同往則匪己無蹤矣錄漢報 
[滬城官事]  
　　候選通判熙别駕光昨日到道禀辭回蕪湖公幹○委辦日本江西留學生監督教習候補縣金子才明府保權昨由江西來申住長發棧午後到道禀見並定日内起程赴日○候選按經歷王耀寰參軍震昨日到道禀呈户部曾侍郎廣漢公信一件○閔行釐局委員金籛蓀明府兆蕃近因勸辦順直賑捐出力蒙保以知府留省補用昨日到道禀知○法廨委員陳楚生大令兼貨捐局管庫事宜昨日到道禀知請假數日押解總局餉銀赴蘇○稽查官輪委員沈太守鳳韶由蘇公回飭丁到道禀請感冒假三天○候補道虞洽卿觀察和德又會辦金陵商礦滬局事宜丁又雲部郎寳晟又委辦水利局崔儀臣直剌鴻翥昨均因公到道拜會禀見○前福建銅元局總辦候補道馬觀察景融昨至道轅辭行赴蘇○前上海縣裴浩庭明府大中昨日到縣拜會（合） 
[滬道赴蘇]  
　　滬道瑞觀察因有要公並賀蘇撫陳筱帥夫人帨辰准于今日偕同虞洽卿觀察同赴蘇省昨日傳諭屬下各員毋庸詣轅並碼頭迎送（事） 
[糧道擇期返蘇]  
　　江蘇糧道陸申甫觀察以各屬漕米尚有三萬餘石迄未解竣故擇期先行回蘇所有未繳之米催令總辦童米蓀太守飭知各屬毋得再延以便兌竣撤局（寳） 
[請給護照赴日考察礦産]  
　　五金練礦公司經辨黄有貴近欲隨帶同伴三人往日本長崎各處考察礦産昨日函诅滬道瑞觀察給發護照啓行（事） 
[記徐家滙西塾運動會]  
　　徐家匯天主堂内向有西塾教習各國語言文字前日午後五時開運動會諸生到者百數十人勇技道推法領事署書記張君伯生之長公子爲冠南洋震旦及在滬各學校學生往觀之人甚多至七時始散（興） 
[實業學堂成立有期]  
　　本埠鮮肉莊業公議設立實業學堂教育該業子弟已在邑廟豫園香雪堂會議設立學堂宗旨各同業均願賛成行行助資成立之期當可不遠聞並須延聘教習訓練步代舉辦團操云（尺） 
[議創烟膏學堂續志]  
　　學董姚子讓君在滬議創烟膏業學堂已紀前報前日各烟館主齊集邑廟會議由議員楊伯龍君宣佈設立學堂之主義時有滬北廣幇之業此者亦欲附入爲本幫所阻廣幇定欲幇同賛成楊君令該業人先行籌欵以助學費聞設學在亭橋西首小蓬萊内擇五月初十在萃秀堂再開特别大會一次云 
[寳山縣查覆界外洋商店業]  
　　寳山縣境結一圖等處曾由滬道訪聞仍有英日洋商在彼開設酒肆行棧經瑞觀察札行寳邑王大令查復在案兹經王大令查得鐵路之西有日商李東洋蛋行一家鐵路側有日商西合會蛋行一家天通菴南有日商仁烟仲蛋行一家結一圖有英商愛會司福康酒店客棧一家昨己禀復瑞觀察分别照會該管領事飭令遷移矣（宜） 
 
 

Page 18

 
 
[道憲通飭密拿匪棍]  
　　滬道瑞觀察近奉江督密飭訪拿滬地匪棍及偷捐逃稅等犯昨日札發各犯住處姓氏通飭所屬縣局就近密拿解辦毋任漏網（事） 
[頒到巡警部各員辦事戎服]  
　　總工程局總董前經商准關道瑞觀察咨請北洋巡警部給發辦事各人員所穿戎服一套以便仿造己紀前報兹己頒到式樣昨經瑞觀察函知局董飭領（寳） 
[飭局詳報罰欵]  
　　關道瑞觀察以浦東各處設立之巡防局及總巡局辦理案件判罰煤油動輙數十箱至百餘箱此項罰欵未據局員造册呈報究竟作何用處無案可查昨因行知各該局員於即日起嗣後遇有罰欵存局與否或充何項善舉概宜切實詳報毋得含混致滋疑竇（寳） 
[警部侍郎服藥贈匾]  
　　警部侍郎鎭國將軍毓朗近服滬上中法藥房艾羅補腦汁有效書贈志立懦夫四字匾額由安司馬鍾愷因公赴滬之便帶至道轅於昨日送往該藥房懸掛（宜） 
[大令騐屍]  
　　閘北施粥廠後十圖界内義塜地上昨晨有男屍一具年約三十歲秃髮赤足身穿白布衫褲頸項刀砍血肉模糊喉管己斷左肩上有刀痕三處深約數分脅右下刀傷一處離屍身西首百餘步十一圖界内又有血汩一處血水盈盈寛約數尺似係將屍謀斃後移至塜上當由両圖地保徐子良陸正祥同投上海縣報騐縣尊汪大令於午後四句鐘帶同刑仵蒞騐屬實飭報善堂棺殮發封標記並諭十圖地保帮同十一圖查緝兇手解辦（力） 
[自縊求請免騐]  
　　浦東二十三保十二圖地保楊開泰昨日投縣報稱圖内有剃頭匠吉福生之妻陳氏前晚自縊身死求請蒞驗等情旋有吉福生及陳氏之兄投縣求免大令准之（宜） 
[派捕勘緝盜案]  
　　浦東總巡前日緝獲搶刧二十二保四十二圖某姓家之盜犯三名解縣訊究汪大令以閔行鎭十八保十圖魏沈氏家亦遭盜劫昨故密派捕役會同該處訊地下鄉勘緝（宜） 
[補記記訊侍者供詞]  
　　法總辦辣非利也君之侍者朱良生因患瘋癲潛入辣君臥室經人拘押捕房辣君疑朱有謀害情事照會法署請繙譯官及讞員陳大令駕蒞大自鳴鐘捕房會訊已志前報緣關防嚴密所有供詞未經登載兹悉是日朱供正月十九夜小的事畢已臥忽有人在夢中喚起不知何往及至驚醒已在總辦臥室實無謀害之意大令駁詰至再朱又喃喃胡語因商諸魏繙譯官及辣君飭仍遷押候解公堂覆訊（興） 
[上海縣案]  
　　西門外巡局函解顔儉控張臘子串拐伊子一案到賜當晚經汪大令訊究顔供推車度日與妻子住西門外四月間因事回江北原籍子被拐匿有張臘子來家向妻聲稱係陳某與楊某誘去妻咉小的胞兄隨張尋覓迄無蹤跡張亦避匿不面小的返滬始悉由張串拐己賣於某粤人帶赴廣東求究質之張供顔子實被陳楊二人拐出陳己脫逃小的己將其妻楊氏與楊某扭控法捕房解　訊押實無串拐之事大令得供判張交保候移查法公堂有無二犯再行訊斷○蕭沈氏喊稱被夫毆打求騐等情亦奉訊究氏供嫁蕭多年近因蕭與蕩婦姘識久不歸家日用無著不得已尋見勸諫反遭凶毆求究大令判候查明批示○小工林阿毛控同業王仁貴借錢不遂糾同林良行等凶毆致傷頭額求騐質之林良行供係阿毛之姪　叔及王仁貴等小工六人租同屋居近有來滬　茶葉之同鄉人某甲將洋一元寄予房東放在布衫袋内後忽不見叔父强誣小的所竊不服相爭叔即動武肆毆自磕缸上受傷王仁貴供無借洋糾毆情事因阿毛誣姪竊洋好　相勸有之大令以情節支離叱逐出外○張培松所駕小船内有線鎗刀械由探獲解道憲發　訊押經汪大令查得浙江烏程縣某姓被搶案内張亦同往夥刦昨日帶出研究何人爲首分贓若干詎張堅賴不認因判釘镣還押候再覆究（宜） 
[總工程局紀案]  
　　愼記船號金永年沙船上耆民蔣金泉禀稱有高梁酒四簍雇簽船户許阿滎裝送吳淞萬隆醬園忽被攙水求請究辦孫明府判令將貨裝回騐明再核○籮間夫頭張順和控俞伯題橋航船户趙秋　及夥朱炳挑盜賣朱根生倩裝之黄豆一担混入教帮船内賣去求究亦經明府提訊張供前趙投控小的之夥大三子吞布一塊奉斷照賠今趙貪小被小的　出求恩明斷明府判趙朱合賠洋十元并張缴賠之洋十元候傳延記布號具領（尺） 
[會訊案二則]  
　　俄國書信館控董大俊張子祥竊信面　票經捕房解廨奉關司馬於前日會訊未結昨早俄副領事柏勒典君帶同繙譯薄廨會同襄　孫明府覆訊捕頭將董張送案禀稱該書信館主人於西歷六月八號函報捕房振探拘拿董張二犯惟並未查到贓誠祇在董處抄出鎖匙四把請鑒質之董供在書信館四年經理收發信件兼售郵票如華人購用數角向由小的處出售洋人購五元十元均由洋東經手所有售剩零票　洋向洋東購下轉售從無錯謨不能作弊實　經指明府詰鎖匙何來董　一　寫字房門一係帳檯一係小的衣箱一係家中門户明府又問此種鑰匙能開銀箱與否答稱不能質之張子祥供在洋東處爲傭失竊之事並不知情栢君謂該原告曾稱失竊之處並無外人能到是以甚爲可疑明府謂今日原告未至不能質証遂與栢君訂下禮拜四午前傳同原告質訊董張仍交捕房帶回管押○德商天福洋行控華人葉菊尊不付貨價奉關司馬傳案於前日午後會同德副領事師謀君提訊天福洋人投稱葉欠本行貨銀一百八十餘兩請追質之葉堅求寛限措繳司馬判交的保限二十天如數繳清如違提案押追（力） 
[公共公廨早堂案]  
　　過犯徐春元即王春元於去冬罷巿時在公共租界强搶施龍泉周寳懷應德元等各店衣服洋元兹經包探米順拿獲傳同各失主施龍泉等解究關司馬商之美安副領事判押捕房五年○陳裕生在蘇州盤門船上竊主人郭仲怡衣箱一只内有洋九十元並綢衣各物逃至上海由郭發電知照滬友席永清報探拿獲解案請究司馬以犯案乃在界外判將人贓一併移遞蘇州吳縣就近傳失主訊領○流氓陳榮寳在租界内攫取金戒衣物逃逸經探拘究司馬判押捕房兩月○王阿榮竊戴金亭竹布褲紀阿梁攫周竹卿家孩鐲王阿三竊苗富保家銅吊各物由捕解究判各押一月○姜阿東因德商天福洋人控告投案請訊判交保訂期訊奪○張阿三向黄汝其租腳踏車一輛至高惟昌車號内拆做售賣由高向黄報知投廨控究判張押半年高開釋○周阿康竊對時表李杏生騙潘吉堂綢衣由捕解辦判各押兩月○桂榮生李琴華陳文彩葛桂生藉端將王阿鰲打傷由捕解究判各押七天○周連寳在路發瘋由捕解請安插判送棲流所醫治○戚道生姚花左張詩增章成文周阿二韓德來章裕才姚錫卿沈言林各工人因細事相打將江公卿等毆傷報捕解究判一併押候下禮拜二解訊（當） 
[法租界捕房事]  
　　某客棧主扭控張裕發竊皮箱一只捕頭立飭包探往查當經查得所控不實諭令押候解堂訊核○江金福前晚見某甲手持鈔票多張在某錢莊兌洋佯言有洋出兌騙取鈔票五元圖逸被包探撞見拘入捕房押究○道憲訪案内之流氓陳阿法避匿法界昨被包探查獲押候解堂訊辦（興） 
[美租界捕房事]  
　　孫大順在海寗路被流氓阿二等糾衆兇毆搶去洋二十餘元報由捕房飭探朱子藩查拿送辦○西華得路竹噐店主婦余吳氏與夥洪竹元結算工資起釁互毆由捕一併拘究奉飭氏自投公廨控告○朱榮華報稱有金記根朱春陽在門首互毆致碎玻璃牕多扇向論被毆請究奉飭自投公廨控告○陸阿三竊北河南路王周氏家綢布衣十餘件由捕拘獲押辦○西華得路施祥明之女年十八歲前晚忽失所在由施報請訪查捕頭允之○西華得路陸毛毛與對隣洋房出店某甲互毆由西婦一併送究捕頭以事屬細徵斥釋（似） 
 
