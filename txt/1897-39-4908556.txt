# 1934 - 39 - 4908556

 

Page 1

 
 
[第三次印二十四史告成] [  圖書集成局啓]  
　　二十四史一書上自遷史下迄橫雲山人明史稿數千年理亂治忽畢備於中誠我人所不可不讀者也本局前曾二次排印甫經寒暑插架頓空茲復第三次印成墨色紙張較前益爲精美分裝三百九十二本盛以文木箱三口仍核定實價洋銀五十圓諸君子有欲葄史功深者盍選購一編以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書臚列治法斧藻羣言足稱黄岐之功臣靑　之盤業誠醫學入門之階梯刊印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[論禁賭須自官吏始]  
　　西人每言中國之事大率誤於官吏官而貪吏則因之愈貪官而酷吏則因之更酷民窮財盡職是之由由今觀之豈特如西人所言而已哉官卽不貪而吏以貪導之於是天下鮮不貪之官官卽不酷而吏以酷教之於是天下鮮不酷之官官多貪則民難安業矣官多酷則民不聊生矣是中國之事誤於官者實皆誤於吏也然而中國之官可以無吏乎不能也地方情形官不若吏之熟公事例案官不若吏之諳今世之官惟自幕道中進身者稍解政體此外正途人員多失之迂捐納人員多失之俗保舉人員又多失之浮一遇辦公事件惟以幕賓爲指南而幕賓惟以各房成案爲藍本苟舍吏而不用則倀倀何之矣外任之官一任三年多至六年必行遷擢以故地方情形官不若吏之熟而吏遂得一切上下其手官欲興利以便民吏必梗之使利不遽興官欲除弊以儆民吏必撓之使弊不盡除今日之厲禁莫如烟賭二者姑弗論官之自嗜烟賭也卽官眞惡烟而不能禁吏之嗜烟則禁烟之令何以行於民官眞惡賭而不能禁吏之嗜賭則禁賭之令何以行於民烟之流弊使民爲餓莩賭之流弊使民爲盜賊二者相較賭害尤烈近閲報紀粤東制府斥革犯賭書吏一事可謂得爲政之要矣事見上年十二月廿一日本報所紀嶺南梅訊之第三節略云督轅房吏容留匪人私收白鴿賭票督憲聞而震怒飭一併拘解南海番禺二縣訊懲旋又牌示轅門略謂今將本部堂衙門犯事革退書吏十六名開列於後計開鹽政值年典吏王同新何同森鹽政房典吏霍又新王嘉猷方國才王德清王彤恩王承祖何樑芳東卷房典吏黎民安東卷房帮書黎禮臣東稿房掌案李道威關務房稿書康廣業鹽政房稿書梁俊以上十六名永遠革除不準復充并不准入頭門如違重責飭兩縣暫行監禁聽候傳枷特示此一事也説者謂各省督撫房書吏向皆體面優崇排塲闊綽下屬官員莫不仰其鼻息或面團團作富家翁或且烜赫頭銜榮登仕路此輩卽或有遇斥革不過一二人暗中仍可把持公事時日稍久不難營謀復充從未聞斥革至十數名之多且盡法懲辦如此案者得無疑制軍之已甚不知粤東大患在賭博盜賊二者而賭博實爲盜賊之根源向聞粤東通省無業遊民恃賭博爲生者不可以數計倘一旦禁絶若輩無以爲生惟有梃而走險是驅無數之民爲盜賊也然竟不禁賭則因賭傾家者亦必流爲盜賊二害相因曷若先去一害而後一害可以除况大吏能爲民除弊必能爲民興利安見若干恃賭爲生之人舍此别無生計乎旣欲禁賭固宜法行自上否則豺狼當道安問狐狸徒取一二民間之小賭懲責之而肘腋之閒實爲賭窟其如法令何制府殆深有見於此而毅然斥革之且非僅斥革其名而已意必如江寗府柯太尊之親自查察弗使若輩仍復盤踞衙署而後奉公守法之吏得以見長而自效夫豈得謂之已甚哉抑又思之以法令治吏猶治其末也苟其本必也行西漢之法使士人徵辟爲吏卽由曹掾擢爲牧令而後吏之源清卽官之源亦清又須久任牧令使熟習地方民情而後吏不能欺此亦漢法也三代以下惟兩漢吏治最爲近古職此之由故因粤東制府斥革犯賭書吏之事而推廣言之以爲秉鈞者告 
[建業春聲]  
　　金陵訪事友人來函云元旦令節江督劉制軍率在省文武印委各官赴萬壽宮拜牌行禮齊穿朝服鵠立分班贊禮生在旁引贊以次拜跪如儀維時殿陛内外張燈結彩鋪設整齊在宮執事人員無不肅雍將事禮成而退天已微明督憲分飭各員赴各廟拈香文廟委洋務局徐觀察壽朋武廟委城内保甲局馬觀察聲煥文昌廟委善後局懋觀察績均遵飭詣廟恭代少頃各官排導俱趨督轅禀賀年禧然後就官廳内團拜翌晨在城文武各員均穿公服乘坐　轎出朝陽門行迎春之禮旗旄導前　卒擁後中間彩亭鼓吹熱閙逾恒近數日來城廂内外冠蓋紛紜輿焉絡繹不絶於道民間亦皆此來彼往衣頂輝煌逢人道賀語語吉祥兼之天公做美故新年景况頗不寂然○江寍藩司松方伯壽因去臘圜法日壞錢商居奇以致銀價跌落錢價益昻小民受累亟圖整頓幸有由滬裝來第二起新錢計六千數百吊當卽飭傳經紀發兌各錢莊以資接濟而市價仍舊未平方伯廼頒發告示曉諭錢商曁居民人等一體知悉略謂奸商困民情殊可惡自諭之後仰錢業董事遵照不准故抑洋價限三日内英洋每元兌錢須滿一千文之數否則本司當禀明督憲仿行鈔幣之法由官鑄造錢票萬張每張值大錢一千文發交市面通用有阻撓者援案照辦云云於日錢價稍鬆前幾日每洋兌錢僅值八百四十文者漸漲至九百二三十文迨除夕洋價怱又跌落然小民已受惠不淺矣○某甲夫婦二人子女皆幼在洪武街賃屋三椽開設雜貨店鋪眷口寓居店後於客臘除夕之前一日二更時候闔户就寢甲婦忽醒見牀頭火起紅徹帷帳滿房烟霧四塞情急逾常當卽喚醒其夫下牀撲救復向牀中視其子女其女則穩睡無恙急携以起其子則已焦頭爛額聲息全無倉皇之間高呼救命經店夥隣右奔入吸水噴灌火勢始平得就撲滅然終莫測其致火之由逮檢視牀脚下銅火爐灰猶未冷或疑卽此肇禍亦未可知○每届年關馬扁一流人與夫鼠竊狗偷之輩皆以妙手空空試其長技有鄉户擔荷猪肉來城售賣息肩道旁旋有某甲向之部價并檢取猪肉一大塊約重三四十斤指對面房宅告鄉户曰此朱姓院房也吾係渠家傭僕俟肩入與主母閲視如其合意卽留肉給價否則退還原貨鄉户允諾甲卽負肉以進門者詰其爲誰則答云我肉店夥也前日爾主人囑送肉來今始送上未知其能中主人之意否且言且行門者遂姑置勿問詎甲竟穿堂而過及達後户又有一傭媼詢之答以主母囑送肉來檢視半晌又不合意令人氣悶口中呶呶不已意出後户而去未幾大門外鄉户跑入亂嚷曰取去猪肉胡不給價門者未解其故仍令俟立門外入詢主人則俱高臥未起詢及傭媼媼據所見告之遂禀知主人出而呵逐鄉户鄉户不服朱姓大怒　飭門丁送局查辦經旁觀代爲緩頰根究其事廼恍然於被甲之騙也○又有竊賊夜入大石橋某姓家廚房 
 
 

Page 2

 
 
時僕媼等皆已睡熟几案上剩酒殘肴猶未收拾賊卽飽餐畢轉入堂前將報時鐘一架攫取開大門而去比曉家人等始知被竊然已無從查緝矣 
[潯陽年景]  
　　九江訪事人云稽查輪船委員兼保甲總巡吳儀生明府與義渡局委員涂子良叅軍於初四日同舟晉省蓋以拜賀上憲年禧也○總辦湖口厘局聨敷靑太守辦理厘務頗爲認眞恐新年商船取巧偷漏乃坐官舫親赴各卡巡查於初四日過潯便道叩賀鎭道憲年禧○湖口縣徐雲階彭澤縣黄叔希兩明府均於初四日到潯叩賀鎭道府憲年禧并拜同寅旋各回署○二套口厘卡委員張振之明府亦於初四日來城叩賀憲節○育嬰堂委員蔡次眉二尹浙江人上憲以其熟悉蠶桑之事札委赴浙採辦桑秧二萬本於初五日附鄱陽輪船東下○九江於初二日得雪已紀前報初三四日大放晴光雪已融盡初五夜忽又雪花紛飛至初六晚未止平地積至二寸餘説者謂春雪不宜多也○有湖北靑山划船一艘爲各店鋪裝載信貨卽在九江度歲元日之夜舟子燃燭高臥詎料燭花落在枕上將舟子右手燒損竟成廢人是亦无妄之災也 
[信局罷市述聞]  
　　鎭江訪事友人來函云中國郵政局歸各海關税務司管轄均於今年元旦開辦所有長江各民局信袋均交郵局遞寄鎭江郵政局現設在騐貨廠後洋房内其郵政一切章程貼於洋關大門邇日各商民信函槪投局遞寄絡繹不絶局中司事異常忙碌鎭地各民信局不知何故相率罷市聞同業公議據情禀明常鎭道税務司候批矣 
[尼庵小火]  
　　南京訪事友人來函云牽牛巷有炎帝庵向係二女僧住侍日前香積廚中誤遺火種致祝融氏投袂而起闔菴尼衆惶駭喊救經鄰佑奔赴灌救幸人手衆多得卽息滅僅燬去廚屋三椽並未殃及他所亦云幸矣 
[祀神遺火]  
　　杭州訪事人云去臘廿七夜太平橋吳娃紙坊因年終諸事逢吉買牲醴之資祀神以答其貺拜跪旣畢施放爆竹飛火著於紙堆之上未及覺察店主人及夥友等正在飲福忽聞火煤之氣旋見滿室烟薰急爲尋視火已通紅赶卽汲水救熄而板壁已成焦灼又正月初四夜居民人等以俗傳初五日爲財神誕每於先一夜爇一瓣心香爲豚蹄之祝蓋以世上惟錢神之力最大飢我飽我惟神是賴不可不虔祀之以冀紫標黄榜源源而來西大街張姓亦知王夷甫口不言阿堵物未免寒瘦可憐因亦循例爲祀神之舉不意爆火飛入樓上紙窓中一時烈焰騰空紅光四照急卽喊救鄰右聞聲　集相助爲理得卽救滅未致釀成巨災或曰李賀失火殆卽爲韓子送窮也是則神非禍之而仍有以福之矣 
[孤山梅汛]  
　　杭州訪事人云杭垣大街小巷傾棄垃圾向由防軍營勇打掃清潔自甲午年日人肇釁各勇丁調赴海防留省駐紥者又因操防嚴密不暇兼顧以致堆積滿巷污穢不堪仁錢兩邑尊出示勸諭居民按日輸捐以一文起至十文止發給印簿由地保收取雇夫清理法誠至善無如所捐錢文大半皆出於大街店鋪而地保祗知歛錢肥己僅將通衢要道略爲收拾至小街僻巷不一顧問納污藏垢穢氣薰蒸首府林迪臣太守去歲考試東城加課題中有清理街道議一條乃於前列諸卷中採擇良法酌定章程遴選誠實紳董分叚設立清道局所有捐項由董事經收發給聨單按月報銷以歸核實聞俟開印後卽須舉辦矣○杭地去年銀根緊急拆息甚重而制錢尤極缺乏幸賴官錢局兌換銀元兼搭制錢每元定價九百五十文至除夕錢局持爲放價每元可兌一千文市上不敢過减貧民於此不無稍有裨益也○浙江學憲徐季和大宗師去年舉行科試尚有衢嚴兩府未考兹已行文衢屬定於正月二十八日取齊宗師擬於二十五日由杭起馬案臨衢州想諸文士皆當磨厲以須及鋒而試矣○馬市街醬園弄口陳孝廉家於新正初四夜間鼉更三躍有竊賊四人由牆跳入内室手持利刃將陳姓家中人逼赫一隅叱之曰如敢聲張當取爾等頭爲溺器家人見此情形心驚股慄蝟伏噤聲任其翻箱倒篋搜括一空從容而去孝廉俟賊去後始敢高聲呼救迨鄰里聞聲四出代爲追尋而賊已遠遁無蹤無從拿獲後查點失去各物件約值二百餘千翌日報縣緝拿未識以後能否擒獲也 
[秣陵官話]  
　　督轅牌示淮安城守叅將謝得龍勒令休致遺缺以記名總兵張邦才請補藩轅牌示署泰州翁延年撤省察看遺缺應飭准補泰州陸銑卽赴新任又牌示高由州錢錫賓因病請假所遺員缺以知州章邦直署理 
[雲間雪景]  
　　松江訪事人云松郡自入臘以後陰雲密布雨水連綿各項生意中人奔走城鄉莫不以路滑泥泞有行不得哥哥之歎詎至除夕之夜漏將四轉朔風凛冽寒氣副人獻歲初朝碧翁翁大放晴曦祥光普照惟是峭寒益形砭骨雖飲屠蘇之酒而體不回温初五日滴水欲冰寒威尤甚入夜咸蠶裏於吉貝花中猶覺被池如鐵不意鼉更將近五下滕六君忽然惠臨碎玉敲氷聲聞鴛瓦至破曉時已裝出瓊瑶世界翌日下午雪點稍停至黄昏時六出祥霙又復任情狂舞推窓四望一白無垠統計前後積雪約得二寸許誰謂雪兆豐年固宜於冬而不宜於春乎試叩蒼蒼者而一卜之○新正初二日爲立春之期松郡府縣以下各官例行　春之禮陳蓉曙太尊適抱清恙未克躬親爰委華亭縣葛江邨明府庖代是日十二下鐘時華亭葛邑尊婁縣姚邑尊偕同府華婁三學廣文並經知兩廳華婁典史均朝服朝冠乘坐大轎排齊全副儀仗迤邐出東門至紫陽宮降輿入内拈香事畢卽將芒神春牛迎迓進城直抵府署大堂安設東隅各官再行三叩首禮旣而手執五彩色鞭挨次向春牛三舉名爲打春亦相沿之禮也○茸城鐘亭橋堍某整容店本月初三夜三鼓時竈房中忽不戒於火其光熊熊勢將冐穿屋頂時店主等均在睡鄉茫無知覺幸經東鄰某茶肆中人瞥見當卽大聲呼喊羣起施救得以立時撲滅翌日店主倩巫祝之徒在店中解禳並衣冠向各鄰家道謝○松俗每届新正小本營生者必以五色籖及牌九籖等與人互角輸贏聊博蠅頭小利其勝者則取糖造各項人物而去若負則向腰纒解飛蚨以爲酬習俗相沿牢不可破松府陳太尊訪聞其事以此種行徑實與賭博無異且城廂内外茶肆中到處皆然终年不輟爰於去臘出示嚴禁犯則提究不貸故今歲履端以後普照寺東嶽廟兩處作糖果生涯者雖不免偶焉一試然此作彼輟究不敢明目張膽視禁令如弁髦也 
[麋臺近事]  
　　蘇州訪事人云省垣茶館林立向無兼售洋烟之處近年以來有牟利之徒以鴉片獲利較厚爰於茶肆内添設烟榻俾品茗之餘一榻橫陳可以吞雲吐霧去歲除夕元妙觀東首著名茶肆玉樓春以兼售洋烟男女混雜爲長洲縣王大令將房屋發封新正初旬大令復親至各茶館查勘查至玉壽仙見一婦人手提銅壺下樓大令問此婦何來茶館夥答以樓上係館主杜姓住家此乃傭婦下樓提水大令遂登樓查視果如所語因予限三日將住家遷出延干封屋諭畢回署初七日吳縣項明府繕出告示一道遍貼通衢示中亦禁止各茶館不准兼售洋烟如已設榻者限五日内一律撤去此示一出盤門外留香閣第一樓以及春風得意樓皆相率停歇擬禀請商務局憲爲之轉圜以後若何容俟續聞再錄○安徽人張某俢稱開設自來火公司賃屋於西善長巷内門前高懸虎頭牌并貼有自來火公司字樣到處招摇撞騙向人集股未及三月已被騙銀二萬兩之譜至新正初八日經人覷出破綻約同受騙之人將張扭至吳縣署請究項明府提訊之下張供詞游移并誣扳同居之某姓明府卽飭差提某後知某宦游於外差役爰將其家人拘案明府飭看管候訊○初六夜二更後包衙前胡姓家獲住年約二十左右之小竊一名觀其頂則八千根煩惱絲已如牛山之濯濯自稱其父前任某縣主簿見棄後無所依賴遁入空門現爲師父責逐凍餒交加不得已出此下策胡聞其語深爲憐惜乃給以衣食釋之使去 
[菓核生絲]  
　　蠶有家蠶野蠶之分家蠶則由養育而成野蠶則產自樹間人採取其絲以紡織二物均堪製造綢匹至樹絲一物向未聞 
 
 

Page 3

 
 
可以製物者近有博物家在非洲東南之馬朥牙士加島查出一種樹名芳念巴勞奴於其菓核中生有絲條長約寸半靭若蠶絲土人用作軟枕墊褥等物法人薛喀攷其用處謂可推廣爲用無窮倘將來能精巧其製紡織以代蠶絲其利用於人不淺矣錄叻報 
[電光育物]  
　　四年前美國漫山秋塞芝省之阿林登鎭有老圃名勞孫者曾以電光用之園圃獲利豐厚電光之能感草木彼於一千八百八十六年始知之緣彼時阿林登鎭各街均設電燈内有一燈設近其園光照於花池池中草木受光後立卽生發其長成過於園中各花嗣經老圃查悉此因電光之故遂於草木屋内設一電燈試一二季後知同一土地冬季種生菜紅羅蔔若感以電光所產較速菜亦較　老圃之草木屋内自用電燈以來所獲之利百分中加二十五分至四十分不等云云是亦聞所未聞之事也錄叻報 
[藥漿種就]  
　　叻報云西貢法國醫生野仙前因粤港時疫現往查究因格得治之之法其藥略如痘漿之狀以最壯之馬種之而後取其漿水以治患疫之人前者孟買國家曾經函請其藥惟該醫以藥種無多倉猝又難卽得爲辭兹聞該醫已廣種此漿不日卽可收成寄往孟買等處以療民病竊謂叻地近來已漸見有此等時症倘其藥果能起死則託其代製若干寄來叻地亦未嘗非拯救民生挽回氣運之一道也 
[英税年報]  
　　英國督理内地税課大臣督理關税大臣等均將一千八百九十五年起至九十六年止所收内地税課及各關關税分由各大臣造具年報案現造之年報與去歲一年所收大宗税課無不條分縷晰閲兩處年報覺内地税課大臣所報者尤爲緊要按去歲一年中英廷内地各項税課共進七千一百五十萬六千八百十磅由此總欵提出六千四百二十九萬六千四百七十八磅撥歸政府使用其餘七百二十一萬零三百三十二磅歸各地分用本年所進内地税課較前一年加增六百十三萬八千二百五十三磅其税課加增尤多者無過於死人遺產所交之課核其數較一千八百九十四五年所收税課加增三百十九萬四千二百廿三磅其次收課較多者係印花票課一項此項實增一百五十萬零五千八百九十磅内地銷用貨物所交之課加增一百零八萬零九百八十七磅進項税地税及住房之税等三項所增不過三十五萬七千一百五十三磅其中三十三萬三千四百八十二磅增自進項税至於海關關税則於一千八百九十五年至九十六年共進二千一百二十一萬三千四百四十七磅此乃一千八百七十年以後年分中所收極巨之數酒税一項於近二十年中逐漸减少今復加增較九十四五年多進十一萬一千九百五十四磅茶葉一項銷售殊多一千八百九十五年至九十六年共銷英權二百二十五兆十四萬八千六百二十磅生烟熟烟烟捲自九十五年至九十六年共交税課計英權六十九兆五十五萬一千九百五十磅錄官書局彚報 
[内渡被拘]  
　　叻報云聞有漢奸潘姓係浙江人其胞史某在閩爲候補通判已則在臺私上日人條陳若干條充爲華幕友狐假虎威殘害百姓謀奪財物指殺臺人不少數月之久獲金三萬有奇後慮日官訪聞遂私自内渡先是有臺民李姓者一家八口被潘誣以蜚語致傷慘戮僅李一人逃入内山嗣聞潘姓滿載而歸隨帶二十餘人赶赴厦門在寮仔後地方萬安客棧内與潘爲難經客店主人報知中府劉毓仲協戎帶兵前往將潘李兩人帶交厦防廳張文川司馬審辦不知賢長官如何訊斷也 
[十洲春色]  
　　寍波訪事人云寍郡老城隍廟每年於除日將晚時老幼婦女均到廟坐夜以爲可以焚修來世去歲除夕廟祝以歴届香火之盛循例於前後大殿及官廳兩廊等處高燒樺燭照耀通明大殿上唱演南詞以娛神聽廟之内外香燭食物水果等攤多於平昔數们天明居人之來進香者尤絡繹不絶江湖賣技以及小本營生者莫不趁此良辰以卜一年利市也○地方小竊苟得捕役留心緝捕斷不至層見疉出肆無忌憚况各城門有巡城之兵勇各段有保甲之巡查彼此認眞梭察則胠篋之徒焉能施其伎倆乃不謂近來寍郡城廂内外失物之家不一而足幾於防不勝防自非有窩頓之處决不如此願有捕務之責者力加整頓也○本月初七日寗紹台道王心齋觀察乘輿至西門登大號官舫向杭省進發蓋欲面謁各大憲叩賀新禧也 
[京卿謁客]  
　　鐵路總辦盛杏蓀京卿昨日命駕入城赴前關道憲黄幼農觀察處拜會面談要事並因擬於今明兩日乘輪赴鄂順道辭行 
[會丈漲灘]  
　　裏虹口胡家橋二十三保二圖地方包姓昆季三人有沿灘基地一方依方單祗四畝餘刻漲至九畝有餘尚未徵税兹爲升科局委員許太守訪悉因於昨午二點鐘會同朱森庭明府帶領會丈局丈手前至該處丈量至所餘若干及如何辦理容俟續登 
[租地涉訟]  
　　美商魯意師曾在美界打靶處北首寳山縣界内向鄉人承租基地及向管業知被鄉人侵佔因倩律師哈華托投寳山縣控告沈期仲大令以寳邑田畞歴經各大憲嚴飭禁止　租洋商此節久已奉行今如哈律師所稱顯與約章相背然該鄉人私將田畝租與洋商亦殊不合一面將情復知哈律師並將情禀知蘇松太道憲再行核奪 
[解案待訊]  
　　中國創立郵政局以本年新正月初一日爲開辦之第一日所有來往信件仍由各信局轉遞嗣因各信局在二馬路景福樓茶肆與全泰盛信局潘陳二夥友爲難缘釀禍端後經英公廨將在塲諸人一併拘獲屢次訊問分别首從將爲從諸人罰洋交保惟爲首肇事之秋蘭坡郁幼雨徐理發三人於前日移送上海縣署已紀本報昨日黄愛棠大令飭值日差將解到之秋等暫行看管俟堂期訊核 
[遇人不淑]  
　　前日傍晚時有年約三十左右婦人懷抱小孩且泣且行至垃圾橋堍臨流浩嘆繼竟蹤身躍入清流適爲划船上人瞥見赶卽打撈得登彼岸向問緣由據言丈夫係爲書局生理失業已久今届新正每日賭博輸去洋蚨不計外並將所有釵環亦被典盡恐難過活不如一死未幾其夫怱怱赶至將婦與小孩携之向各人再三稱謝而去甚矣賭之足以害人也何劉盤龍一流人迷而不悟若此 
[犯賭宜懲]  
　　租界内賭禁甚嚴癖嗜牧猪奴戲者雖其技甚癢終不敢行險激倖以身試法乃相率至八仙橋西首長浜一帶通宵達旦喝雉呼盧前晚淡井廟左近某姓家因各流氓欲分拆頭錢互相口角繼以械鬥如臨大敵後受傷者亦知干犯法紀不敢聲揚然似此惡習不治於先恐成　癰之患有地方之責者當如何绥靖閭閻也 
[便宜免責]  
　　陸阿寳在滬南洪昇碼頭開設醉雲居小烟館雇用女堂倌應酬烟客殊傷風化昨被總巡鍾明府訪知遂委十六鋪中局李蘭史二尹查辦二尹卽傳烟館主到局訊問詎知該烟館主早已得知消息急將所用之女堂倌藏匿他處故雖提局審訊並無實據二尹以事無左證不便嚴懲爰申斥再三著具改過切結而退 
[嚴查棍徒]  
　　陸春蘇及混名火燒毛毛蔡阿息前日與陸掌華互相口角繼將掌華扭至滬南萬裕碼頭連刺數下傷勢頗重現總巡鍾明府訪知滬南一帶爲浦東各流氓　集之區橫行不法因恐釀成巨案特飭幹差六名在滬南密訪嚴查以期去惡務盡倘若輩仍敢肆無忌憚恐一旦拘獲到局想賢有司爲良除暴三尺法必不稍寛也諸無賴其尚知所警畏哉 
[協捕竊賊]  
　　去歲十二月中華亭縣屬民人徐彭林家被妙手空空兒竊去金珠首飾及衣服等類值價甚鉅當卽開明失單投華亭縣禀請緝捕葛大令准爲查緝移文至上海縣請爲飭捕協拿黄愛棠大令接文後爰飭幹捕嚴加訪緝云 
[糞夫理屈]  
　　法界清潔局夫頭向由顧尚星承值按叚派夫挑糞傾倒坑厠以便糞船裝載下鄉邇因船隻不繼以致居民無處出糞咸歸咎於夫頭之辦事草率不肯認眞因各向之饒舌顧以衆怒難犯允俟船到卽日挑除凈盡其事始寢 
 
 

Page 4

 
 
[折柳被拘]  
　　法界直接徐家匯一帶馬路兩旁種植楊柳近被鄉人將新枝折去以致不能繼長增高後經打樣西人訪知爲牛頭阿三所折報知捕頭飭探將阿三拘入捕房押候究辦 
[尋歡遭押]  
　　前晚有甲乙二人至法界蘭芳里花烟館開燈取樂正在吞雲吐霧駡俏打情不知如何與烟妓一言不合大肆咆哮爲巡街捕拘送捕房捕頭命禁押一宵翌晨卽揮之使出 
[英界瑣紀]  
　　積賊楊阿林寍波產也專在上海南北肆其伎倆因其拿雲手叚頗高彼黨中久已推爲斵輪老手雖犯案纍纍從未破獲近年來賊運不佳去年連次破獲經公堂懲辦遞解已不下六七次無如旋遞旋來去臘又在新閘新馬路之陳公館越墻而入闖入臥室竊得灰鼠羔皮等綢衣多件質錢使用每日在胡家宅一帶野雞娼院内流連適爲包探趙銀河查見以其本屬過犯乃卽帶回捕房盤詰楊並不抵賴直認曾竊陳公館皮衣趙探遂分往各處吊齊贓物據情禀知捕頭著押候解案訊辦○奥商康銘瑞曾於去年控華商萬生昌鐵號主鄔老興定銅不出等情曾經奥領事旋君據情照會英公廨請傳鄔定期會審屠别駕得悉之下立卽飭差將鄔老興傳案會審○楊樹浦一帶機廠林立所有紡紗織布各廠均須婦女工作不免男女混雜調笑等事實與風化攸關曾經該處圖董舉人王增禧具呈上海縣出示嚴禁以端風化黄大令以楊樹浦地與租界毗連因卽函請英讞員會銜出示嚴禁○湖北人李子仁不知作何生理流落滬江近更貧病相連僵臥通衢無人顧問宛轉呼號勢將垂斃後由一百六十三號華捕雇車載送英公堂請爲安揷别駕著送棲流公所醫養○瘋子王旦道在路發瘋吵閙不休由四百零七號華捕拘送英公廨請爲安揷别駕著交值日差看管候奪 
[美捕房紀事]  
　　昨日上午有粤人卞阿芳闖入百老匯路靜安街第二十八號門牌粤人鄧姓屋内未知其意欲何爲爲該姓所見指爲偷兒當卽扭獲卞稱來此訪友並非圖竊爭論之餘經該姓喚交八十號印捕拘送捕房押候查明核辦○昨晨江北人王靑雲王二扣在華記路不知何故將同鄉人江蘭英兇毆旋經四百六十二號華捕一百三十七號印捕一併拿送捕房捕頭飭將江釋放二王押候送廨訊究○流氓李阿福設攤天后宮廟塲誘人賭博前曾懲辦兹又復施故伎昨午經三百九十三號華捕拘送捕房押候送廨究辦○乍浦路利泰馬車行前日在馬路中裝配馬車有違租界章程經五百另七號華捕將該馬夫拘送捕房旋經行主投案保釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　前晚係本埠城廂内外巡防局會哨之期　巡鍾明府帶同局勇多名往各處梭巡行經老北門聞途中人言藉藉九畝地地方有人聚賭明府遂命駕至該處北局會同勇丁至九畝地抄一當卽獲住甲乙等七人帶至北局訊問據稱偶然消遣作葉子戲並非抽頭大賭求開恩典明府謂無論大小總之聚衆赌博喝令將所獲之七人各責一百板因係初犯姑免枷號示衆著一併斥釋○有名龍泉者自新正以來每日糾合多人設局聚賭前晚又與巡防西局勇丁某甲在家作五木戲正興高采烈之際爲總巡鍾明府之公子訪聞據情禀明明府立飭局勇前往將甲等五人當塲獲住惟龍泉先已知風被其逸去由局勇將甲等五人解赴總巡局明府升堂訊問甲等俯首求恩明府以甲身充巡勇不思奉公守法反敢犯賭實屬膽大妄爲喝令重責三百板荷枷七日其餘四人各責一百從寛逐出○龍華巡防局王桂仙二尹前日飭勇持送鎭上犯賭之陸中林沈海榮二人至總巡局當由鍾明府升座訊鞫先據局勇禀稱陸等糾衆賭博往拘反敢拒捕致將勇丁毆傷並將上憲發貼之禁賭示任意扯毁請爲訊究陸中林供在龍華鎭鼎泰雜貨店爲夥向來安分營生並不賭錢惟前有巡局勇丁至店中購買香燭不付一文小的以將本求利故不肯給局勇因此懷恨某日忽有禁賭告示一通發來鎭上懸貼勇等將告示取在手中觀看時小的店中適在請酒勇丁徑入店内大聲曰爾店聚集多人諒係賭博小的答以今日因事請酒並非聚賭勇不由分説將小的揪住並有在座之親戚沈海榮亦被扭住　意毆打後被扭至局中由局員老爺轉送至此小的等實被挾仇誣指並無賭博毁示等情求爲明察沈海榮供與陸親戚是日因呼酒在店並非賭錢亦不毁壞示諭求察明府得供以陸等刁狡異常著各掌頰一百下陸等仍執定前詞又各笞責一百板陸沈同稱小的等並未賭博實則寃枉明府著將陸等暫行看管候查明確實再行訊問核奪○有萬錦昌者在八仙橋地方開設烟館並無門牌示諭事爲附近巡防局地甲吳小弟所知據情禀明局員當將烟館中烟槍烟燈等取出與萬送往總巡局請訊鍾明府訊問之下萬錦昌供稱小的所開烟館實有膏捐局諭條此次吳甲來收規費不遂所求以致挾仇將小的及器具一併送案求爲明察質之吳小弟稱實係私設明府得供著將該烟館發封所有遂案之烟燈烟槍存毁萬錦昌暫行　　　 
[金陵官報]  
　　去　　　　　　　　　　　　　　　　　候補道吳　　到由蘇回運　丁乃　到由揚來○二十五日候選同知翟元義到上海來正任安慶　劉先文交缷回知州陸樹榘　家　　　　　　　　　　　　　　　　　　　　　　　　禀知任事巡檢楊保　交缷署上元縣丞事○二十六日江西督銷候補道范德培辭知府錢松年到由滬騐收　船回補昨日籌防　　　　　　　　　　　　　　　　　　　　　　　　　　　　 
[申報館恊賑所經收順直山束廣西湖]  
　　正月初四日祝平安洋八元○初七日無名氏銅洋三元有成洋貨號王姓學徒代　洋六元○初八日不留名铜洋一元　　　　　　　　　　　　　　　　　　　　　　　來　門邱氏爲子病獲安洋十元嘉興周公館洋廿元以上總共收洋四十五元銅洋四元 
[上海六馬路仁濟善堂籌賑公所施子英三十日第十次清單]  
　　初一日姚琢軒善士洋一元○初二日嘉善李琦前奉父遺命續繳了夙願洋十元○初三日無名氏洋四元龔傳僧求病　　　金楊氏二元○初四日　寳　　廿兩隱名氏洋廿元吳盛琪洋五元方用九洋二元○初七日金記洋五十元求合店順遂人洋一元存心人五角○初八日李功甫洋一元○初九日平川綿力居士洋五十元　隱名洋廿元王仁壽堂求父病愈十元龔留耕堂洋八元棣萼居士五元顧鋭卿求父却病延年洋四元杜吉人求平安王幹臣爲同船朱君病故電費移賑二户各二元盛公館一元○初十日兪　平求母病愈洋十元丁佩衛完病愿金粟子求病愈各四元○十二日知過軒潘洋五元徐式玉高平如各一元德全號銅洋二元無名氏銅洋一元○十三日隱名氏生產平安愿洋五十元錢汝梅服符病愈人各十元沈頌虞爲夫人肝　氣求速愈仰桂記各六元俟齋主人潤筆移賑春暉草堂各三元○十四日隱名氏小洋一百角○十五日　　祥洋廿元徐瑞年續助保平安無災洋十二元宋福保洋十元忍釁主人洋五元○十六日姜楚記銀十兩庽蘇潮陽志道處陳馬氏四元○十七日世恩堂爲　酬愿洋十元張　　節省點心錢合成洋四元○十八日曾隱名洋十元○十九日元記　會堂泰州　友蘭三户各十元無力鄉人五元無名氏四元申和號銀洋六元○二十日鄒枝丹洋廿元葉月　爲次子病愈愿二元○廿一日隱名氏　洋四元○廿二日彝陵馬氏求病愈紋銀三兩二錢　載祉堂洋一百元無名氏五十元顧雅卿二元得彩隱名五角○廿三日彭　九洋六元蔡慶豐洋二元不名氏七　　　　　　　　元無名氏銅洋一元○廿　日吉雲章二元久成山東莊銅洋七元○廿六日無名氏太倉養心齋保　　　後書屋完心愿　書自樂居完愿四户各　　　　　　　　　　　　安人洋四元蔣王氏洋　元○廿九日有心無力人洋十元無名氏銀洋七元本月共收洋六百七十五元七角五分　七三申規銀四百九十　　　　　　　　　　　　　　　紋三兩二　批　申規銀三兩四錢五分九釐銅洋二十九元又十月份總結少收洋九元申六兩六錢一分申銀洋併結　五百三　　　　　　　　　　　　　　　　　　　百十六兩二銀四分半銅洋四百十四元大小錢各四千文 
 
 
 

Page 10

 
 
   
 
