# 1894 - 70 - 4907505

 

Page 1

 
 
[光緒十九年冬季諭旨告成] [  申報館主人啓]  
　　本館於欽奉諭旨隨時恭錄報首外復按春夏秋冬四季敬謹排印彙成一編俾薄海臣民得以整標莊誦光緖十九年冬季　　　今已印成每本碼洋四分賜顧者仍照曩例 
[恭印大淸會典告成] [  圖書集成局代啓]  
　　大淸會典一書薈萃列聖之實錄博采本朝之掌故門分類别井然秩然禮備樂明超軼前代茲有友人覔得欽定本倩本局付諸手民刻已告成卽日出售計書一百卷分裝八本盛以錦套釐定碼洋一元六角寰海内外欲知昭代鴻規者允宜家置一編以　攷核也售處在三馬路申館及申昌書室或臨各書坊及外埠同文書局選購亦無不可 
[花月痕减價出售] [  圖書集成局啓]  
　　本局所印花月痕一書字跡淸疏紙色潔白早巳風行海内不脛而走較外間翻印本字小而漫漶者眞有上下床之别現以工本業經取回是以减價出售以公同好每部碼洋四角賜顧者請至三馬路申昌書畫室各埠申昌及售申報人購取爲盼此佈 
[論服色宜正]  
　　上古之時渾渾噩噩風氣純檏民之生其間者食鳥獸之肉卽衣鳥獸之皮惟取其被體焉耳久之而布帛之利興又久之而絲枲之利興於是易樸陋爲文明一洗曩時卉服之風蓋風氣愈久而愈闢制度愈更而愈備時勢所趨聖人亦聽其自然而不忍强拂焉有虞氏始定山龍藻火華蟲之制彰施五采降及夏商冠履黼黻迭異其制至周而始稱美備自時厥後一代之興莫不改正朔定徽號易服色蓋欲辨尊卑之等嚴上下之防非服色不爲功宜其與正朔徽號並重也我朝茂矩隆規遠超前代服色之制載在會典内外大小臣工宜如何敬謹遵守俾無貽隕越羞不謂風會所趨漸以繁縟華靡爲事皇上返古崇樸一切服色悉遵成憲凡百臣庶何得聽由自便致違定制遂諭令王大臣等此後進内當差引見咸穿天藍袍大小官員袍褂團花不得擅用大團壽字江山萬代之類除上賞准其服用外餘皆用二座龍宗室人員朝珠活計所用之繩不得用黃色均應照禮制定章服用觀此而知風會變遷日甚一日而益歎聖天子之黜華崇實以樸素爲天下倡誠有深意寓乎其間凡垂紳搢笏之儔戴高履厚之子苟識尊親之誼孰不當返樸歸純恪遵聖訓哉夫風俗之靡不自今日始矣服色之奢亦不自今日始矣溯當立約互市之初濵海大埠富商鉅賈與西商懋遷有無動致奇贏財力旣裕遂於起居服食諸事鬥異矜奇視黃金如糞土見者以爲觀美羣起效之於是學業之子弟游冶之少年雖每年所入無多亦必焜耀其衣履脩飾其儀容翩翩然顧影自憐一若非此卽不足以誇耀於人其始通商大埠有此風氣繼而沿及内地各處凡曩時所稱樸陋至此而盡變其舊每當長日餘閒挈二三伴侣倘佯乎酒肆角逐乎茶坊嬉游乎選舞之塲徵歌之榭誇多鬥靡極巧窮工必欲爭勝於人而後已要之此輩非人素封之家也非有負郭之田也非有鄧氏銅山石家金穴可以取之無窮用之不竭也其脩飾衣履不過爲挖肉補瘡之計嘗聞人言吳中有某少年輕衫紈扇丰神俊逸朗朗如玉山上行經過米肆門首袖出一帕糴米白文携之以歸夫米糧瑣屑之事尚煩料理則其家無僮僕可知糴米僅百文祗足供一二日之餐往來僕僕不憚其煩則其家無阿堵物又可知矣然而觀其外貎則固翩翩濁世之佳公子也以貎取人失之子羽信然大抵有餘於外者必不足於内此理之不易者也季文子身爲魯相無食粟之馬無衣帛之妾公孫宏貴爲三公脱粟布被怡然自得此其人皆有餘於内故不足於外卽以近時論凡白手成家者累寸積銖貪多務得貲財山積房產雲連自我得之當不虞自我失之然而大布之衣大帛之冠處之泰然不欲以金玉錦繡誇耀於人亦可見有餘於内者之必不屑張皇於外矣若浮華子弟則適與之相反一衣之値少則數十金多至數百金顏色必求其麗花樣務取其新鑲滾密縫更求其合式而且長短廣狹不一其形昔時馬褂長至二尺四五寸者今則短至一尺七八寸昔時袖口廣至六七寸者今則狹至三四寸趨時者斤斤較量謂如此則合式不如此則不合式若以爲一身之榮辱端繫於此而此外學行人品亦有所不暇計矣至於婦女服色則更有甚焉者花邊鑲滾月異而歲不同數月以前所見爲新式者數月以後又變爲舊式苟非每月製衣數襲終無當於舍舊圖新之義或謂男子衣服大率取法優伶女子衣服大率取法娼妓斯言也未免失之過激僕不敢以爲然然的今風俗之侈靡日甚一日較之三十年前已有霄壤之别昔年譚序初中丞黃子壽方伯皆曾出示曉諭禁止頽風無如人心不古依然陽奉陰違古處衣冠幾於渺不可覩今幸皇上申明定制嚴諭在廷諸臣吾知薄海内外聞風興起相率以樸素爲務而不敢自蹈於奇袤詩曰彼其之子不稱其服傳曰服之不衷身之災也而今而後庶可免夫 
[本館接奉電音]  
　　昨由京友電傳上諭一道敬謹譯登○二月初八日奉上諭甘肅肅州鎭總兵員缺著田在田補授欽此 
[慶典恭志]  
　　正月二十五日皇上在内廷恭演萬壽朝賀禮是日進内當班之各司員與王公大臣同拜福壽字縀匹之賞誠曠典也○萬壽届期金輦經過之處均須點綴景物自内廷至頤和園分爲十三叚每叚經王大臣分派司員敬謹陳設以供睿賞○吏部司員得與慶典者計延正郎熙惠正郎森常正郎裕鍾正郎培李正郎紹芬何正郎剛德李副郎錫彬李正郎嘉瑞爲總辦溥副郎興溥副郎松熙副郎彥聨主政芳錫副郎純方主政培愷劉主政家模李主政坦蔣主政廷黻丁主政寳銓爲幫辦刻聞諸堂憲因事務殷繁尚須添派○禮部承辦慶典事宜最爲繁重日前崑李諸堂憲另派滿漢司員八人輪班入値軍機處專候懿旨以昭鄭重所派漢司員四人爲郭子均主政賡平李子深主政浚汪叔芾主政嘉棠夏穗卿主政曾佑○本年萬壽慶典户部已於去冬遴派總辦八員内因葛正郎寳華出差未回改派江蘇一芾卿正郎頌蔚接辦○慶典應辦事件禮部而外户工二部較繁正月十二日户部諸堂憲會商添派帮辦司官五十六員江蘇京官中得此差四人一爲江陰陳副郎侃一爲儀徵土主政壽卿一爲華亭雷主政補同一爲鎭洋唐主政文治此外尚有隨辦四十二人均以筆政充選○萬壽慶典一切事宜大半都歸禮部承辦元宵前後禮部堂憲點派司員四人每人每日帶筆帖式二員輪班入内廷聽候旨意○萬壽慶典自西華門至頤和園一切陳設事宜分十三叚每叚派一大員管理承辦聞李傅相亦在其列 
 
 

Page 2

 
 
[總理衙門同文館考試日期]  
　　考試分月課季考歲試月課季考於每月終舉行歲試於冬間封印前舉行月課季考每塲二日由提調教習等監塲歲試每塲三日内堂憲監塲月課例給花紅銀三十二兩季考例給花紅銀四十八兩歲試例給花紅銀七十五兩夏季增漢文課每月例給花紅銀八兩歲試季考時酌量課業之進退爲之增减薪水大考每届三年舉行一次優者保升官階次則記優留館劣者除名 
[京師盜案]  
　　初七夜崇文門内總捕胡同總理衙門繙譯官候選知府塔克什納宅中被盜刦去票銀三千兩金表及金銀首飾約値八九百兩之譜當盜之來也先入塔君之公子房中持刃索銀公子答以無盜卽揮刀吆喝公子驚而踣地盜笑曰唉雛兒眞不中用哉隨奔入塔君臥房塔君忙以銀六七十兩奉贈盜怒曰區區蒙古兒能飫乃公之眼乎快快説出藏鏹之處莫惹乃公弄杖動刀塔君不得已一一指示點記羣盜中有一麻面者似從前用過之舊僕乃注目視之盜曰你看甚麽快臥在坑上遂推塔君於坑臨行時大聲曰我等共三十二人汝明日好好報官莫含糊了事也説畢連放洋鎗十餘聲鞭爆一掛而去天明塔君至提督福中堂處賀年卽遞呈禀帖中堂許其嚴行緝拿旣而中堂批示中有塔姓竊案而不曰盜案塔君乃於十三日面見譯署堂官崇公重遞呈詞崇公許以面懇中堂從嚴緝捕塔君乃叩謝而退 
[竊疾書淫]  
　　京師崇文門内二條胡同某姓宦商也所藏書籍甚多元宵後某夜有偷兒竊去架上所儲御選全唐詩胡刻昭明文選及湻化閣戲鴻堂諸法帖而座上銅瓶宣爐等物槪不攫取隨園老人所云雖抱竊疾恰是書淫其是之謂歟 
[德事電音]  
　　英京來電云前日德廷派諸員查考銀務首領人初次集議時對衆宣言云美國與印度辦理銀價一事實覺甚難如願我德國銀價日落實於生理大有妨碍爰特派我等諸人查考此中情形願諸君細爲審裁使銀價稍有起色云云至欲設何法得以維持刻尚未能决定也 
[銀行又倒]  
　　巴黎斯來信云現在法京有某鉅銀行因生理不佳忽然停歇云云攷西人商務惟以銀行爲依歸此外小本經營以及傭工食力之流更賴銀行爲之積貯苟有所蓄無不寄頓行中乃近觀各處銀行動輙倒閉商民受累固無待方嗟彼貧民被累者更有不堪言狀但不知國家　此果能妥設善法以維持之否耳 
[鑄政堪稽]  
　　日本自西一千八百七十年起創行鼓鑄銀圓歴二十四年蒸蒸日上計其開辦之始至西去歲之杪所鑄大金錢共値銀六千五百九十二萬三千六百四十三圓銀圓共一百三十六兆三十五萬五千六百四十九圓銅錢則値銀一千七百五十二萬二千五百四十五圓合金銀銅錢而總計之共値至二百十九兆八十萬一千八百八十二圓之多 
[文風日盛]  
　　四民之中以士爲首一丁不識有若面墻是以近日人心蒸蒸向化無不以勤學爲急中土爲文明之國固無論矣卽同洲如印度向來風俗渾樸近亦文教盛行就西一千八百七十八年計之其國中書塾不過六萬三千七百七十五所學童不過一百八十一萬二千三百八十餘人迨一千八百九十一二年書塾增至十四萬二千九十六所學童三百八十七萬一千一百九十餘人相去不過十年文風已爲之大變此雖由朝廷潛移默化之功然亦可見人心之向學矣攷印度各書塾由國家供給經費或帮助經費者有四分之三餘由私家所設並不動用公欵統計一千八百九十一二兩年各書塾經費共支銀三百七萬三千勞卑云 
[美人艱况]  
　　舊金山西報言近來此處世情冷淡大有江河日下之勢以故西人之無枝可借者共有二千五百餘人其游泳似鰥魚者孑然一身尚或易於料理若已娶妻生子則嗷嗷數口無非仰望良人一旦歇業閒居仰無以事俯無以畜家徒四壁冷灶無烟此等貧民轉瞬卽成餓殍良可憫也現有好行其德者大發緣簿四處勸捐以資賑濟將來除賑恤外倘有餘欵則撥歸官府督理以便雇此項貧民修葺街道點綴花園爲以工代賑之意俾得有所餬口不致流落無歸所謂救人須救徹此其是歟聞屋崙一埠亦有無業遊民一千八百餘人地方官特在埠邊曠地興築花園雇用二百餘人尚有千餘人亦當設法拯救必使無凍餒之患而後已亦可見良有司之苦心也 
[洙涇火警]  
　　金山洙涇鎭城隍廟旁茅屋數椽向爲乞丐棲宿之所上月二十三日之夜鐘鳴七下火忽起自屋中烈烈轟轟不可響邇各水會急駕水龍而至奮力噴薄得免蔓延僅焚去茅屋數間廟貎森嚴依然恙松江訪事人述之如此爰删潤而列於報端 
[過涉滅頂]  
　　松江訪事人云郡城西門外人某甲向操帽業長子某乙頗能以弓冶世其家上月晦日黃昏時往高家弄某浴堂洗澡滌瑕盪垢樂也洋洋回時譙樓已更鼓再敲行過小橋一失足仆於灘次雖不至衣襟濕透而幽魂一縷早隨風吹去送入無何有之鄉夜過半戴不見兒子回來秉燭出尋步上虹腰瞥見黑影一團掩映水際視之乃掌中珍也撫摩再四體冷於冰慟哭一塲倩人舁屍至後院待曉置備棺槨殮而瘞之 
[百花洲嬉春記]  
　　江西記事人云上年各項生意平穩其獲利最厚者則有鹽票商次則匯票號銀錢鋪又次則洋貨鋪餘如京果鋪倘不運茶葉出口油行倘進貨早而且多皆能穩獲厚利其忽地奇漲者則爲白蠟秋末每斤祗須錢一千四百文至冬末竟漲至三千六百文聞福建則漲至五千文左右誠不解其何故也下此如秋烟葉每百斤原價三千文者後漲至九千文邊爆因秋冬之間瘟疫盛行貨甚少且久晴不雨河水淺涸來者寥寥是以價亦漸漲云○舊臘有騙子相約至江西僞造某錢鋪票數十百紙先至某衣莊選購皮衣又各某洋貨鋪買綢縀數匹櫃夥悞墮其計信而不疑騙子以爲可欺以方也次日又携至某銀樓購金飾數件某金葉鋪購赤金數兩并定購金葉若干鋪主係老於貿易者謂夥曰客係外省人何以有許多本處錢票若謂兑從錢鋪何以紙張無一舊者一個疑團定須打破乃親持至某錢鋪查對號簿見騎縫圖記稍有不符細閲票上所印治家格言當思來處不易句亦與原文互異始知其僞將客扭控南昌縣錢筱卿明府研訊之下供出夥黨九人僞造四錢鋪之票若干搜其身邊尚存僞票千餘紙計用出者已六百餘紙初欲置之死地以絶根株後復開湯網之恩從寛禁錮俾終身在獄弗再貽害市廛 
[鐵面無私]  
　　客有自吳江至蘇垣者語本館訪事人云吳江賭博之風甚熾非但游手好閒之輩藉此營生卽富室兒郎宦家子弟亦且 
成羣結隊喝雉呼盧樂此不疲夜以繼日某夜李進溪大令輕車减從徒步出巡行至南門内某紳家聞靑龍白虎之聲直達户外排闥而入見有數十人圍聚賭博一聲令下各差役當塲獲住十六人内有某紳某宦之子弟四人一併帶回押候訊辦翼日某紳央人緩頰大令不依是以目下各賭徒咸知所忌憚不敢公然聚賭抽頭矣 
[意欲何爲]  
　　新會城帝臨堂以時當新歲招富貴春班演唱雅劇元宵後二夜月明如晝買夜觀燈歌舞塲中更形熱鬧士女雜遝眞有騰塵隨馬去明月逐人來之槪女棚上觀戲者幾無插足處衣香人氣羅綺驕春鬢影光金珠映月裙隊裏原非男子所能厠身其間忽有甲婦年四十餘而不纒足大踏步而上覓座位稍疏者插身其中座中婦女見其狀貎半老舉止亦粗意爲村婦而衣服妝飾頗盛皆竊笑之此婦亦左顧右盼旁若無人至中夜旁坐有婦年三十餘半老徐娘尚饒風韻甲婦借端與語漸至狎侮婦舉手相拒誤觸甲婦髮鬢不期假髻隨手而墮則巾幗而丈夫者也合座鬨然相譁以賊團勇聞鬧登棚獲之搜其懷别無贓物意爲喬粧圖竊未成而敗露者也時有區某在旁見其被獲妄事扛帮團勇並拘之統交曹城守訊究解送之時有見其頭則男子髮辮身則婦人衣飾足躡繡履女不女男不男沿途觀者莫不粲然城守提訊之 
 
 

Page 3

 
 
下據供姓關年四十二家居本城父與兄皆本邑庠生也曹弁斥之曰爾以昂藏男子易弁而雌若非圖竊卽爲圖姦適因戲某婦至露本相情已顯然關供旣非圖竊亦非圖姦實因與同儕戯賭故偶一爲此耳曹弁查其家世果居本城其父某乙兄某内果並列膠庠遂飭拘押尚未釋放也 
[儲憲來滬]  
　　江安糧道馬植軒觀察於前晚乘輪來滬暫駐滬北同慶公棧本埠官場俱往拜會馬觀察亦於昨晨詣各衙門答拜禮也 
[試演禮儀]  
　　今日係丁祭至聖先師之期例於先一日試演禮儀以免臨期貽誤佾舞都生及執事人等咸於昨晚詣西鬥内大成殿候各官到時敬謹試演 
[蘆子城邊樵語]  
　　李某家居本邑南市草鞋灣素以訓蒙餬口趙錢孫李天地元黃擁皋比作猢狲王亦頗不嫌岑寂學生中有王姓者年十餘齡童心未漓憨跳無度前日午膳後糾羣孩至南碼頭曠地放風筝不知因何與帳鈎作某姓孩打架作主某甲以王欺弱侮小拉其父往某茶肆平泊是非王父曰小孩在外互毆實不能剖分曲直我與爾免傷和氣付之一笑可也甲嬲之不已王父無奈勉强引咎付給茶資事爲李所聞知大動獃氣謂是可忍孰不可忍急挈學徒至甲處扭引領至甲家甲孩出贈以老拳甲忿不能消紏合多人興師問罪擁至李塾肆意驛騷李遂奔投二十三七鋪巡防局控陳局員劉穆亭二尹諭令地甲爲之調處○浦東人萬景春以鋸木爲業僑居馬家廠旁前晚邀甲乙等友沽飮而回大醉瞢騰玉山遽倒悞墜露天之厠幾如昔人之眼花落井水底眠幸甲以手援之得免與糞蛆同斃然已淋漓遍體令人掩鼻難聞矣○大南門内城下居民大抵皆以壓線爲業打頭屋小圍以打籬蓋城市而有山林之氣焉前晚有機匠名新新者至翁惠卿線作内與劉龍貴等團坐踷紙牌翁以若輩每至夜深卽因賭吵鬧勃然大怒將紙牌抛散門前新新因連日輸去洋蚨若干未曾翻本遂與翁口角以致揮拳後經人出勸令新新以香燭負荆請罪此亦因賭而肇釁端也禁之禁之其烏可緩 
[花子案斷結]  
　　日前英讞員宋通刺會審江蘇藥水廠遺失寄存三井洋行棉花子棧單查知貨被張槐三提去一案張槐三牽涉藥水廠總理人猛之子昨日通刺會同易副領事升堂向猛詰問猛稱此項存三井之棉花子一千擔自交張提過二百五十擔後以爲可以隨時往提並未將棧單收回亦未另掣小票通刺諭曰猛旣未另掣小票則兒子豈能别有小票交張提貨張之謊語不問可知遂斷令將張發捕房管押九個月起案之棧單歸原主收執供証不實之趙桂仁罰洋銀十元如數充某醫院經費 
[帮兇移縣]  
　　泰安棧接客夥朱阿萬被呂三卽厲三及煤炭阿三等人刃斃上海縣黃大令臨騐緝兇隨由泰安棧接客頭目李法招帮兇之高陞棧接客夥顧阿四拘入法捕房已詳前報昨日禮拜四葛同轉會同祁繙譯官升座李投案伸訴前情包探將顧解訊顧供稱小的向在棋盤街某倡院當龜傭此事並不在塲適偕男女諸龜奴在同春樓搖彩小的係會總有會劵可憑同轉問李曰顧助毆之事爾目見否李訴稱當日毛升目見厲及煤炭阿三小二四龍生寳生等操刃顧在旁帮助同轉謂此案應由上海縣黃大老爺訊理遂商諸祁繙譯令將顧阿四移送縣署并諭令李自行投質 
[解犯過滬]  
　　有阿洪者與鄧稼及小孩耀廷等向在日本長崎地方貿易不安本分開塲聚賭經中國駐紥長崎之理事官提案訊實判令遞回福建原籍交地方官管束昨日經過滬上由押解差役投文過站黃大令著暫寄獄中聽候備文護解 
[重懲訟棍]  
　　有姚明甫者由英公堂解縣稱其糾合流氓向住居租界之黃某氏藉端訛索後由捕房拘獲搜其身畔有禀稿十餘紙明係訟棍解送縣署請辦前晚由帮審委員葉臨恭司馬提訊姚供稱係本邑人各來安分並不經手訟事司馬問旣非訟棍何來許多禀稿姚稱内有一紙確係巳物其餘係爲人代抄遺忘在小的處司馬曰照爾所爲按大淸律例治罪當發邊遠充軍姚叩首稱現知悔過惟求大老爺恩典司馬判着重責二百板從寛交保 
[命案請騐]  
　　下海浦廿二保五十一圖地保黃子琴昨晨投縣報稱小的圖内有織布局現欲起造房屋令龔大郎與李阿根李雲堂等塡泥後因爭奪生意致相口角不知如何李等竟將龔大郎毆斃求請相騐黃愛棠大令遂於昨日下午二點鐘時帶同刑仵人等至下海浦地方相騐 
[相騐毆斃]  
　　美租界崇明路三百九十二號門牌周阿四所開剃頭店雇姚再良楊阿三爲夥後忽將姚再良停歇姚卽於次晨收拾鋪陳忽稱失去洋蚨兩翼楊阿三謂姚無端報失意圖詐索致相口角嗣經人勸解始各分散不料姚於次晨竟用鐵錘將楊阿三太陽穴擊傷勢頗沈重姚當卽走避報由捕房將楊送往醫院療治旋卽在某處將姚拘獲於日前送縣請訊此已列報前日晚堂葉司馬集訊之下周供小的在美界崇明路開設剃頭店用姚楊二人爲夥嗣將姚辭歇收拾鋪蓋時忽言失洋兩元與楊口角當經小的勸開次晨不知如何姚忽將楊擊傷姚卽走避小的怪楊日高未起上樓呼喚寂然不應近前諦視見楊血痕狼藉一息奄奄卽報捕房請緝兇手後由捕房將姚拘獲送至案下楊現在醫院未知傷勢如何姚再良稱在周阿四所開剃頭店爲夥因失洋兩元與楊口角次晨小的臥在牀上忽見楊手持鐵錘向小的頭上擊來小的見勢不佳以手格之不料還擊在楊之頭上况鐵錘係楊阿三牀下之物尚求大老爺鑒原司馬命將姚還押候查楊之傷勢如何再行訊斷至昨晨由地保投案報稱楊阿三在醫院醫傷實因傷勢沈重已於晚間斃命求請往騐黃大令遂於午後出城相騐至新虹橋下同仁醫院先傳地保曹福卿訊問曹供楊阿三被同事姚再良持鐵鎚擊傷頭顱醫治未愈於今晨斃命復傳屍親田四問死者是爾何人作何生意係何處人田供鎭江人以耕種度日生一女招　蘇人楊阿三爲子婿倚以終老大令又問楊之家屬尚有何人田供不知伊前年來申爲薙髮匠大令曰旣爲子婿豈有不知之理田默然退下又傳店主周阿四詰問供係蘇州人去年三月間來滬開設剃頭店由黃某薦引楊阿三至小的店中爲夥散夥姚再良於去年十一月間進店兩下齟齬於前月底辭歇姚出外尋業至初二晚回店投宿姚稱床上失洋二元六角小的不信知其歇業尋仇當卽婉言相勸後有楊阿三見而不平言其歇業訛詐致相口角當經勸散至次晨楊偃息在床大呼有人毆打小的在樓上步下見楊受傷不輕姚已遁去當倩同業楊媽媽尋獲解至捕房受傷人送醫院調養未愈於今晨殞命函致鎭江邀屍外舅田四來滬大令立傳兇手姚再良訊問姚供去年十一月進店至前月底停歇二月初一日淸晨出外尋業至初二晚回店投宿床上失去洋二元六角遍處查問有同業楊阿三不准小的尋查指爲訛詐遂致口角經店主勸散至次晨楊坐牀上駡詈小的不答後小的持鋪蓋走近楊牀楊遂在牀下取鐵錘當面擲來小的奪錘還擊致有損傷俄而大令命仵作檢騐並親騐受傷二處耳孔有血遂命姚近前審視謂曰此非無意悞傷究竟如何毆擊從實供來姚供一時失手大令曰楊睡牀上鐵鎚在牀下何謂失手姚至此始供認毆打求恩寛宥大令命先行收殮將棺發封周阿四求免封小的情願領棺大令准之囑田四卽回鎭江不得向周店吵擾田遵諭而退大令遂命駕回衙 
[上海縣署瑣案]  
　　前日由法公堂解送烟妓衛華氏龜鴇陳福生費阿榮及肇事之吳錫慶至縣前晚經帮審委員葉臨恭司馬集訊衛華氏等供稱日前有吳錫慶等五六人欲至小婦人處吸花烟正欲走入房間龜鴇費阿榮與弟阿毛答以房内有客不可擅入吳聞言大怒不問情由肆意亂擊費等不能抵當致被毆傷現由法公堂送同仁醫院療治尚未痊愈求爲懲辦吳錫慶供日前與友人欲至衛華氏花烟館内吸烟正欲進内鴇龜等忽與友人打架小的在旁勸解並未行兇司馬著將吳錫慶交保俟費阿毛愈後再行核奪○甲乙二人昆季也居於閔行鄉間 
 
 

Page 4

 
 
近因分析家產爭多論少遂操同室之戈甲受有傷良心不能甘遂投黃浦司處控告由司轉送至縣黃大令著交差看管聽候訊斷○有阿中者在本邑八鋪地方某嫗房屋内開設望月樓茶館嗣因生涯寥落遂將餘屋託該處地甲雲生轉租與人開設餅攤及零剪店嫗各索房租阿中靳而不與後被再三催促遂將房金付與雲生嫗知之各雲生收取雲生見其懦弱可欺再三延約嫗憤甚遂遞禀縣署求請提究大令得禀之餘以雲生旣充地甲豈可知法犯法立傳値日差將雲生及阿中提案乆憑訊辦 
[英界公堂瑣案]  
　　姚毛頭訴稱小的係上海人昨持洋銀一元向某小錢莊兑錢隨將錢一千文置諸肩上而歸路遇陸掌法冋之敲詐與論爭毆致錢失去是以將陸交捕送案請追陸供稱小的亦上海人現在叔父所開小烟館執役姚竊去烟槍一枝小的見而追赶姚卽將烟搶撩諸門内小的取之入内並不再追不料其竟揑情妄控宋别駕謂兩造各執一詞本委實難定斷姑飭探將陸帶回捕房查明究竟如何俟下禮拜二再訊○一百十六號巡捕禀稱昨日下午小的巡行山西路見張和尚等用鐵練鎖倡婦吳小香曳之而走是以送請老爺訊究鐵練附呈張供稱小的係上海人小香爲吳顧氏之女兒私行逃出賣倡喚令回家小香不依小的遂爲这勸説現在氏已來案請老爺訊問便知吳顧氏供稱小婦人家在蘇州女兒小香不肯回家是以用鐵練鎖曳小香兩頰飛紅盈盈欲涕訴稱小婦人被伊等所曳致由巡捕拘拿宋别駕飭一併留候過堂覆訊俟下禮拜二定斷鐵練暫存○包探孔阿才禀稱小的緝獲竊賊視雲峰詰知二次借過癮爲名竊取烟館内烟槍二枝兹已起到一枝是汪桂亭所失尚有邱阿三所失者無從吊贓今特解送案下汪訴稱小的係本地人在城内開設烟館聞知失贓已獲請准領回祝供稱小的係浙江嘉興人失業多時不得已而犯竊尚求老爺開一綫之恩宋别駕判令笞責一百板飭差勒令附船回籍贓給汪領去○九十號印度捕禀稱昨日巡路時見王阿三用傷馬駕車是以拘送案下王供稱小的係浙江紹興人現在治下當馬夫宋别駕著將傷馬發交龍飛馬房喂養醫治俟傷痊給償醫料資始准領去○王裕興訴稱有賊挨門入内竊去銅烟鍋一枚追獲人贓交捕送案竊賊供稱小的姓吳名阿慶蘇州人落魄此間初次犯竊宋别駕判令管押五日贓給王領去 
[慈雲普濟]  
　　謹啓者敝堂接奉何瑞棠仁翁交來令親劉松甫大善士爲祖母太夫人九秩壽辰筵貲移振洋二百元分西母之蟠桃慈雲普濟樹北堂之萱草愛日常綿定徵百歲長春合頌萬家生佛同日接奉補過子洋五十元顧幼蘭洋四十元恒孚銀樓經募各户並桶捐另户洋六十九元銅洋一元錢五文救命之功同歸實濟合登報牘敬誌謝忱[  上海六馬路仁濟善堂籌振公所施善昌等謹誌]  
[羣黎戴德]  
　　敬啓者昨由厦門源豐潤號陳子琴兄匯第三批賑捐洋三百元又署福建馬巷分府黃駿孫司馬寄來振捐洋一百元又香港源豐潤號穆慶祺兄匯來第二批賑捐洋二百元又福建通源號土蔭人兄匯來賑捐洋二百元除卽日匯解災區接放春賑外謹登報章爲北省災黎百叩以謝[  上海新關後源通官銀號勸辦順直義賑公所慈谿嚴信厚筱舫謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滿家洞攷]  
　　嘗讀晋人桃花源記謂爲昔人避秦之所武陵漁父嘗一入其地見宮室依然洞天别有歸而再至則洞口已雲封余初　爲文人游戲之筆及有人從日本回者言東　有一地在海外人跡罕至烟波浩淼雲水蒼茫夾岸桃花千百羅列無一雜樹樹下成蹊每値桃花時千紅萬紫十色五光三月暮春桃花浪漲錦天繡地紅樹靑山船在江心如開晚鏡花落水面皆成文章時有漁舟歌聲欵乃絶無塵俗畫景天然遙而望之酷肖一幅桃花源記圖相傳亦前人避亂之境其是否武陵漁父所至不得而知然觀徐福登仙後人嘗從海外見之謂卽日本地今之日人卽所携童男童女歲久年湮無從稽考第觀日報所記時有土人穴地見有宮室樓臺器皿恍然人家村落埋沒地中者此豈盡荒誕哉外洋火山甚衆每當發燄沙石翻飛附近人村多遭掩沒如前年日本地震崩陷數十里高山峻嶺鄉落居民盡人地中化爲河海是其明証也然亦有古人避亂之地後爲緑林嘯聚之區者如山東之滿家洞是常考世祖章皇帝實錄載滿家洞界連四縣穴有千餘周圍二三百里自明季荒亂頻仍窮民屏集其内分布四面各數十里節經調集官兵剿捕數年乃得悉平至乾隆八十六年高宗純皇帝以流賊土倫一案未獲黨徒恐匿跡深山倖逃法網欽奉諭旨著山東撫臣國泰查明覆奏嗣查得滿家洞古名遂山周圍六百里在嘉祥縣界内南距金鄉界五里西距鉅野界八里東距濟寗界十八里北至嘉祥縣城五十里山腰大石纍纍層巒疉巇有洞口五外用石塊堵塞石皆成黃赤色相傳國初平定土賊時曾用火攻石經火鍛摧傷坍塌故其色赤而黃及刨開入洞探騐則寛廣約丈餘者數處皆有石壁間隔不相通連當時雖無土匪潛藏而實則天生巢穴也故山前設千衛所一員常川駐紥以資巡防當將洞形繪圖進呈按嘉祥金鄉濟寗兩縣一州皆屬兗州府鉅野縣屬曹州府洞橫跨四邑地界分歧遇有案情每多糾葛故曩時土匪匿跡恒多而嘉祥縣南三里有澹臺山世傳爲澹臺滅明故居於此濟甯州魯橋閘下有宣聖墨池俗名硯瓦溝南門有射戟臺爲呂布射戟援昭烈處殘碑斷碣至今猶存金鄉縣北有桓公溝檀道濟遺址鉅野縣南有高平山東南五十里東西十里南北五里高四里山頂方平故名上有秦王避暑洞寛廣不若滿家洞而險峻則過之此雖四縣中古蹟名勝不同滿家洞之會爲避世居但由此以推則如武陵漁父所入之桃花源謂爲避秦之地固不得以烏有先生目之矣顧滿家洞今則依然猶在也而桃花源將於何處尋之哉蜃樓海市變幻離奇世界滄桑能毋感慨繫之乎 
[法界公堂瑣案]  
　　華錢氏訴稱小婦人開設長發客寓女客馬桂珠與張阿狗之房僅隔一板適桂珠因事出外阿狗卽　開板壁竊去水烟袋及烟槍當經拿獲人贓解案請究阿狗俯首無詞惟求寛宥葛同轉飭押候掌頰四十下贓給桂珠領去桂珠泣稱小婦人被華錢氏批頰數下務乞伸寃同轉憫之謂華錢氏曰爾旣爲寓主不應動輒毆人著押至午後七點鐘時始得開釋○劉雨亭訴稱在法公司經租帳房爲夥房客徐鍾氏積欠租屋洋銀十六元五角屢索不付反將屋轉租與人徐鍾氏仍求寛限同轉謂如不付租定將屋内雜物拍賣徐鍾氏求寛限十日同轉准之○竊犯沈福生禁押捕房因患疥疾經葛同轉函送普育堂沈旣到堂卽竊取同房養病之縫工某甲衣服十餘件洋銀四元堂董據情函到葛同轉瀝訴縫工貧病苦情同轉飭包探將沈拘獲昨日解送案下同轉問爾因何怙惡不悛豈非賊星照命乎沈供稱小的惟竊取衣服並無洋銀同轉謂查董來信言縫工銖積寸累殊非易易豈得任爾如取如携乎著將所穿之衣一併脱下包探禀稱伊竊得監布袴一條質錢二百五十文贓已吊到尚有衣服五件據稱被城内某署捕夥攫去矣同轉命押候過堂送縣○去冬陳九如控陳馨甫騙取押櫃洋銀六十元曷同轉訊供之下著陳於年内先繳一半餘出期票限至本年端午節一併付淸昨日馨甫投案具遵斷切結並呈期票洋銀三十元以五月杪爲期由戈逸卿具保同轉問九如曰爾與戈是否相識訴稱馨甫並不缺錢實有意掯勒耳聞伊現與鞭介院鴇兒姘識取給甚便戈爲開泰店主何以僅列名字不蓋圖章同轉飭探帶同原被至開泰問明原委如果願保著另出本票交九如收執届期持票向收○洽記烟葉行主林泰祺控夥葉微生欠銀一千一百三十餘兩葛同轉失次訊供並提到爲薇生作保之葉理之等人著措銀繳案案懸日久依舊遷延昨日有葉龍生者偕趙源盛店主趙濟川投案保薇生出外限半月内理處同轉謂趙曰爾如願保著按限期料理淸楚毋得玩延趙唯唯遵諭而退○英公司某輪船水手於禮拜日登岸購物行至公館馬路被剪綹賊施有桂等竊去洋銀當塲拘住押至新街口獲到同伴李寳友在蔡三處吊到原贓送入捕房捕頭著將施李押候送案旣而施母卞氏李母崔氏投案遞禀訊寃葛同轉飭探傳某洋貨店再核此已紀諸前日報章矣昨日包探傳到同源泰京貨店學徒郭維瑞施卞氏李崔氏亦投案候訊同轉命提施李到案問當日爾同黨共有四人洋銀究由何人竊得施李同供稱洋銀在地下拾得郭供稱本月初七日水手來店購物失去皮夾内洋銀至何人所竊小的不得而知施李之母咸叩頭如搗蒜哀乞恩施同轉與祁繙譯官會商已定然後謂施李曰此案本當照例枷責今姑寛宥遂判令將施押候掌頰一百下李掌頰六十下○愼泰土行主某甲遣夥邱中福投案訴稱行中與劉進芳往來結欠洋銀二十二元屢持發票向收非惟不付反敢逞兇劉供稱小的在治下開源和烟館積欠是實邱又稱去歲之帳伊僅付小錢一千文小的不收同轉著將劉押候五日内付淸延干追比○包探郁廷湘禀稱王和尚盛如郎串竊東洋車上油衣是以解案請訊王供稱小的並未出家不知何以人皆呼爲和尚是日往虹口施粥廠乞粥見束洋車停歇路傍是以竊取油衣交盛售得錢一百文旋被巡捕拘押盛供稱小的實名阿四並非如郎向爲水菓生意王持油衣囑售許給錢文葛同轉飭將和尚押候掌頰四十下盛押候其母投案具領○包探郁廷湘禀稱前晚小的巡至咸德里見劉阿三王阿四二人閃入弄中撬門圖竊因此解案請辦王供稱小的在八仙橋吉祥雲烟館主周松泉處傭工前夜觀劇而回烟館已閉不得已小立弄中適劉施胠篋伎倆禁令小的不許聲張同轉謂是當扑作教刑飭將劉押候責手心一百下遞回大沙家内王送交吉祥雲烟館問明是否伊夥再行核示 
[浙省官報]  
　　正月廿三日黃家瑜禀見禀辭赴海運津局差○廿四日分發河南試用縣祝康祺龍游籍來省禀到禀見○廿五日候補縣李熾禀知厘捐局委義橋厘局差禀見叩謝朱秉琛由京騐看來省禀到府照磨王室槐捐免騐看來少禀到○廿六日候補府程雲俶禀知管解架木進京並會辦海運津局差禀見禀辭巡檢戴壽官由京騐看來省禀到○廿七日候補縣李秉衡禀銷京餉差禀見○廿八日大挑縣伍燮寅交缷常山厘局回省禀到禀知藩司委署浦江縣缺叩謝潘輝曾禀銷京餉差禀見寗本瑜禀知藩司委署秀水縣缺禀見叩謝仁和訓導朱啓淦禀知交缷兼辦敎諭事仁和敎諭余錫年禀受事補廿六日候補府程雲俶禀知管解架木進京並會辦海運通局差○廿九日轅下文巡捕蔣量禀知京餉本日釘鞘寄存外庫 
[鄂省官報]  
　　正月二十六日新隄厘局候補通判沈彤解厘金來省○二十七日候補直隸州歐陽定果奉委會辦淸查交代局候補州伍佩欽奉善後局委兼辦餉錢所候補巡檢孔昭璼奉漢陽府委查漢鎭大智坊俱禀知署江陵縣事朱有寛禀銷臬司督審並讞局承審差○二十八日鐵政局提調安徽候補府黃國璸奉委代辦馬鞍山煤務專辦馬鞍山煤務河南候補府桑寳奉委赴津考騐焦炭禀見○廿九日缷署應城縣典史程兆梧缷事回省禀到 
[廣東官報]  
　　正月二十三日候補通判衡湘禀見禀到回廠試用通判孫寶瑚禀知試用期滿赴藩司考試畢○二十四日虎門廳王禀謝飭知禀見遂溪縣丞李九波禀謝禀見赴任○二十五日委署潮州通判英鉞平圃司鄧紹忠俱禀謝委禀見候補通判范鼎禀知委沙田總局副提調並坐辦差禀見興寗縣葛禀見禀辭赴任候補州判張守謙禀到由京回禀見署茂暉塲陶濟新選雙橋司王俱禀謝委禀見禀辭赴任缷新安縣丞劉禀到缷事回禀見 
[金陵官報]  
　　新正月二十九日頴上縣馮繼昌到○二月初一日知府胡汝霖到由京來起服回省知州湯華袞禀知江浦任内正雜各欵解淸○初二日知縣張瑾禀知撤粥廠○初三日海門厘捐曹榮黻禀謝保歸知府班後加三品銜 
[蘇省官報]  
　　二月初一日同知知新選蘇州府管糧通判劉朝鑾安徽人領憑到省指省分發江蘇本班儘先補用府知事李錦堂浙江人到省准補華亭縣丞孫繼釗又太湖廳東山司巡檢瞿傳墫銷無錫保甲差均謝奉飭知赴任卽辭○初二日指分江蘇試用從九楊品　廣東人由京騐看到省正任武進縣　　吳　蔭交缺回○初三日東臺縣湯曜謝十五年分海運蒙保俟補直隸州後以知府補用禀辭尚昌厚辭解亦餉赴都縣丞葛鏞禀知到袁門水關差又袁國鈞銷袁門水關差並謝奉委臬轅監印差○初四日從九單錫璋銷臬轅監印差並到齊門水關差 
[江西官報]  
　　正月十六日瑞州府江毓昌來省撫州通判周錦城鉛山縣陳彝範俱禀到陳永康缺辦吳城淮鹽局回豐城縣湯鼎烜赴任饒州通判樂業禀謝加級紀錄署南昌府照朱建勳禀辦禮樂局翰林院黃紹曾由贑縣籍進京武寗縣凌錦章興安縣周邦翰俱來省代理布理問陳鳳韶府照王洪達縣丞凌剛李遐齡申羣英葛芝齡翟秉鈞張爲聲賀席珍宗璠俱禀銷粥廠差現代星子縣李相應改爲酌委署理○十七日知縣孫嵩年順直賑捐奬加藍翎兵部主事甘棠回籍南昌縣丞呂淸　王經珍弘日成俱銷辦粥廠差史瀾由贑解票根來省禀丁父憂 
[救民疾苦]  
　　謹啓者敝堂今將正月廿五日起至二月初七日止第二次募到諸大善士延壽施醫給藥經費淸單開登於左○順泰號助洋十元梁浩池洋四元聚盛諸善士洋三元俞子均譚愼安堂無名氏樂善堂李愼記謹正齋三省堂七户各洋二元武公舘問禮堂後人求意安子大德玉金冶臣隱名氏春記志心道人八户各洋一元恭壽堂銅洋二元安泰銅洋三元無名氏破衣子葉殿氏遂初居合五角有心無力白純元程培芳姜金記白元記田福記康桂全莊榮堂陳春記陳蓮芳應佐記十一户合洋一元二角招洛舟三角五分德和號隱名氏省新新三户合洋二元五角陸餘慶堂洋二角隱名洋五角鉅鹿氏浴陵堂趙來東子垂得子九來氏鄭倬氏六户合洋二元六角隱名氏洋八角張承書蔡紀方程玉衡候小軒王棟材胡竹圃吳朗軒七户合洋二元一角李同泰銅洋一元洋七角孔潤夫洋二角隱名洋五角○以上共收洋五十一元一角五分銅洋六元仰見　大善士存心濟世見義另爲雖施捨之多寡攸殊而行善之心思則一仁風廣被病民同感敝堂謹領之餘曷勝頌　特附報章代焭黎九叩鳴謝滬北鐵馬路廣益善堂司事拜啓 
 
 

Page 10

 
 
   
 
 

Page 11

 
 
   
 
 

Page 12

 
 
   
 
