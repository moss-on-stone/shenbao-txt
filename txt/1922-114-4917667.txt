# 1922 - 114 - 4917667

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[戰敗之預防冷]  
　　今日奉直軍正在戰鬥之中調停旣無可調停勸阻亦無可勸阻祇有聽奉直軍之各自努力以分勝敗而己然而奉直軍以外之人今日所宜努力者則有二事其一勿使戰禍之蔓衍也其二戰敗後之如何防止敗兵也 
　　盖兩方戰鬥有一勝即有一敗未敗之兵紀律或可無慮旣敗之捕搶掠焚殺不能無虞試歷觀以前之戰役我人民之受禍於戰時者有限而受禍於戰後之敗兵者實不可計數故及今兩方勝敗未分之際臨近戰地之人民厥宜速作防堵敗兵之自衛計劃實較日盼某方之勝與某方之敗爲有實益也 
國内專電 
　　北京電昨日（三十）奉直軍戰仍以長辛店爲劇烈自傍晚起戰至晚十時許尚間砲聲惟陣地無甚變動中路固安方面亦有戰事奉軍稍退（一日上午十二鐘） 
　　北京電西路奉軍似爲戰略上要求而西北却中路直軍仍不能進攻永定河以北現尚相持昨晚張作霖到落垡東（一日）午西路奉軍齊占九旅親率野砲隊機關槍隊增加長辛店直軍始退昨夜直軍兵力在西路者爲一個混成旅現復退至良鄉（一日下午二鐘） 
　　北京電直軍昨（二十九）分三路進攻一長辛店一固安一馬廠固安馬廠直軍均後退現奉軍已佔領永定河長辛店方面奉軍已退却午後一時張景惠急調由豐台前進攻直軍右翼並以十二生的口徑重砲威懾午後二時直軍卽退至琉璃河今日西路奉軍取守勢在中東兩路前進張作霖暫駐軍糧城指揮一切令孫烈臣回奉坐鎭奉軍在軍糧城廊坊長辛店均已架設長途電話吳佩孚本人領率大軍在高陽指揮（三十日下午十二鐘） 
　　北京電昨今戰事仍爲局部而大戰尚有數日張景惠電曹請開一路放調人到保商量（一日下午二鐘） 
　　北京電二十九四時南苑黄村河南直軍攻擊奉軍守河北激戰至午砲聲漸稀京城今日將發表一戒備令努力城内治安卽夕公布外交團軍官團今早分派京奉京漢兩路視察京中市民在砲聲下照常營業劇園市場人數不减 
　　北京電二十九晨琉璃河長辛店南崗窪一帶戰事因大雨雙万死傷極少是早九時張景惠專車赴長辛店督戰（二十九日下午五鐘） 
　　北京電保定艶電本日拂曉西路奉直兩軍於南崗窪附近激戰總司令孫岳乘機繞道佔領長辛店該處奉軍漸向東北方面退却 
　　北京電二十八拂曉靜海馬廠良王莊均接觸二十八晚直軍昏夜前進二十九晨二時南崗窪黄村豐台均有接觸奉軍方面云勝負不分（二十九日下午四鐘） 
　　北京電昨英美記者三人乘摩托車赴蘆溝橋該處奉軍甚優待軍官勸不往前免危險旋看奉軍守線在長辛店南五里之趙村店至在蘆溝橋方面經過之奉軍傷兵僅二十餘名直軍死傷亦不多但砲彈放出不少良鄉附近直埋地雷昨發一次略有傷亡 
　　北京電今早（三十）奉軍渡永定河進入固安馮玉祥率十一師三十日到保吳佩孚之第三師集中任邱孫岳旅集中涿州至長辛店南崗窪固安均枝葉問題大戰尚未至時機（三十日下午二鐘） 
　　北京電昨日（二十九）一天戰事僅爲局部接觸雙方主力均未參加戰鬭東路直軍僅一師奉軍兩混旅一騎旅參加戰鬭中路直軍兩枝隊奉軍一師一旅西路直軍一旅兩團奉軍一師及一旅一團自曉至暮無發展昨夜直軍在固安永清安次者乘黑夜南退（三十日下午二鐘） 
　　北京電外人在豐台見直軍飛機環繞奉軍一周投下印刷品據王迺斌稱該飛機投下一彈未炸 
　　北京電今晨（三十）直軍飛機由長辛店空中向東繞行但直軍仍南退妙峯山一帶發現直軍一枝 
　　北京電今日（二十九）中西東三路互有勝敗馬廠方面奉佔優勢 
　　北京電直軍左臂紅布奉軍黄藍布（三十日下午二鐘） 
　　北京電中外居民組織公益救護會設無量胡同義賑會昨設婦孺救濟所四十一處并組學生義勇隊曼德爲隊長（三十日下午三鐘） 
　　北京電二十八趙爾巽在軍糧城會張使同座有張學良趙調停話甫出口學良呼曰吳駡我甚實無調停餘地吾卽令獨流駐軍進攻誰調停也不成趙無言返津 
　　北京電昨京津車三點來一次美海軍武官二兵士六十名到保衛界（三十日下午二鐘） 
　　北京電周提辭呈謂就職目的在斡旋今無望（三十日下午二鐘） 
　　北京電張作霖到軍糧城有隨員楊宇霆張九卿及黑龍江警廳長王某共衛隊三連裝三列車張言將到京津但可信否待證 
　　北京電京漢電線斷京滬僅一線可通（二十九日下午四鐘） 
　　北京電涿金繩電院熱河防務吃緊軍用浩繁請速撥協欵五十萬 
　　北京電二十九日閣議下令三道（一）京城戒嚴（二）停戰候查辦（三）保護京外外人生命財產（二十九日下午十一鐘） 
　　北京電徐勸周事巳至此退亦無補請勿辭（一日下午二鐘） 
　　北京電徐訓電兩方謂勸告互讓竟不見聽毋任遺憾華會厚我我不自拔翻相殘殺縱戰勝亦塗炭生靈何益之有（二十九日下午二鐘） 
　　北京電外團對吳佩孚通告認無答覆必要（二十九日下午二鐘） 
　　北京電交部致領袖公使函嗣後以鐵路資產抵押外債者經中央核准者仍爲有效（二十九日下午二鐘） 
　　北京電察都統電院協餉欠久速將舊欠及近月協欵速撥 
　　北京電今日（二十九）下午三點法源寺開中外居民自衛會 
　　北京電今日各機關索薪團於砲聲中赴財部非達到發薪目的不止（二十九日下午二鐘） 
　　北京電溥儀昨日辮子 
　　天津電陷早四時張作相軍進牛頭鎭直軍却四十里（三十日下午七鐘） 
　　天津電艶（二十九）夜十二時由東路運津奉直兩軍之傷兵共十三輛車（三十日下午三鐘） 
　　天津電直軍進逼青縣娘河堤奉軍以重砲四門扼守堤長六十里戰頗烈 
　　天津電陷（三十）上午四時固安方面之直軍第三師被張作相第一梯隊攻退四十里奉軍卽佔領牛頭鎭雙方死亡甚多 
　　天津電保定艶夜兵變大肆搶掠變兵約兩團人係王承斌所部 
 
 

Page 5

 
 
   
 
 

Page 6

 
 
國内專電二 
　　天津電琉璃河之戰直軍敗退有團長二員率領士兵一小部向奉軍投降奉軍並獲大砲六尊 
　　天津電奉張布告賞格云戰事將酣愈趨愈緊四月二十七日我東路第三梯隊已在姚馬渡南趙鎭一帶發生衝突激戰一晝夜終斃敵數百生獲數十膚功克奏大壯軍威足徵我將士奮勇爭先矢殲醜虜本總司令爲民爲國欣慰無極兹特制定賞格數則以資鼓勵其各堅持始終同膺懋賞計開一生擒敵軍主帥者賞洋五萬元或致其死命者賞洋二萬元一生擒敵軍高級指揮官或致其死命者賞洋二千元一生擒敵軍中級指揮官者賞洋五十元至一百元一擊落敵軍砲一門者賞洋五百元一虜獲敵軍機關槍一挺者賞洋二百元一虜獲敵軍小槍一枝者賞洋十元一虜獲敵軍馬匹者變價充賞鎭威軍總司令張作霖 
　　天津電長辛店迤西之奉軍陷日失利後增援反攻直軍現在最激烈爭戰中（以上三十日下午十一鐘） 
　　天津電張景惠二時進擊涿州盛傳保害因軍隊鬧餉曹銳嗾衛隊開槍激成兵變 
　　天津電固安已爲奉軍包圍奉軍第三梯隊破青縣後並未前進 
　　天津電聞京中今日閣議後全體閣員入府商維持治安辦法結果發一通告保證京城四週三十里内無戰事 
　　天津電艶（二十九）上午三時西路奉軍在長辛店方面與直軍正式開火勢甚猛烈約數小時直軍敗退聞傷旅長一員傷士兵八九十名被奉軍生擒百餘名刻下張景惠與鄒芬均在長辛店指揮奉軍準備戰塲外之追擊又自勘（二十八）駐馬廠奉軍與直軍開仗大城縣被奉軍佔領刻第四梯隊巳準備向任邱河間方面進攻又勘日下午三時東路奉軍第四梯隊向覇州進攻至晚間十點鐘佔領覇州夜十二時直軍反攻奉軍今晨退出覇州駐楊柳青之第二梯隊聞耗當卽抽調一旅赴援並輸送大批槍彈接濟第四梯隊刻下兩軍在覇州附近激戰中勝負未分 
　　天津電北京電話云艶日西直門與平則門均關閉惟市面尚安謚如常 
　　天津電長辛店戰事續報云奉軍艶日下午實行戰塲外追擊獲直軍野砲三尊直軍己退出十餘里 
　　天津電今晚（二十九）奉張由軍糧城來津明日赴前綫督戰 
　　天津電大城縣一役直軍陣亡軍官五員士兵六百餘名奉軍死營長一員傷士兵八十餘名死十餘名並俘獲直軍士兵百餘人奪得槍砲甚夥 
　　天津電固安永清間兩軍刻正劇戰（以上二十九日下午八鐘） 
　　漢口電保電直軍西路艶（二十九）佔長辛店車站南端中路由蘇家橋逐退奉軍十數里東路現在姚馬渡一帶激戰中（一日上午十二鐘） 
　　漢口電聞直軍西路艶（二十九）晚續由南崗窪進攻激戰至陷（三十）午前三時奉軍潰退長辛店完全爲直所佔現奉軍集中馬廠張作霖且親來督戰聞前敵直軍分三路每路分火線三道作戰軍隊近十萬人需用軍火甚夥鄂又備就子彈二千箱砲彈三百箱餅干五百箱銅元十萬串運送前敵 
　　漢口電五一節各工廠停工人力車上各揭三角式白旗誌紀念 
　　漢口電招商局江通輪自宜昌載客千餘下駛陷午後六時許行至漢陽上屯口江面貨艙忽失愼當經該局派利湘春蕭兩輪及紅船四艘往救該輪艙面全焚客有百餘人不知下落損失聞近百萬 
　　漢口電蕭委陸澐爲武陽夏警備司令陷日宣布特别戒嚴陷晚通令各機關禁謡（以上一日上午二鐘） 
　　漢口電吳令沈鴻英部第一旅移防岳州上蔴塘鋪第二旅尚駐平江湘省議會感日電吳謂沈軍獲罪西南又殘湘省請飭沈軍退出岳境完成湘省自治區域　　 
　　漢口電直軍前方兵站分防保定彰德鄭州三處另設隨營兵站於涿州松林店等處後方兵上分設駐馬店花園劉家廟武昌鮎魚套等處 
　　漢口電蕭電商吳於保洛鄭三處設無線電台傳遞軍訊 
　　漢口電漢黄鎭使杜錫鈞向漢商會借萬元發軍餉漢商會艶日議决由會籌五千及省公債餘欵下撥五千交杜由杜簽字認息 
　　漢口電鄂艶日又解送七八子彈一千箱北上（以上三十日上午八鐘） 
　　香港電陳炯明儉日電孫辭北伐祇允陸長一職暫不辭退但在此時仍請准假養疴 
　　香港電艶（二十九）廣九路第二十七次貨客車由省開往石龍至烏涌場被匪刦掠某軍衛兵解餉三千元被刼并擄搭客及車員三十人 
　　香港電孫擬裁撤海軍部歸併大本營僚幕處并將海軍分爲二艦隊擔任攻取長江各省及擬復駐長江及秦皇島等處艦隊 
　　香港電北伐軍抵韶日衆公地不敷各校舍均被佔一律停課韶人艶日集議决集欵搭大篷廠數座請各軍遷入黄大偉全部已抵韶熊略部由桂班師擬繞道高州集中肇慶 
　　香港電伍擬於省署設省務會議聘汪精衛廖仲凱等列席 
　　香港電孫任李國堂爲海軍次長周天祿軍需司長温樹德海圻艦長兼艦隊司令吳志馨海琛艦長何澤瀾豫章田士捷肇和田炳章同安歐陽梧飛鷹招桂章楚豫馮肇憲永豐丁培龍永翔林若時福安袁良驊舞鳳艦長 
　　香港電孫昨赴黄埔巡視艦隊 
　　香港電居正偕羅惠羣今日赴惠勸陳回省（以上一日下午六鐘） 
　　滁州電津浦路北上車僅開至濟南後須換車開抵德州浦站某軍東日截有鐵篷車多輛備用 
（一日下午四鐘） 
　　南京電直方戰報（一）東路白文鎭奉軍有不支勢（二）直軍中路艶日逐戰前進略有斬獲奉軍向信安永清縣退却目下分兩路正向奉軍攻擊中（一日下午六鐘） 
特約路透電 
[直奉初戰之外電]  
　　一日天津電英團練隊奉命凖備隨時聽召並將來福槍長置手邊京津時報載種奉軍左翼已渡運河佔據大昌中路佔據永清（前傳固安）京津時報得北京消息垂暮砲聲復隆隆震耳其距京似已較前爲近聞吳佩孚之側攻將於豐台截斷鐵路之交通該處鐵路電報辦事人員昨夜均準備入京 
　　三十日北京電長辛店奉軍今夜下令夜攻琉璃河之直軍亦於今日午後準備攻擊雙方砲火與機關槍其聲歷亂至晚始己今晚九時長辛店東大砲之聲復作未有間斷據半官界華人消息直軍己逐走長辛店之奉軍奉軍向東退走中路奉軍現由固家進至高碑店該處附近砲聲甚厲夜間天黑而空氣頗恬靜奉軍之重砲聲與輕野戰砲聲使署界歷歷可聞 
　　一日北京電昨日路透代表經過長辛店奉軍陣地始終受奉兵禮遇奉軍因直軍於二十九日一役未能擊退之且以昨日戰事散漫無規則故兵士皆有欣喜之色代表所受最大之印象爲缺乏後備兵甚至第二防線亦然昨晚直軍在長辛店豐台間進攻入夜戰事更烈十時天際油然作雲旣而大雨砲聲機槍聲來福槍聲接續至天明不斷是時直軍對長辛店施總攻擊直兵一師向西展布顯已與奉軍馬兵接觸事刻仍在進行中惟砲聲不若前之頻繁據華人消息奉軍刻正退走聞西南復有大戰該處直軍已將奉軍逐出固安奉軍退至落垡 
　　三十日漢口電鄂督昨接二十八日保定電稱吳佩孚之軍己與張作霖之軍接戰吳軍大勝己在廣六十一基羅邁當之陣線進至良鄉以外長辛店之奉軍死傷千名被俘二百名直軍奪獲子彈甚夥 
[俄德條約之解釋]  
　　一日巴黎電報紙登載俄代表齊吉林致法代表巴爾都之函大旨辯明俄國關於俄德條約一事之誠意此約並不含有任何秘密條欵並謂俄法兩國間有許多接觸點兩國應速立約以解决各種問題 
[日諾瓦會議中之俄債案]  
　　三十日日諾瓦電英國所提關於俄國戰債之辦法與法國所提議者大旨相合但英國建議將政府間債欵交國際法庭或美國大理院或國際聯盟行政會所擇定之公斷法庭審查之而决定一定欵額限五十年内償付並加息五釐 
　　一日巴黎電日諾瓦消息考慮俄國戰債辦法之委　　己通過政府間戰債之調和方法聞協約國鑒於俄　財力之薄弱將允俄國暫不償付債務 
[國際聯盟中中國阿片案]  
　　三十日倫敦電國際聯盟鴉片委員會在日内瓦畢會以前通過朱兆莘之提案由聯盟會請中政府認眞透澈調查中國栽種罌粟之情形俾以更可恃之報告送交聯盟會再商會教育會及其他團體之特别注意於烟禁者應加入烟禁調查委員會按原案主張調量委員會加大領署代表但朱兆莘反對甚力遂以上述辦法代之 
[土政府願和之照會]  
　　三十日君士坦丁電土政府己照會協約國高等委員聲明土國願接受協約國之和局提議但關於財政軍事與賠償等重要問題之討論土國有保留權土政府仍要求佔領地軍隊之撤退並要求回教徒有平等制度土皇有宗教權力土政府允許航行完全自由但反對協約國委員會監管海峽土政府允尊重少數民族但不願以賠欵給予希臘 
[荷屬印度新債]  
　　三十日倫敦電紐約電稱荷屬印度新發行年息六釐實收九六·五期限四十年之二千萬元公債業己募成荷蘭國會前所議准之一萬萬元債劵至此發行完畢 
[英太子行蹤]  
　　一日西京電英太子今日仍在西京游覽風景晚與市尹會宴後觀歌女舞蹈 
[招商局輪船失愼]  
　　一日漢口電招商輪船江通昨在距武昌九英里許失愼全船被燬起火原因未詳大約有華人乘客數人溺斃 
[膠濟路移交]  
　　一日北京電膠濟鐵路昨日已完全移交中國警備隊公電 
　　軍糧城張作霖卅電各報館均鑒竊以此次奉軍入關本無作戰之意乃彼方逺處調隊近處挖壕極力經營如臨大敵故不能不爲相當之設備作霖尊重中外各方愛重和平心理故並飭各軍隊不得越雷池一步以免輕啓釁端乃調人均絡繹於途而彼方竟於二十七日夜八鐘在姚馬渡方面向我第三梯隊爲猛烈之攻擊我李梯隊長正當抵禦戰至一晝夜之久我軍己佔領姚馬渡南趙抺等處彼方又於二十八日早四時在長辛店方面向我軍爲最烈之猛攻亦被我軍擊退彼方傷亡甚多作霖實深痛惜已將得獲官兵從優待遇用特奉告海内咸曉然於釁自彼開則將來是非曲直自有公論謹電奉聞伏維公鑒張作霖卅印 
　　許蘭洲等通電各報館鈞鑒竊維統一者國體之完全和平者人民所祝禱讀張巡閱使皓電本和平之意爲統一之謀磊落光明中外共見乃吳佩孚任意孤行居心破壞當兹解紛排難諸耆老調停載途息事寗人各團體呼籲若渴之時罔願公議　　不韙突於二十七日晚在馬廠迤西向我軍開始搗龔嗣即下總攻擊令殺機一闢戰釁横開首禍有人作孽難逭似此元凶誠屬公敵所尚駱賓王之檄用撞伏以發奸昭陳琳之書乃聲罪而致討謹就其歷史上之大罪爲我國人縷陳之否認總統嫚稱先生荒謬絶倫夙稽天討大罪一岳衡旣下擁兵不前通敵受金違抗政府大罪之國民國是濫招會議軌道難導糾紛滋起大罪三新舊國會胥弗贊同法律弁髦阻撓選舉大罪四垂涎湘督撤防自由凌亂紀綱敝屣天職大罪五因爭地盤流血百萬湘鄂川陜滿目瘡痍大罪六决隄灌敵小民爲魚塗炭生靈殘無人道大罪七到處勒捐羅雀捌鼠行同盜賊各省騷然大罪八梁閣新成遽肆謾駡干政亂紀衊視中央大罪九南北挑釁反覆無常殃國蠧民惟乃階厲大罪十至其障礙和平破壞統一種種罪惡枚舉何堪是誠天地之所不容人神之所共嫉乃弗閉門思過仍奸軍而思逞詎知佳乓不祥必不戢而自焚蘭洲等陳師鞠旅願國難之有豸射馬擒王誓撲殺夫此獠謹率塞上健兒關外鐵騎隨諸將之後摧彼虜之孼天下興亡匹夫有責海内賢達盍起圖之除暴安良枕戈飲泣誓以天日用答國民臨電不盡欲言鎭威軍副司令騎兵團司令官許蘭洲旅長張奎武張榮團長于鳳林管永勝江顯珍劉宗堯王永淇率全體官兵同叩卅印 
　　長辛店齊占九通電各報館鈞鑒國家不幸南北紛爭軍閥逞威頻年戰禍憶民國七年春我奉軍夥隊援湘駐屯長醴彼時奉直一家互爲犄角吳佩孚以一師長駐兵衡陽得以從容佈置鎭壓三湘者皆我奉軍後援之力也是時西南本有隙可乘若能一鼓直下何難近窺桂粤搗平滇黔乃吳佩孚居心叵測逗留不前糜餉勞兵失機可惜嗣乃受賄六十萬不待中央命令撤防北還以致金邊之長沙失陷於南軍之手張督出走萬靈塗炭誤國殃民之罪　髮難數洎直皖戰爭直軍精銳麕集前方因邊防第一師及第十五師三而包圍敵盡援絶色如累卵吳佩孚哀籲乞憐聲涙俱下我奉軍第一師以唇齒誼切不遑顧慮遂慨然應允由鄭州拔隊赴援涿州大莊一役占九與鄒師長雨田督隊陳前激勵將士爲破斧沉舟之戰卒能大敗敵軍立解重圍直軍之所以轉敗爲勝反危爲安者何莫非我奉軍盡力援助之所致而國人不察被其欺瞞以敗皖勞績　得兩湖巡閱吳佩孚應如何飲水思源感激圖報乃竟忘恩負義頓起嫉心扣路欵刧盥除練兵汴洛野心勃勃揆其用意直專爲對待奉軍而設禍小潛藏匪伊朝夕我張巡帥寛宏爲懷始終隱忍原冀其懺悔自悛詎意妄自尊大一意孤行以怨報德良心安在是以激起我奉會全　公忿興師致討以期遏彼奸氛奠我中原用是占九統率所部健兒由曰南下願與我同胞戮力同心馳驅恐後會師保洛滅此朝食望即遲我數日共决雌雄有爾無我勢不兩立占九武夫出言戇直義憤塡胸急何能擇是非曲眞自有公論敬布區區尚祈鑒察陸軍第二十五混成旅旅長齊占九東 
國外要聞 
[法國會討論中法復業案]  
　　字林報二十九日巴黎電云法國會討論恢復中法實業 
銀行一案時議員數人頗注重應先開收第三第四次股欵次再利用庚子賠欵一節據稱該行股東應首先謀本行之恢復因該行苟有利益亦係股東首得云云現董事會方設法有以使國會中滿意及孹劃該行資本以免躭遲恢復之期 
[費城將開全美對外貿易大會]  
　　世界新聞社云據美國費城消息本年五月十日至十二日費城將開第九届全國對外貿易大會全美商界要人均將到會討論推廣美貨外國市塲·振興工業·及復開間置船舶等問題美政府將由商部派部員及專家多人代表列席商部總長霍佛氏是否親自到會尚未决定 
 
 

Page 7

 
 
商部派駐海外各國之商務專員届時多將徑由駐在處回美赴會報告外國市塲之詳細情以資研究各州州長亦有多數到會或派員代表費城州長史伯路爾氏將於會終宴席間演說預計到會代表裳　四五千人均係全美工商農經濟航務各界重要分子其對外貿易專家約一百餘人討論宗旨注重實際下尚空談膚廓冗長之演說概行屏除其唯一目的在如何能擴張美國對外貿易至於會議中最大具體問題爲預計美國產品除銷本國外當有賸餘百分之二十將如何推銷於外國市塲據深悉美國經濟界情形者言此百分之二十產品賸餘之推銷乃美國農工航各業務興盛與衰敞之所由分故必須設法使其推銷又有一問題將由會議中討論者即以後凡外國向美國借欵其合同中必列一絶對之條件該欵全部或一大部分應作爲購辦美貨之用藉以贊助生產之增進减少工廠船舶等之停工又美國於大戰之後國内積儲賸餘金貨甚多今當用之以推廣對外商務此問題亦將於會議中研究之此外議題之關於稅欵及幣制者有「高度稅率於匯兌之影響」「跌價貨幣與商業競爭之關係」及「何以吾人需要對外貿易」等關於航業者有「商船隊」「内地水道與商務之關係」「造船業前途」及「商船保險費定率之元素」等總之將就製造家航業家銀行家及進出口家等之見地而分别研究對外商務之種種方面云 
[巴西排斥日本移民]  
　　世界新聞社云日本人到處不受人歡迎近來巴西亦發生排斥日僑問題從前巴西因人口缺乏勞工不足頗奬勵世界各處移民入境然對於日本人素懷厭惡故特訂一例禁亞洲人入巴西實則即禁日本人耳距今十五年前經沙保羅及密納司奇雷司等州之呈請國會始决議取消此例各州中有願輸入日本人以補農工之缺者不復取締然中央政府始終未奬勵日本移民拒絶擔任移民補助費對於某某州政府之贊成日人移住頗不謂然各州中歡迎日本移民最甚者爲沙保羅州因謂州缺乏勞工數千人非得客民補充不可凡日本農民至巴西作工者其旅行費由巴西政府津貼又專管此等移民事務之公司政府亦予以補助但該州政府以十三四年之經騐知輸入日本農民並無利益現已變更態度决計不再津貼移民公司其致日本駐巴公使館之公文聲稱因日人田工成績不能滿意故出此舉但據政界中人言實因該州南部某處日僑人數日多於政治上亦頗危險之故然日人生活程度甚低凡百節省其產物之售價亦復低廉當地農民難與競爭且日人售物所得之金錢多寄回本國在巴西使用者甚少凡此皆與巴人不利故排斥之念愈演愈烈致成今日正式抵制之局 
[日本對俄之新方針]  
　　東京通訊云日俄大連會議破裂後赤塔方面除宣傳日本軍閥之强横致會議不能成立外並聲言大連會議所討論之各種問題將完全提出日諾瓦會議解决日本政府恐因此更啓列强之猜疑巳研究各種對付方法現在西比利亞駐兵亦已决定暫不撤退以促赤塔之反省一面着手派遣交代兵前往一面由東京外務省於二十日海參崴派遣海軍司令部於十八日分别將大連會議破烈之始末發表其破裂之責任則全部推於赤塔方面十九日之閣議亦巳大體决定今後之對俄政策對於撤兵一層原則上皆無異議惟於實行之時期則軍閥與政府各異其見解曾經多方討論迄無圓滿結果故不得巳暫時仍繼續駐兵但日本政府在華府會議已聲明務必從速撤兵今若不撤恐遭列國之非難故又决定將不得己而繼續駐兵之理由發表至其所以不能决定撤兵時期之軍閥與外交兩方而之態度則略如下述查參謀本部原爲日本軍令之府世人多謂其最希望駐兵但據某方面消息則完全相反蓋參謀本部多數意見均主張卽日撤兵尤以該部少壯參謀等之主張爲最切謂爲政府之政策政略而爲無義意之駐兵致數萬將士漂泊於冰天雪地之中旣甚不值乃猶受世人種種非難實非參謀本部之本意且當大連會議開會之初卽巳盛行主張撤兵乃外務省方面竟言會議只須四五星期即可告竣遂暫持旁觀態度今匪特不能於四五星期告竣直費去八個月之日期仍未能成功故今後欲以外交手段以定撤兵之期殆頗困難毋寗以大連會議之决裂爲機堂堂正正宣明赤塔之無誠意而卽日撤兵實較爲穩妥反是而外務省方面之意響則頗爲含混始終主張維持現狀謂大連會議並非完全破裂不過一時中止而已俟日諾瓦會議閉幕必當再開無疑然日諾瓦會議萬一有承認勞農政府之事則日本之對俄政策有從根本上變更之必要故今不如觀望形勢暫待時機較爲有利更視陸軍省方面則其有力者之主張殆爲參謀外務兩省之折衷辦法略以目前形勢如有須迄日諾瓦會議告終之日止暫時觀望形勢之必要亦無妨維持現狀但長此以往均須派二師軍隊駐紥西伯利亞則實不能同意蓋談判自談判駐兵自駐兵兩者無干允宜分别辦理若謂有保護日僑之必要亦僅於海参崴與廟街兩地合派一師以下約爲一旅之軍隊巳足並宜從新將駐兵之意義向世界聲明其餘則全部撤回本國以上三說各有相當之片面理由聞十九日之閣議三者均未能决定故祇得暫時持旁觀態度仍照預定計畫派遣交代兵前往而已是日（十九日）下午更開臨時外交調查會由内田外務大臣報告大連會議决裂之經過及暫時旁觀之理由對於大連會議與日諾瓦會議之關係亦曾研究辦法據聞討論範圍甚爲賅博是日會議未能全部决定但其大略則以目下日諾瓦會議之形勢其關係極爲複雜英法兩國之方針又完全背馳即以歐洲經濟恢復一層言之亦因美國未曾與會議之故開恩斯會議所决定之事項殆有不能完全實現之勢英國政府於對俄通商及承認勞農政府之事因有迅速解决之意曾努力謀達其目的然據日本政府所得消息則法國政府之主張殆與英國完全相反而勞農政府代表翟趣林氏之態度又甚覺横暴已主張債務相抵及否認混合公司法制度（即領事裁判權）有破壞倫敦預備會議協定之意故欲英法俄三國間之妥協甚覺困難或竟至對俄通商問題亦不能得具體的决定亦未可料顧會議形勢雖如此然於日本政府方面觀之大連會議旣已破裂而勞農代表翟趣林氏又有赤塔政府之全權委任狀其本國與西伯利亞已毫無區别巳擬將此等問題概括提出討論故日本主張將西伯利亞問題分離討論之計畫殆毫無成功希望倘於此等形勢之下而竟討論對俄通商問題則西伯利亞問題當然連帶討論及之故日本不能不有此種覺悟但日諾瓦會議亦只能協定通商問題之原則大連會議之各個問題當無全部决定之事然於日本方面實有關係或日本視爲最重要之廟街事件等將並在該會解决亦未可知是以日本政府不得不預先决定態度據深悉日本内情言將來日本政府之方針必以英國之態度爲轉移决不至獨持異議耳 
國内要聞 
[奉直軍大戰紀（二）]  
　　星報四月三十日北京電云中國向來未有之惡戰今日方沿極長之戰線上進行其最近處之長辛店距京僅十七哩此次戰爭並非如昔日之徒演一滑稽劇軍士作戰時旣不飲茶吃飯亦不閒談大砲轟擊聲來福槍及機關槍之射擊聲幾無片刻停止前線軍士應聲倒地前仆後繼傷亡委積凡歐西劇戰之慘狀無不畢呈此種情形乃記者親往長辛店奉軍前線目覩者當記者至長辛店時見盈千累萬之奉兵軍容甚盛訓練頗精悍不畏死此種惡戰使西國兵士當之亦不免有畏色而奉軍毫無懼容在一傾斜小山之崖有平原一片廣約一哩奉軍於此置六時巨砲向敵施放榴霰彈陸繹不絶砲隊西面亦受吳軍回擊足見直軍中亦携有重砲而兩軍機關搶對射不止開花彈呼呼作響自頭上飛過一經着地震人欲聾奉軍步隊前進時砲隊隨同射擊以爲掩護四周兵士紛紛受傷倒地即由救護隊舁回第一救護處後隊兵士立即前往補闕火車駱駝及各種車輛自北京運援兵軍需赴前線者絡繹於途此方奉軍内有向駐南苑張景惠所統之第一師彈械糧草俱甚充足現固守長辛店自長辛店至北京一帶之鄉民未受軍隊騷擾從事工作一如平日京内旅客悉已他往各城門皆有重兵駐守美海軍援兵及印兵俱於今日抵京以備奉直軍隊侵入北京時保護外人生命財產 
　　字林報二十九日北京電云馬廠與津浦鐵路間昨晨發生戰事據稱直軍己擊退敵軍今日則長辛店及豐台間砲聲不絶聞兩軍上午二時開火前線鏖戰不休昌化（譯音）附近尤猛吳軍之在近畿作戰大約希圖擊破奉軍右翼此路現由奉耶教之將軍指揮 
　　東方通訊社二十九北京電云今晨總統府接得奉直軍正式開戰之報告據該報告中路之固安南路之青縣靜海西路之軍隊已於今晨二時半在長辛店北方之三家店相衝突今晨此間所聞之砲聲卽三家店之砲聲也奉直兩軍除前電所報在三家店衝突外又在長辛店東南五華里之南崗窪及盛興相衝突該方面之直軍中有屬吳佩孚第三師之軍隊勢頗猛烈此間關於維持治安之警戒愈加嚴重從本日起不分晝夜凡屬要道一律配置巡警奉軍大徵發苦力搬運糧食無數羣衆咸聚集四車站探聽戰地消息又一日北京電云據從三十日午刻起亘同晚視察長辛店方面者之談話云奉軍以暫編第一師及第九混成旅在長辛店前方一千邁當之高地列架大砲從三十九日午後三時起復用野戰砲應戰但在長辛店之北方則有第十九師在其又北方則有第二十八師各各開始行動在長辛店尚有未列入戰綫之砲兵一大隊奉軍之後援隊當時正行抵蘆溝橋總之該方面之奉軍武器彈藥糧食皆極豐足兵力亦甚占優勢蘆溝橋居民其老幼婦女均逃往他處避難餘皆照常從事商業直軍現在似在奉軍最前綫前方三千邁當之距離直軍之野砲彈盛落下於奉軍陣地奉軍亦以野砲山砲射擊直軍不稍間斷二十九日之戰鬭奉軍曾退至蘆溝橋之說不確外人觀戰者甚夥從三十日午後三時起開始之砲擊砲聲至夜不息從午後十時起天雨砲聲猶殷殷不絶至今晨雨霽仍微聞砲聲據張家口傳來消息云該處於二十九日已發布戒嚴令第一混成旅之一部於三十日運往北京又奉天方面所傳消息云三十日午後三時在長辛店南方南崗窪之砲戰直軍第十三混成旅旅長董政國陣亡唯眞僞未詳又三十日天津電云從二十九日午後四時起轉攻勢之奉軍於是晚占領良鄉直軍退至蛇里山南方二十華里此間奉軍方面稱津浦線之奉軍獲大勝已占領青縣在渤海灣之外國軍艦司令官用無線電報致通牒於正由上海北航中之楚同楚泰兩艦曰爲保護北洋商業計拒絶兩艦之北上若在京津沿岸採軍事行動則將有相當之處置云云兩艦卽覆電遵命辦理以上係華人方面消息在琉璃河之吳佩孚本日怱怱歸保定目下保定有兵變消息本日華北新聞云吳佩孚已與英人訂密約求英人之援助以採掘宜昌煤礦·建築漢口商塲·長江沿岸利益不讓與英國以外爲條件 
[奉直軍開戰前之形勢]  
　　近日直奉兩方軍事行動已側重西路（卽京漢路方面）據二十四日京訊述西路情形如下津浦路自被某軍拆毁奉直軍事巳改至京漢道上雙方調兵塡防現已完竣祗因軍需後援還未凖備妥協所以尚在對峙的地位頃得軍事機關消息奉直軍在京漢綫佈置情形均甚周密奉軍防務確已延長至房山良鄉左翼至周口店右翼至安定村奉軍第一防綫以良鄉長辛店之間爲標凖現由前駐南苑暫編第一師某部駐防該處趙玉周第一旅分防兩翼日昨梁朝棟第二旅所部亦向前分防琉璃河北岸監視南岸直軍行動鄒芬第十六師之一部份已開到盧溝橋並向該防左翼磁家店右翼黄村分防奉軍第四五兩團及騎兵第三營均在長辛店一帶協防三處防線共計三團其餘獨立連尚不在内各防設備甚爲完備水壕溝壘砲台鋼網無一不備該防後路大本營設在豐台俾便接應便利直軍近在京漢路上防綫除日前規定之四處外又增出固城店一處專備援軍駐紥大本營仍在保定第一防綫在琉璃河現在由第二補充團分防該處右翼各設砲兵一連河岸架設機關槍每距百餘米突安置一架第二防綫在涿縣由第三補充團·及楊建第二營·在該處協防第三防綫在松林店由董政國第十三混成旅一部及第二十四師某團分防該處第四防綫高碑店係第二十師之九十四團分防兩軍防區雖甚稠密雙方因有長官命令皆不敢自由行動暫編第一師師長張景惠因維持和平起見已責成各營連暫守原有防區鞏固防綫不得妄動直防各軍因聞此種宣言亦不便向前挑釁但在此形勢下恐一觸即發耳 
[大陸報紀吳佩孚赴保情形]  
　　大陸報記者霍爾氏赴洛後隨吳佩孚北上四月二十六在火車中發一通訊略謂余輩於昨日離洛較預定時間早十二小時因聞兩軍哨線已於是日晨間在保定之東約五十哩處發生衝突故亟亟首途奉軍沿津保間汽車路節節前進實與吳氏以前赴保定出師而仍將開釁責任歸於張氏之機會此次火車共十九輛隨從人員有司令部上級官員三十人皆前往料理行軍及軍需事宜者吳氏乘坐近日路局新購之花車吳夫人隨吳同赴保定並未如外間所云徙居漢口夫人自云將卜居保定常往來街市間以喚起人民之信仰夫人河南籍身軀頎碩性情坦易一望而知爲厚重克己之人吳氏雖往五百里外作戰仍不逺離其家鄉保定附近有曹氏部下兩師六混成旅待吳前往指揮是間戰塲吳氏尤極熟悉陜督馮玉祥應召來豫更俾吳以絶大助力馮軍進行極爲迅速一師兩混成旅自西安至觀音堂平時八日之程今乃五日而達每日行四十哩道路又極難行潼關觀音堂間山路中泥濘深自三尺至六尺不等馮氏前鋒於今日抵洛吳曾留其第三師一團招待馮軍 
馮軍將在洛稍事休息以待前敵命令再行出發吳氏舉動常出人不意此次出發晨間以前即其參謀人員尚無一料其不待馮氏來洛逕行北上者火車抵鄭時沿路軍民至爲驚詫蓋外間謡傳皆謂吳氏巳喬裝出發某車站西人亦語余吳氏日前曾喬裝乞丐離洛矣吳氏在洛登車未久即發電數通一致外交團及漢滬各總領事一致總統及國人一致張作霖皆先由吳氏授意秘書草成後吳氏復親自改削記者今藏有其親筆改削之稿其電文内有宣戰書並自叙其出師之正當及痛詆張氏其致外交團之電警告外人不可助張語甚懇切致張氏之電則頗似中古兩軍首領挑戰時辱駡行逕初述張氏野心繼述其爲鬍匪時之歷史繼詆其保護唆民膏血之蟊賊末稱一九二○年八月吳氏捨身擊敗安福而張氏反尸其功今日當報此仇云云車中人員皆料戰事必能在極短時期内結束祗須經三日至十日之大戰即足以顯張氏之機關槍及金錢果能勝吳氏之人材否歟記者曾詢吳以戰費吳云「夫無錢不能作戰君觀余輩今將開戰矣」京漢路近日己無收入據稱吳氏己動用隴海路之欵惟爲數無多至於軍械吳氏有前年討安福時所獲者在並希望開戰後當能獲自奉軍吳氏曾下令步兵（吳氏無馬隊可令）對於奉軍馬隊伏地專擊兵士之腿縱不能中人亦可中馬並擬利用散兵線以減輕奉軍馬隊之摧殘力因此曾下令下級甚周密奉軍防務確已延長至房山良鄉左翼至周口店右翼至安定村奉軍第一防綫以良鄉長辛店之間爲標凖現由前駐南苑暫編第一師某部駐防該處趙玉周第一旅分防兩翼日昨梁朝棟第二旅所部亦向前分防琉璃河北岸監視南岸直軍行動鄒芬第十六師之一部份已開到盧溝橋並向該防左翼磁家店右翼黄村分防奉軍第四五兩團及騎兵第三營均在長辛店一帶協防三處防線共計三團其餘獨立連尚不在内各防設備甚爲完備水壕溝壘砲台鋼網無一不備該防後路大本營設在豐台俾便接應便利直軍近在京漢路上防綫除日前規定之四處外又增出固城店一處專備援軍駐紥大本營仍在保定第一防綫在琉璃河現在由第二補充團分防該處右翼各設砲兵一連河岸架設機關槍每距百餘米突安置一架第二防綫在涿縣由第三補充團·及楊建第二營·在該處協防第三防綫在松林店由董政國第十三混成旅一部及第二十四師某團分防該處第四防綫高碑店係第二十師之九十四團分防兩軍防區雖甚稠密雙方因有長官命令皆不敢自由行動暫編第一師師長張景惠因維持和平起見已責成各營連暫守原有防區鞏固防綫不得妄動直防各軍因聞此種宣言亦不便向前挑釁但在此形勢下恐一觸即發耳 
[大陸報紀吳佩孚赴保情形]  
　　大陸報記者霍爾氏赴洛後隨吳佩孚北上四月二十六在火車中發一通訊略謂余輩於昨日離洛較預定時間早十二小時因聞兩軍哨線已於是日晨間在保定之東約五十哩處發生衝突故亟亟首途奉軍沿津保間汽車路節節前進實與吳氏以前赴保定出師而仍將開釁責任歸於張氏之機會此次火車共十九輛隨從人員有司令部上級官員三十人皆前往料理行軍及軍需事宜者吳氏乘坐近日路局新購之花車吳夫人隨吳同赴保定並未如外間所云徙居漢口夫人自云將卜居保定常往來街市間以喚起人民之信仰夫人河南籍身軀頎碩性情坦易一望而知爲厚重克己之人吳氏雖往五百里外作戰仍不逺離其家鄉保定附近有曹氏部下兩師六混成旅待吳前往指揮是間戰塲吳氏尤極熟悉陜督馮玉祥應召來豫更俾吳以絶大助力馮軍進行極爲迅速一師兩混成旅自西安至觀音堂平時八日之程今乃五日而達每日行四十哩道路又極難行潼關觀音堂間山路中泥濘深自三尺至六尺不等馮氏前鋒於今日抵洛吳曾留其第三師一團招待馮軍 
馮軍將在洛稍事休息以待前敵命令再行出發吳氏舉動常出人不意此次出發晨間以前即其參謀人員尚無一料其不待馮氏來洛逕行北上者火車抵鄭時沿路軍民至爲驚詫蓋外間謡傳皆謂吳氏巳喬裝出發某車站西人亦語余吳氏日前曾喬裝乞丐離洛矣吳氏在洛登車未久即發電數通一致外交團及漢滬各總領事一致總統及國人一致張作霖皆先由吳氏授意秘書草成後吳氏復親自改削記者今藏有其親筆改削之稿其電文内有宣戰書並自叙其出師之正當及痛詆張氏其致外交團之電警告外人不可助張語甚懇切致張氏之電則頗似中古兩軍首領挑戰時辱駡行逕初述張氏野心繼述其爲鬍匪時之歷史繼詆其保護唆民膏血之蟊賊末稱一九二○年八月吳氏捨身擊敗安福而張氏反尸其功今日當報此仇云云車中人員皆料戰事必能在極短時期内結束祗須經三日至十日之大戰即足以顯張氏之機關槍及金錢果能勝吳氏之人材否歟記者曾詢吳以戰費吳云「夫無錢不能作戰君觀余輩今將開戰矣」京漢路近日己無收入據稱吳氏己動用隴海路之欵惟爲數無多至於軍械吳氏有前年討安福時所獲者在並希望開戰後當能獲自奉軍吳氏曾下令步兵（吳氏無馬隊可令）對於奉軍馬隊伏地專擊兵士之腿縱不能中人亦可中馬並擬利用散兵線以減輕奉軍馬隊之摧殘力因此曾下令下級將佐得以相度戰况自由作戰據某隨員言吳氏抵保定後將先往曹使署中一行藉以激勵老將軍吳氏所發各省聯銜電中曹錕及齊燮元俱非親自署名頗可注意其他各省固亦吳氏代署但彼輩亦無力否認也曹氏仍如一九二○年之役置身事外近日託辭頭痛深居署中吳氏抵保俟其戰馬休息二三日後當即親赴前線指揮記者亦擬隨往觀戰今者夙有才藝特出之譽之吳小將軍方投身戰事歷其平生最險之境然外表仍極鎭靜不亞於太后之佈置茶會同其從容也 
[外交團注意京津交通]  
　　駐京外交團前因奉直兩方紛紛調動軍隊不免疑慮曾於十五日由領袖公使親赴外部部向顏外長提出警告書後我國政府久未置答近來兩軍形勢日見迫切似已無法解决某國公使鑒於事機之危急因又提議召集第二次公使團會議各國公使均表同意遂於昨日（二十五）下午四時在葡萄牙使館開會内容頗秘據聞會議結果較前次議决更爲嚴重已决定第二步對付方法外間所傳派遣海陸軍保衞秩序及京漢交通之事有實行之意但其範圍則仍未越出保護外國僑民生命財產十字之外而對於京奉津浦兩路之通車則擬嚴重要求各方當局照舊開行至於進一步勸告息爭及裁兵之事則認此時尚未達其時機政府方面以前次外交團之抗議即通電各方長官現陸軍部已接到張作霖覆電内容略謂外交團抗議軍警佔據北戴河及塘沽車站之事實有誤會查奉軍實未佔該處車站亦無佔據車站之意所有軍隊均係暫時屯駐仍當陸續開走至於奉軍入關原屬換防性質並非從新派兵希即轉告外交團無庸疑慮云云陸軍部現擬根據張氏此電咨覆外交部一俟接到此項咨復亦當即日正式答覆外交團但聞曹吳方面則尚未覆電至於京津間火車外交團旣根據辛丑條約要求維持平時狀態政府亦决定照辦並通令各方長官萬勿阻碍京津間交通以免外人有所藉口故無論如何將來即使開戰京津間之火車至少线日亦可開行一次一如直皖戰時之狀態云 
[奉直决戰中之北京弭兵運動]  
　　自奉直問題日形緊迫國民輿論益覺廢載裁兵實中國今日惟一急要之務昨日（二十四）有在京新聞記者二十餘人在某處集合討論兹事擬由新聞記者聯合各界共同發起全國廢戰裁兵運動大會（係暫時假定各稱）討論結果一致贊同推定某某記者分頭向各界聯絡請加入發起之列並凖於二十七日再在某報館集合一次報告聯絡結果如得各界一致同情即定期發起開一大會商定進行方法聯合全國爲國民廢戰裁兵之大運動 
　　商界方面以時局一有變動商人首當其衝故不謀而合亦奮起爲廢戰裁兵之運動昨有全國商會聯合會副會長張維鏞駐滬事務所代表江經沅京師總商會副會長安迪生等聯名發布公啓並通電國内外商界請一致主張共謀根本解决其致各省區總商會通電云民國建元十載九亂國本傾危生靈塗炭最近直奉更防大兵雲集戰機一動禍伊胡底維鏞等怵於慘劇之在目前竊念同胞之求生無路特於本日召集各省區代表開評議會提議發起弭兵運動並擬敦請耆年碩望代請命於雙方當局罷兵息民消除戰禍當經一致議决並推定維鏞經沅迪生曁高啓運張萬齡胡炳堃張繼宗張崇午李堪黄立中雲維儒十一人爲弭兵會籌備員定期柬請京中在野各名公届時到會議定進行步驟停止目下戰爭促進未來統一本我商民酷愛和平誠意謀國内永逺之安寗諸君憂樂關懷恫瘝在抱敬請一致發起互相應援就近推請耆舊父老致電雙方合力呼籲以期有濟旁皇待命至希亮察全國商會聯合會副會長張維鏞·上海總事務所代表江經沅·京師總商會副會長安迪生叩漾印 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[長沙通信長沙會議之内容（澤）]  
　　自譚派軍人集議於衡陽後繼之以趙派軍人之常德會議湘省軍人或則主張武力收回平岳或則贊成靜守時機兼之十四團長發表整理財政意見頗露不滿高級軍人把持財政之意高級軍人因此亦抱不安於是趙總司令爲聯絡感情計始有長沙會議之召集焉 
　　常德會議以旅長唐生智爲主席衡陽會議以鎭守使謝國光爲主席兩君均已先後抵省旅長葉開鑫賀耀祖·鄂軍司令夏斗寅亦由常德回省宋魯兩師長則在省城湘西蔡鉅猷陳渠珍唐榮陽·湘南羅光閩陳嘉祐道逺不　親身來省則派駐省辦事人列席寳慶鎭守使吳劍學日内可到各要人到齊以後卽開正式會議二十三二十四兩日巳開預備會兩次 
　　會議之内容分對内對外兩層對内之最重要者（一）爲整理財政問題如釐金改爲統稅造幣廠榷運局歸財政廳監督節制均己見諸明令惟以前每月軍餉不能如期發給各縣駐防軍官多提稅欵濟急此項提撥之數及舊欠軍餉自驅張之役以至今日尚無總册可稽總司令部電令各軍開單陳報尚有久未見覆者今旣决心整理財政不可不從清釐軍餉入手財政廳己令各局稅欵按月掃數繳解金庫請防軍勿再提撥以便按月轉發關於此事不能不望各軍官切實奉行（二）爲節前軍餉及軍事特别費問題端節在邇本年各軍餉項尚有僅發至陽曆二月分者省政府前向錢商借欵二十萬錢商推之商會總部將再派人與商會接洽請指定四行每行籌餉五萬訂期歸還利息酌給若干其軍事特别費如開拔行軍之類亦應未雨綢繆以防不時之需間常德會議時各將領擬將湘西稅欵儲留一 
部以作此用（三）各軍編制問題有謂某師將添招兵額者某旅將擴充成師者均非事實如無變故各軍仍暫維原狀惟須逐一檢查使人數與槍支得一詳明之統計其對外之重要者（一）爲收回岳州問題頃有鄂籍要人紛紛來湘請求與川軍再起援鄂凖以湘中近勢尚難語此惟平江岳州是湘省領土直桂各軍久假不歸形同劉據口舌之爭屢試無効而最近所得報告沈軍在平譁變一連人民飽受驚恐由長沙至武昌沿途各站搜檢異常嚴密因是湘中將領頗有主張再爭岳州而以武力爲後盾者各軍官對此意見是否一致急應解决（二）孫中山表明不假道湘境之時派遣代表宋寰文來湘希望西南攻贛湘軍出發湘東取夾擊之勢並望湘軍援鄂極小限度亦應收回平岳近頃陳光逺派員聯歡蕭耀南亦有間接交還岳州之表示究之何所適從且孫氏謂湘中苟有贊助彼方之行動將源源接濟其餉彈湘省應如何答覆（三）唐繼堯袁祖銘來電修好已覆一電表示好意對於各省如川如浙均擬再派代表前往以上議題將來未知如何取决惟此次會議除却對内對外尚有關於新政府一事趙總司令以新省議會不日告成即將着手組織新省政府如軍人竟見背道而馳省憲卽多危險故在此時不能不圖内部之團結且新舊移交之時尤不可不確定方針以便新令尹有所遵循至新政府人物之推測仍不外譚趙二氏之爭雄軍人擁譚擁趙聲勢相若省議會趙多於譚政客譚多於趙未知鹿死誰手也 
　　湘省此次召集之軍事會議雖已迭開預備會數次但因各軍官尚未到齊故無何種决議趙炎午總司令已再去電催促各將領不能到省者務派負責代表列席其會議中之議題除上所報告者外尚有疏通隔閡一事湘軍本無所謂隔閡惟自郴州第六混成旅長陳嘉祐發出一電後不免引起誤會該電要求當局兩事（一）驅逐政學系（二）取消舞弊之選舉另行組織湘省政客以前列名政學系者雖有二三人惟今政學系之名詞已難成立且有改投新國民黨者第一項當然無磋議之價值新省議會誠不少舞弊之事惟打消改還勢必延長時日省議會召集無期大足障碍省憲之進行故亦無可容納之理有謂陳之此電意别有屬陳爲譚派之急先錄逺駐湘邊與粤省孫中山亦最接近難保不借詞生波省政府鞭長莫及除疏通外别無他策所恃以無恐者衡陽鎭守使謝國光巳來長沙湘南將領惟謝之馬首是瞻謝亦譚派今己自任疏通之責則此暗潮當可無形消滅也謝未來省以前主張攻伐沈部電請當局速决方針當局因尚非其時未遽容納然恐謝氏因此引起誤會今謝來省態度己不如前之堅持則湘南一帶似已漸與長沙趨於一致矣軍事會議雖尚未能談到决議事項然大體己有眉目除財政問題可望依照原有計畫决定外其收回岳州一事固人所急欲得而知者聞經多數要人再四交換意見以爲廣東政局有變攻贛之師尚未發動直奉戰事亦不知勝利誰屬湘省在最近時期尚宜靜守勿動惟一方面派代表赴洛陽武昌接洽交還事件一方面由某當局致電吳氏謂貴軍駐岳敝省勉强應承今旣撤退儘可直接交還不必轉租他人使房主損失利權云云此電極其滑稽想吳氏於軍書旁午中當亦爲之莞爾也且聞沈鴻英非能忠於吳氏者近以直軍四面受敵誠恐一旦直敗殃及己身故先派代表來湘暗送秋波其意若謂苟湘省不惜一席之地聽其棲息或更能略助餉項以瀾饞吻者仍願聽候命令可東可西此固彼之慣技無足奇也湘省今日最切要之問題除此以外尚有對付西南一事湘粤聯盟爲西南政治之大關鍵今此粤省首領陳炯明已有失勢下野之耗雖係粤省内部之事而於湘省對外之關係亦不能不略受影響孫中山與湘本多隔閡自彼聲明不假道湘境後感情已稍回復近聞孫以親善態度勸湘就其範圍且被由桂返粤之目的係分兩步驟（一）免除陳職以除内顧之憂（二）攻入贛省以展勢力今彼尚在進行計畫之中似尚不至對湘有所動作湘省雖極主張門羅主義亦非顯然對抗孫氏者可比今後略變方針自可應付裕如矣 
　　自月初破獲謀亂犯後風潮不久平息惟彼等專以運動軍隊入手誠恐軍人腦經簡單受其煽惑當局己令各軍官嚴密查拿警務處長張輝贊以前本爲第四混成旅長裁兵時改任今職渠雖譚派要人但與趙派亦甚和睦破獲放火暴徒警察之功不小　張氏宣言擔任派員查訪遇有形跡可疑者即跟踪調查長沙省城經軍警之周密防範决無意外惟前日尚有人敢向總司令部衞戍團施其運動伎倆當經舉發捕獲即於今日斷送幾條性命此亦謀亂案之尾聲也 
[奉直交戰中之岳州問題]  
　　要求直軍交還 
　　奉直　戰鼓殷酣勝負尚未知何若然其關係於湘省者則岳州問題是也湘省憲告成實行自治而爲自治之障礙者莫如客軍佔踞境内放湘政府及各方面屢次要求直軍退出岳州該軍總借口時機未至現在直軍旣與奉軍决裂前方形勢萬分吃緊所有駐岳直軍業經奉令悉數開往河南張福來楊清臣兩指揮亦均在前敵其留岳未去者不過殘餘之數不滿一團昨有友人自岳來省謂此殘餘之數現亦聚集鐵道旁凖備候軍開拔其原駐各處雖仍標有某團某營字樣實則闃無其人祇有一二守衞兵站立門口而己至駐紥黄沙街之二十四師原不足一旅前日夜間又秘寗開去一團所餘者亦候車北上此後岳州以南當無直軍蹤跡惟是直軍去後吳佩孚又令沈鴻英移駐並令所有在岳各軍如魯軍之張旅豫軍之林旅鄂軍之劉冠兩旅悉歸其指揮則湘中恐仍難免有客軍駐紥也近聞湘趙已派江雋赴鄂派鄒禮赴洛與蕭吳接洽請其交還岳州完成湘人自治之局其結果如何容俟續誌 
[膠濟路接防中之消息]  
　　第三段定三十日實行接防 
膠濟路第三段接防中日撤兵委員本定今日（三十）實行昨（二十九）下午三鐘保安隊己乘車出發東下查第三段係自黄旗堡至女姑口聞其次序三十日上午十時中國警隊即須在各站佈置妥帖五月一日中國方面之撤兵委員視查各站警隊二日正午十二鐘日本即將管理權交出由中國警察負責三日日本兵隊完全撤退四日中日兩國委員會同交收第三段兵營官舍 
　　魯案善後研究會係東省優秀份子所組織成立後對於魯案頗多建議頃有某君致函魯案善後研究會提出意見其言頗多可採原文如下閱報載貴會開會發起詳情不勝欽佩查魯案關係國家建設前途至深重大當此時局糾紛外交緊迫如何使我山東片土不捲入漩渦魯案交涉不發生影響端賴國民有積極之主張爲外交之後盾用特將鄙見所及商諸貴會請備採擇（甲）關於對外方面者（一）此次青島日本人會發表之請願書對其外交當局頗訾議朱策其實我國對華盛頓會議之結果何嘗認爲滿意當此國民外交全盛時代我國民亦應有何表示從根本上覺悟日本國民請其放大眼光勉爲大國民之風度勿令區區權利之爭永使遺留二國民族史上不良之紀念（二）此次交涉最難之點在對於日本財產之作價收回現在交涉按照國際法規講此次當局除履行華會條約之外不能再有異　 
詞但從國際道義講可否由二國國民之間積極提倡無條件交還青島使糾紛最難解决之問題不待迎刃即可解决（三）世界思潮旣如此光芒萬丈大國民族無不競從覺悟光明之路上前進惟日本民族猶以二重外交聞於時雖其外交當局中頗不乏具世界眼光之士然其軍閥浪人中仍有若干在黑暗中猛施飛躍即以此次中國内亂而論從種種方面覺查馬跡跦絲决不能使人毫無疑議我國民應如何表示逺大眼光之意思促其國内有志者根本覺悟（乙）關於對内方面者（一）此次内亂北方軍閥旣已中風疾走則内亂或亦解决糾紛除出國病一種方法但山東片土就今日外交講可謂關係國命存亡就内爭軍略論可謂絶無輕重地方軍人猶是中國之國民應如何大聲疾呼促其良心覺悟（二）國家當此生死存亡之秋國民團結貴在厚集實力我輩如何向國内爲一致之聯絡誠懇之表示使山東國民此項結合之精神貫注於全國不致徒托空言令人轉疑我人團結毫無誠意則國家幸甚前途幸甚 
　　東方通訊社三十日濟南電云預備配置於第二區（即昨山東站至女姑口車站之一段）之中國巡警二百三十八名於昨日午後已配置各車站諸事完畢膠州租借地外山東鐵路沿線之中日警備接替至是乃完全告畢 
[魯人反對周嘉琛長魯]  
　　山東此次預征係周嘉琛所主持周與東人發生反感者在此而周氏受田氏賞識者亦在此新任省長韓國鈞一再電辭延不就職田中玉特連保周氏繼任聞不久卽可發表百七縣代表聯合會得此消息昨特電京反對原文如下北京徐大總統周總理鈞鑒查山東田督軍預征十二年丁漕及種種加捐加稅不滿人民之命令皆財政廳長周嘉琛濟南道尹黄璞助桀爲虐前吳巡閱使曾有來電飭田督將周黄二豎嚴加懲辦今田督又電保周嘉琛長魯旣違吳使電飭又大悖民意務望勿准其所請以順輿情而重命令無任盼禱山東百七縣代表聯合會叩 
[陳炯明回惠後之消息]  
　　孫陳不和之說曩日認爲離間辨爲謡言者不意旬日間竟見諸實事自孫中山回粤陳競存退職怫然而行遂大啓人之注意此其橊釀之經過已迭有陳述兹又據一要人言當事機危急時陳本欲於省城要隘各駐重兵其最倚重者爲鍾景棠己令鍾於黄沙設立司令部復於石井兵工廠觀音山上均駐有親信軍隊殆預備於孫所統率之軍回粤時爲實力之抵抗並聞當時計畫以李雲最統第二師部隊爲前鋒梁某所統第一師部隊次之鍾景棠所部又次之巳有一種預備詎知李雲最所統一旅有團長賀某平日最服從中山彼在營中向各軍士演說言今日之事有何名義總司令旣平日服從總統於先總統回省因何而可以抗拒營中將士受其轉移者巳有一半李雲最知不妙即以告陳而自行逃遁第一師梁某人本和平亦轉其態度於是陳以實力不足與抗乃决意退往惠州當將行時不得不清理欠餉各軍多欠餉數月當晚發餉兩月陳將免戰情形向各軍士演說其願隨行者隨不願者則在任其分散惟有一部分軍隊口出怨言欲譁潰出外刦掠有某長官苦勸致爲擊斃陳競存聞之立即自行苦勸聲淚俱下謂倘有刦掠事發生是我對本省不住將來我何能再有回省之日如諸君欲刦掠可先將我署内物件掠去痛論一番然後乘車而去陳去後所留各軍果將署内公物搜括迨搜得烟土數十箱（此係前時在鐵路火車搜獲一鉅案所存者）始大滿意而去現聞陳之所都大軍均屯駐惠州聞將割據嶺東惠潮梅一帶自成一大區域其在桂省潯梧一帶之粤軍亦紛紛旋師孫中山已迭派數人親到惠州勸陳回省顧全大局然恐未必能挽回也二十六晚九點鐘時總統府附近忽然槍聲隆隆凡百餘響言者謂爲軍隊索餉因有誤會互相交鬥卒之斃命者七八人此即李雲最之舊部其中必有内幕也又二十三日下午孫密令緝拿前粤軍偵探長黄福芝宋紹殷曾飛雄等十餘人到麥欄街黄之機關處遍搜無踪迨出門適與偵探員廖雄相遇即將廖捉拿追究黄福芝所在由廖引至河南伍家花園宋甫登樓樓上有偵探員二人一人持槍向宋轟擊宋即還槍中偵探員陳伯池即倒斃其一人被拿聞黄福芝與刺殺鄧鏗案有關又聞當未决裂前陳部諸將於城内都府街永勝尼庵内扶乩問奉直决裂孰勝乩語直勝再問當於何時可見乩語智珠在握且待槐黄八字諸將對於直勝皆甚怡然此亦一趣聞也 
　　另據港報載稱自陳炯明去省後連日省城秩序頗爲官謐蓋因第一師長梁鴻楷衞戍總司令魏邦平加派軍警出巡共維治安故也此次陳氏去省實爲不得已之舉因受迅雷不及掩耳之手段所逼而現在惠州系各機關長官亦紛紛更動又探得駐廣西之粤軍如陳炯光陳小岳鍾景棠丘耀西葉舉翁式亮等所部約共五十餘營已經由桂開拔返省詎師至潯州竟爲别軍所阻不能前進正擬交涉之際忽於二十二日接陳炯明密電知已去省局面已非而該軍流落他省恐將爲桂系散軍襲擊軍心因而憤竟有截指盟誓矢死自衞决要拚死返省者且揚言無論何人有阻我歸路斷我糧運者必與之决死戰聞現在該軍改道由某處返粤星夜疾馳惟孫中山除派古應芬羅翼羣赴惠敦請陳氏返省外現又派廖仲凱伍朝樞汪精衞馳往勸駕甚欲其速回將在桂各粤軍統率北伐也 
　　陳炯明率所部軍隊離省後現撥該軍一部份駐紥石龍陳則入惠據聞連合李炳榮所部軍隊計算人數約有萬人左右古湘芹羅翼羣前奉命往請陳返省任北伐總司令刻下古羅二人仍未回省廣西第二師師長黄昭榮係陳氏親信聞近因粤局變動黄已率親信百餘人離去又虎門要塞司令吳禮和亦陳氏心腹昨已將該各砲台巨砲撞撞針携帶赴廉未知確否陳炯明所部軍隊退去東江後刻下陳定石龍爲第一防綫由鍾景棠所部及李炳榮所部三營防守東莞城駐軍約千餘人連日惠州來主省城輪渡均被封留已不到省多日陳炯光翁式亮熊略邱耀西楊坤如葉舉等留駐軍隊均已集中南寗由南取道赴欽廉回粤駐防兩陽第四警備司令陳小岳亦於二十三號將所部兩團一律移拔往惠駐紥據政界某君言陳炯明到惠與奎炳榮商定佈防即一面將隨回惠城各部隊於博羅淡水一帶設防駐兵扼守防線而其餘各營則添駐於惠城之内外並於飛鵝嶺添紥砲隊日來惠州大有刁斗森嚴之狀至駐南寗之翁式亮熊略楊坤如各部約七千人現經繞連縣回東次之鍾景棠所部又次之巳有一種預備詎知李雲最所統一旅有團長賀某平日最服從中山彼在營中向各軍士演說言今日之事有何名義總司令旣平日服從總統於先總統回省因何而可以抗拒營中將士受其轉移者巳有一半李雲最知不妙即以告陳而自行逃遁第一師梁某人本和平亦轉其態度於是陳以實力不足與抗乃决意退往惠州當將行時不得不清理欠餉各軍多欠餉數月當晚發餉兩月陳將免戰情形向各軍士演說其願隨行者隨不願者則在任其分散惟有一部分軍隊口出怨言欲譁潰出外刦掠有某長官苦勸致爲擊斃陳競存聞之立即自行苦勸聲淚俱下謂倘有刦掠事發生是我對本省不住將來我何能再有回省之日如諸君欲刦掠可先將我署内物件掠去痛論一番然後乘車而去陳去後所留各軍果將署内公物搜括迨搜得烟土數十箱（此係前時在鐵路火車搜獲一鉅案所存者）始大滿意而去現聞陳之所都大軍均屯駐惠州聞將割據嶺東惠潮梅一帶自成一大區域其在桂省潯梧一帶之粤軍亦紛紛旋師孫中山已迭派數人親到惠州勸陳回省顧全大局然恐未必能挽回也二十六晚九點鐘時總統府附近忽然槍聲隆隆凡百餘響言者謂爲軍隊索餉因有誤會互相交鬥卒之斃命者七八人此即李雲最之舊部其中必有内幕也又二十三日下午孫密令緝拿前粤軍偵探長黄福芝宋紹殷曾飛雄等十餘人到麥欄街黄之機關處遍搜無踪迨出門適與偵探員廖雄相遇即將廖捉拿追究黄福芝所在由廖引至河南伍家花園宋甫登樓樓上有偵探員二人一人持槍向宋轟擊宋即還槍中偵探員陳伯池即倒斃其一人被拿聞黄福芝與刺殺鄧鏗案有關又聞當未决裂前陳部諸將於城内都府街永勝尼庵内扶乩問奉直决裂孰勝乩語直勝再問當於何時可見乩語智珠在握且待槐黄八字諸將對於直勝皆甚怡然此亦一趣聞也 
　　另據港報載稱自陳炯明去省後連日省城秩序頗爲官謐蓋因第一師長梁鴻楷衞戍總司令魏邦平加派軍警出巡共維治安故也此次陳氏去省實爲不得已之舉因受迅雷不及掩耳之手段所逼而現在惠州系各機關長官亦紛紛更動又探得駐廣西之粤軍如陳炯光陳小岳鍾景棠丘耀西葉舉翁式亮等所部約共五十餘營已經由桂開拔返省詎師至潯州竟爲别軍所阻不能前進正擬交涉之際忽於二十二日接陳炯明密電知已去省局面已非而該軍流落他省恐將爲桂系散軍襲擊軍心因而憤竟有截指盟誓矢死自衞决要拚死返省者且揚言無論何人有阻我歸路斷我糧運者必與之决死戰聞現在該軍改道由某處返粤星夜疾馳惟孫中山除派古應芬羅翼羣赴惠敦請陳氏返省外現又派廖仲凱伍朝樞汪精衞馳往勸駕甚欲其速回將在桂各粤軍統率北伐也 
　　陳炯明率所部軍隊離省後現撥該軍一部份駐紥石龍陳則入惠據聞連合李炳榮所部軍隊計算人數約有萬人左右古湘芹羅翼羣前奉命往請陳返省任北伐總司令刻下古羅二人仍未回省廣西第二師師長黄昭榮係陳氏親信聞近因粤局變動黄已率親信百餘人離去又虎門要塞司令吳禮和亦陳氏心腹昨已將該各砲台巨砲撞撞針携帶赴廉未知確否陳炯明所部軍隊退去東江後刻下陳定石龍爲第一防綫由鍾景棠所部及李炳榮所部三營防守東莞城駐軍約千餘人連日惠州來主省城輪渡均被封留已不到省多日陳炯光翁式亮熊略邱耀西楊坤如葉舉等留駐軍隊均已集中南寗由南取道赴欽廉回粤駐防兩陽第四警備司令陳小岳亦於二十三號將所部兩團一律移拔往惠駐紥據政界某君言陳炯明到惠與奎炳榮商定佈防即一面將隨回惠城各部隊於博羅淡水一帶設防駐兵扼守防線而其餘各營則添駐於惠城之内外並於飛鵝嶺添紥砲隊日來惠州大有刁斗森嚴之狀至駐南寗之翁式亮熊略楊坤如各部約七千人現經繞連縣回東江此項軍隊前擬赴實今以陳離廣州故特由違縣回東江候令者也據探報密報又言陳炯明冋惠將各軍佈置一切即往洋界隨行者有楊坤如等又有嚴某四出運動擬於東江地方招募緑林及散軍孫中山接以上種種消息曾派員奉函敦勸陳氏回省然料陳氏必不回省也陳氏自到惠後於石龍及太平各方面均滿佈陳之部下重兵說者謂爲惠州設防之第一防線非無故也有人對孫言此事須注意北江一帶尤須注意惟孫氏無所表示但云北江爲北伐出發門户何必因局部問題而始注意遂决定以第二軍抵粤者日内全赴北江孫氏亦稍事整頓即偕許崇智蒞韶已令駐韶李福林修理舊鎭署爲大元帥駐駕之所矣 
[張文生表示保境安民]  
　　皖垣各界人士日前因時局不靖皖居長江中樞誠恐戰事發生捲入漩渦地方治安將受莫大影響特由總商會會長程慶福發起召集各界人士開聯席會議電請蚌埠張督軍蕪湖馬帮辦安慶許省長嚴守中立頃得張文生電覆紳界吳季白諸人云安慶姚家口吳季白先生曁諸君鑒來電敬悉時局不寗戰端將啓諸君愛護國家倡東南互保之言爲救濟人民之計熱心偉論欽佩至深文生才疏力薄私心耿耿與諸君正復相同旣負地方軍事之責除保境安民外不知其他敢布愚衷尚祈亮察張文生宥印 
[蕪湖快信]  
　　許省長前日因財政廳問題特派王浩如赴蚌疏通意見王到蚌後張文生又電召政務廳長王滌齋來蚌磋商一切 
　　省垣各公團對於倪道烺之安徽陸軍總司令前日公推江彤侯赴天津見段芝泉陳述全皖逐倪之態度 
　　安徽財政審查會籌備處巳成立地點假蕪湖縣教育會内定五月五日開大會已通電旅外同鄉迅舉代表於開會期前蒞蕪 
　　蕪湖地方財政局二十五日在縣署改選正副局長鮑實當選爲正局長陳善政爲副局長 
　　陸部駐信陽採辦軍米委員張綏之前日由鄂來蕪 
　　督署秘書胡位咸·財政廳諮議孔憲廷·二十五日由省來蕪與某徵收機關有所接洽 
　　江蘇新委駐蕪抽收出口米捐局長王曜二十四日蒞蕪接事 
　　蕪湖聖公會主教盧義德在蕪二十五年創辦聖雅各學校培植人材甚夥平時對於地方公益熱忱贊助現盧主教定於下星期五回國擬募鉅欵在蕪建築大學 
[杭州快信]  
　　省垣全體印刷業今日（一日）實行停工一天午後在公衆運動場開會舉行勞工紀念工校亦停課 
　　杭縣東鄉生貨機户如大綢羅紡等現因營業清淡停織者十居八九較光復時尤甚 
　　省垣茶食業各油麵司務自昨日起因要求加薪一律罷工 
　　此間各學界領袖己托章仲明紹介敦請章太炎來杭在省教育會講演國學一星期 
　　省辦温米預備浙西各縣平糶之需現已運到一萬石存滬昨省公署核定價值每石洋八元 
　　安定中校本敷文講廬舊址爲胡氏捐資剏辦本月五日該校舉行二十週紀念大會柬請各官紳蒞席 
[南京快信]  
　　軍署接直軍戰報儉（二十八）日戰於良鄉奉軍敗退四十里奪獲大砲五尊機關槍兩架我軍乘勝追擊艶（二十九）日復戰於長辛店敵軍死千餘人生擒二百餘奪獲槍械無算我軍略有死傷敵軍己敗走黄村我軍即下總攻擊令 
　　海州鎭守使白寳山昨派團附王馨蘭來謁齊督陳報防務佈置並請示軍機宜 
　　麵督以謡言不靖昨諭宫鎭守使王警處長王意矣司令秘密戒嚴並日夜加派軍警逡巡以防疏虞 
　　淮揚海州江寗徐州蘇常通海各鎭守使均復電省議會贊成皓電並以維持地方治安爲職志 
　　蚌埠總商會昨電齊王兩長請與東南各省官互相聯絡保境安民並設法消弭戰端 
　　嚴財廳長日前赴滬借欵昨奉齊督電召返寗四月份軍警餉已全發 
　　淮北運副楊毓瓚感日電兩長稱西壩鹽船照常騐放惟商民與分所仍相持未下巳會同運使電鹽務署核辦請迅電鹽署早日解决以固人心又淮北稽核分所經理曾仰豐協理比白納呈兩長稱遵電陳明劉金龍等各案情形擬懇電飭淮揚鎭守使淮隂縣知事如遇必須時酌派軍警保護俾得行其職務並嚴拿滋事首要依法懲辦 
　　齊王兩長昨電部署請免鹽斤加稅以恤民艱 
　　水警廳長趙會鵬昨來省謁齊督陳報太湖一帶水警巡洋艦隊佈防情形旋乘晚車回蘇 
　　今（一日）日爲勞工紀念各學校均懸旗誌慶青年會開勞工講演會此外無他舉動 
地方通信 
[金山]  
　　蔣樂山家被刧張堰市七保二十七圖蔣樂山家於古曆四月初一夜突來盜匪二三十人口操土音持槍刀凶器破門而進將事主圈禁搜刧現銀二千餘元又衣飾等物值數百元而去該事主家前年已被搶去多金至今尚未破案現復被刧一空雖已報由警區未知果能力緝否也 
[松江]  
　　二次籌備女子游藝會松市女校十三所定五月二十日開聯合游藝會曾假勸學所開籌備會一次上月三十日仍假勸學所開二次籌備會當推景賢女子中校校長朱明卓主席第一女高教員沈保權爲書記議决下列二案（一）各校參加游藝會以本日爲截止期即將本日交到節目編制順序（二）本會經費預計約以百五十元爲限由教育會函請勸學所擔任如有不足由與會各校量力分認 
　　農會商推代表之不成縣農會接省農會函稱已呈准省署及實業廳兩處爲謀農事上便益擬組縣農會聯合會已派調查員分赴各縣希與就近接洽派遣代表來寗共商組織辦法等情吳步蟾會長接函後因於三十日召集臨事職員會商推代表以便赴寗出席詎是日除吳會長外僅到副會長戴古侯一人吳意推舉代表應出衆意爰擬約期重行開會商推 
　　縣公署催報教育統計松江縣教育統計已依照廳頒表示編至第七次其第八次教育統計亦經縣署將教育廳令轉各校依式列表造報兹縣署以各校都未造報業又令催趕造矣 
　　革究詐贓縱賊之警察警所西偏吉利園浴堂内昨日來一形似竊賊之浴客經堂主樊照根密告警所閔伊耕往捕該賊即自承竊取楓涇某姓珍珠衣物質於松江典舖不諱經閔等逼索與欵始由該賊繳出現洋十六元金戒一枚然後縱之使逸閔亦飾辭告知堂主詎樊仍將該賊尋交偵緝隊並在其身畔搜出鈔票二十元當票兩紙一併報解警所該賊因已遭閔等逼索仍予逮解心不甘服故將前情當庭陳告經問官傳閔對質無可抵賴遂令收押革侒 
　　　費後之縣警所縣警察所自月减一百八十元之縣費補助後初時甚屬恐慌迨將月虧點費百餘元之城廂路燈推出不管並酌裁檢查三員·一區長警十名及停辦女拘留所所虧已屬無多加以收回各區違警裁判權俾總所得增收罰欵是原支各欵尤無虞竭蹶現在行之一月罰數增加聞己定移作城廂長警制服費云 
 
 

Page 11

 
 
[蘇州]  
　　東吳大學運動會記四月二十九日爲東吳大學運動會之期是日天晴中外來賓甚多運動員分兩組體重不滿百磅者爲乙組餘爲甲組甲組爲班與班之比賽乙組則分鐵血大勇兩隊鐘鳴一下軍樂聲中運動員絡繹登塲運動種類有長短距離競走·撑高跳·擲長槍·立定跳高·跳逺·擲鐵餅球等甲組擲十六磅鐵球乙組擲八磅均輕如彈丸即跳高跳逺等亦莫不身輕體捷運動畢復有美人野球比賽以助餘興旋即由該校健身會代表報告分數及等級并給奬甲組最優勝者爲正科一年級給以錦標一方個人之長優勝者爲胡維嶽楊盤西乙組則爲大勇隊得勝云 
　　歡迎世界基督同盟會代表四月二十六日有參與世界基督同盟會之美法印度及菲列濱四國代表由京來蘇參觀東吳不學及景海女學全體學生特備中國筵席請彼等赴宴晚飯後九時四代表垂手立正唱國歌並有該校軍樂隊領導旋由東吳大學青年會放烟火六套第一套現出英文字母ＷＥＬＣＯＭＥA七字餘如砲打襄陽城諸故事演畢該校學生與四代表各三呼萬歳而散 
　　省立中學十五周紀念盛况蘇城草橋中學上月二十八日開十五周紀念大會布置點綴秩序井然午後卽在校外操場從事各種運動是時天適微雨運動諸員並不因之减興舉凡賽跑跳高徒手柔術無不嫺熟活潑而平臺舉鼎·兩足擎天倒立皆有十餘分鐘之久其搬演刀槍時精光霍霍豪氣逼人忘其爲讀書少年洵爲難得是日男女來賓數約達千餘散會時靡不鼓掌歡顏嘆爲盛會云 
　　廳委調查屠稅蘇州市屠宰稅認商龔黼卿自經財政廳取銷後即由肉商自行推舉徐雲卿承辦呈由財廳核准委任在案詎龔心有未甘日前呈控財政廳略謂該肉商等每日認稅二百九十頭實數每日確有四百頭且每頭私收四角報解祇有二角幾分請求派員澈查等情嚴廳長據呈後昨已派委沈惟光來蘇寓道前街日陞旅館今晨赴縣與郭知事接洽後已着手調查聞不日即須呈覆廳長核辦云 
[無錫]  
　　花邊業常會紀事無錫城鄉全體花邊業三十日在城内花邊公會開會共到會長浦子敬會董徐富康沈煥章會員蔣谷人等三四十人下午四時半開會公推徐富康爲主席沈煥章紀錄徐主席報告後即提議事件（一）組織追網機關聘請常駐辦事員專行查究領網盜賣或延不交還情事清理一切轇轕等項請到會會員物色人才當由會員蔣谷人介紹汪翊侯爲追網機關辦事員經衆贊成通過容日另訂辦事細則（二）討論將來貨物之銷數及產額情菜整頓製品及採用老牌線穿花辦法議决由會通告同業自行整頓改良並於發網時兼發老牌線於做户以歸劃一（三）議訂四月份工價衆謂照銷數須减照生計宜加若雙方兼顧不減不加爲最妙議决仍照上月辦理對於做工方面擬令其用老牌線如做得合式宜酌加工資以爲奬勵（四）討論呈部立案手續議决速行主席即宣告散會時已五時半矣 
　　米業請願已核准無錫米儲碾三業因捐稅奇重曾兩次赴稅所請願由稅所轉呈財政廳兹巳奉財政廳指令准免黄埠墩北栅口兩處進口米稅於出口時照章徵稅現定五月一日起實行已由稅所訓令各稅分所一律遵照矣兹錄財廳指令如下來呈仍以該處米業衰落必須補救招徠請將黄埠墩栅口兩處進口米石統俟出運時再行徵稅核與向來辦法有異本難通融惟旣據該所長一再來呈姑念無錫爲叙米之區商業生計有關本廳爲破格維持起見應即量爲變通嗣後本縣境内鄉米進口經黄埠墩北栅口兩處應由各該分所查明並無夾帶别貨朦混漏稅情事准俟逕出時照章徵稅他處無巨大米市不得援以爲例其毘連錫邑之常州宜興江隂常熟等處鄉米以及丹徒武丹宜兩等處進口客米已完稅者遵章騐放未完稅者一律照徵以杜避漏而重稅收至所請核減比較應俟查明酌辦仰即遵照認眞辦理仍將實行日期專案報告此令等語 
　　興修北下岐圩縣屬青城市七二圖北下岐圩地勢素稱低窪又兼三面靠大河每遇水災危險極甚去年大水幾遭衝决近悉由該圩圩董石爵顯石清麟石書鳳等發起邀集農民會議議决按田輪工興修一律加高加闊以禦水災業於前日動工不日即可竣事矣 
[常州]  
　　西倉橋大火西門外倉橋附近瓦匠莊小和家昨日（三十日）上午十一時許午炊不愼遺火草堆頃刻火燄飛騰焚及鄰右纜繩作之王和尚家此時不知鳴警求救反先搬搶什物適東北風急遂至蔓延對岸及東西兩面迨各區救火會趕至火熱正熾已焚去數十家竭方灌救至下午二時許始得熄滅事後調查共焚去一百三十餘户北岸計七十餘户南岸計六十餘户東起恒豐吉西迄李聚和共長一里有餘商號以木行爲多焚斃莊小和家之老嫗及纜繩店之學徒等三人尚有數人不知下落受重傷者二十餘人焦頭爛額斷指折足慘不忍睹損失約在十萬元左右現在有費君等與災賑所主任龔瑞蓂接洽略籌欵項救濟被難貧户龔君頗善其說允於調查後卽行散發 
　　爭辦屠宰稅之調解武進屠宰稅包辦已經期滿原包人張某呈請續辦另有金某加額二千五百元亦呈請辦理財政廳恐起爭端特令姚知事投標解决惟原承包人張某以去年屠宰稅原額一萬六千五百元因各鄉水荒稅收大减如欲加額自願不辦金某雖有接辦之希望但與肉商不甚接洽現有人出爲調解令雙力合力辦理以免决裂雙方意見頗能接近姚知事不日即須具呈財政廳請示辦理矣 
[鎭江]  
　　日新街之火警鎭江日新街於四月十一日午後四時發生火警延燒二十四家迄今保險各户尚未將手續辦理完畢詎三十日晚十時該火塲相近之西立泰紙號後進忽又起火勢甚猛烈幸各處救火會聞警馳往灌救故祗將該號後進燒燬亦云幸矣 
　　丹陽洋縐滯銷丹陽縣向產洋縐其銷路全恃北省客帮今春以來東三省等尚有動辦内地各處則皆異常冷落此次奉直用兵謡言不息各客帮皆停止裝辦故洋縐交易更形停滯云 
　　咨請協緝盜匪城外小街登仙橋兩處前夜發生搶案附郭重地盜匪横行人心頗形恐慌經丹徒縣張知事咨請水陸軍警各長官轉飭所屬一體協緝務獲懲治 
[揚州]  
　　四校聯合運動會成績揚州四校第五届聯合運動會上月二十九日在五師操場舉行業經結束本届成績以每次平等之「商業」占優勝紀錄四校各種成績如下百碼賽跑甲十一秒鐘五分之三乙十一秒五分之二丙十一秒五分之一丁十二秒二百二十碼跑甲未詳乙二十六秒丙二十七秒五分之二丁二十九秒四百四十碼甲五十九秒乙六十秒五分之二丙六十二秒五分之三丁六十七秒八百八十碼跑甲二分鐘三十二秒 
乙二分二十八秒丙二分三十九秒低欄甲十七秒五分之一乙十七秒五分之二丙十八秒丁十八秒五分之二跳　高甲五尺五寸乙四尺九寸半丙四尺九寸丁四尺七寸跳逺甲十八尺三寸乙十八尺九寸丙十六尺七寸丁十五尺九寸半十二磅鐵球甲三十五尺九寸乙三十八尺七寸半八磅鐵球丙三十七尺二寸丁二十八尺四寸半撑竿跳甲八尺九寸乙八尺二寸丙七尺九寸原地跳逺丁七尺九寸半甲組第一單晨十二分第二馮丙章八分第三黄長才趙鎭培殷川令各四分乙組第一馬國屏五分第二趙覺馮奂各六分第三鮑恩綍孫多顗各五分丙組第一范壽柏十分第二邱開僖六分第三劉恩霈五分丁組第一李寔七分第二晏仲坤鄧志賢戴漢卿各六分第三徐霎慶五分學校第一商業十三名六十七分五師五名五十七分八中十名五十三分美漢九名三十九分 
　　委查僞造印契江都延壽鄉紳田旭昇僞造印契蝕稅一案業經財廳據揚屬省議員之請委林啓人來揚調查眞相核辦云 
　　鹽船議復原定水脚十二圩函云各帮裝鹽船户四月二十八號在彤華集議僉以年來米珠薪桂各帮船夥辛工皆已迭加獨船户裝鹽今時所收水脚核與原定懸殊船户受此暗耗實屬破產堪虞不得已邀約各帮集議公舉代表至揚請求揚州鹽商查照昔年原定舊章付給裝鹽水脚未知鹽商能俯允所請否 
　　茶社反對學捐罷市揚州城廂茶社計有七十餘家前已認繳警捐前年江都勸學所以教費竭蹶以茶爲消耗　呈准縣署按每碗徵收二文經勸學所委員辦理因無效果終止去歳義務教育期成支會舊事重提查照成案另訂辦法呈准縣署責成各警倧分駐所按段徵收後偏僻茶社間有繳納獨薈萃之教塲各茶社則分文不捐維時互相含糊了事今歳勸學所因學虧太鉅復呈經縣署飭令各警察巡官認眞辦理而各社一味反抗故各巡官日前將抗不繳納之松園店主王震常靜樂園馮昌達春園曹煥明流芳劉松月明軒許星五等開單請縣提究該業同行得訊籌議對待方法公决先於上月二十九日始一律罷市設官廳拘傳則羣至縣署請辦究未識若何解决也 
[南京]  
　　旅寗鹽社成立代電申報館鑒本社由鹽城旅寗同志組織以謀吾鹽事業發展·文化進步·爲宗旨現已正式成立自艶日起啓用圖記除向官廳呈請備案外特此奉聞旅寗鹽社叩陷 
[湖州]  
　　西山航船被刦往來湖州洞庭山間航船於四月三十日晨載客五六人並帶有各店到湖州辦貨現洋三百餘元由西山開至湖州不意行至太湖中心小雷山地方突有盜船一艘飛駛而來共有盜匪十餘人手持兇器躍上航船即將所有現洋三百餘元及搭客之行李物件盡行刦去共駕小船而逸當行刦時有一鍾姓客因不捨行李稍與抵拒即爲乙盜用鐵棒向鍾猛擊遂即暈去傷勢頗重迨該船到湖後即將受傷人送往醫院醫治幸尚無性命之憂云 
　　委員下鄉催賦去年大水爲災田禾大半淹没雖丁漕分别減徵而民力實仍未逮以致欠繳者較昔爲多前由廳派督催賦稅委員李祖怡來湖會縣督同徵收主任認眞催辦以資報解乃一月以來仍未見有起色兹李委員查得丁賦册籍以織里戴山等鄉欠繳爲最多因即帶同催徵員役親赴各該鄉區催徵以重國賦 
　　繳換繭帖之疲滯舊湖屬本年繭務之冷落爲近十年來所未有繭行每届換帖向定四月末日爲止現在期限將届而各繭商皆以捐稅難籌多數未經繳換繭業公所因此焦急非常兹聞該公所擬一面聲明繭商困難情形呈請浙江財政廳准予展緩一面再行函催各繭商迅速籌措捐欵照章換領以資營業 
雜評一 
[毋自驚擾（默）]  
　　砲聲聞於北京而北京之人心惶恐不安者情理之常也因惶恐不安而急謀種種自衞之法以圖保全其治安秩序亦情理之常也蓋奉直兩方旣不顧大局而戰又安能保其必尊重首都而不稍滋擾政府當局旣無力以制止兩方之戰事又安能信其必有法以維持地而而一無妨害此皆顯然可見而爲人心惶恐不安之原因也然而今日之當局則曰其母自相驚擾嗚呼此果人民好自驚擾耶抑他人驚擾之耶政府且自驚擾矣且無法以防制軍閥之驚擾人矣而乃責人民以驚擾耶 
 
 

Page 12

 
 
   
 
 

Page 13

 
 
本埠新聞 
[滬寗車滄州乘客述沿途情形]  
　　昨日（一日）滬寧路特别快到車滬時有由滄州·濟南·徐州·蚌埠·等車站來滬之乘客述及沿途均安然無恙外傳蚌埠兵變之說不確隴海路客車照常通行至開封郵件均由該路轉至洛陽鄭州保定等地寗鎭亦安靜如常惟津浦路及輪船到埠時軍警盤查甚嚴云 
[南來避難人民多]  
　　奉直戰爭之賜也 
　　國聞通信社云京漢津浦兩路阻斷之後北來旅客多搭乘海輪南下近日戰爭開始搭客益形擁擠據本埠方面得天津各輪船公司報告現在每次輪船出發以前十餘日船艙即有人紛紛前來預先定完並有人願以五六百元定一艙位者云 
[戰爭聲中之戢兵請願]  
　　國内戢兵願會勸奉張巡閱使電云急張巡閱使鑒兵凶戰危古有明訓師出無名自焚堪懼中國近歳災禍頻仍哀鴻遍野内亂外患險象環生豈可再事鋒鏑自促滅亡不料公以統一爲名無端遣奉軍之師入關徧駐京津致地方驚擾人民惶急東西責詰上下憂疑起平地之波瀾置全國於水火叢謗注身竊爲不取若欲以武力促成統一古今中外實所創聞閱公通電自矢此舉純出於忠愛毫無權利之心然興戎謀國何異取鴆治疾注油救焚爲我公計爲國家計爲民生計亟宜通告將士約束軍隊退兵出關以免兩軍之衝突至統一大局須請全國耆英碩德協議速謀以定國本如能勒馬懸崖不特保國家之命脈免生民於塗炭即公之忠愛仁慈亦可表白於天下否則奉直釁開地方糜爛爭如蠻觸弄等潢池如是愛國人將誰信况同室操戈雖勝弗武爭地以戰不敗亦傷尚意氣以戕民逞私鬭而覆國如公明智决不忍爲竊恐惑於衆言致肇兵禍以是冒威陳詞爲四百兆人民請命尚祈采納芻蕘立即撤退軍隊保全大局倘荷俯擇允行實爲萬幸是非利害惟公圖之全國戢兵會請願同人等叩 
[直軍運聯機砲赴前敵]  
　　本埠軍界消息昨據報告吳佩孚前託漢陽兵工廠製造每一分鐘能射子彈六百粒之聯機砲十一尊現因急須接濟前敵前日特令湖北蕭督軍將聯機砲一併派員妥解往北以濟軍需已由蕭督派劉振鵬押解前敵矣 
[葡英兩艦先後來滬]  
　　文滙報云上海港中無葡艦之蹤已久今則二三日後葡人復有一歡迎葡艦之機會葡國巡洋艦巴脫利亞號刻已奉命自澳門駛滬該艦日後或將開往天津又英艦哈根斯號於昨日抵滬現泊上海總會前浦江中海軍浮標左近艦中乘有海軍副提督杜夫爵士 
[海軍餉項之公開運動]  
　　從前糊塗賬之教訓 
　　海軍第一第二艦隊及練習艦隊所有軍官軍佐以年來中央積欠餉糈甚鉅各員兵所受困苦難以盡述去年各艦隊會商後派員赴京向財政部坐索始知財政部於十年分六月起至九月止撥付與海軍部餉欵以及公債票等扣足合計有現洋二百二十餘萬元彼時海軍部員與總長李鼎新感情不洽遂有一部分部員將李氏侵吞餉糈並與其外甥黄道林朋比爲奸之情形揭諸傳單分送各部始露内容事爲李氏知悉大爲焦慮遂設法消弭此案將二百二十餘萬元之用途造册分致海軍各艦隊以期洗刷因其所列之帳内中多係虚造經各艦隊逐項查對不敷甚多乃電請海軍總司令蔣拯代電李氏詰問而蔣不允電部事遂寢止不意李氏貪心無厭於本年財政部撥付海軍一月份餉欵四十萬元時李氏復又從中吞没十萬元部留十二萬祗滙十八萬元與各艦隊發餉事機不密又被各艦隊所知復經蔣總司令委派本署參謀長杜逢時吳光宗赴京調查並向財政部詰問何以祇發三十萬元財政部卽將海軍部領欵憑單交與杜吳兩參謀閱看始知確係四十萬元於是到部面晤李氏向之質問李氏推爲不知杜吳兩參謀以李氏係堂堂一部之長所理何事况餉欵關係全軍命脈財政部領欵憑單内均有李氏圖章豈能推諉不知其將誰欺現聞各艦隊提議嗣後無論有欵無欵海軍財政必須公開刻正集議俟議妥後將舉代表來滬請蔣總司令加入派員入京請願云 
[航業近事紀要]  
　　戰爭中華北航輪所受之影響 
　　天津方面自奉直兩軍實行開戰以後本埠之華北航輪在表面上似未有何種之阻力但據怡和洋行云在此一週之内上海赴天津烟臺等輪出口貨受戰事發生客貨停辦之影響每輪開出時除稍有糧食類裝往供給軍用外雜貨出口額已一落千丈三公司之華北各輪中唯太古船尚有外國轉口貨之裝載餘則均受此暗耗至於由津來滬之進口貨較前一週亦已大減並云若 
[上海福建路我務學校俄灾募捐隊攝影民國十一年四月]  
戰事延長戰綫擴大恐航路亦將妨碍矣今日該行之同升輪出口有現欵二萬元運去出口貨祇若干糧食品而已至於此路内聯帶受影響之輪船若塘沽班·牛莊班·秦皇島班等路中外各國商輪綜計定期及臨時班不下百艘以上所蒙之損失亦非淺細也 
　　大英公司之開磐號昨日發來無綫電報告巳經過星加坡星期六可至香港吾國駐英公使顧維鈞氏下禮拜内准可抵上海云 
　　英印公司之奈盤特號二十五號由港開出刻下抵厦門正在出卸大批仰光白米一俟厦門貨卸清便卽開來上海將於本星期五離厦來申上海亦有白米三萬餘包裝來上棧云 
　　法郵船盎高爾號昨日來電謂於二十九日之二時已從香港駛出今日八時船可進口停在黄浦碼頭船中有三月二十四日以前之法國郵件裝來上海云 
　　本埠太平洋郵船公司之舊金山至喀爾喀特班郵船三艘係美政府撥予之新輪自駛航以來已及一年本年一月間美航部因該綫營業清淡擬將此路取消後經太平洋公司與美航部一再磋商始允將該路之船舶仍舊給予使用惟另再開闢航綫議定就舊金山添開直航之香港班而以舊金山至印度班撤廢蓋以香港赴美之客較上海爲衆現在只有藍烟囱公司之直航西雅圖温哥武班直航舊金山者祗有日輪一艘營業自較爲發達也此新航綫以本月上旬由舊金山派「克梨爾邦」輪始航赴港下月二號回行赴美六月初旬再派「壦邦」輪由舊金山閘出以後每距四週放出一船待客貨擁擠之時再行縮減日期與增添船隻至上海至舊金山班内之郵船仍舊不動云 
　　提督輪船公司在四月份内其總公司對於逺東航業貨輪眼比較的擴充所添派至中國商船有從賽威那埠至上海之東方武爵號西雅圖貨船班内之海雷第一號檀香山來華之理特腦號以及紐約來申之斯谷得堡號等輪悉在四月中旬派出而均爲第一次至東亞之新輪若西雅圖綫内之郵船班輪則照常以五艘往來 
[招商局輪船失愼消息]  
　　英文滬報云本埠接有消息謂招商局Ｋiangting輪船（疑係江天）在距漢口約八哩處失愼被燬電文甚簡詳情未悉惟聞船中外人均安然登陸 
[稅則委員會近訊]  
　　會期須展長 
　　修改稅則委員會業定本月四號午後二時假北河南路總商會舉行第三次各國委員大會聯合通訊社記者·特於昨午往訪蔡會委員長廷幹適蔡君因事他出由該會職員朱仲起出而接洽通訊社記者卽詢以此次會前之籌備與進行之次序以及閉會時期據云敝會開議日期已迫故特於今日召集中國方面委員會議討論大會時之手續以免臨時怱促惟調查貨值一層爲此次會中第一步手續又爲最複雜的事件現各國委員對於斯事雖均積極進行然不能於二三星期内告終是以會期之長短亦不能預測且聞日本委員行將歸國以避暑熱即英美各國代表亦擬分赴他處避暑故會期不得不稍爲延長有此數端恐前者所定四個月不能了事至若調查貨價大約再歷二星期方可清楚一俟調查告竣即須開議評定其價格但此事又非易行因各國所進貨物質料旣屬不同其價格當然不等故亦不能執一爲標凖須以物質之優劣爲轉移惟將來漲落亦不可必然抽稅須照評定之價格爲根據但其中應用品之價目决不能一律化裝品或可相同要知此次會議者即補足值百抽五明年在北京召集會議再行討論其他問題進行秩序第一即討論華會所加之值百抽二·五其次則爲馬凱條約所加值百抽五再次則爲裁釐加稅等各種重大問題云云 
[總商會否認簿摺加貼印花函]  
　　人民無服從非法加征之責 
　　政府軌外行動：商民惟有據法防衞 
　　上海總商會昨爲簿摺加貼印花事致上海縣署江蘇印花稅處函云逕啓者接准函開憑摺帳簿改貼印花一角一案轉奉部令囑爲勸導各商遵照貼用等由准此查憑摺帳簿每個每年貼用印花二分係印花稅法第二條所明定部令改爲加貼印花一角即係違法取盈商民斷難承認眞電以本部呈准爲辭不知命令不能變更法律載入約法第三十一條財政部加貼印花之令直接違反印花稅法間接違反約法曾不自反尚以如不遵貼即飭警廳照章處罰爲恫喝商民之詞查約法第十三條人民依法律有納稅之義務是非法加征人民即無服從之責此義至爲明顯萬一政府有軌外之行動商民亦惟有援據約法正當防衞謹先聲明此致上海縣公署江蘇印花稅處上海總商會啓五月一日 
[總商會通信修改會章函]  
　　不得已而變通亦事實問題也 
　　上海總商會爲修改會章事曾於三月四日四月二十九日開會兩次均因不足法定人數以致未能表决兹該會現爲節省手續起見特改爲通信表决其致會員之函如下逕啓者四月二十九日因修改本會章程開全體會員大會早經具函通知并登報公告在案查此届按照會員人數共發出通函四百三十七份（一人代表兩處或三處入會者卽作兩份或三份計算）依據商會法第二十八條第二項第一欵變更會章須有會員三分二以上到會得到會者三分二以上同意方能决議等語是到會會員須有二百九十人并有一百九十二人贊成修改方能作爲正式議决是日開會預定下午三時延長至四時二十分到會者僅得七十人核與法定人數相差過鉅當由到會諸君討論辦法僉以會章係於民國五年改訂迄今情形已多變遷舊章自難墨守惟修改旣須經過嚴重手續而三月四日四月二十九日兩次開會又均未足法定人數急須求一折衷辦法冀於法令不致抵觸事實又易推行惟有將會章應否修改一層付諸通信表决并先假定聶雲臺秦潤卿方椒伯傅筱庵田時霖湯節之趙晉卿七人爲起草員卽以此意分函通知并一面登報公告或贊成或否認統請於一星期以内表示意見如逾一星期後尚無復函者即爲默認會章應行修改届時再將贊成者默認者連同是日到會人數合併計算如與商會法第二十人條規定之同意人數相符再行通知起草員起草修改俟修改竣事再將條文公决以上所議各節已得是日到會諸君一致通過除另登報公告外特再備函奉達務請台端卽將後附印就之復信内批明贊成或不贊成字樣於一星期以内署名蓋章見復過會以憑决定辦法實紉公誼專泐卽頌日祉上海總商會啓五月一日 
[提議制定江蘇自治單行條例]  
　　省議員兪祖望提議制定江蘇自治單行條例緊急動議案云近者蘇省以自治之施行起官民之爭執在人民方面則要求恢復元二年之條例在官廳方面則籌備中央行政會議議决之條例蓋一則欲實行民治的自治一則欲製造官治的自治根本之相差過甚調停之餘地遂無長此糾紛數年來夢想誠求之地方自治勢必又歸於擱淺瞻望前途殷憂曷極本會開幕以來迭接各方面之請願諸同仁之提議仲裁之責本會固無所推辭第處置或未合乎機宜則爭執將趨於劇烈排難解紛談何容易祖望等以爲旣以地方自治爲名義自當以地方民意爲依歸部定條例固無承認之理由而元年條例亦恐不適應於時勢尤有進者即使本會對於恢復表示贊同咨行省署但省署何能有核准施行之權力其結果必予咨回即不如是省署對於恢復亦表示贊同呈請内部但内部何能有收回成命之執行其結果亦必估予駁回若是則自治前途之命運將愈即於顚危與官廳激戰論大義固所應爲而使民治消沈在調人要難辭咎故就事論事今兹關鍵不在助人之爭而在能解人之爭與其挾持成見而自治有難以實現之虞何如改變方針而自治有克觀厥成之望改變方針者謂何則由本會編訂江蘇自治單行條例咨准省署頒行本會職司立法固無嫌於擅專而省署陳說中央亦較易於解釋政府可免反汗之爲難地方亦得適宜之法案斡旋之策此殆庶幾然而我同仁中又有以制憲需時而主張恢復固有自治爲救濟目前之辦法者但恢復之未必可能已有如上所云云急之而反以緩之究不若制憲雖須時日而較有把握之爲愈也是否可行即希公决 
[蘇民自治會成立有期]  
　　法租界蘇民自治會已於前日（三十日）開發起人會公推方寰如君主席議决起草會章當推定葉楚傖茅咏薰許蘇民爲起草員並决於五月七日再開發起人會十四日即開成立大會云 
[司法會議談話會紀]  
　　全國司法會議籌備處昨日（一日）假上海律師公會會所開會到會各省代表如永嘉律師公會范任·杭縣律師公會阮性成·浙江公立法政專門學校周書·上海律師公會張一鵬等因其餘各省代表尚未抵滬改爲談話會午後三時開會由籌備主任張一鵬報告略謂敝公會受杭縣律師公會之委託在滬設籌備處現各省函電贊同者共十一省計三十餘法團陸續來電報到代表有十餘人云云各代表談話結果請己到諸君稍作勾留俟各處代表到滬後再行籌議進行事宜現在己到諸代表擬逢單日午後五時開談話會一次視到滬人數多寡設法進行談話畢遂散會聞該會籌備主任張一鵬君訂定於三日（即明日）午後七時假座英租界四馬路一枝香邀各省所派代表聚宴藉爲洗塵云兹將該籌備處昨日來往函電彚錄於後 
　　（一）江寗律師公會來函敬覆者頃奉郵電内開全國司法會議訂於五月一日開會請推代表與會等因兹經敝會評議會公推會長陶保晉君爲本會代表到會與議准於日内起程先此奉覆 
　　（二）河南信陽律師公會來函敬覆者頃奉貴會電囑庸即赴滬謬參末議惟敝會已於四月六日函託開封律師公會代表敝會併函達貴會在案四月十日開封律師公會覆函承認刻下開會之期旣在眉睫除電催開封律師公會即日起程赴滬外相應函覆貴會查照 
　　（三）致河南洛陽律師公會覆函逕復者頃奉惠復敬悉種切查杭縣律師公會馬日代電内開律師公會各舉代表一人其會員較少者可託鄰會代表兼代等語與貴會情形適州符合應請按照上開辦法即日賜示爲荷 
[各工團慶祝五一紀念會]  
　　聯合通信社云昨日下午本埠各工團在北四川路底懷恩堂開會兹將開會情形紀錄於下（一）門首用白竹布横聯一方紅字寫成「世界勞働者快團結起來呵」凡到會人士分給「救星」等傳單多紙（二）到會團體中國勞工同盟會中華勞働聯合會駐滬參戰華工會船務棧業工界聯合會中華電汽工界聯合會上海中華印刷工界聯合會上海中文印刷工會中華全國工界協進會改造安徽工人同志會上海麻袋業工會浦東紡織工人同志會旅滬湖南勞工會履業工會西式木器工會工商友誼會水菓地貨友誼會中華書局總廠工人中央印刷所工人義利印刷所工人商務印書館製造廠工人上海職工俱樂部十人團惠靈學校平民女校中華職業學校南洋醫專學校無錫錫成公司旅滬同學會中華全國道路建設協會一一社機器縫紉聯合會滬東商界聯合會改造江蘇同志會江蘇公團聯合會江蘇自治期成會等團體以及個人到會者男女人類共約三千人迨至兩時開會楊草仙主席王奠世紀錄當主席報告宗旨謂今天「五一」節在世界各國認爲勞工生辰凡勞働者無不開會慶祝我國勞工現多覺悟分子對於五一紀念頗有感想我勞工同胞應宜抱三八主義達到教育八小時工作八小時休息八小時目的云云次「行慶祝禮」全體三鞠躬並帮呼勞働萬歳次「演說」董鋤平童理璋張秋人王吉人王化民等相繼演說大致均謂目下解放時代勞工應有覺悟云云又「特别演說」十一歳男孩楊芳潔演說出言數語頗令勞働者警覺次全體出發至華界游行經過閘北天統庵路寳山路火車站散會 
[學生界贖路儲金之大會議]  
　　議决五月七日開游行大會 
　　上海籌贖膠濟鐵路委員會於前日（三十日）下午四時假一品香大廳邀請本埠中等以上各校學生代表開會討論提倡贖路儲金方法到三十餘校代表一百二十餘人由委員會主任余日章主席先由主席說明開會宗旨及委員會組織情形次由嚴諤聲報告本埠各華商銀行議决贖路儲金方法及校長會議議决協助進行辦法並謂對於贖路儲金一節委員會巳議决自五月八日起各華商銀行開始收欵並擬於先一日即五月七日國恥紀念舉行「上海贖路籌欵開始大會」請各界參預公開講演以咨奮興委員會中深望學界方面有所表示云云次討論進行方法委員會說明爲希望將來接洽便利起見最好學界方面能有一具體組織當時有主張每校派出代表三人組織委員會辦理此事有主張不必有具體組織可由上海學生會辦理者結果以後 
 
 

Page 14

 
 
接洽事件一方面由委員會逕函學生會轉知一方面仍直接函達各學校轉爲妥速次討論游行方法全體一致主張於各銀行未實行收欵之先有游　表示之必要惟對於日期有主五月七日者有主五月九日者結果贊成五月七日者多數成立復議籌備游行事務公决推舉九個學校復由每校正式推出代表一人與委員會共同籌備一切推舉結果交通大學得五十七票約翰大學得五十五票滬江大學得五十四票中西高等女塾得四十六票中國女子體操學校得四十六票聖瑪利亞女塾得四十票東吳法科大學得三十四票省立第一商業得三十票曁南商科大學得二十七票以上九校均當選爲五月七日游行大會籌備員所有各校代表即於二號以前正式推出通知委員會關於游行事務當由籌備會决定後通知各校辦理次委員會報告本月三號星期三中午十二時假四川路青年會會長堂開會洽商一切請九校正式代表凖時蒞會云云至七時許散會兹錄委會昨日分致九校學生代表函云敬啓者四月三十日敝會假一品香邀請本埠中等以上各學校學生代表議决於五月七日舉行大游行並公推貴校代表爲籌備員現在時間侷促離游行之期僅得六日一切籌備接洽事件非常繁雜務請台端轉催貴校學生正式推出代表一人來會洽商共同辦理再本月三日即星期三中午十二時敝會假四川路青年會會食堂二層樓開會籌商一切並請貴校正式代表一人凖時撥冗蒞會共策進行以上各情統希轉知至爲盼切專頌文安 
[國是會議籌備會]  
　　八團體國是會議昨午四時開第十次籌備會各省區代表到者爲李登輝·韓希·龍欽海·黄任之·蔡俊卿·邱醒旦等十餘人本由委員長黄任之主席因黄未到會由沈信卿代理主席先由幹事孫籌成報告（一）綏逺總商會函稱代表全區各商會一體加入會議各案服從多數因該會正在改選不派代表（二）福建大田縣商會代表陳秉劍持文報到（三）湖北省農會代表陳問鼐報到（四）四川省農會代表都懷堯來片報到（五）京兆房山縣商會函稱贊成俟與各商會公議辦理後再達（六）廣東海口總商會代表林大魁交來該會先認會費洋一百元主席謂本會會期原定二月不妨函覆綏逺總商會請其推派代表一致贊成温少鶴謂查本會組織大綱規定每省三人而各省縣商會如推選代表爲數甚多在法律上應有所補救擬提出議案付交大會討論沈信卿附議又公决定星期六午時假寗波同鄉會開各代表聚餐會星期日即五月七日上午十時行開幕禮公决先期柬請行政司法以及各公團各同鄉會觀禮届時並請招待員八人並邀貧兒院西樂童子軍等又公推沈信卿起草開會辭而散 
[護軍使派員赴楓發餉]  
　　松滬護軍使何豐林氏昨日（一號）派混成旅第一團劉團長持餉欵前往楓涇第三營點名發餉於昨日（）一號上午九時零五分乘坐滬杭甬鐵路由滬開杭之一百零六號慢車前往楓涇當於下午乘坐由杭開滬之一百零五號慢車返滬 
[戰事與蠶汛之關係]  
　　江浙皖三省頭蠶現經一律孵化最早之舊紹興府屬各縣己經頭眠開葉據聞幼蠶頗爲發育惟各地蠶户因見近時之絲缺價貴僉料本届絲繭必昻故比上年度均從事多養以冀坐獲厚利統計所費購買蠶種之欵數亦不資不意蠶甫孵化而奉直交鬨突起絲繭各商因時局不靖金融緊迫租定繭廠十無三四而各地桑葉止有此數育蠶旣多葉值必貴觀察現狀日後新繭上市難售重價故一般育蠶農民殊覺進退維谷惟望戰事早日結束尚可爲桑榆之收云 
[昨日之國内滙兌市]  
　　昨日（五月一日）京津滙兌均無變動計津滙行化價每千兩合申元一千零五十七兩銀元每千元合申洋一千零十三元五角京滙公砝每千兩合申元一千零四十九兩銀元每千元合申洋一千零十四元五角均與上星期六行市相同濟滙青匯均無市面漢滙洋例漲二錢五計每千兩合申元一千零二十九兩二錢五銀元跌一元計一告令零三元沙市九九銀每千兩合申元一千零七十兩不動宜昌宜平漲二錢五計每千兩合申元一千零三十一兩二錢五銀元不動每千元合申洋一千零十二元蓋隨漢匯之漲落也今奉直激戰此後匯市恐發生重大變化矣其餘别匯變動殊少計各埠對於上海滙價每千元合申洋數九江一千零零五元南昌一千零零五元蕪湖一千零零四元安慶一千零零四元半南京鎭江蘇州揚州各一千零零二元清江一千零零五元無錫一千零零二元常州宜興常熟南通各一千零零二元杭州寗波一千零零三元温州一千零零五元嘉興湖州紹興餘姚各一千零零三元蘭谿一千零零四元半海門一千零零四元福州厦門一千零十元以上較之上星期六之行市均無變動重慶九七平銀每千兩合申元九百八十五兩銀元平萬縣九七平銀每千兩合申元九百九十五兩銀元平亦無變動云 
[外幣市况]  
　　昨（一日）外幣市况因標金價格繼續趨疲是以各種外幣大都跌多漲少且下午適值西商賽馬故益形蕭條荷蘭票買六角六分與星期日相較計跌五釐花旗票買一元七角八分計跌一分老期票跌七釐買價爲八角四分五新加坡銀元跌五釐買價爲八角八分五香港銀元跌二釐買價爲一元零零五釐盧布千元新票及五百老票各跌五錢五百元老票買十六兩千元新票買三兩七錢五元至二十五元票售進者較旺價較星期日漲起二錢五買價爲九兩五錢二百五十元票買一兩零五分英金票買八元零五分法郎買一角六分馬克買七釐二五均與前日相同云 
[昨日之金融市况]  
　　昨日上午現幣市價爲七錢二分八釐午後又回小爲七錢二分七釐一二五比較上百大一二五四月半期洋午前七錢二分八釐七五午後又跌爲七餞二分八釐一二五小一二五 
　　銀拆午前三錢六分緣星期一各錢莊有解欵之故滙豐收欵計有八十萬麥加利道勝等亦有二十萬午後解竣故又回小至一錢九分大通等有買進標金三百十五條市價仍跌勢 
[昨日之滙市與金價]  
　　昨係星期一爲庽滬西商春季賽馬之第一日故先令美滙等交易祇有上午半日九時半先令揭曉法滙大五法郎港匯大二五新滙大二五餘均勿動先令等市面甚硬六月份先令銀行賣出價三先令五辦士三七五買進爲三先令五辦士六二五美滙賣出價七十六元三七五買進爲七十六元五五東滙賣出價六錢二分二五買價六錢一分六二五嗣後由大通銀行買進六月份先令五千鎊價三先令五辦士半先令因之又硬六月份先令銀地賣出價三先令五辦士半買進三先令五辦士七五美滙賣出七十六元半買進爲七十六元八七五東滙六錢二分買進六錢一分八七五先令等市面續見堅硬聞先令過賽馬後恐有大變遷云 
　　標金亦因賽馬之故提早半小時開盤爲三百零三兩二錢即小至三百零二兩五錢後因大通銀行買進現標金一百零五條價三百零五兩故標金高至三百零三兩二錢後又買一百零五條價爲三百零四兩五錢是時金價爲三百零三兩五錢俄因先令見硬故金價最小跌至三百零一兩八錢後大連帮買進期金甚衆兼由華比銀行買進現標金一百零五條價爲三百零七兩故金價頓漲至三百零三兩八錢後至三百零三兩收盤較比前日又跌九錢據業中人云先令又硬人心頗疲兼又受奉直戰爭之影響故標金定須三百兩進關云拾赤價做過三百十五兩至三百十五兩二錢五 
[近週中之米麥雜糧油餅市况]  
　　米米市至本星期末價資步步見跌本星期初時市價廠機北帮粳米價十一元九角至最近市價己疲至十一元五角矣廠機南帮亦由十一元六角跌至十一元四角常河機粳則由十一元九角跌至十一元四角致其原因緣邇日來天氣放晴來源甚旺市日銷胃平常故人心空虚市勢於以見疲預料今後米價仍將繼續看小洋秈米到貨不多本星期中交易較稀云 
　　麥麥市自洋粉進口粉廠出貨減少以致小麥原料需要清淡價格步見鬆動而售開稀少市面呆滯己迭經報告本星期中小麥仍少做開是以無市面足資報告說者謂麥市非待新麥登塲之後市面難望活動也 
　　雜糧雜糧交易雖未受戰事之影響然本星期末奉直開火各客帮辦貨見減市面較之上一星期亦顯然較形清淡矣北帮因交通阻礙絶少辦進各項雜糧中荳市平定大連黄荳據電訊報告至最近略跌一角計價五元六角本埠大連荳稍有售開價與上星期相同天津黄荳價四兩二錢尚有沙河黄荳開出價四兩一錢苟戰事延長則黄荳到貨稀少荳市勢看再漲生仁價亦挺秀仍在七兩以外邇因到貨見減有貨者恐來源斷絶大率不願輕價脫售故市勢甚堅其他雜糧稀有交易雜荳類市面仍暢價計天津青荳四兩零二分大連元荳三兩九錢三沙河青荳四兩云 
　　油餅本星期來油市呆滯各油價格大都不動大連電訊油市略疲二角計價十四元八角本埠油價計大連荳油十一兩一錢五牛莊豆油十一兩二錢五岐山荳油十兩零七錢本廠油十一兩四錢夾倉生油十一兩四錢萊陽生油十一兩二錢均與上星期市價相同不生變化餅市堅定計價一兩五錢二分五云 
[近週中之洋布市况]  
　　商情通信社譯瑞和洋行報告云本星期中據路透電訊述英國倫開省之情形云近來英國布廠工人工資問題與廠主接洽其數雖已相距不逺然尚未完全解决廠主方面已允在六個月中減少百分四十之時間後六個月則減百分之十工人方面意見似欲全年減少百分之四十五也曼鳩史得工人風潮則聞已能和平云又據路透電訊紅倍八磅四分一元布已跌價五辦士十磅布則不動價計二十先令六辦士近來市面岑寂各方購買殊稀故將來趨勢如何殊難懸測且有前工資已減低將來貨價是否更廉亦屬問題之一蓋目前布市不振現在市價僅足敷成本而已將來工資旣減於生產費上當能略形節省矣 
　　本埠市面情形與上星期幾相同而奉直兩方相接愈近風聲所播愈益恐慌京滬交通已見斷絶而向來駐泊浦江之兵艦大都擁護吳佩孚先後開椗至秦皇島及大沽口至本星期來聞兩軍已開火吾人甚望其戰事速了也華商方面鑒於時局不靖紛紛將貨運入上海寗波方面及南方諸埠除布出貨情形依然活動本週中稍有交易惟因呌莊停止市面總呈岑寂之象價格則與上星期相同本星期出貨情形甚佳聞上月份有美國粗布五千件上棧大阪神户存紗旣增加一千件計四萬六千一百六十七件值元一千三百十八萬元日幣云 
[友華銀行滙市報告]  
　　昨日友華銀行匯市報告云上星期六倫敦大條銀價近期未動逺期縮一二五紐約銀價未動倫敦紐約間匯價亦未變今日此間各國匯價僅佛郎長至八百十五餘無漲落晨問市况極硬英鎊成交價五六月份長至三先令五便士七五七月份三先令五便士半美金成交價五六月份七十六元七角五分七月份七十六元五角通日市况變動不定上列滙率有時即爲售開價有時亦爲購進價但通常售開之率徽縮購進之率微長上星期六倫敦市塲歐陸有少數　銀售出印度購進倫敦紐約市况俱堅定 
[稅務所函請開送認募振捐數]  
　　上海稅務總公所致南北市兩商會公函云逕啓者奉財政廳巧代電開奉北京振務處陽郵電開准財政部咨開准松滬何護軍使元日快郵代電稱據上海總商會縣商會函稱上年江浙皖各省水災政府令將各項附加振捐展限一年滬商一致否認擬仍照上届辦法停止徵收一面由各商分投勸募以安商業等情案關振務應請貴處酌定辦法逕復何護軍使并希辦結咨部備案等因到處查上届北省災振上海一埠經認募振捐九萬元由部處核准變通辦理將該埠貨物稅之附捐免予徵收有案此次續籌南振該商會等請仍援照上届辦法自行勸募分批解交江蘇水災義振會核收散放免再徵收附捐自可准其改附徵爲認募他處仍不得援以爲例惟本届蘇省災情綦重該商等對於本省義務較之上次北省旱災尤有桑梓及紓商之密切關係更當踴躍輪將以期裒集鉅欵不减於上届認捐之數仍由該廳監察捐起數目隨時轉報備核除由處分電並咨復財政部外特電查照仰即轉行遵照等因奉此查上海一埠貨稅本届應加振捐旣經奉准改附收爲認募自應仍照上届九萬元額數由各商勉力勸募有增無减他處不得援以爲例所有捐起數目即責成該所向商會按月查明呈廳轉報備核又該所散收貨稅帶徵振捐究竟曾否收起若干並即繕册具報核辦均毋違延等因並奉財稅廳轉奉江蘇振務處篠代電開准北京振務處令同前因各奉此合亟函致查照將捐起數目按月函送以便轉報備核 
[南在米商公所春季大會紀]  
　　南帮米商公所於前日下午二時邀集内地各處米行代表在本所開春季大會首由總董張樂君宣告開會情形次幹事員嚴筱泉會計員徐仲逹報告辛酉年賬略後將本所去秋購置竹素堂街房產單契各據檢請公衆逐一騐視分别封固詳塡件數於封面並隨將租出房據公同核算計頂首共收洋三百四十五元每月租金收入一百十五元審查手續次第告畢當經藏箱粘封蓋用值年印章後提議各事宜（一）議雇運米船攙水舞弊前曾取締現因日久漸萌故態應請總董及各職員隨時偵察嚴加整頓（一）議發米各行來函商請長期加佣一節公議内外經商局屬困難但對於聯絡感情上祗可暫准如函加增倘將來米價銑减即須取消新佣仍循舊列（一）議本所向來每月收入僅敷開支無甚盈餘至現購之新產房租收入除還目下借欵修葺費外預計他日必得有餘之欵應仍積存本所作爲歳修曁公益之帶（一）議固封重要單契之小鐵箱公認爲愼選保存之必要由總董主張交幹事員嚴筱泉妥爲保存每逢春季開會公開查騐一次以示大公以上所議全體通過後由北㘮楊靄如將董事會值年印章當衆送交輪值列席之吳江金振安接收閉會遂由幹事嚴筱泉莊桂清陳琴生偕同各埠同業齊往勘視購置房產於是聯袂而散 
[巴拿馬取締華僑之原例]  
　　入境之嚴格制限 
　　國聞通信社云美洲排華風潮日益劇烈駐墨公使王繼曾前與墨廷訂約除禁止華人新客入境外所有舊客亦加以特别取締又秘魯人民年來因工務冷淡生計困難亦歸罪於華客入境於是排華聲浪日高不時暴動秘政府左袒己民禁華人苛例遂蓄而待發墨秘兩國旣實行其苛例國人在墨秘之生路己絶不料巴拿馬禁華人苛例現又突然頒布風聲所趨變本加厲吾國人今後欲涉足美洲宛如荆天棘也弱國僑民罹此困厄徒嘆奈何國人對此當有如何感想也查巴拿馬議院第五十號議决案即實行頒布一九一三年三月二十四日議定之例該例乃爲取締外人入境而設土耳其人叙利亞人北非洲之土耳其人雖被干涉而華人被干涉尤甚兹將該原例節譯如下（一）中國人土耳其人叙利亞人北非洲土耳其族人概禁止入巴拿馬民主國（二）凡船舶載有前項各種人入境背犯例禁者惟該船舶是問除每名罰欵五百元外須備費用載回原出口處（三）凡干涉私運前項各種人入境者定罪監禁初犯者禁一月以上六月以下再犯者禁三月以上一年以下（四）本例所開禁止入境之各種人如私行入境被拘須當苦工一年乃撥出（五）凡外國人遵照一九零四年第六號定例入境即本例未頒行之前己入境者當有權居住經營商業質業農業或傭於人充當合例工務惟必須遵照第六號例第四欵及本例註册（六）凡在禁内之外國人現居留境内雖前未遵照第六號例註册者仍可通融准其居住經營商業實業農業或傭於人充當合例工務惟要從速就近到總督府註册處遵例宣誓註册表明其入境時證據（七）凡在禁内之外國人須親到總督府註册處遵例註册表明合例居住證據或表明一九零四年第六號例未頒行以前入境者其册紙黏四等印花稅票四紙如無合例證據表明者其册紙要黏四等印花稅票二十紙（八）非洲北方土耳其族人遵例註册其册紙黏四等印花稅票二紙（九）本例所開之印花稅票黏在册紙内須經總督秘專司法部署名（十）本例所開之外國人如買用别人册紙一經察覺除處一百元之罰金外即撥出境（十一）本例所開之外國人於註册期内未到註册期内滿後不能有合例居住之證明者即撥出境（十二）本例所開之外國人註册後欲出境限兩年内復回期滿不回即取消居住權利（十三）本例所開之外國人可從境内假道惟限以一定時期離境（十四）外國人註册後每六閱月須携册紙到總督府繳騐由總督署名並黏三等印花稅票一紙違則罰銀十元（十五）本例所開之各國人如有私吸鴉片私運鴉片毒藥或聚賭情事即拘拿禁監重犯則禁監並罰欵或撥出境（此節巳於一九一七年所定三十一號例註明廢消）（十六）本例所開之外國人無論是否入有别國籍概禁止入境（十七）公使領事及其人員不在本例範圍（十八）各省總督有執行本例之權各外人如犯例被拘得提案總統府裁判（十九）凡犯例由陸上私運外人入境者與由水上私運者同罪（未完） 
[塘工局要求回復契外之浜路]  
　　浦東塘工善後局董朱日宣呈上海縣公署文云呈爲美商大來圍路塡浜請賜核轉函知美領轉令該商照契回復事竊照浦東白蓮涇南岸美商大來洋行前以契地糾葛議明結束呈報在案兹查美册二千二百二十五號二千三百三十號兩契内劃出公路直達浦江現築竹笆盡行圍阻又二千六百七十六號西至河浜竟將該浜一律塡平該浜路均在契外豈能任便爲特具文呈請察垓轉呈交涉公署函致美領轉令該商迅行回復照契執守以符定案而重路致云云 
[尚有本埠新聞等轉入後頁]  
雜評二 
[人羣神聖主義（旡用）]  
　　神聖二字最尊貴之稱謂也無論何種社會而綴以聖神二字其社會卽有不可一世之概然必用之正當而後能相安無弊如議會立憲制度上認爲神聖焉若神聖之議會由非神聖之議員組織之其議會便成鬼怪而非神聖年來唾駡之議會孰非當年神聖之議會神聖議會蛻變而爲鬼怪議會其咎在組織議會者之不能鄭重愛惜也今之勞工共以神聖稱之滔滔者天下皆是我中國則僅得其一二果欲長保勞工之神聖記者以爲急進不如漸進主觀兼顧客觀資主果盡爲勞工之敵否猶屬一應加重大研究之問題以資主不能舍勞工而生利勞工　必藉資主而效能如果不問資主之利害甘苦爲絶端激烈之攻擊則資主而不降服終必破壞而實業將呈消沈之態資主而降服終必轉嫁而物價必啓騰貴之憂實業消沈則生計危物價騰貴則生計亦危生計危則天下奚以安故欲達眞正勞工神聖之目的首須認定己所弗欲勿施於人之主旨一面結集公團一面審辨目的吾不願爲資主之奴隸亦不使資主爲我之奴隸本同舟共濟之心享和平康樂之福此爲今之主倡勞工神聖者所應再三致意換言之卽勞工人羣也資主亦人羣也勞工勞其力資主勞其心勞力者須給以報酬勞心者亦須給以相當之報酬如此則社會成而落於邊際之勞工神聖主義盍進而倡人羣神聖主義階級之制不破而目除自由平等之利不求而自得吾爲此言要期神聖主義之能實現故不敢作人云亦云之論調博一時之稱快貽萬世以危禍也 
 
 

Page 15

 
 
本埠新聞二 
[研究編製新學制學程會]  
　　上海小學教育研究會於前日上午九時半開分科研究會提議關於新學制課程標凖到會者二十二人提議事件如下一件報告旦華小學校交到（試行設計教學法的一例）一本一件報告旦華小學校交到（新學制課程草案）一本一件提議編制試行新學制學程議决託本邑勸學所先開一校長會組織研究學程委員會編定草案交會討論至十一時散會 
　　上海縣勸學所昨日通告本埠縣立各高等小學校各校長公函云敬啓者昨日小學教育研究會開會提議編製試行新學制學程當經决議托本邑勸學所先開一校長會組織研究學程委員會編定草案交會討論因特定於五月四日午後三時在本所開校長會務希駕臨與議俾研究學程委員會卽日成立是所至盼 
[朱氏反對遷塚切實進行]  
　　昨沛國族會至各團體函云敬啓者前敝族會因對付慈善團議决遷讓同仁輔元堂塜地事曾擬辦法兩條函致各團體徵求意見現已陸續接到各團體覆函主張大致相同惟事關重要其中略有數端須待共同商議後方能進行敝族會除另派代表詣前面陳種種外特再具函懇請貴團體委派全權代表及幹事代表各一人隨帶貴團體出席委任信於隂曆四月初七日卽星期三午後准六時駕臨四川路青年會會食堂共同討論一切以便速卽進行敝族會敬備西餐務祈准時光臨不勝感幸云云又委任信式云啓者今本團體爲討論同仁輔元堂遷塜事特委派囗囗囗先生任全權代表及囗囗囗先生任幹事代表出席與議特備比函以昭鄭重云云 
[華洋義賑會建議導淮救災]  
　　華洋義賑會建議導淮爲救災之根本計畫業已推定職員分投積極進行期無水旱災荒造福黎庶滬會卽將原案提交北京中國華洋義振救災總會請爲認可協助兹得北京復電已將此案徵求各方意見當可獲圓滿有力之贊助并聞安徽河南兩省華洋義振會亦致電滬會贊成導淮爲救災治本要圖并促從速着手籌備云 
[基督教全國大會消息]  
　　各省報名會員已達六百名 
　　基督教全國大會定於本月二日在南京路市政廳開會曾載前報現在各省到申之中西會員到會報名者己達六百人大會秩序二日下午三時舉行開會式及歡迎會三日至十一日即逐日討論各項重要事務 
[家庭日橷會開會紀]  
　　家庭日新會於前日（三十日）假小西門外中華職業學校内職工教育館開第三届常年大會會員到會者約百餘人來賓約五六百人下午二時振鈴開會先由國樂研究社奏樂繼由該會主任沈信卿君報告開宗旨略謂本會宗旨積極方面提倡正當娛樂改良家庭惡習消極方面提倡不吸烟不飲酒不賭博又由顧蔭亭君報告家庭展覽會之經過情形繼施頌良君大套琶琶旋請山額夫人演講節制生育問題由兪慶棠女士繙譯（其詞已紀昨報）講畢穆藕初唱紅梨記琵琵記二段聲調鏗鏘娓娓動聽繼之以穆抒齋君之燕青拳一文一武尤饒興趣演畢請胡宣明君演講滅蠅之方法演講時并用掛圖益覺明瞭後由郭仲良演幻術極神秘之至郭君演畢來賓先散該會繼續開會討論進行事宜對於滅蚊滅蠅一事尤所注意特組委員會以利進行後選舉職員當選主任沈信卿君編輯顧蔭亭黄任之王立才嚴濬宣四君交際汪傑梁黄氷佩黄伯文黄樸奇四君書記王志莘君會計楊立人君迨散會己八時許矣溯該會成立迄今己及三載每週開會從未間斷最初僅六七家今己多至七十餘家云 
[道路會爲長途汽車招股]  
　　全國道路建設協會昨發出通告云本會會員公鑒敬啓者本會以提倡築路爲主旨會員以實行贊助爲專責兹有會員洪君伯言等創辦滬太長途汽車公司業於元旦日開車現己通至劉河鎭成績卓著刻正擴充進行續招股本不願公司股東壟斷專利甘願利益普及會衆特本會章第二條第三項代爲籌募資本之規定登報紹介於諸君之前如願投資營業整理交通者請函示本會即　寄紹　章則等件　候認設若干　此來申即頌道　　小事全國道路建設恊會謹啓 
[滬太長途汽車最近營業狀况]  
　　長途汽車事業我國方在萌芽組織合法公司築路通車前此尚不多覯近有各處發起長途汽車而滬太公司開幕獨早據聞該公司内部之組織營業之計畫初無一定之標準迨本年元旦上海大塲間試行通車三月十五車還羅店二十三達瀏河全路七十二里完全通行並經呈准交通部有案自去年組織起至年底止爲開辦時期尚未營業本年元旦起至全路通車時止係一部份之營業未可依據兹就最近四月一日起至十日止此十日内之營業狀况可一述之（一）此十日内之乘客最多七百七十人最少三百九十三人平均每日五百八十四人（二）此十日内之票價收入最多四百四十八元一角二分五釐最少二百三十七元六角平均每日三百三十六元九角六分惟因公司預備之車逺不足以供現時之客故無論何站何時無不乘客擁擠有久待始得乘車者有久待不得廢然折回者有恐不得即時乘車改就他道者公司中人現正趕添適宜車輛並裝設長途電話以資應付而免阻滯設備齊全尚須一二月預計此後之營業增出現在收入之半或竟增出現在收入之倍自在意中至開支方面就近來計算每日公司收入能達三百元則一切開支及股東官利均右着落此外能增出收入若干除增出開支十分之四外其十分之六即係開支及官利以外之餘例如每日收入三百元外增收一百元内有餘利六十元則按月可餘利一千八百元按年可餘利二萬餘元而每日收入五百元按年即有餘利四萬元每日收入六百元按年即有餘利六萬元餘可餘類推雖將來决算未必一一吻合而要不相差過鉅目前收入己在三百元以上一俟車輛齊備消息靈通時刻準確信用昭著之後其收入之𨺗增當能相像但此僅就最近之目光言之耳此後寳山縣道之東西路（東達吳淞西達廣福羅店達嘉定之支路瀏河向西北沿長之太倉縣道常熟縣道次第告成行旅者皆當彚出此途其時公司之現象何如又證交通便利後旅客增加之公例如鐵路如電車一年内之收入幾何一年外之收入幾何五年十年以外之收入幾何則公司一年以内之收入與夫一年五年十年以外之收入亦可得其比例其時公司之現象又何如不難開目以思之矣 
[潮惠醫院開幕宴紀]  
　　留畢日本醫後畢業之袁飲湘君現歸國創辦潮惠醫院院址在本埠英界愛多亞路西首一二九八號昨日開幕晚六時假座大東酒樓宴客列席者如秦盛鳴·張磐石·倪壽齡·何柏齡·徐幼田·馮泉林·劉願雄君等四十餘人由袁飲湘君等欵待宴至十時許乃散 
[宣判三合會黨之刑期]  
　　李江胡各押三年 
　　公共公廨關正會審官昨晨偕英包副領事升俯第一刑庭命將書寫信函向虹口有恒路四十八號陳姓嚇詐洋三千元之廣東三合會黨人李堂江五胡卓然及其同黨黎長大張榮錫陳鴻等帶案逐一研訊明晰宣判李堂江五胡卓然三人各押西牢三年期滿均逐出租界其同黨黎張陳三人從寛免究着一併驅逐出境 
[復旦大學江灣新舍落成]  
　　復旦大學因求學者衆徐家匯校舍不敷居住遂於前年在江灣跑馬廳相近地方購地七十餘畝建築新舍己成者爲簡氏昆仲捐助之大禮堂及教室一座黄弈柱君捐建之辦事室一座曁海内外熱心教育家捐建之宿舍一座尚有圖書室等數座正在進行計劃中該校大學部已於本學期遷入兹定於五月五號六號兩日行落成典禮五日下午一時參觀校舍下午二時學生演劇六日正午十二時同學會宴會下午二時校内游行三時名人演說五時茶點欵待來賓凡關心教育者届時均可觀禮一律招待該校新址車馬可以直達或淞滬火車至江灣亦甚便捷六號如遇天雨展期至十三號行禮云 
[少年宣講團游行宣講紀]  
　　本埠少年宣講團前日（三十日）派游行宣講隊汪龍超董國耀廿梅嶺等在城内也是園前宣講（香烟與鴉片利害之比較）（奉直開戰之眞相）（中國四境與强鄰之歷史）（社會教育之宗旨）並（種痘防天花）用圖畫指示聽者四百餘人莫不感動嘆爲開通知識之要道各講員精神充量並無倦態至六時方畢乃發送種痘免費證劵與聽者及就近居民共五百餘張又託崗警代爲分送以重公衆衛生云 
[安徽旅滬學生會常會紀]  
　　今日（四月三十日）下午二時安徽旅滬學生會假江灣復旦大學舉行常會討論關於本省一切問題及本會進行事宜由魏君慶瀋主席書記文牘均因事未到特推許君鳳聲及高君仲濬爲臨時書記及文牘兹將所議决各案列下（一）新舊安武軍軍餉問題紛擾迄今尚未解决吾旅滬皖籍學生男女二千餘人對此似不能不通電有所表示吾皖財政奇絀决不能再增擔負查舊安武軍軍餉向由中央政府直接發給此後應仍請中央擔負新安武軍軍餉本由省政府年助三百六十萬但此後即應减少（二）通電反對姜案禍首倪道烺爲全皖陸軍總司令（三）要求本省當道對於此次奉直戰爭宣佈中立（四）本省連年歉收民食缺乏常兹各方面紛紛採購軍米之時應請省長下令禁止糧食出口（五）省教育會主持會務人員近以派别關係時起紛爭應致函安徽全省學生聯合總會請輿以勸告（六）致函本埠凡未組織分會之各校同鄉促以速將分會組成並每校推擊評議代表一人出席本會評議部（七）設臨　通信　於吳淞中國公學收發各處信件（八）以上應發之各函電均由臨時文牘高君全權起草拍發討論畢五時許散會 
[南京路商聯會宴會紀]  
　爲義務夜校募集基金事 
　　南京路商界聯合會昨晚假座勞合路寗波同鄉會聚餐室舉行宴會會長方椒伯余華　及職員王才運何樂山陳百男王廉方蔣夢芸會員陳月夫等均相繼到會首由方會長主席說明開會宗旨略謂本會義務夜校籌募基本金急須入手惟如何進行應由公意議决是以今晚特邀請在會職會員到會共商辦法惟鄙意基本金爲數極鉅當稍寛時日從長計議現時认校諧欵甚亟應先由各職員分認特捐一千元暫行維持現狀然後再人手募集基本金如諸君贊同者今晚到席諸君即可首先分認捐數其有今晚因事未到會者則可由會分派職員前往接洽勸募諸君以爲何如余華龍陳月夫王廉方諸君相繼討論衆意先認特捐實爲切要之圖全體贊成即席由到會職會員認是特捐八百數十元主席復起立申謝謂鄙人初意特捐目的僅爲一千元現時到會者僅十數人己分認此鉅數未到會之職會員數十倍於到會者將來募捐之結果必亦能數十倍於目的是可斷言諸君熱心教育踴躍輸將殊深敬佩敬進一樽爲諸君壽並祝本會發達一時掌聲應和歡極一時至十時而散又聞該會捐欵人名及捐數俟總結後再行發表云 
[法租界商業聯合會開會紀]  
　　法租界商業聯合會前晚開星期日常會由該會會長葉貺辰主席各會員討論議案如下（一）本會此次徵求會員日臻發達議决補給會員證書以資查考（一）輕質銅元日形充斥價格日見低落本會迭接同業來函諸提議補救議决俟審定有充分理由者提交總商核議再行呈請官廳設法制止（一）報告隂暦三月份一切收支清賬通過議畢散會 
[絲綢機織聯合會之選舉會期]  
　　江浙絲綢機織聯合會昨發通告致各代表云本會定於陽曆五月六日星期六下午准二時在上海九畝地高墩路會所舉行第二届選舉大會按照章程第二章第二條甲項之規定由會董中選出正副會長三人並報告二年來收支情形用特謹將會董名錄選舉票專函各附一份届時千祈駕臨親自投票監視開匭萬勿見却是所至禱所有收支報告一俟印就再當奉上不誤 
[滬南慈善會開會紀]  
　　努力新式的慈善事業 
　　滬南慈善會昨日午後三時開二週紀念大會到者如董事會員來賓等四十餘人公推王一亭主席報告辦理各項善舉經過情形並報告駐會辦事董事王紳濟川以年老多病辭職另請孫神羹梅繼任衆表示歡迎次董事孫一善代會計報告賬略畢即由主席介紹請來賓黄任之演說題爲「近年來慈善事業學說之變遷」大致謂舊時慈善事業之效能僅直接减少人之痛苦今則世界潮流變遷人類之困苦應謀根本之救濟所謂新式的慈善事業即在教育貧民之生活技能而使之安居樂業譬如吾人今日發一宏願即本慈善家用心注意於貧苦子弟之教養使一方居民皆有職業而無一游民吾人可各盡能力以赴此目的云云次秦介侯起立申述黄君之意希望本會同人努力赴此新式的慈善事業積極進行次到會者討論建築會所籌欵方法議决定額三萬元分隊勸募次議開辦學校定名滬南慈善會義務學校以及討論各項進行事宜而散 
[神州醫院施送粹華藥水]  
　　南市鹹瓜街滬南神州醫院全係中醫診察設立以來每日門診住院者日漸增加送診給藥貧徐賴以拯救今年該院鑒於貧病服藥前煮之不便且有多數傭工勞力之輩藥罐藥爐之無備故改用粹華製藥廠之各種中藥水開方配給住院及就診者咸稱便利 
[元濟善堂施醫給藥]  
　　北四川路元濟善堂歷年施醫給藥循例舉行巳於舊曆四月初二日開診所聘醫生俱有經騐診視後憑單至藥舖取藥一爲西武昌路德慶堂一爲北四川路長春圃一爲東武昌路生和堂惟德慶堂輪值雙次云 
[昨日杭來慢車又遲到]  
　　滬杭甬鐵路昨日（一號）由杭開滬之一百零五號二三四等慢車駛至斜橋相近該列車之機車（即龍頭）機件忽然損壞嗣在斜橋站扣留待由杭來之一百十五次日貨車到斜橋將該貨車之龍頭解下接拖該慢車來滬抵上海南站時在下午五點二十餘分計逾規定時刻遲到一點鐘云 
[滬南工巡捐局之愼重衛生]  
　　滬南工巡捐局昨日致第一二兩區總署曁所屬各分駐所公函云逕啓者查敝局於各處設置垃圾箱原備居户傾倒垃圾之用乃近查各户往往不遵定章隨地傾倒行人到處便溺道路污穢不堪現在將届夏令天氣漸熱亟應從嚴取締以重衛生除由敝局出示禁止并諭令各區管理員認眞查禁曁分函各警區署所協助辦理外爲特函請貴署飭崗警注意隨時協助拘罰實紉公誼 
 
 

Page 16

 
 
[守望團委員會明日開會]  
　　上海南市守望團籌備處昨發通告云逕啓者本月三日（隂曆四）月初七日）午後四時續開守望團委員會希準時惠臨爲荷云云 
[靖安艦援救意輪搭客之獲奬]  
　　海軍靖安運艦前於本年二月間在寗波洋面救起意國商輪落海艦員搆客二百餘名送由本埠意國領事遺回在案兹意政储以靖安艦官兵水手出力施救得生之本國人民甚爲奮勇實堪嘉尚自　酬送奬金意洋六千枚業經送由駐意公使滙解外交部轉送海軍部代爲核發現由海軍李總長於前日令知海軍司令部查照一俟奬金匯滬令即分别給發云 
[春季賽馬初紀]  
　　昨爲旅滬西商春季賽馬之第一日上午十一時預賽西人皆整轡齊集於泥城外跑馬塲内開始比賽直至五時餘而畢共賽十一次得標者探誌如次第一次十六馬西人野漢代沙遜洋行紅衣帽白馬勝第二次十四馬西人雪理甫黄衣帽白馬勝第三次十二馬西人老汶師醬色衣帽黄馬勝第四次十三馬西小人白拉師代西人蒙醬色衣帽白馬勝第五次六馬西人小白拉師代西人蒙醬色衣帽黑馬勝第六次十八馬西人野漢代沙遜洋行紅衣帽白馬勝第七次十三馬麥邊洋行藍衣帽白馬勝第八次十二馬西人海爾代外國電報局紅衣黄帽白馬勝第九次九馬公共工部局西牢獄官史賓婓爾紅衣帽青馬勝第十次十三馬西人海爾代瑞記洋行藍衣帽白馬勝第十一次九馬祥茂洋行西人小白格爾黄衣黑帽黄馬勝 
[周新溉仍難開脫]  
　　地檢廳偵查眞相 
　　國聞通信社云吳江承審員周新溉前清時曾充元和縣差總係該縣知事周燾之從弟日前被人以濫用職權刑訊跪審羅列多欵控經司法部令行高檢廳派員查實電飭上海地檢廳依法嚴懲該知事將　押解到滬預審後發押看守所聽候查辦日昨忽聞有人爲之運動開脫謂旅滬吳江同鄉會曾發電爲之辯護其實該縣商民被其蹂躪己久迫不得已如一再呈控案經部廳派員查實始行拿辦絶對無翻案餘地昨該同鄉會已投函否認地檢廳亦正在派員偵查本案眞相云 
[車檢察長到滬]  
　　新簡署理上海地方檢察廳檢察長車顯承字湛清由津携同眷屬乘順天輪船南下履新己於前日下午抵滬車廳長等即詣南京路東亞旅館暫駐一面飭僕在滬城外一帶物色住屋俾作公館昨晨車君詣現任檢察長黄用中公館拜會晤談良久聞車君須往江寗蘇州等處一行是以接印日期尚須稍緩數天云 
[地審廳派吏接受簡易民訴案]  
　　上海地方審判廳長梅伯蓀於昨五月一日始特在本廳大門内另闢辦公處派值週承發吏二名在彼伺候凡遇民事訴訟自一千元以下價額若原告將被告扭案經舉值週吏查詢明白口頭告訴派員提訊如果民事成立再命原告具狀呈繳訟費聽候判决等因昨己届期該吏等己遵諭照辦自晨至暮在彼伺候亦便民之一道也 
[警廳招領男孩]  
　　淞滬警廳現收有男孩一名名牛阿壽格年十五歳住無錫衣藍布半身棉袍破單褲黑鞋黑襪雙目失明右眼微有光四月二十九日由法捕房送交該廳現經該廳發新普育堂留養據該孩供父阿木格摇船母余氏己故又娶繼母生阿弟四歳我隨父乘火車來滬迷路云云現己印發傳單招家屬速往該廳認領 
[合衆煤油公司之清算]  
　　上海煤油物劵交易所因市况險惡業己解散而該交易所之原動力爲合衆煤油公司亦以交易所影響宣告停業日前在法租界湘餘以棧房開肥東會議决解散當由各股東推舉吳竹筠顧雲璋曹久貴張彩庭等爲清理員在中華路炳裕里一號組設清算處着手清理矣 
[倪幹臣私收客賬]  
　　新閘橋北塊萬隆米行經理人孫蒙泉前馮股東王某介紹浦東人倪幹臣（又名尚勤）來行中躭據隂暦三月三十日被倪竊取行中聯單簿向往來各家私收客賬洋一千零七十五元而逸該經理派人四出追尋無着投報四區警署請爲跴緝 
[滬杭車碾斃老婦]  
　　滬杭甬鐵路前日（三十）下午一時五十分由杭開滬之一百零七號快車駛至莘莊相近之十一號橋樑有衣衫藍縷之老婦一人在軌道上行走當經該列車之司機人望見放汽警告該老嫗慌張不及避讓致被該機車輾斃嗣經莘莊站長拍電致全　接洽一而派警照料並傳該處地甲招覓屍親認領棺殮 
[汽車撞跌滙中西崽]  
　　滙中飯店西崽朱心年昨晚八時一刻行經百老滙路閔行路口適有一千四百八十六號汽車駛來一時不及退避被撞倒跌傷頭部甚重由閔行路捕房四百零九號華捕瞥見當即前來押令汽車載送受傷人往同仁醫院醫治旋即帶該汽車夫入捕房稟候捕頭發落 
[下電頗跌傷頭腦]  
　　朱家角人沙卿林昨日上午九時許附搭本路電車行經新閘醬園弄口正欲下車電車己開行甚疾致跌傷頭腦甚重當由新閘捕房一百四十四號華捕到來抄錄司機人號碼另雇車送沙卿林往醫院醫治 
[南火車站之無名屍]  
　　二十四保方十二圖地保陳蘭亭昨午投地檢廳報稱滬杭甬南火車站西首奚家墳山上今晨發現無名男屍一具年約三十餘歳查無家屬請爲相騐奉諭委派鍾檢察官毛檢騐員等前往騐明並無别故委係因病而死判令拍照命由善堂給棺收殮簽封借壇候屬認領 
[地檢廳受理兩刀傷案]  
　　李中觀控楊廣慶不付會洋反遭刀傷由四區一分所函送地檢廳昨午後奉張檢察官騐訊一過以李腿部受有刀傷三處屬實判送醫院醫治楊押候究懲 
又四區警署函送用刀砍破劉長華頭顱之倪大鴻及傷者連同凶刀一把到地檢廳亦奉檢察官訊得劉所傷頗重立命發堂醫治凶刀存案倪押候辦理 
[神拳肇禍記]  
　　客民劉文羣近在公益里附近一百間頭地方教演神拳當由該處鄰人吳同功見而不服向之申斥以致劉懷恨糾衆將吳軋住理論一言不合用刀亂戳致傷吳之右腿等處經四區一分所將雙方拘送地檢廳昨下午奉孫檢察官騐訊之下判吳發送新普育堂醫治劉押候原告傷愈再核 
[美租界火警兩則]  
　　蘭路與開封路 
　　前晚十時許美租界蘭路十二號門牌緯通紡織廠清花間忽然火發霎時火光四射幸工人衆多立驅該廠自置皮帶車取水灌熄迨各段救火會聞警各驅皮帶車到塲己烟消火滅計焚棉花數擔事經楊樹浦捕房得悉派探姜喬喬前往詳查起火情形稟候核奪 
　　虹口開封路六百零一號門牌朱惠阿家前日薄暮不戒於火頓時直冲霄漢延燒六百零二號門牌房屋當經各段救火會聞警各驅皮帶車馳往撲滅共計焚燬房屋兩幢事經滙司捕房得悉派探費車倫前往調查起火緣由稟候核辦 
[嚇詐圖刦案之徐耀生]  
　　切實查明展期再訊 
　　上月二十八號晚有盜匪糾衆持械侵入虹口東有恒路二千零零一號門牌王洪記蘆蓆店内劈開鐵箱希圖槍刦未成逃逸經該店主王洪喜報告捕房請緝兹悉當盜案未發之前該店主曾接到嚇詐銀元之信函前日哈爾濱捕房華探目沈阿炳查得以上兩案均係江北人徐耀生（又名徐蘇寳子）所爲稟由捕頭派華探尤雲卿葛祖元西探駱司將徐緝獲昨晨解送公共公廨請究經李襄讞會同英副領事半特氏略訊一過以案關嚇詐圖刦應切實查明着將被告帶回捕房收押展期七天再訊 
[查獲抛差潛逃之華捕]  
　　靜安寺捕房包探馮春福昨晨押解江北人王阿四至公共公廨第一刑庭稟稱此人前充公共捕房一千三百五十七號華捕因抛差潛逃奉華捕毛正巡官諭令緝拿業己查獲請究經中西官得稟向王略訊數語判令存洋二十元作保候展期七天再訊 
[火輪磨坊街之煙案]  
　　法捕房探目沈德福包探唐雲卿偵悉火輪磨坊街某號門牌樓上有陳姓私設烟榻容人在内燈吃洋烟實屬有違禁令爰於前日下午稟明西探同至該處拘獲烟客十餘人並烟槍五支烟燈十餘隻當即連同陳姓一併帶入捕房經捕頭詰訊一過諭令烟客薄罰斥退陳管押聽候解送公堂請究 
[懲罰第五次賣煙之祝炳章]  
　　潮州人祝炳章因私售鴉片烟己經公共公廨懲辦四次仍不悛改近在楊樹浦路一千零零一號重組烟膏私售之所公然出賣前日又被該管捕房包探錢連奎偵悉協同西探奎爾密往抄出煙圭膏烟將祝拘押昨解公共公廨經中西官訊據捕房稟明前情祝延律師辯白希圖從寛治罪堂上以祝過犯科罰金五十元充公外並着具以後不得再犯切埕如違儼懲不貸 
[青蓮閣兵捕打架案]  
　　内地護兵彭文書王德春前日午後在福州路青蓮閣茶館内與公共捕房五百二十三號華捕葛德潤五百零七號華捕沈根卿因細故口角起衅互毆扭入捕房諭各存洋五元保出昨奉公堂傳訊彭王兩護兵不到奉中西官着將保洋充公葛沈兩捕開釋 
[攫衣包犯分别押儆]  
　　胡阿三押二月胡岳生押一月 
　　婦人秦王氏前在南潯路被匪攫去衣包一個嗣由包探周筱棣緝獲案犯胡阿三胡岳生陳阿三陳小成四名解山公共公廨押候查究在案兹經捕房偵查終結以此事係兩胡所爲陳等無關昨將此四人解廨經中西官質訊之下判兩陳開釋兩胡侵佔罪己成立阿三應押西牢二月岳生押一月分别示儆 
[公共公廨訊案彚錄]  
　　昨日公共公廨華人民事訟案因係西商跑馬期内下午停辦公務兹將上午由兪襄讞與美丁副領事會訊爾起併錄如次（一）歐陽普明訴桂景鴻等私售所抵　布請追損失案結果改期一個月山原告提出抵押夏布證據再核被告之反訴着原告具結出外候訊前向金利源棧提到夏布樣兩件存廨（二）方文炳訴崔敬之不付票銀案結果着崔敬之償還原告銀二百兩並繳堂費協森泰支票一紙附卷此外尚有山東審　廳爲黄志清所訴侵佔一案來文移傳陸葆潤前往質證因無人到堂己展期至下禮拜一再行訊奪 
[誌謝]  
　　昨承大東書局惠贈「半月」第一卷第十六號·特刊兒童號·曁「星期」第九號各一册「半月」篇首有天虚我生等十二人所作兒時頑皮史閱之類堪發噱其他小說雜作亦多有益兒童身心之作更選兒童照片二十幀披露各種狀態均天眞爛漫頗爲可愛又承商務書館惠贈第三四三期「英語週刊」曁第二卷第四號「兒童世界」各一册　大世界惠贈四月份游劵十五紙誌此併謝 
公布欄 
[江蘇高等審判廳]  
　　批示徐金標呈一件爲與王學富抗告案原廳延不送卷請救清由呈悉巳令縣從速檢卷送廳核辦仰即知照此批張長華一件狀請參加選舉訴訟由狀悉前經明白批示毋庸多凟此批（以上四月二十九號） 
[江蘇高等檢察廳]  
　　批示沈士全等據訴是否屬實候令武進縣知事迅予秉公法辦所請提訊之處於訴訟程序不合　即知照此批黄阿夫狀悉本案准予上告此批尹席珍狀悉查此案己由審廳决定駁回候仍將原寄發回該縣依法偵訊仰即知照此批仇艮之等呈一件呈阜寧縣管獄員周詔煊營私凟職有玷官箴請按律懲戒由呈悉候查明核奪此批華純安呈及講議均悉候轉呈司法部核辦仰即知照此批王裕新狀悉准予令催仰候該縣覆到核奪所請移轉管轄應毋庸議此批王裕慶狀悉查移轉管轄之規定本爲審判不公平者而設該案由經票傳有何不公平之可言旣據所訴姑候令縣依法辦理此批感瑞璞狀悉案卷已發還原籌衙門候令查明核奪此黄家　對於臯成　案爲被傳人民無處送達繳銷傳票呈遞一狀徐建勳委同慶高辯護呈遞一狀以上二狀業經本廳查閱函送同級審判廳核辦仰即知照此示陳一民補具上告理由呈遞一狀韓景先補其上告理由呈遞一狀以上二狀業經太廳查閱候呈送總檢察廳核辦仰即知照此示（以上四月二十九號） 
[上海地方審判廳]  
　　公示送達全文在本廳揭示塲公布）第五七號（民二庭）一件陸友記與孔巧福因抵欵糾葛兹本廳定於五月十日下午二時爲公開審理日期仰被傳人孔巧福依期來廳候訊毋違特示右仰被傳人孔巧福遵照 
　　判决主文（民一庭）一件判决馬阿茂與馬陸氏因設橋糾葛控訴一案（主文）本案控訴駁回原審及本審訟費歸控訴人負擔一件判决與狗大與陳阿四因會欵涉訟一案（主文）陳阿四應還龔狗大會欵洋二百七十元又小洋五十五角龔狗大其餘之請求駁回本案訴訟費用歸被告人負擔一件决定孫少卿等與金根壽等賠償損失一案（主文）本件訴狀撤銷一件列决計蓮生與曹雲根其地糾葛一案（主文）本案系爭地六釐七毫認爲計蓮生所有計蓮生對於童阿炳之請求駁回本案訟說歸曹雲根負擔一件判决顧竹軒與胡士懷借欵涉訟一案（主文）沈懷春陳阿三應償還顧竹軒本洋六十五元利洋三元九角如無力償還應由胡士懷負貴代償訟費歸沈懷春陳阿三負擔一件判决丁汶霖與蔡德孚欠欵涉訟一案（主文）蔡德孚應償還丁汝霖九八元二千三百六十兩息元一千六百二十三兩六錢八分自本年陽曆四月六日起之利息按月以八護計算付至執行終了之日止但不得超過元本本案訟費歸蔡德孚負擔（民二庭）一件决定顧龍　與柏登杯因田土糾葛控訴回復一案（主文本）件控訴狀撤銷本審訟鄪　控訴人負擔一件判决奚桂芬與朱成章因田面糾葛控訴再審發還便審一案（主文）原判撤銷朱成章之控訴及在第一審之請求併予駁回本案訟費歸朱成章負擔一件判决黄金海訴陳洽記貨欵糾葛一案（主文）被告人應還原告人貨欵洋一百八十元零一角八分訟費歸被告人負擔一件判决蔣成永訴磨立中等領妻糾葛一案（主文）唐立中廳將蔣馬氏交蔣成永領回訟費由　立中蔣馬氏負擔一件判决李品如與李沈氏等贖地控訴更審一　（主文）本案控訴駁回控訴審訟費歸控訴人負擔一件判决倪炳華訴喬木生學藝糾葛回復一案（主文）窒碍駁回聲明竈礙後訟費歸喬木生負擔一件判决　善長與曹愛祥存欵糾葛一案（主文）曹愛祥應償還許善長洋一百元訟費歸曹愛祥負擔一件判决顧竹軒訴夏坤生會欵涉訟一案（主文）本夏坤生廳償還顧竹軒會欵洋一百六十元訟費歸夏坤生負擔一件决定集桐齋等聲明窒碍一案（主文）本本件窒碍之聲明照准一件判决瞿榮桂與陸部臣等佃田糾葛控訴一案（主文）本原判除駁回控訴人吐退佃田四百十四步之請求部分外撤銷被控訴人陸部臣應退還控訴人坐落崇邑小長安沙陸企程圩内葆元項下過投公田五百八十六步並應償還民國十年份租稻二百三十三斤半控訴人第一審其餘之請求及在本廳其餘之控訴均駁回本案訟費控訴人與被控訴人陸部臣各半負擔一件判决朱阿土訴朱全根土地糾葛一案（主文）本認原告人於系爭地有共有權被告人應　該東首竹笆拆去訟費歸被告人負擔一件判决陸虎全訴李全福等租屋糾葛一案（主文）本被告人應將所租靡字圩房屋交還原告人接收並償還本年隂曆二月止房租洋二十元三月以後房租按約預至遷讓之日爲止訟費歸被告人負擔一件周　林聲請再審一案（主文）本件聲請照准以上四月二十九日 
[淞滬警察廳]  
　　批示一件趙阿東批呈及失單均悉查該民家内被匪持械伙刦業據該管警署呈請通　有案據呈前情候再嚴令督促可也此批一件顧裁之　呈悉查本案前據該管警所呈報後業經限令嚴緝並通令協緝在案查除暴安良爲警察職員所當在候再令行該所嚴密防範一面督屬查拿務獲凶盜解辦此批一件張劉福批呈及精函均閱悉案關挾仇報復　衆行兇亟應從嚴查究以維秩序准即令行該管五區四分所秉公查辦可也此批一件田稍豐批呈悉查該民因索錢糾葛與步華氏紛爭前經研訊屬實徐輔成在場當所事則有之所稱掠奪金戒並無左證如果徐輔成等果有和解之誠意該民等亦何必過事苛求訟則終凶古有明訓該民其凜之此批一件任順和批來呈巳悉查軍工路一帶並設置船行之必要業將登錄憑證註銷所請發還應毋　議此批 
 
 

Page 17

 
 
   
 
 

Page 18

 
 
自由談 
閒話 
[游美隨感（八）] [  朽木]  
　　美國社會主義已於前次略言其概至共產主義（Ｃenmrunism雖爲社會主義之一種然自普魯東氏Ｐroudlon以來其在歐洲勢力仍不强健當時與馬克斯派Ｍarxism其目的性質均廻不相謀一則注意政治經濟之改革一則蔑視政治專從改革經濟入手自十七世紀以來雖其主意不可磨滅實則不過一種主張欲求實行頗不易易美洲之有共產主義較歐洲尤晚近時雖有共產勞働黨ＣemurmistＬaborＰarty共產黨ＣemurmistＰarty其黨員均不甚多運用亦不靈活蓋皆在幼稚時代也前此記者至美聞有共產主義之新村及抵紐約晤萬國社會學會總幹事雷德勒君ＤrＨarryＷＬaidler（其人於去歳有出版新著之社會主義之思潮及實踐ＳociolisminＴhoughtandＡction風行一時）始知在北美中北部之愛我華Ｉowa及威斯康新Ｗiscensin兩州均有新村一名勒克司堡Ｒxburg一即名新村ＮowＶilla蓋兩州中美國土著最少皆外來之德奥法意人所麕居共產主義盛於德法德人又受馬克斯學說所鼓盪美國最初共產黨主義之發見爲麻省Ｍassachusetts之ＢrookＦarmＥxperinent亦即此輩人所提倡也惜記者不克親至其村中爲詳細精密之調查然據雷德勒君所贈之調查報告勒克司堡村周圍不過二十里新村尤小兩村之組織異同村中無論何人均無私產人皆工作（勞心勞力均在内）所得酬資除生活必需費外皆存於公衆儲金之銀行地畝亦按居民户口匀分由合村共組消費公社購置消費物件各村均有公共之工廠數處出品則由公共之生產公社運於他處或與他處商家訂約承銷 
諧著 
[時事諧詠] [  姚鞏甌]  
　　無端薄怒與微瞋慢了朱顏慣惱人心性由來難捉摸管他後果與前因 
　　瀋洛暗潮醖釀巳久現雙方調兵興師勢已决裂武人反覆無常個事結果殊難逆覩 
　　社鼠城狐日打圍將軍裘馬更輕肥健兒麾下新編定直入長驅號鎭威 
　　奉軍長驅入關定名鎭威軍想取威鎭華夏之義耳 
　　青衫一領征鏖涴揮舞吳鈎威逺播自古蛾眉解用兵秀才態度何嘗懦 
　　崔鶯鶯曰秀才又從來懦吳秀才態度偏生强硬一言安能抺煞千古人哉 
　　眈吟覓詠賣魚天偷淡偷閒學少年想見新妝誇半面老娘風韵倍如前 
　　魚行老板賣魚三海偏會忙裏偷閒附庸風雅徐娘半老風韵猶存想不誣也 
　　饑荒頻鬧尋常事財部如今尚掩門無米爲炊惟告拙可憐巧婦亦銷魂 
　　官荒頻鬧各部先後罷工近且及財部鍾代部倘仍無法維持勢必出於辭職上場容易下場難其必黯然魂銷歎巧婦之難爲也 
劇本 
[理想派劇罪犯歟神聖歟] [  天石]  
　　（時間）勢働節 
　　（地點）十字街頭 
　　（人物）罪犯二人：監罪犯的警察：工人若干人：驅工人的警察若干人 
　　幕開時警察押着罪犯在路旁作苦工 
　　一羣工人整隊走上各人手握小旗上書勞工神聖四字 
　　工人甲站在矮凳上揚着旗演說 
　　（工人甲）五月一日是什麽日子啊大家要曉得今天是勞 
働節是我們工人犧牲了許多熱血換來的紀念日啊：：大家不能忘記我們工人尤其不能忘記 
大鼓掌工人甲走下工人乙走上演說罪犯也側着耳聽　　（工人乙）什麽呌勞工神聖呢因爲我們做苦工的人都是辛辛苦苦拿自己的力氣去換來穿換來吃的不像什麽大人先生們只管剥削他人快活自己：：所以做苦工的人都可貴的可敬的不能侵犯的做苦工的方才是人是神聖大鼓掌工人乙走下 
　　大隊警察上將工人們推的推打的打一一驅散罪犯開始談話了 
　　（罪犯甲）喂方才你聽見了没有「做苦工的人都是神聖」那末我們也辛辛苦苦的做工不是很可貴很可敬嗎爲什麽還要帶了鎖鍊還算罪犯 
　　（罪犯乙）呸你可不要妄想什麽勞工不勞工我相信他們也是罪犯不然警察去驅逐他們做甚麽 
罪犯甲點點頭 
　　（監罪犯的警察）不許講話 
 
[幛碍多則進行難] 　 
小說 
[社會小說人間地獄（八九）] [  娑婆生]  
　　第十四回佳𥥆𥥆纎手加衣學子燕莘奮拳飛碗說時遲那時快除了我們教職員的三桌没動手其餘四十二桌大碗小碟連湯帶菜擇了滿地有幾桌學生爽性連桌了翻身四脚朝天桌上的碗碟完全打得粉碎飯桶也砸破了雪白的大米飯一灘一灘狼籍地上那一桌發難的學生怒氣冲冲還要追進廚房裏打廚子幸虧有幾個解事的老成學生勸住了說我們這樣一辦也是以懲戒他下次了於是便一哄而散有許多學生手裏還搦着一雙筷子不放口中嚷道我還没吃飽罚廚子重新開飯吃還有幾個學生簇新的華絲葛袍子上濺滿了菜湯一大塊油漬皺着眉頭没處請求賠償只好用脚踢那飯桶滾來滾去洩他心中之恨姚嘯秋道不是我又要來派你們這些飯桶教職員不是了你們共廳而食見這暴動風潮爲什麽不制止他們呢打得這樣落花流水你們面上也下不去柯蓮孫道那風潮陡起時時候碟碗横飛如流彈一般我們一樣是血肉頭顱逃還來不及怎敢再入槍林我幸喜是向來和他們學生感情狠好曉得他們不致對我遷怒我却立在飯廳門角邊瞧熱鬧我們那幾位庶務先生舍監先生早己抱頭鼠竄而去躱入自家房内關門落鎖髣髴已經事前出去的模樣要不是風潮激烈他們也不致退避三舍程二少爺道這種盛會到不可多得可惜没有快鏡如果拍下來到是一張好照片呢柯蓮孫道打完以後那情形更有趣呢衆武行的學生是已經各自歸房另籌果腹之法那受損失的廚子三五個人顫着手蹲下身子要像在殘缺不全的碗碟當中尋出幾只完璧可是十有九隻不能瓦全大一片小一片的碎碗爿和白飯夾着包廚的頭腦見了如此情形宛如自家財產遭了兵燹一般立在一旁拭涙走過來向我說道柯先生我包廚還没到兩個月害些傢伙還欠着碗店裏帳没本錢去還他如今打得乾乾凈凈怎生得了我恐怕多說閒話得罪學生及爲不美對他道打已打了只好和庶務先生去商量罷說着我便踱出飯廳後面忽然一陣狗咬的聲音其吼如雷我嚇了一跳回頭一看原來一大羣狗剩着滿地魚肉菜飯無人收拾全擠進來大嚼爭奪起來遂成狗戰我瞧着不禁暗暗好笑學生發標勁損失了一個廚頭却便宜了一羣狗藉此飽餐一頓姚嘯秋道你也受損失了柯蓮孫道我還好不過肚子裏五臟廟起些恐慌但是目覩了一塲武戲還算和失相償說著西崽送上鷄絲鮑魚湯熱騰騰的擺在檯上程二少爺道莫說了再說你更要餓先請用點湯罷 
[餘瀋] [  藇芟]  
　　浮生一夢幻耳舉凡功名富貴何莫非夢中幻像乃甘自犧牲陷物我同入於悲慘恐怖之境世所謂兇殘性成之惡魔者非耶安得韋護之降魔杵一一剷鋤之以引導衆生共入太平好夢 
 
 
 

Page 19

 
 
   
 
 

Page 20

 
 
常識 
（一）投稿本增刋者其料料隂衛生法制道德經濟四項外增教育科學宗教市政雜錄問答六項其語涉攻盰個人者恕不登載 
（一）投稿者篇末須開明姓名曁詳細地址並黏一名片每句請自加單圈若籍幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君實有疑載藉便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增判得酌量增删其字句 
（一）投稿不登載者原稿恕不發還 
常評 
[不在多言] [  覺]  
　　昔人謂爲治不在多言顧力行何如耳吾以爲决戰不在多言視勝敗何如耳 
　　勝則雖無理者亦有理不必多言也敗則雖有理者亦無理有必多言也况孰爲無理孰爲有理國民早已了然於胸中有理者而多言毋乃詞費無理者而多言毋乃取厭 
　　凡事不能逃其實在局中人或以爲國民未知其實也有理者欲以通電訴之於國民無理者亦欲借通電以欺國也其結果則多言必敗非特無理者不能化爲有理卽有理者亦必有時而無理故不以力戰而以言戰則兩方俱敗不以言戰而速以力戰則一敗而尚有一勝今果戰矣勝敗亦略見矣故曰决戰不在多言視勝敗何如耳 
經濟 
[中國之海關稅] [  養氣]  
　　修改稅則委員會近日於上海開會矣一般人或有未知吾國海關稅之性質與此次修改稅則會之任務者爰爲說明於下 
　　一中國之開稅率爲協定的而非國定的凡自主之國皆能自由行使主權制定稅則是爲國定稅則若夫與外國訂約以稅則載明約内不能自由變更者則爲協定稅則我國自有鴉片和約以來以值百抽五之稅率與英定約旣而美法繼之瑞典挪威又繼之自是任與何國締約無不按英成例遂成爲極不自由之協定稅歐戰以還各國方競用共保護關稅政策如荷蘭之輸入稅由從價百分之四十五增至百分之七十八比利時於奢侈品之課稅則增加百分之二十即以素採自由貿易政策之英素不注意關稅收入之美亦皆有取保護政策之趨向而回顧吾國則以條約之束縛即欲照一九○二年之英約加至值百抽一二·五而各國猶未之許今仍值百抽五而已是謂爲協定的猶不若謂爲人定的之當於事實也 
　　二中國之關稅率爲均等的而非分級的近世各國關稅有有進口稅無出口稅者有進口稅高出口稅低者至進出稅率相同則爲列强所絶無而中國獨有之不惟此也課稅原則必視貨物之性質以定稅率之高低故進口貨之爲奢侈品者課稅恒重常用品則從輕其屬於生活必需品生產必需品者則尤輕出口反是吾國則無論何種物品概課以值百抽五之稅率是爲不合公理不合科學的一種均等稅則國民經濟所由枯渴者關係於此爲多 
　　三中國之關稅率爲減折的而非實在的稅率旣定爲值百抽五若能以貨輸出入時之海關所在地市價爲凖則收入猶可隨物價之漲落爲豐絀而爲實在的從價課稅也今則不惟五分之稅率出於協定即貨價亦須協定於是物價雖逐年以遞增而稅收則不能按時以計值如一八五八年協定之貨價竟行之餘年物品騰貴之值往往至倍是稅收之率不啻减折及半迨一九○二年重估貨價然亦並非採用當時市價乃以一八九七至一八九九之三年貨價平均牽算又歷十六年至一九一八年始再估貨價然亦以一九一二至一九一六之五年貨價平均牽算核實計之不過值百抽三·五而已 
　　此次華盛頓會議吾國提出增稅案結果乃不爲諸國所許僅得切實值百抽五之規定并訂成九國關稅條約中載華會閉幕後四個月内在上海組織委員會决定物價實行值百抽五然則現在之委員會名爲修改稅則實則不過重估物價增加稅率且不可得又遑論改均等的而爲分級的改協定的而爲國定的哉（乙種酬） 
[商業問題之研究（續）] [  吳東初]  
　　零購學（四）進貨九知 
　　（二）知競爭之情形同行嫉妒無行無競爭可見競爭之難免商店當知如何抵制或利用競爭按競爭之要點莫過於進貨之高低以熟悉貨物之來路及付道地之價格者與外行做生意者競爭優勝則後者之劣敗不待智者之判别而可定也 
　　大抵貨品之售價恒受競爭之影響故商店對於進貨價格總求愈低愈佳否則遇有與同行競爭時自己必至無有把握非跟同行之足跡不可譬如别家同行對折出賣自己不問虧本與否必不能高過於對折出賣倘使本店進價在對折以上試　將何以對付同行競爭之售價吾今開列以下各問題使商人自問自答俾到應用時候或可借此備用也（一）同行之貨色比我更完全否售價有利否（二）同行是否於同樣貨色而售價較廉（三）如同行能如此行而仍能獲利我何爲不能行之（四）同行於某種貨物特别廉價意在引客購買他種貨物我則如何設法購進某種貨品極力削價而亦引客購他種貨物假使商店於未進貨以前而能將上述四項問題一一解决之則自已於進貨一路自有把握可謂得　門而入矣 
　　以上所指同行大概屬於對等地位而所在地點又是毘連留心調查固當精密即對於大同行或性質稍異之同行何嘗不宜細加考查乎譬如滬上洋貨布店自有先施永安開設以來大受影響若吾素做洋貨布疋生意者非特不可任其排擠以去尤當留意於該二公司所賣之種類花樣何者爲買客購買最多而己亟宜進同樣之貨色以應門市所謂貨色經他人賣出路數而自已享其已成之市面也至於性質稍異之同行係指一般函購店而言普通店對於函購店所贈送於買客之目錄不妨調查其貨物之種類與價格如本店而亦能售賣者自亦應擇尤購進亦卽利用他人之經騐同行競爭難免何不於進貨上利用他人之經騐乎 
 
[救濟經濟界的良劑]  
道德 
[半生經驗談] [  李誠]  
　　古人之擇友也以道義爲標凖今人之擇友也以服裝爲標凖 
　　與君子交已之人格亦以之增高與小人交已之人格亦因之低下 
　　朋儕戲謔最易損感情 
　　欲知其人行爲之好惡觀其所與交游者何如而可知人當捨個人之我而存團體之我作事之後當回想一番經驗於此可得 
　　人能移其好美色之心以好學即其人必成博學之士移其愛情人之心以愛親則其人必爲大孝子 
　　愛情爲人生應具之精神但我不可爲愛情所操縱愛情須爲我所操縱 
　　人處不良社會而不爲所同化者非有大學問不可 
　　困難爲成人之冶爐貧窮爲成人之炭火困難愈甚猶冶爐之鐵正熔貧窮愈甚猶炭火之力正旺 
　　惟智者能愚 
　　人能不輕言人過而反諸身以自省斯道德日進矣 
　　欲有恒心先求放心 
　　讀書案頭須常置道德書一册以觸目警心 
　　人有錯事最忌借古人之言以卸脫而韙巳過 
　　深思爲成功之利器 
　　人待吾以僞吾報人以誠久之待吾以僞者必自愧而感化作事不有阻礙力其成績必不巨 
　　犬之吠也必有所異人之毁我必我有不是處特吾不自知耳 
　　欲人之不害己己嘗先不害人 
　　寃仇宜解不宜結 
　　糞土之牆終易倒坍以其質之不堅也 
　　對公衆態度宜和緩對一己態度宜强硬斯善於處事者（乙種酬） 
衞生 
[健身十二則] [  王亦民]  
　　距今五年前余乃一極瘦弱之人也稍行逺路則呼吸短促疲勞異於常人但自注重衞生後未及二年身體轉弱爲强變爲一極强壯之人矣兹將余平日所實行之條件擇其最要者數端以供諸同志之採取 
　　（一）早晨起身後操輕便之運動十分鐘 
　　（二）未早膳前飲開水一杯以清潔胃腸 
　　（三）大便每日一次且宜有定時 
　　（四）用腦筋勿繼續至二小時之久 
　　（五）無論何種食物須擇自己所喜食者 
　　（六）食飯前後半小時勿運動勿用臘力 
　　（七）勿憂慮勿胡思亂想 
　　（八）烟酒不入口雜食不進胃 
　　（九）沐浴宜勤並每日宜用温水摩擦頸部 
　　（十）無論何時須保持正確之姿勢 
　　（十一）污穢之地不到行於馬路中塵灰飛揚必用手巾掩住口鼻 
　　（十二）睡眠前半小時勿用腦力運動爲最宜（乙種酬） 
問答 
[普靜問]  
　　鄙人養雞有年對於孵化育雛去勢肥育均經親手試過頗有效驗惟雞種愈傳愈弱雞體愈傳愈輕其原因無處追查故無補救方法閱報諸君中不乏富有學識之人請詳細賜教至於雞場種果以何種果樹爲最宜培壅以何種肥料爲最適亦珇惠示 
 
 
