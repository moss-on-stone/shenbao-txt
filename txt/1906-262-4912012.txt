# 1906 - 262 - 4912012

 

Page 1

 
 
   
 
 

Page 2

 
 
[電傳上諭]  
　　八月初九日奉上諭吏部奏藩司因病應請開缺據呈代奏一摺山西布政使張紹華著准其開缺欽此同日奉 
上諭山西布政使著吳匡補授寳銓著補授山西按察使欽此 
[電傳宫門抄]  
　　八月初九日召見軍機增韞 
[江蘇學會文贖初編叙代諭]  
　　學會發起於乙已九月。同芳來海上。凡有所建議。輙操觚從諸君子後。旣而公推同芳駐會辦事。兼任書記。焦焦然。瞿瞿然。自辰至酉。手勿釋也。今届九月。將復集大江南北人士於海上。以討論明歲所謂改良者。書記員因甄錄一歲中尤要之文牘彚爲一編。供研究改良之資料。編事竣。乃對於大江南北。我諸父老鄉先生生一感情。夫江蘇學。會發起至今日。其所歷種種阻撓之情况我諸父老鄉先生知之。卽我諸父老鄉先生在内地所歷種種阻撓之情況以白諸總會總會亦寗不知之。顧有歷種種。阻撓而成立。與歷種。種阻撓而消滅其間固。有别。也且總。會　種種阻撓　情况。旣身當其衝矣　。能使我諸父老鄉先生欲謀成立而不。受阻撓耶夫阻撓一也。何以或成立。或消滅。我必有可以成立。之實在。與無可消滅之。質料。然後人之阻撓聽之不阻撓亦聽之。當今之世情勢。萬變。偶創一議暌睢瞧安得有完全不受阻撓之事。而聽我自成立。耶今朝廷銳意更新將有事於地方自治夫發撝自治之原理者非學會之責而誰。故記者以爲。學會者。地方自治之雛形。江蘇學會者尤全國社會。之雛形也。海上交通利便。似宜有。全國學務之公會。庶乎憲。政預備之一端君子思不出位。記者能力所未至蓋欿然也。邦人君子償有。意乎内午七月武進沈同芳叙 
按學會文牘由沈友卿太史何暢威太守分門編竣月内出書凡大江南北學界上之歷史及社會對於官塲之狀况彚爲一帙使閱者觸發自愛鄉土之意生無限之感情而部定新章悉爲搜載尤爲社會上所必資攷證之書兹先錄敍一通文目甚煩不備載本館附識 
[本館接政治館奏請五事專電初日亥刻到]  
　　北京專電云昨日政治館封奏五事（一）請飭各省督撫甄别冗員（）停選捐納其未仕人員原欵未便概給股票（三）未詳（四）預籌滿員出路（五）　民於立憲程度尙淺暫緩實行奉旨留中同） 
[本館接王御史奏請大小京官會議官制專電初九日亥刻到]  
　　北京專電云御史王步灜奏請會議官制熟籌憲法著 
 
 
 

Page 3

 
 
在京各衙門實缺候補大小官員各抒所見由政治館叅酌議奏（同） 
[本館接某親王與直督衝突專電初九日亥刻到]  
　　北京專電云日前會議官制某親王與直督袁宫保意見不合大起衝突由慶邸勸止是以日昨召見軍機慈宫有和衷共濟勿以意見誤大局之諭（同） 
[英使與外部重提稅務問題之交涉]  
　　中國泰晤士報云日本日日新聞載稱中國簡派鐵良唐紹儀充督辦稅政大臣一事新任駐京英公使朱爾典奉英政府訓條照會外務部請再將西五月九號上諭之文義解釋聲復英使蓋謂上諭旣未將督辦稅政大臣與總稅務司之權限分明而近來鐵唐兩大臣所辦之事復與中英德三國訂立之債欵合同所載相背也譯字林報 
[德員報告考察日本在滿洲之情形]  
　　日本紀事報載倫敦電云德國陸軍大尉柏斯圖代表德國赴滿洲考查日本有無妨礙外國商務之舉動據其報告德政府之言謂此等怨言實無根據目前乃一極好之機會德商正可及時前往貿易也譯文滙報 
[王大臣議定中央官制事宜京師]  
　　此次王大臣與袁端二大臣會同議定中央官制俟各省簡派大員晉京商妥卽當頒發明文兹將所議大概錄左 
内閣總理全國一切政務如日本之内閣然將軍機政務處併入設總理大臣一員副總理大臣四員 
内務部管理内政事宜以吏部併入 
外務部惟將各司更改并擬添設各科 
財政部以户部財政處併入更改各司添設各科 
海部暫緩設立 
學部照常辦理 
法部專管全國法律以刑部併入 
交通部管理全國鐵路郵政輪船事宜 
巡警部暫緩裁撤將來併入内務部此條現尙未决定 
農工商部管理全國農工商事務以工部商部併入 
集賢院如各國之元老院設頭二三等顧問大臣以大學士等官充之 
集議院如各國上議院以都察院併入 
典禮院管理國家一切典禮事宜設一品大臣一員總理其事以禮部光祿太常鴻臚三寺四衙門併入 
大審院管理全國朝審現審案件事宜設三品大臣一員總理其事以大理寺併入 
理藩院惟將各司更改添設各科 
翰林院設二品大臣總理（閏） 
[袁宫保總理内務部之風說京師]  
　　改編　制各大臣議擬先設内務部上意擬命袁宫保爲尙書總理樞要事其直督一缺擬調提督馬玉崑署理（曰） 
[粤商會議電留岺督武昌]  
　　日前鄂垣嶺南會館粤商多人因岑督調任雲貴會議挽留之法電懇政府代奏（八 
[御史高樹奏謹釋憲法二字源委摺續]  
又見上議院爲朝廷股肱下議院爲庶民代表上必恊於下者欲知小人之依下必質於上者慮隔君門之遠此憲法之聯貫也臣以中文譯之日謀及卿士謀及庶人可也而世人偏引新名詞曰政黨曰民黨又見或出或處門户不分知古知今品流互重國粹大有藏書之府山林並無錮禁之儒此憲法之大爲包容也臣以中文譯之曰處羣不爭並行不悖可也而世人偏引新名詞曰新黨曰舊黨不見覊人所至保衛送迎禁令何違統歸裁判兩國之官長相見脱帽握手以修儀列邦之兵弁乍逢注目舉鎗以政敬此憲法之大同也臣以中文譯之曰賓至如歸入國問禁愛人者人恒愛敬人者人恒敬可也而世人但引新名詞曰均勢又見德建新軍以拒法日爭半島以抗俄士卒入陳不願生還婦稚捐金咸知助餉此憲法之成效也臣以中文譯之曰樂民之樂者民亦樂其樂憂民之憂者民亦憂其憂可也而世人但引新名詞曰義務凡若此類不可枚舉智者觀其大意而得其眞銓愚者語有重輕而感於所響介在疑似别於毫釐是不可以不辯也獨至憲法二字造於倉頡而文成於陸贄粹美無可議者而世人顧目爲新名詞何也愚民不解無足深論士大夫奔走功名不暇考究一日數典忘祖行人失辭亦中國之恥也然而失辭猶小焉者萬一以譌傳譌謂憲法與民權自由同是新名詞則憲法固重而民權目由亦不得獨輕甚且謂憲法之中卽隱寓民權自由之義則流弊伊胡底也臣是以不揣固陋謹爲憲法二字分别考證亦孔子爲政必先正名之意至朝廷舉有憲法如臣所謂要仁惠寛嚴聯貫包容者一一徴諸實事以底於大同而坐收成效焉則堯舜周孔所有志未逮者亦漸已逮之又豈媲美泰西日本而已哉洵如是也臣願爲優游盛世之民而拭目俟之矣是否有當伏乞 
皇太后皇上聖鑒謹奏光緒三十二年七月念六日奉旨政務處知道欽此 
[法政學堂添設師法科蘇州]  
　　蘇撫陳筱帥擬將大小文武衙門書吏一律裁撤槪用學堂出身人員承辦公牘因飭法政學堂添設師法一科授以專門之學一年畢業以備裁撤書吏後派赴各署承辦公牘現此事業經羅總辦長裿議定先設學額五十名均須本省舉貢生員日内卽當出示招考矣（且） 
[天津俄奥租界擬設電車]  
　　天津西報云天津電車公司擬在俄奥兩國租界内敷設電車軌道譯字林報 
 
 

Page 4

 
 
[京張鐵路定期開車天津]  
　　京張鐵路定於八月初十日由豐台至南口開車售賣客票計路程一百三十餘里共分五站刻下各站站長賣票司事工人等均行派齊並經總局發給各人官衣皮靴等件（盈） 
[議訂路礦航河刑律北京]  
　　政府諸鉅公近與刑部葛寳華尙書沈家本侍郎會商以現在各省鐵路礦產航河逐漸推廣宜將此項法律專條迅卽修訂頒發飭遵葛沈頗以爲然（上） 
[徴兵開練定期蘇州]  
　　蘇省新徴兵士現經撫憲陳筱石中丞札委敎練處總辦袁觀察世輔督率訓練觀察定期九月初一日起分炮隊馬隊步隊三處開練業已飭令管帶隊官一律遵服矣（且） 
[蒙王受俄人驅策奉天]  
　　札薩克圖蒙旂王烏泰久已受俄籠絡近又爲哈爾濱俄提督函約前往面商要事蒙王得函後尅日啟程趙將軍得悉卽以該蒙王擅離封土甘受外人驅策據實奏陳請旨定奪（右） 
[新任英公使入覲]  
　　字林報云新任駐京英使朱爾典已于西八月十九號（卽八月初二日）人覲呈遞國書 
[新江督復上海紳商學界電爲歡迎事]  
　　江蘇學務總會商務總　商學公會總工程局學務公所南北市商業體操會重寄謬膺諸資匡益過承電賀並備歡迎極纫盛意愧不克勝任遵陸航海尙未定如道出申江當暢聆一切方庚助） 
[江蘇學會致揚州務公所函]  
　　敬啟者迭接泰州學界來函以馬家莊一案牽引複雜爲之喟然夫官塲之委員查辦與社會之派員調查亦何以異因是非不明而查乃因查而是非愈不明以不明是非之人而查是非未明之事此治絲而棼之喻也且泰州亦多故矣學生窘罰吏目本會不忍坐視學界之放任而養成驕縱悖戾習慣致書學務處請飭查懲究爲其牽涉官場不欲撓行政人之權也比得復書則固已和平了結矣乃近接泰州學界來函則謂又有某某等在娼寮提拿凌委索洋五百元之說其信然耶則固前事之敎猱升木也馬家莊之案閱報紙所載及採諸輿論王森似非該尼庵之族人且曾懸虎頭長牌以爲觀美此尙可以任學務乎故本會始接王森電稱毁學當時因長淮一帶毁學迭出姑寓書揚州太守就近委查嗣閱報章則委者固一典史今泰州報告又爲該委添許多穢史而學界某某實爲之倀合前後兩事觀之本會踓未直接調查無從知其確實顧窘辱吏目曲在學生何　不辦盖恐波及吏目且冶游亻止一吏目也借庵設校如並非尼族已屬非是而虎頭牌何爲乎來設如所聞罪王森可也典史脫一塵不染則來函云云又何以至一是非外　多一是非官場恐又不肯以罪王森者并罪典史也社會有評議是非之責官場有裁判是非之權設評議之是非旣明而裁判之是非未定愈和平愈不可收拾蓋和平二字在官塲爲巧飾其模稜在學界爲自文其放任總之爲無是州之總名詞同人商榷均謂泰州學務紛呶日甚若不將實在是非調查明晰無以塞悠謬之口函到務祈貴會遴派妥員前往分别查明報告本會爲澈底澄淸辦法倘學界中人果有導人爲非情事自治尤應從嚴不破除情面雖日言整頓從何處着手諒貴會必以爲然此頌台安（助 
[滬道致總工程局各董函（爲徴求預備立憲論說事]  
　　敬啟者伏奉七月十三日電傳上諭仰見朝廷與民更始宣布立憲屬望於全國人民之豫備期許以數年以後之實行詔令所頒海内感奮懽祝之會報不絶書此則漢高約法乙三章明治維新之五誓　令擬昔無多讓焉况歐洲各國立憲之始其多數出於民黨之要求而我國今日之施行斷目宸衷　於公論使齊州之民後此得同進於世界文明之幸福其爲感誦尤可爲我國之　紀念也然豫備之序當區别之爲二部曰自上而下之豫備曰自下而上之豫備自上而下之豫備則政府諸公實擔任之如編定官制釐訂法律諸大端有早晚可見於推行者自下而自上之豫備則其勢甚亟其義甚廣要當早定地方自治之規則各盡鄉里應擔之義務瑞澂備兵海上得與賢豪長者日相晋接輔掖劻助久所服膺値此時會竊更願與邦士大夫同盡其天職也西哲有言言論者事實之母也敢乞證通中外楊槯古今各抒鴻議以爲導師並靳代將鄙忱轉致學界諸君有所見聞隨時賜敎或著爲論議或託於函札署名封示謹當彚存如有理不墮於懸談事可期於實踐者卽當上陳大府以供採擇遠循子雲羣策羣力之誼上慕葛亮集思廣益之言願佩德音無任翹念再頃已將此意附廣告於各報以便近　周知相歟鏃厲合并附聞（也） 
[美國種族之紛爭]  
　　初八日倫敦電云美國愛脫蘭揩卓爾其亞两省之白人又羣起與黑人爲難當經兵隊出而彈壓計黑人死十二人白人死者二人傷者甚多 
[愛爾蘭島歸英統轄之問題]  
　　初八日倫敦電云英人名黎德門者怨言政府又不踐言愛爾蘭黨實不願接受牢籠之政策及凡與内治法律相離之規條要之政府實不以統轄愛爾蘭而反對人民之所願也 
[愛爾蘭人有藐視君十之意]  
　　初八日倫敦電云愛爾蘭島竇勃凌溝渠行落成禮當宣讀慶祝英皇頌詞時突有愛爾蘭人一名將輪船上所懸之英國國徽截去半節譯字林報 
[俄國交通部大臣游歷遠東之行蹤]  
　　文匯報云海參歲來函謂俄國交通部大臣基爾夫廓親王於西九月十九號行抵海參威並定於二十一號起程前往哈爾濱 
[俄境饑荒]  
　　初一柏林電云俄國薩瑪拉地方饑饉薦臻 
[奥簡駐土公使]  
　　初八日柏林電云奥國疾爵巴勒維西尼自一千八百九十九年起即充駐紮東歐羅馬尼亞國德公使現奉調駐土耳其京城 
[英人因通匪獲罪]  
　　初八日柏林電云有英人二名因曾以軍火接濟土匪爲南斐洲革伯呑地方行法院判以監禁之罪 
[南斐洲華工滋事]  
　　初九日倫敦電云南斐洲約亨尼斯保地方來電謂有華工十四人攻　新　立歐脱鑛山總監工總監工以手槍轟斃一人傷二人華工之被捕者有七人 
[英大員養疴]  
　　初九日柏林電云英國前任　民部大臣張伯倫已按照醫生之勸告秋間暫不辦事云譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇州藩臬两司蘇學務處會詳文爲議結師範學堂監督羅叔蘊謀佔校地事]  
　（前略）兹據蘇州府詳稱查此案先奉藩憲會同憲台面諭曾經知府於閏四月二十日督同吳縣張令灜備帶弓手丈書人等會同師範學堂監督王道憲曁彭　福孫蔣紳炳章吳紳本善前詣該處勘得羅署正圍築宅基業已起造房屋向西開設正門後面東首一帶圍墻緊接演武廳舊址據彭紳等指稱演武廳原有坐北朝南平屋三開間三進東西横闊約有六丈等語勘畢遂飭丈書人等分别丈見羅署正圍築宅基共地六畝二分八毫三絲五忽正又丈見演武廳舊址荒地一面計闊四丈五尺靠南一面計闊四丈核與彭紳等指横闊六丈地步似少三分之一當場繪具圖說諭飭張令帶回確查再行據實詳復核辦奉札前因卽經催據張令以該地坐落長洲縣境内前奉諭飭隨同勘明繪圖業已移會長洲縣主政詳辦先將勘丈圖說申送查核等情到府又經據情轉催長洲縣赶緊查覆去後兹據該縣陳令景韶以帶同弓手人等前詣勘丈實勘得羅署正前買盧炳章在農務局報領荒地五畆八分五釐八毫現已圍築墻垣起造房屋當經按照週圍墻脚核實丈見地五畝八分四釐一毫核與原領地圖計少一釐七毫其東西圍墻則緊靠演武廳舊址砌築蓋緣演武廳係憑高閱操之所較平地駁高尺許今原址猶存丈見東西闊六弓三尺南北進深二十三弓計三開間三進之地核與吳縣所勘大致相同詢諸附近居民僉稱演武廳舊址木係三開間三進此外並無迥廊據紳士指稱尚有廊屋約闊六丈等語彼此傳聞異詞無從考証改者演武廳舊址實踰於現丈六弓三尺之數爲農務局誤劃入五畝八分零之内惟營基弓口實數向無底册可稽查檢二十四年常中鎭移送建築演武廳淸册亦無丈尺可　則是營基弓口農務局不得而詳而其給領盧炳章之地有無侵及營基委係無從臆斷惟現在地已歸公可否免予深究合將勘丈情形繪圖貼說呈乞核辦　語詳復前來伏查此項基地前經知府遵奉諭飭會同各紳督飭趙令前詣勘丈所有四址弓口本已逐丈明在陳令現往復勘似亦爲鄭重公事起見然核其所丈畝分細數與當日會勘圖說間實有不符之處且未據知曾原勘員紳訂期偕　亦不足以彰公道　昭信服惟演武廳舊址弓口縣中旣無底册可稽卽陳令所稱二十四年常中鎭移送建築演武廳淸册亦未聲叙丈尺究竟舊址是否實有六尺開闊一時無從查考至羅署正所築宅基係價買盧炳竟前向農務局報領荒地雖農務局　劃地　際　必派員勘明按畆劃給而盧炳章於繳價承領之後具中有無含混情事亦未可知苐此時地已歸公似可無庸深究愚昧之見是否有當理合徻具會勘圖說具文詳祈察核轉詳批示祇遵等情前來本司道等竊維此項基地坐落長邑仁二圖護龍街共計五畆八分五釐八毫雖據該府縣先後會勘微有不符惟查農務　祗有民荒册籍可稽而無師範學堂及演武廰成案可查羅署正就盧炳章領買民荒基地建屋並無侵佔公地之意而彭紳等以該基地奉有前撫憲端議建師範新校飭丈繪圖按圖索地聯名具控撥厥情由皆非無因現旣控奉督撫憲飭令會勘明日似宜遵照憲批和平辦理以期速結本司道等再四籌商應請查照來詳地已　公無庸深究一面遵奉撫憲批示即以現時已造之星並所領基地購歸歸範學堂以便將來推廣校舍之其造價當經調取匠頭沈文記原佔承攬曁保固切結詳細查核計開實洋五千元另添北首圍墻及木欄杆等洋三百元連同地價二百五千三十文合計洋五千三百元錢二百五千三十文委係實價尙無浮冒似應請由撫憲撥欵　處給還宅主一面守取農務局原給盧炳章領地執照並將沈文記原估承攬及保固切結一併存處備案如此辦理似尙各得其平是否有當伏候憲台批示遵行實爲公便（永） 
[飭上警察條陳武昌]  
　　日前梁署臬傳諭出洋學習警察各員將考查警察事官各抒已見開摺條陳聴候采擇錄用以便分别差遣（户 
[上海官事]  
　　柘林營都司朱大斌○雲南永昌府知府英傑金陵闊商埠局坐　屠作倫北洋陸軍學堂敎習副參領姚寳來　昨均　道署禀見姚參領並呈札文清摺各一件○高昌　保甲局員絲丞李錫年昨到道禀請病假二天○洋務局員蔣爾榖禀銷病假○候補知縣康達到道禀辭（宜） 
[製造局辦定期回滬]  
　　製造局魏總辦業已由鄂回甯聞局中接到來電定於今明回滬云尺） 
[籌平米價四則]  
（一）上海道　諭購食粙米昨滬道發出示諭略　接商務總會飭據米董　復現在市上白梗米九元二角中　八元六七角外洋西貢白米七元　等六元五角蕪湖新上白米六元三四角至六元不等上中白粳旣缺且貴外洋及蕪湖秈米輪運進口尙可接濟請出示勸諭暫食粙米云云等情到道查本省白粳旣少且貴在鋪户身家殷實可無食貴之虞而粒食貧民不免因此受累本道有接濟之責不得不設法變而以爲兼籌並顧之計商會所復各節實爲救急良圖合亟出示曉諭叩諸色人等知悉以後務各暫時購用秈米以裕氏困該米鋪等應照賈進之價發售不得任意抬高是爲至要（事） 
[（二）上海縣示諭改食秈米]  
　　照得續辦平糶業經購米設局開辦惟市上陳粳不多價　昻　每石九元有零各分局運到之米爲數　多誠恐　敷固轉自　急籌變計以維大局兹飭據米董張嘉年禀稱近日運到秈米不少各廠又自存貨價値平賤每石僅祗六元　角不等較之粳米市　相去懸殊在爾等貧民求食决無非粳不飽之理自應暫時改食秈米藉資果腹何必舍賤就貴自取困累卽使不能食慣亦應暫待一二旬俟粳米來源湧旺再行改購不遲除照會紳董赶購秈米接辦平糶並由各米鋪一體發售外合亟出示勸諭爲此示仰闔邑貧户軍民人等知悉自示之後務各暫二購食秈米以待來源而期漸平米價切勿故違是爲至要 
 
 

Page 10

 
 
[（三）派兵保護運米平糶]  
　　輔元堂董事等且禀上海縣略云目下四鄉人心惶懼兼之匪徒鹽梟所在皆有所設平糶局若運米下鄉恐遭刦奪爲此禀請轉詳道台派令滬軍營兵丁百名半駐塘橋半駐陸里橋兩處防範保護等因王大令　詞禀請道台核示 
（四）上海道飭赴三　購秈　　○滬道前護照派商　照前赴湘贛等省購米接濟在案兹瑞觀察因恐路遠緩不濟急爰于昨日復又給發護照前往本管蘇松太三屬採購粳米來滬俾　平價出售以蘇民困（宜） 
[明倫堂會議濬河]  
　　浦東馬家浜及華紹浜兩河淤塞日前經該處紳董　由本縣王大令飭差顧陞前往傳集各圖董保至明倫堂會議開濬事宜兹聞已經議妥將次興工開濬宜 
[准設立憲基晚學堂]  
　　職員馬維楨翁敬淸等以現在宣布立憲特籌集捐欵擬在城内創設立憲基晚學堂專收貧　子弟入學肄業不收學費冀儲立憲國民之資格日　禀請關道立案示諭等情瑞觀察准詞昨已出示曉諭矣（宜） 
[禀覆浦東洋商築路]  
　　江南提督徐軍門前因浦東一帶聞有洋商築造馬路等事特移請滬道札行浦東總巡查復在案兹總巡謝岳崧明府飭差查得浦東沿灘一帶近　　無洋商築路之事諒係傳聞之誤故特禀復瑞觀察查核轉移徐軍門查照宜） 
[軍衣准免充公]  
　　奉天遼北都統各軍前派員弁來滬向勝利洋行訂購兵弁雨衣一千二百套曾經運過六百套外尙有呢綢軍用各料未曾報關今因江海關查無免稅單據擬將扣留免公由承辦商人吳紫峯禀　關道免予充公愿繳關稅瑞觀察允卽函致好稅司核辦去後兹經稅司已允准納稅將貨放還（宜 
[道批兩則]  
　　（一）酒業周松等禀　批云章信與徐兆熊盤頂交涉祇以在紹匆匆定議遂致後起訟端彼此均屬草率現徐兆熊旣因翻悔願罰千元實已自認其過　亦不行爲少兩造本係世交大可就此和平了結各同業應切實妥爲勸導各安營業母再訟爭是爲至要 
（二）梓業公所王湘卿禀批云該董等平時聲望如何興情能否允洽汗前縣何時給有示諭此外租界一帶木業是否歸該董等管理仰上海縣王令確加訪查禀候察奪（事） 
[鄉民獲盜]  
　　昨夜有盜匪二多人擁至虹口十五圖塘里地方陸發金家破門行刦陸潛出鳴鑼召集鄰右與羣盜格鬭擊倒一盜餘盜逸去堂將受傷一盜舁送虹鎭巡局至午後該局員王二尹備函飭差押送上海縣訊辦並以路經租界飭差持片至捕房請爲派捕護送似 
[禀覆火警]  
　　前晚十下鐘甯波路瑞生洋行失火由救火會灌熄事後捕頭飭探徐榮珊往查房屋並未損燬衹焚去木箱數只遂禀覆核示（力） 
[蒞騐呑烟斃命]  
　　長興客棧庽客呑烟斃命報縣請騐各情已誌昨報邑尊王大令昨午蒞同仁輔元分堂踏底相騐捕房亦將拘押之棧主吳士林解往屍場候示旋據仵作報稱騐得委係呑烟身死餘無他故大令命將屍棺發壇掩埋吳仍由捕房帶回于昨解堂奉飭送縣歸案訊辦薄） 
[會審購地糾葛案]  
　　德商永發洋行延侯魯公律師控華人談湘舟照合　交地等情經德領事師謀君照會公廨讞員關司馬飭差協探將談傳案昨午後二點半鐘師謀君至廨會訊被告延愛　思律師代辯先據原告洋人海聲稱華人談紀祥未故之先商人向　購梵　渡附近地畝計一畆有零言明價洋九百五十元立有定董先付五十元其餘約定坆墓遷完照付但各事係　中買辦馮振揚經理至今年二月通知談湘舟收銀過割不料談兄弟不認故父賣地之事且索價二千餘元是實原告訴畢被告律師愛禮思聲明此案原告所控之第一第二両條被告可以承認第三條不能承認第四亦可承認其原告函致被告要買地之事被告不能應允述畢問原告洋人有日爾向被各之故父買地在河年月日海稱時久不能記憶此定單係七年前是光緒二十五年愛問二十五年之事不及早將價付淸海稱有坆墓未遷一切事由買辦馮振揚經　卽傳馮上堂供稱談紀祥購地當時有掮客邀同地主至永發洋行寫字房與海先生當面成交　立合同併付定洋五十元至今年始尋着坆主朱福昌貼費令其遷去遷去後同海先生找尋舟與之說明此事談允停兩人做事其弟某曾來取過洋二元談湘作爲零用此後伊兄弟二人即不來後由其弟來信要售洋二千五十元等語愛律師問當時立據時中人代筆何人馮稱中人錢慶才代筆未來即傳錢至案供與馮同　之談湘舟供此地當父親在日並未出賣時此據亦不是父親所寫堂上現有父親筆跡可對求察兩律師分辯移時問官判原告給價一千五百元被告不道着　退去限兩禮拜再訊力） 
[會酒案]  
　　荷商德昌洋人控馮梅卿不照合同請傳訊究前由讞員關司馬會同荷領事提訊各情已詳本報昨原告洋人投案請究馮供該酒實係向蔣梅　處購來並無作弊情事請蔣供與馮同訊之徐菊如供作保是實至此酒如何作弊不得而知司　得供商之荷領判一并退去候十六日再行復訊（力 
[上海縣案]  
　　本縣幇審洪明府前晚提洋涇鎭坐視鄉婦向潘董家搶米之地保莊文祥圖董張嘉善訊究莊供潘董住居過遠小的當時實不知悉事後查知俄姜永全之老太糾合諸婦滋擾求鑒張供相同明府判莊收押張交保限二天將爲首諸人查明禀核○煤炭店主羅維岳控夥胡朝良串同伊叔胡阿七私收帳洋五十六元一案前晚供明府復提訊問羅供有賑摺呈鑒除去　洋共被收透賬洋五十六元胡求從寛恩斷明府判折還洋三十元與阿七一并交保限三禮拜繳洋了案○周連生前控康氏婦誘拐伊妻價買一案訊無證據斥退後周即同母沈氏至康氏宅盤踞滋擾經巡局解縣洪明府訊供倔强判周收押沈氏發官媒候再訊究○積竊趙阿金收押改過局三月期滿經洪明府訊判開釋○孫瑞香同姪心田投縣喊控提案訊問瑞香供與姪心田有蘆田三十餘畞今遭東村各鄉民將柴刈去小的之妻與心田之婦先後出阻均被毆傷心田供同明府判退候查核○姚王氏控子妙根　忤訊據氏供妙根游蕩浪費今聽媳婦之親戚某氏挑唆竟將氏肆毆幾被推跌河中乞恩提究明府判查明有無挑唆之人再核）宜） 
[總工程局記事]  
　　大馬頭恆森源顏料店棧司王阿三伙計祝元生與巡士衝突一案前經正裁判孫明府判候查明復訊昨王祝及鄰店各家又均投案禀訴質之一百三十六號巡士稱當日被該店拖進毆傷求鑒九十九號巡士稱上前解勸 
 
 

Page 11

 
 
目見被毆明府以巡士受傷未愈碍難定斷應送縣請騐衆皆求恩了結明府刋暫退候商局董再核○陳吉祥在西門外竊取王雨南姚金松之洋傘釘鞋由西區拘解人贓到局明府提訊判戒責一百下斥逐贓給領○葉華全控沈阿葵圖姦伊妻一案昨日提訊沈供並非圖姦實向葉妻借物明府判戒責一百下斥逐○西區包探拘獲竊取瞿三家棉袍之陳旺甫一名連贓解局押候訊究（尺） 
[閘北巡局記事]  
　　閘北協升木行控船廠吳福全積欠木料洋二百元屢索不還局勇唐二尹將吳暫行看管訊追核姦○湖南人張得貴陳文如在閘北鐵路公司門前深夜睡臥司事交捕拘入巡局唐二尹訊得並無犯竊情事當即開釋諭飭不准再至公司前窺探力 
[公共公廨早堂案]  
　　江北人沈二良王克生等十餘人到蔣少堂家夥刦經探陸恊庭拿獲各情已詳本報昨由陸探將沈及捕　之盗夥王克生解究蔣少堂子阿根供初七天明該盜等用石撞開大門搶去衣飾各物並將小的用鐵修兇毆腰内受傷現獲之皮衣两件及縐紗各衣確是原贓求恩究辦訊之王沈同供夥黨共三四人小的是一不認識之人喊去不敢强搶求察襄讞孫耳三明府商之英巴副傾事會商良久遂判王沈各發押西牢五年贓給失主○陳敖泉送馬口鐵到浦東棧房某號捕疑其行竊拘獲解案陳供此貸送到浦東並不行竊咪吔洋行買辦陳子章深知其事明府判押候禮拜五陳到案再訊○出店張正春張阿毛竊取義商新大昌洋行内瓶盖四千個報捕解究判押候義領事訊辦○迷路婢女李月弟楊大甫由捕解訊楊年川供求給領並稱甫弟之母在鎭江求察奉判大甫發濟良所月弟押俟其母來案認領○聚豐園新舊股東王子鑒與羅坤祥賬目斜葛由總商會理楚不明仍由公共公廨傳訊昨已具禀投到判過堂質訊○何金松私收萬有全火腿店賬洋一千四百餘元店主陳子範報捕解究判押候過堂訊追○金翰齋欠沈云喬洋元控奉提案判押候訊追（力） 
[公共公廨晚堂案]  
　　吳振剛投控文那書局董寗保違禁翻印小學初編一書求提究罰一案前晚堂奉襄　孫耳三明府提訊吳董供是南洋官書局執事將本局新出之小學初編翻印希圖漁利叩求訊罰訊之董供求恩典明府判董罰銀二百两撥充各學堂經費示儆完案○忻成祥前控傳炳榮圖賴合做　粉公司一　兹由商務總會函復到廨以傳實係股東前晚堂亦奉明府提訊傳仍狡賴不承明府判押候追繳○徐國柱控王煥支圖賴借洋一案亦奉明府提訊徐供去年王借去洋四百元帶回江北買產向追不　請追訊之王供求寛限且洋係蔡步蓮等所用求恩明察明府判押候補提蔡步蓮再訊力） 
[法租界公堂案]  
　　法商利喴行東控鮑渭記不還金鋼鑽戒價洋四百五十元陳明府於昨日傳訊鮑供鑽戒係向厚德洋東處購來且商人在厚德爲買辦接手七天已墊去洋三千餘元另有借　三百六十元言明每月拔還商人九十元以四個月拔淸詎皆托諸空言並不料理曾於五月間具控英廨有案可稽中西官得供令各退去俟下期再　○怡和公司某輪船買辦王益生控陸朱氏拐匿伊妾報捕拘獲解訊陸供王　自行逃去小婦人並未同謀質之王妾黃氏稱因丈夫與大婦均不相容以致逃出明府判黃氏發堂另行擇配陸朱氏交保查明實在再核○王金泉因用僞首飾案發由　移提昨縣差姚　持文投廨大令准予帶回訊　○押犯李阿林特刀搶物判押一年嗣因越獄脫逃由探獲案奉判還押俟滿期再辦○劉升控稱家主前大衣箱各物約值洋二百餘元今在陳桂生舊貨攤上查見烟筒原贓故將攤主陳桂生拘案陳供有混名三道頭者將烟筒當票求售因即購取不知竊贓求鑒奉判交保限七天將賣票人交案訊追○張來順控范炳文欠租私逃一案昨又提訊明府謂范生財無多所欠房租及　長源米欵不能相抵旣無力措繳着押捕房一月學徒吳來鰲准給其親戚陳了恭領去完案○顧明月在招商碼頭搶物巡丁黎雲向阻反被行兇拘案　究奉判押廿天又顧仁發姚狗子串竊藥料判各押十天（深） 
[美租界捕房事]  
　　船户張東生在斐倫路浜被宋小弟用竹篙戳傷頭額由張報捕請究奉飭送醫求治再核○江北人陳得富報稱昨乘江源輪船回里失去衣包雜物向船夥查詢反被　毆並被搶去　十餘元請究奉飭赴水巡船控告○車夫沈阿五昨在　樹浦路搶　鄉人徐　掌布鞋由捕拘入捕頭以無贓證不理　鄉　喬阿三昨經西華德路兆豐路角被馬車撞傷報捕請究奉飭送醫求治一面飭查肇禍售車再核○陸阿甫前在北河南路行竊王阿福家衣服並徐鼎盛洋油二箱由探朱桂生拘入押候解辦○西華得路任陳氏家前晚走失五歲女孩報捕請杳（　） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
