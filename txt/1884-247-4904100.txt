# 1884 - 247 - 4904100

 

Page 1

 
 
[第十三號畵報出售] [  申報舘主啓]  
六月二十八日爲萬壽聖節特繒百官朝賀圖以見朝野同深慶幸前者基隆之役業將戰績叙入盡報俾衆周知此次馬江開戰雖諡坐流而　　 
負未分之際互相轟撃各逞威武此情此景大有可觀兩圖俱編入此次十三號畵報准於十六日發售後仍附淞隠漫　　説一則閲者鑒之　 
[開印古今圖書集成告白] [  申報舘主人啓]  
本舘糾股排印古今圖書集成曾疊將情形隨時登報惟前印様張之鉛字其字之大小雖已合式而點畫稍禾匀稍曾有股友來囑另換字模是以乘外洋各機器在途之時訪得一名手刻工遣善書者寫成字様用黄楊木精鐫端楷鑄成字模逐日飭工澆字惟此書須用之字約共九千餘萬方足敷手民排印故未免稍延時日近有數股友已將第二次股銀送來本舘以排印未久不便收受擬於開年刷印多時再登告白定期收銀恐未周知用特布告再本舘前經言明除股印外再自增印數百部兹以此書卷帙浩繁照原價一百五十兩不敷開銷姑俟日後再行酌量定價合併附聞 
[論戰] [  慈北素有是心人稿]  
昨讀十四日貴報時勢岌岌一論慮勝負之無定望和好之可敦因設三問以採衆論足見貴乘筆深憂遠慮仰體我 
國家柔及遠人保全大局之至意蓋今日千戈異日必仍歸玉帛者固今時之大勢所必然也然就目前而諭則有不能不一戰再戰者亦今日之大勢所必然也歐洲之國法爲悍其攻取之無禮索賠之無名煌煌諭旨已足發其非而燭其奸基隆一役馬江一戰雖斬兵毁艦朝廷猶以朱經痛勦爲恨薄海猶以未嘗盡殺爲懷當此之時無論我朝不肯再予含容漏天漏以憤人心卽法人洶洶而來亦安肯鼠竄而去以是知開戰之後勢必再戰也然欲與之戰必權勝負計短長知我知彼而已基隆之捷我長於陸也馬江之挫彼長於水也而愚竊猶有一説焉福州防務本較大沽廣東吳淞等口爲鬆其所可恃者以虎口之内歴有險隘耳彼乃悮之以和議徑入内港預時布置則金牌長門舘頭閩安等要已失所恃而又悮之以戰期以乘我不意是彼已著著居先矣然猶於倉猝不及之餘毁其兵艦斃兵兵官使其不能佔據尺土岌岌乎併力出口以爲自圖保全之計雖曰毁我兵船壞我船廠以彼所長攻我所短亦且不免折將毁輪具伎俩盖亦盡於此矣而况大沽廣東長江等防守禦巖密較勝福州其果能得志乎此已成之勝負已可足徴矣法人所恃者船堅砲利而已此外如主孰聖焉臣孰賢焉土邽孰廣焉人民孰衆焉謀臣猛將孰多且智焉無一足與我抗衡卽至餉輸一端我國處處設防所費不貲彼自拏破崙之敗元氣未復勞兵糜餉佔越空地未收利益見經岑鮑劉三帥出征尚在必復之勢近又用兵馬島開院議籬餉至再至三何尙不羅掘已空難以爲繼哉且我之添兵一呼百萬彼必踰三萬里之遥二三月之入干里襲人千里饋糧兵法忌之其果能操勝算乎然則爲今之計除各口嚴防外另於南北洋合派兵輪一二十只統以大將駐南北適中之吳淞外口以爲遊撃之師勿爲勢絆勿爲計誘何處有警卽往何處以成常山之勢與内守相夾撃其餘次要各口惟力自視但嚴練陸兵以待其登岸其鎗遠宜近傳以撃之其陣整宜多奇以散之其性疑宜多方以誤之其氣躁宜靜持以煩之而又縣重賞保舉之格使吾民日夕以圖之嚴引港接濟之誅使奸民遠隔以困之如此而猶難殱除盡淨也有是事乎而猶得據地以要索乎此未來之勝負亦可逆覩矣除一國之侵陵卽以杜各國之窺同於此而猶不决戰痛除將來法人據有全越立埠開礦蓄資募兵再圖要挾其將主何説以和之方今我皇上廣開言路振拔人才興仁義之師伐殘暴之衆其有勝無負也仗列聖在天之靈復二百餘年之藩屬快三百餘兆之人心其勝負各法也亦足激薄海人民之怒振草茅豪傑之興日後各廠之製船製器各省之練軍練兵務求其所長改其所短而亞西亞之中土勿致爲甌阿墨洲各國所埀涎未始非今日之一戰再戰有以弭之也僕一介書生未賠戎馬不安庶人之不議聊作儒士之腐談振書一通以應未識足當愚者之一得否 
[西報述聞]  
　　聞兩江總督曾制軍札飭蘇松太道邵觀察照會法使巴德諾脱及總領事李梅現旣兩國交兵 
應速離上海不得駐留境内云 
[厦門西信]  
　　厦門西人來信言該處中國防營所有兵勇口糧道憲不能按月發付照此情形恐不免於譁潰 
大是可慮該處市面蕭條毫無賣買商船出口苦無貨物可裝云 
[殺一儆百]  
　　各港西字報載福州信息云守金派砲台之大將以前此與法交戰時華兵相率逃潰深可痛恨 
下令嚴捕如鄉人能捕獲逃兵一名賞銀二百兩立將逃兵梟斬以儆其餘賞罰明而後士卒勸誠治軍之先務也 
[東滬傳聞]  
　　有人自日本東京來言前日海軍省卿陸軍省卿集議擬請中朝將琉球一島歸於日本永爲屬 
土蓋以法人今日有事於中土意在乘間以圖之也於時日廷諸卿畢至催大藏省卿以爲不然謂近日兵費無從措置請俟緩議日廷現寄音於其國駐京公使榎本琥揚令邀集英美德各國公使出而勸和俾法人憑公裁斷以息兵爭此消息不知果確否也 
[開捐傳聞2]  
　　十八日聞有津電來滬李傳相以軍事方興兵餉宜籌擬奏請仍開捐以資接濟云 
[領事履新]  
　　駐滬法領事李梅調升越南公使已列報章兹聞李君定於本月二十四日禮拜六附怡和洋行 
輪船至香港再換法公使輪船赴履新上海領事缺則由前偕謝公使至滬之繙譯官葛君署理云　 
[法未增兵]  
　　前聞法於越南抽調陸軍千名來華已船抵厦門祠聞法廷將續發一萬五千人大舉内犯云 
云節經録報乃昨據本館在越南訪事之西友來書稱並日海防載去之兵係赴順化並非來華不過現聞中法業已開戰海防預備兵一千名西貢預備兵五百名以待徴調耳是則前在厦門之兩法船當係載運軍械糧食之船非載兵船也至法國究尙有一萬五千人來華與否亦無準信 
[通力衛商]  
　　中法戰事已成沿海各口節節設防並有鑒於馬尾之役海口擬盡行堵塞此爲軍國大事起見 
各與國宜無不允從上海爲商務總匯之區雖法領事已有照會明言不來擾及然中國究不得因此一言而便疎防備 
 
 

Page 2

 
 
淮近間欲堵塞吳淞各與國西官意殊不治似恐商船進出不便特事必論其輕重商務與軍務孰重孰輕設仍照常駛行萬一法船閩入則上海將爲馬尾之續而租界内之西商恐亦不安故堵塞吳淞是亦萬不得已之舉如各與國必以爲不可從權辦法宜各西官公立一保戰交華官收執如遇法船駛入中西砲船須公同撃退不得袖手作壁上觀則華官亦無不深信吳淞自不須堵塞否則因西國之商務致牽掣中國之軍務恐非睦隣之道宜爾也 
[查騐放行]  
　　按照中西和約各國兵船準在通商各口岸停泊此蓋指無事時而言今法已搆釁中國自應在在嚴防進口各兵輪是否 
法國抑係别國在黑夜固難辦認卽白晝有船旗爲識亦難保法人不換旗混入故爲中國計現在江每各口無論何國兵船駛來理宜飭令暫停由華官華弁登舟察看騐得實非法船凖卽放入苟稍涉含糊當令速退如果係法船立卽攻撃是爲防患未然起見想各國亦當共諒也 
[粤東軍信]  
　　粤東防務十分鞏固法人雖不敢覬　而當道則籌備維嚴十一日各憲赴彭欽憲行轅會商機密日暮如散議得如法人 
來犯張振軒宫保與方照軒軍門督師於虎門彭欽憲在黄埔張香帥在漁珠相機調度倪中丞長將軍鄭軍門則保守城池似此先事預防洵可爲長城之倚法人聞之當亦氣奪○聞總瑆衙門行文督撫兩院略謂中法交兵各國商務均難保護尚遇意外之事宜向法國賠補與中國無涉云云督撫接文後卽照會各國矣○十一日各十憲同赴城垣察看安置大砲遍插旂幟日間八旗營兵裝束整齊在城樓巡守不比從前之廢池矣○鄧鎭軍安邦統帶東勇三千名在漁珠防守十二日將各兵勇姓名從新註册鎭軍親召兵士而諭之曰法人藐視我國棄好尋仇率土臣民無不濆激爾衆士想亦樂賦同袍快彰橽伐第法是海外强國船堅砲利習見習聞爾衆士自度才能自行志願如勇敢未優無心殺敵卽行告退我不相强如志切勤王地得當註册註册之後不得變更法人犯境務以一戰報國爾衆士三思而行免至臨陣退縮貽誤大事衆士一聞比言爭先註册三千人中無告退者如此慷慨從戎誠不難滅兹醜類然非鎭軍訓練有方何能使軍心若斯之固結也○虎門各海口日間又添布水雷并用大木填塞貨船來往頗形不便○制軍派出武弁二十員着赴三大憲聽候差委○前日鯉魚門外有法船數艘左右馳駛意似窺探官軍飛報大憲大憲立將賞格曉諭軍民以鼓舞士氣雖兵刃未接早已氣吞狂虜矣 
[鄂垣軍政]  
　　差協戎河清奉檄招募營勇共得大營在鄂取齊計方軍門统帶兩營姜協戎統帶一營常協戎統帶一營其餘兩營以道 
府二人分統由漢口税關撥銀三萬兩以資軍需此項營勇或謂係鮑爵帥委姜協戎招募者又聞程軍門文柄十六日由襄陽赴省垣籌辦軍政傳聞駐紥省城之南字營駐紥漢口之升字營日後均須調江南下游防堵云又傳鮑爵帥尙在夔州原籍未曾起節 
[烟臺近聞]  
　　傳聞會辦北洋大臣吳清帥將到烟臺視師文武各官已準備迎接矣○陳中丞向在登屬駐紥近因欽憲將到烟臺亦擬 
移節以便會商事宜云○前報法船裝煤道憲不允一節實係傳聞之悮緣有俄國船欲裝煤出口税務司恐其接濟法船禀商道憲准其裝煤僅敷三日之用如有不敷可往他口添裝俄船遂裝煤而去 
[續録馬江開戰細情]  
　　十二日督撫司道刓在軍憲署會議此事軍憲言我軍與法並宋交戰盡皆逃潰目下形勢戰無可戰守無可守 
觀朱道所部之勇駐守鼓山似難得力當飭其移紥長聞爲是制軍並未答應此乃軍憲署旗牌所述之寳在情形也聞穆軍憲不肯由駐長門緣此事實係制軍責任故軍憲不能越爼也十三日有鄉下女子至鼓樓前伊兄店中間話被駐守府衙之廣勇苛肆行無禮伊兄揮拳撃之廣勇回署竟敢糾衆持刀前來尋釁市爲之罷適首府出轅訊悉此情立將該勇帶回責數十板賠償女子所失首飾洋二十元并飭該勇問之服禮衆始解散維邑尊即出署步行諭令鋪户照常貿易後制軍聞廣勇如此閙事因調赴長門帶交方觀察統領將湖南勇盡數撥來守城近日屢得大雨潮汛甚大閩省海口形　險阻頗得地利乃法人出入自如如入無人之境亦可見地利之不足恃矣初五日善後局出示奉各大憲諭法人開仗情殊回測凡爾軍民各宜同伸義憤有能焚燬法人船隻者賞釩三萬兩斬獲法官首級者賞報三千兩法兵賞銀二百兩由局發給倘有悮斬别國民人者殺無赦乃貼未移時該局卽派府縣差役四處揭回聞未貼此示之先各司道禀諸督撫督撫未經應入紳士商民力請諸制軍因卽貼出未知因何揭去也查我國兵船被毁者計揚武永保琛航濟安飛雲機威福星建勝福勝九艘惟伏波藝新二艘尙未十分大壞管駕殉難者振威之許壽山福星之陳英建勝之林森梅福勝之葉琛俱係閩産聞該四人當法船進口時共約我輩受恩深重當効死戰不可稍墮軍威忠烈可嘉至今猶生氣凛凛焉是日法船之與我接戰者只三艘我軍悉數迎敵致敗後無人救援陸路之兵亦　聚成羣不知宜散不宜聚之法統兵大員安所得辭其咎哉又聞是日輪船兵祗死數百名逃去大半催廣東八艇船上祗賸十餘名嗚呼傷哉戰畢唱點兵數約共死去二千餘名現善後局憲派員在南台都會樓招集兵勇之打仗受傷者執名施治大憲以爲法人雖已退出難保不再驛騷故卽派員督修炮臺赶造木栅以資防禦惟水師幾不成軍日仰他省援兵有如望歳之殷焉近日謡言四起謂廣勇與法人有私通查法船上人多係浙粤産難怪人心滋疑且以時勢觀之無論廣勇果生事與否但法人盤踞多日生意不通民不聊生安見奸匪不乘間竊發哉官民眷屬移徙者路上多被刼奪新簡候官縣盧大令慶雲出示曉諭如有匪徒在塗攔搶准予格殺勿論拏獲到官賞給英洋三百元搶掠之風因之稍息初八夜南大街懋承錢舗倒閉席捲而逃首府張太守出有賞格拏獲該店主黄奮者賞銀三百元報信者賞銀一百五十元馬江船廠並不全毁不過燒去數椂閩女一帶只壞官署民居鄉村俱未壞及百姓俱不傷夷有法人開花砲墜落螺洲田間陷入數尺鄉人掘起以爲必受濕不靈用石撃開騐視其中係何材料驀火光迸出被傷數十人焚死三人豈該鄉應遭斯刼歟然亦慘矣以上諸事信筆録出語無倫次本館以其鋪叙周祥曲折俱到描寫亂中光景一如目撃身親因排列報端供閲者賜覽焉 
[彚録總署致法公使照會]  
　　爲照會事前於六月二十日以福建基隆之事不勝詫異並問取守基隆係何起見等節照會貴署大臣轉 
致巴大臣將文内各節各歴次照會尋繹終始見覆兹接會大臣來電接到巴大臣照會仍未將本衙門明指各節終始尋繹並謂我法國若再以力從事使貴國必應照辦等因查貴署大臣於十六日致本衙門照會甫以聽人調停爲礙難應允而十五日業經襲取基隆是乘商辦調停尙無復音之際遽　用兵攻襲地方此豈大國用兵之辦法今謂以力從事殆猶以前此辦法爲得計致中國力顧睦誼之心無從冉與商議並據探聞法國又調陸隊由海防來華則貴國現在心力所注可知是此後有傷我兩國睦誼並致捐各國商務大局皆貴國之所爲矣中國惟有另籌辦法以伸公法而得事理之正相應照會買署大臣查照並希轉致巴大臣可也冉經此次照會後曾大臣等各回本職辦事合并聲明爲此照會須至照會者六月二十八日○爲照復事本月二十九日准貴署大臣照會云云等因惟此查貴國於攻撃基隆後猶有自本日役文時起四十八點鐘後孤拔提督迅將儘力從事之言是來文與辦法自相違悖本衢門二十七日照會已明白奉告苟貴國議院必以津約必　遵守自無索賠之理今貴國不願顧全和局專以索欵爲詞試問基隆之役又將問　索償即總之貴國一面會商一面尋衅實出情理公法之外尙祈貴署大臣轉致 
 
 

Page 3

 
 
巴大臣並電知貴國平心酌度可也須至照會者六月三十日○爲婉詞照復事六月二十九日准貴署大臣照會以貴署大臣來書如中國以爲不必婉詞照復卽請給發護照以便赴津等情本爵念貴國與中國和好多年彼此從無芥蒂貴署大臣辦事和平尤爲本衙門所深佩今得照會殊爲悵然查中法現在交涉越南一事至我中國欽奉上諭調回防營應辦之事已辦除詳議條欵外揆之情理及兩大國向來辦事情形别無應用爭執之處若償欵一層中國有並無違約之據實無可出此欵項並非吝惜業已屢次明言之無庸再述當此别懐惆悵不得不直吐其衷緣此事一與一取皆關碍兩大國體面中國旣不肯以此碍中國體面亦不肯以此謂貴國用兵尃爲此欵致有礙貴國體面惟貴署大臣諒之並希轉逹貴國政府及來華諸大臣共體此意此卽本爵之所以婉詞照復也所需護照一張姑照貴署大臣文函俻具附送查收須至照會者七月初一日 
[照會摘録]  
　　昨悉總理衙門近有照會兩通致在京各國使惟公牘文字套説頗多本報以限於萹幅祗將其中要語摘登餘不俻載現在法國開衅謝署大臣業已出京兵端旣開法不願保全和局更爲顯然本衙門六月初五日照會謝署大臣以動兵之後名國商民中國自當保護卽法國商民教堂亦照常保護惟中國百姓倘以動兵之故義憤所激或於商務教務有損若在兩國交仗之際恐中國保護之力離周尤于法國不利等語又於六月二十日以法國一面會商一面攻撃基隆並未先訂戰期倘推此意以擾及通商各口则華洋商民財産均惟法國是問各等語照會在案兹法於七月初三日又復轟撃馬尾船廠兵釁旣開無論各省通商口岸及内地城鄉各國寄寓商民教士中國地方官仍應極力保護諒無他虞但當人心惶惑之際萬一事出意外或有捐及洋人房棧教堂甚或閙出命案如六月初五照會所謂保護難周者本衙門據報前來只能卽日立案須俟法事定後始能次第辦理蓋卽有此等意外之事亦緣法事而起中國此時戰事方殷想貴國交好有年亦當共諒也再法人無理開釁近又攻撃馬尾船廠閩省軍事正值緊要該省現將堵塞水路保護口岸所有各國兵商各船自宜暫緩出入以免疏虞○中法齟齬一事本衙門已將各情節迭經布告各國在案嗣於六月二十九七月初一等口准法國謝署大臣照會離京並請護照本衙門婉詞照復並照謝署大臣之意辦給護照謝署大臣旋於七月初一日出京查此事中國無應償之理並無與法國失和之意法國以索償之故竟有與中國失和之跡此不獨中國所深爲惋惜想亦各國所同爲忱惜也者兹將來往照會再行刷印成本送請相閲 
[領事集議]  
　　前報曾列關道憲邵觀察奉僧制軍札飭照會各國領事擬甲石船堵塞吳淞口以禦法人昨有小火船拖帶沙船三艘至 
吳淞口外欲滿域碎石駛回堵塞而本埠各國領事恐一經堵塞商船出入多所不便約齊集議長策各商人亦商之商務董事和明洋行主欲其照會道盡請勿堵塞云 
[兵船彚誌]  
　　昨午十二點鐘有二枝半桅美國兵艦一艘乘風進口船尾高扯水師提督旗○泊守張華浜之威靖兵輪於作下午駛往　 
申浦 
[大放電燈]  
　　美水師提督逹未司由福州觀戰回滬昨至得倫登兵船上遍燃電燈照耀浦江如同白晝該船泊虹口美領事署前而電 
光直可照至小東門外誠哉不夜城開光勝火樹銀花萬萬矣 
[發財有信]  
　　西九月分吕宋發財票業已開彩昨有電信來滬計頭彩一萬五千四百六十四號二彩二萬零七百七十三號三彩八千 
二百六十四號云 
[烟館發封]  
　　兵勇吸食洋煙久干例禁前晚十點鐘吳淞鎭文昌閣前某烟館私售烟與某營兵吸食嗣因惠鈔爭論甚至互毆當由巡 
勇解散寳山縣王邑尊得信立將肇事之烟館發封經此次從嚴懲辦諒别家煙館當不敢明目張胆矣 
[禁止盂蘭會示]  
　欽加同知銜署理上海縣正堂黎爲示禁事案奉蘇松太道邵札據租界會審委員禀稱洋涇浜地方每屇七八兩月 
有閩廣甯紹等處民人興賽盂蘭盆會哄動一時不肖之徒藉以聚衆滋事乘間盜竊流弊不可勝言業經禀蒙預行查禁在案兹查前項賽會之期在濔禀祈照會各領事並飭縣嚴諭閩廣潮惠寍紹各帮會館董　并出示南北兩市一體禁止不准迎神賽會祇准設壇誦經以靖地方等情到道據查迎神賽會本于例禁節經照會並飭縣一體查禁在案行縣分别示諭禁止等因到縣查此案奉經節次分别照會示禁在案現在防務戒嚴聚衆興會恐滋事端除分别照會諭禁外合行出示嚴禁爲此示仰該地保及安浙閩廣各商民人等知悉爾等如逢中元委節期只准設壇經不得再興盂蘭盆會洪動衆觀致滋事端倘敢仍蹈前轍一經查出定卽嚴拿懲辦决不寛貸各宜凛遵毋違特示 
[撏盜吞洋]  
　　本埠寳泰豆行執事吳永基扭送網船户沈龍生船夥蘇木如張阿榮阿弟至上海縣控稱向與該船户生意往來前月 
裝去黄豆三百担價洋五百八十餘元言明載至矣江銷售後帶洋回滬不料一去不囘屢次信催亦無音耗前日沈船來扈並不還洋經我至船查問據稱其洋在楓涇地方被盜劫去我問其曾否向該處地方官呈報及被刼情形沈言語支吾情形慌迫我知其圖吞貨洋揑詞慌報故杻送至案求請究追在船搜獲洋二十餘元錢二十餘千一併繳案蔣明府卽升堂提訊沈供月初某日晚上船泊楓涇附近六七里地方突有盜匪二十餘人持械上船將其洋五百餘元盡數刼去我亦被鐡器撃傷請騐明府問當時何不號救答稱該處廣野無垠何人來救明府因飭浮作騐視仵作報稱實係裝傷明府遂詰船夥蘇木如等三人供稱船泊楓涇實遇賊竊明府謂顯係揑盗圖吞否則主夥口供何以不同因喝將沈笞責責至二百六十板始供實因運豆至吳江牙行銷售所售之洋被各行扣去宿欠二百餘元致無可償還不得已揑報盜案現在尙有洋三百元情願繳案餘求開恩寛限明府謂卽使被吳江行中扣去舊欠亦可來滬言明何竟揑報圖吞千犯重咎飭交差管押限二日内先將洋三百元繳出蘇等三人姑念無知愚民且罪由船主着各責一百板着具改過切結存案交保釋放該船交船埠頭看管俟繳洋後再行核辦 
[光明普照]  
　　法界浦灘自外洋涇橋起于于東門外捕房止其間各碼頭本設有自來火燈刻工部局以浦難遼闊寥落燈光實難普照 
因擬盡換大燈定於日内興改從此銀花火樹放大光明馬龍車水之中益覺雲衢彩澈矣 
[案情詭秘]  
　　瞿桂寳之子瞿慶祥扣押捕房已列昨報作由西包控麥根將瞿解案禀稱瞿桂寳押在捕房其子瞿慶祥送言前來詞後 
知覺閲其信上多不倫語拘瞿慶祥送案原信呈閲瞿慶祥供並無送信之事乞恩開釋黄太守閲信之下施繙譯卽請太守飭將瞿慶祥交捕房帶回又持信與太守退至花廳密商再升堂問别案不知如何發落也 
[委員查辦]  
　　某西人帶領婦女小孩迷迭路徑被鄉人欺辱及經包控查得物件各情節經列報兹悉邵道憲已據英領事昭會於昨午 
委員率同包控康阿順及差役往鄉間查拿肇事之人究辦矣 
[查究窩贓]  
　　昨報竊物自刎一節昨晨由捕房包探柏林將田單借票及每帋銀十兩之西國銀行票十紙呈案并將孩子吳金福解案 
 
 

Page 4

 
 
失主張顧氏聲明前情并將失單呈閲吳金福供姨夫唐雲卿囑我代取銀票餘不知情好捕頭禀該氏失竊甚多除起案贓物外尙少銀票金飾銀洋諒均在唐雲卿之岳父吳姓處應請提吳究追至唐雲卿情虚自刎現在同仁醫院醫傷不能解訊黄太守商之施繙譯飭將吳金福暫押立卽差提吳某到案訊追 
[英界公堂瑣案]  
　　教習西字西語之金義生控被楊留大騙銀二百兩因將其姪陽定章交捕經黄太守飭令營押羊交在案昨據金義 
生禀稱昨日路遇楊留大卽行扭住伊將假玉鐲一對交我因我不允卽圖忠脱幸我友帮同喚捕送案劉瀛供我不姓楊亦不名留大我表姪楊定章在金處學習西字西語言明每月飯資束脩洋五元尙欠二月言明往鎭江去取洋交付不料我去後伊將我姪毆打交捕其實並未取其銀兩太守問金付銀有見証否金答稱有二友人目覩劉又稱所稱見證實係金之友人劉錦堂曾同金將我姪恐嚇楊定章供與略同太守謂劉瀛旣無騙銀之事何致楊定章被金恐嚇隨飭捕房將劉楊帶回俟金邀同　證投案再行報究○日本人某被車夫戴某行竊時辰表金戎　遁逃將保人交捕等因已列昨報據包探秦少卿稍日本人吉江向爲醫生雇戴掌生推車由沈春生托邵阿川舉薦今戴打竊金銀表各一只銀洋十五元金戒指一只遁逃爲將沈邵二人交捕送請交保着令尋父戴掌生日本人吉江投訴前因沈邵二人供認轉輾托薦戴掌生今願尋交惟恐已回通州戴之叔父現在上海黄太守隨飭沈邵均交保着尋交戴掌生到案究追 
[法界公堂瑣案]  
　　八仙橋西租界外湖羊行主周紹奎偕陳阿德投公堂訴稱昨晚聞外開老虎灶上沙閙順便携水烟袋往觀見無甚 
事因至鄰居孟姓所設之凳上閒坐孟卽無端怒詈謂我已連次失物爾莫非又思來竊乎我向伊剖訴伊卽手執敲瓜子鎚向我撃來陳乃上前要相勸適撃中頭額鮮血直流冨晚卽倩傷科醫治據云須俟十餘日始得痊可陳稱我本無涉因相勸被毆受傷被告孟桂林供本爲船上水手現在無事故敲瓜子餬口昨夜已深有婦人在老虎竈向人索錢爭吵周來坐我凳上閒談我與伊素不相識故説我將安睡不必坐在此間伊卽與我爭論兼舉手欲毆我因足疾不能起立將敲瓜子小鎚撐躲不料一失手擲在陳阿德身上太守着將孟暫押俟下期再解公堂核斷○巡捕在車寓中獲到聚賭一干人送請核辦搜出摇寳之小盒子一个及賭錢一千四百文左右併賭徒七人供稱名戴三趙春蓮朱三戴國喜胡朝揚嚴大周裕寳俱推小車度日不認聚賭太守謂然則賭具何由而來若從實供認當念爾等窮苦之人尙可從寛核辦飭將六人帶出外面先詰周裕寳究竟同賭與否周供並不犯賭實係嚴姓婦人在彼爲頭巡捕到來同賭之人均已逃散遂將我們拘住太守謂豈有將不犯賭者拘押之理明是圖賴又命將趙春蓮帶進亦不肯認繼又提訊戴三戴國喜亦不認賭　大供稱分得車錢二百五十四文並車照一紙當押　三紙均被巡捕搜去太守以巡捕當摥捉獲并取到賭具錢文何可圖賴着將戴趙朱胡周等六人各責一百板嚴大尙肯實供從寛減責五十板搜出之錢如數給還○前報列許阿二卽王阿二控拐妻一案昨日捕房將男婦五人一併解案翁太守逐一研詰衆人仍如前供胡來四堅稱見王阿二笞楚同往甯波找人並未冐稱包探從前亦未犯事太守謂謝旣犯姦停業回寍土許氏卽使尋來亦不　收納緔果不肯去亦可先交地保何至待本夫找到始行交出實屬不應着笞責一百板又詢王阿二現在可要將妻領回答稱已費去多錢况生過男女四人情願收領太守謂爾亦應懲責今姑從寛着將王許氏掌煩一百下交夫領回管束設再不安於室可送案再懲許杜氏始則開花煙館縱女爲娼繼又勾引謝阿坤至主釁端亦着掌頰百下胡來四不肯實供着交捕帶回管押俟查明冉核○前經包探獲到竊牛賊周小園供出大牛兩頭寄在牛行當控翁太守着送放牛局等情均登前報昨日捕房又將周解案太守詰其同黨之人究在何處答稱諒已囘至湖州太守着責二百板枷號四十天搜出之大注一元四備洋一元撥充善舉○前報列李明昏一案昨日解案原吉王培之稱李糾我開報關行我以尙有東家不能擅專故往松江商明撃云華人詎可冐作洋商實情不敢故改開客棧至洋元伊實借去李仍稱伊延我經手並不欠洋其請人託事用去之錢不能向我清理包探禀稱昨日已有人持六二十元到捕房欲保因未奉交保之諭故囑具至公堂候示太守謂俟其人將洋送到再核 
[蘇省撫轅抄]  
　　十七日前任廣東運憲周星譽由廣東來李玉方江北解餉囘禀知奉委隨辦蘇省海防營務處○十八日分缺間前補用典史李炳起復回省禀到○十九 
日新任浙江臬臺孫翼謀由京來赴任山西顧墓機匠委員候同知汪寳晋江寗人山西來元和縣縣丞賀金相禀　知交缷到省候傳騐看 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
