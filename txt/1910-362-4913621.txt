# 1910 - 362 - 4913621

 

Page 1

 
 
   
 
 

Page 2

 
 
   
 
 

Page 3

 
 
論說 
[論國民勢力之亟當發展（希）]  
　　嗚呼。國家者非我國民所組織而成焉者乎。以國民組織之國家。而其政府所發之命令。往往與我國民意思相反至全國譁。然而壓迫之手叚愈甚。為問東西各立憲國亦有此等政治乎。往事不必言試就近事論之。 
剪髪之說。創於十數年前。而盛行於今日。其為有利無害。稍具普通知識者。類能言之。不俟論。故一由資政院提議。而軍界而學界而政界以至工商各界。剪髪風雲。一時涌起。大有舉國而空之勢。此誠我國民智識之進步不可謂非一大快事。而學部乃有嚴禁學生剪髪之命。而朝廷乃有政界學界以及各色人等均應恪遵定制之上諭。 
　　責任內閣一事現今各立憲國。無不皆然。我國自預備立憲以來。今日新內閣。明日新內閣。已喧傳於我國民之耳。此次資政院以軍機大臣。雖有副署之名。而無副署之實。竟以責任不明難資輔弼。上書彈劾淋漓痛快傳誦一時。薄海人民。喁喁望治。以為伴食宰相。從此可以避賢。負展賢王當亦知所取法。而乃於軍機大臣辭職一摺。有著不准行之諭。於資政院彈劾一摺。又有著毋庸議之諭。 
請願國會一事。我國民之奔走而呼號者二年於茲矣。而其結果僅縮改三年。取漸進主義者。固已歡欣鼓舞。如小兒之得糖餅者然。而當世憂時之彥。鑒根本之動搖。痛江河之日下。振臂一呼。再接再厲。甚有嚙指斷臂血書𤍽誠。繼續而請速開國會者。此豈一人一家之私計而故為之哉。夫亦憂宗周之缺。懼覆巢之禍。徬徨激發。情不能以已也。乃上月二十三日竟有查拿嚴辦毋稍縱容之諭。 
　　綜以上三事觀之剪髪一事。我國民各個人自由之意思也。請願國會一事。我國民多數人進行之意思也。責任內閣彈劾軍機一事。我國民全國組織之意思也。乃於各個人之意思則阻之禁之。於多數人之意思則屏之斥之。於全國人民之意思。則深閉而固拒之。向惟以專制而。欲謀立憲今乃以立憲而愈益專制。此無他我國民之勢力不足而已矣。 
　　夫國民之勢力雖有種種。而其大要。一在政黨一在輿論。 
　　輿論者。關於公共問題。自由發表意見。而於社會上得占優勢者也。其在各國國家機關對此輿論。非特不敢迫壓。於內政外交有困難時。抑且借為後援。以冀政策之易於成功。故國民勢力。隨輿論之價値以膨脹者有之。未有抑置輿論而為防民之計者也。今我國敎育未普及。交通機關未發達輿論之成立。已難乎其難。而欲摧而抑之。似亦甚易為力然茍鼓吹剪髪如故請開國會如故。彈劾軍機如故。今日之輿論。將來不收良好之結果。我不信也。 
　　若夫政黨亦有二派。根据於私人之利害而結合者。則為私黨根据於公共之利害而結合者則為公黨政黨者政治上之公黨。而非若近時之私黨也。我國自漢唐以來。代有黨禍故政黨之勢力。至為薄弱。今以預備立憲。稍稍萌芽矣。茍有人焉。出而標明黨綱。號召政友。如歐美各國之組成兩大黨以互相維持。既可以政黨組織國會。并可以政黨組織內閣區區剪髪之事。更何足言嗚呼是在我國民。 
 
 
 

Page 4

 
 
要件 
[浙撫增中丞復督辦鹽政大臣函（續）]  
　　前經調查餘姚官私曬板約有二十餘萬。每板通年以產鹽四百斤均算適符一引之數。即餘姚一處。已有二十餘萬引之多。足抵現在銷數之半岱山產數。與餘姚相等。松江之袁浦。官私曬板。約有十萬餘。每年可產十萬餘引。青村橫浦稍次。僅就以上五處而論。已有六十餘萬引。加之現煎場灶。綜計歲出之鹽。在八十萬引左右。儘數官收無虞商銷缺乏。裁去無滷灶場。固無虞來源之不足也。 
[第四編查板戶]  
　　鹽之弊在私。私之源在塲。餘姚岱山松江等處。產額之富。已過全綱銷數。總核商人捆運。共取給於餘岱松者。不足二十萬引核以產額。計售於商者僅十之三其餘皆私也。從前巡緝不嚴。加以商收無多。勢難禁其銷售。若儘屬官收自不能再藉口銷絀應將所有板戶切實編查以為限制稽查地步統計曬鹽之若干。某戶板若干。每板歲產鹽若干。一律格印放照註册所產之鹽逐日繳入收鹽局存儲隨時給價似此顆粒在官自無私鹽溢出之弊。第五變通巡緝產絀之塲既酌停輟則鹽塲根據。悉在產豐之區。巡緝稍疏。流弊滋巨查兩浙引地遼闊緝巡餉糈為費不貲其所以鮮效者大率由於畸零散處備多力分之故耳分途巡緝。既不能杜私自宜統籌正本清源之計。擬於產鹽地方畫分區域每區分若干叚。區設巡官。叚置鹽巡。常川駐守厚其餉糈。嚴其責守。畫夜梭巡。隨時洞察。務使鹽戶無從售私。私販不能入境。更於水陸扼要處所酌設巡船防隊。以資堵緝。其餘地方。除與鄰境毗連處所外。所有散置巡勇一概裁汰。以從前散漫之勇。化為節制之師。移內地虛耗之餉。專顧要害之防經費不增而巡緝較有實濟本源至計無過於此。第六收鹽售 
鹽辦法鹽斤加耗重數具有成規。商人赴塲捆運。重秤收買。相習成風今擬照部頒衡式制定每百斤加滷耗若干。以昭大信。既收之後分別配運配銷除買價外。應加入課釐加價局用巡餉及包裝運費等項作為成本俟運到各分局總售時酌定市價發商行銷至收鹽局暨各分局均擇地建立倉厫凡收納包裝儲置處所及容積光線與夫宣洩滷鹺之溝道巡邏之路徑均宜預為規畫總以便於出納檢查為要。第七籌備成本收鹽之成本視產額之多寡以為衡以歲產八十萬引計之儘數收買每斤收價約計制錢十文計百斤制錢千文合龍元一元每引需龍元四元預算收售期間不過三月先備收買二十萬引之資本約需八十萬元連運費包裝局用巡餉及開辦經費有龍洋一百三十萬元足敷周轉此項運本宜於指岸引商名下酌收壓金壓金者即日本專買法之保證金也商人不納保證金。則人人競於充商。漫無限制。且恐日後有抬價短秤等弊。視退商為無足重輕若。令預邀右壓金。則商人營業在我較有把握。卽以壓金移作運本。尤為一舉兩得。浙鹽引岸。不下百餘州縣。各岸銷數多寡不同。每岸平均以壓金八千兩計算。約可得銀一百萬兩。足數收鹽之用。第八招集岸商收鹽雖由官設局而售鹽仍計岸招商所與從前異者商人不得與鹽戶直接耳。招集之始。應先儘舊日引商認充如舊商不願營業。即另選殷實紳商。不必盡以夙有票引為限。所有引岸以一州縣所管區域為範圍。商人得於其叚內便宜分設子店。或招雇肩販。第九培養鹽官政事之隆替視乎人才。有任用之地。尤貴有培養之方。鹽務政事。法簡於吏事。夙少講求。自上年設立鹽務研究所以來。肄業各員於沿革得失。頗能舉梗要。現既改辦官運。需才孔亟。昔劉晏榷鹽多用士人。兩浙鹽官。不乏正途人員。擬創設鹽務養成。所凡候補鹽官。暨別項候補人員。平日留心鹽務者。一律考選入所肄業。以宏造就。而資任使。所中課程。以各國鹽專賣法財政學經濟學統計學商法大意簿記學為主課以本國鹽務成案。本省調查報告書為輔課畢業後。由官運局分別委任此係暫簡易辦法。嗣後仍須籌設學堂以資深造。第十安置灶戶煎鹽產缺塲所。既議分別裁併所有灶丁。自宜妥為籌畫。俾免失所。擬於近海廢塲。漲出沙田相其土宜。授之耕種。大抵沙地無不宜棉。現當振興實業之時。正可因時利遵。其不願務農者。酌量遷撥滷質濃厚地方。編入板戶。一體曬鹽或編充官運局運丁。以資生計 
專電 
[電一北京]  
　　樞垣密電錫督詳查黑河交涉嚴防侵佔地面 
[電二北京]  
　　龍建章奏訂學制重賞動職任俸毋庸太豐奉硃批憲政館知道 
[電三北京]  
　　澤公盛宣懷具摺密覆開平礦務始未情形力駁直督舉辦國債票有三不可朝廷不能擔保 
[電四北京]  
　　樞垣以修正報律十一十二兩條有抵觸處窒礙難行咨行資政院覆議 
[電五北京]  
　　直督電奏天津保定各學生均已上課地方安謐奉 
 
 

Page 5

 
 
電旨辦妥後如再有此等舉動著該督遵旨嚴懲 
[公電（漢口）]  
　　各報館公鑒漢口三十六團體為中美銀行擬立案發行通用銀票侵權違章昨日開會議決全體反對請協助漢口銀行研究會叩歌 
[公電（福州）]  
　　各報館鑒本會選舉初三日開票正會長陳培錕副會長吳徵鰲林長民福建禁烟分會所設南臺梗塢 
緊要新聞一 
[資政院大不平於劉廷琛北京]  
　　自劉廷琛奏參資政院後。該院議員大為憤激。上月二十九日第三十一次會議時。易宗夔首先倡議謂本院不但可以不展會并可以解散今日各報載劉廷琛參本院一事本院為人民代表機關有人奏參殊為奇怪且摺中措詞尤為離奇。摺中輕藐執政。想是指此次彈劾軍機。至指斥乘輿。不知所指包藏禍心。豈非謂本院有謀為不軌之事劉廷琛不過一無恥小人而諭旨竟以此摺交憲政館。是以憲政館為本院上級機關又剪髪案毋庸議。則預算新刑律各案將來具奏俱可以着毋庸。議四字了之。請議長宣告解散黎尚雯主張相同。議長謂可緩商易宗夔謂劉廷琛摺以本院為包藏禍心是以本院為謀為不軌。不如解散。尚可保全首領張之銳謂解散之外於劉廷琛亦須設法對待羅傑謂劉摺關係甚大必有嗾使之者否則决無此胆。若不解决。即是默認此摺。議長主張開議羅傑易宗夔大呼開議亦無效桂山謂本院若一有人參劾即解散亦不甚妥如劉叅是則本院自應解散。否則應請治劉罪。江謙謂劉所云云本無計論價値惟既交憲政館本院决不能不一過問吳賜齡謂議長一面為皇室懿親一面為本院領袖。須為中國前途計須求眞正立憲。現朝廷既不信任本院。若復敷衍塞責。則誤中國前途者卽自本院始本員向主張以破壞為成立。若求平和進步。决無此望。議長須决斷不可游移。王廷揚以劉摺無討論價値可以不必理論易宗夔謂劉摺謂包藏禍心。又交憲政館知道。是朝廷不信任本院與其俟該館查辦後再行解散。不如自行檢舉為愈。桂山仍主張前說吳賜齡謂朝廷信任行政大臣。不信任代議機關。尚保存此院何為。桂山主張將此摺抄來傳觀後。再行斟酌辯白吳賜齡謂若無上諭可以辯白既有上諭我等便無說話餘地。會襲候謂聞該摺後有一種改良辦法故交憲政館牟琳贊成李文煕之議謂劉所奏原無價値。但既有此奏實足搖惑監國之心。本院院章不受院外詰責。宜將責宜將此理陳說於監國之前吳賜齡謂本院對朝廷說話既已數次皆不信任。何必再嘵嘵不已黎尚雯謂既不信任本院。而猶貪此數百元之薪水。實為可恥。喻長霖謂解散須有理由尚須研究但為一人之參劾而至解散實屬不値况彼又無價値之人只有置之不理而已吳賜齡謂此非為劉摺解散實因朝廷不信任本院而散許鼎霖請抄此摺傳觀若有知道字樣俱可抄閱即請今日抄此摺明日開議後再用易議員之倡議喻長霖謂不必抄可置之不理語未竟江辛大呼私人交情。是私人交情國家公事是國家公事。不能以私交而破壞公事。王佐良謂劉之奏摺即因本院彈劾軍機發生衆謂汪議員榮實既見此摺請汪議員抄出議長謂總可設法抄來陳敬第謂請旨解散無此辦法今唯有全體辭職一法章宗元倡議質問憲政館。請將該摺交到本院。江辛謂此摺已為汪議員親見汪榮實謂此為院外問話不能作院中證據許鼎霖附和之章宗元謂該摺既未發抄質問之甚為正當黎尚雯謂本員已具有說貼。即交議長易宗夔請贊成者署名隨由秘書官朗讀說貼。其中有定期答覆一語。改為即行答覆字樣王璟芳請用全院名方衆辯論久之。仍用署名之法付表决贊成允署名者三十一人遂通過改議預算案 
[西藏改省擬自州邊辦起北京]  
　　西藏改省樞府迭議多次雖經多數贊成。條陳各項方法。祇以經費不足迄未開辦茲聞駐藏大臣與川督往來函商後。昨已電致樞垣。指陳辦法略謂川藏連界唇齒相依。所有川省沿邊。各地與藏地犬牙相錯者尚未改建州縣。多為土番僧蠻所佔有。不但事務廢弛。即於交通上亦多窒碍。若不及早設法改建行省。州縣設官自治恐將來更難制治。設有他變後患尤不堪設想。惟當此經濟困難之秋擬先從川邊一帶。暫行劃區設治俟辦有端緒再行推及藏地庶幾整齊畫一藏邊亦有所遵循樞府得電後。現擬於日內在政務處會議解决 
[法部修正審檢各廳經費北京]  
　　法部以資政院所核減各級審檢兩廳經費案。不無過少之處。因將此案復加修正。茲探得修正案數目如下（高等廳）廳丞檢察長每月各二百八十兩。庭長一百二十兩。推事檢察官各一進十二兩。典簿四十二兩。主簿三十兩。錄事十四兩。書記警長各十兩連雜費每年共計二萬八千五百二十二兩（高等分廳）照額酌减每年二萬二千八百一十八兩（地方廳）廳丞檢察官每月各一百二十六兩。庭長一百十二兩。推事檢事各九十六兩。典簿四十二兩。繙譯官所官各四十兩。主簿三十兩。醫官十六兩。錄事 
 
 

Page 6

 
 
十四兩。承發吏十二兩。書記檢驗吏警長各十兩。連雜費每年共計三萬零七百八十四兩（地方分廳）照額酌减每年二萬四千六百二十七兩。（初級廳）監督推事每月八十四兩。推事檢事各七十兩。錄事十四兩。承發吏十二兩。書記檢驗吏各十兩。連雜費每年共計三千四百六十一兩。 
[陜省釐捐請改統稅北京]  
　　陜撫恩壽奏稱竊陜西百貨釐金自光緒二十二年改章兩道併收。較前此分起𥡳征繞漏漸少收數亦有起色然如東路之大布棉花。西南路之水烟藥材待貨。仍多由兩處。或三處分收。未能概歸劃一陜省歲入恃貨釐為大宗現在司庫異常難窘亟應將全境釐捐。改照統稅辦法。使征收不虞散漫欵項自漸增加查通省原有釐局二十九處。擬將原設繁盛邊要地方各局。改為統稅總局。其境地稍偏。收數較少等處。改為統稅分局並於衝要地方。酌設查驗分總卡。以防繞越統計歸併裁撤。實改設二十七局而收稅之處較少於前。無論銷塲產地過境等貨皆係一道全收。至原定釐章。相沿日久今昔情事逈殊貨色變遷彼此貴賤亦異按値抽收均仍照値百抽五之定章酌中審定。所有現設釐金各局截至本年年底為止。自宣統三年正月起一律改併通照統稅章程辦理除另將擬定章程咨部查照外理合恭摺具陳十一月二十五日奉硃批該衙門妥議具奏。 
[京師禁烟成績之一斑北京]  
　　民部前於本年三月初十日承准軍機字寄欽奉上諭各省禁吸是否切實奉行及城鄉開設烟館已否一律禁浄著民政部詳查具奏當經該部分別清查業已查竣特於日前入奏略謂禁烟要政於禁吸禁售均關緊要京師為首善之區尤宜先事廓清以為各省表率查京師內外城吸烟人數在光緒三十四年冬季共有二萬五千六百數十名。現已减至四千一百九十餘名。又自本年夏季起。所有領照吸烟之人於每期換照前。由內外城巡警總廳派委醫官診騐烟疾較深者。蓋用該醫官等診驗戳記。始發新照。其嗜染减少者飭赴臣部所設戒烟局戒斷。不再給照至戒烟局戒斷人數。計自宣統元年春離開辦起至本年秋季止總共戒斷三千四百四十餘名。而民間公立私立各戒烟會社戒浄從數亦有一萬七千數百名之多。烟館一項及兼賣之膏土各店早經臣等飭由外城巡警總廳先後勒令閉歇改業其專賣之膏土各店現在內外城地面總計祗餘八十家飭令一律遵照奏定管理售賣膏土章程辦理如有違章私售情事一經查明隨時由該廳照章處罰以示懲儆至各省禁烟一事。業由臣部於光緒三十四年遵照奏定禁烟𥡳核章程咨行各督撫臣按限報部在案其逾限未報者仍由臣部嚴行咨催雖據各省陸續。咨報戒烟人數有二三萬人。或數千人不等。然現在究竟吸戶之是否减少烟館之是否禁浄自非切實調查不可惟人情譸張為幻掩飾多方即使隨時調查尚難知其眞偽非若禁種之一履阡陌即可得其眞際臣等歷經派委妥員。分赴奉天吉林黑龍江直隷江蘇安徽河南廣西等省。詳細查察。其餘各省以經費支絀未能同時並舉擬分年分省挨次派查。以免竭蹶一俟。該員等調查完竣。再行奏明辦理。 
[西報譯要]  
　　滿洲中俄官員除疫近聞。字林報載初四日北京電云據哈爾濱電稱。中俄官員已以嚴厲辦法。防遏疫症於發生之地。不使蔓延兩國官員顯已合力辦事。從前每日死數約近三十人現已逐漸减少。 
　　慶邸唐紹怡告退消息。又載同日北京電云外間紛傳慶親王唐紹怡已决意告退。 
[京師近事]  
　　翰林院新官制憲政館日來正在集議茲聞館員對於該院有主持酌存舊制者。有主持大加更改者。惟李柳溪侍郎。持定兩項辦法（一）將該院奏裁。仍照原議酌分各員於內閣內務部弼德院三署（二）將該院改為博士院。另擬院章。所有舊員概免裁汰。至改為弼德院之議。刻已取銷矣。 
　　京師商會對於剪髪易服禀請維護一節已由農工商部代奏茲聞日昨南洋各埠商會。又有電禀到部。報告各國對於中國剪髪問題。一切情形請切實主持。以謀大同等語未識該部亦代奏否。 
　　度支部。近派司員十人為研究財政專員。並知照財政處各科限一月內將各省國家稅地方稅劃分列表。現各科以中國租稅向無統系各外省報告册又極為紊亂故一時頗難著手。 
　　憲政編查館遵旨改定分年籌備事宜。現已將所定草案。分繕清册草表。送交政務處由該處王大臣。公同核議以便定稿。 
　　現定新內官制及閣制大綱所有吏禮兩部。及舊內閣。已均在裁汰之列聞李榮兩尚書日前與陸相國在內閣會晤談及此次新制之裁併。均甚憤激。據榮尚書云。現在時局已變至此。實為意料所不及我與諸公適當其衝。反對固屬非宜。然亦不必仰。承彼等意旨。另求位置。俟將來實行裁併時。祇得一律告退。以免受人閒氣。陸李兩大老亦均以為然。 
　　度支部丞叅廳。擬將奉天廣東等省造幣分廠。於明年二月一律停止 
 
 

Page 7

 
 
昨已禀請澤公批准通各行該省遵照辦理。 
　　督辦鹽政處自開辦以來糜費甚巨資政院對於度支部明年預算案甚不以該部特設專處為然。屢於會議政務處。與澤尚書恊商。將該處裁併。以節冗費。聞澤公業已允認定於年內裁併。 
　　錢幹臣方伯。本受某樞相提拔。久應外簡。日前湖北藩司出缺。某樞相先思保藶。繼念新裁陸軍參議慶觀察。為某邸舊人。不能不先為位置適　　錢幹臣方伯。本受某樞相提拔。久應外簡。日前湖北藩司出缺。某樞相先思保薦。繼念新裁陸軍參議慶觀察。為某邸舊人。不能不先為位置適十四日福建興泉永道出缺。某樞相因言。慶某係實缺人員。理應外補。慶某遂得外授。十六日湖北藩司缺上某樞相又言錢某亦係實缺人員理應援慶某之例一律外簡。適瑞督有電密保余誠格。遂以余調補湖北而錢幹臣則授陜西布政云。 
[時評]  
　　其一 
　　自資政院彈劾樞臣摺上後。不旬日而該院被參者再。一見之於劉廷琛。再見之於胡思敬。是二人者非能自動。而有所受命。者也。 
　　顧資政院之參樞臣。不過謂其不負責任。難資輔弼耳。而樞臣之所以報該院則竟謂為包藏禍心。竊窺神器。一若該院議員。皆亂臣賊子而不可一日姑容者。樞臣用心之陰毒有如是。 
　　其二 
　　郵傳部之反對减薪也。謂該部係含有營商性質。該部人員。雖係職官實與商家行夥無異。其言眞不知官方為何物者。然吾國官場。本無異於。市場凡作官者。固無不挾營業思想而來者。該部人員獨能言之不諱亦可謂率眞矣哉。 
 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[禀揭武陽議事會違法情形常州]  
　　武陽城議事會於本月。初二日。午後開會議員。伍達。以武陽城議事會議員額定二十名前已出缺六人今又有議員。宋獻。因事。辭職已逾定額三分之一。要求議長照章停議補選。議長不允爭執良久。一時議場擾亂。當卽解散。現某議員已赴籌辦處運動。藉以挾持兩縣懲處伍議員。而伍議員亦將議事會違法情形。呈請籌辦處察核。呈文如下武陽城議事會議員伍達為瀝陳城議事會違法情形呈請核辦事查城鎭鄉地方自治章程第三十條議員因事出缺至逾定客額三分之一者應即補選等語本届十二月初二日開會。當未開會前。議員宋獻向議長面呈辭職書。其事由為援照定章二十一條二項之規定因電召赴河南就事即刻乘火車啟行照章自行。告退當經議長史藩受書許可議員徐寯總董史成董事荘洵均經目擊。宋獻即時逕去達查武陽城議事會議員額定二十名自成立後議員因事出缺者已有六人今宋獻又照章辭職已逾定額三分之一應即日停議補選。詎開會時並不將宋議員辭職書宣布。仍照議事日表。宣讀議案經達援照定章請議長宣布當有議員徐寯聲稱本日議事順序早經排定照本會議事細則應照順序先後開議今宋獻辭職書不在順序單內應要求議長仍將議事日表順序各案議畢再行宣布辭職書未經宣布以前宋獻辭職仍以未辭職論經達聲明議事日表之規定根據議事細則而議事細則有完全之議會方生效力。今宋獻辭職書到達於未開會之前。是議員已不滿三分之二。照章議事會已難成立。何能以議事細則。強不成立之議會執行。且按定章議員必過半數以上方得會議議員請假常在議事日表已發之後因不滿半數而臨時停止開議為議會常� 
事請假與辭職事同一例而關係尤重如謂宋獻辭職書應俟議事日表各案議畢。宣布試問議會開議前議員已到半數。適因一人請假。不及過半之額。斯時亦能違背定章。藉口請假在議事日表已發之後。雖請假仍以未請假論。強令不過半數之議員。決議事件否。徐寯又稱照定章二十一條二項確有他業不能常居境內者玩條文確字之義則確否尚須經議會議决方生効力不能以辭職書到達時即謂議會已失其議事之能力經達指明徐寯所辯為誤解定章按定章二十一條一二三四各項條文均有確字而無應由議會允准之文須經議會允准者惟第五項不能規定之其他事由。耳玩確字之義。自當據辭職書所述之事由為斷何得憑虛懸揣。強無須議會允准之件必交議會允准耶且宋獻既聲明辭職。其餘議員十三人已不滿定額三分之二豈能擅用議會之名而執行議决允否之權耶。徐寯既知宋獻有辭職書。自應尊重定章。共同要求議長宣布。以便停議議長既收受宋獻辭職書明知議會已届不成立之時間自應卽時宣布。乃經達據理力爭。徐寯無可置辯即聲請各議員。要求議長。中止討論。仍行宣布議案。而議長以為既經多數要求。不妨照行陽湖伊監督。當時亦以多數二字為理由。止達勿再開口。達復聲明議員已不足法定之數。即無所謂多數仍請議長遵照定章執行。雖經一再陳請。而議長悍然不顧。令文牘員宣讀如故。達為遵守欽定章程與保全議事會名譽起見。不願議事會有此不法之舉動。當即起立禁止文牘員宣讀。而徐寯等卽聲稱如此擾亂議塲。監督為證。請議長派定起草具呈。請監督照定章一百零五條懲戒。達對於議事會本無成見今以堅守定章之故開罪於少數之議員。縱因此而受懲戒亦所不恤且議事會敢於顯背定章達更羞與為伍已呈請監督。准予告退。以快少數議員呈請懲戒之心抑達更有請者武陽城議事會議員定額二十名援照定章第四十五條非有議員半數以上不得議决乃城議事會每次開會。常止八九人。即當日開會時。亦祗到議員九人。此與定章不合者一也。照城議事會議事細則第二十四條凡關本區財政出入及強制禁令之各議案必經三讀會議决而城議事會每遇此等議案經徐寯一人發表意見。無不照行並不遵照細則辦理。有歷次議事錄速記錄議事日表可證。如禁止戲館。永不復開案一經宣讀議案。即行呈請出示禁止並不續開第二第三讀會。更有並無第一讀會者。如不認加增負擔學欵問題。僅由徐寯臨時口頭提議。並無正式議案宣布。即呈由監督詳請提學憲批示如此一關禁令一關財政。出入何等重大而謬妄至此。此與定章不合者二也。議事會為法定機關似此假公濟私把持壟斷。利未形而害。先見其如自治前途何。達忝居議員不忍坐視除呈兩監督告退外合行呈請憲處察核辦理。 
[東京通信]  
　　最近留學界之調查東學生最旺盛之時數達四萬其後日本文部省特定文部取締規則及各種之原因而留學者日漸减少私立速成各校亦相繼而閉故近今四　　來官費學生寥寥無幾而私費學生𤍽心向學者。較官費生為多。每　考試成蹟良佳。各校之收留學生者。第一早稻田。第二成城學校再次則中央明治兩校。其在高等程度之學校。約千五百名。在前記諸學校。及其他各府縣者。約二千五百名總計約四千名左右。 
　　汪公使視察朝鮮後之政見汪公使已於上月二十八日午後回東 
 
 

Page 11

 
 
京朝日新聞記者特赴使署拜謁當蒙汪公使接見謂此次視察朝鮮因日韓合併之後朝鮮一切之外交權全歸本公使掌管故特往該地考察領事館及本國僑民之狀態別無重要政務目下領事館京城總領事係委馬廷亮主任馬氏在朝鮮已五六年其於朝鮮事情似尚明白其餘仁川𨥏山鎭南浦元山有四領事館現尚擬在新義州添設領事因該處與鴨綠江接近為最近之新市場也 
分類新聞 
政界 
[院司回護州縣之一斑杭州]  
　　合屬寗海縣張令浮征病民迭經該邑紳耆先後上控並呈諮議局公議質問而藩司詳復意存左袒日前復經該局三次呈請照例叅辦當奉中座批答謂察閱來牘大致於寗海縣張令正芬征糧一案認為私派加征而以藩司詳請酌記大過三次為處罰不當查前藩司原詳所稱州縣官私派加征之例係因諮議局來文有請宣示私派加征之處分等語故略舉例意以謂私派加征者固應參處示儆非謂張令即有私派加征之事實也至第二次詳復所稱有是事始有是罰張正芬於洋價改章電禀請示未准不即遵辦似與私派加征者尚屬有間故於委員查復後電飭台州府嚴行申斥督令改正一面將該令詳記大過三次等語條文係就原詳引伸其義並非自相矛盾復經本部院將此案交會議廳參事科會議僉以寗海張令如果實有私派加征情事自應照例參辦但私派加征必於其應征正額錢糧之外私有加派乃可坐以應得之咎今該縣係屬洋價問題緣各屬櫃收錢糧本按制錢計算每届開征由各州縣將洋價提示隨時漲落本無定則光緒三十一年經前部院奏明民間完納銀米折征雖論制錢而完納仍用銀元有照市價核算有照市價略減係照向章辦理至各屬所獲平餘先為學堂分別派提現提中飽案內又經酌量提解下餘之欵僅資辦公辦漕等語是各屬櫃收洋價之有出入相沿已久並經奏明有案今該縣於奉文改定洋價後電派請示意欲仍循舊貫即照清理財政調查條欵凡平餘盈餘均須於報告册內和盤托出以抵充公用原非私派加征即不得處以私派加征之罰惟因其於通飭之件不即遵行則是有違命令故先請記過三次並聲明如敢故違即行撤參是藩司對於張令不為寬縱來呈因洋價問題認為加征私派並引甲乙為盜為比例似未確當另文由諮議局收受鄔廷煕陳請書轉呈核辦一件所稱寗海縣張令於八月底止櫃價仍作九百五十文及省發告示至今尚未發貼各節是否屬實亟應澈究現在已將張令先行撤省應候札司再行撤查 
[西蘭兩縣抽收陋規之內容杭州]  
　　衢屬議員鄭永禧前以西安蘭溪二縣地方官違背議案巧立名目抽收船埠陋規意圖朦混呈請查辦禁革等情到院即經中座嚴飭金衢兩府分別查辦去後現據禀復謂此項船捐於光緒三十二年經前任孫令嫌其迹近陋規照章革除化私為公飭令衢屬各船戶每年認捐七元六成助郡師範常費四成留資本縣勸學所禀奉各憲核准迄今四年受助者恃為常欵大宗該議員指為差徭性質於從前任意勒收徒飽私囊者似應革除惟現已歸公名雖抽捐實與地方稅無異事關學欵應請循案收繳並擬改稱為衢州縣船戶認納蘭邑地方稅以符名實而維學務各情業奉中座核准即日箚行諮議局查照矣 
[審判廳用欵不敷之結果蕪湖]  
　　皖撫朱中丞刻批李升道禀建築蕪湖地方初級審判廳用欵不敷請續撥濟用禀云查此項審判廳建築不敷之欵係屬預算以外追加前准度支部九月三十日來電應照復定清理財政章程辦理查章程第二十二條遇有臨時特別重要支欵未經列入預算册或已列入預算册而收不足數不敷所出者由該省督撫會商臣部隨時奏明酌量籌辦等語據此則此項追加非由本部院會商度支部奏准後不能動支所請在地價遷費項下續撥濟用之處應從緩議仰新任皖南道遵照 
外交 
[咨請保護洋員游歷蕪湖]  
　　新署關道趙仲韜觀察刻准金陵關道徐咨略謂准江蘇交涉使轉送美領事所發洋文護照一紙譯悉署副領事官由南京乘津浦火車前往江蘇省北界及皖北游歷仍乘原車回寗等因當即由關另塡華文游歷護照一紙相應咨請貴關道飭屬一體照約保護 
[俄人抗延糧捐之交涉吉林]  
　　雙城糧業公所帮辦張涉亭以糧捐章程現奉省電更定所有華俄各商欠繳代扣之捐欵亟須分別提取查北站道勝火磨於七八月間在鐵道綫內收買大宗糧石自行代扣買主一成糧捐乃該俄商一味抗延迄今數月之久未見送交前來深恐日久該磨廠經理易人愈圖狡賴不認此項為代扣之捐致生枝節刻已禀請金守速派交際員前往提取以重稅務矣 
單界 
[密電嚴防革黨起事蕪湖]  
　　皖撫朱中丞刻由皖北行轅密電蕪湖關道略謂據上海道電據香港偵探報稱革黨黃鋤等致函劉奇山赴湘皖兩省暗約起事劉奇山等約不是到港面商請移飭嚴密查拿等語關道趙仲韜觀察奉電後以蕪湖大通為長江之衝會匪最易溷跡特移請南路巡防營統領偵探隊監督顧葆林叅戎速派偵探嚴密查拿外並分行警務公所及各府州縣一體嚴加防範矣 
[浙軍改簡參謀總辦之原因杭州]  
　　浙江督練公所參謀處有參贊全省軍政之機要謀略兩浙營務之設制會繁責重較他處為崇而陸軍二十一鎭業已成立水陸巡防相繼添編以故事務愈繁責任愈重現聞軍諮處電致該公所大旨以浙省軍政重要參謀處僅設帮辦一員不足以崇體制應即改為總辦（即一等參謀官）仍以現任幫辦丁慕韓升補（丁帮辦本山東二等參謀官）薪水公費照章支給以資辦公所有浙省軍政著即竭心整頓無負委任云 
[桂邊防務章程咨粵酌辦廣州]  
　　廣西龍州邊防地近越南防務重要經該撫責成龍提陸鎭辦理近日該撫特籌劃邊防章程辦法多條𢑥咨陸軍部考核現由部特鈔錄章程辦法轉咨粵督會同妥籌酌辦以重邊防 
[李水提分派兵輪防緝私運廣東]  
　　粵省李水提以近來私運充 
 
 

Page 12

 
 
斥蹤跡詭秘虎門蓮花山一帶為全省人口要衝且港汊紛歧欲期杜絕必須於此加意偵緝現特派廉貞江清兩輪互相關照認眞跟踪偵緝一在潭洲八塘一在虎門蓮花山一帶往來嚴密查緝以資杜絕并以匪徒乘間私運起卸必在附省沿河僻靜之區并飭江清隨時巡緝認眞兼顧以絕弊害 
[李統帶優待剪髪兵士湖北]  
　　陸軍二十九標一營前隊兵士李尚斌前因自由剪髪經該營何錫蕃管帶查覺當加禁閉一面咨請混成協黎統領開除軍籍以便處辦聞李襄鄰統帶以該兵志在維新未便懲處除令該兵仍服兵役外二十九日特將李放出並諭該兵此後益當振刷精神努力報國云 
學務 
[小學堂禀留名譽總理未准江寗]  
　　江督張制軍批督署模範小學堂堂長王述彭禀云據禀已悉查學部定章小學堂祗有堂長並無總理名目自應裁撤以節縻費學司有統轄全省學務之責豈能派為小學堂名譽總理所請碍難准行該堂長如因事務繁重所認功課鐘點太多應准每星期減去六小時分加於在堂敎員擔任按照鐘點給予月薪即從前總理夫馬費銀項下截留撥付毋庸添聘敎員仍多耗費仰寗學司轉飭遵照 
[宣城禀設簡易識字塾安慶]  
　　宣城縣俞令炳章現遵照籌備憲政第三屆期內應行事宜會紳集議籌欵分區設立簡易識字學塾一切規則均確遵部章辦理日前茲將籌辦成立情形詳禀撫台核示立案 
實業 
[周家口試行內河小輪河南]  
　　豫屬周家口地方為水陸鉅鎭其水道下為潁水以通淮河上為沙河以通京漢鐵路之郾城車站去歲曾經試行小輪商旅極稱便利惟夏日水漲儘可來往冬日水落諸多不便因以中止刻聞該埠紳商會議特造淺水小輪以便屆時均可行駛云 
[農會籌撥蕪湖米捐之結果安慶]  
　　皖省開辦農務總會應需常年經費無欵可籌經該會員董禀請省台擬籌撥蕪湖米捐局米釐以資應用當由朱中丞札飭財政公所會同米捐局核議覆稱蕪湖米捐專為籌餉賠欵而設該員所請礙難照准 
雜記 
[職商控命婦無頭無腦江寗]  
　　職商汪鍾以前代舒故道紹基墊買龍鈎翎管玉器洋伊妻狡賴一案懇求速批當奉督院批云查前次該職商並未親身來轅遞呈禀內又未載明籍貫照章不批茲據續禀前情仍未載明籍貫究竟何府何縣無從批飭況錢債細故例應禀由地方官清理何得來轅越控率請提府殊屬不合特斥不准 
[知縣攻籍紳孰虛孰實江寗]  
　　江督張制軍批金匱縣禀云據禀已悉如果鄒紳仁溥因解送偷竊磗石之犯經該縣飭保帶往認賠輙行擅責地保甚復咆哮公堂強將傳訊之家丁索回似此任性妄為殊屬藐玩惟紳士之家何以竟有親兵所稱喝令毆打究係何項人等至謂其包漕抗糧各節有無確據均應澈底查究現據鄒紳以該縣挾嫌誣陷等情具禀核與所敘情形不符案關官紳互訐孰實孰虛仰蘇提法司會同藩司卽飭常州府確切查明據實禀復察奪勿稍偏徇 
[游擊婦過陰騙財物湖北]  
　　江夏某游戎寄住漢陽門河街其繼夫人官氏年僅二八貌秀而驕於巫覡一道頗事研究往歲專以過陰騙人財物去冬與某軍門太夫人時相往來遂聲價十倍平等人家一律謝絕日前某協戎太太又因公子病重派親兵帶同官轎迎入公館過陰一夜次日敬送資洋四十元該氏當即璧還昨復備送衣料數件茶點數包始行收下並語人云以後如有大員迎接必須餽送牌匾云 
[禁烟員罰欵充津貼武昌]  
　　湖北禁烟總公所自坐辦以下各委員司事約共二十餘人近因百物奇昂月薪實不敷用而當此清理財政之秋諸事減裁實不敢以加薪為請惟查省外各牌照局土膏公棧之緝私罰欵一項向例以一半提賞一半解所充公其意蓋以鼓勵局棧之員司耳獨公所員司月薪不及棧局之優而事之繁難則過之提賞之例與外局棧不能一律殊屬向隅刻特聯禀坐辦黃叔庸觀察懇將各局棧解所之一半罰欵提作員司三節津貼以資獎賞並援籤捐局官錢局清丈局年終提欵酬勞之例現黃觀察已轉禀督帥核示矣 
清談 
[幸哉浙吏苦哉浙民]  
　　異哉浙撫之回護寗海令也。士紳一再控訴。諮議局一再質問。而增撫乃故若充耳不聞也者。以為見好屬員之地。 
　　寗海令於洋價改章電禀請示未准。自應確遵大吏之札文。而另定價値矣。今乃不即遵辦。則是明明私派加征也。乃增撫更以一念回護之故。而曰尚屬有間而曰必私行加派。乃可坐以應得之咎。而又援引平餘成例。借和盤托出之美名。避違章浮收之重罰。一若張令除記過撤任外。別無餘罪可科也者。嗚呼寗海令何幸而得增撫之回護也。吾知兩浙之官吏。必有頓首下風。而沐恩不置者。雖然浙吏何其幸。浙民何其苦。而浙之士紳。浙之諮議局。此後其又將何以為紐。 
雜錄 
[吉林漁業調查記]  
　　一興凱湖。吉林全省產魚之。盛莫如興凱湖。而烏蘇里江實與該湖相通。每年桃汛漲發時。湖魚爭吸新水游泳江中。順流而下。又貫入於旁通之穆稜撓力等河。逆流而上。一經立秋立即折回。沿岸漁戶橫河密樹木柵以相堵截。俗名謂擋亮子。據前年劃界所經。凡擋亮子者沿江由呢嗎口至撓力口中間一叚。有王立業安有財等十一戶。撓力溝有苑增徐景栢等十三戶。穆稜河有矯安傳克會等三戶。而伯力以上興凱湖以下七八百里中撹亮子者更不知凡幾。是年惟撓力溝王國本周萬盛兩家得魚最多。皆逾二十萬斤。其餘每家大約均在三萬觔之譜。各網戶所獲尚不止此。統計每年約在三百萬觔以外。此誠非常大利。其初皆銷於伯利雙城海參威。近年冬季漸有。運銷內地者。惜中國無漁業專門不解製造之法。春夏炎熱。得漁不善收藏。往往用飼犬豕。而江東俄人。當秋潮落後。專打達巴哈鹹晒魚乾。平時所得小魚。亦不棄擲。遵製罐頭。欲謀抵制。須招商集股延聘專門之學。講求製造。可以收回利權亦可以杜外人之窺伺也 
　　二牡丹江。沿牡丹江有大網戶四家。察爾巴楊清克斯科李勤字見磖子田廣順此在三姓界者至寗古。塔界惟丁家威子丁占義一家每網約需三四十人入秋起辦冬初下網。耗費不資。非獲魚二萬觔。不足工食。每年秋水暴漲。魚皆散逸。各網皆無所獲。此外又有小網二三十副。每網不過數人。四季不停。均於該管副都統衙門領票。大網一年五六十吊。小網三十五吊。統計大小網以常理論每年約獲數十萬觔。入市每百觔取銀四錢。歸山海稅。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[資政院旁聽錄]  
　　十一月二十七日第二十九次議事（續） 
　　吳賜齡有意見請登合發言略謂酌定公費須裁減用人而州縣公費亦不可不定且軍事費裁減太小陸軍須從鐵道上着手故本員意見宜多裁軍事浮費以補鐵道之用議長宣告休息吳緯炳言前日方議員提議南漕改折事已經稅法股報告否議長言業已報告籍忠寅登台報告分科審查之大旨一全國歲入應由李議員文煕詳細報告二全國歲出（甲）財政經費亦請李議員詳細報告（乙）行政經費請陳議員樹楷（丙）預備金（各省多寡不等）（丁）辦理公債費（應由各省酌定未經審查）（戊）各省自治經費等李文煕登台先報告歲入謂審查時大概以前二年度支部之成案及清理財政官之報告為根據而增減之歲入酌分田賦鹽稅釐捐雜項等及各省貯存欵項江西四川江寗直𨽻等省此項存欵除提出若干萬為各該省彌補虧空外皆歸入　入科又謂現在財政方擬統一外務部存欵亦應歸入度支部貯存金總數共有二十餘萬金擬俟明春作為預備金邵羲問貯存既如此之多何以不歸入歲入本額而須俟明春作為預備金章宗元答因此項乃依據宣統元年之報告現在未到二年年底尚難逆料其存欵之有無如此確數故須俟明年春間作為預備金邵羲對於存欵有質問度部特派員答稱宣統二年之報告册直隸尚未送到李文煕請將貯存欵應如何辦理之處共同討論謂本員意見則應將此項歸入度支部作為歲入而不能由各該省自由取用王璟芳請議長將預算案報告之次序宣告一遍免致紛亂邵羲方還互有辯論林炳章謂國庫統一案議决後則此節自容易通過故國庫章程案須從速會議王璟芳謂國庫統一後則無論各省存欵外部存欵皆為國庫之欵而此層自易通過外部特派員謂外部存欵係美國賠欵項下應辦游美學務處之欵故不能移作別用籍忠寅謂外部大臣曾言國庫統一後外部如存金即可歸入國庫林炳章謂外部既與美國立有合同每年派學生前往則國庫統一後此項二百餘萬之貯存金即使歸入國庫則預算案內仍可將此項出欵列入必不至因歸入國庫而此項出欵卽無着落也王璟芳謂萬無一宗欵項袛能作一種用處之理存欵歸入國庫則游美學務處之經費仍可支自國庫邵羲謂既辦預算即不能將存貯金藏諸外部而不歸於歲入章宗元謂此中五十餘萬既與美國立約作為派生之用則本員意見可以存之外部特派員謂歸入國庫則可移作他用則不可故此項存欵可以歸入國庫存貯牟琳羅傑謂貴特派員未明預算之原則既辦預算則無論何種存欵皆當歸入度支部作為歲入邵羲主張將存貯金二十餘萬俱作為預備金以補歲入之不足易宗夔謂此說甚是但邵議員所主張極難做到章宗元王璟芳謂此項存欵難保其十分確實故現在不能作為全國預備金萬一將此欵加諸歲入而明年無欵可取異常危險文龢謂王議員說本員極表同情因本員為江西人而鑒諸往事江西確曾有名為存銀若干而實在無銀之現象籍忠寅忽討論請將報告書付表决議長宣告表决報告書全體贊成牟琳籍忠寅等謂增加歲入應請度支部負責任度部特派員謂可以辦到本部自當籌辦議長命將此層付表决多數贊成陳樹楷報告行政經費報告畢時已六時三十分遂宣告散會 
本埠新聞 
[南市請减房租之結果若是]  
　　上海縣田大令出示曉諭云案奉道憲札據上海城廂內外及法租界全體商民沈旭初等以南市商業官紳屢欲振興而未見盛旺惟房租日增月加較之五年前頓加二倍者有之若不環求普减商民何以圖存求恩准一體勸减救目前之商困振以後之市面等情除照會分行外飭即妥為商勸等因奉此查此案先經會同總工程局紳董商會紳董研究南市今昔情形秉公核議均謂南市十六鋪一帶從前冷落蕭條自開闢馬路商業逐漸發達近來增闢城門建築城內馬路交通更形利便𢋨市𤍽鬧較之五年十年前繁盛懸殊今主减房租者不日租錢年加一年即日生意日清一日果其如是為房東者自宜體恤减讓相與維持但市面發達以近五年最為進步各戶房租有自租住迄今歷五年十年而並未加租者此等租戶市面發達既不加增現若概行請减夫豈平允且就街市而論繁鬧猶昔而謂生意清淡者因銀根加緊營業縮小之故此係本年特別之因如合全局與五年十年前相較想不致今不如昔也今各租戶不察原委概請减租若不分晰條理明定辦法則置產放租同係營業性質彼房東何肯應允雖租戶日言求减恐亦難得效果公同妥議擬具章程五條通禀各大憲鑒核茲奉道憲傳諭照擬呈章程示諭房主租戶一體遵照等因合行出示曉諭為此示仰城廂內外各房主暨租戶人等一體知悉自示之後務各按照後開章程分別由租戶自邀中保向房東情商酌减毋再徒事紛擾其各遵照計抄章程五條一南市市面發達以近五年為最今因生意較清議减房租亦以五年內曾經加租不加租為區別一南市租屋向係由房客央中保向房東言定立約如有增减房租亦應由中保向房東情商不得結合團體情同要挾一五年內之租屋照原額房東已向房客加過租金者應向房東商情酌減一房客租住在近五年內並未加租不得請減一房客如嫌租金昂貴不願租住儘可自行搬遷倘房東體恤減租者聽 
[浙路代表致上海維持會電]  
　　浙路維持會公鑒院江入告且議决裁部路局昨呈察院允代奏歌 
[拿獲亂倫逆倫之流氓]  
　　著名流氓顧生泉向在潭子灣一帶魚肉鄉愚搶奪財物無惡不作自該處開辦巡警後始稍歛迹然素與叔母顧江氏通姦上月念九晚竟將其叔顧阿華戳斃案發逃逸前日由閘北四路四區巡長王蘭生偵知該犯匿居徐家匯當即帶同巡士周心運前往將該犯緝獲寄押靜安寺捕房昨解公共公堂請為訊究經孫慶讞會同美副領事海君略訊一過判交巡警局來差帶回以便移歸寶山縣訊辦 
 
 

Page 19

 
 
[報關行起火可疑]  
　　前晚九點餘鐘滬南十六鋪合興里第十號門牌同昌隆報關行失愼延燒隣居永和泰台州棧及天津人某姓等住家共燬石庫門房屋十餘橦其同居之沈子𨜮家六歲男孩和尚不及逃出竟致焚斃嗣由巡士將行主陳立甫司帳夏良臣行夥劉吉臣等拘至工程局既又派出偵探查知陳保有火險銀八百兩並暗保泰記名下銀一千兩起火之先夏良臣身穿操衣手持洋槍在行內開放轟然一聲火即暴發霎時已不可收拾且該行並無重價之物情甚可疑昨由湯裁判提訊時被災衆隣永和泰棧主陶煥雲程裕和茶棧主楊尚庭及與同昌隆同居之徐王氏吳戴氏等均呈遞公禀聲稱目擊陳於未經起火之先令其學徒搬携鋪蓋物件出外後即火起當時夏在門內狂吹警笛並不聲喊以致衆隣倉卒無可施救求請嚴辦訊據陳供與夏等三人合股開張確保火險銀八百兩是夜之火突然而起不知何來求恩明鑒詰其預搬什物一層則狡不承認質之夏劉二人亦俱推諉判一併拘留候飭探查明起火實情並傳學徒到案再行訊究衆隣命暫退去 
[查明東西南三區戶口]  
　　上海縣田大令前經照會自治公所將地方人民戶口詳細調查造册呈報以憑轉詳憲核茲由該所知照警務處派令巡員巡長調查明晰所有本年東西南三區境內戶口實數分列如下東區境六千三百四十一戶三萬三千四百四十五口西區境三千七百二十五戶一萬七千四百六十二口南區境五千五百八十一戶七千零七十一口 
[虎兕出柙之貽害]  
　　著名賭棍曹林林綽號長脚林林與瞿龍龍等在虹口胡家木橋聚衆開賭欺侮鄉愚聲勢頗大前經梁前道訪悉密飭偵探拿獲發縣收押在案茲曹保出未久復試故技經該處圖董王增禧禀知滬道劉觀察昨奉批云曹林林甫經保釋據該縣呈報在案今來禀所稱仍敢串黨設局誘賭欺弄鄉愚是否屬實仰上海縣立予訪查並將單開各棍徒一併查究具報抄單并發 
[禀請移提要證]  
　　已閉信義銀行與鎭江造紙公司涉訟一案茲經本縣田大令查得此案尚有要證林竹修匿跡湖北非林到案不能定斷業已禀奉滬道劉觀察移請江漢關道將林提解到滬歸案訊辦 
城內 
[拐匪解回]  
　　男女拐匪林義銘楊張氏近由滬上誘拐男孩張雲波女孩楊阿竹販至汕頭圖賣被該處巡警局查獲派差押解到滬即赴道署投文奉劉觀察諭令上海縣田大令將兩匪分別收押聽候訊究男女兩孩交差看管候示 
[冒族奪產]  
　　浦東人江勝全昨至上海縣署禀稱有杜阿毛改名江阿毛冒充同族圖奪房產業已朦控浦東總巡局將小的之父江雲山覊押日久求請提歸憲案訊究田大令諭飭補詞候訊 
[注重敎化]  
　　前晚七時地方公益研究會開第五年第二期常曾請袁帥　演講大致謂公德私德相輔而行欲養成個人私德宜從敎化上着想以保廉恥而資觀感等語聽者稱善至九時散會 
[縣批三則]  
　　底奇峯禀批該商之妻楊氏如送回之後復有私出情事固屬有虧婦道應由該商自行管束毋庸輒請離異筆據發還顧張氏禀批該氏如果將房遷交陸棟釗收管着令出具收管房屋為憑據呈候將繳案洋元當堂給領原差如有索扣情事並予隨堂訊究陳子文禀批陳文元如有搬取衣飾情事何以前次庭訊並不供明情詞閃爍支離斷難憑信惟既挈女役訊候飭原差傳齊訊斷 
南市 
[航船傾覆]  
　　昨日午前有一徐里橋航船由鄉間裝運皮毛油骨等貨行駛來滬至浦南白蓮涇地方被某小輪馳過衝覆貨物盡付東流尚有搭客兩人亦不知下落該船戶屠香泉當即報明總工程局立派水巡船前往查察 
[私佔公路]  
　　自治公所路政處查得本城老北門內九舖西馬橋地方李阿大家私結竹色佔及公路當即傳諭該地甲着卽停工並將李帶局詰問以憑酌罰 
閘北 
[拐賣姪女]  
　　孫成龍至四路分局控稱前領張學貴之女為養媳日前被學貴之弟學成拐去價賣於英大馬路某粵人家得洋五十元稱為追究前晚經黃正巡官飭提張學成到案推諉不認喝責四百板始行供招判押候再訊 
[巡警總局批詞]  
　　商人蔡孝順禀批查閘北清潔事宜現諭陳賢慶接充定有取締規則是否草率違章及辦理不善等情本局查察甚嚴毋庸該商干預何得平空以加繳捐欵為詞輒思攘奪不准特斥商民何僧大禀批此案既據禀稱業經該友何倪二人調停允洽李元章亦無一言何至另生枝節來禀係屬一面之詞並無確實憑証所請備案應不准行 
英租界 
[經理交保]  
　　比商華比銀行控駐滬裕穌官錢分局經理解理庵不付票欵一案昨晨由解延律師梅吉言到廨代表候質判解交保候訂期會訊 
[假票騙洋]  
　　老婦楊徐氏前日因持假票至雲龍紗廠內騙取工洋當被查明嗚捕將氏拘送公廨昨日提訊據供票係錢惠峯所給囑往領取不知是假判押候補傳人証再訊 
[撞傷行人]  
　　塌車夫王阿德談阿池施函堂張和尚拖車不愼將行人陸采根據倒　傷由捕一併拘入捕房昨解公堂訊明判合繳洋十元內提四元二角半為醫費其餘貼補原告為工資並再各押三天 
[違章罰洋]  
　　陸阿六出售無照牛奶被工部局衛生處醫生查見以其違章昨將陸傳至公堂請究判罰洋二十元充公 
[大殺酒風]  
　　郁阿星無端將妻周氏毆打昨由包探將郁解送公堂訊究中西官以　不應酗酒毆妻着押五天以儆 
[勢𦦨熏天]  
　　近有自稱英美公司用人之童沂鄉姚才生在湖州滋事稱烏程縣提案訊押六天昨派差役將二人押解來滬送轉公堂發落中西官着各具安分結存查並　交保開釋 
[糞夫串竊]  
　　上海紗廠控糞夫陳高沂　有才串竊筒管消贓於施德煥昨由包探將三人拘解公堂訊明判姜陳各枷七天發講廠門前示衆施罰洋二十元充公如無力　洋改押三禮拜 
[押候𢎨贓]  
　　劉奎生竊取顧榮福値洋　十二元之衣物由探查獲昨解公堂訊明判押候吊齊贓物再訊 
[衣荘失愼]  
　　前晚四句餘鐘福建路一百三十一號門牌生泰衣荘內起火共燬樓面三間捕房恐有保險縱火情事昨飭探目　寶榮與九號西探同往查勘 
[懲辦流氓]  
　　流氓蓋學春朱阿二張小毛因在虹口串搶倪仲華洋二十八元十角　將倪之門牙打落昨由包探將三人一併拘解公堂經德襄讞會同美郭副領事研訊　實判各先枷三天再押西牢半年期滿均　出租界 
[夜行被拘]  
　　無賴土福江吳慶　陳關楊前日夜半同在馬路行走由捕查見向詰來吾一併拘入捕房昨解公堂請究中西官以王等深夜在途决非安分良民着谷押一禮拜示儆 
 
 

Page 20

 
 
[拾獲珍珠]  
　　夏長如拾取楊友生遺失珍珠一串典洋三十元被楊偵悉報知捕房昨派包探將夏拘解公堂訊明着押一禮拜 
[瘋子胡鬧]  
　　吳植初因串瘋病在馬路上胡鬧由捕查見恐肇事端當將吳帶入捕房昨送公堂請訊據供在老沙遜洋行内營業餘語含糊判候派差伴至該洋行詢明再核 
[追交當本]  
　　顧雲卿竊取綺盛綢荘內値洋七百餘元之素綢四十八疋昨由包探將顧拘解公堂請究顧供所竊之綢已典洋二百九十餘元判押限一禮拜交出當本准予從寬發落 
美租界 
[曾否阻撓]  
　　前晚有潘金生朱慶雲二人在寶善街趁搭某號電車至外大橋忽與賣票人大起衝突互扯至該公司與經理某西人買辦陸仲良同赴捕房陸控被潘阻撓行車等情捕頭諭候飭探查明再核 
[不應剝衣]  
　　施子堂因欠徐榮林借欵昨日在徐遇見被徐剝去大衣一襲施報捕房捕頭允為查究 
[婢女潛逃]  
　　住居北四川路之鄭惠生昨至捕房報稱婢女東彩年十七歲於前晚潛逃無蹤請為查緝捕頭准之 
[尋獲車輛]  
　　王如堂前失脚踏車一輛昨見小孩張阿根乘坐在途行駛因即鳴捕拘送捕房捕頭以張年幼無知斥釋免究脚踏車給王具領 
[女婿無禮]  
　　百老匯路八百四十九號高王氏昨投捕房控被女婿陳阿坤毆傷頭面捕頭命赴公堂控訴 
[誘匿小孩]  
　　、曹九如昨至捕房報稱同居劉王氏之子阿春年十三歲被拐匪陳恒誘匿請究捕頭諭曹自行扭案控告� 
法租界 
[誘良為娼]  
　　向為妓　之蘇婦浦王氏現住寶裕里前日送浦東陸家巷女子陳阿二至廨控稱被陳竊去金壓髪金戒指等物請為追究陳女供在絲廠做工前日至浦王氏家借宿被氏送往六馬路妓院內勸令為娼所有金飾係氏給我穿帶後因乏錢囑往　當並非私竊聶司馬以氏所控不實姑寬判罰洋十元充公陳女　　浦東巡警局傳諭家屬具領 
[失於敎養]  
　　小孩胡阿慶年十四歲前日偷竊陳阿福家水烟袋等物當被獲住送　訊究聶司馬姑念其未成丁從寬開釋贓物失主領回 
[怗惡不悛]  
　　過犯王品鶴即鴨鴨近又串同李阿桂行竊某姓家衣物被探偵悉一併拘送公堂請辦聶司馬以王怙惡不改判枷一月押六月期滿逐出租界李訊無干涉從寬開釋 
[改悔已遲]  
　　流氓張永郞前與小江北　向某甲拆梢茲由包探遇見拘入捕房轉辦公堂請辦張供曾分洋五元業已改過不敢為非判枷號一月示衆期滿再押二月 
[小工行竊]  
　　小工王明貴在碼頭工作竊隙竊取綿花一大包被巡丁查知送捕解廨訊究判枷號一月發往碼頭示衆期滿再押一月逐出租界 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[浙路代表朱福詵等呈復郵傳部文（續）]  
　　尚有章程所規定而未蒙大照提及者章程第四條至遲不逾二十四個月倘撥付不全章程卽日作廢計三十二年二月初四日起連閏今已三十六個月該局撥付不全大部謂為共守章程否抑章程應浙路獨守而該局可不必共守乎且上年十一月為章程二十四個月届限兩公司已以至少七百五十萬兩之領結由滬杭甬路局呈送該局如共守章程何以不撥欵該局不撥欵而亦不將領結退回尚自謂能守章程則於撥付不全章程即日作廢之文已正式默許此確廢之據五章程第十二條誠載明該路工派用專門人員蘇之滬嘉浙之杭嘉訂章程時已鋪軌行車專門無所用也杭甬之百數十里浙路先具有草圖該專門之總工程司何以任事兩年一預算表及平面剖面圖迭催罔應福來斯者橋工工程司亦專門也無望其能勝錢塘江橋之艱鉅江邊造一木碼頭甫成即隨潮漂沒股東以浙路雇此無價値之英工程司大譁此確廢之據六其勘測錢塘江橋工竟南北易向勘至湖墅之拱宸橋為言官所劾蒙大部派員查覆屬實該局尚奉為專門而置公司之請撤退於不答委員所查覆或未可恃大部且據以奏覆豈亦不可恃乎此確廢之據七章程第三條滬杭甬路事英公司毫不干涉第十二條滬杭甬鐵路建造工程之時以及一切管理之權全歸江浙兩公司則即撥欵如數如期英公司亦不應過問請大部飭該局將此條文為兩公司明白解釋此確廢之據八代表等已言借欵合同非浙路所應預聞矣今大照既謂章程由合同而生代表等請舍章程而言合同或亦外務部所樂聞乎合同第十三欵將債票售得之欵照數交付中國國家何以此欵僅交付匯豐銀行而不聽提撥何得謂之交付中國國家此確廢之據九合同第十四欵一則曰聽候郵傳部或其所派之人提用再則曰聽候為鐵路事提用今大照云英公司停不發欵是已不聽大部提用為鐵路事提用而大部既無權提欵中國國家方視人民為元氣當亦不肯強人民以承認此確廢之據十合同第十七欵載明此鐵路建造之權以及一切管理之權全歸中國國家辦理此為章程第二條及第十三條之所本有欵且不得干預該局乃謂無欵反得干預乎英公司妄聽該總工程司率請英使與外務部交涉是即背合同而干預此確廢之據十一本月初七日沈侍郞面告代表等本年京張鐵路行開車禮時英公使朱爾典謂滬杭甬合同已失效力敝國不願中國國家壓制人民使人民反對政府此言甚為正大查京張行禮在五月間該局漠然置之豈謂大部之用心不及英使之得體此確廢之據十二抑代表等尤有說焉前外務部侍郞汪大爕刊有蘇杭甬路案說帖言三十三年七月中英公司代表熙禮爾送蘇杭甬路借欵底稿於外務部借欵造路分為兩事無督辦無查帳無工竣後英工程司管理計其時津浦尚未定約大可援以為例時該局長在外務部何以抺煞底稿反比津浦三者皆備以定約該局不知有此件而會同簽字則為溺職如知有此件而會同簽字則為賣路至今日借欵造路仍併一談如此辦法外交安得不為難廢章程則已矣否則代表等吾舌猶存此又確廢之一大據也以上各節皆公司敬謹遵守大部與外務部奏定之章程迭次呈明在案顧大部有答者有未答者幾疑章程已取消矣今辱大部重提章程事關奏定何等鄭重該局種種違背理合逐條駁復務懇嚴飭鐵路局其與兩公司共守章程也急應切實商廢藉免借新以藝舊借無本之息輸無欵之耗該局如不能與兩公司共守章程也浙路仍當敬謹遵守章程即於代表中留其半待罪推其半南旋照章撤局退英工程司預備繳還所領不全之欵所有此項借欵極大之虧耗應歸該局長梁士詒個人担任代表等始箝口結舌而退否則人民承認非所甘累朝廷承認人民尤非所甘該局其無以章程無可廢為得計也查該局長以外務部丞參特調大部或借或存均出一手解鈴繫鈴江浙人未能易詛咒而歌誦也唯該局長圖之所有存欵逾期章程作廢緣由理合遵守章程覆呈大部尅期明白復示施行須至咨呈者 
小說 
[軍情小說湘纍怨（四）]  
　　最可笑的。是今那班新軍裡頭的將校都是用那班留學日本的士官畢業生。但是在東西洋留學畢業的人。大半都是主張革命宗旨的。政府裡頭雖然勉強用著他們。却又首鼠兩端。狐疑不决。深恐他們要創起革命風潮來。那可不是頑的。其實據着在下做書的意見想起來。不論專制革命總要有了這般的程度方才辦得到這樣的事情。政府裡頭的人不必問百姓的革命不革命。只要竭力組織成政府完全的資格。自然的百姓。就起不來革命的風潮。民黨裡頭的人。也不必問政府的專制不專制。只要竭力栽培成國民偉大的精神。自然的政府就行不來。專制的壓力以前法國的大革命。就是民黨的程度優於君黨。人人一力個個一心也不知流了許多英雄的熱血殺了許多志士的頭顱方才組織成如今的民主。政體。俄國的革命風潮。雖然利害。却究竟百姓的程度。不及王黨中人。不能　夠舉國一心。固結團體。只靠著那幾個少數的革命黨人。想要做出這般掀天揭地的風潮。倒海吞江的事業。那𥚃中什麽用。所以如今的這般世界政府中人也用不著嚴防革命。只要有了完全政府的資格便可以消弭革命的狂瀾。民黨中人也用不着痛恨專制。只要有了偉大國民的精神。便可以抵制專制的苛政果然那些政府裡頭的人。和那些封疆大吏牧令長官。一個個都能夠痌癏在抱焚溺如親。憂民之民樂民之樂全國之內沒有一個凍餒的黎民。沒有一個失敎的子弟。那些百姓一個個安居樂業。飽食煖衣到了那個時候。你就是砍了他的腦袋叫他革 
 
 

Page 27

 
 
命他也不肯的了。我們中國近年以來。各方各省都是飢荒洊至。民變迭乘。好好的安分良民。每每為著飢寒無告。流為盜賊。追原禍始。究竟是那個呌他為盜的呢。不消說過這都是官吏的不是了我們中國的人當他沒有做官的時候還有一些兒平旦之氣在腔子裡頭及至一做了官。登時就有無數富貴爵祿的慾念。潮上心來早把那一些兒平旦之氣。不知赶到那裡去了。所以我們中國的大局大半都　是壞在這班貪官污吏的手中。看官們不信只。我們中國。歷年以來許多亂子許多失敗那一件那一椿不。是官吏鬧出來的事情。 
國外新聞 
[波斯外務部大臣之新政見]  
　　初四日倫敦電云據德黑蘭電稱波斯新任外務部大臣已請國會准由帝國銀行借欵提出托滿斯（波斯幣名）一百五十兆枚充維持治安經費並稱瑞典政府已允波斯之請派員代為整頓憲兵隊 
[英國帝國大會開議期]  
　　初四日倫敦電云帝國大會定期西五月二十二號舉行 
[南滿洲鐵路借欵發行]  
　　初四日東京電云南滿洲鐵路借欵日洋六千萬圓已於昨日下午在倫敦發行以四釐半起息每百實收日洋九十八購者甚為踴躍 
[美日交惡之發端]  
　　大阪日報載二十七日舊金山電云據小呂宋消息該處疑忌日人已達極點近某處旱船塢忽然沿沒政府疑係日人所為派員搜查日本某商行及住宅多家致屋中寓者多為忿怒云神戶日報載二十五日大連電稱大連美國副領事韋廉生君於星期五日往游水產會社魚市場忽為日本中國魚販數人洶毆致於頭部頸部受傷現由韋廉生君報告駐日美國大使及美國國務部向日政府交涉（以上譯字林報） 
[日本大風雪近聞]  
　　初四日東京電云自初二日以來日本東北部各處俱遭大風雪其最深者約六尺有奇火車交通均為艱滯。 
[日本新年之禮節]  
　　初四日東京電云新年開辦政務之禮已在內閣會議處舉行日皇曾親臨觀禮既而內閣卽開會議討論各要政日皇定期初五日正午在宮開新年大宴皇族及外國各使臣朝內各大臣受邀者約千餘人（以上譯泰晤士報） 
[譭謗巴拉瑪運河案註銷]  
　　初四日鈕約電云美國高等裁判所已將控告鈕約世界報譭謗巴拉瑪運河工程一案注銷其譭謗之言關繫大員之戚屬由檢事長受政府之命辦理此案云 
[美國火車遇盜]  
　　初四日鈕約電云有火車一輛由芝加哥開往舊金山行至宇太之哇格丹附近為盜襲擊殺斃火車員二人刦去金洋二千五百元 
[各國紛赴南極探覔新地]  
　　初四日栢林電云德國已組織南極探險隊由巴伐利亞攝政王為保護員普魯士漢里區親王為名譽會長該隊將於西四月間出發其經費已籌定大半按鈕約富商現亦豫備資助南極探險隊該隊共有青年二十五人由巴脫萊脫君率領前往 
[俄德協謀波斯近訊]  
　　初四日柏林電云據俄政府宣稱俄德兩國仍在協商波斯問題其議决各節或以交換公文為憑或即締結德俄特別條約云 
[駐日德使辭職先聲]  
　　初四日柏林電云據德國某報載稱現任德國駐日大使因身體不健擬俟德國皇太子游歷東京後即解綬歸田 
[偽造支票之重罪]  
　　初四日香港電云英人約翰葛雷脫在港素有不端之名近為人控諸香港高等裁判所因曾偽作滙豐銀行支票洋八百七十五元及使用由勞白脫君處竊得之支票洋二百六十元經裁判員訊實罪狀處以監禁七年之罪（以上譯文匯報） 
來函 
[中國公立醫院第十二次捐欵誌謝]  
　　朱舜周君經收錢江會館緒綸公所各助大洋二百五十元盛經公所助洋一百五十元旅滬寗波同鄉會謝蓮卿君經收恆昌祥機總廠捐助規元一百兩施嵋青昔經收徐會順君助洋五十元錢庠元君助洋五元陸金生君助洋二元轉運公所陳彥清君經收和昌成祥記恆記恆義公東順記同發公怡順昌益順盛新昌泰公記瑞記輝記招商渝南榮記德發源廬陽公太古昌怡和餘榮記天泰成長源泰利泰昌北恆茂祥發源和記源榮源　立昌泰永昌泰恆祥同正祥同裕新恆悅來公司仁昌太古渝公昌泰信和泰福新公聚興公厚記益順恆祥泰恆大豐永天泰亨新順昌太古新共四十五戶各助洋五元信昌隆助洋三十七元同和公助洋三十八元梁東海君陳彥清君各助洋五十元沈仲禮君經收姚寳昌乾坤和怡順亮泰成裕永其祥五康元發葉源泰沈有蓉顧錫記張佐記何家記范少甫八行堂史邵達甫沈敦如共十七戶各助洋一元舒顯楊張榮記史趾麟福興永生瑞陳生林黃錫山陳寶康陸海松竺寳福瑞主林記裘乾豐密萬泰隆謝衒義貽榖堂羅方記共十六戶各助洋二元杳景周肺洋四元蘇福生葉祥安張子善周坤元共四戶各助洋五元唐錫記助洋十元林黛玉助洋十五元朱永全君肺洋二十元竺鏡君助洋二十五元張承裕堂助小洋二百角張慶增祝謝寄父壽助小洋一百角除掣給收照外合亟登報以揚仁風 
[寶山清丈局來函]  
　　閱貴報本月初二日本埠新聞攔內載么二妓院妓女蘇雲台控告狎客潘志馨等無端行兇攫取金鐲等情旋經公堂訊究據潘供在寶山丈量局為丈量生由陳鳳翔邀往蘇妓處打茶圍因該妓令陳碰和不允以致爭執並不行兇等情問官諭候提陳到案再核云云查敝局丈生並無潘志馨其人特此聲明祈登貴報為荷 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
