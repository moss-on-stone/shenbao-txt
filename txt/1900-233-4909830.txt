# 1900 - 233 - 4909830

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印大字本讀史方輿紀要天下郡國利病書告成] [  圖書集成局代啓]  
　　顧景范先生祖禹讀史方輿紀要後附輿地總圖顧亭林先生炎武天下郡國利病書二林齋主人藏有精抄稿本倩本局用大號新字排印廣延名宿悉心校讐二書業已告成用上等潔白連泗紙印釘裝成六十本外加据木箱每部售洋十二元海内有志之士欲講求經濟學問者則此二書不可不備并請認明封面後有二林齋校本庶不悞購仍存上海文瑞樓蘇州綠陰堂蕪湖河南文苑山房諸君就近選購可也此佈 
[務實説]  
　　今之天下一戰國之天下也閒嘗縱觀大勢弱固莫中國若矣然初不料弱之至於斯也蓋向之所謂弱者不過任外人奪我屬藩據我邊地而京師未嘗受困宮寢未嘗震驚是雖弱猶足以圖存不料拳匪事起政府昏庸致動外人公憤相持兩月之久京城卒爲所破雖西人有並不瓜分中國之言而一局殘棋終究不堪收拾卽使日後和議有成而經此敗壞之餘國庫空虚民財困乏必至事事受人節制恐中國之弱尚未有艾也回溯中東交戰之後説者每謂中國雖已痛深創鉅然苟能克日振拔則二十年後尚堪轉弱爲强乃不謂政府非但不思振作且更昏庸如此行爲不弱何待夫治國如治病然人有病必求對病之藥療之否則補瀉亂投人鮮有不因之而斃者弱者中國之病也不明其致弱之由而妄議富强其弱恐因之日甚一日弱何以致或謂因兵力之不厚也器械之不精也海軍之不設也此數者誠足爲中國病然中國病根則究不在此中國向設緑營兵六十萬後因疲苶無用改爲練軍滿洲駐防兵亦不减於此數兵力誠不可謂不厚加以軍火日益精美昔之購自海外者今且設局鑄造可知中國不患無精兵利器患在有而不能用耳竊意欲救中國之弱宜先正中國人之心人心至今日敗壞極矣仕途之心術壞則蒙蔽之習成士庶之心術壞則夤緣之風盛上下相蒙釀成一虚僞之局兼之康梁餘孽煽惑多方妄稱保國保皇實則圖爲不軌至於此次北省拳匪之亂不過借邪術以愚人究之并邪術而亦爲虚託乃初則鄉愚信之繼則士夫信之久且政府視爲神奇雖至潰敗决裂而依然如夢未醒時局如此尚何言哉尤可笑者聨軍入京之後已得確實電音而滬上猶喧傳聨軍爲華軍所敗傷亡殆盡有爲之辨者則張目裂眦指爲奸人此其忠君愛國之心非不可敬其如虚僞之氣太甚致不識時務不知輕重不明進退不顧爲識者所笑何竊意中國之人苟能幡然一變盡戒虚浮處處處實則外人非但不敢以干戈從事且必肅然起敬謂爲奮發有爲更奚必求器械这精兵力之厚始足以固國本而懾强鄰哉變之奈何曰多設學塾以教之俾各有實在學問則虚浮之氣自除再使游歴外洋以長見識於是不經之語自不出諸口不經之事自水敢妄爲矣久而久之盡中國之人皆能　浮崇實庶傾軋蒙蔽之習夤緣奔競之風一掃而空至此而中國猶不能轉弱爲强吾不信也若諉之於兵力之不厚器械之不精是求其末而未求其本有何益哉有何益哉縱筆及此質諸當世有志之士能不以鄙言爲河漢否 
[上諭恭錄]  
　　七月初七日奉上諭江西按察使陳澤霖著加恩賞給二品頂戴欽此初九日奉上諭御史陳璧奏戰局旣開宜速籌糧食一摺著劉坤一於清江一帶設立轉運局委派前福建興泉永道惲祖祁督辦將各處糧食妥籌採買由内地水陸分運到京以資接濟所需脚費准其作正開銷山東山西陜西河南等省並著各該撫派員設局採運其東南各省應行運京軍火器械並著隨時妥速起運應如何設立分局之處卽著該撫督同派出各員妥爲辦理毋稍延悞如惲祖祁未回江蘇其清江總局著劉坤一遴委廉幹之員赶緊䟎辦至所稱沿江沿海販米出洋及粤省准販土米五十萬石出洋亟應一併禁止之處著沿江沿海各督撫及廣東巡撫德壽一體嚴禁毋稍寛縱將此由六百里諭令知之欽此 
[黑軍敗耗]  
　　前日聖彼得羅堡來電云華歴七月三十日俄國統將來能根夫氏督率所部大軍一萬名在黑龍江省齊齊哈爾城迤北數十里之墨涇地方與黑龍江將軍壽軍帥部下之兵鏖戰竟日華兵敗績而奔俄軍死傷無幾 
[德電譯登]  
　　華歴七月三十日柏林來電云本日德皇電賀駐京使署中人平安無恙并賜正參贊第四紅鷹寳星諭以李傅相如欲議和不能應允因傅相無所權力也 
[日兵赴厦]  
　　昨日厦門來電云華歴本月初一日卽西歴侂月二十五號有日本兵一百名奉調至厦小憩租界中旋卽取道入同安城翌日又由某輪船載到日本兵一百五十名在租界附近馬頭登岸未幾亦入城駐紥至其因何至此則外人皆不得而知惟見海濱所泊日本兵船亦甚躍躍欲試云 
[英國購船]  
　　香港循環日報云近日英國海軍部向某製造廠購得滅水雷滅船一號長英度三百三十三尺廣二十尺半深十三尺每一點鐘時可行三十四五海里折以咪數約三十九咪有奇較之火庫駛行其遲速不相上下誠利器也 
[俄備軍醫]  
　　香港循環日報云俄京紅十字會中人現已准備行營醫院中置醫牀二百具運赴澳爹沙埠以便轉運至中國軍前聽用 
[星使受驚]  
　　南洋新加坡叻報登德京來信云某日中國駐德大臣呂鏡宇星使幾被德國莠民所窘幸德政府竭力保護得慶平安蓋若輩因德使在京被戕以致動此義憤也 
[撫慰使臣]  
　　南洋新加坡叻報登仁川友人來信云韓民聞中國拳匪滋事皆有躍躍欲試情形寓韓各西人甚爲惶懼日來日本人在租界内派兵防護俄國兵艦更接踵而來是以疑慮更深幾至寢不安枕某日韓王召見駐韓各使臣慰之曰外間謡言不足憑信敝國必無意外之事爾等儘可高枕無憂至于財産身家自當力爲保護云 
[記西摩氏告上海道余觀察語]  
　　英國水師提督西摩氏電調印度兵來滬保衛租界商民此已紀諸前報者也兹閲香港循環日報登有華歴七月十七日上海關道余晉珊觀察在英總領事署與西摩氏會商西摩氏歴告以故 
 
 

Page 2

 
 
曰一此事早經議定兵已由香港動身二此等大事兩國大員商定後除非有新出緊要大故今無故忽欲更改實屬不合三今並無新出要故四上海各西商以時事日非心中不無驚恐故請調兵一萬來守上海五本提督祗調兵三千以應之顯見是保護之兵非攻擊之兵也六此三千兵調至上海已足令匪人生畏况浦江中兵船如林華人並未生懼乃獨於此三千兵則懼之何耶豈此兵非與兵船同爲保護而來者耶七西商但求安居樂業以上海財産之多斷不肯自生釁隙致速焚劫之禍八此次調兵來滬本提督萬想不到於上海地方有損請貴道明以教我九如無損碍則租界中得此節制之師保守地方愈妙足可安心居住十保護租界之責不在華官惟匪人來攻租界則華官不得辭其責上海財産較鉅與他處通商口岸大不相同十一上海口岸開　五十餘年曾遇匪宼迭來攻擊均由西兵保守平安則此次調兵乃以前所有之事不足爲奇十二上海西人從前款嘗攻擊華人者現在何必驚惶十三咸豐年間西兵曾經駐紥上海 
[鄂中誅亂記二]  
　　四五日前滬上某西字報謂近有新黨中人在漢口約期作亂致爲大吏所誅本館意新黨係康梁餘孽之自謂彼其人雖言之不怍自稱保國保皇然不過借以歛錢未敢爲赤眉銅馬之事故未譯列報端迨前日接漢口訪事人來函始悉爲首起事者一爲湖南人向連生一爲湖北人命永才卽經拿獲正法餘黨二十餘人則押解督轅聽候裁奪昨又接武昌訪事友來書則謂此事實由康梁二逆主謀爰再錄之以供衆覽來函云湖廣總督張香濤制軍近接兩江總督南洋通商大臣劉峴莊制軍密電内開訪聞康梁逆黨匿跡長江濳圖不軌請飭屬一體查拿等因因卽密諭漢黄德道兼江漢關監督岑馥莊觀察督飭地方文武嚴行查緝上月二十七日訪聞漢口洋街一馬頭某洋房有多人租住形蹤詭秘出没無常爰派漢口都司陳慶門都戎率兵前往查拿時已深夜若輩知事機敗露瞻敢持槍抗拒都戎指揮士卒奮勇爭先立將匪黨二十餘名全行拘獲并起獲木質僞印花名清册及軍械旗幟等物隨卽押解省垣制軍委營務處司道會同研究據供小人等皆受康有爲梁啓超所指使同黨有數千人之多約期二十九日起事内有三犯作東洋裝詰之則一犯藉隸日本其餘二犯本係華人未幾日本駐漢領事照會制軍請將日人省釋制軍以案情重大未便姑寛答之同時都戎又在漢鎭九連庵緝獲會匪一起供係紅教會黨羽甚衆定期二十八日武漢三鎭同時起事云去因將要犯向連生命永才二名正法梟示以寒匪瞻連日文武各官搜查餘黨昕夕不遑而居民風鶴驚心爭先遷徙衙署中人亦多有挈眷他適者 
[花縣教案]  
　　廣州訪事人云距花縣城二三十里之遥有地名羊倚山者向有西人建造教堂規模頗爲壯麗事經數載民教頗覺相安乃七月十八日之夜突有匪徒多人蜂擁而來舉火將教堂焚燬幸教士適因事他往故尚無戕害人口之事然地方官調停其際已不免左右爲難矣 
[鄂中教案]  
　　武昌訪事友人云上月某日湖廣總督張香濤制軍接大冶縣湯符階大令電禀知縣境黄石港近有匪徒聚衆滋事拆毁教堂幸教士先期避往他方未遭傷害現經帶勇馳往彈壓匪徒遂聞風解散地方安堵如常等情因卽批飭將爲首滋事之匪嚴緝務獲并勘明教堂所失照數議償又聞蘄州某鎭因天主教民與福音教民互相齟齬亦有拆毁教堂之事州主凌仲桓刺史保護不力咎有難辭已由藩司瞿賡甫方伯懸牌撤任改委謝大令紹佐馳往代庖矣 
[脅從罔治]  
　　鎭江采訪友人云本月初一日常鎭通海道長久山觀察會同鎭江府向子振太守出示曉諭曰照得沿江一帶近有奸匪放賣富有錢票簧鼓煽惑糾人入會圖謀不軌業奉兩江督憲出示曉諭飭拿正法如有良民誤行入會准其將票呈繳如係營勇則繳本管營哨各官如係居民則繳地方文武衙門分别銷燬網開三面予以自新凡吾良民各有身家何苦甘心從逆自投法網誠恐愚民無知受其煽惑反以爲可保身家可受利益濳蹈禍機而不悟後雖追悔而無從本道府深爲吾民惜不得不爲吾民告合亟出示曉諭爲此示仰闔郡軍民人等一體知悉爾等須知富有錢票乃係逆黨所爲圖謀不軌法所不容一旦破獲身首異處身家不保噬臍莫及自示之後務各父誡其子兄勉其弟因親及友互相儆戒安分守業萬勿受愚收買致罹大辟倘有已經誤買者准赴地方文武衙門自首呈繳决不拖累如其怙惡不悛甘心從逆仍敢買票入會一經查獲或被告發立子嚴拿正法三尺森嚴愼勿嘗試各宜凛遵毋違切切特示似此憲諭煌煌想作奸犯科者當知所儆懼不敢再蹈前愆矣 
[窺伺何爲]  
　　蘇州訪事友來函云七月二十九日常熟福山鎭營中有一西人驀地闖入四面探望營中人上前盤詰一言不發驅之堅不肯行因卽稟知統領楊鏡巖鎭軍鎭軍以營務重地豈容外人窺探立飭解送常熟縣署縣主宗大令派差護送至省護理汪蘇巡撫聶仲芳中丞札飭長洲縣蘇大令研詰乃西人始終默無一語大令遂禀知中丞中丞飭吳縣田大令撥出差勇十餘名乘某小輪船送至上海交蘇松太兵備道余晉珊觀察轉交本管領事官收管 
[福州火警]  
　　香港循環日報譯登上月十七日福州西字報云十六日午後二點鐘時閩垣長洲島忽税祝融之駕時適狂風大作火憑風勢風助火威跋扈飛揚不可嚮邇迨至救熄則屋舍之被燬者已多至一千二百椽當火起時有大拖船四艘泊在上風逃避不遑盡成灰燼至火起之由聞係一鴉片烟館不愼所致 
[楚江秋信]  
　　武昌訪事人云鄂省入秋以來天氣仍酷熱寒暑表升至一百餘度兀坐斗室中扇不停揮猶覺汗如雨下彼食力者流奔馳於炎天烈日中苦况何堪設想以故觸暑致斃者日有所聞安得一服清凉散　徧大千世界耶○鄂中産米無多向賴湘省來源接濟近因此省需用軍米委嗣來鄂采辦以致米價日昻上熟白米每石需銀三兩次者亦非二兩四五錢不辦當新榖登塲之際米價猶昻貴如斯凡數米而炊者無不愁眉雙鎖矣○匪徒迷拐糼孩最爲閭閻之害前經大府緝獲拐匪二名置之重典此風稍息邇來失孩之事又復層見疉出若輩形蹤詭秘難保不故智復萌所冀良有司設法嚴拿爲民除害也 
[九派江聲]  
　　九江訪事友來函云此問亢旱已久田疇龜坼人民望澤情殷九江府孫景裴太守德化縣應莘臣明府關心民瘼特於上月二十七日設壇求雨并禁屠三日以迓天和○上月二十六日新任湖口鎭總兵李鎭軍金標命駕來潯拜謁文武各官并察閲各汛砲艇大約小作勾留卽須遄返防所也○近有匪徒將沿途所設電桿無端損壞電報局委員汪芑蓀明府盛景屏中翰聞報會同各州縣出示嚴禁旋由中翰督率各叚差弁實力梭巡○自北方拳匪肇亂釀成中外交鬨之禍風聲所播到處驚疑潯上居民近亦競謀樂郊之適地方官深恐匪徒乘間起事特出示禁止不准再遷亦安靖閭閻之至計也○九江府屬瑞昌縣境近有匪徒蠢然思動縣主陳庾山明府思患預防詳請府尊孫太守轉禀鎭道各憲請撥江安軍勇丁四十名前往彈壓 
[皖公山色]  
　　安慶訪事人云七月某日卸署安徽婺源縣調署某縣方大令携同瀛眷乘官舫赴任道出省垣停泊小南門外不意被賊竊去皮箱數口業已報縣緝拿矣○七月十八日傍晚保甲局勇押解某甲並僧人二名至縣甲懷藏寳銀二錠二僧則各肩囊中物聞由保甲局委員在東門外拿獲送縣研訊者○今歲雨暘時若麥米皆慶豐收刻下新米上巿每石售錢二千三四百文惟懷遠泗州靈璧盱眙五河等縣均受蝗災未免秋收稍歉耳 
 
 

Page 3

 
 
[北固秋雲]  
　　鎭江訪事友來函云自京津拳匪肇亂以來南中伏莽滋多輙思乘間竊發常鎭通海道長久山觀察特於七月某日札飭所屬各州縣邀集團董會議將各鄉鎭教堂盡心保護毋使土棍藉端滋擾突起釁端是亦先事預防之要務也○道憲長觀察以鎭郡當南北要衝素爲匪人麕聚之所城廂内外各烟館雖經派員稽察責令連環互保然恐若輩弁髦禁令陽奉陰違爰札委佐貳數員分叚密訪如有行蹤詭秘者立卽拘獲發縣重懲似此雷厲風行匪徒當無從托足矣 
[三泖凉波]  
　　松江訪事友人云上月下旬某日省垣大憲繕發六百里釘封排單至郡府尊張子虞太守接到後立飭書吏入内署繕寫不准稍有洩漏以昭愼重○向來西南鄉氽來廟一帶人烟寥落邇因僦居者衆商賈遂聞風而至居然成巿集焉鎭有巿房二間係樂恩堂教士衡特立君所賃藉以宣講福音者近有私梟向之饒舌謂非以番佛爲壽必須佔據其中衡君因於上月杪乘輿入城謁見邑尊告以緣始繼復至府署禀謁不知府縣官將何以處之 
[傅相行轅紀事]  
　　昨日清晨直隸候補道朱觀察福春候選郎中吳部郎鳳翔記名提督王軍門得勝先後詣行轅謁見○昨日清晨八點鐘時接濟南電信一封十點鐘時接金陵劉峴莊制軍電信一封十一點鐘時接江西電信一封午後二點半鐘時接湖北張香濤制軍電信一封 
[上海官塲紀事]  
　　昨日辦理本邑防務之前署上海縣知縣戴子邁明府因有要公命駕至上海縣署拜會縣主汪瑶誔大令經大令延入花廳茗談良久始握手而别○昨日駐紥本邑西鄉日暉港之督標晉安兩字營防軍統領顔梓琴鎭軍命駕至縣署拜會汪大令面商要公良久始别 
[文昌有耀]  
　　昨日爲致祭梓潼帝君之期清晨蘇松太兵備道余晉珊觀察提右營叅將廖楚材叅戎率同所屬文武各官整肅衣冠命駕至也是園文昌閣行禮 
[諸生習禮]  
　　本月初八日爲上丁釋菜之期本邑灑掃局董恐各佾舞生臨時或有疏虞因於今日起率同演習三日俾免隕越之譏蓋循向章也 
[出示勸捐]  
　　上海縣正堂汪爲出示曉諭事奉江蘇勸捐助餉總局藩憲陸臬憲朱札開案照蘇省欽奉諭旨勸捐助餉准照新海防例給奬有能倡捐鉅資者並准奏沐優獎等因奉經由司議定章程詳辦前於七月十二日設局開辦應須捐票已飭理問廳刊印一俟送到另行通頒合鈔原議章程通飭札縣立卽遵照按照章程實力勸辦並查明境内共有殷實紳董若干户約可集捐若干限文到十日内先將紳董姓名可捐捐數并摺報查一面會同公正紳耆設法勸辦多多益善藉濟餉需仍嚴防弊竇毋涉騷擾等因到縣奉此除照會紳董實力勸辦外合鈔章程出示曉諭爲此示仰闔邑紳商富户一體知悉爾等須知此次勸捐助餉係奉諭旨准照新海防例給奬有能倡捐鉅資者並准奏請優獎自示之後爾紳商富户等務各踴躍捐助以濟餉需毋稍觀望是爲至要切切特示 
[飭造勇册]  
　　兩江總督劉峴莊制軍護理江蘇巡撫聶仲芳中丞札行上海縣署内開保護教堂一節亟宜認眞辦理除調防營駐紥保護外須責令附近各巡防局派令避勇梭巡惟局勇恐有名無實擬委員至申點騐飭將各局勇姓名先行彚造清册一俟委員到日卽行呈閲傳勇點名等因縣主汪瑶誔大令刻已遵照繕册矣 
[差夥給牌]  
　　上海縣主汪瑶庭大令查得近有不法流氓冐充公差夥役在外招摇撞騙乘機索詐良民爰於昨日飭差頭開具各夥役名單呈閲計共二百餘名按名給發腰牌以别眞僞如見無腰牌者卽係冐充勿爲所騙至各差夥役亦須取具差頭保結方准給牌蓋所以嚴防範而安閭閻也然以上海一隅地而公差除正身外夥役竟如是之多倘不敲詐民間若輩何由得食所望爲民父母者隨時沙汰庶小民無疾痛之聲乎 
[押犯脱逃]  
　　巨棍陸文卿屢犯重案經上海縣汪瑶庭大令訪拿懲辦判令與張勝華荷雙連枷遊街示衆然後發收改過所覊禁前晚忽在所中脱逃管所委員陳二尹據情禀知道憲余晉珊觀察觀察限七日内務獲嚴辦 
[德使來滬]  
　　前日德國公司輪船名伯魯森者由外洋來滬德國新簡使臣沙順登氏乘之而至小駐本埠德總領事署中 
[慶賀緣由]  
　　自聨軍入京師之後西人之寓居滬上者定於今日懸燈賽會一時街談巷議胥疑其有心輕薄華人迨閲字林西字報所云始恍然於其故矣字林報之言曰東西各國使臣久困危城始獲拯救工部局董喜出望外因之綵燈志慶又以租界中求火會是日適逢賽會之期是以乘此迎賽水龍爲一舉兩得之事然惟西人互相慶賀而已並不干礙華人矧西摩氏所調印兵紀律頗嚴從不准無故離營一步凡在受廛租界者幸勿被謡言所惑以致多所懷疑乎 
[給照安民]  
　　昨日本邑四明公所董事領得租界工部局護照數千張西文與華文並列分給寓滬各同鄉以備不虞其華文曰工部局爲給發護照事照得上海租界保護事宜疉經本局與各會館總董妥議章程出示曉諭在案兹據某業會館呈稱本業有居民某姓某名携同家眷往别埠居住請給護照前來除派巡捕妥爲照料外並發給護照放行須至護照者聞法總領事白藻泰君亦擬發給護照以慰民情一俟刊印告成卽當發出矣 
[築路建靶]  
　　邇者法總領事電禀西貢總督調兵來滬保衛居民工部局董因預飭工頭雇用小工數百人在新擴租界内顧家宅左近築一馬路長約二里許闊約六丈許並建槍靶以便西兵操演 
[預防梟患]  
　　法界捕頭克賴美訪悉本邑西鄉曹華涇北新涇等處鹽梟麕集所駕販私船多至四百餘號日勾結流氓地痞擄人勒贖無所不爲是處離滬僅數十里深恐若輩三五歲羣潛入租界中乘機騷擾特於昨日派出包探多名分投各處訪緝細情明白回覆以備設法嚴防 
[法租界捕房瑣案]  
　　舟子唐阿林因爭泊舟之所毆傷船户史阿芝控經讞員朱森庭明府訊明押候懲辦昨日命提到案飭從重笞責四百板交伊姊某氏保出○偷兒王金山陳阿二王阿小均由明府訊明押候分别懲辦昨日命提到案飭將金山笞責三百板陳二百板阿小一百板一併釋出 
[美租界捕房紀事]  
　　著名惡棍王連喜横行不法訛詐爲生前日向鄉民某甲索詐洋銀數元不遂所求突押出利刃剌傷甲臂甲忿甚奔赴捕房據情聲訴捕頭允遣包探緝拿○昨晨梁上君子某甲混入吳淞路某甬人家行竊衣服正欲携之而逸不虞被事主所見扭送捕房捕頭令押候轉解公堂禀請讞員翁笠漁直剌訊辦 
[戒烟奇法]  
　　自鴉片流入中國世之有烟霞癖者遂如附骨之疽雖欲屏絶而末由自主近有沈君菊莊者别出新意製成藥膏云貼之卽可戒除烟癮昨承以數帖見貺合誌數言以鳴謝悃 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[勘騐賊蹤]  
　　蘇州訪事友來函云七月三十日總捕同知黄司馬及長元吳三縣主次第出閶門勘案訪之公門中人云山塘附近某姓家於二十九日之夜被梁上君子所算失去贓物甚鉅是以地方官前往踏勘賊蹤也 
[上海縣署瑣案]  
　　逆子吳榮泰前因持刀恐嚇其母逼索銀錢經伊祖綑送上海縣署前縣主戴子邁明府訊辦後發押改過局一年後其母忽具禀求釋明府傳伊祖訊詰供稱媳婦並未具禀想係逆孫揑繕明府飭仍收押前月榮泰在局患病局員某君函報至縣縣主汪瑶庭大令諭令送交普育堂醫治近已醫痊忽升屋圖逃經堂董函報縣署大令飭差帶案研訊吳抵賴不承大令著責二百板釘鐐收押自新所○英美租界公堂讞員翁笠漁直剌移送徐甲控傭婦鄒朱氏拐帶婢女一案至縣汪大令研訊之下以供詞不合諭令交官媒看管前晚飭提覆訊鄒朱氏供小婦人係蘇鄉周莊鎭人徐姓家婢女係小婦人之女兒前由丈夫向徐抵押洋銀二百元至杭州收買玉器不意在客寓中被賊竊去丈夫遂得心疾而死惟女兒早經許字人家是以挈回遣嫁小婦人尚有工資洋銀十二元並首飾等物在主人家求恩訊斷大令著交人保出自向主人商理 
[上海巡局紀事]  
　　前日南巿恒生馬頭瀏河航船户錢阿東被江北流氓陳扣仔卽小扣仔等訛詐洋銀二元曳至三勝茶樓肆行辱侮事後錢赴十六鋪巡防中局禀控局員文斌臣二尹立飭勇甲前往拘陳押候研訊○小流氓徐增福屢在南巿一帶强行訛詐受其害者不知凡幾前日十六鋪巡防北局委員文韻松二尹訪知飭地甲拘拿到案研訊之下備函移送保甲總巡局請傅辛崖明府訊究 
[馬路工程局紀事]  
　　前日無錫縣人袁士廷至浦左某鐵行購得舊鐵若干斤携至新馬路三十三號巡街捕見其形迹可疑拘入捕房捕頭令解送馬路工程局總辦程雨村大令研訊之下袁供小的在董瑞與船户黄泰嘉因事起釁在馬路中扭毆十九號巡街捕兄之拘入捕房票呈請電察大令著具呈切結然後交保釋出○前日柴炭掮客袁春餘姚縣人向業柴炭今在仁成柴炭行承裝貨物不意被袁强奪并將小的捕頭解送工程局程大令向之研訊黄供小的年三十一歲紹興府屬並未行兇大令飭一併管押捕房候查明訊奪○前者砌街匠李阿六在馬兇毆務求究辦袁供小的係寗波府屬奉化縣人與黄同業偶與爭論令研訊之下令禁押捕房前日傳匠頭某甲詰間供稱小的願保李出外不路中擅取修路石片被某號巡街捕拘入捕房解送工程局總辦程大 
敢再有違犯大令著具結保釋 
[英美租界公堂瑣案]  
　　兆豐洋行因桂仙戯園積欠屋租將門封釘控經襄讞委員張柄樞司馬偕英繙譯官梅君屢訊未結昨晨兆豐行主偕收租人某甲投案聲稱邱惠卿前與行中買辦姚秋帆訂立合同租地造屋所有押租銀二千兩商人實未收過應桂馨倩律師　魯公到堂聲稱當定造戲園房屋時原由應言明向邱惠卿租用由邱向兆豐行姚姓　立合同以五年爲期五年之内每月租價洋銀三百八十元不能增减所付押租銀二千兩分兩次交與姚手有收條爲憑現祗欠兩月租金兆豐行主卽來釘門未免太過至戲園後住宅一所合同内並未載明不應强加租價五十九元求鑒襄讞委員張柄樞司馬商之梅君判令應將所欠租價四百二十八元繳案押租銀兩俟傳到買辦姚秋帆再行訊奪○包探竇如海禀稱錢春陽行竊某西人家金表及金十字牌約值洋銀五百餘元報經小的查獲送究錢俯首求恩司馬判令將錢押捕房半年然後遞解寗波原籍○包探潘英奎禀稱王阿二挖破陳丹山之門竊取布衣三件今由小的拘獲送請究懲司馬判責王一百板○包探趙銀河禀稱王金生手携雕翎扇至某押店押錢小的見而盤詰認竊不諱故特送請究懲司馬判責一百板贓存捕房俟失主認領○木作頭王毛毛戲放花爆火心飛入比鄰顧阿福陳連卿兩家凉棚上焚去蘆席一張及救熄後顧陳向論王反逞蠻因之投報捕房捕頭令某包探將王傳案顧陳聲訴前情司馬判罰王洋銀二十元充醫院經費○前者虹口順全雜貨店主史錢泉倩某保險行保火險銀一千五百兩未幾鄰人林掌全投捕房訴稱史嗾令縱火願賄洋銀一百五十元先付五十元等情捕頭因令某包探將史送案司馬判令荷枷十天候查明再核昨日期滿左右鄰某甲等十人聨名公稟以史實無縱火情事其時向林索取所欠洋銀六元致被挾嫌誣指司馬飭將史押候禮拜五訊明核奪○包探石金榮禀稱小的查得張巧生行竊鄉間某姓家布衣銀飾是以送請究懲司馬判責二百板贓存捕房候領 
[江西官報]  
　　候補縣許應宏禀謝准其起服行知楊炤委辦候審公所白士元徐寛濟供解京餉進京周繪藻仍回吉安發審張桂芬委充讞局正額委員通判鄭在彝委往馬當山經　營務從九王祖蔭委辦新喻卡謝承勳禀謝咨補大庾赤石司行知署按知事程由南贑一帶查驛站回軍裝所委員余鎔往滬購鎗砲從九陳子便禀謝咨補崇義鉛　司行知玉門縣丞周應龍據報病故以候補縣丞楊熙元酌委署理知縣胡欽禀講准補都昌縣行知許寳蓮新昌公幹回惲孝基上海公幹回叚紹回籍守制　在彝禀謝　委釐差一次行知玉山縣徐允升禀謝飭知赴任代餘干縣梁樹棠缷事清理交代回指分從九潘承恕禀到守備何煥文缷帶内河前營事回知縣史枝蕃輪委釐卡一次張傳鼐搜委釐卡一次同知吳崧高委辦吳城上卡萍鄉典史胡廷鉞缷事回署建昌守備陳鑫缷事回廣豐縣裘鴻勛缷事清理交代回樊恭慈委辦鹽局　調事務紀德蔭由京解餉回張鳳岡浮梁會審案回王壬林由江北武衛軍回周國琛謝委釐卡一次並謝加級紀錄 
[邗江官報]  
　　七月二十三日吳鹺尹永照委豐掘稽收杜鹺尹仲賢回湘岸劉鹺尹鍾祥回皖岸馮鹺尹德培回曲塘卡均禀辭○廿四日陸别駕家鐸委運轅發審差 
 
 
