# 1892 - 161 - 4906878

 

Page 1

 
 
[一號至三百號全部畫報發兌] [  點石齋啓]  
　　本齋畫報自甲申年　設以來溝内風行已閱十年之久其間散佚闕漏愈積愈多賞鑒家雖重價蒐求亦有未能重窺全豹之憾今本齋不惜工本特將缺號逐一補印齊全他若淞隱漫録　箏誤功臣　閨媛叢録及各名人册頁等燦然全備蔚爲大觀如蒙賜顧請向本帳房及本埠分局北申昌皆可購取各省本分局亦有寄往可就近購取價仍曩例如欲裝釘成册外加布函另惠釘工可也另有岑宫保介福圖碼洋兩元 
[彭剛直公奏稿出書] [  圖書集成局代啓]  
　　彭剛直公以諸生從戎敭歴中外無論紳商婦孺莫不震懾威名其生平奏疏皆能實實劈劈洞澈源流洵爲談經濟者不可不讀並可與　文正胡文忠左文襄諸集參觀兹由懷南居士覔得浙江兪蔭甫太史代編原書八卷託本局排印校對　詳刻已出書白紙每部實洋一元二角存蘇州察院塲上海棋盤街文瑞樓二處出售 
[海軍條目三]  
　　有客問於余曰外洋兵船常聞有行至中國各通商口岸者或一艘或三數艘甚有連翩而至且停泊數日亦有多至數月者而中國亦有兵輪亦有鐵甲鋼甲蚊子等船何以絶不一向泰西各國游歴駐泊豈萬國公法中載明西國兵輪隨處可行而中國兵船不得越雷池一步乎余曰唯唯否否不然夫萬國公法則皆天下之公言豈有獨許西國兵船來華而不准中國兵船赴西之理雖曰欲行公法者必全賴勢力以相佐徒法不能以自行然言則公而非私故泰西各國雖未許中國之列入萬國公法而中國則必按此以行華人在美者美人之待之也何等酷虐而美人之在華者華人待之何等優渥此卽他國或有不照公法者而中國必按公法而行之一証也外洋兵船旣得以至中國且可以停泊多日則中國兵輪夫豈有不得前往外洋游歴寄提之理卽如前數年中國兵船至日本爲日人所侮中國不予深究但令以後勿以兵船至東洋旣而日皇知之深引爲　爰諭外部諸大臣函請中國兵船前往東海以釋前隙而聨邦交李傅相鑒其誠遂允其所請飭丁禹廷軍門統領北洋水師兵輪數艘東渡而日人之所以待各兵船者亦極優至渥不復如前此之狎侮然則可見中國之兵船初何嘗不可至外洋固不僅日本之爲同洲卽五大洲之地凡他國兵輪可到者中國何處不可到哉客曰聞俄國有狡焉思逞之志而遏於黑海之口卒不能出土耳其雖弱而正當其衝諸大國助之截其出路俄人遂不得逞其志今泰西諸大國安知不以防俄者防中國而亦將阻截其來路未可知也余曰是又不然俄人之欲通行於黑海口者商船非兵船也俄國地大而瘠兵强而匱若商務振興餉源有出則泰西諸大國皆瞠乎後矣故阻其出路勿令其商務得以盛行斯則諸大國之深謀遠慮知已知彼算無遺策者也商船不能出則兵船更無論矣中國之局勢則與俄國大異泰西諸大國之視我中國也亦與視俄國也大異西人常言中國通商之國非用兵之國也泰西各國其耽耽焉環何我中國者蓋利之也利之所在人爭趨之卽利之所往人爭迓之矣西人利中國之財亦未嘗不利中國之貨西人以貨至中國利數倍中國倘亦以貨運至外洋利亦安知不數倍前者俄商不自販茶多向英人轉購而英人大獲其利近來俄商開行於漢口自開輪船自與中國交易而英人遂失其利故我中國苟能自開輪船運貨至外洋以作貿易則外洋之人必且引領望之翹足待之無如中國輪船不敢出洋前數年美當輪船一往美國此後卽　寂無聞此則中國不自振奮之故所謂非挾太山以超北海之類是折枝之類也顧此止就商輪言之若兵輪則或者不在此例然中國兵船旣可至日本安在不可至泰西同一海道同一洋面又何有彼此之異中國此時而欲整頓海軍則必先以游歴外洋爲第一要義在中國專事逍遥無益也夫泰西各國兵船來華初何嘗時開釁於中國而有時水手登岸滋事亦所常有不過由捕房拘解懲辦亦絶無兵民交閧之事而彼之所以來華者一則耀武於中國一則保護其商人而亦未嘗自甘戎首觀於去年教案方亟各國兵輪　續來華謡言四起人心爲之惶然而後仍未形决裂可見人畏虎虎亦畏人西人近來以持盈保泰爲心孰肯輕舉妄動以致兵連禍結我中國兵船倘能仿照泰西兵輪之法時時出洋環地球巡歴一周所到之處有華商薈萃者多停數日且巡歴之船不止一二艘或五六艘或七八艘多則或十數艘所費者不過煤而已矣至於工食則動與止一也煤雖多費而外洋之山川送逕與夫一切險夷要隘藉此可以熟悉風濤沙線藉此可以周知船則不至於朽窳人則不至有髀肉復生之歎其爲益也大矣中國此時惜猶引而不發耳客聞之撫掌稱快曰善哉言乎華船之游歴外洋旣不限于公法則亦何憚而不爲先生昌言海軍條日然神龍見首不見尾東露一鱗西露一爪亦復可觀盍以此語增作一條目乎余曰善遂書之 
[鳳池染翰]  
　　吏部爲咨行事考功司案呈本部具題陜西巡鹿請將五年俸滿之陜西榆林縣典史方長安循例保薦卓異註册候升核與例案相符應淮其保薦註册候升五月初八日奉旨依議欽此欽遵到部合將原奏黏抄咨行陜西巡撫查照○禮部爲通行事祠祭司案呈本部具奏五月二十三日孝恭仁皇后忌辰此一日照例素服不報祭不還愿不作樂不宴會不理刑名照常辦事奉旨知道了欽此欽遵到部相應通行各衙門一體遵照○户部爲行查事俸餉處案呈所有八旗滿蒙漢各固山孤寡人等遵照奏定新章每歲行查一次以昭覈實而杜冐支今光緒十八年行查之期相應行查各固山卽將孤子孤女孀婦各共若干名口現年若干歲曁長食半餉孀婦各若干口現年若干歲由於何年月食起一併查明詳細分造滿漢印册務於十日内咨覆過部以憑查覈勿遲勿漏○本月初十日辰刻廂藍滿副都統師繼瞻少司馬曾臨西華門外都虞司公署挑補廂藍滿五個甲喇領催四缺馬甲五缺弓匠一缺養育兵二缺補食小甲米養育兵一缺先期由印房傳知各佐領下應挑兵丁人等務於是晨赴都虞司預備○吏部示傳所有翰林院孔目一缺本部現擬定期考試所有國子監咨送肄業未經赴部投結各員前經本部傳令該各員於三日内取具同鄉京官印結親身赴部投遞詳細履歴以憑考試惟該員馬玉珂張槐森王光簡三員迄今尚未赴部投結現在本部定於十四日截止相應示傳該二員務於十四日以前赴部投結報考逾限卽行扣除○新授貴州按察使唐廉訪樹森入都恭聆訓誨於本月初八日戾止暫假東安門内嵩祝寺小憇敬繕安摺飭弁於初十日子刻齎往西苑門遞由奏事官恭遞並將緑頭銜名牌呈由樞垣於膳前遞入隨於寅刻衣冠趨詣西苑門以竢旋由内傳旨於第二起預備廉訪遵旨步入南海上御勤政殿詳詢地方要務廉訪奏對如儀及退朝卽回寓小餐然後往諸要津處 
 
 

Page 2

 
 
禀安○前報紀恩護軍統領普揀選廂藍護軍叅領一缺云云兹悉選得隨同辦事副護軍叅領福謙擬列第一副護軍叅領剛鑑擬列第二副護軍叅領惠昌擬列第三副護軍叅領瑚圖禮擬列第四護軍叅領常壽保擬列第五已開造履歴淸册備文咨送承辦廂白旗護軍營查照以便彚帶引見○兵部爲移咨事職方司案呈兩江總督劉坤一奏在防病故官員請卹一摺應請將在防營積勞病故從優議卹之副將銜儘先補用遊擊　世霖照軍營立功後病故例給卹銀二百兩廕一子給與六品頂戴等情奉旨依議欽此欽遵到部相應黏抄原奏移咨禮部查照辦理○吏部爲咨行事文選司案呈選補禮部員外郎之宗人府漢堂主事陳璧經本部於本月初二日帶領引見本日奉旨陳璧著補授吏部員外郎欽此所遺宗人府漢堂主事一缺照例應由正途出身之中書博士典籍助教經歴評事監丞主簿等奏請欽派揀選擬定正陪帶領引 
見恭候圈放相應咨行内閣等衙門於以上各項人員擇其合例者出具切實考語保送一二員卽日咨覆過部以憑辦理○本月初十日理藩院尚書松銀濤典屬國森延集二簧子弟賃得梨園砌抺在東單牌樓石大人胡同府第演戯一晝夜邀請諸王公大臣往觀蓋因已出閣之女公子三旬正壽故爲賀之也○正陽門　東交民巷萬善長錢鋪外間票存過多資本虧蝕竟於本月十一日倒閉東方旣曰廳兵卽於鋪前竪木懸蓆爲之遮攔蓋鋪夥預於夜間星散掌櫃者已赴官廳首報也 
[津橋望海]  
　　江蘇學政楊蓉圃宗師三年任滿請假回東粤珂鄉本月十二日航海赴天津拜見李傅相翌日循北運河赴通州趨赴 
闕廷述職○天津　路崎嶇每當新雨初過卽有行不得也哥哥之歎自經工程局修整而城廂内外一律坦平王道平平誠哉如砥如矢矣惟地係往來孔道馬龍車水昕夕不休非歲時籌欵興修恐日久易於損壞工程局總辦因詳奉李傅相倡率官捐復勸曾紳捐屋捐以期久遠刻已行知天津府鄒太守督同天津縣李大令出示曉諭矣○盜賊登屋借錢其切口謂之打單向來此風盛於粤東近則天津亦已司空見慣矣去冬王七就獲今春以木龍站斃竊以爲此風當可少戢不料若輩愍不畏死依然故智復萌見夏令人家支搭凉棚易於挾制遂動稱縱火脅取資財天津鎭吳掄峯鎭車訪悉情由卽將夜巡弁兵分别記過撤差仍飭密拿嚴究○大府嚴禁民間賽會迎神迄今星霜兩易矣今歲三月中　東門外天后宫會首復舁偶像游行且更美其名曰星會官憲耳目偶然不及若輩遂得爲所欲爲至四月初六八等日鬼會繼之廿二三五等日藥王會又繼之至五月初八十三兩日又行關帝會時將盛夏溽暑熏蒸夫亦不可以已乎願勿作爲無益害有益也 
[遼左叢談]  
　　營口水道不多居民用所需須汲自五六十里以外每擔雇夫挑運例給東錢一百文好事者每思集取民捐倣西法創設自來水特不知果爲公乎抑爲私乎果能有志竟成乎抑將空言徒托乎○某日爲岳州廟會之期其地距營約數十里靑樓麗質白袷名流預訂芳期同觀勝會衫兠風細輕翻　蒂之綾扇掩月圓低映桃花之面蓋塞外除火鍋會小脚會之外惟此爲雅遊焉不料十八姨輕溥顚狂飛磚走石少焉雨師更助之爲虐喚起癡龍十萬倒挽銀河勢若傾盆平地水深尺許以致乘興而往者莫不興盡而歸咸怨天公之不與人方便云○某營哨長某甲自恃男兒好身手效班定遠之投筆從戎去冬從征朝陽縣匪人歸途逗留某店英雄志氣忽變而爲兒女情懷見店主婦粗服亂頭别饒丰致遂雲挑雨逗挾之而逃匿諸營口西水門李孀蒙自以爲比　鶼鶼可望天長地久矣月初某日店主某乙問訊而來訴諸營官李姓帮同尋獲乙旣不欲重收覆水婦更逝不願從藁值回乃由某丙購歸出東錢八百吊 
[明湖夏汛]  
　　甬上全謝山先生爲國初績學名儒後學仰之如泰山北斗去歲吳福茨觀察接奉學憲藩　琴宗師札文後商諸紳士度地於城西萬安橋旁創立祠宇今已落成諏吉月之十五日恭奉牌位入祠是日官紳衣冠齊集薦以明禋並召梨園子弟演劇一晝夜以伸慶祝崇儒重道於此見之○拐賣人口例禁　嚴而業此者變詐百出曾無忌憚邇來城廂内外幼孩走失出帖招尋者不一而足若非地方官嚴密訪拿盡法懲辦恐拐風未能遽息也○寗波江北岸每於五月間奉關旁出巡本届定期二十一二十二日巡游曰沙江北等處想届期紅男緑女必當爭先恐後以一擴眼界也○新任鄞縣楊穉虹大令示期十十七日觀風所有題目照録於下生童文題我亦欲正人心至以承三聖者賦得淸畏人知得淸字賀秘監釣臺賦以蕙江九曲澄碧無際爲韵西湖十洲古體不拘韵全謝山先生祠堂神弦曲 
[拐孩彚誌]  
　　䢴上近來拐風甚熾傳說紛紛或謂其有邪術或謂迷藥於面或謂下藥於食物之中街談巷語幾於風鶴皆　鵝頸項灣街某布店學徒年已十五本月初十日店中　其持布送往染坊一去未返閱三日蹤影杳然店中惶急異常未知尚有生還之日否又丁家灣如來柱前一六歲孩流水橋某姓家一四歲女孩舊　太平橋一七　孩小名來扣均於前數日失去各家分出招帖四處訪尋渺渺天涯不識何時弋獲甘泉縣李明府一聞此信立卽出示查拿略云訪聞城廂内外現在時有失孩之事並據傳說係屬拐匪用藥迷人兼有百端幻術查揚城五方雜處難保無外來匪徒溷跡其間暗行誘拐查定例拐匪以藥餅等物及邪術誘拐人家幼小子女者爲首絞决爲從發極邊充軍定律何等森嚴豈容或犯除派役分叚嚴密查拿究懲外合亟示諭爲此示仰軍民人等知悉凡家有幼孩者務各加意防範倘有前項拐匪一經拘獲立卽捆送來縣以憑訊明從重嚴辦 
[皖中雜録]  
　　安徽學憲吳肅堂宗師按試武塲已紀報端兹聞步箭業已試畢定於十四日校閱外塲十五至十七日接閱刀石諸藝聞宗師約於廿一二日起馬云○年例于五月間迎賽城隍會兹已届期地方紳耆赴府禀求定期出示當　首府聨仙蘅太守定於本月廿四五日出會届期苟風日晴明個中人自必興高采烈也○委辦大通厘務候補府鄒墨賓太守委辦無爲州鳳凰頸厘務候補府棋子麟太守均於十六日行抵省城一則恭送升授山西撫憲阿嘯山中丞行旌一則恭叩嵩書農方伯松秀峯廉訪接篆之喜小作勾留卽當回局視事 
[潯城瑣語]  
　　前月二十八日之夜時交三鼓九江西門外上磯灣陳姓姑嫂二人投河自盡經小划船救起嫂死而姑尚生叩以緣由據云嫂因遇人淑苦况難　家中現已四壁肅然而藁硝猶喜作狹邪遊諫之不從反遭磨折姑素賢淑恐其嫂或有他虞時時防維謹愼是日嫂垂涙而出故跟　至此及見躍河内意欲捨生救援不虞力不從心以致同占滅頂當援起時一手尚挾定其嫂云○西門内李某故家予也年方弱冠貧不聊生武旣不能操戈文更未習測字愁城困坐終日仰屋吁嗟當父母在時曾娶黄姓女爲室女年相若天姿國色閉月羞花自念適此窶人不免彩鳳隨雅之憾牛衣對泣時露怨聲前月竟隨所歡私逃奔月常娥竊以爲可避羿弓之射矣不料李竟尋蹤而至迫使歸家女輕薄桃花已慣隨波逐浪驀遭拘管時肆勃谿李思牀頭人若此無情有何面目立於人世遂於小晦日仰樂而死吁慘哉○西門外張官巷人某甲家小康雇一嫗一僕服役上月二十八日之夜更　擊柝過其家見重門洞闢駭而高喊甲從睡夢中驚起疑爲賊也急呼拘捕則僕在而嫗已不知去向檢點衣飾所失良多惟有輙喚奈何而已○邇日各廟賽會酬　招集梨園演劇天后宫所雇爲三泰班都天廟所雇爲春臺班府城隍廟所雇爲安慶班妙舞淸歌一時齊作而以安慶班爲出人頭地當其低翻翠袖高唱黄河覺李三郎在廣寒宫觀仙子霓裳亦不過爾爾觀者如堵幾於舉國若狂云 
[袁江雜録]  
　　江西會館奉祀陶許二眞君現因殿宇落成遂於初十日開光演戲笙歌起處裙屐偕來自道憲以下各官咸往拈香車馬闐咽極一時之盛○河北小城隍廟某姓於十一夜失愼被焚草屋十間尚未殃及瓦房亦云幸矣○徐分轉樂善不倦以浦上雖有官牛痘局然 
 
 

Page 3

 
 
分設不多恐難遍及特允某君之請添設一處俾補其隙○不雨已匝月矣三農盼望雲霓殷殷不已街市乞丐乃舁泥龍用柳枝蘸水爲霖雨沿鋪索香錢䖍求恩澤此亦可謂别開生面者矣○劉制軍因淮徐海一帶民風剛勁火器傷人之案層見疉出遂作思患預防之計揭示通衢大略謂律載私造火器者杖一百枷號兩月私藏火器者杖九十嗣後如仍蹈前轍當按律科辦不貸○洪澤湖本有救生紅船迄今泗州衛又添造一艘禀由漕憲撥欵數百串爲常年經費從此載胥及溺者咸可賴以拯濟矣○某氏孩甫七歲嬉戲河濱見有荸薺浮於下流乃搦葦竿撈之詎料足一滑身已入水竟從屈大夫游矣保赤者愼勿以水懦可狎任令幼孩游戲也○魚溝鎭丐頭某甲嚴惡惡者平日虐待諸丐諸丐恨之刺骨乃共議設饌欵甲甲不知其計醉飽而返衆送之歸行至荒僻處羣下手抉去眸子剪斷笑本棄之而逸甲家得信舁甲歸訟於縣拘獲兇手二人騐傷　辦未知如何定讞也 
[金陵官報]  
　　五月十二日候補道周嘉猷謝委金陵木厘總局十三日總辦蕪通保甲局安徽候補道袁秉楨到並叩謝保交軍機處存記　守晸叩謝請補碭山縣缺十五日候補道桂嵩慶謝委總辦水師學堂候補道沈瑜慶楊兆鋆謝委會辦金陵洋務局江防同知興奎謝委兼署理事同知丁仁澤起服回省候選縣彭意鼇到由山東來十六日府經閻懋曾見叩謝咨文進京候選縣周龍驤到由京來十七日知縣施　糖奉籌防局委赴鎭江收管砲臺料物差叩謝卽辭十八日轅下文巡捕金桂芳叩謝兼辦轅下發審差督轅牌示廟灣營遊擊劉玉龍開缺遺缺本部堂查有記名總兵彭吉祥堪以接署 
[遠迎撫憲]  
　　蘇州官塲探得新任江蘇巡撫奎大中丞澤吉本月十五日出京特委傳大令維祚前往迎迓大令旣奉札卽於十八日禀辭由胥門外官碼頭乘舟上駛 
[入學盛儀]  
　　上海縣袁海觀大令接奉江蘇學政溥玉岑宗師札開定於本月二十一日迎送新生入學肄業淸晨諸生均藍衫雀頂端坐藍輿前導執事彩旗齊齊整整先赴各親友處拜謁午後齊集縣署簡房鐘鳴四下大令飭發三梆升堂點名畢諸生依次行禮大令賞以金花及酒諸生爭先登輿而出大令排齊全副執事及頂馬册印往南過太平街折而往西迤邐至學宫諸生先趨諸大成殿前行禮然後至明倫堂拜見學師宣廣文稍坐片刻興辭而出大令復送至道轅謁見聶觀察禮畢紛紛散歸是日到者爲上海學生員單慶銘　濬善劉欽藻朱淵金祖圻康鴻機郁鍾俊戴肇熊顧淇成光顧文郁徐鍾　及南匯學生員王朝　張戌當由學出門時皆由從人掖之飛奔謂之飛出學誌吉讖也 
[盜首成擒]  
　　去冬有蔣姓棉花船駛至南匯縣境洋面忽被盜黨行刼並將事主刃傷報縣詣勘後由定海鎭陳玉卿鎭軍拿獲盜黨余四有王小鳳周汝貴三名押解來申寄禁縣獄旋由袁大令備文解歸南匯縣訊辦此已列入報章邇日福山鎭王鎭軍查得此案實係方阿毛爲首因卽帶勇緝拿某日探知方避匿常州遂卽前往拘獲加上鐐銬押解前來昨晨旣抵埠卽赴道轅投文聶觀察飭發上海縣收禁候示 
[改委鄰封]  
　　川沙人陸春江卽陸春春將牛售與王阿大忽有李惠生者指陸行竊扭控新閘巡防局局員桂二尹判令笞責三百板後斃諸仁濟醫館中袁海觀大令詣騐後屍母談氏屍弟文炳投縣呼寃大令集訊之下堅稱春春身死不明願具甘結求再開棺檢騐大令據情禀諸道憲聶觀察札委寳山縣馬漁　明府來申相騐此已紀諸昨日報章矣兹聞上海縣差役楊景帶夥往老閘北寳山縣境保安堂義塚上刨出陸之屍棺卽在左旁預備屍塲候至傍晚未見明府　臨派夥往探始知將啓行時忽報眞如鎭有命案遂往騐視隨於昨晨函禀道轅請另委幹員檢騐觀察遂改委靑浦縣錢邑尊大約今晨可抵滬矣 
[西人互門]  
　　禮拜一卽五月十九日有某國兵船水手某中邀同船友人十餘名登岸閒游行至洋涇橋南首法租界見某西酒肆靑帘高揭香溢麴車不禁渴吻難消涎流口角因相約入肆暢飲酒酣復聨袂跳舞或鼓洋琴和之直至日過花稍猶是樂而忘返鐘鳴六點二刻突有他國兵艦水手某乙亦約同儕輩携手閒行步入肆中驀見甲在卽互相毆擊扭結成團旣而各解衣襦赤身　體拽至洋涇浜畔鏖戰一塲斯時觀者如堵牆皆屏息不敢出一語乙身甚瘦年亦就衰力不能支被甲拳擊數下傾仆於地口吐鮮紅其友急取冷水淋之移時竟不省人事隨舁回兵艦不知所終而甲則引類呼朋重復入肆呼飲豪情勝概引動一時嘻其眞好勇鬥狼者哉 
[白鴿高飛]  
　　賣酒釀人某甲僑居數載稍有積儲每思身似鰥魚難消永夜時與某蕩婦目成眉語久之遂結爲露水夫妻賃屋同居已將半載日前婦乘甲外出竟席捲所有而逃迨甲回來早已人財俱失自念頻年辛苦一旦付之東流氣忿難宣屢欲自尋短見幸經隣右勸阻始不致遁入枉死城中 
[會審兩志]  
　　别發洋行某西人投英領事署訴稱行中用紹興人徐泉林爲買辦羅潯棠爲司帳現在稽查帳目計被用空洋銀九千三百餘元請爲追繳梁副領事據情照會蔡太守太守飭差提集徐羅於昨日午刻會訊别發訴稱保徐在行中當買辦之人已於去年逝世徐並不知照直至現在始知徐供别發買辦之職與羅合當倮人確已逝世現在用空洋銀二千餘元有司帳人楊姓墊付行帳銀五百兩除去此項實虧一千餘元據羅言亦用空一千二百元然帳由羅管現據行主言共虧九千三百餘元矣其實連羅所空祗三千餘元不知如何相去遠甚憶及去年與行主結帳時有吕宋票一欵算錯甚鉅後已向算明或者此次亦因錯帳之故容偕羅再向行主結算便知實在太守問帳約幾日可算明答稱在行任買　之職已歴八年統算帳目殊非易易羅供稱原籍紹興在别發司帳歴年用空洋銀一千二百元之譜西人又稱據徐言楊姓墊銀五百兩行中不得而知行中章桂每十日卽與買辦結帳一次每月共結三次現在已與徐對明帳目共虧九千餘元西童學塾之欵並不入帳如何反稱帳未算明太守問徐曰據西人稱帳已算明究竟如何答稱帳確算過然未承認虧空如許之多至楊墊銀五百兩之事行主確未得知梁君謂徐經管銀洋從中舞弊照英國例著繳虧數外尚須重辦以儆效尤太守謂徐旣稱尚未算明應著與羅各覓妥實保人人銀並保再與别發行主面算帳目覆候核辦○前者　康洋行某西人控兪鳳山經收保險洋銀私携八百餘元逃遁請傳作保之桂利號主吳渭泉訊追吳延英律師小威金生辯稱並未爲兪作保試問保單何在蔡太守商諸梁副領事以保康控吳爲兪作保全無憑據不予准理此皆已見報章者也兹保康四人又投英領事署訴稱兪逃往汕頭有吳夥姚仰山見而扭住搜出洋銀三百元票銀一百兩遂發電告吳請再傳究梁君又照會太守太守飭差傳吳訂於昨日午刻會訊保康行主延西律師卜易主控吳仍延威律師辯駁卜律師偕保康買辦潘華甫訴稱吳夥在汕頭見兪搜出洋銀銀票後吳卽至行中帳房說明情節其時有　　人及粤人共五六名得聽可作証人太守問吳至爾行說及汕頭見兪之事在何月何日何時答稱事在三月二十九日下午四點鐘時問吳夥在汕頭遇兪在何時答稱正月杪　叻人某甲訴稱聞吳向潘言見兪搜銀之事威律師問爾知華語否答稱略知粤語問吳潘皆粤人叙談時必操土語爾能聽明乎答稱聞吳潘言語甚高奔入詢問卽有人操英語告知其事粤人顧梅坪訴稱在保康行司帳目是日吳至向潘言兪事聽之甚明又有見証人某乙等供亦相同威律師問潘曰爾知吳夥在汕頭見兪後發電至吳處乎答稱不知發電事惟憶及先見出店人送物至吳處後知卽吳夥所送且有信件言明見兪之事向之根問吳始說明威律師曰大老爺聽明潘供不知發電之語平卜律師稱吳接汕頭電信潘初不知後始查　各情威律師又稱藩華甫旣於三月二十九日與吳晤面言明見兪搜銀之事然則訴知 
 
 

Page 4

 
 
英領事照會到廨差傳人証會訊時何不訴明耶太守謂威律師所問是也又問潘曰既由吳至爾處說明後爾應向索搜出之銀答稱被兪收去洋銀八百餘元吳夥搜出之欵尚不到此數總應向吳理追吳訴稱並未爲兪作保更無夥友在汕頭見兪搜銀及面告潘等情兩律師辯論至再時已鍾鳴一點二刻太守遂與梁君商議以保康西人旣知吳夥在汕頭見兪搜出洋銀何以當前者控告時並不提及現始續控事實難憑是否總須緝兪到案方可明白隨卽退堂 
[英界公堂瑣案]  
　　本邑人賈咸寳訴稱小的以撑駕駁船爲業某日刺篙某處碼頭有蔴雀杉板船户葉文才聲言伊之竹篙被小的軋碎責令賠償然小的並未將船碰伊竹篙故與理論葉一味逞蠻恣横並有李永仁葉寅裕等　之毆擊致被擊破頭顱副捕頭禀稱曾送賈至某西醫院醫生言須敷治兩禮拜方可告痊葉供稱小的係寧波人是日艤舟某處碼頭將竹篙擱在船旁突被賈船軋碎索償不服以致扭結互毆李及寅裕同供稱小的等皆寧波人葉賈爭扭時曾向解勸並不帮兇叩求鑒宥蔡太守騐得賈受傷屬實飭仍投醫院醫傷葉押候訊斷李及寅裕交人保釋○王阿二訴稱小的在某鐵店習冶鍊生涯一日同學同寳生言小的偷食牛肉小的向之論說周將碗擲傷小的右手當由某號巡捕拘案叩請騐傷周供稱小的被王妄指偷食牛肉爭閙之下竟爾碰傷蔡太守騐明王受傷屬實飭將周押候醫痊然後覆訊核辦○包探何瑞福禀稱福建人盧維健盧德順投捕房報稱前住蘇州省城臥龍街同鄉盧裕泰烟店内失去箱中洋銀毡毯及小烟袋等物旋查知裕泰所竊兹來滬上尋見因卽同往指拿搜出毡毯維　認爲失贓另有鎖匙二枚其中一枚恰配維健箱上之鎖然裕泰不認行竊搜其身畔尚有洋銀三十一元及四開八開十六開小洋銀皆言是自已之物維健訴稱毡毯係僑居裕泰店中時由店夥代爲贖出現在尚少洋銀二十元及水烟袋德順訴稱前者監生與維健躭擱裕泰烟店内旣而裕泰將店盤頂與人因卽遷移不料箱中失去監照一紙維健箱中失去洋銀其時裕泰卽往上海且有人見其囑銅土配鎖匙故特來此尋見交捕送案請追裕泰供稱小的係福建人向爲皮絲烟業曾在蘇州開店後盤頂與人欲回原籍德順等借錢不遂妄指行竊毡毯係在漢口買來何探又禀稱裕泰住泰安棧小的往拿時意圖遁去蔡太守飭將一干人移送蘇州請地方官澈底根究○日前蘇州人蔣吉人遞禀聲稱小的在治下尚仁里口設測字攤忽有某華捕糾同流氓將諸物一併搬去並被兇毆心不能甘訴請訊究蔡太守飭捕房查明禀覆昨日包探何瑞福禀稱小的查得蔣所設測字攤時有人聚而觀看且尚仁里爲娼寮雲集之處娼婦乘轎出入者甚多三百五十六號華捕恐有礙路情形喝令移開蔣非但不依反喃喃辱駡旣而一百五十號華捕至因帮同將攤搬入捕房捕頭令伊勿再設攤礙路卽將諸物發還並不缺少且聞先一夜將至某戲園給以小洋銀三角扒上戲臺觀劇按目婉勸下臺入座蔣大言我旣出洋銀諸事應由我便觀此情狀似患瘋癲三百五十六一百五十號兩華捕各禀前情蔣訴稱小的所失諸物尚可購致惟九成宫帖深爲可惜當被辱時小的言欲投大老爺案下控告伊等言爾旣欲告狀須再毆幾下現在小的不願在治下設攤務求追償失物蔡太守謂爾旣願出境本分府當賞給錢文再備諸物可也 
[法界捕房紀事]  
　　小東門外捕房某西人失去洋銀三元八角疑細崽某甲所竊飭押候解送公堂○昨晨有某姓掃扭竊賊某甲至捕房聲言被竊綢裙請爲究辦甲稱我與此婦素來相識並非外人因有急需暫借綢裙付質捕頭著押候解送公堂 
[上海北市絲業會館籌賑公所接到東省臥牛山紡織局潘振聲先生來書照登]  
　　少欽先生大善長大人閣下春間叩謁尊顔藉親雅教蒙慨允五竿因得羣相則傚得以集成鉅欵災民食德感戴無窮并承惠賜尊符携至東省除病卻邪活人尤衆邇惟潭祺集吉福履迎祥爲慰頌私子英兄往朝陽一帶撫恤遺黎兵燹餘生羣霑厚澤功德莫大刻下麥秋將熟賑事可能告竣否表别後卽至維揚幸蒙徐星槎先生慨然俯允於經費項下每年籌撥千金先議三年隨後再察情形大約星翁在任尚可久長易人則難定鎭江柳吳諸君約可籌千餘金到時正在開挖泊船之所莫不頌大君子之德澤從此行船得所棲止不受風濤之險陰德保可限量表於二月二十日由揚開舟至淸江而改陸直至三月初八日始抵省垣謁見方伯卽投尊函接見時談及臥牛山事意甚殷殷允爲設法此皆由大君子之一言災民受惠實非淺鮮特東省歴年工賑頻仍籌款亦殊不易耳刻下常　臥牛山與同人竭力整頓凡事可省者則省不可省者卽須速辦災民可散者則散不可散者卽爲計久長今年麥秋尚好可復量爲遣去所不去者均係孤寡極貧舍此便難生活刻下幼孩漸長其資質稍聰者令其讀書其年漸長成者令其學織布彈花一人有成卽一家得所養贍不得不令其學業現在孤兒就食局中者每日約二百數十人食指浩繁用度亦廣加以房屋棚廠漸多損壞若不急爲修理恐不日大雨時行倒塌堪虞諸事叢集而欵項又萬分支絀均係向賑撫局挪借此次所募之欵均不敢稍動金苕人公祖浙省三千金已到鎭揚二竿亦已函催東省萬金亦有眉目　待大善長所允之五竿到時卽請中丞發典生息刻下萬分支絀熱河朝陽之欵尚可稍後惟求速賜撥款匯寄山東賑撫局代收以便徑請中堂發商早發一日災民早受一分之惠不獨災黎感激卽表亦銘感無窮　諗大君子力籌鉅欵普救生靈每年全活奚啻萬計卽臥牛山一局得邀厚惠貞婦完名貧兒活命數千無告窮黎定當世世食公之德矣如有尊件及藥丸便中尚祈帶下緣尊件頗有效騐求者頗多也肅　敬請勛安諸惟雅照并賀午禧敬望玉復經蓮翁先生均此請安高用康兄曁建甫均此致賀潘民表謹啓五月初三日 
[誠心濟世]  
　　夏令已交觸暑必病苟得　藥靈妙自可藥到病除本埠南晝錦里老致和堂送到臥龍丹一百瓶辟瘟散二百包百艸神曲一百八十塊痧氣丸一百瓶純陽止氣丸二百包除掣付收條隨時分給外理合鳴謝又蒙靑浦縣錢大令助本所經費洋四十元　會審憲蔡太守撥助食鹽七十斤均掣奉收條以重善舉并乞登報鳴謝此啓[  滬北棲流公所司事謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇省官報]  
　　十三日丁憂山西道監察御史陳其章浙江人由京來知府周蓮辭赴常州公幹通判張　符謝飭知　　結不勞　　　委務事州縣一次葛鏞禀謝奉委崑山保甲差巡檢延晙禀銷催提嘉定縣漕項差准補按察使司獄孫棣禀謝飭知赴任五月廿四日蘇　　　廿八日常州府桐官太太廿九日前直隸臬憲費學曾均壽辰十四日藩轅牌示照得荆溪縣知縣薛星輝調省另有　委所遺員缺資有　　　海縣知縣黄承暄堪以署理沈唐禀辭管解京餉赴都運同銜補用知州候補理問蔣金生湖南人由京起服回省並禀知在兩淮鹽　案　　　過班知州仍歸江蘇補用從九岳廷幹禀銷常州府差遣期滿回省十五日知縣張晸赴荆溪江陰靖江等縣魏士鴻赴常昭　湖　　均　　　委催提漕項差卽辭十六日縣丞葛鏞禀辭赴崑山縣保中差巡檢馬繼曾禀謝飭知請補元和縣周莊司巡檢缺十七日陳　頴禀知交卸　　司獄任事隨臬憲赴江寧准補按司獄孫棣禀知本日接印巡檢周士鋆禀知奉委江陰厘局差遣並禀知浙省賑　案内獎　五品　戴 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
