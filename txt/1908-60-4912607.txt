# 1908 - 60 - 4912607

 

Page 1

 
 
   
 
 

Page 2

 
 
[上諭]  
　　二月初四日奉 
　　上諭禮部奏大員鄉舉重逢請旨加恩一摺大學士孫家鼐早年登第由翰林入直毓慶宮經綜部務晉贊綸扉近來日侍講筵精神矍鑠該大學士鄉舉重逢適周花甲洵屬藝林盛事加恩著賞給太子太傅銜以惠耆臣欽此 
　　上諭趙爾巽著調補四川總督湖廣總督著陳夔龍調補均著迅赴新任毋庸來京請訓欽此 
　　旨趙爾豐著賞給尚書銜作爲駐藏辦事大臣照例馳驛前往仍兼邊務大臣欽此 
[宮門抄]  
　　正月初四日召見軍機蔡乃煌 
論說 
[請開國會之理由書來稿]  
　　上下疑貳。是降顚倒。可以爲國乎。羣好蔽明。輿論未仲。可以爲國乎。雖至愚者。亦知其不可。但欲去疑貳。公事非。法壅蔽。伸輿論。必有道以處。此不然去疑而疑日滋。袪蔽而蔽愈甚。政府以成見爲是非。而輿論與朝廷爲仇敵。國民怨於内列强乘於外。而國乃不國。立憲國家所以明上下之權限。立是非之標準。壅蔽於未然。而利用輿論。以伸張國權者。豈有他哉有法定機關。以爲之保障耳。 
　　所謂法定機關者維何。即國會是已。合上下議院。而成立國會。以民選議員。而代表國民。内之集合國民之心理。以整頓内政。外之則發展國民之勢力。以捍禦外侮。振綱紀。固國本。莫重乎此。邇來吾國士夫。靡不忿慨於國權之削奪。由於民權之不伸。顧朝野上下。張皇失措。紛然淆惑仍無以脫離腐敗放任之舊習。且加以分崩潰裂之隱憂。於是持漸進主義者謂無地方議會。以養成人民之政治能力。則國會之基礎不固。而國民之權利自由。終無所據以爲其保障。不知人民之權利自由。當以國會爲集中之點。無國會。則人民之權力消滅於無形。而憲法之精神。已游蕩而無着。各省之地方議會。縱一時遍立。終以無根本法律之故。而事事不能實行。 
 
 
 

Page 3

 
 
此理之必然者也。况自法理言之。地方自治以行政爲根據。而國會之機關。則爲憲法之所根據。性質相舛。作用亦殊。故世界各國。未有憲法不確立。而行政法能完備者。即未有國會不開。而地方自治能發逹者。又自政治上言之。則地方自治。僅能整頓内政之一部而國會之機關。則能統括國政之全體。例如頭腦之於手足。根本之於枝葉若失其本未先後之序。則其裨益於國家者。能幾何哉。雖然今不暇研究法理。亦不必放言政治。但綜觀時事。證以同人夙昔之所自信者。則國會成立爲吾人救國之目的。有不可緩者五。而今日請求開設國會。又有一二易爲力者。請一一爲當世君子陳之。 
　　第一欲整理財政則。國會不可緩。吾國今日非無財之爲患。而財政不能整理之爲患。收入之紊亂。支出之浮濫。費用之虚擲。界劃之不明。檢查之事未聞。統計之表無有。各國有一於此。其政府未有不傾覆者。而吾國之政府。機關壅。塞而沮喪其發企。實業之野心。外人則乘時。逐利。輸入外資。以曲盡其經濟競爭之能事。比年以來。國困民窮。債權增失。危亡之禍。朝不謀夕。若有國會。以監督財政。則凡歲出歲入之豫算。政府必條列其欵項。統核其贏絀。以定徵收增减之方針。而求國會之承諾。匪惟浮費必求其撙節。檢查必求其詳確已也。至於外債之事。尤爲重要。其借入之用途。及償還之期限。非經國會議决後。政府不敢擅借。從未有如吾國政府之自由借入。任情濫用者也。蓋國家之財源。盡出於國民之擔負。非經承諾安能妄徵。而况於國債之利害尤重者乎。立憲各國。以利用外債之故。而恒致富强。吾國政府獨。以累積外債之故。而日虞危迫何則一有國會。以監督財政。一無國會。以監督財政。 
　　第扗欲振興敎育則國會不可緩。今之論者莫不曰。欲使國民有立憲之程度。必自政治敎育始。顧何以日言敎育。而各行省無私立法政學堂者。無組織政治團體者。無公開通俗演壇者。此非因政府之信用未昭。政綱未定。而頑鈍昏瞀之官吏。得以挾私阻撓乎。若國會開後。則政府之行政方針已定。而敎育之方針亦定。聰頴特逹之士。旣因有所試驗。而政治能力。確有以自信出則翊贊朝廷。處則化成鄉里。風聲所。播觀聽一新。國民程度。將雄飛而躋等於歐美矣。是以國會一日早開。國是一日早定。即政治敎育亦能早成功。此在今日内憂外禍。雲譎波湧之際。有萬不能不急起直追者也。 
　　第三欲擴張軍備則國會不可緩。泰西各國以海軍的精神爲富强的基礎故每。增一兵艦。添一師團。由議。會决定後。其饟糈聽之於民間朝。今夕供無敢違者。良以有國會以代表國民之意志。國民之視海陸軍備也。以爲捍禦外侮之利器。非爲擁護專制之爪牙。無論君主國體。與民主國體。其兵馬權。皆歸於政府。無有尾大不掉之憂。人民在於平時。則擔任餉源。輸將恐後。身臨戰事。則慷慨赴敵。以殉國爲榮。蓋其視全國之安危。即身家之休戚。誠有團結不能自解者在也。吾國之軍備則異是。非以禦外而以防内。非以作戰而以飾威。兵制不能統一。軍法徒爲具文。驕兵悍卒。横行閭里。貪夫懦將。空擁旌麾。名曰衛國。實蠧民耳。惟開國會後則人民知世界之大勢。察國家之安危。有徵收則輸功爭先。無餉需不足之患。有戰爭則父子相勉。有殺敵致果之氣至於兵制之不整。將士之失職。皆得發其奸邪。懲其弊害。此徵之立憲各國而知其不誣者也（未完） 
專電 
[電一（北京）]  
　　外部會同郵部具奏蘇杭甬路事由胡高等與銀公司代表濮蘭德磋定仿照津浦辦法改爲國家滬杭甬鐵路經郵部借定一百五十萬實交九三息五釐以三十年爲期不用抵押亦不查賬選聘總工程司聽總辦節制路權悉歸國有與英毫無干涉購洋料用費等及餘利言明共三萬五千磅欵存郵部由商領用如再不敷由關内外籌撥江浙各代表到部閱看案檔後知甚爲難已不言拒欵如此辦理較原言照滬寗鐵路辦法挽回利權已多與江浙兩省紳商意見亦合議定合同二十四條如蒙俞允當即簽押奉旨依議 
[電二（北京）]  
　　夏辛酉賜諡壯武 
[電三（北京）]  
　　鹿傳霖紹英奉旨赴熱河察哈爾等處密查墾務慈諭云貽榖墾弊甚深澈查毋隱原擬派溥頲往查嗣以 
 
 

Page 4

 
 
溥與貽曾同事恐有狥庇情事爰改鹿鹿慨然自任 
[電四（奉天）]  
　　奉天徐世昌唐紹儀議覆幣制主改一兩重銀元 
[電五（北京）]  
　　慶邸議覆土稅出力人員請奬一摺奉旨柯逢時著賞給尚書銜方碩輔蔡源深童祥熊交軍機處存記 
[電六（北京）]  
　　津浦鐵路督辦呂海寰奏設總局於京師派楊文駿爲參贊李德順等爲南北帮辦奉旨依議 
[電七（杭州）]  
　　浙撫馮汝騤奏派濮子潼爲學務公所議長盛炳煒等爲議紳 
[公電（紹興）]  
　　各報館鑒虞紳王廷耀唆義兒吳鵬冲誣陷金某紳學界大憤 
緊要新聞 
[度支部奏定四種銀行則例北京]  
　　度支部奏稱近年風氣開通官立私立各項銀行日益增多亟須頒布則例俾營業者有所遵循臣部職司管理亦可有所據依藉收畵一整齊之效惟此項例文雖有譯成東西各國通行章程可備參考而揆諸中國商務之風俗習慣亦難必其盡合纂輯之餘益用詳愼上年財政處於奏准後遴員編纂成帙移交到部臣部復派員細心研究擬定銀行則例四種臣部所設銀行原名户部銀行即爲中央銀行現臣部已改爲度支部擬改銀行之名曰大淸銀行計則例二十四條中國向無銀行而經營金銀匯劃貿易如銀號票商錢莊以及各省所設之民銀號官錢局凡有銀行性質者即可以普通銀行賅之計則例十五條殖業銀行爲農工所倚賴東西各國實業之進步悉由於此現時農業銀行尚未設立而關於路工之郵傳部交通銀行及浙江鐵路之興業銀行皆殖業銀行也計則例三十四條各項銀行之存放欵項務取其多而提倡居積之風萃集錙銖之欵者爲儲蓄銀行各省現已設有數處計則例十三條臣等詳加查核尚屬周妥謹繕淸單恭呈御覽俟欽定後卽由臣部行知該管衙門及地方官通飭各處銀行一律遵照辦理正月下六日奉旨依議 
[袁京兆入部情形北京]  
　　兩宮於地方自治一事異常注意去年特諭樞垣電催袁京兆迅速來京即爲此事袁受任後迭次召見兩宮屢以赶辦自治諄諄面諭廿三日召見又詢及自治袁奏對良久極稱旨意次日遂擢任民政部左侍郎因毓將軍適值承襲貝勒體制較崇非一品大員不足稱其位置而各部尚書並無一可以更調者遂予以御前大臣之職并賞三眼花翎自表面觀之聖恩非常優渥其實御前奔走其權力遠不及民政部也當日袁京兆升任民部後兩宮垂詢樞臣繼袁之任者以何人爲宜鹿尚書以瑞澂對袁尚書以凌福彭對袁並云凌任天津府知府時辦理地方自治頗有心力才具亦極開展果邀特簡位置實屬相宜故凌福彭升授府尹之諭即日發表旁觀私相議論謂京師之地方自治此後當可發逹云 
[蕪關道禀覆江督文] （爲防範輪船刦奪事） 
　　敬禀者職道在寗禀辭後奉督憲辰電諫電飭於長江上下商輪嚴密防護毋任匪類潜蹤聚集釀事等因職道回無遵卽傳集駐蕪緝捕營官及巡防兩營管帶諄諄面諭責成緝捕營及李參將振標所帶偵探隊選派得力弁勇於上下各商輪充作暗捕附輪上下梭巡并於搭客上船時留心稽察如有匪徒混跡或私運軍火等事立即知會地方文武各官兜拿一面嚴飭巡防營隊隨時赴各輪船碼頭邏察以便在輪船偵探知會協捕藉壯聲威并錄電諭備函密會巡警總局道嚴飭原派輪船抵埠巡警弁勇認眞查察勿稍疎懈其濱江之大通内河之運漕地方均屬輪商航路札行各該處巡防營隊一體遵照防護并由職道遴派文武員弁不時附輪上下巡察稽查警怠勵勤以昭激勸在案職道伏查長江上下水大輪船自三四隻七八隻不等而中外商人小輪船行駛金陵抵蕪及由蕪抵安慶抵内河廬州寗國等處數亦不少招商局輪船價稍昻搭客較爲整齊其餘各船貶價招徠人跡爲最　雜以數十亡命手持利噐即可脅制全船徒手良懦任其刦奪最爲可慮職道輾轉籌思惟有由沿江各省該叚派撥弁勇持械附輪上下每次或數十名或一二十名或僅泒暗捕數名不必日日船船均有大隊隨行多寡出没不拘定程忽緊忽鬆務張聲勢庶足消萌而資鎭懾一面議定妥章密造暗號旗燈分有警次警最警三項以便白晝黑夜隨時就船扯掛通行沿江水陸各營各備望遠鏡一見輪船號旗號燈立即聚集船勇駛赴該輪船策應并即知會上下遊各營汎層遞知照議定號砲務使相聞如古烽燧之法立就各港口堵截兜拿一處有警而數百里隨時響應如網之張自難兎脫在船之人究屬無多全賴在陸之人蟻聚赴援此節最關緊要無事之時飭令不時舉旗舉燈練習以免臨時貽悞長江大輪船皆係由滬上　赴漢分叚辦理之法請由滬至鎭江爲一叚由鎭江至金陵爲一叚由金陵至蕪湖爲一叚由蕪湖至安慶爲一叚由安慶抵九江爲一叚以上各處照此類推金陵至蕪湖責成金陵關道會同金陵洋務局辦理蕪湖至安慶責成蕪湖關道巡慶至九江責成安慶洋務局辦理由上而下之船即由各埠原派員弁勇役護送而下遂段交替各專責成雖往來勞費計數不貲而此中收効良非淺鮮職道更有請者在輪船明捕暗捕弁員船價飯食可否仰乞憲台札行滬道飭與行駛長江中外各輪船行局妥商就塔客水脚中酌增代收遇有在船保護明捕暗捕多或百人少或數名數十名概免船價供其飯食由各埠明捕暗捕員弁各與印照于上船時知照輪船帳房查明人數照行至員弁勇線差盤犒賞之費由各關道禀商本省督撫憲定章撥欵飭遵其由通商口岸行駛長江及内河各小輪由各關道就近援照此章與商埠各小輪船公司妥商辦理愚昧之見是否有常理合具禀馳陳仰祈大人禀核批示飭遵 
 
 

Page 5

 
 
[紀孫汶到星架坡情形]  
　　上月十六日星架坡實得力太晤士報論及黨魁孫汶爲香港書院之舊學生自西一千八百九十四年以來即以維新著名兩禮拜前由越南河内到叻當其在越南時中國官塲欲請法官將其驅逐出境法官不允此次孫之到叻係出自己之意并非驅逐惟孫之舉動常有間諜陰爲窺伺孫抵叻後未嘗自爲隱匿中國政府電飭中國駐叻領事轉請叻督將孫擯出境外查孫由中政府懸賞二十萬員四處購緝今叻督因該領事之請即行傳孫到署略問數語惟未聞下逐客之令觀北京政府之意見以爲旣不能拿獲此人置之於法則欲中國附近各國地方將其驅絶以免其聳動同鄉仇視滿洲然孫在叻埠苟不爲惡以致牽動中英之交涉則恐無例可以驅之出境因英國土地本係爲維新黨之巢穴不論何國之人皆一律看待斷不能破例以待中國云 
西報譯要 
[天津租界禁煙情形]  
　　字林報北京函云天津關道奉直督楊諭照會駐津各國領事云直隸禁煙局新定禁煙條例定於正月二十五日實行自後凡有未經註册領照者私自買賣煙膏等情則應由華官抱責不貸爰特懇請各領事於各租界中恊力實行以期輔助中國去此痼習英領事接咨後答稱查英租界中煙舘已經禁絶故煙舘註册之事無可施行至於取締個人吸食鴉片者英領事甚願量力所能及者輔助華官施行此律云云按目下天津各租界中煙館均已閉歇故各領事均能允從華官之請也聞此律在天津施行後如見實效則北京以及各處均將仿行 
[賣路官員又將被譴]  
　　又云自晉人與福公司交涉議結後聞贖欵二百七十五萬兩政府擬查抄胡賈等三革員家産抵償果爾則此項賠欵可於四年内掃淸矣北京官塲傳言蘇杭甬路事政府與江浙人民大爲困難故一千八百九十八年間與怡和洋行代表商議之華員亦將予以譴責如是則盛宣懷朱寳奎及其他參與此事者皆將蹈胡賈等之罪戾矣 
[豫省路礦會並未設立]  
　　又云此間華字報載錄河南紳商之在京津者已組一保全河南路礦會並舉代表二人與福公司天津經理人商議一事兹經詳細調查實無此事大約此言因豫撫奏請在開封設立鐵路公司自造全省鐵路而起也 
[新法路事近聞]  
　　又初三日東京電云前電曾言承造新法鐵路之英商將向日本證明新法鐵路之有益於日本並非與日本鐵路競爭一事刻下日本尚未接到此項報告 
[駐日葡使來京]  
　　又初三日東京電云東京葡萄牙公使已乘中國皇后船啓行赴華聞專爲大津丸被拘之事 
[大津丸案之讓步]  
　　文匯報初三日北京電云日本對於大津丸案要求甚堅中政府似將允從其請聞已訓告粤督大約該輪不日即將釋放初四日倫敦電又東京路透電謂日政府並未有施行强硬手叚之意惟中國若再延遲不將大津丸釋放則日本將訴請英美兩國居間仲裁 
[天津開港]  
　　又初四日天津電云此間已於今日開港盛京輪船首先抵埠靑島輪船亦隨後抵此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[度支部奏釐定一文錢制摺]  
　　爲遵旨具奏恭摺仰祈聖鑒事准軍機處片交光緖三十四年正月十三日軍機大臣面奉諭旨（中略原文已錄正月二十日本報）欽遵抄交到部臣等欽奉之下仰見朝廷體念民依垂意幣制感佩莫名查一文銅錢自光緖三十二年七月間即經財政處會同臣部奏准各省一律仿鑄近因京外制錢缺乏民間日用小數實多不便復於上年十月通行各省籌辦開鑄報部查核現在尚無具報仿鑄一文錢之案今奉諭旨飭於各省銅元定額之外加鑄三成並由臣等釐定制錢臣等當即劄行造幣總廠遵照並令將錢制鑄本考查明晰以憑核定旋據總廠署監督内閣學士兼禮部侍郎銜瑞豐等呈稱前項加鑄三成一文錢總廠遵卽迅將應用機器配置齊全刻日開鑄其各省應用祖模仍當由總廠赶緊製造輪廓字畫鐫刻精細正面照當十銅幣模式鐫刻龍紋背面刊明一文字樣並加識省分以期鑄造與否有所考查俟祖模造成頒發各廠限領到後兩月内翻刻子模一律鑄造概按所鑄當十銅幣枚數加鑄三成不准稍有减少至形式重量銅質鑄本事關國幣配合不厭求詳查廣東所鑄形式中鑿圓孔係爲便於貫串與舊式制錢具體而微升任湖廣總督張之洞復經奏請以一文錢模式必與當十銅幣模式相等現奉上諭諄諄以一文新錢期與當十銅幣子母相權則是以子輔母一氣相承形式未可兩歧當以無孔爲斷其重量銅質廣東係用紫銅六成鎔配白鉛四成每文重三分二釐湖北用紫銅九十五分配鉛五分亦重三分二釐此項新錢工費甚鉅即以廣東黄銅成色而論每千文合工料銀八錢二分一釐揆諸近日錢價折耗已復不少如用紫銅九十五分配鉛五分恐虧累益多未能與當十銅元工料成本大致相準價值亦必不能一律是成色當以黄銅爲宜擬定爲紫銅六成白銅四成重量三分二釐每枚内實含凈銅一分九釐零每十枚恰與當十銅元内含凈銅一錢九分者略等雖工本仍有虧耗然以當十銅幣餘利撥補盈縮相權自可顧全成本等情呈覆前來臣等復詳加考核廣東原鑄有孔之錢係與舊日制錢同式取其習用已久湖北原奏擬不用孔意在與銅幣一律是以臣部覆摺内聲明體察各省銅幣情形再行通盤籌定等因在案現查舊有制錢各省俱形缺乏以致銅元不能實當制錢十文欲救其弊惟有準銅元之式鑄造一文新錢使銅元自以子母相權其於幣制亦較完備但當十銅元重二錢析爲十文每文銅鉛合計只重二分體質太微取携尤屬非便廣東所鑄係於應有銅質外加配白鉛雖係黄銅三分二厘而内含紫銅成色一分九厘零銅質並無短少核計工料之虧耗彌補亦易此次鑄造一文新錢重量成色擬照廣東酌合形式擬照湖北無孔辦理其餘該署監督所擬各節均尚妥協擬請照辦如蒙俞允臣等即通行總分各廠限令尅日照式開鑄並將鑄出樣錢恭呈御覽所有臣等遵擬新錢辦法緣由謹恭摺具陳伏乞皇太后皇上聖鑒廑奏正月二十三日奉旨依議 
分類新聞政界 
[蕪湖運米問題三誌南京]  
　　寗紹釣船赴蕪運米一事業將皖浙兩撫往來電文錄登本報現悉江督端午帥亦以事有窒礙業已電復浙撫阻止略云上年十一月有寧波號商在蕪關請用夾板船運米經文道查寗波釣船定章不准駛過瓜洲口近來甯商到蕪運米皆裝輪船其風蓬船概不准運以杜流弊所請未經允准兹奉電示當即電商文道現據復稱未便違章通融又得馮夢帥電謂已逕復尊處竊思輪船釣船同一載米且輪運較速寗商亦向有輪運請飭寗道轉告商會仍用輪船爲荷 
[自治局常會紀事武昌]  
　　二十八日爲自治局通常議事會第一次開會之期所有提議事件條列於左一編制科治事規則之審議二調查科治事規則之審議三總務科治事規則之審議四研究所之辦法五關於調查之籌畵（甲）調查方法之擬議（乙）調查員之考驗（丙）調查事項及表式之編擬（丁）養成會之籌畵此次所提議凡五條當經各員議决三條其餘第四第五兩條俟二十九日續開臨時議事一律議决當將議定辦法呈請總辦李方伯轉詳鄂督核示（望） 
[電飭結算報費長沙]  
　　湘省電報總局接上海電政局來電略謂電局定章各商號報務較多之處准先存洋若干按月結算淸訖近聞各局於此項存欵不能按月結淸甚有聽其積欠者雖遇有虧倒可責成委員賠償究非愼重公欵之道嗣後務須遵照向章各商號所發報費溢於所存之數應令續存如不遵照應一面追繳前欠一面令給現資發報不准稍有拖欠（少） 
[皖藩牌示安慶]  
　　廬江縣訓導段繼輝截取請咨赴引遺缺以試用訓導黄美澐署理無爲州土橋巡檢徐德袞叅革委試用巡檢李澡德署理無爲州吏目萬安瀾叅革委試用從九品李日熙署理太平縣宏潭巡檢李宏猷叅革委試用典史强錫疇署理（孔） 
[揚州官事]  
　　嵩祝三太守現奉上台調署江寧首府署江寧府許太守星璧飭赴淮安府本任其署淮安府之羅太守章則調署揚州府袁南生大令前以署江都縣缺期滿求請交缷督帥未准仍留署任又甘泉陳容安大令現已因案撤叅委陳典承大令署理（易） 
[杭州官事]  
　　浙撫馮星帥遵旨奏保人才聞將以屬員中之試用道王豐鎬知府蕭文昭兩員出具考語專摺奏聞又電報局總辦朱觀察現爲電政大臣調往江寗而杭局一差已委王鈺孫接辦聞王觀察已於初一日到差（光） 
交涉 
[私賣屯地之交涉九江]  
　　德化縣已革監生羅秋舫因將龍開河西岸屯地私賣與美商李湯姆押追契價無著現有南昌錢商徐守仁愿 
 
 

Page 11

 
 
繳原價將地贖回當經禀請該縣照會美傐事轉飭李湯姆領價退契 
[匯解南昌敎案第七次賠欵南昌]  
　　南昌敎案議賠法國欵項業已解至第六期兹於上月二十九日又屆七次應付之期經林兼藩籌欵移交官銀號分别滙解饒九道江海關道轉交法領事郎主敎兌收（又）軍界 
[考騐陸軍新生體格南昌]  
　　贛省陸軍小學堂去臘通飭各屬照章選送合格學生到省考驗挑選入堂肄業現此項學生已由各屬申送到省該堂總辦吳復初觀察會同監督張秉鈞於上月二十四日考騐體格以定去取（曰） 
[委員赴湘購辦材料安慶]  
　　皖省常備二標營房現已興工建造所需材料業由當道派委宋紳德銘前赴湖南購辦運皖（孔） 
[准除點騐營兵舊例九江]  
　　九江道文卓峯觀察近將防綠各營兵弁毋庸按月點騐等情禀奉贛撫批示云所有駐紮各廳州縣防綠各營兵勇嗣後自可毋庸再由各該地方官按月點騐至於陸軍弁兵亦即由兵備處仿照辦理以歸一律據申前情仰營務處轉移遵照仍通飭各府州縣轉飭所屬一體遵照并移會兵備處查照辦理（工） 
[催繳防軍截曠餉銀安慶]  
　　安徽常備巡防各軍所有月存截曠餉銀向章按季解繳支應局核收現聞此項餉銀去年未曾彚解當由支應局詳請皖撫札飭經理科委員從速報繳以淸欵項（周） 
學務 
[捐資創辦大同女校南京]  
　　崑山縣廪生張光彝獨力建造蘇州大同女學禀請江督咨部文案并酌給津貼奉批謂該生倡興女學能捐巨資以底於成甚堪嘉尚察閱章程亦極詳密具見辦事熱心尤爲佩慰所請援照振華蘇蘇兩女學成案每月撥給津貼并咨部立案之處仰候蘇學司察度情形詳議辦理（諟） 
[留學餘欵准予發給安慶]  
　　江督准出使日本李大臣咨開留學日本警監學校四組欵業官費生章錦墀等自入該校以來講求科學極爲認眞研究各項課程亦頗有心得惟該校原擬兩年始行畢業現已改爲年半即可考試畢業除用去學費外尚餘半年學費二百元該生仍懇各省發給作爲考察監獄辦法以便回國條陳改良察核所請事屬可行相應咨行查核等因端午帥當即咨復照准並咨請皖撫飭屬遵辦（美） 
[江寗師範學堂招生蘇州]  
　　江寗師範兼高等學堂監督李觀察現擬添招格致科新生六十名學齡限十六歲以上四十歲以下略習英文者爲合格業已移請蘇松太三屬招考申送定十五日送寗考試（命） 
[垂詢貴胄法政學堂北京]  
　　皇太后召見張中堂垂詢貴胄法政學堂並諭張中堂設法辦理俾貴胄子弟肄業養成大器等語張中堂現正籌畵貴胄法政學堂事宜（爲） 
[天足分會之發逹山東]  
　　威海衛天足分會前由旅威沈卷香李 
劍雄等創設以來贊成入會者頗不乏人因於去秋籌設一天足分會女學堂收生敎授不取脩金今春舉定校董六人正月十九日開校（子） 
[武中學堂附設武裔班湖北]  
　　鄂督准陸軍部咨開飭各省一律籌辦武裔學堂敎授各軍官子弟等因趙次帥以此項學堂似應附入武中學堂以節經費昨特札飭該堂監督黎協統籌議辦法禀復核奪（音） 
[四隅學堂招生寗波]  
　　甬郡前由某留學生禀准寗道將各處小學堂一律註銷僅留四隅小學堂四校業已佈置一切現四隅小學設立定章招收新生各若干名俟招收足額一齊開堂敎授各科（冉） 
[興學獲奬湖南]  
　　湘省衡山縣監生段南英前年慨捐家産之半計鏵錢二千餘串創辦鄉學數區並親自經理迄今已歷年餘該縣令見其成績昭著爰禀請提學司量予奬勵當經批准並擬就端本善俗四字飭由該縣繕製匾額轉給該生祗領懸掛以爲毁家興學者勸（少） 
[修業學堂招生長沙]  
　　湘省民立修業學堂開辦四年今擬續招新班中學自十四歲至地十歲止小學自九歲至十五歲止爲合格（敏） 
[飭屬查復考棚經費武昌]  
　　鄂督以各屬州縣當科舉時代向有考棚經費現在科舉已停此項經費未據各屬禀報改作何用因特通飭各屬轉飭各州縣查明禀復以便提充興學之用（金） 
[聲明畢業年限湖南]  
　　湘潭縣中小各學堂本年將次畢業昨由該縣勸學所牌示將奏定中小各學堂卒業學年明白宣布略謂中校遵照部章五年卒業高等小學四年卒業凡中校本年在乙班學生一律升入甲班補足學年遵例畢業高等小學本年在堂學生補足學年分别卒業以後永爲定例（少） 
實業 
[部咨鐵路地畝租稅章程安慶]  
　　皖撫准郵傳部咨開會同度支部擬定鐵路地畆申明官道民地分别免納稅賦所有詳細章程業經具奏奉旨允准因特抄錄原奏咨行查照等因馮中丞當即照會鐵路公司分行藩司商務總局一體照辦（孔） 
[擬定官錢局經理賞罰章程南京]  
　　江寧裕寗官銀錢局日前擬定總分各局總經理賞罰章程六條呈請江督核示奉批謂據禀擬定總分各局總經理賞罰章程六條察核尚屬周妥應准照辦現在該局漸次擴充計已設之局廿餘處道路遥遠欵目紛歧經理責任尤爲重要亟應不時密派妥人分往抽查以防流弊仰卽遵照辦理至孫道請委會辦一員輪流考查業經照委另札飭知（商） 
[湘省路事之中挫湖南]  
　　湘省鐵路自去冬經袁海觀京兆函電到湘約定今正回籍專理路事並函請總公司各紳先期約定各府廳州縣各派代表二人來省俟二月初開特别大會現聞已升授民部大失所望均擬不復投貲附股湘省路事又爲之大挫（水） 
雜記 
[大庾縣自明冤抑江西]  
　　大庾縣陳令具禀贛撫瀝陳到任以來 
 
 

Page 12

 
 
所辦各事並無累及無辜等情當奉護撫沈中丞批示云據禀該員經瑞部院奏參日係確有見聞且僅請開缺另補不慮報効無日自應省愆引過愧奮圖功以期刮垢磨光勉副循良之選則抑之正以成之正不必急於自辨也仰布政司轉飭知照 
[營勇爲盜楊州]  
　　派往東台緝私營勇劉錫由周正卿率領夥勇五人至天鵝蕩灶户王長餘家黑夜行刦刀傷失主經鄰右鳴鑼聚集多人將該勇七人一併捉獲所有洋鎗短刀號衣彈了隨勇解縣該營弁丁竟敢於半途攔奪幸有巡警局派勇護送未被刼去該弁丁隨率多勇又將張燦華家白日打搶一空聞東台縣萬令已據實詳報候示嚴辦矣 
[撥放薪餉准搭官票九江]  
　　江西官銀錢總號會同藩司粮道以嗣後撥放各署局處薪餉概以五成官票搭放等情詳奉贛撫批云查原文内於印票兌銀錢票一節語意不甚明晰應改爲搭放官票五成銀兩均由司庫塡給印票交由領銀各營署局處所舘堂及得票之人持赴本總號如愿換九五官錢票及銅元現錢即按照本日市價如數兌付以資應用倘愿換銀票及銀元官票亦照其原領平色按本日行情申平申色扣算換給即不必由錢價繞算或有愿照原領平色開票者均聽其便又後叙九江贛州分號條下亦應改爲印票到號之日或愿換九五官錢票及銅元現錢或換銀票及銀元官票均按各本地本日市價行情照省總號章程一律辦理庶使人人易解不致悞會餘均如詳辦理仰即分别移行藩司粮道曁各營署局處所舘堂及各分號府廳州縣一體遵照所有總分各處兌換此項印票仍須嚴密稽查務與市價一律隨到隨換不得稍有畸輕畸重延擱留難等弊致失信用（天） 
[互爭嫡庶之判語安慶]  
　　皖省發審局擬結李尤兩氏互爭嫡庶立嗣案略云兩造所爭者三端曰嫡庶曰立嗣曰家産惟李尤兩氏所天已失應各守本分可也立嗣一層劉宗翰之父廷爲百戰之將豈可不爲立嗣今劉宗翰旣無期功强近之親而鳳台闞疃集有本家之說亦屬恍惚則當時宗翰所抱之劉登榜來自襁褓之中恩養垂三十年爲之完娶於恩義爲近李氏供稱平日稱謂稱宗翰曰督稱李氏曰嬸旣稱叔嬸其非家相明甚李氏何得有意狡執盖異姓爲後者史不絶書今宗翰生前則抱劉登榜爲子死後則李氏抱劉淸澄尤氏抱劉登瀛旣各立所愛亦未嘗不可從權各子其子各親其親均准其入祠祭享以報恩養可也至家産一節前經該州紳士出爲調處李尤二氏已各分得地八頃所餘之地李供九頃尤供十一頃尚無的數今斷令以四頃變價爲劉廷建造專祠以三頃留爲歲修祭費酌分二頃爲劉登榜家資果是尤氏所供十一頃多地即照前撥派之外餘歸李尤三氏分得均由地方官切實查明數目邀同地方正紳秉公分撥其祠宇應歸官紳經建該氏等均不准干預至浮財一節係無可究詰之事未便准理第劉登榜旣以李氏爲母子名分所在何和以子控母干犯名義大屬非是薄責示儆（女） 
[密拿革命黨首寗波]  
　　浙提呂道生軍門接浙撫馮中丞密電謂革命黨竺紹康探悉在某處地方匿跡赶即密往搜拿軍門當以德律風請寗道張子遇觀察至提轅密商會拿佈置一切旋于次日寗道張觀察帶領多人趁小輪由餘姚進發浙提呂軍門督帶多人向大嵐山進發共至某處相機會拿（皮） 
路股報告 
[甬上集股處認股淸單]  
　　胡慶善二百股周忠良五十股包仿陶五十股馮童生四十股郭乾校周忠立各廿股屠宗華蘇蹇臣俞世淸厲陳氏馬李善祥各十股孫康泰十股俞雲卿十二股張太太五整股張世芳女士一整股張世芬一整股張德令六股平泰階八股林岫華厲素臣女士俞寳璇各四股來源朱積檉莊增壽唐翊鉷胡敦甫春有道陳祥端秦紹隆各五股馮祖羣女士三股馮至羣女士三股馮女士張林法郭雄飛各一股蘇在盦鄒子聲余佐卿各三股董芙林　汝旋錢股雲吳端興邵炳元各二股黄茝芳一整股陳仲彬陳裕巽郁長卿周信英厲海如吳性初王永　王昌節王峰晴張忠良盧康華陳誠憶張友豪汪允鳳汪誠璈范洪鈞范才驊陳全泰童善生應阿升吳阿生俞星堂傅定生張祥生王素生姚如之李開景徐世杓趙楷甫張輔陛張仁美王柴氏秦炳源沈茂榮虞阿升施永祚應唐書徐寳裕鄭傳林劉元瓚王永淸應美譜張原琨孫世澄張德隆汪忠名劉圭瓚鄔烈堯李春利史萬利董以生胡錦標沈金苗郭敦全施子和家修學堂以上各一股 
[淸談]  
　　中國社會之現象 
　　世人輒譏中國之社會。無進化主義。無改良思想。余則謂中國之社會。進化甚速。改良甚捷。請以下列數端証之。 
　　（一）書塌租界各書場。本彈唱淫詞艶曲。勾引男女。導淫之地也。而今則美其名曰。借新小說。開通社會。藉新理想。陶淑性情 
　　（二）茶肆租界各茶肆。本聚集游手之徒。羣居終日。言不及義之地也。而今則美其名曰。設臥榻以重衛生。結團體以究商業。 
　　（三）烟館和界各烟館。本廢時失業傷財促命。萬惡叢集之地也。而今則美其名曰。置特别榻。以振精神。設精潔室。以資涵養。 
　　其實則書場之内容如故茶肆之内容如故。烟館之内容如故何改良進化之有。 
　　或曰。子何責乎社會耶。今之政府。未嘗不云。改組内閣也。未嘗不云改設資政院也。未嘗不云改革種種政體也。而實則改頭換面。内容之如故。何嘗不與書場茶肆烟館等。而奚尤乎社會。 
小說 
[短篇小說勦匪（下篇）柳浦四太郎]  
　　風聲鶴唳。羶腥雨血婮民駭汗奔走蹙額疾呼曰。匪禍匪禍。 
　　瞻國旗。鳴軍樂。飛揚數里外。居民又奔走欣喜相告曰。某號領帶兵至矣。額手慶。合掌祝。曰自此可安枕。 
　　俄而譁然聲起曰泊舟矣。俄而足音雜踏。曰登陸矣。於是居民騷然。搶刦奸横之行作雞犬遂無寗謐。 
　　告諸府縣。而府縣曰諾。不敢問。告諸統領。而統領方左抱右擁虜掠之婦女。陳設臚列刦奪之器物。臨酒歡呼。自豪顧盻 
　　始知士卒害甚於匪類。携老幼挈妻子。離故鄉避異地。哭聲遍村野。則又奔走駭汗蹙額疾呼曰。兵禍兵禍。 
　　梟匪方從容暇豫於數里間。曰某統領是我某某也。某統領是我某某也。載寳物。皷舟楫。曰是我同輩。 
　　統領歸。以告大吏曰。江浙澤國。义港紛歧。東西馳突。去來颷忽。匪勢甚猖獗。雖有猛。將數千。精軍百萬。英雄無用武地 
　　某大員聞。昨舌不能詔。瞠目視。曰更有何策 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（三十一）]  
　　斯時之女子。暴怒不可忍。立解醉人之手。大聲叱之曰傖。無禮若此。速去。否則我將鳴警察。醉人聞女子之語。殊不顧。又自語曰。我知夫人愛我。言已。遽引手攬此女子之袪。此一瞬之頃陡聞鎗聲一震。餘响轟然。醉人忽仰仆於地。寂然不語。值班之警察。驟聞鎗聲出於路間。知有謀殺之事。急鳴警笛。號召他處之警察。而已則疾行而前。抵此二十四街之路角。則見一人仰臥地上。一女子痴立路隅，警察借電燈之光線。視此仰仆地上之醉人。見流血滿地。知己中鎗而斃。乃立拘此路旁之女子 
　　不一刻許。他處之警察皆至。此路旁之女子。遂受裁判之訊鞫。拘人之警察即爲案内之證人。指此女子。必爲殺人之凶手無疑。女子雖力辯非已所殺。而裁判官以無一毫證據。可以確證此女子之無罪。殊不之信。即陪審官亦共指此女子爲罪人。計可以證實女子爲殺人罪犯之證據者。共有五事。 
　　一此女子懷一小手鎗。 
　　一手鎗已空一彈。而死者腹中取出之鎗彈與所餘之鎗彈同式。 
　　一此女子與死者不睦。 
　　一此女子於數日之前。曾向人大言。某某如再敢如此。必以鎗彈相餉。　　一警察報告。當事起之際。二十四街之左近。實無一人。 
　　以上之證據。但有其一二。已足證實其殺人之罪。顧雖有如是種種之確證。而此女子矢口不認。裁判官亦無如之何。乃定期再審。此靑年犯罪之女子。遂入潑來特之獄中 
　　噫。女子何人。即自美而歐之子爵夫人。男子何人。即陸軍人尉之勃雷也。當子爵夫人臨判之際。裁判官詰其何事自美至歐。且克蘭夫子爵今在何處。是否係美洲之世爵。子爵夫人受裁判官之詰問。乃無一語之相告。但向裁判官曰。此我之家事。非裁判官可以詰問。裁判官見此子爵夫人之情狀。蓄疑至烈。顧又無權可以詰其家事。而判定子爵夫人爲殺人凶手之一念。已如精金之鑄偶像。横梗於心目之中。永永乃不能淪滅。 
本埠新聞要事 
[楊欽使回京覆命]  
　　巡視南洋華僑大臣楊杏城侍郎昨晨乘新銘快輪由申起程回京覆命 
[梁觀察暫緩入京]  
　　新授外務部參議梁孟亭觀察俟交缷道篆後聞須遄返粤東原籍掃墓然後晉京履新 
[禀請禁閉租界烟館]  
　　公益研究會職員曹驤等二十八人公禀滬道云竊自英國政府准其本國商人販運鴉片入華遂致禍延二十二行省毒遍千百萬民人脂膏吸盡我國衰弱胥由於此深堪浩歎方冀天心厭禍得以早除害毒何幸我朝廷毅然决然特頒明詔限十年内禁除煙害所有烟館限六個月閉歇環球各國逖聽風聲咸謂中國從此有撥雲見天之日乃上海城廂内外烟館業於去年五月十二日一律閉歇而租界内則開設如故雖經瑞升憲屢次照會而西人迄未允行此豈欲華人安於陷溺而常此沈迷不返耶職等伏查開設烟館誘人吸烟勢必貧民日多而流爲匪類者咸以烟館爲藏身之窟以致搶物疉見竊盜時聞諒租界西人必能灼見乎此惟查英工部局章程凡一年所辦之事必當於西歷三月間由租界西人年議定奪而英國外部大臣近亦宣稱上海租界禁閉烟館之事應靜候該埠付捐西人年議定奪等語是則租界禁閉煙館全視西人之年議若何而職等所憂者好義明理之西人固屬不少如英人漠壁禮之房屋不租煙館愛文司之首先撤除張園煙館是已而未識華情不顧公理者恐未必無人萬一年議之時起而反對恐事又成畵餅實於地方大局大有關碍不能不早爲之慮今西人年議之期已近爲敢具禀環求憲臺大人迅賜照催領袖領事轉請英工部局各董務將公共租界内禁閉烟館一事於年議之時向付捐西人剴切陳說煙館實爲地方之害租界付捐之華人深恐子弟沾染惡習咸以禁閉爲是庶西人得以議決其事而上海闔埠一律弊絶風淸中外民人咸受其福地方幸甚大局幸甚 
[電告購齊賠欵]  
　　滬道致外務部電云西二月賠欵今日會同户部銀行購齊價目列後英二先令六本士德二馬克五十六分奥三克勒尼法三佛郎十五生丁和一佛樂林五十分美六十分八七五謹聞浩漾 
[札派專員查緝軍火]  
　　前浦東總巡謝樹伯明府崇聲現奉蘇藩瑞方伯委赴松滬等處水路巡查私販軍火即日到差 
[諭禁浦東鄉民復圖閙事]  
　　滬道梁觀察昨出示諭云浦東鄉民屢次滋事迭經嚴切諭禁在案乃風聞塘橋鄉民仍有圖謀聚衆拆梢毁壞董屋情事實屬不法已極惟有督飭員弁兵役嚴行彈壓倘敢拒敵格殺勿論毋貽後悔 
[調查西人鎗斃鄉民情形]  
　　西人海利之子鎗斃李寳寳之子趨 
 
 

Page 19

 
 
生一案滬道接英領照會擬以誤傷論給銀撫恤了案梁觀察以案關人命自應詳加考察特札由上海縣李大令派差恊保下鄉調查當時究竟如何起釁限即日稟復核辦 
[楊星使讚美商團]  
　　初三日爲滬北商團公會各隊友會操之期午後五句鐘會長虞洽卿觀察特請楊杏城星使周金箴觀察至跑馬廳對過閱看各隊友操練聞楊星侃大加讚賞擬於入京後據情奏聞（外） 
[南市商團會傳單]  
　　前第一次開始會操因星期六尚未到齊故特定期初六日下午二時會操早晨六時赴西砲臺打靶晚間七時試演崗位守護扼要地方以備將來一有警告即以此法奉行惟公會帽章尚未鑄就約需二十邊竣事一俟鑄齊然後發給存條簽名領取未領之前仍用原有帽章 
[尚賢堂定期演講]  
　　美士李佳白創辦之尚賢堂近又添設國粹科聘仁和姚菊坡學侃爲總敎兹定於初五日下午三句鐘在法界石牌樓後演講任人往聽不備入場劵 
[詳核包造馬路帳目]  
　　南市王家嘴角外郎家橋新馬頭等處改築馬路一事迭經各商在商務分會集議招工承包兹將各工頭開呈之賬公同詳核聞以四千七百餘兩一賬最爲核實 
[華比銀行竊案已破]  
　　華比銀行被忻順金擊破窓門竊去十元鈔票一百張報捕飭緝在案前日忻將鈔票托法租界小東門外公順魚行夥忻楚生向某錢莊兌洋當被察破報捕拘獲帶往虹口武昌路四百六十號門牌木作内吊出各贓押候究辦 
[划船户恃强勒索]  
　　花衣街裕發米店夥吉玉剛前晚携洋一百五十元至萬聚馬頭雇熊小三子划船渡至某米船還賬被熊在江心勒詐洋十元吉許給兩元熊竟不允恃强搜查吉情急喚救旋由米船上人送回昨日報局拘熊解案判先戒責四百下押候重辦一面飭探將划船扣留充公 
𤨏事 
[城内]  
　　鄉民環控匪犯○巡警總局解送在途搶刦之匪范阿毛李少卿王晋棠等三犯到縣奉李大令訊明屬實釘鐐收禁聽候詳辦在案昨又有鄉民周蔭祺周紹龍及陳王氏投縣禀稱伊等均住眞如鎭相近每天持布至上海出售不料行至濤浦廟突見范阿毛等七匪從空槨中跳出手持兇器强將布疋搶去王氏之夫陳杏泉與之爭執竟被戳傷旋即因傷身死小的等被刦後即至鎭東保甲局禀報望局中置之不理今悉范等逮案是以投案請究李大令以此事在寳山縣界諭侯俻文將范等押解寳邑訊明詳辦 
　　西藏電調二員○前淅江陸軍步隊一標一營管帶徐迪亭千戎業奉西藏辦事聨大臣電調赴藏昨日由淅到滬 
　　管帶赴松○滬軍營管帶吳保恕奉上台論飭前往松郡已於昨晨就道 
　　可已則已○昨爲致祭呂祖之期滬道梁觀察委上海縣李令前往代祭 
　　 
[南市]  
　　拘獲賭徒○前晚某巡士查知大逹碼頭小工住宿之處有人紏賭當卽報局派巡長拘獲趙裕生等十三名解由當值處酌罰 
　　認竊彩票○廣發彩票店主周世章扭控荐保逃夥李禹門之貝新甫經工程局訊供等情已紀昨報昨周將李尋獲送案供認竊取彩票二十張不諱判交保理處 
　　小孩迷路○崇明小孩顧太郎迷路啼哭由巡士帶局送交崇明同鄉會收留查交伊父領回完聚 
　　竊案彚誌○陳金林竊沈道生家銀表烟袋舖陳等物經南區解至工程局訊判戒責二百下押十四天王阿金前晚至李阿炳船上圖竊由南區解局判戒一百下押七天 
[閘北]  
　　同業失和○朱金生張阿妙孫阿法向在閘北宰猪爲業昨日同至南市不知如何口角經朱投四路一區警局控告被張等打失洋三十元奉飭押候查核 
　　欠欵充公○船藝公所董事孫竹霖函致警局稱羅金保欠韓東林洋八十餘元不還韓愿將此欵充作善舉請飭傳勒交區官准卽將羅傳案交保候訊 
　　洋木何來○河快馬貴即馬得龍投報警局稱河内有洋木十七根不知從何處杀來應請核示巡官諭飭扣留召認 
　　醉漢胡閙○余仁餘飲酒過量在途吵閙經巡士拘至警局押候酒醒釋放 
　　竊取銅元○金阿二竊金老五家銅元一百餘枚由巡士拘局判責一百板驅逐出境 
[英租界]  
　　會訊串吞墊銀案○美商用人王礪山控魏淸記串吞墊銀昨由公廨寳讞員與美白副領事會訊王延道益律師投稱被告串吞代墊貨銀一千二百兩向論不睬求追魏延麥律師稱被告並不吞没墊銀將各情詳細聲訴中西官以供詞各執判各邀公正人理楚復奪 
　　命案續聞○周文煦與徐德成去臘至浜北安懷里向任文濤家租房一間居住越數日婦人周張氏忽然自刎周徐逃逸由上海縣飭捕緝拿在案昨由包探陸協庭楊掌生將周徐先後拿獲解廨請究任供訴前情訊之周供周張氏自刎後田徐收拾血跡隨即逃走是實質之徐供周張氏是外甥女兒死後小的即往寗波邀屍屬來滬已由善堂收殮旋仍回寗求察判押候送縣歸案訊辦 
　　是否盜夥○滙四捕頭訪悉李永興即小阿二有夥同盜刦情事飭探拘解公堂請究訊供不認判押候查明再訊 
　　强徒横行○江西商人郭姓前日行經老閘捕房後面被流氓六七人持刀剥去皮衣一件遂投捕房報請查緝捕頭准之 
　　踏勘火場○前日午後公廨寳讞員因寳善街東興昌洋貨詀保險失愼情跡可疑特會同美白副領事前往踏勘 
　　騙子就獲○江慶雲向喴利洋行騙取洋緞報捕拿獲解廨請究該行經理吳振權偕洋人投訴被騙情形並稱洋緞已被押去應請究追訊之江供小的祗用銀一百兩求恩寛限准月底贖還判押三禮拜限期取贖如違擬罪 
　　小工行兇○李阿四陳和尚等同在三五樟腦公司當小工前日因細故向日人派惠棧吉口角行兇報捕解廨請究判押十四天　　嚴辦索詐○陳阿丕向衛周氏勒索洋銀十元由捕拘獲昨解公廨請究氏投訴前情質之見證方雲卿顧阿五同供索詐是實中西官判陳押西牢一年期滿逐出租界 
　　流氓收禁○著名流氓彭來福專在租界内夥同黨羽攫取行人衣服洋元昨由捕房解廨請究判押西牢五年期滿逐出租界 
　　串竊珍珠○朱保洪周叔高串竊俞植權考藍一只内儲眞珠約值銀洋四千元昨解公堂請訊俞供考藍係在輪船内失去訊之朱周供詞支吾王襄讞以案在法界應歸法廨訊追判押候法廨來提歸案訊究 
　　房主留心○王阿萬至姚深氏家租房乘隙竊取水烟袋等物報捕拘獲解廨因供不承認押候查究 
　　爲兄受過○管順昌號主管金林前向日商三井洋行定買花子延不出貨昨由廨差將金林之弟樂生由奉賢移提到滬解廨訊究判押候照會日領會訊 
　　公堂瑣案○沈根泉竊取洋人衣服銀飾報捕解究因堅不供認押候查究談明其竊李光裕家烟鎗等物因贓未吊齊押候禮拜四再訊戴瑞隆竊王松泉衣服押三月王阿保違章誘賭押三天張明和竊王阿姐銅吊押五天馬阿小竊金押髮等物候究黄瑞龍竊王松愚衣飾押三月張阿三竊木料押七天逐出徐福全向王榮甫行兇押七天張德甫違章誘賭枷三天 
　　更正○昨紀童福昌控王慰堂一案公堂因童揑詞誣控判具安分結至王則並不判令具結昨報所載係屬訛傳合行更正 
[美租界]  
　　監犯瘦斃○提監橋西牢押犯陳阿生昨日瘦斃即飭地保查明有無家屬再行報殮　　銅匠索詐○銅匠金阿新等多人將同業徐廣生軋入元芳路茶館索詐洋三十元不遂蜂毆由徐投訴捕房請飭拿辨 
　　鄰人拐孩○華記路一百零四號門牌沈苗氏被鄰人周阿四拐去十歲幼孩一口報捕查緝捕頭准之 
　　庖丁行竊○沈相泉在兆豐路某西人家爲庖丁昨竊銀器由探拘入捕房押候究辦 
[法租界]  
　　强搶女子○崇明人揚德裕前被夏花花誘拐伊妹迨經尋獲復被紏衆强搶前已禀奉公廨拘押候訊在案昨日解訊判夏枷號一月押改過所四月 
　　脚爐肇禍○西新橋公順成烟紙店失愼一案兹已查明係脚爐火延及殘紙致兆焚如對門順興飯館實被殃及是以公堂昨將店主沈雲泉傳案斷令於保險欵内罰銀一成計五十兩充公完案 
　　銅飾欺人○沈阿福專將銅質首飾設計欺騙婦女掉換金飾昨爲包探緝獲拘入捕房押候嚴辦 
 
 

Page 20

 
 
國外新聞 
[日美移民問題]  
　　初三日東京電云美國國務大臣魯德聲言日本對於限制移民問題最後之文牘甚爲滿意此事雖尚未有正式之答詞然此交涉已可謂逹於最後之調停矣 
[日本豫算案通過]  
　　初三日東京電云日本豫算案在貴族院提議已得多數贊可當即通過 
[塔孚脫有總統之望]  
　　初三日紐紋電云美國亞海亞省會已聲言贊成陸軍大臣塔孚脫爲選舉總統時之候選員因其能主張改革稅則黑人權利并維持羅斯佛之政策云 
[西班牙王出行之可危]  
　　初三日倫敦電云西班牙之巴塞魯那爲虚無黨之中心點聞西班牙皇將有巴塞魯那之行故國人咸爲憂之巴塞魯那有君政黨某少年已决意組合一特别保衛隊以護國王 
[威内佐拉反對公判]  
　　初三日倫敦電云南美威内佐拉國與美國未結各問題已决計拒絶呈請公判之議所有關於此事糾葛之文件均將交付議院矣 
[英國與暹羅立約]  
　　初三日倫敦電云據路透訪員探得消息暹羅濱谷城現方商議條約内容爲英國允讓暹羅以某處治外法權之事 
[意奥贊助鐵路政策]  
　　初三日倫敦電云意國外部大臣鐵托尼答覆俄國之公文内稱意國對於俄國所議甚表同意故已訓告康斯坦丁意使竭力贊助自丹尼孛以逹愛屈來的海鐵路計劃駐意羅馬之奥使聲言奥政府並不阻抗此鐵路政策以上譯字林報 
[德王之交誼]  
　　初三日栢林電云德王至希臘之高富時曾以私人資格與意王相會迨返則又與奥王相會云 
[英王問疾]  
　　初三日栢林電云英王於赴地中海之前曾往首相彭内孟邸問疾 
[哀哉敎員與學生]  
　　字林報按初三日紐約電云美國亞海亞省克萊佛蘭地方有學堂一所因昨日大火燒死學童一百三十六人又據路透電云亞海亞克萊佛蘭有一學堂已被火毁當時校内學生四百餘人驚惶失措致葬身火中者甚夥事後查得屍身共一百五十二具内有敎師二人當時爲屋壓斃有二人其一人被壓過力致與各孩屍擠成一體又文匯報接初四日倫敦電云克萊佛蘭某學堂之火災實共死一百七十人尚有受傷者四十二人云以上譯文滙報 
調查 
[日本輸出綿紗國别表]  
國　名　　　　　明治三十八年　　　明治三十九年　　　明治四十年　　淸　國價額二八六九三，九一三元三二，○四七一，○七元　二五，四二三，四三○元又　　數量六九，七六六，八二九斤七二，九六五，六九三斤　五七，二六○，四九五斤朝　鮮價額　　三，二五二，六六二　　二，○五二，五二○　　　三，四一三，四六四又　　數量　　七，四六○，一六四　　四，六三八，六九七　　　七，五二一，九○二香　港價額　　　九三八，五七○　　　八三三，七六七　　　一，○八四，二五一又　　數量　　二，二一五，四○○　　一，八七五，九五五　　　二，三四八，七七三印　度價額　　　　一一，二六八　　　二，一五五　　　　　　　五一，二六八又　數量　　　　　二七，○○○　　　四，五五四　　　　　一一七，六五一俄領亞細亞價額　　　九，一一一　　　一八，七一五　　　　一三，八一六又　　數量　　　　一八，一五○　　　三六，四○○　　　　二七，六三四小呂宋價額　　　　三四○，三六九　　三四九，二六二　　　三五六，四四五又　　數量　　　　六九三，三五○　　六八三，一○七　　　六六四，五二九其他國價額　　　　二三九　　　無　　　　　　　　　　　　二四○又　　數量　　　　一，一九五　　　　無　　　　　　　　　四○九總　計價額　三三，二四六，四六二　　三五，三○三，五二六　三○，三四二，九一四又　　數量　八○，二一五，○八八　　八○，二○四，四○六　六七，九四一，三九三按日本輸出綿紗價額年有三千三百二十餘萬元中國居其十分之八九其他各國不及十分之一二（攷其輸入之棉花價額中國僅居其十分之三）日本不産棉花全賴外國之輸入乃其綿紗不獨能拒外國之輸入反能輸出於外國能毋欽佩中國二十二行省木棉地居多數近來綿紗廠又林立乃就輸入日本綿紗論歲有三千萬元之價額殊堪寒心况又有印度綿紗耶東南各省紗廠已多西北各省紗廠寥寥切願實業家廣集資本設廠抵制否則内地鐵路日通一日即洋貨輸入日旺一日綿紗特其一端耳特輯右表以當警告 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
