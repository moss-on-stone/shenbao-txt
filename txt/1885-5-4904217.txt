# 1885 - 5 - 4904217

 

Page 1

 
 
[第二十五號畫報出售] [  申報館主人啓]  
　　吳清帥每日清晨必於營中箭道燃放手鎗數十響無不一一中靶文武通才爲近今所罕覯劉淵亭一武夫耳因其有志自新力禦外侮朝廷特賞提督銜以示激勸而劉淵亭亦感激涕零誓與諸將奮勉殺賊亦血性男子也兩圖俱編入此二十五號畵報准於十六日出售淞隱漫錄一書除卷一之十圖十說外由十六號畵報附送至此次二十五號畫報止又得十圖十說是爲卷二之終仍附畵報之末按號分送閱者鑒之此布 
[石印精選經藝淵海] [  沈常安主人啓]  
　　經藝向無善本坊肆翻刻者名目新異實祗習見數篇更易姓名移改面目希圖朦混閱者病之近日吳門友人蒐輯大宗經文一部仿多寳船之例編本石刻每經約有一千數百篇統計五經共有七千餘篇皆係搜羅先輩文稿名家窗作及各省書院會課傑構復延請文壇鉅手將應出之題盡行撰補他如坊本中之鴻裁五美選腴文鵠等集亦皆採摭精華攙入一二幾於無題不備無美不臻名曰淵海義取波瀾壯闊挹注靡窮之意巳交點石齋縮印計於明春發售有志舉業之士諒必爭先快覩家置一編以爲研經綴文之助己 
[論中日宜和]  
　　朝鮮之亂前日京師傳來消息謂係日本隂爲法人之助在後疉接高麗來信亦稱此役雖起自高臣洪英植而日本官弁實爲彼所愚然本館總不敢　以爲確蓋中朝謀復越南不在海面進兵而於滇粤關外節節規取苟朝鮮有事東數省之防堵具力足以移緩就急斷不必遽召粤慎關外之兵馳赴直東海口東渡靖亂倘以直隸奉天山東各處練軍分載數船以救朝鮮則朝鮮之亂自不足平而山東以南諸省之兵且不必動若腹地　江安湖廣更不與聞何况遠在鎭南關外與　自縣　通老開一路之軍哉如果法人眞有　想是亦無可奈何之計其左己甚而堂堂日本自顧與中國比大者又　肯以不可知之事而開罪於中國增怨於朝鮮乎本舘攷朝鮮自前年守舊黨人與新黨爲難日本之人受其僇辱日本之館遭其焚燒中朝泒員將兵往蒞其事大院君來華黨人遂各冰消北解而通商事務漸有成效然東瀛郵報往往采風問俗羅列高國民情與時政之舉廢則知守舊黨人雖巳暫戢其焰實猶未斷其萌泯泯棼棼恒思復煽所以畏而不敢者吳殺軒軍門以重兵鎭守自揣徒取誅夷不如少安之爲愈耳此番之亂想因吳軍門之喪軍威稍挫故恩蠢動以嘗拭中朝大有囘紇聞郭令公捐館會吐蕃入宼之意前日報首曾一辨之方喜亂事不涉日本或者經旬便可已定不必恃海疆防堵之力則與法人擾越一事自無關礙杞人之憂猶可少釋乃昨閱京信謂法副使謝滿祿回國卽奉法國密旨前赴日本與外務省井上卿結好密商訂定圍魏救趙之計前日總署移知日公使榎本武揚君而該公使又謂朝鮮不遵通商條約故本國聲罪致討與貴　無干云云是則比類參觀日爲法所隂嗾似非盡出無因在抵日人銳志通商首謀鄰國其心以爲朝鮮商務歸其掌握不知歲增利益若干又意辛已之變中朝竟一旦總爲麗國事而皆爲代謀亂機甫息商約新成中朝則無論鉅細榷算不遺爲官爲商朝人不諳者以中人代主之若歐若墨朝人不親者以中人援引之大局旣定日人未便以中朝扉藩之義强預其事夫而後略得賠卹之銀留其戍船以去自此將及三年日人之獲利於朝鮮者誠爲徵細殊非初念所及料其有不統籌前後十　年事而深悔不值耶蓋朝事大都華人爲主惟國王政令本有一定者未之或改其他興廢進止朝人皆聽命而行華人非不欲商務起色操其利權無如朝俗未能遽變兩黨分途各抒其見以淆國人之聽聞中朝惟有徐俟將來觀其自化此然日本旣無甚利益於朝鮮則於朝鮮之君若臣與民亦無足惜且朝事主之中國彼不過與共沾利益之歡西諸國相爲等倫而自此盟約彰彰又烏能改未乾之口而而欲强不我屬者屬之以侵中國之權耻夫日人亦竇不料通商於朝所利益者若是其細譬之法人攻越滿擬取礦産於紅河以償兵糧軍火之費初不謂攻得東京將屇半年而劉軍擾之海盜侵之越人叛之俾不得專心致力以收其利故觀其外日之在朝似較法之在越爲安而核其實法之圖越亦與日之圖朝無異大比越海控制貪人士地謀人貨財其利必不可得卽使得之亦不能久此固理勢之自然今日人自知無所利於朝鮮適當中法交鬨之時雖其禍端尚不知起於何事而此亂之先不聞朝鮮與日人别有交涉兩不相下亦未聞與我華人有逞忿尋　之舉然則驀然而來者得無眞爲法人所唆使乎顧日人亦殊不自量矣法之船堅砲利歐洲稱最日人近來講求武備購造之船砲操演之技藝或者勝於中國而卒未聞有出乎歐洲各國之上者法船聚泊馬江一經交緩華軍卽皆糜爛固歸咎於製器之草率用人之生疏然亦法之船砲實有足恃於海中者而華軍乃如此見弱日人兵力試問能及法軍之一二否設竟與中國失和其勝負之數不可逆料然則日不爲助法　其計已惰果欲助法而其謀益絀矣 
[天津來電]  
　　昨日下午五點鐘越四十分時本舘天津訪事人發來電報云傳聞高麗王避至山海關想國中亂黨又肇事端也東望三韓爲之太息 
[港報譯登]  
　　香港西字報言英國兵船特而林由臺北來港述及法副提督利士卑士禁防傳遞信息頗爲嚴密除領事官信外概不許攜帶中法兩軍日内均無動靜惟華軍准俻攻擊而已華軍之守淡水者本苦鎗械無多日前華利輪船運到快鎗若干守兵得此正可藉手所惜者尚無巨砲耳淡水地方每至冬令往往多雨華軍向無營房日在帳棚内未免受累而今年雨水絶少晴曦朗照軍士皆欣欣然負暴爲歡聞兩禮拜前有法國新兵六百名到彼均係阿非利加之黑兵恐日内有一塲血戰也 
[關外捷音]  
　　昨得滇省冯塲所發確實捷音云法人攻粤軍不下撤回救援宜光我軍連日與之苦戰擒獲法兵頭三名教匪數十名割得首級耳記一百數十副奪獲旗幟衣帽多件又於沿江伏隊截彼接濟連次獲住東京船二十五隻並軍裝洋銀許多其解到之法員大憲本擬監候請旨定奪嗣因越南水土惡劣從前屢獲法頭俱以覊絏未久染瘴身死轉使　逃顯戳因卽奏明就地正法正在得手間因時届冬令連日隂雨江水驟漲丈餘法軍駕大小輪船十數艘裝載巨砲水陸並進我軍分投要擊法以船桅之砲遥轟我軍略有損傷仍不稍却各將領更將所部精銳分路埋伏一俟登岸襲而殲之本舘按此信發十月初八日似在昨報所登告捷電音之前並非語出兩歧從引拉配摧枯勢如破竹矣 
[祥霙初見]  
　　杭垣自小春月以來晴光皎潔煖日微烘小民負曝南檐咸欣欣然喜著黄棉袄子幾忘却無以 
 
 

Page 2

 
 
平歲之嗟矣月之初九日寒威陡至盆盎内初見薄冰十一日夜分凍雨灑憁雪花亂撲至曉未止誦昔人長安有貧者且瑞不宜多之句不禁私心祝之○又得邦江友人致書本館云本月十二日北風瑟瑟冷雨敲櫺戍刻雨止而寒威凛冽天黯雲低湏臾六田繽紛霏空而下至次日辰刻始止平地積有二寸許威謂二九之首恰兆祥霙來歲豐年定可預卜矣○邗江淛水屢見飛璚正思效聚晏堂賦禁體博滕六君啓顏一笑忽白下友生遞來魚素云秣陵於本月十二日晨細雨如絲濕衣不見入夜北風怒吼屋瓦欲飛次日褰帷起視則玉砌樓臺銀匍殿閣已成一片光明世界矣計平地積雪寸許次日卽放奧晴晚間月明如晝一白無垠昔人明月照積雪之句光景仿彿似之次日陽烏破凍而來頗决人意惟天氣異常寒冷滴水成冰想黨家太尉正好於銷金帳裏消受美酒羊羔特兎毫欲凍鴨鼎無温旅舘未免瑟縮若鷺誰更雪中送炭稍慰寒士權顏也 
[嶺南近事]  
　　彭雪帥前赴欽州與前任廣西提督馮子材軍門商議機密聞軍門奉有統兵出關恢復越南諭旨本欲來省與雪帥會商一切雪帥以軍門來省稽延時日遂前往就見爲國勤勞謙卑自枚雪帥洵有古大臣風矣○聞翻攤暏欵擬與闈姓同一辦理每年繳餉銀十八萬兩經人具呈藩署禀請試辦云○省河緝捕以廣安惠安兩輪船爲得力惟駛用年久機器廢壞前日督憲委員估勘工料趕緊脩理以資巡緝○初一晚河南太平坊中興香店不戒於火一時烈燄上熾紅光燭霄無奈鑼警雖喧水龍絶少延燒二十餘間火勢始止云○管常靖海巡船林總戎廷俊於初四日在漁珠海口與一私鹽船相遇隨卽開炮轟擊鹽匪見勢不佳鳬水逃命計獲私鹽四萬餘斤船一艘大炮二尊洋槍十枝想赴局呈繳後必蒙優奬云○初二日有某甲手携衣物一包路經三元坊忽遇匪徒四人向之搶刼甲子武有力揮拳與鬥有一匪爲甲所執忽遽中自將辫髮剪斷飛奔脫逃各街練勇垂手而觀無敢奮勇攔截者○土火藥局辦事差現調委試用縣蔣星熙太令接辦於本月初一日進局○初四日某營官兵在河南拿獲拐匪三名回營審訊供認不諱隨卽送縣監禁以待盡法痛懲云○時近隆冬匪徒猖獗盜刼之案日有所聞前日各汎官重出賞格無論軍民有能當塲拿獲搶匪一名者賞洋百元想重賞之下必有勇夫也○南海縣危德連大令於初三日下鄕催糧并閱看團練○初二日爲鄭心泉軍門覽揆之辰省中各憲皆登堂燕賀車馬雲屯頗極熱閙○前報列五仙觀某羽士被官憲所執一節刻下訊有端倪委係謀爲不軌惟尚有一犯在逃必須拿獲對質始能定案巳由督憲諭飭地方官嚴行查緝矣 
[津門雜錄]  
　　菊部諸伶書屋而居謂之下處亭台入畵花月可憐三輔豪商五陵貴客每借此爲游宴之所近則販夫走卒皆蹀躞其間流品旣雜事變遂生五慶堂爲諸部之冠雛伶三五輩聲色著一時中有小連生尤爲翹楚一夜以紅紙條召侑酒者趾錯門外諸伶應接不遑忽有兵數人貿貿然來作座上客是時去者未　而歸者又去兵默坐無聊心滋不悅而從者又不善酧應遂作灌夫之駡座盂盎几案一掃而空堂中人將銅鉦亂擊爲將伯之呼一時鬼窟中人蟻聚蜂屯將二兵綑送守望局轉送統帶官貴革而五慶堂亦被發封小連生連日不敢登塲惟三慶班逐日開演然皆以肉圍屏視之無復爭擲纒頭矣○河東鹽關廳至藥王廟約一里許大都索地義地此外堆積柴草如山如陵卽津人所謂柴木廠　惟鹽關後及過街毗連處有民房數十間皆係借地盖房者居人久已安之現由義阡局遷塟孤壙批騐所清理索地將方亭兩里之各柴木廠押令搬遷鹽關後房屋亦一律拆卸查例定柴木廠須去城三里以免意外之虞掩骼明胔亦係善舉惟俗有借地不拆屋之謡津人未免怨咨然作井田而民怨廢井田而民亦怨正不得以民情不洽遂以爲非也○近日天花盛行小兒無論巳種未種槩不能免豈拆津兒女應有是厄耳不然冬令閉藏何出天花者尚沿街比戸也 
[潯陽瑣記]  
　　廬山蓮花峯下有周濂溪夫子之墓墓前數十武溪水濚泂清流可鑑板橋横焉風霜剝蝕行者患之鄕紳劉君康侯王君煥林捐資重修適德化縣金雨卿明府因公過此見而惻然亦捐鶴俸以襄斯舉築登削憑橋工遂於上月杪告竣此後謁濂溪墓者不致欲渡無梁矣○潯城内外教門人開設牛肉莊共有數十家牯牸纍纍繫於殺廠皮肉狼藉羅列大街爲仁人之所不忍覩且所屠之牛由行棧售入者少由賊往四鄕竊來者多近日鄕民各處糊帖尋牛者指不勝屈昔龔遂爲渤海太守令民賣劍買牛今乃反其道而行之何耶 
[京兆行期]  
　　新授順天府尹沈仲復大京兆前在上海關道任内簡放四川泉司旋經告病開缺迄今已十閱寒暑杜門養疴怡悅林泉望之若羲皇上人曾于蘇城東大新橋巷建一别墅池舘樓臺頗饒幽勝居　與德配嚴夫人讀畫敲詩品彝說鼎琴棋互答圖史羅陳淡泊寡營蓋有同志焉本月初接奉恩綸補授順天府大京兆電傳到蘇一時自三大憲以下賀者盈門向之借城市爲山林者今則易泉石爲軒冕次日京兆親赴各轅謝步撫憲命開正門肅入蓋京府體制向與外省督撫並行也本擬今臘北上緣津河凍合陸路艱難聞俟部文到後卽當專摺謝恩于明春開河時乘輪晉京云 
[盜匪就獲]  
　　院南池州營都司王都戎玉山自接篆後卽整頓冬防每夜必親出稽察雖風雪天寒無稍疎懈盜賊遂由此潜蹤又嚴飭青石汎潘千總劉額外夏外委等隨帶兵丁梭巡汎地十月二十四日都戎親巡至青陽突於夜間三更時人聲鼎沸呼喊連天報稱殷家匯胡家裕客棧被盜當卽率同該弁兵等前往擊剿該匪反戈拒捕都戎奮勇兠拿獲住盜匪韋長玉張同仁二名就近交青陽縣收押旣又查獲盜首胡老窩喬二喬三三名及洋槍長刀並各贓物一併帶回池州問供一次隨卽俻文移交貴池縣監禁懲辦都戎之實心任事艱險不辭不誠加人一等哉 
[吳中近事]  
　　許屋臺方伯東粤世家豫章名宦循聲所播早已譽滿棠隂自陳臬蘇臺以來不騖虚名務持大體寫精明於渾厚化矯激爲寛和不亢不卑矢勤矢愼士民僚屬翕然稱之况其創設之提審局遇有解省堂案靡不親自研鞫不憚其煩故明允持平造福尤難限量今蒙九重簡畀浙水開藩三吳黎庶不勝攀轅臥轍之情惟　開府重來常託仁人之宇而巳○府書訪扎添名之案已由桐太守移交新任先將該書陳某發差看管聽候　文飭發昭文縣提同縣書質訊究辦據云縣書與陳係異姓弟兄此件訪札並未發遞由陳某逕寄與縣書且有私函附致註明閱後卽付丙丁現此信已呈縣案爲鬼爲蜮一經對質自必鬚眉畢現也萬徐兩書已收府監案發長洲縣訊擬王雲莊明府因主謀作弊均徐一人萬年幼無知聽從圖混擬將徐作爲首重辦萬可稍從末减云 
[俠優]  
　　一翦花京師菊部中尤物也年可十五六眸凝秋水臉暈朝霞嬝娜娉婷不啻姑射仙人徐步玉梅花下顧羞澀特甚花飛釧擊之餘客或偶入遊詞輙騂顏引避慘綠詞人擬之林顰兒謂宜貯之瀟湘舘中與曲榭鸚哥喃喃話昨宵花事誠哉品評得當也滇南某公子藉椿庭餘蔭早歲掇巍科羊車玉貌可擬壁人每一揮毫千言立就丙辰春入都應禮部試友人或導之過梨園取次花叢了無當意一日在某侍御席上與一翦花遇不覺夢魂顚倒水　交融花亦契之深眉語目成兩情眷齤酒闌攜手細訴幽衷座閒有妬之者以獃霸王奚落金榮語嘲之花紅潮暈頰急躱入花叢他日公子伺隙往花一見卽淚承於睫曰奴辱承公子垂青故不避嫌疑略抒懷抱然自問守身如璧清白無瑕何圖浪蝶狂蜂造爲蜚語竟以鄂渚　香故事平地相誣奴已矣奴此身不能復侍琴書矣公子意良不忍慰以好言意稍稍解嗣是花前月下嚙臂盟心密意犀傳芳情鳳諾見之者疑爲比翼鶼鶼不知烏之雌雄也是年公子連捷春闈殿試成三甲進士一揮出守知湖南某縣事臨去以五千金脫其籍 
 
 

Page 3

 
 
挈之同行公子平日履厚席豐錢榖簿書素所未習未及一年虧空庫銀數萬兩又有逆倫要犯越獄潛逃廣緝不可得大吏飛章彈劾旨下拿問罪幾不測皇急之際忽報花竊朱提數千兩中宵遁去公子無心緝捅惟罵小賤人無良而已抵京下刑曹定以斬監候罪請室幽囚延頸待戮一日忽獄吏入笑容可掬舉手道賀曰恭喜貴人金雞赦下矣他日出此圜扉請以白金十笏爲犒毋食言也公子　愕不知其由少選驀一少年衣履翩翩賄獄卒啓門而入拜倒堦下涕泣不能仰公子駭問爾何人斯徐起曰奴卽公子辱愛之一翦花也前日恐公子依依不舍故不告而行先懷金入都打點刻以某内侍之力得蒙恩减流戌極邊地方屈指起解尚須半年奴請將公子細小送　滇池然後相隨出塞可乎公子感極涕零幾欲下跪花正色曰公子勿褻尊奴承青眼尚不能報效萬一何感之有哉翌日卽備餱糧戒僕御間關萬餘里護送眷口至家洎公子將押解至配所而花已行李一肩翩然而至矣從此衝風犯露形影不離隨侍十餘年無少疏懈及公子遇赦得歸花亦年過而立顏色漸凋公子重其義俠遂結爲異姓手足不復以優伶視之 
[姑惡]  
　　寧波江北岸傅家道頭戯館西首有餘姚人邵某昆季三人流寓於此長出外營生次在寍郡嘉泰拆兌店爲夥婦陳氏平日不得於其姑凌虐多端役使如婢妾鞭鸞笞鳳習以爲常姑係再醮婦淫而且悍鄕里以雌虎目之平日阻次子使不與陳同宿然琴耽瑟好誰則無情暗度陳倉事所煩有嗣蚌胎已結將屇臨盆姑更以暗昧事誣之尤日以五色棒從事近呱呱在抱産一男孩姑視若眼中釘思爲一網打盡之計本月初五晚朔風峭厲滴水成冰姑覓將孩衣褫去赤條條不掛一絲不逾時卽溘然凍斃反誣媳以漫不經心致　此禍立召次子歸家誑訴一切次子不暇細察將妻痛毆玉損香殘早巳慘無人色詎姑猶毒心未已硬將陳氏勒死裝作雉經狀後見陳死後舌垂口外意欲淹人耳目遂持三寸小七首惡狠狠用力割下詎風聲外露氏母登門吵鬧經人出爲理勸賄以洋銀又許飾終從厚氏母允之隨于初八日備棺收殮至十一日事被朱邑尊訪聞親至屍塲檢騐仵作報稱確係勒死邑尊遂將一千人及地保帶回管押大約案情重大必須盡法重懲云 
[揚河於淺]  
　　揚河自新城至十二圩一帶僅存水數寸南北鹽船淺擱該處者約數百艘櫛比鱗次帆桿如林聞楊子穆觀察與程都轉籌商恐挑濬有稽時日擬先用機器船撈挖日内卽可開工矣 
[淞江魚素]  
　　昨日六號廿四號兩兵輪于午刻開行出口○前日寳邑尊吳子佩明府于河鹽廳設席延賓辰刻延請兩江營務處朱式雲觀察午刻各營統領申刻各局官紳董冠葢輝　士賓欵洽頗極一時之盛云○釣船局黄周二司馬現奉撫憲札諭會同紳士經辦團防定於今日閱看團丁操演○昨晨十點鐘吳邑尊特派人夫至西擺渡鐵路馬頭迎迓塘工督辦李君慶雲十二下鐘時邑尊偕塘工局司事某君親坐救生船往西伺候李君抵淞開換坐救生船至東碼頭起岸閱視塘工後暫駐河鹽廳晤談片刻復至救生局小憩行旌云 
[科試上海縣學生員全案]  
　　黄大宗師科試松屬巳將上海縣學一等生員案錄入前報兹悉十五日申刻發入學二三等生案上海共取二等七十二名三等二十七名照錄於下○二等　蘇紹柄　楊元爔　黄琮　王豐鎬　方文杰　徐駿　沈悅向　汪廷弼　王維城楊振錄　楊秉汶　張剛　沈宗懋　錢維翰　周行芳　徐琳增　唐星照　王增祺　朱濤　唐斯盛　葛尚質　朱寳璜　劉志濤張朝宗　趙士祥　姚元鈺　江璋逹　周行炳　盛清藻　黄錫恭　朱有容　周文彬　陳有常　江紹均　蘇紹基　張楨　顧增模金守智　沈悅輔　曹鍾奭　李邦黻　黄樹仁　沈孟鏞　陳銘喜　王維亮　朱繩武　顧學元　張景韓　胡光點　曾鈺　何元瀛汪春澍　王受祺　沈希椿　林曾賚　陳增楙　馬恩培　王維楨　朱澄淦　李鴻烺　秦錫堂　李汝玉　秦錫田　奚學仲　戴杰王平　趙履福　郭世疇　周樹藩　錢景福　孫詒　何錫祺○三等前十名　吳福梓　顧鴻逵　唐尊瑶　楊晉昌　沈慶炳　聶孝賢王鼎周張東瀛黄燡林胡國鎭○附錄題目○十六日考南青童生正場○南匯文題無爲小人儒子游○青浦文題願爲聖人氓陳良○通塲次題大夫以旌霬通塲詩題賦得牧子唱歌樵子笛得山字五言六韻 
[聯姻佳話]  
　　關道憲邵觀察之第二女公子擇於念一日出閣想屇時喜溢門楣賓客之趨賀者必形濟濟也○莫邑尊之第三少君亦於是曰完姻聞女宅黎姓居西門内杜家灣地方届期借求志書院欵待佳壻而莫公子排道親迎亦不往杜家灣而徑赴求志書院云 
[搶親記]  
　　昨下午四點鐘後見有數十人簇擁肩輿自南而北知係某家循俗搶親嗣悉男宅住滬北申新里販魚爲業膝下象賢早與小東門内某姓聯秦晉歡近央月老說合擇吉成親女母苛索聘金以致因循不决不得已紏人至女家將女刼入青廬蜂擁而去女母以爲一顆掌中珠忽入他人之手躊躇輾轉心實不甘遂亦邀集二十餘人至男家意欲搶回男家懼挽人調處女母聲言必得財禮二百元方可了結議至晚上尚未定奪豈好事多磨紅鸞屋未經曲命耶後事如何明日再錄 
[持斧砍人]  
　　英租界東香粉弄汪順興木作有木匠阿方者下榻伊家與順興之子汪阿大同有烟霞之癖而阿大性憨昨早不知何故竟持斧向阿方頭上連劈三下衆人聞聲趕往解勸汪順興卽將其子扭送捕房一面將阿方送至仁濟醫院救治未識能保性命否 
[各執一詞]  
　　前報浦東老船塢分廠之經理人愛姆斯脫郎囑令工人放火焚燒房屋一節當經英公堂　明飭傳該洋人質訊核辦在案兹悉此案已送交德國公舘業經德領事訊問爾次尚無確供該洋人則推諉於華工而更夫則稱非洋人主使不敢妄爲各執一詞未能定讞容俟判明再行錄述 
[本城失愼]  
　　昨上午九點鐘後本埠西門内　花樓左近買姓家早炊遺火積薪一時烈焰騰空冐穿屋頂幸經各善堂水龍聞警出救旋卽撲滅計焚去平　三間幸在曰晝尚不致累及居隣誠不幸中之大幸哉 
[請辦冒捐]  
　　前日有一中年婦人乘坐小車押送白米五斗至棲流公所聲言主人陳姓住四馬路有人至家自稱是貴公所司事勸助米石以濟窮民如無米繳銀亦可主人疑之允助白米五斗自行送去故特遣我前來司事聞而駭異謂本公所無人在外勸捐未便收納倘再有人前來催繳當告知主人交捕送官究辦該婦唯唯而去一面公所將情禀知英公堂請查冐捐之人懲辦查該公所創設以來已閱五載定章每欲勸捐必先具柬邀請各業董事及諸善士至公所商議或按月或常年書定若干派司事執有收條挨戸向收從無登門勸捐之例將至年終或有自願捐助米石棉衣銀洋等物者亦必親自送至定例若斯班班可考曾不虞匪人之在外招摇以善舉肥私槖也 
[賊非外至]  
　　昨午前有英界西薈芳里第六十一號門牌某妓院傭婦某氏至捕房報稱清晨失去銀水烟袋一支請爲查緝捕房派包探秦少卿前往察看查得該院僻在里底門戸重重殊爲曲折問悉失竊之時門尚未啓該包探言似此情形決非外賊行竊命卽閉門搜尋旋在桌下搜見烟袋失主以旣未失去懇免窮追包探允之遂卽了事 
[袒庇逆子]  
　　本埠北坭城橋外山家園某甲賣荳芽菜爲業父早亡待母甚忤逆稍不如心動輙怒駡前日偶因小故隨手取汚坭擲滿 
 
 

Page 4

 
 
母面鄰人咸抱不平欲將甲捆送到官詎母反求免隣人不允母又言此係自已家事實與爾等無干隣人遂皆垂頭喪氣而散噫列觀各省所報逆案大半由父母姑息而成星火涓流其來由漸金阿二之事猶在目前戒之戒之尚其爲前車之鑒哉 
[訊明誣控]  
　　王子祥上控胞姊拐賣伊妹一案當經府憲准詞發回上海縣覆訊前晚莫邑尊提集人証研鞫土稱胞姊周王氏串同姊夫周純陽并陳愛卿等於前年十一月將我胞妹月娟賣於北市孫阿大家爲娼向之理論一味逞蠻并恃向充捕役之趙錦卽小和等爲護符將我擊破頭顱求恩懲究邑尊問該氏及陳謂爾等究竟幾人串通將王妹串賣同稱並未串賣實由王託我等介紹賣與孫阿大係士親筆立據可向孫吊騐孫供王姓之妹由我出洋五百三十元買回當由王立有律據去春王屢次纏擾由趙小和等理勸加去英洋一百三十元筆據三紙求請閱騐閱後大怒謂王曰爾妹由爾賣出三次得過孫姓洋六百六十元現有爾親筆在此尚何抵賴揑詞上控可惡已極隨將契據三紙着王各印箕斗紋卽飭管押周王氏等一併交保候詳明上憲再行覆訊核辦 
[傭嫗拐孩]  
　　本埠北市帶鈎橋西有葉福松者向設茶肆生有二男一女春間旋賦悼亡子女尚幼遂雇一老嫗爲之照料前日嫗忽將兩歲之孩抱去五易晨昏未經璧返葉惶急跡至嫗家瞥見其子當卽抱回詎嫗反稱葉誘拐伊媳向之滋擾葉遂扭嫗至城内巡防西局禀訴當經該局委員某君升堂集訊謂兩造訴詞各有不合飭卽移送上海縣署訊辦云 
[竊鎗暫押]  
　　日前有彩視街某烟館婦朱賴氏控稱張阿三前來竊去烟鎗當經翁太守提張研訊張供在自來水局爲担夫並未偷鎗該氏堅執控詞太守謂張旣不承認者交保出外代爲訪查張自願賠償太守着原被同去取錢禮拜六張復經捕　解案該氏訴稱張出外後非但不賠鎗且更脫衣誣詐張稱己携錢四百文往賠伊竟不要太守見其衣服離奇飭包探搜其身畔見貼身穿華服多件詰其何來供稱金利源小工頭蔡調順所贈餘語含糊太守以其　蹤詭秘着押候查明再核 
[押犯逸去]  
　　昨日清晨法捕房洒掃人進押所掃地驀有在押之陳錢等犯七名等乘間奪門遁去當經各捕赶至英界始獲到王阿福一名翁太守臨捕房時通事將情禀知旋將王帶案據供八月間爲小東門糖行事被押現係陳茂觀起意跑逃太守着暫押俟獲到六人後一併核辦 
[上海絲業會舘籌賑公所施少欽經收山東賑捐十一月实三四日第五百一二次清單]  
　　江蘇不留名蔣書箴孝廉交來寳紋兩錠批見規銀一百六兩九錢三分九厘泉州惠邑船戸金永福二十八元雉水逸亭氏父命日積六元陶止寳求親健五元蘇州無名氏求産婦平安四元無名氏求妻病痊二元滬城無名氏二元雉水逸亭氏移亡女鉛生冥衣資一元太原花記一元元芳洋行白君玉岩募册何世璋節日用助小棉衣欵五元四開一元錢三百文蔣君書箴募萬善同登昌字一千一百九十二號册光裕堂明經堂光裕堂光裕堂敦本堂彭城郡光裕堂江夏郡吉慶堂九戸各本洋四元槐裔堂吉慶堂二戸各本洋三元七召堂本洋二元世德堂孝友堂白鹿堂三槐堂南海堂世書堂槐裔堂懷德堂八戸各本洋一元泗徑徐君子餘募昌字四千三百六十六號册求椿萱長泰十元長樂居四元抱拂脚求眷屬安康一戸各二元硤石雉水逸亭氏募昌字六百九十一號册葉氏二元項大成古月氏鮑子記三戸各一元康記源記二戸合一元福文茂錢六百文項　記六百文項履和五百文昌記四百文攻玉堂項一百文以上十一戸合來洋八元嘉興恆茂行募昌字二千四百五十號册酬愿八無名氏復德氏三戸各五元王調記四元有心氏三元讀耕齋春記成茂順合興順老成茂恆茂行六戸各二元順泰行沈小舫李仲齋陶菊坪四戸各一元徐鑒堂陳雪齋四戸各半元以上十九戸合共來洋四十元温君望濱募昌字二千五十號册親睦堂不書名二戸各六元亦政堂朱四元頤性廬三子征席温望記雲階王慶善吳三戸各二九蕰蔡記温濟記温泗記温黼記温尹記温萊記六戸各一元鳳記緣記兆記　記饒文記吳麗記楊葆記周焜記八戸各半元以上共二十戸合來三十二元　河收運鹽局楊君式甫　昌一百七十九號册蓬萊别墅常鎭公所二戸各四元德蔭堂海寗沈蘇松掣庽松江連四戸各二元無名氏隱名氏不留名汪姓無名氏三樂堂三茂太鎭公堂八戸各一元錢　甫趙容光二戸各半元以上十六戸合來二十五元浙紹蕭邑藍生沈次咸奉先祖同知銜候選知縣秋華公遺命新棉衣一千件海門張叔儼先先募丁潤齋原舊棉衣三百件德隆典各執事原舊棉衣一百件以上初三日○蘇郡吳募　善士由慶元永來規銀三百兩張堰恊和典衆友節費用二十元邵書常爲妻楊氏求産後康健十元古吳㳂溪漁入神佑許愿十元求孕婦速産人了愿十元鴻豐棧來存仁堂十元許寳生康生求母患外症速愈十元許鈟爲妻韋氏患外症求愈八元蕩口錢顧氏産後病痊完愿六元胡秉國求妻病速痊五元張澗東四元謝張氏病愈完愿四元許衍泰求祖母外症速愈三元鄭泰　申庽省節酒一元張愼餘病愈完願二元含經味道齋俞求得舘脩豐一元洞庭不留名周了心愿求母臂痛卽愈一元隱名氏姊病巳愈完愿一元○歸樂安龐氏求夫病速愈赤金圈一付重四錢[  此稿未完]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[請開實官捐輸摺稿]  
　　戸部謹奏爲尊旨速議台灣請開實言捐輸恭摺覆陳仰祈聖鑒事本月十八日軍棧處交出本日軍機大臣面奉諭旨據劉銘傳電奏台灣勸捐軍餉官紳皆請奏開實官捐輸等語著戸部速議具奏欽此臣等伏思從前開捐實官爲朝廷萬不得已之舉光緒五年間奉特旨停止苟非時事迫切曷敢復請暫開惟查此時台灣情形基隆未復文報罕通運餉艱難已在聖明洞鑒之中幸台地素多富紳就地勸捐可以助餉然無術招徠難芿踴躍劉銘傳電稱官紳請開實官捐輸自係爲軍餉不繼招徠踴躍起見臣等公同商酌擬請俯如所請准於台灣地方暫開實官捐輸凡京職自郎中以下外官自道府以下及三班分先分間儘先各花樣均按照例定十成銀數報捐不准以錢文軍械米榖折算作爲台灣防勦經費一切銀數仿照從前籌餉事例辦理其籌餉事例及常捐中有向歸部庫收捐如捐免保舉免考試等欵及現在另立新章並火噐營章程應行刪除不得援引由臣等督飭司員詳晣籖出頒發該撫　飭遵辦其武職各官仍遵同治五年上諭一墍停止不准報捐至此項實官捐輸旣令按照十成銀數較之從前籌餉事例減成報捐不同若銓補班次統令歸於籌餉事例之後難期鼓舞擬將此次台灣捐輸各員作爲新班俾壓捐輸舊班恭候命下再由臣部會同吏部將新舊捐輸各班　補章程妥議具奏並擬請將此項捐輸予限半年限滿卽行停止如蒙俞允臣部卽行文該撫遵照辦理設局收捐先發實收按月造册將副實收報部請奬臣部隨時核准發照應收飯照銀兩隨册解部以資辦公所有臣等遵旨速議緣由是否允協伏乞皇太后皇上聖鑒訓示再查台灣開捐助餉待命孔急擬由總理衙門先行電知以期迅速合併聲明謹奏於光緒十年十月二十五日具奏奉旨依議欽此○計開文職報捐分缺先用分缺間用班次内報捐遇缺儘數分先前分間前儘先前等項仍應停止不准收捐文職報捐各項本班儘先文職分發分缺衔用等項人員捐免試用 
筆帖式捐分缺先用等班捐免期滿新例報捐人員按卯輪　並騐看分發大挑一等知縣回籍聽候咨取人員准報捐分發候補候選人員准先行捐免遠省並捐入近省選補從前捐納捐輸並勞績各班人員加成過班道府以至佐雜等官捐免補本班字樣歸入候補班勞績補用人員報捐離任外官著有勞績各員捐免補本班各衙門記名人員准捐分發歸候補班補用各衙門截取外用人員捐升准作爲雙月遞捐外任各官升補尚未實任人員捐升外任官員准捐免寔授試俸及歴俸年限滿蒙應歸月選推升各官准其捐免試俸各省道府以至未入准捐免俸滿年限滿蒙郎中以下等官報捐本班儘先選用等班滿洲司員筆帖式應扣調京年分各員酌擬捐免現任理事同知通判准照撫民同知通判加成報捐外任舉人及各項貢生推廣報捐捐輸入員呈騐貢監執照方准報捐内有捐生補交監生四　實銀係專歸部庫收捐之欵該省不得兌收各舘謄錄供事分别推廣捐銜准照銜議叙現任候補候選人員准捐升銜常例所捐京銜添分部職銜從九品等官准指項報捐武職捐復降捐人員報捐分發武職准捐指省分發武職分發河工捐升改捐降捐現任捐升捐免離任扣算原資筆帖式加捐扣算銀數報捐人員分别現任候補候選翰詹科道報捐外任進士舉人報捐知縣職員報捐就職人員分别報捐勞績保舉教職人員報捐九品以下分發銀數分别報捐應補道府等員加捐分發歸候補班五貢捐内閣中書報捐監掣同知八旗漢軍執捐各項小京宫内務府人報捐廕生報捐武職改捐文職舊例增附訓導加捐過班恩拔副貢出身各大使豫捐保題報捐翎支捐免赴部投供捐歸候補班教習捐免期滿八旗滿蒙文舉人繙譯舉人並漢軍各省舉人准捐小京官選用捐免五缺報捐部缺筆帖式委筆帖式軍台人員贖罪新疆人員贖罪新疆人員捐免戌限新疆遣戸捐請釋回役滿吏報捐賞給千把總銜鄕勇義民及軍功頂戴人報捐賠項人報捐有服人報捐分發赴選取結起文捐入補班捐免坐補捐免試俸捐免實授捐免保舉内有道府直隷州州縣五項捐免保舉係專歸部庫收捐之欵該省不得兌收捐免考試内有道府直隸州州縣五項捐免考試係專歸部庫收捐之欵該省不得兌收捐離任捐職銜捐封典捐分發指省捐離原省以上七十七條均准該省查照例定十成銀數收捐 
[題藜床舊主藜床臥讀圖]  
　　花嶼圖書富藜床枕簟幽其問眞可隱此外復何求帷下勤披讀簾　任臥遊頌芬堪繼祖佳景畫中收 
吳下瘦狂生沈乃清少海氏稿 
 
 
 

Page 10

 
 
[光緒十年十一月初二日京報全錄]  
　　宫門抄○上諭三道錄前○發抄旨四道○江撫藩奏爲保舉人才摺○又奏察看同知片○浙撫劉奏特叅各員摺○總兵李奏巡洋班滿情形摺○浙撫劉奏籌解銀兩片○又奏對調知府摺○湘撫龎奏請議卹片○浙撫劉奏知縣飭赴任並留省學習夾片○十一月初二日戸部通政司詹事府正藍旗值日宗人府引見六名○徐桐假滿請安○周家楣謝授通政司正使恩○李端棻謝稽查宗學恩○八額駙請假十五日○尚宗瑞耀年各請假十日○阿昌阿等奏派補進武職六班派出敬信熙敬治麟恩佑○掌儀司奏初五日祭奉先殿惠王行禮○英麟遞遺摺○召見軍機○發抄張之洞等奏試用道黄芳等期滿甄别奉旨吏部知道單併發欽此○又龍川令楊夢龍與龍門令許普濟對調奉旨吏部議奏欽此○又新選樂昌令李春暉留省學習奉旨吏部知道欽此○謙　奏熱河道富華因病出缺委承德守嵩林護理奉旨知道了欽此○○江西巡撫臣潘靈跪奏爲遵旨保舉人才恭摺仰祈聖鑒事竊臣前准吏部咨内閣抄出光緒十年五月十七日奉上諭爲政以得人爲先着大學士六部九卿各直省將軍督撫再行保奏等因欽此仰見皇太后皇上宵旰憂勤汲汲求才之至意臣維得人則治自古爲然尤頼有實心實力之人勤求吏治政平訟理庶元氣可復民心敉安臣忝行封圻留心採訪其碌碌無所表見者不敢妄逞已見以樹風厲或議論縱横而臨事寡效或趨承敏幹而責寔不眞概不敢濫登薦剡謹於通省属吏　加意遴選務求忠實者臚列事跡以副聖朝旁求之盛如南昌府知府賀良楨制行不苟官聲卓著士民悅服迭經前撫臣劉坤一李文敏等保奏在案歴任南康贑州吉安各府整頓保甲籌俻積榖創復書院綏輯教民皆有成效可觀候補知府前署南昌府知府顏鍾驥識力堅卓愛民恤士實事求是綜理局務明浙謹嚴有條不紊非虚矯者可　又准補南昌府同知冷鼎亨老成練逹悃愊無華前在新建鄱陽知縣任内實惠及民循聲遐播建昌縣知縣現署上饒縣知縣董沛勤敏精能通逹治體前在清江東鄕建昌縣任内判决如流興復水利堤工士民愛戴候補知縣現署南城縣知縣趙之謙博學多能熟　掌故蒞政治民恩威並洽臨川縣知縣汪以誠精明幹練卓著才能迭膺大邑綽有餘裕以上各員雖才具不同廉能則一循名核實旣表裏之相符治劇理繁亦措施之悉當臣不敢以虚聲悞實用亦不敢以私情薦庸材倘荷聖明洞察寛其資格超遷摧用則上以俻楨幹之材下以造閭閣之福於國計民生實有裨益是否有當伏乞皇太后皇上聖鑒訓示謹奏奉旨已錄○○潘霨片再准部咨嗣後道府州縣等官無論捐納勞績各頊人員應於到省一年後察看考核分别補用等因兹查捐納試用同知徐之莘試看一年芿滿據藩臬兩司詳請留省照例補用前來臣詳加察看試用同知徐之莘年力富强相應請旨留省照例補用謹會同兩江督臣曾國荃附片具奏伏乞聖鑒謹奏軍機大臣奉旨吏部知道欽此○○頭品頂戴浙江巡摲臣劉秉璋跪奏爲知縣人地未官請開缺另補並查明貪劣各員請旨革職以重地方而肅官常恭摺仰祈聖鑒事竊　知縣爲親民之官必須人與地宜以資治理此外候補實缺各官如有貪庸劣跡更難姑容兹查有樂清縣知縣林乃檉書生本色人尚安詳惟於海疆要缺素多土匪不甚相宜應請開缺留省遇有相當之缺酌量補用又壽　縣知縣仲朝楨才具開展應請開缺以無字簡缺另行補用又試用同知石祖芬舉動輕浮前署嵊縣事候補知縣方覲瀾操守平常錢塘縣丞鍾震亨性情貪鄙海鹽縣丞夏敬功胆大妄爲新城縣典史陳鴻寳辦事荒謬上虞縣梁湖巡檢吳琦行同無賴試用主簿葛繩祖貪鄙無恥候補典史王誦芬疏忽任性應請一併革職以肅官常所有樂清壽昌知縣二缺錢　海鹽縣丞二缺新城縣典史梁湖巡檢二缺浙省現有應補人員雖請扣留外補合併陳明理合恭摺具奏伏乞皇太后皇上聖鑒訓示謹奏奉旨已錄○○閩粤南澳鎭總兵奴才李揚陞跪奏爲洋巡班滿並歴過洋面情形恭摺奏祈聖鑒事案奉上諭嗣後沿海水師提鎭着於每歲出洋時具奏一次俟出洋事畢將洋面如何情形據實具奏等因欽此欽遵在案伏查南澳總兵每年上班自正月初一日起至六月底止輪值統巡粤屬洋面班滿交澄海營叅將接巡下班自六月初一日起至九月底止輪值統巡閩屬洋面班滿交銅山營叅將接巡奴才於光緒十年正月初一日遵例出洋督巡業經恭摺奏明在案奴才自出洋以來親率舟師認眞督緝舉凡同外洋面以及偏僻港澳均已徧歴梭巡三月初十日帶領兵船巡至碣石鎭屬甲子洋面與廣東平海營叅將會哨至六月底止上班統巡粤屬各洋面平靜將統巡洋務札飭澄海營叅將接管兵船巡緝又輪值總巡閩屬洋面自六月初一日起至九月底止經奴才督率舟師巡緝鎭屬各洋面均皆安靜下班洋巡班滿照例撤巡除將總巡洋　札飭銅山營叅將接管兵船巡緝兹奴才於十月初一日撤巡回營督辦營務惟南澳地方孤懸海島閩粤交界之　當隨時禀商閩粤督臣籌辦外併督飭水師各營將備整頓營伍實力巡緝使地方洋面乂安以期仰副聖主綏靖海疆之至意所有奴才洋巡班滿札交總巡日期仍不時稽查洋面督緝毋敢以撤巡稍形鬆懈外謹將洋巡班滿日期及歴過各洋面情形理合據實恭摺具奏伏乞皇太后 
皇上聖鑒謹奏軍機大臣奉旨知道了欽此○劉秉璋片再准部撥光緒十年内務府經費兩浙鹽課銀五萬兩於開印後分批起解限六月前解到一半十二月初聞全數解清等因恭錄諭言行文到浙卽經轉飭欽遵業已解過内務府經費銀一萬五千兩在案兹據浙江鹽運使覺羅成允詳稱在於綱票課厘曁商課項下撥解内務府經費銀三萬五千兩又光緒十年　參價銀一萬兩委候補運判鳳藻鹽大使汪承豫管解仍照京餉成案飭令該委員等由浙至　搭坐輪船運至天津由陸赴都妥速儧解所有本年奉撥内務府經費銀五萬兩參價銀一萬兩業已全數解清等情具詳前來臣覆核無異除分咨查照並咨行沿途文武各衙門一體撥護前進以昭愼重仍飭將起程日期速行詳咨外理合　片具奏伏乞聖鑒謹奏車機大臣奉旨該衙門知道欽此○○頭品頂戴浙江巡撫臣劉秉璋跪奏爲知府人地未宜揀選對調以資治理恭摺仰祈聖鑒事竊照浙江温州府地方山海交錯民强好鬥本屬難治之郡又因洋人通商時有交涉事件尤貴處置得宜正任温州府知府單大經湖北襄陽縣廪生報捐鄖中簽分刑部光緒五年八月十一日奉上諭郎中單大經着以知府選用赴部投供簽掣浙江温州府知府光緒八年十一月二十日到任九年四月因人地不宜調省察看在案嗣經查得該員才識尚優足勝表率之任委署嚴州府事於今數月措理裕如堪以稱職惟於温州府一缺不甚相宜未使再令回任應即揀員對調兹查有嚴州府知府李士彬湖北蘄水縣進士由刑部主事歴升員外郎郎中補授江南道監察御史八年京察一等記名以道府用光緒九年三月十一日奉上諭浙江杭州府遺缺知府着李士彬補授欽此領照到省准補嚴州府知府九年九月初三日到任查該員明練有爲堪　煩劇以之調補温州府缺實堪勝任所遺嚴州府知府缺即以單大經調補如此一轉移間人地各得其宜地方必多裨益該二缺均係選缺今請對調毋庸送部引見據藩臬兩司會詳請奏前來臣查李士彬才具明敏堪以調補温州府知府所遺嚴州缺卽以單大經調補均屬人地　宜謹　同閩浙總督臣何璟恭摺　奏伏乞皇太后皇上聖鑒勅部核覆施行謹奏軍機大臣奉旨吏部知道欽此○○龎際雲片再管帶湖南撫標親軍右管補用總兵昭勇巴圖魯孫均籍隸寗鄕咸豐二年以武童投營効力經前撫臣駱秉草派令　練南勇四年隨候補道王葆生出省剿賊肅清郴桂宜林等處九年隨湘果營援江克復江西南安府城並解信豐城圍十年委帶果後右營赴援廣西湖北四川等省迭克城寨積功荐保副將嗣於克復貴州都匀興義府縣城池案内保升總兵同治五年凱撤回籍委帶撫標親軍右營駐　省城本年四月偶攖風疾觸發舊傷醫治不愈遂於五月初三日殁　營次據該營統領記名提督謝晉鈞禀請議卹前來臣查該總兵自幼從戎立功數省回籍後委帶防警彈壓稽查深資得力兹以積勞在營病故殊堪惋惜相應奏懇天恩俯准勅部將補用總兵孫均照立功後在營病故例議卹以彰勞勩而勵戎行謹會同署湖　總督臣卞寳第附片陳請伏乞聖鑒訓示謹奏軍機大臣奉旨孫均着照立功後在營病故例議卹該部知道欽此○○劉秉璋片再新選青田縣　縣高積勳前據具報於光緒十年二月二十八日到省其時該縣適有要案未曾訊辦完結磚難遽易生手而該員初膺民兵社允宜稍資歴練因令在省學習三月藩司隨時察看人尚勤明爛已檄飭赴任又新選雲和縣知縣嘉瑚已據禀報於十年八月初三日到省該員亦係初任人員應暫行留省差委俟學習三月再令赴任據藩司德馨詳請具奏前來理合附片陳明伏乞聖鑒謹奏軍機大臣奉旨吏部知道欽此 
 
