# 1911 - 125 - 4913740

 

Page 1

 
 
   
 
 

Page 2

 
 
上諭 
　　四月十三日内閣奉　 
上諭奉天度支使著朱鍾琪試署欽此 
上諭昨據錫良電奏吉林省城民房失愼延燒各衙署局所街巿當經諭令將因何失愼曁被災各情形詳查速奏兹據錫良電陳災情甚劇趕辦賑撫又據陳昭常電奏被災曁撲救情形請頒帑撫恤並自請議處各等語此次吉林省城猝被延燒甚廣小民困苦流離殊堪憫惻加恩着頒發帑銀四萬兩由度支部發給著該督撫等迅速派員查明被災輕重分别妥爲撫恤毋任失所 
 
 
 

Page 3

 
 
陳昭常疏於防範咎無可辭著交部議處仍著認眞稽查彈壓毋任别滋事端其失愼原由曁事　辦理情形並著查明具奏該部知道欽此監國攝政王鈐章奕劻那桐徐世昌署名 
　　宫門抄十三日　召見内閣總協理大臣　　恭王　趙爾巽　鳳山志森田文烈 
交旨 
　　四月初七日軍機大臣欽奉 
論旨沈家本奏法律學堂收支各欵繕單奏銷一摺著依議欽此又奉 
論旨趙爾巽奏選調人材以資佐理一摺安徽候補道許鼎霖陸軍畢業生蔣方震江　蘇會議廳參事楊廷棟均着發往東三省交趙爾巽差遣委用餘照所請該部知道欽此 
論說 
[讀連日慰留内閣總恊理之上諭有感（嘉）（言）]  
　　自初十日奉硃諭。簡授慶邸那桐徐世昌爲内閣總協理大臣。而次日卽降各大臣不准收回成命。有卽遵昨旨到閣辦事之上諭。記者尋繹旨意。是各大臣請收回成命之摺其上奏時。即在降硃諭之後。當同在一日間朝簡拔而夕辭命。其見幾勇退。乞休以避賢路。爲慶邸。計亦可謂進退之得其時矣。迺次日奉詔旨温慰。而即見禁烟及趕造鐵路上諭之署名。。是入閣辦事亦卽在降諭之後。又同在一日間。其視時艱孔亟毅然擔承此政局以自任乎。斯眞。草野小民所不解者也。夫奏請收回成命之摺。其據情以逹宸聰者。未經抄發。吾不知措辭如何。果有潔身引退之心。縱有天語之優容。亦必一請再請。不俟遲徊。而有决然舍去者矣。若乞退之章万上。而一聞九重之温旨。卽詣闕廷。趨值視事。謂邸憂心國事。盡悴以圖報答則當此運轉大政之機關以衰癃老廢之身搘乎其間。其不至隕越以蹉跌者亦幾希邸豈不知之其所以上摺乞退。固非出於至誠。而要君以達其把持朝局之心如見其肺肝矣。不然假此朝旨。以邀國家倚畀之隆而掩人民悠悠之口邸之計亦巧矣哉 
憶去歲資政院彈劾軍機。而邸奏懇開去各要差。摺中有云。年力就衰。萬難勝任情形。并有年來節適偶違。則竟日困憊。思慮稍過。則徹夜不眠。近復畏風惡寒頭暈痰喘種種衰象日甚一日往往極力支持勉强入值。而精神不能貫注。遇事心思擾亂。似此衰邁之年。何能當此内政外交領袖之重任。凡一切行政事宜。均未能時常前往。躬與討論。雖賴同官之協恭。實多職務之曠廢。難逃聖明之洞鑒云云。此奏本非出於邸之眞意。其被衆意之抨擊而然。固不俟言。而就其引疾求退之。詞而觀。則邸之不。能當此今日之政局。非特聖明固已洞鑒。而海内人民。亦深諒其老耄無能。願俾得解職。優游邸第。以頤養天和。不願以夙夜在公。王事鞅掌。以促其夕陽朝露之殘齡。而不獲保令名以没世也。考之禮經人生四十日强而仕六十日期致仕。自四十至六十。則正當飛皇騰達。足以建功立業之時。過此以往。雖有桑榆之晚景。乃爲莬裘終老之日。而不復有爲矣。今内閣總協理各大臣。舍徐世昌年富力强。而那亦幾及耄期。即能疲精敝神。勉强從政。吾竊恐不至因而竭蹶者。終亦難爾。而邸以垂暮之歲月。不惜躬任艱鉅以當其衝。而必爭此總理大臣之一席。不容後進露頭角之餘地。吾不識果何意也。邸卽不自爲安逸計。何不爲吾國之前途計乎。 
各國内閣之總理大臣。無有不雄心勃發。英姿颯爽者。觀日本山縣伊藤諸元老。皆以組織内閣之事。讓之於後輩。而其生平之勲業。乃卒受全國山斗之崇拜。蓋旣身立重地。靡論英傑賢豪。終不能免世人之詰責。而生怨謗之心。立憲君主之不負責任者。卽所以保其神聖之地位也。而矧邸以親貴之身。怨尤叢集之時。而謂可但顧一己之祿位。不思危刼之在其後耶。聞硃諭朱下時。邸初頗不欲肩此重任。自願居弼德院。監國不允。强而後可。嗣以暫行閣制。爲衆論所不容。故又萌去志。而不意今已居之不疑。其果出於監國之重用親臣。而特頒温詔以慰留之乎。抑仍邸之手叚挾朝旨以自固。其政權乎。觀此旨之不出於硃諭。眞令人不能無疑也己及讀十二日硃諭。則知邸復上奏。仍懇請收回成命。而監國之意不過令其籌畫試辦。並不忍令其久勞王事。所異者今兹之新内閣。爲劈頭實行憲政第一最高之機關丁此革故鼎新之際當愼終於始。乃得俾成郅治若至數月以後鼎折覆餗。而始見邸之精力。實有不勝。則試問今日之國務。爲如何危迫。而謂可任其一誤再誤歟。則曷弗有以遂其浩然之志。反得優禮宗潢之意之爲愈也。明知其莫勝。而故使邸以當其衝。非以厚處之實以薄待之則非朝廷矜念老臣之旨矣。且又有感焉。旣設新内閣。則舊軍機當自奉旨之日裁撤。故邸之辭職。可别薦賢能以代之也。非謂内閣則不。勝任。而軍機可勝任之也。不然。豈建設内閣之旨。亦可以請收回成命哉。今新内閣之辦事。仍在舊軍機。名雖改而實未變易。故邸得以一面上奏辭。職一面仍署名論旨。令人莫測。斯亦各國政治史上所未有之一奇例矣嗚嘑。 
來稿 
[警告江蘇同胞及全國同胞第二書（繼）]  
若謂以蘇省錢糧作抵。卽謂破英之範圍。然則以山東財賦作抵。卽可謂破德之範圍乎。此語一出。誠爲政府所利用。此後紛紛抵借。朝指某省錢 
 
 

Page 4

 
 
糧夕指某省地丁。而猶日吾將牽制某國。爲救亡計也。春秋梁亡不書其主。謂自取之也。此誠自亡而已。故吾人對於此次借欵。當分别研究。四國借欵。用途旣屬正當事前之不交院。議已屬東隅之。失將來如何追認。如何監督。實爲最切要問題。若夫日本之一千萬元。卽使不以蘇賦作。抵而用途旣不正當。且恐糢糊影響。以鐵路借欵爲之招。此後無論欲借何欵均可造一名目。取其虚而益其實。以人民負担。供政府揮霍。雖至愚極不肖。當亦知其不可也。故爲蘇省計。爲全國計。均應起問政府。此一千萬日本借欵。究作何用。以鐵路爲名。而移撥海軍經費。是何政策。所謂本部管理各路需欵尙多一語。究係何路。現旣明奉諭旨。借欵卽不能反汗。抵當物之條件。固不妨附加抽換。而鐵路借欵四字。旣明著之於合同。吾人尤當抱定此欵。專用之於。鐵路而實行監督之。方今四面楚歌。政府苟有爲難之苦衷。掬示大衆。人民亦斷無不相諒。若以鬼蜮伎俩借欵於前。又以雷霆萬鈞壓制於後孔子曰。自古皆有死。民無信不立。吾蘇人乎。吾全國同胞乎。及今不言。眞未知死所矣。此爲日欵合同最重要之點。其餘行息回扣種種。比照從前鐵路借欵各合同虧耗亦復相似。在今日一般社會心理。司空見慣幾熟視無覩。不具於篇。 
專電 
[電一北京]  
内閣暫行章程第九至第十四條（按前八條已載昨報）大致如左 
第九條除總協理每日入對外各部國務大臣凡遇星期及按例推班悉仍舊制如有最要之事則不限制 
第十條除各部分班值日外其餘各衙門應否入值由總協理具奏請旨 
第十一條各衙門帶領引見暫仍舊制騐放由總恊理酌擬請旨第十二條此暫行章程施行之日即將舊内閣及軍機處會議政務處請旨裁撤　 
第十三條官制宫規未經議訂施行之前文武官員均特旨簡放其記名及爵職襲封等事悉照現制辦理 
第十四條此項暫行章程與内閣官制同時頒布之後至有尙須撤銷之時及應變通之處均候旨裁奪 
[電二北京]  
新簡外務部國務大臣梁敦彦電奏請收回成命奉旨著迅速來京毋庸固辭 
[電三北京]  
趙濱彦處分已經部議奏准罰俸一年 
[電四北京]  
吉撫陳昭常電奏省城民房失火衙署局所均殃及居民被灾甚重已赶籌振撫臣疏於防範請嚴處卽奉電旨著東督吉撫妥速撫慰勿使流離失所並防匪黨乘機勾煽肇事 
[公電蘇州]  
各報館鑒蘇省商品陳列所十六日開幕 
緊要新聞一 
[吉林大火彚電昊天不恤]  
吉省大火已載昨報專電兹據文匯報載十三日東京電云據長春電稱吉林忽遭大火幾致全城被燬自星期一日起火延燒至星期二日尙未盡熄故各衙門盡成灰燼間島之六道溝亦遭大火全城被燬内有日本領事署官員住宅六所及天主敎堂郵政局等屋字林報載十二日北京電云吉林城大火全城被燬四分之三 
十二日江提致上海道電云頃准盛京錫制台眞電初十日午後吉林省城因民房失愼延燒城内各街巿曁各衙署局所災情甚重良己電飭哈爾濱長春兩道籌運銀米赶往接濟恐各省訛傳異詞謹先電聞等因特行電逹祈即錄送報館登報以免傳訛督文印 
[臨時會已全然無望]  
　　政府與議員之暗鬥 
初六日明諭宣布此次所借外債之數目及用途此中國自借外債以來未有之創例也探聞此旨發表之原因係由樞臣之所請蓋因此次議員請開臨時會之陳請書純以借外債一事爲要求之理由意正詞嚴勢難拒絶故樞府特於陳請書未上奏之前先請發此旨以爲駁斥臨時會之地步故日内陳請書卽使上奏亦必歸於無効而昨日又忽無端降一召集常會之諭旨其用意蓋可知云 
[京師防範革黨之忙碌]  
　　嚴之又嚴密而又密 
樞府因得南洋大臣警電謂有革黨竄京密飭各衙門防禦各情迭誌本報兹聞此種警電由沿海各督撫及駐各國使臣寄來者共有八九次不止南洋一處故樞府亦甚覺四方多故除派員稽查東西兩車站外另派精練偵探各員分布於内外城各地方每兵十名派官弁一員爲之督率分段查探其查探入手辦法約分兩項 
 
 

Page 5

 
 
一旅居京中之剪髮官商内又分爲剪髮西裝及剪髮華裝兩類一官商新到京者之日期履歷年貌行蹤均須一一查明列册禀覆 
提署派探密查京奉京漢兩站己見實行日前民政部復與該兩鐵路巡警局會議稽查匪黨之法在以往來車上嚴密偵察爲必要故議妥由民政部鐵路巡警局各派探兵數十名隨同火車往來以便在車上訪查而提署探兵則專在兩車站巡邏云 
[粤亂之罪果誰歸耶]  
　　幸而政府論功不論罪此次革黨内渡擾亂京内外早有所聞政府曾電詢各督撫有無黨人蹤迹聞粤亂未起之先張督有電到京謂該省靜謐并無革黨治焚署之前夕該省參謀官徐鎭坤密電軍諮處謂粤省將有匪亂鳳聞先從駐防街放火云云軍諮處陸軍部接電後因其密電内訛字甚多特電詢張督張督回電仍謂全係謡言詎是晚卽有焚署之事謂其事疎於防範恐亦無可解說矣 
又是日焚燒督署之匪本分四路放火附近延燒民戶數十家乃張督報告俱秘而不宣與徐叅謀密電所謂民心惶惶者全然相反又張督謂粤中新軍全不足恃而徐參謀則謂張督有意不令該軍入城云 
又聞徐鎭坤文理不甚優且其電多訛字故軍諮處不甚注意此電而張鳴岐之電極言其平靜無事文詞豐贍故政府深信之最後政府電往覆詢張督雖言其係謡傳然心中不無所恐遂於念九日午後密爲防範故火起後得免於難 
革黨攻擊佛山鎭時其勢甚爲猖獗官軍相持兩日未解致外間有失守之警傳初七日政府得張督來電謂各路調赴該鎭軍隊擊斃匪黨二百餘名奪獲軍械生擒匪徒甚夥現己四散逃竄不日可望平靜 
翌日又接張督一電全文約二百餘字大致謂前日因匪勢猖獗擾亂佛山桂省之兵非旬日不能到即飭駐紥肇慶西路巡防隊就地添募一營及本地團練招募三營均立卽成隊與原有兵隊合力攻勦佛山匪黨均被擊散城内人民稍爲鎭靜後准司道電稱匪由佛山散後順水道竄至三水甘竹等處當卽密飭兵輪尋蹤追擊此時若無大股匪起兵力尙可支持終盻桂兵早到一日早收一日之用按前日北洋陳小帥電告佛山失守後樞府即據詢張督此殆其覆電云 
廣東陸路提督秦炳直前因任滿奏請來京陛見前日下午兩鐘由樞府發寄張督廷旨一道略謂現值粤匪起事正水陸并力防勦之秋著轉論秦炳直無庸來京陛見并飭督率所屬竭力協勦以紓厪念 
[薩大臣來京原因]  
　　海軍中僅有此人長江艦隊司令官薩鎭冰大臣於月之初五日來京初六日進内請安聞薩大臣此次來京原因一爲前向外洋批訂戰艦事宜二爲創立海軍司令部長事宜如不設軍令部長則擬將長江北洋福建廣東等處之艦隊與海軍部商定一如何聯絡之完全辦法三海軍新官制實行後所有水師舊設之副叅遊擊等官級應如何編訂如何改革宜先籌定辦法以歸劃一而外間有謂薩大臣此來與粤亂有關係者蓋懸擬之辭也 
[職官騙財之毒心]  
　　官塲中人物如是已革法部宥恤司主事明安泰及其兄都統霍倫泰被寇李氏控告包訟騙財擄人毆警一案業經法部奏交大理院奏請革職解任歸案審辦聞霍之爲人尤悍黠逮案時至用九鎖之二人被捕後猶不馴服竟令其黨伺宼李氏到署時意圖劫取設法殺之俾訟事不成幸寇李氏早有所聞不致遭其毒手近忽又奇想天開因寇李氏之夫十分愚蠢不知用何法騙誘竟令其夫控宼李氏不守婦道以爲此法如行則二人之獄自解幸有人力誡該夫勿爲所愚故其計亦不行聞大理院對於此案頗欲從嚴訊辦惟霍到案時曾將代宼李氏運動各堂之回條一一呈出計故尙廷杰及某某兩侍郎某廳丞等數大員各得數千金之譜因之該院各堂不免左右爲難 
[西報譯要]  
北滿紅鬍子近舉字林報載十二日北京電云北滿洲紅鬍子迄今尙未征服近將所擄之歐人三名交還俄國聞係希臘之商民俄員已儆戒若輩如侵入西比利亞境内當開鎗擊之 
中荷領事條約簽押又載同日北京電云中荷領事條約業已簽押約内准中國在荷屬印度設立總領事署一所正領事署三所凡生於荷蘭屬地之華人悉作荷民一 
 
 

Page 6

 
 
人而隸兩國籍之問題自此可以消滅 
○鴉片問題要電彚誌又載同日倫敦電云泰晤士報登載社說謂鴉片條約與印度財政究竟有何關係仍須精確討論今次條約殆欲將鴉片貿易即行停止此種豫望必使印度豫算案因此大爲紊亂恐不免徵收新稅以爲彌補同日倫敦電云據喀爾喀脫電稱近有著名土商謂鴉片條約與土巿當不致卽有重大之影響惟七價則將因此漲高耳增收入口稅一節亦無甚影響蓋中國土商屯積之貨幾足供三月之用同日北京電云香港及各通商口岸應納稅之鴉片共有六千箱近己完稅者共一萬五千箱此事將引起一新問題云 
[京師近事]  
諮議局聯合會前曾電催廣東派員赴京頃接其復電云粤亂初平正籌善後局事紛忙未克舉人到京請卽開議勿待所有議决案希示知陸軍部以湖北安徽南京蘇州四省新編軍隊已届檢閱之期特派該部軍學處砲兵科長沈郁文爲檢閱長檢察官吳昭麟志庚及某某等四人爲檢閱委員該員等現正拼檔一切准於本月初八出京分赴各省郵傳部各堂以各省鐵路所發免票皆不能照章實行或私相餽贈或照式倣造弊竇百出實於路政有礙現擬另訂專章改良票式一律由部印發以昭核實 
時評（希夷） 
[其一總理之責任]  
　　總理大臣對於君主負責任故各國有副署之制君主設有違反憲法之行爲者總理大臣可以拒絶副署然試問自軍機大臣改行署名以來曾有一次拒絶副署者乎總理大臣對於政治上負責任故一日於輔弼之職務遇有過失時一經議會指摘詰問大臣理應辭職然試問去年資政院之彈劾軍機曾有人引咎辭職者乎總理大臣對於議會負責任議會有所質問理應答辯故開會時議員請求到會大臣皆當立至然試問去歲資政院之要求軍機臨席曾有人應招赴會者乎天下事最懼有名而無實今日之總理大臣卽前日之軍機大臣觀往事以測將來則内閣之前途可知矣 
[其二]  
　　憲政之神髓 
竊謂憲政最要之事。除閣會二者外。更有四端。一日司法行政分權。英美二國純取三權分立主義日。本於明治八年先設大審院。以立司法獨立之基礎。其後收回領事裁判。得力於此。蓋憲法之精。神全在保護人民之權利。司法獨立。方足昭信於天下。然我中國亦己仿行司法獨立矣。試問其成效何如。一日地方自治。德國立憲發軔於州會。日本立憲。造端於府縣會。蓋國家爲總。體地方爲分子。未有分子團結。而總體猶未强固者。然我中。國亦己試辦地方自治矣。試問其成績。何如。一日國民敎育。法與美敎。育以自由。英敎育以和同。德與日本。敎育以忠愛勇武。蓋未有國民有敎育。而國猶未自强獨立者。然我中國亦己昌言國民敎育矣。試問其效果何如一日徵兵令。近世各立憲國。皆有常備軍。故國民皆兵之制。規定於憲法。蓋立憲國之人民。視爲一體有權利義務。即皆有捍衞國家之責。然我中國亦己小試其徵兵令矣。試問其收效何如。總之有形式而無精神。無論行何種政令。皆無結果之可言。此四者而不能實行雖設内閣。開國會。亦何益哉。 
[其三]  
　　慶邸之辭職 
慶邸第二次懇請收回成命。上諭謂至數月以後。精力實有難勝。彼時再候諭旨。說者謂上意已經活動。慶邸决意請退。數月以後或可更一勝任愉快之人矣。然自有識者視之。在朝廷一面。不過爲此敷衍慰藉之詞。以冀其暫時入彀。又如文章家於無可措詞時。略變其文法。以避語意之重複耳。非眞有許其辭職意也。在慶邸一面。則以一經慰留。而卽允就職。不免爲人窺破。故再辭以示其堅决。亦非眞有辭職意也。 
雖然。數月以後朝。旨果准其辭職者則。環顧廷臣試問有誰足滿我人民之願望。而克勝此大任者。 
[其四]  
　　資政院之臨時會 
外交失敗。則譁然請開臨時會。大借外債則譁然請開臨時會。預算不成立。則譁然請開臨時會。請開請開之聲。方震動於吾人之耳鼓。而八月二十日召集第二次常會之上諭己下。 
巧哉政府。旣以此隠拒議員之請求。而又示以常會之期。相距不過四月。諸公可少安毋躁。 
 
 

Page 7

 
 
   
 
 

Page 8

 
 
[請你来看上海五洲大葯房　苐七次淂彩廣告]  
上海大東門内東唐家衖王栽之君抽得金挖耳一支○河南永寗縣王范鎭郵政局李吉生君本藥房代抽得金絲眼鏡一架○河南陜州府中學堂王祖斌君本藥房代抽得夾金手鐲一副○湖北宜昌張增運君抽得金絲眼鏡一架○黑龍江呼蘭府官鹽局熊介農君本藥房代抽得金挖耳一支 
 
 

Page 9

 
 
   
 
 

Page 10

 
 
 ]緊要新聞二 
[浙撫函請蘇省暫弛米禁]  
　　弛亦難不弛亦難浙撫增中丞昨復蘇撫程雪樓中丞函云前奉惠書猥以漏米出洋情形備承指敎展誦之下欽佩莫名蘇浙漏米之患防不勝防誠有如來示所云者弟已遴員分路密查並將江張兩令查復禀件錄答冰案浙省漏米出洋向在乍浦尖山江干鱉子門一帶現於江干設立騐米處力杜私運乍浦尖山本有查米局亦己切實整頓寗台魚船回時載米是一絶大漏巵已飭勸業道嚴定限制之法關防旣密禁令至嚴暗中訪查尙無嘗試惟體察此時糧巿恐慌不在出洋而轉在奸商之囤積若輩聚米而謀必先警告四方激成遏糴使米價翔貴遂其壟斷之私浙民王澤新陳詩等卽用是術也此間自得尊處停售浙米之電米價驟漲民心不寗甚至省城男女成羣滋擾米店現雖勸懲兼施己就鎭定而米源缺乏隠慮良深惟有仰乞執事暫行弛禁准蘇米依舊流通一則揭破奸謀存米可期速出一則運輸通暢他省易於求援渥被鄰光無任感戴又有懇者諮議局與商務總會等俱請於烏溪口設卡規復走湖呈文己爲咨轉計邀鑒察嗣後米商無論赴何省購米悉以藩司印照爲憑太湖究非海口倘蘇捐一處繳足湖内注重稽查别無留難運費自省於商民獲益滋多於釐金毫無防碍我公痌癏在抱畛域無分必能逾格矜憐濟此重困尙祈迅賜藎籌分别頒布尤爲欣幸 
[革命黨風鶴驚心之未己]  
　　眞可謂荆天棘地浙省大吏因廣州革黨起事先後奉到樞部及南北洋督撫警告飭令嚴加防堵不料初八九等日貧民聚衆閙米聲勢洶洶與前數日匿名投函隠相符合致全城官廳恐慌失措紛調大兵戒嚴情形屢詳前報兹聞增中丞近得傳宣官密陳防匪辦法十八條照擬施行除本轅辦公員司僕役一律懸掛徽章外復令衛隊全軍分班守護頭二三門管帶隊官各員按照鐘點宿衛上房簽押房等處徹夜巡邏以資警備新軍步隊兩營各按本隊分紥八門（因湧金錢塘兩由駐防旗兵守護）毎晚劃分區域排隊梭巡外另由巡警道就原有崗位加派長警冷僻街巷路口等處或四名八名通宵守望舊有偵探人數過少特飭馬巡隊及陸軍警察作爲臨時偵探其餘各署派出微服暗查員則不能計數所有江墅拱埠及城内大小旅館每晚責成本管警區親蒞檢查有多至四五次者惟閙米貧民先後被拘各人前昨兩日在督練公所提訊確係旁觀商民分别釋出者己有七十餘人情迹可欵尙待續訊者三十四名昨日某觀察面謁撫院要求將情節較重之某某等十名槪以軍法從事督練袁叅議力爭不允此事尙未解决惟風聲傳播人心惶惑且聞此次打毁米店因積怨已久當時結合團體實僅一百餘人預約除搗毁外不惟擅動一草一木倘官廳必欲誣爲匪類妄加重典則後患有不堪設想者 
[何守賢騙局之敗露]  
　　此猶官塲之小騙局 
湖北候補知縣何守賢前充漢口警察二局專辦銷差之後因無所事事乃招股設立福綏公司專以代人塡築後湖土方工程爲業其實乃一騙錢之局也武漢官商均己識其奸謀無人投入股本何爲撑持場面計不得不購買土車鐵軌於是向德商瑞記法商新盛各洋行賒買車軌等件出定該公司期票約期交銀迄今二年有餘分文未償何避匿不面各洋行除自行派人捕拿外並照會關道索償現夏口廳王國鐸因各洋行屢向廳署催促傳何到案特上禀關道略云上年九月奉憲札准德領事穆照開據瑞記洋行禀華人何效廉即可守賢給有福綏公司二月底期票一紙計銀二千兩過期不付並照常年利息七分從到期之日起至付銀之日止呈請照飭結算兌付等因飭即查明催繳奉此同知遵卽查明何守賢係湖北候補知縣當經切實函催並迭飭號吏守催去後何令惟一味支吾空言推宕嗣於本年二月續奉憲札准法領事雷照開據法商新盛洋行禀何守賢借銀五千兩訂期償還現已過期屢約不還懇請嚴追等因轉行下廳遵復併案催繳詎何令來函十餘次非稱卽日可了卽謂趕緊籌償節節宕延任意誘約迄今事越半年欠欵分文未繳實屬有失信用訪查何令該欠外債尙不止瑞記新盛兩家現在紛紛跟追並聞有人將何令所設運土車鐵軌拆搬派人捕捉情事非僅慮滋事端抑且不成事體惟該令係湖北候補人員應如何辦理之處理合據實禀請核示云云尙未悉關道如何辦理也 
[武昌查獲槍械之可駭]  
　　鄂省官塲已嚇殺矣 
鄂省巡警中區第二分區巡長寗儒萃率同侦探葉銓遜於初七夜巡查至諮議局後蛇山上龍神宫側聞其内有鐵器錚錚聲極爲駭怪次晨即禀明區官白君派巡警數人至該廟查探見後殿有密室一間啓視内有來復式舊槍約百餘桿然廟中除一中年之僧人外别無他人又無别項可疑物件於是報明中區區吳大令恐係軍營中人寄放當電禀巡警道轉詢張虎臣軍門查問各新舊軍並無槍械存放 
 
 

Page 11

 
 
該廟巡警道即據情禀知督院奉飭將該廟僧拘至警務公所嚴行訊究一面將槍械搬運警務公所查騐暫存計一百二十七枝係曾經用過之槍當由巡警道黄小農觀察督同司法科長提訊該僧據供此龍神宫係武昌府之家廟從前曾有僧人某住持伊係去冬前僧故後始到廟當家入時卽聞房中存有槍械不知何人寄放亦不知由何處運來訊以同住僧人有幾供云伊到廟之後曾招有一徒僧已於前月他往游方餘供皆含混支吾遂將該僧暫行收禁仍派侦探悉心查探此案確情再行核辦 
[嘉善鄉民閙事之别報]  
　　紳學界之言如此 
浙屬嘉善西塘賽會閙事情形業誌本報兹得該處學界報告照錄於後該邑爲江浙交界素爲土匪出没之區迷信之風迄今尙盛每年三四月間迎神演劇習以爲常有二老爺會七老爺會城隍會二爺會等種種名目大都皆無賴爲之甚至通宵逹旦毫無顧忌自江蘇川沙亂事起後該邑人心已不安靖上月中旬適有城自治公所禁阻出會之舉若輩遂謡言四起以爲學堂局所抽收各捐皆係衆人養活吾輩可約期拆毁以免抽捐且學堂局所即係敎堂敎員剪辫者卽係外國人吾輩更宜仇視於是一般無賴同心相應謡言更甚上月二十八日下午城中各校及自治禁烟各局所竟被圍困幸即解散然城中各紳已逃避一空矣該縣袁令素同木偶雖聞若輩有此等舉動並無字通禀上憲二十九日西塘適有城隍會之舉街上己稍有謡言該處士紳以本地居民性素懦弱並未防衛不料四下鐘後城隍會迎至武帝廟内無賴愈聚愈衆該廟適與求益學校相連若輩遂蠭擁而入一時人聲鼎沸勢若雷動校中諸人見勢不佳囑令校役前後門一齊關閉一面迫請營兵彈壓是日董管帶適解劇盜十一人到禾營兵大半護往只有營兵十餘名到場彈壓衆寡不敵竟被破門而入片刻間該校己拆毁無餘校役亦受重傷堂東街各店一律罷巿該匪等復至平川學校敎員學生早經避匿乃將全校器具搗毁再至自治公所及育嬰堂因門堅不得入該所與糧署相連匪等遂搗糧署邊墻而入將所中器具毁擊一空各議員紛紛逃避糧廳蕭二尹不知下落城鄉各處異常戒嚴袁令聞知驚惶失措翌日遂面禀府尊府委秀水縣秦令到西踏勘該匪等尙糾聚不散下午楊太守會同沈統領偕臨西塘僅獲匪黨馮阿二等五名其餘諸匪竄匿他處一時尙難弋獲聞此次肇禍者以糟坊米行染坊各幫勾結土匪所致其中尙有劣生劉某等數人爲之煽惑該匪等故敢如此猖獗共計所毁之學堂局所價值不下萬餘金不知主其事者若何辦理也 
分類新聞政界 
[監利又有水災見告矣湖北]  
　　湖北沙洋大隄爲十餘州縣之保障現在趕緊修築因扼於天時致尙未告竣但現今夏汎將臨而又隂雨連綿讓河一帶地方遂多被淹漫卽荆河内屬之監利縣朱家河等處亦因沙洋之水無隄關攔横被冲决該處之隄垸數百里災民二三千戶日昨監利孫令電禀鄂督報告災情並懇飭赶修沙洋隄否則今夏監邑將全成澤國聞當日鄂督復電云箇電悉沙洋隄工現經迭飭彭守赶緊搶修但得天氣暢晴水不遽漲月内即可堵合該縣被淹處　務速督飭疏消乘時補種以冀有秋一面將冲潰隄垸擇要修葺以資抵禦勿得藉詞延誤仍將詳細情形彚報查核督院禡 
[諮議局有權糾舉法官武昌]  
　　鄂督近致憲政編查館法部電云據湖北諮議局呈稱局章第二十八條官紳如有納賄違法等事諮議局得指明確據呈候督撫查辦現在法官懲戒法尙未頒佈如果審判官受賄違法諮議局能否糾舉督撫能否查辦請電館部明白解决等情請卽核示以便劄復旋准憲政館復電謂審判官果有納賄違法等事於法官懲戒未頒以前諮議局可暫援局章二十八條辦理督撫自可派員查辦現鄂督已據以劄復諮議局矣 
[江蘇諮議局辭職未報各員名單南京]  
　　江蘇　諮議局辦事處覆預算維持會函云頃奉大章敬承一一所有敝局辭職未報各員之姓名現截至初十日爲止謹遵台命開單奉呈即祈惠察俟續有辭職之員再當隨時開奉以副尊囑名單附下方　瑜　王嘉賓　侯　瀛　陶保晋　凌鴻壽　梁　菼　徐炳華　朱莘生　凌文洲　吳郁堂　王化南　邵長鎔　孫寶書　張蔭穀　張鑑泉　于振聲　陶惟坻　錢崇威　潘承鍔　蔡　璜　費廷璜　顧忠宣　陳官彦　張伯英　姚文柟　秦錫田　顧　言　謝葆鈞　黄炎培　朱開甲　蔣士松　王楚書　章際治　秦瑞玠　孫靖圻　于定一　劉廷熾　瞿樹榕　趙衝　俞　復　錢以振　馬　良　陳慶年　吳佐清　姜光輔　王承毅　狄葆賢　林懿均　延　祥　崇　樸　林可培　夏日琦　嚴師孟　蘇雲章　洪錫範　費樹逹　 
[請准調濟鹽商天津]  
　　順直諮議局去年通常會整頓鹽務案聞各鹽商經此番整頓毎鹽一包少賣銀至二兩五錢加以近年來銀價驟漲鹽商遂以無利可圖爲藉口請由運司張鎭芳都轉禀由督憲准鹽政處毎引一道加滷耗三十斤以資調濟己經照准矣 
軍界 
[鄂督接濟桂省軍械武昌]  
　　鄂督日前接粤督加急密電准桂撫沈中丞電告有大股匪徒數千意欲撲城勢甚猖獗桂林兵旣不多械亦不足殊屬危險之至請發兵援救等因除飛飭巡防隊就近往援外用特電逹請迅撥鎗枝五千桿子彈五萬顆派得力員弁護送往桂以維大局瑞制軍當即傳兵備處總辦鐵忠八鎭張統制到院密商即日在漢陽兵工廠武昌楚望台軍械庫點撥鎗枝子彈派委直隸州錢渠等押運取道 
 
 

Page 12

 
 
湖南往桂交納 
[國民軍與粤亂之關係武昌]  
　　鄂督昨准外務部密電謂頃據駐日代辦公使吳參贊電告粤事與國民軍確有關係學生紛紛歸國無法阻止等語前聞留日學生傳播謡言藉端倡立國民軍有派代表回國之說兹准該代辦電稱與粤事確有關係倘有勾串匪徒意圖煽惑情事爲患甚鉅希卽嚴密設法防範以免蔓延云云現鄂督己轉飭張統制及漢關巡警二道如有留學生代表到鄂肆其煽惑即行拿辦 
實業 
[紳商各界之大會議長沙]  
　　湘省各紳商因鐵路借欵簽約在卽均屬異常慌恐紛紛向公司詰問爰於初六日上午在席少保祠　全體大會磋商對付方法各界到會者約近千人首由李君逹章粟君戡時等先後登台演說痛言借欵之害若不死力拒絶則我湘人將來苦狀何可勝言且現在資政院湘省各議員及諮議局譚議長等先後回電謂四國借欵簽約在卽尤應從速設法俾得完全商辦不致爲越南朝鮮之續其後由某君起言湘路公司數年以來經營慘淡始有今日一旦承借外債提歸部辦則我湘人財産性命必隨之而亡數君詞旨均極悽惋聽之者莫不歔欹卒經議定一面由協賛會電部力爭一面呈請撫院再行電奏務期逹到目的乃止鐘鳴三下始散會其各處電文容俟續探 
[紅磚官廠招商承辦之磋議漢口]  
　　漢陽黑山紅磚官廠自沈守廉觀察接辦以來諸多浮濫兩年以來共計虧累二萬餘金現瑞制軍以方今財政困難官力萬難補助飭令沈道銷差由勸業道招商承辦旋有候補通判汪君美舟願集股承辦每年繳租稅銀二千兩勸業道以該廠成本計十二萬餘金所認年租未免太少碍難照准爰飭其與各股商再行籌議總期官商兩有裨益云 
[浙路加派各站巡警杭州]  
　　杭垣自貧民聚衆閙米以後有廣東敗逃黨人濳竄江浙内地之謡故連日紛派兵警嚴密查防於舟車交通等處尤形注意聞巡警道己面奉帥諭特派幹練警員隨車偵訪一面會商浙路公司正式呈請各憲擬將江拱五站除原有兵警照常服務外（按該公司上年改設城站請之官特派巡警八名專任彈壓）毎站添派警兵若干名專任守衛每名毎月薪餉槪由公司給發惟服裝軍械等件須由警道籌備己奉核准即日實行照辦矣 
雜記 
[警區竟敢私用酷刑耶武昌]  
　　鄂省巡警前區第三分區巡士劉長清被著陸軍服裝之人剌傷一案經鄂督向張統制索交兇手張恐極懸重賞購緝迭紀本報日昨陸軍警察隊在中和門正街民房内查獲前充某營管帶郜某之親兵徐金山及現充二十九標二營兵士謝定國二人當領得賞銀六百元刻謝定國己收押本營禁閉室候送陸軍法庭審判徐金山則己解送前區三以區訊究聞前區區官陳棹於初七夜間一句鐘時自行提審竟將區門緊閉令跪鐵練且令巡警踩押杠如從前州縣衙門之訊大盜聲言我送爾至審判廳不過監禁一二年之罪太覺便宜不如此不足爲我巡警復仇徐金山滿口呼寃暈去數次鄰近居民聞之無不駭異焉 
[局委不如妓女。之笑談漢口]  
　　漢口華商賽馬團與西商賽馬團均於初三日起各在其馬廠舉行春賽惟西商初七日卽竣事華商則須多賽兩日聞昨日宿雨初晴華商馬廠觀者甚衆有某局委員李某挾一妓各乘肩輿到塲由正門而入詎妓轎在前直進並無人攔阻李轎尾隨於後則被管門人阻止謂向來塲規非步行入内不可李委恐失所歡不能尋及聞言大怒日同一轎也彼能進我獨不能進是我并妓之不若矣因與管門者大閙聲言須謁會中董事後會員中有識之者出而招待其事始寢 
[飢民大帮而來之急報杭州]  
　　省憲現據鎭海縣孫大令文詒緊急電告略謂鎭海與鄞邑交界之梅墟地方日來陸續來有皖省難民百餘人現更老小男女大帮而至商家住戶强乞食物幾釀事端萬一被匪誘脅擾害治安後患堪虞惟有懇乞憲台通飭各縣隨時截留遣資回籍庶於矜恤災黎之中仍寓弭盜安良之意等語未識省台如何批答也 
[會員到京後之行蹤天津]  
　　中國國民順直禁烟會公推代表晋京等情迭誌本報兹聞王沈二君自到京後寓西河沿日陞店現正與聯合事務所及禁烟總會籌商一切 
衛生談 
[說紙烟之害（福）（可）（續）]  
以上皆言紙烟之有害衛生本美國晏期納博士之原原而删節之者也。紙烟之耗財其理亦確而有徵。試爲諸同志述之。設毎人毎。日需紙。烟費二分半。積一月則需七角五分積一年則。需　九元十人即九十元。等而上之十萬人。即九十萬元。百萬人即九百萬元。其數適與。去年海。關進口稅册相符合。一年如是十年即九千。萬元矣嗚呼。吾國。最近向日本。借债一千萬元環球爲之注目。清謹因之沸勝。而吾國一年。中之紙烟費。其數亦。幾幾與之相埒。顧乃漠不。動心忘其數之巨。大抑又何也。庚子賠欵。其數爲。四萬五千萬元。並利息計之。約九萬。萬元吾國人。所視爲剜心挖肉創。鉅痛深。者也顧積　十年内纸烟之代價即已得。庚子賠。欵十分之一而吾國人。皆不甚注意。抑又何也。福保弱冠時。即讀傅蘭雅各種衛生書。故纸烟之害。知之甚詳至今不敢吸食。以所省之紙烟費。用繁利息之。法計之。當在二百元外。敬勸今之吸。紙烟者。以毎月所省之費。存入儲蓄銀行。積二十年亦可成鉅欵也。上海人力。車夫。與妓館丙。男女傭。時時口。銜紙烟以自豪。吾見今之吸紙烟者。其氣象之猥瑣。亦與車夫妓傭相伯仲。自愛者當知所擇矣。 
[雜錄]  
[新疆行程記（五）]  
　　二十日隂大西南風微雨温度十五度。著來衣猶冷。早八時。至南滿鐵路站用日本老頭票買車票。在本國而用外國。票在本。國而有外國車。皆吾國之大恥也。登車。向東北長春府（寛城子）進行。沿途車站。皆設。水房。任乘客取用。不另收。資至鐵嶺站。見堆。積豆餅豆子甚。多蓋由此輪出於日本者。亦可稱出口貨。之大宗矣。又此地兩面皆山。盡生草木。且　 
己有。開採之煤。礦計自奏天至新台子。無大宗田。禾再進則禾苗蔽野至。昌圖見貨物雖多。而商民房屋。皆甚簡陋。晚五時三十分。至長春住焉。 
二十一日晴。温度十八度。用俄國紙幣。買東清。鐵道車票晚八時。至哈爾濱住焉。按俄國銀幣。重僅五銀二分八厘。竟可代中國銀八錢四分之。用噫不明財政學。幣制不整一其暗虧已至於此。國權不張。猶僅屬名義也。又各車站皆無中。文名稱。地屬何國。眞不易辨。沿途村。落甚少。惟見荒草而己。此火車以木。材爲燃料。是爲俄國。利用天産之特點。沿站皆設水房。任人取用。車内設寒暖計。自來水暖氣管。且不時有夫役酒掃。是爲中國各車所無者。下車時人示之曰。此韓國義。士安重根剌殺。。伊籐博文處。也爲之慨然 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[沈仲禮組織民團之閱歷談]  
　　上海各團體於初九日假座張園開歡迎國民會代表大會詳情已紀前報兹將是日臨時主席沈仲禮觀察演說辭補錄如下國事阽危風雲日緊我華留日諸君子憤國事之不振創立國民會特舉代表回國號召各省同胞擬創設國民團棄舊更新力圖自强期救危亡於萬一熱心毅力可感可欽惟鄙人管見所及敢爲諸君子陳之我國貧弱至於此極其所由來者蓋非一朝一夕之故矣東西各國歷届賠欵如此其鉅至今歲耗金錢數千萬有去無來焉得不貧然推本窮源所以賠欵之故皆由愚民無知焚毁敎堂殺戮洋人釀成交涉貽君父以莫大之憂國勢安得不貧哉至弱之之由國朝重文輕武久成習慣軍興而後民不知兵蹈周末文勝之弊東西各國人盡知兵適成一反比例今欲轉貧弱爲富强勢非舉國皆兵不可欲舉國皆兵勢必設國民團不可然創設民團官仿照滬北商團辦法蓋滬北商團以保衛地方治安國民身家爲宗旨平日毫無仇視外人之舉動是以政府從末干涉而外人且引爲同調資助軍械倘吾各省同胞果能精心毅力振起其尙武精神使人人咸具有保衞地方治安國民身家之觀念急起直追實行組織境内凡有外人敎堂在在切實保護以杜釁端旣可免國家賠欵割地之禍亦可免外人干預之謀雖非保國而保國之精意已庽其中矣又有不逞之徒妄肆邪說擾亂治安尤爲吾國蝥賊吾國民會本愛國血誠擔保國責任遇有此等害良之馬尤宜輔助國家奮力勦除是吾國民堂堂之師正正之旗旣不爲外人所忌並可邀政府贊成阻力全消團體堅固然後合羣策羣力研究各國歷史地理以及進化之所以然乘時進行則吾中國國民旣員有尙武之精神又力謀文明之進步合體育智育而一貫之誠如是始可以保國始可以救亡 
[國民會茶話會記事]  
　　昨日午後一時國民總會各團所舉代表齊集留日國民會代表寓所開茶話會到者不下三十人先由傅君報告嗣由到會同人商議草章暫推臨時幹事及調查員並議趕覓事務所一面由傅君等將章草刷印送各團研究預備再開大會並於是日由到會名團認捐開辦經費有未到會或己到會而留待歸商續認者再行續報至五時散會 
[重申栽種罌粟之禁令]  
　　何堪再授外人口實 
江督電致滬道略謂昨奉樞府電諭各省栽種罌粟前經頒佈章程嚴定限制自應一律遵守乃聞各省地方仍有私種罌粟情事實屬膽玩卽著隨時派委親信人員嚴密訪查據實報告若稍朦混反爲外人查知殊失國體事關重大爰再電飭遵辦等因奉此合卽電知該道責成地方官嚴密查禁並將辦理情形禀復核辦如敢縱容一經查實定干禾便 
[上海縣禀滬道文]  
　　請阻洋商越界築路據二十七保八圖職董姚元增耆民秦載庭秦士庭金鶴林沈祥商民張增祥顧廷芳王瑞香錢豐蔚等禀稱竊職等世居二十七保八圖藉湧泉柴長田雞三浜之潮汐得以灌溉農田不料該處近被華通公司築造馬路雖湧泉田雞二浜未塡而浜内安設瓦筒揆其所築馬路形勢欲直出工部局前築馬路則該浜勢所必塡今該馬路已築抵柴長浜之口且柴長浜之南乃職等之業田並非公司之置産兼有商民錢豐蔚等祖墳在内若不預請禁止一旦被其跨浜强築深恐復起交涉環乞詳請憲台照會英領事嚴切禁阻等情查此案前奉憲台批飭並據該圖地保姚福卿禀報有小工在彼動工開築並在該浜内安設瓦筒隂溝節經禀請憲台照會阻止在案查該處地在租界以外洋商越界築路擬塡官浜顯違約章據禀前情合再肅泐禀請仰祈大人鑒核俯賜切實照會英領事嚴飭阻止以清界限而慰輿情實爲公便 
[商團聯合會之進行]  
　　全國商團聯合會成立以來進步甚速他埠商團辦有成効者咸願聯絡共籌進行未經開辦者亦己索取章程預備仿辦刻聞會長沈縵雲擬束裝前往南洋新加坡一帶與各商團及華僑聯爲一氣該會全體會員將於日内假新舞臺開會懽送 
[參藥業組織商團]  
　　南巿參藥業童王劉五戈四君因慨國步之艱難組織商團爲有備無患之計現正訂立章程糾集同志延請商餘學會戈君爲敎操員聞同業贊成者己有數十餘人之多操塲則商借大東門外花園弄爕冶公所空地俾各操員來往便利無妨店中職業故連日報名者極爲踴躍云 
[歷訴杭州偵探敲詐情形]  
　　老北門内大生德磚灰行學徒李林榮於今正捲取行内鈔票現洋四千二百元逃至杭州旋往漢口經該行主吳琴甫赴漢尋獲業己禀請總巡捕房派探李星福將李移提來滬解奉公堂訊供收押候移吊贓洋再核在案昨日復由捕房將李與案證龔東沐解廨請究先據李探禀稱李所存杭州大清銀行洋一千元及拱宸橋妓女蘇小雲處值洋二百六十七元之金釧鑽戒已一併吊案請奪訊據龔東林供稱在杭州榮華戲園内爲業因李到園觀劇始與相識後在杭州火車站遇見李被省城探訪局偵探祝進即老九軋住李情急央求小的介紹允給祝洋一百元當由小的過付事後祝送小的洋十元當卽還李而李自願酬謝小的洋五十元其洋己兌金戒銀表現亦吊案是實質之李林榮供與龔略同並稱被祝詐去洋一百元後雇小船至嘉興途 
 
 

Page 19

 
 
中祝又唆使匪徒四人趕上行兇又被詐去洋四百餘元是實孫襄讞商之美仇副領事判龔交保候核李仍還押候移提人證到案再行訊核 
[誑騙運動費之駭聞]  
　　已故富戶劉聽泉之妾媳江氏陳氏張氏等爭奪家産一案雖經遵照遺囑將洋十萬元繳呈省憲捐助公益究與分析家産劃作二事不能就此結案因又控奉蘇撫札飭上海縣兼公訊理而劉姓之戚潘雨田則假運動官塲爲名先後向江氏陳氏張氏騙取洋二十餘萬元兹氏等以事無效果知係受騙互控求追昨經田大令提訊潘知難遁飾俯首無辭判交差看管著將騙欵如數繳案如違重辦 
[萬厚愚萬分厚顔曰受愚]  
　　壽康源盛福昌當質舖經理萬厚愚用空銀十七萬兩由典東黄炎之控奉本縣田大令發交捕廳看管在案兹因延不理處復由原告遣丁禀奉大令於前晚提訊萬供商人實係受人之愚受抵産業尙有道契方單諒可抵償大令諭萬日爾身充執事豈可監守自盜着仍發交捕廳看管限半個月赶速理楚如違嚴辦 
[陳賢慶尙津津有味也]  
　　承辦閘北清潔所事宜之職商陳賢慶現届試辦期滿具禀總局加認捐欵毎月繳洋五百元請予續辦三年並由該商担任建造大小坑厠二十所以清道路等情前日奉局長姚太守批示云清潔一事迭經地方商民禀請毎月認加捐欵有加至六百元者今該商僅認五百元本難照准惟念該商於三四兩路建造大小坑厠二十所担任造費事屬可行姑准先予立案至請示諭勸阻房主商人之貼費一節亦姑准照行惟毎月認繳捐欵不得短少拖欠仰捐務處遵飭更正並諭該商知照另候給諭接充可也 
[其如情重法輕何]  
　　法租界菜巿街德和小烟紙店主裘春和被匪徒小桂林（卽王桂林）小荳腐（即朱福）用繩勒住頸項捋去金戒詳情兩誌前報昨由捕房將兩匪解至公堂裘亦由其妻扶掖到案聲訴被勒情形並稱兩目受傷失明已成殘廢求請重辦訊之王朱同供金戒押洋廿一元除己用去尙存十元零四角業己吊案求恩寛宥讞員聶司馬商之法副領事顧君以公堂判斷案犯向例至重以押滿五年爲止今該兩犯祗得照章著先枷號兩月期滿各押五年抄出之洋十元零四角給裘領去爲醫傷費如兩目果難醫愈仍著禀明公堂再行送縣照例治罪 
[鄉民毆斃小工案近聞]  
　　虹鎭二十三保九圖沙遜洋棧小工張宏明袁金標等被該處鄉民誤疑爲盜毆傷身死一案經屍親張子希工頭顧桃八等查悉地保趙茂蘭王阿桂許大大等均有關係扭控公共公廨將趙王二人送縣昨由田大令飭提在押之許大大到案質對趙許二人互相推諉旋據王阿桂供出鳴鑼者二人行兇者三人大令諭飭分别還押卽派差役查提併究 
[謝劵]  
　　愛而近路均益里上海兩等女學校定於十六日午後開第一次運動會昨承惠贈入覽劵兩紙書此誌謝 
[城内]  
劣保交保○本邑西鄉二十六保二十二圖地保楊彚樓去冬向官契分局具領藩契二紙並不遵章提繳學費又不將得失主中保人姓名及圖分圩號畝數價值戶名逐一開報現在官契總局因無從轉報函請本縣田大令飭提該保楊彚樓到　追繳適楊因虧欠冬漕尾找已經提案昨由襄讞承明府審訊揚供此項應是學費例歸中人收取轉繳小的無權扣出至欠找漕尾求再寛限十天交保回家趕催繳楚明府　予交保措繳如違血比 
定期結婚○滬城體操會坐辦符秉剛君聘定席斐青之女公子擇於本月十四日在新北門内舊校塲本宅行文明結婚禮想届時必有一番熱閙也 
縣批三則○李阿木禀批三百十六號田九分三百零八號田一畝一分據沈紫香呈驗契據係同治年間由爾父咸慶等所賣契己投稅且紙張腐爛墨跡陳年斷非僞造豈能因内有坟墓希圖硬贖至所稱爾家賣田代筆皆係楊小岩一節明係勾串揑飾如果不憑稅契但憑空言則賣田之家皆可勾串圖贖而置産者均不得安業矣實屬荒謬又爾嗣祖母賣與沈紫香房屋二間果己回贖豈有收契而不索單之理全係空中樓閣訟棍手筆案已差禁如再飾詞硬贖定干提究黏契擲還瞿王氏禀批氏女阿毛旣憑陳傳氏媒說許配莊陳氏家爲童養媳莊姓住址確鑿氏已去過可見並非謊騙何得以一事齟齬竟慮將來販賣遽求退婚且所稱立據一節是否該氏所出抑係莊姓該氏亦未叙明無從察核况被告家住隔縣例應以原就被應不准理安裕等禀批箱坯係手藝經營近年米珠薪桂酌增價值尙在人情惟必須兩面協商各出情願何得挾衆罷工勒加三成至該業等因不勝要挾是以雇工製造陳寳全等更何得藉口把持候飭差諭禁道轅記事○上海縣田寳榮分省補用知府陳昌年四川鐵路總辦江蘇候補道張從文商務總董虞和德署理上海縣主簿林毓蕃巡　總局局長姚捷勲青浦縣縣丞馬貞幹昨均到道拜會禀見 
[南巿]  
追悼董事○本邑城自治公所名譽董事祁冕庭君前因返里掃墓偶於火車站跌傷身死曾記前報兹聞自治各職員曁各團體定於十八日午後假城内淘沙塲時化學堂開追悼會業己分送通告書矣 
珠還合浦○住居篾竹街之洞庭山人吳王氏因本月初九日早被人將十歲幼女珠寳拐逃無　疑係對鄰婦人湯王氏所拐扭控裁判所訊不承認奉判飭探候查在案兹由松江人壬慶由松來函報稱家主施姓因有拐婦即著名蟻媒松江媽媽同子某甲拐一女子來賣家主因其形跡可疑已送巡警局訊究等語該氏因即投案禀奉裁判員飭探赴松先將該女珠寳提回由陳裁判復訊女供明被拐情形判氏先行領回湯王氏仍還押候飭探移提松江媽媽母子二人來案質明究辦 
訊結竊案○積竊王德川竊取鹽碼頭戴周氏陳全興等家衣服飾物珍珠等件業由裁判所吊到原贓尙有他戶破竊之珍珠質票賣於法租界舊貨攤主胡紹林處又將皮袍質票抵於該處福興小客棧主許阿順昨將許胡二人提案復訊判王戒責二百下押三月許戒責一百五十下逐出胡罰洋三十元充公起案贓物給予氏等領回所有在該竊身畔搜出之銀洋四元十三角及銅元等物除提出兩元充公外餘均賞給偵探以奬其勞 
責押偷兒○鄉人張金桐在張家宅地方偷竊耕牛一頭牽至法租界被安南捕查見拘送公堂訊明將牛給予失主領回一面將張移送南巿裁判所經湯裁判訊責判戒責一百下押七天 
拔還房租○毛家弄夏姓經租帳房顧麗生至裁判所禀控聚樂園浴堂主蔡琴齋於本年二二月欠租洋五十餘元延不付楚求請究追經陳裁判傳案研訊蔡供存有租洋三百六十元並非欠租實因房主自不收取求鑒判毎月拔付洋十元分期還清 
[閘北]  
情節可疑○王姚氏控木匠徐掌全徐關關行竊金戒金押髮一案昨經四路分局蕭正巡官提案覆訊仍不供認巡官以二徐情實可疑判令還押候辦 
毆傷主人○顔林生住洪安里口開設麵筋作前日與夥徐富全口角相毆致傷顔之頭顱由巡士併送四路分局經蕭正巡官訊 
 
 

Page 20

 
 
明判徐拘留五天以儆 
帮尋小孩○徐福堂前被蔣韓控告拐匿其子由四路分局拘留在案昨經蕭正巡官覆訊一過判徐交保帮尋　 
[英租界]  
夫婦離心○閘北住戶羅少蘭之妻余氏逃匿北京路某姓家被羅偵悉報告捕房將氏拘解公堂管押在案昨晨復訊羅投案訴稱余氏不守婦道屢次私逃商人不愿領回求請斷離訊據余氏供稱丈夫近與蘇州婦人某氏姘識將氏抛棄氏所生之六歲男孩則被領去　匿求鑒孫襄讞商之美仇副領事以男女供詞各執着送三路一區警局查明核斷 
超拔幼女○四馬路西安坊二百四十五號門牌妓院内留一女子名巧林年僅十歲兹被包探王梅生查悉於昨晨將女及龜奴華金寳一併拀解公堂訊明巧林係由華買來留待賣娼判華罰洋十元充公女發濟良所留養 
小孩何往○趙雙羣控馮阿二奸拐其妻陸氏並藏匿小孩等精昨經公堂訊實判馮交保陸氏收押限下禮拜一將孩交案再核拐匪兇横○西棋盤街住戶朱許氏控朱餘慶拐賣兒媳並被毆傷昨由捕房將朱查獲解送公堂訊實判押西年一年 
串匿婦女○顧樂生控汪少卿陸友泉串匿伊妾昨由捕房將汪陸二人傳解公堂經中西官訊問一過判陸交保候核汪亦交保限兩禮拜交到顧妾再核 
倀倀何之○女子楊三子在路徘徊由捕送留公廨昨由官媒解請盤詰據女供年十九歲鎭江人被人誘拐來滬在途失散德襄讞商之美盖副領事判送棲流所留養候核償還傷費○新閘路六十五號某西人家司閽印人控被汽車夫衛源昌顧海千毆傷昨由捕房將二人併解公堂訊實判顧開釋衛交其洋東帶去令扣工洋七元給付該印人爲醫傷費了事 
學徒自　○寳善街天泰成報關行學徒紀叔明前晚因被師嚴責吞服生烟迨至昨晨經行中人察悉車送仁濟醫院己不及施救旋即報明捕房飭保投報上海縣委令捕廳趙少尉到所驗明諭飭屍弟紀委英自行棺殮 
男孩待認○小孩李秀寳張雲生音憨大均因不辨路徑由捕一併帶入捕房昨晨送廨盤詰李供年十四歲來滬找尋胞姊因己與姊夫金阿根遷居川抄以致不遇流落在滬張孩供在蘇州織棧坊内學業與兄一同來滬在途走失訊之童孩則目瞪口臬不對一言判併送棲流所留候認領 
串騙訟費○陳銀明控胡正德王銀堂串騙訟費洋十元昨由捕房將二人解至公堂訊明判胡押三月王押一月 
被告候訊○英商立德榨油公司控沙養瑜不遵堂諭又美商茂生洋行控張鴻卿不付電燈價洋昨由捕房將沙張兩人一併傳至公堂押候訂期會訊又張杏生控周貴全抵單不贖俞子祥控顧金福不理貨洋昨晨由探將周顧二人先後傳案分别過堂候訊 
何堪久累○南京路彚司洋行失竊現洋六千餘元由探將形跡可疑之沈連生沈連元沈福林等三人解送公堂訊供收押在案昨日復訊據捕房代表侃克律師投稱查沈等均無証據惟案情重大未便輕釋中西官以旣無証據何能久押判一併交保候查 
[美租界]  
　　婢女慘斃○前日清晨有年約十二三歲之粤婢一口倒臥於同仁醫院門前經該院醫生驗得該婢傷痕遍體向詢姓名已不能答該醫生即令院役舁入病室設法療治延至晚間因傷斃命昨由捕房車送驗屍所着保報縣請驗一面飭探查明婢主再行核辦逃犯就獲○匯三捕房押犯陳阿毛破壁脫逃己紀前報兹悉該犯前日又在南巿犯竊由裁判所緝獲昨日函致捕頭請派包探往提歸案究辦 
擇不處仁○住居西華得路之孔胡氏昨至捕房控被同居傅姓婦人拐逃小姑玉仙匿居定海捕頭諭赴該縣禀控 
印人酗酒○某印人昨日酒醉乘坐陳阿二之人力車至吳淞路因陳爭索車資致被擊壞車身由捕拘入捕房捕頭令該印人賠償修費了事 
[法租界]  
不堪根究○許姓女子自幼憑媒許於范小弟家爲童養媳於七年前逃至上海偵訪無蹤今忽被其夫范瑞莊及夫弟范小弟尋見向論不服扭捕送廨女稱因夫家貧苦且時被凌虐是以逃出帮傭判從寛免究當堂交伊夫領回管束 
孤兒可憐○男孩阿桃在途哭泣由捕送廨請示孩供住居鄉間趙家宅地方父母俱亡又無兄弟向由叔父撫養判送善堂留養候家屬認領 
言之過甚○魏王氏以何正卿在路調戯向之詰責反被行兇打失金戒等物扭訴捕房轉解公堂請究何供在某洋行爲司帳前晚行經氏家門口該氏指斥商人不應窺探開口辱罵因此與之口角並未行兇聶司馬以捕房報告亦以該氏所控不實遂斥退不理 
累及保人○某華捕前在捕房當差時由林福生擔保出具保結今因該捕虧欠某甲洋十三元私自逃去故將林傳廨請訊判林限七天交人如違賠洋十三元 
海上閒談 
今日之世界。一運動世界也。官紳商學各界。無不以運動爲唯一之手段。而滬人尤甚。雖然。世亦有因運動而得禍者。爰述此事。以告當世之運動家。 
陸中堂於上月到浙時。浙江之候補官。紛紛向中堂運動。中堂固好好先生者。一一代遞條子於增撫。其各條子中。有候補道郭某。爲中堂之小門生。中堂尤爲注意。於轉遞各條時。獨提及郭某。謂郭某才具開展。諳練時事。增撫略一沉吟。答日。聞郭某頗有嗜好。中堂聞而矍然。强答日。果有嗜好。請卽調驗。蓋中堂爲禁烟大臣。不得不然也。增撫日諾。遂飭立時調騐。孰料住所未及一日。而郭己涕泗滂沱。連呼曰。我要吸煙去。我要吸煙去於是事遂大露。無可掩飾。聞已據實奏參矣。此後之運動家其愼之。 
棉花子油。含有毒質。不可充作食品。而各坊肆往往利其價賤。雜於豆油中出售。有礙衞生甚巨。然以前之事。猶得曰貪其利而未知其害耳。今則己由公立醫院發明矣。設此後各坊肆。仍有暗行攙售者。則是有意害人。其心必較棉花子油爲更毒矣公立醫。院當時時調查。從重議罰。并要求商會。與該業董事。規定章程。埀爲禁令。其禍始可望免。若徒恃上海縣之一紙空文有何益焉。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
外論 
[聞鴉片加稅有感]  
　　數月以來。國民之汲汲於禁烟者。可謂無門不入。無法不施矣。旣請求於英皇。復愴呼於外部宣於口則不憚敝舌焦唇書於紙則不惜皹指胝手。竭能盡力。惟期早除烟禍。俾黑籍同胞出水火而登衽席。使鴉片流毒清本源而絶根株。至矣哉國民之熱心禁烟也。此後縱因鴉片不禁而亡中國。我同胞亦可告無罪於天下矣。 
比者外間紛傳。中英鴉片新約有加增稅釐。粘貼印花之耗。嗚呼。其信然耶。其非然耶。若謂信有其事。以我國民之熱誠懇摰。當不至結如是之效果。若謂不有其事。何報紙之頻頻登載。而道路之紛紛喧傳。耶或曰。新約内容今日尙未宣佈。設新約宣布之後。又安知鴉片之終運不在今年也。亦安知新約之實際不恢復找國主權也。今奚得而杞憂爲。然鴉片增稅一端。確爲極可靠之消息。日外部諸老亦嘗持此爲交涉之進步。擬假此而塞其外交之責矣。今祗就加稅之一端而言之。亦足破壞禁烟而有餘。此誠吾人之不無異議者也。 
當我國之倡議禁烟也。曾諄諄然以告於衆日。鴉片病國害民。流毒人類。今而後吾人將誓除此毒。不認鴉片充貨品而進口矣是議也名正言順。世之仁人君子。罔不樂爲贊成乃今者商訂新約不能結禁入之欵。徒斷斷然作加稅之爭。何其不符之甚耶。夫旣云加稅。必係默認鴉片一物爲可以入口之貨品矣。苟不認鴉片爲可以入口貨品必不能徵加其稅課。旣行徵加其稅課。必是允認鴉片爲可以入口之貨品。前者舉國之人痛鴉片。恨鴉片讐仇鴉片。恨不得一時而禁除之。今日訂約復爭論加稅。自認鴉片爲可以入口之貨品。世之自相矛盾。未有過於此者也。向日之號呼奔走以談禁煙。而使人不讕言蜚語以視之。烏可得哉。烏可得哉。且鴉片一物。誠爲吾人所痛恨矣。殺我身喪我德。敗我家。亡我國。與我立憲國民實所謂不共戴天者也。夫復何愛於鴉片。必欲爲之多留幾年活命。何恨於國民。必欲使之多沉幾年煙海耶。誰家有女。賊匪搶刼而媵妾之娼妓之。父兄輩號呼爭命。賊慰之曰。且勿爾。吾將厚與綵聘焉。然而爲父兄者。遂可由此而甘心與。誰家有子。豺虎欲攫裂而分食之。父兄迸死救奪。豺虎紿之曰。且勿爾。吾今分汝一臠焉。然而爲父兄者。遂可由此而不爭與。噫今之。以煙稅餌人者。何以異是。夫鴉片旣爲殘殺人民之毒物。我力能廢約以禁之。則廢其約而禁其入。苟不能廢約禁入。吾方嚴内種。禁内吸。不徵其稅。不納其捐。誓不認鴉片爲可以入口貨品。而痛惜奮勵之不暇。又何得齗齗然以爭求加稅也。或日昔項羽擬烹太公以要漢。高高帝曰。吾翁卽汝翁。必欲烹汝翁。幸分我一杯羹。太公以是得全。今日外部之增加煙稅亦欲效漢高之故智耳噫。豈不知太公之所以得全者。以范增顧天下者不顧家之一言也。惟不知英國亦有范增其人者乎。即有此一流人物。吾恐其將向英廷而告曰。顧煙稅者不顧國矣。（未完） 
國外新聞 
[俄擬重興黑海艦隊]  
　　十二日倫敦電云毎日電報聖彼德堡訪事電稱有英法公司將與俄政府簽定合同承造俄國黑海艦隊擬在里柯萊夫工作 
[北里博士回抵東京]  
　　十二日東京電云奉天萬國防疫會日本代表北里博士己於今日下午回抵東京（以上譯字林報） 
[日本擬設慈善醫院]  
　　十二日東京電云日本首相桂太郎侯爵己邀請東京及日本各大城富紳於星期四日在其官邸開會籌議捐欵設立慈善醫院事宜以前日皇所捐日洋一百五十萬元作爲基礎今預料可以捐集洋二十兆元云 
[日本火山爆發]  
　　十二日東京電云星期一日淺間山忽大噴火毁屋六十所有登山者二十人不知下落目下仍在飛落灰土 
[土耳其聖骨被盜續綕]  
　　十二日柏林電云土耳其聖骨被盜一案或謂英國公司應擔其責任國會會議此事之後毫無頭緒據拂萊克費脫報載稱盜骨之說全係揑造盖欲借此以煽起西利亞之宗敎狂信耳 
[美國艦隊出游波羅的海]  
　　十二日柏林電云美國大西洋艦隊第二枝隊已啓椗往游波羅的海 
[土耳其新簡之財政大臣]  
　　十二日栢林電云土耳其上議院議員萊爾培曾任學部大臣之職今已簡爲財政大臣 
[墨西哥革黨戰勝]  
　　十二日栢林電云墨西哥革黨已占據巨耶萊鎭 
[摩洛哥亂事續誌]  
　　十二日柏林電云摩洛哥反對國王末萊之秦曼京斯近照會外國代表謂彼已組織摩洛哥政府然並無一人承認之十三日倫敦電云據巴黎電稱法國陸軍大臣宣稱摩洛哥遠征隊必携帶隊中應用之各物及番士城解圍時所需之大宗糧食今爲購集物品故延緩出發現有大隊援軍陸續由法開往摩國 
 
 

Page 27

 
 
[駐華德使定期赴任]  
　　十二日柏林電云新任駐華德使海克斯沙生男爵將於六日二號起程赴華（以上譯文匯報） 
小說 
[殖民小說華僑淚（七）]  
　　邵太守那位夫人烏氏。却是個江蘇常熟縣人。是這位邵太守的續絃太太。却也生得妖妖嬈嬈的十分風致邵太守愛如拱璧。言聽計從。有一天邵太守正在那裡擁着他那位心愛的夫人。夢境迷離。春魂摇蕩的時候忽然間聽得人聲鼎沸起來。方才把邵太守先自夢中驚醒。開眼一看。只嚇得個魂不附體。只見窗外火光紹燿。滿屋裡照得通紅。直燒得咨嗟咇剝。無處不著夾著許多號呼啼哭的聲音聲聲入耳只把這位邵太守。嚇得一個魄散魂離。筋酥骨顫。連忙一谷碌扒起身來。死命的推醒了那位太太。把那位太太嚇得啼哭起來。拉著邵太守不肯放手。口中只呌救命急得邵太守亂嚷道。快些著上衣服。逃命要緊。一面說著。一面自已也急急的要着衣服。拿着一條褲子。當作衣服。左穿也穿不上。右拉也拉不上正在着急。忽聽得外面震天的一聲嚮亮。那窗外的火光直冒起來。又逼近了好些。無數的火毬。只在窻外前後左右的亂滾。邵太守見勢頭不好也來不及着什麽衣服。顧不得心愛的夫人。連忙跳下床來。對著他那位夫人高呌道。我走了。你快些逃出來要緊。說著。也不管他夫人的死生怎麽様。竟目赤身露體的跑到門口。一脚把門踢掉探出頭去一看。那知没有開門還好。一開了這兩扇門。那外面的火勢就如游龍一般的。飛舞進來。一陣火光。早把這位邵太守的頭髮。都燎得乾乾凈凈。邵太守嚇得幾乎跌倒。只得没命的從火光中冲突出來。冒烟突火的。一直逃到後面空園裡頭立。定了脚方。才定一定神回。過頭去看時只。見那火光己經穿透屋頂。直冒有兩三丈高。又聽得一片豁喇喇的聲音。那中間的屋頂。早己坍了下去 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
