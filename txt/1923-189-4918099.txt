# 1923 - 189 - 4918099

 

Page 1

 
 
第一萬八千零九十九號;中華民國十二年 西曆一千九百二十三年七月十七號
星期二 * *   
 
 

Page 2

 
 
第一萬八千零九十九號;中華民國十二年 西曆一千九百二十三年七月十七號
星期二 * *   
 
 

Page 3

 
 
第一萬八千零九十九號;中華民國十二年 西曆一千九百二十三年七月十七號
星期二 * *   
 
 

Page 4

 
 
第一萬八千零九十九號;中華民國十二年 西曆一千九百二十三年七月十七號
星期二 * *時評 
[努力之效果] [  冷]  
　　北方自驅黎失策致動各方反對之後於是努力以求緩和無論何種方法無不採取試以經過者言之如挽留議員也先憲後選之宣傳也查辦公民團與軍警也孫曹聨合之運動也請求段祺瑞之相助也疏通張作霖也派員南下也苟有一間之可乘者皆乘其間以嘗試其人旣雜其說又尨其主義唯在能過目前之難關而不惜日後之反汗故人人可以結合事事可以承認其努力可謂至矣盡矣無以加矣然而鮮有效果者亦以人盡知其内容故也 
　　再就最近所努力者言之一爲熊王之相繼入京一爲王顧之行將受職然此仍表面敷衍之策其效果甚有限也 
國内專電 
　　北京電十五日午王承斌宴各政團重要分子於吳景濓宅牟琳仍主張查辦公民團與軍警及補救六月十六違法會合會表决兩事因决定十七日在衆議院開政團協商會討論補救辦法（十六日下午一鐘） 
　　北京電山東省長熊炳琦謂此來三種任務（一）維持國會到底（二）促成憲法（三）將最重要之外交財政兩部補全并有羅致人才語但山東臨城善後尚盼結束（十六日下午一鐘） 
　　北京電某要人電保謂王家襄等請吾公緩辦大選用意固善惟一般熱心擁戴吾公者恐因此觖望當與蓮伯煥章商量若吾公此時有所表示萬一憲議難開吾方殊有轉不過身之顧慮而此項聲明不啻授人口實仍請考量或措詞稍活動等語又某督代表云請人抬轎抬到半途而坐轎者不坐試問抬者何堪若發停選通電使捧塲者灰心非辦法（十六日下午一鐘） 
　　北京電雷殷等提三條件與津滬議員商榷（一）俟憲法制定及和平統一完成後再選舉大總統（二）勿同時分設兩個國會兩個政府（三）制憲不限於北京適當地點由同人多數商定（十六日下午一鐘） 
　　北京電王承斌瀕行約馮玉祥薛之珩在甜水井吳毓麟家會談京畿治安辦法聞有具體决定王承斌旋赴熊炳琦處會議與馮玉祥王懷慶商凌霨吳毓麟劉夢庚薛之珩等商促成憲法維持治安此兩會并無王毓芝及政團要人參加故各政團定十七日開協商會將有人提議萬一與宣言維持國會之旨趣相反則同人應取何等行動（十六日下午一鐘） 
　　北京電王克敏在曹前只擔任兩個月財長且請緩辦選舉曹無成見王候洛陽覆電再由保赴洛王赴洛前與某次約定如决定就職當有電話奉告趕緊預備迄今午尚無此項電話（十六日下午一鐘） 
　　北京電馮玉祥請由鹽餘交通收入按月指定本軍軍餉至崇文門十萬不及三分之一（十六日下午一鐘） 
　　北京電高凌霨胃病熊炳琦痢疾均謝客（十六日下午七鐘） 
　　北京電十六淸宮將太監全部驅逐留十名看屋（十六日下午六鐘） 
　　北京電淸宮遣散太監經商定給資回籍每名二百元大頭五百小頭三百共遣散五百餘人溥儀因古物迭次被竊又因此次火燒案故斷行驅逐又淸宮蓄宫娥六七十溥將於中秋節解放（十六日下午七鐘） 
　　北京電十六閣議高凌霨缺席海法敎三長及三部次長到未議何案（十六日下午六鐘） 
　　北京電共和紀念博覽會籌發彩票式債券籌欵（十六日下午一鐘） 
　　北京電法統印花二百萬預約劵交曹銳押不出催趕印一二分者運津（十六日下午一鐘） 
　　北京電日使芳澤十五日在津受日僑歡迎十六日午後四點專車來京七點十分可到（十六日下午一鐘） 
　　北京電正金京行行長新任三島彌彥（十六日下午一鐘） 
　　北京電長沙電日兵日日登陸游行北京東京交涉無進步芳澤在津主張由各地領事向地方官抗議排日不得已取直接自衛手段并謂英國提議華鐵共管日政府原則上表示贊成（十六日下午一鐘） 
　　北京電徐佛蘇辭財政討論會會長職（十六日下午一鐘） 
　　北京電洛吳電催交部尅期修築道濟鐵路（十六日下午一鐘） 
　　北京電孫傳芳十六晨由津轉保（十六日下午六鐘） 
　　北京電十六晨陸錦同趙繼賢由保來京（十六日下午一鐘） 
　　北京電昨早王承斌與吳景濓商定到滬議員由吳再派人敦勸回京在津議員由王設法勸回又王擬二十日後再來京（十六日下午五鐘） 
　　北京電熊炳琦昨晚讌各省區駐京代表請各體仲帥之心行事勸出京議員全體回京（十六日下午五鐘） 
　　北京電顧維鈞尚未允就津派又倡王正廷繼顧說但顧旣不就王又安肯就（十六日下午五鐘） 
　　北京電華鹽出口問題日使不贊成已難進行（十六日下午五鐘） 
　　北京電呂調元删日來電勸新派蚌埠商埠督辦程霖生從速赴任並云蚌商會已代疏通（十六日下午一鐘） 
　　北京電院密函警廳下星期一開始檢查快信因王承斌來京後格外加緊（十五日下午八鐘） 
　　天津電京訊薛之珩對人云某方擁曹會議彼亦與聞其最後决定辦法倘大選至絶境仍照前議卽由攝政内閣任命曹錕爲國務總理然後攝行總統職權又某方消息謂無論如何保方於最高問題定須於八月内解决（十五日下午九鐘） 
　　天津電食鹽出口問題係曹銳發起曾有人問渠是否將手續金一千萬用以運動大選曹答三哥之運動費與此無關（十五日下午九鐘） 
　　天津電楊度寒（十四）電曹錕請宣布二事一停戰爭二止大選而後此心可大白於天下（十六日下午四鐘） 
　　天津電鮑貴卿寒（十四）晚八時抵奉漢文泰晤士報謂被張擋駕說不確（十六日下午四鐘） 
　　天津電日使芳澤十五上午五鐘抵津當晚日人在大和公會開歡迎會對排日問題主嚴重抗議（十六日下午四鐘） 
　　天津電傳聞克利斯浦六百萬大借欵草案上星期六經由交吳簽字抵押品除隴海安定烟濰三路外尚有某某兩省之地丁錢糧並聞佣金六萬鎊將作大選包辦費（十五日下午九鐘） 
　　天津電十六日楊度又來津對時局將有表示（十六日下午十一鐘） 
　　天津電楊以德將以私人名義宴請中日團體領袖會商抵貨解决辦法商會爲此特召緊急會議謀應付辦法（十六日下午十一鐘） 
　　天津電日人仲留次郎由濟私運子彈千餘粒被鈔關查獲（十六日下午十一鐘） 
　　哈爾濱電松花黑龍兩江航行章程因中俄會議未開中俄雙方猶未解决詎日本乘機組織西伯利亞等輪船公司航行松黑兩江擬請政府向日本嚴重抗議（十六日上午十鐘） 
　　哈爾濱電前傳溝帮子鬍匪刦車消息係日人傳出茲據路局聲明並無其事（十六日上午十鐘） 
　　蘭州電票價落至三錢謠言繁興當局擬自銀行開幕日實行兌現（十五日下午八鐘） 
　　蘭州電周炳南帮統由肅移駐安西防邊（十五日下午八鐘） 
　　濟南電亞洲公司包堵宮壩决口今日工竣河務局長張小雲前往驗收（十六日下午四鐘） 
　　濟南電警廳允取消理髮捐理髮業今日全恢復（十六日下午四鐘） 
　　濟南電直軍械課員潘守勳來濟向田借撥子彈六十萬（十六日下午四鐘） 
　　漢口電川訊雲陽股匪猖獗至萬縣等處電綫已爲砍斷現正在激戰中（十六日下午三鐘） 
　　漢口電宜昌江面法炮艦克勞利號十四夜七時四十分纜斷出險撞壞日輪雲陽大同英輪萬縣三隻砲艦亦受傷（十六日下午五鐘） 
　　漢口電聞前日京漢車行至衛家店遇匪該站警所被刼車幸無恙（十六日下午五鐘） 
　　漢口電潘旅電告應屬錫家山匪竄豫又獲悍匪五名解省（十六日下午五鐘） 
　　漢口電洛吳擬組手槍隊漢廠十五解十一響手槍三千支赴洛（十六日下午五鐘） 
　　漢口電十六師一旅長王纘緒在漢陽招足新兵一團定篠（十七）率領回川（十六日下午五鐘） 
　　漢口電鄂軍潘旅范團在豫境平水一帶將安王山股匪包圍靳師亦派一團協同堵截安匪勢已窮蹙願將梅神甫釋出但須有官軍不加剿辦擔保潘守蒸擬卽親往前方辦理（十六日下午四鐘） 
　　漢口電吳以川省戰區太廣請蕭就近加派一旅入川蕭擬於鄂軍二四兩旅内抽編一混旅赴川（十六日下午四鐘） 
　　漢口電贛訊李烈鈞電蔡限本月内率部離贛否則用武驅逐蔡電洛鄂乞援吳擬以靳雲鶚師及孫岳旅入贛協防（十六日下午四鐘） 
　　漢口電報載施履本十五日午過漢赴湘（十六日下午四鐘） 
　　漢口電湘西軍事已發動長沙緊急戒嚴蕭電監利石首防軍愼重鄂防（十六日下午四鐘） 
　　長沙電十四日軍政會議時某要人提議由湘省通電西南主張請孫中山在廣州召集聨省政府外傳已擬好電文似未可信（十六日下午二鐘） 
　　長沙電各將領致最後忠告勸蔡鉅猷勿抗命稱兵宋鶴庚魯滌平赴湘鄕與吳劍學謝國光會商勸蔡策（十六日上午十鐘） 
　　長沙電湘政府擬電各省促組織聨省政府（十六日上午十鐘） 
　　香港電汕頭粤軍十二日戰報云文（十二）日早洪兆麟親率李鄧兩師反攻浮山之敵至午敵不支潰退預備元（十三）進攻黄山坑東隴方面敵連日猛攻均被尹驥擊退林虎親至高陂督部向楓朗進攻秋溪之敵欲進窺潮城經黄大偉率部來援已將潮城附近之敵擊敗向黄岡退紀貢兩師本日進攻饒平（十六日下午七鐘） 
　　香港電滇軍將領楊范蔣胡趙廖等宣佈金漢鼎四罪謂其與洛陽訂約速使沈鴻英稱兵（十六日下午七鐘） 
　　香港電駐粤國會議員徐淸和等二十餘人十五日開茶會討論擬發通電稿派代表謁孫並請林森來粤（十六日下午七鐘） 
　　香港電滇軍因總司令問題發生風潮文（十二）元（十三）均無客車赴韶因此轟傳楊希閔與范石生蔣光亮兩部在韶發生衝突其實不確孫已調范部返省使兩部隔離程潛赴北江亦爲調停此事聞已妥協（十六日下午七鐘） 
 
 

Page 5

 
 
第一萬八千零九十九號;中華民國十二年 西曆一千九百二十三年七月十七號
星期二 * *   
 
 

Page 6

 
 
第一萬八千零九十九號;中華民國十二年 西曆一千九百二十三年七月十七號
星期二 * *國内專電二 
　　香港電兵站部十五日報告敵軍退都城以上一三師均到德慶都城（十六日下午七鐘） 
　　香港電元（十三）聨軍發十五生重砲三響攻惠城寒（十四）又發三響粤軍仍竭力抵禦戰局無變化（十六日下午七鐘） 
　　香港電聨軍飛機文（十二）兩次到惠州擲四十磅大炸彈各一據稱炸斃數十人視察下方尚無劇戰（十六日下午七鐘） 
　　香港電兵站部十五晚佈告沈北軍完全退出南雄滇軍一師三四團已向雄始開進（十六日下午七鐘） 
　　香港電香港中國電報局長沈天良今午一鐘由局出門正上汽車之際突被三人趨前發一槍擊中沈背部沈卽還三槍中否不知凶盡逃沈已入醫院傷勢極重查沈係北京委任就職約一年兩月前孫曾派人來港請沈交代沈拒謂須京政府有令方交代（十六日下午七鐘） 
特約路透電 
[南北時局觀]  
　　十六日北京電孫中山發表宣言謂彼與曹錕聨盟之說實無根據 
　　十六日北京電長沙大局漸有進步聞數日人已回其舊寓 
　　十六日北京電内閣命警察恢復王揖唐之產業 
　　十六日北京電新任日使芳澤氏今晚可抵京 
　　十六日北京電近今淸宮火災衆皆以爲必係有人縱火以掩蓋盜竊寳物所致昨日查覺失竊之寳物爲數甚多宣統大怒命懲辦某太監二人但此二太監受光緒與同治妃嬪之庇護不能寘之於法宣統憤率其妻妾二人潛回其父故宅衆恐宣統離京大爲張惶二妃即派代表勸宣統歸宣統須開除太監始肯回今日侵晨宣統下令開除太監二千人晨間諸太監離禁城散佈四處頗令人注目宣統下令後已回至宮中諸太監無路可投現擬懇求醇親王轉圜如宣統堅不許彼等回宮則請賞以金錢以資生計 
　　十六日香港電中國電報局長沈某今日午後在局門外爲人槍擊受微傷彼曾回擊兇手未中致被兎脫沈受擊後步入局内候救傷車載之入醫院行凶之目的未悉迄今未緝獲一人 
[日本對付抵制大會]  
　　十五日東京電今日午後此間開公民大會討論中國抵制日貨事到者五百人由蜂須賀氏主席澁澤男爵等著名商家及上下兩院議員與會者頗多一致通過嚴厲抗議中國抵制之决議案並派委員會以此决議案呈交政府决議案申明長此抵制恐將大碍中日之友交並希望中政府即速設法遏止抵制運動按今日之公民大會乃由與對華貿易有關係之四大會社組織 
[法總理之對德演說]  
　　十五日巴黎電（法人無線電）普恩賚在森里斯演說追述一九一四年德國之罪惡謂法國在一八一四年所失之土地且未完全收回何能以帝國主義指摘法國法國僅欲二十八國所簽和約之實行耳法國不願德國傾覆但在種種讓步之後法國不得不覓取擔保而增壓力於德國法之協約國欲得安居與法國同故法國不能棄之渠素贊成英法盟約而許兩國有獨步之意思與自由之言論並調和兩國利益而不使彼此利益有主奴之歧異法國必須監視和約之實施得人對於誓約之尊重若一約可破壞則百約皆可破壞弱國將受欺廹法國友邦如南北斯拉夫羅馬尼亞等將遭威嚇而亂局將成矣法國保護自己權利即所以保護各協約國之權利法國維持和約條件即所以維持和局本身云云 
　　十五日巴黎電森里斯地方今日舉行戰事紀念坊開幕禮法總理普恩賚發重要演說謂法國可忘却德國之殘暴且願恕之但願凡爾塞和約受人尊重法國自休戰以後時時讓步最要問題爲法國之安全一九二二年喬治在開恩斯所提之盟約簡直無用而以國際財政委員會代替賠償委員會殊無益於法國云普氏述德國不踐行其義務事謂德國旣拒絶人之正當權利則人勢必有反動故應負反動之責者乃破壞和約之人而非要求履行和約之人也法國不願放棄其在魯爾之擔保法國素忠於英法盟約苟英法友誼竟爲黑影所蔽則最扼腕者莫德國若英人誠信與法人同故渠確知英人終必以法人爲是但若有破裂則其他提議必乘隙而出將又提出和約問題搗毁東毆已成之局而引起騷擾矣云云普氏所言並未含有將屢次聲明之政策稍有變通之意故聞者發生他日談判時如有讓步以保全英法團結者則必來是英國之印象普氏自稱不願將簽字已及四年之條約認爲不合時宜而置諸古物博物院中且不承認德國經濟之貧弱乃佔據魯爾所致但謂德國無論如何將繼續下落墜入其自已所掘成之陷阱普氏仍主張一九二一年所提之付債計畫惟Ｃ字債券可變通法國可視他國要求法國付債多寡之比例而定用此債劵以對德國之態度普氏又謂屢次高等會議無不剝削法國前已議定之權利 
　　十六日倫敦電衆雖承認法總理濱詞殊無和緩之意但倫敦報紙之批評皆極持重僅謂法國至今日仍復伸其從前政策足見英相包爾温所擔任事件之重大所可滿意者普氏尚主張維持協約耳每日電聞稱法國無執和約以拒英國之理由蓋賠償條件中之種種條文並不符合普氏對於决定賠償之嚴峻解釋也泰晤士報亦謂英國未嘗背棄和約條件其異於法國者不過使和約爲人遵守之手續而已每日紀聞獨抱悲觀謂英國對於法國之崛强向來容忍在如此情勢下協約何能持久每日捷報建議謂宜守波拉勞所持聽令法國自行其是英國僅專力發展帝國市塲之政策 
[意相主張新選舉案]  
　　十六日羅馬電意相墨索里尼氏今日於下院討論政府新選舉議案後復得三百零三票對一百零四票之信任議案内含有重要條欵如取銷比例的代表權亦爲其一嗣後凡於選舉中得票最多之黨無論其多寡將有三分之二之多數俾可有穩固之政府故可在國會中得三百五十六席以對少數之各黨一百七十九席此不啻化全國爲一大選區公民黨對此計畫頗抱疑慮社會黨則加以反對但墨以雄辯之演詞結束討論謂彼絶對主張此舉不願調和汎聲黨有權在握力能維持之墨氏且抨擊社會黨解釋自由之言演說畢有社會黨議員二人與墨氏及議長相挽 
[各國近事紀]  
　　十五日洛桑電協約國牒至土國請伊斯美承認業已議定之各點並召集專家明日開會此後再開總代表會議以便批准議定各條 
　　十六日倫敦電漢志政府拒絶埃及照常例所派持聖氈之醫學團至麥加以其有損漢志之獨立兩國已以此起重大之爭端故埃及政府已命醫學團持聖氈及資助金八千鎊由巨達回埃及並扣留按年運送漢志之榖油不發此爭端似將於朝拜麥加發生反動 
公電 
　　北京學界聨合會代電各省議會敎育會商會工會農會各學生聨合會各報館曁全國國民公鑒頃致顧維鈞王克敏一函文曰此次政變起於倉皇中樞虚懸法紀掃地大盜存竊國之想僞閣有從龍之心凡在國民靡不痛憤乃閱僞閣命令竟任叔魯先生爲財政總長同時報載少川先生亦將就任外長消息傳來不勝駭異或謂兩公將乘此機會解决金佛郎案以圖自利或謂兩公將合辦克利斯浦借欵供給大選之資此二者皆今日國家生死關頭稍有人心决不出此兩公竟敢倒行逆施甘冒不韙毅然出此賣國助奸之舉耶今敬告兩公曹陸前車宜引爲戒全國與論未可忽視毋徒使淸白之身敗於一旦積年令譽毁於一朝忠告之言於斯已盡何去何從早加决擇如果重違民意就斯僞職則本會同人迫於愛國救亡之義不容已當即與公等爲最後之奮鬥誅惡鋤奸當以對付曹陸者轉以對付兩公言之必行幸勿後悔除推代表王有晋君鍾鍾三君郭滌文君劉炳義君向朝嶽君等面陳一切外特此奉達即乞察鑒等語務乞全國一致電逹顧維鈞王克敏阻止就任以救危亡是爲至盼北京學界聨合會叩眞 
　　董永成致齊督代電齊督軍鈞鑒敬肅者適在滬寓閱報專電載陳調元以蕭碭邊境匪勢披猖特呈准督軍另編勁旅專任剿匪不勝駭異查陳鎭守使擁一旅之衆兼節制省警備隊一營其兵力不爲薄矣鎭轄徐州已逾數稔其時期不爲不久矣如果練軍有素剿匪有方徐屬匪勢何至猖獗縱使蕭碭邊境受魯省流匪之影響應隨時電請督座派兵協剿朝發而午可至如謂徐州地勢重要宜駐重兵則省垣軍隊林立應呈請督座撥隊厚防如謂陳之舊旅腐不堪用應淘汰疲弱補以精壯如謂因剿匪而另編勁旅則陳之一旅歲縻數十萬養之近十年不能任剿匪而果能任何事乎江蘇歲支軍費千萬豈無一勁旅可撥任剿匪之責而必待陳鎭守使之另編乎故爲徐州計爲陳鎭守使計均無另編勁旅之必要今乃因蕭碭邊境之匪擾藉口於軍隊之不敷調遣不呈請派兵而呈請另編其是否别具野心不敢妄爲懸揣但督座日日贊成裁兵而陳獨呈請增編旣顯違督座疊次之宣言且不避增兵自衛之嫌疑况蘇省民窮財盡公債負擔七百萬而財廳仍借債度日民政半皆停滯上年財政會議督座派宮鎭守使出席宣言以裁兵節餉爲宗旨十一年度減軍政費一百萬俟後當接年遞減以副蘇人之望永成忝厠席末親聆之下不勝欣忭今閱省公報登二十年度預算軍費仍列九百六十萬元未荷遞減方滋疑慮不料報載陳調元又呈請另編勁旅是兵未裁而轉加餉未節而愈增倘各鎭守使皆藉口邊防援例呈請督座將何以處之當此保境息民之時事事均盼鎭靜此項電傳實非蘇人士所願聞雖報載未可盡以爲實而疑似實足以生誤會尚乞宣示以釋羣疑爲此肅呈敬希鑒察並頌勛綏董永成謹啓 
　　安徽學生會代電各報館轉省内外各公團均鑒馬聨甲前擬編師增餉業經部駁並經各公團迭電抗爭近聞聨甲乘攝政期内以偷關漏稅之伎倆朦請院部核准是不但全皖力爭裁新減舊之定案全被推翻且使凶奸之惡勢力日益擴張皖禍曷有終極據聞聨甲編師用意即在援植私黨排除皖籍軍官造成馬系之淸一色之局面將來財由此竭省由此亡皖人胡能忍受方今中外輿論力主裁兵而聨甲以姜案殺人正凶又經黄陂明令裁撤之督理猶敢以編帥者禍皖縱使攝政之院部妄予覆准皖人亦絶對不能承認伏乞省内外父老兄弟速起力爭安徽全省學生聨合總會寒 
　　揚州來電申報轉全國自治各法團公鑒本會於銑日成立票選湯森達金寳之爲正副會長特此佈聞江都自治學會銑 
國外要聞 
[德國特約通信（王光祈三月二十三日柏林）]  
　　柏林來比錫德蘭斯登柏林（二） 
此次來比錫賽會公所之招待外國新聞記者係自三月四日晚間起至六日午後止爲時共有兩日其招待程序如下（一）三月四日午後八點半鐘由賽會公所設宴於Harmonie助以音樂爲赴會新聞記者洗塵（二）三月五日午前九鐘齊集於賽會公所之新聞部由該會派員引觀内城各處普通出品陳列（三）同日正午十二鐘由『德意志工廠』Deytscge　Werke招待參觀該廠出品並於該處午餐（四）同日午後一鐘赴郊外Ｊｕｎｋｅｒｓ－Ｌｕｆｔｖｅｒｋｅｈｒ飛機公司共乘飛機數架繞游來比錫市中一週（五）同日午後八鐘由賽會公所正式宴請新聞記者於Ａｐｏｌｌｏ佐以音樂及各種游戲（六）三月六日午前十鐘由賽會公所職員引觀郊外各種機器出品陳列並由賽會公所招宴於是處之Ｈａｕｐｔｇａｓｔｗｉｒｔｓｃｈａｆｔ（七）同日午日二點半鐘由賽會公所職員引觀靴鞋皮革各種出品陳列以上各種宴游程序先期即由賽會公所規定通知柏林外交部方面再由外交部印出分送赴會之各國新聞記者故吾輩按單行事絲毫不亂對於時間上之支配亦極爲經濟即此一端亦可想見德人辦事之極有條理矣 
　　三月四日晚間之宴除各國新聞記者外尚有德國各地新聞記者數十人故是日與會人數約在百人以外坐定之後首由賽會公所總理致歡迎新聞記者之辭並謂德國人民雖値此外力壓迫經濟困難之時亦無不努力從事工作成績斐然可觀倘諸君明日一閱各種陳列自知余言不謬蓋德國今日所能致力於賠償問題者只有努力工作之一法若一旦德人因種種壓迫之故竟陷於無工可作之途則德國誠然破產而德國之債權國亦將隨之破產云云此外繼起演說者尚有數人類皆針對法比占領魯爾流域問題而發更有人發爲滑稽之言曰今次來比錫賽會各種陳列之壯觀即無異表示吾德工作能力之豐偉若協約國見此或將謂德國賠償能力甚大尚可向之繼續加倍要求云云亦可謂謔而虐矣記者同席有南斯拉夫新聞記者一人與記者談南斯拉夫近狀甚詳據云該國有政黨三十二個故每次組織政府非有十黨以上之聨合不爲功實爲世界各國所罕聞因而政治方面亦毫無進步云云言下極爲惋然其實該記者眞可謂爲少所見而多所怪向使該記者曾游吾國北京一次當知大街小巷之名多爲政治黨派之號又豈特三十二個而已哉 
　　三月五日晚間之宴在座人數略與昨夜相同除主席至歡迎詞外繼起演說者有奥國新聞記者及捷克斯拉夫新聞記者其大意皆謂該兩國與德國前此關係之如何密切與他日工作之如何合力云云此外更有人新自魯爾流域來此描述法比兩國之種種虐待情形希望各國新聞記者一致主張公道云云蓋德人新受外力壓廹之苦疾首痛心每有公衆集會無不借題發揮而况是日來賓又多爲搖筆弄舌之外國新聞記者耶其不能交臂失此宣傳機會自係意中之事也 
　　除上述之四五兩日晚餐外三月七日晚間八鐘尚有一次宴會專爲招待東亞來賓記者亦在被邀之列惟因記者時間不敷分配已於七日午前離開來比錫而去未克與會至以爲歉戰後德國海外商業多爲他國所奪譬如戰前協約各國共占德國總輸出百分之三十一而最近則退至百分之一十六此外如殖民地銷塲之喪失原料品來源之缺乏在在對於德國海外商業加以重大打擊故現在德國欲謀振興海外商業之道只有兩途一爲發展鄰近小國之貿易一爲恢復戰前遠東之商業據德國外交部友人某君向記者云現在德國海外重要市塲當推日本中國印度三處自魯爾流域占領後一般東亞商人多以爲德國工業行將破產存有戒心不肯再與德國爲大宗之交易對於德國海外商業不免大受影響其實德國工業家之對於魯爾流域事變早料法國終必出此故凡工業所需要之煤炭原料早已妥爲預備現在雖遭魯爾流域之占領而德國工業仍未絲毫擱淺依然照常進行又謂現在德國海外商業重於内地商業因德國若欲履行賠償問題勢非努力增加輸出以吸收外國之金錢不可若欲努力增加輸出以吸收外國之金錢又非多購原料加倍生產不可換言之德國不但需要外國銷塲買主而且需要外國原料賣主中國者銷塲浩大原料豐富之國家也而且對於德國商人素無敵視之意其爲德國海外商業發展之地不言可知故德國工業家於發達遠東全體商務之中尤極注重中國方面云云觀此則知德人對於東亞之如何不能忘情矣其所以特别殷勤招待東亞來賓者蓋非尋常應酬之舉也 
國内要聞 
[北京通信] [  一鳴]  
　　補充閣員中之挫折 
　　黎黄陂去職已一月矣津保方面之籌備選總者愈弄愈糟至今仍在五里霧中連日熊炳琦王承斌先後來京論者咸指爲有若干具體計畫可以一新吾人耳目免致日日處在此不死不活之政局中沉悶欲死而據各方所報告則均屬浮光掠影之談除彼此酬酢到處勸駕到處許願外仍無何等發展且連日所盛傳之孫曹携手鞏固中樞先憲後選諸辦法至今亦撲朔迷離顛倒夢想惟鞏固中樞中之補充閣員一事較有眉目然其成績亦不甚好主動此事之内長高凌霨近感受種種之苦痛而不便明言同爲攝政之交吳法程海李且有同床異夢之槪則即此一事亦無良好之辦法其糟至何種程度眞非常識所能揣測矣 
　　高凌霨之醉心於總理其來已久輒阨於事勢而不獲一償其大欲黎去以後張紹曾旣辭職在先首席外長顧維鈞又始終未就職此誠爲千載一時之機故高之總理迷至此乃大過其癮而其去三張之主張至此乃欲貫澈到底張紹曾之不能回京張英華之被廹辭職其重心力所在皆此公尸之而近日所汲汲以圖者則以張廷諤任鹽務署長而將其逐出國務院是也其預定之計畫去張廷諤以後即易以王嵩儒或周宗澤不意張尚未去而各强有力者得此風聲薦牘紛至爭持甚力張又不見容於王克敏鹽署一席能否不至流產尚未可知其中經過亦足見各人私見黑幕重重北京政局之日趨黑暗蓋已無以復加焉 
　　張英華被擠去職要求以張廷諤任鹽署長爲其重要條件之一非得允許則辭呈不上以去職之人而仍欲把持財部中之重要機關其非繼任之人所願可想而知彼時攝政閣議以欲張去職不得不表示承認而以財長未署名之故不能發表及張英華辭呈批准王克敏命令發表以後院中即持張廷諤任鹽署長命令送往王氏私宅請求簽名王宅閽人以王不在宅却回傳聞王且造出稽核所洋員反對之空氣以恫喝張氏不料稽核所之洋員乃與張氏素識者作函告張聲明一已之權限未嘗反對亦無權反對事爲王知乃詣張告以外人確有反對之意惟用人爲政府特權洋員不應干預已嚴詞拒絶仍請帮忙云云張以王已面允仍持命令送王私宅署名王之閽人則以正在會議對遲之又久仍將原封退回藉口於未就職以前不便署名實則王以張能直接與洋員交涉不欲以極重要之鹽務署長一席歸其掌握爲所監視致不便於一已之所爲故廹而出此其欲拒張之心堅决已極昨聞其已决計赴保有所請求仍留張爲秘長而鹽署長一席要求曹錕推薦相當之人員以求諒解如不獲所請即將赴洛陽一行非貫澈其主張不可而不知與内高逐張出院之主張背道而馳將來進行政務能否同力合作即此一端已生裂縫矣 
　　外長問題勸顧就職者固大有其人阻其就職者亦正不鮮故顧對於出任外長一事始終持懷疑態度日昨因王克敏之要求萬兆芝赴西山之勸駕不得不回京一行以觀動靜傳聞其抵京以後往訪某某兩國公使徵求意見某使謂以中國今日之紊亂誠非有負重望之人才出而負責不可但負重望者恒缺乏政治勢力結果不過供軍閥之利用云云而某使則謂中國之財政凌亂已極非有中外之委員會澈底淸理不足以昭信用否則即人人爲董康羅文幹結果亦等於劉恩源張英華云云其論調如此故顧氏之就任與否尚在審愼中昨聞其已與高吳等接洽非扯同顏惠慶王正廷一同出來不可然顏氏此次攝政内閣請其担任整理内外債委員會委員長尚未完全承認王則新由南來能否與顧氏同力合作亦未可知各報所喧傳顧氏口頭就職之條件四項能否不别生變化尚未敢遽作樂觀也 
現在内閣高凌霨雖踞首席而實則因種種牽制已生無限之感慨兼以媒孽之者正有人在爲高所知故商益不快傳聞前數日興隆大院之會議欲挽回洛吳對於津派不快之感情擬將驅黎之舉動歸罪於高五一人時熊炳琦猶在洛以此電熊懇吳對高有所表示洛吳謂此事之主動豈僅高氏若此時僅歸其罪於高則他人將何以處之事爲高所知乃派某要人遄赴保洛聲明此次之事均係禀承老帥意旨若欲歸罪於某一人則某惟有將經過之事實宣布以求共諒故津派欲以高爲犧牲者至此亦有所懼而不敢發動而高氏則固怏怏於中不能旦夕或忘惟以利害共同之關係不得不於此 
 
 

Page 7

 
 
第一萬八千零九十九號;中華民國十二年 西曆一千九百二十三年七月十七號
星期二 * *漩渦中支持局面以博最後之勝利此又内高所無可如何者也 
　　綜之今日北京之政局已極混沌選總之不可成稍有常識者類能知之而四周空氣之不利又津保諸要人所日夜不安者欲辦非常旣怵於環境而有所不敢欲依法律軌道又阨於議員人數之不足欲補充之而無從日前吳景濓一派秘密之會議尚謂在京人數足夠法定但以何種辦法而能令其全體出席絶無把握至今日紛紛南下對内對外各有宣言所謂凑足人數者至此恐亦不成不得已而極力宣傳先憲後選欲以挽回赴津赴滬之議員恐亦不能得若何之效果而所謂補充閣員以鞏固中樞者其現象又復如此若何結局眞非所敢知矣（七月十四日） 
[王承斌突然至京]  
　　總統問題至今日大有愈弄愈僵之勢不特議員南下者日漸加多憲法會議人數愈形減少即留京之熱心制憲者其態度亦益見分明前日（十二）來今雨軒之宴會主人方面發言者除王家襄外尚有雷殷陳嘉會諸人皆極力主張一意制憲停辦大選並對於五千元問題大加質問謂爲汚辱議會足見大選經費能否應手是一問題即能應手而議員中潔身自愛者是否絶無其人合之出京議員人數選舉會是否可以成立又是一問題此誠可使籌備人員頓增沈悶者也惟保方進行之烈絶不因四圍空氣不佳而稍懈保派中堅之熊炳琦旣於日前來京而昨早（十三）津派中堅之王承斌亦突然蒞止當王在津將動身時曾以電話分致紅羅廠高宅及小蔴綫胡同吳宅告以啓行時間高凌霨吳景濓接到電話後即邀同吳毓麟到車站迎迓昨晨一時五十分車始到王下車向衆握手致意即偕吳（景濓）乘汽車至吳宅下榻昨日上午四出拜客十一時到地安門常耀奎宅訪熊炳琦當由熊電約各閣員到常宅會談至一時吳景濓在本宅設宴設宴爲王洗塵并約保系要人如高凌霨吳毓麟王毓芝劉夢庚等十一人作陪席間討論時局甚久至六時始散據外間傳述謂王此次來京任務㈠在與馮玉祥王懷慶會商京師治安問題㈡在設法向議員方面疏通其預定之疏通辦法有三如擔保憲法會議不致臨時改爲選舉大會擔保將來大選票費完全付現不致落空擔保瞬屆任滿之衆議員如有願入政界者彼願爲之援助其對於議員之希望亦有三即議員如有不滿意之點不妨明白表示惟不得臨時翻腔致誤大局憲法會議不得故意不出席以致屢次流會各政團應和衷共濟顧全大局等是也吾儕對於上述消息不免有種種懷疑今日北京時局固陷極不堪之境但地方秩序亟爲安寗馮玉祥王懷慶且疊次聲明願負全責則治安問題何以有王承斌來京會商之必要至議員方面之疏通津保要人殆已竭盡心力最近更加入一熊炳琦王氏向與議員方面甚少接洽又何必須借重其一來且其所疏通與其所希望者亦皆不過老生常談豈他人言之皆無效力而一出諸王氏之口便可使羅漢一一奉行乎總之王以封疆大吏且又兼擁雄兵旌節所届自較熊氏猶足惹人注意惟任務何在是否僅如以上所述抑尚有其他意味則尚秘不能詳又聞昨早有某議員訪王於吳宅謂現在有三個問題應先行解决而後一切方能迎刃而解其問題维何㈠爲制憲㈡爲曹孫合作㈢爲速發國會歲費王答謂關於㈠者鄙人此來爲期雖促然總儘這三四日内罄其力之所能向各政團疏通務使國家大法早日觀成關於㈡者鄙人極表贊同仍望諸君竭力進行藉以收拾時局關於㈢者鄙人已請電仲帥設法催發容再與財政當局商榷妥善籌欵之方務期早日撥給無負諸君一片苦心方是王氏最後並謂先選後憲先憲後選兩問題實爲目下爭議之點雖經各方幾度之磋商而憲法會議之流會總是如故此最爲憾事鄙人當澈底查明内中緣由而後着手進行云云特並誌之以備留心王氏此來者之參證焉北京方面日來旣有熊王兩人親自出馬其成績如何固難即爲斷定惟於大選進行上必有多少之影響則不俟言至天津空氣近亦較前更爲流動段派中人無不箇箇摩拳擦掌一似大功告成即在目前者因而保方對段亦格外注意前此曹託王占元鮑貴卿訪段於其私邸叩以時局意見因不得要領曹銳又於十日十一兩日兩謁段氏當於第二次由段接見曹對於時局含有請敎之意聞段告以你們如認爲有辦法則不妨來做總統否則當即表示不幹尚不失爲明哲以我見解總統成則大家必爭功總統不成則亂國之罪將有攸屬忠告之言未知你們以爲何如云云曹聆言後即辭去謂當即赴保商議再來請敎此亦時局嚴重中之一可注意之消息也 
[王克敏將先赴保洛一行]  
　　王克敏財長發表之後保系要人原冀其即日就職俾可轉換局面而王宣言於下星期一（即十六日）視事今日已星期六與星期一相距祇有兩天綜合昨日所得消息觀之則尚非展緩數日不可其遲遲不來之原因據人云　　　津之安福系·及失意之某某兩前總長極力暗行破壞運動非先對此加以防禦方法殊難安然出台且王所進行中之各種計劃尚無眉目若貿然接事則無以資應付又聞王因自身與保系關係太深自總統問題發生以來早有爲籌畫某項經費上台之說故擬於就任之前電勸曹錕聲明絶對不干與選舉問題以示彼自身更無爲選舉籌費之事此項電稿改竄數次尚未决定因措辭甚難之故遂决親赴保定謁曹而陳一切並商議今後辦法而關於時局問題亦甚感有與吳佩孚晤商之必要故又擬赴洛陽一行大約今明日即可首途此昨晚所以有王出京之說也王於上台之前極欲表明並不爲選舉籌費此是應有之事但不知王之言行果能一致否而環境又果能許其如此否聞王初擬自兼中行總裁近因外間反對甚烈深恐於已於行兩受其害故已决定辭去昨日業向董事會提出辭書大意謂彼在行一年未嘗犧牲行本接濟政府望此後董事會仍堅持此議以免危及行基云云措辭極爲漂亮但不知王克敏雖與「中行總裁」之頭銜告别而王克敏與中行之實質的關係果能永斷葛藤否耳中行董事會擬於下星期内開會准其辭職並宣明今後態度而繼任總裁以浙江興業銀行派之金還爲唯一候補者以上所述王克敏對中行之態度及中行對王克敏之態度果皆非爲搪塞反對者之手段則未始非中行鑒於過去之陳跡而有所覺悟然中國人說話向來不負責任今日所言者明日即可全部抹殺之吾人非俟將來事實上之證明仍不敢輕信也 
　　又聞王亦决辭去銀行公會會長之職此皆出自銀行界不欲與政府發生關係之苦衷而外間空氣亦有廹之使然耳 
[保定停止各省區會議]  
　　聞熊炳琦來京之後有人致電長江某督述最近大選辦法略謂熊省長由保洛來京言及曹使謙恭不願變通法律道出常軌以後之事當由國會依法辦理馮使亦力贊是議弟及熊省長現正力促國會諸公先足制憲法定人數然後漸成選舉會之額當勉力納大選於軌道以息浮議吳使函述擁護曹使十餘年如一日與我公主張殊途同歸種種風說皆奸人所製成不足深信省區會議暫不舉行正所以避非常之嫌萬一法道窘塞再斟酌情形從權辦理現則爲大局計爲久遠計終當完成法律手續况値此國會分張之時稍有慢忽愈增反響欲速不達非策萬全凡此種種均請亮察 
[西原轉利借欵成立]  
　　前據日人方面消息謂西原借欵之延納利息已改爲八百萬元借欵茲據十日大阪朝日新聞東京電話云日本對華借欵之現在額數如左（單位一萬元） 
　　借欵名目金額債權者 
　　交通銀行借欵二○·○○萬元興業台灣朝鮮三銀行　　水災善後借欵五·○○興業銀行外十銀行 
　　有線電報借欵二○·○○興業台灣朝鮮三銀行 
　　吉會鐵路借欵一○·○○同上 
　　吉黑林礦借欵三○·○○同上 
　　滿蒙四路借欵二○·○○同上 
　　高徐順濟借欵二○·○○同上 
　　參戰借欵二○·○○同上 
　　合計一四五·○○萬元 
總額合計一萬萬四千五百萬元延納利息總額約達九百萬元經興業銀行等各債權者及日本政府努力奔走之結果此次業已成立關於鐵路借欵方面延納利息之轉利借欵（吉會鐵路在外延納利息合計七百四十萬元）其餘有線電報借欵及吉會鐵路借欵之延納利息改爲借欵之事現亦經中華滙業銀行進行之中參戰借欵亦正進行轉利借欵之中其間興業銀行及其他關係銀行均曾種種奔走催促而中華滙業銀行之現任總裁又爲熱心中日親善之章宗祥氏專務董事則爲小林和介氏故進行極爲順利且因有此次成立之鐵路關係之轉利借欵之先例故大體上不日當可成立 
[保洛截留路欵槪數]  
　　近來北京財政已陷絶境重要原因實以各項稅收均爲各省扣留京中來源斷絶各省仍復索欵不已其收入最巨之京漢津浦京奉路欵則幾全爲保洛扣留最近交部咨請財部轉賬總數達一千五百餘萬殊屬駭人聽聞而此撥去之一千餘萬亦均無賬可稽茲由陸軍部方面覓得財部致該部之咨文一件節錄如左亦可見今日財政之狀况矣准交通部咨開京漢津浦京奉及天津電報電話等局先後撥付曹吳兩使軍用欵項一千五百三十三萬七千六百九十元零四角一分四釐請照歷次成案作爲本部暫代貴部墊付之欵查照轉賬各等因前來當經本部核覆以中央應撥曹吳兩使軍餉有列陸軍直轄各機關預算之内者各該局所撥之欵係屬支付某師某旅正餉若干或臨時費若干應俟查明後再行轉賬在案所有京漢各局撥付曹吳兩使之欵究係支付某師正餉抑係軍費應請貴部迅予查明並希見覆 
可也 
[李石曾志忠告孫洪伊]  
　　直人李石曾爲北方之最早覺悟者向在法國與蔡孑民吳稚暉諸人提倡勤工儉學以後因事歸來曾在北京大學充敎授對於革命事業口雖不言而極負實行之精神此次對孫伯蘭陽假民黨之名而實行擁護軍閥深爲不滿特致函勸告茲錄之如下「第一函」伯蘭先生鑒與公不晤久矣惟悉公等求治在民望重鄕國形踪雖疏而神馳無已今讀各報登錄執事致民治社牟王諸先生書及民治社致離京議員書使煜有莫大之失望與莫大之感觸而不能已於一言執事之函責袒黎助段者而公獨不自知爲袒曹助曹者煜與黎段曹皆無私好完全以客觀論斷公實不能逃袒曹助曹之嫌也民治社書使人懷疑之點甚多不必贅舉只以其結論而言謂謀國行事皆當以獨立之自覺而爲正確之主張萬不宜殉於感情若即以此言反責公等無獨立之自覺與殉感情而袒曹其將何辭至若道路傳言謂公等與曹吳如何如何之關係非所目覩不敢輕信只以正當之原因求之則公等惑於鄕誼之迷信在所不免其影響所及已甚重大當茲時代袒國主義之偏私尚且不容於世界而况公等之袒省主義乎鄉誼之迷信在常人有之或不足怪亦不足責若出於公等號召民治之人則大不可解民國成立十二年徒有其名實以北方無革命之精神與實力所致故欲確立民國之基必須於北方大加努力此雖非直人獨負之責而直人對於重大之義務自不容辭今公與民法全民兩社鄕人多引民黨表率爲已任今不見有表現直人革命之精神而反以擁護直系軍閥爲事不亦謬乎倘公等果抱正當之愛鄕主義亦正宜促直民之自覺抗直閥之專横於此另有論列茲不盡述今煜以兩種資格爲後列簡單之表示（一）友誼之資格勸公等速改迷途於未遠（二）以鄕人之資格表示公等擁護直系軍閥之主張不足以代表直人之民意公等之覺悟翻然改途在今日抑與民意告别亦在今日望公等速圖之「第二函」伯蘭先生鑒前書計達直諒之言料不拂意盼公之自覺能眞正獨立與主張能澈底正確也當此大同進化之時部落思想之鄕誼固應抛棄即北方革命之精神尤須透澈灌漑其責在吾直人尤在吾輩自號如名之士曹錕一身之智識不能支配本人焉望其能支配全國我公之能力雖横絶八陔不可卒視然無以解疑於本黨更何以昭示於國人和平統一難掩眞僞之分運用手腕亦須公私兼利若醉心於理想内閣不惜民衆之集矢誠非所望於吾鄕雋彥者矣前函表示二端敬盼具大眼光大氣力毅然採納聖狂幾希惟公自擇佇候明敎不盡欲言李煜頓首 
[湯漪行將南下]  
　　覆盧永祥電 
　　湯漪覆盧永祥電云杭州盧督辦鑒兩度賜電均被扣留僅於報端得窺偉略衛憲匡時仰佩奚似久稽酬答罪甚罪甚曩者保曹太直軍將領席戰勝之餘威假法統之美名環請黄陂覆位承認國會制憲示天下以正統所在莫敢抗行當其歸依民意之始即懷覬覦大位之心僭端亂萌始簡終鉅竊以爲危幸而爲制憲運動所懾伏不得逞其志者數閱月吾人主張增修憲草若干章亦於此時期内次第成立尚可告無罪於國人乃自新憲草提出以後擁曹者慮憲法成立則軍閥政治已絶其緣於已不便遂不恤多方牽掣陰謀破壞日夜集議專以利誘威偪及其他不軌行動促進選舉抵制議憲謀立戴曹錕爲總統以遂其朋分政權瓜剖地盤之野心馴至綱紀掃地政府蒙塵横流四溢莫知所屆責任所在邦有明刑惟是大盜竊國之日賄賂公行之地亂旣未平法何由立忍而終古甚非所以創制顯庸昭示來茲也擇地集會之訍良心驅之國民助之計至本日止兩院同人决計赴滬開會者已達過半數漪俟此間籌備事務告一結束即當南下共謀所以保持法統現狀及孕育改造新機者力雖有限義無所逃敢布區區藉慰遠念惟希亮察湯漪叩眞 
[楊度仍謀孫曹携手]  
　　楊度十四日致曹錕電云保定曹巡閱使鑒昨奉惠書承示和平統一之旨在於彼此諒解名論公心至爲佩慰度意國民心理向背斷非武力所能屈從謀國事者苟能彼此推誠何事不能解决半年以來度受孫中山先生委託北來接洽和平統一事宜孫公誠意謀和度已再三代爲表示惟以機緣未熟事竟無成近因政變突生始蒙左右採納國家一線生機基於我公一念惟聞對南軍事方在增兵北亦選舉依然急進社會輿論遂疑當事諸人藉口和平緩和反對無徵不信民不能欺鄙意我公此時急宜通電全國宣布二事以昭信義一曰停止戰爭二曰停止選舉宣言之後據以實行再取度前次支電所陳辦法迎請孫公北來主持國是並邀各方領袖協議統一善後事宜則我公之心可大白於天下而國事亦以大定矣辱承明問敢獻芻蕘敬布鑒察楊度寒 
[劉成禺之廣東戰局談]  
　　粤省軍事消息遠道傳聞動多失實政變而後南方復有組織政府之醖釀昨有人往見新由粤來啣中山使命之護法議員劉成禺於天津大來泰飯店詢以廣州軍事眞相其互相問答如次（問）沈鴻英受何人命禍粤（答）吳佩孚（問）陳炯明受何人命禍粤（答）齊爕元（問）沈陳是否聨合（答）向不聨合現以一時存亡關係無形中似互相聲應然陳炯明認定廣東爲我之廣東他人何能染指粤桂有歷史上之仇恨陳豈肯爲沈出死力爭喧賓奪主之督理故當沈軍突攻廣州時陳雖接有洛吳蘇齊連珠電報毫無動作待至聨沈兩軍俱已疲憊遂欲一舉兼收不料中山早有預備劉震寰劉玉山等部即專擋此路者（問）惠州方面如何（答）該方面完全爲葉舉所部若楊坤如練演雄輩固直接聽葉指揮者而葉並非聽命蘇齊乃在予玉與陳實不合作所謂各幹各事是也至練雄部確已潰散葉舉軍隊與楊坤如部處孤城之中恃天險彈足糧多（均足支持三個月）死守待援而所謂援軍則明知潮汕之兵不能來救現於巨砲轟城之下商談納降條件惠城或爲聨軍攻克或受降均不出十日内事但姚雨平君等力倡孫陳聨和目下東江槍砲之聲暫停當係倡和有效耳惟陳炯明實無完全統轄潮汕惠州各部能力（問）潮汕之洪（兆麟）林（虎）黄（大偉）等惠州之葉（舉）楊（坤如）等非稱元戎聽陳指揮者耶信如君言葉受某督命與陳異趣自當别論外洪林黄等究何所尊陳非已到汕頭儼有發號施令之勢耶（答）否否洪兆麟曰「潮汕是我舊日守地今日重來其權應仍在我」縱不致棄陳如敝屣但洪爲湘將中稍具思想者人知其與陳之關係而不知其與中山之關係即舍兩方關係不談洪志在回湘乘目下養精蓄銳之機豈肯輕予斵喪從事不義之戰林處與陳之關係當較與李烈鈞者爲淺彼以桂將新頴之飛將軍自命依陳正所以利用陳現下陳之反孫民意人心不啻宣判其死刑襲潮汕勾大偉正所以謀個人之立足非完全爲陳也至大偉此次之奇變則又完全爲報復汝爲（許崇智字）私人嫌怨並非根本上要反對中山中山苟不下通緝令彼之反抗電亦不致發出中山與大偉之事吾輩惟覺各有處置失當處故予曾親到汕頭面黄黄對予言曰汝爲今也何如先生（稱中山而不名）猶信任之否吾之此舉非英雄之不能貞實不得已耳先生（稱孫）苟能相諒則二十載涵育之德與任事之專豈肯一筆抹煞吾此後出江西擊福建之上游餘勇猶可鼓若人爲功人我爲功狗大偉無此傻氣等語則此後之黄大偉能否聽命陳炯明可於一席話决之黄固予（劉自稱）患難舊交不欺予者也（問）中山統轄之戰鬥員共有若干（答）約十萬散佈北東西三江戰線者實只六萬餘（問）滇軍若干人現除傷亡外有若干人（答）共二萬人左右傷亡在五千左右分佈北東西三面主力則在北江此軍從前歸顧品珍所統去年由楊希閔率之到粤善戰耐勞攻無不克因得敵人槍械過多亟思補充每營足儲有兩營半槍械之數目而補充則實爲困難滇人旣萬里間關無法召募上海寄跡之苦力鑒於許汝爲此次失敗於此輩新兵（半多在滬招者）之手决不敢再蹈覆轍兩廣之人充兵者悉係土匪勝則搶掠敗則携械逃入山林復理舊業擬派人赴長江上游召募若干人擴充及補額（問）沈北兩軍在北江又敗其故維何（答）沈之本部已無千人北軍則昩於地勢斥候嚮導等動作非常困難水土不服殆成天性患瘧痢者甚多焉望其能作戰且滇軍之名可以止逍遙小兒之啼每至敵畏如十萬神兵從天而下半自潰散中山東北兩面奔馳冒彈雨槍林以指揮土氣之壯殆民國開國以來所未有予（劉自稱）某日上北江某地前綫適中山親臨督戰一彈從中山左腿邊過穿戎服成一孔左右諫勿前行孫笑顧曰「我自樂戰死」俄頃間此語傳諸前衛及左右兩翼作戰之兵士咸奮聲曰大元帥不畏死吾儕要什麽命於是自請於指揮官發衝鋒號持槍白刃挺進逐敵於三十里外佔領兩個要隘沈北兩軍縱再添十萬恐無力可以消滅胸中「滇軍神兵」之幻示（軍語）與無能使中山不畏死以鼓士氣李建民君謂廣州軍事十二分把握似只言形勢未澈底的指道也（問）依戰略言廣州處三面包圍之中北方之政變予彼方以軍事上之機會不少信乎（答）此語極中肯要予不能不承認爲有理由若陳若葉固聽命於齊矣若沈亦受恩於子玉子玉之眞正態度至今不能明白前敵作戰之士自然渙散灰心西東兩江則完全受此影響而停頓報載西江某日桂軍攻德慶都城小部隊之挑戰則有之大戰則未有總之陳沈諸人利用北方以爭地盤則可爭得地盤即以南降北方證之往事决無是事是理其輸餉彈於陳沈固爲對南送禮陳沈戰敗之餉彈爲聨軍所得則爲對北間接之沒收在今日情况之下聨軍方面實希望北方送禮耳 
[北京混亂中之索薪潮]  
　　印鑄局開除局員十七人後激起各機關人員公憤紛起援助高凌霨等知衆怒難犯遂於日前將此案交參議廳核議辦法以圖轉圜該局人員得此訊後復於十一日開全體大會商議應付之法旋接到各部署來函及派代表到會贊同索薪聯合會者共計十有餘處均主互相援助堅持到底勿爲索薪團體開非法長官壓服之惡例云云當經公同討論僉謂此次事件之結果如何影響各機關職員地位及薪俸前途甚大不獨爲印鑄局一部關係已也至於參議廳如何辦法各機關人員亦均甚爲注意該局局員認定非開除張用夏取消違法局令及發給欠薪有確定辦法外無論如何决不到局據此情形亦可觀各機關及該局人員之態度矣 
　　農商部索薪幹事會昨日（十三日）下午一時在該部開會討論索薪方法當公决請次長林大閭到會報告與國務院及財政部接洽情形林當請工商司長王治昌代表出席答覆略謂財政部允撥之五十萬一分二分印花上次閣議業經議决惟中途移作别用現在財政部印刷局印刷中之印花票預計旬日之内即可如數撥交本部不過因一分二分之關係尚在交涉中次長（指林）爲救急起見正在接洽勸業塲抵押借欵一事我方提出之條件㈠欵額十萬元㈡償還期六年㈢利息一分五厘㈣無回扣惟債權方面堅持利息必須二分四厘會計科長往返交涉尚無結果此欵若能到手可以發一個月薪金云云部員方面以王氏所言與索薪會希望即日發淸積欠之目的大相懸遠當請王氏務必轉達林氏即日設法籌欵以濟燃眉 
[孫傳芳離閩之内幕]  
　　中美通信社云孫傳芳離閩之原因外間咸謂其係向北京要錢實則向北京要錢不過一種遁詞而孫已受吳光新五十萬元之巨賂約定不再回閩則的是事實確聞孫在閩時與吳光新間曾成立一種諒解並結一具體之契約吳允以現欵百萬元贈孫但孫須履行兩條件第一須離閩第二到滬時須發反對直軍最高首領之電報欵分兩期交付孫離閩即交五十萬俟到發出電報再交五十萬孫欣然應允遂離閩先取得吳之五十萬元嗣後尚欲發一電續取五十萬但因有人告以此事萬不可爲爲則須先爲身首異處之準備乃不敢發旋且以索欵爲名遍游保洛天津等處昨日並由津來電索欵眞趣聞也茲錄其來電及院批如左㈠北京國務院鈞鑒竊傳芳自奉命督閩以來對於閩省善後事宜積極籌畫力謀整頓無如善後百端在在需欵而閩自軍興以還地方分裂財政枯竭人民之困苦顛連早已逹於極點故在地方財政未統一以前實已無欵可籌不得不仰給於中央而中央亦復以無欵迄未協濟分文以致諸政停頓軍餉積欠數月以來勉强搘拄心力交疲而於事仍毫無補益傳芳出於萬不得已故始親自北上請求欵項以爲維持整頓之用乃迭電籲懇而中央總以無欵爲辭不但善後欵項無着即十二師及第二師原有之底餉轉於入閩之後未能維持夫閩省者中央之閩省軍隊者中央之軍隊坐視其亂離呼號而不爲之所在中央或可以無欵爲辭傳芳何人敢云負責更何以對我託付之閩人勞苦之官兵乎鈞院倘能俯體難困籌給數月之欵餉俾資應付則傳芳職責所在何敢妄事推辭否則與其隕越於後何若引退於先懇請立予免職另簡賢能接替庶幾傳芳個人之罪戾可免而大局亦不至貽誤國家幸甚閩局幸甚傳芳幸甚迫切直陳伏祈鑒察訓示祇遵孫傳芳叩眞印㈡國務院批「切電挽留」 
[蘆商對勒借選費之憤慨]  
　　長蘆鹽運使張調辰此次因邊守靖等之囑託懇向在津各鹽商借欵二百萬藉充大選運動經費於是張氏於月之九日午後二時柬邀在津鹽商振德店長德益照臨瑞昌德裕厚恒源晋有孚松昌泰華集成天成永利昌恒義昌洪福昌晋益恒晋源永等四十六家商人至鹽運署懇請代籌二百萬以充大選經費並謂倘不肯承認則鹽商之權利將一律取銷該商人等以張氏之口氣等於勒派甚爲憤慨當由晋有孚主人劉銘之代表發言謂關於曹使選舉問題吾等並無擔負運動之義務况復以高壓手段以臨吾人尤屬不合語畢即欲退出張氏甚爲驚愕乃又詳述苦衷哀懇通融一百萬元然各鹽商仍不之允至午後七時遂相偕退出上述之四十六家鹽商於十日午前十時復在北門大街蘆綱公司内開臨時總會協商對待之策咸以今後無論以如何方法壓迫吾等亦斷不承借選舉經費苟因此取銷吾等權利則吾等即同盟罷買中止鹽之販賣議决後時已正午遂散會 
[民黨議員離京之宣言]  
　民黨議員現已全數離京其臨行時曾發有宣言云有吾黨始有革命有革命始有約法有約法始有民國誠以政治非絶對的問題不有確然共信之根本條件屹立於前而一切糾紛將永無斬截之决定約法者吾黨締造中華民國之根本條件也袁之稱帝張之復辟皆圖破壞此根本條件其事難其罪著故護國討逆猶反手也　徐竊位則不敢破壞此條件復從而僞託之其事疑其罪伏遂令護法之師曠日持久不克成績甚矣非法之黷於毁法也直派逐徐以來嘗以法統重光號於國中顧議員集會總統復職苟且權宜不衷於正紫朱並豔雅鄭雜作視彼非法又似是而非者也吾人亦曾以法律正統之論繩之無如言之諄諄而聽之藐藐國法錯亂淸議銷亡吾人蓋早有去志矣繼而思之改革事業千廻萬轉幸達道岸何恤委曲放開正論姑取通說不得意於法律問題者期慰情於政治問題乃未幾而對於各省或潛師襲取或明令侵入將以武力征服天下又未幾而驅逐總統佔據内閣刦持議會復以武力僭竊中央其武力之横衝直撞殆已透過似是而非之局面而赤條條的入於無法矣夫黎元洪之法律地位固有問題然公文來往尊號稱呼名之與器詎宜輕假去年之擁戴是則此日之放逐非儗圖篡弑先試廢立準古衡今其何說耶且六月十三日以前與以後無論法律的事實的吾人至少須認其有同一地位顧何以任用之命令有效而免職之命令無效乎遽爾周公攝政且問成王焉往居然百揆蒞朝而獨冢宰無人羣兒互貴竪子噪功抑何其可鄙耶迺所謂國會者不能伸大義擊權奸斯已而已而反懾於威武仰其鼻息以無法集會爲無法决議頌逼宮者曰逼之合法媚竊國者曰竊之合法恭草勸進之文以悅新主合上受禪之表以襲逆跡嗚呼武夫無法猶可說也議會無法不可說也吾人知相忍爲國義也然亦知相忍禍國迺大不義吾人實不信無法之武力下除阿附與脅從而外尚有何政治生活的意趣之存在危邦不入亂邦不居至是而吾人迺不得不與北京告别矣抑吾人不過議會中一部分耳十年來頻遭解散備嘗艱苦而始終不能剥蝕者議會守正故也顧矜全令名保持晚節則在最後之今日吾人以爲國民代表非一姓臣奴求壐而假皇帝環甲而推天子篡漢代周有力者自取之可也而奚必文能美新袖出禪詔使士皆莽大夫人盡陶承旨耶且吏部同於市曹刺史謚爲千金諧價鬻官前史恥之諧價而鬻一國之元首則屬創作不知後史又謂之何是故以槍砲與賄賂而攘取總統者非特政治罪恶實亦道德魔障知幾宜不俟終日君子焉可以貨取是又屬望於全體議員者已抑護法之與革命亦有辨矣護法必有違法者在前違法止護法亦止觀於法蘭西墨西哥曩者循環革命之無已時吾人亦樂於號召議員憑藉國會再做不徹底的護法然若見金夫不有躬而甘於失節求榮者居多數則吾人救國事大遽能死於法下在法律下得不到救國之路只有超越法律以上而求之即不得護法只好革命辛亥革命依據何法革命軍中何須議會又何不可並議會之命而革除之淸政府即與資政院俱亡又孰以爲過也雖然偏激之論豈得已哉 
[浙財政廳借債還債]  
　　浙財政廳長張壽鏞呈浙省長云竊照本廳借欠中國銀行墊撥庫欵一項截至現在止計原欠一百萬元又臨時借欵一百七十萬元共爲二百七十萬元業經先後呈報鈞署有案茲查此次呈准募集第二次定期借欵係作爲歸還銀行錯欵及接濟金庫之用現在是項定期借欵業經由廳與中國銀行商妥將債券一百二十萬元除去折扣及手續費外實銀一百十六萬四千元並由廳就其他募集欵内凑撥銀三萬六千元共合一百二十萬元即作爲抵還該行借墊前項臨時庫欵以符呈准原案除函知中國銀行將本廳原出印借據繳還塗銷並將第二次定期借欵募收情形另案呈報外理合備文呈明仰祈省長鑒核備案 
 
 

Page 8

 
 
第一萬八千零九十九號;中華民國十二年 西曆一千九百二十三年七月十七號
星期二 * *   
 
 

Page 9

 
 
第一萬八千零九十九號;中華民國十二年 西曆一千九百二十三年七月十七號
星期二 * *   
 
 

Page 10

 
 
第一萬八千零九十九號;中華民國十二年 西曆一千九百二十三年七月十七號
星期二 * *國内要聞二 
[北京日在兵變恐怖中]  
　　字林報十一日北京通訊云邇來京内外人民對於本 
城治安時覺惴惴多以國會漸行分裂津系賄買總統之機會旣日即日遠曹錕又復不肯爲法外行動深懼昔日驅黎之徒急無所擇暗囑軍隊譁變以爲迎曹入京張本惟因近日外間宣傳太甚使人茫無適從而使館方面亦正復不知所措兵變之謠或即僅爲津系宣傳但若使館增加衛隊無異爲津派張目坐實其宣傳俾得藉口消弭巨禍以免危害友邦關係而迎曹氏入京否則如不爲之防即未免有漠視亂象之譏外僑苟蒙些微損失將不得辭其咎以故各使意見現至不一而報界論調東方時報則主張速爲預防日人英文機關報之華北正報則視爲不必驚惶西人方面有稱一九一二年第三師譁變即曹錕之所爲者亦有憶及數年前王懷慶在大名之所爲者更有謂馮玉祥因袒助津系名譽已大壞無聊之極殆將無所不爲務求掩滅其跡者但一般中立派華人則不甚恐惶蓋料曹錕必不肯輕爲此種舉動徒授反對派以把柄而接近馮玉詳者亦稱馮氏自備受外間指摘後今已不肯再犧牲其名譽王懷慶率第九師第十三師京畿步兵及警察步兵警察皆本地人且大半即爲旗人家屬戚友徧於京内惟至上官嗾其譁變時則亦無從抵抗耳第九師及第十三師雖極易華變惟人數軍械大不如馮軍馮苟不贊成决不敢動華人意見旣如此而馮軍餉項又皆按月發給並無拖欠是故畿内即有譁變亦必出於馮之嗾使若謂馮軍之欠餉足以使其兵士不守紀律者實無人信之但馮氏愛惜其令名頗知重視外人意見今已一誤於前諒不致再敢輕舉妄動爲世人所叢謫也 
[湘省之内政外交]  
　　内政内政以湘西問題爲重要惟至今並無正式接觸消息聞在省將領宋鶴庚魯滌平諸人仍欲從中調停勸當道勿操之過急當道亦以用兵動需耗財未下明令進討惟蔡鉅猷之態度則甚明瞭對於鎭守使一職不肯輕易交卸表面却假裝恭順模樣以示並未抗命且言交卸非寛假時日不可暗中則嗾使民團電請政府收回成命如省政府不先下手蔡决不輕發難否則爲自衛計非所知矣省軍賀唐兩旅近有許多密電報告情形内容未便披露省政府近頗注意籌欵無如發行省庫券旣被省議會打消實如啞子吃黄連說不出的苦耳（華） 
　　外交日人水野梅曉對於湘案旣經竭力調停並勸旅湘日商先行復業仍請湘政府取消戒嚴令然後撤退兵艦再開始談判正案日商於復業事初尚不允經水野再四開導各日商始行允諾已由日領以二十一二十三兩號和文公緘通告我政府定十二日一律復業伏見兵艦聞亦奉到其艦隊司令電令即日開拔出港日領已設讌爲該艦長九三錢行大約一二日間即可開走水野亦於十二日晨早附日商沅江丸赴漢（此爲該輪自六一案後第一次之開始營業於十一日上午開往湘潭竟有搭客二十人以上及由省開行則華籍男女搭客共及百名之譜）惟日領報告日商復業來函頗類警告大意謂所有旅湘日商及行駛湘漢各埠之日本商輪均准於十二日一律復業應請貴政府擔切實保護之責如稍有不周發生變故日水兵仍有相當之自衛云云交涉司楊司長隨即擬一覆函對所謂日水兵有相當之目衛一層加以駁詰此函頃已送至省署蓋印約十三日可以送達至日商復業情形除大西門外之泰隆洋行及小西門外有一兩家已開市外其餘有正在掃除灰塵定十三日開市者有仍然雙扉緊閉絶無行動者是否爲眞正復業尚不可知（幹） 
[應城匪案之近訊]  
　　匪首雷么已被擊斃鄂豫决定出師會剿 
應匪自經分爲兩股潰竄後其在鄂之雷么一股勢漸不振據潘守蒸旅第二團團長周鴻勝佳電報告雷么業被官軍擊斃其衆亦多潰散原電云旅長潘鈞鑒前由隨縣三四兩區團防會辦員彭丹梅訪有舊與雷么相識之李養之雷友三二人經職會同第一團長隨縣李知事派往匪方考查情形去後茲據該團防彭會辦員呈稱奉派李養之等到匪方匪已竄至河南相固等地無從查考惟探得匪首雷么前被我軍擊中二彈確斃命於錫家山衆多潰散現只餘二十餘人槍二十餘支此刻潰竄應邑易家溝新店等處晝伏夜動叫票上口（電碼不明）等情前來除飭朱營就近搜剿外謹電馳陳團長周鴻勝叩佳 
　　至安玉山一股挾梅神甫竄豫仍在老龍窩聞梅在匪窟態度極爲安閒並於俘虜中傳道不倦華洋敎士之前往營救者雖不乏人但無與匪首接見之機會故迄今仍無頭緖鄂蕭與豫張以鄂北豫南匪勢蔓延决定出師會剿其具體辦法雖已磋商就緒但因剿匪軍事須有一人負責方可迅奏敷功鄂蕭特派副官長勞炯光於十二日夜車赴洛請吳加以主持並赴開封與張面商據軍界消息蕭意擬設鄂豫剿匪司令將來或以第十四師長靳雲鶚承充藉專責成俟勞副官長與吳張接洽後即可見諸事實駐漢法義兩領事因梅神甫久未出險頗覺中國方面營救之不力時至交涉署責問英文楚報及自由西報亦有不滿意於剿匪軍隊之論調陳交涉員爲欲解釋外人誤會遂將潘守蒸旅長剿匪救梅之報告書（已見前報）譯成法文分送法義兩領事署並呈送一份到部以備義法兩使之質問時有所答覆云（七月十四日） 
[宜昌通信] [  淵如]  
　　北軍又預備大舉入川川東最近之戰訊 
　　四川戰事半月以前熊克武協同賴心輝攻入省垣聨軍方面驟受打擊不能抵敵由省垣向北路潰退致綿陽亦不能保守損失械彈至百萬之鉅劉存厚鄧錫侯等直退至梓潼縣始能站住元氣之挫傷亦已甚矣然其時北路雖敗而楊森東路一軍却節節進逼由東大路長驅直入直薄省門龍泉驛茶店子距成都會垣才三十里耳爲省東天然之要隘此關打破自餘迎刃而解楊軍旅長楊天驊驍勇善戰已攻佔茶店子山頂矣詎久戰力疲乘勝輕敵而熊但步隊張冲喩培棣兩部由東北銜枚疾走而進乘夜襲擊楊軍大營一戰敗之遂節節潰退直至永川現在雖得北軍援助略復前進然欲恢復失地誠非易易吳佩孚得到楊軍敗耗異常焦灼乃决計再派北軍大舉入川仍分東北兩路併進東路電令長江上游總司令王汝勤率第八師全部河南新招匪軍老洋人全部由湖北入川直達重慶北路本擬令陜軍第一師師長胡景翼率所部入川因胡不願即行且北京政變胡駐直豫之郊别有藉用乃改令陜軍第一混成旅田維勤第二混成旅曹士英率所部由潼關迤南鄂豫之交入川直赴綏定東北兩路同時併進查甘陜鄂軍之入川者前此已達四萬餘人矣現在又益之以王汝勤老洋人田維勤等各軍北軍入川者將不下七萬人川中戰禍誠未卜所屆也 
　　吳佩孚何以亟亟重派北軍入川其間亦正自有故洛陽之根據地雖在河南而其重心力量實在湖北苟欲達其武力統一之目的尤非恃湖北爲樞紐不可趙恒惕與吳有精神上之結合趙一日主湘湘决一日不攻鄂鄂之與湘可謂不成問題所顧慮者川耳不攻川决不能保鄂川鄂旣經開戰非楊滅熊即熊撲楊擾鄂意中事也益以時局變幻政潮陡起津保急進惹起政敵浙盧奉張旣與直系爲難粤孫復利用熊克武將川滇打成一片熊克武進退失據亦且樂爲粤孫所利用吳佩孚之亟亟圖川名曰統一大局實爲直系圖存若不立即將川事平定則夜長夢多長江下游或中部一有變化則圖川一舉豈但前功盡棄川事一敗立影響卾豫善後益不易收拾吳之所以亟亟於派北軍大舉入川其用意在此 
　　王汝勤本北軍第八師師長兼長江上游總司令現駐宜昌援川一役吳復授王以援川總司令而以後十八師師長盧金山副之第十八混成旅長施宜鎭守使趙榮華爲總指揮盧趙早已入川聞前敵趙榮華與楊森因軍略上之佈置意見稍有不同盧金山不足以統馭指揮之非王汝勤親身入川一行不可趙榮華與楊森兩人性情均剛直自信易致各行其是惟王汝勤素主和平平日對諸將帥無疾言遽色足以調和各將領此數日内第八師均行色匆匆預備上駛聞開拔之期已决定後日（七月九號）砲隊隨之同行至於老洋人軍隊去歲本由豫軍團長樊鍾秀率領援贛甫經行抵武穴沈軍已在粤中發難樊遂無入贛援粤之必要故頓兵武穴亦已半年刻因川中戰事正亟故吳電令樊鍾秀率隊入川而拔升之爲支隊司令樊已開拔上駛日内即可抵宜此間商會已預備犒賞歡迎東路入川北軍大槪情形如此惟陜軍由北路入川尚不知其行期耳 
　　楊森軍隊自在簡州茶店子受張冲喩華偉兩軍包抄襲擊後旅長楊天驊陣亡遂敗退至永川幸第二師師長唐式遵趕到袁祖銘亦派兩旅人加入前敵始將張冲等擊退陣線又進展至内江縣屬之柏木鎭本月四號午前七句鐘唐式違令本師旅長許紹宗在陳石塲燒酒房地方與賴心輝張冲接戰同時並告楊春芳潘文華兩師長由左右翼夾攻雙方奮勇激戰至兩晝夜之久互有勝負直至六號侵晨鄂軍張允明旅從隆昌飛援而來加入火線自右翼衝入賴軍猝不及防陣勢稍亂而賴心輝與張冲聞報親自趕上陣線督戰死力抗拒唐式遵亦親率手槍隊炸彈隊上火線助戰戰况愈烈終以衆寡不敵賴軍敗退向富順瀘州方面退却唐師刻仍在追擊中是役也兩軍死傷頗重 
　　顏德基者前四川第七師師長駐紮綏定府者也民國五年附和呂超攻擊熊克武呂敗顏之師長取銷由是顏與熊遂爲仇敵去歲楊森屯兵施南楊駐宜昌顏乃赴宜謁楊願招集舊部爲楊前驅以攻熊克武楊亦屢屢接濟以欵項顏並赴洛陽北京奔走運動甚爲活躍回川以後果召集舊部數千人將綏定攻下後因吳新田旅長劉寳善到綏互爭防地以兵戎相見顏不勝而逃率隊遁入忠州附和石青陽願助熊攻楊數日前楊森軍隊正在永川内江與賴心輝張冲軍隊相持戰事正烈顏德基乃率所部繞道銅梁直撲萬縣意在截斷北軍與楊軍之聨絡駐守萬縣北軍乃出城應戰激鬭正酣値安康輪船載北軍赴渝過萬乃上岸加入將顏軍戰敗退往梁山而去安康開赴忠州被石顏軍隊將該輪搶刦一空北軍抵抗一部分被其繳械並將安康船主水手等槍斃多人因之至今上駛輪船咸有戒心焉（七月七日） 
[宜昌去年商業槪况]  
　　稅務司之報告 
　　世界新聞社云據宜昌關代理稅司雷翁氏報告去年該埠商况如次㈠稅收是年全部關稅收入計關銀七八·四四五兩（連賑災附稅一·○○八兩）比近數年略增除去附稅外尚較增於一九一七年商品稅關銀二二·二四五兩·船噸稅三·九二九兩均達向來未有之高額船稅之增因有新輪船六艘往來宜昌重慶間之故出口稅比以前三年大有起色進口稅及内地通過稅均减㈡航務長江上游船舶增加噸位大爲擴張輪船行駛灘峽間漸見順利大有取向帆船而代之之勢年終時長江水淺小輪亦通行無阻是年各船公司競爭甚烈夏間水脚大跌八月初有大宗疋頭貨運往重慶運費始復漲起當水勢最高時川戰忽起輪船遭兵士槍擊商業停頓綜計各航業公司獲利甚微惟一二小輪於淺水時照舊開行者大獲其利㈢外貨外貨進口總値關銀一百七十二萬三千兩比前年增四倍日本棉紗大減（華紗起而代之）鐵釘輸入甚多係供造屋業之用又日本海帶香港精糖輸入皆有進步㈣華貨華貨出口頗有進步尤以生棉藥材山羊皮及漆料爲特甚進口方面如塞門德土·紙菸·麵粉·瓜子·紅糖·及棉紗均有進步由四川進口之紅糖增九萬包最堪注意㈤轉口轉口貨較少因上駛輪船增多商貨到埠即可續運他埠得免註册爲轉口貨唯煤油轉口增百分之八十有寄銅塊出口超過進口因一九二一年間進口過多故復輸出㈥内地通過商業以川鄂邊界交通阻斷之結果内地通過商業復見跌落㈦貨幣貨幣多由戰亂區域移至漢口宜昌仍有銀元鈔票流通但紋銀稀少銅元價大跌川省所鑄五分一枚之銅元充斥市上須四十二枚換一銀元㈧行旅灘峽間輪船增加往來利便故經過旅客亦較多㈨鴉片從上遊私運之鴉片繼續不絶關上曾搜獲私土一百○八担十一月間有一外國人牽涉運土被捕監禁若干時㈩常關常關進口貿易値比一九二一年增百分之二十出口增一倍出口增加最著者爲煤·鹽·桐油·及糖民船輪出之煤達三萬六千噸計增百分之八十桐油自三五·○○○担增至二○四·○○○担民船往來計共二萬起比上年增一千餘起各常關是年收入共三四·六八一兩上年爲三八·六四○兩因所收爲銅元故折耗頗鉅計二千五百文換關銀一兩㈩㈠雜况是年春秋兩季内曾發生天花痢疾等疫症温度最高時爲七月十七日計法倫表九十八度最低時爲一月十八日計二十五度全年雨量四一·三八英寸其中六·四英寸爲七月二十五夜間所下自九月至十二月繼續患旱官塲曾祈雨多次農收大受影響物價繼漲增高造屋業頗活動大半爲修繕前兩年來被兵匪焚刦之屋 
[皖警務處長更調未成]  
　　呂調元查辦造幣廠長江澤春外間皆謂呂欲逐江而自辦故掀此波浪不料日前蘇齊蚌馬忽然來電極力爲部委之周自元說項呂氏不得已惟有自認計畫失敗撤回所委之周英維持周自元到廠聞周自元與江澤春父朝宗在京即有約爲之彌補虧空到省後又復接洽 
 
 

Page 11

 
 
第一萬八千零九十九號;中華民國十二年 西曆一千九百二十三年七月十七號
星期二 * *本月十三日周自元安然接事雖尚未曾寳行鼓鑄而此事則已告叚落矣乃一波初平一波又起呂調元以此次造幣廠問題倘警務處長趙國琛當時果能多帶警隊驅江出廠則不致引出軍閥來電而爲部委所得深恨趙氏不置趙不自安十二日夜間待具辭呈遞入省署呂調元當即批准一面委舒鴻貽代理於是警界方面以趙突然辭職頗懷疑懼省會四署長三隊長遂開緊急會議會議結果咸以舒之爲人鄕里鄙夷决定一致反對旋即齊赴省公署請求呂氏收回成命而紳商方面亦至省署挽留呂氏至此不得不改換口氣敷衍各人走後隨派政務廳長章寳榖送回原呈并撤回舒之委任令舒不允大發牢騷謂趙自願辭職何得反悔警界方面聞此消息當晚各街巷均加雙崗各署隊紛紛派人探聽聲勢汹汹迨至十四日淸晨舒鴻貽將委令繳還省署風潮始告平靜現趙國琛已改請短假更動警務處長之滑稽一幕大約即此告终矣 
[曁南趙校長辭職之後報]  
　　二三月内難成行 
　　曁南趙校長辭職放洋已見昨日本報茲得確悉趙君辭職書雖曾一度提出於校董會惟並未提出於學生會其放洋期必須俟校董會通過以後而按之曁南歷年經過校董似無輕易贊成辭職之希望加以曁南敎職員學生之聞此消息者紛持異議誠懇挽留故趙君有欲行不得之勢現聞仍積極進行新校舍及新村兩事以及下學期寗滬合校辦法大約二三月内必難成行也 
[杭州快信]  
　　王克敏出長財政恐於中行前途有關聞江浙各地中行擬籌避免政潮方法浙金行長前日赴滬有所接洽今日返杭 
　　師校慘劇案十九日公開審理由推事趙鉦鏜承審連日細核全卷悉心研究昨午忽傳住三角蕩十五號趙鶴林之妹阿三到廳密訊旋仍令退去 
　　浙省前由部核准撥給改良廳監經費六萬餘元至今財廳尚未劃交高等審檢兩廳昨聨袂往訪張廳長催請撥解 
　　杭縣議會决議牙帖稅帶徵附捐充自治費案經縣知事呈財廳核示張廳長以浙牙帖向未帶征所請商情是否允協其中有無窒碍昨函杭總商會查明見復 
　　法院已放暑假（下午停止辦公）現由商廳發起暑期法律研究會計規程十二條各推檢均列會員已實行 
　　浙江暑期學校定二十三日開學現報名者已達五百餘人昨由敎育會遷移一師校預備開學 
[南京快信]  
　　韓省長因患感冒兩腿浮腫未能上辦公廳辦公昨延中西醫診治已謝絶見客 
　　省農會原定昨日開夏季評議會到會者僅有四人改今日開會 
　　閘北水電廠長馮晸軒辭職省廳擬改委單某接充昨何護軍使來電保留 
　　財廳擬即派員分赴各縣調查捲烟銷數自九月一日起實行頒發營業牌照所有烟箱須一律粘貼印花始准運銷並於蘇鎭寗徐四處設立分局 
　　省署擬日内召集各廳處長開一財政委員會審核十一年度决算 
　　前犯黨案被捕之張夜城現由軍事審判處訊明已判處無期徒刑 
　　敎育廳昨日發表省立一農校長汪德彰·與省立三農校長孫恩麐對調 
　　齊督電調月前臨案發生開赴徐州之軍隊返寗 
　　揚州萬福橋估修須欵七萬餘元完全由慈善家及紳商勸募已呈奉省署核准 
　　敎實兩廳委過探先等十四人爲本省視察農事指導員現定十八日分途出發 
　　蘇皖勦匪總司令陳調元來電報告佈防已妥不日來省面陳勦匪軍事機宜 
　　韓省長據徐海道尹呈報派員會同魯委覆勘贛榆日照兩縣爭界一案其荻水口天后廟等處確在贛境並檢送圖說意見書當經咨請内務部迅予决定 
　　寳山各公團電省長請將寳山縣缺比照丹徒等級於十二年度實行提升聞韓以前據廳呈蘇省行政經費不敷甚鉅嗣後請升等級必須遇有降等缺額方准提升應俟由財政廳彙核各縣情形通盤籌畫再行釐定 
　　江都城鄕各自治機關連寄十餘呈到省保吳庚鑫爲江都户籍主任惟分派户籍人員曾經規定劃一辦法由省署支配不能聽各地方主持已奉批應毋庸議 
　　蔣敎育廳長今（十六）日在門帘橋試驗淸華學校投考諸生聞取額祗定五名報考者在十倍以上 
地方通信 
[金山]  
　　縣議會籌備回復金山縣議會自奉明令恢復後黄伯欽·張南曁兩議長即從事籌備定期八月中召集開會並以縣議會開會縣知事應有交議事件而縣知事交議依法須先經參事會之審查故又公函鄧知事請爲尅期召集參事會以符法令至縣議會之一切卷宗器物前於民國三年三月停辦時均開單移交縣知事保管現亦經黄張兩議長向鄧知事交涉已將卷宗索還至器物等項則據鄧知事函復民國六年以來歷任皆無交代署中蕩焉無存無從返還云云不知兩議長如何辦理也 
[松江]  
　　石湖蕩賭徒横行松屬石湖蕩鎭有金仁傑所開之老賭窟係由姚順良等合股搖攤賭棍楊鶴山昨因賭輸洋元即與姚順良拔刀尋仇幸經金老班極力勸解始免肇禍現聞楊已報告警所法辦矣 
　　外交會調查會議松江對日外交會調查股股長周鶴雲君於十五下午召集該股理事及各業代表假尊親學校開聨席會議到者有十餘人苟就該號經理室集會先由周君起立報告略謂此次商人抵制純屬自動所以本會未成立以前各業已開抵制劣貨會議蓋商人愛國不讓他人故本股所抱進行方針即不取劇烈搜查手叚一以和平方法督促商人爲自動的經濟絶交一面請各業代表查塡劣貨存貨表以杜私自添運一面於航划船埠實施檢查到貨並在送貨簿上逐一蓋章以免混運到埠爲正本淸源之計乃有人不諒謂本股兩月以來不盡搜查能事實則本股所注意者在此而不在彼此不得不先爲諸君告者至諸位意見如何不妨從長討論繼由到會諸人互相商榷均贊成周君主張因抵制劣貨係本諸良心的救國運動非强行法律如果劇烈急進必起反動即有不諒亦可自問良心結果决先催告各業商店速塡劣貨存貨表送會一面仍注意航划船埠檢查再次提議本股理事楊子民辭職案决議由股長去函挽留而散 
　　松市議員題名錄松市舊議員董事共二十二人現存者祇十四人茲錄名單如下副議長吳叔子議員閔瑞之·盛競生·鄭子松·張省三·周鶴雲·胡鄂初·陳蔚君·陳爾香·姜翰臣·程祝生·聶覲唐·吳惟和·副董朱哲生 
　　縣立六高校長辭職莘莊鎭縣立第六高小校長兼縣立甲師講習所主任馬君敬時對于國語頗有研究現由敎育廳委爲本省國語察指導員馬君擬專力鼓吹國語敎育已向縣署辭去六高校長職務矣 
　　縣議會遷入原址縣議會運動恢復時因府西斜角原址房屋官廳未予發還暫設通訊處於縣敎育會内現在恢復實現已由縣署令飭松江醫院遷讓交還該醫院侯院長奉令後當將議事廳等大部分房屋先行讓出尚有一小部分因該院一時難覔相當房屋暫時借用所有各種器物亦已遵令交還故縣會已於十五日上午將卷宗文件等遷入原址矣 
　　第二高小畢業式十五日下午縣立第二高等小學校行第十四屆畢業式並參加游藝各界來賓約二百餘人省視學陸規亮敎育局長張樹動均蒞會致詞本届畢業者爲吳光斗蘇正已等五十一人 
　　景賢女中校發展松江景賢女子中學提倡新文化頗力學生來學者如浙江安徽等省皆有上學期本因校舍不敷於學校對河另租校外宿舍本學期因中學本科與成年女子補習班均有添級新生報名者甚多原有校外宿舍不敷容納故已退去另租大厦一座作爲中學本科校舍至成年補習班則仍在原處聞新校舍正在興工布置舊校舍則在暑假期内開辦暑期學校不日上課 
[蘇州]  
　　估修監所高廳開標紀江蘇高等檢察廳因蘇州上海南京等處監獄及看守所房屋均須招工估修經周高檢長呈准省長撥欵日前且已在廳設置標匭招工投標承修蘇滬寗三處監所茲悉前日（十二日）爲高檢廳當衆開標之期是日高審朱廳長高檢周廳長及吳縣上海丹徒江寗等四地審檢長蘇滬寗各監獄長等均到廳監視開標刻悉投修蘇州監所標者爲鍾添興曹永順陳公裕等三營造廠開匭比較後得標者爲鍾添興估計修理蘇州監所工價銀三萬一千零八元除舊料作價三千一百四十五元投修上海監所標者爲趙順記曹永順繆順興等三營造廠得標者爲趙順記估計修理上海監所工價三萬五千八百七十四元投修南京監所標者爲鍾添興趙順記曹永順等三營造廠得標者爲鍾添興估計修理南京監所工價二萬六千九百四十二元三角零九釐除舊料作價三千八百三十八元聞朱周兩廳長現正會同審查建築工料并已定期本月十八日與得標之各該營造廠主簽訂承包修理蘇滬寗三處監所合同 
　　總商會定期會議蘇州總商會昨日分函本會各業董事文云逕啓者本會籌備物品陳列所一案經於本月十日常會議决訂於本月十七日（即夏曆初六日）開全體會董會並邀請各業代表共同籌備進行等語相應錄案函請執事務於届日下午二時准臨集議是爲盼荷 
　　外交後援會職員會紀蘇州對日外交後援會前日（十四日）下午五時又在北局青年會開職員會到會者有彭敏伯龔培厚潘撫卿等二十餘人經衆公推李楚石爲主席議决各案如下㈠七月二十三日由李龔潘三人擔任在城内外遍貼愛國廣告以資警惕㈡調查部報告密查各業尚明大義私進劣貨者絶少猶恐百密難免一漏故是日議决對於調查一事仍須積極進行定期出查其餘對全國外交後援會選派代表等案俟有頭緒即當照辦 
　　朱廳長赴鎭江蘇高等審判廳長朱郁堂前日午間乘車赴鎭江聞因地檢廳捉烟事尚有調查畢即晋省一行 
　　商團函請招生蘇州各商團支部近已時局不靖爲自保治安計須先招集各業體育强壯者分隊演習前次招補新生尚無人應茲由該團參事部議决委託商會代爲函招勸導業由該會分函各業照辦矣 
[常州]  
　　奔牛鎭炸藥爆裂八誌武邑縣商會前日因奔牛慘案召集會董會議除集欵撫卹災民外並議决取締本城售賣火藥以保市民安全此案議决後該會即分别派員調查因悉本城兼營販賣火藥者爲紙貨蠟蠋鞭炮三業隨即向該三業領袖接洽紙業經商會勸告後即邀集全體同業集議自行取締辦法十五日報告商會謂已議决一致勿售並訂立議約由各同業簽字遵守如有違者當請官廳究辦次爲燭業帶售火藥銷路與紙業相仿經商會勸告後允開全體同業會議磋商辦法但尚未據報告次爲鞭炮業該業有客帮本帮之别客帮皆由產地湖北等處製成熟貨運常銷售故不生問題本帮各業因營業關係不能屏絶火藥正在妥籌辦法作滿意之答覆奔牛方面災况省委已於十五日上午蒞奔密查並至武丹稅所詢問一切下午三時許乘車回寗復命災户因天已放晴日夜趕工修建稍受損傷者十六日已有近泉軒天祿齋等數家照常開市其他全部炸燬者恐一時難復舊觀云 
　　市鄕議會聨合開會紀市鄕議會聨合會於十五日下午三時許召集各市鄕議會正副議長及議員等開會到三十餘人公推段雪岑君爲臨時主席議决事項㈠　 
凡市鄕議員一律尅期開會報告成立㈡議員不足額不能開會者一律補選㈢各市鄕董佐非自治時議會舉出者其補選手續照章由縣參事會代爲執行㈣凡市鄕董係官廳以職權委任者由各市鄕議會開會决定承認與否㈤各市鄕議會圖記文卷推定沈子萱段雪岑章子安許劍虹四人與縣署接洽是否分領抑由聨合會名義總領以省手續㈥通信處暫設縣農會候縣議會開會後由縣議會代收信件各市鄕議員通信處由各會自行具函報告議畢散會已五時許 
[鎭江]  
　　指導員將蒞鎭蘇省敎育廳長前次委申延秋劉儒爲國語指導員分赴各縣詳爲指導現因各縣學校甚多該員等指導演講恐未能週遍又委秦鳳翔馬昌期爲指導員分赴各縣指導以資推行聞該員等將於日内蒞鎭 
　　市議會開議董會丹徒縣市議會昨午後二時又假城内萬壽宮開議董會合會集議進行方法當公推楊君白山主席宣讀董事會總董錢紹庭病假等函畢即討論恢復手續當經公决以舊萬壽宮爲地點由議會推舉數人會同董事接收各項事務訂定八月一日爲成立日期並公舉嚴則明童湛恩顏德身姜覲宸四人爲籌備員其籌備費用則由董事會酌量辦理至四時許始散 
　　丹徒各校評語丹徒現有各學校計一百八十處學生計有四千六百九十三名各校校長現奉翁知事訓令略謂奉敎廳令開省視學蔣拱辰視察丹徒各學校及該縣敎育行政人員均孚衆望協力進行殊堪嘉許惟義務第四國民校長吳崇儒第五國民校長懷桂興曠廢職務應分别從嚴申斥至各校評語以胡健春等商辦之潤商高等學校最爲佳尚其餘則瑕瑜互見云 
　　敎職聨合會成立鎭埠各小學敎職員聨合會十五午後在萬壽宮開成立大會到者百餘人公推李雁湖主席報告開會宗旨及籌備員報告經過情形全體通過會章後即推選職員計理事員二十六人當選者爲李雁湖·潘佑人·柳維甫·徐錫璜·莊紹宗·趙步衢·張祖武·張書麟·楊天惠·（女士）李西侯·梁任君·華盛玉·夏壬生·茅淑文·（女士）陳文傑·陳斯白·馬勳閣·張乾五等· 
選畢討論進行方法後散會 
[揚州]  
　　商會議銷印花江都商會以本縣印花銷數由各業攤認年爲三千六百元現省處因銷不及額特委王松甫來揚檢查特於十四日下午集合業董會議首由朱會長報告謂諸君如能照舊額攤足即可免予檢查仍以試辦一年爲限逾期再議出席各人一致承認業由會答復該委查照矣 
　　報告下游設防江蘇運河工程局近據運河下游堤工事務馮坐辦報告節交夏至以後大雨時行河湖水勢日增關於堤務亟應防範已令寳氾兩汛於七月八日設防永高甘江於十二日設防爲此報請備查云云 
　　組設義務學校十二圩紅十字分會利用暑假時期特於福德祠内組設暑假補習義務學校以資學生補習英算刻已籌備完竣訂於十六日開課 
[南通]  
　　敎育局宣告成立本縣敎育局長邢啓才自奉委後導即着手籌備業於十五日正式成立即日啓用關防並呈報省廳核奪矣 
　　麵粉市增高原因通地麵粉市近因前旬陰雨連綿小麥不能曝乾致廠内原料缺乏出貨稀少加之現屆製醬時期銷路激增市面漸見看漲十五日市復新綠牌每袋三元二角藍牌三元一角五四號機麵二元二角五麩皮每袋百二十磅三元二角 
　　築壩浚港之進行本縣西鄕倒壩潭（前誤爲龍潭壩）坍卸一節已紀昨報刻悉該處二壩被水衝潰後危險異常正壩勢已不支縣署已派役集夫搶修又小海鎭營房三圩之朝山港因年久未浚蘆葦叢生流水不便該處董警設法挑浚詎爲農民葛萬明等鳴鑼糾衆攔阻致礙工程十五日已由警察第八分駐所報縣拿辦矣 
[淸江]  
　　淮北公棧風潮之原委自民國改元後淮鹽變易舊章一律就場徵稅凡缸鹽改票運商除每包納稅銀龍洋三元外並津貼船棧各户每包鹽二斤半作爲鹵耗故統計淮北各運商每年銷售鹽一百二十八萬石應有二千石鹵耗之折損即應有二千石鹽之餘票十餘年來此項鹵耗餘票聞共有二十五萬石左右（連前年西壩各鹽棧被倒鉗口壩時水災折耗）顧運商方面因對湖豫運販抬高售價之故仍無折損乃去年十一月間西壩運商經理楊崧喬與運商蔣良臣周佛生等忽往板浦運動稽核分所曁運副希圓將歷年餘票補運即以呈請設立西壩公棧作爲條件迨至今春楊等又往板浦運動請凖分所及運副派委蒞壩辦理運副已委稽核所蔡某及西壩稽查局潘某於月之十日實行令知西壩公泰協泰同和謙復德興義源同興三盛元亨公茂協同泰長發同春利和興福昌永隆源信泰景興等十八家鹽棧簽字歸併且謂奉上行公事一時各棧陡起恐慌其附屬各棧之鈎槓日計等苦力亦聞風惶恐至西壩商民間接恃鹽務爲生活者尤覺食息不安懼生機之立斷於是紛紛開會集議各謀對付方法迨至十一日並有淮陰馬頭鎭楊莊鎭等過壩苦力工人數百聞耗繼起（此派流品最雜）集議結果計分兩種辦法㈠由西壩全鎭商店閉市㈠由各棧苦力連同馬頭楊莊兩處苦力人手香火包圍各運商請其維持生計一致於十二日實行詎事爲各運商探悉恐釀劇變特於十一日夜間邀請駐壩緝私宋營長淮陰三市市董袁蓮舫等多人在運商公所開會討論善後辦法據云潘蔡兩委當時頗責備楊等唐突商量究竟由地方士紳公電板浦運副請其緩辦並由宋營長於翌日（十二日）天明時向各苦力調停擔保不設公棧及時宋出全營武裝聯絡運商豢養之軍隊一營散布各街巷口力向苦力勸諭而地方士紳更出公電原稿以示取信其事始寢但前西壩人爲楊某公建之石碑已爲苦力倒毁矣 
[南京]  
　　局長更調江蘇全省警務處長王桂林以鎭江商埠警察局長張冕甲屢次呈請辭職今已允如所請於本日（即十四日）發表以張冕甲調充省警廳督察長鎭局長一缺調淮陰警察局長劉志正補充遞遺淮陰局長一缺以警廳督察長黄桂芳升充已於日内分别到差矣 
　　籌設醫院寗垣日來霉雨多日連綿不已一般貧民乞丐小販旣不能營業又無法以資養贍因而生病者曲巷草棚觸目皆是警廳王桂林廳長以人民罹此天災不可不設法補救特於日昨召集各主任長官會議决定在廳後設一貧民醫院以警廳官醫盡此義務一俟房屋修葺整齊即行開辦 
　　取締牛肉店之廳令江蘇省會警察廳長王桂林訓令西區署長文云案據督察處報稱查得西二區界内評事街有牛肉店數家所掛之牛肉羣蠅飛集殊與衛生大有關礙等情據此查衛生一道飲食最關重要若不加意潔凈貽害於公共衛生實非淺鮮本廳對於各食物舖迭經通令各區嚴行取締自交夏令起加蓋紗罩在案據報前情合再令仰該署長督飭該管分所派警前往評事街將各該牛肉店主傳齊到所分别諭令按照各家所掛之牛肉多寡長短廣狹形式備置紗罩嚴密蓋好勿令蠅蚋叢集致礙公共衛生如再故違即行拘案處罰 
 
 

Page 12

 
 
第一萬八千零九十九號;中華民國十二年 西曆一千九百二十三年七月十七號
星期二 * *   
 
 

Page 13

 
 
第一萬八千零九十九號;中華民國十二年 西曆一千九百二十三年七月十七號
星期二 * *本埠新聞 
[護軍使對請復市政廳之批詞]  
　　認上海地方有特殊情形馬路工程仍須官治 
　　邑紳姚文枬等二十餘人公呈護軍使請求恢復上海市政廳前日姚文枬姚福同二君代表前往龍華謁見何使面遞公呈陳述來意何使答以地方自治種類極多若敎育·若慈善·若消防·均屬焉予自到任以來對於以上各種無不極力贊助且從前工巡捐局局長非本地人去年予允地方之請即委莫錫綸爲局長此刻如莫君就縣議會議長或須辭職時儘可請地方公舉繼任之人予無不贊成决不任用私人此心可告地方人士云云姚君乃興辭而出昨姚文枬君已接到軍署批示原文如下 
　　呈悉據稱地方自治爲民治之精神自治施行以上海爲嚆矢現奉省令全省各縣市鄕各級自治一律恢復上海一隅爲中外觀瞻所繫尤宜樹之風聲環請令准施行等情具見該紳等關懷桑梓熱心自治至堪嘉許本使自當樂予贊助惟查民國三年停辦自治案内因上海地方具有特别情形特將馬路工程一部分提出仿照京師及天津辦法改設工巡捐局委員接辦以資整頓其餘敎育慈善水利消防等事項仍劃歸上海縣督飭上海市經董等繼續辦理當時權衡輕重規劃周詳路政旣可積極推行而於地方民治亦無所妨害十年以來規模業經粗具地方賴以維持現在自治恢復上海市政自應同時舉辦所有屬於地方範圍以内各事儘可由地方紳董依照地方自治法令籌備施行至馬路工程一項因有特殊情形應仍照原案辦理當此時局紛紜人心浮動之際本使遇事力持鎭靜以盡保境安民之責似未便多所紛更致滋擾攘該紳等均老成明逹當必能曲喻斯旨也此批 
[王克敏復張季直電]  
　　張季直因聞王克敏將出任財長曾致王電請其愼重出處電文曾誌前日本報茲接王克敏覆電云南通張嗇丈鈞鑒眞電敬悉摰愛甚感時局如斯尚何可戀祇以各方以維持現狀相迫至再治安所關觀瞻所繫敏適居京被纓之義勢難坐視萬不得已始允兩月爲期並聲明部行截爲兩事日内行務總會當報告一切並推仍老繼任餘容祥陳敬希隨時賜敎克敏寒 
[勸阻王克敏長財部之函電]  
　　本埠之中國銀行股東昨得旅京股東代電一通電云全國中國銀行股東公鑒頃致王總裁一函云叔魯總裁大鑒敬啓者中國銀行爲國家金融活動之機關關係綦鉅一有差跌金融恐慌紊亂立見况當此政局危急之際尤宜加意保重以防意外現在攝政政府將利用閣下以中行總裁之資格出長財政擬即濫印鈔票五六百萬元以利大選彼攝政政府出此危險惡劣之手段無怪其然惟中行虧累已逹三千萬元之鉅同人股本損失殆盡前此鈔價低落信用掃地若再濫發將來何以支持倘復發生意外於行於公兩俱不利且將以此引起外人實行監督財政之舉言念及此不寒而慄同人旣在股東之列不獨血本攸關即爲國家金融計爲中行計爲閣下計不能不提出警告希即辭去財政總長以全中行致爲盼禱等語查王總裁此次入掌財政無論如何對於中行必大不利所有股東應預籌妥善辦法以免京行陷於危險之絶地否則各處分行宣言獨立以免牽累務乞一致主張無任翹企北京旅京股東公叩侵 
　　總商會昨接北京各公圑聨合會鈔寄該會勸告克敏函云叔魯先生鑒頃閱非法命令特任公爲財政總長想已豫先徴求同意始行發表以公之明胡爲出此現在政局正在奔濤巨浪之中國家危亡繫於一髮倘公再掌財政爲之推波助瀾前途險象何可言宣聞公以金佛郎一案事關切已擬欲借此機會爲飢事擇食之計但此事風潮久已騰播中外公如冒昧一試必將集矢一身曹陸前車可爲殷鑒至於依附一方甘作鷹犬身敗名裂尤爲可惜此時財政總長雖卑下如張英華尙復視同敝屣公乃拾其唾餘以自損其人格卑而又卑亦殊可哂况北京政府久已無存立之餘地搆造政潮公雖爲黑幕中之一人究未完全露面他日緝拿禍首縣象通衢公之逆跡未彰或亦可邀倖免如果自入甕中後悔曷及本會同人愛國愛公竭誠奉告務乞探納幸勿忽之云云 
[總商會會董請再召集會員會]  
　　上海總商會會員胡甸蓀君昨函總商會請再召集會員大會文曰逕啓者自北方亂政以來人心杌隉内陷於無政府之地外則有共管理之說亡國之禍迫於眉睫本會同人有鑒於此於是有召集會員大會推選民治委員會之舉不料自該會成立後到會人數旣不見多而又紛紛辭職照此過去勢必瓦解而後已甸蓀亦一分子會員心竊憂之以爲此種現象大約不外兩端一爲名稱上之關係一爲外界無意識之誹謗自好者因而裹足本會爲商人總樞紐其名譽早騰於中外此次若無形消滅抑或辦理稍有未善則本會之聲價從此墮落以愚見所及似宜再行召集會員大會旣可以解釋誤會尤可以振作一般商人之熱忱是否有當即乞提出於會董會議决施行并希裁奪示復爲荷 
[民治委員會選出常務委員]  
　　以理財爲進行範圍 
　　昨日午後五時上海總商會民治委員會開選舉常務委員會到者二十七人當塲投票後公推馮少山葉惠鈞袁履登徐春榮四君爲檢票員計選出馮少山袁履登虞洽卿方椒伯聞蘭亭顧子槃趙晋卿霍守華葉惠鈞王曉籟陳良玉徐乾麟謝蘅牕陸費伯鴻等十四人爲常務委員開票後復討論民治委員會進行之範圍咸以近來財政紊亂已逹極點根本建設以理財爲最要議决以理財爲進行之範圍定明日下午五時開常務委員會詳細研究理財方法云 
[關於國會之消息]  
　　昨日議員之談話會昨日（十六）下午三時許國會議員開談話會僉謂今日爲議員談話會照例禁止旁聽茲聞内容如下（秘書均不出席）三時開會由秘書長但燾宣布謂今日爲談話會諸君宜靜坐勿躁如有不適之處儘可隨時商榷次由褚輔成報告頃接李議員派人代爲報到能否通過衆否决杭辛齋云今日何日諸君宜奮力合作萬不可再存觀望至於民八民六今日亦無區别總之反對曹錕者方能到滬贊成曹錕者决不南下各項事務宜放准眼光做去再本處報到議員不過二百餘人無設秘書廳之必要不如暫是名爲辦公處衆贊成凌毅主張節省經費以免外人物議凌鉞主張諸君將來開會地點最好借江蘇敎育會張秋白提議將一品香辦公處撤去議畢在下午四時許各散云 
　　公平通信社云昨日午后二時移滬兩院議員在斜橋南首籌備處開談話會到會議員二百餘人公推年長議員凌鴻壽主席宣告開會後由褚輔成報告奉天蒙古議員及余議員楶來函由秘書長朗讀畢經衆决定余議員楶現因丁艱已在滬并已報到關於旅費公費應由籌備處派人送往由主席咨詢衆無異議繼由褚輔成提議關於來滬議員支發公費旅費辦法衆意仍照原定辦法分上下兩期支給繼討論組織兩院院内執行委員會關於名稱一層頗有討論由董昆瀛張樹森覃振相繼發言主張現在同人南下第一目的在拆北京之臺今當注重此點努力進行其餘皆枝節問題俟北京之臺拆後再從容討論可也但關於現在之秘書辦事處不能不有一種組織由褚輔成提議請主席指定起草員七人起草辦事處大綱以利進行當由主席指定褚輔成·田桐·覃振·潘大道·凌鉞·張知本·張樹森·爲起草員衆無異議遂宣告散會時已六時三十分矣 
　　繼續到滬之議員日來到滬議員又有席業·劉彥劉峯·何弼虞·禹瀛·李英銓·梁星五·郭寳慈·黃汝瀛·彭建標·黄慶餘等數人聞津滬交通雖便日來郵電檢查甚嚴消息頗形隔閡以致議員不免有觀望者茲悉此間自開會後已將一切詳情報告天津方面并敦促南下至在滬議員之領取旅費者已有二百四十餘人領取公費者有一百九十餘人云 
　　旅滬滇人促滇議員南下此次國會移滬集會滇籍議員呂志伊·孫光庭·孫光庭·劉楚湘等均陸續報到惟尚有多數議員滯留京津昨旅滬雲南同鄕會旅滬雲南學會特聯銜致電忠告本省議員南下並電滇省各法團協電勸告其致北京滇籍國會議員電云滇籍國會議員諸公均鑒軍閥盜國驅逐元首法紀蕩然普天共憤我滇護國護法聲施爛然諸公神聖代表尚祈保存人格急速南下扶危戡亂申罪致討愼勿徘徊燕市以待姦汚使金馬蒙羞碧鷄含垢則傾昆池之水恐亦難爲諸公洗滌也謹進忠告伏希鑒察雲南旅滬同鄕會·旅滬雲南學會公叩 
[川議員電詢成渝馬路借欵事]  
　　川籍國會議員昨致成渝馬路督辦電云重慶成渝馬路督辦周吉珊先生鑒頃者國會南遷同人等蒞滬集會忽聞執事派委鹽運署科長婁某來滬以成渝馬路名義向外商接洽借欵千萬之消息又有由川中通緝有案之某路蠧爲執事暗中活動間接與某强隣資本家議借之傳說雖事屬傳聞想不爲無因當此國事擾攘之會無論假何名義均不能輕議借債特本國會移滬對外宣言之旨進此忠告幸勿因或種脅誘而作此自絶國人貽禍桑梓之舉也除再行訪察外先此馳聞至希見覆川籍國會議員劉安欽余芹生向作賓何其義周坤甫王猷銑 
[黄陂專使到滬後之宴會]  
　　章太炎氏於昨日中午十二時邀宴黄陂專使金永炎韓玉辰及各方重要人物晚間由中山代表汪精衛設宴邀請又章行嚴氏則訂於今午招宴聞金韓將於今明赴杭云 
[温世霖怱怱回津]  
　　温世霖來滬迭見報載頃聞温氏向各方面疏通無效意甚沮喪已於日前怱怱回津云 
[律師公會將另開時局會議]  
　　名稱未定 
　　上海律師公會昨日因大會未成改開議話會時該會副會長張家鎭提出對於時局之提議經衆討論之下决另組一會議專事討論時局問題并定於本星期三（七月十八日）正式會議惟定名一層會長張一鵬主用省制商榷會副會長張家鎭主用國事商榷會會員王開疆主用法治商榷會正在討論審核中云 
[南火車站添駐警察憲兵]  
　　滬杭甬鐵路上海南站自上年陰曆十一月間有杭來乘夜車之男女旅客二人在南站下車前往十六舖經過車站東首忽被匪徒多人路刦皮箱一案曾經淞滬警察廳長徐國樑飭探查緝並派游巡隊九人分爲三班日夜輪流梭巡南站一帶向有京師憲兵第三營第九連所派憲兵在站巡查嗣因警廳派有游巡隊故在站之憲兵撤去昨日（十六）淞滬警察廳長以上海南車站向無崗警駐站准於本月十五日起加派崗警一名荷槍駐站京師憲兵第三營第九連閔連長現亦奉令於昨日（十六）起仍派憲兵二名來站駐巡故日來往返旅客有形跡可疑之人均須檢查云 
[全國商聯會將在滬開臨時會]  
　　寗·蘇·杭·漢等商會已復電贊同 
　　北京全國商會聯合會評議員馬炎文·盧治安二人由京來滬根據駐京各省評議員常會議决案主張九月一日在上海總事務所召集臨時特别大會討論裁釐加稅問題業於虞日通電全國商會徵求同意請推代表蒞滬參與在案茲悉馬君等現寓南泥城橋堍遠東飯店自通電發出後前昨兩日已接離滬較近之南京·蘇州·杭州·漢口等總商會復電贊成並即推舉代表依期來滬與議至離滬較遠之各省埠總分商會因馬君等所發之通電係快郵遞寄故復電尚須時日現馬君擬伺接得過半數商會來電贊同即行着手籌備會塲擬假上海總商會大廳議案除裁釐加稅問題外關於此次北京商聨會被封以後内部之改進以及時局之應付等項均須提交大會自由討論公决進行昨日午後馬君因聞部派調查歐美實業專使張孝若氏由通來滬遂赴二馬路淮海實業銀行樓上訪謁張專使接洽一切云 
[日商會聯合會昨已閉會]  
　　發表對華宣言議决十五項未發表 
　　日人東方通信社上海消息云在華日本商業會議所聯合會十六日午前十時半開協議會先由安原書記長朗讀日本商業會議所聯合會電報之對華國民大會宣言决議次由上海代表恩田氏爲本聯合會之宣言决議審查委員長報告起草之經過因有修正意見甚多故結局决定再付審查委員十二時十五分因審查而休會至午後三時十五分再開協議會就修正之宣言協議之結果發表如左滿場無異議可决 
　　「宣言」此次標榜收回旅大及取消二十一條而起之排日運動日益惡化今中國官民中有不僅蹂躪通商條約與藐視國際信義者且有對於在華日本商民至加侮辱與廹害者矣由來我日本惟以東亞平和爲念對於中國常表極大之同情大正四年以來屢次所起之排日運動對之常以隱忍自重公明正大之態度始終一貫數年以來我日本特顧善鄰之誼於種種機會抛棄多數之已得權以期中國官民之自覺如彼所謂二十一條我日本政府已取消其大部今所存者不外以延長旅大租借限期爲主要耳然中國官民中有動轍不諒此中事情徒然破壞中日國交之根本擾亂東亞之平和者是日本官民究不能默然者也故吾人此時仍警告中國官民速自覺而圖國内之統一安定以終息排日運動同時又望日本政府對此排日運動之不法行爲採强硬之處置云大正十二年七月十六日在華日本商業會　 
議所聯合會 
　　後通過本聯合會之决議十五項（此項决議不發表）並 
决定選舉實行委員赴東京運動政府當局次開正式會議正式决定宣言與决議及其他事項於是米里議長述閉會之辭並宣告本聯合會閉會時爲五時四十五分 
[日本北海道暴風之滬聞]  
　　昨日滬上得日人方面傳出驚人消息謂今次日本之北海道發生暴風有漁船五百二十餘艘全行覆沒無一生回者漁夫之死於是難者人數達千名以上誠近來罕有之浩刼也 
[日艦堅田號昨行下水禮]  
　　日政府在上海東華造船所定造之軍艦勢多號之姊妹艦堅田號於昨日下午行下水禮該艦計長百八十英尺周二十七尺吃水三英尺四英寸排水量三三八噸速力十六碼駐艦之水兵定六十二人三套直立之機械二個汽鍋二推進機二煤與油兼用解纜者爲日領女公子良子女士觀者達五百餘人俟裝甲委員土居少佐於九月内將艦内大砲飛機探海燈裝全後始行告成云 
　　日人東方通信社上海消息云前次進水之日本海軍二等砲艦勢多之姊妹艦堅田號昨日（十六日）在楊樹浦東華造船公司工塲舉行進水式當時中外來賓到者數百人式終導來賓至宴會塲開祝宴席上先由該廠董事小野君述該船竣工之祝辭演說次由船津總領事代表來賓述祝辭大要如左軍艦堅田號今與勢多號先後舉行進水式可喜可賀但鄙人對於建造如此國防上無大效力之氷上警察用之軍艦以爲不過徒增國民之負擔殊難贊成惟於目下中國之形勢上亦屬不得已之舉余甚願將來東華造船以此種軍艦之建造發展其事業爲建造平和之具之商船故深望中國時局之早日改善云云 
[省敎育會定期在徐州開大會]  
　　下月十一日至十六日 
　　江蘇省敎育會致各會員函云敬啓者本會本年大會定八月十一日至十六日在徐州舉行徐海敎育界已特設招待事務處議定招待辦法本會並已向滬寗·津浦·兩路局商定優待會員乘車赴徐來回車費得以雙程作單程計算即照原價可減百分之五十快車經過各車站亦已由本會推定招待幹事以便當地各會員接洽一切赴會諸君如約同當地會員有數十人同時出發者並可知照招待幹事先期向車站商掛專車至遲以八月十三日上海上午七時開行之車爲必須出發之期限有願赴各項研究會·討論會·聯合會者請自行酌定倘確定前往懇將附牋塡註連同本年會費四元於七月三十一日以前寄到本會以便將購買車票憑證及大會入場劵寄奉如有提議案請在八月五日以前寄上海事務所本會此次年會在徐開會係屬創舉意在兼謀本會事業精神之普遍乞向當地會員接洽相偕出席至爲企禱附奉會期表·徐海敎育界招待辦法·各車站招待幹事及會塲幹事名單·曁復牋一紙統希察閱再八月十五日上午十時三十分起開大會前評議會敬請各評議員蒞會不另通告本屆開會本會並商承督長及徐州各官廳特别保護附以奉聞專此敬頌台安江蘇省敎育會謹啓七月十一日 
　　江蘇省敎育會第十九次大會會期表（十二年八月） 
　　（上午）（下午） 
　　時間日期八時半至十時十時半至十二時三時半至五時四時起五時半至七時八時　　十一兪子夷講初等敎育　茂如講中等敎育張默君講女子敎育鄒秉文講農業 
　　十二沈信卿講青年修養劉伯明講訓育童子軍討論會　　十三黄任之講職業敎育手工展覽會開幕職業學校聯合會電影 
　　十四袁觀瀾講義務敎育義務敎育期成會義務敎育期成會理科敎授研究會電影　　十五董修甲講市政縣視學會評議員會 
　　十六大會聚餐 
　　附本會附設各會上海開會期間（十二十年八月） 
　　日期時間上午九時至十二時下午二時至五時 
　　一日童子軍聯合會（本會三層樓）童子軍聨合會 
　　二日同前（本會三層樓）同前 
　　三日體育美術研究會（公共體育塲）（本會三層樓）體育美術研究會 
　　四日通俗敎育美術研究會（本會會議室）（本會三層樓）通俗敎育美術研究會 
　　五日美術研究會推行國語委員會（本會三層樓）（本會會議室）美術研究會推行國語委員會 
　　徐海敎育界招待辦法（一）指定吳氏兄弟學校禮塲爲會塲在南門外約半里餘（二）指定吳氏兄弟學校敎室爲陳列室（三）指定吳氏兄弟學校及第七師範學校宿舍爲會員住所（第七師範學校在本城東門内距會塲約一里許）（四）指定第三女子師範學校宿舍爲女會員住所（第三女子師範學校在本城西門内距會塲約二里）（五）會員不願就本處招待之宿舍寄宿者由本處介紹淸潔幽靜之旅館（車站大金台每日宿費八角至一元新旅社每日宿費一元一元二角）城内大新飯店每日宿費五角迎賓旅館每日宿費五角蓬萊旅館每日宿費五角）（六）會員在本處指定招待寄宿者飲食由本處代辦預計每人每日需費五角（七）會員在旅館寄宿者膳食等事均由各人自理本處但負引導招待之責（八）會員寄宿數多本處未便代備蚊帳由各會員自行携帶（九）本處編有徐州游覽指南屆時分贈會員以資引導（十）閉會舉行聚餐費用由本處擔任（江蘇省敎育會附註）赴徐會員如就徐海招待處指定宿舍住宿者膳食統由本會擔任 
　　各地車站招待幹事名單（請就近接洽會員赴徐）（上海）賈季英·王引才·張伯初·吳研因·莊百兪·譚廉遜·畢靜謙·章伯寅（蘇州）王飲鶴·王企華·潘振霄·龔賡禹·劉北禾·楊逹權·蔣季和·汪鼎丞（無錫）顧述之·蔡松如·秦于卿·張鐵珊（武進）濮仲蔚·劉鐵卿·童伯章·何汝霖（鎭江）伍義伯·朱芸青·任孟閑·盧紹劉（南京）仇亮卿·孫閬仙·王成彰·楊衛玉·陸森雲·林侶雲·張嘯雯·費樸安（徐州）楊勉齋·吳鐵秋·丁作則·張聖謨·張策青·劉虚舟·錢用和·馮竹侯（徐州部並請就近介紹會員入會從速報告） 
　　會塲幹事名單（招待）錢用和·孟明川·蘆仙衢·薛尼軒·周公權·盧藴章·王發蒙·張鐵珊·畢靜謙·張心三（騐券）劉虚舟·吳　秋·陸森　·張嘯雯·張　高·蔣倜卿·朱德軒·任孟閑·譚廉遜·劉海粟·袁叔畬·莊百俞（書記）張聖謨·丁作則·林侶雲·吳和士·吳研因·陸規亮·汪景雲·朱和鈞·潘仰堯·劉琴生·仇亮卿·章伯寅（開簡報告）張策青·馮竹侯·賈季英·楊勉齋·盧紹劉·屠心矩·楊衛玉·朱經農·張伯初·沈信卿　 
[寳山公團呈請縣行政費升級]  
　　寳山縣公署行政經費向照乙級支取近年以來閘北市塲日拓吳淞開闢商埠縣事日繁用費益增主事者頗感困難近悉寳山縣公欵公產經理處總董印書畦·交通局董事金其源·縣敎育會會長王鍾麟·縣農會會長王樹基·吳淞商會會長顧桐·勸學所所長顧鴻儒·經董聨合會會長錢潤等合辭呈請江蘇省長·財政廳廳長·請求援海洲商埠之阜寗縣例准予升級云 
[藍烟囱公司擴充遠東航業]  
　　英商藍烟囱輪船公司今年新建船隻頗多對於遠東航業大加擴充第一增加南北歐至中國之商輪以減短班期俾按月増多進出口船第二添加利物浦上海之載客輪並闢中法綫内之馬賽埠第三太平洋班内改易新客輸同時推廣航綫至小呂宋屬之西比埠第四創航紐約波期頓至上海間之搭客輪以供遠東旅客之直接至美此四頂計劃均將次第實行其中第四項之上海紐約班客船議定調太平洋班内一萬噸郵船兩艘並派向駛中英客輪班之裴律希司號甲級載客輪於八月杪來滬在此新航綫内行駛該輪有頭等客位一百餘間以後即以此三輪專航此路遠東方面之有紐約班輪載客當以此輪爲始云 
 
 

Page 14

 
 
第一萬八千零九十九號;中華民國十二年 西曆一千九百二十三年七月十七號
星期二 * *[航業消息彙紀]  
　　新絲上市以後本埠運往歐洲之湖絲已漸見多上星期由英法郵船載往者有一千三百餘件本星期之五六兩日滬上英法郵船出口時又有大宗湖絲一千件以上裝赴英法兩國云 
　　大英輪船公司之中歐郵船班素自倫敦開出直至波賽並不往馬賽及直布羅陀及孟買等埠而來滬現接總公司來電自六月二十二號由英開出之麥西迭尼亞號在八月一日之到滬者爲始以後每一月中必有一輪來往均須兼航直布羅陀及馬賽西航線内並須赴Ｐｌｙｍｏｕｔｈ一埠此係新擬定之航路已令滬公司查照矣 
　　太古公司之四川號輪本月十號由香港廣東裝貨來申甫經開出中艙内忽有火警延燒艙内輪體之油漆上頗見激烈船主等當即令水手人等急取皮帶吸水灌救幸即救熄惟各貨大半已受水漬現船已來滬正在淸理水漬貨 
　　大英公司之開什瑪爾號明日可到上海船中來貨有一千九百噸以疋頭五金居多又花旗公司之塔夫脫總統號將由舊金山來滬昨得來電十九日可抵埠有大宗條銀及貨物至滬云 
[温州工人赴日退還之經過]  
　　最近半個月内温州傘工等赴日共有四百數十名分三次前往第一批搭吉生輪去者計一百三十五名結果祇有三十四人能登岸入境其餘經日本當道以若輩並非至日經商一律拘至警署由日光丸送還上海第二批由昌興輪去者上海一百六十一名香港一百七十餘名均得入境無一人退還第三批由東洋汽社之西比利亞丸往者計有一百十四名結果祇許二十人上岸其餘一律拘入警署由日輪山城丸押退來滬昨日各華工到滬後備言在日受日警虐待之情形據云此次温州華工之往日者均爲急求作工圖謀生活而往故預帶多金者甚少在滬動身之初購買船票均托本埠同豐泰沈鶴鳴·青田工商社葉某·及新興樓新永康等每人至神户各繳十五元四角旅費昌興及東洋公司一律惟三菱船祇須十三元五角各代辦中以沈鶴鳴最爲公允周到故各工人繳付十五元四角船費後亦有不再帶銀洋即行動身者詎料本月九號西比利亞丸到神户各工人正欲登岸時日本警察已大隊來埠守候當將一百五十四名工人一一盤問並不問帶錢之多少乃詢到日後之營業同伴中祗有二十人係往經商者得允上岸其餘一百三十四人之往作工者乃一律不許上岸嗣後因船須開往他埠故一百三十四人即爲日警拘去押入警署沿途隨行隨打同行中有多人被打成傷且衣件等物多爲損壞及至山城丸開出警署將一百三十四名工人及早拘在署之十三華工一併派警押上山城丸送還上海各工人在拘留期中食眠均缺困苦萬狀及至輪上途中已逃脫六人各工人即在神户下船山城丸開至門司時門司警署亦有華工八十五名拘押至該輪一併押送到申昨日山城丸來申時退還各華工均狼狽不堪並有一人因被日警毆打受傷過重已不能行走又有兩名因傷而又患病當時到申即先送至醫院内施救其他被打受微傷及損壞衣服者尚多後東洋公司向各退還工人欲收歸所墊之船費時查點人數有十七人已無着落大約亦已脫逃矣又有二十餘人身無半文狀如難民退還回國無處食宿由同豐泰之沈鶴鳴代爲設法暫給寄宿之處然現在流落滬上身無餘資之華工已達三百五六十名刻下日本方面對於赴日作工之華人一律嚴禁入境然温州内地猶有不知此情形而籌資往日者甚望滬上温州同鄕會速行勸告以免後來者之受苦云 
[留日學生代表之湘案報告]  
　　謂湘人已處絶境 
　　本埠各團體昨接留日學生歸國赴湘代表湯志先等來電云六一慘案舉國同怨先等特於齊日來湘代表同學慰問傷心慘目憤慘益深死者坏土未乾傷者創深痛鉅屈指時日月餘於茲官府謂筆舌俱窮人民已聲嘶力竭日領及其艦隊司令官對於伏見安宅各艦不特毫無撤退誠意乃先等到湘之日適有驅逐艦桃號抵岸之時極惡窮凶亦云甚矣尤復嗾縱多數浪人身懷凶器遇人挑釁到處尋仇官廳陡以臨時戒嚴壓抑市民寃憤日領因無忌憚更於上月二十二日擅捕童年學生拘留交涉科長並公開訊審威迫招供凡此駭人聽聞之奇辱試思置我國際地位於何等苟非國人堅持羣策羣力亟爲有聲有色之援助湘人實起已處於血盡淚枯無可奈何之絶境謹本調查所得敢以敬告國人泣涕陳詞伏維鑒察中華留日學生旅大收回後援會代表湯志先·潘廷幹叩灰 
[留法學生勸告息爭電]  
　　希望一致對外 
　　留法學生日前有電回國勸告息爭文云上海交涉署七年新十碼請轉商會學生聨合會曁各報館轉全國父老民國不造禍亂相尋北京首都觀瞻所在一旦之間政府瓦解議會星散外人乘之遽爾噩耗謀國際共管實瓜分我國際警察實屬地我亡國滅種今其時矣我炎黄四千餘載基業數萬萬神明遺胄豈能坐而待亡同人血誓與國同畢願父老兄弟去其膜視之心棄其無益之鬭設法鞏固中樞以奠國本内際羣起盜賊外拒列强野心哀此電逹無任徬徨留法官費生同叩 
[英商在滬設紡織專校之計劃]  
　　本期英商公會月報載有在滬設立紡織專門學校計劃略謂年來紡織界人士皆感中國紡織人才之缺乏雖有最新式之機嚴而出數每不能滿意最低廉之人工而成本反逾其所料日人所設之廠以有專門人才管理故在同一情形之下而每年輒能獲利反之華人各廠則大半虧耗其故可知是以培植專門之管理員技師及工頭等實爲刻不容緩之舉他日棉業之發達胥頼於此年前英國紡織界人士因有在滬設立紡織學校之議其計劃大綱業經英商會總務委員會及商會聯合會敎育委員會通過現已寄往倫敦方面審核其設校宗旨爲就理論及實騐雙方敎育中國學生及管理廠務者以期得有訓練完善之華人指導及扶助紡織業之發逹學生分二種一爲專攻學生凡在中等學校畢業而願專習紡織者屬之一爲半日學生·或半工半讀學生凡有志學習紡織而爲事勢所限不能終日專攻者屬之學生定額規定於最初三年後專攻學生每年有五十名畢業半日學生每年敎授一百五十名肄業時間專攻學生定爲三年每生須習下列之一科或數科㈠繅紡理論及實騐㈡機織理論及實騐㈢漂染印花理論及實騐此外必修科目爲算學·機械學（理論及實用）·物理學·化學·機械畫·工廠管理及計算法·半日學生則視情形隨時酌定校中機械須備有紡織機器全副及漂染印花實騐室用具敎員用英人學校管理設一中英委員會惟委員長及大半數之委員須英人充之學校地點宜在上海擇工廠附近之處校舍設置須有繅紡機織及漂染印花三科敎室·實騐室·西敎員住宅及學生寄宿舍學校開辦費預計約需六萬四千金鎊經常費每年一萬八千五百金鎊 
[臨城舊票釋放之報告]  
　　臨城舊票久無音訊本埠各路商界總聯合會等前曾電致該處軍務帮辦鄭士琦探詢近狀昨接魯函謂抱犢崮舊票已於十一日釋放報告所釋放舊票之姓名如下㈠沂永縣（趙家莊）趙金馬十八歲趙鳴十一歲趙瑞源十一歲趙龍善十一歲趙杏林十八歲趙科十二歲（邵家灣莊）邵聚山十一歲邵芳禮十一歲卲安家年齡未詳邵荒十歲邵福順三十四歲（郭家灣）郭靈十三歲郭成八歲（餐魚池）楊勳十歲㈡莒縣（劉家彩莊）劉生十歲（李家鐵牛廟）李遂祿二十歲李大中十七歲李納言五歲（牛廟）李明山之孫李小十二歲（前洪山）王小站十七歲（小凹子）盧生田十一歲（大毛墩）曾十十三歲（劉彩）劉慶六歲（紙坊北山）趙福瑞二十三歲㈢臨沂（東鄕郭家灣）郭敬亭六十歲郭小吉十六歲共二十七人云 
[豫匪猖獗之歸客談]  
　　聯合通信社云昨有某君由豫來滬述豫南匪勢猖獗情形頗爲詳盡錄之如次豫南著匪張老六即張振山號稱河南自治軍總司令擁衆千餘盤踞方舞葉逐等縣毘連之山中如太尉廟迤西之方山·二郎店·𣐙木溝·尚店迤東之轅門·埋伏山·磨軸峽等處均係山勢崎嶇有險可據出沒無常人民被其蹂躪慘不堪言經前郭團長振才剿攻數次未獲勝利七月二日豫北鎭守使馬志敏奉令移駐豫南甫到即率隊進剿至舞屬祖師頂寨過匪首張老六杆衆千餘據險頑抗馬鎭守使飭魏營長天福督步隊分兩路奮攻激戰六小時匪勢猶不爲動後以騎兵猛擊又戰數小時匪勢始漸不支諸要隘悉爲官軍所佔匪即乘夜竄向東南三四五等日追抵磨軸峽毘連之饅頭山·平嶺·雙頭寨·單頭寨·諸險要匪徒遍佈三十餘里負固抗拒大有一决雌雄之勢云 
[何護軍使咨韓省長公函]  
　　爲淞濱事 
　　松滬何護軍使昨咨韓省長云案查滬北各公團因淞濱電力公司希圖復活呈請查案駁斥并懲辦關係人員一案迭經轉咨貴署并荷先後咨復在案茲復據閘北地方自治籌備會等十五團體瀝陳淞濱電力公司早於十年五月間經江蘇省議會議决撤銷咨由貴前省長咨復照准及該公司當時所有材料地產久經悉數出售早已根本銷滅各事實并臚舉該公司起滅情由呈請咨部撤銷淞濱電力公司并咨請貴省長將有關係之單毓斌等停職查辦等情前來查淞濱電力公司創辦之始旣經省議會認爲妨碍官廠營業一致否决咨請貴前省長咨明交通部立案更正議會否决後該公司自知依法不能成立經將所有財產全部出售是來呈所稱該公司於法律事實兩點早已根本銷滅一節不可謂非洞見癥結至對於貴署現任第四科長單毓斌·前任科長金其照等攻擊各點本署無案可稽困難懸揣而核諸淞濱公司一案事隔兩年忽聞復活似不無蛛絲馬跡之可尋據呈前來相應抄錄原呈咨請貴省長查案核辦逕將淞濱公司迅予咨部撤銷俾資解决而免糾紛爲荷 
[潘承曜致護軍使之代電]  
　　爲閘北水電廠長辭職事 
江蘇省議員潘承曜昨致護軍使快郵代電云龍華何護軍使鑒報載省委淸查閘北水電廠該廠長竟大肆咆哮向省委抛擲茶杯大有拒絶淸查之表示自知理屈撒嬌先發辭職電文一方復朦蔽鈞座代爲電省緩頰冀達戀棧目的在該廠長此舉爲鄙夫患得患失之常態原不足責惟今當國會移滬集會公正表示擁法之際忽有此干政之電將使人疑公言行不能相顧承曜與公雖無一面緣而對公平日維持治安不干行政曁最近擁法主張夙所欽佩今見公爲該廠長個人位置竟不恤電寗干涉省長用人特權公素賢明斷不出此或係左右僚屬飾詞欺朦將陷公於不義敢本君子愛人以德之旨特進芻言幸賜明察江蘇省議會議員潘承矅諫 
[縣參事會開會前消息]  
　　上海縣參事會業經沈知事定期於本月二十日（即陰曆六月初七日）下午二時在縣公署召集開會茲悉參事員秦錫田·唐尊瑋·潘良士·周文熾·葉增銘五人已約定於是日下午一時先到凝和路也是園齊集以便同赴縣署參與會議云 
[張孝若氏昨午到滬]  
　　張孝若氏昨午由通到滬聞其語人云此來係爲就醫并料理出洋及實業各事務關於政治上接洽一槪謝絶所有宴會亦不應赴云 
[商總聯會職員常會紀]  
　　上海各路商界總聯合會（美倫里）於前晚開星期職員常會到南京路·山東路·福建路·等出席代表十餘人錢龍章主席議决事件如下㈠外交後援會准本星期起繼續舉行並定每星期三開常會一次㈠正式政府未成立以前無論何方借欵槪不承認並議對外發一宣言㈠對於南下國會議員前議請其發表政見現已有對内對外宣言之披露此事可從緩議惟自前日舉行集會式以後本會除監督其行動外尤當進而研究其内容㈠怡昌祥運德產面盆至蕪湖被指爲日貨扣留當將同樣面盆呈由本會轉送該埠外交後援會查騐放行㈠錦昌鐵廠建築糾葛一案仍請兪希稷君前往交涉署催詢最近交涉詳情㈠本會特别捐除蒞席各代表認定外餘俟下星期日開會時再行認定㈠繼主席報告各處來函畢散會 
[商總聯會議董會紀]  
　　各路商界總聯合會（江西路六十號）昨由到會議董開會議决如下㈠曹錕抵押天津俄租界於日本喪權辱國一致反對㈡陳家寳提議日商會謂中國抵制日貨爲仇日排外請注意衆以抵制日貨係純爲愛國舉動並非仇日更非排外應由本會聲明㈢馮秋心報告本會店號顏祥茂以潯商會欠欵未付請求理解議决由會致函調解㈣陳翊庭報告温州赴日傘商現均被驅逐來滬住小東門一帶狀極拮据應函温州商會勸阻傘商勿再赴日衆議請陳君報告市民大會致函勸告 
[贖路委員會致薛邁羅函]  
　　請發還惠工銀行代收贖路貯金 
　　上海籌贖　濟鐵路委員會前託惠工银銀行代收贖路儲金自該行宣告淸理後迭向交涉發還此項儲金迄未照辦當由各儲户呈訴會審公堂現經判决所有儲蓄存欵先還四分之一故該委員會特函請薛邁羅律師將此項儲金一併發還其函如下逕啓者頃閱報載會審公堂判决上海惠工銀行發還儲蓄存欵一案查貴律師受惠工銀行委託承海德禮律師移交辦理此案該銀行曾爲敝會代收贖路貯金共計洋四千三百二十六元零八分迭向該行及海德禮律師交涉均以呈堂起訴靜候解决爲辭茲因判决先還四分之一其餘仍照普通債權一律辦理等語查該行代敝會所收之贖路儲金純係愛國行爲并非營業性質且存欵人一經存儲即不得提出作爲他用實與他種存欵截然不同徵之上海華一·華孚·大豐·富華等銀行或淸理或撤消將代收儲金本息一併移還敝會代儲其他銀行以保國人愛國熱忱而免後來者裹足爲此特函并附致海德禮律師原稿一紙䟦祈貴律師察照辦理除遵照堂諭先行領還四分之一外其餘四分之三并希即予如數發還無任盼切云云 
[惠工債權團常會紀]  
　　惠工債權團昨日下午開常會到儲户甚衆先由主席報告頃得本團代表律師包仁登報廣告請各儲户先向該事務所掛號以便領取四分之一各儲户對於先撥四分之一本不滿意暫爲忍痛但尚有四分之三不知何日方能撥回應請公决會計童理璋報告旣經律師登報儲户所有存在本團儲摺似應撥還請直接向律師處掛號衆贊成遂散會 
[被拘絲廠女工已送警廳核辦]  
　　女工朱王氏·周馬氏等六人沿途散發傳單鼓動絲廠罷工被四區二分所拘案已兩誌前報茲悉倪署員特因此事禀謁徐警廳長後昨將該女工等連同傳單一併解送警廳核辦 
[華顧問定期揭曉]  
　　本月二十五日 
　　公共租界納稅華人會本屆新任華顧部及該會常務理事等前曾發票選舉并限期兩星期内投票茲各理事已將選票投寄到會惟有一部份理事因公離滬尚未投票現該會已定本月二十五日揭曉故由該會書記長分函各理事催促從速投票云 
[廣東甬會館保留之復電]  
　　上海四明公所昨得廣東敬修堂復電云四明公所同鄕諸公鑒同業無可商處得同鄕助會館已准保留請勿念敬修堂復 
[戴平章等致慈善欵產各董函]  
　　旅滬松人戴平章·徐正光等昨致慈善欵產松縣各董函其文如下 
　　董事先生均鑒敬啓者松府屬慈善欵產昨經正式開會平章等赴會旁聽諸君子發抒宏論議耗腦力至二小時之久乃究其爭點則開宗明義惟在添加董額而於接收方法反視爲緩圖在知之者以爲諸君子或别有苦心在不知者以爲諸君子爲舊董開方便之門跡近狼狽悠悠之口平章等深知其不然但就事實上立論舊董旣已屢催交代無論其平日如何勤愼但常人之情總不免存五日京兆之心司事僱員秉青黄不接之交保無有口暮途窮發生意外者諸君子旣承地方父老付託之重設因爭添新董遷延誤事其如慈善界大局何其如地方父老昆季之責備何且諸君子旣不接收任事何由知現在董額之不敷辦事合七邑之精英組成此會目的無非公益辦事尤貴和衷六縣各董旣遠道胃暑而來以友誼論亦當惜寸惜分開誠商議區區組織法已有十餘條之根據何必待至兩星期後然後開議地方一小機關議事尚事尚如此之困難何怪中華民國憲法歷十二年而尚未產生乎事已至此務望諸君子稍留松人顏面繫鈴解鈴速變第一次議會態度萬勿再誤二十八日議事要點以平章等愚見第一爲接收方法次爲接收後之管理三爲收回外縣拉收租耔此爲貴董履新時之第一要務平章等亦樂觀厥成貴董等試平心靜氣以思之當亦有欣然贊成者狂瞽之言惟其亮察 
[屠宰稅徵收所定期開辦]  
　　本月二十一日 
　　上海屠宰稅自認商榮銀和期滿退認後經江蘇財政廳　 
收回官辦派委金元潤到滬設局徵收以期增加收入而滬地各帮肉業對於省委收稅一事與全體營業有礙一致反對故金委到滬後尚無何種設施僅在城内蓬萊路租屋設局從事籌備並定期本月二十一日開辦稱假時日以觀滬上各肉商之風色昨日該委分赴公私各機關拜會外並將設局開辦日期預行通告各機關及商會等知照其公函如下 
　　逕啓者案奉江蘇財政廳長委任令開案照上海屠宰稅前由滬·寧·蘇三帮屠業公舉認商榮銀和承辦所認稅額年僅二萬一千五百二十五元惟鄕區方面如果認眞稽徵當然不止此數現榮認商承辦期滿亟應另派專員辦理以資整頓查有金元潤堪以委任合擬辦事細則在案並頒鈐記一顆屠宰稅執照一萬張令仰該員遵照迅即前往設立徵收所一面會縣出示布告定期接辦除呈報並令知上海縣知事將各項章程文卷點交該員接收仍飭隨時協助進行外仰即遵照部章曁所頒辦事細則認眞辦理毋負委任仍將接收日期並辦理情形先行具報此令並奉發木質鈐記一顆辦事細則一分等因奉此茲敝擇於七月二十一日到差視事除呈報外相應函請查照爲荷 
[臘脫維亞國未經我國承認]  
　　江海關稅務司賴發洛前函江蘇特派交涉公署略謂邇聞臘脫維亞國中政府有於本年六月一日予以承認之說確否祈示知等因當經許交涉員電詢外交部去後頃奉復電以臘脫維亞國我國尚未正式承認特復云 
[居正家刦案續獲之盜匪]  
　　前獲之嫌疑犯業經釋放 
　　居正家中被刦案中之夥盜曾經寳山縣署分派探警眼線先後續獲嫌疑數人解案究辦經馮知事訊問無關准予取保釋出至於日前在滬拿調之王海坤一名業已拘禁淞滬警廳前日馮知事已派警迎提又匿跡公共租界韜朋路某茶肆中啜茗之浦東人向業木匠李鶴山（即又名李聾子）亦係案中要犯亦經派探于美居·法警徐松生·水警四區偵探侯豫吉等探得李之行踪先期照會捕房由捕頭壳魯香撥派華探白忠麟等設法將李拿獲暫押總巡捕房同時並獲得眞茹刦案盜匪一名聞兩犯均即日提解縣署歸案審辦云 
　　又函云寳山縣屬楊行鄕居人居正家被盜刦去財物已由該縣知事飭警拏獲贜盜李春陽·王阿毛·巢蓋大·等三名訊實槍决其同盜浦東人李鶴山（即李聾子）因逃匿公共租界鞱朋路二十一號門牌老虎灶内前日又經該縣公署警探于美居等偵悉携帶公文投請公共捕房特别機關經西探長壳魯香帶同包探白忠麒協同來探前往將李拘獲昨晨押解公共公廨即據壳西探長與來探上堂秉明前情訊之李供不承認經張襄讞商之英密副領事判李交來探帶回歸案訊核 
[懸賞緝拿謀斃陸郡基兇犯]  
　　賞洋一千元 
　　上海總巡捕房總稽查處昨日發出懸賞緝拿文云爲懸賞緝拿事照得陸肇基於西曆一千九百二十三年六月二十六號下午約六句鐘時在麥倫書院内被人用計騙出而於是夜八點三十分時在愛文義路十七號後面尋獲已經被人謀斃爲此合行通緝仰諸色人等一體知悉如有人通風報信因而將兇犯獲案訊實者給予賞格洋一千元儲欵以待仰各凛遵須至賞格者西曆一千九百二十三年七月十六號 
　　尚有本埠新聞等轉入後頁 
 
 

Page 15

 
 
第一萬八千零九十九號;中華民國十二年 西曆一千九百二十三年七月十七號
星期二 * *本埠新聞二 
[友華銀行滙市報告]  
　　昨日友華銀行匯市報告云上星期六日倫敦大條銀價近遠期各長一八五紐約銀價漲至六角三分二五倫敦紐約間滙價爲四元六角六二五今日此間滙價掛牌英鎊長至三先令零二五美金長至六十九元五角日金跌爲七十兩二錢五分餘亦隨以俱動早晨市况穩定後即見平英鎊開盤成交價七月份三先令零六二五八月份三先令零半便士九月份三先令零四三七五同時美金成交價七月份七十元三角七分半遠期七十元二角五分旣而照此價格購者頗踴市况驟平至收盤時英鎊售價已不能過七月份三先令零四三七五八月份三先令零三一二五九月份三先令零二五美金最長售價七月份七十元八月份六十九元八角七分半遠期六十九元七角五分日金售價七月份六十九兩六錢二分半八月份六十九兩七錢五分九月份六十九兩八錢七分半英鎊滙票銀行定價近期三先令一便士一二五遠期三先令一便士美金匯票銀行定價近期七十一元八角七分半遠期七十一元七角五分佛郎匯票購價一二二○枚上星期六日倫敦銀市中國購進印度售出收盤市况穩定紐約市况亦穩定 
[上海商業市况彙錄]  
　　金融 
　　昨日上午銀幣價爲七錢二分一釐七五略見增高因本月有二十五萬出口之故午市收盤又回小至七錢二分一釐三七五較前日收盤小去二毫半中國銀行裝往鎭江現洋十萬元又各錢莊裝往香港十五萬元 
　　銀拆早午兩市價皆六分較前日略大一分滙豐銀行由昌興公司船從歐美裝來大條六十六條 
　　昨晚止各銀行及本街庫存現銀二千四百二十七萬兩現洋三千三百四十八萬元大條六十六條 
　　公債票 
　　昨日各項公債市况出入之數相等人心較好市價稍見回高金融公債現貨千元票全日市價常盤旋於七十二元五六角左右收盤計七十二元半比上週末好起二角五分七月期開盤七十二元六角比上週末大一角嗣後雖略有變動結果毫無增減八月期最高價到過七十二元八角五分收盤雖回縮二角比上週末已漲高三角九月期已略有成交市價甚爲平穩收盤計七十二元四角半整六現貨開盤五十二元半收盤高至五十二元八角計漲四角七月期收盤五十三元八月期爲五十三元一角五分比上週末各漲五角半九月期交易尚好價由五十三元零五分高至五十三元四角半償還八釐開盤三十六元八角比上週好起一角其後雖微有變動結果毫無上落七年長期及三五年票等均無問訊故仍無揭曉云 
　　國内滙兌 
　　昨（十六日）内匯市價略趨鬆動惟川滙獨漲計京津銀滙比上週末縮小五錢洋滙各無變動北京公砝價爲一千零四十七兩半銀元爲一千零一元天津行化爲一千零五十五兩五錢銀元計一千元青島膠足價爲一千零六十八兩計小一兩銀元仍爲一千零六元漢口洋例小一錢二分半爲一千零三十四兩銀元同降五角爲一千零零四元半宜昌宜平不動價計一千零三十七兩銀元則跌去十元計一千零二十元川滙銀漲五兩洋滙同增五元重慶九七平銀價計一千零四十兩銀元爲一千零四十元成都九七平銀爲一千零六十兩銀元爲一千零六十元萬縣九七平銀爲一千零五十兩銀元爲一千零五十元以外如濟南九江安慶南昌蕪湖蚌埠徐州淸江温州南京鎭江揚州無錫常州宜興常熟蘇州南通杭州寗波嘉興湖州海門紹興餘姚蘭谿福州厦門奉天哈爾濱等滙價均與上週末市價相同烟台因無電報告故價未開出云 
　　上海商業儲蓄銀行國内滙兌十六日行市報告云今據津電銀滙市價略小計行化每千兩合規元一千零五十五兩五錢較前市小去五錢洋滙則不收匯費北京情形略同計公砝每千兩合規元一千零四十七兩五錢洋爲一千零零一元保張等處數日未動計保定爲一千零零五元唐山爲一千零零六元張家口爲一千零十元順德爲一千零十二元漢電洋例爲九百六十九兩計每千兩合規元一千零三十四兩較上週跌落一錢二分半洋滙仍爲一千零零三元宜昌銀滙未動洋滙與沙市各漲起五元爲一千零二十元烟臺銀貼票價爲三兩五錢計烟估每千兩合規元一千零四十三兩五錢比前日牌價漲起一兩二錢半洋滙國幣滙價漲一元爲一千零零八元英洋則每千元漲爲貼水一元青島銀滙小一兩計膠足每千兩合規元一千零六十八兩洋匯仍舊濟寗青州各跌落二元同爲一千零零六元川匯銀洋俱漲銀匯一律漲五兩洋匯一律漲五元浙匯一律跌落五角計杭州寗波湖州各處同爲一千零零二元廣州九九七全毫銀漲起一兩計每千兩合規元八百八十八兩香港番平仍舊每千兩合規元一千零十一兩廣毫今電長二五計規元六十四兩七錢五分可兌毫子一百元云 
　　外幣 
　　昨（十六日）各項外幣交易略見活動銀行方面受主亦較上週爲多且金價堅俏故人心穩固價格綠以多呈漲風英票比上週末大三分買價爲九元一角半美票買一元九角六分半計高五厘德票提高七分買價爲一元二角五分日票成交買價爲九角六分四厘法票計一角二分一厘比上週末各漲一厘荷票價計七角四分港票買一元另一分九厘坡票計一元另四分羅卜一千元新票買二兩五百元老票爲三兩五錢五元至二十五元票價計六兩二百五十元票買價爲一兩二錢較上週末行情均無更改云 
　　金市與匯價 
　　昨日星期一係開出九月份標金之期大條例無報告八月份標金開盤三百三十八兩二錢較上日收盤小去二三錢九月份標金爲三百三十八兩開盤是時掉期係多頭貼進每條二錢至三錢之譜嗣因賣者衆多所以八月份標金跌至三百三十七兩九月份標金跌至三百三十七兩一錢掉期即與前相反係多頭貼出銀一錢是時標金雖跌而人心依然堅固故八月份標金又回漲至三百三十八兩九月份標金爲三百三十八兩一錢先令揭曉放長二五餘有法滙大十法郎印滙大一羅比半美滙大半元嗬匯大一盾東滙小七五新滙小半分德滙大一萬馬克香俄兩滙均弗動其時八月份標金小至三百三十七兩三錢九月份小至三百三十七兩四錢嗣後八月份標金又回高至三百三十七兩九錢九月份亦回大至三百三十八兩先令等市况初時轉硬銀行賣出九月份先令價三先令○三七五買進三先令○半辦士又賣出十月份先令價三先令○二五買進三先令○三七五（八月份先令已無甚市面）又賣出九月份美滙價七十元買進七十元○二五又賣出十月份價六十九元八七五買進七十元○一二五又賣出九月份東滙價六錢九分七五買進六錢九分半又賣出十月份價六錢九分八七五買進六錢九分六二五標金當時小去數錢八月份價三百三十七兩六錢九月份價爲三百三百三十七兩七錢人心頗好致八月份標金又回好至三百三十八兩五錢九月份亦漲至三百三十八兩六錢移時先令市價又較開盤硬起○六二五餘價與前相彷因此標金八月份仍跌至三百三十七兩六錢九月份又回至三百三十七兩七錢嗣後市况轉平標金亦因而步漲價八月份漲至三百三十九兩四錢九月份亦高至三百三十九兩五錢旋又回小三四錢標金交易買者異常暢旺嗣至先令市况收盤時尤較前價爲平銀行賣出九月份三先令○一八七五買進三先令○三一二五又賣出十月份價三先令○一二五買進三先令○二五又賣出九月份美匯價六十九元七五買進七十元又賣出十月份美匯價六十九元六二五買進六十九元八七五又賣出九月份東匯價七錢買進六錢九分七五又賣出十月份價七錢○一二五買進六錢九分八七五所以八月份標金最高漲至三百四十兩○七錢九月份漲至三百四十兩○八錢收盤午後八月份標金已無交易九月份標金開盤三百四十兩○八錢小至三百四十兩○三錢先令弗動標金爲三百四十兩○五錢先令市况較上午收盤硬起○六二五美滙東滙仍相彷是時標金跌至三百三十九兩五錢標金買者頗形暢旺所以價又回高至三百四十兩○八錢嗣後先令市况又回平○六二五美東兩匯又仍爲前價致標金最高漲至三百四十一兩五錢後爲三百四十一兩一錢收盤掉期仍爲多頭貼出一錢先令等交易有三菱銀行買進十月份先令一萬磅價三先令○四三七五華比銀行賣出九月份先令一萬磅價三先令○三一二五香港華商銀行買進十月份先令五千磅價爲三先令○二五上海銀行賣出九月份美滙二萬五千磅價六十九元六二五正金銀行賣出九月份先令一萬磅價三先令○二五麥加利銀行賣出九月份先令一萬磅價三先令○二五滙豐銀行賣出十二月份先令一萬磅價三先令○一八七五花旗銀行三菱銀行各賣出十二月份先令五千磅價均爲三先令○一八七五云 
　　紗花 
　　昨日星期一客帮之棉紗交易尚屬熱閙惟日紗爲多皆牛莊威海衛兩帮辦去約計八九百包其餘各客帮共成本紗二百多包日紗百包左右本紗未有上落日紗又漲二錢五至五錢公會仍極淸淡小包全未售開交易所之標準紗早市曾略鬆軟午後漸回復原價故亦無甚上落日商内外廠開出十六支水月本月份大包五百包價一百五十二兩寳成廠開出現出十二支如意大包二十五包價一百四十兩零五錢漙益廠開出十六支地球二三十包價一百五十八兩扣佣本月份出淸三品紗大阪來電較星期六漲一元之譜美棉現期勿動遠期跌四十九磅音印棉朋搿而漲六羅比奥浮辣漲五羅比白洛去漲三羅比大市形勢仍無好面客帮均無大批進胃也 
　　昨日棉業交易所標準花價近遠期平平現貨棉花武林洋行買進現貨棧交天津花一百零五件價三十六兩五錢又豐田廠買進火機花現貨送廠火機花三百包價三十七兩五錢 
　　茶市 
　　昨日洋莊茶市路莊綠茶與祁寗兩路之紅茶均有大批交易各莊去路依然活潑市勢仍堅定路莊珍眉成交八百三十七箱中低莊貨居多售盤自三十五兩至六十六兩市價較上星期相仿高莊之茶洋莊去路並非呆滯不過因法郎放長認價太低華商成本太鉅不能貶價賤售故難成交鳳眉成交二百八十三箱係由保昌大和等行購進高莊售盤四十兩至四十六兩低莊售盤二十三四兩市價均較上星期爲佳秀眉針眉兩項存底缺乏故無大宗交易婺源大帮美莊仍有談判但須俟今日方可正式成盤祁紅銷去二百二十箱係由天裕拈孖治兩行買進售盤自四十一二兩至五十二兩市價均較前見高寗紅成交一百八十六箱售價二十七兩七錢五分市盤亦殊不弱惟潮州平水大帮市場中尚未見有成交云 
[一週間之洋布市况]  
　　商情通訊社譯瑞和洋行報告云孟徹斯德方面市况平定本埠疋頭市面大致如前成交尚不岑寂惟恐抵制日貨决裂致不能十分發展出貨爲天雨所阻故稍見減色昨日放晴情形頓佳本週疋頭拍賣售數减爲四萬二千零四十六疋玄羽綢銷路最好約漲三錢泰西緞僅漲一分翦絨行市堅定原色布行情見疲白色布亦滯銷茲將本週拍賣所銷各貨列后原色市布一一四一五疋漂白市布一五五一三疋粗布九五○疋洋紅布一六六八疋翦絨三六○疋玄斜紋布五六○疋玄素羽綢八三八○疋色花羽綢五三○疋斜羽綢一三○疋泰西緞二三八○疋羽毛四○疋嗶嘰六○疋毛羽綾六○疋 
[南京路商聯會復市民會函]  
　　爲調查貨品事 
　　南京路商界聯合會昨爲中美鐘錶公司事復對日外交市民大會函云謹啓者十六日大函敬悉一是貴會關心公益無任欽佩敝會對於調查劣貨事前曾編列調查書備証并設委員會研究尊函業已提交委員會定期召集會議討論除函詢該公司確實情形外特先函復餘容續呈請即轉致基君爲荷云云 
[潘筱九在公共租界拘獲]  
　　松滬護軍使何豐林前曾令行公共租界會審公廨通緝冒充軍署偵探·向人詐騙之蘇州人潘筱九歸案訊辦經關廨長知照捕房一體查拿在案前日特别機關探目鍾星南·包探白忠祺·偵悉潘避匿於漢口路一百零九號門牌天一糖菓公司樓上之總會内稟明西探長売羅香密往將潘拏獲帶回捕房收押昨晨解送公共公廨由該西探長上堂稟明緝獲情形以潘係護軍使署飭緝之犯今軍署並未派員來廨迎提請求展期再核而潘則延律師穆安素　護謂護軍使署係接省憲期成會之信始發令通緝查上海並無省憲期成會團體而被告對於案情亦完全否認今捕房旣請求改期敝律師則要求將潘交保云云經張襄讞與英副領事密爾德君磋商之下諭被告押候軍署派員到廨再核 
[汽車碾斃童紀連之騐判]  
　　某女士於前日下午六時許乘坐四千四百二十四號汽車出游自行司機經過滬西麥根路將行路之紹興人童紀連（即昨報所紀之童繼璉）撞倒碾傷要害當經巡捕送往醫院不及施治即已身死該管捕房得報派探將尸舁入虹口斐倫路騐尸所昨晨稟請公共公廨檢騐午間由李襄讞會同英威副領事蒞所騐明童紀連委係生前被汽車碾斃塡就尸格升座公位捕房將一干人證帶案請訊先由尸妻童嚴氏訴稱其夫現年五十二歲生前在孫桂記營造廠爲總管素無疾病耳目聰明昨日慘遭碾斃當時狀况未曾目覩請求伸雪云云繼由死者同事嚴馥棠投案證明當時與童在麥根路離開路旁水門汀約有一尺之處行走並未聞有汽車喇叭之聲祗聽得開車婦人口呼噲噲噲三聲迨我回首見童已被汽車撞倒而該開車之婦人對於停車之法觀其實未諳熟云云而汽車夫馮阿二則投案供稱車主當時係開慢車並曾揑喇叭等語質之該女士供稱我開車至該處見死者從水門汀階沿上走下我之車祗開十碼且揑過喇叭意死者當可趨避不料其回身轉來與我對面我雖即時停機但已不及我開車經騐祗有兩星期等語中西官得供援筆諭曰騐得已死童紀連係被汽車撞傷致死訊據各見証供汽車主開車未臻嫻熟所致除飭屬具結領尸棺殮外並令車主厚給撫卹此判 
[杭州刦案盜匪之引渡]  
　　紹興人袁煥祥（即周梁喜）與錢林西回於去年秋間在杭州地方犯有搶刦及殺人放火案數起逃匿滬北公共租界茲經杭州縣知事署偵悉於前日備文派警袁延林來滬報請公共捕房特别機關飭探張芝卿隨同西探長売羅香協同來探至福州路青蓮閣茶館内將袁錢兩人拿獲收押昨晨押解公共公廨先由中西包探上前稟明協同來警將被告兩人拘獲情形並據來警呈文聲請引渡訊之被告兩人供不承認經中西官核供判袁錢兩人交來警帶回該縣公署訊核 
[庽客私帶槍彈之偵獲]  
　　庽居西上林街立興客棧内之浦東人金春林前日被特别機關華探目張芝卿偵悉私藏軍火稟明西探長壳羅香協往該棧内搜獲勃郎林手槍一支子彈四粒當將槍彈與金一併帶入捕房昨解公共公堂即據中西包探投訴前情以此案尚須調查請爲展期開審中西官得稟判令押候查明再訊 
[中醫學會消息]  
　　籌辦檢定擇期施診 
　　西門内石皮弄上海中醫學會籌辦檢定醫生事宜由全體職員互選委員九人負責進行日昨檢票結果丁甘仁·夏應堂·惲鐵樵·謝利恒·丁仲英·傅雍言·余繼鴻·王一仁·曹尹甫九人得票最多當選已函告各該委員就職又該會在高昌市設立施診所地點在市立初小校内現正籌備醫藥諸端准於夏曆初八開診云 
[工界救亡會委員會紀]  
　　選舉常務委員租借固定會所 
　　全國工界救亡大會於前晚八時開八次委員常會到三十三人公推張炳榮主席報告六股委員名單畢即討論各案（一）選舉本星期常務委員（總務）黄晦菴·楊草仙（文書）趙剛·湯抱眞（宣傳）歐陽笛漁·蔡壽民（收支）張翼成·壽子卿（交際）高松林·陳國良（調查）黎國良·黄金燦（二）各委員自由認定七月份經常費計十八元未到者續行擔認（三）王亞樵報告租借會所已經接洽牯嶺路十六號業已約定（四）王亞樵動議凡委員三次不出席常會取消資格以維會務通過（五）黄晦菴提議各股細則由文書股起草由大會表决通過（六）午後二時至四時總務委員値日晚七時至十時各股常務委員到會辦理一切衆贊成議畢散會 
[東北城商聯會常會紀]  
　　東北城商業聯合會前晚八時開星期常會馮秋心主席議决（一趙柴垣提議謂國會議員又在滬集會本會應監視其一切行動衆贊成（二）蔡明正謂民治運動係救國正軌總商會此次主張倘堅持進行本會須予贊同通過（三）會員成豐烟紙店等報告房東黄之秋加租勒驅等情已呈官廳秉公辦理並請援助（四）顏祥茂帽莊因九江三慶號欠欵延期未淸案請總聯合會專函九江商會早日淸理（五）報告各處來函畢散會 
 
 

Page 16

 
 
第一萬八千零九十九號;中華民國十二年 西曆一千九百二十三年七月十七號
星期二 * *[取締影戲園規則之佈告]  
　　江蘇淞滬警察廳布告云案奉江蘇省公署令開影戲爲人道　通娛樂之具流傳旣廣觀　攸深如以奸盜淫邪之事實影片博取庸俗觀聽殊於風俗人心有礙茲據上海總商會函請取締咨請内務部訂立檢閱影戲章程頒行全國以資取締外合即先行設法取締等因遵經核訂暫時取締辦法通令各屬遵照辦理（中略）爲此布告仰即一體遵照凡開電影園營業者務仰按照後開規則辦理切勿稍有違背致干罰辦特此布告計開取締電影園規則（一）凡開設電影園營業者均按照規則辦理（二）開設電影園營業者無論獨資合資應將經理及股東姓名·藉貫·職業·住址·並電影園房屋地點·股分多寡夥役人數呈報本廳俟查明核准發給執照後可得開設在本規則未公布前開設之電影園如有未經本廳核發執照者應依上項手續呈報補領執照（三）電影園房屋須堅固高爽并須多備太平門及救火器具以免危險（四）電影園開演影戲須將劇本或說明書先期送請本管警區審核如有奸盜邪淫妨碍風俗之影片應即禁期開演此項禁演之影片或全部分或分割其一部分禁止之應由警區按其體裁臨時酌定（五）開演影戲情節應與送請警區審核之劇本並說明書務須相符不得稍有歧異（六）電影園視地方之寛窄定座位之多寡其所售客票以座位數目爲限不得任意濫售至致看客擁擠（七）電影園除包廂外均男女分座（八）停演時刻至遲以夜間十二點鐘爲限（九）電影園内得由本廳及本署警區隨時派員在塲監視（十）違背本規則者依其情節輕重分别依法處罰或勒令停演閉業（十一）閉業時即將執照繳銷（十二）本規則自奉准公布日施行云 
[孟長福因傷身死之檢騐]  
　　孟長福因妻李氏與張明　通姦前往捉拿被張戳傷肚腹送往同仁醫院醫治無效而死報請地檢廳昨晨委派鄭檢察官等蒞院驗明孟長福周身共受刀傷十餘處内有四刀傷及臓腑委係致命而死塡明屍格判屍子孟小狗子及死者之妻兄李桂林具結棺殮候返廳提訊在押之孟李氏並嚴緝在逃逸犯張明財到案究懲 
[高廳長朱獻文來滬卽返]  
　　蘇州高等審判廳長朱獻文因公來申昨午詣地審廳與沈錫慶廳長晤商公務午後朱廳長即乘車返蘇 
[江陰旅滬同鄉會開評議會]  
　　江陰旅滬同鄕會評議部於昨晚八時開評議會議决一切章程至十一時散會 
[煤炭公所開會紀]  
　　上海煤炭總公所昨日午後三時邀集全體同業一百三十餘人假城内黑僑浜本公所開會公推韓芸根主席議决案如下（一）該業同仁慈善會應辦善舉議决照章次第進行（二）徵求納捐辦法議决公推何元增·杜家坤·郁雲初三人爲經濟部董事主持募捐議决分二種辦法（甲）號捐（乙）同人捐（丙）煤炭小學校案議决附設在本公所内並推定韓芸根·謝蘅牕·杜家坤·魏鴻文·何元增·蔣爾茂·張潤甫·戚順友·鮑哲泰等九人爲校董主持一切籌備並訂定於明春開學議畢遂即散會 
[揚州八邑旅滬同鄕會開會]  
　　昨日（十五日）下午二時揚州八邑旅滬同鄕會在九畝地中華國貨維持會開籌備大會簽名到會者甚衆首由主席童蕚樓報告開會宗旨繼選舉胡筆江爲副主任又總務科徐輔臣會計科夏小廷交際科胡　林統計科李旭堂文牘科吳二尊等爲各科主任至散會已五時許云 
[滬南烟兌業衆和社開會紀]  
　　滬南烟兌業衆和社昨日午後二時開職員常會公推柴載元爲主席張炳源爲紀錄首由錢文達提議現在市上每有人將僞貨香烟藏於身内借購買香烟爲名用種種方法設計掉包殊爲同業之害應請設法取締厲超賢起言現在生計日艱詐僞百出應通告各同業隨時注意馬世才附議通過糜楚寳提議現在市面上新出之一種某字牌香烟究竟是否完全國貨應加考察陳妙松主張先從調查入手顧少甫附議通過議畢散會 
[陸文中再辭引翔港圖董]  
　　引翔港鄕二圖圖董陸文中前因感於區務糾紛函稟縣署聲請辭職旋由縣慰留但陸心志堅决於前日繕函縣署再請辭職云 
[普善山莊五月份之報告]  
　　閘北普善山莊辦理掩埋中西醫院施診給藥茲悉該山莊五月份之報告收葬大棺二十四具小棺六百零一具施出小棺一百七十三具中醫院施診給藥六百九十一號西醫院三千七百八十九號該山莊主任王駿生君近因天時寒暖不和易成疫癘每日督飭夫役在華洋交界之處四處檢收妥爲埋葬以重衛生而尊人道西醫院醫務主任張定安君副理凌惠之君亦於六月初一日起添設急救時疫不分晝夜隨到隨診云云 
[韓邦達出殯紀]  
　　法捕房探目韓邦逹前因病逝世一節已誌報端昨（十六日）爲出殯之期法捕房探役人等皆親自執紼致送並有工商同學會同人·及各種軍樂隊等由本宅發引經法華民國路至斜橋轉束直達黄浦灘公義碼頭備有汽輪四艘護柩至松江原籍安葬云 
[菜蔬豆腐漲價訊]  
　　滬地因上月間霉雨過多菜蔬價大漲據種園地鄕民云缸豆·絲瓜·菜蔬等類俱爲夏令素餐之要需不料爲霉雨所衝塌以致收成大受打擊貨品稀少價遂奇漲青菜每斤售百餘文其他各種無不昂貴聞豆腐店亦因豆價迭增成本貴重做手工價亦非比從前現爲維持營業起見亦公議漲價自昨日爲始槪行增加二成以顧血本云 
[捉姦雙方受傷]  
　　李長貴向在紗廠爲小工家住小沙渡永慶里其妻范氏今年二十三歲近與夫友張銘三私識前晚該氏往張處續歡爲李偵知前往捉姦以致雙方用刀亂砍互有受傷由警將男婦一併拘送四區四分署昨午轉送地檢廳訊究 
[僞造金飾押欵之緝獲]  
　　寗波人婁天佐與倪阿仁專以僞造假金飾向各當舖押欵前日經滙山捕房探目楊阿泉·包探陳儒海緝獲抄出假金飾多件並私刻之漢鎭寳成銀樓圖章昨解公共公廨中西官略一質訊諭令收押展期一禮拜查明再訊 
[私取遺失莊票領銀之敗露]  
　　盛紀悌日前在法租界搭乘電車因急欲下車致將手提皮夾一只遺失車内當由十三號賣票人查見將皮夾送至十六舖交與站長詎被九十四號賣票人瞥見頓起歹意乘隙竊取二百兩之莊票一紙後托葉炳安轉令陳阿仁至該錢莊領取致被扣留報告捕房飭探魯錦臣將葉陳兩人拘獲九十四號賣票人則聞風逃逸昨日傳同原告解送法公堂請究先由原告投訴遺失情形又據十三號賣票人稟明拾得後交與站長是實葉炳安供此莊票實係九十四號賣票人給吾代爲領銀並非竊來陳阿仁供民人在葉炳安處爲廚司由葉炳安囑令民人至錢莊取銀是實聶讞員商之法副領事葛君判葉押三個月准予贖罪陳阿仁無干開釋 
[汽車撞傷女孩]  
　　三千五百七十一號汽車於昨午十二時駛經平凉路撞倒六歲江北女孩陳阿侯頭部等處受傷由楊樹浦捕房五百六十一號華捕到來押令汽車載送受傷女孩投同仁醫院醫治旋即帶該汽車夫入捕房請究 
[洋貨掮客吞煙殞命]  
　　爲洋貨掮客之某甲昨日下午吞服生烟自盡及經家人察覺車送仁濟醫院醫治已不及救旋即毒發斃命由家人將屍車回棺殮 
[女孩被馬車撞傷]  
　　愛而近路恒大馬車行馬夫李阿二前日下午駕送喪馬車至閘北廣肇山莊因不小心將江北人家五歲女孩徐小團腰部撞傷由警一併拘入四區二分所倪署員命將受傷女送新大橋同德醫院醫治再核 
[串拐婢女各押年半]  
　　張阿生因與婦人王徐氏金陸氏串拐靜安寺路一百九十三號門牌黄伯勤家婢女張英希圖價賣被探查獲將張周兩婦併解公共公廨訊諭分别押候傳黄伯勤到案訊核在案昨經公堂集訊由探將黄傳案即據黄伯勤上堂訴明前情訊之被告男女均供詞推諉經中西官核供判張阿生王徐氏金陸氏分别各押年半婢女張英交黄領回 
[販土機關内祇獲烟膏烟具]  
　　有人向總巡捕房車務總巡史賓林斐爾氏報告謂北蘇州路八百五十一號門牌係屬販土機關前日史氏帶同特别巡捕王長生密往至則不見一人祗抄出烟具一副烟膏一缸昨晨送至公共公廨經李襄讞會同英威副領事訊明原委諭將烟膏烟具焚燬 
[四人賣烟連二房東併罰]  
　　王阿二·王老二·婦人顧張氏·李陳氏等四人　在法租界王錫卿喬高氏兩人家内租賃房屋私設烟榻容人在内吃食洋烟事爲探目沈德福唐雲卿債悉以王等有違禁令爰於前晚稟明捕頭同至該處抄出烟具帶入捕房諭令交保昨日傳至法公堂請究先由捕頭上堂稟明前情詰之王等供認私賣燈吃不諱中西官判王等四人各罰洋三十五元王錫卿喬高氏兩二房東各罰洋二十五元充公烟具沒收 
[公共公廨訊案彙錄]  
　　昨晨公共公廨民四庭由陸襄讞會同美戴副領事訊理（一）美德過爾德女士訴勵汝雄用汽車將伊撞傷請追損失洋五千元案據原告代表律師稱原告於一月八號乘坐汽車經過白克路飛星公司門首爲被告之汽車所撞將原告從車内跌出面部與手皆爲玻璃所傷以故訴追損失云云旋由某醫院之女西醫富爾登上堂證明原告之傷伊曾爲醫治確有許久不能辦事云云被告延羅傑等兩律司代辯並由汽車夫李阿順上堂述明當時被告之車撞傷原告情形而被告之律師又合西醫派克到堂作証謂原告曾至伊處求醫察係輕傷等語結果候續訊（二）馬肇懷訴馬興來不還存欵案原被代表博良許理兩律師同意請求改期結果照准（三）孫明發延海恩克律師訴沈小龍欠房租洋案結果准將被告住宅發封 
[誌謝]  
　　昨承商務印書館惠贈第十四卷第七號「小說月報」及第四○五號」 
「英語週刋」各一册謝謝 
公布欄 
[上海地方審判廳]  
　　批示一件信大昌聲請執行由狀悉准予執行此批一件聞六笙具領證物由狀悉仰於本月十七日上午十時持證來廳具領此批一件楊福根具保馬錦　分期繳欵由狀悉准保此批一件鄭海卿委任徐朗軒代理由狀悉准予委任此批一件張金蘭聲請執行由狀悉候訊明核奪此批一件黄文祥等聲請執行由狀悉候訊明核奪此批一件朱廣祿聲明案已調解允恊請銷案由狀悉應准銷案此批一件金幼梅聲請准予展期交欵由狀悉案已飭傳迅追矣仰于審期前交淸毋得違延爲要此批一件李小娘具領銀洋由狀悉本月十八日上午九時持證來廳具領此批一件濮炳尘即薄炳生聲明無辜牽涉不願到廨候訊由狀悉仰自向公共租界會審公廨聲明可也此批一件蔡子祥狀請領簿由狀悉准予給領着將收受證帶廳繳案此批以上七月十六日 
　　刑庭主文一件張洪松鴉片煙一案（判决主文）張洪松帮助他人販賣收藏鴉片烟之所爲處五等有期徒刑二月併科罰金八十元如無力完納罰金以一元易監禁一日未决覊押日數准予折抵烟土十餘兩烟盒一百五十盒箬包烟膏二十四大包沒收一件朱海龍竊盜一案（判决主文）朱海龍連續侵入竊盜之所爲處四等有期徒刑一年連續竊盜之所爲處五等有期徒刑八月應執行刑期一年二月並褫奪公權全部終身未决覊押日數准予折抵一件蔣虎根殺傷一案（判决主文）蔣虎根殺死尊親屬之所爲處無期徒刑並褫奪公權全部終身一件邱味松等竊盜一案（判决主文）邱味松共同竊盜之所爲處五等有期徒刑六月褫奪公權全部終身未决覊押日數准予折抵張錫鶴共同竊盜之所爲處五等有期徒刑六月褫奪公權全部終身未决覊押日數准予折抵一件唐振錫誣告一案（判决主文）唐振錫即譚玉錫意圖他人受刑事處分爲處僞告訴之所爲處五等有期徒刑三月未决覊押日數准予折抵一件陳金生鴉片烟一案（判决主文）陳金生開設館舍侯人吸食鴉片煙之所爲處拘役十五日併科罰金三十元又自已吸食鴉片煙之所爲處罰金二十元應執行拘役十五日罰金四十元未决覊押日數准以折抵如無力完納罰金以一元易監禁一日烟具等件沒收一件周王氏鴉片烟一案（判决主文）周王氏吸食鴉片烟之所爲處罰金三十元未决覊押日數准以二日抵罰金一元如無力繳納罰金並准以一元易監禁一日烟土烟膏沒收以上七月十六日 
[上海地方檢察廳]  
　　批示呂桂成狀悉仰該民依限將人交案毋許卸貴致　罪戾切切此批 
　　王榮卿等狀悉驗得爾女秀英傷痕甚微所稱詐財尚無確實證據業經訊明當庭諭知不起訴矣所請不准此批楊沈氏狀悉查爾於本年六月廿六日已收受不起訴書矣所請不准特斥此批劉徐氏狀悉案經飭警票傳仰候訊明核辦此批蕭陳氏狀悉已於劉徐氏辯訴狀批示矣仰即知照此批 
　　倪金發等已批陳德明狀内矣此批陳德明案　訊明毋庸辯飾如不將張老四交案定行嚴究所請不准此批楊桂香謝趙氏旣將其妹媒合與爾爲妻平時往來爾家本屬常情爾妻自行捲逃何得遂疑其所誘未便率予拘究此批唐錫瑞候傳訊核辦此批唐坤林等狀悉爾妻顧氏如果有傷仰即來廳報驗另行核辦此批王玉堂狀悉已函警署解案訊辦仰即知照此批張東生狀悉候傳訊核奪此批以上七月十四日 
 
 

Page 17

 
 
第一萬八千零九十九號;中華民國十二年 西曆一千九百二十三年七月十七號
星期二 * *本埠新聞三 
[立興織造廠設總發行所]  
　　甬商王　輝·棣輝·昆仲·於三年前在寗波地方自購基地建造廠屋創設立興織造廠任用男女工數百人專織絲紗線羢各種針織品如羢帽·毛襪·領巾·暖肚·背巾·背心·羢衫·手套·羅宋帽等三十餘種式樣品質均可遠勝舶來品業已向政府註册請求照稅例沿途得免重征其商標係用金馬·天女·牛女·蔴菇·嫦娥·老佬·六種行銷甚暢於去冬又向外洋定購各種大小針織　器八十餘架日夜開工專織毛羢各貨以備今冬行銷之需並在本埠寗波路同和里自造屋宇爲該廠之上海總發行所又該廠因人力機械出品不速擬改用電機已與某英行接洽購辦云 
[綸章升記廣售繡品]  
　　五馬路五五七號·綸章升記顧繡莊精造時式圍屏·喜軸·壽幛·全　堂幔·桌靠·以及西式窗簾·嫁妝花色繁多出售與批發均甚價廉云 
[英明内部設備之擴充]  
　　南京路中市之英明照相館營業與拍照二部舖位早經不敷應用營業部業已擴充櫃檯分左右二行排列長約三丈皆屬柚木製成上截爲厚玻璃下截爲抽屜窗櫃並於北部裝置新橱窗一具按置照相各種材料後幢又新裝寫字間一間布置頗爲美觀連日該館營業主任周君延卿親自督同布置拍照部素祇南部有大玻璃棚一所今該館拍照部主任王君秩忠因連年新添布景已不下百餘幅拍照者甚爲擁擠致屢有應接不暇之憾故决計在該館北部亦添裝大玻璃棚一所近已鳩工興建云 
[恒興又到大帮紗綢]  
　　虹口天潼路恒興洋貨號茲又運到頭號白底紡綢拷五百餘疋每疋加長四丈五尺每疋特别廉價售洋十八元每尺四角六分加市紡綢拷每疋十二元九角每尺三角三分另有新欵鐵機雲紗亦同時新到定價甚廉云 
[新豐運到新貨品]  
　　四川路一一五號新豐呢絨洋貨號新到大批各種應時貨品如下 
　　英國草帽第頂祇售二元五角三元七角半老牌蜜蜂絨線每足磅三元印花時式伏而紗每尺四角三梯未也勒每碼一元九角半他如全白眞蔴紗每碼八角至一元九角連日門市頗形擁擠云 
[洋布聯益會之新職員就職禮]  
　　本埠洋布叫莊聯益會第八届職員於昨日下午二時在新會所行新職員就職禮到者會董顧子槃·會長劉楝森·孫世芳·曁交際李志惠·會計吳炳泰·吳明德等二十餘人由心心照相館派人前來攝影各用茶點盡歡而散云 
 
[洋布聯益會新職員就職禮攝影]  
[利華廠醫士發明新藥]  
　　利華絲襪廠設有工人診病所於法租界大馬路八仙橋西愷自邇路（即長浜路口）聘請張紹修醫士爲主任張君自醫校内外科畢業後專門研究產科外科三年又主任公立上海醫院外科五年專治内外產婦小兒皮膚花柳及眼身鼻咽喉科近新發明無痛痔核注射藥（因各國無論何種是症注射藥均有疼痛）患痔核及各種茸腫等用是藥注射後毫無痛苦四五日後即能萎縮全瘉云 
 
[著名電影女伶曼辨兒惱站門小影]  
　　著名電影女伶曼辨兒惱門ＭａｂｅｌＮｏｒｍａｎｄ生於亞特蘭大Ａｔｌａｎｔａ城髫齡時即離家至紐約讀美術稍長即自在畫界中作模型蓋女伶身段姿勢皆極美觀容貌亦艷實一絶色之佳人也旣又悉心研究和以樂聲之喜劇後加入電影界後即以此特長見示與曼辨兒關係最早之影片公司爲維泰葛萊夫Ｖｉｔａｇｒａｐｈ嗣在馬克聖納脫ＭａｃｋＳｅｎｎｅｔｔ之影片中演過數次又在自已組織之公司中嘗自爲主任四年前曼辨兒又與谷兒登Ｇｏｌｄｗｖｎ影片公司訂立合同頗著聲譽今則曼辨兒之名已閧聞各國矣 
　　現在卡爾登影戲院映演之「汽車緣」一劇亦係曼辨兒所演且爲曼女伶生平傑作之一其在此片中飾演一貧女天眞爛漫煞是可愛每一舉止輒欲使人粲然好在滑稽動作絶無牽强之弊是足證曼辨兒早年熟習喜劇之功此片劇情甚長計有八本惟佳處全在曼辨兒一人之身上蓋其表情做工無一不可人心意也 
[美國電影新聞彙誌]  
　　電影界著名之「美國之美人」凱撒玲麥克杜娜女士（ＫａｔｈｅｒｉｎｅＭａｃＤｏｎａｌｄ）於本年五月二十三號與約翰森（ＣｈａｒｌｅｓＳｃｈｏｅｎＪｏｈｎｓｏｎ）在新郎之叔父家行結婚禮當由牧師等到塲證婚約翰森係發明鋼車家希愛（ＣｈａｒｌｅｓＳｈｅａｎ）之孫行禮旣畢新人即登汽車外出其密月旅行之地點則尚未發表按女士於一九一一年曾與一紐約之美術家馬可門（ＭａｌｃｏｌｍＳｔｒａｕｓｓ）結婚後於一九一六年因事離異此次結婚爲其第二次 
　　卓别靈之新片「逃犯」（ＴｈｅＰｉｌｇｒｉｍ）上月份在紐約之立爾托電影院開演時每日接連開映六次之多計自上午十一時起直至下午十一時始止每次開演二小時價目晚上每座五角日戲則三角半幼童無論日戲夜戲一律售洋一角 
　　羅克之「冒險」（ＳａｆｅｔｙＬａｓｔ）在三藩市之史屈蘭特戲院連映至三十五日之多其餘各處有連演二十八日者亦有連演二十一日者云（伯長） 
[觀「窮人之妻」影片後之感想]  
　　前日因應友之招往觀上海大戲院所映之「窮人之妻」此片表情以衣舖主往窮人叩關時·福來欲開而未敢之情境爲最佳至於福來被驅逐出門後二子呼母一段雖屬不錯然二小孩之表情終不如「富人之妻」中之童子動情也此影片足以勸世之處甚多今試述之如下馬沛吉雖以開駛汽車爲業而宅心極忠慤實爲一可敬之少年旣能專心從事又能安分守已郝利百初鍾情於阿吉旋遇　袴子温萊祺遂棄阿吉於不顧旣與富翁白蘭登相識又棄温氏此種行爲失檢至極嫁後伊夫弗待以眞情或天公爲阿吉抱不平潘福來能忍窮苦而嫁與阿吉爲妻後亦頗稱意 
　　阿吉見利百忘恩負義怨恨莫名忿向福來曰我已看破世情從此我抱定獨身主義此因一時憤極而發但世之悲觀而因此戕身者亦頗不乏人要知世間最易壯人膽堅人志而感人五中者婦女之眞情也然最易喪人志碎人心者婦女之負情也此段正可爲一般痴情郎作一當頭棒喝 
　　富翁白蘭登之類適　今日上海盛行之蕩子見此女愛之見彼女亦愛之一若無一不合其心意者但終無良好結局願若輩三思而戒之 
　　婦女虚榮之心爲最重往往不顧丈夫在外賺錢之苦但求一已裝飾之精美使人羡愛爲快而未知日後禍害窮人所受之苦惟在肉體而不在精神蓋彼輩須勤力工作始得衣食惟每日公暇之餘可團聚享福富者則不然衣食住事可置之度外無須憂慮故終日所思索者惟逍遙尋樂而家庭間之快樂遂無形消滅矣此片以「窮人之妻」名而演出富人之妻之生活未必勝於窮人者正可爲一般之寒士之妻女安慰也（維鈞） 
 
 

Page 18

 
 
第一萬八千零九十九號;中華民國十二年 西曆一千九百二十三年七月十七號
星期二 * *[紀各校之畢業禮]  
　　昨得各校消息其關於畢業或休業禮者如下 
　　中醫專門西門石皮弄上海中醫專門學校第四屆學生畢業禮已誌本報茲再詳載畢業生姓名如下㈠優等張承楣·戴觀·張伯臾·諸文萱·杜厚之·黄水如·賀檜芬·徐祖芬·范欽才·王士· 
傑·趙楠·許景陽·朱治安·秦之濟·趙長策·陳耀堂·嚴蒼山·徐先愼·許昷孚·沈永年·金保民㈡乙等潘光啓·趙勤忠·尹鴻·陳杰·張燕翼·吳冠廷·張燕謨·朱庚生·范有常·劉竹霖·趙啓茂·謝幼安·蘇祖培 
　　蘇州公學昨日山海關路蘇州旅滬公學行畢業式校長貝潤生主席校董杜簫譜致訓詞管理主任尤懷臯報告計是屆畢業者高小科五人國民科二十四人高小科第一名鄭永佳國民科第一名周祖翌惟鄭永佳三學年成績連列第一徐主任蓮舫特贈銀盾一座以資獎勵云 
　　廣東女學閘北寳源路廣東街旅滬廣東女學校昨開休業游藝會及畢業式畢業生姓名如下㈠初中畢業生葉筏如·李雲秀·麥裕珍·陳應羣㈡高級小學生沈慧芙·郭鳳琼·梅平帶·劉麗羣㈢初級小學生馮少卿·唐寳琴·黄大年·陳潤淸·余桂淸·林秀珍·陳穎華·梁慧儀·何冠珍九月二日開學云 
　　坤範女校坤範女校定於今日（初四日）舉行第五屆國民科贊高小科商業科畢業式云 
　　勤宣學校北山西路廣東勤宣學校日昨舉行第十五屆休業禮校長梁民顯報告給獎散會 
　　比德小學法新租界辣斐德路市立比德小學校昨行高級小學畢業式兼休業式校長王定誠君報告錢廣甫陳雲堂吳文甫韓孝岩四君捐助獎品以資鼓勵畢業生如下武整理·樊梓林·王永祥·錢炳生·毛信諒·張心餘·錢濤根·張關楨·姚守繪·吳忠恕陸志成·錢鏡 
　　通惠學校打鐵浜滬紹水木工業私立通惠學校昨行畢業禮及休業式校長湯頌康報告校董顧蘭洲張效良等致詞並發給畢業証書曁品學兼優諸生名譽獎單畢業者高等科爲嚴瑜等二十三人國民科爲王安瀾張秀林等一百零一人下學期起實行新學制定於舊曆七月十六日開學云 
　　養正公學福建路養正公學昨行休業禮下期開學定八月二十九日云 
　　巽與學校小南門外市立巽與學校昨行休業式·及畢業禮校長高世良訓詞發給畢業証書商業科畢業者姚信厚等十四人云 
　　少年會校白保羅路廣吉里内·少年自治研究會附設之義務夜學前日行休業禮該校又組設暑期國文補習班有志者可速報名學費免收下學期將增辦義務日學云 
　　福建路校福建路義務夜校昨行休業禮惟仍於本月二十三日起每晚七時至九時特設暑假英文補習科無論新生舊生均可前往補習期限定一月云 
　　孤兒學校龍華孤兒院昨行第十届畢業式軍署派副官孫占元警廳派勤務督察長張桂榮等代表蒞臨院長蔡式之主席㈠奏樂開會「該院音樂班」㈡唱院歌「全體學生」㈢主席報告㈣男女畢業生成績表演就中周家珩馬潤珠之英文演說更覺有聲有色聽者無不贊嘆㈤來賓中有曁南學校美敎員藍金氏演說大致謂綜觀成績並皆佳妙且聽女生英文演詞中有日後願盡社會服務之勞一語頗合耶穌服役於人之金句將來中國前途之希望實繫乎此云云㈥院董王一亭訓詞高鳳池給憑男女生受文憑者計高三十六人國三十五人㈦國技由敎員胡一波指揮拳術有團體單獨大刀長槍對子單刀等觀者掌聲如雷㈧欵待茶點末後攝影散會 
[學務叢載]  
　　敎育界畢業或休業禮以外之消息合誌如次 
　　約翰乒乓隊之比賽約翰乒乓隊前曾戰勝日人約青及滬江各校暑假期内隊長林澤蒼君特聚集在滬隊員成爲一隊擬與滬上乒乓團體比賽各團體如欲與賽可直接通函至北四川路ＹＣ一百十四號與林君接洽云 
　　美專暑期校已開學上海美術專門第五届暑期學校昨在林蔭路該校之第二院禮堂舉行始業式其中學員俱由各省保送來校報到者一百餘人㈠開會奏樂㈡校長劉海粟致詞略述我國繪畫之源流·及東方美術發達·本先於歐美如唐之崇獎藝林宋之以畫取士可謂盛極一時迨後情變勢移社會鮮知注意至今日乃知非提倡美術不足以潤澤枯濁如斯之社會非注重美術亦不足以調劑岑寂之人生吾人俱係從事研究藝術者當盡力爲之以期東方藝術復興云云繼由敎授汪亞塵兪寄凡演講末由敎授關良奏梵唖鈴散會又該校函授學校昨日召集全體職員會議除由總主任報告半年來經過情形及整頓狀况外僉以近來美術潮流有積極發展之勢函授學校應以時勢之要救關係頗爲重大决擬於下星期添聘專師編繪各科範本及講義並編輯年刋分贈學者又以本學期學員成績多數優美且無中途輟學者尤屬難得關於藝術敎育各科講義現在編就初級全部不日即擬招生以應新學制藝術敎育科之需求並定七月三十日舉放暑假至八月三十日止於假前一律多發課卷以便學者於暑期中練習云 
　　華東女中學之創辦新閘橋北首新組織之華東女子中學已推定吳采三爲校長梅頌先爲敎務主任吳春波爲校務主任唐豪爲校務顧問各科敎員已聘定者爲嚴叔平·黄滌之·許宗傑·張復雲·陸希英·方會新·賀儀昭·虞孟質·唐越石等本月十四日該校開第一次敎職員會議云 
　　亞喬暑期學校開課西門方斜路亞喬書院附設暑期學校連日報名者非常踴躍已於昨晨行開學禮校長蔣君瑞君報告畢即由敎員楊德壽及王敦慶兩學士相繼演說該校現共分四班課程一律用英文本又該校因普及女子敎育起見凡女生來學者槪收半費云 
　　愛國公學開辦義校巨籟達路東段愛國公學暑期義務學校昨日行始業式學生到者數十人云 
　　西山同學會之籌備昨晚洞庭西山求忠同學會在台灣路滿春坊籌備處開第一次籌備會到者四十餘人推朱元植主席報告並議决事項㈠通過籌備章程七條㈡發信徵求各埠同學加入㈢推定汪名揚沈伯講鄭伯曾爲籌備正副主任羅明善鄭缶盦爲文牘周介福爲會計㈣議决籌備會以兩月爲限議畢散會 
　　童子軍講習會開會江蘇童子軍聯合會附設童子軍專科講習會曾由該會幹事員會推定李啓藩顧拯來章君疇三君爲委員業已籌備就緒會所設南市陸家浜中華職業學校内日昨（十五日）各地童子軍敎練員已紛紛報到昨日（十六日）上午在職工敎育館舉行開會式一振鈴入座二奏樂（普益習藝所樂隊）三向國旗行禮四唱國歌五報告（章君疇君報告該會籌備經過情形）六演說（沈信卿君詳述開辦專科講習會之宗旨並祝各學員經此練習後再加以繼續不斷之練習及研究日後咸成各科專家云云）七奏樂八禮成退席是日下午即須開始講習云 
[郵信截止時間表]  
　　寄往地點火車或輪船平信掛號信 
　　烟台宜昌今日（十七日）晨十時半十時 
　　汕頭蘇州晨十時半十時 
　　香港廣州（包裹）蘇州晨十時半十時 
　　愛琿（取道浦口哈爾濱）火車午十一時十一時 
　　西伯利亞（取道浦口赤塔）火車午十一時十一時 
　　俄國歐洲（註明由西伯利亞寄者）（取道浦口墨斯科）火車午十一時十一時 
　　威海衛烟台天津奉天下午一時半一時 
　　日本（取道門司）耶瑪修丸晚七時六時半 
　　香港廣州（包裹）東興晚九時九時 
　　汕頭東興晚九時九時 
　　青島光山晚九時九時 
　　長江各埠火車輿輪船晚九時九時 
　　厦門綏遠明日（十八日）晚九時九時 
[菓品市消息]  
　　新近上市洋蘋果每擔八元至十元拆售每斤一角二分至一角攤零星售價每只二三十文或十文不等其味尚稱不劣云 
[社會新劇之表演]  
　　本埠少年宣講團演講游藝兩股同人王愼聲·鄭鎭昌·費席珍·李士林·李元龍·胡瑞麟·錢玉成·朱漢光·程宮園·葉志龍·陸文韶·陳賢本·張萍舟·錢玉書·周元第·顧九如·王君倩·陳克家·吳相初·祝湘石·汪龍超等於十四日午後出發赴周浦應永安救火會之約舉行籌欵游行大會晚七時開會游藝股表演國樂幻術外演講股化裝表演社會新劇「潮流」觀者座滿頗爲滿意至一時閉會十五日日間表演國樂灘簧及家庭新劇「青年殷鑒」尤得各界歡迎乃再三挽留須於晚間繼續表演該團以各股員均有職務不便久駐後以勢難推辭不得已派員回申預先向家族及職業機關請假乃於晚間表演愛國新劇「英雄淚」至一時餘散總計開會三次各股員於今晨回申云 
[集會表]  
　　陽歷本月時期地點召集者事由 
　　十七·十九·廿日上午六時半福州路操練廳萬國商團中華隊預備隊敎授練習 
　　十七日南京路文明書局開幕禮 
　　十七日白克路七號長光美術會展覽會 
　　十七日梅白克路坤範女校休業禮 
　　十七日下午二時四馬路三山會館旅滬閩同鄕會歡宴到滬議員 
　　十八日上午六時半福州路操練所萬國育團中華球正備軍自隊員練習口令 
　　十八日北浙江路華安坊萃英學校休業禮 
[今日天熱而有曇象]  
　　徐家滙天文台昨日下午四時三十分氣象預報云天熱而有曇象北方海濱有東南風南方風弱無定向颶風續向北進將抵琉球及東海此間海濱與九州間亦將受影響雅泊島東南又生新低壓本埠温度在下午三時前之二十四小時内最高八三·七最低六五·五去年今日最高九六·四最低七八·六 
 
 

Page 19

 
 
第一萬八千零九十九號;中華民國十二年 西曆一千九百二十三年七月十七號
星期二 * *常識 
常谈 
[非法攝政與外交人物] [  箴]  
　　三數免職閣員之自以爲攝政國民旣羣斥其非法矣彼非法攝政者亦自知其不能再欺國民也乃不得不借重外交人物以欺友邦 
　　我國有通行之語二一日拖人下水一日從井救人非法攝政者之借重外交人物拖人下水也外交人物中苟或加入非法之攝政從井救人也乃聞拖人下水者方希望其從井救人而本可不必從井救人者又不敢表示决不入井之意亦用拖人下水之法以爲抵制眞好看殺人也 
　　夫使拖人下水而果有自救之法吾亦諒之從井救人而果有救人之法吾亦諒之特無如非法之行爲旣大白於天下則不特拖人者無從自救即從井者亦萬萬無從救之此何如一聽非法者之自斃而别求所謂合法之生活哉 
經濟 
[中國貧弱的兩大原因] [  鮑天乙]  
　　中國貧弱的原因雖則很多但是下列兩大原因尤其是最重要的 
　　（一）用不得當中國土地旣然肥美殖產的能力也還不差爲什麽十家之中倒有九家貧呢老實說他們勞力的結果也很得些金錢不過用不得當罷了就如現在一般人家對於地方公益死也不肯出一個錢對於迷信的事用起來却毫不吝惜又如國家對於可省的養兵費則增之又增對於不可省的敎育費却減之又减類此者正復不少此僅一斑耳 
　　（二）惡勞好逸惡勞好逸的人日多生產率因之大减人人曉得是貧的原因却不曉得也是弱的原因原來人體各部和機器差不多機器不用就要銹人體各部不用也就要退化現在中國人的腦力不敏身體不强精神渙散恍若病夫不就是一個明證嗎 
　　唉國家已弄到這般地步了往事不談將來的振興端在我輩青年只要人人能用腦力勤肢體以强其身勞力得來的錢不要用在不正當的地方就好了（乙種酬） 
道德 
[甲乙兩僕之言] [  玉聲]  
　　余一日在辦公室外小步得聆僕語以爲有記載之價値爰亟書之非敢屬隔墻之耳聽人之私只因事可公開聊作社會問題之譚助耳 
　　甲僕道「唉我們一天忙到晚一月不過拿到五六塊錢還時時受人嘴臉細細想起來實在何苦左右全是一個人爲什麽我們做人家的奴隸受人家的指揮呢倘是我們有了錢便也馬褂大衫兒着起來也用幾個人還怕沒人叫我們「少爺」麽唉那一天才是我們的出頭年呀」 
　　乙僕道「誰不是這樣說呢你看那些先生們穿得整整齊齊像煞有介事問問他們的肚裏也不過這麽一回事他們總算受幾年敎育倘使我們從娘肚裏出來一樣穿衣喫飯一樣讀書進學堂我們也搖搖擺擺的做起先生來了人全是一樣的難道我們就不能討幾個小老婆白相相麽...」 
以下所言余因客來竟不得聞但細味此二僕之所言雖有幾分理由但一則想做「少爺」一則想討「小老婆」未 
免令人太息唏嘘於中下社會中惡觀念之深也 
　　我今以數言爲爲僕者告僕者受人之酬傭於人也此亦爲一種職業并無卑賤之可言若死守遺產坐食天地間是特寄生蟲耳自人格方面言自社會方面言反不若爲僕之尊貴至薪水之多寡因積習使然不可一槪而論若浮慕「少爺」之稱謂更發「小老婆」之妄想是眞不足與言矣 
衛生 
[空氣内細菌之研究] [  許崧俊]  
　　細菌爲介乎動植物之中之生物其數至夥常附着於塵埃之上而散佈於空氣中茲據Ｐａｓｔｅｕｒ氏之研究知巴黎市街每立方米突之空氣中平均含細菌三千四百八十個工廠中平均有七千四百二十個舊式房屋内平均有三萬六千個而以巴黎醫院中爲最多其每立方米突空氣中竟達七萬九千個巴黎城外則每立方米突中僅三百個是細菌之多少隨人口之疏密而定而於高山之上則尤稀少 
　　細菌旣附着於塵埃上故塵埃之多寡於細菌尤有關係據調查倫敦市上每立方生的米突之空氣中含塵埃三十萬至五十萬顆Ｆｉｓｃｈｅｒ氏調查Ｆｔｅｉｂｕｔｇ城街上之塵埃每格蘭姆中含細菌五種至十七種之多其數自二萬四千至二百萬個可謂驚人矣洒水之街道塵埃中細菌之數尤多以不致乾燥細菌便於蕃殖也據調查每格蘭姆重塵埃中洒水者有細菌一百四十五萬至二百八十九萬個而在不洒水之塵埃中僅二萬四千至四萬八千個惟洒水可阻病源菌之飛楊故仍屬有益（乙種酬） 
法制 
[隨意抛棄瓜皮之宜罰] [  佩英]  
　　前日余偶經中華路見一沿簷之菓攤將所剩瓜皮隨意抛棄街道適一年老者經此足踐瓜皮以致仰天傾跌經余扶起視老人之手已受有傷痕故急代爲雇人力車一輛送之還家 
　　夫隨意抛棄瓜皮於傾跌行人猶其小事而於公衆衛生實有莫大妨礙蚊蠅羣集傳染疫病負有警察之責者須禁止隨意抛棄瓜皮如有故意違犯者即拘署科罰或禁止其販賣是市政所急宜注意者也（乙種酬） 
禮俗 
[舊式婚姻之害] [  李璋]  
　　家族起源始於夫婦婚姻之制由來久矣惟舊時婚姻未經改良男女擇配漫無標準試舉其弊害言之厥有三端 
　　㈠富貴之家子女類多早婚學術未成事業未就已負爲人父母之責體質旣傷生計亦窘此其害一 
　　㈡聨姻之法但知門第不顧性情於是有靜女而妻蕩子者有巧夫而得拙婦者配偶不愼貽誤終身此其害二 
　　㈢爲男子者藉口於男尊女卑之說壓制女子幾如囚虜爲女子者亦有嬌養成性不知禮義而勃谿於家庭以貽閫内之羞者旣乖平等之義又傷陰陽之和此其害三 
　　欲除上述三害必自婚姻改良始蓋夫婦配偶本以人合必先察男女之性情明男女之權限而其要尤在敎育得宜程度相稱務使男女人格皆有自立之基礎夫而後夫婦之道得而家族之進化亦肇基於此矣（乙種酬） 
科學 
化學常識[  天]  
　　（六十七）鐠之說明 
　　㈠名稱鐠 
　　㈡各種名稱拉丁和英國的名稱都叫做（ＰｒａｓｅｏｄＹｍｉｕｍ） 
德國的名稱叫做（Ｐｒａｓｅｏｆｙｍ）日本的名稱叫做（布利施哇地母　　　　　　ム）又叫做（銈）我國舊譯和現在决定的名稱都叫做（鐠） 
　　㈢符號Pr 
　　㈣存在產量極稀少同了釢質夾雜存在礦物裏面 
　　㈤性質爲一種淡黄色的金屬物在空氣裏面不生變化　 
溶解度甚低他的水溶液變成綠色他的化合物也是變成綠色的 
　　㈥舉例鐠質產量旣少化事物又不多所以沒有特别的例子可舉哩 
　　㈦製取他本同釢質混在一起可把他的氱化物用電解法便得 
　　㈧總結在昔只知道釢質到後來有個化學家Ｗｅlsbach氏他發明從釢質裏面分出兩種原質一個叫做釢一個就是鐠了但都不甚重要在化學界不占勢力的（乙種酬） 
敎育 
[一個平民夜校學生之自述] [  毛倪逸梅]  
　　鄰有縫衣匠某日前爲外子製衣來我家彼自述入平民夜校後所得之益處茲特錄彼所語以告閱報諸君並望力爲提倡使同胞中無數瞎眼得有光明之路也（以下縫衣匠某自述）我年已三十幼因家寒失學目不識丁以致主顧囑我製衣有以尺寸單相示者時有悞事屢欲補習讀書惜無相當機會今春聞人云城中秀洲中校開辦平民夜校不收學費專爲年長失學者特設我聞之甚爲欣喜意此乃極好之機會故即立志報名入學今已求學二月一本平民敎育千字課已能熟讀大半主顧者所示之尺寸單亦能明瞭不致再有誤事對於淺近書報亦可會意想再數月後我之進步更大也校中敎授法係用幻燈映射字句於白布上同一時間相叙一堂可授學生三四百人（我校現有學生二百人左右）其敎授法甚淸楚有味也我未入夜校以前每晚暇時非至茶館啜茗即至說書塲聽書日費至少須一角數銅元雖自知費時耗財毫無益處然因無相當消遣法非此不足伸我終日埋頭之困今自入夜校後每晚入校聽講識字於金錢不致無謂耗費而所受益處實多再加敎授法用幻燈映射極有興味我實感激諸先生醫我輩無數之瞎眼得見光明更望同病者均得醫治 
　　記者前由姊丈傅君若愚相邀曾往該校參觀學生中大半皆年長小販苦力彼輩痛失學之苦今均能立志求學其志可嘉現聞有數學生已能作白話書信平民敎育千字課係上海青年協會幹事晏陽初傅若愚二先生所編晏君等現正從事於提倡以期全國普及也（不受酬） 
雜錄 
[學生消夏方法的供獻] [  傑]  
　　現在我們大家都曉得是暑假了許多學生們離鄕背井的出外求學如今可以回家去見見父母好不快樂呀我以前也曾覺這種樂趣是不可多得的無如我現在做了事想嘗嘗暑假的滋味已經不可得了唉暑期的時期很長大學差不多有三個月中學有兩個多月如此好時光在家什麽了讓我來供獻兩條提議 
　　㈠旅行學生消夏再好不過是旅行了我是一向酷愛旅行的美國英國法國的大學生一到了暑假誰不笑迷迷的尋那山淸水淑之鄕探險覓勝處處都是學問可惜我們中國的學生出外旅行的就很少呢我以爲在這時期裡倘是家况好些的却不妨向父母討了些錢結幾個要好的夥伴到什麽西子湖呀莫干山呀廬山呀北京西山呀北戴河呀去要一回子那噴珠吐玉的瀑布遠山的翠黛雨後的綠樹多麽好看呀最好住在廟裡費用可以省些每日抽出些時間讀書著述得著這山淸水秀的靈氣也許做些好小說好詩詞來賣幾個錢一方面研究那聞所未聞見所未見的奇異事蹟你想多少快樂倘使住在家裡姣生慣養的不出門有什麽趣味呢諸位快快動身罷我好生羡慕呀 
　　㈡辦暑期義務學校有多少家境不甚好的那有許多閒錢去旅行呢我以爲也有好法子消夏什麽法子呢就是辦一個「暑期義務學校」收幾個不識字的貧窮小孩子敎他們些字天眞爛漫也覺得怪有趣的從前我哥哥從美國寫封信給我敎我在暑假期内辦一個義務學校我當時想誰高興和一般泥腿的小孩子混呢後來因爲實在閒得沒事做也就糾集幾個同志做起先生來起初似嫌麻煩到後來也就樂趣横生了眼看今年的暑假我不能回家去了不曉得我那幾位「鄕下小高足」（一笑）現在怎麽樣了諸位你們贊成我的意見有什麽另外的好方法不妨請發表些來 
 
 

Page 20

 
 
第一萬八千零九十九號;中華民國十二年 西曆一千九百二十三年七月十七號
星期二 * *   
 
 

Page 21

 
 
第一萬八千零九十九號;中華民國十二年 西曆一千九百二十三年七月十七號
星期二 * *自由談 
[一知半解] [  兪雲賓]  
　　西瓜以沸水澆之·即食·其作用與浸在井裏相同· 
[車廂幻想] [  烟橋]  
　　車輪聲轆轆雖呆板無變化似亦有音節可譜以歌詞曰共同奮鬭 
　　車側玻窗截取所過風物髣髴一幅水彩畫有時梳柳亂鴉如倪迂高古有時遠山叢樹如四王濃厚即一抹湖光漫天雲氣亦爲空明之致 
　　憑窗觀萬物勇退幾忘車進之捷風檣陣馬望塵莫及不禁自傲得意 
　　坐三等者輒羡二等見四等則憬然矣坐客車輒思快車等交車更躁急矣人生多缺望此其見端 
　　不計已去之站惟向未來之地月臺送行者心理適相反並座者倘得健談人可勝看書閱報 
　　有種種面目可資寫生有種種事物可作小說材料我於人云然人於我亦胡獨不然 
　　突如其來悠然勿逝若爲麗人有不目逆而送之者非盲即癎矣 
　　聞四方不同之言如廣及諸地若聞國人操胡語即覺刺激弗寗然而於車廂中時時有之執役者更甚 
[紀晨光美術會之展覽會] [  許士騏]  
　　七月十三日至十七日爲晨光美術會第三届展覧會之期余得該會同志折簡相邀欣然前往茲就管見所及憑客觀的觀察擇其尤者說明以說 
　　王君榮鈞所作油繪「屏風後」一幀能畫曲綫之美表現麗姝婀娜之態殊屬佳搆「虎邱綠蔭」爲水繪風景塔影霞光直映眼簾幾疑身入其境史匡韶君所繪木岸「怨」與「束縛」兩幀爲裸體習作能充分表現畫題亦佳朱應鵬君油繪「粉紅衣」天眞活潑煞是可愛「懺悔」及「海泣」兩幀用冷色調子表現蒼凉悽楚之狀能使觀者激起憂思抑鬱之同情洵屬寫情深刻之作宋志欽君所繪「河畔」及「龍華」兩幀春光淡日頗饒逸趣油繪「紅燈罩」一幀光芒四射所映物體咸具特殊色彩呂文彬君油繪「鮮果」及「靜的生命」數幀頗能引起觀者之快感至其配景愜當色彩鮮明猶其餘藝陸景蘭女士油繪「和合」一幀英譯（ＥａｓｔｉｓＷｅｓｔ）色彩單純具有圖案意味萬籟鳴君所作木岸巨幅「物質的壓迫」一幀畫面繪着三五苦力被壓盤石之下似失其抵抗能力而行將就斃者此類作品於經濟制度搆成現制社會確能引起吾人無限之悲哀及感想魯少飛君年作「觀呼」及「熱」水繪兩幀純用熱色調子能使觀者對對象而發生熱烈之刺烈及感想其餘尚有張眉蓀萬古蟾顧姒範女士及嚴與今諸君亦多佳作惜余健忘未克一一追憶也 
[說說笑笑] [  浣紅]  
　　三個好人甲向乙道近來世風不古友道難言前天我有一個朋友　算糟了一件事情　至不可收拾幸虧我去和他幹好了那知他不特不感激我而且恨我非常你想可歎不可歎足見世界上的好人正是沒有了呢某乙道世界上何嘗沒有好人不過一個已死一個還未出世一個沒有找處罷了 
　　吃麵難某甲同他妻子道現在的市面受了各處兵匪的災殃衰敗萬分要賺幾個錢眞不容易恰似俗語所說千難萬難吃飯最難了話未說完他的兒子說道爸爸飯是我們每天都吃的還不見得難所難的是麵父親問他何以見得他兒子道我想吃麵有了好幾天前天向你討錢去買你不肯給我我仍未吃得這不是吃麵比吃飯還要難嗎 
　　高攀不起父母和他兒子定親兒子竭力反對說這門親事彼此想去太遠了實在高攀不起父母十分詫異道他們也是一份經紀人家並非閥閱世第爲什麽高攀不起他兒子侃侃而談道實在因爲他們女兒的面龐生得太怕 
[影戲拉雜譚] [  周世勳]  
　　黎琳蓋許最善哭當其攝「殘花淚」一劇時旁觀及導演者均同時爲之淚下 
　　陶格拉司范朋克與格里菲斯相交最深 
　　人但知但紐兒之媚態可愛而不知其跳躍之活潑更足驚 
[祇恐相逢在夢中]  
　　人其於「難姻緣」一劇中跳牆攀樹之玲瓏輕巧雖寳蓮莫及也 
　　佩佩潑蓋貌美而易見好於觀衆然其做表方面究不及賈克遠甚賈克於「賊史」一片中扮一苦兒其表演出一種可憐之神情實足令人爲之心酸 
　　扮演華人最像者當推李佳白率爾姆斯在「殘花淚」中所飾之張漢 
　　歐洲影戲界新進之女明星愛麗斯勃利台其面貌與頭髮絶似華人而其美則華人莫及 
社會小說 
[人間地獄（一一九）] [  娑婆生]  
　　第五十二回萬千煩惱絲并刀一剪糾紛羅綺夢禪榻初醒 
　　戈微塵曉得江浩源怕秋冰知道故意提高了一點聲音道這事必須有一辦法方能了局你答應在前的話不可食言而肥江浩源急得頭上汗珠足有黄豆般大忙拉着戈微塵連連丢了幾個眼色道那件事我旣答應了必定照辦戈微塵也覺得他其情可憫不再提高喉嚨問他道那末你幾時送了去呢江浩源道我此時同你一同出去我取了錢便交給你你可以放心吧戈微塵道我倒沒有什麽放心不放心不過再耽擱下去再出什麽亂子你我面上全下不去現在大行台那裡已經閙得一天星斗游先生又到處逢人遍說如不及早收拾愈弄愈糟愈糟愈臭江浩源低低的道曉得了曉得了我們一同出去談罷戈微塵點頭答應江浩源忙將長衫鈕好邀戈微塵一同離開了秋冰院中秋冰問到那裏去江浩源道北邊有一個朋友來了有點交涉事件我同戈老爺去了一了秋冰並不疑心兩人出來以後江浩源早已探懷取好了幾張鈔票望戈微塵手中一塞道這五十元費心代交一交罷戈微塵道你不到大行台去嗎江浩源急得向戈微塵連連鞠了兩躬道微翁先生你不必再逼我做難人了這件事算我對不起你請你一手了一了罷我這時還有别事明天再見罷戈微塵見他抵死不去也不十分勉强怕傷了朋友感情於是接過那五十元替他交給大行台尤先生轉交翠雲畢竟戈微塵心地比江浩源純厚不忍見翠雲流落又加了一百塊錢給翠雲說明白不能討他呌他另打主意翠雲得著這一筆錢除了房飯自然還有百餘元多著正想另打主意之際苦無門路可走恰巧由棧房裡梳頭娘姨介紹與一個北方下來的客人認識就在旅館裡姘度了兩三月之久那北方客人走了以後翠雲那時與上海妓院方面已是熟識輾轉介紹又重墜風塵做他那賣笑生涯後來在席上曾遇見江浩源另生波折那是後話暫且按下慢表再說那柯蓮孫每當晚間十一鐘敲過政報館理事畢之後日爲常課的在秋波院裡小坐這一天柯蓮孫將報事料理得獨早到了秋波院中却不見秋波問起阿毛知道他出局未回蓮孫一個人無聊略坐片刻正想回去走至扶梯邊只見秋波怱怱的回來了一見蓮孫立在扶梯口忙問道你今天怎麽不在報館我打電話給你怎麽說你出去了柯蓮孫道我今天出來得是比平日早一些秋波道怎樣你要走了嗎蓮孫點點頭秋波道我打電話正有要緊話對你說說著上了扶梯不由分說的將蓮孫拉了進來蓮孫道有什麽要緊話說秋波道你......知道嗎可憐的那蘇和尚要死了柯蓮孫聽了也陡覺一怔忙道是那蘇玄曼嗎他亡命逃出東洋好久了你怎麽知道他要死了呢秋波道你莫急待我子細告訴你今天有人在久安里青鳳家裏請客座中有人叫我的局到了那裏碰見了華稚凰華大少聽他和别人說起說蘇玄曼在慈光醫院裏病得狠重又沒有錢買藥又沒有朋友去瞧他十分可憐據說醫生已經說絶望了他們明天去到醫院裏去瞧他盡朋友的道理我聽了恐怕纏錯了是别一個姓蘇的我又問明了華大少他說正是我想蘇和尚是何等好人他和你也狠要好我和你的認識還是他的介紹你明天不可不去瞧瞧他你想這事可要緊不要緊朋友病重未死的時候瞧他一蹚比死後哭他十聲百聲他還要感激呢秋波說到這裏禁不住自家的眼圈先紅了起來 
三言兩語[  愛棠]  
　　金聖嘆評西廂酬韻一折說如雲之榖火之燄鴨之腹像這種描幕物體却貼切得很但現在的最高問題閙到這般田地把雲之轂火之燄鴨之腹來寫照那眞維妙維肖可是中國的心靈保不住就要消滅哩唉我們一般老百姓祇是空口說白話不出來治理那裏有一點效用 
 
 

Page 22

 
 
第一萬八千零九十九號;中華民國十二年 西曆一千九百二十三年七月十七號
星期二 * *   
 
