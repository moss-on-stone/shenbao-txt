# 1920 - 201 - 4917038

 

Page 1

 
 
   
 
 

Page 2

 
 
   
 
 

Page 3

 
 
時評 
[違反民意之結果（冷）]  
　　安福系之所以失敗至此者好爲違反民意之事故也查派軍人　所以得佔優勢者略以民意爲標幟故也故直派軍人而苟以得優勢之故遽去民意之標幟而即行違反民意之事則其結果非至安福系 
今日之失敗不止也 
　　違反民意之事維何即中外所傳將起用張勲之說是也張勲不能再爲民國之官吏此天經地義而民意之所同也况乎張勲亦何必復用於民國民國政府亦何必復用此張勲今於此兩不必之事而苟實現則天下之人將何能恕乎 
[命令]  
　　七月十九日大總統令前以各路軍隊因誤會致有移調情事當經明令一律退駐原防共維大局乃據近口報告載事迄未中止羣情惶懼百業蕭條嗟我黎民何以堪此况時方盛暑各將十躬冒鋒鏑尤屬可憫應責成各路將領迅飭前方各守防線停止進攻聽候命令解决用副本大總統再三誥誠之至意此令 
　　七月二十三日大總統令現在各路軍隊均己遵令停進惟近京地面散歸軍隊爲數衆多據京兆尹王達呈　事關屬境安危請設臨時散兵收容所等語京畿闤　殷　關繫重要軍隊散逸擾累堪虞雖經陸軍部派員分别收容亟宜遴派大員統籌布置茲特派王懷慶督辦近畿軍隊收束事宜著即迅速妥籌分别辦理並隨時會同陸軍部商籌辦法務使散卒咸導約束編氓各獲安全用副綏靖畿疆之意此令 
　　七月二十四日大總統令財政總長李思浩呈請辭職李思浩准免本職此令 
　　又令　財政次長潘復著代理部務此令 
又令　司法總長朱深呈請辭職朱深准免本職此令 
又令　司法次長張一鵬著代理部務此令 
又令　交通總長曾毓雋呈請辭職曾毓雋准免本職此令 
又令　特任田文烈兼署交通總長此令 
又令　京畿衛戍總司令段芝貴呈請辭職段芝貴准免本職此令 
又令　特派王懷慶兼署京畿衛戍總司令此令 
又令　河南省長王印川呈請辭職王印川准免本職此令 
又令　特任張鳳臺爲河南省長此令 
又令　派戴修璿李泰三李震彝黎世澄張智遠充書記官承審員監獄官考試典試委員此令 
又令　派楊士毅魏先根充書記官承審員監獄官考試監試委員此令 
又令　司法總長朱深呈請任命沙彦楷爲京師高等審判廳庭長應照准此令 
[専電一]  
　　北京電奉直軍會師南苑欲掃除段派軍隊靳等調停人在津無效果電請撥車回京直軍要求解散籌邊署邊防處及陸軍部（二十三日下午六鐘遲到） 
　　北京電奉軍駐南苑直軍駐北苑西苑張作霖定奉軍布置妥協後卽來京（二十三日下午六鐘遲到） 
　　北京電奉直軍本部駐南苑聲明不入城南苑九師存大批軍械五師全遷北苑解除武裝（二十五日下午三鐘） 
　　北京電廊房西北軍開回尚無事人心稍定現僅小徐在京擬用汽車從間道出口入蒙奉直運便衣偵探日來追隨甚嚴（二十三日下午四鐘遲到） 
　　北京電奉軍到南苑砲擊第九第十五師並没收其餘軍火交相責備部院因電奉張詰問理由（二十五日下午六鐘） 
　　北京電奉直軍各一團至小站迫令龍軍繳械輸誠（二十五日下午三鐘） 
　　北京電自昨晚止奉直軍己將段氏直接間接軍隊完全收容北苑奉軍己將占領團河南苑通電告捷（二十五日下午三鐘） 
　　天津電各路均己停戰東路奉軍今日己分抵南苑北苑將段軍第十五師及第九師之殘卒包圍迫令繳械（二十五日上午二鐘） 
　　北京電今早奉直軍憲兵入城索罪魁聞丁士源己被逮（二十五日下午七鐘） 
　　北京奉軍分投搜捕今日上午十時丁士源在羊肉胡同本宅捕去用三汽車載兵押解（二十五日下午八鐘三十分） 
　　北京電丁士源存欵悉换大鈔密交某國銀行擬於日内托名勘察京綏路工出亡（二十三日下午四鐘遲到） 
　　北京電丁士源從南口退回與小徐欲借居三井洋行辭以非報明使團通過不可乃相偕入法醫院今日起使團通諭使界行號開報僱用華人姓名職業（二十五日下午六鐘） 
　　北京電靳偕王廼斌等二十三抵奉與張磋商挽救時局辦法來電報告意尚融洽（二十五日下午三鐘） 
　　北京電靳漾日抵奉與張會商張定本日偕靳赴津與曹會議條欵再偕靳同晋京（二十五日下午三鐘） 
　　北京電奉張准二十五抵津二十六赴保轉車來京府院専員沿途迎迓保護（二十五日下午三鐘） 
　　天津電張作霖今日下午四時抵津仍寓河北恒記德軍衣莊（二十六日下午七鐘） 
　　天津電下午四時張作霖之長公子張漢卿帶護兵二連抵津寓總司令部（二十五日上午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[専電二]  
　　北京電奉張來電直皖議和無所謂條件祇請元首將首禍禇人分别懲辦卽伸國法單開與曹小異除徐樹錚丁士源三總長外凡皖軍十路司令均在列（二十一日下午四鐘遲到） 
　　北京電滬代表將全體更易有勸朱啓鈴仍出任總代說王揖唐多日無電報來交通部接濟現己告絶（二十三日下午四鐘遲到） 
　　北京電閣員蕯辭呈迄未收朱昨亦辭財李内田今明亦可提出閣無人現擬先用令派周樹模署閣（二十三日下午四鐘遲到） 
　　北京電徐語人此番段必設法保全卽曾徐丁等爲彼方面指索最力亦惟聽其自覓生路最後下一通緝了事（二十三日下午四鐘遲到） 
　　北京電西北第二旅與十六師在南口激戰大敗京綏路備専車往載傷兵（二十五日下午三鐘） 
　　北京電徐樹錚率部赴蒙曾同行至南口與察軍隊衝突聞現尚在包圍中（二十五日下午六鐘） 
　　北京電使團不認小徐等爲國事犯恐變裝匿使界下令調查（二十五日下午八鐘三十分） 
　　北京電公言報明日起停刊（二十一日下午四鐘遲到） 
　　北京電岑西林電允解散舊國會取消滬和會並派温宗堯晉京接洽又詢中央對於新國會如何辦理（二十五日下午六鐘） 
　　北京電岑陸來電段倒後應卽解散安系取消國會南北和議便可解决不必再經滬會當命温宗堯來京接洽徐閱後急電奉促靳偕張來京商復（二十五日下午三鐘） 
　　北京電徐電奉張轉勸張勲勿逆民以靖謠風張勲因通電自辯（二十五日下午三鐘） 
　　北京電徐令樊山電津促周樸老回京組閣（二十五日下午三鐘 
　　北京電吳佩孚對政局主張開國民大會解决之（二十三日下午六鐘遲到） 
　　北京電段率全眷遷入使界（二十三日下午四鐘遲到） 
　　北京電新兩院議長己不到院兩秘長均犯附亂嫌疑頃函示各科整理卷宗準備交代（二十三日下午四鐘遲到） 
　　北京電李思浩臨去添派部員十餘名半屬同鄕（二十五日下午三鐘） 
　　北京電法朱因大勢己去决先提辭呈（二十三日下午四鐘遲到） 
　　北京電昨夜散兵至北苑連刦數家（二十三日下午四鐘遲到） 
　　天津電小站之振武軍自被奉軍擊散後奉軍恐彼流爲土匪己分兵四出截堵（二十五日上午二鐘） 
　　天津電東路邊軍敗退時所經各地如楊村張莊廊房豐台等均被蹂躪姦淫擄掠慘不忍覩（二十五日上午二鐘） 
　　北京電王懷慶本日起調派駐京各軍赴四效收容散兵實行裁遣（二十三日下午四鐘遲到） 
　　北京電各路潰卒到處刦掠己設法收撫胡外城仍未啓今日京綏路亦以堵截潰兵停開（二十三日下午四鐘遲到） 
　　北京電王廷楨己派一旅開到京城暫充收撫潰兵（二十一日下午四鐘遲到） 
　　北京電内田呈報京師地方秩序己責成該管地方官廳切實辦理又呈報京師糧食救濟會成立　　北京電英法美意荷日公使調兵六百名來京保護外僑昨夜開到分駐使界保衛線（二十日下午八鐘遲到） 
　　北京電奉直軍各派參謀長來京謁徐候起居（二十五日下午三鐘） 
　　北京電吳佩孚所獲俘虜己用一列車解回保定共八十四人　　北京電頃據前線觀戰者歸告此次直皖之勝負全由軍略之優劣皖軍出隊密接直軍利用散抄皖軍乘勝猛進直軍便誘令中伏又直軍非至火線達到不放槍皖則未陳先火致子彈浪費後不繼急雖有飛機鉅砲亦無用（二十日下午四鐘遲到） 
　　天津電南路戰事雖停昨日忽有由保定取道河間南下之直軍二旅自西而至將後退之邊軍痛擊邊軍大亂退出桑園搶掠一空均向德州疾退德州今己克復（二十六日下午七鐘） 
　　北京外部據法使函稱駐鄭州第八混派有因欠餉强取路欵情事請速阻止並調離他路等語因電趙督查明設法消弭（二十三日下午四鐘遲到） 
　　北京電昨閣議認兩軍非法討論頗久未有辦法（二十五日下午三鐘） 
　　北京電閣議七月九日懲曹免吳令下令取消警監交次以殷鴻壽權量繼（二十六日下午五鐘） 
　　天津電邊防軍因爲王廷楨所阻不能赴張家口攺往熱河（二十六日下午七鐘） 
　　北京電奉天大捕黨人地方不安張使北來因此延期或傳今晚到津（二十三日下午四鐘遲到） 
　　北京電王廷楨電外蒙代表活佛入覲李使護送前來請派大員到張宣傳德意（二十五日下午三鐘） 
　　北京電宋小濂電日軍在昻溪站擅設電杆並停放兵車居心叵測又謝率兵到滿己由吾軍勸阻令回（二十五日下午三鐘） 
　　北京電顧使電告國際聯合第四次大會在義國米勒塔擧行須九月十日前將代表名單通知（二十三日下午四鐘遲到） 
　　北京電顧使密電國際聯合會第四次大會所議事如下（一）修正草憲法組織各項辦事機關（二）設法鼓吹聯合會之成績（三）組織國際法庭（四）設法鞏固經濟狀况（五）籌畫弭兵方法（二十五日下午三鐘） 
　　北京電巴黎確訊聯合會大會約在十一月中旬會塲多主比京惟威氏則主日來弗現尚未定 
　　天津電養日法界大阪碼頭開至日船共同丸一艘載有軍械炸藥大宗被海關查獲因無人承領特罰該船監禁七日軍械充公（二十五日上午二鐘） 
　　香港電鄂王養電軍府謂救國同心何分畛域接銑通電字字血誠軍聲益壯（二十六日下午四鐘） 
　　香港電黨人謀粤進行不懈全省戒嚴紛盼桂軍來粤漾日莫榮新令將受黨人運動嫌疑之艦員數名槍斃敬日又令捕獲黨人十餘槍斃（二十六日下午四鐘） 
　　香港電湘粤鄂贛聯防己進爲湘鄂贛聯軍鄂督爲總司令兼鄂司令趙恒愓爲湘司令岳某爲贛司令（二十六日下午四鐘） 
　　香港電湘出兵三旅由岳出發前日軍府會議决定實行參戰爲將來議和有發言權經電譚延闓商鄂王進行（二十六日下午四鐘） 
[公電]  
　　山東省議會請停戰電各省督軍省長並轉各鎭守使師旅長各省議會各報館商會農會敎育會均鑒直皖搆兵戈操同室魯難未己又陷漩渦此則東人所痛心疾首而無可如何者也惟是東省因外交關係地位特殊稍罹池魚之殃易啓葛藤之累現德州平原之間戰雲濔漫危機四伏閭里驚心商農輟業萬一影響及於外交豈惟山東一省之憂蒿目時艱益懷危懼己由敝會籲請雙方當局顧念東省之危局銷弭己起之兵端在魯直軍即予撤退魯軍亦祇須恪守本境不得一越雷池劃疆自固各無相侵尚望協電主持共紓魯難臨電迫切無任翹企山東省議會叩印 
　　廣州林葆懌通電各報館均鑒蓋聞經國立法爲本救國鋤奸爲先自權奸窮柄大法凌夷我海軍率艦南來苦心護法詎今七載一切問題未能解决推原禍首實由安福系簸弄使然軍閥政客不趨向和平轉利此時機任意破蔑遂令滬會遷延損壞統一借外債以厚植黨援陷八經濟亡國而弗卹需復恃勢譸張坐擁私兵力排異己前分南北近且各劃系統而相寇讐斯固普天人民所共聞共知無待葆懌贅述者也夫醫者視疾緩則治本急則治標惟救國亦然慶父不去魯難未己爲今日計凡申討國賊尤治標所急葆懌忝領樓船興亡有責義無反顧見志在先驅諸公愛國熱誠誰不如我伏望一致聲討共剪兇殘依照此旨悉示同袍謹布區區庶申旦旦林葆懌率駐粤海軍艦隊各艦長曁全體官佐同叩號印 
[世界路透電]  
[國際聯盟行政會]  
　　二十三日巴黎電微言報載倫敦電稱國際聯盟行政會明日在桑塞巴斯興開會其討論之主要問題如下（一）對付列名國際聯盟會違背約言遽行宣戰之國應施之經濟計畫（二）建設永遠衛生機關（三）國際公法學家在海牙草擬建設萬國法庭之計畫（四）國際聯盟議會將於十一月十五日開會當先事審查行政會與議會相關之權限（五）决定按照和約及聯盟公約條欵國際聯盟應有之責任 
[英日關于朝鮮之條約]  
　　二十二日倫敦電外交次官哈姆斯韋士氏今日在下院答覆質問謂日本兼併朝鮮時英國曾允取銷一八八三年英韓條約並承認日本有自一九一○年六月二十九日起十年後封閉現有商務之權利英政府並未設法保留開放門户之條約權利今年八月間英人將不能經營朝鮮内河各口岸間之航業及朝鮮與日本口岸間之商務 
[俄波休戰記]  
　　二十五日巴黎電勞農政府己命過邀軍總司令停止進攻而與波蘭軍司令會商休戰條約波蘭參謀部昨日發表公報云波蘭軍支隊激戰後己克復尼們河南岸格羅特諾砲臺過激軍己委棄格羅特諾遺下重砲兩尊且有多人爲波蘭軍所俘 
[法比之軍事聯盟]  
　　二十五日巴黎電比京消息法比兩國陸軍參謀總長將於下星期在巴黎開會斷續討論軍事聯盟問題且將討論戰時之人力問題商定後將報告兩國政府 
[德國履行條約之預備]  
　　二十五日柏林電德國經濟議會昨日考慮德政府關於斯巴大會之宣言議决申請愛國之德人協力履行德國在斯巴大會簽定之條約 
[美國三黨之候選總統]  
　　二十三日美國林肯城電白乃安氏謝絶禁酒黨推爲候選總統後禁酒黨己舉定倭海窪之華特金氏爲該黨候選總統於是三黨之候選總統皆出自倭海窪州 
太平洋路透電 
[張作霖之將來]  
　　二十三日北京電靳雲鵬昨晚赴山海關會張作霖聞曹錕須俟張作霖到後始願討論安福投降事現信張作霖不願在京占一位置仍願駐奉 
[安福黨之被搜]  
　　二十六日北京電直隷軍現正迅速解除北京周圍安福軍之武裝至於將否利用此機解除第十三師之武裝抑留之爲公府衛隊問題今尚未决昨日憲兵曾搜查邊防軍司令部抄出公文多件邊防軍之電報機關己經憲兵佔據安福部主要領袖數人之住宅昨日均被搜查但各領袖均己失蹤外交界之意見極不贊成起用張勲謂將於外國及中國民治各界留甚惡之印象惟直隷派領袖尚未表露起用張勲之意志吳炳湘辭京畿警廳總監職將以殷洪壽繼之 
[安福黨之下塲]  
　　二十三日北京電今日有命令任王懷慶爲招集散兵局總辦通州因今日到有西路逃至之安福軍兵士數隊城門均閉逃兵中有向商店强取食物者此外尚無不法行爲陳文運現約朿第三邊防師殘兵曾通告陸軍部謂願受陸軍部節制政界現正討論遣散冗兵事蓋目下正好以安福軍爲開端也司法總長朱深己辭聞交通財政兩總現正忽遽辦理交代事務以便及早脫身聞王揖唐不　將赴東京 
[安福軍之近狀]  
　　二十一日北京電北京陣線現方休戰吳佩孚軍己追至高碑店涿州嚴陣以待安福軍分佈四鄕安福軍降吳者甚多且有一部分携其軍機彈藥啓程來京但未擾及居民中路吳軍己占據永定河南岸雙方軍隊今一以永定河爲界一以琉璃河爲界聞直隷軍要求懲治安福部領袖十四人其中丁士源徐樹錚曾毓雋三人則須處决劉詢復以軍械給予南苑第十五師之兵一旅北京諸均安静張作霖軍昨夜占據楊村未遭抗拒其騎隊於正午時由各路擁入張莊且以火車運輸步兵今日午後有騎兵一支隊開抵落垡安福軍約三千名現仍駐廊房刻正陸續登火車豫備北發廊房與北京間一帶除此而外無安福軍蹤跡 
[吳佩孚軍之駐地]  
　　二十六日北京電美水兵十名昨晚赴通州見該處諸均安靖六人留駐通州餘於今晨回京直隷軍現己可謂包圍北京第十三師現亦協助直軍並衛守總統守安福部曾調該師出京但殊不敢信用之故未遣入戰地吳佩孚部下王正彬（譯音）將軍己佔據京綏鐵路上之京華（譯音）陸軍中學吳佩孚昨至北京跑馬場直隷軍己於該處設立可令部吳見秩序井然頗爲欣慰北京城門你閉聞志在阻止安福軍逃竄 
[奉軍與德州戰事]  
　　二十五日天津電張作霖今日己抵天津京津時報德州訪員今日正午報稱直隷軍得保定開至之兩旅援助昨日攻擊馬良馬良之軍紛亂向德州敗退直軍現正追擊之今晨有傷兵若干取道滄州前往天津美孚煤油公司德州代表坎浦倍爾氏向客述及自德州至滄州經過雙方陣線之見聞馬良曾謁見德州美敎會主任特克氏告以不必恐慌敎會内現滿住難民坎浦倍爾氏又謂桑園曾爲安福軍大肆刦掠各商店值錢商品及能携帶之物居民之銀錢均爲搜括一空臨清亦爲直隷軍逃兵刦掠若輩現竄至四鄕大足爲居民之害直隷軍司令己派馬隊前往兜捕 
國内要聞 
[北京通信（樸）]  
　　段軍大潰敗京城嚴閉段己屈服 
　　自昨（十七）下午始迄於今（十八）申外城各門一律緊閉王懷慶之淮軍姜桂題之毅軍奉總統之命防守各門城内人民驚惶不己所幸者城内秩序如故耳閉城之原因純係總統之所爲蓋以防潰兵入城刦掠者非對直軍之防禦也十五師之一旅因琉璃河告急由固安調往赴援行至中途遇直軍之伏兵而敗彼時第一師在前第十五師在後不知因何第一師之砲忽移轉方向向後射擊第十五師大譟謂邊防軍竟反戈攻我乃率潰散之餘逕返長辛店欲即開車回京京中得此警報時段芝貴尚在西路徐樹錚尚在東路皆未歸也總統於是立令閉城防杜其闖入當夜十五師在長辛店譁譟竟夕段芝貴曲同豐等力阻劉訽乞其勿歸並有曲向劉叩頭之說結果則十五師之潰軍對段芝貴在辰辛店之司令部開槍段踉蹌乘京漢車返京十五師軍官亦聲言不負責任潰兵隨亦乘車向京開駛且必欲赴前門下車然西便門不能通過開至永定門又欲由左安門入而左安門亦閉直至午後始開回南苑原營而三時以後南苑大掠之耗己傳入京中矣京中前門外有十三師一營有餘駐守天壇自以前門大街以東没天橋至京奉站爲巡邏地市上貼李進才之告示午前用有向大栅欄觀音寺借餉之謠商會因緊急會議入晚以後又聞西直門外有由西路潰回之軍隊約二三千人以是外城各門迄未能啓只彰儀門於下午四時曾開頃刻放人民出入耳 
 
 

Page 7

 
 
　　至段軍最近之敗耗則西路方面十五師往援曲師旣被伏軍截擊魏宗瀚聞警往援直軍又由東抄至琉璃河遂爲直軍所佔據然曲同豐尚在涿州附近前後皆係直軍率其殘部四千人困重圍中不能自拔迄於今日尚未得曲師消息而外間紛傳曲己陣亡矣東路方面直軍於十六日退守北倉段軍自稱戰勝然由蘆台下車之奉軍由津東取道通州至廊房黄村之間約騎步各半旅抄出西北軍（宋子揚之第二旅）之後直軍即返斾進攻西北軍腹背受敵勢下能支直奉兩軍商令繳械西北軍己允之矣而徐樹錚所派督戰之某氏（其名未詳）遽遣隨營之日人二名駕飛機擲炸繟西北軍大譁謂（我們自己打仗）己經問心不過何以再呌外國人來殺中國人）一怒之下瞬即潰散於是東路之戰鬭力全失蓋至於今晨各路段軍巳不能再戰矣 
　　段芝貴回京以後即召梁鴻志代草市民上大總統請息爭書段祺瑞各路敗耗亦納傳良佐之言由傳入見總統請總統出面邀姜桂題作調人姜提出兩軍先行休戰說段立時應允即令各軍仍回原防姜則立電曹銳申停戰之說至下午三時曹銳復電謂己以電話詢吳子玉子玉謂我本不打同胞故由湘撤兵回直今段軍攻我我不能不作正當防衛段果不打我亦决不再打同胞於是停戰之局成傍晚時所謂定國軍統率處者己無形消滅姜氏决於明日赴津磋商條件矣 
至段派各要人之蹤跡則至今未明據某國使館消息謂今日清晨段曾至日本使館日館以避嫌辭轉赴英使館英館以公使回國不敢作主辭此後即入府面求總統大約東海當可予以保全段芝貴則紛傳其負傷入東交民巷某病院徐樹錚有在東路前敵未歸之說蓋若軰己不敢公然露面矣據某使館中人所談謂戰事甫開時各使曾會議一次對於此次戰爭名詞上之研究而定其名曰政戰蓋表示其爲與政體國體無關者此種亡命客大約不能享有國事犯之權利云云惟條件尚未磋商各督對彼等如何處分現尚未悉故若輩但有潛匿以聽風聲耳（七月十八日） 
[北京通信（晦）]  
　　重足屏息中之北京 
曹吳與段徐之間各欲引奉張爲己助此其發端蓋在奉張在京之時當奉張之來也段與小徐慓慓危懼固知其與曹吳一氣也乃抵京而後其態度頗見和平始有助曹助段之疑問段系見張之易與也乃於喜出望外之餘遽自詡己得奉張之援助識者謂八省團體未必如是其易破殊不能是認其說其實小徐之眼光未必見不到此特欲聳段用兵非此不足以壯其膽不得不自欺欺人耳迨蒸（七月十日）眞（十一）文（十二）三電迭至而黑幕驟揭并自欺而不能矣 
　　當奉張離京之際適與曲同豐邂逅於靳氏座中曲爲徐樹錚不平詬厲吳佩孚甚至張即爲吳辯護其態度固可知也段殊不悟催張出京（張出京之前段决欲攻曹吳且謂張苟未去必不出兵以爲顧全調人面子也）脅迫下免斥曹吳之令蓋段芝貴送張至豐台時還報云張必助我余可擔保云云故段意謂張縱不我助亦必中立也乃蒸電飛來仍爲曹吳辯護雖曲爲段開開脫而其仇視小徐之程度己達勒兵相見之地位則段系所藉以自欺自慰者至此不得不瞿然以驚於力主用兵者又極力爲弭兵之運動矣 
　　靳前閣免職而後杜門謝客不復聞問一切矣所謂定國軍者興段署之爲副司令弗往攺署爲總參仍弗在而對於保之曹奉之張亦不相聞問也張使蒸電一來段惶急無措傳良佐乃走謁靳求靳電阻奉軍靳謂余何能爲且余於此時主張弭兵不又將又弛懈軍心咎我耶不在位不謀政君其謀諸在位者此十一日事也是晚傳偕曹汝霖走謁東海求下弭兵令東海怫然曰誰令誰用兵者余無權令人用兵又安有權令人弭兵曹傳糾纒不己東海厭惡甚曰有話呌翼卿來說傳又　懇靳期必爲一行靳曰一行亦可但僅出於君之意耶則余進言於前而若曹又反汗於後又將謂余賣段矣必欲余往者君輩盍先以會議决之更以合肥親函來余當往十二晨傳果持段函至靳乃入謁東海東海允下令飭各回原防即十四日明發之稿也惟謂此項命令應由國務會議通過是日爲星期一例無閣議應俟特别召集又云通過發布後須仍請張使爲調人爰屬靳親往奉天换張偕來此十二日上午事也乃特别閣議至下午四時迄未齊集安系三閣員仍持異議朱深尤謬横强將撤回原防字樣攺爲除西北軍邊防軍外一律撤回原防云云竟以此稿送府東海付諸一笑擱置不理而張使之文電又至矣（文電大意因有段系將校三人以定國軍第三軍名義赴奉勾結鬍謀擾亂爲奉軍所破獲故張益憤怒誓除段系）形勢一變靳乃謝絶不復行十三日段得文電（東海交閱）益恐深咎三閣員之作梗下午例有閣議遂將原稿通過十四日乃發表而促靳赴奉之原議亦隨之俱動矣下午靳之行裝俱己上車臨行靳再晤段堅明約朿旣往則見段之左右方磨拳擦掌意氣甚盛僉謂二日可下保定三日可下天津了無和平意訝而詢之謂如此則屬余赴奉何爲繼乃恍然今赴奉者利用之爲說客以緩奉軍之入關耳其欲得各回原防之命令亦以阻奉軍之出動耳段固無導令之心其仇曹而畏張固未嘗以先後易態也靳不赴奉尚算未受其愚然東海下此無謂之令則直接受靳之愚而間接則與靳同受段愚矣段之左右主張罷兵者有傳良佐衛興武諸人蓋皆倚段爲生命者張之蒸文兩電與八省通電（討小徐）皆留出脫段之餘地保全段亦即所以自保故昨今兩日傳猶僕僕靳門焉若小徐者旣爲張曹及各省衆矢之的無復躱閃之餘地故不得不出其死物狂之奮鬥曾朱李丁（士源）及安福系以小徐之生死爲生死不得不與同心故所謂段系云者主戰主和今又成不相容之兩派矣 
至於軍事方面殊有不能探詢之苦蓋此種私鬥參謀部及參陸處均無報告段系侈言皖軍之勝一般輿論則又樂道皖軍之敗其實均無根據也惟以大勢推之十三日以前絶無戰鬥可言十三之下午叚始發進攻之令蓋團河之大本營此時己移入京中也（直軍中路佔固安縣後探騎己及黄村距團河僅十餘里故匆促移京）中路固安方面原係直軍進襲團河之奇兵今則目的己失軍力自己移轉東路京奉方面直軍僅一旅兵力較單故僅扼楊村以待奉軍之後援西路京漢方面爲兩軍主力所萃十四五兩日似有激戰然北不過琉璃河南不過高碑店惟在涿州南北迭爲進退無大勝負可言今日閱直軍大發展若奉軍一到皖更不支解决之期只在此兩三日間耳皖軍之所以遽令進攻者意欲乘奉軍未到時打一大勝仗以奪奉軍之氣惟建此策者則定國軍參贊也（十六日下午） 
[西報紀直奉軍最近行動]  
　　字林報二十日北京通訊云段祺曹屢上辭呈總統仍未接受總統從中外人之言不允擔負糾正段氏過失之責任蓋段之仇敵應由段自己應付之也爲人笑話之勸和團己出都門旣無政策又無條件北京中外輿論皆贊成張作霖吳佩孚立即行動撲除現駐守楊村南一哩之徐樹錚殘兵昨有一旅由張家口開抵楊村但在豐台與第十五師之潰卒相觸故頓覺勇氣挫抑不願作戰安福三閣員己準備辭呈今日當可提出吳佩孚今夜可到豐台曲同豐之被拘業己證實安福砲位除意國戰壕用凹砲三尊刻在京漢車站外餘皆喪失無遺都人輿情以爲總統太嫌懦弱不能嚴加懲戒故須張作霖來京以壯其膽現有瑞士飛行家一人爲安福軍隊駕駛裴志式飛機都人確知安福己敗不復驚惶現漸出離外人飯店與使館街矣赴豫官員今日回部民食現狀己有進步京津交通可望卽復 
　　字林報二十三日北京電云奉軍第二十七師先發隊計兩大隊今日抵豐台午後該師主隊在黄村下車東路總指揮張作相己在黄村接邊防第二混成旅宋子揚繳械投降之請求該混成旅不願隨同其他安福軍開赴張家口故現住南苑張作相在進兵南苑之前親率哨兵一團前赴團河迨日落時全師始向南苑出發由廊房至天津一帶鐵路刻由奉軍第二十八師兵據守昨日吴佩孚所統奉兵兩旅由琉璃河赴黄村現駐團河附近興東西兩路互相連接昨夜第十五師殘兵之在南苑者乘吳佩孚兵未到時退出南苑在豐台登車向張家口逃去直奉軍政策乃縱安福軍向北奔遁以免在京畿附近發生戰事直軍將帥以爲王廷楨都統必率第十六師在張家口攔截逃兵勒令投降而逃軍將弁則將由張家口取道東隘逃往熱河今日第二十八師兵一團馳赴津浦路線蓋司令部尚未知馬良己退出戰地也奉軍今日從兩路集於黄村彼此初未能辨認幾至衝突明日吳佩孚可抵南苑俟安福軍盡投降後勝軍擬在南苑大操 
[北京最近情形之外訊]  
　　字林報二十五日北京電云總統接廣州軍政府來電願解散南方國會取銷南方獨立並詢問對於北京國會作何處置大約政府將允解散北方國會爲重整國事之第一步安福部現己全無保全該部之希望祇求個人安寗於願己足故不致有何反對 
　　日人通信社二十六日北京電云吳佩孚昨日由西便門赴覇（譯音）縣要求駐在該處之邊防軍解除武裝又張作霖亦於昨日要求該軍解除武裝本（有疑義）日張作霖與靳雲鵬同抵天津二十五日北京電云奉天軍二旅二十三日抵豐台於今日午前三時至南苑解除駐該處第九師及第十五師之武裝而後驅逐至北京以北奉天軍現駐在南苑吳佩孚軍隊己抵北京西便門外約五六里之跑馬場段軍之一部己由陸軍部收留其一部則沿京綏線北去又電云段祺瑞近來羅病一兩日來己輕減可無危險之虞據某通信社報告留居上海之王揖唐己上辭呈辭北方總代表職又漢口電云王督軍聞吳佩孚拒絶調停己發勸告電請速停戰爲大局計和平解决 
[段祺瑞屈服後之北京]  
　　十九晨靳雲鵬謁段祺瑞爲最後之開誠忠告據云西方戰事己完全失敗邊防軍戰鬭力己失若不從速設法恐三數日内京中糧食問題將令全軍不戰自潰至兵臨城下爲時己晚追悔莫及矣叚大爲感動立即命擬辭呈請辭所有管理將軍府事務督辦邊防事務等職及建威上將軍之頭銜隨派靳雲鵬張懷芝及傳良佐等赴津請直軍息戰並願承認四條件（一）懲辦徐樹錚（二）解散邊防軍（三）解散安福及罷免三總長（四）解散新國會等項然則八省興師之目的己達戰事或可告終止矣段今日己傳令前方各軍隊一律撤退並兩次具呈辭去邊防軍督辦各職東海均將原呈退還北京自昨日西路段軍失敗後逃回潰兵蜂擁入城人心驚惶於是城門關閉今晨（十九）曾開放數次凡屬賣柴賣菜鄕民均能進城售賣至外傳警察譁變廊房一帶被焚以及外兵保護公府維持市面均係謠言惟南苑之邊防軍確於昨（十八）夜有一部分譁變南苑商家被搶者約十餘家現己平静　 
　　據日人方面消息自皖直兩軍開戰由十五日起北京各方面之通信交通全然斷絶己陷於被包圍狀况因之外間亦無由知其情形幸十七日由正陽門開火車一次冐幾多之危險衝過戰綫歷十六點鐘之久始抵天津東站方得北京最近之消息據乘該車來者去目下京城缺乏食糧米價日昻每日斤漲至十九元其昻貴之勢以後尚不知底止如今後二星期再繼續陷於包圍狀態時食糧全歸罄盡現以江朝宗爲會長組織食糧維持會雖研究種種救濟策然亦不過敷衍之計畫恐無何等效果至北京人所最憂慮者惟在兵變若一朝發生窮民必蜂起搶掠彼時外交團對此危急恐亦不能漠視故各界極力研究調節方法一面嚴重警戒各戲園及八大胡同至晚皆息燈火各商店多有插美國國旗者但入晚即行閉門至十二點後街上除警察外殆無通行之人 
　　叚祺瑞及各安福領袖現在舊户部衙門中其後門即通東交民巷北京城門今晨略爲開放俾各農户進城旋聞叚系敗軍一隊擁入南城開始搶掠京中治安軍警立卽馳至將搶兵殲滅祇搶去小房三數家全城安穏如故前門大栅欄等商尸均無恙城門入夜卽閉北京平安萬國糧食救濟會是日（十九）往請外交團向直軍商議每日准火車一列十輛轉運糧食入京以救濟貧民蓋富户固己貯糧滿倉面受乏糧之患者惟貧民耳 
[傳良佐在津被曹扣留]  
　　前日晚車靳雲鵬姜桂題傅良佐徐邦傑袁乃寬張懷芝馬龍標等來津携帶條件向聯軍方面代段求和聞曹省長對於各調人己婉言謝絶比因姜靳二公受暑吐瀉經曹省長特派醫官請其在花園妥爲醫治其傳良佐因帶武裝衛隊一百七十餘人來轅因此不得暫行扣留其衛隊己解除武裝矣並聞曹省長晤各調人後寒喧數語即云議公爲時局阽危冐暑而來殊深感佩之至惟此次戰爭非曹段之爭亦非直皖之爭實由於安福系禍國殃民萬不得己爲救國而戰諸公出作調人純爲息事寗人起見宗旨亦正相同所提各條鄙人尚不能表示贊否之意見以此次舉義係各省聯合組織故將來如何亦須各省共同表示鄙人個人不敢單獨表示惟段祺瑞倘有悔禍之心諸公宜請邊防軍先一律解除武裝表明謀和之誠意然後徐圖調停果能與各省救國之苦衷不相違背想各省亦絶不持極端有負諸公之盛意倘仍如前次調停一面請諸公來津乞和一面下總攻擊令恐愈調和愈决烈而大局愈不可收拾靳等七人均不能作答隔時許久張懷芝始含糊答曰同係北洋舊人總以及早和平解决爲是曹省長答云此次戰爭非北洋系關係前己詳言之矣請三思之此曹省長與調人談話之實有情形也 
[曹錕保護津埠治安通告]  
　　注意穿警服之段軍 
　　曹經略使昨出通告云爲通告事查各省聯軍此次興軍討逆本屬爲國爲民不得己之舉故對軍紀軍律三令五申所至秋毫無犯而對於旅華外人之生命財産尤復特爲注意保護以固邦交乃不謂段軍所過到處燒殺慘無人道每接前方報告其凶殘情形未嘗不爲之泣下今接東路軍報伊輩更異想天開以天津有辛亥條約關係不得肆其凶燄乃使吳逆炳湘預造警服數千具以爲擾亂津埠之準備倘使殘賊得志人民尚有孑遺耶今特轉告諸將士凡遇攺穿警服之逆軍必竭力設法拘捕以衛津埠治守而保外人之生命財産其名通諭知之勿忽此令曹錕印 
[字林報之張勲督皖說]  
　　字林報二十四日南京通訊云張作霖與張勲今不贊助吳佩孚卽曹錕亦未必助吳此種事態現己顯然蓋張作霖要求以張勲爲皖督及長江巡閱使也此事何事旣非反對黷武之戰爭亦非良好政府之景象不過爲辮子軍之復活與復辟之先聲耳吳佩孚之宗旨純正欲推翻支配中國政府之軍閥也吾無間言安福部之爲奸邪營私之機關也吾亦承認以此兩事爲前提然則經此幾度戰爭幾番宣言之後吾人究處於何種地位耶其實無異於前耳老段小徐去矣而有張作霖張勲曹錕繼起爲覇王此三人之足有害於中國之幸福豈在他人之下彼等旣乏治國之才且無遠識苟此輩不隨老段小徐一槪逐出政界則中國時局恐未必能起色也張勲爲全國所不齒之人前次復辟之謀雖滿人亦不贊助之極下流之人物且羞爲其友復辟不成張乃逃居荷蘭使署迨山東問題旣起徐世昌知輿情悉趨重魯案而漠視復辟陰謀遂赦張勲且許其參與國事徐世昌之老悖昏庸即此可見一斑此舉何爲有何目的何以利國凡此種種問題皆不置念其所環繞胸際者無非欲恢復張勲地盤吸政府所賴以養生之血液以供養其軍隊而己吳佩孚現爲張作霖張勲曹錕三人所賣雖許其打倒小徐然不許其入京且不許其施行剷除軍閥之計畫俟吳佩孚軍隊以赤血鋪成入京之路時滿洲霸王平素苟不經日人允許不敢離城一步者即自引以爲功今乃有要求以長江大權給予辮帥之舉矣徐世昌將拒絶之歟徐曾有拒人請求之事乎徐非面面討好之人乎 
直系督軍在保定决議剷除安福後又下令停戰乎此次戰事雖起於主議問題終變爲私人問題雖起初爲爭求良好政府之戰爭終變爲黨派爭求地盤之戰爭徐樹錚張作霖曹錕張勲曹汝霖陸宗輿章宗祥丁士源等人居然爲領袖人物吾人試觀此輩究爲何種人中國又安能沉寂無聲乎 
地方通信 
[松江]  
　　暑假中之學務消息縣立第一高小校辦過畢業十六次畢業生之在社會服務者千餘人前由畢業生雷震同等倡議在暑假期内組織畢同學會茲因時局不靖宣告緩期又省立第三中校之校友會及松筠職業女校之游藝會均感同樣之不便暫緩舉行暑期中之補習學校有聖公會之維四及陳念慈池鶴年等發起之夜校維四専修英文算術夜校則分國語英語兩類聞兩處報各聽講者均極踴躍勸學所提倡國語極爲盡力除在各市鄕分區舉辦國語講習所外茲復定於八月一號起在勸學所開一總講習會講習科目分發音學韻學語法會話四種聞此屆講習會各勸學員及學務委員均須到會聽講業由縣公署令飭各該員遵期到會矣縣敎育會定本届暑期中攺選各項職員現先遵章邀集縣立各商小校長開一會員資格審查會業己審查完竣計得合格會員三百七十六人由會印成會員錄分送各會員矣 
[湖州]  
　　謀斃親夫案練市范港鄕民沈阿大妻鮑氏素與千埠廟寺僧福增有染二十三日夜鮑氏暗約該僧帶同僧夥金生於一點時越牕進内以蔴皮繩束棉團子等物將其親夫沈阿大謀斃後復懸其屍於前面樑上僞謂自縊旋爲夫督察覺己於二十五日報縣立委張承審前往騐明並拘獲淫姦僧分别釘鐐收禁矣 
[安慶]  
　　皖民對張敬湯之恐慌張敬湯抵皖後暫寓安慶大旅社持王某介紹函謁見聶省長謂有退駐武穴之五混成旅將來皖暫駐并擬於皖垣設立司令部云云聶即電商鄂督略謂張敬堯潰軍業由尊處收容現聞將開拔來皖務請阻止以免驚惶等語并派王用霖赴鄂代表力阻張軍來皖并聞陳贛督亦己去電力阻否則决不令該軍過贛駐皖之安武軍第八路現新編爲第五旅軍隊因聞張軍有來皖消息恐其騷擾居民該旅史旅長昨己赴蕪與皖南鎭守使馬聯甲籌商對付方法矣民間聞張兵不日來皖驚恐異常現己紛紛遷避滬上商界擬要求商會開會集議請求省長極力拒絶旋聞省長己去電力阻民心稍安然恐其萬一無效故刻下市面仍異常驚惶云 
雜評一 
[果爲何而戰（默）]  
　　曹張認此次之戰爲依從民意而戰非爲直皖黨爭而戰今旣戰勝則斯言將有所徴驗矣民意之所不欲者勿爲民意之所欲者迅速爲之此即所謂從民意也姑以一事言之廢督裁兵實行民治爲全國人一致之希望故今日事成之後而苟亟亟焉以己所阿好衆所不欲之人位以督軍則爲大拂民意反是而能實行其興師時解甲歸田之宣言毅然廢督捨棄兵柄則民意翕然歸之矣故吾勿論其他而先懸此一事以卜 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[起用張勲說之反響]  
　　本埠商業公團聯合會昨致北京電云北京大總統國務院鈞鑒報載復辟罪魁張勲又有爲長江巡閱使兼安徽督軍之說聞之曷勝駭異查張勲爲民國罪人天下共棄不加誅戮己屬萬幸若果再令驟握兵權非獨全國人民大滋疑懼且恐受外人以譏笑殊非國家之福公團等爲民意所託不敢不告伏乞鈞座保持共和國體勿爲邪說所惑民國幸甚國民幸甚上海商業公團聯合會等叩咸 
　　全國學生會昨致南京電云南京李督軍鑒報載復辟禍首張勲有巡閱長江消息使斯言果確益將加增時局之紛擾國民萬難承認望設法勿使實現中華民國學生聯合會總會宥 
[舊國會移滇成立之宣告]  
　　孫中山唐少川等昨接雲南來通電云上海孫總裁唐總裁伍總裁徐季龍部長伍次長南方議和各分代表各省軍區代表（以外銜略）均鑒中華民國國會於本年七月十日開參衆兩院聯合會議决國會移滇宣告文曰國會移滇早經兩院議員開會决議宣告國人現兩院議員權以維法統茲於七月十日開兩院聯合會决議爲國會移滇成立之宣告特佈云云特於本日宣布中華民國參議院衆議院印特此奉聞褚輔成灰印 
[李蘇督提用軍械之昨聞]  
　　李蘇督提用軍械一事昨聞江蘇督軍公署軍械課又派人手持陸軍部護照向滬廠提撥謝廠長答以現在戒嚴期同事關軍火須由護軍使署作主云云來人又赴軍署聲明以此項軍火奉部核准訂造在前現在剿匪吃緊務要照提何使以現在商業恐惶且在戒嚴期内提用軍火人民驚疑目前萬難辦到稍緩聽憑提解云云來員無法祇得據情電禀聞李督軍昨以萬急電催措詞嚴重而何使則以職在代理惟有請示盧使而行云 
[軍界防務加嚴]  
　　松滬何代護軍使前據探報蘇省軍隊又開拔至崑山附近駐防當經電禀盧浙督核示一面遴派親信人員實地調查茲據覆報蘇李督果在寗調兵遺將分頭駐防云云何護軍使乃飭所部關於轄境内防務宜加嚴密並令通宵巡邏入晚對於來往人民應認眞稽察 
又函云松滬何護軍使近因謠言孔多防務緊要特於昨日通令所部各營着於即日起所有派出站崗之兵士除照章荷槍外應再加配槍彈皮袋隨身携帶並令各該營部之兵士在此防務吃緊期間一律不准請假外出各級官長亦不得擅離職守以期便於集隊調遣 
第六混成旅二團王團長以兵工廠爲存儲軍械之區關係緊要門禁亟宜森嚴除廠中各匠一律給予銅牌證券外所有兵士凡須在廠門出入者皆應穿着軍服軍官員司亦應呈騐通行證據否則槪行攔阻除令飭所部第一第三兩營轉飭守門衛兵遵照外並以沿浦灘地方亦爲兵工廠水道上下之區時有靠岸停泊之船只在此時間亦應禁止停泊故於昨日派令水警師船二艘駐泊浦灘以便查禁 
[謠諑中之遷移忙]  
　　自海軍宣言討安系後滬南方面謠言頗盛高昌廟一帶居民驚恐異常遂各紛紛遷移前晚深夜時冒雨搬家者甚衆刻下幾己十室九空昨日天睛遷徙者尤多有在公共租界爲保險行生理之施子景家居廣東街附近因聞謠言於前禮拜六上燈時雇車搬運行李等件往北市親戚家詎車經南車站不知如何忽失皮箱三只業由施報告該管警區請爲查緝 
　　淞滬警察廳長徐國樑近悉外間謠諑繁興人民恐慌以致高昌廟附近居户自相驚擾紛紛遷家往北似此舉動殊與地方治安大有關係且據商界密報近來商界中因受謠言影響各客商來貨停滯頓生觀望實於商務進行有碍應先查禁謠言拘拿造謠之人究辦一面由廳通令各區署所警正佐注意嚴查禁阻外並着隨時傳諭地方居民務各照常安居樂業切勿自生疑訝致滋匪徒乘機搶攫等事是爲至要云 
[津浦路尚未完全通車]  
　　昨日外間傳言津浦鐵路火車己經直達照常通車載客云云當經旅客特向寗杭甬兩路探問始知此說實屬不確因該兩路與津浦有聯運關係倘果直達必有前方電報乃可發售通車聯票現據前方來電該路目下客車仍只通至濟南爲止故滬甯杭甬現仍止售此現聯票云 
[駐閩浙軍末批將過滬]  
　　駐閩浙軍第一師軍隊撤防返浙先後由閩乘輪到滬並經滬杭甬鐵路前後共開専車三次裝運赴浙等情迭誌本報現在閩者尙有病兵等計二百餘人昨日（廿日日）上海浙軍兵站部得該處來電謂該兵等己於前日由閩啓程大約一二日内即可抵滬囑卽向鐵路方面接洽以便屆時逕行入浙該兵站主任錢伯堅君得電後即知照滬杭甬鐵路車務繼管飭屬預備車輛因此次人數較少届時可以附掛於該路例行各車赴浙不必開駛専車云 
[交涉員預備接待美議員團]  
　　美議員團己准八月五號抵滬外交部前派之接待員王麟閣迄未來滬但爲期己迫亟待磋商昨許交涉員將美議員團抵滬日期電禀外交部核奪 
[和領請發德奥人旅行護照]  
　　僑滬德奥人民共計一百十八人前曾呈請和總領事轉函江蘇特派交涉員給發旅行護照經許交涉員電部照准等情己誌前報昨和總領事虚而滿復函交署以裝儎該德奥人民回國之日船約本月二十七日抵滬應請迅將前項旅行護照辦齊交下備資轉給以利遄行 
[風雨損壞寳山西塘]  
　　前夜疾風訊雨聞寳山西塘坐落顧姓墩之數段開裂不少昨日滬海王道尹據報電知水利總局一面令飭該縣毆知事迅速會同塘工委員尅日僱工搶修以免奔潰 
[滬學生會平糶籌欵游藝會記]  
　　林守堅君當場捐洋五百元 
　　今（二十七）明後三日均仍續開會 
上海學生聯合會爲平糶籌欵發起開游藝大會四日屢誌本報昨日（二十六）爲該游藝會之第一日晚七時半在静安寺路斜橋總會夏令配克戲院開會來賓甚形踴躍由任矜蘋君等殷殷招待全會所演各節極有精彩其最佳者如該會會員之新劇（情誤）務本女子中學之新劇（醒了麽）·聖瑪利亞之舞蹈·滬江大學之國樂琵琶博士之琵琶獨奏餘亦多可觀演藝之間由鄭鷓鴣君演說勸捐即有多人慨捐欵項如下林守堅君五百元嚴枌君三十二元何静誠君二十五元楊德珍女士二十元李記十元孫記五元該會同人遂書（勇於爲善）之横屏以贈林君餘人亦均題名臺上用誌議舉該會附設之紗帶工廠亦將其出品徧贈來賓其質料式樣均甚精美茲再述其表演各節如下（一）壘羅漢（該會第一義務學校）甚爲輕巧（二）技擊（某君及精武體育會）精神焕發技藝亦純熟（三）唱歌（羅林遜博士夫人）（四）鋼琴（聖瑪利亞學生）均甚優美（五）國樂（滬江大學）急管繁絃異常動聽（六）鋼琴獨奏（唐詠學君）（七）空中舞人（知學會）（八）琵琶獨奏（琵琶博士）能將鑼鼓聲行船聲風聲等清細彈出誠奇技也（九）新劇（情誤）（該會會員）劇中人有慷慨赴義者有宛轉殉情者情節本極佳美而飾演者如李峻華裴君健胡雄才諸君與該會會員等無不應有儘有維妙維肖觀者均爲感動（十）跳舞（聖瑪利亞學生裙袖蹁躚極婉麗輕倩之致掌聲則繼之如雷鳴（十一）新劇（醒了麽）前本（務本女學生）劇情見新婦女雜誌之第一卷第五號（後本見第六號）飾演者亦極多精采至十二時許始散會今日（二十七）與二十八·二十九日三天每晚七時半仍在該戲院開游藝會購卷往觀者想可更爲踴躍也 
[閔行陳行辦理平糶消息]  
　　上海縣公署昨發布告云案據閔行鄕經董朱承鼎呈稱於六月間以來米價奇昻情勢迫切設法籌欵並會同商會會長范欽鍭就地勸募設立平價局糶米處呈請出示布告有案迨六月二十九日奉召集各市鄕經董議决提用榖息開辦平糶目應查照歷届成案辦理榖息純粹爲鄕間欵項自田額而出出糶食米劃分區域不與現在平價辦法相同調查貧户分别大小口塡給票券一槪憑票來糴所有姓名宣示平糶處以昭實在手續業己完具於七月二十九日即陰曆六月十四日起與現辦之平價銜接開辦而現辦平價卽日截止以清界限而符原案出糶仍在普安善堂内惟沙港以西至吳會等處離閔稍遠查向章荷巷橋設有分處自應循照辦理函知顧紳文郁主任分處事務以専責成至運米繳價歸墊悉照上届辦理呈請出示布告等情並糶米簡章到縣合行布告仰閔行諸色人等一體知照特此布告 
　　浦東陳行鄕經董秦錫祺籌資在該鄕創設平價局一所業己就緒定於七月三十一日卽陰曆六月十六日開辦昨特具呈上海縣公署請求給示布告並飭警彈壓沈知事己批准照辦矣 
[楓涇扣米飭速運浙]  
　　滬杭鐵路楓涇扣米己經蘇浙兩省會騐謂係浙商所辦皖贛之米准予運浙等情己誌本報昨日局長任小山查得該米當日係由滙通公司承運現在此案己定故特専函飭知該公司云現奉江浙兩省長官電開楓涇扣留之米車騐係浙省商家向江西安徽等採購之貨現當浙省靑黄不接之際速將此米運浙以維民食等因相應函飭查照辦理云云所有該項米車之留車費亦經該路詳細揭算共五十餘天應費一萬五千五百餘元一併飭知該公司查照矣 
[公共租界重定地價表（中段）（五續）]  
地藉號數　　每畝價銀　　地籍號數　　每畝價銀　　地藉號數　　每畝價銀 
五二一　　三一·○○○　五二二　　二八·○○○　五二三　　二七·○○○ 
五二四　　三三·○○○　五二五　　二九·○○○　五二六　　三○·○○○ 
五二七　　三一·○○○　五二八　　四四·○○○　五二九　　四○·○○○ 
五三○　　二七·○○○　五三一　　二○·○○○　五三一Ａ　二○·○○○ 
五三二　　三一·○○○　五三三　　三九·○○○　五三四　　三五·○○○ 
五三五　　三○·○○○　五三六　　三五·○○○　五三七　　二七·○○○ 
五三八　　三○·○○○　五三九　　三二·○○○　五四二　　二九·○○○ 
五四三　　二九·○○○　五四四　　三○·○○○　五四五　　三○·○○○ 
五四六　　二六·○○○　五四七　　二八·○○○　五四九　　二○·○○○ 
五五○　　二二·○○○　五五一　　二四·○○○　五五二　　一六·○○○ 
五五四　　二○·○○○　五五五　　二○·○○○　五五六　　一六·五○○ 
五五七　　二八·○○○　五五八　　二二·○○○　五五九　　二六·○○○ 
五六○　　二八·○○○　五六一　　一八·○○○　五六二　　二五·○○○ 
五六三　　二二·○○○　五六四　　二六·○○○　五六六　　二八·○○○ 
五六七　　一九·○○○　五六八　　一八·○○○　五六九　　一五·五○○ 
五七一　　一五·五○○　五七二　　一五·五○○　五七三　　一五·五○○ 
五七三Ａ　一八·○○○　五七四　　一八·○○○　五七五　　二○·○○○ 
五七六　　一六·○○○　五七七　　一六·○○○　五七八　　一七·○○○ 
五七九　　一六·五○○　五八○　　二○·○○○　五八一　　一七·○○○ 
五八二　　一八·○○○　五八三　　一五·○○○　五八四　　一九·○○○ 
五八五　　一五·○○○　五八五Ａ　一九·○○○　五八五Ｂ　二一·○○○ 
五八六　　二二·○○○　五八八　　二一·○○○　五八九　　二○·○○○ 
五九○　　二○·○○○　五九一　　二○·○○○　五九二　　一九·○○○ 
五九四　　二三·○○○　五九六　　二三·○○○　五九七　　二二·○○○ 
五九八　　二三·○○○　五九九　　二二·○○○　六○○　　二三·○○○ 
六○一　　二二·○○○　六○二　　二二·○○○　六○三　　二二·○○○ 
六○五　　二五·○○○　六○六　　二三·○○○　六○七　　二一·○○○　 
六○八　　二六·○○○　六○九　　二三·○○○　六一○　　二四·○○○ 
六一一　　二四·○○○　六一三　　二四·○○○　六一四　　二四·○○○ 
六一五　　二三·○○○　六一六　　二三·○○○　六一七　　三九·○○○ 
六一八　　二五·○○○　六一九　　三九·○○○　六二○　　二四·○○○ 
六二一　　二三·○○○　六二二　　五○·○○○　六二三　　二五·○○○ 
六二五　　二六·○○○　六二六　　五五·○○○　六二七　　二九·○○○ 
六二八　　六○·○○○　六二九　　六○·○○○　六三○　　五八·○○○ 
六三一　　五五·○○○　六三二　　五○·○○○　六三三　　四○·○○○ 
六三四　　二八·○○○　六三五　　二六·○○○　六三六　　二五·○○○ 
六三六Ａ　二四·○○○　六三七　　三○·○○○　六三八　　三一·○○○ 
六四○　　三○·○○○　六四二　　三○·○○○　六四三　　三一·○○○　 
六四六　　二五·○○○　六四六Ａ　二○·○○○　六四七　　二九·○○○ 
六四八　　一七·○○○　六四九　　二五·○○○　六五○　　二八·○○○ 
六五一　　二一·○○○　六五二　　一七·○○○　六五三　　二三·○○○ 
六五四　　二二·○○○　六五五　　二三·○○○　六五六　　二○·○○○ 
六五七　　二五·○○○　六五八　　二二·○○○　六五九　　二二·○○○ 
六六○　　二二·○○○　六六一　　二二·○○○　六六二　　二二·○○○ 
六六三　　一八·○○○　六六四　　二○·○○○　六六五　　二○·○○○ 
六六六　　二○·○○○　六六七　　一八·○○○　六六八　　一九·○○○ 
六六九　　二五·○○○　六七○　　二五·○○○　六七二　　一八·○○○ 
六七三　　二○·○○○　六七四　　三一·○○○　六七五　　二○·○○○ 
六七六　　一七·五○○　六七七　　一六·五○○　六七八　　二二·○○○ 
六七九　　一六·五○○　六八○　　二一·○○○　六八一　　一七·五○○ 
六八二　　一六·五○○　六八三　　二三·○○○　六八四　　二○·○○○ 
六八六　　二三·○○○　六八三　　二四·○○○　六八四　　二○·○○○ 
六八八　　一七·五○○　六八九　　二○·○○○　六九○　　一九·○○○ 
六九一　　一六·五○○　六九二　　二○·○○○　六九三　　二○·○○○ 
六九四　　一五·○○○　六九四Ａ　一五·○○○　六九五　　二○·○○○ 
六九七　　一九·○○○　六九七Ａ　二一·○○○　六九八　　一九·○○○ 
六九九　　二五·○○○　七○○　　二三·○○○（中段完） 
[各公司輪船進出口消息]  
　　怡和洋行行駛長江之聯和因修理船自己停駛一班本定昨日開行嗣以修理未竣臨時宣告攺期刻定星期四開行 
　　太古洋行之新北京昨日開赴寗波裝去白米二千數百包麵粉一千二百包·花生八十餘袋服皂六十餘箱紙頭六十餘令·柏油約二十桶·槐錫十五條·拷皮六十包餘爲黄糖及紅木至甯紹公司同日開甬之新甯紹輪船亦裝出白米一千五百餘包麵粉一千袋生牛皮十六件洋靛十六桶紙烟一百餘箱其餘尚有大批之鋼條·鐵塊·鐵絲·洋松·汽缸油等貨 
　　太古洋行昨日開往長江各埠之盛京輪船裝有交通部駐滬轉運電料處之乾電十數箱運往長江各處電報局者又有黄糖·紅棗·鋼鐵·雜貨一千餘件 
　　昨從長江到滬之大通輪船裝來自白米七千包並大批礦砂一千數百箱桐油五百餘桶黄豆百餘包 
　　本日太古開往香港廣東之綏陽輪船裝去出口貨有大宗花生仁二千數百包及機器麵粉二千四百餘袋花生油一百四十簍棉紗一百六十餘件鉛皮四十件香烟五十箱及鹹魚百餘件廣生行花裝品四十餘箱洋布百餘件又有小麥黄豆二百餘包並上海大德昌運往香港永德之現銀二十五箱約十二萬五千元 
招商局之公平輪船於本日開赴香港廣東裝去出口貨有恒乾仁之興隆萬裕毛寳（卽毛藍布）二百餘包林大成之大成毛寳七十餘件以及祥生太周益大等之大宗土布一千七百餘件又有怡和廠紗一百餘件紙烟百餘箱鷄毛五六十件印書報紙約千餘令花衣四百餘包先施公司洋貨十箱小麥百餘包其餘尚有洋貨雜貨等數千餘件又開往温州之廣濟輪船裝出生芝蔴二十餘包花衣六十餘包餘爲棉紗碎鐵雜貨等項美國郵船公司之尼羅號輪船己由舊金山出發經檀香山日本等處大約八月十九來上海 
法郵船公司之阿摩瑞號Ａinazone於本月二十二日開往日本大約八月十號可卸清各貨開還上海己定出月十四日由申開赴馬賽該公司又有貨船美南號Meinam自六月二十三號由比國開駛來華在八月上旬可以到滬又有ＣhefMeianicienMeilhol從比國之Ａntwerp裝貨來申業於本月二十日開行尚有賴滿特號須在八月十五號開發 
英國火輪公司行駛歐亞之開而盈號Ｋalyan自二十二號由香港來滬後己於昨日開往日本之門司裝去之出口貨有棉花一千五百噸在日卸去貨物後約八月十二日仍須還滬然後再開往英國之倫敦 
英國火輪公司行駛孟買·星加坡·及中日航線之鄧藍號Ｄunera本定本日可至上海茲因在孟買裝貨延擱展延一星期開船故須至八月三號始可抵滬至自六月十七日自申赴印之曼第司Ｍadras該公司己接來電業於本月之二十日安抵仰光二十四日開赴印度本日可到加爾哥達矣 
大來洋行行之Ｔancred從紐約開來業在途中約八月二號可到上海又有Ｍ·Ｓ·Ｄollar八月五號亦可到申公泰洋行之惠司海克號ＷestＨikad在八月十五日可從美國之羅城抵滬約停留五天即須開往小吕宋香港星加坡各處 
　　天祥洋行往來中美之抛列號Ｐoleric昨由紐約開來裝來進口貨有大宗之紙烟及各項機器雜貨等一千五百噸約本月三十一號開赴香港 
提督輪船公司之西卡納福克斯號ＷestCarmifax前日從紐約來申裝來紙頭雜貨等物二千噸在虹口公和祥碼頭起卸定三十一號開赴小吕宋及南洋爪哇等處中國郵船公司之中國號昨由香港開來搭該船到滬之旅客祇十餘人並無進口貨當日開往新金山由申乘往之旅客有六十餘人出口貨運去雜貨四百餘噸 
[揚子江上游之新航業]  
　　美商兜安氏西藥公司裘畢勝君與太平洋輪船公司海利君德泰洋行陶倫君賈哥君寳豐銀行雷文君及禮明律師等現合組一輪船公司定名美順業己購得從前往來宜渝間之大川輪船一艘卽名爲美順輪船卽日先行往來宜渝並將續購他輪以利交通云 
[滬杭路車務總管赴杭]  
　　滬杭鐵路車務總管沈成栻昨日上午七時由上海北站乘坐頭等花車赴杭此行聞係奉命查辦某項事件尚須躭擱數日並聞須便道前往莫干山一行以觀該山營業狀况以便整頓一切 
[友華銀行銀市報告]  
　　中美新聞社譯友華銀行二十六日報告云上星期六日倫敦銀價近遠期各漲一先令八便士紐約銀價漲至九一又八分之三倫敦紐約滙價三七九此間定價與上星期亦同旋卽漲價金鎊五先令四便士金圓一百○一日金五十尚有售出者收市時市况堅定金圓一○三半金鎊五先令五便士半日金四九零倫敦鋃市仍穏固因印度置銀之故紐約則不活動以後市况須看印度但彼所需之銀當不甚多也 
[昨日紗市轉疲]  
　　滬地紗市自香港南洋等帮購辦紗以來本紗市價於此兩星期間即逐見升漲每包約漲起二十餘兩緣印紗己在香港被買無貨到申日紗日商各洋行前經售出之福島藍魚三馬立馬等紗無現貨運來以是本紗之價格人心益堅昨日聞日商江商大和等洋行又開出十六支福島三馬立馬等現貨探詢此貨實己裝到故紗業如取引所交易所得信後十六支本紗每包遂軟跌去四兩左右云 
[縣敎育會職員開會紀]  
　　議决覆楊聘漁等函 
上海縣敎育會會員楊聘漁等以會長李佑之發電京師干與護軍使攺制問題致函責難並専函致該會評議員部質問現李己因此辭職該會副會長曹幹臣邀集職員於前日下午在西門外大吉路事務所開臨時職員會到者十餘人即由曹君主席述明開會事由檢出楊聘漁等質問信逐一傳覽並互相議論自四時議至入晚八時三刻始畢茲將其議决答復之信照誌如左聘漁蔭亭惠泉砥平四維海中芑洲競民洛時伯繩靄吳諸君公鑒敬啓者接展大函誦悉種切承示會長假敎育團體之名議發掐媚武人之謬電責同人　誠默一節茲事距今將近兩句當日情影尚堪回溯　爲陽曆七月六日發出其時新職員甫經攺選尚未就職會長於事前並未通知迨七日經各報披露始獲閱悉同人以團體名義關係於八日開新職員會時提出質問當經會長擬稿列入報告件内送登報端略謂護　使攺制問題其時適經攺選新職員會尚未成立不克集議由會長與各團體同時拍發云云（見七月九日申報本埠新聞欄縣敎育會新職員會紀）是同人對於此事事前旣未與聞事後卽經質問又恐局外未知内幕要求會長於送稿内從事聲明議案報章均堪復按固不待諸君子之詰責始兢兢焉知有人格辱荷垂詢用追旣往當不以明日黄花見誚也専此奉復頌順日祺再者來函具名之秦錫斝等七人遍查會員錄並無其人住址未詳無從投遞不得己専送台端應否轉知卽希裁奪 
[檢定敎員第一日試騐紀]  
　　江蘇第三届檢定小學敎員第三路主試臨時委員豐臻規定於二十六二十七二十八三日在尚文路第二師範學校内舉行試騐昨爲第一日報到各敎員達二百四十餘人茲錄其規定布告如左 
　　茲照江蘇檢定小學敎員試驗規則第三條第五條將逐日試騐科目時間開列於後希受試各敎員一體知照特此布告計開七月二十六日上午七時點名給卷上午八時至十時試高正·高助·國正·國助·高専·國専·各敎員敎育學一科十時至十二時試高正·高助·國正·國助·各敎員數學一科下午一時至三時試高正高助·國正·國助·各敎員修身一科三時至六時試高正·高助·國正·國助·各敎員國文一科二十七日上午七時點名給卷上午八時至十時試高正·高助·國正·國助·各敎員歷史一科試高専·國専·各敎員圖畫一科十時至十二時試高正·高助·國正·國助·各敎員地理一科試高専·國専·各敎員手工一科下午一時正三時試高正·高助·各敎員博物一科試國正·國助·理學一科試高専·國専·各敎員體操一科三時至五時試高正·高助·各敎員理化一科試高専·國専·各敎員音樂一科（以上各科之試騐除國文一科試以一題圖畫一科試以學理兩題並毛筆畫兩紙久其他各科分别高正·國正·高専·國専·均試以四題高助·國助·即在此四題内聽作三題）二十八日上午七時點名上午八時至十時受試各敎員實地演習（時值第二師範附屬小學校己放暑假無從演習照試驗規則第十二條變通辦理於各敎員報到時先發敎授案表格俾資研究至日時命題試驗以代之） 
主試賈委員因鑒於暑令受試各敎員間有遠道來者雖規定三日間上午七時入場至下午始能出場又恐出外中餐殊多未便爰命庖廚預備中餐一次有願就膳者第客取洋兩角即於入塲時告知司閽給資取票入餐間午膳 
[南洋華僑提倡女子敎育]  
　　檳榔嶼之華僑等近年以來極力提倡女子敎育尤注意祖國文字及縫紉兩科七年夏間曾在湖南聘去女敎員柳演仁等三人柳等於敎授餘間練習英語深得敎學互助之益茲届兩年期滿己於暑假前歸國返湘而該處橋商鄺某不忍女子敎育因此中落遂就家塾攺組爲路璧半日學校刻又聘定湖南周南女學第一班畢業易朝華女士北洋高等女師範畢業黄瀚芬女士擔任國文音樂手工各種敎授月薪荷金六十盾其往返川資及膳宿等費均由該校供給今易黄二女士業於日前抵滬寄寓馬霍路馬安里之戚眷家惟英公司放洋船期開往該嶼者甚尠大約須再兩月左右方可就道云 
[粤人創辦醫院之進行]  
　　粤僑商業聯合會會長陳炳謙第發起籌集巨欵在閘北華界虬江橋路購地十六畝組織粤省公立醫院爲旅滬 
 
 

Page 11

 
 
　　粤人養病之所迭紀前報茲悉該醫院建築工程現己經徐姓作頭擔任承包其水木等項工料費計共需銀九萬數千元日内卽須開始動工訂定限期爲九個月完工緣陳會長預定於來歲舊曆三月間將醫院開幕云 
[圓作漆匠罷工續紀]  
　　本埠華界圓作帮漆匠業要求各作主加增工資一事連日由衆工人阻止同行工作己紀前報茲聞此事作主方面認定昔於民國七年各工人加增工資時己刋發行單指明五年内不得再行加增工資故絶對不肯承認加增至於工人方面所云近時米珠薪桂一節因飯食向由作主供給吃虧者係在作主與工人無損各工人乃聯絡北市英法各租界桶件漆作工人迫令一律歇工以爲要挾茲爲各作主調查實由非同業者從中挑唆聚衆勒停工作經該業領袖具呈上海縣公具及淞滬警察廳陳明困難情形請爲通傳所屬各區署所一體保護派警查拘務獲究懲云 
[小船廠工匠加價之覆函]  
　　淞滬駁船公所昨致小船廠公所函云頃准貴公所顧陳兩君函以工匠因米貴要求加資經貴公所議决每工加錢五十文合洋三分半惟工析飯食由各廠主供給補助米價亦應另加三分半囑轉各帮船户照加云云隨即分别知照旋據各船户來敝公所報告貴業工匠以米價奇昻加工尚合事理惟不應在各船進廠報修之後方始宣告罷工若在節前知照則各船修理或可從緩不致延擱多日以致損失甚鉅以每日每船三元計算爲數不資應歸各廠主負賠償之責應請貴公所轉致各廠明白答　再工匠加資三分半似可遵辦惟各廠家藉端亦加三分半萬難承認經敝公所一再解釋極端開導並開全體大會公决如各廠家亦必於同時加洋三分半則應照各船户之要求方爲公允至工作每晨七時進廠七時半上工至午十二時吃飯午後一時上工三時吃點心三時半上工六時散工且灰匠中有隨帶孩童工作者工資減半計算以上各節要求如荷照辦則敝公所當囑各船户履行照數七分加價之義務也云云 
[三誌尋獲欺騙潛逃之米販]  
　　鎭江人劉育民因販米出洋在津海關被扣劉挽方介五到關聲明米銷津埠遂得放行後劉仍將米運出口外售脫後潛居上海事經該關查出飭方繳保證金五萬元限尋交劉懲治方故來滬在公共公廨以刑事起訴將劉逮案而劉以此事係受甬人洪瑞亭愚弄亦延朱斯芾律師控洪等於公廨業經將洪拘案諭劉交五萬元洪交五萬兩保聽候併究等情兩紀本報茲查得劉米八千石並非爲津關扣留實係被採購地點之蕪湖關所扣劉乃以運津銷售爲詞挽方向關擔保放行自劉洪二人先後被捕後均因無從覓保仍在押捕房昨届此案續訊之期由捕將兩被告解廨旋因各造之律師對於案情辯護手續尚未研究周妥同意上堂請求展期一禮拜再訊當經李蕚仙襄讞商諸英赫副領事准如所請命劉洪二人均各交五千兩舖保無保仍着帶回捕房押候下禮拜一解訊 
[黄浦江濱之命案]  
　　浦江水巡隊防悉南市十六舖大達碼頭大寗輪船上己歇庖丁范阿根（崇明人年二十五歲）爲大寗輪船主卜阿五指其在外造謠謂大寗船在某處洋面失事溺斃多命云云遂與該輪大副名才富者商通將范誘至該輪用繩綑縛加以鞭撻後將范抛入捕濱溺斃等情當飭隊士及水偵探前往調查事實並將卜阿五並才富兩名帶隊詰問暫行拘留未幾有人投隊將卜阿五保回候示潘隊長准將阿五保出才富收押范之屍身暫置浦畔飭十六舖地甲查明死者胞姊現住大王廟尚有屍屬俱住崇明原藉當飭該地甲投報地方檢察廳請爲派員驗 
[汽車碾斃鄕民]  
　　北新涇鄕民嚴阿根前日行經滬西愚園路被汽車夫徐玉泉開駛之某號汽車撞倒碾傷由捕查見將嚴送往醫院不及施救而死經該院通知捕房飭探將屍舁入虹口斐倫路驗屍塲昨午報請公共公廨李襄讞會同英赫副領事蒞塲驗得嚴係被車碾傷腦部而死飭承塡明屍格升座即由捕房傳同屍妻嚴張氏將徐玉泉帶案訊問一過命氏具結領屍棺殮徐押候訊核 
[地檢廳己革法警之兩案]  
　　李文耀邢伯生准予上訴包延佩秘密審訊　　上海地方檢察廳己革法警李文耀邢伯生等前因賄縱案犯並詐欺取財案内牽涉經該廳梅柏孫檢察長訪悉飭警先後拘案訊明起訴審判廳判决李監禁四年邢監禁二年李邢奉判不服提出理由聲請上訴業經梅檢察長核准備齊公文飭派法警定於今日將李文耀邢伯生二名押解蘇州高等廳訊辦 
又己革法警包延佩前因侵蝕公欵案發被逮訊押茲己由檢廳預審明確起訴審判廳請爲公判昨日午後該廳周刑庭長會同許檢察官開庭飭提包延佩上堂研訊惟禁止旁聽審理良久仍判包還押候示 
[續誌香雪堂之武劇]  
　　南市肉莊主宋莊生因指分包滬帮屠宰稅之唐立成去年辦稅務時盈餘六七千金未與同業公攤遂分發傳單知會各同業訂於陰曆六月初八日在邑廟香雪堂開會集議到者僅滬帮同業並有非同業者數人開會時大起衝突傷及嚴福貴嚴明生唐錫鈞等衆皆一哄散去事後淞滬警察廳長坊悉前情令飭一區二分所王警佐查拘兇證候究在案茲由滬寗蘇三帮肉業總代表榮銀和於昨晨具報第一區警察署陳明前情請爲拘究經趙墨林署長派警拘到宋莊生略詰數語飭連同嚴福貴嚴明生等申解警廳司法科預審核辦 
[彚誌各學校消息]  
　　湖州旅滬公學湖州旅滬公學男女兩校本學期有學生一千一百六十三人昨日舉行暑假休業禮並高初等畢業式由校長凌銘之給發文憑獎品各敎員相繼致訓詞末唱畢業歌而散畢業生計高小嚴景耀等九人初小王扆家等四十九人高小畢業生有由該校送入兩洋公學中院肄業者有考入澄衷民立等中學二年級者聞該校仍設暑假補習科定於二十九日（星期四）開課他校生亦收云該校校友會於昨日午後二時開第九次常會歡迎新會員到者五十餘人會正周宗模作職外埠由會副張令綵主席略述本年經過情形次由會計凌恒壽報告收支賬目次更舉職員當選者會正張令綵會副王德棻　記趙光福·凌曼壽·會計凌恒壽幹事凌畢儁·沈永保·潘國華·俞綬玉評議長凌銘之評議員邵麗生·葛萃聲·光階升·吳伯唐·蔡德宏·蔡德貽·王森康·莊漢靑·邱培洵·陳壽齡次由名譽會長凌銘之及特别會員邵麗生沈季嚋吳伯唐沈階升凌養志相繼演說次討論會務進行辦法議决（一）攺革年刊體例不尚空談注重實學（二）舉行徴求會友隊其辦法付評議部表决（三）組織月會定每月（陽曆）第一星期日下午三時至五時聚會一次最後傳觀校友王成志肖影一幀王君留學美國多年由麻省理工學校及航空學校畢業後現復入紐約陸軍大學肄業明年畢業歸來定能爲該會生色也至六時許方盡歡而散 
　　清眞國民學校西城内西倉橋西清眞國民學校於昨日上午十時行暑假休業禮開會時首校董馬乙棠報告宗旨并對學生致訓詞次校長朱笠農報告本學期内經過情形及下學期進行之大槪情形并致訓詞又次爲市學務委員賈粟香及來賓演說又次由敎務主任張教椿發給獎品與成續報告表末對國旗行三鞠躬禮對師長行二鞠躬禮散會時己鐘鳴一下矣聞該校爲清眞敎中熱心興學之董事馬乙棠金子雲等捐欵創立己歷多年専收敎中子弟不取學費其常年經費尚有有敎中其餘有力董事分别擔任一切開支尚覺裕如今春董事會事會復决定兼收外敎子弟之議以期普及敎育更聘朱笠農總持校務大加整頓務使精神形式兩臻完美以應新潮流云 
　　愛克界三路義務夜校愛克界三路工商聯合會附設義務夜校於昨日下午七時行暑假休業禮秩序如下（一）振鈴開會（二）校務主任報告（三）來賓戈朋雲演說學生須講貌以養成善 
良人格（四）敎職員陳志靑承玉書陳家寳戎明昶演說均訓勉學生語（六）散會己鐘嗚十下矣 
　　同義義務學校昨日（二十五日）法租界打鐵浜中華同義義務學校舉行第一期生活科（即乙種商業畢業與禮畢業學生四人） 
葉兆池錢介圭萬景陶嚴寳書客散閉會己鐘鳴六下矣 
　　公義會議務學校中舉公義會在閘北新民路設立之義務學校於日前（二十五日）下午三時舉行暑假休業式曁第一届畢業禮秩序列下（一）開會（二）學藝部主任陶漢塵報告校務（三）會長徐維繪訓詞（四）來賓羅星照尤旭九等相繼演說（五）敎員演說（六）畢業生任春榮演說（七）俞總董給畢業文憑及獎品（八）琴歌（九）攝影（十）點散會 
　　滬北平民公學七浦路五百二十號滬北平民公學於二十五日上午十時行暑假休業禮（一）振鈴開會（二）校歌（三）校長報告（四）校董訓詞（五）本會職員致詞（六）來賓演說（七）發給成續報告單（八）放假歌（九）攝景影（十）茶點散會己十二時矣假期内並舉辦補習課自七月二十八日始每日上午八時至十一時期間以四星期爲限課程専授國文修身算術三種下學期定八月二十九開學 
　　神州醫藥専校神州醫藥總會所創辦之神州醫藥専門學校昨日在芝罘路六十號神州醫院内舉行第一次醫科畢業禮來賓到者除醫藥兩界外徐警廳長亦派代表蒞臨其典式首由校長余伯陶報告繼則徐廳長代表及敎職員致訓詞後由畢業生起立致敬以表感謝並全體攝影以作紀念 
　　東北城義務夜校東北城商業聯合會附設第一商業務夜校設新北門内福佑路安仁橋點春堂内定今日下午七時舉行補給暑假休業禮昨由其校長趙景忠具柬分别邀請本埠敎育機關領袖到校觀禮茲將其所定秩序誌下（一）振鈴開會（二）主席報告開會宗旨（三）敎務主報告經過情形（四）敎員報告學生狀况（五）全體向國旗行敬禮（六）校長訓詞（七）敎員勉詞（八）給憑（九）給獎（十）謂來賓演說（十一）學生讀致謝來賓與校敎員詞（十二）學生謝敎職員（十三）主席致謝來賓（十四）餘興（十五）學生表演魔術（十六）扮演雙簧（十七）滑稽詩詞（十八）燄火（十九）茶點（二十）散會 
[工商友誼會開會紀]  
　　上海工商友誼會於昨晚開第二次同志討論會到者新舊會員如彭　奎費裕錕李玉書於時峯李澤源陳如翔錢立琳蔡增輝王振邦顧樹基童理璜等二十餘人時因大雨滂沱到會人敷不足遂臨時攺爲會員討論會當塲提議如次（一）徴求會友及分發傳單志願書（二）定於星期三晚八時開第三次會議一切議案通過再發表宣言（三）暫設臨時通訊處於金隆街美倫里十二號童理璋處如有接洽事宜須與童君接洽（四）本會章程刻在修訂中如各同志有意見者儘可來函發表（五）本會章程及志願書尚未印就外界時有來函詢索者一俟印就即行分給諸事議畢時己十句鐘遂宣布散會 
[工業協會職員會紀]  
　　中華工業協會於二十五日午後二時開職員會盡介民主席汪嘯涯紀錄主席報告討論經常等費辦法張文鼎彭素民曾惟一黄鼎奇金輔卿楊子奇王興發等斷續發言互有討論議决各業代表與各部幹事分任籌畫後復報告醫務部主任王風體察本會情形爲優待會員起見准於每日午後五時到會送診一小時並於每日午前派其徒内科朱國良·外科王漢江駐會送診取號金一角出診取興金其非本會會員亦得就診惟診金應照各人本寓診規收取并另印散傳單隨推朱回良王漢江爲醫務部幹事至五時散會 
[繪畵展覽會今日閉幕]  
　　天馬會繪畫展覽會開幕己六日中西人士到會參觀者達五千餘人連日中西各報均有紀載茲聞該會定於今日下午八時閉幕凡研究藝術之人今日尚可前往參觀前聞該會將全部出品運京開會之說邇因時局不靖恐將作罷云 
[台屬水災乞賬往來電]  
　　濟生會昨接浙江會稽道尹黄涵之來電云上海中國濟生會鑒台屬臨温黄寗水災甚生可否派員散振收埋盼復瀾養該會當發覆電云寗波會稽道尹黄台鑒奉電敬悉台屬水災振救一事己奉師論急其所急以本會名義通告勸集仍請尊處着手調查就事之緩急定程之先後一面望將大略災情報告以便遵員趨商及開會集議設法承辦謹復上海中國濟生會徑 
[公廨保護善舉之示諭]  
　　上海公共租界會審公廨示云爲給示保護事據上海聯益施材會理事主任陸文中函稱敝會辦理施材瘞葬收殮路斃每届夏秋施送痧藥及冬又復散放衣米加惠窮黎不敢自詡特因虹口地方窵遠會址附近一帶尤以無告貧民寓居者爲多數於是在會附設　院逐日上午施診給藥不取分文開辦以來己將月餘來門求診日益增多恐地方不逞之徒間滋擾礙善舉請求給示保護等情據此合行給示保護爲此示仰諸色人等一體知悉須知該會附設醫院施診給藥不取分文係屬善舉倘有不逞之徒從間滋擾定予提究不貸其各懍遵母違切切特 
[四明公所募捐消息]  
　　四明公所籌募北廠捐自陰曆本月朔募捐開幕以來至初十日止己達十萬○○五百九十元該公所此項籌捐原定二十萬元一月内繳足今爲時僅三分之一核諸定額己超過半數將來閉幕日募集總數當未可限量也 
[思濟局施醫給藥]  
　　本城廣福寺南首思濟局近以時屆夏令貧民疾病苦無醫藥實堪憫惻是以循照舊章舉辦施醫給藥以期貧民患病者便於醫治業經聘請内科葛菊如·沈志雲·陸春芳·殷練伯四君外科爲陸爷喬·儲頤綬二君針科趙經甫自上午九點時至十二時爲止在局施診由局拾藥並送痧藥天中茶等以惠窮黎昨己開辦矣 
[先施公司減價二十天]  
　　先施公司營業上海以來己四易寒暑每年春秋二季均舉行大减價二十天以廣招徠本年春季則因先令價影響貨價飛漲故未舉行一般主顧大爲渴望今該公司爲應酬市面起見於初十日起减價二十天所有貨價均大减削尤以傢私絲髮疋頭化妝爲最便宜聞第一日雖遇陰雨門售亦至二萬餘元云 
[電車軋傷賣票人右手]  
　　英美電車公司六路電車於昨日（二十六號）晚九點二十分行經西華德路閔行路口駛行甚緩適七路電車由白渡橋疾馳而來該司機人見前面之六路車尚未全車開進閔行路急打倒車致將二百五十六號賣票人施阿春右手軋傷當經高麗籍某票員陪往同仁醫院求治據云可保無碍 
[鏹水澆傷婦人]  
　　住居法租界八仙橋小菜塲敦厚里之婦人侯幾工年三十一歲於去年八月與其夫分居錢氏偕小孩居住母家昨晚（二十六號）錢氏尋盲者算命偕同婦人邵氏等至虹口行經東有恒路桂芳閣朱家木橋塊忽有人從後用硝　水猛洒錢氏面上及胸背等處均被洒受傷邵氏面上亦小受傷當由邵氏陪錢氏往同仁醫院求治據醫生云傷勢湛重不知能保性命否 
[汽車撞傷小孩]  
　　陳春生家幼孩金大前日在長浜路被汽車夫朱阿錫所開之三千一百三十八號汽車撞倒磕傷頭顱當經五百十號巡捕查見立將傷者送院請醫朱拘入捕房押至昨晨解送公共公廨請究因金大之傷未愈不能到案質證中西官命朱還押候原告傷愈解訣 
[船夥持刀傷人]  
　　崇明人王恒榮搖船爲業昨日（二十六下午七時許舟泊新橋） 
杉板廠附近在船與同業陳正學因賭起釁互相毆打陳遽用厨刀砍傷王之頭顱肩背等處當由水巡抗房七號華捕查見將陳拘入水巡捕房另雇車送受傷人往同仁醫院醫治即持傷單歸報捕頭候示今日將由捕頭將陳解送會審公廨訊究 
[併紀毆打成傷案]  
　　閘北三板廠長安路同春里七十六號爲三和土工匠之徐應囝王嘉寳等因做工時與打竹笆工人工林如等衝突彼此糾衆行凶丁等人衆將徐王二人毆打重傷由警將丁舉壟阿東王金生等拘送四區四分所移送地檢廳徐王二人由工頭劉大寳倩人舁送到廳禀請騐究昨午經檢察官騐訊一過判徐王二傷人着劉抬回自醫丁等押候訊究 
　　漢中路萬興里五百六十六號王家田王花氏夫婦因向周光耀索取會欵無着反被糾衆凶毆致家田受傷倒臥在家由氏控由警區將周拘送地檢廳昨午由檢察官提訊一過判周收押候察看王家田受傷若何再行核辦 
　　太陽廟附近爲拉車之花開成花齊氏夫婦有七歳子呵狗前日與鄰家王學章之女吵鬧爭鬭事爲王偵悉糾合楊振華等前去報復當將花夫婦毆傷該氏胸部受傷極重經花鳴警將王楊拘送地檢廳訊辦 
　　閘北新橋西首有張冠修張冠義弟兄二人前日在家因分派家産起見冠修將冠義毆傷冠義之妻張徐氏倩人將夫舁送醫院求治醫生察得所傷非　拒却不納乃抬回家中控由警所將冠修拘送上海地方檢察廳昨午經檢察官提案略詰該氏伸訴前情冠修供詞支吾問官判將被告收押候詣騐冠義傷痕再行訊究 
[流氓訛詐]  
　　清江婦人李蔣氏因其夫在滬營業久無音信日前偕小姑陳李氏及同鄕郭聾子來滬找尋行經閘北鐵路旁被流氓李四王德生談方義邵三吕鴻謂等遇見疑係拐逃軋至張壽桃所開之小茶館内訛詐洋十元嗣由該氏等投四區告發顔署長立飭長警將一干人逮獲押候訊辦 
[吳敬仲被控案辯論終結]  
　　美商科發藥房在公共公廨訴該藥房屬德商營業時代之買辦吳敬仲不交賬洋一萬六千三百十一元八角八分一案訊供判吳限三天内交五千元舖保聽候續訊等情己紀本報昨經愈襄讞會同美丁副價事升座民庭續審由被告吳敬仲及原告方面見證德國人潑來相繼上堂經原被兩造律師重行向其反覆盤駁畢遂開始辯論至下午五時始告終結面原告之律師又以吳供詞殊多不實則其素行亦可推知要求堂上不予展限立着交保中西官核供判着被告吳敬仲立即交五千元尋常舖保並即派捕押往外面尋覔舖保候會商堂諭攺期宣佈 
[供詞與禀詞不符]  
　　常熟婦人趙陳氏前在新唐家弄三十六號屋内凌虐其八歲買女生弟經人往滙司捕房告發飭探將氏及女一併拘解公共公廨判决氏押女所四月女發濟良所留養在案茲有婦人盛陳氏具禀公廨以伊與趙陳氏係屬姊妹趙陳氏無出放將己女過繼與彼並非價買現旣凌虐要求將女交給領回撫養等情故由廨飭知承辦此案之包探奚德安·西探目泮林士·於昨傳同盛陳氏將中西文案由單及該氏禀詞帶案乃該氏上堂供詞與其禀詞多不符合且誤趙陳氏爲周陳氏李襄讞核供前之英赫副領事以該氏保非朦領希圖再賣遂不准其所請 
[判賠名譽損失]  
　　洋人盎及爾前延達商律師代表投法公堂控洋人瑞嘉無故損壞名譽請求賠償損失銀一萬兩被告亦延普來梅律師代辯判聽候宣佈堂諭飭遵等情己誌前報昨將兩造傳案先據法副領事雷君將西文堂諭郎誦畢繼由陳讞員諭曰此案經本公堂迭次傳訊經各證人證明被告謗譭原告名譽屬實着被告賠償原告名譽損失銀五百兩外再罰銀甘五兩充公堂費亦歸被告負擔此判 
[指控糾衆行兇]  
　　頭　路二十三號門牌沈甫指控寗波人蔡來發於本月十二號夜十時許糾衆十餘人向伊外出歸家之際迫入弄内行兇用刀戳傷多處等情昨由該管捕房將蔡拘解公共公廨請究原告延律師到堂聲稱伊甫受沈委託案情尚未明嘹請求攺期中西官遂命被告帶回捕房展期七天解訊 
[攫鐲匪徒之判罪]  
　　婦人張顧氏前在虹口愛爾近路小菜塲被攫金鐲一隻事後由包探王金壽查係康阿天·盧忠發·杜友寳·朱章標·潘阿培·張杏生等所攫因協同西探在福建路將以上各人獲解公共公廨訊押查究在案昨晨該探吊出贓物傳同失主將六被告解請中西官逐一質訊之下以康盧串攫本案財物屬實判决康押西牢二年盧押九個月期滿均逐出租界杜朱潘張四人雖與本案無關然其與匪爲伍亦非善類着一併驅逐出境不准逗留 
[搶物匪徒押半年]  
　　王桂寳自本月十二號至二十五號四次在虹口吳淞路海寗路蓬路等處弄内攫取日本婦人皮夾錢袋前日由捕查獲昨晨傳同失主將王解請公共公廨中西官訊實判押西牢半年期滿逐出租界 
[聚賭賣煙之科罰]  
　　法捕房探目黄金榮包探程子卿等日前偵悉界内陳全祁家私設烟榻容人燈吃並聚賭抽頭爰於前晚禀明西探長石維也偕同前往抄出烟物賭具甚夥當即將賭客等十一名連陳一併帶人捕房昨解法公堂請究先據石探長上堂禀明前情並將烟具等物呈鑒詰之陳供因民人貧苦故托朋友等帮忙一天以後不敢再犯中西官判陳罰洋一百元賭客各罰洋三元充公烟具賭具一併没收 
[道署批示三則]  
　　海門縣民樊發揚等呈爲延不處斷恐再密議貽害各佃由據呈己悉仰候海門縣知事呈復到案再行核辦 
　　海門縣民周景文等呈爲朦混取巧環求查碑核奪甲日定案由呈悉查此案現據海門縣知事呈復業經轉呈省長核辦矣仰即知照 
　　海門縣民李雲虎等呈爲恐再袒朦環叩吊卷檢碑核奪飭遵以决懸案由呈粘均悉己於周景文等呈内明白批示矣仰即查照此批粘存 
[淞滬警廳批示五則]  
　　季桂蓮訴巡長濫欕兇毆由呈悉候行區秉公查辦可也 
　　黄正元請求釋於伊子小狗子等二名由呈悉案經移送法庭所請應母庸議 
　　沙炳楨訴桂弟娘勾引五氏由呈悉查爾妻王氏爲隣居婦人桂弟娘勾引與伊弟相識致這誘匿旣有鄰人楊瑞堂目覩可證是桂弟娘等己搆成刑事和誘之條仰連逕往上海地方檢察廳訴請按名拘辦可也 
　　陳小弟訴鉅山引誘養媳翠英由呈悉查爾之養媳翠英始爲鉅山引誘和姦繼又藏匿浦東趙小和尚家按其行爲業己搆成刑事仰速逕往司法衙門訴請提辦可也 
　　楊寳華訴無賴周關福糾衆行兇由據呈周關福等糾衆兇擾各節果如所呈殊屬不法己極惟來呈並無被告住址無從拘提仰於再來滋事之時就近報警拘辦可也 
中華職業敎育社通訊 
[職校學生出品免稅]  
　　本社附設之中華職業學校前以各工場學生製品銷路日廣運銷各地須納貨物稅頗感困難爰援敎育品及國貨免稅例呈請江蘇省長批予暫免近奉到省批己蒙邀准即由省署令行財政廳訓令各稅局查照茲將財廳原文照錄如下 
　　本年七月十六日奉江蘇省長公署訓令内開據中華職業敎育社主任黄炎培呈稱竊敝以附設職業學校學生習製器械等品均用本國原料係屬國貨並含有敎育品性質於本年六月一日呈請鈞署咨請財政部准其運銷各埠免納貨稅當奉批呈悉交財政廳先行核復辦理等因茲又奉第二八七六號訓令案據財政廳長胡翔林呈稱查該校附設鐵工木工等工場所製各種機械儀器旣稱含有數育品性質如果應完貨稅爲數無多運銷本省方可准予暫免若運赴外埠者亦欲免稅似非咨部核准不可應否先令該校查明所出之品歲約完納稅釐若干再行轉咨之處相應遵令具呈核復仰祈鑒核施行等情據此除指令外合仰該校即將王場出品每年運銷本省約應完貨稅若干明晰具復候奪等因查該校學生學習製造均在課餘以時間短少成品不多且學製之品不能盡佳故未必皆可出售運銷外埠之貨實屬有限即應完貨稅亦在少數擬請鈞座照財政廳長呈復以後該校出品在本省運銷應納貨稅湘予暫免一面分飭各稅務所一體查照至運銷外省仍請俯念辣關發展實業准予資請財政部一併批免完納貨稅以示提倡伏乞批示祇遵等情據此除此示外據稱該校學生製造物品無多應完貨稅亦少所有在本省行銷各貨准予令行財政廳轉飭各稅務所暫免納稅至行銷外省能否准免之處俟轉咨財政部察核辦理並另行咨部外合行令仰該廳長轉飭所屬各稅所准將該校學生製造品暫免完稅此令等因奉此除分令外合行通令各該局所轉令各分局所一體遵照將該校學生製造品暫免完稅此令 
來函 
[上海學生聯合會啟事]  
　　本會二十八二十九兩日游藝會所得券資原定以一半歸女子社會服務團餘一半籌辦平糶茲因女子社會服務團以米價奇昻救濟貧民刻不容緩特來會聲明將二十八二十九該團所應得之券資悉數充平糶之用足見該團急公好義茲善爲懷特此登報聲明凡本會所有發出各種入塲券自登報日起四日均通用所有券資悉充平糶之用除登廣告外特再致函各報館聲明各界人士其注意焉 
附告本會爲平糶籌欵舉行游藝會所發出入塲券均各馬路商界聯合會總會商業公團及本會印章始發生効力如印章不完全者槪作廢票論購票諸君請特别注意 
雜評二 
[國會移滇成立之宣告（訥）]  
　　南方軍府願解散舊國會而詢北方如何處置新國會以今日情勢言之北方亦當然願解散新國會然則數年來紛爭不决之國會問題至此新舊命運遂同時告終乃不謂於此時忽有國會移滇成立之宣告豈非可哀之事哉 
　　議員諸公問關千里奔走辛苦而成立於大勢己去之時殊爲不幸然國家　偏安有小朝廷國會則豈竟有小國會與偏安之國會哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[南溟息羽記] [  中一]  
　　巴西在數年前有名總統ＲodriguesAives（安維）氏在任祇數年而所措辦之事業幾屬不勝枚舉即如巴西首都麗河城（Ｒio）今日能爲全世界最清整最美麗之名都者亦安維氏規畫建置之力我華各省督軍若能用其私築天津别墅躊躇外國銀行存欵之心力以效安維氏之規畫麗河者以攺革一省路政點綴勝覽名蹟引起外來游客開發意外利源則他日不必有歌功頌德之家臣而人民之仰慕風猷子孫之隠受善果者爲福正無盡己 
　　對外圖自强未有不從對内始者内政旣修國力旣裕乃足以俟外交上之良機是外交者正若投機應變爲軍事家所萬不能逃遁之一種關隘巴西今日己盛强矣其外交部亦猶一度大戰爭名將故壘之所在吾人雖手無尺鐵而無意中偶經其處却不能無一種之紀念也巴西承王國之舊今各重要衙署尚稱（宫）外交部在葡文乃爲儀丹慕烈宫ＰalacioItamaratv總次長接見各公使與各館人員通例每星期一次而總長夫人之正式延賓尋常不恒有即我中國之所謂茗叙也茗叙恒在日夕各國外交人士家庭届期咸以摩托車往途中偶於兩車相遇時彼此於車窗微笑爲禮其神情極幽美而交際社會上流婦人年少者恒喜平覆寬簷西帽執蝴蝶形之不摺扇微展輕颶男子如向某名姝示傾仰或向前吻手爲禮彼盈盈環立者昻然不以爲意能寓端莊於流麗之中最爲難得 
筆剳 
[劣婿奪産記（下）] [  李涵秋]  
　　尤奇者曩視瑪玲無異天上之安琪兒今則等於羅刹又私暱一蕩婦日夕過從不啻膠蜜不一年己瘦骨支離尫瘠殆類人腊偶一閉目輒見婦翁亭脫高居天國時時麾手似招其往受末日裁判者心大愧懼迨至彌留前一夕嬲其妻邀卡瑟來晤卡瑟怒其詐誓不肯往瑪玲泣詢其與卡瑟將作何語吾將代達汝意哀乃伏枕嗚烟曰吾生負重眚今己臨命不宜再諱乞吾妻恕吾吾妻須知留聲機之遺囑僞耳瑪玲詫曰機中良爲吾父之音聲安得爲僞哀獰笑曰音聲雖翁所自出然吾乃以計獵得之茲明告汝當翁之瀕危也曾書有遺囑遺囑中初不及吾吾大恨籌得一策僞謂翁曰翁之財産肯與吾否翁厲聲曰（吾之財産不舉外人）吾又曰翁之女瑪玲果與誰者翁曰（與吾壻哀其拉）吾又曰又弗得翁産卡瑟似宜憐之翁曰（吾子不宜干預）吾又舉翁之遺囑誚之曰此遺囑似不足爲據翁又厲聲曰（吾之遺囑較律師爲尤可據）翁凡作一語吾即以機器攝其音聲而吾之詐於是乃售彼法庭中人自謂長於聽斷吾竊笑其猶初學作文之童子上下語氣下相貫屬彼不自猶悟鰓鰓然自命爲能手耳今一紙遺囑明明在是吾死後汝持此以贈卡瑟己矣汝持遺囑吾持此一線之天良或可以往見汝父矣（終） 
藝評 
[南部枝言] [  天亶]  
　　韓世昌南來之後海上人士觀劇目光漸移向崑劇梅畹華旣來隷天蟾時演游園驚夢春香鬧學等於是垂敗弩末之崑劇大盛於時天蟾臺主趨時所好遂赴蘇邀集崑伶來滬開演海報上所謂三班合演者欺人語耳此中人才大約全福瀛鳳兩班舊人居多所謂大章者僅一唱外角之吳炳祥爲大章坐科弟子所謂大雅者沈斌泉之父昔爲大雅班二路角色彼等遂借此微因標爲三班合演冀可以號召座客然而滬上人士能深知底藴鉅細無遺者蓋亦尠矣 
笑林 
[滑稽問答] [  蔣恨呆]  
　　問何物吾人一度見後即永不復見而又日日見之答今日 
問何種人富貴貧賤日日變易者答伶人 
問何種人爲最輕賤而又最尊貴答花國大總統 
問中國文字以何字爲最重答斯字因其有二十三斤半 
問何種人最恭對人常作鞠躬禮答駝子 
問何種人之天職須多事答巡捕 
問何種言語必經人介紹答電話 
問何以飯爲最污穢之物答因其生長必灌以糞 
新聞拾遺 
[痴丈夫何處去了] [  立德]  
　　寗垣南門外某甲素性痴呆某日告妻謂將出外覓死其妻初不之信越二日不見夫歸遍尋無着日前南門河中忽發現男屍一其妻認爲夫屍披麻帶孝備棺收殮地甲以爲屍身必經官廳檢騐方可入士乃將屍細騐甲妻不辨眞假號眺大哭旣騐畢始知誤認抱慚而去觀者莫不稱奇云（） 
[怪小貓有趣] [  鐸]  
　　得來武進弋橋下西下塘住户王姓其妻某氏素愛貓友乃送以小貓一頭牝也而小貓左耳旁復生一耳形較小尾亦天然彎曲不直左右鄰居咸以爲奇余嘗親覩故誌之 
[呌化子的好運] [  吳秉恬]  
　　江北帮匄者陳阿小日行乞於南市花衣街一帶昨日行經某處瞥見竹籬下有物燦然急取視之辨爲福字之左偏乃小兒裝飾品赤金製成重約錢許陳喜極欲狂云將以之易錢作小經紀不復於乞化中求生活云 
[天馬會之名畫] [  明霞]  
　　上海天馬會在寰球中國學生會舉行展覽會作品分四室陳列第一第二室陳列國粹畫與折衷畫約十數幀中以吳昌碩之紫籐王一亭之荷花高劍父之孤村暮雪與嘯虎等最有精神第三與第四室所陳列者皆西洋畫有名家丁慕琴之斜睇汪亞塵之曉霞楊清磬之天眞與倦讀諸幀無不形態逼肖栩栩欲活蓋寫實非虚構也其他如李超士之法國昔日之皇宫江小鶼之下午洪野之夕景王濟遠之浮屠春色陳曉江之寳山城與魁星閣諸圖皆風景畫亦動人注目之作聞每日中西士女往觀者甚夥可知關心美術者頗不乏人也 
小說 
[社會小說衆醉獨醒（一○八）] [  瞻廬]  
　　第十八回女公子姓名魁多士老秀才著述冀千秋飛霞蓮芬兩個都向慧姑說道這事詫異不詫異方才我們在課堂外窺望張女權的卷上並没見他冩甚麽怎說披露的時候郤是裒然首選慧姑聽着暗暗好知吃了油火蟲肚裏雪亮却又不便說出假意兒道作文的習慣各各不同文章的來源也是各各不同有的顚頭播腦他的文章是從腦蓋骨裏搖出來的有的搔鬢摸耳他的文章是從太陽穴裏抓出來的有的兩眼翻得白果似的他的文章是從眼晴裏眨出來的有的嘴裏嗡嗡作蒼蠅聲他的文章是從牙縫裏迸出來的這些都不好算做上品惟有安坐從容不動聲色人家見了只道他無所用心誰知他暗地裏預備腹稿腹稿己成自然一揮而就文不加點方才這位張女權女士論不定也在那裏起腹稿這一席話說得大家似信非信都道待他來校上課時便知端的我們議論他做甚當下散步的散步閑談的閑談温課的温課這天容易過去來朝清晨一陣鈴聲搖醒了各人的清夢慧姑隨着衆人起身梳洗都畢正待上飯堂進早餐忽聽得隔壁寢舍裏一個同學提高着嗓子一疊聲的唤那校役張媽慌得張媽脚不點地的奔將過去那個同學道張媽你快到新開的萬源館裏唤一碗輕麫重澆寬湯免靑的大鴛鴦（名目甚奇）魚要肚檔肉要硬膘大精頭還要底澆硬麫加紅油一件都不可少你記得麽這累累墜墜有的話郤把張媽纒昏了正是 
别翻花樣巧立奇名無怪傭婦說嘴不清 
[自由談之自由談] [  鵑]  
　　三日前預約一摯友觀電劇及期雨大集遂不果往外矚雨脚如線邑邑不能己此其爲况正類段上將出討直軍方期滅此朝食乃忽得高碑店敗北之訊其懊喪鬱勃爲何如也 
 
 

Page 15

 
 
   
 
 

Page 16

 
 
常識 
常評 
[釋盜賊] [  老圃]  
　　世俗以刼物者爲盜以竊物者爲賊此非本義也盜字從次從皿皿者飯食之有器次者慕欲之口液俗語所謂次唾也故以今語釋之凡欲得飯碗而對之流涎者謂之盜賊字從戈從則謂以兵戈之屬毁敗法則故以今語釋之凡憑藉武力破壞法律者謂之賊 
　　由盜字之本義面引申之則凡未得而患得者皆盜也旣得而患失者亦盜也其始不過欲得飯碗乃不恤以飯碗之爭擾國害民及其旣得飯碗又把持不捨惡人之分食故今日舉國洶洶皆盜爲之也 
　　由賊字之本義而引申之則凡武人盤踞於中央而壞法亂紀無所不至者皆賊也即武人跋扈於方鎭而目無中央目無法紀者亦賊也推而言之凡藉武人之力製造立法機關仰武人之鼻息指揮司法機關者雖巧於弄法亦在以戈毁法之列而一律名之曰賊故殺人越貨者小賊也用兵隊之力殺人越貨者大賊也犯輕微罪過受法之制裁者愚賊也犯迷天大罪并其法而竊之者黠賊也今日舉國洶洶皆大賊爲之也黠賊爲之也 
　　老圃曰欲皿者多流次不止於是乎有盜爭皿斯尋戈尋戈斯毁則於是乎有賊盜賊之茲皆由皿始孔子有言養之敎之養之之方當使人人有皿敎之之方當使人以苟得皿爲恥人人有皿而流次止矣人人以苟得皿爲恥而盜賊止矣按許氏說文解字賊字在戈部从戈則聲爲形聲字此云以兵戈之屬毁敗法則者據段氏引春秋左氏傳毁則爲賊之古義以用戈毁則爲會意字也在武人毁法時代此義爲商合（漸注） 
商業叢話 
[裸體夥友有碍營業之一例] [  鳳賓]  
　　吾國舊社會中每逢夏季有赤膊袒胸之習慣此爲全球各文明國所未見曾聞外人嘲笑之言謂華人有特色逢隆冬則舉所有衣服全御於身龍鍾萬狀逢炎夏則盡去其衣雖赤身裸體恬不知恥此非失實之言也 
　　某晚余徒步至一書肆方展閱書籍間有一夥友晚膳甫畢趨出迎余意雖殷勤而身不掛一縷且以指甲頻剔齒牙間之食屑狀態粗俗殊覺甚不雅觀余即怱怱他往雖明知落拓之近於天眞不應皮相人士但整潔之道不可不講也　　倘店友不攺舊習必致有多數買客却步而逡巡其妨碍營業豈止此一例乎 
衛生叢話 
[茶館浴堂中之手巾] [  余光中]  
　　眼結膜病中病勢最猛傳染最烈者莫如淋疾性結膜炎（膿漏眼風眼）與顆粒性結膜炎（砂眼）若也淋疾性結膜炎者因眼部感染淋疾菌（一種微生物即淋病之病原菌）所發生之病患咸染後經一二小時或三五日眼瞼及結膜發赤腫脹分泌黄色肉汁樣之液體眼部發劇痛如是者二三日其他各症候雖稍退然分泌物濃厚而爲膠汁隨拭隨生滔滔不絶久而久之角膜乃續發潰瘍穿孔終歸失明據Ｍagnus氏生曾就生後一年失明一○四○人中調查於本病原因者有七五三人之多云歐美各國政府令人民於小兒初生時必須以一％Ｐrotargol液點眼即預防本病也顆粒性結膜炎者卽中醫書所謂瞼生風粟者是也爲一種慢性傳染病眼瞼結膜（即眼瞼内面）乳頭肥大呈覆盆子狀於穹蕯部則有灰白色之顆粒病得感染之初毫不自覺經過時日則患眼羞明流涙視之糢糊眼瞼下垂甚者併發角膜潰瘍或Ｐannus輕則視力減損　則失明本病蔓延甚盛其在非洲埃及據ＶonMillingen之調查謂四千人中患本病者有三千餘人之多云歐洲於一七九八年始由埃及傳入一時蔓延勢甚猖獗德國一八九六年由Ｇreeff氏等行學校内檢查其結果Ｇumbinnen地方有三八·八％患本病者Ｋonlgberg患本病者有四七％其在匈牙利於一八八三年由ＮathanFeuer氏檢查於九五○○○人中發見患本病者有四·五％然彼邦政府年撥鉅欵延請醫士研求撲滅之方今殆有絶跡之兆德國柏林大學現欲尋一本病患者供學生實習竟不可得而多以蠟製標本代用我國向無統計惟據敝校附屬醫院眼科疾病之統計約占全眼病三分之一可想吾國人染此者亦不少也 
膿漏眼與砂眼之爲害己詳述矣顧爲之媒介而助其傳染者誰耶則茶館浴堂之手巾實其中重要者之一蓋農漏眼之病原菌爲淋疾菌其傳染也或淋病患者自家誤將尿道分泌之膿汁拭入眼内所致或他人患淋疾或膿漏眼誤將其分泌物間接染入眼内而起而砂眼之傳染也亦以分泌物蓋砂眼患者其患眼之分泌物常含一種毒物不幸染及輙易發本病吾國人向乏衛生知識設有患斯二病者入浴堂或茶館其所用之手巾並未十分消毒即以供給第二人則手巾上固存有患眼分泌物用以拭眼鮮有不發生斯病者手巾之設原爲潔面今反爲傳病之媒矣况茶館浴堂往來者衆輾轉傳染爲害匪淺吾聞瘧疾之媒介爲蚊鼠疫之媒介爲鼠霍亂之媒介爲蠅今國人對蚊也鼠出蠅也己知撲之殺之而獨於此媒介膿漏眼與砂眼之手巾恝然置之何也須知吾人所以能發奮有爲者恃有眼耳無眼生而死也尚望吾同胞注意之（乙種酬） 
道德叢話 
[少年箴] [  何福淦]  
　　祖宗遺産非子孫之福使子孫間接受害故寒素子弟勿以無家産爲不幸紈袴子弟勿以有家産爲幸 
人之志勿以外物爲轉移窮則志堅達則志益堅事事均可學語語均可聽多學必明多聽必聰 
少年不可樂過度尤不可憂過度 
英銳之氣當隨年而長不可隨年而消 
阨連對於少年非所以阻之實所以助之 
無論何事必含有趣味少年作事見異思遷之病多所不免如能尋其趣聊作望梅解渴者庶幾能有成 
求學勿以賺錢爲目的當以利國爲目的 
無才識切勿妄想若妄想雖能想到手亦無久享之理 
交友切忌嘲笑以嘲笑致失朋友之和者甚多 
靑年切忌早婚以早婚致墮平生志氣者甚多 
少年入邪路如石投水少年走正道如水浸石可不愼哉（不受酬） 
家庭常識 
[家庭中的生活和一生成敗的關係] [  公健]  
　　美國某公司的職員甲乙兩人某甲從來没有升過位置也没有加過薪水某乙三年之中升了五次每星期的薪水也從二十元加到二百元看他們兩人都是心地忠厚做事切實的人爲什麽一個這樣一個那樣别說人們以爲奇怪就是那公司的總理也想不出一個道理來他就請了一個能率専門家（按能率専門家専門研究怎樣增加能率外國的公司工廠多請這種人做顧問）去調查一月之後他把結果報告給總理原來那兩人在家庭中的生活習慣完全想反現在寫出來給大家看看 
　　一某甲公事完畢之後坐電車回家要在裏邊擠四十分鐘某乙的家離市面遠回家的時候路上很是清快 
二某甲回家晚餐己經預備好了恐怕要冷不换衣服坐下就吃某乙到家之後把衣服换了等頭腦清了然後吃飯 
三某甲吃的時候坐在一間昏悶的屋子裏同妻子爭辯說菜不好某乙吃的時候在一間清快的屋子裏同妻子講笑話稱讚菜好 
　　四某甲的食品質料同烹飪都不合衛生擺得刃不美觀某乙的食品質料適宜烹調合法擺得又好看 
五某甲剛吃罷要緊换衣服預備去看戲跳舞或到别處去游玩某乙家裏有適當的娱樂不想出去 
六某甲打牌打到半夜輸了錢垂頭喪氣回家某乙在家或聽音樂或同小孩玩或同妻子讀有趣味的書籍 
七某甲到一點鐘才就寢又過了好久才睡熟某乙平日十點鐘就睡心中舒快一睡就熟 
　　八某甲怕着冷睡時把所有的窗一齊緊緊的關上某乙睡時開窗却不使有風直吹到牀上 
九某甲通宵點着煤氣燈某乙用電燈睡時把燈熄滅 
十某甲枕頭太高墊子不平被窩大薄睡得不舒服某乙臥具適宜合於衛生睡得舒服 
　　十一某甲夢中時時被哭孩子驚擾某乙敎導兒童有方并且屋子排得合法所以夜裏没有孩子擾他 
十二某甲朝上醒得很遲起來週身不舒服什麽都不稱心某乙起得早好像一隻鳥心中快樂也好比一隻鳥 
十三某甲因爲浴室給别人佔了起來了不能就沐浴穿衣某乙家中用浴室有一定的次序不會雜亂（未完） 
 
[漏什麽話帝王的話]  
小說 
[商業小說模範商人（四五）] [  瘦鵑]  
　　說完把腰帶上插着的一柄手槍摸了一摸帶　瞧着葛來德葛來德知道山爾格是一不做二不休的心中又怕又急忒楞楞地說道山爾格先生你是個明白人總須體諒我從中爲難我在這裏静報館中不過當着主筆並不是自己做主人我倘依着你老人家的話更正今天的記載出爾反爾倒像兒戲似的我主人翁一定不答應我們在紅馬鎭中從此可就失了信用將來没有人看静報這報館便要破産咧山爾格道這個不干我事你定須依着我做去不然離去紅馬鎭或是死在我槍下由你自己决定罷說着揚着　子走了 
　　第十七章沙伊士之語 
第二天早上葛來德更正静報中那篇（夜半出走）的招貼己貼滿了紅馬鎭的大街小巷他原知道山爾格不是好惹的倘要留在紅馬鎭中不得不依他的話當下便瞞着館主做了這更正的文章星夜趕印起來着人出去揭貼大家見了就引起了好多的評論對於静報没了信用的心對於葛來德起了輕視之意但是這些記載咧更正咧嘉和全個兒没有知道因爲他臥病在床惠和們既不把静報給他瞧就是嘉德的夫蹤也只說是爲了很重要的事離鎭去的嘉和雖暫相信心中却也懷着疑團推不開去只望着嘉德早日回來罷了山爾格從那天在編輯室中發見了一個血跡以後一方面唤市長湯德守着秘密不要洩漏出去一方面便去着手探查想這一抹血到底從嘉德身上那一部流出來的是不是致命的傷想到末後便想起沙伊士來可是沙伊士和嘉德有着舊仇以前曾陷害過他父親又曾陷害過他如今怕他報復所以先自下手把他排除了好免去後患這天山爾格便上紅馬大旅館去偷瞧沙伊士的舉動那時他把兩個鷹眼射將過去却見沙伊士正看着一封信翻來覆去看了又看臉上很現着懷疑的神情當下就悄悄地溜到那椅後斜過眼去一瞧這一瞧頓使他吃了一驚原來這信上的字恰恰是嘉德的手筆他平日在大音報館編輯室中曾常見嘉德的文稿的以一字一劃他都瞧得熟了沙伊士原也是個很乘覺的人早己覺得背後有人瞧着就摺好了那信套人信封塞在衣袋裏山爾格大踏步到他身邊在椅中坐下便和他談論嘉德失蹤的事沙伊士只是聽着並不多說話而色仍帶着懷疑竟猜不透他心中想甚麽事山爾格本想從沙伊士心口中探嘉德的消息誰知竟探不出來說到末後就索性揭開窗子說亮話了沙伊士冷然答道你可是疑嘉德的失蹤是我在那裏搗鬼麽如此你可完全弄錯要知這回的事和我毫没關係他忽地去了個影息全無不但你覺得奇怪就我也在這裏詫異萬分呢山爾格聽了這話也知道他没有哄騙的意味便不去盤詰他慢吞吞地踱了出來 
 
