# 1902 - 320 - 4910632

 

Page 1

 
 
[新輯皇朝政典類纂五百卷開印招股] [  圖書集成局白]  
　　是書爲華亭沈師徐大令手定體例徵集同志分類編纂數朞而成最錄典章政治之書旁及奏議集部都八百三十二種其大恉自開國以迄嘉慶二十四年以會典事例皇朝三通六部則例彚案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二爲門目百三十一每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尚實學咸究心經世之務官書卷帙繁重購寘匪易私集事言禮雜抉摘尤難� 
是編總裒諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘種之靑英彚爲一編書凡五百卷千餘萬言以圖書集成局九通本校計七千二百餘葉可謂體大思博政典之淵海矣稿本由本局大號鉛字鑄印準明年三月初旬出　裝訂一百厚本每部收回工本二十四元又徇同人之請酌設股票一千號每號取洋十六元於十月望啓售印有凡例總目一卷及編目一卷引用書目一卷有欲先覩爲快者請至申報館索閱樣本可知全書之厓略矣 
[論津滬市面之關係]  
　　商務云者不過轉運貨物流通銀錢貴賤互易有無相濟而已彼此轉運靈捷流通無滯各謀其利各受其益則彼此市面均能起色一旦壟斷阻滯或盈者在此絀者在彼或盈者在彼絀者在此盈絀雖貿易之常然因壟斷阻滯而分盈絀絀者固可憂盈者固可嘉卒之盈者亦必爲絀者所牽制而未必能常盈且亦必至於日絀此貿易之情貿易之勢一定不易者也大之在各國小之在一隅同此情亦同此勢也歐西以商務興國亦不外轉運流通間有壟斷之法以謀利者然皆與别國以爭盈絀若一國之中則無不一氣貫通互相運絡於是各謀抵制之法各保其一國之利權斷無有自相殘害爲鷸蚌之爭而貽外人以漁人之利者是以商戰之局雖成而各國皆無所損益者職是故也獨是華人不明商戰之法僅謀一已之利不顧大局商務所以日壞也試就近日天津與滬上市面言之向來南北往來南貨本多於北貨而自通商以後上海一埠各國商人雲集運來洋貨皆以上海爲屯積之區然後分運各口津口之貨故無不由申運往且較别口爲多大抵津口爲北省衆匯之地凡自申運北之貨皆須由津分運也是以南北兩洋商務津滬並時兩處連絡通氣則商務各得其利兩處一有阻滯則各有窒碍近聞由申運往之貨並不减少而津地來銀日絀致上海市面頗形擠　詢之個中人則云津地自庚子後民力凋殘現銀短絀向來市上通行劃條近二年中又改行番紙番紙者洋文之支票也羣以爲洋文之可靠於是有貼色之目其初千兩不過數兩旋卽逐漸增高由數十兩貼至二百兩本有一千之銀而取現祇存八百而謂津地之商其能不束手乎津商一時束手則由申運往之貨安望有現銀來申耶卽使申商以申地銀根緊廹情願喫虧而津地官塲惑於壟斷者之說總以津地兵燹凋殘之後現銀缺乏不敷周轉禁止出口以致申地銀根愈絀商家被累愈深然銀錢流通之道固不在盡運現銀向來貨價往還大半由錢莊銀行匯劃稍加匯費而已現在垷銀旣禁止出口津地取現貼色之費又如此之大匯費遂隨之而增聞現在匯費每千亦須加二三百不等非但申商以吃虧太大無不徘徊觀望卽使肯如數吃虧而匯之尙屬非易票現兩迫於是申地之銀根愈緊矣或者謂此非倒帳可比申銀不過暫津地匯費總有抑落之時何必急急以重費匯水耶不知貿易之道貴乎轉掉之靈無論殷實之商自備資本一旦擱起不能再置貨物若係挪移莊家非但不能置貨而至期不能歸欵有失信義何以得了此津商把持申商受虧之大略情形也至於津商得此貼色匯水之利似乎大得便宜不知所得者有限而所失者無窮也申商見此情形無本之家本無可運卽有貨者亦不肯運往津地市面不將因之衰敗乎此津商把持雖暫得便宜而亦必至吃虧之大略情形也并聞津商亦並非盡樂爲把持作俑者爲某皮莊之某某亦不過仰外人鼻息而拾其唾餘果如所言則利益仍溢於外也願各當道平情查察而挽回之俾津滬市面不致衰敗則不特津滬之幸抑亦中國衆商之幸也 
[本館接奉電音]  
　　昨日午前京師飛電傳來上諭一道敬謹譯登○十月二十一日内閣抄奉上諭上年降旨特開經濟科諭令内外臣工察訪保薦於本届會試前齊集現在各處保奏之摺旣未到齊而明年會試係在河南舉行且天氣尙寒遠省之士跋涉維限自應量加體恤著改於明年會試後舉行所有保薦各員即著政務處查明　貫及現官省分再行原保大臣及該督撫分别知照務於明年四月以前齊集京師届時由政務處會同禮部奏請欽定日期考試欽此 
[淸查丁口]  
　　晉報云中國二十一行省丁口近由户部咨行各將軍督撫淸查業經造册報部計直隷二千零九十三萬七千人山東三千八百二十四萬七千九百人山西一千二百二十萬零零四百五十六人河南二千五百三十一萬六千八百二十人江蘇一千三百九十八萬零二百三十五人安徽二千三百六十七萬二千三百十四人江西二千六百五十三萬二千一百二十五人浙江一千一百五十八萬零六百九十二人福建二千二百八十七萬六千五百四十人湖北三千五百二十八萬零六百八十五人湖南二千二百一十六萬九千六百七十三人陜西八百四十五萬零一百八十二人甘肅一千零三十八萬六千三百七十六人四川六千八百七十二萬四千八百九十人廣東三千一百八十六萬五千二百五十一人廣西五百一十四萬二千三百三十人貴州七百六十五萬零二百八十二人雲南一千二百七十二萬一千五百七十四人蒙古二百五十八萬人西藏六百四十三萬二十人新疆一百二十萬人都四萬萬六百九十四萬七千三百二十五人加之東三省約八百五十萬人全國實共四萬萬一千五百萬有奇 
[地球人數]  
　　萬國公報云現在地球上人數統計一千五百兆名口其中歐洲三百七十二兆九十三萬五千人每方英里得九十九人又百分之六十六亞洲八百三十兆五十五萬八千人每方英里得四十八人又百分之五十 
 
 

Page 2

 
 
七非洲一百七十兆零五萬人每方英里得十四人又百分之七十七美洲一百三十二兆七十一萬八千人每方英里得八人又百分之九十六南洋羣島六兆人每方英里得一人又百分之七十三北極南極八萬二千人每方英里得百分之零五共計一千五百十二兆三十三萬三千人通爲每方英里二十八人又百分之八十九 
[國債比較]  
　　萬國公報云當西歴一千八百零一年泰西各國國債約合美金三千兆圓迨一千八百十五年拿破崙戰務之後增至八千四百兆圓至一千九百零一年總數爲三萬一千八百兆圓可見此一百年中加至二萬八千八百兆圓矣其中繼長增高之情形一似各國互相比賽以多爲貴者然惟内有二國稍能限制即四十年中英國减去一千兆美國减去一千四百兆也若奥國則一千八百五十年祗有國債六百兆圓現忽增至一千七百兆圓德國則一千八百七十年祇有一百十六兆圓現忽增至五百五十九兆圓意國則一千八百六十九年祇有一千四百兆圓現忽增至二千五百八十三兆圓俄國則一千八百五十三年祇有四百兆圓一千九百年忽增至三千兆圓而國債最多者則爲法國回溯一千八百五十二年祇有一千兆圓現竟增至五千八百兆圓然德俄二國二十五年以來所貸之債並非糜於兵事實用以修造鐵路之資將來鐵路之利日豐尙足歸還本息意法班三國則異是此二十五年中所增之五千兆圓並無所成法雖亦借欵以造鐵路但須至一千九百五十四年方能爲國家之物云 
[火山發𦦨]  
　　臺灣友人來函云上年十二月二十一日臺屬萬丹分廳所轄鯉魚山噴出火光閱二三日始熄不意上月二十日午擬六點三十分鐘時仍在前次發𦦨處港西下里道爺莊之南方約四里許距山脉之北田隴中又有火星噴出高約三丈有奇以致土沙亂飛皆作灰� 
色噴火之口圓形直徑約四丈其東又有一小口所發烈𦦨約高丈餘是處之地皆震動聲如巨霆發於水上幸農民已輟耕作得免死傷當事者� 
懲前毖後爰將噴火處四圍築一土壘以防泥沙飛入田間有損植物今歲彼處各地如此類者不一而足豈星家所謂太歲在寅而木能生火故耶 
[主試啓節]  
　　福州訪事人云閩省主考戴吳兩星使於本月十四日附海琛輪船啓行總督將軍司道以及府廳縣各官均赴南門外茶亭恭送軍馬紛紜十分熱閙 
[公讌座師]  
　　湖北訪事人云本科中式諸孝廉擇於本月十一日在兩湖書院藕亭設席公讌座師前二日由解元汪書臣出具傅單每人請派份金洋四元聞除因事他出及尙未來省外與會者已有七十餘人矣 
[中外聨歡]  
　　福州訪事人云月之四日爲日皇壽誕之期閩省官塲均赴日總領事署拜祝各國領事官亦聨轡而來車馬盈轅十分熱閙日領事豐島君大開讌會請中西各官入席觥籌交錯中外聨歡至興盡始散 
[添設領事]  
　　漢口訪事人云意大利國近在漢口商務大有進步是以意政府特派領事來華聞不日當蒞漢矣 
[領事赴湘]  
　　漢口訪事人云駐搭漢口英副領事官羅一樂君因辰州教案内奉旨應斬劉都司一員將次行刑特於日昨乘昌和輪船前往閱視想此案可以從此了結矣 
[控追盜賣]  
　　松江訪事人云郡境東北鄒耀河濱周姓族大人衆有名芳山者業醫積資甚富年逾九秩似續尙虚爰以妻侄張茂生爲贅壻本年春芳山夫婦相繼物化遺金爲張私運殆盡並將田產據爲已有嗣子周祖繩及族衆不服紛紛投華署控訴縣主林霨生大令准詞於春問提兩造質訊一過案懸未結近日茂生遽將田產貶價售罄内有批騐所車笠濟鹽尹亦購得此項租田八十餘畝事爲周祖繩所聞以車係職官例不准私置田產且各圖地保預阻不採顯有朋串盜賣情弊復投縣署指控大令復准詞批傳兩造訊斷 
[潯陽火災續述]  
　　九江訪事人云前報紀初九日郡城西門内火災計焚去三百八十餘家兹悉是役也燒死二孩受傷者男婦六人牲畜甚夥均慘不可覩南順記施濟洋蛈數百翼道署施濟山芋饅首以救殘喘一面飭德化縣傳捕廳查明人口再行撫恤 
[漢陽决囚]  
　　漢口訪事人云前在漢陽大軍山行劫之匪首張亮一名就獲後復越獄而逃旋又擒獲邑尊顧寅伯大令接奉部文立飭獄卒等卽將該犯如法綑　會同城守押解至西關外大校塲處斬 
[海盜伏誅]  
　　烟臺訪事友人云靖海兵輪船在洋面拿獲海盜五名解送道署登萊靑兵備道東海關監督李觀察委員會訊明確電禀撫憲周玉山中丞旋奉回電就地正法當即委員會同營汛押赴海關碼頭梟首示衆 
[湖南巡撫兪大中丞奏陳黔中電止援師摺]  
　　頭品頂戴革職留任湖南巡撫臣廉三跪奏爲遵旨派勇赴黔助剿旋准止援各情形恭摺仰祈聖鑒事竊臣於九月十四日承准外務部電開奉旨鄧華熙電奏粤邊游勇圍攻興義闌入縣城大肆焚掠著兪廉三速派得力將弁統帶勁勇千名携帶槍械赴黔接應餉糈由黔支給等因欽此伏查粤匪竄陷興義縣城臣於十三日接准貴州巡撫臣鄧華熙電知派兵赴援正與在省各司道籌商湖南防營屢經裁减近來伏莽潛滋頻思蠢動各屬教堂逐漸加增兼之南負粤嶠西接黔中緝匪捕盜　教防邊常若不敷調遣而餉源奇絀勢難酌議募添惟黔楚唇齒相依不能不竭力兼顧查統帶毅字旗副將徐先發勇敢知兵該旗本係援黔舊軍帶三旗營官宋元春卽係留黔補用叅將情形熟習現在駐防沅靖等處距黔較近擬令統率兩旗隨帶現有軍械赴黔助剿欽奉電旨當經電請外務部將欽遵派援情形代奏一面催飭徐先發撥隊起程其毅字旗原防地叚抽調發字等旂次第塡紥仍擬設法募補以備不虞兹於十八日准鄧華熙電開十七日辰刻接邊防道員張勝嚴等禀報已令諸軍收復縣城匪黨潰走分軍追剿尙可撲滅前乞援師可無庸議等語伏思黔兵旣將匪黨撃潰湘軍自無庸派往徒勞跋涉且滋糜費除飭徐先發等各回原防外所有黔省電止援師緣由謹　摺具奏伏乞皇太后皇上聖鑒謹奏奉硃批知道了欽此 
[舉襄紀盛]  
　　金陵訪事人云本月十七日新寗劉忠誠公靈柩回籍由元寗兩縣辦差儀仗一切均遵照會典章程極爲齊整目署督張宮保以下文武無不躬親吊奠商民感忠誠公遺德沿途設祭不下數百起各國洋員以前年保護東南惟忠誠公是賴因亦在湘軍公所設筵致祭迨靈輀至漢西門外馬頭時已近傍晚各官登舟以次祭奠是日傾城士女咸往觀瞻生榮死哀不朽千古矣 
[停收公文]  
　　杭州訪事人云前撫憲任筱沅中丞因交卸在卽赶辦公事昕夕不遑而文報繼至者仍絡繹不絶中丞遂定於十五日截止凡尋常公文到院者槪令呈送中軍官衙門暫收候新護院拆辦惟部文釘封及書函等仍令照常投遞已於十三日牌示轅門矣 
 
 

Page 3

 
 
[分設錢局]  
　　漢口訪事人云近日信陽州因鐵路開通商務頗有起色是以官錢局憲特派執事等就其地創設分局維持市面日來已運制錢台　銀圓銅圓各若干萬前往接濟矣 
[浙省官塲紀事]  
　　杭州訪事人云正任嵊縣丁佑宸大令良翰調簾事竣旋奉藩憲札委調署慶元縣缺卽赴各上憲衙門叩謝○省城大義富三倉積穀現已採辦如額由紳董會同杭府憲騐收所有三倉事務奉藩憲札委湖墅釐捐總辦葉茂如太守壽松兼管 
[邗溝霜葉]  
　　揚州訪事人云揚郡膏捐仿照鄂省辦法每土店售土一兩收捐錢十文膏捐每售膏一兩收捐錢二十文旋有厲君則曹者包認江都縣全境每月繳捐錢四百千文當奉邑侯批准給諭開辦兹聞厲君已在左衛街設立公所並刊刷執照多張凡膏店烟户買土須先至公所領取執照方可赴店購貨店中按土收捐於包上加蓋收捐訖字樣以便稽查○兩淮四岸運商更名換照等事例隔兩年辦理一次刻已届期隨有西皖兩岸鹺商至淮南總局具禀呈請更換當由局員據情轉詳旋奉運憲批示云旣據西皖兩岸運商照章出具退認的保各結准其更名註册並候呈請督鹽憲換給新名循環執照仍移咨西皖兩岸督銷總局知照云云刻局員已牌示局門諭飭西皖各商遵照矣○調授揚州府余石蓀太守蒞任時初假左衛街陳宅爲辦公之所兹因衙署已經遷讓太守遂諏吉本月初九日携同瀛眷鶯遷進署屬下吏胥均往叩賀 
[九峯寒翠]  
　　松江訪事人云前日府署整容匠某甲閒行至舊婁縣街與某蕩婦叙語爲無賴惡少所見攢毆受傷甲狼狽回署禀知府尊許子原太守連夜派家丁帶甲入華署騐傷林霨生大令卽派通班差役按名訪拿獲到兩人其著名之馬阿三則早已風逃逸大令旋卽詣府署面禀一是請示懲辦○南門外打鐵橋一帶逼近浦濱宵小易於出没是處富户薛姓以財雄一鄉前年曾被盜刼由婁邑尊屈吉士大令懸賞購線捕獲贓盜蘇二等訊實正法不料本月十七日又有梟艇數號紛赴薛姓住宅聲言欲借米糧多石否則借洋銀千元亦可時薛適有喪事見其來勢洶湧　報汛弁張某張急入城面禀城守曾鏡庭遊戎奈遊戎管帶副營新兵一差已由提督李壽亭軍門改委前營鳳遊戎接替曾遊戎以匪徒曰　闌入村落托名借糧膽大已極而手無寸鐵乃亟飛柬至鳳遊戎處請卽遴派健兒三十名由帮帶周君統率前往藉資驅逐而壯聲威並聞屈大令亦聞信震怒立派壯捕馳往彈壓矣○成衣匠某甲充婁獄禁卒某日因入市購物道出佛字橋東偏忽有孫某跨馬風馳而至甲不及避讓撞仆於地額角髮際及足背均受損傷孫見肇禍加鞭疾馳甫至華署東適彼處正在修街磚石嶙峋馬仆而人亦倒然幸未受傷移時甲倩人舁至孫某家向之饒舌嗣經地保到塲排解許餽番佛二十元爲養傷費其事始寢○華署刑房吏金栢生前因挪用本署解歸府署之振餘及昭忠兩項經費不下四百餘千邑尊林大令查知震怒立飭拿辦後由家屬懇卯首賠墊彌補了事祇將卯名斥革又淸書某乙擅將糧串向各　濳售虧用銀四五十兩亦經林大令查知拘案收押化莠公所翌日其兄擔保償銀始標革卯名　之使也○華邑尊林霨生大令及瓜期滿省委署事之陳仲陶别駕鎬業已奉飭赴任遂派家丁齎紅諭到松定期十月十七日卯時接篆故日來縣署書吏差役預備迎送事宜頗形忙　 
[梟匪被獲]  
　　前晚十一點鐘時梟匪頭目宋老窩子携帶行李行經美界百老匯路外虹橋左近適爲包探朱桂生所見立卽拘入捕房捕頭令將行李開視見有洋槍九枝枷楠香朝珠一掛線縐袍一件遂令押候解送公堂禀請讞員張枘樞司馬訊辦　 
[凶占滅頂]  
　　日前駁船户阿根在浦江撈獲常帮各米船所失米三十餘石售與白蓮涇地方方思挾資歸家行至中流忽爾失足墮浦竟占滅頂之凶前日始由家屬倩人在浦東撈獲屍身買棺盛殮 
[上海縣署瑣案]  
　　前有江北車夫徐乃賢被逼自盡一案縣主汪瑤庭大令蒞騐後拘獲威逼釀命之姚毛大王阿三兩人因供詞遊移判暫收押兹又補提車寓主倪兆松到案前晚升堂復訊倪供徐乃賢借住小的寓内未久嗣因徐借婦人王寶姐英洋兩枚遊約不還九月初三日亭午時小的因事出外王寳姐遺姚毛大王阿三來向徐索取小的妻子代爲解勸約期拔還姚等不允定欲喚巡捕送入捕房妻子恐威逼肇禍又向姚婉勸并言或俟丈夫回寓可以代還姚始首肯而去臨行時聲稱今晚無洋定必扭送捕房徐一時情急至四點鐘濳呑阿芙蓉膏倒臥在床旁晚小的回寓察知其情立卽知照伊叔前來施救不及而斃求鑒姚供徐乃賢所欠王寶姐洋銀兩元係小的担保故而向之索取惟並無逼迫之事王供小的是日路經倪兆松車寓見姚毛大被人兇毆故爲代鳴巡捕隨經寓主婦勸散小的不知其中情節惟求施恩大令判王重笞百板交人保釋姚還押候辦倪斥退○前有江橋鎮鄉民姜友山被張紀高張裕高弟兄紏衆毆斃於茶肆中屍叔姜小坤報請縣主汪大令蒞騐後飭差獲到兇犯張裕高等兩名尙有正兇張紀高及帮兇多人均未弋獲前日大令飭傳十二圖地保唐偶才七圖地保姚書琴到案研訊唐供姜友山係被各兇徒誘至小的圖愉毆斃惟張紀高等均住在七圖内應由七圖地保拘拿求鑒姚供張紀高等雖住小的圖内日常盤踞十二圖鎭上知肇命案後從未回家不知逃匿何處大令諭兩地保協同跴緝限五日解案違干比究○去歲秋間有安徽巢湖人沈光標隨同光蛋在北新涇一帶滋事當經巡防局及圖董飛報縣署縣主汪大令立派全班差役並請營兵前往拘拿各光蛋知勢不敵相率奔逃僅拘獲沈光標一人解案研訊據供年已六十有七在鹽梟頭目胡昌開船上司執　之役餘不知情大令念其老弱判笞責覊押改過局一年今已期滿前日管所委員李二尹送沈到案請爲發落大令提案略訊沈崩角求恩大令判暫收自新所候備文遞解回籍 
[南市捕房紀事]  
　　前日高家行鄉人有炳乘舟來滬購備妝奩在滬南大馬頭雇坐某號東洋車至王家馬頭時已夕陽西下怱怱下車所　洋銀一百元意遺忘車上迨至聚盛客棧忽爾憶及急投捕房請緝捕頭允之○大馬頭承裕帋店傭人徐子祥華阿順挑送川簾紙三十件至浦江中唐萬順船上詎徐等悞送他船至前晚徐華二人貿貿然至潘錦章船上查問潘不服互相兇毆致徐略受微傷訴知司帳人某甲投捕房控訴捕頭派水巡捕前往拘到潘等數人一併禁押捕房候解馬路工程局禀請總辦翁子文太守訊究○前晚有歹人張阿狗蜷宿南馬頭凉亭内七十八號巡街捕見其形蹟可疑拘至捕房捕頭令禁押一宵至次日天明揮之使去　 
[英美租界晚堂案]  
　　李梅堂等控謝恒昌　收客帳銀兩等情前晚讞員張柄樞司馬升堂提訊賈生投案訴稱小的在李所開申正元莊執業用謝爲跑街夥不料伊私將各莊帳欵收去銀八千六百餘兩此外尙有協生昌裕昌仁生等各號帳銀亦被呑没又將美最時棧内李所存煤一百二十墩向人轉押種種舞弊情所難容今李等因事未到特遣小的投案剖陳求爲追繳謝供認　收銀七千二百餘兩並無八千之多况此外尙有四千餘元未曾收到容小的逐一收淸以補虧欠司馬怒謂爾膽敢任意侵呑不法已極喝令褫去衣服從重鞭背謝二再哀求稱於十日内願卽理明求全顔面司馬遂著還押限十日理淸如再逾限卽逮案重責一千板一面照會德總領事轉飭美最時洋棧將煤止出費叩謝而退 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前日成衣匠張錫榮投浦東保甲總巡局控稱流氓李阿妹紏同薛貴生冐稱巡局公役至小的家中訛詐洋銀數元小的心不能甘爲特求請提究總巡謝岳松明府命提一干人研訊之下判將薛貴生貴一千板李責二百板○盛陸氏投爛泥渡巡防局控有陳蘭生者因事至婦人家中迨去後忽失去各物形跡可疑求爲研究局員徐錫臣二尹將陳移送保甲總巡局謝明府研訊之下判責二百板斥釋 
[英美租界公堂瑣案]  
　　包探倪順泉解杜榮卿到案禀稱此人前因向某洋東處冐支張阿元等工資解經訊明押繳洋銀三十三元今已如數繳齊請爲核奪代理讞員魏蒓塢大令商之英總領事署迪繙譯判令枷號一月期滿押捕房半年洋銀存候洋東具領○包探邵仁初解徐雲林到案禀稱此人行竊成裕號内綢兩疋報經小的拘案請究大令判責三百板押捕房三月○包探李星福解兪金富到案禀稱此人前用春源震記綢莊圖章冒繕字條向震記綢莊取去素綢等貨解經訊明因有學徒某甲同謀情弊押候提甲復核今甲業已逃避無蹤用再將兪解請訊辦大令判責三百板枷號一月期滿管押捕房半年○包探倪順泉解許東樓到案禀稱此人係楊樹浦一帶著名流氓前向余金氏王東氏詐去洋銀二十元報經捕頭派小的查緝今在馬路中拘獲請爲究辦許供兩婦今已不知去向求宥大令判責五百板枷號三月期滿押捕房二年逐出租界○包探陳洪德解袁金雲李雲卿到案禀稱伊等二人串竊棧内單被等物經小的拘獲請究大令以袁係過犯判責五百板押捕房三月李責三百板○包探竇如海解陳阿九沈阿三等到案禀稱此二人行竊陳開太家萌蘆什物報捕後捕頭令小的拘獲送請究辦大令判各責三百板 
[法租界捕房瑣案]  
　　甬人謝厚榮販猪來滬將鋪蓋寄存如意茶樓内儲洋銀一百二十元被値堂人朱阿康悉數呑没解經讞員孫建臣大令提朱訊明追出洋銀二十元尙少一百元押候傳到茶樓主柴士斃帮同料理兹柴已向謝商妥願償洋銀六十元了結昨日如數繳案大令飭傳謝到案具領朱押候過堂懲辦○朱雲軒控包車夫邱正福御車至南市某處失去洋銀一百元前經大令提訊以邱供稱被擺設水菓攤之杜阿六竊去及傳杜質證邱忽翻供因令交人保出帮同偵緝昨日朱投案訴稱此案今已訪明當日邱攫得此欵乘間抛入杜所置梨簍内求提嚴追大令准之○前者陳寶光控馬炳元馬金榮父子二人圖呑銅器洋銀三百餘元迭經大令訊供著將金榮押追令炳元赶緊淸理昨日原告投案訴稱金榮之岳父近由金陵來滬查得金榮將銅器質得洋銀有一百元存在其父炳元處是以此案應歸炳元淸理求提案嚴追馬金榮供岳父旣已來申請飭陳寶光邀同來案大令准之○長江輪船積竊劉其發劉以德張星榮由漢口鎭江行竊各贓携至滬上倩周雲桂銷贓被包探緝獲經大令訊供著照原斷周及二劉先行枷號三禮拜期滿責放張笞責二百板斥釋○偷兒陳阿二錢福堂均奉大令訊供昨日提案著先枷號二禮拜期滿責放 
[美租界捕房紀事]  
　　昨日　居外虹口之甬人周甫雲等因傾倒垃圾已逾定　有　租界章程由捕頭令包探將周傳入捕房候解送公堂禀請讞員張柄樞司馬究罰○昨晨江北小工劉阿三在公和祥馬頭行竊舊鐵若干磅携之而出適爲司閽之印度人所見連贓拘入捕房捕頭令押候解送公堂禀請究辦○明日午前無賴姜阿桂在提籃橋左近某小烟館將鄉民張某軋住詐去洋銀若干元張心不能甘投報捕房請爲查究捕頭允之 
[皖省官報]  
　　十月初二日江蘇僕補道沈全到浙江人本任鳳潁同知劉耀增　山縣秦違章均到由金陵　差回指分安徽分缺先補用典史朱效忠到河南入知縣陳寶知開辦冬防張其涾到由京引見回張　泉陳樹王元復均知冬防總巡到差同知胡豫昌辭赴上海探礦價布經廳周道隆典史陳治均謝超　一次龔思沂接查東門外街道縣丞勞洪章銷查東門外街道朱汝　接查西門内街道從九　恩江知奉委辦保甲副總巡初三日牌示本任鳳續同知劉耀增霍山縣秦違章績溪縣程蘭階均飭回本任試用巡檢溤世　委署東統縣典史徽州府黃曾源羅上縣者齡均辭委辦太白厘卡知縣　廷權署濳山縣傳丞傳代理宿松縣曾光煦均到候補道許　　呂承滿均到由　湖來同知范啓　辭赴准北牙厘局差遺縣丞魏崇愷辭赴皖南措資典史周鴻和知奉委帮查西門内外街道初四日寗國府嵩辭准補濳山縣陳世補知丁内艱卸辦定埠　直隸州判朱傳　卸代理休甯太夏司撤鳳翔東流縣吉陽司李　均到候補知縣黃承祿知奉委解餉銀赴揚州巡撿余光柱俸　謝奉行知給子優差一次初五日候補知卡縣邵臨正知接辦武備學堂提調差縣丞嵩　辭赴皖此措資知縣萬神恕到由金陵簾差回初六七日牌示本任鳳陽縣典史錢觀揚飭回本任知府衛分發安徽試用直隷州薛寳琛到江蘇人號小竹本任婺源縣方水　到由金陵　差回候補知府月菡知接坐賈匣卡祺厚知卸辦候補知縣王家丕黃拱宸均辭赴湖北州同王士堅辭赴皖北均探磺張廷翊知奉撫台委帶吉安輪船巡檢陶郭成到由池州府差遺回初八日牌示太湖縣柯病故缺以候補知縣許　　理並由蕪湖訊案回許鼎霖辭行知府銜分　安檄分耤卸先鳳補用直隸州黃沛到江蘇人福建用知縣孫寳鈞到浙江人奉撫憲頌給護匪保獎行知指分安衛試用胡　到浙江人前合肥縣丞余肇度到知縣平成知奉菓鳳　學堂查巡檢鄭欽謝超委一次陳鴻恩辭赴皖　措　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十八年十月初六日京報全錄]  
　　宮門抄諭旨均已錄前○直隷袁奏知府廻避姻親請旨簡昆對調摺○署川督岑奏報接任日期摺○蘇撫恩奏報解籌餉需銀兩片○又奏報解地丁銀兩片○又奏報解内務府常年經費銀兩片○又奏報解各項餉銀片○署粤督德奏請旨簡放知府片太子少保北洋大臣直隷總督臣袁世凱跪奏爲知府廻避姻親請旨簡員對調恭摺仰祈聖鑒事竊據署藩司周浩臬司楊士驤會詳稱調補大名府曹允源年四十五歲江蘇吳縣進士由兵部武選司員外郎京察一等奉旨以道府用題升武選司郎中光緖二十六年六月十一日奉上諭直隷保定府知府員缺緊要著該督於通省知府内揀員調補所遺員缺著曹允源補授欽此嗣經補授宣化府遺缺知府二十七年七月到任二十八年八月大名府知府王守堃廻避原籍五百里卽以曹允源調補大名府尙未到任曹允源之女前曾聘與楊士驤之子爲室業已過門係屬兒女姻親楊士驤現蒙簡放直隷臬司曹允源例應廻避據該員禀由兩司詳請核辦前來臣查曹允源出守宣化適承兵燹以後宣郡教案賠欵爲數甚鉅關外素係瘠區籌欵不易該員延接公正紳士多方開導俾各激發天良一面哮誡州縣不准稍有抑勒民間雖輸鉅欵毫無怨言且核其誠恐懇踴躍從事教案得以速結其教民不安分者句結土匪恃强訛搶該員會營率屬設法購線捕治數人此風始息在任年餘吏畏民懔循聲卓著洵爲郡守中傑出之員該員因與楊士驤兒女姻親呈請廻避查知府廻避姻親本係請旨之缺例應於界連省分知府相當之缺請旨簡調曹允源現雖調補大名府知府原係簡放之員且查前任大名府知府國鈞與藩司裕長姻親廻避經前督臣李鴻章奏請由部于連界省分知府内開單請旨光緖十六年正月二十五日奉上諭與山西大同府知府陳啓泰互相調補有案今曹允源事同一律仰懇天恩俯准飭部於山東西河南三省知府請旨缺内開單請旨簡員對調以符例案理合　摺具陳伏乞皇太后皇上聖鑒訓示謹奏奉硃批吏部知道欽此 
　　頭品頂戴署理四川總督廣東巡撫臣岑春煊跪奏爲恭報微臣抵川接印日期叩謝天恩仰祈聖鑒事竊臣前奉諭旨署理四川總督當經恭摺謝恩旋疉奉電旨以土匪振務均關緊要令卽兼程赴川復蒙諭令澄淸吏治整飭戎行　以辦事認　　以不辭勞怨聞命悚懼五内徬徨當將遵旨由太原起程日期　電奏報七月二十一日馳抵西安卽爲雨阻二十五日冐雨西進行抵陜西寗羌州後連日霖雨谿㵎諸水暴漲沿途阻滯至八月二十四日始抵四川省城二十六日准前督臣奎俊將總督關防曁王命旗牌文卷等件飭委成都府知府沈秉堃督標中軍副將佟在棠齎送前來當卽恭設香案望闕叩頭謝恩祇領任事覆查川省地當邊徼習尙浮　官則文晏武嬉因沿積弊民則陵弱暴寡浸漬成風整頓之方似宜用猛惟是有恒產乃有恒心安民以養民爲要有所學乃有所用察吏以課吏爲先言富必須理財有政事則財用足言强必須經武嚴賞罰則士氣新而興學尤萬事之權輿核實乃自强之本計内政果修外交自易後先本末尤應兼　現當災振方殷匪徒竊發輯綏鎭撫倍覺爲難　下如臣　能勝任惟有懔遵訓示認眞整頓不辭勞怨斷不敢以暫時權篆稍涉因循冀仰答高厚鴻施於萬一所有微　到川接印日期及感激下忱理合恭摺叩謝天恩伏乞皇太后皇上聖鑒再臣沿途經過地方山陜兩省境内秋禾芃茂如肅霜稍遲可期稔　民情均稱安謐四川境内經過之廣元等州經災歉尙輕合併陳明謹奏奉硃批知道了欽此 
　　恩壽片再准户部咨壬寅年壽備餉需奏撥江海關六成稅銀十四萬兩限四月前批解一半十月内掃數解淸等因卽經飭據江海關道將一半銀七萬兩匯解詳咨在案兹據該關道袁樹勛詳稱所有奉撥本年壽備餉需尙有未解銀七萬兩現於洋稅項下照數動支發交京莊號商匯解赴京投納以期妥速詳請奏咨前來除繕給咨批發商匯解外謹會同兩江總督臣劉坤一附片具陳伏乞聖鑒再該關奉撥本年前項銀兩業已全數解淸合併陳明謹奏奉硃批户知知道銼此　 
　　恩壽片再據蘇州布政使陸元鼎詳稱蘇州等屬地丁等項正耗錢糧奏銷兵燹以後從同治十年起按年造辦至光緖二十六年止其未完正耗各欵如有續完向於各該年隨奏册内分别登列造報是項册籍係爲稽核舊賦完欠而設當將同治十一年起至光緖二十五年分止各年續完數目按届造册分别題奏在案兹届查辦光緖二十七年地丁奏銷之期除十三年以前民欠業奉恩旨豁免外所有光緖十四年起至二十六年分止完欠各數應從二十七年六月起截至二十八年五月底止查明續完數目按年分晣造報核計各該年隨奏册報未完地丁等項正雜各欵内計有續完光緖二十陸年牙稅正銀一十四兩零耗羡銀七錢零其餘未完各年民欠銀兩現仍督飭各屬實力催輸隨征隨解歸於下届隨奏册内造報相應查明經征接徵各官未完職名分送隨奏完欠各淸册遵照新章詳請改題具奏聲明各年緩徵銀兩奉准展緩尙未届限等情前來奴才覆核無異除抄奏同送到淸册咨移户部科核辦外理合附片具陳伏乞聖鑒敕部查核施行謹奏奉硃批户部知道欽此 
　　恩壽片再准户部咨具奏另壽内務府常年經費一摺光緖二十五年十一月二十三日奉旨依議欽此單開光緖二十六年分撥江海關洋稅銀二萬兩以一萬兩解過部庫歸墊以一萬兩經費内務府應用等因當經行關籌解去後兹據江海關道袁樹勛詳稱業經照數籌足遵以一萬兩解　户部歸墊其餘銀一萬兩並隨解平餘銀二百五十兩　運等銀八十兩徑解内務府應用循案仍交京莊號商匯解赴京分别交納等情詳請奏咨前來臣覆核無異除給咨起解外理合附片具陳伏乞聖鑒謹奏奉硃批該衙門知道欽此 
　　恩壽片再案准户部咨令各省關將應解部庫旗兵加餉加撥邊防經費加俸餉三欵全數提出劉作賠欵等因具奏奉旨依議欽此咨行欽遵辦理遵查蘇藩司庫應解旗兵加餉加撥邊防經費加復俸餉共銀十八萬八千五百兩向派由各司關道局分認壽解蘇司庫應籌銀五萬兩又撥補蘇滬釐金項下籌銀七萬二千兩又由司庫壽蘇糧道解加復俸餉銀一千兩計每月司庫及撥補釐金共應攤解一萬二百四十九兩九錢九分九釐自二十七年十二月第一期起至二十八年五月分第六期止共銀六萬一千四百九十九兩九錢九分六釐又按關平每百兩加補水銀一兩六錢四分三釐計銀一千十兩四錢四分二釐統共銀六萬二千五百十兩四錢三分八釐均按月解交江海關道兌收彚付兹届半年其滿據蘇州布政使睦元鼎詳請奏報前來奴才覆核無異除咨外務部户部外謹會同兩江總督臣劉坤一附片陳明伏乞聖鑒謹奏奉硃批該部知道欽此 
　　德壽片再現任肇慶府知府文康於光緖二十八年七月十二日在任病故據廣東布政使丁體常詳請具奏前來奴才覆查無異除咨吏部及廂黃旗滿洲都統查照外所遺肇慶府知府係請旨之缺例應請旨簡放以重職守理合附片陳明伏乞聖鑒謹奏奉硃批知道了欽此 
 
