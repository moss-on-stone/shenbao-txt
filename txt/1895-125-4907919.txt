# 1895 - 125 - 4907919

 

Page 1

 
 
[新印直省墨出售] [  圖書集成局啓]  
　　本科各直省　墨爲長沙李荔邨先生　　　　　　珠玉無美不臻風會所　自見　　日上　　　　之　秘笈本局用新鉛字排印卽日出書　　精良校　祥糊足供海内文人賞　　　　　一角八分諸君如欲先覩爲快　向本埠三馬路申報舘申昌書查室及各處售報人購取可也 
[新印江蘇全省計里簡明] [  三馬路申昌啓]  
　　倭人窺　海州後關心時事者悉欲購江蘇全省　　考求形勢爲各海口守禦之計現　和議已將停　然防範不得不嚴售　略面不　今本　新印精細之圖外加考說二千餘言沿海地形及里程　近無不縷析條分洵足爲地　家之一助每幅碼洋三角如欲購者至三馬　　　　各　坊選購可也 
[論割地輕重]  
　　凡事莫不有輕得輕重之故必因乎時勢明乎是非察乎利害有爲昔日之所重而今日之所輕者有爲今日之所　而後日之所重者有爲人之所重而我之所輕者有爲人之所輕而我之所重者若就輕論　就重論重是僅爲目前之　未可與言輕重者也中日議和張邵二星使因權之未全不滿於倭人之意徒勞往返迨上相渡　始得訂約　上相之權重於前使孟子所謂權然後知輕重此事輕重之故惟上相知之審矣乃草約傳布始知償費之外又須割全　之　以及東省所失地方以與倭人於是中外人民同生觖望皆若以數千萬金資爲不足惜惟中國之版圖斷不　　以　敵在草野人民何知輕重然其心之所發若有不約而同者然後知輕重之故自在人心不必速而求者也然當時草　雖定我皇上尚未用寳或有更張之舉并聞内外大小臣工封章疉上咸不願以土地與人且與國諸邦共抱不　　法俄三國幾欲與倭人以干戈相見此和事之轉機也昨接京電皇上已批准中日和約並無改動之處雖　　　斷悉由恭親王及孫徐二大臣及内閣上章籲請而成想諸大臣統籌大局必　審夫時勢洞察夫利害明辨夫是非　非就輕論輕就重論重爲僅顧目前之計而徒懷義憤者猶欲於萬難挽回之中作萬一或然之想聞當未　御寳之時有臺灣官紳及會試諸公向都察院上書備陳食毛踐土具有天良不願將土地讓與日人情　戮力古戰背城　一如聖意以臺灣爲不甚可重贈與歐洲則可斷不能讓與日人足見臺人守率土之義亦足見朝廷養土之深在　人食臺之食居臺之地享臺之利自當以臺灣爲重然僅以臺灣而論則臺灣固重抑知所割之地固不僅臺　　金　海蓋以及旅順營口等地均以制　倭人又何惜乎臺灣哉臺地固富於東省且大於東省所割之地自宜以臺爲重　不知東省所割之地雖不如臺地之富不及臺地之大而逼近陪京遥臨　輔倭人有之將來必有得步進步之意一日交涉齟齬必全省爲之牽勸畿輔爲之　肘臺地雖爲南洋門户然僻在一隅各事爲理猶可置之不問况南洋藩服久已拱手授人又何惜此一隅哉就形勢而論臺地尚在門户之外而東省已爲堂奥之中其輕重不又有别耶乃臺人共懷憤激不甘讓於倭人東省人民不聞有伏　上書顯陳利善豈朝廷待民之心有厚薄耶抑人民之氣節有不同耶以費與地較償費雖多節儉數十年不　復我本原還我故　割地則爲久長之利易　　收是地重於費也卽地與地較東省則爲根本臺灣則爲技葉枝葉　傷　可以培根本根本固則技葉可以復榮若根本已傷而僅顧及於技葉將枝葉何所附耶是東省割地之較重於臺灣也况東三省之地俄人久已垂涎而不謂先發難　倭人之手也鼎中之肉俄人豈肯獨讓倭人染指所以調齊兵　欲與倭人爲難現聞俄人在倭之兵艦均已出口事甚機密豈俄人必欲待利議既成之後而始與倭人開釁耶抑倭人懼俄之勢暗行賄賂而俄人始默爾而息耶夫倭若行賄賂非割東省所割之地以畀俄人未必如俄之願　人身　不題甘爲戎首而仍不得獨享其利則奚必多此要挾以結怨於中國哉揣倭之意以爲中國一時斷不能有所作爲所以不肯於鬆一步而情願乞憐於别國中國亦未免過於長難以致受制於小國然而天道有變遷人事有變革倭人得　志於今日者未必非倭人之禍也中國甘退讓於一時者未必非中國之福也是在謀國者毋因循於後日也可 
[換約禮成]  
　　昨日午後京師來電云中日兩國批准之和約已在烟臺交換從此易干戈爲玉帛前嫌盡棄和好如初豈非兩國人民之福歟 
[日人還地]  
　　中日議和一事早紀報章兹得各路來電皆云日本已遍告各國願將所占奉天省中遼東一帶以迄旅順各處悉數交還中國惟中國前許償銀二萬萬兩兹則再加一萬萬兩共成三百兆之數至臺灣一省傳聞法人願爲保護中國則願將黑龍江邊之地讓與俄人管轄俾亞卑利亞鐵路便於告成前赴烟臺換約之伍綸二觀察刻已到烟在廣仁堂預備欵迎日使伊藤美久治各國兵船之下碇烟臺海面者以俄國爲最多 
[中丞回轅]  
　　安徽撫憲福少農中丞於上月十九日起節赴皖北校閱頴毫諸軍已紀前報兹悉少帥校畢諸軍隨卽起節於月之初八日午後一點半鐘回署先時自藩憲以次文武各官均乘輿騎至北門外接官廳迎迓憲節戾止時氷陸兵勇鎗聲隆隆震撤遐邇沿途觀者路幾爲塞 
[太守到省]  
　　籖分安徽候補知府龔省吾太守於月之初三日行抵安省住姚家口公館次第乘輿詣各大憲衙門禀安並呈繳文憑按太守籍湘省由翰苑散館供職部曹歷有餘年今奉大部籤掣來皖想握符皆鑰卽在目前也 
[皖省火警]  
　　本月初五夜鐘鳴四下正在睡鄉忽聞更　亂擊知爲失火披衣起視則見萬丈　光直衝霄漢出户探之知火起於烟脂巷口幸封姨不助圍墻亦高各水龍星馳電　而來其地又近畜水池吸水不難諸龍四面噴薄遥視如萬道銀泉約四刻鐘得卽撲減焚去房屋二幢雖未殃及四　然亦吃驚不小矣 
[紅茶初到]  
　　今歳紅茶到漢口較去歳約遲二禮拜蓋節氣稍遲之故也各商雖皆踴躍無如山貨日出並幾雖天朗氣清採茶恰好又值細雨溟濛黄塵不起所　成箱之茶均皆色香味都住惟來貨不多價碼增貴計安化桃源紅茶似在五十餘兩較之去歳已貴三股之一成箱到漢恐難得利惟冀辦茶　宏運亨通或可轉危爲安得遇善價初九夜安化紅茶到一字爲朱生記所辦計　華大面共五百三十三口又兩茶一字亦三百餘口又寍州茶一字十一日爲禮拜之期西商例不辦事大約頭　得夥似在禮拜一卽四月十二日也目下南北産茶各山其價無不蒸蒸日上　願業此者勿孟浪從事耳 
 
 

Page 2

 
 
[浙省秋審]  
　　浙省於初八日舉辦秋審因上年仰邀恩赦提勘之犯甚屬寥寥通省共計九起十一名先期由臬司聶仲芳廉訪造册呈送并派委候補縣德大令恩鄭大令學源在清河坊鼓樓前等處各帶差役四名親兵四名彈壓撫轅則有親軍營勇四十名兩協兵丁四十名把守並驅逐閑人以昭嚴肅是日黎明現任司道府廳及兩邑尊并派委執事各員均齊集撫署至辰初二刻聞砲響三聲廖中丞出堂各官參謁後然後升座上設三位中丞居中藩臬兩司分列左右運司及糧道巡道首府隅坐營兵站立兩旁司獄官督同禁役將各犯由東角門帶入逐一勘錄卽由執事官將應給各物按名分給每犯大錢二百文草席一條角黎四枚手巾一方扇一柄給畢後由西角門帶出司道各官起立打恭告退撫慮乃退入後堂升砲掩門又上年緩决犯官周福清一名已减作軍罪因未充發矿尚未過堂也 
[武試餘聞]  
　　杭州仁錢兩縣考試武童各有二百餘人之多大半皆市井無賴及鄉間不逞之徒其志存上進者不過十之二三焉有試時　步兩塲得中全圍者兩縣不過五十餘人一箭不着者各有百餘名焉技勇塲中能掇石墩者雖多而舉刀則不能舞持弓又不能開并有某童住居皮市曾犯竊案有知其實者欲具禀告發經業師再三懇情始將其禀收回旋爲廪保聞知卽將該童扣考 
[武童打架]  
　　杭州武童得考案首者向應備筵恭請蒙師同考中人亦必相邀大嚼本年錢塘案首某於二十七日在清和坊某酒館中設筵謝師席間談及弓馬案首某頗有自負之意出言不遜衆考童咸抱不平以致兩相口角繼而用武某以寡不敵衆頭面已受微　盤碗打碎無算經業師再三排解始得勸開而衆怒猶未甚平後經業師令其點燭謝罪另出折席洋四元衆始一轟而散未及席終而已杯盤狼藉矣 
[台勇渡江]  
　　統領兩江督標滿字新軍金都戎滿前奉南洋大臣張香帥檄委赴浙江温州台州一帶招募新勇四營以供江防之用都戎奉檄後卽往各處竪旗開招現已陸續招齊由各營官管帶自温州起節乘舟至申江月之初五日怡和洋行元和輪船載前後營勇丁一千名駛抵京口其管帶一爲陶副戎一爲方守戎暫駐德星宫金都戎於初六日始乘輪到鎭當卽命駕登岸乘四人大轎前導有親兵八名頂馬二騎由大街迤邐入城詣各衙門答拜繼至縣署王大令迎入花廳晤談片時旋卽興辭並請瓜洲營遊擊戴遊戎備船數十號載勇赴寗遊戎卽飭江河各快隨同滿字營哨官往各處封雇船隻伺候開差次日共計封到船四十餘號都戎飭各勇由義渡碼頭登舟用祥雲普慶小火輪拖帶溯江上駛逕赴金陵尚有左右兩營日内當可過鎭聞該軍俟訓練純熟卽分佈各要隘駐防云 
[府試續譚]  
　　鎭江府彦詠之太守前赴金沙考試壇溧兩縣文童已紀前報兹悉各考生之赴試者共計三千餘名濟濟多士莫不爭自灌磨以試奪標之技試期先一日校士館大門洞開各考寓預派先佔坐號一切酒飯點心食物等攤無不畢具其熱閙情形與戲塲無異所以太守嚴防傳遞除出示曉諭外又派幹役多人内外巡綽以期弊絕風清是日黎明封門二蛚放牌至五鼓尚未掃塲今將所考題目照錄於左金壇已冠節用而愛人使民以時未冠王往而征之至王請勿疑詩題賦得膏澤多豐年得多字五言六韻溧陽已冠如五六十至安見方六七十未冠人人親其親長其長而天下平詩題賦得青雲在目前得青字五六言韻初五日太守因考試已畢乘舟返鎭次日清晨王大令以次各官均詣府署晉謁初七日上午太守排導至荷花塘碼頭乘坐官舫仍赴金沙辦理提調事宜各官在碼頭恭送如儀 
[金沙試事]  
　　江蘇學政龍宗師湛霖日前行文至金壇定於四月初六日由松江起節按臨金沙考試鎭江府屬文童金壇縣姚明府特飭辦差人等在上馬頭搭蓋綵棚預備迎迓並設行轅於考棚以待憲旌戾止初八晨城守營勇丁咸赴東門外列隊旌旗蔽日剣戟凝霜　而提調官鎭江府彦太守及姚明府楊守戎曁各學教官亦紛紛出郊恭迓文旌至四點鐘時宗師乘坐大號官舫帶以小火輪順流而下河十所站各隊一齊燃砲鳴槍聲震江滸少頃憲舟駛抵碼頭文武各官皆投遞職名登舟請安宗師一一傳見隨卽登岸乘坐緑呢大轎排齊全副儀　由大街而入試院時已明星萬點輝煌照地矣初九日黎明宗師步行而出周視墻垣門闥以重關防旋詣文廟拈香至明倫堂宣講聖諭及講書畢遂鳴騶回院放告所有牌示試期附錄於後十二日考合屬生員經古十三日考府學及丹徒溧腸二學生員十四日考合屬童生經古十五日考駐防及丹陽金壇二學生員十六日覆生員經古十七日考駐防及丹徒童生十八日覆各學一等生員十九日考丹陽童生正塲二十日覆第一塲童生廿一日考各學校官生員補歳考廿二日考金壇溧陽二縣童生廿三日提覆第二塲童生廿四日提覆第三塲童生廿五日新生總覆廿六日武考外塲廿七日考步箭廿八日考技勇廿九日考内塲五月初一日奬賞文武新生初二日起馬 
[不拘小節]  
　　津信云威海一戰北洋水師全軍皆墨右翼總兵劉鎭戎步蟾而外管駕之死節者寥落如晨星三月中旬相率至津禀　署督王夔帥銷差夔帥諭以且俟傅相言旋再行處置現在傅相吉旋津郡此輩復行禀見傅相俯念和議已成不加深究且各給發薪糧一月　示恩施大度汪洋不拘小節宜夙帡幪者之頌聲載道也 
[錯海風波]  
　　蕪湖有姚某者因頂秃如鶖人咸以秃子呼之堂上有母中饋有婦仰事俯當向藉炭業爲生祗以命途多舛營運不工遂致一敗塗地坐吃山空經對江某砲船勇丁某甲爲之惟轂得在此船司炊爨之役方謂曹邱知已感佩弗諼而不知甲早與其床頭人目成心許特假途以減虢耳花開夜合綰結同心密的幽歡相期未艾詎料婦揚花輕薄慣易撩人又與某關水手某乙結露水因緣此去彼來如尹邢之各不相見而甲乙雖各有所知亦惟效阿家翁之故作痴聾各不相問不意會逢其適一夕竟相值於婦所錯瓶旣潑酸味冲天各奮　拳正不知鹿死誰手俄而甲力不能支退避三舍飲恨吞聲剪江飛渡聳　秃子曰僕因便道登堂效巨卿之拜母不謂尊閘已買杭州絲五色爲君製就緑頭巾矣詢之益繪影繪　淋漓盡致秃子聞言不禁怒從心上起次夕歸家卽扭床頭人痛撻之第以未見眞贓實據究不免疑團莫　中復自任爲黄衫客爲之先導以覘虚實遂於隔夜偕往並袖藏利刃從門隙微窺適乙果在其家與意中人並鄰婦團坐作葉子戲遂排闥升堂飛步登樓抽刀向乙猛砍致肩背方欲再确適甲囑咐殺卽殺雙被路人某丙所聞大爲驚愕躡足追至從後奪住刀　得免釀成命案斯時鄰女並秃婦俱蒼黄奔避雲散風流殺雙之語已付空談甲遂勸秃子且去再作計較於是乙遂獨自昏倒於地血染衣襟幾疑歸自戰塲且乙本孑身在此一朝釀禍無人爲之過　鄰居雖知其風波起自錯海然因血案且慮拖累亦無敢賛一詞以致事閱兩日仍無結局有見者謂乙雖不至有性命之憂然劊深痛鉅一息奄奄當亦自怨自艾矣世有鑽穴踰墻自命風流者尚其鑒諸 
[白門誌略]  
　　金陵訪事人云江南水師學堂提調沈仲禮太守敦和幹練績明素爲上游所器重去歳海疆有事防務戒　張香帥以太守精於律算格致委至長江各要隘布置水雷太守深慮一人未遑兼顧禀請派出堂中駕駛學生四名往江陰口駐守兹又派委數名在駐吳　砲臺本月初五日太守詣督轅禀見香帥傳入花廳晤商良久○吉安分銷一差現經督鹽憲札飭江蘇候補縣王明府純祖辦理於本月初二日到局視事○中日搆兵需餉孔急凡在食毛踐土者莫不踴躍輸將張香帥屢派各員分往各處開局辦捐以濟餉項近又委候選道李觀察宗棠候補府葉太守永恒至安徽廣東兩省辦理勸捐月初已束裝就道矣管帶海軍左翼中營曹遊戎嘉祥右翼中營徐遊戎振鵬均由天津南下本月初八日行抵江寍謁見張香帥面禀軍情聞不日卽須展輪北上云○水師學堂定例每閱五年將頭班學生送上各輪船學習技藝并游　各海口以期熟悉水道近屆五年之期適值中日有事南洋各兵輪船均已出海防堵總辦桂觀察因令各學生仍住堂中　月膏火每名增至銀 
 
 

Page 3

 
 
[湓浦潮聲]  
　　分巡湖南辰沅永　兵備道升授江西　　　小山　訪曾桂江蘇常熟縣人由　至　　　官舫用官輪拖帶於初九日抵潯九江各官俱至碼頭迎接旋附招商局輪船進京陛見其眷屬先赴南昌仍坐官舫用紫電　輪拖帶○署理九江府崔蘭嶼太守連日者試武童步箭及弓刀石各技畢於初七日發貼長案○前報載新授九江府尹太守序長由京抵潯復　於初六日進省謁見上憲兹悉太守於初八日登舟初九晨解纜○初六日爲九江中衡游府周　山遊戎　獄之辰標下員弁及舊日實僚皆往拜祝○初四日申刻有德安考生多人因事至縣署大肆咆哮彭明府卽差帖至鎭轅請兵彈壓當時拘獲三人責押餘三人則交保釋放 
[拿獲匪類]  
　　邇日接辦冬防較前格外認眞每至黄昏後自總辦以及分巡各員卽帶領勇丁出外進　馬蹄人跡絡繹通衢店鋪居民咸有長城之恃一日更魚二躍新河街保甲局姚雲壽少尹巡查至皇華亭忽有甲乙丙丁戊五人貿貿然來少尹見其形跡可　卽飭巡勇向前拘獲並在身旁搜出手槍六枝鐵尺五把短刀數柄少尹詢以將此利器携往何處甲等無言以對呆若木雞少尹知非善類者卽以黑索　其　帶回局中次晨會同總巡周都戎略訊情由遂移送縣署王邑尊飭差將甲等暫收外監聽候訊究想邑尊明鏡高縣一經審明必當水落石出也 
[善願難償]  
　　俗傳四月初八日爲大佛生日杭州西湖大設放生會螺螄　鼈　千累百挑至彼處待諸善士賣售以獲重利并有弄　乞兒捉大小蛇置於籠中以求善價而愚夫婦之佞佛者往往不惜重貲買而放之蓋俗謂是日諸天菩薩咸往視嘏放生者獲　尤深詎料是日大雨如注直至未刻始止而放生者大半均爲雨師所阻况此中又係婦女爲多是以售物者不免生意清淡也 
[柳浪聞鶯]  
　　浙省鍼典烟洋藥四業商捐設局省垣同善堂屢登報牘原擬二月初旬撒局兹因上三府典業捐納尚未收齊總計捐納銀元一百六十餘萬云○撫憲廖穀帥巡視乍浦砲臺兼閱海塘初二日午後一點鐘回轅各員弁恭迎如儀○設局　借各殷尸經杭府　仁錢兩縣往拜而差役人等至各户勒索停轎包自數百文以至數千文多寡不一稍不如意卽口出惡言故土著之　實者不堪其擾寄語堂　中人曷起而禁之歟○皮市巷某甲仁和縣署掛名差役俗稱爲草鞋帶兒是也鄉里貧民因其出入公門畏之如虎初二日往超山進香先一夕至　橋成衣匠某乙家取夾背心一件因乙有烟霞癖已將衣料興質作烟資見甲來取避匿不出見乙妻以尚未做成對甲大肆咆哮順　將乙妻推倒不料懷孕已四閱月是夜血崩胎墜初二日下午乙妻用門板扛至甲家甲適從超山歸見此情形無辭以對卽喚該處地甲出爲調停是　仍用門板送歸願酬番佛四尊以作醫藥費其事遂寢○崇文書院掌教翁又魯山長聞補授某縣學教諭詣撫院禀　　　一席未識廖穀帥　　何人俟後再行續佈 
[嚴禁賣地]  
　　四川布政使司王川東道黎總辦洋務局署龍茂道張候補道沈爲出示曉諭事照得中外通商以來各國主教司鐸人等在各處租買房地建造教堂向係照約辦理惟相沿日久各處奸民每有不解約章但圖利便巧立大佃等名目以致民教往往滋釁肇　查光　二十年十月十五日本局奉總督部堂劉轉准總理各國事務衙門咨行轉飭各關及各地方官申明同治四年　定天主堂　産舊章遵照辦　旋又據署華陽縣知縣李蓮生以周天順貪圖大利私將房屋賣與外國教士且揑買作佃希　掩　　街人　嘖嘖聯者禀請查辦並請出出　禁等情禀奉總督部堂劉批飭押周天順父子依限退銀給還教士　業完結各等因遵奉在案本司道　　治四年總理衙門與法國公使柏大臣議定天主堂買業章程内稱法國傳教士如在内地買田地房産其契據内冩明立文契人某人此係賣産人姓名　　本處天主堂公産字樣不得專列傳教士及奉教人之名至賣業之人須於未賣之先報明地方官請示應否准其賣給由官酌定方准照料不得徑將已業私行賣給如有私賣者立加懲處曾經通行飭遵在案合亟申明舊章出示曉論爲此示仰闔屬軍民人等知悉嗣後爾等賣業須先禀明地方官核准如有私賣立予懲處爲違玩約章者戒本司道言出法隨决不寛貸其各　遵勿違特示 
[五茸春草]  
　　松郡提標中左前城守各營馬步隊並正副兩營新兵疉經營將飭派備弁千把諸武員　加　　日無間斷槍砲之聲　隆不絕除演習諸陣法外復訓以刀又跳桿打靶各披務使操演純熟近更由中叅府張鎭戎城守營曾游戎等親加校閱賞罰嚴明聞武營中人言譚青崖宫保不日亦須躬蒞校塲閱視標下健兒云○松郡城廂内外邇來時有宵小竊發民間鋪户被若輩所算者屢有所聞本月某夜西關外顧紳家内房失竊洋銀約有五千餘元翌晨開單報縣張大令前往履勘當騐得此竊由樓屋拍去椽木縋下撬破箱籠携贓而遁出自後門迨明府鳴騶回署隨卽嚴比捕保勒限跴緝特不知鴻飛冥冥果能尅期弋獲否○松郡東嶽聖帝劉郡王温天君痘神施相楊侯六神像向例於三月二十六日出巡三月二十八日回殿今屆適值考事將竣之際恭送文旌人皆忙碌當奉恩太尊牌示准於本月初六八日迎賽神駕出游之日天氣暢晴一切鹵簿靡不踵事增華團扇輕衫香車寳馬髣髴山陰道上至初八日天公不做美雨師稅駕竟日滂沱以致諸神回廟俱用硬執事而已十一日又迎賽蕭聖明王神像會中儀仗大致相同惟神駕後隨馬多至三四十匹縱轡揚鞭眞有逐電追風之概亦大觀也○前報登小人命一則嗣經華亭縣葛明府再三研訊知沈孩之死實非出於甲手惟此處後港莊素有人盜割紅花草積習相嶯久懸厲禁去月下浣羣孩麕集於洪某田中私自刈取爲甲覷見奮力窮追沈姓子體本羸弱紏跌岸上當時畢命初時雖傳說紛歧莫衷一是而孩父沈某現已自知不是情願具結了案明府察核情由允爲查訪明確再候保釋 
[儲憲回吳]  
　　江蘇督糧道吳廣涵儲憲承璐日前由清江回申暫駐行旌已綴前報兹悉儲憲於前晚乘坐官舫拖以小火輪船遄返吳門矣在新閘碼頭啓掟本縣黄大令親詣碼頭恭送如儀 
[西員瓜代]  
　　義大利駐滬領事計細君請假回國後遺缺經駐京義欽使巴君派李　君瓜代業已到差任事矣 
[西員拜客]  
　　意大利國駐滬新領事李閥君訂期昨日三點鐘偕同繙譯鄧文道君乘坐緑呢四人大轎進城赴縣署拜會黄大令先請道署繙譯某君到縣相陪遂迎入花廳殷懃欵接備設西點相待茗談良久恭送而出 
[會祝仙誕]  
　　昨爲吕祖師誕辰本城道營廳縣以及印委各員清晨咸詣道前水仙宫純陽殿拈香行禮儀容肅穆誠不愧属恭將事也 
[英界火災]  
　　昨晚十一點一刻時英大馬路北首新巡捕房前逢吉里口泰昌木器店棧房忽然火起捕頭急由德律風告知老巡捕房立卽鳴鐘告警救火會中人聞聲齊　驅皮帶車至竭力灌澆火勢漸衰是役也約共焚去樓房七八幢之多一切細情容俟訪明續錄 
[巡政一新]  
　　新保甲總巡夏芝蓀明府接差後諭令各地甲勤愼當差等情已列昨報兹悉明府飭局差傳齊城廂内外更夫及看栅路燈各夫定於今日齊集沉香閣保甲總局聽候諭話 
[琴堂柔遠]  
　　朝鮮人在崇明洋面捕魚遭風傾覆幸遇救船得慶更生昨日由崇明縣將難民三十五名解送來滬投道轅請爲安揷劉觀察飭發上海縣處置到縣後黄大令飭差領至西門關帝廟暫住冉行核奪 
[縣事彚錄]  
　　前晚楊金壽投縣喊請騐傷值日差詢問情由聲稱走至八仙橋該處造屋木柱一根從上墜下擊於背間以致受傷此屋係洋人所造作頭置之不理地保斷令給洋二元但傷勢較重務求騐究該差據情人禀　大令飭令看管聽候騐傷訊核○本縣今年上忙錢糧 
 
 

Page 4

 
 
業於十二日設櫃開徵黄大令恐各鄉户尚未周知因飭糧差傳令各圖地保於二十日齊集署前聽候諭話飭令催徵毋得斷望○本縣解省　審人犯周頂貴洪保林兩起均犯命案前於三月二十日起解蘇垣已詳記前報現奉蘇撫奎大中丞秋審完畢後發回本縣監禁候示逐程轉遞解回前晚由嘉定縣站轉解來申來差赴上海縣署投文交收黄大令披閱來文卽發印照回去銷差并飭原差卽將來犯收禁内監候小旋又據　定縣轉解來申過站之南匯縣發回秋審人犯李二禾喬老虎王孫氏三名大令亦飭暫禁内監一面諭飭承書赶備轉解公牘押解南匯○南市德生廣茂正泰等十一家錢莊上月廿五日扭控山東邦恒祥號夥唐翰卿虧欠銀一萬三千七百九十兩當奉黄大令訊明將唐發父糧廳看管限五日清理在案已列前報昨日各錢莊等又赴縣環呈稱唐每日私自出城問其何事答稱到渠聯號打匯票回單莊等以爲不日了理豈知至今仍無絲毫繳到任意延遲請速提訊嚴比監追以懲刁猾黄大令諭候批示嚴追 
[法捕房瑣事]  
　　昨禮拜三鄭大令蒞侂仙橋捕房會同謝副捕頭發落各案包探禀稱奉諭至滬軍營詢問該營勇丁黄萬廷以在外肇事業於本月初五日已斥革矣大令頷之○命提積竊王阿狗到案供稱向爲豆腐司務歇業無聊不得已而出此下策先　共竊過二次求恩寛宥大令著照原斷掌頰五十下從寛斥釋不准逗留○吳阿二卽快靴阿二在途肇禍爲巡街捕拘入捕房解經鄭大令　供貢懲研究羽黨各情已紀前報昨命提到案照原斷枷號兩個月期滿責放○沈協金控莊青林强取皮袋作抵經鄭大令訊供著押候沈恊金交還欠錢三百文將皮袋給領昨沈投案繳錢大令命提莊青林到案著掌頰四十下從寛斥釋○烟館主蕭桂林控錢金寳借宿店内乘間竊去衣服等情經鄭大令訊供以此非外來之竊着失主繳還當本給與押店昨蕭桂林投案遵諭繳還當本大令卽交押店夥具領錢金寳不應乘間竊衣著先行枷號捕房一個月期滿責放○朱華氏控徐兆環等吞没股本一案前經葛同轉迭次訊供兹經同轉訊詰以急於赴任移交鄭大令接辦昨原被各具禀詞投案求銷請將黏呈簿據田單一并發還大令准如所請著呈具領狀存案備查○小東門外某姓新建房屋尚未落成被賊竊去檐卜溜桶三個報　查緝兹已查得此贓賣於十六鋪某鐵店根究來歷不肯說出請大令出票至十六　巡局協提到案研訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[理取鬧]  
　　前日有分送申報之某甲行經新北門内與陳鬎鬁所開轎傘鋪問信鬎鬁性情暴燥一言不合兩相閙勢甚兇横其子阿壽在内聞聲之下亦一躍而出不問情由遽奪甲之申報隨手亂撕片片作蝴蝶飛甲忿惜交加不肯甘休卽與爲難唇舌交爭之餘勢將用武觀者如堵充滿街衢旋由魯仲連其人者極力排解勸了鬎鬁父子眞無理取閙哉 
[英界晚堂瑣案]  
　　前者包探解陳王氏控無賴陸阿啓攔路調戲意圖姦占一案宋通刺訊供之下飭分别管押交保候補提剃面娘娘覆訊核辦前日差役吳永提到趙錢氏卽剃面娘娘解請訊究至晚通刺升堂集訊陳王氏訴稱小婦人家在蘇州遷居治下有年現與寍波人葉增德同居日在某練絲廠作工某日工畢回家途與陸遇任意調戲小婦人正色斥之陸瞻大彌天竟敢尾隨至家闖入臥房强行無禮甚至恃刃恫嚇幸葉呼巡捕到來拘解案下陸供稱小的係江北人向在治下當東洋車夫由剃面娘娘牽引賃屋新閘與陳王氏姘識同居歷數月後陳王氏棄舊憐新復與他人私識小的心實不甘每向理諭不料竟被拘送案下剃面娘娘供稱小婦人現住新閘曾與陳王氏爲鄰憫其夫故後衣食不繼故爲之撮合與陸私姘不料氏近又另姘他人將陸抛棄以致互相理論被捕拘拿通刺判令將陸重笞一百五十板陳王氏掌頰一百五十下剃面娘娘掌頰二百下著各具改過切結存查○四百四十八號巡捕解沈金成控顧丫頭卽顧阿二誘拐其婢阿娥一案通刺升堂提訊沈訴稱小的向在某洋行經收房租曾買蔡阿二之女阿娥爲婢上月初忽然走失找尋無著嗣悉被顧丫頭誘匿新閘北首鄉間故將顧扭交巡捕解送案下蔡供稱小的係本邑迤北江灣鎭人貧困不堪不得已將女孩阿娥賣與沈家爲婢上月出外買物不知如何被顧誘拐當時沈曾堅指小的私藏小的四處訪查已逾匝月費去錢數千文今幸將顧拘獲小的始得脫累阿娥供稱年十三歳日前主人囑女子上街買物忘却歸途正在四顧躊躇突被顧騙至家中閉置一室今幸主人尋獲用敢歷訴情由顧供認誘匿不諱通刺判令重笞三百板押候具改過切結然後交的實人保去阿娥給沈領回管束 
[英界公堂瑣案]  
　　陳雨生向在西人沙處當細崽某日乘間竊取銀椀及銀玩具共十三件沙遂投報捕房旋經包探顧阿六拘陳送究沙請將陳嚴加懲辦陳供稱小的偶然貪小自知罪戾尚乞施恩通刺判令發回捕房管押六禮拜再枷號五日贓給還失主○前日小孩李阿根在北河南路天后宫畔竊取人家銀對時表一枚入市求售適經包探黄四福所見拘入捕房昨晨解送案下李供稱小的年十六歳銀表在途拾得並非竊取通刺判令責手心二百下贓存捕房以待失主來領○馬阿寳竊取馮泰良家水烟袋一支布衣六件經包探孔阿才拘獲送請究懲馮投案領贓馬供稱小的係本邑人竊苦不堪無以餬口不得已而行竊如承恩宥誓當痛改前非通刺著驅逐出境贓給還失主○包探顧阿六禀稱周阿林林阿德二人串竊陳阿四家水烟袋一支經小的拘獲人贓送請訊究陳投案領贓周林同認行竊惟乞從寛通刺著發回捕房各管押五日贓給還失主○二百十一號華捕解江北人張文桂到案禀稱小的巡路時見此人手持棉花一包面露慌張之色疑是竊贓解請研究張供稱此項綿花並非竊得通刺問爾作何事業答稱小的現方失業通刺著資遣回籍○粤東人吳世泰譚阿福與東洋車夫彭桂生口角四百五十五號華捕見而拘拿致被撕破號衣昨晨解至案下禀稱當時幸有二百四十三號襄助始得將伊拘獲彭供與相同吳譚同供稱小的等雖略與巡捕爭執不敢爲難通刺著發回捕房管押兩禮拜再罰洋銀一元五角賠償巡捕號衣○包探范進才以丁鳳山誤控私刑吊打任意勒索等情解案請訊通刺訊知丁悮信洪加萬之言以致如此遂判令淇管押四日○包探杜雲卿解龜子王富寳趙三和沈世桂鴇兒黄周氏周王氏等人到案禀稱昨日李忠堂王品生等至棋盤街富寳所開倡院中設筵欵客不知如何被毆致失去洋銀等物及小的往拘伊等尚敢恃蠻今特一併解請究辦通刺判令各管押四日并著忠堂品生具不再至花叢肇事切結 
[美界捕房紀事]  
　　前日下午有西鄉人某甲携帶紡綢二疋藏諸袴下彳彳中途不免稍露痕跡遇包探張阿五疑係竊賊當卽拿入捕房捕頭訊詰至再甲供實係鄉間帶出求售因一時貪小希圖偷漏捐稅及至租界尚恐别生枝節况洋塲初至實不知有包探巡邏故被拘案求請核奪捕頭得供仍飭張探帶出稽查確實卽行釋放○丐兒某甲金陵産也素諳西語遂將煩腦絲剪去帶四帽服西衣一若泰西産者遇西人卽托鉢而請頗得温飽前日下午行至美界天潼路遇西人某乙甲誤認爲富家翁卽除帽恭迎與之借貸不知乙亦貧無所賴之輩言語之間滿口允諾因偕往某酒肆沽飲醉飽之餘乙佯搜身畔忘帶銀洋囑甲可否代付隨我回家惟君所欲甲因出小洋付帳畢尾行至天潼路甲始知受騙欲乙將所代之　交還乙勃然反目謂爾自請我與我何干互相口角繼揮老拳經某號巡街華捕一併拿送捕房捕頭訊悉原由一併斥釋○寍波人其甲前晚至楊樹浦祥和米店買米五十文一時言語不洽初尚辱詈繼則用武被拖至店内盡力兇毆以致受傷事後匍匐至楊樹浦捕房控告三道頭冩字西捕飭某華捕送至美捕房轉送至同仁醫院療治尚未知捕頭爲之深究否 
[金陵官報]  
　　四月初七日巡道胡見補昨日鐘山書院山長粱鼎芬會○初八日候補道李宗謝委安徵籌餉勸捐事宜前北洋海軍左翼中營都司遊擊曹嘉詳又右翼中營守備遊擊徐振鵬北洋來前四川候補縣袁杰廣東來從九何英珍由南皮來四位均到巡檢章潤禀知巡檢林瑞保病故○初九日安徽籌餉勸捐事宜候選道李宗棠辭直州魏恆叩謝奏調江南差委前廣東候補縣鄒兆麟到隨鶴字營來○初十日知縣俞熙禀知奉藩司飭知句容縣張令病痊銷假毋庸往署繳委主簿王樹田交卸溧水縣典史回巡查朱培成禀知到差 
[蘇省宫報]  
　　四月初八日直州傅瀚由吳淞江厘局專丁來省禀知二年期滿奉飭留辦常熟縣朱禀辭知縣楊炳奎辭回下游釐局又李玉方禀銷南路總巡差又王國振禀知到南路總巡差又竇鎭山禀知委赴南匯丈量河田並赴上海公幹卽辭蔣裕鈺禀知奉飭換蘇差委哈文煥由滬回禀知奉飭泒寗差委卽辭○初九日巡檢文裕禀知奉委虎邱釐卡差藩憲鄧本月二十四日壽辰 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
