# 1884 - 18 - 4903871

 

Page 1

 
 
[致股印古今圖書集成諸君啓] [  申報館點石齋主人啓]  
本齋仿印圖書集成前將石印之小字樣與擺版之大字樣各印一紙隨信分寄有股諸君聽憑選擇現計巳有一半回信寄到皆以大字樣爲醒目雅　願用擺版其喜用小字者止有二人然排印大字紙張本數較之石印約加兩倍有餘其中實須折閱惟此書倡議巳久開印未便再遲明正須得動手　早日完工全書送閱庶足以慰諸君之懸盼所有遠近各埠尚未奉到覆音者未知信被浮沈抑係公務忽忙無暇作荅但本齋急欲開印未邊久候兹　截至年底爲止如諸君仍無回玉諒必均以大字爲佳可無疑議矣再此書股分前雖填至一千四股及向各外埠收回票根知號數尚未填岀者有二百餘股差幸日内來掛號者尚不乏人核計所差無幾本齋現擬於一千四百股外復自多印數百部加價發賣以冀稍資津貼故此後入股者如尚在一 
千四百股内其股銀仍照原議一百五十兩設來者稍遲在一千四百股以外每股價銀須一百八十兩仍按三次照付恐未週知特此預布伏希垂　 
[任伯年繒山水總神圖岀售] [  點石齏啓] 　 
歳序將闌凡店户居家均有謝年之舉本齋曾以重潤請任伯年先生繪成神軸一幅計長六尺由本齋石印而成山水着以青綠秀色可餐山水之闢　雲四布長松插天松下四神並立一城隍一土地一灶君一招財惟井神則盤膝而坐松房有白石橋一座橋上爲符神位快馬飛騰神采發越又左有杏花臺右右石藏畫欄環繞曲徑通幽山之嶺則有天臺一座奇峰並時日月合璧則帥位也其畫筆逈不猶人懸諸堂中洵堪奪目現由申昌書書室　　計墨色者價洋五角着色者一元巳裱者另加裱工洋六角正此佈 
閱河内灣訪最近消息書後 
越南之事亟矣中國而苟不以重兵戍北寜不但北密將失而且索償兵費之舉必將不免是誠刻不容緩者矣本館昨登西人由河内所發一信及海防所發一信一係上月二十九日一係本月初八日皆至近之信息於桑台一事言之尤詳始灼然於前此紛傳均非確耗桑台之失而復得徒成虚語不禁腕爲之扼夫二十九日信中言及法人奪取桑台之後布置早經完密四處巡邏至四十五里之遠絶無黑旗一人一騎然則所謂十七日法人得桑台越兩日而法人復失桑台具爲傳聞之詞無疑桑台之失或云黑旂知桑台地方法艦尚可駛到開炮相攻不能堅守不如棄之以入於北寍北寗河道狹窄雖有炮船無所施其伎倆故輕身退去毅然决然視桑台如敝屣此言也固足以壯黑旂之氣但觀於初八日一信以爲已有法國兵船名略伯者駛至北寗外之砲臺開砲攻撃發兵登陸登其臺毁其炮此說不更可駭乎夫曾侯曾言於法外務大臣謂法人若必以兵攻北寗則中國必不甘罷定當以兵戎相見今法兵船而遽攻北寍外之炮臺是直視曾侯之言如弁髦且因此言而更見北甯之地法砲船亦可駛進則北甯之所恃以爲固者又焉足恃法人攻越巳久初無馬隊前者曾有法人在滬購馬以赴越南本館曾著爲論說以爲中國官當爲禁止嗣華官亦有見及於此而諭禁者誠以注國所恃在戰船而黑旂所恃在扼險不戰於水而戰於陸此法人所以屢敗也若一有馬隊則水中旣有船砲之利陸路更奏馳驅之功法人之勢益增黑旗之險將失故深以爲憂也今該信言法國米多兵船於初二日載到夏龍灣之新兵其中兵士諸色皆備又有馬軍隊長三人統馬兵五十名換坐搭拉克與蘇翁兩兵船前赴海防則是法兵於水師之外復增馬隊雖止五十名而聲勢益振且續派新兵聞於本月望日啓行計日可到安知其中不亦有馬隊乎法兵之數照陸續所得信息遂一計算約有八千餘人此後不知有無再行添調但就目前而論尚不滿萬而信内言法人攻桑台之兵一千八百名桑台守兵約有一萬壮千以十倍之衆禦法兵而遽至棄地而去則法軍之披猖爲何如雖北寍中國之兵爲之恊守而華兵之數究不知有若干西人信息稱有二萬人要亦約略之辭統兵大員亦不知其爲誰卽此二萬之衆加以黑旂之兵越南之兵恐仍不足以對法人雖曰洪兵縱有八千人不能全往攻北寍所得之地分兵駐守計亦須數千人其進攻之兵决不能多或尚不難堵禦然苟有地利可恃固屬無煩過慮今北寗砲臺被攻則險又不可深恃越事之危不且同於朝露哉所幸者劉永福前有死傷之說該信則謂查　其事但斃其副此則尚属隹音盖永福一人繋乎越事存亡前信所傳聞者莫不嗒焉若喪今得此信則將軍無恙天下事尚可爲也獨不解念九日西人信中謂黑旗與越南土人頗有齟齬以致衆心不固劉永福遂引軍以退此說如果屬實越事將不可問矣夫兵民不和兵家大忌卽黑旗之與越南官兵亦當和衷共濟敵愾同仇乃足以作士氣而寒敵胆若軍中先有不睦則敵人得以乘之此危道也今劉永福退守老開及紅河相近之處與北甯之華兵同舟共難惟願兩邊式好無尤方足制敵此則不勝望幸者爾夫法人之步步進逼自謂强矣然中國旣有兵在北寍必不忍坐視法人之横行近日朝廷震怒嚴飭防邊而衞藩之兵必不容巳肣此雖止二萬兵鎭守北寍然時事旣亟必將濟師計不如以精兵五十萬直走西貢掃蕩東京悉驅法人以岀越境中國人多地廣欲集重兵當亦有不甚難者更多調重臣宿將前赴北寍俾成重鎭使法人不敢不厚集兵力斷難分兵以擾中國邊境并可杜其索賠兵費之謀竊以中朝猛將如雲謀臣如雨以鎭則威以戰則克法人又焉得沾沾自喜也哉 
[法帥傳聞]  
　　昨報言法國孤拔提督調爲中國海面之水師提督統帶大小兵船二十餘艘等語兹閱香港士蔑西字報載有海防西人來信言孤拔提督乘搭拉克輪船至海防盖欲與在中國之水師提督美野相晤商議瓊州之事然則法人其已决意開釁於中國乎 
[俄國借銀]  
　　外洋新聞紙載有倫敦十一月初三日發來電音云俄國債英金五千萬磅未職其何用也 
[北寗軍信]  
　　滬上法商稱安南之法軍於十九日進攻北寗但昨日仍無電信到滬恐未必準期也 
[日本火災]  
　　東洋西字報云日本搭格西麥煤礦忽於十一日失火勢不可遏多方樸救亦不能滅有小工工八人頭役二人竟爲煤烟熏死又初一日至初六等日日本地方燒燬房屋甚多及十二　晚屋五千五白九十五座人口受傷者有五十九名　翌晨火始媳　 
[海外歸來]  
　　招商局總辦唐景星觀察偕袁翔甫大令等於今春岀洋遊歴兹聞唐觀祭已回香港惟何日來滬尚未定期也 
 
 

Page 2

 
 
[傳言未確]  
　　滬上近又傳言彭宫保在粤業已先後正法九人皆因私運車火至西貢販與法人被宫保查岀而以軍法從事也但以本館之見測之所傳當不確實盖法人在西貢所需車火購處甚多其本國亦時有接齊何必購之於香港也 
[蘇省大訂]  
　　撫憲榜示照得三載考績爲激揚鉅典江蘇省舉行光緒九年分大計兹據藩臬兩司將應行舉劾各員分别揭報經本部院會同爵閣督部堂覆加考察恭疏具題外合將六法人員臚列宣示計開年老官一員鎭江府糧捕通判劉霖漙不謹官一員武進縣小河司巡檢孫效金浮躁官一員江寗府秣陵司巡檢姚繩階 
[逆子凌遲]  
　　蘇齊門外鄉民劉萬榮曾因圖得絶産找價不遂之嫌遽將其八旬以外老父用繩勒斃乘夜移屍置諸族人某甲門外僞爲自縊模樣希圖敲詐一案旋爲長邑金明府訪聞親詣檢騐將逆子帶歸審供確實照例詳報各憲衙門律擬凌遲處死此案節據蘇友函述屢錄本報兹於本月十八日撫　奉到兵部釘封咨文卽刻懸牌示諭定於十九日午時恭請王命將該逆犯處决是日自臬司以下文武員將齊集撫轅將犯捆綁裝入内籠傳集五營兵勇排導由護龍街逕赴大校塲計前導有乘輿之刑房招房書吏五乘繼有僧子手兩名亦坐肩輿前驅窄袖短衣貌極猙獰少停有飛馬一匹乃辦差家人之先行者斯時護龍街綿長六七年觀者奔逐呌囂及兩旁店舗内外男婦老幼引頸駐足望氣如墨不下五萬人遲之又久蘇撫標五營兵士列隊而來每營各長矛紅色大旗數十面洋槍刀乂數十對已不下四五百名每營又間以哨弁等官十數騎皮冠斗筵翎頂修翹隊列整齊蹄聲得得皆具威武嚴肅之容其時雖人頭如蟻咸寂靜無譁動色觀瞻兵伍旣過有掮牌手高擎小鑼一面每撃三聲牌上書明該犯姓名逆跡繼之者卽囚籠兩人扛擡犯年約五旬以外仰首瞑目稍有血痕籠之兩邊圍護差役十餘人各持縢條藉以驅逐閒人後有營勇數十人弁騎十餘對各負弓矢及令箭隨行皆撫標當差世職又有狀似僧子手者兩名亦坐馬上而年甚輕未知是行刑所用否于是冉冉而來則提爐一對黄色宫扇羽節等三五對黄傘一柄執是役者皆穿黄色布衣長可盖膝轅門戈什哈十餘員佩刀緩步晶監頂色不一其王命亭用四人舁行亭之中供一青色方形令旗頭銳加鎗懸一令牌大可似月瞻望之丁凛懷可長不　　　　　　　　　兩鎭軍乘輿繼至首府曁長元吳三縣絡繹而至計全導約有千餘人緩轡徐行倍形整肅至校塲後隊勇分四隅將旂幛展開列伍成圍提堂點名後卽飭劊子手行刑畢各員將均穿大紅斗篷仍由原路至大關帝廟拈香再上撫轅繳令然後回衙排堂入署是日自辰至未萬人空巷無論已校塲寛廣約數百畝幾至無插足處是可駭也案關倫紀實爲風化人心之漸是役也亦未始非警愓末俗藉以稍　挽救耳又聞逆媳劉某氏在縣堂初訉時闇官謂爾係女流弑逆重情諒不致有同謀加功之事該氏矢口不移堅稱實係知情且曾加功有若或使之者旋通報院司時律擬絞監候秋後處决經撫憲批駁以同室祗隔一板斷無本夫勒斃其父而該婦不知情者卽飭另行比擬通詳兹已改爲斬監侯現尚覊禁女盬外間閧傳犯婦將行陪綁舁赴巿曹故婦女觀者尤不遠數里而來繼悉並無其事是日宿雨未霽間以迷濛街衢滑澾如油然蹀躞而至者卒無遠勿届云 
[闔家自盡]  
　　昭文縣東鄙東鄙許浦鎭落鄉筲箕巷有王炳年者窶人子也年方壯以織筐爲業一家五口素已不支近復負欠纍纍約英缺四五十翼之譜值此歳事將闌自度萬難惜理於是效淮南王昇天故事竟於月之十四夕先將所畜雞犬樸殺復繋斃其一人歳一五歳兩歳之三子女而夫婦亦相將懸梁比隣人警覺救已不及吁何慘哉區區五十金竟以多命相拚說者謂亦甚不值得然揆具苦情似竟有萬不得已者鄉人眼小胆小殊可憫也今年春秋二熟欠收紗布無利生意亦大減色債臺中人無以卒歳輕生之舉時有所聞事勢艱難槪可想見顧未有若此之尤駭人聽　者也 
[加厘停業]  
皖垣城廂内外洋藥鋪共有數十家向由各舗議定章程每箱包繳坐賈門厘十八千文統共生月包繳門厘計共數十箱遵行業己爾載日前厘局傳西門外某洋藥舗欲其每月加厘各洋藥舗因之停業謂如私售土一錢公罰制錢一千文充公復聨名具廪撫藩憲轅請爲作主云 
[袁江官報]  
　　十一月二十五日候補鹽大使范摙奉兩淮運司委解賑務銀三萬兩候補同知王霈奉江安糧道委解賑務銀二萬兩均來浦○三品衡遇缺　先補用道特用府海州直隷州松觀察聽壽由省來浦禀謁各大憲旋卽赴任○管帶徐防飛騎正營儘先遊撃李秀嶺由省迎護徐屬災於本月初四日過浦回徐○刑部番主政晴川於初六日自江西起服來浦卽行入都○海州分司徐紹垣封翁於二十七日仙逝○清江三叚保甲候補鹽知事吳文燦八段保甲候補未入　范之勲奉保甲總局杞行調辦○候補遊撃張德華儘先副將李紹銘均奉漕憲委行營差遣○戚家　捐厘奉漕憲委候補同知徐承誥接辦○留養局務奉漕憲委候補同知李嗣鈞會辦 
[美兵復]  
　　本月十六日駐泊本埠之美國兵船水師會操計有四百餘人極形熱閙此已列報兹悉該兵又定於今日下午登岸重操想曁曁戎容更見如茶如火也 
[領客]  
　　十九晚德奥意大利瑞典各領事官公請陳寳渠黄芝生兩太守葛藩甫大令鄜容階布理問程敬吾二尹到奥領事公廨宴會主賓歡洽亦可見中外之輯睦矣 
[柴船沈没]  
　　裏虹口北首港内有木橋椿潮來時則湮没不見昨日有江北柴船底遂穿立時沉下幸人口無恙耳 
[查禁套圈]  
　　租界所開套圈店日盛一日現經英工部局飭知捕房查明共有幾家西人係何國人以便禀請中西官一律禁止也 
[細故涉訟]  
　　寓居虹口之粤人某甲前日興隣婦口角該婦係吕宋人之妻遂由吕宋人報捕拘中解送英公堂富捕頭禀明緣由黄太守飭將靪中暫神照會吕宋領事會訉核辦前日午後麥繙譯至公廨會同太守訊供該婦稱在門口粤人與我戲言致與爭論詎被毆打吕宋人亦上堂稱我在内妻喊聲岀外喝阻我亦被毆且尚有帮凶之粤人某　供與該婦爲鏻我岀外時無端被該婦辱罵與論又被吕宋人掌我兩頰傷　尚在未毆伊反被訴捕宏守以旣是近隣衅起細微毋庸擾訟著甲具不再擾釁結開釋麥繙譯謂此案務須禀商領事再行核辦太守隨飭甲交保候示 
[催償欠欵]  
　　本埠泰來　庄虧閉後由尉長厚票號與金州礦局在英會審公廨及道署呈控無如正執事謝松亭與副執事曹書農均避匿不面復經蔚長厚號主赴省控追以爲吳顧兩姓庄主皆殷實之家應請飭提衞中丞准卽仰臬司親提庄主究追近經蔣委員自省來滬而庄主吳顧兩人皆巳他岀由吳姓庄主之胞弟某到縣與黎邑尊及莊委員面商囑爲赶緊函追兩店主岀爲料理并聞副執事曹書農已回紹興意圖清理復來扈上至西號拜會乃被號中人軋信父捕送英公堂雖押現已送縣云 
[法界公堂瑣桑]  
　　昨據周郎慶偕徐禮仁稱在唐新象米店爲夥計被惇和洋棧主欠米洋十二元五角現在惇和巳經閉歇住討無着 
 
 

Page 3

 
 
將該棧陳君貞扭送捕房迨後有人料理還洋釋放完事不料陳姓糾集數十人將我店主唐新泉扭拖藏匿是以訴捕將陳君貞方阿義送案請訊翁太守訊之陳君貞供稱惇和洋棧係徐竹君所開所欠米洋業已還清因其前日將棧中陳姓客人誤揜捕房管押陳客心中不　糾人將米店　拖去不知匿在　處找亦不知據方阿義供在湘園屹茶悮被拘來太守問原告究知汝居主被匿何處答稱聞得匿在泉漳會舘太守謂陳君貞曰集衆相打將人拖去藏匿本應究辦今姑着汝寄信岀去然此事究屬何人主見供明尚可從寛研詰至再仍執如前太守判將陳方二人管押諭原告查明禀覆旋據徐禮仁投案稱查得店主被匿在泉漳會館伏　飭查太守俯准所請候函知十六鋪巡防局查明候訉○法包探稱查獲誘買小孩之陳阿根孫杏元張阿炳並溲岀英洋十一元一併解案請訉據陳阿根供小孩是我二阿哥之姪名雙全今年五歳因父母雙亡窮起無依領其岀外　表兄絲呇元轉　張阿炳經手賣與開朱萬成土行之林姓價洋二十元分文未收訉之孫杏元供我託開飯店之華老松轉訐張阿炳餘供與陳相同據張阿炳供我不過代寫賣紙並未經手洋錢華老松及另一婦人用洋五元陳阿根　續拿去五元土行内燒飯人扣用二元現有十一元餘洋零碎用去我則分文未用太守謂旣不分用何以洋錢在汝身上搜岀判將陳孫張三人一併管押飭包探往土行查明賣孩情形禀覆訉辦○昨據成衣匠楊春林稱兒子阿三專拿家中物當押與無賴爲伍爲此送案請辦太守問汝有幾子答稱惟此一子詰問楊阿三若干年紀供稱念七歳以後再不敢犯太守謂父母送汝忤逆汝平日不習正業可想而知又謂楊春林曰汝將兒子送案本分府照例責懲汝可悔否答稱不悔太守准將楊阿三管押明日過堂責一百板交見父領去嚴加管朿楊春林叩謝而退 
[勸賑分辯]  
　　上虞鄉紳王君經君羅君諸公協舉善事集貲辦賑誠爲吾邑沿海一帶窮黎之救星聞之無不欣欣然以手加額而頌其美繼聞此舉惜乎南北分界致有散給不匀之議若不審根追源安知此中之苦樂盖沿海種地爲生者半居在塘南半居在塘北塘北之人飢荒塘南之人亦飢荒前月諸公親臨督散惟賑塘北不賑塘南何厚於彼而薄於此也至於塘北之人皆係會稽之客民因種海地遷移於此搭盖茅棚草舍以爲朝食认宿之處其父母租産仍在會稽早以忙時來而閒時去一人兼顧兩處之事上年海地豐收該客氏綽有餘歡不意今年連遭風潮　塌備塘湧倒　房花地被鹹水所浸以致分毫無收其災實亦可憐而其原藉祖産尚存還可以勉强過活　於塘南之人皆係本邑本鄉之民居於斯而不遷業於斯而不改其貧苦飢寒更甚于塘北之人何塘北賑而塘南反無想諸公僅知塘北之災未　塘南之飢特不察塘南之人卽種塘北之地然則塘南塘北飢荒一也諸公旣成義舉何不一體視之使南北飢民均感戴于諸公俾傳揚于後世實飢民之幸甚豈獨飢民之幸甚哉 
[十二月十七日京都匯到絲業會館代解三省賑捐]  
　　接到京都内閣中書連文沖年姪吳芷林仁兄公函云及京師同人周大京兆家楣許少司馬庚身陳副憲蘭彬徐冏卿用儀等八十四員設立推廣水災救命損圖册分布各省函托代募在京諸君四岀勸募局設京都琉璃厰沙土園廣育堂内總局彚收之處敦請余司空維楨主持所有外省被災之區分别輕重酌量撥助今匯到京平足色寳紋銀一千兩囑善昌代收代解湖北賑局派撥　四百兩江蘇派撥三百兩浙江派撥三百兩由上海源豐潤票號周晴軒兄解來二十一日期票合收上海規銀一千零三十兩俟收到照來信代解三省當此歳暮拮据之際得此助欵散放可謂仁漿義粟嘉惠窮黎感謝鴻施實無涯涘因卽登報奉聞以紓慈念不勝感佩之至[  上海絲業會館施少欽謹誌]  
[山東撫憲陳雋臣中丞由四百里排單致上海絲業會館書]  
恤鄰救患供欽宣子之仁置驛馳書遠荷孟公之簡就應　釟仁兄大人作善降祥行道有福廣呼將伯集成鮑氏之金普被羣生温挾楚軍之纊解　見德銘感同深哲嗣子英來東助賑親歴災壤實惠均霑前承閣下筆寄頭批七千金已賑齊河刻下令嗣與潘振聲兄合辦濟陽今續寄之　批規平銀二千一百五十兩零並綿衣氈被正氣丸各件及前滬局兩次嘱墊萬金統送濟陽散放屢閱申報此間災况之重深賴關垂知博愛之爲仁無分畛域庶及時以克濟不逐波濤嘉患常來尤深翹盼專肅嗚謝祗請台安敬繳撝謙　備[  愚弟陳士杰頓首十二月初八日]  
[接錄蘇州天庫前電局内順直山東沙洲賑捐公所經收十二月初二日清單]  
　　金陵花巿大街賑所胡君蓉卿吳君蓮生由祝善隆箔莊來壺隠生洋一百五十元正錢百五十文○何公舘來無名氏六員王姓求母病愈一元無名氏二元王聽泉都戎一元力行軒斬保女生産平安十元王慶熙保大小平安二元○無錫唐時長來衣字二百十五號楊塵卿因病助賑五元[  原辦桃塢協賑同人謹啓]  
[接錄蘇州天庫前電局内順直山東沙洲賑捐公所經收十二月初三日清單]  
　　揚州黄家園賑所王步洲先生來第六次清單浙江王岑子十墷瑟記二千文揚字第九十九號晏淡如先生募修來居士三元自芳室誠漁淡各記各一元椿榴柏蘭桂棠隷各記七户各五百文揚字八十五號册查策之先生手寳應隠名氏募李世德堂松記二十員求病速愈人五元涇川補蘿書屋四元王禮臣一元劉益記三千七百七十六文周敦行堂二千八百卅二文王正太合店同人一千零六十文敬裕堂劉謙記劉藜照堂三户各一千吳潔記藥潔記孫价之盧珍伯房崇德堂五户各九百四十四文余蔭記胡安定堂耿呦軒楊病摩生沈川喬氏五户各五百文葛崇樸堂成拙記吳石衫黄幹臣無名氏五户各四百文吉人瑞王桂本堂盧修　堂三户各三百六十文王匯川正泰振泰萬太四户各三百文崗崑記無名氏雍敦復堂無名氏譯眞朱曉山朱俊伯王三省堂有心無力人喬修德堂張吉卿王榕齋無名氏鉅記潘仲記西隆順義太十七户各二百文允和又和人二户各一百八十文毋欺書舘四百十文無名氏二百七十文朱以記等十二户各一百文盥　書屋洋一元○延陵知非子因病許願五元性和泰錢莊來麟趾記廿二元○陶近仁孝亷來沈峙伯先生募東賑三元又來蘇字七百九十四號徐陸氏保臺洋十五員無名氏十元震漋行五角姚恆記五角以上四户共廿六元又募七百九十六號洋一元對開一個[  原辦桃塢協賑同人謹啓]  
[接錄蘇州天庫前電局内順直山東沙洲賑捐公所經收十二月初四日清單]  
揚州黄家園賑所王步洲先生來第七次清單揚字一百七十三號江西省李君洛才胡君星台同墓蓮塘居士十千文德記馮星詒兩户各二千提字一百十四號李君洛才同華海初馬漪瀾張春園三君合募崇德堂八員丹屏氏五元彛謙堂二元效謙堂五千文臼玉堂三千文追省齋養浩觀我齋醉白堂劉心莊詒榖堂六户各二千文无咎齋李灌生耐庵知淮齋耕心堂　悔齋悔庵谷豐松陽堂隨分齋遇安退思齋寄宇堂十三户各一千文守約堂寳田軒愼餘齋海安　四户各五百文篤善堂四百文亦狂亦獨生銀二兩正○揚州都天行宫張篠衫先生來揚字第九號陳葆善募小紀鎭無名氏一元裕茂坊諸同人一元無名氏一元○常熟王雙盛號來富貴源頭册同字五千六百六十六號月玲瓏舘一元又來鄒鳳軒二元○張書瑣先生代募福善堂洋十六元楊亁豐號楊春波先生來蘇字一百八十號七户計七元無名氏指順直賑洋十元隠名氏洋十元[  原辦桃塢協賑同人謹啓]  
[接錄蘇州天庫前電局内順直山東沙洲賑捐公所經收十二月初五日清單]  
　　德永隆來福山鎭憲雷震初軍門募蘇字六百十六號仕詒堂雷捐洋十員兼署吳淞營叅將袁聨魁洋六員吳淞營都司徐傳隆洋五員守偹沈藍廷四員千總粟東海三員千總金寳和二員把總馮光其二員外委布容耕二員署掘港營游撃袁聨魁洋五員六角掘　營守偹卞瑞祥四員守偹張錦陞四員把總李培新二員外委陳蘭二員掘　營二號　水兵丁捐洋四員四角以上十四户共五十六員正○顔家巷　業公所潘仲溪先生來第二十三次洋二十四員錢二百文○松江耿思泉先生募衣字一百八十二號十三　洋十二員○甘露鎭惜榖局來坤元氏一員又朱又根一員○金獅巷　公舘第二次經募四省水災册蘇字一百零八號永和　洋三元全盛局一元五角寳順局一元五角皮稅　協源局黄仁興四户楊繩安四户各一元以上七户共十元○再本月初一日王步州先生來江西彭孟楊三君籌墊二十寳一千兩正合規元一千零七十一兩六錢八分六厘　卽專　上海陳家木橋公所收解清户容再彚　合併聲明[  原辦桃塢協賑同人謹啓]  
[浙省撫抄○]  
　　十一月十二日前署餘杭縣彭寳　泥首叩　○十三日葉元苦甯波差人來省禀知奉　海運表封寜船差署鎭海縣江禀見叩辭　任從九品陳蔭棠禀知臬委仍　望江門外保甲差○十四日桐廬縣沈懋嘉禀知交卸慶篆遵奉　　飭赴新　接印任事並奉部核準來省叩謝禀到 
[蘇省撫轅抄]  
　十一日十八日候　縣李清平禀謝奉江　憲飭知蒙憲恩會詳補儀徴縣缺○十九日候補縣姚棟雲禀辭奉委管解京餉赴都前署吳江縣主簿陳　 
維楨崇明縣貊　司巡檢楊培滋均　事回江蘇候補理問張伯鴻於十一月二十五日在鎭江公寓病故 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十二月初三日京報全錄]  
　　宫門抄○侍郎游　奏河工重要亟應妥籌長策摺子○恭親王等奏爲循例奏聞摺○又奏請獎勵片○署陜撫葉奏爲將軍因病岀缺摺子○十二月初三日刑部都察院大理寺侍衞處值日無引見○惇王等謝賞貂褂恩○肅王等謝紀錄恩○陳啓泰謝授大同府知府恩○廂紅蒙奏派稽查備查壇廟泒岀豫王烏拉喜崇阿○内務府奏派承修中正殿工程派岀廣壽徐用儀○召見軍機陳啓泰○○倉塲侍郎臣游百川跪奏爲河工重要亟應妥籌長策恭摺仰祈聖鑒事竊臣前奉上諭察看黄河周勘上下游形勢與東撫臣會商辦法曾將疏通河道分减黄流亟築縷堤並遥堤窒礙難行各節恭疏陳奏嗣經部議謂縷堤不足深恃開河减水恐碍畿輔尚須斟酌自係爲愼重河務起見臣等正在壽度間而五月中旬時距伏秋尚遠黄流泛漲竟成巨災幸蒙聖恩厪念羣黎命臣查灾辦賑臣目撃災　不得已與東撫臣復有築堤分水相輔而行之奏奉旨飭直隷督臣李鴻章與臣等會議旋由直督臣主稿開河之舉作爲緩圖東撫臣爰遵照部議修築長堤而臣亦遵旨北上矣顧臣愚陋自被命後熟思審計竊謂山東河患非開通支河分减盛漲别無良圖是以前月仰蒙召見曾經據實上陳日前恭閱邸抄知黄水復漲數邑被淹回首鄉邦益深惻念不敢不就愚見所及再爲皇太后皇上陳之蓋自黄河北徙銅瓦廂决口處所河面寛十里有餘及灌入東省大清河河南僅止里許兼之河身淤坴日高遂致萬難容納一遇汎漲則冲决漫溢此水患之所以日甚也當黄河南行之日無河可分專主築堤束水而開濬引河量水减洩前河臣靳輔尚復多方籌備以濟堤工之窮况今黄河北行明有九河故道總不能盡復而就武郡之徒駭馬頰兩河由海豐霑化分流入海者宣洩盛漲究可免汎濫之虞若令專辦堤工襲後人治南河之陳言而違皆聖治北河之故跡似覺終非長策且慮其貽悮大局者有三查黄河南岸自東河十里堡以上至賈莊前東撫臣丁寳楨築堤二百八十三里皆底寛十丈頂寛三丈高一丈二尺北岸則濮范壽陽亦均有長堤兩岸相去遠則六七十里近則三四十里水由中行堤距水面最近處亦十有餘里當水未泊堤之處堤固嶐然對峙儼如長城及遇大溜趨堤則危險萬狀雖設有營汎廂埽搶護仍有岌岌不可保固之勢今所擬堤工之高厚遠遜上游之堤且長千有餘　節節防汎旣恐難周新築之土未經蟄守一日黄流漲發堤潰水溢誠難保其必無此可慮者一也議築長堤以去河三四百丈或五百丈爲準斟酌情形不得不然然距河四五百丈其間城郭村鎭人民廬舍不可勝計舉而置之堤外閭閻愁苦各抱隠憂當水漲之時往往風雨晦暝不及逃避一經被水則身家性命悉付波臣總勸之他徙而扶老携幼情勢萬難且謂抛家舍業終將流爲乞丐此次歴城各屬災民雖用船拯救多苦守不肯他離者此可慮者二也堤外之民身陷水中情急則思掘堤洩水雖有守者堅防而掘者益力民情各顧其私甚至激成械鬥如章　齊東青城惠民皆有戕傷重案又近事之顯然可指者比可慮者三也總之水不侵及堤邊則堤爲虚設水如侵堤則堤又未必果能抵禦以有用之金錢置之無用實覺可惜且長堤卽可保固而堤外生靈猶不免陷溺亦非防患禦災之道此臣所以謂但築長堤不如兼辦開河减水之爲得計也然開通支河專辦徒駭猶屬無濟蓋徒駭窄淺河身寛處不過三四十丈分水無多現在黄水冲入本尚滿槽難以施工馬頰河則寛百數十丈兩岸屹立大叚深通但使培殘補缺更就淤淺處挑深培高自可暢流入海臣曾委員查看四五次復親看二次倘審定地勢從黄河北岸堅築滚水壩兩座分减黄水引入徒駭馬頰兩河則水患可自直隷督臣謂若開馬頰恐水勢波及直隷似臣但顧山東而忽畿輔者臣雖至愚何敢岀此查馬頰一河雖涉慶雲邊界仍由東境人海去直隷五河近者百餘　遠者數白　何雖善徙當不至横侵驟决若此且水旣由河道暢流豈復無端旁溢似不必因過慮而忘至計也至於脩濬引河臣等前摺擬下游自白龍灣上游自黄陡崖開引及再三察度更擬下游自歴城之杜家溝引入徒駭上游自長清縣之五龍潭引入馬頰尤覺妥便所挑之支河河面各開寛四十丈深一丈以量水之處計之每河可减黄流二尺許兩引河共减四尺則足備盛漲可保萬全夫開挑引河原不過備一時之汎漲非析黄河而爲之也計汎漲多袛旬月過此則水涸復岀縱使水過沙淤農隙之時藉資民力加以津貼亁河之中施工較易不難挑挖一律深通而錢糧惠及貧民猶是以工代賑之意久建滚水二壩比本來河岸酌低二三尺不遇盛漲仍由本河徑行比至水漲滿槽始分减數尺焉有奪溜之患此臣所以謂開河滅水之必可行也然而小民可與觀成難與經始開河雖非創舉而工難費鉅殊不易圖加以衆說紛紜人情疑惑未嘗平心祭理動輒煽惑聽聞惟有籲懇聖慈軫念民生交廷臣會議如以臣言可用應請飭下山東撫臣相度機宜及時興辦勿憚煩難勿辭勞怨勿爲浮言所摇奪勿爲勢豪所阻撓並請明降諭旨令地方官岀示　切曉諭俾沿河百姓盡釋羣疑將大工可成水患可弭岀民於昏墊之中而登袵席矣抑或特簡大臣趁冬令禾稼盡收瞭望可以及遠在直隷交界親歴查看與直隷督臣山東撫臣定議辦理岀自聖裁臣冐昧瀆陳不勝戰兢悚惕之至伏乞皇太后皇上聖鑒訓示謹奏奉旨已錄○○臣奕訢等跪奏爲循例奏聞事竊照軍機處歴年所有諭旨寄信明發議覆及内外臣工摺奏等件册檔煩多前經臣等查照奏定章程奏明缮寫一分並將從前節年舊檔一分一併修整臣等遵照歴届辦理之例次取内閣中書傳集譯漢官繕寫並揀派軍機章京一員總司搜勘計自光緒四年春季起至光緒九年冬季止一律完竣該章京等督催校閱不辭勞瘁逐日清理尚屬詳慎並將積年舊檔一律補綴整齊查上届辦理清檔告竣奏蒙恩旨賞給議叙此次繕寫五年清檔復將積年舊檔修補完善所有承辦之中書譯漢官供事等可否照歴届告竣之例一體賞給議叙之處岀自天恩如蒙俞允臣等將應行議叙人員分别等第咨部選照辦理外仍於譯漢官内擇其熟諳者留於本處接手鈔錄伏乞皇太后皇上聖鑒謹奏奉旨依議欽此○○恭親王等片再查上届光緒四年奏辦軍機處清字檔案楝派滿　軍機章京四品銜理審院員外郎豐紳泰刑部堂主事穆特亨額總司校勘書成時奉旨此次軍機處繕修清字檔案總司校對之理藩院員外郎豐紳泰着以本衙門　中無論滿洲蒙古題選咨留遇缺卽補刑部堂主事穆特亨額着開缺作爲本部候補員外　無論題選咨留遇缺卽補其尤爲岀力之供事縣丞趙景清着俟得缺後以知縣歸候補斑儘先前卽補徐伯興着仍以縣丞分發省分歸候補班卽補典史胡向榮着賞加六品銜州判毛宣郎着以本班不論伶單月選用鹽大使宋邦彦着俟補知縣後以同知直隷州知州歸候補班儘先前卽補典史楊家驤著賞加六品銜以示鼓勵餘依議該部知道欽此所有此次辦理清字檔案臣等照歴届辦理之例揀派滿洲軍機章京侍讀銜内閣中書桂春理藩院候補員外　奎華總可校對尚屬詳愼該員等平日行走亦俱奮勉自應量子奬勵侍讀銜内閣中書桂春擬請作爲候補主事簽分户刑二部以該部主事無論題選咨留遇缺卽補理藩院候補員外郎奎華擬請仍以本衙門員外郎無論滿蒙題選咨留遇缺卽補至派岀承值之供事檢查收承差使較煩且此五年之書較歴届尤多並因辦理軍務之時該供事等均係自備資斧在館當差始終勤奮臣等謹擇其尤爲岀力者酌量從優保獎供事本班選用典史于彤擬請賞加六品銜五品銜在任歸候補班補用知縣本班先卽選州判王恢善擬請俟補知縣後以同知直隷州知州在任歸候補班補用分發省分補用縣主簿史支源擬請賞加六品銜議叙班前儘先選用典史張丕勲擬請賞加六品銜議叙班前候選府知事史作霖擬請俟選缺後在任以縣丞歸候補班前卽補六品銜補用縣主簿山西蒲縣典史王殿陞擬請俟補縣主簿後在任以縣丞歸候補班補用如蒙俞允應請飭部註册毋庸按照新章及歴次辦檔成案核减以示體恤謹雨片請旨伏乞聖鑒謹奏奉旨已錄○○臣葉伯英奴才漙偀奴才聨恩跪奏爲將軍因病岀缺恭摺奏聞忧祈聖鑒事竊西安將軍輔國將軍宗室恆訓自光緒七年十月初六日到任後所有操防一切事宜親督自裁悉心籌畫前因氣喘於本年正月二十二日奏請賞假一月調理就痊銷假當差惟以大症雖减而氣體總未充足時愈痰涎過盛精神恍惚本年入冬以來病勢較劇所有操防一切事宜着奴才漙供奴才聨恩輪流督飭以便稍資調攝奴才漙偀奴才聨恩不時往視該將軍卽稱自度病勢激加惟恐永辭盛朝不克再回報効奴才等再三安慰俾得赶緊調理不意突於十一月初六日該家丁汪福壽奉主母之命會同署内巡捕報稱該將軍於十一月初六日巳刻因病岀缺所有身後一切事宜臣葉伯英奴才漙偀奴才聨恩率同八旂協領妥爲料理除將該將軍靈柩派委妥弁護送回京外所有西安將軍印信奴才漙偀循倒暫行護理每遇操防事宜會同奴才聨恩加意籌畫認眞整頓不敢稍涉疏虞惟查該將軍服官多年亷隅自恃家計蕭條宦囊空匱所遣一子盛昆年甫八歳現隨任所再無餘丁弱穉遺孤殊堪憫惻所有該將軍遺留叩謝天恩摺一件理合一件理合一併封進所有西安將軍員缺繋要請旨迅賜簡放以重職守再此摺係奴才聨恩主稿合併陳明謹會摺具奏伏乞皇太后皇上聖鑒謹奏奉旨巳錄 
 
