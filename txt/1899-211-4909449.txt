# 1899 - 211 - 4909449

 

Page 1

 
 
[中澤哀鴻] [  申報飽恊振所謹啓]  
　　皖北各屬連歲慘被奇災小民蕩析離居狼狽情形雖鄭監門流民圖亦不能彷彿萬一加以牛匪作　干戈遍盱益不聊生本館協振所從諸君子後承辦義振募捐之牘乞振之書旣已歴登報端蒙海内諸大善士惻隱爲　陸續　捐巨欵生死人而肉白骨其功德何可限量惟是災區過廣來日方長杯水車薪終難濟事若不源源接濟誠恐凍餒餘生不免流爲盜賊言念及此可爲痛心所望諸君子節日用之資爲行善之舉慈暉所布自能感召天和他日福壽綿長公侯萬代匪特百萬哀鴻所禱祀以求亦本恊振所所馨香拜祝者也肅此布陳伏維垂鑒 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風教而朴　言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲　有德則樂興華秘鑰敬告司徒三角半○中東戰紀本末一圓半續編七角文學興國策二角三書倂售二圓均與先譯之春西薪史撥要　茅　論等書傳誦士林無勞述讀○時事新論六角○上海廣學會總局申報舘及各書坊出售外埠書坊及教士售書處亦可向購國事　　　　 
[論籌餉]  
　　自來立國之道首在富强二者不能偏廢有先强而後富者有先富而後强者先後之故亦因乎時勢而爲之有謂謀富之道須先自强有謂自强之道須先謀富是猶各執一見而不能變通者也卽如中國而論當甫經通商之時西人初無侵佔中士之意不過爲通商起見其欲通商者不過欲得中國之利耳使中國預爲地步西人旣欲以商爲戰卽以商票之講求商務不使利權外溢卽不能得外洋之利而中國之利至今可保能保其利則中國至今斷不致貧弱如斯此自强之道須先謀富之說也乃西人來華初則拒之繼無可拒而且就之現在西人之勢日大西人之權日重卽多方且就而尚受西人之牽肘脅逼於此而始講求商務欲挽回當日所失之利及將來致富之謀亦緩不濟急之勢大抵西人見中國當可以謀富之時因循自誤及至醒悟而已孱弱無可爲力故無時不以兵威恫喝使欲謀利而不儘故自强須先謀富之說謂中國處今日之勢其能行乎其不能行乎無已則惟有先求自强之一法焉先求自强奈何曰練兵而已然處今日而言練兵亦有戞戞乎難者西人旣稱雄海上日槍砲之利輪船之衆中國富日兵威盛時亦不過能靖内　而已若禦外侮則勢尚有所不及也况自甲午之後海軍已亡兵力日薄苟非竭力振作何能起而與爭哉或者謂練兵以求自强固爲今日之急務惟練兵必先籌餉現在府庫當支絀之時百姓在困窮之際餉源日促從何措辦况復設海軍多購船舶整頓陸師講求器械非數千百萬不爲功試問此數千百萬之欵取之於民乎抑借之外洋乎曰中國所欠洋債已屬不少無論洋人不肯再借卽使肯借將來何以抵償且洋債愈多牽制愈甚此練兵之欵不能藉洋債者一也國用不足取之於民固爲自然之勢惟現當百姓窮困若再竭其脂膏非但外侮不能禦面内憂當先起矣此練兵之欵不能取於民者又一也然則餉從何處籌措耶曰不見夫前報所錄上諭乎朝廷以嚴杜中飽摶節糜費爲理財要義仰見聖明洞燭萬里夫中國之貧非眞貧也弊在中飽已非一日糜費一切亦卽由中飽而來苟能嚴杜其弊則糜費可不節而自節自剛中堂奉命查辦江南事件將釐金鹽務關稅酌提盈餘并裁倂局所每年籌欵亦殊可觀使早能淸查則數十年來國庫當不止增添數千萬矣說者謂此猶約酌提欵尚非澈底淸查若能將各直省各衙門以及各局所澈底淸查不使稍有隱匿滴滴歸公則餉源不難充裕大約朝廷每年進項須七八千萬而中飽陋規當亦稱是若能查出則國庫之入不幾倍耶惟辦事之人多加薪水耳西人薪水優於中國從未聞有中飽陋規之事此西人國用之所以舒也然錮習已深積重難返卽精明如剛中堂恐亦不能澈底淸查挽回於萬一也 
[日本拓界]  
　　天津國聞報云日本請以厦門虎頭山一帶地方爲租界惲觀察力持不可往復辯論迄今尚無成議日人函禀駐京日使向總署要索總署現已允諾特於月前電致厦門某署諭令將虎頭山一帶准日本開拓租界其地上自虎頭且下至草仔鞍山頗爲綿亘云 
[敬陳管見]  
　　臣徐桐跪奏爲敬陳管見以補會議所未及恭摺仰祈聖鑒事竊維會議籌餉摺内已將關稅厘金鹽課三項歴年積弊情形詳細條陳責成各直省將軍督撫激發天良認眞整頓臣已合詞具奏惟臣反覆籌思關稅厘金鹽課三項以外尚有獲利最豐中飽尤甚當大加整飭嚴提歸公者莫如輪船電線鐵路礦務等項輪船招商局創於同治季年凡承運漕糧例免貨稅二成是以近來規模益宏幾與太古怡和兩洋行相將電線初祗津滬一路今則廿一行省無論官電商電消息靡不靈通頭等官電尚出一半報費其餘官電及各省商電爲費更屬不貲鐵路發軔於津榆推行於津蘆由是蘆漢及關東一帶皆接續興造而萬方輻輳百貨充牣總以京津一路爲最優金銀等礦各省尚少成效惟開平煤礦自光緒初年購用機器開辦以來煤質旣佳煤産亦旺運赴遠近無不一律暢銷以上各項或招集商股或提用官欵或官督商辦事體各有不同而多年承辦之人窟穴其中坐享厚利固盡人所共知也夫諸事當創行伊始原欲效西人之長技收中國之利權乃締造經營歴數十年官商各獲巨資公家徒費成本所謂挽回利權者安在且各項盈餘不惟未嘗歸公並每年收支數目亦未聞咨報戸部不實不盡尤屬顯然現在帑絀時艱籌兵籌餉朝廷如何焦勞部臣如何竭蹶而大利之興旣全不在國亦不盡在商專爲侈談洋務之人肥己營私之地非認眞釐剔何以淸弊竇而裕餉源應請旨嚴飭管理招商局輪船電線事務大理寺少卿盛宣懷督辦津蘆鐵路大臣許景澄管理開平礦務北洋大臣裕祿迅將經管各項近年收支欵目限兩個月内造報戸部備核並酌定餘利歸公章程按年提存候撥庶漏巵可以漸塞而餉項亦藉以稍充所有遵旨籌餉敬陳管見以補會議所未及緣由理合恭摺具陳伏乞皇太后皇上聖鑒謹奏 
[江寗高等學堂學生上劉制軍禀]  
　　爲禀請保全學堂以維大局事竊維江南高等學堂之設原係大帥俯念時艱變通致用開學以來四十餘日堂中一切規模經總辦禀承大帥苦心璧畫盡美善生等努刀自愛兼日課功雖自愧不才然亦時思勉副朝廷作育人才之至意與大帥栽培後進之深心而兩省士民踊躍來堂陸續踵接幾致室 
 
 

Page 2

 
 
不能容是以議添横舍乃昨聞停辦工程減裁經費其勢岌岌將有裁撤之舉生等肄業堂中風聞不實本不敢越分上言深恐明文旣見勢成騎虎挽回較難用敢將學堂不便裁撤情形敬爲大帥陳之生等忝列陽庠深以漢奸爲戒苟其無裨國家何至傾心向學惟此次章程原本經史理文總辦又諄諄教忠教孝實非尋常學堂專尚泰西可比講求格致理化二科以推之農工商實非尋常學堂專重洋文者可比經數十年之考求而後有此斟酌盡善之舉章程旣善成效可知一也現聞欽差剛中堂奉旨來寗因籌兵籌械搜羅欵項查學堂經費僅數萬金並非鉅欵且中國所以制勝者人心固結耳此數萬金正以維繫兩江人士之心並有益於籌兵籌械之用生等在堂學習體操兵操設如學成自願執干戈以衞社禝至製造器械學堂尚須設立工廠生等亦可潛心考究若以此項學堂推而廣之經理得人則數年後必獲富强之實效補通商之漏巵二也高等學堂係以儲才改辦與北洋頭二等學堂及京師同文館事同一律各省學堂尚難枚舉若天下學堂並不徧裁而獨裁高等學堂似亦未免偏枯三也且學堂自改章之後名則學堂實則書院天下書院未嘗不糜公帑而朝廷以養士之故不惜小費何獨於高等學堂而靳之古者教學數與方名誦詩舞久皆有一定之程今則唯資呫嗶道不著於器物事不守於職業以致勞而寡效博而鮮功是此項學堂實爲學校之正宗足裨書院之不逮四也國家設立學堂固欲培養才以收實效亦實以外洋所設學堂各省林立夫我有子弟他人誨之衡以儲才待用之意似乎去之已遠故非多設學堂不足以作新士類若各省學堂悉予裁撤是人居育材之名我受棄材之實五也生等於今春二月始聞開辦學堂當由府州廳衡其文藝而申送之父母妻子鄉黨鄰里莫不額手相慶乃局外方稱贊之不遑而局中將渙散之不免萬一裁撤不特孤生等不遠來學之心且便上下兩江之人街談巷議妄測忽設忽裁之淺深亦覺有傷政體此後如照常辦理生等自當安分力學謹守堂規縱有一二敗羣之士去其害焉而衆人樂業矣設有意外裁撤之變仍祈大帥始終成全帡幪士類維持大局抗疏力爭俾上下江十六府一百二十餘州縣士民皆被其澤將家尸而戸祝之矣並求大帥會商剛中堂俯如所請保全大局實爲公便 
[薇柏聯輝]  
　　本月十三日廣東臬憲吳廉訪維允因病出缺曾誌前報兹接廣州訪事友人來函云廉訪所遺篆務已由督撫憲委藩憲馮方伯光遹費行兼署筮吉十五日接受關防按馮方伯本任雷瓊道嗣因水土不服二豎爲災禀請回省就醫適運憲英都轉奉命回京大憲卽委署理運篆旣而魁方伯量移廣西進京陛見遂升署藩修兹又兼理臬篆三司疉晉異數頻邀宦海中人皆傳爲盛事云 
　　　五馬量移廣州訪事友人云署理韶州府施太守典章近經蕃憲馮方伯調補廣州府篆太守接奉示諭卽料理交卸事宜隨於本月十二月乘舟抵省暫駐城内長泰里未知何日方克履新也 
[禍水難寛]  
　　宜昌訪事友人來函云客有自沙市來者言及去歲土匪滋事其端實始於蜀人張如春緣張在彼處爲十三帮總會首當時因見溺者首先喝打以致釀此巨禍今動于之四人已皆正法而張幸得無事近爲省中大憲所聞立發四百里排單至荆州府署府尊卽飭江陵縣派差將張拿獲押解至省歸案訊辦說者謂此舉係出撫憲于次棠中丞之意故如此雷厲風行也 
[海盜猖狹]  
　　廣州訪事友人云本月中旬某日有某輪船由梧州遄回省垣行至順德縣屬甘竹灘相近瞥見盜匪多人行刦往來渡船聲勢洶洶王在得手之際輪船上管駕某西人見而惡之開槍轟擊二盜殲焉盜黨大怒卽捨渡船羣與輪船爲難奈輪船上人手不多力不能敵爲盜所乘將某西人立時擊斃掠去船上所置槍砲其餘貨物不動分毫呼嘯而去想某輪船經此大創當必報官嚴緝也 
[誣竊釀命]  
　　客有自順昌縣至福州者告諸本館訪事友人云彼處有李阿迷者經紀管生家有餘屋數間租與胡日信居住上月閒李因事他出令其女慶娘看守門戸慶娘年已及幷待字閨中賦暫貞淑是日胡友葉遠相偶以洋銀百枚寄存慶娘處慶娘不允葉堅請之胡亦在旁婉懇慶娘始收其銀藏諸篋笥旋赴鄰婦之招扃門而去及歸則已被妙手空空兒竊去銀包衣物慶娘惶急無措李回家偵騎四出杳無影蹤迨葉向索原洋知已失去心疑慶娘有意匿竊與縣署長班某甲謀甲唆便涉訟遂控諸縣署縣主姚大令景沂不加細察立卽飭差拘李至案重責一千數百下押令追繳旋訊知當時此銀實交與其女慶娘之手復將慶娘提案慶娘歴訴前情大令惡其刁狡喝令掌頰三百下押候再訊慶娘冤無可伸待覆訊時暗帶利刃上堂大令一再駁詰又命施刑慶娘忿不欲生突出利刃向喉自刎鮮血迸流昏暈倒地大令見事不妙急命將李提案令具結將女領回嗣以慶娘受傷甚重抵家未及二日遽爾殞命大令見事機决裂已釀命案恐于上憲詰責立飭將葉拘押候辦事後李以家貧不能上控闔邑人士咸抱不平相與集資佽助先控延平府未予准理近已赴省控諸督轅督憲許筠帥聞而震怒委員前往查辦旋據查明禀覆果有刑逼致命情事本月初六日當經藩憲余靜珊方伯牌示云順昌縣姚景沂撤任查辦遺缺應以卽用知縣白象寳輪委署理 
[東海揚塵]  
　　日本長崎訪事人云臺灣兒玉總督來京陛見兹已事畢於東歴七月二十四號乘臺南丸輪船回臺灣任所○德國亨利親王於東歴七月二十二號午後由佐世保乘本國兵船來崎本埠自服部長崎知事横山市長以下各官咸往迎迓親王暫寓於德國領事署聞小作勾留卽須乘輪船往中國膠州灣云○俄國皇弟逝世後日本派員往俄公使館申吊並發電至俄以誌吊沈睦邦誼也○美人某甲前在某商輪船充當水手本年四月中因事滯跡横濱與租界一百四十九番戸葡萄牙人所開之酒肆來往出入旣熟遂與其傭婦鈴木私通繼而得　望蜀復思與店主婦中島苟合婦拒之以此逢彼之怒至東歴七月十七號侵晨甲乘各人熟睡之際持一刺刀將店主砍死上樓將主婢二人均用鐵錘擊碎其首登時斃命現在拘禁於警察署中想定讞後當按律以懲也 
[輦轂紀聞]  
　　京師訪事人云某甲回教中人與内城某富家相識前年付以資本萬金命在前門外廊房頭巷西首開設吉源　古玩玉器鋪開市未久甲卽與蕩子爲伍嫖賭無度揮金如泥沙不一年而已虧折甚巨富家聞之遂於今春將甲辭歇五月間突有某乙控甲於北城坊署飭役傳甲甲避匿無跡詞中牽涉玉鋪富家乃赴宛平縣控甲席捲貨財棄鋪潛遁宛平縣北城坊兩次將吉源齋封閉飭差緝甲以便訊辦至乙控甲之案以乙係外省人客歲携資入都報捐某職僑寓旅邸偶至吉源齋購買玉器與甲認識遂成莫逆交甲請代乙報捐上兌乙允之遂付銀二千數百兩詎甲賺銀入手揮霍而盡無上兌資乃以僞照付乙迨乙出都後察知照式不符急返京師赴部查驗則照係贋鼎遂控於官甲預知乙返已避迹他鄉刻兩案俱懸非獲甲不能判斷也○貨郎某甲吞烟斃命一事傳聞異辭兹得其實爰爲詳錄於下甲年二十許與其父祱居於崇文門外淸化寺每日出門貿易父子異途甲日至煤市街車輦胡同等處某乙家女郎時向甲購買針線彼此嫻熟女破瓜年紀情竇已開甲以游詞挑之不喜亦不怒甲心感焉所購之物每不收值且時有餽遺六月初女忽　疾卒甲悲之至廢寢食思一弔靈前而　唐突及發喪日　靈輿步出永定門外直達女厝隨同拜奠女兄某乙　不相識問爲誰何甲以貨郎對乙以並非親故宅去之甲歸潛服阿芙蓉膏自盡甲父痛子情切報官相騐時稱子被乙毆辱氣忿而死問官廉得其情飭仵騐係自盡因不直甲父勸令棺殮掩埋若貨郎者可謂甘爲情死矣但不識地下香魂亦知甲之鍾情否耶○前門大街諸貨攤經街道察院示諭限令六月二十日一律遷移諸攤咸不願意公議以在此設攤歴年已久地有倒底轉相授受今若遷移不但倒價無著且慮有碍生意難以餬口繕禀呈遞瀾公請准照舊生理六月十六日約齊二百餘人赴東安門外大街俟瀾公自内廷下朝攔輿投遞不意瀾公預聞此事下朝繞道歸府諸人於十七日早復集是處移時瀾公至諸人跪遞呈詞瀾公覽畢諭謂此事非我應辦爾等須赴總理衙門遞呈命人擲還原禀諸人仍跪轎前不散瀾公無奈飭兵驅逐逕入大内而去十八日諸人復在王府大街攔崇受 
 
 

Page 3

 
 
之大金吾輿遞禀大金吾將禀擲還諭謂此事係奉旨挪移無可挽回諸人乃始怏怏而退○京城匪徒多穿窄袖白色短衣頭戴小草帽戕類洋人瀾公見之深以爲惡諭飭營汛凡遇此等形狀之人非在人處有事者立卽拘拿笞責並將衣帽褫去以示懲警 
[彝陵雜誌]  
　　宜昌訪事友人云本月十一日下午長楊縣派差押解要犯四名赴東湖縣署寄禁○十四日昌和輪船至宜所載貨物藝多有德國人數名同時戾止聞欲賃地大興商務未知如何辦理也○邇來天氣亢旱時疫頻生居民多患腹瀉市上各物亦昂貴異常不惟鮮魚難得卽菜蔬亦不易求老饕者流無不愁眉雙鎖 
[皖水魚箋]  
　　安慶訪事友來函云省垣自入夏後天氣寒熱不匀居民多染瀉利之症操歧黄術者踵門求診幾於戸限爲穿而皖北鳳頴各屬疫氣尤重竟有全家倒斃者某善局特泒數人隨帶各種刃散赴彼散給是亦好生之德也○皖垣素稱魚米之鄉近年隣封　收又兼奸商販運出口因是米糧缺乏價值日昂前去兩年每擔竟售至洋三元七八角貧苦小民無不愁眉雙鎖幸今幾雨暘時若收成豐稔麥價因之大跌邇來早稻亦已登塲新米每擔約二千文刻下囤戸均將陳米减價出售每擔只須洋二元市中各物價亦漸賤從此民困籍以稍舒亦地方之福也 
[靑令來申]  
　　靑浦縣汪南陔大令瑞曾因有要公於昨日淸晨蒞滬命駕進城先詣道轅謁見曾經郛觀察然後遍往各署拜客至縣署王大令延入内廳茗談良外而别 
[上海求志書院已亥夏季課題]  
　　經學題鄭在冀州解夏獵曰苗解宋昭公大夫多不名說夏秋官兩環人字義同異說○史學題書論衡超奇篇後書中論治學篇後永嘉永康學派平議金代元代士風平議○掌故題戴東原學術平議錢竹仃學術平議綱鹽票鹽利弊論輪委酌委利弊論○算學題今有弧矢形内容切弦卯個等徑小圓有弦矢求小圓徑法以半弦自乘卯减一幕除之爲長方積矢除長方積倍之爲長闊較開縱方得小圓半徑試證之今有句股容長方其長邊切於股但知餘句三十餘股十二長方之對角斜線四十一問句股弦及方邊各若干前季課題已將句股弦上容圓推廣爲弧上容圓今又倣句外股外弦外容圓作大弧外容圓中弧外容圓小弧外容圓其大弧九度中弧八度小弧七度球半徑一百三十七尺問三圓徑各若干平面形至少三邊三角球面弧形則不然兩弧兩角亦能成形不過弧恒半周角恒相等其曲面積之大小卽兩角和度之大小弧三角形求曲面積亦用角租必須減去半周弧四角形求曲面積必須减去兩個半周順是至千萬角形莫不皆然試詳解之○輿地題有莘故國考猶太故國考日本古州今縣轄地異同考問日本以縣統郡有合古制否○詞章題唐至德二載朔方節度郭子儀表進黑榖賦以瑞禾自出家給人足爲韵召平賢於四皓申屠蟠賢於郭泰二　各作古詩一首五七言不拘一寸二寸之魚三竽兩竿之竹二題各賦七律一首紅了櫻桃緑了芭蕉各賦紅情緑意詞一擲 
[自取其咎]  
　　前晚有口操北京音身穿紗馬褂之某甲投縣自稱爲候補人員來申公幹住滬北某客棧被棧中人圖財害命搶去要物須拜會縣主請爲嚴辦云云門役禀知王大令查悉甲不倫不類屢向客棧訛詐命卽逐去詎甲信口詈駡吵閙不休大令怒諭值日差帶案候訊以便澈底根究 
[失物報緝]  
　　郭雪堂在馬路工程局爲庖人家住裏節家橋昨晨七點鐘時被梁上君子掩入竊去衣服烟袋等物當卽報知捕頭令十六鋪汛捕嚴爲查緝 
[撈獲屍身]  
　　美界北河南路泳記船局之申湖小輪船二十六日由湖州至滬載客十六人駛至南市久大馬頭突被招商局之黑皮小輪船猛撞一下以致沈没搭客盡遭滅頂幸經楊家渡救生局巡船救起九人有三人已腹大如瓠魂歸泉壤其餘七人尚無下落昨日復由救生局某號巡船撈獲屍身二具有一屍無人認領餘二屍則已由家屬報明救生局備棺收殮矣 
[諭遷屍棺]  
　　楊樹浦一帶停有屍棺四百餘具前經彼處捕頭投英界公廨請傳各圖地保諭令遷徙昨日讞員翁笠漁直刺將地保徐良甫楊岳亭徐桂卿周子雲四人傳案徐等同供小的等所管圖中地屬鄉僻故所厝屍棺甚多有主無主一時未能查淸直剌著各具結從速查明有主者飭卽埋葬無主者卽恊捕代遷務將路近者先行從事各保遵諭唯唯而退 
[南市捕房紀事]  
　　陳阿元在華和章處爲篙工被欠工資洋銀二元四角昨晨在新馬路某茶肆啜苟索取所欠互相口角二十七號巡街捕見之拘解捕房捕頭詢問之下華稱陳駕舟不愼撞壞他船費去修理洋銀數元令其賠償互相齟齬捕頭以事甚細微令十六鋪地甲帶出調處馬順峯在新馬路雇錢永元之東洋車拉至某處論價不合致起忿爭馬略受微傷喚四十二號巡銜捕將錢拘入捕房捕頭令管押四　鐘斥釋○東洋車夫吳侯寳在新路中兠攬坐客無端被陽彭利之小車撞損輪軸扭交四十號巡街捕拘解捕房捕頭令湯賠償小洋銀七角給吳領去自行修理 
[法界捕房紀事]  
　　沙遜洋行包車夫某甲偶至紅黑籌攤上賭博輸錢旣罄尚不肯休爲各賭棍褫去衣服飽以老拳某甲據情告知洋東求爲致信捕房捕頭面諭包探不論大小賭博一幷拘解無任漏網適各客棧及店鋪夥友以晝長無事籍义麻雀牌爲消遣計經包探帶領探夥各處梭巡拘獲义麻雀牌十六戸將賭具解入捕房捕頭飭包探傳到與賭各戸解送公堂請問官究罰○甬人馮某賃居法界成德里以機車紡績絲絨頭繩終日車聲軋軋頗厭聽聞比鄰陳姓以該作攪人清夢嘖有煩言因此互相口角陳投捕房以馮某私設機器違章匿報等情控訴捕頭飭包探傳同原被解送公堂請問官判斷○甲乙丙三偷兒在江天輪船行竊衣包一個爲探夥瞥見拘獲人贓一幷送入抽房押候堂期解訊 
[美界捕房紀事]  
　　昨晨賊犯奚阿根掩入吳淞路甬人某姓家竊取衣服携之而逸適爲包探劉阿炳所見因卽拘入捕房捕頭令押候解送公堂禀請讞員翁笠漁直刺訊辦○偷見譚阿和不知在何處竊得衣服携至頭壩路某押鋪求質適爲某包探所見知其來路不明立卽拘入捕房捕頭令押候解送公堂禀請訊究 
[餘上乞振公函]  
　　子萱筱舫子英子佩諸善長大人閣下敬啓者天災流行潮患成災本月十二日起狂風驟雨連宵達旦曹江上游之湯浦幷我虞邑南門下管西門王家匯吳家樓大沙等處發蛟山洪陡漲以致十五日晨四點鐘百官江一帶江塘潰决五處百官之教塲余塘下後郭之趙家　丁家壩梁湖之沙湖塘水勢内溢直達姚江平地水深尋丈迄未盡退稻田汪洋幾同澤國當其衝者漂没田廬人畜無算浮屍隨波慘不忍覩屆此秋收在卽陡然盡付東流飢民之流離失所者不可勝數或登山避水或聚衆求食哀鴻遍野情實可憐杰等情關桑梓一息尚存不敢不竭盡心力今先設法施粥以救眉急一面發電幷公具函請寓滬諸同鄉從速籌賑已邀兪允然災區較廣而爲日甚長有餘之家咸以儲蓄已空收成無望幾難自顧雖竭力支撑無如可捐者爲數無多杯水車薪實不濟事苟非外援何以救萬萬生命爲此聯名公叩諸大善士廣施法力普救衆生夙欽諸大善士胞與爲懷遠方尚不憚泛舟之役今同省鄰省必更荷埀憐援手伏乞憫念下情大發慈悲速集義賑俾陷溺者早有生機災黎感恩功德無量杰等亦受惠無窮矣爰布公函略陳梗概敬請善安並盻德音不戬愚弟屠成杰金鼎等頓首 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　流氓白毛囝前向吳阿虎拆梢洋銀昨被捕役拘獲解案請訊前晚馬明府提訊之下毛囝俯首求恩稱以後不敢再犯務當痛改前非叩求寛恕明府查核舊卷以毛囝曾於去年戳傷紅木阿狗案内派差拘提未到今旣獲案令收押自新所從嚴訊辦○前日捕役緝獲竊賊季金山並衣包一個解案請訊經馬明府研詰李供湖南人向當勇丁後被裁撤無可營生不得已在太古馬頭竊得衣包意欲質錢回籍卽被拘拿惟小的初次犯竊尚乞開恩明府判責三百板枷號一月發頭門示衆○前者龍華汛弁某君函送不安本分之華涇航船主錢阿桃至縣請辦研訊之下錢不肯供認判收押所再核前晚馬明府飭差帶案研詰再三仍不供認乃判枷號一月發華涇鎭示衆○日前王阿香向彭阿狗索欠被毆　詞控告訊明之後將彭枷號兹已滿期前晚馬明府飭差帶案以彭原籍南通州判暫收押候備文遞解回籍○日前縣捕徐文陳金在西門外拿獲挖取張桂生眼睛案内之帮兇謝金華及在羅家灣拆梢天主教中人之曹和尚並上年在自新所脫逃之陸阿如等三人解案請訊前晚經馬明府分别研究三人均供認不諱明府判將謝收押曹和尚責四百板枷號兩月發羅家灣示衆陸阿如責三百板仍收自新所○楊阿生攫取南洋公學聽差某甲之碗盞紅西門外巡防局勇拘獲送縣當經訊明枷號示衆兹已期滿前日馬明府飭差帶案楊供廣東番禺縣人遂判疏枷押候備文遞解回籍 
[英界晚堂瑣案]  
　　朱黄氏遣抱袁棟投英界公廨控蔣文梅陳子範將陳意松贖取田單之欵串同吞用逃避無蹤迭經讞員翁直刺提陳研訊限令將蔣交案迄今蔣仍抗延不到原告投案禀催直刺因傳八圖地保秦載亭至案於前日下午倩襄讞委員張枘樞司馬訊問原告未到秦載亭供昔年陳意松將田單向朱黄氏活抵洋二百元已逾十載核算本利共需洋一千餘元以致陳無力贖取後由中人陳子範布昇初囑小的向未黄氏商勸令陳意松出洋六百元將田贖還兩造均已允洽陳意松卽將洋托布昇初交陳子範轉給朱黄氏不料陳子範收取洋銀之後竟付與蔣文梅今蔣已逃逸不知所之小的等四處找尋毫無蹤跡小的實未分用洋銀無端被誣尚求明鑒陳子範供蔣文梅避匿徐家匯請派差同往拘拿司馬得供判將陳子範還押派原差恊同秦保提蔣到案再行訊核○前日上海縣主王欣甫大令移文至英界公廨内開紹興府諸曁縣監生斯啓和控三盛義洋貨店主楊源深吞没託寄英洋二百元請爲移提等因讞員翁笠漁直刺接閱之下卽派差恊探將楊拘案楊聲稱並非三盛義店主吵閙不休由原差禀知直刺倩襄讞委員張柄樞司馬提訊原差禀稱小的奉票恊探往提三盛義店主楊源深然查租界内祗有三成源店主楊佩璋因向查問言語支吾是以拘案楊佩璋供小的並非楊源深與斯啓和雖係素識並無吞没寄欵之事尚求明察司馬判令交保出外候函致縣署查問明白再行核辦 
[英界公堂瑣案]  
　　龍飛馬車房控司帳毛景韓虧欠洋銀八百九十三元昨晨包探趙銀河將毛解案並傳到保人華力生請爲覆訊龍飛馬房經理洋人新孟治投案訴稱被毛冐名冩信向各處收用帳欵以致虧欠如許之多求恩究追華供代毛作保今旣積欠情願賠償毛供小的所欠之欵均是正用祗以無可彌縫致被控案叩求恩典讞員翁笠漁直刺商之梅繙譯官著華賠償洋三百元銀五百兩毛管押三月○包探沈阿鶴拘解朱毛毛倪金松曹桂林到案禀稱伊等均係著名流氓范毛毛之羽黨前日各持刀劍至羅内生家吵閙並闖入内室偃臥羅妻床上勒詐洋銀五十元報捕後經小的拘獲當塲起出刀劍各物送請訊究羅投案訴稱小的賦性懦弱畏其兇横不敢與較朱毛毛等同供並非范黨亦無索詐之事直刺判令各押一年期滿再核○包探金阿本禀稱陶榮生向在瑞記洋行執業此次行中失　鈔票洋四百五十元遍查無著疑係陶竊報捕後經小的拘獲送請訊核瑞記洋人投案訴稱是日失洋時並無他人到過此處是以疑陶所爲求恩根究陶供小的安分營生不敢作此無恥之事直刺以疑竊無憑姑著押候禮拜一復訊核奪○包探竇如海禀稱謝春林僑居晝錦里鼎陞棧前日失去翡翠斑指及金剛鑽戒指各一枚報捕後經小的查知爲同棧人江國生之傭工王桂生所竊已售與珠寳掮客馮春生曾爲徐阿二向之索詐今特一倂送案請究謝投案請領失贓江供杭州仁和縣學文生此次來滬公幹不知傭人作此不端之事請從嚴究治王供斑指及鑽戒指在途拾得祗售洋銀十元零五角被徐阿二强行拆梢叩求明察馮供不知賊贓故敢收買今將原物繳案尚求恩典直刺判將王管押三月徐管押二月江馮無干省釋○包探洪阿寳費阿銀同解王金生周桂生到案禀稱王竊取元芳洋行洋布十六疋持往南市典質被流氓周桂生所見向之索詐王無奈給以洋布三疋今已緝獲是以一倂送案請究元芳洋人投案請追王認竊求恩周供王自願將布分與小的並非勒詐直刺著押候吊到原贓再核○貝仁甫在洋人星另處服役乘間竊取衣服十二件經包探沈阿鶴緝獲人贓送案請究洋人投案請領失贓貝供寗波人自知不合尚乞施恩直刺判押二月贓給還失主 
[邗江官報]  
　　六月十六日許分轉念祖公幹赴省新授儀征縣訓導丁廣文國鈞禀到○十七日調署丁溪塲周鹺尹潤禀辭○十八日新授河垜塲陳鹺尹聯礽禀謝飭知赴任沈鹺尹師　銷南京餉差○十九日吳鹺尹康銷滁來全北鹽渾轅　示六月二十六日萬壽聖節文武官員均於五　詣萬壽宫行朝賀禮 
[上海陳家木橋電報總局内籌賑公所經收徐海義賑第二十二次淸單]  
　　海防慶交來朱沈姓罰欵洋二元上高縣江雲卿大令洋五十元陜江縣王飲爻大令七四洋三十七元原合來英洋三十五元吉水縣華海初大令七四三十元原合來英洋廿九元吳珍聘洋廿元王剛峯大令洋廿元余幹臣大令洋十元廣信府幕友陳洋五元恊同慶號匯來蘭州談夢九　湘平銀一百兩原合來規銀一百五兩太原電局姚募湘平銀一百兩原合來洋一百四十二元八角五分七厘梁溪浩然老農祈保合宅平安洋四十元福州電局來白石官運局委員張錫福洋四十元無名氏洋二元嬾眞軒洋五元楊果臣添子許願洋五十元松江王硯生募顧采記洋四元又不留名顧洋二元潘門陸氏洋三十元江寗電局來陳兆傅洋二元濟寗電局楊墓規銀一百五十八兩三錢五分瀘州電局趙　翁洋五元○以上收規銀二百六十三兩三錢五分英洋四百九十三元八角五分七釐 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年六月二十日京報全錄]  
　　宫門抄○諭旨一道錄前○桂撫黄奏爲遴員署理梧州府知府片○織造增奏爲衙署閒房不戒於火請旨交部議處摺○桂撫黄奏爲抽收正厘公費數目摺○贑撫松奏爲部撥貨釐各欵不敷抵解懇請攺撥摺○燕督裕奏爲津關道到省飭赴新任片○蜀督奎奏爲調署知縣片○又奏爲甄别州縣片○六月二十日刑部都察院大理寺廂藍旗值日無引見○舒存謝稽察海墻大臣恩恩佑續假十日○愛隆續假十五日○梁仲衡請假十五日○札拉芬預備召見召見軍機聯元札拉芬○○黄槐森片再梧州府知府張璧封革職開缺部選之員尚未到粤應卽委員接署該府爲三江總匯兩粤要區地當孔道政務殷繁且有兼收關稅必須明幹之員方克勝任查有候補知府嚴震才優識練有守有爲堪以委署據藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○江南織造奴才增崇跪奏爲衙署閒房不戒於火照例賠修請旨交部議處恭摺奏聞仰祈聖鑒事竊奴才衙署西院閒房向供本署神位本年五月十五日午刻因焚香不戒於火以致燃及窓櫺又值風勢甚大撲救不及計焚燬閒房十間幸距堂庫較遠所有關防文卷等項均未損失亦未延及民房當經奴才會督地方文武各員赶緊撲滅惟簽署失愼嫌係閒房究屬疏於防範除被焚房屋由奴才捐廉賠修外理合請旨將奴才交部議處以爲疏忽者戒所有失火緣由恭摺具奏伏乞皇太后皇上聖鑒謹奏奉硃批增崇著交部議處欽此○○廣西巡撫臣黄槐森跪奏爲光緒二十四年分廣西抽收正厘撥濟軍餉及隨收公費數目恭摺上陳仰祈聖鑒事竊照粤西軍務未竣餉需匱乏歴經前撫臣督飭司局於桂林平樂梧州鬱林　州柳州廢遠南寗泗城等府州及百色　出入要口設卡抽收貨厘鹽釐以濟軍需自咸豐八年十月開辦起截至光緒二十三年十二月底止收支厘金數目均經節次恭摺奏報在案其鹽厘一項經前撫臣蘇鳳文以西省抽厘較重西稅無著於同治九年十二月内奏明减厘收微西稅餘皆悉照舊章辦理亦有案兹據厘金局司道詳稱光緒二十四年分據各厘卡陸續具報合計共收正厘洋銀五十六萬五千八十一兩九錢一分一厘除土樂厘銀掃數提解藩庫湊還洋欵外其餘儘數撥充軍餉又隨收公費洋欵四萬五千八百七十三兩一錢二分查照定章開支各卡員役薪水雜費兹值一年期滿合將抽收正厘公費數目分卡開列詳請奏咨等情前來臣逐加查核所關各卡收　比對票根印簿均屬　符除飭將正厘歸入軍新報銷案内核實造銷並將隨收公費照章關支不准稍涉浮冐一面將收數造册送部查核外所有光緒二十四年分廣西省實收正厘公費數目分别撥支緣由謹會同兩廣總督臣譚鍾麟恭摺具陳伏乞皇太后皇上聖鑒謹奏奉硃批戸部知道欽此○○江西巡撫臣松壽跪奏爲部撥作補九江貨厘各欵不敷抵解懇請攺撥恭摺仰祈聖鑒事竊照前准戸部咨艮奏循案　補各省厘金抵借洋欵一摺光緒二十五年二月十五日奉旨依議欽此抄錄原奏淸單飛咨遵照計原奏内閣將籌撥各欵開列淸單請旨　下各省督撫轉飭照數分别撥解各省所短厘金旣經指欵撥補在恊解省分固當不分畛域勉籌恊濟在受恊省分尤當力爲其難凡向來應解京餉等項仍應照常報解不得藉口出入不敷任意截留致貽誤又單開九江貨釐作抵銀二十萬兩合撥九江關稅銀四萬四千兩江西當稅銀六千兩江西裁兵節餉銀六萬兩江西應恊福建餉銀截留五萬兩江西司庫實存雜欵銀四萬兩共撥足銀二十萬兩之數等因當經臣轉行遵照去後兹據藩司張紹華詳稱查奉撥銀兩除當稅一欵以現開當鋪核計當不至於短絀外裁兵節餉一欵江省綠管兵丁係奏明分三期裁减每期發恩餉八個月應截至本年八月以後方有節省之銀本年自八月起至年底爲止只有節省銀一萬七千餘兩并無六萬兩之多其餘如福建恊餉江省每年應解銀五萬兩因庫欵每年只能挪解銀一萬兩或五六千兩不等向不能全數籌解所有雜欵歴係湊解各項餉需幷提撥不敷支放養廉之用難以匀出至若九江關稅雖應由九江關道籌解但查該關亦屬徵不敷解每年應解司庫兵餉銀十萬兩尚不免於拖欠卽如上年尚欠解五萬兩本年三十萬尚無分厘解到現奉添撥亦必難籌統核計不敷甚鉅伏查前項九江貨厘本内長江水師營兵餉幷湖口船廠經費及九江練兵軍餉之用長江爲江寗江蘇江西安徽等省門戸九江爲江西因喉之地所需水師營兵餉並船廠經費以及九江練兵軍餉或爲計口授食或爲備戰要需皆屬必不可少之欵且亦未能延欠司庫如何騰挪自當勉遵部飭按數籌解以期無誤惟江西省司庫進欵以丁釐兩项爲大宗一雜稅均屬有限其所入不敷所出情形歴於詳奏緩解各餉案内聲明有案而近年以來奉部添撥之欵如解江海關歸還俄法英德四國之洋債江西省奉派每年銀二十四萬兩前於無可設法之中力籌應解詳奏請抽米穀釐金並酌提各州縣錢價平餘截留三成養廉湊以加成菸酒糖厘勉敷解數本年三成養廉奉文停扣計又少去四萬兩有奇而上年又奉添撥福建船厰經費改解直隸練軍兵餉銀八萬兩本年又添撥一成東北邊防經費皆屬數鉅期迫然練軍爲禦侮要資邊防爲固本要著敢不爲盡籌畫以維時局但入欵則歲有常經出欵則有無已今又加此二十萬之銀項委係萬難籌措該司再四思維今若緘默不言後必貽誤于咎惟有據實詳請奏懇改撥免誤要書等情前來臣查江西近年庫欵入不敷出係屬實在情形本年奉撥作抵九江貨厘委實不敷抵解合無仰懇天恩俯准敕部另行改撥以應要需而免遲誤理合恭摺具奏伏乞皇太后皇上聖鑒敕部查照施行謹奏奉硃批戸部議奏欽此○○裕祿片再欽奉諭旨直隷津海關道著黄建笎調補該道現已來津應卽飭赴新任以重職守除檄飭遵照外理合附片陳明伏乞聖鑒謹奏奉硃批知道了欽此○○奎俊片再查德陽縣知縣陶搢綬撤省遺缺查有訥谿縣知縣許時中堪以調署又署梁山縣知縣談廷楨年滿遺缺查有涪州知州張九章堪以調署所遺涪州知州缺查有現署華陽縣事西昌縣知縣胡微元堪以調署遞遺華陽縣知縣缺查有新補丹稜縣知縣蕭綬琪堪以調署據潘臬兩司會詳請奏前來臣除分别批飭遵照外理合附片具陳伏乞聖鑒謹奏奉硃批吏部知道欽此○○奎俊片再查嘉慶十六年八月十五日奉上諭嗣後各直省督撫遇有分發試用期滿人員務須嚴加甄别如實係才具明晣辦事勤能者准予保留欽此又通行内開嗣後道府丞倅州縣等官無論何項勞績保歸候補班補用人員以到省之日起予限一年詳加查看出具切實考語分别繁簡補用各等因歴經遵辦在案兹查有試用直隸州知州黄汝楫試用知縣孫廷寀鈕傳善陳國珩周家鈞陳玠教習試用知縣彭牖候補班儘先補用知縣羅崇齡候補知縣劉培春均到省一年期滿例應甄别由藩臬兩司造具各該員履歴　册　註考語會詳請奏前來奴才查該員試用直隷州知州黄汝　才具明晰試用知縣孫廷寀器局開展鈕傳善年壯才明陳國珩明白穩紳周家鈞穩練安詳陳玠才識精明教習試用知縣袁牖年强才裕候補班儘先補用知縣羅崇齡明　謹飭候補知縣劉培椿年强才練均堪留省照例補用除咨部查照外理合附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十五年六月二十一日京報全錄]  
　　宫門抄○贛撫松奏爲查閱九江等處營伍情形摺○又奏報吉安水災派員分别賑撫片○滇督崧等奏爲整頓防營摺○秦撫媿奏爲武員妒奸傷人請旨褫職歸案究辦片○贛撫松奏爲彚報委署知縣片○六月二十一日工部鴻臚寺八旗兩翼值日無引見○恩公榮惠明安各假滿請安○蘇元春謝賞朝馬恩○澤公續假十日○鍾公續假十五日○朱侯續假二十日○徐琪請假十五日○楊正洪預備召見○召見軍機聯元楊正洪○○江西巡撫奴才松壽跪奏爲恭報查閱九江等處營伍情形並事竣回省日期恭摺仰祈聖鑒事竊照上年輪應查閱江西營伍欽奉上諭卽派德壽認眞簡校等因欽此當經前撫臣德壽欽遵於是年五月聞先將省標左右兩營及南昌城守營官兵並親兵振武等營勇丁曁江軍内河各水師調集逐一校閱分别奬賞責懲斥革具奏聲明省外各營俟交秋後親往校閱嗣前撫臣德壽調任江蘇巡撫缷事奴才抵任因時屇冬令防務緊要未便調閱請俟來歲春融再行出省詳校迨本年春間　將秋審人犯督同司道提集會勘完竣卽於四月十三日出省當將起程日期奏報欽奉硃批知道了欽此欽遵在案拜摺後隨卽輕輿减從依期出省先至湖口縣會同湖鎭臣許雲發閱看長江水師湖口鎭標弁勇水陸各操及武汶港梅家洲等處砲臺弁勇開花砲打靶復至九江會同九江鎭臣宋朝儒調閱鎭標前後城守及南康等營並新勁營大陣及選鋒左右二營洋操開花砲曁實任官兵骑射及四營兵丁技勇次往饒州廣信撫州三府調集該三營並浮梁鉛山建昌等營官兵逐加考核先閱各營大阵次閱官員馬步箭廣信府練勇槍砲及建昌營之新造長勝梯抬槍及長練槍其武甯營兵丁因路途偏僻循舊委員往看該營員弁另行調省親加考騐又沿途調閱駐防饒州河口弋陽之親兵後左現歸倂改爲義字忠字等營洋陣排槍奴才察看湖口鎭標水操則駕駛靈捷陸操則進退迅速各營陣式均尚整齊槍砲聯絡籐牌刀才雲梯等項雜技亦復蹻舞蹺捷至步箭及馬槍抬砲打靶準頭則均在八成以上查點各營兵勇均皆精壯尚無老弱充數及短少情弊各營將弁有不甚得力者已立卽撤換兵勇中技藝優長馬步箭槍砲全紅者分别奬賞存記其有技藝生疏而年力漢仗尚可造就者責懲記革並勒限學翌操練務期一律精熟悉成勁旅查察各營兵勇苟能勤加訓練似尚可備緩急各營軍裝器械點騐無虧馬匹練膴壯足額沿途塘汛墩台均尚完好奴才於所至各緑營及駐防水陸各軍閱畢後均經面爲講明紀律以冀有勇知方並嚴飭各將官實力訓練確查省蹟隨時據實嚴叅斷不敢稍事姑容以期仰副聖主講求武備整飭戎行之至意奴才于撫州閱畢後于五月十一日行抵省城其臨江吉安贑州等營容俟交秋後再行前往校閱事畢另行奏報至奴才所過各郡縣地面暘雨應時早禾暢茂民情安謐堪以上慰聖懷所有查閱九江等處各營官兵情形並回省日期緣由謹恭摺具奏伏乞皇太后皇上聖鑒訓示謹奏奉硃批知道了仍著隨時嚴飭各管認眞訓練毋稍懈弛欽此○○松壽片奴才閱兵回省途次據吉安府知府許道培督同廬陵縣知縣馮蘭森禀報吉郡地處贑河下游又永新安福等縣各小河環城而下勢若建領城外西南兩街居兩河之衝市廛繁盛民居櫛比南街尤爲商賈輻輳之區本年自春徂夏雨水調匀乃四月下旬連朝大雨河流盛漲一夜之間陡漲三丈有餘城外西街近南一帶頓成澤國平地水深七八尺丈餘不等商民人等房舍傾場貨物漂没人口亦有溺斃該府縣親詣查勘赶緊多雇船隻率領丅役往來拯救並捐廉製備麫包乾糧糜粥分揣散給地方文武各官紳亦多雇船救人施食振濟至沿河一帶田畝禾苗均被淹浸鄉村人口房屋亦被衞倒被災情形深堪憫惻請寛撥銀兩辦理賑撫正在飭查南旋據該府縣續禀自二十八日以後水退甚速連前共退氷三丈有餘街室房屋均已涸復各等情奴才查此次吉郡水災猝至沿河一帶鋪戸民居房屋均被衝　小民蕩析離居情殊堪憫此外附近府城各縣及下游淸江等縣沿河處所同被水浸亟應分别查明妥爲賑撫當卽飛飭司道遴委幹員携帶銀兩馳往確查沿途賑撫並恐所帶銀兩不敷飭司札行樟樹吉安各牙釐分局就近撥錢接濟一面捐廉爲倡勸辦義賑仍飭查明城鄉溺斃人口冲倒房屋各若干以及此外各縣被水情形迅卽據實分别禀覆覈辦仍疏消積水補種晚稻以期有秋並飭賅府縣確查被災戸口核實妥爲賑濟務使實惠均沾免致小民流離失所以仰副聖主念切民瘼如保赤子之至意除俟查明將辦理情形另行奏報外所有江西吉安府鵬猝被水災酌量賑撫緣由理合附片陳明伏乞聖鑒訓示謹奏奉硃批覽奏已忝　　　前旨分别妥籌賑撫毋任失所欽此○○頭品頂戴雲貴總督奴才　藩太子少保雲南提督臣馮子材跪奏爲前奉諭旨提督統領防營現經會議巡查整頓章程恭摺具陳仰祈聖鑒事竊臣崧蕃前准軍機大臣字寄奉上諭此次練兵有提督省分應責成提督統領通省各營總以痛改缺額　餉爲第一要義然後申明紀律勤加訓練務期一兵得一兵之用等因欽此當經咨會臣子材並通飭各防營營帶一體欽遵查照一面將籌議情形會銜具奏在案發摺後臣子材由大理來省與臣崧蕃反覆商酌雲南地屬極邊沿邊防營駐紥零屋若非提督往來巡查紙上空談終莫得其實際惟沿邊相距均遠按年通查往返不易現擬分年巡查以一年巡查迤西各營以一年巡查迤東各營庶親身所歴不惟邊域形勢可以嘹然卽士卒之甘苦將領之勤惰並有無缺額蝕餉等弊亦得眞知灼見而無隔閡之虞又各鎭總兵曁各防分統均有稽查督率之責今擬叅照舊章飭令督同原統各營認眞訓練操防仍由臣等不時委員密查以資整頓至各營應造箕斗册籍以後倂歸各總兵分統呈送俾無叅差臣等共事邊隅責無旁貸惟有和衷共濟遇事商酌辦理以冀仰副朝廷振飭戎行實事求是之至意現在廣南邊界游匪尚未肅淸臣子材此次出巡擬卽先赴廣南一帶稽查巡閱藉資督率除將大概情形電請總理衙門先行代奏並咨兵部查照外謹合詞恭摺具陳伏乞皇太后皇上聖鑒訓示謹奏奉硃批知道了著卽照所擬章程分年出巡認眞整頓以固邊欽此○○魏光燾片再據藩臬兩司詳稱據咸蜜縣知縣舒紹祥具報訪聞補用守備王金山與民人蘆發勝因妒姦持刀砍傷盧發勝之父盧萬榮並姦婦楊杜氏各受傷平復一案當經該縣查騐盧萬榮等傷痕並差傳王金山到案堂訊該武弁任意狡展並不供吐實情　經臣咨查該守備王金山係河南唐縣人光緒五年由儘先千總經前伊犂將軍金順於克復瑪納斯南城案内奏保請免補千總以守備儘先卽補七月初一日奉旨照准在案今因妒姦持刀傷人實屬不法相應請旨將補用守備王金山先行褫革以便歸案審辦除咨部查照外謹會同陜甘督臣陶模附片具陳伏乞聖鑒訓示謹奏奉硃批著照所請該部知道欽此○○松壽片再案准吏部咨欽奉上諭嗣後各省州縣無論奏調委署代理著每屆三月彚奏一次等因欽此欽遵在案兹據布政使　紹華詳稱光緒二十四年冬季分委署代理知縣印務所有補用知縣楊靑選委署武蜜縣知縣試用通判吳蘭頤代理淸江縣知縣候補知縣徐嘉霖代理德安縣知縣共三員造册詳請具奏　來復核無異標淸册咨部外理合附片具陳伏乞聖鑒謹奏奉硃批吏部知道欽此 
 
