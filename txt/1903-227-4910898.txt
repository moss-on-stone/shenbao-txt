# 1903 - 227 - 4910898

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分仵繫編　　　　十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全　　　　　是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尙書作續集又祗及宋元明代尙付闕如讀史者每以爲憾當塗夏明府鎣有見於此爰將有明三百餘年之事跡本之正史參之稗野以至諸家紀述凡可以訂典故之得失證史傳之是非者遠紹旁搜折衷至當踵成明通鑑一書非惟讀正續二鑑者所當蟬聯而下卽彼究心明史者亦不可不以此爲考鏡之資也茲由本齋用潔白連史紙石印告成每部裝釘十二本定價洋兩元卽日出售此佈 
[慮俄篇]  
　　俄之思逞志於東亞也非一日矣從前爲歐洲各國所忌阻其兵船不許出黑海一步於是變其趨向不惜巨貲建築西卑利亞鐵道核其經行之處幾及數萬里糜帑至數百萬有識者見微知著早識其路工告竣後必欲伸其權力於東亞藉以遂長駕遠馭之隆規今果不逾十年工程一律完竣自聖彼德堡至中國邊境爲期僅及二旬載餉連兵日形汲汲立國亞洲者漸有實逼處此之虞邇者俄廷更諭派其本國提督阿拉錫夫子以極大之權管理黑龍江滿洲等處事務而陸兵之屯於旅順者多至八萬數千人停泊旅順海面之大小輪船增至七十餘艘朝野上下相戒動色而東西洋各報尤議論蜂起互抒其揣測之情一若亞東戰禍竟有儳焉不可終日者或曰戰必有其因今俄國其將與中國戰乎抑將與日人戰乎則謹應之曰以情而論中國固不能戰日本卽欲戰而亦不敢遽戰夫中國之積弱也久矣從前於法於英於日皆曾相見以戎衣彼數國者兵威猶未及俄之盛强然皆一交鋒而兵潰將逃幾至不可收拾矧以俄今日之軍聲赫濯久有凌轢一切之情其何敢輕犯其鋒貿然出於一戰若夫日本自甲午一役遼東舊壤久已視爲几上之肉釜中之魚祗以俄挾公法以與爭逼令其將兵退出當時雖不能不允而中心蓄怒已非一朝今俄人更出其狡謀於東三省旣布滿雄兵漸肆其鯨吞蠶食且於高麗一切内政陰行干預藉圖張其威權白人於沈幾觀變之餘亦幾忍無可忍若是則俄日必啓戰釁亦在意計之中惟日本自戰勝中國以來其水師之强固亦可自樹一幟然於陸地交戰亦未必見長倘一旦竟與俄人交綏戰而勝也亦不過僅堪自保萬一爲俄所敗俄人必長驅直入振旅而東非但在高麗及中國北省之權勢盡歸於無何有之鄉且本國孤島亦將岌岌難保以日人之明於料事亦何肯與俄輕以干戈從事乎雖然彼盛則此衰彼進則此退在俄人之意本不過思并吞高麗佔據滿洲苟無人阻其雄心任其布置自如亦何必輕挑戰釁然旣相逼太甚日人亦豈肯吞聲忍氣避讓不遑迨事機急迫之時日人羞怒交乘亦必不暇躊躇起而與之相抗故目今雖暫隱忍而將來之必出於决裂固不待智者而知或曰俄日果爾啓釁英法美諸國亦豈遂袖手旁觀乎則又應之曰凡人之慮事大都明於近而昧於遠俄人之或勝夫日固非各國之利然今俄人之所爭皆在中國北部各國於彼處商務本屬無多但使在揚子江一帶無損利權亦豈肯爲他人之事强行出而干預况法更久與俄暱斷不因此而遽啓違言故俄日而不啓釁則已俄日而啓釁各國亦未必果能爲日之助以與抗衡此又事勢之必然而可以預决者嗟乎鷸蚌相爭漁翁得利此特國勢强盛者言之耳若今日俄日之事幸而彼此相持中國依違其間禍猶不至甚亟萬一戰端竟啓無論誰勝誰敗高麗固首受其禍而中國遼瀋根本之地亦决不能再隷版圖甚或乘其戰勝之威長驅南下各國乘間而起瓜分豆剖勢所必然印度波蘭前車具在彼袞袞諸公之負旋乾轉坤略者其亦念及此而一思挽回之計乎杞人之憂不禁惄焉如擣矣 
[硃筆恭錄]  
　　六月十六日奉硃筆圈出御史崇蔭補授滿掌河道事務欽此 
[中俄森林公司條約]  
　　俄國之在鴨緑江沿岸高麗領地採伐森林已爲人所共知刻聞俄人又向清國種樹公司　占該江沿岸清國領地内森林採伐之權該公司辦事人先以本公司乃奉錦道袁觀察大化所督辦拒之觀察夙負勇敢令名辦理交涉不屈不撓俄人畏之不敢與議乃謀諸俄國駐旅順關東總督之幕及亞伊諾中佐及駐韓俄國採伐森林公司總辦某氏並將總督阿列克休之助得與奉天將軍增瑞堂留守議訂採伐森林條約名爲中俄合辦實則俄人專擅大權聞俄國已擬在彼設立伐植公司矣兹揭其條約要領如下一本公司乃中俄合辦有在鴨綠江清國境上並渾江沿岸一帶採伐森林及增植樹木一切特權二本公司營業之期不得逾二十年三本公司之業務均由俄人辦理惟苦工則雇用華人四由俄人教授華人種樹各法其學有進境者當選爲公司之管事五第一欵所載區域之中公司得隨意修改道路浚滌江河并建設工塲居宅六二十年以下之樹木不得採伐又旣伐之地須卽補植七本公司每歲提營業之利二十分之一報効盛京將軍八本公司得於營業區中掌握警察之權九森林公司植伐樹木所需各種器械以及其餘貨物入口不得在内地另行課稅十本公司之營業期内清國不得畀同等之權利與他國之人 
[紀華工往墨情形]  
　　太唔士報云墨西哥乃美洲獨立之國也今曾許華人莫大利權先是有華人某與墨政府訂立合約招集華工多人前往墨國充當勞工以及種植之役此舉　大利於華人墨國不　爲華人之　且瓦也　港及墨西哥之華人資本家運動頗得自　近且與墨政府立約新設輪船公司墨政府所許該公司之利權實爲素來 
 
 

Page 2

 
 
所未有如船廠碼頭貨倉等地皆政府所給惟於每千圓中收稅七十五圓各項稅欵均在其内此公司現已置備輪船五艘攬載太平洋東西兩岸各國客貨墨國之中央鐵道距海口之萬山尼僅四十英里今已雇備華工迅速建造以期接運船貨及搭客之需此路且可接濟美國東方各省客貨不日卽可告成云按墨國地位天時與廣東福建相類人種亦不黃不白與華人亦大略相同數十年前得美國之力扶助藉脫西國覊扼故該國現在尙操西班牙語言墨國之北與美國毗連是以美人常防華人由此越界華人之勤苦耐勞爲各國所不及惟積習未改故各國之所愛華人者在此而惡華人者亦在此今華人欲奮發爲雄者其亦知所變計乎 
[西省近事]  
　　岑雲帥某日電致來省謂善後局馮宫保現已駕抵南甯所有鑼鍋帳棚等件速卽運來潯州以便轉解○蒼梧縣令十一日接到潯州岑督行轅來電近日柳州慶遠一帶各匪異常猖獗警電頻來初九日由潯已開勇船二十號往柳州現尙需載勇船三十號著在梧封足用輪施到潯州載勇先到柳州後往慶遠該船定十三早起程前往聞岑雲帥初本久駐潯州兹起程前往柳州因匪勢尙旺故須前往指揮○粤中各兵輪因西省用兵剿匪運械解餉幾於應接不暇是以雲帥將商請閩省大吏調撥福安大號兵艦一艘來粤差遣以資策應現在該輪業已抵省惟吃水太深不能進口祇可灣泊黃埔海面而該輪管帶官林硯忱二尹秉誠已禀見各當道矣○雲帥以西省用兵特調湖北武健軍來粤兹聞該軍左旗一二三營附搭飛鯨輪船右旗一二三營附搭泰順輪船左右四營附搭公平輪船日間將可抵省現雲帥已派委總辦營務處鄭觀察孝胥爲該軍統領○慶遠游土各匪向最猖獗兹聞該處有大小匪徒十八股經撤任查辦未曾卸事之濮府尊督勇赴剿爲匪槍斃云○雲帥電致東省憲請迅解哈乞司開槍彈二萬顆赴潯○慶遠府委奏調兩粤差遣升用知府分省試用直隸州知州汪聲玲署理柳州府融縣委廣東候補知縣蔣靜甫大令乃康代理柳城縣知縣委補用知府廣東候補同知周湘荃司馬崇慶代理羅城縣知縣委試用知縣龔小臣大令致和署理 
[新寗請兵]  
　　新寗一縣上連恩平新興有土匪羅士四石亞閏勾結客匪許炳業李北海陳亞寅馬壽春朱華月黨羽數百所持軍械亦多快槍嘗匿於該縣大隆峒四出騷擾各村恐其肆害紛紛告急而所駐營勇力亦單薄現經新甯縣馮如衡大令會同營員晤商設法籌欵加募安勇二百名並借快槍前赴恊捕惟事機緊急一時尙難成就故會禀院憲派勇赴剿並請仍飭健銳兵輪復赴該縣河面梭巡且該峒内設有法國天主教堂進兵剿匪互相格殺誠恐或致悮傷並請院憲照會法國領事官轉飭教士教民暫爲遷避云錄安雅世說編 
[興甯不靖]  
　　興寗友人來函云縣屬西北各鄉與豫省長寗縣屬水晶寨毗連近日該處有匪首潘亞辛等時遣黨羽前來滋擾如上坪等處實爲不靖現問興寗縣知縣郭明府已將事隨卽禀詳大憲請咨移豫撫及札飭附近各縣一體嚴密查緝務獲懲辦以除其害云錄安雅世說編 
[試騐軍械]  
　　前由東省運往西省之軍械不適於用故十五日兼署藩憲吳方伯會同軍械局委員將各槍擡往小北門内飛來廟後曠地飭令一一燃放試騐以免再有貽誤云錄安雅世說編 
[回任述聞]  
　　漢口訪事人云鄂中官塲傳述謂張香濤宫保俟恭祝皇上萬壽之後出京蒞滬商訂商約事宜事畢然後回鄂督本任也 
[陛見述聞]  
　　漢口訪事人云聞新授湖北藩司李少東方伯擬於出月初由鄂啓程晉京陛見升授梟司岑馥莊廉訪則俟李方伯回鄂履新之後亦須入京陛見也 
[調缺述聞]  
　　松江訪事人云聞府憲許子原太守已山省憲調補蘇州府知府遺缺卽以新簡之丁太守之栻接任業已出奏大約中秋前後許太守卽需馳抵省垣而新二千石鹵簿亦當蒞郡也 
[備迎贑撫]  
　　九江訪事人云護撫憲柯遜菴大中丞探知新任撫憲夏中丞峕將次蒞省因委候補道盧觀察宗儀知縣李大令德利吳大令錦鎔李大令光震巡檢汪少尹居仁守備托守戎金河赴九江迎迓本月二十二日觀察等已抵潯竭誠伺候矣 
[代辦監臨]  
　　聞之廣州友人云本届廣東鄉試本應撫憲李勉帥辦理監臨勉帥以目下東省盜匪不靖巡防鎭撫日昃不遑未暇躬親其事擬請學憲朱古薇文宗入闈庖代以專責成 
[典試過鎭]  
　　鎭江訪事人云福建正主考李星使聯芳副主考劉星使學謙由京南下六月二十六日道出鎭江船泊於皇華亭馬頭署丹徒縣洪鷺汀大令預飭辦差家丁在彼懸燈結綵鋪陳一新鎭城道府縣各官咸詣馬頭迎迓有頃京口副都統奇健亭統制亦排導詣舟次跪請聖安 
[學師到任]  
　　松江訪事人云婁學儲廣文寳琛出缺後其篆務向由華學何庾香廣文庖代近經省憲札飭准補是缺之歸君亮廣文寅迅赴本任廣文遂於前日來松趨詣府轅禀到旋卽擇吉接印視事 
[鎭軍興學]  
　　宜昌訪事人云宜昌鎭總兵傅弼清鎭軍目擊興學爲當今急務慨頒廉俸開辦學堂共分内外兩班内班三十名招取搢紳子弟外班五十名則准兵民子弟同往肄業現已聘定史學算學英文東文各教習尅期開學冀與鄂省大中小三等學堂殊途同歸共成國家有用之選用意可謂深遠矣豈尋常專閫者所能與之抗衡哉 
[統領得人]  
　　九江訪事人云續備軍統領蔣總戎維楨自經上憲撤差後已於本月二十四日交卸所遺營務由廣饒九南兵備道憲瑞莘儒觀察接統從此當壁壘一新 
[幾釀逆案]  
　　松江訪事人云東北鄉顓橋地方李石生素性兇悍犯案纍纍近又因搶匿孀婦李沈氏案内經華邑尊陳仲陶大令嚴飭提辦其母舅徐錦言來松瀆訴大令飭卽收押勒交李石生旣而北門外地保謝香投案願保徐出外限十日解李到案大令准將徐釋放詎逾期限仍不交到内署差催頗急謝香遂偕徐錦言及其弟徐甲姪徐乙馳往將李誘獲徐甲懼李力大圖逃以已之辮髮與相聯結詎忽有李黨以布衫一襲授李中藏利刀李摸索得之持以猛刺甲手臂受傷而辮髮已被割斷錦言腰際兩傷腹幾洞裂徐乙亦受重傷仆地謝香手指亦被劃破血溢淋漓當晚卽求松喊控求騐大令立派幹差赴鄉密拿一面擬尅日帶同刑仵人等馳往騐視錦言及其姪徐乙兩人傷勢說者謂李石生手傷四人且有胞母舅在内若不能醫痊則罪大惡極恐未能保全首領也 
 
 

Page 3

 
 
[兇犯成禽]  
　　京師訪事人云本月初十日清晨八點鐘時前門外王廣福斜街某妓院突來匪徒十餘輩各執槍械勢甚洶洶時諸妓猶在睡鄉一傭婦迎面詰問飲刃而倒一僕拒之被槍擊倒旋卽殞命時巡街勇丁正值換班之際　其無人匪衆遂排闖直入挾一妓置之車上如飛而去事後報官相騐詳奉城憲批飭先將僕屍棺殮一面嚴拿兇犯至十六日北城練勇局購覓眼線知二犯匿跡内城西長安門外迤西皇城畔回子營素奉回教之某姓家由哨官率勇往拿二犯各持洋槍向衆猛擊勇丁無奈退出門外暫避旋見兩犯飛身上牆躍入比鄰官署内勇丁奮身追入始得擒獲解回研訊内有一犯姓陳名阿四混號迷縫眼者卽係槍斃男僕之正兇想當按律懲辦也 
[會魁起解]  
　　松江訪事人云鄧貴子湖南人會黨中推爲巨擘年已七十有二終歲不外出頗喜爲人排難解紛故松人久與相安本月二十三日其同鄉各人擬借座小茶肆爲祝七秩壽辰破曉卽起適兩江總督魏午帥電致韓觀察轉致杜統領遴派周桂堂都戎指名捕拿遂於是晨會同營縣登門拘獲解經縣主陳仲陶大令密訊一過釘鐐收禁城守曾鏡亭遊戎撥兵十名看守獄門中營張冠庭參戎更每夜親督健兒巡邏防護二十六日亭午正營右哨弁胡姓率兵至署陳大令亦乘輿監察由獄提鄧登舟駛至西門外竹竿匯換船由小火輪拖帶原捕之周都戎駕舟尾隨胡哨弁及縣差兩名營兵若干亦一路護衛赴滬然後搭輪溯江前往金陵 
[京餉啓程]  
　　漢口訪事友人云湖北第三批京餉兹經上憲札委殷大令安民徐大令隆禮押解已於本月某日首途矣 
[宜郡官塲紀事]  
　　宜昌訪事人云新任四川總督錫清弼制軍持節抵宜已於本月十五日午前十一點鐘時啓行由陸入川當憲旌戾止時川中大憲派有紅船砲船來宜迎接制軍以此次赴任不由水道飭先回去蓋制軍輕車减從行李無多所帶幕友家丁僅三四十名無須勇丁沿途護送故也○東湖縣熊峻閣大令以名進士現宰官身下車以來遇有詞訟皆悉心推鞫不輕用刑蓋大令賦性慈祥又以太夫人年逾八旬常以此朂勉故訊案時曲體其意不敢以小民肢體逞吾好惡恣意摧殘也去年曾由上憲調充内簾所得多知名士本届又值大比之年聞當道又有調簾之信亦可見上游之器重有由來也 
[浦東圑練章程]  
　　本邑浦東保甲總巡謝岳松明府前奉蘇松太兵備道袁海觀觀察札飭在浦東創興圑練保衛鄉閭明府因卽與各 
董商辦招募土勇按叚設局扼要巡防近復議就圑練章程十三條分貼各處俾衆周知今特照錄於左一每圖應設局三處分東西中或南北中一每圖三局先舉圑總三人或董事或捆保充之一每圑圑總先擇明白幹練之丁長十人一丁長一人挨家按户三丁抽一五丁抽二抽足九人五十歲以上十六歲以下不得抽派又流氓客民不得混入圑内查出惟圑總丁長是問一每圑丁長十人應抽九十人共成百人分爲一隊二隊三隊四隊五隊六隊七隊八隊九隊十隊以三圑計之共三百人一每夜只須十人上夜邏巡通宵逹旦不准半夜散班必須天明方能歸家歇息違者送官棍責議罰一每圖三圑分東西中或南北中三局如東圑派司初旬公事從初一起至初十止中圑派司中旬十一起至二十日止西圑派司下旬二十一起至三十日止以此計算每人每月只輪差一次或遇月小則二十九夜須出雙班以符定制一每圖須擇廟宇三處爲設局之所並巡夜休歇避雨之處一每夜須備點心飯一頓准於三下鐘造食一點心油燭之費每圖每月約三四十元宜向店户量捐不敷山富户捐補一號褂十件鑼鼓竹梆刀叉鈀棍之類皆宜製備一巡夜時吹角敲梆擊鼓不准鳴鑼如遇盜賊火燭則准鳴鑼若無事及些小口角鳴鑼驚衆者照犯圑規例送案棍責枷示遊圑一每圑派抽人名及設局處所造册呈送本總局備案彚報 
[委查交代]  
　　前者江蘇巡撫恩藝棠大中丞札委前上海籌餉貨捐局會辦盧崙三明府赴南匯稽查前任縣主汪蘅舫大令交卸時有無虧欠地丁銀兩情事明府奉檄前往隨與新任戴子邁明府詳查明白取具總書切結然後起程回省禀知銷差 
[因公謁縣]  
　　帮辦保衛浦江水利總局委員楊詔廷明府新委本城巡防北局委員彭伯良二尹均於昨日至上海縣署拜謁縣主汪瑤庭大令面陳要公良久始退 
[照料京餉]  
　　浙江藩司崔磐石方伯近委候補知縣程明府督解京餉銀三萬五千兩入都昨日道經滬上明府命駕入城赴道縣各署拜謁縣主汪瑤庭大令卽派民壯前往舟次照料 
[移解盜犯]  
　　本月二十四日夜半時寶山縣境西門外某當鋪被盜匪多人劫去贓物甚鉅次日鋪主開單投報縣署縣主王緯臣大令履勘後限捕嚴緝在案前日上海縣捕役陳金在浦東楊家渡某烟館内緝獲盜匪朱長林等二名解至彼處巡防局經兼代局員保甲總巡謝岳松明府詰悉情由命解回寶山縣署歸案訊辦並派勇丁四名沿途護送以免疎虞 
[小工壓斃]  
　　昨日小工徐雲山在蘇州河畔某洋棧工作被洋紗包從高墜下以致壓斃經工頭某甲報明捕房派包探張寶成前往查明有無屍屬備棺收殮 
[嚴罰賭徒]  
　　老閘捕房捕頭查知邇來租界中有一種匪徒借碰和總會爲名往往糾合多人賃屋一椽藉爲聚賭抽頭之計特於前日帶同中西包探四出查訪至福州路大興里西間壁復昌糖食店樓上見有張福林夏阿明許春才李阿卿等十餘人正在圑聚賭博卽飭華包探張寶成等將一干人及賭具拘入捕房昨日解送公堂請爲究懲讞員孫建臣直刺商之英總領事署繙譯官迪比南君判將爲首聚賭抽頭之章連榮罰洋銀八十元張李夏許各罰洋銀四十元餘各罰洋銀十五元充公賭具銷燬 
[上海縣署瑣案]  
　　有自稱浦東高行鎭董事之顧哲生投縣禀稱有土棍混名花臉文文白面景明及陶雲卿等在鄉搶孀逼醮拆梢滋事求爲拘辦縣主汪瑤庭大令准卽飭差拘提一干人到案前晚升堂研訊先據二十四圖地保王祥山供陶雲卿在鎭開設烟館文文景明兩人從前爲小貿易近在川沙廳署司送信之役尙無不法情事文文供小的寶山縣人從前以賣油炸檜度日後遷至高家行居住專與川沙廳各差役遞送信件不敢滋事景明供小的本邑人向業成衣現因年老目昏不能工作亦爲川沙廳差役送信陶雲卿供小的高行鎭人兒子爲羽士妻媳在鄉耕種小的素有阿芙蓉癖故在鎭開設烟館從未爲非與顧哲生向無仇隙不知因何誣控求察大令判三人槪交地保帶回候再查明核辦○前有潘阿根在徐家匯絲廠門首向女工調戯經縣主汪大令拘案訊責交保兹又續獲其同類胡蓋源一名前晚大令提案訊究胡供小的家住徐家匯現在逹和洋行主住宅内爲庖丁因胞妹在絲廠作工小的有時往喚回家並無調戲各女工情事求恩察訪大令到掌頰五十下從寛交保○竊犯陳小桂西前由法界公堂移解至縣收押改過局兹已其滿前日提案大令向之研訊陳供小的原籍鎭江自幼隨母舅來滬小本營生嗣因失業無聊以致流爲小竊今滬地並無熟人肯保叩求施恩大令判掌頰一百下速卽自行回籍毋許逗留 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　六月十五日刑部都察院大理寺正白旗值日無引見慶王因伊子在御前大臣上學習行走謝恩振貝子博公謝在御前大臣上學習行走恩裕德假滿請安召見軍機○十六日工部鴻臚寺正紅旗值日無引見出使大臣楊樞到京請安楊佩璋楊紱藻各謝署缺恩英啓謝授直隷承德府知府恩召見軍機及英啓楊樞 
[添造局房]  
　　漢口訪事人云鄂垣銅元銷塲日漸暢旺現已局中大興工役式廊規模聞每日可出銅元六十萬元將來當有增無减也 
[白晝坍屋]  
　　松江訪事人云西門内思鱸巷口萬茂襪店老屋欹斜勢將傾圮故該店遷移至東首房遂空閉前忽赴轟然一聲兩屋均經坍倒波及西鄰棕楊店附近聞聲畢集拯出店主老夫婦兩人然已均受壓傷而東偏一帶市房旣失所恃若不赶緊修理又將不仆矣 
[漢臯解佩]  
　　漢口訪事人云雲夢縣某姓家被搶之正犯康松一名早經督捕營徐煥亭把戎在長江坡地方捉獲兹悉把戎又在某處續獲康民康浩二名押解雲夢縣收禁待訊○近日湖北郵政局又在京口地方設一分局○胡大令若霖兹奉鄂憲札委管理湘南人士附入鄂學經費昨已上院禀謝矣○柴煤一項爲居民日需之物近因湘流盛漲煤船之下載者殊形寥寥來源旣稀價盤遂貴每　竟需錢四百二十五文云 
[浦東總巡局瑣案]  
　　前日捕役某甲拘獲積竊沈才寶劉觀海二名解至浦東保甲總巡局請究總巡謝岳松明府研訊供詞分别笞責判送改過所禁押一年○崇明人朱小施串同楊家渡人干阿土在浦東新太古洋棧中竊取皮箱二口經棧中執事人送至總巡局請究總巡謝明府命押候訊明核辦 
[英美租界公堂瑣案]  
　　包探劉光震解徐錦千汪金山到案禀稱汪係還俗僧人因與婦人汪李氏糾葛徐向之訛索洋銀四百元經氏報由小的拘案請究直刺判押候查明於禮拜一解訊核辦○包探何阿春解李通仁應子正陳少梅等到案禀稱應等在九江路開設庚大錢莊專用銅質僞洋銀經小的查知前往抄出僞洋銀一百數十元請爲訊奪應延博易律師之帮辦愛立司投案聲稱案情尙未查明請查上改期研訊刺史判押候交保於禮拜一解候訊質○賀阿林嚴得彰出售冐牌祥茂洋行皮皂經祥茂報由捕房飭探趙銀河將賀嚴提案賀延律師高易瓊師投案禀請改期會訊直刺准訂下禮拜二會訊核奪○拐犯張石寶串同趙國珍將陶金福之女兒秀英誘去賣與寳山縣鄉間被陶追獲交由包探顧福祺解案並稱張尙拐蔡金寶之子名根大者賣於寳山縣屬陽江西首地方某姓家請一併移提到案究辦直刺判張等押候移請寶山縣將根大提案再行訊究○金阿四行竊陳阿才白馬一疋報由包探張天林拘獲解案請懲直刺判責三百板枷示一月期滿發押捕房半年示儆 
[法租界公堂瑣案]  
　　某輪船管事胡杏逹曾倩王反生作保與寶昌雜貨號往來積欠貨欵洋銀三百二十元嗣以停歇未克照償王以寶昌屢向根追禀請讞員魏蒓塢大令將胡提案昨日升堂研訊王投案聲訴前情胡供此項欠欵實因賭負所致求恩寛限三個月交保出外以便設法措償大令商之費繙譯准交的保赶緊理清○前者信和糖行失火後捕頭以其曾保火險銀一萬餘兩疑有别情派包探查明核辦在案昨日包探傳到行主童韞山及夥高建祥禀稱小的查得此火實因小工吸烟手劃自來火所致並非有心肇禍求鑒大令以童漫不經心判罰銀五百兩以儆○五十六號華捕解金德才王大毛到案禀稱前日小的沿途巡緝忽聞小車夫某甲大聲呼救急前查問見金持刀逞兇王復在旁相助當塲在金身畔搜出刺刀一柄請爲訊辦金供小的向爲皮匠不敢妄爲王供小的袖手旁觀並不干預此事大令判將金笞責五百板王無干省釋○某西人在美界虹口置田若干畝被人佔去數分詰諸地保知佔地者係張子良據情禀請提張到案昨日提訊張供小的並不佔及某西人之地實爲地保誣指求察大令著交原保候傳地保徐金山到案復訊核奪○竊賊王德先窩留葉顧氏家前日在胡益泰烟館開燈將金表一枚及當票二張賣與烟客田阿全爲包探緝獲吊到原臟連益泰館主胡炳泉一并解案請訊失主某姓遣婢女金才仙投案領臟大令判將王枷號一個月責五百板田交人保出胡開釋葉顧氏交保限二十日内將本夫交案訊究○流氓林先發陳阿寶冐充探夥在醉白園酒館向竊賊陶金華訛詐爲包探緝獲昨日解案請訊大令判責陶二百板林陳交人保出○浦東人趙永基携脚踏車來滬修理行至小東門外乘野鷄馬車至英界將衣包一個及脚踏車上響鈴氣管等物遺失車上報捕後查獲馬夫羅和尙昨日解案請訊失主投案領贓大令判罰洋銀一元贓交矢主領去○婦人劉李氏前爲其子娶發堂之女氏爲媳林氏不安於室屢次潛逃旋復來滬尋獲昨日送案劉李氏仍請將林氏發堂不願再收大令著具情願發堂切結存案備查林氏仍發普育堂留養○梁春寳行經小東門外突遇流氓謝新福方洪生向之訛詐攫去洋銀一元五角向之理論反被推入護城河中經人援起並帮同將謝方拘獲扭案請辦梁投案聲訴前情謝方矢口不承大令著押候查明再核 
[美租界捕房紀事]  
　　昨日小車夫沈阿二行至北河南路偶不留神將某甲所御東洋車撞損輪軸甲忿甚將沈扭入捕房捕頭詰知事出無心令沈償給修理費若干從寛釋出○昨日亭午時有乙丙二小工公和祥碼頭細故兇毆扭赴捕房聲訴捕頭以事起細微申斥一番從寛釋出○前晚偷兒張阿才潛入楊澍浦路某姓家圖竊經某號巡街捕瞥見拘入捕房捕頭令押候解送公堂禀請讞員孫建臣直刺訊辦 
[蘇省官報]  
　　六月二十日城守叅府曾通知由滬回首府向由寗回三首縣昨日禀知今日扃試學堂續考肄業生花翎同知銜指省江蘇候補班補用知縣王瑞祥同知銜江蘇候補班補用知縣萬銘璋均禀知由京領照到省府照磨周積英禀謝奉委陽湖縣保甲差從九葉承福禀謝奉委署崇明縣典史事正任昭文縣典史楊爵修禀辭赴甯見制憲二十一日江甯候補道唐致隆辭行知府田庚禀知奉撫憲今日决科監塲差同知汪鴻年禀謝奉委赴丹徒公幹調署六合縣張鎔萬由甯來禀到卽辭赴任知縣　兆　正委魏士鴻副委均禀謝奉委待質公所卽日到差王敬銘禀知奔牛釐局兩年期滿回省銷差屠仁溥禀謝奉委管解京餉差二十二日常熟縣鄭鍾祥禀知交卸金壇縣事回並謝飭赴常熟縣調任同知吳俊由寗見制憲回通判方時裝禀知到高等小學堂總理差錢浦禀知守提催嘉定縣吳大令欠解江陰縣漕米掃數清解銷差王金壽禀銷守提深陽並前崇明縣陶大令公欵回按經　劉禀謝奉到批飭准自按經歴到任之日作爲知縣到省候補日期詳咨照例叙補府經歴金彭年禀知奉兩廣籌餉賑捐總局憲委辦駐蘇勸捐差二十三日藩轅示照得蘇州布政使理問傅承霖前因患病請假當　札委拔貢試用知縣莊復恩代理兹據該員病痊銷假應卽飭令回任知縣盧懋善禀銷守催前南匯縣大汪令欠交漕米掃數清解回並謝奉飭前辦曾捐局此較連盈記功一次錢浦禀謝前辦綢捐南卡春季連盈蒙記功一次理問汪德浩由甯見制憲回典史楊錦章專丁來省禀知卸署元和縣周莊司巡檢事 
[上海六馬路仁濟善堂經收咸有一德施醫給藥一文愿册捐五月廿二至閏月廿九清單]  
　　太原氏善士規銀十兩協同慶票號交來兩位無名氏各助銀二兩一錢怡春茶棧洋五十元陳節宣壽筵洋廿元銅洋三元又各位壽分洋十元九角浙紹張彥良祖父九旬冥誕懺資洋十五元汪仲安洋十四元求兩子免災易養人三次各十元趙記九元十一角南陽萬記妾病祈愈無名氏因病祈愈邵安慶吳榮泰童源盛五户各十元施錦榮耐竹軒各洋七元無名氏求病愈陳書祥各六元隱名氏洋五元銅洋一元盛幼卿患　卽愈保平安南邑軍門第求母壽延年朱太太求病愈程德茂將晋泰罰欵移助新安玉華女史同懷三齡求已子張鯉庭寳善堂周氏過隱名氏無名氏十一户各洋五元榮　 
 
 

Page 10

 
 
酬愿人去非氏隱名氏無名氏四户各四元左准繩洋三元三角蕭孔瑞堂三元邵小姐吳問年堂徐謙受堂隱名氏無名氏沈汝淇楊玉崑陳志雲八户各二元洪壽松一元五分世德堂南橋患人盡心子徐隱名余隱名五户各一元胡隱名銀鎖一片兌見洋九角郭裕盛無名氏各五角王維堃四角泰昌號銅洋十元洪永裕銅洋八元六角無名氏銅洋七元義源盛銅洋三元楊子範韓國貞各銅洋二元四逹培孫氏各銅洋一元以上共收元十四兩二錢洋三百三十二元六角銅洋三十八元六角 
　　李文忠公明僚函稿 
文忠公函稿計四種海軍四卷朋僚廿四卷外部廿八卷遷移蠶池口敎堂二卷公爲北洋大臣兼辦海軍與海軍總理兩衙門往復皆大政多重要故特别異遷移敎堂事首尾備具附焉餘皆彚入朋僚在公遺集中函稿尤稱鉅觀皆公親筆也吳摯甫先生選定後海軍四卷先交商務書館印行去冬接印朋僚函稿書式一律印價部數詳具合同四月朔本社有事乎湘囑書出代登報寄辰州未達也頃閱書並各報吿白與原議稍涉參差據該館言事出有因允卽更正用特聲明○價洋五元與海軍合購五元五角批發另議○總發行所上海商務書館北京文明書局　蓮池書社啓 
　　上海普渡善會虔製普渡戒烟靈丸勸人及早戒烟說 
吾華自海禁大開洋烟遂流毒中國初僅富貴家嗜之近則貧賤之流亦視鴉片爲性命其問有廢時失業者有傾家蕩產者室家不顧骨肉無情種種貽害慘不忍言雖各處戒烟藥肆如林無如均雜烟灰土皮諸藥不見其效反增其癮有心世道者慨焉傷之爰集巨欵存興生息贊成普渡戒烟善會虔製普渡戒烟靈丸遵林文忠公原方斟酌盡善藥性和平不寒不熱味略帶甜爲不用烟灰土皮之明證如不見信可用開水化開一試便知斯言不謬烟癮一錢服丸一袋每袋五粒計工本三十文本會與專利者不同僅收工本十五文務使近悅遠來則中國必有盡除烟害之一日無論男女老少新久烟癮依法信服不一月其癮自斷業已試騐無數僉云服藥如服烟不知所苦脫然出陷阱苦海之中倘實系貧苦可來說明情形本會照癮給藥不取分文每日以一百人爲限如食力之輩不甘受施送之名聽其歸還藥本來洋一角取藥七袋來洋一元取藥八十袋四方樂善君子如欲代辦分會先寄洋十元本會格外成全原班寄回普渡戒烟丸一千一百袋以廣利濟照本會成例每袋收錢十五文如每日有人領藥二百袋卽可收錢三千文以一月計之已有四十餘千盈餘矣卽將餘錢施送貧苦功德無量總之戒烟者其利無窮吃烟者其害無窮利害分明急宜猛省况此丸不第善除烟癖兼能飲食健進元神恢復爲吿普天下吃烟諸君幸勿錯過機會及早嘗試共登彼岸豈非慈航普渡哉上海山東路帶鈎橋北首三百七十三號門牌普渡戒烟善會啓 
　　志大洋行 
本廠在英國孟川斯德地方創立年久揀選頂上物料專織異樣鮮明花色各貨及疋頭白貨暢銷中國各埠貨眞價實四遠馳名以前均是託人代理今分設上海四川路二十九號洋房於西歴八月七號爲始自專利權舉賴爾敦君爲總理彼先在茂生洋行專辦花色疋頭洋貨深悉商情交易公道卽所延買辦及各華友等亦皆歴練有素信孚共勉故本廠分行現兼辦花旗疋頭各貨鐵器五金雜貨及出口各貨茲當經營伊始一切格外克已以廣招徠倘蒙紳商惠顧請屈　駕至本廠分行面議可也惟貨樣陸續可以到滬恐未週知特此預吿　英商分設上海志大洋行行謹啓 
　　上海寳善齋書荘 
石印各省學堂應用各種大本時務新書發售○殿板大字宣紙同文二十四史○大字御批通鑑綱目○大字御批通鑑輯覽○大字本大淸一統志○大字本康熙字典○皇朝經世文統編○皇朝三通識要類編○最新經世文編○中西政藝策府統宗○中西武備兵書念一種○五大洲政藝全書○時務宏括○西學通攷○各國政治藝學分類全書○西國新政輯覽○西學富强叢書○大版綱鑑易知錄○袁了凡綱鑑○九朝紀事本末○遼金紀事本末如蒙賜顧請向棋盤街北首本莊購閱謹佈 
　　新　五洲列國志彚共一百八十二卷特此廣吿 
四套價洋六元○御批通鑑綱目附明紀○御批通鑑輯覽○湖北武學全書○湖北算學○湖北體操學○幾何舉隅○星軺日記類編○繪圖國文初階上下編○皇淸奏議彚編○丁曾奏議合稿○畚塘芻論○姚氏國朝文錄○紫陽校士館課藝○史論彙選○精選加評足本壬寅直省闈墨方今有用新書名目繁多不及備載另有書目取閱賜顧者請移玉至蘇申南北掃葉山房購取可也 
　　中外策問大觀 
從前春秋兩闈及學使者科試皆有對策然所問者不過經史中瑣文碎義於五洲政敎萬國藝術無與也自科舉改章試塲所命策題皆注重西政西藝苟非研究於平日何能爭勝於一時華亭雷君曜孝亷有見於此爰廣采近日輶軒使者之所試與夫各省學堂課藝之最新者擇其精要輯爲是編爲目二十八爲文千篇言乎政則學堂議院郵章稅則無不詳言乎藝則天文地輿聲光化電無不備與從前坊間所行諸策其新舊優劣之間有識者固可一覽而知矣現已付之石印卽日出書每部十二本價洋一元六角欲購者請至上海掃葉山房申昌書室廣東文英閣漢口江左漢記蘇州掃葉山房選取可也　硯耕山莊主人謹啓 
　　戈製半夏 
　　眞正起首第一家戈老大房善慶堂獨創秘製半夏老鋪○在滬城三牌樓大栅南首第六家萬興米店對門○左近假店甚多貴客留心 
本堂祖傳秘製半夏專治各種痰疾氣喘等症於乾隆廿四年我祖復齋公創始向在姑蘇閶門外楓橋米市迄今百數十年客商信服迨前數年間竟有假冐隱戤甚多而本族統稱戈製者亦復不少爲特本堂在庚寅年備案登明申滬兩報至今相安無異不料近被奸夥竊去仿單三百外套爲此本堂誠恐該奸夥在外將贋藥挽入在各主客之前抖售誑騙欺商致悞要症爲特本堂具禀呈縣在案並特今再登報聲明倘蒙仕商賜顧須認明上海縣西三牌樓大街發兌蘇州仍在閶門外上塘宜慈巷底三六灣南第四家發兌蘇申只此兩店别無餘分並勿有夥友在外兜攬等弊惟本堂嫡傳原方服之無不應騐如神倘　仕商誤購别處贋藥不騐者姑向本堂一試服後立判眞僞祈細鑒察焉 
 
 

Page 11

 
 
   
 
 

Page 12

 
 
   
 
