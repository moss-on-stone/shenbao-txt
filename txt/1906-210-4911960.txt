# 1906 - 210 - 4911960

 

Page 1

 
 
   
 
 

Page 2

 
 
[電傳　上諭]  
　　○六月十三日内閣抄奉上諭色楞額奏因病懇請續假並派署都統一摺色楞額着賞假一個月正紅旗漢軍都統著壽耆兼署欽　十四日奉上諭倉塲侍郎着劉永亨調補欽　同日奉上諭福建布政吏周蓮着開缺欽此　同日奉上諭江蘇巡撫着吳重熹補授欽此　同日奉上諭建布政使着增韞補授王清穆着補授直隸按察使欽此 
　　電傳　宫門抄 
　　○六月十三日　召見軍機　周蓮 
[論中國宜求爲上業國（續選錄裔務官報）]  
　　况今日之世界。實工業最發達之時代也。英美無論已。請徵諸德。德之地味磽瘠。農利甚薄然近年以來。事業日宏。度支不匱。苟非恃其創造之豐富。與製作之堅牢。其何能有今日也。更徵諸法。法以毛織物綢織物及萄萄酒著。而其他工藝亦復優美精巧。度越各國。巴黎之物。歐人稱之。誠有由也。更徵諸比。比之所恃。首推礦業供給不乏工甩大興其以鋼鐵所製之器。足與英國品。同其聲價輸出日多。國藉以富。更徵諸意。意於各國大興機械等工業之時。獨以手工業自樹一幟。絹織等物。足稱名産。其國北部富而南部貧。蓋北部爲工業盛行之地。而南部則可見者少也。又試徵諸我同洲之日本。日本農産。僅能自給。商之魄力不宏。信用不堅尤爲他國所詬病乃考其每年統計。仍能戰勝於經濟界中者。則因其深究他國人嗜好。而輸出之工業品。能風行於各地也。夫各國之經營上業。其萃全力如此。我若不急起直追。與之角逐。其將何所待也。况昔日惠工要政。闕焉不講。局中人躊躇四顧或有不能不畏難而止者。今則保護之責。商部任之。勸工之場。推行各省。苟能取吾國固有之工業。研究而改良之。取吾國所無之工業。擇尤而仿製之。本古來歷史上之沿革。而又神明於規矩之外。以求於工業史上特放異彩。則有美必彰。利與名俱惟在我工業家好自爲之而已。 
　　今欲振興工業。則格致之學。萬不可不亟加講求也。夫電學明而工業界之面目一變。化學明而工業界之面目一變。力學明而工業界之面目又一變。説者謂今日歐美各國之新理日明。新器迭出者。皆出於格致學之賜。非虚言也。吾國學者向喜空論道德。不知研究物質。故能發新理製新器者。幾如鳳毛。如麟角。夫格致不講。則所謂電氣工業。化學工業。機械工業。皆不能興而欲專藉古來之習慣。作今日之椎論。則人智我愚。人巧我拙。而尚欲戰勝於經濟塲中。此何異南轅而北其轍也。故講求格致之學。又振興工業之本源也。 
　　吾今敢告天下曰從純正經濟學上言之。農工商三者可以譬之於鼎。鼎必有三足而鼎始平。國亦必有農工商三者而國始富。然一國必有一國之特徵。一時代必有一時代之趨勢。而國家所行政策。即不能無偏重於其間。吾國雖幅員甚廣。地有遺利。然循此以往。欲純以農業增進國富。勢實有所不易。即吾國人素工心計。以善於經商聞各國然。若貨物惡劣。信用不堅。則雖以自圭計然之才。在今日亦將束手無策。近來絲茶諸商。往往有大失敗者。職此故也然則今日振興實業。其必首重工業者。又豈待智者而始知之哉。（已完） 
[關東總督建署于大連灣]  
　　○文匯報云日本關東總督衙門當建立於大連灣其旅順金州大連灣三處當各設一民政局 
[英政府簡放奉天領事之傳聞]  
　　○十四日倫敦電云英政府宣布此復外國商人貨物在滿洲境内往來販運已無限制英政府當簡派一總領事駐紥瀋陽省城率同牛莊英領事察看英商所得優待是否與他國相等（按電文内所述滿洲境内當指日本所佔一叚而言至俄國所轄各地當祇仍准俄人前往經商耳譯文匯報 
[西報訪事評論中日滿洲交涉情形]  
　　○日本郵信報云倫敦泰晤士報駐中國北京訪事瑪禮孫博士赴滿洲調查畢歸途有人謁之于大連灣瑪君謂日本軍政局以予觀之頗稱元善其辦法能寛嚴得中並無足令外人訾議之處瑪君又謂與現任盛京將軍趙次帥相識已歷五年次帥對于日本人深爲感佩外間指摘次帥謂其反對日人者甚多予則不以爲然蓋日本顧全睦議之舉動次帥亦極爲贊美也譯字林報 
[陸總憲寶忠奏參尚李兩大臣摺]  
　　○奏爲大臣治遊無度實足損國體而碍邦交謹據實糾叅仰祈聖鑒事竊維邇來時事艱難深宫宵旺勤勞不遑暇逸凡爲臣子者宜如何束身自愛冀稍分君父之憂乃查出使大臣尚其亨平日雖貌似有才口齒便給實則行止荒謬有玷官常其服官山東時縱恣貪鄙臣已早有所聞此次奉命出洋攷察政治深維我皇太后皇上求治之殷委任之重天下臣民咸謂國家振興之機在此一舉乃尚其亨不以君命爲重惟以冶遊爲事在津在滬狎妓飲酒肆無忌憚甚至傳聞於上海行次遺失國書抵東後電詢上海道始於其行館紙堆中覔得寄往而尚其亨猶不知悔悟在東洋時亦惟徵歌選妓以爲行樂之塲馴至報帋喧傳衆口騰説且將編爲歷史重貽國家之羞臣竊維人生大節以忠孝為根基尚其亨丁憂持服未及一年而日事荒淫是謂不孝委君命於草莽招列國之譏評是謂不忠苟非喪心何至荒謬若此况時至今日外人方有輕視中國之心若再令其遍歷歐西流傳穢迹不特有玷國體且恐有擬邦交至載澤年紀尚輕人素長厚原不足資約束李盛鐸本係紈絝子弟平日行蹤詭秘聲名平常此次與尚其亨聲應氣求朋從逸樂亦屬不成事體相應請旨將尚其亨李盛鐸立即撤回其應如何懲儆之處出自聖裁臣忝領烏臺職司彈劾事關國體不敢隱忍不言謹專摺糾叅伏乞皇太后皇上聖鑒謹奏（容） 
　　按尚其亨之縱恣治游荒淫無度略情已登三月廿六報端記者以其辱命誤國曾於四月初三日著論以規正之不謂尚嬉戲成 
 
 

Page 3

 
 
性並不改悟先爲澤公揭參後爲陸總憲奏劾此摺已於前月早經覔得本報因尚未回國一經發布不特貽君國之羞抑且騰外人之誚今則回京召見乃亦以立憲立憲之口頭禪冀自彌縫其穢迹不亦醜哉 
[皇太后大不悦澤公附奏之傳聞（京師）]  
　　○考政在臣澤尚兩欽使回京後遞呈封奏數扣兩宫披覽澤尚正摺所陳政治事宜尚有可採惟附片内力請飭令中國官員削去髮辮皇太后已滋不悦初五日復蒙諭傳兩大臣進見垂詢去辮一事是何取義澤公對以訓操靈便太后諭云官員不能全行訓操即至禦敵衝鋒令其盤於頂上亦無不可澤仍堅請准奏遂致觸怒聖顔皇太后厲聲斥之幸有慶邸爲之斡旋澤尚始得唯唯叩頭而退（上） 
[新城教堂賠償議結合同（杭州）]  
　　○新城於月前遽肇亂萌歷詳前報縣屬松溪鎮耶穌堂被匪搶掠焚燬後已於初三日先由袁紳來省向章教士抄錄燬失各件清單刻沈思齊大令又親自到杭於十一日與省中教士等商議賠償所燬堂中及眷屬等之物産僅作洋銀一千元現已議妥了結訂立合同附列於後大清光緒三十二年六月初十日 
　　西歷一千九百零六年七月二十九號 
　　大清國浙江新城縣知縣沈紳董洪王袁吳 
　　大英國安立甘曾主教慕牧師馬俞章 
　　今因五月初七日新城地方幇匪作亂放火爲號致將松溪所租民房之耶穌教堂焚燒其時匪衆分路攻城城中急辦防剿不及救護教堂士全家幸已出險現在由縣勦平匪亂並將放火燒教堂之匪徒史炳生王恒進等悉行嚴辦於六月初十日官紳會同主教牧師等公議賠償及善後各條和平了結訂立合同各執一帋從此相安欵目如左計共十條 
　　一教堂裝折并公用什物 
　　一教士家用什物衣裳首飾書籍雜件等 
　　一教士遘難并爲此條所有公費 
　　以上三欵官紳及牧師等公平估議賠洋一千元並由紳董等願爲承認惟縣官念地方既遭匪患不忍累及紳民當即聲明由縣籌給擬於初十定議之日先付二百元餘約六月底給清 
　　一教堂所租房屋 
　　一鄰居被累房屋什物 
　　以上二欵房主周袁兩紳不願賠償提出另議 
　　一妥定重開教堂房屋議由周紳將房屋改造仍行放租 
　　一日後立堂之所請禀准上台駐兵永遠保護　現在該處駐有練軍一排將來撤回由地方官紳籌辦警察民團切實保衛 
　　一議結教士回新之日請申護送之情　議於十二日即與紳董同行縣中酌派親兵護送 
　　一教堂房屋未竣請爲教士暫備寓所　議就城内外地方酌量借給暫住 
　　一教堂重開之日請出示曉諭　此條自認許後届日照行　訂於省垣信一堂當日簽字分執（的） 
[中俄議約消息（京師）]  
　　○京函云外部前已屢次照會俄使開議中俄條約現聞俄使已定於六月初十日開議（吕） 
[會議立憲政體之傳聞（京師）]  
　　○據聞政府諸大老關於立憲問題邇來屢次會議並與澤公考察事宜互相參酌客有端緒日前軍機大臣奏陳　兩宫上意以此事關係至大宜加慎重須飭京外大員詳細妥議方能核示是以近日政府已將此事擱議矣（甘） 
[鄂督有内用消息（京師）]  
　　○京函云近日都中傳言鄂督張宫保將内用聞因考政大臣回國曾會銜遞一密摺大意言此次在東西各國考查政治各條亟應參酌中外情形實行憲政惟組織一切必須與各省封疆重臣會議辦理政府即屢次電商鄂督大約内用之説即由此而起也（吕） 
[不允張尚書開去管學大臣差（京師）]  
　　○初六日　兩宫召户部尚書張野秋太司農入見垂詢近日學務事宜張乘間奏請開去學務處一差當奉面諭現今學務正在萌芽需人治理未便遽請辭差等語（樂） 
[議准停止分發福建塩員（京師）]  
　　○聞吏部核議兼署閩督崇軍帥奏福建鹽務人員擁擠過甚請准暫停分發一摺當查該省鹽員已積至一百六七十人之多應准暫停分發二年俾免壅滯等語已奉旨依議（吕） 
[電請計學館教習襄理路政（杭州）]  
　　○浙江鐵路總公司現擬遵照奏定章程創設銀行因公舉之陸君不克來杭故由湯總理等商之張中丞發電到京求允所請兹將電文錄後北京户部鈞鑒浙路擬設銀行强計學館教習陸世芬任事陸恐負鈞委執不可浙人責陸以義務公請代電大部務乞俯允以重路政順輿情敭印（委） 
[咨請查懲毁拔路線標竿（杭州）]  
　　○浙省鐵路自總工程師羅嶽生君赴直鄂調查回杭當將第一段之江干湖墅二處應設車站軌道之境與副工程師等分頭造勘挨次插標奈均被人潛行拔毁又有冒托鐵路公司中人在外集股招上藉端誘騙因由湯劉二總理咨行撫院請飭府縣查辦兹將咨文照錄於後（前略）准商部照開現在浙路股款既已集有成數勘線購地指日開工惟内地風氣未開人情賢否不一不能不切實防维倘創辦之初地方如有不肖棍豪造謡煽惑從中欺弄希圖破壞路事損害公司利益者一經查察得實准即指名其報本部行文地方督撫轉飭各該縣嚴拿究辦如係有職人員即由本部指名奏參請旨辦理以肅路政等因承准此本公司以江干至湖墅爲全浙中心即爲全路起手草勘竣事本月初一日經總工程司覆勘定線所誌之椿所插之 
 
 

Page 4

 
 
標每有不法遊手無知愚民故意拔毁大於路政有害轉瞬購地興工尤恐棍豪意外阻撓爲此錄奉商部來文咨呈貴撫院鑒核嚴切曉諭並札行府縣分飭各員役里地遇有誌椿標竿隨時妥爲巡護如敢拔毁按圖追究轉瞬購地興工亦不得任聽棍豪阻撓從嚴拿辦不貸以儆愚頑而重工政理合咨呈貴撫院敬請俯予維護施行須至咨呈者（市） 
[膠濟鐵路發見炸藥（山東）]  
　　○山東濟南府吳太尊具詳撫院略謂鐵路巡弁扈振聲禀報初二日下午六點鐘火車將到站之時遥見一人在鐵軌上用手探懷若取物之勢折腰而行巡兵即進前招呼是人即離鐵路而行火車已到車下作槍響者數處德人沙德趨赴響處查看拾得如膠之物一小塊騐明係地雷炸藥巡兵近前查看作響之處即是人折腰而行之地隨即追獲解送青州總局交發審委員張令安邦訊問據供名高成方年二十六歲係膠州人父母已故家有祖母本年四月在鐵路充當裝缷火車苦力本月初二日從炭内揀出轟炭　的地雷藥四塊午後就將此藥放在鐵軌上看火車能否軋響　意火車軋響其聲甚大就被巡警拘獲送案查高成方誤拾轟炭炸藥不知其爲何物放在鐵軌上　被火車軋響事雖出於無心並無别項重情及貽害等情惟鐵軌爲火車所經關係甚重該犯輙將並不認識之物隨手安放自應酌予懲處高成方應請發交濰縣有於該處鐵路旁枷號三個月以示懲儆滿日由縣疎釋具報（陽） 
[蘇州租界擬建火油也（蘇州）]  
　　○上海英商某洋行擬在蘇州租界内建設火油池禀田駐滬英霍領事照會蘇撫當飭蘇關道等核議詳復均以建築油池恐妨居民衛生地方治安曾經據情駁阻去後嗣英領事復又照會蘇撫堅稱如租界内不便建設或即於租界之外另指一地亦可等語此項火油池現在上海浦東鎮江漢口等埠各處皆有蘇撫知此事諒難駁阻當復以該商如必欲在蘇建築須遵定章繪圖貼説由領事照會關道查明果無妨碍然後會議妥章禀由督撫咨達外部方能核辦一面行查各處成案以便倣照辦理云（甲） 
[甘肅電覆陝西官秤事（北京）]  
　　○英使照請外部咨行陝省停辦官秤行一節已紀前報兹聞已由甘督電覆政府略謂各國興辦地方公益之舉亦有就地抽捐者陝西開辦官秤寔與約章毫不相背更於外人貿易無所限制云云（吕） 
[宜沙兩關商訂查拐章程（湖北）]  
　　○四川饑饉荐臻民間時有鬻賣子女之事其身價竟有廉至每名僅數千文者匪人販運出口可得價什百故逐年由川販賣人口案極多日前聞宜昌沙市兩關税司監督已訂有察查拐帶章程照商漢關一體舉行其爲益誠非淺鮮也（將） 
[續紀禀請平反捕役誣良爲盗案（蘇州）]  
　　○前江甯銅元局差遣委員洪福清被丹徒縣捕役施標等誣爲盗首藉報私仇迭經洪之同鄉公禀各大憲請爲剖白等情已詳紀本月初二日報端兹悉殺斃孫朝珠之盗犯洪三係湖北人洪福清則係皖籍省分不同名氏亦異當時邑人公禀屍親供詞均曾指明祇以丹徒捕役挾有宿嫌必欲置洪福清於死地故多方羅織以遂其私大憲心知其寃近已將此案發交蘇臬司轉交蘇州府研訊數堂洪福清並無爲盗殺人確據日昨又有地方耆老數十人聯名赴有司署公禀爲福清剖白而强行作証之葉有明等亦已瘦斃獄中大約此案不難昭雪矣（顛） 
[咨查清凉寺僧被控案件（蘇州）]  
　　○日昨學部咨行蘇撫略謂據常州武陽商務分會以清凉寺住持清海不守清規欺壓鄉民奸淫不法勾結日僧伊籐賢道藉爲護符禀請飭查驅逐等情並據常州紳士錢以振等禀同前山木部查前據清凉寺住持清容清海禀請建設佛教海静學堂當經本部札飭改定名稱並分别飭查核辦在案兹據所控該僧等各節是否屬實相應咨行　撫一併查明咨復核辦等因蘇撫陳筱帥接文後已轉飭常州府督同武陽二縣妥爲查辦矣（永） 
[考政大臣啓節北上]  
　　○考政大臣定期起節已詳本報前日午後天雨甫止兩大臣即命將行裝運輪井傳安平輪中西船員人等攝拍一照兩大臣及隨員等人亦合拍一照旋在行轅晚膳逮至八下鐘時即乘雙馬車出轅登輪北上道憲瑞觀察以次印委各宜均恭送如儀（力） 
[英國上議院討論教育條件]  
　　○十三日倫敦路透電云英國上議院於第二次宣讀教育條件共相辦難銀人之言論謂並無人有反對此例之意 
[俄國革命毁壞鐵路之用意]  
　　○十三日倫敦路透電　國革命黨已將立希　斯基地方之火車站及鐵路橋梁毁去此即聖彼得堡與芬蘭赫爾星福地方路線銜接之處盖革命黨之意在使兵隊之行程因之而遲滯也 
[南斐洲各境歡迎特國新憲法]  
　　○十三日倫敦路透電云南斐洲約翰布革　培托利亞　勃羅豐登三處民人之意見皆贊成特蘭斯哇國新立之憲法 
[俄國猶太富人被害]  
　　○十三日倫敦電云俄國國民院會員猶太富人名赫成斯登者偕其眷屬在芬蘭温泉散步時被人鎗斃兇手已逃避有一憲兵因其與此案牽涉已逮捕傳言此案由於警察因其長官　人暗殺故以此爲報復之計 
[台灣土人與日本人衝突之傳聞]  
　　○十三日東京電云台灣地方因收割樟腦致啓擾亂昨日有日本官員及收割樟腦人二十三名遇害懸揣之當係該島土人所爲云譯字林報 
[韓皇恩赦國事犯]  
　　○韓京西報云高　國事犯逃往歐美日本各國者應行赦罪歸國一端議久未决惟近曾有數犯由日本回國然彼等當日所犯並非大罪現聞韓皇詔飭各部院大臣曰予願赦各犯已往之罪以彼等皆係有才能之人予將擢而用之彼殆能爲我國效用乎 
[俄國叛匪投誠之消息]  
　　○十四日倫敦電云　京聖彼得堡來電謂據官塲文告克倫斯德脱海口叛匪業已投誠當鏖戰時有將校四人陣亡三人受傷 
[德英兩君相見之實信]  
　　○十三日柏林電云德皇珣英皇於西八月中旬會晤之説信而存據 
[俄皇擬巡閲各營]  
　　○十三日柏林電云俄皇擬於數日内至克勒斯諾基西羅各營　閲 
[俄國叛兵力竭投降]  
　　○十四日倫敦電云俄國史維巴葛砲台叛兵經兵順開炮向礮台轟放後終歸於降順譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江都縣陳其璟甘泉縣宋康恒禀各憲文（爲貧民搶米事）]  
（前畧）米價飛漲且乏來源各處情形相同貧民生計維艱不免惶惑各行户尤復惟利是圖或高抬價值或囤積居奇遇有貧民購買食米不遵定價或托詞不賣或以不堪適口之米賣給小民積怨已深遂於五月二十五日清晨先在南門外坐落江界之廣泰和米行購米因嫌米色不佳互相口角維時附和者多遂蜂擁男女百十餘人到該米行將米抛棄街心繼則擾及甘界之恒源和　恒和泰德昌各米行知縣等聞信馳往彈壓各米行小有毁失尚無搶攫重情詢其因何與各米行爲難僉云該行不遵定價售賣且以壞米允數不堪適口等語知縣等當以該米行不遵定價售賣固屬非是而各貧民藉端滋閙亦屬不應即將在場滋閙之人擇尤當場責懲取具安分切結存案並　令各米行務照定價出售以免再滋事端自取其咎貧民遂各星散市面亦安静如常當即電禀藩憲一面會同城守營分督兵役在於城廂市面嚴密梭巡防範方謂可保無虞不期是夜及二十六日清晨城内丁甘兩境各米鋪均因售米太貴貧民一唱百租始則强買繼則强攫或以淘籮爭取或以糞箕硬爬知縣等聞信督帶兵役分投　#壓目夜至晨此處甫平彼處又起似此目無忌憚其中因有不法匪徒從而煽惑乘機思逞惟事起貧民因米貴乏食且滋閙米行之人婦女小孩居其多數既未搶劫財物亦未當官逞兇斯時也若迫之以威拿辦過嚴則良莠難分既莫得其首要更恐激成暴舉惟有極力彈壓勸導示以鎮静並將一二不服彈壓之人即時捉獲對衆責辦以示警懲幸愚民尚知感懼旋各解散第此時人情惶惑謡言四起揚城地廣人稠教堂學堂林立必須請兵鎮壓一面嚴拿首要仲免釀成亂階當查鹽捕營已隨本府赴寶應彈壓城内空虚無兵可撥隨經先後電請派撥兵隊來揚藉資鎮攝知縣等一面會同紳董開倉動用積穀分設平糶扶元等局接濟民食二十七日民情即已安静市面貿易照常旋於是日鎮江袁統領督隊來揚分佈駐紥以壯聲威知縣等觀看現在情形人心已定可無他慮惟緊要關鍵必須多運米糧接濟庶民食無告匱之虞即所以消患未萌已由知縣分别籌欵給發護照令各行商前往購買並　請藩憲將鎮江購存之米全撥應急並遵電飭出示布告以慰商民並會同妥籌辦理密訪爲首滋事之人拿獲禀辦不敢稍事姑息（下畧）（永） 
[朱前署臬仍兼籌欵所差（蘇州）]  
　　○蘇省設立籌欵所前奉撫憲陳筱帥飭派濮藩司朱署臬司會同辦理現筱帥以暑臬司朱竹石廉訪雖已冰缷臬篆然就地籌欵必須熟悉情形之員方能辦理是以仍委朱竹石觀察會同藩司辦理籌欵所事務云（永） 
[蘇垣官事]  
　　○蘇臬朱金殿廉訪電調留學日本法政大學畢業生補用巡檢俊廉向省聽候差委該員已於本月十二日到蘇禀到○分省補川縣丞蘇本廉奉委蘇州馬路捕房委員兼頭等警察官已於本月十二日禀謝到差矣○聞管帶飛划水師右營米占元守戎現由端大臣函荐濯升巡警軍統領所遺飛划右營歸凌秉忠管帶日内當有明文矣（永） 
[借藩庫銀暫墊學堂經費（蘇州）]  
　　○蘇省各官學堂所需經費全賴銅元餘利項下撥用現因銅元停鑄以致經費無着經理各員迭禀撫憲陳中丞請示中丞擬向藩庫商借銀一千兩先行墊付各學堂六月份經費俟籌存的欵即當撥還（且） 
[紳商學界公禀爲吳紳辨誣（鎮江）]  
　　○丹徒縣郭大令奉前署甯藩司朱札文謂淮天主堂馬函稱吳紳劣迹多端請加查辦等因當即查照原函所指詳加搜訪毫無影響因又照會各紳董查明具復刻聞紳界二品封職鮑二傳前順天府丞丁立淦商會總理吳澤民北貨董　茅子生中學堂歷史教習丁傳靖經學教習李步青等數十人聯名公禀縣令禀中大旨節錄如左一原涵所稱擠倒章積昌油號一節查章積昌總號設於漢口洪江兩處鎮江乃分銷之所因總號倒閉鎮江分號爲所牽動豈有吳紳擠到之理一原函所稱以城磚砌造房屋及以元壇宫獻媚浙人一節查前道憲郭禀拆舊城之先吳紳所造房屋早已落成而况拆城　派有鮑令繩甫監視豈有任取用磚石之理至於元壇宫道士藉口公善堂平毁義塜由李紳丙之目覩其事往告吳紳其時吳紳爲管理公善堂之人不得不禀逐道士如欲獻媚浙人何取於數百　之荒塜又何取於逐一淫惡道士雖然猶幸吳紳未得價立摺也否則罪又奚辭　一原函所稱毁謗徵兵一節查徵兵以鎮江辦理爲最善得人爲最多官紳有蠶助而無阻撓固爲大憲所奬勵報章所公認至吳紳戚屬則幇同勸徵族人則踴躍應徵今轉誣爲毁謗是與公理有悖且令熱誠任之紳董灰心云云（工） 
[飭查粮書中飽學費（紹興）]  
　　○越郡山陰等縣前餘請提串票錢文撥允學費由府據詳立案禀准通飭各屬照行詎有粮書藉爲利藪刻山義烏學董聯名投禀務處指陳粮書中飽加取等因當即批示云本處前准藩司衙門移知援照山會二縣成案酌提串票錢文撥充學堂經費當飭各屬遵辦在案據禀該縣學堂尚未議撥而糧書孟承先等反借學堂之　加取串費仍歸中飽如果屬實是未能興學適以病民殊堪痛恨叩義烏縣查明該縣學堂幾處規模是否妥善上下忙串票錢文向收若干如何酌提分撥迅即通盤籌畫妥議禀復一面嚴禁書吏人等毋得藉端需索擾累及民是爲至要切切（早） 
[蘇學務處批示彙錄]  
　　○華鴻模禀批據呈已悉該職以蕩口鎮户口繁多僅一果育學校難期普及即就原　學海書院經費改辦鵝湖初等小學已於春間開學常年不敷之欵除華氏各義莊捐助外復山該職等認籌熱心教育嘉慰良深查閲章程亦尚妥洽應准先行立案聽候謝查將來學生畢業考騐果能合格自應准予照章辦理仰常州府轉飭遵照一面飭縣一體立案○陸炳麟禀批該生等創辦城中及小灣四小學禀經該廳批准以箔捐季課義塾三項撥用潘守勤乃敢從中霸阻多方破壞查潘守勤以艾曾恪爲爪牙辦理官學欺朦腐敗十年據該生等具禀到處即以情詞激切必非無因批令該廳按照所禀各節逐一查明復候核辦在案事隔九月未據具復到處殊屬玩延據禀前情仰川沙廳迅速歸併前案查 
 
 

Page 10

 
 
明所控潘生各節是否屬實如果朋比爲奸即應分别澈懲以維學界毋稍徇延致干委查（且） 
[潯道批催上控案（九江）]  
　　○德安縣生員李鴻勳赴道轅其禀玉璸卿觀察批示查閲粘抄此案疊據呈縣准理并批開篆後再行催差拘訊乃案懸四月之久該生并不赴縣聽審且無隻字呈催觀望因循復肇毁搶之慘星星不熄勢必燎原戚本自貽咎將奚諉而武生徐九鵬身列膠庠竟甘不守臥碑疊肆抄奪殊屬藐玩粮差管貴以在官人役胆敢聽串分肥亦殊不法采呈畢竟有無揑飾仰九江府迅飭德安縣速即提集一千人証確切訊究照例詳辦一面查案禀復察核毋任抗延切切（石） 
[釐卡舞弊被控（安慶）]  
　　○日前有某姓商民以灣泪釐卡每逢過往商民以本洋完税祇作錢九百文等情投撫轅呈控恩中丞謂該卡銀元短作價錢殊屬不合嗣後各卡釐税每銀　均應照市作價不得任意短折以恤商艱並一面派委赴卡密查以清厘政（士） 
[又革善堂劣董（揚州）]  
　　○揚城善舉腐敗　極全節堂劣輩陳賛卿已由地方官責革而立貞堂董事吳杏樓仍與司事謝　庚吞没堂欵相倚爲奸兹經運憲訪確立飭地方官革退吳董等得信正哀乞堂中嫠婦保留不料已另諭他人來堂接理矣（引） 
[開演活動影戲（松江）]  
　　○南匯王朱諸君均係補助興復海軍社會員近自東洋暑假旋里携有活動影戲機器借婁城隍廟自初十至十二開演三天所得看資儘數撥助海軍某夜演丁汝昌照片時詬駡聲遍於四座謂其以千百萬軍艦贈送日本致中國一蹶不振實屬死有餘辜云（夕） 
[鄂省又到米船（湖北）]  
　　○鄂省米糧騰貴經各大憲陸續分運採購昨又有米十餘黄石到鄂目内米價已因之稍减矣（户） 
[水線難修（湖北）]  
　　○鎮江電　水線自被米輪觸斷上海總局即派洋員至鎮赶修無如潮急浪湧撈獲線身殊覺爲難大約此項重要工程尚須寛以時日也（巧） 
[盜匪解縣（甯波）]  
　　○鄞邑横溪地方某飯鋪有盜匪三人人在該鋪果腹汛弁見其形迹可疑飭丁獲住解送城守營當由劉幼峰都戎將三匪移解鄞縣由高子勛大令飭發刑房侯訊明詳辦（易） 
[命案控發（安慶）]  
　　○桐邑北鄉地方有慈某汪某等公共草場一所前月慈汗均在場刈草偶因細故忿爭慈被某甲毆傷小腹當即倒地氣息奄奄某甲等即雇姚某小舟載慈回里詎慈楊重行至半途而斃姚某懼累棄屍而逃慈家聞信赴縣呈控縣主陳大令已飭拘拿兇手照例懲辦矣（多） 
[懷甯命案（安慶）]  
　　○日前有懷甯縣三橋地方某書役之妻偕某氏婦因小事起釁互肆兇毆詎書役之妻被某氏婦毆斃現已報由縣主騐明屍傷然後將兇手按律懲辦（土） 
[水嬉釀命（松江）]  
　　○連日大雨河流盛漲秀野橋河干時有兒童入水游泳前日某姓童正在臨流洗浴忽力不能勝遽占滅頂同時水菓行學徒亦　衣人水宛在中央詎一欹側間竟亦隨伍大夫以去慘哉（手） 
　　今日尚有各省新聞及本埠新聞均列入第三張閲者注意 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[五月分分發騐看人員名單]  
　　○郎中王儒彬兵部黎廷颺户部主事劉貫濤兵部董國華兵部康躍門刑部張鍾來户部朱鈞聲户部沈其泰户部陸樹基户部周鈞棠户部邵遵南户部項鳳岐工部裘冕群兵部温肇祥户部張祖培户部羅勝口刑部劉達璋刑部劉達琛工部涂熙雯刑部徐際恒工部孫爾康户部李承烈刑部都察院都事丁栻内閣中書李升培張忠淦吳友炎光祿寺典簿沈乃杰范慶同部寺司務謝保南工部道員江培挺直隸潘永齡江蘇施曜庚江蘇朱其昌江蘇瞿鴻禮江蘇祁頌威山東蕭隆昌陝西吳煒暹浙江知府楊夢齡江蘇唐燕賓江蘇鄧文堉江蘇趙英漢山東黎廷輔江西彭家驥湖南同知增福江蘇史允諧安徽張泰阿山東錫極山西邵述堯廣東錫庚湖北直隸州知州邵振丙安徽趙曾勳陝西張祖楣福建馬如龍福建趙世繶湖南張蔚增四川知州周桂馨江蘇李文蕃安徽李經生陝西通判范鴻恩直隸周慶詒江蘇沈兆褘山東吳孜豫河南趙發藻甘肅徐純敏湖南李典三湖南吳昌濬貴州黄志義江西馬繼援湖南何厚馴四川李約禮江蘇直隸州州同王芝田山東王恩遇山不蔣芳湖南余祖昭江蘇劉式游山東知縣伍鈞直隸祝景燧直隸胡澤江蘇鍾靈江蘇吳本伊江蘇朱維藩江蘇趙毓鋆江蘇吳樹聲江蘇黄福崇江蘇陳秉銓江蘇黄紹玉江蘇徐曾祥安徽毛鴻臯安徽李銘楚安徽蔣炎齡安徽楊鳳翔山東王心鏡山東李務滋山東杜庭珣陝西郭學謙山西高紹薪山西陸守文山西金繹熙河南畢世恒陝西趙維垣陝西陳德城陝西熊世澐甘肅劉承均浙江嚴邦模浙江周承弼浙江周錫曾浙江武天駿浙江孫鳳彬浙江劉銘彝浙江文煒墀浙江何韶福建王麟儀江西馬維翰江西陳善昌湖北伍誠湖北吳豫霆湖北胡廷棟湖北張元懿湖北龔善福湖北曾長慶湖北曹亮臣湖南吳章湖南趙延泰湖南馮樹德湖南陳善蔭湖南吕調鏞廣東銘峘四川張位賢四川盧嚴方貴州明安山東中福廣西成瑞甘肅融和山西蔭清江蘇陰徵陝西宋肇鏜四川林時中四川唐光煦浙江周家藩廣西孫模陝西魏毓棠安徽鹽大使劉壽瀛兩淮朱光宸兩淮伍文祥浙江徐鍾瀛兩浙直隸州州判潘廷杓四川縣丞史錫華湖北毛逢熙廣東州吏目趙榮森廣東巡檢顧懋鍇直隸歐陽超安徽蘇樸福建從九品戴浩四川典史俞思儉雲南未入流閻國壯直隸 
[學部新定赴東游學簡章（京師）]  
　　○學部以近來游學日本者人數較多程度不一特定選送遊學簡章通飭京外各學堂一體遵照大略如下　一資格宜限定學長期者除習淺近工藝僅須預備語言於學科無庸求備外凡欲入高等以上學校及各專門學校者必有中學堂以上畢業之程度且通習彼國語文方爲及格有一不足應先在本國補習學短期習速成科者或法政或師範必須中學與中文俱優年在二十五歲以上於學界政界實有經騐者方爲及格無論官費私費長期短期必品行端謹無劣蹟身體强健無宿疾否則不送　一期限宜畫一日本各學校以四歷四九兩月爲期之始選送學生除需才太急不能久待且核計人數能自成一班者可以不拘此限外其餘無論長期短期官費私費宜按道里遠近預計程期使到東之日恰在開學之前平日概不零星派送經通電各將軍督撫查照辦理在案查辦理游學京外自宜一律嗣後在京各部院及各學堂呈請游學各員生應查照擬定大略辦法由該衙門該學堂開具該員生品格學力年歲曁入何項學堂咨送學部並應來部考騐及格再行核准發結咨文以歸畫一（閏） 
[電禀保留汛弁（松江）]  
　　○提憲徐吉雲軍門前奉江督周玉帥面矚親赴江浙交界處查閲水師道經震澤鎮汛弁焦把戎適因事他出飭差弁片請始至軍門怒其曠離職守命帶鈐記隨節來松十一日軍節到轅忽先後接到兩電禀俱從震澤發來一係學生百餘人列名一係紳董會禀均爲焦把戎保留不識軍門作何定奪（夕） 
[預告漢口租界開辦電燈（漢口）]  
　　○漢口普爾賴洋行在英租界創設電燈兹聞已遍發傳單預告洋塲各户以便安設機關准於華歷七月初一日開辦（千） 
[滬城官事]  
　　○湖北提學使黄仲弢提學紹箕來滬住義昌盛洋行昨至道轅辭行赴日○候補　陳仁齋明府元珖又陝西採辦物料軍裝委員洪均亮明府寅安徽人住中和棧又湖北將備學堂曁陸軍將校講習所畢業優等生杜二尹鴻賓又警察學務師範庶務長兼文案繆石逸明府延福又救生局委員劉筱階明府麒釀候補上丞蔡鳳庭二尹文淵昨日均至道轅拜謁○撫署文案委員楊福明府元勳昨日到道禀辭回蘇○龍華巡防局委員徐燕賓少尹謀禀請銷假○湖北磁器學堂監督沈象乾觀察明煦昨日來申到道拜會並呈公信一件○湖北派赴日本調查學務員陳問成姚汝説趙嚴威全華祝等四君昨日飭差到道辭行（合） 
[派委察勘候奪]  
　　○總工程局電燈公司擬遷至霞殿將紫殿基改造廠屋迭紀前報兹悉現由該寺僧一再懇求鄰右赴道上訴經瑞觀察批候派委詳細察勘再奪（寸） 
[局批照錄]  
　　○南市紙傘店夥聚衆向各同業店主蠻擾並在東興園茶館聚衆鬨鬧經同昌等家赴總工程局環禀提究已志昨報兹由局員批示據禀糾衆蠻擾擄敺逼詐等情是否屬實尚難懸 
[南區榜示罰欵]  
　　○總工程局南區五月分所收罰欵計大洋四元小洋六十六角昨日榜示區前並彙繳總工程局撥用（寸） 
[懸照招告賭棍]  
　　○賭棍江濤生經總工程局獲案訊明判押候出示招告兹悉局董因聞該棍犯案甚多且恐有化名之處急應澈究昨日故將該棍徒照片懸掛局前俾衆認識以便投控（尺） 
[新令赴甯]  
　　○新任上海縣土少谷大令念祖前晚乘江新輪船赴甯謁見江督飭丁到道禀辭并聞大令於赴甯後尚須　蕪湖珂里故接印之期尚需時日也（宜） 
[米商請給採米護照]  
　　○關道瑞觀察據米商禀稱擬赴内地採運米糧至滬出售以濟民食並請仿照光緒二十八年定章發給護照等情觀察准予查照成案辦理（寶） 
 
 

Page 18

 
 
[流氓移縣究辦]  
　　○浦東流氓姜根生專在塘橋一帶拆梢滋詐受其害者指不勝屈事爲塘橋廵防局員潘二尹查知特飭局勇拿獲重笞籐條一百五十下鎖示該鎭一月不意姜妻某氏竟敢投縣喊控圖翻經汪大令諭候查核昨日潘二尹聞悉因將姜根生移縣請究大令諭飭看管候訊（宜） 
[撈獲屍身]  
　　○甬人忻某在浦東失足墜浦已紀本報昨由家屬將屍撈獲帶至美租界斐倫路對岸棺殮（似） 
[逆子押滿斥釋]  
　　○鄉人賈春發前因打落其母門牙投控縣署判將春發釘鐐收押十六個月在案兹已期滿昨日汪大令提案釋（宜） 
[會審定貨案]  
　　○德商利康洋行控華商源昌號張儒卿定貨不出經德副領事師謀君照會公廨讞員關司馬于前日午後會訊原告洋東帶同買辦投案聲稱一千九百五年正月三十一號源昌號定購洋綢三次出貨二次其第三次計綢一千疋遲延不出應請訊追張儒卿延侯魯公律師到堂訴稱被告第三次未曾出貨執固原告信札爲憑求察司馬將此信譯作華文乃言所定洋綢一千疋今查外洋來貨有原樣不符祇能由本行向外洋廠家糾葛但中國現在年關伊邇各客均須帶貨歸家現在祇有本行吃虧每疋貼還銀一錢五分用持知照云云司馬告之西官謂觀此與係退貨明徵原告稱此信確係本行所出豈知函致外洋廠家不認其咎因此本行不能吃虧侯律師遂與該洋東辯駁良久後遂各散（力） 
[上海竊案]  
　　○寡婦錢胡氏控全錫貴竊單盗賣經英公廨移解到縣前晚奉汪大令研訊氏供丈夫已故六年祗有一子翁姑相繼去世姑之內姪全錫貴乘姑喪亂之時竊去田單四紙盗賣求究錫貴供實係錢姓故父名錢榮生胡氏之翁順金乃故父之兄本係沈姓入賛錢家改從錢生順金生子榮榮早亡祇一孫女其媳胡氏招贅晉生以壻作子廿九年正月順金臥病將計田四畝半之錢心誠户名方單一張給小的爲孝帛資立有撥據呈電且有族長錢萬金等到塲簽押此單已託地保嚴毛頭抵洋一千元胡氏之姑即小的伯母因病乏資調治另將方單三紙命小的抵洋一百四十元今願贖回交還胡氏求鑒其母錢王氏供詞相同十二圖地保徐良圃十圖地保嚴毛頭均供錫貴的係錢姓單由小的毛頭作中抵於施姓大令察閲錢順金所書撥據斥胡氏不應指爲全姓妄控判錫貴交保先將代抵之方單三張贖還胡氏再邀族長到案訊斷○吳王氏控吳瑞生霸房逞凶亦奉訊究瑞生供自幼由吳阿金螟蛉爲子父母死後遺有住房兩間叔母王氏與予金松圖奪來案妄控求鑒金松供住租界母親仍住老宅與瑞生同門出入瑞生除自住外將餘屋另租營勇恐有不妥命伊退租不理且向小的借去方單一紙抵錢三十千爲伊繼母姜氏喪費今春小的給洋三十六元向贖仍未贖回求察大令以金松母子並無將瑞生逐回本宗之意判瑞生交保贖單并逐營勇搬遷了案○某宅轎役在路被毆經廵士查獲李老三一名拘至北局解縣訊究恃無質証狡賴不認大令判掌頰五十下交保查　副　（宜） 
[總工程局紀事]  
　　○奉賢人唐嘉普娶寡婦金李氏爲室族因來滬帮傭與整容匠金洪春姚識近唐得悉來申尋見扭控總工程局南區由區長解局候訊○洪阿于在船廠爲夥與陳嘉錫向福生漆店擔控保貨洋三十元前日向討不付扭控南區解局訊追○浦東梟黨張阿明向鄉民王洪海在王家馬頭茗香園拆梢洋四元經駐防所廵士物局候究（寸） 
[英美公廨早堂案]  
　　○亨達利洋行式拉夫楊天祥控沈伯英國珠報由包探王長桂獲案解訊迭次押追未繳昨日原告洋人投供此案現由沈父出爲理楚求請將沈開釋襄讞孫明府商之英副領事　沈開釋案即註銷○駁船户馬阿榮與匯德豐駁船户袁才淸因爭繫纜口角扭落浦中致袁淹斃由屍兄袁鳳高報探將馬解訊判令報縣請驗在案昨日覆訊袁供初八日已奉上海縣蒞騐允准伸雪質之馬一昧求恩明府以案關人命判馬押送上海縣歸案訊辦○工人陳阿三竊大英公司駁船內洋紗由捕解辦判押一日○陳生林竊洋人紫銅由捕解究判押兩禮拜○孫登褚騙朱李氏等三人小洋四十角報捕解追判押十四天如數還洋○干李氏投濟良所控夫干如山與姊陸干氏逼娼行兇判分别押候再辦並將陸之外甥女招弟養女銀珠逮案候訊已詳本報昨日解究工李氏供花煙間已開年餘蓄有煙妓兩人現愿隨夫回家訊之干供求恩典明府判干交保領妻開釋以後不准賣娼惟陸干氏不應領銀珠爲義女及所供之外甥女不知是否屬實判兩女交官媒押候禮拜一核奪陸干氏斥釋○捕房查獲公陽里妓院在十五歳以內之雛妓洪連香汪筱紅及幼女瑞林阿根等四人由濟良所解訊奉中西官判將洪汪兩妓發所留養瑞林阿根押候再訊在案昨又解廨請示瑞林之母趙王氏供小婦人傭工度活此女寄養院中求恩給領邱沈氏供阿根乃係甥女伊母住新興里因病不能來案求恩作主明府判將瑞林派差探伴送九江里交伊主人伊姓收領阿根送新興里查明是否生母交領完案○羅阿榮與姘夫孫阿狗串拐李益亭之女洪珍一案迭詳本報昨亦覆訊羅供人在餘姚縣之馬朱鎭地方葉永　家求恩移提明府判分别還押候備文帶同羅阿榮前往關提洪珍等到案訊奪○施子卿因郭淸郎積欠租事資向索不還將郭關閉空屋吊打報捕拿究明府判押三月○沈福生姦拐陸阿金之女阿金昨又解究司馬以沈已押兩月有餘判再押一月完案○張福良沈見郎王來生違章將許保生兇毆受傷報捕解究判各押一禮拜○盧有保王阿狗串竊綢衣由探解究判各押十四天○姜小桂竊陳保山等衣物王阿生竊陳阿毛衣服由捕解辦判各押一月○袁張氏竊妓女翁梅倩單夾棉皮各衣解訊不認押繳在案昨提覆訊仍不供認判押限七天交贓如違定辦不貸（當） 
[法租界公堂案]  
　　○陳喬氏於十二年前憑媒自賣與王蘭卿爲妻今忽由夫陳阿元領去報探拘究質之陳阿元供喬氏來申帮傭與王私識六年前曾在王家碼頭尋見由王央石春陽理勸給洋六元是實並無出賣之事喬氏供自幼在陳姓家爲童養媳後因家貧來滬傭工與王相識生有一子陳大令察閲王所呈之身契不實判王將所生之孩給領具改過給完案陳阿元夫婦亦不合押捕房一月○客棧主朱新成扭控陳老虎至棧借宿竊去單被十一條請究大令判押十天○探解陳阿四王三郎串竊水煙袋銅吊雜物請訊官判各押一月○公司車夫陳阿二失去車照數張由公司洋人送案請追官判繳洋三十二角○探解逃犯徐金林竊洋傘一柄請辦判押一月○探解曹梅生在東新橋搶路人牙扇請究判押一月○太古十四號廵丁控楊金生竊茶葉一件請懲判押二十天○某西人控沈阿四打笆佔地經陳大令准詞提案諭令拆讓違干重究○探解章寶生至案稱章連竊各家衣物吊贓請辦判押一月○蔡仁卿潛入徐家匯天主堂竊衣由探拘究判押一月○瘋漢陳慶銜在法大馬路胡閙由捕拘究判發堂留養招家族認領○東天順昌烟館堂倌祁阿奇控董静卿王長發竊烟槍一支請究判董押半月王押七天○法商筆篤洋行控毛慶餘欠銀二千兩還過五百餘由張荷生作保應請究追陳大令准詞傳訊毛供有銀一千二百兩存在張　因判著傳保人覆訊時有英廨差役持文禀稱毛欠英商銀兩甚巨求請移回訊核大令准之○潘聚泰經理人周嘉恆欺主年幼舞弊被店主潘茂生具控經陳大令提周至案訊追判押在案周因在押患病昨由伊妻投案求保大令以此案周　减繳洋五百　　　　繳不准所請（臨） 
[美租界捕房事]  
　　姜錦標前在新閘地方冒探拆梢爲人函控捕房由探倪順泉拘獲已詳本報兹悉捕　以投函人未經具名又查無實據將姜開釋○謝胡氏董胡氏在公和祥等馬頭被小工多人攅毆投報捕房請究奉飭如遇若輩准即鳴捕請究○洋廚麥阿良昨與小販王和林買物論價不合將王毆傷眼目由捕將與拘究旋由麥之洋東投請保釋並給傷費洋一元了事○車夫章　金在西華德路麥坐客張子藩爭論車價被毆由章報捕請究捕頭以騐無傷痕斥不准理○劉阿海在西華德路開設小烟間向沈阿羅索欠口角被沈將汚物抛擲後門由劉報請查究奉飭此後遇見鳴捕拘辦（似） 
[更正]  
　　○昨報紀垃圾夫某甲勒索小費一節兹悉管理垃圾西人惠樂仁聞知其事曾往戚家囑令垃圾夫果有勒索小費情事理應投報戚姓遂報知捕房捕房並無飭將該西人扭送之語前報所紀傳聞失實合爲更正（容） 
 
 

Page 19

 
 
   
 
 

Page 20

 
 
九道灣之上台地勢畧高南至北約六十里東至西約十七八里坡陀平野錯雜計地不過千頃肥磽參半是敖漢旗地本無多喀喇沁東旗又無荒地然此次開辦蒙荒先從兩旗入手該貝勒熙淩阿該輔國公銜色淩端嚕布或情殷報効或勉許開荒均足爲各旗之倡將來巴林各旗沃野千里不難因觀感而就範圍惟是蒙旗之風氣宜開而蒙民之生計亦當寛爲之備將來開辦伊始擬請爲蒙古多留餘地俾當差牧馬之有資少收押荒俾荷鍤負鋤之易集所以固藩圉實邊徼者其道蓋不外此所有奴才查明敖漢旗九道灣蒙荒及喀喇沁東旗報効熟地各緣由理合先行其陳再烏珠穆沁界連巴林奴才前摺誤為巴林所屬合併聲明伏乞皇太后皇上聖鑒謹奏奉硃批該衙門知道欽此 
　　宫門抄　四月十九日内務府廂藍旗值日無引　見伍廷芳因修墓奏請開缺松公續假十日志公續假五日世侯請假十日聯　榮庚年松溎預備　召見内務府奏派致祭　昭顯廟　派出慶公　召見軍機聯榮　庚年　松溎 
　　刑部都察院謹奏爲遵旨會議具奏事摺 
　　刑部都察院謹奏爲遵旨會議具奏事光緒三十二年四月初二日軍機處交出本日法律大臣沈家本等奏現行律内虚擬死罪分别改爲流徒一摺奉旨著刑部都察院議奏欽此並抄錄原奏知照前來臣案查閲該大臣等原奏内稱竊臣等奉命修訂律例參酌各國刑法以冀收　治外法權是以上年三月間奏准删除凌遲梟示諸重刑並聲明尋常應入秋審各犯將來應否變通再行妥議等因計自新章頒布已届一年各直省尚推行無阻臣等復詳加考核查有現行律例内其虚擬死罪而秋審例緩者莫如戲殺誤殺擅殺三項戲殺初無害人之意死出意外情節最輕誤殺雖有害人之心而死非互鬬之人亦初意所不及擅殺情節輕重不等第死者究係有罪之人故此數項罪犯在各　僅處懲役禁錮之刑考之唐律戲殺誤殺各按其當塲情形分别徒流並無死罪擅殺分勿論及徒流絞四等亦不概問死罪中國現行律例不分戲誤擅殺皆照鬬殺擬絞監候秋審緩决一次即准减流其重者緩决三次減流蓋雖名爲絞罪實與流罪無殊不過虚擬死罪之名多費秋審一番文牘而已現當綜核名實併省繁重之際與其空擬以絞徒事虚文何如徑改爲流俾歸簡易擬請嗣後戲殺改爲徒罪因鬬誤殺旁人並擅殺各項罪人現律應擬絞候者一律改爲流罪均按照新章毋庸發配歸入習藝所罰令作工其現行例内如誤殺其人之父母兄弟等項並擅殺二命以上　謀故火器擅殺各項不准一次减等者酌加二年如遇情有可原或情節較重者應俟臨時酌量辦理其戲傷誤傷並擅殺按例罪不至死者均於本罪上遞減一等以免窒礙似此變通量减不過去其虚擬死罪之名仍於生死無關出入等因遵奉諭旨交臣等議奏仰見聖明睿照於變通法典之中仍寓矜慎刑章之意欽佩莫名臣等查律載因戲而殺傷人及因鬬毆而誤殺傷旁人者各以鬬殺傷論註云死者並絞傷者騐輕重坐罪又罪人已就拘執及不拒捕而擅殺之或折傷者各以鬬殺傷論又例載戲殺誤殺問擬絞候應入緩決之犯朝審一次之後刑部查核奏明將戲殺誤殺之犯減爲杖一百流三千里其誤殺案内所殺係其人之祖父母父母伯叔父母妻兄弟子孫在室女者俱俟查辦緩决時再行照例辦理又擅殺問擬絞候入　秋審緩决辦理之犯除謀故火器殺人或連斃二命及各斃各命致斃人數在四名以上者均不准一次減等外其餘俱於緩决一次後即予减等發落各等語推原例意戲誤擅三項絞候人犯雖核辦秋審時同一例應緩决而准減不准減則視情節之輕重以爲衡蓋有以宏矜恤之惠斯不能預防殘殺之端例内界畫秩然至爲精當兹據該大臣等請將戲殺改爲徒罪因鬬誤殺旁人並擅殺各項罪人現律應擬絞候者一律改爲流罪等因臣等逐加查核戲殺一項唐律減鬬殺一等罪止滿徒今律雖　鬬殺擬絞秋審向不議實亦無緩决一次不准减等明文誠以此等人犯用刀相戲本無害心不期而適戕其人之生情與過失相近律於過失殺人准鬬殺罪收贖追銀後便無餘罪則戲殺似不當過嚴若因鬭誤殺旁人雖衅起鬭毆已有害人之心而死非互鬭之人實出於鬭者意外　與同謀共毆致被糾之人毆死非其所欲謀毆之人情事正復相等查同謀共毆如被糾之人毆死非其所欲謀毆之人例於起意糾毆之犯得照原謀减徒即被糾之人毆死其所欲謀毆之人而起意糾毆之犯亦止照律滿流以情言則謀重而誤輕以法言則謀輕而誤重比例叅觀似因鬭誤殺旁人一項亦當詳核案情量從輕典至擅殺姦盗各項罪人殺之者或激於一時之義忿或出于臨事之追毆此等應入秋審之犯較之戲誤兩項人數稍多若查其事非得已情有可原者倘係合于緩决一次即予减等之例似應一併略迹原心與戲殺誤殺各犯均毋庸虚擬死罪用彰聖世寛仁之治臣等參考例章公同商酌擬請嗣後戲殺誤殺擅殺三項人犯凡秋審例准緩决一次即予減等者應准如該大臣等所奏戲殺改爲杖一百徒三年因鬭誤殺旁人並擅殺各項罪人現行律例應擬絞候者一律改爲杖一百流三千里均按照新章免其決杖毋庸發配歸入習藝所罰令工作將來遇有此三項人犯案件即由各該省專咨報部仍由刑部核議按季彙奏一次俾昭鄭重如有情節不符避重就輕者各以官司故出人罪論其現行例内誤殺其人之父母兄弟等項並擅殺二命以上及謀故火器擅殺各項凡秋審不准一次减等者情節較重若遽將此項人犯亦復徑行改爲流罪實不足以示懲儆應請仍照向例辦理該大臣等議將誤殺擅殺情重人犯一律徑改爲流酌加工作二年之處應毋庸議至戮傷誤傷並擅殺例不至死者核其情罪尤可矜原應均如該大臣等所奏各於本罪上遞減一等以免窒礙而示區别再擅殺案内餘人及擅傷别項罪人均有應科罪名原奏未經議及亦應於本罪上遞減一等庶免參差如此量爲分别庶新法逐漸變通而舊制無虞偏重如蒙俞允即由刑部將本年秋審册内戲殺誤殺擅殺三項人犯例准緩決一次減等者一律扣除先行開單奏請改照新章辦理並通行各直省督撫都統將軍等一　　照　此摺係刑部主稿會同都察院核辦臣沈家本臣伍廷芳係原奏大臣例應廻避臣伍廷芳並已請假回籍是以未經例銜合　聲朋所有臣等會議緣由理合恭摺具陳伏乞皇太后皇上聖鑒訓示謹奏光緒三十二年閏四月初八日奉旨依議欽此 
　　山東巡撫楊 
　　奏東省黄河大汛瞬臨來源日旺兩岸培隄及埽壩各工現已將次完竣亟行前往認眞查勘片 
 
