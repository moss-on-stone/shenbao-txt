# 1898 - 247 - 4909123

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[重印四史告成] [  圖書集成局啓]  
　　本局新印四史校　詳愼紙墨精良遠近聞聲爭先購致數更裘葛插架巳空兹又續付手民精益求精與前迥别世有欲爲柔日之讀者　臨三馬路申報館及申昌書室購取可也計每部六十本釐定寳價洋銀四圓八角 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學淳興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端服　而杜竈吉天下大同此其左劵合括宏旨藉貽通才○新學彚編四卷裒西瀛旅客名　開東士導師先路理明法備言簡意賅八角○中國度支考二卷祥稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蕖霪蔚第就英廷財　持較中國度支主善爲師有德則樂興華秘　敬告司徒三角半○中東戰紀本末一圓半續編七角文學興國策二角三書併售二圓均與先　之　　新吏　要時事新論等書傅誦士林無勞述　○時事新論六角○上海廣學會總局申報舘及各書坊出售外埠書坊及敎士售書處亦可　　　書集成局啓 
[書禮部堂官阻格言路奉旨革職事]  
　　余嘗觀於庶人之家夫耕於野婦織於室事無鉅細通力合作有所佈置互相詢謀洽則行之否則商之故能秩然井然有條不紊而家於是日興而業於是益富蓋天下事合則興離則敗不獨家如是國亦如是所以有天　者欲求富强必先求尹民一體欲求君民一體必先由尹臣一體夫欲求君臣一體其道何在曰在廣開言路古來達　明目敷求讜言天子咨詢百官獻納而後下無不達之隱君無不善之施設鐸懸鞀雖以盛世帝王猶示人以獻替之益降及漢世其風巳不古若而直言無隱亦設極諫之科語云芻蕘之言聖人擇焉又云兼聽則明偏聽則廢古今來治道之大未有不貴通上下之情者也顧求之如此其切而臣下恐懼天威猶且有不肯盡言者若繩之以忌諱嚴之以處分而欲望諸臣工遇事直陳無所諱飾其可得乎我朝開國以來設立臺諫諸官原欲其啓迪皇躬匡弼國政也太宗文皇帝嘗諭諫官曰朕躬如有不德卽行規諫如實允行如虚亦不加爾罪世祖章皇帝令言官各據見聞極言無隱所言果是卽予採用若未當不必加罪煌煌祖訓固巳垂法萬世言路宏開矣今皇上天亶聰明勵精圖治知僅恃臺垣諸諫議隨事進言指陳利弊猶不足以收聽言之實效而進治道於郅隆乃諭令部院司員有條陳事件者著由各堂官代奏毋得拘牽忌諱稍有阻格仰見皇上聖明開懷延納不使内外頓成隔絶上下壅於見聞此後朝政之得失國事之是非與夫在廷諸臣之賢奸民間各事之利病羣臣言之皇上聽之或可或否或革或創聖心自有權衡宸衷不難獨斷固無事堂官大員鰓鰓焉爲之過慮乃不料禮部主事王照條陳時政而爲堂官等一再駁斥不予上聞經王照面斥其顯違諭旨始不得巳勉强代奏噫皇上似此廣開言路欲盡悉上下内外之隱情凡在臣僚皆可以一得自獻國家轉弱爲强其機卽伏於此乃禮部各堂官不知仰體聖意反敢首先抗違以王照藉端挾制爲言請旨辦理不特負皇上憂勤莅政詢謀考事之心而黨同爲奸有心阻抑於屢奉嚴旨無稍阻格之事猶且如斯則凡政教號令歸其敷陳者皆將弄其權奸視天子如守府矣諸臣之罪顧不大耶若非子以嚴懲何足以爲將來之儆戒今者尙書懷塔布許應騤左侍郎堃岫徐會　右侍郎溥頲曾廣漢均僅予以革職之罪猶屬聖朝寛大之恩實則尙不足以蔽其辜也夫朝廷綍綸屢降戒諭羣臣令其破除積習共矢公忠並以部院司員及士民有上書言事者均不得稍有阻格藉以覘中國之人材聖訓昭垂在臣工非不知仰遵此意其所以有意抗違者蓋恐此風一啓諸大臣或有蒙蔽之處卽遭指摘之虞故於王照所條陳請爲代奏者阻遏其言爲先發之舉俾皆箝口結舌不敢有所指陳然後諸大僚得各攬大權保全祿位雖然其用心亦可謂左矣方今天子神明英武賢奸忠佞何事不洞燭隱微但使各大僚能自矢悃忱公忠體國卽或頻遭屬官之糾劾皇上亦將鑒其心之明白無他曲示優容黜陟時自有甄别斷不至以攻訐之言卽加屏棄也惜乎禮部各堂官不達此意致受阻格言路之懲旣不能自保其位而又貽笑於人豈眞其愚之不可及實亦利祿之心太過也然得此以昭懲戒而内外各大臣從此當各知所戒懼矣是知聖天子之喜怒卽國家强弱之轉機也其亦可以巳乎 
[西報議遷都事]  
　　廣東博聞報云英六月黎庶報載近日地球報登有極要之消息言中國總理衙門擬請遷都於陜西之西安府雖官塲中尙無的信漏出我輩可信以爲實無容疑惑常記該報每每顯著其奇特新聞登載遼東消息亦日有進步其於加西你會盟一事首先錄出布告全球尤爲矯矯也試思遷都一舉在人意計之中不難預言其所以然蓋中國大臣畏偪而欲遷都以　北京耳夫此帝位爲滿洲人之朝而滿洲巳受俄人蔓延偪處之患俄在遼東半島之權至大無匹前臨旅順甚易以連絡不絶之槍施諸中國朝廷之上也華人前屈於强暴之境遇莫能自助故允俄國得擅其威權但若輩究非瞽目見旅順彰彰之關係知中國若不淪爲俄之奴隸則朝廷之位必將立移於俄之馬軍與戰艦無疑故北京不克久爲都城也然欲中英两國同獲其利則都不應遷於西安府因該處非形勢利便之區也南京本中國舊都傍揚子江建都之地莫宜於此我國亦能在此出力扶助中國以拒外侮又何懼俄國及其他强國哉夫此中朝遷都之意爲中國國運將來極要之關鍵我國不宜失此機會也 
[小呂宋立國條約]  
　　天津國聞報云美國與西班牙開伩後小呂宋亂魁亞坤鴉拿度率其黨羽歸附美兵遂能所向克捷現聞該亂魁與美提督杜威立有條約十四欵一須將非獵邊攺爲自主之國二將非獵邊立爲合衆國設一總督以統理各事該總督應舉何人須由坤鴉拿度酌奪亦須美提督杜威及米列允許方可充當三立國之後暫用美國人及歐洲人權理一切政事所用之人概由美提督選舉四非獵邊羣島概歸美國爲保護主與美國保護古巴同一辦法五非獵邊各島將來　　口岸准各國人入境通商六將來華人入境必須遵依其所定則例其則例係指本土人與華人操工而言七立國之後須得熟諸法律之人辦理刑名等事及訂立妥善章程其人當由歐洲延致八將來各日報及各政局皆可昌言各事不加限制九各國傅教人皆准其入境傅教惟非獵邊舊有之各 
 
 

Page 2

 
 
寺觀概從毁拆房有西班牙僧侣道流一併驅逐出境十立國後所有政務均宜從速整頓毋得因循十一各鐵路及所有道路須卽鳩工修妥十二從前所行之例有不便於商務者如不准外國人集股經商等例一概删除十三立國後永遠不與西班牙人互相爭競以保太平之局十四現在非獵邊之西班牙官員暫令其遷居别島俟便復回本國 
[骨肉相殘]  
　　安徽訪事人云六安州叚排河地方劉某殺斃胞叔堂兄弟四命經州牧吳雲濤直刺將犯解省經撫憲鄧大中丞飭司會同原審官復訊據供二十年前其父與叔因爭奪祖産爲其叔毒斃其時犯年祇十有四逃往壽州管中帮做火夫日久補爲勇丁家中尙母弟時常探聽消息聞母巳被叔售與邵姓家爲妾後因撤營回籍知母被售後巳投環自縊幼弟失母終日號泣被叔沉河而斃讐不共天寃深於海非將叔一家老幼聚而殲之不足以雪此大憤多時伺察未得其間是日適胞叔及堂兄弟父子四人同聚一處遂於晚間俟其熟睡一併殺斃自行投首萬死不辭云云聞省憲巳將犯供達部若何定罪須俟部覆施行也 
[假捕被毆]  
　　天津訪事人云興基街一帶荒烟蔓草向無人居嗣由某洋行購地建屋作爲鶯燕香巢粉白黛縁列屋而居遂一旦易山邱爲華屋該行又恐地非租界地方無賴易於滋事召募數人給以號褂扮作巡捕虎皮羊質藉以震懾月之初八日有向當長隨之某中至某妓院尋歡龜鴇見其大模大樣疑爲闊少頗致殷勤詎甲不名一錢竟欲揚長而去龜鴇辱之褫衣爲質甲出邀其友張姓懷刃而來意圖報復正在喧閙之際所謂巡捕者聞聲前來遽以白木棒爲解紛之具張自恃力大與之爭持捕吹號求救又來两捕棍如雨下張乃拔刃亂揮两捕各受刃傷一捕宋姓腹破腸流厥傷尤鉅未幾張所持之刀被一捕格落張遂就縛并傷及腮頰耳輪事後由該行禀請領事懲辦聞宋捕傷重巳屢瀕於死而兇手張某統計渾身上下亦受一百數十餘傷似亦萬無生理諺曰煩惱皆因强出頭其張之謂歟 
[粤省官塲紀事]  
　　廣州訪事友人云新任粤海關監督周榷憲由京南下憲旌巳抵香港省垣大憲聞之特於某日委何守戎國賢管帶廣庚輪船前往迎接○南海縣縣丞遺缺現由大憲委試用縣丞崇晰署理西關汛千總委遊擊羅笙署理均巳接任視事矣 
[閩省官塲紀事]  
　　福州訪事友人云前者上杭縣有命案一起日久未經審結現在上憲特委發審委員周湘波司馬前往查辦業巳禀辭就道矣○興泉永道周子迪觀察入都陛見於本月初十日由省垣起程閩中官紳士庶夙荷帡幪者咸詣津頭恭送○自唐容石廉訪逝世後所遺篆務由督憲邊制軍委鹽道余晉珊觀察署理鹽道一缺以福州　胡太守廷幹署理福州府則委金太守學獻署理擇吉本月十三日接篆屆時文武印委各員脚靴手版莫不叩賀如儀 
[白下官塲紀事]  
　　金陵采訪友人來函云前蘇州府桐子霑觀察澤欽承簡命升授江蘇督糧道所遺蘇州府缺經江蘇藩憲　仲芳方伯檄委正任鎭江府彦詠之太守秀調署其鎭江府缺則委候補知府譚太守泰來接署彦太守奉檄後遵卽交卸鎭江府篆乘某輪船泝江而上本月十二日蒞白門暫寓某客機翌晨命駕詣督轅晉謁峴帥禀陳要公良久始出聞太守在省勾留數日卽當禀辭赴蘇履新矣○襄理某處洋務局候選郎中兼一等輕車都尉駱楙湘部郎於上月某日由粤來省謁見南洋大臣面禀要公小住某會館月之十四日親詣督轅禀辭結朝卽附舟赴滬○兵部員外郎曾部郎廣銓由滬來寗月之十四日詣督轅晉謁劉峴帥暢談良久始興辭而出旋赴各大憲衙門投刺大約尙有數日勾留也○江南提督李壽亭軍門蘇松太鎭兼南洋兵輪船總統陳總戎旭同於月之十五日蒞省卽詣督轅謁見峴帥面陳要公聞須勾留數日始聨轡言旋也 
[燕京雜俎]  
　　京師訪事人云崇文門外廣興戲園前因顧曲人稀閉門巳久兹由名優于莊兒出資攺建歌臺舞榭煥然一新一切鋪陳裝師及看客坐位均與他家廻異仿滬上之新式除京師之舊規生面别開匠心獨出開張之日雖值大雨而樓上下坐位全滿後來者竟無從插足喜新厭故豈獨於戲館爲然哉○前者京師喧傅有優人捉賊一案兹悉此案由北城坊官訊得賊係奉天漢軍姓周名本德供出竊案四十餘起其中以寳中堂公子景宅一案爲最鉅失物約值白金二十萬破案之由緣三益興玉器鋪掌櫃携珍珠十八子手串一挂翡翠秋葉一副至景宅求售景宅認爲所失原物立將掌櫃送官學徒聞信往探途遇此賊卽誘至鋪中擬暗地報官掩捕賊見掌櫃者久不至而學徒神色有異急奪門而出鋪衆追之至韓家潭福壽班童優某姓阻其去路賊窘急放手中洋槍擊中優之左膀諸優聞槍齊出始得成擒適玉器鋪追者亦至乃同往給孤寺北城勇局報案局員研訊之下供出銷贓各店不下六七十家其代銷贓物最多者爲珠寳市之富華樓并有爲賊作保之某局員乃飭差役押賊挨户起贓至富華樓則雙扉反扃　其無人詢之鄰居知巳於前數日閉門逃去矣翌日富華樓忽又開門惟掌櫃張姓避匿不見景宅聞信先以千金賞獲賊諸人及赴署領贓則贓物尙缺大半其中至要者爲寳石珍珠翡翠數件均傅家之寳也左翌官弁訪知此賊家住東四牌樓立差弁兵圍其居而抄之將賊妻賊弟及男女僕人解交步軍統領衙門審訊○車夫甲乙二人同在宣武門外大街停車待雇旋因爭奪生意互相揪毆經人解散甲忿甚奔入車店覓得利刃懷之而出尋乙復鬥彼此互握髮辫正揪扭間懷中刃鏗然落地適甲弟至拾刃刺乙腹透腸出甲乃釋之乙捧腹北行至八寳店恭口痛不能忍倒臥血泪中北城差役詢悉情由向車店搜獲兇犯送官相騐取乙口供越日乙因傷斃命想殺人者死甲與其弟恐不能幸免矣 
[珠海秋濤]  
　　廣州訪事人云附城之棠夏鄉與毗連近河一帶之蛋民均務農爲業惟近河一帶蛋民素爲棠夏村人欺侮年來彼處蛋民多入西教某日村前松樹被棠夏村人悉行斬伐蛋民不能阻止於是訴諸教士　　爲禀訴未悉縣尊若何辦理也○順德縣大晚鄉盧何等姓聚族而居素稱富庶此處有主帥廟七月初六日俗傅爲主帥誕辰鄉人起建大醮并演戲敬答神庥附近各鄉婦女來觀者不可勝計時有盜匪數十人放大船三艘泊於戲臺相近至初五晚四鼓施放火槍人聲鼎沸將婦女搶至船中揚帆而去幸此處設有巡盜之砲艇一艘并火輪船一艘一聞警信急起追赶開砲轟擊盜匪知難抗拒卽將各婦女衣物搜掠無遺携贓登岸而遁○商人某在善後局禀准在省河渡頭設小火輪船往來省佛二處各渡船以輪船盡奪其利擬相率罷渡焉○每年自七月初旬卽有遊人往白雲山禮佛今歲傅聞三家店有虎患以致進香者不敢輕爲嘗試至今香客尙冷落異常也 
[江城笛韵]  
　　武昌訪事友人云卾中前奉諭旨飭將不入祀典之祠廟攺爲學堂張香濤制軍奉文後卽飭地方官將各廟住址及田産若干詳細查明造册呈報一時羽客緇流皆皇皇然如喪家之狗賓陽門某道觀素稱殷富羽士於聞信後百計鑽營意圖邀免日前有某甲入觀隨喜自稱爲某大憲内戚羽士見其衣裳都麗器宇軒昂信爲貴介無疑卽排設盛筵留之小飲席間談及前事求中爲之斡旋甲慨然允許惟云府縣各署設法打點計非千金不辦籌議至再羽士允先付五百金言明三日内當由府縣署發給印照以昭憑信事成後再如數補找詎料甲一去不返遲之又久仍無消息羽士赴某憲署詢探並無其人始知受騙然亦不便聲張惟有徒呼荷荷而巳○節屆中元卾中盛行盂蘭盆會大街小巷皆延僧諷經一時和樣和撞者流無不飽獲腰　欣然色喜各衙署向有施食濟孤之舉臬署尤爲熱閙本月十四日爲臬署會期自頭門直至城隍廟安設燈牌樓不下二十餘座并紥就焦面鬼王觀音大士及城隍土地天堂地獄諸變相两旁陳設燈景五光十色令人目眩心摇縁 
 
 

Page 3

 
 
女紅男無不空巷往觀人海人山異常擁擠聞所用各欵皆由書差捐集一夕之費不下數百千文值此災歉頻聞若以此移作賑捐實屬眼前功德今乃以莫須有之事虚擲多金是亦不可以巳乎 
[潯江凉信]  
　　九江訪事友人云九江關道誠果泉觀察札委涂子良叅軍家翊管解關餉銀三萬三千两赴藩庫交兌巳於本月十二日啓行矣○署理德安縣吳希五明府寳鎔由省遵陸到任擇吉本月十六日接印視事兼理縣事之江防同知曾葆農司馬奉　仍回本任○九江一帶旱　爲虐禾稼枯槁受災甚重現在德化縣境仁貴等十七鄉民人赴縣報災者絡繹不絶邑侯楊紹庭明府好言安慰准予踏勘情形一面巳禀報道府憲求爲詳請核辦矣 
[星軺蒞滬]  
　　昨日午後三點鐘新簡出使朝鮮大臣徐晉齋星使乘招商局江裕輪船蒞滬本邑文武印委各員咸往江于迎迓星使旋卽登岸乘縁呢大轎迤邐至滬北天后宮側行轅駐節聞俟新裕輪船到埠卽當啓程北上入覲龍光也 
[上海官塲紀事]  
　　致仕協辦大學士翁叔平協揆由常熟珂里乘舟來滬於前晚附乘招商局江寛輪船前赴金陵謁見劉峴帥○前法界讞員鄭景溪大令經盛京卿委辦鐵路事宜巳於交卸後起程前赴差次兹南洋大臣劉峴帥以四明公所一案日久尙未了結電致洋務局總辦羅少耕觀察轉飭江海關道蔡和甫觀察諭令大令暫緩交卸俟四明公所案辦結再赴鐵路工程差次觀察遵卽咨照詎大令瀛眷於二十日乘江寛輪船赴漢而大令行旌巳於先數日遄發矣○日前上海縣黄愛棠大令偶染微疴禀知道轅請假數日兹悉大令業巳喜占勿藥署中公務紛繁不能久擱巳於昨日禀請銷假矣 
[幸未成災]  
　　前晚二鼓時本城果育堂後某姓機坊不知如何遺火登時濃烟匝地滿室通紅舉家手足無措大聲呼救經更夫鳴鑼報警左右鄰居協力灌救得卽撲滅不致成災亦云幸矣 
[限繳欠欵]  
　　前者袁鶴卿投英界公堂控張良如監守自盜經鄭瀚生大令判張管押捕房一月限令七日内將洋繳案刻下逾限巳久張仍一味挺押袁因投案求催昨經襄理讞員劉二尹升座研詰袁供向在某洋行當式拉夫雇張良如爲司帳被用空洋銀四百五十元聞在張阿金妓院出洋三百元爲某妓脫籍小的巳據情禀明蒙鄭大老爺飭差將張阿金提案叩求究追張良如供蘇州人在袁處司帳所欠洋銀係陸續虧空前月被袁查出至代妓贖身一節實無其事前日洋東曾許小的如繳洋二百元卽可了結被袁覇阻尙求施恩張阿金供蘇州人開設妓院與張良如素不相識從無代妓贖身之事二尹以張阿金旣不干涉飭卽釋出張良如欠欵不論新舊總須繳清方能無事著俟廿八日繳到洋銀然後酌斷如敢不遵定行嚴比 
[法界公堂瑣案]  
　　湖北婦人陳沈氏附大通輪船至滬探親在船失去金銀首飾四件報知帳房查得湖南人蔣永幹鄧國金二人形迹可疑帶至上海將行李一并送入捕房嗣在箱内搜出火藥二包約重十餘斤昨禮拜二堂期捕頭飭傅原告及鄧蔣二人解請朱明府何繙譯會訊陳沈氏供來滬探親現住滬北天后宮對門當在輪船失竊之後見蔣等屢至房門窺探因報知輪船帳房拘案請究鄧供湖南人向充水師勇丁師船在高橋上塢修理本月初三日奉公赴金陵後附搭大通輪船而回蔣供在松江城守遊擊曾金定名下當勇因公至南亦事畢附輪來滬明府謂爾等旣有公事可將公文呈閱况火藥係違禁之物豈容夾帶情有可疑鄧蔣同供如查有不法情事願就地正法明府著押候查明復核○孫士達控何兆榮許薦爲老公茂洋行買辦騙去銀五百两經明府提何到案昨日堂期原告遣弟孫子龍與崔文培投案禀稱何兆榮許薦兄爲老公茂行買辦崔爲帳房惟須墊付銀五百两當卽如數付給由何出立筆據呈電何兆榮供孫託小的薦至老公茂爲買辦出立摺子一扣計銀五百两迨事不成伊母來家吵閙巳經還過三百两明府謂孫崔二人曰爾等聽信浮言亦屬咎由自取何兆榮著交的實保人限五日内理明禀覆○周雲才控鴇婦謝張氏圖賴故父代借洋銀四百五十元一案經明府訊供酌斷洋八十元交周具領嗣何繙譯以情節不符飭提通案人証覆訊昨日堂期周投案呈遞故父筆蹟謝張氏柴樛陸子香各呈收清筆據柴供當周控准之後向小的聲言有泰山之靠事成後許將此欵瓜分小的以婉言却之兹有收清票呈電明府給予周雲才閱視周稱引票係周琴香出立與此事毫無干涉顯見有心朦混明府再三開導著遵前斷飭周呈具領狀將存案洋八十元領回如不遵斷原被一併送縣辦理○許少卿前控趙錦耀父子竊取珠寳值洋一千餘元經前讞員訊供將趙三長子四福押追迄今案懸半載趙錦耀父子巳遇盜身死四福禁押捕房無人具何昨日堂期飭傅許少卿到案覆訊許遣妻何氏投案禀稱趙有堂兄現在英界厚生錢莊爲夥前經訊供交保明府飭將四福還押著保人將伊堂兄交案候核○小東門裕隆押店夥張雲卿前控學徒趙敬修竊取典押各贓值洋一百四十餘元寄存舅母項周氏處經前讞員訊供交保嗣因張屢次求追明府飭提項周氏至案供因無錢料理求恩寛宥明府著限三日理明如延定子押追○福裕莊夥周吉卿前控張青源積欠往來銀二千七百两經前讞員訊供交保出外理處迄今案懸日久延不措繳經原告屢次求追昨日明府著保交案張呈繳洋四百圓並太昌摺子一扣計洋六百圓明府飭交原告具領張則仍交原保限半月内理清延干押道○韓福泉等前控朱瑞芳欠會洋一百七十餘圓經明府訊供交保出外限三日内理楚昨巳逾期原告投案請追明府著保將朱瑞芳交案押候追比○包探禀稱王裕堂在城河浜竊取鉛管數根人贓並獲解案請訊明府判責二百板贓存捕房待失主認領○包探禀稱傅阿二竊取小車照會二張拘獲送案明府判責一百板○徐廣堯禀稱在小東門販賣鮮魚被王阿二竊去魚籃向索不還反肆毆辱鳴捕送案明府判責八十板○蔡勳桃禀稱被陳金生竊去拷皮袴二條查獲之下送案請辦明府判責一百板○袁世芳禀稱被陳祥生積欠房租洋四十九元請追明府著押候追比 
[災函照登]  
　　啓者奉盛京堂函開頃接山東撫院張漢仙中丞專函告急黄河决口十餘處被淹廿餘州縣災臣且廣數百萬蒼生望救尤爲迫切昨巳電達並懇轉致滬上諸公設法協濟多多益善等語回憶嚴佑翁前言歴赴各省辦賑而情形之可憫者惟山東沿河爲最苦今又罹此奇災雖值時艱欵絀亦何忍以秦越視之除由敝處籌備急需外本擬電約佑翁前往因峴帥留佑翁續辦徐海賑務一時未能遽行巳電復漢帥請派潘紳民表謝紳庭芝分頭辦理宋培之兄如能慨然一行尤爲可靠漢帥原函先祈察閱一面懇登各報卽乞閣下大發慈悲會商協賑諸君共敦恤隣之誼碩畫閎才藉資臂助是所幸禱等因並承示山東撫憲張漢帥函開山東黄河隄卑埝薄河窄灣高本極難治兼以累年修理未能得宜處處險工指不勝屈弟抵任後自揣才拙且於治河素不謙習深以此事爲慮今春因勢利導攺道絲綱口卽以全力疏瀹下游竊以尾閭通暢上中两游各處險工庶可稍形鬆勁不意下游工尙未畢入伏以來迭接甘肅河南來電均謂水勢極大爲數十年所無東省地處下游宜爲先事預防接電以來惴惴於懷晝夜恐懼卽嚴飭在工各員竭力防護力盡人事奈昊天不弔大雨滂沱達旦連宵半月晴曦不見以致雨水山水同時並漲河身不能容納遂於前月底各叚迭報搶險官隄民捻漫泱十餘處被災廿餘州縣據各牧令禀報受災情形百姓蕩析離居飄泊昏墊直是流民圖一幅其慘目傷心情形有非筆墨所能盡述者業飭司道赶緊派員分頭散發急賑但災區太廣賑日又長山東庫欵本極支絀且無他項可籌約計工賑所需非百數十萬不可值此時艱直覺無處措手連日籌思寢食俱廢此皆弟德薄無才天降之罰致使我民罹於奇災午 
 
 

Page 4

 
 
夜捫心深慙疆寄本擬自請罷斥以禳天心又恐跡近規避再四思維實乏點金之術素欽閣下好善不倦廣行陰隲年來各省偶有偏災閣下無不登高大呼力爲援手所全活者何止恒河沙數况山東舊治前曾仰荷厚惠斯民此次仰望尤切用敢和涙儒墨爲數百萬災黎請命敢祈發大慈悲施大法力徧灑甘露普救衆生並求轉懇滬上江浙義賑局諸大善土各本苦口婆心廣爲勸募以期多多益善諺云救人一命勝造七級浮圖况以廿餘州縣生民計乎彼蒼佑善食報子孫楊氏之四世三公竇家之一門五桂尙不足爲大君子頌也東人望君有如望歲亟盼賜覆無任膜拜滬上義賑局諸君均此轉達叩懇等因謹鈔乞登報布告同仁伏祈俯念時艱多方設法或解囊慨助或量力勸捐多寡不拘隨時彚寄同人等謬司收解不勝感激待命之至上海申報館協賑所席子佩電報局協賑所楊子萱源通官銀號協賑所嚴筱舫絲業會館仁濟善堂两協賑所施子英劉蘭階同頓首謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[温郡試事]  
　　温州訪事友人云温州府王雪廬太守本屆府考之期塲規頗爲嚴肅各童騁妍抽柲亦皆肅靜無譁兹將各題錄之於左永培蘇秦張儀合論策題唐陸贄有言吐蕃之比中國衆寡不敵工拙不侔然而彼攻有餘我守不足被之號令由將而我之節制在朝彼之兵衆合併而我之部分離析且言可謂深切著明方今外洋各國環而何我雖邦交甚睦恐不免兵戰之事未雨綢繆其言可取法歟樂清田乂趙勝合論問平糶策瑞安樂毅田單合論問鹽權策平陽藺相如廉頗合論問償兵費三百兆策永樂以覆永唐李德裕相業論振興農務策樂明張居正相業論振興商務策瑞平初覆瑞漢　帝論平宋仁宗論通塲次題文科攺試論策策○瑞安童生某甲家本寒微邇因略有積畜思附書香以示光寵本屆出應童子試廪保以其身家不清不肯畫押甲不服依舊臨塲聽點由項明經扭禀太守案前　前將項明經飽以老拳致明經氣逆昏迷不省人事於是各廪生咸抱不平同作鳴鼓之攻聲勢洶洶幾至閙考太守立命將此童驅逐爭端始息現聞項明經巳繕具禀詞控請提究不知若何了結也 
[螢苑流光]  
　　揚州訪事人云揚屬四境農田今歲因雨暘時若可望豐收惟南鄉圩田因前此江潮盛漲加　上月大雨車戽不及稍爲見絀刻下裏下河一帶及高郵等處早稻登塲千倉萬箱大慰篝車之望巳有人載連至仙女鎭邵伯等埠求售聞本月某日第一次開盤上曰新米第石定價四元七角治至初十日又跌云二角個中人云此後來源　躍尙可議减當不致其貴如珠也○本郡西北門外甘泉山一帶高田新榖己經刈割大約日内亦可上市惟各鋪陳米價值一仍舊買並未梢貶有某某等鋪反較前略加北　巷扶元平糶局每升須三十五文此中有不得巳之苦衷歟抑因新米未糴陳米將罄新陳不接所致歟局外者無　懸揣而知也○前任海州分司調署通州分司楊小亭分轉槐在任報丁内艱服闋後淡於仕進奇寓邗江鬭鷄廠養花種竹適　陶情數載以來優游自得今年九月旣望爲七十懸弧之旦方擬稱觴上壽不料上月中忽患氣急痰喘之症延醫診治效騐毫無竟於某日騎箕西去　長公子名文俊者在丁溪閘差人開疾遄歸得以親視含殮現擇本月二十三日開弔 
[上海縣署瑣紀]  
　　爛泥渡巡防局解送嚴金和王阿妹两人到縣請辦前晚由帮審委員李葆初二尹提訊嚴供王阿妹半夜撞門意圖行竊被小的喊集鄰人追獲解局今旣送案求請究辦王供小的種田度日並不爲竊家住浦東岳家與嚴鄰近是晚因飲醉而回行經嚴之門口昏迷身倒撞在門上嚴卽赶出拿在指爲竊賊解局送案叩求明察二尹以王飲醉　事不知自惜判責一百板枷號半月發爛泥淓示衆○馬路工程局解送扭毆巡捕之龔阿弟毆辱師長之徐增福請辦亦經二尹提訊龔供爲木匠度日兹因患病在路小坐巡捕斥讓起身略遲卽被毆打不敢行兇求恩寛宥徐供從金阿冬月帥學習縫時將小的重打是以爭執叩求施恩二　判龔徐两人各責二百板枷號十六鋪示衆七天○西門外巡防局函送賊唐耕生到　請辦李二尹提問之下供稱家住黄渡在七寳鎭習學木匠被師凌虐是以逃出行乞度日前月在石輝港　上竊得舊紡綢褲一條質錢用去此外並無他過叩求施恩二尹喝責二百五十下枷號半月發西門外示衆○昨日西門外巡防局派勇押解在馬路上强搶鄉民包袱銀洋之中乙两人到縣請究其人形公遊勇客路口音黄大令諭飭押候嚴辦○奇兵營管帶鄒燮祥遊戎昨日派兵押解持刀搶物之姚文魁張三曹龍山及失主汪仁生船户王四五人到縣並小刀一把函請究辦黄大令亦飭捕役有管候究 
[上海巡局瑣案]  
　　無錫人陳阿前以荳市街永大昌襪店並未入行訴知公所董事向之饒舌旋又唆使宏茂昌店主陳德元控請十六巡防中局提訊局員潘仲泉二尹遂將襪店司年司月各証人提案研訊始知事由陳阿二播弄所致因命管押候究近經司年張聚德等投局具保前晚二尹覆訊以陳旣知過從寛著卽具結免究交保領去吳阿毛偕具兄阿土及嫂周氏僑居大東門外生吉里比鄰黄顧氏素喜摇唇鼓舌欵阿　有陳平之行私告阿士阿士不及細察聞言大怒致操同室之戈旋復扭其妻至十六鋪巡防中局控訴　二尹提訊之下判將周氏掌頰二十下黄顧氏掌頰十下以爲多事者儆 
[馬路工程局紀事]  
　　昨晨十六鋪汛捕夥楊喜華馬勳二人　十六鋪橋南道中華樓茶肆見陸阿春金阿林等形跡可疑拘解馬路工程局捕頭　榮培略　詢問以無贓據　著捕夥帶去查　確實再核○昨晨倫兒徐良卿在竹行馬頭天泰木行内竊取竹竿一捆占司蔡子泉見之立刻追獲指交四十五號巡衎捕勇帶至馬路工程局干捕頭著管押四點鐘麾之使去○船户姚辰根與陳良軒在新馬路互相格鬭姚力不能敵致傷頭顱由三十四號巡街捕勇拘獲解局旋經船主陳茅榮投局具保願爲調處捕頭准之 
[英界公堂瑣案]  
　　烟妓王月英在惡鴇王五寳處作皮肉生涯與狎客某甲交好往來無虚夕珠胎暗結腹漸膨腹被鴇查知令服打胎之藥月英不允鴇怒遽以木柴亂毆致傷肚腹等處胎亦因之下堕隣人聞而不平　報捕房捕頭派探將鴇拘獲　處解請公堂訊究土月英投案申訴前情王五寳　揚州人自知不合叩求恩典鄭大令商之衞繙譯以王五寳忍心害理狠毒巳極令掌頰二百　枷號一月王月英著自行調　○前晚劉阿福張阿九在途爭閙某號華捕向之喝　劉等不服與捕爲難旋竟突出利刃向捕猛刺幸捕眼明物快不致受傷急吹號呌經他捕帮同拘獲昨晨解送公堂請究某號華捕投案申訴前情並指劉係自先動手行兇之人叩求重辦劉阿福供小本營生偶然帶刀不敢刺捕張阿九供並未帮兇大令判將劉笞責二百板管押二月張笞責一百板管押一月半能儆○包探趙銀河拘解杜阿星到案禀稱比人與汪阿金在路爭毆致頭顱受傷送訊究土阿金投案供稱小的被毆後曾到仁濟醫院求治據醫生言須滿一月方可醫痊杜阿星供失手誤傷叩求寛典大令判將杜笞責一百板并罰洋銀十元給王養傷○竊賊董雲貴竊取生昌號洋鐵招牌一面由包探顧阿六拘獲送案請究生昌號主某甲投案甲訴前情董雲貴供認行竊大令判令笞責二百板○賭棍陳阿連屢次犯案懲辦後仍不稍　昨日又携賭具　後馬路設攤聚博經二百六十四號華捕拘獲送案請究陳阿連供本地人實因失業無聊作此犯法之事人令判令笞責一百板枷號三天○啞子某中　入王增福家竊取水烟袋支經某號華捕拘入捕房送案請究王增福投案請領失贓甲指手畫脚囁嚅良久不能取供大令　責一百板送交　流公所留養 
[美界捕房紀事]  
　　甬人尤阿福僑居周浦路前日至鄰居林流榮家乘人不備竊取金戎指一枚及洋銀數元潛逸回家朱投報捕房昨日包探劉阿炳將尤拘入捕房押候解請公堂訊究○昨晨江北賊犯胡秀華至公和祥碼頭竊取舊鐵數十磅爲包採李培芝撞見解入捕房押候解請公堂究辦○積竊許阿餘屢經公堂遞解回籍昨日又乘某輪船滬匿跡虹日天潼路某里内爲包探孫光華查悉拘入捕房押候嚴辦○賭棍張阿福在北河南路天后宮擺設賭攤誘騙鄉愚巳非一日昨由巡街華捕拘入捕房押候解請公堂治以應得之咎以警效尤 
 
 

Page 10

 
 
[申報館恊賑所經收順直山東川東卾省江北賑捐七月十一日至七月二十日止第廿三次清單○七月十二日洞庭山席守印洋十元隱名氏求身平安諸凡順適願助]  
　　元廿一两六錢八分七厘汪國桂求子自隆外症止痛速愈洋五元○十三日勉力子因内人患恙求速愈洋三十元葉星甫洋四元蘇州全盛來王拙安洋五十元○十四日徐聖寳票元十六两○十五日無名氏求三兒關煞開通洋一元○十六日章友湘罰洋五角趙文伯罰洋七角五分○十七日隱名氏求小兒平安洋十五元無名氏銅洋一元劉子萬售去高澹游山水一軸朱魚珊帖一部計元廿六两八錢九分○十九日溧陽退思齋主人票元二百十五两三錢零六厘○廿日殷記洋四元省愆子銅藥水小洋七元一角五分無名氏銅洋一元以上總共收洋一百二十元二角五分票元二百七十九两八錢八分三藥水小洋七元一角五分銅洋二元 
 
 
 

Page 11

 
 
   
 
 

Page 12

 
 
   
 
