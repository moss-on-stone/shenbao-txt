# 1903 - 130 - 4910801

 

Page 1

 
 
[敬募急振] [  申報館恊振所啓]  
　　天災流行無歲蔑有然如今日之兵荒水旱交迫一時則亦數十年中所僅見者蓋因皖省之合肥等處旱魃爲災赤地千里山東之惠民諸州縣因黄河決口數百里内外室廬牲畜漂没無存而廣西又因匪徒揭竿肆行焚掠今雖亂事稍弭而孑遺黎庶謀生殊難聽鴻飛之到處哀鳴冀駿惠之及時下逮所望四方好善君子或節筵宴之資或省嬉遊之費囊金慨解多寡從心俾敝所得以匯解灾區源源接濟一念之善必能上迓天和所謂身其康彊子孫逢吉者此理可操券卜也肅此佈陳惟希垂鑒 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尚實學朝野上下咸究心經世之務官書卷蛈繁重購寘匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘書之菁英彙爲一編書凡五百卷千餘萬言可謂體大思博政典之淵海矣兹用本局大號鉛字鑄印装訂一百厚本分三月五月出書俟全書告成後當敬謹進呈御覽原擬每部洋銀二十八元兹徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全書之用略矣外埠各坊均有出售此啓 
[論營官缺額扣餉之弊]  
　　中國各省防營勇丁皆有定額駐守要隘防護砲臺内靖土匪外遏强敵干城之寄莫重於斯方國家全盛時餉項充盈兵力强盛卽有一二營官之不肖者浮冐侵刻舞弊營私尚不至誤國殃民遽成大患自近年庫儲告匱籌餉維艱部臣慮各勇之無以養也爰建汰弱留强之議促令各省督撫一律遵行一裁於日本戰勝之餘再裁於拳匪變亂之後平時防守已苦不敷布置時有鞭長莫及之虞一旦變　倉皇單弱相形士氣何由奮發况值此内憂未弭外侮方殷蒿目時艱杞憂曷已然使兵無缺額餉不虚糜整飭戎行講求武備一兵得一兵之用一将有一将之才安見轉弱爲强不可復望於今日無如今之擁虎符而嫻豹略者酣嬉逸樂不習鞍馬雖髀肉復生而不恤安望有古名将與士卒同甘苦之風號令不能嚴紀律不能肅如荼如火爲熊爲羆惟是供奔走之役而已操防則有所不計也備迎送上司而已戰守則非所樂聞也且也揮霍奢豪舉止闊綽宫室之美妻妾之奉所識窮乏者之得我與帶一營卽於一營中求之帶二營卽於二營中求之帶數營數十營卽於數營數十營中求之大抵規模愈大費用愈繁月得薪資每虞不給而各營缺額扣餉之弊遂因以日滋然亦思各營勇丁自迭次裁汰所存已屬無幾今復以冐支其餉缺其額而不補人數更覺寥寥一遇徵調紛乘羽書星急左支右絀勢所必然而彼戮力行間者又以所得脂膏曰遭朘削怨恨之氣鬱勃不伸忽欲責以同仇其情更有所不願戎機之誤不待智者而後知故僅缺額其害尚輕缺額而更尅扣其餉其禍甚烈近年從征之士無論剿匪禦敵未及對壘輙敗北而逃者其故皆由彼勇我怯彼飽我餒彼同心而我解體也今者陜西巡撫升大中丞又以管帶續備屯軍左旗補用遊擊毛岳斌管帶前旗補用參将王得貴均有前項情弊據實奏參王得貴並有役使勇丁營造私宅之事皇上赫然震怒以爲僅予革職不足蔽辜特命将毛岳斌發往軍臺王得貴發往新疆効力贖罪懲儆之道可謂嚴矣顧天下之大營勇之多若此類者何處蔑有雖朝廷嚴飭查禁不啻三令五申並飭優給餉銀冀以作軍心而振士氣乃歲糜國帑千百萬徒以供貪弁劣将中飽之資而總攬兵符者又養尊處優不暇細加查察遂使若輩巧爲掩飾無從發其覆而摘其奸耳不然彼如毛王之徒者豈少也哉今糾叅而懲治之者僅見於陜省又僅見於身爲管帶之毛王二人欲望此外各将領同儆於心軍務日有起色其可得乎縱論及此不禁感慨系之矣 
[本館接奉電音]  
　　昨日午前京師飛電傳來上諭一道敬謹譯登○四月十九日内閣抄奉上諭陳夔龍已令來京陛見漕運總督著暫行署理欽此○按此電似有脱落錯誤俟接邸抄再當恭校 
[電傳宫門抄]  
　　京師友人專電告知本館云本月十九日皇上召見軍機及裴維侒安瀾桅占科 
[宫門抄]  
　　四月十一日禮部宗人府欽天監廂黄旗值日吏部引見六十八員意公假滿請安江南織造存恒請訓禮王車王各續假十日榮公請假二十日富侯請假十日吏部呈進夏季搢紳色楞額請假五日穆特恩斌俊預備召見太常寺奏派署對引天臣派出恭王意公召見軍機及存恒穆特恩斌俊皇上於明日卯初二刻升太和殿看版已正至天擅入齋宫○十二日兵部太常寺太僕寺正黄旗值日無引見敬信因伊子授侍侍讀學士謝恩墨麒謝授内閣侍讀學士恩英慈因伊子授缺謝恩道府吳籛孫等謝恩古啓圖謝授監正恩裕庚德本各假滿請安慶王請假五日荘王續假五日宗祐請假十日興伯續假十五日掌儀司奏十五日祭奉先殿濤貝勒行禮召見軍機皇上於明日寅正由壇内上祭禮成後還宫辦事召見大臣 
[議選總統]  
　　美國選舉大總統之期爲一千九百四年距今尚有年餘而共和民政兩黨近已商議選舉候補之事者屢矣按今大總統於待遇黑奴一事最損南部諸洲白人并其平日政策均爲第一流之豪富麥爾根氏洛克哀拉氏之所不滿卽共和黨員中元老少壮之輩亦不稱意若共和黨之元老中有名亨納者聲望素著最洽輿情向爲共和黨所共推而氏乃聲言不爲大總統也至佈辣安氏於民政共和兩黨中雖有成名然因後先失敗二次聲望大减恐難再膺是選也現任克利布闌市長姜森氏爲民政黨中人聞望亦隆然無特殊勢力亦無選舉之望也惟民政黨員中 
 
 

Page 2

 
 
有紐約州高等裁判所長泊克氏乃温厚和平之君子不事爭奪不矜權勢夙孚衆望人心附之已久必由民政黨舉爲候補大總統已在意料之中然其他共和黨又有屬意於元老院議員斯伯勒氏及威泊克氏者其他民政黨又有屬意於元老院議員奥爾尼氏及哈魯氏者究之共和黨必就所屬意中推舉一人民政黨亦必就所屬意中推舉一人毋庸疑議姑誌之以覘将來錄鷺江報 
[赴美規例]  
　　向來各國人往檀香山時須納人税一元今自三月四號以後每人納銀二元當各船進口其船主須謄清單三紙呈請諸税司註明搭客姓名搭頭等二等或大艙位或男或女年歲若干曾否嫁娶到檀作何工業可曉寫讀英文是何國人常用何國言語由何處而來至何處而止可有船票該票誰人給銀購買可有三十元在身或多或少須要註明前曾到美國否如來探親須詳其親住址姓氏曾坐獄否曾領施濟贍養否或多娶一妻否曾先立合同到美操工否又要将其身體康健或赢弱否此例除美民而外乃向各國工人繳收非獨我華人也美國此舉人税增多而盤詰又嚴可謂權利權力兼而有之矣錄鷺江報 
[鐵路告竣]  
　　客有自信陽州至漢口者語諸本館訪事人云自信陽州起至確山軌道業已一律修竣本定四月初五日賣票開車嗣因尚有數處布置未能妥洽故開行之期尚須稍遲數日 
[准設銀行] 　　 
　　江西訪事人云江西護撫憲柯遜菴中丞奏請籌撥官本開設銀行並行用官錢票一片欽奉俞旨交部嗣准户部咨稱查圖治之道人存政舉其於理財亦然卽如銀行一端泰西各國皆有若謂施之彼則可施之中國則不可此黠賈阻撓之言於情理兩不符合今該省從官銀號入手由小進大尤爲謹愼必能大有裨益非徒託空言之比所有一切章程俟議定後迅卽詳細咨部立案以便酌量通行各省至錢票一節民間旣能通行斷無官票不肯行使之理該省現在甫經創辦民間完糧納釐卽皆稱便爭相購買此卽成效昭然應如何推廣之處務必益求進步其詳細章程亦卽迅速咨部毋任屬員遲延惟立法固能開源而守法尤貴防弊其間有無變通之處務宜慮周藻密毋致有始無終爲人藉口可也 
[續錄粤督德靜帥奏覆查明廣西官幕被叅情形摺稿]  
　　一原摺内稱署臬司刑幕朱香溪廣通聲氣把持全省刑名州縣幕及公所洊舉官塲饋遺惟謹否則遇案駁斥盤踞十數年積資甚鉅聲名惡劣各節查朱香溪名文煒廣東人報捐分省通判光緒初年卽入臬幕十六年經前撫臣馬丕瑶以盤踞把持諱命諱盜奏叅驅逐十九年朱香溪赴楚遊幕道出桂林適升臬司胡燏棻幕中無人查無實在劣迹訂留襄助禀經前任撫臣張聨桂據情奏明二十五年又有人專摺奏叅字寄前撫臣黄槐森查辦亦以查無劣迹覆奏均有案可稽廣西院司各幕修金甚薄各州縣歲時饋遺事所不免曾經升藩司張曾　函飭禁止朱香溪並無實在劣迹惟迭持彈章戀戀不知遠引自非束身自愛之流一原摺内稱平樂縣知縣徐步瀛年老昏昧嗜利無厭經藩司游智開撤任察看賄託孫欽晃營求回任縱其子及門丁龍姓干預公事以著匪鄒世臣管帶圑練倚爲心腹該縣目爲一衙四官刧案要犯陳三獲後賄釋經人告發妄捕同里同姓之陳三瘐斃獄中辦理圑練任意苛派動加鎖押又倒懸人手足於木架上或重杖後灑以鹽水種種非刑無非爲索賄不遂而設各卽查平樂縣知縣徐步瀛於光緒二十四年到任二十六年據職紳聨控其第四子及門丁龍德澄干預公事其時藩司游智開早已卸任經升藩司李興鋭撤省察看飭将龍德澄交案詎該丁遠颺案查未確事遂寢息其中卽有鄒世臣陳三之事杳鄒世臣係賀縣人寄居該縣曾充營勇洊保守備是否會匪無憑查考該縣圑練百姓以鄒世臣爲管帶紳民訾　該令分户派捐鄒世臣遂藉事侵吞有張華太者抗不捐資該令将伊孫暫收大堂經捐十元始釋所謂任意苛派動加鎖押自非無因陳三係該縣棍徒並非劫犯有無賄縱無案可查該令曾拘甲長陳三押交棍徒陳三紳耆以甲長無辜請釋未出卽斃非因告發妄捕至種種非刑實無其事該令撤省後於二十七年回任孫欽晃尚在右江道署任所謂賄託營求語似遥揣惟該令年逾八旬性情剛愎任令伊子干預公事物議甚多現已交卸一原摺内稱前任北流縣知縣袁葆璐暱比劣紳會匪　害善良北流自戊戍年收復縣城籌辦圑防設三立堂抽派圑榖藉端苛罰所集十數萬金半被官紳侵蝕始自前任知縣董糸和而繼之者袁葆璐委任劣紳黎兆瀛爲圑總會匪餘黨徇庇以輕罪議結邑紳黨姓毁家紓難率衆復城輒挾忿坐以阻撓軍需之罪監禁十年縣民控訴又營求臬幕朱香溪不批提審人以爲寃各節查袁荷璐係寳璐光緒二十五年到北流縣任是時指分廣東候補知縣丙子科舉人黎兆瀛在籍委辦籌防局務黎兆瀛之弟黎七卽黎兆先黎兆瀛妻姪吳卓　吳朗卿先於董糸和梁騮藻任内均被人控告從匪二十六年黎兆先吳朗卿經人奏參前撫臣黄槐森查無爲匪情事飭縣嚴加管束案與袁寳璐尚無干涉邑紳黨慶瓏　在貴州當勇奬給六品功牌二十四年五月會匪吳十二觀等踞隆盛墟市黨慶瓏與蕭利晨等起練殺賊千餘收復該墟于復城乃係官兵黨慶瓏並未在塲亦無毁家紓難之事二十五年袁寳璐聞黨慶瓏蕭利晨二人於匪亂平後有劫搶擅殺情事設法一併拿獲出示招告據縣民張上觀等訴訊屬實未及議結袁寳璐調署桂平二十六年潯騮藻到任覆訊通禀監禁十年舉人謝維城赴司供訴傳詢又稱並無其事似尚非朱香溪不批提審惟袁寳璐訪拿追罰辦事太刻所謂挾忿坐罪實出有因梁騮藻旣訊明劫搶係練丁所爲擅殺係從逆匪黨且起練復　情有可原而猶招兇惡棍徒例擬罪監禁尤欠持平此人所以爲寃也袁寳璐前任爲拔眞知縣董糸和二十四年到任據黎非瀛等紳禀稱亂後防費支絀擬由附城十里設三立堂一所每里一局抽派圑榖每租一石抽榖三斗佃者男抽三升早晚兩造各抽一次歸籌阞局用董糸和批准照辦復以官紳巨族因亂脅從者多罰捐修復城池查充逆産半歸書院半歸壽防俱係黎兆瀛等經理曾有職紳林國屏呈控黎兆瀛勒捐巨欵二十六年有人奏叅董糸和一摺字寄前撫臣黄槐森委查屬實以顓頇乖謬奏請革職袁寳璐到任悉仍其舊仍由劣紳黎兆瀛經理綜計抽罰查充各欵爲數甚巨官紳聨絡雖無侵吞案據究屬横徵暴歛擾害地方袁寳璐現已加捐知府改指四川補用此摺仍未完明日續錄 
[訪查屬吏]  
　　金陵訪事友人云兩江總督兼南洋通商大臣魏午荘制軍蒞任後卽以整頓吏治爲救時之急務降平日接見僚屬聆其言論察其舉止外又密派親信之員将通省各府州縣以及需次各官逐一詳查禀報以憑察核制軍之留心吏治固已餘力不遺所望奉委各員一秉至公寔事求是毋負賢制軍揚清激濁之意也 
[襄道履新]  
　　客有自襄陽至漢口者語諸本館訪事人云署理安襄鄖荆道朱惠之觀察業於本月初六日接篆視事想新政頒行必有一番振作也 
[懷柔遠人]  
　　江西訪事人云撫轅接到外務部咨文稱美國教士麻義士艾得渥壽義華赴廣東廣西湖南江西等省游歴繕就漢洋文執照三張送請蓋印等因除由本部札行順天府蓋印訖並函復康使轉給外合行咨明縳飭一體遵照保護 
 
 

Page 3

 
 
[火藥肇事]  
　　南昌訪事人云江西省城距進賢門外五里許有大菴一所房屋頗多兩旁赁與郡人停棺木之所後又賃儲火藥於四月初十日辰刻雷電交作燃及火藥致轟倒房屋數間並擊破棺木數十具幸菴中僧人等當墻坍柱傾壓諸空處尚未受傷耳 
[江督行轅紀事]  
　　兩江總督兼南津通商大臣魏午荘制軍由金陵秉節至吳淞閲視砲臺前日傍晚卽命駕至江南機器製造局先接見會辦電政大臣吳仲懌侍郎商約大臣吕鏡宇尚書長江水師提督程從周軍門江南提督李壽亭軍門升授安徽巡撫誠果泉中丞荆州将軍綽勝亭留守曁商業公所總董嚴筱舫觀察蘇松太兵備道袁海觀觀察上海縣主汪瑶庭大令提右營叅将廖楚材叅戎南洋續備右旗管帶羅楚材遊戎撫標續備右旗管帶龍葆珊遊戎先後排班叩見局中總辦趙渭卿觀察率同幫辦提調及各廠委員亦次第叩見如儀至晚九點鐘許各官始辭别昨日清晨袁觀察汪大令均赴局照料至鐘鳴九下時駐滬各國總領事均乘坐馬車戾止制軍在官廳一一接見垂詢一切均由道轅繙譯萬君鐘元代爲傳述至十一點鐘時始散未幾制軍先至煉鋼廠大砲廠閲視各種機器及造就大砲十餘尊然後回局與吕尚書吳侍郎茗談片刻蘇松太道滬軍續備親兵營管帶沈賡虞太守帮帶車煥章都戎保甲總巡朱森庭明府及駐防砲艇哨弁均到局禀見午帥午膳畢至十二點逾二刻鐘時乘馬車由吕尚書袁觀察導至洋務局時汪大令朱明府已各率差役在彼伺候聞制軍定於今日午後回拜各國領事至晚美總領事署請午帥筵宴明日再閲局中各廠後日下午乘輪船遄回節署 
[蘇撫将臨]  
　　日前江蘇撫憲恩藝棠大中丞電逹上海縣汪瑶庭大令俟兩江督憲魏午帥蒞滬時卽行電告以便來申晤商公務兹者帥節已於前日抵滬汪大令遂發電赴蘇昨晨接中丞回電知已定於昨日午後起節今晨卽可抵滬大令遂飭辦差人等往新閘大王廟碼頭預備恭迎 
[五馬來申]  
　　松江府許子元太守於昨日來申進謁兩江總督兼南洋通商大臣魏午荘制軍並詣蘇松太道轅謁見道憲袁海觀觀察 
[情殷挽駕]  
　　英美租界公廨讞員張柄樞司馬近以政躬不豫禀辭差委以資調攝駐滬領袖美總領事古　君以司馬熟悉交涉事務平日和衷商榷已如水乳交融未便遽易生手因照會蘇松太兵備道袁海觀觀察請予蟬聨袁觀察辭以已另委他員瓜代碍難遵照古衲君復請袁觀察代禀兩江總督兼南洋通商大臣魏午荘制軍俾得久於其任嗣後或調幹員接辦亦須照會領事彼此商妥方能照行未知能如所請否也 
[停訊展期]  
　　昨日英美租界公廨襄讞委員魏蒓塢大令法界公廨讞員孫建臣大令因詣製造局伺候兩江總督兼南洋通商大臣魏午荘制軍接見各國總領事飭丁咨照捕房所有應解各案人犯停訊一期 
[查究巡捕]  
　　英租界六百另一號巡街捕前因誤将英商喴厘洋行夥友鄭渭江肆行毆擊被鄭訴知洋東函致捕房請爲查究前日午刻鮑總巡捕頭傳鄭及該捕略加研詰鄭歴訴被辱情由捕則一味狡賴鄭稱與該捕素不相識亦無仇怨如果未被毆辱何至起此風波且此事見証甚多均可邀到務請究辦鮑總巡捕頭乃命兩造退去候查明再核 
[英才樂育]  
　　西儒李佳白先生設立普通學校於六馬路格致書院内講求實學從遊日衆今将該堂肄業生三月課案錄左品行俞乃璜黄德申司徒衍各國條約唐翊之鄧寤生各國地理鄧寤生程毅蓀各國史記陳大經鄧寤生漢文策論秦百里吳增裕英文策論金鈞沈　程英文特班胡詒芳鄧寤生頭班沈鵬程劉季康許寳藜二班曾志鈞許經五司徒衍三班吳敬宗吳增裕四班郭仲康秦百里五班張述五袁善初上等文法鄧寤生金鈞中等文法沈鵬程許寳藜司徒鼎頭班算學鄧寤生司徒鼎二班算學黄德申曾志鈞吳增裕漢文勤學吳增裕黄德申沈鵬程體操沈鵬程黄德申袁善初 
[馬路工程局瑣案]  
　　船户周瑞昌控劉金堂私取划船一艘旋将船尋獲並由劉交出同黨郭開青戚品喜李文婁等到案總辦翁子文太守倩襄讞委員黄衡堂二尹研訊劉等同供小的等駕舟爲業所竊之船及鋪蓋三個已賣與新閘浜南王姓處得價洋銀九元彼此瓜分叩求恩宥二尹斷令劉賠還洋銀三元湯等各賠二元給周爲贖船費尚有同黨崔小龍著李交出候再訊核○朱嘉山控蒋錦芳造船不符式樣以致傾覆囑令加價重造反被毆辱等情黄二尹研訊之下蒋供船尺與木尺有異當時造船悞於尺寸以致船式略小現在情願将船收回再造因朱不允致相口角叩求鑒原二尹著朱将船還蒋由蒋歸償船價洋銀二十五元各具切結而退○陳德甫控成桂春竊取船上鐵錨一具並棕繩等物黄二尹研訊之下成供此項錨櫓係在肇源茶樓向人買得質券備資贖回不料被陳指爲竊贓求恩矜宥二尹斷限三日将賣票人交案再行訊究 
[分發人員騐看名單]  
　　新海防例掣籖分發郎中張養信山西趙世棻江西王樹森河南主事史錫華直隸何和頤廣東林之楫廣東黄有淵廣東黄祖詒廣東張泰清廣東張允同廣東韓步青廣東韓鼎勳廣東陳士芑湖南熊騰江西郭恩晉安徽杜福塘浙江花翎宗室寳賢盛京正藍旗部寺司務伊光文福建蒋國鈞江蘇○新海防例分發鑾儀徫經歴王金适直隷中書科中書王子洞吉林太常寺博士謝燏浙江國子監學正學錄李燕春順天○新海防例掣籖分發知府汪德溥江西監運司運判李修容浙江巡檢張式九山西○新海防例指省分發道劉安濤浙江江蘇二品銜王燮浙江江蘇知府傅文通山東河南侯成元山西河南李紹德雲南四川周以翰江西湖北○同知鍾德銘順天福建知州劉蘇順天安徽童光漢湖南湖北舒良輔雲南四川馮爾梅浙江雲南吳蔭桐江蘇山西通判方培湜河南江蘇謝恩承陜西山西李懷清貴州廣東知縣司徒壎廣東江蘇王廷桂奉天山西陸文治順天河南孫樾蔭順天雲南梁豫湖南雲南何大昕湖南貴州向國桂湖北河南章翰彬湖北江西朱光富湖南廣東陳毓湘湖南湖北劉煥堂湖北四川程鼎銘安徽湖北胡鼐立貴州四川劉興仁雲南江蘇辛鶴齡江西四川汪廣生江西江蘇賴仰東江西福建陶崧年貴州甘肅徐作霖江西江蘇張嶲義河南湖北郭慶瑢四川貴州全奂澤浙江貴州金清華浙江福建顔輅浙江廣東丁乃駿浙江江蘇楊繼祖浙江江西陳長齡浙江甘肅劉震東河南江西周瑞霖廣西廣東張國祥浙江直隷徐肇熙順天湖北洪寅安徽陜西傅延齡江西江蘇周瑞麟湖北江蘇楊光詒江蘇安徽胡德棻湖北四川五品銜王翰清浙江直隷鹽庫大使張光衍山西陜西鹽大使馬元翰山東兩淮張景棠山東兩淮沈榮爵浙江福建陳其謙浙江兩淮孫璋浙江福建布經歴章炎安徽福建直州判李鼎元廣西雲南向遠源湖北四川府經歴張篤鼐山東江蘇意鋭安徽山東李景曦四川湖北成汝霖浙江廣東[  此單未畢容俟續登]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　本城巡防北局委員陳二尹函送朱見振毆傷王桂泉一案到縣前晚縣主汪瑶庭大令升堂研訊王供小的與朱同在碼頭上工作因分派工貲不匀彼此口角被朱毆傷扭局送案求究朱供王恃蠻欲多分工貲倉卒中自行仆地磕傷小的並未兇毆大令飭仵騐得王稍有微傷著令自行醫治朱責一百板從寛釋放○英公堂移送徐鴻控徐嘉大圖賴借洋一案说奉大令訊斷徐鴻供小的湖州人前年來申知徐嘉大在盆湯弄租有房屋因向轉賃一椽以謀棲止不意嘉大積欠房金兩月計洋銀三十六元房主欲來釘門小的因恐被牽累向之理論據嘉大云有洋銀若干被人欠去卽日可以收回料理但緩不濟急與小的商借洋銀三十六元先付租金約半月卽可歸楚小的允卽照付後至年終各店鋪來向嘉大索欠者甚多嘉大欲萌短見小的不忍坐視向之勸慰渠又向小的借洋銀若干許定一月後兩欵均還後到期向索竟爾圖賴爲特扭控公堂移案求追質之徐嘉大供小的紹興人徐鴻係自向房主租屋與小的無千亦並無向借洋銀之事今徐鴻與顧姓串通投公堂誣控求察大令以徐鴻所控無憑斥不准理徐鴻不服辯論不休大令怒喝掌頰二十下叱退○地保陸掌生扭花户王長生到縣禀控欠糧行兇大令向之訊詰陸供不的充當二十四保七二圖地保王於光緒二十七年至今積欠錢糧三千四百餘文昨日在途相遇向之催索不還反敢行兇将小的隨帶之糧册打失難以收糧扭求究追王供不的種田十二畝前由父親經管刻下父已故世不知是否欠糧昨因父親五七之期小的回家途遇地保不問情由将小的縛住兩手扭案並無打失糧册之事大令喝将王笞責一百板著卽投櫃完糧地保亦有不合掌頰三十下所失糧册與王同往找尋 
[英租界捕房紀事]  
　　著名流氓賴皮桂生屢次犯案奉判遞解回籍今又潛入租界冐充包探夥役恣情訛詐事爲包探方長華所聞拘入捕房捕頭令押候解送公堂禀請襄讞委員魏蒓塢大令訊究○婦人王宋氏行經新閘突被馬車撞傷由六百七十七號巡街捕将車拘入捕房氏則送仁濟醫館求治○騙子陳榮方由寗波誘領婦人徐洪氏來申圖賣僑寓某客棧中被氏夫尋獲報由包探劉光震拘入捕房捕頭令押候送公堂禀請訊辦 
[法租界捕房紀事]  
　　鄉人錢正祥前因乘坐脚踏車路經新拓租界被流氓夏少林夏順生等藉端訛詐攫去金約指銀質對時表洋銀等物並被軋至附近某廟内勒出筆據洋銀三百元事後錢投報捕房立飭包探拘拿夏等諸流氓到案解奉讞員孫建臣大令訊供押候捕提餘黨到案一併嚴辦内有侯亮邦一名爲此案要犯昨日捕頭又飭包探分投緝拿務獲嚴懲○鄉人曹某路過宰牛公司門首見窗外設有鐵環以　撥動爲西人所見指爲圖竊拘送捕房捕頭以事屬細微准予交保 
[美租界捕房紀事]  
　　虹口著名惡棍混名皮鞋錦三自将徐海松之雙目抉　　仍在楊樹浦一帶結黨横行無惡不作昨經捕頭訪知　各包探從速拘拿以便轉解公堂禀請襄讞委員魏蒓塢大令懲辦○前晚有粤婦某氏在北四川路手舞足蹈似患瘋顚四百二十八號巡街捕見之拘入捕房轉解公堂請爲安插○昨日東洋車夫張阿三竊取洋人斐理思家銅質對時表一枚爲包探倪順泉查見連贓帶入捕房捕頭令押候解送公堂禀請訊辦○昨日無賴李阿毛朱阿弟在北河南路向陸阿三索詐不遂膽敢行兇陸卽投捕房喊控捕頭令包探劉阿炳将李朱二人拘入捕房捕頭令押候解送公堂禀請究辦○昨晨偷兒羅品三潛入百頓路某姓家行竊衣服等物携至某押鋪典質錢文爲包探朱桂生所見連贓帶入捕房捕頭令押候解送公堂禀請審辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年四月初六日京報全錄]  
　　宫門抄諭旨均錄正張○桂撫王奏統兵大員剿匪陣亡籲恩建立專祠以崇報享摺○皖撫聶奏已故大員勳勞卓著籲恩建立專祠以彰忠藎摺○東撫周奏揀員請補知縣摺 
頭品頂戴廣西巡撫臣王之春跪奏爲統兵大員剿匪陣亡輿情愛戴籲懇天恩俯准建立專祠　崇報享恭摺仰祈聖鑒事竊前署廣四提督調署左江鎭總兵本任柳慶鎭總兵賞穿黄馬褂雙眼花翎頭品頂戴記名提督哈豐阿巴圖魯馬盛治在武緣縣屬隴懶村剿匪中槍陣亡經前撫臣丁振鐸會同前兩廣總督臣陶模署廣西提督臣蘇元春具奏欽奉硃批賜卹在案兹據署布政使希賢署按察使黄仁　轉據思恩府知府杜慶元南寗府知府惠榮會禀據思恩府屬紳耆舉人陶元德等南寍府屬紳耆翰林院庶吉士朱永觀等數十人聨名呈稱已故總兵馬盛治係廣西平樂府永安州人忠勇性成教友夙著咸豐初年應募入營轉戰黔湘粤越間　藍翎把總積功薦保總兵統領邊防毅新鎭南熙字等軍鎭守鎭南關駐紥關隘多年屢立戰功蒙恩簡授廣西柳慶鎭總兵兩次署理廣西提督兼辦邊防光緒二十八年四月率所部熙字四營移鈟左江維時正值游勇士匪勾結肆擾蔓延數郡該鎭親自督隊先從宣化縣屬冷水三岸一帶剿辦次及四五六塘擒斬頗多殲馘不可勝計拿交地方官審明正法者二百七十餘名所向克捷移駐隆安縣督軍分投截擊六月十七日探悉匪首李二老板黄五肥李八等股竄踞武緣縣屬馬鞍山内隴懶等村卽日進紥汀澢墟連夜馳五十餘里十八日黎明登馬鞍山分派各營哨搜剿瞥見隴懶匪村砲樓堅固卽率隊往攻不料匪預設埋伏甫進村栅匪槍彈如雨該鈟左手右臂各受槍傷隨身弁勇多有傷亡該鎭猶厲聲呼戰右肋又受重傷弁勇拚命防護負出重圍已不能言惟以手拍心怒目指匪村而逝時光緒二十八年六月十八日也思南兩郡紳民聞之同聲痛哭威德感人歴久難忘查向來以死勤事均准建立專祠甲申之役貴州安義鎭總兵陳嘉在邊境督軍鏖戰身受重傷嗣因傷發病故奏奉諭旨准於龍州建立專祠在案今柳慶鎭總兵馬盛治因剿匪中鎗陣亡死事更爲慘烈援案践懇詳奏在於思恩南寗兩府地方建立專祠等情詳請核辦前來臣查該總兵馬盛治統軍防邊駐紥前隘十有七年之久忠勇奮發素稱得力光緒一十四年夏間鬱林州屬逆匪李立亭陷北流縣等城該總兵統軍援剿卽行戡定戰功卓著民情感戴俱在聖明洞鑒之中今因剿辦思南兩府屬游匪中砲陣亡核與功德及民以死勤事列祀之例相符合無仰懇天恩俯准将陣亡記名提督柳慶鎮總兵馬盛治在思恩南寗各地方建立專祠列入祀典春秋官爲致祭以彰大節而順輿情出自逾格鴻施謹會同署兩廣總督臣德壽廣西提督臣蘇元春恭摺具陳伏乞皇太后皇上聖鑒訓示謹奏奉硃批著照所請該部知道欽此 
頭品頂戴調補浙江巡撫安徽巡撫臣聶緝槼跪奏爲已故大員勳勞卓著功德在民據情籲懇天恩俯准建立專祠以彰忠藎而順輿情恭摺仰祈聖鑒事竊據花翎五品銜翰林院編修趙曾重等聨名禀稱原任河東河道總督喬松年由進士補授邵曹荐擢外任平時博通載籍智量淵源於同治三年奉命撫皖時鳳穎等處盡係捻巢不駐省城移紥臨淮就近撫剿擒獲逆首姚紹珍殄滅巨宼王稀毛安戢流亡振興文教漸復善政由紳士禀經前撫臣裕祿奏奉諭旨准於臨淮壽州兩處建立專祠旋又奏請恩准予諡惟皖垣爲江東西之關鍵寔准南北之咽喉當喬松年受命莅皖之曰安慶甫經克復瘡痍滿目民氣凋殘每於軍務倥偬之際馳書僚屬指示利病救敝補偏元氣漸復嗣因皖北綏靖遂駐廬州復回安慶於全省根本之地力圖恢復復　　　　興受其賜者幾不知有仳離之苦迨至解任後英翰蒞任凡所設施悉遵其規畫可謂蕭規曹隨其浸泳者久矣其舊部張得勝　　　　　　爲多皆該故臣有以敎之也其功豈不偉歟該故臣功之著於淮北者平氛蕩宼謂之清其流功之著於安慶者察吏安民謂之培其源培其源與清其流其功一也蓋准北烽煙告警之時正安慶庫欵支絀之際若非於省城統籌全局緩急相權自江及淮源源不絶安能使淮北軍務勢如破竹尤可欽者同治四年雉河一役捻首賴文光牛洪踞於前張總愚任柱躡於後意在爭雉河要隘竟盤踞以爲淵藪官軍被圍苦守四十日之久矢盡糧絶該故臣設　接濟一面會商曾國藩調集汀淮各軍四路馳援重圍立解該故臣之所以戰功特著者由其區畫省城有以扼其吭而附其背不至令本根摇盪也是該故臣之保全省城者甚大則其德於省城又豈在准南北下哉職等伏思英翰張得勝皆係僚屬部曲均得邀恩允在省建立專祠而該故臣轉致向隅遂使食德服疇者不免有遺珠之憾爲此聨名禀懇具奏前來臣伏查已故河臣喬松年前在安徽巡撫任正當捻氛尚熾車務方殷　於籌餉剿賊恤災安民諸大端盡瘁圖維不遺餘力勳勞卓著至今遺愛在民兹據該紳等追念前勞思慕不忘情願捐貲建祠實出於愛戴之誠旣據呈請不敢壅於上聞合無仰懇天恩俯准将原任河東河道總督喬松年在於省城建立專祠並請列入祀典由地方官春秋致祭以酬勞勛而伸報享出自鴻慈謹恭摺具陳伏乞皇太后皇上聖鑒訓示謹奏奉硃批著照所請該部知道欽此 
頭品頂戴兵部尚書銜山東巡撫臣周馥跪奏爲揀員請補調缺知州以資治理恭摺仰祈聖鑒事竊查准補膠州知州龔郭仁于光緒二十八年九月二十五日丁憂應以該員丁憂本日作爲開缺日期歸九月分截缺業經資部開缺聲明膠州係沿海調缺例應在外揀員調補定例州縣應調缺出俱令于現任人員内揀選調補如撫合例堪調之員始准以候補人員題補如候補無人亦准以應升人員題升等語查膠州地居海濵華洋雜處稽查彈壓在在均關緊要必須精明練逹之員方足以資治理臣督同藩臬兩司于現任知州内逐加遴選非現居緊要卽人地不宜未便遷就惟查有在任遇缺儘先補用知州臨邑縣知縣劉思誠現年五十五歲順天武清縣人由附生中式同治癸酉科舉人光緒庚辰科大挑一等以知縣分省試用籖掣陜西告近改掣山東光緒十年十月十七日到省報捐本班儘先補用因堵築王家園合龍案内出力保准俟補缺後以知州用先換頂戴嗣因張村合龍案内出力保准賞加隨帶一級十七年委署濱州知州印務十八年題署臨邑縣知縣又因河工搶險案内出力彚案奏保免補知州以知府在任候補經部議改俟補知州後以知府在任候補二十年二月初一日到臨邑縣任試署一年期滿實授二十一年正月飭委代理長山縣知縣印務二十二年正月飭回臨邑縣本任二十六年十二月札委代理掖縣知縣二十八年二月交卸因前在臨邑縣任内拿獲鄰境凌遲人犯艾得洸一案經部帶領引見九月初四日奉旨著仍以知縣在任遇缺儘先補用欽此初五日由部領照十八日回東札署代理滋陽縣知縣十一月十二日到任該員練逹勤明頗諳治體以之請補膠州知州實堪勝任惟調缺請補查例稍有未符但人地實在相需例得專摺奏請合無仰懇天恩俯念膠州知州員缺緊要准以在任遇缺儘先補用知州劉恩誠補授實於地方有裨　員銜缺相當毋庸送部引見亦無須聲叙叅　所遺臨邑縣知縣員缺東省現有應補人員應請扣留外補據布政使胡廷幹按察使尚其　會詳前來理事恭摺具陳伏乞皇太后皇上聖鑒飭部覈覆施行謹奏奉硃批吏部議奏欽此 
 
