# 1891 - 208 - 4906567

 

Page 1

 
 
[重印聖武記出售] [  申報舘啓]  
　　聖武記係邵陽魏默深先生所纂先生抱經世才不獲見諸行事乃　史館秘書私家箸述薈成是記自　國龍興以　道光年間洋事條分縷析無不詳載於其中曩所　　早經售罄茲復排以新鉛印以潔白紙張每部十本碼洋六角卽日出售有欲討論堂故者請向本埠申昌外埠申昌　　售申報人　取爲　此佈 
[大題文府書啓] [  點石齋主人謹白]  
　　平齋　印大題又府茲己告成　于廿九日出售向本埠北申昌及本分局并各　分局購取尙有　印　令　門數種不日均將告成一俟　竣再行登　此佈 
[振興醫學議]  
　　炎夏光陰易滋暑濕拘墟子素有足疾近更胸腹脹滿氣鬱不舒浩然生勸之延醫施治拘墟子曰嘻是何必哉夫古之爲醫者必具過人之識又能　除俗務篤志研求累月窮年學有心得然後出而從名師問難窮源　委條理貫通方能得手應心十不失一是故古書所載或明見臟腑或洞垣一方非誇也葢實有眞實工夫足以利人濟物耳卽近　如費君晉卿何君鴻　盛名鼎鼎幣聘紛來著手成春活人無算而其學之之始亦皆苦心孤謂沈酣浸潤於其聞費君習醫時獨處一樓歴數十寒暑自靈素以及歴代諸名家箸述無不博　約取伏案埋頭故能手敏心靈洞見病人癥結何君年逾花甲猶終日手一編渺慮沈思不厭不倦噫醫而如此豈矜張浮躁者所可學哉豈學之未精而遽可出而問世哉乃今之行醫者則反是當眞少日粗識之無求名不成求利不遂不得已攺絃易轍學習歧黄家言旣無良師又乏益友　稍讀藥性賦湯頭歌攻補未諳温凉莫辨卽向人詡詡然曰我知醫矣我知醫矣人家有病向之問脈求方其始尚覺虚心不敢鹵莽從事偶或　愈一二小病卽心粗氣壯胡亂開方身價自高勒索重聘居恒高軒廣厦玉食錦衣一出門則俊僕飛輿氣象顯赫故裝忙碌舉止張皇自誇技術之精良亂駡他人之荒謬種種惡習罄竹難書諺稱不操刃之劊子其眞若輩之謂歟顧若輩雖學術未深然苟肯識見圓融猶不致悞人性命也所最可惡者其爲堅僻自是執拗性成初診時未識病源悞投藥餌　後卽自以爲是不　轉圜泥定一方直至病者斃命而後已如日前本報所載南市開酒肆之紹興人陳姓有子己九歲偶患喉痧延徐梅卿診治認作他症用藥多差洎乎一息奄奄猶是膠固不化堅持已說不令服他醫之方卒至魂赴泉臺無可挽救陳痛子情切繕就寃單到處游行任人觀看使若輩知所儆戒而病者亦不至胡亂延醫夫醫而所學未精不知治法猶可言也至已不能治而又阻不許他人之代治坐視人庭前玉樹化作曇花噫此其剛愎爲心任情武斷不顧他人性命惟知自飽私囊較之　刃殺人其相去亦只爭一閒矣猶僅僅悞人而未嘗自悞也如子友石姓之　知醫而自已悞醫則更可異矣石累代行醫稍知脉訣一日急痧暴發嘔吐不堪呼令挑痧匠治之針其指頭血色如墨而嘔吐仍未止石曰是當剌心窩挑痧匠向習待詔生涯爲人按摩略知穴道婉告之曰心窩烏可針是速之死耳石曰不如是痧烏能愈汝速針之必無害挑痧匠不得已如所教刺入石忽極聲呼痛倒地而殂嘻庸醫悞人亦曰漫不留意耳至己有病而己醫之豈有不留意者而仍因醫而斃是不特庸直妄矣人卽視性命如鴻七亦安肯付之妄人之手今者僕雖有病惟守不服　爲中醫之說而已何必醫哉何必醫哉雖然居今日而欲振興醫學亦有術也今當倣傚泰西之法由官延精於醫藥者爲總醫生業醫者必先向總醫生報名應試苟能歴試無悞方得給以憑劵山外行醫其有習之未精者則送入醫塾讀書閱數年而再試必試可然後出塾門如是行之尙有庸人妄人濫厠醫生之列者哉猶恐旣經行道馴至舊學日荒則當設醫學新聞紙以討論之質証之人苟醫痊一症卽登諸新聞紙到處傳揚反是者亦登新聞紙以辱之醫家苟能自出心裁别成良法亦可發爲議論附入報章如或抄撮陳書藉以沽名釣譽濫竽報簡不顧厚顔則執筆人卽大書特書駁其紕繆誠能如是而醫學有不蒸蒸日上追蹤太古之盧扁緩和者我不信也非然者江河日下莫挽頽波且有以名醫而殺人者矣而遑論夫旣庸且妄之醫於是乎作振興醫學議 
[諭旨恭錄]  
　　六月廿一日奉旨詹事府左贊善照例將李殿林轉補所遺右贊善着李培元補授内閣典籍着吉慶補授擬補内閣中書鄭克昌着准其補授廣東廣州府理事同知着文山補授保舉江蘇候補知府王廷訓着以道員用安徽候補知州宗能徵直隸候補知縣王寅清山東沿河候補知縣朱鴻保浙江候補知縣袁晉培福建候補知縣陳世烈俱照例用欽此 
[蘭池藻夏]  
　　内東偏寗壽宫係純廟爲太上皇時頤養之所宫有皇極殿迄今猶尊藏純廟聖容焉客夏大雨殿宇率形滲漏是處爲萬壽節偕朝臣觀劇之所自應修葺聿新業經工部奏請欽派崑大宗伯巴少司馬承修純廟聖容應卽移請他殿暫行尊藏兹經内務府奏請移請聖容並恭代行禮之王大臣奉硃旨派出聖容前恭代行禮着多羅慶郡王奕劻移請聖容著總管内務府大臣協辦大學士福錕欽此○廣西思恩府屬之新設百色廳屬地方近於四月初間天大雷電以風大木斯拔苗民屋宇半被權頽事後查有五百餘楹幸未傷斃人口惟該處苗民雜處地本瘠苦經該地方已先籌欵妥爲安撫而民屋倒塌自應酌加撫恤以慰窮黎馬玉山中丞得報立卽捐廉並率司道量力捐廉共集千餘金先解該地方分别撫恤並據情上達天聽矣○吏部爲傳知事所有揀補刑科給中一缺本部於六月十七日帶領引見相應傳知前經都察院保送之御史英樸慶綿載存麟趾愛興阿端良富亮崇齡聨　寳安托佛歡鍾華伊薩本榮陞桂斌榮山訥清阿達椿等於是日寅刻穿天靑褂備帶補褂佩帶荷苞手巾赴西苑門外六項公所吏部公所報到聽候帶領引見勿悞○兵部爲移咨事職方司案呈本部議准湖南巡撫張奏請將湖南靖州協副將張士芳邊俸期滿撤回内地保題候　一摺於光緒十七年六月初十日具題奉旨依議欽此由科抄發到部相應粘抄原奏移咨湖南巡撫查照辦理○右翼步營弁兵日前於宣武門城上門樓下聚賭人犯七名立卽解至右翼翼尉公所嚴爲拷訊口供内有甲乙二人已供認曾經在宣武門内捨飯寺饅首鋪行搶一次該公所官弁仍恐有不實不盡尙須再爲詰訊盡吐實情後方申遂步軍統領衙門究辦○八旗滿蒙漢各固山兵丁季支甲米例應欽派旗漢御史各一人抽察甲米三月而代按季更換以重天庾而期無弊所有本年秋季抽察甲米經 
 
 

Page 2

 
 
都察院開列銜名於十七日奏請欽派更換本日奉硃筆圈出掌雲南道監察御史韞德福建道監察御史馮金鑑欽此○禮部爲通行事儀制司案呈恭照六月二十八日皇上萬壽聖節所有王公百官應自六月二十五日起至七月初一日均穿蟒袍補褂七日其各文武衙門官弁如進内差亦均穿補褂爲此通行各衙門一體遵照○額相國之介弟三太守音布跨鶴西歸曾經綴報兹聞太守靈柩擇吉於本月二十一日辰刻發引盖因牛眠未卜擬於阜成門外下關衍法寺中暫行停柩○欽天監示傳候補肆業天文生王煥喬李宗芳張義祥張繼善陳宗漢黎殿森劉清濤王凝張玉琯戴正珗李承芳黎寳森郭振祺李唐劉允怡王文衢李祚宣等限於六月二十六日親身赴監銷照騐到毋違此傳○官塲傳稱鐵路一事業經由部籌備的欵以濟工需擬由開平唐山上達通州下經樂亭昌黎以抵山海關出關而東接連三省等語並謂山海關内已將安軌之路勘明標記指日工作云○京師於十六日晚天陰如墨兩點鐘雨師稅駕至翌日尙未停止計得雨盈尺詰朝乃大放晴光野老田夫咸額手稱慶謂今秋禾稼定可豐收云 
[土偶無靈]  
　　温州府署照墻後面黄五榮盔店中有某甲者以手藝營生家徒四壁所生三子年已近冠長次兩子尙勤儉全賴工作以餬其口近日瘟疫傳染三子呻吟床第俄而長子竟登鬼籙甲乃罄其所有牲宰酒醴祭禱瘟神祈保次子痊愈不料百藥無靈五絲莫續延至十八日午前次子又相繼而逝甲痛子情切頓熾無明之火取得鐵斧奔往東門五靈廟驀將五瘟神泥像一一將頭顱砍碎佞佛者流無不胆戰心驚詫爲異事然而無足異也彼歸然土偶自己頭顱且不能保安能爲他人愈病耶蚩蚩者亦可翻然悔悟矣 
[甌括宦蹤]  
　　前任台州府調補處州府陳六笙太守璚於十五日抵甌見道憲筮吉廿三日赴括履新○月之二十七日爲温州府德峻臣太守六旬雙壽木公金母同分太乙之輝中舞丁歌齊勸長庚之酒此固之熙朝之人瑞抑亦宦海之佳談各縣咸以壽帳禮物致送太守槪行璧返清風亮節可見一斑○十陽縣丞耿潤夫二尹守仁乘坐招商局之海昌輪船於十一日午刻抵甌暫駐東陽春客邸謁見道府各憲約在荷花生日後卽赴平陽履新云○瑞安縣楊稚虹大令調署樂清縣所遺瑞安縣篆聞委蘇運卿大令署理惟尚未見明文也○鹽局督銷李紫祥鹺憲於廿一日未刻趁海昌商船由省回郡 
[三山荔雨]  
　　馬江文經錢鋪業經倒閉地方官將鋪東黄姓管押追銀以爲有心倒閉害人利已者儆近有陳姓在文經錢鋪迤北數武建造屋宇開設愼餘錢鋪凡船政廠内所有辛俸工食皆用該新鋪票張發給早已不翼而飛不脛而走矣○馬江拯嬰局自裴星使創辦後經在局紳士認眞辦理捐募鉅欵藉充經費附近百數十鄉悉受規約初辦時收養女孩不過十餘口迨星使卸任卞頌臣制軍接手率循舊章兢兢以保赤爲念遇有溺女之案必飭地方有司從嚴究辦民風爲之丕變溺女之案漸少悞中收養女孩日多一日就庚寅年計之已有百四十名之多雇乳婦多名爲之抱養一俟年歲長成有願赴局領女爲媳者准其開明住址覓保具領絶無絲毫使費輿論爲之翕然○閩人惑於風水之說停柩不葬比比皆然馬頭鄉有鄭孟地者家頗小康親殁之後遍延地師相度牛眠吉地徧歴各處絶無當意者前後三十年七尺桐棺依然未葬鄭略曉堪輿術惟尙未窺堂奥訪聞江西甘州代出名師遂於上年三月間率其三子跋涉長途旣抵其處卽拜廖姓爲師以千金爲贄廖年逾古稀精神矍鑠與談論地理口若懸河滔滔不絶鄭　夕請教自以爲得不傳之秘詎料天不假年竟於重陽節後以疾卒於旅次易簀時猶諄諄然以未得善地爲憾廖見而惻然多方慰藉并許異日徧歴千山萬水誓得吉壤以報知已鄭死後其第三子運柩回籍廖因年老不能遠行遣其門下高足二人伴送至閩其一行至上游爲時疫所染中道折回其一居然下榻鄭家一時紳士聞風嚮往皆以一見顔色得聆讜論爲幸夫地理之不足信古人已先我而闢之而誤信其說者乃竟沈迷不悟舉世如一邱之貉是何愚人之多也○有某甲者素在船政廠爲小工因事被逐匿　馬江迷戀烟霞面目如鬼生計蕭索馴致仰食於裙釵其婦明眸善睞巧笑含顰誠有如李延年所謂一顧傾人城再顧傾人國者甲旣大開方便之門婦遂曲盡逢迎之計醜聲四播穢德彰聞保甲局馬明府親帶局勇前往拘拿婦方高踞百尺樓上與素心人眉來眼去密意柔清忽聞履聲槖槖然驚惶無措立被拘獲尋春浪子則已乘閭遁去明府將甲夫婦帶至避中訊問始猶狡展繼卽供認明府飭令遷往别處不得逗留故地中夫婦唯唯而退惟不知此後果能棄邪歸正否也○南臺酒肆林立以廣叙樓爲巨擘廣升樓次之巨腹之賈挾彈之豪每以此爲讌賓觴友之地一席之　動費萬錢又以清飲不足以盡歡於是徧招曲中歌妓坐花醉月之餘更有擫阮彈筝之樂嬌喉一囀響動梁塵戶外行人爲之駐足咸詫爲風流韻事日前有木商某中在廣升樓中置酒宴賓折劵召妓姗姗其來雪聚花濃恰符金釵之數其時絃管聲拇戰聲嚷成一片有少妓曰四妹與　人名五十者向不相能效尹邢之避面者久矣席間又因言語齟龉兩不相下座有少年客素與五十莫逆意存偏袒以老拳奉贈四妹四妹裝嬌便潑泣涕漣如座客有與四妹狎暱者亦袒四妹而仇五十針鋒相對旗鼓相當龜鴇聞四妹被辱復糾合龜子龜孫鴇兒鴇婦名執兇器蜂擁而來竹脆簧清之會忽變爲沙飛石走之塲座客見勢不佳紛紛散去嗣經酒肆中人出塲解勸始息干戈然四妹則已玉容顦顇羞憤欲死何物搶奴未免太煞風景矣○船政街有某甲作客外洋歴年已久其婦空房獨宿未能自守貞操遂與粤東人某乙往來暮暮朝朝風風雨雨無限深深欵欵乙束裝歸里婦隻翼孤棲依舊清清冷冷遂又與某丙私識兩心相印不啻以膠投漆盟山誓海願訂偕老之約無如好事多磨佳會難再適甲航海歸來頗聞人言藉藉定計移居會城婦與丙旣不能取慧劍以斬情絲又無長房縮地術俾隔浦鴛鴦時通芳訊籌商無策遂同　阿芙蓉膏未能好合於人間尙約相從於地下有頃毒發經旁人延醫救治婦受毒尙淺吐出烟沬得以復甦而丙則竟赴泉臺矣此等人不得謂之情　殆所謂孽種耳○船政局附近人烟稠密四圍砌有明溝四通八達潮漲時深可泛舟潮退時乾可見底從前官紳因預防火患將溝門塞　便潮水入而無出後因有人失足溺斃遂於溝畔建造木栅以資攔阻并將溝門放下少些水亦不如前此之深矣 
[維揚近事]  
　　觀音山神誕已過各鄉鎭香客依然相屬於途鬢影釵光較前尤甚有某少婦乘油碧車進香回隨一婢手携婦之綢衫一領不防行至北門城圈内綢衫忽失所在婦狀頗倉皇急降車遍尋無着婦乃痛哭見者咸曰失物常事耳何致乃爾婦泣曰吾家寒此衣係假隣　者鄰　恐吾質去央人作保始　今空手而回何以見信且吾姑亦胭脂虎也言至此適城門某武弁至詳詢情由婢云當時彷彿被一肩掛車辮者攫去弁見城圈内適有四五空車停此遂曰如拾者見還吾當代酬番佛半尊連語數次無一應者弁大怒立飭門兵將城門暫堵在各車夫身畔檢搜旋在一老叟袴内搜出該弁將衣交婦領去一面將叟貢以軍棍數下婦破涕爲笑感謝而歸○鄉父老傳言歴來　誕後不出五日必有狂風猛　俗謂之洗山雨盖以往來者衆有汚佛地也雖在旱年從未爽期本屆雨澤稀少乃二十二日午刻果見天上銀河憑空倒瀉約歴兩時許始止說者均稱爲大士神靈云○近日揚城柴業中人酬　蜡神醵集金資在城外某廟演戯魚龍　衍觀者麕集有某甲亦乘興而往乃一曲尙未聽終已汗如雨下赶卽避出步至河干見有兩孩在河濱洗浴甲本略知水性不禁技　遂亦解衣躍下以泳以游旋又鳬至河心詎是處河底極深遽占滅頂觀者見其良久不起心知有異移時從上游浮起巳腹大如五石瓠矣○兩淮鹽務疲帶皆由官引不能暢銷官不暢銷實因私鹽充斥故緝私一事有關國課民生爲鹺政之首要運憲江都轉凡遇緝私各局卡委員來　皆　囑常川駐卡認眞查緝不得虧應故事等語現鄉試在卽恐有不肖船戶蹈前庚午科覆轍包攬夾帶等情除已照章遴派文武員弁扼要設卡堵緝外昨又檄委鹽捕營曾都戎前往産鹽 
 
 

Page 3

 
 
各塲嚴密稽查並將密邇塲竈之串塲河内所泊卸載空船無論大小一律驅逐不准停泊以免包攬裝載一面又禀請督鹽憲示禁湖廣巢湖及滿江紅等船駛入内河所有裝考船艘槪禁夾帶倘有藉考爲護符任意夾私以及並非考生坐船竟敢冐考高扯鄉訌黄旗者一經各卡查出立將鹽抛於水將船鋸斷船戶發交地方官從重嚴懲考生包庇扣考至各士子讀書明理必能束身自愛斷不貪此戔戔有阻上進所過各卡務聽卡員率同巡兵查緝一經查畢立卽放行决不躭延等語以上皆示中大旨刻已頒發到揚由都轉分布各局卡曁塲灶地方實貼曉諭見者咸請經此一番整頓彼私販雖貪狠凶頑當亦不敢以身試法矣○邗上入夏以來烈日騰空無異洪爐爇炭現交中伏尤酷熱異常居家者無不沈李浮瓜以解煩渴是以操東陵侯業者皆各獲利倍蓰惟是食者旣衆大街小巷瓜皮堆積愈多非惟有碍行旅且恐日久氣味薰蒸釀成疫癘刻經棲　所董事飭令所中留養長夫曁在所戒烟之貧民逐日肩負竹窶分投上街檢取並於街巷適中之處預置大簍一具以備人家抛棄刻下揚城街道潔淨異常攘往熙來靡不額手稱便或曰此舉誠惠及行人不淺惟近見瓜皮上每有紅印圖記以及丹書號碼等字隨手抛擲褻字孰　該所中人倘能於檢取時隨時刲去或挖下另置一處彚投大河是於方便中而寓惜字不亦一舉而兩得哉按淮徐以及塘西等處之瓜抵埠投行行中必印圖記以爲區别且銷路甚廣特誌之以告食瓜者留意焉 
[邗江官報]  
　　二十日馮鹺尉芳解海分司餉來廿一日總局林分轉委五台山船私廿二日蕭鹺尹其龢起復回　分發巡檢馮應垣朱麟祥均禀到廿三日經知大巡共廿員均委押運北鹽差廿四日帮帶奇兵營譚遊戎鼎光押解鹽犯三名來揚廿五日夜五鼓時文武各官均至萬壽宫拜牌行慶賀禮 
[拿辦土匪]  
　　記名總鎭黄綺亭統領奉浙撫崧大中丞札調率帶雄師赴甌防勦軍容荼火號令森嚴上匪聞而胆裂統領現又督飭陶捷三管帶率兵往西柟兩溪親歴山鄉查拿土匪兹將告示照錄左方欽加提督銜統領浙江撫標親兵小隊各營旗記名簡放總鎭軍功加一級黄爲出示曉諭事照得本統領所部親兵小隊一軍向駐鎭海原以固門戶之防禦外洋之侮也近年温台土匪時有不靖前經調派本部小隊前左兩旗分紥温郡永嘉樂清二縣該處與台州接壤匪蹤出没無常數載以來擒斬土匪不可勝計本年三四月間復有匪首毛丙一等圜出搶刦拔人勒贖之案本統領奉撫憲崧檄飭親統大軍駐温督剿到防後卽周歴各鄉分派隊伍駐紥要隘與前左兩旗會防緝捕務期有匪必獲以伸天討而快人心該匪等鬼蜮潛形聞風竄匿吾軍兵强而勇壯槍礮怏利而精良從兹商民可以各安生業勿爲風鶴之驚惟匪首毛丙一等尙稽顯戮自應設法購線廣行查拿合亟出示曉諭爲此示仰軍民人等一體知悉該土匪喪天害理刻經官軍搜捕已如釜底游魚不久卽應殄滅爾等不得通同勾引窩隠容留同干法紀如有能將著名首犯設法擒拿送營懲辦或知風報信因之弋獲者本統領定行重賞其有志在功名欲圖顯達本統領當爲禀請撫憲賞給頂戴以示奬勸卽或已曾失身爲匪此時一念之明果能攺行向善將首犯擒獻自效本統領一槪許以自新給賞請奬决不食言倘有不明利害胆敢窩藏助匪爲虐者一經訪拿定行盡法　懲不貸凛之特示○十五　復有鎭海防營一哨由元凱兵輪運送　甌從朔門魚貫入城駐紥考篷聽候調遣聞此項營勇亦歸黄統領管轄云 
[訛傳亂耗]  
　　蕪湖武穴教堂滋事後鄂中好事者頓起謠言各大憲防惠未萌撥勇調船遣委巡察多方彈壓謠啄漸平迄今西國兵輪船猶駐泊江中遙爲保護至本月望後忽喧傳河南固始商城等縣因旱荒滋事聚匪聚衆戕官踞城裹脅百姓或謂匪人搶刦冨戶殷商集衆與官爲　或史謂因緝私鹽致梟匪與官軍對壘種種謠說究　知誰是誰非大憲以固始商城與楚之麻城相眦連遂遣調水陸營兵至交界處保衛而鄰近之羅田廣濟陽邏等邑百姓無端驚擾咸於十五日之晚紛紛逃避露宿荒郊至十六清晨不見匪人蹤影始相率仍回廬舍迨十七月則已安謐如常矣 
[鄂垣官報]  
　　六月十一日分發新海防試用巡檢薛廷韶自京騐看來省赴兩院禀到十二日候補巡檢閔壽曾奉委辦宜都厘金分局赴兩院禀謝潘憲牌示京山縣典史員缺飭准補之曷發祥赴任十三日撫中衡璞禀謝調補岳州城守叅將劄調辦張家灣厘局候補通判何珵禀見謝新關委員補用千總王滎祖解餉來省禀到並禀謝咨留湖北新關差遣分發試用州吏目宋長偉赴兩　禀到十四日統帶鴻字營記名提督宋禀知撥勇丁五十名赴大冶管帶楚金輪船湖南候補副將馬鴻國禀辭赴黄石港公幹候補縣楊齡奉武昌府委赴咸寧縣查辦保甲赴兩院禀辭涂應驤奉藩憲委赴黄州府安陸荆門等屬查牙帖禀知歐陽柄榮奉藩憲委赴荆宜查質當赴兩院禀知藩憲牌示黄梅縣知縣員缺詳請以鄭工新班遇缺先補用知縣王翼題補宜城縣田家集巡檢員缺詳請以鄭工新班遇缺先補用巡檢張承緒咨補 
[示諭報奬]  
　　辦理新海防捐輸兼辦順直山東賑捐三品銜江蘇候補府正堂　爲出示曉諭事照待本府於光緒十七年五月二十二日奉江南布政使司瑞札委勸辦山東賑捐援照順直减成收捐章　在於金陵許家巷開局勸辦作爲寗屬分周　奬虚銜封典貢監生並奉奏調山東辦理河防賑捐總局三品銜江西候補道馮移頒實收鈐記奉經查收備用一俟各捐生來局報捐立卽照章塡給實收一面造册彚詳咨部請領執照除呈報外合亟出示曉諭爲此示仰紳富士商人等一體知悉　此次賑捐爲拯救災區起見務各踴躍輸將旣可拯濟災黎並可榮膺奬叙而且作德降祥積善餘慶歴騐不爽一舉而數善俱備本府實深厚望焉毋違特示 
[幸未成災]  
　　昨日下午四點鐘時英租界三馬路西首新和里内某姓家不知如何遺火濃烟冐出戶外比鄰見之大聲呼喊立卽設法撲滅不致成災誠幸事也 
[擊破頭顱]  
　　昨日亭午時法界德音里口王茂記煤炭店所懸招牌因鐵鈎被風吹折招牌從空落下適中鄉人某甲之頭擊穿一孔血流滿地旋經旁人敷之以藥流血始止該店主向甲賠罪始得寢事 
[二三其德]  
　　前日有宋柴氏投縣控稱丈夫不顧家計求請提究袁海觀大令提訊之下該氏訴稱原夫莊木於光緒八年間逝世至十三年間小婦人再醮與夫弟秋觀爲室現在秋觀另娶王錦源之女爲妻將小婦人置之不顧爲此來案喊控求恩提究大令得供飭候查明核辦 
[飭傳人証]  
　　薛蔣氏控稱丈夫相雲在藜乙山房書坊爲夥於本月初十日斃命因身死不明求恩提究袁海觀大令飭提該書坊執事人殷芝山到案訊供之下卽着薛之薦保人王子卿從中調處此皆見諸前報者也前日之晚大令升堂覆訉薛蔣氏訴稱丈夫身死不明求請開棺檢騐薛樵雲訴稱我兄如果病斃樂方上須載明患病緣由今呈案之方並未載明叩求明察抱呈薛浦榮供稱家主相雲斃命至今爲時已久屍身諒已腐爛求恩免騐主婦之意須將醫生交出卽可冰消瓦解殷芝山供稱相雲在店爲夥身體素來虚弱本月初旬足病復發至初八日病勢加劇卽遣學徒伴至虹口廣東醫生處診治毫無效騐至初十日斃命並無别故何清藻供稱相雲實患足疾而死王子卿供稱查得相雲實患足疾以致不起奉諭調停此案無如兩造固執已見難以理喩求請明察大令得供卽首殷芝山速將學徒及廣東醫生交案再行覆訉餘人分别斥退 
[拐犯已獲]  
　　陽州人陳贊卿在英租界開設陳立安客寓藉博蠅頭微利其女桂林忽被同鄉人徐德桂拐逃陳赴英公廨控告蔡太守 
 
 

Page 4

 
 
飭差　金爲之查緝俄而查知徐德桂約女逃遁匿跡江都縣境之上萬鎭禀明太守備文飭差至江都縣聲請添差協拿將徐德桂桂林二人拘獲昨日押解來滬蔡太守飭令分别管押候傳陳贊卿質訊核辦 
[英界瑣紀]  
　　一百八十五號華捕見有男孩失路悵悵何之帶至捕房移送英廨旋其父唐阿江認領幼孩值日差禀明原委蔡太守准唐阿江將孩領去○浦千朗者與葉彩寳在路爭毆由巡街捕帶入捕房移送公廨旋據兩造聲稱偶因細故起釁經入勸解不願涉訟蔡太守遂飭將二人開釋 
[法捕房瑣事]  
　　小流氓王標在某茶寮啜茗計錢一百餘文因囊底空空無以應也旗槍鬥罷竟欲飛步出門茶博士不允當卽嗚捕拘入捕房管押一宵昨晨經備捕頭訊知原委令該流氓脫下衣衫赴押店質錢歸還茶資始得釋放○薙髮匠甲乙兩人前晚因細故在法租界互相詈罵幾致用武適有巡街捕至喝阻不依立卽扭入捕房一併管押○江天輪船生火工人前日囑素識車夫某甲送洋三址五元至虹口甲見財起意携　遠遁該火工守候良久不見其歸知已逃遁卽赴大自鳴鐘捕房報失昨經包探王榮培查知該車夫向拖老虎灶主某乙之車此車由寡婦某氏代捐照會遂將乙及婦傳至捕房詰問之下乙等直認不諱捕頭着交保出外限期將該車夫交案如逾限不交惟乙等是問 
[救吞鴉片烟方]  
　　一凡吞烟及服生土者雖至人事昏迷口吐曰沬汗出如油牙關緊閉手足皮肉靑黑仍當照後開各法以治之勿謂已死不救也一吞服烟土之人雖已多方救治不能活轉但得肢體尙軟生氣猶存切不可棺殮藥如不能下咽卽以艾火法灸之卽使身已僵硬亦必灸之望其復活守至屍身發脹勢將腐爛不得已而後殮之是爲至要所謂人事不可不盡也一吞烟之人毒性己發急將其衣脫去抬臥陰凉潮濕地上使毒氣吸入地中再以布濕冷水放心口頻頻換之有冰更妙又用冷水一盆將其髮散開浸於盆内亦時時換水曾有人浸至數日毒氣散盡而復活者切不可見日光近火一救治之法用活鴨血多多灌之或用活金魚搗爛和水灌之或用桐油和水灌之或多灌麻油或用眞硼砂數錢滾水泡開揚冷灌之一存心堂歴騐之方用明雄黄二錢雞蛋清二個生　油一兩如烟係同酒和吞者加炒黄葛花末三錢其以冷水調和灌之一方有年久眞陳金汁灌之最妙設鄉僻之處無藥可覔卽以白糖和水灌之無糖無桐油卽以冷水灌之亦可其意皆無非欲令吐出烟毒也一如所吐之烟未盡或竟不吐用鷄鴨翅上硬毛蘸桐油掃其咽喉卽吐一牙關閉者以竹木之物撬開用筷子一根横放口内使口常開一如吞烟多或救治遲四肢巳硬或口角流血皮肉靑黑不可謂已死不救速將其上衣脫去抬放潮濕地上在肚臍下一寸五分名氣海穴用尺量定以墨點記上放極薄生薑片用搓軟細艾絨如黄豆大置薑片上以火點著灸之艾完卽換灸至三炷之後每邊蹲一人用手在其肚腹兩邊往下推運不可歇手無論炙至數十炷總以其人手足能動略知疼痛方止如腹内有響聲則關竅已通毒氣下行矣此灸法世所罕知已救人無數實有起死回生之神功雖己僵硬要屍未腐爛均可救治此存心堂主人歴治歴騐之法也一烟毒吐盡之後用生菉豆粉冲水或甘艸白糖水飲之如曾灌桐油卽多食杮　以解桐油毒須隔對時一晝夜方可食粥切不可早食要緊要緊 
[江督轅門抄]  
　　六月二十一日　選訓導存彝　湖南來江　　　知州湯華袞奉府委上元等七邑應造鋪各里夫公文各冊差卽辭○二十二日總辦江南書局江蘇候補道　儀洛候補知府許寳書謝委辦理積谷局並　運河堤　局　調差委署　徵縣李得培謝委○二十三日江蘇候補知府　巽委辦學院科試錄遺提調　禀謝　補知縣楊嶽方銷六合厘捐局差回○二十四日　轅牌示　　委署徐州府經歴錢錫慶症故繳委　缺查有補用縣丞程榮又海州州判馬廷選一年期滿遺缺查有試用縣丞黄變元又甘泉縣邵伯司巡檢沈詔銜病故遺缺查有　用從九品張　鏞　阜寗縣草　司巡　顧朱華查無下落遺缺查有試用巡檢姚家澐均堪以署理○二十五日　補知縣兪熙謝委文闈内供給差倪光能謝委會　　供給差代理六　縣興史劉　蘭　赴○二十六日前署宿遷縣　湘卸事回並交代算清署儀徵縣李德培赴任　轅牌示照得請江寗府督　同知敖式金已奉部復准自應　令赴任現署　缺之劉　澈仍回北捕通判本任又請補阜寗縣武麟業已奉部復准自應飭令赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[雷殛紀聞]  
　　洞庭山有葉姓嫗年逾耳順前日至離蘇城十二里之蠡墅鎭變賣遺産得洋銀二百五十元遂於本月十九日返棹洞庭　子某甲年逾知命船上惟雇十四齡之孩子相助鼓棹甲覷見洋銀頓起不良之心行至太湖脚令孩登岸買物賺嫗出艙推落湖中將洋銀捲而藏之迨孩回船則誑之曰嫗恰遇熟識航船中道載去矣孩毫不介意及回至蠡墅忽覺日色晦冥大雨欲至繫舟登岸行未數武瞥見電光一閃霹靂繼之甲已斃於岸上右臂有謀財害命字樣又有細字一行不甚可辨同日儀亭鎭西鄉亦擊斃十五齡之女係蘇城某姓家雇田姓婦爲傭巳有年矣本月十四日田有事回家遂倩同鄉張氏女庖代約定十七日可到張女於十六晚竊取主母金練一條金　髮一枝金約指二枚藏　身畔迨天明田果至張遂回鄉以竊贓交母藏於床下小罈内適主母查知失物疑係田所竊欲送官署究辦田不得已再三商懇情愿回鄉變産以償十九日午後歸家央人售産寃忿難伸懸樑自縊時張適與兄在田間耕作忽聞雷聲隠隠卽謂兄曰阿香將至盍暫避乎兄曰何必過懼張曰天將擊毒蛇於此我甚恐言已而奔忽聞霹靂一聲張已倒斃其母聞信奔來撫屍大慟連呼寃枉忽雷聲又震目瞪口呆良久始將其女竊物事從頭至尾一一供出其子大驚跪地祝曰愿將原物送還乞免我母繼聞巨霆一震田巳復活張母子卽將原物與田婦送至某姓家殷勤謝罪且爲田婦剖白其寃此事據蘇　言之鑿鑿爰刪削而存之 
[接錄恊辦順直賑捐滬局四月分清單]  
　　太平下角洋六元豐西鄉洋五元安尙鄉公洋二十八元昇西十圖一二三四圖洋八元劉景星洋二十五元張福盛史秉　洋一元六角胥士榮姜金懋洋一元二角蔣桐茂一元二角錢竹庵洋七角戴榮生丁愛梧郟其仁邴惟昇丁若友朱順甲劉兆鵬王增午朱源泰聚和祥盛永隆以上各戶各助洋三角寗以紳桂曰　稽是丁愛孫張富安劉兆根孫公祠孫公義姚兆慶印竹華謝裕仁周德四錢竹恩趙禮泰張清桂唐達夫殷炳恆德泰許伯明顧仲杳承素堂徐春茂恆和裕興祥泰義泰義和源易竹樓以上各戶各助洋一角張兆清張杏溪嚴伯泉沈午亭沈旭釗沈雲鵬尤壽洪杜品齋王印恆同昌公盛余源茂以上各戶各助洋四角吳阿四梅加福楊耀森戴熙耀　眉清嚴美清葛錫二徐祖明汪湘洲李芝霖周德大吳公助鄭鳳生孫有慶謝裕仲謝富禮潘爾昌吳兆基丁竹安謝桂堃以上各戶各助洋一角張果清金正之楊敬升余源茂以上各戶各助洋六角徐蕭黄徐濟近張福徐張趙王袁殿王徐顧唐金懷楊潘張王浦子梅浦朱周汪一二圖鎰公興以上各戶各助洋一元五角曹芝堂光裕堂金壇鹽棧仁昌公典義昌分典溥源公典石字圖公大字圖公河頭惜字會貽令堂章懋之經不力子以上各戶各助洋十元孫敦和錢九百文仰悅和沈仁和朱隆興朱鳳儀錢福盛胡肯堂王翹然王春和吳光裕寳善堂以上各戶各　錢五百文懷德堂鄭士良愼思堂張師軒吳春惲成功烈不書名百忍堂梅加大嚴學成吳潤生王俊之嚴廷佐吳建槐嚴春注徐盤明談文梓錢靑選楊慰望徐夢威張　翔梅　芝張春霖慶餘堂馮秉生馮信全吉魯泉恆遠不留名謝遇鴻劉樹德堂戎不留名不留名不列名錫記忠記不子力子興記森茂源恆豐莊項榮卿項黻卿劉友仁劉友義朱隆盛王貴松王貴盛源昌復昌楊萬隆不留名以上各戶各助洋五角退思軒洋八元汪海耀莫琴泮顧雲溪顧書成許玉珩不留名洪　祥方益昌以上各戶各助洋三元十二都圖牟晋蕃十一都四圖徐茂芳吳壽熙陳讓德管瑞寳周義泰何學義陳玩易堂雜貨烟店楊尙志堂高敬堂九記無名氏丁光甫楊曉峰以上各戶各助洋二元十二都二圖承楚香　嶽鍾丁子泉以上各戶各助洋四元十一都三圖朱敖夫徐子安須晋寳牟震林孝仁頭二三四五圖陳容德吳仲輝周富保顧何揚五圖全金雙桂張庚福蔣何宗孔廣仁有名　方云生莊亦如心善堂景堂葉代孫以上各戶各助錢一千文劉玉珍　金鰲洪嗣順吳光華梁得明江榮春張星勝管慶雲詹兆藩朱新發陳蘭孫陳友勝以上各戶各助錢二吉文王步雲聞百川曹正和祝裕慶以上各戶各助錢八百文唐玉倫熊伯竟邵奎成以上各各錢六百文馮梅士蔡錦成以上各錢七百文章萬利徐秉許錫昌恆陞恆義和同興張湧泉許金培李張氏虞人偉王雅高馮保元達元巨元德興恆昌恆益恆順高學通恆豐德盛洽順裕記汗記長記煥章文汝胡泗泉恆茂義生合盛復盛壽千少芳玉芝馮聚寳張進用馮寳琴馮漢臣徐才堂潘三保沈阿大岳培峰馮芳華馮書華謝培增顔永茂顧紫霞抗六陳鴻章常懷林陳三房孫老三無名氏薛河東張殷氏二戶與寳雲以上各戶各錢二百文恊泰王貫如合興譚義隆胡廷球王品記杜振泰謝錫蕃奚乾泰朱源興翁在林葉茂興周正三吳貴松曹正陸正興鶴雙氏再明氏湘舟氏石年氏許玉振不留名　順以上各戶各錢四百文恆豐染坊唐德興徐坤厚恆茂虞人彦虞人傑王兆富虞月記馬連谷蔣寳如春記合興右記學記馮　　蔣阿近岳秀峰馮三寳楊根寳蔣阿二岳文遠岳德茂陳義興瞿恆利陳恆興懷善堂朱京元朱老三陳國董盧裕照繆陽春尤朝興曹黄氏曹正祥陸森貴陸步昇陸扣華陸　華劉慶林劉步雲陸順銀沈聨科周國興薛天虎朱學芹朱國旺劉金鳳張良忠無名氏三戶不書名以上各戶各助錢三百文朱永富洋八角徐如義高五陳朱氏肖合興沈五齋張豐太周森大周仁裕景祺堂又景堂陳國良以上各戶各助錢一百文葉炳成錢七百文熊金來朱廷桂嚴順來陸錦祥戴玉金朱文彬以上各戶各錢五百文汪懷清薛長根洋六角鶴立堂許子石徐雅仙黄熙儒彦記裕泰順昌仁泰利以上各戶各助洋一角不留名十戶洋二十元不留名二戶洋一元無名氏二戶洋一元荆溪縣薛洋五元一角 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年六月廿二日京報全錄]  
　　宫門抄○諭旨七道錄前○發抄硃批四道○東撫張奏審明逆倫瘋犯按律擬辦摺○河督許奏廳缺緊要懇恩准以原請之員署理摺○粤西撫馬奏請欽　匾額摺○提督蘇奏原保知縣底銜錯誤請勅部更正摺○六月二十二日戶部通政司詹事府廂白旗值日戶部引見十八名戶部三庫二十二名翰林院一名廂藍滿四名廂藍蒙五名内務府十三名頤和園二十四名○貴桓假滿請安○高山續假十日○吉恒請假十五日○召見軍機續昌文秀○發抄馬丕瑶奏知縣何壽萱升補寗明牧奉硃批吏部議奏欽此○又革令李守和虧欠交代請查抄備抵奉硃批着照所請該部知道欽此○又請將種桑養蠶出力之封職興福等請建坊奉硃批着照所請禮部知道欽此○又百里廳屬被風被雨坍塌房屋捐廉撫恤奉硃批知道了欽此○○太子少保頭品頂戴山東巡撫臣張曜跪奏爲審明逆倫瘋犯按律擬辦恭摺具奏仰祈聖鑒事竊前據署蘭山縣知縣秦應逵詳報案犯胡鈺因瘋扎傷親母胡丁氏身死一案臣因情罪重大批司轉飭押解犯卷至省發委濟南府知府審辦旋據該府魯琪光審明擬議由署臬司趙國華覆審解勘時值臣欽奉諭旨會校海軍並閱伍公出飭委藩司福潤代審無異錄供呈　前來臣覆加確核緣胡鈺籍隸蘭山縣胡丁氏係胡鈺親母胡鈺平日孝順並無觸忤違犯惟素患瘋迷病證時發時愈胡丁氏因其並不滋事央允地保王添榮鄰佑胡自喜胡自照族長胡成全未經報官鎖錮光緒十七年正月初五日夜二更蒔分胡鈺瘋病復發手執小刀在無服族叔胡自功院内跳舞胡自功之子胡雨瞥　喊問胡鈺用小刀扎傷胡雨左朋胡雨逃避胡鈺走回胡丁氏聞知至前喝駡胡鈺用小刀扎傷胡丁氏肚腹倒地經胡自喜聞閙喊同莊衆將胡鈺獲住奪落小刀用繩綑縛向胡雨問明情由詎胡丁氏移時因傷殞命通知胡自喜功投保報經該署縣秦應逵親詣騐明提訊胡鈺目瞪口獃語無倫次不能取供飭醫診視六脈洪浮患瘋屬實監禁醫痊訊供通詳提省發府訊擬由司報解委審供認前情不諱詰無起釁别故亦無裝瘋揑造情事案無遁飾查律載子毆殺母者凌遲處死又例載子毆殺母之案無論是否因瘋悉照本律問擬若距省在三百里以外於審明後恭請王命卽在省垣正法仍將首級解回犯事地方梟示又瘋病之人其親屬鄰佑人等容隠不報致殺他人者照知人謀害他人不卽阻當首報律仗一百各等語此案胡鈺因瘋病復發用刀扎傷親母胡丁氏身死並扎傷無服族兄胡雨平復該犯到案時騐係瘋　覆審供吐明晰業經親屬地鄰人等質證明確並無裝瘋揑飾情弊自應按律問擬胡鈺除刀傷族兄胡雨平復輕罪不議外合依子毆殺母者凌遲處死律擬凌遲處死查蘭山縣距省在三百里以外臣於藩司審明後當飭委署臬司趙國華臣標中軍叅睚范正坦恭請王命將該犯胡鈺綁赴市曹正法並將首級解赴犯事地方梟示以昭炯戒鄰佑胡自喜胡自照地保王添榮族長胡成全明知胡鈺染患瘋病並不報官鎖錮致釀逆倫重案亦應按例問擬胡自喜胡自照王添榮胡成全均合依瘋病之人其親屬鄰佑人等容隠不報致殺他人者照知人謀害他人不卽阻當首報律杖一百例擬杖一百折責發落王添榮仍革役胡雨傷己平復應無庸議除供招咨部外理合恭摺具陳伏乞皇上聖鑒謹奏奉硃批刑部知道欽此○○頭品頂戴河東河道總督臣許振褘跪奏爲河廳員缺緊要人地實在相需籲懇天恩准以原請之員署理以裨河防恭摺仰祈聖鑒事竊照河南下南河同知陳履成開缺以道員歸地方補用經臣以先儘前同知何保榮署理兹准吏部議覆同知一項上次用至試用後第二先儘止今此一缺查鄭工各項班次均無人係試用到班查各項捐納試用先亦無人應用勞績試用班先之人今據該河督等請以先儘班前同知署理核與定例不符仍令另行揀選於光緒十七年四月初六日具奏奉旨依議欽此欽遵知照到臣查河工序補應遵照定章然必須人地相宜方可無誤若該員輪補到班而人地不甚合宜拘泥成法遷就辦理深恐貽誤要工查下南河同知員缺經管黄河南岸祥符陳留二汛隄壩工程爲省垣保障修築防護最關緊要非精明諳練之員弗克勝任何保榮心精力果熟悉情形現署斯缺措置裕如上年臣奏攺新章於購料廂工修守一切皆有實據可徵能爲各廳首倡倘得久於其任其成效必更可觀查同治八年上南河同知一缺應分缺先輪補用到班請以先儘班之陳丙昌署理經部議駁復經奏請以員缺緊要人地實在相需仍請以陳丙昌　理上南河廳以重要工於同治八年三月初三日軍機大臣奉旨陳丙昌着准其署理該部知道欽此經部遵旨辦理知照在案臣爲員缺需才起見援照成案專摺奏請合無仰懇天恩俯念要缺需人特旨允准仍以先儘班前同知何保榮署理下南河廳藉收得人之效出自鴻慈如蒙兪允俟該員經歴三汛試署一年期滿果能勝任再行保題實授送部引　見前已造具該員履歴咨部此次應請邀免造册合併聲明謹會同河南撫臣裕寛合詞恭摺籲陳伏乞后直聖鑒訓示謹奏奉硃批吏部議奏欽此○○頭品頂戴廣西巡撫臣馬丕瑤跪奏爲神靈顯應庇佑地方籲懇欽頒匾額恭摺仰祈聖鑒事竊據廣西布政使張聨桂署按察使蔡希邠會詳據署桂林府全州知州徐炳文轉據在籍兵部主事蔣元杰等呈稱全州地分六鄉賦以萬計郤無溝渠之利全賴晴雨應時麥榖始克有收年來晴雨不時恭詣州城龍神火神各廟虔誠叩禱無不靈應光緒十六年七月間正值田榖登塲之際連宵大雨田禾槪被水淹幾無收成徐炳文率同紳民親詣火神廟祈禱卽雨止雲開水旋消退田榖始獲豐收是年九月間各鄉播種二麥必須甘雨渥透方能下種天久不雨人心惶懼復詣龍神廟虔禱九月下旬連得透雨各鄉乃得播　二麥缺食無虞凡比皆沐神靈顯佑轉歉爲豐籲請轉詳奏懇欽頒匾額以答神庥等情具詳前來臣查龍神火神皆係廟祀正神列在祀典兹全州城所祀龍神火神遇地方晴雨不時赴廟祈禱靈應昭著禾麥皆轉歉爲豐實賴默佑所致相應籲懇天恩俯准頒發御書匾額各一方敬謹懸挂以答神貺而順輿情謹會同兩廣總督臣李瀚章恭摺具奏伏乞皇上聖鑒謹奏奉硃批前已諭令各直省按季彚題卽着遵照辦理欽此○○太了少保督辦廣西邊防頭品頂戴廣西提督奴才蘇元春跪奏爲原保知縣底銜錯誤籲懇天恩勅部更正恭摺具陳仰祈聖鑒事竊奴才於光緒十一年七月二十四日會同前護撫臣李秉衡由驛具奏查明廣西宫軍迭次克城破壘在事出力員弁彚請奬叙一摺是年八月二十一日奉　上諭主簿陳翰堂着免補本班以知縣仍留原省歸候補班補用欽此當經恭錄行知該員欽遵查照在案時因撤軍進關布置邊防該員並無經手未完事件准其銷差離營給咨回籍兹據五品銜候補班補用知縣陳翰書禀稱該員先由文童　効援黔軍營於苗疆　清並剿滅丹古亂苗盪平四脚牛逆巢先後三案歸併請奬光緒三年七月十八日奉上諭着以從九品留於貴州歸候補班補用欽此復於湖南江善縣猺匪滋事案内出力咨奬請給六品頂戴光緒十年二月十七日經部核准註册嗣因隨調赴粤出關接仗疊獲大勝遵　旨請奬光緒十年九月二十九日奉上諭着免補本班以主簿仍留原省歸候補班儘先前補用並賞加五品銜欽此及後疊克城壘荐升今職該員初次奬叙係以從九品留於貴州補用其後歴保主簿知縣底銜皆作湖南先後不符自係當時繕寫錯誤理合檢呈迭次保札繳騐禀請奏明更正前來奴才覆查該員陳翰書初由從九保升主簿係奴才帮辦軍務咨請前任撫臣潘鼎新隨摺列奬復由主簿保升知縣係奴才督　邊防會同前護撫臣李秉衡彚案列奬兩次繕寫清單均與底銜貴州原省訛作湖南字樣自屬一時疏忽旣據禀明查騐屬實合無仰懇天恩俯准勅部將該員底銜更正出自逾格成全所有原保知縣更正底銜緣由理合會同兩廣總督臣李瀚章廣西巡撫臣馬丕瑤恭摺具陳伏乞皇上聖鑒謹奏奉硃批吏部知道欽此 
昨日接得廿二日京報一本合先排印尙有廿一日京報俟續到再行補登[  本館附誌]  
 
