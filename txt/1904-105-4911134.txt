# 1904 - 105 - 4911134

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不逹時務相詬病迨是書出至戊戌年泉有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[重印十三經注疏○五經備旨○十七史商摧出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經語意雖各樹一幟而其闡發精義類皆詳盡無遺本齋前將此二書讐校精詳悉心石印以惠士林海内風行早已不脛面走兹更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯議論超卓考据詳明論世知人折衷至當有志史學者不可不加意講承　亦用頭等潔白連史紙印成每部定價洋銀五角卽日出售 
[聞高麗王宮災慨而書此]  
　　高麗王宮之毁於火蓋災也傳有之曰人火曰火天火曰災火而起宮中警衛何等森嚴宜非外人所敢縱則以謂天災云爾攷高王都於漢陽府名曰漢京王城在白岳山麓凡爲門者七舊宮曰昌德建於金虎門内新宮則建於北部觀光坊牓曰慶熙又有昌慶宮者在廣化坊之東此次之災肇自乾寗殿爲高王幾暇息燕之所其殆在慶熙宮中歟夫高麗之孱弱衰頽亦已久矣一壞於大院君之禍再壞於金玉均之亂三壞於東學黨之謀叛朝廷當其變起蕭牆日人必陽以庇護爲名出而干涉賴中國眷顧藩屬維持調護於其間箕子遺封得不至宗社爲屋夫誰料甲午一役中國費幾許兵力耗幾許財源與日爭持喪師失地而事定之後高王竟夜郎自大僭制稱皇中彼狡謀忘我大德噫高王其將不可以國哉奈之何竟隨風而靡若斯也今者俄人忌日所爲興師搆怨仁川旅順迭失兵船日人乃乘隙勸令高王與訂盟約外雖仍敦友誼實已漸失臨民出治之權未幾日使林君又大言炎炎奏稱此後政府如與他邦議訂各項約章必先商之本使不得貿然繕立以致糾葛叢生噫日人之計果成矣日人之心誠快矣而亦知東學黨之禍又自此而興乎東學黨者日人日之爲亂民實皆拘墟守舊之人其心常與日爲仇而急欲脫其覊紏者也當日人勸令高王立約外務大臣李址鎔周旋其際盟誓以成黨中人聞而大譁乘夜以炸彈毁其邸第幸李先期避至郊外得不至於喪身旣乃糾黨嘯聚萑苻日人勦之得以稍戢其燄兹者王宮之變事出非常安知非若輩甚惡高王之依賴日人故縱火以圖弑逆耶雖然日人將因此而益不爲高麗信服矣原夫日人與高麗立約自稱恐高衰頽不振是以鄭重友邦之誼急則爲之應援也夫事莫有急於火災者火而起於宮中其急尤間不容髮乃日以拒俄之故大兵雲集漢京而救護之力未周坐視全宮悉化劫灰金銀遺失殆盡縱高王深以開罪日人爲懼萬不敢遽起責言而日人對之能無自知愧恧乎抑日人縱極竟籠絡高王究何嘗心向日人哉回溯甲午之歲中日因高搆釁事勢至危迫之際高王並不日人是賴而隻身入駐京俄使署中歲琯旣更乘輿始返此次宮中火起又暫依美國使署未嘗求庇於日人豈美之待高麗較日本益加親切耶抑如古所謂鹿不擇蔭倉黄避入其中耶夫亦深堪詫異矣或曰高麗内憂外患久已相逼而來兹又怒煽吳回宮殿陡成瓦礫天殆示以喪邦之徵乎曰是亦未必夫高麗地非褊小也民人亦未甚梗頑也沃野千里美礦如林濬其利源未嘗不可以爲國而其君庸懦不自振其臣貪墨不知羞其民人復怠惰苟安昏昏醉夢有地利而不思墾武備有而不思修有民人而不思生聚教訓一任其國之日趨於貧弱以致强鄰迫壓禍亂繁興誠得朝野上下之間相與恐懼修省繕我兵甲明其政刑惟日孜孜先事振奮我知不待一二十載面富强之效漸著不特日本不復施其壓服之術卽俄人亦當歛手而退無復以非理之事要求然則兹之天災安見非高將否極泰來故上蒼垂象以使之警省乎噫高麗其果能警省乎哉執筆人亦惟有咨嗟太息目擊其淪胥以亡而已矣 
[遼東近狀]  
　　日本大阪某日報登中國京師來信云遼陽現駐俄兵四千名另守護鐵路兵三百名近日陸軍總統苦洛拔托金所部大軍陸續南下約如日本一師團之數大都分駐遼東華民之家於遼陽鐵路旁十華里内者下令悉數他往營口駐有游擊兵第十五隊約五百名河臺内約二百名蓋州約二百名新民府步兵一百名騎兵二十名溝帮子地方時有斥候兵二三十名四出偵哨由新民府通法庫門之路駐有騎兵二百餘名由法庫門通奉天之路駐有騎兵一百餘名田莊臺東岸駐有騎兵二十餘名并聞旅順駐有二聨隊約二萬名歸啞路誇之夫統帶遼陽則歸利内烏衣之氣統帶總之彼府俄兵時時移動無一定駐紥之處故其確數頗難偵探而知云 
[營口近情]  
　　日本大阪某日報登中國天津來電云俄人貲購華船十艘沈入遼河以阻敵人由水道攻入陸上則於沿村各要害處理有地雷二十具東歴四月四日奉天四川二輪船由營口載避亂華人三千五百名至烟臺登岸船中人言及邇者俄國艦隊時出没於老鐵山外海洋中 
[韓黨又熾]  
　　日本大阪某日報登高麗漢京來電云邇者平壤迤北咸川江東及迤南祥原黄州中和載寗安岳等處東學黨又紛紛擾擾蝶閙蜂喧自西歴三月十五號以來日在韓之北方糾聚失業流民四出行刼更有平壞潰卒五百名左右從而和之是以黨中人皆持有犀利無前之槍械云 
[韓誅亂首]  
　　日本大阪某日報登高麗元山來信云咸兵道各郡邑亂民蜂起其渠魁某姓被日人所獲解交高麗觀察使訊明情節科以死刑當正法之時觀察使先將罪狀對之朗誦然後縛於柱上障其雙目叱令兵士發槍擊 
 
 

Page 2

 
 
之韓兵不善發槍因將槍口抵住罪人之胸扳機轟擊殊可哂也 
[俄誅馬賊]  
　　日本大坂某日報合中國烟臺來電云某日俄文關東報載西歴三月二十三號駐守貔子窩之俄國馬軍哨弁列迭利唔督帶守備兵及可殺克兵若干名與賊酋王化林手下馬賊四百名交戰陣斃賊徒約四十名 
[俄誅日諜]  
　　日本大阪某日報登俄京聖彼得羅堡來信云某日俄國滿洲監督軍隊管帶伊烏誇阿拘獲日本諜人搜出秘密書函因卽解交軍法會議所訊鞫按照軍律處治擊以手槍 
[俄鞫日俘]  
　　日本大阪某日報登中國烟臺來電云某日俄文關東報載日本商船繁榮丸被俄艦擊沈時所俘日人十名華人十一名悉數解至旅順分覊巡洋艦諾烏伊苦及商輪船愛路馬苦之中派令兵士邏守刻已委令營務處武員矮卡皮愛夫會同海軍武弁啞希加夫及秃是呆利司幾分别訊鞫矣 
[再續商務部奏陳重訂礦務章程摺]  
　　第二十三條開礦執照所領之礦地在十方里以内應繳照費計庫平銀一百兩多一方里加費十兩以三十方里爲限並向地方官呈繳第一年每畝額租開辦後無論華洋商地方官均應一體保護惟不得干預該商辦事之權遇有虧折悉照中國國家所定條律辦理國家例不償補第二十四條請領執照人經部准辦後無論華洋商應自批准日起限六個月開工並將開辦日期報部逾限不報卽將執照註銷招商另辦倘實爲意外事端所阻亦須禀明本部方准酌展第二十五條領照人須將所領礦地周圍竪立界石以示界限並須設立合宜防備之法以免礦師及礦工有意外之虞如旣設法防備仍遇意外各事當就近禀知地方官查谞若有傷斃礦工人等須妥爲撫卹其卹銀多寡應衡情從優酌斷第二十六條探採礦産現時中國尚鮮專家應准領照人聘用外國礦師該地方官應實力保護如有膜視立予參處該礦師亦當自守禮法倘不知檢束咎由自取准地方官知會該經理人斥退另聘不得徇庇第二十七條各省礦務地方該管上司應飭屬曉諭彈壓遇有土人因事爭執或工役滋事准由就近州縣持平辦理尤應嚴禁胥吏藉端訛索該地方官如辦理不善經人禀控由本部確查得實從嚴參處第二十八條凡因事爭執若全係華商就近地方官當秉公剖斷倘兩造不能平允准具控本部核辦不使兩有虧損至華洋商遇有糾葛應由兩造各舉一人持平判斷如判斷人意見彼此未治應再合舉一公正人不論局内局外皆可從中調處兩國國家均無須干預二十九條禀准給照後卽可訂立開礦合同所有未盡各事宜均准詳細開載惟不得與所定章程稍有違碍訂立時應先照繕一分呈部核准方可簽押第三十條開礦執照以三十年爲期如欲禀請展限須於期滿六個月前呈候本部核斷除該礦地爲國家另有要需不准再展應行酌估津貼收回外其准子展期換照者照費如前照納三十一條領照人業准於照内所領地界開採礦産惟該地界内如有他人物業及他人已有之利益則應將此處畫開不入界内並應於請領開礦照時禀明俾註明照内以免爭執若一時朦准經人挖訴查實議罰第三十二條礦地所産之林木有爲公家所需者不得任意砍伐若領照時聲明酌伐以供工程之用等情則應候本部審察地勢以定可否如可照准卽將該地廣狹載明照内此外不得擅動所砍林木應照時價納值第三十三條礦地額租第一年旣先行繳納第二年如未得礦産仍應照納如額得礦産後則照輸出井稅而租稅不并徵以示國家恤商之至意惟無論租稅逾期三月不能照輸者應將礦産及物業一併封禁俟繳楚揭封延至六個月仍未清完者卽註銷執照將礦地收回第三十四條礦産出井視品類之貴賤以别稅則之輕重等次大略列後其稅則未經載明者比照後開之類抽收至從前已定合同各礦内有稅則未經議定者亦一併照此徽收煤銻砂鐵白礬硼砂值百抽五煤油銅錫鉛硫黄硃砂值百抽七五金鉑銀水銀白鉛值百抽十鑽石水晶各種寳石值百抽二十第三十五條礦産出口關稅仍照稅關章程徵收納此稅後其内地釐卡概不重徵此項稅欵應由稅關另儲聽候撥用第三十六條礦務公司應隨時將所得礦産列表登記各種所産之確數並載明運出某口若干産物幾種或美或劣每季開具淸册報部備案本部或派員至該礦地稽查或向稅關核對數目如與册報不能符合應量予懲罰第三十七條凡發給探礦執照應由領照人繳呈著名殷實行號保單擔承銀五千兩開礦執照擔承銀一萬兩此項保銀係擔承領照人遵守照内及部禀所載各欵速者罰令充公第三十八條華商請辦礦務倘能獨出資本至五十萬兩以上查明礦工辦有成效由本部專摺請旨給予優奬以示鼓勵以上各欵接照光緖二十八年奏定章程略有增减作爲承辦礦務暫定章程應俟參訂礦律編輯成書再行因時損益 
[德儲游粤]  
　　廣州訪事人云上月初二日德國皇太子微服抵羊城暫駐沙面聞太子與河南伍氏有舊初四日往游其園主人張盛饌欵之不從西而從華蓋以示國俗也並延洋務局委員高太守及清遠游擊黄游戎簉座席間太子問中國號稱多盜而尤以廣東爲最其說然否游戎答以當今皇上勵精圖治復得岑制府認眞剿捕羣盜已次第肅淸矣太子頷之太子遇有見聞無不詳細考究卽席間杯盤匕箸亦把玩再三詢其原委而獨於執箸執碗素所不習學之逾時始能就席洎席撤太子探懷出對時表一枚以示座客内藏照相片十張霧鬢風鬟莊嚴妙麗問何人則太子之配也太子言其配越兩年必影一相今年二十少於太子之齒二齡臨别出巴西烟嘴一枚贈主人上嵌鑽石所值不貲主人酬以悲翠十字架席間游戎所穿馬褂其色甚紅太子愛之屢問購自何處其價若干游戎乃於别時解而贈之以爲記念太子自帶洋樂一隊每獻一　卽奏樂一闋當駐沙面時大吏派兵兩隊前往保護又曾往南海縣署請觀决獄之法縣令設茶點欵之 
[陽江匪耗]  
　　廣州訪事人云陽江匪首李北海出没於西江一帶刼案重重屢捕未獲刻忽潛返陽江意圖舉事上月初五日縣城已被攻陷大憲因卽派兵前往勦除 
[歲試有期]  
　　松江采訪友人云江蘇提督學政唐春卿大宗師行文府署定期三月十一日取齊府屬生童聽候舉行府試府尊丁次軒太守遵於月朔示出曉諭一面飛札所屬各縣曁儒學教官一體遵照 
[受篆有期]  
　　松江采訪友人云署理松江府知府田紹白太守於本月初一日清晨乘舟抵南門外大漲涇碼頭華亭縣陳大令婁縣屈大令及府屬各官前往迎迓太守隨命駕登陸前導有壬午舉人庚寅恩科進士翰林院庶吉士散館一等翰林院編修國史館恊修武殿試彌封試卷官江蘇截取知府請補徐州府正堂代理蘇州府正堂署理松江府正堂太湖水師全軍營務處諸銜牌迤邐人東門赴貢院小憩隨頒發紅諭定於初三日吉時接印 
[整飭營規]  
　　松江訪事人云郡中副營巡警軍管帶鳳遊戎操防廢弛紀律毫無事爲提憲李壽亭軍門查知立子撤差另委前營王遊 
 
 

Page 3

 
 
戎接統二月二十八日新兵某甲出外不歸翌日遊戎飭由其家拘回重責軍棍二千下以箭貫耳押令遍遊營中然後斥革卯名逐之使出是亦整飭營規之道也 
[觀察騎鯨]  
　　蘇州訪事人云江蘇候補道錢怡甫觀察志澄歴當要差上游器重近爲二豎所票醫藥無效延至二月二十六日遽爾仙游嗣君筮於二十八日大殮 
[都轉回揚]  
　　揚州訪事人云升任江蘇按察司署理兩淮鹽運司恩新甫都轉前奉兩江總督兼南洋通商大臣魏午帥札飭赴白門密查某侍御奏參江南不職各員隨折赴蘇州悉心偵訪迨二月二十五日已遄返邦上命輿入鹺轅矣 
[弁勇爲盜]  
　　蘇州訪事人云吳江縣治北尺鎭孀婦卜朱氏本道小康匪黨涎之已久本月初一夜三鼓時糾約二十餘人持械入門盡括所有始而去事後查檢所失約值七八百金報經縣主某大令勘明飭捕嚴緝越日捕役緝獲首盜詰之卽前留防右營哨弁李少卿梟黨中呼爲李少爺者解經大令究出案中某某等數盜均在某處巡防局當差另有一盜韓其姓雲生其名現充平望鎭留防右營左哨三號砲船上砲手因卽移請管帶王游戎交出游戎抗庇不交大令乃據實禀請上憲核奪 
[鍾山眉黛]  
　　金陵訪事友人云大吏舉行新政將農工商三者稍稍講求而商務局開辦有年至今仍無起色工藝僅能織造毛巾粗布農政雖有墾荒之議大都拘墟墨守於種植新法茫無所知邇者兩江督憲魏午帥訪聞湘鄂兩省所設農務商務工藝三局立法甚良爰檄委候補知府譚太守傳贊前往查取章程以便次第仿效○開塲聚賭例禁綦嚴兩江督憲魏午帥前曾出示查拿並飭各屬一體遵辦歴經保甲總局憲會同江寗縣出示嚴禁不啻三令五申不意近日不肖官吏依然恃符玩法大開博　之塲除已革知縣楊某外又有候補縣鍾某在阜成倉私第與現任某學教官兼辦小學堂之某廣文日夜招集劉盤龍一流人攤寳牌九一擲千金身列仕途膽敢弁髦禁令殊可異也 
[北固江聲]  
　　鎭江訪事人云俄日戰釁旣開中國雖確守局外中立之旨然内地匪徒實不能不嚴加防範常鎭通海道兼鎭江關監督郭月樓觀察特飭常備新湘新軍各營員弁親率勇丁在洋馬路各西商各教堂前嚴密梭巡毋容稍懈一面出示曉諭軍民人等務當鎮靜如常倘敢故違按律嚴辦○二月初三日鎭江府祥遂安太守出示曉諭曰照得鎭郡中學堂現經釐定章程整頓教課一應學務日以振興惟堂内房屋尚未閎備應添禮堂講堂操塲等所尅日興工籌欵未足時事艱難本府亦不忍以搜索捐欵重累吾民查各處學堂原有外籍認繳修膳准其寄學之例如有本籍子弟未經考取而年貌文理合格者亦可照辦但此項寄學生堂中不能多收兹擬仿照是例定收十名每名各繳脩膳洋三百元無論本籍外籍凡願寄學者先送子弟來堂試驗如果合格准卽照繳脩膳入堂肄業其卒業年限考升階級悉與正額生一律辦理概無歧視至此項繳費將來收足三千元以一半撥充工程以一半專備出洋遊學之資卽於堂中選擇學優品純之生詳請管學大臣咨送東西洋遊學應需旅費等項全出於此裨益學業關係甚大特出示曉諭仰外籍本籍紳商一體知悉須知本府此舉爲籌欵興學亦爲破格育才凡有子弟願入學堂者卽自赴堂報名送騐費資不多獲益匪淺愼易觀望自悞以副本府拳拳之意特示○瓜洲鎮總兵高藎臣鎭軍以長江一帶票會諸匪密若繁星水陸兵防不容稍懈因於二月初四日親率師船馳往圌山等處巡哨 
[上海官塲紀事]  
　　昨日貨捐局會辦左敬孫明府奉賢縣知縣郭子華大令江蘇候補通判劉小山别駕先後至上海縣投刺拜會縣主汪瑶庭大令以禮欵之○陳文虎龍雲繹兩二尹均於昨日趨詣道轅禀銷於防差繼至縣署謁見縣主汪大令 
[委勘惡梟]  
　　金山縣知縣蔣瀾江大令拘獲梟匪頭目許大龍李金狗施阿妹陸耕和四名訊取供詞禀詳撫憲恩藝棠中丞請准就地正法中丞以查得四犯均係金山土著恐非匪中渠魁飭卽解送蘇松太兵備道轅歸道憲袁海觀觀察勘訊大令以刻下金山境内遍地皆匪途中恐有疎虞禀請觀察派員至金山勘訊觀察允之立卽札委松海防同知黄小霽司馬前往前日司馬接奉憲檄命駕至上海縣署拜會縣主汪瑶庭大令唔商片時隨卽乘舟就道 
[登龍有兆]  
　　昨爲龍門書院甄别之期清晨在院肄業生齊集蘇松太兵備道轅聽候點名給卷計應試者三百餘人一登龍門聲價十倍諸君其爭先振奮以應尾燒之占哉 
[釐局批詞]  
　　昨日淞滬釐捐總局督辦朱詵伯觀察發出批示兩道照錄於下一爲邢來源禀批據禀白拉張鴻瑞故帖朦充是否屬實旣稱赴縣具控有案仰嘉定縣核明原案訊究察辦一面押令張鴻瑞赶緊來局捐請部帖執充倘敢朦抗立卽封閉毋稍任延切切此批一爲楊萃豐等禀批據訴黄有功頂帖朦充揑詞誣控禀果非虚情殊可惡仰崇明縣遵照前批併案研訊究竟孰是孰非立卽提案訊明秉公詳辦毋任纒訟切切此批 
[幾占滅頂]  
　　南市各渡船向歸義渡局員派夫約束不准貪利多載險涉風波各船户陽奉陰違往往因而失事前日董家渡某號渡船由浦東載客三十餘人渡至浦中有兩婦被人擠墮浦幸鄰舟竭力救援始得誕登彼岸然亦險矣 
[英美等國租界公廨紀事]  
　　甬上歹人林子章騙取徐姓道契兩帋向黄振篆抵銀五千兩避匿不出嗣經保人張姓赴甬尋獲偕回滬上交某號錢土店主翁錫三擔保俾將抵欵清理詎料被翁縱之使逸黄日向張饒舌張計無所出具禀英美等國公共租界公廨請提林訊追讞員黄耀宿司馬准之昨已籖差齎文赴甯波關提矣 
[英美等國租界公廨晚堂瑣案]  
　　前者法租界某鐘表店主某甲以學徒某乙行竊店中鐘表控經法界公廨前任讞員某君查得爲乙保薦之周阿三賃居虹因因移請英美等國租界公廨讞員關絅之司馬提到會同英總領事署繙譯官寳述德君訊供暫准釋回候傳甲証明核斷近日讞員黄耀宿司馬稽查接管卷飭差恊同包探倪順泉將周提到前晚升堂研訊周供此案現已浼人緩頰折賠洋銀四十元叩求省釋司馬著押候接到法界公廨復文然後核奪○前者某莊主吳輔仁探謝蒓昌劉鼎甫串吞花價銀一千兩等情嗣謝以吳卽本莊股東蔡晉源之學徒所付銀兩應歸入添備貲本帳内以致訐訟不休司馬訊悉情由飭將蔡及謝劉交人保出限一禮拜内向吳理明前晚提案覆訊吳訴稱此事實由劉串通所致求恩究追謝供自奉清理之諭吳蔡避匿至今叩求明察劉供此銀係謝所付應向謝究追蔡供大凡帳項總以各歸各欠爲是豈能拉雜作抵司馬著將謝劉仍交原保人保去聽候復訊核斷○小孩王阿桂迷路不知所歸由巡街捕送請安插前晚司馬升堂詰訊王供年一十有二前日與胞兄阿坤來滬途中相失尚乞矜全司馬著留候出示召認 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　二月十四日禮部太常寺正紅旗值日侍衛處引見二十四員值年旗三員廂黄滿六員武備院六員榮公假滿請安成都將軍長庚到京請安並謝恩豐陞阿得議叙謝恩錫嘏等謝授缺恩道府黄恩煥等謝恩甘肅知府高熙喆謝恩熙貝勒請假十日陶福同預備召見禮部奏派從耕耤禮之王大臣派出睿王醇王克王陳璧榮慶陳邦瑞縣文徐會澧張仁黼葛寳華松溎岳樑景灃皇上召見軍機大臣及陶福同長庚皇上於明日卯初二刻進内升中和殿看版畢還海辦事○十五日兵部太僕寺廂白旗值日無引見恭王假滿請安崇勳謝署對引大臣恩王乃徵預備召見兵部奏派揀選官缺派出葛寳華景灃陳邦瑞綿文孚琦崇壽溥　劉永亨皇上召見軍機大臣皇上於明日寅正至關帝廟行禮畢還海辦事召見大臣○十六日刑部都察院大理寺廂紅旗值日無引見那桐等謝賞伊母匾額等物恩鐵良由保定府回京請安戴光阿林布謝待衛班領恩永陵總管春林謝恩黄伯續假五日英信續假十日皇上召見軍機大臣崇祿遞封奏一件皇上於明日卯初二刻進内升中和殿看版畢還海辦事召見大臣 
[燕市譚資]  
　　京師訪事人云二月初一日五城練勇行至内城途遇去歲擄刼妓女槍斃兩命之兇犯齊五兒雜面李二人尾至前門外西河沿就近赴北防局報請哨弁帶勇追捕齊李袖出手槍施放追至東北園巷内齊李避入整容棚防勇排逹而入將齊拘獲李又闌入小巷内某姓家防勇登屋偵視李大窘啓關而出適一勇立門外李發槍擊中其肩勇倒地不起李遂逸去比諸勇躍下則已杳無蹤蹟矣是役也有防勇三人均經受傷隨由城憲騐明標給賞銀内有一傷重者送入官醫院調治聞俟傷愈後當升爲旗總云○二月初六日之夜二鼓時西河沿北防局防勇在南大街一帶巡查突有老媪大聲疾呼詰則知被人搶去銀五兩旋有駐紥給孤寺内之姜軍某哨弁率勇自後追至楸扭防勇指爲搶銀揮衆毆之不容分辯防勇受傷甚重復被扭送給孤寺防營正在爭持間附近站街防勇聞信而至將哨弁曁助毆之人一併拘獲押赴西河沿北防局至受傷之勇則用車載回旋於次晨往香廠一帶大糞廠拿獲帮毆人犯多名收禁候辦越日經某哨弁取保釋 
[上海縣署瑣案]  
　　浦東保甲總巡謝岳松明府拘獲屢次犯案之著名流氓姚唐生送縣請辦前晚縣主汪大令升堂訊究姚供稱小的浦東人在火油池爲小工從未犯事實因某董事與小的有隙投局誣控以敷被拘叩求鑒有大令謂前者王姓命案爾在塲帮兇再潘阿四被人挖去雙目爾亦加功此外尚有糾人與王寶寶各執力械忿爭之事均經總巡大老爺查明尚敢逞刁胡賴乎姚稱王寶寶欠小的洋銀二元久不歸還小的忿極邀友三人向之理論並未持械行兇其餘各案均係他人所爲小的雖均知悉並未在塲大令飭收押改過局半年○朱裕忠控何朱氏藏匿伊媳一案大令研訊之下朱供稱小的萬航渡人自幼務農兒于松林前年娶何朱氏之女爲妻完姻後何朱氏輙令鄰人韓四南喚女回家時往時來習爲常事去年九月初四日又由韓喚令歸去日久不回小的親至何家問之佯稱並未歸家債其偵尋置之不理無奈控乞究追何朱氏供稱小婦人家住虹口生有兩子一女長子在某洋行爲夥次子僅九歲女兒於前年嫁未去年九月歸寗數日卽住夫家小婦人並不藏匿松林供稱小的年二十有一餘語與其父相同大令飭將何朱氏交人保出限半月内尋女交案一面令朱帮同訪尋○山東人史登雲鄭興同控胡瑞記不付貨銀一案大令提胡研訊史鄭同稱自天津販運杏仁四十八箱來滬寄存招商局金利源棧房當借住長發客棧時同棧人高某稱有掮客胡瑞記欲買杏仁索取棧單前往看貨詎料潛被提去十九箱向索價銀胡一味圖賴高竟不知所之求向追究胡供稱小的係洞庭山人瑞昌雜貨行欲買杏仁小的故至棧中向高詢及高稱與人合夥販運計共四十八箱伊祗十九箱當卽言定價值先付洋銀五十元同往棧中察看隨買定十九箱找付銀六百零五兩並無帶欠求賜鑒原胡供生供稱在瑞昌執事胡瑞記經買杏仁銀網兩交毫無糾葛大令謂此事係高所爲與胡瑞記無涉著帮同尋高到案訊追胡和生無干釋去 
[馬路工程局瑣案]  
　　日前鎭江某錢莊執事胡質甫因事來滬投宿南市十六鋪福美里通如小客棧將行李及洋銀二百七十元零銀四十兩交棧主收管迨出外購物而歸棧夥稱已由同來之人取去胡以來時並無同伴投控馬路工程局總辦翁子文太守倩裘讞委員黄衡堂二尹研訊限棧主陳鳳林於三日内查明兹陳浼人介紹願賠洋銀二百元胡不欲多事遂於昨日投局求銷○王阿狗年一十有三流落無依潛至大馬頭大豐麻絲行圖竊被管門人覷破扭送捕房捕頭令解送馬路工程局總辦翁子文太守倩襄讞委員黄衡堂二尹研訊姑念年幼無知免予究辦取具切結釋之使歸○昨日女郎陸根珠乘舟來滬迷失路途匪人周杏泉設計誘騙根珠不從正喧攘問由巡街捕拘入捕房捕頭令解至馬路工程局襄讞委員黄衡堂二尹研訊之下根珠供稱奴年一十有七家在琴川舅母某氏傭於上海其錢莊主林姓家是以來此訪尋周陡起歹心意圖騙往他處幸經巡捕所見得未墮入彀中周供稱小的係浦東北蔡人向業漆工小的見此女迷路願卽送至其家並無他意二尹判責一百板枷號一禮拜發公義馬頭示衆根珠交地甲看管聽候家屬認領 
[英租界捕房紀事]  
　　前晚積竊黄阿三混入蘇州河中某姓船上行竊棉被水烟袋等物經船户王明高獲交某包探送入捕房捕頭著押候解送公堂禀請讞員黄耀宿司馬訊辦○歹人宓阿桂掩入大馬路五福弄内某姓家行竊錫燭臺酒壼等物適爲包探竇如海所見褲贜帶入捕房捕頭著押候解送公堂禀請訊究○五百二十六號一百二十六號兩華捕因見鄒楊寳李德明二人沿途傾倒垃圾次弟拘入捕房捕頭著押候解送公堂禀請究罰○賊犯李阿狗潛至程謹記木作内行竊板門經包探陳雲忠拘入捕房捕頭著押候解送公堂禀請究辦 
[法租界捕房紀事]  
　　昨日有女郎名新寳者赴某繅絲廠工作行至護城河畔迷失道途嚶嚶啜位經巡街捕帶回捕房捕頭向之盤詰稱父名大頭阿二在英界某包探處當夥役家住垃圾橋左近因派令包探帶出交家屬認領○流氓某甲奪取某乙所携洋銀數元包探見之拘送捕房捕頭命押候解送公堂禀請讞員陳楚生大令訊究○丙丁二積賊不知在何處竊得衣服若干件携至某押店質錢適爲包探所見拘入捕房捕頭命押候解送公堂禀請訊究 
[美租界捕房紀事]  
　　甬人高才堂僑居北四川路靑雲里一百二十五號房屋前晚牆忽然坍塌壓壞零星各物因卽據情投報捕房捕頭令某包探往查形蹟○前晚有一洒醉西人在吳淞路中恣行胡閙五百六十三號巡捕向之喝阻甲反將捕扭住兇毆捕怒奮力扭入捕房捕頭令押送該管領事署禀請訊辦○近日裏虹口兩次出有劫案盜黨均日操粤音捕頭查得有粤人張阿根者僑居天潼路某里行蹤跪秘殊屬可疑因於前晚令包探劉阿炳偕五十四號西包探密往拘獲押候查察實情○王松林陸小龍在寄居靶子路之西人羅倫處爲細崽無故停工 
 
 

Page 10

 
 
不作羅倫怒投報捕房捕頭令包探陳洪德將王陸拘回押候解送公堂禀請讞員黄耀宿司馬訊辦○前晚妙手空空兒梁阿巧不知在何處竊得絨毯洋傘等物携至某押鋪求質適爲包探所見連贜解入捕房捕頭令押候解送公堂禀請懲辦○昨日馬夫王阿狗駕車至百老匯路撞壞工部局所置木牌致被一百九十一號印捕拘入捕房捕頭令償修費洋銀一元從寛釋出 
[蘇省官報]  
　　廿八日江南藩轅牌示署清河縣張狀彩調省另有差委遺缺卽以現署泰州正任之俸紹瀛飭囘本任所遺泰州知州缺查有准補斯缺之張治飭北新任又准補豐縣王之全准補沛縣張晸拘飭赴新任王培鈞禀辭赴甯魏本立禀知奉撫憲傳覆試　别范一福禀謝奉委　門城關稽查差陳廷楨應德完李福鴻直州判李　　　振海理問汪德浩府經歴胡廷珍縣丞沈昭序典史楊志彪均禀辭赴海運京沽局差張勤禀知交缷太湖廳東山司巡檢任事囘指分江蘇試用縣丞高管亨由京　看來省禀到廿九日撫轅牌示二月初一日各廟行香文廟撫憲武廟藩憲文昌臬憲太陽風龍神張道天后風雲雷雨神劉道火神沈道猛將首府呂祖總捕都廟長洲請廟元和都上地吳縣准補沭陽縣張恭彝禀辭囘甯知縣黎耀森由奉甯　幹囘楨興由陽湖縣催兌囘汪祖文由寗來同知銜候補班補用知縣單琳由甯來禀知起服囘省道庫大使羅鼎禀謝飭知押解江北高郵秋審重犯給予勞績班酌委署事二次又解如臯重犯照例給予勞績班僅先拔委署事一次府知事觔鈞禀知奉委分松差遽府照磨仲毓桂由江北公幹回並謝奉飭換蘇差委巡檢王綬章金匱汪鴻銓寳山均禀謝奉委保甲差劉炳交缷署江陰縣典史任事回劉　禀辭赴寗見制憲何大章禀知到葑門外警察捕員差遊擊銜捕用都司王道輝禀知奉撫憲委管帶巡警水師飛划左營差三十日撫轅牌示二月初八日祭至聖先師孔子候補本部院親詣行禮祭期前一日應行觀樂省性之禮委蘇州府代行又二月初三日祭文昌初九日祭社稷壇神祗壇初十日祭昭忠祠十六日祭武廟十八日祭文昌十九日祭風龍神均候本部院親詣行禮 
[邗江官報]  
　　二月十五日新委興化縣陳大令樹涵過揚赴任十六七日委辦運河統捐候補府曹太守榮鮮鮁抵揚分發大使周鹺尹葆運明江人禀到十八日林分轉之蓀孫分轉多灝毛分轉昌駿均由省回揚十九日分發大使張鹺尹金標山東人禀到泰興營守備張守戎鳳梧到揚公幹 
[上海陳家木橋電報總局籌賑公所經收山東義賑第五次淸單]  
　　鎭海電局募餘慶堂吳洋二十元　城壽　室主洋四元湘潭電局沈　洋四百十四元廣州電周黄募洋一百七十元海口電局募洋十元韶州電局募洋六十一元五角疁州電局募洋一百四十五元五角肇慶電局募洋九元五角以上五户原合來規彚二百七十四兩六錢六分八厘釵州電局徐募洋二百元涵江電局陳募洋八十元大通電局許募洋六十元葛吳氏洋十元昭平電局募洋一百一元七角横州電局募洋十三元以上甯户厘合來銀元八十兩一錢八分九江電局募洋四十元零以上共收規元三百五十四兩八錢四分八厘洋八百二十八元正 
[東賑善士花户細數補登]  
　　啓者　由南昌殷匯夏門黄州通州靑口順德温州萍鄉靑州揚州泉州　各電局募捐銀洋除將綿歙已　入第一二三四兹登報外兹將花户細數刊登於後計第一第三批登報南昌電局經募善士花户魏肇元三十元可餘堂起餘堂各捐洋十六元樹德堂洋八元　憇廬洋五元義豐元洋四元松廬　洋五元　恆義思補堂徐聚德堂工藝局天寳樓蔡同昇各捐洋二元蔚長厚鋤經堂傀各捐爛洋六元福隆莊大和莊裕厚昌怡生厚聚泰永興泰義裕源棧各捐爛洋三元仁豐　益昌厚　源隆裕厚隆志和典光裕堂各捐爛洋二元益泰和公和盛福和義興祥永貞布仁昌福隆興福同興德朱籌奉大茂森鄒義興王德順李洪源祥聚聚成裕昌黄裕　祥劉　齋留餘堂裕和棧嘉樂堂各捐爛洋一元以上四十九户共洋九十四元爛洋六十六元原合來洋一百元爛洋六十元第一第三批登報殷匯電局經募善士花户不留名洋五十元不留名不留名女善士魯德志石子鈞各捐洋十元不留名洋八元不留名洋六元石紹伯胡延春不留名各捐洋五元石子餘洋四元不留名蔡道文不留名女善士各捐洋三元黄本元丁隆正操爲松吳世啓不留名不留名又姚善士張聰發徐積財梅子香王善士各捐洋二元紀玉周談發如吳世誠李世銀歐瑞堂倪善士查文明李華齋各捐洋一元以上三十四户共洋一百六十四元第二批登報冀州電局經募善士花户襄陽府鄧黄岡縣宗樊口厘局楊各捐洋二十元四德堂洋十元燕祉堂鄧洋十七元龔汝舟四貨空各捐洋八元電報局巢洋六元樹滋堂汪洋三元唐奎芳七樂堂七賢莊清和堂龔研澂竊螢書屋流妻堂奉父母遺命人各捐洋二元立德堂河清堂徐巫堂沈玉如東山居士　俯堂劉譌仙敬畏堂許際唐韓廷鉞寳英堂鄭應昌各捐洋一元以上二十九户共洋一百四十元第二批登報廬門電局經募善士花户葉崇祿龍洋六十元　門顧氏王門應氏王隆佑王隆勳王隆惠王明德又代先室王張氏王門許氏各捐龍洋二十元陳門施範其龍洋十元以上十一户共洋二百四十元第二批登　南通州電局經募善士花户萬昌福溪豐莊永昌林順康莊得記莊黄中和堂讓德堂顧朱航吳子祿各捐洋四元研溪書屋積德堂周小　　樹榮　溥臣各捐洋二元黄炳樞黄子岡周晉　黄鉅濤　　　黄賡虞永隆行陳秉恆無名氏金嵩溪馮枕善閣無名氏恆大厚各捐洋一元馬溥泉洋一元小洋十角馮歡渝小洋十角無名氏小洋一角以上三十一户悲洋六十元小洋廿一角第三批登報順德電局經募善士花户順德府經廳吳籌欵局委員丁袁順德分府委員范張勉齋朱紀雲任守約堂虞美庭任彝彬任彝亮任彝鼎任彝勛各捐二元馮揚春高仙槎陸子儀合捐二元張藴秋王藴章鍾吟梅黄佐庭銘澤餘王浩焄陸慶麟曹毓嵩王禹枚吳渭　各捐一元王潢芳四元以上二十三户共洋三十八元第四批　報　口電局經募善士花户電局莊一百五十二元厘局朱一百元　局沈十元裕興號三元廣記恆泰聚興順興吉興全利廣利同和義福盛各捐二元恆孚愼源康典乾泰恆豐德聚乾李振記恊火正和源利湯恆發松盛億利廣盛全盛森和怡和各捐一元順成人和合一元以上三十户共洋三百元第三第四批登報温州電局經募善士花户鄧艾堂二十元無名氏十六元温州電局鄭十元又同人十五元李吉生鄒賡實楊懷德各捐二元厚生莊王春記察經各史清蔭　姓氏母名氏曾京美陳陳源同源長鄒蓉城張思倫察賜錦新泰昌乾利源源昌同恊發新泰和聚萬源如日升陳聚星堂各捐一元嚴子良林鏡山王乾記各捐五角以上三十户共洋八十七元小洋十五角第四批登報萍卿電局經募善士花户彭　伯三十元積餘氏不書名各捐十元福星臨四元杜笠珊三元從善堂敬恕堂各堂二元無名氏澹違氏　竹氏富春氏余仁山趙采廷周樹聲德壽堂無名氏各捐一元以上十六户共洋七十元第三批登報靑州電局經募善士花户彭仲氏銀四十兩李榖宜庫平銀二十四兩噶梧峰二十兩徐　績銀四兩王鏡邀錫奉臣劉西桓德有莊各捐銀二兩三寗堂鄭諭魯齋各捐京錢四千怡德堂湯積玉堂益源成法容叔陳迷銘鍾鏡蓉范濟生樊杏橋湯陛臣裕厚堂元亨義　竹溪張楙田晉吉雲各捐京錢二千益成泰復泰昌金城順斌俊卿恩怡亭各捐京錢一千以上二十九户共銀九十六兩錢四十一千原合來規元一百二十兩五錢六分第四批登報楊州電局經募善士花户同樂堂餘　整　捐二十元盛戢樻四十元無名氏繹記利記元記各捐十元以上七户共洋一百二十元第四批登報泉州電局經募善士花户提台黄宮保四十元巡警軍鎭台周中營叅府羅城守叅府朱竊銳左營叅府唐福銳右營鎭台袁各捐十元右營協台李四元前營都府萬二元中營中府戴左營中府張右營中府湯前營中府葉後營中府莊城守營中府陳各捐一元以上十四户共一百另二元正[  上海陳家木橋電報總局籌賑公所謹啓]  
 
 
 

Page 11

 
 
   
 
 

Page 12

 
 
   
 
