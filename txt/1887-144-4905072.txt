# 1887 - 144 - 4905072

 

Page 1

 
 
[新出典制分類文稿出售]  
　　是集宜畫樓主人所託專選窻作分門别户悉照四書類典之例每類中書卷典制等文搜括懸遺不特取用不竭并可觸類旁通其有裨於作文者不淺也分訂十本價洋二元售處在法大馬路南申昌及各書坊蘇域在婁門内平江路潭子吴吴宅均可購取此佈[  點石齋代啓]  
[求闕齋日記出售]  
　　曾文正公之文章道德彪炳一時其全集久已行世茲有四知軒主人覔得求闕齋日記底本託本館排印現已工竣其中計分十類頗有可觀每部釘成二本價洋二角五分卽日出書上海諸君欲購者請至三馬路申昌書畫室各外埠申昌及賣申報人亦均有出售特佈[  申報舘代啓] 　 
[中西紀事出售]  
　　是書爲江上蹇叟所著皆叙中西交涉事宜溯自道光季年西人取道東來初則脅以兵威繼則敦夫和好歴數十年之久始得合中外爲一家誠千古以來未有之創局也蹇叟身居戎幕目擊情形因一一筆之於書以成信史知足軒主人得其原本託本舘印以聚珍板以公諸同好諸君現已裝訂完全定於三月二十七日出售其書分訂八本每部價洋六角本埠外埠概由申昌書畫室經理諸君子先覩爲快□就近購取可也[  申報舘代啓]  
[賭無不負説]  
有在州縣衙門習會計之術者業將成矣而忽嗜賭其初不過逢塲作戱與同門諸友小决輸贏旣而日嗜日酷竟以爲此事可以發財乃漸出而赴賭塲無論牌九打攤呼盧喝雉無所不耽自是而後囊槖蕭然章身無具甚至名爲之損業爲之廢師不視爲弟同門諸人亦厭薄之於是翩然舍舊業而以賭爲業漂泊者數年亦旣男無□婦無孺兒女嗷嗷無以爲養面目黧黑形容枯槁望之無復昔時形景矣而猶不自知悔見人輒談賭趣講賭經一日向余貸賭貲初不言賭但云欲赴某處圖事業覓親友苦無行貲暫假數番僕以爲信也假以英佛五尊而去此三月間事也越一月則又至其倉皇之狀憔悴之色益甚於前自言别後於四月初旬復來滬瀆寓虹口某棧有數友約與俱賭虹口之賭有所謂老賭臺新賭臺者大都打攤押寳居多賭極爽快初時小勝旣而大勝竟贏至二百餘金本欲中止旋思如此順利度必有勝無負欲以贏錢相搏冀傾囊一擲可以悉返前數年之所負而作下半世享用之計於是賭興益豪無何色漸劣風漸失前之所勝者漸爲他人物急急收兵尙餘洋銀數十又見有售舊衣者價極廉思此奇貨可居也悉以所餘之洋購得之私計曰此亦由賭中來也與其待價而沽不如再與决一勝負因質所購之衣復往賭未幾而輸之已罄今則孑然一身惟餘質票數紙而已僕視其質票而信因謂之曰子前此早有賭名我亦屢次函勸務囑勿賭而子不聽今春又面誡諄諄子亦唯唯曰惟命今乃相去不數日而復蹈故轍子誠敝人也已子前以三月來至四月初而復至至則不復見余而棲身於虹口則是專爲賭而來也子之所謂勝者未知果勝與否設使果勝則彼時何不收兵而必欲傾而出之也則喃喃然應曰亦思再贏數籌耳不料其遽敗也余曰賭無不輸子何以迷而不悟一至於此則又呐呐然强答曰俗語云賭對衝所謂對衝嗜勝負之數尙足以相當而乃謂賭無不輸安有是理余曰噫子真深入迷龍之陣者矣夫賭之所贏者何人之錢也乎仍是輸者之錢而已彼開頭放賭者則坐收漁翁之利者也假如我有錢十千人亦有錢十千相與共賭今日我勝二千則人少二千矣而我之所得者初□及二千以耗之於頭錢也明日我負三千而人之所勝者仍不及三千盖頭錢之所耗如故也如是數日互有勝負輸贏之數無所增而錢則彼此俱盡皆耗於頭錢也彼開頭之人坐收其利則將人人皆欲爲頭不知悖而入者亦悖而出彼或以所得頭錢爲孤注而一擲盡喪則仍入他人之手更有他途足以花消試思自古迄今曾有一人焉由賭發基者乎且無論其輸也卽曰賭中三昧亦旣全得如上海所謂牌九司務諸人彼亦不過穿在身上吃在肚中求其有一錢可以置家業傳子孫則余雖閲人不多而在上海十餘年絶無一見卽問之父老亦不聞有某某其人由賭發財者惟官場中一有賭癖則立掛彈章矣幕道中一有賭癖則坐不暖席矣士而賭卽犯臥碑之戒農而賭必致凍餒之臺商而賭人將不之信雖有多年招牌一旦卽可碎盡工而賭則廢時失業所爲將無成功此皆不論其勝負也律例所載賭禁最嚴自笞杖以至徒流其例詳明其法嚴密開塲者固無逃罪卽與賭者亦有常刑正不知何故而必欲自壞其聲名自荒其事業自罹於法網自趨於貧窮一若蟻之附羶蛾之撲火是真有不可解者其人又曰上簿賭塲在虹口之北華官所不及知巡□所不能緝斷不至有疎虞余曰此所謂燕巢幕上不知大厦之將傾者也且卽使果屬無恙然猶之背人竊物以希冀乎人不之知而安知其終有破案之一日卽使終身不破案而清夜捫心終覺有立向人前而赧然無以自容者奈何不自愛若此也其人猶言之娓娓不絶於口大有非此不能發財之意余熟視之似有痴狀固揮之去曰子旣不自愛而欲日趨於下流我亦不能以口舌相勸幸子速去勿汚此清净地恐後生小子聞子之言而或爲所惑則子將以自害者害人也其人乃捲質票藏之懷中倀倀然蒙袂輯屨而去余憫其執迷不悟也作此□以警之并以警世之同此病者 
[燕市醉歌]  
　　貴州巡撫藩蔚如中丞以黔省安署電線一律告成應需工料銀二萬兩無欵可籌奏請飭下東海關將所欠恊黔月餉照數撥解云云旋奉旨將此摺交户部核議○四月二十六夜有賊入户部山西司科房將所供神前銅錫器具若干竊去櫃中所儲□卷則抛擲滿地如雪片然次日書吏見而大驚急據情禀白司官司官恐案卷有失急□詳細檢查一面咨請步軍統領衙門赶緊緝捕○曾劼剛襲侯自襲爵以來已廿年矣近經兵部查得文正公克復金陵時除封侯爵外並兼給雲騎尉世職因知照户部飭令司員詳查襲侯於何年承襲其未領雲騎尉世職半俸共銀若干米若干俟查明數目赶緊如數補放○管理三庫大臣恐銀庫書吏於各省報解部餉時任意勒索規費擬定新章京餉每批解銀五萬兩其規費亦定一准數目大約擬妥後卽須行文各省督撫一體遵照矣 
[天津摭要]  
　　聚寳莊董事恊同地保捕得蝻子一袋於初三日赴縣報災宫大令騐明屬實諭令富者出資貧者出力設法捕捉毋使滋蔓難圖○前月廿九夜有盜十餘人至城西楊柳青春華首飾鋪毁門入室刦去票錢二百餘千首飾稱是並用刀背毆傷事主于景春得贓逃逸汛弁楊某聞信追捕無蹤翌晨投縣報案至午刻宫大令親詣勘騐勒捕嚴緝盜贓○奉天府府丞升授大理寺少卿楊蓉浦少廷尉頤請假回籍於初三日由營口到津聞小駐行旌當 
 
 

Page 2

 
 
於日内乘每晏輪船至申江取道回粤東茂名縣原籍俟三月假滿然後回京履新云○河東小鹽店一帶堤防蟄陷經紳民人等籲乞道憲籌款興修胡雲楣觀察先後委員履勘並輕車减從親往察視情形飭縣籌辦宫大令奉飭之下邀請熟悉河工之苗永軒大令隨同練軍統領黄麗川軍門前往勘騐以便禀覆道憲籌欵興修○武備學堂西圍地基前經總辦楊藝芳觀察禀請李傳相飭撥小站盛軍及軍糧城楚軍各隊修蟄現復購地五十餘畝由各營弁兵通力合作除楚軍盛軍外更派親兵四哨已於前月廿九日工竣回營矣 
[鐵路批示]  
　　津沽鐵路由海軍衙門王大臣奏奉懿旨簡派前福建藩司沈品蓮方伯卸署長蘆鹽運司正任津海關道周玉山觀察爲督辦伍秩庸觀察吴南臯太守爲正副總辦現在招商集股並由總辦會同天津縣籌議就海河南岸開築除設法繞避田園廬墓外如地當衙要萬類踰□者酌量給價以便拆毁興工河東小聖廟及火神廟一帶地方查係必經之路貧民房屋拆卸堪虞爰於月之初一二等日麕集男婦一二百名口疉向天津府縣並各憲之恩府憲汪子常太守以事屬因公轉圜無術遂批示云查鐵路興築係由總辦督飭天津縣查勘道路據禀各情是否該民人房屋均在應拆之列卽候行縣查核一面禀懇中堂批示仰各安居毋庸惶惑 
[袁浦記事]  
　　盧藝帥現因漕艘過境於上月二十五日啓節赴雲梯關察看下游形勢隨行者爲朱觀察萬司馬二十九日回轅定於初四日復出轅北上由揚徐各屬至東省約月圓時可會晤張朗帥共籌妥善之法云○上月二十六日天色微陰氣候亦頗凉爽好事者舉行都天勝會磨坊一業采烈興高購製旗傘儀仗間以金玉磁銅過巿招摇光艶奪目晚間各店復遍懸燈綵城開不夜游女如雲奈細雨絲絲沾衣欲濕鳳頭鞋窄不免怨泥滑難行云○今歲新繭因天寒稍形減色巿價每觔約值錢二百三四十文比舊歲似稍昻云○上月二十六夜天將明時某木匠店遺火木屑中遂兆焚如時適大雨茅龍皆濡染淋漓未易破壁飛去然草屋二十餘所已化作刧灰矣哀哉隨有好善士憫□災各户露宿風餐因請諸鎮戎將戎帳之破敗者給令暫棲誠莫大之恩也○某姓之添香雅伴年華三七伶俐輕盈主人愛之不啻掌中珠懷中玉也上月二十五日忽然失去竟同入月常儀因懸賞二十千託人尋訪未識趙璧能完與否 
[守戎被毆]  
　　督帶砲勇康長慶都戎前日上省有砲勇某甲與築造砲臺工匠某乙口角中恃蠻毆之工匠等約二百餘人忿忿不平相率停工帮布惕晴嵐守戎聞知提甲訊問正在喝令笞責詎有某丙藉衆挾制胆敢搶甲而去守戎幾爲所傷嗣守戎據情禀諸統領曹軍門志忠隨卽提甲乙丙等查詰尙未懲辦惟守戎爲麾下所辱不願再爲帮辦聞已抽身晉省矣 
[營口述事]  
　　奏調駐防大連灣之銘軍十三營於四月二十日悉數過去惟留勇隊兩哨在蓋平以供傳遞公文之用當過境時劉統領先期出示曉□是以秋毫□犯頗極嚴肅整齊云○金州廳石司馬沅遼愓州張直牧康侯均於前月因病出缺○奉天府府丞楊少京兆旣拜升授大理寺少卿之命卽乘湄雲兵輪由津赴都於四月三十日午刻啓行○奉天府府尹兼巡撫事裕大京兆長亦奉上諭着來京陛見聞不久亦必晉京矣　　　□ 
[預備祝嘏] 　　　 
　　英國大君主今年在位五十年之期本埠英國官商預備慶祝典禮已登前報兹已議定於西歴六月廿一號卽華五月初一日爲慶祝之期是日黎明卽發電報至英京以伸虔祝至十點鐘官商會集於三馬路紅禮拜堂相與祝嘏禮畢後十一點鐘總領事等各官以及各商會人與團練兵并水師兵弁咸由禮拜堂出旗幡招展一路遊行至十二點鐘抵□灘放砲一百零一門以示敬其砲爲團兵開放抑係水師船上開放則尙未定見下午英總領事署内空地縱令各國商民人等入内歡聚出入不禁晚上點□並放各種烟火爲長夜之绵并賽水龍會以助興大馬路浦灘口搭一高臺洋涇橋及大橋堍各搭一臺臺上懸燈結綵三臺一氣聯絡悉用旗燈一路點燃其臺刻下業經興工建築矣入於仁記洋行對面聚石爲山四面圍以五色花卉中間藏機吸水噴湧而上不啻銀河倒瀉此處現亦開工旦聞祝嘏禮畢之後此吸水機不復拆卸將以垂之永久云屈指橊火初明爲日無幾空恭出遊者當不僅車如流水馬如龍一語足以蔽之矣 
[格致書院丁亥年春季課題]  
　　去年丙戌冬季課卷已呈上海道憲龔仰蘧觀察覽閲評定甲乙开蒙自給廉泉十五金爲加獎一項用以嘉惠士林其提倡大雅樂育人材也可謂至矣此次春季課題爲浙瀋許屋臺方伯所命其題爲格致之學中西異同論今自出題之日擬至五月二十一日爲止所有各處課卷仍交格致書院帳房領收交卷後卽行擊取收票爲憑過期一概止截惟課卷大小長短務須一例總以白摺長九寸闊六寸半爲式免致叅差不齊也 
[女堂宜禁]  
　　北巿租界中女堂烟館向來棋巿星羅敗俗傷風莫甚於此嗣經地方官嚴行禁止而齷齪世界頓變爲清净法塲至去年翁子文太守訪得小東門外及新北門外沿河又有人開設女堂烟館遂按户提案分别嚴懲邇日英租界上麟里左近有三家樓上係花烟樓下則名爲清烟舘而實有女堂倌伺應以致爭風呼醋口角鬥毆之事日有所聞安得賢長官不爲鶯燕之留而作鷹鸇之逐則地方感德豈有涯哉 
[烟妓吞烟]  
　　英界致遠街一望皆花烟館正經店鋪惟十中二三而已蘇婦王吴氏卽二阿姐亦在該處售賣花烟其買女名愛寳者年纔十四齡崇明産也前日驟然患急病因囑傭婦送至老閘西首挑痧人秦阿虎處求治秦刺以針卽令回去至薄暮七點鐘時病又加劇乃復送秦處斯時愛寳已面如土色胍息全無恐有吞烟事情囑轉送陳竹坪善士處求治善士察得受毒已深不可救藥且查明因遭鴇兒毒打是以自尋短見遂卽告知英廨會審委員蔡二源太守太守派差知照捕房飭包探戴金寳將該鴇及夥妓王張氏卽小寳劉王氏匪桂寳傭婦周張氏該氏夫弟王阿四一併帶至捕房將王暫押婦女則解至公堂太守命暫發官媒看管一面飭差傳秦候示昨晨捕房將王解案太守飭帶王吴氏等至案一一訊鞫秦歴訴前情王吴氏供稱小婦人曾出洋一百六十元買得此女年尙幼稚並未梳籠昨日忽患急病醫治無效小婦人不敢毆打亦不知其吞烟王吴氏王張氏劉士氏周張氏王阿四等人所供略同太守飭將各人分别押候備函移縣并飭地保報請邑尊相騐下午四點半鐘時蒯邑尊督同仵作書役人等詣騐地保張潤翔申訴前情會審署差役已將鴇母王吴氏夥妓王張氏劉王氏傭婦周張氏及王吴氏之夫弟王阿四等帶在屍場候質邑尊問王吴氏仍執前詞并稱價買此女不過二月從未毆打邑尊命仵作騐得愛寳委係因痧身死若云吞烟何以持銀針從口中揷人並無毒氣邑尊審慎周詳又命仵作覆騐又將銀針揷入毫無黑色仵作請邑尊察看又檢洗寃録呈閲邑尊又親騐無悮官媒騐身上無傷又詰挑痧人秦阿虎則稱昨晨中傭婦舁該女來言肚痛知是痧用針刺之痛止而去至將晚時又來察得該女眼黑多而小脉氣甚旺非痧而吞烟囑請陳竹坪先生施治邑尊以秦所供情形似乎服毒然詳騐實係因痧致死又飭傳左右隣某氏等究詰曾否□王吴氏家女有吞烟事均稱□知惟聞該女患痧醫治無效又請陳先生來時恐是吞烟邑尊又問爾等曾聞王吴氏毆打該女聲否均答稱未聞邑尊隨飭善堂棺殮標封發壇王吴氏及王阿四等均帶回秦阿虎與左右隣人着各候質 
[上海縣署瑣案]  
　　前日引翔巷人唐洪全投縣訴稱胞弟三三被王鶴糾黨毆傷舁案請騐蒯大令飭值日差暫行收笞至下午請帮審委員宋二尹升堂提訊唐供小的務農度日昨倩三三提壺沽酒時值天兩道路泥濘偶不經心致泥漿悮沾鶴鶴之襪鶴鶴卽借端尋釁將三三扭住喝令黨羽五六人蜂擁攢毆以致足□肩膀均受重傷不得已舁求騐視二尹詰訊三三三三供亦相符二户察得三三受傷屬實惟據稱 
 
 

Page 3

 
 
釁起細微何致鶴鶴卽率黨逞兇盡情毆擊其中諒有不盡不實總須澈底根求詰之三三稱前在某茶肆啜茗與鶴鶴口角是以此次藉故行凶二尹着洪全將弟舁回自行醫治候提行兇人到案再行訊辦○前日船户楊蘭甫與同業胡柏明口角鬥毆被胡糾衆毆傷情人舁至縣署請騐蒯大令當飭值日差收管候訊俄頃十六鋪地甲將胡解到下午經帮審委□宋二尹隔别研訊楊供小的現在楊廷貞船上爲夥昨往南巿留憇閣啜茗胡等突來□釁扭住兇毆小的無奈訴諸該處十六鋪地甲拘胡□管一面奔案訴寃尙乞嚴懲以儆兇横胡供小的前爲五姓船夥被楊暗中唆弄致將生意□歇現在潘姓船爲夥昨在茶肆遇楊觸著前嫌故與理論並未凶毆二尹察得楊確受傷惟無甚大碍因判將胡笞責六十板諭楊回家醫治楊遵諭耶謝而退○本邑二十三保十一圖耆民姚雲祥投縣喊寃帮審委員宋二尹庭訊之下姚供年七十九歲上月二十九日將晚時手持袱包内藍縐女棉襖女棉馬夾及他人託染之衣片路過裏虹口突被韭徒攫取奔逃急爲聲喊業已遠颺富有該處人言其處最多賄檯諒是痞棍賭輸攫物小的無奈回家至次晨飭侄兒久福訴之該處二圖地保朱坤朱允爲查緝昨向詢問該保恃蠻不理顯係庇賭欺良爲此投案伸訴乞賜提懲二尹令姚出外□候飭傳該保訊供核辦 
[償洋了事]  
　　○事曶人蔣吉甫控張阿土佔妻一案訊理情由屢登報牘王司馬曾詰蔣當日訂婚之時何人爲媒現在何處蔣稱爲媒者一是同鄉人胡南觀一爲陳正登卽妻之姊夫也現在陳已物故伊事卽我之大姨亦在漉地司馬着邀到胡南觀及陳賈氏到公堂再訊昨日堂期蔣已將兩人邀到張阿土賈馮氏張賈氏邵阿五均由保分别交到旋有馬房西人至案伸訴據通事沈君傳言謂該洋人云張阿土是伊做工人曾立合同現爲訟事無心做工誠恐誤事請早日完結免致誤工王司馬允諾着將蔣吉甫暫行帶出旋詰張阿土胡南觀是何人張答不知司馬謂打到官司總須着實豈能以不知二字了事又指陳賈氏詰張此是何人張阿土稱伊是中人律據上伊簽過花押王司馬謂筆據是何時所寫陳賈氏答不知蔣吉甫是我丈夫做媒賈馮氏是我親母妹是同胞司馬詰其住居何處丈夫作何生意現在何方作何度日陳賈氏稱小婦人丈夫已去世我現住老閘引鳳樓茶館相近爲人洗衣過活妹子今年二十三歲在十一歲時配親蔣吉甫並非招贅我妹亦非養媳不過訂親後蔣過門同住所謂毛脚女婿也一向不曾□親後妹十九歲時被人騙誘不知去向母親找尋不到蔣吉甫向母吵閙不過在後得知人在寗波母卽趁輪前往又不回來蔣吉甫因原媒向伊要人找我丈夫其時丈夫在杭州做主意蔣尋到杭城同我丈夫到寗波於是年七月二十六日回滬已經得病旋於八月初六日去世退婚之事既不得知王司馬詰賀馮氏張賈氏彼是何人賈稱伊是長女張亦稱此是胞姊司馬詰賈馮氏然則爾女之言對否答稱不對退婚時却不在塲旋據到案之西人稱皮等曾租我房屋居住一禮拜前陳賈氏曾到張阿土家内要洋十元和肯給伊便不到堂後張云事之虚實總有一定不肯給洋伊卽挾恨亂説王司馬又詰胡南觀爾旣爲媒事總知情胡稱與蔣爲媒是實亦是賈馮氏請我出來現在八仙橋西首畜猪爲活退婚之事亦不得知王司馬謂爾等同在滬地雖不知請亦應聽見究竟如何退婚胡答實不得知王司馬謂看來蔣吉甫之不習上可想而知不然同住一家男女年均長大草草也應成親決不至於如此老東西又不喜歡致有許多轇轕又謂陳賈氏此事各人所供均是真情爾可知究爲何事退婚若照汝母之言不過索還財禮但財禮亦不過洋二十四元區區之數諒不至此竟要退婚其中可有别情陳賈氏稱其時小婦人在無錫上海之事概不與聞可馬謂爾是親女人在原籍初可以不知後來又到上海自應動問卽使不問亦該聽見現在爾看張阿土與蔣吉甫兩人相較何人靠得住陳賈氏不能答祗稱老母諒必嫌蔣無長生意兼吸洋烟故欲退婚司馬又詰胡南觀今日如何到案答稱是蔣吉甫來説大老爺傳喚爲此到案若是蔣自已相邀決不前來王司馬□陳賈氏曰現在爾妹已嫁張阿土多年張阿土曾出過洋元好在與蔣未曾拜堂前後兩紙筆據與現在所遞之禀帖筆跡如出一手其爲親筆無疑爾母若竟靠蔣吉甫亦難過活今本分府着張阿土再給洋若干元俾蔣領去過活另娶爾看好否陳賈氏稱此事與我不干請大老爺公斷司馬謂張阿土爾當取出洋若干元給蔣以了此事張稱每月辛工無幾前已出洋况伊自已會寫禀帖控告小的却一字不識如何是伊對手恐後來纏繞不休土司馬謂此間有案後可無慮着再出洋五十元交給蔣了案張吉甫仍求减司馬謂無洋當將女送堂俟繳到洋元再爲給領張阿土求緩一個月將洋繳足司馬謂日期太長不能久延着限三日將洋繳案到案之洋人稱願代繳但前日蔣來壞及屋瓦亦須賠償司馬允之着張阿土張賈氏下去具結備案又傳蔣吉甫到案開導蔣稱洋元小事求請伸寃司馬謂若是要洋三日後來案具領倘不願當將洋送縣辦理着一人併退去 
[英界公堂瑣案]  
　　二百六十號華捕禀稱小的於巡街時見吴永順投河尋死急爲救起送請安插吴供蘇州人向在方大人處富家丁兹因落魄無聊不得已而尋死蔡太守飭發棲流公所留養○平和繅絲□西人訴稱昨夜土阿榮闖入棧中圖竊獲住盤詰言語支吾爲此交捕送案王供小的找尋友人悮入伊棧叩乞施恩祭太守判管押十四天以儆○公和祥管棧人李阿二訴稱昨夜土耀堂闖入四號棧房俄復退出轉至十四號棧中經小的獲住搜出鎖匙甚多并有賊具因之交捕送案王供湖南人昨過公和祥碼頭無端被獲並未圖竊蔡太守判發捕房管押十四天俟查明從前有無犯竊之案再行核辦鎖匙賊具存候銷毁○三百十號華捕禀稱昨日王雲莊在大待小便喝阻不依反敢逞蠻當呼别捕幫同拘獲王供實不知租界章程叩求恩宥蔡太守判罰洋二角撥充醫院經費 
[法界公堂瑣案]  
　　昨報列法租界德興里捉姦一節捕房將在押之姦婦吴徐氏解訊捉姦人周阿寳投案訴稱寕波人撐夾板船爲活上年正月間吴徐氏因難度日再醮與我當出洋三十元嗣陸續開銷又用去洋九十餘元在家日少前晚回家見婦與施同□爲此捉送捕房□爲辦理王司馬詰之吴徐氏據供寗波人丈夫去出無以爲活故與周阿寳姘識去年到今用伊洋十四元又七元餘事不管現在又要四季捐等伊竟漠不相關不顧家内且不歸家施阿二是寄飯者共有五人我無錢用故向施商酌由施取出洋元挑到白米一擔吃剩五斗施阿二供甯波人前撐太古杭州輪船失事後現無生意餘語含糊王司馬謂周阿寳爾與該婦不是夫妻何姦可捉該婦行徑與妓何異爾與伊姘識伊又與别人姘識爾旣姘得伊亦姘得此等齷齪事也來公堂混帳着一併騶逐不理○前報列法包探嚴頌眉王榮培在浦灘拘到携帶鉛子二十八包之粤人張阿胖梁阿蘇兩人并訪得彼等由廣利輪船抵埠尙有手槍等物旋□禀請往拿復獲到鉛子十一匣手槍十枝查此等手槍非由外國運來乃在廣東所造式樣雖靈較西國運來者究有分别昨日捕房將人贓一併解案旋有粤人名鄭吉祥者偕元亨洋行東人投案據鄭稱與張阿胖是親戚弟兄伊由廣東來滬鉛子等物是同船之人所帶不與張相于求爲保出王司馬與祁繙譯官商酌謂此事禀過道憲着將此項軍火及張梁兩人一併送縣辦理鉛子雖屬梁阿蘇所藏但字紙兩張在張身畔搜出兼欲吞入肚内顯見非安分之人未便交保當一併移送祁君亦以爲然旋將情與元亭洋人説明該洋人旋卽退去司馬着將人贓一併送縣○昨報列湖南人某甲扭同鄉人至法捕房控告拆梢一節解歸公堂訊理據供名孫雨林非胡錦標也原告名彭福亭遞禀稱前在曹統領名下富差於前日來滬住福興客棧鋪蓋尙在棧中因欲回原籍在店買衣有人來喚到新街九十一號門牌恊泰烟間百船恐嚇勒寫字條共被拆梢去洋元衣服共十元光景後控捕據孫供與彼同鄉居處相離不遠亦曾當勇前年伊向我借洋四元五角今年三月間又借錢我擬回籍見伊來上海因向他索錢伊不付我謂有數百文給我作船川亦可伊將套褲及衣一件質押並非我向伊拆梢更無剥衣之事王司馬以兩造均是營中人着送歸營請統領核辦 
 
 

Page 4

 
 
[更正前報]  
　　前月杪報載有秤錘巷火不成災一條當時隣佑救火者咸疑曹公館内或有存留火藥彈子以致訛以傳訛後經公館執事人對衆部白謂火藥等物向由吴淞各防營按季派人來省請領領□軍械所卽就近由旱西門下船無須繞道城南且數年内從木寄過磅火藥一顆彈子於本公館者如不信可質諸同聚興絲棧衆始恍然於謡言之誤聽現查謡起之由實緣三山街炎厄後該叚巿者宅者以咫尺間幸而獲佑當建醮以答神庥知曹公館最宏敞冋借不允遂失隣佑歡越數日忽公館有警城外派來勇丁數十人到時炎已息時粼佑有思邀功者叩門不應人多口□勇丁亦卽於擾亂中格人以手有昌言□謂不令人拂闑必軍火禁物充物其中懼爲識者所持耳呼者一應者百當下人心本已皇皇至是羣驚不啻於積薪之上高臥而厝火至相戒不安枕最後大街小巷無處不人言藉藉矣後經某善士爲公館黏出招帖多張指明向無軍火藥彈確據巿中始信無虎云 
[來信照登]  
　　昨報託登失路女孩一張阿巧珠一桂菊經人送至本棧待領一則嗣有永逹仁絲棧棧司阿勝到來認領詢得該兩女孩的係阿勝之女當交其領去矣[  三馬路陳與昌棧啓]  
[前承西湖花隐賜和佳章賦此以謝録請夢畹生點鐵]  
　　○同作申江客偏無一面緣詩名誇海内花隐羡湖邊儘有驚人技時成擲地篇才高懷白傳學富嫓青蓮年少鞭先着功深硯未穿何當逢邂逅一醉共陶然[  毗陵醉墨生稿]  
 
　　佩文韻府聲明啓點石齋主人啓 
本齋石印佩文韻府一書紙墨式樣久蒙海内鑒賞至校對一節本甚認眞嗣因裱工割裂間有以彼易此之處兹經本齋新延名宿數公校出錯悞數處來告本齋竊思合股諸君買書不易若旣明知錯悞不卽改正何以昭公平而免物議是以再加悉心校勘務期盡善無疵卽原本所有華悞亦皆另檢他本改正本齋不諱己過特登告白願與海内諸君共明之如合股諸君己經取書者俟一月後换書其未取書者亦俟改正後一例來取本齋不惜重貲重加勘正實事求是毫無回護竊望共諒焉 
　　史略出售申報館帳房啓 
史略一書爲皖南朱筠如先生所輯擷全史之菁華而去其煩冗其中帝紀列傳一仍全史之舊挈其要領　其大綱眉目并然一覽而得盖較之廿一史約編等書誠相懸天壤矣聞先生竭畢生之心力始得告成惟原板不易購求坊刻又多漫漶待月　主人不惜重價購得初印善本抄以精　付諸石印以行世紙張潔白裝釘精良刻己告竣每部洋二元五角諸君子有留心史學者請向本埠南北申昌及各書坊或向外埠各申昌購取可也如欲躉購價更從亷向本帳房議可也 
　　石印殿本大清一統志招股啓蜚英館石印書籍告 
　　巨古幅員之廣無逾本朝乾隆年間詔修一統志計五百卷蒐羅旣博體例尤精每省先立繞部冠以　表其諸府及直隸州又各立一表厲縣系焉首分野次建　沿革次形　次風俗次域池次學校次户口次田賦次山川次古牘次關隘次津梁次堤堰次陵墓次寺觀次名宦次人　次流寓寓次列女次仙釋次土産部分廿一門臺括數萬里以及外　　言諸　無不備錄一展卷而九州之砥厲八極之會同皆可得諸指掌間非　拿故中之鴻　實亦經濟家之要典也是書殿本外僅有活字板本旣非完書今亦鮮覯僕有家藏　本因局蜚英舘石印以公海内每部分訂八十本裝潢精美儲以文木之箱惟卷帙浩繁資本較鉅仍仿韻府招股之法以一千部爲額每股洋廿八元先收八元出書時再收洋二十元付者一部約年　　以成書書成後每部售價實洋五十六元至於字畫宏開校對精詳印有樣紙隨股取間想爲　世之學者必當先覩爲快也各省寄售股單處揚州左衞街元亨利莊新　街立生莊漢口復源盛號湖南省城怡長街湘泰厚鹽號福州招商局上海大馬路　仁里晉記啓 
　　催取佩文告白○本號所售佩文韻府股票告成出書前己登列申滬兩報交書地址啓所有别埠經售者現己按號分别運往以期購票諸君就近向經售處取書以歸　　便捷而外埠經售之股票號額請查前四月初旬後之申滬兩報如號在此額外者均向滬照兌也上洋鴻仁里晉記啓上洋鴻仁里晉記啓 
　　香港通利公司票公售各埠特啓 
本公司專運吕宋票批發并六十股之一新章票全張連十號售洋一元分條一角每月得彩均照吕宋對號單六十股之一分派詳明票上華英文字自設以來歷今最久素蒙遠近諸君信愛逐月紅票不論申杭紹見票立即兌洋頗著信義遠處以十個月之内爲限按月之票儘數○由上海法界億中洋行○至善票行○易中票行○抛球塲南早成行○杭州聯得行環山堂○廣昌行○恊發洋行○泰來洋行○紹城大有利○安吉利○安昌錦和○公盈泰○吕申泰○柯橋松年堂○壽廉齋○東浦隆興○簫山田惠順等號辦去此外各埠批發祈向該十八家拆取格外克已紅票照例代收近因有倣造隠戤在外濫價抖銷倘經得彩難免有悞貽善非淺○賜顧者須認明香港通利公司字樣并騐明各號印記庶不致魚目混珠此佈 
　　積山書局石印各種書籍碑帖價目 
　　本局不惜重貲購得殿板初印康煕字典子史精華各一部付諸石印校描印工紙張墨色均極精美茲將告成如欲躉售到局面議本局開設上海鐵馬路廣東花園間壁自辦各種石印書帖并可代印茲將巳成書帖價目列左新科朝考卷彚編四角加批四書味根錄兩元四書典林一元六角小題文藪二集四元四書合鏡一元六角無情巧搭兩元陸宣公集兩元巧搭淸新兩元說文續字彚八角小搭徑寸珠兩元四角歴科殿試策一元二角多寳船二集六元毛詩品物圖六角賦海初編六元戴文節墨蹟附摺楷三角詩文錦　一元二角詩韵聯珠三元戴文節畫絮五角詩韵合璧附標韻兩元精楷牙牌數二角詩韻全璧兩元四角精選玉堂楷則訂四角裱七角文　類編一元二角爭坐位臨本五角　鳳生吳　楷則三角俞太史隸書横幅裱五角韻海大全六元 
　　石印經訓堂叢書招股 
　　是書爲鎭洋畢稅帆尙書沅考核計二十四種可該羣籍蒐殘存佚爲功尤鉅惜兵燹原板無存卽原書雖百金亦不能得　以爲憾茲椒園主人家藏初印原本不自矜秘願公同　倩本局石印法縮成紙旣潔白字亦顯明不費目力復延稽古之士悉心校對以期精闪求精但資本較鉅書成每部劃定洋三十二元現在從亷招股每部定價洋十六元先收四元　取書票爲憑出書找洋十二元取書一部印有樣張隨股取閱如欲躉發當格外克巳同志者幸　賜顧爲幸售票處上海棋盤街寳文閣著易堂芸湘閣掃葉山房江左書林千　堂文玉山房蔣同泰京都文玉山房分莊天津文美齋寗波簡香齋紹興墨潤堂湖南胡開文墨莊再續印經韻樓士禮　文選樓守山閣等叢書現巳發抄俟此書八月底成書再行招股此佈大同書局代啓 
　　告白 
　　般鳥告示大英駐北般鳥沙巴新打根等處總督爲出示曉諭事照得北般鳥國家深欲中國農工商賈安居此地並願給予地叚以爲基業不收價值茲議有一定章程以資治理爲此特示○章程計開一欲在此土居住者須赴所給之地尙有樹木生長其間須自行經理將樹木清伐二國家允給地叚若係男人或女人每名准給地一英畝至於小童無論男女年在十六歲以下者每口給地半英畝三凡開耕種植之人自擇取地叚之後五年内須將該地開墾種植所擇領之地將由國家給予批紙爲據凡來此土居住者合卽赴見土官將家眷姓名年紀報冊免失機會致于報册不須分毫費用四領取地叚及旣經開種之後國家將按地每叚給予地批一紙以九百九十九年爲期而領地業主每地一畝每年祇須輸納稅銀十仙士每地半畝納銀五仙士將來國家保護業主免受同鄉之人或别國之人欺凌也五凡開耕種植之人若未領批紙以前又未經國家允准不得擅將地段發售惟旣經領批之後方可隨意將地發賣倘領地批之後連續三年不能依期輸繳稅銀所領之地卽繳歸國家六凡開耕種植之人倘欲領取地叚多過一畝者可由國家處購買至五英畝之數每畝祇須給價銀半元而每畝稅銀亦祇十仙士七凡有欲來此葡土居住者倘欲知一切詳細在香港可到　行或巴利行詢問在新嘉坡可到贊士頓公司查問由香港來般鳥船艘共有帆船十艘由新嘉坡來者共有火船三艘依次開行週而復始八華人來是土者可無驚懼之憂蓋現下華人之居住於此者爲數巳衆皆得操作自如而國家並不干預其事惟拜會聨盟則禁止綦嚴也大英一千八百八十七年三月十七日示 
 
 

Page 5

 
 
　　詠霓茶園 
　　閏四月初十日演 
　　戰太平審李七玉堂起解雙冠誥靑雲下書快活林忠孝圖趙家樓眼前報狀元譜 
　　閏四月初十夜演 
　　取洛陽彩樓配四杰村雙投山殺廟造化山御碑亭虹霓關秦瓊賣馬 
　　留春園 
　　閏四月初十日演 
　　慶陽圖赶三關擋友亮六月雪摩天嶺空城計五台山長壽宫 
　　閏四月初十夜演 
　　落馬湖祭長江御碑亭金榜樂全本洛陽橋普天同慶 
　　天仙茶園　 
　　閏四月初十日演 
　　京遇緣借靴白虎堂大補缸百草山紅寄乾吵分坤娘東帶家家黑風帕 
　　閏四月初十夜演 
　　反慶陽伐子都烏龍院春秋配德政方打金枝說親回話落金扇草橋關 
　　失扇 
　　昨午在徐園請客有汕摺扇一柄係吳善恭字朱夢廬畫放在桌上詎送客轉來徧覓不得扇雖所值無幾而心所珍愛如有人拾得者祈送花旗公舘當酬洋一元然後之游園者務各愼之王松堂啓 
　　山陜新到名角 
　　本園特往京都邀請山陜頭等名角小雙寳小雙祿小雙環小雙桂等現己聘請到滬擇於閏四月初十夜起演音調雙美足可賞鑒是晚登　惟望諸君早降特此佈聞天仙茶園謹啓 
　　禮拜三拍賣 
　　本行於初十日十點半鐘拍賣單鳳色呢蜜蜂紅洋呢七二因治鰲魚藏靑大紅洋藍企呢頭號白法　絨洋房人馬紅龍態牌色羽毛大紅馬頭嘰元馬兵　　羽綾二四紅也雀二四紅瓶藍瓶洋標二六紅瓶標十四磅飛龍冲花旗粗斜６４線Ａ２漂布磅六紅孔雀布八四藍　Ｘ八四綠瓶八四荒瓶聊八四藍雙鐘ＸＸ八四藍雙瓶八四藍雙　布十磅藍蟹十磅藍瓶ＸＸ十磅藍茶瓶巿　另有十磅小霉紅蟹巿布十磅藍瓶　巿布等貨此佈怡和洋行告白 
　　禮拜三拍賣 
　　准於禮拜三二點鐘在本行内拍賣各種書籍另有中國書等不計隆茂行啓 
　　禮拜三拍賣 
　　啓者准於初十日兩點鐘在本棧拍賣馬箭紅嘰馬箭鴿牌色羽毛水漬十四磅龍斜八四五子布等貨此佈仁記洋行啓　　 
　　禮拜三拍賣 
　　啓者准於初十日兩點鐘在本棧拍賣馬箭紅嘰馬箭鴿牌色羽毛水渍十四磅大雙龍斜八磅四五子布３００獅箭布等貨此佈仁記洋行啓 
　　禮拜三拍賣 
　　於初十日二點半鐘午旗昌行本棧拍賣水漬花旗飛龍斜紋獅牌人頭粗布等餘者不計此佈老公茂啓 
　　禮拜三拍賣 
　　准初十日兩點鐘在三茅閣橋北首德和房屋内拍賣椐木生財洋琴火　　爐自來火燈裝修什物不計此佈沈宅告白 
　　禮拜三拍賣 
　　兹於初十日二點鐘在浦東怡和棧拍賣煤油三千箱其貨稍有油漬如貴客欲買者届時請至該棧面拍可也此段　件行啓 
　　禮拜三拍賣 
　　啓者於初十日十點半鐘在本行拍賣印字紙做薄紙頭各式紙顔色紙花紙白罩吊燈異樣什物另星不計此佈永發啓 
　　禮拜四拍賣 
　　啓者本行於十一日兩點鐘在順發行棧内拍賣稍漬洋綠十餘箱靜洋綠數箱如欲買者早赴該棧面訂可也此佈永發啓 
　　禮拜四拍賣 
　　啓者於十一日卽禮拜四十一點鐘在法國公司碼頭拍賣小船三隻一應槓柜俱全此船係成沉法公司之小船貴客欲拍者請至該碼頭拍定也此佈會德豐行啓 
　　遺失提單 
　　啓者本行在關上失去太古通州船提單一番由烟裝申係　繭七包今向該行說明該提單作爲廢帋特此聲明德泰昌啓 
　　禮拜四拍賣 
　　啓者本行於禮拜四卽十一日十點半鐘拍賣路燈船牌九佬圖羽毛人鎗小攬齊齊　嘰船牌人虎九佬色羽綾十一磅彩三元銀洋錢十磅十二彩人鎗彩忠孝十磅紅四美紅三元紅人鎗藍人鎗紅忠孝藍忠孝銀洋錢九磅十二花邊藍獅巿布八磅四銀洋錢藍馬頭彩忠孝五子登科彩三元紅三元紅四美紅忠孝彩人鎗藍三元藍四美藍人鎗藍忠孝洋房雙人七磅藍三元藍四美藍人鎗藍忠孝六磅藍三元雙人原布八磅彩三元雙Ｘ眞飛鳥花邊藍獅七磅紅三元雙Ｘ具飛鳥花邊藍獅彩人鎗藍三元藍人鎗藍忠孝挺巿洋標十五　老人頭十四磅雲獅粗布十二磅單雙松鼠人　旗鹿九獅巿布金三元洋棉紗八磅雙松鼠孔雀細斜紋十四磅老人頭人鎗劉軍圖十五磅跑鹿斜紋綠三元白竹布紅金星白金三元七十二線紅二喬紅雙路燈六十四線烏金三元藍雙路燈二千號洋房毛光漂布等貨特此佈聞七月初七日元芳行啓 
　　蛇皮巾拍賣 
　　今有蛇皮面巾兩箱於禮拜四卽十一日十點半鐘在本行拍賣此佈元芳行啓 
　　禮拜四拍賣 
　　啓者於十一日兩點半在浦東祥生新船厰内拍賣夾板船用大桅十餘支大方洋松數根硬木舢舨蓬索生鐵等物各寳號合買者請　該處面拍可也此佈倍發洋行啓 
　　拍賣夾板船 
　　啓者於十三日卽西歴六月四號禮拜六十點半鐘在本行拍賣二枝半桅茄門夾板船一隻不限價船名愛而克南現在華順碼頭卸伙其船係央一千八百七十二年所造船身堅固行駛　捷船内槓椇一應全備可裝萬餘担之貨各寳號合買者届期至本行面拍可也凡拍定時必須先付定銀若干以昭信實此佈倍發行啓 
　　三日愈實好白濁丸 
　　本堂祖傳秘製此丸數十年來在粤久巳馳名蒙仕商信任屢試屢效並無後患近有無耻之徒見利眼紅效尤本堂三日愈招牌低　賤售魚目混珠爲禍非輕但購此丸認明温氏招牌實好三日愈不致有悮每料一元分舘虹口白渡橋小菜街豐順里口隔壁廣東温　泉識 
　　沈松記拍賣押欵 
　　馮順善押存平泉股票崔玉峰押存木器過期不　照例拍賣再本號代人買股票經理押欵如賜顧請至老閘南中新街源記糟坊後　順里第一家本號並未與人令股如有冐沈松記招摇撞騙者與本號無涉 
　　招人造木橋示 
　　工部局示爲招人承辦事本工部局今願收受承辦之書爲開列以下本局現欲在楊樹坡造木橋一條如有承辦者赴本局開明圖樣可至三馬路第二十三號門牌工部局管理工務寫字房向管理人未士葛拉克面議除禮拜日每日早十點鐘起至下午一點鐘止可以往見并向取承攬信式用英文照式塡明價目信封左邊角上塡寫承造橋書送工部局收以英六月十號卽禮拜五十二點鐘爲止價目一切本局自有權衡其不收之信所用去使費本局概不承管擇定者須覔的實保人赴局保明工程此佈英一千八百八十七年五月三十一號上海工部局經理人韜朋佈告 
　　失孩逃回 
　　昨報大盛行失孩是晚逃回該是日偶遇拐兒誘至新閘下車步行至大塲草房居住該拐同夥四人一寗波人一潮陽人兩人本地口音該處懸空獨居尚無隣舍惟存十三歳之孩何家新失此等作惡誰人知覺但申地本城捕役租界包探甚多未悉可知此種情由否 
　　輪船往來淞滬 
　　往來淞滬輪船名飛雲飛龍今由本號買定倘有前帳一切未清等情概與本號無涉每日上午九點半下午三點半由十六鋪碼頭開往吳淞由淞回滬照滬開時刻同此佈虹口生昌號啓 
　　新開西園告白 
　　靜安寺左印泉樓地方面臨馬路風景極佳今闢小園任人游玩停車憇足酌酒品茶隨意所適並設芙蓉榻鞦韆架以供嬉戲花間更豢孔雀獼猴各一雙别資娛賞兹將工竣擇吉開張望譜公乘興而來及時行樂速聘雕輪勿　玉趾此啓 
　　招租 
　　啓者本行有大棧房一所或租或寄棧均可相商各貴客合意祈來本行帳房面議其價格外公道此佈福隆洋行啓 
　　頭彩六萬 
　　雙張十二元單張六元四開三元分條照中拆票公道信竊指明上洋棋盤街同得來德記同貴利 
　　英六月票 
　　吕宋票行雙張單張分條拆票紅票克己照巿公道外埠來信原　回件上洋棋盤街南 
　　恒濟局 
　　本局合製鎗上戒烟藥心出奇方功效如神凡服藥烟三日其癮可除大半食烟錢餘者服藥五錢可以除鎗烟癮深大者十天定能戒絶欲戒者卽請來局包戒爲盻外埠未便來局須函至上洋打狗橋寳善街口姜衍澤對門本局原班寄奉計元號拌烟藥每兩價洋二元二號藥每兩洋一元用法細詳仿單倘蒙賜顧須認明坐落仿單藥瓶只此一家並無分局粤東鍾洪南啓 
　　嫓美柳莊 
　　豫章陳清照先生論相漆年半元終身面　寓滬大東門内火神廟西高邕題 
　　名醫涖滬 
　　湘東羅君雲峰精岐黄曾寓越國播神醫名而都人士屢贈匾額余久患痰飲醫經多手未痊昨訪延診治應效如神果名不虚傳如抱沉疴而即欲愈者曷往求之故特聲明以報耳現勾留保善街寓大亨通棧内萬安樓主人謹白 
　　六月發財大票 
　　本號香港分設上海四馬路口仁濟醫舘北新設專善大票雙張單分條照巿紳商賜顧指明原班奉件躉拆格外此佈 
　　洋肥皂出售 
　　啓者本廠所製洋肥皂其料均用上等與外洋來者每磅可抵磅半之用每箱十二條重二十八磅今由三馬路禮拜堂南面申報舘間壁申昌書盡室零躉出售定價甚亷如欲躉買可另議格外公道也此佈江蘇藥水廠啓 
 
 

Page 6

 
 
　　　感德 
　　夫人之有烟霞癖者誠如監中罪人雖天大之事非過足癮不能動也雖有奇花異朶亦無心賞識也僕曾經歴其境嘗盡其中苦味不可不將始末以告於衆昔僕年未三十性喜洋烟漸自上癮不以爲意迨屆不惑身體日見瘦弱百病叢生雖有公事萬難早起今則年逾半百更覺血竭精衰惟最可慮者妻妾灌前膝下尚虚覓藥未神終不見效據醫家云君妻妾多人豈俱不能生育者乎實君之精力單弱之故也若不戒烟求嗣之念休想矣予曰戒烟當用何藥醫云君不聞廣東詹誠德槍上戒烟膏乎今上洋亦有該堂分店不難往購之予曰　即託胡萬昌信局寄去紋銀十兩購得三香戒烟膏五兩幾錢依法匀入烟中用之一月零數天竟將念餘年之大癮居然　斷根除何幸如之最可喜者戒烟之後閱該堂仿書載有人参補血生精丸每兩價銀四兩零姑購服之果然大效未數月妻妾先後受孕去冬産男女各一若非吳君少棠之指示及該堂之妙藥不知今生後事交於何人也無可報德特登報誌謝此啓湘鄉麗川弟李書紳白 
　　日知錄集釋 
　　精選小題媦嬛 
賦彚一書自漢迄明所有名家賦鈔均依類編入因卷頁浩繁坊間久無完本今出舊本石印分訂十六本共兩套碼洋十元○小題嫏嬛共文八千首且一題祇選一篇又與宗海等不同題必求備文無不佳石印分訂十二本碼洋五元半○日知錄集釋久巳行世因木刻不爽目又難携帶石印縮訂四本並加錦套價洋兩元以　三種各臻美備購者紛紛巳將告罄如欲躉售及批拆早臨點石齋面訂南北申昌及文瑞掃葉等書坊零售雙梧書屋啓 
　　萬寳源 
　　本號在吕宋香港上洋　無分枝别埠專辦吕宋明批發今英六月票零裁均售來　交愼盤街北 
　　緑礬出售 
　　啓者本廠出售上等綠礬價格外公道每担洋五角如有躉當包定亦可如另拆以五十担起碼貴客賜顧者請至藥水廠内緣礬作面議可也 
　　確騐第一龍涎戒烟丸 
　　夫海内戒烟方如林立欲求書方寳難其選或　止癮终不能　脫癮或素無病戒則反生他病戒之不脫服之無益其患更深　本舘精考此患搜求　方不用烟膏烟灰以積烟之困秘選良方良藥以餘烟之害若服此丸卽不思吸烟無庸戒口自然癮除不寨不　無苦無　更覺身體壯健開胃精神戒斷後永無弊病倘不見信　試小瓶所　有限便知靈效確非誇言欺世也大版半元小　洋二角半廣東鹿芝舘分設上洋老巡捕房對門 
　　積善堂甯心補腎丸 
　　此丸專治先天不足腎虚身弱之症服之立可轉弱爲强身健體壯兼上海爲花天酒地之所故隂虚腰痛甚多更有膝盖怕冷腰酸腿軟若不早治遺患無窮故本堂心存濟世每丸僅售足洋一角可謂價亷物美兼售婦科白鳳丸每丸洋一角鎗上戒烟膏每兩計二千四百文三香戒烟駢膏每兩計一千二百文效騐甚奇請嘗試之本堂現寓申北老旗昌後廣肇公所東首鼎生綢號内寄售 
　　聲明　　 
　　啓者今失去地基癸據第九百七十四號又一千零零三號在大英總領事署掛號第九百六十七號及九百九十六號契上掛號係廣南洋行出名如有人拾得者可送至六英總領　至一千八百八十七年七月七號爲止如到期無人送　當請大英總領事另行補給新契此佈光緒十三年二月二十九日康低韋啓 
　　石印小題萬選錢　　 
　　是編係江浙試草名師塾課萬餘編中選合先政典型按近今風氣者一千二百餘篇均以風雅出塵秀而有清每部一元六角米襄陽墨贵三角四大家棋譜一元上洋芸缃閣及各書坊漢口鮑家巷文淵堂出售 
　　新刻曾文正公日記類鈔 
　　曾文正公求　齋日記分問學省克治道軍謀倫理文藝鑒賞品漢頤游覽十種皆有益於今特精雕問世計洋五角法大馬路還讀樓啓 
　　頭彩六萬元 
　　今魯六月　財大　雙張十二元單張四開照算分條七角　購原班回件上洋棋盤街吕商天源　記仝啓 
　　梁柳橋 
　　精授西人石印 
　　余教縮影膠紙點石印書五彩畫圖山永人物景像全法各樣精極寓四馬路雲軒氏牙科舘 
　　錦隆鼻烟再告白 
　　本號專運各種宫禮眞陳螞蟻絲烟頂上金花洋烟近有假貨作眞貴客難辨賜願請至北巿鄭家木橋北堍湏認本號招牌庶不致悞 
　　别發洋行 
　　英六月大票出售全張十二元半張六元四開分條均可專收紅票格外克已紳商賜顧認明寶塔庶不致悞上洋黄浦灘 
　　新開頭彩六萬元 
　　英六月份大票全張單張四開分條照巿小票不售凡仕商惠顧原局卽奉上海巡推房對門 
　　大得利英六月票 
　　本行自運吕宋發財票出售批發照市公道外埠函購請至上洋棋盤街利源大得利仝啓 
　　必左書林發兌書籍 
　　六月大票雙張十二元單張四開均可分條七角專收彩票公道外埠信購回件棋盤街必得來天發仝啓 
　　招盤 
　　盆湯衖義泰烟舘决欲减價招盤如要者問允大莊亦可現因存底陳膏足備故此每盒加滿消售再擬陳膏另躉减挑售 
　　禾中漆鋪 
　　老姚生記向生滬城坐莊發兌自運陜貴徽嚴生熟名漆店設嘉興北門塘灣牌樓頭久仰傳名克己交易時及房屋重新逐將停妥今擇吉期仍遷原處凡士商賜顧請書售載明免受舛悞恃具奉聞店主謹誌 
　　新出校刻易冒 
　　古謂史　自有占卜之職故聖人至誠道可以前知云者夫莫非藉龜著以卜將來乎况吉凶醫福之端關　實非淺鮮新安程良玉先生精　易理所撰易冐一書神効奇驗捷於影響惜久無刻板卽偶有舊本亦價值兼金兹覓得原本亟爲校刋以廣　傳有志此道者諒必以先覩必以先覩爲快也每部四本價洋一元上海法馬路還讀樓及各書坊寄售 
　　重刊遵生八牋 
　　前明高深甫先生清閑富貴陸雹神仙　有遵生八牋一書自起居頤養以及日用服食調攝藥餌評　書畫精刻晶玉章法辯别眞　古帖種花養魚等類莫不鮮　並載經騐良方製煉丹丸要誌誠攝生之祕笈怡情之鴻簷也鍾伯敬先生爲之重訂原板久佚今覓得初印　本重爲校刋每部十六本定假三元六角寄上海千頃堂以及各書坊發售 
　　新刻尺牘初桃 
　　增注通問便集 
　　二書分門别類天文地理職官政治歳時通候禀啓憂弔各種全備典瞻雅切足資考訂疑難僻典分韻注釋童蒙初學由淺而深封面行欵　啓格式四六軍行無美不備初桃所遺便集 
增補有此二種無他求矣每都洋五角上海法大馬路還　樓發兌 
　　江左書林發兌書籍 
　　本坊搜輯經史子集讐校有用各書必以料重工精印行海内並由司文局點石齋縮印石照以及銅板鉛字等書博採旁搜精華略備且上自京畿藩遼下逮閩廣楚像通逹無閒苟爲字内所有之書咸力致以應宦紳貴客需用古今書籍舊本亦搜羅甚富價亷物美定蒙愽雅君子所賞焉爰備書目一册以憑選擇近則親自檢購遠則郵簡轉遞價歸一律以誌不欺惟近時新刻日增月盛名目甚繁不及全載并請諒之上海四馬路英老巡捕房南首江左書林主人識 
　　先天金剛不壞丹 
　　此丹　爲濟世而合急治　　花柳毒症直有起死　生之功不　初起年遠服之宿　盡絶永不再　藥品貴重每　二兩實價英洋三元寄在上洋新衙門後新仁慶里健　堂發兌 
　　英六月大票 
　　英六月用彩大票雙張十二元單張六元四開三元分雙照巿拆票格外公道信　指明上洋愼盤街北 
　　黄太史臨袖珍九成宫 
　　黄敬輿太史書法久重寰區所臨九成宫醴泉銘尤爲得意之筆近來坊間翻刻木板早失眞傳茲從京都覓得太史親筆手書用石印法照出絲毫不爽并用綾絹裝裱精雅可愛賞鑒家請必先賭爲快也價洋六角寄申掃葉千頃各書坊法大馬路南申昌發兌 
　　專發烟膏 
　　開張上洋寳善街北榮錦里口精製各種烟膏價亷貨眞較衆考究淸膏每洋一兩三陳膏二兩公交二兩二冷籠二兩四熱籠三兩平頭外加凡承賜顧認明牌號四月廿八開巿 
　　天下奇方 
　前閱申報有崇明安泰號馬俊購後上洋中和里内詹誠德號上戒烟膏在鎗上吸食居然斷癮等語然僕染烟日久欲戒無方始託申友往購始悉該膏名發四戒烟膏每兩一千二百八十文且能代烟進斗僕連吸一月面癱除根票妙藥也特書歡言登報以誌感佩此佈嘉鄭謝紫薌具 
　　吕宋票吕宋烟行 
　　自運吕宋本廠起等舊吕宋烟大小欵式俱備兼辯烟絲紙烟遠年官　鼻烟七月發財票均行公道批發仕商賜顧指明三馬路 
　　義豐烟膏店 
　　本號開設上洋老北門外城河浜精製清膏每洋一兩四錢陳膏還灰二兩二錢公膏二兩六錢冷籠三兩平頭外加仕商賜頭記明招牌不悮 
　　洋琴出售 
　　兹有新調八音琴其聲幽雅精緻價極便宜四調每只銀十兩如欲買者速至本行面訂此佈增茂謹啓 
　　發賣 
　　本廠有黄强水發賣　　可格外克巳欲買者請至三馬路西首申報舘間　申晶書畫室可也此佈江蘇藥水蘇啓 
 
 

Page 7

 
 
　　英六月增彩雙張大票出售 
　　全張十二元分半四開均可條頭七角頭彩六萬元二彩二萬四千元三彩八千元小彩另刋仿單隨票附閱開彩華歴閏月十三當晚由電報到申得中大彩悉聽尊便隠名倘蒙○紳商惠顧宜早購取是荷遠處來信指明上洋北市註明不得亂送字樣回件亦須騐明各行圖印方免欺悞也並將各洋行列具於右英界阜成裕通源公易大有裕大成彩豐大賚永記法界億中至善 
　　石印增廣小搭珠華 
　　茲編久蒙藝林鑒賞今以巧　面文新者增廣之得千四百　精鈔石印紙　精良外加錦套價洋一元四角寄售文玉抱芳千頃南申昌各書庄躉者另議從　 
　　正西洋鼻烟出售 
　　本號茲有久藏正西洋舊鼻烟發售仕商送呈官禮零躉均可價極克巳倘蒙諸君光顧請細擦有銅板金花樹磚唆爲記兼售頂高艶色花紅粉在上海二擺渡廣雖公所嗝間關榮記謹識 
　　一分一瓶 
　　時屆溽暑急症常多不有痧藥何以回生故特向粤東鄭福蘭堂運來並有紅靈丹白痧散午時茶正氣丸菩提丸價照粤東稅費不計悅生棧啓 
　　頭彩聲明 
　　英五月號單己到頭彩第三萬零四百七八號由本行售與揚城西街張公館徐翁得洋一萬五千元又半張及下附彩緣得主命囑隠名未便登報又上附彩售與蘇城正和號周翁獨得洋一千元餘彩繁多不及瑣錄現售六月大票價照大巿指明棋盤街中巿此佈大成行誌 
　　石印文腋類編 
　　是書爲四明周子靑太史所編藝林擷秀花樣翻新别類分門成裘集腋板行巳久茲用楷字謄淸重新石印一函四本價洋一元二角寄售文玉山房抱芳芸緗各書莊售另議嫏嬛室啓 
　　新開大同書局 
　　本局加工精製石印銅板各種書籍字畫碑帖設於英大馬路泥城橋堍擇吉開張現在憶鑫里中先行交易工作則格外求精價目則格外克巳凡賜顧者當以先覩爲快而不吝玉趾也此啓 
　　生生堂佈告 
　　店家立招牌爲業客商認招牌爲憑今本堂衖口法界大馬路中巿舊甡甡堂一店字異音同希　淆混遠處交局寄買須囑認明本堂老招牌庶不致誤 
　　精繪百鳥圖畫譜發售 
　　是書向在東瀛流傳甚少惟刻畫不無漫漶今特倩名家重繪付之石印極其精妙絶倫裝訂三册外加綾套價洋一元二角寄存上海四馬路文宜書局江左書林蘇州掃葉山房並杭寗蘇滬各書坊如躉售向文宜面議可也集義閣啓 
　　鉛板新書發售 
　　數學啓蒙六角增補英話注解二角英字指南二元英字入門五角朝群竹枝詞一角馮雪樵經解三元黃宗師江左校士錄五角王大宗師全稿一角又塾課一角八又松屬考卷一角二此外尙有鉛版石印各種名目繁多不及細載備刻仿單以便選購上洋著易堂啓 
　　歴科狀元殿試全策墨　 
　　殿試朝考以書法爲重在都中覔得眞蹟付照相石印縮成小楷絲毫不爽洵書法之寳笈以便摹臨每部二厚本加套價洋一元二角寄上海千頃堂萬卷　寳文閣並各書坊發售 
　　塘棲痧藥 
　　痧氣丸每洋一百念瓶大瓶念瓶臥龍丹每洋一百瓶大卅瓶紅靈丹白痧散靈寳丹保和丸紅白平安散大瓶每洋念瓶小六十瓶午時　每洋一百四十塊純陽正氣丸每洋一百念包賜顧上海四馬路畫錦里致和堂啓 
　　保險讓價 
　　本行保險洋房及洋棧房貨物向歴有年蒙諸君光顧今將保價格外公道如有貴商欲保請至本行面議可也公平洋行啓 
　　屈臣氏 
　　滋腎壯陽酒 
　　三鞭種子酒 
　　除風濕壯筋骨藥酒 
　　届臣氏揀選上等參茸地道藥料精製各項藥酒蠟丸發售此藥酒專治老幼風濕癱瘓半身不遂筋骨酸痛手足拘　　痰走痛耳鳴眼花頭痛腰軟風痰鶴膝酒風脚痛心腹飽悶頺疝痞積濕地蒸體痹痛酸軟風濕癬癩及婦女月事不調崩中帶下黄腫發冷一切近於風濕等症俱能治之忌食魚鯉及房事每次至多宜服四錢不可過飲此酒力猛烈之故也無病者亦宜每日一二次以飲三四錢爲度能除百病壯筋骨舒經絡益精神眞藥酒中之第一良品請嘗試之諸尊光顧請認龍麟伴塔爲記庶不有悮○每觔價銀一元半○每兩一角正二兩起碼滋腎壯陽酒每罇大半元小二角三鞭種子酒價仝上二欵仿單另詳壯陽酒之所以壯陽種子酒之所以種子者其功騐處信而有徴茲不細　上洋英大馬路屈臣氏大藥房謹啓 
　　上海匯豐銀行告白　 
　　本行所存原本洋五伯萬元並招新股尚未交足計股洋二百零七萬四千七伯四十四元七角五分兩共計洋七伯零七萬四千七百四十四元七角五分另外公積洋二伯三十萬元並新股餘利洋一伯五十六萬三千三伯六十一元六角六分兩共又計洋四伯零六萬三千三伯六十一元六角六分總行開在香港今在天津紫竹林設立分行廣招中外商務凡上海香港福州厦門漢口小吕宋西貢新加坡並外國倫敦法國印度新金山美國日本諸凡貿易繁盛之區無論零躉匯票俱可由津匯兌並代押欵及在銀生息請至本行面議可也特此佈聞 
　　石印正續賦學鷄跖集 
　　是賦蒐羅旣富選擇尤精早爲士林所膾炙因原本巳漶漫翻板更名錯訛茲覓得善本精抄託點石齋石印以公同好共計四千餘題誠賦苑之大觀文塲之極軌也裝六本綾匣價洋二元如躉買向上海著易千頃掃葉讀未議價可也 
　　復成烟膏 
　　上洋棋盤街中巿精製清膏每洋一兩三錢陳膏還灰洋一兩九錢公烟二兩二錢冷籠二兩五錢熱籠三兩二錢平頭外加祈蒙賜顧認明牌號 
　　上海樂善堂精刻銅版各書發兌價目 
　　本堂縮刻銅版各書字畫明晰裝釘精雅尤便舟車携帶兹將各種文塲必備諸書開列於左五經體注價洋四元五經備旨價洋四元五經揭要一元八角四書合講一元六角四書備旨二元四書典林一元六角四書味根錄二元四書全注二角康照字典二元八角又三層本二元詩韻全文一角翁注困學紀聞二元困學紀聞目錄五角日知錄集釋二元角山樓類腋二元廣治平略一元六角吟香閣叢畫二元正續試律大觀二元詩韻合璧二元詩韻扇面裱成二角詩句題解匯編二元五策學總纂大成一元五十三經廿四史策案價洋一元五角上海四馬路樂善堂啓 
　　旗昌軍火公司告白 
　　本行通商以來卽在各國埠頭股立分行己六七十年疊奉北洋大臣李傅相札委經理採辦事並蒙督辦軍務左侯相及閩浙總督楊部堂委辦外洋軍火等因茲不惜重資特請外洋名廠精於機器製造船械之人承辦各項前後膛槍炮鐵甲炮臺各樣鐵甲銅快水雷等船以及造船炮槍彈鐵路開礦挖河種田紙糖綢布電燈等應用機器又造粗細火藥棉花炸藥硝磺拉火銅帽子捲軋銅鐵鉛練五金與製造局需用各材料各機器無不皆備如蒙賜顧請至本行軍火處看圖議價價必核實貨必道地袪除一切情弊並能尅期辦到因本行各口有行航海有船辦運較易故也此佈 
　　電報總告啓 
　　督辦電報事宜盛照會風聞各局有將送出之電報先爲譯出而立索譯費者有未經譯出送入局内託其代譯因無譯費而竟不譯者有不應冩洋碼而故冩洋碼者且有意潦草直欲使局外人不能自譯藉取譯費且聞電報新編匿而不願發售違章牟利實堪憤恨嗣後送出之報不准先自譯就索取譯費如有託譯者亦必須隨時代譯照章收費亦不准硬行索取若非通商埠頭華報一槪改冩華碼並由津滬兩學堂督飭學生兼習華碼以期手熟以上三欵如有違悖者報生罰扣薪水司事辭退局員記過撤委此啓 
　　永祥豐壽器號 
　　本號專辦陰沉捍楠　枋獨暢壽板　源上品壽器俱全蒙仕商賜顧請至三馬路石路西德潤里石庫門便是 
　　石印淵鑑類函告白 
　　御定洲鑑類函四百五十卷體例本唐類函而博採諸書益以唐宋元明詩文事跡較之太平御覽搜羅尤富類書至此實巳囊括古今綜賅圖籍堂皇美備於斯極矣顧殿本難求坊刋多誤前雖有石印縮本而每頁分列三層書樣字跡均未　學者之欲今本局以家藏初印桃花紙殿本重如修潤一律匀浮讐梭再三付諸石印書樣旣大字跡極清墨色紙張務臻盡盡現在印訂將竣準於四月底成書每部訂成四十八本分裝夾板六函計價洋四十元躉售從亷如蒙惠顧請向本局帳房曁各分局購取同文書局啓 
　　石印多寳船二集出售處 
　　是集專選各書院及名家文稿得文六千餘首凡僣文府及近時石印各集其有一題一藝雷同者槪從割愛合之初集堪稱全璧每部八本定價六員至墨印之精工紙張之潔白尤爲士林中稱賞也售處在京都蔣同泰莊福建南台啓豐木號湖北省城公濟益官銀號江西省磨子巷廣泰盛號漢口宜昌江通輪船帳房内杭州鹽橋大街蔣恆記蘇州掃葉山房揚州南京寗波各電局上海法馬路和昌成陳家木橋電報總局後馬路義隆棧乾記弄蔣同泰内怡軒書莊如蒙躉買請就近面議格外克巳 
　　小題文府 
　　是書實文一萬四千餘篇十二元試律大觀二元四角山樓類腋二元四五經合纂十元合璧二元合講一元六己上均同文石印售處在上海二馬格同慶公棧裕泰厚啓 
 
 

Page 8

 
 
　　傳神名手 
　　虞君翼雲四明風雅士也專精六法於傳神尤爲擅長性好游足跡幾遍天下兹適道出滬上爲僕等寫海上聚跡圖頰上添毫惟妙惟肖見者靡不稱賞暵謂絶技求者踵至因此挽留匝月暂庽于四馬路南畫錦里翰靑閣扇店樓上諸君子欲作行樂圖者一試其技何如應衍甫鄭耐芬洪夢丹啓 
　　今移至抛球塲南首 
　　本行開張在棋盤街北首今遷移至抛球塲南首石庫門内便是現售六月分雙張大票開期十三紳商惠顧速請購取大巿所存不多非比上月遲恐勿及也 
　　石印袖珍四書匯講 
　　四子書惟學庸指掌獨窺閫奥論語合講搜義精詳孟子備旨抉理明晰兹匯鈔諸講附以興林名曰滙講書已告成價定陸角欲購者請至法天主堂南首義昌號帳房面議 
　　湖南新到 
　　祝由料白水神符專治諸般疑難怪症内症符到病愈外症不用刀針卽能移去當面奏效倘蒙惠顧到壇自帶香燭只取號金一百六十八文相邀到府醫金面議寓二馬路石路口復順興棧内 
　　逐月吕宋票批發 
　　門售全張六元半張三元分條七角躉拆公道專收彩票格外克己小行並無出外抖銷及分枝别處外埠函購上洋棋盤街 
　　拍賣車糖 
　　本行准於每逢禮拜一早十點鐘在本棧拍賣B四呍半糖釣千包不限價拍定後卽收定銀限一禮拜出清如過期不出將定銀罰去下期另拍此佈老太古帳房啓 
　　大票出售 
　　英六月大票全張半張四開分條照巿專收彩票卽兌現洋兼售吕宋烟仕商惠顧原局回件上海抛球塲 
　　天來福○萬利源 
　　本行開在棋盤街中代選玲巧號頭全張單張價題批發 
　　參茸種子乾健丸 
　　耑治男子先天不足房事太過以致陽事不舉腎元虚冷入門卽洩夢遺滑精夜溺頻多及頭暈眼花神短胃弱四肢沉倦步履艱難甚至精枯髓竭妻妾滿前久而不孕者男服乾健女服坤順自有成效戒食魚腥生冷則筋骨强健精氣充固益髓壯陽有轉老還童之妙助弱變强之功矣若能常服則受孕易如反掌何患後嗣乏人的確屢試屢騐予見此方有功於世不敢私秘但願知我早來斷無老翁乏嗣之歎也○大丸每盒拾個計洋一元加料每盒四個計洋一元小丸每盒四兩計洋一元諸君採買認明廣東邇遐齋老招牌庶不致悮分設上洋英老巡捕房對門 
　　用足川麝 
　　署天痧藥重在救急用藥不眞必致悞人本堂創製百十年知利害攸關心誠煉合屢承官商函粤購取惟恐投信誤買漁目混珠故於　杭陵蘇分設四店利便就近採購庶不爲假冐者所惑今值夏暑將臨本堂惟存濟世之心以副善士好施之舉决不射利以期世也另有八寳紅靈丹甘露午時茶臥龍丹塘棲痧藥正氣丸菩提丸白痧散神　茶各種蠟丸藥酒發兌上洋三馬路荻垣　門内金陵評事街杭州太平坊鄭福蘭啓 
　　六月雙票出售 
　　本行運到英六月份雙票全張十二元半張四開分條雙可諸君遂　早請光顧信購卽奉揚　塲南 
　　韻海大全出售 
　　此書就合璧原本將韻府悉行增入又添以對偶檢韻角山樓類腋連註并詩句題解彚編五集以及詩賦各二千餘首較近時合璧連珠更加廣博誠韻學之大全也至墨印之精工紙張之潔白尤爲士林所珍賞現巳　訂成書外加紅木夾板每部價洋六元售處在蘇州上海掃葉山房并各書坊外省在京師錢錦盛京莊杭州蔣恆記調莊湖北公濟益官銀號以及福建九江天津廣東安慶漢口　波南京揚州鎭江各電局四方諸君子均可就近購取躉售向上海後馬路鐵隆棧而議格外克巳特此告白仁壽室主人啓 
　　吕宋新章大票出售 
　　頃接香港通源公司新章票來電英五月份頭彩第三萬另四百七十八號由杭州元興發售出得主不願註明登報三彩第萬一千一百十九號亦由杭州元興發轉拆與紹興臯埠孫竹堂翁轉售與魯姓特此誌喜今售英六月份票每張一元分條一角並售吕宋大票雙張十二元單張六元分條七角遠處信購當班回件不悮杭州珠寳巷元興發號杭州珠寳巷廣成發號上海永安街駿發興號仝啓 
　　六月大票頭彩六萬元 
　　本號在上洋開設年久屢獲大彩諒○諸君早經洞悉現接售六月大票雙張十二元單張四開照算分條七角躉拆格外公道如蒙○賜顧指明抛球塲東仁里對門此佈萬勝祥同發大發來同啓 
　　龍扁爲記 
　　本堂蠟丸丹散向承○官商信顧遠近馳名今分設一店在鎭江西門初九開張以便就近採購賜顧者請認正廳龍扁爲記另有外國漳絨點石齋同文局廣百宋齋書籍批發格外讓價以廣招徠廣東百年老鋪分設鎭江西門外銀山門鄭福蘭啓 
　　石印小題宗海 
　　是書選文八千首與文藪珠華等無一題一藝之雷同屢蒙購閱諸君貽書褒美計十六本價六元五角上海二洋涇橋法馬路文匯舘發售 
　　祥豐衣莊眞不二價 
　　本庄開設久年耑做時式新衣兼售原典估衣照碼每兩拆洋七角劃一價照大巿格外克巳如嫌價貴包退包換貴客賜顧至棋盤街北首並有四季衣服出賣 
　　天籟韻學館 
　　開設四馬路西早晚八點至十點口授標射反切敲韵聽字雙聲疊韵不一月諸皆熟習旣知反切後習西學極易書寄樂善堂發售舘主蕭啓 
　　廣仁昌公烟 
　　本號開上洋大馬路石路口自煑淸膏兩四陳膏二兩二公烟二兩五冷膏二兩八熱籠三兩一平頭外加還灰換烟六咸貨眞價實招牌爲記 
　　頭彩六萬元 
　　英六月大票雙張十二元軍張四開　算條頭七角票額二萬五千　月十三開彩外埠信購　　回件吕商萬有利　 
　　止血補傷丹 
專治金刃木石跌打壓墜牛馬踢踏諸傷雖筋斷骨折腎腸己出者依法敷治皆能立效并可不必忌風藥開於後其價甚亷白附子十二兩白芷天　防風羌活生南星各一兩共研極紅末就破處敷上傷重者黄酒浸服數錢多飲易麻少刻卽愈亦無害也靑腫者水調敷之立愈如遇重傷而由闘毆者可全兩命功莫大焉此方由海寗陳君、 
裏夔合送不倦屢獲神效其尤著者咸豐戊午年陳君在秀水官　有捕役欲誣小竊以盗而利其　妻之資夫婦訣别引刀自刎傷痕深四寸餘食嗓己斷敷以此藥平服如常陳君嘗自云避亂赴津冦盜風波瀕危數十次全家竟脫虎口自問無德可免大刧惟頻年傳播此方合藥分送或爲　機之不息得邀憫宥於上蒼耳又江右某通守信豐縣某明府凡相驗生傷均用此方全活多　有腹裂腸出而立愈者價雖亷而功極大照方配施隨在可以息訟而救命也止瘧方生半夏四兩川貝母四兩共研細末五月初五日午時用銅鍋炒成嫩黄色爲度每服四分瘧前一點鐘開水和服雖極重之瘧兩三服必愈輕者一服卽愈其效如神切勿怱視 
　　英七月大票 
　　加額四萬號頭彩四萬元 
　　全張六元半張三元批拆公道章程附詳信購卽奉紅票足兌上海四馬路 
　　鼻烟出售 
　　啓者本行現有新到各色西洋鼻烟吕宋烟倘貴客欲買者請至小行賞鑒或統去或另買均可此佈倍發洋行啓 
　　閏四月初九日錢洋並匯銀票行情列左 
　　新匯劃收巿七錢二分九厘二五本洋無巿銀拆收巿三錢二分洋拆七分五洋找頭七錢三分一厘錢找頭一千文　　十錢一百四十千零五百　衣牌一千零四十文銀行現銀票四先令三辨士七八六個月期票四先令五辨士又四個月期票四先令四辨士七五商人票六個月期四先令四辨士七八又四個月期票四先令四辨士五八 
　　閏四月初九日進口船禮拜二 
　　江天輪船由寗波招商局江裕又由長江招商局海晏又由天津招商局 
　　初十日出口船禮拜三 
　　宜昌輪船下午三點半往寗波太古公司泰和又晚往長江　和啓 
　　十一日出口船禮拜四 
　　寗波輪船晚往香港省城禪臣啓江天又下午往寗波招商局江裕又往長江招商局萃利又往長江麥邊啓武昌又晚往烟台天津太古公司 
　　十二日田口船禮拜五 
　　福山輪船往香　省城怡和啓高陞又晚往天津怡和啓江表又往寗波温州招商局 
寳華又晚往漢口廣利　北京又晚往長江太古公司 
　　十三日出口船禮拜六 
約科哈馬麥　輪船早八點半鐘往東洋等埠三菱　　 
 
 

Page 9

 
 
　　屈臣氏 
　　監　疳積花塔餅發售 
　　此餅功用神奇馳名最遠因其形象似塔故以花塔餅呼之專治脾冐虚弱五疳積聚生痰成衆以致皮黄骨瘦腹現靑筋時見　痛糞下白泡百病因而叢生四肢漸爲消减若不急治必多難保惟服此餅自然蟲積盡消且能培補脾　肌肉日長無論孩童長幼有病服之立能愈病卽無病服之亦可開胃加飯水無積滯之虞誠保赤扶元之聖藥也所有服法詳列招單兹不并贅每罐價　大罐一百個一元中罐四十八個一中元小罐二十二個三角亦有用罇裝者任貴客意取粤東香港省城上洋大馬路屈臣氏大藥房謹識 
　　治止咳喘順氣化痰丸 
　　夫痰之本水也則原於腎痰之動濕也則主於脾痰之結氣也則停是故於肺脾爲生痰之原肺爲儲痰之器語云治痰先治氣氣順則痰除得其要矣彼凡外　六淫内傷飲食肺氣被　卽聚液而成痰失治則留伏經絡結成痰核或胸膈膨　或哮喘不能眠或手足痛不能舉或筋骨引痛咳嗽心悸或痰迷心竅舌强不言種種怪症不勝屈指雖致病緣由有風寒暑濕熱酒食生冷之不同要在一氣字盡之矣本閣精究有年製煉此丸專治老痰頑痰各種怪症無論受病淺者藥到應騐如神卽使病延日久痰　己　　須携帶傍身不時服食自使原氣漸復客氣無權痰涎不攻而自愈此丸前在嶺南久經流傳行世用再刋佈四方俾衆咸知焉每瓶大洋三角廣東延春閣蠟丸號分設上洋棋盤街北首東向開張 
　　新增宦鄉要則 
　　是書恭紀敬避字樣奏章禀啓品級稱呼咨移批駁進表詳文婚喪帖式曁新增緘憑繳文札飭申封等二十餘條每部洋二角半白紙三角半寄上海文宜書局法馬路還讀樓及各書坊發售 
　　廣東梁愷悌堂馳名藥丸略列 
　　小兒回春丹專治小兒急驚風發搐天吊傷風咳嗽哮喘嘔吐夜啼寒熱往來瘧疾痢疾撮口臍風與及一切疑難雜症書所未載醫所未識者皆能治之五粒頭每丸錢一百念文三粒頭每丸錢八十六文參茸戒烟丸此丸靈效如神可以包戒一服此丸立能將烟具藏起戒是毫無難過戒後永不生病每兩錢三百文雙料一千二百文神效活絡丸專治風濕骨痛筋脉拘孿半身不遂難於動履腿膝浮腫中風癱瘓口眼歪斜頭頸强直俯仰不能等症每盒十丸錢三百文追風如意膏專帖一切風濕骨節作痛手足麻木左癱右瘓跌打捐傷長寒熱瘧疾小兒肚瀉臍風等症大帖錢一百文小帖錢五十文燕窩肥兒糕此糕用燕窩爲君加以米粉及各上藥製成大人常食開胃健脾小兒能去五疳積滯有病治病無病肥兒每包錢一百廿文化痰止咳丸凡男婦氣血虚弱飲食所進積而成痰咳嗽不止或風寒傷肺而成咳者無論寒咳熱咳均能治之每丸錢一百廿文附桂大仙丸惜有雲南周富翁年高無嗣遇赤脚大仙授以是方麟祥五兆虺夢兩占專治男子頭眩耳鳴眼花腰軟自汗盜汗遺精陽舉不堅婦人子宫久冷崩帶經水不調久不受孕每兩錢一百廿文枸杞桑椹酒此酒滋腎益氣生精助陽强筋健骨袪風明目利便消渴利五斷關節安魂鎭神常飲烏鬚黑鬟益壽延年每瓶錢二百四十文外有參茸衛生丸參茸白鳳丸寗坤丸蘇合丸小兒疳積散心氣止痛丸跌打丸立止牙痛散頑癬藥華陀愈瘧丹三鞭鹿茸酒痢症丸午時茶人參再造丸癜疽拔毒膏龜鹿滋腎丸發兌上海棋盤街北首梁愷悌堂啓○○一分寄江西省城磨子巷羅春臺號○○安慶小南門内羅春臺號○○九江廣泰源洋貨店○○湖州府城泰和坊申昌書畫室内嘉興孩兒橋申昌畫室發兌 
　　聲明眞東洋　花香肥皂 
　　專治一切油膩並膾上烟色黑氣而奇香觸鼻以之餽送親友亦覺玲瓏可愛擦之可皮膚滑潤每匣四塊計大錢一百四十文每逢禮拜三六登報仍在上洋仁濟醫舘南首榮錦里對門大豐店基錦來仁布號一家出售餘者　非日本錦蘭香　 
　　保容香水粉眞玉芙蓉散 
　　此粉異香不堪能使容顔少嫩斷不尅血能送親友玲瓏可愛每瓶二百○玉芙蓉散治雀斑酒剌及效每瓶八十四○西洋敷髮生香藥水治秃癩黃碏蛀髮癬等每瓶洋二角寄上洋二馬路外國墳東老元盛帽店又寄棋盤街同富利吕宋票行二家出售 
　　萬六月票 
　　　　吕宋　全張半張分條　巿　　　　　　　己　　　　　　回件張盤　中　 
　　紙局告白 
　　本局用機器造紙數年於茲幸蒙諸君紛紛賜顧誠本局造紙其法悉本外洋上等紙張純用棉料韌滑堅久用以印書墨色尤佳歴久不變試觀外洋書籍有藏之千數百年者初無磨滅漶漫之患則本局之紙卽可以類推且中國紙張年久尙虞蠧蝕洋紙書籍從無慮此可知本局之紙視中國有過之無不及者印書各家欲求經久不壞尤宜以本局之紙刷印謂予不信請嘗試之上海機器造紙總局啓 
　　漢口樂善堂書藥房 
　　本堂向分設漢口新街專賣本藥房虔製眼藥精奇水并各種始藥神效無比久經馳名遠近今遷移洋街仁濟醫院斜對門開張兼賣本堂自刻銅板　本以及木板新舊書籍其價均照上海本堂之例不加分文仕商賜顧者請就近購取可也 
　　漢鎭屈臣氏遷鋪 
　　啓者本藥房向在漢鎭詳街後街開設多年今準於英五月一號遷往洋街口開張貴客光顧請移玉步漢口屈臣氏啓 
　　欽差大臣兵部左侍郎承襲一等毅勇侯加匡救情殷一雲騎尉曾紀澤題贈老德記大藥房雅鑒 
　　上海大馬路抛球塲東首 
　　老德記第一家藥房 
　　本藥房於道光二十二年上海通商之初首先開創所有出售各藥皆係極貴料品格爲製煉無論内外病症按病給藥靡不見功復承中西仕商嘉許信任温語褒揚誠恐遠地賜顧未得週詳謹摘試騐各藥循序刋報尙有無數藥味不及盡載於茲倘如遠處可託局携帶决勿遺誤欲杜假冐認老德記招牌庶乎近焉德記招牌庶乎近焉上洋老德記啓計開救食生烟藥文武痴癲藥治咬髮癬藥患膝脚風藥痔瘡斷根藥瘰　疤平藥下疳諸症藥骨節痛楚藥治蚤虱妙藥感風發疹藥風流角虱藥治損傷膏藥吃搐痧氣藥小腸氣痛藥腦寒流水藥止瀉止血藥追風袪濕藥辟瘟疫氣藥諸瘡潰　藥濕氣爛脚藥金丸刀傷藥患臘梨頭藥眞八寳眼藥無名腫毒藥補氣益血藥隆冬凍瘃藥清凉疥瘡藥善點惡痣藥戒血壽靈藥治黄疽症藥堅版濕瘡藥頭風頭痛藥耳聾復聰藥 
　　屈臣氏 
　　嫩容玉液 
皎如玉樹臨風前 
凡人本來面目有好有醜惟容色可以修好也無如難得其妙法以修之故當北風撲面更易老人顔色本藥房因考究最滋潤之物配入妙藥製成此玉液香逾玫瑰令人搽之光潤玉顔嫩滑肌膚其用法宜於臨睡時以些少匀於面上令其自干俟早起盥洗覽鏡自照倍覺光昌所有痲瘰斑點晦氣除去凍瘃爆拆等患無虞誠嫩容第一妙藥也諸君光顧請認禀准用龍麟伴塔爲記庶不有誤每大樽價一大元小半元正上海大馬路屈臣氏大藥房謹啓 
　　輪船往東洋等埠 
　　啓者本行約科哈馬麥魯輪船船主名哈司彚而於禮拜六卽閏四月十三早八點半鐘開往長崎西門舍革神户横賓等埠小包收至十二正午十二點鐘爲止搭客票出至十二下午七點錘爲止在船買票須加十分之一如各寳號欲裝貨搭客者請至本行訂定可也此佈閏四月初六日三菱公司啓　 
　　廣東接元堂應騐丸藥　 
　　勝寳女金丹婦人氣虚體弱最難言嗣甚至百病叢起此丸大補氣血長養精神　胎成孕却病延年每兩洋二角婦人白帶丸專治赤白帶下流出淸冷稠或粘如米泔珠淫濕不巳面色黄白此丸服之立愈每瓶洋三角琥珀五淋丸五淋之症多因酒濕熱毒悮染花柳或紅或白　痛淋　此丸專解諸般熱毒　論久近藥到痛除每瓶洋五角止濁固眞丹專治白濁流之日久腎元巳虚或色慾過度以致淸濁不分米增之色　常珠黠點此丹無論一二年均效每兩洋二角龍涎戒烟丸戒烟之方多如林立有能止癮不能去癮有能去癮後生他病此皆未能窮其奥妙耳試以此丸應知效騐無處每瓶五角大腸下血丸下血一症由濕熱　結於中以致營血失道滲入大腸久則胃氣漸弱延綿不愈此丸治之獨神每瓶二角　氣奪命丹經云諸疝者乃陰氣積於内復爲寒氣所加　成疝氣臍下撮痛陰核偏大腎囊壅　服之卽消每兩三角參茸乾健丸耑治男子腎元虚冷玉闕無守夜夢遺精甚至陽事不舉服之可使精髓充盈每兩洋二角大丸每丸一角雙料二角半參茸坤順丸此丸治婦人四肢困倦黄瘦浮歷子宫虚冷久不成孕或經期腹痛先後無常每兩洋二角半大丸每丸一角雙料二角半萬應如意油此油疏風解毒温中利竅和血脈辟邪穢功用極多難以　舉名爲萬應良不　也居家出門最宜携貯每洋十瓶小廿瓶鋪在上洋四馬路巡捕房對門 
　　赤脚大仙魚瞟種子丸 
　　此方係雲南大理府周姓年老無子遇異人傳授此丸服至月餘自覺目明身健髮黑鬚烏久服連生七子壽至九十有七此方專治身體虚弱老少酒色過度頭眩耳鳴神昏目暗腰膝酸痛四肢無力自汗盜汗下元虚損夢遺精滑陽痿或男子精寒腎虚陽物不舉不能久堅元陽衰敗或女人血寒氣弱子宫久冷赤白崩帶經水不調久不受孕服此立效有子者服之亦可却病保元每兩洋一角减附桂每兩洋八分上洋英巡捕房對門廣東接元堂何均年監製 
　　湘烟小錄 
　　是書係陳小雲司馬悼亡姬之作誄傳夢玉詞附焉阮文逹公曾歎賞之茲重刋出售每部洋五角寄售萬卷樓各書坊 
　　新到 
　　本公司由外國辦來百種綢縐奇色花頭嬌艶異常時樣絲手帕鑽石女客所甲用各樣花邊金色花邊銀色花邊其價極係相宜又有鐵裁縫機器每架價洋五元此佈福利公司啓 
　　石印小搭徑寸珠時文 
　　是編採輯諸名家以及近時名宿小搭文二千首益衡文本智珠之明故選文無遺珠之憾爰以石印法縮成袖珍本每頁載文四首方寸之紙燦若聨珠顔其名曰徑寸珠每部六本外加綢套價洋二元四角小搭珠華洋一元六角小題萬錢一元六角無情巧搭二元巧搭清新二元小搭香艶六角上海棋盤街裏閣廊芸緗閣發售 
　　新出石室秘笈兵書五　 
　　是書由石室中所得久爲名宦抄藏秘本○黃帝握奇經製八陣圖法以滅豈尤諸葛武侯按圖魚復波亦此法也○太公　六稻其法能奪天地造化之機鬼神不測之妙○黃石公三略卽圯橋進履以授子房曰讀之　爲王者師○孫子十三篇○吳子六篇均爲兵家寳貴世所罕有故無論　邊防海水戰陸戰講兵法則有古今中外之殊論用法雖萬變不離此五書之宗也惟願執兵政者熟讀而深思之每部一元六四馬路文海堂啓 
　　必中○頭彩六萬元 
　　六月大票雙張十二元單張六元四開三元分條七角遠客信購騐明各行回件　記必中鴻運來仝啓 
 
 

Page 10

 
 
　　恭印雍正硃批諭旨啓 
　　雍正硃批諭皆係○武英殿刋版原印凡十八函分訂一百十二册當時惟○頒賜王公重臣封疆大吏民閒向少流傳自經兵燹彌足寳貴故家閒有藏本莫不珍如拱璧而四海臣民於十三年來大經大法末由仰　○建極之精心今本齋購得珍藏於印之本敬謹校印恭遵原書函　數目用雪連史紙印成裝訂五十六本鑄以點銀之版印用徴州之墨○○靈諭則敬用紅色套印朱墨分明尤爲醒目每部定價英洋二十四元預附股者先附洋六元製取收據俟書成再找洋十八元取書一部於本年冬季准可出書其未曾附股者議定每部實價洋三十六元凡欲上溯○○○憲廟政治掌故者諒必以先覩爲快特此佈告尙祈早賜附股是幸經售股票處北申昌同文分局千頃堂掃葉山房抱芳閣江左書林醉六堂文玉山房南申昌本齋帳房上海二路廣百宋齋謹啓 
　　各種新刻書籍 
　　陳壽祺左海前後集廿元繫年要錄廿元雅雨堂叢書八元局刻吳梅邨詩集白紙兩元元遺山詩箋註一元二角紅批韓昌黎詩二元四角玉芝堂談薈六元鶴齋叢書五集全五元方輿紀要郡國利病合廿元魏源輯詩古微白紙三元大清中樞政考五軍三流道里表全十八元白紙方氏通雅五元袖珍本漢魏叢書八元紅批王孟合集二元四角其餘名目繁多另有書目備覽承顧者請至上洋抛球塲及城内掃葉山房 
　　新出靑樓尺牘 
　　近今尺牘之刻無格不備惟靑樓通問往還逹意傳言向無專集是書係惜春外史搜羅時下名妓贈答書函百則編成兩卷嬉笑怒駡陶情寫豔各體俱備允堪爲風月塲中之秘笈也價洋一角半寄上海文瑞樓代售 
　　失票 
　　今遺失元裕莊第一千八百四十七號十二期元二百兩己向前途說明作爲廢紙望各寳號莊切勿收用同興和啓 
　　　標六萬元 
　　英六月份大票雙張十二元單張四開分條照巿並售新章票全張十號不同售洋二元分條二角○仕商賜願原班回件指明上洋棋盤街不悞吕商　味嗱天祥仝啓 
　　六月份雙張新章票出售 
　　ＧＮＵＹＮＥＳ 
　　本公司接售英六月份雙張新章票出售雙張售洋四元單張售洋二元四開售洋一元分條二　一切　程另印仿單隨票附呈遠處託票局後須認明有尖角公司印爲憑上洋三茅閣橋堍棋盤街中 
　　英六月大票 
　　六月　　彩票開期　閏四月十三雙張十二元條頭七角連來　票來售指明上洋棋盤街北長豐綢莊對門 
　　告白 
　　今有棋盤街北首靑蓮坊間壁文賢閣箋扇顔料書籍帳薄盤與謙頂受如有前首一切帳内外往來速向前首理明與謙記無涉特此告白本店照本賤售并售東洋印色新式畫譜須認明文賢閣謙記不悞 
　　看書卽知戒烟法 
　　此書蒙克王爺賜章鑒定倉塲督憲宗室鐘曁上海道憲沈賜序最奇者服藥後腸中漬　烟油悉由毛孔而出故能除心癮愈百病增飲食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形卽係假冐藥另有狐騷臭藥每料一元三日除根雀斑藥半元十日退清髮秃藥六角半月重生淋漓癬藥等二角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　　七月票己到 
　　改定章程四萬號頭彩四萬元 
　　全張六元半張三元分條七角仿單隨票附閱躉拆格外克己紳商賜顧上洋法界二洋涇橋南堍洋房億中洋行至善仝啓 
　　金陵萬源分棧 
　　本棧開設金陵水西門大街陡門橋泰倉巷内坐東朝西石庫門内房屋百餘間俱各清淨另有會客官廳書室雅座其房分東西二院另外均各便宜官商抵省時派夥到船投接房金格外减價以圖主顧特請官商認明小棧招牌　致錯悞 
　　機器軍械出售 
　　啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大炮來福洋鎗大小銅　粗細火藥挖河機器大小各種俱全倘有貴客紳應需各種各式祈至小行視樣面議價目格外公道特此佈聞同治十三年六月日地亞士行啓 
　　保德蘭四門町泥出售 
　　才倍惡齊利脫疇勃勒特四之四門町較别種均亮久馳名今己運銷中國如欲購或定辦者請移玉來行面議可也經手中國各處義記洋行啓 
　　閏四月初三日漢口各茶巿情列左 
　　吕泰行 
　　怡茂工峒二百七一箱十二兩五瑞蘭又北一百七十箱十一兩一雀舌又云二百九十七箱十一兩飲香又高三百九十六箱十三兩五又寗四百十二箱廿五兩　　錦隆行 
　　岩毫工温二百七十八箱十五兩五茗芽又双二百三十五箱十五兩 
　　先元行 
　　蘭芽工祁一百六十箱十七兩　 
　　公信行 
　　金英工又二百廿三箱十七兩五 
　　德興行 
　　仙保工桃九百四十箱十七兩瓊乳又又六百三十五箱十五兩一 
　　怡和行 
　　質芳工寗二百零五箱馥香又又六百廿箱廿二兩賽品又又二百箱十九兩 
　　祥泰行 
　　蘭芽工寗三百三十箱十五兩五銀芽又北一百又十箱十一兩二五如芝又寗五百廿二箱廿兩零一如芝又寗五百廿二箱廿兩零一春魁又通二百七十六箱十四兩魁芽又寗三百三十四箱下 
　　順豐行 
　　谷芽工劉一千四百箱十一兩 
　　天祥行 
　　異香工祁一百四十箱十六兩五魁芽又又一百六十六箱十六兩五馨香又又二百五十箱十六兩旗鎗又云六百八十五箱十一兩二五 
　　京記行 
　　春藍工寗二百六十六箱十八兩又新又祁二百八十六箱十六兩天香又寗六百十六箱十九兩五玉名又桃一百四十八箱十四兩五蘭英又河三百九十九相十四兩茗芽又寗二百零六箱二十兩獨魁又河六百十六箱十八兩六 
　　隆泰行 
　　大春工安五百七十四箱十三兩仙保又又三百六十二箱十二兩怡藍又寗九十五箱廿一兩蕊米又又四百廿七箱十四兩 
　　恊和行 
　　恆春工寗五百五十二箱廿一兩二五蘭香又又一百七十六箱下奇香又又四百五十四箱十八兩五福藍又又二百九十箱十六兩藍馨又洞三百九十一箱十二兩　 
　　寳順行 
　　順昌工安八百十一箱十三兩綠又寗一百四十一箱十七兩五品元又又三百四十四箱十七兩蘭馨又又七百九十箱十六兩福魁又又四百四十箱十七兩五 
　　阜昌行 
　　春馨工安九百一三箱十三兩七五云岩又司三百八十箱十七兩云美又又三百六十四箱十七兩 
　　閏四月初五日漢口各茶市行情列左 
　　先元行 
　　正馨工祁一百十一箱二十兩毓藍又寗四百十二箱十七兩連成又祁二百十七箱十七兩五義記又又二百十五箱十七兩五馨香又又二百五十六箱十六兩五仙芽又又一百零三箱十六兩福葆又寗三百七十六箱十九兩五 
　　吕太行 
　　生香工桃五百二十八箱十九兩五飲香又高六百零二箱十四兩七五茂昌又又六百零二箱十三兩八五清香又北一百五十九箱十一兩四珍床又云四百九十二箱下 
　　福利公司滅火藥水出售 
　　本公司創造妙法之滅火藥水應騐異常中外騐名貴客欲購者認明五角星請來福利公司帳房可也 
　　三大彩誌喜 
　　本公司英五月份新章票今接吕宋電報頭彩三萬零四百七十八號二彩四千二百廿四號三彩一萬一千一百十九號頭彩拆與漢口　彩售與崇明諸翁三彩售與本埠虹口金姓所得今售英六月份新章票着彩章程照吕宋大票六十股之一售全張十號洋二元半張五號洋一元分條一號洋二角並售吕宋票雙張單張四開分條等價　大市如蒙賜顧速來購取拆價一旣公道收兌紅票格外克已外埠函購原班回件决不有悞上海棋盤街北首普和啓 
　　大票出售 
　　兹售英六月份大票雙張價洋十二元單張六元四開三元裁條念份之一足洋七角額設二萬五千日頭彩得洋六萬元二彩得洋二萬四千元三彩得洋八千元其餘加增各彩列明載票信封面上以供衆覽小行等並無出外抖銷及分枝别處外埠函購祈指名投交當卽回件細騐圖印信封爲記庶不致悞此佈老廣豐新廣豐萬福來萬寶來仝啓 
　　必發吕宋大票 
　　六月票雙張十二元單張四開照算分條七角賜顧者至四馬路口老巡捕房南首 
　　嘉郡新開象漿土棧 
　　本號開設嘉興北門外塘灣街中巿自運象山等處鹹地名漿揀選本土發兌賽公土每包四元半金花四元二高莊四元每包十七兩六錢足砝漿價照巿凡仕商賜顧格外克已外埠各鎭由局購寄 
　　英六月大票出售 
　　盖聞吕宋票業近因滬江同業甚盛無非公正爲主能使近悅遠來本行屢被刁黨濕冐疊列前報七月份票預辦己到全張六元半張三元條頭七角兼辦批發賜顧者指明四馬路中巿原班回件票封向係天官爲記無悞 
　　奇製避火鐵蔴布簿 
　　此布泰西博學之士新創藥料製成專包屋面墻壁木棚地板及雜物等其性不怕水火風露潮濕近今歐羅巴洲大埠官民人等皆喜用此簿包盖房屋各項等因其能避火灾屢試驗並不悞事如欲購買要知詳細者請來看樣面議可也上海廣豐洋行啓 
　　英六月吕宋票 
　　自運吕宋發財票及頂陳吕宋烟等批發劃一比衆公道零售均可照市專收彩票格外克己貴客賜指明上洋英二馬路中廣泰祥啓 
　　大票 
　　雙張單張價照照巿來錢足大次缺當退賜顧指明　　　　　貨店隔壁原班回件 
　　基地召租 
　　茲有基地一叚Ａ字第二百六十六號座落虹口柏老會路老順記隔壁計七畝五分如欲租者請至四馬路本帳房面儀可也此佈高易公舘啓 
　　大吕宋公司英六月大票日售 
　　英六月份大腰雙張十二元單張六元四開三元分條七角　設二萬五千號顧彩六萬元二彩二萬四千元三彩八千元其餘各彩另列章程隨票附送開期華歴閏四月十三日在吕宋開彩卽晚有　報到申如得彩欲隠　名者悉　其便遠處處寄買　　指明吕商公司牌號並乞騐明各號信式回件回　是要此啓大吕宋公司公設各洋行列後 
吕商廣揚興必得廣惠和天成中國　萬豐同得利天生同啓 
 
 

Page 11

 
 
[光緒十三年閏四月初三日京報全録]  
　　宫門抄○諭旨一道録前○發抄硃批四道○光禄寺卿郭奏爲目疾難痊懇恩開缺摺○護江撫李奏爲請旨查抄摺○雲督岑奏叅知州先行革職查辦摺○將軍希奏爲請旨核議摺○東撫張奏請補沿河要缺知縣摺○晋撫剛奏叅造册遲延之知縣請議處片○閏四月初三日禮部宗人府欽天監廂白旗值日兵部引見三十五名正黄漢二名廂紅滿十名○豫王等各謝署缺恩○記名副都統文利銀亮各謝恩○文彬謝授雲雨曲靖府知府恩○曹鴻勛王仁堪高釗中各預備召見○海英請假十五日○召見軍機曹鴻勛王仁堪高釗中文彬○發抄奂元奏盜匪高幅等投營効力贖罪奉硃批高幅等着准其投誠効力贖罪仍着該將軍等隨時查察毋稍疎虞欽此○剛毅奏地丁奏銷案内各員請飭免議奉硃批户部知道欽此○又口外各廳兵米改徵折色請飭部立案奉硃批着照所請户部知道欽此○又總兵鄭兆蘭等留省差遣奉硃批着照所請兵部知道欽此○○光禄寺卿奴才郭勒敏布跪奏爲奴才目疾難痊仰懇天恩俯准開缺事竊奴才前因目疾迭次蒙恩賞假調理寸衷感激永矢弗諼數月來延醫診治針炙並用藥餌頻投無如時輕時重膜翳退而復生視物猶難清楚據醫者云目疾由於心氣若衷懷躁急以求速效則燥火上炎非惟夙疾難瘳勢必轉爲增劇必須安心靜攝數月方可醫治就痊伏思奴才蒙古世僕受恩深重由理藩院司員在上書房當蒙古諳逹差使數年來洊升卿貳正當及時圖報勉策駑貽奈疾勢牽纏仍難睹視久曠職守心實難安再四思維惟有籲懇天恩俯准開缺俾得從容調治一俟痊愈卽富趨詣宫門求賞差使斷不敢稍耽安逸自外生成所有奴才因目疾未痊懇請開缺緣由謹披瀝直陳伏乞皇太后皇上聖鑒謹奏請旨奉旨已録○○護理江西巡撫布政使臣李嘉樂跪奏爲已革知縣虧短交代銀兩迭催抗不完繳從嚴復叅請旨拿問監追查抄備抵以重庫欵而杜効尤恭摺具陳仰祈聖鑒事竊查州縣經徵錢粮絲毫皆關國帑不容稍事虧挪准房部咨奏定新章州縣交代依限結報尤應按欵清交豈容任意延宕江西省州縣除光緒十年交代並無虧短均已結報及十一年以後新案交代虧短各案先已覆叅外兹查光緒九年以前舊案交代内有已革病故知縣蔡世馨等二十三員歴任州縣二十八任共虧短交代銀一十一萬七千八百五十三兩二錢一分八厘前因飭催未據完解當經前撫臣先後奏叅分别革職勒限追繳聲明限滿不完另行照例嚴叅監追查抄備抵在案迄今限期久逾迭次勒限嚴叅始終抗不完解實屬玩視已極未便再事姑容若不從嚴覆叅不足以重帑項而杜効尤經臣前在布政使任内會同按察使瑞璋督粮道鄧蓉鏡開具各該員銜名籍貫及虧短銀兩清摺會文詳請奏叅撫臣德馨適值進京陛見未及核辦卸事移交前來臣覆核無異相應請旨將已革前署萬年縣戴雲漢前代理都昌縣王家棣前代理瑞金縣葉滋熊前署餘干縣孫灝前署鉛山縣蕭國瑞前任義甯州竇鴻甄前任安仁縣鍾烈前署新喻縣蔣煥雲前代理進賢縣李又同一併拿問並提已革病故前任餘干縣蔡世馨前署建昌縣邱文光前署永豐縣知縣彭際盛前任豐城縣項珂前署建昌縣蔡厚楨前署永寗縣柯榮前署永豐縣楊家着前署瑞金縣孫長慶前署永豐縣陳庚銓前署安福縣雙貴前署信豐縣邵椿齡前署瑞昌縣周振鋭前署宜春縣程培瑩前任宜春縣韓潤等十四員家屬及各該經手丁胥人等訊明是侵是挪分别監追按律定擬辦理一面委員查明各該員寓所資財嚴密抄封並飛咨各該都統府尹撫臣轉飭各該員旗籍將家産盡數查封備抵以昭炯戒除咨呈户部查照外所有已革知縣虧短交代疉催抗不完繳從嚴覆叅緣由謹會同兩江總督臣曾國荃合詞恭摺具奏並繕清單敬呈御覽伏乞皇太后皇上聖鑒訓示謹奏奉硃批另有旨欽此○○降二級留任雲貴總督兼署雲南巡撫臣岑毓英跪奏爲特叅浮徵錢粮縱差擾民之知州請旨先行革職查辦以蘇民困恭 
仰祈聖鑒事竊查滇省僻處西南山多田少巖嵐氣冷土性磽薄種多得少稼穡艱難故朝廷所定賦稅錢粮較内地各省輕減源以體恤邊民四日久弊生各廳州縣往往任意加徵小民終歲勞苦除納錢粮外難湊仰事俯畜有棄田地而不種甘爲逋逃者臣自奉恩旨調□雲貴總督以來悉知其弊當經通飭嚴禁在案雖兩次出關荷戈遠戍而不時明察暗訪以兾吏治民生日有起色兹訪聞署雲南鎮雄州知州吴光漢自到任以來任意浮徵每納條銀一兩秋粮一京石有勒銀五兩一錢之事違例浮徵莫此爲甚且縱容差役藉案索擾民甚苦之似此劣員難以姑容並據司道史念祖等禀揭前情相應請旨將署雲南鎮雄州知州保山縣知縣吴光漢先行革職撤任查辦以儆官邪而蘇民困除飭司遴員接署外所有特叅浮徵錢糧縱差擾民知州緣由恭摺由驛具奏伏乞皇太后 
皇上聖鑒訓示再雲南巡撫係臣兼署毋庸會銜合併陳明謹奏奉硃批吴光漢着先行革職撤任查辦該部知道欽此○○奴才希元恩澤跪奏爲估料拆修吉林永寗六號倉另及太平倉土築院牆等工所需工料價銀數目造具細册請旨勅部核議恭摺仰祈聖鑒事竊據管理公倉監督副都統銜兩次記名副都統花翎恊領富爾丹等呈稱竊查永寗大號公倉倉房一所十間抱厦二間自同治十一年修理之後計又十有餘年上蓋滲漏墻壁閃裂柱脚椽望地板朽爛柁檩連檐瓦口損壞實係不堪存儲糧石又查太平倉院土築圍墻因雨水淋溜坍倒二叚計長八丈永寗倉院土築圍墻坍倒三叚計長七丈五尺共計十五丈五尺等工報請修理前來當派雲騎尉明山往查屬實加具實係不堪粘補應亟重修切結事經復派佐領魁陞遵照工程則例詳細核估公倉一所除將舊料揀用應添新料核實撙節估需工價運脚銀一千一百七十六兩五錢五分其不堪揀用木植作爲柴薪變價銀十六兩二錢五分抵補外計估銀一千一百六十兩零三錢又查太平永寗倉院土築圍牆共坍倒十五丈五尺重新築打修理核實撙節估計工料銀十四兩二錢一分六厘二共銀一千百七十四兩五錢一分六厘遵照部章每兩减扣四成銀及六分平銀外核計實銀六百六十二兩四錢二分七厘零二絲四忽按欵分晰造具細册呈報前來奴才等覆核所估銀兩委無浮冐擬由吉林公倉糶榖銀兩封用除另造細册並查騐宫切結一併咨送工部查核外理合專摺具奏並敬繕黄册一本恭呈御覽伏乞皇太后皇上聖鑒勅部核議施行謹奏奉硃批工部議奏册併發欽此○○頭品頂戴山東巡撫臣張曜跪奏爲遴員請補沿河知縣要缺以裨地方恭摺具陳仰祈聖鑒事竊照恩縣知縣丁靈翰於光緒十二年十一月初八日在任丁母憂當經臣具題開缺在案查側載在任丁母憂者以丁憂之日作爲開缺日期以本月三十日截缺所遺恩縣知縣係衝煩疲難兼四沿河要缺例應在外揀選調補定例州縣應調缺出先於現任人員内揀選如無合例堪調之員始准以候補即用人員題補又河南請示部覆内載沿河要缺州縣如用候補時卽將沿河候補與地方候補酌量補用並稱御史周屋譽條奏初任人員不准請補要缺惟河工保歸地方候補人員係專補沿河之缺與地方情形不同是以仍照舊例辦理各等因今恩縣知縣一缺地處冲途政務煩要濵臨運河並有催　漕船挑淤修堤之責非精明幹練之員難期勝任臣督同藩臬兩司於通省現任知縣内逐加遴選均與此缺人地未宜惟查有沿河候補知縣朱靖宣現年四十七歲河南安陽縣人由監生遵籌餉例報捐縣丞分發北河同治五年到工派辦海運出力得保補缺後以知縣用光緒二年在黔捐局報捐免補本班以知縣歸候補班補用四年赴部引見因胞兄朱靖旬現任深州直隷州知州遵例廻避簽擊山東復在湖北滇捐局報捐同知銜五年閏三月初十日到省試用期滿業經騐看甄别委署濰縣知縣因兩次拿獲製造賭具人犯准加二級又因堵築桃園決口在事出力保准賞戴花翎該員年力正强才具幹練以之補授恩□知縣實堪勝任與例亦屬相符據藩臬兩司會詳前來合無仰懇天恩俯准以沿河候補知縣朱靖宣補授恩縣知縣期於要缺有裨如蒙俞允該員係沿河候補知縣講補知縣銜缺相當毋庸送部引見亦毋庸聲叙叅罰合併陳明謹會同河東河道總督臣成孚合詞恭摺具奏伏乞皇太后皇上聖鑒訓示謹奏奉硃批吏部議奏欽此○○剛毅片再前署嵐縣知縣李祥年應接已故前任知縣張啓藴代理縣常冠嵩兩任交代因張啓藴任内有虧短銀兩李祥年未經結報卸事現任嵐縣知縣郝振麟到任查明揭叅經臣於光緒十二年九月十七日將已故嵐縣知縣張啓藴奏請革職勒追並飭郝振麟自奏叅之日起將李祥年應接交代欵册依限造送迄今日久未據造妥呈送殊屬遲逾富此新章森嚴未便稍事姑容據布政使張煦具詳請叅前來相應請旨將交代造册遲延四月以上之嵐縣知縣郝振麟交部照例議處以儆効尤除飭催赶緊造報並咨部查照外理合附片陳明伏乞聖鑒謹奏奉硃批郝振麟着交部照例議處欽此 
 
 

Page 12

 
 
[光緒十三年閏四月初四日京報全録]  
　　宫門抄○諭旨一道録前○發抄硃批四道○皖撫陳奏拿獲糾刧得贓拒傷事主身死案犯定擬摺○豫撫邊□奏假期屆滿病難速痊懇恩開缺議理摺○陜督譚奏查閲營伍擬請展緩摺○晋撫剛奏請變通考試章程片○閏四月初四日兵部太常寺太僕寺廂紅旗值日兵部引見三十九名○曹鴻勛等謝在上書房行走恩○道府李經羲景春謝恩○記名副都統富陞烏凌阿謝恩○那公假滿請安○察哈爾總管德木縛將勒札普謝恩○召見軍機綿宜李經羲景春德木博將勒札普○皇上明日辦事召見後至北海○發抄李鴻章奏請以府尹周家楣津祠奉硃批着照所請該部知道欽此○林壽圖奏遵履部查保奬奉硃批吏部議奏欽此○陳彛奏衛守等經徵衛賦奉硃批武壽齡何金榜均着暫行革職分别勒限完繳餘依議該部知道欽此○又查閲行伍奉硃批知道了欽此○○安徽巡撫臣陳彛跪奏爲拿獲紏刧得贓拒傷事主佃户身死案犯審明分别定擬恭摺仰祈聖鑒事竊查接管案内據署阜陽縣知縣陳晋详稱事主張頴家被匪行刦拒傷佃户李隆身死獲犯張唐等並伙犯劉大蹄孜於取供後提解在途病故一案訊供緣由經前撫臣批飭緝審並令嚴訊解役有無凌□情弊繪具回結核入正案辦理去後嗣據該縣以案内伙犯林五因原拿之河南柘城縣覆訊事主陳希賢家被竊案内伏犯趙應選等供詞翻異移准解道質審於解府後在商邱縣監病故騐訊移知勒緝逸犯無獲將現犯張唐覆訊議擬照章由府解經鳳頴道勘訊移由署臬司孫振銓核議轉詳前護撫臣阿克逹春未及核辦卸事移交前來臣詳加覆核緣張唐林五卽楊五劉大蹄孜卽劉唆分隷涡陽太和等縣在外游蕩度日光緒十一年六月初八日張唐在阜陽縣苗家集相近地方會遇素識在逃之計七竇有之經河南柘城縣獲案之林五劉大蹄孜各道貧難計七稔知苗家集張頴家道殷實起意糾劫得贓分用均各允從計七竇有之又分邀在逃之王鎖卽王麻劉心寛李寛卽李五趙道卽寉麻何文瑞入伙卽於是夜三更時分在僻處會齊計七張唐林五各携林棍劉大蹄孜帶九節鞭餘持刀棍及徒手不等一共十人行至中途劉大蹄孜因患腹痛未能前□卽在路旁等□計七與張唐等偕抵事主張頴家門首留林五竇有之在外把風自與王鎖撞開大門同張唐劉心寛等一擁進内行劫佃户李隆驚起喊捕被張唐用棍拒傷倒地刦得贓物逸出與林五竇有之分携仍由原路逃走尋見劉大蹄孜同回僻處告知拒捕情由正在點贓俵分聞有人聲追捕各自隨手携贓逃散李隆旋卽因傷殞命事主投保報縣勘騐詳批緝叅旋緝役在渦陽縣境將張唐拿解訊供明確案係逸犯計七糾同林五等伙刦隨查明林五劉大蹄孜因另案經河南柘城縣拿獲禀經該縣移准柘城縣提訊林五劉大蹄孜供認聽從逸犯計七糾刧事主張頴家得贓張唐拒傷人命不諱抄供移覆當提該犯張唐訊供狡展復移准柘城縣將林五劉蹄孜解質聲明該犯等在柘邑聽從王盤伙竊事主陳希賢等家得贓拒捕各一案罪止軍流應從重將該犯擬辦並據上站太和縣解役侯得等以奉差接遞前項人犯内有劉大蹄孜一名係帶病自願前進在途病故禀經該縣騐訊劉大蹄孜實係因病身死解役人等並無凌虐情弊並提張唐與林五質審始據供認聽從伙刧不諱詳批緝審繪具圖結核入正案擬辦旋據柘城縣以覆訊事主陳希賢等家被竊案内伙犯趙應選等供詞翻異移准該縣將林五解道質審於解府後在商邱縣監病故騐訊移知該犯張唐在監患病騐報醫痊勒緝逸犯無獲將現犯覆訊議擬照章由府詳經鳳頴道勘訊移司核議轉詳前護撫臣阿克逹春未及核辦卸事移交前來臣覆核此案旣經鳳頴道勘訊據供前情不諱贓雖無獲惟犯係□省先後拿獲所供行刦月日悉與事主報案相符正盜無疑查律載强盜已行但得財者不分首從皆斬又例載强盜殺人不問曾否得財俱照得贓律斬奏請審决梟示又共謀爲盜夥犯臨時因病不行事後分贓者發新疆給官兵爲奴又准刑部通行尋常盜案實係距省窵遠地方酌照秋審事列將人犯解赴該管巡道訊明詳由督撫分别題奏各等語此案張唐聽從逸犯計七夥刦事主張穎得贓拒傷佃户李李隆身死實屬不法自應按例問擬張唐應如縣府道司所擬合依强盜殺人斬决梟示例擬斬立決梟示該犯尙有聽從計七糾刦事主李固增家得贓一案罪名較輕應將此案擬結照例刺字林五聽從夥刧在外把風得贓亦屬同惡相濟小應按律問擬林五卽楊五亦如所擬合依强盜已行但得財者不分首從皆斬律擬斬立决該犯亦有聽從計七糾刧李固增家得贓一案罪名相等又有在河南柘城縣聽從夥竊陳希賢劉道陶家得贓二案罪名較輕應歸此案擬結業在商邱縣監病故應毋庸議劉大蹄孜聽從夥刧臨時因患腹痛不行惟事後旣經分贓亦應按例問擬劉大蹄孜卽劉唆合依共謀爲盜夥犯臨時因病不行事後分贓者發遣新疆給官兵爲奴例擬發新疆給官兵爲奴仍改發極邊烟瘴充軍以足四千里爲限到配後鎖帶鐵桿石墩二年業已在途病故應異訊無凌虐之解役人等均毋庸議林五在商邱縣監病故刑禁人等有無凌虐情弊應將河南柘城縣竊案擬結除訊無竊夥竊刧别案及同居親屬分贓牌保得規包庇並逃後另犯不法知情容留人家應與該犯等在外爲匪無從覺查之原籍牌保均毋庸議買贓之不識姓名人並免查提失贓照估追賠盜械供棄免追各屍棺飭埋逸犯計七等飭緝獲日另結此案首夥十人僅於叅限内拿獲夥犯三名尙未及半仍應開叅除供招圖結咨部外理合恭摺具陳伏乞皇太后皇上聖鑒飭□議覆施行謹奏奉硃批刑部速議具奏欽此○○頭品頂戴河南巡撫臣邊寳泉跪奏爲奴才假期屆滿病難速痊懇恩俯准開缺調理恭摺仰祈隔鑒事竊奴才前因怔忡舊疾復發請假調理光緒十三年二月二十九日差弁齎回原摺奉硃批着賞假一月欽此跪聆之下感激莫名當卽赶緊醫治多方服藥迄未見功又因脾困食停胸腹脹痛寒熱空作徹夜不寐連服攻伐峻劑積滯雖下而元氣愈虧心悸增劇披閲公□過目卽忘僚屬禀事均在臥室接見語言稍多則心摇氣促恍惚不能自持實緣氣血耗捐病根已深斷非數月所能驟愈伏念豫省事煩任重若以病軀勉强支持設有貽悮關係匪淺現在假期已滿病勢益增再四思維惟有籲懇天恩俯准開缺回旗調理奴才年力未衰但使醫治獲痊卽當出而報效所有河南巡撫印務應請旨迅賜簡放以重職守並可否先以藩司劉瑞祺護理俾奴才得及早交卸出自逾格鴻施謹繕摺瀝陳伏乞皇太后皇上聖鑒謹奏奉硃批着再賞假一月毋庸開缺欽此○○頭品頂戴陜甘總督臣譚鍾麟跪奏爲甘省兵額未復本年查閲營伍擬請展緩恭摺仰祈聖鑒事竊臣接准兵部咨開光緒十三年二月十九日内閣奉上諭本年輪應查閲直隷山西陜西四川甘□五省營伍之期甘肅卽派譚鍾麟逐一查閲認真簡校如有訓練不精軍實不齊者卽將廢弛之將弁據實叅奏母得視爲具文欽此恭録轉行到臣竊維校閲伍軍政攸關亟應及時舉辦惟甘肅防軍未能遽撤營制尙未復舊各營兵丁不及原額之半現將防勇團札以資訓練而期得力東西運道時有餉銀過境由各汛派兵護送調閲未能一律應請暫爲展緩容臣體察情形再行舉辦所有甘省展緩查閲緣由理合繕摺陳明伏乞皇太后皇上聖鑒訓示施行謹奏奉硃批着照所請兵部知道欽此○○剛毅片再口外七廳改制案内應議文武考試章程前經禮部覆准歸薩等七廳士子卽在大同府栅考試嗣據同局會同歸綏道詳稱購寗二廳距大同較近應行遵辦其歸化等五廳計距大同站五站至七八站不等關外士多寒素長途往返資斧維艱未免畏難退阻請照甘肅口外鎮西迪化等廳考試章程變通辦理中學臣按臨大同之前擬題封固遞交歸綏道扃試仍將試卷封送臣取進文武一律辦理等情於十二年十一月經臣附片奏請奉旨勅部議奏尚水准部議覆兹准學臣咨稱不日按臨大同口外各廳未經接准部議應如何考試辦理之處咨商前來臣查口外歸化等玉廳地勢遼闊距大同府治遠至六七百里自與豐甯不同各士子散處沿邊裹粮赴試甚非容易當此草□初開士族半多寒畯若照禮部前議飭令該五廳律附考大同試棚望□郤步自係實情且各該廳自改制以來今年係初次開試倘因大同路遠與試寥寥固不足以振興士氣激勵將來亦殊非我朝廷體恤寒微鼓舞邊學之至意現在試期已迫各廳均已録考中送又未便因部未議覆遽作罷論再四籌商除豐寗二廳遵照部議附試大同考棚無庸更議外其歸化薩拉齊托克城清水河和林格爾五廳擬□暫照前奏仿甘肅口外變迪考試章程試辦一次以恤寒士而順輿情此後或應更改俟奉部覆察看情形再行遵辦其各廳應進學額亦批仍照前奏統計五廳應試又武童總數按定章二十名取進一名稍寛其進身之途以作其向化之志除咨部並咨由學臣查照前奏暫行試辦外謹會同山西學政高燮曾合詞附片具奏伏乞皇太后皇上聖鑒訓示謹奏奉硃批此事業經禮部覆奏該學政考試時如已接到部文卽遵照部議辦理倘尙未接到卽照所請辦理一次欽此 
 
