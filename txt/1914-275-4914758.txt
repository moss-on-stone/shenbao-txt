# 1914 - 275 - 4914758

 

Page 1

 
 
   
 
 

Page 2

 
 
時評 
[三權併立（冷）]  
　　世界之立憲國三權分立中國之共和國三權併立何謂三權併立司法兼於縣知事立法合於政治會議質而言之司法立法均以行政人員兼治之也 
　　豈特三權可併學堂如廢學部可併海軍無力海部可併司法合於大理院法部可併財政直隷於總統財部可併豈特各部總統制成而内閣廢總理將併於總統省制改而民政長廢民政府將併於軍政 
分則力弱併則力專中國其爲謀强之始歟分則權散併則權集中國其爲統一之基歟嗚呼併世界 
　　或曰否非特併也亦且多兼各部總長有兼者顧問秘書有兼議員者政治會議議員有兼約法會議議員者嗚呼兼併世界 
命令 
　　三月十一日大總統命令兹制定礦業條例公布之此令又令兹制定褒揚條例公布之此令 
又令代理國務總理孫寳琦呈據蒙藏事務局呈稱昭烏逹盟喀爾喀旗呼錫棍廨及錫圖根兩廨各喇嘛傾誠内嚮忠篤可嘉睛予獎叙等語沙布隆喇嘛扎木掦業什逹爾齊應給予車臣綽爾濟名號副喇嘛丹畢應給予綽爾濟銜吹木特喇嘛濟克濟爾扎布應以應升之階升用以昭激勸此令 
　　按本日尙有陞官命令四條明日補錄 
專電 
[北京電]  
　　白狼現又離老虎口竄入某處已純變爲流寇性質 
[北京電]  
　　約法會議資格審定會繼續開議公府昨正式通告約法議員於明日赴頤年閣覲見開會之期袁意本定初十兹因審查未定大約不出二十號以内 
[北京電]  
　　及第知事數日内將謁袁總統 
[北京電]  
　　余昨遇熊前總理彼谓一月後將游歐美先到各處後以美爲終點 
[北京電]  
　　平政院官制確定判事十一人監察官十五人各設一長獨立行其職權 
[北京電]  
　　外間謠傳昨國務會議决分别停辦學堂或减費事實不確 
[北京電]  
　　丁恩由粤電告辦法二端（一）鹽務不得用過六十歲人如必需用須聲明理由呈核（二）旣經鹽政機關撤除人員不得在上級呈隷復職 
[北京電]  
　　礦業條例昨日發表共百十一條 
[北京電]  
　　據官中調查各省紙幣共一萬四千五百五十七萬四千一百六十五元粤占三千餘萬川贛吉湘皆千萬以上閩滇最少僅二三十萬 
[北京電]  
　　航空支隊爲校長秦國溶敎員厲汝燕學員章斌等游歷共三百餘里高颺逹五六百米突 
[北京電]  
　　趙爾巽任淸史館總裁已正式下聘任書趙現爲其弟爾豐極力辨寃聞可辦到未曾反抗民軍而止 
[北京電]  
　　順天時報載中國之新外交術謂近傳中政府借美欵二千五百萬修閩軍港又借五百萬修連山灣葫蘆島中政府實已確定政策引德防俄引美防日或興修不急之軍港以圖抵制或煽惑開戰說以離間日俄或中傷實業社會以防聯絡此等語足代表近日日人對我心理 
[北京電]  
　　晉兩司長截留解欵已見前電京報標爲刧掠晋警長特函更正謂因辦事認眞遭忌致有此謠其實此事余實聞之於最高機關之處 
[北京電]  
　　内蒙鄰近外蒙各處將設鎭守使 
[北京電]  
　　粤借德欵三千萬馬克確已有成議 
[北京電]  
　　吉林電已革公爵擔喜閩珠及台吉那盆色旦忽携眷全逃 
[北京電]  
　　東報載朝鮮閔氏宿欠袁二十萬袁近向索實係謠傳　 
[北京電]  
　　廢省存道各省意見電已彙交政治會議討論 
[北京電]  
　　總統不贊成廢省將來擬予省長會辦軍事權外間所傳兼都督說未確 
[南京電]  
　　前第三師裁汰所剩軍隊已改編某團昨馮督飭令一律解散 
[南京電]  
　　馮督以津浦駁運公司已實行官督商辦特委魏連茹爲該公司主任 
特約路透電 
[漢口電]  
　　老河口逃出之敎士均無恙蕯買敎士傷勢已有轉機 
[成都電]  
　　川南盜風甚熾數日前綦江縣邊界復被刧現銀四十挑此間當道緝拿哥老會會員甚力蓋欲弭盜必去此輩也某縣知事因與哥老會交往已被開除 
[東京電]  
　　前充三菱公司紐约代表現充該公司管理部長之岩原謙三君本商界有名人物也現由查辦海軍受賄案之檢事傳命拘禁今晨日本各大報謂該案最近之發展且株連倫敦造船廠故預備隊海軍工程總監查員海軍中將松尾鶴太郎近亦由檢事嚴加鞫問 
譯電 
[北京電]  
　　約法會議開會後即振取消國務院之責任及國會對於簡任國務員及駐外公使之同意權繼擬討論總統解散國會權及設立修改現行法律之顧問部兩問題袁總統擬親行開會禮 
[北京電]  
　　星期三日飛機競爭乃於上午八點鐘在京出發學生鄭賓（譯音）獨占優勝於五十分鐘内飛抵保定次爲總辦秦君（譯音）下午二點鐘飛抵又次爲敎授李君（譯音）在通州度宿至昨晨始抵現議擇期爲長程之飛行大約將赴豫湘等處云 
[北京電]  
　　柏林華使顏惠慶已任爲海牙禁煙會中國全權專使 
[柏林電]  
　　德國國會今日一讀通過空中飛行章程議案討論之際議長主訂萬國通行章程 
[華盛頓電]  
　　美國上議院移民委員會已贊成白萊特君之移民議案中列考試文學條目 
[倫敦電]  
　　英國海軍預算案總額英金五千一百五十五萬磅造艦程序規定添造大戰艦輕巡洋艦各四艘滅魚雷艇十二艘海底濳行艇若干艘海軍人員本年將增五千人工程軍裝及維持等項所需經費共占英金一千四百八十一萬七千磅並撥英金一千八百三十七萬三千磅爲新工程經費又英金三十七萬五千磅爲飛機工程及修理經費 
[倫敦電]  
　　土耳其已贊成法國在亞納樸及巴逹特間設立飛船郵政之議 
[樸特倫特電]  
　　美國哇里岡州樸特倫水濱星期四日焚燬巨厦亦所輪船兩艘損失之數約逹金洋一百萬元 
[聖彼德堡電]  
　　一千九百十四年俄國陸軍特别經費共逹英金一千二百五十萬磅以上較之一千九百十三年增多百分之三十 
[倫敦電] 　 
　　英國陸軍中尉白里格斯氏星期三日在東敎堂地方駕乘飛艇直上雲霄高至一萬五千英尺其成績實冠全國昇高之飛行家所過高處之氣候在寒暑表零度之下三十八度故受凍頗甚 
[君士坦丁電]  
　　土國飛行家納里氏及伊斯曼爾氏同爲長程之飛行以期發逹土耳其之飛行事業落於茄法外海乃泅水登岸納里氏因力 
 
 
 

Page 3

 
 
竭而亡 
[倫敦電]  
　　據每日電聞載稱泊於希爾萊斯之某戰艦失竊極重要之傳號簿一册原處置有同式假簿一册惟留有指模可爲偵探之線索 
要聞一 
[政局趨勢之近情]  
　　中央近來發生數問題頗的研究之價値兹就各方面之調查分别述之 
　　總統任期終身内務部奉交議四川城口縣知事經本持請修正憲法時將大總統任期定爲終身以弭戰認面救危亡其理由謂前次黨人之陰謀無非竊取總統以遂其野心倘改任終身内亂漸滅外患可無自而起聞朱總長擬改任期爲十年得連任一次因各國總統任期均無終身之規定已令願參事編成議案先由國務院議决再諮詢政治會議 
　　政治會議存廢政治會議之存廢本報已述其大槪昨聞政府擬將該會議納之顧問院因該會議議員被選爲約法議員者有十七人之多均係會中健將開會以來審查均係若輩討論無出其右者此確爲國務員所主張第恐有用之才納諸無用之地殊非爲國求賢之意故又主張歸入顧問院孫總理徴露其意於李議長未被選之議員亦覺與自身無害默許者多一俟會議解决即可實行 
　　閣制改革問題内閣制之變更與現在閣員之地位頗有關係故熊秉三主張總統内閣制總理對總統負責任閣員對總理負責任總統對國家負責任袁總統不甚决定故未實行現因東海之入閣須俟閣制問題之解决是以近日對於閣制改革一事再三研究主張總統制占十分之八謂將來各部直接總統政事不致延擱較之由内閣總理轉逹者爲優不日將諮詢政治會議 
　　約法會議議員資格約法會議議員資格審定會暫借衆議院爲會場業於五號開茶話會一次議定該會之進行辦法准於九號開第一次正式會着手審定約法三次會卽可竣事審定之後卽分别給各當選合格議員証書其資格不合者卽咨照該選舉監督另選再行審定據個中人云此次當選之約法會議議員因辦理嚴正資格無不合者審定會不過應經過之手續而已本月十五號以前卽可閉會 
　　制定憲法機關國會停止制定憲法無確定機關然國號共和憲法爲立國根本要法自無不速籌議訂之理但將來確由何種機關制定此時正在研究難以預定對於此事現有四說（一）主張由政府召集不必屬諸國會者（一）主張以約法會議改組以符民選名義者（一）主張另行召集民選機關惟不屬　國會者（一）主張半由政府召集半由民選組織者此四說中現尙未能决准何說可用 
[政局中去來未定之人物]  
　　熊希齡前國務總理熊希齡氏曾謂辭職之後暫離政界蓋頗有希望出洋之意今旣擔任煤油礦督辦遂決定遊歷歐美一爲視察歐美各國之政界一爲調查採掘煤油鑛之方法擬於五月初旬借同眷屬取道西伯利亞鐵路經由俄國游歷歐洲各國畢搭輪赴美國其游歷期間約須半載云 
　　張弧自財政次長張弧氏提出辭呈後外間盛傳前豫督張鎭芳有繼任之議後張次長經政府慰留其說始寰兹又得政界消息財政部總次長將來仍有更動消息而前說亦不爲無因惟聞張鎭芳氏原議係以之接任總長并非接任次長緣内務總長朱啓鈐氏自兼任交通後頗爲忙碌近已决計將兼任辭去而交通一席政府則仍屬意周自齊氏回任唯朱是否去交通周是否仍回交通刻尙未决定倘一旦此議决定則張鎭芳氏長財政之說或者竟可見諸實行至次長一席張弧氏雖經慰留然去志已决不日仍擬續請辭職其繼任之員非熟悉鹽務情形者難勝其選現在物色頗難其人云 
　　趙爾巽民國成立以來對於編纂前淸一代歷史擬設專館一節早經政府决議惟於該館總裁一席頗　其選故遲遲未能從事組織其有此席希望者先爲康長素後爲樊雲門諸人嗣因他故均未成議現聞政府刻已决定以趙爾巽氏承乏斯席大約不日卽可發表 
　　董鴻褘敎育次長董鴻褘氏在部任事最久此次政府更易總長一席而以蔡儒楷署理董氏即早有辭職之議近因與蔡氏感情亦頗不洽辭意更决刻得確息昨該次長已提出辭呈惟大總統尙未批示云 
[廢省案之反對者]  
　　廢省問題於國家前途極有關係但行不善易生激變此問題發生後邊省都督如唐繼堯等相率來電反對略以邊省民情蔽塞交通阻碍驟然廢省恐有變端擬請緩行等語政府籌議此事本無實行之必要今旣據各該省都督聯袂阻止故欲諮詢政治會議再行核辦又聞廣東龍都督日昨來電對於廢省一說亦表反對其理由以由道直接中央易滋縱肆無無省統轄總覺過散宜取三級制省界决不可廢除云云聞總統以該都督亦有所見擬與廢省案一併提交政治會議討論云 
[幣制借欵之進行狀况]  
　　銀行團之質問此次五國團得丁恩氏爲强援對於吾國鹽務處處用干涉之主義在日前已有朕兆可見試舉一事可以證之皖督倪嗣冲曾有電致政府請將皖北鹽務改歸民政長管轄此中計畫一則爲其便於整頓一則爲開𣿼餉源詎料五國團得此消息遽謂都督兼管鹽務不免自由動撥有損合同上之信用當派某銀行代表前往財政部質問其結果尙未詳也 
　　財政部之籌辦幣制借欵成否旣不可知現在周總長之意謂五國團所要求之條件苟此後不肯讓歩吾國政府實不能勉就範圍至政費浩繁需用孔亟則須另籌他策以資抵補聞現在接濟之策不外將長期短期兩項公債從速籌辦發行方法且决定今後若辦理妥署則用欵源源而來中央政費萬不至發生涸竭之象即幣制借欵條件上或至决裂停滯不能進行然財政根本當不致有意外動搖也 
P>自開商埠之最近籌商 
　　歸化城張家口多倫諾爾赤峯洮南以及山東黃縣所屬之龍口均自行開爲商埠一節聞由内務部會同外交財政各部籌辦日前内務部曾行交各主管衙門略云此次自開商埠與有約者截然不同一切措施範圍旣廣關係尤重此項章程造端宏大經緯萬端必須兼籌并該俾收整齊畫一之效惟此事除土地收用勘界租地建造工程興辦巡警等右屬本部範圍之内所應辦外其餘外商交涉則屬外交部經費籌撥則屬財政部稅項徵收則屬稅務處路舫郵電之設置則屬交通部招徠華商則屬農商部故當先由各部分别協商討論一致方易着手舉辦等語並聞該部現已派部員鄭咸劉駒賢爲籌商自開埠事宜之專員并請各部一同遴派妥員尅期會同協商辦法云 
[南京通信]  
　　陳港匪徒蠢動白統領派吳朝聘往剿淮海兵災調查員已回省不日當出發賑濟于四逹搶刧案都督已電請徐團長速剿蘇省奉撥公債票業經財政部批准兹省長派金峙生到滬領欵 
　　江浦縣公民張信濤控呈岸商乙和祥妄將城内鹽店改消財政司批以事　鹽政應函商運使酌奪南京官紳將於内橋慶餘典地址組織一公典 
　　贛督電京稱在萍鄕破獲社會改進團陶中德朱德生喻某等嚴行拘訊據供該團以勾引入黨爲進行謀亂南七省爲宗旨等情政府恐各省亦有此種舉動特電各省飭屬一體嚴行偵緝 
雜評一（無名） 
[停辦學堂]  
　　停辦學堂何說也雖以至舊極頑之人亦不能作此想也雖於至窮極困之時亦不能出此言也何則使當事者不欲中國生存於今後斯可耳不然舍學勿治更有何道以致中國之進歩歟當道雖憑中國雖貧何至於此 
[各省紙幣]  
　　各省紙幣據官中調查共一萬四千五百五十七萬可謂鉅矣然以余所聞粤省除有號之三千萬除外尙人未列號之千萬除他省雖勿知恐較此數有盈無絀 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[第一届知事試騐之總榜]  
　　本届知事試騐自二月十六日遵章舉行所有錄取各員業經分屬宣布現經試騐終場委員會依據知事試騐暫行條例第十條第十一條規定按照試驗成績平均分數取列甲等七十三員乙等三百十一員丙等二百三十五員除遵章經由國務總理呈報大總統外已分别榜示兹錄其總榜如左 
　　甲等 
　　張延厚康受潘高　朔余寳齡趙錫名李仙根程鴻　顧思孝靳樹棠盧重慶曹豫謙廖　杭侯宗瀛貫士元賈豫　李濟時周大封程文謨徐志繹何錫康尹祚章趙廷桐李蔭棠張鼎彜殷李銃章壽椿袁慶宣侯必昌陳居綸張家駒汪仁溥全　斌李毓文孫　榮錢顯會陳贊夏馮汝琪李楚珩鄧殿華藍光策黃敦鼐榮繳元王寳生吳　獅高增奎趙振鑾黃占梅林錳琪陸爾塽吳贊淸程福海展含光傳作霖王億年陳嗣光程　延胡贊采鄒斯岱王家麟馮國元沈祖煌楊道隆黃自明增　春李　鏡成　謙白　堃李奎保葛尚德（共七十三員平均分數滿八十分以上） 
　　乙等 
　　劉培荃陸麟紱湯銘彜周觀濤陳贊舜黃歩瓊田士懿張延藻鄭滋蕃李炳珩劉　鼎曹文郅楊拱笏袁蔭翹孫乃炤蘇世楨徐　儴薛　雪李文玉王承穀陳兆鸞丁乃穀俞　鈞孫煕鼎劉先鷺尹廷輔李國瑜張景衡牛兆藻　廷獻李　一陳友靑賀泰壽黃玉培薛　溶梁光𤧸張寅爕魏墨林孫啓椿汪知本陳　濤葉玉森廖允倧李應韶鄭業盛張子銓何其章劉善錡史錫芸孫蓉圖白志嘉錢增葆楊　楷孫甲東呂延年陸長蔭楊永昌吳樹珊管祖式陳衡漳李鴻賓王德懋于書雲劉慶鎏姚祖義應履康孟　巖王嗣曾吳寳炬任翻和饒均藝陳　寅叚錫三吳功溥唐先徴徐仲貞唐𤀹煊黃伯孝鄒　琳梅鎭涵鄒之聯丁乃昌任　嶧方敦素廖劍靑張紹軒額勒登武王繹和康　鑑蕭　道劉福和張裕然陳錫疇吳朝冕楊　孫漢釗魏大名張　武楊增榮陸煒曾王融觀增　鉞濮鉅南黃厚炎陳昌謨汪　怡江學韓莊承彛姚世偲李時亮孫迪光褚德順齊　崑劉光澐李福農鮑　湛蔣用嘉陸　藻孔憲煕周嘉琛楊其煥盛同枝高歩衡張新增額哲本陳應泰劉嶽崙誠　勤孔憲洛崔鎭岳張允升楊孝則王世謙顧　皚魏雲輝高玉田求　英鄭歩𤐐李庶瑛沈懋祺趙延桂張業廣方家鈺劉歩瀛傳綏德李　馥趙增厚朱　侗唐炳麟錢沐華任　重周慶慈朱承恩何銘敬孫兆麟金兆鵬王慶彬張國威李丙吉陳寳信劉鼐恒費昌祖李世祐曹　瀛汪貽夔劉　東孫陶燨劉寳亭李映庚純　錫王其康趙鴻年程昌鼐張　紳廖維網王景徽田邁訓劉　岡于景淸程桂芬胡紹銓王人怙陳朝楷劉仁裕張　綱董鳳華程際元余煥文林祖彜陸秉鈞沈陳綮王思沛楊光憲王樹聲龍慶餘趙宇航陶　俊朱振譜張宗和邱樹棻張鳴柱夏仁沂張翹漢桂　林張敬顥夏慶銜王濟淸張鍾澤李鍾英陶敦臨殷有澂董淸嶫孫　鼎曹昭盛盧維時黃夏鈞何殿元張鳳㙐毛　琦蘇企由王　炎趙大中勒大鵬荆光晉董錫康張　麓左德隅徐鼎元潘起鄒陳元燡馮成奎洪　　馬良翰劉　楷孫甲銘牛蔭　翟則恆謝學霖李家祥呂怡年張星桂孫丕基劉寳廉齊鎭東叚裕文馬吉笙姚鳴楷胡　鏞范　琛丁傳福慶　陞姚家琳楊光詒蔡光輝雷天衢劉傳經黃經藻陸錦燧王　堉楊遵路裘維信趙震勳侯樹德秦冠三孔慶　韓耀堃朱　頤萬中黼蔡鎭西祝撰望張鵬　顧綏之王殿楹李維人葉國霖陳　黼丁之睽何一鸞馬文耀阮希賢汪　蔡錢　江唐延章陳德潤唐樹年孔憲時曾　淮蔡　樞郭　經王大章李淇園曹文淵楊鼎福石輝山洪本棠李齊芬李廣豫鄒允中鍾繼昌陰國坦諸　夏文　海潘紹岳齊東源劉延祺高浚明沈守經（共三百一十員平均分數滿七十分以上） 
　　丙等 
　　黃長松王炎武林煥然謝　瑜張　鈉馬準光張一灃朱名煒歐陽蕃趙士英羅士侗紀靖周朱成光文宗沛唐　嘯項葆楨柴豫芳虞際唐孟　鍾王作善陳壽瓚王士榮朱毓珍馮芙昌李繼倫柴宗誠龍如桂周震東余鳳林鄧誌端斯國香劉曰毅敖恩瀛劉　楠金潤壁萬錫璋史鴻册劉鳳銘徐伯勳涂景新周志永陳於邦許之龍徐其愉賈贊唐傳景范王鳴謙李文鼎周輝遠李　同孟　晋賀良橒陳　獻王引你陳士璋陳一堃龍起乾鄒秉乾陳茂鈉葉杳南章蘭蓀朱　曜陸澄亮嚴　森何師富王維垣閃欽辰孫葆璜沈文傑夏樹棠曲建章鍾　炘李載賽朱肇幹司徒衡張友棻周樹基吳　夐楊德明徐士穀王朝隆陳樹基盛開偉李希泌陳祖同劉惟金劉毓芹林鵬寗彭懋修任良金張景渠施藻翔王石弼沈　鈞蔡　錦陳楚雄譜　焜周慶恩馬文函吳之抗奚　伺阮紹鋆王　任張冠斗段坤慶李繼培劉昌吉趙書年孫　樾惲福鴻孫定一黃頌聲賀增培扎拉芬黃元直廖文濂陳伯鈞林錫奎廖調陽于富和萬勗忠何其光楊國璋管象賡劉楊楫徐澤錫祖紹文王桂照劉子逹王潤丰李羣秀金艮驥余成章穆都哩伍毓焜尹道龍張惠隆傳毓英宋　城滕　續盧光鼎楊兆年趙澍潤謝宿羅寳　畇張承　姚榮森張寳誠謝濟沂楊瑞苹金貴三楊嗣賢葉大鵬沈銘新羅廷銘汪兆緒史樹璋周國衡張愼翼朱鑑徽劉汝丰邵在方谷向榮李汝鈞胡兆沂張傑銘宋瑞霖李振東趙席珍牛慶譽章祖慰徐蔭森周頌彝周　湘沈肇元張公度王恩賜王長齡韓廷弼張在田于之壽陳　堂劉東汗周儒楷高冠傑楊德培謝祖元張象焜陳訓舒田文田劉光鼎紀澤蒲胡修輔黃榮相張文靖劉一鶴何鑑三范　鏞許長齡王曰灝杜榮相蔡　垚朱承傑項大伍郭紹宗韓文魁王雲龍羅黼章周之瀾康和聲謝顯壽玉先孚諶漢彥王榮琨雷　渝馬振崑袁鴻吉關文元崔學材孫耀章梁葆中林肇煌瞿大椿胡咸吉賈　相楊壽昌王行健劉　貞陸　啓周紹濂周　偉蔣紹曾徐嘉淸儲永忠馮家寳（共二百三十五員平均分數滿六十分以上） 
[關於知事試驗之尾聲]  
　　學生落第者之原呈知事試騐之總榜揭曉後畢生落第者頗多兹聞有學生六百人上書朱總長語甚憤懣爲錄其原呈以見梗槪爲呈請删改應試資格以恤下情事竊讀民國二年十二月二日以大總統命令國務員全體副署頒布之知事試驗暫行條例第二條所定應試資格以三年法政畢業者列諸第一項皇皇明令在人耳目議者均謂政府誠心求才刷新政治故學生來應試者獨多迨經第一試第二試揭曉又居然多列前茅方謂政府未始無誠　意一經口試大反前案凡錄取者盡是有經騐之老人學生等均以未曾做過前淸十年亡國大夫年齡未逹五十歲離死期尙遠竟不能邀口試委員之靑睞而槪遭　斥或儕於丙等之列實非意料所及也政府須知學生等遠道來京大非易易其中寒苦之士十居八九多係典衣賣地始得凑集川資來京應試詎料盡受其騙夫政府旣抱定人惟求舊力排新進之力方針即不應規定畢業資格今條例若彼而考試若此果何以見信於天下在政府只圖開玩笑行詐術而不知天下之士莫堪其苦矣爲此請求政府大發慈悲卽將第一項資格删去以免後來者再受其騙則寒士幸甚全國學生幸甚謹呈 
　　特加保薦者之結果各省投考及保送試騐知事人員均於日前經試騐委員會試騐分别去留次第揭曉已迭誌報端兹聞尚有由各部總長各省民政長特加保薦免試各員共二百餘人現經委員會審查而合格者僅及半數聞此項不合格人員雖可免甄錄試仍須應一試二試大約二三日内卽當發表云 
[陳璧案中之辯護人]  
　　陳伯台被殺一案陳壁之辯護人原爲汪有齡現汪已辭退其初卽有黃遠生接辦之議後乃議定以黃與劉崇佑兩人接辦昨客有往訪劉者詢以對於此案爲陳璧一面作如何辯護劉君謂此案喧傳人口已久死者甚慘若罪人不得或有所縱則是無國法惟刑事貴眞實此法官之職務亦辯護人之職務也陳璧素評如何是一事陳璧果犯此罪與否又一事宜分别平心察之案之發見已半年檢察官偵查之結果對於陳璧父子起訴之理由如此則彼等是否眞凶誠屬疑問以僕觀之僅此證據則直不成爲証據陳氏父子不得爲有罪法庭應速謀所以别究眞凶之方法否則將終無揭破之日汪君以就法律編查會之事不能兼顧而辭僕等總之亦以如此震動社會之奇案必不容草率認定罪數人以悅一時之耳目陳氏卽有罪亦當明揭證據使社會共聞共見認爲至允當至公正之判决則司法威信受益無窮且辯護人之責任在於辯護其攻擊至當之範圍使被告人有罪與否具見眞實耳若被告人有眞確之罪証辯護人卽不能背法律背良心而爲之辭否則不敢恤一時之嫌而自忘其職客問此次契約如何劉君謂僅於委托人非通常契約也受一委托書而已僕不受絲毫之公費及謝金然僕認爲不能行法律師之職務時則僕等皆可自由離脫黃君亦只受最低度之公費其勝訴後之謝金亦將以充公益事業之用不自受也 
[湖北狼禍譚]  
　　白匪近在商城戰敗退回老巢其一股約二千人已由信陽柳林西竄經過湖北應山麻煙市至霍家店取道德安直趨隨州業於三號抵隨屬厲山（亦匪老巢之一）鎭該各地前本駐有鄂軍防堵非常周密近因鄂軍由一師併爲二師軍隊裁去大半沿途無人防守蓋當道因恐匪竄出大江盡屯諸軍於羅麻黃各縣已置此地於不顧也該匪由應山竄隨時駐廣水軍隊本已得信因職在保護鐵路不敢輕出與戰故任其西去迨過德安府城中守軍以退伍在卽亦不截擊縱令横衝直撞三日而抵隨邑實出入意計之外隨邑現只有奉軍一營駐於城内厲山匪巢并未派兵防守匪衆突如其來遂復入舊巢且聲言即攻隨城後取棗陽駐隨奉軍得警信後即出城外屯紮堵截僅餘一連安巨砲於城樓恊同商民團及縣署小隊防守一面電叚都督呂省長請援先是段督已得德安拍來警電業飭駐紮孝感之奉軍吳旅長於四號率所都馬砲歩隊約共二營二連馳往隨縣救援而隨邑官民所發急電到省時援兵已㧞隊矣諒隨城得此援隊當不至於失陷惟日來隨棗二邑官民告警之電紛至言四鄕各鎭已糜爛不堪按隨棗地處接壤棗城亦紮有奉軍一營即援兵不到亦足與匪戰何驚惶若是耶聞此次白匪所過之處因急於行程未大騷擾及到隨境則殘酷已極萬家店全鎭婦女盡被輪姦姦後即行槍斃亟放火大燒鄕民房屋百餘里頓成邱墟現隨州旅省紳商以隨人此次重遭匪刧係當道裁汰鄂軍不置防之過致匪如入無人之境三日間奔馳七八百里竟無軍隊攔截眞屬奇事已舉代表李維英君謁段督質問并請從速調軍往援以免縣城陷失云 
　　白匪復竄回隨如有預約者然所有鄖陽襄陽樊城老河口各處土匪均紛起響應殺人放火搶掠旅客猖獗已極各該地現在駐兵不多只能保守城市不能願及鄕鎭是以各知事軍日紛電請兵段督已派毅軍二營寗軍一營鄂軍一營乘小輪或火車赶往各處分布緝剿聞漢口郵政總局已接到鄖襄樊河口各支局電所有滙兑包裹保險各郵件昨已一律停止收遞免遭不測即尋常信之往來以上各地者亦多遲滯 
　　鄂都督府昨得軍報云竄隨之匪已經隨棗防軍合力攻勦匪衆大敗擊斃數十人其餘均被困於厲山又私家所得隨縣人由德安轉來電報云官軍與匪戰於王家店官軍獲勝匪已向西竄去段都督爲安慰外人驚恐起見特於日昨通告漢口各國西人云現據剿匪官軍來電白匪於前星期經過京漢鐵路而西至近兩日間始直向南方隨州棗陽而來本都督曾派大軍往剿於前星期三日與匪開戰一次我軍大勝殺斃匪人數十名白匪已被我軍圍困云 
　　老河口距省　遠而與汴之南陽接近現聞南陽之匪大股向河口而竄該處所駐甯軍兵力甚單匪多十餘倍致戰而失利河口鎭竟於九號被匪所佔該鎭離光化縣城只十五里故同日縣城亦告失守匪衆焚掠姦殺一晝夜之久聞知援軍將到遂捆集財物向鄖陽而竄此信適得之軍府人言事極確實也 
　　白狼旣回南陽老巢復思集合東竄六號信陽來信云自狼自率匪兵三千已到採風鎭僅離京漢鐵路七十里又有匪首王正金率匪四千離採風鎭三十里以爲白匪後援該匪等粮草甚多意欲拆毁京漢鐵路以阻官軍之行動云 
[閩省購拿黃廉]  
　　閩省興化德屬嘯聚土匪擾亂地方焚燬敎堂戕殺敎士業經由省派撥官軍前往痛剿挨鄕淸查拿獲庇匪之江露與逃匪何宗祥二人訊究屬實已按照軍法槍斃現敎案已議結就緒各敎士得以照常到各處傳敎但匪首黃廉蘇億及著名匪黨迄今猶未能就獲留禍非同淺鮮亟應懸賞捕拿務期獲案盡法懲辦以肅法紀除各敎士眷實保護外所有未獲逸犯凡軍民人等有能擒獲黃廉到案者賞給洋銀三千元獲蘇億到案者賞給洋銀一千元獲庇匪之林師肇及跳口歪童玉淸林文高何臨何相何廉等到案者每名賞給洋銀三百元一經拿獲卽行解送該管地方官騐實禁押地方官呈報民政長懸賞之銀按名照給以待承領刻已出示通知矣 
[粤匪首招撫後之流毒]  
　　粤李民政長致肇廢綏靖處梁督辦李司令電云現據開平港商郭蔭南等電稱首匪張忘形韶嘯聚匪徒蹂躪全邑經商等籌餉起兵剿辦詎自投誠賊性不改挾恨前嫌聲言不盡殺仇人不已正月二十三號拿獲前當兵勇良民關潤私刑槍斃該營長袒庇益復縱横日事尋殺商等處仇怨之位後禍堪虞聯懇懲辦等情查此事已據商民電控有案張忘形韶旣已受撫現又挾恨仇殺所控恐非無因殊屬怙惡藐法應請貴處秉公確查嚴究並祈見復 
[粤紙幣又閙罷市風潮]  
　　廣東南雄縣城紙幣各界因兑現無着且完粮納稅亦多留難影響所及市面恐慌致紙幣日低每元祗六五昨奉民政長佈告粤東紙幣原與現銀無異兹後完粮納稅及市面交易均照十足通用不准分紙銀兩價不料一般匪徒乘機滋擾連日在上中下城或買仁丹半毫或買猪肉一毫其餘在洋貨舗買香梘一毫買絨線一毫均以紙幣勒令十足找回否則將貨搶去查是日因紙幣吵閙者約數十起舊曆二月初五日辰刻又有匪徒多人在下城某米店買米亦因紙幣吵閙已將掌櫃拖出及至下午又有某某中人恃其武力在小東門新店因買白鹽將掌櫃拖毆碎其招牌損失頗鉅坊衆忍辱多日愈忍愈憤鳴鐮捕之已獲一名解交警察全城罷市過半後往商會投訴不約而至者千餘人僉謂近日交易多被若輩欺凌已逹極點若不拘辦一二商家遭其蹂躪不堪設想伊等情願歇業云云後營縣警長覩此風潮恐生意外特親到商會排解略謂各商務安生業切莫鼓噪俟查明拘究商會總副兩辦亦請營縣長設法體恤商艱未幾閉會并到泰新店勘騐未知如何了結 
[贛省維持紙幣辦法]  
　　贛省近日洋價雖漸跌下而紙幣缺乏仍然飛漲市面情形危險萬分經李都督通知各機關人員於七號到府開郃討論補救方法聞商會會長羅文靑龔梅生民國銀行總理傳子淸協理張蔚亭均已列席兹將議决條件錄下（一）設立公辦軍警兑換所（一）兑換所之錢價與市價一律（一）每日由兑換所呈報市價衣於軍民兩府及衛戍司令部（一）每日早八鐘開始兑換至晚五鐘爲止（一）上項辦法定於三月八號實行贛垣錢業會館亦於七號開會提議平價辦法各錢業到者約計一百餘人民國銀行總協理亦列席其間首由會長章潤齋報告都督府會議事件經衆討論各執一詞均有理由久未决議嗣經商會領袖羅文靑諸君到會將各方面情形逐一宣布乃經衆議决定於五日爲各錢店擔任市價均無漲落遂行散會 
　　民國銀行致商會函本行九五官票一串始終照公决定價五錢五分扣合相沿日久當去歲大亂時金融奇絀尙未將定價破壞今大局平定竟因中央不悉贛省困難情形飭停鑄銅元又復取締紙幣不准增發以致市面頓起恐慌將敝行九五官票陡漲至五錢六七分之多在收官票之家所得無幾而一般門市兑換照原訂五錢五分之價計算每串相距二三十文遂使各界互相責難誠恐由責難而起風潮致擾市面現敝行已商請監理官電請財政部准予加印紙幣以救眉急想中央得悉贛省困難近况定能俯允近日本行官票非故意暫停發出原外縣丁漕各稅解省不甚暢旺不得不留此官票爲軍界兑換所之准備以應兑軍界中人實爲藉資保衛起見卽所以保全市而乃錢業同行誤會敝行之意搜羅官票以致價增殊不思一經增價轉使收存官票之家愈爭居奇無從挹注萬一以因賈懸殊釀起别項風潮誠有不堪設想之勢兹敝行一俟外埠官票解到自應分布使用以維市面惟敝行力量淺薄爲此函請貴總會通告錢業諸公及各帮會董同心維持共濟時艱萬勿以偶有利圖破壤定價貽誤大局則敝行幸甚全贛幸甚 
　　商會致各商界函本會詳加討論僉以銀行所言各節皆係實在情形亟應互相維持以資周轉而利市面查留存官票本因信用使然特留存過多是使市面於銀荒錢荒之外又增一票荒大非吾贛之福亦且擱呆利息甚不合算卽謂留存官票勝於計賬市銀不知錢商不乏殷實之家雖屬計賬無殊現欵且市銀尙有提漲之時而紙幣確定五錢五分繼無再漲之日揆之留存家之心理冀望票有漲時不知票爲公物卽使能漲不過商賺商錢暫時微利將來幣制統一中央收回亦不能於五錢五分之外更有提高之望敢告存票之户深思流通之義無得久事收藏利已人獲益不淺矣 
[陸公使蒞日紀]  
　　新任駐日公使陸宗輿於二十六日乘台中丸由大連東渡參贊孫潤宇公使之母妻均同行於其抵門司時門司新聞記者有往訪者陸自操日本語應答略謂敝邦初行共和百廢待興而憲法未定故不得不暫沿約法之舊約法頗多窒碍現正從事修正修正以後卽當據以制定法律創設政府機關竭力實行共和之制至繼任熊内閣人員余離京已兩星期不能詳悉外間盛傳爲徐東海徐爲總統同鄕且係舊交意氣融洽此說不爲無根惟徐東海多病難勝劇務恐其不樂投身政界陸與門司記者問答甚多此舉其要耳及一日午前八時船抵神户領事稽鏡僑商吳錦堂鄭祝三日商商船神户支社長有馬車均出迎陸卽乘馬車赴中國領事署神户記者又羣往訪陸亦親自酬酢時趙智菴死耗方至日本羣相驚以毒斃陸謂赴任時道過天津曾晤趙商要政相别未久遽聞噩耗殊可驚噧趙爲總統股肱貢獻於總統者甚多慨念時艱尤勝痛惜至是否毒殺則未得確音不能遽斷中國近情此間雖傳開不一然京津一帶似無希圖破敗秩序之舉外人累言袁總統蔑視國會有帝制自爲之意此亦非事實惟敝國光復未及三稔國土廣遠統一不易跳梁小醜往往而有大總統敢於作爲確行已見亦勢所必然至中日親交以余之爲外交官固當全力傾注卽以余個人而論嘗受敎於日本亦當勉力使中日兩國之經濟關係益加規密則余之所厚望也正午乃　中華會館之歡迎會會爲僑商所發起領事稽鏡僑商吳錦堂日商正金銀行支社長阿部等 
 
 
 

Page 7

 
 
皆列席共四十餘人酒酣與錦堂稽鏡起述歡迎詞陸致答詞實主盡權而散午後六時三十分乘車入京二日午後抵新橋車站我公使館員學生僑商及日本官吏出迎者甚盛擬再停一二日然後訂期覲見日皇呈遞圖書云 
地方通信 
[鎭江]  
　　徵集賽會事務所成立此次美國巴拿馬賽會徵集各省出品赴賽早經籌備並聘任公正紳士辦理在案鎭江出產物品如貢綢纔絲官紗漆器香料等甚爲精巧佳美曾經得外人之嘉獎現聞上海總所已委任吳君澤民爲鎭屬徵集事務所辦事人業已設事務所於商會内連日正分别徵集陳恒順之貢綢等項極爲忙碌一俟徵集完備即當運赴滬上總會 
　　關監督焚燬箱土鎭江關監督袁思永君前於某輪船查獲大土一箱到關檢騐屬實遂於十號午後四時會同鎭關大副曁丹徒縣知事劉鳴復交涉局員鄭瀚生二君等將原土一箱抬至交涉局門前監視焚燬一時觀者如堵 
蘇州 
　　吳縣署附設警務所吳縣知事宗加彌君以本縣管轄二十七市鄕各處巡警事務繁多且現在力謀擴充亟應在縣署另設警務所一處設所長一員並巡記周番等職專管各市鄕警務凡各處巡警解送案件均由該所訊理彙報縣知事查核一切章制按照巡警規章警律辦理已議定辦事章程呈奉省長核准已于前日設所開辦矣 
　　律師懲戒會成立高等審判廳長以本廳前曾組織律師懲戒庭現在按奉司法部飭令於廳内設立律師懲戒會並頒發暫行規則二十三條自應遵辦卽將律師懲戒庭改爲律師懲戒會以本廳長爲會長孫鞏圻蕭敏周衡張康培爲會員按照部頒暫行規則辦理已出示通告各律師及人民一體遵照矣 
　　水警偵探送回蘇省水警總廳偵探侯紀元因滬鎭守使偵緝處拿獲圖謀蘇州案犯張承烈供出牽涉當經提滬質訊兹經鄭鎭守使訊明侯紀元係奉令濳入黨内偵探消息身充偵探職務内應爲之事依新刑律第十四條宣告無罪經鄭鎭守使將該偵探送還水警廳照常錄用矣張承烈一犯已經正法昨經鄭鎭守使咨會水警廳轉呈省長請給賞號洋二百元給偵緝處以示鼓勵 
[長沙]  
　　湘省發見僞幣案湘省黨人經湯都督先後查辦業已漸就平息乃近日又有黨人僞造貨幣之案發生比經湯督查拿電告中央請予究懲在案日前奉到内務部令開本月（二月）二十日奉大總統令僞造貨幣律有專條亂黨假借僞幣驅誘軍民圖謀作亂尤爲罪不容誅兹據湖南都督湯薌銘電稱該省先經拿獲僞造紙幣匪犯張宗台訊供有大宗僞幣運赴湘潭旋又在湘潭拿獲僞造銀銅幣匪犯楊禮臣等並起獲僞幣機器等件訊據楊禮臣供稱去年九月間張榮桂等告知接孫文黃興來信囑赴雲南貴州運動軍隧邀令同往張榮桂爲湘省僞正糧臺該犯爲僞副糧臺並派人携帶孫文黃與牌單前往供給費用等語呈請究懲前來該亂黨等屢謀内亂變詐百出兹復僞造貨幣以爲哄騙煽誘之資旣陷軍人於叛逆又貽商民以無窮之害實屬罪大惡極着湯聯銘即提獲犯張宗台楊禮臣等發訊明確按照軍法從事仍飭拿逆黨張榮桂務獲究辦並着各省都督民政長護軍使鎭守使飭屬一體嚴拿如有亂黨僞幣發覺凡僞造及行使之人一經拿獲卽行訊明盡法懲治不貸等因合卽令行轉飭遵照等因到湘湯督已通令各屬遵照一體嚴緝並隨時查察爲要云云 
[安慶]  
　　嚴防餘匪奔窠要電前次六霍匪亂擾害閭閻當經江皖鄂豫四省兜剿并聞王總司令迭報捷音人心大快昨聞鄂督有電來皖以現在匪勢日蹙勢必拚命奔竄滋擾非嚴飭各軍竭力搜剿不足以遏亂萌而盡餘孽倪都督已飭各營縣認眞緝捕矣 
　　又鎗斃黨有一名日前皖垣拿獲黨人十三名業經正法詎昨又由都督衛隊李營長拿獲陳世忠一名亦係何海鳴派來組織機關者當經軍法課研訊確供直認不諱卽呈奉都督批令鎗斃故於昨午二句鐘綁赴北門外立予鎗斃隨卽宣布罪狀并將前獲十三名罪狀重錄一紙張貼通衢云 
[江西]  
　　李督解嚴後之防範江西李都督現以九江贛州等處地居邊要防務吃緊而現時造謠生事之徒往往布散流言淆人觀聽愚昧無識妄相傳述遂致以訛傳訛人心爲之搖惑雖迭據各鎭守使報告地方安静誠恐匪徒混迹其間故造謠言布圖煽惑特行通令各鎭守使嚴加偵察倘有形迹可疑之人立卽嚴拿究辦並須隨時督飭各軍隊互相維持事關地方治安應責成各縣鎭守使嚴加防範並轉飭各地方官一體遵照李都督又通傳軍警各機關謂贛省自去秋宣布戒嚴現在軍隊調防均已就緒地方一律肅淸自應卽日解嚴以示與民體息惟皖豫一帶尙有匪警難保無奸徒乘隙生心造謠惑衆所有盤察城門規則曁檢人民郵電章程仍應繼續辦理毋稍鬆懈 
　　知事牽涉報館贛省特設軍事裁判所現在提審通同黨人之知事黃聖時一案牽涉晨鏡報館惟該爲報國民黨機關於去年大軍入城時即行封閉所有主筆編輯發行人等均已逃散係何姓名現住何處特於七號密函警廳派探調查以便傳訊 
[廣東]  
　　鍾秀南未能解粤鍾秀南一案前兩天經港官判將上控案注銷仍照警道所判辦理鍾所延之碧葛律師當時謂將此案上控英京大審院請暫停解兩臬司皆謂臬署無此權當與律政司當堂决斷故昨日下午兩臬司復開堂律政司曰今兩臬司均謂無權可以暫停提解應當請諸大審院今應定此犯暫停解交中政府俟其禀請大審院批准上控再行决定但不得過四個月兩臬司均贊成此議而散 
　　李世桂案之餘波前都督府庶務長劉一偉香山人退職後寓倉邊街現當道因李世桂之案疑劉有同謀情事特將劉拘押在陸軍第二監獄以候質訊 
雜評二（默） 
[說政治支會]  
　　自中央政治會議發起後都督中卽有人請設省行政會議以代表省議會時人料其必見實行然而擱置多時終未解决者以各省議會尙未一律解散也今則省議會已解散不可不有一物以代之故今日之政治支會以表面論爲前日省行政會議之化名以實際論即省議會之變相也此殆亦政府乘機應勢之一手段歟 
[白狼之流亞]  
　　從前與白狼相匹敵者於閩有黃廉於粤有張忘形韶今白匪蔓延三省竭政府之兵力不能平而閩之黃廉自擾亂興化焚毁敎堂後迄未就獲大吏引爲心腹憂粤之張忘形韶則已蹂躪開平全邑攫　然思歩白狼之後嗚呼一狼已不能平况有數狼瞰前而伺後耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[騷擾商店之怪現狀]  
　　滬南警察分廳通令各區云據第二區警察署長錢允祥呈稱三月八日上午十一時據方板橋協興米店主張鳴臯來署報稱有流氓多人付洋三十元硬要購米十担請爲彈壓等情當派偵探王子卿前往調查開導再三尙能股從遂即散去無事詎十號上午八時有口操北音自稱警務長又稱係廳長之戚前往該米店將帳目賬台亂翻口稱前日購米事當場由二區偵探解散有無酬謝我今日要洋五元方可了事該店主張鳴臯尙未起牀聞聲嘈雜隨即下樓分說情由崗巡見此情形上前干涉該人始將身邊執照取出與崗巡閱看註明余巧福崗巡以該探無故進店爭闌殊屬不合該店主以外來偵探如此無禮未免太嫌擾亂協同崗巡將余巧福帶署訊究該探又稱旣無銀洋又無其事我可回廳不必到署一派游言乘機逃去署長據店主偵探崗巡三面報告大致相同查向章廳中偵探在外辦事須來署報明協同前去以示限止而保商民兹余巧福擅入店舗並未到署協同且出口招搖尤爲不法况該店有人硬買飭探上前解勸分所應然有何不合該偵探余巧福不問是非擅行擾亂未知其意何居非與硬買白米之流氓通同卽以擾亂治安爲宗旨長此因循實爲滬上商民之後患應請澈底根究再查知余巧福早已繳照告退昨日之人係竊用余之執照者等情據此除批斥并勒限三日内着令破獲外合亟令仰該署嚴飭警探遵照一體如期協緝該冒充告退偵探余巧福之口操北音人務獲解究計開假冐告退偵探余巧福之人一名身長口操北音身穿藍緞灰鼠皮袍上罩黑色馬褂身帶無印有像片署名余巧福之偵探執照一紙 
[暗殺犯引渡後之供詞]  
　　前在公共租界山東路（即望平街）暗殺李榮生之正兇柴啟藩迭經公共公廨研訊明確判送内地法庭按律懲辦等情已紀前報昨日午前公共捕房總巡麥高雲君諭飭二十七號西探協同華探持文將柴押乘馬車解送觀察使署當經楊觀察使加備公文仍命該探等將柴犯押送滬南警察分廳旋由崔廳長令飭轉送上海地方檢察廳訊究是日下午卽經汪檢察長提案研詰據柴啟藩供山東人今年二十八歲原藉並無妻室父親亦故祗有一繼母在堂小民前在軍界服務有年已死李榮生本與小民並不相識李在金陵充當婦女愛國會會長平日作惡多端久爲大衆所不齒此次由楊姓賈姓王姓等唆使小民將李暗殺以除民害當在江甯等處一路跟蹤來滬是日伊等在四馬路茶叙分散李亦告辭往東而去伊等卽給小民手鎗一支令我隨往開鎗打死小民允之卽到山東路口動手共放鎗三響卽見李應鎗而倒所有車夫受傷與否一時不能記憶小民即將手鎗抛棄而逸當夜在旅館住宿一宵次日乘輪逃往蘇寧一帶不數日復回滬上找尋楊賈王三姓均不遇見嗣爲捕房訪悉將我拘送公堂轉解案下現求恩典汪君得供以柴啟藩雖直認行兇不諱惟核與公廨送來之原供稍有不符復向駁詰據柴供稱公堂審訊數堂小民隨口供出至於如何供法今亦不復記憶況此眞實内容一經宣布諸多關礙云云汪君得供因爲時已晚判將柴啓藩先行釘　收押候復訊核辦 
[五誌大沽路刧案]  
　　嫌疑人又被拐案牽涉 
　　搶刦犯解送内地法庭 
　　匪徒周福林日前與同黨阿毛阿六等在大沽路福壽坊口攔刧女子唐毛囡金鐲並由其同黨開鎗擊斃唐姓飯司吳永昌當經八百二十三號華捕將周追獲並在西門外壽祥里拿獲與該匪相識之賣粢飯阿桃（即金阿桃）及其姘婦王陳氏一併解送公共公堂訊明以王陳氏無干開釋周金二人押候查明並補提同黨併究在案昨晨由廨復訊據阿桃供稱與周實不相識亦未同往搶刧實遭寃累訊之周匪供稱雖知阿桃之名實不相識旋由地方檢察廳派警持文投稱金阿桃與其姘婦王陳氏因陸小妹拐案牽涉請准提回歸案關讞員商之英領康君以王陳氏旣已開釋無從交給卽據來警禀稱王陳氏雖奉開釋現在堂上觀審應請一併移提堂上即令指明該氏諭捕將氏帶案訊據氏供陸小妹之事雖曾在場未得分文中西官磋商之下以金阿桃與搶刦唐女金鐲案並無關係着連同王陳氏准交來警帶回歸案訊辦並向周匪諭曰爾糾黨白晝行刧並由爾同黨開鎗擊斃事主用人曾經供認罪已成立諭畢判曰抄供呈送觀察使署轉解内地法庭按律懲治事主所給撫恤洋一百元堂交屍妻吳王氏具領 
[公廨訊問阜寗巨匪之終結]  
　　江北土匪柴壽山（卽沙紹卿潘永順卽張建平又名張二長腿）因糾黨在阜甯鹽城等處蹂躙地方並於去年八月間在阜寗縣屬東坎村將全村一百餘户大肆焚刧且開鎗拒捕擊傷兵士十餘名携贜逃匿來申經兩淮緝私營調查員祁蔭之帶同眼線追蹤來滬報告公共公廨轉飭匯四捕房派令探目楊掌生等與西探祁文司將柴潘二匪及形似同黨之許金富王壽方王瑞芳蒯渭昌等一併查獲迭經公堂預審且經來弁祁蔭之及事主孫洪恩等到堂証明因被告代表律師稱有該處公正紳士祁世明等可以來申証明被告並不爲匪判令分别交保收押候再復核在案兹由該處紳士姜之驥等來電不認具保故於前日午後由關讞員飭知捕房將柴等解案會同英領康君復訊先由關讞員將來電當堂宣讀（電文錄後）卽據中央政府代表高易帮辦瓊司律師上堂聲請引渡訊之被告柴潘二匪一味狡展並據潘供向在原籍務農爲業於去年八月初因病來申就醫當此案發現之時我已在滬至張二長腿係另有其人實遭誤指云云許供向在原籍安分耕種並不爲匪此次實被株連愿赴内地法庭聲訴復經被告代表禮明穆安素兩律師相繼聲辯良久中西官會商之下以案經迭次証明無可遁飾遂判此案發生阜寗東坎村地方柴壽山（卽沙紹卿）潘永順（卽張建平）應卽呈解觀察使轉解阜寗歸案訊辦許金富被控牽涉旣據自愿到内地法庭聲訴應連同沙張兩犯一併呈送轉解兩王與蒯無干開釋所有阜甯來電附錄於後公共租界會審公堂關讞員鑒風聞阜寗巨匪沙張案稱有阜甯紳士祁世明等十二人具保有驥及江吉甫吳冠靑王以昭名查阜寗並無紳士祁世明惟宋東有匪祁世明至驥等四人皆辦地方公益斷無保匪之理確係誣揑謹請免累阜寗東坎八灘紳士姜之驥江吉甫吳冠靑王以昭同叩 
[塡平界浜之枝節]  
　　川虹路梅家宅地方有十圖十一圖之界浜一道淤塞已久前經閘北市政廳錢沈二廳長將該浜塡平作爲公用兹徐警廳長忽奉薩督辦訓令謂據英總領事函開該地係英商愛爾德洋行之產飭卽詢明閘北市政廳從速磋商辦理免生交涉等語徐廳長遵卽轉詢閘北工巡捐分局並請妥籌辦法業經工巡捐分局函復由徐廳長據情呈復督辦請示核奪矣兹將工巡捐分局復警廳函錄下 
　　接准公函當即派員調查據該員報告查得該處係十圖十一圖之界浜除北面梅小弟產東面陸昆和產外約有六分數釐向竪磚砌水泥橋欄二座下有三號瓦筒陰溝一百廿四尺顯係公浜自去夏該浜積有穢水有碍衛生萬不得已於七月内鋪塡煤屑彼時卽有陸隆與梅小弟先後爭執然均無契據呈騐遲至本年二月間旣恐居民於該空地上傾倒垃圾以致春日薰蒸衛生有碍兼因運載垃圾之小車無處停歇因飭竹匠圍笆以備需用旋有倪承全偕同福顧祺前來聲稱該浜三分七釐九毫業户梅和尚得主顧福祺當卽面囑旣有單契儘可呈廳轉呈上海縣知事請派員會同會丈局淸丈以免爭執並飭竹匠停工候丈核辦乃俟至今日未見舉動一地而三姓爭執恐有不實不盡今由英領函請警察督辦速將該地竹笆拆除等情難保非奸人設計圖戤洋商爲護符應請局長轉呈警察督辦函復英領知照該洋商速飭地主將契據呈騐並派員會丈以免朦混等情查閘北地方自前淸允准外人於租界外轉換道契以來實係外人置產者爲數尙稀類屬不明大義之華人利用轉換道契隱戤洋商牌號者居多凡遇有事嗾由洋商律師出頭包攬横生枝節滋肇交涉已成習慣兹據查復前情復經飭傳該處地保檢騐舊有地圖確有界浜又勘明前淸所築水門汀橋欄兩座至今尙在則前市政廳圍笆之處明係公浜信而有徵况該地有華人出而爭執其爲覬覦公地藉名道契意圖影射更屬顯見惟旣據英領稱係愛爾德之產執有道契若不澈底淸丈不足以昭折服而絶糾葛應請貴分廳長轉復督辦函逹英領飭令該洋商速將契據呈騐勘明所載四至一面令行會丈局按照原圖詳細勘丈是否與契地相符自可水落石出以定標準 
[南商會請弛米禁之意見]  
　　全國商會聯合會開會在即各處商會均派代表來申陳述商業狀况本埠南商會會長蘇本炎顧馨一等亦已將滬上商業種種困難情形繕具說帖送會討論聞内有請弛米禁一則其理由書略謂連年禁米出口原所以保全民食惟邇來蘇省各屬產米甚旺存貨囤積未免多所虧耗且查洋米一項海關僅納單稅便得流通各處而本國之米反多阻滯値此金融困難之時若不疏通商家無由周轉國稅亦因之减少請即列入議案公衆討論如尙合宜卽請轉呈農商部核奪云云 
[先送總協理佩章]  
　　中華全國商會聯合會總事務所昨致南商會會長函云專啓者三月十五日大會業經備函奉告並請貴會將各議董姓氏開送以便分送佩章迄未奉復兹送上貴會總協理銀佩章各一份又報告審二十紙至請查收並希分送各議董其議董姓氏仍請訊賜開示俾可備送佩章至貴會入會會員共有若干人並請查示本總事務所所有入場劵一種專備總商會南商會會員入場旁聽之用以便按照所開之單分送爲荷 
[補充兵先後來滬]  
　　北洋陸軍第四師長派員前往天津馬廠挑選新兵二千十六名乘車南下其先到五百名業已撥往第十五團各營補充缺額尙有一千五百十六名及機關鎗兵二十八名亦已於昨日由南京頭班火車裝載來滬當即送往吳淞暫時駐紥聽候派員按營撥補 
[嚴禁招搖撞騙之文告]  
　　上海縣知事昨奉江蘇馮都督頒到布告云爲布告事案據江蘇全省硝磺總局王局長等呈稱據駐滬硝磺分局曹委員呈稱前聞有人在滬以江蘇全省硝磺名義在外招股五萬元已奉都督批准等情經飭調查於銀爐商有處究出實情係邱麗生潘梅村二人刋發招股章程到處引誘入股邱麗生係本埠南市花炮店商人邱瑞成之子所刋淐程文義荒謬顯係招搖局騙攫人資財請查明究懲等情理合抄錄所刋章程請行知密嚴懲治等情到本署都督據此查蘇省硝磺運銷事宜向歸全省硝磺總局派員經理本府并無批准招股運銷之案今邱麗生潘梅村等假借名義局騙招搖竟敢刋發章程揑稱已奉批准實屬岡知法紀擾害商民除令行緝拿究辦外合行布告軍民人等一體知悉勿得受人欺騙徒耗資財倘經查有私運私銷接濟匪人情事并准隨時告發以憑究辦切切此布 
[取締崗警濫用警棍]  
　　南市警廳以人力車往來街衢區分左右路線原以繁盛街市行人擁擠便利交通起見如在冷僻街巷本可略示通融不必拘定一格乃近來冷僻地方之崗警每以人力車不照規定路線濫用警棍責毆車夫殊屬不成事體昨特通令各區嚴誡上差崗警不得用警棍擅毆車夫如違究罰 
[巡警不知自愛]  
　　淞滬巡警薩督辦曾經規定章程長警落差後不得穿着制服外出游行令由南北巡警二分廳一體遵照在案兹經法捕房藍總巡查得内地巡警時在租界内身穿制服游行街市亟宜從嚴取締業於前日由電話知照西門外巡警第二署請爲禁阻昨已由錢署長據情轉呈薩督辦及崔分廳長通令各區一體查禁矣 
[長警看管城磚]  
　　工巡捐局局長楊南珊君以城濠事務所旣歸本局接辦惟查已拆之城磚堆積路旁無人照管難保無偷竊情事業於前日致函巡警分廳崔廳長請飭各區長警代爲看管勿使匪類偷竊云 
[水巡隊破獲盜案]  
　　水巡隊潘隊長因浦江中及各小河所泊大小各商船迭遭匪徒搶刦因特詳加察訪知係王阿六等所爲立命探警四出查拿昨將王及陳福昌葉祥慶陳連生朱金逹楊張氏等先後拿獲抄出兇刀鐵尺並大皮箱一只内有贜衣四大包解由司法科轉送地方廳請辦汪檢察長令將各犯收押贜物暫存聽候訊究 
[嫌疑犯尚難保出]  
　　閘北馬家宅西洋人勞得吉司（卽羅帝戤司）住宅被盜案内之嫌疑犯馬祥生朱佛林張禔生邢三三等八名經地方檢察廳訊供不認判押候示在案兹有劉寳祺等多人聯名到廳請求將邢三三暫行交保出外候訊汪廳長以此案人證未齊正待澈究所請交保之處着不准行 
[江蘇懲戒單行法由部立案]  
　　上海縣洪知事奉江蘇韓省長訓令云財政司案呈奉財政部指令内開據呈已悉江蘇各縣知事造送月報遲延懲戒單行法純係行政處分所擬尙妥且京内外機關辦理預算亦有逾期記過之章程則各縣逐月報銷册爲編製决算之張本事關國計尤不能無懲戒法以警玩延該民政長所呈五條均切實可行應准立案等因奉此查此項懲戒單行法業經令行飭遵在案准奉前因合再通令各該知事一體遵照此令 
[縣知事要看小曲脚本]  
　　伶人林歩靑糾集同志發起改良小曲呈請縣公署立案洪知事以彈唱淫詞有干例禁該伶人等旣發起改良小曲其中有無穢亵之詞本公署無從查悉着將所編脚本呈案查閱再核 
[收還校具之請求]  
　　華法交界打鐵浜地方之民國法政學校前因附設新同盟會機關經警廳將該校房屋物件發封在案兹悉該營區域第二署錢署長以該校房屋業經奉令揭封給還房主其所有檯凳物件現仍另儲一屋粘封鎭存兹據楊芝庭投署報稱該校一切物件均係租用每月租價洋三元刻下學校旣已被封所封物件應請發還等語惟查此案已未訊結未奉行知所請發還校具一節未便擅准業於昨日具事崔廳長轉呈薩督辦請示核奪矣 
[出賣古樹之爭端]  
　　本邑西北鄕江橋左近福田庵内有銀杏樹三顆係數百年來之古樹兹有人發議擬將該樹出賣變價興學當由蒲淞市代理總董沈寳寅禀明上海縣公署諭侯查明核奪在案兹有敎員徐世逹不候示諭遽將該樹賣與周志良旋有姚仲丞不服糾衆阻擋致起衝突徐世逹即投縣公署禀請提究洪知事諭候派員下鄕查明再行核辦 
[巡捕與土行之關係]  
總巡捕房一百六十七號華捕吳春福二百八十三號華捕康亮福因向東西棋盤街及金隆街各土行内以保護流氓向買土鄕人索詐爲由向各土行索賄被捕頭查悉前日派四十號西探查明屬實卽將兩捕拘留昨傳各土行見證陳慶記鄭榮卿姚錦潤陳增全陳鏡清一併解送公共公堂請究先由捕頭與四十號西探禀明該兩捕各各土行索賄情形並將抄出該捕等所書各土行字號及取洋數目之字條呈案請察訊之陳慶記等各見證等供詞呑吐該兩捕亦不承認關讞員商之英領康君以該見證等任意妄供陳慶記爲尤甚判陳押三天以儆吳康兩捕還押候下禮拜一再訊其餘見證寛斥釋候示 
[來勢洶洶之討債人]  
　　前日有蔣順生趙姓兩人至法新租界嵩山路王姓家索欠洋三千元王姓本人並不在家由其母某氏詢問見其來勢洶洶卽投捕房控告拆梢迨捕頭飭探往拘均已逃去後偵知匿知居洋涇洪新新旅館内即往拘獲解入捕房詰問蔣趙同稱有另一王姓被王欠洋三千元由王姓寫信來申托我等代索並非拆稍捕頭諭令暫留候解公堂訊明核奪 
[妻母謀害之酒話]  
　　葉阿嘉前晚飲酒旣醉奔至捕房謊報妻母鄭曹氏用毒虊將其謀害當由捕房將氏拘入寫字間詢無其事以葉不應謊報卽飭拘留昨解公堂訊係酒醉所致判葉罰洋十元充公無洋改押十天以儆 
[洪姓家之黑暗]  
東唐家弄一百十二號居户洪榮生與母曹氏因將其妻邵氏用鐵練鎖閉空房被控晚由包探將洪曹氏母子一併拘解公堂訊明中西官以洪不應將鐵練鎖妻判與其母各罰洋十元充公無洋均改押十天並着將婚書交案邵氏交其母領回鐵練存捕房備查 
[新民學校添設英文晚社]  
英租界新閘路和樂里新民小學校係朱君文華等創辦歷有年所本年春季朱君籌有的欵特置校具課室中大加整頓兹朱君又有兼設英文晚社之舉聘請俞君亞豪擔任敎授聞定每日下午三時半起五時半止以補學校課程之不足准三月十六號開課有志補習英文埏盍速前往報名 
[通俗宣講社宣講預誌]  
　通俗宣講社總社定於三月十五日即陰曆二月十九日午後二時在南市大南門钱外迎春高昌廨内（即南區通俗宣講所）舉行第四十次宣講會請王立才君宣講預防喉症方法顧翕周君宣講用印花稅事宜袁頌豐君宣講勤儉之要素俞元爵君宣講勤子女入學葛雲韶君勸孝父母届時並有各種印刷品分贈來寳想聽講者必不乏人也 
[私售硝磺]  
　　第一分暑二十三號警察查見湖北人桂大昌携有硝磺一袋約重四十斤向王家碼頭花炮店兜售因係連禁之物立卽拘住解至該暑訊問供稱在法租界永安街某號爲庖丁此項硝磺由同鄕人張素兒託爲售賣等語飭卽移送分聽司法科預審擬究 
[澈查起火原因]  
　　滬南洪生碼頭義和雜貨店失愼一案曾由警察分聽司法科傳仝行夥錢孔泉預審並派探調查在案昨又傳到該行執事沈南圃復訊一過判令交保出外候函致救火聯合會詳細復查再行核辦 
[堆積稻柴之懲戒]  
　　虹口梧州路六百九十三號門牌洋貨店前晚起火即熄事後由捕房查係多積稻柴所致以其違章昨將該店主畢新寳傳至公堂訊明判罰洋五元充公 
[援引無心失火之刑律]  
河南路義昌飯店前因保險起火由捕將該店主許銀寳夥友吳齊榮秦裕卿秦四金及學徒金阿竹等八人一併拘解公堂迭次訊供以許當時並不在滬判與金等四學徒開釋吳與兩秦押候核辦在案昨晨由廨復訊捕房代表牛門律師與九號西探目上堂禀明該店保險起火可疑各情形請爲核辦王襄讞商之英領哲君姑念在押多日且無實在縱火憑證按照新刑律一百九十百元充公無洋改押三月兩秦從寛釋放 
[泥水匠跌傷]  
　　泥水匠曹關慶昨在天潼路公濟西醫院修理屋面偶一不愼失足墜地跌傷甚重當由同伴工人將曹扶起送入同仁醫院療治 
[舅父援救甥女]  
　　葉來仙之外甥女阿三本許於沈張氏家爲養媳兹因氏子夭亡由氏串同李汪氏與莫姓將女賣於同春坊某妓院爲娼前日被葉得悉報請捕房將張汪兩氏拘獲昨解公堂訊供一過判仍還押候補提人證於下禮拜一再訊 
[包探截留男女拐匪]  
　　粤婦梁吳氏陳李氏前日與蔣友堂帶領男女小孩五口同秉太古安徽輪船擬運往他處販賣被水巡捕房包探何阿春及救濟會偵探金泉叙查獲昨將各人與孩一併拘解公堂訊係由鎭江誘拐來滬判併解觀察使署轉解鎭江檢察廳訊明核辦 
[拐賣女孩之敗露]  
　　靶子路二百九十二號張安芝家之十二歲女兒毛囡於前年六月間被曹竺氏趙朱氏誘出賣於江灣鎭竺咸春家爲養媳兹該女因遭虐待於前日逃回訴知其父報捕將兩氏查獲昨解公堂請究原告偕女投訴竺朱兩氏與在逃之錢老桂得洋六十元將女拐賣與竺姓家爲養媳因遭凌虐逃回請爲訊究訊之兩氏供詞互推中西官判女交其父領回兩氏還押候女母到堂訊 
[承辦出口絲茶之糾葛]  
俄商進益公司控順興昌號承辦出口絲茶糾葛請追虧欠巨欵前日午後俄副領事偕同　員蒞廨由王襄讞會同升座研訊兩造各由代表律師到堂辯護多時中西官會商之下判被告交原保展期一個月候將被告呈案之進貨付欵等賬簿分别函送絲茶兩業公所查明當時進貨付欵以及貨價是否屬實報告到廨再行訊核 
[包探緝獲犯人]  
　　美捕房華探宋掌桂昨日行經蓬路緝獲案犯陳阿二一名解入捕房經捕頭詢明收押候解公廨究辦 
[公共公堂瑣案]  
　　南翔婦人王陸氏私逃子久前日被其夫王成卿尋見報捕拘送公廨昨晨經中西官訊明判氏交本夫具結領回管束 
　　黃包車夫陳和尙前日拖車至北京路與陳錦慶之車碰撞致坐客杜耀廷跌出受傷並兇毆陳錦慶由捕查見拘入捕房昨解公堂訊非有意判陳和尚交保着另行起訴歸民事案控追損失 
　　過犯丁德喜復來租界由探查獲昨解公堂請究判押候查明有無别案再行訊究 
　　法捕房逃犯徐阿祥因與同黨徐寳榮在卡德路分贜爭執由捕查獲解送公堂訊知徐等串竊費祝千等各户衣飾判押候究辦在案昨晨解案請示判徐阿祥押西牢四年期滿再送法公堂訊究徐寳榮押九月 
　　王榮生控張福堂冐充包探糾黨來家行兇乘間攫取衣服等情昨由捕房將張拘解公堂訊供一過判押候查明再訊 
[法公堂瑣案]  
　　潘魏氏至法公堂控稱女兒張潘氏由原籍來申因夫家貧苦意欲帮傭後由陳邵氏荐至某姓家爲傭日久不返今女婿到來領妻氏向邵氏詢問言已逃去求請訊追邵氏供與潘魏氏並不相識伊女由婦人之姘夫代薦爲傭婦人已與姘夫拆開不知去向婦人不能擔負責任聶讞員判將案註消自行找尋 
　　顧伯良前將田單向錢莊主方素源抵銀二百八十五兩日久不贖控經法公堂提訊後交過洋三百元其餘交保限交在案今已届限由伊子投案禀稱父親患病不能到案求恩寛限措交判 
 
 
 

Page 11

 
 
令退去着顧赶遠交淸如違仍須將田拍賣扣抵 
　　新瑞和收租人投廨禀稱寳興里七十六號門牌房客陳阿春欠租七個月脫逃棄下什物所値無幾求請核示判將什物交房禀收去抵　 
雜評三（訥） 
[林歩靑之改良小曲]  
　　彈唱詞曲本古風人遺叔报季遺逸借以指點迷途感化末俗者曆代皆有自爲寳蘇者流以淫亵鄙俚之詞欣勵庸俗人之耳目而此道遂爲大方家所不道其實乃一種改良社會之特别敎育其功用不在學堂下也林伶本以滑稽稱而尤难隨意穿揷引人入勝苟推其改良小曲之志而研求之則他日必能於新劇外獨樹一幟移易風俗之功决非淺詳林伶其勉之愼勿僅典賣　　利之　號一日短長即致自卑其身價也 
來函 
[江寗公立幼女學校函]  
　　逕啓者敝校關辦至今年歷八週亂經兩次困難情形逹於極點日前馮都督夫人周女士參觀各女校敝校獨荷垂靑仰蒙慨允解囊月捐百元以半數補助敝校餘半數分撥振淑崇淑兩女校並蒙轉飭江甯縣知事繼續籌發女校經費廻思去歲大亂之後敝校雖經勉力維持然無米爲炊大有奄奄待斃之勢今蒙周女士熱心提倡居然絶處逢生銘威五中無以爲報用特函懇賞館登列報端俾四海人士咸知周女士嘉惠女界熱心興學想貴館筆秉春秋遇善必褒當亦樂於贊成也 
[邵伯毛錦堂函]  
　　敬啓者鎭正月初八日貴報新聞擱内載有毛　堂等控告　邵　局一節殊深詫異鄙人歷載經商從未與人搆訟互種舉動全然不知惟恐訪事之諛仰或盜名控告特此函逹台端敬乞更正爲荷 
[邵徵灝來函]  
　　昨見報載地保地甲得賄一節深爲駭異查徵灝承充十圖地保數年來毫無貽悞月前奉縣知事令查李姓產業當以事關重要正在詳查間詎八舗地甲潘思明突將圖内金協堂之產揑報係李姓之產前因奉縣飭令協同發封始知梗槪徵灝未敢冒昧從事卽述明原委該業户亦將單契糧串交騐無訛該地甲潘思明始爽然若失禀縣檢舉聲明詎被將徵灝之名私行列入奉批將潘甲斥革交徵灝看管聽候查辦此以前之實在情形也報載通同得賄一節想爲訪事人誤報至於提究之說尤屬無稽請即更正是所至禱 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[油塔詩注　打油詩兼寳塔詩也] [  仁後]  
　　嫖逍遙濫和調麻雀抄抄淸歌的的嬌酒邊燈下魂消十個鬍子九個騷只怕床頭黃金盡了便落得詩云桃之夭夭 
　　烟可憐禁的嚴吸弗速牽私下弄三錢查出罰金一千何堪回首話當年早知今日應悔從前快放下横簫便是神仙（二） 
尊聞閣詞選 
[慶春澤] [  東園]  
　戲擬三十六宮都是春句得三十六題與程君筠甫徐君荔亭朱君謙甫袁君錫候余生井唐分賦各六闋 
　　春寒 
　　黍谷春回蕭齊寒逼薰籠獸炭還添料峭難禁梅窗鎖噣金蟾玉樓起粟吟肩聳更無心索笑巡檐夜香沈篆冷猊爐絮補蝦簾梨花庭院雲都凍又翦風陣陣絲雨纎纎學寫桃符手　呵筆纔拈黑貂裘換紅螺酒怕明朝雪惡霜嚴怪今年芳信遲來芳事空占 
　　春陰 
　　隄柳眠癡海棠護老養花煞費天心輕煖輕寒江南常是春陰水村山郭游人泥滿樓臺雨晦烟明酒旗風幾處啼鳩幾處啼鶯瞻蒲望杏都無賴甚朝朝綠意夜夜紅情牆隔鞦　月來雲去何憑蜨衣粉溼渾難曬賣偒天懆惱簫聲卜金錢佳節中和佳日新睛 
　　春晴 
　　桃漲溪痕梨雲窗影一竿初日搖紅門外偒簫數聲吹煖東風小欄天午花流韻好園林翠淡香濃散意愁燕語聲中鵲噪聲中踏靑結伴芳郊去且採桑催婦挑菜呼翁嬝　垂楊紙鳶飄入晴空絲牽屋角蜘蛛網閙枝頭愛　憎蜂艷陽天春思綿綿春色匆匆 
　　春曉 
　　棠睡方酣柳眠怱起夢驚恨打鶯兒桃李陰陰隔林紅上朝曦昨宵風雨愁多少且憑花說與春知響千門羯鼓音沈魚鑰聲稀捲簾飛入呢喃燕任薇香盥露芹綠銜泥記取良辰牡丹盡買　脂惜花起早忘梳洗笑芳叢醉蝶醒遲兀孽孽壯士聞難逸士聽鸝 
　　春晝 
　　錦幄旛低銅壷漏永困人天氣初長花壓闌千遲遲日轉回廊碧桃滿樹徘徊久八甎量量又重量數靑錢榆葉榆梁荷葉池塘蘭　紋剌頻添線奈描成蛺蝶繡倦鴛鴦簪杏鄰娃小園有約尋芳春來若問　裙事最無聊扇影衣香柳垂絲繫住斜陽挽住韶光 
　　春夜 
　　庭院秋千樓臺夜半良宵一刻兼金火樹銀花幾回亥市張燈幾回桃李蜀中宴幾回看星耀長庚洒邊人贈藥江城折柳山城　花底　花無語伹高燒蠟炬編數　更氣煖偏知綠窗新透　聲多情猶有棠陰月照　蘭一片紅心鎖梨雲繡閣深深玉　沈沈 
筆記 
[擔夫] [  韋士]  
　　中原民俗强悍睚眦必報又多禁忌入境必問俗非是必屢受辱南省人所以難作西北遊也予去歲自汴赴漢按站行路宿店打尖一切景象悉如吾國舊小說所述交通未便故事事猶欠改良也一日午息一茅店食麥麫作午餐方食有販麥汴人一羣來約三十人高聲呼店主人備膳嘈曉呼叱各以扁擔架兩麥袋間而坐其上出竹根短烟管而吸吸完繫之腰帶上如武人之佩刀正忙閙間三竹轎至轎中一老嫗一小女子一童女與童似姊也弟者童年幼約十二三歲皆入室坐有頃車聲轔轔至店而止車蓋載三人行李者童喜奔出某擔夫扁擔適當門而亘童不及繞躣過之汴客大怒執童耳欲批其頰車夫勸止命童對扁擔叩首以禳之蓋汴俗以扁擔被跨爲不祥也童不允老嫗出謂曰彼年少自外省歸不知禮盍怒之繼又令童揖扁擔童果揖汴客仍暴躁車夫怒與汴客爭汴客恃衆羣捽車夫予旁觀心憤憤奈力莫能助汴客羣擁入室欲執童童依老嫗肘下予仍静觀三人皆不露惶懼態惟女郎獨含怒意老嫗則掖女手似掣之令勿動者至是女怒不可遏超進捽當先者如提嬰兒向衆汴客擲去汴客狂退女隨也汴客悉取扁擔　立作擊勢女取童跨過扁擔擲之空中拔腰際佩刀扁擔下堅乘勢劈之扁擔斷向汴客飛去女大呼曰敢犯吾弟者視此汴客惶恐盡逃女嘻笑入膳畢登轎去予亦起程南轅北轍竟不知三人爲何如人也 
[七首]  
　　某處有豪富耄矣面目可憎頗性好色姬妾環侍爭妍效嬌猶不足鄰村有女美百計求之女不願以金噉女叔叔貧心動女無父母只一弟他出未歸叔逼女入豪家豪大喜女謂豪曰盍釋我歸吾弟乃俠士能飛七首殺人百步外豪笑贊女善誑女不言但求十日限十日後妾勝均甘之豪不聽女大哭覓死豪計窮姑待之先是女家有老奴極忠誠見女叔逼女入豪門備小星怒甚目眥盡裂女乃告以其弟所在奴諾兼程去十日之限旣届日已落女失望欣然倩粧而藏剪衣袋中豪喜大宴賓客於廳堂客稱觴爲豪壽豪張口作鷺鶿笑酒數巡豪醉起就鏡拂其鬚自贊矍鑠突有怪風一陣見一七首鏗然中已面大驚而踣　手摩面不覺痛定神細察霜刃長三寸許插玻璃鏡上座客悉驚入室則不見女但覺案上膽瓶中腦梅花幽香淸逸而已 
自由談話會 
　　不可解老年男子無鬚少年男子有鬚不可解本非近視眼而偏戴眼鏡本非缺牙人而偏鑲金牙不可解滿身洋貨還向人曰維持國貨不可解時而吹牛時而拍馬一人而具兩種性質不可解偵探造謠不顧地方治安不可解停辦自治解散議會進歩乎退歩乎不可解以百餘營之兵力不能平一白狼不可解積守巨財爲國一毛不拔不可解外國官吏發抒政見藉以用世中國之官吏滿腹私欲藉以漁利不可解予胸無點墨胡說投稿不可解[  朱石痴]  
　　儉德會規則一不狎邪二不賭賻三不必以酒會结交四不必華服五不輕　素 
　　入會者雲南倪翼孫廣東盧嗣强江都金潤甫南沙蹙劍俠吳縣徐彭年吳興吳承銓安徽盧　　江都王公然松江楊佩麟上海朱鹿門劉少煕饒松年張揆一　張贊之李國治周毅夫余蘭生徽續王定元王民叟程耀臣章鍾毓王椿生王質臣古歙吳月城休寧戴禮士古梁安汪雲卿女士梅吉女士上海張悉伯　朱逢春何煦之徐婓然喬伯厚朱文來李漢宵蔡經生鄭熾文李選靑顧冕羣金競靑顏葆榮徐誠棟江西玉山徐　程朱傳忠星江戴逹泉浙江黃坤　吳傷上虞許吉祥休甯邵鍾英金茂生吳幼卿張子承寗旂常李翰才吳爲之吳漢卿 
劇談[  綺琴軒主]  
　　十四晚開明社演珍珠塔夢醒去方太太一塵去方卿售去器物得銀十兩與方卿至襄陽作路費方卿以母老且貧無人侍奉將銀還母聊資菽水母曰迢迢千里舉目無視囊乏一錢豈不涼餒堅與之方始受而母子離别一聲一涙一字一珠令人酸鼻孝愛之心油然而生方首途演至跌雪爲止 
　　其間迷鴻去陳翠娥花容月貌脈脈含情贈塔一節已早存嫁杏之心其父陳連（寄生扮）恐有不諧以辭婚反激之翠娥能勿顛首心許而使乃父大悅耶 
　　靑樵去陳太太一種富貴之氣勢利之態尤爲難及迨陳連說出窮鬼卽其佳婿遂致反目氣厥甚佳 
　　方卿至陳府姑母即以白眼相加反謂其母敎不嚴　賭落魄致方卿寃憤塡膺幾疑陳府中人大都如此不伹姑母贈銀却之惟恐不速卽翠娥贈銀亦以非窮人所敢受一語辭之可想見其恨極矣迨食點心見珠塔始悟翠娥之深情否則陳連縱以愛女許字投河相激恐未必邀方卿之允也噫情之入人深矣所謂英雄氣短兒女情長者非歟 
　　少年男僕之欺貧重富描幕盡致侍婢之嬌癡迷　一段尤足發噱 
　　殿以滑稽魂其敎馬夫裝跟班阿大夫婦之互跋死尸尤令人噴飯 
　　至於音樂之洋洋盈耳佈景之色色宜人足以極視聽之娱信可樂也 
小說 
[牟尼珠（七）] [  仁後]  
　　第五章　歷刧之顚末 
　　斯時危樓垂傾火勢尙炎宛若金蛇百道叶其赤舌隨風亂舞烟焰蒸空殷然如血旅客以非常快意之事破空而來神經之刺棘至爲劇烈遂狃於一偏無復餘暇詳思而周盧迨神知回復面驚疑轉生夫楚人一炬阿房遂灰秦王片言迷樓以燬雖同屬快人快事而酌古斟今彌覺後來居上矣彼毒媪彼淫尼彼狡童綜其奸暴誡所謂傾南山之竹書罪無窮竭東海之波流惡難盡者葬身火窟寗足恤乎所慮者娟娟此豸身旣失其自由力復窮於撑拒設竟禍延林木殃及池魚則此一現之優　殊足動人慨惜耳雖薰蕕共器事本非宜玉石同焚咎由自取然百局外者目擊情形不禁悽然與　　坐忘凉露之沾衣矣　　 
　　夜將向辰陡於沈　之空氣中傳送一縷呻吟鳴咽之聲浪寮聲浪所從來爲地似甚邇也尋聲審視則見菜園之間喬木之下白物二積蠕蠕而動噫人耶獸耶豈彼可憐之女郎乃儘遁面抵此耶乃能飛度此修長之枯碉而息影於此耶若然則其一又誰何者俄而將沈之月復排雲而湧現淸輝朗然適燭及此蠕動之白物人也非獸也及一再請觀雖面目不知作何狀第即被服之縞素以相推測其一固明明爲樓頭被難之女郎也寗非事之至奇而情之不可解者哉方欲立窮其異陡憶瓜李之嫌則又爲之廢然繼而思之彼文明之國民固莫不以救助女子爲天職卽我國往哲之學說亦深病嫂溺之不援則今日之舉是何傷者意旣决遂取燭下閣啓關而前以燭燭之則見老媪噤口瞑目枕石而僵而女郎則席地而坐嚶嚶然掩面低泣此聞足音驚而輟啼驟諧此少年之旅客則又震恐失次神魂欲飛蓋乍經虎患者聞談虎而色變亦固其宜旅客睹兹慘狀悽入心脾乃本其痛惜之誠發爲憐憫之容而吐其懇摰之詞曰女郎勿驚下走非若輩伍也女郎苟有所需於下走者誓必竭盡綿力以爲助幸勿以匪類見疑女郎聞言驚魂乍定意態漸舒而暈紅上頰類玉環之中酒意甚訝客之胡由知此者顧欲就問訊而艱於措詞僅於盈盈秋水中表示其非常之感謝旅客對此狀態意有所觸而神爲之痴回憶蜜月深閨繡餘吟罷往往支頤無語互相注視以領略此高尙純潔之愛情蓋自有心心相印不落言詮者今兹之女郎固絶無情感之可言而對此星眸澄澄與細君之意態神情固覺了無異趣也因憐生愛因愛轉憐乃更進而慰之曰女郎殆疑我言乎下走蓋斯寺之寓公而下榻此巍高一閣中者偶因玩月藉遠鏡之助力遂於無意中得窺見女郎涉險之一班夫相如入虎𧳓之秦竟能完壁以歸者雖曰人爲豈非灭幸下走敢爲女郎賀雖然女郎憊矣彼毒媪之生死何足諭盍登閣少休乎女郎釋然繼而曰先生誤矣是蓋我母固未死也所歷之苦痛旣弗能隱請謹以誡告妾家距此可數里一星期間皮邱尼時來相　母氏惑焉遂與妾偕妾雖腹非之而未忍拂也玩月之際此邱尼殷殷以茗進妾以臭昧差池屏棄弗飲而母氏已一舉需盡之旋卽酣然隱几面臥尼以爲疲也遂扶而寢之床及今計之茗中殆陰置藥焉及狡童見迫而喚尼不至呼毋弗應擬危機於一髮苦求死而未能乃不圖飛將軍自天而下旣誅狡童復縳妖尼遂挾我母子御風而行瞬息間遂及於此且慰妾曰若母悲若母固未死冷飲可生也我尚有要事急須勾當彼相汝者將至可無憂失所也妾方謀展請而轉盻杳矣先生幸助妾顧今又妾所得水者客曰是無憂急返身登閣徑取茗　候之已氷遂携之下啓老媪之德而灌之且噀其面須臾之間神息遂甦女郎忻然展笑殷勤稱謝大類雨後之嬌花迎陽光而逞其姿媚衡諸風欺雨虐之際固判若天淵矣老媪旣蘇游目四顧則大詫曰奇哉此又何地彼又何人我又何爲且羣焉露處於此森林中又胡所事事者女郎恐其疲乏力止勿聲乃相與掖媪起旅客秉燭前導及入門掩關而遠鏡儼然在焉急取而視之已片片碎矣夫遠鏡之效力在回凹凸之鏡片今鏡片旣碎直等管中窺豹或亦一斑僅見耳旣退處於廢物之列什襲珍藏奚爲者而旅客則别有會心也以爲此非常快劇之發現固非遠鏡不爲功使無此鏡胡由知美人之歷刧而效此救助之勞後此得以訂交於女郎皆此鏡紹介之力也雖未來之良友究難語於遇去之愛妻然而對兹良友如見愛妻遇屠門而大嚼雖不得肉亦有餘快焉所謂慰情勝無也人當百無聊賴之餘往往作非非之想其情甚可笑而其增則甚可憐矣 
 
 
 

Page 15

 
 
   
 
 

Page 16

 
 
   
 
