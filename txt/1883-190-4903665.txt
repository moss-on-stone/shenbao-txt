# 1883 - 190 - 4903665

 

Page 1

 
 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧處訪求近已購得紙色光潔並無缺張脫卷以此照印不特字跡一律易以動目并可省許多抄寫工貲一俟股分招齊卽可開印現在已將書樣攺作直行紙張加寬字樣放大而股銀仍每股一百五十兩掃三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大觀五易寒暑怡藏事進呈　乙覽　賜名古今圖畵集成仍　命儒臣重加編校越十餘年未就雍正時復　詔虞山蔣文肅廷錫督在事諸臣成之凡爲目四十爲巷一萬爲冊五千二十爲函五百三十二上自歴象下至方與以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲已事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設－處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三生完工每股取書一部本齋除照股外誓不多印－部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之大小悉照此原樣紙其字已校點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悞也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼 
[論中國兵船僅足自守海口]  
　　目前中國之勢所以不及他國者以練兵未久仿效西法諸事初有端倪可以自衛而不可以出海故安法之事識時務者恒惴惴焉以爲因安南而與法人交戰殊無必勝之??也試觀近日情形可以知中國之置安南於不閱一任法人之得尺得寸而不早爲之計者固非有意遷延而實度德量力有不得不愼重者在也泰西船械之利先於中國者數百年自荷蘭泛舟尋地西葡英法接踵東來南洋諸島向受中國之封者忽焉爲泰西所攘踞嘉靖以後貢舟不入船使不通番酋之權盡成守府而歐人早市無處不有其時夾板船通行於數萬里之外不畏風濤不虞剽竊始火輪船旣興而往來更覺便捷四大洲之土近接戶庭而諸國本根全在商賈貨財所聚保護彌勸於是兵船又梭織於重洋之上中國以道光季年之變始翻然攺圖講求商務漸而仿習西法購軍軍械定造火船思自致於富强以與諸國並立然首尾不還三十年凡事正在學習功效未臻出洋之使與領事等官所之保護出洋之傭工經當事者屢議屢請而後决計遣發此無非五六年間事由是交涉諸務可就近與其國外務大臣商辦而華人之出洋者亦得隸華官之治顧船械未卽精利以西法練兵僅足戍守海口而華人之在他國大抵傭工爲多不如他國之盡屬富商大賈也因而西國以兵船保商買中國尚未能仿行之近年招商局輪船間或一至歐洲然商船而非兵船也故西國使臣來華則乘其國之船而華官之往駐外洋輙附各國公司船從未有以已船往者蓋中國不以商賈爲本務幅員廣長地利藴結窮數百年之取求而未能盡不必尋新地於海外如歐洲駕馭之勢故兵船之駛行外洋一財仿學未久功效不能遽收一則志不在此有意視作緩圖也然使中外相交各有保泰持盈之念堅守約章不開隊端則雖目前兵力僅能自守口岸而未嘗涉歴外洋而華人風氣日開近年出洋者亦頗有挾巨資以經營或創設公司糾合股份思成久大之業招商局獲利漸旺勢可擴充業已放船西去周歴各國察其地方之形勢惴其生意之興衰爲分設外洋埠頭準繩當事諸公志定謀决通商之事方興未艾將來華商到處成市財貨充牣稅餉攸關雖中國根本未必全在乎此而旣與泰西各國並駕齋驅則以兵衛商之意亦不可不竭力講求內地海口防兵整治多年漸覺綽然有餘學堂生徒技藝習熟統領駕弁皆識海道之方向路程之遠近與夫鎗砲水雷之用法然後泒撥若干船梭巡外洋分駐各國以衛商民以張國勢安見彼常有餘而我恒處于不足哉無事則已若有違言不能免於以兵相見彼或驟增兵船以搗海口之虚我何難先發兵船以制敵軍之來勢均力敵成敗利鈍之數正未可知也乃目前則大不然安法固已交綏而中國未嘗舉動属國興否爭論不定哀的美致之書未必竟發也公司使館之旗不見遽下也乃法延陰謀詭算行將撥遣兵船伺我於海口之外見有中國船往南洋則中途截擊之勿令我接濟安南也前日西報所傳有戒華船勿往南洋之說固相符合然則中國海口凡有兵船之處法人已早知之彼果隨處阻截是我之船直有寸步不能移之勢至船不能移猶得曰我將以救安南耶當安事初有變動之日他國之西人有深明中國之時局者以中國雖有船械而無能用船械之將帥竊恐未與法戰而船爲法兵所奪斯言也或以爲過慮乃觀近日法廷之號令則竟以此爲先著吁可畏也夫主戰主和衆論譁然未可以一言决獨不思中國目前之勢正如鄕鄰赴鬪乙可率衆登門甲止杜門不出蓋待有未至而操術又不同也爲此言者豈徒自眨也耶 
[恭錄　上諭]  
　　○五月十四日奉　上諭林肇元奏勸捐各員紳欠繳捐項請旨革職勒追一摺湖南黔捐局勸捐各員紳欠解捐項爲數甚鉅經該撫迭次備繳置若罔聞實屬玩泄候選知州吳世柱分省補用知縣禹夢齡湖南試用從九品吳承保典史兪璪安徽補甩知縣陳宗謨湖南試用通判黃騵俟選通判劉鈞廣東候補知府張映葵湖南補用知府陳家榘候選州同李　附貢生陳簏松廣西補用同知徐兆蘭候選訓導曾森溎候選知縣王執中揀選知縣高維嶽四川補用縣丞李兆崑分發貴州試用縣丞羅玉麒湖南候補同知翟宗發分發湖北試用州同將桂林典籍銜附貢生李國柱湖南補用叅將陳永昌均着革職勒限追繳以重欵項餘着照所議辦理該部知道欽此同日奉　上諭謙德奏佐領在協領私宅自戕一摺據稱本年四月廂藍旗佐領福祿在左翼協領音登安私宅自戕殞命並據福祿交甲 
 
 

Page 2

 
 
兵講福遞呈一件取具音登安親供請旨查辦等語案關職官自戕呈訴多欵亟應澈底根究以成信讞看直隸總督派委司道大員前往逐欵詳查據實具奏不得稍涉含混原呈親供着發交該督查照辦理欽此 
[外洋茶信]  
　　○天祥洋行之快輪船斯德林蓋斯德里駛到英京此已列報兹接到外洋信息言該船運去之茶售價頗低殊有折閱云 
[外洋消息]  
　　○英國開設永產大會聚水產各物於院以供人之觀玩此已列報兹閱英國報知華四月初六日爲該會開賽之期是日十二點鐘英太子曁親王及各官員并各國使臣親赴該院賞覽竟日至晚備有大餐太子以及各親王官員使臣相與宴飲極爲𤍠閙至初七日有蘇格蘭及法國荷蘭國比利時國之漁婦約有百餘人赴該院見英太子初十日則漁人男女咸至約有四百人英皇欲親見之傳旨召之入宮衆皆喜躍應召而去英皇顧而樂之撫以好言賞以大餐莫不歡欣鼓舞而散是亦一盛會也該報又言英國加利多尼思地方之鐵路突於四月初八日失事有兩車行於鐵路一車坐人一車載貨忽然相碰客車上之司機器者兩人及搭客五人立時斃命英廷知之亟傅諭慰卹并問其餘變傷諸人若何情形英皇之仁德於此可見矣 
[法事述聞]  
　　○泰晤士日報載有法國時事云華四月初九日法國大開議院議取安南東京籌派兵費有對拉福司者問曰現在議取安南東京其可以獲利之處有何憑據究竟有人可以保得否前者多尼思一役曾言可以開埠有利可獲而其後費帑甚多毫無所獲今取安南東京莫又與多尾思相將否并問寶公使何以召之回國究竟彼與中國所議若何今日之中國大異於一千八百六十年之時今華人已漸知外洋情形兵士軍械船盤亦多精利此事關係重大故不得不問也外務大臣答曰中國並非能戰之國其所預備之事均不足恃寶公使之召回並非斥革緣與中國所議安南一事於法國頗有不便卽如某處煤礦法人本可大爲開探若定以界限則甚不便於法國雖事出無心究難辭糊塗之咎不應再留公使之任故召之使回法國並不與中國開釁中國所有者法國不欲取之法國所欲取者中國亦不能阻撓譬如西藏之地本屬中國我法人不得取之今乃以安南爲中國屬國夫法與英在五百年前曾經搆釁若中國以安南爲属國則英國亦將以法爲屬國矣至於安南歲以物產相送於中國亦不足爲入貢彼時安南因欲求中國保護免使他人侵侮故有此舉耳現在觀時度勢中國必無與法國開兵之意第雖不開兵或設法令亂人與法國爲難然此事不應懷懼不過癖瘠之疾可以瘠治故令日集衆擬派兵費以從事於攻取東京也時復有法官名彼林言曰中國今日不若從前之弱彼卽不與我法兵開戰亦可阻撓法人生意法國但當愼守西貢東京一事可作罷爲東京地土不佳卽彼不用兵力相阻而水土之惡劣亦足爲法兵之害法國目前並無所辱不如撤去東京之兵但以一千八百七十四年與安南所立和約現在不能照行當令安南罰銀以還法國而已外務大臣又答日近爲東京一事已用銀不少該處民心甚爲循良特爲安南王所制深願法人爲之主持信教者又有數萬人亦須爲之保護若舍去東京則西貢京無生色我法人不取東京他人必將取之該處之民亦必爲他人所害安南爲無軍政亦無所用戰我法人但欲保護安南而東京爲尢要所議和約尚須添入數欵安南王雖專任盜黨並助中國言安南爲中國之屬而法人尚欲成全之如安南王能顧從法人固當優禮相待卽使不卽順徒亦不過恫喝之而己至於他國則更不與聞緣安南人有欲與他國來往者他國皆不願與之往來中國亦未必果來相助安南故法兵至安南但據守數處地方安南王漸知利害自能降心以從法人法兵所至之處收其稅餉足敷軍實其稅餉之額不但不必加增而且可以議减此事非近來開手九年之前業已創始特以近日有不能浹洽之處故此時不得不接辦也時復有某官問答數語遂將兵費派定并發一文員前赴安南辦理諸事云按此議尚在李威利未死之前若得知法軍敗成之信又當另行計議矣 
[宜昌多狼]  
　　○宜昌來信云該處近日多狼出而爲災牲畜之爲所噬者不少有司牧之責者能無惄然於豺狼之當道耶 
[鄂省憂水]  
　　○鄂省水汛自前次四月二十日報水至三十六尺後二十三四等日復大雨滂沱水復漲一尺至念五日卽晴霽矣由是逐日大放光明人爲之喜卽鄕農亦可乘時收割春麥因而市鎭生意略加起色但因今年水來太急後湖地麥糧半淹入永不能全收雖曰湖鄕不可與平地較比究亦袤延百十里豈非粮米大宗深爲可惜大凡一湖如此他湖亦然惟望天氣畅晴一旬半月詎至初四日午後又復下雨端陽節整日大雨傾盆以後卽時雨時止初八晚又大雨如注所奇者每逢大雨不聞雷聲雨師其暗啞乎陽氣不舒寒暑表常在七十八九度刻據人言今年夏秋水漲又將不免是可憂也 
[誣拿索賄]  
　　○月初黃陂縣某甲者家世書香旣耕且讀今年有兄赴京應試春闈未得消息由是甲乘舟來省奉家尊命佇盼捷音更有一兄乃係拔貢會在者教讀刻下農忙到省一晤乃兄探問信息後怱怱附舟而歸月初天氣晴而有風該航船八槳掛帆其疾如矢危險堪虞暮抵黃花澇暫泊乃辭船就陸而歸旣到市鎭吸烟飲酒旣醉且飽夜露溟濛中甲疾步而歸途遇省憲差役奉札拿案數人見甲獨賦宵征疑非善類將甲拿住厲聲詰之曰客胡爲者甲以情告役云旣是好人可與我等費十千方可釋汝甲云身無長物惟有同到某處可以借錢差役甚喜亦不察其所指之處卽其家也於是連夜同至該村甲一面安頓差役暫坐一面集衆縛之以長繩若以之穿錢殊不止十千也次日解送到省入宜署禀明緣由官怒云若是好人不應混拿旣疑是匪何得索費骩法害民莫此爲甚聞已革雨名云 
[析津近拿]  
　　○天津命案層見疉出就初十十一兩日而計其城廂內外報騐者已有三起邑尊騐屍殊有應接不暇之勢然皆無關緊要非爲氣憤卽被債逼與世長辭非眞有大不得已者一係西關外連興雜貨舖某夥懸梁一係羅家胡同某甲投缸一係毛家胡同後曹某吞煙三人均係男子解救已晚俱不得生其最可憐而可惜者厥惟曹某年只廿五六歲狀貌魁梧奇偉現在河北汍當書識妻賢而淑兩女一子在毛家胡同後面住家無內顧憂與岳家劉門而居其岳係天津縣某房書吏家稱小康以有餘補不足岳每賙曹之困乏特曹不自謹飭好爲狹邪游且有劉穆之之癖致有虧空然非鉅欵且已過節旣下債臺而不避又非巨壑之難塡不知何以撇子拋妻舍生就死年力之富强境地之豫順妻子之團欒一旦棄之如敝屣旁觀者皆爲惋惜求其故而不得而歸之於命云此初十日事也次晨石頭門限書鋪萃文德甲乙兩人因賭博忿爭甲遂持刀將乙勝下橫掃兩下該處係致命之傷當時倒地昏不知人血流如注一面覓藥敦治一面禀請縣尊臨騐查該書舖開不數月店東係一茂才邑尊命駕騐傷體恤寒畯謂乙倘醫愈固如天之福或因傷而死自有凶手備抵與店東無于節令照常安業書舖並未閉門然受傷者岌岌乎殆矣午後北門外一轎夫與車夫爭路轎替頎長車夫短小兩兩相形强弱不敵車夫出其不意向其下部盡力一把竟等宜僚之弄丸人卽倒地地方赴到將車扣留車夫看管正欲報官嗣有好行其德者助錢十數千着赶緊醫治如能獲愈免打官司倘或竟死人命至重不敢于豫聽憑告案不知受傷者能尢從否也津人以榴月謂毒五月此外死傷各案尚實繁有徒論者謂月建之所致然歟否歟 
[鄂省官報]  
　　○五月初四日藩憲牌示江夏縣缺詳請以應城縣羅緗漢陽縣缺詳請以東湖縣龍兆霖俱調補江陵縣沙市巡檢員缺飭本任之朱本榮回任初五甘圻州吏目何澐辭行赴任初六日監利縣朱家河主簿劉豫泰回任初七日竹谿縣鄧樹聲回任德安同知蔡懋賡禀 
 
 

Page 3

 
 
辭兩院赴任初九日示武昌縣金子磯巡檢缺以黃陂縣典史崔炳調署利川縣建甫巡檢缺飭劉崇基回任監利縣缺委遇缺卽補縣李載珪光化縣左旗營巡檢缺以分缺補用巡檢陳兆麒俱署理十一日直𨽻候補道李興銳抵鄂當日辭行回湘 
[皖垣官報]  
　　○藩司盧示南陵縣丞缺委候補直𨽻州州判寗同蒸署理五河縣典史缺委試用典史顧名義署理桐城縣北峽關巡檢缺委試用巡檢吳后培署理 
[鹽梟戕官]  
　　○近年蘇郡鹽巡十分嚴密故私販稍稍震懾不敢明目張胆公然陳列於市肆間第日久玩生巡勇或受包苴而私販乃重蹈故轍傳聞邇夾私販每過鹽卡或投錢數千或餽數包卽任揚帆逕去一無攔阻總巡某守府之弟某弁亦爲鹽巡哨官月之十三日適在胥門外木瀆鎭巡哨有私販冲卡而過某帶砲船兩隻前往追捕已與該私販船隻相遇某一躍入艙擒獲一人行將就縛詎私販突施一鎗正中當胸應聲而倒巡勇兩名亦均被殺棄尸於河此外砲船巡勇幾如局外間觀臨事並不救援旣事亦不追捕現於十六日報由吳縣相騐相須添勇追緝不任漏網也 
[機船被撞]  
　　○安定機船在吳淞挖泥目下甚爲靈捷一點鐘可以出泥五十墩行駛長江亦極快便該船原包時言明一點鐘可行七個諾脫今則竟行至八個諾脫可謂速矣惟前日正在挖掘之際突有鴨屁服船名阿尼與之相碰安定船之鐵皮竟爲嵌入而阿尼則並無所傷現聞吳淞挖泥之舉將暫行停止蓋以法人和戰尚在未定恐吳淞濬深則敵船得以駛進故也然此說未知確否容俟續聞 
[本埠官報]  
　　○昨晨七點半鐘傅相至滬南製造局周覽機器各廠及廣方言館午後二點半鐘回轅○福建漳州鎭總兵孫開華禀辭回福建○廣東瓊州鎭總兵刁經明差官魏連彪送呈瓊州地圖 
[菜攤肇事]  
　　○英租界大馬路之菜攤經工部局飭令移至會審新署對面空地凉篷搭其上竹笆界其中布置之法亦旣秩然面擺攤之人終覺有所未便紛紛移攤於石路上石路地狹而人稠且係南北街西邊擺攤卽爲曉日所炙故售猪魚菜疏者皆移至東邊此爭彼奪擾擾紛紛後來者雖欲求咫尺之地而不可得矣十八日晚八點餘鐘卽有人將籃筐等物預爲舖設不使他人先我著鞭從四馬路口起擺至將近大馬路口止至十點鐘時爲巡街捕所見立禀捕頭飭將籃筐等物雇車載去仍諭各攤擺於會審新署對面昨晨六點半鐘各攤仍在大馬路一帶擺設巡街捕力不能逐八點鐘時由惠捕頭督令中西捕同往驅逐該行販等一倡百和大有拒捕之勢惠捕頭卽在保安司徒廟間壁之某鐵店內借一鐵桿以防身該店有啞夥助捕頭毆打行販啞子素有勇力致毆傷行販二人行販亦亂毆中西捕各受傷一名捕房又發電音至各捕房傳集通班捕　獲共有九人帶至捕房管押其餘行販仍復成羣結隊喝令馬路兩傍之店舖盡行閉門如或不遵卽用磚石亂擲於是自石路口起東至拋球塲各店舖一律閉門行販等又蜂擁至石路及新署對面空地見有鄕人停担賣菜者盡被驅逐收拾稍遲卽作踢翻鸚鵡洲之勢時有西捕八名在大馬路往來梭巡英會審員陳太守京督同差役彈壓一時人聲鼎沸捕頭令西捕不得妄拿旋有各行販謂鐵店夥啞子不應帮捕毆人蜂擁至鐵店啞子知勢不可敵卽從披屋上逃至保安廟又匿在保安堂行販人等欲拖店主店主願尋交啞子始得暫寢俄而啞子自投捕房管押陳太守見人情稍定始回署會訊捕房所解各案畢又復留差知照各舖開門照常貿易而各舖均未遵諭太守又往捕房令將管押之人交出帶回署中發落太守在捕房時外間人語嘈雜捕頭請太守先回容再將人解案太守始復返署隨行者甚衆各在會審署頭門環跪乞恩太守好言開諭謂須妥商辦理不得聚衆干咎云云隨由捕房派捕十餘人均持械解已獲之九名及啞子一名到署太守隨飭西捕回去卽將九名安置在士地堂給以肉飯其間有受傷者立卽延醫調治啞子則管押班房行販等初時有不遜之語及聞太守如是辦理乃各散歸太守又商之英領事禀候道憲核辦 
[修治病房]  
　　○虹口同仁醫院養病之房未免狹隘而病者紛至沓來有應接不暇之勢前經粵東李君秋坪捐造洋房以養病人每人議給鐵床一張單被一條絨毯一條短衫袴一套其進病房時須沐浴薙髮將舊衣換去俟病痊而後給還養病時所穿衫袴則一禮拜一洗務在潔淨現聞李君擬每人再給夏布帳一頂以禦蚊蠅此新式病房大略也其舊時病房現擬一律修治聞於六月初一日爲始停診兩禮拜以便動工倘遇捕房送治急病仍可由後門而入其餘一切小疾則槪行停診云 
[漲斃可疑]  
　　○虹口洋業公所因諸事未妥尚未開辦而所雇之管門人秦掌生年二十四歲本業木匠聞係浦東張江栅人本月十五日經公所司事將秦辭歇秦因借住該公所公所後面新鑿一池碧水粼粼清且漣兮十九日午後天氣炎𤍠秦有二友邀往池內一浴秦伏然爭先躍入二友見其入水不起相顧驚愕默然而遁翌日公所內見秦屍浮起查悉前情當爲購棺盛殮擬再送至其家此事殆傳聞之誤不然秦旣溺矣二友何以不救卽不及救矣又何以不告而遁旣不告而遁公所中又何由而知之哉 
[英界公堂瑣案]  
　　○寍人韓阿生卽韓昇生因冒寫西字條遣人誑取貨物被包探沈遠昌侵吞押票借票由富捕頭將韓沈二人解案陳太守諭俟傳到據沈供出之小玉再核等情節經列報兹悉捕房傳到張小玉據稱實由沈南昌卽沈遠昌之夥搜韓之票交沈者我不干預捕頭令沈對質沈又稱我不過疑張張若未取或者被人拾去放在我家亦未可知捕頭隨與同至其家中由其妻交出原票昨已一併解案韓張各訴前因沈又稱此票實被小剃頭拾去交與我妻欲索酬洋五元現已被妻將小剃頭交捕富捕頭禀先至該包探家起到原票後有其妻扭小剃頭來票自小剃頭交彼種種揑詞無非希圖脫卸其妻亦上堂禀訴陳太守與司副領事均以該包探吞沒罪人之赃此風自不可長判沈發捕房管押四月票存捕房俟韓期满给還張小玉無干省释○王李氏等稱居小瑯环里邇來有六人屢至我等家要每家費洋五元不依則諸般尋衅因特報捕獲三名送案朱桃桃鄭鶴松陸吟泉同供到伊家玩耍口角並未索費惠捕頭禀王李氏等均是妓寮無赖等强索規費是實陳太守判朱鄭陸三人各押一月○惠捕頭稱朱開基業水作在瓦面作工時誤墜瓦片打傷木作韋永春之頭韋卽糾同王阿毛徐錦賢拖朱至茶館毆打并令認罰由捕一併拘案朱則供訴前因并請騐傷韋供被朱碰傷頭顧爲此向論王徐二人供我等均是解勸者司副領事謂朱之碰傷韋性事出無心韋又糾同王徐毆朱實係有心請分別懲辦太守亦以爲然先將朱開釋韋亦應當懲辦惟已受傷從寬斥退王徐二人各押三天○姚全福稱在坭城外開設嫁妝店昨有素不相識之楊永生姚丕業同一王阿男到我店聲言我不應誣王行竊我與理論卽被打壞財神堂又言須罰酒席了事適有捕來拘獲楊姚二人送案毁物呈閱楊姚同遞禀稱路過該店門口見姚毆王我等解勸是實詎王遁逃我等被獲太守謂楊姚拆梢可惡判各責八十板及由差帶出楊姚在人叢中扭王交案聲言被誣竊之人來矣卽可請訊惠捕頭禀王與楊姚等係同類拆梢者太守判王責百板 
[任僕小傳]  
　　○　南程氏有老僕年五十餘性嗜阿鞭蓉愛杯中物獨言詞不俗頗解人頤晨起必以瓶水灌花灌畢荷小鋤立花陰下删 
 
 

Page 4

 
 
去草之叢雜者旁晚則徑山不知所往至夜分忽聞窒中鼾声如雷烏鳥不已視之則老僕已臥矣或叩之笑而不答顧老僕之居程氏已閱二傳矣方老主人在時雖爲僕𨽻實待之如門下客不與諸僕同寢食間嘗爲主人索負主人慮其有烟酒癖不之許老僕力請往往則絕口不飲應事輒井井有條主人益信任之老僕無矜色歸復飲飲復如故暇則還家與其隣里博博輒負無以爲償隣里苦拘之不能脫或有以此事訴主人主人曰我之責也竟如其償以贖之老僕無媿色後主大病日侍湯藥未嘗離左右病革撫老僕之手而泣曰吾令已矣諸兒猶小汝當善視之老僕亦相與大泣泣已則唯唯不忍去居有年筋力疲憊飲稍减嗜好甚深獨其待幼主人也竭力扶持视曩時更謹有過則以遺言告之不聽則泣下如雨進諫改之乃喜其後皆成立老僕之力居多嗚呼若主人者可謂知人矣若老僕之報主人更可謂忠且盡矣予故述其大畧以傳之老僕姓任氏名亦安古婺之十里村人云 
　　皖南慕庵居士錄稿 
[江督轅門抄]  
　　○五月十一日署通州松亭交卸回通判姚廷樑禀知奉府委代質公所差　○十二日知縣陳玉斌禀知奉委燕子磯勘估碑亭工程又奉委勘明草鞋夾洲灘倒卸牌坊折移另設差　○十三日知縣趙受璋禀知奉司飭知委署一次並禀謝　○十四日知縣董堃臣諶曾謨均禀謝委署一次　於培樹郭其塗均解賑米辭赴院　○十五日府經閻懋曾禀謝委署一次　藩轅牌示通州學正遺缺以訓導韓倫元署理 
[蘇省撫轅抄]  
　　○五月十九日候補道丁兆基上海回　候補同知郁倫禀辭奉委赴江陰靖江金壇等縣催提漕項差從九馮敬義禀知奉委赴上海緝捕差卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[嶧縣棗莊虐待煤夫情形節略]  
　　○近日於邸抄中讀湘撫卞大中丞疏陳湖南煤窿事因念山左河南事同一律爰述梗槪以兾　吏查察而重民命雖該處煤礦凡已攺商爲官然據故老傳聞昔日之情形思之猶增人忉但也山東沂州府屬嶧縣培內迤南之棗莊　村一帶素稱產煤之區遍地煤田歴年開采不盡週圍附近之莊農大半業煤爲生其挖煤法煤主延雇一總　次有管帳謂之外礦　　照料謂之外事井旁高年監視者爲守井口外則镢夫頭帶領各天開井鑿桶筐夫頭督帶各夫拉煤提水井絞把車之拉把夫更有班頭專管井下修路引燈以及挖煤各夫種種名目不一初開煤井時煤主止給麵飯無錢文見有煤然後煤主按行薄給工貲於每加一筐煤內提錢若干自總司起至挖煤夫按照名目高低派分各　中自镢夫頭以下畫夜中或一時或三数日俱各分班替换而挖煤夫數較多恐上下𥡳時必一復時方能出井換班其艱苦倍於各夫如土俗之義合班皆係招募而來　則留不願者去行之固無恙也乃有所謂悍　頭者又名桿脚頭卽上之班卽是專擄夫下井工作　路引鐙者是其爪牙見有退後不前卽鞭　立至令出死力挖掘所有工費及每筐提項均爲月吞吃日不過給粗糲麵餅一飽其日拐擄也有數術是名悍　腿或甘言重貲出境誘雇或於大小各逕及孤身行道者蜂擁上前曵之而走否則於境內弱小莊尸敲門逕入架言欠錢數十千或百千邀逼任算不容分說强挾以行及到　口剝去衣服驅靳下井　一復時換班出井俱各面無人色　冬夏赤條條腰圍一布多有身面傷痕腿足腫爛絕不一　　旁築圍圈禁換班時出卽下井人卽錮閉外設巡邏間有逃𨓜者不出五十一外仍爲放哨者捉之而回永無還家之日偶偶下有變故修引者見機懸繩先登挖煤夫擁擠不及合　生命不死於水卽死於火煤主及總辦以煤出日多獲利無算喬裝擬聳總司外櫃以次諸人亦以日增筐頂更屬狼狽爲奸豈無家屬猜疑到彼哀懇訪詢而煤主勢大不能一面及向　口又復人夫衆多狂聲惡氣言訴無聞惟有痛心飲泣垂喪歸家婦哭兒啼朝暮枯望地方官亦有風聞向來官塲積慣以無事爲佳且自官幕下至書役皆有規費兼之控告無憑自然置之不問好在玩視民瘼非子考語上憲不得而加之也似此殘忍貪酷與曩年廣東澳門販賣猪仔外洋古巴糖寮虐待藝人情形極相彷彿矧在內地更覺暗無天日此事承平年間已有作奸者嗣捻逝發亂諸悍　頭俱變爲賊平定後此風稍息近聞又蹈故撤嗚咱草菅民命慘不忍言近日中國開礦爭效西法應亦知制前諸國曾販黑奴以爲利秘魯一島復虐華傭以作工彼英國聞之猶勃發善心不惜行文各處設法禁止　今受福豈我中國慈祥愷惻之懷轉有不及耶君門萬里呼籲無從苟有人焉拔是阨於慈航登斯　於袵席鑿香祝之更不禁禱和求之矣又聞河南登起密縣之閒廣有煤區開設民　有總管與守井口名目餘亦必大畧相同　無悍　頭綽號其拐擄人夫也見有行道者僞託寄柬豐其酒貲曉二三里程途人未有不貪利者重及到　間卽請入甕諺云謂之送上門道光中葉擄有邑紳某知府之子其家亦久出未歸遍訪無蹤猜疑誘入　內無從詰問幾經設法費重費巒　名教師一二人投入　中探騐果眞旋𨓜出報知因請於官發役圍　盡出所擄始　破案照辦數人密縣亂後亦復蹈做轍近時河北鎭軍崔廷桂徐州人得　風聞四出密探得　旅發兵獲案足見敝俗相沿所在不免近聞此風雖絕而又設一法日日誘食誘賭令其重負必俟工價兌清方計出　雖有控告多不准理此軟禁之一法其奸貪不仁伎倆眞不可言狀中國談王道尚仁政講理學化日光天之下反多暗無天日之事何上下形同聾瞆非聾瞆也假王道假仁政假理學不實事求是惟排塲是尚獨不慮及外洋一朝發　如澳門猪仔事又行文來勸禁耶書至此不禁轉憤爲笑 
　　不忍目覩人來稿 
[無爲州災民泣血求救啓]  
　　○語云救人一命勝造七級浮屠痛我州地形低窪古稱澤國北受舒廬巢合四邑之積水東南有長江之險壩堤綿亘二百餘里利害關廬和兩庫而無爲則獨任其艱每歲春修勞民爲財慘不可言官壩六十里幸得江蒲府劉曉峰江防州王蓮湖兩公亷而且勤督修三載成功無虞乃昊天不弔凶降意外今歲積水奇荒較之道光同治等年破壩之苦爲更甚焉緣歴年破壩之先年皆豐收米價不昂破壩之時麥亦有秋故迭被災　尚無餓殍卽有流亡不艱盤費去州積水均属無收外破圩二十有六其得賑撫者僅濱江之下九連一圩而已餘二十五圩災民今正　求賑撫周觀察以地方遼遠未允民皆搶地呼天莫可告語遂散而之四方焉今夏霪雨匝月晴不終朝二麥無收其破　無力挑修之圩潮漲復破者指不勝屈卽未破亦水深數尺科秧未插米珠薪桂借貸無門况各災區均有平糶救饑我州獨無是以城鄕內外十室九空民有菜色月之初二日有饑民宣興龍宣代理者兩家十餘口撑木盆過圩乞食遭風覆沒屍無棺殮僅以土掩觀者淚濕重襟無力資助如斯類者不堪枚舉近皆採荇藻以爲食行藻苦無幾何鬻妻子以滋生妻子痛無受主人人鴶面鳩形處處鴻哀猿泣拋骨肉如路人棄家鄕若斃屣逃往江南如蟻赴　嗚呼我州何辜人散田荒可勝悲哉敬乞四方仁人君子大發慈悲廣行陰騭或發平糶或施賑恤功莫大焉德莫厚焉 
　　闔邑災民泣血叩首 
 
 

Page 12

 
 
[京報第四百五十六號]  
[光緒九年五月十二日京報全錄]  
　　宮門抄○上諭四道錄前○發抄　旨四道○署直督張　奏特叅知縣革職摺○又　奏揀員辦理海防事宜夾片○閩浙督何等奏遵　旨查明靳丞被叅各欵據實覆陳摺子○江督左　奏請　獎叙摺○又　奏留員補用夾片○署直督張　奏飭委藩𣳻兩司代勘秋審人犯夾片○江督左　奏河解省火銀兩夾片○又　奏請攺獎片○五月十二日兵部太常寺太僕寺正藍旗値日無引　見○耀年等由南苑回京請　安○道府瑞璋等各謝　恩○載歡續假五日○掌儀司奏十五日祭　奉先殿謨公行禮○兵部奏派查齊之大臣　泒出克蒙額德魁用魁維慶長春和琨瑞聯悳銘○召見軍機　瑞璋○發抄　張之洞奏審明陵川縣糧書朦收平色案定擬奉　旨該部議奏欽此○又採買直𨽻戰馬進口日期奉　旨知道了欽此○曾國荃奏海口營中軍守備哀進賢補赤總管都司奉　旨曰兵部議奏欽此○又儘先守備方記興補撫標左營守備奉　旨兵部議奏欽此○○太子少保署理直𨽻總督兩廣總督臣張樹聲跪　奏爲特叅捕務廢弛諱盜不報之知縣恭摺仰祈○聖鑒事竊臣與𣳻司等前於三月間訪聞滿城完縣及保定西南一帶有盜匪聚夥搶掠未據該縣等禀報當經嚴札確切查拿並酌派馬隊馳往　緝一面飭查何處玩縱諱飾據實禀請叅辦旋據各該文武禀稱直屬幅𢄙遼闊素多盜匪近年迭奉嚴飭防捕遇案卽辦地去尚稱靜謐今年三月將冬防隊伍照章撤回底營操練宵小間有竊發適値山西撤勇過境愚民因疑致謠輾轉傳播遂多失實細查撤勇約束甚嚴並無滋擾現在保定西南一帶仍尚安靜謠傳亦已止息慛據採定府知府恭鈞禀稱查得三月間滿城縣人王上林等完縣人孫洛龍等有被搶各案未據該兩縣禀報是否事主未經報縣俟確查禀辦又查得滿城完縣境內均有窩　盜匪往來之家又有完縣馬快被賊由滿城縣廟會搶至完縣地面殺害情事該兩處毫能覺察等情禀揭前來臣查盜匪爲害地方迭經嚴飾人屬認眞整頓捕務設法查拿不准玩縱諱飾並將承　不力之員弁節次奏叅懲處不啻三令五申今滿城完縣竟有被搶不能各案雖其間或有事主未經報縣但各事主斷無均不呈報之理顯係該兩縣有心諱匿規避處分且境內旣有盜匪往來及窩留之家乃更毫擬覺察實屬捕務廢弛刑同聾瞆罔知振作亟應據實嚴叅擬請　旨將署滿城縣知縣候補知縣邵鉞署完縣知縣候補同知任慶三卽行一併革職以示懲儆現在犯贓已有報獲除飭迅速審辦一面勒拿逃匪速爲究報仍蒙查此外有無失事未報之處分別飭拿核辦外所有滿城完縣捕務廢應諱盜不報據實特叅緣由理合恭摺具奏伏乞　皇太后　皇上聖鑒訓示謹奏軍機大臣奉　旨着照所請該部知道欽此　○○張樹聲片　再新任直𨽻𣳻司松椿現已陛見事畢來津應卽飭令赴任以專責被北洋現辦海防兵事餉事均關重要須有知兵司道大員助理查遇缺題奏按察使現署𣳻司本任大順廣道劉盛藻統兵有年軍民愛戴明達大體亷正老成擬令于交卸𣳻篆後暫來天津總理營務處事宜並充海防全軍翼長以期得力除分檄飭遵外理合附片具陳伏乞　聖鑒謹　奏軍機大臣奉　旨知道了欽此　○○閩浙總督臣何璟署理福建巡撫臣張兆棟跪　奏爲遵　旨查明縣丞被叅各欵據實覆陳仰祈　聖鑒事竊臣等承准軍機大臣字寄光緒八年十月初二日奉　上諭有人奏福建莆田縣屬平藻縣丞秦維榕自補缺以來不趁任所寓店府城勾通府幕孫棅遣姓結拜師生一摺等因欽此遵經恭錄行司飭委候補知府柯先榮曁新任興化府知府施啓宗先後密查禀覆如原叅該縣丞不赴任所寓居府城一節查秦維榕補授平海縣丞　地處海濵衙署年久矢修間有坍塌該處離府八十里該縣丞將眷屬哥居府城因公晉郡卽住寓所興郡差委人員較少該縣丞晋郡時有派委查案　　事件鄕民見其來往頻仍遇有口角爭鬥細故未克　時控愬嘖有煩言又原叅該縣丞勾通府幕孫棅遣姪結拜師生招搖撞騙朋比爲奸一節查孫棅籍隸浙江會𥡳縣前者知府沈定均延令襄辦刑名錢穀事件遇有提審之案審虛之人往往歸過幕友未免招怨秦維榕與孫棅索識其姪秦文瑩由江蘇原籍來閩節從孫棅學習公事沈定均交卸後聞孫棅業己回籍明查暗房尚無勾通撞騙情獘又原叅該縣丞謀充委員時赴府署審案與府署余廉串同關說科罰酷刑一節查秦維榕擬公晉郡適逢放告日期沈定均委令代收呈詞事實有之現訊府署吏役僉供該縣丞並未在在審案其無科罰酷刑似屬可信至府書余廉經沈定均派令値堂傳供旋　誤公斥革詳加察訪亦無關說　搖實跡聲明秦維榕在任未能得力由𣳻司張夢元會同藩司沈保靖核詳請奏前來臣等覆查該縣丞秦維榕被叅各欵旣據查明並　在府審案與府書余廉關說科罰其至秦文瑩從府幕孫棅學習公事別無勾通撞騙情弊孫棅又已回籍難免置議惟該將丞眷屬寄若府城時常晉郡在寓住宿原叅擅離任所已有實據平海爲沿海要區該縣丞有彈壓撫綏之責乃不時逗留郡城致招物議未使以查無別項劣蹟稍事姑容相應請　旨將福建莆田縣屬平侮縣丞秦維榕卽行革職以肅官方　前署興化府候補知府沈定均與該縣丞秦維榕晉郡時委令收呈該縣丞之姪在府署學幕又未能查知禁阻亦有不合應請　旨交部議處是否有當謹合詞恭摺覆陳伏乞　皇太后　皇上聖鑒訓示謹　奏車機大臣奉　旨着照所請吏部知道欽此　○○太子太保大學士兩江總督一等恪靖　　一等輕車都尉臣左宗棠跪　奏爲查明江北河運漕糧出力各員籲懇　天恩分別給獎恭摺仰祈　聖鑒事竊江北漕糧歴屇辦理河運出力人員均經前督臣奏獎在案七年分江北河運漕糧於八今七月抵通按起騐收完竣所有在事出力各員據該司道開單　請奏獎前來巨查本屇漕船提前開行後經過黑魚汪十字河分水口等處設法提剝套搪灌送於夏至前晚抵陶城埠黃水岳發　行進口甫交初伏全帮入衛沿途畫夜　儧　任停留得以早日抵通在專各員煞費經營備嘗艱苦洵　異常奮勉擬請援照成案分別給獎理合繕具清單恭呈　御覽合無仰懇　天恩俯准一體給予獎叙以示鼓勵謹會同漕運總會巨慶裕江蘇巡撫臣衛榮光恭摺具陳伏乞　皇太后　皇上聖鑒訓示謹　奏車機大臣奉　旨該部議奏單併發欽此　○○左宗棠片　再搜標學習人員迭經前督臣等奏請留省補用欽奉　諭旨允准在案兹查有儘先遊擊劉萬鍾儘先遊擊彭桂源歴任　皖新疆等省隨勦疉著戰功嗣先後役標分別差遣於營伍地方均稱熟悉內金玉田一員前由補用都司經前督臣沈葆楨奏留江南補用嗣經續保叅將儘先遊擊彭桂源末經保留省分劉萬鍾一員原保係留陝甘稱用現在兩江整飭營伍正値需材之際合無仰懇　天恩　准將叅將金玉田遊擊彭桂源二員各以原官留於兩江遊擊劉萬鐘一員以原官攺留兩江酌量補用照章借補以收人地相宜之効除飭取履歴咨部查核外謹附　陳明伏乞　聖鑒訓示謹　奏軍機大臣奉　旨兵部議奏欽此　○○張樹聲片　再近年秋審人犯因督臣駐津均委在省司道代勘本屇審錄之期清河道史克寬出省督辦河工臣已照案飭委潘部淞駿署𣳻司劇盛藻氏爲提勘由臣逐案覆核具題理合附片陳明伏乞　聖鑒謹奏軍機大臣奉　旨知道了欽此　○○左宗棠片　再臣接准順天府尹咨以國子監及金臺書院欵項所人無可增益會奏請　旨飭籌銀四萬兩解京發商生息分資國子監金臺書院兩處膏火之需光緒九年二月初一日奉　旨依議欽此恭錄移知欽遵辦理臣維儲材養士本治世之規而首善敷文尤光被之漸竊維國子監曁金臺書院地　本崇英才所滙誠宜及時培養俾孺宗國翰由此而興無負　作入雅化臣前歲忝厠樞垣時曾與祭酒王先謙抗談及此迨承　恩命出督兩江王先謙尢以爲言兹准順天府尹臣周家楣管理國子監事務臣翁同龢恭錄　諭旨並鈔原摺咨來臣義　諉謝除飭江寍藩司梁肇　在於庫存鹽禀報効項下如數劃提銀四萬兩匯解順天府衙門取具回銷俻案外議附片陳明伏乞　聖鑒謹　奏軍機大臣奉　旨知道了欽此　○○左宗棠片　再疉准部　核覆光緒四五七等年江北漕粮河運出力各員獎叙案內江蘇試用通判薛鳳翔江蘇試用典史畢承楨三品銜道員在任候補知府江寗督粮同知祝赫知府用江蘇候補同知章銓補用通判江蘇試用按察司經歴戴拯三品銜卓異註冊候升江寗府知府趙佑宸江蘇分缺間用州吏目李維藩江蘇候補同知金　同知銜江蘇候補知縣周麓江蘇試用直隸州州同錢錫　　選復設敎諭石　保或官　無名或保陞無案或係何埧候選或與定章不符行令分別查明覆奏再行核　又借補江寗城守右營守備周象臣所請總兵銜未便照　仍令另核請獎各等因均經簿　去後前據江寗布政使梁肇恒江安粮道张富年飭據該員等陸續查明聲覆改請獎叙開具改擬清摺詳請附奏前來臣覆核無異除將送到改獎清摺分咨吏兵二部查核外合無仰懇　天恩俯准　勅部查照分別議給獎叙以昭激勸理合會同漕運總督臣慶裕江蘇巡撫臣衛榮光附片陳明伏乞　聖　再光緒七年分江北河運請獎案內部駮之升缺升用江蘇試用縣丞翁延年請俟得升缺後加五品銜核與定章不符應令另核請獎等因飭據該員禀請改給外獎已由臣行司註册合併聲明謹　奏軍機大臣奉　旨該部議奏欽此 
 
