# 1909 - 16 - 4912918

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章十二月二十四日内閣奉]  
　　上諭給事中朱顯廷奏清釐蠲緩積弊申明例章以廣皇仁一摺我朝家法以爱民爲本遇有災歉立沛恩施豈容不肖官吏任意舞弊若如該給事中所奏張貼謄黄遲早無定緩徵遞緩轇轕不清種種弊端殊負朝廷體恤民艱之意凡遇有蠲緩恩旨着各督撫速飭藩司電知各州縣迅貼謄黄母任延擱其蠲緩及常徵分數均於串票内註明并年年刋板不得任意朦混其已輸在官准流抵次年正賦倘該州縣次年依舊催徵立子究辦以期痛除積弊實惠及民欽此軍機大臣署名奕劻世續張之洞鹿傳霖那桐 
　　宫門抄二十四日召見軍機趙炳麟 
交旨 
[十二月十七日軍機大臣欽奉]  
　　諭旨度支部奏議覆端方等奏請將前緩舊漕免其補運並提存脚價撥解部庫一摺著依議欽此又奉 
　　諭旨都察院代遞吏部員外郎黄允中條陳新政綱要呈二件均著會議政務處知道欽此又奉 
　　諭旨都察院代遞侍衛王兆基條陳請推廣武員選舉資格呈一件著憲政編查館知道欽此又奉 
　　諭旨都察院代遞江西舉人候選鹽大使彭天爵條陳時勢艱難請先策勵人心以激公忠而維大局呈一件著會議政務處知道欽此 
代論 
[爲粤路事敬吿粤人（粤民來稿）]  
　　嗚乎今日之時何時哉。吾粤路存亡危急之秋。即吾粤三千萬人生死菀。 
枯之際會也。吾父老吾昆季。其亦嘗重思之否耶數。吾國財力之富。無逾。於吾粤者。數吾國路綫關繫之重要。無逾於吾粤路者。數吾國路綫之失。而復得亡而。獲存險阻艱難之備嘗。亦無逾於吾粤路者。吾父老吾昆季。宜。如何鄭重而保存之。節衣縮食竭其力以畢赴之也哉。 
粤路之收回自辦。於今已數年矣。以吾粤人之愛國愛種。勇於爲義。宜乎不日而成。爲天下先。顧乃遲遲吾行。至今日而猶在草創之時代者何哉。始於官紳之爭競。繼之以紳商之軋鑠。又繼之以股東與公司之疑慮。而吾粤三千萬人所倚爲第二生命之鐵路遂墮壞於冥冥之中而不自覺。雖然。此猶其過去之遠因耳此中層累曲折之故。吾父老吾昆季。固已飫聞而深察之。明日黄花。無俟鄙人之贅言矣。若夫近因之危險而。猶在神。光離合之閒者。則莫如謡傳借欵一事。因借欵之謡而二次應繳之股本。皆觀望而不敢前。而吾粤之生死存亡。胥待决於此日。鄙人固粤人之一分子也。念家國之艱虞痛漂。摇之。風雨。其敢不垂。涕泣而道之。冀吾父老。吾昆季之一垂聰聽乎。 
　　借欵之說。何自來哉。以湘鄂有借欵之舉。吾粤恐將繼及耳。湘鄂何自借欵。以集股困難耳。世皆以是舉歸咎張相國不知相國苟樂借欵。則曩者何必有贖還之舉千廻百折。停辛紆苦以還我故物曾幾何時。而復授之它人。此殊不近人情。其中苟非有大不得己之故。以相國之公忠明。逹何至冒不韙而爲之。且使相國而真有取於借欵則并　叚粤路括於其中更何必鰓鰓焉苦心分明。判湘粤之界限若唯恐外人債權之稍溢也哉。湘欵以力保主權之故。尙未成約乃無端而又議及於粤。分一事爲兩舉。徒使外人得乘機要。索而在。我益多葛藤牽繞之虞。非至愚者决不爲此此可証粤路貸欵一說之羗無故實矣。究此說所自來。一出於宵小離閒之謀。一出於外人冀幸之口。萬一我粤人堕其狡謀信。國家之將賣我也。於是商民疑朝廷。股東疑公司。路事因以蹉跌避頓。而彼遂晏然售其輸入外欵之謀耳。而孰意粤人之果中其罟獲也耶。夫卽使實有貸欵之舉。亦當各奮其愛國保種之忱。智竭其謀。富彈其力。踊躍輸將。以冀挽虞淵而圖再造。何况并無斯舉。乃以疑慮觀望之思自生携貳。杯弓蛇影。鶴唳風聲。信無稽之虚辭。以致敗垂成之大業。冀慮外人侵略之不深。而相率。開門以揖之也。吾忠勇明决之粤人。奈何自甘頺喪若此。 
　　不佞所希望於吾粤者。無它。公司則存一執行義務之思想。舉年來辦事之層累曲折。表而出之。以釋萬衆之疑廓然有見晛日出之徵。股東則奮。其保持權利之精神。有股者亟償其宿欠。無股者競出其新貲。萬衆一心。奮迅勇猛。不問借欵之說之有無。必使吾毫無浸人外債之瑕　先立於不敗之地。則人自莫敢余侮。從古之善於外交者。未有棄積極之政策。自處於消極。而能得志於人者也。非特此也湘鄂借約未成。其主權之伸縮得失將胥視吾粤之自謀。以爲進退。我而能自努力則。外人亦將知難而退。從容就範。而政府力爭主權之蘄嚮。因閒接而獲逹我。而不自振奮。則外人得隴望蜀之思。日益伸張。今日所必無之事。安知異日之不竟有也。我粤人於今日借欵之舉劃清界限。當無不深感南皮相國之維持。然使因此而泰然自得。玩日愒時。致隳前功。徒貽後悔。則有負南皮相國之維持者深矣。願我父老昆季實圖利之。若夫悮信譌傳而。輕於煽。動或且别。具用意。揑造謡言斯又粤路之罪人。而非鄙人所敢知已。 
[致王蔣二公論諮議局介合意見書（續）]  
 
 

Page 4

 
 
　　第二分屬寗蘇之事仍應合議而不應分議。先生丙說評論中。謂寗蘇合設一局。遇應分議之事。可分日分時集議。彼此不相攙越。此似得執两用中之道矣。惟旣係一局寗蘇人同爲一局議員。凡全省之事。議員皆有議决權無疑。若彼此不相攙越。是關於寗事。將停止蘇人議决權關於蘇事將停止寗人議决權。仍與分設两局無以異。區區之愚。以爲寗事蘇事。形式縱有區别。利害關係大致相同。若竟两不相謀。不免以同省同局議員。議相類之問題。而得相異之。結果。於事實殊多不便似應將分屬寗蘇之事。先行分日分時議有緒端再集全體議員。互相報吿互預議决之數。蓋两屬旣先將大旨議妥。若其可行。寗屬必不反對蘇屬議定之事。蘇屬亦必賛成寗屬議定之事。自可斷言。若彼此差異較多卽可互相融洽。使寗蘇两屬之事。有相成而無相背。此似於原章分定員額合設局所之本意處分最爲允當。吾全省人士所當留心討究酌量採擇者也。 
　　第三局所當在寗而不在蘇。主持分設者。其最有力之論據。謂定章諮議局。應設於督撫駐在地。今蘇撫駐蘇斷不能蔑視蘇撫。不設諮議局。不知諮議局之設立。以地方利害爲主體非以官吏爲主體。謂寗垣蘇垣有督撫。不能謂寗蘇以外各府縣無人民。旣爲同省之人民卽負相同之利害。國家於江蘇設督撫二缺。亦猶曩昔湖北廣東之督撫同城蘇撫駐節蘇垣。不過駐在地之差異。必謂蘇撫駐在地。當另設一諮議局假令湖北廣東撫缺。至今未裁不將於湖廣省城設两諮議局乎。且近頃蘇撫有半載駐蘇垣。半載駐清江之説。不又將於蘇於清設两諮議局乎。此又逹至難索解之疑問也。（仍未完） 
専電 
[電一（北京）]  
　　吏部覆奏民政部總僉事扣足八年期滿以巡警道記名簡放旨照准 
[電二（北京]  
　　又覆奏警員與部員有别内外城廳員六十餘缺准舉一等三人永爲定例不得再添奉旨依議 
[電三（北京]  
　　粤督張奏保肅清欽廉匪亂員弁二百六十員又奏欽廉防務緊要以後改爲三年開保一次奉批該部議奏 
[電四（北京]  
　　昨日召見御史趙炳麟攝政王諭近來臺官敢言深堪嘉尙惟須力持大體不得毛舉細故或懷挾私意 
緊要新聞 
[御史請停旂餉之卓識北京]  
　　月初某御史封奏變通旗制爲憲政最要關鍵宜切實籌辦不得徒事粉飾前讀論旨八旗餉糈仍照常支放在朝廷體恤旗民不令失所不知旗民之所以致異於漢民者雖風俗各有不同而其要全在坐食餉項但變通末節为停餉糈雖變猶之不變也九年立憲之期轉瞬卽届此非市小恩之時應請飭下該處王大臣先從停餉人手徐圖變通風俗禮節實於憲政前途大有裨益云云樞府多不以爲然謂旨留中 
[度支部電知蘇省緩運舊北京]  
　　度支部致江督電云貴督等電奏請將前緩舊漕免其補運並提存脚價撥解部庫一摺本部議以部庫需銀接濟京倉需米又殷詳閲原電亦實有爲難情形統籌兼顧請令該省買補舊糟三分之一隨同新漕運京下餘全數折銀卽由上海分銀行匯解部庫等因本月十七日具奏奉旨着依議欽此欽遵除錄奏飛咨外先電聞度支部 
[孫中堂爲路股事致皖撫電]  
　　安慶朱經帥鑒接皖路總理學銘電稱現欵垂罄擬借華商寶興公司三百萬以米股分十五年抵還等語查米股早經立案未敢擅便乞鑑核飭遵又皖路援案請加鹽股可否邀准并求核示鼐琦 
[陜西提學使被叅北京]  
　　某御史封奏略云陜西提學司沈堃辦事糊塗阻撓學務尤與鐡路爲仇敵多方敗壞如蒲城縣令李體仁一案該司不爲護持學堂反批令李體仁准其查封僉謂李體仁胆敢如此殘暴實倚恃該司之暗中帮助時艱事急　　不得已鋭行新政而人才缺乏必先提倡敎育歲費無數金錢在所不惜特於各省添設提學司藉資提倡充斯官者宜如　塲力整頓豈意該司不但不加提倡反助李令釀成毀學仇路重案此而不加懲處何以肅官方何以與學務惟陜甘督撫臣升允恩　庸劣無能遇事因循瞻徇斷難振作若僅令該督撫 
 
 

Page 5

 
 
臣查辦該督撫自顧考成必爲洗刷含糊了事於學務路務未必有裨於酷吏益增氣燄應請特簡公正大員馳往秉公查辦云云攝政王閲奏特召樞臣諭詢派員往查辦法經慶邸面求改爲廷寄升督恩撫知道 
[齊御史奏陳財政四事北京]  
　　御史齊忠甲奏財政困難亟宜開源節流以裕國帑一摺内分四綱（一）宜講求製造考進口之貸毎歲出洋之銀不下萬萬若能自行製造卽可塞此漏巵今雖設農工商部又設勸業道提倡於上然所謂保商勸業者全係紙上空談毫無實際雖船廠鎗廠鐵廠紗廠均經設立然無深明工藝之人盡濫支薪水西洋研究專門俟卒業後擇優以廣其傳各省如有能發明新理製造新器者亦卽優給奬勵與以專利如此或有振興之日而金銀差免外溢（一）宜講求墾務查奉天吉林之蒙荒黑龍江省之邊地平原遼闊曠無居人前此雖經勘放辦理未爲妥協原定之年限未满或遽議升科小民之負耒初來或又行加價生此種種之阻力領户均顴望不前今旣爲招墾實邊起見不必設墾務大臣亦不必卽行設官宜由各省督撫派　經理其事不收荒價祇收經費如有多領者亦隨其便俟升科之年已墾者悉數升科未墾者量與升科似此有利無害不必遷民而民自歸之將數千里無人之地不數年即成富庶實邊生財之道無逾於此（一）議改官制宜少設額缺查我朝京外之官較前朝爲尤多自舉行新政旣將閒署酌量歸併乃所添之數更多於所裁之數京官之實缺已無事可作又設行走諮議檢察等名目歲糜巨欵位置冗員民脂民膏理應愛惜外官之制自遼東改設行省設官尤濫旣有總督復有巡撫復有左右參贊復有五司两道毎司尚有僉事及科員甚衆額外之津貼者元衆並於無人烟之地添設州縣現又議設農官矣徐世昌不知官多徒以擾民一味張大其事於是廣調多人厚給公費東省元氣剥削已盡亟宜認真淘汰以恤民艱若内地改官再如東三省之濫恐十九行省無一繁富之區况自治諮議各局均已籌辦紳民亦有應盡之義務何必治絲而棼此亟官留意者也（一）京外之歲入歲出宜均歸度支部綜核查從前内外銷數公私用欸未能量人爲出亦無表册可稽今旣爲整頓財政起見京署之可裁者裁之冗員之可去者去之其餘毎署共用欵多少毎員之廉俸津貼太優者酌减太少者酌加員有定額欵有定數各署長官考其優劣勤惰而甲乙之庶奔競可息而欵不虚糜外省之局所可裁者裁之閒差可去者去之毎歲共入若干共出若干贏餘者由部提用不足者由部照撥均宜造册列表奉爲常經一切之銀幣銅幣紙幣統歸度支部鑄造將各省之有官銀號官帖局者悉行裁撤各省均設大清銀行遞解之欵悉由銀行而銀行之總司其事者由度支部派妥人經理按功過以定賞罰各省撫藩亦有查帳之權庶財政統一而出入有節以上四事或言之而未能行或行之而未認眞如能妥定章程即加整頓於財政必有所濟 
[京師近事]  
[禮部奏請恭上]  
　　皇太后徽號用玉册玉寳抑或用金册金寳昨已奉諭用玉册玉寳 
　　外務部照會各國駐京公使略稱本部奉遵内閣議定監國攝政王外交禮節（已見前報）凡各國駐京公使並來京各國大臣入内廷覲見呈遞國書各項事宜均宜遵照内閣議定禮節單照式行禮以崇體制而篤邦交希貴大臣卽行查照 
　　吏部接貴州巡撫咨文據舉人樂嘉藻捐助圖書價値萬餘金奏請奬給主事已奉旨依議應卽註册存案 
　　民政部以明年正月尙在國服百日期内特飭内外廳曉諭商民毋庸懸掛龍旗誌賀 
　　東督徐世昌奏稱各蒙旗如此困苦由於借債之累欲其誠心歸服不得不代爲之謀現札賚特旗困累益甚經臣復向大清銀行息借銀十萬两專備接濟蒙旗之需此欵仍由臣担保嗣後即由東三省歸還云云奉旨度支部知道 
　　山東巡撫袁樹勛致軍機處電云明年宣統改元一切更新應趁此設法以開通民智而新耳目云云已奉旨交會議政務處議奏 
　　法商在蒙自關造船行駛内河曾由部飭停止在案聞外務部近又據滇督電稱有法人擬在蒙自設立郵局殊屬有犯約章等因當經外部照會法公使轉致駐紥越南法督大臣請飭停設郵局以重條約 
　　農工商部電咨各省督撫内開尊處代銷商務官報現届年終應解本年報費請飭悉數滙部以資辦公 
　　譯學館頭班生考試畢業已於十月間蕆事正擬給獎即値國喪暫行停辦茲聞該館禀請學部以京外各署已照常辦事懇請仍於封印期内奏請給予出身已蒙學部批准擬即日開單奏請獎勵 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[政務處奏覆度支部清理財政辦法摺]  
　　竊謂統一之本首重乎通分明之源莫先乎信何以言之度支部爲全國財政總滙之區宜乎内而各衙門外而各直省所有出入欵目無不周知矣而今竟不然各衙門經費往往自籌自用部中多不與聞各直省欵項内銷則報部盡屬虚文外銷則部中無從查考局勢渙散情意睽隔此不通之弊也各衙門欵項尙屬無多若各省之財卽全國之財也何可漫無統紀然外省於財用實數毎隠匿不令部知故部中常疑其相欺而内不信外而部中於外省欵項毎令其據實報明聲言决不提用及至報出往往食言故外省常畏其相誑而外不信内此不信之弊也由不信故不通因不通疑不信而欲統一分明難矣今欲内外上下相通而不相隔相信而不相疑必也部臣疆臣開誠布公互相體諒外省知内部總核之難而不朦以虚辭内部知外省辦事之難而不繩以苛例凡事内外相商通力合作彼此皆專以國事爲重均不稍存畛域略設成心庶幾可望財政清明一洗歷年積習足爲憲政之始基該部所陳辦法六條臣等公同商酌擬請悉予照准而於其中稍有未盡之處量加變通謹逐條擬議爲我皇上陳之一外債之借還宜歸該部經理一節查外債爲國家利害所繫目應統歸度支部主持以免紛歧但事關交涉不可不令外務部豫聞應如所議嗣後募借外債之權專屬度支部凡各部各省擬借外債皆咨明度支部由度支部出名訂借俟議准借入之後向度支部領取其指抵之欵償還之期亦由度支部合計全局豫算核定各該部該省如願自向外國放債之人相商者祗准商定辦法仍須統歸度支部出名立約承借均不得徑向外國訂約借債惟度支部仍應毎案先咨明外務部會商辦理　昭愼重至從前各部各省已借洋債應如何分年歸還均應由各該省核定切實辦法報明度支部立案各外省尤應於國家税地方税未劃分之先豫爲籌定以備償還第釐訂頒布地方税國家税章程在籌備事宜年限内限於第三四五等年辦理各省所借外債原訂還期如有在其後其預籌償還之欵何者應動國家税何者應動地方税亦須預爲議明以者期两不相妨三在京各衙門所籌欵項宜統歸該部管理一節查度支部有統理全國財權之責在京各衙門所有自籌欵項自應均歸度支部管理以昭統一且各衙門所需經費聽其各籌各用則肥者有餘瘠者不足亦有苦樂不均之憾但令全交部庫再向部庫請領未免徒多周折應請嗣後將在京各衙門現在已籌及將來應籌之欵分别情形或由度支部直接經收或由各衙門自行經收隨時報明度支部查核其各衙門應銷欵項仍照常支撥如經度支部查有浮支濫費之欵可咨商該衙門切實核減倘所進欵項實不敷應辦要公經費由該衙門咨商度支部認眞補助以期各衙門用欵可免浮糜而辦公亦不致竭厥三各省銀號宜由該部随時稽核一節查各省官立銀號所出紙票應由公家擔其責任自應由部稽核以昭核實應如所議請旨飭下各直省督撫所有該省現開官銀號無論舊設新設將開設年月及資本實數現在發出紙票若干預備金若干經理恊理何人限六個月逐一詳細列表送部以憑稽考伹須聲明此舉專爲稽查部數成本以期核實起見所有該銀號贏利仍歸該省支銷並不提撥以免外省疑慮隱飾郵傳部所開交通銀行亦應一律辦理（未完） 
分類新聞 
政界 
[貴撫獎勵禁種鶯粟紳士貴州]  
　　貴撫　劬帥札飭普安縣云照得現在焑禁綦嚴固應由地方官剴切諭戒尤賴紳士互相維持民人乃知觀感本部院訪聞該縣屬有陳紳建廷家住東區所有產業多係陸地 
向來出烟甚多近見禁令森嚴於去年已令佃户減去一半栽種棉花烟葉今歲已全行改種菽麥又親自來省購辦桐茶桑秧訪延缫絲飼蠶工人意在歸家整頓實業本部院聞之深用慰悦若果全省均照此辦理又何患烟害之不能去民困之不能蘇合行札知爲此札仰該縣迅即遵照用本部院銜名速製深明大義四字匾額懸諸該紳陳建廷門楣以示嘉獎并論各鄉士民均當以陳紳爲法 
[公所續行調騐戒烟各員蘇州]  
　　蘇省禁烟公所調驗候補各員先後來所具結限期戒烟計自八月十六日起至十一月底止陳明斷戒項下共計二十七員内除同知吳承德通判任汝霖二員已據蘇州府知府何剛德加具印結業已斷凈應歸實已斷凈項下知縣屠仁溥朱壽枬州同廖褔鑫縣丞范杲蓀巡檢金兆奎從九蔣裕鈺典史馮維鎭等七員尙未届限外其知府周靖方莫枚同知李前晋通判李昌洸善祥知縣沈爾楨譚從貴陳國培縣丞吳家楏高士寅主簿黎慕堯府税課大使夏爾 
純巡檢蔣琳從九趙原澤趙鼎汪仁琬典史唐正祥吳駿等十八員現已均届限滿自應一律調驗現已分别札調各員均至查騐所内聽候檢察官查騐並詳報撫憲查攷又禁烟公所飭傳以上各員去後乃各該員有臨期請假及不知下落者昨經公所再行傳諭各員照年内除傳四員外其餘各員明年正初均須按班傳騐幸勿託故擅離自誤 
[整頓年關捐務鎮江]  
　　金陵釐務自長江改辦統捐禀准江督改章以統捐已經減折恤商改爲收七免三以十日爲限今年一律改統仍請江督照去年收七免三自十二月二十四日起至新正初三日止並將收捐章程刋刻告示多張飛飭各捐局張貼俾衆周知 
交涉 
[飭查沿邊韓僑吉林]  
　　吉林撫署近准東督咨開沿邊一带韓民僑寓日益增多一切動作及待遇情形亟應派員會同地方官詳細調查以便擬定劃一辦法所有延吉琿春敦化綏芬濛江各處務速派員確查等因業奉吉撫札行延吉邊務處遵照辦理至敦化各屬另行委員澈查 
[日人交還民房誌奉天]  
　　鐵嶺紳民前曾請照會日人交還戰時佔居民房茲聞交涉局長程君假座商會客廳邀集縣令及學商警各界諸人布告日俄戰時所有外人佔據民房已定於初六日一律交還各 
 
 

Page 11

 
 
房主其各具結收領 
[堅拒洋商開設油棧南昌]  
　　美孚洋行劉　恩前在吳城鎭分設油棧經王司馬禀奉洋務局批飭禁阻收歇並先將該店招牌摘去所有美孚請追欵項一節應即切實駁復至華人譚進德膽敢朦混出结殊屬藐法欺官應卽拘案究明禀辦司馬奉飭後派差拘傳譚進德詎進德因事先赴下江未能到案司馬乃駁復美商劉　恩囑其轉飭立將該棧收歇以符約章旋據美商劉　恩函稱譚進德開設正記字號原係自行貿易貨由該公司批發轉售前信係華文繙譯舛錯并無朦混情事請勿傳訊收歇當經司馬禀奉洋務局批飭再行據約駁復 
軍界 
[江安防務情形南京]  
　　安徽巡警道卞緒昌統領快砲師船孫多祺會禀江督文云竊十月内兵變之役賴我憲台曁撫憲機謀神速三两日内轉危爲安靖國保民功無與最嗣因凶燄初熄伏莽尙多善後事宜自以探緝巡防爲要職道多祺與職道緒昌極意籌商以爲今日之伏莽要以長江爲最多江安两會垣又適居長江之腰腹隄防旣不容稍懈偵緝尤不可稍疏而舉措之大綱則當合江安巡警與師船軍隊聯爲一氣以巡警師船爲體以偵探一隊爲用三者相輔而行而後能收身使臂臂使指之益職道等再三計畫皖省巡警爲緒昌專責已將整頓巡警偵探情形禀報在案應卽實力照辦毋涉疏虞多祺所領師船現擬以皖垣爲總匯之所時時調派三號五號不等往來於江安两省之間並分泊於諸要埠仍揀選精細弁員参伍於偵探之列務期一心一力息息靈通必有以善其事而後已至江寗巡警總局應請憲台行知該局於皖省一律聨絡辦理共勤此緝卽共嚴此防伏莽雖多或不至有復熾之患治標在此治本亦所此旋奉江督批云該道等會商辦理善後事宜籌議各節尙屬認眞仰候札飭江南巡警總局何道遇有相關事件會同商辦均勿始勤終懈 
[飛划營擒獲著匪松江]  
　著梟蔣長生爲江北阿四羽黨仍在各處紏衆横行迭由省憲札飭嚴拿二十日飛划第三營管带沈都戎購得眼線葉劉張三人密派中哨哨弁沈兆榮馳赴張堰南舊港地方將蔣及夥匪包阿吉拿獲隨起出後膛快鎗二枝二十一日飛解來城由府尊戚太守親訊蔣供認在江北阿四手下爲小老大去年刦輪一役分得金四錢銀斤半綢衣一件綢一方近有人紏搶徐樹隆家未往包供向隨蔣祇執摇船之役所到之處從未上岸惟刦輪後由蔣派分洋五元太守得供判即釘鐐發婁獄監禁聞以蔣罪案纍纍擬即科以斬决 
[營縣不准擅離職守安慶]  
　　朱中丞以近來皖南北各帮匪黨出没無常省垣自兵變後尤應注重防務惟各州縣牧令爲地方之表率統領營官有巡緝地方之責任均不容擅離職守刻因通飭各屬營縣明春不准再行晉省拜年以重地方 
[更委太湖統領蘇州]  
　　統領太湖水師歐陽成祥現奉蘇撫另調他差遺差經陳中丞札委補用總兵胥明德總戎前往接辦 
[鎭軍練習野操鎮江]  
　　駐鎭南洋三十標連日在南門外練習野操外容頗有可觀業經陶代統示諭附近居民勿得驚擾 
學務 
[函請慰留學紳浙江]  
　　浙省陸紳春江等函請撫憲增中丞云聞吳雷川太史擬於明春入都供職業經面商學使不日具牘上呈惟雷君氣識深穏堪勝重任承辦高等學堂旣已有年接管善堂三倉近始就緒元鼎等年力就衰媿乏贊助所賴者實惟雷君一人設同時交替縱有賢能恐未必即能融洽而措置即難以咸宜躊躇再四似不宜遽易生手在雷君留館之期並無定限而其去留之關係地方實爲重要用特公函瀆請敬乞俯念公益所關迅賜挽留以慰衆望是否有當仍候裁酌 
[展覽會定期開會蘇州]  
　　蘇城公立中學附設之成績品展覽會現巳陸續收到各校成績品如高等學堂府中學堂師範學堂曁公私各學堂約有三四十校現正佈置一切先定廿三日開職員會認定担任幹事招待各務該會本定明年初五日開會日期現巳改爲正月初二日即行開會以備入會展覽而挽各生新年在外游蕩之積習 
[追悼會紀事松江]  
　　松郡朱次鷗何亞雄兩君爲學界巨擘今秋相繼辭世學界同人悼之爰於本月二十二日借坐西城隍廟開會追悼來賓極衆會塲幾無錐立地四壁輓聯哀詞不下二三百件頗極一時之 
盛 
[禀請自費出洋不准浙江]  
　　會稽縣陳令德彝具詳提學司略謂據該邑生員宗承藩擬自備資斧前往日本游學禀請轉行給咨等情現奉支提學批云據詳該生宗承藩願自備資斧赴日本留學固屬志趣可嘉惟現在學部新章咨送赴外國留學生總以中學畢業其語言文字及一切科學足以入各該國高等專門學校直接聽講者爲合格甫於癸卯年入震旦學院肄業該校係注重法文今年改入復旦學校肄業該校係注重英文無論所習何國語文總計不過二年雖語文之外各科學程度合格與否原可試騐然此次赴日留學如欲進其高專各校當以日文日語直接聽講來詳並未聲明該生前在何校預備日本語文碍難照准 
實業 
[全浙農務總會定期開會浙江]  
　　浙省農工研究會開會等情巳誌前報兹悉該會呈稱上台以研究農工事關全省公益兼組織農會之基礎叩請　飭各府督札各廳州縣出示曉諭定於宣統元年二月中旬在省城舉行正式大會遵照部章成立全浙農務總會凡各州縣均應推舉熟悉農工聲望素孚者一二人爲該邑代表選定以後由縣備文申送此外紳商學界留意實業於農工素有研究者亦提各由本地商會敎育會及其他詳准有案之各團體備文保送晋省赴會事關全省公益務各如期取齊萬勿觀望自悮特因聞湯觀察巳通飭各府轉爲札縣照辦 
[出示招領桑秧鎮江]  
　　鎮紳鮑濬卿前奉府憲札委總理樹藝局事務開辦以來頗有成效近届鄉民具領桑秧之期爰禀由府尊承太守出示招領栽種聞定價極廉以期推廣 
[商界反對商會總理安慶]  
　　贛省商會總理宋學銘素行不孚衆 
 
 

Page 12

 
 
望邇又以加抽膏土捐一事各土商大不爲然經巡警卞道將該土商拘留六名有某商代爲關說宋初不願繼乃勉將該土商保出嗣有某甲私赴姚裕昌土店購買烟土四元五角比被偵探拿獲巡警道勒罰該店九十元請宋出爲調停宋置不理商界大譁刻巳紏集多人在撫轅禀請斥退矣 
[禀請改良石灰浙江]  
　　杭屬新城縣附生周誦芬等具禀農工商礦局略謂該邑向産石灰每年爲土産大宗民間用土法採鑿成本昻貴現擬紏集同志創辦灰胚公司凡一切採取烘製悉用新法巳租定縣屬太平鄉石山一座即日開採每年報効經費千兩禀請立案並飭地方官出示保護奉批謂用新法採取石胚設立公司是否用炸藥攻取石山離村約有幾里居民有無異言山主爲誰巳未立約成契仰新城縣查復核奪總之興辦實業本局志在提倡亦當顧及地方不以報効定准駁也 
雜記 
[汪和尚因姦自刎浙江]  
　　江千化仙橋　橋有向馱米袋之葉子林有女年方及笄本月二十日夜三更時葉子林醉臥在家突有馱袋子汪和尚撬門進内逼姦葉女葉女情急喊叫被汪和尚用刀連戳數下登時身死汪自知不了亦以刀自刎血流倒地迨其父葉子林聞聲驚醒上樓見之當卽報諸該處地保金洪來家看明汪和尚尚不致死巳於今晨恊赴錢塘縣禀請詣驗聞汪係葉之未婚婿因不能克遂洞房之樂故出此下策未知確否 
[江督批飭澈查架賣案南京]  
　　江蘇邳州人姚培文禀江督文云竊身女被比隣顔士友張守廷潘秀生架賣身妻往尋多日忽在蔡公館門首看見女云實係被張守廷潘秀生顔士友架賣暫及數語蔡公館出有多人將女拉入身妻被喝阻不敢前進身一再奔赴縣署府署警察總局藩司衙門喊控蒙縣將潘秀生管押總局將顔士友管押張守廷逃避未獲士友秀生到案狡不吐實止謂俟提張守廷嚴訊追究乃蔡三少爺同陳伍元等設計將潘秀生顔士友先後保出潘顔兩人開釋後於黑夜各執刀械率領多人尋身打駡揚言將身治死方休潘秀生顔士友現在蔡公館包拉洋車身時常看見伏思蔡三少爺旣係官家不作德事將女放回反包庇匪人爲之保釋身家有八旬老母日夜思子身妻思女染病在牀身女曾有婆家將來仍要嫁娶今案情如此身女生還難望矣爲此懇求嚴訊追究如有虚言願甘治罪云云旋奉批云該民之女係於何月何日被拐曾否報縣通緝有案未據聲明迨經該民之妻於蔡公館門首獲見該民之女詢係被顔士友張守廷潘秀生架賣控縣將潘秀生管押並經警局將顔士友管押何以並不確究追起而反先後保釋其中定有别情案關拐賣情節較重虚實均應究明既據赴江寗府控告有案仰江寗府會縣迅速勒提顔士友張守廷潘秀生等到案嚴切追究務將該民之女起獲給領一面錄供照例詳辦勿稍偏延 
[禁置有碍電政物器漢口]  
　　漢口電話公司及電報局所置桿線常被居民在屋上用鐵器攀掛致分電力有碍交通刻由電話公司經理王乃畬禀請警務公所飭各警察局出示禁止并諭各巡勇代爲照料爭閙即赴夏口廳具控請傳案訊究當經金喣生司馬批云孫子呈控庶祖母於理不合禀中於其庶祖母一則情性强悍再曰素不循分武漢皆知措詞失當至於此極其何以對乃祖尚書公乎家擁巨資皆係爾祖所遺今以數萬金之事而將庶祖母播揚如此竊爲該職祖父一嘆也此批之後務須秉承諸叔妥商辦理總宜保全祖先令名砥礪家世　德母受他人唆訟致傷家庭和睦本廳不勝諄諄勸諭焉 
[查詢煤斤逾額蘇州]  
　　蘇州包認煤捐商人許壽坤以招商局小輪所用之煤向章以二千四五百墩爲限本年結至十一月底止巳有二千九百餘墩當向煤船詰問據稱代辦清鄉公所巡艦所需之煤因之逾額該商恐其托名影射將船扣留禀請牙釐局移詢清鄉公所是否屬實再行核辦 
[押解私造功牌要犯安慶]  
　　皖省營務處總參議孫觀察多祺前次訪拿私雕兩江欽差假印余兆梅一名訊供時供出假印功牌等件係出自南京刻字店朱茂林之手當經孫道電禀端午帥密派員弁將朱拿獲並搜出户部獎札實收功牌墨領等件訊供甚狡刻經江督派員押解來皖與余犯對質 
敬告 
[敬告讀者]  
　　語曰報舘上有監督政府。下有導引國民之天職。記者三復斯言不禁背爲之汗而顔爲之赭也。夫政府種種。失於監督者不知凡幾。國民種種。失於導引者不知凡幾。若旣監督而導引之。而政府國民之種種失敗如故。則記者之天職已盡。此外固不能溢及毫末也今記者自思。對於上而棄其監督之天職者幾何。對於下而棄其導引之天職者又幾何。 
則記者已自棄其天職於三百五十五日之中。已有三百五十日。今歲之所能盡其天職者。不過此一二日而已。一暴十寒。倘有何説顧監督之説未暇詳論矣。而導引之失其天 
職。則記者尚欲毛舉一二以告閲者。亦重以責人輕以責已之意也。惟詳舉之更僕難終。請約舉之。 
[（一）學界]  
　　二十二行省。上下两學期。大小各學堂莘莘學子之得卒業文憑者不知其幾何也。有志求學。報名入學者又不知其幾何也。其間砥礪力學。志切修業者。固不乏人。而臨考懷挾搜索過嚴。以起風潮者有之。倩人捉刀。賄金給憑。以圖倖僥者有之。或因飲食之微。而釀成罷學或因意氣之細。而要挾多端。或偶得師範文憑。而居然高懸匾額。或初得中學　業。而已將夸耀鄕閭。此皆以功名爲重而學術爲輕。其愈於從前　括考能幾何也。總之多一分功名之心。即少一分研求之力。今歲已矣。所冀補亡羊之牢而顧見犬之兎者其在明歲。則種種學界之怪象。固學界之羞亦實記者之恥也。此記者之失其天職一也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各　籌辦諮議局 
[士民實行調查]  
[江蘇蘇屬（蘇州江震）]  
　　吳江震澤两縣選舉調查事務所所造草册已經竣事計江邑合格者一千四百三十六人震邑格者一千零零八人昨已備文呈送省垣諮議局籌辦處查核 
[專]  
　　江蘇蘇屬籌　處訂定初選舉開票所辦事細則 
　　第一條各廳州縣應各於初選監督駐在地設開票所一處 
　　第二條開票所中應辦各事由初選監督恊同開票管理員監察員經理 
　　第三條開票所中布置之法如下一開票案二安置投票匭處三得票計數案（宜分列開票案左右）四檢票案（宜與計數案相連）五參觀席（宜在開票案之前） 
　　第四條開票時初選監督應親莅開票所督同開票管理員監察員當衆公開 
　　第五條開票管理員監察員除恊同經理選舉章程第九條第十條所定職掌外並應恊同經理下列各事一管守投票匭二開票唱名三得票計數四記載廢票之數五檢集投票紙六照料參觀人以上各項應先期由初選監督商同開票所各管理員監察員分别認定以免臨時推諉 
　　第六條初選舉得票計數應預印計數單備用（單式及用法另文頒發） 
　　第七條掌得票記數者於開票唱名時核與計數單所填之姓名相符即高聲接應戳記單内俟開票完畢即核計戳記於單尾注明得票之總數 
　　第八條開票時遇有應照選舉章程第五十五條作廢之票應别置一處並别置廢票簿登記之 
　　第九條開票當日不得完畢時或繼燭或次日續開應由初選監督與管理員監察員商定當衆宣布 
　　第十條開票後檢查票數遇有得票同數者其名次先後應由初選監督抽籤定之 
　　第十一條檢查票數後應將得票及廢票數目即日宣示並報由初選監督榜示 
　　第十二條開票管理員監察員派定後除疾病等萬不得已事故外不准辭退至開票時管理員監察員尤不准偶離職守 
　　第十三條開票所及投票匭之鍵鑰管理員及監察員應恊任掌管之責 
　　第十四條辦理選舉人如違法擅開投票匭或取票匭中之選舉票　處一月以上一年以下之監禁或三十元以上三百元以下之罰金 
　　第十五條除本細則外其他各事應遵照選舉章程第二章第八節各條辦理 
本埠新聞 
[松江府札上海縣文（爲棲梳所試辦工藝事）]  
　　奉藩憲瑞批該縣滬北棲流所職董陸文麓瞿慶喜等禀滬北棲流所試辦工藝廠帳略並現行章程由奉批據送各册存查仰松江府轉飭該董等認真經理總期逐漸等因到府奉此查此禀未據並呈無憑查核奉批前因合亟札飭札到該縣即便轉飭該董等認真經理總期逐漸擴充母稍懈怠仍將收支各欵按年造報以昭核實並飭將帳略章程送府查核母稍違延　　　　　　　　　　　　　　　　　　　　　　　　　　　　 
[禀復籌辦清鄉事宜]  
　　本縣清鄉偵探薛貴等昨日禀復縣令略云竊奉清鄉局委員飭令傳知各圖董保切實查明地方曾否安静有無梟匪出没以及棍徒聚黨開賭等情遵令各圖保甲逐一查察茲據復稱圖内地方安静並無梟匪溷跡亦無棍徒聚賭情事不敢庇護倘後查出自當首先具報如奉察出庇縱惟伊等是究遵具切結交役備查理合禀呈鑒核云云 
[謝贈]  
　　昨承華洋保險公司惠贈美女月份牌二張書此誌謝 
[城内]  
[道批四則]  
　　冯蓉洲票批察閲抄黏信大復函掦子京所欠莊欵地由馮菊洲經手馮固不得置身事外然票函掦之欵非馮用信大已爲聲明應否准其保釋仰寳令斟酌辦理從速具復黏抄並發大慶莊等禀批晉益升虧倒京外官商各欵甚鉅熊石秋係該號股東而兼經理乃最關緊要之人業經飭廨提案押追應由本道體察情形酌量辦理勿瀆張仙洲禀批所禀各節核與張筱寳訴詞大相逕庭究竟孰是孰非無從懸揣旣據聲稱案由商會移還公廨該商即逕自行赴廨呈訴可也祝葆元等禀批此案前奉督憲轉行農工商部咨責成徐爾榖了結仍照前議合祝姓領欵息訟毋得節外生枝等因　經分移遵照所請提訊未便准行至商會訽理此案時本道適因他案到會討論其衝突情形親耳所聞實屬不成事體旣蒙大部咨飭示儆可勿置議著即遵照 
[經理舞弊]  
　　踏布坊主章昇謙昨至一路巡局禀稱經手魏保生串通店夥蔡雨生謝四寳長興等唆使各司　阻停工勒加工資並竊取取貨憑據至小東門外錦豐洋貨號冒取藍竹布五疋求究游巡官准即將魏傳案訊問魏自知理屈求恩寛宥判從案交保著將所取之貨如數交還免究 
[賴債行兇]  
　　西門仁裕米店主周啓吳將吳老四扭至一路巡局喊控吴欠米洋四元零五分約於小月底歸還到期往收祇付两元其餘圖賴今日在途遇見又向小的尋事行兇毆打吴供欠洋屬實情願清還求恩免辦判具以後不再生事切結斥釋 
[官事]  
　　江寗調查局法制科正股員候補知縣余慶齡外務部奏派駐葡使舘書記官主事黄承壽管解黑龍江採運書籍委員通判王之藩總工程局副裁判官陳仁琅昨均到道禀見川抄廳同知陳綸禀知奉憲保舉交部從優議叙 
[南巿]  
[移提被告]  
　　總工程局接婁縣劉大令移文開據縣書張守恭禀被米經頭呂三泉短少運米二百餘石並吞没代辦米洋二千餘元移請協傳歸案等因局中當即派探查提務獲解究 
[押犯病斃]  
　　黄梅峯前因拐賣鄭姓男孩由總工程局判押改過局二年在案茲該犯 
 
 

Page 19

 
 
在押病斃局董因查無家屬函請善堂收殮 
[行夥交保]  
　　章體忠等前控同業義大柴行執事何嘉賓欠欵逃避一案業由工程局將行發封昨提在押之行夥李侍庭沈彩章到案判交保恊同股東陳潤生赶緊理處 
[欠欵覓保]  
　　通永草貨店夥陸永培控東順皮店夥李吉甫欠洋五十餘元昨由工程局提訊李供店係日商所開判覓保料理 
[撞沉划船]  
　　划船户沈林妺沈沈氏承裝鼎泰行白米二十石行至竹行馬頭被朱家角航船及張澤航船碰撞覆没當將該航船主張翼琴孫早春扭至工程局請究鼎泰行夥王戴生投稱除撈獲十六石外計虧損洋八十五元請追判張孫二人交管幫带出著張賠洋二十元孫賠洋一十五元了案 
[英租界]  
[斥革招書]  
　　公　招書王明義即王步蟾屢次悮公迭記大過兹又將梁姓控告婢女捲逃案之硃判顛倒經西官查悉諭飭駐廨西捕禀明實讞員將該書斥革不准復充 
[不出定貨]  
　　德商克魯森洋行控包榮生定貨不出昨由公廨會訊原告洋人偕證曾作林投稱包於去年代客定購衛生衣十箱迄今未出訊之包供因貨樣不符是以未出判包交保限四十天赶向原告清理 
[騙案結果]  
　　袁伯三控戴雲寳騙取白米由廨判戴押限一月繳洋二十五元在案詎戴無力照繳昨又解訊判加押捕房五月期滿開釋免再究追 
[騙案紏葛]  
　　文寳齋等十餘户控陳晉法串騙古玩玉器一案昨由公廨復訊仍無實供判陳還押候下禮拜一訊核 
[無可通融]  
　　朱安仁搭蓋草屋未領執照昨由工部局派探將朱傳至公廨判朱交保將屋拆卸俟補捐照會於明年二月間再造 
[物腐蟲生]  
　　范德培將僞造禮票向裕綸號領物當被扭入捕房解廨請究據供與該號夥友合串判押候下禮拜一著原告带同店夥到案訊奪 
[拐賣小孩]  
　　王炳章誘拐顧施氏之子茂生串同王阿四姚王氏販賣他處茲由包探查獲解廨请究判王阿四姚王氏交保限两月將孩交案王炳章還押候核 
[拐案起解]  
　　王秃子誘拐丹徒女子小桂　來滬押於法租界某花烟　化名小文卿爲娼由該縣移請英公廨飭差恊探將王與女一併提獲諭令押遂丹徒縣歸案訊辦 
[竊取珠飾]  
　　時紀生竊取祝桂芳家值銀四千餘两之珠飾由探將時查獲昨解公堂訊究據供尙有同黨在逃判押候補提人証再訊 
[治家不正]  
　　朱根寳控房客趙召榮串同伊妻張氏竊取衣物由探將氏與趙一併查獲解廨訊究中西官訊得趙與朱妻私識判氏發棲流所趙申斥開釋 
[鴇妓手段]  
　　雉妓王老四王三寳及鴇婦沈吴氏在途拉客由探查獲昨晨解廨請究判沈鴇罰洋十元两妓各罰五元一併充公 
[馬房失慎]  
　　前晚八點餘鐘河南路鐵大橋南堍龍昇馬房起火延及左隣義盛祥染坊右鄰同茂烟紙店共燬房屋六間 
[美租界]  
[匪黨兎脱]  
　　俞文謨前寓狄思威路復興小客棧内被匪徒蔴皮阿金带同形似探夥者二名冒探查夜强行搶去洋一百元報捕飭拿未獲昨日俞至西華得路薈萃樓某包探茶會見有王阿喜一名即係隨同蔴皮阿金等搶洋之人當即出外鳴捕仍被兎脱俞遂投報捕房飭探嚴拿務獲究辦 
[挑選西捕]  
　　昨日楊樹浦三匯三彚司哈而賓各捕房西捕均奉卜總巡傳諭齊集虹口捕房由盤副捕頭選擇拔充三道頭西捕 
[火警]  
　　前晚漢壁禮路徐隆盛熟貨店樓上起火經救火會前往救息又北山西路沐樹德藥店昨晨起火焚燬房屋三幢 
[法租界]  
[准領工價]  
　　江祥記前延開逹律師控法商陸地尼司不付油漆工價五百五十餘元業已由廨如數追還惟江已病故昨經妻子延博士律師投廨聲明准傳江妻到案具領 
[養虎喪身]  
　　董阿四由其姑母陳董氏撫養成人近忽乗氏出外竊去鈔票洋九十元迨氏覺察洋已用盡昨日送至捕房解廨請究判押捕房一月期滿　普育堂留養二月 
[電車違章]  
　　四十六號電車司機人張連卿前日至大自鳴鐘停車處違章不停又撞倒某鄉人昨經公堂提案判押三月 
小説 
[官塲小説衣冠影（十二）]  
　　第三回衛京卿告病歸田里金觀察走馬赴龍州到了次日。還没有接印。挭先去拜會前任邊防大臣衛杭庵衛京卿。談了幾句閒話。便問到將弁學堂和新募練軍的情形。衛京卿聽了金觀察問他。却不知什麽原故。好像有些支支吾吾的講不出來。金觀察覺得有些詫異。却又不便問他。直等到金觀察臨走的時候。衛京卿低低的對金觀察説道。這個邊防的事務。是一件極清苦的差使。實在没有一些兒好處還是兄弟創辦這　將弁學堂略略的有些生色金觀察聽了。不等衛京卿説完。便正色説道。晚生只曉得公事公辦。不管他有好處没有好處。就是有什麽可以沾潤的地方。晚生也决不敢要的。幾句話説得衛京卿呆了一回。只得端起茶來。送他出去金觀察回到公館裡頭。暗想方才衛京卿的話兒。來得十分奇怪。難道這個將弁學堂裏頭。有什麽弊　不成。想了一回。只見號房家人拿着無數的手本進來。説龍州一府官員。和防營員弁。都在外邊禀見。金觀察聽了。便也出去接見這班屬員。好容易送了他們出去。接着又是將弁學堂的員弁求見。紛紛擾擾的。一直閙到日落西山。這些人方才都一一的告退。金觀察正想進去休息一會。忽見號房又拿着一個手本上來。回道將弁學堂的支應賈委員。特來禀見。説有要事面禀金觀察看了一看手本。只見上面端端正正的寫着一行小楷道將弁學堂支應員候選府經賈梁。金觀察見了。心上覺得很有些不高興。但是他説有事面禀。又不好意思不見他。只得叫號房出去請他進來。號房去不多時。早引着一個獐頭鼠目的人。走了進來。一見了金觀察。連連的搶上幾步恭恭敬敬的扒在地下磕頭。金觀察攔他不住。只得也略略的跪一條腿總算還他的禮。那賈委員叩了三個頭起來。又直挺挺的請了一個安金觀察讓他坐下。問他有什麽事情。只見他吞吞吐吐的。説了半句。又吃了下去好像害怕的一般。延挨了一回方才低聲説道。卑職請大人的。示後天十月初一正是將弁學堂給發薪修的時候。不知大人的意思。要怎麽一個辦法。以前衛大人是.........賈委員説到這裡。頓了一頓説不出來。金觀察看着這般鬼鬼崇崇的樣兒。心上早明白了幾分。 
 
 

Page 20

 
 
　正顔厲色的對他説道老兄的説話錯了。學堂的給發薪修。是有定數的。老兄要照例給發就是了。何必又要來問兄弟。道一個虎勢。就把這位賈委員。嚇得啞口無言。呆了一回只得告辭走了 
國外新聞 
[韓皇回蹕]  
　　二十三日東京電云韓皇已於昨日回抵漢城 
[伊籐王之讆言]  
　　二十三日東京電云日本駐韓統監大臣伊籐王近在某處演説謂日本政策倘志在損韓則永不振興高麗學務實業矣 
[意國地震蔓延]  
　　二十三日倫敦電云昨晨奥國南部自薩拉桀伏迤邐至屈里斯脱一带各處均覺地震派提阿拂洛倫斯凡里斯（均意境）昨日均地震甚烈居民咸奔出室外牆壁隙裂者無算伊瑪拉地方之居民皆支帳於野圍火而居 
[近東大變局七十八誌]  
　　二十三日倫敦電云塞爾維亞政府頒布告示謂土爾其允照奥國賠欵之議實爲交涉之佳兆各報之意咸謂塞爾維亞與芒替里格洛两國必將獲有賠償奥京維也納傳稱奥國大約將准塞爾維亞改訂稅章及築路直貫巴斯利亞俾塞國可與大海通接又電云土京君士坦丁電稱土政府近在議院宣布政策謂已聘定英員德員整頓土國海陸两軍並謂立憲改革務須長此進行而歐洲友誼亦須愼加保守尤以英國爲最要又電云土爾其議院近曾投票信任政府維時議員皆歡呼以祝以上譯字林報 
[德國發行債劵]  
　　廿四日倫敦電云前路透電稱俄國擬借四釐半利息債欵四十八兆磅現悉實係五十六兆磅内有四十九兆磅已在巴黎發行餘在倫敦發行六兆磅在荷蘭發行一兆磅其在法國發行之數擬發三十二兆磅贖還一千九百零四年在法國發行之財政公債劵 
[法委齟齬已解]  
　　二十三日柏靈電云法國與委納瑞拉之齟齬業已和解 
[俄國經營黑龍江]  
　　法文報電云俄政府已允照黑龍江鐵路總工程司之議在黑龍江各處設立裁判所並增派軍隊駐紥該處及撥欵日洋三十萬圓以爲建造該路之預備以上譯文匯報 
賑務 
[德發洋行蘇筠尙經收振欵第十一次清單]  
　　同仁濟善堂指賑漳州洋一百二十元天恩再再生君洋五十元阮惟振君洋三十元隱名氏求家宅平安洋十元葉陶氏洋十元德和盛號洋十元以上共計洋二百三十元謹特登報以掦仁風 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
