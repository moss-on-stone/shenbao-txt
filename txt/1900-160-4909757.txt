# 1900 - 160 - 4909757

 

Page 1

 
 
[嚴究招搖] [  申報館主人啓]  
　　本館前曾招人采訪英美租界事宜兹巳選定一人暫行試辦乃聞有朱文標者妄謂本館新訪事人雇伊爲夥日在衙署及茶坊烟室大言炎炎但本館定章各租界采訪之人務必親身從事萬不准有雇用夥友名目并禁倩人代繕或代送主筆房敬告滬上諸君如有藉事招摇自稱申報訪事人夥計者卽係匪棍隱戤無論有否訛詐需索情事請卽告知本館或扭送前來以便解送到官盡法懲究毫不株累請勿懷疑倘訪事之人果在外私雇夥計一經查出定將正身立卽斥去决不姑容也此布 
[新印傅青主醫書出售]  
　　是書共分男女二科男科後附以兒科女科並附胎前産後各症按病列方用藥和平辨症明晣詳載各種治法凡病家按圖而索便可一目了然誠渡津之寳筏濟世之慈航也今由焕文書局主人以家藏善本托本局用大號新鑄鉛字印成校對精詳紙墨明朗每部價洋三角在本埠三洋經橋煥文書局外埠漢口鴻文順記書局湖北省城煥文書局發兌 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所輯而我朝乾隆中浙人魏玉衡先生爲之研搜考訂畢力捕綴廣爲續集六十卷其中條析病狀援据方書臚列治法斧藻羣言足稱岐黄之功臣青囊之盛業誠醫學入門之階梯也刋印行世板久燬失耕餘堂主人覔得精本托本局詳加校印帋墨精良字跡放大不費目力計正續兩集共計二十本價洋四元世有欲樹杳林之幟者請臨上海三馬路申昌書室並各書坊選購可也 
[論時局之可慮亟宜設法捕救]  
　　余前論中國之患不在外侮而在内憂内憂盛則外侮卽因之而起故爲中國計當先靖内憂爲急務乃於今日觀之内憂殊岌岌矣雖外侮之形未露而外侮之根巳伏内外交迫國何以堪東直義和團匪勢日猖獗當初起之時患同癬疥兹更擾及畿輔毁鐵路斷電杆行旅爲之裹足百貨爲之阻滯剿撫之師尚視如癬疥輕心嘗試致敗於匪人之手致匪膽愈大匪勢愈盛南北謡言紛起人心皇皇甚有各省皆有拳匪潛伏之謡在不知時務者以拳匪專與西人爲難非當時粤匪可比華人未必遭共蹂躪此所謂一孔之見爲無識之尤者矣夫匪類擾亂古今一轍其起事之時必有所借端及至人衆勢盛則據城抗官擄掠殺害不分皂白玉石俱焚亦必然之勢現義和拳之與西人爲難者亦借端起事豈其專與西人爲難截卽使專與西人爲難亦旣在中國華人安能免池魚之殃及况西人雖旅居在華而兵勢非從前可比且各國均資保護現在東西各國檄調兵艦聚泊大沽者不下數十艘一旦動手豈拳匪所能敵拳匪雖以邪術愚人謂槍砲不能入而究以槍砲加之其披靡可立見西人之不卽動手者尚欲中國自爲勦撫不爲越俎若日延一日西人終不能袖手况牽涉教案師出有名亦不能謂之越爼苟認真開仗無論勝敗未可决而百姓先遭殃及畿輔亦必震驚此可慮者一也若西人一時不能得手則匪燄愈甚必至據城抗官無所不止且各處匪徒皆蠢蠢欲動未必皆入義和團之黨然無不欲冒義和團之名各處擾亂之後非但西人不能分兵而禦卽中國自爲剿撫而東滅則西起驅南而之北勢成蔓延調將遣師亦非易事此可慮者二也西人以商務爲重中國爲商務之總彚卽不得手亦安肯舍之而去必定調集重兵務除匪類事定之後其所燬之教堂所失之財物必須取償於中國固不但言勢必又欲賠償兵費教堂等費巳屬不貲而兵費則更無限量現適國庫支絀之時何能籌此巨欵此可慮者三也幸而匪類卽平無論賠費之吃虧不小而西人兵勢愈盛大有太阿倒恃之勢將來牽制愈多此可慮者四也不幸而用兵日久賠費日大倘有不韙釁端又啓則内憂方靖外侮迭興匪類横行而練軍尚爲其所敗若開鄰釁則將何以爲禦耶此可慮者五也有此五慮則時局之壞不問可知然及早設法補救或者失之東隅收之桑榆尚未爲晚倘再因循必生噬臍之悔補救奈何曰現在不過匪亂而巳匪亂則撥兵痛剿兵力不到之處朝廷再明降諭旨地方如有拳匪軍民格殺勿論則匪燄富可日殺匪燄殺則西人之禍立解如此而内憂可靖内憂靖則外侮亦可彌縫毋再惑於團匪之僅擾西人而因循坐視要知君猶主民猶僕也主人延客而僕侮之客卽能容忍亦未有不恨於心况侮之不巳客豈能默爾乎且侮客之僕未有不悔其主者也以此譬之當軸者當可曉然矣 
[諭旨恭錄]  
　　五月十一日奉硃筆雙壽著恊理京畿道事務欽此同日奉硃筆稽察廂紅旗蒙古旗務著桂年去欽此同日奉上諭榮祿奏總兵因病出缺請旨簡放一摺記名提督河南南陽鎮總兵張銘新同治年間由武童投効陜營解邠州圍旋又剿辦甘回逆匪疉克名城先後賞給清字勇號擢授今職留營充武衛後軍分統駐紥薊州於操防事宜實心整頓兵民輯睦成效昭然兹因積勞病故軫惜殊深張銘新著照提督軍營立功後積勞病故例從優議卹生平戰蹟宣付國史館立傳伊長子留甘補用守備張文禧著以都司儘先卽補次子張文興著以通判用以彰勞勩欽此同日奉上諭河南南陽鎮總兵員缺著姚旺補授欽此○十二日奉上諭浙江杭州府知府員缺緊要著該撫於通省知府内揀員調補所遺員缺著福潤補授欽此同日奉硃筆廣東正考官著李殿林去副考官著吳同中去欽此同日奉硃筆廣西正考官著胡孚宸去副考官著李傳元去欽此同日奉硃律福建正考官著華金壽去副考官著吳郁生去欽此同日奉上諭前因近畿一帶拳民藉端滋事人心浮動疉經諭令嚴行查辦乃近來京城地面往往有無藉之徒三五成羣執持刀械游行街巿聚散無常若不卽行嚴禁實屬不成事體步軍統領衙門順天府五城均有緝捕匪徒稽察地方之責豈容此類麕聚輦轂紛紛擾擾摇惑人心除諭飭管理神機營虎神營王大臣將所部弁兵全行駐廠並遴派馬步隊伍各按地叚晝夜梭巡倘有匪徒聚衆生事卽行拿辦並責成步軍統領衙門順天府五城嚴飭該營員弁兵役人等各分汛地嚴密巡查遇有形跡可疑及結黨持械造言生事之人立卽嚴拿懲辦勿稍疏縱以消亂萌而靖地方欽此同日奉上諭本日召見之前廣東高州鎮總兵余虎恩著交榮祿差遣委用欽此○十三日奉上諭李秉衡奏特叅長江水師將領請旨懲儆一摺湖口鎮總兵許雲發嗜好荒惰廢弛營務湖口水師中軍遊擊黎受田罔利朋比兵民怨咨均著卽行革職另片奏保舉總兵副將等語漢陽鎮水師總兵周芳明瓜州鎮水師總兵高光効江隂協副將李金彪旣據李秉衡奏稱皆屬可用之才均著傳旨嘉獎以示鼓勵餘著照所議辦理該部知道欽此同日奉上諭長江水師湖口鎮總兵員缺著李金彪補授欽此 
[西兵入衛]  
　　京師訪事人云駐京各國使臣會商總署王大臣准其入兵自衛惟一國不得逾百人兹悉十一 
 
 

Page 2

 
 
國中未有兵備者比國意國吕宋荷蘭此外七國各派洋兵百名入京分布府第教堂與中國所派之保護兵丁在門外駐紥晝夜巡守合計京城内洋兵約共七百名嗣聞京外近日復有某國兵船載兵數千名自永平府屬之海汊上岸順北岱河而西至淶水縣界之高碑店十二日與義和團交仗洋兵槍砲齊施轟斃拳匪百餘人惟傳聞之言未知確否也 
[兵艦雲集]  
　　天津訪事友人來函云現在大沽口外各國兵船雲集計英國九艘俄國八艘德法各四艘日本三艘意大利兩艘美奥各一艘共三十二艘除前巳派兵駐守天津及進京外本月十一十三等日續派登岸者又約千數百人其中以英德兩國爲最多合而計之兵丁官弁不下一千人刻下各國會議於本月十四日共派弁兵八百五十人除携帶槍械外並載砲類有拖帶道板乘火車往楊村修補鐵路以便晉京如遇拳匪卽以兵刃從事 
[北通州電局被燬述聞]  
　　昨晚聞官塲接到天津來電謂北通州電局巳被拳匪縱火焚燬總辦某君僅以身免惟本館所派之天津訪事人尚未有專電也 
[拳匪猖獗十志]  
　　京師訪事人云本月初八日楊村木橋被匪拆毁黄村鐵路亦拆毁一叚武衛後軍練勇在黄村駐紥者彈壓匪徒匪衆不服因與接仗練勇不敵而退拳匪乘勢逼近殺傷練軍百數十名死者十餘名黄村車站被匪焚燬司事者亦有傷亡初九日午後復將黄村所設之得力風拆毁無存附近無賴匪徒趁勢結黨成羣拆燬刼掠鐵路損壞益多京南牛房郎房黄村以及楊村等處沿途車站盡行焚燬火車不復開行初九初十十一十二等日連朝有腰繫紅黄色　帶匪徒手執刀械三五成羣信步城巿見之者轍指爲拳師彈壓兵弁亦無過問者人心益惑謡言四起幾於草木皆兵京城亦勢甚危殆幸朝廷特派順天府兼尹趙大司宼舒翹出京定亂宣布聖意解散亂民聞司宼奉旨時朝廷密授機宜使司宼臨時相機行事出京只帶小隊二百名先赴京南黄邨一帶次往京西涿鹿等處尚未覆命傳言剛子良協揆刻亦奉密旨出都另有公幹未知確否○洋人在保定府者聞警避亂者十七人乘坐河船將開往津沽五月初四日行至雄縣界之趙北口舟次突遇拳匪十七人同時遇害其中英人十人七人未詳何國○初九日滎中堂復調南苑武衛中軍馬隊數營馳赴京南沿途駐紥彈壓目下南苑中武衛軍人數寥寥當晚虎神營飭將南苑可存砲位八十餘尊掃數運入都城傳諭永定正陽兩門初鼓後啓關放入砲車至二鼓後運畢暫時安放軍械廠中亦慎重軍火之意也○津蘆鐵路旣燬郵信不通初九日郵局重資雇夫寄遞不帶物件至南省往來信函物包均巳停寄都中官商向與南省往還者均形掣肘幸各民局另雇旱班到津是以信件尚不至消息全滯也○初十日永定門外軋道之氣碾子房忽被焚燬謡傳此火平空而起及詢之電車站人悉係土人乘間放火希兾藉端滋擾并無他故該處與電氣車公司相隔甚近若非預有防範幾乎又肇事端○京師戒嚴特甚正陽門夜城雖照舊三更後啓關而盤查嚴緊除上朝官員外凡入城者皆須搜檢而後放行　又接天津訪事友來函云紅燈照又曰紅燈教向據謡傳係由婦女學習書符誦咒夜間能携燈升空燬人房屋此係不經之談殊不足信乃於本月初間竟有夜升屋頂窺其出殁者傳信傳欵惑人聞聽至十三四夜九點餘鐘空際燈光絡繹居然與星月爭輝然祗見燈而不見人且燈火轉瞬卽沈意者匪徒利人遷徙作此伎倆惑人以冀乘機搶刦耳○直隷提督聶功亭軍門於初十十一等日於落垈村附近擊斃拳匪約數百人燬匪巢兩莊巳列前報拳匪敗衂窮無所歸逃遁北倉以冀苟延殘喘北倉相去津城僅十八里津人於是草木皆兵嗣由聶軍躡追其後北倉碍難揷足現巳散處於　縣靜海之間軍門隨派隊伍駐紥北倉以及楊村以爲保護○自拳匪不靖土匪乘機竊發津城鐵鍤打造刀械昕夕不遑未必皆係拳匪之定購也蓋係不逞之徒趁此以圖搶刼現由地方官示禁並諭紳户創辦民團以衛桑梓並拿混混以備不虞洵救時之要策也 
[搭軍降服]  
　　厦門訪事人云本月十一日英領事署接到英京來電略謂搭浪斯華列現巳降服領事接電之下當卽傳知各英商於是洋行及輪船之隷諸英國者均升旗慶　入晚燃點排燈并放烟火觀者萬人空巷熱閙非常 
[保護教堂]  
　　武昌訪事友來函云湖廣總督張香濤制軍以近日鄂省拐案迭出民間謡諑繁興牽涉西人深恐愚民無知擾及各國教堂致開釁端因特諭飭武昌府余堯衢太守會同城守營某協戎派撥兵役分詣各教堂左近常川彈壓竭力保護俾免奸民滋生事端是亦未雨綢繆之至意也 
[禁藏軍械]  
　　厦門訪事人云私藏軍火律有明條泉漳各屬民風强悍械鬥之事槍斃之案時有所聞前日督憲許筠帥行文各屬令民間將前藏軍械限日呈激地方官收藏價值若干由官給發倘仍任意隱匿飭各關卡一體查拿毋稍寛貸 
[扶柩回籍]  
　　京師訪事人云前武衛全軍翼長噶什哈爾提督張傑三軍門殁於任所於四月二十六日由其公子扶櫬由旱路旋里繞永定門西便門至彰儀門外順大路迤西經蘆溝橋涿鹿良鄉一路前進武衛中軍將備以及弁兵等均於先一日赴忠佑寺分班奠祭届期復派馬步軍四哨送至蘆溝橋沿途文武均奉旨照料經過之地扶老携幼而來觀者莫不交羡軍門之生榮死哀也 
[刑人於巿]  
　　武昌訪事友來函云本月某日署湖北臬司孟志青廉訪接到刑部釘封公文飭將鍾祥縣搶犯三名按律處决當卽傳知江夏縣陳介菴大令遵照辦理大令立卽升坐大堂標發虎頭牌飭役將三犯提出如法綑綁會同城守營王千戎押赴武勝門外巿曹處斬當行刑時三犯神色自若高唱西皮二簧抑揚盡致是真愍不畏死者哉 
[揚郡火警]  
　　揚州訪事友人來函云郡城北門外石路直抵平山人咸呼之爲上買賣街聞係曩年純廟南巡時所鋪砌近雖境異時遷荒凉滿目而近城數武地居民鋪户尚復如林每届清晨鄉人入巿以有易無亦頗熱閙兹聞本月中旬某夜巿中某雜貨店忽遭回祿之災火勢炎炎不啻摧枯拉朽時居人均在睡鄉聞警急起汲水往救移時始得火滅烟消計燬房屋兩間左右鄰居雖飽受虚驚尚各無恙亦云幸矣 
[温郡官塲紀事]  
　　温州訪事友人云新任温州府啓迪齋太守續由杭省赴滬乘招商局豐順輪船至甌本月初六日行旌抵埠屬下各員咸赴馬頭恭迓太守接見之下隨卽揹輿至試院暫駐適前任王雪廬太守先期公出是以履新之期尚未擇定也○暮春時節温州鎮總兵白海山鎮軍桔生忽攫微疾不久卽占勿藥之爻至端午標下將弁詣轅叩賀鎮軍接見有差不料初六日辰刻遽爾騎鯨而去軍民聞之同聲悼惜隨由中軍胡星貴遊戎禀請上憲委員接署○温州府王雪廬太守前奉撫憲劉景韓大中丞委辦營務處近又札飭稽查勇丁缺額隨於本月初一日乘新乙兵船詣樂清縣境大磐查閱砲臺點騐勇丁次及瑞安平陽各邑隨行者爲高祝三少尉聞須俟月圓時節方可言旋也○前署右營守備朱永臣守戎金聲兼辦緝私事宜現届瓜期行將交卸矣○新署樂清營千總徐筱韶千戎德元現奉閩浙督憲許制軍飭赴任所擇吉本月初十日履新 
[蜀岡遠眺]  
　　揚州訪事人云算學爲當今不可少之學問各省會或就書院添課或由地方官紳紏資創設學堂令士人專心肄習培成有用之才揚郡爲人文淵藪此舉獨付闕如前雖有識時宿彦具禀當道迄未見諸施行日前唐孝廉繼盛等見新任兩淮鹽運司柯遜菴都轉下 
 
 

Page 3

 
 
車以來振興百務因復聯名具禀請於郡城各書院官課師課外添課算學旋奉都轉批示云查此項前據文生張毓瑗稟請添課算學經前司札飭各書院監院妥議章程具覆核辦在案據禀前情候飭安梅書院各監院會議究應如何分課及發給膏獎之處詳訂章程具覆以憑核辦說者謂都轉曩任江寗府時嘗有振興算學之舉孝廉此禀諒必能邀俯允也○日前兩淮運憲柯遜菴都轉盤查十二圩堆鹽是否與儀棧册存數目相符查畢卽返鹺署本月初十日復命駕往袁浦聞都轉因淮北自被風潮後每年額銷均不足數江運北鹽亦時形缺乏究不知灶産存數實有若干故特躬往查察也 
[上海官塲紀事]  
　　前任上海縣戴子邁明府定期本月十九日遷移出署昨日清晨八點鐘時排齊全副執事挈同瀛眷遷入東姚家弄公館中同城寅僚均往道賀○昨日十六鋪巡防北局委員楊聘侯二尹詣敬業書院謁見縣主汪瑶庭大令面禀要公移時始出○英捕房柏總巡昨日帶同繙譯吳慶生到敬業書院拜會汪大令良久始别聞所談係惡棍張掌華站斃一事也 
[飭議積榖]  
　　上海縣汪瑶庭大令近奉督憲劉峴帥札飭整頓積榖事宜因卽照會同仁輔元堂首董曹寄耘並各堂董等於昨日午間在邑廟豫園萃秀堂會議以便據情禀復 
[詣騐監斃]  
　　寗波鄞縣人劉明山因私造通商銀行僞鈔票由公廨獲送上海縣經前縣主王欣甫大令訊明確情申詳上憲科以流三千里之罪發回原縣監禁候部文到日卽行起解該犯於本月初十日起患寒熱吐瀉浮腫諸症禁卒禀明縣主汪大令撥官醫診治無效延至昨日巳時瘐斃汪大令得報之下以巳經定罪之犯毋庸禀請鄰封卽於午後三下鐘赴監相騐典史趙少尉迎入升座傳訊提牢書禁卒官醫及同號犯人張茂康均供劉明山實係患病身死大令飭仵騐得屍身並無傷痕委係因病斃命大令復親騐無異當塲填明屍格給棺收殮查無屍　在滬將棺發封暫交地保厝壇取具案下各人切結存卷 
[移提帮兇]  
　　本邑老北門外衣攤主林友根因爭取自來水毆斃江北人楊寳其及報經具海縣汪瑶庭大令臨塲相騐而林友根巳先行逃逸祗由法租界包探拘到帮兇葛汝林錢忠祥解經讞員朱森庭明府訊明口供判將錢交人保出葛移送縣署大令迭次訊供以錢不能置身事外飭差役投文公廨請將錢解縣訊究明府卽飭包探往傳錢之保人德隆押店主蔡阿新到案著交蔡懼不敢出昨日乃將其夥王阿弟拘入捕房捕頭令押候解送公堂禀請訊供然後移送縣署歸案辦理 
[清理道路]  
　　辦理本邑清道局委員陳明府邇因天時炎熱若不將街道洒掃潔淨必致穢氣薰蒸易染疾病特於昨日發出簡明告示遍貼各處諭令居民凡傾棄垃圾清晨須在八點鐘以前傍晚在五點鐘以後如有不遵一經覺察每次科罰洋銀五角並令各叚地甲鳴鑼傳諭俾衆周知 
[操練團兵]  
　　前年法租界工部局首董商請各洋行派出六十餘人舉辦商團每月會哨一次以資保衛邇因北省義和拳匪作亂滬上風聲不靖深恐不逞之徒乘機竊發特於前晚八點鐘在大自鳴鐘捕房齊集各團兵身穿號衣擎槍遊行至鄭家木橋與英租界團練兵會合約共四百餘人前導有馬隊數十騎間以西樂一班沿途迭奏由公館馬路繞道過菜巿街然後迤邐至黄浦灘始各分道而回兩旁觀者甚衆是亦有備無患之意也 
[訐控案結]  
　　洞庭山航船户萬阿四前赴馬路工程局禀稱法界新北門外慶泰綢縀莊僕人趙阿大於本年　月間挑送貨物悮送至沈阿四所駕之船上後經莊主查詢卽誣小的吞没今巳查知係其弟沈阿三所收請提究辦富經總辦程大令提案研訊判將沈阿四沈阿三昆季收押前日沈浼人投捕房具保情願將萬阿四前所賠之洋銀三十二元四角一併償還請爲銷案捕頭禀知大令大令允之飭具結開釋惟是案趙阿大匿不到案顯係情虚爰飭差傳知慶泰莊主迅卽將趙交案以便訊懲 
[拘獲小竊]  
　　昨日清晨羅阿炳肩負銅錫器及衣服等物在南布新馬路疾行巡街捕見其形狀慌張拘住盤詰言語支吾遂解入捕房押候解請馬路工程局總辦程雨村大令研訊 
[賭博宜查]  
　　昨有人投函本館謂近有粤人在虹口南潯路公和里開設番攤館及青雲里設立花會其頭目爲陳造綽號光緒王包頭爲霍洪貴人美卽扒攤派規爲徐老二卽紅鼻仔花會爲大隻慶猪粽毛馬漢仔豆皮雞野雄猪爛臠阿培等男女之往賭者日夜不絶輸贏甚鉅累百盈千有某某兩人往賭未及移時卽輸去洋銀千有餘圓云云按番攤花會等賭爲害最烈此函因某某兩人賭負而發雖係挾私然似非捕風捉影之語所願捕房派探密查毋使　賭徒得肆其鬼蜮此則本館所深爲企望者也 
[上海縣署瑣案]  
　　杜世來控徐安甫　通董南蓉悔賴定購洋油等情由　公堂移送到縣前晚縣主汪瑶庭大令研訊杜供小的係寗波人在南順記洋行爲執事有徐安甫者向行夥董同蓉定購火油二千九百箱巳提去一千箱後因價跌忽然悔議求究徐供當時所定南順記火油祗有一千箱業巳如數提出有董之筆據呈電大令閱據果與相符向董詰問據稱受徐之愚大令判徐董均予管押再行覆訊○寡婦馮邱氏投縣喴寃縣主汪大令訊問之下氏供原籍寗波在滬開設五豐衣莊有女兒嫁與同鄉梁紹坤爲妻現因梁又納妾將女兒欺侮梁弟瑞生復敢將女兒毆逐回家圖吞雜物務求提案究辦大令著令退去候提兩梁到案訊究○張阿東扭搶親之曹阿元到縣汪大令提訊之下張供現充方十二圖地保胞妹許配曹阿元爲妻曹聽人唆使不以禮迎娶紏領多人至小的家内將胞妹强行搶去小的往論竟被刃傷兇刀呈電曹供小的屢央原媒張阿三曹金元與張熟商迎娶之期無如張索聘過奢自度無力不得巳由此下策大令飭仵騐　張之眼角果有刀剌傷　曰張之索聘過奢曹之搶親行兇均有不合判將曹笞責二百板管押二十天著原差往傳原媒協同將女送回張宅俟曹開釋後擇吉迎娶張亦不得再索聘禮 
[上海巡局紀事]  
　　前日傍晚李春榮楊阿八兩人至南巿大碼頭粤人所開之協和烟館作餐霞客乘人不備卽潜往鄰右某米行竊取釘鞋兩雙携之而出適爲行夥所見上前拘住旋將烟館主曾春江一併拘送十六鋪巡防中局請究經局員文斌臣二尹提案研訊判將李鞭竹梢五十下楊責五十板交汛捕驅逐出境不准逗留曾春江本應究辦姑念一再苦求飭具攺過結覓保開釋○二十三七鋪汛捕陸福玩公誤事所報竊案十不破一各失主紛赴巡局禀催局員盛雨村二尹勃然震怒关日命提至案飭責二百板勒限兩天務將各竊案迅速破獲如再延玩定提血比 
[美租界捕房紀事]  
　　前晚流氓趙毛大湯錦華紏同黨羽多人至武昌路某姓木作塲攫取物料工人朱三慶見之上前喝阻反被剌傷左腿朱大聲呼救適爲包探劉光震所　當將趙湯拘入捕房捕頭令押候解送公堂稟請讞員翁笠漁直剌訊辦○昨日長江積竊楊利生附某輪船來滬乘間竊取某客所携金對時表一枚連金綀等件旋經包探張阿五查獲拘入捕房捕頭令押候解送公堂禀請訊究○本邑人唐雲千梁上君子也前晚混入西華德路某西人所設木作塲内竊取斧鑿等物持至某押鋪質錢適爲包探邵潤初所見連贓帶入捕房捕頭令押候解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
 [G 
[大隆公司老牌燕窩糖精本埠寄售處]  
本公司創製燕窩糖精方固枕秘價照成本選料製煉旣已出類超羣而色香味三者尤復比衆精良是以功盖五洲名馳四海無如世風不古作僞日多每竊取皮毛依樣葫蘆甚至濳在各處混售希圖漁利雖蒙官憲示禁而陽奉陰違者仍然不少兹將寄售各家詳開店址庶衞生者按圖索驥不致悞購僞貨焉○抛球塲致寳長洋貨號○棋盤街怡珍茶居○四馬路玉聲堂扇鋪○晝錦里鼎升棧○英大馬路寳華祥古玩鋪朱鼎盛茶食號○法大馬路名利棧晉泰豐洋貨號○洋涇浜長發棧泰安棧長春棧全安棧○城内五老峰祥源齋古玩鋪○新北門内萬源永珠寳鋪○鹹瓜街余泰記藥行○東門内東街成章衣莊○久大紙號○大東門内洽隆參燕號　大盒四元小盒二元上海四馬路望平街口二百八十七號門牌大隆公司啓 
[洽昌土棧洋葯公煙批發]  
在上海法界三洋涇橋南首提莊大小洋藥零躉批發精製淸膏每洋八錢陳公烟還灰每洋一兩三錢宿膏一兩六錢老陳膏二兩陳膏二兩三錢公膏二兩六錢冷籠三兩平頭外加收灰六成蒙紳商賜顧祈認牌號 
[中英新記大藥房夏令要藥]  
急救時疫藥立斃臭虫藥妙香痧症藥兩腋狐臭藥解瘟避疫藥汗斑除根藥小兒熱瘡藥消退雀斑藥上品花露水妙香生髮水奇香光面水明目精奇水治口臭藥水珠銀眼藥水生香漱口水生香漱口水萬應痢疾水避疫第一散疎風薄荷錠塗面花露粉玉蓉香撲粉嫩面香水粉玫瑰洗牙粉玫瑰洗牙粉上海棋盤街本藥房謹啓 
[金鼓牌紙烟又到]  
兹者馳名金鼓老牌紙烟香味清潔早巳膾炙人口今又新到零躉批發其價比衆格外克巳貴客　賜顧向外虹口仁棧號同泰號復申昌號英租界葉德馨號全昌祥號福和號全昌成號永泰棧法界臨平里潤昌號等批拆可也　老晉隆洋行啓 
[蘭蕙譜出售]  
先君憶江公癖嗜蘭蕙培養有條著有蘭言述略一書曾付棗梨問世雅愛藝蘭者咸欲先覩爲快兹將家藏原本增序重印寄古香閣書坊出售以廣流傳翻刻必究每本價洋四角所印無多賞鑒家宜卽購之袁仲蔚啓 
[遺失提單]  
五月十五美富輪由香港進口　沙籐十件孩提單騐關時遺失今向招商局說明另補提單該單作爲廢紙　永昌泰白 
[上洋新開稻香村]  
姑蘇觀東分申只此一家專辦官禮蜜餞十景糖果香水瓜子冰糖楂糕五香薫魚　油定勝糕人物雲片杏仁干糧一應俱全貨眞價實賜顧者請認明四馬路中聚豐園東首不悞主人啓 
[同益票行]  
批發廣益公司上海彩票零售全張五元批發公道兼售澳門江南各票照市克已遠埠信購原班回件上海棋盤街靑蓮坊口 
[寗波北順泰分行寗波王文正總經理合衆大票合衆大票]  
五月份合衆票已於四月廿八開彩頭彩由上洋鴻運通分條售與甯波茂文珠寳店及紹興上海等處共得洋一萬元今售六月份票華五月廿七開彩批發照總公司一律定票預先掛號全張五元分條照市甬江天后宮後街一言堂太極圖啓 
[名醫留滬]  
平江朱桐生幼科係名醫吳愼先高弟也專精醫學脉理獨自秘傳活人無數而於痧痘一道尤爲三折肱茲應某紳之聘安寓滬濱仝人暫爲挽留世願患病者速往診治殊有裨益焉寓三馬路石路口雅仙居棧内貧病不計　席幹卿　陳子文　胡翔鷗　金芳洲仝啓 
[上海盧山軒精塑小像]  
向在福州南台洋中亭專朔神佛兼中外小像　左文襄公閩督時命塑小像神情畢肖蒙公賞賜閩省紳商塑像約有千餘身無不讚賞近年往英美各國星加坡新舊金山等埠久聞上海通商大埠仕宦富商薈萃之地諸君欲塑小像請移玉至三洋涇橋南堍坐西朝東小寓面議是荷 
[大阪商輪公司]  
啓者本公司大井川丸輪船准於五月廿二日卽禮拜一晚開往長江等埠該輪走水極快買辦司事等均係華人茶飯應酬一切無不週到倘蒙各　寳號欲裝貨搭輪者請至本帳房面議是荷　郵船會社代理 
[燕製補丸]  
善能利大便　背四肢等痛 
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房發售 
[格致新書]  
法律醫學卽西法洗寃錄二元半開礦器法三元半求礦指南三角六農務化學四角半算式解法三角半光緒會式解法三角半光緒會計錄三角氣學叢談二角俄屬游記三角隨軺游記一角半日本學校一角工商業考一角茶花女傳三角餘書另單列明可以取閱上海三馬路格致書室出售 
[彭誠濟堂發兑戒烟參片]  
本堂創製戒烟參片已歷二十餘年服此而戒絕烟癮者幾如恆河沙數名馳天下久爲　士商洞鑒頂好極貞延益戒烟參片每洋八塊回生每洋十塊立命每洋十五塊定心每洋廿五塊安神每洋三十塊參茸定神戒煙丸每瓶洋五角龍涎香戒烟丸每瓶洋五角另批戒烟一粒金丹格外公道賜顧者向上海三馬路南首老巡捕房對門藍墻洋房内不悞 
[上海中英新記大藥房清凉痱子粉]  
此粉專治暑濕熱癤痱子諸類凡夏天用以搽於皮膚無不清凉適體香氣襲人婦女穉子尤宜常用去歲售缺新到無多賜顧者請早來購每盒價洋二角五分 
[廣東普仁堂靈騐痧藥]  
本堂揀選上藥用正麝香虔製各種救急痧藥俱能扶危活命功力神速皆爲普救便人耳諸君光顧請認招牌○萬應痧氣丸大瓶一角小瓶每洋一百廿瓶○八寳紅靈丹○諸葛行軍散○麝香臥龍丹○時症白痧散大瓶一角半小瓶每洋一百瓶○靈寳如意丹○萬應如意油大瓶一角中瓶五分○萬應午時茶每洋八匣○立止頭痛膏○瘙了性藥酒○並各種蠟丸膏丹發售貨眞價實　廣東普仁堂鋪在上洋棋船街 
[麯醫中外人範記半夏麯]  
四川保寗府起首繆復泰範記秘傳法製半夏麯專治另婦老幼五勞七傷咳嗽痰喘氣淩中風不語應效如神每兩二百文近因無恥之徒造此假麯在各碼頭冐名充售由恐誤服受毒非淺凡　士商賜顧者請認繆復泰有範記内外票庶不致悞四川成都府重慶府湖北沙市漢鎭均立有號申江重託寳善街王六吉藥店一家代售 
[金鼎齋香號]  
開設百有餘上發眞價實四遠馳名近有無恥之人在外假冐本號分店倘蒙　賜顧認明香内圖記爲証只此一家並無分出特此聲明 
五月十九日進口船禮拜五 
北京　輪船　由寗波　太古公司 
大通　　又　由長江　太古公司 
太生　　又　由香港　怡和行 
鯉門　　又　由香港　禪臣行 
承平　　又　由天津　開平局 
安平　　又　由天津　招商局 
五月二十日出口船禮拜六 
神户丸　輪船　下午十二點半鐘開往長崎神丸横濱等埠　郵船株式會社 
承平　又　開往天津　開平局 
德興　又　晚往長江　鴻安公司 
大通　又　晚往長江　太古公司 
江永　又　晚往長江　招商局 
鯉門　又　晚往香港粤省　禪臣行 
太生　又　晚往汕頭香港省城怡和行 
黄河　又　晚往定海　太古公司 
江天　又　下午往寗波　招商局 
景星　又　開往烟台天津　怡和行 
五月廿二日出口船禮拜一 
大井川丸輪船　晚往長江　郵船會社代理 
寳華　又　晚往長江　鴻安公司 
江孚　又　晚往長江　招商局 
三河丸　又晚開往廈門香港郵船株式會社 
山東　又　開往膠州烟台天津美最時行 
北京　又　下午往寗波　太古公司 
富順　又　晚往香港省城　招商局 
五月廿三日出口船禮拜二 
瑞泰　輪船　晚往長江　瑞記行 
瑞和　　又　晚往長江　怡和行 
長門丸　又　往威海煙台天津郵船株式會社 
豐順　　又　下午往寗波温州　招商局 
五月廿四日出口船禮拜三 
萃利　輪船　晚往長江　麥邊行 
長安　　又　晚往長江　鴻安公司 
 
 

Page 9

 
 
[南徐攬勝]  
　　鎮江訪事友來函云時當夏令每有無賴子游行於小街僻巷中口唱淫詞褻不堪入耳常鎮通海道長久山觀察惡其有傷風化面諭丹徒縣莫嶼香明府嚴行禁止明府爰卽繕發四言告示云訪得棍徒沿街高唱七字吳歌杜譔淫浪現奉道憲嚴行查訪有犯必拿毋任漏網嚴提到案决不寛放○本月十三日有船二艘由瓜洲載貨往七濠行至六濠忽遇　　以致沈没船中搭客均賴鄰舟拯救不至溺斃波心惟貨物則巳盡付東流所失當不少矣○近日鎮郡米價忽貶上色白米每石不過售洋銀四元左右下等者三元七八角茅簷蔀屋中數米而炊者無不欣欣然有喜色矣○本月十四日著名匪棍小陳三至西門橋左近順昌祥布鋪硬賒夏布半匹計洋銀三元數角鋪夥某甲以素昧平生堅不允許陳大怒突從腰間拔出利刃迎面刺去中受傷甚劇鮮血淋漓鋪中諸夥急將陳扭住陳知難脫逃持刃連砍其身兩下旋經鋪主訴諸地保馬快將陳看管一面赴丹徒縣署稟報情由 
[英美租界公會訊案]  
　　英商美查洋行與寳源祥基地紏葛一案疉經讞員翁笠漁直刺與英正　事班德瑞君會訊固供詞各執且寳源祥主人徐雨之觀察未到無從判斷旋經直刺函請徐觀察到堂質証訂於前日下午兩點鐘覆訊届時英正領事班君蒞廨會同直刺升座研訊美查洋行延律師哈華托到案呈出升科單契各據聲稱此項基地共二畝八分九釐由寳源祥號主徐雨之出名投報升科將其單交美查收執嗣由伊號中經理人藩源昌出立永遠租契將伊等户名載明契上兹因轉請道契被寳源祥新用之經理人孫世馥阻撓今徐雨之巳到案並有陳裕春可爲見証請卽訊斷陳供此項基地　於光緒八年由徐賣與美查計升科銀六兩地價銀二百兩執有升科單二紙契據二紙内有地七分係趙亦記户名餘均徐　巳註英册三百五十八號寳源祥邀担文律師帮辦費律師到案聲稱　原昌係寳源祥所用之人嗣潘虧倒無可彌縫　得升科單契私抵與美查故單上係徐雨記户名契則由潘立名似此單契不符地保不應盖戳顯係通同舞弊現在徐巳到案請爲公斷徐訴稱此二畝八分九釐之地本係寳源祥所買故單内皆由徐雨記具名未知如何落在美查之手爲人初尚規矩後因虧倒或將此單竊去抵押亦未可知哈律師清繙譯蔡玉季訴稱此項二畝八分九釐之地實係徐雨記户名並非虚揑直剌商之班君以兩造供仍如前碍難核斷著冉訂期訊核○美商豐裕洋行投本管領事署控華商廣大莊定購粗細布五百包延不出貨由美領事函致直刺請提訊追直刺准詞飭提廣大莊主高彤賓及長豐興號主林韻笙周少卿等迭次研訊供詞各執因尚有廣大股東徐耕心嚴星垣及經理人秦煥章未到著差　提訂於前日午前會同白繙譯覆訊原差稟稱徐嚴巳回寗波雖奉大老爺給文關提無如伊等挈同眷屬避匿無蹤尚求寛限豐裕延哈華托律師到案聲稱高磪係廣大莊股東且總管銀錢一切斷難推諉務求澈底嚴追周少卿供堂弟幼卿與林股開長豐興此次與廣大合買在疋至二月間堂兄拆股由高彤賓徐星農二人出立筆據早巳無干尚求查核徐星農供當初雖與長豐興合　　布後卽拆出確與高立有憑據與長豐興竇不相干高邀律師侯魯公到案訴稱此貨旣由廣大定購高係股東固應帮同清理惟股東不止一人應與徐耕心嚴星垣及執事人秦煥章跑街徐星農合力攤賠今徐耕心等均未到案卽拆股筆據是否由高繕立不難核對筆跡直刺商之白君以人證未齊碍難察核著將高還押周徐交原保令原差赶提秦煥章等到案於下禮拜二復訊核奪 
[英美租界公堂瑣案]  
　　包探四春解送裴阿二卽福郎並楊阿根王金生到案稟稱此三人在南潯路向王張氏陸王氏二　妓索詐洋銀一百元經小的拘解請究二氏同供小婦人與彼等素不相識突紏流氓前來訛詐叩求究辦裴楊王三人同供二妓　拽小的等洞入迷香故與爭論並無訛詐情事訊至此四春又稱裴楊王三人均非善類小的查知義和　烟館值堂人楊和尚亦被詐去洋銀二元五角今特傳案請訊楊訴稱裴等紏同四百七十五號華捕陳巧生五百六十一號華捕陶金生帮同行兇小的曾奪得剌刀一柄呈請察閱陳陶二捕同供彼等爭執之時小的並不在塲尚求明鑒楊又將肇事時開發洋銀二元五角之帳目呈案　員翁笠漁直剌商之　繙譯判裴阿二王金生各責五百板楊阿根責三百板二捕著包探帶回捕房查明再核○包探劉光震解送曹毛杜焬金華到案稟稱此二人至武昌路某水木作持刀戳傷宋三清之腿爲此解請究辦宋投案供稱曹强欲至作内留宿小的向阻不服反被戳傷叩求重辦湯供小的見曹逞兇向之解勸並非與曹同黨直刺判責曹三百板刺刀交捕房存候查核湯無干斥釋○包探金阿三解送王巨興到案稟稱此人至楊樹浦左近陸和尚所開烟館竊取烟槍一枝經小的緝獲人贓送請究辦陸投案請追王認竊求恩直刺判責五十板○包探金阿三又解張阿福到案禀稱此人至楊樹浦某香烟店購物口角毆傷馬戎氏頭面請爲究懲馬戎氏偕夫馬某投案訴稱此人來購香烟强用小錢因向調換致觸其怒隨取樹柴三枝向氏亂擲致受重傷求究張俯首無詞直刺判責張五百板帶回捕房管押一月○包探胡瑞龍解送顧阿好楊錦山到案禀稱此二人在北海路某茶肆向唐益卿　詐洋銀一元七角經小的瞥見拘請究懲唐投案訴稱小的與彼等並無一面之緣無端訛詐叩求究辦顧楊同供唐將熱茶澆及小的足上故與辯論尚乞開恩直剌判令顧楊各押三日○包探藩應奎解送陸仁卿到案禀稱此人至貴州路向陳阿甫搶奪金面紙扇一柄拘請究懲陳投案訴稱小的被陸搶扇急起直追彼卽將扇抛去請爲究追陸供小的愛扇精雅故向借觀不敢强奪求宥直剌判責一百板○六百三十五號華捕解送王和齋到案禀稱此人竊取葉小涵所置點石齋畫報全部並布被一條茶壺一把送請訊究葉投案訴稱王常來批售書籍不料伊竟乘間竊取畫報全部共計五十八本及布被茶壺等物求恩究追王供詞狡展直　判將王管押五日俟贓吊齊給葉具領○包探劉普解送陳阿炳到案禀稱此人誘拐張仁生家小孩一口經小的拘獲送究張投案禀稱陳拐孩後携至十六鋪外灘正欲雇船逃往浦東被小的追獲叩乞究懲陳不認誘拐一味求恩直剌判責三百板管押捕房一月○五百七十六號華捕解送竊賊張金生李阿四李英田到案禀稱彼等在公和祥馬頭竊取鐵板經小的拘獲請究公和祥管馬頭西人投案訴稱邇來馬頭上時失物件叩乞重辦以儆效尤張與二李認竊不諱直剌判各責一百板○華捕又解　正寳周小流到案禀稱此二人竊取某馬頭所儲肥皂拘請訊究直刺判各責五十板 
[法界捕房發落]  
　　上月某日泰來洋行買辦朱某家被賊竊去各贓爲數甚鉅報捕後經包探查獲竊賊張仁生供認分贓究出正犯陳阿寳現在英界犯案禁押捕房當卽禀知英界捕頭將陳竊帶回解經朱森庭明府訊供押候責懲昨禮拜五明府蒞捕房發落命提張仁生到案著先行枷號一個月期滿責放陳阿寳巳在英公廨判押捕房一年著再重責五百板送回英捕房照斷辦理捕頭又以陳張二竊迭次犯案命將二竊面貌拍一小影留存捕房以便查核○徐同和在柏醫生門首撥動門鈴被獲送案經朱明府訊供押候嚴辦昨日命提到案著枷示七天發醫生門首示衆期滿開釋○偷兒張瑞生張金龍朱阿林均奉明府訊供押候分别責懲昨日命提到案著照原斷張責二百板朱張各責一百板釋出 
 
 

Page 10

 
 
[皖江官報]  
　　五月初二日委辦宣城保甲　務知縣萬祖恕到署安慶府經歴王廷珍謝行知准補盱眙縣俞炳章銷辦谷采局差候補同知吳道灼接辦榖米局差府經歴鮑光佐辭分太平府差遣巡檢邵承褘到由江西探磺價回○初三日五品藍翎知縣　指分安徽縣丞史劭魚到江蘇人本埠草陽縣黄家傑到英山縣陸士奎辭初補知府許鼎霖知奉委赴宿松公幹庫大使鈕福傑謝奉行知請補庫大使按司獄王德淵知奉撫憲委核對○初五六日調補合肥縣事甯國縣鄭思賢旌德縣李邦慶經縣汪贊綸均到巡檢周鏡菡面試○初七日署廬州府同知崇安卸任太湖縣柯劭　均到委辦宣城保甲墾務知縣萬祖恕辭本任穎州府經徐晉蕃到俸滿來省陳兆煊知奉委解京餉知府許鼎霖辭赴宿松公幹通判郭文森到由山東勸捐回縣丞何介祺到南湖南採辦京棕回○初八日涇縣汪賛綸池州府通判陳宗器甯國縣鄭思賢署銅陸縣魏馴均辭卽用縣鄧士　起服來省候補知縣徐士傑辭赴懷東望三縣會勘鐵釘洲界府經劉志英由太平府差遣回典史張西由江蘇採磺價回○初九日池州府通判陳宗器涇縣汪賛綸寗國縣鄭思賢署銅陵縣魏馴均辭卽用知縣鄧士芬到﨣服來省劉維垣候補知縣李長郁均知奉委節差徐士傑辭赴懷東　三縣會勘鐵釘洲界府經劉志煐到由太平府差遺回典史朱茂身到解秋審人犯赴南陵回張西城到由江蘇探磺價回○初十日候補縣伍芳榛柳元翹直隷州王大慶典史張維周均謝超委同知吳乃斌謝酌委一次知州彭名保由湖北公幹回縣丞吳鍾杰由湖北採辦京棕回巡檢丁朝棟由天津探磺價回巢縣釐卡同知沈　到旌德縣李邦慶辭分發安徽試用府經王槐森到　南人○十一日丁艱候補州同老熙淦奉營務處委辦文案四品銜候選部寺司務朱有寛奉撫憲委武備學堂文案兼稽查事務候補縣畢登奉委武　學堂收支事務巡檢王壬癸奉委武備學堂稽查學生通判朱和起　來省知縣吕林鍾赴當塗訊案回張奎漢王清辯均謝超委○十二日牌示新選甯國胡樂司何　鏞飭赴新任委辦運漕厘卡知府黄國濱辭本任阜陽縣黄家傑辭赴引銅陵縣劉佐宸辭奉撫台委赴蕪湖公幹直隷州王詒善知直前江口查看水線通判蔣乃賡謝超委一次 
[蘇州官報]  
　　五月十三日通判俞屢琴禀謝巡洋捕　發審兼保甲案内奉撫憲批　給予勞績班酌委一次知縣鮑德麟奉首府委赴蘇屬盤查積榖差卽辭府知事陳鈞禀辭赴滬見道憲　任太倉州七浦司巡檢文濬專丁來省禀知交卸署崑山縣石捕司巡檢遵飭卽回七浦　巡檢本任江蘇補道通判王兆霖於十二日亥時在廟堂巷本寓病故○十四日鎮江府向禀辭長洲縣蘇禀知下鄉相騐金擅縣鄭禀辭靖江縣朱禀到辦理上　英关租界帮　委員同知張辰禀辭回滬辦理　荆釐局委員知縣全善禀到卽辭○十五日藩轅牌示照得江隂縣縣丞孫應昭病故遺缺查有鄭丁分缺先縣丞劉葆懿請補又震澤縣縣丞程　調補遺缺查有　缺先縣丞詹奎堪以請補新授蘇州府遺缺知府松江府知府余九榖禀知由甯見制憲回通判陳鎬由瓜洲提　陽湖縣高令欠欵回奉賢縣金　山縣武均禀辭知縣俞錫疇由寗回並禀謝奉委管解京餉差又趙夢秦禀知奉藩憲委催提前元和縣陳令欵差　　　　銜兼襲雲騎試用縣丞朱成榮由滬專丁來省禀知奉江南禀造總局憲委辦製造局支應處差縣丞鄭金鏞禀知到閶胥門外上叚水巡差巡檢沈韶和由南渡釐局結理米糧認捐定案回　又　恩彤由溧陽保甲來從九謝榮錦由清江回二品頂戴江蘇記名道潘學祖禀知由上海機器局來銷日本考察農工差卽辭回滬辦理清查上海灘地事宜知府張福謙由　本回省禀到 
[維揚官報]  
　　五月十一日孫大令德華銷儀棧保甲差吳鹺尹永照歐陽廣雋均委北鹽差翁鹺尉德培銷南京餉差○十二日餘東塲孫鹺尹到揚李鹺尹彭庚委留辦儀棧掛號房蕭鹺尹晁桐由淮北來○十三日俞鹺尉振塏馮鹺尉溥蔣鹺尉忠照夏鹺尉徵均奉委押運北鹽差 
[施醫藥捐清單]  
　　潘餘慶堂惠助洋五十元傳德堂二十元孟廉浦徐金遂二善士各十元韋汝駒善士八元韋若蘭善士六元陳氏兩元徐宅黄瑞記潘門黄氏三户各一元虚心子一元二角[  上海虹口濟善堂董事嚴信厚施則敬唐榮俊等謹啓]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
[光緒二十六年五月初七日京報全錄]  
　　宫門抄○護吳撫陸奏爲審明叩閽人犯仍照原擬定案摺○又奏截留南漕以濟兵米片○又奏爲拿獲　棍訊明惡跡昭彰先行正法片○贑撫松奏甄别知府同知知縣等官堪以留省補用摺○五月初七日吏部翰林院正紅旗值日廂紅滿引見十四名兩翼二十九名内務府八名○吉恒假滿請安○沈麟書謝發往廣東差委恩○怡王恩公陸寳忠各請假十日○英林預備召見○召見軍機英林沈麟書○○三品銜護理江蘇巡撫按察使臣陸元鼎跪奏爲審明叩閽人犯仍照原擬恭摺仰祈聖鑒事竊查案准刑部咨具奏海門廳民人張文均以伊父張盛揚被顧潮康等槍毆斃命等情遣雇工樊復禮在道旁叩閽審明定擬一案光緒二十五年八月初四日奉旨依議欽此鈔錄原奏連人犯樊復禮同原呈供結等件咨送欽遵辦理等因當經前撫臣鹿傳霖札飭臬司行提八卷至省撥委蘇州府知府彦秀訊明解由署臬司朱之榛復審擬議具詳前來臣復加查核緣張文均籍隷海門廳巳死張盛揚係張文均之父與顧潮康並顧潮康之妻父茅鳳翔因爭買田地結有嫌隙樊復禮係張文均家雇工光緒二十年十二月十四日張文均家起造草屋兩間顧朝康家亦於是日起蓋瓦屋五間係施在田看地理擇日張盛揚言顧潮康家新屋有礙伊家風水查知係施在田看地理擇日　　懷恨次日施在田　過張盛揚家門首張盛揚令張文均喚其進内託言欲看風水施在田走進張盛揚令其至屋上去看施在田不允張盛揚稱欲將其灌糞彼此口角揪扭施在田將張盛揚頭髮揪落一綹經鄰人楊守城等勸開施在田之子施炳奎施益三走至施在田將張文均拉　門外聲稱至鎮上　理張盛揚慮恐張文均受虧追赶出門失跌倒地在甎石上磕傷額顱相連左眉叢皮破出血並擦傷右膝施炳奎等將張文均放手逃回張文均與楊守城等將張盛揚扶進家内張文均卽揑稱張盛揚係被顧潮康茅鳳翔施在田等毆傷赴廳呈報將張盛揚擡送至廳經該　王賓騐　飭醫是日夜間張盛揚忽發痰氣舊病至十六日早因病身死張文均又揑稱因傷斃命報廰請騐　值王賓晉省公出經代行照磨禀道檄委通州知州汪樹堂過境騐明查係因病身死慎格訊詳嗣該廳公同集證訊明將施在田均照不應輕律笞四十施炳奎施益三照不應重律杖八十擬議通詳由司核明轉詳批結張文均因施在田等未經重辦見文生袁照在城疑係賄通又因是月三十日伊家柴堆失火驚死幼　卽赴省翻控　圖經　與素識未獲寄居蘇州曾充書吏之海門廳人宋竹生商量呈詞添砌顧潮康等紏匪搶物將張盛揚毆傷斃命袁照等賄甲州廳　免不　顧潮康等又放火燒搶嚇死幼孩等情赴臬司並總督衙門上控均批駁不准宋竹生教令京控商量定妥張文均卽帶同樊復禮進京仍照揑控情節做就呈詞令樊復禮投遞樊復禮因係雇主祗得允從先後至都察院步軍統領衙門呈控俱擲還不收後聞聖駕　宫張又均又自寫呈狀供結遣雇工樊復禮在道旁叩閽交部審訊將原告張文均擬軍奏奉諭旨將抱告樊復禮咨解回蘇行提人卷至省發府訊辦拿獲張文均提訊供認叩閽呈内各節實係挾嫌誣告添砌圖准及懷疑牽控不諱究詰不移案無遁飾除施在田等前巳擬給發落毋庸重科外查例載聖駕出郊衝突儀仗妄行奏訴者追究主使教唆揑寫本狀之人俱問罪杖一百發近邊充軍　奏情詞不分虚實立案不行又奏定章程　閽代人抱告者雇工爲雇主罪坐家畏將抱告之雇工從寛免議各等語此案張文均因挾顧潮康等爭買田地夙嫌適伊父張盛揚與施在田口角揪扭致被揪落頭髮復自行失跌磕傷後因病身死輙添砌顧潮康等搶毆斃命等情遣雇工樊復禮在道旁叩閽實屬有心誣告其所控　潮康等紏衆搶物毆斃人命放火燒搶嚇死幼孩各情如果得實顧潮康等罪應擬斬今訊係虚誣律應反坐惟誣告人死罪未决罪止擬流加徒役自應從重仍按衝突儀仗本例問擬查樊復禮係張文均家雇工照章罪坐家長張文均除誣告人死罪未决輕罪不議外應請仍照部擬合依聖駕出郊衝突儀　妄行奏訴者杖一百發近邊充軍例擬發近邊充軍定地發配折賣安置樊復禮聽從雇主　告業巳罪坐家長照章從寛免議顧潮　等訊無紏毆搶物放火情事應與前巳擬結之施在田等及訊無賄串之袁照等均免置議案巳訊結未到之人免提省累通州知州汪樹堂海門廳同知王賓均無改情朦詳情事亦毋庸議唆訟之宋竹生飭緝獲日另結除供招咨部外謹會同署兩江總督臣鹿傳霖恭摺具奏伏乞皇太后皇上聖鑒飭部核覆施行謹奏奉硃批刑部議奉欽此○○陸元鼎片再京口八旗官俸兵米經前江甯將軍魁玉護理京口副都統文光會摺奏明仍舊截留丹徒縣漕糧等米以濟支放經户部復准於同治六年分起按年派撥不敷米石由司酌放折色巳撥給至光緒二十五年分止在案兹查丹徒縣經徵光緒二十五年分漕糧止耗贈五南糧省屯節省丁耗等米三萬六千六百九石四斗三升九久核計二十六年有閏應給旗營全年兵米四萬三千四百一十六石八斗一升二抄除將該縣經徵漕南等米儘數撥給外尚不敷米六千五百七石三斗七升九合一勺二抄照案由司於屬解南糧欵内放給折色銀兩俾資兵食據署蘇州布政使吳重憙詳請具奏前來臣覆核無異班合附片陳明伏乞聖鑒謹奏奉硃批户部知道欽此○○陸元鼎片再光緒二十五年十二月間南匯縣周浦等處有本地光蛋勾結外來梟匪駕駛槍船多艘搭棚聚賭迨營縣往拿竟敢持槍抗拒形同土匪疉據南匯縣知縣汪以誠先後禀經本任撫臣鹿傳霖曁臣飭撥飛划快船各兵弁並由提標酌派營勇馳往拿辦查得此案匪徒以金昆秀爲頭目黨羽當多聚散靡常時有擄人勒贖情事當經營勇兠捕始各聞風遁逃惟匪首未獲仍恐烏合爲害復續會委統領浙西鹽捕營候補道杜俞選派得力營弁跟蹤追緝在浙江平湖縣之新倉鎮將金昆秀設法拿獲並另獲黨羽金雲飛一名均解省飭發蘇州府訊據金昆秀供認先在金山縣犯賭擬徒監禁越獄脫逃並結納梟匪在南匯搭棚聚賭抗拒官府及擄人勒贖等情不諱未便久稽顯戮因卽先行正法傳官犯事地方示衆以昭炯戒其金雲飛一名情節稍輕尚有待質之處應與該縣禀獲餘匪另行按例擬辦現在該處地方一律安靜所派水陸各營分别留防撤回除仍飭營縣嚴緝未獲餘匪務獲究報外謹會同署兩江督臣鹿傳霖附片具陳伏乞聖鑒謹奏奉硃批刑部知道欽此○○江西巡撫臣松壽跪奏爲知府同知知縣試看一年期滿留省照例補用恭摺具陳仰祈聖鑒事竊照前准部咨嗣後道府州縣等官無論勞績候補捐納各項人員應於到省一年後察看考核分别補用等因兹查有勞績保舉歸候補班補用知府趙椿年候補班前補用同知覺羅元嶲勞績保舉仍留江西歸候補班補用知縣舒龍　候補班補用知縣張炳華捐納試用知縣沈霖巖顧永輝童炳森均試看一年期滿應行照章甄别據藩司張紹華會同署臬司春順詳請留省補用前來臣詳加察看勞績保舉歸候補班補用知府趙椿年明練有爲候補班前補用同知覺羅元嶲年强才裕勞績保舉仍留江西歸候補班補用知縣舒龍夔年壯才明候補班補用知縣張炳華安詳勤慎捐納試用知縣沈霖巖才具明晰顧永輝勤慎從公童炳森穩練詳明相應請旨留省照例補用謹會同署兩江總督江蘇巡撫臣鹿傳霖恭摺具陳伏乞皇太后皇上聖鑒訓示謹奏奉硃批吏部知道欽此 
 
 

Page 16

 
 
[光緒二十六年五月初八日京報全錄]  
　　宫門抄○諭旨一道錄前○齊撫袁奏爲現將東省新舊各營各路歸併改定營名並酌擬新軍營制餉章請飭部立案摺○又奏頒到總統武衛右軍先蜂隊關防並開用日期片○贑撫松奏爲江西省城設立洋務專局片○又奏爲勸辦江西振濟捐輸第一次開單懇恩獎叙摺○又奏懇恩展緩徵還耔種銀兩片○桂撫黄奏爲揀員署理知縣片○五月初八日户部通政司詹事府廂白旗值日無引見○麟公續假十日○意公續假十五日○恩綸文年預備召見○希朗阿等奏派補進武職六班派出克蒙額玉璋○召見軍機恩綸文年○○山東巡撫臣袁世凱跪奏爲現將東省新舊各營各路歸併攺定營名並酌擬新軍營制餉章請飭部查照立案恭摺仰祈聖鑒事竊臣前於三月二十三日承准軍機大臣字寄光緒二十六年三月二十日奉上諭榮祿奏遵議袁世凱奏籌餉練兵酌擬辦法並擬定軍名請旨一摺著照所請卽就東省現有各營汰疲去冗分别裁調集成新兵二十營增定一軍仿照武衛各軍營制另定餉章認真訓練惟東省防營積弊其深應卽責成該撫通盤籌畫將新舊各軍擇要駐紥遴選得力將弁派充　統加意操防痛除從前積習此項新軍著卽名爲武衛右軍先鋒隊等因欽此遵旨寄信前來仰見朝廷經武整軍亟圖自强之至意跪讀之下欽服莫名臣遵卽就東省防營通盤籌畫分别裁調伏查山東登州府屬本有東字中軍登榮嵩武等軍十二營現擬抽調七營濟南東昌萊州各府屬本有東家正軍親軍濟原副中佐字前中等九營擬全行撥調共步隊十六營攺作武衛右軍先鋒步隊分前後左右四路每路分前後左右四營每四管派統領一員督率訓練河防本有濟字精健兩前營歴年恊修河工現擬自四月起編入河營由防汛經費項下一律支餉另募砲隊左右兩營作爲武衛右軍中路砲隊内地本有嵩武精健馬隊兩營擬調集整頓作爲武衛右軍先鋒隊二十營此外舊有各營名目繁雜零星散布亦須酌量歸併以期整齊畫一如曹州濟寍一帶向駐有飛虎中前佐字親軍等四營擬改爲左翼防軍兗州泰安一帶向駐有濟字中濟字新副中親軍右中等四營擬均分前後左右四營其登州一帶所留登滎練軍及東字等五營擬攺爲沿海防軍分前後左右中五營每幂各派統領及營務處督率約束利捷水師砲船營姑仍照舊庶可化散爲整去冗就簡各有統屬責無旁貸訓練較易措手調用亦可得力至武衛右軍先鋒隊二十營欽遵諭旨仿照武衛各軍營制另訂餉章分别加增認真訓練其沿海防軍五營左右翼防軍八營及利捷水師砲船均照向來營制餉章支發俟續籌有餉欵再依次抽調攺歸新章操練所有新軍馬步砲隊二十營每年須支薪餉湘平銀八十六萬數千兩應支製造帳棚增補例馬及教習薪水藥資賞號料物各項通年亦需九萬餘兩按季撥用原有舊餉庫平銀五十三萬兩新籌庫平銀四十萬兩二共計湘平銀九十八萬數千兩核與應支數目大致相符惟行軍以橋梁溝壘電雷等項工程爲要而隨營官車亦爲行軍必不可無現計支無餘欵擬暫緩添設將來額項充裕再分别奏請辦理其遇閏應加薪餉亦不在上項覈計之内俟下次遇閏再酌量奏請籌撥除俟將各路將領營弁遴定分派另行開單奏報外謹先將營制餉章繕單恭呈御覽仰懇飭下户兵工三部查照立案以便將來按年造銷除分咨各部外理合恭摺具陳伏乞皇太后皇上聖鑒訓示謹奏奉硃批著照所請該部知道單并發欽此○○袁世凱片再臣於本年四月十二日承准總理武衛全軍大學士臣榮祿照光緒二十六年三月二十日具奏核議東省籌餉練兵並擬定軍名刊發關防一摺業經奉旨允准並行在案兹刊就關防一顆文曰欽命總統武衛右軍先鋒隊之關防備文送交等因前來臣遵卽騐明領收卽於是日開用除分别咨行外所有收到關防及開用日期理合附片陳明伏乞聖鑒謹奏奉硃批知道了欽此○○松壽片再江西省近年來洋務繁興若不設立洋務專局以總其成則事無統率無所秉成恐　　誤事機臣督飭司道在於江西省城北營房間壁設立總理江西洋務專局札委江西督糧兼巡南撫建道李岷琛　總辦並委江西候補道丁乃揚爲專辦凡有一切中外交涉接待及民教案件統歸該道等督同委員妥慎辦理期免貽悮庶事有歸束不致散漫無稽藉以仰副聖主懷柔遠人綏靖民教之至意除咨行飭遵外所有江西省城設立洋務專局緣由謹會同署南洋大臣兩江總督臣鹿傳霖附片具奏伏乞聖鑒謹奏奉硃批該衙門知道欽此○○江西巡撫臣松壽跪奏爲勸辦江西振濟捐輸第一次開單懇恩獎叙以昭激勸恭摺仰祈聖鑒事竊照光緒二十五年四月間江西吉安臨江南昌等府所屬各州縣洪水爲災衝没圩堤田廬被淹損傷人口當經分别撥欵賑撫各屬受災較重工賑兩項需欵甚鉅經臣會同兩江總督臣劉坤一恭摺奏請援照湖北等省振捐成案開辦江西振捐一年藉資接濟接准户部咨光緒二十五年七月十八日奉硃批著照所請該部知道欽此卽經行司欽遵委員分投勸辦曁分咨隣省飭屬一體勸募各在案兹據江西籌振捐輸總局司道詳稱江西振捐該司道督同提調委員於光緒二十五年九月初六日開局勸辦今自開局收捐之日起截至二十六年二月初七日止收捐各項銜翎加級封典貢監計三百七十一名共折收實銀三萬五千六百七十五兩一錢所收銀兩隨時解存藩司陸續轉發被災各屬分别濟賑修堤合將各捐生姓名年貌籍貫三代造具清册列爲第一次詳請具奏請獎並將副實收咨送户部填發執照來江轉給等情前來臣覆加查核所捐銀數及請獎各項均與例章相符合無仰懇天恩俯准分别獎叙以昭激勸除將清册副實收送部外理合恭摺具陳并繕清單敬呈御覽伏乞皇太后皇上聖鑒飭部覈覆施行謹奏奉硃批戾部議奏欽此○○松壽片再江西湖口彭澤二縣光緒二十四年入夏以後被旱較重民情困苦次年春耕播種無貲據各該縣稟請借給籽種折色銀兩經司查明在於抽收出口米榖厘金項下借放該二縣各籽糧銀二千兩分别發給委員領齎前往會同各該地方官核實散借限令二十五年秋收後免其徵還歸欵取造借户花名銀數總散各册結由府道加結送司核明詳經臣恭摺具奏接准户部咨光緒二十五年十月十九日奉硃批著照所請户部知道欽此恭錄行司轉行欽遵在案兹據布政使張紹華詳稱據湖口縣知縣徐允升署彭澤縣知縣彭瑞麟各以該縣近年迭遭水旱蓋藏虚空光緒二十五年入夏以後又復被旱收成歉薄體察民情尚形拮据所有二十五年秋收後應行徵還之原借無力農民籽種折色銀各二千兩若令依　揩繳實屬力有未逮懇請展緩至光緒二十六年欣後如數免息徵還歸欵各造具册結詳由該管道府查明加結送司覆覈轉詳請奏等情前來臣查湖口彭澤二縣上年夏間復又被旱民困未蘇尚屬實在情形所有該二縣貧民各原借籽種銀兩合無仰懇天恩俯准展緩至光緒二十六年秋收後如數徵還以紓民力除將各册結咨送户部查核外理合附片具奏伏乞聖鑒訓示謹奏奉硃批著照所請户部知道欽此○○黄愧森片再署篬梧縣知縣錢錫寳據報丁憂所遺員缺查有淮補容縣知縣吳廷　才識穩練任事實心堪以調署據藩臬兩司會詳前來除檄飭遵照外理合循例附片具陳伏乞聖鑒謹奏奉硃批吏部知道欽此 
 
