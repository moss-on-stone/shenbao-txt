# 1904 - 208 - 4911237

 

Page 1

 
 
[勸捐萬國紅十字會經費] [  申報館協振所謹啓]  
　　俄日興兵生靈塗炭曠日持久尙無已時兩國受傷之兵例帽泰西紅十字會救治獨我東三省黎庶連大烽火骨折心驚去住兩難死生莫不昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會　人前往戰地救援被難之人寒則衣之飢則食之病則更爲之醫之藥之并將賃輪船載之出險特是事關重在所費　　刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德更　可限量矣如荷樂施請交申報館協振所帳房自當掣奉收條以昭憑信率布寸臆伫盻慈雲敬叩善安伏維垂鑒 
[說馬力一]  
　　生財之原厥端有二曰地力曰人力地以生之人以出之而又須人以成之故人力必倍地力而後材可豐用可足以中國言地四萬萬方里人四萬萬丁口人占一里極其能力亦僅足以出地材而不足以成熟貨註西人謂已製之貨爲熟貨　况四分其衆士與商賈居其强半以少半之人力或農焉或工焉此無怪生財之地有藴利而成材之業多劣工也環球競强肇基富庶自瓦特氏起創爲汽機於是盡地力助人力凡人力所不能出不能成者一以汽機所升之馬力　出之爲成之馬力者何西人製機之始其轉旋之力皆拽之以馬馬之費重瓦特氏以煮茗故知汽漲生力爲用甚巨註壺水煮茗水熱化汔汽漲生力遂至催出木塞瓦特見之乃有汽機之製曩之拽機以馬者後遂以汽代之汽機之力一杪鐘能舉七十五基勞之重註一基勞合華權七十五斤高至一邁當註一邁當合中國官尺二尺七寸九分或舉一基勞之重高至七十五邁當比例相同註其重增多則其高减少此卽算學家轉比例之理蓋七十五基勞爲五千六百二十五斤乘一邁當之二尺七寸九分其容積得一五六九三七五以一基勞七十五斤乘七十五邁當之二百零九尺二寸五分其容積亦得一五六九三七五容積相等者其比例必相等也均謂之一馬力一馬力合七十五基邁註此以重與高相乘之容積言故合基勞邁當名之爲基邁與尋常一活馬其力四十五基邁較之爲多五倍註用活馬力一日至多八小時時得四刻刻得十五分分得六十杪一小時共計二萬八千八百杪一杪四十五基邁二萬八千八百杪應得一百二十九萬六千基邁汽機則日夜兼作爲小時者二十有四爲杪者八萬六千有四百一杪七十五基邁應得六百四十八萬基邁之數爲一百二十九萬六千之五倍故汽機一馬力爲活馬力之五倍也是汽機一馬力能當活馬五匹之用也倍於馬力者如此倍於人力者可知雖人有强弱其率難定然據西儒艾約瑟所記人畜之能力言大率四倍人力爲一活馬之力註兒則古昔齋附刻重學之第十六卷其設問題爲人於一分鐘能舉五百五十斤高至十尺又云馬力能於一分鐘舉五百五十斤高至四十尺四十尺乘五百五十斤得二萬二千十尺乘五百五十斤得　千五百較二萬二千少四倍是馬力約得人力之四倍也一活馬當四人汽機一馬力可當人力二十人註汽機一馬力抵五活馬一活馬抵四人五馬共抵二十人故汽機一馬力可抵人力二十也由是而倍而蓰而什而伯大要皆居二十分中之一分是用一馬力之汽機卽可省人之力二十倍業塲雖大註西人謂生財之地爲業塲陡培二十倍之人力以治之以闢地財何材不出以製熟貨何製不成而猶謂其有藴利有劣工吾弗信矣或者曰中國非人少之患而人多之患也今傭力之衆賦閒而待雇者十得四五卽幸而得雇又以供多求少傭值日微餬口之餘不能更贍共家室試觀美州華工迭遭苛禁乃相率而往者歲猶不絕使中國傭值果足自養人何樂背鄉里棄戚族而甘投於虎狼之異國耶曩也四萬萬中少半之人數其力可用而不得用者復居其少半一旦更以汽機之馬力益之是又增二十倍待傭之力而令求傭者愈益少傭之值愈益微也生機已蹙又從而侵奪之可乎雖然是言也殆猶未知製汽機者較量馬力之深意耳夫藴財之地患人多斥財註謂散財爲母以興各業之時患人少今使一國之中各藴其財不以興業其治生之策但相率以儉惡衣菲食狹處卑宮而復减省其日用之百物則需工必少需工少斯挾力待雇而無所以得值者日以多矣斥財則不然昔歐洲之俗始亦苦人浮於事傭力之利日以薄也至爲業聯以限之註業聯者西名歌頗魯勒憲猶中國云會云行云帮云黨也業聯之限意在限其人數使之少俾同業之家可以獨享其利權也第民之謀生如水就下其勢不可以禁遏且卽遏之而拏亂曰衆是芸芸者果可無所事事但令束手以待斃乎此亦必不行之策也此說甚長明當繼錄 
[本館接奉電音]  
　　昨日午後二下鐘越二十五分時師友人飛電傳來上諭一道　敬譯登○六月十六日内閣抄奉上諭朕欽奉慈禧　佑康頤昭　莊誠壽恭欽獻崇熙皇太后懿旨　良代奏青海　　　長車琳端多布等以本年七旬萬壽請藉值年班呈進賀物赴京祝嘏等情一摺該蒙古王公等合詞懇請具見　忱朝　深爲嘉許惟念物力艱難藩情正多困苦該貝子等均著毋庸祝嘏及呈進貢物以示體恤所有年班照例來京之處著准行欽此 
[電傳宮門抄]  
　　昨日午後二下鐘越二十五時京師友人專電告知本館云六月十六日皇上召見軍機大臣及李盛鐸 
[俄軍縱火]  
　　昨晨承駐滬日本總領事官小田切君函示華歴六月十六日東京所發公電却頃據統帥奥氏報稱所部各軍於十三日追擊敵軍至大石橋敵遂望北而退查得大石橋及牛家屯一帶已被敵人縱火焚燒 
[俄釋拘船]  
　　華歴六月十六日英京倫敦來電云俄人所拘公司之麥拉夾及福魯馬若殺兩輪船德國之花　刹紙亞輪船刻均已釋之使去 
 
 

Page 2

 
 
[海面浮雷]  
　　昨晨承駐滬日本總領事官小田切君函示華歴六月十六日牛莊來電云太古公司湖南輪船自烟臺至牛莊十五日見海上浮起水雷一具在距旅順迤西九十華里因駕小艇往視此雷有物擊住不能漂至他處發槍擊中三彈　無所傷旣而有日本滅水雷船二　升掛號旗命卽停泊遣人登舟查察并無禁物旋告以途遇浮雷之處日人允往毁之 
[記橋頭之戰]  
　　日本大阪某日報登遼東草河口來電云俄人刻方力扼橋頭附近高原其地左環以大河未易杭以一葦右則崇山峻嶺險狹若羊腸雖將軍自天上來亦萬難飛越而過誠天然形勢也東歴七月十八日黎明四下鐘越二刻我大隊偵察軍管帶橘氏先小戰以試其兵力俄人調出步兵二隊携帶野戰砲八尊竭力抵禦我偵察軍誓死不退各哨武弁皆負重傷迨夜間八下鐘時陸續調到前衞步兵四大隊鐘鳴八下戰鬥益酣至夜深始就曠野結營暫行休憩遥聞敵營軍樂大作饒鼓喧闐旋兩次潛師刼營皆被我軍擊退十八日我管帶越本氏揮令中營前進而以今村氏所部之軍爲右翼志波氏所部之軍爲左翼　洛烏誇嶺移劈山砲至紅廟子附近夜半拔隊啓行越日清晨五下鐘時敏人以快砲三十三尊併力抗拒洎九下鐘許砲聲　稀　柯氏所統右翼兵繞行山徑二十四華里之遥始紆廻而抵戰地註洛烏誇譯自和音恐華文不如是也 
[記細河沿之戰]  
　　日本大阪某日報登本國東京來電云東歴七月二十一日陸軍統帥電報大本營内開我陸軍一隊管於城廠西北約三十六華里之小匈子地方與敵之步兵營遥遥相對七月十八日我軍進抵山岨子偵知敵人陣於細河沿附近惟未悉多寡若何午後四下鐘越三十分時敵人忽望北方退却我前哨大隊遂進前偵察敵人旋令步兵二大隊携帶砲八尊與之鏖戰驍騰獷悍奮不顧身中有一枝管帶以下諸人死傷殆盡六下鐘越三刻我前衛兵與他軍合成一大隊馳入陣中戰至日下崦嵫始止然敵仍嚴加警備徹夜不休并兩次來襲我師在在隄防得以免被其所衂斯時細河沿敵人所列之陣頗占形勝其地較海面高二十四托羅亦有高出一百托羅者憑高下瞰一目了然且復大興土木之工赶製防禦諸具觀其地勢左有細河之隔非扁舟可方石則環以楊木溝兼之嶺峻山崇不克攀援而上我正營於十八日夜半准備一切隨檄令砲隊望紅廟子山徑啓行就迤南山顚展拓陣地中權適對敵陣另以一隊從右側抄出前占據老母嶺阻截敵使不得渡本溪湖十九日天明五下鐘時互相砲擊猛烈異常直至午前九下鐘時砲聲始漸緩其攻敵右翼之一隊踰絕嶺而過一往直前午後三下鐘時始與敵人偪近旣而援師亦行抵附近某地偵知正兵方與敵搏鬥急發砲助之敵之步兵竭力支持幾置性命於不顧久之我正兵會合援師由右惻繞至敵之後面包抄砲火喧天戰鬥益烈五下鐘越三十九分時我正兵次第猱升細河沿西南高阜自後包抄之隊則阻截敵之歸途入夜八下鐘時細河沿遂爲我軍所有是役也敵之出戰者爲步兵第三十四營第三十六營加以可殺克騎兵一營野戰砲三十二尊及敗後棼亂如麻紛紛向安平遁去我陣亡者計步兵少尉河野氏以下五十四員名負傷者計步兵少佐岡村平岡二氏以下員弁十有六人士卒三百五十一名擄獲敵之將弁二員士卒四十五名詰之稱死傷者約共一千人 
[譯法報紀俄人不允互還俘虜事]  
　　法京巴黎斯來電云此間愛苦列路日報登俄京聖彼得羅堡電音大旨謂日前日將黑木氏商諸俄帥苦洛拔托金擬將兩國所獲俘囚互相調換苦洛拔托金毅然拒之并促政府飛速派兵援應毋稍遲留俄政府遂準派陸軍六大隊東來刻已每日　西伯利亞火車汲汲載送矣 
[記俄艦駛入北海道事]  
　　日本東京某日報云東歴七月二十二日清晨七下鐘時北海道廳電禀内務省略稱刻據由函館入口之有川丸等九商船船主報稱有俄軍艦三艘在陸奥大間海面往來游弋靡所定處我軍急派水雷艇隊出海禦之旣而俄艦偪近尻矢岬見有輪船之由函館赴横濱者卽圍而攻擊目今司令部方飛檄陸軍開赴汐首岬安營備禦 
[記俄艦偪近惠山事]  
　　日本東京某日報云東歴七月二十一日正午十一下鐘越十一分時此間得北海道函館報警電音大略謂頃有不知名之俄軍艦驀地駛抵惠山附近海洋適一日本商輪船鼓浪而來卽被擄之東去此事蓋據龜田海上守望汐首燈塔之人馳報云註惠山在汐首迤西 
[記俄艦駛入太平洋事]  
　　日本東京某日報登本國北海道青森來電云東歴七月二十日大間下風呂龍飛島諸處民人咸禀報該管廳縣官言自昨夜三下鐘時迄今晨六下鐘時有俄軍艦三艘駛過津輕海峽鼓浪入太平洋 
[記俄艦砲擊日船事]  
　　日本東京某日云頃聞俄國海參威艦隊有駛至機谷海洋擊沈日本商輪船之事緣有日船名高島丸者係東京彎輪船公司所置平日依期往還宮古東京二處此次繞由北海道諸海口攬載貨物而回東歴七月十六日清晨七下鐘時由品川開行十九日午時自陸中國宮古口駛出二十日清晨六下二刻鼓輪至磯谷大洋中驀與俄之某軍艦遇先是由品川出口時滿載貨物七百餘件後歴諸港所載益多連船身計之約值日銀七八萬圓之譜一旦毁於敵砲悉數付之東流猶幸附船之二十二人同抵惠山尙未慘罹意外之禍斯時同行此路者有東洋丸玉浦丸房總九三輪船其由宮古東京兩處往還者另有輪船五艘意者此後將攺行他處歟然刻尙未聞宮古分局庀得有確音也 
[記日艦擄獲華英商船事]  
　　日本佐世堡來電云邇者中國天津礦務有限公司之北平西平二輪船先後被日兵艦所擄按二船皆册載重三百二十墩實容積五百墩公司中共有輪船六艘其五皆懸英旗獨北平懸中國黄龍旗十五日由上海開行十七日下午一點時鐘有抵威海衞海洋中被我軍所獲船中滿載銀圓食米麥粉及酒有一俄人附至某處卽於本日釋回至西平被獲後船中機器師致某西字報館一函其中頗有趣語大旨謂西歴七月十四號我船道逢日之香港丸急增足速率飛駛而逃未幾仍被日船追及船中所載者爲麥粉廢鐵鉛酒及一切食物大半由俄人運送牛莊者至西人之附船者計十有一名隸俄籍二名隷法籍 
[記俄人在烟臺附近設無綫電機事]  
　　烟臺來電云目下俄人在之罘山東南約三十里許安置無綫電機就高出洋面三百西尺之山　植立電竿約高一百三十西尺日役工匠五十名由德國電學師指授而以甲乙二俄人督之聞其地華人言再閱二星期工程卽可告蕆日來另在山麓建屋一椽布置機械將來擬於此處發電俾得軍報靈通云 
[記馬賊謀毁俄路鐵橋事]  
　　日本大坂某日報登奉天來電云此間美國人所出報章謂西歴六月二十五日之夜有日本武弁督帶軍士裝束隊伍　齊之馬賊一百名分執鍬鋤之類擬掘毁牡丹江上俄人所建鐵橋俄國守衛鐵路兵見之急開槍擊退聞之土人言俄日搆兵以 
 
 

Page 3

 
 
後此種圖毁路橋之事蓋已數見不鮮矣本館按此次日人之敵强俄自號文明之戰庸詎有勾通宼盜陰行其鬼蜮之謀者兹之所云意者有類齊東野語乎然日報則固鑿鑿言之也 
[譯日本報論俄艦游弋日洋事]  
　　日本大阪某日報云俄國海參威三軍艦之駛過尻矢海岬逸入太平洋也其將與旅順艦隊和聯乎曰否然則將查探赴美海程爲此破天荒之舉乎曰恐未必然或曰是必欲逸赴法之西貢以冀保全矣以僕觀之亦未必果有此意彼蓋欲於北海道之東北岸驚駭民人且擄劫日船使商業因之妨害庶足牽制包圍旅順之軍艦得將血路衝開耳說者謂彼旣游弋東南岸一周必再過宗谷海峽仍回海參威然尙未得確音終難悉其命意之所在攷俄人之製此三艦也其體質雖甚碩大却又迅疾如飛意以亞細亞東偏英人所在皆有屬土一旦有事卽可用以擾壞經商之局使之力竭計窮故當製造之時惟護以至薄之鐵甲一層卽砲亦寥寥無幾一意令其衝渡涉浪迅疾如飛其中名岳洛木薄伊者容積煤火二千一百墩能供行駛一萬二三千海里之用名洛希矮者容積煤火二千五百墩能供行駛一萬九千海里之用名利由利苦者容積煤火二千墩能供行駛一萬九千海里之用其速率之天實足令人聞而震驚今雖白日之中公然敢駛出津輕海峽然果用以交戰尙未能與日艦隊並駕齊驅也 
[上海官塲紀事]  
　　昨日某省候補直隸州知州龔芝南直刺寶琛商約大臣隨員直隸州知州吳朗三直刺封全江蘇候補知縣熊爾康明府驤保奉賢縣知縣郭子華大令重光江蘇候補知縣李明府國琮兩淮候補運同鄭鞠初同轉嘉榮及飛划副左營左哨凌弁得勝先後　道轅謁見蘇松太兵備道袁海觀觀察旣而鹽捕營統領孫少襄軍門亦詣道轅拜會及出復偕熊明府至上海縣署拜會縣主汪瑶庭大令未幾凌弁亦往謁○昨日江南陸師學堂採辦委員胡明府承恩趨赴道轅禀見道憲袁觀察○奉天將軍增留守札委候補縣丞曹二尹裕炳來滬採辦銅鉛具手版昨日詣道轅謁見道憲袁觀察○昨日南市馬路工程局總辦翁子文太守政躬不豫飭丁投道轅禀請給假二日以資調養 
[縣訊梟匪]  
　　著名梟匪李壽卿劉阿榮即瞎子阿雲經降梟林得勝獲自奉賢縣境南橋鎮押解蘇松太兵備道轅道憲袁海觀觀察飭發交上海縣釘鐐下獄當晚縣主汪瑶庭大令卽升堂訊鞫劉供小的有小船兩艘南橋等處與林得勝沈阿妹等同販私鹽大令詰以擄入勒贖之事劉狡不肯承及鞭背五十下始供小的前與顧秋全率同羽黨將謝某劫至楊龍生家索詐洋銀七百五十元小的分得一百五十元楊得五十元餘中顧收去繼又擄封某詐得洋銀二百四十元向某某諸人詐得洋銀四百元及一百餘元不等自鄧海青伏誅後林沈欋罪歸誠小的知上憲飭拿甚急因自投林處請其解辦以博功名尙有洋槍三十餘枝藏在各鄉鎭乞飭林等起案以免貽害他人并求恩賞小的全屍而斃九泉之下銜感無涯李供稱小的實名秀卿父親順新在鹽捕中營管帶吳全忠吳大人處當哨弁歴有年所小的亦當過艙長六年去冬因病　差今春病愈仍投充艙長三月某日奉令拿私販金阿木未獲祇搜得私鹽數擔旣而金投緝捕營當哨弁此次憶及前恨遂誣小的爲梟匪然梟匪中確有李秀卿其人小的如有爲匪情事自甘加等受懲示恩詳察大令著還押所中劉攺收外監隨命駕至道轅禀明一切 
[邑令騐屍]  
　　虎威兵船水手陳木金與同事唐地忠卽唐本坡寄居本　南市油車馬頭左近日前陳妻某氏忽然失去欵唐誘匿扭控二十三七鋪保甲巡防局局員李伯屏二尹諭令赴上海縣署呈控至晚唐忽身死十二圖地保顧桂榮查得其人並無家屬因卽報知縣署前日縣主汪瑶庭大令傳同刑仵書役命駕至屍塲令顧保禀稱小的查得死者係福州人借居友人翁阿其家餘屋前者陳失去妻子旣而翁亦失子女各一疑唐誘匿控知巡防局李老爺斥不准理旣而唐不知如何刻下身死陳已逃避無蹤求恩明鑒大令飭仵役如法相騐報稱驗得死者係染疫而亡並無别故大令親視一周飭吏塡明屍格諭錢備棺收殮錢堅不允從大令飭顧保代爲棺殮翁帶回署中聽候緝獲訊奪 
[續錄上海萬國紅十字會暫行簡明章程]  
　　六救護出險辦法業已略備尙有土著係戀世業或已瀕於危又自知他出仍無可爲生者該分會目擊心傷豈能恝置本會義應博愛頂籌辦法數端甲地方被兵卽多失業衣食何資飢寒可憫中國最重振荒况聯合英法德美四大國現已由總董會議廣設籌欵之法欵集辦振應隨地制宜總期不出險之無關戰事人民不絕生機乙大兵之後必有凶年卽多疫癘又非醫院之醫傷藥品所能療治現先購運暑樂交各分會酌辦隨後再講求避疫方藥購運濟用俾難民旣免流離同登仁壽丙戰地砲火紛飛未易過問戰地外及附近處或有不願出險不能出險之人民旣與戰事無關凡有中國地方官之處均已承中國大府撥欵飭交設法振撫本會誼應恊助已切囑各分會中西會董因地制宜帶同繙譯與戰國將領懇切情商辦法總期不出險之人民得以安居再辦給振救疫諸事丁以上爲無形之救護庚子聨軍在京及京西北直至張家口辦法盡人所知現聞日軍奉其政府訓條到處施仁布惠俄軍亦以仁愛收拾人心本會已將庚子所以能如此辦法之故及現在兩戰國軍將優待無關戰事人民之確聞詳細函告各分會中西會董俾可仿照酌辦又特延山東周撫帥函薦前來之德男爵司肯多福偕同華董前往設法辦理以期有濟七此會辦事華總董寗波沈仲禮觀察敦和宜興任逢辛觀察錫汾錢墉施子英觀察則敬兼總書記宜興任振采觀察鳳苞駐津辦事總董江西毛實君觀察慶蕃西總董英國按察使威金生副總稅務司裴式楷工部局總董安德生商易律師麥尼而法國工部局總董勃魯那德國寶隆醫生美國豐裕洋行葛纍兼總書記英國教士李提摩太凡事中西會議仍由華總董會商劉星階學士宇泰楊杏城參議士琦秉承中國欽差大臣呂鏡宇尙書海寰盛杏蓀宮保宣懷吳仲怡侍郎重憙核定施行以上與每星期議事各董事及華帮總書記宜興陳潄六大令藝帮書記震澤程鴻徵司馬延第歸安周少萊大令廷華均不支薪水夫馬西總董所延之副書記英人李治華總董所延之英文繙譯寗泉朱仲賓禮琦並在公所辦事之震澤徐藎臣惟岱嘉興盛萍旨沅湖州羅家徵駒及抄寫人等上中西總董籌支薪水或津貼不等八各分會或西董主持華董襄理或華董主持西董襄理皆與上海總董聯絡一氣營口設立最先西董美領事密勒英教士魏伯詩德辦理最爲得法嗣經華總董遴延上海張丹榮别駕慶桂寶山周正卿司馬傳誡赴山海關外添設新民屯溝帮子分會周正卿旋卽自清辭退回滬總董續延高湻劉蘭階大令芬宜興任啓人刺史錫珙上元徐性模都尉信謨日照朱殿卿都戎慶章揚州許文卿游戎正壽前往任刺史徐都尉已至奉天禀商大府會同西董設立分會醫院並電商密勒魏伯詩德等展設遼陽開原吉林分會醫院總董又以烟臺爲水陸要衝聯務津滬旅青之氣請招商局李載之直刺福全設立分會公舉中西董事並請東海關道何秋輦觀察彦昇就近督率各分會中　董事亦均不支薪水總董禀商中國欽差呂盛吳三大臣以山東周撫帥函薦之德男爵司肯多福自願前赴戰地相機辦事已遴派許游擊正壽與之偕行各分會繙譯書記司事人等人數衆多另單佈告均開支薪水其不願開支者仍聽總期廣設分會輾轉籌設醫傷救難之法以副中國聖旨英法德美國同心聯合特行創辦之義舉以上以辦法爲暫行章程未盡事宜仍隨時中西會議以期妥洽至中國紅十字會章程應由華總董另擬呈候咨部核奏請旨飭行合併聲明光緒三十年五月二十九日上海萬國紅十字會謹訂 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　招工詭計 
　　廣州訪事人云粤東汕頭海乾一帶客館林立惟德里街爲拐匪窩匿之區愚民一入牢籠往往無能自免受其審　　指難終日前有數人來自香港賃屋彼處倩賭徒爲引綫託名招工實則運販日里故一經被誘卽幽閉密室鮮有能脫身而歸者嘗有海南人不識本音者十餘之將下船至某處領票中有一人見票上所載有日里某某字樣識破詭謀堅不肯往致被毒毆號咷大哭乃竟無一人敢議其非夫昔之爲猪仔頭者尙畏人言而諱之曰猪仔曰青柑今則直曰招工明目張膽陷阱我民吁可慨也已 
[命案述聞]  
　　蘇州訪事人云本月初八夜蘇鄉横涇鎭東首浦莊居民錢某被害斃命初時外間議論蠭起咸謂由其妻周氏串同奸夫綽號活牌位阿三者同謀所致嗣悉是案實係妻母周某氏因與長工阿三私識碍婿耳目故將壻倒置水缸内淹斃後復將屍裏以單被抛棄猪圈内阿三卽逃避無蹤迨吳縣李紫璈大令詣騐後將周氏母女帶回研訊妻母周某氏直認不諱其女實不知情大令卽飭釘鐐收禁女監周氏從寛發交宮媒看管候緝獲阿三再行訊核 
[總巡懲賭]  
　　蘇州訪事人云省垣東路警察總巡鍾堯階大令於本月某日因公詣撫轅瞥見轅門外有人席地賭博喝令差勇上前　逐賭徒中有某甲者出言不遜大令聞之勃然震怒飭差拘住候懲是日適逢衙參之期文武各官次第齊集聞之皆向大令代爲緩頰大令不從立將甲帶回研訊之餘飭笞數百板荷以巨枷發撫轅前示衆 
[平山滌暑]  
　　揚州訪事人云揚河自開璧虎壩後河流湍激異常而壩口水尤溜急上月下旬某日有清淮人用一小船滿載蘿蔔乾沿途求售行至彼處偶一疏虞遂爲大溜所逼一瀉千里没入波心幸救生局各巡船聞呼救聲如飛駛至合力救援始得拯起男婦四五名餘則已與波臣爲伍矣○入夏以來晴多雨少農田龜拆望澤甚殷江都甘泉二縣主筮吉本月初三日起詣郡城隍廟拮香求雨一面會銜示禁屠宰三日以迓天和適是日下午雨師命駕而來民心遂得以稍慰 
[四明要事]  
　　寗波訪事人云寗郡綠營制兵現奉撫憲聶仲芳中丞札飭酌裁二成騰出餉項以補練軍津貼刻已由韓中戎移知綠營各叅戎遵照辦理矣○寗屬象山縣某大令前因事爲府尊喻庶三太守禀由浙撫聶中丞奏參現已奉旨撤任大約秋涼時卽須交缷篆務矣○日昨寗城平橋頭有某甲因事與某乙互毆甲力不能敵乙心中忿甚遽至某鋪攫取廚刀猛向乙之背上連砍數下以致血溢如洋立卽狂奔至縣署喊控邑尊周少軒大令飭差拘拿某甲到案以便訊實究辦 
[參戎行夜]  
　　前晚江南提標右營參將周子安參戎督率麾下各兵巡行城廂内外巡至十六鋪王家馬頭聞某小茶肆内人聲喧雜飭勇往查云非賭博轼諭以時已深夜毋得喧囂如敢不遵後當懲究 
[英界火警續志]  
　　昨報略紀英租界大馬路火災兹悉火起於保安司徒廟卽俗呼紅廟之西首第一百六十九一百七十兩號門牌嘉泰裕烟燭紙貨店樓上延及虹廟弄内第二百五十三號門牌三和錫箔莊計共焚去樓面四間隔弄某釘鞋雨蓋店雖未延燒惟救火時被水噴澆損壞貨物頗多因於昨日暫停貿易 
[美界獲匪]  
　　前者三十五號西探協阿華探方長華在寶善街百花里倡婦金月梅家拿獲槍斃印度人阿生之兇手葉子青等九人捕頭詰得内有甲乙丙三人與此案無涉因卽交人保出有黄洪芳者亦係在案要犯當被拿時乘間免脫前日中西各探偵知窟匿美界北四川路仁智里第二百五十九號門牌屋内因卽前往拿獲搜出六門手槍二枝藥彈一盒洋銀一元一角鎖匙七柄昨日捕頭押解英美等國公廨將情禀知并呈騐手槍彈丸之類讞員黄耀宿司馬商之英總領事署繙譯官德爲門君著發回捕房聽侯訊辦 
[上海縣署紀事]  
　　昨日亭午時有甲乙丙丁四人貿然闖入縣署内監禁卒向之詰問答稱欲見著名梟匪劉阿榮卽瞎子阿雲蓋不知劉實收外監也禁卒恐於未便禀知縣主汪瑶庭大令大令諭令看管候訊○前晚縣差薛貴行至十六鋪裏街見順風臺烟館内有人團坐賭博因將胡南申余阿祥及陳某等四人帶囘縣署禀白情形大令諭令看管候訊 
[上海保甲巡防局紀事]  
　　昨日南市公義馬頭公興鹹貨行執事人某甲扭歇夥羅榮發至二十三七鋪保甲巡防局訴稱行内被伊竊去洋銀一百十二元由杜阿狗尋獲反以攫物相誣務求究辦局員李伯屏二尹飭押候訊追○前晚輪應十六鋪保甲巡防南局會哨之期局員賈礎玉參軍預備茗點以待俄而二十三七鋪十六鋪各局員次第戾止二尹延入廳事茗談良久隨赴各街巷巡察一周始分道而返 
[英美等國租界公廨會訊案]  
　　英商廉和洋行主控華商萬和號定貨不出結欠銀三千餘兩等情由英副領事德爲門君照會公廨昨日午前十一點鐘時讞員黄耀宿司馬會同德君升坐訊究謙和行主投案聲稱萬和號舊經理人姚某定買鐵牀洋燈磁鐵器共值銀三千餘兩未經取去現聞新經理人吳永祥不甚妥實是以控請究追吳永祥供與謙和訂買貨物之單係前經理人姚某所立兹者所控銀數尙有不符司馬謂銀數不符儘可一面出貨一面理算今原告稱尙有棧租及零星各欵不在其内刻下總以赶緊出貨爲妙吳請寛限三個月將貨出清司馬與德君熟商准限兩個月内將貨如數提出著覓妥人保人届期如不出清歸保人理處○賚賜洋行主控董發記主董仁育定買樹柴不卽起岸致受虧累等情司馬會訊之下賚賜行主稱董仁育定買樹柴四萬株計洋銀一千零十五元祇出過一萬株尙有三萬株抛在船中久不起岸以致虧耗頗多務請飭其迅速出清否則須認還費用董將柴樣呈案稱此項劣柴斷難出售司馬謂旣未看樣何能定買實屬咎由自取董供當時柴在船底船面均係良材小的意其决不相欺是以放心買定司馬商之德君著董於三日内將柴出清價銀准三禮拜内交付當堂取具保限結存查 
[英美等國租界公廨晚堂瑣案]  
　　信和泰報關行主林翼控林慶記傭人名順和者調換箱中貨物等情前晚讞員黄耀宿司馬升堂研訊林翼供稱號中傭人嶽嶽於五月初一日下午雇用順和於五月十一日停歇此事必順和所爲司馬謂當時車夫小蘭載貨箱至二洋涇橋順和追上言　頭有悞小蘭理應將箱之回林慶記何得任順和舁去其咎實在小蘭但小蘭係信和泰所雇車夫故行主林翼亦不得諉缷沈正興打包店主沈某供是日順和來喚打包司馬謂據木木供林慶記自二月起凡係打包均由伊喚至端節時沈曾給小洋銀四角觀此是沈定有隱情况木木因不諳上海言語每令沈打包均在粉牌上書明若干箱可見林慶記喚打包者只木木一人並非順和之事嶽嶽供小的自五月朔專司執爨司馬著林翼將眞假二箱舁案候騐至十六日晚堂傳同林慶記主林欽勳先將眞箱打開騐得貨物無誤再將假箱打開均係石灰遂諭 
 
 

Page 10

 
 
曰現在箱已騐妥計換去之貨一箱據稱值銀一千二百兩本分府衡情酌斷或分三股林翼賠八百兩林慶記帳房賠四百兩緣向例箱經裝好騐關干係卽在司帳人故也信和泰亦賠八百兩嗣後林慶記仍照常貿易此項賠欵准其從緩拔還或林翼林慶記各半賠償嗣後林慶記貿易不歸信和泰爾等願遵何法林欽勳默然不答林翼稱東人已故諸事由女東田蕭氏經理不能遵斷司馬著將此案交福州會館董事邀同福州帮公正商人秉公調處○湖南湘陰縣人何庚堂控全安棧司帳人陳瑞齋吞没所寄衣箱前晚司馬升堂提訊何庚堂供捐納縣丞欲赴京謀事於三月二十三日道出申江先住泰安棧因須赴白門一行故箱籠二口托素識之全安棧司帳人陳瑞齋寄存並聲明此次未帶僕人仍由自已來取至金陵後因趙李二觀察挽留小住曾有一信將情知照陳瑞齋其騙箱之信請堂上騐視與親筆之信筆蹟是否相符再職員現在急於晉京曾由同鄉充當包探之楊星茂排解令棧主出銀三百兩司帳人出銀二百兩爲入都之費俟將箱查到然後歸還陳瑞齋供向在全安棧司帳從無錯失此久何老爺來寄箱籠實念舊交以致第二次信來取箱並無欵惑所稱托楊姓解勸賠償五百兩云云並無是事司馬卽將前後二信當堂認辯其筆意大不相同卽名字亦前後不符遂諭陳瑞齋曰爾在棧中司帳只憑來信不分眞僞實屬疎忽著交人保出限十日内埋明違干未便○前日有陳姓家婢女陳秋香者投廨鳴寃至晚司馬升堂研訊陳婢供十二歲主人姓陳向開棺木鋪現遷東新橋南首購有二妓一在迎春坊一在公陽里近因公陽里翻造房屋遷至東新橋南暫作住家主人每日必將婢女痛毆是以於今日黎明時奔出現在不敢回去求恩作主司馬著暫留女所飭差查明訊核○通州人胡兆順投州署控沈瑞根蔡金泉朱蒙德串拐伊子來滬藏匿吳沈氏家等情州主王直刺飭差齎文投公廨前晚司馬升堂研究沈吳氏供丈夫沈瑞根實不知情此孩實係蔡金泉賣去得錢分用蔡金泉供請大老爺寛限三日小的當將邦順交案司馬謂如三日内不能尋獲須責千板遂交通州來差帶去俟文邦順到案再行核辦○馮起元在哈爾濱騙取洋銀數千元來申納妓女陸慶雲爲妾近被其主李渭芳尋獲控之公堂前晚李渭芳具禀公廨略謂諸事部署停妥請將馮起元與陸慶雲給領司馬略訊供詞卽交李領去 
[英美等國租界公堂瑣案]  
　　吳宗琦控王阿元行兇等情讞員黄耀宿司馬准詞簽差協同包探金立生拘獲昨晨略詰情由著押候過堂詰訊○陳德濬控陶寅保欠銀不還等情昨日司馬簽差協同包探徐榮珊提案商之英總領事署繙譯官德君訂於下禮拜三午前十下鐘時會　○錢廷榮控金順福姦拐伊妻梅氏等情昨晨司馬飭提集一干人押候過堂研訊○楊樹浦捕頭於前晚行至德園茶館前聞内有骨牌聲知係歹人聚賭因卽叩雇入内見有數人圍坐抹牌因於昨晨傳德園主張阿三到案禀稱伊家因賭罰鍰已有數次今又犯案務請嚴懲阿三供稱丈夫在外工作小婦人無知悞犯求赦宥刺史商之德君判罰洋銀三十元諭以如敢再犯定行重懲○周阿才吳金生陳小堯先後被著名流氓顧森生卽孟洪芳攫去對時表骨摺扇衣服等物報由包探錢榮堂拘獲並吊到原贓昨晨解案請究周等聲訴情形司馬判責顧一百板管押三月○三百八十九號華捕拘獲設攤誘賭之張金元解案請辦司馬判責一百板管押三月 
[法租界公堂瑣案]  
　　周金山訴稱小的娶妻朱氏賃居褚家橋左近被流氓吳昭生勾引成姦乘間逃匿岳家屢向小的根究以致涉訟公庭前日始遇諸元泰小烟館尋獲向領回堅不允從日將小的毆傷是以扭案請究周朱氏供小婦人自在下海浦某紡紗廠工作夜與寡姊同居前日工畢囘來丈夫誣指與吳有姦實則並不相識讞員陳楚生大令判責吳三百板諭令以後不准再與周朱氏往來周朱氏責手心二百下交周領回管束○瞿關生訴稱前日小的手携衣服一包在外大橋雇陳金海小車至十六鋪行經外洋涇橋衣包忽不知去向因此扭案請追陳供小的自不小心致將衣包失去情願賠償大令著押候追賠洋銀六元○吳金明訴稱前日被歹人郭阿四竊去衣服一包計棉衣數件及生絲袗報捕查獲弔出原贓求恩給領大令判責郭三百板贓給吳領去○楊易寶訴稱前日被賊人沈阿弟竊去鞋子十三雙報捕查獲弔到原贓七雙餘求追究大令判責沈二百板贓給楊領去徐長庚訴稱被學徒王順生竊取官紗長衫一件携至護城河畔某押店求質爲包探所見拘入捕房今已解案請准領贓大令判責王一百板徐叩頭求免稱願領去送還伊家大令准之○烟妓顧小珍稱流氓曹松山前來吸烟向之索資被擊破頭顱送案請辦大令判曹責二百板○流氓孫長生攫取某甲手中團扇持至某押店求質爲包探所見解案請辦大令判枷號十日責三百板贓存待失主來領○本月初六日王心逸所開某日失去洋銀十二元將學徒施連根送案請究因訊無實據昨飭包探送交王收領○前日沈木金手持招帋向各處黏貼巡待捕見並未蓋戳爰將沈拘入捕房解案請訊大令著罰洋銀五元 
[美租界捕房紀事]  
　　昨日馬夫王春生駕車至西華德路漫不經心將西人某甲所乘東洋車撞倒致西人跌傷頭顱事爲二百十二號印捕所見將王拘入捕房捕頭令押候解送公堂禀請讞員黄耀宿司馬訊辦○昨晨妙手空空兒朱龍生于篷路菜市中行竊陳安記所携鷄兩頭適爲某號巡捕所見連贓帶入捕房捕頭令押候解送公堂禀請懲辦 
[金陵官報]  
　　六月初七日巡道徐　補道徐乃光均禀知考師範學堂直隸州陳龍昌朱錫甲均禀知農功格至學堂監考畢代理常備右軍後營洪連勝叩謝借補提左　遊擊初八日知府凌家森施燒到官錢局差直隸州瞿鴻禮到由京來從九裘煥到官錢局帮辦收支差初九日穆克登布辭赴蕪湖公幹格至學堂黎禀知放假戸部主事易順豫由湖南來内閣中書汪鐘霖由江西來副將歐陽有貴叅將易日陞彭得勝均辭赴湖南常州中軍千總洪鳳　叩謝委牌初十日知縣舒　奉委採購省城積榖俟紹瀛何號駿謝委格至學堂提調東台厘捐曾紀梁到十一日藩轅牌示海門同知劉卓拭署事期滿遺缺查有准補海門同知梁孝熊堪以飭赴新任海門同知梁孝熊叩謝飭知赴新任牌示知縣殷鑒夏赴江西帮同勸捐辭炮台官王世綬禀知赴烏龍山幕府山查勘火藥庫 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
用業經過班歸道員候補所有剿捕大嵐山匪徒出力請奏明給奬前來臣覆查無異合無仰懇天恩俯准將三品銜補用道顔鍾㑺賞加二品頂戴以示鼓勵出自鴻施謹會同閩浙總督臣李興銳附片陳請伏乞聖鑒訓示謹奏奉硃批吏部議奏欽此 
[浙江巡撫聶奏爲所有報解三個月浙東釐金銀數片廿七日]  
　　聶緝槼片再浙東釐金提歸稅司代徵經總稅務司赫德派令副稅司來浙經理核定每月應解銀八萬三千三百餘兩業自光緒二十四年閏三月十一日按月解至二十九年十二月初十日止均經分别奏咨在案兹據釐捐總局司道詳稱自光緒二十九年十二月十一日起至三十年三月初十日止計三個月共應解銀二十五萬兩按月分次解交副稅司兌收等情詳請奏咨前來臣覆核無異除分咨查照外所有報解三個月浙東釐金銀數緣由謹合詞附片具奏伏乞聖鑒謹奏奉硃批該部知道欽此 
[署四川總督錫奏爲四川茶課稅銀查光緒二十九年分共收各屬完解銀七萬一千八百三十兩二錢九分片廿七日]  
　　錫良片再查四川茶課稅銀歴經按年題銷兹查光緒二十九年分共收各屬完解茶課銀七萬一千八百三十兩二錢九分除解藩庫備撥兵餉銀三萬五千九兩八錢九分六釐實存庫銀三萬八千八百二十兩三錢九分四釐據鹽茶道查明造册具詳前來除將各項清册叅案並應繳引一併咨送部科外理合附片具陳伏乞聖鑒謹奏奉硃批戸部知道欽此 
[直隸總督袁奏爲道員才猷卓著克濟時艱謹據實保荐候旨錄用摺廿八日]  
　　太子少保北洋大臣直隷總督臣袁世凱跪奏爲道員才猷卓著克濟時艱謹據實保荐候旨錄用恭摺仰祈聖鑒事竊臣伏讀光緒二十六年閏八月初三日上諭爲政首在得人現在時局阽危需才尤亟各封疆大吏均有以人事君之責務各激發天良虚衷延訪如有才猷卓著克濟時艱無論官階大小出具切實考語迅速保荐以備錄用等因欽此仰見聖主求賢若渴之至意欽悚莫名竊維時艱日亟諸待振興朝廷望治於上疆吏督飭於下而庶政玩弛迄未日有起色誠以苟安顧忌者多能任勞怨者少因循瞻顧習俗相仍羣下各便其私卽公家隱受其害如欲修明庶務整剔弊端自非破絕私圖　難期有實效第近今辦事各員求其力任勞怨卓著成效者洵爲百不一見兹查有二品銜留直補用道陸嘉榖才長心細操潔品端歴試艱繁自端就理其忠愛發於至誠國事視如家事實有大過人者該員由樞垣供事歴保知縣簽分山東洊保道員歴任撫臣均甚倚重前臣蒞撫東省疉經委以要差均能實心任事庚子事變外侮交乘該員贊畫機宜深資得力迨和議就緒需欵殷繁臣復督飭該　豫爲規畫將鹽漕各項核實濟公歲增進欵百餘萬兩部議攤解賠欵惟晃省得以從容應付實賴該員贊策之力嗣臣移督畿疆正　地方糜爛百廢待舉欵絀用繁奏調該員來直𢌿以籌欵之任該員遵守部議體察民艱詳訂烟酒稅章程經臣奏准試　惟直官蠧吏奸民向恃烟酒爲利藪驟議整飭羣失私肥而昧事牧令又從而阻撓之百計吹求多方誹謗該員自信澹泊堅忍弗摇始終以急公爲懷以負重爲任經營綜覈歲收八十萬兩之多直省得此鉅欵頗裨要政綜觀該員辦事情形實爲才猷卓著克濟　艱未便没其勞勩聖朝用人行政激勸宏施近如湯壽濳以在籍知縣蒙賞道銜署理兩淮鹽運使程德全以直隷州知州蒙賞道員今陸嘉榖才識品　不遜諸臣而辦事之卓著成效則又過之臣留心人才深知其幹濟優長堪資世用敢據實保荐應如何破格擢用以示鼓勵之處出自聖裁非微臣所敢擅擬謹恭摺具奏伏乞皇太后皇上聖鑒訓示謹奏奉硃批另有旨欽此 
[直隸總督袁奏爲遵旨查明經徵烟酒兩稅出力各員擇尤請奬摺廿八日]  
　　太子少保北洋大臣直隷總督臣袁世凱跪奏爲遵旨查明經徴烟酒兩稅出力各員擇尤請奬恭摺仰祈聖鑒事竊臣承准軍機大臣字寄光緒二十九年十一月初六日奉上諭百度之興端資經費現值帑藏支絀理財籌欵尤爲救時急務前經戸部通行各直省整頓烟酒稅以濟要需據直隷總督袁世凱奏稱直隸抽收烟酒兩稅計歲入銀八十餘萬以直隷彫敝之區猶能集此鉅欵卽著鈔錄現辦章程咨送各省一體仿行其直隷經徵出力之員卽著擇尤請奬等因欽此仰見朝廷有勞必錄凡在臣僚同深欽感遵將直隸籌欵辦法章程刊刷成本分咨各省一體仿辦伏查直隷地瘠民貧兼以兵荒歲歉其籌欵之難本在聖明洞鑒此次遵照部議烟酒非民間日用所需重徵尙無妨礙經臣擬定章程奏准開辦在事各員均能仰體時艱實力勸集剔除積弊涓滴歸公一歲中計徵銀至八十餘萬兩接濟軍需實爲直隷自來所僅見查勸辦順直章程集銀三萬兩者准照異常勞績保奬一員集銀六千兩者准照尋常勞績保奬一員夫勸令士民輸納銀兩酬以實官經手勸集者尙復優加奬叙方直隷勸辦烟酒兩稅事屬創行一無憑藉而亦能集成鉅欵卽振捐章程核計銀數請奬已較勸集振捐爲難惟現當嚴核保舉之秋臣檄飭該局切實核減兹據籌欵局司道查明詳請奏奬前來臣覆加查核其請照異常勞績保奬者僅祗十員委無冐濫所有尤爲出力之試用知府閔榮爵請以道員仍留原省補用候補知縣朱端試用知縣譚緝先坐選安徽南陵縣知縣孫鳴臯均請以直隷州知州仍留原省補用通判章乃方大挑知縣黄行簡均請以知州仍留原省補用知縣侯汝承請仍以知縣歸候補班補用候補知縣郭鍾秀請俟補缺後以直隷州用並加運同銜候補府經歴朱昌楙請以知縣仍留原省補用分省補用府經歴孫建長請以知縣仍分省補用合無仰懇天恩俯准照擬給奬以彰勞勩而勵將來除出力稍次之涿州知州林際平等十員由臣另行開單咨部從優議叙並飭該員等將履歴造册咨部查照外所有遵旨請奬經徵烟酒兩稅出力人員緣由理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
[浙江巡撫聶奏爲浙江省光緒二十八年分修築西中東三塘限外掃坦石坥各工叚落字號丈尺做法高寛動用銀數摺]  
 
