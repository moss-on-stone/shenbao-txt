# 1885 - 91 - 4904303

 

Page 1

 
 
[請繳第二批古圖書集成股銀] [  申報舘點石齋主人啓]  
　　本齋於前年夏倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽購地造屋從外洋置辦機器復延名手澆鑄字模然後開印至今計已印成數百本雖未裝訂而書之式樣字之精湛亟爲雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人手亦日臻嫺熟此後按日計工每日約可排原書從四之而漸至六本八本完工可期迅速所以各股友第二批股銀計每股五十兩務望早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收據統限於三月廿九日以前一律交清切匆遲延悞工是所禱盼再此書初議共印一千五百部嗣以各股友喜用大字但字旣放大則紙張亦費本數加多本齋益形虧耗故擬多印數百部藉資貼補旋見巿面欠佳且此書亦身本重大遂仍印一千五百部以符原議合併附聞 
[汕頭售報] [  申報舘玉人啓]  
　　本舘現託友人在汕頭經理申報事務並出售申報舘與點石齋所印各書籍該價悉照仿單槪不增減汕頭士商有崵顧者可就近向汕頭鎭帮街榮茂綢店内申昌分店購取欲看申報亦望向該分店告知住址自當按期送閲不悞 
[三十號畫報出售] [  申報舘主人啓]  
内廷歌舞民間不易寓目去臘禮部　習時京友繒圖郵遞與海内君子同深敬仰現在編人此次三十四號畫報准於十六日出售畫報之首仍送　謂兩圖一爲任君阜長所繪羅漢一爲管君劬安所繪士女畫報仍然九圖末附淞隱漫錄圖説一則閲者鑒之此布 
[書本報和議要電後]  
　　本報疉錄電音先則謂法外部大臣斐禮因在議院創言欲增兵五萬人添餉二百五十兆佛郎克而議院中人不允者多至一百三十六人因而斐禮自知不洽輿情與以下執事人等一時挂冠去位以爲法人之意本不欲在亞西亞洲境内搆釁開兵而斐禮好人喜功窮兵黷武不肯自已大拂衆人之意見故一旦衆情不服不能自安於位辭職而去此法國弭兵之一大轉機也旣而又知法議院自斐禮去位之後又議定先撥餉銀五十兆佛郎克增兵八千人不禁爲之　然意者斐禮之去位並非因增兵添餉之議有違輿論特以他事不愜於衆故爲衆所逐而法人性情高傲屢聞敗耗不肯甘罷故仍允添兵撥餉以與中國從事是法人仍無悔禍之機而兵事尙無止境矣迨續接電報謂斐禮旣去法廷初簡舊相佛雷西納代斐禮之職嗣以佛雷西納不稱其職又另簡糠司歎思爲外部大臣數日之内大臣冉易不啻如弈者乙舉棋不定此何故哉電音簡略不言其所以然以意測之或者舊相佛雷西納旣任外部仍不攺斐禮之政因而又欲令議院中人先撥餉五十兆佛郎克增兵八千而未嘗有止戈之意議院中人雖不卽顯然梗阻而其意實有不願故法廷謂爲不稱厥職卽令罷去又以糠司歎思代之糠司歎思之爲人固亦不知其詳意必向爲議院中人所推許深有以厭衆人之望故擢登外部大臣之位而糠司歎思亦深知法國大局與夫衆人之心志不願在亞西亞洲境内搆隙開兵曠日持久以至勞師糜餉荼毒生靈故一經糠司歎思擢任外部以來不數日而卽有和議要電傳來夫然後昭然於中法兩國之意見夫固皆不欲以干戈之局爲終始也夫法人之不肯卽和者盖亦有故自出兵以圖東京所費兵餉計已不貲而於法究亦無所利而且屢聞敗耗大有騎虎難下之勢法國在歐西素稱强武而今乃徒勞無功不免引爲深恥而又有斐禮之果於自用偏執已見以相煽動因成扞格之局面迤於今日欲收功於東京則宣光雖幸而解圍諒山早遭此大挫大帥受傷而遁軍士斬俘甚多從前之所得者何以償今日之所失欲移禍於中國則馬江雖燬中國兵船於法實無所益基隆僅踞外圍未敢深入淡水守禦甚固屢進屢敗迄無成功暖暖鄉等處一二小村雖得之亦不足以稱雄而鎭海口岸法船略一窺伺卽爲華炮所傷馭遠澄慶兩兵船雖曰被燬約計法人所傷亦足相當現在鎭海口岸已堵梅花椿羅列石船準備沈下者星羅棋布招寳金雞虎蹲諸山大營炮臺處處可以夾擊法船終日遊奕於内外遊山不敢過雷池一步是眞計窮力盡之時也及此時而中國苟乘勢合擊法船必且隻輪不返而中國但各固吾圉而不卽奮擊者初非各疆臣與統兵大員自分畛域實以仰體朝廷柔遠之心寛大之德不肯迫人於險以大傷隣邦之舊好也耳昨報所登要電所謂金登幹者初不知爲何許人旣而詢諸官塲乃爲赫税務司德之副盖赫税務司力勸 
中朝弗果於開戰特令金登幹前赴巴黎斯從長計議必期化甲胃而爲冠裳大約往復電商者已不知幾次昨報所述本埠前數日亦已略有所聞祇以電音混含不知的確故隱而不宣至前日得此要電而後恍然於和議雖尙待開端戰事則或可就此結局則是赫君此舉其有造於法人者不亦大哉中國各固吾圉嚴查接濟用深溝高壘之計卽可以制法人之死命縱使接濟不能凈絶而法人之勢究亦未嘗不危今得此一議而法船之遊於釜中者皆得以從容歸國是眞法人之大幸也然有此一舉中國可以休兵息民南漕可以照常北運商務可以從新整頓邊鄙無烽火之警　民無風鶴之驚固亦未嘗不美然後知斐禮去後易以佛雷思納而仍然添兵增餉再易以糠司歎思而庶幾可以節餉罷兵一出一入之間所關固有甚巨者矣顧目前之所謂和者不過暫停戰事徐商和欵至其如何議和之虖尙未可知吾知法船一日不退邊防亦必一日不敢稍弛斷茀以和之一字自懈軍心而當軸諸公當必將和議約欵悉心釐訂斟酌盡善决不至若前此草約之再有變卦此後細情日内必有確音不禁拭目俟之 
[本館接奉電音]  
　　昨得京友來電有二月十九二十日諭旨二道敬謹譯登○二月十九日奉上諭潘鼎新奏諒山失事退守要隘情形自請交部治罪並請將迭次陣亡官弁優卹一摺上年十二月間法兵進逼諒山官軍奮勇抵禦鏖戰多日旋因失利退紥諒山不守潘鼎新調度失宜前已降旨革職記名提督前廣東高州鎭總兵楊玉科臨陣勇敢奮不顧身中炮捐軀實堪憫惜着交部從優議卹陣亡之提督劉思河都司劉映谷黄正寅鄧晏林杜光湔守備羅雲高千總兪諫臣蔡得勝孫其易把總謝世和六品軍功萬國發均着一併從優議卹另片奏前福建布政使王德榜 
 
 

Page 2

 
 
上年在豐谷等處接仗挫敗請將陣亡將弁優卹等語總兵黄喜光記名總兵副將胡陽春副將武鴻來叅將左廷秀譚家璐王得永蔡玉堂黄祖富左占元　擊陶得玉聶章壽王得才都司王天喜陳永發趙步雲譚連陞胡克勝田玉貴守備邱正亮鄧靑雲千總謝廷蘭張玉魁陽大德胡士英李德正把總蕭恩清王成吉外委劉雲漢謝薛昌六品軍功黎占元唐復興譚心明均着從優議卹已革叅將甘肅巴里坤　擊柳臣玫着開復原官一併從優議卹餘着照所議辦理該部知道欽此○二十日奉旨梁燿樞補授翰林院侍講學士欽此 
[議和詳電]  
　　中法議和一事日前本並本舘已接電音惟其詞未甚詳明故不敢以軍國重情貿然登錄前晚接得北京來電始覺彰明較著惟其中金登幹三字尙覺可疑難於推測因卽錄入昨報以供閲者先覩爲快之心昨日午後又接電音始悉中法戰務已停以待重議和局商米亦將流通金登幹係英人爲總税務司赫德君之副此事由赫德從中調處故一有成説卽電逹倫敦飛遣金君至巴黎畫押也現雖和議若何尙未定局然易干戈爲玉帛早已漸有端倪從此鯨浪不生狼烽盡息珠槃玉敦會啓衣冠凡我小民不將熙熙然復覩中外一家之盛乎泚筆之下雀忭彌殷已 
[銀行獲利]  
倫敦來信言有利銀行去年結帳除發給各股友官利銀五釐外并於一年所獲餘利提出銀六萬磅作爲公積然則各股友見此清單可知該銀行日進無疆定必欣然色喜矣 
[欲蓋彌彰]  
　　文匯報錄香港西報言法人諒山之敗實因糧餉不足故委之而去行至半途與華兵相遇法兵死五名傷四十人卽退止於砠尼格禮也亦于此役受傷按本館前接海防信謂法人實帶六月口糧是粮餉不爲不足且法兵死傷之數若僅止此亦何肯遽爾退舍多方掩飾不且欲蓋彌彰哉 
[美使更代]  
　　美國駐華欽使楊約翰卸事囬國聞以前任鎭江領事司蜜歎斯代理云 
[細故釀命]  
　　西報言法國科隆地方有德國兵官二人一日忽開槍相摶連放十七響一人中彈而斃聞其起釁之故實係悞取帽子而起可謂以小忿而擀大禍矣聞死者名汪惟爾云 
[沈船撈起]  
　　前有中國水雷船兩艘在登州洋面相碰一船當卽沈没此已列報兹聞碰沈之船業經船主華爾克於正月二十五日設法撈起矣 
[尙衣出缺]  
　　杭州織造連鏡汀尙衣去年因患風痺漸成怔𢘊之症一切公事皆命其少君代勞交春以來疾更加劇開印之日不能升座受賀但遣兩公子代爲行禮而已延至花生日夜間疾終内署次日由家丁呈報撫憲當將織造印信及南北兩關防庫存擋册花本切遣員齎送撫憲接管一面奏請簡放以重職守云 
[氷鑑光韜]  
　　劉叔濤大宗師於去臘之杪回杭新正擬卽案臨金衢科試不意憲體偶爾違和行動需人扶掖遂攺於三月中起馬自是臥床不起一月有餘至二月十六日以病出缺當卽呈報撫憲提調官吳太守送交撫轅將學政關防文示卷箱由撫憲奏請簡放接辦四府科試云 
[都門新紀]  
　　聞善厚帥所帶神機營馬隊火器營馬隊擬於月中調至南苑駐紥○兵部咨傳兩翼前鋒營八旗護軍營内外火器營圓明園八旗官兵處健鋭營每年例應春秋二季各該營官兵演射盔甲箭今定於二月二十一日爲春季演期八月二十一日爲秋季演期查盔甲箭本龍興以來所貽鉅典該營官兵例應頂盔貫甲各赴本營教塲演試步射示不忘本也○管理欽天監事務和碩惇親王奏稱本月初四日寅刻土畐星由西北方光芒閃爍逕墜至東南方詳查載籍内開此星如此主國家得精通文學賢能之士等語錄之以質天文家○初六日清晨禮部堂官帶領朝鮮使臣進内呈献人參豹皮鹿茸丸藥布𤴓紙張等物並有金壽字瓶一對奉旨交内務府收存并照例賞賚使臣宣德意以靖小邦誠大一統之規模也○聞熱河朝陽縣地方於上月杪突有土匪勾結馬賊嘯聚百數十人搶掠村莊三五處槍斃良民六人奪取銀米物件甚夥當由朝陽邑尊飛禀謙都統禧速撥練兵二百名委員管帶前赴該縣會同營汛官兵寔力剿除務淨根株以安閭里○近來皇城内地面迭出盜案雖經迭飭緑步各營嚴行緝捕日久未獲一犯兹經福大司空札諭連廣二翼尉自二月初六日起每夜由二更至天明將駐廠之技勇練兵全數撥往皇城内協同各地面官兵嚴行搜捕如此辦理盜風當可稍衰也○自初七日得雪後連日北風大作寒氣逼人舖户又收拾小紅爐燃煤以禦之節屇清明如此寒冷誠二十年來所未有也 
[閩江防務]  
　　長門最扼險要防守綦嚴前日有遊擊張某向張統領禀報法船又來統領因卽拔隊迎敵後查法船並無影響以該遊擊搖亂軍心卽在軍中正法○穆將軍鎭守長門辦理軍事極爲認眞撫右外委李培芳在營差遣日前奉諭雇小船一隻每月議給洋二十四元李外委誠愼人也按月分三次照給每次只給八元有同事某弁以外委尅扣船租混禀將軍聞之便令將外委以軍法從事幸某文案深知曲情力雪其寃後外委只笞責二百棍而某弁亦笞責二百欃○長門各口密布水雷商船出入須用引港人方不悞事近經楊制軍委縣丞楊繼文專司其事○馬江船隻付之一炬爲補牢之計者遂擬造平底方舟三十艘以資防禦委從九品德馨前往監工 
[厦島錄要]  
　　孫師竹觀察因病乞免由大憲檄調廷建邵道奎樂峯觀察權攝篆務等情早登於報本月初五日孫觀察交卸任内一切事宜擬卽附輪至滬再返中州觀察分巡鷺島數載於兹忠厚慈祥口碑載道於其去也紳商士庶曁各善堂董事武營水師提標各員弁等公製萬民傘德政匾德政牌各數事於初五六兩日衣冠恭送以誌匆諼云○奎樂峯觀察於本月初五日接篆帶有隨員及司事數人擬日後分派各卡各局現尙留住署中○興泉永及漳汀龍各岸運售洋藥税厘向由潮帮紳商包辦每月認繳厘金二百四十箱歴年獲利去歲臺灣被封又由厦運臺六百餘箱多獲三萬餘金本地紳商垂涎已久兹乘盛衡山觀察卸辦税務　赴省禀請願加厘課每月譅繳二百六十箱已邀省憲批准給諭五楊諸紳合股承辦矣○吕宋票販售有年獲彩者寥寥無幾本年西三月頭彩三彩均由合記售出聞有施姓司事貨住客邸資斧已空偶向友人借洋數元購得二票本月二十又有急需意欲退回幾於口角用武迨二十七日電報至厦竟得頭彩數年潦倒一旦飛騰謂非幸事歟○自法人有禁運米榖之説厦門米價陡昻漳州奸商因卽居奇龍斷後外洋各埠紛紛運至米價頓爲之平詎漳州府某太守以漳米運厦旣多恐漳民或至匱乏因卽出示遏糴厦門米價跌而復漲日前經米商禀請道憲咨請漳州弛禁適聨鶴汀觀察因公道出厦門奎樂峯觀察卽　與商允大約不日卽當弛禁矣○厦門𤴓頭洋布縀線莊向以火燒街頭聨美字號爲首屈一指邇年屢被他庄牽累虧折甚多去冬幾不能支今歲至二月中始勉强開巿然貨物亦不能備齊矣又有魏慶元者亦係洋北兩郊曰號刻因法人擾釁折閲良多已收莊停歇至綿綿源源尙絅各齋亦均有外强中乾之勢去歲惟茶商尙能獲利未知本年又將如何也 
 
 

Page 3

 
 
[澄江雜事]  
　　代理江陰縣查明府以觀於本月十六日接篆一事已見報章是日黄大宗師委陳鈞堂明府甄别禮延書院諸生童故查明府攺於十七日接印十八日行香閲城清理獄犯十九日考取代書二十日查點書皂快壯等班云○泊守黄山港之水砲臺清晨必習演打靶大聲隆隆均能命中及遠○雨驟風狂浹旬不息防營操演未免生疎前日天色晴明各防營一律開操鎗礮之聲響應山谷 
[淞口瑣言]  
　　前報殷家巷螞蟻命案兹已經人理勸心甲雖咎由自取究屬被打斃命遂斷令乙族備棺盛殮又爲之延僧諷經而此案遂了○均和輪船於前日鼓輪他往威靖兵船昨午由江陰來與測海兵船前後停泊○營務處朱星鑑觀察因游勇滋事預派營　弁君沿街巡查適前日有向飯店詐擾之事觀察卽傳潘君詢問潘君尙茫然不知觀察隨將潘君撤差另委朱君接辦想此後巡察愈嚴洲勇當可歛跡矣 
[軍門佚事]  
　　楊雲階軍門禦敵陣亡等事已列前日報章兹悉軍門旣受槍彈自知萬無生理隨卽拔劍自刎殁後屍身竟被法兵奪去經某副戎奮力奪回致手下兵士戰死者多至二百餘名皆由副戎備棺成殮刻軍門家屬擬前往扶柩由陸路運回湖南原籍矣聞軍門在滬時購買各項股份票爲數甚鉅大半轉押于諸西票號自聞軍門噩耗各票號推喚奈何亦有擬向軍門族人理説者未知有濟于事否也 
[輪船易主]  
　　聞旗昌洋行美富輪船業已售與會德豐按美富船身不甚大向備駁運貨物之用不知何故而出售也 
[騐屁略述]  
　　前日潮惠會館木栅欄上有男子自縊年約三十餘歲當經十六舖地甲報堂由堂報縣請騐旋經莫邑尊騐得實係自縊身死卽飭棺殮發璮標記 
[出洋了案]  
　　王惠忠拆屋壓斃郭錫卿由屍妻郭潘氏投縣請驗早登前報兹聞王惠忠業已央人調妥出洋三十元作棺殮費是以郭潘氏已投上海縣求請銷案矣 
[理論碰船]  
　　流雲小火船主周德明奚富英王榮奎三人日前赴道轅禀請照會英領事署傳諭該洋商應如何辦理業奉道憲批示略謂流雲小火鄒失事後本道立飭救生局竭力打撈但爾等旣爲船主應如何料理何得置身事外現旣禀請前來候照會英領事署示核可也 
[捕房瑣事]  
　　西人密司克倫僑寓虹口置東洋車二輛昨日忽失其一當卽報捕查緝旋有外虹口德盛雜貨店夥到捕房稱有東洋車夫到店購買雨傘言明價錢該車夫卽棄車持傘而遁是以將車送來捕頭飭將車存捕房候傳該西人認領一面卽飭包探查緝竊車之人○前日蘇州河内有擺渡船載外國木一根欲售與該處舊貨店適被經造德國公館之某甲瞥見詢其木從何來舟子稱從水内撈得甲卽扭至捕房稱此木値銀十餘兩係被偷去倘肯給還不必深究捕頭准將木交甲領去舟子斥退 
[瑣案彚登]  
　　包探嚴頌眉在中西書院西首小弄中拿獲賭犯七人一案昨經翁太守訊問據季雙鳳季泰章供係賈羊糞來滬船泊八仙橋浜丁雨興供與蔡載掦仝來蔡本撑常州舤船張乾坤供推小車爲活卽住弄内徐阿六供初到滬地欲覔掃垃圾生意未成匡阿二供亦是船户我等六人在茶肆聞有賭局是以往觀太守以季丁蔡等四人尙屬誠實從寛免責各罰洋一元充公張乾坤着責八十板匡阿二徐阿六各責一百板枷號一個月○金姓投案訴稱在鹹瓜街永大參店爲夥十七日有人上櫃買西洋參一斤參鬚一匣成交後囑同去取洋我卽隨伊到大自鳴鐘對面烟舘内先有一人在彼稱取去觀看旋將西洋參携去我與買參人在烟舘守候約兩時許竟不來買參者亦欲遁去被我拉住其人無奈囑同往尋旋到大自鳴鐘後面三層樓上又欲逸去我卽喊捕拘獲翁太守詰解案之羅麗生供係餘姚人有洪姓住六馬路新泰客寓同在工部局辦事託我買參去而不來現願賠償翁太守問參値若干金答稱計洋兩元九角太守着將參鬚交金帶回羅麗生暫押或將洪交案或還原物或賠參價待交到再核○洋人阿三與恒德錢莊沈姓控董茂衡欠銀一案除前繳洋一百元指還阿三外尙欠銀四百餘兩而恒德控追銀一千二百餘兩經翁太守斷分期歸繳正月底應繳銀二百兩董祗繳洋一百零五元而第二期又到沈復投案控追翁太守傳董到案據董呈繳洋三十元并借據一紙翁太守問何用答稱此係别人之欵擬抵與錢莊翁太守謂洋人之欵如何答稱有别人方單一紙情願轉抵利息按月付給翁太守斥其託詞搪塞着將董茂衡管押所繳之洋暫留捕房着沈於禮拜四到案將前繳之洋一併具領○前報金陵來滬之武員張和鑒在小東門盛發棧失洋一案昨據姚大福先繳洋三十元翁太守謂爾夥現在管押爾意如何棧主彭慶和郭子明稱請爲究辦翁太守謂原告當時亦失檢點理合自認三成之一以報失洋九十九元銀十二兩計之着該棧主賠二成計洋六十六元銀八兩卽須繳齊 
[惡鴇荷枷]  
　　湖北婦人龔何氏凌虐買女由包探拘送公堂等因已登昨報昨據該包探秦少卿禀稱是晚聞該氏有毒打女孩之事卽往查問該氏隣居因恐招嫌不肯直説時又聞該女哭聲甚慘窺諸門隙見該氏用燒紅烟扦遍烙女之手足爲此報知西包探頭麥根等赶往拘拿解案今將該女帶來請爲騐傷訊究黄太守飭帶該氏并令該女訴明被虐各情該女見該氏在前呑聲忍涙不發一言西包探頭知其故令將該氏帶開該女始供名阿五年祗十四歲原籍四川自幼已喪父母被鄰人售與該氏迄今只及二年該氏曾將長女賣娼業已從良該氏素有烟癮時時令我裝吸稍不遂意動輙毒毆且將烟　燒紅烙我手足以致傷痕斑駁言畢啼哭不止叩乞恩准弗再被該氏領去否則性命難保矣該氏供原籍四川丈夫湖北人阿五係姨妹之女姨妹亡後無人照顧由我出洋收留視同親女稍加毆責並未凌虐不堪具手足上俱患有濕氣今忽拘我及女兒到案家内無人看管想必有人從中做弄務乞伸寃太守謂爾與何人挾嫌該氏答稱不知求請察究太守與易繙譯麥總巡捕頭騐得該女遍體鱗傷慘不忍覩隨商定立卽送交善堂懌良安置該氏荷以巨枷遊街三日期滿時再掌頰五十下以儆現捕房飭諸包探認眞稽查凌虐買女之事有卽拘案痛懲金鈴高繫遍護名花捕頭之功豈淺鮮哉又聞租界中有蘇人某甲現開妓院二家龜號金錢　財不少平日專與水販蟻媒販買良家女子凌虐作踐無以復加試鑒於該氏之前車亦當稍知儆戒矣 
[英界公堂瑣案]  
　　包探秦少卿禀稱昨在寳善街新春記客棧門口見車二三輛裝載舖盖衣包及男女五六人有老媪向人説被誘到此懇爲出首我聞言盤詰老媪稱係余鄧氏原籍紹興肅山向在杭州三官巷傭工子名兆良耕種爲生女名順福年甫及笄正月十二日被人誘匿無蹤旋訪得曹子香知情向之理追曹言女在太平門外同往尋見曹言願雇舟送回母女二人遂同至船上我子亦趕至被曹引至船上船上先有林沛順卽林啓雲自稱是林老爺尙有一童姓名兆基者及開船竟至臨平地方向之詰問林老爺不許聲張并偪令我等三人倕在三處不得扳談後竟被開至滬上云云小的因將各人一併拘案請卽究懲余鄧氏訴稱在杭時傭工失就洗衣餬口時常挈女至庵堂念佛旋據稍有相識向爲縫工之曹子香言我偕女在庵堂恐官差將來拿捉我卽携女歸家旋於正月十二日女即失去無蹤明知被曹所誘屢向理論至本月十三日始領我至太平門外見女時曹自言願雇船送回我子亦蹤跡而到船上有林老爺童兆基諸人多方訛嚇及抵滬登岸曹言我女可賣洋二百元我子聞言吵鬧不休我亦將情告人始由捕將曹林童三人拘案余兆良供小的初時只知我妹走失後知我母已在太平門外尋見趕卽前往曹言我母已將妹子賣在船上我同伊到船又有林老爺者逼我登岸不容我與母妹講話我堅不允遂被開至上海曹又向我言我妹可賣洋二百元我終不願幸官差前來拘案曹供該氏之女與僧有姦該氏之子向我商説意欲將妹載至滬上價賣豈知該氏赶來堅不允賣及抵滬後 
 
 

Page 4

 
 
母子又商同誣我誘拐至林老爺及童兆基係搭船往蘇公幹者林供職員原籍福建興化莆田縣向在浙省處州爲武弁兵燹時保至叅將且已入標保舉功牌憲札履歴手版俱在現因有事赴蘇故搭是船不料竟被伊等累及童供亦係搭船事不干已包探將林之功牌憲札履歴呈閲太守謂林旣由杭到蘇何以又到上海目據該氏所供明係林與曹等串誘隨飭將林曹童三人押候備文連呈閲之件一併送縣究辦該氏之女可自行投質舖蓋衣包着各認領○大觀園伶人叚小蘭訴稱前在戲園鬧事被捕拘案交保出外昨日路遇汪子安自稱包探秦少卿之夥曾經央人設法故得保出須酬伊洋二元我不允伊遂恃力得兇幸逢巡捕拘案汪供與段素來交好前日偶向借洋並無冒充探夥索取酬儀之事秦禀查明汪果有冒充我夥圖訛情事請辦以儆黄太守判枷號半月發頭門示衆○老虎灶主朱燿甫訴稱歇夥徐兆夫借錢不遂妄稱欠伊工資幸逢巡捕拘案我已被打傷頭顱徐供向索所欠工資是實以後不敢逞蠻黄太守騐得朱受微傷屬實判笞徐五十板以儆○華捕解送瘋婦徐陳氏請爲安置値日差詰得該氏有家屬在申遂禀明黄太守着毋庸帶案飭差送交家屬收領管束○陸順和訴稱前由陳金海借去洋三十元後我在法人處傭工竟被法人投訴公堂誣以竊洋管押捕房陳又私開我衣箱竊去洋一百三十元今得開釋出外向陳索取借竊各洋陳竟不認行竊因與爭論訴捕拘案陳供開設客寓爲生前向陸借洋三十元已還過五元及錢十一千有帳可稽呈請電閲後陸被洋東控竊拘押遣人求我具保我不之允致被挾嫌誣我竊洋至借項上我應再找伊洋十五元旋有法人麻皮阿三上堂訴稱陸竊找洋拘押因乞陳具保未允挾嫌妄指陳竊伊洋此中情節我確知道爲特投案剖明黄太守商之易繙譯以陸控竊無據碍難准理惟借項則據陳呈帳簿可憑看自找洋十五元完結帳簿發還 
[鳴謝雅貺]  
　　日本岸吟香先生以蓬萊之仙客精芝术奇方航海至申歴有年所其爲人也恂恂爾雅頗有隱君子風會搜得中華珍籍數十種鏤以銅板縮爲袖珍士林得之往往珍爲枕秘暇時更究心醫術利濟爲心所製丸　膏丹試之輒有奇效古人詩云半積陰功半讀書其先生之謂歟昨承持贈自製中西合歴數紙細若牛毛明於犀角五光十色分外新奇本館把玩之餘用誌數言以伸謝悃 
[更正]  
　　昨報盜賣承單案内有該單爲旗昌行夥姚子廉所買云云兹據旗昌帳房來信行内並無姚子廉其人想係姚在公堂之游供耳又前報擊鼓鳴寃内有護勇將船户打傷一事昨據護勇頭目來稱動手者實非護勇合併更止 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂省官報]  
　　補正月二十八日委辦軍裝廣東營務處候補鹽知事史久瑛自廣東夾省赴湖南往兩院禀知候補縣吳國恩　臬憲委辦理候審所禀見赴兩院禀知二月初十日候補縣劉超元奉善後局委往湖南採辦藥硝差赴兩院禀知十一日加抽宜昌川鹽局江蘇候補道黄祖絡由南京來省赴兩院禀到見辭十二日候補道蔣銘勳自上海回省進見赴兩院禀到管帶長龍船候補巡檢蒯德懋奉善後局委解餉往湖南禀知辭委辦武安堰釐局候補府經歴吳明往兩院禀辭赴局十三日候補巡検鄒壽慈解犯官謝翼清自京回省赴兩晚禀到候補府經歴潘遵枋謝留辦鮎魚套釐局一年藩憲牌示興國州富池口巡檢以准補保康縣典史陳文宇保康縣典史缺以興國州富池口巡檢謝鈺俱調署十四日委辦牙釐局銀錢所候補州燕永烈進局署按經歴張南瑾禀任事 
[奉勸團拜公分移賑]  
　　逕啓者禍福無門惟人自召連奉到山東放賑諸君來函云及各省協賑捐局爲海防所軋巿面清淡籌更難紛紛告停無欵解來以致春賑待欵急迫惟獨上海敝會舘籌賑公所善昌一人尙在日夜籌劃苦勸接募幸承各省諸大君子樂善不倦代募萬善同登昌字册富貴源頭同字册義粟仁漿接濟山東　賑於萬一今正月十八日命子英照兜又往山東帶去賑銀庫平八千兩會同陳冠生殿撰潘振聲孝廉接放春賑今日又發電報到山東濟甯卽日再湊解庫平銀八千兩咨照配用查户接濟惟愁善昌一處籌欵尤恐獨力難支還祈各省諸大善士再請發棠得能捐欵源源而來方可應急竊思上年春正申報刊登各省官紳商賈楊州鹽商各帮團拜堂會演戯大排筵宴今年因海防所阻團拜尙未舉行善昌爲救災民奉勸不揣冒昧謹代諸君子造福可否請暫停一年團拜各帮仍照上年派收公分出者惠而不費領者恩同再造彚集成數移助山東春賑如蒙各省府州縣内大人先生俯如所請竟能集成鉅欵節省一日之雅集補救千百之災民不勝代禱乞命之至上海絲業會舘籌賑公所教弟施善昌少欽氏頓首拜上 
[壽張遂生先生六旬大慶]  
　　片言投轄識張顚　鶴欣聨海上緣植品早推姜白石論才不讓李靑蓮酒酣作畫頭濡筆陣飛花劍倚天風雅主持隆齒德杖鄉從古尙賓筵甲子纔周第一回躋堂稱壽擁皋枚天山躍馬雄心在宦海翻身俗念灰脱手共驚名鍊句潑刺堪號不覊才胸中邱壑曾何限都是平牛閲歴來讀徧奇書眼界高蠅營狗苟讓人驕袖中五嶽新詩卷足下雙鳬舊草橇砥柱綱常寒士骨抗懷今古謫仙標男兒未遂鵾鵬志策杖吳淞問怒潮壯歲從戎出玉關馳驅雪窖與冰山季鷹忽感秋風起博望初從絶域還抵掌快談戈壁景有錢難買此身閑試將行篋重親檢古劍松紋血尙斑[  丹徒嚴锺爵吉人甫拜稿]  
[上海絲業會舘籌賑公所施少欽經收山東賑捐二月十七八日第六百五六次清單]  
　　潮州海陽林黄氏求病愈一百元移隱名氏保沙船海道平安二十元吳淞黄長發號爲號友王祖德遭流雲小火輪失事得救移酬神愿十元勤樸堂壽筵節移十元鳩茲不書名求母病愈十元凌敦義堂十元雲間上谷氏求子病速愈十元易沈氏求病愈八元朱善士五元楊州淮軍械局四元用恥齋四元壽蘐堂現銀四兩漂陽恆吉祥二元安省無力不留名求產後平安一元○餘東場馬君錫蕃募昌字五千十九號册鄭樾記裕盛隆同隆盛公助十二元馬錫蓄四元吳竹溪吳殿揚二户各二元同善堂兆經堂葉百卿張謙士顏體之張曉春唐壽山程上逹程榮卿九户各一元朱鴻昇李匯泉合一元周寳之王筱雪合一元王友山張壽山合一元吳紫庭夏芸生二户各半元以上廿三户共三十三元○潘介甫募昌字一千一百七十六號册潘敦德八元徐心培四元方存仁二元唐一山龔寅谷管叔行黄子昭王茂春黄少軒陸絲竹七户各一元何子詒剪紅舘龔二户各錢六百文以上十二户合共二十二元錢七十文○東海關徐次泉募同字二次一萬五千七百號册十八元○李君振玉募昌字九百二十一號册李王氏十元王程氏唐王氏二户各一元朱王氏朱王氏二户各半元○思源居募昌字一萬一千三百十一號册無名氏二元○安徽節署陳君應璈兪君靑照募昌字五千九百七十一號册陳鏡堂顧榜靑二户各二元汪瞿菴一元又募昌字五千九百七十二號册兪藜生二元兪沛初沈景蘇徐子英三户各一元○桐城裕泰號募同字二次一萬五千六百七十八號册程慶貽令宅平安求母康健裕泰號四户各本洋一元無名氏毛錢一兩二錢三分○江雯靑方家醫金移肋錢七千三百文四開一元八開六元以上十七日○安定氏二十元曹張氏求病復原完愿二十元葉順安求無損愿十元愛石軒葉求妻病愈二元慈竹山房二元蔡棠蓀求内子臨產平安一元仙源遠遊子一元悦昌文記錢二千文○史君良彬募昌字四千六百五十三四號兩册漂陽闔邑绅商公捐一百元○漂陽同仁堂募昌字一萬五十五號册同仁會十元彭易安堂二元宋積善堂蔣敬德堂鼎成史裕和定記史蔚記五户各一元史興記狄清記楊琴記三户各四角楊玉記楊賓記狄翰記狄林記史存記史西記六户各三角共十六户合二十元○浦電局募昌字一萬七百四十七號册張靜齋二元又萬四千八百十二號册退思子十元隱耕子二元又昌字二百七十六號册浦電局無名氏十元陳攀龍七元熊文翰六元陳元靖郭蕙祖金以忠汪世城四户各五元明德堂程四元建安縣右堂成順和行張立仁三户各二元孫　基王星庭屠杲甌寗縣右堂張肇濤揚銘陳琛岩何石棲晋豐號况霖九牧鹽卡李萬益號十二户各一元萬安號萬合號萬春號三户各半元以上共三册計廿九户合淨來光英洋七十三元錢四十四文○蘇垣金山如司馬代募捐册吳門不留名四元袁浦無名氏二元玉屏山樵一元六十文無名氏三百文以上十八日 
 
 

Page 10

 
 
[設桶收詞]  
　　武昌府李薌園太守自綰斯篆百廢俱興寛猛兼施下情不壅大堂上懸一銅鉦凡有寃抑赴訴者准其親自鳴钲立時受理近卞制軍復委太守籌辦江防深恐公出之時小民無可赴訴因又設桶頭門收受詞狀並專委員經管以俟親披所有告示一通附登於左 
特授襄陽府調署武昌府正堂兼辦營務處李爲設桶收詞以便伸理事照得本府大堂設鑼原以通上下之情現因會辦田家鎭江防事務公出時多誠恐無鑼可鳴上下之情或有阻隔兹更設桶於府署頭門以便隨時投遁呈詞合行示諭爲此示仰軍民人等知悉除尋常詞訟祇准按告期呈遞外凡遇阻滯不通有害经生及在鳴鑼架上八條内之事卽可明白直書一紙放入桶中每日早晚委經歴監守此桶俟本府回署卽親自開桶取閲查明辦理但詞内必須自書姓名住址若未有具呈姓名卽係無名揭帖不但不爲伸理且必密行查拿究辦决不姑寛其各凛遵毋違特示 
[得金受累]  
　　萬姓某江西世家子也僦居揚城二郎廟西首一貧如洗屢斷炊烟初九日晡其子在門外徘徊瞥見瓦礫叢中一烏鴉斃焉擬取之歸俾作盤飱詎甫經挖起忽露出白鏹一錠不勝狂喜携告諸父俟晚再來挖視未及尺許果見纍纍者皆黄白也約値數千金萬喜出望外有問之値言不諱於是左右鄰人纏擾不休而空地主人崔姓亦謂此窖係先人所藏我固知之特留而未發何勞代取爭辯數日勢將涉訟嗣經某姓調處各得分潤事乃寝聞已用去十分之三矣而後之來者仍紛紛然説者謂此地曾於上月搭臺演戯往來觀者不下千萬人皆不見金而萬以無意得之可見物各有主然旣得之而仍不能安然享之抑又何説 
[置酒寵行]  
　　川鹽久佔淮引岸地以無碍於公家課税故辦淮綱者爭之不午曾九帥因勢利導創爲加抽川鹽三文之舉然事經創始非心細於髮力大如椽者不足以言奏效上年九帥委黄幼農觀察前往設局觀察在江南久凡遇盤根錯節無不如屠牛坦之一朝解十二牛而芒刃不頓今春觀察來金陵九帥以此舉果能每月添解餉銀三萬餘兩深爲奬慰因自出朱提二笏置酒爲觀察壯行色觀察堅辭不得聞九帥以海氛孔棘貽宵旰憂爲之寝饋不安闔省文武至不敢舉行春宴獨於觀察則置酒以寵其行其激勸爲何如者想觀察當益有以報知已矣 
[江西官報]  
　　初九日藩轅牌示新選吉安府通判劉朝墀飭赴新任初十日牌示署都昌縣李和卿撤任後所遺該縣印務以正任都昌縣何慶朝飭回本任又新選吉安府照磨孫兆謙飭赴新任江蘇候補縣薛培榕來江請領軍餉於十三日回上海 
[粤省官報]  
　　正月十九日候補同知孫鑄禀知東轉運局坐辦事差補用吏目戴華珪禀知解軍火往龍州補用典史蔣鏞禀銷兼查炮子差○二十二日候補鹽大使華良翰禀謝酌委一次○二十三日大挑知縣楊崧年禀知委辦白沙厘務大挑知縣胡汝淵禀知委總辦韶州東厘廠候補縣丞劉裕陔禀知委厘務總局比較差○二十五日補用同知陳廷紹禀到服闋回補用通判尙昌錡禀知奉委分辦金鰲厘務前仁化縣朱璟禀知委鄭提臺行營差遣○二十六日從九品馬炳弧禀到服滿回候補同知曾榮快禀知奉委總辦韶州西關厘廠補用通判陶家馥禀辭往花縣從化等處勸捐○二十八日候補通判符翕禀知委辦魚雷局文案兼支應銷服事務差從九品宋誠禀到由台灣解軍火回○二十九日卸南海縣危德連禀知札委梧州公幹候補通判張光裕禀知委魚雷局監造差合浦典史齊耀廷禀辭赴任○三十日補用縣丞史支源禀到由京來電茂塲周京秀禀到卸事回○二月初一日候補鹽運同江懋勳禀知坐辦軍火局務○初二日候補鹽知事羅大齡郭保蘭俱禀到京來○初四日補用通判魏恒鹽知事鄭紹基俱禀知往廉州帮辦防務○藩憲牌示儋州缺以廣寗縣許方亮升補南海縣缺以石城縣郭樹榕調補始興縣缺以大挑知縣鄭守昌題補豐順縣缺以現署西寗縣候補班儘先知縣褚瑛詳補樂昌羅家渡司缺委從九品蔣以誠署仁化扶溪司缺委試用從九品　樹署准補龍門廟子角司張震新飭赴新任○藩憲牌示新寗縣缺以候補縣何福海潮陽典史缺以俸滿典史張靑芷海豐典史缺以候補典史傅錫元均請詳補准補連平長吉里司羅澤沛准補陵水寳停司崔宗澄均飭赴新任連山司獄缺委從九品馬儀麟署理 
 
 

Page 11

 
 
[光緒十一年二月十四日京報全錄]  
　　宫門抄○上諭兩道錄前○署湘撫龎奏知縣虧空請旨摘頂摺子○江督曾等奏請奬海運出力各員摺子○又奏查明聲覆改請奬叙片○大臣慶等奏辦理圍地各員奏請奬勵摺子○滇撫李奏飭知府赴任併委者各員夾片○皖撫盧奏請知府暫緩引見夾片○大臣松奏遵旨勘估福陵要工摺子○二月十四日吏部翰林院正紅旗値日吏部引見四十一名○六額駙假滿請安○内務府奏派致祭黄木神派出巴克坦布○召見軍機醇王○○頭品頂戴署理湖南巡撫布政使臣龎際雲跪奏爲特叅虧空錢漕等銀延不完解之知縣請旨先行摘頂勒限嚴追恭摺仰祈聖鑒事竊照州縣經徵錢漕絲毫不容帝欠如有虧短卽應照例叅追兹查有候補知縣汪文煥前署華容縣任内虧短錢糧銀一千七百八十七兩八錢三分積榖折價銀三十兩五錢四分漕南正欵銀四百四十二兩一錢八分共銀二千二百五十兩五錢迭經委員勒限嚴催迄今分文未據完解實屬任意玩延當此庫欵支絀之時若不據實揭叅不足以挽積疲而重帑項據署布政使孫翹澤署按察使夏献雲署糧儲道但湘良會詳前來相應據實奏叅請旨將前署華容縣候補知縣汪文煥先行摘去頂戴限三个月嚴追完解如該員果知愧奮依限解清自當奏請開復倘仍逾限不完或完不足數查明是侵是挪另行照例叅辦謹會同署理湖廣督臣卞寳第恭摺具奏伏乞皇上聖鑒謹奏軍機大臣奉旨着照所請該部知道欽此○○太子少保革職留任兩江總督臣曾國荃頭口頂戴江蘇巡撫臣衛榮光跪奏爲查明蘇省海運光緒八年分漕白二粮辦理徑運在事出力員弁書吏懇恩分别給奬恭照奏祈聖鑒事竊照蘇省光緒八年分蘇松常鎭太五府州屬徵收漕白二糧共徵耗米七十四萬五千七百四十三石零循案在滬雇募沙衛各船並叅用招商局輪船分裝由海運津由糧道王毓藻在津督飭承辦各員斛兌過剝分起轉運計自光緒九年二月初五日起在滬陸續放洋運津於三月二十八日先後轉運抵通開兌至六月十六日止將正漕米石一律交兌完竣承辦各員俱能實心任事愼始圖終自上海受兌開行各船涉歴重洋先後穩抵天津運通交兌早充天庾辦理甚爲妥速兹據蘇州藩司譚鈞培會同署臬司田國俊蘇松粮道王毓藻蘇松太道邵友濂查明津通及蘇滬等處辦事出力員弁書吏曁水師巡護出力各員弁逐加確核詳請奏奬並准江南提督臣李朝斌將輪船出洋巡護員弁擇尤開送彚奬前來臣等復查光緒八年分蘇省海運漕白二粮共七十四萬五千七百餘石照案招雇沙衛各船與輪船兼裝並運抵津後徑運通倉交兌其籌畫南北各局用欵分司津通等處雇剝運交實屬任重事煩所有在事各員弁辦理轉運彈壓巡查或勾稽銀米雇船盤兌或銀米首先全完或出洋認眞巡護均能任勞任怨實力實心洵屬急公奮勉倍著辛勞除將出力稍次人員核實删剔毋庸給奬外謹將辦理海運出力各員弁書吏擇優酌給奬叙等差繕具清單恭呈御覽合無仰懇天恩俯准分别給奬以昭激勸理合恭摺具奏伏乞皇太后皇上聖鑒訓示謹奏軍機大臣奉旨該部議奏單二件片一件併發欽此○○曾國基等片再蘇省光緒六七兩年冬漕辦理海運出力員弁節經臣榮先會同前督臣按届於事竣彚開清單奏請分别給奬迭經吏兵部核議分别准駁奏奉諭旨咨行核辦均經轉行遵照各在案兹據光緒六年分案内奉查之同知周文燾等五員弁又七年分案内之同知周文煦等二員分别查明聲覆及攺請奬叙由藩司譚鈞培糧道王毓藻先後詳請具奏前來臣等覆核無異相應開繕清單恭呈 
御覽合無仰懇天恩俯准勅部分别給奬除咨吏兵部查照外謹附片具陳伏乞聖鑒訓示謹奏軍機大臣奉旨覽欽此 
○○奴才慶裕富陞跪奏爲海龍城辦理圍地分界巡圍獲盜出力人員遵旨擇尤請奬恭摺仰祈聖鑒事竊奴才等前據總管馬有利詳稱辦理圍塲事宜劃分界限曁巡查圍叚拿獲盜犯王希汰等數名擬將在事出力員弁擇尤請獎等情曾經奴才等據實奏明請旨可否准其擇尤酌保光緒十年二二月初十日奉旨着准其擇保數員毋許冐濫欽此奴才等伏查鮮圍塲與大圍塲毗連地處邊徼曠野深山流民山匪雜居創辦誠非易易及自設治以來於今數載該處所辦一切事宜均已就緒現在覆丈地畆一律升科會勘兩省界址亦皆次第葴事經徵錢糧年清年欵搜獲巨盜就地法辦所有在事員弁久經邊陲不惟登山涉水辛苦備嘗且能清絶盜藪安撫流民該員弁等實心任事始終罔懈洵屬勤奮異常當此諸務就緒似未便没其微勞謹將辦理圍地在事尤爲出力員弁敬繕清單恭呈御覽並將其次出几人員造册咨部給奬所有奴才等遵旨酌保出力員弁分别奬勵緣由恭摺具陳伏乞皇太后皇上聖鑒訓示遵行謹奏軍機大臣奉旨兵部議奏單併發欽此○○張凱嵩片再新選楚雄府知裘祖誥新授澂江府知府彭澤春均已到省應卽飭赴本任又宣威州知州張嘉壁飭回本任中途聞訃丁憂已另疏題報開缺並聲明留外請補在案所遺之缺應仍以現署之試用知縣羅文俊署理又署路南州事准補廣通縣知縣鄧廷鑾應卽飭赴本任遞遺路南州缺查有在省差委之鎭雄州知州彭培之任事安詳堪以署理又署寳甯縣知縣黄天漢調省遺缺查有現任彌勒縣准調寳甯縣知縣胡以遠應卽飭赴新任各重職守遞遺彌勒縣缺查有俸滿開缺寗洱縣知縣許維樑練逹老成堪以署理據藩臬兩司先後會詳前來除分檄飭遵外謹會同雲貴總督臣岑毓英附片具陳伏乞聖鑒謹奏軍機大臣奉旨吏部知道欽此○○盧士杰片再廬州府知府黄雲於光緒四年八月初四日補授連閏歴俸已滿六年應卽給咨赴部引見惟查該員現有承審要案未能遽行清結並督修無爲州圩工亦一時難以竣事遵查定例俸滿人員如有承辦要件准其奏咨展限等語兹據藩司轉詳請奏前來合無仰懇天恩俯准照例暫行展緩數月一俟要案審結圩工完竣卽行給咨赴部除咨部查照外謹會同兩江總督臣曾國荃附片具陳伏乞聖鑒謹奏軍機大臣奉旨着照所請吏部知道欽○○奴才宗室松森跪奏爲遵旨敬謹勘估福陵隆恩殿工程情形恭摺覆陳仰祈 
聖鑒事竊奴才於光緒十年十二月初六日接准工部片咨爲盛京將軍慶裕等恭勘得福陵隆恩殿前坡滲漏暫行保護奏請欽派大臣勘估一摺於光緒十年九月二十五日内閣奉上諭着派松森就近敬謹勘估欽此欽遵前來奴才援照成案咨行盛京工部派委通曉工料司員並熟習估計之書吏等隨於本年十一月二十九日奴才兩次恭謁福陵行禮後敬謹周歴内外逐一詳勘得隆恩殿三間前坡由三樑及廊簷均有滲漏情形核與原報尙屬相符惟西七架梁柱拔縫一節奴才反復詳勘並無拔縫痕迹又隔扇門上坎沉陷門框裂縫難以開閉一節彼時因前簷滲漏木受潮濕所致此際風高物燥木性收潮啓閉尙不見甚難此工應請暫緩估計俟興修時由承修大臣隨時詳酌核實辦理奴才又勘得中間後坡現有滲漏情形在供奉神龕緊要重地若稍涉遷就殊不足以昭敬愼並正脊以下前後坡琉璃磚瓦多有走錯歪斜之處應請於走錯最甚者添換揭瓦以及後廊勾滴亦堿爛墜落不齊油飾暴裂應請一併揭瓦頭停油飾彩畫修理奴才謹遵成案以現在各情與原奏情形核實估計工料造册外奴才伏查隆恩殿係正座工程最關緊要所有應俻工料尙需時日奴才隨嚴飭該關防等於緊要處多方保護匆添意外之工相應造具丈尺做法細册咨送工部核算錢糧奏請欽派大臣敬謹承修如拆卸後不露明處所另有情形再由承修大臣奏請續估辦理所有奴才敬謹勘估得 
福陵隆恩殿工程各緣由理合恭摺具陳伏乞皇太后皇上聖鑒訓示謹奏軍機大臣奉旨工部知道欽此 
 
 

Page 12

 
 
[光緒十一年二月十五日京報全錄]  
　　宫門抄○上諭一道錄前○粤督張奏提臣親母恭遇慶典摺○滇撫張奏校閲冬季營伍情形扬○大臣慶奏請旨開復降調各員并分别留補片○大臣杜等奏臺站西路雜差請歸舊制摺○間督楊奏請另補外海水師要缺摺○皖盧奏察看同知試用期滿片○二月十五日户部通政司詹事府鑲白旗値日吏部引覎三十九名○克王謝賞壽物恩○吳大澂續昌請 
訓○内閣奏派騐放之大臣派出謨貝子錫珍祁世長白桓○召見軍機吳大澂續昌○○兩廣總督臣張之洞跪奏爲署提臣之母年逾八旬籲懇恩施仰祈聖鑒事竊准吏部咨内閣奉上諭本年十月初十日恭遇慈禧端佑康頤昭豫莊誠皇太后五旬萬壽慶洽敷天京外實任文武一二品大員老親有年屇八十以上者康强逢吉祿養承歡洵爲盛世嘉祥允宜特加賞賚卽行查明候旨施恩等因欽此兹准統領安勇各營署廣東陸路提督潮州鎭總兵鄭紹忠文稱紹忠親母盧氏現年八十四歲身體强健恭逢慶典懇請代奏前來臣查一品命婦鄭盧氏勤儉持家忠誠教子訓義方而克嫻韜略素重干城膺錫類而久荷生成同游 
壽宇慶遇煕朝人瑞官邀盛世恩綸該署提督係實任二品武職大員其母鄭盧氏核與請旨施恩之例相符至如何特加賞賚之處出自鴻慈除將籍貫年歲姓氏另單咨送軍機處查照外理合繕摺奏陳伏祈皇太后皇上聖鑒謹奏奉旨已錄○○雲南巡撫臣張凱嵩跪奏爲校閲冬操省標六營官兵及駐省練軍營伍情形恭摺仰祈聖鑒事竊查滇省營伍前經奏復額兵五成並酌留媡軍其省外各禁鎭協營曁分防練軍咨照提鎭各臣督飭教練並派各道府就近會同校閲點騐其省標官兵曁駐省練軍由臣等督同司道隨時校閲點騐復經通行造具兵勇年貎箕斗清册按季循環報查在案現屇冬令校閲之期督臣岑毓英督師關外臣於十二月初三日飭將省標官兵駐省練軍齊集校塲操演大陣其步伐進止均甚整齊施放鎗炮聲勢聨絡長矛刀牌亦俱便捷初四初五等日以次閲看馬步三箭洋槍技藝省標六營正署將備千把候補將備千把世職武舉等馬步合計中八成以上大營戰守兵丁及練軍洋槍中靶合計在九成以上均經分别奬賞給頂記功間有弓馬槍箭無準者亦卽分别責罰記過勒限學習以示勸懲臣復督同司道按照循環册點騐兵勇年貎箕斗均屬相符軍械器械尙堪適用至外省各標鎭協營及分防各屬練軍現據各屬文武次第禀報會同校閲技藝均皆嫻熟仍督飭按期查閲加意訓練以期仰副朝廷整軍經武綏靖邊陲之至意所有校閲省標六營官兵及駐省練軍營伍情形謹會同雲貴督臣岑毓英恭摺具陳伏乞皇太后皇上聖鑒訓示謹奏軍機大臣奉旨兵部知道欽此○○慶裕片再花翎鹽運使銜降調知府高同善花翎二品銜降調協領董永春兩員前因審斷韓潮一案經欽差吏部尙書徐桐刑部右侍郎薛允升奏稱該員等辦理未能持平請旨交部議處吏兵兩部查照偏袒不公私罪例均議以降二級調用不准抵銷咨照前來高同善例應赴部候選奴才因該員辦事認眞任勞任怨於上年七月間籲懇恩施逾恒留奉差委欽奉諭旨高同善着准以知州留於奉天差委嗣後他省不得援以爲例等因欽此奴才仍令總辦文案營務發審處事務董永春係奉省旂員例應在旗候補奴才因該員才具明敏辦事誠實係旗務中不可多得之員仍令總辦營務發審提勝營等處事務均能如前勤奮且該員等每年督飭捕盜並購覓眼線拿獲盜匪勤奮出力自未便没其微勞况値此防務緊要尤賴羣策羣力供任使而備緩急合無仰懇天恩准於此次保案内將花翎鹽運使銜降調知府高同善花翎二品銜降調協領董永春開復降調處分並免交捐復銀兩高同善仍以知府留於奉省補用董永春遇有恊領缺出卽行奏補以資鼓勵而儲人才惟查私罪降調人員非軍功勞績不准開復曾經吏部於議駁夏聲律等保案内詳悉聲明奴才此次請將該員等開復降調處分雖與部章似在未符第思該員等審斷此案究非有意偏袒卽徐桐等原叅摺内亦謂其爲嚴懲刁健起見是其獲咎之由原與實犯私罪有間且奉省捕盜之案向照戰功列保惟有仰懇逾格鴻施准照所請將該等開復原官免交捐復銀兩分别留補俾得指臂之助實於海防邊防均有裨益奴才爲鼓勵人才起見是否有當謹附片具陳伏乞聖鑒訓示遵行謹奏請旨軍機大臣奉旨覽欽此○○奴才杜嘎爾紹祺永德車林多爾濟恒明跪 
奏爲臺站災重差繁苦累不支請將西路雜差仍歸舊制由嘉峪關行走以紓臺艱謹合詞聨銜恭摺具奏仰祈聖鑒事竊因察哈爾所屬管站司員並烏里雅蘇台台吉等迭次報稱台站疲累差徭煩重力有不支恐致貽悞要差等語紛紛上告因此傳飭四盟盟長於八月初一日集至烏城會盟妥議呈報名項差使祈請酌量裁减各情尙在查核辦理所稱台站舊制專供北路要差曾因西路不通經各城以軍務各差奏請暫由北路軍台行走光緒五年伊犁將軍金順奏部餉由北路軍台行走塔爾巴哈台叅賛大臣錫綸奏一切轉運事宜亦由北軍軍台行走其中加以採辦雜項各差較前增甚數年來台疲賠累已屬不支近因連年亢旱草來不生駝馬倒斃而帮台不至正臺苦累情形幾至漫散不能約束祈將伊犁塔爾巴哈臺近年新增雜差仍歸舊制由嘉峪關行走以緩臺力而免迂折等語伏查四盟所報係屬實在情形奴才等籌商至再擬如其請除將伊塔例進摺差供給外所有軍火餉項以及軍裝各差仍歸舊制取道嘉峪關行走冀以稍紓臺力專供北路正差實於摺報公文大有裨益因喀爾喀二十臺是爲烏屬而喀爾沁軍臺事隷察哈爾管轄是以飛咨察哈爾都統商同會奏旋據覆稱塞外蒙古各站凋敞苦累實緣西北各城差徭過煩近又突遭亢旱駝馬餓斃甚多帮臺又復不到實有力不能支之勢停減一切雜差冀可稍紓臺力往返商榷由奴才杜嘎爾等主稿合詞聨銜請旨飭下伊犁將軍金順塔爾巴哈臺叅賛大臣錫綸將各項雜差仍歸舊制取道嘉峪關行走以紓臺艱而於郵政大有裨益爲此合詞恭摺馳奏伏乞皇太后皇上聖鑒訓示遵行謹奏軍機大臣奉旨着照所請該衙門知道欽此○○帮辦軍務頭品頂戴閩浙總督臣楊昌濬跪奏外海水師遊擊員缺另行遴員更補以重職守恭摺仰祈聖鑒事竊浙江提標右營遊擊黄坤剛病故遺缺輪用儘先人員當經前督臣向璟以儘先遊擊陳友定請補並聲明劉德安已請補福建海壇右營擊准到部咨議覆查劉德安請補遊擊業經議駁是本班仍有在前之員陳友定名次在後且距籍在五百里以内核與定章不符應令另揀請補等因定例儘先各官均按奉旨先後挨次補用如實在員缺緊要亦必須將名次在先各員於此缺何項不宜切實聲明方准將在後之員請補等語兹准咨前因臣隨在於浙江省已收標外海水師儘先遊擊内另行揀員更補如名次在前之陳文英前經管帶砲隊赴甘久未回浙有無事故無從查悉卽部指之劉德安現仍請補福建海壇左營遊擊均毋庸核計外惟查有留浙儘先補用遊擊賈萬春年四十一歲安徽合肥縣人由行伍隨　剿匪著績遞保浙江都司續於攻克巴燕戎格曁肅清河州等處出力保奬同治十三年八月初三日奉上讑着以遊擊仍留原省儘先補用欽此光緒四年四月攺發浙江提標右營水師學習帶洋試騐期滿題請攺水奉部覆准現赴台灣投効該員久歴戎行辦事勇敢槍砲亦嫺以之補授斯缺洵堪勝任惟該員改水之案尙未給咨送部與例稍有未符第從前各省辦有成案合無仰懇天恩俯念外海水師員缺緊要准以該員賈萬春補授浙江提標右營遊擊於勞營伍洋防均有裨益仍俟奉准部覆卽行併案給咨送部引見恭候欽定除飭取履歴咨部外謹會同浙江提督臣歐陽利見合詞恭摺具陳伏乞皇太后皇上聖鑒飭部議覆施行謹奏軍機大臣奉旨兵部議奏欽此○○盧士杰片再勞績保歸候補班同知通判人員應於到省一年後察看考核奏明留省補用歴經循辦在案今查有候補班前先補用同知周心培自光緒六年十二月初一日到省之日起至七年六月十九日問訃丁憂前一日止計在省候補六個月零十七日又自十年三月二十四日起復回省之日起至十年八月初七日止前後連閏共扣足試看一年期滿例應甄别據署藩臬兩司會詳前來臣覆查該員周心培人頗精明堪以留省補用除咨部查照外謹會同兩江總督臣曾國荃附片具陳伏乞聖鑒謹奏軍機大臣奉旨吏部知道欽此 
 
