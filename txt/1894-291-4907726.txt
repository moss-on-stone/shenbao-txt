# 1894 - 291 - 4907726

 

Page 1

 
 
[新科江南闈墨出售] [  圖書集成局啓]  
　　大江南北山川雄峙人文蔚興三年大比合兩省人士試之於一闈宏篇鉅製霞蔚雲蒸宜乎闈藝旣出士林爭相傳誦也本局　　新科闈墨付諸手民字旣羅羅清疎紙色亦潔白無　今巳印成每本價洋六分揣摩時尚者請至三馬路申昌書畫室各埠申昌及經售申報人購取此布 
[論漢口巡捕毆人致事]  
　　漢口常有巡捕毆人事昨報考生被毆至今凶手未獲可諸暗無天日者矣豈西人工部局之例亦因地而施本無一定者耶前者漢皋友人貽我雜佩中述一事云端陽佳節正當日麗天中漢口花樓公興印字館庖丁某甲醉飽之餘至英租界遊覽忽解衣小便如師慧之　宋　而私焉華捕某乙見而阻之始而口角繼而爭持乙力不能敵遂吹呌機衆捕聞之蜂擁而來將甲圍在垓心拳足　加甲　傷伏地衆始鳥獸散　中人得信舁歸祗存奄奄一息越二日而斃中父遂與巡捕爲難巡捕見係人命關天出番佛一百五十尊始得寢事余初聞之而疑疑未必有此事蓋巡捕者顧名而思義止有巡視捕捕之柄不能勤手毆人其各捕身邊皆携有短棍者　不過恐巡捕在街　　躅或致爲人所欺凌特備以爲防身之具故西例巡捕本不能擅目　人凡巡捕有毆人而爲人所控者則必自碎其號衣以爲彼實毆我碎我之衣我惟因禦侮而致有毆人之事　此　　　可以從輕否則卽與重辦彼漢口之華捕其章程亦必一律何以竟敢毆人且從而致斃乎此必無之事也　租界中小便本在所禁之例上海租界中有人違此禁例者爲巡捕所見則必拘入捕房解送公堂科罰前此罰洋兩角今聞增至三角故行於租界者咸以小便爲戒惴惴焉不敢犯知巡捕之威固有可畏者在也且此事旣爲租界中之禁令則倘有違犯自必阻止此等充當庖丁之人多係粗魯之輩况又泛浦剥粽醉飽之後又豈尚知顧及禁令阻之自必不聽不　則必致口角必致撑持一捕不能扭獲則吹呌聚衆人多手雜或拽或推捉入捕房以憑判罰是亦尋常所有者若致之死地則未必然也猶憶從前某員之子因醉起釁將捕踢倒捕卽吹呌召其同類羣起而攻拳棍交加大受夷傷若此者亦常有之事蓋巡捕吹呌集衆往往因拒捕之故而恨之故得其人則欲甘心焉因恨而毆之以洩忿人多手衆或拳或脚或棍或棒偶一失手傷及致命遂至斃命亦意中事耳甲父痛子之死欲與巡捕爲難巡捕自知事關人命出洋賄息噫華人之不可用乃如是耶巡捕之例地屬何國則歸何國設立巡捕以爲捍掫之資萬國公法載之各國遵之　中國不在此列故雖中國之地一經租與洋人爲通商之埠卽任洋人設立巡捕洋人所用巡捕均係西人漸漸　用華人至於今日則華捕多於西捕矣然西捕多知規矩生事闖禍不少概見華捕則常常有之充此職者大都無一衣冠中人又未嘗學習全然不知規矩而此等人一經爲捕房所用直自視如紅帶子黄帶子作威作福倚勢凌人平日一飯之恩未必盡報而睚眦之怨則無不盡復者居恒不敢吐氣至是而一揚共眉大有趾高氣揚之態見勝於彼者則生忌心見不如彼者則生侮心以是横行街頭龐然自大且其威悉行之於華人見西人則屏息不敢動也正不知其所爲者何事吾因而知中國傭人在外洋爲人所欺凌酷虐殆亦有自取之咎夫華人之性情隨其人品爲美惡出洋傭工之輩其人品則與充當巡捕之人正復不相上下見軟者則欺之見硬者則怕之欺軟不巳則人將動其忿怕硬不巳則人將生其玩忿之者衆斯怨生玩之者甚則暴至忽生暴至而謂能久處而悉泯猜嫌耶其以華人爲巡捕而遂欲虐持華人則又安知在外洋傭工者不挑唆洋人以　其　忿不顴大局任意妄爲不一動其兎死狐悲之念祗自行其弱肉强食之謀座至外洋之人見華人皆各顧其私不知同心大義於是由漸而來步涉欺入觀於華人一爲巡捕動　毆人一若不知其爲同類也者而知此種行爲此種情性固無往而不喫虧者也昔人有言曰夫人必自侮然後人侮之家必自　　後人幾之國必自伐而後人伐之人則孰有肯自侮者彼以同類爲侮卽自侮也夫同類者尚相欺侮異　者不是而生心者乎由是言之中國之人固不可爲外洋所用以致自　其　也漢口之事猶其小焉者矣 
[本館接奉電音]  
　　昨日京師來電傳來上諭二道敬謹譯登○九月二十五日奉上諭顧　現巳補授通政司通政使仍在軍機章京上行走欽此　日奉上諭欽奉慈禧端佑　頭昭　莊誠壽恭欽獻　　皇太后懿旨此次武殿試二十四日皇帝閱看馬步射二十五日閱看弓刀石均著派御前大臣恭代閱看欽此 
[奏疏恭錄]  
　　户部謹奏爲借用商欵備充餉項議定章程奏明立案恭　仰祈聖鑒事竊以　防吃緊需餉浩繁前經臣部於北洋大臣李鴻章奏請募勇購部各案内撥銀二百五十萬兩嗣又酌擬籌餉四條納可提挪銀四百萬兩並聲明續有所見應由臣部　明辦理各在案伏查近年以來帑藏　存不敷往往　借洋欵多論磅價折耗實多因思中華之大富商巨賈豈無急公募義之人若以息借洋欵之法施諸中國商人但　　信允孚自亦樂於從事當卽揀派廉幹司員招集京城銀號票號各商等僉稱食毛踐土具有天良朝廷現有要需敢不竭力設措臣等竊謂該商此舉實開風氣之先旣宜體恤下情尤當昭示大信謹酌擬辦法章程六條繕具清單恭呈御覽如蒙俞允應由臣等飭令派出司員卽向該商定借銀一百萬兩備充餉項所有借用商　緣由理合恭摺具呈伏乞皇上聖鑒一預定還期查從前借用洋欵歸還限期或六年八年不等每年分作兩期按期付給今擬援照成案略爲變通分限兩年半以六個月爲一期第一期還利不還本自第二期起本利併還每期還本四分之一巳還本銀若干利卽　滅定以五期還清怕定限期先於印票内標明不得稍違時日一酌給利息查從前借用洋欵悉以七厘八厘行息今借用商欵自應照給利息以示體恤此次酌定七厘行息一年按十二個月覈計遇閏照加較諸洋欵行息有减無增一頒發印票查借用商欵必應發給印票俾得執以爲劵所有商鋪字號本息數目交兌日期均須一一填寫鈐用户部堂印每届一期無論還本還利皆於票内註明還清之後將票交銷此分再給五期小票每還一期卽撤一票並由臣部設立登記印簿以憑稽考一定準平色查借用洋欵以磅價合銀每遇歸還之期磅價驟昻以致異常折耗兹擬借用商欵概以庫平足色紋銀交納將來亦以庫平足色紋銀歸還一出一入平色劃一自無兩歧之弊一撥抵欵項查臣等創議凡借商欵概不由庫出入以期蠲去煩苛此次所借商號銀兩若由部庫兌收看騐成色較對平砝未免多費周折現查内務府有應領部欵數在百萬以外擬將各商應交之一百萬兩撥歸銀號轉交内務府支領抵作部庫應發之銀欵部庫 
 
 

Page 2

 
 
卽於應發内務府欵内如數提出作爲收到該商父項留充餉需將來歸還本利之時如各該票號有匯到外省京餉等項卽准其赴部呈明照數扣抵倘匯不敷卽行籌欵放給不使稍有分毫賠累一嚴防弊端查此次借用商欵本屬創舉臣等遴派廉幹司員認真經理一切事宜不假吏胥之手收交項欵並無絲毫規費不至擾累商人惟防弊之道不可不嚴臣等當密加諮訪並令派出司員隨時查察如有吏役在外招摇立卽飭拿嚴究並傳知該商遇有前項情事准其赴部控呈以憑懲辦○再思借商欵京城巳經創辦各省省會關埠等處或紳富聚居或商賈輻輳該地方官果能實力勸諭妥立章程必有聞風而起者擬請飭諭各省督撫徧諭官紳商民人等如有湊集資本情願借給官用者准赴藩司關道衙門呈明照臣衙門辦法議定行息填給印票其票以一百兩爲一張鈐用藩司關道印信填明歸還本利限期准於地丁關稅内照數按期歸還不得絲毫掛欠如集欵至一萬兩以上並將籌欵之人先行請奬給以虚銜封典以示鼓勵是否有當伏候聖裁所有各省官紳商民如有湊集資本情願借給官用者准照本部辦法議定行息填給印票並將籌辦之人給獎附片一件光緒二十年八月初九日具奏奉上諭户部奏請飭各省息借商銀等語現在倭氛不靖購船募勇需餉浩繁息借商欵京城業經創辦卽著各直省督撫徧諭官紳商民人等如有湊集資本情願借給官用者准赴藩司關道衙門呈明卽照户部辦注議定行息填給印票其票鈐用藩司關道印信填明歸還本利限期准於地丁關稅須下照數按期歸還不得絲毫掛欠如集欵至一萬兩以上准將籌集之人先行請獎虚銜封典以示鼓勵此舉係屬創辦猶須各督撫力矢公忠督率屬僚示人以信收發之際務須嚴禁需索留難抑勒諸弊有犯立于嚴懲各商民具有天良但使本息無虧當無不踴躍從事也欽此 
[甲午江南鄉試官板題名全錄]  
何其純建平廪　范　鐘通州貢　童　迥上海監　胡同熲昭文廪　潘昌煦元和附　孫熙澤舒城廪　徐　沅吳縣附　范　灥無錫附黄世礽嘉定廪　廉　泉金匱附　江廷玨霍邱貢　胡騰逵黟縣附　惲金堂陽湖附　程銘敬蘇州增　葉景澐上海拔　唐濟鎮金匱附顧鴻　通州廪　李德鑑太湖監　秦曾源嘉定附　楊　模無錫拔　周召齊丹徒貢　曹元忠吳縣貢　俞　復金匱廪　孫濟川吳縣附錢樹聲蘇州附　史國琛荆溪廪　龔元凱合肥廪　韓　紱壽州監　方　澍無爲貢　錢同壽松江廪　盧國華廬江廪　姜汝濟陽湖貢陸長儁太倉監　袁祖光太湖貢　徐孚吉海門貢　宋文蔚溧陽貢　左運奎陽湖附　方象堃桐城廪　同　裕駐防廪　潘　浩宜興附程鵬舉懷寗附　胡祥鑅蘇州廪　沈恩孚吳縣貢　陳寳書太倉廪　劉世瑛貴池貢　何毓駿南陵監　秦曾潞嘉定增　許士熊金匱附謝源深上海附　何雲蔚鳳陽貢　趙純熙涇縣附　陳懋治元和貢　馮兆昌吳縣附　潘慶琦涇縣附　陳恩浚歙縣貢　王家霖青浦廪卞汝方高郵貢　茅　謙丹徒增　陳宗彝江隂附　胡嘉楷　縣增　姜贊襄懷寗貢　朱講成涇縣廪　沈宗祉婁縣附　蔣寳豐金匱附劉景墉太平廪　張燦樞宿松廪　章鍾亮江隂貢　朱　柏金匱監　崇　樸駐防附　姜汝謨陽湖附　王家枚江隂廪　彭錫蕃潛山廪蘇　城石埭貢　夏慶紱江寗廪　劉廷弼上元廪　李昌舉六安附　潘藝芬元和附　徐敬儀宜興附　程之麐含山監　韋其銓太湖附閔瑞慶常熟附　王世忠無錫增　孫傳驤吳縣附　喻思賢太湖貢　夏仁瑞江寗監　徐又田武進增　戴之傑夥縣廪　何承培徽州廪程遐師吳縣廪　崇　藻駐防附　余兆鋒宿松廪　劉世珩貴池貢　于文華泰興附　楊宗海金匱附　趙繼棒太湖廪　范家煌廬州廪朱肇甲元和附　鄒鳳標吳縣附　程祖蔚武進廪　陳恩洽泰州增　歐陽保福元和附李　辰靜海附　朱　英長洲貢　何崇履鎮江附吳維馨華亭附　李作梓太湖監　馬士杰高郵貢　朱　澤丹陽附　徐公修青浦貢　貢士元寍國貢　楊泰階太倉附　華申祺無錫監龔慶霖合肥貢　何其敬太湖廪　程鵬翥旌德廪　蔡俊鏞蘇州附　王廷俊江都貢　林可培崇明附　靳啓瑞舒城廪　舒鴻儀懷寍附張鳳喈廬江附　梅豫棖上海廪　楊壽樸金匱附　徐秉璜丹徒貢　趙景崇武進監　郝玉麒懷甯廪　費紹訓陽湖附　冒廣生如皋附王希善甘泉貢　吳守坤寗國廪　江志伊旌德貢　吳大中常州附　江忠振婺源監　錢寳鎔吳縣廪　江崇德江甯增　趙必顯海州貢繆掄俊江隂廪　張繼良常熟附　顧堯階壽州廪　許承堯徽州附　潘宗信休寍增　李德星太湖貢　汪伯璠懷寍附　陳遐章儀徵廪齊堯年婺源附　孫由鎰太湖貢　蕭元怡上元附　高　煌金山廪　費彝訓陽湖貢　余經權太湖廪　莊學忠上海附　汪律本歙縣廪周毓萱合肥附　汪曾武鎮洋附　朱其元荆溪附　陳鴻翊奉賢廪　胡梓美廣德廪　潘德荃宜興附　顧繼曾通州附　朱鴻磐安慶廪葉新元夥縣廪　吳祥麟桐城廪　陳宗麟元和附　馬振儀桐城監　　光弼太平附　凌　潿定遠廪　王鳳藻元和附 
[副榜]  
汪維駿黟縣糜　楊賡元吳縣增　張慶宣太湖增　高履宸池州增　許同范金匱附　楊同昇鹽城附　黄景溪壽州貢　萬興邦六安附高汝琳常州附　祝廷熙江寍附　繆景福南陵貢　黎逢源宿松附　薛培棨常熟增　王士衛高郵附　郭祖葆吳縣附　徐祖蔭通州附許文權宿松貢　姚中戊溧水廪　吳興讓吳縣附　孟　鑫陽湖附　孟振先霍邱廪　顧次英松江增 
[禁售彩票]  
　　常鎮通海道吕鏡宇觀察近奉江蘇巡撫奎中丞札開禁止吕宋彩票自九月十五日起以後概不准賣倘敢故違定卽將售票店發封店主從重治罪觀察現巳轉飭丹徒縣出示曉諭黏貼通衢矣 
[小孩壓斃]  
　　鎮江西門外琉璃巷有馬姓者素以犂雲鋤雨爲事有一子乳名大發僅十齡一日貓晴轉年至雁兒河邊嬉戲適某划船在此修理將船桅置於岸旁一轉瞬間船桅忽然倒下將大發壓傷鮮血淋漓昏迷不醒當經划船上人至大發家中告以顛末欺父母飛步奔至目覩情形不覺悲從中來划船上人延請傷科敷治迨傷科甫至而大發巳氣息不續魂遊地府矣其父母立喚娘子軍大興問罪師欲扭划船主赴琴堂判斷曲直正在爲難之際有效魯仲連者出爲排解令划船主出番佛四十尊給與馬姓始寢其事 
[爭賃馬匹]  
　　武試將近浙省養馬之家無不遍購招紙　期出賃武生赴杭者時往羅木營中試騎射其馬有名狀元紅者爲第一千里駒次之此二馬早巳有人雇定旋有台州武生某欲雇狀元紅願加倍給價主人貪利允之將先定者回覆以致互相口角幾致用武後經省城武舉某甲出爲調停令先定者稍增賃價仍歸彼用 
[葛嶺朝暾]  
　　杭垣有某甲者肩夫也爲鎮海考生由下城三角蕩地方挑行李東渡而去至黑橋海下見有肩夫亦挑行李西渡而來至新橋某練坊交卸在路旁停歇互相問答遂將所挑行李交易以免跋涉之勞蓋杭俗每逢渡江之輿夫及肩夫往往半途互易習慣自然從無遺失故甲深信而不欵也及甲挑至新橋練坊據云我處並無過江客人於是向各練坊探問無一是者視行李竹箱一隻帳籃一個被鋪一卷重約八十餘斤且竹箱不加鎖匙疑之至就近花店啓而視之不得内皆亂石雜以硫碎字紙籃内亦然被　則外用破氈毯裏以棉花零星布條等物知遇騙子然清晨至下午時隔四五點鐘斷難追尋急往問考生謂午初巳乘輿而去矣甲乃仰天號與　考生定不肯干休也○西湖孤山之隂名西泠者有財神殿而城廂各業往往結會於此嘯侣命　　筵設席爲寛日之游十六日庖丁某甲仿而行之邀集火失刀手等約十餘人雇遊船至西泠進香後就船中暢飲拇戰終日甲漸入醇鄉將豈岸失足入水幸湖水甚淺不致凶罹滅頂而顔顱與石砌相撞左額破損鮮血淋漓甲 
 
 

Page 3

 
 
尚喃喃作醉語若不知痛楚也者同人遂扶之而歸○千勝橋地方於十六日演財神戲所搭臺基柱木横條全用竹筧紥成及開演時鑼鼓驚天笙簧刮耳來觀者摩肩擦背幾無揷足之地少年喜事者猱升柱木兩手握緊臺板以暢觀瞻不料竹筧鬆懈忽如天崩地裂將後面直柱分開而臺板脫落適演翠屏山一齣班中人見臺岌岌可危均從臺前躍下幸臺未坍蹋否則觀劇者不免遭意外之殃也諺云一塲莫入信然矣 
[宫牆美富]  
　　江省近年重要工程次第興舉如南昌府學歲久失修本年特籌官欵自大成殿東西廡王戟門頭門崇聖殿明倫堂名宦祠鄉賢祠皆一律修造煥然一新至聖及西配十哲神龕木主亦重加修飾兩旁正副廣文官廨因得稍壯觀瞻正值文武鄉試之期考生之來遊觀者不下二萬餘人睹規制之壯麗知祀事之孔明於以崇聖學而正人心豈不懿歟 
[江右採風]  
　　江西各屬吞烟自盡者時有所聞實一大厄也然皆愚夫愚婦短見輕生初未聞有官員而亦效尤者也有之則自某大令始某大令現任某縣上月下旬因將交卸查知庫欵虧空至五千金畏罪情急私自吞服洋烟二三兩未幾毒發臥地家人知之急灌杮油陸續至二三斤惟犬令吞烟過多兩脚太硬不能扶走任其高臥卒至不起事後有知其法者謂杮油救烟百試百騐但兩脚太硬須用兩人左右抱身而行復用兩人前後運動其脚務多走數百步不可使睡如抱身運脚者氣力告竭卽分班換人總以頻灌杮油頻抱走動使血脉周身流轉藥力徧身流通則無不活矣寄語世之救急者尚其留意於斯焉又聞某大令未吞烟之先因與新任某太尊小有夙嫌今一旦在其轄下恐不相容卽禀請告病調省旋查知庫欵虧空過鉅勢不得巳出此下策刻經同寅諸君憐念僚誼分别告帮湊足五千金爲之彌補庫欵將來交代不患虧空可免後累云○江省招摇撞騙之風無所不有亦無所不極實以民間賭嫖洋烟之習太盛致嗜利忘義之事太多勢如江河之日下也會城有某甲者世爲謄錄總書每届鄉試獲利一二百串本年科塲期前向其戚家借銀八百兩云將入塲謄錄獲利千金清償借欵尚有餘潤務懇成全戚乃女流信以爲真如數借之甲卽賭嫖烟酒大肆威風迨至科塲期届餘銀無幾旋入塲謄錄頗獲利益塲後繳還戚家祗八十串戚雖女流頗滋唇舌恐不免控案究追矣又有某乙者串同黨羽多人捕風捉影遇事招摇科塲期前引誘考生某内　門通關節議旣定用某丁冐充某簾官賃寓某處帶領考生某丙謁見自稱門生親奉贄敬五十兩中式花紅票千兩接受關節密函而退塲後某丙查知某簾官並未寓某處大生疑竇留心探訪始知遇騙偵騎四出適遇某丁於途立卽摺獲索還贄敬巳經賭嫖烟酒揮霍罄盡不能歸趙祗得送案追究 
[南徐攬勝錄]  
　　鎮江訪事人信云本月二十日上午有某甲者在太古碼頭雇一小划船渡江而北三篙浪軟行至江心不料風伯揚威幾類昆陽之戰波濤澎湃摇岳撼山舟子無力支持被風吹覆幸有南灣船飛棹往救始得轉危爲安然亦險矣○本月十九日午刻常鎮通海道吕鏡宇觀察就署中盛設西式酒筵柬邀英國領事官賈君鎮江關稅務司李君赴讌聯中西之雅誼極賓主之歡悰直至夕照銜山始撤席而散○本月十八日鎮江府學趙廣文課試寳晉書院肄業孝廉生童孝廉文題無是非之心非人也生員文題是非之心智之端也童文題無辭讓之心非人也通塲詩題賦得讀書肯負十年燈得燈字○安徽皖南鎮總兵李壽亭鎮軍占椿請咨赴都引見事畢由京南下本月十六日薄暮自上海乘招商局江永輪船溯江而上十七日傍晚鐘鳴六點駛抵京口在城各官均詣躉船恭迓督標新兵前營諸勇亦在江干站隊鳴鎗升砲砰𥔀聲喧鎮軍旋命啓輪上駛逕赴金陵○傳聞統領新湘五營陳宇山車門接得北洋電札令將新湘全軍調往盛京未知確否 
[承平雅奏]  
　　十月初十日恭逢皇太后六旬萬壽昨日上海縣黄大令飭傳紥綵工匠在西門内萬壽宫鋪設新妍擬於十月初一日起召優伶演劇十天以伸視悃 
[外臣祝嘏]  
　　總理江南天主教事務諦𢜬府主教倪爲曉諭事恭照本年十月初十日皇太后六旬萬壽舉行慶典敬維璇宫景福垂簾揚謨烈於萬方上主敷祥母儀正仰瞻於四海際兹籌添週甲萱祐自申皇上具愛日之誠宫闈介壽臣庶仰懿暉之麗朝野拜颺中外久叨眷顧鴻施蘇皖例上期頤燕頌吾教民食毛踐土歴邀庇蔭之恩吐悃舒懷應進延長之祝本主教謹於是日恭行禱禮除札知各堂司鐸一體恭行外特此先期曉諭所屬合省信人各於是日赴本會堂中虔祈上主佑我皇太后徽祚綿長慈躬康泰上壽中壽下壽疉爲厚德所藴涵杖鄉杖國杖朝彚作坤貞之凝固爾教民務各謹守教禮俾得逸成善信斯弗負熙朝陶淑共樂爲盛世馴良朂哉信人特行曉諭 
[南巿火災]  
　　洞庭山人湯某卜居本邑南巿小南門外洗帚弄對面巳有年矣向藉扈背之力負販爲生膝下小嬌生名曰根大曾文定某姓女爲室擇於前晚迎娶成婚玉鏡臺前詩題却扇歡諧魚水樂可知巳不隄防昨日黎明後屋柴堆中忽然火起炎炎直上滿屋通紅急大聲疾呼驚起鄰人齊來救護一面飛報各巡防局旋由復善堂水神閣各洋龍前來澆灌及至而火巳告熄乃次第折回是役也計焚去湯姓房屋二間查起火之由謂事前曾因灶中火勢過猛將灰傾在墻隅深夜風吹以致重復上熾云 
[並未准銷]  
　　本報後幅所登美商赤金保廣公司告白略謂奉美領事案准銷售今美領事飭人至本館言並未准美商售赤金票告白中之語實係子虚按本埠出售小票共有數種前由西官照會道憲巳將先令票夥拘去候商道憲核辦赤金保廣公司所登告白美領事切未知覺後得巡捕禀報不禁大怒故倩本館代爲表白以免影戤云 
[嚴禁佛店]  
　　租界之中良莠混雜而尤足爲風俗人心之害者莫如佛店近由道憲行文租界值年總領事請將各處佛店一律查禁人則驅逐出境從此淫汚世界一變而爲清淨道塲豈不快哉 
[病丐溘逝]  
　　某甲衣衫藍縷狀似病丐昨被小客棧推出行未數武倒臥於小東門外護城河畔一縷幽魂早赴閻羅案下天明時爲巡捕所見撫之巳冰飛報小捕房用德律風知照大捕房派孫包探前往查看實係病斃當報同仁輔元分堂給棺成殮拾塚埋葬 
[批示米商]  
　　日前查米委員在南巿大碼頭查獲天津帮廣興成裕成興等六户向恒祥豐和萬成公元吉泰五家米行購麥八百餘石運至浦東上洋棧遂禀請署江海關道劉康侯觀察飭上海縣提案訊供嗣成興等户環赴道轅具禀觀察遂批示曰查津商由滬採辦米麥運北售銷近奉憲飭須仿照閩省辦法選定商號取保給照立限繳銷經津海關道會同籌賑局詳復並令照章完稅出口有案蓋以目下中日有事米麥出口與尋常販運不同是以旣巳完稅仍須取保給照無非藉以稽查嚴防濟倭起見該商等理應先行取保聲明擬購買米麥若干呈請本道批准給照之後再行採買卽使接有申關印照亦須送道查明加照方可辦運况此事奉旨嚴查早經本道示諭如無護照便屬私運通國皆知何以該商等獨未寓目耶卽使預購存棧候船裝運以免臨時赶辦不及亦應遵照定章先請本道印照俾便委員查騐時呈騐藉以區别方爲正辦乃此次查獲該商等駁運存棧轉運天津米麥旣無本道印照亦無津關護照呈騐率行貿然購辦且不在招商局及怡和太古各行浦西棧房人人共見之地存儲而運至浦東上棧其意何居本應究辦姑念初次違章除米麥入官外所有拘到商人由縣訊明别無重情從寛准予釋放以示憐恤候行上海縣查照辦理以後該商等運津米麥務於未購之前取保赴道呈請印照如巳行有申照者亦卽呈道加照方准採運倘敢再有違犯定予併究不貸慎之南巿米商同泰等禀請給照奉批米麥雜糧正在嚴禁出口之際該商等所請給照運往汕頭米麥應毋庸議不准違式特飭 
 
 

Page 4

 
 
[誑報命案]  
　　前晚朱孫氏偕抱告次子朱阿增訴稱長子炎泉在冶下小南門外王合興香店爲夥近因有病回家尚有辛工九千五百文未經支付是以由丈夫朱元章往取至二十二日忽無病而亡身死不明叩求騐究黄大令升堂訊問以情節支離細加盤詰之下朱孫氏供稱丈夫於二十一日去取工資二十二日店夥林進升來言丈夫巳身死此事甚有可疑阿增供亦相同大令傳二十三七鋪地甲錢昇至案問爾曾查明情由否禀稱小的查得元章之子炎泉實被同事林進升欠去會欵洋銀六元又欠錢三千餘文元章向之索取林無以應付次日陡時發病以致身亡大令謂朱孫氏曰地甲巳查明爾長子被林欠錢爾夫到店向林索取爲何妄指該店未付辛工今姑念爾係女流恕不懲究究竟如何情節爾須從實供陳朱孫氏稱爲夫向林取會錢事與店中無涉惟身死不明務求騐究大令飭差恊同地甲查明著王合興店主酌給棺殮費如有他項情節則候禀覆後騐屍核斷 
[招尋小孩]  
　　今有桃源坊八弄張姓廿二日下午失去小孩一名年三歲乳名興發面白頭頂三角綆身穿馬甲黄布罩衫内紅絨棉　曰絨衫藍洋布馬褲羽縀鞋白襪如有仁人留養送到仁濟善堂謝洋十元送信的確謝洋四元此佈[  六馬路仁濟堂代啓]  
[夫子之牆數仞不得其門而入不見宗廟之美百官之富得其門者或寡矣] [  第一名何其純建平]  
　　聖道難 [T3 ]窺 [/T ]淺見者蓋 [T3 ]巳 [/T ]多巳夫牆高數仞與及肩者異矣美富得見古今有幾于　以爲或寡也豈苛論 [T3 ]哉 [/T ]且道統至唐虞而門户始闢道統至洙泗而門户又闔非真闔也有廬牟六合之規而萬物皆處其下有包藴兩間之盛而萬物莫罄其藏關其户以誘吾徒之從闔其户以廻俗士之駕而究之無心於闢亦無心於闔一聽人之自致耳孰入室孰升堂賜是以 [T1 ]睥 [/T ]睨一世 [T1 ]焉 [/T ]及肩而窺見室家賜蓋不能搆一舉世莫涉之藩籬以自衛也顧牆僅曰及肩則不可以仞計又安可以數仞計而好僅曰室家其敢　宗廟之崇閎與百官之蹌濟乎彼近牆而卽窺梗概入門而不待 [T1 ]躊 [/T ]躇者又豈識天下更有以仁義爲基址以道德爲垣墉如我夫子者今夫人目不極河海之巨浸安得不骇涓流之深也身不登泰岱之絶巔安得不快培　之峻也賜也聯騎結駟間嘗游河洛新都覽豐岐王氣仰眺聖天子之皇居進訪名公卿之宦蹟世室明堂烝嘗想文武之烈析圭搢笏衣冠羡尹姞之華未嘗不歎天下之鉅觀在是焉迨退而覲吾師於東魯尼山一席色潤堂階德行四科班聯將相而且湯孫共球鄹邑鼎銘宗廟中神明之器也公西小相莒父賢宰百官中襄贊之尤也噫美矣富矣歎觀止矣而特惜灼見者之無幾也譔述洩彼蒼祕鑰倨高位以談經校讐窺天府遺編託空言以擬聖挾獨得聰明之用安在不見爲美不見爲富者而豈知猶而牆立也問誰是高瞻遠矚憑軒式絃誦之廬知俎豆將馨於百代望氣識英華之聚慕甄陶徧及於羣倫乎高堅仰鑽顔氏子其庶幾此外大都庸俗耳尋墜緒而訂羣經爲功臣於先聖研性理而分學派思尚友於古人殫畢生征邁之 [T1 ]勞 [/T ]似 [T1 ]將 [/T ]獨得其美獨得其富者而詎知亦循牆走也又况乎德盛化神居夷浮海可易爲聲明文物之鄉負笈輸誠不繫乎封拜豪華之盛乎性道文章吾有志而未逮果孰克捷步趨哉得門 [T1 ]或 [/T ]寡願以告天下之議我夫子者嗟乎後儒兩楹觀禮雖亦摩挲碑碣拂拭車旗願頒累代恩綸上素王素臣之讚爾日四國周流卽如達苍褒辭儀封特識不過偶恢眇視效梱内梱外 [T1 ]之 [/T ]觀鯉論於衛朝問仲 [T3 ]尼 [/T ] [T1 ]後 [/T ]厯誌子貢辨論 [T3 ]之 [/T ] [T1 ]辭 [/T ]則得門或寡 [T3 ]之 [/T ] [T1 ]言 [/T ]意　爲衛明陳亢輩 [T3 ]諷 [/T ] [T1 ]之 [/T ]而武叔特其甚焉 [T3 ]者 [/T ] [T1 ]也 [/T ]然於武叔又 [T3 ]何 [/T ]　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　　　　　　 
 
 

Page 9

 
 
[古毆城紀事]  
　　温州訪事人云某日永嘉縣沈子谷大令帶同刑仵吏役曁親兵二十名赴西溪相騐屍身風聞係土匪紏黨搶掠致傷人命旣而后逵村武舉某君邀集衆隣截路奮擊殺斃土匪七八十人生擒兩名故有此案云○某甲走方醫也稍知藥輕初爲人治瘍稍有騐者後竟無知妄作攺而爲内科醫通亨通門常如巿醫遂夜　自大輙以國手自居某日有某顯宦之妾頸患　歴耳　名禮延治之醫大言曰症非奏刀不爲功彼庸庸者安識其中奥妙哉遂出利刃試之詎料刃入過深割傷氣管血流如注登時痛極而僵醫知鹵莽難辭乘機遁去吁庸醫殺人諺稱之爲不操刃之劊子今則竟以劊子而操刃其不被其所殺者幾希矣醫固不足誅在顯宦豈無聞見者奈何竟任其草菅人命哉○船匠某甲負欠台州人洋蚨一翼某日遇諸隻門外江干向之索歸苦無以應致以老拳從事匠不甘退讓失足墮入港中登時溺斃想不能免於涉訟公庭矣 
[渡夫抗令]  
　　督標奇兵右營統帶鄒副戎理堂奉南洋大臣札委來申在周家渡東岸建築砲臺安設營壘守衛前日欲載馬匹過浦第三號渡夫周春方故意抗違副戎諭以爾旣不願渡馬以後亦不准渡人周仍不依從副戎遂請當道立定章程以便各渡夫遵照 
[地棍拒捕]  
　　著名地棍時千麻子經道憲札飭保甲總巡葉司馬飭縣捕訪拿未獲前日捕夥遇諸老擺渡上前擒捉反被拒傷捕夥乃怏怏而回禀明總巡赶緊嚴緝 
[押表可疑]  
　　閩人馬明宵年二十有八前日手持金表一枚在英界各質鋪求質各質鋪夥謂質押此物須覔妥實保人作保方能收押不然且請持向天涯毋溷乃公事馬乃持表至法界及城内各鋪質押皆以覓保爲言馬悵悵何之至午後行至虹口鐵馬路某質鋪爲炫玉求沽之舉該質夥亦巳估定洋銀三十元向須覓保正在爭執被探夥偵知見其形跡可疑上前盤問馬答此係巳物問汝作何生業來申何事答在某員處暫作依劉之計小住申江川資告罄故以此物付押探夥聞之愈以爲疑遂報知江阿三竇如海將馬拘入捕房捕頭向之訊問仍執前言捕頭令將馬覊押捕房飭江竇二探查明核辦 
[暫准交保]  
　　日前捕房拘拿先令票公司各夥内有王金明林福生二人未到通刺判將保洋罰去仍候補提歸案昨由包探秦少卿將王拘案據供寍波人在申泰洋貨店爲學徒當時欲至某棧出貨行經先令公司正在開彩小的卽上臺觀看致被悮拘求恩開釋通刺商之薩副領事以王一面之詞殊難　信姑著交保出外冉候核辦 
[英廨晚堂案]  
　　前有湖北人王福田夫婦向吳張氏藉端索擾一案由宋通刺提訊以供詞各執著張氏交出女孩銀兒卽鳳寳到案再行復訊此巳詳列前報兹據張氏將鳳寳交案通刺於前晚升堂質訊女孩鳳寳供年十歲原籍漢口自幼由父母售與吳張氏爲螟蛉女巳將六載其實小女子並非王福田夫婦所生牛身父母存亡未卜王同妻丁氏伸訴前情並稱女兒銀兒於五歲時實被歹人拐賣與張氏求大老爺恩斷張氏供小婦人因孤獨無依故買銀兒攺名鳳寳爲義女將爲晚年倚靠之資巳將鳳寳許字與同鄉李姓爲媳於上年冬間文定餘供與前堂相同通刺以王福田夫婦藉端勒索情殊可惡張氏雖訊無别情惟年邁多病未更久滯他鄉判將王等分别管押候備文移送漢陽縣衙門就近辦理○前報載蘇婦尤王氏扭控童養媳王氏私逃來滬與陸阿坤私姘一案經宋通刺訊明王氏與陸姘識有年姦生一子判令王氏償還尤王氏原聘洋三十元各具遵結在案兹因王氏在押日久不將奉斷洋銀繳案通刺於前晚升堂提比尤王氏投案求請領洋俾小婦人卽日回籍爲子另行擇配王氏供小婦人實因一時無力籌措以致遲延日久並非有意拖宕求大老爺寛限一天容小婦人赶緊措齊繳案通刺准之著還押候繳到洋銀卽行開釋尤王氏唯唯而退 
[英界公堂瑣案]  
　　三百零三號華捕拘解李裕青至案禀稱此人在大馬路硝磺局仙吵閙且紏約多人强欲住宿由該局喚捕送案請究該局主尤中履投案訴稱因不堪其擾是以喚捕送案現在情願略給川資令伊回籍李供無錫人與尤同鄉有戚誼尤不得意之時小的亦曾照顧故住在伊處至川資則小的不願收受尤訴稱李之岳母現在開設中和棧可否請公祖將李裕青交伊岳母職員情願酌貼飯食錢通刺衡　酌斷判將李管押三天著尤自向中和棧商議○馬夫陳阿三駛車太快有違租界章程爲三百零一號華捕所見解案請訊通刺判將陳罰洋五元充公○張阿梅向俞福遠所開小客棧投宿乘間竊取布夾被一條經包探沈金隆拘獲人贓送究通剌略詰情由判將張阿梅管押五天○木匠鮑起義向譚老慕索取舊欠以致吵閙經一百六十二號華捕拘解至廨譚供廣東人向開木作鮑於昨日不知何故向小的吵閙惟鮑係叔父之舊夥現在年老力衰不能工作情願給洋二元令伊回家不得再來滋擾通剌遂諭知鮑起義鮑亦唯唯遵諭案遂結○木匠沈金大竊取洋人埃他之水銀尺一支意欲付質經包探張阿五拘獲人贓送究洋人投案申訴請領失贓沈供尺非小的所竊惟代爲付質而巳通剌判將沈金大管押五天贓還失主○洋人麥利柯控稱有葉阿德口出惡言辱駡洋婦經包探唐清山拘解請究通刺以事起細微判將葉阿德交保○包探孔阿才拘解拉客之野鷄倡　文寳陸阿五至案禀稱陸阿五身上尚有傷痕諒被凌虐所致許文寳供蘇州人來滬甫四五日並無凌虐情事通刺以此案尚有别情判交官媒押候過堂復訊○方文　竊取徐萬時家銅壼一隻經包探黄四福拘獲人贓送究徐萬時申訴前情求請領贓方文炳供金陵人因落魄滬江無貲餬口以致出此下策通刺判將方文炳交捕房送回金陵○四百零三號華捕拘解馬夫夏阿多阮阿狗至案禀稱二人駕車太快致將老婦朱嚴氏撞傷現氏在醫院醫治傷痕約須一禮拜可以痊愈通刺判將夏阮仍交捕房帶回於下禮拜一解案復訊○包探顧阿六禀稱王德山胡星增向高春林强欲借洋二十六元報捕後由小的拘獲送究高求請判斷王胡同供稱因向蔣甫亭家商借錢文忽有高春林約小的等至石路之春花秋月樓吸　不料高爽約不來小的等不帶錢文只得將衣服押去藉以惠鈔小的等以其不應爽約向伊言明其實與高並不認識安有借錢之事通剌以王胡二人不應向人强借洋銀判令各交捕房管押一禮拜期滿交保 
[美捕房紀事]  
　昨報包探竇如海拿獲揚州人石炳蘭拘入捕房因竇探聞人言石炳曾爲盜故也昨晨捕頭以石卽係盜犯亦在外省近處並無証據乃卽釋出○前報紀虹口新虹橋東首永祥里張倫香被房客龔姓竊取衣服逃遁一則兹悉該竊爲翁永林巳於昨晨經包探竇如海掌獲至午後三下鐘時將贓物吊齊拘入捕房押候解英送公堂究辦○楊阿妹在英租界某絲棧竊取衣服數件衣内置有錢籌六根生根值錢二百文昨午在美租界質錢經包探張阿五拘入捕房押候吊齊贓物解送公堂究辦 
[申報館恊賑所經收順直振捐九月十一日至九月二十日止第廿六次清單]  
　　九月十二日徐硯雲銅洋二元鄭姓洋二元○十三日善水堂洋一元○十四日救吞生烟藥粉洋五角不留名洋一元不留虚　洋一元○十五日蔡氏洋五元救　生烟藥粉盧對洋一元謝榮林洋一元○十六日李侍　洋廿一元又小洋一角○十七日乾元廣大銅洋一元○十八日平湖隱姓名人洋十二元潘梅仙銅洋三元鴻寳齋余燮然銅洋一元○廿日　香書屋　記還願洋十元顧儀南洋二十閒靜軒張求病速愈洋五十元以上總收洋一百零六元六角虚對洋二元銅洋七元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
