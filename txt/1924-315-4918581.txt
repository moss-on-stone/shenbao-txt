# 1924 - 315 - 4918581

 

Page 1

 
 
1;第一萬八千五百八十一號;中華民國十三年 西曆一千九百二十四年十一月十八號
星期二 * *   
 
 

Page 2

 
 
1;第一萬八千五百八十一號;中華民國十三年 西曆一千九百二十四年十一月十八號
星期二 * *   
 
 

Page 3

 
 
1;第一萬八千五百八十一號;中華民國十三年 西曆一千九百二十四年十一月十八號
星期二 * *時評 
[明知故犯（冷）]  
　　今之人大抵無知妄作者少明知故犯者多誠以時變屢經以前所勿知者今已屢觀榜樣盡得其中奥妙矣特以旣知之後或急一時之功或受衆人之咻或爲情勢之迫遂不得不自違初志以圖一次之倖免豈知倖免不可得而傾敗即隨之所以今人之失誤多由於明知故犯也 
　　欲去明知故犯之弊惟在示人以不遷就不遷就則祗有成不成問題而無敗不敗問題旣正其心復誠其意其任事也初不爲我則以後之舉措自無人掣我肘者則明知故犯之事末由而生此誠今日肩任國事者所宜知也 
[國内專電]  
　　北京電篠（十七）晨津電話段仍不允即來京段對各省回音尙無切實把握須俟寗滬漢代表有切實報告然後入京不晚段連日爲一般索差缺者所纏頗苦曾有怒言曰你們將直系的包背我身上預備來年再攆我麽段眼力似乎很透但經不起歌功頌德者之慰藉不久段張馮仍將來京 
　　北京電攝閣以段已推爲臨時執政今日起公事一律主收束主義（十七日下午一鐘） 
　　北京電十省電段到津内容尊段請飭馮奉兩軍勿南下如不遵鈞諭十省願聽調遣唐語電中并無吳佩孚段將此電交王揖唐商答覆辦法（十七日下午八鐘） 
　　北京電十六日蘇齊皖馬贛蔡代表見段段表示馮奉兩軍並無南下决議須齊等切實來電表示誠意予當入京左右某君曰今日政局以利害恩怨爲核心苟能維持齊等地盤即張作霖執政亦能相安否則即曹吳亦不能使長江聽話謂奉馮兩軍不必南下段笑頷之（十七日下午八鐘） 
　　北京電馮玉祥十六日向段言本人願下野將部下編兩枝隊一交鹿鍾麟一交張之江本人以前政治主張均完全犧牲不干政務段慰馮云關外之戰若非爾在京舉事奉軍不能勝爾實有功（十七日下午八鐘） 
　　北京電王懐慶派員與張作霖接洽願附張張示可商將王部改編南征軍 
　　北京電前日徐樹錚由行港電段决赴英游歷日内離港電中有若不將吳佩孚安置則局面不能久段甚謂然（十七日下午八鐘） 
　　北京電前日下午傅良佐帶其子到段前叩頭長跽不起謂小兒不解事請老師敎訓段知傅新得瘋症派人護送醫院又靳雲鵬近亦患神經病查靳在小站爲排長時本瘋過一年半今發舊病（十七日下午八鐘） 
　　北京電王懐慶第一次贊成國民軍電係聶薛代拍第二次擁段電係李汝璋代擬拍發王在津租界（十七日下午八鐘） 
　　北京電張志潭亦在津張言與吳佩孚有意見且與李彦靑鬧翻故段派對張無甚惡感曾毓雋尙在滬（十七日下午八鐘） 
　　北京電津電對長江用兵否日内當决定齊蕭等如贊成段爲執政一時當不致派兵南下（十七日下午一鐘） 
　　北京電晚報載魯鄭忽於十六宣言山東絶對中立不許任何方面假道將津浦路德州以南黄河涯鐵道掘斷駐兵黄河沿岸 
　　北京電寗電云吳佩孚刪（十五）戍刻赴 
　　北京電赴臨時内閣總理决定王揖唐 
　　北京電英倫曾有主張列强干涉制止中國内爭論但勞工黨反對向包爾温勸告謂英若聨列强干涉中國内政援助中國軍閥英將喪失中國人民同情（十七日下午一鐘） 
　　北京電段左右以王揖唐陳宧龔心湛較有信用餘均凑趣者段意先組攝政内閣酌添幾人下星期即實行（十七日下午一鐘） 
　　北京電昨加拉罕語某老民黨曰寄語民黨且慢孫文到滬電到津該電未言何日離滬北上（十七日下午一鐘） 
　　北京電篠（十七）閣議菸酒事務署第二廳長胡宗麟免以徐智輝繼參事兼署第二廳長雷多壽參事陸近禮均免職以楊毓濱任參事又調任蔣芬爲總檢察廳檢察官戴修瓚署京師地方廳檢察長財部提據菸酒事務署請將關於各省區菸酒稅附加二成一律停止决照辦又决赤開護軍使裁撤熱河林墾督辦裁撤（十七日下午七鐘） 
　　北京電銀行家接漢電吳佩孚今夜可抵漢 
　　北京電黄郛王正廷李書城張耀曾易培基篠（十七）電段歡迎臨時執政亟盼尅日蒞都總攬大政（十七日下午七鐘） 
　　北京電高凌霨係日人小濱椿山護送到津顧維鈞尙在津聶憲藩在本宅監視中王承斌運動復省長職賄選派議員運動保留舊國會（十七日下午九鐘） 
　　北京電洛陽與漢口仍有電報往還李濟臣赴漢部下尙在信陽（十七日下午九鐘） 
　　天津電省署前衛隊銑（十六）日兩易眞相未明楊長省似有問題 
　　天津電聞鎭威軍國民軍等名稱各首領會議結果尊段旨重民意貫澈革新將改稱國民聨合軍 
　　天津電李景林經各法團推舉屢辭不獲今將就保安司令暫攝省長職 
　　天津電據近馮者謂馮班師回京掃除穢汚政府根據孫段盧張救國素志出以敏速手段因時作事絶無野心京局措置純屬暫維現狀連日謠興恐有誤會 
　　天津電津浦路昨日售全線票因有障碍下午一點退還票資（以上十七日下午一鐘） 
　　天津電聞各要人議定對南以奉軍主力由津浦向南京出發浙盧返滬整理舊部馮胡孫合力定鄂 
　　天津電楊以德長直擬篠（十七）入署任事 
　　天津電馮在日界私宅宴段芝貴陸宗輿等 
　　天津電浙盧昨訪合肥談甚久 
　　天津電奉定十萬兵力駐京奉路線 
　　天津電奉張京馮連日情感極洽 
　　天津電奉軍昨在閘口捕獲吳派密探劉某訊實已懲（以上十六日下午八鐘） 
　　濟南電杜尙陳鸞書兩議長先後赴津聞與魯政局有關 
　　濟南電高唐匪熾附郭居民每晚悉入城 
　　濟南電臧致平盧小嘉刪（十五）來濟今早專車赴津（以上十六日下午六鐘） 
　　漢口電吳佩孚今午抵漢（十七日下午一鐘） 
　　漢口電吳銑（十六）晚七時乘决川艦抵潯因約贛蔡至潯會晤躭擱數小時篠（十七）午准可到漢軍警及各要人銑晚在劉家廟候迎夜深始散篠晨八時又紛往鵠候 
　　漢口電吳電邀湘趙至漢會晤蕭銑令武長路譚道南楊開泰赴長歡迎趙准篠午到鄂 
　　漢口電聞吳艦擬泊劉家廟即約鄂蕭湘趙及鄂軍官到艦會議盤桓數小時即轉車赴鄭（以上十七日下午三鐘） 
　　漢口電省議會商會敎育會農會律師公會銑（十六）電吳報載我公將領軍駐鄂省内治安行將不保本會等本保境安民主旨爲審時度勢要求務期矜念吾鄂創痛餘民另謀棲息之所藉資養望靜待時機等語此電係分致蘇齊鄂蕭轉吳 
　　漢口電蕭因吳不登陸已令備筵就艦歡宴 
　　漢口電吳篠（十七）午後二時三十五分到漢艦泊劉家廟各機關領袖及各省代表均在劉家廟憲兵營候迎 
　　漢口電湘趙准篠（十七）午後二時到武昌即同蕭乘艦到漢晤吳劉家廟篠晚有長時間重要會議陳嘉謨亦由岳附趙專車趕來列席趙因湘防吃緊俟會議畢事即乘原車返長（以上十七日下午五鐘） 
　　成都電劉湘昨到省住數日即行赴渝劉對時局持冷靜態度 
　　成都電楊森令將甲工校改爲第一職業校 
　　成都電賴心輝已抵内江總部即將率部到瀘渝待命北援（以上十五日上午十一鐘） 
　　重慶電劉存厚鄧錫侯田頌堯陳國棟唐廷牧劉眷藩陳遐齡王鴻恩通電贊成段吳合作 
　　重慶電南京會議劉存厚劉湘已派代表列席尙有擬派者 
　　重慶電王汝勤參謀金同壽以王領名擁段之蒸（十日）電已經發出昨由渝東下該電列名者有川之三督兩長（以上十六日下午九鐘） 
　　香港電陳炯明寒（十四）抵汕駐林家祠總部刪（十五）李雲復賴世璜尹驥等宴陳 
　　香港電楊坤如蒸（十日）電陳炯明請出山 
　　香港電孫元（十三）電湘軍將領謂長江餘孽猶存非摧陷擴清無根本解决望盼急以最短時間先定章貢會師武漢 
　　香港電劉震寰定下月初率全軍回桂所遺東江防地當局决抽調南路軍隊塡駐 
　　香港電譚延闓抵韶令所部湘軍向贛邊進 
　　香港電帥令裁中央軍需總監 
　　香港電廣州總商會改選彭楚立爲會長 
　　香港電范石生决倒許崇智李福林昨派兵繳順德李部槍數百桿李聞訊誓與范拚命范現俟隙向許軍張民達部挑釁繳張部械（以上十七日下午七鐘） 
　　厦門電篠（十七）晚泉州來人稱泉州傳省軍孔昭同及張毅之一部篠晨已在南安窣壟與陳國輝部接觸勝負未分但軍界無報告未證實高義部聞亦有加入省軍說 
　　厦門電高義於元（十三）日離泉寒（十四）抵河市高爲國處商軍事並　陳國輝代表刪（十五）返泉 
　　厦門電孔昭同寒（十四）接周蔭人電令協同高師進窺永春又陳國輝有在永春就中山委任之福建建國軍第一師長說 
　　厦門電盧興邦部一小隊抵德化赤永張毅調所部第二旅赴漳浦佈防 
　　厦門電黄培松銑（十六）來厦寓鼓浪嶼張毅派參謀鄭某來厦與海軍議聨防由姚建屏居間已議妥（以上十七日下午十一鐘） 
　　安慶電今日馬聨甲已宣佈退職軍民兩政各交皖南鎭守使王普接替行裝已備立待王到即交卸起行參謀長田錦章秘書長李諴均隨行安豐利濟兩兵艦已生火伺候（十六日下午八鐘） 
　　安慶電馬聨甲銑夜乘安豐吉安兩兵艦下駛李諴隨行王普篠日午刻乘陞泰輪到省即赴省署接印視事（十七日下午八鐘） 
　　九江電安徽財政廳長胡思義刪（十五）請假返潯以總理名義寓南潯鐵路總公司擬不日回里暫避政潮 
　　九江電贛督蔡成勳銑（十六）午後由省坐花車來潯以警廳長孫宅爲行轅是夜九句鐘吳佩孚乘决川商輪抵潯停泊龍門河江岸蔡督上船與吳談三句鐘之久旋下船仍坐花車返省（以上十七日下午五鐘） 
　　鎭江電寒（十四）吳佩孚抵寗咸（十五）白鄭兩師長赴寗接洽鄭旋鎭帶衛隊營乘恒隆輪赴清白仍在寗（十七日下午八鐘） 
　　揚州電李殿臣緝統篠日接篆（十七日下午八鐘） 
　　南京電津浦路東葛站鐵道已修復 
　　南京電皖北軍無問題 
　　南京電皖馬下野即到寗皖督長由馬委王普代任由齊加委（以上十七日下午九鐘） 
特約路透電 
[北方政局談]  
　　十六日天津電路透訪員謁見與段馮甚接近之某將軍據謂張作霖馮玉祥胡景翼孫岳昨日午後致電各省謂巳决議推與段祺瑞爲臨時執政請電覆爲國云云該將軍之意段必受任果爾段將召集國民會議提出計畫大鋼如下（一）對付立法問題之辦法（二）改組地方自治計畫（三）改編陸軍（四）整理財政（五）改組中央政府（六）整理内外借欵（七）改訂司法制又謂段之外交政策以和平親善爲本内政則擬就實業及管轄便利計重畫省界並將振興礦業漁業分配荒地該員切言張馮交誼頗好段入京時將由奉兵兩旅衛送奉大軍將駐守京奉津浦路線馮胡之軍將駐京漢鐵路一帶馮兵二旅將留駐北京又謂布爾希維克主義不足爲中國患今僅爲人民所抱之一種思想一俟時局轉機將爲人民之保守性所掩云云 
[鴉片大會議]  
十六日日内瓦電昨日鴉片大會議准英法所聨合提出關於吸烟人註册領烟之條文此條之實施與否照 
 
 

Page 4

 
 
1;第一萬八千五百八十一號;中華民國十三年 西曆一千九百二十四年十一月十八號
星期二 * *法代表之提議須視私運多寡而定英法日三國代表最後協定聨合宣言以鴉片之輸入銷售分布爲政府專有權日代表與英帝國代表對於鴉片進口出口及由遠東國領地之轉運問題曾有激昻討論照英國之草約進口出口及轉運皆在禁列今晨此問題未有進步决定展緩數日再議以便代表各向其政府講示日代表之提議以爲鴉片旣有入口執照或有聲明進口合法之官場保證則該口岸不應因船隻國籍或貨物來源之理由而採行不公允之歧視方法英代表戴納文稱英國對於航業從未歧視日代表今之提議乃對於英政府之不公允批評日代表杉村稱此非僅爲英日間問題但爲有關係的各國間之問題渠甚不以挑撥爲然如此種政策不變則此會之繼續實爲無益云印度代表康浦爾稱印度始終保留對於執照加以甄别之權無論何種條件印度政府决不承認進口執照之辨法日代表似有恫嚇意思云日代表杉村稱决無恫嚇意思如官塲執照辦法不能成立則國際合同將不可能云英帝國代表連印度暹羅在内皆贊成遇某種事件保全甄别之權主席發表其個人意見謂聨盟會會員國當然須尊重聨盟會所核定之進口執照但對於進口執照之非由會員國政府發出者則可隨意待遇之云杉村以某代表藉業已依法懲戒之某日員個人妄行一事攻擊日本頗有憤言（英代表戴納文曾述及某國官吏僞造非法進口執照一案但未言其人名亦未言其國名）旣有關係的各國彼此缺乏信用與尊重則日代表團未能簽定此種約文並曰日本乃武士道之國家最重榮譽云云英印代表相繼發言聲明並無譭謗日本之意彼等不過爲辯論一種主義起見有所陳述耳云會塲中可注意之特點爲中日兩國代表間之親善的合作 
　　十六日日内瓦電鴉片進口執照之辯論殆可使此會議爲國際聨盟會最重要會議之一今日午後續議决定展至星期五日再議屆時或可解决進口執照之問題而通過最後草約午後討論良久後約文中條欵數則業已通過其主要者爲政府專賣權與註册領煙辦法之成立施博士以懇切之詞請贊成將鴉片入欵專作改善有癮華人狀况之用鴉片合同之序言中載入「立約國純爲道德觀念所導」一語此乃渠所可稍慰者云英代表戴納文與印代表康浦爾皆謂英人將盡力改善英領土内之華人狀况决不使財政觀念左右英國鴉片政策云 
[開羅政聞記]  
　　十六日開羅電開羅各學校皆停課學生游行各街歡呼埃相柴魯爾萬歲並赴各行政部擬使官員停業敎育部人員齊集庭院中發揮意見主張推舉代表晋見國王請勿准柴魯爾辭職某星期畫報登載柴魯爾等之譏刺畫羣衆衝入該報館燬其報紙後由警察逐出柴魯爾住宅及國會王宫之四週皆有多人集合 
　　十六日開羅電參議院代表入宫請勿接受柴魯爾内閣辭呈埃王告以辭呈已退還今日午後將召見柴魯爾勸其勿萌退志云柴魯爾稱渠因健康欠佳自請辭職渠决計扶助由國會多數黨中選出之繼任人物云 
　　十六日開羅電柴魯爾與埃王晤談良久後已撤回辭呈 
　　十七日開羅電柴魯爾在國會稱渠以依照憲法擇川官吏之自由爲渠留職之條件國王已接受此條件 
　　十七日開羅電柴魯爾昨晚入見埃王歷兩小時退出後即往國會宣布辭呈業已撤回憲法由國王保護渠爲憲法之僕云衆聞言大歡呼柴魯爾何以辭職現仍屬疑團宫外羣衆在柴魯爾入見時頻呼銷除陰謀惟陰謀究指何事則似無人能言之也柴魯爾留職之消息宣布後衆大欣慰一日之擾攘恐慌至此乃悉歸寗靖在事態吃緊時反對黨報館屢有人擬入内揭毁之但賴警察保護得未發生事端 
[各國近事]  
　　十七日巴答維亞電據官中估計近今地震共死五百十人毁村十二所目下地仍震動有深四十尋之舊穴現有噴火之象 
　　十七日美國傑賽城電此間一星期内連遭大火兩次昨日之火燬鐵路碼頭兩座貨船十四艘損失值二百萬元 
　　十七日德黑蘭電美領事陸軍大佐印姆白里氏前在波斯遇害波斯政府允撥欵十一萬元充靈柩運美經費美政府茲向波斯政府建議將此欵存入波斯銀行永不提取而將其利息充派波斯學生至美留學經費 
　　十六日墨京電被控謀殺伊文斯夫人之墨人兩名巳判處死刑 
　　十六日仰光電飛往爪哇之荷蘭飛行家因恐汽油不足不能冒烈風飛達曼谷已在仰光附近降落 
　　十六日巴黎電一九二四年前十個月内法國入口品共值二二五九九○○○○○○佛郎出口品共值三三九七九○○○○○○佛郎出口品較上年同一時期增多九六三九○○○○○○佛郎 
[公電]  
　　濟南鄭士琦電各報館均鑒中樞失馭國政無主羣情惶惑險象叢生推戴合肥段公出山收拾時局全國上下心同理同日來推戴合肥之電大致已齊國民厭亂思治下誠即此可見惟名義紛傳應歸畫一現由多數明哲再三研究咸謂戰事已停所有救國大政皆待和平解决統帥大元帥之稱偏於軍事似有未盡擬定爲中華民國臨時執政以此結束軍事維持大局較爲適宜諸公高瞻遠　定有宏謨如荷贊同即請一致推崇掬誠敦請佇候明敎無任翹仰鄭士琦銑 
　　屯溪來電申報館轉各報館轉京津滬寧漢粤安徽同鄉均鑒二屆省議會早經期滿依法斷難繼續晋恒履擅函召集希圖壟其殺人搶錢故技敝縣誓死否認急電主持正誼一致反對祁門縣財政局敎育會農會商會茶商公會小學聨合會公叩支 
　　安慶馬聨甲電各報舘均鑒聨甲待罪皖疆歷更歲紀猥以庸庸之福初無赫赫之功　者悍將稱兵中樞解紐抱毁冕裂冠之懼志切同仇踐屬鞬執弭之言義無反顧奈民力東　之巳竭覺軍心左右之爲難薰穴雖求鬩牆恐誚業於江日通電同志各省保境安民謂可資風雨之同舟固苞桑於吾　詎意　蚌各營以干城之寄爲鑿枘之謀特起偏師自標異幟我且倚爲心腹人將自有肺腑欲罪己以何辭愧治軍之乏術聨甲自維薄德早原戎行項王無短是以無長輸子能攻而不能守雖錫予在所不吝而未嘗取一非分之財雖紀律不敢或隳而未嘗戮一無辜之士凡諸舉措民所具瞻今者激之則有害地方聽之則有虧職守聨甲乂何忍以個人去就陷皖局於淪胥皖南王鎭守使早富韜鈐久同袍澤此次皖軍改組獨未之聞况才識恢閎何止十倍茲已電邀　省由聨甲將軍民兩篆派員咨交聨甲即於銑日宣佈退職在王鎭守使持躬謙謹本無侵官越俎之思在聨甲推位賢能亦無棄職曠公之咎現在時艱日棘王使必能竟聨甲未竟之志與同志列帥貫澈初終俾大局日就和平皖事先趨統一聨甲雖去與有榮施敬布腹心佇求諒察馬聨甲銑印 
國内要聞 
[政治得心之天津（愼）]  
　　代表要人雲集軍警戒備森嚴 
　　段合肥經國民軍首領電推爲大元帥後全國一致擁戴段旣被國人敦促情難固却亦願犧牲林泉清福出挽危局惟段意世局如斯從事收拾决非少數人所能處理適當故遲遲其行迄未到京致國民軍首領來津敦促者先有馮之張之江劉郁芬陜軍長胡景翼曁各將領奉之張宗昌吳光新李景林以及各省代表并全國國士名流先後連袂來津租界旅館曁民黨要人各住宅日前巳號客滿昨（十日）午後二點奉軍張總司令到津之時國民軍總司令馮玉祥氏先於是日早九點乘專車離京來津偕同在津各首領各代表曁中外各要人并國士名流齊赴車站歡迎頗極一時之盛胡景　前次來津謁段敦促後因京漢路順德府以南尙未肅清曾於八日返京昨聞張作霖來津復於昨晚七點由京專車來津面晤張氏表示歡迎昨晚合肥對奉張京馮陜胡齊到津門歡慰異常除飭人備盛筵親爲勞宴作非正式之討論收拾時局曁善後大會其改建國基曁共籌國是亦稍有議及惟中山爲創造民國之人其所抱民族主義大綱固屬國人咸知此次盧張發難浙奉馮胡孫班師燕都所布大綱同屬此旨然中山未到偶一不愼難免有負中山苦心曁國民重托故合肥對晋京主政一層始終處以審愼并謂無論如何總須俟中山到津先將建國方針曁善後辦法例如如何招集大會採取何種方式曁制度即時日稍延决不能再事因陋就簡遺未來流血之禍段氏并有希全國護法愛國志士名流曁各國民軍首領并各省代表對於救國建國各抒偉見捐除私心盡量考慮交換意見各秉大公無我之心望勿再留民國破裂縫隙作一勞永逸之計先進爲吾師覆轍爲殷鑒此次善後務以社會潮流爲趨向以民意爲歸束對於用人行政主任官惟賢勿再蹈分配式惡習有厚望焉等語至合肥言動現爲中外觀瞻各要人雲集政治重心集中津沽於是津埠車站曁中國街巷外國租界日夜戒備異常森嚴此亦時局應有之防範也至國干名流與各要人討論如何容後探誌（十一月十一日） 
[張作霖馮玉祥均於十日抵津]  
　　巳擬就會議大綱五條 
　　十一日京訊張作霖於八日由奉天啓程九日在山海關祭陣亡將士後即行赴津於昨（十日）日下午二時半抵津同行者有鮑貴卿盧永祥楊宇霆及英法日三國駐奉領事美法兩國觀戰武官此外尙有張之外國顧問貝克爾薩頓兩氏因有外人同行故張特帶交涉員劉某沿途招待但外人一行將於觀察完畢後仍返奉天張抵津時在站迎接者有段芝貴陸宗輿王揖唐王承斌王迺斌張宗昌吳光新姚震三多吳景濂等約二三百人之衆此外又有奉軍及天津保安隊警察隊等在站警衛張氏所乘共四列車有機關槍四架長纓紅槍四十把紅大刀四十把衛隊一旅軍容甚盛下車後即乘黄汽車赴曹家花園駐節未及與迎接人員周旋各人留一名刺而散當時並有電影公司上站攝影　張將到以前段宅接到張於九日下午自山海關來電云本人於九日午刻行抵山海關下車慰勞軍士及傷兵當時附近居民前來哀求振濟隨將帶來糧食銀元酌量施振下午四時由山海關西行擬在昌黎濼州唐山蘆臺塘沽軍糧城稍作勾留今（即十日）晚定可抵津云云故天津方面均知張昨日必可到張旣到津此後一切重要問題當可由三頭會議而略得涯際據云張下車赴行轅略事休息即往謁段關於時局之解决兩人意見似頗接近段張馮三人已將會議大綱擬就（一）對南問題（二）鎭威軍入關問題（三）對吳佩孚個人問題（四）關於將來各軍駐屯地點問題（五）國會問題又一說段先擬將各疆吏人選及軍隊駐紮問題商定後再决定入京與否 
　　馮玉祥雖於前（九日）日由京出發但前晚尙在楊村留宿馮因在廊坊楊村豐台各處沿途停留下車勞軍故直至昨（十日）早八時始抵津抵津時在車站歡迎者有段承業李景林王承斌楊以德焦易堂等前日北京方面居然有馮在津被刺之謠傳總司令部得此消息後即以電話詢諸津方其時馮尙在途中可見其毫無影響茲將昨（十日）日總司令部公布消息錄下「昨今兩日馮總司令在津被刺本司令部聞悉之下當即電詢天津豈知馮司令尙在楊村途中並未抵津以此證之可見上項謠言毫無根據也」又據某通信社天津十日電馮玉祥一行共坐三列車帶有護兵千二百人均於本早八時半到總站於警衛嚴重之中改乘汽車十四輛其中一輛以裝甲汽車連繫之於九時十五分至日租界小松街駐歇於宋子揚之宅宋爲其舊部之旅長大抵張作霖可於本日下午二時到津 
　　十一日津訊八日晚各軍警機關接到電訊謂張作霖馮玉祥將來津總車站東車站因歡迎二氏懸旗結彩編綴五色電燈各機關重要職員及警廳保安隊軍樂隊奉軍步隊均在總站恭候歡迎鎭威軍李景林張宗昌吳光新三軍長及葉恭綽鄭洪年往塘沽歡迎嗣接濼縣來電張氏同第三軍長張學良住宿濼縣車站歡迎人員均返回至總站再鵠候馮氏至昨（十日）早八點馮始抵津下車後一一寒暄畢略事休息即乘汽車直赴日租界段宅拜訪段氏秘談約一小時始興辭而出聞馮氏即寓於日租界小松街宋子揚公館 
　　昨（十日）早十一點半鐘東車站總車站間及總車站以南沿大經路轉黄緯路迄曹家花園以西又復特别加緊戒嚴十二點半時東車站開到壓道車一列有差弁數人下車即往西去抵總站後所有兵士盡數下車持槍站立月台之兩旁兵士均着靑灰色之夾外套頭戴皮盔帽甚有精神第二列車於一點五十分抵總車站有背　馬槍手持長梭標及關刀之衛隊下車亦立於月台上車中當載有要人因車抵站時各兵均舉槍致敬旋見一英俊少年下車與諸人握手據揣測或爲張學良張作霖所乘之車於兩點零五分抵東車站有歡迎者數人上車因路遠不識停五分鐘即向總站出發兩點二十分抵總站張所乘列車之前架有一機關槍張坐第三車裝飾頗爲華麗一時軍樂大作有衛隊百餘人先張氏下車均着軍官制服形體高大張氏下車時歡迎諸人一致行鞠躬禮有一請安者張脫帽答有一外人上前與之握手即上一紫色之汽車前行者共有汽車八輛最前一輛有衛兵持手槍作瞄凖式張所乘汽車旁有守衛軍官四人站立各持手槍汽車經過之處站於胡同口之兵士均作預備放式者約五分鐘抵曹家花園當在兩點三十五分張之汽車過後有汽車二十一輛隨行再後爲馬隊二十人其特别衛隊亦隨出站該衛隊有持長梭標者十六人持關刀者十六人上均有紅纓子甚長背上各揹一馬槍繼有揹大令者二人及軍官二十人均騎馬亦全赴曹家花園大馬路上之衛隊於兩點五十分始行撤去隨即又有分携機關槍及砲之零件兵士百餘人步行亦往曹家花園而去河北交通亦即恢復矣 
[胡景翼與中外報界談話]  
　　十日京訊昨日下午二時國民軍第二軍司令胡景翼特在中央公園來今雨軒招待中外新聞記者到會者百餘人首由胡君致辭略謂蒙諸君枉駕相臨顧甚爲榮幸此次國民軍之宗旨馮總司令與本人等屢有宣言早在諸君洞悉之中不必再爲詳述今日所特别提出者即吾輩武人只能與國人作一先鋒以後建設之責任由海内賢豪與諸君負之而一切制度之研究尤望新聞界諸君與以努力鄙大之心理一言以蔽之在進國家於至善而已况軍事已告結束吳子玉今後可無容慮原吳之爲人驕2滿過甚故吾自直奉戰後即未發一電作一主張以說話不能暢言反不如不說爲妙槪吳氏個人之私德不怕死不愛錢吾人固極欽佩然多疑自驕2則其大病此次因最不信任馮總司令遂調派於第三路最不信任王懋宣遂調派於第二路即其明證且吳氏不特在政治上太把持即軍事上亦然彼平日只信仰易經與說岳兩書以舊法運用新戰爭如何能成當國民軍停戰主和之時有人即請預測吳氏將採何種方針我答以由塘沽轉過武漢乃上策由山東登洋據津浦路乃中策由天津轉戰楊村乃下策然吳氏爲人性急自必出下策幸而言中吳遂大敗矣今有人傳吳在某處登岸即成爲事實益見其違背國民心理堅如死虎亦無能爲故今後只在對國家將如何建设對吳子玉不必用其恐怖此一事也關於此次之事變本來可以快刀斬亂麻之法爲之惟因有外交關係故不能如願至於派我往豫一層我不爲做官此種頭銜頗爲難受惟自奉直戰起李倬章假借名義勒索百姓救民於水深火熱又不能不去總之我之目的在廢督裁兵雖黎元洪提倡無效果人多不欲再談然果眞有辦法亦自易作故我擬即從河南作起其省長一席或民選或委員如何好即如何辦昨日雖任命孫禹行但我知禹行比我還清高當亦非所願故此時我之主張非特不要督軍出現則變相之督軍亦不要此又一事也至於清室一事友邦記者或不甚諒解其實清室優待條件在袁氏曾修改一次變更固不可修改則可此次非取消乃修改請想國家内日有聖諭之事即溥儀先生亦恐覺不安且五族平等不能任何族獨自高出至於每年四百萬優待費溥儀先生亦不知究作何用也此回以二百萬爲八旗設立平民工廠其子弟不會謀生者亦可謀生乃人道上所應爲者較諸付欵於清室使旗民反不得其所爲益甚多不特是也凡中國人皆須望其得所此宏願雖一時難達却不可不立尙希大家帮忙此又一事也旋由晨報劉勉君京報邵飄萍二人演說畢復由胡君極力表明所謂「自己地位」一層國民軍諸人絶不作如是想地位云者彼領兵以來永不知所作何解處事只問良心之所能安不求地位之如何務希國人勿有積慮並望以後國民各盡責任對武人有不到處儘可敎訓云云至下午五時賓主盡歡而散 
　　至胡對元老會議之意見昨日曾由李述膺君代胡君發表據知胡君此次對元老會議有兩點尙待考慮（一）元老會議固宜即舉行但如合肥中山等當然爲元老之一其他究將誰屬始能得國民之同意且元老之人數又將如何决定皆應有斟酌者也（二）元老會議如即舉行其中何事應解决何事不應解决此亦應斟酌者關於此兩點頗希國人與以指導則以後進行自易收集思廣益之效云云 
[鄂局形勢又趨於混沌（蕭蕭）]  
蕭耀南曾勸吳佩孚下野 
　　吳佩孚决將過漢赴豫 
　　鄂省形勢劇變之經過愚巳兩紀其梗槪惟此中尙有一大關鍵爲外間所未知者據聞蕭督鑒於直系形勢之不振早不欲爲無益之犧牲徒爲左右保洛派所包圍不能絲毫自主遂假長江防務爲名遣派胡某赴寗與齊秘謀擁段並與鄂紳屈某唐某磋商保境方法適王汝勤派其參謀長范士鴻來省報告鄂西防務范固鄂人此來亦含有聨絡鄂人反直自保之意味故九十兩日軍署會議范氏發言獨多主張擁段亦最力二十五師長陳嘉謨及第十四師旅長陳文釗亦附和范議保洛派列席諸人之氣勢不覺大爲减殺而保境安民聨電擁段之議遂决當晚即電覆蘇齊請將擁段通電由寗拍發並分電北援各軍中止軍事行動又致電烟台請吳下野養望略謂大勢已去不易挽回潮流所趨誠難阻止何如暫息仔肩留以養望曲直終有定論公論自在人心功在國家終當不朽耀南亦當倦鳥還林决不駑馬戀棧惟刻則紏紛正甚易起波瀾即時卸責恐影響治安以致貽臭桑梓暫取保境安民計畫靜待時局解决俟大局稍定即解甲歸農以明心跡藉樂餘年云云聞蕭除列名於長江各督擁段之通電外尙有一電宣布鄂省保境安民無論何方軍隊不得入境此電乃爲武昌電報局長丁鴻澤所扣留詎至昨日爲蕭查覺極爲震怒立時手諭將丁撤差於此亦可見保洛派包圍蕭氏手段之一般也 
　　吳佩孚本有來鄂之說旋因長江方面發生變動遲遲未果現因停泊烟台江面糧餉俱絶决由烟台赴滬經寗來漢已於十日晚致無線電於蕭准十一日晨解纜赴滬隨行軍隊共約一萬五千人除海籌華興海圻肇和四艦外尙有綏福吉平江安恒利恒貞南洋六商輪請即轉知宋副官長預備一切蕭接電後十二日特派决川濬蜀兩艦駛往下游迎接又通知宋芝田凖備查家墩爲吳行轅並指定劉家廟爲吳軍駐地聞吳來漢並不勾留俟與蕭氏晤商一切後即率軍赴豫至將繼續作戰與否尙無所聞漢口總商會漢口各團聨合會全省商聨會三團體十二日晚在漢商會開聨席會决定由三團體聨電天津請段出山並通電各省軍民長官及各法團請一致促段速與南北各要人妥籌善後方法俾大局得以早定現以吳將來漢擬即召集各法團聨席會議推舉代表謁吳請勿在鄂爲軍事行動漢口領事團前於八日會議對吳來漢亦有不願有他種舉動之議决則吳之此來决難有所活動也（十一月十四日） 
 
 

Page 5

 
 
1;第一萬八千五百八十一號;中華民國十三年 西曆一千九百二十四年十一月十八號
星期二 * *國内要聞二 
[吳佩孚過寗情形]  
　　南京通信吳佩孚南下之說傳之已久至十三日始有已抵滬濱消息吳之參謀吳鐈田豫到鄂蕭耀南派决川濬蜀兩艦隨吳參謀赴滬迎吳吳參謀係於十日到寗謁齊後即率該兩艦赴滬十三日吳佩孚由滬改乘决川艦溯江上駛楚振濬蜀兩艦載運吳部二千餘人隨艦護送軍署參謀長劉玉珂亦由滬陪吳偕來該三艦係於十五日上午三時抵下關江中齊督韓省長杜總司令聞訊即乘汽車赴下關由船舶股換乘小輪登艦唔吳韓省長上午六時進城齊杜談至九時餘始離艦返署今（十五）日星期六蘇皖贛浙閩鄂豫陜川湘十省及海軍全體聨防會議繼續開會討論時局重要問題楊森代表熊敦棣（宅廉）劉成厚代表陳倫湘趙代表鄒堯仁均抵寗加入列席會議下午二時開會討論各案關防甚嚴無從探悉至四時餘散會齊督五時又乘汽車赴下關登决川艦晤吳談至深晚十二時返城聞吳停留下關江中係候張允明開拔回鄂惟吳過滬時曾派人邀張到艦張未及往頃張復電允俟布置妥洽即日由滬開拔但請吳先行赴鄂張謇亦派劉垣携張親筆函登艦謁吳談一小時下艦登岸據劉言吳態度鎭定惟形容頗憔悴耳此外諸客未見吳擬到鄂晤蕭後即回洛陽或鄭州整理軍隊再作最後之决戰該三艦煤已上足十六晨即由下關起椗上駛 
　　附字林報十五日南京消息吳佩孚偕其僚屬於今晨一二時之間乘肇和艦抵下關有巡艦兩艘隨護黎明齊燮元登船會吳下午聞吳與齊杜等曾在軍署會議吳氏將於明晨駛往漢口所部船艦今日正在裝煤吳齊會議結果未詳但此問熟悉時事者料長江聨防將益見鞏固倘張作霖馮玉祥輩欲攻南京必逢堅决之抵抗也 
[李張罰出建築圖書館費（三原）]  
　　馮玉祥等班師後逮捕之李彦靑及胡景翼在通縣扣留之張敬堯下落如何外問頗多傳說甚有謂李願捐軍餉一百五十萬張已以五萬元代價經某要人緩頰釋出實則李張均尙在國民軍總司令部看押惟以李彦靑作孽多端侵餉納賄擁資至鉅將令一清軍餉積賬罰令獻出巨欵事誠有之（上月二十五日午間忽傳李已綁至天安門執行槍斃則係恐嚇之詞絶非事實）近確有李願以一百五十萬買命之說特當局尙未允許 
　　張敬堯於八月中假名清理私産（張之孫公園住屋爲某議員所佔曾許給某議員五千元搬家費未允迨張得司令頭銜後某議員即無償歸還）來京曾一度赴津爲吳佩孚籌餉迨至通州運動胡景翼擁吳被扣留解京後其眷屬央人說項願報効五萬元商未就緒適清廢帝退同禁城事起有人建議就被燬宫殿舊址建築一犬規模之圖書館預計經費二百萬該欵即令李彦靑出一百五十萬張敬堯捐五十萬當局默許即派人示意於李李一口應諾次即告張張亦已勉强應承近李張家屬正在分頭籌欵大約不久當可釋出但建築圖書館之議當局尙未具體决定須俟清宫一切清理完竣後始能决定也（十一月九日） 
[王曹罰助軍費曹士傑且有被擒說]  
　　孫岳克復保定後曹士傑所率十六混成旅之一部及保定所招之補充旅即紛紛潰逃大部分爲孫旅圍攻繳械曹士傑本人在亂軍中逃走爲孫部在高陽方面擒獲現解保定（一說解赴天津）同時據國民軍方面消息曹被擒後情願輸欵十萬元請恢復其自由孫岳因特電馮總司令請示辦法惟另據孫岳昨由保拍來佳電則不及曹被擒事且云派兵護送出境究竟曹是否一度被擒尙屬疑問也茲錄佳電原文如下敝軍自歌日攻下保定後所有十六混成旅官兵一槪繳械改編各師旅留保營者槍械暫存目兵分别資遣罪魁首惡之王用中罰軍餉三萬元曹士傑罰軍餉十萬元其私人財産槪不干預仍派兵護送出境商民安謐如初地方秩序交通一律恢復謹以奉聞孫岳叩佳印 
[海軍部發覺重大案件]  
　　京報消息海軍部自李鼎新下台後忽然發覺重大舞弊案件據聞内幕係由部員中以匿名告發於國民軍總司令部以是移交攝政當局遂由閣議密交海部徐次長杳復探其列舉罪狀（一）爲吞没部餉計三大項（甲）吞没没截留艦餉並行政費（乙）吞没艦隊濟餉（丙）所領財部艦餉秘密不發託詞外借加入息金取利回扣並匯水等剝蝕艦餉爲數甚鉅（二）侵吞軍艦租金（三）與外交上有關某輪船之受賄案其中朋比爲奸者有黄某鄭某等李實主之聞日昨徐海次已開部務會議提出討論此種重大案件擁李派競起辯護使告發者無從發言卒無結果而散但此案關係非常重要李鼎新深爲危懼特託其部屬林某轉與現任某部局長懇其向有力軍權者爲其聲辨以冀打銷前案結局如何尙未能知 
[清室眷屬出宫問題]  
　　政府委員交涉之經過 
　　清室善後委員會紀事清室善後委員會於九日上午十一時開議仍假神武門内前三旗警衛第一分隊之辦公處爲會議地點列席者計有十一人爲委員長李煜瀛政府委員易培基（由他人代表）范源濂兪同奎沈兼士鹿鍾麟張璧清室代表載潤紹英寳熙耆齡先由李煜瀛發言目下屬於委員應辦之事殊少而屬於軍警應辦之事則尙多蓋住在宫内之人今尙未盡數出宫其他問題實無從說起也鹿鍾麟謂此言誠然依本人意見目下尙有應先行辦理者計有三事第一宫内住人未盡出宫則軍警所負之責任即一日未了故目下之第一要着即在繼續實行遣散在宫之一切人等第二各宫各殿之人完全搬出之後即行一一封鎖以免疏虞第三兩老妃今尙未出宫强迫請其出宫固失吾人之本意但將如何而後能使其歡歡喜喜自動的出宫此問題則應加討論者鹿語已清室代表載潤發言兩老妃之　出宫實爲當然之舉但年老者不免固執故最好能稍寬其時日以待疏解鹿云關於兩妃之出宫問題吾等如欲强迫實行則在當日巳强迫之矣惟其不欲强迫故直至今日仍在此徵求諸君之意見故關於强迫兩字貴代表當亦信其不至此者唯兩太妃一日未出宫則吾等之責任即未了若如貴代表所言姑容其居住　尤爲吾等之所未安蓋溥儀旣已出宫事實上此宫殿亦已移交政府之手今假使此年皆六十以上之老太太在宫中再住一二年倘在此一二年中適有疾病或其他事故發生則其責任將屬誰乎以此之故實不能不亟設法使之樂於出宫也鹿語已清室代表自謂地位困難不便更發表意見於是鹿司令等乃於與政府委員協商之後即决定三事如下（一）關於兩老妃出宫事宜由鹿本人與張總監再往醇邸磋商（二）關於遣政宫人仍由清室繼續遣散（三）封閉各無人居住之宫殿仍由國務院派員督同軍警警辦理議决之後時已十二時鹿張遂復同往醇邸矣 
　　鹿鍾麟與溥儀談話鹿張抵醇邸後溥儀親出見之且問來意鹿曰此來有兩事第一敝軍等守衛貴府原屬應盡責任乃承犒賞數百金不能不特申感謝之意第二先生此次毅然出宫國民對於先生皆表示非常好感大有歡聲雷動之勢然兩老妃今尙未允出宫則未免有美中不足之感故竊願與先生一商之溥儀曰兩位老人家之應出宫吾早承認其有必要故司令未　之前即用電話請其出宫今其一允吾之請樂於出宫不日當即遷移又其一則尙有少許固執但吾亦巳派人勸告請其務必早行出宫矣鹿云然則更當感謝先生矣蓋兩老妃一日不出宫吾等即負一日極重之責任今能如此則先生所賜吾人者固甚多也語已遂握手爲别鹿等别後尙到故宫一行曾親自巡視各已封之宫殿一次並監視遣散宫人事宜而當日出宫之重要太監及宫嬪等爲數實一百五十餘人此外尙有在内者則將於明後日陸續解散 
　　鹿鍾麟與紹英談話昨十日警衛司令鹿鍾麟警察總監張璧及善後委員會委員長李煜瀛曁雙方代表均於上午十一時齊集神武門之辦事處但因瑜瑨兩妃尙未出宫故委員會亦不能爲任何之决定僅議定辦事規則若干條並將端凝殿懋勤殿養心殿昭仁殿毓慶宫乾清宫坤寧宫齋宫及其附屬之掖房查封如是而已惟延至下午四時鹿鍾麟則與紹英爲長時間之會談先由鹿請紹英發表對於瑜瑨2兩妃遷移問題之意見紹英當答云今（十日）日兩太妃均曾約吾入宫面談吾已遵囑而往吾先見瑜太妃當即告以不如出宫之爲愈瑜太妃已有允意但仍指瑾妃之柩而哭謂不忍離此吾因恐其傷心乃極力勸之止哭並請其指定日期此外瑨太妃吾亦已見之因其固執不允遷移吾乃謂老妃獨居此終不甚便可否先移往西宫與瑜太妃暫時同居瑨太妃甚然吾說已决計先移西宫暫住矣鹿謂如此辦理固甚好但外間謠言百出有謂兩太妃已自殺者有謂已觸柱者有謂已投井者故負有責任之吾等殊希望兩太妃能早日出宫俾吾之責任得以輕减也紹英云兩太妃之有出宫必要吾承認之吾今願任勸告之責任並設法先將瑾妃之柩運出宫内同時且爲兩太妃謀出宫後之居處以便再進勸告意數日内當有結果也鹿聞此表示滿意即謂然則一切諸費清神矣惟尙有一事則仍望君爲吾一疏解之吾昨（九日）往醇府見溥儀時溥儀之岳父榮先生亦在座對於吾人之保護溥儀表示不滿意謂當聽其自由吾恐其誤會吾人有監視溥儀之意特請先生再爲解釋之現政府方面對於溥儀先生之毅然出宫極表敬意但國民方面則似尙未盡滿意連日外間議論甚激均以政府所修改之條件爲過優吾等恐萬一有不幸事件發生即吾等之責任有缺故不得不加意保護以防意外之發生若過此風潮平息則吾人决無不聽其自由之理故目下之保護實爲暫時性質並非永久性質尙望先生以此意轉爲告知云云紹英當謂謹當照爲轉達想此種誤會必當消釋云 
　　清室皇族之近狀所謂清室之二太妃均同同治之妃一爲瑜妃　號曰敬懿居太　殿一爲瑨妃徽號曰榮惠居華重宫自宣統出宫後一時拒不肯出且斷飲食前日起始稍進食宣統之淑妃初亦不肯出宫繼見夫壻宣統上車遂亦隨從云又清室皇族眷屬避難於東交民巷者日見其多載洵及其福晉亦於八日避東交民巷某處凡擁有資産之皇族均紛紛逃避竟置其主而不顧矣 
[安格聨允交付四二庫券]  
　　惟須親自監視 
　　關於四二庫劵問題日來當局與安格聨方面迭經磋商原該項庫券分作三期交付除第一期業已交付外下餘二百七十萬政府當局近日請其即行交付以作政費之用安格聨對於交付一層本無不可惟尙有二點雙方未臻妥協（一）安格聨以第一期所付之欵内有兩個月京師軍警維持費（即薪餉）係薛之珩聶憲藩領去並出有收據乃領去之後槪行移作戰時軍費以致京師軍警分文未得現在如將其餘部分交出除應給本期兩個月軍警維持費外尙須塡補第一期之兩個月政府當局以爲如依此種辦法結果政費仍將無着支配殊感困難（二）安格聨聲明交付此欵對於用途上彼須親自監視政府當局又以此種辦法於國家信用體面有關未便允許因此兩種困難雙方正在躊躇尙未决定辦法云云另一消息四二庫券原共三百七十五萬前次吳佩孚已提出一百七十五萬作爲軍費下餘二百萬現安格聨已允交出惟須財政當局開具詳細清單今日閣議席上可以提出分配並聞此次分配政費仍屬無幾 
[各路交通槪况]  
　　京津客車以後仍當日通兩次上午下午各一次須至一星期後方能恢復原狀京奉鐵路現由天津開抵山海關每日一次京漢鐵路昨（九日）仍開至長辛店通至石家莊一節恐尙須稍待津浦路現分爲三截天津至濟南在滄州中斷浦口至徐州在臨淮中斷京綏正太膠濟各路尙無問題 
　　京津火車每日開行一次迨昨日上午十時開行時政界中有陸軍中將彭壽莘及前張家口關監督顔世清赴津其餘搭客亦甚擁擠三等車至不能容足下午四時前往東站候車者甚衆但因車輛缺乏不能開行一般搭客均怏怏而回至津浦路局長孫鳳藻已不知何往且聞該路之蘇魯及蘇皖交界處已被截斷段合肥昨電交部請速委人前往以便整理一切 
[京津雜訊]  
　　胡景翼昨赴通軍事機關消息胡景　因慰勞所部軍隊已於昨日（十日）上午十時赴通州隨行者有顧問孫芷沅秘書長李伯川多人聞在通歸後即當赴豫帶往軍隊預定陜軍兩旅即李乾三與李虎臣所部其一部分已向河南方面開拔馮玉祥並助兵二旅即李鳴鐘孫哲生所部胡已通電豫省地方官吏請與國民軍合作對於位置絶不有所更動其吳佩孚在豫之苛徵槪行豁免 
　　科員感時自殺北京阜成門大街宫門口内苦水井胡同住戶玉某旗籍人現在陸軍部庶務科充當科員近因時局變化感受激刺遂患瘋癲之症前日下午玉由家内出門奔至阜成門外八里莊伊之祖塋内向其先人舉行祭祀祭畢痛哭一塲旋由懐中取出尖刀一把自向脖項自刎時流血如注倒地不知人事幸爲墳丁趙某瞥見趕即向前救護所幸抺傷食嗓不致殞命遂即僱人將其送至城内醫院醫治到院後醫生將其傷痕用藥綫縫好據云因流血過多恐有性命危險 
　　張錫元表明態度自馮胡主張和平各省通電表示態度者相繼不乏茲據察哈爾都統署駐京辦公處發出張錫元致馮胡等魚電一通亦可見張態度之一斑矣電文錄下北京馮檢閱使胡師長孫司令鑒迭奉電以和平停戰之舉作改良政治之基此心此理薄海所同贊助之忱不待贅辭惟念我國屢經政變皆以推倒軍閥改組政府爲標幟顧政府愈改而愈下軍閥愈推而愈高大權歸掌握之中閣員伏卵翼之下顚倒公理位置私人人心不平國亂益熾前車不遠可爲殷鑒錫元軍人也酷愛和平與諸公回而追原禍始亦不敢爲我軍人諱今幸大亂之餘公推合肥出山奠定大局在此一舉錫元顧與諸公同湔舊習擐甲聽命一切大政靜候公决曙光一線行將普　千界也若追步前塵仍蹈前轍視武力之高低政權之輕重恐所謂四凶十惡又將相繼而出則合肥亦一傀儡耳公念公議更屬虚名犧牲一合肥不過增人惋惜然試思窮蹙待亡之國尙能再經政變耶諸公卓識諒早見及此錫元亦絶不敢以過去之軍閥擬諸公惟回首前事故披肝瀝膽聊抒下情不使不幸而言中則國民受賜多矣愚戇之言諸維諒察張錫元魚印 
　　王懐慶報告行踪此次政變五懐慶迄無表示各方對之甚爲懐疑茲覔得王致馮一魚電錄之如下北京馮總司令煥章兄鑒希望和平同此心理我兄仗義宣言觥　所指立解糾紛弟現率所部行抵譽寺台並經會同三區長官候電敦請合肥出山矣特電奉陳王懐慶 
　　楊化昭抵津謁段東南戰事結束以後盧部各重要將領中惟楊化昭行踪外間尙不甚明瞭茲據天津特訊楊已於日前抵津即往謁段見段時以兩手抱頭狀態甚爲痛苦蓋楊於單後得病頗重在滬醫療尙未全愈即行來津聞對段簡單陳述略謂本人患腦病甚劇不能多語惟其部屬尙有極可靠之三千人在滬可供指揮云云言畢即退旋入某國醫院診療往訪賓客一槪謝絶 
[局部獨立後之皖訊]  
　　吳佩孚過皖李傳業窺皖 
　　馬聨甲有不得不下野之勢 
　　此間盛傳吳佩孚已抵南京日内即率艦　江而上經過皖垣前赴湖北并聞馬聨甲昨日接到吳佩孚來電謂一二日内將過皖上駛貴省人士許吾登岸吾即登岸與君茍談否則即請君登輪一晤云云馬氏覆電謂敝省人士雖不歡迎亦不拒絶台斾過皖某當登輪就敎等語然至十六日晨有兵艦四艘由下游開來停泊江心惟未見馬氏登輪或係吳氏尙未到也 
　　皖垣近日謠諑繁興馬氏昨日召集紳商領袖到署出示皖南鎭守使王普電告李傳業刻已分兩路窺皖一路由皖北壽縣繞道舒城至桐城向省城進發一路由合肥繞道至巢縣運漕而達蕪湖現在蕪湖方面已派兵進駐裕溪口内雍家鎭防堵等語馬氏當向紳商云「省城治安擔負完全責任决不致地方糜爛現已派補充旅軍隊兩營扼守集賢關并派賈團軍隊一連進駐桐城縣境練潭鎭以資防範請轉告商民勿得驚恐」查李傳業之窺皖不但五普來電報告昨日舒城縣知事鮑庚亦有電致馬謂頃有徒手之民夫約三千人經過縣境向桐城縣境而進詢據聲稱係往桐城挑堤等語有此一電足以證明王普之電告非無因矣此風傳播皖垣居民暗中遷往鄉間避亂者頗不乏人一般人均希望鄭士琦督皖刻日發表蓋馬會一再宣言如有正式之人來接予决不戀棧今日又有自願下野之意發表當不遠也十六日清晨馬又將機關槍連派往桐城縣境防堵出發時馬親自出署向該連兵士演說都係勉勵之詞該連出發後人心益爲惶懼省城各女學校紛紛提前放假恐馬萬一不自退位省城方面或將有戰事發生也 
[粤省東江軍事之緊張（毅廬）]  
　　潮汕陳軍籌餉開拔忙 
　　陳軍將領主戰之表示 
　　聨軍范劉兩部中止回滇桂 
　　解决東江戰事之積極進行 
粤省東江戰事自厚街東莞兩役後陳軍以前鋒兵力單弱業已暫行退守而聨軍亦以後方大兵未齊集范石生劉震寰又有返滇返桂之說近日范劉二氏經中山與粤中要人之勸阻回滇回桂之議暫時打銷先行進攻東江收復廣九路沿路區域解决東江問題然後方行回鄉因此東江戰事又由緩和而趨緊張陳軍方面亦認作戰時機已熟連日籌備餉糈聞甚得手洪兆麟主張反攻尤力洪部師長李雲復謝文炳已相繼由香港 
 
 

Page 6

 
 
1;第一萬八千五百八十一號;中華民國十三年 西曆一千九百二十四年十一月十八號
星期二 * *回汕頭有叩以洪氏近對粤局態度如何者據洪氏云粤軍中將領多數心理咸注目粤局之底定無論如何必先行解决粤局云云至於洪氏本人因此次北方政變曾電詢吳佩孚請示對粤辦法吳氏電覆仍責成洪氏反攻東江原電如下「儉電誦悉同仇敵愾感佩殊深現在各省同心討馮魯豫鄂蘇皖應援各軍次第開到弟在津指揮（按此電係吳未離津時所發）馮逆守京城不日大軍雲集指顧可下特奉復希釋懐注對粤事宜希望執事相機進行爲盼」洪氏得此一電進攻東江之心益决但出師之先决問題在於財政遂於本月四日用總部名義訓令汕頭匯兌銀業兩公所以所有潮梅軍隊不日出發前方種種必須鉅欵除汕頭籌餉局收入曁總部另行籌措外尙須再籌毫洋四十萬元當日汕頭銀業行三十四家已開會討論應付故陳軍日來已陸續開拔其因無開拔費而未出動者則除由總部直接舉辦銀業公債四十萬元外并向潮州梅縣各屬預借本年十二月明年一月兩月餉項限五日内解决觀此則潮汕陳軍不日大舉反攻可知陳軍之海豐派軍人葉舉以潮汕大軍着着向東江進行不可無人主持軍務昨日以粤軍總指揮名義通電陳軍各將領請一致敦促陳炯明早日出山應付時局及解决粤事原電云「洪副總指揮魚電敬悉此次北方政變影響全國丁此時局蜩螗於粤省安危關係尤爲重要湘公曁倜慶炎瑞桂諸兄電請競帥出總師干遠矚高瞻言詞眞切坦懐卓識欣佩良深東江袍澤同深雀躍竊維（中略）粤民久在水深火熱之中吾輩興師諸兄早有柱石泰山之望競公民望早歸軍心悅服倘非出任艱鉅何以統一軍民統籌兼顧端賴老成殺賊致果責在吾輩務懇一致敦促并乞競帥即起東山督師戡亂内除巨憝外濟時艱豈獨粤之福實爲大局之幸謹佈腹心竚候明敎葉舉叩庚印」聨軍方面聞耗連日開軍事會議議决對於范石生回滇劉震寰回桂之舉一致挽留决以最短時間將東江敵軍解决以免遺粤省東顧之憂范劉一氏即席答應先解决東江軍事然後方作返鄉之行因此各軍軍官已遄返前線候令進取滇軍第二師長廖行超滇軍總部參謀長周自得於八日趕赴前線佈置滇軍第二軍第五六旅指揮官徐德於丸日赴石灘指揮十日范部警衞聨隊一千五百人開赴瓦瑤佈置後方防務滇軍第二軍新編之機關槍駁壳營亦尅日開赴石灘以厚實力劉震寰所部桂軍連日又紛紛封用輪渡載兵出發廣九路右翼許崇智部粤之張許各旅亦奉命日間出發刻下進駐石龍附近者計滇桂軍已有五六千人劉震寰昨復飭所部桂軍團長鄧鉅鍾立率全團於十日加入左路前方作戰而劉范二人日間又將親行出發前線指揮一切數日以來除各部軍隊繼續開拔外即軍實一項亦不斷之輸送於此足見前方軍事之緊張逆料東江戰事不日又將爆發矣（十一月十二日） 
[滇唐對於時局之主張（聖安）]  
　　委員制與聨省自治 
　　雲南通信此間自建國聨軍總部成立後已編有九軍先後出發及北京政變消息傳來唐繼堯特召集軍政各界要人開聨席大會議討論應付大局方針經數次之研議多數主張廢除總統實行委員制其理由以爲吾國地大人多種族風俗各異交通梗阻萬難以少數人之意見支配多數行委員制則庶政合議無專斷偏重之弊且可趁此廢除總統而免將來再濱賄選武力統一之種種謬誤云 
　　唐之爲此蓋本其素所主張之聨省自治以爲統一須從聨省做起聨省爲國然後謀中央政務者由各省委員合組之合議機關出之換言之即主張中央政府由各省委員所組成現雖大體决定如是但其詳細辦法尙未擬出大約須再經過一二度之討論方能着手草擬聞擬出辦法後即通電國内徵求意見矣（十月三十日） 
[杭州快信]  
　　浙江陸軍第一師經省議會要求維持現狀孫傳芳已允所請不爲剖解新任師長陳儀已赴五夫慈谿寗波鎭海等處與第一師軍官聨絡一切向來該師軍官因師長潘國綱係陸軍大學出身故所屬旅團長均陸軍大學畢業現在師長陳儀係日本陸軍士官學校畢業故新任旅長李寳章當然亦爲士官派惟第一團長徐康聖第二團長劉炳樞第三團長余憲文第四團長陳炳揚砲兵團長徐辱方工兵第一營長林蔚輜重兵第一營長梁韜騎兵第一營長黄公略或係新近委任或爲部下服從槪仍其舊至第一師司令部現須暫設寗波將來再設省垣第一旅司令部亦須設在寗波第二旅司令部則設餘姚牟山湖俾便就近節制 
　　前江西省長戚揚由紹來杭因爲浙軍有改編說商請當軸維持原狀昨孫傳芳赴打銅巷晤戚今日戚往晤孫寳琦對時局相與歎息不置 
　　孫寳琦十六日午後抵杭庽其弟孫仲瑜宅今日（十七）軍政紳商各界要人紛紛往謁督省兩長定明日設筵讌請 
　　杭總商會昨（十六）開互選會王祖耀（字竹齋）當選爲會長宓福衡（字廷芳）當選爲副會長聞定下月一日爲新舊交替期 
　　財廳昨續委何維良充平陽統捐局長鄭業　充餘姚局長李定甫充常開局長佘冠澄充嘉善局長 
　　杭總商會函財廳請將省垣蔡隆興造機廠仿造洋貨製就織綢機械經過關卡准暫免捐已令各統捐局查照辦理 
　　浙江除毒協會成立後各縣分會正在一致進行詎因戰事停頓至今報告組設者不及十成之三現擬分别池催並敦請孫夏爲名譽會長 
　　紹屬省議員王以銓（現在押）反訴前五區菸酒局長沈灝（現調一區局長）僞照舞弊案杭地檢廳傳證至二十餘人預審將十餘次前日又函紹興分庭傳到湯元源酒店經理王振訊供一　已起公訴 
[南京快信]  
　　吳佩孚與此間各要人會晤後十六日晨離下　本人坐艦及運送艦曁海軍當局加派之護送艦其七艘向上游進駛聞吳艦泊寗時韓省長偕張其鍠白堅武等同時謁見其態度尙甚安閒對於時局談話不多亦無憤激之表示 
　　在寗參與聨防會議之各省代表十六日在軍署繼續會議辦法聞已妥協各代表均即離寗 
　　陸軍第二混成旅旅長劉鳳圖奉令率領全部開往徐州定十八日由浦口一帶防地集合開拔 
　　韓省長昨將江蘇省地方自治協進會會章通行五道尹轉飭各縣知照並令各道縣轉行地方自治協進分支會遵照内務部頒定規程儘十四年一月以前一律改組完竣 
　　敎育界以捲烟特稅改章徵收聞有將此項省稅一百二十萬併作借欵之抵押品已付過數十萬之風說推代表向財廳質問嚴廳長答謂借欵係以國稅爲擔保决無挪動敎育費这事惟敎育界仍不免疑慮 
　　齊使通電滬寗路沿線各站車站司令部以軍事結束各部統限於十五日以前撤銷 
　　白寳山鄭俊彦所部之一十兩師現巳開拔完竣白鄭十四日下午四時由滬乘專車於十五日上午八時抵寗十二時入城謁齊面陳一切 
　　新任第二師師長吳恒瓚六師第十一旅旅長王凱慶十二旅旅長李鉞昨均來寗 
　　財廳通電各廳各稅所謂軍事已平商業漸復應即督飭員司整頓稅收隨時報解以濟省用 
　　蕪湖米業公會昨電兩長財廳請收回加徵善後米捐成命以恤商艱 
　　省立各校外屬各校長連日均先後來寗在東大一中等校從事協商對付捲烟特稅改滬帶徵事件以便明（十七）日開會時一致取决 
　　省署代電常熟縣知事解釋省議會議决停止縣市鄉議事會改選案包括議長而言總届期滿母庸辦理改選惟議長若因事出缺准照該案救濟案之規定另行照章補選 
[蔣維喬等上省長書]  
　　請於公債中撥八十萬爲敎育用 
　　謹陳者竊維喬等前因省校停辦將次期滿時局解决具有端緒爰仰體溴肯維護敎育之誠摯與籌畫經費之艱辛擬具開學暫行辦法及支費數目呈奉核准通令遵辦惟是所支經費平均未滿四成在各校得此戔戔亦確有爲難之處是以此次校長會議有此項辦法以十一月爲限之請比聞財政廳以戰後事業百端待費因有發行善後公債八百萬元之計畫業經擬定簡章呈奉核行維喬等竊以爲善後固必須舉債而敎育事業實爲善後事宜最急之一雖債務固負諸國庫然債欵究募自江蘇江蘇舉此巨額之債以事善後而獨令此全省納稅與借債人民子弟所求學之敎育界良懦困苦不得以善其後揆之情理似屬未妥維喬等會商之下擬請崇座飭下財政廳就所募債欵之中特挪撥八十萬元爲本學期内省敎育各項必需費用一面並請通令各校自十二月分起仍照預算領支如是則各校咸曉然於前日之停辦現在之减成均省長萬不得已而出此而維喬等亦弗至以削减經費府學界之怨咨深維省長平日對於維喬等對於敎育事業常若家長與子弟共謀家事重以維喬等職責所在故敢不揣冒凟輒以子弟愚直之見上陳於家長之前敬乞訓示祗遵不勝屏營待命之至蔣維喬吳邦珍謹上 
地方通信 
[太倉]  
　　會議全縣敎育經費敎育局於十五日開董事會列席者局長洪景平董事金俠文等議决八月份敎育費一律緩發九十兩月暫發四分之一待金融周轉後當即照額續發云 
　　徵求貨物加稅之縣商會通告縣商會因加徵貨物稅擬徵求各商意見發出通告云案准崑太稅務總公所函開案奉江蘇賑務處魚電内開接准部電飭收一二成附捐前以戰事善後需欵全數截留供本省賑災之用通電飭遵在案惟爲數有限擬將完稅貨物於原收一成外再令加一成免稅貨物原收二成外再令加二成土布現改徵免各半應仍於原收一成外按一成加收即於十一月十六日起實行凑濟賑需又奉烟酒事務局令開奉賑務處訓令内開案照本省軍事後災區待賑業令於百貨稅一律帶徵附捐以濟賑需在案惟不敷尙多亟應參酌上年水災籌賑帶徵附捐成案辦理茲擬按本省烟酒稅費各項徵額一律帶徵附捐二成充賑合行令仰該局長飭屬布告一律帶徵此令等因奉此事關增加人民擔負究竟能否帶徵合亟令仰該所查覆以憑核轉此令各等因奉此除分飭各分所查報外合行函達貴會查照襄助進行等因准此事關人民担負究竟能否實行當由本會徵求意見爲特備函通知希速示覆云 
[嘉定]  
　　縣議員等爲災民請賑縣議員侯兆熙等致督省電曰南京齊督軍韓省長勛鑒竊此次江浙戰征嘉定不幸首當其衝議員等所住之陸渡橋庵橋唐行三鄉適東通瀏河西達太倉旣與火線彼此接壤又爲防線重要地點自開火以迄事平前後四十餘日大軍麕集輸送軍械挖掘壕溝均以此爲戰備之根據地居民逃避猝不及備有遺棄嬰孩而臨河涉水者有單衣臥伏田溝二三夜者有誤中流彈斃命不及收殮者雖經美國白十字會迭來救護出險或至常熟或至無錫留養但人多船少究難盡人超渡鄉佐鴻猷有見於此當經集合同志組織紅十字會事務所設立難民收容所軍隊招待處軍士療養所無論何鄉男女難民凡年老而不能遠避者儘數收容俾全性命并由鄉董汶昌捐助白米五十石以及同志零星捐助之米欵柴草撥充救濟難民及犒慰軍人之用惜乎戰期久長所有三鄉農田栽植之木棉原恃爲終年生活之資者及其收穫以居民逃避在外聽其零落衣服首飾箱櫃財物臥具搶刦無遺尤甚者地板閣板方磚屋瓦盡量搗毁搜掘一空瘡痍滿目閭里爲墟統計三鄉損失何止百餘萬元之譜現在兵匪絶跡難民回里無衣無食號寒啼飢者徧地皆是非有大宗鉅欵特别放賑不爲功議員等傷心慘目并以同遭浩刦未忍壅於上聞爰將本鄉兵災狀况合詞電達籲請督軍省長迅派廉潔明達之大員携欵特賑以惠災黎無任屏營待命之至嘉定縣議會議員侯兆熙朱燮森王式文陸渡橋鄉董陸汶昌鄉佐費鴻猷庵橋鄉董王纉文鄉佐唐學山唐行鄉董陳鍊叩銑 
[崑山]  
　　施粥有期本邑果老衖保嬰堂内附設之施粥局每届寒冬歷有募捐施放粥振以濟貧民之舉今年因戰事之後貧民生計愈窘故提早於冬月初一日起施放並佈告貧民於期前到局報名 
[常州]  
　　市議會之選舉會武邑市議會於十六日下午三時舉行選舉會到議員二十一人沈議長主席先選總董錢以振當選次選董事莊洵當選再次選名譽董事郭鈞輔曾則先劉程遠當選後討論議案議長提出審查董事會交議開濬城河特别預算案報告一致通過莊中希余煜元所擬取締自行車通行簡章略加修改照案通過至五時散會 
　　安尙鄉發生攔路刦案安尙鄉虞橋鎭有丁山開回航船一隻前晚抵鎭有布商携洋上岸行經張道橋地方突被匪人行刦扼住喉嚨徧搜銀洋而去事後有人經過見田中横臥一人氣息奄奄急爲灌救始見蘇醒 
[南通]  
　　商會展緩明年改選通總商會本定十二月内改選會長會董近因時局不靖彼時又當舊曆年關各業均無暇顧及爰經會董開會協商所有本屆改選手續展緩至明春舉行除由會通告各業外昨並呈報官廳備案 
　　城北高級校之近事城北高級校於十六日上午八時舉行演說競進會分材料言語姿勢三項評判結果王文彩湯祥麟趙謙等三人優勝是日下午一時舉行童子軍宣誓式由陸敎練員指揮敎育界觀禮者甚衆開會秩序（一）整隊（二）環行（三）升旗（四）唱國歌（五）歡呼（六）校閱（七）敎練員報告（九）隊員依次宜誓（十）表演及比賽（柔軟操願詞規律比賽旗語手語搭橋疊羅漢結紐會操）（十一）唱童子軍歌（十二）歡呼（十三）落旗（十四）散會 
[南京]  
　　徐果人致段合肥電天津段芝老先生鑒支電誦悉國内負有收拾大局之責望者公一人而已國事初無難治所不受者武人今各將帥旣一致推戴我公竊謂公首宜諭飭各將帥暫守防線不許調動一兵一卒次則還詢各將帥如何履行推戴之實俾令出惟行武人誠意受治夫而後召集全國元老　豪協謀善後國事崇朝可定否則公雖受推戴以出而敷衍紛擾報復相尋一猶曩者公何爲焉蘇民三千萬心理惟一曰誓不願更見兵禍謹佈諸左右惟垂察而圖利之江蘇省議會議長徐果人叩鉄 
[尙有地方通信轉入後頁]  
 
 

Page 7

 
 
1;第一萬八千五百八十一號;中華民國十三年 西曆一千九百二十四年十一月十八號
星期二 * *地方通信二 
[蘇州]  
　　全省典業大會紀江蘇全省典商秋季大會定於本月十六日起在蘇州典業公會舉行會議各縣代表之先期來蘇者均庽馬路三新旅社開會後蘇地各典商以連日有兵向各典强當守備司令又無實力保護而强當者甚至以手槍及　雀與活鼠持赴典當中强質朝奉不敢接受均酬以二三十元了事又一二月前以破舊棉被强質鉅價者今則備價持票往贖及將原物贖出若輩即指爲並非原物并謂破舊棉襖如何能質鉅價朝奉瞠目結舌不能答若輩乃愈以爲所持理由充足而咆哮不已結果必賠償二三十元了事此種事發現者已非一次蓋各典當已不堪其擾矣當將以上情形之大略報告大會後即行開始討論議案首議省政府現向典商商借民國十四十五十六三年典稅計洋四萬元利息一分以每年每一典當納稅七十五元計預借三年每典須攤派二百二十五元惟嘉定等受災之六縣應免予攤派如因此而未能足數則擬再由未受災之各縣典商攤派又議此次江浙戰事嘉定等縣之各典當凡當本在三元以上之衣飾均巳先期運寄蘇滬兩地得以保全惟當本在三元以下者則完全被刦統計所受損失甚鉅應要求軍民兩長擔任賠償又議蘇州順興洪昌保大福源等各典所受强當之損失約在千元以上現在且不能開市營業要求軍民兩長飭令本地官廳切實保護各典所受强當損失應亦予賠償惟對於預借典稅一層須俟有實行保護典當開市辦法後始能將稅繳納遂由該業領袖金西林周榖人領銜聨合全體典商公電督軍溴肯聲明典稅允即照借但巳受損失之各典當要求擔任賠償並蘇地已受强當影響不能開市須有切實保護開市辦法後始可將此項稅欵繳出云云翌日接奉兩長覆電略以巳電知各軍長官切實負責保護各典云云典業即又開會公同議决城内外各典當决於三日内一律開市惟規定以單日當進雙日放贖并聞軍隊方面巳派各營長官分組率領兵士持大令赴各典當切實保護以便禁止强當云 
[無錫]  
　　無錫市董事會議無錫市市董事會於昨十六日召集常會到會者總董錢孫卿董事高映川名譽董事秦琢如蔡松如華叔琴本會各職員亦均列席茲錄其提議事件如下（一）報告上月份各項收支（一）報告前總董移交各項欵産摺據帳册經各董事檢查一過義定另造清冊兩本一存本會一送議會（一）報告路燈事件耀明所開之四條件巳交議會審查（一）議事會於組織清算委員會已來函聲明否認應再函議會聲明自治恢復以前各項收支應由前董事事務所造報一俟交到即行照送（一）報告水利工程局會議拆卸西門橋及改建問題議决（一）西面橋堍准　萬特克工程師所議在小菜場另闢城門（二）建築橋堍經費由工程局估定後另開細賬列入預算（三）除另闢新西門時因公使用之土地外所有本會保管之沿城脚公地仍歸本會所有（一）規劃整理房捐方法先由征收員將每日所收房捐分别本會　火會現月舊欠逐一登記並注意房捐與租金所占成數是　足額及有　漏捐　事至如何整埋　下届董事會再議（一）規　整理包事捐辦法　决凡家用包車儘陽曆年内照章繳捐編號至欠捐各　即通函知照催繳（一）整頓清道問題俟下届再議 
　　　區商　籌　統一自江浙風雲初發生時四鄉謠諑繁興民心浮動各市鄉紛紛組織商團藉以自衛其次第成立者已有周新鎭南橋嚴家橋蕩口后宅大牆門鎭前洲鴻聲里西倉等九處商團公會爲壽謀統一及聨絡感情起見爰於前日邀請各鄉區分會會長及支隊長等在公會聚餐及討論修改分會規程事後鄉區各分會會長假商團公會開會議决依照城區各隊依次順序編號而以鄉鎭地名定爲隊名至公會之公判議事兩部會議時由鄉區分會之有關係者推代表出席預議常即將議决情形報告公會楊公會長以事關修改章程已將原案交議事部核議 
　　鮮繭公益捐總數報告四鄉公所昨十六日召集例會各市鄉董事之列席者共八市鄉計九人由倪翔靑主席以各市鄉未曾全數到齊僅報告第一届各市鄉帶徵之地方鮮繭公益捐計十七市鄉本年春繭共收九萬七千五百零四擔五十八斤各市鄉應分銀二千五百元除去公所應扣銀一百四十一元三角外應以二千三百五十八元另分配報告畢即散會 
　　水地　昨日運送至寗無錫西門外吊橋下舊小菜塲上前月戰事之後儲在該場之水地雷大小十個尙未運去昨晨（十六日）有江蘇陸軍地雷營第一大隊十兵四名僱人力車數輛載往火車站候車運往南京存儲 
　　各公團呈請解嚴蘇浙軍事初發動　由督軍公署宣布全省戒嚴現在軍事早巳結束而商業交通以戒嚴時間不免發生阻礙近山武進耆紳惲禹九發起擬聨合江蘇全省六十縣呈　督署解嚴錫邑各公團昨接惲君來函徵求同意當經縣商會縣議事會縣農會無錫市所等復　贊同并請武進縣商會領銜電請督署即日解嚴以安商旅而定人心 
　　米捐　開征特捐督省兩長前以軍餉浩繁原有稅收在平時已有收支不敷之虞值此支出增多不得不另籌接濟以資善後爰仿　民國元年抽征米石出口特捐辦法每出口米糧一石加征特捐一元而蘇省米糧外運地點不外南北兩路北運之米多由浦口南運之米多從無錫爰在浦口無錫兩處設立米捐局委王典章爲無錫米捐局局長徐朝彦爲副局長早經組織成立於十六日開征昨特分函縣公署及縣警察所通知并請飭屬一體協助保護以利進行 
[高郵]  
　　兵士違令槍斃江蘇暫編第三師補充團第一營今（十二）日輪拖經過本邑南門接官廳兵士私自登岸購買糖球爭執上船兩兵復又毆打當經連排長彈壓不遵反加詈辱旋爲尤營長崇九令上西岸太平莊一兵見勢不妙竄逃蘆灘一兵正上岸時尤營長在後用手槍擊斃並報告團部布告週知以昭炯戒 
[清江]  
　　浙軍改編新兵過浦續誌浙軍第十師改編新兵自八日起紛紛經過清江北上直至十日其大槪情形已見本報詎至十一日上午前項改編新兵清江方面續到四十船之多每一小輪拖船十隻由朝至晚陸續北上而拉　之　亦比前此爲甚最可怪者楊莊碼頭一帶近日各家閉戶不敢出外據云若輩經過彼兩處時其給人民苦痛有甚於拉夫者至於携帶民物猶其小焉者也 
[徐州]  
　　自治軍忽然出現徐豫連境之山城集有所謂自治軍出現其首領爲任小山查仕曾　蕭縣高小學校肄業旣在贛軍李明揚部下充當副官因與李軍團長卓仁機不洽辭歸時欲勾結土匪伺隙起事近竟乘機聚集一千餘人高揭自治軍旗幟並佈告令附近人民向其處完納糧稅且出貼延請各地董保前往宴會惟各董保雖稔知任之爲人但對彼之延請多不敢承敎又蕭縣公署日前亦接到任之佈告縣知事劉延祺以任之勢盛無可如何乃據電軍民兩署派隊剿辦結果如何尙未可知又一消息云近得碭山縣確實消息近有曾充某軍下級軍官之任小三者在碭邑附近勾結匪徒嘯聚豫蘇交界之保安山魚山一帶爲數在千名之外内有快槍手槍等精銳器械高揭自治軍大旗本月十一日攻打蘇境之汪大樓寨（在碭山城南十餘里）寨中亦已預爲防備雙方對戰至三小時之久卒因匪數衆多被匪攻破寨　蜂擁而入當　寨中錢物牲畜搜掠一空後用牛車載去婦女二十餘口刻下碭山縣嚴鳧卿知事正在請兵剿捕矣 
[湖州]  
　　警所長三次易人縣警察所長一席自　鑄去職後業巳三次易人初委王秉珪承乏其職蒞任未久忽奉令他調遺缺更委南潯警佐何繡有升任何自接鈐迄今未及一月茲又改委張國光繼任張氏曾任原職有年今係舊地重臨特不知能免再調否 
　　前知事重來舊地前知事陳曾拭前以浙局變遷不得已而離職守當在任之時頗爲邑人所推重　自去職後即經士紳迭電省峯要求仍復原職　聞已有端倪故陳氏昨十六日特由滬返湖與士紳作一度之接洽 
[紹興]  
　　解决鹽斤交涉之所聞紹興各醬園用鹽自决議歸醬業公所配運後各肩販因生意斷絶表示反對致起攔刦鹽船之風潮現聞督銷局毛　長昨邀集三方代表集議解决方法醬業代表爲陳笛孫童筱一鹽公所代表楊霞亭肩販代表徐錦庭等三方集議各執理由最後斷定醬業　鹽歸醬業目行購運肩販人等不得　端阻撓一面呈報運使備案云 
更換各城門出入牌證紹屬戒嚴司令部昨十五日出佈告云照得各城門啓閉時間早經規定其在旣閉未啓之間不論何人不論何事非持有城門出人牌證者不能通行前經頒發長方式木牌以資憑證並分令遵照辦理在案茲爲愼防流弊起見另　新式木牌一種分發各機關更換即將前頒之舊式長方木牌一律取銷除令行水陸警局轉飭各守城警士遵照並分别函　外特此佈告云 
 
 

Page 8

 
 
1;第一萬八千五百八十一號;中華民國十三年 西曆一千九百二十四年十一月十八號
星期二 * *   
 
 

Page 9

 
 
1;第一萬八千五百八十一號;中華民國十三年 西曆一千九百二十四年十一月十八號
星期二 * *本埠新聞 
[孫中山抵滬紀]  
　　歡迎者甚衆赴津期仍未定 
　　孫中山所乘之日本郵船春洋丸由香港開駛來滬於前晚夜半一時許抵淞口三夾水停泊孫中山於昨日上午九時二十五分乘褒爾登號小火輪至法公司碼頭上岸同來者除其夫人外有汪精衛黄惠龍邵元冲黄榖昌盧師締等三十九人其中有婦孺十名聞張開儒及馬素亦同來内乘頭等室者二十三人餘悉乘二等艙乘小火輪往吳淞迎接孫氏者爲于右任石靑陽楊庶堪居正沈卓吾宋子文蔣作賓曁段代表光雲卿蘇齊代表凌鐵庵等二十餘人在法租界碼頭上候迎者有各團體代表約五百人均携白旗寫有「歡迎大元帥」「歡迎國民革命領袖孫中山先生」等字樣孫氏上岸後即乘汽車直至法租界莫利愛路二十九號住宅 
　　國聞通信社云孫中山由粤乘日船春洋丸來滬預計昨日可以抵埠各方紛紛籌備歡迎該輪於昨晨四時餘即抵吳淞口外公司方面於五時半派專輪褒爾登號往迎各團體歡迎之代表趙鐵橋茅祖權彭介石蔣作賓李鴻鈞光雲錦等亦乘是船往輪上迎接至各團體之歡迎者於上午六時餘起即陸續到法蘭西輪船公司碼頭聚集到國民黨各區分部代表及南洋烟草公司失業工人上海大學競雄女學等代表計二千餘人預由法捕房分派探捕程子卿等在塲照料歡迎者分立碼頭四旁碼頭上禁絶閒人攙入至九時一刻褒爾登號到埠當由葉楚傖登台指揮全體高呼孫總理萬歲中國國民黨萬歲中華民族解放萬歲孫氏上埠後向衆微笑點頭表示謝意其進士隨行者亦陸續上岸計同行者有中山夫人宋女士汪精衛黄昌榖邵元冲及　默君等十餘人陳友仁偕來然不同船孫氏於羣衆歡呼中即乘汽車至莫利愛路私宅各團體代表亦陸續到來致敬中山一一握手致答并在草塲内由新大陸影片公司攝活動影片數幅以示紀念孫氏宅外由法捕房派武裝巡捕站立保護上海大學之大隊由碼頭赴孫宅捕房爲恐秩序紛亂當加以阻止臨時法領并派人向中山致意謂此舉純係出於保護誠意幸勿誤會云云至十二時後各人始漸漸散去至關於中山此後行動記者於晤見後即向孫氏詢問孫氏之答詞至爲簡單而其意態則極爲樂觀孫氏曰余此後所欲爲者已詳於吾在粤臨行前之宣言中他蓋無所求余前者唱道之和平統一今殆可以實現矣至余赴津之緩急當視北方之情形而定果北方發生紛擾則赴津之期亦將提早否則局面安定余行期自不必亟亟也云云 
　　遠東通訊社云孫中山氏自粤乘日清公司春洋丸於昨日（十七）上午二時抵吳淞口九時許在法租界登岸下榻於莫利愛路二十九號私宅同來者有孫夫人汪精衞陳雲龍等十餘人民黨重要份子除往江于迎接外餘均在環龍路上海國民黨總部歡迎孫氏回寓後接見賓客甚多以個人及代表名義往謁者有曾毓雋李思浩陶建華等數十人又中外新聞記者二十餘人農業協會工商友誼會吳淞路商業聨合會各業聨合會崇海旅滬工商學會全國各界聨合會改造江蘇同志會改造湖北同志會履業工會等團體亦派代表到會歡迎由謝慧生顧忠琛周佩箴汪精衛葉楚傖居覺生等招待孫氏語人云休息一星期即當北上各團體之歡迎大會請遲一日會客時間定每日上午九時至十二時云 
　　字林報云孫中山將於今晨（十七日）抵滬其公子孫科聞巳先來滬上會晤乃父孫氏行止民黨方面雖有即日赴津之說然其他消息靈通之政界人物多料孫氏在北方時局未有眉目之前未必即行離滬　孫之與段祺瑞往還始於民國九年孫以所著政治書籍贈段段爲之刋印贈人厥後兩人遂常通音問然在此時段氏是否將與張作霖馮玉祥或長江各督共事或將會合各派通力合作猶未確定倘段與長江各督結合則天津方面將無中山之位置因中山仍爲長江各督所反對也是故孫氏苟於此際北上將有被人冷淡之危險以孫氏之敏未必肯輕於嘗試也 
[孫中山曁其秘書之談話]  
　　與本館記者之談話昨日下午三時許本館記者訪孫中山氏於其法租界莫利愛路寓次先由汪精衛君接見汪君謂中山先生於船中接到無線電多通過港時與各方函電接洽之事亦極夥皆關係重大征塵甫息亟待了理現正在樓上趕辦不克即行接見爲歉嗣汪君略談粤事謂陳炯明之態度尙未十分明瞭彼對推倒曹吳自表同情惟陳氏實力現操諸葉舉林虎洪兆麟三人陳氏恐不能自主耳此次中山先生解决商團事滬上人士尙有懐疑而不以爲然者此事之前因後果吳稚暉先生在民國日報述之綦詳申報關於廣州該事紀述亦俱係實情總之此事在中山先生本不願訴諸武力然商團受人利用不諒中山先生委曲求全之苦衷謀以琥力推倒粤政府中山先生爲遏制叛亂以自衛計遂忍痛爲之是以武力對付武力自可求諒於人民者也中山先生對於大局始終抱和平統一政策連年苦戰皆爲打破武力統一政策目的今吳佩孚經營數年亦遭失敗是武力統一之斷不可能當爲全國上下所公認矣此後當從和平建設方面用功夫上下和衷共濟則前途希望無窮也云云於時相候於客廳中欲面孫氏者約二十餘人少選中山自樓下衣黄呢制服精神極活潑前與記者握手爲禮笑容可掬立而相談寒暄旣畢記者叩以對於大局可樂觀否彼答曰終有辦法惟奠定國是全仗國民通力合作而尤望輿論界盡力聲援方克有底於成現在武力政策旣已打破和平統一之期相去非遙國民對國内政治前途固極宜注意而於外力侵涉内政尤宜嚴加防遏武力統一政策依以爲生之帝國主義尙未銷滅此次吳佩孚大敗之後得安然潛入長江圖燃死灰乃其明徵深望國民全體注意及此共起打破此帝國主義之發縱者則中國可謀長治久安矣余業有宣言發表（見另條）不日擬約滬上新聞界一叙共同商榷也云云記者見候見之客甚衆乃道别而出 
　　與日報記者之談話孫中山氏未下輪時有日報記者數人進謁孫氏請發表關時局意見孫氏用英語答云「余之宣言巳見今日之報除此之外他無可言惟余知某方於余之來滬有所激論如此事固實則余須警告外人即上海在中國境内外人僅立於賓客地位我華人實爲主人翁此簡外人須牢記孫氏又云租界遲早必須收回華人對於收回租界事久有非常之决心云云」孫氏面色較前轉黑惟態度從容 
　　與文匯報記者之談話文匯報云今晨十時半記者驅車往莫禮愛路訪問孫中山孫寓附近人山人海蓋有贊助孫氏者三千餘人集合彼間竭誠歡迎孫氏年來老境益增與民國十年記者見彼時判若兩人髮更灰白容貌亦不若往日煥發觀孫氏之狀似極勞頓據其秘書言中山今晨五時即起與赴淞迎迓者相見旋換乘專輪來滬在法租界登岸民黨中人在碼頭歡迎者逾數千孫氏未及演說即登車往法領事署拜會法總領事出署乃返私寓受黨人歡迎自是以後謁孫者肩摩轂擊迨記者判孫寓時所贈鮮花及其他禮物已堆積滿室孫氏與記者相見狀極懇摯稱此行枵勞頓今晨五時即起猶未進食恕不能作長談渠之意見盡在離　時所發表之宣言中乃命秘書贈予宣言一份據其秘書言中山將留滬至少三四日此後即赴津門參預便議　稱中山之北上由於張作霖馮玉祥所堅邀謠傳張馮意見不洽並非事實目前所可慮者僅長江督軍之態度耳齊氏此時諒正坐待時機觀天津會議之進行狀况奉張與洛吳間未必能調和吳氏現時財政狀况渠不能詳言但料長江督軍苟見段張馮孫四人意見和洽未必再接濟洛吳欵項蘇齊非段氏讐人所以段氏苟能使張馮孫諸人同意於一確定之政策則長江軍爲避免無謂之流血與擾亂起見行將對於天津會議中决定之政策表示同意中山無意總統苟有利於國家極願與他人合作段氏將出任總統已無可疑中山可以爲總理但並無此野心中山意見苟有制止内亂之政策極願與之合作渠極不信北京攝閣後方有紅黨勢力之謠關於此節日内陳友仁君即有所發表渠不縷述目下所最重要者厥在謀天津會議有圓滿之結果中國各問題此時已有解决之望至吳佩孚之武力統一實一刻所不能容忍者也嗣叩以中山寓居租界内問題答稱中山已有宣言交東方社發表告一般反對中山來滬者以上海爲中國境土華人是主人外人乃是賓客而受華人之所優待者也 
[孫中山對於時局之宣言]  
　　主張召集國民會議謀統一與建設 
　　本年九月十八日本黨對於出師北伐之目的曾有宣言其主要之意義以爲國民革命之目的在造成獨立自由之國家以擁護國家及民衆之利益此種目的與帝國主義欲使中國永爲其殖民地者絶對不能相容故辛亥之役吾人雖能推倒滿洲政府曾不須臾帝國主義者已勾結軍閥以與國民革命爲敵務有以阻止國民革命目的之進行十三年來軍閥本身有新陳代謝而其性質作用則自袁世凱以至於曹錕吳佩孚如出一轍故北伐之目的不僅在覆滅曹吳尤在曹吳覆滅之後永無同樣繼起之人換言之北伐之目的不僅在推倒軍閥尤在推倒軍閥所賴以生存之帝國主義蓋必如是然後國民革命之目的乃得以掃除障礙之故而活潑進行也 
　　國民革命之目的在造成獨立自由之國家以擁護國家及民衆之利益其内容爲何本黨第一次全國代表大會宣言已詳述之蓋以民族民權民生三主義爲基本而因應時勢列舉救濟方法以爲最少限度之政綱語其大要對外政策一方在取消一切不平等之條約及特權一方在變更外債之性質使列强不能利用此種外債以致中國坐困於次殖民地之即位對内政策在劃定中央與省之權限使國家統一與省自治各遂其發達而不相妨礙同時確定縣爲自治單位以深植民權之基礎且當以全力保障人民之自由輔助農工實業團體之發達謀經濟敎育狀况之改善蓋對外之政策果得實垷則帝國主義在中國之勢力歸於消滅國家之獨立自由可保對内政策果得實現則軍閥不致死灰復燃民治之基礎莫能搖動此敢信於中國之現狀實爲對症之良藥也北伐目的宣言根據此旨且爲之說明其順序（一）中國躋於國際平等地位以後國民經濟及一切生産力方得充分發展（地珉實業之發展使農村經濟得以改良而勞動農民之生計有改善之可能（三）生産力之充分發展使工人階級之生活狀况得因其團結力之增長而有改善之機會（四）農工業之發達使人民之購買力增加商業始有繁盛之動機（五）文化及敎育等問題至此方不落於空談以經濟之發展使智識能力之需要日增而國家富力之增殖可使文化事業及敎育之經費易於籌措一切智識階級之失業問題失學問題方有解决之端緒（六）中國之法律更因不平等條約之廢除而能普及於全國領土一切租界皆已廢除然後陰謀破壞之反革命勢力無所憑藉以上諸端凡屬國民不别其爲實業家爲農民爲工人爲學界皆無不感其切要而共同　鬭以蘄其實垷者也 
　　國民革命之目的其内容具如此十三年來帝國主義與軍閥互相勾結以爲其進行之障礙遂使此等關係民國存亡國民生死之　犖諸端無由實現爲謀目的之到達不得不從事於障礙之掃除此北伐之舉所以不容巳也 
　　自北伐目的宣布以後本黨旗幟下之軍隊在廣東者次第集中北江以入江西而本黨復從種種方面指示國民以帝國主義所援助之軍閥雖懐挾　武力統一之夢想而其失敗終爲不能免之事實今者吳佩孚之失敗足以證明本黨判斷之不謬矣 
　　軍閥所挾持之武力得帝國主義之援助而增其數量此自袁世凱以來已然然當其盛時雖有帝國主義爲之羽翼及其敗也帝國主義亦無以救之此其故安在二年東南之役袁世凱用兵無往不利三四年間叛跡漸著人心漸去及反對帝制之兵起終至於衆叛親離一蹶不振七年以來吳佩孚用兵亦無往不利驕2氣所中以爲可以力征經營天下至不恤與民衆爲敵屠殺工人學生以摧殘革命之進行及人心已去終至於一敗塗地而後已猶於敗亡之餘致電北京公使團請求加以援助其始終甘爲帝國主義之傀儡而不能了解歷史的敎訓如此由斯以言帝國主義之援助終不敵國民之覺悟帝國主義惟能乘吾國民之未覺悟以求逞軍閥亦惟能乘吾國民之未覺悟以得志於一時卒之未有不爲國民覺悟所屈伏者願我友軍將士曁吾同志於勞苦功高之餘一念及之也 
　　吾人於此更可以得一證明凡武力與帝國主義結合者無不敗反之與國民結合以速國民革命之進行者無不勝今日以後當劃一國民革命之新時代使武力與帝國主義結合之現象永絶跡於國内其代之而興之現象第一步使武力與國民相結合第二步使武力爲國民之武力國民革命必於此時乃能告厥成功今日者國民之武力固尙無可言而武力與國民結合則端倪已見吾人於此不得不努力以期此結合之確實而有進步欲使武力與國民深相結合其所由之塗徑有二「其一」使時局之發展能適應於國民之需要蓋必如是然後時局發展之利益歸於國民一掃從前各派勢力瓜分利益及壟斷權利之罪惡「其二」使國民能自選擇其需要蓋必如是然後國民之需要乃得充分表現一掃從前各派包攬把持隔絶羣衆之罪惡以上二者爲國民革命之新時代與舊時代之鴻溝劃然蓋舊時代之武力爲帝國主義所利用新時代之武力則用以擁護國民利益而掃除其障礙者也 
　　本黨根據以上理論對於時局主張召集國民會議以謀中國之統一與建設而在國民會議召集以前主張先召集一預備會議决定國民會議之基礎條件及召集日期選舉方法等事預備會議以左列團體之代表組織之（一）現代實業團體（二）商會（三）敎育會（四）大學（五）各省學生聨合會（六）工會（七）農會（八）共同反對曹吳各軍（九）政黨以上各團體之代表由各團體之機關派出之人數宜少以期得迅速召集 
　　國民會議之組織其團體代表與預備會議同惟其代表須由各團體之團員直接選舉人數當較預備會議爲多全國各軍皆得以同一方法選舉代表以列席於國民會議於會議以前所有各省的政治犯完全赦免並保障各地方之團體及人民有選舉之自由有提出議案及宣傳討論之自由 
　　本黨致力國民革命於今三十餘年以今日國内之環境而論本黨之主張雖自信爲救濟中國之良藥然欲得國民之了解亦大非易事惟本黨深信國民自决爲國民革命之要道本黨所主張之國民會議實現之後本黨將以第一次全國代表大會宣言所列舉之政綱提出於國民會議期得國民徹底的明瞭與贊助本黨於此敢以熱誠告於國民曰國民之命運在於國民之自决本黨若能得國民之援助則中國之獨立自由統一諸目的必能依於奮鬭而完全達到凡我國民盍興乎來中華民國十三年十一月十日中國國民黨總　孫文 
[津浦隴海路之消息]  
　　昨有交通界人由徐州來滬者云徐州利國驛車站一帶均由蘇軍駐守魯軍之第六旅亦駐守韓莊未有衝突皖軍雖拆去東葛間之軌道尙取和平故魯皖二省與蘇均未發生惡感由浦口至徐州之間日内將能通車隴海鐵路由徐州至開封段軍事專車往來不絶鄂蘇豫三省均有司令部設在徐州車站夜間特别戒嚴現洋缺乏銀根緊急站務人員均將眷屬分送至滬上云 
[盧永祥張宗昌已抵濟南訊]  
　　昨據某方面消息盧永祥張宗昌親率奉軍四混成旅沿津浦路南下攻蘇任盧小嘉爲總參謀臧致平率兩混成旅爲先鋒聞已動員南下盧張等已抵濟南云 
[吳佩孚已抵鄂訊]  
　　中外通訊社云昨據外人方面電「吳今日（十六）下午七時半抵漢口蕭（耀南）張（福來）親到江干迎迓預料一度會議後即須返豫蕭已備花車八列在劉家廟候吳赴豫轉洛李濟臣代表到鄂迎吳」旋又得電「吳乘之船名决川華興隨行吳司令部仍設肇和艦」 
[黄炎培致段祺瑞電]  
　　表示對於時局之意見 
　　江蘇省敎育會副會長黄炎培昨有電致段祺瑞表示對於時局之意見原文云天津段芝泉先生鑒奉讀支電責抒所見竊就國人公意條條列如次（一）倒曹而不正其賄選之罪則此舉無名國人滋惑急宜昭告全國永垂大戒（二）賄選之罪與受同科稔惡議員急宜懲治庶幾挽救全國各級議會賄賂公行之惡習（三）今之國會久爲民意所不屬良以十餘年來凡所可否不以民意爲從違於國政可云有損無益國民厭棄之極至於詬厲是非根本改造不可（四）吳佩孚所擁非人然其人格未嘗墮落時論頗多原諒爲國家愛惜人才宜有以善處之（五）凡居全國重心者不宜身當政治之衝十數年來當軸結果大槪可見如其人非重要不過變易政局而已否則國家元氣斵喪隨之鑒此前車願公善以自處（六）十餘年來政變迭起是非功過誠有難言但已失國民信仰之人不宜輕用免惹糾紛（七）國人苦戰久矣今後全國統一問題寗以政治解决萬勿再憑武力重苦吾民宜從速結束戰事俾民政得恢復進行以延國命若夫政制問題願聽公議竊以爲得人則任何制度皆足致治苟非其人任何制度皆足召亂請懸斯語以騐方來私心所尤惓惓者上列第一二條實關全國風紀時人謂一度之選舉隳十年之敎育而有餘痛哉是言此風不革何以立國輙本良心上答明問言詞質直幸公諒察黄炎培篠 
[普善山莊建議組織全國保安會]  
　　普善山莊昨函保安會云敬啓者我國自辛亥改造以來號稱民國孰不曰主權在民然擾攘十三年迄無寗日直皖直奉之爭川湘粤閩之戰人民數受浩刧地方疊被蹂躪推其原因實由於軍閥勇於私戰犧牲人民一切之生命財産而不惜故屠戮刦掠視爲戰線上應有之行爲雖人民竭聲呼籲而軍事當局竟充耳不聞此蓋由人民無合作之情神甘棄主權所致此次江浙戰起影響及於全國目前戰事雖暫結束而時局究竟能否統一胥視各方是否澈底覺悟傾向於和平之同意爲斷總之國民應曉然於約法主權在民之義奮發精神喚醒全國一致厭棄軍閥剪除其作戰之野心共謀根本辦法以救國利民保持永久和平爲宗旨此正吾民時不可失之良好機會也否則此仆彼起永無寗日想貴會　公素以保安爲主旨亟宜竭力主張共同組織全國保安會以弭兵爲要義一面通電各省各機關一致進行再勸告軍事當局促其醒悟犧牲武力主張庶保國脈於萬一救國大計其在斯乎蒭蕘之言諒爲採納貴會諸公毅力熱心夙所欽仰尙望登高一呼萬山響應民國前途實利賴之 
[張允明又飭路局備車]  
　　吳佩孚抵寗後電召張允明赴寗張擬派代表前往曾飭路局備車出發迄未成行兩誌本報昨晚（十七）十一時張氏忽遣馬弁弁至北站云張師長代表擬於今晨（十八）一時前因公赴寗希預備專車等語當經路局備就頭等車一輛以待出發云 
[張允明與孫傳芳往來函]  
　　張允明爲護軍使問題近曾派員至杭請示浙孫茲據杭報所載往來兩函轉錄於下 
　　張致孫函巡帥鈞鑒敬禀者京畿肇變大局驟更盱衡前途惶駭無措曾迭電請示方略計蒙鑒察惟此間電報遲滯各方要電均被截留茲職派員到局檢查始見通電數件各方情形略識端倪又閱報載我帥擬保職松滬護軍使旋接京電任命職爲松滬護軍使等因職以樗櫟下材謬蒙賞拔拜命之下惶悚莫名惟現在時局混沌無所適從再三思維職部餉糈浩繁非暫留滬設法維持深虞瓦解至護軍使一職尙無容心雖迭經地方各團體一再敦促未敢遽行就職究應如何處置之處非經我帥明白指示决不敢擅行己意也素蒙栽培嗣後凡對於應付各方一切辦法統祈密受機宜俾圖報効再兵工廠所駐職兵一營刻已令其遷出留出廠中餘地俾加工作知關遙注謹此奉聞所有一切未盡事宜特派職部團長武銘趨謁崇轅面呈種切懇祈見敎爲禱專肅敬請鈞安伏祈垂鑒師長張允明謹禀 
孫致張函克齋我兄師長大鑒武團長到奉讀手書並諗勛猷卓越興居綏寗至慰欣仰弟自京變發生後與中央尙無牘電往來論我兄才識智勇冠絶朋儕位躋專閫自是意中之事惟保任松滬護軍使一節弟於中樞無主期内確未電京報章紀載非事實也至我兄就職與否在弟毫無成見悉聽高明裁酌餘情已與武團長面議特此奉復即希雅察敬頌勛綏弟孫傳芳拜　　一月十四日 
 
 

Page 10

 
 
1;第一萬八千五百八十一號;中華民國十三年 西曆一千九百二十四年十一月十八號
星期二 * *[張沛雨回滬]  
　　鄂軍第五混成旅第九團團長張沛雨於前日赴寗公幹茲經事畢業於昨晚（十七）七時半乘中快車返滬 
[宫邦鐸允移駐軍隊之兩覆函]  
　　第十九師師長宫邦鐸昨爲江灣救濟婦孺　駐紮軍隊事復上海總商會函云頃奉華函領悉種切當軍事收束之後正人民休養之時即非慈善機關亦難據爲營壘但此次防軍駐所原爲臨時性質决非永久僑居現已令知該營另覓相當地點一俟擇定自必遷移知繫綺懐特先布復云云 
　　又上海縣議事會前以松滬鎭守使宫邦鐸所部兵士駐紮也是園當經會同各機關函請宫部軍隊移駐他處昨（十七日）得宫氏復函云敬覆者頃展大函具徵熱心公益毅力提倡况事關地方自治尤應及時恢復藉策進行但敝部假駐也是園確係一時權宜并非永久僑居現正尋覓相當地點一俟擇定自必遷移知繫綺懐先此佈復祗頌台綏宫邦鐸啓 
[江灣婦孺救濟會軍隊已撤]  
　　駐紮江灣婦孺救濟會内之第六師第二十四團兵士近因住宿該會諸多不便特遷往該鎭東嶽廟内以便久駐昨日（十七）巳搬運完竣故救濟會内已無兵士惟模範工廠仍有該團之司令部在内辦公云 
[三十七旅高旅長之出示安民]  
　　吳淞前日自七十五團軍隊開拔後即有第三十七旅旅長高葆恒率隊抵淞塡防一面派兵駐鎭稽查一面出示佈告安民略云陸軍第十九師步兵第三十七旅司令部高爲佈告曉諭事照得本軍奉令駐守吳淞原爲保境安民而設此次戰役之後大軍雲集難保無逃兵游勇以及地方不肖之徒乘機9滋擾閭閻妨害治安甚且冒充軍人對於商戶强賒硬買種種惡習殊堪痛恨本旅長嫉惡如讐如查有上項情事一經拏獲定即嚴爲懲究並准各商戶居民遇有此項人等隨時扭解來部盡法懲辦决不爲若輩寬也該商戶等務各照常開張母得自相驚疑有悞營業爲此布告商民諸色人等一體知悉切切此告 
[滬南與砲台灣軍隊互調駐防三紀]  
　　駐紮高昌廟等處之宫邦鐸部十九師第七十四團全部與駐砲臺灣該師第七十五團互調駐防其一二兩營曁七十五團之第一二三三營已於十五六日開拔換防兩紀本報茲悉駐南市之第七十四團第三營軍士於昨晨經李營長率隊於南站登車計掛車二十二輛於上午十時五十分開抵北站旋即調換機頭於十一時半開赴砲臺灣塡防 
[江灣路軍隊安設電話線之阻止]  
　　文滙報云西捕白洛姆菲爾氏星期六日在江灣路巡邏見駐紮吳淞之第十九師信號隊軍官一員率兵十五名在江灣路一帶安設電話線且繫線於華洋得律風公司之木桿謂奉上官之命安設自吳淞達上海北車站之電話線白氏告以此爲工部局之路且不得假用私産該軍官即向白氏道歉謂出於無知並即將電話線除去 
[張允明令李壽慈收買遺械]  
　　暫編陸軍第一師司令部昨日訓令上海縣知事文云爲令遵事照得蘇浙紛爭綿延數旬滬濱淪爲戰場人民慘遭顚沛戰禍猛烈言之痛心茲幸戰事結束大局敉平善後設施逐漸就理哀鴻遍野亟應早籌撫綏流亡充滯尤當立爲驅逐庶戰地災民得以休養生息本總指揮兼師長駐軍此邦負有保衛人民維持地方之責所有戰時散失民間槍械准其繳送縣署酌量給償俾免流人匪手釀禍地方敢有藏匿不報一經查出或被告發定即從嚴究治合孡令飭爲此仰該知事迅即妥爲清查戰時散失槍械酌量給償收買免入匪手以安閭閻而靖地方是爲至要切切此令 
[交署案卷悉遷關監督署]  
　　會丈局一併遷移 
　　江蘇特派交涉員温世珍自蒞任後另在靜安寺路關監督公署内辦公曾誌前報昨聞温交涉員已飭將城西新區新交署内之卷宗各物悉數遷出并將上寳會丈局辦公機關亦已一併遷至關監督署内辦事矣 
[寧波已安謐之復電]  
　　寗波旅　同鄉會因寗波兵變事特於前日致電寗波總商會探問原電云寗波總商會鑒刪日甬安否速電復寗波同鄉會銑昨接復電云銑電悉寒日一師第三連兵士内部衝突携械潰散刪日謠傳頗甚賴孟使與周師長交歡協力維持地方安謐餘函詳寗波總商會諫 
[總商會電請蘇齊放還貨車]  
　　總商會昨電蘇齊請放還滬寗路貨車俾商貨得以轉運其電云南京齊督軍鈞鑒據上海機器碾米公所函稱敝同業此次因受戰事影響八九兩月碾米營業完全停頓現在地方粗安滬寗車路雖通而運貨列車仍無准期　駛内地客秈屯集南京待車裝運來滬者纍纍盈萬設使無車可裝不獨敝業與客商均受鉅損而滬上食米日需萬石年關伊邇貧民方面尤慮發生恐慌應請轉呈省政府飭下路局整備運貨列車尅日開駛以濟民食而維廠移等語到會查滬寗車輛前因軍事絡繹調用以致貨車缺乏未能照常行駛商貨擱置受損甚鉅現在軍隊逐漸退回原防前項貨車巳無再行留用之必要商貨民食急待照常轉運流通庶前數月之損失稍資彌補一届年關不致發生莫大恐慌事關商業善後要圖應請鈞署查照上述情形將前次徵調車輛分别發還一面行知滬寗路局自即日起將運貨列車恢復原狀庶足以恤商艱而維民食實爲公便上海總商會叩篠 
[兩商會歡送法總領事]  
　　本埠總商會縣商會昨日下午五時歡送法總領事韋禮德氏歸國備有法國茶點會場佈置在陳列所大廳交懸華法國旗沿途置有盆菊鋪以精美地毯席上列有兩商會贈送之大銀爵鐫有「公正和平」四字及絲繭業贈送之大銀盾各一座鐫有華法歡送辭到有法總領事韋禮德法領事美禮安法公廨會審官賴福郎克法工部局局長羅伯禮法商會長卜第禮法火輪公司董事西育德法電車公司董莫梭隆法商會書記佛來竇及巴和等十七人華人方面到法公廨會審官聶榕卿陳介卿及魏廷蓉張文彬朱孔嘉朱志堯陸松侯交涉署温世珍陳震東楊筱堂兩商會正副會長虞洽卿方椒伯姚紫石及穆杼齋傅筱庵聞蘭亭沈聨芳等二十八人入席後先進茶點次由主席虞洽卿恭讀華文歡送辭由謝福生君譯以法語並贈銀爵韋總領事接受後起讀謝詞並舉杯致敬由張文彬君譯成華語次由絲廠總董沈聨芳請謝福生代達絲廠業歡送之意略謂中國絲廠一業共計九十二家本擬另行擇日爲韋總領事餞行現以總領事行期甚近無暇另作他會因在總商會附帶致送銀盾一座長留紀念云兩商會旋即散會茲錄歡送詞及韋總領事答詞如次 
　　歡送辭我國古來對於朋友向有所謂臨别贈言之義一繙名家文集中此類作品居其多數所以誌已往之友誼示來者之弗忘也法總領事韋君自來我國已二十五年歷在北部中部南部各行省辦理公務其於吾國風土人情諳習已久最後乃調至滬上升任今職是以一切措施均能吻合華人愛好和平之心理隨時表現其深切友誼之態度駐滬七年滬商靡不視爲惟一之良友今韋君以駐華年久將乞假數月暫資休養本月二十日爲其啓程歸國之期敝會等睠念韋君多年友谊不無臨歧惜别之思爰是薄具杯茗藉壯行色兼倣古人贈言之義謹獻蕪詞於韋君幸垂聽焉夫韋君在滬其足予吾人以良好之印象者非止一端而事蹟之昭昭在人耳目尤以熱心公益事業及留意租界治安爲韋君在任内對於華人最鉅大最普遍之貢獻韋君於吾國北五省南五省辦理振務之時均曾努力贊助其餘醫院學校等事凡有請求韋君提倡之處亦靡不慨任仔肩力贊其成此吾人所應感謝者一也本年九十月之交滬上因接近戰區發生歷年未有之恐慌韋君竭其全力召集水兵及武裝巡警商團等嚴密防守使界内七鬯無驚中外人民安居樂業一如平時凡在僑商靡不感頌此在韋君心理中或以爲保衛治安乃其職分使然惟吾人因此時機而更得一良好之印象者即爲韋君不但能保持界内之治安更允借給槍枝以供南市董家渡保衛團之用其後時局稍定韋君更力助界内華人組織商團與西商團練隊合作互助謀日後界内充分之保障此種公溥之態度爲吾人所應感謝者二也韋君雖與吾人暫别數月然中外交驩友睦之精神已深植於吾人心曲中當不致以山河修阻而有所間隔驪歌在即謹進一觴以祝韋君旅次之健康順適并祝其早返滬上使吾人有速圖良晤之機會 
　　法領事答辭諸位先生本總領事今日承諸君寵招赴此盛會不勝榮幸貴國國民謙恭禮讓久爲世界所稱許茲於此會愈使鄙人感謝而深印不忘此次戰局業告平復以鄙人視之利有二焉一則可以收統一之功一則使租界中法居民日得親密之效至對於治安吾輩曾經共同維持有時恐有他虞不免驚懼幸中法居民共同組織游巡隊巡邏不懈尤賴法捕房及義勇隊克勤厥職本界居民得得以安枕無憂是則本總領事所深慰者也而日前法界中國義勇隊業已成立對於公益不論中外皆可互相扶持竭力贊助此皆根本之圖非但本總領事作如是想在座諸公想亦同聲許可也因此聨合最易使兩國人民日相親密徵諸往局愈信將來之進步極大本總領事曾與貴國某名人談論及此均深信而無疑今日在坐諸君盡屬滬上著名紳商對於此點極關重要於國於商兩有裨益可斷言也今舉杯恭祝諸君順利及貴國進步并祝　兩大民國永敦輯睦 
[駐京法公使館職員赴京過滬]  
　　駐京法公使館翰德衛君QavidRheiu前因身體不爽請假回國茲悉巳調養復元於前日偕其夫人返華同行者更有沙羅安君MChaloin新由法外交部派往北京公使館辦事翰德衛君曾任上海法領事擅長中文沙羅安君在法於中文亦有研究二君均於昨日下午三時由滬乘船至天津轉車北上云 
[航業要訊]  
　　運兵輪均已還滬代白寳山裝運軍隊赴寗之招商局新康輪先巳返滬又有續代白師載兵至鎭江登岸之泰順號輪昨亦因所載各兵業經卸在鎭江轉至海州亦已還滬本日已派定該輪准明日赴港粤班矣招商局在戰時期内被扣各船至今始完全放回 
　　中外名人之往來東省日本領事宇治美六與其書記磯田敎知及中東鐵路秘書長王昭英國外交官葛里氏等均於昨日搭乘大連公司之西京丸來滬又大英公司之麥透那號郵船由英來華昨日進口有該國海軍部所派之海軍中級軍官華爾希威廉華甘海缽氏等至滬均新由倫敦調委至威海衛任職者又吾國駐小吕宋周領事之夫人（即梁任公之女公子）現定二十一日乘花旗公司之克爾夫倫總統號赴小吕宋領署同行有子女二人云 
　　日法艦往來更　日本海軍省以東南垷又謠諑紛起滬上之駐艦無多昨以安宅赴寗遂急電漢口令長江警備艦隅田與伏見兩艘開來而利根號亦由日到滬惟對馬號一艦即將調還佐世保尙有法國駐滬兵艦克里能號昨日巳調赴福州馬公一帶矣 
　　最近輸入之銀貨大英輪麥透那號至申載來英國大條銀三百三址八條又廣東之毫洋約一百三十萬枚均係運入上海者尙有前一日提督輪至申由粤運到單雙毫洋一百餘萬枚銀條十餘箱云 
[張華浜南首日船肇禍續聞]  
大晚報云海關巡江船流星號泊於浦江第三號浮標附近星期六晨七時爲日船近江丸撞沉小艇一隻艇中西人兩名登時脫險惟華人三名迄今查無蹤跡恐其屍已爲近江丸之推動機葉子切成碎塊流星艙面大受損傷幸船中之人無一被創近江丸船長出事後曾停船數分鐘旋覺久留無益乃馥起程開往門司後據以無線電報告本埠日本郵船會社支社謂肇禍之由實因舵機不靈活所致且謂俟抵門司後當有詳細報告致滬流星船今已入耶松船廠修理矣 
[駐日公使抗議苛稅之函復]  
　　駐日公使汪榮寶致函本埠中華國貨維持會云敬啓者自本年八月日本政府實行增加奢侈品新稅後我華僑受損匪淺國貨運入朝鮮者所受影響尤鉅現已彙齊各業團體所陳述意見書切商日本政府請其修正稅則提出國會審議以順商情馳函奉覆藉慰遠注祇頌台祉此致中華國貨維持會汪榮寳十一月七日 
[美國絲商聘員調查中國蠶絲業]  
　　美國絲商年來頗注意我國絲業關於振興計畫尤多經濟上之贊助每年捐助南京金陵大學蠶絲系廣東嶺南大學蠶桑科萬國蠶桑改良會等常年費數十萬金近鑒於江浙皖三省蠶絲事業尙少切實之調查可供參考振興計畫因而難於確定故特由美國絲業公會托美國生絲檢騐所長陶迪君延聘周延鼎專任調查三省蠶絲業情形周浙江吳興人由清華學校資送赴美畢業於麻省理工大學專攻紡織研究絲業歷有年所在紐約時曾任第二次萬國絲綢賽會中國緝里絲代表去冬陶迪君邀往湖州南潯震澤一帶調查故對於絲業情形頗爲熟悉將來關於振興我國蠶絲計劃定多有價值之供獻聞所有一切調查手續行程秩序等業已與美國絲業大會駐華代表白克納君及上海生絲檢查所所長休勃君討論完竣絲繭公所總理沈聨芳君亦允爲通知各地妥爲招待不日成行赴絲區調查云 
[甬商會請函勸三公司免加水脚]  
　　寗波總商會昨函上海總商會云據本埠米業敦業公所甬寗會函稱頃由上海餘順公祥裕豐等報關行通知招商太古寗紹三公司議决將滬甬裝貨水脚於十一月十五日加二成計算查去年三月一日曾加一成甫經一載又欲增加當此商業凋敝何堪擔負請轉商貴會函勸三公司俯察商情顧念民食免予增加爲荷茲悉該會巳允照轉矣 
[义袋角日暉港籌設善後米捐機關]  
　　上海縣公署接江蘇善後無錫米捐局王局長來函謂省長在寗召集會議將錫局改爲江蘇善後江南米捐局凡出省要口均准擇要設所稽徵現查貴治叉袋角日暉港地方爲渾米赴浙要道自應酌設公徵機關以杜奸商偷漏而重捐務茲特派員前往籌辦除呈報分咨外相應函請貴公署查照協助云云李知事巳據情轉函南北兩商會查照矣 
[聨靑社昨日開會紀]  
　　有温世珍王固磐曹雲祥之濱說 
　　聨靑社爲留學生返國後從事商業者所組織其性質與本埠扶輪社同該社每逢星期一集會　每次集會必請名人演說昨日會期特請交涉使温世珍警察廳長王固磐清華學校校長曹雲祥三君演說由李允信君主席 
　　温交涉使演說主張人民之外交或商民之外交其理由略謂舊式外交純重權術現應本互助精神平等地位以救濟不足則中國與各國國際感情因此可以增進况各國所取給於吾國者原料吾國所需要者機器各種來往儼同商界交易云云 
　　王廳長於今後上海地方警察問昰骨極美滿之表示其演說辭中有最可恥者中國人自己不能保護安全而反託人宇下仰外人之庇蔭試觀一般失敗政客巨紳富商一逢亂時即避居租界推原其故實因無得力之警察按我國辦警察有年而仍無甚大進步者一因敎育不普及二因人民法律智識淺薄故本人主張以後對於上海警察問題採取公開辦法將於每月開會一二次召集各界徵求對於治安問題發表意見俾警界與各界合作不特於路政衞生各方面可以有大進步且可一雪中國人託庇外人之恥云王廳長辦理警察二十年前歲曾赴紐約世界警察大會照渠昨日宣言將來於上海警察方面可望大有改良 
　　曹雲祥君此次來滬目的非特對於清華學生敎育及職業上種種問題且於商業方面亦甚注意其演說辭大意謂今日武人跋扈轉輾不已因人民無自動性之故並謂人民對於生命財産之保護應向政府爲相當之要求倘有完善之警察則保護人民生命財産亦已足夠有保衛團可以平亂保衛團而外政府更設相當警衛隊若干則保護益週密而太平可望故主張全國六百餘處商會一致向政府爲人民生命財産之保護之相當要求云云 
　　昨日到會者除上述演說者三人外尙有梁士詒之公子定基字林西報陳漢民本館汪英賓陸以銘靑年會郝伯陽敎育界到者有任嗣達潘序倫等二三十人云 
[八大學足球錦標比賽續誌]  
　　南洋與東南二與零南洋勝 
　　東方八大學本屆足球錫標比賽消息迭誌本報昨日下午三時東南與南洋在徐家匯南洋球場比賽由南洋足球敎練李思廉君爲公正人參觀者不下二千餘人銀角一聲雙方球員皆奮勇前進不分勝負者約半小時後東南守衛在罰球區内用手鐲球遂被南洋罰十二碼球踢入一球此後球勢均衡且彼此守禦嚴密無隙可擊第二時間雙方進攻益猛以謀奪最後之勝利相持約四十分鐘至最後五分鐘東南又犯用手規則其地點適在球門正前方罰球區域線處離門僅十八碼故又爲南洋蹴進一球四十五分比賽終了結果爲二與零之比南洋勝 
[拒毒會電請制止種烟]  
　　中華國民拒毒會昨通電浙閩兩省軍民長官省議會曁閩南閩北拒毒分會曁海軍楊司令同安縣農會敎育會曁各加入拒毒運動團體云（銜略）報載同安善後處干涉拒毒宣傳厦門禾山已實行種烟由清查田賦事務所宋帽冠勸種等情不勝憤慨查我國禁烟廢弛遺羞國際致來毒物共管之浸凌實以軍人勾結劣紳地痞勒種抽捐爲首惡最近日内瓦萬國禁烟大會消息雖有决定仍信任中國政府自行禁止種烟吸烟之說試思丁茲全國烟氛瀰漫之際三年之期異常迫切况勒種尙不能禁遑論販運吸食此次同安農會敎育會宣傳拒毒係本國民自衛精神絶未干犯國法何物曾厚坤輩徒存肥己之私不惜惜殘民以逞假借善後處名義横施高壓盜憎主人反常已極務懇我軍民長官保全民命命令制止並通緝曾厚坤宋帽冠等依法究辦如果默認種烟以飲鴆止渴爲得計則毒區所屬難逃公論同歸於盡萬無倖免我國民拒毒團體一致奮鬭堅持到底不稍假借爲大規模之結合爲强有力之宣傳我眞純仁厚之農民寗可罷農不耕决不種毒自殺庶幾對外示國民决心對内促軍人反省此而不圖拒毒終成畫餅敝會惟力是視誓爲後盾臨電迫切不知所云中華國民拒毒會篠印 
[滬南軍服盜匪行刦案之昨訊]  
　　羅蓆街會館後弄口毛長生毛陶氏夫婦家中被兵匪夤夜搶刦經保衞團員馳往當塲擊斃一匪報請法庭派員詣騐等情已紀前報昨午此案又由地方廳張檢察官派警往傳毛長生毛陶氏姜三三並隣居等共四人來廳候審以便將案結束 
[尙有本埠新聞轉入後頁]  
 
 

Page 11

 
 
1;第一萬八千五百八十一號;中華民國十三年 西曆一千九百二十四年十一月十八號
星期二 * *本埠新聞二 
[紹興派警移提被架幼孩與匪徒]  
　　紹興西門外賞祊村紳富盛再龍之子盛幼龍（八歲）遭匪王才根馬三火（即馬三湘）魏錫秋（即魏錫光）並錢清四匪擄來滬上勒索鉅欵經上海救濟會調查員余杏鏞偵探林泳舫陳少廷等在通利公棧獲送上海地檢廳訊供判押候函致紹興派警來滬迎提各情已紀前報茲悉紹興警局據報後立委巡官薛瑞驥督同巡警四名持文乘輪於昨晨抵埠即至地方廳投文禀請將該犯等引渡午刻郭檢察官開庭飭提在押之王才根馬三火魏錫秋錢清等四名到庭略詰一過當庭備文將王才根等四犯連同幼孩盛幼龍點交薛巡官等提回立時乘輪赴甬轉赴越城云 
[共和新路暗殺案三誌]  
　　閔得義已因傷斃命 
　　閔得義在共和新路遭同鄉人李延忠（即陳光來）槍擊受傷一案已紀本報凶犯李延忠當爲四區巡警追獲抄出手槍解送四區閔則車送仁濟醫院醫治四區警署備文將李延忠連同手槍押解到地檢廳請辦昨日上午復據閔得禮投廳禀稱阜寗人閔得義是我之胞兄此次　李延忠開槍擊傷腰肋等處當時送在仁濟醫院醫治無效延至昨晚因傷斃命屍體早經舁回家中請求騐明伸寃張檢察官據禀後即開庭飭提李延忠研訊據供亦阜寗人家住大通路與閔得義爲友不料其人面獸心將我妹引誘成姦又遭藏匿因此氣忿開槍將其擊傷現在閔得義旣死民願甘伏罪惟求輕辦問官判令收押遂由王檢察官率同法警錄事並檢騐員等詣閘北屍塲騐明已死閔得義委係腰肋一帶受槍傷致命而死塡明屍格判屍屬棺殮聽候訊明律辦 
[盜刦振昌當舖未成]  
　　虹口東漢璧禮路二百四十三號門牌振昌當舖昨晨七句四十分鐘尙未開門突來盜匪四人碰開大門一擁而進兩盜各執手槍躍進店堂其時櫃夥與寫票均未起身錢房亦未發盆（每晨向章櫃　由錢房發給各人數十元）盜黨向中缺學徒嚇禁聲張當在各櫃夥抽屜内搜刦銀洋一無所得正欲擁進飾房圖刦之際與徒登樓狂吹警笛鄰人畢集各盜乃紛紛　門逃逸迨該管捕房開警立飭通班中西探捕前往兜拿無着遂向該店中缺學生詳詰盜黨面貌服式歸禀捕頭諭飭跴緝逸盜務獲解究 
[海防路巡捕捕匪未獲]  
　　彼此各開槍均未受傷 
　　昨日上午二時許戈登路捕房八十八號西捕與一千三百九十三號六百零四號兩華捕在海防路查見三人形跡可疑因向詰問何故夤夜游蕩正欲施行搜檢詎該三人中一人即突出手槍開放一嚮巡捕覩况亦執槍防衛連開三嚮各未受傷匪徒遂循海防路荒僻處逃逸追之不及乃回捕房向捕頭報告其事云 
[浦東楊家宅刦案續誌]  
　　浦東楊家宅工頭李允華家於本月十五晚被盜刦去鈔洋飾物八百餘金經三區巡警當場追獲盜匪侯子臣一名抄出實彈手槍一枝押解警廳訊究曾誌昨報茲悉王廳長於昨發交司法科研訊據侯盜供稱現年二十八歲山東曹州人前充滬軍第六混成旅一團三營兵士現閒居閘北潭子橋地方是晚（即十五）聽從友人糾往浦東帮忙相打途中給余手槍一枝旋至浦東桃園宅陳某家内吃炒麵由陳領往李姓家行刦余並未入内亦未分得贓物云云劉科長據供即傳諭警探帶同侯盜渡浦會同三區警署長警前往桃園宅查拿陳盜已聞風逃逸僅將室内所遺物件帶回警廳杳核至拿獲侯盜之巡警張俊峯王德明昨經王廳長傳諭嘉奬並各給賞洋五元以示鼓勵云 
[包探緝獲東有恒路刦案盜匪]  
　　哈爾濱捕房包探錢光乾馬金生偵悉上月十三號搶刦東有恒路二千零十四號門牌顧龍泉家財物之盜匪匿跡於嘉興路某處前日密往拿獲張阿福馮金福陸阿毛陳子根陳幼生施福泉陸周氏陳王氏施嚴氏陳陸氏等男婦十名口搜出手槍三支子彈一百三十七粒及原贓金戒等物昨晨解送公共公廨請究經李囊　會同英領專君略一質訊判被告分别收押展期十四天查明有無别案再訊 
　　又函云十五日下午五點時前（十三）日東有恒路二零一四號發生盜案之事主正立在東嘉興路近哈爾濱路處忽見一盜走過彼即吹警笛時華探馬金生適在哈爾濱捕房門口聞聲即向前追趕卒獲該盜事　向該盜探詢餘盜住址因而乂拘獲五人三男二女並在盜等家内抄出手槍一支子彈二十六粒並贓物多件該捕房探捕復於昨日拘獲二男二女均爲此案嫌疑人並又抄出手槍二支子彈一百十一粒均帶入捕房昨日解廨訊究云 
[身藏槍彈押一年]  
　　兵士劉兆豐身藏手槍一支子彈三十一粒在雲南路海同春旅館内被特别機關探員查獲解由公共公廨押候訊究已誌報端茲經捕房查明該兵在租界内尙未犯案昨晨解請中西官復訊之下以其不應私藏軍　判押西牢一年期滿逐出租界槍彈没收 
[拘獲身藏槍彈人]  
　　總巡捕房特别機關華探長鍾星南探目白忠麒張芝卿包探王　根蘇長生梁寶生魏金福等前日晚間在滬西同孚路拘獲江北人梁金榮朱三李小七子三名搜出手槍一支四十粒昨解公共公廨據西探長壳羅香與白探目上堂禀稱槍彈係在梁金榮身畔抄得被告等對於滬西日商某紗廠被刦一案頗有關係現須偵查一切請爲展　云云經陸襄讞商之英馬副領事判被告等押候展期十四天再訊 
[洪鼎發起組反對賄選被難同志會]  
　　旅滬皖人洪鼎發出通電照錄如下天津段芝泉先生許鏡人先生廣州孫中山先生柏烈武先生奉天張雨亭先生雲南唐萤賡先生北京馮煥章先生上海唐少川先生梅筱仙蔡曉舟王同榮劉旭光諸先生並轉賭同志各省埠安徽同鄉會留滬國會議員上海各報館轉安徽各公團全國各界同胞均鑒頃致北京政府一電文曰天禍中國致釀賄選之局騰笑中外爲五千年神聖歷史之羞諸同志乃組安徽國民救國大會反對曹逆賄選竊據電請國會議員南下搗毁猪仔窩巢布告中外以伸正義乃猪仔張伯衍何雯等不自反省嗾使曹氏家奴馬逆聨甲逮捕公民王藍田等非法囚禁并將劉旭光王同榮及鼎等數十人家産抄没株連戚族狴犴爲滿并由僞國務院僞令通緝派出委員肆行敲詐任意羅織殘酷暴横暗無天日報章傳播聞者心寒鼎隻身來滬與諸同志奔走呼號請　討賊以與民賊宣戰一載以來唇焦足胝而此志此衷未嘗或懈茲幸逆酋放逐天日重光通緝僞令雖已根本取銷而民賊高踞罪首逍遙是除賊之素願仍未完全達到而責任亦未終了爲此組織安微反對賄選被難同志會矢達懲辦馬逆及猪仔之目的而後已用特電懇政府即日省釋無辜之囚並將非法殘民辱國助逆之民賊馬聨甲及無恥怙惡之猪仔張伯衍何雯等拏交法院盡法嚴懲責令吐還因反對賄選而被該逆抄没之公民家産賠償株連者之損失以張國紀而警奸頑不勝禱切之至等語諸公疾惡如仇素所景企懇祈聲張正義予以援助除此蟊賊以維法救民并祈反對賄選被難同人尅日集合一致興起撲滅此獠更希將被害情形損失及株連實况於電到半月内詳列函示以便彙齊向賊黨嚴重交涉是爲至幸洪鼎　眞自上海蒲柏路明德里東衖一百六十一號發 
[上海捲烟公會開會紀]  
　　上海捲烟同業公會昨日下午二時在甯波路烟公會開同業大會到者一百七十餘人由會長陳良玉主席略謂我同業等被戰事以來營業停頓而本公會會務亦不無影響今戰事已平市面逐見復原本會應進行各件亦須急急整理至特稅問題見報載議有别種請法然未識眞相若何同業應持重靜觀其餘善後之法定星期六開職員會再行討論得有具體辦法再開大會表决五時散會 
[江灣前晚之火警]  
　　前晚（十六）九時許江灣新市路地方同春堂藥店間壁某姓房屋内突然起火當時火勢甚爲猛烈而被火之處對過適駐第六師之砲團藏有彈械不少甚爲危險後幸江灣救火會保安員驅車前往竭力灌救未幾閘北救火車亦趕到始得撲滅共燒去樓房五幢砲團幸未波及惟該處均係空屋並無房客住内不知如何起火云 
[國貨維持會昨開選舉會]  
昨日下午二時中華國貨維持會假座錢江會館開第十三次之選舉大會到會員二百餘人由副會長龐竹卿主席致開會詞略謂今日爲本會第十三屆選舉大會之期惟近因時局不寗城内尙未解嚴召集會議諸多不便故特暫假錢江會館爲會場云云次並報告一週間辦事成績嗣又宣　駐日汪公使復函對於日本增加奢侈品進口稅事全體認爲尙有挽回之望次鄭紫蜂君代表會計主任報告本會本届收支槪况次舒蕙楨女土及王漢張等演說次投票選舉結果龐竹卿得六十六票當選爲第十四届正會長楊小川得六十二票王介安得五十七票當選爲副會長其餘評議員因額多不及宣布事畢各用茶點而散 
[滬寗紹漆業議建公所]  
　　上海南北漆業同行於昨日午後二時在城内薛弄底公所内開成立大會到者百數十人並公舉各帮董事負擔籌募建築捐當由文牘閔醒初代表復言略稱上海一埠商業繁盛吾漆業同行年來逐漸增多近以原有公所本係滬帮漆業集資建築迄今七十餘年内房屋狹小開會時每有屋小人多之患不得不另覓相當基地重行建造惟經費浩繁勸募不易爰邀各帮同業討論改名滬寗紹漆業公所所有各店主自助計工銅元指爲將來公所購置基地之用並議公舉各帮董事籌募建築捐及辦理各種公益事宜請蒞會諸公討論辦法以便遵循云云經衆討論結果推舉司董十人以連彙記趙升泰杜悅來爲滬　北市司董方錦成張元　爲滬帮南市司董孫榮生樓友記倪甡記爲寗帮司董復升祥爲紹帮司董趙泳信爲客帮司董各專責任另擬呈文禀請上海縣公署曁英法公廨立案給示議畢至五時散會 
[紙器公所之選舉會]  
　　上海永義堂南北紙器公所昨因第三届選舉大會事前由總董薛麟岡與評議長楊蒔蓀會同通告召集同業蒞會領票書選後經監察人開匭宣唱檢點票數仍係前任馮國祥爲多數其次則孫文煥朱鳳山兩君當時三會長互相謙讓遂由薛董出席解决謂公所定章而論馮國祥旣已連舉應得連任况公所自推廣浦東分會以後職務紛歧人才本係缺乏故以朱孫兩君爲輔助會長事務希和衷共濟而名義亦不書正副庶幾羣策羣　共襄義務乃得全體同意始振鈴散會 
[惠羅公司减價之開始]  
　　南京路惠羅公司大减價一星期業於昨日開始所有各項冬季精優貨品一槪减售九折至對折不等聞該公司以舊貨堆積新貨又源源而來瞬届冬節購備禮物者必夥故舉行此前所未有之特别大减價又該公司印有精美禮券　一元至千元均備永遠通用云　 
[指控行竊籐箱]  
　　前日（十四）午後有自稱廣東元帥府諮議兼北伐討賊第一軍司令部參議金鑑人帶領眷屬及行李箱籠什物擬由浦東華通碼頭附搭太古凉州輪船出口忽遺失手提籐箱一隻内有銀洋衣服公文等件金情急即將跡涉嫌疑之運夫王其高楊四開陳阿四三人扭控駐棧巡警轉解三區警署昨經曾署畏詢據金聲稱山東德州人住法租界八仙橋此次擬乘輪赴天津參與政治會議在輪遺失籐箱請爲追分質之楊等三人供稱向充茶房金姓失物並不知情各等語當以事關指控失竊嫌疑　將楊等押解警廳訊辦金自投案候質 
[汽車傷人兩則]  
　　昨日上午十時甯波李永堂在黄浦灘行走遭汽車撞倒頭足等處受傷由捕將汽車號碼抄錄另雇車送受傷人往仁濟醫院醫治一面歸報捕頭候示又有陳連吉於昨日下午四時在白克路行走被汽車撞倒跌傷頭部經新閘捕房一千七百二十號華捕抄錄汽車號碼另雇車送陳往仁濟醫院醫治即持傷狀單歸報捕頭候示 
[公共公廨訊案彙錄]  
　　昨日公共公廨訊理之民事訟案併誌於下（一）沈國楨延海德禮律師訴張延齡合夥營業糾葛案張延佑尼干帮辦施乃德律師辯護堂諭限被告於七天以内交四百元舖保（一）永豐莊等訴德大紗廠不理借欵案堂諭准改期訊理（一）裕經號等延許理帮辦商佛律師訴方信根取去綢緞典質請追價洋案方延羅傑帮辦胡薩律師請求破産堂諭本案貨物生財交理賬員薛邁羅收管着再詳細調查清理具報核奪被告方信根交三千元舖保否則還押此諭（一）新廣記理髮店主劉廣喜延慕思律師聲請破産案堂諭准照理賬員報告書内第五條一二三項辦理第四條甘維　律師旣不依限赴本廨理賬員處証明應將其請求駁回（一）慶康莊聲請清理案堂諭王梓康會計師所查出賬欵報告書商由本廨理賬員調查限一月内具報再核（一）順興五金號聲請破産案堂諭着理賬員將烟台被告等償還數目開呈再請交涉員行文烟台司法衙門協助執行（一）張子良訴胡福金欠房租洋案堂諭着被告將所欠五個月房租如數償清以後不得再有拖欠堂費被告負擔（一）朱金菊訴林阿成離婚案堂諭再傳被告到案訊明核奪（一）公昌訴歐陽棣之歐陽達明欠貨欵案堂諭仰兩造代表律師查明賬簿再行審理（一）趙欽曾訴葉連生欠欵案堂諭飭被告到案候訊（一）周殷氏訴何阿大欠借洋案堂諭着何阿大具結開釋設法遵判履行（一）楊子修訴方世泉不還墊欵案堂諭被告請求駁斥（一）薛梁氏訴鄭月波欠借洋案堂諭着何阿大具結開釋設法傳朱成華到案質証並着張伊大到案再核（一）孫錦泉訴陳寳珠欠借洋案堂諭着被告償還原告洋三百元並着原告給被告反訴洋三百元准予抵銷（一）周降生訴鄭遜英不還存欵案堂諭候訊（一）杜少記延甘維露帮辦詹紀鳳律師訴已故范雲夔之妻范兪氏不理寳成紗廠股票抵押銀一萬兩案堂諭准原告律師之請求給諭第一被告在本案未訊結以前不准將己有一切財産處分（一）陳金濤延羅傑帮辦胡薩律師訴楊坤之欠借洋案堂諭被告傳喚不到惟已據具狀承認原告呈出方單及抵押據均屬符合應即予判决着被告　還原告洋六百三十六元抵押據附卷方單發還堂費被告負擔（一）敖榮生訴胡雅林擔保租賃木器不還案堂諭被告胡雅林奉傳不到原告敖榮生呈堂胡森記蓋戳之保單一紙認爲確鑿可信應即予判决着被告償還原告洋二百八十五元八角保單附卷（一）章吳氏訴致大木行欠欵案堂諭本案旣據互商和解兩造同意准予改期 
來函 
[江淮旅滬同鄉會來函]  
敬啓者本月十四日貴報來函攔載有以敝會名義函請更正本月十三日貴報新聞所載一趙長生訴姚阿生等詐騙一案」情事查敝會同人並無此須信件發出顯係奸人僞造事關敝會信守爲特備函至希察照俯賜更正再此後關於敝會往來信件非經蓋有敝會正式圖章不爲有效合併聲明江淮旅滬同鄉會啓 
 
 

Page 12

 
 
1;第一萬八千五百八十一號;中華民國十三年 西曆一千九百二十四年十一月十八號
星期二 * *商業市况 
[北京專電（十七日下午六鐘）]  
　　暗盤整陸六十七元八角五玖陸二十三元四角金融七十九元一角柒長五十九元二角均現貨價 
[洋釐飛漲銀拆平淡]  
　　昨日洋釐早市七錢三分三釐七毫五與前日同午市大漲收盤爲七錢三分六釐烟台帮蓮現暢旺其洋皆轉濟南以圖厚利本埠銀元存底較前略薄各銀行皆抱　健主義亦乏巨數出售市上現幣缺少釐價大有直上靑雲之勢出口烟台去洋六七十萬進口中國由汕頭來洋十萬銀拆早午市仍開二分與前日相同劃頭加水二三分滙豐收欵七十萬其他銀行約一百萬出欵不豐錢業現銀存底豐富抵價有餘所以市况仍乏變動云 
[上海銀行國内匯兌行市報告]  
　　昨據津電銀滙變動有限洋滙跌去四元計行化爲一千零六十六兩五錢洋爲一千零零三元京市情形略同計公　爲一千零五十八兩五錢洋爲一千零零四元漢電滙價未動洋例每千兩爲規元一千零三十五兩洋滙直過多數仍可貼出濟南電報亦未到據該處來訊近來洋釐之巨前未曾有故目下暫爲停匯靑島匯市見漲計膠足每千兩合規元一千零八十五兩洋爲一千零十九元此外如南昌滙鈔票者可以免費長沙亦可不貼滙水此際滙價各以地面關係相去甚巨然變遷之度亦以時局爲轉移也 
[神戶英美滙訊]  
　　昨日神戶匯兌市午前電日美滙兌賣價三十八元三七五買價三十八元五與前日價無變動日英賣價一先令七辦士八七五與前日價同買價一先令七辦士九三七五較前日跌零六二五正午及午後來電均無變動 
[外滙掛牌未動祗香港大二五]  
　　昨日本埠外滙掛牌除香港大二五外均未更動計先令三先令三辦士半印滙二百二十羅比○二五法匯掛一千四百四十法郎花旗掛七十六元二角半香港掛七錢二分二五東匯五錢○七五荷匯掛一百九十四盾半新加坡掛七十一兩二五内盤市面緊而復平先令一時恐難見縮云 
[先令軟而轉平]  
　　結果較軟一二五 
　　交易約十餘萬鎊 
　　昨日先令未動開盤銀行賣出十二月份價三先令三辦士七五三井等銀行買進十二月份先令一二萬鎊價三先令三辦士八一二五嗣後市價漸見軟勢由麥加利等銀行售出數萬鎊價三先令三辦士六八七五至三先令三辦士六二五午後先令開出時尙形軟弱有麥加利等銀行賣出一月份先令數萬鎊價三先令三辦士五六二五至三先令三辦士四三七五買價三先令三辦士六八七五至三先令三辦士六二五惟後市價見硬銀行售出十二月份爲三先令三辦士五六二五至三先令三辦士六二五買價三先令三辦士六八七五至三先令三辦士七五 
[美滙交易甚少]  
　　昨日掛牌弗動交易甚少市價因英日轉緊故價亦較緊一二五計十二月份銀行賣出七十六元六角二分買價七十六元八七五後祗七十六元五角可售買價爲七十六元七角半午後開盤與收市彷彿最緊價銀行賣出七十六元三角七分半買價七十六元六角二分半收市銀行賣出七十六元半至七十六元六二五之間 
[東滙緊而復鬆]  
　　結果較緊○六二五 
　　全市交易二百餘萬元 
　　昨日掛牌未動開盤與星期六相等十二月份台灣等銀行賣出五錢○二五買價五錢後五錢○一二五各銀行咸可結出而金業中因期金市價頗堅互相結得東滙數十萬元致價愈結愈高銀行賣出十二月份與一月份價自五錢○一八七五至五錢○三七五收市許五錢○半方可成交銀行買價亦由五錢○一二五高至五錢○三七五午後以開盤爲最高十二月份銀行賣出五錢○七五買價五錢○半分後有住友正金等銀行賣出東匯數十萬元價五錢○六二五後更見鬆銀行賣出由五錢○五小至五○三七五買價五○三七五至五錢○二五 
[標金由漲趨跌]  
　　結果祗漲一錢 
　　昨星期一大條例無電報開盤標金係二百四十七兩一錢與前日收市相同後高至二百四十七兩四錢先令弗動金價略小四錢後因五錢○一二五東匯各銀行咸可售出於是一月份標金最小跌至二百四十六兩移時東滙逐緊標金高至二百四十八兩八錢收盤蛤赤三百二十一兩赤條三百十九兩五錢登賬十一月份二百五十一兩十二月份二百四十九兩一月份二百四十八兩補水二百五十一兩午後標金開盤二百四十八兩九錢後稍漲三錢先令弗動金價爲二百四十九兩五錢旋因東滙須五錢○七五售出於此最高金價漲至二百四十九兩八錢詎後因束滙逐鬆之故金價忽又頻跌至二百四十六兩八錢收市回高四錢係二百四十七兩二錢較前日之價祗漲一錢高低相差爲三兩八錢 
[紗市堅挺]  
　　外棉堅昂現銷暢達人心觀高 
　　紗廠聨合會報告云昨日星期一美國棉花現貨漲五個磅音近期漲四五個磅音遠期漲十二個磅音印度勿洛去漲八羅比東洋三品紗近期大七元九角至八元八角遠期大五六元念支現貨紅財神漲一元標準紗因現貨銷路非常踴躍需求甚　市氣頗　市上存貨逐見枯竭兼之海外棉市堅昂似頗帶永久性質每日來電盤旋而漲致人心益覺觀高上午近期漲二兩至一兩七八錢遠期漲一兩左右川帮又進二十支三羊三星五福十六支人鐘四季十支金鷄等本紗五百包午後標準市勢仍　因現貨走場暢旺近期不動遠期回小一二錢客帮由廣東漢日江西汕頭厦門福建蕪湖甯波野鷄等帮買去華日紗二千包鴻裕紗廠開出十六支實　一百七十一兩一百包扣們現出溥益廠開出十六支地球一百包東方紗廠開出二十支金鳳一百包市况益形堅挺人心頗佳 
[棉花市盤日高]  
　　昨日各交易所標準通州棉花因市盤日高交易寥寥通陜兩帮均不肯輕售致現貨成交殊少日商日信洋行買進現貨棧交之陜西花三百件價四十一兩 
[三品有飛漲之兆（十七日大阪電）]  
　　三品前星期末已突破今春高價之三百三十元關門現以目下現貨需要及每週情勢推之仍有回漲之望此因美棉股　均趨漲風也雖至二盤稍形停頓而期貨趨勢大有看漲餘地或竟垷出最新高價亦未可知 
[大阪紗市又漲（十七日大阪電）]  
　　棉紗現貨人氣仍極暢達今晨現期兩市均趨漲風瓦斯紗八十支走銷千斤餘亦成交少許中等二十支本月期叫價爲三百六十四元次月期爲三百六十二元 
　　鳳凰四十二支十二月期五三○○○ 
　　大分十六支十一月期三五二○○ 
　　明治四十二支一月期五二五○○ 
　　大分十六支一月期三五三○○ 
[大阪布市堅挺（十七日大阪電）]  
　　棉布市况輸出方面銷胃極佳行情趨漲二幅布漲起五分三幅布漲起三角其他漲起二角成交二百包 
　　鶴鹿十一月期九七○ 
　　軍子十二月期一四五　 
　　雉子一月期一五六五 
　　海女一月期一五六五 
　　人魚一月期一二六五 
　　紺燕二三月期二四五六 
[粉市繼續堅漲]  
　　烟津帮仍在搜羅南洋帮亦有動意 
　　昨日粉市仍具續漲之趨勢烟營帮以封河期轉瞬即屆均在市場績辦　貨津帮則動辦近期（十一月份貨）南洋帮以世界均告麥荒洋粉空虚對於期粉亦有動辦之意故上午交易所開盤後各月市盤均有一分至七釐半漲度嗣因遠期交易不能續旺價稍回疲數厘午後開盤後近期市氣益堅遠期　遜行市上落甚微均具盤旋之勢收盤結果本月份價爲一兩九錢三七五十一月份爲一兩九錢六五均較上週末收盤價各漲七釐半十二月份爲一兩九錢七七五正月份爲二兩零三二五各漲二釐半標準粉成交額計上午十一萬包下午十萬九千包收市十五萬九千包共計三十七萬八千包股票無市昨粉出口因海關護照印發滯遲以致存儲關棧而待運者計有數萬包云 
[絲市續趨清堅]  
　　昨日洋莊絲市各經銷路未見轉暢歐美各莊於週末發往海外之電報迄至昨日尙未轉滬加以本埠華絲商咸望價漲始售以致雖有來凪卒鮮成交廠絲昨由信孚連納等行進上中下等貨九十包絲價均仍堅挻七里白經仍惟烏鎭細貨昨由法莊購成十包行情平定黄灰二經無聞成交 
[横濱絲市堅俏（十七日横濱電）]  
　　生絲現貨星期六下午乂成交二萬斤今日銷胃仍佳人氣堅俏絲屑市况各館仍有意進正在交涉尙未具體成立 
[茶市清淡]  
　　昨日星期一本埠洋莊茶市略趨清淡緣近來路莊紅緣茶均已缺乏來源亦有竭蹶之勢全市綠茶總計成交九百八十九箱珍眉售盤自四十三兩五　至六十八兩貢熙售盤自三十九兩至四十七兩秀眉售盤自二十五兩至二十七兩蝦目售盤三十八兩眉熙售盤有十七兩至二十二兩市價均頗爲不惡其餘各路紅茶及湖州平水綠茶均無交易 
[木市頗形起色]  
　　昨日星期一各木　况頗形起色客帮如蘇錫嘉湖等處銷路雖未發展然較前已覺進步本埠所有去胃以營造木器二帮居多木匠作雜戶次之國産木來源不暢買方均有採辦價尙堅挻茶會氣象頗有向上之勢 
[五金回漲]  
　　昨日星期一市場上批開之貨復見熱閙内地如杭紹蘇錫及本埠各廠亦不若往日之沉寂故售價前途又有轉高氣象大條靑鉛自回鬆後因出路旺盛昨又回至十四兩洋元洋板及洋方等暗中亦有報漲之希望云 
[煤市暢達]  
　　昨星期一絲廠煤頗有銷路洋棧現裝及行市批出均極暢達本埠方面成交有一千三百餘噸之多裝往無錫爲五百九十噸蘇杭兩處共四十五噸價高松撫順新手等貨俱挻高二錢餘價堅固飯灶煤日來煤店家車出稍稀形勢趨平 
 
 

Page 13

 
 
1;第一萬八千五百八十一號;中華民國十三年 西曆一千九百二十四年十一月十八號
星期二 * *常識 
常談 
[異隋錄（七）] [  老圃]  
　　莊子逍遙遊言北溟有魚其名曰鯤鯤之大不知幾千里化而爲鳥其名曰鵬鵬之背不知其幾千里此雖寓方然亦有因特言之過夸耳崔譔與梁簡文皆言鯤當爲鯨考今世界大動物實以鯨魚爲最但就其皮而言厚處達二尺許實爲最厚皮之動物據聶爾孫言格林蘭之大鯨重一百噸或二十二萬磅可當大象入十八頭或大熊四百四十頭其骨骼重三千三百六十磅其脂油重一百七十噸波羅的海岸伊斯撻地方曾發見鯨魚化石雖長不過六十尺許然其體較之尋常鯨魚至少重大二十七倍乃知海賦所謂巨鱗插雲鬐鬣刺天顱骨成岳流膏爲淵亦不盡無稽也又考印度波斯亞刺伯古代記載皆有碩大無朋之鳥能以爪攫象翔於空中趙汝适諸蕃志載崑崙層期國在西南海上連接大海島常有大鵬飛蔽日移晷有野骆駝大鵬遇則吞之或拾鵬翅截其管可作水桶此其所言與馬哥博羅所載相似博羅言非洲馬達加斯加爾島有大鳥謂之勒克Ruc元世祖得其一羽長九十司班（約合八十英尺）其羽管周圜長二派姆（約合兩英尺弱）此其所言蓋可憑信英國博物院有該島發見之大鳥卵化石其量可容六升觀此知諸蕃志亦非夸語所謂崑侖即今錫蘭之可倫破所謂層期即今非洲東岸之桑給巴爾皆在印度洋中與馬達加斯加爾島相接則以産地言亦適相符合也 
經濟 
[籌劃兵災賑捐之我見] [  張固初]  
　　此次東南東北兩大戰禍雖告結束然人民生命財産損失已不可計數今亟待籌劃者則惟有賑捐善後當茲民生凋敝軍興未艾之秋一時殊難籌劃以之加於交通機關上耶則路電兩項已有北方水災之附捐不可以再加也若以之附加於田畝捐耶則戰爭以來各處人民已不堪其痛苦而有軍事善後及其他種種苛歛更何能使哀哀小民多一種負擔哉若發行債劵耶則債劵之弊多賢已有指摘且與民國法律道德有所抵觸不宜行以固初愚見莫如於縱欲奢侈之各種營業及事件（如酒館娼寮戲院游戲塲以及富家之汽車出入姬妾之服飾化裝等）附加兵燹振捐若干以恢復原狀爲止吾知所籌之捐進行迅速成績或優對於營業方面絶不受何種影響被捐之人亦不致因區區捐欵而有所吝惜以無益之金錢惠千萬之生靈辦理兵災善後者何樂而不爲耶若能在租界一律辦理則獲效更多吾知東西國之僑華者素以慈善爲懐在前有華洋義振之舉此番吾國籌劃兵災振捐事件必當加以援手也（乙種酬） 
[災民自謀救濟法] [  顧爲良]  
　　戰事結束所有各地災民衣食住三者槪無着落現届冬充轉眼朔風凛冽寒氣砭肌哀我黎民飢寒交迫較之仰屋興嗟殆有過之雖有當地士紳及慈善家從事籌欵救濟或可免目前之痛苦然終非久遠之計故訂自謀救濟法數則以告災民 
　　一從前嗜好槪行戒絶雖一捲烟之微亦在嚴拒之例 
　　一無論何人總有事可做不可因戰後蕭條生消極觀念不謀做事機會 
　　一家有衰頽長老仍當供養如初子女仍令其入學（養老顧人類天職子女求學屬於根本救濟方面） 
　　一食物但求果腹衣服但求蔽體惟不可不注意清潔 
　　一所有經兵士踐踏之田畝宜合力治理以便來歲下種 
　　一被毁之房屋合集親友互相修理以蔽風雨 
　　一自己房屋幸未被毁而親戚則無處棲身宜招之共居 
一困苦之時得一職業巳深慶幸不可因位卑錢少而不屑爲或爲之而不忠於事（乙）種酬 
衛生 
[戰地魚類眞不可食] [  李秀明女士]  
　　本欄載有忌食魚蟹文字謂兵災區域魚蟹飽食人肉人捕食之易生疫病余對於此說始尙疑信參半今乃深信不疑矣 
　　余於一星期前購得鯖魚一條重約五六觔剖腹之時余恐傭婦剖及魚膽致使腹中之物苦不能食故在旁監視之 
　　傭婦剖開魚腹血多而帶紫色且有一種羶氣直撲鼻管余猶不以爲異及至洗滌魚腸見有褐色小片兩塊浮於水面取出視之乃爲小兒指甲余知此魚曾食人肉即囑傭婦棄之以免傳染疫病豈知傭婦貪利廉價轉售近鄰近鄰之食是魚者靡不吐瀉交作所幸者尙不至有性命之虞耳 
　　余述是篇并有一語敬告諸君申報常識中之衛生一欄誠屬有益於人宜細閱之宜實行之（乙種酬） 
道德 
[兵燹後未遭刧者應盡之義務] [  翊新]  
　　入秋以來東南東北先後横遭兵燹顚沛流離其慘狀早已盡人能想像及之矣嗚呼誰無父母誰無妻子慘死者固無復生理未死者可任令轉輾溝壑乎子輿有言惻隠之心人皆有之未遭兵燹者宜如何節其糜費斥其羡餘合多人之力而爲施粥施衣之舉乎至設廠者尤宜擴充工額大開方便之門使一般無衣無食者得有所歸此就其功效大者言之至於出個人之棉力亦足以救人如我有舊棉衣一套米一石捐納於慈善機關由彼放賬亦可免一人於凍餒是在我之肯發慈善之念否耳 
　　小人往往幸災樂禍君子則否力行恕道試思兵燹之來假令遭之在我將并現在之生存而不可得遑論資産之保守與生活之安閑乎苟能一念及此吾知生活有餘者無不慨然傾囊矣（乙種酬） 
法制 
[陸軍部埋葬戰死者之規則景甲埋葬之地點須注意左列事項] [  景]  
　　（一）與道路市街村落城鎭及軍隊駐在地相距宜遠 
　　（二）與水源河流井泉相距宜遠 
　　（三）土地宜高燥鬆疎 
　　乙埋葬之方法須注意左列事項 
　　（一）兵士死巳多數時得合葬之但合葬一處限五十名以内並須由左向右順次列號以誌之 
　　（二）坑深須自平地起算二密達以上 
　　（三）坑底須先鋪乾草次將屍棺或死體放入再置木炭或煤屑一層後蓋以石灰 
　　（四）衛生上應行之手續不可忽略 
　　（五）掘出之土覆蓋坑上隆起爲墳墳須高一密達以上 
　　（六）各别埋葬一坑者應於每墳之上樹一適宜之標識合葬一坑者除第一項編 
　　號外亦須樹適宜標識（乙種酬） 
雜錄 
[敬告被災各縣人民] [  方冲之]  
　　這次東南戰爭雖不到兩月但是我江浙兩省的小民已得了一種極深切的敎訓什麽敎訓呢就是我們今日纔知道「兵是腐敗殘殺的東西國家養兵不是爲保護小民小民的身家生命財産還是要靠」自己保護的「你就看我金山張涇一帶閩浙兩軍偶一接觸某處火燬房屋若干幢某地死傷平民若干人某姓被刦金銀首飾若干種衣服什器若干件士罷學農罷耕工罷業商罷市閙得落花流水可笑那各市鄉所辦的保衛團到了槍聲乒乓的時候所有團丁一個一個都溜去了何嘗來保衛你的身家生命財産呢倘使我們今日不想根本上善後的方法恐怕一到年底盜匪的行刦比較丘八還要厲害三分所以兵災善後冬防等等是目前最重要的問題被災各縣應從速組織兵災善後局籌募善後經費或發行縣公債舉辦一切善後事宜據我想來有下列幾種着手的方法 
　　（一）查勘災情就由兵災善後局裡派員查勘各市鄉被災情形分别輕重請常局發賑 
　　（一）辦理冬防各縣市鄉已辦的保衛團嚴加訓練或從速改組凡雇用者均改爲確有職業之人以符守望相助之義 
　　（一）調查戶口由局請縣令戶籍員會同各地警局及圖保詳細調查戶口如有盜匪混入内地不難查獲查獲後須予嚴懲 
　　（一）開糶平米請未被災諸富人慷慨解囊盡力協濟開糶平米 
　　（一）維持敎育費小學敎員處境清寒者多應請敎育局體念樹人百年大計及敎員生計艱難設法維持敎育費令未開學各校從速開課 
　　（一）勸諭農工商界凡被災各市鄉農工商界應派員勸告安心樂業并本年减輕租收成色及租房等捐 
　　右所舉出幾個善後問題要希望我們大家出力切實做去我們向來抱一種「各人自掃門前雪不管他家瓦上霜」主義如今是不得不管了你說不管你身上帶着幾個的銀錢預備糴米買柴的立刻可以不翼而飛米也糴不出柴也買不出了你家裡藏着寳貴的東西預備傳給子子孫孫的立刻可以不脛而走子也不得傳孫也不得傳了你想還是管呢還是不管你若抱定了不管主義我且不必說什麽「天下興亡匹夫有責人之欲善誰不如我」這空話老實說現在的世界是强盜的世界我們自己不能防衛没有善後的方法恐怕盜匪一來光願是没有什麽客氣的（未蓋章） 
 
 

Page 14

 
 
1;第一萬八千五百八十一號;中華民國十三年 西曆一千九百二十四年十一月十八號
星期二 * *   
 
 

Page 15

 
 
1;第一萬八千五百八十一號;中華民國十三年 西曆一千九百二十四年十一月十八號
星期二 * *本埠增刊 
[新文化書陳列展期]  
　　商務印書館近年出版新文化之書籍爲數繁多各類俱備本月一日起在其發行所特别陳列每日前往閱覽者尤衆原定陳列兩週茲因閱者多以展期爲言該館允即展至本月月底並將新出之中國文學源流動的心理學學校劇本集詩人性格小詩研究政治中之人性等書加入多種云 
[懐中照相器發售]  
　　天潼路西市瑞華公司因鑒於照相器用途日廣市上所售大小不一故近由德國名廠運到一種新出品之懐中照相器百架玲壠纖巧可以摺疊自如藏置懐中鏡頭敏銳撮影顯露直駕大機而上是機一出即可補旅行携帶不便之缺憾原售每架七元現特價减售五元以此帮貨爲限用品均全另有說明書贈送云 
[共和旅館優待顧客]  
　　三洋涇橋共和旅館自上半年開幕以來營業甚爲發達其經理馬海洲君近爲推擴營業及便於喜慶等事起見别闢大小禮堂各一座大廳日收租金八元小廳收五元其住客房間自六元至六角者亦特對折減收該旅館地點適宜交通極便兼之空氣亦甚清潔云 
[出版界消息彙誌]  
　　誠德週報誠德週報第五期已出版陳積勛題眉有瞻廬公俠觀海等作品函索附郵票二分至英租界麥根路同河里一一六六號即寄 
　　直言上海惪社自與國文研究社聨合後更名學術研究社該社將發行一旬刋名「直言」由徐枕亞先生主任編輯定價每份二分第一期定於本月十一日和平紀念日出版其中設有「學光」一欄專載關於文學及數學等之文字閱之可以增進學術上之知識函索該社章程可投函新閘路辛家花園中華工業專門學校 
　　亞細亞週刋本埠法界自來火街職業中學第三年級出版一種週刋名亞細亞報中英合璧内有小說歌詩筆記新聞論說等類内容頗豐富云 
　　影戲入門是書專供欲投身於影戲界者作參考之用舉凡電影應具之藝術無不備述欲得者只須備函附郵資三分向閘北寳源路明德里焦庽轉陸辟野君索取云紅星張鵑聲主編紅星週刋十一期已於前日出版本期係「小說特刋」内容富豐印刷精良並添　　　以增興味函索附郵一分發行部新記浜路一二四三號聿光菊譜新派名畫家張聿光氏有淵明癖日在徐園將貧兒院陳賽之菊花擇尤寫生已脫稿者計近百種陳列該處有願購者可以割愛并以所得之半資助貧兒院云 
　　電影雜誌第七號天津路晨社所發行之電影雜誌第七號已於日前出版封面係主演「採茶女 
之莊蟾珍女士小影内容極豐富全書共有照片數十幀俱用靑蓮色精印如「馮玉祥」影片之攝影化裝後之羅克羅克之攔車日本影戲女優漱川女士大陸晨鐘神州明星長城聨合各公司新片之攝影及卡爾登新片「愛力」劇中之裸體舞女愛普廬新片「軍閥末路」劇中之兩幕等　片俱極明晰其他著作料皆極有價值而無線電所報告之消息尤爲敏捷云 
[又一電影公司成立]  
　　新組織之金鷹影片公司係陳柏等創辦刻正在籌備進行中開攝影塲已擇定狄思威路永興里北首云 
[新奇續到各種影戲機]  
　　北江西路新奇影戲社及四馬路發行所發售之大小影戲機構造靈巧放影玲瓏頗爲購者所歡迎近因三週紀念減價一月每日售出數十具以致前月運到之影機不旬日即已告罄現又由德國BW名廠運到各種油燈影戲機售價山四元至五百元紀念期内槪售八折云 
[恩派亞開映「人心」]  
　　大中華影片公司攝製之「人心」在卡爾登映過二次頗受觀衆歡迎推爲中國自製影片中唯一無二之佳作劇情别開生面描寫處每用反襯法盡烘雲托月之能事插科足令人捧腹而不露痕跡無節外生枝之弊表情細膩耐人尋味如初寫黄庭恰到好處而無驕揉造作之病一舉一動疾徐適當不似他片中之動作往往太快若有極緊急事不容稍緩然者中有醉僕一幕能將醉漢頭暈眼花之感覺一一表出可謂匠心獨具此外如室中電燈的燦爍一轉即熄窗外燈光射入尤爲别緻至於光線充足猶其餘事耳聞於本月十七日起在恩派亞連映七天屆時又當熱鬧一番矣 
[電影明星之略歷（續）]  
　　（十一）惠史萊擺萊（WesleyBarry）童伶惠史萊擺萊爲麥　鼐倫所發現一日惠史萊正與童輩打架麥雪經之見其滑稽狀態以爲大可扮演滑稽影片乃即用之爲演員　曼麗畢克福合演之「長脚爹爹」DaddyLongLogs其尤著者也其後扮演之片甚多如RagstoRiches及HeroesofTheStreet等其唯之標記即爲其面上之雀斑按惠史萊十七年生於羅肆安傑旋即在該處就學讀書云 
（十二）約翰擺爾穆亞（JohnBarrymore）約翰生於一千八百八十二年二月十五號其生産地爲菲力特爾菲亞當一千九百零三年時初次現身於芝加哥之舞臺上自是以後幾及二十年在美國伶界中頗負盛參即遠至英吉利及澳斯屈里亞等亦莫不知之前次在卡爾登影戲院開映之「懸崖撤手」SherlockHolmes及在愛普廬影戲院開映之「軍閱末路」BeauBrummel爲該氏在電影界中著名之兩片其夫人回湯姆史（BlancheelrichsThomas）善著作恒曰史達蘭琪Michk　elstrang）約翰身高五尺十寸髮作棕色雙目作藍色云（伯長）（持之） 
 
 

Page 16

 
 
1;第一萬八千五百八十一號;中華民國十三年 西曆一千九百二十四年十一月十八號
星期二 * *[清華回國畢業生開會]  
　　　　　不　　日　　　　歡迎　雲祥校長與　　　　十六日下午六時在滬清華回國畢業生假一品香開會歡讌清華現任校長曹雲祥博士到者有凌其竣周明衡李迪華徐維明施濟元姚爾昌莊俊洪深葉德　趙師復程樹仁等數十人席次曹博士報告清華改辦大學之計畫及考送出洋留美生與全國各大學公開辦理各項事務極得滬上清華同學之同情又曹博士定十八日星期二即行離申遄回清華云 
[學務消息]  
　　培秀女塾增設夜學班虹口乍浦路頣和里培秀女塾創辦迄今已有二十餘載學生求學者甚衆該塾擬於十一月一日起增設中文夜學班課本按新學制時問定每晚七時至八時半學費每月二元報名者極多 
[歌塲零拾]  
　　新世界髦兒班演之「獨木關」繆黑燈飾薛仁貴嗓音宏亮台步　穏做工周到唱嘆月一段口齒清而流利將英雄潦倒之神情曲曲活現嗣唱「月下」等句如鶴唳猿鳴纒綿悱惻哀宛動人槍挑安殿寳一場更爲可觀一種冒病出戰之狀態維妙維肖繆伶倘能再加勵進則前途無量矣 
　　賽靈妃新世界髦兒中之佼佼者也日前演「諸葛亮招親」一劇靈妃飾春梅玲瓏活潑嬌小可愛娟娟動人爲二丐爭擾時之一種含羞恨態實耐人尋味鳳毛麟角殊不可多得者 
　　金小樓天賦歌喉派宗伶隠工鬚生昨演之「捉放曹」小樓飾陳宫態度儒雅嗓音清亮兼使高腔圓轉如意歌來高下疾徐宛若珠走玉盤流利無比洵佳構也 
　　大世界之「狸貓換太子」馮素蓮飾冠承御亭亭玉立風姿啊哪念白字字可聽嚦嚦清亮劉妃定計將狸貓換取太子時之一種怨恨之　絲絲入扣 
蓋天紅大世界京班中頗負盛名者前乾隆「羣臣宴」一劇中天紅去禰正平唱調做工堪稱高人一等打鼓駡曹一段演來更有精采天紅年僅舞勺已有此成績誠爲難得叫好鼓掌之聲連續四起矣（施仲和） 
[評杜雲卿之回窰]  
　　武家坡一劇爲生旦之重頭戲邇來之演此者誠指不勝屈昨於翔舞台獲覩坤伶杜雲卿李秀鳳所合演殊堪愜意杜伶去年貴内日馬來蒼老有勁接唱西皮倒板（一馬離子西凉界）句調逸音高非同凡人響繡募乍掀端莊老練之杜伶登場矣裝束富麗台步大方扮相漂亮行動磊落唱原板之第一句運腔新頴細味之頗有譚味（不山人一陣陣）唱後略頓讓過小過門再接涙洒胸懷）句又將（涙洒）二字略拖使勁出（胸）字依原韻連頓再出（懷）字直有一波三折之槪余聆至此不禁爲之擊几叫絶者再（王丞相在朝中官居太宰）句調極圓穏（所爲何來）之（爲）字拖過一眼再以穏淡之嗓出（何來）二字歌　悠揚柔和煞是可聽與幕後對白時之姿勢恭而有禮即兩目亦不斜睨深合問詢情形二段倒板八月十五月光明）句音清字亮足繞塵樑白（全憑皓月當空）一語猶千鈞入海氣緊神遒與旦對唱時目注其面耳聽其辭隨口對答從容不迫洵屬不易（薛大哥這幾年時運不通）句（幾年）下使一小腔加一（他）字乃接（運不通）句佳極（受苦情）之（苦）字其音由丹田内直冲而出再唱（情）字經此轉折　絶不走板實爲難得調戲時之態度詼諧　陳奇趣横生對唱快板一段咬字清晰吐音準確直如斬釘截鐵鋒利絶倫杜伶演此身分尤合也（意誠） 
[吕美玉瑞德寳之慶頂珠]  
　　慶顶珠爲鬚生靑衣之重頭戲前日吕美玉瑞德寳演來合配適當瑞德寳之蕭恩臺步從容工架老練吕美玉之桂英扮相秀麗大有小家碧玉之氣象出塲在幕内唱西皮倒板如「海水茫茫白浪蕩」下接快板「靑山綠在江下」等句腔正圓潤字字清晰出塲後瑞伶唱搖板末句最佳「怎奈我年邁蒼蒼我這氣力不佳」不佳二字稍太腔妙不可言第二段旦唱搖板「天色不早回去罷」繼而生接唱「你看紅日落西正此句與馬連良不同連良唱「落平陽」次塲瑞伶單唱中西皮「昨夜晚飲酒醉」等句行腔平平後至「怎奈我家貧窮」家字太長過板接唱貧窮此句尤妙極後轉二六「桂英兒捧茶來爲父解渴」解渴二字頗似當年之老譚後美玉上唱「遭不幸我的母早已亡故撇下奴到如今一雙大足」等句嗓音天然歌畢臺下彩聲婉如雷動後多說白均有精采云 
[集會表]  
　　陽曆本月時間地點召集者事由 
　　十五日至二十三日假座康腦脫路徐園貧兒院開菊花會菊花大會 
　　十八日新世界南北兩部糧食平價游藝大會糧食平價游藝會 
　　二十二日下華德路八十三號科發藥廠召集股東臨時會股東臨時會 
　　廿三日震旦與樂羣三育與南方各學校比賽足球會震旦與樂羣三育與南方各學校足球比賽比賽足球 
[天氣報告]  
　　徐家滙天文台昨日下午四點三十分氣象預報云天晴而和恐有薄霧低壓將趨東南東向滿洲而進其後或將隨有大西北風吹過渤海東海以北有南風或西風南方風勢無定又昨日下午三時前二十四小時内本埠氣温最高七二六最低四五六去年同日最高六一七最低五三○ 
 
