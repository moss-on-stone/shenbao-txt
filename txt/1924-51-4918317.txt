# 1924 - 51 - 4918317

 

Page 1

 
 
第一萬八千三百十七號;中華民國十三年 西曆一千九百二十四年二月二十八號
星期四 * *   
 
 

Page 2

 
 
第一萬八千三百十七號;中華民國十三年 西曆一千九百二十四年二月二十八號
星期四 * *   
 
 

Page 3

 
 
第一萬八千三百十七號;中華民國十三年 西曆一千九百二十四年二月二十八號
星期四 * *   
 
 

Page 4

 
 
第一萬八千三百十七號;中華民國十三年 西曆一千九百二十四年二月二十八號
星期四 * *   
 
 

Page 5

 
 
第一萬八千三百十七號;中華民國十三年 西曆一千九百二十四年二月二十八號
星期四 * *   
 
 

Page 6

 
 
第一萬八千三百十七號;中華民國十三年 西曆一千九百二十四年二月二十八號
星期四 * *時論（特約） 
[唯一之全民生主義（準平）]  
　　經國論第三予旣述國民大目的與和平協作論今更將進述唯一之全民生主義 
陳述此義以前有必須重言申明者則和平協作者國民大目的之入手全民生主義者國民大目的之究竟而眞欲了解和平協作之精神又必須先完全了解全民生主義之精神也何謂全民生欲明此義須先述予之全民觀今夫合各族各部之人以成國則凡一國内之人無論操何職業處何境遇無一非民士農工商固民也由士農工商出之官吏與兵士何嘗非民甚至求爲士農工商不可得不得不流爲奴僕娼妓乞丐盜賊之輩又何嘗非民益若爾人者其天賦人權同其法律上本來規定之權利同所不同者境遇耳假使奴僕娼妓盜賊之輩稍得資生之本則人人固可爲士農工商且人人可得進身富貴搢紳之林也又使赫赫文武大官一旦失其憑藉遭逢厄運飢無所得食寒無所得衣則其本身與子女焉能保其不流爲奴僕娼妓乞丐盜賊之生涯聞之光復以後名門之女有操穢業而京師部衙僚屬有夜間操拉車業者吁至可鑒矣是故負主持言論指導社會之責者當其觀人論世應一本無差别之平等博愛精神凡在一國之内無論其地位如何悉視爲平等之民對於憑藉之優者不必妬設法奬進其爲善可也對於操業之卑者不必鄙設法改善其地位可也若以妬之鄙之之故而排斥之屏棄之不使與民爲伍一若置之於民界以外則其所謂民之一階級亦僅矣是烏得爲全是爲予之全民觀 
全民之義旣如上述試進述民生民生之義一語蔽之民得共同生活而已詳述之則罄千萬言不能盡今所欲特别提出以申論者則國家對於民生之責任是已夫人民胡爲分其衣食車馬之奉以供租稅以設官職以置軍警以形成一國家其主要目的無非在得遂其生活而已故國家第一之責任在爲民謀生申言之即在俾已能生之民得樂其生俾未能生之民得謀其生而已此種精神在我國歷史上所稱爲賢相循吏殆莫不具英哲羅素述政治理想謂 
 
 

Page 7

 
 
第一萬八千三百十七號;中華民國十三年 西曆一千九百二十四年二月二十八號
星期四 * *　　政治之目的在圖各個人生活之進步者以我國政治史之眼光觀察之猶老生常談耳國家對於民生之責任如是故凡執政者施行一種政策論政者發表一種主張其價值之大小其性質之善惡必以及於民生之效果如何而定舍此更無可以評判之標準是爲予之民生主義 
今綜合以上兩義而引申之則可概論如左　１一國之内不許有特殊階級之少數人獨享樂生之大利而及其害於多數人或他特殊階級致無以爲生 
　２多數人之利益固當竭力主張然同時不可完全忘却少數階級之利益而不顧其生 
　３一國之内苟有某種階級無以爲生則無論其如何少數其影響必及於多數人或他部分而足以擾害社會生活之安寗　４因上之故特殊階級少數人利益不幸與他部分或多數人發生衝突時政治上最良善最切要之處置即在調劑利害一方不使少數人因失所生發生擾亂一方使他部分或多數人得維持其樂生之權利是之謂全民生主義 
全民生主義之精神旣如土則予將依據之以進論一切問題蓋我國之紛亂雖複雜錯綜之極然究其眞因無一非在彼此各部分之利害衝突無所謂主義其所謂主義均一時之假借也朝三暮四翻雲覆雨之怪劇近年蓋不可數計復烏有主義之可言也是故今後解紛定亂無他道道在抱持全民生主義之大目的而置一切虚僞假借之主義於不問其最强有力者當不絕次强有力者之生次强有力者當不絕稍强有力者之生稍强有力者當不絕弱者之生非然者弱者失其生必羣起而仆稍强者稍强者失其生必羣起而仆次强者次强者失其生必又起而仆最强者層層反動寃寃相報魁桀才智之人不盡國中永無寗時矣 
國内專電 
　　北京電　中英公司調查京奉路京榆問無票乘車者多奉榆間經整頓後已少津浦南段少津濟段時有無票乘車及運零星物品情事隴海路經部二月七日電後無發現者 
　　北京電　各埠日商有赴商標局登記者故商標交涉範圍縮小 
　　北京電　朱邇典函英相贊成孟却斯得商會麗新條陳主庚子賠欵用以敎育中國靑年設高級工業農業學校及遣學生留英並提一部在華設醫院及英國各大學添漢文講座 
　　北京電　義械確價爲四百八十萬元已付二百萬　餘數由交通方面分期償付中有極快利機關槍一批 
　　北京電　中秘續約秘魯要求華人遵守秘律羅代辦不允現停頓 
　　北京電　部電張作霖中俄會議現正進行東省與俄代表局部接洽事件希暫緩行免兩歧（二十七日下午一鐘） 
　　北京電　加拉罕即以現在之接洽爲預備會議仍要求即行承認王正廷欲先决蒙古撤兵及中東路王注重估價收回（二十七日下午一鐘） 
　　北京電　外部答覆俄代表所提抗議東三省援助白黨等事已令邊境官吏調查得覆再核辦（二十七日下午一鐘） 
　　北京電　京綏路西老藏營道房工頭劉成貴報告漾（二十三）夜匪衆持槍入室搶刦一空並將其妻擄去勒贖已電馬都統派兵營救（二十七日下午一鐘） 
　　北京電　交吳由寗電府今日午後四時北回（二十七日下午八鐘） 
　　北京電　聞韓莊有大股土匪已飭戒備（二十七日下午八鐘） 
　　北京電　金佛郎案孫顧主張再駁聞駁覆照會外部巳擬就（二十七日下午八鐘） 
　　北京電　洛吳派遲雲鵬赴津再接洽尊段事並弔叚媳喪（二十七日下午八鐘） 
　　北京電　奉張派于冲漢來京參與中俄會議但加拉罕仍要求先承認後開議（二十七日下午八鐘） 
　　北京電　馮玉祥定二十九日在西車站補讌喜酒（二十七日下午八鐘） 
　　北京電　外部接國際聯盟會電國際汽車通行問題由交通股提交大會通過應再召一國際公會修改一九零九年公約俾合現狀（二十七日下午一鐘） 
　　北京電　府要人云孫閣目前不致更動王克敏並無辭意（二十七日下午一鐘） 
　　北京電　李彦靑語某云府曹倚王因王籌欵較他人敏捷稱王聰敏不置　　北京電　閩電·張毅尚不能赴廈門臧致平與王永泉接洽無進步 
　　北京電　外部有（二十五）日照會日使根據王正廷等在日所調查之報告表列地震時華僑被害損失并註明人名及損失數目一面要求懲罰慘害者一面要求賠償（二十七日下午八鐘） 
　　北京電　甘紳代表韓國士到院控財政廳陳能怡（二十七日下午一鐘） 
　　北京電　榆關外奉軍有換防行動殷本浩已回榆任（二十七日下午一鐘） 
　　北京電　在三家店護械之義兵俟貨交到即退津（二十七日下午一鐘） 
　　北京電　擬令春丁祀典派程克代祭又張國溶爲兩湖巡署參謀長范連珂爲隴南鎭署參謀長 
　　北京電　汪榮寶呈院川湘陜黔豫皖桂八省留學官費月支二萬四千九百二十元（二十七日下午八鐘） 
　　北京電　劉存厚連電催撥用路股欵作軍費（二十七日下午一鐘） 
　　北京電　美國鋼鐵公司函部催京綏鋼軌價速電匯紐約（二十七日下午一鐘） 
　　北京電　京熱汽車宥（二十六）日始業乘客擁擠（二十七日下午八鐘） 
　　北京電　洛派軍需長劉紹曾到京催餉　　北京電　方本仁代表邱斌感（二十七）日赴洛（二十七日下午八鐘） 
　　北京電　交吳沁（二十七）電由寗返京明日可抵津（二十七日下午八鐘） 
　　北京電　憲政黨分裂谷芝瑞史澤咸在頭髮胡同另組機關 
　　北京電　洛吳函航空署先成洛陽長安間航綫趙玉珂即派李某爲局長 
　　北京電　洛息·據某方密訊前張福來晋京曾銜吳佩孚命陳述王毓芝罪狀請曹查辦此次吳毓麟至洛除杜温蘇齊問題外並傳曹命爲王解釋　　北京電　觀音堂至潼關將加設電報線一條再由觀音堂展長至洛陽已由部令責成徐固電線巡線總管辦理　　北京電　海部將於沿海各省酌設海軍校現方動議（二十七日下午一鐘） 
　　天津電　晋省民十當選人來電表示絕對不另選 
　　天津電　女星社及婦女日報爲湘女師改委男校長事通電反對力爭女權　　天津電　直王等發起之大同俱樂部組織成立宣言以互相提携消弭内亂爲職志 
　　天津電　日商會長調查團不日來津　　天津電　租界不許調查縣選停頓某紳建議令租界選權人逕向縣署呈報資格（以上二十七日下午九鐘） 
　　天津電　曹手諭洛吳尊段是何用意願聞明敎吳復段清風亮節足爲國人模範（二十七日下午五鐘） 
　　濟南電議員丁惟坊等七十二人電京洛維持財廳長王宗元 
　　濟南電　鄭士琦今日誕辰不受賀　　濟南電　諸城防兵爲匪擊敗匪首高二虎等揭建國自治軍旗幟 
　　濟南電　前兗區議員楊某控現議員徐來楫吸食鴉片無效徐又控楊通匪官廳今日派人捕楊 
　　濟南電　濟南市政廳總辦改廳長任唐仰杜（以上二十七日下午三鐘） 
　　哈爾濱電　朱准懋業銀行發兌換洋票三十萬元準備金已騐先發兩萬 
　　哈爾濱電　黑省設解除武裝俄黨臨時收容所現收容敗竄來華之白黨二百五十七名（以上二十六日下午九鐘） 
　　蘭州電　馬麟電報已抵洛陽　　蘭州電　陜西定邊軍隊與蒙人衝突在狗池轟擊互有傷亡現正在交涉中（以上二十五日下午九鐘） 
　　漢口電　川訊于學忠攻克新津川軍退彭川于旋又攻克卭來 
　　漢口電　楊森因川東形勢頗急電駐漢代表傅維藩赴洛請示　　漢口電　張聯陞宥（二十六）由漢赴洛　　漢口電　英會審公堂及工部局對賈初敏案請律師裴賚向日領署控訴東孚洋行大班烏羽天長私擅逮捕威逼人命（以上二十七日下午五鐘） 
　　重慶電　袁祖銘劉湘巧（十八）均出省赴東路督戰 
　　重慶電　房捐墊欵以印花稅票抵還　　重慶電　渝當局以一邊兩軍擾中路恐其下侵紛調重兵堵截永璧要隘江巴治安由張允明負責并有赴前方鎭攝說（以上二十四日下午十一鐘） 
　　長沙電　唐生智爲便於剿匪起見擬以兵工修築衡永衡郴郴永三道汽車路先從衡郴道入手擬將此計劃提交軍事會議討論唐又擬上一條呈（一）實行兵工政策（二）在衡陽設農事試騐場採辦美國棉種（三）開發礦産（四）强制造林均以湘南爲試辦區域　　長沙電　市政公所總理曹典球由京來電財政部准發還碼頭捐但欵已挪用正與交涉設法籌還 
　　長沙電　交涉司長楊宣誠呈趙宥（二十六）日北上派鄧承偉代拆代行 
　　長沙電　林支宇託人持函辭議長職議會開會時將改選正議長 
　　長沙電　唐繼虞咨請湘政府飭令湘西各縣防軍勿誘編黔省鄉團 
　　長沙電　蔣方震宸（二十六）抵湘軍事會議因葉賀尚未到决延至三月十日開會（以上二十七日上午九鐘） 
　　長沙電　外交部來電據汪公使電日本外部謂六一案湘人所提五條無交涉餘地願設法從速解决已電芳澤公使答覆惟日使覆文未到部俟覆到再轉達 
　　長沙電　此次軍事會議極關重要擬將上年懸案及對外態度對内計劃邊防情形逐一解决頗引起南北注意均有探員在省（以上二十五日上午九鐘） 
　　長沙電　趙令株萍劃歸田鎭藩旅駐防會同劃歸鄒鵬振旅駐防 
　　長沙電　唐生智所部劉何李三旅長葉開鑫所部劉鄒兩旅長因師長列席軍事會議均電告不來省 
　　長沙電　武岡電告匪熾請抽派洪江防軍助剿 
　　長沙電　岳州警備司令鄒禮奉派赴漢　　長沙電　寶慶來電又發生軍隊强奪團防槍枝擊斃團兵案係第七路指揮部雜亂軍隊所爲且沿途行刧綁票居民遷徙團局電懇轉令該路指揮楊源濬如數退還槍枝 
　　長沙電　據某要人云劉顯世擬收撫蔡鉅猷殘部以之援川因蔡部尚有槍械而士氣不可用不過欲其利器　　長沙電　臨湘來電該縣團防總局槍枝突被匪徒盡數奪去縣城無駐軍警衛無槍請電岳州派兵鎭攝 
　　長沙電　軍資處擬收束並擬將特捐撥交總指揮部軍需處辦理畝捐移交水利局辦理財政司派出大批催欵委員限三日内出發張羅之術至此已窮 
　　長沙電　司法司長徐鍾衡因娶媳有（二十五）日回省仍向趙懇辭本職 
　　長沙電　省議會又定宥日開協議會　　長沙電　禁烟問題將提交軍事會議　　長沙電　近一星期内湘米出口已近十萬石省政府已電請北方停止採運軍米（以上二十五日上午九鐘） 
　　香港電　孫任李福林廣東籌餉局會辦　　香港電　温雄飛來粤活動據稱係代表林俊廷商歸附惟孫以其無林字據且温曾叛民黨故飭公安局將温扣留 
　　香港電　傳陳炯明由惠到汕昨赴滬確否未知 
　　香港電　聞楊庶堪不日就職定蕭萱爲省署秘書長陳樹人或劉紹棠爲政務廳長 
　　香港電　陳光逵昨離粤赴滬　　香港電　譚延　令駐省湘軍限七日盡開東江 
　　香港電　陸榮廷部韓彩鳳率三千餘人取道平樂抵昭平據云奉陸命攻梧州俟潯州某部下動員令即溯江而下兩路進攻 
　　香港電　粤路客貨車已全規復　　香港電　樊鍾秀在西江招兵二千餘昨調赴東江 
　　香港電　黄紹雄派白某赴滬轉湘與馬濟商桂避 
　　香港電　横瀝滇軍四師連日向樟木頭前進聞係王秉鈞所招投入陳炯明軍 
　　香港電　許軍大隊陸續由增城正果返省遍駐東部將赴四邑現正果由湘軍塡駐 
　　香港電　傳沈鴻英派員來省謁孫請收編（以上二十七日下午七鐘） 
　　福州電　孫傳芳沁（二十七）日午後三時行九時布告赴延平校閱軍隊撫察地方省垣治安由帮辦暫行負責 
（二十七日下午二鐘） 
　　徐州電　吳毓麟由寗專車北上午初過徐陳調元隨車來（二十七日下午四鐘） 
　　南京電　吳毓麟今晨四時乘專車回京（二十七日下午五鐘） 
　　南通電　警局因洋商安得勝來通宣傳捲烟商抗稅宥（二十六）日押送出境（二十七日下午五鐘） 
[國外專電]  
　　比的斯堡電　張孝若在保菲羅Buffalo考察電車廠邊防總司令欵待導觀兵站鳴砲示敬意晚間最高地方官廳宴會張演說中國國梓自當保存惟振興實業須取法歐美各國今日到比的斯堡（Pittsburg）(二月二十六日) 
　　東京電　松方元老沁（二十七）日逝世（二月二十七日） 
 
 

Page 8

 
 
第一萬八千三百十七號;中華民國十三年 西曆一千九百二十四年二月二十八號
星期四 * *自由談 
[鏡賦] [  陳翠娜]  
　　向曉鴉啼金谷春石龍　甲鎖輕塵房中柳色遙疑畫鏡裏花光艶過人開銀屏於小玉下飛燕之蘭宫玉鈎半起烟斜霧濃流星細落缸綴金虫髻重疑霧腰輕椅風隔花自語仙影芙蓉呵烟雲於止水畫金雀於屏風映日則蔆壁生波照影而水葓生膩釧疊連環釵鐫鳳字銀絲　月側映髮尾脂重甲煎膏凝香烟庾信賦而自愁樂昌碎而難棄孤鸞欲舞駢花媚春炙翠染眉黛穿珠貼領巾妝成未去艶極自疑繫殘絨於鳳　拭烟痕於春衣輕紗障月妬甘后之玉人粉蝶撲影訝離魂於倩女阿房之宫九重漢殿之花七出莫不含光　艶晶雪比潔靑女捧氷來鉸人抱珠泣鏡何代而無人人何鏡而留痕華年一去不如飛塵况復陳宫弱質左思嬌女抱靈修之信芳畫娥眉以自異懷恍惚兮若傷忽掩抑而横涕秋風起於堂下秋草生兮鏡鏡裏巳矣哉月可奔兮袂可絕閒愁源源不能竭池台黯綠生暮凉秋水寒光澹顔色 
[英帝國博覽會之豪舉（下）] [  思湖]  
　　香港館純爲陳設遠東之中國物品規模之巨搜集之富實爲各館之最英太子奉命籌備之始即電達港督廣集中國之土産徵取中國之建築工程家特將香港館仿照中國式之街市房屋及商塲等制造成館前爲街路兩旁列市肆店屋有間單平房有亭閣層樓市塲上若老火灶之挑水夫送貨物之小車代步之人力車一一布置點綴儼然一上海内地的雛形也英太子在督建此館之始曾命港督徵聘富有中國歷史觀念及熟悉本國情形之華人一百七十五名爲港館布置之指導人聞館中尚有中國飯店茶坊酒肆并陳列各項之土産云 
該會之地點在倫敦之威勃蘭公園面積旣廣交通亦便蓋倫敦太晤士河及其港口可達世界各國之航路凡英國方面及與歐羅巴各國間之旅客陸運接送則完全委托坎拿大昌興公司之鐵道部辦理其有海運陸行均不通者則用飛艇隊接送在美利堅紐約至英倫一路則另與英商所辦之克那特輪公司商妥即用世界最巨之五萬五千噸四萬七千噸及三萬六千噸之英國皇家三郵船巴勒尼愛葵太尼與忙里尼號等承載之上海方面通濟隆已開始籌辦此事大會之簡明圖式今先巳由倫敦發到數萬份刻巳分送水陸交通各機關由滬上啓程而往大會之旅客由太平洋轉大西洋輪而往者每人之旅費自一百二十金鎊至八十金鎊由上海直往英國至會者則自一百零六金鎊至六十八金鎊由太平洋轉往者約需三十天到會從蘇彝士直往者則須四十天至少亦必三十八日也自二月二十號起本埠西人之乘輪赴會者已有二三百人今又規定幼童入會自一歲至六歲概收半價據該會中傳出消息預料此七個月内之入會參觀者至少有二千萬人以上云 
[清平樂謝公] [  展介子]  
　　與秋園時敏隨笠臣夫人赴虹口滬江影戲院觀東流「ＷayDownEast」（俗稱賴婚）影片 
　　茫茫冰海雪浪翻奇彩萬丈哀情終不改險絕懸流一塊幾回苦　　年涙珠　斷心弦不是精誠到底怎敎補得情天 
[評香艷新影片「繁華一夢」] [  周世動]  
「繁華一夢」原名（BeautifulAndDamned）爲歐洲名小說之一該片即以此爲藍本情節香艷面主演者曼蘭潑馥斯雪膚花貌更覺嬌艶動人日昨爲愛普廬開映該片之第二日記者於下午四時伴友人許君往觀而樓上下均巳滿座並立足地而無之不得巳乃於太平門旁企足引領而作壁上觀矣 
該片演員除潑馥斯外如哈倫麥亞弗賽達等均爲著名明星表情舉動咸能勝人一　至於全劇表演之最有精采處則以格洛蘭與阿湯萊新婚後爲起點如格洛蘭誤用其夫最後之一清潔手帕始則阿湯萊盛怒繼則請罪一種前踞後恭之神氣旣堪捧腹又覺可憐愛妻之心油然發於眉宇之間誠非易事又如格洛蘭與諸來賓於夜間合演怪劇時之種種痴態令人心爲之醉是無怪衆賓客之顚倒若是也而最堪發噱者則爲格友霍而貌旣不揚而身復奇胖不知已之醜態猶垂涎於格洛蘭表演一種色迷神情恰到好處至於劇情之最凄慘處則爲阿湯蘭以少許小銀元向花舖偷換紫羅蘭一束將以歸獻其妻不圖途遇其仇人方欲乘機報復不料反被侮辱觀此一幕令人心酸涙下 
綜觀全片演員之表情則以潑馥斯之格洛蘭哈倫之阿湯萊爲最佳餘如麥亞與弗賽達之滑稽穿插亦極能提高觀衆之興味至於佈景則非他片所能及其萬一一草一木咸能分配適當誠足贊賞而光線之清楚更非尋常影片所可同日語也 
觀劇旣畢歸而思之猶覺回味無窮因特濡筆而爲之記並以告我愛觀香艶影片者 
[紅龕細語] [  了紅]  
　　回憶旣往之情史如品　茗如啖諫果不善咀嚼者覺其味苦而澀善於咀嚼者辨其味甘而雋（阿紅此論母乃違心阿蕨戲註） 
奇詭之署名恒於著作界中見之瘦鵑嗜啖荔枝嘗自署曰曾食荔枝十萬八千枚客如此老饕令人嚇煞設非混賬固亦足以自豪有仿其意署名曾接伊人吻無量數次客者以詢於余余嘆曰斯名也趣則趣矣未免肉麻 
財虜爲金珠作牛馬祿蠧爲虚榮作牛馬痴父母爲兒女作牛馬痴男女爲情魔作牛馬衆生擾攘或爲名或爲利或爲衣食殆無在而不碌碌吾故曰天地間實一大磨坊 
書札中有二寶一家報一情書也遊子以家報爲寶情人以情書爲寶設有人焉一身兼以上二資格見綠衣使將兩函至則必先剖情書而後及家報 
[小字二十三] [  君]  
　　往余以宋陳思小字　之太簡爰有小名錄補之輯至明史張士誠傳有士誠小名九四弟士德小名九六心異之謂何字不可取小字而必以極簡單之數目字字之乎頃閱續博物志始知小字尚有奇於此者如清泰小字二十三是已 
清泰何以小字二十三以正月二十三生也是日定爲千春節人臣奏對但云兩旬三日或數物則曰二十二更過二十四意謂不敢斥尊也竊意兩旬三日巳屬詰屈若云二十二更過二十四不更　牙乎倘遇期期艾艾之人恐不待其辭之畢而人已笑不可仰矣避諱之弊一至於此良可哂已今日爲夏曆正月二十三日余故走筆述此以資譚助 
[决無此理] [  曹文海]  
　　情絲可織綢緞製爲衣服 
情網可抛入河中爲捕魚之具 
閏女得情人以告父母 
小說中之美人一一現身與讀者握手言歡 
妓女與狎客之情愛悉爲眞愛無一虚僞者 
社會小說 
[人間地獄（二七六）] [  婆婆生]  
　　第六十回撩亂　絲　衾　月瘦　　殘紅　杯　替花愁 
秋波道這裏面是餅乾你要吃不要吃柯蓮孫道我肚子正餓有餅乾吃最好了秋波道這餅乾不是外面的什麽牛奶餅乾玫瑰餅乾呢是這裏醫院裏自家做出給病人吃的呢柯蓮孫道原來是病人餅乾我向來不大生病這種病人餅乾倒没有嘗過秋波道味道不甜不鹹還鬆脆可吃說着開了鐵匣取出五六片遞給蓮孫蓮孫道太多了秋波道這種餅乾吃不飽的你少吃了不濟事還是多吃幾片吧蓮孫道多吃光了你餓了吃什麽呢秋波道你莫管我你餓了你吃便了蓮孫遂取了一片嘗嘗果覺爽脆適日秋波瞧他吃着笑道阿是蠻好的蓮孫一面吃着一面點頭阿毛在旁笑道三少不生病也吃病人餅乾好像也是病人似的蓮孫道這叫做同病相憐秋波也低頭一笑問蓮孫要再不吃不要蓮孫伸過手去去取一看盒内只剩了四五片了忙縮轉手來道不吃了劉着你夜間吃罷秋波只是不依又掗給他兩片蓮孫只得吃下阿毛問道可要呷一口茶蓮孫點頭阿毛遂捧著茶壺往外面去了蓮孫見没人在側便問秋波道這兩天你姆媽和晴雲可曾來秋波搖搖頭道一蹚也没有來　是睛雲打了一次電話給我蓮孫道咦怎麽前幾天來得很勤這幾天他們到不來了呢秋波道他們知道你到杭州去了因此了不來了蓮孫道照這麽一說他們每次還是陪着我來的秋波微微的歎一口氣道你怎麽不聰明他們那裏是陪你明明是來看牢了你生怕我和你背着他們說些什麽呢 
三言兩語[  鵑]  
　　可憐的孫老總旣被高老五舒舒服服佔去了老巢如今連他這個乏味的國務總　似乎也保不牢了保派對他直好似小孩子頑洋囝囝初到手時捧捧抱抱頑厭了便向壁角裡一丢唉孫老總這麽大的年紀爲甚麽老運不齊竟做了小孩子手中的洋囝囝 
 
 

Page 9

 
 
第一萬八千三百十七號;中華民國十三年 西曆一千九百二十四年二月二十八號
星期四 * *   
 
 

Page 10

 
 
第一萬八千三百十七號;中華民國十三年 西曆一千九百二十四年二月二十八號
星期四 * *特約路透電 
[商標法交涉]  
　　二十七日北京電　外交團前致牒外交部開列各國願承認商標法之條件迄今尚未接覆按外交團於十二月一日致牒外交部請聲明新商標法之施行决不妨害外人條約權利此牒未接覆時外交閣又發出前牒旣而接外交部覆牒謂願擔保在中國海關註册之商標之優先權此節並非外交團所願蓋對於商標法中承認雖未在海關註册之商標亦有優先權之規定已滿意故也故外交團於後一牒甲消除中政府關於此節之誤會就現狀觀之此案之最後解决似巳無任何重大障礙外交團對於中政府之善意並無疑慮特行聲明中政府之施行該法如不僱用外國專家顯將遭遇重大困難雖僱用外員爲費甚大但此法一經各國承認中政府即可收入巨欵區區僱員經費不足介意惟中政府如聘用熟悉商標註册事之稅務司一員襄助辦理以爲試行計畫則外交團大約亦可滿意蓋將視爲中政府願於此要務作進步之徵也 
[北京近聞]  
　　二十七日北京電　司法部依一月一日總統命令命全國法庭查報罪犯之（一）受判而未下獄者（二）已下獄多時者關於第一類法庭應查明如何可减輕刑罰關於第類應以在獄之行爲爲减刑之標凖 
　　二十七日北京電　政府接電稱比國神甫泊拉特氏出險後已於二十三日安抵綏遠 
[印度人民與英政府]  
　　二十六日德里電　今日立法院開會時不合作黨議員某氏動議派委員會調查西克人民之苦楚討論多時卒　通過議員數人謂廢拉白哈王之位實爲加於西克組織之打擊海萊爵士代表政府反對　委員會並否認印度政府會損害西克人民之宗敎　仰及慮待西克婦女至於政府軍在傑土施用機關槍範圍　小爵士又稱讚西克人民之勇武謂政府仍　與之和好相處云　　二十六日萊羅比電　甘雅日人開始不合作之大運動因對於政治有所不滿之故其第一步爲拒納人頭稅法庭巳發出逮　狀多份摩巴薩巳有印人四名下獄此項　動且延及　舉選舉人名單中幾無一印人 
　　三十六日倫敦電　印度事務大臣鄂里維動爵今日在上講院　稱　政府並不欲接受或表示擬接受聯席會議之建議於印度施行改革制僅三年後建設完全負責政府此項改革制之採行乃由吾人深知建設完全負責政府其禍害不堪設想所致如果建設印度人民將受害無窮而於過渡計畫效果未得時其害尤大政府對於印度與不合作黨具同一最後目的即以負責政府代目下公認過渡之政體是故切願隨不合作黨之傾嚮作有實效之協商政府願考慮任何實際的提案但關於定更密切之交接及更佳之諒解方法尚未滿意政府希望與印度政府磋商後能速决定方法政府一面仍願友遇印度憲政改革黨願該黨少安母躁同心協力藉議會以得有實效之行政云云 
[英國搬運工人之罷工]  
　　二十六日倫敦電　搬運工團幹事一致主張搬運夫明日依據全國合同之條欵恢復工作以待磋商之結果僱主已允對於搬運夫之特殊苦楚立即予以優惠的考慮　　二十六日倫敦電　搬運夫恢復工作一事現有停頓搬運夫不允依從幹事之主張 
[英國會問答彙誌]  
　　二十六日倫敦電　著名自由黨議員多人發一宣言書謂重行考慮建造新巡艦及驅逐艦之計晝蓋以造艦爲非需要不僅不利於經濟且亦墜落道德也宣言書謂英國此舉將引起國外之疑忌且危及國際聯盟會之事業英國現已造新巡艦四艘而日本則裁裁減海軍預算四千五百萬元云 
　　二十六日倫敦電　政府今夜在下院打敗反對黨第一重大之攻擊緣衛生大臣韋特萊氏近曾撤銷前政府限定波勃拉地方賑濟貧民經費之通諭反對黨則視此舉爲危險恐恐成前例重開討論反對頗力自由黨領袖愛士葵提出質問温和之彈劾案保守黨之提案則詞意堅硬首相麥克唐納爾氏起而說明一切自由黨爲之軟化下院後以二九五對二二八票否决保守黨提案而自由黨之提案則已擱置 
　　二十六日倫敦電　財政大臣史諾登今日在下院答保守黨議員之問謂渠未得德國已借債與中國之消息 
[德國之叛逆案]  
　　二十六日墨尼克電　魯登道夫將軍等之叛逆案今日開審法庭設於前步兵學校門口安置帶刺鐵絲網兵警持械阻人入者必呈騐憑照入門後有偵探檢查以防藏帶利器法庭幾爲新聞記者與證人所塞滿被告者以魯登道夫爲首魚貫而入機察官宣讀訴狀歷一時半之久繼請屏絕聽審諸人堂上乃退堂考慮未幾法庭復開未有屏絕聽審之布告訴訟進行中呈友好空氣被告諸人似皆不重視此事庭長發言頗注重希特勒氏之戰時功蹟希特勒氏供詞甚畏謂其舉動出於愛國目的並抨擊嘉爾博士與洛索將軍之行爲此二人初因威脅加入復辟之謀迨旣自由即反戈相向 
[法德之經濟近聞]  
　　二十七日巴黎電　物品交易所前被勒令停市一星期現因糖·油·橡業代表已依允嚴峻條例如屏絕外人縮減履約期限等故當道已許其復開 
　　二十六日巴黎電　據德國家銀行二月十五日之報告該銀行已向仁登銀行續借仁登馬克一萬萬該銀行發行鈔票增至三百三十五萬萬金馬克而儲存外幣之數則減少三千一百萬金馬克 
[英紗廠之罷工表示]  
　　二十七日倫敦電　孟郤斯德紗廠聯合會發出通告如桑　棉紡公司工人之罷工不即解决則將於一星期後將各廠停工因以　閒者將有十五萬人 
[美國贈品稅]  
　　二十六日華盛頓電　衆議院因甯人常有以資財贈　親友藉以規避繳付所得稅情事故爲杜絕此種規避起見巳制定贈品稅自百分之一至百分之四十 
[核減海軍會議中之西班牙]  
　　二十六日羅馬電　解除海上軍備之會議今日開會發表各代表一致之正式宣言西班牙半官消息雖否認其代表出會但西班牙代表確巳發表一文謂西班牙要求十萬五千噸而　准八萬三千噸渠因不得大衆援助故已退出會議云俄國要求四十萬噸堅不讓步並要求封閉波羅的海及韃靼海峽不許協約國軍艦通行　　二十六日羅馬電　半官消息否認西班牙巳退出解除海上軍備委員會之說但謂與會代表未有决議之權僅可以報告書形式紀錄意見云 
[各國近事紀]  
　　二十六日維也納電　奥國巳承認蘇俄　　二十六日巴黎電　首相麥克唐納爾氏致法政府牒陳述英國恢復協約國在德軍事監視權之畫内有要求德國開具軍械局清册一條 
　　二十六日柏林電　德總統今日接見日本新大使本多男爵日使稱當盡力以增進兩國間和平友好之邦交而鞏固之德總統答稱德敎員之應聘赴日及日學生之留學德國巳爲學校接近之證殊可滿意希望經濟關係良好不久可促成商約云 
　　二十七日馬尼刺電　新任稽查員佛萊特氏不允開支獨立委員團所用之經費謂此項開支不合憲法此舉將發生重大之結果因菲島在美國之獨立宣傳及議會多數議員之活動皆依賴此費而向未報銷詳細用途 
公電 
　　北京通電　各省衙門均鑒本日令特派曹銳督辦直隸全省官鑛事宜此令　鳳亭　福林程　翔王齊動何桂榮均加陸軍中將銜徐文彩宋思波鄭連友謝玉衡陳昌棨沈棋山韓誠均授爲陸軍少將李壽山孫國棟劉喜章鄭光　張鳳鳴王殿元馮文治史廷梅張鴻賢楊鳳祥田起瑞楊鴻基耿明德陳鴻賓何安榮王之鍾張靜山周夢　李恕重均加陸軍少將銜　文符王之泰王德芳李逢恩陳希賢廉桂林耿金元曹勝功劉　桂趙榮培王佑章陳雲發馮德和　　　胡德明王兆蘭張一山曾先華徐得功郭夢元陳望彩關寶斌吳連瑞張連城徐登高高文卿李陽春劉啓昌温葆勳曹錫林均授爲陸軍步兵上校楊榮　授爲陸軍軍醫　劉振鐸　爲一軍一等軍　正此令京宥（二十六）印 
國内要聞 
[北京特約通信（危言）]  
　　震撼危難之王承斌吳馮齊王四人在今日軍閥中儼然居特别地位即遇有重要事件亦四人往來電商如吳之發起爲段做壽齊之發起疆吏會議皆係如此最近四人之中且有提議防受離間者亦率一人發電徧致三人而其他巡督不與個中人以直系之四大金剛擬之然而四人之中確有不甚得意且漸將失其發言權者則王承斌是也夫王承斌以劫車奪印出力選曹得一巡閱副使又得一直隸督軍表面觀之可謂得意然王氏之功正與吳景濓相埒吳抱藏弓烹狗之歎王亦時虞秋扇之捐蓋自去年十月保派一致排斥吳景濓津派之曹銳又折入保派面王氏雖化爲津派領袖但自保派視之巳漸趨於不親不信之一途王原係奉籍部下要人如雲章之流多興城同鄉其對於奉張敵性之程度又較其他直派將領爲少而自吳景濓走津彼此相濡以沫互惜惺惺進之於曹不聽進之於吳（佩孚）又不得要領且張弧張英華潘復之倫不得志於北京又與王相結納凡此種種皆足以招當途之忌者而王之勢力又除二十三師以外其他直系將領大率非王所能指揮自今日觀之天津雖距京伊邇實不啻另一社會一般人謂直奉終不免有事迨及是時則王之態度大可注意正謂此也最近發見一事即二十三師長行且換人此語若確則吳尚兼三師齊尚兼六師蕭尚兼二十五師張福來鄭士琦亦各未捨其固有之師長而王獨失根據不得謂非怪事然考其實際則王維城繼任二十三師長之說王自電保吳亦力荐府方消息已有核准之趨勢行且明令任命至此事之由來則王初任直督時因趙玉珂之　强不服王氏去之而改以王維城爲天津鎭守使以李竟容爲參謀長洛吳本袒護趙氏與王維城並無淵源故尚電致曹氏爲趙爲不平之籲兩王皆陸軍大學同學且王維城爲四十五旅旅長素爲王承斌之部將以爲較趙易與王又别有用意欲以旅長一席保團長郜某繼任郜則彼之興城同鄉也然王維城旣得鎭守使又不肯舍旅長春所表示即欲兼任旅長持之甚堅郜某陞遷暫歸停頓乃不知如何而王維城與吳佩孚忽生關係吳與王一電謂王維城仍欲專任旅長其才可用請勿更動王氏乃一電致吳謂二十三師長久擬辭去其遺缺將保王維城任之比負氣語也乃吳氏竟復一電其中要語有十六字曰「攝職不居足徵謙德任賢分治尤慶得人」於是弄假成眞王之二十三師長乃有不得不辭之勢頃府方於王辭師長電以外又發見吳薦王維城電爲王計者當奔走運動兾曹自主持不許王辭然能否有效正未可知面王氏欲用一興城同鄉其反動之大殆可想見矣 
近來紛傳王承斌與彭壽莘發生意見吳遣人調停以愚所知則由來已久且與直奉問題有關王甫任督軍時凡軍事處所得探報奉方軍情者輒據以轉電王氏去年十月間外傳東北緊急王氏所得之抄件極多然王氏電京謂探報内容以彼所知大概不實請電飭前方以後探視軍情務求詳確而自此以後王氏方面即不復得此項轉達之電蓋某方巳疑王袒奉也而前方之主持者即帮辦彭壽莘探報多由彼來以是彭亦對王不滿謂王氏於己有不信任之意二人嫌隙由此而來近雖調停然自知其内幕者言之恐未能沆瀣一氣日前張福來來京因與吳水火之故頗有人建議主以王張二人對調以爲調解然王將失一省長且直長之人選難定乃姑置之而其建議之理由乃使與直奉問題不至直接以免王之爲難者亦此中一秘史也（二月二十五日） 
[孫寶琦尚無辭職說]  
　　但必不能久　孫寶琦辭職之說前昨兩日喧傳甚盛昨午（二十五）有某議員晤孫詢以此事孫稱辦事困難誠屬事實但外間謂我巳遞辭呈則絕無此事至金佛郎案孫曹意見衝突一節詰之孫氏孫亦力爲否認據此則孫之辭職似屬訛傳不足信也 
另據孫氏左右所談謂孫近來精神上實極感苦痛其重大之政治問題姑置不論即舉尋常一二小事爲例如命令送府蓋印向由院秘書長持往孫閣成立以來院秘書長王氏與府中要人多不相識以致時常發生隔閡而拒絕蓋印之事且數見不鮮孫氏無法遇有較重要之命令時只好親自送府藉便解說然亦不免於碰釘子不過較秘書長稍好耳又國務總理經濟上之活動純恃院秘廳之秘密費此欵旣無限制又不必交審計院一任總理自由開支但孫任總理以來迭向財部索領此欵王克敏一文不給即至正當之院費亦不肯撥付孫無法支應窮窘不堪數日前孫與各要人在某處宴會大家發起作牌九之戲公推孫做莊孫力辭謂我現在每月實際收入只有三百元那有做莊資格結果遂另推他人由此兩小事觀之孫之不安大可想見故現今辭職之說雖屬不確然孫與國務總理一名詞其聯屬之時日恐終不能過久也 
衆院不能成會而後王克敏精神奮發其目疾不藥而愈即照常辦事然王雖銷假而孫閣之形勢反爲不佳連日以來憲政黨舊理事數次集議皆與孫寶琦之去就有密切關係孫亦知其如此確巳預備辭呈擬俟必要時即行提出但目前並不作辭職之表示蓋孫頗欲一看對方究用何方法來相難也但一般人之揣測均以爲孫必軟化對於某重要外交案可以磋商但據知政局内幕者云無論孫氏不肯相就即能犧牲晚節相就對方亦未必要其參與此孫之難以立足者一其二東南局　終有變化孫氏標榜和平何以自圖其說且一旦有事錢不凑手孫之掣肘處亦多此孫之不能立足者二大　孫氏如去繼其後者非王克敏即王毓芝顔惠慶雖爲普錕意中閣揆之一而顔與孫爲至戚代孫顔似不忍且財政一席曹錕在職一日舍王克敏外無第二人可適　意而顔近與王感情頗形疎隔則顔縱肯繼孫而起而財長實爲無法解决之難題故顔巳聲言即暫代亦不肯爲故閣揆一席將來必屬兩王也 
[北京國會休會十五日]  
　　參院大會决定　　參議院昨日（二十五日）下午二時開會討論臨時會會期問題延長時間至三時三十分簽到議員一百四十人續到二十二人共爲一百六十二人足法定人數主席宣告開會並謂本院議員吳作棻在籍病故已有訃文來院所有補發歲費有撫卹各事已交由行政委員會辦理現在請討論臨時會會期問題郭步瀛謂憲法第四十九條規定議員任期得延長至次届開會前一日爲止臨時會即爲行使職務之期間其期間之長短憲法上並無明確之規定即不得任意閉會本席主張休會一星期宋汝梅謂憲法上規定每届常會會期祗有一次臨時會現臨時會旣已届滿即應依法閉會陳銘鑑謂本席對於休會閉會毫無成見不過希望同人勿以閉會即爲同人職務之解除故本席主張閉會一月同時按憲法第五十一條簽名集會侯汝信主張閉會潘江請解决臨時會之期間然後再議閉會黄佩蘭請按照憲法第五十三條即日舉行休會休會之期間爲十五天自二月二十六日起但金佛郎案未解决以前國會永不閉會張樹枬請以黄議員動議付表决主席先以休會付表决起立者多數又諮詢休會十五天衆無異議遂發給出席證散會並即日咨達衆院查照原文如下參議院爲咨知事本院二月二十五日大會議决自本月二十六日起休會十五日茲依議院法第四條之規定相應咨請貴院查照辦理見復可也此咨衆議院 
衆議院昨日下午二時開會延長時間至三時主席報告出席議員二百五十七人不足法定人數劉澤龍請改開談話會主席揮旁聽退席開談話會馬驤　主張休會五日牟林王樞等主張閉會又有一派議員主張候參議院今日之結果如何再定隨有人提議本院行政委員會委員任期爲兩個月現將届滿應先抽定下届委員以便届時接替有人景耀月戴書雲王乃昌等均發言謂今日爲談話會抽簽亦屬無效劉澤龍謂參院有行政委員會即係談話會中抽出前例可援景耀月謂參院自參院不能强此傚彼雙方爭持甚烈劉澤龍謂今日應抽簽已毫無疑義請速舉行牟琳謂抽簽非在大會不可台下多請主席速抽簽主席諮詢有無異議王乃昌謂先抽簽亦可但須交下次大會追認方爲有效彭漢遺反對此種辦法謂三月九日委員任期即滿倘是時大會尚不能開豈非無人接替本人主張就此辦法附一條件即至是日本院尚不能開大會追認時今日所抽之委員即爲確定衆贊成遂由主席先抽出耿春宴李有忱全承新林鴻超四人爲抽簽員按省各抽出二名先抽出者爲正後者爲候補至四時四十分散會 
[三大鐵路借欵簽字]  
　　第一二合同經曹錕代表簽字　　第三合同由中國商人簽字三大鐵路借欵事件投資者爲英國漢蘭寶公司（Hollamdy）該公司總經理漢蘭寶氏現居天津二十二日午後某外國記者往訪漢氏叩以最近情形漢氏答云『第一合同（似指滄石鐵路）業經曹錕之代表簽字數日之内可望得中國政府批准批准後即可交欵第二合同（似指烟濰路）亦經曹之代表簽字但因外間反抗甚烈故暫時陷於停頓第三合同（似指赤峯天津鐵路）亦已由該路發起人之華商簽字日内將呈請中國政府批准而所需之欵即將交付』 
又據該外國記者云中國外交交通兩部均否認預聞茲事但英國　局對於漢蘭寶公司關於此事之活動則無一不知 
 
 

Page 11

 
 
第一萬八千三百十七號;中華民國十三年 西曆一千九百二十四年二月二十八號
星期四 * *[金佛郎案尚須審愼考慮]  
　　國務院答覆林樹椿等質問自八國駁覆照會要求我國用金償遠庚子賠欵後衆議員林樹椿等即提出質問政府究持何策以資應付請從速答覆昨日（二十五）衆院巳接到國務院咨覆謂辦理此案自常審愼考慮兼籌並顧措詞籠統不得要領聞議員方面大不滿意仍將二次質問茲照錄咨覆原文如下國務院爲咨復事前准貴院咨送議員林樹椿等爲政府對八國照會要求用金償還庚子賠欵事究持何策以應付之提出質問書一件請答覆得因查此案事　國際交涉政府本極愼重經過情形衆所共知現在八國旣有駁覆照會政府應持如何方策抑仍再行駁覆自當審愼考慮兼籌並顧以資因應相應咨覆貴院查照 
[調解中之海軍風潮]  
　　杜温之爭北京當局力求消弭之策吳毓麟南下此即其最大使命曹錕又以事屬海部管轄曾數召李鼎新入府磋商辦法責令從速勸解以息爭端李對於茲事業巳分頭進行大略仍係從洛寗兩方着手以軍需司長劉亦堦與洛吳及温樹德均有關係温適又在洛陽故派劉赴洛以軍法司長鄭寶菁與杜錫珪及蘇齊雅有交誼故派鄭赴寗而其調停方法則對温係勸其　全海軍大局以不衝突海軍總司令之職權而歸海部之監督爲凖其烟台之練營倉庫學校均勸温氏交出仍舊由部管轄對杜則謂温餉旣係另籌指揮調遣之權自應屬洛同屬袍澤些須嫌疑應即消滅而以國家爲重現温巳有電來京允不日偕劉亦堦來京磋商又聞關於温部艦餉問題熊炳琦日前特召集財政廳長與靑島財政局長磋商此事討論結果除就膠濟路月撥五萬元外可再由財政廳月籌三萬元靑島財政局月籌兩萬元共合成十萬元此係臨時不得巳之從權辦法俟海軍籌有的欵即行取消 
至吳毓麟抵寗後之動作據南京電訊吳於二十四日會見齊燮元傳達曹吳意見後是晚並邀杜錫珪來署晤商聞吳首述中央意見次及在洛與吳温商擬辦法尚無結果吳於前晚有第一電到京其文如下馬禡兩電計塵聰聽毓麟已於今午抵寗即寓巡署將賜件專呈後隨與齊使詳談一切齊使感甚毓麟今晚再向杜司令切實宣諭鈞旨隨再電達毓麟梗 
[王彭衝突益顯著]  
　　彭壽莘不受調解自奉直戰爭之後直軍使彭壽莘旅駐防灤州一帶以當榆關之衝旣升之爲師長又授以威字將軍及王承斌晋兼直督彭亦同時得軍務帮辦之頭銜際遇之隆炙手可熱灤州防務宜可互相肆應安如磐石矣而實際則並不如是彭氏地位愈高驕恣之氣燄亦因之而愈盛對於王之督理視若無物王亦以臥榻之旁有人鼻鼾忌之亦極切最近彭氏對於督署即形式上往來之普通公文亦巳斷絕一切軍事悉直達公府軍事處其破裂之形勢有岌岌不可終日狀態事爲吳佩孚所聞以灤州防務關係重大王彭鬩牆爲患非小乃令胡景翼靳雲鶚居間調停日前胡靳之由京赴津即爲此事當日電邀彭氏到津擬藉杯酒之雅使王彭共釋前嫌不意彭竟借名軍事吃緊辭不赴津胡靳之調停遂無結果僅由公府軍事處派員赴灤一達調解之意旨而已並聞駐紮蘆台之董政國對於王之態度亦與彭氏彷彿直省爲京師屏蔽王以光桿督理僅擁津沽彈丸之地一旦時局有變眞不知何以對付也 
[美國世界飛行隊定期來華]  
　　美使館消息美國勞頓中尉擬於三月十五日來華與中國接洽本國陸軍飛機一隊來華事宜並作全球之飛行現巳籌備一切中國政府業經通告美使館表示允許美國飛　來華游歷惟須遵守某種限制美國當道須將啓程日期·到華日期·飛行地點·所經地方·逗遛時間以及飛機種類樣式等項向中國政府詳細說明該飛機等不得在中國境内與軍事上有關係之要塞飛行如上海兵工廠·吳淞砲臺·福州砲臺馬尾船廠等地均在禁止飛行之例中國方　所允許美飛機之停落地點爲上海靑島厦門等處駕駛飛機之美人均須携帶護照向中國當道說明關係中政府致美使館之公文末附一條謂此種章程爲中美兩國暫行之協訂與中國尚未批准之航空條約無涉聞此項飛機隊訂於本年夏季來華以上海爲目的地 
[段芝泉謝絕做壽]  
　　不受直方　絡自洛吳遣顧問遲雲鵬謁段祺瑞代達尊段誠意爲段拒絕後吳氏復改請龔心湛田中玉二氏以擬陰曆二月十三日爲段做壽爲詞勸段承認並擬祝壽之日即用命令發表尊段年俸通電全國使段難心　　　而　不得不入其彀中不意段之長媳秦氏突然　　　　　在　應爲其亡媳持五個月之反服段子駿良亦力說段氏勿受無謂之慶祝段乃向龔田二氏繼續表　拒絕做壽並聞廈門臧致平派代表趙雲　持書　往漳見段氏請求間接設法阻止　獻臨攻廈段已命傳某電臧表示痛媳情殷　令趙代表遲二三星期再爲首途云 
[靑島海餉無着（靑島通信）]  
　　洛吳接洽海軍北歸時曾以路欵關稅及某項收入爲海餉基金及海軍北歸後當初接洽之條件迄未一履行故到青多日竟未發餉以致兵士有鬧餉之騷動爾時　樹德見事不妙急以靑島財政局匯寄之北歸費五十萬元及膠路撥給之五萬元發放兩個月薪餉始將此　餉風波勉强平復但該軍在粤之欠餉餉巳經半年有餘各官兵債臺纍纍杯水車薪何濟於事故該軍官兵望餉之急迄未少减惟該軍餉源未經確定洛吳雖指定膠路海關照撥無如海關方面須俟稅務司認可始能有效膠路方面會計職權操諸日人之手劉堃雖欲極力報效洛吳供給海餉然日人守約不予通融劉堃亦無如何茲據某方確訊本月海軍趙參謀長曾向膠濟路局提欵當經副局長朱庭祺擋駕略謂局長赴京未回且未奉到交通部撥欵命令鄙人不敢擔此重責云云趙參謀長撞此木鐘大爲着急遂急電　樹德請求辦法温氏隨即請示洛吳吳又致電膠路照撥及海軍趙參謀長復去提欵時又被該路會計處長日人拒絕素以關稅路欵爲命脈之海餉至此已算絕望至於其他方面惟財政局尚可通融但庫空如洗難以應命海軍餉項至此總算山窮水盡一籌莫展矣該軍官兵洞悉此情類皆懊喪倘不趕速籌備難免無二次鬧餉發生趙參謀長應付無方遂急派齊參謀於日前赴洛請温氏回靑以便解决聞温氏日内即可返靑（二月二十五日） 
[洛吳略取靑島地盤之急進]  
　　靑島政局自去冬熊炳琦回濟後即有政局變動之喧傳直至今日仍是迷離撲朔眞象莫明高恩洪督辦膠澳業經曹三批駁一般神經過敏者咸謂高恩洪不成問題殊不知洛吳虎視耽耽對於靑島一隅久有併吞之意祗以曹側視靑島爲無上肥肉遂使熊炳琦牢牢把住死不放手因此洛吳雖然眼熱終久無可奈何刻以海軍駐靑洛勢大增並因熊炳琦提取公欵賄辦大選以致膠澳政治糟不可言靑島商民可力反對吳氏利用此機急起倒熊一面由商民攻擊一面使海軍掣肘雙管齊下熊當不戰而退聞日前靑島商會及公民團體曾致電洛吳請求撤換熊炳琦頃商會巳接洛吳復電略謂來電請另簡賢能督辦膠澳整頓埠務均屬極要之圖現已議有辦法不日即可發表云云熊得此消息急電坐辦龔積柄來省商議對待龔氏來省下榻於大東客棧忽铁入署竟日未出所有本日往見熊者悉以省長偶感風寒不能會客擋之其會議内容迄不能知然亦可見消息之緊迫矣 
靑島財政局港政局爲收入之總機關洛吳對此二缺久已垂涎因熊炳琦作梗終末到手熊氏自受各方攻擊後頗抱消極主義其報効鉅欵賄辦大選之功臣郭珠泉氏因與熊有密切關係遂亦有同熊而去之勢郭氏赴濟將近月餘尚未回靑據該局人云郭决不回靑已令某課員清埋賬目預備交代矣 
港政局長吳金升久爲洛吳所不滿自柳仲丞接洽海軍北歸後洛吳即擬將此缺畀諸柳氏吳金升聞而大懼急走洛陽盡力運動聞已可望保全將來或予柳以財政局長以酬其勞云 
[魯警隊破獲葛案兇犯記]  
　　共獲男女七名濟南通信膠濟路鉅四機務股長葛燮生在張店車站被匪架去歷時四十餘日巳經交價一萬五千元卒爲匪徒槍斃之於商埠大槐樹一切情形已迭紀前報葛氏死後督省兩署嚴飭軍警方面務獲正兇延至今日業由警衛馬隊隊長厲大森督率所部由商埠緯七路南首拿獲該案正兇鄭瑞亭一名由城内院前大街拿獲夥匪（　縣人）高瑞圖一名由膠濟車站拿獲主謀犯（昌邑人）高良臣一名復由緯七路南首厚得四里查獲匪妻李蔡氏姊妹二口李蔡氏同胞姊妹二人均嫁匪首李魁武爲妻并起獲盒子槍二枝子彈二百粒七出子手槍二枝子彈三十粒先後帶署研究供辭錄次 
鄭瑞亭供稱年二十八歲章邱縣人於去年十二月二日晚在張店架葛段長之案起初是高良臣主謀（此人現在膠濟路機務處充當班長）素羡葛段長手有資財兼素與葛段長有挾嫌所以高良臣看妥此票即與小的及李魁武（此是匪首）商議此後我二人又邀來高瑞　高樹瑞·陳敬僑·耿大·耿二·王錫榮·馮文勝等七名是晚大衆齊集李魁武家密商架葛之事商妥遂各帶盒子槍手槍出門臨行高良臣將伊素日有仇之人蕭連芳之名片并賬簿一本送於陳敬僑「此蕭某前在該路充當工役前因該案嫌欵現仍在軍法課被押」囑至張店架出葛段長後將蕭之名片并賬本同棄於道旁意　　害蕭某小的遂同李魁武高瑞圖耿大耿二王錫榮陳敬僑等七名於是晚由東小門乘車先走高樹瑞馮文勝二人約定隨赴周　接迎小的等七名至　　下　天有九點餘鐘宋久即同往葛段長住處行事及至該　見葛在室内李魁武耿大王錫榮三人持盒子槍進門小的與耿二陳敬僑高瑞圖四人在門外把風當將葛段長架出經陳敬僑拿出高良臣前囑棄蕭某之名片及賬本經小的手將該片上寫上領謝鞠躬四字連賬本一併棄於道旁小的等七名由此當晚架得葛段長一夜至周村天纔黎明當在周村城西與馮文勝高樹瑞二人相遇是早七八點鐘由周村站北不知何名小莊僱小車一輛送至明水復由明水僱驢送至龍山是口至龍山天就黑了當在龍山西不知何名小莊店内住了一夜至次早復又僱大車送至黄台站由此自北園一帶繞道步行架至無影山曠野天即黑了待了多時天有十點餘鐘高瑞圖等六人帶槍各自四散匿居小的與李魁五耿大三人將葛段長架至商埠緯九路北首大馬路北利源號匿放該號經理日人名喚賓野嗣經高樹瑞馮文勝王錫榮耿大四人乘車復往坊子東北長六宫山上說項當與事主方面之派人接洽說洋八萬元先交洋一萬五千元議定在邢家渡交欵在東關外交票至期交欵時李奎五馮文勝陳敬僑高樹瑞四人帶槍去接的欵彼時小的在此看户未去至交欵後適遇東北鄉馬警放哨至此相遇互相攻擊高樹瑞右胳膞受傷盒子槍并被馬警奪去因此大衆懷恨欵事主暗使警隊截剿勢必將葛段長戕害以洩衆憤所交之欵一萬五千元除李魁五暗吞洋三千元并送給窩主日人賓野一千五百元外及一切公用每人分洋六百六十元高良臣得洋一千元未至幾天晚間小的同李奎五二人持槍將葛段長由日人賓野交架至堤口莊野外經小的用手槍擊　是實等供不諱質之主謀犯高良臣及從匪高瑞圖均各供認不諱業經該隊將該犯等呈送　廳轉解軍事發　處訊辦矣 
[廣東國民政府建國大綱]  
　　建國政府改名國民政府　但事實上不易實現廣州通信一　廣東建國政府之醖釀迄今已將兩月其始本積極進行然自國民黨舉行代表大會後各省民黨代表曾提出暫緩組織之議因目下廣東政府之實力不能統治全省不能統治全省則無外省來依附故主張愼重考慮先解决廣東内部問題而中山亦以粤省東江未肅清財政不能統一實爲組織中央政府之大障礙故組織建國政府之進行一時爲之中阻但民黨方面目下之抽調湘軍對付東江一方又積極謀財政之統一質言之二者之急謀解决亦爲組織中央政府進行方策之一故粤省今日從事東江及財政兩問題母寗謂組織政府積極進行之表示也中山於去年開時局大會議時曾在會議席上表决組織建國政府而此次民黨大會中即有人提出建國二字不妥其理由謂建國二字年前徐樹錚在閩曾一度沿用且有建國眞詮一書出版今民黨再用建國字樣未免有抄襲之嫌此回民黨革命宜定名中國民政府以新耳目旋經通過以後採取國民政府之名至國民政府建國之大綱日昨經大本營某要人起草經中山親自審訂計分二十五條以爲將來立國之根據茲將該總綱探錄如下以供快覩 
（一）國民政府本革命之三民主義五權憲法以建設中華民國（二）建設之首要在民生故對於全國人民之衣食住行四大要需政府當與人民協力共謀農業之發展以足民食共謀織造之發展以裕民衣建築大計劃之各式屋舍以樂民居修治道路運河以利民行（三）其次爲民權故對於人民之政治知識能力政府當訓導之以行使其選舉權行使其罷官權行使其創制權行使其複决權（四）其三爲民族故對國内之弱小民族政府當扶植之使之能自决自治對於國外之侵略强權政府當抵禦之并同時修改各國條約以恢復我國際平等國家獨立（五）建設之程序分爲三期一曰軍政時期二曰訓政時期三曰憲政時期）六（在軍政時期一切制度悉隷於軍政之下而政府一面用兵力以掃除國内之障礙一面宣傳主義以開化全國之人心面促進國家之統一（七）凡一省完全底定之日則爲訓政開始之時而軍政停止之日（八）在訓政時期政府當派曾經訓練考試合格之員到各縣協助人民籌備自治其程度以全縣人口調查清楚全縣土地測量完竣全縣警衛辦理妥善四境縱横之道路修築成功而其人民曾受四權使用之訓練而完畢其國民之義務誓行革命之主義者得選舉縣官以執行一縣之政事得選舉議員以議立一國之法律始成爲一完全自治之縣（九）一完全自治之縣其國民有直接選舉官員之權有直接罷免官員之權有直接創制法律之權有直接複决法案之權（十）每縣開創自治之時必須規定全縣私有土地之價其法由地主自報之地方政府則照價徵稅并可隨時收買自此項報價之後若土地因政治之改良社會之進步而增價者則其利益當爲全縣人民所共享而原主不得而私之（十一）土地之歲收地價之增益公地之生産山林川澤之息礦産水力之利皆爲地方之所有而用以經營地方人民之事業及育幼　　　　　　醫病與夫種種公　之　　（十二）　　之天然富源與及大規模之工商事業本縣之資力不能發展與興辦而須賴外資乃能經營者當　中央政府爲之協助而所獲之餘利中央與地方政府各占其半（十三）各縣對於中央政府之負擔當以每縣之　　百分之幾爲中央歲費每年由國民代表定之其限度不得少於百分之十不得加於百分之五十（十四）每縣地方自治政府成立之後得選國民代表一員以組織代表會參預中央政事（十五）凡候選及任命人員無論中央與地方皆須經中央考試詮定資格者乃可（十六）凡一省全數之縣皆逹完全自治者則爲憲政開始時期國民代表會得選舉省長爲本省自治之監督至於該省内之國家行政則省長受中央之指揮（十七）在此時期中央與省之權限采均權主義凡事務有全國一致之性質者劃歸中央有因地制宜之性質者劃歸地方不偏於中央集權或地方分權（十八）縣爲自治之單位省立於中央與縣之間以收聯絡之效（十九）在憲政開始時期中央政府當完成設立五院以試行五權之治其序列如下曰行政院曰立法院曰司法院曰考試院曰監察院（二十）行政院暫設下列各部一内政部二外交部三軍政部四財政部五農鑛部六工商部七敎育部八交通部（二十一）憲法未頒布以前各院長皆歸總統任免而督率之（二十二）憲法草案當本於建國大綱及訓政憲政兩時期之成績由立法院議訂隨時宣傳於民衆以備到時採擇施行（二十三）全國有過半數省分達至憲政開始時期即全省之地方自治完全成立時期則開國民大會决定憲法而頒布之（二十四）憲法頒布之後中央統治權則歸於國民大會行使即國民大會對於中央政府官吏有選舉權有罷免權對於中央法委有創制權有複决權（二十五）憲法頒布之日即爲憲政告終之時而全國國民則依憲政施行全國大選舉國民政府則對於選舉完畢之後三個月解職而授政於民選之政府是爲建國大功告成（毅廬） 
　　廣州通信二　廣州改組正式政府之談月前本甚囂塵上帥府會議則定名曰建國政府國民黨代表會議則定名曰國民政府原擬二月間即宣告成立乃遲之又久始有國民政府建國大綱發表共二十五條建設程序分三期一軍政時期三訓政時期三憲政時期中央政府設立五院一行政院二立法院三司法院四考試院五監察院行政院暫設八部一内政部二外交部三軍政部四財政部五農鑛部六工商部七敎育部八交通部憲法未頒布以前中央統治權集於總統憲法頒布以後中央統治權則歸國民大會行使此國民政府建國大綱之概要也比大綱條文旣已發表則正式改組之期應亦不遠顧按之實際則殊不然 
原來改組政府之動機由於爭關餘一念而觸發旣而又因大舉北伐不可無正式政府以樹以規模號召人心於是急起直追熱情頓高不料首先進一服清凉散者即爲秘書長楊庶堪务持不可輕於更張願以去就爭（楊辭秘書長而以譚延　代即緣於此）其次爲駡走之許崇智亦由滬電陳得失最著力者則爲葉恭綽之一長函洋洋千餘言候陳利害尤爲痛切彼輩所持理由大致不外三點（一）改組政府徒有虚名而實力仍未擴展對外未必取得國際信任（二）三角同盟正在進行獨粤中建設政府以自誤易失各方之同情（三）東江尚未　清未能建省何能建國如輕於從事轉貽國人非笑本此三種種由孫中山亦認爲不能持之過促加以北伐改道東征事實上亦無須過事侈張於是國民政府之說由急進而緩進由緩進而沉寂由沉寂而隱消矣 
至今後國民政府　現期至早必待東江肅清統一粤局之後遲則非俟大舉北伐會師武漢不致别有新規模之建設但就中　個人心理推測似寗失之早而不欲失之遲也（夷白） 
[浙江所傳之蘇督密呈]  
　　大陸報所披露之譯文國聞通信社譯大陸報云杭州總商會近發佈一重要文件係蘇齊上　　之密呈　陳對浙滬當局之軍事計劃原呈由蘇齊駐京代表閻祖培氏新年由寗回京時呈遞與曹原文云閻祖培回轉達尊意並促就蘇皖贛巡閱使職具見維護國權期望統一之至意感佩莫名鄙意頻年内亂原因雖半由軍人之執拗與政客之挑撥而中央政府遇事因循不　根本解决但求目前苟安者亦居其半如浙滬問題屢抗政府命令非特不加糾正反遣使慰問加以崇職甚至以副座相許而其結果所得乃適相反中央之示惠有限彼輩高調乃至無窮今更與皖匪携手圖襲　津浦車利用激烈派破壞列國商務并有勾結浪人運輸軍火等種種之報告皆幸事前預防未至　　彼輩最後目的惟恐國内不亂而江蘇一省用無寗　　浙江第一二兩師已補充完全開往南部盧之第十師陳樂山之第四師及盧之衛隊何豐林之第六混成旅共二萬三千人均下動員令集中上海杭州　興湖州等處武裝完備待時而　因段祺瑞染恙乃　中止而鐵路輪船各處則皆偵探密佈表面陽倡和平暗中實準備戰事兩省士紳爲其所欺專質問蘇省戒備不無偏袒吳使之函對燮元計劃有所　評實未悉眞相假若吳使處燮元地位恐張皇爲尤甚矣查浙江國家歲入年達一千七百萬地方稅收入達四百萬去年所支軍費共五百二十萬而實際上第一二兩師在去秋僅四成並未補足第一師每月八萬第二師每月十二萬年須二百四十萬再加各鎭守使署經費尚不到三百萬故至少有二百萬係流人私囊至第四師軍餉則係截留本省之煙酒稅第十師軍餉則係截留英德借欵之償金兩項年共有四百餘萬其中又有百萬入私囊錢宗澤居浙多年告燮元浙方每日有一萬元入私囊徐國樑之死爲軍人分贓不均之結果同時滬上不逞之徒亦黨於浙對蘇浙時局常多所偏袒燮元嘗屢要求引渡刺徐兇手而盧何皆堅執不允蓋恐洩漏其中眞相然燮元可預言該犯終必瘐死獄中現川粤戰事均甚得手厦門叛徒業歸鎭服此時正可乘勢解决浙江問題否則若待彼與奉粤結合過固恐益難圖若克浙滬之後則第十第四兩師盧之衛隊·何之第六混成旅·及浙一二兩師均可解散自此不特浙江截留之欵可以解歸中央即以今日浙省之軍費尚可供給他省十師之餉且蘇省此後亦可母須留現時之軍備一轉手間中央政府收入可增四五千萬軍隊至少亦可解散六萬人前總長張志潭近來寗語燮元寗忍一時痛苦定百年之治此誠至論除將鄙見另陳吳使外爰乘閻祖培入京之便附陳一切學生齊燮元謹上 
[各省敎育界雜訊]  
　　浙江敎育廳限制學校假期浙江敎育廳　令各學校文云案查限制學校假期一案前經本廳提出意見諮詢敎育行政會議茲據該會答復本案承廳長諮詢亦經大會一致通過等情據此合印發該會議决修正辦法令仰各校知照此令附錄限制學校假期案查本省各學校中一年内之假期除各種紀念日及星期日例假外署假兩月寒假一月又有放春假者統計全年假其幾及半數按之部定日數旣有超過揆諸學業前途影響非淺且近來各級學校皆主張提高程度尤覺假期過多之害若徒增加年限而不限制假期則時間之虚耗者益多至堪痛惜用擬辦法如下（一）各校暑假小學定爲三十日至四十日中學四十日至五十日專門以上九十日至六十日寒假至多不得過四星期（說明）學期及學年試騐應於臨寒假暑假時舉行之（二）陽曆年終時不放年假祇於元旦給假一日春假應即廢止（三）地方紀念祇給假一日（四）各校紀念日給假一日（五）部定各假日及星期日均照舊但在農村小學得酌量廢止星期例假（六）農村小學得縮　寒暑假期酌放蠶假稻假等但假期總數不得起過前定寒暑假之總數（說明）除以上各假期外不得任意放假省縣各視學於寒暑假將放時及開學時實行出發視察並將各校放假開學日期據實報告 
　　高郵通俗敎育館開放遊覽　立通俗敎育館陳列室因寒假期内稍加整頓暫停遊覽而娱樂閱報兩部並未停止現該館已將各項陳列品整理完畢一律開放每日午後二時至五時仍舊任人遊覽 
　　蘇省各縣設置師範學校之廳令江蘇第七届敎育行政會議各縣宜一律設置師範學校以廣師資一案議决通過後當經蔣廳長錄案呈請省長核示現奉省長指令准予照辦蔣廳長已通令各縣知照其有未辦師範講習科或師範學校者應於十二年度内迅速籌辦並將籌辦情形先行具報 
　　蘇敎廳通令中小各校注重國語江蘇敎育廳蔣廳長前以提倡國語敎育　　令省立各中等學校於招收新生時注意語體文之測騐現在又據第七届省敎育行政會議議决案通令各縣小學高級部注重國語敎授以免不相銜接之弊 
　　蘇敎廳令組學業考試委員會　江蘇敎育廳前准全國敎育會聯合會函送議决組織學業成績考試委員會一案當以此項辦法足以袪除考試時種種弊病而使學生成績有正確之表示即經呈明省長擬令各中等學校於本年内一律照辦刻已奉指令照准轉飭各學校遵照矣學業成績考試委員會辦法附後（甲）組織（一）由本校敎職員其同組織設立或酌聘專科人員加入（二）由敎育行政機關與學校聯合組織設立（乙）方法（三）由學業成績考試委員會規定適當之考試方法以期促進學生平時學業之修業與臨時表現之　確（丙）權責（四）學業成績考試委員會對於學業成績考試方法應加意研究以期隨時改善（五）學業成績考試委員會對於採用考試方法訂定考試規　撰　試題評定成績等事具有全權（丁）附項（六）本辦法適用於各中等學校至高級小學及專門以上學校亦可斟酌情形參照辦理（七）學業成績考試委員會於民國十三年内斟酌試辦於本聯合會第十届開會時由各省區敎育會將試情形報告以資互競 
　　蘇州家庭日新會之繼起吳縣敎育局長潘振　之夫人及敎育　科長費樸安之夫人均上海務本女學畢業生鑒於蘇州家庭敎育亟宜從實際上做去爰聯合同志仿照上海家庭日新會之辦法日内正在草訂會章擬於春光明媚時借護龍街花木清幽之怡園開成立大會 
　　蘇州平敎運動大游行之籌備蘇州敎育局及靑年會敎育會等團體爲提倡平民敎育起見定於二月二十九日下午一時集合救火會四十九組商團十二隊以及男女學生軍警連同　藝所乞丐等等爲大游行之舉經過地點預定觀前街·護龍街·東西中市·　門城外馬路·有養育巷·臨頓路等處届時如果天公做美必可引起多數人之注意未始非平民敎育之曙光也 
[浙盧提倡航空事業]  
　　航空敎練所開學浙江軍務善後處在艮山門外　橋剏設航空敎練所委本處第三科科長劉同兼任該所所長並向上海方面運到飛機數架曾經試行二次即於二十七日上午八時舉行開學典禮盧永祥督辦是日清晨七時四十分乘頭二等混合車附掛三號快車前往有張省長代表周鳳岐第一師潘師長第一旅郝旅長第八旅王旅長范軍務廳長張砲兵隊長夏警務處長張財政廳長曁各師參謀長督辦處各科長各團長等三十餘人同行由劉兼所長率同敎官學員行開學禮盧督辦致訓詞勉勵有加即於十二時五分乘原車附掛由滬開杭之四號快車蒞止城站駐嘉興第三十七團團長陳照春駐吳興第三十八團團長李廷美於參觀飛機後亦相偕來杭 
[尚有要聞及地方通信轉入後頁]  
 
 

Page 12

 
 
第一萬八千三百十七號;中華民國十三年 西曆一千九百二十四年二月二十八號
星期四 * *國内要聞二 
[南京快信]  
　　齊韓於二十五晚七時在軍署宴英公使席間討論捲烟特稅過渡辦法英使謂英美烟公司經理此次到京擬向全國菸酒事務署提議增納二五附加稅名爲捲烟保護稅韓省長謂二五附加稅即值百抽五乃菸酒事務署要扣二五地方得二五年計不足六十萬與原定預算相差太遠韓認爲不滿意而英使仍持前議談判似巳停頓現特稅各處巳實行開徵聞英使將提嚴重抗議　　曹派李修伍（鳳樓）來蘇犒勞軍隊昨（二十六）日下午三時專車抵寗齊派會章林赴下關江干迎接入城下榻軍署西花園 
　　吳毓麟前晚移住警務處長王桂林宅昨日下午二時半過軍署與齊密談二小時辭出晚七時軍警政各機關長官邀集著名票友數十人在奉直會館演劇宴吳直至深晚二時賓主始盡歡而散今（二十七）晨吳已返京齊韓杜均派代表在浦口車站候送 
　　寗垣紳商界昨（二十六）推代表數人謁齊韓請向吳毓麟接洽撤廢長途電話借欵密約 
　　孫閣代表勞之常駱武唐昨到寗謁齊述在杭接洽和平經過已於今（二十七）日返京 
　　北京定三月一日開全國生計大會昨電兩長請派員 
赴京與會 
　　院電齊韓請派代表赴京參與禁烟會議 
　　兩淮塲運食商全體爲湘省借運蘆鹽昨推代表汪詠沂（濟南七塲總理）鄭漱石（湘岸運商）許德凝（鄂岸運商）賈沅（皖西岸運商）葉昭圭唐企松（湘岸經理）吳恩霖（裕通公司經理）馮楙（大源公司經理）等八人來寗謁齊韓兩長面懇鼎力維持 
　　財政部派部員李思愼來蘇調查財政狀况聞嚴財廳長昨已奉到部令飭遵 
　　韓省長擬就本署組織江蘇警備隊訓練所即以申振剛充任所長 
　　皖敎廳長盧殿虎安慶道尹謝學霖昨均因公來寗 
地方通信 
[蘇州]  
　　烟兌業會議紀蘇州烟兌同業公會因二十五日有人在南區轄境各烟兌店挨户散給執照故該會特於昨日（二十六日）下午二時召集同業在關帝廟開臨時會捲烟業代表薛永齡張世綬陳菊生商會代表顔心介貝潤之趙仲陶無錫紙烟公會代表王文卿張逸炳等均到會列席蘇埠城内外烟兌同業到會者約有三四百人之多開會後由會長王純甫主席說明營業執照之收受與否不生問題矧未經官廳通知同業儘可嚴行拒絕云云捲烟業代表薛永齡即起立發言謂捲烟業與烟兌業已共趨一軌宜組合併事務所推舉代表負責經衆討論贊成當塲由捲烟業烟兌業共同舉定王純甫顔心介莊潤身貝潤之趙仲陶等五人最後公推王顔五代表同赴西百花巷總商會請示援助該代表等晤商會貝會長後貝會長當即應允立以商會名義分電南京省署財廳請求迅速撤銷吳縣區捲烟稅殷芝香認案並乞暫緩開徵云云 
　　車夫罷工仍未解决　城内人力車夫因不服加租罷工一案幾經行政官廳勸告簡直非達到原價目的不可並執紙旂沿途鼓動一遇野鷄包車攔阻毆打日昨（二十六）又聚集七八十人在胥門内城門口把守不准包車拉行不分自用野鷄一見便打適有包車駛來該車夫等即用石冲毁車輛並毆傷車夫傷勢甚重一時秩序大亂崗警聞警急吹敬笛召集鄰崗趕到解散拘獲行兇車夫十餘人解區收押一面將受傷之車夫抬往醫院診治此城内肇事之情形也至城外方面亦有罷工車夫多人在熱鬧處麕集不准城外車夫營業逼令同樣罷工以致往來車站大受影響各機關長官雖嚴令車公會尅日解决仍未見效 
[松江]  
　　楓涇捲烟印花之難行　楓涇地界江浙兩省除浙界捲烟印花已早實行外北鎭爲松江範圍城區以同業佣金糾葛尚在相持忽於二十四號由松江承辦處派　陸履仁抵楓假樂　設宴邀請捲烟同業意在籠絡面對於佣金絕未提及不顧同業跋踄責令向松領購印花以致各同業均不滿意聞定於二十九號召集同業開會藉謀抵制云 
　　女中新生暴卒案續聞　景賢女子中學成年補習科新生阮志超本月二十五日傍晚入校越宿暴卒等情巳誌本報茲悉阮生之夫壽俊賢接得該校訃電後即於二十六日下午五點鐘趕至松城到校後撫屍大慟當晚雇舟將屍運回葉榭家中成殮惟阮生致死原因至今未明據外間所傳謂其夫家壽姓男女多讀書阮生因未嘗學問且妝奩無多頗受阿姑白眼此次到松求學非其志願以是進校之後即萌絕念云云不知確否至焦醫生取去之餅乾筒及吐出胃液已遣人送滬化騐現時未據報告故阮生所服何毒一時亦尚難證明 
　　續聘慈善欵産董事舊松屬慈善欵産董事會由縣呈准省長增添董額十名除松江縣議會舉出之朱昌楣等四人及靑浦縣舉出之莊堃一人巳由松縣温知事於上月聘委外奉上兩縣亦巳舉出奉賢爲唐安鏞上海爲黄申錫現由該處縣議會咨由縣署轉咨到松温知事准咨後已於二十七日分别發函聘任矣 
[常熟]  
　　水陸警捕盜案續誌　十三隊水警署先鋒官陶熙光會同二等警佐王崑山督領水陸　察在耿涇鄉王市　捕獲盜匪七名巳誌前報茲悉該隊長會同王警佐將所拘各匪隔另研訊據盜匪陳敬之供稱東唐市賢湖胡季兩家被搶案係鄭四麻子起意於陰曆初八日由鄭等數人與我接洽迨初十日晚與我鄭四麻子宋二宋三及不知姓名者五人在東門外僱舟開赴賢湖侵入胡委兩家行刦事後我分得贓洋七元云云陶復訊汝等行刦時胡　福中彈斃命究係何人開槍陳供我等下船後據宋二所稱所刦中有人嗚鑼呼喊被我槍擊斃命是放槍者確係宋二無欵陳復稱旣已被拘請隊長從速解縣甘願槍斃其餘各人與賢湖案並無關係云云陶復提鄭玉山研訊據供曾與宋二宋三販賣鹽土曁賭博度活賢湖搶案實不知情餘盜供詞略同陶得供後當派警將陳敬之孟賓連張漢卿王南笙子友成五名先行解縣核辦鄭玉山梁德雲兩名暫拘水警署候明日再訊 
[無錫]  
　　米業反對電燈加價原因無錫全邑八段米業同人因耀明新記公司更換電表加價太昂於昨日（二十六日）下午二時餘在北塘積餘堂米業公所開會到同業二百餘人公推趙子新爲主席强世康記錄議决該公司不盡路燈義務反對加價如盡義務酌加一二並議决聯絡各團體一致進行當塲推定與各界接洽代表十六人隨即散會 
　　捲烟業停業仍未解泱無錫捲烟業停業今（二十七）日仍未復業認商雖派員調查而領照者無一二赴蘇常代表前晚均已返錫今日上午九時縣知事馮祖培以雙方爭持不决殊非地方之福特片請烟紙公會副會長王文卿及正會長吳伯祥（沈用舟代表）幹事張逸炳等晉署談話馮知事云省財兩長督催甚急故極爲難請諸君原諒苦衷歸後疏通同業從速復業以維稅收等語王會長當允歸後疏通而出下午四時在公會開會將馮知事之意報告大衆請即復業以便商量善後到會各人態度頗爲堅决不允先行復業故未有結果次由派赴蘇常代表報告接洽情形甚詳次到會之某君報告今日市上已發生負販團應請注意經衆討論用相當手段對村至認商方面表面上雖不進行面暗中則四出奔走以達開征目的但恐於一二日内尚不能解决因雙方不肯讓步耳 
[常州]  
　　縣預算引起知事與議會齟齬武邑縣預算經縣署咨交議會覆議後迄未公布最近撤銷議長問題發生 
縣議會臨時會議决責問縣署延不公布之原因迅予答覆二十六日縣署已據情函覆略謂查十二年度地方預算自敝知事咨交覆議後貴會仍執前議當據縣屬用欵各機關開會集議本應依制送請省議會公斷惟徐君葆素等以册列覆議各欵多有違背法令之處一旦送省究與貴會名譽有妨不若先請參事員會商救濟方法希望貴會澈底覺悟自動撤回預算另行妥籌編訂送縣公布期與事實有裨並與法令無違旋經各參事員曁傅議長來署聲明本年陰曆正月間邀同各議員磋商補救敝知事正以年度將終而收不　支預算一日未定應付實感困難徬徨迫切實有甚於貴會者現在日盼佳音廼讀憲函殊爲失望貴會對於本年預算旣仍堅持前議惟有查照縣制第四十九條後段辦理期副地方盼望之切藉免施行扞格之虞惟以上種種明知事出權宜本本必形諸公牘第以此次辦法諒爲貴會所深知巳成不可掩之事實用再詳書顚未幸鑒察焉云 
[鎭江]  
　　新聞記者公會成立大會記鎭江新聞記者公會日昨假琴園開成立大會各界男女來賓到者甚多會塲佈置亦頗壯麗十時開會各界要人均有演說十二時畢即攝影由警局消防隊全體演武技及中華舞台全體藝員演新劇（救國救民）雙簧·魔術·國樂及苦兒院軍樂等江蘇實業廳長張軼歐有全省警務處長王桂林亦先後各贈匾聯是晚並擬映影片因來賓擁擠園中花草墻垣竹籬等均被損　故未開映七時閉會 
[揚州]  
　　捲烟特稅近訊江儀（江都儀徵）區捲烟特稅係商人王健楚投標承辦兩縣稅額總數年爲九萬七千元巳在城東金魚巷設立經徵機關呈報縣署出示布告外並派員分往市鎭調查存貨一俟鎭江開辦即接踵開徵云　　錢業最近市况揚郡自新春以還洋錢稍有用塲因而洋釐提高銅元則以輕質充斥於市是以落小昨日（二十六）錢業議出之行情大洋六錢八分八釐二毫半角洋五錢八分一釐半銅元三錢六分二釐每洋可易　元一百九十三枚 
　　縣會開會預誌　江都縣議事會茲訂於三月十一日開第一届第一次臨時會討論地方重要事宜其最著者爲改組欵産處案與復議預算案並以法定會期無多加以待議之案非先期詳細討論不可昨（二十五）特通知各會員於會期五日前到城研究三日前提交議案以便分編議程 
[徐州]  
　　皮行火警　南關外興仁街閻姓皮行昨早五時不戒於火燒燬草屋三間當時附近人家多在夢中驚醒有未及着衣携被逃避者登時異常擾亂幸該街西首第三區商辦救火會趕救警察第三署得信亦早未致釀成大禍聞起火原因係油燈引着柴牆損失尚不過鉅 
　　令查農校專欵　銅山縣公署現奉省長訓令查詢農校專欵當經轉令地方公欵公産處着即查復矣 
[嘉興]  
　　汽輪事業事之消長嘉興至濮院於去年開駛汽輪後交通上頗　便利茲悉該汽輪營業於日前結束虧蝕頗鉅故該公司巳無意經營宣告停駛矣又嘉興南匯·楊廟·油車港各鎭均有汽輪開駛往來行旅咸稱便利故該輪營業異常發達云 
　　破獲兩煙窟　嘉興報忠　之謝金發係著名土販手頭頗有積蓄因彼輩神通廣大不易破獲茲悉水警偵探長蘇在茂於日昨（二十六）將謝金發拘獲解送地方分庭研訊又城中鍾家橋北首張大家亦因私售燈吸於昨日被警探將人贓一併拘拿解送司法官廳懲處並於二十七日下午四時將張大住宅飭警封閉矣 
[平湖]  
　　鹽警捉獲拒捕要犯　去歲駐平緝私營第三營鹽警至白沙一帶調查鹽竈被該處鹽梟丁阿友等結隊拒捕奪去　械由營部通令嚴緝要犯在案昨日駐白沙分隊長曹定九率警在該處捉獲丁阿友一名當即釘鐐解送至營本部未識新營長鄭虎臣將若何核辦也 
[寗波]  
　　鎭海官紳籌備孤兒院鎭海創辦孤兒院動議巳久昨由盛知事諮商諸士紳均表贊同并得孫亮才將其所創之良濟醫院房屋捐作院舍遂即議决由盛知事爲發起人廣請在籍及旅外諸紳商任贊助人先設籌備處由縣參事會推定葛槐清包景翰王公度三君爲籌備員積極進行現下籌備已有端倪正在修理房舍布置院務一俟就緒即行開辦並定陰曆二月初一日起爲孤兒報名日期原定名額二十名如經濟得有把握遞增至三十名加以諸贊助人所認定而代納敎養費者二十名總數爲五十名其贊助人多至二百人俟成立後即由全體贊助人組織董事會以規劃院務院内另設職員部以執行院務聘定湯顧二君爲敎員惟院長一席須由董事會成立後聘任之暫時由諸籌備員協代院長職務日來正張貼廣告招收孤兒此誠孤兒之福音也 
　　松林區一日兩刼案甬屬奉化松林區下在村民人王有保家頗豐富前晚夜半突來盜匪七八人撞門而入徧尋有保歷半小時始於牛至尋獲百般威嚇計被刼去現洋及衣飾等約三百餘元又同區宅弄村項九韶　同日被盜約損失百餘金並强拖九韶偕行里許　　皮袍剝下始行放回 
[紹興]  
　　縣商會舉行春宴紀事紹興縣商會昨日舉行春宴各界士紳被邀到者百餘人頗極一時之盛席間由陳會長起言宴罷尚有討論事件請各界勿遽散宴畢　開談話會先由陳會長報告籌辦巡緝隊情形並討論進行辦法公推王叔梅君主席提議巡緝名額原定百名不敷分配須加擴充其籌欵辦法請大衆討論旋有杜海生鮑香谷等相繼發言以仿照新　縣辦法徵收畝捐請各界呈請參事會提交縣會表决一致贊成遂散會巳下午三時矣 
來函 
[湖南澧縣來電]  
　　申報館主　先生偉鑒頃　本月十三日貴報第三張國内專電　載長沙電稱澧州鎭守使唐榮陽親赴辰州與湘西鎭守使田應紹會商防務等語不勝　異查敝鎭守使并無此項事　竊恐傳聞失實淆亂聽聞特此電達台端希即迅予更正以明眞相是　盼禱澧州鎭守使署副官處叩宥印 
 
 

Page 13

 
 
第一萬八千三百十七號;中華民國十三年 西曆一千九百二十四年二月二十八號
星期四 * *本埠新聞 
[勞之常自述赴浙之經過]  
　　國聞通訊社云勞之常於前晚自浙來滬庽大東旅社據其語人云此次在京因鑒於蘇浙和平前途隔閡良多集合同人磋商調解方法深得孫揆同意故有杭垣之行來此時道過南京曾與蘇齊對和平問題有所接洽齊氏表示並無犯浙之意且以蘇浙訂立公約爲証此次赴杭與盧督晤談結果亦甚圓滿盧氏意思大致謂須以民意爲從違建國以來歷年紛擾不僅人民渴望和平不願戰事之驟發即身列戎行亦無不酷望克享承平之樂總之蘇方能去其鄰近之軍備則浙省自無庸作防衛之預備至撤兵一層則巳將近邊軍隊撤至長興蓋此項軍隊大都來自温台仍回原防似費周折耳至於閩浙兩省之關係則杭垣謠言頗盛揆諸事實似屬無稽之談蓋閩孫處事異常拘束苟不得中央命令彼之軍隊未必有何動作勞在杭時業已電詢中央請示眞相云勞氏於昨晚夜車赴寗今日將與齊韓有所接洽大致勾留一日明日即須北上云 
又一報告云北京代表勞之常氏由京赴杭返滬現庽南京路大東旅館十三號昨午曾親詣淞滬警察廳晋謁云 
[反對電報電話密約之迭起]  
　　閘北兩商會致各公團函閘北商界聯合會·上海商業維持會昨因根據聯席會議之案爲爭廢電話密約事特致函本埠各公團云逕啓者連日報載北京政府於民國七年間向日政府密訂借欵合同以敷設長途電話即以全部財産作抵喪失主權莫此爲甚當時曾經各公團反對中止詎今死灰復燃滬寗長途電話成立行將履行該項合同第四條第一欵之規定而京電傳來又有鮑天貴接洽洛鄭長途電話之消息是則中國土地主權即將逐漸斷送於電話密約矣敝會等曾爲此事迭開緊急會議通電反對在案然茲事體大尚希貴會等一致響應以示民氣而保主權國家幸甚閘北商界聯合會·上海商業維持會同啓 
　　南通旅滬學會等電　南通旅滬學會等團體致電張南通及南京力爭其文如下（一）「致南通張季直電」頃閱報載交部與日人私訂電信借欵秘密合同一件竟將國有交通事業完全抵押殆盡噩耗紛傳滬市震驚交部祗圖回扣甘送主權非特喪心病狂抑且爲虎作倀凡在國人同聲致討現在日人履行合同實行敷設滬寗長途電話外權侵入漸入腹地吾公老成碩望東南屏障一言鼎重尤深仰賴務希迅電交部督長力爭廢止吾蘇幸其南通旅滬學會南通商專旅滬同學會公叩（二）「致南京齊督軍韓省長電」日人近日履行電信借欵合同規定亟謀滬寗路長途電話之建設部員絡繹寗滬正在從事工程之進行市虎杯蛇俱相驚駭查通商條約向禁止外人在各省内地敷設電信防微杜漸由來巳久此次交部竟不惜以三千萬蘇人生命全省國有交通機關拍賣無遺蘇人雖弱斷難承認除電請蘇紳張季直等轉電部省制止力爭取消外特再電告敬希察照（署名同前） 
[寗造幣廠長來滬]  
　　定下月三日在總商會公開復騐銀幣南京造幣廠所鑄銀幣因滬江大學敎授梅佩博士化騐察得該項銀幣成色不足引起社會上極大之注意蘇紳因此亦有聯名呈控廠長舞弊者當由北京財政部特派虞技正南下調查一切聞虞氏現巳抵寗將於今日與寗造幣廠廠長趙恩涵來滬趙氏擬定於三月三日在總商會再行公開化騐以明眞相云 
[嚴家熾今日宴客]  
　　籌商捲烟稅調解辦法江蘇韓省長委派財政廳長來滬會商捲烟特稅問題嚴廳長巳於廿五晚由寗乘滬寗夜快車於前日（廿六）清晨抵滬下車後即換乘汽車赴南洋路六號公庽稍行休息即用電話邀請捲烟業總代表虞洽卿至庽會商解决辦法聞嚴廳長本訂昨日午快車來滬因駐京英使麻克類氏爲捲烟徵稅事特行南下業已抵寗今日或將蒞滬故特將行期改早以便與烟南代表晤商一切云 
又池云江蘇財政廳長嚴家熾前日由省來滬寓居北市係奉韓省長令以上海捲烟特稅久未解决應與南北商會會長捲烟業商董及代表等趕緊商榷和平調解以便速行開徵特稅而免相持日久爰已訂期陰曆正月二十四日午刻假滬北南陽觀備設西餐東邀總商會縣商會兩會長曁捲烟業商董虞洽卿代表陳良玉等會宴 
籌商調解方法昨已分别發出請柬矣 
[捲烟稅問題昨訊]  
　　虞洽卿暫緩與嚴家熾接洽本埠捲烟業總代表虞洽卿原擬會同調人與財政廳長嚴家熾於昨日磋商該業擔任敎育經費問題因該業大會决議重行調查同業勞業數目彙成表册妥具節略少需時日擬請嚴留滬稍待以便早日結束至該業各區調查員公會調查表格尚未印竣昨日未曾調查决自今日起着手調查云 
[滬南烟兌業衆和社開會紀]  
　　舉定七區調查員滬南烟兌業衆和社於昨日午後三時開常會到者五十餘人公推柴載元爲主席宣告開會宗旨後報告總代表虞洽卿赴寗晋謁省財兩長調停特稅經過情形報告畢討論昨日（二十六）虞代表所提議之調查華界全部營業門莊銷數之總額案經衆討論結果將滬南方面之一部劃作七區分段派員詳細調查當即舉定第一區沈延康·糜楚保第二區陳恩祺·錢文達第三區馬世才·沈紹義·楊炳賢第四區朱文義·曹廣厚第五區毛翔飛·方楚卿第六區蔣建卿·張炳源第七區蔣培周·厲超賢等當晚分頭出發着手調查議畢至五時散會 
[日巡警竊換違禁品案續訊]  
　　本埠日總領事署极浦·細木·二警竊換没收之違禁品二十二磅一案詳情已紀昨報茲悉日司法領事現正查此案眞象原寗輸入者日僑植原甘木已由日總領事署召其來滬於昨日至署報告去年没收始末情形據金澤氏語人此案雖訂於本週開審而二警至豫審時所供未詳且此案關係人尚待偵查其開審之期或將延至來週云 
[法捕房搜查嗎啡機關續聞]  
　　被告麥泰合四判交四千兩人銀並保法總巡捕房西探長戴薩克君查知阿根廷人麥泰合四近在法租界霞飛路四二七號門牌内私設嗎啡機關爰帶同包探至麥宅搜查曾紀昨報茲悉捕房當時將麥及關係人許子明·周蘭仁·等一併拘獲帶入抽房昨解法公廨請究先由西探長稱今在麥家抄得空頭支票等物即證明麥係私販嗎啡之證據云云被告由賚美律師代辯稱今捕房並未在麥家抄出販賣嗎啡之證據請求准將被告釋出隨訊隨到等語聶讞員商之法領事梅君判麥交四千兩人銀並保出外聽候展期再核 
[楊樹浦發生連刦三烟紙店案]  
　　楊樹浦沈家灘八百七十九號門牌隆順慶小烟紙店於昨晨一點四十分鐘突來劇盜七八人破門而入擁進店主常品甫臥室各出手槍嚇禁聲張當即翻箱倒篋搜刦銀洋衣服約值一百六七十元逃出其時一句五十分鐘各盜復碰開同路八百六十一號門牌黄順興烟紙店亦出手槍向店主黄錫卞恐嚇肆行搜刦當刦去現洋衣服值價約一百七八十元携贓而逃至鐘鳴二時各盜又蠶擁至附近八百六十八號門牌方德茂烟紙店破扉而入出示手槍利器向店主恐嚇正在翻箱倒篋圖刦之際·而已遭搶刦之兩店主夥在門首大聲喊救致隣人畢集各盜始紛紛携贓奪門逃逸故方德茂號未遭刦失財物迨該管楊樹浦捕房聞警立飭通班中西包探馳往兜拿盜匪業巳携贓遠遁該探等分向各事主詢問盜黨面貌服式遂飛報捕頭以該盜當連刦三家　屬目無法紀亟應嚴緝當即據情禀報麥總巡司嚴飭各捕房一體跴緝贓盜務獲解究 
[盛竹書由甬返滬]  
　　本埠銀行公會會長盛竹書君日前因家事回鎭海原籍從事料理巳於昨日乘輪返滬盛君此次即行返滬之原因聞係應沈田莘之約接洽江浙和平事件云 
[崑山浚淞籌欵尚未議定辦法]  
　　須由下月縣議會議定吳淞江水利協會昨接崑山縣議事會議長杜師愈來函云逕復者頃接貴會函開浚淞一案於農田項下籌欵情形囑　尅日具復等因到會准此敝縣議會已定三月一日起開臨時會即將此案提交大會一俟議定辦法當即函告合先奉復希即查照爲荷云云 
[吳淞江水利協會挽留曾影毫]  
　　上海機器碾米公所副會長會影毫君被舉爲吳淞江水利協會委員後曾去函辭職茲接該會復函挽留大致謂吳淞江淤塞已久商業運輸不便以为業爲尤甚故發起籌欵自浚者亦以米業爲最早旣盡協助籌欵之責即有參預監察之權台端領袖公所不辭勞瘁對於碾米業有關係之浚河事件必不忍以公務冗繁恝置不顧務望取消辭意浚河前途實利賴之云云 
[米業濬淞會議函邀皖帮米商]  
　　滬北米業聯合會前接全皖旅滬米商公會函云逕啓者前於二月一日接到覆函敬悉貴會二日開會囑敝會推派代表赴會列席討論其時適值陰曆歲杪敝會各同人均結束營業手續兼有返皖度歲者未得赴會殊抱歉然隨後貴會開會如提議「濬河收捐」事宜一俟接到貴會函知即行派代表前來附驥與議云云該會昨特復函云逕復者前奉貴會函開略以隨後開會如提議濬河收捐事宜一俟接到函知即行推派代表前來與議等由准此敝會本年夏曆正月二十日年　改開特會曾於期前通知未見貴會代表蒞臨嗣因人數不足茲再改期夏曆正月二十八日下午二時開特會取决進止隊巳登報聲明外相應函請貴會查照至希推派代表准時蒞會無任企盼此致全皖旅滬米商公會滬北米業聯合會啓 
[公共租界自來水問題]  
　　公共租界自來水問題日前工部局復致函水公司主張俟本届納捐人會議通過後備欵收回公司産業及營業權嗣公司以局中所定價值在低爲股東利益計未便承認業於本月二十二日函覆工部局提出調停辦法在每届營業盈餘中除支付議定之股急外提出若干報効工部局而工部局則須允公司根據水表核收水費以爲如是則公家旣可省籌欵以供收回及擴充之用並免增收水費以償此項用欵而同時又能於公司財政上享有較大之利益並得於董事會派遣代表以增管理權限倘工部局以爲此議可行則公司將提出詳細計劃云 
[工部局陳列築路計畫]  
　　業主得於三個月内提出抗議　　工部局佈告關於公共租界内建築新路展築或放寛舊路及擴充公共建築用地之計劃刻已陳列於漢口路該局公共工程處備人閱覽各該業主倘有反對者得自公佈之日起三個月内提出書面抗議云 
[市總董呈報就職]  
　　議董兩會現同處辦公上海市總董李平書於前日接事等情已誌昨報昨日李總董將接收情形及銀洋欵等呈請上海縣知事公署轉呈省長公署備案外昨又分别函知公私各機關團體查照前總董姚子讓亦將移交情形呈報縣公署轉呈省公署備考矣 
又聞市總董辦公處前因市政廳房屋即滬南工巡捐局（總工程局）舊址尚未歸還故假尚文門内前上海市經董辦事處辦事今李總董因該處房屋太少不敷辦公且市董事會與市議事會職務上有息息相關之處是以現亦遷至市議事會同處辦公以資利便云 
[市議會昨開會未成]  
　　到會者不足法定人數上海市議事會原定昨日繼續開春季常會嗣因到會者不足法定人數未能開議經衆决定改期云 
[浦東洋涇市董事會常會紀]  
　　浦東洋涇市董　會於前日開第一次常會到者爲總董劉頡雲·董事潘作臣·名譽董事陳桂春·趙茂華等巳足法定人數即於午後二時開會由總董劉頡雲主席報告自治停辦後之措施情形並希望今後之發展議决事項如下（一）董事會議事規則（一）董事會辦事規約（一）十三年一月至六月止預算案（一）籌設市立第六初級小學校以上四則即須移交市議事會於春季常會公决以便執行云 
[西人重視中國路政]  
　　中華全國道路建設協會成立以還提倡鼓吹不遺餘力造成時勢感動全國人心之傾向而東西人士知吾國邇年路政進步除紛紛入會贊助外昨該會接到北京美便館商務參贊·及中國華洋義賑救災總會工程股來函對於吾國改良道路各事項之諮詢經由該會分别條舉詳細答覆節譯來函問題如下『甲』美使館商務參贊之問題（一）中國現在道路建築狀况及一般人民對於改良有建設道路之熊度（二）中國各部分以改良道路之成績及於商　上之影響（三）對於道路建設或有專門學識人名單（四）中國建設道路之籌欵主法『乙』義賑會之問　（一）中國各省巳經成就之新式道路里程（二）各長途汽車公司之道路考其特許行車之情形（三）各省維持近今道路之方法（四）有現欵去建築提議之道路（該會答題）甚詳從略）於此足以表現今日中國之路政巳爲外人所注目矣 
[南工巡局築路改良之研究]  
　　招商包辦長方塊石滬南工巡捐局姚慕蓮局長現爲整頓路政起見將築路工程材料與工程處主任研究以砌築路面若用石片則上闊下尖一經重量之壓力易於下陷不能耐久時需修築工鉅料繁誠非善策現擬改用長方形之塊石加砌路面如租界電車軌道兩旁之　式參酌採用以示經久而省工費擬定先從民國路中華路等車輛繁盛之十之字路口試行故已招商包辦前項三四寸見方長形塊石一俟包工標定認辦後　須實行興工 
[王軍屠戮惠北之呼籲]  
　　惠安兵災後援會來函旅滬福建同鄉會·惠安兵災後援會·惠安公會·昨晚發出王軍屠戮案之呼籲一函文云敬啓者此次惠安北方等鄉不堪烟苗苛捐慘遭王永彝·楊增福·汪連·屠戮焚掠屋宇被燬七百餘座人民被殺千人尤以無辜婦孺爲多即呻吟床第之病夫龍鍾白髮之老叟亦　能免婦女十九下體重傷而死嬰孩由搖籃中攫出肢體撕裂爲二或投諸火婦抱嬰兒冒命從烈燄中衝出者則死於匪軍之刺刀其不及淫殺之婦孺則受俘虜與千百成羣之牛羊輾轉任拍賣之待遇人道滅絕中外駭聞敝會經於前日將梗概電聞並電京同鄉及各法團各海外僑胞援助交涉又電北政府閩垣孫傳芳·王永泉·請嚴懲辦一再籲請蠲免烟苗捐一面速籌欵組兵災急振會以救災黎幸蒙本埠各界人士深表同情解囊資助顧災區廣袤哀鳴萬人無家流亡顚沛播蕩者正多逃生何處致殞命確數不可紀極前蒙旅滬同鄉關懷桑梓主持人道再開會通過五大議案仗義執言永矢弗諼者矣惟現孫傳芳雖覆電派員查辦制止烟苗捐詎王永彝竟悍然抗命與論弗顧民情不恤反派大隊倍勒烟苗苛捐急於星火敝會得惠安公民呼籲哀聲再電北京政府曁孫傳芳乞憐外并希旅滬同鄉鼎力援助爲惠安人民請命云 
[各工團聯席會議]  
　　推舉籌備員　電弔列寗昨日下午三時上海各工團聯會開第二次籌備　公推陳廣海主席報告弔唁列寗電文經衆審查公决以二十四日到會各團體名義發表次即分配各籌備員職務籌備主任王光輝·副主任楊德甫·交際主任徐錫麟·交際員陳國樑·趙蘭英·王奠世·書記陸軒·王奠世·庶務陳廣海·盧子卿·　草員謝作舟·徐錫麟·次討論追悼列寗事公决籌備員積極進行務必即日實現茲錄弔唁列寗氏電文如下 
北京駐華俄代表加拉罕先生請轉蘇維埃各委　會均　自列寗先生逝世之噩耗傳出以來舉世人民不勝　悼而尤以被壓迫階級之人民更爲悲傷不已蓋列寗先生之思想精神及其事業不僅爲貴國被壓迫階級奮取政權且極誠懇地援助世界的弱小民族抗爭利益　不幸未竟全功乃溘然長逝可謂我全人類之最大厄運矣敝國武人政治横暴至於極點工人知識尚在幼稚時期因此勞動者除受資本家剝削以外又要受軍閥之摧殘而一班落伍政客與少數知識階級假藉社會主義的名稱利用工人運動之機會表面見好於工人實行其騙錢漁利之技倆一七黄廉之犧牲與二七京漢路工之慘劇可見國内軍閥勾結資本家之作惡以及一般僞社會主義者種種卑污之手段言之痛心敝國工人　於此種受壓迫受利用的情况之下故對於實際的爲　壓迫階級謀幸福而奮鬥之列寗先生愈覺崇拜今列寗先生死矣是完全失去一帮助我輩抵抗壓迫之偉大人物故哀悼之忱逈非平時所可比惟望貴國仍依列寗先生之政策而進行發展列寗行生曾同情於東方民族爭自由之主張希望繼續具此同情而進行貴國　東方之關係也全國工界救亡大會·上海紡織工會·　國工團工人自救會·上海部浙江駐滬勞工會·湖南勞會駐滬辦事處·履業工會·中國工會·江蘇駐滬勞工總會·京漢鐵路總工會駐滬辦事處·參戰華工會·上海工人義務團·中華海員工會上海支部·安徽駐滬勞工　會·絲紗女工協會·粤僑工界聯合會·徐家棚粤漢鐵路工會·中華勞動會·全浙西式木器工會·宴業工會同叩 
[閘北絲廠開除江淮女工風潮]  
　　公平通信社云本埠各絲廠女工以本埠各工廠均　相繼成立工會絲廠女工近年日益增多但向無團結以致人心渙散不能互助特於去年發起組織絲紗女　協會不意因此遭各廠家之忌昨日閘北寶康絲廠方始　工忽牌示將所有江北女工一律開除因該廠主以該帮中人發起工會視爲不正當行爲遂有此舉該　女工當即據理責問詎廠主即通電話四區二分所强令警察拘去女工六名時正下午三時許也江淮帮及廠中全體女工當即推舉代表向各官廳及各工團請願求援本埠紡織工會絲繭女工團各工團得此消息紛紛　議僉以該廠主不諳時勢反對組織工會蹂躪女工生命不但甘心與女工爲敵且破壞女工生計决提交本埠工團聯合總會籌備處緊急動議共商對付辦法並由工聯會推舉代表二人前往該區警署請將被捕女工六名釋放聞今日各工團繼續討論善後云 
 
 

Page 14

 
 
第一萬八千三百十七號;中華民國十三年 西曆一千九百二十四年二月二十八號
星期四 * *[國立自治學院開學紀]  
　　國立自治學院日昨午後二時舉行開學禮先由院長張君　君宣佈開會向國旗行三鞠躬禮繼由韓省長代表江蘇敎育廳長蔣竹莊君代表省長致訓辭（訓　原文錄後）畢沈信卿君代表該院董事會致訓辭大意謂設立自治學院之宗旨在養成有道德的政治人才爲政亦有道如孔子所謂政者正也便是政治之根本精神引苟正其身矣·於從政乎何有·不能正其身·如正人何·以閘明爲政之要在正其身又引孟子宫室之美·妻妾之奉·等語指出現代中國爲政者之病　所在謂伊尹所以能以一身任天下之重者以其有一介不取與之精神一介不取未爲全是一介不與用臻至境今之政治家流乃適如文中子古之仕者爲人·今之仕者爲己一語言下頗致惋惜之意謂自治學院學生須知此校非養成政客官僚之所乃以養成爲民服務之人才之地末後舉公平·廉潔·勤勉·三德以勗學生謂古來成大功業者皆於此三點身體力行而後成近人如曾文正公即其一例云云學生聞之頗爲動容繼由張君　君請章太炎　演說大炎君就國憲立論謂省自治乃現今中國政治惟一之途徑集權之說人才實難　選於共和民主之義尤未必能相洽且實力亦不足與有成此自治之說之所由來也今之國憲問題頗多在在皆足爲學生研究之資於是舉國憲關於財政軍事地方區劃三端引證歷史對學生充分發揮講演達兩小時聽者毫無倦容繼院長張君　君介紹全體敎員與學生相見相向一鞠躬禮即散會又聞該院擬定於三月三日即開始授課云茲將韓省長辭錄後 
　　國立自治學院開學辭國奚治治於法法奚治治於人人存則政舉徒法則不行先民有言今世之楷也共和建設歲一紀矣國號法治而去治益遠淺識之士甚至集詬於法不知治國者法而用法者人有治法無治人將安用法吾蘇省位鎭於東南文明灌輸較稱先進國鈞鑑於民治之隆汗爲國家治亂所繫竊發大願輒欲培養人材改進治本特采士夫之議請於中央創立茲院院長張先生畢問文章當世之冠其所持論一以自治之旨適用於人材之養成與法制之確立宗旨正大洞見本原蓋吾國今日豈惟無治人而巳更何嘗有治法所謂法者必熟察夫國性之所宜民情之所適與夫古今中外異同得失之故而復有根抵純厚·志趣醇正之士以善其用則治道於是乎成今吾國則否其失敗宜也諸君來學其第一義當知法治失敗　各不在法而在人今欲轉敗而爲功其責在吾人之一身故世界之眼光固不可缺而國家之觀念尤不可不明社會之責任固不可荒而個人之本務尤不可不盡更進一步言之法政之知識爲來學之正鵠固不可不精研而道德之精神尤爲從政之大原不可不保守將來學成用於一鄉而一鄉治用於一邑而一邑治用於一省乃至各省而一省各省皆治夫是之謂民治夫是之謂法治國鈞所希望於諸君如此故特遣敎育廳長致一辭勉諸君者且爲學院祝焉江蘇省長韓國鈞 
[關于職業敎育在鄂開會雜訊]  
　　中華職業敎育社第七届年會及第三届西部職業敎育出品展覽會定於五月二十五至二十九日同時在武漢二處舉行屢誌本報茲悉中華職業學校聯合會亦將在是時舉行昨日該社辦事員會因本届年會在武昌舉行擬照中華敎育改進社辦法分組會議並先期在滬開一預備會聞已得議事員會之允准又展覽之經費仍照前二届辦法假定三千元請由應徵各校及所在地查照總則酌量担任無力者聽不足之數由該社酌撥本届展覽會雖爲湖北·湖南·貴州·四川·河南·陜西·甘肅·新疆·等八省西區之會但他省加入中華職業學校聯合會之職業敎育機關亦得送出品展覽故巳函致斐律賓敎育局微集出品且倣上二届辦法請章伯寅會同鄂事務所代表一人赴湘陜豫三省省會接洽徵集出品又各處應徵與否及應徵出品種類須在四月十五日前答復該社應徵出品必須在五月十日前送到武昌中華大學或漢口大蔡家巷民新商業學校云 
[敎育廳關於保管敎育費指令]  
上海縣知事接江蘇敎育廳指令（第五○四號）云呈及議决案均悉此案已奉省令各縣敎育欵産應即查照敎育局規程第八條第二項辦理等因業經令飭遵照在案據呈前情仰即知照議决案存此令「附原呈及議决案」呈爲縣參事會議决敎育經費仍歸敎育局管理據情呈祈鑒核事案准上海縣參事會公函内開接准公函以奉江蘇敎育廳訓令奉省長訓令准敎育部咨各縣地方敎育經費旣經地方自治法規定自應依法改歸縣參事會管理等因函請查照斟酌辦理到會准經開會議决相應抄案函復即希察照施行等因計抄送議决案一件　署准此除令敎育局知照外理合抄錄議案據情轉陳仰祈鑒核備查實爲公便謹呈一件縣知事函轉知地方敎育經費改歸參事會管理案議决查江蘇暫行縣制並無縣參事會管理地方敎育經費之規定應請縣公署呈復敎育廳仍歸經敎育局管理 
[童子軍高級敎練會議紀]  
　　上海童子軍會高級敎練部於二十六日下午開會到沈同一·王英超·徐子成·樂秀榮·俞元爵·張玉麟·懷伯明·陳廷禎等先由沈總敎練報告倫敦萬國童子軍總會來函邀請吾國童子軍加入本届萬國童子軍在丹麥　舉行之大會業將原書譯成華文提交省會照辦惟是此事關係國際地位還請諸位從長計議至此次大會順序又由總會寄來俟迻譯後分發僉謂茲事體大惟有請省會籌劃本會勉力襄助而巳次議（一）區敎練應赴各校視察案决每月　迴一次并將各團設備敎練狀况列表呈送總敎練備攷（二）組織敎練班案决由總敎練擬就章程開始招募（三）本年度比賽事宜决童子軍比賽各項由沈總敎練起草幼童團比賽各項由總敎練委陳廷禎起草俟下届高級敎練會通過後印發 
[麥倫書院新添免費額]  
　　何東爵士所捐贈虹口麥倫書院近由何東爵士捐贈香港大學免費學額一名規啶本届大學預科生應香港大學入學試騐名列第一者得享此項權利明正開學即可赴港肄業云 
[南洋工程科學生返滬]  
　本埠南洋公學工程科學生二十餘人北上參觀爲期一月聞已於前日回滬此行對於各地工程狀况均經詳細考察並得各地工廠機關殷勤招待詳加指導故所獲不少記錄亦甚詳盡目下正在彙編成集不久即將在週刋上發表以資各界參考云 
[國民黨發起追悼列寗]  
　　聯合各團體舉行本埠國民黨總部以俄國列寗氏爲平民之明星此次溘逝殊深痛悼因由執行委員公决發起追悼列寗大會爲整齊統一社會觀瞻起見擬聯合上海各團體同時舉行一大規模之追悼會故原有之上海各團追悼列寗大會籌備處業由代表鄧鶴鳴·童理璋·向國民黨接洽合併將一切文件移交辦事處現設環龍路四十四號此後各界接洽可逕函該處云 
[吳淞四明公所選董之爭執]  
　　吳淞四明公所前日開會推選司年司月情形略紀報端茲悉是日開會時曾發生衝突緣總董謝瑤軒於民國元年被舉迄今十餘年未將歷年經手之公欵公産等賬目當衆報告故去年曾經一部份同鄉之詰責謝乃情言將辭總董職反對者遂作另選之凖備然亦有留謝者致是日一時不能解决後經衆討論决定投黑白票表决（挽留者投曰票不贊成者投黑票）迨開票結果挽留者祇三票不贊成者九票即有繆德慶等云現巳表决理應另選而留謝者仍不爲然勢成用武後經衆勸散前日（即二十六日）該公所復召舊司月等開會商議總董連任並加選新司月十二家（該公所前定章程司年一家·司月十二家·現擬加選新司月）迨開會時老司月中有欲先决總董而再選新司月反對者欲先選司月後决總董互起爭論各不相讓致無結果而散聞謝董所持者有船商所繳之公義捐每船洋二角預備截留一經挽留無效則擬另緊一幟以爲抵制現有　滬甬商　某於　　　　商　衆同　消除　見　　妥善方法未識能否解决也 
[美世界週游團卽將抵滬]  
　　大陸報云賴柯尼亞輪船所載之世界週游團七百二十三人將於星期六及星期日抵滬其中一部份係由朝鮮陸行遨遊京津然後至滬餘則仍乘該輪逕自日本來滬諸人牴埠後大約將分住禮查·匯中·客利·諸西飯店云 
[新聞界公餞波多博]  
　　上海東方通信社社長波多博定於三月四日由滬出發游歷歐美考察各國新聞事業連日各國在滬新聞界宴餞無虚夕本埠我國新聞界昨特發起公宴餞行定本月二十八日六時假座靜安寺路一○二號海軍聯歡社公宴云 
[海工程師請假回國之續聞]  
　　致熊秉三函浚浦總局總工程師海德生請假回國所有總工程師職務由副工程師卻來代行已誌昨報茲悉海工程師此次寶係請長假回國養病茲將該工程師致順直水利委員會熊秉三君函錄下敬肅者鄙人前獲痢疾迄已年餘昨得浚浦局局長之命准給長假歸國以資休養茲擬向順直水利委員會爲同樣之請求務祈台端照准是幸查羅斯君行將旋津候北運河改轉工程及今之測量程序完竣之後（上述工程現約需年半或二年）在此時間大概無新問題或新計畫發生而須委員會决斷者一二年後欵項當將用罄而測量程序亦可結束是乃爲恰當之時規晝各種較小範圍之確實改良並定較長之時期（五年或十年）其欵項如無測量工程可由海關每年所給三十六萬之關銀用以支付鄙人冀望明年可以回華如能及時共同考察此新計畫何幸如之云 
[巡官槍斃商民案行將上訴]  
　　檢廳不服審廳判决閘北五區總署八字橋派出所巡官莊定爾開槍　斃振源祥店主朱孝侯一案業由法庭訊明判决莊定爾過失傷害人致死之所爲處罰金一百六十元飭令押交等因茲悉此案自奉判决之後地方廳檢察官大爲不服遂檢舉理由行將上訴蘇州高等廳云 
[楊樹浦命案屍棺巳運浦東]  
　　楊樹浦海州路平凉路現形似苦力之被殺男屍經公共公廨騐明查無屍屬飭保報堂棺殮聽候緝兇訊究嗣由承辦此案之包探汪竹生查明死者名周三狗係浦東人並緝獲兇犯陶芝桂解廨訊押等情迭誌本報茲悉死者棺柩前日已由其父周聖奎雇人運回浦東殷家巷以其媳陳氏有知情嫌疑將屍棺舁往死者岳父陳佛泉家經人排解旋即舁回沿途觀者人山人海據聞死者娶婦已二年因不務正業將婦衣飾典質殆盡以致夫婦時常反目婦在楊樹浦某紗廠做工近來每日上午由家至廠及下午出廠時均由死者前往迎送本月二十三日由陶芝桂誘往飲酒致被殺害云 
[中日運輸會議定期開會]  
　　六月二日在東京開第十二次會據本埠日人方面消息中日連絡運輸會議前曾在中國各地舉行十一次現聞第十二次已定本年六月二日在東京舉行除討論南滿洲鐵路各項問題外其他中日運輸有關之種種問題皆將討論現巳知照各運輸機關查照矣 
[總商會本年印會員錄之預備]  
　　總商會會員分團體代表與個人入會兩種團體代表向由各帮各業各公所各會館推舉每年刋印會員錄前必分函各入會團體詢所推之入會代表有無變更請將姓名籍貫年歲職業住址等項一一示知然後換給證書本年度該會會員錄即欲付印故不日循例通告各業依照前例將入會代表塡報到會云 
[華商呌莊同業昨開會議]  
　　華商洋而疋　叫莊同業聯益會昨日舉行新年第一次職員會議討論本年度該會一應進行事務劉會長等均到會與議議决各案　　陸績發佈執行云 
[德國造紙廠主抵滬]  
　　德國魏格納機器製造廠專造各種造紙機器該廠主季福（譯音）君係專門造紙工程師在德自辦紙廠三座對於造紙頗有經騐近來蘇州開設紙廠向該廠購置全部紙版機器該廠主因是來華擬順便考察我國紙業製造方法得以聯絡貿易現已抵滬昨特請江西路五十號經售該廠機器之漢運洋行致函總商會以便表演造紙機器一切構造及製造方法以期發展中德兩國之實業云 
[華洋茶商往意廣告]  
　　茶業會館抽捐作廣告費年來華茶失敗歐戰俄　固不影響　亦因茶商爲傷習所束縛不知　廣告宣傳致華茶難　印錫日本茶競爭若再因循不設法推銷前途　退將　底止現聞英國茶商愛德華君對於華茶廣告推銷一有所擬議並　協和洋行大班士　君將此意轉達茶菜會館該會館議决祁寗紅茶每箱抽捐銀二分以作在英倫刋登廣告之費俾便擴張銷路昨巳發公告於各同業云據愛德華君及士釐君函稱當經敝會館柬邀各茶棧集議并據各棧述稱據各洋行大班所言此項廣告專爲表暴祁寧茶優美而發而彼中之上流人物能知選購祁寗茶者百人之中不過數人其中下級社會中人不特不知祁寗茶之優美且並祁寗茶之名目亦無所聞故欲推廣祁寗茶在英銷數實非廣告不爲功等語竊謂祁寗箱茶在英商務利用廣告擴張銷路實屬不可再緩之　茲由發起人及各英商洋行助捐提倡意思尤爲誠摯亟應由館覆函贊成擬認募集廣告捐欵銀二千兩先由各棧攤墊一半交由協和大班士釐君轉匯倫敦歸愛德華君支配用途暫以一年爲限再行察看情形有無繼續辦理之必要公議即以本年新茶爲始抽提祁寗箱茶每件銀二分以資協助仍以一年爲限如果廣告推銷確能生效再議接辦以底厥成經公衆議决在案所有議抽祁寗茶捐各緣由合應印刷通告通請祁寗茶各寶號俯賜鑒允以維公益不勝禱企之至云云 
[大帮貨船到淞]  
　　舊曆新正以來淞口出入貨船稀少未見大帮貨船同到實因風水不順之故自前昨兩日倐轉南風各貨船均乘風直駛到淞一日間大小木植柴炭猪鴨等各種貨船達二百數十號其中大植與砂石船居多且有二三號木植船頗巨艙面之高大與樓屋相並每船可容載萬餘擔之多各貨船停泊淞口報騐或照票者自砲臺灣迤南至張華浜灣止桅檣如林昨日午後紛紛開駛或往長江或赴上海一時帆篷滿佈江心云 
[大批木植抵埠]  
　　南市浦江前昨等日有大批建木貨船到埠總共有四十餘艘均滿載福建原株杉枯有巳卸交木行上棧有未卸者據同業市面之觀測如後批再有續到市價當然見鬆現仍屬穩定美松昨有寶隆隆茂兩洋行之某夾板船運申約三百萬方尺係順泰洽大瑞大協生廣潤元興等木行九家所定市上銷塲仍形活勤故價格仍與紅盤時相等無甚升降云 
[歸女節制會消息]  
　　總幹事將赴長江遊歷婦女節制會總幹事梅雲英女士去年曾赴寗波等處旅行演講頗能博當地人士之信仰茲聞女士又將於下月十日左右赴長江一帶遊歷與各地節制分會接洽從事演講并爲該會所辦之工兒撫育院募捐現該院共分日夜二班日班有工兒六十餘人夜班三十餘人由敎員爲之管理並敎以唱歌識字等智識成績極佳云 
[同濟大學工廠營業狀况]  
　　吳淞同濟大學工廠初爲學生實習之用近來兼攬造件後營業頗爲發達惟目前暫不用同濟工廠名義因所造各件都係德商禮和洋行及西門子等委託代辦者故出品均用德國廠名藉易號召又鑒於他廠承攬太濫致遭失敗故對於無可　利之機械一　謝絕云 
[尚有本埠新聞等轉入後頁]  
 
 

Page 15

 
 
第一萬八千三百十七號;中華民國十三年 西曆一千九百二十四年二月二十八號
星期四 * *本埠新聞二 
[上海商業市况彙錄]  
　　金融　　昨日銀幣早市之價稍高厘價爲七錢一分五厘七　半午甫收盤又　跌價七錢一分四釐五比上日小去一厘一二五三月底期洋早市價七錢二分三厘七毫五午市收盤價七錢二分三厘五小去二毫半各錢莊由長江來洋十五萬元 
銀拆早午兩市息價均爲一錢九分較上日收盤大二分匯豐銀行收欵五十萬兩麥加利道勝花旗正金等收欵四十萬兩匯豐又由花旗公司裝來大條三百六十條中法銀行拆出二天期銀十五萬兩價一錢七分 
　　昨晚止各銀行查倉庫存現銀一千二百○四萬兩洋三千六百五十八萬元大條一千二百九十五條日本洋八十萬元各莊存現銀一百七十五萬兩現洋五百四十萬元 
　　公債票昨（二十七日）各種公債票交易益形冷淡蓋市上現貨存底薄弱雖有買户無貨應銷故市面清靜金融大票現貨晨初興業銀行略有胃口致成交價由七十八元三角半回高至七十八元半此後受主似减市價低降收市七十八元零五分比前日小五角五分整六現貨前市由五十九元半逐盤增高至五十九元九角後市亦因交易稀少而鬆動收市五十九元四角比前日反縮小一角償還八　貝收盤時成交一次價爲十八元二角計小一角五分　理七釐受主極多最後價計七十元比前　高一元五角五年大票全日只成交一盤價爲六十八元與前日市價相同期貨方面因進出相等票價均無重要上落金融三月期貨全市成交價常在七十八元至七十八元五角之間收市七十八元三角比前日大一角四月期除息結果比前日亦大一角價爲七十五元半整六三月期貨開盤五十九元半其後最高價曾到過五十九元九角　收盤時受主稀少市價又回落至五十九元五角五分比前日反縮去五分四月期前市由五十九元八角高至六十元零三角後市亦緣需給關係而趨獲收盤五十九元九角比前日計漲一角半七長四月期貨受主略多市面堅定最後價五十五元半比前日好　五角云 
　　國内匯兌昨（二十七日）國内滙兌　上海銀行公會報告各埠滙價仍因匯欵岑寂故變動者甚少其中祗漢口洋例續高二錢一分每千兩合申規元一千零三十二兩二錢半銀元每千元貼八元二角半比前日抬高七角半京津銀滙如前計北京公　爲一千零四十六兩天津行化價掛一千零五十四兩洋滙各漲一元計北京銀元爲一千零九元半天津爲一千零八元五角餘如江浙川皖閩奉　諸省及哈爾濱等滙貼水完全與前日行情相同云 
　　外幣 
昨日各種外幣交易暢　不一市價有漲有跌各票銷冐以英金票爲最暢票價改高五分爲八元年荷票買六角九分半比前日又高五　港票大三釐價爲九角九分三釐日票買八角八分半計大二厘坡票高五厘爲九角八分羅卜千元票好起二錢買價爲一兩七錢五百元票縮小五錢價爲二兩半馬克千元票小五分買價爲一元半萬元票跌二厘計價二分二厘此外各票價均勿動云 
　　金市與滙價昨日星期三大條銀來電近期長三一二五遠期長二五四月份標金開盤三百十三兩較上日收盤價跌去九錢人心亦較疲故又跌至三百十二兩四錢爲至市之最小價先令揭曉弗動惟印滙大一羅比二五法滙大三十法郎美匯小去二五香滙大半分斯時標金高至三百十二兩八錢各滙市况計銀行賣出四月份先令價三先令三辦士買進三先令三辦士一二五又賣出四月份美匯價七十元買進七十元零二五又賣出四月份東滙價六錢四分買進六錢三分七五標金略小至三百十二兩五錢後先公見疲東滙　緊美滙仍無變更致標金遂漲至三百十三兩六錢後又小至三百十三兩二錢移時先公較前尤軟惟美東兩滙仍爲前價其時買户極多故金價步漲至三百十四兩爲全市之最高價後因香港先令長一二五故仍回跌至三百十三兩四錢至午刻時各滙市况回平計銀行賣出四月份先令價三先令二辦士九三七五買進仍爲三先令三辦士又賣出四月份美滙價七十元零一二五買進七十元零三七五又賣出四月份東滙價六錢四分一二五買進六錢三分八七五是以標金漸跌至三百十二兩八錢後則仍回升至三百二三兩三錢收盤二三四月份登賬價格均爲三百十四兩補水爲三百十七兩午後標金上落無幾先令例無市况標金　盤爲三百十三兩二錢小至三百十二兩九錢嗣因買户較甚故又回漲至三百十三兩五　收盤綜計全市最高低相差一兩六錢其收盤價較之上日收盤價小去四錢云 
　　疋頭呌莊 
昨日星期三輪值英　怡和洋行第一千二百三十七次拍賣之期仍係有限價有不限價排列羽毛羽綾　　彩呢泰西　羽　　　斜綢元絨毛布原布市布漂布等疋頭一百十三件計四千七百八十四疋拍妥八十四件計三千七百七十九疋未拍者二十九件計一千零零五疋較上次少拍十六件計七百二十疋所拍市况頗　平常價趨　勢毛布原布羽　等數種尚穩餘均跌多漲少茲將所拍市價與上次各價比較於後（羽毛）三件計三十疋價桃紅人馬漲一錢五分大紅則跌八錢桃紅　牌亦跌七錢（羽　）二件計四十疋虎牌二件計四十疋價虎牌跌一錢人馬漲六錢五（　　）三件計九十疋虎圈漲一錢虎牌跌二錢（彩呢）一件計六疋價大紅單鳳小去八分（泰西　）五件計一百五十疋價較上期小去二　半至一分惟和　則漲一分（羽　）十六件計一百四十疋價　二分半至二錢二分五内亦有跌落七分半至三錢半（寗　）二疋計六十件價音樂會跌五錢二分五　蝶变小一錢二分五（斜羽　）一件計三十疋學堂牌較　數期所　小九錢五（尺六元絨）二件計四十疋舞蝶跌四分半運動會跌去一錢五（毛布）六件計四百三十疋價漲一分至七分人　跌二分（原布）十二件計七百十三疋價漲一分至一錢八分其中亦有跌一分至六分者（市布）七件計三百五十疋價跌一錢至一錢七分不一（漂布）二十四件計一千二百疋價跌二分至二錢其中有二三牌漲三四分 
　　絲市 
昨日洋莊辭市稍覺活動廠絲中下等貨法莊方面　有　胃惟以歐市仍疲來價甚小致談成各牌價又跌小二三十兩計泰和　進雞牌二十擔價祗一千二百八十兩　餘進錫山十擔價扯一千二百五十兩怡和進YCT二十擔價爲一千二百三十兩信孚進FL二十擔價僅一千二百兩七里干經因美莊進意毫無交易仍滯大經法莊雖有需求然以存貨將罄無以應市川魯黄絲經昨市亦無銷路交易寥落惟八繭灰經　莊突有來帳談成上等貨三十擔絲價較去　跌小五十兩云 
[設立呆豬熬油作之辦法]  
　　共分兩要點本埠新普育堂對於處置呆豬問題擬附設熬油作以全以衆衛生去年曾經呈准官廳試辦因手續上尚未研究完備未見實行邇以私宰呆豬發生復引起注意聞已議有具體辦法其要點如次（一）設呆豬熬油作於新普育堂内職員分監督·司宰·熬油·若干人監督擬請官廳指派（二）設稽查處於薛家浜設水陸調查若干人以資調查並定罰則奬則以資勸戒此事實爲處置呆豬之唯一良法而與公衆衛生上亦大有裨益也 
[女靑年會幹事會議誌]  
　　討論該會與協會合作問題本埠女靑年會前日上午十時舉行幹事會議主席趙佩文女士開會後先行祈禱式次由潘眞娟女士·　翠英女士·演講題爲『女靑年會是什麽』潘女士演詞略謂女靑年會爲服務社會協助婦女之機關宗旨在聯絡各界婦女于智識·靈性·健康·社交·各方互相扶助黄女士演詞略據個人半年來所得經騐知女靑年會確爲靑年女子之機關而實行基督之眞傳用博愛犧牲之精神爲女界謀幸福換言之女靑年會實爲婦女得救生命之所演說旣畢由各部幹事報告工作繼即討論『女靑年會如何能與服務社會的敎會協力合作』十二時散會至午後四時繼續討論　爲『女靑年會與協會的聯合與社會的聯合』並請慕爾堂MissWebb演講議題討論多時未得結果俟下次會議討論迨散會時巳下午六時云 
[南方大學敎員歡迎江亢虎紀]  
　　南方大學校長江亢虎博士於上年十一月赴地洋羣島演講現已於二十四日返國昨晚六時該校各科敎授在大　旅社三樓開歡迎會到者看馮　維曾貫吾汪仲長馬崇洤何世楨何世枚夏晉麟高冠吾　　　王振漢等二十餘人山敎務主任馮建維主席致歡迎辭次江君起立謂鄙人離國三月校務進行甚佳此乃諸君之力應當感謝者也在南洋演講情形因時間關係不能一一報告曾作游記一册現已脫稿三月後即可出版諸君可詳細參考且此行對於校務亦成功不少前定之建築校舍計　不久可以實行詳情將在校務會議報告二號在校内將開一展覽會陳列在南洋所攝之照片等等云云觥籌交錯至八時始散 
[商品陳列所又新到售品]  
　　本埠商品陳列所近由各處寄到大批藥材如雲南之三七·肉桂·鷄血籐·等貨旣道地價亦低廉又磁器如浙江龍泉磁業工廠所出各種家常用品式樣極爲精緻頗合中西人士之需要聞連日往購者甚爲踴躍此外又有洋商選購陶正昌大宗茶具數百套其價頗爲不資云云 
[請給運輸鹽酸加里護照]  
　　鹽酸加里一項外交團現正與中政府交涉日商燧生火柴公司請運鹽酸加里二千　往鎭江金山河工廠製造火柴前於去年七月中駐滬日總領事函致江海關監督發給第一百八十號護照准予放行該項鹽酸加里二千罇已運過二百四十罇尚除一千七百六十罇現有三百五十罇業巳到滬擬由滬寗鐵路火車裝運往　由該公司函請日總領事函致滬寗鐵路任局長電呈交通部請示辦理路局聲稱須由陸軍部給發護照昨由日總領事函致交涉公署以該公司急於輸運擬請通融辦理電呈外交部轉咨陸軍部　予給發護照以便由鐵路轉運赴　即祈查照辦理見復等情聞許特派交涉員已電請外交部鑒核示遵云 
[縣署禁賭之布告]  
　　上海縣知事公署昨發布告云爲布告事案據馬橋鄉鄉董王廷奎·鄉佐楊　幹·呈稱窮查開塲聚賭法令森嚴前經省長通令各縣示禁在案及日久玩生復萌故態一般游手無賴之徒糾集黨羽往往在茶坊酒肆之間及偏　秘密之處或搖寶牌九或　　　　種種名目不一而足引誘良家子弟入其彀中小則廢時失業大則蕩産　家以致流入匪類甘爲不法之行爲貽害地方殊屬匪淺維幹爲地方治安起見不敢坐視用特備文呈請鑒核俯賜准予出示嚴禁並訓令北橋第三警察分所長隨時查拿解縣依法嚴辦以安地方實　公便等情據此除令行第三警區隨時嚴查並指令外合行布告仰各色人等一體遵照倘敢故違定行從嚴懲辦决不姑寛切切此布 
[引翔鄉公民致鄉董函]  
　　爲救火會與擁斷木　而發引翔鄉公民陸文中昨致函該鄉鄉董云敬啓者邇見報載本　胡家木橋發生二大事故一則接收救火會尚未解决一則擁斷木橋　慘斃人命前因後果字裡行問覺歸咎於諸執事因特觀望所致惟舍其已往謀諸將來須仗諸執事力求善後矣竊以　辦火政已有明文催促胡家橋救火會成立數載遑　其成　奚若較之未曾進行者終覺聊勝一籌今因接收問題遷延不决萬一在斯時間倐逢火警將何處置爲公衆安危計不得不希望諸執事從速解决也至於毁　傷人事雖鮮見然爲人　主義計亦當有所警惕本鄉工程管理局早已成立不妨　派職員隨時查勘約予修理以謀萬全而免　劇中自知　　安敢預事祗以心有所危情難緘默略貢蒭蕘諸希亮察云云 
[彭浦鄉警察拘獲携械匪徒]  
　　閘北彭浦鄉警察分駐所巡警前日夜間巡邏　王家宅地方見有形跡可疑　多人在　徘徊當即上前拘捕詎若輩竟敢拒捕將巡警張地清毆傷嗣由各巡敬兜拿始緝獲　縣人周在堂·　縣呂榮卿·餘姚人陳小妹·等三人並搜獲手槍一桿子彈數粒解由淞滬　區警署經劉署長　訊一過判令解送警廳司法科訊辦 
[盜匪質證後之定罪]  
　　盜匪羅阿毛（即王阿毛）·張阿四（即喇叭　四）·許錫林·季瑞生·林阿東·王阿六等因迭在公共租界沙路·大沽路·雲南路·等處先後夥刦錢滌清·婦人鄧田氏等值洋數千元金珠飾物業經捕房將羅等與收贓婦人李須氏·嫌疑人　阿寶·蒯阿壽等獲解公共公廨訊供收押在案茲經特别機關中西包探查得已解護軍使署懲辦之盜匪張順才·陸三　與此案亦有關係應須到堂質證於前日午後投軍署將張陸兩盜提回昨晨併解至公廨第一刑庭先由捕房代表梅　蘭律師到堂申明張陸兩盜係搶刦鄧田氏金鐲案内之犯巳奉訊解軍署與羅等亦屬同黨是以提回　證云云並由斐斯律師爲被告王阿六代表辯明王與盜案並無關係等語又據　阿　林阿東之代表　維　律師到堂　之辯護經關讞員核供商之英馬副領事判季瑞生·許錫　·各押西牢三年李須氏·押女所年半期滿均逐出租界王阿六雖與盜案無關然無正當營業亦非安分一流着令　出租界暫行拘留作證蒯阿壽·龍阿寶·開釋羅阿毛·楊阿三·林阿東·張阿四·及張願才·陸三郎·一　押候訂期研訊鄧田氏着具結出外隨時到堂作證 
[汽車撞斃出店之訊結]  
　　判車主酌給撫卹了案公共租界大馬路某藥房出店榮阿春今年五十歲於前晚至法租界敏體尼蔭路地方被汽車夫任永利所開之汽車撞倒輾斃當由一百二十二號越捕到來抄錄號碼將屍車送同仁輔元堂騐屍所經中西官騐明屬實昨日將任傳解法公堂請究先由車務處捕頭及一百二十二號越捕上堂稟明當時肇禍情形繼　榮浦氏稱丈夫榮阿者向在藥房爲出店每月薪水洋十五元苦度光陰此次慘遭撞斃請求伸雪詰之任永利供民人是日駕車　　愷自邇路轉東至每體尼蔭路口死者在前行走民人　喇叭甚響詎死者忽又向後退　跌仆在地以致一時不及停機致　此禍等語又據見證洋人喊而斯來上堂證明實係死者自不經心致被輾斃是實聶讞員商之法領事梅君判以訊得此案係屬死者自不小心與人無尤將案註銷惟念死者家屬貧苦着車主酌給撫卹 
[濟生會將建築會所]  
　　中國濟生會成立九年歴次救濟各省水旱疾疫兵災並辦經常慈善事業勸休振欵不下數百萬金救活人民　算會董等均係純粹義務且時捐鉅欵親往災區調查散放該會刻因原有租賃之屋不敷辦事經董議决在北蘇州路自建會所以便擴充善舉聞此項建築費約需十餘萬金云 
[九畝地火案送警廳訊辦]  
　　九畝地露香園路動餘酒店失傎焚燒商店五六家一則己紀昨報昨晨該處十三崗巡警將動餘店主王銘楨·十六號門牌房主婦人阮乾氏·一併拘送二區一分署警所嗣由王清河署員提詰王供年二十八歲直隸保定府人勤餘爲商人所開曾在大中華火險公司保有火險一千兩此次之係從樓上發生求察阮乾氏供現托新大陸火險公司保有火險一千五百兩是實又據被火各家如同　泰源乾泰恒昌祥等咸遺伙投案聲稱該酒店此次失火大有可疑商民各店無端受損云云問官得　判　王銘　阮乾氏押候備文派警申送警廳訊辦 
[無心失火案註銷]  
　　法租界東自來火行街六十六號門牌林大　家於前日失愼後山救火會到塲救熄已誌前報昨由捕房將　傳至法公堂請訊　由捕頭稟明前情詰之林供民人開設眼鏡盒子作是日由學徒在火燼傍烘盒子以致起火實係無心並未保險求宥中西官判以訊得實係無心失火將案註鏡 
 
 

Page 16

 
 
第一萬八千三百十七號;中華民國十三年 西曆一千九百二十四年二月二十八號
星期四 * *[閘北普愛坊火警]  
　　閘北普愛坊瑞康烟紙店於前晚十時許突兆焚如延燒鄰居楊姓烟紙店等樓房四幢昨經四區劉署長查得瑞康保有火險千兩傳到店夥王文祥聽候訊辦 
[迷路男女孩待領]  
　　四區崗警前日查見迷路之江北女孩張小喜子一口年十五歲據供被人拐來上海家有父母經劉署長判發慈善　留養又四區四分所前日解迷路男孩沈和尚一口到科亦經葉科員諭送慈善團聽候出示招領 
[盲婦自縊獲救]  
　　婦人沈童氏於前日在法新租界僻靜之處解帶自縊圖盡適爲巡捕查見將氏救下帶入捕房昨送公堂請訊詰之童氏供婦人向來洗衣度日近來忽患目疾以致失明貧苦難堪故下此策是實中西官判童氏送堂留養 
[洋涇鎭郁家巷發見縊死男屍]  
　　浦東洋涇鎭西北郁家巷地方鄉民成毛狗田内柏樹上昨晨發現縊死男屍一具該屍身穿黑布皮袍黑布馬褂泰西緞袴絨鞋絨小帽旁有家信一　由二十一圖地保楊志廉查無屍屬投報三區二分署趙署員諭着赴地方檢察廳請相騐 
[男女拐匪分别押儆]  
　　拐匪李雲卿·拐婦趙劉氏串拐男孩二口一年三歲一年四歲乘盧山丸輪船動身爲救濟會偵探虞占順余長林查獲解送法庭訊辦在案昨日午後由地方審檢廳推檢各官開庭宣判李雲卿略誘罪成立判令監禁八年越劉氏監禁一年又二個月該兩孩發該會劉養候父兄來案認領 
[北車站查獲拐帶二女案]  
　　太創婦人楊素金前日帶同女子吳善貞·嚴心蘭·在北車站搭車因形跡可疑山敬拘入五區經李署長訊據吳嚴二女供日前在家被楊誘至嘉定躭擱一宵搭火車來滬住小客棧内有一素不相識之男子時來與楊密談今日該男子云送我二人回去應購崑山車票上車時見所購係蘇州票恐被拐賣故不願登車遂由崗警帶案惟該男子已脫逃等語質之楊供男子姓徐係兄之友人悮買車票云云奉判解科昨經葉科判移地檢廳核辦 
[騙拐使女分别押儆]  
　　住居法租界吉祥街吉如里内曹劉氏家之使女曹春蘭有哈同路張公館之大姐吳阿寶於前日同時被婦人朱裘氏串同周李氏·張周氏·等唆使捲取衣飾出外希圖賑賣至厦門地方事爲探自方福林·陳順寶·查知將以上各人一併拘獲帶入捕房昨解法公堂請究先由原告曹劉氏稱春蘭於十三歲時婦人出洋一百元買來爲使女前晚婦人出外看戲迨回家時見春蘭開後門形跡可疑被我察破向伊盤詰始知被告等預約春蘭夜深逃出故此報捕飭探將被告等一併拘案請求訊究詰之曹春蘭供實係朱裘氏唆使女子捲逃　我同至厦門帮傭等語吳阿寶供女子向在張公館爲大姐由裘氏約吾同至厦門帮傭不知販　情事朱裘氏供認騙拐意欲販至厦門售賣不諱周李氏供婦人向在原告劉氏家帮傭與裘氏素識此次因裘氏至厦門帮傭故婦人亦隨同前往至於曹春蘭實係自願同往不敢拐騙餘供支吾張周氏供婦人由裘氏約往厦門帮傭不知拐騙之事求察聶讞員商之法副領事梅君判朱裘氏押西牢三年期滿永　出境李氏押六個月周氏押一月以儆阿寶送堂俟家屬到案認領春蘭交原告領去 
[汽車撞傷行人併紀]  
　　昨日上午十時某號汽車駛經南京路撞倒無錫人孟迪仁跌傷頭部由老閘捕房五百九二號華捕到來抄錄汽車號碼另雇車送受傷人往仁濟醫院治一面歸報捕頭請究又有某號汽車於昨日下午三時駛經北京路撞倒江陰人金蘭生　腿等處受傷由老巡捕房一千五百十九號華捕到來將汽車號碼抄錄另雇車送受傷人往仁濟醫院醫治即持傷况單報告捕頭請究 
[冒蓋醫院圖章行兇之拘究]  
　　江湖醫生李長貴近在外間所發藥方上蓋皖江醫院圖章事爲該醫院中之湯金堂查悉向論不服行兇將湯打傷經湯妻湯汪氏偕見證女傭陳郝氏投控四區警所派警將李拿獲湯金堂先送實隆醫院醫治李函解法庭昨午由檢察官訊供之下判李收押該氏與證人退去候察騐湯金堂所傷如何再行核辦 
[拘解四個攫飾匪徒]  
　　滙司捕房探目陸連奎昨晨拘解季春林·王阿毛·沈行毛·謝阿毛·四名至公共公廨稟稱季等專在各馬路攫取婦人飾物昨始查獲因被刦之人甚多一昨不易調查請求將案改期等語中西官判被告一併收押候查明失主於下禮拜四解訊 
[誣控强姦押半年]  
　　住居楊樹浦平凉路草棚内之通州婦人姜張氏因誣控其叔張羣和希圖强姦經公共公廨訊明判張開釋氏押候訊究在案昨晨李襄讞會同美阿副領事飭捕傳同張羣和將該氏提案質訊得實係挾嫌誣控判姜張氏押女所半年示儆 
[私販烟土案之訊詰]  
　　張大紀·幸吉卿·徐阿文·與婦人張周氏因在北京路四百三十五號屋内私販烟土被公共捕房東務正巡史寶林斐爾率同中西巡捕前往搜獲烟土即將張等男女一併拘解公共公廨訊諭張等各交二百元保候訊在案昨晨由廨提訊即據捕房代表梅脫蘭律師上堂陳述案情一過並詰據史正巡等證明在被告家内抄獲烟土計二十餘磅將烟土呈案請察訊之被告等亦延律師到堂辯護否認販賣烟土經中西官核供判張大紀押西牢一月再罰洋四百元餘人訊無關一併釋放抄獲之銀洋充公烟土送海關焚燬飾物發還 
[公共租界烟案併紀]  
　　昨晨各捕房解至公共公廨之身藏鴉片烟土及私售燈吃洋烟之案數起經李襄讞會同美阿副領事逐一質訊屬實分别法辦讞有李文彩携帶烟土十八包在西藏路被獲監禁西牢一月或罰洋五十元陸三三身藏烟土六磅經過四川路被捕抄出罰洋二十元無力改押西牢十四天孫東狗在西華德路兜銷烟土發押西牢二十一天陶林慶·劉董氏·宋毛毛·韋福全·陳阿福·則因分别在新閘路一千一百五十二號·西華德路一千三百十九號·嘉興路六號·岳州路三百五十八號等處屋内私售燈吃洋烟容人吃食過癮着各押兩禮拜其在各燕子窩所獲男婦烟客唐德生·唐劉氏·朱時生·王根生·沈洪三·周和尚·林百千·林泉生·吳桂龍·陶洪生·顧何仁·劉榮福·席生·張吳氏·宋明土等各罰洋三元充公烟土烟具均着銷燬 
[公共公廨訊案彙錄]  
　　昨日公共公解訊理之民事訟案併誌如下（一）寡婦劉周氏延高露珨律師聲請給諭執管其故夫劉雲甫遺産案堂諭旣登報無人反對准給　劉周氏執管其故夫劉雲甫全部遺産報紙附卷（二）沈梅生聲請給諭執管其故父沈退安遺産案沈退安之妻沈羅氏·媳沈朱氏·子沈葆源·孫沈祖模等一致延律師到堂反對堂諭本案沈梅生之請求有三方面反對應予駁回（三）郁子惠訴魏夏森欠銀案堂諭原告不到註銷被告反訴呈出借去支票洋一百元判原告　　並堂　飭提到案交保支票一紙附卷（四）王秉章延數敦律師訴特孟脫不付期票洋案被告延海思克律師代辯堂諭查本案與原告胡子陞　係同一案件本公堂未便再行受理應予註銷被告聲讀撤銷反訴並予照准堂費免繳期票作廢（五）馬茂杏訴陳寶榮賬欵糾葛案堂諭被告具結出外料理（六）唐錫記訴李明卿等欠借洋案堂諭着原告於一個月内查明被告等有無財産報告公堂聽候核辦（七）婦人曹徐氏延高露珨律師訴與其夫曹子卿離婚安據氏供爯十五歲嫁與曹爲妻生有兩子伊夫在靜守寺路一百零三號開設新記西飯店而福州路之大鴻樓菜館亦係其夫所開自納妾後遂加虐待左手被用菜刀砍傷我用隻身而出所有值洋三千元之衣飾均爲被告騙去等語被告延甘維露律師辯護謂此案係因原告與被告之妾吃醋而起被告不願離婚云云堂諭准予分居被告每月最少給付原告洋三十元原告離婚之請求駁回堂費歸被各負擔 
[誌謝]  
　　進德季刋係中華書局同人進德　出版第二卷第三期現巳出書昨承贈二册誌此道謝各界人士如欲索閱者祗須寄以郵票本埠一分外埠二分半該會當即寄贈也 
來函 
[南京造幣廠來函]  
　　譯上海滬江大學梅佩禮洋文來函（二月廿四號）敬啓者今早得蒙晤談敬悉南京美領事對於温交涉員所送貴廠一千九百二十三年十二月分所鑄之銀幣二十元未能簽字證明台端又謂擬將原幣四枚貴廠自行化騐之結果另行宣佈鄙人對於此事當有一番考慮追憶一千九百二十四年二月十七號雙方簽字之合同内叙除會同化騐原有四幣及另加二十元外雙方不得自行宣佈且託鄙人化騐者會認可將原有四幣各裁下少許以備會同化騐再另加二十元得適當之證明方稱穩妥現在旣處困難情形無從得適當證明之銀幣會騐實難進行請將原有合同解除並完全承認貴廠所化之結果公佈之可也此致南京造幣廠長趙梅佩禮啓 
　　本廠復函　敬啓者二月二十五日接洋文快函譯悉一切但二十四日鄙人在滬面詢以此次先生要求另提一千九百二十三年廠鑄銀幣二十元由金陵交涉署轉送南京貴國領事署簽字證明一節今因領事不允作證則先生能否依服貴國領事復交涉署函内所云請尊駕來寗自選銀幣又鄙人所注重覆化者在從前貴校原化殘廠四枚至另提銀幣二十元實與本案無涉但出自尊意如此辦法今旣未能達到貴國領事簽字之目的能否將原化騐殘幣四枚交出會騐此兩層曾據先生面云不能照辦鄙人當請將不能照辦之理由用書信答復已蒙先生允諾乃昨日接到來函祇云完全承認所化之結果公佈之語其餘兩層並未答復惟敝廠於十七日准先生及貴友温渤司克君交來截下原化殘幣四枚中之每枚各三格蘭姆次日帶回敝廠化騐其成色一爲八九一一二爲八八九七三爲八八七五四爲八八九三完全今格因前次先生諄囑切勿將所化成色單獨宜佈是以密守全今現在前訂會同化騐一層旣不成事實復准先生函允公佈所化之結果敝廠爲國幣信用計準於三月三日上午十時邀集中外各團體推舉化學名家借上海總商會地方公開化騐並經呈准財政部奉派技正虞君江蘇督軍省長會派金陵交涉員温君上海交涉員許君到場監視以明眞相而釋羣疑希望先生亦於是日來會參觀証明如對於敝廠此次所宣佈化騐之成色尚有疑義時請於是日將原化　幣四枚全數帶至上海總商會復化尤所　盼此致滬江大學梅佩禮先生 
[雲霄來電]  
　　頃閱貴報二月十日本埠新聞　載黄大　在漳去　被賴世璜逐去行跡未明云云閱之不勝駭異敝總指揮黄公大偉甲子元宵曾在漳州開聯軍懇親會與各友軍首領歐宴終日賴軍長尤與親密感情素厚被逐之說純係謠言徐陳兩衛隊營亦安謐如常現敝總指揮因公赴贛恐又傳聞失實用特電達希即更正爲荷即頌春祺駐雲閩粤邊防軍第三游擊隊司令官張海宇叩有 
公布欄 
[上海地方審判廳]  
　　民庭主文　一件判决朱耀堂與榮頌南會欵聲請回復一案（主文）本件回復原狀之聲請駁斥聲請回復原狀所生之費用歸被告負擔二月二十二日 
　　公示遂達（全文在本廳揭示塲公佈）一件陳蘭　與陸阿毛因房租涉訟案件本廳定於三月十七日上午十時爲公開審理日期除選任張恩　律師爲該被傳人陸阿毛特别代理人外仰該被傳人　期到應辯論毋自延誤此示右仰被傳人陸阿毛知照一件張進發與陸故卿等因　項涉訟案件本廳定於三月十七日上午十時爲公開審理日期除選任徐懷霖律師爲該被傳人陸攸卿等特别代理人外仰該被傳人等遵期到應辯論毋自延誤此示右仰被傳人陸攸卿陸生濤知照 
國貨工廠彙誌 
　　上海江西路五十一號　　中華全國工商協會錄登國貨艾　艾絨本國産用以製印泥最爲相宜銷路亦廣自某國人仿製年溢利權無算今姚潤鑅君創設立大製艾廠於浦東張家浜取用鷄球商標電力機製潔凈無塵每日出數甚多每斤價銀一兩較舶來品爲廉因之銷路日擴現製就樣品數千份函索樣品附郵票一分即得云 
協大工廠本廠在民國四年間成立爲首先剏辦之絨線綫球廠物質精良價目低廉早已行銷全國茲因定貨擁擠原有廠屋不敷展佈特於去年大加擴充並添購機器數十部自建廠屋數十間因之出品異常迅速自本年起定價特别克己倘蒙惠顧無不極誠歡迎 
三星牙粉上海河南路中國化學工業社之三星牌塵頭牌二種牙粉爲中國牙粉之最先仿製者迭經抵制劣貨推爲先鋒最近又有二妙牙粉藥水牙粉尤爲牙粉業中别開生面者其他化妝品工業品化學工業品名目繁多不及備載如各地願爲經銷者詳細價目函索即寄其自製炭酸鎂尤爲製造牙粉不可少之原料今稅務處已得准免重征云 
愛國公司專製織機圖各種布疋行銷南洋羣島素負盛名其五羊牌純絲襪絲光襪及正字地球牌毛巾等亦爲客帮所信用茲爲推廣國貨起見門市兼銷國産物品現值春節上列貨物銷路轉强業已存足躉批以應去胃且均剔選精良定價低廉凡熱心國貨者可一試之 
地址法租界紫來街電話中央四三五六華豐香皂上海法租界巨籍達路華豐香皂廠係民四愛國運動時所創設發起者爲洋雜貨業老前輩陣志廉君歷年成績之佳堪爲香皂業之冠袖行銷廣遠出品衆多綜計商標有五十餘種之多其最著名者爲美人仙鶴老虎亭子花鼠鹿頭百花三美新娘二美人物西美蘭亭萬壽山等十餘種全國各大埠以及南洋羣島均有該廠出品其批發所在上海東棋盤街「六二五號」電話爲中央「三六五六」云 
鴻大線球鴻大工廠係喻鴻泉君所創設爲首先創製國貨線球者該廠成立以來歷有年數其信　已爲各帮所推重國内各大商埠以及南洋羣島均有該廠出品到達現因原址不敷展佈特在閘北民德路起建新廠並添製機件擴充範圍並可代客染做絲光惠顧者請駕臨北福建路申泰鴻接洽可也 
[三友社門市部二樓將擴充舖位]  
　　上海三友實業社所出之三角牌毛巾温軟潔白較之軼錯牌有過之無不及因一爲日貨一爲國貨二者相較則舍日貨而就購國貨矣自三角牌毛巾出世以來日製品遂無人顯問於是鐵錨牌行巾絕跡於市該社有此成績銳意改進多方改良以求完善而　顯客之歡迎其新製品如浴巾浴衣床巾床毯樹毯樹布門帘窗帘等皆爲家庭應用之棉織品且其花樣日見翻新層出不窮其顔色亦深淺合宜永不退色故爲時人所歡迎今之新家庭無不備之一面擴充銷路於各地並推廣營業於國外如香港南洋等處均有分公司之設立因之聲譽日隆營業亦蒸蒸日上其南京路之門市部亦日有進步每日門售約在千元之譜現聞該社門市部二樓亦將擴充爲舖位以便選購云 
[愛華皂廠新建廠屋]  
　　愛華香皂廠成立雖在華豐中華興記之後其進步之速實令人驚奇去歲營業供不敷求現故該廠在閘北寶通路底另建新屋業已竣工並添置新機以應急需其廠房之宏敞　麗除五洲固本廠外當推第一記者去歲因有事赴廠順道參觀一周該廠主任彭嗚盛君言因定貨山積舊歷甲子年正月初五即須開工其原有之發行所因不敷應用亦將遷至大川通云 
　　中華興記皂廠春　定貨擁擠異常 
　　歷年營業頗爲發達 
　　獲利之巨當推第二 
　　其出品亦頗有進步 
中華興記香皂廠成立於民國四年爲袁氏稱帝時愛國運動而　設歷年成　之佳獲利之巨香皂蒙中當　第二其商標共有三十餘種其營業銷行頗廣京津漢口香港等處均有代理機關去歲同業會議冬季春盤取消贈劵另訂優待特價故客　定貨擁擠異常一時難以應付聞定去共有二百餘箱之多其出品中最特色者一爲加波力藥水皂（洗澡用）一爲水肥皂（浣船用）同業中無出其右者廠中主持翁榮炳君富於經驗精於化學辦理廠務頗爲認眞且無時下習氣故該廠出品極爲整齊因之客商頗多信任云 
 
 

Page 17

 
 
第一萬八千三百十七號;中華民國十三年 西曆一千九百二十四年二月二十八號
星期四 * *   
 
 

Page 18

 
 
第一萬八千三百十七號;中華民國十三年 西曆一千九百二十四年二月二十八號
星期四 * *常識 
常談 
[悲哉烟禁] [  箴]  
　　或問烟禁之廢弛誰之罪乎必曰軍人販烟與强迫種烟之罪也余以爲販烟與强迫種烟其罪誠大然苟國人能自覺悟人人知吸烟之可恥而不願吸烟則雖販烟與强迫種烟將安用 
吸者愈多則販者愈多種者愈多然正惟種者愈多販者愈多故吸者愈多此三者循環不已而國民之膏血日盡國際之信用日落禁烟其名而種烟販烟吸烟其實司法官之失職歟警察之不盡力歟皆非根本之談也國民之驕性與惰性一中於有槍階級一中於無槍階級而此素乃永不可拔矣欲使有槍階級不敢驕無槍階級不敢惰其道維何曰治亂國用重典衛生 
[返老還童術之研究] [  醫學博士周盛賢]  
　　醫學博士周盛賢讀申報碧君返老還童篇其前段頗具至理蓋人生自幼而壯壯而老老而死實人生必經之順序固非人力所能改造者也溯自美醫生以羊腺（即睪丸與卵腺）接種人體能返老還童以來世界各國科學家及醫界頗注意有此然此術乃法國華氏Votonoff於十數年前所創始固非僅用睪丸及卵腺二種他若　　脾臟等皆得接種於患者之體内以補其所缺然祇能收效一時總非久長之計余不敏不敢有所貢獻於社會惟羊腺接種法與吾師法國巴黎醫學博士上海法工董局瘋犬醫院主任包拉克及德國醫學博士羅愛思（於去年十二月十二日曾在禮查飯店演說演辭曾載北京法文報及上海大陸報）深加研究結果受治者證其功效數星期後則覺身體康健類似壯年逾年復原體之狀態但睪丸之接種於精萎之男子及卵腺之接種於絕經後之婦女皆得保持其壯年時之態度（按睪丸及卵腺除分泌精液有卵子外尚有一種分泌以故牝特之性有别譬如　者及獸類之受　者皆失其雄性其體質較常爲盛是也）茲就吾師等研究所得羊腺接種返老還童術其效騐實止於此至於其他較有效騐而更簡便之術容待後續以供世界科學家之研究云爾（不受酬） 
經濟 
[我家節省迷信費用之年計] [  朱痴鴛]  
　　朱痴鴛吾國社會之舊家庭中什有八九有迷信鬼神之習愈以婦女爲最因知識幼稚而迷信因迷信而生種種之費用習成慣例殊無謂也而我家亦然我家往時一年中所需之祀先祭神齋僧許願香燭紙箔等費從未經精確之統計自去年陰曆二月一日起我父力主革除各項迷信用費無論祭祀神鬼除設位陳列肴饌果品外專事誠敬概不用香燭錠箔若僧尼廟宇之捐輸佈施亦一概廢止起初大爲家人所反對謂必有天災人禍疾病等事發生力阻是議我父不之顧卒毅然行之亦莫敢抗惟仍命將應需各費悉照往例支付但另外儲存以備他項公益之用而已差幸行之一年平穩如常亦無患疾病者迨年終檢點存儲之欵爲六十三元九角七分又三十五千八百九十七文以銀折合爲八三元九一五由此以觀可想見歷年之所耗不貲矣乃將存儲者悉數撥充賑施貧苦者衣米之用噫區區迷信費用而日積月累有如此之鉅然則類似我家或超出我家者社會中正復不少倘合全國之舊家庭而統計之其數當在可驚之列矣爰書以告世之節省家庭經濟者（乙種酬） 
道德 
[靑年之娱樂問題] [  天雄]  
　　吾人終日作事每覺枯澀無味不得不稍尋娱樂以恢復精神頤養心田娱樂爲人情之所許亦爲身體上之所必須也惟娱樂二字範圍至廣孰者爲正當孰者爲荒謬是在人之自擇矣大抵靑年好動舉止常出軌道有因娱樂而竟身敗名裂者此固社會引誘之罪而靑年之操守不堅亦有以致之靑年之理想過高者其見聞常超於人生觀一切卑鄙行爲固不屑試即常人之所謂雅事者彼亦鄙視之卒致與社會有格格不能人之概但卑鄙靑年則反是凡社會一切罪惡彼均樂爲之或恐稍後其墮落之程度且與時俱進馬此兩種靑年蓋未明　娱樂之眞諦也故未得娱樂之眞趣先蒙不良之影響甚屬可惜 
吾以爲靑年之娱樂問題當向「有益身心」四字做去勿傲岸不羣勿流蕩忘返舉動適中夫然後可然此豈一般靑年之所　是在師長之善爲指導而已（乙種酬） 
法制 
[敎唆犯與主犯同科] [  繼盛]  
　　敎唆犯者敎唆他人犯罪之人也雖其行爲並無違法之處然依誅心之說論之其罪之可得而罰者有二居心不良陷人於大惡而自以爲得計一也假人之手以害人而自以爲害人者乃人而非余欲逍遙乎法外而自嗚其得意二也孟子曰殺人以挺與刃有以異乎無以異也以政與刃有以異乎無以異也夫假人之手以害人與夫自爲不法而害人亦以挺與刃以政與刃之類耳故法律從而罰之從而科以與主犯相同之刑亦不過誅其心而懲其意俾知敎唆他人犯罪之依然不能自逃於法面假手害人之罪有攸歸而已然則敎唆犯之與主犯同科又孰曰不宜（乙種酬） 
敎育 
[敎師修養問題] [  江]  
　　世界的文明人類的進步是繼續不絕的所以做敎師的應隨着世界的新潮流新趨勢去研究各科學衝如果僅憑自己所學的來敎授學生在當時非不新頴可喜然一經改革就覺得陳腐不切實用爲敎師自身計爲學生將來計爲一國文化計這個修養問題實在有討論的價值啊 
（一）購最新書籍　各書肆的出版物日新月異　出不窮各敎師應照着自己的需要選擇幾種有用的書籍供敎授的參考否則閉門造車出門恐難合　和學生們周旋終有窮於應付的日子啊 
（二）聽名人演講現在各地敎育機關時時請着名人演講最新學術做敎師的應該乘此時機到會聽講雖爲時甚暫然事半功倍所得的效益實非淺鮮（三）入暑期學校到了暑天各地都組織短期學校所謂道爾頓制咧葛蘭制咧最新學說無不俱備做敎師的應該選擇幾科加以研究那末平日種種困難問題都可以解决了（乙種酬） 
市政 
[荐頭店應取締] [  松廬]  
　　上海一埠業荐頭肆者不下數百家考其營業專爲僱人者及帮傭者雙方之介紹而從中取稀微之酬報固無所謂害也乃不知誘姦捲逃等事或即由此昨友人張君來爲吾述其家失物事更足證其中之黑幕焉今錄其言如下以示世之關心市政者 
余家人多事繁所僱傭婦二人悉爲某荐頭店所介紹者據云若輩皆有保人可毋深慮余亦不防有他也一日命抱幼子出游歸而忽失一價值百餘元之金　片余雖怒其大意然觀其一種可憐狀亦不忍令之賠償也僅呵斥一　而　越半月餘彼　自　辭去余亦不之疑也後此未去之　婦爲余言前所失之金　片實爲已去之　婦與荐頭店串同竊取者余曰汝何由而知之曰此言爲與該傭婦所素稔之某氏所言謂月確係出自該傭婦之自述者其言成不虚也余聞其言雖憤怒交集然其人已去亦無可如何矣 
記者曰近來報紙所載傭僕輩之患同捲逃案層見疊出而造成此種事實者胥由荐頭店成之也如張君所言者猶其小焉者耳（乙種酬） 
雜錄 
[對於女校校友通訊錄之忠告] [  雲]  
　　雲鶴近來許多學校盛行年刋季刋或紀念刋一類之校刋登載學生各種著作以便使外人在這種成績上面了解本校敎授學生及學生所有之能力這本是一個很好的宣傳方法但是有幾個學校把學生的通信處也刋在上面在辦理此事的人心理以爲校刋是學生應當人手一册的通信錄刋在上面旣可少去另刋一本的麻煩又可省些費用所謂是一舉兩得的便宜事但是他們没有想到校刋是公開的大衆閱的通訊錄是私的祗有學生或本校敎職員能有的刊在一起非但無益并且有害在男校方面的害處固然比女校少些然而吾有一個友人卒業某校因爲他的通訊處刋在校刋上的緣故一年之中接了許多假冒慈善機關的捐欵信及同學借貸信有幾封捐欵信還說是母校的介紹起初他還相信後來太多了不免有些疑心寫信去問母校的校長有至回信來說並無其事方知是受廳不過還不明白這些人因何知道他的住址後來遇着幾位也曾受騙的同學研究起來方知是受着校刊上能訊錄的睗 
講到女校的害處還不止如此吾聽見有一個女士因爲校刋上通訊錄的關係接了很多很多的冒失情書這種事遇着富於决斷性的女性本不算一回事倘然遇着没有經騐意志薄弱的女性是很危險呀 
今天吾到一個公共地方去看書報瞥見一本某著名女校的年刋略翻了幾頁覺得很有意思内中有幾篇平常的男性恐怕都要退避三舍呢後來看見了一篇校友通信錄不覺就聯想到上面的事情並不是說某女校的學生都是意志薄弱的在此世風日漓的過渡時代與其臨事决斷　不如防患未然的好 
吾的主張並不是廢止校友通訊錄是後友通信錄不可刋在公衆的校刋上應當另印單行本還須有一個限制的數目除了本校學生及敎職員外不得印送他人（乙種酬） 
 
 

Page 19

 
 
第一萬八千三百十七號;中華民國十三年 西曆一千九百二十四年二月二十八號
星期四 * *   
 
 

Page 20

 
 
第一萬八千三百十七號;中華民國十三年 西曆一千九百二十四年二月二十八號
星期四 * *   
 
 

Page 21

 
 
第一萬八千三百十七號;中華民國十三年 西曆一千九百二十四年二月二十八號
星期四 * *本埠增刊 
[惠羅廉價今日截止]  
　　惠羅公司特别廉價四天自二月二十五日起至今日止營業異常發達士女往購者絡繹不絕其中如各種綢緞嗶嘰零頭衣料及花式窗簾布椅套布照原價對折美麗鴨絨被褥男女式全毛襯衫男式大衣英國貨照原價七五折男式皮鞋前價十四元半現售十元半尤爲顧客歡迎今日爲最後之一日云 
[美術工業社發行畫片]  
　　浙江路德仁里二四二號美術工對社主其事者爲童君愛樓專發行一種中國各地風景水彩畫片此貨全出手繪並非印品裝入鏡架中可作臥游之具譽之者稱曰五彩照相批價如縱二十英寸横十四英寸者每打十二張價三元二角二十四英寸十六英寸每打四元四角三十英寸二十英寸每打七元二角三十六英寸八英寸每打三元二角三十六英寸二十四英寸每打十八元四十二英寸三十英寸每打二十四元横寫同價外埠函購寄費在内云 
[新到打字機及文具]  
　　棋盤街商務印書館茲又有新貨運到如下Romington打字機每具售價一百四十元Uuderwood打字機每具售價一百二十元Corona打字機每具售價七十五元訂書銅釘六種每盒售價自二角二分至四角二分洋刀每把二角半童子軍用刀每把半元更有袖珍電燈多種售價一元半至五元半不等式樣旣美携帶尤便云 
[泰豐又出新點]  
　　南京路泰豐公司各種點食力求精美連年新出品甚夥近又出點食三種（一）韮菜盒（二）火腿片（三）牛肉片以上三種點食味甚甘美價售每四件一角日來往購者甚衆云 
[福華售藥贈品]  
　　三洋涇橋南首福華大藥房經售之海龍補腎丸爲美國華盛造藥廠所製治背痛·腰酸·等症每瓶售洋一元又該藥房所經售之他種藥品價亦頗廉且有精美贈品云 
[德國五色香皂到滬]  
　　麥家圈遠東公司專銷各種化妝用品今春擴充營業加做批發復新運到德國大批五色香皂多種另有法國香水香皂概照八折計算云 
[中德又到大批唱片]  
　　南京路中德商店·新到廣東唱片數種每張僅售洋一元五角如陳宫駡曹劉皇叔過江相親梅良玉祭奠一二三四段凌仙薄舟一二三四段王允戲貂蟬一二三四段黛一登仙等發音皆極凖確與舌音無異此外尚有外國唱片多種價自一元五角至三元不等云 
[模範工廠之參觀]  
　　四川　靑年會昨致　模範工廠現有該會會員數十人定三月十五日參觀江　該廠内容云 
[大富貴旅館明午開幕]  
　　館内附設三多大禮堂滬上地方紳董李鍾珏·莫子經·張煥斗·姚文枬·陸文麓·葉遠·顧履桂·姚　同·姚曾綬君等因華界自塡浜築路以來甫面日見振興商業亦漸繁盛民間對於喜慶等事咸向北甫租界賃定旅館或菜館爲結婚塲所多感不便爰特公同發起糾集股欵在城内彩衣街中段興建大富貴菜館並在内中附設大禮堂名曰三多堂現巳籌備妥洽訂於明日午刻舉行正式開幕禮柬邀滬上官紳商學各界人士參觀云 
[斷頭後之一吻述評（二）]  
　　先知約翰形瘦骨立厥狀若鬼而公主竟愛之是豈孽緣使然耶愛之則不覺其憎矣先知能正色拒之不爲色亂是乃聖人本色而扮演者又能克盡所職故演來入妙入微煞是可愛可敬也 
王之囚先知也爲希羅底耳至聞女欲得先知之頭則大驚失色願將國之半或宫中無價之寶換之無奈女因欲償所願堅求不允時乃母本銜恨先知聞女言益助之遂使先知死於非命在女不過爲愛之深而不覺害之以償所願然在希羅底則不啻拔去目中釘中心大快矣噫王爲其妻而囚先知又爲其女而死先知專制時代之人民直王者手下之草　耳可勝歎哉 
王見其女殺先知而後死其女是快人心事也然其所以死之之由不爲其殺先知乃因其與先知之頭接吻且褪外衣覆之耳 
是時王座兩旁朝臣環立見先知死而莫能援手敢怒而不敢言是亦描寫當時專制之酷也 
當殺先知時陽光爲暗之一幕稍覺强意而佈景又不自然實爲美中不足而希羅底在席間與嬖臣撕混似失皇后身分然欲寫其無賴不得不如此也 
全劇結束時賽綠美受刑將死而歎曰『愛情重於生死』其一種悽凉之音嫋嫋於耳使閱者迴旋於懷而不能即忘之是此劇之特點也（舒人完） 
[崑崙影片公司將成立]  
　　沈長賡·錢化佛·高一梅等因鑒於影片事業之發達乃擬聯絡同志組織一製造影片公司定名曰「崑崙」業已積極進行指日可成並聞又函聘滬上文學界鉅子多人擔任編輯劇本歐美南洋各埠之銷路沈君業已接洽就緒云 
 
 

Page 22

 
 
第一萬八千三百十七號;中華民國十三年 西曆一千九百二十四年二月二十八號
星期四 * *[評孤兒救祖記中之配角]  
　　琢　君評「孤兒救祖記」中之余蔚如（爲王漢倫女士所飾）以其走路難看有令人發噱一語此非苛刻之之論要亦太不自然是種缺點因平時不穿慣高跟皮鞋當扮演時愈留意愈不自然母怪西人見之莫不嗤之以鼻謂中國人走路尚未學會何以能表演高尚之劇本哉 
夫「孤兒救祖記」有賭場其中飾賭徒者大半爲笑舞台之演員如譚志遠·林雍容·夏天人·魏笑梅等其中飾女角才僅夏天人一人而巳論其扮相高出漢倫女士數倍至其表演神氣舉動眉目傳情驚惶快樂等種種態度完全似一個姣好女子可見天人對於旦角一門曾痛下功夫天人之走路非常自然婀娜娉婷十分美觀雖於此片中曇花一現但巳令觀衆欽佩不置矣不知漢倫女士亦有所愧否論夏天人之藝術早巳蜚聲南北誠爲旦角中之出類拔萃者乃於救祖記中飾一配角未免可惜設或余蔚如一角易以天人飾之則是片之價值更增數倍觀衆之愉快可知矣餘如志達·冶兒·雍容·笑梅等亦各有好處舉勤神氣不慌不忙足見經驗宏富可以指揮如意絕無牽强之處不過演劇於舞台之上是一事表演影戲又是一事因演劇須十分做作竭力描摹未免有不自然處而表演影戲事事須出於自然心中須存一劇中人是我我即是劇中人不能有絲毫勉强之動作不然觀客譁然有不快之感耳讀琢廬君之評論畢乃作是篇不知琢廬以爲然否（織雲） 
[「棄兒」影片之新評]  
　　「棄兒」影片爲上海影片公司之出品自開映以來各報屢有評論此亦吾國影戲界之好現狀也余不文略書所見如下 
飾棄兒者爲六齡　童但二春生性聰慧天眞爛漫其藝術可與美國之賈克哥根JackiaCoogan並駕齊驅如演爲幼兒爭氣及設計報仇等狀極活潑後奉養母命至街市買油遇惡童攔住去路伸臂與鬭卒碎其油瓶於是立現懊惱之面容其時欲歸不得幸遇金慧珠見而憐之授以一銀元乃欣躍而去以爲有此一元可以見婆婆不致受打責矣後又遇其親父卜奇偕之逃遁入賊窟中其後爲賊首所利用設計送入金慧珠宅藉以竊物又見賊首小飲乃用巧語而乘間竊其食物及入金宅後種種做工表情皆能使見者發笑誠神童也其後慧珠被其叔疑心以爲不貞慧珠蘭不白之寃憤而出亡棄兒竟尾之跨山越嶺不辭勞瘁終救慧珠出於熊熊烈火之中棄兒之冒險救主無非爲報其主恩二春演此情狀竟活現於銀幕之上 
棄兒入金宅後見慧珠之憐愛雖受賊首之囑咐命其竊物而自身實不願作此不道德之事只以爲環境所逼不得已乃爲之然所竊者爲不值錢之物藉以搪塞而巳後遇吳惠因受責打此可見棄兒之竊物實出於不得巳非自願也 
飾邢珍者爲韓筠　女士初爲卜奇妻時演與卜奇曬衣等甚佳後因爲虚榮心衝動加以金子昌之種種挑誘因與之偕遁及居城市後所作之表情又似大家婦之氣習亦甚佳也子昌被害邢珍無法自食乃投金慧珠家爲傭婦後由傭婦升爲閨友其時邢珍已覺悟前非矣後慧珠之表弟見邢珍而悅之欲納爲妻求其表姊代爲執柯又親向邢珍求婚皆被拒絕此處寓意甚佳最後見前夫入室竊物於是驚喜交集欲言不能一種驚愕之神氣可稱絕頂 
飾金慧珠者爲賀靜珠女士表情做工亦佳面貌亦美麗儼然一富家婦女之氣概此種處實難能可貴也（譚觀成） 
[各學校之開學禮]  
　　女體育校　北四川路横濱橋精武會内之上海女子體育師範前日開學敎務主任周公勇召集敎務會議適江亢虎博士蒞校旋由主事鄭福良請江博士演說南洋敎育之近况茶點散會 
　　華華中學　愷自邇路華華中學已開學上課各級尚有餘額夜學三月五日開課云 
　　自省會校　新閘大通路新康里靑年自省會夜校昨日開學除該會創辦人柳忠亮徐肇渭等到校外校長汪眉白考騐新生并聘趙鴻影爲敎員該會日前選舉職員以柳忠亮爲總幹事徐肇渭任交際陸錫禮張安信任庶務胡庭煜任會計夏德仁任書記汪眉白兼任文牘議决設立公衆閱報室業巳分函徵求書報并擬出版月刋組織化裝演講部現正着手徵求會員及籌辦游藝會等云 
[婚禮新紀]  
　　海軍輪機少將張章銓之長公子世雄奥吳興沈文漪女士於昨日三時假靜安寺路海軍聯歐社行結婚禮證婚人爲前海軍總司令蔣拯君介紹介爲江南造船所總辦劉冠南·曁該所長廖　兩君男　相爲相君仲道女　相爲王毛漢英有羅陳式玲兩女士張君現任江海關帮辦瓣娘極爲秀麗來賓以海軍界居多數云 
[耶敎清音]  
　　靑年會春季旅行西湖　靑年會成人部會員春季旅行團擬乘此春光游覽西湖之勝定於陽曆四月十七號（星期四）夜快車出發二十一號夜快車回滬首尾四日會員額定一百名非會員得會員介紹者亦可加入現往該會報名甚衆凡有興偕往者可向該會交際部幹事　立卿君接洽云 
　　天恩堂婦女會之演說中華基督發婦女節制協會學生部主任幹事劉王立明女士日昨午後三時半圖明園路天恩堂婦女會請其演說題爲「婦孺敎養院與乞丐之將來」云 
[醫相消息]  
　　醫同仁醫院年報載稱去年到院求診者外科六三○○○人内科一九四○○人住院二六六五人視前年俱有增加該院共化騐七五○○次施行外科手術四○○○次以上X光一六○○次以上云 
　　相命課專家居易主潛心命理兼究占卜經三十年之研求始出而問世主人設硯以來以參透命理占卜之學故於求斷吉凶者本學理上之解釋參以經驗所得如應斯響今徇明輩之請求設硯於二馬路中國旅館十九號室内云 
[日本拳術團來滬比武]  
　　日本拳術俱樂部發起組織之全國拳術團選手横山重三郎等七人昨日由東京乘山城丸抵滬該團團員爲日本著名拳術家此次來滬係欲與中外拳家比武在滬比賽畢并須赴菲律濱比賽日内即將定期比試云 
[益社崑曲俱樂部已成立]  
　　旅滬江浙各省崑曲家俞伯陶·殷震賢等組織之益社崑曲俱樂部業於前日成立並投票選舉職員結果俞伯陶被選爲正會長殷震賢吳樂山等被選爲副會長汪頡苟被選爲名譽會長該社社員議决每月開會一天會串崑劇藉以提倡國粹云 
[活神仙人物誌]  
　　笑舞台之新劇「活神仙」開演已多日前晚應同學之約往觀焉至已擁擠不堪茲將劇中人物作一短評於下 
鄭正秋之方樂天演來盡力之至一股秉正之氣令人生畏此劇主要人物也後演至感化祝平安一幕更覺有精彩唱神仙歌時座中鼓掌如雷其歌中有「大蟲吃小蟲同胞欺同胞」二句聞之不禁悲嘆不已 
夏天人之蘇迎春演來宛如一天眞爛温之好女子伶俐活潑足可當之 
愼愁紅之方佩珍愁紅本以悲旦著名飾方佩珍是其拿手演至跪泣求父時一幕不知賺了座客多少涙 
林雍容之樂成美演來亦甚不惡難得之小生也 
張冶兒之祝平安滑稽得令人捧腹不已極盡其能爲此劇生色不少 
譚志遠之洪大福演來尚還不錯但終不及飾馬永貞之有精有彩耳 
王無能之傻大姐唱小曲時座客喧譁不已以致不能細聽憾事也 
陸嘯梧之阿喜尚滑稽然不及冶兒之自然遠甚且語有污穢不足取也若以易方朔代之當爲此劇生色矣馮毓秀之洪太太潑極趣極不可多得之潑旦也若能將褻語除去則尤當可取 
頓楚蓀之方太太佳極一舉一動描盡老太態度堪可與魂劍頡頏 
　　其餘如情納·笑梅·瘦蝶·均同·天民·嘯亞·雪帆·有文等演來亦還不錯非劇中主角不一一評矣（童女士） 
[談戰毒]  
　　廣東浸信會之國樂演劇團前演新劇「戰毒」此劇乃該團自編對於現在政局與軍閥問題大有發揮其内容共分五幕（一）傷别（二）探訊（三）陣亡（四）　夢（五）殉節其情節爲有名林雄者少有大志效班超之投筆棄文就武肄業於陸軍學校與同學張宏材交情最深旋結爲兄弟數年後已畢業而分派各營實習漸升至營長故天南地北好友分離矣雄家尚有母妻　子兄爲商人家賴以養雄旋奉令調駐家鄉遂得聚天倫之樂後又因其主帥與某軍閥不和至啓戰釁雄營首當其衝因被委爲先鋒兩軍對壘互有死亡雄於此際因先士卒深入敵陣竟遭陣亡瀕死之時適逢敵將審之乃宏材也相抱大哭各有怨言雄以受創故遂以家口托張慘然而逝然林雄之母自雄出師後非常掛憶後至護兵歸報亦昏慟而絕其妻亦於先一夜夢見雄渾身鮮血似謂已戰死沙塲也者翌晨俄傳大兵將至白氏恐更遭凌辱又願殉夫乃亟托其子於夫兄而自戕迨張宏材派兵馳至則横屍滿地不可收拾矣蓋護兵見張率兵入室以爲搶刦互相搶鬭而死數兵也張覩此慘狀悲不可已乃恚然自怨曰好男兒爲名與人道計當從此辭官誓不再入這造孽之軍閥派矣乃散所有遣衆歸田云 
劇中人林雄係該團團員馮君漢生所飾一舉一動咸足動人如傷别時之對妻對母一片勸人說話可令閱者涙隨之下在陣亡一幕瀕死寫血書時又唱「陣亡軍官寫血書」一曲尤能動人其餘各角亦甚自然也（趙自强） 
又「戰毒」演員方面馮漢生之林雄鄭慕賢之白氏最佳傷别及驚夢諸幕演來淋漓盡致餘如吳樂雲之星者梁榮枝林老太太亦頗不弱方君秋之張宏材演說時異常沉痛聲涙俱下與得勝（陳鏗然飾）格鬭時勇猛異常麥休天之難民老練暢達且口齒清晰孫恢仙之傷兵一切說話動作異常相似末幕與得勝相鬭時頗可觀惜二人藉地而鬭似效西派影戲之動作耳（梅嵒） 
[評二本徽欽二帝]  
　　瓣舞臺所演之二本徽欽二帝開演以來已將兩月此劇之取材悉本正史以宣和帝之荒淫無度各僚臣之結黨苟且内而百政廢弛外而强鄰環視益以奴顔婢膝之徒紛秉國政以歡社稷邱墟生靈塗炭爲全劇之本旨又緯以李師師之妖艶惑帝遼金兩邦興兵爭殺童貫之貪功喪師等等使全劇之結搆遂不覺寂寞而承上啓下得以接徇筍矣當此軍閥專政民生憔悴得此劇之譏刺或可使一輩爭權奪利之武人醉生夢死之當局稍知愧慚且較一般假歷史名義·而杜撰胡編之本戲亦勝多多此劇開演以來成績如何吾人姑不具論惟予倩曾一再言及優游於編輯斯劇之後在戲劇上所得甚少而於學問上則獲益甚巨故優游將有宣和遺事考證與服制輿圖考證之輯述以貢獻於社會設吾國各劇園之編戲者果能如優游之搜討史家編演入情入理之歷史劇縱使戲劇本身上不能得償始願然於歷史上發微顯隱嘉惠人羣巳足佩矣此二本　欽二帝之全劇劇情已迭紀本報母待贅言茲特以參觀所感稍伸鄙見如下 
二本情節已較首本爲緊張將自君臣荒淫而漸入外患侵凌之情節矣蓋前二本之劇情可稱之曰宣和遺事之撮集宋室凌替之起源以後或可轉入宋金兩國之正史以爲二帝蒙塵之線索的引子也（思勸）（待續） 
[集會表]  
　　陽　七月時　地點　　　者　事復 
　　廿八日下午二時　米　濬　　　　米　濬　會　討論會 
　　二十九日午刻　　城内彩衣街　大富貴旅館　　　　　　廿九日　　西　路　　寗波同鄉會　　徵求大會 
　　廿九日　　山東路　　仁濟醫院　　　常年大會　　三月一日　四區　火會　西區救火會　成立大會 
[今日天陰有霧]  
　　徐家滙天文台昨日下午四時氣象預報云天氣陰霧明日日中或可轉晴有微小之低壓將過此間向東北北進行以入東海故此間海濱及東海均有旋風北方有西北風南方則風勢微弱不定本埠温度在下午三時前之二十四小時内最高五三·○最低四四·二去年　日最高四○·一最低二三·三 
 
