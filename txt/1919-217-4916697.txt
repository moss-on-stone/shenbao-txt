# 1919 - 217 - 4916697

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[和與閣（冷）]  
　　和會代表發布之後組閣問題即有復動之象是殆所謂政府與安系之間暗中之交換條件歟不然何聯帶之巧也 
　　雖然王氏此次之代表果能進行無阻耶即令進行果能指揮其部曲而犧牲新國會耶抑能運用其策略戰勝南方代表耶不然亦徒多此一交換也 
專電 
[北京電]  
　　王揖唐昨入府决任總代本日閣議通過以委任證第三號發表總代王揖唐分代呉汪方王李施劉江徐均仍舊又委任證第四號付王揖唐全權又電七總裁促開會議又電各省報再議和又函代表催尅日赴滬（十二日上午十鐘） 
[北京電]  
　　和議停滯當局常盼對桂運動發生效力惟陸榮廷對北態度尙未明瞭正向丁乃揚力促進行（十二日上午十二鐘） 
[北京電]  
　　内閣說復活係昨王揖唐赴府陳說惟徐未置可否（十二日上午十二鐘） 
[北京電]  
　　本日王揖唐入府見東海閣事又有進行消息（十一日下午六鐘） 
[北京電]  
　　龔閣說已七日未談今日府院間忽提及有或署或提出不日决定說（十一日下午八鐘） 
[北京電]  
　　龔因舊會定期制憲特電西林阻止謂如誠意講和不應制憲呉偑孚電謂新國會與總統地位無關請徐下决心（十一日上午十二鐘） 
[北京電]  
　　某方否認北戴河會議說但梁士詒段芝貴馮耿光張弧往後曾毓雋亦續往（十一日下午八鐘） 
[北京電]  
　　安系聲言今後二十日内每一三五開會期了預算及各法案冀可不開臨時會實則預算及法案無論如何二十日不能了此聲言卽爲開臨時會張本（十一日上午十二鐘） 
[北京電]  
　　今衆院未成會聞係安系故意延宕爲臨時會地一說已未因安系將提延期案未出席（十一日下午八鐘） 
[北京電]  
　　李曰垓自西山回尙未與當局接晤外傳赴北戴河返滬各說皆不確（十二日上午十二鐘） 
[北京電]  
　　日人言芳澤來京但調查事實歸報無他意味據某西人談則芳澤對中日問題正秘密活動與從前西原行動同 
[北京電]  
　　魯電姜莊日兵因鄉民不售與鷄子捕去十六人（十一日下午一鐘） 
[北京電]  
　　外息日對魯案不日將以確定方針正式提出（十二日上午十二鐘） 
[北京電]  
　　陸使電吿各國擬將和會存留爲永久機關保障和約實行處斷國際衝突由各國派員常駐値年領袖由四大國輪任（十二日上午十二鐘） 
[北京電]  
　　施紹基請贈英國武官及外交官勳章由部核給（十一日下午六鐘） 
[北京電]  
　　陳毅靑電烏梁海克木畢其俄黨彙集沃政府追擊兵隊亦已抵境外蒙已退出請速派兵（十一日下午六鐘） 
[北京電]  
　　郭宗熙庚電遠東代表改派羅察諾夫今日已赴崴（十一日下午六鐘） 
[北京電]  
　　鮑督電我派赴松黑軍艦到後目慫恿俄沃政府抗議不准停泊已電劉代表林代將拒駁乞飭外部向俄使交涉（十一日旧午一鐘） 
[北京電]  
　　郭宗熙電中東路協商各委要求將哈站上下六十里劃歸協軍保護雖已嚴爲拒絕惟謀我者急若不速籌救濟則路權難保懇速撥重兵分佈沿路免藉口又罷工事經公司拘押工頭數人衆工人卽聚集中俄工人數千赴公司要求解放現已分撥軍隊防範（十一日下午一鐘） 
[北京電]  
　　鮑貴卿電我艦抵崴因某國慫恿沃政府抗議由劉使根據愛琿條約由江至海有共同航權與霍力爭霍據以吿沃政府現未得復仍泊江口 
[北京電]  
　　劉鏡人電挽霍無效新任已到（十二日下午六鐘） 
[北京電]  
　　敎部前日派兩秘書赴獄察視被捕各生待遇昨傅次又訪朱深令吿審檢廳勿專向學生吹求釀成風潮 
[北京電]  
　　唐紹儀轉于右任電謂陳樹藩藉編武裝警察在防線附近添兵請電陳撤回 
[北京電]  
　　議員陳鴻疇提查辦施肇曾案謂八年來虧路欵四千餘萬涉及刑事範圍 
[北京電]  
　　新衆院預算審查案定星期五在大會報吿 
[北京電]  
　　院電鮑督吉省土匪蠭起人民請保護該督到任伊始應迅籌辦法以慰羣望 
[北京電]  
　　張宗昌所部改編爲中央暫編第一師任張爲師長仍兼第二路總指揮（十一日上午十二鐘） 
[北京電]  
　　對德參戰各機關惟俘虜俘獲各局廳裁撤警備總司令僑工局北滿檢郵偵探等仍舊（十二日上午十二鐘） 
[北京電]  
　　曹錕電據大名鎭使及廣平知事報稱近有土匪多股盤踞各縣焚燒搶掠等語查各匪由魯豫竄來者爲多現已撥隊分剿（十一日下午一鐘） 
[北京電]  
　　府派殷中將赴津會同曹省長辦理遣散龍軍曹復電已商殷妥籌一切俟財部委員帶欵到津卽着手進行 
[北京電]  
　　邊防處擬添兩師預定衛興武丁歸錦爲師長 
[北京電]  
　　楊晟電吿滬南北商會晟與護軍使道尹始終維持不令有所更動至今尙力勸該會長等回會任事平民商會係一二人藉以招搖當會同護軍使道尹查禁（十一日上午十二鐘） 
[北京電]  
　　警廳通吿各報否認虎疫但認有吐瀉病（十一日下午一鐘） 
[北京電]  
　　岑復龔電德艦靑島號歸莫督應用已囑勿賣（十二日上午十二鐘） 
[北京電]  
　　鹽餘二百八十萬昨交付分配軍政費立罄（十二日上午十二鐘） 
[北京電]  
　　孟恩遠十日自吉出發高士儐隨同來京（十一日下午六鐘） 
[北京電]  
　　孟督電吿眞日入京（十一日下午八鐘） 
[北京電]  
　　孟督擬入關卽居津暫不入京高尙爲部下遮留未及交卸鮑督電請以裴其勳爲軍務會辦（十一日下午一鐘） 
[北京電]  
　　高士儐此次移調軍隊用費百五十萬已據奉張吉鮑電准報銷（十一日下午八鐘） 
[北京電]  
　　黑省議會電請以王樹翰任省長（十一日上午十二鐘） 
[北京電]  
　　張作霖力保徐鼐霖任吉省長（十二日上午十二鐘） 
[北京電]  
　　院電張敬堯將湘省運京米百萬石改運港粤救濟米荒（十一日下午一鐘） 
[北京電]  
　　張敬堯佳電湘紗廠已規定標賣辦法殊難中變（十一日下午六鐘） 
[北京電]  
　　將任張宗昌湖南第一師長卽以張部及魯軍改編（十一日下午八鐘） 
[北京電]  
　　楊善德電現患寒熱請給假半月日行公事委范參謀長代理（十一日上午十二鐘） 
[北京電]  
　　港電陳炳焜將來京政府尙未復（十二日上午十二鐘） 
[北京電]  
　　港探電李根源已離韶關係陸電岑囑勿用李政府復電詢確否（十二日上午十二鐘） 
[北京電]  
　　曹錕電預籌防疫辦法（十二日下午六鐘） 
[北京電]  
　　岑春煊電林督派衛隊赴詔安此外並未進兵（十二日下午六鐘） 
[北京電]  
　　屈眏光蒸電本日接事（十一日下午六鐘） 
[北京電]  
　　中東路罷工九日了結工薪改發洋票（十一日上午十二鐘） 
 
 

Page 5

 
 
   
 
 

Page 6

 
 
各通信社電 
[香港電]  
　　香港日報西貢訪員電稱法員定九月一日後米糧出口者除運往法國外槪不發給執照謠傳香港日本商行數家向中國入口巨商直接購有西貢米五六千袋每擔價洋二十二元五角美國米價不能隨東方巿價漲高此間有出口米商某氏接美國來電願將米五六千噸運回香港其價視此間廉甚吾人或將被迫向美國購回運出之米以待新米上巿（十一日）路透電 
[哈爾濱電]  
　　紅衛軍繼續在西比利亞陳線前進聞庫爾干圖們已失電局已不收發往沃木斯克之電報各處大局殊爲黑暗（十日）字林報 
[北京電]  
　　李曰垓已由西山回京但無出京說 
[北京電]  
　　唐繼堯轉于右任電陳樹藩以武裝警察屢犯防線望電飭撤回 
[北京電]  
　　鹽稅餘欵昨日成交後立刻用罄現仍呼窮（以上十二日）以上平和通信社電 
[北京電]  
　　岑西林電閩督縱兵政南軍防線請派員查辦 
[北京電]  
　　東海派弟世綱往邀朱啓鈐如允繼續謀和必給予全權 
[北京電]  
　　魯政廳長兪壽璋辭職 
[北京電]  
　　西北籌邊使議將新疆開爲商埠 
[北京電]  
　　東海又召周樹模協商組閣未允 
[北京電]  
　　電請岑西林發抒德約不簽字意見 
[北京電]  
　　八年二萬萬元公債經國會審查核減爲五千萬元 
[北京電]  
　　政府電慰楊善德病 
[北京電]  
　　藏番蠢動川甘派兵聯防 
[北京電]  
　　東海願以不黨組閣希望不分南北畛域羅致閣員 
[北京電]  
　　岑春煊有已赴韶州消息 
[北京電]  
　　外訊日本交還靑島問題定下星期以確定辦法通吿我國（以上十二日）以上中華通信社電 
[北京電]  
　　北戴河會議結果舊交决以全力助朱拍電府院爲朱要求全權惟聞朱不願有無論如何不再出山說 
[北京電]  
　　英美二次調停說府院未接陸使報吿不能證實（以上十一日） 
[北京電]  
　　某外國銀團代表說財政當局乘此金賤銀貴之時改用金本位以期便利匯兌統一幣制現正籌議改革經費俟和平恢復後實行 
[北京電]  
　　粤鹽商以李根源在韶關設護運公所强抽鹽釐充餉特舉代表訴請稽核總所嚴電軍政府令飭取銷 
[北京電]  
　　熊克武電據陳遐齡報稱藏約未决萬一藏番此時擾邊是否剿擊請核覆飭遵 
[北京電]  
　　鄂官礦統辦金鼎呈准省署招商承築城山鐵礦專用鐵道一節已呈農部立案 
[北京電]  
　　孟恩遠電吿篠（十七）日抵京 
[天津電]  
　　北戴河會議趙爾巽亦來與會據云係徐之代表故外間視此會議極爲重要 
[天津電]  
　　京滬電線不能直接交通往來電信均由此間轉線電局忙碌異常 
[香港電]  
　　舊會謀制憲甚力京滬議員已有二十餘人來粤惟距法定人數相差尙遠恐八月终萬難開會（以上十二日）以上中孚通訊社電 
公電 
[淮陰學生聯合會來電]  
　　申報館轉各報館曁全國學生聯合會公鑒本會於昨日成立以後當與各省區學生聯合會取一致行動淮陰學生聯合會叩文 
[武漢學生聯合會通電]  
　　上海全國學生聯合會申報館孫逸仙先生孫伯蘭先生南通張季直先生廣州岑總裁伍總裁雲南唐督軍衡州呉師長譯聯師常德馮旅長鈞鑒濟順高徐兩路合辦條約成於三千萬元之借欵此借欵之交付適爲元首被舉段督辦柄政之時前曹汝霖辭職通電稱此路約爲大總統就任無欵不得已而爲之南通張季直先生致元首電亦從各方取證謂親日政策元首主持之段督辦贊成之曹章陸奉行之元首與段督辦當共負毁路之責元首乃令郭某齊令南通自承悔過請釋糾紛凡此種種皆見報端則此兩路賽斷送於元首與段督辦無可諱飾以乏就任鋪張酬贈之資遂至斷送一省路權之鉅使吾國僥倖不亡更遭十七次新大總統就任則所餘内地十七省路權（除山東已押）行將抵押罄盡吾民尙復有自由發展地耶回憶元首就任之日愛國保民之言猶在押路借欵或出權宜然繫鈴解鈴究當自行補救不忍坐視淪胥而國人徒有新亭之痛又無長策以救累卵之危不得已濡墨和涙陳於海内名宿及諸將領之前敬懇一致主張請元首與段督辦立卽自毁濟順高徐兩路之約三千萬元借欵果有正當用途賬目宣佈吾民自當力籌贖路之資若爲就任鋪張酬贈之用則吾民無負擔之理山東存亡繫於元首與段督辦留芳遺臭惟其自擇國事危迫不識所言諸維明察武漢學生聯合會叩佳 
路透電 
[匈加利政局新談]  
　　八日瑞士京城電維也納消息匈國貝台爾内閣阁員杜夫蕯克氏遇害 
　　七日倫敦電路透訪員謁見匈國新總理菲里特里克氏據稱貝台爾内閣爲過激黨團體故必須去之約瑟大公於昨晨十時由匈國軍官護送至匈京即與英國戈登將軍美國萊陸軍大佐意國羅瑪尼里陸軍大佐會商於是乃純以中等社會人物組織内閣今晨二時大公復與協約國委員團主任會商得滿意之解决羅員來參與該會議大公之行動發源於貴族與官僚派極含皇黨性質匈軍官今復衣極漂亮之戎裝且偑種種勳章大公署名於布吿文用陸軍統帥約瑟大公字樣頗受衆批評大公向以哈浦斯堡約瑟自名大公忽然出預國政一般政治家皆爲惴惴羅軍現管理各項政務似有久留之意報紙檢查極爲嚴厲已有報館多家被禁出版羅軍禁止發表巴黎傳出四協約國將軍現赴匈京之消息羅兵四出刦掠且在各省施行暴動若輩在匈京拘獲被疑與過激黨有關之平民數百人以猶太人居多羅軍已擒獲過激黨領袖齊尼氏 
　　十日巴黎電約瑟大公致電克勒滿沙請協約國承認其政府 
　　九日柏林電匈國政客多人昨日由維也納乘專車赴匈京願聽協約國遣用 
　　九日丹京電匈京消息新政府接除去勞兵會之賀電甚多 
　　七日匈京電約瑟大公通吿路透訪員謂匈國將來政體將爲帝制抑爲共和未能豫决該問題將由國會决之俟羅軍開離匈境後即將舉行國會選舉羅軍占據匈境時未便事此選舉將依普及選舉權之制行之男女滿二十四歲皆有投票權匈國現局殊爲阽危羅軍已停止鐵路電綫電話之交通糧食不能運抵匈京新政府不與羅軍開談判一切全賴協約國主持　　九日巴黎電約瑟大公致電高等議會謂匈政府志在履行休戰條件並請予承認巴黎政界接匈京消息羅員未露願遵從和會命令之意 
　　十日巴黎電協約國糧食管理員胡佛氏已赴匈京調查糧食現局 
　　九日瑞士京城電羅京半官電稱羅軍行暴消息乃德報與過激黨揑造 
　　九日匈京電昨日新内閣第一次會議議决承認約瑟爲攝政員至國會成立時爲止閣員均宣誓忠事大公 
　　九日維也納電英國戈登將軍昨謁匈京羅軍司令抗議羅兵行暴羅軍司令拒絕受納戈登將軍之抗議書 
　　八日匈京電匈京周圍數哩内之糧食均爲羅軍搜括一空 
　　八日匈京電維也納美國糧食委員團應緊急之請求擔任供給匈京學童糧食匈京反對猶太人之情感頗烈猶太人多當街被毆且被由街車與電車中拖下羅兵笑視之且慫恿匈人續加毆擊 
[各國生活問題]  
　　八日瑞士魯塞恩電萬國戰工組合委員會之報吿雖竭力反對協約國贊助柯爾恰克大將但稱萬國職工組合不能規避了解俄國社會黨抗議過激黨壓制之義務故該委員會建議派員至俄調查一切 
　　八日瑞典京城電彼得格勒消息國民總委員出示懇請農務團體多供糧食因人民現漸患饑之故物價非常昂貴麵包每磅値一百二十盧卜城中患病者頗多 
　　八日倫敦電利物浦電車罷工一事業已解决 
　　八日倫敦電煤斤管理員二部大臣南約克希爾鑛主約克希爾鑛工鑛工聯合會秘書在倫敦開會以期調停約克希爾鑛工之罷工一舉已成流産約克希爾工界現局日見惡劣各廠現均閉門已有數處呈半饑之象當道已籌畫養食兒童辦法 
　　八日華盛頓電威爾遜總統致書國會論及生活昂貴主張繼續實行管理糧食律重懲居奇者並懇從速核准和約蓋國家處於非戰蜚和之地位難以施行永遠性質之救濟也又謂要求增加工資如無其他方法可令人生活則此舉殊爲正當 
　　八日倫敦電警務委員宣稱警察罷工風潮已過 
　　九日倫敦電約克希爾礦工二十萬人之罷工似有堅持到底之象煤斤管理員今日語工人領袖謂未便承認七月三十一日電傳工人之要求如果照允則全國其他煤區均將起而效尤現悉籌商續開會議解决爭端現信罷工者之存欵僅能再支兩星期迄今已用去英金二十五萬磅 
　　十日倫敦電餅司令日開會議决立即上工因工部切實聲明擬年出取銷夜工議案之故諸工人關於工資及鐘點願受公斷惟罷工者均不得開除 
[歐洲和會近聞]  
　　九日巴黎電巴黎中國代表團聞内田子爵近在東京發表關於山東之日本將來政策之言論深爲失望中國代表團且不以威爾遜總統所持内田之言論可以消除關於山東問題許多誤會之意見爲然中國所欲者爲切實聲明日本將交還山東省連同完全主權與一切權利並定交還之日期云 
　　十日巴黎電和會各界現信五國會議非俟對奥對布對匈之和約已定後不致休假 
　　十日巴黎電法國主張對土和約不必候美國關於受託代管一事决定意見後再爲進行法國於開戰之初執有土國債劵百分之六十三土國鐵路半以法國資本造成故法於建設穏固之狀况一節最爲關切 
　　九日巴黎電君士坦丁消息美國委員團考查土民對於代管一事之志願迄今未有决議 
　　九日巴黎電衆院審查對德和約海陸軍與天空條欵之委員會報吿謂如第四百三十欵『德國若不履行和約條欵則協約國得賡續佔據來因河左岸』嚴切施行則第二百十三條欵『國際聯盟會以須調查之事務德國應予以利便』可爲比較的擔保云云 
　　八日比京電下院一致核准對德和約 
　　九日巴黎電今議决上西里西亞開公民大會表决前途應由四大强國派同數之枝隊前往該處維持秩序 
　　九日巴黎電阿米尼亞民國代理總理致電駐巴黎阿米尼亞代表團謂協約國派枝隊赴阿米尼亞爲絕對必要之舉協約國須以兵力軍械子彈輔助阿米尼亞如不從速爲之則阿米尼亞將陷於巨刼云 
[各國近事記]  
　　八日亞昌格爾電自哇尼加俄兵叛變後時有間斷之惡戰俄軍由英砲手輔助圖復哇尼加鎭爲過激軍所攻其中一部分喬裝農民女子掩至俄軍陣後但俄軍曾在叢林中逃亡旣而有英鐵甲艦一艘泊於哇尼加鎭外俄兵支隊冒猛烈之砲火登陸挨戶巷戰後克復該鎭之一部分過激軍得援回攻俄兵力不能支遂委棄避難人民菲干而退後有英鐵甲艦兩艘以七寸口徑之砲轟擊十一小時將哇尼加鎭剗爲平地 
　　八日列里電巴伊勒附近有軍火庫爆炸聞死平民三人傷平民二十人此外死傷者尙有英兵華工德俘若干人 
　　九日巴黎電共同新聞代表得悉此間聞裴興將軍已由政府電召回國坦信其回國唯一原因乃關於美國罷工風潮 
　　九日巴黎電法國飛行家伐爾卜氏載客一人升至距地二萬五千五百呎之天空超過各國飛行家所逹之最高度 
　　九日柏林電德國著名學士黑克爾ＨａｅｅｋｅＩ病殁 
國内要聞 
[外報論出兵蒙古問題]  
　　中美通信社消息云據導報轉載某西報北京通訊云中央近忽置南北議和之根本問題而注意於蒙古政局之變幻可謂波譎雲詭矣夫南北調和統一之後北京政府之地位當然較今日爲固惟武人派之策略以爲旣見拒於南方將圖逞於西北以樹其勢力其波汲於出兵蒙古蓋大半爲自派利益計也猛進政策在中國恒受歡迎使恰克圖條約可以廢除中國得伸張勢力於蒙古則一切榮耀必歸於段徐所謂北洋派無疑矣雖然北洋派内部則亦未能融洽所謂淮派與直派之暗地競爭已非一日淮派領袖爲段祺瑞直派領袖　爲馮國璋今則徐總統是也徐總統極願與南方媾和惟淮派過於强項竟至無調停之餘地爲之梗者實徐樹錚徐總統因置西北籌邊使意在使之遠離都門不知徐氏久欲厚植勢力於蒙邊聯合東北西北以鞏固其地位吉林風潮之起職是之故蓋孟恩遠爲直派人物張作霖久視之爲眼中釘武人派欲博張氏之歡心使之效忠淮派不能不設法排斥孟氏此中有一段趣事即吉林軍隊曾有表示謂中央倘聽其移駐直隸則情願退出吉林云云現直隸已有曹銀軍隊駐紥爲直派之中堅若更聽吉林軍隊全部移駐總統之地位必更形鞏固此武人派决不能認可者也若吉軍不承認新督軍必設法處置之倘不服從張作霖將出威嚇之手段必排去而後已於是蒙邊全部入段徐張等之勢力範圍矣此外尙有四種分子與蒙古有關係者一爲謝米諾夫氏擁兵盤據赤塔渥木斯克政府久欲派員代之然日本又從中作梗謂倘因此惹起戰禍日本决不承認現日軍駐赤塔及附近地方者約一師渥政府竟莫可如何其後謝氏又聲言歸順渥政府將赴前敵防禦過激派然仍按兵不動且暗肆陰謀擬聯合布里雅特員加爾蒙古西藏等組織一全蒙共和國各地多喇嘛而日本爲佛敎國此等計畫之爲日人贊成自在意中而謝氏之活動又在仰日人之鼻息更不待言矣日本曾獲東内蒙之利益又久謀擴張其利益於蒙古本部謝氏旣生活於其勢力之下其蠱惑蒙古之陰謀日本殆深表同情且爲之助自無疑問然日本之侵略蒙古更有所憑藉即利用武人派是也徐樹錚勎力之膨脹即以日本借欵其前途亦在恃日本金錢之供給七月十八日頒佈西北籌邊使官制規定籌邊使須爲振興交通懇牧林礦鹽業商務敎育邊防等等之籌備而徐氏除數星期之軍費外不名一錢若謀振興以上種種事業非鉅欵莫辦故徐氏自必求助於日本而日人自必願贊助之攫得路礦權利以爲交換如是中國厚植勢力於蒙古固日人之厚望也至於蒙古實一樂土其人民熙熙攘攘從事牧畜與世無爭刻謝米諾夫欲從而蠱惑之呼圖克圖雖將謝氏使者善言遣去心實憂之嘗乞援助於中國反抗謝氏大抵謝之活動特虚張聲勢使中國得以藉口派兵入蒙耳蒙古内部分喇嘛與各旗王公兩派王公一派手握兵權欲保存獨立反抗外界之干涉而喇嘛一派毫無兵力實欲託庇於中國保護之　焉最後一分子則爲俄國方中國派兵入蒙之初俄使嘗喚起中政府之注意謂此舉違背恰克圖條約而中國方面之託詞則謂激黨侵入外蒙中國不得不增兵保護駐徊辦事大員自西北籌邊使任命之後俄使大有質問之機蓋命令語意雙關施之於内外蒙古均可惟迄今俄使尙未提出質問耳然就中國駐外蒙辦事大員佐理員等皆歸籌邊使節制一層觀之該命令又顯然指定外蒙總之中國此時實欲乘機起而自謀俄國處目前之境又無禁阻之力焉現時中國派赴蒙古之兵數逾條約規定不過五百名中國本欲多派嗣以汽車不能適用故未如初願内外蒙界限亦未劃清向北方前進之華軍尙在中國領土之内其意係欲集重兵於烏台一庫旦倫需兵前進較速且易將來俟華兵齊集之後蒙人將如何籌對待之方以及謝米諾夫虚聲恫嚇之中有無實在作用皆不難知矣 
　　另據中美新聞社消息云北京現已命令出兵至外蒙邊防軍之目的今已無可疑西北籌邊使徐樹錚已命該軍一旅開赴方俄（譯音）另分兵駐紥歸化五原海鎭等處以防西比利亞方面之侵入昨閣議又討論出兵事但内容秘密不能探悉按邊防軍集中於内外蒙邊界一帶已歷多時烏台方面到兵尤多但聞入外蒙者迄今祇不過七八百人駐在庫倫此項派兵之理由據云係因陳毅迭次吿急過激黨謝米諾夫大活動須加以警備但就謝氏一方面言據陳毅自已報吿蒙古王公在庫倫開會决議拒絕謝氏建造全蒙獨立國之議仍效忠於北京然則謝氏方面之危機已消滅惟關於過激派之活動陳毅仍日有來電報吿據最近一電稱據唐努烏梁海華員報吿有過激派俄兵三千人近到該處又有一千人續到其目的在拘捕該處俄領事及其一系人並要求華官接濟兵器云按陳毅此電似根據於事實非捕風捉影之談近來俄國難民多逃過華界就俄領事之保護可見過激派勢力有增無減然則中國之出兵殆確爲時勢所迫歟 
[美人之山東問題論]  
　　精琦氏之美國光榮觀 
　　中美新聞社譯紐約遠東通信社社長精琦氏稿云德人因被他人迫其自認爲歐戰禍首並於戰時爲種種殘酷不法舉動剝奪其光榮故十分懊喪吾美人以爲德人之光榮係彼自己剝奪之因彼破壞對比利時之諾責毁壞許多無自衛力之城鎭侮辱婦女殘殺兒童之故蓋光榮與不光榮爲吾人自己心中之事全視吾自己之行爲而定非他人所能剝奪也吾威爾遜總統在歐和會報吿日本代表曾口頭允許還膠州於中國但不肯簽字於書面的契約因有損日本之光榮故夫此項宣言雖發表於秘密會議世界之人必信賴之乃一二日後在巴黎代表日代表之日人忽又否認日本曾有此項諾言按日本於一九一五年以二十一條秘密要求加諸中國旣而正式否認有此等要求旋見事已大彰乃册其半而發表旣而全部要求被人覔得宣布乃又承認爲不誤此等手段日人似並不視爲不光榮而今則以爲如作一書面的承諾乃非日本之光榮所許一九一五年日本以最後通牒迫中政府承認一如上述日本自知可恥故對於世界否認其存在之要求之條件此種手段日政府又似未嘗視爲不光榮然在吾美人方面殆無一人視爲光榮且亦從未有以他國亦嘗作此等事爲日本諒者今歐和條約許以德人在山東之權利給予日本此項准許大半爲日本二十一條要求之强迫行爲以及歐戰開後阻止中國及早加入戰局等種種陰謀之結果而和會則以同盟國中國之利益爲犧牲而加恩惠於日本中國人視此項判斷爲不公道美國經濟歷史陸泫軍各專門家皆爲反對之報吿威爾遜總統同僚（指同行赴法之美代表）四人中有三人反對之威總統自己亦視爲錯誤但因日本恐嚇將不加入國際同盟故允許之威君之意蓋以爲此項不公平之判斷爲害較小而國際同盟之破裂爲害則大也今此項不公道之判斷究竟承認或拒絕須憑吾美上議院之審慮此處關係吾美之光榮觀念日本之光榮觀念吾人已見之今將試騐美人之光榮觀念矣猶憶吾美政府力勸中國加入戰爭中政府詢吾美駐華之正式代表將來和會席上關於山東問題美國能否相助美代表答以必相助吾政府亦未否認故中國在和會之代表直至山東問題判决之日尙信美國必助彼等不料威爾遜受日本之恐嚇持兩害取輕之旨以爲背棄同盟之中國爲害較輕而遷就日本之要求希望將來再在國際同盟爲中國賠償枉屈此種美國光榮之觀念試問吾美上議院以爲然乎否乎吾美人以犧牲生命從事打破德國奸詐殘忍爲樂事者今亦以爲可以破壞吾美與中國之契約（並且損壞吾人之商業及政治利益）而受同一手段之日本之恐嚇乎試觀彼在北京山東西比利亞及高麗之一切舉動可以知之今此大問題已提出於上議院及一般美民之前矣吾人對於此事之事實殊未曾得詳盡之報吿然報吿固非不可得也望吾人竭力堅持務請政府將一切消息公布俾得愼重研究須知秘密時代今已過去也 
[顧維鈞力請勿補簽德約]  
　　補簽德約一事我國朝野一致表示反對最近顧公使維鈞亦自美來電痛陳補簽之害措詞尤爲懇切原文略謂德約旣經拒簽惟有付諸國際聯盟請求公允之判决此時無論如何絕不宜希冀補簽授人以柄在政府旣受人民之付託自應以民意爲從違在專使直接受託於政府即間接受託於人民目前應盡之責理宜勉力爲之結果勝敗如何非所問也現時英美人士之嫺習國際法者對於此次和約多爲我代抱不平我國痛屬切膚益當有以自處設竟出補簽一舉則影響於國際地位者尤小而國家道德且將墮落無遺矣敢貢愚誠惟希鑒察 
[預督電拒日人承修洛潼路]  
　　預省展築洛潼路線轉借日商欵項一事發生後大遭預人之反對最近預督復來兩電一致隴海督辦施肇曾一致交通部均請拒絕轉借日欵兹將該兩電錄后（趙督致施肇曾電）查展築路線注重華人承辦具黴偉畫惟華工轉向日商貸欵雖係間接投資但合辦字樣仍含有外人承包性質且技師縱可聘用亦不便承認監視工程値此多事之秋萬一竟成事實人民激憤發生事端不但與路政進行多生阻礙兼恐别生枝節後患不堪設想預省紳商非常注意近日仍紛紛陳述幾窮應付除隨時安撫外務希將日商合辦監視各節從速設法拒絕另議華工獨辦以維主權而防禍亂事關地方安危預爲弭變諒表同情（趙督致交通部電）展築洛潼路線華人承辦具徵注意路權惟華工轉借日欵雖係間接投資但合辦仍含外人承包性質且技師縱可聘用不便承認監視工程値此多事之秋萬一人民激生事端不但路政阻礙兼恐别生枝節預省紳商近仍紛紛陳述從速設法拒絕另議華工獨辦以維主權業於篠日電復施督辦在案准電前因但願不成事實免釀禍變希大部查照轉飭妥辦至爲切盼 
[財政部近訊]  
　　財政部近月经來所有軍政各費全恃鹽餘關餘及零星小借欵爲敷衍目前之計故數月以來該部積欠軍政各費已有千餘萬每月接收各處索欵公文亦不下數十起多半均以庫欵奇絀答之聞該部乍本月起已擬定一種辦法將各機關欠欵逐漸還清其還清之次第第一爲兩院歲俸邊防處籌邊使次之近畿各師又次之再次則爲公府國務院最後爲各部故各部（除交通等部外）政費向來仰給於財政部者早已借債度日不特財政部之接濟矣及至本月各部薪俸無著借無可借復向該部索取甚急該部不得已乃以部中所存元年公債若干萬分配各部聽各部抵押或售賣以濟急需 
　　據財政部中人言本月份（八月）中央行政經費應需八百二十三萬四千餘元（内財政部百五十三萬五千餘元陸軍部四百五十二萬四千餘元海軍部四十六萬八千餘元外交部二十八萬元内務部三十七萬九千元司法部十萬元敎育部十九萬一千餘元農商部八萬五千元交通部九萬四千元參謀部四萬八千元此外蒙藏院審計院等共需十三萬餘元）而部庫如洗一無著落日前雖由李次長進行某項借欵並無成議故近日龔財長極爲牢騷 
　　財政部於前日午後三時在該部會議室開會政務廳長各參事各司長賦稅會計兩司各科長等二十四員列席與議討論整頓各省稅收案會計司長以必須獎懲兼施行生效力參事李景銘發言云此非根本解决辦法當此中央威信薄弱之際各財政廳長受制於各省督軍若以紙上談兵之獎懲空文亦不發生效力欲求根杜解决非從徵收官吏以專門人才由部操任免之實權不可項各參事贊同此說會計司長以緩不濟急互相詰難反復責問兩不相下經錢廳長排解暫從緩議致無結果而散 
[杜威博士在新學會之演說]  
　　昨杜威博士應新學會之請在化石橋尙志學校講演 
 
 

Page 7

 
 
先由范靜生君致開會詞略說幾句介紹的話即請杜威博士登壇演講由胡適之博士翻譯杜威博士之演說大致如下現在的世界大勢使我們的學術同智慧上加了一個新擔子不知道人類的知識能夠應世界的需要不能譬如支票一樣我們的知識是否能夠兌現因爲從前的應付都是用老法子好像舊式醫生的治病方法都是碰來的從暗中摸索來的在現在科學昌明的時代如何可以故技重施一成不變呢　方纔說舊法子無用我並不是一定看不起舊學問須知舊學問也有好的不過他是適應他的舊時勢在他當時是狠有用處但是時勢改變他就失去效用了所以我們不能責備舊學問的不能適用於現在祇能責備現在時勢的改變不但舊學問到現在失了效用就是遺傳下來的習慣法也失了效用因爲他們也是碰來的從暗中摸索來的這更可以譬方舊式醫生的治病他們祇是盲目的瞎試如果是病的人身體好或是因别個原因好了他們就以爲醫法好如果試得不好把那個人送死了他們也以爲這是該死他們祇是抱『上一回當學一回乖』的宗旨這樣的方法在醫個人的病還遺害小若是遇着鼠疫虎疫可以傳遍全世界的病而不能作探本窮因的研究豈不遺害極大嗎現在世界大勢的變更不是一處的事所以我們不變更方法去探本窮因是不行的了現在有一種時髦的方法凡是社會上的一種新動機新變更都叫他做「過激派」髣髴從前人一生病就說的鬼一樣不去研究不去思索只是漫駡送他許多惡名須知這樣辦法是不對的没有用的就是「過激派」也可以研究將他發生的原因和效果考究出來纔可以應付又如這次大戰誠然是件可怕的事但是我們不能因爲他可怕就不研究也必須考察他的因果影響民族的感情如何影響人類的道德如何影響一切的美術歷史實業宗敎如何必如此方可以求到新知識新學問今日社會上的一種歷史的觀念以爲文化是不會消滅的一種文化過去了一種文化又生出來了經過種種的挫折還能存在所以他的前途是很安全的我們可以不必當心那知此刻這種歷史的觀念已經不適用了何以故從前文化能保全的原因大都因爲一處的文化滅了有另一處的文化起來這都是當年文化區域狹小的緣故所以埃及衰了希臘代興希臘衰了羅馬代興而且開化的民族少不開化的民族多所以得以遞邅今則文化區域擴大開化的民族已多所以從前歷史的樂觀不能存在（未完） 
[中美新聞社京訊]  
　　據華人消息云南北私下談判之結果裁兵辦法已經將次完成陸榮廷係此計畫之主動彼前請北京會同從事裁兵據云南北當局現已商允雙方各派領袖十人會於南京日人報紙（利於武人間之媾和）載稱段祺瑞幾將爲北方總代表靳雲鵬副之陸榮廷爲南方總代表李烈鈞副之又據報吿云此項會議必須有款之後方能舉行然則此項計畫之目的殆欲誘外國政治取消借欵之禁或則欲以武人之方法解决裁兵問題據云陸榮廷已表示願與北方單獨媾和並已通吿北方彼已派代表兩人一在上海一在香港與政府代表開議云云按陸之態度向來不定彼本北人因所謂護法而加入廣州政府今又對北方接近彼之目的實欲握兩廣大權從此廣州護法派必大失勢力岑春煊殆有慮於此近曾電吿東海謂凡私人談判决不能助成眞正之統一且爲國民所不承認並請速派議和總代表南下如三星期内再不開議總統求和之誠意將爲國民所不諒云云但安福旣力阻和議東海無法派總代表則雙方秘密接洽决不停止結果如何誠不能逆覩已 
　　據可靠消息中英藏三方會議不久將舉行上月間外交部向英使館提議開此會議作爲繼續一九一三年及一九一四年之三方會議其根據即照從前條件許西藏自治中國仍有宗主權藏邊商務規定章程須予英印兩方利益以相當之優先地位當一九一四年會議時以上兩層彼此已同意惟華藏邊界問題意見不洽現信華人對於邊界一層將從藏人之意讓步一半近川甘兩督均有電謂華藏軍又復衝突因去年所締停戰之約本月底届滿故藏事必須速行解决至三方會議如何辦法尙不詳悉惟謠傳此次將開於北京不開於印度查此項謠傳之由來原因有三一因英國居間人德奇門君現在北京二因會議之計畫由北京英使館擬出而非由於印度外部三則因川邊之華人代表現亦在北京云 
　　華人政界現得消息協約各國調停山東問題之提議於六月二十八日通吿巴黎日代表並附吿以官由日本自將此調停條件宣布如此可免受他國勸吿之痕跡並見日本之要求極爲和平當通吿之前中國代表並未預聞其事直至通吿後三星期中國代表始知之而日本代表對於協約此項調停已决絕拒絕矣 
　　宣布對德戰事終了之布吿至少須俟對奥和約簽字或至批准後發表其性質亦祇爲與德國議結和約之預備此項和約内容如何今不能知因其大部分須視中日間對於山東問題之如何解决而定大抵中德兩國均不願締結與彼等對於同盟國之義務相衝突之約故中德和約若在山東問題解决之前簽字則殆將不提及膠州而僅普通承認從前中德各約自宣戰後皆作廢而已 
　　新任魯省長屈眏光因魯人反對延不到任而舊省長沈銘昌因諸事困難迭次急電請屈氏迅赴新任據云屈氏做官頗能幹見識尙闊大無黨派關係故安福派頗不喜之云按本館頃接濟南通信謂新任山東省長屈文六昨（九日）已來濟下榻浙閩會館聞今日接任視事沈省長明日回京 
[京華短簡]  
　　松黑江防問題海軍部前派籌備處長王崇文赴哈籌備昨聞新任吉林督軍鮑貴卿有一要電到京係轉呈王處長之報吿内容略謂頃松黑江防籌備司令王崇文來電内稱日昨派赴松黑省駐泊之軍艦已經馳到忽聞某國詭謀慫恿俄國沃政府令霍爾瓦特提出抗議不准停泊查此項泊艦係由中央核准通知協約各國駐泊中國江海防境豈容他人過問除已電商崴埠劉專員林代將據約力爭刻尙未得復示等情前來相應據呈請即飭外交部向駐京俄使提出嚴重交涉以固主權聞院中接到此電後今明日卽交外交部向俄使提出抗議 
　　中美通信社消息庫倫陳都護使昨有華密要電拍致政府略云外蒙政府對於中央派兵至唐努庫恰一事並非絕對反對但一面由中央派兵一面自行訓練新兵以三個月爲期派來之華兵卽應撤回云云 
　　哈爾濱罷工風潮因俄國新舊黨派關係曁俄發惡幣影響時作時輟迄未復舊本月六日下午三時華俄工人糾聚數千因風潮初起時公司收押俄工頭數人至今未放工人羣赴鐵路公司要求釋放公司請我派兵預防當由傅道尹調派軍警分段嚴防政府昨已接郭省長等報吿此事 
　　連日近畿及京奉路發現虎疫警廳已與防疫所認眞檢察關於防範辦法聞内務部與警察廳今日或明日討論一切内部因防檢問題昨已派衛生隊一大隊赴西山練習以資速成又警察廳昨日特派衛生科員王菊豐帶領衛生巡檢隊赴廊坊實行檢察 
[吉潮平息後之奉訊]  
　　奉天此次出兵吉邊一切開拔經費爲數頗鉅且兵士餉項皆發給雙薪日前張作霖特電北京請迅撥軍費數十萬元以應急需現由財政部籌撥二十萬元已由使署軍需處員承領到奉矣 
　　七日下午三鐘餘張作霖召集總參謀長張作相副官長于沐潭參謀長秦華參謀喬漢章及顧問諮議各處處長等齊集使署大開會議討論情形因守嚴密無從探悉惟聞其中有關於孟督卸任後對付高士儐之策畫直議至五鐘餘始散 
　　吉林省長問題日前盛傳張作霖擬保薦王恩普又謂郭省長自請辭職保薦孟憲彝昨據確息謂郭氏固薦賢自代但張作霖則擬俟郭省長辭職後請以鮑貴卿兼任無論黑省吉林均不另設省長以一事權 
　　張作霖之統一三省主義目的已經逹到現張氏爲聯絡三省軍官感情以期軍事上行動一致擬開一三省軍事會議召集三省上中級軍官來奉共同會議已籌備一切不久即當實行 
　　吉長道尹陶彬自奉吉風潮發生後奔走往來從事調停日前鮑貴卿赴吉接篆陶亦隨同前往現在新舊兩督已經交替地面亦見安堵陶氏特於七日晚乘車來奉面謁當局報吿一切聞張作霖以該道尹折衝樽爼實屬賢能故對於該氏頗加獎勉 
[紀湘省民大會]  
　　爲日輪擅捕學生事 
　　日商載生昌汽船局於八月四日擅逮學生符契加以叢毆致激動全湘人民公憤昨六日午前九時各界遂組織巿民大會在省敎育會開會討論請願政府對於該汽船局議决辦法四條（一）請取消該汽船局在湘營業權（二）請向日領交涉嚴辦該汽船局經理人（三）請將該汽船局行兇之人歸案懲辦（四）符契如因傷致廢或身死時該汽船局須擔任撫卹金此項辦法經全體通過遂排長隊舉行遊街大會首女學生次小學生次中等以上男學生次商界次工界聚會者至三千餘人之多由音樂隊前導人執小旗一上書各種觸目驚心字樣並間有軍警爲之保護沿途觀者如堵至軍署時即推舉代表晋謁請願由楊開甲佟國安接見代表備述來意並出請願書請予代逹督座旋張督親出接見許向日領嚴重交涉並令轉吿大衆仍往敎育會集會當派代表宣布政府意見代表退出後即偕大衆再至敎育會督署代表亦隨即到會演說略謂諸君愛國熱忱不勝欽偑惟舉行遊街大會未先報吿政府手續上不免缺略政府對於此事無論如何必竭力交涉務有以對諸君諸君此時可歸休息以後如有事商榷可隨時派代表來署接洽云云五句鐘時始行散會又當遊街之際曾發佈一種傳單措詞激烈可見湘人憤慨之一班矣 
[魏邦平防閑滬代表]  
　　廣州消息劉柱石現押警廳尙未釋出警廳長初允有殷實商店作保卽可釋出劉乃覓得龍藏街之歐陽戊隆店保釋警廳不准嗣又覓得六區段内之某店請保由該區署派員調查聲覆復以係非大商店不准昨該廳署中人有爲劉氏說項者廳長魏邦平吿以現在上海又派四代表回粤不知又有何事閙出此人暫時不宜釋放等語故廳内各人咸爲劉氏呌屈然四代表之返粤魏邦平注意防閑亦未免太過小心矣 
[江西景德鎭之磁器業]  
　　中美新聞社譯密勒評論報云景德鎭爲中國四大鎭之一位於江西省之東北嚮人口三十萬風氣閉塞迄今當地無一報紙居民中三分之二從事於製磁器及陶器考其歷史自漢代以來中國始有磁器而陶器之作尤早約在數世紀前景德鎭地近鄱陽湖環湖區域多産佳泥分十餘種與皖交界處有一名山均産精美白泥華人有習用之二語曰磁骨曰磁肉即所以合成磁器之模型前者骨力脆薄乃益以後者之堅韌設非泥之混合分量適稱則置之爐中經火煆練非爆裂即傾陷耳磁骨之泥爲不鎔解之物質得自一種腐爛之花崗石磁肉之泥則爲色白可鎔解之物質係結晶體乃石瑛與小晶所合成此二種之泥均製成泥磗形白而且軟用小船運至該鎭專作此項之用操舟業者約有數人此泥旣提淨乃揑成各式泥塊再置諸陶工之輪架上輪軸疾轉數度後陶工即用手術揑成各種器皿之模型方圓凹凸無不如意旣成置一長槃上俟第二技師增添柄握加以藻飾然後使全具光潔曝之令乾第三層工夫爲上或噴或漬或浸其道不一未上紬前亦可着紅藍諸色旣加標記即可入爐受煆凡磁器入窰時均須護以堅强之泥製圓筒名曰護磁筒以防火勢過烈或至損壞此種泥筒可用至五六次凡納入護筒之磁器每件均置諸一種泥台上其上預撤以稻草之灰以防與他件融合窰内之物須受一千六百至二千之熱度然後息火使漸冷凡係無彩飾之素磁經此一燒後已完全吿成如加花飾則須再燒若特别繒畫恒須數星期或數月始成一器該鎭之業磁器者以器之形式種類而分派别新辦之江西磁業公司各類器皿無不製造應有盡有採用新法頗能獲利純係華商並無外股每年出品總値價墨銀十餘萬元該公司之出品曾於一九一五年巴拿馬博覽會得優獎各廠女工甚多並收學徒婦稚亦能於磁器上刻花作字造胚之工資每日自一角至一元不等繒畫工資每日自一角二分至三元不等該鎭每年售出磁器共値價五六百萬元多半銷於國内其銷行國外者一九一六年共値銀一·○九二·○八一元華人現已能製西式杯盆之屬銷路頗廣名曰玲瓏窰在美國紐約有一瑞記公司爲輸出景德鎭磁器之最大商行此公司由其常駐之經理人每年收買出口磁器不下價銀八萬元每件均包以稻草然後裝箱即景德鎭當地所製箱上加以華英文標記直接運至紐約云 
[江蘇全省學生聯合會之二次籌備會]  
　　八月十一日下午二時在南京學生聯合會開第二次籌備會到會者爲蘇州代表楊勿踰徐州代表彭文田松江代表蔡玉良通州代表潘潤夫海屬代表唐世芜揚州代表孔慶洙南京代表黃曝寰李慶麐句容代表葛天民如辠代表呉楠劉師昂興化代表李繼侗當時推定黃君曝寰爲臨時主席李繼侗爲臨時書記議决之案如下（一）全體以山東風雲緊急决定江蘇全省學生聯合會籌備處名義見督軍省長痛陳利害要求督軍省長會銜電政府請取消濟南戒嚴令並以至公之辦法處置馬良摧殘各界事一方面電張督軍並電馬良吿誡之當時推黃君曝寰唐君世芜爲總代表（二）要求督軍省長將私運米糧之灌雲縣陶知事撤任懲辦（三）發快信請南京上海蘇州各界有聲望者於開成立大會時至蘇演說（四）發電至上海省敎育會請其預先打消解散學生聯合會之提議散會時已四時矣 
[蘇省停運軍米漕米又一電]  
　　軍米漕米槪行停止在蘇採運業已電逹院部在案齊省長昨將箇日致院部處局原電轉知各道尹云本省某某道尹覽本年七月箇日本署致北京國務院内務部財政部陸軍部農商部稅務處參戰處漕運局一電文曰蘇省本年入夏以來雨水過多各屬稻田多被淹没而尤以江南地勢較低各縣受災爲尤甚各縣知事曁公私團體吿災文電紛至沓來僉謂上海米價已漲至八元以上小民日食維艱請申米禁並請將糟米軍米一律停運等情並據江蘇實業廳長張軼歐轉請核未前來查此次規復漕運沁電本經聲明滬上米價已過八元卽隨時報部截止現在米價起出八元以外已於另電聲請停止漕運惟軍米關係軍食較爲重要蘇省苟非特别困難亦何敢率請停運旣據各界一再籲請且現准陸軍部寒日咨文以京兆尹署所轄警隊請發給護照赴滬購運軍米大部當以蘇省米禁未弛函復該署改赴蕪湖採辦是本省禁米出省以及目下各屬被災情形早在洞鑒之中若再任大宗米糧外運不惟蘇省將有絕食之虞亦且有失中央内外相維之意應請暫行停購尙未發給護照赴蘇購運之軍米請改赴他省購運以維民食除通令外特電奉逹等因合行電知該道尹通行所屬一體查照省長齊眞印 
[南京快信]  
　　東海昨電李督已派梁燕蓀段香岩赴北戴河敦促朱桂莘南下望力阻汪子健江漢珊返京 
　　實業廳通知南京上海蘇州各商會十月十日巴逹維亞舉行萬國茶葉賽會望轉知各茶商籌備赴會與賽南京學生聯合會定於今日（十二）午後二時在敎育分會開茶話會討論一切進行事宜 
　　江蘇全省學生聯合會定本月十三日在蘇州開成立大會此間學生會代表准今日晚車赴蘇與會 
　　查辦贛省長戚揚案聞李督疑即電京代爲洗刷位署可望保全 
　　院派呉宗美爲善後經濟調查會駐滬委員昨乘津浦奉抵寗晚車赴滬 
　　軍民兩長會訂之夏防辦法三十七條業奉陸部復電核准立案昨公布飭外防各軍隊遵行 
　　齊鎭守使太翁今日七十誕辰軍警政各機關人員齊赴鎭署叩賀 
　　沙田局官産處經李督齊省長電部核准暫緩裁撤大約將延至本年底歸併財廳接管 
　　兩淮緝私統領何紹賢迭被控吿某要人有保楊恩培接充說 
[杭州快信]  
　　齊省長今日（十二）午前九時復至督署問楊督病狀杭縣上忙自六月一日啓櫃後前知事景松僅征收十分之三現値新舊交替停征三天今日已照常開櫃 
　　杭總商會因新選王倪兩會長迄今半月均未承認定十三日續開會董會議維持現狀 
　　浙江緝私營向無分隊長名目現因防綫不敷分配决定添設五十四員昨已紛紛下委 
　　省立女子蠶業講習所准明日（十三）上午舉行秋季新生入學試騐九月一日開學 
　　永嘉劉恒泰行東劉項宣漏米出洋學生要求查禁反加逮捕并將獲米發還激成罷巿風潮現雖事已平靖然官廳究屬措置乖方已奉省令查究 
　　臨海新選商會長楊燮錦揑造選票違法盤踞經商舖呉榮昌等聯電到省已令該縣陳知事切實查辦 
地方通信 
[松江]  
　　莘莊鎭商會改選職員莘莊鎭商會職員業屆期滿於七月十二日依法改選複選金君悅箎爲正會長汪君炳榮爲副會長於八月八日就職當經呈請松江縣公署分别呈報矣 
[靑浦]  
　　體育講習會之表演會靑浦縣暑期體育講習會七月二十七日成立聘王君懷琪爲主講員入會學員三十人爲時二星期接省頒標準課程分門教授至八月九日吿畢王君爲提倡體育起見特於十日下午開表演會各界到會參觀者二百餘人表演成續以王君新編各種國技模範體操及各種拳術爲最優頗受各界贊許云 
[蘇州]  
　　金開巿民公社改選職員金開巿民公社前日爲第八屆改選職員之期投票結果計當選者二十四人宋友裴韓稼梅石濤山錢筱村貝哉安洪少甫呉潤生何筱農韓蓮生程秉之沈惺叔葉韻齡程伯威王杏春徐性柏沈小琴沈朿璋呉蓮生沈守梅雷滋蕃黃念萓查信之唐少起程彝卿票數從略 
　　減發敎育費之恐慌蘇州各巿鄉小學敎員因本月分敎育經費有減發七成之說故大起恐慌於昨日假城内中一校特開緊急會議議决先具呈勸學所長請予維持照給原數否則公電敎育廳請其派員調查學欵以維敎育未知有效否也 
　　狂風覆舟前日有脚划船一艘行經齊門外木家店地方忽被狂風吹覆該船共有舟子搭客十八人時適對而駛來一船見此慘狀竭力救獲二人餘皆溺斃嗣經屍屬認領撈獲屍身購棺成殮 
[鎭江]  
　　續誌各界聯合會鎭郡各界聯合會評議部於十日午後三時續開大會議决事件如下（一）檢出東貨處分未定者請商會保存案議决各業如有檢出之東貨處分未定者均寄存商會應由本會函請商會凡遇此項貨品送會請任保存之責以表示維持公益之意（一）德約問題原案经報載我國將補簽德約而對於山東一切權利是否能逹保留地位爲一疑問請電政府愼重議决此案俟本會通吿成立後發電以表示人民公意（一）衛生問題原案以現値暑日街頭巷口堆滿垃圾實爲疫竊媒介請函警局傳保肩示並定取締辦法議决此案俟本會通吿成立後函請警局實行五時散會 
　　溧陽水災紀溧陽縣各鄉霪雨爲災秋收無望省委勘視後該縣知事即與各紳籌欵賑濟各鄉農民亦於前日禀請知事轉詳省長懇求蠲免賦稅以舒民困 
　　時疫蔓延鎭江西南之丁角寶堰句容等處時疫流行甚爲猛烈前昨兩日丁角一帶共斃九人均係　螺痧症現有某醫生在該處設立臨時施醫局一所以便貧病者得以就診云 
[南通]  
　　紫琅聲報出版前揚報經理王鳳屢與精神月刊主任陳延祥籌商合組紫琅聲報定五日一刊一俟内部組織完善當即擴張至三日一版或間日一版現該報經理仍由王君擔任陳延祥徐雨春二君則分任編輯業於舊曆十五日出版矣 
　　警政彙聞楊薇生警長爲造就各港埠警察人材起見特規定章程於舊曆七月十六日在警察局招考新生聞限格甚嚴須年在十八歲以上二十二歲以下略知英文者方可與考期限年半畢業畢業試騐取列優等者有派充警官之希望又城區區長戴子藩調任石港遺缺業奉楊局長保薦以施進修補充唐牐區長金玉田因白蒲區長呉伯魁不洽輿情撤任調往餘中區員蔣冠時因事辭職遺缺以該區區員蔡承恩升補 
[嘉興]  
　　禾城最近巿况禾邑商業向以舊曆七月爲最盛蓋鄉民每於中元節入城赴郡廟拈香即各帶購貨物而歸商業因之起色今歲四鄉水愚農民秋收無望故本屆中元節香巿寥寥較往年不及十分之八加以時局混沌商店减進貨色尢以南貨及洋廣貨爲最此亦一原因也其餘若茶寮酒肆戲團等消耗場所亦以聯帶關係營業莫不清淡云 
[杭州]  
　　鹽署調查員扺杭北京鹽務署委員司長陳陶生業於十一日由滬乘坐快車來杭晉謁蔣運使晤談一切擬先赴浙東繼往浙西實地調查俾便回京覆命 
　　新舊公賣局長之交替新任烟酒公賣局長許引之業於十日下午二時接印視事夏局長即於是日交卸昨已繕發布吿十一日委任許彤爲第三區督催委員呉澤均張秉銓錢選靑金祖功爲本局繕校員該員等均已奉令到差矣 
[寗波]  
　　岱山鹽案之善後定海岱山緝私營部自與漁民衝突焚燬後曾由蔣運使米統領將建營駐警善後辦法且呈北京鹽務署核示祇遵昨聞已奉鹽務署電令建築新營部部旁即建營房十二間永遠駐鹽警一營所有板戶貴成塲知事會同縣知事出示招集一切課稅悉仍其舊蔣米二君奉電後擬先派員前往勘丈地址以備從事建築至已燬營房聞前由各漁民環請米統領情願每人納資一元爲建造之費現米君探悉該漁民等勢將食言昨已派員赴岱督促並令該暫代營長成友勝愼重將事勿爲所愚又駐岱緝私營所租民房自被燬後該房主戴行貴因損失不少曾具禀縣署請求賠償未蒙批示日前復禀到縣續經馮知事批謂該民房屋租借緝私營部被奉帮漁民肇事焚燬當據該民請求賠償業經據情轉呈省長曁鹽運使量予賠償以示體恤旋奉指令已呈請鹽務署核覆眮行飭遵辦理等情在案仰該民知照靜候核辦可也云云 
[安慶]  
　　派員調查津浦鐵路股票津浦鐵路當開辦時曾由前清皖撫朱家寶撥欵十萬金取有股票十六張存庫民國光復該股票幸未遺失嗣山首任皖督孫毓筠將股票扺押德國洋行得洋二萬餘元迨袁氏就職政府北遷經財政總長熊希齡查悉即由中央備欵贖回後此遂無人過問此項股票亦竟不知下落兹經呂省長查知此事特派本署秘書某赴申調查俟有着落即以該欵爲導淮之開辦經費或亦不無小補云 
　　皖垣籌設振務處皖省今年水災甚廣皖南皖中報災者業有十七八縣之多日來省公署及財政廳對於水災文電幾有應接不暇之勢一切募捐散振各手續非有專員經理難期得力呂省長現已飭財政應籌設振務處處内設有文牘會計調查諸唄委派政財兩廳人員分科辦理惟皆兼差不支薪水日内即可成立聞呂省長主張以工代振因捐欵無多不敷散放故也計現已散放者約有四萬元而各縣之請欵者仍絡繹不絕目下尙在極力勸募究不知將何以善其後也 
[山東]  
　　國民聯合會狀况濰縣昌樂安邱國民聯合會前月九日由李允升劉紹清兩君發起在該縣南鄉水坡鎭開籌備會十二日開成立會到千餘人自該會成立後到處演講凡查獲日貨之屬銷耗品者立即焚燬其餘酌量議罰十七日在水坡鎭演說各舖之自焚日貨者數十家甚至販夫亦願將其日貨焚燬坊子附近居民咸相戒不赴該站貿易因以罷巿檢查之際偶有販日貨而不悟者則跪而涕泣開導之以冀垂聽云 
[湖北]  
　　江漢水均漸退濱江水勢增漲已逹極點幸連日天起北風江流已稍平穩本月七日省城文昌門外官碼頭水楮已退出五寸聞督軍公署調查報吿水退三寸八日依然北風水勢當可逐漸減退矣襄水自六月以來有漲無退日來已逐漸减退英租界一碼頭水已退至第六步石堦勢亦緩和又據江漢關之守量水尺者云六七兩號中江水已退英尺一尺八寸若從此不再漲則張公堤及各處堤垸可無被冲之慮矣 
雜評一 
[繼任總代表（默）]  
　　北方以前之總代表不能代表各派之實力也故今之代表必擇能代表各派實力者以前之總代表不能代表中央之全權也故今之代表必付予以代表中央之全權此可不待煩言者也雖然兹之繼任總代表果能有實力與全權否且勿論即曰有之其力其權僅及北方而止更能挾北方各派之力以統一南方之有力者乎又能挾中央付予之權以妥協南方之有權者乎此不必遠徵諸議和之結果即可於今日南方承認其代表與否卜之矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[赴美學生消息]  
　　昨日上午十時清華護送員劉明君邀集全體公私費赴美學生在寰球中國學生會開末次大會到者百數十人由劉明君述沿途在輪起居飲食等一切行動及對於外人應接禮貎均須加以注意詞畢同至張園攝影復在大觀樓宴會朱少屏君主席首由護送員劉明君演說繼之者爲清華之陳長桐喬萬選陳永傑桂中樞杜卿謝寶潮北京大學之陸家俊南洋公學之黃寶潮復旦之呉冕東呉大學之胡宗權福州協和大學之林景潤北洋醫學之鄧松年滬江大學之朱博泉南洋中學之王統善宴畢自費學生即在席次組織船中自治會公舉鄧松年爲會長黃寶潮副之朱博泉爲會計常能孝汪兆凡爲中文書記嚴恩椿呉　爲英文書記王統善爲幹事長繆秋生程景康燓際昌石道生陳必逹呂醒寰周增奎葉淵爲幹事云赴美學生連日籌備出洋事務極形忙碌現已預備完畢定於本月十六日乘太平洋公司哥倫比亞輪船放洋 
[留法儉學會學生今日放洋]  
　　留法勤工儉學會學生乘法船「蓬南」號出洋已紀八日本報兹悉四川學生六十一人已於昨晚登輪其餘尙有十數人則於今晨八時上船下午四時在呉淞口起椗 
[大同學院近事記]  
　　大同學院化學敎授曹梁厦今日偕歐洲劉學生監督沈步洲啓程赴美沿途考察月餘再行赴英昨晚大同學院院長胡敦復及院中敎授多人假大東旅社爲沈曹二君開歡送會二君昔皆留學英國多年熟悉歐洲各大學情形此次奉命赴歐必能爲留歐學生悉心指導又聞曹君此次赴歐並以大同學院敎授名義調查各地著名大學情形以爲大同派送留學生之預備 
　　大同學院歷年來官費自費出洋留學者歲有其人今夏赴美者有鄔志陶王逸之二人擬入美國威斯康辛大學赴英者有張峻擬入伯明罕大學赴法者有陳昌祖等尙未定入何校皆於旬日内陸續放洋 
[最近回國之歐美留學生]  
　　日本皇后號於昨日午刻抵呉淞口兹探悉乘坐該船回國之歐美留學生姓名學校學科如左 
　　韓美英女士孟霍立克學校歷史專科 
　　薛敏老米希根大學法律 
　　馮建統哈佛大學商業管理 
　　劉國志由法國歸學校學科不詳 
[留美習西洋畫女學生回國]  
　　上海社會頗重西洋畫而我國諸畫家多以未得親至西洋肄業專門大學爲憾兹有福建周淑靜女士自厦門女子高等學校畢業後即於一九一四年赴美國克利扶輪美術專門學校肄習圖畫至今夏始畢業所作人物寫生畫自然畫圖案畫打樣畫均得校長敎員贊許前月乘南京號海輪回國上星期六抵滬暫住公共租界大馬路大慶里其兄周森友博士醫寓所上海各西洋畫家聞之甚爲歡迎將組織研究會與女士交換知識云 
[學生聯合會總會消息]  
　　委員會紀事十二日十時開委員會由常萬元主席翟世英記事到會共十人（一）由主席報吿昨日已辦各事（二）由劉慶平提議關於馬良在魯横行各事除與本埠各公團協商辦法外并應派人接洽本埠各要人請其協電營救衆贊成當推定劉振羣劉慶平二人前往（三）連瑞琦提議陜西督軍陳樹藩擬借日欵三百萬以全陜棉花專賣權作抵押應設法反對議决電國務院反對并快函致陜西學生聯合會協爭報吿（四）劉振羣報吿連日與各團體接洽已有結果情形畢散會 
　　致國務院電北京國務院鈞鑒聞陜督陳樹藩擬借日欵三百萬元以全陜棉花專賣權作抵押請鈞院電阻爲盼上海中華民國學生聯合會總會叩元 
　　致敎育部及學務局電北京敎育部及學務局鈞鑒聞師範校長陳鋆有撤換消息陳君辦理敎育多年老成練逹請勿輕易新人影響敎育前途 
　　致濟南張督軍電濟南張樹元督軍鑒貴處因學　　 
生出外演講下令戒嚴馬良藉戒嚴濫捕學生辱毆拘囚兇耗傳來羣情憤極務請尅日取消戒嚴以平公憤中華民國學生聯合會總會叩灰 
[上海學生聯合會消息]  
　　交際部開會紀十二日上海學生聯合會交際部開常會部長桂君因事缺席由副部長陳琮主席會場書記湯成辛到者三十七人九時開會（一）董克仁報吿上次通過議案（二）周明棟報吿調查科經過情形（三）陳詠聲報吿有某公司出售一種臺灣席當由董克仁主張派員前往該公司質問當得公衆大意通過（四）李鼎年報吿某某肥皂廠曾前往調查該廠廠員勒不與入託故推諉足見情虚宜再派員調查當由周明棟主張以本會公函派員至該公司參觀内容以明眞相通過（五）蔡祚章報吿昨往某某儀器館見有臘紙一種請極力調查是否國貨當由周明棟主張派員調查該館製造所及原料等以便證明通過十一時宣吿散會 
　　致北京電北京總統府國務院各報館均濟南鎭守使馬良擅捕無辜恣意殘殺近且妄布禁令干涉人民自由國人聞之痛深切膚應請迅速罷斥以慰國民上海學生聯合會叩 
　　致衡州電衡州呉師長鈞鑒濟南鎭守使馬良妄捕無辜恣意殺戮全國人民痛深切膚我公素持正義薄海同欽桑梓關懷尤深滋痛請速電嚴行懲辦用彰國憲上海學生聯合會叩另有公函致護軍使大旨相同 
[八年第一季各海關收入稅額表]  
　　民國八年一月至三月中國各口岸稅關收入總額業已發表共爲關平銀九四六二·八七一·兩兹將去今兩年一月初至三月底各關所收稅項列表於下 
　　（以兩爲單位兩以下小數從略） 
　　口岸八年七年 
　　愛琿八八·八○三三三·三八二 
　　三姓四 
　　哈爾濱境 
　　滿洲里六六·一一八一三·三○○ 
　　哈爾濱四·三三五 
　　綏芬河八七·八六一三八·三一一 
　　琿春八·二八三四·一二 
　　龍井村一九·九二九二四·一六三 
　　安東二六二·三三四一六三八一九 
　　大東溝二○一○一 
　　大連一·二二○·一六一八一三·九二二 
　　牛莊二六·二一七一九·五七七 
　　秦皇島七二·二九八七一·○一五 
　　天津九○六·三六六七○五·二二八 
　　龍口四·六一五四·八七二 
　　烟臺六六·九○七七六·二五五 
　　膠州四一七·五六七四○二·五五五 
　　重慶一七二·二六一七二·一二三 
　　萬縣二六·七七二二四·一九六 
　　宜昌一三·七一一一九·○四三 
　　沙巿八·二五六六·二四○ 
　　長沙六三·九四九三九·七八四 
　　岳州一四·一六七四○·三九一 
　　漢口八二六·四五五六一七三六二 
　　九江一三二·八○七七九·二一五 
　　蕪湖二九四·三九二一一五·八五三 
　　南京一二六·五四二一○四·一四九 
　　鎭江八三·二八三七一·三二五　 
　　上海二·八九○·五四七二·四六九·六二八 
　　蘇州三六·六五八二○·○七四 
　　杭州三四·六三九三○·一○五 
　　寗波六九·六五三七八·四○ 
　　温州九·七六一一○·三五○ 
　　三都澳二·二二七一·一二二 
　　福州一一七·五一一九五·三三三 
　　厦門一○○·一四○八九·一九五 
　　汕頭二五○·九七五二四九·七六五 
　　廣州四六六·四七八五○一·八六一 
　　九龍五四·五○七六六·六七六 
　　九龍鐵路二○·六五○一八·三九一 
　　拱北關三八·五二六二八·二○五 
　　江門二七·七五二三六·一八三 
　　三水二三·五七八二八·二四四 
　　梧州一○一·六一五九七·九七○ 
　　南寗二八·三五八三○·九二四 
　　瓊州三四·○七四三○·七四二 
　　北海二三·一二六一四·○七三 
　　龍州一·一一六一·六三三 
　　蒙自九八·二三九一二二·一三七 
　　思茅一·八○六一·三五八 
　　騰越二○·六四七一四·九三五 
　　總額九·四六二·八七一七·六○一·九八六 
[字林報論華人對付加捐事]  
　　字林報社評曰華人對於加收房捐之態度不能不令人嘆息且亦不能令人視爲極合情理華人旣以加捐爲有理由然則無論工部局議董中有無華人代表加捐之有理由固不因以稍損也姑置名學之抽象問題於不論即以上海華人自己利益而言華人此舉亦爲不智上海有思想有勢力之外人願採納上海行政加入華人代表之觀念者今頗多其人殆非昔比惟須知票决加捐之時華人代表之問題尙未發生納捐人之所以通過加捐者以此爲絕對必要之事故蓋個人生活代價旣已騰貴工部局行政經費自然隨之增多且他處捐稅屢加有增多一倍者若租界房捐則十一年來未嘗稍有變更也今若華人必欲附以條件始肯繳捐則其舉動直同杭捐外人之爲其友者將不能有以贊助之且就實際言之工部局之不能自許華人代表加入議董猶工部局之不能置言謂何人當爲中國總統必待修改地産章程交納捐人通過並得各政府之 
同意然後始可爲之也深望中國居户勿使自己供輕躁煸惑家之利用而拒絕己所認爲合理之捐欵蓋此種態度之結果不過引起公共治安之擾亂與其志願之失敗耳 
　　昨晚承字林報以其今日刊出關於房捐之社論底稿一份見示特迻譯其大旨於後以供讀者研究十三日字林報社論略曰華人拒絕繳捐之情勢昨較前日尤爲不佳拒絕者似大都以店舖爲限聞買辦一流與私人住宅類皆願繳想店舖之拒絕繳捐至少含有一種抗議以反對六月間罷巿風潮中華人所視爲工部局高壓手段之行爲而工部局對於學生而發之某種命令在華人視之尤爲理由不足今華人同時且要求工部局議董中加入華人代表爭持頗力其所以激成之者則日前納捐人特别會議討論取締報館附律時全體投票贊成之許多納捐日人也質言之華人商舖堅持其决議卽苟無代表加入則不繳捐是已他事姑不具論吾人單就苟無代表即不繳捐一層願有一言蓋在吾人思之吾人可表明反對繳捐者對於工部局旣屬舉動人公而對於租界中全體華人利益亦屬有碍届迴溯數十年來華人羣居公共租界之内爲數甚衆吾人殊不以爲華人將謂對於工部局有極不滿意之理由雖有時偶因誤會致起衝突然世界何國何處有絕無誤會之處者乎華人在外人議董治權之下生活安適否則公共租界中何致有七十萬華人此層想亦華人所可承認者尤有進者在吾人思之華人未必眞斤斤較量以目前捐數較中國他處爲重雖公欵之收支華人無發言權然巿政之良爲人共覩華人日處其間當不致責公欵用途之不善况一絲一釐之實在用途逐年皆有報吿以說明之也或謂華人住於租界雖無參與行政之任何問題然照繳捐欵出資並不冤枉蓋租界原爲外人居住之地如華人不願受此條件儘可不居於此也但此種觀念非許多有勢力外人所抱之觀念許多有勢力外人對於華人之希望表示同情願設法使之滿意第房捐與代表截然爲兩個問題不可於此混而爲一也今華人所持苟無代表加入議董則不繳捐之態度簡直是執手槍加諸工部局之頭而要求非工部局有權所可准許之事也租界憲法係若干年前經中外政府磋商而後擬定者苟欲修改之俾議董中加入華人代表則必經中外政府之磋商否則工部局縱得納捐外人之同意亦不能修改之此項磋商手續必經數月之久如華人必待磋商完畢如願以償之後始允繳捐豈不使租界全部行政爲之停頓乎行政停頓恐受其害者將以華人爲更甚矣在代表問題未經解决以前華人固可組織一種顧問機關俾工部局與之討論財政及與華人有特殊關係之問題顧在目前行政必不可中止而欲行政不中止則房捐必不可停繳時局如斯現經吾人說明想華人素講情理一旦了解其態度之影響必即幡然改圖也 
[增加房捐問題之商勸]  
　　公共租界工部局欲向界内商戶增加房捐及特别捐一事迭經各路商舖分舉代表倩總商會轉向工部局要求免加又公請美國律師佑尼干爲總代表討論法律一面各華商呈請楊交涉員向該局西董述明意見旋經工部局答復此項加增捐欵已由議會議决列入預算表未便變更惟有勸令各華商各盡義務去後又經總商會商董轉勸各華商對於工部局加收捐欵應行照付所有要求各欵宜另題進行昨日午後又有河南路等代表數人同詣商會由會董祝蘭舫接洽商勸知照各路代表卽日開會將允予付捐一事當衆通過至要求舉華董問題應請佑律師函致美國商會會同總商會向工部局商懇照法租界章程辦理公舉華董俾議事時可列席參與云 
[關於時疫之消息]  
　　近日本埠時疫仍不減退虹口同仁醫院昨日有留院之患疫病人二十八人時疫醫院留院者約一百餘人南巿新普育堂有七十餘人聞内地疫勢較滬尤劇江陰無鍚一帶死亡日有數十人云 
　　南巿公立上海醫院自時疫發生以來頗能切實應付不做表面文章近日本地疫勢稍殺而内地各處蔓延日廣請求該院派遣醫員診救者專員信函日往催促因打大針之器械上海無處可購是以該院長王彰孚異常爲難後乃種種設法已添置器具二十付昨今兩日已派醫員帶足應用器械藥品馳往奉賢新場南匯等處從事診救該院藥局除本院之外尙須接濟爛泥渡新場奉賢南匯等處故甚爲忙碌幸各職員熱心從事該院長調度得宜雖已派出多員而本院醫務進行仍甚敏捷又該院所製預防時疫内服藥水及預防時疫注射藥液效驗甚速故請注射及購服者每日絡繹不絕該院另有一種急救藥水亦非常靈驗云 
　　日來閘北方面疫症蔓延未減恒豐路浙甯帮水木公所内　設急救時疫醫院晝夜施診隨到隨救就醫者絡繹不絕該院自舊曆十一至十五此五日内共治疫症三百六十九人内輕症二百五十七人重症二百十二人用鹽水注射者僅十三人考目下發生之症大都熱度甚高腹痛洩瀉者爲多患縮筋癟螺者甚少是以注射鹽水者止十三人因病家延誤時間送院後不及救治者計二人該院主任黃筱堂恐附近鄉間尙未知此間設有醫院昨特派人分赴各鄉張貼廣吿俾衆週知 
　　浦東爛泥渡陸家嘴洋涇鎭一帶經洋涇巿經董開辦臨時掩埋等情已誌前報兹悉此項掩埋手續業經積極進行在陸家嘴爛泥渡沿護塘一帶浮厝棺木不下一千數百具飭令地保按段調查其間有主者着令自行掩埋無主及無力營葬者着卽趕速掩埋現分兩隊辦理（一）陸家嘴沿護塘一帶（二）洋涇鎭附近之呉家浜一帶此項工人工作時均預飲防疫藥水及戴防疫面具防範甚爲週密乃雖出重價僱用竟不易得刻正廣爲招募以期迅速藏事云 
　　西門内西倉橋路廣益時疫醫院自本月六號開診以來每日就診者逹四十餘人所有輕症經該院醫士開方服藥即行出院重者另住西門大街該院所設之第二病院近聞該院備的虎列拉赤痢等預防血清代人注射槪取資云 
　　基督徒佈道團衛生隊南段員陳有德竺規身等昨日往滬南分貼廣吿轉給藥品北段隊員朱保羅董天爵孫德林龐子賢李恒林等分詣閘北虹口等處給藥分單演講預防傳染之洁途經寶山路商務印書館對過新造之家慶里缺乏公共小便處因有沿街隨意大小便者異常污穢該員等諄　　里報吿警區設置以重衛生 
　　近來英法工部局衛生處因鑒於時疫流行取締食物非常嚴厲凡浦東及各鄉運滬之菜蔬等品如有不潔者均不准過渡出售違者處罰 
　　英文滬報云工部局衛生處所編上星期租界死人統計表計華人患霍亂症死者一百零二人再上一星期則爲一百五十人上星期内時疫醫院就醫者已見減少惟日人患者尙多但據工部局醫官史丹萊醫士聲稱未聞續有死者西人患者三人皆可無礙衛生處化驗室與同仁醫院化驗室均未續行發見眞正亞細亞虎列拉症 
[南巿垃圾仍有堆積]  
　　淞滬警察廳長徐國樑前因華界方面疫氣盛行急將各處垃圾穢物從事整理清潔限定時刻一律挑除並禁止居户逾時傾倒違者拘罰一面委令第一區警署趙墨林署長另招王更記爲船夫頭每日多雇船隻並會同水巡隊撥派小火輪將垃圾駁運時拖帶至浦東隙地傾棄在案乃自王更記接辦後每日仍不能依時運清所有各處挑出之垃圾仍在在碼頭迤南沿浦地方堆積雖不若前次之多而臭穢之氣未能稍減迭經趙署長嚴加督飭惟因限於經費船隻不能多備以致難以運清趙署長以辦理棘手已呈請徐廳長另派專員從事整理現聞此事爲浚浦局所知以浦濱開浚未久又復淤寒皆由垃圾任意狼籍之故日久將更不堪故已函致楊交涉員請爲轉知該管局所從速整理矣 
[美人創辦上海醫校之籌備]  
　　英文滬報云美國煤油大王羅基菲勒氏所捐醫藥基本金之管理團主任温森特博士與中國醫藥部駐辦格林氏近游中國北部中部調查在華所辦之事業與醫學及醫院之狀况費時兩月今始抵滬同來者爲上海醫學校敎務長賀夫頓博士上海醫學校刻在籌備中自一九一五年起即有此議嗣因戰事關係未克實行今外洋原料採辦較易運輸困難稍减故上述三人來滬調查一切醫校辦法早有成議且得紐約大學之特許惟校舍何時起策則須待今年十二月間開年會時最後决定之大約建築圖樣等不久即將擬就中國現亟需欵防疫瘟與改良衛生等學預料北京與上海兩醫校中將設公共衛生與防疫兩科醫校中雖定有專門學科但其主旨則在培植華人得爲醫士並非專重訓成專門學者也其課程表將與美國第一流各大學校同開辦之初管理之權將操諸外人但日後中國醫界人材輩出時則管理權即將移交華人北京醫學校已用華人爲負責任之職員所得待遇與外人同聞中國女子之程度合格者亦可入校習醫云 
[紅十字會常議員會紀事]  
　　昨日紅十字會由新任蔡副會長先期柬邀海上政商學報各界開常議員大會於二馬路總辦事處下午四時開會到者計楊小川宋漢章傅筱菴朱葆三王一亭鍾紫垣盛竹書姚文敷倪遠甫鄭陶齋周金箴劉襄孫謝蘅牕金伯屏袁仲蔚朱少屏哈少甫沈鼎臣勞敬修袁伯　江趨丹唐乃安侯逸如曹錫賡鄺冨灼胡宣明劉武蓀黃澤卿徐生棠姚虞琴譯海秋牛專霖李馥蓀毛子堅等三十四人首由蔡會長起立發表開會宗旨大致謂紅會爲慈善團體凡屬國民均應負責故此次蒞事首先延聘各界同仁擔任本會常議員在鄙人承乏會務固應求援於同仁同仁等負匹夫安危之責自必不我遐棄觀乎今日一堂濟濟足徵樂善好施之意推之四海而準此實本會無上之光榮可爲欣賀不置者宣言畢以次提議各案第一案沈議長提出辭職書應請公决挽留至本日議長懸缺並應公推臨時主席以利進行案王一亭附議沈議長服務紅會十餘年來輿論翕服中外咸欽此次辭職應懇切挽留以維會務請付表决全體起立贊成盛行書起言本日議長懸缺鄙意擬推舉王一亭君臨時主席請公决亦全體起立贊成當由蔡會長敦請王一亭蒞議長席遂由王一亭提議各案（一）招商估計會内歷年捐存衣飾等物以免朽蛀案（二）會内捐存各種廢棄股票并不值錢應請公决處分案略有討論付表决照案通過交會辦理各案議畢由主席王一亭請蔡會長出席報吿會内進行事宜旋蔡會長起立報吿（一）此次蒞滬接任一切槪照向章辦理并無更張（二）現舉辦紅十字會學生會員此事有美國先例可循於紅會發展具有關係故首先注意及此（三）延請本會常議員唐君露園爲理事長以資熟手而利進行報吿旣畢復由蔡會長起言按照議事日程略已竣事惟今日羣賢畢集盛會躬逢千載一時可否續舉談話會對於本會進行事宜隨便討論藉資羣策旋由金伯屏提議組織常議員委員會分類擔任大致分（交際）（庶務）（衛生）（財政）（災賑）共五科俾各事分任而易成次朱少屏提議本會辦理雜誌籌備情形次周金箴提議安徽水災本會應提出討論俾災黎得沾實專以上各案均經討論通過議事已畢蔡會長復致謝各來賓然後散會時已六鐘矣 
[英國黑册列入日商行六家]  
　　英文滬報云寓滬英國實業聯合會會員數人近接倫敦總事務所通吿謂日本商行若干家已由該團體列入黑册日本最大之商行數家亦在其内會員愼勿與黑册開列之諸行交往現所開列者共爲日本商行　家聞尙有多家將續加入現信其原因乃由諸行於和局未成之前即與敵國貿易所致 
[吉時洋行擴張營業]  
　　英文滬報云本埠美商吉時洋行擬依偉大之規模擴張營業該行東方總理偉特君近嘗游歷印度爪哇菲列濱海峽殖民地等處兹定本星期杪乘哥倫比亞號輪船回國與總行確定一切辦法俟抵舊金山後該埠總行所用之辦事員十六人即將來遠東爲新支行四處之職員且尙有他員續來該行並擬設支行於紐約倫敦以後出口貿易多將由此二支行爲之 
[交通銀行價買德華舊屋]  
　　本埠交通銀行前曾禀准交通部及總管理處擬在滬購買地基建築新屋當於北京路勘定一處嗣適有没收之德華銀行房屋頗爲合用因又呈部核准與管理敵産事務分局夁商勘估價値計洋八十萬元當由該行購定於前日彼此正式簽訂契約一面已從事修葺一俟工竣即行遷入該處矣 
[湯成辛泣吿各界同胞書]  
　　我國歷歲償還外債均照金鎊計算前年金價騰貴　受鎊虧爲數非細今何如乎八兩餘銀之鎊價一變而爲三兩有半矣以今例昔盈餘之數實在過半以上查吾國財政史長期外債十五萬一千二百三十八萬九千八百六十五元每年應付本利一萬○九百八十九萬七千三百六十元短期外債二千九百七十一萬○二百○一元每年應付本利一千六百六十五萬八千二百元共計一萬二千六百五十五萬五千五百六十元以近時之金巿較前年之鎊價當餘七千餘萬元主管機關對於此項餘欵究竟作何用度未聞有隻字宣布要知政府支出之欵一絲一栗莫非人民之血汗凡各界同胞請就斯點羣相討論共起詰責以紉公道 
[上海經濟調查會主任來滬]  
　　北京國務院農商部等前曾設立戰時經濟調查委員會設總會於北京設分會於各要區商埠嗣因歐戰終了名義不同情形亦異特由國務會議表决改爲戰後經濟調查委員會昨由國務院委派呉仲梅來滬爲上海經濟調查委員會主任云 
[民生傘廠徵求國貨原料]  
　　本埠某巨紳等八人近集欵二萬元創辦傘廠專仿製外來各式洋傘加以改良改名爲陽傘原料槪用國貨該廠址業已在閘北海家橋擇定定名上海民生傘廠股份有限公司現正佈置進行並徵求國貨原料凡有合於傘骨用之十二號鋼絲傘面用之元色不退色細實斜紋布傘桿傘柄用之曲直木料及棕竹各式角刻木雕等或奇巧零件如有合於用者可携樣通信新開河民國路逹布街該廠事務所接洽 
[米業否認延車費之部覆]  
　　米業志成公所仁穀公所否認滬寗路局加征延車費曾經函請總商會拍電北京交通部轉飭該路局車務總管取銷新章並趕造可容二千車貨棧昨總高會接交通部電復取銷新章一節應毌庸議至趕造貨棧當 
 
 

Page 11

 
 
此國家公費支絀應候陸續推行惟路局係國有性質非輪局可比等因該會已轉函兩公所查照矣 
[綢業公會定期開成立會]  
　　南北巿綢業同人近組織綢業公會以便隨時集議改良國貨務逹振興目的現設籌備處於北巿並訂十五日（即陰曆七月二十日）假南巿縣商會開成立大會屆時敦請名人演說昨已預備分函該同業查照矣 
[楊善德病勢未減]  
　　浙省楊督軍抱恙滬上軍警各界先後赴杭慰問等情已紀前報兹聞楊督軍病勢迄未減輕前日電致滬北哈同園主代聘呈准免遣之德國醫生康克羅司（譯音）往醫業經聘就昨經該園主派令卓某偕同該德醫乘坐南站火車赴杭診治 
[愼重長江防務之咨文]  
　　松滬護軍使署近准南京李督軍各略謂迭奉中央來電囑於未開議以前對於長江一帶地方務須保守秩序以免乘間滋擾有碍和局等情除分别令行要塞總司令轉屬加意防範并移請海軍藍建樞總司令通飭第一第二艦隊司令及練習艦隊司令囑其嚴維江海防務外咨請查照轉飭所屬各要隘軍隊一體嚴加防範云 
[江寛案將訂期宣判]  
　　招商局江寛商輪被楚材軍艦撞沉一案自去年六月起經海軍部特别法庭審訊以來迄今一年零二月雖於五月間辯論終結因未宣布判詞其審判手續尙未完備兹經審判長沈壽堃將擬定判詞正本委託理事鄭寶菁責送到京呈請海軍部劉總長核閱經劉總長批定後發交部員分别繕就蓋用部印仍交鄭理事携帶回滬不日即可訂期宣判矣 
[再紀鈞和艦被撞受損]  
　　鈞和游巡艦前日被日輪秋葉丸由南黃浦駛出之時撞損船頭及艙中機器曾經報由新關理船廳勘騐曁請交涉員照會日總領事飭賠等情已誌昨報兹悉鈞和巡艦係隷江蘇水警第二廳管轄令泊上海游巡浦江流域以衛航路今年春間輪値歲修之期曾由廳撥欵修葺竣工未久刻被日輪碰撞受傷後除按照海關輪舶章程先請理船廳勘騐交涉外業於昨日將撞損艦中内外各物及當時被撞情形具報水警第二廳趙廳長請即派員來滬騐勘以憑索賠云 
[滬杭路規定售票員負責法]  
　　滬杭甬鐵路車務總管現　愼重票務起見昨持通飭全路各站長各巡察文云案照各站售票員於執行職務時向無本人姓名揭示售票窗口致使一般旅客難 
以確認何足以明責任而免諉卸本處爲愼重票務起見現已製有一種新式售票員之姓名牌仰各該站長囑令票員於售票時務將本人姓名牌懸諸售票窗口之上俾旅客易於識别毌得隠匿不懸及懸而爲衆客所不見及之處致干查究 
[法國輪船公司消息]  
　　中法新彙報云法國輪船公司之湄南號前自海參威載捷克傷兵二百餘人塞爾維亞羅馬尼亞意大利兵二百人送回歐洲已於本月八日駛抵滬埠今日啓椗取道海防西貢哥侖布諸埠駛回馬賽上海所裝商貨共計一千五百噸又該公司之保士號Ｐortos於七月十八日自法開出者已於八月六日自鍚蘭島之哥侖布埠開出大約本月二十五日星期一可抵上海 
[一枝春街命案之近訊]  
　　賣豆芽菜之周榮生於去年舊曆六月初二日在小東門外一枝春街雙鳳園茶肆門前被人殺斃經法捕房報請中西官騐明飭探先後拘獲陳阿毛徐阿六高萬根等三兇犯引渡地方審檢廳迭次開庭辯論後判决高萬根監禁十年陳徐各監禁七年分别送監執行不久高犯在獄病斃兹悉此案經屍母周徐氏迭次在外調查得悉伊子周榮生之遇害實爲陳長福（綽號殺猪羅長福）一人主謀因此又投檢察廳具禀要求提陳長福懲辦梅檢察長據禀後密派司法警長梅南枝往拿限日解究梅警長探悉殺猪羅長福現匿居南巿小九華三和里昨晨率同法警並一區三分所小九華駐在所之各長警前往破扉直入適陳在外購物未回梅警長又同眼線等尋至大東門附近始將陳長福拘獲立解到廳下午由梅廳長提案研訊一過諭令收押候傳屍母周徐氏等到案再行訊辦 
[過犯私鑄僞幣之懲辦]  
　　浙江湖州人江盛寶前曾犯混用僞幣訊辦有案近又與其妻温氏串同在逃羽黨在老閘新唐家弄一百五十號門牌屋内私鑄大小鉛質銀元在巿行使被該管匯司捕房華探王桂生偵悉禀明捕頭與四十號西探目泮林士前往將江夫婦拘獲抄出鉛質有袁世凱肖像之僞幣十七元當兩角之僞輔幣七十七枚並各種模型藥水鉛餅銀皮等物一併帶回捕房分别收押昨解公共公堂請究卽由中西包探上堂禀明查獲情形將抄出各物逐件呈察詰據被吿夫婦同供僞幣係在逃房客張木生所鑄等語兪奠孫襄讞核供商之美副領事思拜愛克君以兩被吿皆係過犯今又私鑄國幣實屬罪無可逭判江盛寶發押西牢三年期滿逐出租界江温氏押女所一年大小僞幣以及器具等件一併充公銷燬 
[仁濟堂所接乞賑函電]  
　　仁濟善堂　常熟東唐巿任陽鄉古蘇鄉助理員殷之伊閔伯華翟元炳等來函云謹肅者敝巿鄉爲常熟全縣最低之區地瘠民貧自清光緒十五年大水後屢遭荒歉豈期瘡痍未復飢饉又至本年入霉後霪雨兼旬河水泛濫田禾盡没秋收無望流離困苦觸目傷心現雖舉辦平糶暫解倒懲無如災區還闊欵項無多來日方長勢難持久頃聞貴堂籌辦水災急振爲敢奉函籲請伏乞俯念敝巿鄉災情重大舉手援救則萬千災黎得出水火而登袵席皆諸大善士之賜也 
　　又接宜興農會及四鄉公會函云仁濟善堂蘇浙皖三省籌振事務所鑒查敝處因霪雨兼旬河水徒漲益以隣縣山洪暴發向稱低圩之田一律被淹即較高之田農民雖竭力戽救得能收效者亦祇十之二三至於近山之田山洪下注被冲者更屬不可收拾初以爲宜興新浚河道及太湖瀆口方冀水可暢流上游水源雖壅下游宣洩自易孰意漸西一帶同時發水太湖泛溢致溧宜之水因受頂托不能下注反受倒灌内地圩田積水難退放晴將近一月而水退不盈一尺彌望汪洋盡成澤國災情之重洵爲近年來所罕覩節經縣署電呈及敝會等逕電長官請勘請振蒙允不日派委履勘核辦現敝會正議發起工振築圩但苦一地方力量有限方虞不克成此根本大舉側聞諸公胞與爲懹不禁爲災民額手尙祈矜念沈災慨賜援助則無疆之惠感德寗有涯涘耶肅此祇頌公安宜興縣農會宜興四鄉公會同啓 
　　又接安徽呂省長來電云上海安徽振務所覽支日代電悉貴會籌辦義振加惠災黎並由張君賢清前赴皖南四縣調查災情高誼熱心尤深感偑除分令蕪湖等四縣知照外特先電復又寗國章知事來電心仁濟堂字徽義振所余壽帥諸分鈞鑒支代電敬悉宣邑區廣災重素仰仁慈亟盼救濟張君惠臨無任歡迎謹復 
[華僑聯合會特别會議紀]  
　　華僑聯合會昨日在靶子路事務所開特别會議籌商會務進行辦法並歡迎馬玉山到會者有朱遐九等數十人三時開會即互相籌議會務繼而玉山糖菒公司馬玉山蒞會全體會員起立歡迎並致詞述馬君素主振興實業之人自創辦該公司以來成蹟頗佳提倡國貨藉经挽回利權深爲馬君慶賀云云諸職員亦各有演說均贊揚馬君辦事堅毅致公司進行甚速末馬君向全體職員鞠躬答謝歡迎盛意畢始行散會已鐘鳴五下矣 
[浦東靑年團之幻燈演講]  
　　浦東靑年團幻燈演講隊楊立人黃競武秦樂善沈義純潘光濤等前晚赴浦東爛泥渡假洋涇巿立第二小學校演講楊君講衛生法秦君講霍亂預防法黃君講永久抵制問題及浦東電車問題聽者數百人至十時始散 
[勵志愛國團宣講記]  
　　派克路百合里勵志愛國宣講團團員於星期日（陰曆中元節）分組兩隊出發第一隊朱介甫周少蔡徐惠施呉兆麟陶漢塵奚成良等在西門關帝殿前先後宣講不購劣貨勸貪鹹月餅節省糜費破除迷信至公共之所當重公德過往者咸駐足聽之顧泉生胡瑞棠祖洪元戚世法朱日章沙楚卿等在旁照料並分送省糖及戒吸捲烟印刷品第二隊朱文華張其泰朱秉彝王光仁等在邑廟九畝地一帶遊行宣講愛國愛家衛生防疫問題迨講畢已萬家燈火矣 
[國貨手琴之新發現]  
　　北京路河南路角兄弟國貨公司自開幕以來對於新出品國貨如常州縐布汗衫等無不羅致兹文新出鋼絲手琴一種躝每只一元二角批價每打十二元値廉物便足以抵制東來價琴當晚風送凉時手此一曲聲韻悠揚大可以怡神曠心也 
[開工築闊龍華馬路]  
　　高昌廟西棚外有小浜一條因須展寛路面曾由步兵三十八團各營兵士挑泥鋪塡現已塡平報由軍署諭令迅即動工築寛路面惟未拆讓之墤房等處暫緩鋪築故三十八九兩團馬張二團長已捕撥兵士先將龍華馬路無墤房之處開工築闊 
[怡泰輪船公司之新産業]  
　　大陸報云本埠怡泰輪船公司已購得黃浦灘北京路口前德商禪臣洋行舊有之産業不久即將起築新屋此項消息係昨日安大生經紀商行所發表 
[妻子率衆毆夫之駭聞]  
　　西門外方板橋附近薙髮匠陳啓明之妻某氏年二十七歲日前忽背夫逃逸陳找尋無着前日下午在中華路三區救火會附近將氏尋獲正欲領回忽有同業張玉金出阻該氏遂乘隙逸去陳乃將張扭交岡警押送二區二分所由孟警佐訊供一過判張收押着陳出外自覓該氏下落昨晨該氏率同十餘人擁入陳家將陳扭毆以致頭破血流該氏與同來之人揚長而去陳心不甘服復投該所控張唆使流氓來家兇毆孟警佐以案涉刑事着將兩造移送地檢廳訊辦 
[武進縣派警移傳債務人]  
　　常洲豫通銀號錢莊等代表劉尙德在武進縣公署狀訴寓居公共租界南京路大慶里之孟河醫生費哲夫不理常洲已閉濟源當鋪股本銀兩等情經該縣知事准備公文於昨派警來滬投請公共公廨會同管理傳提事宜之探捕將費傳至公堂請究即據原吿代表劉尙德偕代表律師上堂陳述前情要求將被吿移傳至武進縣公署訊追訊之費亦延朱斯芾律師到堂辯稱被吿住居租界已有七年且已年老應請貴公堂保護原吿聲請移傳敝律師不表同情經兪襄讞核供商之美思副領事以費旣爲租界居民年老不便准令派代表前往質訊並候函復武進縣知事查照 
[指控司賬串用賬洋]  
　　北火車站對面界路三百三十四號門牌匯通轉運公司經理王昂甫指控司賬蘇州人呉福庠勾通副司賬謝嘉霖陸續私用賬洋六千二百餘元等情昨由滙司捕房華探金福壽與西探目泮林士將呉謝兩被吿拘解公共公堂凊究因原吿王昂甫所延之佑尼干律師有事離滬由佑尼干另委律師到堂聲稱案情尙未明晰請求改期中西官諭呉謝二人各交三千　人洋保出展期兩禮拜再訊 
[尋獲四年前逃妻]  
　　蘇州婦人錢錢氏於四年前在原籍背夫私逃來申與法租界菜巿街松盛押店主之子潮州人馮錦記姘識匿居法新租界華格樂路十八號門牌今被氏夫錢根榮得悉由蘇來申投報霞飛路捕房飭探顧三寶前往該處將錢氏及馮一併帶入捕房詰據錢氏供稱實因丈夫時將婦人凌虐故此逃來上海與馮姘識迄今四載生有一孩現又懷孕是寶捕頭諭令管押聽候解送公堂訊繼 
[和姦案之宣判]  
　　松江西門外金沙灘地方開設棉花店之浙江永嘉縣人趙乾茂控歇夥黃銀玉姦誘伊妻趙林氏偕逃在上海西南鄉閔行鎭同居等情由地方警察一分所將被吿等拘送上海地方審檢廳究辦在案昨午刑庭長端木棻會同沈檢察官開庭研訉一過以其和姦罪業已成立判黃銀玉監禁三個月趙林氏監禁二個月以儆 
[妓女求援發所擇配]  
　　濟良所昨晨解送不願爲娼之妓女金珠鳳到廨請示據金妓供稱本在寗波賣娼近由摀母攀領來滬寄寓山西路江新旅館内秘密賣淫遭摀虐待是以逃至濟良所求援務求超豁中西官得禀判金妓發濟良所留養擇配 
[扭控堂兄誘拐弟媳]  
　　江北人苗發啓住居閘北胡家木橋前日偕弟媳邱氏將堂兄苗端啓扭入五區三分所控稱日前端啓誘拐邱氏出外藏匿親戚家中今經尋獲請爲訊究唐警佐諭將兩造解送司法科核辦 
[查獲行兇人同黨]  
　　孫長盛指控黃小毛在虹口呉淞路糾黨行兇一案業由巡捕將被吿拘解公堂諭着收押候原吿傷愈解究在案昨由虹口捕房華探目查獲黃如成一名以其係黃之同黨解請中西官略訊之下以此案係英領陪番諭黃如成交一百五十元人洋並保候英領堂期解訊 
[汽車撞傷黃包車夫]  
　　汽車夫唐河明日前駕車疾駛至法新租界巨籟逹路將某甲所拉之黃包車撞損某甲亦被撞傷後由巡捕到來將該汽車號碼抄錄並將受傷人帶入捕房飭送醫院醫治聽候核奪 
[行兇人分别押儆]  
　　薙髮匠呉正良徐學隆前日將靖遠街三號門牌理髮店夥姜阿林軋入附近七十一號門牌老處灶内用剪刀將姜腰際戳傷經姜友呉阿毛喚捕將呉徐兩人拘押並將姜車送醫院醫治昨晨由捕將呉徐兩人解送公共公廨請究據姜阿林偕證呉阿毛投案訴稱無故被徐等用剪刀戳傷請爲訊究訊之被吿兩人供詞推賴中西官核供以姜受傷屬實豈容狡辯判呉正良押西牢四月徐押二月分别示儆 
[拆梢不遂擅搬木料]  
　　流氓陳金文丁阿根兩人日前同至法新租界向朱森泰作塲内拆梢不遂遂於前晚糾同黨羽數十人前往將作塲内所堆價値洋數百元之木料强行搬取而逸後由朱據情報吿霞飛路捕房請緝現爲包探王德奎偵悉陳等匿跡之處當即前往將陳丁兩人一併拘獲吊出鐵鑿兩柄帶入捕房諭令管押候解公堂訊辦 
[公共公廨烟土案三則]  
　　湖洲人周政芳在北京路一千三百零二號屋内開設私烟間被總巡捕房捕頭偵悉於前日派令中西包探協往查明屬實當將周與烟客姚玉堂黃阿毛張阿二馮運來金阿昌陳和尙連同烟具一併帶入捕房押至昨晨解送公堂請辦經中西官研訊屬實以周破壞烟禁判押西牢二月姚玉堂等六人各罰洋五元一併充公烟具銷燬 
　　浦東人陸文元前日身藏烟土一包行至福建路被專查特别事件之中西探目查悉搜出烟土一併拘入捕房收押昨晨解送公廨請究經中西官訊供一過判陸押候查明該烟土來歷於下禮拜二訊究 
　　住居虹口華記路六百八十四號門牌之潮州人呉阿二因私賣鴉片烟膏並設燈吃被該管滙山捕房華探張林泰偵知禀明捕頭與西探目柏生前往將呉及烟膏烟具一併獲入捕房昨解公堂請究經中西官訊悉前情以其不應遠禁着罰洋二百五十元無洋改押西牢二月以儆烟具烟膏焚燬 
[謝贈]  
　　昨承商務印書館贈二百零一期英語週刊一册謝謝 
來件 
[中華製傘股份有限公司招股簡章]  
　　啓者我國自道光通商以來洋貨之輸入歲値數千萬金彌增無已漏扈之大民旣窮而國以弱間有志士識見及此集股設廠製造國貨能有幾何是非廣爲提倡不爲功即是禦雨蔽日之傘城巿之人喜用紙製者寥寥然也則其所持之布綢各欵之鋼骨傘皆來自外洋當此開明時代日用之件不能各求自製尙復何言同人等爰擬聯絡同志組織中華製傘公司專製鋼骨傘挽回利權便益同胞聯盡國民一分子之義務云兩擬定章程十八條備列於後 
　　第一條本公司爲振興本國實業起見經營鋼骨傘以供國人之用定名爲中華製傘股份有限公司 
　　第二條本公司股本總額暫定銀洋四萬元分爲八千股每股五元先招四千股兩次繳足認股時每股收洋二元開辦時續收洋三元 
　　第三條本公司俟營業發逹營辦機器小五金與玩具等附屬品時再行續招餘額四千股 
　　第四條本公司每次收取股欵按期發給收據以公司開辦成立日即行起息週年一分計息俟兩期股欵交足以收據换給本公司股單息摺 
　　第五條本公司股單槪爲記名式如有以堂記戶名者須將代表人姓名住址通知本公司載入股東名薄以備查考 
　　第六條收據股單息摺等如有遺失燒毁等情應即報明本公司並登報聲明於本公司所指定日報兩份以上經二月後無人糾葛者邀同妥保竳人方可補給新股單 
　　第七條本公司股東如欲將股單轉讓他人時應具證明書向本公司先行聲明如無意外枝節方可過户註册凡未經過户註册者本公司仍認原股單署名之人爲股東 
　　第八條股單如遇有抵押而發生糾葛者本公司惟憑册上所載姓名之人是認受抵押者亦惟股單所載姓名之人是間與本公司無涉 
　　第九條本公司專集華股祇凖華人購買入籍他國旣不附人且股東不得將股單售讓與他國人 
　　第十條凡係京廣洋貨同行有願附本公司股份滿四十股者本公司即認爲特别販賣店與以特别利益外埠亦依此 
條辦理 
　　第十一條凡經理招股於股份招齊後核計經手招滿一千股者本公司另給紅股五十股以作報酬其權利以分派紅利爲限 
　　第十二條本公司股東不論入股之多寡皆有選舉發言及提議與議决權若大會時股東有因事不能到塲者得具證書委託到會之股東爲代表其委託股份之權數一併計入 
　　第十三條凡大會時之主席由到會股東中推定一人任之 
　　第十四條凡股東於大會時提議之事有十人簽名贊助者主席應付公衆表决得總權數過半者即可通過議决 
　　第十五條本公司總經協理董事及監查員均遵照現行商人分理其事 
第十六條本公司總經協理董事及監委員均遵照現行商律並參酌商家規則由股東公舉凡二百股以上之股東有被選舉爲總理之資格百股以上之股東有被選舉爲董事之資格五十股以上之股東有被選舉爲監查員之資格 
　　第十七條本公司暫設事務所在上海東百老滙路耶松船廠東首永成里第八百八十二號景泰五金號 
　　第十八條所有詳細章程辦事規則俟公議决定後續行布吿 
　　發起人高子集郭健侯劉永康朱葆元王漢强霍美貞姚玉孫陸紹伯桂景昭買志林 
來函 
[務本中三級家屬致縣知事省縣兩敎育會函]  
　　敬啓者此次務本女子中學因前校長辦理未善業經另任張杏娟先生擔任張先生畢業於務本師範科且歷年辦理學務品學經騐均極優美同人等不禁爲該校慶得人也惟聞内部敎員大半仍舊而中三主任稽毅復先生竟在辭退之列同人等甚爲浩嘆夫延聘敎員權在校長外人自未便預問然校長與敎員非有連帶之關係敎員不能勝任或有事故外不宜任意更換且稽先生在校八年敎授有方爲近今不可多得之人才學生輩以多年師生或未免有感情之作用而家屬則一本學生之成績敎師之感化爲標準初無分毫私意存乎其間今三年級學生距畢業期間只有一年而忽將最爲得力最負重望之敎師辭退影響於學生者非淺並傳聞有以前校長之結果係受人指使因生疑謗其實當日情形家屬等均已明嘹所以不予深求者以校長已易但冀學生等能得優美之敎育何必費詞不意竟有如此舉動是適以增前校長之過而於三年級學生之進步甚受阻礙家屬等深爲失望里特公函台端轉至張校長即將稽敎員切實挽留以重學務蓋學生之口碑尙不足恤而家屬之公評乃眞輿論也再此函由家屬會同主稿員負責合并附陳專此敬頌台祺家屬梅預棖周樹奎張春敷嚴森王濟川屠文杰李爆熙劉毓林王修嘉穆湘瑤夏清貽等公啓 
[中西女墪學生分會來函]  
　　敝分會因提創義務敎育起見嘗於七月一二三日演劇三天所得之資即爲義務學校開辦費今特以清單寄上煩貴報啓吿公衆專此即請台安中西女塾學生分會謹啓 
　　此次敝分會演劇共得洋五千元左右其中有劇塲内販賣糖果及說明書三百元 
　　付假座大英議院費四百四十二元零五分電燈及調換佈景人力一應在内 
　　付兩夜音樂隊九十元第一夜係張詔棠先生慨助 
　　付租鋼琴費十元 
　　付衣服及做工洋一百九十六元一角八分 
　　付化妝品一切零費及劇塲内所販賣食物之本資共二百五十一元七角五分 
　　共用洋九百八十九元九角八分 
雜評二 
[字林報之增加房捐問題（吉）]  
　　字林報今日所論增加房捐一事其推測華人之語或有誤會而其所述工部局爲難情形殆爲實事蓋爲時間與權限問題不能同時而並决也 
　　故余謂今日二者宜分頭進行工部局業於華人之要求雖不能即行承諾然不妨表示願以相助之意然後再以正式之手續進行此事華人對於工部局之增捐即行設法繳付以應巿政之急需而諒工部局之誠意如是則工部局助華人華人助工部局兩者之間相助而非相迫事旣易成而情尤融洽矣 
[國人注意鎊餘（庸）]  
　　外債本息之償付除指定專欵外向由各省攤解從前金價踊貴之際有所謂鎊虧今則金價之賤逐步跌落乃財政當局於償付外債之鎊餘不聞有所宣示而所謂新國會者對於此點亦不聞有所質問寗非異事湯成辛君列舉每年應付長短期外債本息之數而使國人注意鎊餘起而一詢其究竟誠急務也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係張季直先生手書 
遊記 
[燕遊拾遺（一）] [  亞鶴]  
　　明清兩代卜宅北平數百年來人文薈萃搘筇登臨巾車憑弔興會彪舉動與山水相映發或事緣地著或事以人傳徵諸志乘稽之載藉軼事勝聞鑿鑿可攷則武林舊事東京萝華又何必重勞後人之追述哉然如日下舊聞考帝京景物略燕京游覽志朝巿叢載宸垣識略等書揚扢休風侈陳方物旁搜載籍并列游觀考獻徵文敻乎尙已惟或偏於風景文詞或失蕪雜疏漏瀏覽弗便識者病之自非撮其梗槪略其冗煩則讀者繹緒末由味等嚼蠟矣邇日文章之士亦多賦京都顧皆忽其蔽而僅顯其彰者抑知如三海西山陶然亭頤和園十刹海蘆溝橋諸處名播極海　涉掌故類審其詳似無庸瀧翰抒辭爭相贅述至若敗隴琳宫奥壤梵宇與夫劫後之園林燼餘之亭榭屐齒所希迺尠記載但往事縱蹂爲甌脫陳跡雖淪於邱壚而以禾黍起故宫之悲荆棘興銅駝之嘆凡兹瓦礫之塲榛莽之區是豈僅供吾人游覽而已哉若不表而出之將奚俾頽樹荒台斷碑殘碣精華所寄指顧而若遇焉風雅攸關文物所系容爲長綆汲古者所有事歟第慙不才負笈燕游歷更寒暑近畿名勝咸留爪痕爰憶見聞兼依舊說草成斯篇雖無卓爾之美庶幾以弗畔爲賢如其補漏糾謬以竢雅德君子 
新智識 
[童子軍游戲（續）] [  上虞陳伯源譯]  
　　（十七）接圈 
　　選隊員二人一人取鐵環六枚圈徑可五六在留足戰塲之内不爲敵虜至其時間之長短隊長須先宣佈 
　　歷十分鐘其餘隊員分爲數羣乃始出發使四處收買敵人合力而捕之以期同奏功效 
　　（四）設伏　 
　　均分一隊爲兩排擇一相當之道作爲游戲中樞凡離此道二百碼外則爲出越界圍 
　　先遣一排往使隊伏而居之逾十分鐘他排乃循道而前搜索伏者之行蹤得之則互相調易伏者覓覓者伏流輪游玩如初此種游戲頗有趣味每當一　外出首途而歸也取歸道而舉行之是一舉二得之唯一妙法也 
　　（五）探奸 
　　有奸細二人自司令部乘脚踏車而逸其最後之行蹤爲在某路上離此司令部約半英里之遙（此處地點須指與圖細吿乘踏車而追者） 
　　由此而往爲奸細者每距百碼之地須留紙道旁藉表踪跡俾覓者有所問津且於傍道深密之處須擇一地以其踏車藏之以便隠匿而博倖免自藏踏車之後不妨再取道直進留紙多處以設疑局而没藏跡 
　　離此路後爲奸細者不必再留紙跡歷片刻後彼之目的在於取回所藏之踏車而還司令部不爲追者獲 
　　至於追者則須四索奸細倘能尋獲其踏車則攫取之對於已之踏車則須嚴加妨守勿爲奸細竊取 
　　其俘虜也追者必須手觸奸細之身倘乘踏車則須追過其車而居其逹者 
　　此種游戲以十人參賽最爲可觀 
　　十以　圈之作爲擲者其他一人則執一軍棒近手握處穿皮一塊於上藉以保護挴指作爲接者 
　　擲接二員相峙而立擲者取圈向接者一一擲投接者以棒迎而接之 
　　常其擲圈也高低遠近任意而爲每圈之擲出相間須臾大率以不使接者有所定　盼望爲度其處置之地位亦可隨時轉移惟不得近接者三碼内 
　　此種游戲兩目必須敏捷兩足亦宜　快故游玩之際頗足觀也 
　　（十八）賽射 
　　擇平原一方以粉圓之作爲界線選一隊員外立令其餘員入此圍圈外立之人乃取一小球向衆任意亂擲射中者則即出圍圈轉而事射以助投擲也惟自始至終射發之球以一個爲限在圈内諸人則跳遁躲避不使射中以冀倖免迨後人數愈少游戲興味因之兪濃 
劇談 
[東籬軒雜綴] [  柳遺]  
　　梅蘭芳以色爇流毒社會漫彌天下積久而毒愈熾人之中其毒者耳不聽五聲之和目不辨五色之徽心神彷彿而志氣頽唐觸之似深患神經病者然苟遇夫奔月之嫦娥與散花之天女則手之舞之足之蹈之矣以此之故一般迎合社會心里者競學梅劇以應時勢之要需一若祇要能古裝作神女即可盡梅毒之原素而擴張梅毒之源流以余所見則有黃潤卿戚艷氷黃之姿色確還不惡而呆滯無神身段復生梗不能目然戚并姿色而無之婢學夫人終貽畫虎類犬之譏其實又何苦强蓋斯時夜半兩岸絕無設備而沙堆高峙更足爲探海燈光之蔽不可多得之機會也行半小時遂至一岔道道分三派其二互成一銳角又一則特闊若大河顯爲愚敵之絕道自此以往水深率九呎惟是處則特深至十一呎台列克指闊道低聲曰斯即吾所求覓者也Ｒ八號伺此不爲所覺者歷四日惟未得見敵人動作今吾儕當後一試之於是Ｒ十九號悄然以艇尾向前退行入闊港如是則返時可無須轉舵而艇首二雷管復可控制往來之要道 
　　行未幾西北方約五英里之空際起一綠光之火箭三秒鐘後紅光者二繼之稍久又現綠白色之二夜用光彈德人之信號也號發砲台之答號亦起附近之探海燈光盡熄紅綠二火箭自地飛升至高空白綠二者繼之台列克急入司令塔發令下潛自語曰必有所動作矣Ｒ十九號遂下沉僅留司令榙數尺於水面台列克與諾愛爾以黑兜蒙面立於司令塔艙口之次以精密之遠鏡瞭望敵人動作鏡佳所見倍形明晰較之潛望鏡所見者遠甚約二十分鐘暗中突現一小巡艦後導德船二艘最新式之潛水巡洋艦也容量在三四千噸之間可居水下一月無藉陸上接濟二艇艇身高出水面蓋以容量超出常艇數倍恐淺水受阻故水椻盡空也時夜色雖暗而諾愛爾二人得見艇面有快砲六尊口徑至少當有七吋諸砲悉起自隠所前後各向若欲與砲台戰者敵艇旣不知近有英艇貿然遂過行緩實爲Ｒ十九號至佳之目標雖然時機猶未至也餉二艇 
世界偉觀（二十四）美國嘉省冰河上之巍磯 
　　磯名哇浮享勤石下瞰色邁特谷之冰河高三千二五五十四尺探險者登峰造極縱覽其勝誠豪舉也 
學他人以自靳其進步即能竊取皮毛斷難懕患梅毒者之奢望觀黃潤卿之不敢於都門一演其天女散花嫦娥奔月金針剌蟒晴雯撕扇等劇想是小巫羞見大巫之故抑亦自知之明耶比聞津門某坤伶又有神女劇之排演以冨春樓日月圖中之種種卑穢身段爲根本其價値可知尤可笑者間有一摥換易時裝是也而頭上依然古髻下垂不倫不類令人噴飯其殆神女之善於變化歟總之學梅者應具備下列之五大原素而後可不至唐突西施（一）須具蘭芳之秀麗姿色（二）須具蘭芳之嫻靜態度（三）須具蘭芳之活潑精神（四）須具蘭芳之潛心研究（五）須具蘭芳之聰慧天資要知毒燄充天之梅蘭芳决非一年半載之修煉所能成功尤非天賦愚魯者之所能希冀不自量力不自度德抄襲其表面徒自取惡名耳於梅何損於已復何益哉 
小說 
[潛艇歷險記（續）] [  翠岑譯]  
　　己而至島岸之外界矣潮水半落沙洲盡露自島外伸海中者逹一英里横互於東北西南間與愛而白河口及荷蘭之弗立興羣島相遙接洲間水道深淺縱横Ｒ十九號徐行群察諸道何者爲敵艇所常經而爲逹港内之孔道此道者即使此島得以代被銷之哇斯登與齊不魯奇二港者也是時爲潮落後之半句鐘Ｒ十九號測水知足容其排水之量遂乘此良棧而進以魚雷德人固受大損而Ｒ十九號亦從此已矣不特此也英國海軍部所欲得之秘密亦將全敗矣 
　　敵艇去遠不可見二人相視不語雖覺坐失機會之不快然固有以後爲之之决心且見敵艇所取之途而知最狹之水道實爲通敵艇根據地之捷徑時敵艇已下椗探海燈光齊起遍囑諸沙洲Ｒ十九號以有沙堆爲蔽依然露司令塔於水上台列克欲一覘敵巡艇是否將巡閱港外之淺道移時一巡艇果目隘道出至又道止於一土角小艇中下三人躍上沙岸爲電光所映黑影斜射於地成長線潛艇逐悠然下降水面僅留潛望鏡之端少頃三人復返巡艦台列克見之不解沙岸何以樹一小旗迨至明日之晚其故始悉日間工人羣集旗處竸築塞門德土之壘至晚則輔以電火工作不少息Ｒ十九號自潛望鏡中洞矚無遺如是者連績四日夜工作繼續不輟德人之意在建築一砲台以控制此又道工程雖速物力殊固混凝土之外更覆以沙袋埋雷艦一艘動作亦忙水道中滿佈水雷台列克曰德人必有急務然無妨事愈艱愈光榮也且全功今去其半矣 
[自由談之自由談] [  不冷]  
　　刻苦凡事皆由刻苦困頓成之故一遇失勢之時不必自怯一遇得勢之時不必自豪蓋自怯自豪皆足以散事而非刻苦困頓以成之本義也 
 
 

Page 15

 
 
   
 
 

Page 16

 
 
   
 
