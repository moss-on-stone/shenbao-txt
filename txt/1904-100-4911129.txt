# 1904 - 100 - 4911129

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[美儒李佳白先生講義]  
　　盛矣哉蘭亭修褉暢叙幽情蔀屋論文藉敦友誼此先賢之遺韻爲今儒所企慕者也鄙人美洲下士華國遊人客歲秋冬之間曾與諸君子言論中外條約需時四月迨臘鼓頻催解館止課卽與二三知已溯長江過漢水涉瀼河往返二月有奇跋涉四千餘里雖山靑水秀頗足遊目聘懷而暮雲春樹未嘗一日忘諸君也今者行裝甫缷講期又臨諸君子惠然肯來不我遐棄幸何如之所惜鄙人才非繡虎技等雕蟲徒負諸君之厚情難副諸君之雅望愧何如之雖然愚者豈無一得敢以江河通商之條約分縷爲諸君一陳尚祈匡我不逮焉一康熙二十八年俄約第六條准俄人通商於黑龍江約文曰和好旣定一切行旅有准今往來文票者許其貿易不禁按此僅指中俄兩國而言若英美等國之行旅船隻則不能往來於彼處貿易通商也二咸豐八年俄約第一條准俄人通商於松花江烏蘇里河約文曰黑龍江松花江烏蘇里河此後只准中俄兩國行船各别國之船隻不准由此江河行駛三是年英約第十欵揚子江通商章程第一條准英人通商於揚子江以至漢口通商章程載明凡有英商之船在長江貿易行駛者只准在鎭江九江漢口三處貿易沿途不得私自起下貨物按長江通商雖開自英人而無論何國均可在長江貿易是長江可謂通商口岸而黑龍江松花江烏蘇里河僅可謂中俄貿易之區並非各國通商之埠也其異也如此四光緖二年英約第三端之一准英人通商於揚子江以至宜昌約文曰沿江安徽之大通安慶江西之湖口湖廣之武穴陸溪口沙市等處均係内地處所並非通商口岸按長江統共章程應不准洋商私自起缷貨物今議通融辦法洋商輪船准暫停泊上下客商貨物皆用民船起缷五光緖二十一年日本約第六欵之二准日人通商於揚子江以至重慶約文曰日本輪船能往來長江宜昌以至四川之重慶府註他國亦能沾此利益六是年日本約第六欵之二准日人通商於吳淞江運河以至蘇杭兩州七光緖二十三年奉諭遵照光緖二十四年英約專條通商西江約文曰總理衙門具奏西江口岸通商一摺奉旨知道了欽此相應恭錄諭旨照會查照等因光緖二十八年英約第十欵云兹因光緖二十四年所訂中國内港行輪章程特准在通商口岸註册之華洋各項輪船行駛貿易故案照此約各國之商人均可在内地之江河通商則外人之通商於中國也始而海濱繼而長江終而内地江河使中國果能振興商務聨絡商情固可以與外人爭利於萬一而無如商部已設矣商律已定矣未收其效先見其弊雖中國江河之多水利之富甲於列國而拱手以奉外人殊可惜也今之策中國者皆以築鐵路爲上乘殊不知鐵路築則經費廣何如開通水路坐收天然之利哉夫湖廣之老河口一内港也商賈輻湊會館林立註會館多至二十八所每所約需銀二十萬兩大小船隻不下三萬有餘是水利之勝於鐵路於此可見矣諸君子其以吾言爲不謬乎 
[俄國防江]  
　　日本下關來電云目下鴨緑江上春冰將泮俄兵之駐守南岸者深恐日人渡江襲擊昕夕惶惶刻已就要害之區結木爲筏嚴加防禦幾不敢一刻疎虞矣 
[軍律難施]  
　　德京柏林來電云刻下歐洲各報咸冷眼旁觀互相評論謂俄人旣在牛莊戒嚴頒行軍律深恐俄美英三國不久卽將葛藤糾結蓋以此事實不能漠不相關也 
[俄兵分駐]  
　　日本大阪某華字報云日前得高麗漢京來電悉某日咸鏡北道鐘城地方官密奏本國朝廷略稱探得刻有俄兵五百名進抵穩城四百名進抵慶興五百名進抵鐘城窺其行爲似有南下之意至於圖們江上流名郡邑則俄兵蜂屯蟻集往往强索芻䬴戕害民人民皆苦之逃亡載道 
[英煤被擄]  
　　日本長崎來電云三井尖行賃得英國夫郎苛皮及腦威國馬西路旺二輪船滿載英煤鼓輪東下某日道經江海驀被俄軍艦所携蓋以煤亦足以供軍需也 
[俄艦計數]  
　　日本竹敷來電云當東歴三月二十七日我日海軍第六次襲擊旅順之時俄之逐水雷艦隊中尚有載重三百五十墩之艦五艘載重三百一十二墩之艦三艘載重二百五十墩之艦一艘載重二百四十墩之艦五艘合共一十四艘洎第七次進攻時有一敵艦飽受日軍砲彈汽鍋破裂駛至黄金山下而沈目下艦隊中完全無缺者實祗一十三艘矣聞破裂者似是新式逐水雷艦培司希烏磨伊載重三百五十墩云 
[法人詆日]  
　　日本大阪某日報登法京巴黎司來信云日俄國交突然破裂日本未經宣戰遽爾稱兵攻旅順口此間諸日報大肆詆排或言此係野蠻之行爲或謂有違交涉之公法日本素慕泰西聲明文物一旦露出蠻人本色文明之象何存山膏駡人無此惡毒又以英人與日聨盟之故一有舉動無不以惡語相加其豫决戰爭結果也謂日人者時雖在海上獲勝日後陸軍鏖戰必致大敗而回萬口一詞恣情攻擊蓋以法旣與俄互締盟約一時憤激之語不得謂爲過情未必果以惡意對日本也 
[俄臺砲力]  
　　日本竹敷來電云日兵迭次攻擊旅順時駐守要隘之俄兵併力抵抗及第六次攻擊黄金山砲臺所發之砲共力較他處爲大聞臺上置有十二寸口巨砲數尊其守備最爲完固云 
 
 

Page 2

 
 
[日船被擊]  
　　日本大阪某日報云東歴三月之晦俄國艦隊由旅順鼓輪而出游弋烟臺威海之間適遇日本輪船佐貫丸遂被發砲擊沈尚未悉人口有何傷害也 
[俄人購船]  
　　阿美利加洲北部他誇麥報云頃有某公司總理人是因洛仁爲俄國政府向諾若恩及拔希夫伊苦輪船公司購得輪船三號一名他苦麥一名亞倫皮息一名烏伊苦托利息擬卽鼓輪望矮拉司卡地方之諾磨海洋進發蓋以諸船航海赴俄必由諾磨前進也有知其事者謂以上各船旣不能經由培倫唔海峽則必繞圸卡磨殺卡沿岸過亞誇苦海或取道沿海某洲云 
[俄日軍士優劣論]  
　　英國某武員箸爲論說登諸倫敦迭利尼烏司報云人之論俄日兩軍優劣者每謂俄兵身材偉岸容貌亦頗壯勇胸前細毛叢叢然足力甚健雖行遠路全不覺其疲勞蹟其堅忍持久之性極之千辛萬苦絶不聞有咨嗟愁歎之聲但須飽食無憂卽欣然以從軍爲樂此固世所共知者也其常食者爲希卡木祗得些少肉類卽使食量未足亦舌聲若播鼗然毫無不滿其欲之色俄律禁軍中飲洒兵士能恪遵規則往往以苦茗代醕醪特有一種惡習該管官弁有不洽其意者輙毆而辱之兵士亦一味順從無有敢稍形忿怒者其身體能冐沍寒雖作苦於冰天雪地中依然譚笑自若平日忠於其主若孩之戀慈母犬之依主人馴服親愛之情誠有非他人所可及者顧俄國軍律甚寛其待軍人也無異父母之撫子女惟是訓誨周至絶不忍繩之以刑而其堅强固執之心鹵莽勇悍之性弗論何事惟知一往直前雖然此特言昔之俄兵耳今則性質陡變惡劣之處已與他國無甚差池其武技惟以擊射見長智力則竟每下愈况雖加訓誨終不能啓其聰明然就體格論則日兵又出俄兵之下其身材頗矮小其精神頗虚弱惟自腰以下則力甚强大蓋其國夙昔尚武成風以故頗有勇士之概所惜素性畏寒一至隆冬易罹肺結核之症幸其身量過短當夫互戰之際以擊偉岸之人最易命中是則沙塲喋血日兵固較俄高出一籌矣且其平日操演專於效法德人因之俄日交爭各國皆所注目咸謂日本步隊質性勇敢舉動靈活頗合軍人之格酷似我英印度之唔路兵將校亦與印度武員足稱伯仲誠以日本教育將校之法實駕英人而上之日將類能從事詩書研究學業頗爲世人所服膺兩兩相衡日將確有優於俄將之處一旦兩軍相見其學術實適於同蓋日本將校其志大都自封建時之武士得來用能勝其職務所少若惟體格之矮小精神之虚弱耳若夫俄國將校取之一小族中怠惰性成流而驕縱平時輒赴酒樓沽飲沈醉或縱轡馳騁於平原曠野之中摶獸從禽以爲快樂是故俄之缺憾卽其武弁於交戰之候不足統率此偉岸之軍人假令兩國參謀士官高等將弁共能盡其職任研求兵學戰術則優劣實難顯分矣抑日本軍人皆能遵守軍令戰時出入於砲烟彈雨之内視死如歸其忠君愛國之心輝煌發越斯詎不足凌駕俄人哉 
[記鳳皇城近事]  
　　日本大阪某日報登中國烟臺訪事人來電云由奉天鳳皇城南門街折至東門街俄人駐有第十四隊步兵五百名及氣輕司基第一隊中第三第四第六哨騎兵七百餘名東南二門外度地三處積貯蒸製黑色饅首之物料若干歸中國道憲派兵守護俄國武員則駐宿東南二門交界處文廟中先是俄人於去年下鄉收購食鹽分寄鳳皇城安東縣附近各地多至四千捕獨時恐嚇華人曰有梗令者當殺而以鹽漬之目下俄兵之來往遼陽草河間者爲數甚多時就鳳皇城外民家寄宿由鳳皇城至草河相距二十五里有地名邊門者俄人在大路之南山下設有兵營大道之北則方用兵士四五十名建築堅壘壘之前面磊石爲牆上積是苦袋潘道嶺則派駐偵察隊商民有過此者要而搜索禁令甚嚴 
[記鬱陵島近狀]  
　　日本大坂某日報云目下日人之寄居高麗鬱陵島者約有四百餘名皆由日本警官保護先是上月中旬日本與俄交際斷絶輪船來往不通若輩海外孤懸全無消息洎本月中浣始有帆船到來告知戰釁已開居居咸慄慄危懼深恐俄人乘機來襲必至險象迭呈公舉脇田氏等四人爲之領袖集貲雇定和船一號冐險赴釜山向領事官及警察署訪問情形皆云日兵已屢次獲勝不禁驩呼雀躍緩緩歸來目下在島警官横尾君及下仲島田二巡役已届瓜期新派釜山領館警部有馬君帶同大石有馬二巡役來此瓜代大約下月十日可附某輪船抵鬱陵矣 
[日人獲利]  
　　日本横濱來信云此間正金銀行已將日本明治三十六年下半年帳籍結算清楚計贏餘金幣六百六十五萬九千九百七十四圓一角七分連上届留存五十五萬五千二百四十五圓五角五分共七百二十一萬五千二百十九圓七角二分除支出各項經費及賠欵日用五百五十九萬七千五百五十一圓八角四分外尚餘一百六十一萬七千六百六十七圓八角八分隨就以上所餘中撥留公積欵十一萬圓付出舊股主常年一分二釐利息七十二萬圓新股主常年一分二釐利息三十六萬元凈餘四十二萬七千六百六十七圓八角八分獲利之豐不方可喻矣日人其將蒸蒸日上哉 
[金山剿梟記]  
　　松江訪事人云府屬金山縣境土梟蔓延勢極猖獗縣主蔣瀾江大令忿水陸弁勇之養癰貽患以致匪勢甚張欲靖閭閻非剿不可曾有此匪一日不平我官一日不做卽爲匪所斃我亦好對百姓之言浩氣英風亦可見已某日松郡傳言大令帶同壯役團勇馳往剿梟梟黨對之發砲砲炸傷匪十餘名匪遂敗退旣而有客自金邑貽書縷述其中情節略謂自梟首林得勝受撫之後松隱張堰各梟目競圖改過自新入團防局効力大令倩保甲委員汪二尹馳往查察覆稱尚屬安謐惟干呂巷著匪陶子亮蔣春波吳小全根沈子祥黄子平邱阿四等怙惡不悛仍出没洙涇相近之泖灣五龍廟等處本月十七日泖灣紳董黄孟寳阮蔚伯入謁大令細述匪擾細情大令卽派飛划營弁勇赴鄉拘獲呂巷放哨之匪黨成衣阿妹等二名其小頭目王子平聞風先逸黄防懼有後患預糾鄉團爲防禦計二十日清晨陶匪果率其羽黨百餘名擁至泖灣尋仇幸無渡船僅隔河與鄉團接仗陶復函召六七處土匪來者如蟻黄董告急之書亦絡繹而至向邑紳顧君及八九圖謝明經商借軍火益以圖中舊有槍械略可支持惟仍恐衆寡之勢懸殊因令地保投縣署告急大令立刻商請飛划弁勇馳援弁勇均以統領不在爲辭大令怒促之再三始鳴角登岸大令親身督率徒步馳往途遇二十三圓地保流血伏地禀稱土匪已到彼處大令乃由邵家塘過曬花埭甫至渡口見船隻全無天色已晚弁乃收隊而返是役也縣勇二十名壯役二十名益以飛划營勇幾　百名聲勢頗壯惜未與土匪開仗後擬於二十一日直搗呂巷老巢汛弁姚君夜謁蔣大令謂呂巷一鎭蹂躪不堪團局槍砲俱爲匪有現在匪黨已集至數百人之多斷不可輕爲嘗試大令以民困爲急執意鼓行而外此二十日以前事客所函告者近日風聞大令已將匪徒痛剿匪敗而退有松人王姓者至匪中售功牌適聞開戰遂偕一匪肩槍助陣被火藥轟傷退伏於某烟館事後由壯役搜出當街斬之一匪竄臥柴草中亦爲鄉童指報牽出梟其首前日之午有客自洙涇歸述及此事起於阮姓因其族人有與匪爲伍　經平湖縣捕獲因族復具禀訐之匪黨聞而大怒聲言欲爲之報仇阮黄兩姓乃築一土牆爲自衛計匪聞而更 
 
 

Page 3

 
 
怒率黨驟至阮黄乃一面詣縣告急一面乞援於謝明經及武孝廉毛君未幾謝毛率衆赴援縣勇亦至有見者謂大令徒步短衣手執利刃身先士卒將著匪吳小全根陣斃並斃匪黨數名小全根兇悍最者年僅二十有二去冬曾力抗大令現由餘黨舁屍還某鎭爲之盛殮開喪目下羽黨雖已潰敗尚恐死灰復燃故大令尚駐彼籌辦善後事宜客又言飛划營水師八十名當去冬初到時卽向縣署索肉大令備猪數頭犒之翌日復向索鞋大令乃餽以洋銀八十元令自行購取及欲率同勦匪則再三推諉迨鵵强下鄉又不免擾累民間甚有以紅帮指之者蓋因土匪至不過勒令烹茶供飲而飛划勇至則反掠奪物件也此次接仗後毛君及大令知土匪有潛伏民屋牆根者乃飭人登土牆用槍尖挑帽誘之待匪發槍然後尋罄還擊故麾下無一傷者亭林鎭人某甲素惡匪黨與之搆怨甚深故時亦集衆自衛陶匪敗逃至鎭入某姓家敲詐資斧甲聞之立卽馳往擒獲聞已解往金山縣矣 
[蘭亭選勝]  
　　紹興訪事人云越郡所收地丁銀留備旗營及官弁兵丁俸餉庫總書役視爲利藪侵蝕浮冐數甚不貲兹由紳耆聨名具禀府署府尊熊再靑太守批其牘尾云據禀山會兩縣庫米書浮索陳價及民户完納新南米加價等情查山會兩縣南米民間投完折色减浮案内奉定每石收錢五千文本無紳民新舊之别據禀民户所完折色每升酒錢六十八文到七十二文不等年外竟有八九十文者實屬顯違定章任意浮索小民何辜受此朘削卽應嚴行禁革以恤民艱候札飭山會兩縣重申定章出示勒石永禁各經書巧立名目再有浮索情弊准納户來府指控聽候嚴辦决不偏徇寛貸訟累牽擾著卽知照此批○府尊熊再靑太守迭奉上憲設防保教及查拿匪類札文隨移會防營布置一切日前親赴省垣禀見各大憲叩陳方略惟因歲試在卽一經事竣卽須反斾回轅○紹嚴等處士子每喜購閱邪書以革命民權排滿滅清等語爲口頭禪桐廬縣史仲華大令思有以矯其弊因特宣講聖諭以敦士習謂先人宦鄂時曾有廣訓直解刊本數十部前署象山時已分布宣講今尚存十餘部送交學署請由學在各鄉生員中擇其品誼素敦解釋有度者選爲講生分就社祠講勸於朔望由縣學輪往督講俟一年有效詳請給奬以示鼓勵誠足以正人心而端風化也 
[甌江擊舦]  
　　温州訪事人云本月十二日浙江永嘉縣程子良大令接奉臬憲釘封文翼日會同城守營都司王敬亭都戎由獄提出盜匪孫開泰一名騐明箕斗鄉赴市曹處斬○本月初五夜某輪船司機及水手人等到城西某妓寮作牧猪奴戯中營巡捕兵聞信前往獲住一名各水手回船召集衆人擬往報復中途與營兵遇扭住兇毆迨兵丁回營向黄中軍禀訴而輪船已將起碇各水手無可查拿矣○本月初八日午後小南門内小高橋左近大棧内忽然熊熊毒燄上逹雲霄各水龍急馳往救援文武各官臨場彈壓有頃吳回氏卽斂威而退除後屋五間外餘已悉付劫灰 
[月湖春漲]  
　　寗波訪事人云上月某日浙江奉化縣獄中逃去盜犯八名内有林蕭云張一犯匿蹟沿海鄉村差役偵知率衆掩捕林聞之星夜渡海而逸不知如何失足墮水致占滅頂之凶翌日屍身浮起海濱差役禀由縣主王大令柬請鄰封某大令騐明棺殮○寗郡中學堂前經府尊喻庶三太守定於本月十四日甄别去留嗣以是日應送學憲張大宗師起程因改於十六日考試○寗郡巡警迭經浙江提督呂道生軍門嚴飭晝夜巡行地方得稱安謐某夜不動聲色親詣城廂内外察閱一週順道至大校場某營逐加查閱至夜半始返節轅○本月某日之夜東門守在武弁王振清與前充縣署差總之石顔泉互毆石力不能支傷及頭顱血流如注因奔赴提轅喊控提憲呂軍門飭交韓參戎訊辦未知參戎何以懲之○日前奉化翰香試館聚賭抽頭鄞縣周少軒大令飭差拿獲賭棍江良增曹杏元押候訊辦嗣經各考童藉端挾制妄圖保釋奉化廪生宋浩亦聨名赴府署籲恩府尊喻庶三太守批其牘尾略謂江良增確係賭棍由縣拿訊一一供認理應懲辦該廪生等事不干已聨名具禀爲賭棍開脫罪名殊屬有玷膠庠聲名各考寓日夜聚賭該廪生等袒護飾禀豈視臥碑爲具文耶業已批斥不准保釋 
[流犯過站]  
　　前日南匯縣張玉泉明府奉臬憲朱竹石廉訪札文飭將盜犯張錫榮解蘇勘訊因已擬定流罪須發往陝西潼關配所也昨日派差押解至滬寄禁上海縣獄縣主汪瑶庭大令隨諭令胥吏備文加差轉解嘉定縣下站交替 
[風折旗竿]  
　　南市江海關前旗竿二枝閱年已深不免朽蠧前日陡被大風吹折幸行人先已遠避並無損傷昨日駐關委員馮明府遣丁禀報蘇松太兵備道轅以便雇工更換 
[瀛眷入署]  
　　英美等國公共租界公廨讞員黄耀宿司馬到差有日瀛眷尚寓蘇垣前日始乘舟來滬刺史隨於昨日飭差迎入署中 
[賽馬定期]  
　　本埠各西商例於春季賽馬本届已擇定華歴三月十八十九二十等三日届時草軟沙平驊騮開道其豪興必不减於曩時也 
[寳邑火警]  
　　昨晨四點越十五分鐘時瞭望臺警鐘怒吼旋分二下救火會各西人急驅英美租界皮帶車風馳電捲而往及至哈司鴿路始知失火處在租界之外遂各轉輪而回旋探知火起於寳山縣境龔家宅龔姓鄉民家焚去平房十餘間 
[上海縣署瑣案]  
　　喬六如控趙秀山誘匿寡姪媳陶氏一案前晚經縣主汪瑶庭大令升堂研訊喬供稱小的係本邑龍華人駕船爲業年六十有一胞兄杏如早故遺下姪兒小名阿二由小的撫養成人娶陶姓女爲室去冬姪兒患病逝世陶氏年僅十九小的時時安慰給以桃園數畝令其在家守節本月十八日小的駕船赴松江二十日回家知陶氏已經逃去詢問鄰人言見趙曾來小的家就門前窺探昨日尋獲向之盤詰言語支吾并聞陶氏現在泗涇鎮係趙所拐無疑是以扭案求究趙供稱小的係治下梅家弄人在徐家匯某店執業正月十九日回家行經龍華鎭因與喬素識是以入内探問據家中人云已往松江並未見陶氏一面大令飭交的實人保出隨喬赴泗涇尋訪○浦東流氓王阿才專在八埭頭一帶恣意行兇欺負良懦由圖董函請大令拘案訊究王供稱小的年三十有四向駕划船近在某紡紗廠爲小工早去晚歸從不與人爭閙亦並未犯過案件家有第母年已七十有三全賴小的侍奉叩求恩鑒大令命責一百板交人保釋 
[英報價廉]  
　　昨由某公司輪船遞來倫敦日教一紙交與本館閱之則此報紙向售銀四分者今則减取二分不解其值何以若是之賤及閱一過計共有十二頁之多其所記英國各地及環毬各國諸緊要事纎悉無遺而於載錄中國各事亦不有不合者俄日啓釁兩國軍情爲各國之所注意故派訪事七人赴軍前探報確實消息而於倫敦一埠之事亦靡不詳載之其售價之賤爲各報紙之所不逮其故因此報帋每日能銷至二百萬張减取其值則更可擴充也而又以此報與雷脫造帋公司爲一家雷脫爲倡此造帋公司之人故以其名名之也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[俄憂敗北]  
　　日本東京友人來借云此次日本與俄搆兵俄人於西歴二月十號宣戰當西歴一千八百五十四年俄前皇尼古拉第一與苦利米耶失和亦於是日開戰今已相隔五十年回溯苦利米耶戰爭時俄人迭次敗北尼古接第一督戰陣亡是以俄人成心切隱憂謂今兹征日之師其運命或與苦利米耶之役相似云 
[英製新砲]  
　　英京倫敦來電云壐者英國海軍各衙門昕宵果六飭國家大砲廠及烏利之氣水雷艇廠克期鑄就新式十二寸口鑄條砲配置各戰船先是四年前已籌出英銀四千五百萬圓供鑄砲之用今見各國所鑄大砲類皆遠勝於英就中法砲之配置各兵船者能擊至一萬六千息獨之遠若敵船在九西里或十西里之外一經轟擊無不命中摧堅是以亟亟圖維務欲高出其上云 
[英人探極]  
　　英京倫敦來電云英國地學家雇乘迭司卡滑利輪船往探南極按照地圖所繪烏怡路苦司郎秃方向鼓浪而前刻已毅救回英公謂由海出行時曾鑿開海面堅冰至十八西里之遠 
[浦東保甲總巡局紀事]  
　　浦東保甲總巡謝岳松明府奉蘇松太兵備道袁海觀觀察札飭將浦東各圖所招民團改爲練勇每圖招雇五名設局訓練刻已擬定章程出示曉諭矣○自林沈二梟首就撫後浦東一帶仍有梟匪成羣結隊横行鄉里之間劫物擄人時有所見保甲總巡謝岳松明府訪悉嚴諭各巡防局員悉心查緝 
[南市馬路工程局紀事]  
　　日前吳桂冬附劉春泉所駕航船赴南匯先將行李交付迨登岸購物而回忽稱行李已被人取去乃將劉及船夥尹學林扭控馬路工程局總辦翁子文太守倩襄讞委員黄衡堂二尹研訊勒限交出取物之人兹劉願賠洋銀三十元遂由吳投局禀請銷案○浦江一帶泊船甚多人類不齊良莠莫辨馬路工程局總辦翁子文太守恐有匪類混跡其内爰飭各夫頭查造册籍呈局核明按户給牌俾易稽察業已由水巡捕頭遵照辦理矣 
[英美等國租界公堂瑣案]  
　　包探陳錦標禀稱前禮拜五小的在捕房值班旋因晚膳回家行經無路遇歹人張長林卽蘇州阿狗佯與小的交譚突出利刃猛戳急卽閃避已被戳傷追至北京路有某洋瓶店中人名連寳者出爲攔阻張亦持刀向戳傷及連寳手指直至中巷街始經六百六十號華捕帮同拿住角入捕房曾於翌日解案小的傷不能投質今特禀請究辦襄讞委員王松丞刺史會同德總領事署繙譯官麥令豪君驗得陳探受傷屬實向張詰究供稱小的路遇陳探伊帶有流氓十餘人將小的蜂擁攢毆叩求明鑒刺史怒謂爾持刀傷人尚敢抵賴乎張始俯首不語連寳供稱小的在門首閒觀見包探追赶一人是以上前攔阻不料竟被戳傷手指六百六十號華捕禀稱小的巡行中巷街帮同陳探將張拿獲刺史商之麥君判令將張責三百板押捕房半年期滿之後再責三百板收禁西獄一年半○蔣泰山訴稱小的向爲木工有金大江者時至小的處借錢稍不遂意動輒行兇前日糾約四人又來强借小的懼其兇悍脫身上衣服質錢給之金尚不滿意不得已訴之包探顧阿六拘案請懲顧探禀稱小的將金拘獲後復至伊家搜出小刀二柄呈請察閱金供稱蔣前曾欠小的之錢故向索取並非訛詐小刀係兄長善郎之物刺史判責一百板交人保出○德商匯發洋行主控華商恊盛號主方雲卿卽方雲記定貨不出一案昨日刺名升堂研訊方供稱上年向匯發洋行定購洋燈罩五十箱因與原樣不符至今尚有三十箱未經售脫第二次又向定購立豐牌廂頭燈罩六十箱及貨到聞又與原樣不符當定貨時曾言明每燈罩一包二只現係六只一包以致破碎甚多虧折頗巨且罩上言定鏨立鑒二字今係匯發二字故未往提匯發洋人供稱方所定之貨有合同爲憑並未註明須鏨立豐二字况商人亦不能冐充别家牌號兼之此貨尚存棧内並未開箱何以知其與樣不符請爲明察刺史商之麥君著方先將貨價銀一千四百繳存然後各邀公正人到棧開箱騐看若與原樣不符准憑公正人折價理楚方稱禮拜六繳銀刺史允之遂交人保出○姚永全訴稱兒子祥林不務正業與李林生日夜同游并乘問行竊衣服質錢浪用今年正月又被竊去皮馬褂一件衣袋内有田單一張隨卽抵押洋銀二百元與李分用是以一併送案請究至田單業由小的贖回計費洋銀二百六十餘元祥林供稱所抵洋銀榷由小的與林生分用曾被閉在客棧不許回家求恩訊判林生供稱小的祗向祥林借用二元刺史判令將林生責手心三百下祥林責手心二百下起案之衣物著姚具領○積竊王雙海先後混入蘇州路張桐生楊成生陳小福王阿淸等四家行竊衣物報經包探劉阿炳拿獲弔齊各贓解案請辦張等投案領贜王認竊不諱惟求恩宥刺史判責三百板發押捕房半年贓分别給失主具領 
[法租界捕房瑣案]  
　　王桂友之妻陳氏與比鄰浪子朱文卿通姦被王獲送捕房轉送至案讞員陳楚生大令訊取口供命朱從衙笞臀五百板陳氏責手心一百下交王領回管束○某洋人家所雇細崽張蘭春竊取洋酒二瓶送案請究大令著枷號一禮拜期滿責釋○姜李氏與伊子阿順行竊黄姓家衣服首飾控奉前讞員魏蒓塢大令訊取口供在氏身畔搜出當票一紙吊到原贜給領尚少各贓押候追繳大令命提阿順訊鞫供稱此事係小的之兄阿木所爲現不知阿木辭在何處大令飭還押捕房李氏准交黄具保出限半月内將阿木交案嚴比如延著保人交案重懲○流氓王阿金在護城河畔攫取某婦頭上金挖耳簪一枝被包探查獲解奉大令訊明著枷號一月期滿責釋○小竊沈士登在新拓租界中某姓家撬門圖竊被包探拘獲解奉大令訊供著責二百板 
[美租界捕房紀事]  
　　前晚有一某國兵船水手兵醉熊酕醄在司考脫路某粤妓家肆行胡閙五十四號西捕見之恐其肇禍設法拘入捕房捕頭令押至酒醒時釋出○前晚甬人卓齊洪投捕房訴稱僑居武昌路第六十七號房屋被賊撬門而入竊去報時鐘衣服之類請爲查緝捕頭允之○昨日午前某號所雇夫役孫來洪曳車載貨至西華德路偶爾不愼將工部局修路小工張阿四撞倒於地碾傷左足血湧如泉適爲一百八十五號巡街印捕所見一并帶入捕房捕頭令將張轉送同仁醫院醫治養傷之費由孫付給○昨日亭午時龍飛馬房所雇馬夫某甲駕車至黄浦路靑浦路轉角處偶不留意撞壞同泰香烟店東洋車巡街捕見之將甲拘入捕房捕頭令償修車洋銀若干○昨晨妙手空空兒高阿茂掩入寄居頭壩路之甬人朱阿登家行竊衣服携之而出適爲包探顧福其所見連贓拘入捕房捕頭令押候解送公堂禀請讞員黄耀宿司馬懲辦 
 
 
 

Page 10

 
 
   
 
 

Page 11

 
 
　　頭品頂帶浙江巡撫臣聶緝槼跪奏爲浙省課吏館月支薪工等項銀兩數目陳明立案恭摺仰祈聖鑒事竊照浙省前設課吏館教練吏才以資治理經前護撫臣誠勳專摺奏明在案所有館内一切經費計提調一員月支薪水夫馬銀四十五兩文案兼支應一員收發一員均各月支薪水十八兩學習各員奬賞正班十二員每員月支銀十兩二錢五分二釐五毫佐班六員每員月支銀七兩二錢五分又館内書差工食及火食油燭雜支等項月約銀一百六十兩五錢總共每月共需銀四百八兩三錢又置備四季考課卷紙雜用曁購買書籍全年併計共需銀七百五十兩均於光緖二十八年四月分起支歸入防軍項下動給將來自應作正造銷惟該館事屬創始前項用欵實無例案可援祗能照該館原報支給之數遵照新章核實照數報銷據防軍支應局司道詳請奏咨立案前來臣覆加查察數尚核實除咨部查照外理合恭摺具陳伏乞皇太后皇上聖鑒敕部查照立案施行謹奏奉硃批該部知道欽此 
[浙江巡撫聶奏爲捐義莊公産懇恩俯賜勅部分别議給旌表建坊片初八日]  
　　聶緝槼片财據藩司翁曾桂詳稱據嘉興府轉據嘉興縣詳據三品銜户部郎中姚壽同知府用置直隸石景山同知姚福同呈稱遵故祖布政使銜記名道姚文枏遣命將祖遣分授田五百三十八畝零又自置田地四百六十七畝及市房一所一併捐爲義莊公産計共田房價值共合銀二萬兩之鉅造具規條田房畝分册結由司詳請將姚文枬及其孫姚壽同姚福同奏准旌表等因前來臣覆加查核與例相符合無仰懇天恩俯賜敕部分别議給旌表建坊以昭激勸除將册結咨部查照立案外謹附片陳請伏乞聖鑒謹奏奉硃批著照所請該部知道欽此 
[浙江巡撫聶奏爲武備學堂經費詳請分前奏咨立案片初八日]  
　　聶緝槼片再浙江省城欽奉諭旨設立武備學堂諸凡延訂教習挑選學生一切開辦大略情形以及常年需用華洋教習員役薪工學生伙食月費操衣靴帽筆墨紙張等項經費曾經前護撫臣誠勳奏明列入防餉項下核實支銷在案兹查該學堂自光緖二十九年三月起需支華洋教習委員薪水每月該銀一千二百五十九兩二錢又學生膳資並全堂伙食雜用月無定額多寡不等以及應用品物操衣帽靴書籍器具月有月無均難分昕　叙惟有將全年支數匀攤扯計月約需銀九百四十五兩八錢每月共需銀二千二百五兩是係常年支欵事屬創始用項悉仿外洋叅酌損益核實開支並無例案可援祗能照現在原報實數遵章先行立案以　戕來彚同防軍正案造銷至該堂專爲整軍經武起見必期人皆有勇將盡知方斯爲盡善以後逐漸推廣遇有增减事宜零再隨時　核辦理據防軍支應局司道約開細數清摺詳請分别奏咨立案前來臣覆查無異除將送到淸摺咨部外理合附片具陳伏乞聖鑒敕部查照施行謹奏奉硃批該部知道欽此 
[署貴州巡撫李奏爲恭報微臣抵黔接印日期摺初九日]  
　　三品頂戴署理貴州巡撫兼署提督臣李經羲跪奏爲恭報微臣抵黔接印日期繕摺叩謝天恩仰祈聖鑒事竊臣以廢案之身在籍持罪仰荷天恩賞給三品頂戴署理貴州巡撫裁成愈切報稱愈難當卽具摺謝恩籲懇陛見恭奉硃批著來見欽此遵卽起程北上於本年二月十五日馳抵直隸保定府城恭詣行在謝恩仰蒙召對獲覲大顔　年犬馬微忱藉得稍伸瞻戀旋隨侍蠻輿回京復蒙召見一次訓勉周詳賞賚稠疉撫躬循省感激涕零五月抄陛辭出京仰荷聖兹軫恤賞假一個月調養隆施逾格媿悚彌深惟屢接護撫臣曹鴻勛函電謂邊事日急餉械將領均極缺乏黔力不支須求外助臣未敢因在假期稍事調息親向南北洋大臣曁兩湖督撫臣往返籌商未得要領途中感冒暑疫瘧痢交作兼患血症仍力疾就道九月行抵常德病劇不能馳驛換船前進冬深水涸屢阻灘險十二月十五日始行抵貴州省城十七日准護撫臣曹鴻勛委署貴陽府知府胡汝霖署臣標中軍叅將祁以德親齎貴州巡撫關防一顆及王命旗牌文卷等件交臣祗領並將貴州提督銀印一顆移交前來由臣循例暫行兼署臣當卽恭設香案望闕叩頭謝恩接印任事伏念貴州山川奥阻地土磽薄五榖之産不敷民食釐稅所入素少嬴餘鹽榷則受制川發恊餉又久虚鄰助近年邊防戒嚴川粤交偪兵疲械　將略尤所未嫻吏惰民偷人才無可博取以方隅自囿習氣難除凡教育種殖鼓鑄製造通商開鑛諸政或則尚沿簡陋或則全等狉榛臣以材膺斯劇任雖切涓埃之效幾同無米之炊惟有殫竭血誠任事則力爲其難籌欵則相期共濟隨時隨事會同署理雲貴督臣丁振鐸和衷商辦並同藩臬兩司認眞整頓遇有應興應革事宜分别緩急次第具奏秉承謨訓切實遵辦以期仰副聖主棄瑕錄用之到意所有微臣感激下忱曁抵黔接印任事日期各緣由理合恭摺具陳叩謝天恩伏乞皇太后皇上聖鑒謹奏奉硃批知道了欽此 
[署貴州巡撫李奏爲布政司曹交缷護撫篆務按察使全交缷署藩司事均飭回本任片初九日]  
　　李經　片再布政使曹鴻勛業已交缷護撫篆務應飭回藩司本任所有署藩司事按察使全楙績亦飭回臬司本任以重職守除分飭遵照外謹會同署雲貴總督臣丁振鐸合詞附片陳明伏乞聖鑒謹奏奉硃批知道了欽此 
[貴州布政使曹奏爲交缷護撫並兼署提篆仍回藩司本任摺初九日]  
　　貴州布政使臣曹鴻勛跪奏爲恭報微臣交缷護撫並兼署提篆仍回藩司本任恭摺叩謝天恩仰祈聖鑒事竊臣欽奉恩命暫行護理貴州巡撫於二十九年四月初一日接印任事嗣復蒙恩飭令兼署貴州提督於六月初九日接受篆務均經具摺奏報在案現在新任撫臣李經羲已經到省臣隨將任内經手各事料理清楚於十二月十七日委署貴陽府知府胡汝霖署撫標中軍叅將祈以德署提標中軍叅將蔣一忠將貴州巡撫關防提督印信曁王命旗牌文卷等項恭齎呈送接收卽於是日本撫臣飭回藩司本任旋准署布政使全楙績將印信文卷移交前來臣當卽恭設香案望闕叩頭謝恩祗領任事伏念臣 
 
 

Page 12

 
 
明　　寄半載有餘川粤匪氛偪擾邊境籌防籌勦昕夕不遑仰賴天威幸免貽誤復膺屏翰益切悚惶查藩司有理財之責庫帑當奇窘之時自愧疏材深虞隕越惟有勉竭愚誠倍加整頓隨時禀商撫臣實力籌濟以期仰答高厚鴻慈於萬一所有微臣交缷巡撫提督篆務仍回藩司本任日期恭摺叩謝天恩伏乞皇太后皇上聖鑒謹奏奉硃批知道了欽此 
[貴州按察使全奏爲交缷藩篆仍回臬事本任日期摺初九日]  
　　頭品頂戴貴州按察使臣全楙績跪奏爲恭報微臣交缷藩篆仍回臬司本任日期叩謝天恩仰祈聖鑒事竊臣於光緖二十九年四月十三日接署貴州布政使篆務當經恭摺奏陳在案兹署任撫臣李經羲業已到黔奉飭赴本任臣隨於十二月十七日交缷藩司印務卽於是日准署理按察使貴東道袁開第將臬司印信文案移送前來臣當卽恭設香案望闕叩頭謝恩祗領任事伏念臣猥以輕材謬膺簡任藩條暫攝旣樗櫟以增慚臬事復陳益氷淵之倍惕查黔省爲邊徼要區臬司實刑名總匯地稱　弱富强以安輯爲先人雜漢苗訟獄以持平爲要舉凡詰奸禁暴懲墨糾貪在在需關緊要惟有倍矢勤愼隨時禀商撫臣竭盡愚忱實心辦理以期仰答高厚生成於萬一所有微臣交缷藩篆仍回臬司本任日期並感激下忱謹繕摺叩謝天恩伏乞皇太后皇上聖鑒謹奏奉硃批知道了欽此 
[河南巡撫陳奏爲勞績候補人員期滿後詳加甄别片初九日]  
　　陳夔龍片再查定例凡勞績保歸候補人員無論道府州縣均於到省一年後詳加甄别歴經遵辦在案兹查有在任候補班前先卽補道衛輝府知府國蔭在任候補直隸州知州修武縣知縣王舍棠在任沿河候補知縣榮澤縣縣丞陳謙候補知縣范覲揚樊庶葉藩李之　沿河候補知縣孫壽恩均到省一年期滿例應甄别擄藩臬兩司出考會詳呈請具奏前來臣查該員國蔭辦事勤愼才猷練逹王舍棠留心吏治陳謙才具安詳范覲揚樸實明幹樊庶勤明穩練葉藩才具開展李之燊通逹政體孫壽恩年壯才明均堪以原銜留省分别照例補用除將履歴淸册咨部外理合附片具陳伏乞聖鑒謹奏奉硃批吏部知道欽此 
[河南巡撫陳奏爲候補知縣首書田相應請旨革職片初九日]  
　　陳夔龍片再豫省庸劣不職之員前已擇尤奏參並陳明嗣後如有行爲荒謬者自應隨時甄别以示懲儆兹查有候補知縣首書田向分河南府當差上年十二月間因永寗縣知縣出缺未得代理輒敢赴府滋閙攫奪委牌該管知府袁鎮南具禀核辦而該員亦以委代不公砌詞通禀富經派委候補知府王紹廉前情確切查明其挾忿滋閙懷疑妄控情形屬實據藩臬兩司詳請奏叅前來臣查該員首書田行同無賴有玷官箴未便稍事姑容相應請旨將候補知縣首書田卽行革職以肅吏治是否有當理合附片具陳伏乞聖鑒訓示謹奏奉硃批著照所請吏部知道欽此 
[河南巡撫陳奏爲卽補道袁世廉應卽查照政務處原議委充常備總營務處片初九日]  
　　陳夔龍片再軍機處存記江蘇卽補道袁世廉現已遵旨來豫聽候差委該員才識閎遠深明武備應卽查照政務處原議委充常備總營務處凡營制餉章一切緊要事件曾同藩臬兩司悉心籌商現經臣將該軍逐漸添練就原有步隊三營編爲右翼並就駐省之精銳兩營汰弱留强改爲常備軍再添募一營合成步隊三營編爲左翼其工程隊砲隊馬隊刻因經費支絀尚未成軍亦擬設法籌欵增募仿照北洋辦法該員充全軍翼長統帶各營認眞訓練冀收實效除分咨外理合附片陳明伏乞聖鑒謹奏奉硃批該部知道欽此 
[河南巡撫陳奏爲撥補松滬釐金一欵業經掃數解清應給匯費片初九日]  
　　陳夔龍片再豫省奉撥抵補松滬釐金一欵向由鹽斤加價項下動支前因用繁欵絀不敷撥抵定議自光緖二十九年爲始就豫省力所能支每年籌解銀七八萬兩當於二十九年三月六月八月十二月四批共解過銀六萬五千兩均經奏明在案兹據糧鹽道王羅翰詳稱在於道庫鹽斤加價項下支湊集銀一萬五千兩作爲第五批撥補松滬釐金之欵發交商號承領定限三月上旬匯交江海關道兌收轉解江寗所有二十九年分應解銀八萬兩業經掃數解清應給匯費照案每百兩發銀一兩三錢等情詳請奏咨前來臣覆查無異除分咨查照外理合附片具陳伏乞聖鑒謹奏奉硃批該部知道欽此 
[河南巡撫陳奏爲請襲世職人員彚案具陳摺初九日]  
　　河南巡撫兼管河工事務臣陳夔龍跪奏爲光緖二十九年下半年期内請襲世職人員彚案具陳恭摺仰祈聖鑒事竊查前准部咨同治元年十二月十六日奉上諭嗣後陣亡殉難各員子孫承襲世職各該督撫轉飭各州縣將應襲職名迅速查取逕行具報督撫勿庸由府司轉詳予限半年彚案具奏以免煩擾等因欽此欽遵在案查定例承襲世職令嫡長子承襲加嫡長子有故及患病殘廢者令嫡長孫承龔如無嫡長孫則令嫡次子次孫承覊如無次子次孫及庶出子孫許令弟姪應承繼者承襲各等語查光緖二十八年十二月底起至二十九年六月底止各屬呈請承襲接襲各員前已奏報在案兹自二十九年七月起至十二月底止半年期内據葉縣詳送陣亡恩貢生鄭逢祥之嫡長孫鄭悅亭又據祥符縣詳送陣亡撫標右營雲騎尉世職張有仁之嫡長胞姪張金聲年俱及歲均請承襲雲騎尉世職又據祥符縣詳送陣亡河北鎭標左營經制外委張文德曾孫雲騎尉張有仁之長子張廷棟年已及歲請接襲恩騎尉世職各取具宗圖册結前來以上三員臣逐加查核均與定例相符應請准其承襲接襲仍俟接駐部覆再行分别照例辦理除將送到宗圖册結並各該員議准原案鈔錄咨部外理合恭摺具奏伏乞皇太后皇上聖鑒敕部核覆施行謹奏奉硃批兵部議奏欽此 
[河南巡撫陳奏爲田振邦前保補缺後以副將用之案改爲之叅將仍歸原標儘先補用片初九日]  
　　陳夔龍片再查副將用留豫儘先卽補參將田振邦係安徽渦陽縣人由軍功歴保守備銜儘先千總於克復瑪𤤝斯南城案内保 
 
