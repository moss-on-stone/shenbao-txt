# 1882 - 83 - 4903199

 

Page 1

 
 
[新印各種書籍出售價目] [  本館發售]  
　　啓者本館所排印書籍俱各精　可喜除在上海發售外餘各外埠卽由賣申報人經人經手如蒙諸君子欲購閱者祈惠顧可也所有售外埠之　價與在上海一律如經手人或有私自加價等情祈買客信知本館以便查究兹特將各書實價附列如左 
＃１＃＃２＃＃４＃＃５＃＃６＃＃７＃ 
[縮本佩文韻府出售] [  點石齋主人啓]  
　　康熙四十三年聖祖命廷臣在武英殿開局刋定佩文韻府越八年告成都爲一百零六卷計頁一萬八千有餘誠韻學之大成藝林之珍帙也繼時刷印無多各直省士人艱於購置於是廣東江西先後翻刻其中烏焉帝虎訛舛滋多而江西板爲尤劣廣東板雖稍勝一籌然現在坊間出售每部價洋尚須五十餘元寒索之儒奚能家置一編晨夕觀玩且卷帙太繁凡舟車携帶以及芸窓披閱亦覺費事本齋因於前年夏間願出重價特在都中購得 
　　殿板初印者一部帶歸齋中用石印照相法照成縮本初擬寒暑一週當可工竣豈意原書内墨之濃淡尚有參差字之筆畫容有斷缺蓋就書平視原屬渾成一經縮小便難爽目因又出資延友不限工程務須逐字詳加潤色甫於今正印就披覽一過覺本齋所印各書當以此最爲淸晰工緻區區之心似可謂毫髮無遺憾矣至於紙張之光潔裝潢之精雅固當有目共賞無待贅言現准於二月十六日出書每部訂成十本貯以巧式木箱並附外洋大顯微鏡一面以便檢查時持以照閱統收價洋十六元正蓋不欲居奇特以公諸同好耶惟此書太覺煩重是以照印不多遠近諸若尚祈早來購取本埠則仍在申晨書畵室發兌各外槌之賣申報人處亦可價購也此佈 
[論札學查縣]  
　　學官一職人皆目爲冷官以其無地方公事除丁祭及考試等事而外可以鎭日安居不預外事無論府學縣學莫不皆然卽有才猷無從展布然其中豈果無人哉　讀閩撫岑宮保諭學官查察州縣一札而歏宮保之綜理微密而其用心於地方公事者爲獨至也教官旣自知爲冷官終日居永署外　絶不與聞卽州縣官亦初不以爲意但有以掩上憲之耳目卽不妨威福自擅無論刑錢等案任意出入而絶無顧忌上憲相離較遠易於掩葢彌縫知府爲頂頭上司然苟非同城卽已耳目難周更上而至於道憲省憲更無論矣丞尉而下則尤在堂翁掌握之中更不必爲之避忌夫是以州縣官之胆愈人而其心愈粗也教官多以鄰府紳士爲之其間或有親戚故舊　以往來相間故定例教官不令預公事所以杜其請託徇庇之弊然正以有往來之人而於地方公事之得失民間之利獘不難咨諏而得其詳卽州縣官之優劣及共辦事之詔眞與否皆可以瞭如指掌肉特以事不于已故置而不論耳今上憲授以稽察之權則正可藉是以報國某事判斷失法某事辦理不公某事營私某事舞弊皆於平日　　察聽而一一指陳於上憲之前雖上憲或須再行查訪不必因其一言而遽行賞罰而州縣官究有所顧忌而不敢妄爲矣或曰教官與州縣同城同官爲僚侯宜和衷共濟今若此是教之以攻訐也然而憲意之所在固可知矣寄耳目於學官實所以訪州縣之縱恣而操縱之術則仍握之在我故札中有秉公從事不得挾宿怨以報復之語垦知宫保亦深防閕攻　之漸而先有以朂之也夫以學官而稽察州縣或億州縣之有所掣肘然憲札但令學官見有州縣不恤民隠縱差凌虐貪贓枉法出入人罪者則來轅稟明以便分别查辦並未令學官預間其公事但子以稽察之責初不予以事權又甸慮掣肘乎顧鄙意竊有進焉者州縣官之優劣固宜以學官爲之紏察而學官之優劣亦當以州縣爲之稽查盖學官雖皆讀書明理之士而其間人品亦有不齊卽如塡岫一節並生入泮必由學官送册而送岫之先必與該童議贄儀斤斤焉較及錙銖竟有先一日議起至次日黎明已將送册而所議尚未成者夫士子入學之初禮宜執贄以謁學官然定例不過銀數錢而已在紳富之家用度向來闊綽今當洋芹高掇卽使於定例贄儀之外多　若干亦不爲過若有寒儉之子平日以訓蒙餬口卽數錢之贄尚且力有不及而學官或誤聽人言以爲有家而多方勒措不與送册致該童無可愬告若此者則學官亦大失其品矣又有廪糧一項生員幸而補　榮食天祿一年亦可得數金以作小補而此項廪糧每有爲學官所侵蝕者且與門斗通聨領於縣庫而並不頒給或則稍稍發出每人所得不過百數十文惟於歲科考及鄉試時不取卷費以爲補情地步若此者亦大失體統而且取之傷能至於月課季課皆係有名無寳舉優繆劣無非賄賂公行卽有明知其弊者亦隨波逐流不能更易魯規此學官之所以爲人所輕而不爲州縣所畏忌也竊以爲學官如有以上各端州縣官分宜禀明上憲分别查辦如此兩樹牽制則學官不與地方公事而於地方官之劣迹則有以達上官之聽地方官不與教學之事而學官之積弊亦 
 
 

Page 2

 
 
不能蔽上富之明兩相維持而爲政爲教胥有所警惕而不敢侈然自肆其於國家不且大有裨益哉今學官稽察州縣之舉己有岑宮保創行倘各真省亦能步武其後而皆以此法行之則地言公事州縣必不敢放意妄爲其有益於地方實非淺鮮所願為學官者皆　體憲意一秉至公勿以虚文視之并勿以私意參之則宮保之心大慰而民間之獲圖無渄矣余故樂書其後以誌喜 
[本舘自巳接到電音]  
　　本館於昨日接到在津友人專發電音到本館有二月初九日諭首二道敬謹譯登○二月初九日奉旨此次京察引見年至六十五歲以上之内閣典籍端木埰等均着照舊供職欽　同日奉上諭左宗棠奏續請調員差委一摺除道員王嘉敏周崇傅業經發往江南差遣外道員王詩正譚信榘王立鰲知府章棣直隷州知州石本清同知裘如林通判周銘旗知縣柳葆元吳錫震陳崇煌陳彤輔禮部主事王金彝着吏部查明飭今該員等前赴江南交左宗棠差遣委用其所請攺留省分補用班次各節着吏部議奏欽此 
[壽辰共樂]  
　　香港西字報言本月初四日爲德皇八十五歳壽辰是日港中各國船上皆高扯德國旗號以致祝德國兵船斯道出尤爲熱閙午前該船兵弁等皆歐呼舞蹈至十二點鐘該幾放炮二十一門各船亦皆放炮二十一門以鳴敬意下午斯道出船上演戯至晚八點鐘皆至港中德國總會固餐以示同樂之意也 
[日船消息]  
　　聞得三菱司納帛耶麥魯輪船由日本來華今停於長崎因天氣不正一時不能開行未識日内能否來滬也 
[蘇垣火警餘聞]  
　　蘇州近來履有火警有寓居蘇垣之西人致信於西字報館云放火匪徒業經捉獲兩名官憲出有告示令民間禁用火油并不准柴草堆積門邊誠恐火油易於兆災草堆於門邊易致匪人放火故也又踏該處人言近來火警之多皆因西人在蘇城起造房屋過多有損風水之故此言殊覺可笑也 
[旋風甚厲]  
　　海濵素多旋風上海亦時有之而前日下午本埠旋風頗爲迅厲自法租界浦灘起盤旋至江海北關而止逢篷勃勃灰塵飛越約高二十丈是非尋常可比矣 
[申禁小錢]  
　　甯郡小錢行用如故現經秦邑尊訪聞於正月念九日再行出示　禁如再陽奉陰違謂將按律懲辦也 
[查察冒考]  
　　寍郡孝廉堂膏火額祗有六十名而本年授考有一百五十餘人之多宗太守恐其中難保無託名佔額情獘詳加查察當塲查得馬辰琯等三十六名疑非本人初六日牌示如確係本人訂於五日内或來府或至提調府教授處謁見過期不到定行除名云 
[火警冉記]  
　　杭城自正月廿八日薦橋大火之後居民咸望風烟永息矣不意是夜四更時紅光又起各水龍復相奔救嗣悉被災者係錢塘門外松木場地方共焚去民居店戸兩共三十餘間幸日來香市甫起各店尚未開齊若遲及十日則百貨駢羅千檣鱗集其禍猶可設想耶廿九夜天降雷雨咸謂雨師灑道炎帝定可回車乃初一夜起更時艮山門外離前次所焚之處約一箭地又焚去房屋二十餘間是夕各居民以前次城門不開故不肯空爲往返也 
[如皋近事]  
　　元宵節前後如皋燈綵實盛各紙紥店均矜奇門巧無不新益求新城隍　更形熱閙男女雜沓較之戲場無異至十九日 
[始各歸各業云]  
　　十四日通州松聽濤剌史路過如皋出西門赴泰興相驗聞泰興監斃女犯名故請鄰封檢騐也○二十三晚初更將盡時東門外草蓬失火各水龍飛馳灌救計焚去柴堆兩座共有三百担光景傳係有人縱火也○二十五夜東門俞可大油坊屋後蔡姓木作又火各水龍風馳電掣一時趕至當卽灌滅計焚去草屋二間後進瓦屋全賴各龍保住有靈柩一口停頓堂中得保無恙亦可謂不幸中之大幸也○如皋各善舉多半賴康君藉人龎君忠懐二善士不辭勞瘁勷理其間是以偶遇火災水龍局頗爲踴躍盖定章凡水夫以及抬龍夫役均論地之遠近分别赶到之先後發給賞犒故能聞聲速往也○念七日客有回仙女鎭者南登岸遇一北路婦沿途哭泣有人詢之乃僑厲離仙鎭十八里之大橋鎭昨因六歲一子忽失去想爲匪徒所拐故尋覔至此沿河帶泣帶望忽見河于泊一小舟内一小孩酷似其子正在啼哭該婦呼之而應隨告途人聚有十數輩上船將小孩拉出果是伊子該婦不勝坎喜跪謝船中祇一匹徒亦北路人無從逃遁卽爲人扭住初猶抵頼後送至萬壽司署一鞫而服責笞四百板判枷兩月釋放 
[錢價大漲]  
　　江省錢價自去卽冬卽節節見漲年底已至六錢一分零线銀一串尚是名爲九五扣頭實僅九一二十文可謂貴矣乃刻下因茶客兌錢赴莊益復增高計須六錢三分一緡此亦從來所罕有者也 
[觀民息訟示]  
　　欽加五品銜署理浙江蕭山縣正堂高爲出示剴切勸諭事照得蕭邑自遭兵亂元氣大傷克復雖髣二十年而城鄉人家大都窮苦一半由於物力艱難一半自巳不肯勤儉顧惜身家以至於此本縣節奉憲檄來宰是邦到任以後凡地方風俗以及民間利害無不處處訪察試卽利害兩字言之天下利之所在人必爭之而利之大者莫如各做各業無論或爲士或爲農或爲工商一朝失業上而父母下而妻子依靠何人天下害之斷在人必避之而害之大者莫如告狀廢時失業進出衙門自然呈之日起至結案之日止少則一月半月多至一年半年來往　纒書差用費非錢不行衙門書差好歹不一各項用費各色亦不一一票　來或用狠話嚇爾或用好話騙爾爾等辛苦銅錢一朝寃枉化去而官司輪贏尚不可知常有殷實富戸因訟事而傾家蕩産者有貢賢生童因訟事而詳革扣考者有貧苦小民因訟事而或借或當滿身虧空者甚有自知理曲不願告狀被人唆使一時誤聽到官審實至辦誣告反坐者又有里隣親族素來要好偶然一事不對負氣告狀旣傷和氣後來不能相見者一時做錯懊悔不及蕭邑士民安分守己者固不乏人而遇事生風者亦所恒有同是人也不過一時氣忿不平一時誤聽人言語遂不想利害不問曲値來縣告狀本縣訪聞此地訟費一向不小現在巖誡代書曁幾中書吏差役一洗歴來積習不准伊等需索一面將地方訟棍及招摇撞　之人密訪巖拿到案訊辦外爲此示仰闔邑士農工商諸色人等一體知悉爾等當知朝廷設官原爲爾等百姓起見斷無不准告狀之理如果憑空被人誣害實在委曲不過准爾等據實呈縣不得虚造一字如果細小事故大家平心去想倘錯在自己我去請人說開倘錯在别人可以忍耐過去否則告訴視族長勸解了事總之告狀書差地保種種使費如富與窮闘富知我今有錢何苦拖害他人如窮與富闘當知我今無錢何苦自害自己如富與富闘窮與窮闘當知同一有錢何一無錢何苦害人害己如此一想少了許多口舌省了許多銅錢况且肯喫小虧即是大佔便宜强欲使宜到底必要吃虧此一定道理也自示之後但願士農工商人等富者自保其身家窮者自顧其衣食父戒其子兄勸其弟親要親好隣要隣好城鄉中不識字之人惟望年高有德及讀書明理之人將示中說話細細開導化大事爲小事化有事爲無事彼此和氣彼此有利無硡本縣苦口苦心爲爾等自已身家打算欲語說得好和氣値千金又說一字入公門九牛拔不出倘竟執迷不悟不問事之大小理之曲直動轅架詞揑訟一經審實本縣知有法而不知有恩也爾等其細思之凛之切切特示 
[節婦殉夫]  
　　天津楊柳靑風俗較壞然亦有蓬生麻中不扶而自直者聞有宋洛邦者賈人子也家祗一妻安貧度日宋於去臘染病歸 
 
 

Page 3

 
 
家其妻侍奉湯藥衣不解帶眼不交睫者月餘而宋病益篤至彌留時宋顧妻長嘆欲言而囁嚅者再其妻會意向宋云妾上無舅姑中鮮叔伯下無子女君之眷眷殆以妾無人寄託爲門户羞耶然妾巳垂老復何顧惜請先君死爲驅狐狸於地下遂入房仰洋藥以死死時宋未之知旁人亦未敢相告猶覓其妻不置未幾宋亦氣絶是眞足爲女流矜式末俗增光也惜婦之姓氏傳者失考云 
[欽使回京]  
　　前出使美日秘三國欽差大臣陳茘秋副憲由外洋回滬行轅設在廣肇公所曾經列報兹欽使已於前日乘搭招商局之保大輪船北上赴京矣夫瞻楊柳於長途來往計歴時之久重皇華之籠命諮詢成入告之猷播德而回覲光有喜可爲星使頌之 
[暫延西師]  
　　高昌廟之教習林樂知先生因在本埠開設中西學堂故已辭出現聞高昌廟延請西教師戴勤爾暫權該處館務云 
[撈獲屍身]  
　　前報載英國式德來克兵船上之兵丁落水身死屍未撈獲一節爲日已久前日本埠虹口之牛皮作見有屍身浮於該處水面巳腐爛不可識認因見其號衣始知卽係英兵船上兵丁隨用母棱兵船上之小船載其屍身至浦東安葬葬時照例放槍以致哀云 
[失愼詳述]  
　　昨報列滬北失愼一節兹得其詳知昨報中尚有錯悞失愼者係老閘大橋北首迤東旗昌行之繅絲棧由冒烟囱起火燒去廚房平屋二間其天井内堆有挑蠶繭用之蔑籮高與簷齊被引火過隔壁萬利號煤炭木柴北棧内焚去松柴三百八十捆台州柴四千餘把又被搶去柴及炭數十担衆人拆毁竹笆又踏碎煤炭無數統計虧洋三百數十元幸拆斷火道得以熄滅不致蔓延該煤炭棧已遞稟英界會審公堂以該棧失火殃及燒去儲貨單開價值請追陳太守諭俟飭差恊保查明情形再理 
[飾供掌頰]  
　　奸婦待究一節昨晨翁太守臨法捕房時復將該婦殷陸氏提出訊其現住之屋係何人產業租金若干由何人租下收租人來時房租是否由汝給付居彼幾時以前住於何處自作此等犯禁事引誘多少男女墮計家中尚有何人如照實供明嗣後攺過尚可從輕發落殷陸氏供於去年底由英租界移至四明公所左近租馬同興房屋按月租洋二元五角由穌州婦租下我向轉租一榻之地按月出錢五百文家有女婿在寍波作小生意並未引誘何人有時有婦女到我處者乃係我之姪媳太守謂女旣姪媳男是何人答稱從無男人進出又問然則莫　 
趙氏何以稱爾將伊誘去住於爾家數日答稱此是挾仇誣訴太守謂不打安肯招認卽喝掌頰甫欲動手殷陸氏又供現今實在帮傭於三年前曾作過此等事兹已攺過太守謂不問爾已往祇究爾現在殷陸氏仍不肯招喝掌頰四十下發押候比 
[控告搶鹽]  
　　　　昨晨翁太守臨法捕房時據捕拘到陳阿三一人請訊太守問以何事卽有寍波人劉阿增投案訴稱住居英租界致遠街賣鹽菜爲生昨日至太古碼頭閒眺遇太古行惇信輪船水手稱有從寍波帶來食鹽兩包約百餘斤計價洋一元六角當卽對面買就雇裝小車甫將推行我念及不知斤兩究竟幾何回船詢問卽經人報稱車夫范春坡被野鷄扛夫毆打鹽已被搶去一包赶回見人已散去祗拉住陳阿三一人等語又據車夫范春坡供稱在太古碼頭裝鹽上車有野鷄找夫赶來將我毆打陳阿三搶鹽一包置於另一人肩上如飛奔逸故我將伊拉住云翁太守詰之陳阿三則稱行經該處見彼等厮打上前解勸誤被拘來太守研詰再三堅執不認太守飭將陳阿三劉阿增范春坡三人一併管押聽候覆訊 
[兇犯收禁]  
　　去臘初九日本報列發審命案一節係去年八月間已革營勇曹三在盛阿弟烟館中放手鎗擊王永高不中悞斃孫姓烟客因地屬寳山縣界由該縣據情通詳各大憲大憲以事涉管勇發交蘇松太道轉發上海縣先行訊問訊實稟覆故劉道憲復於本月初十日親番該犯供認悞傷隨發交原處地方官收禁候示矣 
[控被扃妻]  
　　英界會審公堂據巡捕解送在路爭毆一起人請訊訊據某甲供稱冋在清江因有相識之某乙以我困苦謂可領我及我妻同到上海爲我謀好就隨與搭船來滬船資由乙付給甫上岸乙卽領我到一婦人處不知其姓先將我妻安頸招我同伊出外閑遊及天將晚令我同伊宿於客棧找不允著其領到原處見妻旣到門口見門己封鎖與伊吵閙妻在樓上聞我之聲亦卽啼哭呌喊乙始開鎖進去故與之爭論適有巡捕經過拘來請究其妻某氏供詞與同乙供從蘇州搭船來滬在船遇見某甲夫婦並無誘其妻氏情事陳太守飭將乙押候飭差恊甲往傳不姓氏之婦人到案以憑質訊 
[押令還欠]  
　　粤人譚瑞初投英界會審公堂控稱向用葉啓之爲廚司嗣因其不願執役欲開烟館我念同鄉之誼借與洋二百六十元爲資本詎伊開設不久卽便閉歇向索借項無着伊便搭禪臣輪船欲遁光回籍我得信之下前往輪船扭住交捕送案請爲究追又在其身畔搜出洋十七元等語葉啓之供亦係粤人向在譚處爲廚司伊借給我洋二百六十元是實固屬異常情誼無奈生意虧本店已閉歇兹欲回原籍者原擬措資還彼非敢遁逃陳太守飭將葉啓之押令赶緊措資料理 
[次和許石聲觀察六十述懐原韵]  
　　又章經濟兩相成叔重聲名早共驚翰墨有緣懐草聖詩歌看意贈花卿携來琴鹤清無比遷到林鶯嘉倍生正是年華還甚好棠陰指日滿春城○亦曾紅豆記相思排遣鶯花不算癡洵是淡能甘吏隠本來清尚恐人知漸臻蔗境彌瀟洒長得桐孫好護持今日杖鄉齊介壽康强逢吉定堪期[  鴛湖映雪生初稿]  
[八寳粧代藕香榭主題對鏡整釵圖]  
　　風流一種難描處菱花啓頻回顧正夢醒睡蓬鬆鬢脚爲開奩具雨雲纔向巫山度傷春意媽然露把鳳頭穏揷雙鬟細掠影形相慕[  掃花仙史倚聲]  
[離亭燕題許石聲觀察春餞圖]  
　　聽驪歌唱遍離處作長亭馭宴因有湖山堪眷戀此際泛舟相餞爲問壯游斯去何日河梁重見偏値花飛片片又添得離愁涙濺文酒交情渾不淺爭比似春流莫斷但祝布帆無恙數到征程穏便[  掃花仙史映雪生草]  
[虞美人爲惜花仙史題雙照圖圖爲馬小素蘭君兩校書小像二人皆名月英]  
　　花開落渾無定往事憑誰證當年雙照淚痕乾貌得姮娥留取畫中看同心兩美今何在倩影亭亭載只因太守本風流遇着桃根桃葉幾生修[  映雪生倚聲]  
[風入松鹤鳴樓茶室瀹茗]  
　　臨流小閣淨無塵香透碧螺春濃陰隔岸渾忘暑一入座一椀宜人不必盧仝有癖納凉也足怡神俯 
窺水底躍銀鱗波皺可垂綸靜觀自得天機暢覺風生兩腋頻頻到此樂而忘返非貪茶味淸新[  掃花仙史錄辛巳夏作]  
[人月圓送杜冠珊茂才回龍游]  
　　扁舟喜掛歸帆穏風送木穉香計從招入蓮花幕一載離鄉而今返斾蓴羹鱸膾正好秋光畫眉 
[窗下薰香被底忙煞鴛鴦] [  映雪生錄辛巳秋作]  
　　余友唐子雲茂才出其大著秋試記程一卷囑余題詞勉成五絶句聊以應命並錄呈倉山舊主霧裏看花客削正○喬梓同飄一葉舟棘闈戰罷且優游秣陵秋色蘇臺月盡被唐衢筆底收○訪古探奇到白門兩三知已話黃昏英雄兒女今何在惟有江流依舊存○湖山自古說江南選勝尋幽次第探探到小倉山下過新詩爲吊老袁安君有謁隨園先生墓詩○每從夢裏想游仙自恨身因俗累牽讀竟記程編一卷依 
 
 

Page 4

 
 
稀勝境在當前○買得扁舟泛莫愁艤舟又上帆樓胸中邱壑添多少自是當今第一流[  苕東正帆氏閔汝鍔求定草]  
　　奉題欽旌賢孝嚴孺人割臂圖余客武林閱申報載題是圖諸名作讀之欽佩不已敬附俚言以誌景仰卽呈丹徒包曉村先生鑒正 
人生天地間繄誰能不死死或重泰山死或輕於紙求之衆鬚眉尚難衷一是不意巾幗中千古留奇事美哉嚴孺人女訓嫻經史賢孝播芳聲人不間遐邇憶昔夫病時纒綿在床第侍疾經十旬湯藥必親視淸夜祝上蒼願將身代彼禳禱乞神靈妾心良苦矣古人重保身髮膚敢傷毁奈何疾莫瘳情急而爲此焚香矢精誠忍痛奏刀七可憐血模糊猝投鼎鐺裏長跽進一臠良人病獲已人力可回天盧扁難專美吁嗟但得良人慶再生妾身雖死妾心喜從此容顔漸憔悴骨瘦魂消病不起一朝跨鳳謝紅塵黃門悼亡涕不止爲畫孺人割臂圖題詩徴遍天下士縉紳援例陳公庭大吏飛章達天子天語褒崇光九泉輝揚彤管矜閭里閨閣有完人賢孝誰得似外以維風化内以植倫紀我披割臂圖長歌以當誄嗚呼孺人雖死氣猶生綽楔千年表嚴氏[  白門後學樹人氏趙森求是艸時在壬午仲春之月上浣]  
[蘇省撫轅抄]  
　　二月初八日攺製江蘇候補班儘先補用知府潘學祖安徽人由山東來禀到從九杭福淸辭赴松滬緝捕差○初九日常州府知事趙寳仁辭赴任九從李晉祜禀知在省丁内艱牌示宜興縣縣丞英弼丁憂遺缺查有候補縣丞朱康壽堪以請補 
 [ >G　　天仙茶園 
　　二月十二日演 
　　缷甲封王白玉帶海潮珠大神州桃做宇宙鋒鐵弓緣父子會大捉妖靑石山 
　　二月十二夜演 
　　昭君跑馬關王廟雙奪印伐東吳小桃園乾坤帶海瑞朝頂滾釘板九更天打齋飯 
　　大觀戲園 
　　二月十二日演渭水河郡英會法門寺霸王庄玉堂春海潮珠鋸大虹百草山草橋關 
　　二月十二夜演 
　　反西凉西遊記鐵蓮花宮門帶代對官白虎堂醉仙樓頭二三四本得意緣 
　　全桂戲園 
　　二月十二夜演 
　　鎖五龍三虎庄五雷陣回荊洲蘆花蕩合鳳裙伐子都三擊掌蔡家庄 
　　金桂茶園 
　　二月十二日演 
　　虎囊彈靑峰嶺女店二進宮合演普球山小盤殿九更天滾釘板入皇府四平山 
　　二月十二夜演煩演 
　　金鴈橋擒張任煩演捉放曹天水關送灰面新排全部巧紫燈彩文武合演盈花潭 
　　喜椿茶園 
　　二月十二日演 
　　京遇緣反西凉樊城長亭賣胭脂粉粧樓生死板掃雪打盌 
　　二月十二夜演 
　　二進宮反五侯貴妃醉酒南天門惡虎村大嫖院十美圖七星燈斬魏延 
　　老三雅戲園 
　　二月十一工夜演 
　　佛圓醉圓嵩禱見娘梅領三闖悔嫁周火鳳焰林山寄子嫖院問探回軍小宴大宴梳粧擲戟借餉別弟報喜勢僧福圓 
　　禮拜四拍賣 
　　茲月之十二日卽禮拜四下午兩點鐘在本棧拍賣各色海馬福字呢幷漁翁松鼠象牌英牌人面孔雀等各種洋紅布望各　寳號屆期早臨是幸 
　　義記洋行啓 
　　禮拜四拍賣 
　　啓者於十二日十點半鐘在蘇州路八號裕盛住宅內拍賣　大菜間　客堂　臥房　大鏡子　洋琴　馬車　白相船等物此佈 
　　乾泰行啓 
　　禮拜四拍賣 
　　於十二日十點鐘在福利棧內拍賣磁大菜色要貨鐵鎖鑽子料器東洋箱一應什物等倘各　寶號欲意者請至該處面拍是荷此佈 
　　魯意師摩啓 
　　禮拜四拍賣 
　　啓者本月十二日卽禮拜四十一點鐘拍賣路燈頭M羽毛GG工嗶嘰人鎗小呢六磅雙人八磅四洋房藍人鎗雙人原布六十四線藍雙路燈漂布十磅十二五彩人鎗市布十四磅人鎗十五磅跑鹿斜文等貨特此佈聞 
　　二月初七日 
　　元芳行啓 
　　禮拜五拍賣 
　　啓者於十三日十一點鐘在豐裕間壁彈子房內拍賣　彈子檯　大鏡子什物等此佈 
　　乾泰行啓 
　　禮拜五拍賣 
　　於十三日十點鐘在大馬路口會總飯店內拍賣檯子椅子鐵床衣廚畵鏡地毡鏡子一應木器什物等倘各　寳號欲意者請至談處面拍是荷此佈 
　　魯意師摩啓 
　　禮拜五拍賣 
　　啓者於十三日兩點鐘在本行拍賣　各色顏料　黃肥皂二百箱　三打明皂十箱　景泰瓶　古磁瓶　古碗　古盆　紅木架子　插屛　羽紗傘　先明眼藥水　香水　香油　皮酒　必得司　白藍地　哈兌酒　香并　三角皮酒　生菜油生油　麥餅　倍更肉　杏仁　靑豆　芥末等物此佈 
　　乾泰行啓 
　　禮拜六拍賣 
　　啓者於十四日兩點鐘在瑞記行棧房內拍賣　上白漆　次白漆　黃漆黑漆　洋傘　自來火洋紗巾　此佈 
　　乾泰行啓 
　　彭　濟冉聲明 
　　蘇申假冐本堂招牌圖記之店甚多前已聲明現今外面自立堂名仍然暗中假賣本堂圖記以僞亂眞　貴客寄買無從分辨四方王顧如交船局寄買須囑在蘇門口有照　方是眞彭誠濟如在甲老巡捕房對門此兩處無誤也特此佈吿 
　　自來火减價 
　　本號所售之　樣自來火現在不論孔雀牌大箱精巧圖羞之小箱一律每箱减價銀一兩零拆亦照減核算此布 
　　申昌書畫室啓 
　　新樣自來火 
　　本局現在造成新樣自來火其匣面有燧昌篆字牌號背面有各樣中國精巧畫圖甚爲好看匣子較小面所貯火柴仍多蓋欲便於携帶所以特用小匣也匣之旁面用沙皮取火括時易以燃着而光極明亮無論天時潮濕總可無虞本局可以包用此自來火爲中國從來所未見工料頗貴因欲搨名故特從亷價出售其貨在申報舘間壁申昌書畫室發兌如蘇省各城鎭欲看樣子可信致申昌以便寄樣貨可照單裝發每包十匣每一百二十包裝一馬口鐵匣馬口鐵匣外有本局自來火厰之圖畫爲記伏祈認明賜顧爲　如不要馬口鐵匣者零拆係一洋起亦可分賣 
　　燧昌自來火局主人啓 
　　帶拉煞根波篤飛林露 
　　此露專治臟腑血毒經絡濕熱時覺腰楚背脊骨痛胸口飽脹宿食不化飲食後胃腕作痛頭痛腦脹心悸肝炎肺痿脾虛腸燥便閉等患此露屢經試騐見效多人方敢製成濟世不但治以上諸病兼能淸凉行血平肝降火散瘀血理大便淸臟腑活經絡和中養神惟此爲最人身臟腑晝夜運動然又須每十二時大解一次方保無病過時恐生內熱病則他病亦接踵而作預服此露可免以上諸患每日三次每服一調羹水冲服飮食前進每瓶價洋一元 
　　大英醫院藥房監製 
　　金利源昌順隆 
　　墨晶式元茶晶一元白翠玉釧每只三元新到上貨如假包退 
　　淸香嫩面水粉 
　　香粉者婦女裝飾之常物也當聞中國香粉總不若西國來者佳蓋中國得紛用之日久臉色發靑粉痣滿面本醫院製此水粉不獨無以上諸弊且淸杳馥郁細潔異常不但嫩面香肌潤膚發彩兼能退斑鎔點雀痣等患每晨梳洗時抹擦用之月餘潤色登收光輝迥異倘有病後面黃臉帶滯色光彩不揚無論男婦只須積搽旬餘自能去舊返新光艷倍昔用時將瓶瑤動不致粉沉瓶底　賜顧者請認明招牌不誤每瓶洋一元　上洋大英醫院藥房製 
　　原刻華陀中藏經 
　　中藏經八卷本爲華祖師外孫鄧氏藏其書實補靈樞之不足發內經之餘蘊法中生法方外有方或又疑其獄中所焚之靑囊也近時板多翻刻未免魚魯之誤如欲得原刻者祈向上海萬隆洋行帳房購取可也每部連四紙五角毛太四角躉售另扣 
　　合發福 
　　本號按月有呂宋票出售半張亦可價隨大市兼收得彩票格外克己遠處賜顧由局寄購不悞四馬路北老巡捕房對門 
　　東洋新到 
　　石蛋光明藥善雲翳紅筋白膜　肉攀瞞螺尖蟹珠迎風流淚爛眼老眼昏花瞳人失光小兒甘積痘後餘毒攻目皆能光明每瓶洋一元四角桃花散立止牙痛鼻雲散治頭風腦漏開竅散治耳內膿水各瓶一元寄上海石路中同慶里口廣濟局 
　　跑馬發財大票出啓 
　　本行西商跑馬股份五千號每張價洋四員分半票二員分四開一員頭彩四千員二彩二千員三彩八百員餘彩甚多此票信實公平得彩甚易各國西人俱買此票今在本行銷售中外仕商俱可來買外埠由信寄英界大馬路西仁大典轉灣 
　　上浮合發來洋行啓 
　　告白 
　　昨閱　貴舘申報內登有南門周誘匿聲明一節見之不勝駭異究是何等奸徒假冐姓氏誣陷兩姓聲名　貴館爲其登報諒有着落望卽指示以便向理至於念二日余家乃由僕畫疲玩因致稍有唇舌前往曹姓親戚處蹔爾盤桓事屬有之况曹周係是姻親人所共悉兩相來往事本常情無足爲怪今忽遭匪人血口狂噴汚衊善類理法豈容似此毒施伎倆究欲離間母子抑欲離間親戚使人互相搆衅希圖射利耶望貴館以此先行登報辨白至禱　滬上大南門周謹白 
　　宦鄉要則出售 
　　是書分門另類奏摺條例專貼稱呼品級抬頭婚喪二禮俱載詳晰宦鄉家必備之書每都價洋二角四分外精刻顧亭林十種二元五角錢大昕三史拾遺六角十七史商榷三元半類書天中記八元玉臺新詠箋註一元二角策學總篡大成二元世說新語補六角精裱　國朝名人尺牘法帖四元 
　　上海四馬路萬卷樓啓 
 
 

Page 5

 
 
 [ >G　　寄售秘製止痛药水 
　　啓者本行現有大美國百里得朱司醫生寄售秘製止痛藥水無論內外症應用如神立時見效內症如夏日發　腹瀉瘧疾傷寒筯骨疼痛等外　如湯火刀傷毒　蛇蟲咬　等並皆奏效此藥在世上行用巳五十年試過者靡不稱讚價又公道藥瓶外有中國字包紙治病者更可一目瞭然或買一瓶或買一箱均可隨便也 
　　上洋大馬路晉隆洋行啓 
　　世醫到滬 
　　漢鎭　　臣祖傳岐黃妙術濟世有年延診諸君無不道稱初到滬上送診一月寓三馬路九章綢莊對面 
　　隆泰茶棧啓 
　　器軍械出售 
　　有年矣屢蒙各省各局委辦一切貨價無不相宜近來英國製造之法較前　屬精巧今有新式銅鐵大砲來福洋鎗大小銅帽粗細火藥挖河機器大小各種俱全倘有貴官紳應需各種各式祈至小行視樣面議價目格外公道特此佈聞 
　　同治十三年六月日 
　　地亞士行啓 
　　新設保險公司卽扣三分之一 
　　新設保險公司所有　中國貴客貨物銀兩等項往來概可保險本行在中國貿易多年甚爲妥當如有賜顧者其價格外便宜卽將其價銀現扣三分之一今將　埠頭開設計香港省城上海天津煙臺牛莊漢口九江鎭江一切等處倘有貴客賜顧請至本行面議特此佈聞 
　　同治十三年六月吉日 
　　太古洋行謹啓 
　　醉六堂書坊遷移 
　　本坊向設上海城內香花橋發兌古今書籍並各省局書歷有年所久蒙　官紳士商見信遠近馳名前月鄰近失火被累今遷法界大馬路興聖街口朝南門面交易茲值鄉試之年本坊添備各種鉛版書籍及各省新選大小題時文並各家登報新出書本俱已全備如蒙　賜顧請卽移玉 
　　輪船往東洋等處 
　　啓者本行納格約唛魯輪船於禮拜三卽華二月十八日早十一點鐘開行往長崎西門全革神戶橫濱等如　各貴客欲裝貨搭客者請來本行訂定可也提單簽字開行是日概不收納此佈 
　　三菱公司啓 
　　東洋眼藥神效光明精琦水 
　　專治眼胞紅腫白睛暴赤癢痛交迫澁滯難開羞明畏光迎風流淚視物不明夜眠多　起坐昏花等症以及瘡毒上攻風氣傳染遊絲飛入沙塵眯目睫毛倒插跌打損傷或暑氣寒風所致一切患眼勿論男婦老幼均用此藥水滴入眼眶中每日二三次症輕者卽日全愈　者六七日方效百試百應極有靈驗用過者無不稱其妙但眼病最宜速治切勿因循過去以貽後患人若一失明卽如墮黑闇地獄人生之樂事巳失其大半矣是眼藥所以不可缺也日本處扶桑之東古稱蓬萊中多仙山靈水間產奇樹藥草故醫亦多神手本堂在日本東京開設有年所選製各種良藥俱係祖傳秘方面眼藥精琦水之一項尤屬加意修合神效異常是以名馳遠近凡華人到東洋者無不購歸視如珍寳今特分設上海英界河南路老巡捕房對面坐西朝東門面開張以便四方購辦是固非隱有射利之見誠欲推廣濟世之心倘蒙紳商賜顧請認明本堂招牌爲記庶不致誤 
　　再者賣藥之要在濟世理宜廣傳利人但本堂分設上海未有多日遠近批發未能遍及敢望各省紳商代爲售賣以廣銷路而遍濟世如有貴客欲代售者躉賣章程另有仿單祈到本堂取閱若在遠處可由信局致書來問凡　賣者本堂實不過僅收回藥本工資而在代售者則殊多沾潤之利焉祈諸君閱査仿單若合　尊意請卽速議代售以助本堂濟世之之而見諸君樂善之誠也 
　　日本分出樂善堂藥房　岸吟香謹啓 
　　普國票呂宋票出售 
　　英四月呂宋票出售每張六元分半亦可並售普國第二百八十一會票全張四十元分半四八開均可貴客光顧請至老巡捕房北首購取 
　　上洋同發馥行啓 
　　彚豐和呂宋票出售 
　　啓者今有英四月份呂朱發財票出售全張　六元分半三元外埠信寄四馬路一品香　燈原班卽奉如得彩紅票卽兌　洋格外克己請　各貴客賜顧爲荷 
　　新書出售 
　　富文玉篋十六元筆算便覽四角原板江氏典林一元白紙一元二角大題截搭二角原板五經體註三元半白紙四元原板五經揭要九角原板續鷄跖九角江氏算學一元後八家四六一元硃批三國雨元半註得月樓一元趙水經註六元白紙七元半制藝新新一元萬選淸錢十元小品靑錢一元六角小塔揭華三元六角小搭全新三元六角賞鑒者請至上海二馬路千頃堂協記書坊啓 
　　英華書館 
　　本書舘向開在上圓明園路第十號門牌去年要來讀書者甚多面先生較少不能徧課所以有許多學生仍行回覆現在有一新來到之先生從英國來如有願學者仍舊可來定當收錄本舘所敎者係或在海關上之事或領事衙門中事或各洋行事務本舘現有二位四國先生一位中國先生讀書之時早則從九點鐘起至十二點鐘爲止下午則從一點半鐘起至四點鐘爲止每人每月修銀五兩須得預付特此佈聞 
　　扛帮僨事 
　　葢聞物不得其平則鳴天下事取其平而已當人有事貴持平調處則化有事爲無事一遇僨事者則化無事爲有事如梅氏者與揚州某甲拚識有八年年之久甲本孑藥一身爲人幫工自與梅相識後梅傾囊　助遂開洋貨鋪通洋涇浜之人無不周知續因甲蓄異志只飽私囊計圖離異遂與梅反目於前年八月間假病回籍只將空店遺梅迨十月間復回上洋復開店以爲己業去歲梅不甘服訟之於官蒙王別駕明察隠情斷甲常年按月給梅氏生養洋八元諭今立摺取付兩造俱具結完案詎令正梅氏向甲取洋甲巳允付因誤聽同鄉某紳子某丙之言分毫不給內與甲乃酒色之交耳不過圖飽私囊豈不思事經官斷丙雖身充掌教何能持作護符勢必復動干戈兩造廢事傷財將來甲之隱受其累豈非內一言僨事哉吾故曰能持平調處可化有事爲無事云爾　海上不平人論 
　　四新到書籍 
　　孫星衍尙書馬鄭注每部洋五角經字異同洋八角錢大　諸史拾遺洋六角十七史商榷洋三元五角顧亭林遺書十種洋二元五角魏了翁鶴山文鈔洋三元張惠言七十家賦鈔洋五角杜詩鏡銓洋二元以上諸書寄存蘇滬各書坊發售 
　　綠野山房啓 
　　生生堂再聲明 
　　上海有假冐本堂招牌之店前巳聲明現有外面自立堂名而暗中假冐者似此以僞亂具寄賣之客無從分辨四方　主顧如交信局寄買須囑誠實勿欺爲要此佈 
　　神效疥癩藥 
　　大凡疥　起而其受毒於平日故一旦發　痛搔難堪甚之抓　積堆坐臥不寗若不急治蔓延胡底本房秘製淸源開毒疥藥無論亁濕　　坐板等　概可奏效連擦幾天光潤無胯倘　　仕商賜顧者請來購取爲禱 
　　上洋老德記藥房　啓 
　　褒南妙製薑汁 
　　嗜慾過度寒暑反常致病固屬不同而愈疾亦各有異拯斯之要全賴良方今本行妙製薑汁出售此物聲名素著大有益于痞疾及食不消化肚痛膨脹又善治發痧傷風痢疾極有效騐其性能漸補肚腹使通體溫和寬胸開鬱外用之功則腹中急痛風濕頭風頭痛牙痛等症或敷或搽立卽見效然本行非爲志存射利實欲方便同人一遇病症不至束手亦不致悞于庸醫巳耳如蒙光顧祈至本行面議可也此佈 
　　上海四馬路新同孚洋行謹啓 
　　壽具出售 
　　啓者有四梗楠木壽枋一具極大方堅固做工精細如要請至上海南市南渡橋正街陳錦泰漆店內看明可也 
　　原本經驗良方 
　　是書集諸方未有之劑編成善本洵爲救世之一助也連泗每部洋二角外有王士雄先生霍亂論二角飮食譜二角在上海四馬路萬卷樓並城內寳順堂書坊出售 
　　新刻秘本扁鵲心書史記傳扁鵲者戰國時神醫也少遇長桑仙君授黃帝內經心法互相　訂著有扁鵲心書三卷神方一卷聽聲望生活法奇方方外有奇方世久失傳今覔得自秘本重付棗梨以公海內連泗每部洋五角竹紙四角寄上海英租界萬卷樓掃葉山房讀未樓千頃堂書坊出售 
　　翰墨園主人啓 
　　和順四月呂朱票 
　　今有英四月份票出售每張六元分半亦可寧波在江北岸新和順分售寄售宋明各朝名人古畵此佈 
　　上海和順洋行啓 
　　看書卽知戒煙法 
　　此書蒙　克王爺賜章鑒定　倉塲督憲宗室鐘　暨　上海道憲沈　賜序最奇者服藥後腹中積滯烟池悉由毛孔而出故能除心癮愈百病增飮食豐容貌冬月手足不冷夏天身體不熱　髮竟可轉黑既痿復能種子每兩價銀一雨每癮一錢服丸三兩除根惟藥丸無凸凹形者卽係假藥另有　騷臭藥每料一元三日除　　雀斑藥半元十日退淸　秃髮藥六角半月重生　　癬等藥二角　瘧　痢　瀉　目疾等藥一角賜顧者送書一本上海只此一家金陵另有一鋪其餘各省各碼頭並無分鋪上海北門外吉祥街如　衖金陵城內土街口生生堂同啓 
　　泳記呂宋票 
　　英四月份票每張六元分半亦可誠恐隠職等弊今票後添三點字樣圖記貴客信顧務宜指明申北九章斜對門此外別無分設寄售併乞細認圖章庶免假冐至禱 
　　煤行遷移 
　　本行老鋪向在法租界彩視街茲綠虹口潮水　便地塲深　今將法界老　一併遷至外大橋西塊石庫門內開張承蒙　各寶號賜顧新請至虹口是禱 
　　福昌具啓 
　　天成 
　　英四月呂宋票已到每張六元分半亦可遠處由局原班回件諸君賜顧速來　　購取兼收得彩紅票格外克已上洋棋盤街口 
　　往長江客位價目 
　　搭客每位上海至 
　　鎭江　一元二角 
　　南京　一元六角 
　　蕪湖　二元七角 
　　大通　三元二角 
　　安慶　三元七角 
　　九江　四元六角 
　　武穴　　元九角 
　　漢口　洋五元 
　　上海招商局太古行同啓 
　　春季大跑馬票出售 
　　本行出售外國跑馬票五千號每張一元半張足五角四開均可頭彩一千元二彩五百元三彩二百元餘彩甚多俱照前式本行創售有年秉公辦理什商光顧外埠來信指明上洋英界大馬路西仁大典轉灣　全發馬行未土洽永謹啓 
　　必發呂宋票 
　　英四月份票出售每張洋六元半張照算兼收逐月得彩票格外克己遠近賜顯誌至望平街中市 
　　必發啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年正月二十九日京報全錄]  
[宮門抄]  
　　上諭一道錄前○發抄旨四道○直督李奏爲查明州縣被叅各欵分别叅辦摺子○將軍銘奏爲肺病漸瘳力疾請銷假摺子○盛京户部侍　恩奏爲請旌表夾片○正月二十九日理薄院鑾儀衛光祿寺正藍旗値日無引見○富勒渾泰假滿請安○德福謝授武備院卿恩○松溎等各謝署缺恩○佛爾恭額謝授陜西延榆綏道恩○橚貝子續假十五日○召見軍機佛爾恭額○發抄李鴻章奏請將捐助直賑之廪任蘇撫梁章鉅等建坊奉旨著照所講該部知道欽此○又東淀河道淤墊現擬開穵以暢大淸河達津入海奉謹辭部知道片併發欽此○又分漈淮練各軍承挑下游減河等工奉旨覽欽此○又謹擬於正月二十八日由省起程駐津奉旨知道了欽此○○大學士直隷總督一等伯臣李鴻章跪奏爲查明州縣被叅各欵分别叅辦恭摺仰祈聖鑒事　臣欽奉光緒七年八月十三日寄諭有人奏値隷延慶州知州榮恩不恤民隠聽信門丁書凤役納賄攬權懹來縣知縣吳欽貪墨性成久滋物議履任以來惟以泒費勒捐爲事臚列各欵請飭查辦各等語如果屬實亟應嚴行懲辦着李鴻章確切查明據實具奏等因欽此遵查延慶州知州榮恩前因人地不宜據口北道奎斌稟請與保安州知州胡振書互相調署仍飭認眞察看在案兹所叅係延慶州任内之事當經遴派候補道周金章攺裝易服密赴延慶懐來城鄉按照所叅榮恩吳欽各節確切訪查會同奎斌誠核案卷提訊人証據實稟覆並將調署保安州知州榮因懐來縣知縣吳欽徹任聽候查辦兹據該道等分晣具稟前來查原叅延慶州知州榮恩聽信門丁書役納賄攬權詞訟苟有重賄卽可反曲爲直一款又徴收粮草上司定有新章該州並不遵辦折收現錢多至市價數倍代收旗租及地丁銀兩加耗甚重收草亦任意勒索加至數倍一款又過往各差向用民夫牲畜胥吏舞獘無差亦出票索夫牲畜一頭先索錢數百今增至數千先係每年四五次今每月四五次一欵又果木向不抽稅今於永寍城創設果木秤按斤抽用並將鄉間舖户拘傳議增官麫嚴刑逼迫要增百倍一欵臣查核周金章奎斌各稟榮恩聽斷詞訟未盡　允尚無信任丁役納賄攬權反曲爲直情事其徴收屯粮草束係照該道府詳定正耗數目有願折色者按市價呈交查無任意勒折加至數倍實據旗租地丁向以市平松江銀上兌每兩各加平色一二錢不等方敷例定正耗足平足色及各項支　之數由來已久該州遇有官兵餉鞘等慶應票傳鄉問人夫牲畜供用亦有折價代雇者上年共應雇牲畜差四次今年九月以前共應過三次並無每月四五次及無差出票索夫之事今春永寍城新充經紀王太昌等稟諸派抽果木行用津貼差使榮恩批准暫行試辦旋以民情非順停止共抽用錢八千容係經紀供差所用並非交官稅錢該州馬號　用麥麩係發給例價由麵行採辦惟城内麵行止三家永寍城麫行則有七家而永寍城辦麫獨少今春據城内麫行禀請匀派經榮恩差傳訊論因永寍城麫行未遵量予責押斷以嗣後遇有兵馬娶差歸永寍城麫行領價辦麫結案本爲均差起見亦非嚴　逼　額外加增此查明榮恩被叅各欵情形也原叅懐來縣知縣吳歛信任刁董徐福祚勒索舖户每家出銀五十兩計被詐者五十餘家　城中舖户北承久帳目可証欵又順屬脩志徐永祚爲之派捐有不遂願者輕則則責打重則看押一欵又地方父納糧稅逼索折錢槪較市價增　過半有不遵者拘傳收禁一欵又懐來號馬向例九十六匹祗養數匹遇有官差扣拿民畜頂替民間所交草豆有增無减又必折價一欵又光緒五年承修蹕路原有公項竟按村泒懐錢萬餘串一欵又水家村民韓鐸通同韓忠之妻威逼韓忠投井身死收受賂銀七百兩揑詞掩飾匿不檢騐一欵臣查周金章奎斌各禀光緒五年十月吳欽因北永久義成公大興隆三鋪行使小錢飭北永久捐義谷價銀五百兩義成公捐義谷價銀三百兩照數買谷存倉免其責處大興隆無力報捐責懲完案此外酒行等鋪係照常津貼大差駝隻及常年例差並無額外被詐五十餘家北永久亦無此種帳據該縣志書年久失修奉飭纂輯吳欽因欵無所出今秋會同教官等延請紳富勸捐並擬購賈南來書籍存於書院以俻士子借觀據紳富陸續捐輸銀二千三百餘兩以爲修志經貸購書成本内僅鄭英一名交銀二百兩辦志局應用餘均書捐未交並無勒派責打看押情事更與順屬修志無涉貢生徐永祚僅充書院志局董事未預他事該縣微取糧稅及馬號草豆差或交本色或交折色與延慶州情形相等花名有抗延者自應拘傳催比亦無勒折過半有增無減寔據該縣有兩驛四軍設立馬號三百二十餘匹不止九十六匹據覆現尚足數遇差須用駱駝則以所取駝價雇用民間駱駝放廠則用民畜發價亦係舊章光緒五年該縣奉派帮辦燕郊行宮支應並非道差向來道差及帮辦支應並無公項皆須借資民力吳欽照章泒夫二百六十一名半每名支懐錢三十串車六輛每輛交懐錢一百二十餘串除去書役紙筆飯食盤費解費及民間减免欠交核其支應差事用銀二千兩尚有不敷並非違例科派至韓忠投井身死一案係光緒五年四月間事吳欽據報卽往騐明訊據屍父韓生祿等命稱韓忠無事坐食被韓生祿斥駡令其將妻女搬出另住因而悉急輕生並非韓鐸串通其衰武氏威逼致死惟武氏揑稱與韓鐸有姦吳欽差傳韓鐸延不到案至八月間始行傳到提同人証質明實無姦情吳欽因韓鐸屢次避匿致案久懸適値書院經費支絀飭令捐銀四百兩卽交當商具領生息現查武氏已故訊據韓鐸韓生祿等供均無異其爲並未得賄匿不檢騐自屬可信此查明吳欽被叅各欵情形也臣查直隷近在畿輔供億較煩是以向章賦輕徭重延慶懐來爲西北口外孔道新疆各城往來差務現仍由張家口行走該州縣不得不借資民力免誤要需惟牧合賢否不一其應泒大小各差難免含混滋弊前已通飭司道府澈底淸查各屬應有差徭若干係如何派辦每項本色或折色應就各處情形斟酌厘定章程分晰詳報直安以示限制其糧辭等項亦照定章徴納仍責成司道府認眞督察不准浮收勒折巧立名目額外加增以恤民力延慶州支麫一項據稱城鄉多寡不匀應否將兵馬等差需用麥麩令永寍城麫行另價採購應飭口北道奎斌彚入厘定差徭案内體察詳辦懐來纂修縣志本應就地集欵究需經費若干應飭現署縣朱乃恭核實妥辦其書籍有欵則購無欵則緩毋庸勸捐致滋擾累至原叅榮恩聽從丁役納賄攬權吳欽貪墨得贓及該員等徴收糧差勒折加增各節均查無實據惟延慶州本係冲途榮恩才欠開展據奎斌禀稱辦禀未能盡妥人地不宜應請旨將延慶州知州榮恩卽行開缺撤省另補吳欽於北永久等行使小錢飭捐義谷價銀八百兩韓鐸到案遲延飭捐書院經費銀四百兩雖均係地方善舉事屬因公欵非入己惟不於平時善勸輒因案飭捐致招物議應請將懐來縣知縣吳欽以縣丞降補歸部銓選以示懲儆貢生徐永祚訊無逢迎勒索泒捐情事應毋庸議提到人証於訊明後分别責懲結釋所有查明叅辦緣由恭摺據實覆諫伏乞聖鑒訓示遵行謹奏軍機大臣奉旨着照所請該部知道欽此○○奴才銘安跪奏爲奴才肺病漸瘳力疾銷假恭摺仰祈聖鑒事竊奴才前以舊疾觸發宜避風寒籲懇天恩俯准賞假一個月藉資調理等因於光緒七年十一月二十二日專摺具奏在案奴才於拜摺後辦理公事接見屬僚均在内室巖避風寒以期速愈一面延醫赶緊調治連服健脾淸肺之劑一月以來喘𠻳雖未大痊而痰飲已漸消減精神氣力較前略可支持計至十二月二十二日假期屇滿所幸節已交春寒威略减再加藥餌調攝之功或可日有起色奴才受恩深重鉅任忝膺當此地方添設民官會商防務在在均關緊要何敢以孱弱微疴屢請假期致貽曠悞自應屇期銷假力疾從公以兾仰副委任所有奴才銷假日期謹恭摺具奏伏乞皇太后皇上聖鑒謹　軍機大臣奉一旨知道了欽此○○恩福片再據承德縣知縣朱克揚蓋平縣知縣徐慶瑋會同禀稱竊卑職等同鄉浙江紹興府諸曁縣附生周炳烈之次女自幼許與同邑金百田之子金慶基爲室於同治八年間過門因夫體素弱時多疾病親視湯藥未嘗廢離次年八月慶基病劇該氏焚香禱天願以身代八月初十日慶基病發該氏卽章是日服毒殞命繼時年甫十六凡在同鄉無不憫惻兹特造送事實淸册出具聨銜印結禀懇奏請旌表等情據此奴才等復查金周氏少嫻閨訓幼送名門于歸得所依侍病而願爲代病身後無係戀夫亡而隨與俱亡從容殉義遠勝苦節之貞激烈可風宜邀褒揚之典應請旌表以慰幽魂除將事實册結咨送禮部查核外諜附片具陳伏乞聖鑒領議覆施行繼棄軍栅大臣奉旨　其旌表禮部和道欽此 
 
