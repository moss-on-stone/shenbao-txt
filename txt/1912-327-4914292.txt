# 1912 - 327 - 4914292

 

Page 1

 
 
社論 
[議約不可退兵之理由（警）（服）]  
　　自改約之議起俄使即要求我國退兵聞段總長深以爲不可當在國務院提出三理由（一）援科軍集合而成驟令退回恐生事變（二）科城未復倉猝退師道路阻難再調不易（三）俄兵增築兵房似爲久居之計我退彼進坐失機宜叚君之言就軍事上言之僅僅就軍事言吾國已無可以退兵之理由竊以爲退兵之舉無論從何方面言之皆知其非計請進論之 
第一就地點言俄使無要求吾國退兵之理使蒙地爲中俄兩國間之甌脱地本無所屬無所屬而出於爭因爭而各自進兵焉一旦兩國協議而開談判則先撤軍隊以證明兩國均無意於戰於斯時也要求兩方同時撤退猶可説也蒙地則不然𨽻於中國之版圖者由來已久軍隊之進退本吾國之自由俄人之增兵已屬違法而不能以此要求吾國也况乎科布多各地設官分職自前清以來業已如是與吾内地無以異也就地點論退兵之要求我可以施之俄人而俄人决不可以施之吾國也 
第二就事實言吾國又無允俄使要求之理何則蒙地與各行省雖有邊腹之異而决無内外之殊異故庫亂倐起以吾人之眼光視之直鼠盜草竊之類而已内亂不可令其延蔓微特國家生存上視爲必要卽從國際之商業言之内亂一日未平即一日有妨於國際商業吾國政府尤不可不負防抑之責要求吾國之退兵即希望庫亂之日熾也吾兵退一步即庫亂之範圍擴張一步以現在之事實論又無可許俄人之理也 
更從根本上言之則吾國之進兵實與俄人之所以進兵者其事絶異俄之進兵實所以擁護其私約之效力故改約而以平和手叚出之勢非先自撤兵不可蓋俄之進兵於蒙决裂之見端也今舍决裂而趨於和平其退兵也亦宜我國則不然其進兵爲庫亂也爲庫倫以外少數蒙人之助亂者也或竟爲無可代表蒙人之一切亡命不逞及馬賊積匪之類也不剪除之無以安善良然則吾國之進兵爲平亂也爲除匪患也爲安善良也吾退兵與否當視蒙地有無亂事爲斷非俄人所能要求亦非因議約之事實而當然撤退也一言蔽之主客之地位不同也 
由此觀之微特俄人退兵至恰克圖以北者此語絶不可恃就令可恃而竟退焉而吾國之兵不可與之俱退蓋俄人退兵於俄人無所損於公理上亦處於不得不退之勢我則因退兵而不能禁庫匪延蔓庫匪延蔓而我國於蒙古方面將於現狀上不能無變動與吾軍事計畫大有妨害者也願吾政府無爲俄人所愚 
來稿 
[銀行政策之研究（吳鼎昌）]  
　　民國成立以來新舊内閣對於參議院之宣言皆舉興辦銀行一事爲其政策之一惟其詳細之計畫若何實行之方法若何尙未得正式之宣布竊以茲事重大我國財政問題根本上之解决舍此以外實無他策謹略致研究以質諸言財政者 
夫欲規畫全國之銀行政策必先解決全國之銀行統系銀行統系學者分爲兩派以一中央銀行爲其主腦其他各種銀行爲其肢體者大陸式也以多數國立銀行分配中央銀行之職務得美國式也其優劣之點學者多以地域之廣狹交通之便否行政組織之分合爲其評斷之標準互執一是非各定其從違而已然大陸式之弊在不能減少地方的恐慌美國式之弊在不能增長現貨之効用已爲多數學者所公認故近年來研究斯學者頗欲參酌二者之間而定一折中之制也夫我國銀行政策宜採何種之統系誠爲一大問題今日學者頗以此問題互相詰難或謂各省幣制混亂急應統一宜速仿大陸式者或謂中國土地廣大交通不便宜速仿美國式者聚訟紛紜莫衷一是雖然學理上之紛爭不若事實上之解决茲略述我國金融界之現狀而爲之取决焉夫集多數之金融機關有一種最高之特權可以支配者曰紙幣之發行與匯撥之集中是也此兩種勢力合而爲一者曰中央銀行制度大陸式也（按國庫經理事務各國多委托中央銀行然以學理上論非中央銀行必不可缺之性質）分而爲數者曰國立銀行制度美國式也分而爲數其權不屬於本國之金融機關而爲各外國殖民銀行所割據者吾中國金融界之現狀也非彼自能得之實我有以使之蓋自歐力東漸商工業形勢爲之一變我國舊有之機關旣不足以應時勢之要求而新立之機關又不能爲正當之營業故使外國銀行得乘𨻶而入喧賓奪主也假宼兵而齎盜糧誰之過歟試一考我國金融機關組織之情形則知劣敗之原因有非一朝一夕之故也已 
前清末葉我國金融界以號稱中央銀行之大清銀行爲最新最大之機關然一考其内容之組織及營業之狀况實遺傳錢莊票號及衙署之性質而兼營投機的商業銀行及不動產之抵押銀行之事業故基礎危險而勢方不厚不但不能執金融界之牛耳且不足以儕於外國銀行之列去歲忽有改革之　葉景葵氏欲整理經營之以成我國完全之中央銀行乃入行後熟考其事實而知有萬不可能之理由四舊日之虧欠太巨若不營商業銀行之營利事業以謀補救則不能維持現狀一也舊日債務太多若 
 
 
 

Page 2

 
 
不營商業銀行之營利事業爲之接濟則不能收回積欠二也幣制未定紙幣無擴充之法三也現欵無多滙撥無集中之理四也有此四者遂不能不改變方針暫定第一步之計畫改爲純粹之商業銀行將舊日投機營業及不動產之抵押嚴行禁絶俟幣制實行後再爲第二步之計畫乃所謀未終而武昌起事大清銀行總分行機關非破壞即停滯矣積病之身復經鉅創奄奄一息永與世辭而其収束之辦法至今尙無完全之策此我國所謂中央銀行辦理之情形也至前清時各省省銀行之辦法約分兩種上焉者投機之錢莊下焉者督藩之帳房而已其營業種類千變萬化危浪孤柁盲人瞎馬表面上日見其紅利之增加内容上日見其資本之減少所恃以接濟者濫發紙幣而已官欵之滙兑存放無理之取盈而已故其結果小者或當然倒閉破產償債或一息奄奄進退維谷大者惟遺數十百萬之地皮房產不名一銭之票股存單多數零星小户之存欵與發行數千百萬之石印鈔票而已欲關閉之則恐慌及於全國欲整理之則巨虧無從塡補徒貽民國金融界無窮之害豈當事者始料所及耶至其他號稱銀行者如交通信成之類皆未奠基礎先事舖張不愼於始鮮克有終徒滋金融界之紛擾投機業之誘發而已至民間所設之號亦約分兩種甲爲純粹之西帮乙爲複雜之票號甲種之西帮基礎較固氣習純樸且其範圍狹小事業簡單復有皮貨典業等大宗貿易爲其永久之顧客故能兢兢自保勉適生存然各種商業日有世界的趨向西幫以個人或數人之資本營簡單之事業其勢必不足以供商業上之要求故百年前幾操全國金融全權之西幫與今日之西幫較其勢力之差豈可以道里計哉光大而擴充之使成爲今日之完全商業銀行誠吾所夙夜企望者也至乙種之票號發生之時不過百年爲西帮之變相以代人納粟認解官欵存放官債爲大宗之收入至捐納法廢止省銀行興起其勢已不能生存民國成立復經巨創此種票號恐不能復現於今日之社會矣（未完） 
命令 
[十二月二日臨時大總統命令]  
　　領參謀總長事黎元洪呈請任命梁心田爲直隷陸軍測量局局長應照准此令 
任命王丕煥爲河南軍政司司長此令 
唐仲寅蕭佐漢吕丹書朱樹章均授爲陸軍步兵上校並加陸軍少將銜張正基授爲陸軍砲兵上校並加陸軍少將銜劉家佺授爲陸軍工兵上校並加陸軍少將銜蕭慕何授爲陸軍輜野兵上校並加陸軍少將銜此令 
陸軍總長叚祺瑞呈核議察哈爾都統擬以鄂勒哲拉木扎晋均補護軍校色薯騰諾爾布補驍騎校請予准補等語應照准此令沈秉堃前任廣西都督光復有功嗣經派督辦浦口商埠事宜方在規畫進行遽以積勞病故本大總統殊深惋惜應從優照陸軍上將例給恤以彰勛績此令 
[專電]  
　　北京電甘肅趙都督來電達賴喇嘛現派密使至靑海喇嘛寺秘密恊議請政府注意 
　　北京電册封達賴喇嘛專使馬吉符姚寳來擬由大吉嶺入藏英政府以印藏現已斷絶華人交通阻止前進由外交部與英使再三磋商尙無效果 
　　北京電俄政府以中國各地發起征蒙團藉口我國無意協商對於俄兵退出蒙古一節至今尙未確實答復 
　　北京電聞英公使昨邀各公使至館討論中俄交涉問題提出四欵（一）力勸中俄兩國和平解决（二）訪問兩國對於交涉之意見（三）各國應察度情形酌加兵隊於中國西北境以保護僑商（四）倘中俄兩國不能和平解决時應先議定交戰區域以上四款各公使討論移時决定先從前兩欵着手如無結果再議後兩欵 
　　北京電日前周總長出席參議院秘密會時瀝陳財政困難情形主張發行内國公債及大借欵同時並舉各議員頗表同意刻財政部已將内國公債案起草日内即 
交國務會議聞債額二萬萬元　　北京電美國某資本家挾鉅欵到京游説當道請准承造川藏鐵路或借欵辦理各項工程 
　　北京電昨克利斯浦借欵又交一百萬磅以表信用并表示不肯取消優先權之意大借欵益難開議政府擬將克利斯浦百萬磅作爲蒙事用欵不經審計處簽字核發該處以顯違規則提出抗議 
　　北京電審計處函致國務院此後各主管衙門需費五百元以上及變動官有財產應照規則十八十九兩條辦理請飭認眞實行　　北京電綏遠城謡言愈亟張將軍除宣布戒備外連日電政府告急昨陸軍部已電調軍隊往防　　北京電陸軍部昨電飭灤州軍隊尅日向山海關進發　　北京電徐紹楨有任吉林都督消息 
　　南京電江北護軍使劉之潔來𡩋與程都督磋籌軍餉事宜 
　　南京電内務財政兩部來電長江水巡總稽查府經費月需五千元應由𡩋皖卾贛等省籌撥 
　　南京電程都督電政府力保王芝祥爲征庫總司令 
　　南京電浦口商民電請政府停徵該處釐金現尙未接電覆 
　　杭州電浙都督奉内務部電令嚴禁純粹社會黨已遵令各屬嚴厲示禁　　杭州電浙都督條陳大計政府覆電慰獎令嚴攷知事勤練士卒 
　　杭州電旗民饑寒交迫公舉代表求救都督准給棉衣千套米百在 
[特約路透電]  
　　北京電中俄蒙事談判今正在進行之中據俄人聲稱中國外交總長陸徵祥仍執原議謂中國未便承認俄蒙條約而駐京俄使則遵本國政府訓令堅稱俄國旣與蒙古締結此約萬無取　之理惟俄國今願承認中國有管理蒙古外務之權該使且謂中國如撤回赴蒙之兵則俄兵亦將離蒙蓋俄國派兵入蒙並無他意實爲抵制華人舉動也今有一般之人正在討論能否將管理外務字樣改爲主權問題而據各國公使之意主權二字惟大國對於小邦其邦主由大國簡派或承認者始能適用今或能承認蒙古哲布尊丹巴呼圖克圖然於將來繼任之人俄與蒙古必無一肯容中國有取舍之權也故俄國今所提出者僅屬宗主權耳據現狀觀之俄雖竭力欲免與中國决裂然似不致續有讓步也 
　　北京電此間報界對於蒙古問題復形激昂良由未得該地消息之故現多著長篇論説謂俄駐庫代表廓索維慈現握致界大權且竭力便呼圖克圖不因中國兵隊在内蒙之舉動而張皇失措蒙人之所以未敢内犯者中國駐内蒙兵隊之力也他報謂俄國現已大增滿洲兵力以阻華軍赴蒙且在庫倫城上架有無數大炮由俄兵司機所有蒙古警察與斥候隊亦均由俄國管理云 
　　北京電據駐俄華使電稱俄國地學會現派探險隊入蒙勘查地理已撥羅卜二萬枚以充開辦經費 
　　北京電據熱河消息聲稱華兵已撃敗蒙兵一隊蒙兵共死百人 
　　漢口電黎副總統出示阻止强逼捐募征蒙兵費大致謂革命之後國民元氣未復今更逼令出捐居心何忍新政府之目的非欲效滿人之苛歛乃求蘇國民之積困中俄交涉似不致釀成戰禍卽果開戰政府自有妥法籌集欵項國民今可各安生業將來無庸再向國民籌募兵費云云　　武昌電卾督近曾出示限期禁閉土店茲因土商反對已許通融再行貿易七個月而於期内逐漸停止營業 
　　武昌電此間人民日來紛紛開會討論拒俄問題星期日孫武曾在某會演説俄國對蒙舉動 
　　東京電陸軍大臣上原男爵今日（二號清晨往訪首相呈遞辭職書旋赴靑山宫覲見日皇奏報陸軍情形桂太郎公爵日中曾訪西園寺首相聞擬調和陸軍黨與内閣之意見今日内閣曾特别會議歷數小時之人上原男爵辭職之後陸軍大臣一任頗難得人蓋該任惟在職之陸軍大將始合資格而各大將今皆贊助增兵之議以故首相今日頗覺爲難萬一不能獲一接任之人則内閣將全體辭職云惟據政界之意謂目下尙不致有此一舉 
　　東京電國民報及其他各報皆謂今某某顯貴調和陸軍黨與内閣之意見若竟無效則首相當於明日呈遞内閣全體辭職表此今日内閣會議所議决者也惟日皇是否兪允尙不可必而首相經此一舉則其地位更可鞏固矣 
[譯電]  
　　柏林電其里伐財政會社接開洛消息知英國將於一千九百十三年之春宣布以埃及隸于英國保護權之下 
　　柏林電休戰兩星期之條約因希臘全權大臣尙未接本國政府關於弛封達納爾海峽一節之訓令故已展期簽押據塞維亞官報載稱塞軍並未聚集奥國邊界培爾格萊特亦未設防塞奥兩國無論如何必無決裂之虞土耳其將來開議媾和之際將力謀加入巴爾幹四國聯盟布塞兩國軍隊均接號令進佔伐洛拉（阿爾巴利亞之京城） 
　　維也納電奥國陸軍參謀總長近赴羅馬尼與該國參謀部會商一切本日返抵此間即經奥皇召見談話多時 
　　里卡電芒軍現仍轟撃斯克太里惟因大雨頗礙行軍 
　　柏林電據巴黎消息　台里王太子於轟撃斯克太里時身受重傷 
　　倫敦電每日㨗報柏林訪事探悉現有人運動令德政府建造齊泊林飛艇百隻編練飛艇戰隊稗握空中之霸權及佔海上之優勢 
　　柏林電德國國會某議員質問陸軍大臣是否豫備一俟籌得款項後卽擬編練機關鎗隊九十三隊陸軍大臣答稱諸事今已豫備妥帖 
　　特里斯脱電奥大利亞第三奪雷諾特戰艦業已下水 
　　維也納電各報因聞俄國已向奥政府聲明並不贊助塞維亞之企圖故對於大局之希望更遠勝於前且有數報因此遂公然宣言謂塞維亞欲用阿爾巴利亞主權下之亞特里亞的克海口岸奥政府自不致反對云云奥國半官報指蘭丹孛萊特則以謹愼之態度聲明奥國之樂觀全因深信歐洲必能遂奥最小量之要求而發云 
　　柏林電布爾茄利亞國會議長達萊夫博士將抵羅馬尼京城開羅布界線談判 
　　東京電日本内閣全體因閣員意見不能合一致陸軍大臣上原男爵因而辭職故已向日皇呈遞辭職表 
要聞一 
[中俄近日談判之態度]  
　　中俄兩國於俄庫條約交涉一節迭誌本報茲聞自俄庫條約發現以來法公使康悌君居中調停迭次往來中俄兩國勸以和平解决二十七日又往總統府面謁袁總統説以雙方讓步以圖轉圜袁總統亦有允意至法使調停意見因俄政府不願宣言取銷俄蒙條約先由兩國政府特派全權委員定於俄國承認中國享有宗主權範圍内開始交涉訂結中俄條約暗中取消俄蒙條約顧全兩國體面現聞國務院内頗有人主張俄不取消協約斷不開始交涉等語然一般多數國務員等因按之彼此國情不便仍持剛硬主義法使所言於中國國威尙屬無甚損失頗有願請法使正式介紹兩國政府以便開始交涉者要而言之今日庫約交涉京師輿論可分爲樂觀説與悲觀説二種樂觀説多係自總統府及國務院所傳出曰以平和解决爲前提曰交涉前途大有希望曰發兵征蒙全屬内治問題且不過爲一種方略據此以觀交涉之進行似不久即可平和解决者悲觀説反之多係東西外人所暄傳統以此次庫約爲至紛至難不易解决之事中俄之談判非中國大行退讓决不能結局其影響於東亞平和之大局者决非淺鮮若外交部所言非樂觀亦非悲觀似折衷兩者之間而已 
又聞大總統連日迭接邊境各處來電均稱俄兵已在庫倫新疆科布多黑龍江先後進兵大總統以日前俄使要求帕王緩攻科布多已曲從所請乃我自退讓彼自進行安望和平了結特行傳見陸總長飭令提出三條件向俄使聲明（一）兩國於議約未定以前均不得進兵俄人於各處派來兵隊先行撤回（二）庫倫電局係交通機關俄人應退出交還中國（三）俄人暫不得興修蒙古鐵路及採礦收税 
[大借欵最近消息]  
　　大借欵自法使調停後銀行團與周學熙會議數次日漸轉機大有成立希望其最棘手者惟谷利斯浦氏小借欵之優先權一再設法電致駐英劉代表謂年内中國需用甚急谷利斯浦銀行可否續借巨欵刻已得劉代表復電稱谷利斯浦氏實無力續借願將第十四條之優先權退讓周學熙得此電後復與銀行團開議兩次其條件尙可磋商惟抵押品問題異常棘手美銀行團要求兩項（一）須以鹽税完全抵押大借款 
 
 
 

Page 3

 
 
若谷利斯浦之小借欵須由中國另籌相當之抵押物（一）如無相當之抵押物可籌須將谷利斯浦銀行加入團體聞政府已承認所要求之第二項但須得谷利斯浦認可方能有效已電致倫敦求其同意現據劉代表來電謂谷氏不願加入六國銀行團政府又電劉代表令其請英政府勸慰谷氏一面托銀行團自行運動矣按此則所述與本日專略有異同 
[司法會議之前提]  
　　中央司法會議已定十二月一號開會其預備議案已有五十餘起之多以便屆時提出會議茲將預備各案探悉如下規定訴訟費用案非通商口岸及商務繁盛之區應暫於地方法院内附設初級法院並以地方推檢兼任初級案各省各開司法會議案不定期刑案設立地方感化院案編輯司法白話報案改良處死刑方法案監獄地點案全國擬設大理分院案加入萬國出獄人保護會案監獄學校案通商口岸華洋訴訟辦法案設立商事裁判所案罪犯獄衣案初級地方院局職員不得任用該管區域内人案地役權證明之方法案高等地方法院宜酌辦司法公報案利息限制案債權時効案民法施行地之範圍案實行個人識别法案監獄戒護案公証人案附帶私訴案代書人取締規則案擴張初級廳事務管轄案民國二年之監獄籌備案司法部設立法典調查曾案修改違警律及其施行法案設立法醫學校培養檢騐人才案未設審判廳地方停止刑訊辦法案設置司法調查員案設立執達吏養成所案陪審制度案地方審判廳之設立區域案專審委員之設備案登記講習所案監獄區域案司法収支宜籌統一案工事審判廳案作業賞與金案審判宜採宣誓制案收回領事裁判權之預備案機械作業手工作業案監獄中戒具應用何種案登記預備案上海會審公堂判事之選任及法律之適用案外人土地之調杳及限制案徵集民事調杳習慣報告書案處死刑者之執行場所案懲治場案勞役種類案托林式登記法案預審權應否屬檢察案統一審級之方法案 
並悉該會會場本定手帕胡同嗣因工商會議尙未閉會遂　會場在後孫公園安慶會館其會員除簡章規定之本部次長參事司長秘書各級審檢廳長及各省所派代表外由司法總長於本部選派十人各級審檢廳選派十人茲調查其員名如下司法部部員劉違駒熊元襄沈實昌楊宗彩吳承仕廖勳維勳房宗嶽潘元敉祁耀川沙亮功各審檢廳廳員姚震李杭文郁華賈晋陳彭壽林鼎章尹楨朝蔣邦彥鮑忠洪劉瑞琛 
[參議院之對蒙思潮]  
　　（甲）請開秘密會中俄蒙古交涉已經開始談判聞參議院對於此事甚爲注意日昨曾備文咨請國務總理及外交總長定期出席報告交涉情形（乙）提出質問書參議員胡壁成等對於俄蒙事件昨又提出質問書（一）外蒙爲吾領土庫倫又吾領土中之一部分領土中一部分忽宣告獨立國家本有用兵征討之權今雖不必遽以兵力解决究不能不爲行軍之計畫杳庫倫地居外蒙中部庫倫獨立後南面由張家口歸化城直達庫倫沿途各台站是否通行北面恰克圖爲中俄通商之地西面烏里雅蘇台爲吾將軍駐紮之所該二處與庫倫較近其對於庫倫獨立後情形向背如何此應質問者一（一）庫倫獨立影響摇撼内蒙前洮南府附近承德府寇盜縱横人民屠戮甚慘是影響不止及於内蒙且將直犯内地此種舉動與外交絲毫無涉我北方兵備究竟如何兵之在奉天及直隷山西邊外者爲數若干重兵駐紮何處驅除洮南承德之𡨥已否得手保持内蒙之力景有無把握此應質問者二（一）那彥圖旣奉命爲烏雅蘇台將軍留京日久並未前往任事果係持何政策此應質問者三（一）庫倫兵勢旣有趨向西邊之意烏里雅蘇台將軍復未任事保守西陲之責屬於何人科布多塔城之兵力厚薄如何能否捍禦東𡨥此應質問者四（一）鬍匪馬駥向爲蒙漢民之害獨立事起必易鈎連東西盟及關東一帶大爲可慮剪除羽翼乃免蔓延限制覊縻如何設法此應質間者五（一）北方兵力旣嫌未厚而邊事起於西北以今日大勢論南方正苦兵多與其日謀裁撤何如移民邊陲况各省紛電激厲士卒慷慨請行朝氣可用此種計畫已否籌及此應質問者六提出者胡璧城連署者王慶雲江辛曹玉海劉盥訓歐陽振聲張映魁李述膺兪道喧王　運王樹聲 
[蒙事亡羊補牢記]  
　　總統府會議辦法大總統昨日召集臨時會議討論對付俄蒙方法　總理各總長各顧問均列席是日會議情形如下（甲）對俄方法（事關外交不便宣布）（乙）對蒙方法（一）和平政策此次協約確係三音諾顏汗一部分主持其事餘各盟並未附和擬另派大員前往各盟宣導中央政府之用意至阿城係蒙回交界地聞回民有叛離之説擬派楊樞爲勸導員前往回地曉以利害免生枝節（二）用兵政策（子）平時辦法在奉天吉林齊齊哈爾太原西安蘭州綏遠察哈爾　要隘駐兵防守以備不虞（丑）戰時辦法各省出兵二萬計得四十萬各官備槍萬枝子彈百萬分爲四大隊東路自朝陽進兵西路自包頭進兵中路自伊林塔拉及熱河阿爾泰等　進兵餉銀各省自籌不足再發行軍債票 
　　副總統條陳四策黎副總統近日與各省都督聯合往返電商力主以武力解决庫倫昨由副總統領銜與九省都督致長電於大總統建議四條如左（一）褫奪獨立之蒙古王公爵銜（二）先使奉吉黑三省及山西軍隊速赴庫倫（三）通告俄國政府不得令駐庫俄軍阻害民國庫倫征討軍（四）軍械由湖北上海福州等處之兵工廠擔任餉糈使各省分擔　　面諭錫盟慰問員錫盟慰問員王傳炯不日出京　特面謁大總統請示機宜總統當面諭其應行注意四端（一）沿途與各盟人民實行聯絡曉以共和之眞義及民國優得蒙人之厚意（二）告以庫倫内訌情形及其受人愚弄之失計（三）詳述中央及各省預備征庫之完備與夫人民之公憤（四）告以中俄交涉近情有和平解决之望 
　　呼倫附俄受爵駐俄劉公使急電政府謂呼倫僞蒙旗總管勝福濳派員　俄請以該管全境歸附俄政府密議數次恐收爲領土爲各國攻訐已暗授勝福爲呼倫副總督暫用蒙古名義 
　　庫倫亦派宣慰使駐錫林果勒盟之拉果活佛專人呈　政府謂楊桑王派人回旗活佛　令囑伊子勸説各旗歸附並聞庫倫已派商卓巴爲全蒙宣慰使不日　到各盟勸諭 
　　阿額兩旗獨立總統府昨晚接到甘肅趙都督急電内稱蒙古阿拉善額濟納兩王旗爲活佛所迫已舉行獨立該兩旗與甘肅毗連請速派兵往剿大總統閲後當交軍事處會同陸軍財政兩部妥商剿撫辦法 
雜評一 
[果可許俄使退兵乎]  
　　叛庫其進兵矣記者主張與俄議約决不能因議約而出於退兵之策社論中已詳言之矣而猶未盡也蓋與俄議約爲外交上之事對俄之行爲也進兵征庫爲内政上之事對庫之行爲也對俄之行爲與對庫之行爲决不可混而爲一此記者所欲爲政府告者也 
果也庫倫乃有三　進兵之策（一）由西伯利亞路主海拉爾以達洮南熱河（一）帶（一）由烏里雅蘇台侵歸化綏遠城等處（一）選精鋭馬隊由叨林烏得沿江草地直襲張家口斷我口外軍隊後路叛庫之計畫如是若從俄使之言是我日退兵而庫倫日進兵也彼强俄者自假退兵之名義而由庫倫間接以進兵俄人其謂惟已獨智而人皆愚乎 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南京光復紀念會盛况]  
　　南京於本月二日舉行光復紀念會其等備情形已紀前報茲將是日會場狀况分列如左 
　　都督視察此次光復紀念會以小營爲會竭演武廳中供諸先烈神位程都督於一號下午四時親蒞會場視察一切聞程都督以高仲南君先期佈置極爲整齊不露匆忙景象頗爲嘉許後游覽各處畢已五句鐘遂登車回府 
　　致祭先烈是日早晨紳商學界依次在會場致祭先烈外並在獅子山舉行祭典一時軍樂悠揚旗幟鮮明城廂内外往　者大有萬人空巷之槪 
　　維持秩序是日自晨至晚小營會場一帶入場觀覽者不下數萬人頗極一時之盛游局長深恐人多肇事特於是早六點鐘親率科長科員及各區長官先至該處巡查一週於四圍緊要路口分派員警攔阻人力車輛不准入内擁塞以便各軍隊並紳商學界入場致祭又於大影壁等處分令長警擎鎗站立馬巡隊隨時來往梭巡彈壓以維秩序又於通城繁盛地方加添崗位保衛各商民以防意外日夜安靖無事者皆各員警之力也 
　　開演新劇是日第七師特請上海進化團全團來寧開演文明新劇因該團下午三時始到甯垣故日間未及開演改於晚八句鐘開幕至十二句鐘閉幕所演歷史劇限海一　頗足令人戚動聞擬開演三日始罷云 
　　提燈大會是晚第三師舉行提燈會有龍燈獅燈馬燈及水族各燈甚爲勢閙觀者塞途軍士行列均甚整齊約有三四千人由城南至城北約至天明始散滿街均放鞭砲歡迎 
　　大放燄火此次光復紀念先期已由第七師各營集資購辦新式熖火大放三日是晚八時卽就會場燃放五架全係新式一時觀者莫不稱善 
[省長駐蘇尙須商酌]  
　　江蘇民政長自簡任應君季中後蘇州市縣議會均馳電力爭要求駐蘇茲奉南京程都督復電内開市議長總董縣議事會商會轉回人均鑒迭奉函電敬悉種切德全眷念蘇事無時去懷民政長能否駐蘇俟商酌再奉告頃致中央一電文曰北京大總統國務院鑒准國務院沁電開蘇州市議長電稱各節蘇坦繁盛名區民政長能否分駐蘇垣先行妥議等因查寗蘇兩處在前清時分駐督撫此時若無大員坐鎭於政治關係極大民情習慣均有未能妥愜之處將來省制規定自有法定大員駐守惟現在省制尙未頒布而政務各機關業已大致移駐南京民政長駐蘇有無窒碍俟應民政長來甯受事再行商酌惟前據公民全體呈請規定都督分駐章程本有一歲之中駐蘇幾月一月之中駐蘇幾日之請比奉大總統令寧蘇交通㨗速應如何分設行署抑另設軍事機關卽由該督相機辦理等因目下民政旣有專員負責則都督來往寧蘇最爲便利自應遵照大總統前令於蘇州留設行署每月之中寧蘇分駐以資鎭攝而　輿情是否有當敬候示遵等語謹奉聞即維亮察程德全世市總董汪荃台君接電後以省長地點未定駐蘇請求目的未達爰再邀集各市民公社商團公會錢業公會各社會黨即日開會討論分别馳電力爭並推舉代表一面赴寧與程都督面爭一面赴滬歡迎應民政長請其速卽到蘇受事以慰衆望大有誓死力爭堅持到底之意一時函電交馳均以此爲絶大問題云 
[吳縣地方檢察廳誥誡煙民]  
　　吳縣地方檢察廳於十一月二十八日通告云照得檢察爲代表國家公益之機關法律爲表示國家維持公益之意思凡人民有違反國家之意思妨害國家公益者檢察官有舉發之義務隠忍不發者國家必科以凟職之罪所以重公益嚴職守焉查中華民國元年三月三十日大總統頒發新刑律三十六章四百十一條爲吾民國適用之新法律其効力最爲優勝本律第二十一章第二百七十一條云吸食鴉片煙者處五等有期徒刑拘役或一千元以下之罰金是吸食鴉片烟者在新刑律頒布之後卽爲犯罪行爲特限於江蘇省公報刋有都督府以本年十二月底爲吸煙斷盡之期之通令不能實行舉發蓋此項通令雖屬命令在法律尙未完備之新造民國實具有法律的性質且對於吸烟之人爲一種特别法令以特别法勝普通法之原則吾司法官廳自應尊重此項通令者固無異議今去十二月末日僅餘三十二日限期一届本廳對於吸煙之人無論有照無照有癮無癮一經他人告訴告發或由檢察官司法巡警及各項官吏直接發覺者惟有按律起訴照律執行不得藉口於行政官許可在前亦不得託辭於疾病未痊不能戒斷之語稍從末減也本廳誠恐吾民誤聽浮言希冀展限特此通告務望一般人民力於限内戒凈并將烟具自向吳縣民政長署繳燬以免舉發而保名譽除移會吳縣民政長蘇州巡警局一律通告外爲此懸牌通告 
[浙都督追祭攻寗陣亡將士]  
　　浙江朱都督於十二月二號在西湖新公園追祭攻寧陣亡將士天甫黎明各軍隊已紛紛排隊前往錢塘門外沿途均懸五色旗至斷橋則五色大旗及十八星白旛沿堤皆是傾城人士絡繹於途湖中船隻均懸追祭白旗一面十一時祭台招魂開祭由楊雪門君贊禮啓幕朱都督就主祭位吕師長屈民政司張財政司沈敎育司朱提法司（請孫君代表）以及旅長團長杭縣汪知事省會警察局張雨蕉等均就陪祭位旋由吕師長公望出席演説今日追祭諸先烈的榮耀都是從去年戰死中來的現在俄庫密約正是我們国兒立功的時候勸勵一番現在將土隨宣布浙軍攻寧戰况情形並報告陣亡將士姓名籍貫人數即上香獻酌獻帛由魏在田諸君次第讀都督曁吕師長等祭文全場行禮奏樂退位午後各學校各團體各軍隊致祭禮畢由都督領首全場追祭人員均至孤山忠墳行禮將所佩之花均散於墳上而回西賓亦有數人在場觀禮馨香俎豆諸烈爲不朽矣 
[浙省禁烟監督得適用軍律]  
　　浙民政司長呈都督文云竊維禁烟監督之設崇其職權本爲鎭攝愚頑便利進行起見無如向種鶯粟之處即民多獷悍之鄕雖規定各監督均有調用軍隊之權其對於手續實負有完全責任而對於懲戒烟犯則大權莫屬窒碍頗多查各處私種地方業　派兵協同犂拔照章懲辦者有之而現時未經查到之區有無私種尙不能必惟頑民嗜利如飴甘就法網者比比皆是揆厥原因悉以司法獨立監督不能越俎代庖卽欲嚴屬進行究不足以寒其胆而奪其魄伏思目今之禁烟辦法計畫已窮若再兼用和平終無煙苗肅清之一日且禁煙問題關係國家内治及國際交涉者甚大迭經勸懲兼施而卒無大効是頑民甘爲仇雦即屬公敵則不得以普通人民相待擬請給示通諭各縣　限定時期再有烟苗發現確查主名並聚衆違抗之首要准於監督處暫用軍律解决併通飭遵照庶懲一儆百於激烈之中仍庽人道主義况湖南省現已實行武力禁煙於人民毫無損害於法權亦絶無侵害可否仿照辦理准予便宜行事之處理合呈請都督察核施行實爲公便此呈 
[浙江省農會成立]  
　　浙江省農會自奉農林部頒到章程後由浙江農務總會中華民國農黨總部議决共同組織擇定本月二號開會嗣又適值屈民政司召集各縣代表開農事會議因二號係追祭南京陣亡將士之期遂先期通告改於本月一號下午在横河橋農校開成立大會民政司曁都督代表敎育司代表均先後蒞會各縣代表到者六十二人農務總會職員部十餘人農黨職員部十餘人曁此次農事會議延請議員並名譽會員三十餘人來賓五十餘人屆時振鈴開會公推臨時主席范君高平由范君申説省農會成立照章應俟各處市鄉農會成立組織縣農會之後省農會始得成立惟進行甚緩成立無期爰擬援照部章第四條通融辦理加以此次各縣代表旣與農事會議將來卽有組織各縣農會之義務較山西等省之僅由農務總會改立者似爲完全云云次由民政司説明現在農民智識之淺陋農事之枯窳省農會急須成立之理由洞切時弊拍掌雷動次用記名單記法分次選舉正副會長正會長范君運樞得百零八票當選副會長葉君芸得五十四票當選次選舉評議員九人當選者吳君　朱君顯邦兪君良謨倪君紹雯張君宏訓沈君德均張君保寅斯君文煥徐君楚翹次多數嵇君偉丁君祖訓次推舉調查員由各舊府屬各公推一人杭屬卲霖嘉屬勞綎章湖屬徐浚寗屬鄒宸笙紹屬陶善松台屬謝志澄金屬施維藩衢屬傳廷良嚴屬蔣宗涵温屬施震澤處屬周觀光諸君當選推舉畢時已七下餘鐘致會計書記各員不及推舉由正副會長宣言就職之後一切進行全賴羣策羣力云云至修改會章及一切細則俟定期開評議會會議遂振鈴散會 
[𡩋波大火紀詳]  
　　寧波江東老江橋堍合興山貨店於十一月三十日下午五鐘因晚炊失愼立時延燒東首至百丈街第一道公牆南首至灰街第一道公牁牆北首至後塘第一道公牆止當時雖有城外各救火會齊集竭力施救然已焚去鄰近房屋二百餘間亦可謂巨災矣茲將是日被焚店舖訪錄於下由合興山貨行起火延燒源和山貨行天和香粉號濟生公所復大鐵行新源記洋貨號灰街協昌成裕昌南貨號咸和米號晋泰燭號郵政分局恒裕烟店大生水菓號祥茂傘店同和鐵行愼豐肉店百丈街恒號燭號牲森肉莊成大蛋行三星樓裕昌洋布號老同源鹹貨店後塘街同泰傘店安餘號史恒茂碗號源大鐵行源順鐵行新益大鐵行安康蓆店乾和鐵行得勝館陳義齋萬和老源記打鐵弄高大興屠泰生森泰乾順等打鐵店等三十餘家共計損失不下十萬金計開保有火險者萬豐公司保大生水菓店一千兩老同源一千一百兩源和六百兩安餘四百兩太陽公司保源順一千八百兩協昌成一千二百兩咸和一千五百兩公裕保裕順二千兩三井保量順二千兩同和三千兩復大八百兩保衆保乾和二千五百兩望賫保原順一千兩老同源一千兩源大一千兩天一保復大一千兩新一大一千二百兩三星樓五百兩裕昌八百兩 
[香港華人抵制電車風潮]  
　　香港華人近以電車公司新訂章程不收中國銀幣於十一月二十三號下午六點半鐘聚集西灣河地方約有二千餘人將經過之電車盡行停擱并用石擲毁窗門抵制抵制之聲不絶於耳警察聞警而出彈壓爲石所中由華探拿獲一人被該人猛嚙大指西差麥和路打右臂亦被猛嚙斯時風潮迄未少息復有用石擲差者沿途又聯攻數輛毁其窗門而途中白帖或繪電車圖　形或繪出嘲刺警差及電重公司員役之畫或微言布告觸目皆是該布告之内容不外喚起港中華人聯同抵制以期電車公司取銷不收中國銀幣之章程且有某小輪减收客脚收用中國銀幣以助抵制豪舉聞是晚共獲小年兩名由夏道提訊傳証人畢官判每人罰銀五十元否則禁監兩月另函云是日自中環街市以至西營盤德輔道沿途聚集華人甚多至八點半鐘漸有投石攻撃之事有一西差名士灣被人用石擲中頭顱該石係由德輔道某屋四樓擲下者致該差昏暈迨後舁往醫院調理當時情形紛擾故調出印差西差大隊到場彈壓而正副巡警道亦搭電車沿途指揮巡差行事至是聚集之人始行漸漸散去前後共拘四人迨至二十七日警道復派出多差各持長棍保誮鐵軌以防意外是日自朝至暮搭車之人寥寥無幾然未被侵擾附近中市地面卽前此滋事之區仍聚集苦力多人大有再與電車爲難之勢因見巡邏西差印差各持警棍短鎗巡守故不敢暴動各車均將窗門關閉以防攻撃搭客云 
[旅俄華僑報告俄國内情]  
　　有自署天俠者投函粤報云兄弟自幼隨父經商俄國曾在美斯科大學肄業前月偕戈夫士達第君及同志數人抵北京戈君係俄國黨人中著名之士奉黨魁命欲與北京政府通欵因被領事官查出又無人介紹故此先行回去今吾中國欲與俄國開仗兄弟請將其國情形佈告諸君亦以盡兄弟一分之力惟兄弟歸國未久不大熟悉情形又聞新立政府凡黨人皆捕逐之兄弟助俄國黨務有年然愛祖國之心極切不敢造次並將所目見俄國近情報告我國人以便籌商諸君願聞乎請棄一刻之目力兄弟之幸敢中國革命風聲傳播歐洲俄國黨人各舉代表在巴利秘密集　決定不行暗殺取法中國軍人的革命其波黑兩處艦隊除管駕艦外幾完全的贊成我黨人陸軍則除聖彼得堡外其總兵亦有贊成而得波爾得公園之警察官尤爲出力惟最可殺之野蠻非人的高加索賤種哥薩克馬兵全兵知覺止求飽暖殘殺我黨年以千計此種人不知所活絶無智識俄政府恃爲長城給足子碼日夜巡查俄政府近又添練哥薩克砲兵尙未成軍此時中國若與俄政府開戰止須防其馬兵及砲兵兩種而已然軍人甚羡慕中國革命的成功如果開戰不過與俄政府戰而已蓋軍人皆不願意甚信黨人之命令以推覆俄政府而黨人亦極望中國與俄政府開仗且欲與中國聯合以保和平亦明知中國無侵俄國之力也目下俄國四處皆有黨人主動然皆非本黨命令因民人或軍人一時憤激起而執戈相抗遂至失敗反觸醒其戒嚴之心兄弟回東時沿途通道皆有警察荷槍巡查搜檢行旅碼頭車站尤爲緊急前時不過關員搜查而已且民間日日謡傳某日因交戰起事或云兵與兵戰警察疲困異當富人欲遷者非警署簽許不能自由並下不准携鐵噐在身之令又禁報紙登載捕拿黨人日數十起警察贊成者雖少而對於俄政府不甚出力現在黨人最得力運動者爲女人無論何處貴賤皆有至於工商除畏懼政府外無他心理若一經開戰常備兵在本國者必不奉遠征之令續兵非先逃走則爲黨人出力是兵雖多而能戰者少海軍更無論矣甚願我國我國早與開戰必能得西伯利亞之一部也俄國人最劣之性係爲平民時則爲政府反對若一旦得政府照願則又揚其惡燄故有（人格高尙乎學生諸君早污其行乎執政之畢業生）　蓋多因生計甚難然俄政府自與日本戰後加税甚重養羊每頭抽值中國銀八角其他可知且由銀行所發出之銀票甚多幾無一元金可換然民間極信用之流通甚暢蓋俄政府本極窮然以權力發銀票且可興復海軍而人民不敢不用故須窮如不窮至民間則眞窮矣至各大工廠輸財助械本黨尤賴之然俄國人性情頗高一從其事則終身信之尤以女子爲難得爲黨派之首者有五派係女子爲魁首對於黨務亦異常熱心常設種種局面誘取長官富人之財交黨中辦事並通傳消息吾黨不對換銀票行使皆女人主之我願中國女子亦能如此愛國也然黨人現在尙不舉事兄弟礙於黨律不便明言詣君亦可推測而知也兄弟行矣願國人勉之廿三號寄信者天俠 
[洋商要求以武漢契税抵債欵]  
　　鄂省本年三月間即届償還滙豐德華正金等銀行自借磅欵之期計本利共需二百四十萬金當時因財政支絀特以案卷失散爲詞請展期六個月以便清理并由財政司出具本年十月照償之印票五紙現十月之期久逾中央借欵未成不能協濟卾中實無欵償還經英日各國領事催索數次黎公請现展期於來年二月歸還而各銀行以此項債欵本係今春卽應清理今已有兩届未清明歲愈集愈多已至七百餘萬將見愈難籌還特請領事照會黎公謂明年二月須將兩届之四百八十餘萬盡數歸還否則須以武漢田房契税作抵若不承認則須於此一星期後先將第一届積欠還清故黎公現甚焦急云 
[漢口審判廳擅押商董之公憤]  
　　漢口土壋一帶街道兵燹後損壞不堪經商會蔡總理創議募欵興修即舉商會議董張碧泉經理張將工程包與潘天囚詎潘只圖省料謀利現雖完工而一遇天雨仍成澤國以致街鄰嘖有煩言不肯繳出捐欵潘則日向張處索取不得乃恃其與地方審判廳某判事有戚誼遂揑詞控張於審判廳由判事向某承審向卽一意偏袒判張立限交欵并云作工者皆係苦人不能候爾籌欵張據理以辯謂水路不通須令復修向判事云我今天在彼處經過并未見淹水張答以現有旬餘無雨何至有水必須俟再下雨時卽可見工作不妥向判事云然則天一年半載不雨爾即一年半載不給錢矣張聞之不禁失笑向遂惱怒謂其咆哮公堂竟呼丁收押旁聽人大爲不平咸欲爲之具結證明無咆哮之事向并嚴禁旁聽人發言且喝令逐出於是庭丁不由分説將張迤下收押向乃復訊他案且於庭丁扭張出庭時指而駡曰莫説你是一個商會議董就是黎元洪我也要押了商會總協理李蔡二君聞知此事以張因辦理公益摯欵勞神竟被寃押此後公益事誰敢再辦當以電話詢問收押理由詎該廳長竟置不答蔡李二君氣極擬立時渡江訴於軍民二府因夜間不能呌開城門爰上電局發電黎都督夏民政及實業司法二司請其查辦次晨商會李總理本擬卽刻渡江因各會員要求須會議再行故延至午後始率全體議幫董等八十人謁黎夏二公蒙諭已派司法司長秉公查辦李總理等要求非先將賀廳長向判事撤任不能平商界公憤黎公已首頷之聞當時商會諸董所議决對付辦法異常激烈有不卽將賀向撤任商會即刻解散令衆商一律掛洋旗遷入租界不完納銷場通過境一切正雜捐税以資抵抗種種積極手段頗爲嚴厲緣自共和成立以後行政司法各官多係新進少年志傲氣驕每有蹂躪商界之事平時積怨已深故藉張案以大起反抗也雜評二 
[軍政府時代果無法律乎]  
　　日昨參議院討論贛都督李烈鈞違法案時某議員竟謂軍政府時代都督違法不能深究同黨附和卒將該案否决自閙黨見以來持論之荒謬未有如此其極者也記者且不讑李烈鈞果否違法應否查辦第問軍政府時代是否無法律都督是否如立憲國之君主不負法律上之責任使軍政府時代而無法律也則臨時約法可以廢立法司法機關可以撤使都督而不負法律上之責任也則都督可以殺人可以越貨區區江西人固不值李烈鈞之蹂躪矣嗚呼安得此不祥言 
本埠新聞 
[歡迎南洋僑商誌盛]  
　　南洋僑商陸为傑沈懌舫王少文王奕友等回國組織實業銀行已於前日抵滬寓居靜安寺路别克登西旅館大略已紀昨報昨日北市總商會柬邀南北各業董事曁紳商軍學各界在公共租界北河南路天后宫後面總商會開歡迎會各業領袖及各界到者八十餘人午後二時陸君等四人蒞會即奏軍樂歡迎由商會總理周金箴君招待入座款以茶點周君卽起立宣言今日鄙人代表各業領袖歡迎諸君深感諸君在南洋各埠提倡國貨對於祖國頗具熱心今又回國組織實業銀行足見愛國其關係洵不僅一實業銀行將來凡百事業仰賴正多言至此卽將中華國貨維持會絲棉各織品樣本交與陸君請日後帶往南洋各埠極力提倡並稱今日時間匆促惟略備茶點聊表寸衷俟再正式開會歡迎云云陸君等即答謝 
 
 
 

Page 7

 
 
盛意繼由沈縵雲君起立發言鄙人前往南洋各島招股初無過問者旋蒙陸沈王等諸君招待熱心提倡未幾卽能招足可見陸君等愛國熱忱無任欽佩旋復入座茗談數語奏樂散會至下午五時陸君等同乘馬車至滬南市政廳由實業團長沈縵雲君與商團會長李平書張樂君葉惠鈞及總董陸松侯等延入大廳欵以西式茗點以表歡迎賓王甚爲欵洽旋因爲時已晚興辭而别 
[防範鼠疫之周密]  
　　公共租界自福建路寗波路等處發現鼠疫後即經工部局知照中國公立醫院將染疫男女多人車送天通菴總所醫治並派司事會同工部局衛生處四出偵查設法消滅詳情屢紀前報茲悉前日由天津路分所司事查見山西路北京路口自同泰醬園起至寗波路一帶舖户均不清潔恐有疫鼠藏匿特於昨日知照工部局衛生處派令小工多人知照各户令將生財貨物搬出俾將天花板地櫊撬開粉刷四壁遍澆袪疫藥水塡塞鼠穴以免疫氣染傳云 
[孫中山之所謂救亡策]  
　　孫中山君以强俄陰結蒙人侵我領土國民雖有同仇敵愾之心而根本問題尙未解决因函電總統府國務院參議院各省都督議會及各報館發表兩大政策（甲）錢幣革命貶金銀爲貨物一籌備籌幣局二籌備設立公倉工廠三籌備設立紙幣收燬局（乙）謀不敗之戰略以抗强鄰而保領土以上所發表擬本月六號邀集各界公同討論 
[吳彩順仍不安靜]  
　　地方檢察廳司法巡警萬國樑雇用吳彩順爲夥吳本滬上著名扒竊與萬朋串朦蔽無所不爲今年九月間曾向西門外羊尾橋地方之麥李氏需索銀洋當爲巡官兪幼伯查知禀明陳廳長將吳彩順萬國樑斥革驅逐在案不料吳邇來仍在廳前假冐法警向訴訟人勒索規費並包攬詞訟事爲陳廳長訪明卽於昨日飭提吳及朋串之王璞到案詰問吳等直認不諱並出言挺撞大肆咆哮陳君大怒飭令分别收押候傳齊被詐人到案從嚴訊辦 
[阻止津商運米]  
　　駐滬通商交涉使陳貽範君接上海民政長吳君函開查有天津米商賈煥章在本埠元隆等米行採購白米二萬石裝運往津雖領有直𨽻都督採購舊照並無江蘇都督准運出省護照除電呈程都督請示一面知照商務總會及米業董事張嘉年查照不准購運出省外函請照會江海關税務司墨君將米扣留毋任裝運出口 
[討論開票問題]  
　　上海初選監督吳君以衆議院議員省議會議員初選舉事宜同時舉辦手續甚繁業已委任人員分别擔任並以陽曆十二月初八日初選開票爲期已近深恐臨時或有遺誤又於昨日下午邀集各員到署詳加討論以昭鄭重 
[定期弔銷膏店執照]  
　　上海縣民政長吳君昨日出示云爲諭飭事案奉都督通令蘇省禁煙限於本年年底禁絶早經示諭在案查本邑各膏店領照挑膏尙係沿用前清舊例寓禁於徵本以禁絶爲目的現在禁煙期限旣經省令規定各膏店執照自應於十二月底止一律吊銷如限閉歇爲此先行諭飭知照爾膏店東夥人等須知鴉片禁令何等森嚴逾限延抗即干刑律務各另圖别業速自預備毋得觀望自誤 
[蘇軍政司派員檢查滬軍]  
　　蘇軍政司盧君近以上海所駐軍隊除福字營業已調寗外尙有陸軍第十師之三十七團及陸軍混成第三旅該軍等軍容是否嚴肅操演已未嫻熟亟應派員查騐以資整頓爰特令委調查員咸頤來滬檢查一面並咨由三十七團梁團長混成第三旅李旅長轉令各該所部營長迅即查造軍佐士兵花名册聽候咸委員點騐考察茲聞咸君定於今明查點混成第三旅水陸各營云 
[建安砲艦巡查浙洋]  
　　駐滬海軍司令部茲准浙省外洋水師王統領咨稱現屆冬令深恐洋面海盜搶刦航商亟須飭派輪艇巡查海面惟浙省超武兵輪刻尙修理未竣無輪可派應請貴處借撥兵艦一艘來浙巡緝黄總司令准咨後業於前日飭派建安砲艦駛赴浙洋巡查矣 
[外國兵輪往來計數]  
　　俄國兵船名（鴨司谷）裝砲三十六尊兵士五百五十六名又德國兵艦名（立心席）裝砲十二尊兵士二百九十五名又脱國兵艦名（亞姆哈）裝砲二十四尊兵士六百九十九五名又美國兵艦名（林袍）裝砲六尊兵士一百九十五名又德國兵艦名（你錫能）裝砲十四尊兵士六百五十名以上五艘均於前日卽十二月二號由外洋長江等處駛滬現泊上海浦江另有前泊滬江德國兵艦名（衣姆騰）又特兵艦名（荷蘭）等二艘已於前日由滬駛出外洋游弋 
[電車公司建築棧房]  
　　南市電車公司因建造電車廠棧房屋曾向蘇路公司商允將滬車站南首空地一方讓歸公司日昨該公司已聘請工程師潘克恭前往測量繪圖一面并已雇工將地挑泥塡平預備開工建築 
[請飭税司騐放洋槍]  
　　上海花業商團購辦洋槍一事業由江蘇都督電請陸軍部轉飭騐放電文錄下北京陸軍部鑒前據上海民政長呈花業辦團請給購槍護照正核辦間又據該民政長呈花業團已向㨗成洋行訂購德式七米里九五响槍百支彈萬顆已運存滬關請給照提取各等情當以該團未經指令遽爾購辦本屬不合因念欵付貨到暫准通融查照大部願電給予護照合行電請貴部查照速飭滬税務司騐放爲禱希復江蘇都督程德全感印 
[愛國女校十一週紀念會狀况]  
　　愛國女校昨日舉行十一週紀念慶典開遊藝會試演成績來賓達千餘人國文專修科英文專修科中學科小學科學生皆各演所長陳列　績有三室之多就中以專修科中學科之詩文書畫英文及用器畫爲最佳來賓參觀者頗爲贊歎 
[張超仍須調差]  
　　南區區員張超因調充水巡區區員具禀警務長請卽收回成命已紀昨報茲將警務長批詞錄下該區員在南區辦事得力本警務長夙所深知此次調委浦江水巡區區員實因水巡關係重大一時遴選無人故特委任前往尙望勿再固辭即日遵往任事繳來札文一件隨批發還仰即遵照辦理剋日前往立候呈報到差日期爲要此批計發還札文一件 
[區員紛紛更調]  
　　警務所昨日開會邀集各區區員提議南區張超調辦水巡區區員後所遺南區區員已經警務長派令浦東三區區員陳繼　接辦並以四區區員宋國瑞調往三區所遣四區區員卽以五區許壽靑調辦現均下札定委定惟五區員不另選派擬改名分防所派一巡員駐守辦事惟刻尙未經派定云 
[市議會又將開會]  
　　市政廳議事會議長姚君文枬昨致各議員及各審查員函云本屆冬季議會第一讀會已於十一月三十日歲事茲因交　　　案報告尙未交齊故定於十二月初四日（舊曆十日念六日）下午五時開第二讀會務請準時　議如有審查報告幸速交會以便預爲刷印 
[巡士與偵探齟齝齬]  
　　南區五百零兩號巡士於陽曆上月廿八號在滬南陸家洪渭泉樓茶肆内見有多人聚吃講茶當即上前詢問若輩遽將巡士毆辱扯破大衣遂即報告區員派巡員往查實係滬防營偵探隊中人旋由隊長立發電話至南區聲明道歉並言因拘獲竊取法租界某姓贓物之小竊又查獲盜案中線人正在詰問因被巡士交涉業已兎脱等語昨區員已據情報告警務長請爲核奪矣 
[水師營領囘軍用火藥]  
　　滬防水師第三營前因軍用洋藥土藥皮紙等項將次告罄曾由該營王管帶呈請李旅長咨准蘇軍政司核准照撥日前特派本營副官王泰和駕坐頭號砲艇至蘇向軍政司處領回土藥一千磅洋藥二十瓶皮紙一千張昨已分派各砲艇領用 
[水師巡查浦面]  
　　滬防水師第二營吳管帶近查龍華一帶浦面往來船隻晝夜不絶惟該處入冬以來盜匪時常出没行旅不免戒心昨特嚴飭各連長率帶師船畫夜輸流查緝并於晚間親自駕船在浦江往來嚴查以保衛 
[妓女不認生父]  
　　蘇州鄕人唐春林之女高寳由唐妻石氏帶滬賃居西藏路旅泰番荣舘隔壁一號屋内取名琴庽縣牌賣娼生涯頗盛而石氏與姘夫並子金元及媳同居其内惟唐則並未知情近始偵悉於前日來滬踵門尋認石氏聞知卽帶同子婦避匿而高實亦竟不認唐爲生父反以唐來院圖詐等情控由捕房派探將唐與琴妓帶入寫字間捕頭察得琴妓面相與唐略有相似必非冐認惟因琴妓堅不承認着均開釋諭唐正式具禀赴廨起訴 
[黄一歐駕車傷人之結局]  
　　黄克强君之子一歐因在南京路開駛汽車不愼撞傷車夫姚阿三由捕帶入捕房解送公共公廨訊知黄駕駛汽車未向工部局領照著存洋作保至撞傷姚阿三一層另行交保候訊在案昨漸由廨傳訊先由包探陳阿四投訴奉諭至醫院察得姚傷勢日漸平復惟傷處痕跡未退故未到堂訊之黄一歐延活沛律師上堂代表聲稱捕房以開駛汽車未向工部局領照違章此係對於車主一方面而言不能作爲普通辦法查此項章程雖早發出並未登報廣告未便認爲公衆之定章且汽車係被告之父黄興所置被告來滬祇六七天卽須赴美留學未悉此章至撞傷姚阿三係因姚由南京路浙江路横路衝出以致相撞而原告早扯回聲知照且有汽車夫順發坐在側首實係姚自不經心所致請察並由汽車夫順發上當証明前情孫襄讞商之美領蓋君以據包探禀稱原告傷勢日漸平復諒無大礙遂判黄罰洋五十元充公並給原告養傷洋十元了案 
[公廨訊斷騙案類誌]  
　　騙子王計生潘振榮因與同黨丁金生等在三馬路四百十四號屋内虚設振康字號騙取金達三等九户貨物丁等已經公共公廨訊實押辦王潘兩人與収贓小土之蔡阿其亦經中西官訊明判蔡交二百五十元人洋並保王潘押候查辦在案昨日復訊蔡延穆安素律師上堂辯護訊之王潘供認不諱判王押西年三年潘押半年蔡貨價不追斥釋小土兩包交原告領回二馬路永泰棧主朱少梅控紹興人馬明晰與馮坤祥串將假支單騙洋一百十元由廨訊實判馬馮各押三月在案前日馬等將洋繳存捕房求釋故昨由包探將二人解案請示判各押滿十天以儆洋交朱領去 
騙子徐連松曾與在逃之甬人徐會紹在法租界公館馬路四百零一號門牌虚設晉益字號以僞票騙取元大全昌隆廣福和等三十三户及日商籐木町田延籌堂小林等十一家貨物鉅欸倒閉圖逃經各原告控由法捕房將徐拘獲因有日商在内轉送英公廨訊押在案前日午後由廨提訊先由日商籐木小林町田延壽堂等四户代表福崗律師上堂將僞票呈案請追繼由日商南田等七户及各華商投案求追質之徐供實因被在逃之徐會紹收吞客帳挾資私逃是以不能支持並非存心倒騙今願寛限設法料理聶襄讞商之日本副領事西田君判徐押限兩禮拜先將日商各原告貨欵銀五百九十餘兩及洋四十二元理清至各華商除已在英法兩公廨禀請究追之各户外其餘均着正式具禀聽候併案訊追 
[北京孤兒院來滬籌欵]  
　　北京龍泉孤兒院創於前清光緒三十四年於南城築有講堂宿舍接待室習藝所保姆室沐浴堂共百五十餘間収養孤兒多至二百名院内學堂分爲甲乙丙丁四班久著成效工藝如織布縫紡皮革印刷等科所出之貨社會爭購具見該院辦理完善敎養有方但民國初奠諸務未遑孤兒流離失所者在在皆是收養日增又自去秋軍興以迄北京今正兵變商民受害捐欵大不如前經費愈覺困難似此培養國中孤寒之舉因資絀幾至束手實可寒心現該院院長道興上人偕贊成員程君啓元張君古峯到滬募捐聞有新舞台夏月珊潘月樵及大舞台童子卿何瑞福諸人大發熱忱首爲提倡新舞台於本禮拜日大舞台於下禮拜日各演戲一天並有著名老生王又宸自願於二舞台唱戲之日各演一齣借盡義務所収戲資槪助孤兒院經費聞此二日排戲特加王又宸之空城計打棍出箱二齣尤爲特色云 
[謝贈]  
　　生計職業維持會因温處水災哀鴻遍野定於陰曆本月念九夜假座張園邀請客串諸君演劇籌賑蒙贈入場劵兩張書此誌謝 
[城内]  
　　民政長批○（上海合境紅白木作商人鄭源森等禀批）工界發達營業競爭然宜聯合團體互相維持方臻進步把持停工此爲舊時積習力應剷除據禀各節究竟該紅白木作南北兩帮此次釀事是何實情候卽知會警務長查明復奪惟該商等旣爲兩作領袖卽應調和勸導務令該兩帮一體照常工作毋狃意見稍蹈非法之行是爲至要（紗業董事吳礽昌田瑞年印有模等呈批）呈悉該商董等熱心公益擘畫經營建立上海紗業公所歷時八年之久用欵七萬餘金之鉅得以告厥成功現更籌設學堂推廣義舉力求完善宏此遠模應准如呈備案並給示保護以垂久遠此批示隨發（商人瞿錫記禀批）前據該商一再具禀業已明晣批飭别謀營業在案茲據禀仍請在西門外開設菜蔬行殊難照准着即知照 
私函無效○第一初級審判廳民科昨出牌示云據金義園訴陳訓經抗拒劃租一案業經本廳依律執行在案茲據陳璋迭次投遞私函到廳查民刑訴訟一切手續均有定章必須當事人親自來廳購狀繕遞方予收受庶與規定訴訟章程不致歧異仰陳璋自行來廳遵式購狀繕遞勿得故違除將私函撕燬外特此申斥 
訊究吞賑○周蔭餘控萬復初侵吞賑欵等情當經地方檢察廳提案派員預審之後一再調查業將此案起訴同級審判廳訊辦昨日奉諭派吏往傳案中人証到案聽候開庭辯論 
移送竊案○著名竊賊郭才元沈德林千一實等均匿跡童啓富處專在城内外行竊物件茲爲警務所訪悉飭警前往將郭才元等及童一併拘獲並抄出金銀飾物千里鏡考籃舖蓋棉被衣服當票等件解所訊供一味支吾昨由穆警務長備文將郭等並抄出之贜移送地方檢察廳訊辦 
請領孫媳○昨有兪雲峯至地方檢察廳訴稱山東人向在汕頭營業有一孫媳婦名紅梅及女傭小芙蓉於前月間被管根茂韓鳳祥等誘拐乘輪來滬意欲販賣幸爲偵探查見拘送到廳奉諭將紅梅等發堂留養管等收押候辦在案詎管等近在押所串出羽黨赴當朦領紅梅等出外仍擬帶往他埠出賣商人得此消息爲特投案伸訴求將紅梅等給領完聚陳廳長諭候批示辦理鄰人謊騙○向萬有家住大東門城脚於陽曆十一日下旬走失七歲女孩一口找尋無着旋據附近鄰人報告得知女孩蹤跡惟須謝洋五十元方可領回向信以爲眞如數照付迨越數天未見影響始知受騙昨日向在東街地方與陳遇見卽扭赴警務所控告 
[南市]  
　　發封房屋○高昌廟砲廠後馬路劉姓房屋近因房客張寳龍等僞造鉛質角洋案發高昌廟警局錢巡員以犯違警章昨將該房屋暫行發封 
催修手鎗○警務長穆杼齋君以前送製造局代修之手鎗除已修整領回外尙有七十餘枝迄未修竣送所現值冬防吃緊各區巡長每夜出外巡邏此項手槍係爲防禦之用關係重要昨特備文呈請製造局陳督理飭匠趕修送所備用 
[閘北]  
　　第三初級檢察廳批○（錢維仁呈訴顯劍波誘賣養媳批）狀悉該案婚姻差悞孰爲重婚主體非集訊不足以証明現正在偵查中仰即靜候處理至附帶私訴應俟公訴成立一併提起（吳信實呈訴夏姚氏唆媳滋閙批）查刑律於直系親屬配偶間不成立竊盜之罪吳夏氏旣與爾子順成爲配偶於爾爲直系親屬回家取物不得謂竊如不順從應以家法管束苟或犯姦應由本夫告訴毋遽以家常瑣事牽附刑名仰即遵照批示嚴行約束可也 
　　男孩待認○前日由一區解送迷路男孩一名至警務所經凌科長提訊訊據供名仲弟其姓氏住址均稱不知年約十點左右判送惠兒院留養候核 
　　格格不吐○二區崗巡前日查獲某姓家逃婢一口經藍區長解送警務所奉凌科長提訊詎婢止供年十九歲其餘姓名住址等槪不吐實判押候查辦 
　　不認行竊○寳山路口開酒店之印度人某甲前日扭張元華至三區控被闖入店内竊取大衣一件由蔣區長預訊不認判解警務所移交檢察廳究辦 
　　草屋失愼○前晚六點鐘德生里後王許氏草屋内忽然起火延燒鄰居草屋三四十間由救火會救熄該處係二區轄境經藍區長傳該氏到案訊問一過候查明再行核奪 
[公共租界]  
　　公堂改觀○會審公堂之公案前清時代本係南向嗣經領事團商准實前讞員移爲坐西朝東公案四週裝設欄杆以壯觀瞻惟各捕房捕頭禀訴案由均站於右側欄杆之外而原有傳話書則站於左側欄杆之内茲因傳話書名目取消美領海君擬將左首欄杆移近公案以免參差故昨日海君與關讞員會訊捕房瑣案畢卽下堂察看以便雇工移設 
　　司閣不愼○香港路一號洋房協長源號樓上失火已紀昨報昨經屋主洋人查得係司閽人王大法煮飯不愼所致報告捕房將王拘解公堂經關讞員會同美海副領事訊明以王不愼咎實難辭着押三月以儆 
　　私收客帳○二馬路永豐綢號出店姚三五因私收貨帳洋五三元逃逸經號該號代表章仁天報請捕房於昨日派將姚拘解公堂訊供不諱判押西牢一年如能繳洋准予减罪 
　　寡婦尋死○住居新閘成都路之人力車夫王金郎前日與其寡嫂王姚氏口角吵閙致氏氣忿吞服金戒圖盡旋被捕房查悉將氏送往醫院醫愈於昨日將氏與王一併傳至公堂訊係家事起衅判均開釋諭氏以後勿再輕生 
　　違禁售烟○楊錫奎因在海寗路開設烟店私售燈吃被捕房查悉昨將楊連同賭具拘解公堂訊審判罰十元充公烟具銷燬　　汽車違章○汽車夫戎定根鍾阿林蔣阿根等均因不照工部局定章開車被捕查見禀奉捕頭昨將各人併傳到廨訊明判戎罰洋八元餘人各罰洋二十五元一併充公 
　　混用鉛洋○閩人金阿四前日持鉛質小洋至福建路一百二十九號綢號混用當被櫃夥莫伯榮察出鳴捕將金拘入捕房昨解公堂訊實判押一月僞小洋銷燬 
　　又圖訛詐○劉洪福前在漢口向翻戲方瑞生陳國棟拆梢洋五元前日劉在大馬路永安茶居遇見陳國棟又向圖詐被控捕房昨解公堂訊明判劉押一月示儆 
　　將次定斷○已閉鎭昌德森久源三錢莊同控席雲如不理欠银四萬餘兩因訊知被告與該莊等股東嚴蟾香另有欵項紏葛且股開常熟正德錢莊之帳尙未結清判令被告將歷年細帳開呈候核在案前晚由廨復訊先由原告代表高易帮辦律師偕鎭昌莊經理金梅生上堂請追訊之被告延梅吉言律師到堂辯護孫襄讞與觀審之美海副領事判候商定定法宣佈堂諭飭遵 
　　交睘定洋○祥發棧主陸春翔控蒯振伯盤棧悔議違背合同等情前晚由廨復訊兩造代表律師偕証龐金法上堂互辯多時王襄讞以合同旣未簽字不生效力原告所控違背合同殊爲不合應將所收定洋如數發還判原告陸春翔着交保限一月交還被告定洋一千元完案 
　　誘拐婦女○伍忠林住居武昌路西華里四百十三號其妻方氏日前被無賴李阿根誘拐逃逸四尋無着昨伍投捕房報告捕頭准予查緝 
　　自不留心○江北老嫗畢王氏有子畢江祥住朱家宅昨嫗乘舟來滬雇顧阿二小車裝運行李抵家後檢點物件失去衣包一個將顧扭控捕房捕頭因其自不小心斥退不理 
　　婢女逃逸○粤婦謝尤氏昨至捕房報稱家住乍浦路二十三號有婢年十六歲名阿蘇於前日逃逸請爲查緝 
[法租界]  
　　勒限交洋○馬車夫劉阿洪前因駕車不愼碾傷途人錢陸氏之左足當由捕房車送醫院療治尙未就痊劉則已由公堂判罰洋十元再给該氏養傷費洋二十元押追未交昨日復傳車主鮑阿康之母到案諭令交保限交洋三十元了案劉當堂開釋 
　　無庸狡賴○莊星輝前將田單一紙託宋楚玉爲中向楊含芳抵押洋五百元嗣因逾期不贖具控公堂求追前日傳訊中人宋楚玉亦附控被莊虧欠貨洋一百九十一元訊據莊供欠宋貨洋是實惟楊之押欵祇有二百元並無五百元之多求鑒聶讞員以憑據鑿鑿毋庸狡賴着交保限十四天理楚 
　　踢傷巡捕○朱錫華前日偕妻吳氏乘坐電車站立月台之上一百六十二號華捕以其有違章程上前干涉詎朱夫婦不服致啓衝突當將該捕嘴唇踢傷故卽一併拘捕解廨經中西官審訊屬實判罰洋五元充公再給該捕養傷費洋五元了案 
　　隣婦被疑○楊戴氏家前日因女兒出嫁失去梳裝檯上首飾匣子一口疑係鄰婦沈張氏在人叢中竊去故卽報捕拘送公堂訊究氏稱當時觀迎親者甚衆該首飾匣雖曾開看惟衆目昭彰豈能竊取實被誣指求察中西官以原告疑竊無憑開釋不理 
[雜評三]  
　　各屬交界地方往往爲土棍流氓所藏匿蓋從前官場無詰奸禁暴之决心但求管轄區域不生事變即爲盡職故對於匪徒之在邊界者不過虚張聲勢驅之出境從不輕易大費周章求鄰封司法上之協助也諸翟鄕賭風素熾亦職此之由惟入冬以來游兵遍地盜案日滋禍害且不僅在衆賭大非往年可比願執法者亦毋以往年官場自居也 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[戲擬開辦選舉運動研究會簡章] [  野鶴]  
　　同人等因各省辦理選舉屢有運動被選而爲他人偵悉者因之名譽破壞仍不能得完全被選之結果良由運動學問索未研究以致臨時失敗虚擲金銭空用心計莫此爲甚同人等傷心繋目頓起惻隠之心特設選舉運動研究會專習運動學識現定本年十三月三十五日開成立大會假座八馬路賄賂公所凡願入會者先期來會報名届時賁臨幸勿自誤茲將擬定開辦簡章八條宣布如左第一條本會以並及選舉運動智識使人人有可得多數被選之資格爲宗旨第二條凡具有公民資格及手叚敏㨗與本會宗旨相同者均得爲本會會員並無定額 
第三條運動之手續惟金錢是賴凡入本會者須先納入會金百元嗣後每年納經常費五十元如有特别捐者本會推爲名譽應選人遇有選舉時本會當令衆會員多數選舉之第四條本會於各省及各府廳州縣廣設機關部以資聯絡而通聲氣 
第五條本會應研究之學科分列如下吹牛科拍馬科賄賂科鑽營科秘密學金銭施用法第六條各處選舉時凡本會會員有選舉權者所舉之被選人不得爲本會以外之人第七條本會會員入會後每年試騐一次經本會會長認爲成績佳良者本會定爲記名應選人遇有選舉時當由本會令會員中多數選舉之第八條本會除會長外公舉口齒靈便手脚敏㨗而面皮最厚者擔任講授事宜另由會長委任才具幹練者數人爲奔走員附則本章如有未盡事宜隨時修改 
海外奇談 
[要求參政之惡劇] [  譯者]  
　　二十九號倫敦電財政大臣喬治君今夜在阿孛廷音樂堂演説先時有女子數人藏匿堂中警察以其行跡可疑拘而　之各懷危險之炸裂品内有一女正在妙齡三十號倫敦電昨日在阿孛廷所拘女子三人現已展期審訊諸女皆存欵保釋有一女名洛克者於退廷時脱其雙履一擲於審判官之案一擲於書記官之身乃復被拘科以藐視法廷之罪阿孛廷有要求參政權之女子一人用犬鞭毆撻浸禮會會長某君於途並斥其無恥改裝蓋誤認某君爲財政大臣也當被警察拘住並告以誤女猶弗信　駡不已二十九號倫敦電昨日城内郵箱復爲要求參政之女子傾注藥汁焚毁郵件數百封 
尊聞閣詞選 
[秋感] [  寄塵]  
　　江淮浪迹任浮沈人事與　威不禁賸水殘山愁落日凄風苦雨訴秋心中原擾攘悲身世一代滄桑變古今四顧忽驚天地窄愴然泣下淚沾襟平生落拓誰知已世載蹉跎作恨人烽火極天驚晚歲江湖滿地著孤身茫茫宇宙皆秋色莽莽關山有暗塵俯仰不勝今昔感欲追往事太無因自從寥落十戈後日在凄凉荆棘中荻浦　含秋露白楓林慘帶夕陽紅繁華過眼成流水歲月驚心似轉篷地老天荒安可託幾經浩刦化沙蟲西風蕭瑟黯神州世變滔滔日下流塵海蒼茫縈客夢江天寥闊使人愁怕聽絶塞嘶戎馬驚見洪波泛宿鷗顧我豈爲名利熱不堪惆悵獨悲秋 
[式微歌和碧梧女王] [  冰]  
式微式微胡不　珠簾人影共斜暉河山雪涕餘詩稿目斷天南鴻雁飛式微式微胡不歸凉秋九月暮砧微遥知叢桂傷蕭瑟話到家山夢欲飛式微式微胡不歸故園松菊寸心違虞淵日落頻迴眺節　中原事已非式微式微胡不歸揮杯心逐暮雲飛孤蓬歲月閒看靜滄海横流一拂衣 
自由談話會 
　　蒙俄事起主戰者十居七八然記者竊有所慮國庫如洗餉源不資縱有捐輸究非的欵一也大軍遠出冬防已虚伏莽生心内亂易作二也沙漠水少天寒復氷人固不支馬亦難耐三也蒙不足畏强俄助之戰鬥需時勝负難必四也活佛愚昧本無遠圖我旣外攻彼將内竄五也余作此説非與主戰者反對但事必先知其難而後可圖其易設今冬必須開戰但使糧餉有着莫如以北省之兵調赴前敵以南省之兵分防北省庶氣候水土不甚懸殊遲至來春即可爲節節進行之用有此轉移似較妥善然今日報紙所載函電紛馳無不以速戰爲目的於種種難處却未籌及但願無數熱心志士愛國偉人不致如記者之紙上空談僅於文字中湊熱閙則幸甚[  了靑]  
試硯齋隨筆[  李公]  
　　武昌起義迄於民國統一自以光復江寧之役爲最大關鍵然南中所以響應若是其速者皆趙君伯先一人之功也君諱聲丹徒人早歲舉拔萃科聲譽隆然羣推名士後知時事日非呫嗶不足以濟世變遂肄業陸師任江南新軍標統焉君素抱恢復觀念故於華夷之界辨别綦嚴一日率其所部謁明孝陵卒然改容語其衆曰若曹識此爲明太祖高皇帝之陵寢乎衆軍士隷君麾下日受文明敎育略有歷史知識則皆嗷然應君乃對衆演説明末亡國之慘痛清初入關之横暴慷慨激昻聲淚惧下時凉風陡起四壁松濤相應一似助人嗚咽者聞者皆爲感泣願聽命君一一撫慰之事聞大吏罷職去去之日所部皆痛哭失聲牽裾依依不忍舍誓得當必爲君効死厥後天保城之戰張軍負嵎第九鎭兵血肉相薄死亡踵接曾不少回顧皆所以間接報君也惜君已不及見矣君旣解江南兵柄北走津沽東至欽廉時當道聞其才爭羅而致之委以軍事而君雖有所規畫終鬰鬰不得行其志爰發憤游海外蹤跡遍南洋羣島同盟會雅重君君亦以爲祖國效力乃其素願慨然引天下爲已任辛亥三月廣州之事敗君先期在香港知事且弗諧悲憤塡膺廢寢忘食而君遂自此病矣然君雖病猶以國事爲念冰肯遽醫藥而君遂自此不起矣君之卒距廣州失敗僅及二十日可知君固可以不死君之死葢殉廣州而死也出師未㨗將星遽隕痛也何如君善文詞有羊叔子輕裘緩帶風雖在軍旅不廢吟詠歐人崇拜英雄一鱗一爪當然實貴况其發自性靈而形諸文字哉亟錄君詩以志景仰登越王臺詩曰七雄兼併誠無謂劉項紛爭祗自殘獨向天南開版籍能將文化服夷蠻公眞鑠威名古我尙飄零姓氏慚今日登臨憑北望中原雲霧正漫漫丁酉初度寄友詩曰百年已過四分一事業茫茫未可知差幸頭顱猶我戴聊持肝胆與君期欲存天職寧辭苦夢想人權亦太痴再以十年事天下得歸當臥大江湄撫今吊古音節蒼凉讀君之詩亦可想見君之爲人惟君固不藉以詩傳也三 
劇談 
[紀初二夜之大舞臺] [  玄郎]  
　　吕月樵之斬黄袍此劇滬上向充開台戲滬伶素所輕視自劉鴻聲獨闢蹊徑來滬一唱調門千變萬化五光十色爲劇界大放異彩滬人始注意之而一般稍負時望之鬚生遂羣起效緩月樵人甚聰明倣演此劇大致尙不錯（我哭也不敢哭）一句一哭字逼緊喉管發音尖而慘如聞變徵之聲城頭一段提得起放得下唱得纒綿盡致換腔變調花樣雖不如鴻聲之多然曾經凔海殊難爲水得此已非易易矣從陳橋兵變起一味心存譎詐假裝痴呆描摹趙匡胤一種假仁假義之用竟頗得神似做工殊勝於劉惜臨了説（賢妹你豪燥收后罷）不説快快而雜以俗話不京不蘇殊爲惡習七歲紅之四杰村架子老潔身叚靈活與蓋呌天彷彿而槓子工夫則遠過之該伶年止十餘去余十戲情極合首場連翻觔斗 
其身與惡虎村探莊同一做法中更加入金剛掃地等技入村時仰後翻觔斗八個起而一足蹺立與消安兩手一拱從容之至扒槓以左右臂更迭夾住槓十旋轉其身敏㨗異常復便風車八個後以一足尖鈎槓倒挂又以兩足跟鈎住翻身而下穏健迅速出人意表洵奇童也 
小説 
[滑稽小説議員迷] [  了靑]  
　　哈哈初選舉期近了連日以來四出運動本黨預備的當選人大半是我做手的不是母黨　是妻黨不是朋友就是本家這覆選當選人到時總可有望了阿喲不好阿喲不好近來的世界是人人捷足個個快手不要被他們勾引了幾個去這便如何有了有了到得覆選期近我就備他幾席盛筵放出許多涎臉作一個圓揖鞠一個滿躬説一聲種種費心遇着眼孔淺的再暗暗許他些利益自然一拍便擺了阿喲不好阿喲不好這省會議員單靠本縣的票子恐怕不彀㖸呀有了有了某縣某君是我同學最有勢力的某縣某君是我把弟闻有聲名的在他那裏也一定當選赶緊寄封快信去托他一托只説他帮我省會的忙我就帮他國會的忙想來没有不上這圏套的旁人説起來議員是義務性質要他何有不知義務者權利之别名并有無窮的妙處在内等我做了議員時我的娘子就是議員夫人要呌他快快放足我的兒子就是議員公子要把他送到法政學堂裏去日後也有些用處就是我的閨女旣做了議員家小姐也要他進進學堂好攀個文明的女婿呀過了一天了呀過了兩天了明天要投票了後天要開票了二 
[滑稽小説神鬼同悲（七）] [  瘦蝶]  
　　楊戬聽畢連忙同了土地入内朝見玉帝覆奏皖事并陳明帶得皖省土地同來陛卜如不嫌繁瑣可細細的問他玉帝遂一一的詢問土地那土地自是一一的明白覆奏奏畢玉帝向諸神追皖督如此行爲實屬背謬不道焚烟可恕毁神難寛應如何降罰之處衆卿可議定候諭大家商量了一會都説照此大罪應即奪其壽算驅入泥犁姑念該督有功民國格外從寛罰其患病七七四十九天以爲不敬神聖者戒議定呈上玉帝見所擬尙妥遂用硃筆寫了行字飭病魔即日下凡跟定該督時加纒擾不得偷安病魔去了玉帝又喚過雪神和土地來諭道下界的煙鬼吸煙也總不便雪神可向江皖一帶下場大雪將這些烟鬼通通凍死等他做了黑籍寃魂在陰界上吸煙倒還自由些就着土地同去做個降雪監督順便可造黑籍各勤爾職不得延誤二神也領旨而去玉帝起駕回宫諸神陸續退出也不必細表隔了幾天果然各處降了半天的雪那烟鬼是否凍死也不知道不過皖督却眞告起病假來了陰界上吸煙的煙鬼也日多一日了看官們在報上都看見的可見不是在下説謊啊二投匿名函者鑒來函無答復之價幀惟見下署愛申報熱心人啓七字乃不辭瑣屑作片言以報之夫譚　培之好處有耳者所共和來函獨謂不過一市井老優云云投函者蠢無知識亦殊可憐至本報劇談之紀譚鑫培係陳君曾言投稿編輯者以其熟悉老譚歷史間且穿挿清廷軼事頗饒趣味故采錄之逐日排登酬以相當之代價來函乃謂自由談日日代優伶歌功頌德受其重賄是眞以小人之心度人矣無論本報編輯人皆處心坦白不肯如時下齷齪奴狼心狗肺攫人暮夜金而不以爲　卽譚鑫培亦已年老名成豈復肯喪其廉恥爲此摇尾乞憐之舉哉意者投函者生平醉心賄賂故動輙以賄字加人然而目光太小矣書此相告勿再任意造謗自失人格也 
 
 
 

Page 11

 
 
   
 
 

Page 12

 
 
   
 
