# 1906 - 120 - 4911870

 

Page 1

 
 
   
 
 

Page 2

 
 
[修律大臣奏呈刑事民事訴訟法摺要摺代論]  
　　奏爲刑事民事訴訟各法編纂告成敬謹繕單進呈請旨頒行以昭遵守而維法權恭摺仰祈聖鑒事竊維法律一道因時制宜大致以刑法爲體以訴訟法爲用體不全無以標立法之宗旨川不備無以收行法之實功二者相因不容偏廢是以上年臣等議覆御史劉彭年停止刑訊摺内擬請先行編輯簡明訴訟法等因奏明在案查中國訴訟斷獄附見刑律沿用唐明舊制用意重在簡括揆諸今日情形亟應擴充以期詳備泰西各國訴訟之法均係另輯專書復析爲民事刑事二項凡關於錢債房屋地畝契約及索取賠償者隷諸民事裁判闗於叛逆僞造貨幣官印謀殺强刼竊盜詐欺恐嚇取財及他項應遵刑律定擬者隸諸刑事裁判以故斷弊之制秩叙并然平理之功如執符契日本舊行中律維新而後踵武泰西於明治二十三年間先後頒行民事刑事訴訟等法卒使各國僑民歸其鈐束藉以挽回法權推原其故未始不由於裁判訴訟咸得其宜中國華洋訟案日益繁多外人以我審判與彼不同時存歧視商民又不諳外國法制往往疑爲偏袒積不能平每因尋常爭訟細故釀成交涉問題比年以來更僕難數若不變通訴訟之法縱令事事規仿極力追步眞體雖充大用未妙於法政仍無濟也中國舊制刑部專理刑名户部專理錢債田產微有分析刑事民事之意若外省州縣俱係以一身兼行政司法之權官制攸闗未能驟改然民事刑事性質各異雖同一法庭而辦法要宜有區别臣等從事編輯悉心比絜考歐美之規制欵目繁多於中國之情形未能盡合謹就中國現時之程度公同商定簡明訴訟法分别刑事民事探討日久始克告成惟其中有爲各國通例而我國亟應取法者厥有二端一宜設陪審員也考周禮秋官司刺掌三刺之法三刺日訊萬民必萬民皆以爲可殺然後施上服下服之刑此法與孟子國人殺之之旨隠相脗合實爲陪客員之權輿秦漢以來不聞斯制今東西各國行之實與中國古法相近誠以國家設立刑法原欲保良善而警兇頑人情譸張爲幻司法者一人知識有限未易周知宜賴衆人爲之聽察斯眞僞易明若不肖刑官或有賄縱曲庇任情判斷及舞文誣陷等弊尤宜糾察其是非擬請嗣後各省會並通商鉅埠及會審公堂延訪紳富商民人等造具陪審員清册遇有應行陪審案件依本法臨時分别試辦如地方僻小尙無合格之人准其暫緩俟敎育普被一體舉行庶裁判悉秉公理輕重胥協輿評自無枉縱深故之虞矣一宜用律師也按律師一名代言人日本謂之辯護士蓋人因訟對簿公庭惶悚之下言詞每多失措故用律師代理一切質問對詰覆問各事宜各國俱以法律學堂畢業者給予文憑充補是職若遇重大案件則由國家發予律師貧民或由救助會派律師代伸權利不取報酬補助於公私之交實非淺鮮中國近來通商各埠已准外國律師辯案甚至公署間亦引諸顧問之列夫以華人訟案藉外人辯護己覺扞格不通卽使遇有交涉事件請其伸訴亦斷無助他人而抑同類之理且領事治外之權因之更形滋蔓後患何堪設想擬請嗣後凡各省法律學堂俱培養律師人材擇其節操端嚴法學淵深額定律師若干員卒業後考騐各格給予文憑然後分撥各省以備辯案之用如各學堂驟難造就卽遴選各該省刑幕之合格者撥入學堂專精斯業俟考取後酌量錄用並給予官階以資鼓勵總之國家多一公正之律師卽異日多一習練之承審官也以上二者俱我法所未備尤爲挽回法權最要之端是以一併纂入綜計全編分爲五章凡二百六十條敬謹繕具清單恭呈御覽如蒙俞允並請明降諭旨宣布中外一體遵行至刑法民法等項容俟陸續編纂成書隨時奏聞合併聲明所有臣等進呈訴訟法擬請先行試辦緣由謹恭摺具陳伏乞皇太后皇上聖鑒訓示謹奏 
[英領事復辯洋商越界設棧事杭州]  
　　杭省鳳山門外江干地方爲起運上江各貨碼頭近有英商麥邊洋行在該處賃屋設棧轉運洋貨以煤油爲大宗由釐捐局禀知大憲經洋務局總辦世益三觀察照會駐杭英領事施彌德君請飭該洋商移至拱宸橋新埠以符約章而便保護迭經施君聲辯未便遷移並於初七日謁見世觀察謂已奉英公使據馬闗和約本有通融字樣一再辯駁故卽禀請撫憲核示矣）市（ 
[外部飭查新疆接修俄線京師]  
　　俄國垂涎新疆伊犂己非一日茲聞俄使日前照會外部請允在喀什噶爾接續中俄電線略謂新疆俄國毗連之地兩國官商互相往來者絡繹于路中俄通商頗形興旺但俄界抵喀什噶爾間未有電線通信不便頗有妨於中俄通商之發逹希貴國允認在喀什噶爾接續两國電線此不但有益於俄國官商而貴國官商亦受其利云云外部初則婉詞拒斥因俄再三要請情不可却現已電飭疆新巡撫勘查情形俟有覆電再行定奪）閏（ 
[俄使不允速撤滿洲駐兵京師]  
　　四月初二日外部堂憲與俄　使商議現因東三省將闢商埠請將滿洲之兵撤退以便籌辦一切俄使謂因本國政府聞中國各處迭有排外風潮深恐别滋事端是以未便遽行撤兵各堂憲現擬力爲爭論未悉能逹其目的否）和（ 
[會議請速電飭彈壓日兵京師]  
　　本月初一日外務部堂憲與駐京日本公使會議以現在奉省屢有日兵分赴各屬以測繪地圖爲名竟在蒙旗界内肆行騷擾致與蒙民衝突特請日使速電該國軍官嚴束兵丁勿得到處攪擾以免釀成交涉日使 
 
 
 

Page 3

 
 
已允卽日發電飭令禁阻矣存 
[奉天東邊匪亂]  
　　十一日東京電云奉天安東縣現有亂黨千人肆行刦掠譯字林報 
[南昌敎案議結後之清議]  
　　十一日北京電云南昌敎案已全照法國要求各欵議結都下華人皆爲之不平譯字林報 
[警部奏定清查京城户口辦法京師]  
　　警部日前所上封奏具陳清查户口大概情形摺内畧謂京師内外城地面甚大户籍繁雜現在創辦警務必須認眞清查詳晰列表報部存查方有著手特擬定清查户口大概辦法二十三條暫行試辦所有京師文武官員除二品以上無庸清查外其餘各處户口均准由内外城總廳通飭各分局按户清查編列詳表云云）吕（ 
[政府限期普設警察京師]  
　　聞政府近因外人有干預中國警察之謡傳雖未知事之眞僞然與中國之影響頗有闗係故特電各督撫限六个月務須將各府州縣警察一律普設整齊畫一聮爲一氣維持治安以杜藉口六个月後卽由警部分派司員巡視各省警察是否合格如果有辦理不力者照貽悮要公例加等議處）　（ 
[報律歸警部編定北京]  
　　報律一事先經外商二部會同議訂嗣後逕歸警部辦理現聞警部徐尙書頗注重此事日前交派警政司赶緊擬定律章因向該司員等諭云報紙之事有闗於内政外交風俗人心最爲重要中國向無報律似宜參酌東西各邦報律擇其與中國合宜之條或師法其意擬訂律章宣布全國遵行巡警總廳之治安股有稽察新聞各報之責將來報律訂就卽歸該股警官隨時調查以昭慎重云）吕（ 
[電商派員赴日考察監獄南京]  
　　江督致蘇撫電云接保定藩臬司電擬改良監獄派員至東洋考察監獄制度約期六个月就直寕蘇皖江浙齊豫秦晉十省聮絡合爲一班請派員此間蔡道國器自備資斧赴東學習擬派領班餘擇能東語者派往擬於警察學堂蘇皖贛三省藉内各派二人江寗選四名合爲十名學成各回本省當差望復感蘇撫復電云感電悉請於尊處警察學堂蘇籍學生内揀送二員需費若干照派蘇府許守迥避事想己片奏矣）下畧（）吉（ 
[札辦軍律軍法蘇州]  
　　蘇撫接准練兵處王大臣咨略云各省陸軍迭經奏咨成鎭成恊所有軍律軍法自應赶緊釐訂專章從速頒行俾資遵守而昭劃一前次咨取至今尚未見復現在本處亟待考訂希卽迅復本處以備採擇事闗軍政盼切等因經陳筱帥札行蘇省督練公所遵照迅將軍律軍法詳細擬定章程復候核咨）吉（ 
[貴州礦務公司之組織北京]  
　　貴州京官會議因黔省礦務權半落法商之手自去年卽有議設貴州礦務公司迄未實行現己議定妥實辦法由京官電商黔紳組織其宗旨一保全全省之礦產權二杜絶外人之覬觎三自行籌欵先將礦山購妥插標四實行開採礦產分總公司之開採與民間之開採一俟黔紳斟酌妥協卽呈請商部代奏云）閏（ 
[聘西潼鐵路工程師之紛議陜西]  
　　陜西自西安至潼闗鐵路己奏准以李聮芳閣學爲督辦鐵路大臣現爲聘請鐵路工程師問題久議未定因比國工程師竭力運動而曹中丞恐比因此干預我事權堅持用華工程師之議惟以華工程師一時乏人電商京官會議多主持暫聘日本技師惟須妥立合同不得干預我路權云云然意見紛歧卒未决定）閏（ 
[李星使電告接比使任期京師]  
　　出洋考察政治大臣端午帥戴侍郎擬於四月内回國已見前報茲聞李木齋星使准於四月内接任駐比欽使惟澤公尙其亨歸期尙未訂定刻均電告政府矣）盈（ 
[澤公電告經費支絀情形北京]  
　　上月二十一日政府接到澤公自倫敦來電據稱前接電諭飭所到各國詳細考查政法等情但前請經費無多隨帶人員不少萬難久延擬於四五月間先令端戴兩大臣回國其隨員亦酌量帶回然後再詳加調查以節經費而免悮公云云政府己爲代奏矣）盈（ 
[常州府札陽湖縣文）爲查辦粹化學堂事（]  
　　蘇學務處札開奉本年二月初四日奉撫憲陸札開據常州學務公所紳士惲祖祁等函稱前年官費派往日本肄業法政速成科武進縣學生吳廷楨陽湖縣學生莊先識畢業回里公議令其充當城鄉敎習酌送半脩俾盡義務而該生等以爲所派游學之費並非公欵府縣不能責任義務莊先識在外招集女學生府縣諭以女學生八歳至十二歳男敎習尙可敎課十三歳以上非女敎習不准開辦該生堅執己見諭之不遵必得上台嚴禁方能挽回風氣似此無知狂悖之畢業生匪特難任敎育實足敗壞風氣非將吳廷楨莊先識追繳畱學公費恐不足懲旣往而警將來等情到院據此查官費學生畢業回國自應遵照學務處議定章程擔任義務敎育乃該生旣放棄職任又於里黨之中擅興女學並不遵地方官諭誡旣乖鄉論復背定章似此　越常規敗壞風氣實爲學界所不容札處轉飭常州府縣將該生等游學公費按數追繳以示薄懲並隨時訪查如有前項開設女學堂謬以男敎習雜厠其間者務卽嚴行諭禁母任蠧害風俗以挽頽波等因到處奉此合亟札飭札府卽便遵照分飭各該縣將該生等游學公費勒令如數追繳以示薄懲一面嚴密訪拿如有前項女學堂延男敎習者務須隨時諭禁母任蠧害風俗以挽頽波母違等因到府奉此合行轉飭札到該縣卽便遵照迅將該生游學公費勒令如數追繳以示薄懲一面嚴密訪查如有前項女學堂延男敎習者務須隨時諭禁母任蠧害風俗以挽頽波特札）助（ 
 
 

Page 4

 
 
[浙撫電覆擬廣師範名額浙江]  
　　學部鑒效電祇悉敭自去臘到浙知浙省尙無師範專校焦急萬分而財計奇窘償欵恊欵日迫追呼斷無興舉之力惟此校不辦興學焉有師資極力圖惟暫挪蠶學館發典生息洋六萬元爲建造之費派員赴卾參酌堂式地己購定赶先開工落成尙需時日其常年經費飭裁敷文等三書院年約萬餘兩每年捐公費一萬兩原擬師範生三百人而開辦常年各費尙有不敷俟開學有期再行奏咨立案實緣限於財力僅能辦此以後籌有的欵再照來電擴充諸維亮察敭印）也（ 
[復議裁撤五營京師]  
　　上月三十日練兵處王大臣議商邇來巡警辦理己著成效所有綠步各營疲敝不堪無所事事應卽商之那琴軒相國請將五營一律裁撤惟須考騐弁兵一次挑其精壯聰頴者撥入巡警部差遣一俟議妥卽可具摺入奏矣）受（ 
[咨飭考察九協都統京師]  
　　練兵處王大臣與政府議商擬咨各省督撫飭令隨時考察九恊都統等官如有才識可嘉勳望昭著者准其開列事實出具考語密摺奏保以便由本處詳核請旨優奬其有不職者速即撤叅母稍遷就）和（ 
[續紀西牢槍斃圖逃重犯]  
　　西牢槍斃圖逃重犯昨已據西報譯登茲悉是日死者四人係范毛毛卽曹勝全年三十五歳上海人由老行九百八十三號捕送蔡少根年十六歳崇明人由虹口捕房一百三十二號捕送張金和年二十八歳常州人由老閘新行四百六十九號捕送朱阿福年二十七歳寗波人由老閘新行三百四十四號捕送各犯於斃命後由地保宋士春報縣請示縣尊汪大令諭候禀請道憲核奪提籃橋捕房捕頭飭五十五號西探與華探沈阿岳至西牢内查得尙有爲首肇事之犯十三名昨早由管牢西人押解到廨請讞員闗司馬會同德副領事麥令豪君升訊各犯江永記徐阿六張寳生萬福華陳阿喬沈裕國俞金順卽龔麻子朱文華徐阿金卽大阿新施正英沈金山卽閙天宫李兆文王兆基等環立案前先由管牢西人譯述起釁情形并謂哄閙時印捕受傷七人英捕受傷三人今日均未到案惟另有一英捕衣袖頸領等處均有刀傷請堂上察騐闗司馬得供謂各犯曰管牢西人旣已供明爾等爲首圖逃有何狡頼各犯極口呼寃内有徐阿慶供稱願陳肇事之由緣犯等在西牢内各有工作不能互語違干毆打己擊死之張金和是日與管犯印人製一皮鞋該印人以大小不合與張理論甚至動武各犯見之同聲吆喝己死之范毛毛卽欲與該印人爲難其時各犯咸稱可將印人置之死地該印人聞言駭甚卽在身畔取出鎖匙開門逃出旋有犯人尾隨至住房之外卽聞鎗聲驟作共被打死五犯西人適言印捕英捕受傷之說衆犯不敢動手可令到堂騐視况擊死之犯爲數不符亦求詣騐供畢前因行刺桂撫王之春獲罪之萬福華供牢内之事外人安能得悉願將當時確實情形剖陳但未知堂上納聽與否司馬命照直供訴萬供是日午後三點鐘正在作工忽聞人聲喧閙不知何故少頃見衆人擁出鎗聲卽起衆又擁進時有鎗彈飛至小的在棲梯邊急止衆人不可鹵奔恐釀大事不圖一彈適中衣袖爲之洞穿事後西人以小的旣受彈傷亦是肇事之人故遭一併送案其實並不干涉若問起事之由乃緣平時印人毆打衆犯適重因此羣起而攻斷無衆犯敢打印人之理請察司馬得供商之麥君判將各犯帶回聽候查明實情再訊○又昨日字林西報亦載此事其起事大致與前日文滙報所載相同惟稱西人受傷者除管牢白利南哈薛脫君現在大英醫院調治外尙有安得森君左肩被刃傷又看牢印人一名身受重傷有性命之憂已送往醫　醫治外尙有印人一名受傷其餘有略受皮傷者至犯人死者除范毛毛外尙有三人其受傷而送往同仁醫院施救者共有七人前晚該牢左近由中西探捕徹夜巡邏故已安靜無事云 
[英願貲助僑民回華]  
　　十一日倫敦電云凡在英國之中國人民如欲回華可量予資助現已出示曉諭矣譯字林報 
[美人遊歷韓京]  
　　十一日東京電云美人斯其夫君已抵韓京漢城蒙韓皇召見 
[法國查明亂黨主謀]  
　　十一日倫敦電云法國内務省大臣克來明索君在雷昻斯地方宣言謂工黨作亂之計謀現已查有實據係歐連恩公爵主使以反對民政黨人皆預聞其事故也 
[俄國内政現狀]  
　　十一日倫敦電云日日電報聖彼得堡訪事預料俄皇與國民又將起衝　並聲言頑固黨蓄意以在外國籌借之債欵爲國亂用兵之兵費外部大臣藍姆斯道夫伯爵殆將辭職 
[英法睦誼]  
　　十一日倫敦路透電云英王現在巴黎法總統特設宴欵待席間互致頌詞 
[德不爲土耳其之後援]  
　　十一日倫敦路透電云斯丹德報載稱駐英德使密探尼溪伯爵通告英外部大臣謂土耳其現與英國爭論土皇不能倚賴德國之輔助云 
[俄相辭職詳情]  
　　初十日柏林電云俄皇爲守舊黨所迫己自甘退讓决定與韋特伯爵分離據聖彼得堡官場消息謂韋特伯爵己蒙賞食恩俸遺缺由高姆斯開因君補授其人頗爲剛愎輿論揣度以俄柏辭位乃暫時之計不久卽當起用同時排擊俄相之内務省大臣送諾胡君亦奏請解任譯字林報 
[德相病愈出遊]  
　　十一日柏林電云德相蒲盧親王現己康復該親王將前往挪唐納地方靜養俾身體日見强固 
[英王回國行程]  
　　十一日柏林電云英王回國道經法京作三日之勾留 
[俄國内政近狀]  
　　十一日柏林電云聖彼得堡傳來消息謂韋特伯爵將充皇　議政院會長其餘兵商外三部大臣皆無更動户部大臣將簡高柯若君補授 
[英減茶稅之餘聞]  
　　十二日倫敦電云英國財政大臣愛司闊夫君傳諭海闗稅司彌補運茶進口之商人因實行減收茶稅改期而受之虧損 
[法國罷工聲勢漸平]  
　　法報云法京巴黎及各省之大帮工人仍相率罷工惟尙不生事堪來斯地方礦工己照常工作且日見其多 
[英十衝突漸烈]  
　　十二日倫敦電云英國己移文土耳其命其撤退駐紮埃及之兵隊盖儼然一哀的美敦書也 
[土耳其在埃及屬境之舉動]  
　　十二日倫敦電云埃及京城來電聲明愛爾亞立驅地方界石移動之報告實確並云埃及屬境有土耳其軍隊填紮其情形頗岌岌可危譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴侍郎奏請開缺並奏保賢員京師]  
　　學部右侍郎嚴修自奉上諭兼署學部左侍郎當卽奏請收回成命略謂學部官缺係倣照外商兩部設尙書一缺侍郎両缺在朝廷因時制宜原期一人得一人之用儻以一人補署兩缺旣非立官本意又於部務大有窒礙查本任左侍郎張仁黼居心正大才識冠時臣與共事數月愈服其性情坦直學問深純遇事旣能虚心持論尤極守正互相補助獲益良多尙書榮慶尤倚赖之現值釐訂部章微有頭緒儻少一取决之人則時日愈將延擱或另易生手恐未悉此中原委意見不免叅差爲特叩乞天恩准予開去學部右侍郎實缺及左侍郎署任並乞將左侍郎張仁黼仍留本任俾得始終其事庶於學界前途不無裨益云云）京（ 
[蘇撫飭司道暫兼參謀總辦蘇州]  
　　蘇撫陳筱帥札司道文略謂蘇省開練新軍一恊業經設立督練公所必須有大員贊助乃可有效今藩臬兩司爲督練公所正參議官兼總理兵備參謀敎練三處惟兩司係現任人員政務繁重但能總其大綱應責成各該處總辦悉心籌劃實力舉行其如何編練新軍改革舊營在在均闗重要查有叅謀處總辦杜道俞堪以調充兵備處總辦其參謀總辦一差程度較高蘇省現無學堂出身嫻習東西各國軍學之大員應行緩設暫由両司與兵備處總辦杜道敎練處總辦劉道體乾兼攝其事用專責成其三處幇辦以下各員應如何歸併抑仍舊分處辦理並由該司道妥議詳候核奪）永（ 
[鐵尙書整頓四川司京師]  
　　日前户部四川司主政萬君秉鑑面禀鐵尙書極陳本司公事積壓非極力整頓不可聞已派奎奎高王張五君調查一切云）吕（ 
[議停七項捐欵京師]  
　　現在各省捐欵不一而足聞政府諸公核其尤闗緊要者共有七欵擬於明年三四月一律停止現議先行具奏云）日（ 
[學使抵蘇]  
　　江蘇學政唐文宗由滬來蘇於四月十一日辰刻舟抵胥門碼頭午後入城拜會撫藩臬三憲）等（ 
[示辦串捐興學松江]  
　　日昨華婁兩縣奉到憲札謂創辦串捐以助學費有錫金両縣成案可循應照常舉辦等情趙屈両大令遂出示曉諭略謂遵奉憲飭於本年上忙銀串起加蓋紅戳每張帶捐錢五文以充學費除詳報備案外仰業户人等一體知悉手 
[嚴斥延悮學務揚州]  
　　江北創設師範學堂並附設高等預科前由劉延帥會同江督通飭府廳州縣限於三月十五日以前一律招齊申送乃至今送到者寥寥因以玩延嚴加申斥甘泉宋令於初五日甫行出示而揚府江令則尙未舉辦云）步（ 
[學務彚誌揚州]  
　　郡學會由張君顗早己開辦並將問停巷倉厫改爲會所縣學會亦己由江都周君樹年甘泉蔣君彭齡發起舉辦○江甘二縣公立篤材小學堂係借鹽務公地現經趙都轉飭改爲八區某小學之用篤材遂遷縣學明倫堂内學生旋卽散去又江都新立某隅小學敎習高子儀溺於嗜好並未留心敎育其學生亦已紛紛退學）臣（ 
[示招速成武備學生揚州]  
　　江北劉提督創設武備學堂學生額定一百六十名又備取二十名年在二十五歳以下者均准赴考俟三个月後將取定者再行甄别去留二年畢業昨日行文到揚地方官已於初八日出示矣）步（ 
[蘇州官事]  
　　十一日候補道丁葆元辭赴徐州○從九韓炳堃禀委辦督練公所監印差○委派押解秋審人犯各員于貴之赴上海倪翔王文潮均赴江寗王慶燾赴靖江沈祖煌赴川沙郭學齡赴甘泉應德麟赴寳山）吉（ 
[禀請騐收快船蘇州]  
　　蘇省善後局禀明蘇撫以撫標飛划水師左營内之舢板砲船八號巡緝不甚便捷擬改釘飛划快船八號每號配勇丁九名四領哨之四船仍准各加用哨書一名其餘勇丁十二名一律裁撤以節縻費原有砲位亦應酌量換配此項快船已由廠造齊油艌整固由該管帶林建侯都戎禀請蘇撫派員騐收矣）永（ 
[歡送徵兵松江]  
　　華婁兩縣舉辦徵兵刻經徵兵官阮君分期考騐將次足額松地各學堂競擬贈送旗幟以壯行色楊君錫章更作爾爾歌以贈行歌曰蒼蒼者天胡其福爾軍國民一席特地置爾英英少年吾黨僉讓爾袞袞諸公疇敢不敬爾爾荷榮譽豈徒爾爾爾爵列五等非所以重爾爾威讋八荒非所以盡爾吾所昕夕禱爾第願目中無爾神中有爾槍列如林將以衽席爾砲飛如雨將以沐浴爾馬革裹尸吾則喜爾魚雷灰身吾尤敬爾如春之花此其秋實爾如冶之金此其干將爾惜吾不幸生則早爾恨吾無福死不能偕爾吾有無窮之希望將槖筆以從爾爾能上馬殺賊將撰露布以表爾否則與爾同死將在天爲鬼雄兮亦可徜徉以嬉爾）歌（ 
[初次會議浙路招股事寗波]  
　　甬郡商務總會日前邀集各紳董會議全浙鐵路招股事宜磋商良久始散此事當道自奉憲札後卽照會商會董事開議因各商於此事未知辦法且招股實非易事是以今始開議至如何辦法尙須續行會議云）易（ 
[來函]  
　　杭州來電吕尙書諸公鈞鑒電悉美境華僑被災堪憫諸公仰體聖慈提倡集欵浙省誼應協助限於財力僅凑銀三千両匯交瑞觀察供買美金彚寄爲叩興敭佳 
蘇州來電吕大臣盛宫保楊大臣諸公同鑒　電悉舊金山華僑振欵刻與王帥電商甯蘇合籌一萬兩先此電復龍蒸 
開封來電吕大臣諸公鈞鑒魚電敬悉舊金山地震華僑被災慘狀己見報紙惟衆善饑溺爲懷敢不盡力恊濟擬先墊銀三千両即日滙滬乞代逹列坐瑞良叩佳 
鎭江來電欽憲吕盛鑒淮闗穆捐美災振千兩森灰 
雲南來電吕尙書曁諸善長同鑒魚電悉美屬舊金山地震華商 
 
 

Page 10

 
 
　　困厄事闗中外大局自應力籌急振以濟華僑茲飭司局設法籌措銀二千兩交商匯滬到祈查收力竭心長尙希鑒諒鐸叩蒸 
商部來電吕大臣鑒魚電悉具徵痌　在抱造福靡涯良深欽佩本署業撥美金四千圓滙交梁欽使派員賑恤特奉聞商部蒸廣州來電吕尙書盛宫保曁諸公同鑒魚電悉金山華僑被災待賑粤省官助銀陸萬两已由善堂彚同電匯現仍竭力勸募因念災情甚重昨正馳電乞助今承示尊處巳首先籌赈並蒙聖慈頒發帑金海外灾黎自深欽感煊蒸 
陜西來電商約大臣吕鑒魚電奉悉己籌三千金交票商電滙上海商會煩轉致諸公代買美金轉滙爲感鴻勛卦 
[振武宗社書記員報告]  
　　昭文新巿鎭李軼才許錫卿黄筱卿來函貴社發起戒烟熱心提倡登高一呼喚醒天下同胞之夢（中畧）敝地雖僻處鄉隅而學商界中尙知耻入廢藉爭將此草戒烟而不知所採並非鵝郎靈草實是薊草僕查本草綱目此草有大小之别大薊小薊性形相同其高尺餘葉大有刺味甘性平而能破血不辦眞僞者往往誤服僕照貴社賜下鵝郎草圖說依樣尋覓果然徧地皆有味苦尅烟服之靈騐七日斷癮僕等深恐誤食薊草貽害同胞赶急奉告請即登報（後畧）蘇州拒烟支社來函接還雲并鵝郎草圖祇收同人以烟害日甚亟宜廣設分會特於二十九日假雲錦公所開第一次戒烟會先由謝君公序宣會塲規則玉君公春發明開會宗旨王君文周宣布章程而演說者則汪鳳椿許孟賢姚清溪汪載之姚伯堯徐印若王文周黄竹銘諸君會　靜肅來賓有四百人並有鄒氏三志土慨任會費力爲賛成此外願簽名人會者亦頗踴躍迨至散會己鐘嗚六下汪氏两等學堂學生且爲之踏琴合唱拒烟歌以爲之殿焉○安徽夥縣金志三金麓梅來函甚矣鴉片之爲害毒且烈也傾家蕩產不顧父母之養形同乞丐豈知亷耻之防甚至有流爲盜賊者中畧貴社發起戒煙挽狂　干旣倒作砥柱于中流每閱報章中心嚮往敝邑世風不古嗜好偏多不問老幼甘入迷途僕等有心濟世綿力無多伏兾賜我草樣并圖說若干僕等當遵依試辦設會分送以盡義務後畧衢州商會吳濤來函奉示并靈草圖說拜收謹代敝處同胞九叩以謝當將草圖章程分貼城門要道連日來索圖說者不絶有志士吳之瀚願表同情刋送圖說敝地所刋恐難照樣特專奉懇代印圖說章程一二百張寄下代印圖費下月到滬呈繳我公心存濟世斷不嫌其煩瑣也敝分社俟採有靈草實行義務再行合羣立誓不吸鴉片姑俟成立方可登報刻下起發未成切勿登報以免虚浮不實反敗名譽 
[今日尙有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
學堂拓地建屋及開辦經費皆取支於此其開辦以後常年用欵以武備練軍餉銀全數撥充如有不敷再行設法籌補飭造銷册分咨查照外所有武備練軍停辦日期理合附片陳明伏乞聖鑒謹奏奉硃批該衙門知道欽此 
雲貴總督丁奏爲審明因姦謀毒同居繼父身死一案按律定擬摺 
丁振鐸跪奏爲審明因姦謀毒同居斷父身死一案按律定擬恭摺仰祈聖鑒事竊據署雲南通海縣知縣黄澤書詳報民女朱玉秀因姦聽從周小幅謀毒同居繼父周樹芳身死獲犯一案當經批飭審解去後茲據審擬解府審明解經雲南按察使陳燦覆審招解前來臣提犯親訊據供無異緣朱玉秀周小幅均籍隸該縣己死周樹芳係朱玉秀自幼隨母高氏改嫁之同居繼父與周小幅同族無服鄰居往來朱玉秀習見不避光緒三十年十二月周小幅與朱玉秀調戲成姦周樹芳及其妻楊氏妾高氏均不知情嗣朱玉秀因姦懷孕慮恐周樹芳責打暗向周小幅籌商周小幅戀姦起意將周樹芳謀死便與朱玉秀同逃長久相處朱玉秀允從周小幅隨向赶集不識姓名人買獲毒鼠藥末一小句交給朱玉秀囑令乘便下手三十一年六月十四日夜周樹芳因感冒風寒買有發藥令朱玉秀煨煮朱玉秀和入毒藥煮給周樹芳服食卽覺口麻腹痛醫治不及旋即殞命高氏翻視藥渣内有藥未舐試味麻告知楊氏同向朱玉秀盤出實情適經該縣訪聞據報獲犯騐訊通詳審擬解由府司覆審招解到臣親提研鞫據供前情不諱詰無起釁别故及另有知情同謀之人查律載謀殺缌麻以上尊長已殺者斬又謀殺人造意者斬監候又繼罪無正條援引他律比附定擬各等語此案朱玉秀因姦聽從姦夫周小幅謀毒同居繼父周樹芳身死遍查律例並無作何治罪專條查朱玉秀隨母改嫁幼依周樹芳同居己身雖無叔伯兄弟而周樹芳尙有其正妻親生女玉合與兩無大功親之同居繼父不同按圖應服齊衰三月核與缌麻尊長相等自應按照服制比例問擬朱玉秀應如該司所擬除犯姦輕罪不議外合比依謀殺緦麻以上尊長已殺者斬律照章擬絞立决該犯女身懷有孕應俟產後百日行刑周小幅因姦起意謀殺其通姦女之同居繼父身死律例亦無加重治罪明文查該犯與周樹芳同族無服例同凡論自應仍依凡人謀殺問擬周小幅亦應如所擬除犯姦輕罪不議外合依謀殺人造意者斬監候秋後處决並免刺字楊高氏訊無知情縱姦情事應母庸議賣藥不識姓名人並免查傳無干省釋屍棺飭埋藥渣案結焚燬除供招咨部外謹恭摺具陳伏乞皇太后皇上聖鑒敕部核覆施行謹奏奉硃批刑部議奏欽此 
宫門抄二月初七日刑部都察院大理寺鑲紅旗值日吏部引見六十二名車王續假十日祥麟遞遺摺鑲黄蒙奏派稽查備查壇廟派出奎順孚琦吉陞德麟祥年樸壽召見軍機漙興 
廣西巡撫李奏請旨將都康士州知州馮成翼革職歸案訊辦雲南補用守備閉修能先行摘去翎頂歸案審訊片李經羲片再據署鎭安府知府徐宗蔭電稱都康土州知州馮成翼因與土民黄成義等爭田挾嫌妄聽官族馮進等峻揑黄成義等爲匪黨函請管帶鎭安團營雲南補用守備閉修能助拿該管帶不查虚實輒行派勇恊同兵團致將黄成義槍斃旋據土民黄若章呈控到案此發奉議州查明屬實禀揭前來當經電飭該府將土知州馮成翼先行撤任提同官族嚴訊擬查馮成翼身爲土官因與土民私挾微嫌妄聽唆揑誣人爲匪以致槍斃人命咎無可　自應俟訊明情由按律從嚴辦理至閉修能奉委充當團營管帶派勇捕匪並不先行密查虚實輒聽士官一面之詞鹵莾從事殊有不合亦應澈查研究以重人命而肅軍紀相應請旨將都康土州知州馮成翼革職歸案訊辦藍翎都司銜雲南補用守備閉修能先行摘去翎頂歸案審訊如訊係故縱抑或另有别情再行奏明懲處謹會同署兩廣總督臣岑春煊附片具陳伏乞聖鑒訓示謹奏奉硃批著照所請核部知道欽此 
山西巡撫張奏請調京員來晉辦理省城大學堂監督事宜摺 
山西巡撫臣張人駿跪奏請調京員來晉辦理省城大學堂監督事宜恭摺仰祈聖鑒事竊查奏定學堂章程内開支各學堂應設監督一员統轄各員主持全學事務等因晉省大學堂監督自臣上年到晉卽己懸缺待人該堂分中學西學兩堂齋敎務端緒極繁非得學識明通素爲士林推服者不足以資董率臣於蒞任後悉心延訪查有晉紳户部主事谷如墉當學堂創設之初該员正在原籍經前撫臣奏奉恩准留辦學堂並免扣資俸其經書一切具能條理秩然嗣因原奏本係暫留仍復回京供職亦經前撫臣奏明在案該員品端學粹於中西敎育事務均極諳悉今爲學堂求監督之選訪之士論僉謂該員爲宜合無仰懇天恩俯准飭令户部主事谷如墉卽行來晋辦理大學堂監督事宜仍照案免扣資俸旣資熟手亦洽羣情於學務當有裨益謹會同學政臣宗室寳熙恭摺具陳伏乞皇太后皇上聖鑒訓示謹奏奉硃批户部知道欽此 
宫門抄二月初八日工部鴻臚寺正藍旗值日無引見奎俊假滿請安奎順等謝稽查備查壇廟恩麒德謝授内閣學士恩承祐謝授光祿寺卿恩召見軍機麒德 
四川總督錫奏爲籌解三十二年匯豐銀欵以應急需摺 
頭品頂戴四川總督奴才錫良跪奏爲籌解三十二年匯豐銀欵以應急需恭摺具陳仰祈聖鑒事竊查川省前辦鹽斤加價及裁減各局費用共得銀四十三萬兩每年二月籌撥匯豐銀欵銀三十六萬兩業經奏解至光緒三十一年爲止所有三十二年二月應解銀三十六萬兩經奴才仍照上年數目分飭速辦去後茲據布政使許涵度署鹽茶道沈秉堃總辦滇黔鹽務局署永寗道趙藩詳稱本年鹽斤加價尙未收有成數仍照前案墊辦於鹽庫籌墊銀十萬兩局庫籌墊銀十五萬兩司庫各局節省項下撥銀一萬两尙不足銀十萬兩各局均難籌墊仍向各商號暫行借用奏足銀三十六萬兩於光緒三十一年十二月二十八日發交官銀行及各商號承領限令於三十二年二月二十八日解赴江海闗交收所需匯費照案支給作正開銷等情詳請奏咨前來奴才覆核無異除分咨查照外理合恭摺具陳伏乞皇太后皇上聖鑒謹奏奉硃批該部知道欽此 
山東巡撫楊奏爲所有光緒三十一年山東省應解原增認練兵經費均經解清緣由片 
 
 

Page 17

 
 
[日本定購大冶礦質武昌]  
　　大冶鐵礦開辦有年近經德國礦司勘得附近之得道灣一山出鐵更旺漢陽鐵廠所用皆仰給於此日本人聞該山礦質較優亦派員向大冶總局定購若干陸續裝載赴日）户（ 
[購辦東洋馬匹到卾武昌]  
　　鄂督前派騎兵標統龔光明赴日本購辦馬匹以備本年秋操之用現已陸續解到設廐於閱馬廠其馬多黑色較爲高大）户（ 
[考取繕校覆試揭曉武昌]  
　　卾督飭武昌府招考繕校各情己誌前報茲己覆試榜示計正取劉鵬源等八名每名每月先給旅費銀六兩作爲委員次取譚荃靚等八名每名每月先給旅費銀五兩再試文理分别委員寫生錄用備取八名每名每月先給旅費銀三兩作爲寫生聞兩次投考者共有四千餘人而所取僅二十四人可謂難矣）杜（ 
[勸辦國民捐先聲武昌]  
　　卾督以京師所辦國民捐甚爲踴躍現擬在武漢仿辦並妥定章程格外鼓勵不日卽可舉行）府（ 
[三省膏捐總辦起程武昌]  
　　辦理土膏統捐柯中丞前委江蘇候補道黄觀察總辦四川雲南貴州三省土膏統捐總局擬設渝城昨己起程前往矣）户（ 
[浙撫體卹貧老屬員杭州]  
　　浙省候補各員每多老病清貧張筱帥憫之因卽飭查并准自行備具履歷呈報以便察核聞擬分别量予津貼或予以釐局掛名司員等差俾資瞻養云）巿（ 
[禀請派員勸繳蓆捐不准寗波]  
　　甬郡蓆捐前由某商禀准大憲認定捐數設局徵收近來各處販户以該局每多浮收均不肯繳以致辦理是項捐款頗爲棘手日前該公所具禀寗牙釐局呈請派員勸捐喻太守批示略云該公所總辦蓆捐如果遵照向章抽收捐欵何致各販户不肯遵章抽捐所請派員勸捐成何辦法未知該公所將如何辦理也）易（ 
[鎭道籌振舊金山華僑鎭江]  
　　鎭道陶觀察自接滬上善士函請助撥舊金山華僑振歀後當卽首先倡捐並於初九日至錢業公所宴請各業董事廣爲勸募）再（ 
[閏月房捐提修街道揚州]  
　　運憲飭修城内街道早紀本報昨趙都轉又面諭江甘縣令卽以閏四月房捐爲修理用費陳宋兩令當卽會同淮南總局袁分轉諭令各街董遵照說者謂房捐歀甚鉅若不修後街所用亦祇三分之一云）引（ 
[蘇州警察學堂第一期畢業兵學生給憑者四十二名]  
朱壽籛　馮鏡澄　朱耀邦　張家彪　江左傑　陸嘉祥　潘誦宏　蔣廷臣　趙國材　郭友勝　王仲康　王詒燕　許寳楚　馮國昌　吳韶鳴　周良昌　劉繼成　陸起鳳　陳樹榮　田忠有　毛景　　唐麟寶　梁子山　陳樑　顧福林　沈東初　蔣溎　張元熾　萬鵬　金德荃　金國棟　劉炳森　汪浪山　戚德升　丁鴻門　朱貴椿　徐貴生　王得意　陳國華　孫棟臣　朱永勝　程立光　 
[又開除兵學生八名]  
　　錢春麟違犯操規潘尚志胡松森均不守堂規潘志良王長有均託故退學汪兆襄　王槐森　康開雲均校核分數不足品行不謹）永（ 
[督練所提調更代杭州]  
　　浙省督練公所自總辦程觀察請假後由袁觀察思永接辦現因開辦徵兵訓練益繁敎練提調前由武備學堂總辦三多兼辦不暇周顧故奉委前司參謀提調之李續祜大令承乏并委省防統領李直刺益智兼理參謀事宜己均禀知到差矣）巿（ 
[諭禁冒名向應徵兵士斂錢松江]  
　　松郡開辦徵兵四鄉子弟多有願投筆從戎者華境南鄉烟墩頭地方某甲向報名應徵各人處每名索洋兩元謂到松時作爲兵房報名帋筆之費房吏張某以其破壞名譽回明徵兵官阮君並瀝禀縣主趙大令隨出示嚴禁略謂開辦徵兵不費分文兵房張思謹尙知潔已奉公乃禀稱有烟墩頭無類棍徒膽敢糾同羽黨冒名斂錢除諭禁查拿外爾諸人如遇前項棍徒許卽扭解來縣照誆騙例從嚴懲辦）酒（ 
[爭奪小輪碼頭勢將糾訟松江]  
　　西門外張故紳之子糾合滬上某姓購備保定公和兩小輪往來松滬去春禀准城守曾遊戎轉禀提憲就水闗橋挽築立輪船碼頭並以河岸逼仄於附近圍築籬笆以便行旅旣而寗人馬姓另開祥元祥利両小輪與張競利日來更沿途攬載多人僅取酒資不收搭費以是人多混雜擁擠不堪商界聞之咸謂我松人自立輪班已久忽爲人傾軋破壞何以求商業之發逹因擬聮合商學界禀請府憲核奪）酒（ 
[紀淞口魚汛吳淞]  
　　本年洋汛黃花魚甚旺其駛進淞鎭倩萃盛長源合盛三魚行秤售之漁船約一百四十號值價十萬餘金其二汛三汛尙未在内據業此者謂爲數十年所未有云）川（ 
[火車碾斃鄉婦吳淞]  
　淞滬鐵路火車昨禮拜五日下午四點餘時馳至淞鎭北橋附近猝將梅姓鄉婦碾斃二足已斷頭顱碎去其半腦漿迸裂使人不堪逼視事後屍屬訴由地甲投禀鐵路總局憲蒙照例給賞棺殮銀二十両外又加恤洋數十元）川（ 
[滬城官事]  
　　蘇松鎭總兵徐吉雲總戎傳隆昨日到道禀知赴沙上及西太平查察事件○江蘇學務處案牘科委員候補知縣屈明府振翰昨日到道禀知送畢業遊學生一律放洋卽日回蘇○兩淮候補巡檢鮑子舟少尹鑅住大方棧昨日到道禀呈淮揚道蒯咨文一件爲購買沙船請給護照放行事○直隸州知州崔儀臣直刺鴻翥到申住法界永興里又補用知府陸觀甫太守又候選縣丞方二尹文奎又委辦閔行釐金委員金籤孫司馬兆蕃由蘇到申住福興棧午後均到道轅禀見○吳江縣知縣陳宗彬大令守晸昨日到縣拜會）合（ 
[道憲宴請各國領事]  
　　滬道瑞觀察昨在洋務局設席特請駐滬各國領事于午後一點鐘飲晏並請商約大臣吕尙書上海縣縣汪大令等倍宴）事（ 
[徵兵官開會演說]  
　　奉委至上海徵兵之阮慕咸君己在大東門内火神廟設局開辦今日二時會同滬紳在邑廟萃秀堂開徵兵演說大會）事（ 
[不准多帶食米出洋]  
　　日本某輪船開駛赴日照例應帶食 
 
 

Page 18

 
 
　　米十五石因恐途遇風雨遲滯日期故欲多帶二十石以備不虞禀由領事轉致滬道請爲咨闗放行瑞觀察以米石向例不准出洋且以路程八日計之亦祇須需米十五石之數故經拒覆不准）宜（ 
[櫃書舞弊被控]  
　　上氓縣櫃書沈某積資甚富日前被户書朱某具禀縣署痛陳種種弊混大令閱禀之下以錢糧櫃書歷來奉公守法並無弊竇惟該書朱某確有招摇撞騙情事劣跡昭著本縣亦所深悉聽候出示招告以便從嚴訊辦）宜（ 
[道批照錄]  
　　黄槐蔭禀批此案現據上海縣禀復訊無爲匪聚賭情事己批飭交保省釋着卽知照此批）嚴（ 
[救火會操演洋龍]  
　　昨日租界之各國救火會洋龍會集浦灘試操優劣經捕頭飭探彈壓行人以免滋事）臨（ 
[定期給發巡士號衣]  
　　總工程局總董赶製夏季各巡士號衣定於十六日給發以便一律換穿）尺（ 
[斥革華探]  
　　美租界彚司捕房查得華探方長華辦理王士奎控馬友培通姦寡母一案物議沸騰該探有得賄情弊實屬知法犯法除斥革外並將將該革探攝一小影以昭炯戒而儆效尤）似（ 
[派差續封造紙局]  
　　應桂馨控倫章造纸局股東朱培初股分糾葛一案奉商務局移請公共公廨將局發封詎朱閉門不納以致未果昨日闗司馬又照會商務總局並飭差再往楊樹浦務將該帋局發封候核）力（ 
[示禁小輪匿稅]  
　　滬道瑞觀察近查行駛内河小輪往往擅匿捐稅故咨商稅務司及淞滬釐局督辦一體傳諭該商等嗣後務須遵章報捐昨日又與督辦陳亦漁觀察會銜出示俾衆週知）事（ 
[曉諭寰泰兵輪溺斃弁兵卹欵]  
　　中國寰泰兵輪被印度皇后兵艦撞沉由滬道禀經江督周玉帥飭令南洋律法官担文君向英按察使禀控賠償現由滬道瑞觀察將碰沉該輪械件等物並人口等貽卹清單發交南北洋水師統領薩軍門示諭溺斃弁兵家屬等知悉聞溺斃者係該輪管帶祁鳳儀與船主水手等九名又弁勇九十三名共賠卹銀三萬三千餘兩云）事（ 
[自戕斃命報騐]  
　　英界松江路崇興客棧寓客尉德步因瘋刃傷同寓和尙謝柏松及楊明濤周富德尉亦自刎由捕房飭探送至仁濟醫院醫治已志前報茲悉尉共自戕五刀受傷甚重己於昨晨斃命經三圖地保唐泉坤投縣報驗午後四下鐘縣尊汪瑶庭大令帶同刑仵蒞騐捕房將棧主李榮之解案供稱尉由湖北到滬住居棧内並無親屬大令飭仵驗得果因自刎傷斷喉管致命飭堂棺殮）力（ 
[上海縣案]  
　　陳德驥控兄德嘉勒單凶毆當晚經汪大令提訊德驥供父親祖歡在日將房屋並田一百七十畝分給胞兄德嘉與小的各半另有客圖田九十畝仍由父母執管去臘父親病故理應均分詎德嘉向母勒去方單據爲已有母於上月來案呈控因小的作抱被兄凶毆求鑒大令謂爾父在生頗具鄉望今爾手足爭產涉訟各有不合判候諭飭親族秉公分產禀復核辦○葉金氏控夫弟葉如松唆使王阿三黑夜搶媳並新產孫孩一案前日復訊葉孫氏供自幼認葉金氏爲寄母因此常往住宿與金民之嗣子漿子山私姦懷孕母親卽將婦人　配子山去年四月成親今春三月初八生一男孩初十夜被王阿三糾人執　將婦人及小孩搶往伊家近蒙飭差到彼始幸提案是實葉金　供子山乃係　　夫弟　松欲以其子爭繼不遂挾嫌有祖翁出售之田四畝近由子山回贖如　不准耕種求究王晉祺供生三子長次均己成婚三子阿尙未有妻葉子山與寄　孫慧心卽孫氏犯姦懷孕被葉如松具控三林塘巡局訊罰洋一百元判具不再往來切結了案小的始央陸桂華爲媒向孫氏之母孫龎氏求請庚帖定爲三媳乞鑒王阿三供往葉子山家搶親有之餘語支吾大令判王阿三貴二百下釘　押辦葉孫氏　且發堂巡局斷罰之洋己繳廿元餘准寛免葉子山亦責二百下餘人一并斥釋○陸載亭抬伊子永芳控被李海金賴欠毆傷一案昨亦覆訊永芳供李前借小的衣服詎被當没願償衣價前月母病需用向索反被糾同伊兄海松折梢去洋四元由姊夫墊給又將小的毆傷求究質之李供永芳欠小的會洋屢索蠻賴是日到伊姊夫家中適被小的警見又向索取由伊姊夫代還洋四元是實大令判李責二百下永芳亦非安分之徙大加申斥了案○姚長耕控妻父趙桂林將女價賣一案昨提趙女受珠復訊姚供廿二年娶受珠爲妻後忽私回母家被趙賣於周浦汛弁楊某爲妾因即控告趙今咉人理勸小的願將伊女休退另行婚娶趙供女兒許姚爲室尙未成親大令以姚願休退何再强辯判姚具自願休退結將受珠交趙領回完案○縣差夥蔡慶蔡阿榮向阿六實索詐一案两蔡昨將所得之洋三十元呈請核示大令判洋給六寶領去两蔡還押候奪）宜（ 
[總工程局紀案]  
　　法租界包探帶同竊賊金根生持片投局禀請派探故吊當在鹹瓜街源隆押店之自鳴鐘一隻總董准即飭探恊吊帶去○馬路橋開肉莊之夏乾德投局屢禀同業吳鶴齡在門前擺設肉攤積欠房租圖佔生意昨由孫明府親往察勘以吳所設之攤與夏店毫無闗涉如謂有碍道路應與該處所設各攤一律收進以符定章不得滋訟○王家嘴角之順風樓茶館有人抺牌由包探拘獲汪友山姚錦山魏金海陳金生及店主許增壽等五人解究副裁判官陳叅軍判許罰洋五元汪等各責手心五十下一并釋放○賣蛋鄉人唐蘭生在公義碼頭遇見無賴楊德奎硬借洋銀口角扭毆由巡士拘局陳參軍判楊責手心三百下押一月）尺（ 
[英美公廨早堂案]  
　　陸生法串竊德商謙信洋行綢　二十匣賣與浦東丁永成號由探吊臧解訊判候補提供出之林阿成再訊在案詎林聞風避匿昨日解陸復訊船主吳阿金供被陸誣　讞員闗司馬商之德麥副領事判陸押本廨四禮拜吳押本廨两禮拜○過犯張裕生卽華福生前日攫取路人李琴順印戒兩只逃逸報捕解究司馬判押捕房六月○包探陸恊庭送女人顧寳寶被吳仁昌誘姦一案昨日復訊司馬判顧寶寶遞解杭州仁和原籍吳押捕房一年○傭婦胡王氏乘隙竊主人嚴子榮貨洋一百元匿柴堆内報探解究司馬判押官媒六月○過犯沈東狗沈阿裕誘賭騙財由捕拿究司馬判各押六月○梅文元控銿信保欠洋不還昨日傳案判姑釋出午後投訊○王阿順違章夜行由捕解辦判押十四天○錢金隆竊鐵條經失主瑞昌成送究判押十天○成衣匠張榮記毛新法藉端向杜德太拆梢互扭由捕解辦判張罰洋一元毛開釋○鄔厚生與徐勝友帳目不清控奉提案判候過堂訊奪）當（ 
[法租界捕房發落]  
　　周均玉控森大洋貨店主周樹堂呑没存銀樹堂因病由母王氏投稱亦有銀二千两存於森大由黄連生經手去年虧本閉歇黄即逃匿現聞己死所有店貨由房東拍賣等情陳大令判候查核在案昨日原告偕森大司帳張守愚禀稱查得森大實由黄連生經手股開周樹堂並非股東大令判下期傳齊人　再核○潘松林上年八月控周嘉恆經手聚泰南貨店被呑洋一千五百元經大令判邀公正人算帳延至今春二月未結奉判管押在案昨由周嘉恆之弟投稱嘉恆奉押之後現將店業閉歇於三月初十日登報盤與外人改號開張求鑒陳大令判俟堂期提齊人証訊核○某蔴袋店夥沈云卿扭小竊許春泉王金林控稱糾黨二十餘人搶去蔴袋八十只吊到原贜四十只求辦大令判各押三月○蔡阿生竊廿三號巡捕銀表一枚奉判交還在案詎蔡延約不交昨經大令提究判限十日内理楚）臨（ 
[美租界捕房事]  
　　前晚八十四號一百八號两西探及華探陳三林朱桂生在西華德路橋畔獲住形同盜匪之龔和尙張掌榮徐益生洪阿九周阿培等五名當卽押入捕房聽候解訊○同福泰鞋店主宋仁泉報稱有一不知姓名人持洋廿五元至店兌換小洋事後察係鉛餅往追無著請飭查究捕頭准予飭探往查復奪○王阿福張金生二人在公和祥碼頭串竊糖斤由捕拘獲生主以爲數甚微請爲免究捕頭允之○張阿四闯至西華德路朱姓家　竊由朱拘入捕房奉飭押候查辦）似（ 
 
