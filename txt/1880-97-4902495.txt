# 1880 - 97 - 4902495

 

Page 1

 
 
[書蘇省妒姦命案後]  
　　凡事皆憑情理而行或有過乎情背乎理者則因其心之有所激不暇顧情理之合否而行之而後快此其心尚可曲原也卽亦不能謂其事之必無矣然至男女私欲之愛釀成巨禍則竟不得以情理斷之甚有爲夢想所不及者而居然有此事焉伊何故耶或曰婦女識見短絀一時起意未有不顧前慮後無如其私心之所迫有急不能待之勢而又不得與人言以求善全之策於是僥倖萬一私冀機關未必敗露苟得一勞永逸豈不惟我所爲旣不畏人之多言且無妨人之耳目而今而後私願可以盡償則毅然爲之矣故因姦謀命之案律法雖嚴而犯者接踵而起以致每歲必有數案登之奏牘也雖然其情之所鐘或亦有以自解耳諺有之巧妻常伴拙夫眼每怪月老無情因緣錯配以歡喜世界爲煩惱地獄聰明伶俐之女不能薄命自安一朝邪緣相湊其心爲情絲所縛偏於憎愛遂有陷溺迷途之慮而住往有所牽掣不能大暢其欲積忿成仇因端造意茍其私人復從旁慫恿之於是全不顧忌而爲之矣他若貧富之嫌婦女甚於男子見金夫而不有躬亦固其宜故姦謀之案雖爲無禮無義無廉恥之人而其釁之所起彼亦自有道焉乃昨觀蘇州妬姦謀命分屍拋棄一案則聞之不標咋舌矣葢是案起意同謀加功之人皆姦夫也被殺之人亦姦夫也男子卽或鰥居履邪徑以求暢其欲壹有不顧性命之理而况此婦年紀聞之蘇人命云有四十餘歲則雞皮三少雖有夏姬愈老愈淫之風而酒店乙肉店丙如蟻附羶如蠅逐臭直狗　之不若豈曰徐娘風韻至老猶存遇之者誡不忍舍去耶夫與人私者謂其情獨我鍾故野鶩之味勝於家雞耳若甲乙内丁鬨聚一室調笑無常輸流値宿則何異於赭寇下鄕三五成羣擄一女子而盤奸之也試問若人其情趣安在哉故因識此婦而懷妬姦之意已屍自愚復因妒姦而起謀害之心則更不値又况謀書之計旣決而乙内二人居然共下此手設一旦敗露而以二人之命抵償其死何自輕其性命若此乃全不算計而竟斃以洋烟臠以屠刀且欲棄屍以滅跡天下豈有淫人而可以逞其所爲終身不敗露者未免愚之又愚矣凡謀殺本夫之案或姦夫造意姦婦聽從或姦婦主謀姦夫加功皆爲戀姦情熱欲除害以圖永好耳乃此婦本属寡婦無夫可謀外遇者五六人並入並出無所顧忌其親族鄰里等人更不與聞必無耳目之可避多言之足畏卽不殺某在乙内等不過有分甘之惠而斷無撚酸之理乃忽有此奇情奇事殊不可解謂其果因妬姦也則或乙或内一人之所宜爲何以同謀也謂非妒姦而因別故也則灌以洋煙身巳就死何難報其家屬以某吞煙自盡爲言何以分裂其屍亂拋數處其恨竟至於是也夫殺人者死誰不知之以一中年婦而蟲惑諸男至於殺人價命而不之恤固属乙丙等之愚而婦之貽禍於人亦可謂烈矣吾因思妓館之不可禁也天下惟孤身羈旅及壯年鰥居二境爲最難消受飮食男女人生大欲鬱而不能發熾而不能媳炎炎之火其害靡窮有妓館以待斯二境中人而又環肥熱瘦惟意所好　骨妍皮隨人而異其用情可以不專不專則不至於爲情所制而妒念無自而起故達者謂妓館乃防閑風化之地凡通都大市賓旅咸集之所皆宜有之若一槪禁絕則姦殺之案不一而足何論乎非情理所宜有夢想所不及者哉 
[恭錄諭旨]  
　　○二月二十五日奉　上諭左宗棠奏神靈顯應請頒匾額一　甘肅寗夏寗朔兩縣地方上年夏間蟲孽滋生經地方文武各官敬詣　劉猛將軍神廟虔誠禱祝立就扑滅不致成災實深寅感着南書房翰林恭書匾額一方交左宗棠祗領敬謹懸掛寗夏　劉猛時軍廟以答　神庥欽此同日奉　上諭左宗棠奏請將冒領官糧及知情收買各員分別懲辦等語候選從九品高梓材以糧局委員膽敢冒領倉類至一千九百餘觔之多記名總兵于維槐明知高梓材冒領倉糧輙圖利私行收買均屬不法于維槐着卽革職遞解回籍交地方官嚴加管束不准投効各路軍營高梓材着卽草職從重發往黑龍江充當苦差以昭儆戒該部知道欽此同日奉　上諭此次補行覆試順天及直隸鄕試舉人列入一等之春綬章等五十名列入二等之王步蟾等一百五十名列入三等之金思誠等三百四十名俱着准其一體會試列入四等之向楷熊紹龍均着罰停會試一科欽此同日奉　上諭此次覆試各直省舉人考列一等之鄒福保等八十名二等之于孟鑑等三百六十四名三等之高　等六百三十六名均着准其一體會試四等之吳焱于伯謙徐鴻儀秋奎沈元臨均着罰停會試一科胡懋齡着罰停會試二科慈陞鄭德彬施維善同壽沈煉均着罰停會試三科不列等之王　孺着斥革舉人欽此同日奉　旨察哈爾副都統着永德調補所遺廂藍旂漢軍副都統着花尚阿調補欽此司日奉　旨 
 
 

Page 2

 
 
初二日本報恭錄之谕曾係二十三四日者排時失檢致将日子錯誤兹特聲明本舘謹識 
[杭垣火災]  
　　○去冬報登元寶被焚一則蓋指杭垣竹竿巷口大昌南貨店而言查該店失愼業巳三次皆由衆力撲救得免故隣近各店早欲屏之遠處恐作池魚之殃及詎上月二十六日十二點鐘時和合橋　陳姓米店樓中有黑烟冒出店中人均在樓下午餐迨眾聲驚喚則火已穿入大昌店樓勢已不可嚮邇盖大昌之後樓與米店樓緊靠樓中盡是油燭鞭砲等物故引火最易一時關市閉鬥爭先奔逃而火亦愈透愈高撲入對岸麵館樓上致竹竿巷内各店一齊盡動是處爲十字街口本極鬧熱一時東蔓西延致將四角盡行燒斷其起火之家本居東拐角而東則爲和合橋隔斷故只燒去一茶店一烟舘及平屋兩間與米店之樓屋兩撞而巳其南角則由三元樓麧館而線店酒店襪店剪刀店至衆安橋上之資福廟爲止其對面則爲雙間藥店雙間飯店雜貨店剪刀店復由剪店之後折向入衆安橋河下延燒剪子件坊轎傘店成衣店剪刀店并居家小屋四五間而止其北角則自豆腐店而大昌南貨店醃臘店小菜店粉食店三三館麪店成衣店熱食店至浙一處酒店墻門始止其對而則肉店酒棧羊肉店醃臘店錢鋪茶食鋪腐乳香粉鋪爲止若西向之拐角一面由老三三館徽麪店燒入至老茶店新茶店拆屋而斷一面由煙店燒入爲烟盤爲剃頭店酒棧至新造平屋拆去而止盖巷内屋本不多雖燒亦不能深入也計自十二點鐘起至四點鐘方熄約共焚去七十餘店火勢迅疾左右隣居有欲登樓不及而空身逃出者間有某婦產甫一日急將門板抬出而嬰孩已被燒死南貨鋪一夥由地窖中取物而登適鋪屋坍例壓入窖中受傷欲絕又有一婦身已逃　遭搶火賊撞倒致死火中其餘之焦頭爛額損手折臂者不勝殫述所幸是日無風且値白畫否則恐有不可收拾者矣 
[金陵火災]  
　　○上月十四下午七點鐘金陵南門大街某領帽舖不戒於火延及大吉祥布庄春森和茶　舖並對門之鄧義和釘鞋店源興祥錢土店王姓廣貨店顧祥興領帽店共計門面十號前後房屋四五十間惟時東風甚緊幸贖闔城水龍曁各營洋龍惟力樸救烈焰始媳聞被火各舖惟大吉祥布店所失最重盖幾全行燒燬也又十九日初更曁二十日午刻旱西門外自石城橋起至水西門沿河靠城一帶兩次失火前則因蘆柴堆起火延燒草房瓦房約數十家繼則全燒瓦屋約計一百餘家並聞燒斃小孩兩名老翁一人猪犬鷄等不計其數皆因風大火烈撲救不及也 
[航船訴苦]  
　　○蘇郡各處航船來往向由縣署給照所需經費亦有定額自去年總捕分府某司馬到任以來以總捕有管轄水陸之任移知各縣將航船執照統歸分府署中給發而署中書役難免藉端需索各船戶無力支應由是控府控司均遭批駁兹又歴訴苦情羣在護撫轅前攔輿遞呈巳奉譚中丞親自收閱准各船戶靜候批示云 
[種痘宜愼]  
　　○江浙孺子咸以種痘爲第一要事否則因循運誤猝遇天花終恐多凶少吉本年蘇郡入春以來陰寒料峭而各處痘科煩皆初學少年於痘苗痘症不甚精明考究聞今春種痘之家往往下苗不發其故雖由夭時過冷究亦由痘苗不騐似此遺誤嬰孩皆庸醫職是咎也 
[禁止教會告示]  
　　○知府銜補用直隸州江夏縣正堂陸爲出示嚴禁查辦事案奉臬憲札開前奉前撫院郭札准禮部咨欽奉上諭各省莠民竟有傳習燈花教白蓮教靑林教諸名目蟲惑愚民亟應隨時查禁有犯必懲等因欽此欽遵到部咨院行司久經前司劉通行在案兹本司訪聞近來有等不法之徒常日茹素燃燈誦經甚至於歛錢聚衆男女混雜姦邪淫侈肆無忌憚難保非教匪齊匪疊惑所致實於地方風化大有開孫亟應查拿懲辦以除根蒂而安閭閻合行通飭札到該縣立卽遵照先行出示嚴禁一面會督營汛嚴密查拿並項匪徒務獲從重懲辦如有愚民茹素諷經卽傳案飭令當堂悔教間齋免其深究倘有執迷不悟者亦卽治以應得之罪切勿任聽差役藉端擾累妄拿無辜仍將遵辦緣由先行禀報查攷無違此札等因奉些除飭差查拿外合亟出示嚴禁爲此示仰諸色人等知悉自示之後如有愚民茹素諷經者立卽開齋悔教寛免深究倘仍執迷不悟一經查獲或被告發定卽拿案從嚴懲辦决不姑寛凛之愼之勿違特示 
[燒查被竊]  
　　○寍有孀婦某氏住西門内守節數年女工之餘薄有積蓄近因二月十九日爲觀音誔期往鎭海招寶山燒香越宿歸家見門上鎖已脫落室中箱籠盡行顚倒計共竊去金銀首飾約二百餘千生平寸銖累積一掃而空當喚地保報案但不知何進得能破獲也 
[焚傷幼童]  
　　○上月念六日寍城南門外張家弄地方某姓掃墓焚化紙錢有一幼音年甫五六歲在旁觀看適南風甚緊火延童衣急切狂奔火勢愈熾迨旁人見而往救童巳倒地身無完膚矣童之父母得信將移禍於某姓幸路人勸解令某姓稍出醫藥之資俾之醫治然存亡尚難預卜也 
[騐屍無傷]  
　　○昨報爭毆猝斃一節吳金福本在寶善街擺京貨擺者與陶阿計同居因爭毆倒地斃命經地保報縣昨十點鐘時莫大令親臨相屍騐得肩背雖有傷痕並非致命之所實係氣忿塡胸猝致斃命隨着屍母吳徐氏具結收殮吳徐氏蔣檯脚呈案云暴凶器而陶云檯于本破因爭帶斷檯脚並非用此毆打當時雖有吴金福之姊妹請爲覆騐并稱初一白尚出外擺攤並無病症實被打傷身 
 
 

Page 3

 
 
死無如芭尊總以騐無傷痕故屍親迫於官諭隨爲具結自行收殮陶阿計邑尊着令帶回衙署云 
[光緒六年二月二十日京報接錄]  
　　署理兩江總督江蘇巡撫臣吳兀炳跪　奏爲在籍大員重與　恩榮筵宴援例先期奏　聞恭摺仰祈　聖鑒事竊查接管卷内據署甘泉縣知縣徐成歟詳頭品頂載前任　經筵講官戶部侍卽温葆深現年七十八歲江蘇上元縣人由附生應道光元年辛已　恩科江南中式舉人二年壬午　恩科進五前因鄕試中式年分重周花里而光緒七年辛已並非鄕試之年當經前督臣沈葆楨奏請於鄕試五年己夘正科重宴鹿鳴欽奉　上諭賞給頭品頂載准其頂赴鹿鳴筵宴欽遵在案兹查道光二年壬午　恩科進士至光緒八年壬午花甲一周例應重赴　恩榮筵宴惟八年亦非會試年分擬請援照上屆重宴鹿鳴成案於光緒六年庚辰正科會試重與　恩榮筵宴又笠塲條例内開鄕會試中式已屆周甲之期准其重赴鹿鳴　恩榮筵宴三品以上大員由該督撫專摺具奏等語今温葆深先因告病囘籍現掌教揚州安定書院由縣拔案具詳請奏前來臣查前任戶部右侍卽温葆深早登詞苑久歴華班儒林稱曰達尊閭里日爲人瑞前因鹿鳴重宴經前督臣具奏有案頭銜　寵錫額慶歡臚玆當會榜重逢益表　煕朝盛事介無仰懇　天恩准予援照前案重與光緒六年庚辰正科會試　恩榮筵宴並如何量予加恩之處出自　聖裁除將該侍卽履歴咨部查核外謹會同護理江蘇巡撫臣譚鈞培江蘇學政臣夏同善恭摺具奏伏乞　皇太后　皇上聖鑒訓示謹奏奉　旨已錄　○○劉坤一片再臣調任兩江總督兼辦通商事宜一切委用需人其整頓水陸營務尤資臂助可否仰懇　天恩將臣前此奏調奏留在粵之記名提督李占椿將永和唐本有記名總兵劉光中鄧善居李其昌候補副將何明亮宋榮藻候補叅將張國林及原保留粵之候補副將楊子吾等共十員隨臣前往江南差遣以期得力臣商之署督臣裕寛亦以爲然謹附片具陳伏乞　聖鑒訓示謹　奏軍機大臣奉　旨着照所請兵部知道欽此　○○兼署兩廣總督廣東巡撫奴才裕寛跪　奏爲廣東省添製輪船以資巡緝現將支用經費專案奏報恭摺仰祈　聖鑒事竊照廣東内河外海水路分歧捕務緊要先經前督撫臣向英法兩國購買輪船七號分配員弁管帶巡緝嗣因軍火採諸外洋所費較鉅且輪船機器損壞必須駛赴香港修補亦多周折奏明在省城設立機器軍裝局一所泒委在籍紳士江蘇試用道温子紹等在局經理先後製造内河輪船一十六號以資緝補所需價値查照奏案在於洋藥厘金項下開銷業經前督撫臣將製造經費專案奏報並咨部核覆在案玆據廣東善後總局會同報銷總局司道詳核粵省前購巡緝外洋輪船七號内除飛龍輪船先於同治十三年八月間在洋遭風沉失外其鎭海輪船一號亦因駕駛年久至光緒元年九月間船身全行朽爛祗存車房機器等件不堪行駛維時外洋巡緝僅有輪船五號粵省中東西三路洋面袤征數千餘里巡緝難周因於光緒二年七月間詳准飭由機器軍裝局將拆存鎭海輪船内各件機器取回配造輪船一號取名海長淸於光緒三年四月二十一日工竣時値鹽務緝私吃緊經鹽運司移借該船赴洋查緝業將工竣日期並移借緝私緣由報明在案前准鹽運使司將此號海長淸輪船送囘相應詳請驗明照案具奏至本省前此購造内河外洋各號輪船支過價値銀兩均經詳請奏報咨部核覆前來查海長淸輪船仍係仿照外洋式樣修造其機器等件雖以鐵海輪船舊料配用而桅椗銅鐵木料等項多從外洋探買並無例價可循所有支過工料價値銀一萬三千一百二十七兩三錢應請援案奏明仍在洋藥厘金項下支銷以照核實至洋藥厘金一歀每年約共收銀二十三萬餘兩内應撥解固本京餉銀十二萬兩約計餘銀十一萬兩現在本省輪船添造日多每年所需薪糧煤炭雜項修費等欵益形繁鉅核計司庫所收洋藥厘金不敷支給擬請一併奏明由善後經費項下隨時籌足應支俾免貽悮等由並將海長淸輪船長寛丈尺配駕官弁各色人等名額支給薪糧銀數造具淸冊詳請奏咨前來當經前督臣劉坤一會同奴才驗明海長淸輪船委係工料精堅駛行靈捷其物料一切均從外洋採買難以例價相繩惟均係核實開支並無浮冒業巳查照奏案在於洋藥厘金項不撥支淸欵除蔣淸冊咨部查核外奴才謹恭摺奏明伏乞　皇太后　皇上聖鑒訓示再廣東巡撫係奴才本任毋庸會銜合併陳明謹　奏軍機大臣奉旨戶知道欽此○○署理兩江總督東蘇巡撫臣吳元炳跪　奏爲兩淮鹽運使因病　缺先行遴員署理請　旨飭催新授運司迅速赴任恭摺馳陳仰祈　聖鑒事竊據准甯監掣同知卓景洵等禀兩淮鹽運他歐陽亞墉於去冬怱患　喘夜不安睡交春以後逐漸增劇醫　罔效於本年正月十三日出缺將印信送揚州府庫對儲禀請具奏前來臣查該運司歐　正墉自蒞任兩准恪守定章實心經理淮南北銷數同時並暢今因病遽行出缺悼惜殊深兩淮課重事繁必須熟悉情形之員庶於岸務商情諸無隅閏查有遇缺題補道徐文達　練才優熟諳鹽務堪以派委署理接准部咨甌陽正墉業蒙　簡放湖北按察使其兩淮鹽運使員缺奉　上諭着王溥補授欽此該運司遠在山西到任需時相應請　皆飭催迅速赴任以重職守所有兩淮鹽運使因病出缺先行遴員署理緣由謹會同護理江蘇巡撫臣譚鈞培恭摺由驛具陳伏乞　皇太后　皇上聖鑒訓示謹奏奉　旨巳錄　○○李鴻章片　再據二品頂載花翎直隸遇缺儘先卽補道何崧泰禀稱該道於光緒五年十月請查赴部引　見欽奉　特旨着仍以道員遇缺儘先卽補遵卽領照於十二月初十日到省惟長子候選卽中何雲　係禀司丁壽昌長女之婿雖例無司道作何廻避等情前來臣查　道何崧壽才長心細練達老成在直二十餘年情形極爲熟悉歴任繁劇卓著循聲近於　萬年吉地工程又甚出力迭經中外王大臣保荐有案今因姻親呈請廻避有須改赴他省惟該道辦事實心能顧大局洵爲不可多得之員合無仰懇　天恩俯准轉留差遣俾賣臂助仍毋庸委署地方各缺以符定章理合附片具陳伏乞　聖鑒訓示謹　奏軍機大臣奉　旨着照所請該部知道欽此　○○李鴻章片　再據豐潤縣知縣諶命年　稱該員原藉江寗前被粵逆竄鋸母氏殉罷歲所居掘地暫　城復後因交代未淸不能回籍每念　穸未安莫名罪　現在歴任交代核算淸楚懇准開缺回籍罪親等情由藩臬兩司轉詳請奏前來臣裱與定章相符應准其開缺回籍驛親理合附片具陳伏乞　聖鑒勅部聞缺所遣　缺　另揀員請補謹奏軍機大臣奉　旨吏部知道欽此　○○李鴻章片　再吏部定章無論何項勞績保歸領袖人員應於到省後察看一年照例甄別分別奏資　查有長蘆候補運司汪錫智一年期滿擄鹽運使如山造具履歴淸冊詳請甄別前來臣查該員汪錫智端謹明練堪以留蘆照例補用除設歴淸冊咨部外理令附片具陳伏乞　聖鑒謹奏軍機大臣奉　旨知道了欽此 
 
 

Page 4

 
 
[光緒六年二月念一日京報全錄]  
　　宮門抄○上諭錄前○二月分缺單○尚書廣等　奏遵　旨查膽祟文門理藩院詐索實使擬結摺子○熱河總管巴　奏爲副總管因病出缺請　旨簡放摺子○閩浙督何　奏爲遴員接署臬司等缺摺子○又　奏爲造員署理知縣要缺夾片○二月二十一日禮藩院鑾儀衛光祿寺鑲黃旂値日無引　見○前任綏遠城將軍定安到京請　安○荊州將軍景豐到京請　安○豐紳泰謝授浙江杭嘉湖道　恩○侍衛處奏派　保殿和殿監試之王大臣　派出頭班伯王岳林齡海承榮佛佑　二班漪貝勒英麟芬車徵　卓凌阿○召見軍機　景豐○○光緒六年二月分缺單　小京官禮部司務高惪新故禮部會同四譯舘大使陵焞故　知府安徽寍國高崇基丁　知縣直隸任縣梅調羹丁直隸新河凌文煥丁河南中牟周祖庚降安徽涇縣鄭襄降江蘇鹽城張繼親老　署正光祿寺良醢署張恩翰逾限　典史山西興縣董蔚林無其人廣西來賓曾廣文革　○○臣廣壽臣潘祖蔭跪　奏爲遵　旨確查御史周開銘奏叅崇文門理藩院一案查明擬結恭摺仰祈　聖鑒事光緒六年正月十四日奉　上諭御史周開銘奏廓爾喀貢使來京崇文門員役詐索理藩院辦理失體並蒙古王公年班來京理瀋院祟文門縱容員役任意勒索各摺片等因欽此欽遵臣等當卽揀派司員調齊案卷傳集人証按照該御史所叅各節逐欵查訊悉心詳核如原叅崇文門員役詐索一節訊據海巡倭什渾供稱上年十月二十三日帶同散役梁海山行走船板胡同見有中國人劉吉泰坐車内有布袋盤出烟土查無稅上印花卽将伊拉到稅務衙門班房伊說是四譯舘廓爾喀人交他售賣我未敢憑信禀經委員查訊批罰銀二千兩看押又訊據海巡李逢源供稱上年十二月二十六日帶同散役張順走至戶部街拿獲外同言語不淸之人此札鍚東上烟土將此扎錫鎖項推拉上車送務經委員查訊批罰銀三百兩看押又訊據海巡吉瑞供稱上年十月二十七日帶同張　走至長安街見有外國言語不淸之人德巴熱札車上有鴉片烟上查無印花將伊送　經委員查訊批罰銀一百兩看押各供質之是日隨同具稟之海巡龐光裕龔維政供亦相符隨卽泒委司員前往玾譯舘傳問住京通事馬德培據供光緒五年九月二十七日廓樂喀　便進　京赴理藩院報明正詢使噶箕各一員帶同大小頭目兵丁跟役並隨身貨物理藩院行文崇文門監督轉知各處免稅放行噶箕到　京獲於十九二十三晶廓爾喀頭目交跟役劉吉泰烟土兩包計一百零五斤令其拉出售賣劉吉泰卽雇車拉走遲了二日未回至二十六日大頭目又交此札踢烟土十三斤令往德勝門黃寺送禮至晚未回次日德巴熱札又帶烟土四斤半赴黃寺看樣仍未回舘噶箕聞知係被祟文門拿去令伊前往查詢伊卽到崇文門　見委員聲稱劉吉泰等三人私帶烟土並未上稅現已批罰銀二千餘兩伊回舘向噶箕言明噶箕稱係隨　貢進　京所帶土物向例並不上稅伊復往祟文門說明至二十八日噶箕派頭止三人同赴崇文門候信崇文門隨將劉吉泰等三人交　領回送至四譯舘交明其烟土等物當時未領伊卽患病請假等供復傳問跟隨廓　　進　貢來京之　譯學生劉繼璋馬耀榮雷廷耀馬致榮馬得元同供伊等跟隨廓樂喀貢差來京蹤役劉吉泰等三人拉運烟土被　馬德培領回其烟土等物俱未承領卽到理藩院禀明司具令伊等赴崇文門說明原委將烟土領回伊等先到舘向噶箕回明噶箕說惆上被拿已成私貨雖以出售欲令務上將舘存烟土盡數粘貼印　伊等至理藩院向司員豐仰泰告知情由豐仲泰向崇文門說明領　烟土將烟土每袋均盖用戳記復將搜查時拿去銀兩等物具結一併領囘崇文門發給不准攔阻售賣諭單一紙交噶箕收執此札鍚被拿時巡役推毆鎖拉上車丟失珊瑚豆七粒德巴熱札丟失身帝銀飛十五兩不能指實是巡役搜去崇文門員役實無索詐情事噶箕並未親到崇文門實無交出批罰銀兩亦無要殺劉吉泰等三人之事烟土係噶箕帶來土物祟文門差役並無入舘栽贓各等書質之劉吉泰等三人供俱符合 
　　此摺未完 
[浙省撫轅事宜]  
　　○二月二十六日同知銜離　縣王瑞成服關同省禀到　州同張夢元禀知本日到武林旱門差　巡檢周華情禀銷武林門稽查差　○二十七日具唐林禀見可辭隧赴各海口巡閱　潘祖頣分發來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
