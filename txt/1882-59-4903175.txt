# 1882 - 59 - 4903175

 

Page 1

 
 
[大事不惜小費論]  
　　凡國家起大事動大衆務精大體而不能惜小費而况事關艱鉅實與富國强兵之道大有繫屬而謂可執硜硜之見爲錙銖計較之謀哉前代計利之臣如唐之劉晏可謂善於理財矣當中葉之世豈不知財用匱之貴乎撙節乃其於江淮連漕由汴河入渭之船必奏請工堅料固令有司勿以省嗇爲事何耶可見體統所關有不得不然之勢非若商販巿儈之徒專以貨價鼐虚利息厚薄爲子母相權之算也　本朝　祖　宗創制意美法良遵循勿替若非時勢之變連會之乘何必輕議更張棄成法而創新規然自與西洋互巿海口弛禁以來華洋習處主賓輯睦兩無猜忌因以外洋之規制準之内地之章程明知中國致富强之道遠不及泰西將來有事旣無以爲克敝制勝之謀即使無事亦不足爲愼守疆圉之策幸而泰西國家與其官商皆存公善之量而無自私之心凡製造行運之法絶不秘密造成之器械肯售於我新山之法制有告於我而且所資以製遣之具與所練習製造諸具之人亦肯出以相示而驅以應用然則中國尚可重拂具意而不存效法之心乎至於教習之功事難而效緩選材之處物少而價昂則以煌煌上國官帑之所藏民力之所致敢曰財用不足不如他國之能勝任耶故曰此中國之所不計也前日本報錄述福州近事内言船政局向例每歲十二月停工必以禮拜之前一日緣禮拜本不作工各匠工資按日計算以禮拜前一日停止則自禮拜起以後不給工資而先一日之作工自必竟日勤勞無曠廢之患乃去臘局憲出示則在禮拜後一日禮拜本不作工次日重到工所以昨日之空閒改必將虚應故事而此一日工資費銀六七百兩誠爲有名無實又上年委余司馬赴南洋采買木料詎到𠰴叨之後探無木料可采禀覆候示局憲批令速囘銷差往返重洋不得一木空耗局中公費銀千數百兩甚屬無謂有人見報紙而問余曰卽此二事可見船局之糜費大抵無益不知綜其權者何以一無成算乃至若是目前國用支絀商民之力日漸困乏雖洋稅爲閒欵大宗得自額外原以供意外之用製造購買出洋公費尙覺取之不喝用之無窮然任國家之大事亦當爲　國家重惜財力勿以難得之資供此無益之費也子意以爲然否余曰此等耗費之財殊爲可惜然而尙有說焉目前仿效相法學習洋務造船鑄炮遣官練兵凡爲海防邦交計者何事不與西人交涉以中國財力言之原欲多用一分卽得一分之益以中國體統言之但能多成一事卽不妨費十事之用京朝内外地方諸事徒見其費而木見其益者何可僂指乃於體統攸關之大欲其稱銖較兩一無虚糜是示外人以自輕矣嘗聞泰西於百十年前未有機成火製之器逋國工商竭盡心力不計資本以期事之必成或商民合力爲之或國家撥帑助之甚有祖父創其意而子孫數世始蕆其功者迨至技成器果適用漸而富國漸而强兵而綜其所費一鎗一炮之微有資本數百萬者今中國費此多財所購造者亦從來未有之具猶幸泰西己有成法汽機水火之劑金鐵木土之宜錘鍊運動之功輕重長短之聲舉一反三不須獨創故耗資若此其多而計時不必過久較之當年之泰西事半功倍耳其所以不能省者蓋强中人之聰明而使就西人之作用見聞旣異不專不精工匠之資非特厚不可也有造作之工匠而無監督之官員精通之司畢其功雖成其理未著變化改易無復後望此薪水之宜優而學徒之當選也洋人工俸十倍中人旣用洋師不從洋例不可也尋常興作浮費冒銷尚易掩飾惟　械關繫勝負休戚相同工堅料美實事求是則非精選妥購不可也此皆費之所由明知其無益而耗之卽務求其有益而爲之者也不然但令中國有外洋之船與砲而無事使中人之能自爲之則購之而巳矣吾故曰一鎗一炮之微卽資本數百萬所不惜也雖然惜費固非不惜費矣而一二十年以來依然前日更閱數十年之後又依然今日是眞所謂無益也然則奈何曰事求實濟人具良心二語盡之矣 
[台匪近聞]  
　　去臘温郡連日謡傳台匪金滿勾連永嘉柟奏四十六七等圖洋槍打手意欲爲被戮各匪報仇故張邑尊立飭總役五人偕同各營兵丁前往該處明查暗訪嗣差囘禀據稱金滿果欲勾連各處洋槍手三四千人攻擊柟溪楓林地方以作霍苻巢穴所幸天方下雨山路崎嶇卽欲舉行亦多扞格惟楓林地方遼闊殷户居多目下各處要隘派人防守雖不妨事然日久恐生疲玩大約新正各紳定必來城呈精撥兵駐守云各當道又分派委員於念八九兩日夜在温郡各城門嚴行盤查遲開早閉惟店鋪收帳之人殊以不便爲怨新正初二日前任張太尊奉道憲札委前往柟溪各邊境查辦該匪云 
[科試消息]  
　　江蘇學憲黄大宗師今歲出轅科試各屬先聞於二月初旬取齊揚州繼聞先考鎭江府屬揚屬當有三月間取齊乃本月初四日有鎭江府學斗書傅語鎭屬生童之寓揚者謂學憲按臨鎭屬須展期至三月内是則揚屬試期當在五月間矣此係屬友所傳述確否當俟續信云 
[預備看操]  
　　兩江總管左侯相去臘履新後聞卽欲出巡閱操是以各府廳州縣皆敬謹預備現傳得正月十六日先至楊州或又云二十六日出省雖未探有確信而揚州闔府營汎以及駐防各勇營皆己一日三操務求純熟不敢稍存懈怠其所演有莽牛陣卽新名麒麟陣長蛇陣百勝陣等名目至洋礮衛以洋鎗短刀護以長矛單刀敵以籐牌進退疾徐周旋顧盼無不整齊嚴肅汎地各兵營自都守起分防各勇營自營官起皆親自下隊于執令旗身先士卒指揮督率務極周詳至旂幟之鮮明器械之鋒利猶餘事也 
[燈巿奇觀]  
　　揚城每年至正月上燈時轅門橋教塲街運司街一帶各樣花燈或玻璃明角綵絹洋布細紙采畫無不五光十色極力爭妍人物出水無所不有今年更有製成各齣戲文用西洋巧法燈焰黑動機括則應節起無極爲靈動以致觀者自辰至酉擁塞不開此固風土人情及時行樂之舊例也 
[照錄公禀靈批]  
　　前聞清河縣丁邑尋因案撤任調省候質輕士民公禀乞留業己登報玆又傳得淮安府孫海岑太守亦將調省紳士許凝秀等以其恩惠及民復具公禀投周漕帥請咨江蘇督撫乞準留任用將禀詞及憲批照錄如左　具公禀淮安紳士許凝秀等爲籲恩咨留俯順輿情事竊奉職爲人臣之節辠轅亦士庶之誠伏見現任淮安府正堂操自去年六月莅任以來百廢供興濬文渠攸城堡清釐積牘嚴禁私屠啓牐洞以溉農田益膏火以嘉髦士設 
 
 

Page 2

 
 
缿桶以平寃神　桴鼓以靖鄉閭　苞苴以息夤缘繼志乘以資掌故褆躬廉靜圖治精勤鋤莠安良黜華崇朴皆經見諸實事并非徒托空言所以吏長民懷政平訟簡奸私歛迹水倅向風下車未及二年茇舍巳歌六邑兹因前在江寍府任内一案牽涉將候質省垣職等如望慈父母之來深惜良有司之去瀝陳下悃冒瀆尊嚴公籲大憲大人俯察輿情恩准咨明督撫憲力爲昭雪准予攀留爲萬民慰愛戴之忱爲一郡造乂安之福上禀周漕帥批云淮安孫守政事修明輿情愜洽惟係因案奏明撤調自應赴省聽候查辦據禀备情愛戴雖出至誠攀留殊乖成例未便准行又批揚珣等禀云淮安孫守係因案奏明撤任赴省應修督部堂查核酌辦前據紳士許凝秀等禀留業經批示在案所請應母庸議又批曹珙等禀云淮安孫守係因案調省查辦將來可否囘任應候督部堂奏明辦理所請咨飭回任之處碍難准行 
[輪船齊津情形]  
　　津友來函云去年該處天氣較暖河冰節次開通除夕紫竹林招商局接到電報知海定及興盛兩船己於年丙由滬放行約在新正初三可抵大沽口津人色焉而喜互相走告延望至初四日大沽電信果報海定到來續報興盛又至海定在界外候潮興盛吃水較淺卽於是晨入口而北風甚勁河上流水極多加以水淺不能如常駕駛是以延擱至初六晨尚未停泊碼頭而客棧脚行探望之人不絶於道至初六午前十一點一刻乃見一派烟濃雙輪波湧招商局鞭砲之聲連珠不絶而興盛先到矣午後一點三刻海定亦接踵而至兩船均無客貨僅裝到開平煤礦應用機器初七日兩船同開興盛直放上海海定順泊烟台亦無客貨裝去緣今歲開河太早船隻突如其來爲巿中所不及料且時在新正酧應方繁故不似往常頭船之擁擠也津郡有驚蟄開河之說往年輪船開放多在驚蟄前後數天無大懸殊今年早至正初爲自來所未有然非電報捷傳亦不能得信如是之速其便利可見一斑聞去冬津地電局初設每日售報卽己不少云 
[江西官報]  
　　潘憲牌示九江府同知德馨俸滿引見回江應行飭回本任供職補用同知韓筠奉准部咨准補袁州同知員缺應行飭赴新任玉山縣俞憲曾因病　請卸事鉛山縣劉鳳緰禀請開缺終長所遺各該印務玉山以補用縣廖兆鑾鉛山以候補縣蕭國瑞均署理彭澤縣典史馬士晉患病囘省就醫遺務以試用從九羅起通署理 
[試事雜錄]  
　　南昌科試日期巳登前報玆悉考事於去臘二十日告竣是日天氣晴明九學新生三百餘人俱藍衫雀頂齊集試院宗師於巳刻升坐大堂發落隨經各學官帶領由洗馬池前赴府學時重游泮水宋小墅方伯巳與諸薦紳先生集大成殿門外官廳迨新生到齊便相率行禮升降揖讓濟濟蹌蹌亦大觀也宋方伯所用執事一如新進諸生之式未用出身及服官各銜牌聞往屆謁廟僅有數人或十餘人從無此科之多蓋以宋方伯重遊盛典諸生樂與觀光是以不約而同咸望黌宫而至止也○十三日考試義甯進賢武甯三州縣童生正塲宗師點名至義甯州有一卷年貌不符即問唱保諸廪生僉稱形跡可疑而本童及認保則堅持非假宗師未能遽信推究再四本童頗能廻護及詢三代始瞠目不知所對卽經飭交提調官收管迨發落新生之日仍由宗師牌示大略謂該州素少槍替之習兹廪生某竟敢保認湖南人冐名入塲殊屬胆大妄爲除該槍手己交提調按例辦理外該廪生應即斥革嗣後并無得率請開復云○又有牌示某某學新進某等查其縣府試時年歲册結與入學後所送之册大相懸絶中有驟加數十歲者揆其私情無非欲速邀恩存心如此無恥己甚仰各該學官嚴加訓飭仍查照實在年歲塡册云云按例　諸生八十以上鄉試三塲完善者榜後由督撫查明專摺奏請給與副貢九十以上賜舉人蓋敬老之義自古爲昭國家所以不惜名器優待之也乃若年方壯盛而遽預爲此節地步則其人之志趨可知而誣罔又其小焉者此宗師所由不嫌直斥之歟○學官之於諸生雖近時無甚關繫而顧名思義則固有師道之尊也惟冷官清閒無可生發遂不得不有所取以至漸降其尊而就利而貪鄙者又加甚焉然後諸生始敢輕視之或且銜恨爭訟洪文宗深知其弊故日前出有示諭大意以生員或游幕或隨宦偶欠歲考固事之常迨日後補試本學須爲另俻册卷稍取費用亦在情理乃近聞諸生員補考一次各學或有索費十多串者至令生員不服投控紛紛旣傷雅道亦玷官箴嗣後尙其各顧名義毋致爭競以十未便等語想此番開導後取者或不過於傷廉與者或不至於太吝也○聞宗師於開印後卽得出省首先按臨南康府屬云 
[淫曲宜禁]  
　　天津有雜耍館春初及年底熱閙殊甚國服期内四大戲國禁止演戲此等館子尤如蜂屯議聚密不通風雜耍者名目不一有大鼓書八角鼓戲法觔斗等若只一醒木拍案而談者謂之評書手一絃子說餘夾以唱篇者謂之絃子書其餘又有叉曲古曲京子弟等名目京子弟詞多雅飾曲音抑揚無傷大雅評書及絃子書等起伏接應推波助瀾亦有可取書中故事大抵武備爲多刀鎗劍戟斧鉞鈎叉未免誨人生事然尚不若叉曲之粗俗鄙俚開口則男歡女愛行蹤則濮上桑間也雜耍館係遊人麕集之區茶資不過三五十文無論誰何皆可入坐至於正月則各行之徒弟尤多野性難馴少縱卽逝何竟絶無顧忌於大庭廣衆作此邪淫之語鄭衛之音也又有時調描摹風月大致與叉曲同雜耍館之制勝未必在叉曲一端而叉曲實足貽人口實何不將此免却亦正人心端風俗之一助也 
[端垣宫報]  
　藩司盧示本任無爲州羅士瀛本任英山縣吳念謀本任五河縣易華俊均詳准各回本任供職廬江縣缺前以卽用知縣凌邦靖請補望江縣缺前以試用班前先知縣黄煒章請補蒙城縣缺前以績溪縣陳宏勛調補現奉部覆准補應卽飭赴新任供職績溪縣缺委補用知縣金士翔署理新選婺源縣縣丞孫治到省呈繳文憑應卽飭赴新任供職本任和州吏目宋填飭卽回任准補桐城縣署建德縣陳兆慶現奉部覆准補應卽飭赴新任遽遺建德縣缺委現署桐城縣熊道南署理 
[道憲行程]  
　　本埠關道憲劉瑞芬觀察公出探得先赴金陵再往蘇省賀年巳列前報玆聞觀察業己抵蘇約於昨今當可回轅云 
[上元園景]  
　　昨爲上元令節天氣晴和本埠邑廟豫園中錢業公所之内園及花糖業之點春堂俱大開園門任人游玩衣香鬢影結隊而來以故更形擁擠各茶肆迄無虚座點春堂供有蟹爪水仙花十一盆緑梅兩盆含芳散馥與旃檀氣麝蘭香相間游者輒流連焉園中平日本不賣夜茶惟此夕桂花廳等處繼燭兩次以備遊人小憩清談等諸金吾不禁之例巡防局恐滋生事端故局員帶勇彈壓云 
[增行賽馬]  
　　昨報列散紙跳浜一節兹悉是日除跳浜外尙賽馬五次與賽之西人皆穿五色號衣中西士女之往觀者甚安爲熱閙然照常年舊例此日向不跑馬今不知何故而多此一舉也 
[馬蹶受傷]  
　　前日午後有二客操寍波湖北音者雇坐野雞馬車往靜安寺遊玩及回至中途其馬前蹄屢蹶坐客不安欲減給雇價棄車步行馬夫不允仍爲勉强駕駛甫行數步其馬又蹶前蹄不起客隨立意下車價則照給繼馬雖起立而右膝骨巳經露出馬夫牽馬及車而返設被巡捕查知難免照例拘罰也 
[求得卹資]  
　　去臘有江北海州婦人項江氏在英租界大馬路被馬車撞倒碾傷馬車遠逸受傷人由巡捕舁送體仁醫院經醫生看得婦本懷孕受傷固重醫治無效而斃該婦之夫項開善到塲自願先行收殮旋項至捕房請十撫卹捕頭將項送英公堂移送上海縣署核辦均經列報玆悉莫邑尊訊據項開善稱殮妻時三圖地保在場曾許代求撫卹今欲盤柩回里苦無川資等語邑尊隨傅該地保帶項籌措資費地保無 
 
 

Page 3

 
 
奈同項至陳君竹坪處述明前情代求陳君允給項洋三十元立卽雇舟盤柩回籍至捕房查緝滋事之馬車迄今仍無下落云 
[光緒七年十二月二十五二十六日京報全錄]  
　　宫門抄○選單○教職單○諭旨十道錄前○晋撫衛奏爲遵旨查明厘卡碍難裁撤情形來片○又奏爲遵旨飭查現在辦理差徭情形夾片○又奏查明被叅各節緣由夾片○東撫任奏籌解各項銀兩夾片○十二月二十五日○崇禮假滿請安○祁世長等各謝調授署缺恩○大額駙瑞公各請假十日○翁同龢請假五日○侍衛處奏泒東黄寺聽經派出兆珏英俊○翰林院奏派領直閣事派出靈中堂貴恒○又奏泒經筵講官泒出李中堂志和○太常寺奏泒署對引之大臣泒出瑞聨○又奏泒看視牲隻泒出徐桐○内務府奏泒泒分賞麅鹿派出廣夀志和○殷兆鋪奏請開缺○召見軍機○十二月二十六日靈中堂謝領閣事恩○李中堂等謝經筵講官恩○瑞聯謝著對引大臣恩○貴恒謝直閣事恩○殷兆鋪謝准其開缺恩○内閣呈進賀表○召見軍機○皇上明日卯正二刻至太廟行禮○川璧山王恩鴻順大監貴州荔波喬兆麟直隷監○光緒七年十二月分教職單教授直隷永平聶江保定中山西蒲州郝登雲太原舉湖北襄陽嚴起柱黄州舉正諭甘肅寍州江樹蕙平凉福建建陽吳朝珍汀州廣東羅定梁炳南廣州順德曾志雲惠州俱舉　訓導順天懷柔朱晉曾天津安徽寍國吳寳祺安慶山州費縣戚冠甲濟南定陶陳正墀濟南山西長子田延年大同廣東陽江麥棣華廣州俱舉陜西鳳縣張仕國興安江西新喻此飛鴻饒州會昌徐炳元南昌四川灌縣譚一桂潼川俱挨廣東恩平陽華芳高州優　復諭直隷南皮張堃保定恩順天寍河王樹屏永平舉直隷新樂土培保定舉山東朝城房慶錫泰安廪河南通許馮振岡汝州拔河南南召余葆光光州附河南寍陵賀德長開封舉河南確山徐雯開封舉陜西華隂郭林熙西安拔陜西麟遊衞時劭同州舉甘肅寍朔張思孝秦州舉廣東東安范秉元潮州副廣東海康陳棠政肇慶舉四川開縣祭榮重慶副四川温江席文淵潼川舉四川榮經胡行逹叙州副四川射洪吳弨泗資川舉復訓安徽盧州吳嗣龍寍國廪山東恩縣孔憲茞兌州舉河南舞陽黄殿錡光州優河南濬縣葛縣黎開封舉浙江麗水施棣紹興廪江西饒州余良柱廣信增江西南城許茂光袁州湖南清泉凌八鑑岳州四川華陽戴綸傳資川俱舉湖北京山朱傳芬荆州廪湖南靖州余世棨長沙廪○○衛榮光片再臣承准軍機大臣字寄光緒七年九月初五日奉上諭給事中張觀準另片奏平定州槐樹鋪厘捐分卡任意抽收並多方需索留難等語等因欽此經恭錄行知籌餉局司道欽遵核詳辦理去後玆據詳稱晉省自咸豐九年設局抽厘助餉本屬無己之舉又其間山河阻遏舟楫不能入境貨物皆只日用所需並無大宗稅項及當年歲收十餘萬金亦僅抵東南一大都會之數災祲以後更形減色誠有如該給事中所云者第因西陲師旅極分餉南路荒田未盡墾復不得不指此一缐餉源藉資周轉所有抽收稅則均照部定章程辦理並有聯三照票商販所執者騐票卡員騐之截存本卡者年終解省磨對之節節嚴防以故二十餘年尚無舞獘巨案查通省所設厘捐總分各卡共二十餘處原奏平定州所屬槐樹鋪分卡乃其一也該卡爲直隸入晉䭾運大道貨厘之來必由於此若遽予裁撤此後直隷入晉貨物胥用車裝不用䭾運則娘子關一局將成虚設勢亦無須獨留且擬抽收直给事中所詣收數無多卽刻裁撤者殆未深悉晋省不得己抽厘之隱及此局一裁掣動全局且與娘子關總卡之大有妨碍也臣與該局司道再四籌商似應署免裁撤惟理財之道用人宜先杜弊之端定章爲要查現在該卡委員徐德純自接辦以來迭經密飭平定州知州張彬確切訪查並無慶累情弊然今日所未有者不能保異日之必無此卡所未有者不能保他卡之必無臣己切飭該局司道將一應抽收章程再行明白示諭飭令商販人等知有一定科則無能格外誅求倘有吏胥藉端留難需索甚或借名探騐故意損壤衣物者許赴上司衙門控告從嚴叅辦庶於籌助軍儲之中兼寓體恤經商之意至原奏謂借差徭之名擅收騾馬之費查無其事且差徭係地方官經辦亦非卡員所能擅收合併聲明所有遵旨查明槐樹舗厘卡碍難裁撤情形理合據實覆陳伏乞聖鑒訓示謹奏軍機大臣奉旨知道了欽此○○衞榮光片再臣承准軍機大臣字寄光緒七年九月初五日奉上諭給事中張觀準奏山西州縣遇有差使過境苛派民間夫馬等因欽此當經恭錄行知善後局司道欽遵查辦去後兹據詳稱查山西省南有驛州縣西來者以永濟縣爲入境首站東來者以平定州爲入境前站歷太汾平蒲四府絳解霍三州所屬地方係陜甘川滇曁新疆各城往來要道輪蹄絡繹僅持額設夫馬斷不敷供給不得巳借資民力情形早年均經奏明有案准日久弊生遇有差使過境丁胥人等往往浮開揑報勾串分肥加以奉差人員用一索十再行折價甚或鞭逹騾馬打用過站至有日久折價賣車馬而回者地方又以車馬取之於民不甚愛惜於是官之親友丁胥之親友往來車馬無在而不令民支應以至力從之徵倍於正賦折房伐蔭貼妻鬵子之慘誠如該給事中所去者並有該給事中言之不盡者痛心疾首實爲晋民苦累大端前任撫臣曾國荃曁稽查山西賑務工部右侍郎臣閻敬銘深悉此弊曾將均減差徭一節彙案會奏隨卽派員分赴各廣州地方澈底清查凡一應條欵皆閻敬銘親手裁定大約民間設局自行支差者在事紳董令地方會同舉充不准攙用地痞局貫悉有定數不准絲毫長支仍逐日將支差各名目車馬用數登記印簿官紳循環考察每月榜示一次倘有應支差使逾越　制及本非差使濫行支應者准赴上司衙門控告便爲究辦若無局處所卽計通年所費折錢交官自辦槪免禀傳所有此項用費統按地糧攤派教之改章以前每歲差攤十已減去六七卽如永濟向來差攤二三萬串者今只一萬三千餘串夏縣向來差攤一萬三數千串者今只五千餘串霍州介休平遥向來差攤一萬數千串至二萬串者今只八千餘串及八千串其餘大率視此此晋省南路州縣現辦差徭之實在情形也至省城迤北由忻代大同朔州朔平赴歸化者爲正北驛站通年差務减少其中有民間設局供支之處有田行户抽用辦理之處查無前項流獘現尚無舊辦理惟靈石平定等州縣民間向不供應差徭以故設有騾櫃支應年來差使拉雇車馬之害商旅胥受其困該給事中所謂扣僅賣放者殆卽相此然相沿日久將改歸於民則驟添臣累斷非衆情所願改歸於官則有艱廉俸夫豈獨力能支而且地處深山車馬短絀卽倍給價值亦苦無可雇毘臣與該局司道早經商議變通經久之計一俟籌定辦法自應從嚴禁革用蘇積困此外州縣臣於到任後周諮博訪委皆確守閣敬銘所定條規認眞辦理尙不至有苛派擾累情舉兹復欽承聖諭臣惟有督飭司道隨時糾察如查有短缺驛馬及濫應諸弊卽行據實叅辦仰副皇上重惜民力之至意所有遵旨飭查晉省現在辦理差徭情形謹附片覆陳伏乞聖鑒訓示謹奏軍機大臣奉旨知道了欽此○○衞榮光片再原參光緒五年旅員清查荒地風間靈石縣所泒委員揭姓徧傳各户頭令將地畞限二十日查清違限一日者笞二百逐日遞加意止欲藉端需素有楊姓户頭違限十日則笞責二千飶核户頭自念各户聚居不一處非倉猝所能辦而委員又復威逼甚緊憂忿莫釋竟至剖腹自該委員勒令親屬具結了事聞楊姓有生員揚墉赴縣控告竟批駁不理又前署潞城縣知縣王家坊於光緒三年在路邑辦理賑務虧短倉谷二千餘石挪用捐欵三千金至今並未交還各節卽經口司分别委員馳往確查詳辦去後兹據委員試用知縣方家司禀 
 
 

Page 4

 
 
稱查得靈石縣地糧向歸户頭經催按年輪充光緒五年派秉候補知縣楊傳淇前往該縣清查荒地曾經傳集各户頭逾限二十日查明册報違限嚴比並無違限一日笞責二百逐日遞加之語楊茂林並未受過比責明查暗訪委無藉端需索情事又查光緒五年楊姓户頭揚茂林先因户中桃鈕村有逃亡絶户遺糧二十一石零被該村糾首楊逢春等　縣領獲耔種銀米承種認糧嗣因屢催納糧楊逢春等逃匿不認於是年十月二十八日卽以前情將楊逢春等控縣未奉批示楊茂林恐楊逢春逃走户中錢糧甚多相率效尤更難催辦又固荒地造册違限恐受比責愁急莫釋頓萌短見於十一月十三日持刀自戕小腹殞命旋據楊茂林之堂弟楊茂珍據實呈明懇請合户另舉户頭接充查無指控該委員揭傳淇威逼之詞並非勒令親屬具結了事至楊墉等所遞公呈内稱楊茂林因遺地遺粮難於辦理急躁自刎實因差役呼喝太過愓逢春延不到案所致伊等當有應得之咎比經該縣張炳坦明曰批示在案原叅所謂生員愓墉赴縣控告批駁不理者殆卽指此至原叅此外户頭或自盡或逃走無數多方查訪毫無確據是原叅各節或查無確據或並無其事應毋庸議又據委員候補知府安頣禀稱遵卽馳赴潞城縣逐細確查前署潞城縣知縣王家坊於光緖三年六月到任接收常平倉谷一萬九千五百餘石除奉文賑濟並借碾兵米及借給兵丁共谷一萬二千四百餘石又奉文撫恤貧民谷五千一百餘石實存谷一千九百餘石巳移交後任接收又王家坊署任内共收捐欵銀五百兩易錢六百五十千文又錢二萬二千七百九十五千文辦　賑務動用錢一萬三千一百餘千文又民欠錢一千五百餘千文又關門帖錢九十餘千文應存錢八千六百餘千文按照當時巿估以錢一千二百三十文合銀一兩共合銀七千兩零交卸後陸續移交因欵項糾纒核算交代短銀七百餘兩旋卽解交後任崔曉然接收有倉書户書甘結星王家坊並無虧短倉谷及挪用捐欵並不交還各情事應請毋庸置議所有查明靈石縣委員揭傳淇前署潞城縣王家坊被叅吝節緣由　　附　陳明伏乞聖鑒謹奏軍機大臣奉旨知道了欽此○○任道鎔片再據瀋司詳報籌措本年第七批京餉銀萬　本年五月分固本兵餉銀五千兩委候補知縣張高齡候補主簿夏廷琛管解又籌邊防經費銀二萬兩委候補縣丞徐申瀚管解均赴户部交納又籌烏魯木齊恊餉銀一萬兩發交候補知府增瑞匯兌至該都統軍營交納又籌本年四月分黔省恊餉銀八千兩發交來員知府龔承鎭知縣羅爕湘自行領解又據鹽運使詳報籌措本年第十批京餉銀二萬兩加平銀三百兩飯食銀三百兩委候補鹽大使李蓉洲陳炎管解又續籌第十一批京餉銀一萬兩加平銀一百五十兩飯食銀一百五十兩直隷剝船生息銀一萬兩委候補鹽大使湯兆墉陳叙詩管解均批户部交納又籌本年内務府五城帑利銀六千二百五十兩平餘銀一百五十六兩二錢五分抬費銀五十兩委候補鹽經歷王溥解赴内務府交納又籌工部五成帑利銀六千二百五十兩平餘銀一百五十六兩二錢五分抬費銀五十兩委候補鹽大使范榕解赴工部交納又籌豫省料價生息銀一千兩發交來員候補知府丁煥文解回河南巡撫衙門交納又據督糧道詳報籌措平年邊防經費銀二萬兩飯食銀一百四十兩委候補巡檢徐鑑解赴户部交除分咨查照外諱附片具陳伏乞聖鹽謹奏軍機大臣奉旨該衙門知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
