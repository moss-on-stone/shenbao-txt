# 1898 - 36 - 4908913

 

Page 1

 
 
[蘇州當日派報幷赶遞蘇屬各大埠] [  申報館主人]  
　　蘇州爲東南富庶之區冠葢紛馳官商薈萃本館所出報紙行銷甚廣購者如雲兹特格外如工赶早刷印星夜飛遞前往風雨無阻俾當日卽連派送以饜先覩爲快者之心至蘇州隣近百里之遙就近購取亦較前早到一日想諸君子酒後茶餘當必爭先披閱也現在請友人在蘇經理　發閱報諸君及欲承辦代售者祈移玉蘇城包衙前鳳凰衖申昌分店購取不悞謹此布陳諸維鑒及 
[牧令書緝要出售] [  圖書集成局代啓]  
　令　　要一　專爲州縣而設其中所　　我朝名　循吏　　嘉　采　成書用塗　　　爲　名筮什者先路之　本　　　　齋主人　付鉛印爰用新　之字潔白之詆校　精良裝訂八　每都定價碼價一元四角凡身　民社而　知　名錢　　字百　之地　不可不爲一　覽也申報館　申昌書室滬上各書坊均有發售賜購者　　使選取可也此佈 
[論本報西泠瑣紀中拐匪以死孩騙貨事]  
　　自來拐匪之術層出不窮有以僞銀換眞銀者有以低貨充市貨者有指鹿爲馬以羊易牛致人失察輾轉而墮其計中者更有認丐婦爲母稱流倡作妻使人不疑瞬息而事出意外者諸般變幻固已數見不鮮矣詎意世風日降推陳出新竟有以死孩拐騙貨物之事如本月十六日報登西泠瑣紀之第二叚略云去冬某日杭州回回堂左近萬源綢莊突有衣履翩翩者乘大轎而來後跟一僕揀買綢縀約値二百餘金當付莊票一紙計洋銀二百圓令店夥往照無誤將帳昇淸令僕携之先去嗣又來一女僕懷抱幼孩云自主人出門後小主人啼哭不已故特抱來遊玩幷云女主人須買綢縀若干將帳呈上約計七百餘金其人將帳交付店夥照帳配齊適男僕復來遂將綢縀令其携去女僕云小主人業已睡熟街上風大可否假店中空鋪一睡店夥允之卽抱入睡穩將被蓋好其人乃囑女僕留此伺候己則稱在某莊取洋銀付價店中人以有小孩在此毫不生疑聽其乘轎而去少頃女僕云此處有糕餅可買否小主人醒後當需此也店夥指以購買之處乃怱怱而去詎料去後良久不回主人及僕亦杳如黃鶴入視小孩則體冷如冰於是各人大骇始悟受騙且恐反滋敲詐乃鳴保報縣存案然後收殮此一事也眞可謂想入非非别開生面者矣或者謂店夥於此有失之大　者二人則當女僕抱孩借睡時何不察其是生是死一則女僕稱買糕餅不應任其脫身竟去是則疎虞之咎殆無可辭然而子細思之殊不能爲店夥咎也何則此孩旣由女僕懷抱裝作大家兒女之狀勢必錦綳繡褓貴重異常店夥等　非熟識之人自不便於初抱來店時向之兠搭摸索及女僕稱小主人睡之已熟則更不敢輕易驚動况睡熟之狀與長眠無異宜其抱向牀中遮過衆人眼目也至於女僕以小主人醒後需索糕餅爲辭此言亦入情入理俗稱窮漢養嬌兒在小戶人家牽衣索餌且爲習慣况在大家兒女其時店夥惟恐以小嬌生不懽逢貴客之怒又何敢阻止女僕不任其行假令阻止不行則必有藉屍訛詐之舉而店夥於此固非所及料也總之此事得手全在初付之莊票二百圓並非贋鼎以故店中人信之不疑卽女僕初行時尙未欲向錦衾角枕中尋消問息直至良久不回始覺圖窮而七首見則悔之已晚惟有徒呼荷荷而已猶憶某說部所載一事與此相反侯官林氏者閩之著姓也其先有茂才某者貧而有守藉館榖爲生計每値歲暮解館歸家時以所服布襴衫脫付質庫得錢市香燭神馬作度歲計及新正六日則贖出此衫披之到館如是者以爲常及某歲回家時道中見有負債被逼行將賣妻以償者不禁心焉憫之罄所携館金以濟其急旋入質庫解衣付質質庫中人以衣敝不中質擲還茂才與辯又受搶白茂才乃忿然作色曰若令我作主人翁雖有以死孩來質者亦所必受言已怏怏而出途中行步踉蹌衣絓棘刺然中裂茂才頓足不覺發途窮之歎忽思時値歲暮往來人衆曷除此荆棘免累行人爰徒手拔棘根脫而其下燦然獲白金若干由此居積成素封因設質庫與舊庫望衡對宇開市之日有丐者以死孩求質則舊庫中人所使也茂才憶前言予之錢而埋孩屍於後圃又得不動尊無算遂成巨富迄今子姓繁衍多搢紳士族遂有無林不開榜之說以彼例此一則因死孩而得鉅資一則因死孩而失鉅欵蓋有幸不幸之分焉而在死孩則不任功罪云 
[英員之論]  
　　香港循環日報云英國大員波路科與文遮士打談及印度之事謂印度西北境土人之亂英國遣兵征剿所以保護英國利益也然英國用兵之意原非欲干預土人自主之權亦不欲兼理其法律惟須扼守來往深山人嶺之運路防其鼠突狼奔致遭蹂躪耳况英國曾與其地酋長立有成約須得英國保護免爲敵人所攻因是之故西北境旣有亂民英國不得不出而助力也至於中國現在時局我英國所注意者惟在通商利權並不以中國之土地爲利故凡有貿易可圖之機會英國必謀與各國均沾其益也 
[推廣商途]  
　　香港循環日報云駐日本橫濵神戶二埠之法國嗒邊希馬夫刺公司總經理人利維氏素與日本官商來往近欲推廣法日兩國商務日本官商許爲協助利維氏遂訂於華歴正月初二日回法元旦進謁日宰相及諸廷臣欲俟法日新約頒行之後卽照司法大臣所議開設一銀行倘此議無成則將法人貲本借爲日廷之用或在日本置買各股分票云 
[花紗論略]  
　　香港循環日報云印度孟買埠花紗年報言西歴去年孟買洋紗最爲失色推原其故實因天時不美禍患頻仍致紡紗之家生意爲之大壞且又迭遭疫癘工人避地圖存雖有大工無人操作上半年紗局停歇至三四月之久五六七數月法官又禁止印紗不許運入東京八九兩月匯票更變幻異常以致生理大爲窒礙而銷售愈覺寥寥迨至冬間又因銀圓貶價華商受虧不少故皆畏首畏尾裹足不前計西歴前年孟買紗之運赴中國及日本者共得五十萬零七百四十三包去歲則僅得四十四萬七千二百四十五包計少去五萬三千餘包生涯冷淡不問可知矣 
[崖州匪亂]  
　　廣州博聞報云瓊州府崖州之西里黎匪曾於去年藉端滋事經州主飛禀該管道馮觀察轉請瓊州鎭某鎭軍札營派勇馳往勦堵兹接海口友人來簡言此股黎匪不特尙未敉平且又肆虐更甚某日紳士林某親赴道轅請兵往捕據稱山内黎匪串合游勇聚衆數千擾及樂會城焚燬十一汛二十八村傷害人民百餘財物無算官兵東救黎匪西攻官兵南援黎匪北擾以致力窮智竭糧絶械亡等情觀察閱禀之下赫然震怒立卽添派防勇及練兵各兩營前往合力剿辦按瓊州一府孤懸海中港紛歧峰巒重疉崖州在瓊之西南地勢更爲險阻雖有三丫榆林大蛋各砲臺扼守究屬防不勝防故黎匪於以滋生游勇因而勾結也 
 
 

Page 2

 
 
[筮期接篆]  
　　揚州訪事友人來函云兩淮通州分司金子羲分轉因病請假就醫經運憲江都轉遴委鄭菊雲分轉代理兩次電催等情已登前報兹悉分轉已於初十日到揚隨赴運轅謝委奉諭迅速赴任分轉遵卽於十一日禀辭立卽束裝就道聞接篆之期筮吉本月十六日已將紅諭發往矣 
[羊城盜案]  
　　廣州訪事友人來函云城北流花橋爲北路各村往來孔道橋畔只有零星店鋪數家出售食物雜貨去歲十一月間余美成石作住宅被匪行刦一次而所失無多意謂緑林客未必冉行惠顧不料臘月初六晚四鼓時突有匪徒四五十人分持槍械蜂擁而至余姓住宅破門而入任意搜刼鄰近各店亦被搶掠一空共計失去各贓不値百元之數附近各街聞警皆率勇往拿無奈匪黨衆多相持有二點鐘之久不能兠圍均被脫逃惟有人在屋面飛瓦匪徒受傷數人沿途均有血跡有更練一名見匪至時方欲鳴鑼被匪所見開槍轟擊傷及股際尙無性命之虞亦云幸矣 
[修整試院]  
　　松江訪事人云本府考試擇於本月二十六日取齊二十八日開考近日貢院中由縣署辦差家丁雇到工匠修治一切邪許之聲　絶於耳屈指屆期當一例繕完矣 
[襄垣市中人語]  
　　蕪湖采訪友人云去年米糧出口大不如前至年終粤商禀請仿照舊章將米厘减免一日以七折完繳關道袁爽秋觀察改爲酌免五厘並格外提前以封印之期爲减免之日是日廣潮兩帮祗賃定輪船兩號儘數滿載不過三四萬石以視往屆輪聲帆影滿蔽江天者相去不啻霄壤矣市情蕭索能無慨然○去年殘臘天公雖甚做美無奈内地各屬連歲年榖不登以致闤闠中人所收帳銀不及四五成之數義生和布行於祀灶節前遣夥赴和州一帶收得洋銀八百五十圓分作十七封携之而回道經烏江鎭信宿勾留迨詰朝回店視之則十七封中盡屬錫餅每封僅兩頭有眞銀圓一枚合共祗三十四圓不禁大驚失色然旣不敢指定付帳者之作僞而中途又未嘗寄放與人眞欲索解人而不得矣 
[羊城火警]  
　　廣州訪事友人來函云去冬臘月初七晚更魚初躍時小東門外築橫河左近橫巷某宅怱兆焚如各水龍聞警馳至竭力灌救當卽息滅抵燒去自已住宅一所左右隣居並未遭池魚殃及 
[神山火警]  
　　蕪湖采訪友人云獻歲以來賭風大熾街頭巷尾無非靑龍白虎之聲迨人日後官示煌煌禁止賭博若輩遂羣議遷地爲良之計賃得街後茅檐蔀屋與牧猪奴相博簺呼盧喝雉依然達旦通宵初九夜怱火起於三街吳痂子倡院比鄰某姓所設賭塲中拉朽摧枯大張威燄熊熊之氣高燭雲衢院中姹紫媽紅正在銀燭高燒與有情人選良宵之夢一聞警報咸披衣而起奪戶奔逃燕泣鶯啼慘難入耳幸寺碼頭土業公所及保衛營各洋龍聞警而來四圍環射良久火始熄滅然已燬茅屋八九椽矣 
[京江火警]  
　　鎭江采訪友人云本月十四日之夜鼍更二轉蟾魄方圓怱聞一片喧聲咸稱小碼頭某姓家失火推窗一望惟見紅光高燭幾如天半朱霞城廂内外各水龍無不電掣星馳而往俄而丹徒縣王大令都司周都戎及保甲局巡查各員次第臨塲彈壓是處鳬茨比擳一經延及茅龍卽夭矯騰空直至拆毁數椽隔斷火路水龍始易于奏手漸漸火滅烟消然蓬尸四十餘家已蕩焉無寸椽　柱矣俗例被火者三日内不許入人家雖至戚亦忌之謂恐其有火星帶至也常鎭通海道長觀察見若輩風餐露宿慘狀難堪因於十六日委某員逐一查明大沛廉泉按戶給靑　千餘　令支篷作屋暫蔽風霜受賜之人歡聲雷動先是十三夜十點鐘許月明如晝萬籟無聲忽見薛家巷迤南黃茅白葦中火龍蜿蜓而入方欲抱甕灌救而炎炎之燄已透檐端新兵前營中人急驅洋龍而至汲水狂噴俄而文武各官相繼督兵施救約歴半刻許火卽告熄計燬茅屋六家當火熾時有一婦人肩荷衣箱而出被火所灼以致額爛頭焦祝融氏何殘虐乃爾 
[武林得雨]  
　　杭州訪事友人來函云去冬杭地雨雪稀少亢旱日久民多疾癘河井皆枯居民望雨甚殷新正初二日略有微雪未幾滕六君卽返斾初三日淸曉復放陽光往來賀年幷及時行樂者咸喜形於色十二日天氣暴煖入夜大雨傾盆至曉方息午後又復雨絲徧灑至晚方止 
[維揚燈市]  
　　揚州訪事友人來函云維揚燈景久已膾炙人口第每年天時有陰晴之異是以售燈者獲利與否亦各有不同今年獻歲以來無日不晴曦朗照景物宜人業此者皆色舞眉飛欣欣然謂利市可操左劵矣初二日起卽列攤於市鈎心鬥角逞巧炫奇昕夕併工猶恐不敷銷售惟生涯之盛胥在試燈之前三日不意至初十日六街三市燈猶堆積如山錦簇花團依然叅差排列而遊人蜂屯蟻聚往來絡繹亦不遜當年見者多爲不解嗣悉今年因淮徐災歉時事艱難銀錢不易故觀者雖多而購者實少迨至十三日又大雨傾盆鎭日不已泥濘載道購者更覺寥寥業此者卽貶價出售仍銷貨無多卽此亦可覘本郡之市面矣 
[牛莊瑣述]  
　　營口訪事人來函云關帝廟後李姓鞭爆作坊開設有年素稱謹愼去臘某日之晚因做夜工偶一不愼遺火於藥中登時烈燄橫飛房屋俱被轟毁夥徒四人均受灼傷幸竭力援救不致釀成巨禍否則隔壁尙有滕姓鞭爆作坊苟經延及不堪設想矣○閩人洪慶豐携其妻妾在營口開一客棧生涯頗不寂寞壯年無子曾買王姓三歲子文魁爲螟蛉爲之鞠育成丁娶妻授室嗣困文魁不習正業入於下流洪分給財物禀官勒令歸宗洪晚年親生三子前歲洪逝世後其妻將棧房租給李姓開張留兩間自住其房契洪在日押借於王姓得銀一百五十兩邇來妻妾又相繼物故㷀㷀幼子尙住原屋文魁欺其孤弱暗約王姓將房契轉兌巨室驅逐三子流落無依幸其族人貿易來營憫此遺孤代爲伸訴想賢長官必能秉公剖斷也 
[大令回申]  
　　上海縣黃愛棠大令前赴蘇禀見撫臬各憲兹已公畢雇坐官舫於昨午回申署中執事人等齊往觀音閣馬頭恭迎回署旋於午後三點鐘時命駕出城至大馬頭謁見松江府恩詩農太守面禀一切要公 
[請閱團勇]  
　　海氛不靖内地戒嚴是以本邑城廂内外於今正初二日由上海縣黃愛棠大令起辦民團諭令各董招募團勇現在已一律成團計本縣中招募二十名同仁輔元堂董范鳳藻曹基等招募二十名果育堂董姚文枬劉汝曾招募十名普育堂董曹基等招募二十名頭鋪董范本安招募十名二鋪董李瓘顧舉鵬招募十名七鋪董黃錫正招募十名八鋪董陳志銘招募十名九鋪董趙恩甲胡文煒招募十名十鋪董顧炳辰楊本增招募十名十五鋪董林曾譽張慶辰招募十名十六鋪董嚴應鈞招募二十名十九鋪董曹基境陳錦良招募十名二十鋪董薄德明張啓勳招募十名廿二鋪筆姚文稱劉汝曾招募十名廿三鋪董姜樹徐基煒招募十名廿七鋪董張仁敏黃雨田招募十名十二圖董顧繼錘招募十名西門外董馬材土招募十名新閘董瞿開桐徐鍾樵招募二十名八仙橋董陳瑞邦周鴻飛招募十名共計二百七十六名昨經各董一律整備禀請松江府恩詩農太守親臨縣署大堂校閱 
[循例操演]  
　　南市江蘇撫標滬軍營以及督標奇兵等營每於年終及新年循例操演昨日兩營管帶龍鄒兩遊戎飭各哨官督率麾下各健兒荷戈執戟排齊各種旗幟詣操塲操演各種陣式由管帶在正廳校閱分别等差如有技藝疏忍者卽令哨弁當塲督責直至鐘鳴三下始各整隊而歸 
 
 

Page 3

 
 
[擬辦電燈]  
　　本邑南市各街道各要隘處擬欲興辦電氣燈已略紀前報兹經上海縣黃大令委守備程守戎總理派令差役地甲偕怡和洋行某西人在各處街巷勘明註册由電燈公司中人照會道憲聽候飭匠挨叚將木桿竪立 
[賄銀購股]  
　　去年滬上小錢莊因出空票以致紛紛倒閉遂有歐陽萼者奇思妙想創設淸理會票公所幷賄英界公廨讞員張賡三直刺銀一千兩次日直刺當堂申斥乃歐陽不知悔過在外妄造謠言直刺微有所聞遂於昨日飭書吏繕就申文通禀道憲及商務局憲將此欵寄往南通州購買大生紡紗局股單想從此歐陽可無從置喙矣 
[被騙請追]  
　　陸家瀚遣抱家丁陳升投英界公廨呈控李品榮李永年陶觀鈞在大馬路恒益烟館内勒索逞兇等情經張賡三直刺准詞飭傳李品榮等及恒益烟館主韓雨生到案前晚升座訊問陳升供家主陸藹臣被李品榮籌騙去銀二百兩金飾七錢五分繼稱代謀論船買辦硬索中費洋銀本月初六晚將家主軋至恒益烟館任意勒索剥去皮馬褂一件又復逞兇扭毆因遣小的呈控案下求請究追李品　李永年同供寗波人與陸藹臣爲友去年歲底陸欲謀充長江輪船買辦由小的等爲中同至康興洋行陸與洋人對面言明付押櫃銀一千兩中費銀五百兩十二月二十六日先付定銀二百兩有洋文收條俟輪船到埠將欵付淸詎料陸日沈迷于花天酒地無銀交付意欲悔議小的向之理說並無逞兇扭打情事陶覲鈞供蘇州人與陸藹臣爲友併等生烟館爭論由小的勸開是實韓雨生供生員開設恒益烟館伊等在樓上吵闈生員在樓下不知底細張直刺諭飭陳升將收條明日呈案著將李品榮等三人押候復訊韓雨生無干飭釋 
[舊案翻新]  
　　謙和洋行西人愛汾司與買辦蘇寳森涉訟經前江關道黃幼農觀察會同英領事官蒞英界公廨訊判此年二前事也近日愛汾司又投英領事署控告前日公廨讞員張賡三直刺傳蘇研訊愛汾司投案訴稱前訊之案帳目尙有不符故請覆訊判斷蘇供　此案早已訊結帳目並無不符况前者愛汾司回國後一切事務均由美國人福曰司經理直刺謂帳目不妨當堂核對蘇遂與愛汾司對明各帳直刺著候傳福白司到案定於禮拜五會訊 
[未免多事]  
　　西人埃的亞斯去年應徴康小錢莊主蔡徴麟之招至法界公堂揷身涉訟前日怱役書捕房稱蔡徴麟一案辦理太過請將捕房中通班人役全行更調捕頭將此書呈送法總領事法總領事謂該西人不應狂妄若此以後不准到堂昨日挨的亞斯又代遞禀詞何繙譯鄭大令命揮之使去 
[求追欠欵]  
　　法界德大小錢莊主馬德芳去年倒欠巨欵潛行逃逸至歲事將闌知事不得了自行投案克捕頭出示招告被　者紛紛控追昨日堂期原告張李氏投案禀稱被馬借去珠花珠環各一對金鐲一枚及翡翠押髮等物共値洋一千餘元鮑仁雲奚瑞甫王永秀劉子安趙金元黃承乾張子雲趙禁坤楊侃卿李汪氏等十餘人各呈禀詞請追欠欵共三千餘元西律師慕爾弄上堂代　姓控追洋一千六百元馬求准交保出外願限二十日内理楚讞員鄭景溪大令與何繙譯會商不准交保仍著還押限二十日内理楚延干嚴比○卲中才控舊棉花業董蔡衡山欠銀一千兩向索不還經鄭大令訊供押追在案昨日堂期邵偕張福元張洪全邵錫昌等投案求追包探將在押之蔡衡山趙吟濤解請覆訊蔡供此事實係趙等串同揑契誣害小的並未得過分文契上亦未畫押卲中才禀稱蔡糾同各人呈遞公禀擬將此欵吞没瓜分蔡稱此事實係寃枉求公祖明斷大令謂爾有何功名供稱從九大令著將蔡趙還押限三日内繳銀並飭蔡將捐照呈候察閱 
[滬濵瑣紀]  
　　滬城三牌樓某香店黃李氏曾欠施子祥洋銀數十元施屢索未還前晚又向索取氏以調戲弟媳黃朱氏爲詞扭至上海縣喊控由値日差收管候訊○浦東爛泥渡汛捕某甲邇因迭次悞公經巡防局委員劉二尹傳訊抗不到局二尹遂備函到縣請黃大令出示斥革○滬西羅家灣相近有鄕民張阿田者向以售賣菜蔬餬口其妻某氏姿首尙佳暗與鄰人陸阿秀結露水緣客臘歲杪相約偕逃至滬城大南門内張四處找尋至昨晨始得蹤跡急往拘拿祗將氏禽獲陸早已聞風逃遁矣張遂將氏扭之而去○本埠城廂内外自新正以來失孩之家層見迭出前日大南門内某姓家七歲女孩忽遭匪徒誘拐無蹤家人各處找尋旋在舊校摥見匪手抱一孩上前相認卽所失之掌上珠也當卽扭獲欲送局究辦匪伏地求饒某遂釋之使去 
[上海巡局紀事]  
　　寗波人王阿林王阿火同江北人施阿秋日在楊樹浦碼頭包攬肩挑前日有某號煤炭船在此處裝貨三人同往招攬不知如何口角以致互毆施被毆受傷近處巡防局勇見之立將三人一倂帶回局中李葆初二尹飭將施送往同仁醫院醫治二王飭暫管押候訊○本地人張戴聖周取生周金坤三人前晚同至楊樹浦半淞園近處游玩適遇局員李葆初二尹巡查到此上前研詰一味支吾二尹飭勇搜檢搜得骰子骨牌知爲賭徒遂帶回管押候訊 
[英界公堂瑣案]  
　　昨日禮拜二輪應美繙譯官衛君蒞公廨會判各案適讞員張賡三直刺另有他務請帮審委員邵虎伯大令代庖○六十七號印度巡捕解馬夫王阿三至案禀稱此人拉韁不愼以致撞傷行路之楊高氏及所抱四歲幼孩向之喝　竟敢加鞭圖遁迨追至抛毬塲始得獲住今已告知捕頭送案請究楊高氏之兄高元興抱孩投案歴訴前情並稱胞妹高氏現留某醫院醫治此孩亦受微傷王一味求恩大令商諸衛繙譯官然後判令將王枷號一禮拜幷罰出養傷費十圓○包探韋阿友禀稱昨日張利生乘小輪船往杭州將考籃交船上接客人陳元奎周子祥後查知籃内少去洋銀九十八圓遂將二人扭入捕房今者捕頭令小的送請訊究張投案歴訴前情陳周同供稱考籃確由小的等二人所接並未開過不知如何忽然失去洋銀大令著押候查明再訊○包探顧阿六禀稱賊犯周小富竊取田亦慶家綢布衣服共八件報捕後捕頭令小的緝獲人贓送請究辦田投案領贓周供認行竊惟求恩典大令判令笞賣二百板○包探倪順泉禀稱賭犯王忠友在某航船上竊取某客所携綢衣一件報捕後捕頭令小的拘獲問失主何人不能指出是以解案請究王並不狡賴一味求恩大令判令管押兩月贓充公欵○包探秦少卿解竊取之四門町泥之小工葉湘雲至案葉供稱小的以後不敢行竊矣此次尙乞施恩大令判令管押三日 
[法界公堂瑣案]  
　　某公館丁遣家丁陳福投公堂禀稱家主在某輪船爲管帶已歇水手陳毛毛時來滋擾故特拘案請辦陳毛毛供向管帶索取工資並不吵閙讞員鄭景溪大令著枷號七天期滿責一百板○宋項氏深夜糾人賭博爲包探拘獲連賭徒陳阿四楊阿二王阿心戴春祥諸人解案請訊宋項氏供丈夫在某烟館値堂陳等均係同鄕偶作葉子戲並不犯賭大令著各罰洋五元具結存查○包探禀稱莊葉氏趙柴氏家内聚賭深夜不休巡街捕拘獲賭徒金阿根陳邱泰蘇惠明胡安發連賭具一幷解案請訊趙柴氏供住睦和里丈夫往蘇州家内無人照管倩同鄕人陪伴長夜消閒並不犯賭大令訊得金阿根實被悞拘當堂釋出其餘四人各罰洋五元具結存查○包探禀寳興里四號門牌有人聚賭巡街捕拘獲賭徒陳高升王法陳阿二李寳生一幷解案請訊陳等同供偶然犯賭求恩寛宥大令判各罰洋五元○錦源小錢莊主楊春甫去年倒欠巨欵逃回金陵臨行時爲捕頭知悉拘獲傭婦學徒二人押交楊春甫到案楊知事不得了前日自行投案昨日堂期包探將楊解案請訊楊供小的係回回教中人禁押捕房飲食諸多不便擬回原籍措貲淸理求准交保出外大令准與許園祥二人一幷交保從速理明○華逸如去年在丹鳳樓賭博由捕頭訪拿到案解經大令訊供枷示責懲以儆兹已滿期准予交保具改過故切結存查○竊犯戴阿寳王阿大經大令訊明後送縣發改過所監禁 
 
 

Page 4

 
 
[新年集祜]  
　　昨日承皖南存德堂姚燮記大善士以洋銀六十圓交本館協振所囑充最緊要處振欵求合家平安又茸城一軒大善士惠函云昨見貴報載解徐屬第一批賑捐幷電報局解欵聲明一則悉嚴佑之先生初九啓行先辦邳宿賑濟冉擬推廣海屬墊解第一批銀兩云云仰見諸善長散籌分任見義勇爲樂善不倦欽佩之至鄙人見此惻隱之心頓然發動雖手頭無錢而不容自已敬卽籌措到洋銀五十圓寄呈察收請續彚解散放祈卽頒賜收條爲感災廣欵寡恐難徧及力不從心滿腔籌慮又不能自已也全賴貴館將飢民苦况辦賑情形隨時列入報中俾　之者動心大衆解囊慨助庶幾有濟耳好善有同心啓導之權仰仗貴館然乎否乎手此布懇敬請年安又茸城六齡童子誠之惠函云新年荷尊長賜壓歲錢禮不敢辭敬皆拜領惟童上蒙祖蔭飽食暖衣無需用錢若藏積則又不敢有私財正思於有益於人處散施之昨見貴報載彚解嚴佑之大善長經辦徐屬災賑第一批捐銀惻隱之心頓發爰將此錢幷計得洋銀十一圓六角寄呈察收彚解散放並請卽給收條爲感我輩日處繁華之地春燈影裏酒緑花紅醉月飛觴情來興往試一念及大江以北赤地千里民不聊生餓殍盈途胔骸狼藉有不慘然不樂泣卜沾襟者乎得諸君子慷慨傾囊拯兹疾苦我知飢黎千萬輩當必望雲叩首齊祝大善人無量福無量壽正不第本館之敬藝瓣香矣爲跋數言以爲新年集祜之左劵 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[淛水迎春]  
　　杭州訪事友人來函云本月十四日爲立春佳節先一日例有迎春之禮由杭州府林太守爲主是日展刻仁和鑄塘兩邑尊曁總捕理事水利三分府先後排導詣府轅伺候未幾太守出堂命執事差役排齊全副執事幷敕印對馬門皂劊役以及萬民牌傘極爲整齊各官俱乘顯轎輿前民壯親兵十餘名由府轅經淸河坊衆安橋和合橋向東出慶春門詣先農壇行禮壇左塑就芒神像狀如童子頭梳雙髮靑衣白帶神前紙紥春牛一頭角耳尾身脛俱黄腹下及四蹄俱靑繩亦靑色太守率同各官先詣靑帝首行三跪九叩首禮復詣芒神前行一跪三叩首禮壇卜由菊部妙伶演劇三齣迨送神畢卽請芒神入城前導執事除牌傘之外有五榖亭五座春牛後又有黃牛一頭以乞丐扮演春官一路鞭牛官憲因天雨改乘暖轎經撫憲衙門廖中丞設列香案迎接放鎗一排各官遂分道揚鑣回轅時交子刻太守又行鞭春禮至丑正初刻各　書役仍以鼓吹恭舁神駕至吳山太歲殿登座是日又値上燈節晚間有龍燈二起八蠻進寳燈戲一起遊行街市一路觀者擁擠非常較之往年借形熱閙也 
[鳩水迎春]  
　　蕪湖采訪友人云正月十四日爲立春令節先一日蕪湖縣主吳大令典史馮少尉河口司巡檢胡少尹學師王崔兩廣文　盛　儀仗迎春於東門外先農壇舁春牛芒神而返一路靑旛搖曳翠葆繽紛間以大令歴宰各邑時所得之萬民傘萬民衣及各項玩意鑲金剪彩十色五光由北郊繞出二街經吉祥寺循例拈香然後過長街迤邐入城回署街頭巷尾白叟黄童以及繡戶嬌娃蓬門　質無不歡呼柏手喜溢眉梢亦新年之勝事也 
[邗水迎春]  
　　揚州訪事人云本年正月十四日交立春節揚城各衙署早飭辦差人役預備一切以便循例先一日迎春比至十三日雨師驀然稅駕由黎明以至日暮檐溜不休各官淸晨起候至九點餘鐘仍未稍止府尊沈太守曁江甘二縣宰仍排列儀仗改乘暖轎冐雨至東門瓊口觀恭迎芒神春牛而回沿途執事人役及旗鑼傘扇等儀從無不沾濡盡濕一路觀者亦不似往屆擁擠差幸十四日太守行鞭春典禮時雨師已經返斾一輪旭日照耀長空太守行禮後牛頭及牛角上所掛之豆均已被人攫去蓋俗例小兒女將豆佩之襟上可卜出痘順利牛頭所糊色紙已爲風雨所破惟餘空架無從辨其顔色矣 
[研訊串揑田契案]  
　　法界工部局收捐西人柏禮才去年投法總領事署控程福田串同俞錫生等假揑田契途改田單抵押銀八百兩一案迭經中西官會訊著將程俞押候補提人証覆核昨禮拜二堂期原告投案求追包探將在押之程福田俞錫生楊秋濤並傳同王金氏解案請訊鄭大令先訊楊秋濤因何不將朱濟雲交案楊供去年蒙恩交保因無圖章尙未保出又問程福田爾將銀領去與何人分用揑稱地保者究係何人程供在押患病困苦不堪所領之銀已交王金氏收去俞錫生供王金氏在程福田家内倩小的認爲田主分用洋銀八十七元小的實受其愚大令謂王金氏並未到塲爾所供不實程供王金氏交來田單九紙除抵押外尙有餘單存在家内大令謂此事究係何人起意到塲之假地保二人究係何人程供初次在永安街宏大烟館聚會共有六七人地保由俞錫生招來實不知爲何人大令謂總須著爾等二人交出俞錫生供當時在塲者程福田朱濟雲顧耀庭及小的四人王金氏供與程鄰居去年十一月廿四日托伊照對田單後屢次向索伊稱在丈量局内並不知　將田單抵大令著將程福田等三人一倂還押飭包探帶同楊秋濤至城内指提朱濟雲到案再核王金氏無干省釋 
[馬路善後局紀事]  
　　前晚南市馬路工程善後局會辦孫星垣直刺飭差役至南馬頭傳令籮間夫于翌日淸晨八點鐘到局諭話籮間夫抗傳不到直刺大怒傳諭十二圖地保顧桂榮著令從速將籮間夫頭某甲拘局押候訊辦○南市善後局中擬欲擇地設立巡捕房一所以爲管押人犯之處昨日午後經總辦陳敬如都戎率同丈量人等在江海關前丈明基址申詳江海關道蔡和甫觀察擬於日内興工 
[美界捕房紀事]  
　　美興街第六百二十六號門牌某烟館前晚鐘鳴十下時有流氓羅當官朱金生羅火寳吳毛毛張毛毛等硬令開燈　烟烟館主吳友生深恐違章拒而不納朱羅吳張遂前將吳毆擊正在難解難分爲一百十二號印捕二百三十一號華捕所見一倂拘入捕房押候　堂究　○寗波路義昌謙廣莊字號内主之兩女於去歲臘底將家中所有金銀首飾一倂捲逃匿跡於裏虹口寳太里沈洪氏處號主報知捕房捕頭飭探查緝在案昨日韋包探訪悉情由立將二女連氏一倂拘入捕房押候吊贓解送英界公堂請讞員懲辦○舟子王大毛住居虹口頭壩四號門牌日前潛至龍華灣相近傾覆之某船處撈得火藥數十包携至裏虹口某店銷售剩有數包苦無主顧恐被捕撞見致肇禍端遂　行抛在蘇州河内潮枯之後藥包露起適有林阿五小船停泊在此不知如何火藥猝發烈烈轟轟將林船盡行焚燬昨爲王傅二包探查知立　將王拘入捕房候解公堂核辦 
 
 
 

Page 10

 
 
   
 
