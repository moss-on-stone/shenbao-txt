# 1915 - 204 - 4915254

 

Page 1

 
 
   
 
 

Page 2

 
 
時評 
[日本内閣風潮（冷）]  
　　日本此次内閣風潮實起於選舉運動其始以賄故發始於二代議士因而及於秘書因而及於内相因而及於内閣之全體 
内閣此次動摇與否尙須元老之會議今尙不可知而内相之辭職則已批准矣據東電所云其名雖因於賄而其實則以政爭之故由斯以談東方人之所謂政爭也賄也皆事之至醜者也奈何東亞之鄰邦其手叚如出一轍也耶嗚呼魯衛 
[命令]  
　　七月二十七日大總統策令楊發貴給予三等文虎章此令又令據廣東巡按使李國筠電稱廣東政務廳廳長鄭謙詳稱回籍修墓請予免職等語鄭　准免本職此令 
又令圖務卿呈據銓叙局詳稱遵核晨商交通兩部秘書僉事技正各員咨格請分别叙官等語惲肇森文永譽蕭方駿洪翼昇胡宗瀛郭鳳嗚潘文琦闗斅彬郝樹基邢端張英緒劉洪禧陳慶龢徐楨祥陳瀏畢承緗傅润璋張恩壽許沐鑅楊宗　房鐸闗柏斌王念祖張仁侃口應　胡先春顔德慶徐中哲俞人鳳周家義章祜均授爲中大夫廖世綸口　王季點汪楊寳陳福頤齊之彪徐洪梁毅郭則洵馬文蔚均授爲少大夫范罕張竣高文炳張鳴綸黄藝錫魏宗蓮張際春韓安徐球齊鼎頤羅戢林大閭吳鍾麟吳在章陳承修林先民高近宸李徵王治昌周典顧德鄰林祜光屠振　丁文江施弼陳訓昶陳傳瑚張景光余懷清章鴻釗謝恩隆周維廉陸安章祖純鄭禮明廖炎沈步洲馬懿同姚國楨劉成口龍學競李承翼張心徵江廷襄張競立郭世鑅劉瑞章葉瑞棻任祖棻王藴登楊奎陳斯銳曾廣勷華南圭陳同壽任傳榜劉景山張鑄曾鯤化均授爲上士此令 
又令據署綏遠都統潘矩楹呈請任命王爲幹爲歸化城商埠局局長應照准此令 
又令據吉林巡按使孟憲彝呈請任命瞿方梅爲五常縣知事彭樹棠爲長春縣知事李德鈞爲實縣知事應照准此令 
七月二十七日大總統申令據江蘇巡按使齊耀琳呈考核各縣知事分别舉劾等語署理上海縣知事沈寳昌處置交涉洞中肯綮吳縣知事孫錫祺審斷勤敏維持公益試署東海縣知事叚士璋迭獲匪黨人咸稱快着均給予五等嘉禾章高淳縣知事應祖錫審理訴訟案無留獄試署嘉定縣知事張鏡寰催徵忙漕異常出力　均給予六等嘉禾章署理贛榆縣知事王佐良緝捕認眞熱心興學署理碭山縣知事謝宗夏迭獲盜匪紳民稱頌署理宿遷縣知事嚴型緝捕勤能維持敎育均着傳令嘉奬前署崇明縣知事費熙棟縱容委員收賄有據並有擅權空白印紙令泗礁島民按畝繳費補報不實及濫用刑訊情事着即褫職提交法庭訊辦前署泰興縣知事瞿世琦縱丁殃民玩視耍政前署松江縣知事周仲庠縱容委員查烟需索前署六合縣知事唐我圻貌似老成操守難信着均交文官高等懲戒委員會從嚴議處交内務司法兩部查照並交政事堂飭銓叙局查照此令 
七月二十八日大總統策令蘇錫第給予三等文虎章此令又令梁上棟王風清趙崇愷漆英葛鴻鈞隨崇王世義馮福長泰曾源竹堃厚王永泉薛宜琪均給予四等文虎章此令 
又令戴棣齡常兆彬胡丞崖均給予五等嘉禾章此令 
[專電]  
　　北京電袁總統語人用人當有公私之别予於用人一以功過賢否爲準未嘗有區域及黨派之見尤不輕任近屬親族以事恐養成其倚賴性質且恐任法傷恩云云 
　　北京電參議廳新擬京兆縣官制十一條暫行自治章程二十一條司法事務章程十四條法政講習所章程八條以樹模範 
　　北京電順天時報極論漢陽兵工廠出品窳敗宜銳意整飭　　北京電財政部通咨各地學欵旣奉明令保存應將學田照章出租暫免變賣惟租金仍列特别預算所有應給學費即於預算内扣支 
　　北京電大理院呈明辦應案始末謂以朱學曾向日慎默與江浙人無往還故令承審審理中於應寓之出入動靜信札皆有檢查報告以自明無私聞法部將另呈陳述昨朱赴平政院係該院函大理院長代爲轉詢各報誤爲傳訊朱到院係以客禮待之 
　　北京電袁長坤二十八日到案訊悉無干仍令赴滬供差 
　　北京電久在病假之董鴻褘昨特銷假到院 
　　北京電各省認募公債票欵限 
　　北京電浙屈巡按昨電辭職回籍修墓 
　　北京電蘇商會電保洪少甫請暫釋回南料理商務 
　　北京電王純昨經地方廳判决死刑已上訴 
[特約路透電]  
　　香港電美國砲船由滬運米兩船已到廣州舊金山中國商會匯來賑欵洋萬元又中國基督敎民匯來三千元東京日商允匯二萬元廣州大火並未累及金融巿面被焚之區廣三十八萬九千二百七十六方尺燬大店四百六十一家當道懸賞捕拿縱火之犯每名二百元當道雖出示禁抬物價然糧食今仍騰貴（三十日） 
　　成都電據確實消息謂松潘及松潘與懋功之蠻地現種有𦉍甚夥當道若不嚴禁則烟害勢將復發邊界各鎭目下已有烟館甚多 
（二十八日） 
　　北京電武昌來電謂武昌造幣局共有工人一千六百名近數月内因銅價昻貴開除一千三百二十人該局殊難支持（二十八日） 
　　東京電大浦内相巳具表辭職内閣於今晨十時起開議今晚首相内相入宫奏報一切大浦辭職尙未批准預料内閣不致更動或將由首相大隈兼任内相現派員紛出調查選舉時納賄情形 
（二十九日） 
　　東京電内閣自下午一時三十分開議後首相大隈入宫覲見旣而日皇召見松方侯爵松方侯爵於下午四時離宫旋即正式宣布批准大浦之辭職表且命大隈首相兼任内相大隈奉諭後即上内閣全體辭職表諸元老大約將於明日開會討論此事俟決議後再奏報日皇（三十日） 
　　東京電今日雖爲明治皇升遐忌辰全國假日日皇仍命元老於下午舉行會議今日此諭及昨晚大隈首相之入宫外間皆目爲極有闗係之舉據確實消息大浦辭職尙未批准候元老解決納賄案誰任其咎再爲裁奪（三十日） 
　　倫敦電今日平民議院胡爾特氏起問内務大臣大宗鴉片由英國私運至中國政府巳知之乎政府可加力取締此項營業以免英國爲私運之根據地乎西門爵士答稱稅闗人員認眞稽查以防破壞反對鴉片之法令英國甚願有加增之能力以辦理烟毒但 
 
 
 

Page 3

 
 
戰事方殷故前議實行國際禁烟公約之方法不得不因以擱置云（二十八日） 
[譯電]  
　　北京電浦口嚌南天津及沿津浦鐵路之各城商會呈請政府裁撤沿鐵路一帶之釐局 
（三十日） 
[戰電]  
　　其一（英人路透電） 
　　亞姆斯特丹電俄軍現於華沙戰事其力顯能保守而有餘今夜之柏林公報其文頗簡承認俄軍在拉里夫陣線華少前奮力猛攻且謂德軍曾俘敵兵二千人其言並無左證蓋陣線甚廣而俄軍正於該處進攻也羅商境之戰事仍在進行必極劇烈公報中並述白洛尼西數英里之某村足徵德軍退走甚遠公報又謂魯白林及恰爾姆陣線之戰局均未變動 
（二十八日） 
　　亞姆斯特丹電華沙戰事仍在進行德軍匪特未在重要地點得有進步今日之柏林公報且承認俄軍屢次進攻據稱尼们河北面之戰局未變惟謂德軍已占據蘇瓦爾基東北俄軍陣線一部分俘俄兵二千九百十人闗於東南全境之戰事則謂局勢未變（二十九日） 
　　彼得格勒電今日公報中紀俄軍沿全陣線之勝利此足爲俄軍能勇守華沙之明證俄軍在波羅的海各省及尼们河陣線之戰事漸得優勢重創敵軍德軍仍在各地點渡過拉里夫河惟爲俄軍奮勇回攻敗之羅商及浦爾土斯克二處戰事甚爲劇烈俄軍今俄軍今固守拉里夫河左岸之各陣地德軍且取攻勢進逼洛伏喬治夫斯克北面塞洛克橋端砲台連攻六次均爲俄軍擊退華沙伊凡哥洛前又魯白林南面之戰局均無變動麥剛森將軍現正猛攻恰爾姆之南三次圖奪俄軍所守之山巓俄軍繼乃反守爲攻擊退德軍占據數村俘敵兵一千五百人俄軍且在更東俘奥兵若干人（二十九日） 
　　巴黎電今日下午公報謂前敵有限於一隅之砲戰及手擲炸彈戰事法軍曾在近獲伏斯巨之陳地發見德兵死屍數百具機闗槍數枝來福鎗二百枝子彈軍裝甚夥又在巴蘭柯夫獲德兵死屍四百具今晚公報謂前敵除有炮戰外自海濱至伏斯巨皆稱安靜伏斯巨之法軍復奪獲洛洛瓦房屋多所德軍圖奪回巴蘭柯夫之陣地受挫而退德炮一排隨同助戰爲法軍擊毁（二十九日） 
　　巴黎電今晚公報謂海岸與伏斯巨之中間全陣地無事可述法軍在亞爾薩斯奪得防舍兩所（二十八日） 
　　羅馬電公報謂奥軍在加尼亞藉濃霧之掩護擬進前襲擊但即被驅退亞爾泊兵在巴爾譬柯洛陣地猛攻敵軍戰壕數道意軍在加沙高原鞏固二十六日所獲之地位歷一日之久但意軍中部續得顯著之進步奪獲敵軍力守之戰壕若干意軍地位因以愈爲穏固二十六日俘兵内有奥軍官一百零二人（二十八日） 
　　羅馬電意軍攻勢在柯地伏爾境内巳得進步奥軍沿巴杜拉山谷前進但被擊敗意砲在加尼亞又擊毁倫塞爾砲台之護砲塔一座敵軍在加沙高原猛力前進但未能奪回失地且受重創進攻之敵軍中有生力兵若干及亞爾泊兵一聮隊該隊今已爲意軍完全擊毁意軍緩緩續進二十七與二十八兩日共俘敵兵一千四百八十五人（二十九日） 
　　倫敦電費蘭巨元帥報稱前敵兩方面有活動之地雷戰事且有間斷之砲戰惟無步軍戰事英飛機一架在齊勒白克迫令德飛機一架降地（二十九日） 
　　倫敦電首相愛士葵今日在平民議院提出國會暫閉至九月十四日再行開會之動議愛士葵演說大旨謂混合内閣負籌募戰債實行軍械與國民註册兩議案之重責此次戰債之成績已使協約國與他國知英國全力作戰不勝不止之决心此次戰局乃忍耐之戰爭俄軍耐勞力戰其沉勇之氣不可以語言形容吾人苟不承認其魄力則吾人爲不知感激昧於事理矣（衆歡呼）最近七星期中俄軍軍紀之隹耐力之大已爲吾人所共覩吾人欲於古今戰史中求一較此更優之模範不可得也（衆又歡呼）意軍以其慎重準備之行動日得進步吾人可信其不久必逹其目的逹逹納爾戰事亦必有良好之結果英海軍目下較開戰時愈爲强大潛艇不至大損英國之商務英國募兵情形大可滿意觀最近之報告可知國人慷慨從軍較前愈爲踴躍云云愛士葵演說後議員台爾齊爾氏提出修正案擬定休會之期不出一月衆不贊成遂通過首相之動議（二十八日） 
　　倫敦電國會業巳休會（二十九日） 
　　其二（德人德文報專電） 
　　柏林電德國外交部宣布七月二十九日大本營公報如下法軍在沙歇西面進攻爲德軍擊退佛蘭得斯省菲爾萊斯運河有木筏載艦上所用之重砲爲德軍砲隊擊毁德軍在亞貢其凡希附近又伏柯瓦二處炸毁法軍地雷數枚法軍埋置此物未得效果德兵半中隊在洛伏喬治夫斯克之西爲俄兵襲擊被俘者一百八十人德軍在蘇瓦爾基東北占據哇里太（尼们河）鐵路兩方面之敵軍陣地一部分俘敵兵二千九百十名獲機闗鎗十枝俄軍夜攻拉里夫河南及拉錫爾斯克南之德軍陣線失敗而退大受損失俄軍希圖在哥洛加爾伐里茄西南前進亦遭失敗（二十九日） 
　　柏林電據奥國公報宣稱奥國巡洋快艦及驅逐艦於七月二十七日攻擊意國安柯拉與貝薩洛間之鐵路砲轟火車站軍火庫及沿岸之橋梁損毁車頭貨車等物法洛地方有軍火庫一所曾起火炸裂且有奥國飛機一架在安柯拉砲轟車站排砲兵房車站受有重損毁車輛材料甚夥有石瑙油池一所爲火焚燬火光燭天能於四十五基洛邁當外見之各艦未遇敵艦隊安然駛回（二十八日） 
[東方通信社電（日本人組織）]  
　　東京電日本内閣昨日會議午後又續開會入夜始畢決定此次之問題非僅大浦子爵一人之問題實係内閣責任之大問題故議决定内閣全體辭職蓋大浦子爵之司法事項全然係瀆職罪有不能遁之事實而大浦氏亦巳向内閣提出辭表並述自此與一切之政治闗係斷絶閣議旣畢大隈首相即將此閣議之所决定詣闕奏聞日皇以大浦爲先帝以來之功臣殊難輕易決定即對於現内閣之總辭職亦然故决特開元老會議已有旨勅於三十日召集元老三十一日開元老會議 
下岡内務次官亦已提出辭表 
元老會議之結果不難想像誡恐不免惹起政變其動機實有爭奪政權之魂膽然一般輿論則以一掃舊式政治家而謀憲政之進步爲適例故於此際皆持冷靜態度云（三十日）　　東京電大隈首相今日午後五時入宫觐謁日皇並行兼任内相新任式大浦問題先以電話詢諸元老旣無異議遂如斯决定 
内閣總辭職後繼者未决定以前形式上作爲未准所請諸凡皆俟正式之元老會議决定内閣今夕復開閣議協議將來之處分手續等（三十日） 
　　東京電松方侯爵業已歸京惟山縣公爵井上侯爵大山公爵諸元老刻尙未到元老會議大約係如前電於明日開會内閣方面凡所進退一任大隈伯爵主裁現惟待其結果而巳聞内閣之意向欲排去對於犯罪事實連帶責任之主義果能如願可望僅改造一部分但其處决旣委元老之手則此豫想或恐歸於水泡國民之輿論現仍冷靜（三十日） 
　　東京電本日爲日先皇三年祭日日皇親詣皇靈殿舉行祭禮並派伏見宫貞愛親王竹田宫昌子公主恭詣桃山謹代日皇日后行禮 
（三十日） 
[公電]  
　　山西來電京津滬各報館大鑒近閱北京某報屢載鄙人對於某次長免官一事頗有憤激之談云云此種不根之談原可置之弗理窺其用意所在無非欲揑造蜚語以陰施其傾陷鄙人忝列軍界惟知服從命令爲軍人天職至該報中某對於鄙人向多造謡均未置辯此次揑造涉及政事未便緘默特請貴主筆登之報端以免淆惑爲禱閻錫山豔 
要聞一 
[要塞之闗係輕重談（續）]  
　　以上所述各要塞之陷失大抵因設備不具或要塞司令官不善於運用而予敵人以可乘之機故陷失迅速出人意料之外查與以上所述各要塞及多數離緣砲臺等相反而迄今又保守未失者要惟凡爾丹土爾貝爾佛特等要塞蓋各要塞先用其守軍大取攻勢使德國軍隊遠離其要塞之本部德軍旣不得逼近要塞而守軍又能遠出塞外選地列陣用其强項之抵抗力縱令德軍竭力進行亦僅能緩緩佔得地土不能一擁而前加以此地各要塞其炮台線密如網羅互相聮貫一有警報首尾相應非離緣獨立各不相顧者所可同日而語而其兩翼又設有要隘大陣地援助野戰軍無論其部分大小之作戰職是之故不特難以包圍與離間其要塞而亦難以進攻蓋以野戰軍與要塞有密切之闗係也再者凡爾丹至土爾之陣地亦爲法國全軍陣地右翼之根據地也而要塞與野戰軍連合作戰置之天平盤中而無輕重可分者即此是也其第二之重要主因則爲該要塞等設有海軍與海防砲台之重砲其彈程遠大能推廣要塞炮火効力之區域如要塞炮火原僅能及十個啟羅密逹而有此種重砲其火線即更能推廣是也平軌砲秘須有類乎斜射炮之口徑大於斜射炮之彈程苟足有此則須先求能阻最重之榴彈砲與田鷄砲不能對於要塞砲台等再放大有功効之彈火縱令攻者亦能使口徑非常大之田鷄砲與榴彈炮便於運行而亦不使其易於逹及重口徑之平軌砲然後防禦便又有較重之量矣此就要塞宜有新軍裝而論若就迄今所有之經驗而言則要塞之新建設者必須免用重大之裝甲而務求以縮小目標代之拆毁要隘之基礎爲零散之天然原形然後隠藏此原形於地勢中亦可較易苟按此論點而設立新要塞則較於今戰局中所有不旋踵而隠失者必能實行久抗攻擊多收功效然後無論如何旣不致爲砲兵易得之戰利品而亦可不失舊有之抵抗力與其重要價值假　其已實行抵抗矣則吾人又須研究將來要塞與野戰軍如何能始終相維相繫而不相離焉惟此非本篇所及另當專論其闗係耳 
雜評一 
[庸人自擾解（無名）]  
　　世界本擾攘之世界也拿破崙擾全歐今日之大戰擾全球故僅曰擾者不得謂之庸人也所謂庸人者爲其自擾也何謂自擾即旣擾之後其結果與未擾等也即不等其相差亦有限也其所碌碌者自勞而已自害而已嗚呼今日之政局大有此象 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[模範自治之區董事會與總議事會]  
　　京師試行模範自治之區議事會概情已見前報茲復得其區董事會與總議事會各節復爲略　如下一區議事會議員選舉及其議事之預備二區議事會及總議事會議决各事之執行三以律例章程或自治監督委任辦理各事之執行四執行方法之議决區董事會於區議事會議决事件視爲踰越權限或違背律例章程妨碍公益者得聲明緣由交區議事會復議若議事會堅持不改得移交總議事會公斷不服者呈由自治總監督核斷總董總理本　一切事件凡區董事會公文函件均以總董之名行之董事及辦事員輔佐總董分任本會一切事件名譽董事參　本會應行議决事件 
區董事會每月舉行職員會議二次每届會議由區董事會文牘員將本届應議事件距開會一日以前通知各職員會議時時以總董爲議員（總董如有事故時以董事中年長者代理）會議時非董事會職员全數三分二以上到會不得議决（會議時辦事員就該管事務亦得到會與議）會議時區議事會議長副議長議員均得到會陳述所見但不列議决之數會議事件有闗係區董事會職員本身或其父母兄弟妻子者該員不得與議在董事會不能議决者得將該件移交區議事會代爲議决凡議决事件應隨時報告區議事會並呈報自治監督存案 
總議事會議員以各區議事會議員十分之一爲定額總議事會議員由各區議事會於議員内互選兼充其選舉事宜另定章程辦理總議事會議長一名副議長一名均 
由議員用無記名單記法互選其細則以規約定之議員以二年爲任期每年改選半數若議員全數同時選任者其半數即以一年爲任滿議長副議長亦以二年爲任期議員因事出缺至逾定額三分之一者應即補選議胡因事出缺以副議長補之副議長因事出缺應即補選癍缺各員之任期以補足前任未滿之期爲限議員及議長副議長均爲名譽職不支薪水（議長副議長有辦公必需之費用得給相當之公費其數目由總董事會定之）總議事會得設文牘庶務等員其員額薪水以規約定之文牘庶務員不限以選民由議長副議長遴選派充 
[京兆籌辦中之模範小學與半日學校]  
　　模範小學京淣尹公署昨咨陳敎育部曁分飭所屬各縣略云案准京兆敎育會副會長李搢榮建議籌設鄉鎭模範小學校一案業經學務會議公决施行當由本公署編訂暫行規程咨陳敎育部備案通飭各縣迅即召集各鄉鎭辦學人員設立模 
範小學并於校内附設私塾敎員傳習所以便鄉間塾師就近傳習等語茲將其暫行規程錄下第一條各縣應設鄉鎭模範小學校四所須擇四鄉適中地點設立凡每鄉設一校重精神不重形式敎科務求完備以期人民觀感第二條鄉鎭模範小學校之經費應由地方籌集如因經費難籌得酌最設置但每縣至少亦須設二校以上第三條鄉鎭核範小學校得就辦有成効之學校改設第四條鄉鎭模範小學校經費不敷時麻由縣知事擔任籌欵補助之責第五條鄉鎭模範小學校之設備及敎科　制一切悉照部定小學校規程辦理第六條鄉鎭模範小學校得附設私塾敎員傳習所其辦法依照小學敎員講習所規程之標準由縣知事定之但修業期限得減爲六個月私　敎員傳習所所長得由鄉鎭模範小學校校長兼之其敎員或兼任或專聘應由校長臨時酌定第七條各縣應設四鄉之模範小學校統限年内籌備成立如有逾限不辦者即按照知事辦學考成條例懲辦第八條本規程自公布日施行 
　　半日學校京兆尹沈金鑑以京兆區域密邇國都敎育不可不積極進行以爲各省之模範現又施行半日學校分飭各縣略云本公署提議半日學校一案内開半日學校係爲年長失學者而設以開通粗淺智識爲宗旨宜就各縣城鎭鄉初等小學校内附設旣可節省經費又可敎育普及半日學校敎員即由初小敎員兼任於本校學生罷課後每日下午敎授二三小時如辦有起色成效昭著者由縣視學詳請知事酌給該敎員津貼以作酬勞或察酌情形另聘敎員專任其事各縣村正副能就本村籌設半日學校二三處以上者應由縣知事詳請給奬以示鼓勵等因當經學務會議公决施行並參照敎育部所訂半日學校規程認眞辦理云云 
[規復府制之標凖]  
　　規復府制之議近日政府又迭經討論大體業巳决定不出數日即可發表聞最後討論所注重之點爲各縣之中應行改府設府知事之標凖據今所定議者（一）省公署及各道道尹公署所在各縣之體制宜崇者（二）通商口岸所在各縣之商務殷繁者（三）形勢極爲扼要各縣之事務素稱衝繁者（四）轄境廣大各縣之素以財賦稱者並聞據此標凖則將來改府添設府知事之縣已不下三百餘處人多議爲疏通仕途而起云 
[憲法起草開會之遲遲]  
　　憲法起草前傳由參政馬良主張秘密各節茲聞政界中對於是議頗多討論雖間有反對採用秘密政策者但恐大多數贊成此議至當局如何决議現在尙難揣測惟皆係院外之主張因委員會至今並未開會一次李柳溪亦未到京所傳委員會開會由馬良提議秘密起草經各委員贊成此說實屬不確或者出於馬參政院外之議論亦未可知也至委員會仍設在參政院亦無設在公府之說十委員中目下赴籌備處報到者聞僅有曾彝進施愚王世徵楊度馬良五員其他五員中汪榮寳遠在比國來電云已於本月二十二日啓行約八月下旬當可到京李家駒來電非至本年秋季不能晉京政府今又派人前往敦促未知能否早日來京嚴復梁啟超二氏於二十五日出京約一二星期後可以遄返惟逹壽有不願就委員職之意又日前　傳總統府政治顧問美人古德諾博士有辭職之說茲得確實消息此說實爲有人往晤博士博士亦云伊對於憲法起草正欲有所貢獻以個人責任心論之非特不當辭職抑尙有善始善終之義務云至起草委員會之成立會大約須在八月下旬或九月上旬而訂定會議細則開正式會議着手起草必在十月以後全部草案年内必難告成總須期諸明年春間矣又聞憲法起草委員會之預算現由秘書長林長民編製所需開辦費僅五百元每月辦公常費亦止三百元尙爲核實已奉總統准由參政院預算特别費項下開支各委員是否應給輿馬費亦經林秘書長請示已奉總統批示各起草委員按月一律給予輿馬費三百元不再分别兼職不兼職實際亦無一人不有兼職也 
[經界局討論辦法]  
　　聞經界局近日設立一會討論經界進行辦法會長爲魏興武副會長爲新自朝鮮調查歸來之殷承巘會員則以本局之評議員及局外有專門學識者組織之共有六十餘人昨日爲第一次會議九時開會首由會長報告開會宗旨大略謂經界爲我國之創舉闗係極爲重大當不厭詳爲討論以求一完全辦法次由殷副會長演說調查朝鮮之經界概要又陳述自己意見及辦理經界之目的（一）確定課稅標準以立國家財政基礎（二）謀土地之負擔公允（但遇戰時竭全國土地之所出以供戰事亦能平均負擔不至有偏輕偏重之弊）（三）人民之土地所有權鞏固確實以免欺隠侵佔轇轕之弊（四）表示土地之狀態以供軍事行政農工業之用（五）整理行政區域之單位使行政敏活（六）測量完畢即時報告萬國測地協會至十一時三十分散會以後每星期定開會三次云 
[王純判處死刑消息]  
　　前江西財政廳長王純受賄鬻差案前在地方審判廳辯論終結正待判决適值該省某要人來京又向政府中提及此事於是遂有某部轉催法庭從速結案之消息茲悉該案已於昨日判决對於王純係援官吏犯贜條例第二條枉法贜至五百元以上處以死刑其餘案内各犯處刑有差聞王純巳聲明不服預備上訴矣 
[江蘇縣警費之决定（七月二十九日）岐逸]  
　　江蘇以豫算影響全省有三十餘縣之縣警察費頓無着落自本月起受輔助縣分均嚴行淘汰仍苦不敷巡按使署向有警務視察員三年費三四千元現亦爲裁缺一時曾有侵佔敎育費附稅之動議適敎育部以總統頒行之敎育綱要中有敎育欵項不得挪移一條咨行各省此議遂不成立然各縣所徵欵額均有用途且限期解省毫無通融餘地凡有以警費上詳請示辦法者率批飭自行設法或候籌議飭遵各縣以警務一日不能廢則經費一日不可缺茲則進退無據異常焦灼縣知事在民國號稱知事萬能與清季之候補道萬能相對待今以警費問題即萬能之知事亦不能矣 
巡按使署對於警費誠不免有所疎忽裁廢輔助之議不始於今日當去歳設立江北警備隊時即有此意且原額七十餘萬元支用者尙不及半一則爲軍費所迫一則省議會之議决案其効力僅此也去冬議編四年度豫算案此項即不列入逡巡年餘直至三年度豫算期完了仍無善後方法本月初使署開行政會議財政廳長列席磋商數次方定宗旨而復不便形見公牘遂令各縣知事據情詳請即予批准省公報巳見數縣其他將紛紛援例此問題始告解決然雜駁不一於警務前途爲利爲害尙難言也 
會議决定方法係命原受輔助各縣照省署議决範圍内得自行籌欵即（一）限用於警務（二）限原受輔助之數額（三）限不能多收挪撥且籌欵辦法必得各該縣人民多數之同意始能詳請舉辦未有的欵之先准以他欵暫墊以維警務而保治安欵集即地歸還此法亦殊平淡無奇顧何以遷延一載及事情危迫而仍採此議則財政闗係爲之也蓋可知外省處理政務之權極爲微弱而中央之財政集權尤足令人慓懼警費善後方法不外籌抵補及節減用費兩層裁减之度已至極點否則不成爲警察故只有開源一法而各縣之雜捐已加不能加由原有之自治各項公益捐均未廢除且復加收不巳故雜捐不能籌補田賦則稅額已重且中央方注意於此縱有餘力亦必留以備他日之需故田賦不能籌補現行新稅多爲解京專欵唯宅地稅未立而此稅又經决定爲經界之費故新稅不能籌補所有籌欵之途皆閉塞不通此遷延之有以也迨情勢萬急警務復不能廢止倉猝間乃决定上述之囫圇的籌欵法復懼有抵抗及多收挪撥情事乃一一限制之更贅以必得人民多數之同意一語又慮縣知事如奉明文則係長官飭令籌欵恐難措施故暗示各縣機宜令詳請决定蓋一警費籌欵而行政機能之呆滯地方財政之困窘均歷歷可見行政官之舉止瞻顧迂廻亦固其所中央極端之財政集權其結果乃如是 
[廣東災後之財政特約員平生]  
　　粤省水火奇災創巨痛深欲圖善後非財莫舉據粤省京官陳請賭餉撥充賑欵已奉總統核准矣其養日來電云龍將軍李巡按鑒前電奉總統令該省有奬會本爲上年水災而設以是項月餉撥充賑欵自屬正當辦法着交財政部行廣東巡按察核情形妥籌辦理等因謹聞電文如此賭餉之當撥作賑欵此議固不能推翻矣惟該會之賭餉目前實不甚可靠該賭公司空手上場非别種殷實公司可比平時地方無事財力充裕人民豪於賭博該公司可以從中作獘自圖私利現當大災發生省會則除老新城一隅之地而外鮮有不受損失者推之各縣則被水者多至數十縣凡被水之地人民方救死不暇又安有餘資以賭博故賭餉之短絀勢所必然當十三四日水災最烈之時政府責成賭公司先墊巨欵以辦急賑該公司即巧爲趨　曾具一禀（其文巳錄前報）此東上後巡按署曾着財政廳婉爲勸導令其不得巧爲缷責但該公司不惟不能預繳未來之餉并且於從前正餉亦積欠纍纍該公司商麥源深復以刻下水災收數無著特擬定辦法三項具禀當道第一以無欵可解自請押留其次則請減餉三個月將來仍補回三個月以足三十六個月定額又次於此三月内請由官派員督同收欵儘收儘解以渡此苦難之時代聞政府一面慰留一面擬照其最後之辦法噫如該賭公司者平時則狡譎取盈有事則多方巧避可謂不顧大局矣 
此次巨災賑恤者以香港爲最得力港督救災恤鄰竭力提倡故各國領事亦紛紛馳電回國求救而華商總會東華醫院紳董屢開會籌議急賑旬日之問滙省之欵已二十餘萬又派遺專員調撥輪船親赴災區協力辦事而糧食一項運到者尤夥故以米價而諭當十四五兩天省城有絶食之患極粗之米每元僅十斤左右而近數天則每元可以有十七八斤此事闗係治安甚大故此次粤地受災之區得速拯救未災之地不至擾亂者皆港中紳商維持之力居多廣東政府對於此次賑恤除總統特頒二萬財政部撥二十萬外其當時急賑惟財政廳金庫撥出五萬其餘各官僚之賑欵皆爲數無多此後災重欵絀籌畫殊難收入一層絶無把握田賦正供必須蠲免各處闗卡收數亦不能如前各城鄉所承辦之雜捐又紛紛呈請退辦如烟絲捐則以烟絲受水濕爲辭屠捐則以猪隻大半淹斃爲辭牛皮捐屠牛捐皆紛紛陳請或求減餉或求退辦者日有所聞不知綜理財政者將何以善其後也附錄粤報數則如左 
前籌賑處總辦李翰芬經當道呈准中央以其辦賑得力給予三等嘉禾章並保送入覲在案茲該員已於本月一日覲見總統樞府以該員上年辦理粤賑措置裕如此次災情更重擬仍簡派回粤辦理賑務俾資熟手昨巳接北京來電云粤災奇重急需賑撫大總統特派凌紳福彭來粤撫慰李紳翰芬來粤會同地方官紳籌辦一切善後事宜即日出京 
三梁來電云旅京同鄉既設廣東賑災籌辦處公推評議幹事各員設法募捐望將賑災情形續報爲幸士詒敦彥啓超等 
缷任警察廳長鄧瑶光月前因事晉京後在滬上接粤人電告水災鄧廳長即在滬上購買大帮米石兼程回粤昨午經已搭車返省入謁龍李兩當道聞龍將軍以其去年曾辦籌賑事宜擬委爲全省籌賑處會辦藉資熟手 
香港紳商唐溢川等昨因賑災善後辦法入謁李使籌議多時聞其提議大意約有數事（一）省港澳救災公所分電南洋美洲各埠華商會館及商會各機闗懇其助賑（二）由公所派出熟悉情形之人加給委狀分赴未受水災區域認眞勸捐（三）在肇慶三水省垣各地設立平糶分所（四）由總所支配平糶米艇若干艘分赴災區沿岸就近平糶利便貧民 
[段王兩將軍之去來]  
　　彰武將軍段香岩赴京之說喧傳已久其遲遲未行者因王子春帮辦入覲未歸耳頃王已於二十二號出京因在保定躭延三日至二十六號午刻始乘車抵漢當渡江逕往將軍行暑晤叚將軍密談良久段軍督遂請其即刻接代督理湖北軍務時武漢文武各官皆巳預知王接督篆段即起程故文自段巡按使武自杜鎭守使各官俱集軍署道賀送行車馬塞途極爲熱鬧四點鐘玉帮辦接代理軍督篆務段將軍即起節渡江文武各官因段將軍有不復返卾消息皆恭送至漢將軍又附帶行李甚多故由省裝楚材楚義兩兵輪並各送行者所備之小輪（因天熱各官多僱小輪以免擁擠）一齊鼓輪至爲可觀抵漢後又赴各中西官紳餞讌周旋至二十七號天未明乃坐京漢路專車往京聞隨員祇有五人并帶衛隊一排 
[中日間之滿蒙問題]  
　　日人之開會忙僑滿日人於本月二十一日開聮合大會於奉天到會者計十七處吉林僑民代表爲兒玉氏其公表議案有二（一）日政府應對滿確立特殊政策與他中國地方情事互異（二）排日排貨之發生由於其他之煽動脅迫而官民附和之結果致於不顧日本取締之誠意是華官巳無可信賴當自施適當之自衛策現奉天實行設施當謀永久持續且應用之於各地爲居留民之保護除以上二案外又有吉林提出未開放地日僑被害事求當局處置（當指下九台案）及旅大營三埠聮合提出各件是日午後一時開會第將各案說明大意二十一日繼續開議先將公主嶺代表三村氏提出中國各地發刋之報紙等印刷物禁止登載排日文字案研究繼又將各議案爲總括的審論共表决五案其題爲現在將來排日排貨之絶根法（一）日政府對滿確施特種政策認爲與中國其他各地事情互異（二）排貨事華官不足賴决由日政府施正當自衛之策（三）滿洲各地日人被害事件屢生日政府應速講救濟之法（四）設聮合會本部應速調查滿洲各地排日排貨情形（五）選舉會員入京向日政府求請施行議案是日午後六時開會即赴金城館開懇親會 
　　政府之調查忙自中日新約成立以後中央各機闗均特派專員東來調查以憑着手新　善後之辦法前有司法部江次長陸軍部劉參議恩鴻總统府顧問史久光統率處殷廷瓛外交部僉事王鴻年等先後來東調查江劉殷王等均已陸續回京復命現政府又派陸軍少將唐銘盛來東調查軍警參謀部派參議應子里來查三省軍制防務已於前日先後到奉謁見軍民兩長磋商一切矣奉天張巡按使近又准政府電謂中俄闗於外蒙條約業已訂結亟宜派遣專使勘劃外蒙界址又按照中日條約内蒙闗係亦重是以内外均須派遣大員到蒙撫慰俾安人心以免誤會前議約專使畢桂芳於蒙務最爲熟手茲擬復派爲調查劃界及撫蒙專使云云聞須先來奉天與軍民兩長接洽一切也 
[紀濱江之時疫]  
　　哈爾演華界地勢本極低下秦家崗一帶之穢水皆滙 
 
 
 

Page 7

 
 
瀦於埠西街巿又極泥污我商民更不知公共衛生爲何事各澡塘之穢水不放於當街即放於地溝之中今春雨水過大松花江水時常洋溢而街内之穢水往往半月之久不能洩出烈日薰蒸蒸微毒 
四起大街小巷行人掩鼻而各種時疫亦因之而發生焉試將現在各種時疫蔓延情形分詰如下 
（一）洩血近數日問巿面忽發生一種洩血之症初染時不過便中帶血閱一二日間即行斃命在中五道街有李鑫甫者年四十上下身體極爲强鍵日前忽染此症自以爲身健毫不介意第三日晚四鐘尙赴租界辦事詎至七鐘即斃命死後口鼻尙流血衆見其形狀大爲猜疑據衛生醫士云此症發生僅一星期而因此斃命者已二十餘人其傳染性至速勢亦至爲危險云 
（二）痢疾痢疾之症發生已兩星期現在蔓延殆徧平均計之十人之中染此症者竟逹七人以上因此而戕生者小兒居多合小兒統計之死者巳届百分之二此亦不可不注意者也 
（三）霍亂霍亂之症亦發生三五日矣所謂陰霍亂陽霍亂乾霍亂傳筋霍亂等一時並發其勢極險　染復極速而因此斃命者已不少焉本月十九日南十道街有住户戚某忽染此症自早九鐘發覺至晚四鐘即行斃命二十日其妻又斃右鄰楊某因素有友誼前往探病亦被傳染而斃云（四）咽喉咽喉浮腫往時此症多發生於春聞乃現届伏令附近鄉間忽發生此症據鄉問來人言此症發生已半月之久初發時小兒染者居多現在男女皆被傳染如郝家溝懶河屯等處因此而斃命者巳有多人矣 
地方通信 
[蘇州]  
　　宗道尹在滬病故新授廣西蒼梧道尹前吳縣知事宗加彌日前來蘇料理一切後携眷赴申即擬到任詎宗君在滬遽爾攫疾立派家屬來蘇延醫診治無效於七月二十七號上午在申病殁當由家屬電致吳殿直巷内吳逸亭君及宗君之妾赴滬料理喪務吳君等昨已乘車前往矣 
　　續紀大風之損失蘇垣風災損失巳詳昨報茲接另一訪函報告併錄如下近數日來天氣異常酷熱寒暑表熱度升至百度以外詎本月二十七號晚三更以後忽然風雨交作勢已猛烈至天將開時風雨益甚至二十八號晚始行停止茲調查損失情形如下黄廢基大楊樹二棵被大風拔起倒於地旁葑門内吳衙場某姓門前大楊樹數棵均被風吹起花駁岸邢氏門前大樹一棵數百年物亦被吹折倒地幸均未傷人閶門外馬路上津橋一帶電燈桿木吹倒十餘根城内金獅河沿等處電桿亦被吹倒　根其餘電缐之吹　者亦有多處故是日電燈全滅電話亦不通其餘房屋牆垣之倒坍者不知凡幾如帶城橋某姓沿河房屋新近築成尙　油漆被風吹坍牆垣倒入河内平江路潘姓空樓房四間連隔壁胡鏡泉平屋一同坍下致將胡妻陳氏頭部及右臂壓傷已送醫院診治時有賣菜婦人杜姓經過被星坍下壓傷斃命當由崗警報告南區往勘又宫巷内老其昌之天幔傾坍護龍街聚園茶館對門之飯店房吹倒壓傷二人彩雲樓茶館古巿巷太和館及道前街鳳　春茶館均有　　倒坍之事其餘各處牆坍壁倒之處觸目皆是又沿街　　磚瓦什物打破雨傘等等亦不一而足 
[青浦]  
　　再紀青浦之風災青浦縣屬珠家角鎭此次所受風災之損失已略見昨報茲悉二十七日晚風雨猛烈之時青浦城廂内外亦吹壞破舊房屋數座瓦片竟飛至空中翌晨見各處街道上坍倒在地之磚瓦材木竹籬凉棚不少城外農民之草屋車栅坍毁者尤不知凡幾且有許多鳥窠吹落地上樹木之被風摧折者幾於隨處皆有城隍廟之旗桿亦於二十八日晨折斷一根是日風雨仍未稍息故大小船隻均不開行至傍晚風力漸衰一般居民驚魂始定然其所受損失巳屬不資而棉稻之受損或亦不能免矣 
[鎭江]  
　　選舉調查開會坍徒縣知事以選舉調查員巳選定王振文等十人派充惟該員等散處四鄉於選舉法令及各項細則並解釋條文恐未能一律明瞭特於二十八日在縣署召集各調查員開會研究並分定區域推定王振文爲調查長調查機闗即設在董事辦事處茲將劃定調查區域列下（第一區）城廂巿王振文王思燦（第二區）丹徒焦東諫壁殷正柏（第三區）大港平昌圖濱劉芷仁夏嘉棠（第四區）辛豐育成崇德魏在德（第五區）長樂上黨胡邦綸（第六區）仁讓歳村丁啓湧（第七區）高資永固王紹沂（第八區）順江御隆吳國增 
　　大風爲災之報告鎭郡於二十八號上午十時猝起暴風由西北側面而來其勢兇猛江中浪湧如山停泊山干之民船被浪揥沉者計有十三艘損傷者不計其數沿江南北兩岸房屋吹倒者共有四十餘處大口有某公司小輪船一艘亦被急浪衝沉幸未傷人租界一帶電燈桿電報桿被風吹倒不少新河金山河兩處有古柳樹十四株亦被吹倒迨午後二時正值潮漲風緊流急之際下游之老洲堤岸忽被風浪衝破堤内田禾廬墓盡成澤國淹没甚夥有王姓布船一艘滿載貨物約值萬餘金由十二圩開往鎭江行經三江口上游左近措手不及呼救無應全船慘遭傾覆貨物悉付東流並溺斃船上男女三名誠多年未有之巨風直至晚間八時始漸漸減殺 
[揚州]  
　　擬遷商業校址揚城東闗街舊兩淮中學空屋前經縣敎育會詳准前運使姚司長撥歸地方辦學之用茲縣敎育會擬將甲種商業學校移設該處因該處房屋較爲寛敝且可每月節省租金數十元昨已由會咨請縣公署核辦矣 
　　學佃繳租踴躍江都四鄉學田現歸敎育欵產經理處經管所有麥租向係折價由佃送城繳納以一星期爲一限分爲三限掃數清完本年麥租自六月初十日起業已開收連日各佃紛紛來城繳納頗形踴躍 
[杭州]  
　　商會擬組展覽會參觀團此次農商部開設國貨展覽會浙省之工業產品如絲綢紙蓆之類天然產品如棉茶水產之類送會陳列必有可觀頃聞杭州商務總會顧總理王協理　邀集平民工廠長周大輔綢業董事金溶仲布業董事嚴少山旣鼎新紡紗廠光華火柴公司各經理等擬再組織展覽會參觀團以擴工商業之眼界俟陳蔗青司長蒞杭後即行召集會議一切 
　　浙省各縣風災之續報硤石一帶自七月二十四日起連雨二青晨民喜出望外詎料二十七夜十一點鐘起忽然狂風大作　雨傾盆致使路上行人傘不足蓋衣鞋盡濕各處航船櫓不能支半途放歸沿鄉桕子現巳生成一經大風盡被吹落惟田稻尙短雖不禁風猶不至偃 
嘉興於前晚（二十七）七時忽起狂風且有大雨至二十八下午稍息聞烟雨樓畔覆舟二艘溺斃一人夏堂涇濱塘矯邨壓傷二人内校場斜塘梧桐楊樹數株均被風拔去而西門城脚下之牆垣亦爲吹倒 
蕭山南沙地方於二十七號夜陡起大風次晨更緊以致海水上湧長山外沙地坍没數十畝之多所有居民廬舍或屋頂捲去或牆壁吹坍一時奔避無方女哭兒啼慘難言狀至該處出產以木棉爲大宗現在初次結鈴盡被推翻吹落他如早稻瓜菓等項遭此一番打擊損失亦屬非輕 
寗紹各埠開往蘆山之航船於二十七夜半風雨交作時均停泊錢清鎭以避風波至昨日早晨始開抵西興鎭男女旅客單衣褲者居多夜間受凍成疾者不計其數又電報電話各局沿路桿線被風吹倒頗多業巳派匠趕修矣 
[湖北]  
　　編練鑛山警察之限制卾省各屬近來鑛業日漸發逹而利益所在遂令痞匪覬觎將來抄搶鑛廠之事料不能免鑛商爲自保計多自練鑛警以資防禦然流弊亦因之生焉卽如興國漢順煤鑛公司經理雷震春覇占鑛山一案乃其明證也現段巡按以鑛業雖有經營區域而保護仍屬地方範圍嗣後各縣凡有鑛商自請設立鑛警者應由該縣知事於縣有警額外加練鑛警保護所有經費由鑛商擔負不得任聽鑛商自練致涉紛歧昨巳飭行財政廳三道尹轉飭所屬遵照矣 
[濟南]  
　　李家駒出山憲法編纂委員長李家駒於二十四日在青島乘新高九往天津轉趁京奉車入京 
　　日輪觸礁聞二十三日午後五時日輪神陽九由青島出發開往香港及行至小港燈塔前突觸坐礁該船鳴警告急經防備隊美濃口大尉往救時海水巳泊泊浸入瞬即沉没 
雜評二（默） 
[憲法問題]  
　　美國初草憲法案特設機闗者也我國亦特設機闗美國草憲法主守秘密者也我國亦主守秘密美國草憲法五閱月而告成我國草案告成亦約期五閱月後是我與美相同之點也然美國起草署名之三十九人中有華盛頓富蘭克令哈彌兒頓諸人我國起草中亦有其人乎美國憲法告成後輿論翕然且植民主國良憲之模範我國將來亦能如是乎是又我國人日夕盼望其同於美國者也 
[府制問題]  
　　民國初成立外官制不過省長知事兩級而已未幾復道制成三級矣未幾又議復府制將成四級矣至此而前清之官制於是乎復全然自道尹添設以來實際上僅增一承轉之機闗非特行政未見其便利有時且生困難受牽制殊未獲復古之實益則今之規復府制前途利獘已可概見不待煩言也若果爲疏通仕途計則忽裁員忽添官不更與減政主義相衝突耶誠不解主張者之用意矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱大風紀（四）]  
　　是尙巳見之損失也 
　　農田之暗損尙不知凡幾 
　　七月二十七日（陰曆六月十六）夜半起至二十八日傍晚止滬上大風爲災詳情已三誌前報茲將昨日所得種種報告分别錄後 
　　政府之慰問江蘇齊巡按使據上海官廳報告被災狀况即於前日電呈中央昨日奉政事堂艶電略謂奉大總統諭據該使電呈此次上海等處風雨爲災損失人口居民析屋離居聞電殊堪軫念應先傳諭慰問並着趕籌急賑等因昨晨（三十號）巳轉電到滬矣 
　　電報之阻滯此次風災中國電報京津滬漢等處共十七路之幹線均被吹斷大北公司之水線除滿洲香港及外洋照常收發外其餘亦不能傳遞大約亦已吹損向例部章無論支繳幹缐損壞須二十四小時以内一律修竣此次恐難如期並聞京津滬漢之無線電自二十七號下午十一時至二十八號下午十一時止亦被大風阻礙傳遞不靈據該局中人云及此次陸路之電桿木電缐吹損吹斷不計其數刻下正在調查而交通部已嚴飭十七路幹線之總局無分日夜趕緊修竣不得久阻交通云云並聞滬漢京津之總幹缐大約今明日可以一律修竣照常傳遞按京滬電報昨已交通 
　　崇明之警耗崇明縣屬沿海圩岸因前日風災決口數處淹没田廬受災尤重江蘇齊巡按使及滬海道楊道尹得此警耗除立派道署委員董鴻釗馳往查勘外並即函商江海闗施監督函請稅務司飭派小輪四隻由巡江司帶同前往調查受災情狀一面由楊道尹會同各慈善機闗籌備賑品馳往散放並聞該處當决口之時居民扶老携幼逃生無路哭聲振野慘不忍聞幸近兩日天晴水勢稍退至人口有無損失尙待調查 
　　甬興輪船之遭厄昨得寗紹公司來函知該公司之甬興輪船於陰曆六月十六日傍晚由甬開行十句鐘後陡遇狂風暴雨巨浪滔天該船素稱堅固開足機器向前猛進過大戢後風雨益猛天地晦暗致迷方向船員恐遭危險急駛往砂灘擱塗該處係佘山西北崇明東灘地方被擱之初風狂雨暴浪大如山船身欹側搭客恐慌有携帶救命衣具上岸逃生被風浪捲入海中者船身嗣即平復衆遂無恙船壳機器均無損傷大數搭客皆設法卜岸前往崇明之堡鎭暫住尙有少數留在船中該公司於十八夜得報即派大拖輪維多利亞號前往被擱處援駁搭客并設法拖該船下水昨午後復派府浙漁輪前往堡鎭接儎搭客晚間必可次第回申至新甯紹輪船則十六日由申開行後次日安抵甬江十九日復安回上海往來無恙又據訪員報告謂甬興船駛至吳淞口外百餘里之佘山附近爲風浪冲至崇明縣東壞之北雲沙地方時在二十七日午後十一句鐘該船在甬載有搭客男女大小共七百餘人各搭客得知　淺消息多趨上第三層艙面觀看情形正擾攘間突一巨浪挾風而至將第三層台隔猛力掀去以致艙面搭客被激落海船亦吹至沙脚擱淺該輪買辦陳金濤立命放下舢板四隻當場救起三百餘名後　南巿公司得悉立雇會得豐駁船公司之輪船馳往援救惟聞死於是役者已有多人水手茶房厨司等在船人役亦有十一名該船遭險後除中下兩艙搭客在船待援不計外所有落水救起之搭客多人因衣服浸濕行李散失不勝飢寒之苦幸有北雲沙某紳欵留一夜於次晨　覔小輪送至吳淞本埠旅滬寗波同鄉會及寗紹公司自接陳買辦電告當於前日午後一時專雇火車兩輛會得豐小輪兩艘馳往吳淞分别接載惟至昨日午後尙未到滬其船内所存搭客昨巳有百餘名附搭新長和商輪先行抵埠寗紹公司因該船在彼擱淺現已雇定會得豐拖駁前往拖牽惟擬先將餘存搭客及裝載貨物一併缷載回滬俾船身稍輕然後再行將輪拖駛進口本埠紅十字會總辦事處得知此電昨亦雇定小輪一艘開往失事處援救搭客回滬安插又一訪函云甬興輪船於二十七號晚遇風時已過大戢山海面船主見風勢甚猛急馳至海岸詎至蛇山該輪已擱沙是時天將破曉而搭客男女共六百二十一人均在船大哭大喊不料三層樓兩邊之搭客多人已被風浪捲去其餘泅水逃命身穿救命衣不得到海邊而斃者亦有多人至二十九號晨始有駛風民船五只經過乃將該輪之搭客人等儎至吳淞時已傍晚矣而寗紹滬行自聞此信即放大號拖駁輪船二只前往拖救並聞該輪上尙有婦女小孩等六十餘人云 
　　急賑之籌備上海鎭守使鄭汝成君滬海道尹楊小川君以此次風灾上海崇　等縣已有報告其餘沿海各縣恐亦難免亟應遴員馳往各屬調查以便籌備急賑聞已分别電呈馮上將軍齊巡按使尅日會派專員馳往各屬調查又聞上海　沈知事昨奉楊道尹面諭及江蘇齊巡按使電文以滬上此次風災損失甚巨應如何妥籌善後趕辦急賑仰即會同慈善機闗地方紳董迅速籌辦等　現沈知事已會商各紳董擬即尅期舉辦 
　　難民之賑撫淞滬警察廳長徐輔洲君昨日通知各區所文云二十七八兩日本埠爲狂雨暴風摧殘所有民間房屋以及浦江船隻聞得遭風吹倒坍場損毁者無數貧民不免露宿實堪憫惻應着各該警區速卽查明現無居住之難民先覓寛闊地方妥爲安置並將災民數目及吹毁馬路電燈電桿折倒若干根於明日開單報廳以便設法籌備淞滬警廳總務科長昨亦致函各區所路謂奉廳長諭業已專差傳知各區所隊先代難民尋覓居所並查明難民數目迅即報廳在案再專差傳知限本月（三十一日）下午兩點鐘一律報齊並傳知各警正警佐於本日下午三點鐘到廳會議火連飛速等因奉此應即函知貴警正警佐查照徐廳長以難民身無分文嗷嗷待哺除自行捐廉賑濟外並商請上海縣沈知事及工巡捐總局朱局長酌量補助現已議定每大口給銅元二十枚小口给銅元十枚於今日（三十一日）起選派妥員分赴各區所按户給放以救目前之急閘北太陽廟江北淮村江北客民所蓋之草屋此次被風吹坍者過半其中有極貧之户露宿風餐無立足地者約有一二百户前日錢經董巳派慈善團挨户調查分别被災輕重以備詳請縣知事酌予賑恤紅十字會昨日派人分赴南巿薛家浜南碼頭張家浜王家弄等處查見被災極貧各户計有數百家當先發給米劵一千餘張而閘北太陽廟一帶矮屋茅迷均遭吹毁災民尤夥迄猶調查未竣除先發米劵外并按口給以振票候再定期換給銀錢 
　　河泊司之調查江海新闗河泊司因此次暴風爲患浦江船隻損失不少現經詳細調查所有大小各項船隻遭風沉没者共三百餘號其損壞則有千號之多實爲近年來僅見之户災昨已將查明大略情形報告新闗稅務司查照 
　　招商局之損失招商局此次遭風吹損牆垣屋面之棧房計楊家渡十五處金利源二十二號昨經工頭估計連同總局之屋頂約須修費一萬二千金至該局普濟輪船之船尾撞去後巳於前日入塢修理聞須二三禮拜方可竣工 
　　絲廠之坍毁閘北分水廟公大絲廠於民國二年冬季由某作頭包造工竣現該廠出租與統宜絲廠開車繅絲二十八日上午房屋坍毁壓斃抄繭間管工人江福生一名受傷者數十人公大廠經理茅廷奎查得此次坍倒之牆中皆空虚該作頭偷工減料以致該廠之生財機器及統宣廠之絲繭等共計損失五六萬兩昨將壓斃屍體扒出投報胡家木橋五區三分駐所立飭地保報告地方廳由鍾檢察官沈檢驗員等前往驗明判交江之同鄉備棺收殮一面由公大廠經理茅廷奎正式起訴請求究辦 
　　豆餅船之傾覆滬南各豆行裝載豆餅等貨之駁船多有傾覆計二十七號晚長義行傾覆豆餅船五只元和行一只三泰行黄豆及餅兩艘又新豐餅船一只生泰餅船一只叙源鼎泰等行餅船各一只均連船沈没今欲設法打撈頗爲困難 
　　火油之漂失駁船户陳連順承裝美孚洋行美孚牌火油一千箱老虎牌火油五百箱分裝三船於二十七號由滬開行運往浙省德清地方詎於二十八號黎明駛至南黄浦製造局浦中被風吹沉所裝火油全數漂失嗣於二十九號午前爲高昌廟警察分駐所巡官楊永芳查悉以火油浮於水面居民汲取食之有毒立卽率帶巡長巡士四名至滬杭車站對面沈家花園後面浦灘雇工撈起火油三百餘箱並在蕭家廠浦灘撈獲六十桶（每桶二箱）現均存儲沈家花園聽候失主認領 
　　黑暗中之巡防淞滬警廳徐廳長以各處路燈損壞深恐匪徒乘機竊發昨特飭知各區署及分駐所嚴行防範略謂各處路燈因此次風災多數捐壞其舊有電燈之處亦因機壞停燃各該處入夜黑暗難保無盜賊匪徒發生掠刦情事爲此通飭該分駐所即便遵照凡在夜間燈火熄滅之處務即加派巡警嚴密巡察以弭盜賊而衖行　云云 
　　風屑之拾取昨報紀善慶里某妓院之大姐老五被坍屋壓斃一節茲悉係普慶底林桂香妓院之亭子房間二十七號夜三旬半鐘時有客在該房間宴客畢因風雨大作欲翻和局不料此亭子房間之頂突然倒下致將老五壓斃並將沈二之姘婦阿八姐壓傷下半身巳送仁濟醫院不致有性命之虞而此狎客聞聲避入扶梯頭之中房間時亦被磚瓦擊傷頭部手臂等處幸無大碍滬南華商電車公司内匠目湯厚生前日清晨在三泰碼頭修理被風吹斷之電桿偶一不慎從高墜下跌傷後腦部鼻中流血不省人事經該公司舁送紅十字會醫治因巳震傷腦部無可救藥即於前晚在該院身死經其家屬將屍舁歸收殮聞該公司已撥給卹欵淞滬警廳長飭知浦江水巡隊查察如有人撈獲貨物責令報告送隊存查以待失主認領如有呑匿不報查出究懲滬南一分駐所巡長王子衡協警張雲林在南碼頭撈獲漂失之茶葉十餘簍棉花子兩包現均送存該所候召失主指認外海水警二號巡艦駐泊吳淞於二十八日上午覆没淹斃管帶詹尙仁及水手二名昨已撈獲屍體由各家屬備棺收殮法租界八仙橋瑞慶里三弄外面圍牆於二十八號被風吹坍肇周路新造樓房五幢尙在工作其牆壁一幅亦被吹倒自斜橋至製造局西栅一帶馬路兩旁及由製造局往東經望道橋至陳家橋三聊轉運公司爲止共被吹倒柳樹七十六株電燈電綫桿木折倒三十八根南巿自十六舖迤南至滬杭車站爲止曁城内各街道電燈共被吹毁燈泡三百餘盞現内地電燈公司經理陸伯鴻君已派工匠趕緊裝修滬杭車站停駐之客車於二十八號天未破曉時被風吹動駛至外日暉橋木栅始被阻住惟已撞毁西栅外木栅門一座滬城同仁輔元堂組織之同仁救火會所設瞭望台於二十七日夜被風吹去倒在梅家弄中幸未傷人昨日該會巳雇匠修理凝河路一帶所竪之電杆木共有八根被風吹倒或倒於地或戤於人家屋簷上因此行人諸多危險前昨兩日電燈公司已飭工匠前往修整刻下尙未竣事滬城虹橋南首金秀堂清音班屋頂磚牆吹去大半該牆倒下壓壞鄰家平屋内有二人不及奔避略受微傷 
[小學敎授法講習會紀要（三）]  
　　江蘇省敎育會現開小學敎授法講習會講授情形已兩登前報茲悉二十六日第一課敎育第二課習字仍王飲鶴君吳景遽君分授第三課管理爲唐閏生君講搜是日聽講員實到一百五十九人二十七日第一課算術爲曾君公冶講授第二課管理第三課輿地仍唐童兩君分授是日聽講員實到一百七十四人二十八日第一課唐君仍授管理第二第三課均由王君飲鶴講授敎育是日雨猛風狂交通阻塞而聽講員實到者尙有二十人照常開課大有整襟而談晦冥不輟氣象二十九日第一第三課皆唐君閏生授管理第二課則楊君聘漁授訓練是日聽講員實到一百六十四人昨三十日第一課會君授算術第二課江君易園專講音學對於發音及聲母剛柔通轉之故抉微闡　獨具心得說見所著說音一書今不具贅第三課仍由唐君講管理而止是日聽講員實到一百八十人此會課程尙有五天並有體育研究會會長本會評議員張君士一原於此開會期問傳習十五分鐘體操聽講員之已報名者已逹六十四人張君定於八月一日開始傳習每日下午五時至六時約三天可畢張君並邀楊君仲馨等數人助理其事云 
[拘捕黨人之口實]  
　　寓居法租界衛爾問路二十八號門牌之江西人黎聚五現以行醫度　因在公共公廨墳山路被某署探事陳樹臣侦探陳少林二人遇見以黎係黨人曾紏合同志圖謀起事並曾聚衆搶刦奉上官通緝有案遂即將黎扭住遣人報告老閘捕房派令華探王實生與四十號西探協同前往將黎拘獲解送公共公廨奉飭押候來探帶同證據來廨聽候預審在案茲經法總巡查悉以黎　法租界内被該探等誘至公共租界指爲亂黨報捕拘押係屬越界誘捕有違定章當於昨晨特派五號西探阿風而西華探目沈德福包探程芝卿及繙譯帶同見證王再興蔡德林至公共公廨聲請將黎提歸法公堂訊核即由俞代襄讞會同英卓副領事在樓上公堂研訊先由被告代表律師上堂譯稱被　住居法租界行醫爲業被中國偵探誘至公共租界指爲黨人嗚捕拘案被告實無犯法行爲應請開釋繼由見證王再興上堂由中央政府代表穆安素律師詰據王稱與被告素不相識是日見被告在法租界被西裝華人兩名軋至英租界旋見嗚捕將被告拘去據說西裝兩人係中國偵探餘不知情並由法西探阿風而西投案證明被告實被中國偵探誘至英租界拘捕該偵探等係屬越界拘捕違背定章應請將被告給予帶回等語復由穆安素律師起言被告係屬黨人確在公共租界經鎭守使署偵探撞見嗚捕拘獲請爲研訊或即解歸内地法庭訊究中西官會商之下以被告旣居法租界遂判本案註銷被告交法包探帶回訊核 
[僞票案類誌（二）]  
　　僞造官錢票之澈查天津人王樹臣湖北人張寳山同庽於新閘大通路五百零三號門牌經道尹公署委員章星田查悉兩人均係黨人且有串同私造湖北官錢局票情事報告新閘捕房派探朱子藩協同前往將兩人拘獲解送公共公廨諭飭押候查核在案昨晨復訊由中央政府代表穆安素律師偕章委員投案聲明前情中西官以案懚尙未調查明白判王張兩被告帶回捕房着於禮拜六解訊 
　　僞造軍用票之懲治四川人黎漢杰劉芝龍王貞安王貞三因持僞造之蜀省軍用鈔票二千張至漢口路二十九號門牌川帮字號内折價兜售經道尹公署委員章星田偵悉報告總巡捕房派探王松濤協同二十七號西探目將黎等四人連同僞票二千張一併　至公共公廨迭經訊供判押候究在案昨晨復訊由中央政府代表穆安素律師上堂聲稱此案巳奉堂上預審明白證據亦已檢呈應請照章引渡訊之被告亦延律師到堂辯稱此案發生在租界應歸公堂核斷中西官磋商之下以黎等串同僞造屬實判各押西牢九月起案僞票留存捕房備查 
[救國儲金昨日之收入]  
　　昨日（三十號星期五）爲中國銀行收受儲金之第九十四日計收銀洋一百六十九元又爲交通銀行收受儲金之第六十八日計收銀洋一百十一元兩共收洋二百八十元連前共計已收洋七十一萬八千五百零二元銀五千四百四十六兩二錢五分八釐 
[新泰輪船暫緩轟毁]  
　　滬南　海公司新泰商輪因遭覆没妨碍航路由新闗稅司諭令限日撈起否則轟毁該公司當倩會得豐公司拖撈迄已多日日前新闗河泊司因會尙豐一時未能撈起此次風暴該公司用以撈船之大號拖駁二隻亦被風吹至張家浜口江海分闗前擱淺似此曠日持久　於航路有　本擬即日用藥轟毁沉輪因花纱公所代表董桂芳昨至司署陳報有現洋九千五百元共裝五箱交與該輪裝運被風沉没在内請求暫時停轟俟取出洋箱再行轟毁俾免損失等情河泊司卡爾生君以所陳查係實情當已准如所請惟飭從速設法打撈 
[英租界時疫醫院開幕]  
　　紅十字會續辦之英租界天津路八十號門牌時疫醫院於今日下午四時至六時開幕聞該院本是該會巿醫院原址地點適中空氣清潔院内一切設置亦極完備云 
[裁剪公債息票之指示]  
　　上海稅務總公所所長吳君出示曉諭云奉財政廳飭開案奉内國公債局函開據交通總銀行轉據無錫分銀行函稱三年公僨付息辦法迭遵辦理惟所持息票剪未合法應否收兌轉請示遵等情本局查息票裁剪未盡如法亦初辦時應歷之階級惟此等風氣想各地大略想同似應由各經理機闗遇有持票領息者應如何剪　隨時向來人明白告知並登廣告使各購户於剪下息票時不得再將四邊空白方紙遽行剪去以憑核對除復交通總銀行及函知中國銀行轉飭各分行辦理外希即轉飭所屬各經理機闗一體遵照函開各節明白布告俾衆周知以維信用等因到所奉此合亟出示曉諭仰各商人等知悉凡持息票　息務須依式剪齊以便照兌切切此示 
[勸用國貨會開會紀事]  
　　七月二十九日勸用國貨會於下午八時開執行會到者爲趙林士方椒伯袁履敦席玉書洪承祁王祖德等由陳良玉主席報告本會每月支出連房金薪水郵費雜費等七十元又報告經濟一項須籌善後之策以垂久遠又報告本會擬設國貨陳列所及國貨介紹所組織國貨日報或旬報或朔望報冀收勸導之效以上三件准於開代表會時提出討論云云是日因大風雨之影響到者不多一切事件皆未議決至十時散會聞今日該會開報告常會定下午四時起至六時止報告一切事宜云 
[尙賢堂之星期會]  
　　前星期下午法租界寳昌路尙賢堂李佳白君演說耶穌敎徒應贊成天主敎之理由聞者頗佩惟前期所說者祗及其半聞定於明日星期下午四時餘繼續演說前題以盡其藴云 
[女子由吉囘滬]  
　　婦人趙馬氏向在妓院爲傭生有一女現年十七歳小名馬珊之上月間該女忽失所在该氏四處找尋沓無影響嗣接該女由吉林長春地方寄來一信内言小女係遭拐婦混名大少奶奶並馬夫孔萬才之妻以及某甲等設計將我拐至長春賣與鴇婦張允山又名麻子紅所開三等妓院爲娼被該拐匪等收去身價洋五百元該鴇將我改名雲卿懸牌爲娼逼令接客苦不堪言請母設法援救等語馬趙氏得悉後立投上海地方檢察廳禀請提究並將原函黏呈林廳長准詞備文發給川資飭派法警毛子坤前往長春檢察廳投文禀到旋將馬珊之交給毛警帶回乘坐火車南下不料車至中途山　暴發交通斷絶該警無奈在途躭擱旬日直至前日始行到申即將馬珊之禀解到廳當由林廳長諭飭暫留　傳馬趙氏來案訊明再核 
[拐案繼續起訴]  
　　住居滬城魚行橋南首之婦人吳韓氏前至地方檢　廳控隣人王阿文誘拐伊家女孩二口當經檢察官提案預審因原告證據不足將案却下嗣該氏又具稟續訴聲稱王阿文設計誘女有現住奉賢縣地方之劉金生爲證等語林檢察長乃准詞備文飭警 
 
 
 

Page 11

 
 
赴奉賢蔣劉金生於昨日　　到滬留候傳原告並王阿文以及　係人錢吳氏等到案質訊 
[偵緝隊截留拐匪]  
　　拐匪榮公德前日在南陽橋拐得江北小孩大隨子二麻子二口帶至閘北天保里串同拐匪黄鳳山拐婦全徐氏等正欲帶往他埠變賣被偵缉隊士張金海張福蘇升蔡少廷等查獲昨解司法科押候究辦 
[男女各執一詞]  
　　張連福至地方審檢廳控姘婦張王氏捲逃請求提究等情昨經梁推事官等開庭審理張供浙江嘉善人現住治下高昌廟地方爲小本生理與該氏姘識已久去年八月間該氏忽串通民人之族弟並該氏之弟王子雲等將家中衣飾值價五六十元捲逃回家今春民人前去找尋抄出原物十四件控求究追該氏供稱與張姘識至今已有十二年去冬婦人懷孕詎張置之不顧反通婦人他去因此回至母家生產所衣服皆是己物求鑒問官以供詞各執判令分别退去候傳王子雲到案再訊 
[成衣匠被人擊傷]  
　　住居愛而近路之成衣匠許洪山昨投捕房禀稱被同鄉無賴多人拆梢不遂擊傷頭部請爲查究等情捕頭飭送同仁醫院療治候核 
[車夫斷臂]  
　　車夫王長郎昨至蓬路五十四號洋房内包車夫某甲處不知因　尋　被甲用鐵器擊斷手臂由捕一併拘入捕房捕頭飭將受傷人送院醫治甲收押候辦 
[盜首無可抵賴]  
　　盜匪孫長林（即孫老五）曾與在押西牢之同黨張三吕林廖二胡海雲等迭在公共租界内持械搶刦季劉氏方顧氏莊錢氏等各家金飾巨贓逃逸日久茲經老閘捕房包探王寳生協同　四捕房西探祁文司將孫查獲送解公共公廨訊供收押在案昨由捕房將張三吕林胡海雲等帶案質訊卽經張吕胡等相繼上堂證明與孫搶刧各事主並將金鐲分給孫之姘婦陳李氏各節訊之孫匪供仍狡賴陪審西官英領卓君以供證確鑿且孫係盜首即於西文案由單上簽判孫押西牢十四年俞代襄讞以會審公堂定例無判押五年以上罪犯之權乃判孫押西牢五年期滿帶堂再核 
[地主不肯遷讓]  
　　英美工部局在哈同花園附近闗一馬路名曰哈同路向該處鄉　阮秀榮阮源順阮恒祥吳海生阮根林阮阿毛阮金如茅阿華　購地二畝有零阮等以所付地價不敷另置房產及搬遷之費均不遷讓故由工部局具控公共公廨於昨日將阮等併傳到案工部局延高易律師上堂聲稱原告按照地價付給開闗公路被告等延不遷讓請究訊之各被告均供明前情要求酌加地價王襄讞商之英領康君以工部局購地定章經西薰三人估定價值爲　此項地價巳由西董議定未便酌加且價洋已送呈公堂遂判在被告退去如有别項理由准於下禮拜五到堂陳述 
[定購皮鞋之糾葛]  
　　福大祥鞋店主王芝卿被西商羅師在公共公廨控告定購皮鞋　青合　　　　失洋三千一元等情昨由公廨轉飭捕房將　告傳　　　　　令　保　訂期會訊 
[原告何苦起訴]  
　　謝潤民在公　公廨控漢口路廣居川帮字號棧主王厚安不還股本　三　餘兩昨日上午由會　官王肇之君會同美　　　研訊據被告代表羅傑律師上堂聲稱原告屢次不到應請將案註銷被告開釋 
[公廨循例停訊]  
　　八月二號爲中外各銀行結賬之期故昨由公共公廨檢察處條示公堂門首届期停理刑民訴訟一天 
[荷領因事離滬]  
　　駐滬　　總領事碩　甫君因事離滬業於昨晚（三十號）十時起　所有總領事一席暫由副領事鮑格君代理昨已函告機闗知照矣 
[保人賠償房租]  
　　魏元泰前控房客唐少　虧欠租洋六十元由楊宏秀保租請向保人訊追判將生財拍賣作抵在案昨日捕房禀稱唐住居界内該店開設在華界故此不能拍賣請示聶讞員察閱保單實係楊擔保判交原保限七天賠洋六十元唐還押候賠清後開釋 
[飯店主仍被尋見]  
　　大成豫成震大乾大等同至法公堂控稱開設順興飯店之胡毛大至商等各店交易貨物共被虧欠洋一百五十元有零向收延約不付胡於十四日將店盤去逃逸今始尋見求請訊追胡供盤店之洋巳經用去求恩　出設法料理判交保限十四天交洋 
[失火即熄]  
　　前晚三點鐘時法租界西新橋街一百六十一號　牌陳洪興肇墨店店堂内不知如何起火後由皮帶車到來救熄祇焚毁貨物生財等物房屋未損事後捕房查得該店保有火險飭傳店主陳姓到案訊問起火情形再核 
[逞兇受罰]  
　　客棧主婦王張氏至法公堂控稱前被湯雙慶虧欠房飯洋十三元六角今湯在和興棧爲茶房婦人前往索討非但分文不還反被行兇和興棧主張全來亦帮同毆打衣被扯碎業已由捕拘獲求請訊究追洋湯供民大前在原告棧中充當茶房因事停歇今在和興棧爲茶房張氏來邀氏人至伊棧爲夥民人不允致被挾嫌誣控並無欠伊房飯錢之事張全來供並無帮毆情事聶讞員以控欠無憑不追惟湯等不應行兇判罰洋四元張罰洋兩元充公 
[被告交保候審]  
　　姚毓蘅控毛誠哉僞造棧單騙洋一千三百元又樂根榮控羅宏聲將巳倒莊票九百兩定購顔料又金仲賢控石南山不還借洋等案昨由捕房將該被告等傳至公共公廨請示中西官判令分别交保候訊 
[工巡捐局批示兩則]  
　　過秤菜蔬同業黄闗坤等禀請明定界限由批禀悉候據情咨復上海縣知事查照辦理至前批相隔舖屋在一百間以内不准再行添設一節係指四面相距一百間而言　即知照此批　　　　　禀　承　船捐由批禀悉查本局蘇州河船捐現歸商人唐子　承辦尙未期滿所　應母　議仰卽知照此批 
[誌謝]  
　　羅君　假座法租界三洋涇橋南首民興社試演新發明水上行人奇術兩種准於陰曆十九二十二十一三夜演浮水履二十三二十四二十五三夜演脚踏車昨承該社惠贈參觀劵四紙書此誌謝 
　　黄巖鄭康甫君編有通俗敎育劇本（醒獅緣）共分十二幕（一）落凡（二）别友（三）出洋（四）入夢（五）演說（六）儲金（七）巧遇（八）落難（九）殺敵（十）乞和（十）（一）團　（十）（二）偕隠昨承惠贈一册謝謝 
雜評三 
[急賑（訥）]  
　　此次粤災之籌辦急賑以香港紳商最爲得力出其救災如救火之心佐以迅赴事機之手叚故被災區域中得多數出死入生而未被災各地大局亦不致擾亂者皆其熱心維持之功此粤人所以深感之也滬上紳商之熱心善舉向不減於港人况乎又目覩被災之慘狀則籌辦急赈之出力而使被難之民無一不得其所者當亦不讓於港人蓋災雖分大小而其爲熱心救濟則一滬人其勉㫋 
來函 
[同濟慈善大會食物帮來函]  
　　上海哈同花園開同濟慈善人會自陰曆五月二十八日起六月初七日止食物　義務幹事員列左趙晉卿君陳文鑑君周兆永君曹昌猷君邵德銘君陳榮華君葛珍卿君張敏良君施鶴齡君　自備車資每日到會售物所售落貨欵及各户捐集之欵又特别捐等除正當開支過共計浮洋二千零四十八元三角六分如數已繳入泗涇路婦孺救濟會事務所内同濟慈善大會總事務所收存特此佈告 
[李煥文來函]  
　　昨閱貴報載稱原告老公茂等控鄙人虚設錢莊等情　聽之下頗爲駭異鄙人不過一小同　亦無缺分該莊一切賬目往來概由下副經理經手鄙人概不與聞事闗名　爲特函懇將來函登入貴報無仕成禱李煥文鞠躬 
[葆餘莊來函]  
　　貴報今日登有劉漁笙私收巳閉衡元莊往來銀兩一節以劉漁笙爲敝莊協理實則劉漁笙　莊早已辭歇毫無闗係爲此函請奉明葆餘莊具 
[大新旅館來函]  
　　敬啓者今閱貴報所登公堂案内德商咪吔洋行控大新旅館主孫大年不理欠銀一案查孫大年上年間却屢次庽在敝館係是旅客並非店主想貴訪事傳聞失實而敝館名譽有闗乞爲登入來函一門即日更正母任盻禱大新旅館　啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬醫生壽器店主人上當道禀] [  東埜]  
　　竊某等執業繁瑣營生徹賤以養生送死之情爲餬口購錢之計歷年衣食粗足妻子無凍餒憂者良由中華爲病夫國翩翩年少弱不禁風播播老成尸居餘氣短壽命老人送殺千刀路倒尸下至瘟生　脚之儕相望於道某等周旋其間得以利巿而三倍也滬上一隅尤爲得病覓死者之終南捷徑春風一度紅離離熟到　　秋兩三更直挺　臥將桐梓傷寒有夾陰之症圓心兼獨幅之材凡老於上海者類能言之乃自近年以來巿情大變歐戰一起旅滬西人皇皇然荷鎗負擔相率以歸正首邱某等屯積之空棺在本埠市場上陟少一洋莊之銷路又每逢夏令疫癘蔓延滬人士之發　螺弔脚痧者日有數千百起自天津路設立時疫醫院後病　歸之如巿某等懸壺設診向之應接不暇者至今日而堂可羅雀矣凡茲苦况罄竹難書所得略事招徠苟延殘喘者近年每逢夏令夜花園生涯鼎盛舉滬上痴男怨女蜂屯蟻聚其間俾盡作夜疲精勞神冰其令荷蘭水滯其内風露襲其外野田草露之間又復斵喪其身體秋凉疾發樂極悲生醫生家内棺材鋪中稍稍有顧問者某等一線營生胥賴乎此固在長官洞鑒之中也比來天氣漸熱夜花園方在發軔乃道路傳聞長官有禁止之令某等將信將疑不勝駭懼洵若路人所言是爲彼等保全身命卽爲某等斷絶生機一園哭何如一路哭想長官處理有方必不厚彼而薄此也夫夜花園之所以禁者爲其敗風化而戕生命也然滬上男女秘密歡會之所鱗齒櫛比不必定在夜花園也禁一夜花園而不能禁無數之台基小房子亦見其徒勞無功風化一說似可勿論滬人士生命之賤等於鴻毛或解送鎭守使署吃衛生之丸或死向牡丹花下作風流之鬼彼等自不耐生何勞長官代爲顧慮方今歐戰正烈廣東又發水災死亡之數盈千累萬惟滬上則以寓公過多私生兒纍纍旅館住宅將有人滿之患設此夜花園亦可爲彼等作一輪迴之道較之逐出租界爲效已多似生命一說尤可聽其自然也某等爲保持自己營業減少上海人口起見籲請長官勿禁止夜花園并令姨太太少爺小姐等徹夜往遊以示提倡庶幾公私兩益汗流熱昏不知所云謹禀 
[大風趣聞] [  薩葵]  
　　前夜某舞臺排演孟姜女萬里尋夫當風起時飾孟姜女者突然向北吹去該台旋接電話該伶竟巳吹至長城云 
某店夥納凉窗際張口而臥忽有二物相繼墜入口中覺一方而硬一圓而　視之則麻雀牌中之一索一只及金錢烏龜一頭蓋自城隍廟牙牌店及荷花塢吹至者 
廣　寺前有一乞丐偃臥階下被風捲至一處頗熱鬧丐者不知何所詢之途人係倫敦巿場云（不受酬） 
詞選 
[揚州慢邦上題襟館賦落葉] [  程筠甫]  
　　波影流紅霜痕壓翌蕭疏幾處圖林正　清時節聽斷續寒砧記前度花飛片片脂零粉賸又到而今莫憑欄欄邊堆積如許愁深懷人正苦漸黄昏官閣沈沈看帶雨敲窗和烟墜地都是傷心我亦悲秋宋玉情難遣付與閒吟試登高南望隔江露出遥岑 
[水調歌頭黄金臺懷古] 　 
　　覇業渺何許指點白雲隈我聞當日巿駿築得此高臺漫謂齊仇難復致士先從隗始賢傑一時來不惜千金耳顧盻亦雄哉今安在看賸土滿蓬來登臨無限感慨　館野花開回首燕昭邈矣多少英雄過此人世孰憐才易水滔滔去雪浪打成堆 
筆記 
[蠻荒慘劇（續）] [  指嚴]  
　　女父旣喪妻嫁女遭歳益歉勢不能復支乃貨產於祿氏之黨而自傭於杜氏所謂第二重奴隸此老實身受之豈不可悲顧山農智慮短感覺冥鈍苟得一飽　然自足且亦不敢抱奢望以爲恐遭天譴折將來之福是故凡遇杜氏之挫辱惟口宣佛號忍苦痛以求消弭意見若對祿氏則更爲天上人也設杜氏略假以詞色享以酒食或贈給財幣則以爲叨戚誼之蔭庇故能有是歸與子共語感戴恩德不置矣杜氏則謂榮貧富懸殊其卑退爲理所固然實不以姻親禮相待咄嗟呵斥等於厮養座有雜賓不敢與壻抗禮也若萬傳則終身未嘗入堂室階前遥望視其妹則中堂有神仙烟霧蒙玉質耳而不知此可惟之女其茹苦更甚於榮之父子蓋母族旣無奥援夫家輙復賤視此恒情也况在蠻俗又處積威之下有不當然魚肉者乎翁姑遂以婢視之且曰吾家媳當得健婦彼貧家禍水以爲妾媵可耳終不足以耦吾子於是女及笄矣當合卺行夫婦禮必明笑曰勿須假面具卽令吾兒纳之可若敵體則自有人且畫中愛寵非山家所宜有而又文飾之豈福哉遂不設禮而成婚焉伉儷極相得凡辛苦力役事亦愛必勸其女令婢媪代或身自助之母嫌亦愛忤己意漸加斥逐不許輒曰汝乃爲色所惑吾必去此狐媚兒亦愛飲泣私憐而巳 
冠虎旣雄於資無所事事則姿意漁色家擁姬妾四五鏟不足以當其意乃廣搜佃人婦女之有姿者供其麾逐山村百七十里内户六百餘綜甄覆核得品題者凡有花信風數次第淫縱或計誘或賄取或强脅獸行徧及殆無一能免者倒當及杜氏冠虎謂必明曰子無女而有婦聞甚美盡許我平視必明唯唯歸而喜曰吾媳得事貴人幸矣吾曩謂此子非山家所宜有今果然乃大治具帷幔茵褥飲食器皿求精美家人問之則曰榮女大喜衆以爲補行合卺禮也惟必明妻知之亦愛私以問母謂何爲糜費母曰兒别有婦結婚時亦當治具如例今則將嫁榮女耳亦愛大駭曰母言兒所不解榮女巳爲兒婦矣何嫁爲將謂兒不能養婦耶母斥曰痴兒不長進此貧女安足爲吾家婦設有福亦不過貴家妾媵耳今兒年少戀彼非福不如嫁之聞東村某翁家有女美當爲兒娶得奩貧勝百倍也亦愛色愀然欲有辨母叱之曰此汝父意勿多言亦愛知不可爭攢眉蹙額愴然欲涕逡巡出户母呼之返曰勿語榮女事洩而遁將惟子是問也亦愛唯唯不敢辨思往求父勿實行而性夙醇謹長父如虎蹀蹬中庭良久父忽入見亦愛彷徨如有所失問何事亦愛囁嚅不能答父笑而去亦愛頓足曰吾負賢妻矣明日巳不及奈何 
筆記 
[西戌途中日記（五十六續）] [  桐城劉雨沛]  
　　八月二十八日午前八時滋泥泉西南行二十里至小泉飲茶又二十里至大泉午餐小泉大泉俱祇居民一二家餘俱荒烟蔓　曠野無人又行三十里九龍街巿民三十餘户附近有小村落　木青蔚又二十里阜康縣縣署已代備公館於東闗遂宿於此　康本孚遠縣境轄境數百里城鄉共祗四千餘人昔孚遠縣丞　此改設知縣尙祇十餘年 
八月二十九日午前七時自阜康西南行陰霾緘野痴雲　山　雨沾衣馬上甚寒渠水縱横漫溢道周塞外少雨勺水如金此　獨不加愛惜何耶二十里四十户新莊莊無人昔人挖煤地陷非塞故居人他徙予等傍莊旁山麓西行荒原一片野草芊芃又西南行十五里三個莊始有人家紅柳叢生溝永北去南山鐵煤發現於雨裂天然壕畔又十五里甘泉堡午餐店三泉一沿途地　人稀仍如戈壁盜賊出没其間路多山坡車行亦復不易由此上坡西行二十里至黑溝里小憩里民五家多川籍又二十里到古牧地宿此二十里中道路環繞溝洫甚多行進困難近鎭綠樹蓊蔚牛羊盈野巿民百餘户稅卡馬撥各一所阜康古牧地兩處高梁價廉物美冬月飼馬極好 
八月三十日雨絲風片道路泥濘在古牧地休息一日題詩一律于璧 
小說 
家庭小說 
[嫣紅刧] [  常覺小蝶合譯　天虛我生潤文]  
　　第四十八章（續） 
　　勞倍脫曰果者吾知安柱勃備替馬泰卡特必來即亞當桑奶亦必來楷洛格聞言乃俯其首不言湯姆白他人來耍無所不可唯替馬泰恐必俟其閫令耳於是一室盡笑其時門外巳有雨聲威廉乃起辭撑其傘而出則見夾谷伯克洛斯正鵠立於日見卡特遭責之處雨霖其身亦都不覺威廉笑呼之曰夾谷伯汝豈欲藉雨水之灌溉以長大汝身乎夾谷伯恨聲曰吾豈願立此者特爲人所驅逐耳吾欲赴酒肆中又苦無錢否則奚肯立此威廉曰唯我則願汝霖雨而不願汝飲酒因曰誰逐汝者曰苿莉芬耳吾家本豚棚耳彼又以無數之小猪來使人安能更耐威廉於克洛斯家中事本不甚悉因問曰苿莉芬又何人耶夾谷伯曰吾女耳彼於數年之前卽嫁一男子曰勃替太勃替太者一工人耳月不過得六十先令而苿莉芬乃竟嫁之當其初吾與吾密昔司未嘗不苦口以勸之勸其少待楷洛格亦勸之而彼竟不能待蓋女子一届婚期每每病狂即狗亦願嫁之終乃演成勃谿之事故吾女亦然 
奇情小說 
[秘密汽車] [  東埜譯]  
　　第四章（續） 
　　滕逹只爲投鼠忌器只當不聽見待他一去便柔聲怡氣說道密司嘉而德你須要保重自己身體不必悲傷哭泣了方纔他發了一派狗吠之聲也難怪密司廳了氣苦只我仔細想來倒替密司慶幸經此一番决裂之後密司可以跳出火坑不受他壓制了他說到這裹向斯德瞅了一眼又說道你可以使用這所房屋當你自己的室家密昔司斯德可以權充你的慈母你要吃要用只向他需索我請他再替你打掃一個房間給你安心養傷密司嘉而德你不要哭了凡事只揀快樂的想想人生非金石保况你嬌怯身軀氣苦了我等也自放心不下密昔司斯德時不我待我就要到廠裹去了密司嘉而德的安寗康樂我不在寓中時全在你卵翼之下斯德笑道不用多囑你放心自去便了滕逹且走且轉身斜睇柳仙用手帕拭乾涙點在背後目送他兩道盈盈的眼波中不知含着幾多情愫正是無限恩情無限意傳來盡在不言中聞者尙爲神移何况　逹當時身受的更爲之心猿意馬了 
 
 
 

Page 15

 
 
   
 
 

Page 16

 
 
   
 
