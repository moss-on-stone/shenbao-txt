# 1921 - 309 - 4917504

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
命令 
　　十一月十一日大總統令財政次長兼鹽務署署長稽核總所總辦汪士元未到以前着派鍾世銘暫行代理此令 
　　又令　司法總長董康呈署陜西長安地方審判廳庭長胡啓瑗懇請辭職應照准此令 
　　十一月十日大總統令　陸軍總長蔡成勳呈請任命周憲斌爲呼倫貝爾鎭守使署副官長應照准此令 
　　又令　陸軍總長蔡成勳呈准察哈爾都統張景惠咨請以色楞旺扎勒補參領應照准此令 
　　又令　陸軍總長蔡成勳呈請任命皮全勝爲陸軍第二師步兵第五團團附王其堃爲步兵第七團團附韓宗琦爲步兵第八團團附　顯瀾爲步兵第四旅少校副官均照准此令 
　　又令　薩洛孟給予一等大綬嘉禾章歐爾格拉給予二等大綬嘉禾章白乃謙希思内洛思均給予二等嘉禾章國雷阿給予三等嘉禾章阿朗蒲而給予四等嘉禾章此令 
　　又令　　朝璽蔡運升均給予二等文處章此令 
十一月八日大總統令　陸軍總長蔡　勳呈請任命陳長陞爲陸軍第二師步兵第五團第三營營長　俊義爲第六團第三營營長王廷棟爲第七團第二營營長張玉　爲第三營營長嚴春嚴爲第八團第一營營長柴堅爲第二營營長韓光裕爲第三營營長均照准此令 
　　又令　陸軍總長蔡成勳呈准管理火器營事務長官王懷慶咨請以善通陞補掌圖防營總俊榮陞補正護軍參領來存陞補副護軍參領吉佑常福陞補委護軍參領均照准此令 
 
 

Page 9

 
 
   
 
 

Page 10

 
 
時評 
[用兵與借債非二事（老圃）]  
　　今日之時勢與五代異五代藩鎭爭奪相殺所耗者爲本國固有之財今則所耗者乃由外人所借得之財耗財愈多而外國之權愈大本國非無財也其大多數皆入於武人之私囊五代時有失敗者則殺其人滅其族没其珍寶其私囊猶易散民國以來權勢赫赫而終於失敗者歷歷可數然皆然冨家翁開銀行由此推之以後有戰爭亦不過取借得之財而破毁之以後有失敗者仍以所括之財藏之於租界此可斷言也謂外國人從此不借債抵押品己無餘皆其說似是而實非外國宣言不借債久矣然借債之事史不絕書由私人出名可藉口於政府不能干涉抵押物本無限制惟賴良心限制之耳故中國苟戰爭不己斷無不借債之理亦斷無不能借債之理故一方言反對借債不承認借債而一方又欲用兵則爲自相矛盾之事以用兵則促人之借債而己亦不能免也一方倡言自治一方又欲用兵亦自相矛盾之事用兵爲治他治他未成而自治則已荒矣兵雖强縱能抗本國之敵人勢不能兼抗債權國結果舊債不能不承認而新債則已增矣要之用兵與借債非二事吾輩反對借外債須先反對用兵無論南方北方苟首倡用兵即爲罪人即一時未能媾和亦當貫澈其自治之說不戰而屈人之兵徒奬勵借債無益也 
國内專電 
　　北京電　太議開幕禮消息由愛納布勒司電台傳到此間僅三點鐘休士宣言以減小軍備爲正任務解决中國及遠東問題爲副任務吾國施顧王均預會今日方簽定席次（十二日下午三鐘） 
　　北京電　北巖到京前一路談話均對和平而發某詢以太議與中國前途如何彼云太議並不爲中國而召集華人勿希望過奢又對中國南北問題謂有軍閥卽無民國南北均有軍閥數年來之戰事直謂之自殺今後宜本法律與人道的做去守孟子善戰者服上刑之訓始可（十二日下午三鐘） 
　　北京電　京綏購車由英到津須納關稅十三萬兩交部無欵函津稅司商先取貨津稅務司覆自有天津海關以來從未有拖欠納稅者　　北京電　新新議員歲費無希望連日乞憐張景惠美言于張經略景惠竭盡敷衍工夫謂張使絕不希望繼任總統但對於諸君必盡量帮忙苟至經濟困涸時關外可以帮襯因之議員赴奉甚多 
　　北京電　潘復昨拉張英華到院迫張否認控潘案聞此控案府批劾辦係贓欵問題（十二日下午二鐘） 
　　北京電　曹銳電張志潭徐世章前後方欠餉兩月直省挪借俱窮請由交通撥四十萬（十二日下午三鐘） 
　　北京電　吳佩孚十日下令撤京漢地畝處長夏昌有代以馮澐夏電京呼寃謂地畝處奉部而設處長亦部派吳濫使職權（十二日下午三鐘） 
　　北京電　英商務報告美髮網每年有四千萬銷路歐戰前德貨最佔勢力戰後華貨銷路漸廣年達千萬以上魯省出品爲最多如能仿德人漂染更可望暢銷（十二日上午十鐘） 
　　北京電　朱啓鈐等擬在北戴河開辦水電股分有限公司農商部特咨直省長查與地方有無窒礙再核（十二日上午十鐘） 
　　北京電　農部前訂交易所徵稅規則早經公布迄未實行特咨魯蘇浙鄂直各省長及京兆尹請轉飭所屬實業財政兩廳依法徵收所收稅欵并彙解部（十二日上午十鐘） 
　　北京電　奉天以鍾世銘長鹽署其代表馬鴻陸喬賡雲昨巳回奉覆命奉張扣鹽欵六百萬而對署長一席尚不肯放鬆直則未扣鹽欵因之奉直機會均等局面將破 
　　北京電　院覆張作霖鹽署長巳任鍾世銘代理所有滿洲里會議希速進行（十二日下午七鐘） 
　　北京電　楊增新請檢查伊犂收容之俄黨郵件（十二日下午三鐘） 
　　北京電　馬福祥調寗夏回兵到綏成師（十二日下午三鐘） 
　　北京電　外部派許同同莘薛鏞赴滿洲里參加中東路會議（十二日下午三鐘） 
　　北京電　陳光遠電外部請向某國交涉禁孫文購械（十二日下午四鐘） 
　　北京電　外部恢復藏案討論會向財部商經費無頭緒（十二日下午四鐘） 
　　電北京　外部派員接收張家口俄郵局（十二日下午四鐘） 
　　北京電　楊增新電院華人赴俄種＝大煙巳飭喀城道尹查辦 
　　北京電　曹州匪熾扯宣統十三年旗號邵營進剿全軍覆没邵陣亡田督派馬張兩團進攻並電調吳潘兩旅各抽精壯五百名協剿頃田又急電謂張團赴援不力請處分張鎭守使以防範失宜亦請處分並請直軍增援（十二日下午七鐘） 
　　北京電　今日閣議討論魯匪猖獗靳親電田督謂匪勢披猖亟應大舉撲滅以免滋蔓並夁同原駐軍隊刻日剿辦邵營陣亡可憫士卒傷亡從速醫卹務迅將曹屬一鼓肅清張團先記大過一次又例案黑河道榮厚調吉財廳又賑糧免稅展至明年二月爲限 
　　哈爾濱電　張使來哈說甚盛據確息孫吳去電擋駕（十二日下午五鐘） 
　　哈爾濱電　護路軍哈長哈綏兩路併組更名長綏任張煥相爲司令定删日（十五）正式成立（十二日下午五鐘） 
　　天津電　田中玉由京保來津連日與津某要人密議數次聞早晚去魯（十二日下午十一鐘） 
　　漢口電　武穴兵變逃竄蕭蒸晚派參謀黄海泉諮議劉某乘江犀兵輪前往查辦並電下游各軍堵截　　漢口電　吳蒸日午後在轅會議鄂邊防務當卽分電張福來孫傳芳查照眞晨七時五十分在循禮門登專車赴保隨員衛隊百餘人蕭劉及軍政商各要人均赴站歡送據吳語人云此行决不入京置身政潮中俟在保辦理夫人喪事及祝曹使壽畢卽返洛陽返漢期約在半月内外其吕秘書長郭副官長均留漢辦公（以上十二日上午十一鐘） 
　　漢口電　軍政機關及各團體眞日（十一）均懸旗慶太會開幕武昌靑年會蒸日（十日）開祈禱會求世界和平與國際平等各學校眞日放假一日中華文華兩大學學生整隊游行手持外交後援還我靑島各旗幟並决定各校删（十五）舉行大游行 
　　漢口電　孫傳芳佳（九日）電大沙坪巴東各處防禦嚴密無他慮川軍自大沙坪敗退後向施南退去　　漢口電　陸榮廷派王鴻奎蒸日到漢與吳蕭接洽日内赴保 
　　漢口電　蒸午蕭劉召集各機關領袖及士紳在督署開會籌欵築修王家堤 
　　漢口電　眞晨赴圻水會葬湯濟武者京鄂共百餘人啓黄中校學生蒸日全體赴圻（以上十二日下午一鐘） 
　　漢口電　聞蘇代表劉潛贛潘毓桂湘胡瑛陜張鈁川郭昌明均隨吳赴保參與删（十五）日會議 
　　漢口電　蒸（十日）午後一時吳行轅軍事密議决以盧金山爲鄂西防務總司令趙榮華爲防務總指揮孫傳芳爲後援防禦川軍以張福來爲岳州戒嚴總司令兼鄂湘贛三省聯防總司令抵抗北伐軍南下援鄂軍概歸蕭節制 
　　漢口電　聞吳初開財政會議時索欵千萬元後因無處張羅令籌二百萬茲查吳已提去百零五萬元銅元二十五萬串餘由財廳陸續籌撥吳擬添造川防艦四艘俟欵籌妥卽訂購 
　　漢口電　鄂贛江面聯防决於湖口各駐軍艦一艘鄂艦已派定楚振下駛（以上十二日下午八鐘） 
　　香港電　孫定删（十五）赴桂林昨電促許崇智往聞許部雖巳動員己因養疾擬委蔣忠正暫代李福林定銑（十六）率軍赴韶 
　　香港電　育航决辭職有選摎省長希望鍾秀南接在財廳有删日視事說 
　　香港電　前山銀坑各福軍奉調北伐巳由鄧師長飭兩營塡防 
　　香港電　陳炯明咨請桂馬兼管桂軍政（以上十二日下午九鐘） 
國外專電 
　　華盛頓電　葛萊特久在德意荷蘭南美辦理外交聲譽頗佳現被遴爲大會之秘書長（十一日） 
　　巴黎電　法國言論界皆視美國歡迎福煦白里安之熱忱爲旨趣合一之佳徵謂美國從未開國際大會今始有之事態發現恍若靑天霹靂驚破帝國主義者自利目的而使世界大外交家昨舌（十一日）　　華盛頓電　前巴黎和會美代表賀渥斯投稿華盛頓郵報稱顧維鈞敏捷明慧與會各政治家無以過之顧學識經騐皆得諸美國其行政觀念與美人同云云顧在公錄報駁國際共管之謬說施肇基在各報說明美銀行債欵事國務卿休士否認不承認北京政府之說美京報紙多載北京政變消息温世珍出示蘇督發來北京安靜無事之電文美人輿論今漸佳蔣余二代表巳到周自齊十五日可到哈定總統定星期六晚宴中代表休士定星期一日招待中代表（十一日） 
　　華盛頓電　中國人表團顧問福開森今日談片力闢國際共管中國之宣傳謂美國决不出一兵以執行共管事各國且不能自治己事乃欲治理頭緒萬端之中國寗非笑談中國現狀誠不寗靜但他國亦何嘗寗靜卽歐洲最强國亦然　　巴黎電　馬克續跌法國財政界愈爲惶慮德國應於一月内償付賠欵五萬萬馬克賠償委員會現赴柏林調查德國資産及還債能力法人視此爲關係極大之事件現有人建議應宣佈德國破産協約國應以債務委員會管理德國激烈派聲稱法國對德國付債問題讓步巳達極點無可通融（十一日）　　東京電　高橋得内閣同意允受相職聞松本侯巳奏請日皇任命今夜可見勅命其餘閣員大概留職高橋仍兼大藏省大臣職衆意高橋之就相職係一種過渡辦法暫維持現内閣以待太議與國會之閉幕（十二日） 
公電 
　　浙江省議會電　各省議會上海各報館鑒本會眞日致太平洋會議代表電中國問題實爲華府會議事件之中心國民今日已自覺其責任之重大公等當萬目具瞻之際求世界和平之光一字重輕動關全局雖事實之應付代表負有全權而原則之確定國民首當一致本會以爲中國應首先提出要求列强同意之基本原則有二一以人道正義爲基礎不承認國際間有任何不平等之條約待遇及地位二中國願自動的對於世界盡平等互助之貢戲除通電全國外特先電聞等語特聞浙江省議會眞 
　　安徽各界聯席會議來電　申報轉旅滬安徽各同鄉均鑒許世英調其兒女至親王善荃爲安徽警務處長查王氏精力衰邁嗜好甚深各界公决拒絕到任務乞諸鄉先生一致主張安徽各界聯席會議叩文 
　　鹽城來電　申報館轉南京省議員趙雪鈞鑒近讀報章敬悉先生力持正義打破金錢運動之選舉與若輩害羣之馬戰旣爲吾鹽生色又爲蘇省增光披覽之餘不勝欣佩務懇堅持到底以遂初衷同人等尤爲感戴 
 
 

Page 11

 
 
　　鹽城縣立三高職敎員顧良楨·　煜·蘇鴻棨·王育璋·董裕康·宋金　·宋金山·周國華公啓 
世界路透電 
[華府會議開會記]  
　　十一日巴黎電　解决太平洋問題及軍備限制之大會將於明晨十時三十分開幕美總統祈禱後將發開會詞據各代表之意不欲作答詞哈定總統於是將退出會塲由休士氏代之繼乃還舉議長議長演說後由各代表選舉秘書長並推舉委員會責成該會决定議事日程於是大會大約將休會至星期二晨俾容委員會提出切實計畫關於遠東問題之討論與會之九大國均得參與之惟裁減軍備之討論僅五大國得參與之美國頗主張將大會之事業公布全體會議均將公開惟委員會會議則否會中以英法語文爲正式語文會期至短將歷一月時報探悉大會將於十四日開始辦事所討論之第一問題將爲海上軍備之限制聞哈定總統要求凡參與大會之各國與中國間之任何事務及列强間關於中國之任何事務均應提交大會案上關於美國所提出改造遠東時局之特别計畫一節時報由消息靈通方面探悉其大略如下西比利亞出入門户現爲日本堵塞應仍開放中東鐵路應作爲國際公有或作爲中立事業國際管理權應由財政家組織之銀團操之此爲施行此權最有實力之方法滿蒙之地應置該銀團管理之下日本仍保持其南滿鐵路之權利中國各項公債國債省債應假手該銀團發行各項私人之事業仍依平等之期礎自由經營各種特别權利近於專利而僅有行於一國者應加取銷 
　　十一日華盛頓電　裁减軍備會議之開會禮明日在「革命女」之大陸紀念堂舉行首由牧師致禱祝詞開會議席長逾百尺上鋪綠色呢布五大國之代表各按字母次序就座哈定總統將坐於中位美代表坐於兩旁在美代表之右者爲英代表連英殖民地代表在内次爲法代表在美代表之左者爲意代表次爲日代表其他代表則分據小案與大案相接會塲四周置座一排爲專家座位哈定總統致歡迎詞開會後乃公舉大會職員哈定　統乃退席而以國務卿休士氏代之 
　　十日華盛頓電　星期六日華府會議開幕之籌備現巳告畢各代表團漸抱樂觀决計不使大會趨入歧途葡代表明日可到星期六夜白宫開宴招待各國代表英代表團現凖備作六星期之會議他國各代表亦皆有大會早日完功之望 
　　十日華盛頓電　參與在會之各國代表現已交喚意見以期協定議事程序大約哈定總統致開會辭後英代表將提議舉國務卿休士氏爲議長此舉五大國總代表可一致贊同 
　　十二日倫敦電　華府會議選舉辦事員後將推舉二委員會一爲軍備委員會由五大國之代表列席一爲遠東委員會凡參與大會之各國代表均得列席大會將休會至星期二日俾委員會融解關於大會範圍各國歧異之意見 
　　十二日倫敦電　今日各報社論對於華府會議皆作希望其有佳果而非確信其必有佳果之論調大都謂文化刻在歧途但輓近黷武專制家今已不在民治聲浪將瀰漫於美京此則可令人欣慰者顧大會所須注意者悉是重大事件性質錯綜而甚困難故未可對於大會之成就抱過分之奢望也 
[華府會議中之中國]  
　　十二日倫敦電　華府會議開幕之前一夕大衆紛起猜測皆信美國必掬誠提議罷除海軍軍備而就日本對美國海軍程序所惶慮之點爲之美國必先提議依各國海岸線之長短定限制海上軍備之程序英倫關於此節將列首名美國於是將請各國許其告竣所造之軍艦日英兩國或將拒絕承認或將提出答案美國關於中國之計畫聞將許日本保留所占之滿洲土地惟薩吟連不在其列並將容日本在蒙古占一勢力範圍美國且將提議開放中國之門户廢除由在華之各勢力範圍並籌議以美國資本振興中國之鐵路美國之計畫將包含取銷英日盟約其他各國關於所擬表示之意見今仍不發一詞靜待美國切實建議之提出及大會討論將依何方　之表示中國之態度頗引起一般人士之推測而尤以華盛頓日人爲甚日人之意中國代表因國内之黨爭或將取强硬態度蓋將以此爲融洽各黨意見之最佳方法也惟一般人士之印象日本不致肯讓步過甚故預料中日兩國間在大會之討論必占多時也 
[華府會議中之日本]  
　　十二日倫敦電　華盛頓訪電言及日本事件謂參與大會者無論何國爲自己利益計胥不宜使大會失敗如大會流産則日本將喪失其最後機會不能在萬目睽睽之下糾正其自己地位且無以在遠東保衛自己安寗以防西來之危險日本前因西禍而與俄國戰爭但在滿洲大戰之際日本抱一種誤想以爲西方莫可爲我禍矣日本視西方無物遂鑄大錯今當勉力以改此過此次大會之最大價值乃在以眞相示日人而告以中國命運始終最關係世界之利益日本政策必不可不經過世界之核准也美國輿情與政策皆望英國於遠東事件中爲各國之表率美國一致盼望英日盟約之取銷 
[世界主日學校與華府會議]  
　　十一日紐約電　世界主日學校聯合會幹事部代表三百萬人上書裁减軍備代表謂縱不能即達完全解除軍備之目的亦當於軍備加以限制 
[法德善後條約之賠償保障]  
　　十日倫敦電　賠償委員會英比意工表對於法德兩國善後總長所簽定條復法國兵燹區域之條約擬有保障辦法如下（一）期限在四年半與七年之間過此期限不許再將債欵延長而業已延長之債欵應即開始清理分期歸還（二）欠法債欵之延長者共總數不得超過美金二萬萬鎊（三）條約中加入條文規定法國隨時所付入賠償項内之任何欵項得由他協約國收爲德國所應付之賠欵惟在延長債欵期限内法國將暫不繳付 
[賠償委員與馬克]  
　　十一日柏林電　柏林關於賠償委員會之抵京發生無稽謠言韋士博士今晨接見賠償委員會各員略述德國財政與經濟狀况並否認德政府有意抑低馬克之價　　十一日倫敦電　倫敦馬克價格初爲一一八○繼漲至一○八○收盤爲一一○○德意志銀行星期報告云現流行这紙馬克共九二六一○○○○○○○較上星期增多一○八二○○○○○○較六月初旬增多二○七七○○○○○○○ 
[取銷戰債與美國]  
　　十一日倫敦電　英閣員麥根那氏今日由美返京謂美國輿情大都反對協約國戰債之取銷有人謂債欵僅可以貨物抵付而美國不得不收受之亦有人欲取銷債欵或討論折扣但美政府個人縱願取銷能否力排衆議不顧輿情而爲之則殊可疑也取銷英國債欵之說從未討論亦從未提出路透社從可恃方面探悉英政府現凖備於四月内開始償付對美債欵利息惟美國現設有財政委員會附屬於財政部以調查協約國債欵問題付欵方法或將全變矣 
[英愛和議與北愛]  
　　十日倫敦電　北愛爾蘭（即烏爾斯特）内閣今晨集議　 
兩小時後發出文告如下英相喬治氏來函内稱政務叢集致未能將昨允之詳細辦法送閱今日午後當可送交俟明日再議云云北愛爾蘭首相代表内閣願切實聲明不得犧牲烏爾斯特之權利 
　　十一日倫敦電　北愛爾蘭内閣討論英相喬治氏之建議每即答覆英相謂非俟撤銷牽涉目下所不能實行之根本原則之建議烏爾斯特與不列顚之會議實屬無益請另籌不礙烏爾斯特權利之和方法聞喬治氏之建議含有全愛爾蘭國會請身爾斯特加入一條 
[各國近事記]  
　　十一日倫敦電　聞　邏擬在倫敦募債英金二百萬鎊　　十一日倫敦電　聞匈政府擬正式與列强訂約廢哈浦斯堡皇室協約國已加許可 
　　十二日馬尼刺電　衆院今日以四十一票對十三票通過將簿記律展期一九二三年一月一日實行之提案按該案前巳由參院通過惟衆院巳將該計畫之措詞變更俾總督得國務院之勸告可隨意延緩實行此律 
太平洋路透電 
[日本近事記]  
　　十二日東京電　西園寺將薦高橋任首相　　十二日東京電　内閣今日開特别會議預料大藏大臣高橋子爵必任首相星期一日將正式發表 
　　十二日東京電　下届財政年度之豫算案各部用費均低於本届財政年度一九二二年至一九二三年間之陸軍豫算共日幣二五三○○○○○○元本届爲二七三○○○○○○元海軍豫算　三九四○○○○○○元本届爲四九九○○○○○○元 
國外要聞 
[日内閣將由高橋氏組織]  
　　東方通信社十二日東京電云本日時事新報發刋號外謂得確息西園寺公爵於今日上午九時在私邸招致高橋大藏大臣告以擬推薦閣下爲候補首相請當收拾現下政局之任高橋子爵聲稱俟熟慮後再當應命旋即辭去西園寺公爵關於推薦高橋子爵之事巳得松方侯爵之同意現更託平田子爵求山縣公爵之同意又電云本日决定推薦大藏大臣高橋是清子爵爲首相 
[外人觀察中國對太議態度]  
　　是報十二日北京電云太議開幕中國對於有關係各問題所應維持之正式態度茲可報各如下（一）中國希望列强對其在華及在東方之權利有一種協定與定義（二）中國希望此種協定與定義不得碍及中國之主權或土地完全（三）國際共管及執行政府職務乃旣不能承認且不能施行之舉動即純粹外人財政管理權亦然（四）劃滿洲爲日本殖民範圍之說無論附以日本不得再侵略中國其餘土地之切實條件與否中國必拒絕到底東三省爲中國本身之部份中國决計保持之如保持山東然上述態度將爲中國參與太議代表團一切行動之根據不獨可表示北京政府之主張且係中國全部人民之一致感想無論中央政府如何集合是否鞏固國人必維持此態度也記者之意中外合管財政或可承認惟劃出滿洲或承認日本支配權乃决不能承認之事華人現漸起疑慮以爲因日本在倫敦報紙宣傳之結果英人將贊成劃出滿洲之議將來中國全部或將有仇視英國之潮流中國報紙及在野要人刻發表駁斥此議之文字並引證表明滿洲確爲中國之部份而非日本殖民地云 
國内要聞 
[京各界對太議開幕之表示]  
　　决開國民外交大會　　今日（十一）爲太平洋會議開幕之日北京各團體國民外交聯合會及在平洋問題各團體聯合會　特在中央公園社稷壇大殿開聯合全體大會其議事次序如下（一）推舉主席（二）主席致詞（三）議决關於魯案兩次宣言及對於華盛頓會議中國提案之意見列舉如下（兩會代表會議提出）（１對於第一次日本通牒之宣言（聯合會議代表會議議决）（２）對於第二次日本通牒之宣言（聯合會議代表會議議决（（３）對於華盛頓會議中國提案之意見（聯合會代表會議議决）（四）請外交當局出席宣布外交方針（五）議决忠告政府事件（兩會執行委員會提出（（１）外交公開（２）外交方針勿得違反國民公意（３）太平洋開會以前應注意兩事（甲）不得輕開兵端（乙）不得擅借外債（六）議决通告駐京各國公使事件（兩會執行委員會提出）（１）請傳達中國國民之希望（即提案之意見）（２）南北紛爭係一時的及局部的現象中國國民自身本屬一致且統一的今後更當合力促成政府之統一希望各國體諒此意（３）希望各國對於中國之外交應體察中國國民之意向以國民爲對手並以善意贊助中國國民之統一的計畫（４）希望各國注意上海全國民外交大會及上海國是會議之態度及其議决案（七）議决分致國内外通電（兩會執行委員會提出）電文之大旨如下（上）致上海全國國民外交大會及上海國是會議電文大旨爲『對外交及其他關係問題請以國民自决之精神爲全國一致之表示』（２）致各省區法團有公團電文大旨爲『請注意外交問題速派代表參列上海全國國民外交大會及上海國是會議』（３）致各省區軍民長官電文大旨爲『請以國家爲前提以外交爲凖的尊重國民公意維持國家之體面及地位』（４）致華盛頓中國全權施顧王伍各代表電文大旨爲（甲）傳達國民之希望（即提案之意見）於列席會議各國全權代表並聲明紛爭係一時的及局部的現象中國國民自身本屬一致且統一的今後更當合力以促成政府之統一希望各國勿生誤解並與以贊助（乙）關於外交方針及提案應以國民之公意爲向背及凖據（丙）警告各全權代表不得有違反民意之行動及議定尤應注意魯案不得在國外直接交涉（丁）以後外交問題應隨時報告上海國民外交大會及國是會議徵其意見並應尊重其議决案該兩會當爲全權代表之後盾（５）致華盛頓中國國民代表蔣夢麟余日章二君電文大旨爲（甲）傳達國民之希望（即提案之意見）於列席會議各國全權代表並聲明南北紛爭係一時的及局部的現象中國國民自身本屬一致且統一的今後更當合力以促成政府之統一希望各國體諒此意並與以贊助（乙）轉告各國全權代表關於對中國之外交應體察中國國民之意向以國民爲對手（丙）對於全權代表之行動應嚴重監督（丁）以後外交問題應隨時報告上海全國國民外交大會及國是會議徵其意見並謀貫撤其所主張及議决案該兩會當爲國民代表之後盾（八）推舉代表分赴府院陳述意見（九）推舉代表分赴各使館交換意見（十）分路講演 
又本月九日北京學生聯合會在法政專門學校開會先由出席北京各團體國民外交聯合會代表報告本月十一日在中央公　召集國民外交大會情形次討論慶祝紀念辦法議决（甲）由本會函請各校校長本月十一日各校一律放假一日（乙）各校同學齊至中央公園參與國民外交大會（丙）在中央公園設立北京學生聯合會講演處各校同學均可自由講演（丁）散放關於慶祝世界休戰紀念及對於華盛頓會議希望之種種傳單次議對於華盛頓會議開幕用北京學生聯合會名義發表宣言次議决關於籌辦俄國振災一事訂於下星期内邀請女學界聯合會開聯席會議籌商辦法至於國民外交聯合會應行負擔之經費議决照該會所訂量低額繳納 
[停頓中之烟酒借欵]  
　　烟酒借欵近因阿卜脫司蒂芬之催促條件業巳磋商就緒惟數目以除還舊欠外政府實無餘存故高財長欲增高借額要求於除還舊欠外再付二百萬日内正在與阿卜脫磋商俟有端倪始能簽字再我國與美國續訂此項借欵法政府以中法欽渝借欵曾以煙草稅作抵認爲抵觸迭向我國抗議我國以烟草稅不能包括酒類業覆法使近日法使更進與美公使交涉據聞美銀行團甚歡迎與法共同投資因是美銀團須得法銀團表示意見始能與我簽字一俟此兩問題解决後烟酒借欵即正式成立償還美債之難關又可從此混適去矣又日前外間有美國將務卿休士氏不承認北京政府代表中國之傳說曾經外交部正式聲明不確查此項傳說之來原我國與美銀行代表磋商未妥致未交付某國遂在美動破壞中美之感情及宣傳我國財政之破産以損我國在太平洋會議之國譽一面造出上項謠諑以冀挑起兩國國民之惡感近聞美政府巳正式否認撤銷承認我國之說休士並向人民解釋聲稱中國停延未交到期債欵因商議未妥之故刻下正與中國進行付還借欵之辦法云　 
[日使抗議各省自由購械]  
　　昨日駐京日使小幡氏赴外交部訪謁顔總長談次謂前者公使團宣言於南北未統一以前暫不供給中國軍械日本政府守此規約故將兩國曩日所締結之軍械借欵之軍械暫緩交貨免受國際之責言乃近據調查所得中國各省督軍向各國私自購置軍用器械似使團宣言毫不發生效力者如最近天津英法美意各國商人皆有販運槍械子彈入口售與中國之高級軍官情事此種行爲甚屬於國際公法不合刻奉本國訓令對於日本商人之行動嚴加查禁但其他各國似取開放主義而中國政府對於各省官吏毫不防範聽其私行配置則日本方面亦確難限制日商不供給軍械與西南政府矣 
[尚有要聞二及地方通信轉入後頁]  
雜評 
[太會與祈禱（默）]  
　　慶祝休戰即所以慶祝世界之和平然今後之世界果能實現和平否尤須視今日開幕之太平洋會議故今日之太平洋會議實爲休戰目的達否之樞機而關係我國爲尤切 
我國人於此太會開幕之時惴惴焉懼財政破産有朝不保暮之勢而國内多故影響及於外交復有人製造不利於我之空氣故又惴惴焉爲太會前途懼其寶此尚非我之眞患對於財政之破産苟能如銀行界之主張一面設法救濟一面籌商切實監督之法我自監督而不爲人監督則財政未嘗無轉機對於外交空氣雖惡亦無妨乎外交上之進行蓋今日中國誠爲多故之中國而他國今日亦未嘗不多故他國多故仍宣布不改變外交方針我國苟亦不改變方針堅持國民一致之意旨百折不回則外交亦未嘗無挽救之望若國人不自盡力則眞無　矣 
各地敎會爲我開祈禱會祈禱太會有公道之主張祈禱各國以平等待遇中國吾則祈禱我國人迅速覺悟勿存依賴心亦勿存畏難心　亟起而共盡挽救之責任 
 
 

Page 12

 
 
國内要聞二 
[財政部暗潮已平]  
　　人的問題總算解决　但錢的問題仍無辦法自奉天方面對於財政部新任兩次長有不滿意後靳氏曁高凌霨咸即力籌轉圜之策而新任之兩次長亦觀望不前奉天方面前日巳派代表來京向某當軸作鮮明之表示重申其去汪之主張並力推鍾世銘代汪高凌霨不得巳亦即諷示汪氏使其自行辭職仿照前此李十偉之先例而以鍾世銘代理汪氏知旨當即於前晚遞有辭呈措詞大致謂本人於鹽務索秒經驗諸事尚待調查故一時不克就職云云有此一番周轉當於昨日（十日）閣議席上由高凌霨提出汪辭鍾代之案當即照例通過其公布之議案原文云一財政部提議該部次長兼鹽務署長稽核總所總辦汪士元未到任以前擬以参事鍾世銘代理議决照辦」議畢之後即由高氏同齊耀珊進府報告鹽署人的問題於此始告解决惟聞鍾氏與奉天方在頗無若何淵源此次竟能得其電保頗出人意料之外此中原因亦有可述之價值緣當潘鈕辭職之時高凌霨即電奉直兩方徵求人材直保汪士元之電先到奉則初擬王永江但王現居綜理三省財政之地位較之中央當爲重要張作霖亦知其難於分身但一時又乏相當人物故取人才主義以鍾於鹽務資格經驗屬相當因即特電推保高凌霨初得此電尚以爲奉天方面不過爲照例之敷衍並未加以若何注意因將汪氏提出明令發表奉張以此次電保鍾氏原係爲國擇人乃竟不蒙採納於是連電索餉大有迫不及待之勢高知無法轉圜當於前早邀請鍾氏到宅徵其同意鍾雖撝謙未遑然已含有答允之意遂於昨日提出閣議通過至羅鴻年之次席次長似尚在半未解决之中惟羅氏本人確已於昨日午後到部僅與二三秘書接談數語一切屬員均未參見即匆匆而出馳赴中央公圜參列金融公債之抽簽典禮似此情形或係巳經表示　職財部人　問題亦可暫說解决矣 
至錢的問題截至昨日仍無發展之消息各機關均以積欠過巨無法維持罷工之聲呼傳日急而最爲急迫者莫如法敎財海陸五部法部董康以前日業届第二次限期而財部仍無辦法不得已提出二次辭呈昨日審檢各廳員復推代表赴董宅請示最後辦法董祗以財部無法本人决去答之各廳員觀此情形亦知董氏難以爲力祗有圜謀自决大約罷工之舉恐或至於實現敎部馬鄰翼以本部問題尚難速了重以武昌高師經費之迫緊更覺難於應付祗有連日奔走財部向高催索海部欠餉已達千餘萬現蔣楊兩司令尚在京候欵計至少須一百萬方能稍資對付陸部除各省軍隊不計外直轄之軍隊餉項巳積欠兩月約須一百二十萬元重以天氣漸寒棉衣費尚無所出大有朝不保夕之勢據云海陸兩部昨復會函財部爲最後之催欠原文略謂欠餉究能於何日行交若干請正式答覆日期時刻數目等語亦可見其緊迫之情况矣至財部九月薪金現仍無着日前該部已有罷工之醖釀但聞高氏昨特對僚屬表示謂即使得欵亦必先發外面欠薪本部薪水須在後發如諸公不能待儘可遞上辭呈我當從君等之請一一批准云云財部人員聞此消息益爲憤激雖該部素稱闊部當不至即演成罷工之現象而於辦事之精神亦難免減少殆半此外各機關情形亦大都如此未審高氏何以應付也 
[鄂學生赴財部索欵結果]  
　　爭得印花票十萬武昌高師經費牽延日久尚無着落該請願團於昨日（十日）下午六時復推舉代表八名赴財部坐索並於臨行時諄囑若不得高凌霨確實答覆即在財部住宿再無結果全體即移居財部該代表等如囑前往高不在部佘秘書司禮匿不敢出該代表等憤不可遏决在外接待室守候歷一時餘佘始允接見甫經覩面即言費校經費昨日轉達總長總長謂已撥四十萬印花交馬次長作抵押品借得現欵五萬諸君請歸今日定可解决代表謂敝校七月份經費准於本星期一發出此係上星期六高總長親許馬次長馬次長親告代表等代表等親告同學者今已星期三仍是一文莫名而先生又推之明日　在無法回話請電告總長今晚即子解决否則决不出門佘即以電話告高高不允來佘仍以前言搪塞代表謂今日曾見馬次長並未有借得現欵之說請打電與馬次長對質如何佘氏大窘却又不好阻止代表乃以電話詢馬馬言財部不給抵押品欵從何來問有印花票四十萬一事否馬答無此事佘秘書見眞情破露乃改口稱印花抵押借欵雖未成交確巳在進行中至印花數目實十萬元代表聞悉更不可耐嚴催立將印花票發出以備抵借少頃馬氏復來電話謂高允將十萬印花明日發出不意佘乘各代表在打電話之際潛行逃出是晚因總長不到次長尚未視事各司人員到者寥寥及各工表電話說畢後尋佘不見轉覔各室早走一空復坐半句鐘電燈又行閉火各代表乃决意在内住宿直至夜半馬氏復來電話謂高氏巳允立時簽字發出印花但須明日敎部備一公文方可去取該代表恐係騙誘乃以六人仍坐財部抽二人往高宅取字高乃親筆書條云敎育部請領印花稅票十萬元抵押借欵發給武昌高師經費即如數發給具領霖蔚該代表接條後始以電話將財部六人召出此返敎部巳起四更聞今日即持條往領不知尚有變化否 
[東三省通訊（隱）]  
　　吉林基督敎開祈禱大會　　爲太會求世界和平之實現吉林基督敎長老會及基督敎救國會根據英國國會孫大總敎之提議爲太平洋會議同於十一月六日開祈禱大會電請上海崑山花園五號基督敎全國大會續行委辦會美國牧師羅秉生華牧師權少王華博士誠靜一諸君以全國大會名義代表全國有中外信徒據情電達太平洋會議以冀各國代表採納逐欵解决并逕電華盛頓云哈定總統轉各代表公鑒中國全體人民於十一月六日開全國祈禱會願各國縮小軍備解放併吞及征服各民族廢除國際間舊有一切不平等之條約及特殊權利與攻守同盟之密約廢除資本侵略主義研究遠東問題不得害及中國主權基督敎會基督救國會代達又發出出公啓於全國各基督敎各基督敎靑年會各基督敎長老會各基督敎救國會各省督軍省長各機關各公私團體各報館略云「美總統哈定發起太平洋會議爲欲從根本上解决世界之糾紛以求鞏固之和平乃基督救國主義似於此現但其將來結果如何誠有不能思議之處蓋因此會能爲世界和平立基礎亦能爲將來世界有無大戰探眞因出入關係至重且鉅究竟上帝如何安排吾人固不得知然願有美好結果尤在世人之祈求是以各國基督敎徒連合各界人士依左列各題目發起全國祈禱會分就各地恭行其事自十一月六日開始應請貴處爲一致之行動電達上海續行委辦會認爲代表就地邀集各界依期舉行祈禱大會」祈禱題目附錄如下（一）世界人類自經歐戰痛苦而後咸知尊重人道講求公理深惡軍閥强權破壞公理和平致害人類幸福惟願上帝指示參與會議各國代表甘心縮小軍備消除英國海軍之主張法國陸軍之增加化在平洋上兵艦爲商艦以至永永遠遠（二）上帝愛人一視同仁所以基督臨世使被擄者得釋放爲奴者得自由爲罪者得救贖主心如此人何獨異現在世界新文化新思潮一日千里深願使各國遵本斯意解放已被併吞及征服之各民族聽其自由結合獨立自治並求助其生産的工作同等的敎育（三）願將國際間舊有一切不平等之特殊權利等約與一切待遇人類不平等之法令約章及一切秘密攻守同盟等約均永遠廢降之（四）願將國際間新舊戰事之損害賠償查無當事人負責時當然不得累及一般平民及後來未行損害之握權者共負賠償之責凡有此類之約章均應取消以彰公道而别是非（五）願從人道主義之根本上仰邀上帝之大愛使各國母因政治關係傷害人類生命（六）願將國際資本侵略主義永遠廢除實行博愛平等互助完成羣衆自由之幸福（七）願感動各國從此立約保持國際永遠平等外交永遠公開（八）中國旣願門户開放與會各國爲研究遠東問題自不得取侵略主義亦不得害及中國主權惟求慈悲上帝激發各國代表推已及人之良心（九）英日同盟旣包有不利於東亞之意思吾願俯順羣衆之心理秘示同盟之當局不再繼續進行庶可消患於無形（未完） 
[奉張援贛之計劃]  
　　國聞通訊社消息云自直皖戰事以後奉張屢欲伸張勢力於長江各督以爲對抗直系稱覇中原之計故始則結合張宗昌謀驅陳光遠以奪江西繼復挾迫靳雲鵬任張動爲蘇皖贛巡閱以制三省無如兩次計畫均爲直系所覺拚死相爭卒未得逞今南軍北伐漸逼贛邊張又認爲絕好機會迭電徐靳願出三師兵力擔任贛防徐靳以對南全權早經付諸曹吳兩氏故對張之請乞未表示可否斯時適保定方面有軍事會議之召集乃囑其逕與曹吳會商進行現張巳派張景惠爲代表令其尅日赴保參列會議并交給援贛計畫書一册囑令依照内容所列標準轉向曹吳徵取同意該計畫書曾爲奉軍駐京司公部某職員所見據述全文約共六條（一）奉省援贛軍之編制以第二十師全師·及第六第七兩混成旅爲主力軍隊另由第二十七師及第八混成旅中抽編先鋒隊一大隊又衛生隊救護隊爲三中隊（二）奉省援贛軍之總司令以張宗昌任之并以第六旅長鮑子揚·第七混成旅長李景林·爲副司令另由東三省巡閱使署及第二十七師中挑選精幹之參謀副官十六員爲軍務佐理員（三）奉省援贛軍之兵站由奉天至江西沿途共設十處每處置處長一員處員五員偵查隊一百名巡緝隊一百名辦理軍需軍火運輸事宜（四）奉省援贛軍之軍費預算暫定二百萬元現因中央財政困難先由奉省自行籌墊惟只能擔任十分之六下餘應由中央設法籌撥將來軍事延長預算之數不敷開支時贛省當任充充之責（五）奉省援贛軍之出發於會議决定後以一月爲期其塡補空額製備行裝以及頒發槍械等事統限半月報齊隨即集中適當地點候令出動（六）奉省援贛軍之糧𥞊統由本軍自備不擾商民但沿途所經各地及開入贛境後地方官應予以妥實之照料據上所列各條奉張援贛已有劍拔弩張之勢未識曹吳方面如何應付也 
[河南女師敎員又罷工]  
　　河南敎育界風潮屢起第一中校敎員罷工與甲種工業開除學生之風潮甫平而省立女子師範又有敎員罷工之耗據敎育廳某君言該校風潮之來源因李校長辭職李廳長派姚煥光暫行代理校長責成姚君積極整頓並下一訓令將該校大加指斥略謂本省女子師範學校辦理廢弛學風不振頗爲社會所詬病本廳長到任伊始值該校方有風潮聞李前校長鴻籌爲該校師生所推重竭誠挽留深期其力加整頓日進有功忽忽一年李校長以事與願違翩然辭職本廳長未便强高年之人重滋煩苦惟有銳意改革竟李校長未盡之責查該校學生程度甚淺嘗檢閱各期成績殊鮮合格且聞上課多不用心聽講固由敎授未盡完善然前此收納學生不按相當年齡及學力不限制結婚實爲弊害比年學潮紛乘職敎員不究心敎育學術徒持舊式壓抑主義不足以維持學風而倡導新文化者又未能引致傾向於科學之學翌培植其根本致學生多誤解服務社會之旨荒嬉正課馳情空泛之理論不勤學業甚或摭拾新學之名詞軼出自由範圍流弊日滋不圖更始遷流曷極本廳長視察該校見學生言笑舉止不守規律且時經該校附近正值上課時間常見其羣游街上似此舉動輕率出入任意殊違作育師資之本意且增女校前途之障礙茲派姚煥光暫行兼代校長職務特嚴申學規凡本科學生一律限令住校惟星期日凖其外出二時此外如須外出者省垣以内之學生由家長函知省垣以外之學生由保人函知經校長核准始得外出并將程度不齊者嚴行甄别至各職敎員是否稱職亦應詳愼考核總之當力矯管理鬆懈敎授敷衍之弊而從學術上振其活潑與自動之精神仰該兼代校長調查該校應行整頓一切事宜悉心籌畫呈候本廳長核准施行勿得敷衍從事是爲至要云云此訓令發表後該校職敎員認爲大辱因於本月七日全體提出總辭職書即日實行罷課唯該校附設之高小校及國民班均照常上課敎育廳以該校職敎員消極抵制特請命軍民兩長從嚴取締兩長以該校鼓吹新思潮最烈正欲乘機整頓於是一面令敎廳飭各科科長科員赴女校上課以免曠廢學生時日一面擬根究爲首倡率之人加以懲戒該校職敎員亦連日在第一師範附屬小學開會討論對付之法又聞今日（十號）女師校學生致函敎育廳以廳中科長科員來校上課敎授均甚平常實屬不堪師表如再來煩聒當全體罷課以示拒絕李廳長大爲震怒以學生此舉係受敎員煽惑如果該生等實行罷課當全體開除以整校風究竟如何解决一時尚難逆料 
[粤人歡迎陳炯明凱旋之狂熱]  
　　廣東省公署自接行營來電知陳總司令確於昨七日由肇啓節回省當即通函廣州市内各機關各團體知照故是早自八時許起至十二時止各學校各團體各軍隊即陸續赴指定歡迎地點站立軍樂隊共五隊並有消防隊沿途分佈以備不虞總司令部參謀處副官處秘書處等均各凖備摩托車預先到場迎候總商會僱定蓮香畫舫陳氏書院僱定江天畫舫俱灣泊天字碼頭預備歡迎而各機關要人則分乘摩托車先後蒞止省議會及出征軍人慰勞會亦舉派代表乘坐汽車到塲參與歡迎河南福軍司令部番禺國民當支部等亦用小電輪分送歡迎人員至天字碼頭登陸計是日參與歡迎人員及市民之站立兩旁參觀者自天字碼頭至省署不下數萬人 
是日隨同凱旋之軍隊分乘利國英明同樂海南粤和平樂大中原靖西八號電輪由肇先行啓椗利國英明同樂三艘八時許抵省海南粤和平樂大中原靖西五艘則於十二時左右蟬聯而至惟陳總司令於六日游鼎湖山夜宿慶雲寺七日早至鼎湖寺游龍潭至下午一時始率第二路司令陳炯光所部一二兩營乘寶璧兵艦抵河口逗留半小時即率同隨帶軍隊轉乘火車來省沿路各車站均有軍警排列歡迎尤以佛山站爲最多三時抵石圍塘隨帶軍隊先乘粤利吉　兩輪同赴天字碼頭三時二十分抵步 
省中各要人及香港工團代表數百人亦乘紫洞艇到石圍塘車站歡迎伍老博士父子許軍長汝爲鄧洪二師長汪君精衛鄒運使廖次長古廳長孫市長國民黨代表田桐馮自由鄧澤如謝英伯等均於是早九時齊到該處車站碼頭灣泊紫洞艇數十艘旗幟飛揚異常美觀時第三師長魏邦平鄧參謀長古廳長等親乘珠江一葉電船泊站迎迓陳總司令下車後遂由魏師長迎至電船由石圍塘駛返省河天字碼頭沿海所經各兵艦及西南各堤各機關商店同時均大放串砲三時五十分抵岸一時軍樂大作砲竹齊鳴響澈全市 
陳總司令登岸後一一與各迎迓者爲禮是時陳穿黄色戎服戴眼鏡佩白壳長軍刀足登馬靴貌甚肥滿由碼頭步行至第二度牌樓始乘九二汽車沿永漢馬路緩駛返省公署命參謀長坐其左魏師長坐其右有大小旗幟二十七面爲七導中有十二面紅縐紗旗爲桂人贈送者直指省署而去軍警各社團各工會各男女學校均肅立致敬總司令高舉軍帽徵帶笑容一一與各界答禮比抵公署時全署電燈大放光明旋於署前鳴砲百數萬誌賀此時全市砲竹之聲四起約歷兩點餘鐘始止粤軍飛機亦於此時舉行空中歡迎并散傳單是日所有天字碼頭南堤永漢南中北各馬路市民佇立而觀幾無隙地衆皆按照次序排班分立於烈日中由晨至下午絕無倦容聞有某校小學女生久立受熱發生昏眩惟亦無恙其餘市民站立歡迎隊伍之後者亦能久候故交通爲之梗塞 
陳總司令返署後鄧參謀長即假財廳二樓設讌爲總司令洗塵六時開席是時文官自伍總長呂次長徐總長古廳長孫市長以迄各科員武官自許軍長鄧師長洪師長以迄各少校學校則嶺南高師法政女師一中南武執信市師各中學以上校長社團則國民黨敎育會總商會總工會華僑後援會靑年會等各主任外賓則孟祿博士石室魏神父中德學校校長等曁各省敎育代表凡三百餘人陳總司令居中餘以次就席酒酣鼓掌之聲起於座上隨由孫市長發言謂陳總司令勞苦功高今日凱還請諸君共舉一鍾爲陳公壽三呼萬歲於是衆舉杯向陳行禮聲動屋瓦陳總司令起立略謂兄弟今日扶植桂人自治計時共歷一百三十餘日今始稍獲休息得與諸君共聚一堂無限欣慰但援桂期内兄弟未覺得有十分辛苦誠以民治潮流已趨一致桂人本可自决故順而行之則治此天然之理今兩粤已聯爲一家所謂援桂成功者實不敢當但將士辛勞在所不免因民治亦有時需乎武力然後正義始得伸張民權始得發展言畢遂舉杯與衆痛飲一時觥籌交錯直至七時十分始散 
是晚七時各界舉行捷燈大巡游先行者爲第一師軍樂隊憲兵第一第二兩營並紥有時果紙燈各物次爲第二師公立法政學校農業學校第三國民學校嶺南大學工界自治社敎育會各小學校第七高小第十國民學校廣東總工會銅鐵工會九普堂院酒樓茶室機織茶業鹽業酒業紙業金銀首飾白鐵等各工會又其次爲警察遊擊隊警察敎練所全南各正分區署警察水上警察隊兵工廠衛兵營及兵工廠各廠工人機器總會中國國民黨廣東支部廣州市工團總會電話局鐵路局各工人計獅子共十二組魚燈紙菓等物甚多國民黨用貨車一輛紥一紙獅車第紥一大地球内書三民主義五權憲法水警廳紥有灰色淺水艦二艘隨行陳總司令顧而微笑第二軍紥有紙聯文曰一一年定兩粤衆庶祝三軍」機器總會紥有莫榮新身穿將服用繩綑縛旁書有莫榮新失手被擒又紥有陸榮廷亦用繩綑縛旁書陸阿宋天地不容等字縫業工曾紥有大較剪一柄内書剪除軍閥又紥熨斗一個内書熨定西土又紥紙尺一方内書咫尺凱旋俱有寓意其餘種種紥作不外援桂成功兩粤携手之牌燈無甚可紀各軍隊至財廳時均與總司令爲禮高呼萬歲第二師並高唱凱旋歌此次巡行人數約計萬人以上而是夕觀者人數亦與歡迎凱旋時不相伯仲巡游路徑係由天字碼頭直上財政廳前省長公署出惠愛西街至西門經第六甫第七甫及十八甫至西瓜園散隊而陳總司令俟提燈隊過畢至九時三十分鐘始由財廳乘汽車返署休息 
[廣東敎育聯合會閉幕]  
　　七日上午九時全國敎育聯合會行閉會禮到會者有省長代表敎育局長各省區敎育會代表本省敎育會評議員等共五十餘人先由汪精衛致閉會詞次由龍欽海武桓胡炳旅奚國鈞高語罕等相繼演說有謂法定團體須代表人民之公意勿僞造興論以欺壓人民者有謂本會議决各案須實力推行方克有濟者有謂敎育須求平等勿專造就領袖人才者有謂廣東實行自治當先實行本會議决案爲各省倡以表示服從民意者而浙江代表王犖則謂今次開會於廣東承廣東省敎育會及各界竭誠招待導引各地參觀精神活潑成績優美極爲滿意并荷各界歡迎寵賜讌叙指導一切尤爲感激兄弟極望同人將廣東創辦學校市政體育工會商業社會各種事業所有自治能力鐵血精神一一歡迎回到各省區與議决敎育案一同倣照實施起來方不負此次廣東各界歡迎同人的厚意云云時已十一點鐘遂盡歡而散孟祿博士此次來粤對於敎育及市政之成績極爲注意故竭力蒐集此項材料聞此行甚爲滿意博士已於昨早八時乘廣九車落港隨行者有北京實際敎育團調查員湯若夢陶知行王卓然將由港往汕 
[蘇議會紀事]  
　　十一日蘇議會又開選舉大會至午後三時又不足法數臨時主席張肇炘仍欲開談話會有數議員曰如此大會可不必開話更無須談所謂千呼萬唤不出來安能以談笑而出之及十二日休會之條下旁聽人李某大呼曰議會休會談會休矣各議員聞之赧然而去據聞在寗人數實有九十餘人其所以不能成會者一因某俱樂部之陳某徐某等赴通商定大計尚未回寗一因各屬中人之膽小畏事者早賦歸去函電紛催不見一至第三派連日猛進雖頗有成績惟其中一小部份因某種牽掣憂讒畏譏亦未能完全順手長此以往不知如何結局也 
 [P杭州快信 
　　省垣中等以上學校聯合運動會今日（十二）在梅東高橋第一師操塲舉行各校學生到約千餘人男女來賓約三千人左右軍警兩界加派員弁赴下城一帶巡邏秩序頗整　 
　　餘姚巨商王元友集資創設鹽厫運銷鎭海慈谿等處請求運署給發曬板蔣運使查該邑曬板經編查完竣俟各厫商承認有餘再行分配 
　　台屬銷岸業已實行開放鹽稅項下向有學校附捐將無着落經各校長電省維持蔣運使已咨商稽核所核定見覆一面令行台屬督銷局會同收稅員妥議善後辦法呈報 
　　紹屬綢捐上月有人加額認辦原認商乃呈請照原認額加繳一成現由財廳核准年繳稅銀一萬四千三百元附加稅銀二千八百零六元自明年一月起按月匀解金庫 
　　近因花米上市各業又旺辦冬貨致現洋日形缺乏今日（十二）缺現尤甚省垣錢市午刻尚議無結果須下午四時續議 
地方通信 
[松江]  
　　三中運動會紀　省立第三中學本月十一日開秋季運動會自上午九時迄下午一時共演二十九節另由縣立一二兩高小各加演游戲柔軟體操兩節來賓到二千餘人男校如縣立一二兩高縣立職業東吳四高女校如景賢女中縣立一高均以團體到會會場秩序由一二兩高童子軍協同警察維持會場上設臨時 
販賣部及會場新聞設備頗見周到是日天氣晴暖各運動員無不精神百倍從事競賽各項田徑運動由朱崧蓀等在塲評判成續尚佳茲將田徑賽各組第一名錄下八八○碼陳漢雲一○○碼甲組謝葆培乙組陶希銓丙組尹鍾英六○碼團體跑四年級擲鐵球翁祖光二二○碼甲組陳漢雲乙組彭宗駿丙组尹鍾英團體立定擲鐵球四年級一二○碼低攔第一次陶希銓第二次莊理生團體立定跳遠四年級跳遠甲組謝葆培乙組馬錫祜丙組姜家漢高跳翁祖光四四○碼第一次陶希銓第二次尹鍾英 
[蘇州]  
　　省令考核知事　蘇常王道尹昨奉省署訓令略謂十年將届歲闌所屬各縣知事能否盡職政績如何均須一一審查令到仰該道尹即便將所屬各縣知事政績考查詳確尅期具報以便甄别　　難民騷擾跨塘鎭婁門外外跨塘鎭昨晨八時半突來湖南口音男女四百餘人不問情由向各食物店取物即食不名一錢該鎭商店見勢不佳羣相閉市商團聞信即整隊出外彈壓并開空槍一排詎若輩不惟不懼反敢上前拒敵搶奪槍械該商團見其人多知勢不敵即四散而去有某團員竟被刦去亂毆生死未明後經該鎭芊事陳銘石趕赴來城飛報朱鎭守使經朱使立電警察廳派騎巡隊全體並委本署某副官於下午二時許趕赴該鎭先行彈壓如再拒敵再行派兵捕勦 
　　欵産處選舉轇轕　吳縣郭知事因推舉欵産經理處董事不合法定手續業由滸關董事張冕傑等呈訴省署日前又由省議員馮錢諸君函詰省署昨聞已得王省長覆函如下查吳縣開會推舉欵産經理處董事一案前據縣呈到署當經指令以各縣地方欵産經理處組織條例總副董事之設置應由行政會議議决再行召集推定第三條第二項所列召集人員爲各市鄭鄉董該縣此次開行政會議由會議而隨時推舉並未經過召集手續各市鄉董又均未到究竟衆情是否接治翕服應仍遵照前電依法妥爲辦理以完手續並將張冕傑等代電曁呈發縣查照在案是本署對於此案原以該縣所呈核與法定程序不合故詰問其是否衆情翕服責成其另行依法辦理並非祗令查復來函想係傳聞之誤 
[揚州]  
　　解决瓜洲水利瓜洲河西上下兩圩農民爭執水利一案由縣委吳恩榮實地查勘即經該委會同立貞堂（該堂之田半屬該圩） 
所派何介三馬龍孫及　陽市董事沈鼎臣瓜洲商會長田寶琳陳元吉曁警察巡官等查勘並集上下圩人民假瓜洲商會公决具體辦法嗣後各涵洞照地勢訂立誌椿江潮掛田二尺即行閉塞另推人員負啓閉責任水小之年　舊車水入港入河水大時期加築子埝一律車水入河以免害有下圩　田聞已由該委呈復縣署並請出示勒石以昭久遠 
[杭州]  
　　督署會審軍警衝突案宗陽宫軍警衝突一案經督署組織２軍法會審十日上午九時由審判長郝國璽（一旅旅長）率同審判官陳光熺（軍法課員）宋開仕（軍務課員）項雲舫督署參　）童必揮·馬志動·（督署諮議）吳金廷（督署稽查長）沈鴻（高審廳刑庭長）謝振采（高審廳推事）屠振鎬（杭地檢廳檢察官）等開庭審訊提集小工范阿華沈正常周金蘭曁三聖橋兵士行兇處之剃頭店主曾阿泉及宗陽官警署貼隣協興電鍍廠主鄭心甫斡墨齋刻字店主洪有慶四師肇禍兵士黄冠三李秉臣一區四分署值日巡長鄭良警察唐福林葉靑徐國樑胡思明陳其高王文奎顧廷章等八名警廳派六分署署員毛銳帶領至督署候審備給午餐直訊至下午四時五十分鐘始庭諭將兵士李秉臣小工范阿華警察陳其高等看管候再復審定讞餘人一律飭回聞有定下星期一續訊之說 
[嘉興]  
　　慶祝太會開議　十一日爲太平洋會議開幕之期秀州靑年會特於上午舉行祝禱禮企望中國代表於議席上得佔優勝地位下午一時復由秀州中校二師二中第一第二兩高小女師範縣立女高啓秀女校等卜餘校學生手執小旗齊集公共運動塲舉行游行大會由軍樂隊前導由塲出發經集街出東門走馬路由西街端平橋經塘灣街上北麗樓走北大街回至公共運動塲始散蓋此次游行對於華府會議實抱無窮之希望也 
 
 

Page 13

 
 
   
 
 

Page 14

 
 
本埠新聞 
[市民慶祝太會開幕大會紀盛]  
　　議决致電太會各國代表慶祝並請主張公道　　到會者各團體各學校共千餘人　　並由馮少山報告赴歐美觀察之情形昨日爲美京華盛頓太平洋會議開幕之期本埠市民爰在北四川路横濱橋堍福德里廣肇體操塲（即精武第一分會操塲）舉行慶祝大會各團體各學校到會者共千餘人（團體及學校名單附後）議决致電華盛頓太平洋會議各國代表申慶祝意並請各國代表力主公道並由馮君少山報告赴歐美各國觀察之情形茲將其詳情分紀於左 
　　到會之團體與學校　上海各路商界總聯合會太平洋外交商榷會時間守約同志會法租界·北海路·天潼福德路·吳淞路·嘉興梧州路·四馬路·滬北五區·山西路·北山西路·唐家弄·五馬路·邑廟豫園·東北城·崇明路·愛克界路·山東路·愛多亞路·漢口路·滬北六路·南北浙江路·武是路·百老匯路等商界聯合會上海學生會全國學生聯合會總會改造湖北同志會上海各界聯合會全國各界聯合會留日學生救國團少年宣講團淞滬糧食維持會全皖厚生會水菓地貨商業友誼會履業公會中華電器工界聯合會江蘇自治期成會中國工會勵志愛國宣講團中華勞動聯合會中華印刷工界聯合會尚賢學校求是學校北唐校友互助團志新小學校敏求學校工商友誼會及商界聯合會各義校之男女小學 
　　會塲之規約及佈置　會塲大門揭示規約如下（一）團體在場中站立（二）個人在週圍站立（三）守場中所定秩序（四）勿喧譁大門之上紥有松彩牌樓懸以國旗由精武童子軍及五區第一分所警察十餘人照料一切場中有廣肇義學童子軍維持秩序警廳派督察長張桂榮·游巡四隊長劉德魁·五區長杜金釗到塲照料並有武裝警士一排場中設有高臺四週滿懸萬國旗正中有各路商界總聯合會及太平洋外交商榷會旗幟各一面其餘各團體之旗幟甚多 
　　開會前發臨時傳單　昨午後一時許會塲執事見到會者尚未踴躍誠恐各界不知開會地點臨時派周伯堯·陳國樑·與童子軍二人分乘汽車携傳單數千紙分送各馬路各商店大致謂各界人士有赴該會之必要云云并在汽車上高揭横幟大書今日慶祝太平洋開幕大會地點在横濱橋精武體育操塲 
　　開會時之詳細情形是日鐘鳴二下首由司徒俠海振鈴報告開會秩序即依秩序辦理（一）奏樂行升旗禮（二）振鈴開會推定主席遂公舉湯節之君爲主席（三）主席致開會詞（詞附後）（四）宣讀致美京各國代表電（電文附後（公推楊春綠君宣讀（五）馬少山君報告視察歐美各國情形（詞附後）（六）演說首由留日學生救國團喻育之代表演說大致謂風聞華府已提出極不平等之條件我國民極應注意云云次楊春緣演說（詞附後）次李峻華江億平崔通約陳國樑等相繼演說語多沈痛衆皆奮發大鼓掌（七）奏樂主席偕會衆舉行三呼祝典衆齊聲大呼世界永久和平萬歲太平洋會議成功萬歲中華民國萬歲萬萬歲（八）振鈴散會已五時許矣茲將各項詞電依次列後 
　　湯君詞　諸位今日開會是爲慶祝美總統哈定所發起邀集之華盛頓會議其目的是解决太平洋問題使亞洲大陸不致發生戰事我國貧弱派出之代表發言也不能如强國代表之有力會議席上縱得與中國友善之國家能代中國盡力仍不爲佳因爲要救中國必得中國人自己解决也今日開會不及討論救國方法但應當如何表示使華盛頓會議席上各國代表皆知中國已漸進於新時代吾人最應從事者是謀『統一』决不假手於罼閥希望人民以參與政治方法自起謀之第一步參加於省政治然後再參加於國家政治並應明白中國之强弱成敗責任完全在自己肩上假使華府會議中中國失敗其罪不必定歸政府人民亦當負責也今日特選華界開會不願在租界是要使政府和世界各國明白我們此後决不要假託在外國勢力保護之下來謀國事附此聲明鄙人根據上述種種現在提出預備拍電至華盛頓敬請諸君討論 
　　致美電　今日吾人集會於上海慶祝華盛頓會議之開幕敢以吾國現狀剖陳於全國同胞及友都人士之前幸維諒察中國國民愛好和平保持統一然而頻年内亂以至於今政治不良國權削弱甚至因中央政府與各省當局之腐敗因循使國家漸趨於滅亡巨額軍費之負擔陷國家於窮困之域不能應付正當之需有識者如此固無不疾首痛心而環顧大多數之民衆則昏瞶如故不知國民參與政治之必要正當團體致難逐年表示其希望而依然柔脆無力列强祗見中國之不振而不明其所不振之原因亦未嘗知吾人着手建設良好政府之計畫則勢之所趨必將採取一似是而非之 
[市民慶祝太會開幕大會攝影（一）]  
　　政策有害於中國亦有害於列强吾人欲從今日之局勢而達於希望之境地非不可能特須假以時日無論中國需要革新若何急切但歷史旣如是其久人民又如是其多欲圖改絃更張决非一瞬間事當中國改革期間使列强相約不干涉我内政承諒一時之糾紛騷擾爲自然應有之現象而對於吾人所努力者表示同情則亞細亞之和平可以永保不然使中國不能自立而竟爲强鄰所吞噬則太平洋中將見各國民族之斑斑血色與大西洋之在今日無異吾人所希望華盛頓限制軍備會議能高瞻遠矚承認輔助中國之重要使中國得保持其獨立而發展爲一有力之國家世界前途幸福實利賴焉 
　　馮君詞　鄙人爲一商人新自歐美考察返國經過香港·南洋·非洲·法·德·英·美等地頗多感觸如南洋羣島之商業華僑幾漸無立足地非洲士人行爲之野蠻法國華僑商業之凋零在在令人慨歎以吾風雨飄搖中之華人而經雄固强大諸列邦精神之痛苦難以言喻歐美各邦之人民愛國運動爲人人之天職執政者往往爲之襄助反觀我國適成一反比例亦可深歎總之我人須具遠大眼光純潔意志以及百折不回之毅力必能達到眞正極樂之境域云 
　　楊君詞今日開會慶祝太會開幕其心理不外太會係美人發起美爲我最親善之友邦希望其於會議席上涉及中國問題時能予吾國以公道之援助不謂日來國際共管之說喧傳一時揆厥原因實有二端（一）因西原龜三援段借欵一萬三千餘萬元本春到期無着致經日本人小野氏大起交涉不過得三千餘萬元國庫劵而去帮國際共管中國財政早爲早本資本家所盛倡（二）最近美國烟酒借欵美金一千一百餘萬元到期本利無着經阿卜脫氏幾番交涉北京政府仍無辦法美人最重信用因借欵本利無着對於國際共管中國財政之說不覺有動於衷故目前在美國輿論之私議係指中國財政國際共管而言其以訛傳訛而變成中國國際共管說者（一）因某國人從中作祟推波助瀾（二）因中國某系陰謀誘各國共管中國鐵路以便該系永遠得爲中國鐵路寄生蟲從中取利故中國國際共管之說自不易實現而國際共管中國財政則其趨勢漸成熟此吾人所應驚心怵目者也余以爲破産之說應有界說以目前全國財政而論則北京政府確已破産而中華民國則并未破産但北京政府原係事實政府近則威信完全墮落不過爲一二軍閥之賬房各國因外交上形式之關係遇有交涉但知與北京政府說話在吾人觀之則北京政府與中華民國確有區别帮吾人第一應警告各國使絕對不再借欵於北京政府第二應對於借欵速謀救濟之法然後對於國際共管中國財政方有反對之可言事勢危急吾商民其速起圖之 
[國民外交大會代表談話會]  
　　今日下午二時　　國聞通訊社云全國國民外交大會原設籌備處於東亞旅館一百二十九號嗣經大會議决必須另設事務所並擬附設於上海總商會内不料總商會房屋不敷應用遂與寰球中國學生會商酌暫將事務所附設於該會會客室昨日即將文件及應用各物一律遷移至前日大會所議决之電文據籌備員云已於當日拍發共需費洋一百九十餘元今日下午二時仍在寰球中國學生會開各團體代表談話會討論籌備員交卸職務後如何進行方法又前昨兩日續到之代表錄下詹天民（中華國民對日同志會）沈次裳江湘浦（中華全國商會聯合會總事務所）邵小更（曹家渡商業公會）黄葆鉞（全國鐵路協會福建支部）吳弦（福建外交後援會）冀貢泉張秀升（山西全省法團國民外交協進會）徐晉麒（永康敎育會） 
[東俄赴美代表過滬之談話]  
　　宣傳遠東共和國民治主義之精神華俄通信社云東俄赴美商務代表團前晚（十一日）十時抵滬後即已於昨日乘皇后號放洋赴美蓋該代表團與華府會議不無關係故當迅速趕赴美國過滬時與各方毫無接洽惟於前晚在所寓之禮查旅館由該團團長葉西哥夫亞力山大君向往訪之大陸報記者作一度談話聲明該代表團赴美之任務及目的其全文已在昨日大陸報登載茲照譯如下 
「此次遠東共和國政府派遣特别商務代表團赴美之舉乃實現全國人民及政府之意志此項意志已在今年春間之憲法議會中完全表現憲法議會於向全世界宣言遠東共和國獨立·及國家民治主義憲法根本原則之頃曾通牒美·英·法·日中國之政府請其與遠東共和國締結友誼邦交并聲明已預備派遣代表團前來各國作此項條約上之交涉後以種種原因以致代表團遲遲未發至今日派赴美國之代表團始得成行歷年以來遠東俄羅斯與美國商務上之往來未或斷絕東俄農塲工廠採用美國之機械器具者所在皆是故遠東共和國此次派遣代表赴美之舉並非奇特且自將專制帝室政府推翻後遠東共和國政府所採之形式有立國原則莫不合乎民治主義的精神就此點觀之遠東共和國已變爲美利堅共和國第二矣此次代表團赴美之目的及所當解决之問題乃向美國政府人民報告遠東共和國之眞象解釋俄國及外國反對黨復辟派所造謠言及因此而引起各國對俄之誤解并向美國政府及經濟界說明國内天然物産豐富之情形及遠東共和國政府邀請外國投資開採此種天藏之意志以爲遠東共和國與各國恢復邦交之第一步焉」 
[張紹曾南來行踪]  
　　國聞通訊社云張紹曾來滬之說喧傳已久日昨又傳張氏一二日内可以到滬頃據上海某機關接到張氏之左右來函略謂張氏南下行程擬先入贛然後往寗再渡江赴蚌埠遍謁陳齊張三督之後始來滬上預度行期恐非三五日内可能到滬並聞張此次之行表面上雖是進行廬山會議實際確因長江聯防問題與各方面當道有所接洽云 
 
[市民慶祝太會開幕大會攝影（二）]  
[上海日領更迭訊再聞]  
　　十二日上海日報云天津總領事船津辰一郎有繼山崎馨一而爲上海總領事之說呼聲頗高 
[禁止粤新幣進口續聞]  
　　先查幣式　　上海江海關監督致上海總商會函云逕啓者十一月九日奉江蘇省長公署訓令據上海總商會三十日代電稱粤省新鑄雙毫源源輸入其成色每角僅含銀五分六釐左右請行關嚴禁進口如有私帶立予充公等情飭即認眞查禁並行該商會知照查取幣式由關分别呈咨以免混淆等因相應函致即祈貴總會查取幣式三四份送署以便核辦爲荷此頌日祉 
[新康里房客堅持到底]  
　　國聞通訊社云新閘新康里房客聯合會因反對加租事於前日下午三時假西藏路寗波同鄉會五層樓開房客大會到者二百五十餘人由正會長蔡濟平主席先行報告收支賬目次報告經過情形略謂前次房客大會推舉代表二一人到新康洋行洽商嗣因大班赴日未有確實回復後又有公函往催亦未見答上星期聯合會中探知大班業已返滬遂又推代表六人前往大班態度非常堅决並巳委託哈華託律師發出勒遷通告代有等情商再三始允將勒遷通告暫行停發惟讓步一層至多延緩兩月再行照數增加决難減少並與代表約定下星期一再行回話决定故今日開會即解决此問題究竟房客即此而止抑尚係繼續力爭又馮經達報告前日房客總會大請願結果甚爲樂觀報告畢王肇成主張房客應堅持到底决不退讓新閘路商界願爲後盾當時發言者甚多咸主張極力奮鬭不達目的不止新康里房客聯合會旣爲上海首先發起之聯合會則新康里房客願爲上海爭房租之第一犧牲者羣情異常憤激當即公决房客方面最後讓步爲（一）自明年正月起加租（二）至多加租兩元（三）兩年以内不准再加次正會長蔡濟平因須赴寗辭職全體公决一致挽留蔡亦激於義憤慨允暫任當塲復有五人自行認定願爲聯合會職員共策進行散會時巳六時許矣 
[萬國拒土會常會紀]  
　　十一月十日下午五句鐘萬國拒土會在事務所開常會到會者有費吳生·克羅福·杜明德·漢爾·馮少山·盧偉昌·葉文卿·諸君正會長聶雲台君主席西秘書樂林生君讀前期紀事畢總幹事林炎夫君報告十一月七日各報登載有萬國拒土會會員黄仲良金伯濤二人設會員俱樂部於英大馬路德裕里一節本會並無此設查黄某等又非會員理合躬赴調查鄙人即往該處見門口懸有拒土會員俱樂部一牌視其内幕人類雜沓坐立不齊旋即告知會長並即登報聲明同日又得捕房中西探員來會詢其事實此事如何措置請諸君决之主席謂今日覔得該會一種僞證竟敢用本會名義僞造本會長聶雲臺及王正廷林炎夫之圖章在外散布按之法律實非追究不可克羅福君起言此種僞造冒名行爲非借端誑敲即希圖破壞應以法律請究以儆效尤樂林生君附議即將該會之僑造證交本會法律董梅華銓君執行林炎夫起言本會董事兼會計唐君露園忽於昨日作古同人聞耗深爲痛惜非僅本會失一拒土健者於社會中亦少一慈善偉人本會擬同紅十字會聯合同志各團體爲唐君開會追悼一致贊成即推定林炎夫樂林生二君爲追悼會籌備員俾與各團體接洽主席謂本會會計出缺應請諸君推與以繼其事衆即推舉盧偉昌君爲本會會計通過漢爾君言近日租界内烟土充斥若非請當局嚴加辦理不足杜絕根源本會應再函致工部局索其禁烟章程以資考核樂林生君附議通過林君又報告上月浙江盧督軍子嘉贊助本會經費洋五百元已經登報聲謝議畢散會 
[追悼唐露園之發起]  
　　寰球中國學生會因董事唐露園君熱心社會不遺餘力遽於本月九號長辭人世特發起開一追悼大會通告其他機關聯合舉行地點日期定後再行公佈唐君生前曾經盡力贊助之機關甚多交游幾遍寰球如有機關欲加和共同追悼可逕與該會「追悼唐公事務所」接洽 
[關於一商之消息種種]  
　　省立第一商業學校學生反對校長問題發生以來本報曾將各方消息擇要刋布惟意在望其風潮速平免致學子曠業故於采輯材料之間深加斟酌不圖此事官廳無完善方法任令校長學生對壘抗爭不可謂非蘇省敎育界之羞也茲姑將昨得消息錄之如左 
據一商學生倪鏗等來函云昨日貴報載一商學生籲請開課之宣言一則展讀之下殊深駭異查拒絕不合資格之陸規亮除田預鈞等一二人受其誘惑外餘皆堅持不屈乃田預鈞揑多數同學之名散布謠言紊亂觀聽不知屈均畹辦事勤能素爲同學所推重何來精神病症黄日騑等均巳假歸並不在校朱庭植朱星發徐長諝王師粲曹家駒徐善昌曹汝襄盛增壽陳沛霖秦釗長振生許師愼楊爽秦朱梅生馮錫康錢麗生龔照明董寶鑑許景麟蔣廷煜等對於田之宣言概未預聞顯係田受陸氏之運動希圖破壞團體實爲吾輩之公敵誠恐社會不察爲其所愚應請貴報迅即更正以明是非感甚第一商校學生倪鏗等（名多從略）二百三十餘人敬上十一月十二日晨 
　　滬南一商交學生昨又致電各省敎育會商會及北京敎育部文云生等因陸規亮無資格無人格故誓死拒絕而陸悍然不顧廉恥不畏清議竟運動官廳解散生等數百靑年以遂其私幸各界主持公理陸氏計不得逞惟現仍百出其術力謀破壞醜態萬狀深恐死灰復燃祈主張正論力予援助敎育幸甚一商學生屈均畹等二百二十九人叩 
聯合通訊社云一商學校多數學生·及歷届畢業之旅滬校友發表宣言云查敝校全體在校同學一致拒絕陸規亮實因陸規亮人格卑劣資格不合萬不能任校長之故苟今日敎廳下令另委合格之新校長今日即能上課初無其他用意更無自甘荒廢學業之理該稿列名之敝校學生田豫鈞潘潤夫等當初一致主張拒陸熱心過人曾充作代表赴寗接洽假座大東酒樓邀請新聞記者等談話中途受陸規之賄買遽變初志威逼年幼學生簽名歡迎鐵證俱在是以本月六日校友會開會議决已將田豫鈞驅逐取消其會員資格且田豫鈞本學期起巳在夜市交易所職業早已退學凡此種種卑行惡劣悉爲陸規亮敎唆無可掩飾要之數百巿年慘遭失學不能收拾皆陸規亮一人之過今陸氏雄心不死百般運動誓欲達自目的敝校同人之刼難正多預料前途之悲痛更不知將至何境言念及此心痛欲泣然同人拒絕無人格之陸規亮純係良心上之主張爲自身前途學業計而爭立志始終不變無論其有若何之大犧牲誓死不願承認此無人格無廉恥之陸規亮爲校長痛切瀝陳敬祈全國父老共鑒之江蘇省立第一商校上海同學會謹啓十一月十二日（再本會係本校歷届旅滬畢業生及在校全體同學所組織） 
昨日本報載朱香晚君致敎廳呈文係本館記者前日晚接到因關係一商特爲編入昨由朱君來函聲明此稿係上月十二日發行之件合爲登明以符事實 
[商品陳列所昨聞種種]  
　　商品陳列所自開幕以來每日參觀者接踵而至近聞中外觀覽人中有注重置用國産者連日函致該所編查科調查各種出品産地價值等類者頗不乏人如曁南學校函詢果品·靛青·罐詰·之産地銷路價值中華書局吳太玄君函請調查瑞安所製彈花機器彈索等機價值及其用法又奚耀統君函詢足踏繅絲器·殺蛹器·人力紡紗機等發賣地點及其價值用法美國商會亦函致該所清查中國毛巾業出品情形昨該所已分别派員調查俾便答覆 
　　該所昨日特别參觀期團體往觀者以學校居多數如市北公學·中法通惠學校·競益學校·允中中學·愛國女校·和安學校·旅滬廣東女學·神州女學·湖州旅滬公學·縣立第一高小學·靑年會·同岑小學等其外有日本愛知縣立第七中學校長鈴木周作第四中學校長山崎新太郎岐阜中學校長寶山良雄新民書院院長陸長順君滬江大學之鄭章成君等約共千有餘人云 
　　昨有少年二人至該所觀覽比至二層樓染織工藝部見某廠所造各種染織絲帶品色精良當時信口雌黄誤作日本之舶來品若二少年者眞可謂少見多怪不知該所陳列出品皆爲國貨者也 
[航業消息彙誌]  
　　法國郵船公司之巴勒介號昨日一時從西貢開出當有電報至滬謂至遲於二十二日進口此次該郵船來申聞有大批中國留法學生還國該船在二十二號之上午八時可抵楊樹浦之黄浦碼頭船中並有十月十四號以前之法國書信帶來云 
 
 

Page 15

 
 
　　前由福來公司經理之笛蒯斯那號輪船巳於本月五日在星加坡移交與提督公司接收使用現在美國航務部已畀提督公司遠東航業總經理之權俾得相機發展以保太平洋中美輪固有之勢力云 
　　近有西人某君因見中外各郵船商輪中時有發生竊案遂與華人羅某等組織遠東護商社專辦理航行中之失物等事聞已將成立云 
　　怡和洋行現將新購入之希臘商輪雲尼斯號更名茂生號又調顯生號開闢香港至三江Sandakan班本埠營業由滬港各商輪接轉頭等艙定價爲八十元云 
[米價仍未鬆動之原因]  
　　有人在内地搜羅出省之故滬地米價近日仍未鬆動際此新米湧旺之時非有私運及囤積决不致此前昨等日南帮船隻到貨稀少有某米客接珠街閣等處消息謂近日有無錫某某等米行潛託角里合豐全豐等行家四五家在市上搜羅南帮白粳等米由民船陸續裝赴無錫換裝火車轉浦口北上赴大連交納係日人所購云云該處本年收成本祗六七分若被陸續裝往則市價不知又將高至若何也 
[棉紗市面之轉機]  
　　棉紗市面上星期内一路疲軟自日本原敬氏被刺大阪三品紗市價頻跌去五六十元之多本紗市亦殊不振客帮久無整數買過各紗號亦因成本尚大售去必虧故亦不願售賣因之交易更少前日下午聞本埠三井洋行去電日本購進十六支三馬立馬福島財神等紗六千包左右三馬立馬福島價皆日幣二百十五元又紅財神二百二十元生包運申加費元七八兩昨日市上聞此消息人心頗好天津牛莊等帮購買有二千餘包交易所標凖紗漲元一二兩午後將收盤時三井又在紗布等交易所售出標凖紗二三千包故收盤時又轉軟聞川帮尚有胃口而市上二十支現紗不多故未成交若銀根逐步寛鬆則紗市或有轉機之望矣 
[一週間之金融狀况]  
　　本星期中洋釐因用途甚廣價格步漲銀市漸鬆拆息已跌小至三四錢先令因大條來電迭縮内盤異常疲軟最近掛牌已縮至三先令九辦士因之標金價驟漲至三百二十餘兩今錄經過情形於後 
　　洋釐　本星期初洋價七錢一分八九釐其後逐步高漲至昨日（星期六）已漲至二分四釐五考其漲價之原因實以銀市鬆動及津帮需要之故前數星期洋價非常平軟但本街存底本甚薄弱迨至本星期拆息日趨低小而賀户驟起價遂飛漲兼之津帮日有購進人心愈向漲風南京杭州二造幣廠已於本星期内先後開鑄惟來源未必豐厚總不有本帮需要之多來星期洋價仍當看漲風也 
　　銀拆　本星期銀拆已趨低小自五錢左右跌至三錢八分蓋本週以來各種出欵甚多絲經出欵又居多數故本街存底略見寛裕市面遂見鬆動且今先令日縮進口貿易巳不如前旺盛故銀兩用途亦較前減少本週略有出口現銀運往南京杭州二埠共約數十萬兩今後銀兩之需當有增無減也 
　　先令大條　本星期中大條來電迭縮先令市面異常疲軟掛牌已縮至三先令九辦士較上週又縮二辦士邇來出口市面甚呆先令大都望縮本星期中又因日首相被刺風潮大條連縮不已以目前情形觀之來星期市面雖難確定但先令回長總非最近期内所能望也　　標金　本星期中標金價由三百十餘兩漲至三百二十餘兩計漲起十兩以上其重大原因蓋先令市面之疲軟與東滙之見緊現在人心大都看好金價恐將繼續增高一時無回小之望也 
[一週間進出銀洋之調查]  
　　自星期一至昨　止調查各銀行進出口銀洋數目計裝往烟臺洋七萬元杭州元十三萬兩天津洋十萬元銀三萬兩南京二萬兩香港大條五百四十四條廣東洋五萬元南通五萬元至進口者有國外運來大條一千一百五十四條漢口來銀十萬兩蘇州來洋作萬元杭州來洋二萬元茲將逐日進出細數列下七日（星期一）中國銀行由漢口運來洋十萬元又運至杭州銀二萬兩交通銀行運往南京銀二萬兩又運往杭州銀亦二萬兩又由蘇州運來洋五萬元廣東銀行運往香港大條一百條八日（星期二）本街錢莊運往天津銀三萬兩運往廣東洋五萬元運往通州洋五萬元九日（星期三）中國銀行運往杭州銀二萬兩交通銀行由蘇州運來洋三萬元麥加利烊去大條銀二十九條銀爐烊見銀三萬兩交通銀行裝往杭州銀一萬兩中國銀行裝往杭州銀一萬兩十日（星期四）交通銀行運往杭州銀一萬兩又中國銀行一萬兩十一日（星期五）廣帮裝至香港大條四百四十四條交通銀行裝往杭州銀二萬兩中國銀行裝往杭州銀一萬兩又杭州來洋二萬元道勝銀行裝往烟台洋七萬元金城銀行裝至天津洋十萬元東方銀行法公司裝來大條一千一百五十四條 
[一週間之熔銀調查]  
　　調查是星期内北市泰亨源昌記等各銀號向匯豐正金大通滙興麥加利等銀行出來大條銀一千一百六十餘條熔烊寶紋二萬五千五百二十六只核計規元一百三十五萬二千五百六十兩又由廣帮大德昌東申和等各家共運到廣角合計大洋一百一十萬元烊化寶紋一萬三千只近日各銀行大條存貨寥寥據云陽歷十三號有四千條可由外洋運到届時有分交銀爐熔烊之說 
[美盛公司棉市報告]  
　　中美新聞社譯美盛公司棉市報告云一星期間市况極爲軟弱價又較前一星期跌去二兩左右其原因則以銀根奇緊而近期棉軟弱之故棉紗市况亦甚弱較之上星期約跌去四兩然近數日價格較穩苟經濟界得以復原則市况當見隱固也利物浦市中等美棉現貨爲一一·五八紐約市現貨爲一七·四○孟買市十二月份至正月份貨爲三六七盧比上海市十一月份至十二月份貨爲二八兩通州棉三二兩太倉棉爲二九兩華棉出口總額自本年九月至今日爲五萬零七百十二擔 
[糖業設立交易所之部令澈查]  
　　江蘇實業廳廳長前呈送魏見齊等擬設中國糖業交易所立案文件請部鑒核嗣接農商部指令第二五八三號云查該廳前呈姚曾綬等同業發起人計六十一名請設上海糖業交易所茲又據呈魏見齊等同業發起人計四十一名請設中國糖業交易所各等情究竟上海一縣當地糖業同業其總額共有若干家又粤帮建帮等共有幾帮每帮各有若干家該帮與當地糖業同業是否聯合一氣並其資本及營業情形各若何均應逐項切實澈查呈報來部以憑核辦嗣後凡請設物品交易所案該廳均須照章詳加查核不得以據呈一轉了事合行令仰遵照此令 
[華洋義振會消息]  
　　明日開討論會　十六日開成立會　　蘇浙長官均將蒞滬 
華洋義振會昨致各慈善團體函云敝會訂期本月十六日開各省華洋義振聯席會議并開本會成立大會已電請京津豫魯鄂晋陜各省推定中西代表來滬與會此次關係至爲重要所有本年籌振情形及進行辦法各大綱而應先期討論以便臨時報告茲定於陽曆本月十四日（星期一）下午五時半先集上海各善團聯席會議計論一切務祈貴處推定代表届時惠臨列席至所企禱 
　　江蘇齊督軍王省長以本省本年水災奇重亟應募欵接濟前約孫仲英在省而談請邀集中外人士合募振欵兩長曾允同到上海出席於華洋義振會昨由孫君電告會期已訂十六日恭候兩長駕臨聞齊督因辦理檢閱軍隊不兌分身會商王省長於十五日到滬親臨該會致詞勸募云 
浙江督軍盧子嘉因上海華洋義振會訂於十六日假總商會開聯席會議電請主席並由傅宗耀另電敦請巳會商沈省長届時來滬主持會務本埠文武各官得此消息已預備到期前往車站恭迎 
[意商呈控俄文報]  
　　謂爲造謠壞信　　本埠某俄文報館因被意商克白羅在公共公廨呈訴揑造謠言損壞信用等情昨由西探將該報内之主任編輯俄人拏維司記司姆司哥排拏司記衙門等四人傳至公共公廨第一刑庭原告延穆安素律師上堂陳术案情而被告代表許理律師因另有要公不及到堂辯論經俞襄讞商之義副領事費君判被告等各存洋二百元交保候訂期歸俄案公堂審理 
[禁止勞働週刊]  
　　松滬護軍使署昨日通令所屬駐滬軍警各機關文云爲通令事頃據探報上月二十四日午後高昌廟一帶住户有人按門送報一紙名謂勞働週刋實則純粹鼓動罷工性質似與地方治安不無關係是否過激黨所爲應否禁止理合檢呈原報一份伏乞鑒閱等情并報一份到署據此查此等印刷品係爲鼓動工人冀圖擾害治安亟應嚴行查禁合將原通令仰即轉飭所屬一體嚴行查禁云 
[邢家木橋大火警]  
　　焚燬草屋三千四百餘間　江北人苦矣昨晚六時半邢家木橋左某江北人家因燒飯起火登時冒穿屋頂該處居民皆江北人草舍昆連因此火勢甚速頃刻之間勢已燎原待閘北各段救火會趕到巳難施救加之自來水小更爲困難各救火員雖竭力搶救而東滅西起應援乏術被害者哭呼之聲慘不忍聞五區二分所蕭署員李巡官均親自率同警士分段照料至八時始有租界救火會由嘉興路方面開來帮同施救計焚去草棚三千四百餘間而樓房除福興里焚去數十幢外東興里亦遭波及瑞豐作場·王順記花衣廠·裕豐板木塲·均爲損失較重者自昨晚六時半起直至今晨其餘烟尚未盡滅該處地皮皆爲業廣公司産業聽憑江北苦民自由搭搆草舍並不收租際此嚴寒交迫之秋窮害小民遭此巨災亦云苦矣 
[火警彙誌]  
　　楊樹浦路九十二號祥泰木廠十二日午時失愼因火勢大而　頭遠灌救不易爵力故損失頗鉅約計逾五十萬兩起火原因尚未查悉據木廠經理云該廠機器雖多遭焚毁但仍能照常交易擬即日趕造水泥鋼骨之廠屋並從他處添置機器云本星期三日天津祥泰　廠亦被火焚損失亦數十萬兩津滬兩廠相隔不多日竟相繼被焚誠屬異事幸兩廠皆保足火險云 
浦東洋涇鎭左近三里許韓家石橋地方有向在滬上開設彈花店之韓某家前日下午五時許被三四頑童將火星遺於柴堆燃燒頃刻火頭接於房屋不可向邇當由鄰居帮同灌救奈火勢燎原施救無方計焚燬房屋三間事後由三區二分駐所警佐趙珠齋派警調查起火情形以憑核辦 
　　昨日下午三時三十分鐘滬城大南門西王家弄薛家橋口某姓平屋中不戒於火該屋亂扎草　者所居不知如何遺火積薪致成燎原當經各火會驅車到塲灌救共燬四五間事後經一區三分署派警往傳火首到局究罰 
　　昨日下午六時半公共租界五馬路公順里内火起經各救火車到塲救熄計被焚者爲厚昌顔料號及鄰居花邊公司之後披餘　殃及 
[今晚少年宣講團之交誼大會]  
　　籌建通俗演講塲聲中之第一聲實行社會敎育從事通俗演講之少年宣講團定於今晚假寗波同鄉會開第一次交誼大會其游藝秩序單曾誌本報少年宣　團通俗游藝部及化裝演講部諸君藝術　精此次從事交誼大會爲籌建通俗演講塲中之第一聲届時必然聚精會神大有可觀也聞該團前次所募建築團所之欵不敷尚多所謂通俗演講塲即在　所之内並非兩事茲將該團籌建通俗演講塲宣言錄左 
盜賊横行於前游民俶擾於後安善之徒若坐針氈若入水火日不能安其所業夜不能安其所息恐怖之窟生涯大惡久而久之同受薰化危及國本可立而待今日之中國一恐怖危險之中國也吾人處恐怖危險之中國負改造革新之重責爲國家前途計爲人民幸福計對於盜賊殺之乎對於游民逐之乎非也盜賊非生而爲盜賊者也游民非生而爲游民者也爲盜賊爲游民必有所以爲盜賊游民之道一言以蔽之曰生活之壓迫而已環境之誘脅而已生活何以須受壓迫環境何以乘而誘脅開明之士類能道其切要指爲敎育不普及之弊蓋智萌於學學足啓德律身修己非偶然也敎育發達民自安矣少年宣講團爲提倡社會敎育之機關補助學校敎育之不級抱先覺覺人之志負安國安民之責創辦至今垂一十年有化裝演講部有通俗游藝部有書報室有閱報社注重游行宣講取淺近之常識以化鄉愚辦露天學校授易識之文字以導村童厚風俗郭民德秉國民之天職耗精神時間金錢以赴事勞悴辛苦在所不計有益於民在所必爲區區苦衷早在社會共鑒之中當毋煩爲之贅言焉同人等現欲推廣團務發展社會敎敎育籌建通俗演講塲於本埠中華路爲定所演講之用指定日期舉行通俗演講及化裝演講寓懲於勸移風易俗說一一法現一一身收直接間接之效盡前此未竟之志招待來賓不取費用凡屬同胞一例觀迎無所謂階級更無所謂私圖耿耿此心惟願共鑒籌建之初特供微意 
[秋季賽馬跳浜紀]  
　　昨爲旅滬西商秋賽跳浜之期預賽西人興高彩烈咸於午後一時整　齊集於泥城外跑馬塲開始比賽日暮方畢茲將得標者挨次錄下第一次十六馬公共捕房西牢監獄員史賓斐爾藍衣黑帽黑馬勝第二次十八馬西人海爾醬色衣帽黄馬勝第三次四馬西人海爾代西人戤品司藍衣帽白馬勝第四次四馬西人小馬立師跳浜紅衣黑帽黑馬勝第五次十五馬西人史賓斐爾代西人克杜醬色衣帽黑馬勝第六次七馬西人海爾代外國電報局紅衣帽白馬勝第七次十七馬西人海爾代西人香港派此藍衣白帽白馬勝第八次十八馬西人小白蘭代祥茂洋行黄衣黑帽黑馬勝第九次九馬馬夫小和尚代外國電報局紅衣帽白馬勝 
[盜刦錢家祠堂案之破獲]  
　　二十八保四圖新大浜錢家祠堂於上月二十四日晚一時許忽來盜匪六七人持械撞門内行刦當將看管家祠之徐尚禮夫婦用繩紮縛將火烫傷二人手足被刦去大洋六十一元小洋十一角銅元三十枚衣箱二只内有綢布衣服數十年盜匪去後經人釋徐夫婦之縛投報四區四分所立派全班長警分投往拿拘獲王兆菴曹慕周等二名送所研訊據供聽從徐德成所糾往刦得贓不諱泰判收押復派探警補拿徐德成到案究辦前日午後該探警在曹家渡左近將徐德成捕獲解所畧詰一過派　押往吊到衣服及衣箱等原贓諭將徐王曹三名連贓申送淞滬警察廳發交司法科昨由嚴科員提案研訊王曹供訴前情質之徐德成供稱有友人張振清來糾民人據稱其妻與人犯姦今日欲往捉姦央民再合數友同去民人信之於是往合王曹等數人於二十四日夜半由張引導及至該處撞門進内民等始悉行刦但事已如此只得帮助所得各贓大半吊案其洋元早經用盡現在張振清逃往何處實出不知問官得供即命備文於昨日午後飭警將徐王曹並起案各贓函送地方檢察廳訊辦一而派警知照徐尚禮命自投檢廳伸訴追究 
[救濟婦孺會之菊花會]  
　　中國救濟婦孺會以留養院菊花盛開於本月十二至十四（夏暦）在愛而近路紗業公所開蘇花會備有奬品凡購菊花劵一張即可拈　一枚憑　贈奬頭奬金鐲一副二奬銀鼎一座三奬銀杯一隻其餘如銀表電扇等等及名人字盡多件均精美可觀又有該院所出籐器毛巾之類各大善士所贈之食物烟卷等其外有馬長生君所助之古鼎英德石舊景泰藍器等價值數百元待價而沽會塲正廳有新劇公會田永奎戲法邱聘卿三弦拉戲武術會拳衛及該會學生新劇弦樂等前昨兩日來賓甚多今日爲該會正日當更有可觀也 
[商科大學之名人演講]  
　　十二日下午四時商科大學請馬湘伯先生蒞校演講由郭秉文校長主席致辭歡迎馬先生演講歷一小時許大致謂近世文明不外衣食住之程度增高而欲享受此文明非有學問道德不可人往往不肯耐勞想快發財先聖敎訓却須先難而後獲望諸生勸儉有恒發憤力學云云馬先生望重年高而精神矍講時莊諧間出聞者多爲之感動云 
[上海中醫學會成立]  
　　西門城内石皮弄中醫專門學校學生等發起上海中醫學會以聯絡情誼發揚國粹爲宗旨昨日在該校開成立大會到一百數十餘人總主任丁甘仁君演說謂中醫非興即滅全視靑年後進爭此潮流云云後投票選舉正會長丁甘仁副會長夏應堂理事長丁仲英及評議編緝幹事書記會計多人至晚散會聞該會歡迎外界醫生加入暫於年内發刊季報明春改爲月刊並歡迎投稿云 
[尚賢堂臨時董事會議决案]  
　　尚賢堂總董唐露園君於日前逝世次日（星期四）下午四時該堂特開臨時緊要會議邀集中外全體董事曁辦事職員在懷嚴堂開會由李總理佳白博士報告對於該堂總董銀錢監督唐君之遽爾仙遊同人等異常悲悼且堂中失一熱心力助之益友亦深惋惜遂議决該堂同人公致唁函慰其夫人及家屬次又提議選舉銀錢監督遂全體公推董事王一亭君繼唐君之職以請力助王君一力承任並宣言主持一切當均如唐君辦法嗣由李博士報告房屋出租合同之條約並言商科大學意欲在空地上建屋各西報每有載及雖爲傳述之新聞然此事萬不能承認以礙及主權生日後之糾葛請在座諸君共力維護即如該校建造房屋三年後租期滿時建造之屋無論建築費如何鉅大當照條約履行毫不聽償應概歸本堂所有此條係抵制建屋之原則均請注意中外議董俱允以後自願協力贊助以消弭該校之侵越最後遂略告該堂在美註册事至六時方散會並聞李佳白君於次日挈全眷乘新銘輪赴京辦理另行設立尚賢堂於鄱中各事本埠堂務悉照舊章云 
[久記社徵求會員初次揭曉紀]  
　　日昨爲芝罘路久記社徵求會員初次揭曉之期各隊分數成績最優者如直隸隊何家鏞得一千九百分次如黑龍江隊鄭介誠得九百九十分山東隊楊鍾甫得九百四十分四川隊顧錫元得八百六十分餘如河南隊羅鐵臣得四百五十分貴州隊王松聲三百六十分奉天隊童軼羣三百分湖北隊陶有成二百分新疆隊顧舜臣二百分湖南隊成松年一百五十分江蘇隊譚宗榮一百五十分吉林隊呂守白一百二十分江西隊錢琴東一百二十分廣東隊姚光潤一百分雲南隊許樹屏六十分廣西隊　康伯三十分并悉該社日來對於内部整頓及一切佈置均煥然一新而尤引人注意者即添設「技擊」「絲竹」「博弈」三門游藝故新社員加入者極形踴躍云 
[尚有本埠新聞等轉入後頁]  
雜評二 
[雙方兼顧（旡用）]  
　　凡事必雙方兼顧而後有解决之法不雙方兼顧未嘗不可爲一時之解决也第其解决爲一時的無何而潰决崩裂不可收拾此理至明聖人復起不易之矣記者觀乎上海房客之與房　爭論增租問題在房主之意必得任意加租而始快在房客之意必望永遠不加租而始快然皆辦不到也則租須加而額宜從少期宜從緩如前日新康里房客聯合會議决辦法三條似亦可謂雙方兼顧之辦法矣房主而能稍存雙方兼顧之心焉宜若可以應允一商敎廳之與學生爭持校長問題在敎廳之意校長任用之權操諸官府一易再易之爲甚其可三乎委陸長校堅持到底最終極而至於解散亦所弗惜在學生之意校長爲一校之長也初拒高陽置無論繼拒陸規亮資格不足拒之覺振振有詞矣解决此事本極容易第至今日已覺大難學生果有愛護學校之心宜爲誠懇之最後宣言爲官廳開條大路敎廳亦應體察情勢略變方針將認爲可用之陸規亮内調錄用一面另委校長以爲收拾之計如此辦法近似無是非之辦法然事巳至此不得不舍經取權以求解决所謂雙方兼顧之道也非然者各走極端益難接近吾恐相持不下兩敗俱傷所犧牲者决不在尟焉 
 
 

Page 16

 
 
本埠新聞二 
[工藝傳習會六届期會]  
　　學習小工業之好機會省敎育會理科敎授研究會爲提倡日用工藝起見歷届舉辦工藝傳習會敦請專家講演茲悉該會現定於陽曆本月二十號（下星期日）舉行第六届工藝傳習會請顧紹衣薛澄冰二君講授凍瘡藥水洋密屋特爾擦牙膏倍羅子漿及癬藥水等之學理及製造方法一日授畢學員均親自實習製法查此項小工業均爲人民家常用品學習後吾人旣可自製備用值此冬令將届並可以小資本經營謀利聞該會本届仍在中華職業學校舉行額定五十名每員酌收講習費實騐貴銀一元五角自即日起報名十九日截止有志學習者逕至小西門外中華職業學校報名隨繳費銀並領取聽講證以便二十日上午九時到該會聽講實習午膳由該會共給學員無須自備云　 
[電工聯合會介紹工人]  
　　東唐家弄中華電器工界聯合介紹部連日接得無錫嘉興吳淞及本埠各工廠等來函招請超等修馬達工人一名放路線工人一名（吳淞）修理馬達兼顧電燈工人二名（無錫）修理馬達兼管機車工人一名（嘉興）修理馬達兼顧電燈工人一名（生昌廠）修理馬達工人二名（張生記廠）裝電燈工人四名（利生公司）共招工人十二名薪水均屬從豐如有相當資格均可赴會報告考騐程度云 
[新出之消毒藥水雅粉]  
　　中國化學工業社現製造一種消毒樂水牙粉其原料係以炭酸　沉降炭酸鈣及具有消毒殺蟲專功之台摩爾Tbyrnol石炭酸CarbolfcAcid等數種物料配製而成清凉爽快且能保齒茲值發行伊始研究衛生者盍試購用之 
[法自來水改埋水管之保護]  
　　法租界自來水公司吸水機廠創立時於前清光緒初年由法領事商允上海道照准並在華界安埋水管接至蘆家灣水亭近因法界用户日增居民益多以致水亭吸水機力不甚充足故擬由吸水廠至水亭之沿途換埋二十四十口徑之鋼質水管業由水亭埋起已入華界之斜橋往南經湖北會館刻將埋至滬杭鐵路附近惟該處因係軍事區域而路旁所設之電話電報電燈桿木均爲軍用之件關係重要故由承埋水管工程之久記公司除飭工匠妥愼工作勿使損碍外並已函致該管軍警各署飭派站崗軍警保護矣 
[小東門外狹馬路禁止行車]  
　　南市中華路口毘連集水街後面之肇嘉浜舊址直達出浦一帶原係華商電車行駛小東門口往返必經之所該處道路狹窄電車駛過巳甚逼窄若再容人力車場車經過其地勢頗危險第一區警察署王金山署長目擊情形恐滋後患不得不預行禁止故已傳知是處站崗警察隨時禁阻各項車輛行駛以免肇禍 
[南市警察稽查之嚴密]  
　　南市第一區警察署王金山署長以現在開辦冬防之際稽查尤爲急務故對於境内客棧車寓最爲注意惟恐外來匪徒勾通當地流氓地痞在境開設賭塲容留形跡可疑之人爲作奸犯科之舉是以特派李申兩巡官日夜輪流查察即各處茶肆賭博難免不有歹人混跡故亦在查禁之中連日以來拘獲賭案數起均當塲分别酌罰開釋其頭家須具結覓保方准省釋夜間各客寓招留庽客均着塡註循環簿以便巡官於調查客棧時當塲核對如有遺漏未經登載一經查出即作違章論應行飭傳究罰辦法甚爲嚴厲云 
[楚觀艦長辭職已准]  
　　海軍第二艦隊所屬之楚觀軍艦艦長沈繼芳因久病未愈呈請海軍第二艦隊司令轉呈准予辭職俾得調養當經杜司令呈請本埠海軍總司令公署呈請海軍部核示茲奉部令照准遣缺着即遴員呈部薦任代理總司令何品璋除令知杜司令轉行楚觀沈艦長查照外並飭參謀廳遴選妥員呈候核　 
[日僑之集會談]  
　　僑滬日本畫家大森上之山山田北原藤田大石諸氏所組織之黄潮會前年開第一次繪　展覽會而第二次展覽會則定於日内在日本俱樂部舉行出品畫爲上海及蘇州之Skelch三十七點内三點爲日本畫云 
美租界密勒路閔行路一帶日本町内會之新友會定於十三日午前十時起在演舞場開秋季懇親會定有餘興 
　　日本婦人俱樂部於昨午後二時在東亞攻究會續行同文書院敎授山畸氏之第一次講演會 
[收稅人之强暴行爲]  
　　官治不如民治　　南市公民張君益之昨致工巡捐局姚局長函云石蓀局長鈞鑒鄙人家住尚文門吾園路德韾里十一號門牌於本月九日下午三點鐘時突有貴局收稅人手持滬南工巡捐局地方稅票一紙帶同身穿警服之人三四名叩門入内聲言收稅其時鄙人適在學校授課家中貝有婦女小孩當答以是何捐稅婦女不知須俟男子回家知照辦理該收稅人等即口出惡言恃强恐嚇婦女膽小不勝驚　便給以小洋兩角該收稅人等將洋擲地痛詈而去不數分　復行折回時家中大門己　人均上校該收稅人等不待開門對大門用力連腸數下將門閏閂　斷蜂擁而入强將婦女拖拉揮拳作欲毆之狀以相恫嚇以致舉家戰慄小兒驚啼旁觀不平羣起詰貴該收稅人等始知理屈聲言願賠洋三角明日送來憤憤而去按人民居處自由載在約法巡警不得無故擅入人家明訂警章乃該收稅人等以在公之人恃强恐嚇出口罵詈欺辱婦女毁損物件如此行爲横暴已極貴局長在滬視事有年地方興論尚未　惡而此次所屬員司竟有此種行徑當出於貴局長意料之外諒必爲貴局長所不許也用特將當日所遭情形瀝陳鈞聽踢斷之門閂兩段暫行保存貴局長若欲吊騐當即遣人掮上肅此奉達佇候明敎順頌政綏上海市公民張益之謹上十一月十二日 
[婦人負氣自縊]  
　　住居滬西戈登路莊蔣家宅一千零八十一號屋内之婦人張氏向在某紗廠做工昨晨因與其夫口有負氣潛入房内用帶自縊迨家人覺察已施救不及氣絕經鄰人報告該管捕房飭陳永康往將屍體舁至虹口斐倫路騐屍所報請公共公廨俞襄讞會同義副領事費君於午刻蒞所騐明自縊身死無訛塡明屍格諭令屍屬具結領屍棺殮聽候查核 
[監犯病斃]  
　　案犯沈福根奉法庭訊明判决發送分監執行日來該犯在獄染病發送新普育堂醫治無效延至前晚在堂氣絕昨午後由堂函請地方廳郭檢察官毛檢騐員等蒞堂騐明即據沈之家屬沈柏生投案聲請自願棺殮奉諭核准着具結送查 
[汽車傷人三則]  
　　内有七歲男孩受傷頗重四千二百四十六號汽車於昨上午十時許駛經太通路撞倒江北人羅長仁頭部等處跌傷當經新閘捕房四百六十二號華捕瞥見押令汽車送受傷人往仁濟醫院醫治一面帶該汽車夫入捕房稟候捕頭發落又昨日下午二時許北京路河南路口有無錫人顧壽福被一千零六十二號汽車撞倒跌落門牙頭面亦受傷由老巡捕房一千零十號華捕到來抄錄汽車號碼另雇車送顧壽福往仁濟醫院醫治即據實呈報捕頭候示又有一千六百二十二號汽車於昨下午四時許駛經北四川路厚德里口撞跌七歲男孩王桂福受傷頗重由二十六號日本巡捕押令汽車送小孩往同仁醫院醫治旋即帶汽車夫入捕房請究 
[德安里發現盜匪]  
　　前晚七時許有盜匪五人擁至美租界北山西路德安里一百七十九號金戴生家碰開大門入内直達臥室一盜袖出手槍向金之眷屬嚇禁聲張正擬翻箱倒篋搜刦財物之際被金在樓窗大呼捕盜幸爲時尚早隣人急鳴警笛巡街捕聞警趕至各盜見事不妙紛紛奪門而逃致未刦失財物事爲該管匯司捕房悉立飭通班中西包探馳往兜拿匪早遠颺 
[把風强盜之自白]  
　　兩盜各判三年監禁虹口西華德路永吉里二千一百八十六號門牌廣東婦人陳二姑家上月十八號晚被盜糾黨持械侵入搶去值洋三百元之金飾等物後由該管捕房包探蔣阿林江標緝獲盜黨粤人梁松陸葵兩名解經公共公廨押候查明訊究在案茲捕房偵查得該兩人實係本案盜黨昨復解送公堂稟明前情並以事主陳二姑業己返粤今祗傳到見證可以到堂證明旋由證人張鑽鄭少輝相繼投案證稱是晚七時許有盜匪三人碰門入内先將陳二姑用繩捆縛繼乃肆行搶刦惟三盜面貌記憶不清等語陸襄讞得供質據被告梁松供稱年二十七歲上月十八號犯與陸葵在黄浦灘碼頭與同鄉人阿煥阿王等相遇由彼邀約至永吉里事主家門首阿煥等碰門入内我與陸葵分在前後門把風次日我分得洋二元五角陸得兩元我當時實受其愚乞恩寛宥等語陸之供詞與　略同訊畢商之日副領事田中莊太郎以梁陸二人之所爲已搆成强盜罪判决各監禁西牢三年以儆 
[補緝盜匪之令文]  
　　六君子外之十餘君子迭刦源豐衣莊等案内之巨盜曾由淞滬警廳緝獲張得標張廣志呂凱臣顧金枝譚學桂徐廷榮等六犯並起獲手槍三桿子彈四十餘粒訊據供認解送軍署訊辦在案茲悉松滬護軍使署業將該六盜發交軍法科經命課長訊得該盜匪等同黨共有十餘名之多除緝獲六盜外尚有現據供出之逸盜陳桂林等十餘匪在逃未獲案關迭次行刦華租各界商舖財物並開槍拒捕情罪極重之盜匪仍應認眞訪緝以便併案懲辦昨特令行淞滬警廳再速　緝矣 
[鬥毆成傷案兩則]  
　　一件是紗廠工人一件是柴行業者揚州人周福喜住閘北叉袋角其子開雲在北新涇蘇家角紗廠作小工前日開雲與同廠之嚴姓蘇　全等口角相毆開雲及其友劉仲明被蘇等用鐵尺毆傷頭而週身甚重由周投報四區四分所李署員派警逮捕僅獲幫兇徐阿林徐春生二名訊供不認周邀　人羅文高到案證明昨解司法科押候核辦 
小沙波開柴行之周得福前日因同業姚三在伊碼頭上起貨致起衝突周被姚糾衆毆傷胸脯甚重由其夥許壽華投四區四分所告發提到幫兇王文才王安高二人昨解司法科押候訊辦 
[虐孩禁押三月]  
　　潮州婦人鄭王氏前領一男孩阿珠爲子年祗三歲詎該氏殘忽性成日將該孩凌虐致遍體鱗傷鄰人向勸不聽且開口辱駡事爲包探方福林查知將王氏及氏夫鄭石水拘入捕房並將傷孩吊出傳出兒證　人王友華郎丁氏等解送法公堂請究王等兩證人同稱該氏一人凌虐與伊夫無涉請求騐究鄭石水稱商人失次攔阻不聽治家不嚴咎實難辭現患疾病求宥王氏供認凌虐不諱聶讞員商之法正領事德君判王氏押女牢三個月小孩送堂撫養鄭石水從寛開釋 
[投機失敗坐西牢]  
　　應季成投法公堂控司賬凌祥生私取摺子向往來各户冒支洋九千六百元迨至察悉花用用已盡故此扭案求究凌供冒支銀洋實有其事將洋做投機事業如數虧折無存現由家族將田單十畝向原告作抵應稱田單坐落鄉間所值甚微商人不要請追銀洋中西讞員判案關刑事管押一年限繳洋九千六百元如欲向保人追究准予另行起訴 
[劉鳳妮招領]  
　　四區崗警前晚在閘北大統路查見迷路女孩一口帶入區署經顔署長訊據該女供姓劉名鳳妮年十一歲家住太陽廟地方云云奉諭暫行留養聽候出示招領 
[姦竊案情女一力擔當]  
　　余阿桂須好好嚴而管束　　住居虹口漢璧禮路九百七十一號屋内之甬婦余趙氏偕其姪余立生指控漆匠紹興人樊祺新將其二十歲女兒余阿桂誘至福州路新羣旅館内住宿並唆使行竊值洋七百元之現洋珠飾等情昨由老閘捕房包探陸根生將樊與佘女一併拘解公共公廨經中西官研訊明晰以原告所控竊案已由其女承認並不指控和姦則樊和誘之罪不能成立遂判樊具安分結開釋余阿桂交其母領回管束 
[和誘案分别押儆]  
　　蔣寶山投法公堂控稱髮妻蔣五寶在原籍被陳友梅誘逃來申今始將陳尋見求究判着陳交出五寶在案現陳將五寶交案據氏稱因丈夫賭博故與人姘識是實蔣寶山投求給領中西官判陳押三月五寶押二月期滿後交伊夫領回管束 
[新世界之雙簧案]  
　　和解關釋婦人吳連魁與劉姑娘同在新世界游戲塲演唱雙簧因未請假不往演唱妨礙營業被該塲主任具控公廨請追損失由捕將兩人拘解公堂奉飭拘留候訊在案昨晨由看守押所之婦人將該兩被告解送公堂即據管理傳提事宜之中西探捕投訴此案雙方已商議明白故今日原告並不來安備質等語中西官得稟以兩造旣經商明和解遂判將案註銷被告兩人開釋 
[賣烟犯不知悛改之科罰]  
　　陳文山私帶烟土向人求售前已罰過今又復犯又李阿大翁阿二同屋住居均私燈吃前亦罰過爲探查見拘解法公堂陳李供認私賣不諱翁稱民人係二房東並不售烟被李拖累判陳罰洋二百元李罰洋一百五十元翁罰洋五十元烟具銷毁 
[公共公廨訊案彙誌]  
　　昨晨公共公廨民四庭由李襄讞會同英包副領事訊理（一）梁誠謚延甘維露律師訴夏城樓抛棄工程案結果着被告先二十四小時内知照原告派人勘估原告不得攔阻（二）郎孟松訴命雨生不遠借欵案結果改期再訊（三）戴木全訴其外祖母陳顧氏與姨母陳七寶將伊已故繼母戴陳氏遺留現欵一千一百餘元及首飾取去並將伊妹扣留案結果改期續訊 
[誌謝]  
　　昨承中華森林會惠贈第一卷第三號「森林」一册又商務印書館惠贈第十二卷第十號「小說月報」一册又中華書局惠贈「英文週報」第一百三十三期一册誌此併謝 
中華職業敎育社通訊 
　　校址　上海西門外三四八號 
[華僑擔任推銷國貨]  
　　本社社員華僑陳君永志在新嘉坡辦有福美商號采運國貨銷售南洋一而以南洋土産輪入本國前日特函本社略謂吾國財盡民窮極於今日推原其故實由於工商業不發達人民謀生乏術生計困難然工商之盛衰視夫國内貨物之暢銷與否吾國貨物除絲茶棉豆銷售内地外旣無甚發展而南洋銷路尤屬無聞某不敏知國外貿易與國内關係之重要且爲吾社社員之一天職所在特不顧冒昧上書奉告願與吾社員諸君共謀發展吾國之海外貿易爲國人先推廣南洋一帶之銷路倘吾社或國内諸工廠製造所等欲謀出品推行海外請即通知云云本社佩其熱誠合爲揭諸報端請各製造廠將所有出品之名稱價格商標等出口稅及運輸手續詳細開明逕寄陳君以資接洽陳君函中又謂國内倘需南洋土産如米糖戎椒燕窩大茨粉碩莪粉（二者爲織布廠用）煤油　膠椰干椰油加點水（染布用）建築木料士敏土螺壳牛角牛皮等亦願供給價格自較他家爲廉云 
　附錄陳君英文通訊處 
ChopHockBee46ClydeFerraceSingaporeS·S· 
 
 

Page 17

 
 
   
 
 

Page 18

 
 
自由談　家庭週刋第十四號 
[家庭小論（一）] [  嚴沁簃]  
　　兩年來國人沐新思潮洗禮而舊制度頓呈破産之觀於是家庭改革之呼聲亦似雨後春笋乘間勃發儼若銅山西傾洛鐘東應雖有頑者亦眞能抗雖然竊謂家庭問題一重大之社會問題也舊家庭果非澈底改革不足以適應人類自然美滿之生活顧於新家庭建設非重加研究得一確切解决則亦徒見使社會口益紛擾造成人間之悲劇而已余心憂焉因就所見著爲小論非敢云有貢獻冀以引起讀者對此問題研究之興趣云爾 
　　（一）家庭制在社會中之重要 
法哲學家孔德曾言『構成社會之單位乃家庭而非個人』蓋自人類相互之關係日密情勢愈複爲維護安寗抵禦外敵而『組織』之要求以起最簡單之組織即家庭是也家庭之起源以『性之作用』而成能繁衍種族能使生活日益豐滿分工·互助·相愛均能於家庭關係中探索之而此數者實社會組成之原素也故稱家庭爲『社會之具體而微』誰曰不宜且吾人更從歷史上倫理上觀察之則知先有家庭後有社會易言之即社會由家庭而衍生家庭非由社會而衍生者也至於家庭在社會中之主要功用約有兩點茲分述之 
（甲）『兒童之生産及敎育』家庭由夫婦之關係而建築雖一夫多妻一妻多夫一夫一妻制度頻繁利弊紛雜而其爲夫婦關係則一有夫婦斯有生殖而種族得以繁衍家庭中其餘之職能或得以是制度爲替而此生殖之功能則任何制度不能代辦也今之持論過激者欲舉家庭根本推翻之姑就此點觀察巳見其不可能矣且也兒童墮地以後保護養育之責爲父母者實擔負之父母以其畢生之精力貫注於其子女子女精神上肉體上之盛衰苦樂爲父母者無時不顧及之故子女長成後之榮盛與發達實賴父母之功此養育之責又爲家庭之主要職能而莫能代辦者也昔柏拉圖所玄想之『兒童公育』我等對此制度果有無限贊助之誠意特人類自私自利之心未能全剷養育者不免有疏忽之虞或竟酷待兒童則兒童公育之不能實現而家庭之仍不失其爲重要蓋亦彰彰明矣 
[婦女職業問題] [  隱厂]  
　　舊家庭的婦女大都没有職業倚着男子生活男子富貴女子也跟着富貴男子貧賤女子也跟着貧賤和水母目蝦一般以爲是生來附屬於人的甚至針黹烹飪洗衣灑掃這些事也雇人操作終日不是在家抺牌就是出外游逛看見人家戴一件時樣手飾就要設法購買看見人家裝束新奇就要一心彷照男子血汗賺來的錢爲什麽甘心供婦女揮霍呢這因爲虚榮的緣故女子以不勞動爲榮耀男子也以女子作業爲可恥有了這種惡習所以女子有所需求男子莫不竭力供給甚且借貸咧女子見男子如此於是樂得快活快活哪這麽看起來虚榮豈不是婦女没有職業的障碍馮虚榮豈不是婦女徒事裝飾的根源嗎唉現在社會生計艱難已達極點那裏還能容有坐食的人再要從事奢糜那就更不堪設想了要知道婦女榮耀不在裝飾要有人格不在不操作要在能自立要想能自立必須有職業有了職業就不倚賴男子就可實行那男女平等自由這纔是眞有榮耀呢 
[如何對待家傭] [  枕綠]  
　　人身日常之事務各有鉅細也兼而爲之是其本分而與時間經濟之理有相違則集數人之事之細者委之一身俾各得專其業家庭之雇用雜傭是有由來矣唯今之爲主者囿於階級觀念其所以待遇傭工大都失其平常廢除奴婢之說於是紛起矣以吾所見廢之而無損於事則廢之不然爲主人者亦有數點應加之意焉述之 
服務之限制洒掃洗晒烹飪等等自是日常要務雜傭有代理之義至若購買香烟小食此等事性屬消耗弗宜遣之或有意外重役應償以額外役金以明責任 
時間之規定勞工之八時間制自最適當然家庭瑣務非可固定雜傭之供役時間又不可無制致侵害其衛生也則晨約六時而興夕約十時而寢午後及晚間各須予以完全兩小時之休息俾其勞逸適均工作時精神充足星期日應予以半日之例假使有辦理私事之時機 
　　工值之增高以今日生活程度最高之上海言家庭僱用之雜傭其普通之工資男者月得三元女者兩元有半而巳其在内地者千文或六七百文不等焉勞力之代價若是其微爲人傭者寗復能竭誠以供役即貪小利於非義亦逼不得已而出諸爾是其工值宜加以適當之增高其能黽勉將事者予以季賞或歲賞之金以資鼓勵焉 
態度之和平彼亦人子非生而有卑賤之性格者徒以迫於飢寒不得不降爲人役彼以勞力助我不逮易我微金非安坐而取給於我者吾實賴之與家人又何别焉有所遣勿作命令之辭氣有所弗愜於心勿形於色婉言而明導之莫不心悅而誠服也 
凡上所述吾意所及者爲主若此庶乎近焉 
[父母宜注意兒童之事項] [  俊侯]  
兒童時性頑固每喜肆口駡人或則毆辱奴婢此等習慣旣成甚難剷除爲父母者不能以其幼而忽之 
兒童之特性凡供不應其所求輙因啼泣爲父母者宜加遏止不可過縱其慾 
兒童時尤喜逃學父母不可以寒暑風雨之藉口而任其缺席 
兒童時骨少無機質易於彎曲成佝僂病宜食以乳汁中含無機質最多者以補足其骨漸次發達 
父母愛兒童至時輙喜以手動其頰部之後半致咀嚼筋受傷因而生涎每爲小兒所苦故宜注意 
兒童時每喜納物入口要知物體概有徽菌附着兒童無知爲父母者宜力矯是弊 
兒童時宜常告以正大之故事不能投以不經之邪說兒童宜時令其勞動勿存姑息反爲其疾之憂 
[家庭諺語] [  徐雪]  
　　做人難做半中年做天難做四月天秧要太陽蔴要雨採桑娘子要半晴天 
做到老學到老臨時死學勿了 
少年莫笑白頭翁好花能得幾時紅 
一代做官七代窮 
牛吃稻柴鴨吃榖各人的福 
跌落河裏睏在床上踏濕鞋子坐在　上 
未老先白頭一世飯米勿要愁 
起得早吃得飽活到老身體好 
痴狗多呌痴人多笑 
男子不讀書賽過一隻猪 
拔去羅卜泥裏寛嫁去姑娘嫂心寛 
少時不勤儉老來睏堦沿（却酬） 
[嫁娶雜談（十）] [  吳子雍]  
　　自由戀愛原爲高尚之婚姻制乃近時之一般靑年誤解其義不以道德學問爲條件而徒容貌裝東之是謀致自由戀愛之名詞時受斵喪之患有心人能不爲之放聲一哭吾敢以朱柏廬之擇佳婿求淑女進之以輔自由戀愛偏向情感之不及世人其以爲如何 
[詭節記日] [  夷]  
　　節婦得褒於專制時代爲尤重有殉節易守節難之語節婦得褒於專制時代爲尤重有殉節易守節難之語茹含苦辛宜有此榮也吾邑當陽之族於洪楊刼後有以軍功顯者出綰軍篆於河南其族子某隨往供差遣娶婦洛陽遂以爲家蓋亦不思蜀矣已而顯者歸鄉里某弗與俱謂家無恒産徒立四壁不得衣錦復何歸爲族之人亦寖忌之矣越五年而有客自洛陽來吳中携有鷄毛書顯者展視之知某巳客死他鄉有子總角無所仍賴將與母來且某有遺言謂死必依祖宗墓木庶游魂也顯者爲之愴然以言於族之人族之人咸曰是必使之歸首邱也於是醵資遣人赴洛扶櫬以南二十餘日而至則總角之兒自言號金生僅十餘齡耳惟有父柩而失母蹤叩之則金生泫然曰我母自喪所天旦夕號泣不欲生卒以我在不忍遽抛以死父柩至九江夜泊母詭言登岸購什物久久不歸達旦仍不可得不意離泊處數百武許有母遺衣在於是知我母之投揚子之水以踵追我父矣雖多方網罟以水流至急無能爲力傷哉殆我母以我此來有諸姑伯叔之愛護有恃而弗恐故一死以遂其初志也聞者莫不悽然嘆奮然起謀所以彰其烈德會族祠初建例得彙請先德之旌於是羅列事狀維詳維至故事節孝多從督撫年終彙奏而節烈則可以特奏也綠章上達不久即得報於是泥金燦然節烈之旌煌煌以入懸於祠族之人亦以爲此譜牒之光也顯者念金生畸零無怙恃乃令就商於滬亦旣有所矣復越十年金生已有婦於清明日歸里掃墓道出吳門忽有五十許老媪擣衣水畔晲金生而有驚色金生疑之細視之則酷類其母已而頗不措意以爲母死爲鬼當不復能於十餘年後來此異鄉也天下之大耳目口鼻偶相貌似何足異哉忽老娼操洛陽土語問曰若非金生乎何相似也金生至是乃大奇且頷之拉衣細辨則膚髮雖易其色而頰痣宛在决無譌且亦何能譌耶乃共入共室則桑户蓬　似爲勞工之家有兒較弱十餘齡出呼爲母旣坐詳叩之則曰愧言矣余素聞爾父言故家貧甚而又無多積私念縱隨汝去徒勞十指或且有凍餒之虞初有死志終乃藴醮意蓋不欲自苦也故臨行懷數十金以自便俟舟泊乃逸是年居九江嫁一商明歲生子指十餘齡童曰此即更生兒也後商展轉順流而下止於吳門去年病疫殁余乃再作未亡人矣頗爾憶爾故鄉去此近顧以再嫁之母何面目見爾族之人不將唾棄而挺逐歟故終繭足不前爾今無憂温飽乎悔余之入於歧途也言巳拭涙不止金生見而憐之油然生反哺之情乃携以之海上不敢白於族然而族之人知之明等不知也蓋天語皇皇非可以戲而節烈可詭更足以貽鄉黨之羞也故終秘之 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
星期增刊 
[一週間之内外時事撮要本國之部（默）]  
　　北方財政愈陷危境　　保定會議將次實現　　國民外交極見活動北方財政去破産之日愈近而内部爭潮亦愈激烈高氏長財後經一星期之磋商始將兩財次發表然潘旣作祟於内奉又反對於外故汪士元辭不敢就羅鴻年雖允就而亦無把握財政上之危機眞令人不堪設想 
保定會議名爲防粤實爲防奉其中包括甚大吳佩孚將於日内由漢赴保各省代表亦已陸續齊集開會之期諒必不遠近來軍閥屢開會議然皆未及此會之重要其結果與軍閥派之離合南北戰局之變化必有多少之影響發現也 
至我國民近頗注意於外交問題北京各團體一方在京開外交聯合大會决定提案意見三條忠告當局三項一方又在上海開全國國民外交大會表示國民一致之主張爲太會代表後援沉寂渙散之國民致近日而始見活動氣象上海自開全國商敎聯席會議後此會繼起亦足爲我國民生色 
[世界之部（四）]  
　　太會創議後四個月之經過　　太會開幕日相被刺太平洋會議自創議以來經過四個月之籌備至本月十一日而在華盛頓開幕十二日開始辦事此四閱月之籌備約略可分爲三時期自七月十日美總統首先倡議至八月十三日美國發出正式請書爲第一時期其中所經變化有日本之突現驚恐要求提示會議範圍（七月十三日本對美答書）卒因幣原大　與美國國務卿休士之談判而有七月廿七日日本三條保留條件之對美聲明經美國之允認日本始敢大膽闊步加入會議英國曾有倫敦預備會議之主張然因美國之反對而卒罷議（其詳情參閱太平洋會議參考資料一至一八頁）自美國發出正式請書至九月中旬美國送致試擬議事日程爲第二時期是期中日本没據七月二十七日對美聲明中避免專關特種國事件與旣定事實之保留條件一面對美直接磋商雅泊島爭端卒以九月二日協定分執海電辦法對美有所讓步自不待言一面駐華公使小幡回任以九月七日對我爲魯案直接交涉之誘致又在美國造作共管之說以離間中美之感情（其詳情參閱本刋一百期至零五期）自九月中旬美國提出試擬議程至於今茲爲第三時期美國之試擬議程即日本保劉聲明中之所謂事前交換意見者是故亦可視爲美國實踐日本保留聲明之明證是期中各國紛紛忙碌於派遣代表之預備其報紙論調多誤解九月七日之日本對我節略　有對日表好意作恕辭者歐美輿論旣漸漸親日而日本之宣傳政策益復堅定綜其大要可分爲四端一曰前在巴黎和會用以爲利器之人種差别案及在八月間盛唱之全世界開放門户主義今若漸漸冷淡矣蓋人種差别案典全球開放門户主義將增重加利福尼亞坎拿大西部英屬哥倫比亞及澳大利亞之移民問題足以召英美人之不安今日本人方欲要求英美人承認其在亞洲大陸之特殊地位故寗捨棄人種差别案以博得英美人之歡心云二曰盛唱英美日大國携手之說而寗捨棄英日同盟倫敦帝國會議中英日續盟問題之所以成爲難産者　　　民總之不　有　盟爲對美而設之　　也七月十一日英相在下院之演說一面大贊日本前功不忍以怨報德一面力主英美親睦澳相許士坎相美恩亦主太平洋岸三强協定之議故日本之大國携手說順乎英國時勢詞氣旣覺冠冕堂皇又可拉美入夥使强國把持之局經一度國際會議之　定不更强於英日同盟乎美雖反對强國把持主義而除破臉打抱不平外實無他法反對然今尚未到眞實破臉之地步無論加利福尼亞問題雅泊島問題不足爲啓釁之理由即日木之極意結納亦不予美以破臉之機會且日本即使不行結納之手段而據歷來事實觀之藍辛石井之換文也威爾遜之讓步於凡爾賽也與夫最近承認日本之保留聲明也美國亦恐决不致因中國事件而遂對日興問罪之師也决裂旣不可則惟暫時承認强國把持主義而加入英美日協定耳日本知其然故竭力拉攏爲此宣傳今華盛頓方面之所謂抱樂觀者名爲大國一致實則指此也三曰力傳日本國小民稠之情形謂原料糧食無自取市場無自闢經濟生活陷於困難地位不得不有移民問題故美國不欲拒絕加利福尼亞之日僑則已坎拿大不欲排斥英屬哥倫比亞之日僑則已澳洲不欲主張白澳主義則已如欲拒絕日僑則當許日本另闢活路活路安在南圖政策日本自甘放棄（雅泊島之讓步可爲明證）其惟東亞大陸乎是故日政府對其全權代表之訓令特注重於在華之特殊地位（參觀本刋第一百○九期本篇（所謂在華特殊地位者即援用美人之門羅主義西人指爲譯成黄顔色者也四曰暴露中國之弱點曰中國如何不統一如何無自立資格財政如何瀕於破産各省督軍如何各覇一方外國在華貿易如何危險其結論曰應由大國協定共同重告中國所謂重造其名而共管其實也夫吾國之不統一財政之瀕於破産武人之各覇一方誠不可爲外人諱然吾自有自己整頓自己重造之方各國予我援我吾自當開放門户報之因此而陷於共管之絕境則非剏設華盛頓會議之本意也 
日本自九月迄於今茲其活動手段若是靈敏眼光若是凖確各國因以俱墮其術中至本星期各國代表俱巳戾止開會即在目前而歐美報紙更對日本表示一種諒解之詞如英國有名新聞記者言美國報界論調前皆表同情於中國但自日代表發表爽直誠摯之意見後言論界觀念已爲之一變巴黎時報論中日談判以日本經濟膨脹之需要與中國南北相峙之政局相比較意謂日本地小人衆生産不得不發展實業又不得不覔取原料與出路而中國之南北政府對峙與在近時期内猶無整理内政之能力則不可掩之事實也近以芝加哥借欵事吾國信用更經一度之墮落雖不承認北京政府之謠說巳經該國否認而他人又多一詆毁之口實矣昨日太會正式開議其進行若何此篇中不及叙述 
日相原敬以上星期五（四日）被刺繼任人物多屬望於西園寺然氏猶力辭原内閣雖已辭職而仍暫維持現局日人謂後任内閣仍屬政友會旣定方針當不變更云 
[華府會議應有之敎訓（圓）]  
　　母蹈巴黎和會之覆轍歐戰停止之後閱三年巴黎和會之後越二年而有華盛頓會議當年巴黎和會之重要人物除英相喬治外若威爾遜若克蘭滿沙若奥蘭都等皆已跳出國際政治舞臺巴黎和會之重要議案皆經凡爾賽（對德）聖日爾曼（對奥）脫里央納（對布）塞佛爾（對土）四個和約之確實釐定則在華盛頓會議開幕之際似無復迴顧當年巴黎和議之必要矣然巴黎和會雖已成歷史上之往跡而當年之錯誤猶爲研究國際政治者所嘆惜其所遺留之惡影響將永爲未來國際史上不可磨滅之污點今當華盛頓會議開會之始吾人之重揭巴黎和會之錯誤者蓋使今之置身國際政治舞臺上者知覆轍之不可再蹈另闢一新途徑以奠定國際和局也否則縱横捭　仍是前世紀之外交手段强國把持仍是巴黎和會之故智旣辜負四年餘之血戰亦亦無裨於未來之世界也 
綜觀一九一九年之巴黎和會其最大之錯誤爲將極端相反之兩種事業混爲一談一面須將各國間之直接衝突點妥爲釐定而仍不脫往日狹隘之國家主義一面須根　世界水　和平之意皆以重造各國聞之國際關係試問旣已堅抱國家主義不釋則第二目的何能並　因其堅特國家主義故戰敗　之與戰勝　不能處於同等地位矣戰敗國之蒞會者不過聽受判决書而巳和會所成就之和約不過戰勝國之條件而巳美總統威爾遜挾陳義過高之十四條主義東渡謂戰爭發生於各國間之爭執仇視今宜根據十四條媾和大綱製定永遠和局之條約威爾遜不明歐洲大陸之史跡不察歐洲列强爭持之癥結遽欲懸此抽象主義爲鵠使各種紛糾悉消滅於此洪爐之中各方俱心服意悅而接受之詎知歐洲人之心理竟與威爾遜主羲大相逕庭故和會甫經開幕而歐洲人已盡忘四年餘血戰之慘象矣國家之權利未甘捨棄民族之野心仍見蓬勃法國對德爭萊因領域羅馬尼亞對匈爭脫蘭西爾凡尼亞波蘭與捷克斯拉夫爭德成礦區意大利與巨哥斯拉夫爭亞德里亞海岸其他土地之爭賠欵數目之爭不獨見於敵對國間即往日同患難共甘苦以民治人道相號召之協約國間亦復有反目勃谿之象歐洲大陸之不重見流血之慘者幾希矣及至劃定德波問與希土間之界綫也則非徒因異族之雜居而十四條主義不能援用抑且大國之利益亦復隨之以衝突德波爭上西萊西亞則英助德而法助波土希戰於小亞細亞則英助希而法助土所謂三年前敵對國協約國之前賬早已一筆勾消國際局面一反昔日形勢所以然者國家主義權利思想未能盡行打破也 
威爾遜見此情形乃集中其精力使其第一目的得以實現即所謂造成國際聯合會以維持世界之和平也原定永遠廢戰之本意漸漸放棄故凡與十四條相反之决議亦竟欣然主張如山東問題也笛羅爾問題也（原 
[華府會議主席]  
　　（美國總代表國務卿許士） 
屬奥今歸意而巨哥爭之）皆能發大聲浪哄動全世界之聽聞者也嗣後威爾遜自解之言曰苟新創之國際聯合會有維持和平改正過失之權能則今雖鑄此小錯亦無大妨碍然而錯旣鑄成矣國際聯盟亦祗爲毫無能力之畸形小兒而已 
概言之巴黎和會中所謂各國間皆已犧牲民族的與國家的權利思想以致力於國際的親善者特欺人之言耳血流漂杵之大戰高視闊步大唱公道正義之高調已成過往之陳跡於是而歐洲之人民又復廻向舊習慣舊嗜好之熟路矣英人吞噬德之殖民地曁其軍艦商船矣法國欲重温其在革命時代飲馬萊因河維斯土拉河之舊夢矣波蘭故國重建而更欲恢復其當日全盛時之領土矣總之巴黎和會畫定之界線與其謂爲根據威爾遜十四條媾和綱領無寗謂其不脫戰勝國之舊典型其未經和約承認者亦不憚冒大不韙而强佔之意大利之佔阜姆羅馬尼亞之佔巴薩拉皮亞（在俄國西南）波蘭之佔上西萊西亞佔維爾納無非熱中於國家主義權利思想而然也是故吾人觀察巴黎和會而可證明下列之二點其一戰勝國戰敗國間如欲結成確實之和局爲决不可能其二以在戰爭中利害相同而偶然結合之同盟國如欲永遠維繫其國際關係亦屬不可能德法之舊仇未能泯滅無論已即結褵十餘年之英法兩國自休戰以來亦以利害之衝突而有同床異夢之證象矣十九世紀之巴爾幹式外交仍見於歐洲雖經大戰與和會而不稍變更小國間之爭持大國往往隱爲之後援利己損人爾虞我詐循致失和今日推翻霍享索倫　意志之同豐國母亦將蹈往昔戰勝拿破崙法蘭西之同盟國之覆　乎夫一九一九年之巴黎和會之成續如是而巳如是而已 
今届之華盛頓會議雖無所謂戰勝國與戰敗國之别不可與巴黎和會同日而語而吾人固希望其力改前非捐棄國家主義與權利思想也各國代表之列席會議者當自知其非爲代表某某國家而爲人類全體之代表當犧牲各國之特别利益而爲全世界謀公共幸福也然在事實上恐未必若是滿意國際主義恐尚未能實現强國把持之局面恐尚未能打破戰爭非以其有害於人類而欲廢除之也不過以其費鉅而欲設法免除之耳各國代表之列席會議者不過各爲其自國之行爲充辯護士耳利益之交換秘密之協商恐尚不免復見苟若是則巴黎和會殷鑒不遠其最優之成績不過維持現狀而重經三數强國協定之承認而巳然而此非所望於轟動一世解决舊糾紛造成新時代之華盛頓會議者也 
[中外條約最惠國條件之研究]  
（通一） 
　　（一）開放門户與商業均等機會 
中國初開海禁與各國通商之時各國即有所謂商業均等主義之創行沿襲至十九世紀末葉蛻變而爲門户開放主義今人咸推美國國務卿海約幹氏爲門户開放主義之建議人然商業均等主義與海約翰主義實二而一者也即海約翰主義創行之後中外國際條約中可稱之門户開放主義亦莫不以商業均等爲嚆矢是可知門户開放主義實與中國初開海禁與各國訂約通商同時發生開放門户政策者特將商業均等主義重復固定爲實施之規範耳然開放門户政策也商業均等主義也皆爲概括之名辭其實施之手續則庽於中國與各國所訂商業條約之最惠國條件之一項中美國前駐華公使芮恩施博士曰『中外條約中之最惠國條件極爲重要欲圖開放中國門户當先履行此項條件』茲特追溯中國未與他國訂結條約時之情形以探索此主義之原委　　（二）中外訂約前各國傾軋之情形 
　　當中西國際關係未臻正式地位之時西方商人之在廣東貿易者不得公然經商艱苦備嘗毫無機會均等之足言各西商互相傾軋情勢極爲惡劣其時荷蘭·葡萄牙·有英吉利之商人類蒞中士與華人貿易獲資甚鉅其間嫉姑爭勝之心亦特劇烈彼等各思壟斷對華貿易而驅逐他國商人於局外所施之排擠手段秘密卑劣無不用其極一六三七年夏間英人韋特爾Weddell率東印度公司商船五艘至廣州擬與中國磋商貿易權利澳門葡商對於韋氏及在粤英商詆爲無賴盜賊之流於是中國官員拒與韋氏交接令其速離華境葡人之有此舉非但圖摧殘英人在華之商業並藉此以報復前怨也蓋在一六一九年英國東印度公司與荷蘭東印度公司經兩國政府之磋商後締結商業聯盟其主旨爲使華人祗與英荷商人貿易兩公司並調遣商船以實行其政策於是首被排擠者厥爲葡商此葡人見韋氏來華後之所以力事離間以圖報復也荷蘭雖與英締盟然其商人頗自私寡信竭力羅致在華商業私爲己有縱經聯盟國英商之抗議而亦置而不問故當一六二二年葡人在澳門攻擊荷商蘭船之時英人袖手旁觀曾不稍爲之助總之西商初入中土之時互相嫉妬傾軋中傷之風特甚中國官員輕視西商之心亦益甚其不開放門户以與西方各國自由貿易而寗閉關自安者職是故也英美爲同文之國然其人民之在中國對於兩方之商業權利亦不能共同維護之甚且互相掠奪不以爲恥一八一二年美以英人强迫其水手服役於海上遂與英戰英人乘此機會將美人在華商業掃蕩殆　美國國務卿福斯股JohnWFoster嘗曰『英人在中國海上蔑視海權施行高壓手段幾與其在大西洋中所施者相彷彿一八一二年英美之所以開戰者以此』云云戰時英人對待美國水手之方法頗爲惡劣雖在揚中立國旗駛行於中立海面船隻之水手英人亦捕而迫之服役英國某軍艦司令杜利司Doris氏巡弋於廣州鄰近海面之上竭力追捕美國船隻中國官員以此爲蔑視中國主權之舉動下令令杜利司離開中國海面謂英美有隙當自行解决之安可累及中國杜氏抗令不從華人遂與英人停止貿易駐華美國領事則非但對於杜氏之舉動力加評詆並稱澳門總督以該港許英人爲其軍事中樞以侵迫美國商業亦屬卑鄙可嗤云 
　　（三）南京條約開始承認外商貿易雖然各國在中國沿岸不顧法律蔑視中國主權互相爭奪之行動終冨有調停之方法此可爲中國及西方各國慶者也當廣州對外貿易無條約約束各國商人互相排擠以自爲利之時相爭相奪定不可免均等機會之利自不顧及中國法律當然等於具文然自一八四二年八月二十九日南京條約訂定之後英國商人即取得前此外商在華所未嘗享受之正式地位蓋在是約未立之前外人不得在華居留常駐其在廣州經商也歷盡艱苦而從未得中國官員之允准即各國領事亦不得居留於廣州或省會附近地經商者旣不得留駐於廣州乃相率託庇於葡人治下中國所有之澳門地方然仍須得葡官之准許方可居留否則並澳門亦不能居也南京條約旣訂之後形勢爲之一變是約開廣州廈門福州寗波上海爲商埠聽英國商人居留經商並許英政府派遺領事駐紥其地英國及他國商人在華之地位於是增進前此中國政府所崚拒各國商人之要求今皆一一承認爲合法之權利焉故一八四二年之南京條約不啻爲承認英商在華貿易權利之憲章也 
 
[外交界上之兩夫人]  
　　顧維鈞夫人施肇基夫人 
　　（四）南京條約與均等機會政策　　策條約尤足稱道之特點爲於不知不覺中含有開放門户主義之要素使在華經商各國享有商業均等機會之最惠條件實孕藏於此約中就約文書面而論固未嘗有確定此項條欵之明文然其種子實已下於是約簽定之中英國維多利亞皇后交議國會之時曰余與中政府磋商此約時始終不以獨享利權爲懷使世界各國在華有經營工商業之均等機會實爲余之素願也此等言辭出諸一在華商業最大而爲訂南京條約國之元首自極有價值其言雖不得爲承認或確定最惠國條件之宣言贊同商業均等機會之表示然藉此固可窺見大不列顚政府實有使世界各國在華享受工商業均等機會之意志也美國第一任中國公使柯興CalebCusbing氏亦嘗謂英國實始終維護均等機會主義旣得香港之後即定爲自由貿易港口凡美荷法等國之商船均可自由人港此其明徵也云云 
英女王與美公使之言旣若是而當年中英條約中關於最惠國條件之均等主義頗有顯明之陳述較維多利亞皇后對國會之宣言更爲明瞭措辭亦更爲確切其第十三欵曰中國皇帝得以英人在福州厦門寗波上海所享之經商權利推行於其他與中國有商業關係諸國之人民頗爲悅欣今復約定嗣後並樂爲此等外國人民增加權利而使英國人民同享此增加之利權此爲中外條約中訂最惠國條件之創例而亦即爲後此門户開放主義之先聲然以英人首先創例故中國若以商業利權 
讓與他國人民之時英人亦當同沾其利益此議吾人嘗加以研究關中國之門户使世界各國咸得通商者　爲英人當時英國上議院議員克松貴族LordCurzon嘗曰開關中國對外貿易者吾人也關中國沿海重要口岸爲商埠使世界各國與英國同享對華貿易之利權者吾人也首先以輪船駛入中國江河爲中國築鐵道開礦山而爲歐洲各國工業原料之來源者吾人也吾並願世人永誌勿忘爲中國創設海關增益其國庫收入而以爲模範機關者亦吾人也柯氏言論之爲虚爲實茲不具論所可斷言者英國與中國開始通商之方法雖不甚見光明然開其端者實爲英國也 
英爲自由貿易國故當其獲得對華通商之時即使各國同享利益英人每得一貿易新途往往慨然與他人均沾之維多利亞皇后本此英國歷來所抱之自由政策旣與中國通商之後聲明不願獨得其利而謂各國當同享之今英旣願以其所得諸中政府之利權與他國均沾則他國所得諸中國政府者自亦當使英國同享之此一八四二年中英條約中所以關於該端有此特别聲明也 
　　（五）繼英而起之最惠國待遇 
在機會均等政策之中庽門户開放之精義不獨爲一八四二年之中英條約同乎此類之事實可爲例證者不可枚舉其最著者則爲南京條約簽定之後各國相繼與中國訂立相同之條約法美兩國即要求與中政府訂約一八四四年法國政府派專使至北京磋商訂立通商條約凡在上年英國藉南京條約得諸中國之商業權利法人亦悉獲之關於進出口過境稅之規定法國得最惠國之待遇美亦急起直追以利用時機按諸事實鴉片戰役之後首先要求中國同享其讓與英國之利權者厥爲美國其海軍司令克南CommodoreKearny氏於鴉片戰爭中率其所部艦隊巡戈於中國海面凡戰役之狀况南京條約簽字之情形莫不熟悉故中英之戰旣告終止和約旣已簽字之後克南氏即致書於兩廣總督提出要求謂凡美國人民經商於中國者當與最惠國之商民一律看待克南氏預知中英間對於關稅及貿易規則將有所規定恐英人利權獨享乃提出此項要求以自爲地也中政府接到克南要求書後允稱凡屬讓與英人之利權美人亦可得之於是中英間所釐定一律值百抽五低廉之新稅則及兩國間通商規則皆能適用之於其他各國之對華貿易矣然中國當時之元首及其訂約大臣無公法知識所以願將中國商業公開於世而竟實行當時歐西各國所不能切實遵守之最惠國條約者無他維持平等待遇之念使之然也 
　　一八四三年五月八日美派柯興氏CalelrCushing爲全權大使與中國磋商條約因有克南氏利便之規劃在先故柯興氏不難坐守其成中美間第一條約簽定於一八四四年七月三日該約以前此中政府所允諸克南者演爲約文曰中國若以任何權利加讓於他國美國及其人民當完全平等同守此項增加之權利柯興氏謂該約中有一端爲南京條約所無者即凡美國人民所獲之利權英人亦可享受之也及約旣簽定柯興氏欣然曰英國於中外通商約上成績如此美與其他各國良用感激美國因此各約而所獲之利益亦甚大故中美條約中亦予英國以莫大之商業利權以相酬報此後美英兩國於開闢中國門户使與外界通商一層獲有進步皆足以有利於兩國而間接可以加惠於世界各國云 
　　（六）最惠條件之續行訂定 
上述各種條約外人目爲實施機會均等主義之第一步而與中國屏棄閉關政策開放海禁同時發生者也世界海上貿易因此而見擴大且因汽機之發明西方船隻聯袂東來中國之對外貿易於是有一日千里之勢西方各國之與中國漠不相關者亦竸與之締結商業關係焉比利時·巴西·荷蘭·丹麥·意大利·德意志·西班牙·葡萄牙·秘魯等國相繼與中國訂立通商條約一八五八年英法兩國與中國訂續約對於最惠國待遇重復申明美亦與中國訂同樣之條約當時各國對華凡有所要求莫不如願以償或有一國以武力得之者他國並可援最惠待遇之例以同收其利惟一八五八年中英天津條約及同年之中美中法兩約所訂之最惠待遇條例其範圍較前此各約中所定者尤爲廣大措辭亦較廣泛此亟宜注意者也諸約中之最惠條件類皆以英約爲模範天津條約第二十四欵關於進出口稅之最惠條件曰英商起卸貨物納稅俱照稅則總不能較他國有彼免此繳 
 
 

Page 25

 
 
之别以昭平允而免偏視其第五十四欵所規定對英人之最惠條件曰上年立約所有英國官民理應取益防損各事今仍保存勿渝倘若他國今後别有潤及之處英國亦當同獲其利一八六九年十月二十三日中英條約對於最惠條件重復申明而擴大之其附件第一條曰中國嘗允諾凡中國讓與他國人民之權利英國人民亦得均沾之今復允許凡願享中國所讓與他國人民權利之英人當與他國人民以同樣條件享受此項讓與之權利云 
　　（七）英人目最惠條件爲開放門户政策 
英人在華商業之得有所建樹者此等條約條欵之作用與有功焉即均等機會主義之基礎亦因此而鞏固故在英人目中此項條欵爲無價之寶他國之心存開放中國門户而與中國訂有同樣約文者亦獲益良多故當各國並向中國要求割讓土地區劃勢力範圍之時英人猶篤守上述條欵不肯放鬆一步克松貴族LordCurzon嘗於議會辯論中曰吾人對於該項條欵不得抛棄或摧殘之薩利司伯來Salisbury亦毅然曰吾人無放棄半點條約利之意並將盡我能力以維護之此爲英國有責任政治家嚴重之申明英人之重視最惠國條件於此可見最惠國條件之價值均等主義之實施與今日所知門户開放主義相似之點亦可於英國政治家之言論中得之若將英國政治家在盛傳瓜分中國時所發之言論稍加考察則凡此諸點更見顯明當時英國政治家深信天津條約及後此諸約中所訂之最惠國條欵實爲開放中國門户政策之基礎摧殘此等條欵即所以推倒開放政策也克松貴族嘗曰吾人深信維持中國主權完全全恃開放中國門户而不在禁錮之閉塞之使列强各據一方各標榜其利益區域以保持中國之安全也渠亦嘗謂天津條約及後此諸約中之最惠國條件足使英政府有權拒絕他國在華享受特殊利權或訂立待别稅則機會均等主義亦因此而構成各國對華關係亦因此而固定即進而視此爲各國對華國際關係之總樞紐亦未嘗不可也克姆伯萊伯爵EarlofKimberley亦爲當時英政府之重要人物彼謂英國之對華政策及門户開放換言之即維持天津條約中所訂治理英國在華商務之條件而免中國於分裂之禍也開司維克Keswick者當時英國國會之著名議員也彼謂天津條約擔保英國商人在華享受最惠待遇並可使各國一併遵守各國如皆遵從該約所訂稅則開放中國門户之政策始得實行一八九九年五月十日特逢希亞公爵DukeofDevonShire在倫敦銀行公會演說曰若中國能履行條約上之義務則吾人當始終保持門户開放政策其意以爲中政府苟能實施最惠條件者中國之門户自必開放英政治家類此之言論不勝條述綜此以觀則可知在英人之意以爲如欲使中國門户開放須先保守最惠條件也英國政治家以最惠條件解釋門户開放主義深耐尋味彼等視此兩名辭二而一者以爲最惠條件若不廢棄而中政府力足以履行之則英國世守之政策始可保安善而各國在華享受均等待遇之習慣亦可永守矣雖然無如此與切實開放中國門户大相違反也 
[愛爾蘭革命之前因後果（二）（紀鴻）]  
　　（九月六日倫敦通信） 
　　今昔運動之異致　將來結果之預測愛爾蘭歷史上之領袖人物如格那坦Grattan俄康來爾OConnell巴勒Ｐarnell或長雄辯或善謀略然皆不能應用羣衆以奏成功此蓋時間未成熟不能全以軟弱責之也新芬SinnFein者承國家主義黨NationalistParty之旨而改變向日愛爾蘭政黨失敗之方法蓋向日愛爾蘭首領之運動悉注意於國會但國會中衆議院之組織議員共六百五十八人愛爾蘭僅一百人此一百人中尚有烏爾斯特之英吉利人以不足六分之一之議員與英人相對欲求仰首伸眉决不可能故新芬之運動從倫敦國會之運動改而爲根本的地方運動其初至爲平庸本不足引人注意然二十年來新芬者即愛爾蘭民族萬衆一心之結合團體舉世界之政黨及國會未有能代表民意之普通如新芬黨者愛爾蘭之新芬質言之能爲愛爾蘭全人民之魂魄名與實無輕重其間也讀享里敎授ProfessorHenry所著之『新芬進化』 
[醫學上之新發明]  
　　醫院中施行手術時例許醫學生在旁參觀另由敎師指點講解惟敎師講解之時開刀之醫生不免分心極感不便美國生西拿的城有薛爾佛HerbertASiloer进近發明一種折光鏡開刀之時鏡懸開刀桌上於是醫生之手術即在鄰室透光鏡上完全映出敎師執鞭講解雖不在開刀室而開刀室之一舉一動歷歷如在目前 
TheEvolutionotSinnFein可知新芬成此偉大之舉動良非偶然也 
愛爾蘭向日之運動爲領袖的政治運動英國政客以深沉之政黨手段挾大多數之表决權其制服少數之愛爾蘭人其能力自至易爲今新芬運動乃擁愛爾蘭全部人民就生長於斯之愛爾蘭而爲劇烈之運動與曩者遙望惠斯明斯特少數議員之呼籲其寡衆强弱之勢自不同苟英人不能悉坑四百餘萬之愛爾蘭民衆於死地或不聽愛爾蘭人絕對的獨立亦唯有開誠布公之調和耳夫如是愛爾蘭革命之結果雖未畢現然亦可測知矣 
愛爾蘭與英吉利有自然的關係及歷史上的依從若遽然絕對脫離大不列顚帝國之關係則在英人觀察臥榻之側竟容他人酣睡殊失帝國體面將何以統御其他殖民地反之英吉利之决鬭亦將轉烈或終不利於愛爾蘭夫英人保守觀念極强欲其絕對捨棄七百餘年之領土殆不可能且愛爾蘭即使完全獨立自主矣然亦不能不刻刻防禦英吉利之侵略則厚集陸海軍力擴充軍事設備及獨立必需之一切設施又皆將直接增加愛爾蘭人之經濟負擔實際上亦殊不利也故英愛兩方俱懷隱衷其不能各趨極端也明甚而和議之終可告成亦在斯焉 
今首相喬治巳擬出允許愛爾蘭之條件其大綱即永　愛爾蘭與加拿大澳大利紐論有平等之權利且與不列顚爲平等之聯合關係申而言之即許愛爾蘭自治有國會有政府應用愛爾蘭之語言奉承愛爾蘭之宗敎自理財政自掌敎育自興實業自定法律自由發達自由防範僅交通事業貿易事業保英愛間各各自由發展不加限制雖然喬治所提出之特許狀即往日格拉德士登最後之所欲辦者也是愛爾蘭所不必要求而應得之條條何須經過講和手續而後得之更何需經英倫之允許且愛爾蘭逼近不列顚與鞭長莫及之加拿大澳非諸屬地情勢不同愛爾蘭懷過去之歷史當不僅要求與加澳非諸地之平等地位而已也 
八月三十日伐勒拉（新愛爾蘭總統）氏答英相喬治函中有云『閣下所陳諸議皆非邀愛爾蘭自由的加入不列顚帝國』又云『貴政府所立和議之標的殆皆自貴政府立起點而發出然吾人對此和議之標的亦必本吾人之立足點而跑』又八月十三及八月二十六諸函喬治之言和態度皆如頒布和議命令者然質言之即招降也揆諸平等聯合之義相去已遠愛爾蘭已犧牲若許頭顱豈能甘此讀伐勒拉氏近答喬治各函窺其意志非不欲擁戴不列顚旁國旗幟所未滿意者喬治之態度未立於平等地位也 
　　然英國之目的第一在圓滿帝國之疆土且實質上之權利旣巳承認平等則態度改變之要求以喬治之「老奸巨滑」或亦不難巧爲措辭也然則將來之正式和議開幕當屬可能矣伐勒拉氏今巳承認派全權代表言和矣則將來棘手之問題必曰烏爾斯特其將難歸乎蓋和議成則杜白林國會存劉自無疑義而烏爾斯特以寡少之議員恐難承認其有參與杜白林之會其將附屬於倫敦乎恐亦未必爲新芬所承認其仍保劉於貝爾法斯乎則烏爾斯特六郡恐亦不能完全蓋泰龍Tyrone與斐爾碼其Fermanarcb兩地多天主敎南愛爾蘭决不容其北歸也 
要之愛爾蘭顧前瞻後對於深沉之英吉利政客乃以遲緩穩健之態度與之周旋將來言歸於好戴帝國之虚名而行自主之實與加澳非並駕齊驅是則必有之結局也 
[戰後世界殖民地之變遷（霄）]  
　　（一）一般之觀察大戰後世界政治地理之變遷不可謂不大也或自戰敗國中分割一部而爲新共和國或以戰敗國之殖民地割讓於戰勝國甚至舉戰敗國之全部而爲戰勝國之保護國其中殖民地之轉讓者面積紋一百五十萬方哩人口約二千五百萬戰敗國之降爲保護國者面積約二百萬方哩人口約一千餘萬（主要者在小亞細亞） 
世界政治地理上之區分有所謂屬領地保護國半自主國及委任統治地者爲數約一百五十總計面積約二千萬方哩人口約五億八千六百萬約佔全世界陸地及人口三分之一 
此一百五十個民族之統治國爲數有九英·法·荷·此·意·葡·西·日·美·是也茲將各該國所領有之殖民地比較如左 
　　國名　　殖民地面積　殖民地人口 
　　英　　　　一三四一五○○○方哩　四一二○○○○○○　　法　　　　三六九八○○○　　六○七三一○○○　　荷　　　　七九五○○○　　　四七五○○○○○　　比　　　　九○○○○○　　　一五○○○○○○　　意　　　　四五○○○○　　　　七○○○○○○　　葡　　　　九三六○○○　　　　九○○○○○○　　西　　　　二二八○○○　　　　　八四四○○○　　日　　　　一一二○○○　　　　二二○○○○○○　　美除阿拉斯加　　一二五○○○　　一二○○○○○○○合計　　二○六五九○○○　　五八六○七五○○○以上所列係包括屬領地保護國半自主國及委任統治地而言各本國不在其内其數字亦係概定因戰後尚未有精確之統計也英國殖民地之面積爲本國之一百倍人口爲本國之九倍法國殖民地面積爲本國之二十一倍人口亦超過本國荷蘭所有者面積六十倍於本國而人口七倍比利時所有者面積八倍人口二倍此面積人口之大概也 
世界統治殖民地之大國悉在温帶而被統治者大半在熱帶或半熱帶地方例如斐洲之熱帶地亞洲南部太平洋羣島及中美加勒比亞海CaribbeanSea附近諸地無不受治於歐美亞之温帶國其不在熱帶者如加拿大新西蘭南澳朝鮮極北者有丹屬之格林蘭Greenland挪威屬之斯必資堡Spitzbergen及美屬之阿拉斯加Alaskao極南者有英屬之福各蘭羣島Falklandlslandso此位置之大概也 
　　（二）熱帶殖民　 
　　殖民地之在温帶者地非不廣然其人口不過爲全世界殖民地十分之一其他十分之九悉在熱帶或半熱帶前節所列温帶九大國統治之殖民地人口總數五八六·○七五·○○○中其在熱帶或半熱帶者約佔五萬餘萬就中英領印度人口最衆計三億一千五百萬次爲荷屬東印度上千五百萬亞斐二洲之法領地五千萬斐洲比屬地一千五百萬斐洲葡屬地九百萬斐洲意屬地七百萬美屬斐列濱檀香山波多利哥PortsRico及阜琴羣島VirginIsiands一千二百萬 
温帶殖民地之發展大概出於移民之自動而熱帶殖民地則土人蠢蠢無能自謀端賴統治國之指導以爲開發故其奏功緩而漸然至今日則其政治之組織物産之增進工商業之發達居然大有可觀其鐵道綫全長有十五萬英里商業統計（一九二○年）達一百十億美金其中進口五十億美金而出口六十億美金所産原料如雜糧肉食茶糖咖啡羊毛皮革樹膠等類極爲豐富且屬世界所急需故爲出口大宗進口貨不過統治國之製造品耳 
　　（三）殖民地之商務 
　　大戰以前所謂殖民地商務云者不過與其統治國互通往來而已惟加拿大因接近美國大市塲之故常與之直接交易及大戰開始則遠航運輸發生障碍而原料之需要又增其度是以各大國恒向就近殖民地直接通商以求便易就中以美國與世界殖民地之貿易爲最大查一九二○年美國自世界殖民地進口之額爲十九億八千六百萬美金出口之額爲十八億美金合計三十七億八千六百萬美金又查一九一三年之進口額爲四億二千六百萬美金出口額爲六億一千三百萬美金合計十億三千九百萬美金此項貿易在該國與全世界之貿易總額内在一九二○年約占百分之二十七而在一九一三年僅占百分之二十二以此類推可知世界殖民地之商務將日趨興盛矣 
再將一九一九年至一九二○年中各國殖民地之進出口額比較於左（表中各數以千爲單位） 
　　國名　進口（美金）　　出口（美金）　　總計 
　　英三七九七○○○四二六二○○○八○五九○○○　　法　　二一二○○○　　二三○○○○　四四二○○○　　荷　　一四二○○○　　一七二○○○　三一四○○○　　比　　　一七○○○　　三○○○○　　四七○○○　　意　　　三○○○　　六○○○○　　三六○○○　　葡　　　四○○○○　　二六○○○　六六○○○　　西　　　二五○　　　　　三○○　　　　五五　　日　二五○○○○　　二三五○○○　　四八五○○○　　美　　三五六○○○　五二六○○○　　八八二○○○　　合計四八四四二五　　五四八七三○　一○三三一　　○　　　　　　○　　　　　　五五○ 
[遠東民國之政治現狀（圓）]  
　　（一）中央政治 
　　遠東民國之建國史略疆域户口經濟生活已約略如前期所述至其政治組織則頗似商業公司者然行政長官非國王非總統乃爲七人合組之委員會所謂政府者如此是巳其性質猶如商業公司之董事會委員七人俱選自國會所謂國會者猶諸商業公司之股東也七人委員會又復指任國務員分任政務猶諸商業公司之任用專門人員也國務員無一定任期自身不合即可告退而七人委員會或國會亦可黜免之是故此種制度實援用美國甘種都市之委員制而使國家受有公司化也 
國會採一院制凡在十八歲以上之男女皆有選舉權用普用選畢制選出之是爲全國立法機關一切政權之歸束點七人委員會即由國會選出之七人者亦可稱爲七總統因他國總統一人之職權如任定駐外代表召集國會特會下赦免令有限的制裁議案權等俱在此七人手中議會提案權屬諸七人委員會國會議員國務員全體及國民千人以上具名之决案現在七人委員會之首領爲克拉斯諾雪高夫oAlexanderMikbalovitcbKrasnoscbekov在事實上克氏今在遠東民國所處之地位猶諸他國之總統也克氏年約四十許少年時蓄志革命遁跡海外留學美國芝加哥大學及得法學學位即在芝加哥行使法律事務一九一七年俄京革命氏乃返國致力於西比利亞革新事今年春憲法會議成立氏乃當選爲最高委員會之一人焉 
遠東民國之憲法都一百八十四條爲二十三頁之鉅製首述民國最高權在人民而所謂遠東民國之人民者包括五類（一）在遠東民國疆域内産生之俄人（二）在一九二○年四月六日西比利亞宣布獨立之時住居域内之俄人（三）在宣布獨立或憲法頒行之後移居域内之俄人而不願保留蘇維埃俄羅斯國籍者（四）凡在中東鐵路區域内之俄人而未經取得蘇維埃俄羅斯或他國國籍者（五）一切入籍之外國人 
　　立法權在國會十八歲以上之男女國民皆有選舉權巳如前述其比例爲國民一萬五千人出國會議員一人任期兩年每年二月一日十一日一日國會開會開會時期由國會自身决定期職權如下（一）制定關係國家與社會生活之法律（二）認可對外條約（三）釐定國家對内對外之財政（四）制定幣制設立度量衡制（五）編制軍隊（六）指導國家行政（七）下赦免令（八）宣戰媾和（九）其他必須國會參與之問題 
前節所稱之七人委員會實爲最高之行政機關任期二年其性質實爲美國總統英國内閣與都市委員會之混合體據憲法之規定其職權如下（一）任免國務員及其陸屬官員（二）任命外交代表（三）召集國會特會四）下赦免令（五）頒布國會通過之法律（六）非國會開會期内頒布臨時法會（惟須經下届國會之追認）（七）取銷或停止國務員所發之命令 
直接行施政治者爲國務會其人員職權另有法律規定現在國務會以十五人組成之即總理外交長陸軍長内務長衛生長運輸長財政長敎育長勞工長商務長糧食長司法長國籍長郵電長實業長等是國務員一面對七人委員會之政府負責一面對人民代表之國會負責國會投不信任票時即須辭職國會并得對國務會提出質問或彈劾必要時國務員須出席答覆七人委員會與國務會聯合組成之行政機關可以方之美國之總統與國務院據憲法之規定其職權如下（一）統治全國指揮對内對外政治（二）組織全國軍隊（三）預籌全國治安問題採行國防政策（四）受制於國會以締結借欵讓與關稅通商等條約（五）草擬預算案 
 
 

Page 26

 
 
   
 
