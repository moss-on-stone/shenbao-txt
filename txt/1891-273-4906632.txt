# 1891 - 273 - 4906632

 

Page 1

 
 
[]  
　　本　　　巴覺瀟城風雨擲筆之睱適有四知主人招飲於海天春蠟屐而往至則客尚寥寥與主人久不見相對　　盖主人抱病幾及兩月近始告痊與余正同病相憐第主人爲内症而余則外症故主人之清减較甚於　拿而諸　陸續皆集入座命酒是夕無一客招花侑酒者相與清談絶不聞旱雷聒耳致清雅也與余聯坐者爲同鄉　　太　公子擅陶朱之術而好行其善曾以兩次隣居被災均免殃及出資助振蓋亦天相吉人也與談善舉事娓娓不　　言悉中肯綮旣而縱論及近年商務慨然曰中國商務至近年以來可謂疲極矣就今年而論各種生意無不耗折　鴉片烟獲利較厚卽此可以覘時世矣余曰誠然僕與諸同志創設恒濟戒烟局竭蹶從事自以爲盡心焉耳矣而捐助者殊甚寥落可見此物喜之者多惡之者少正與各種生意皆虧損而鴉片獨能豐收同一可歎公子曰此猶不足歎也所可歎者中國之人實不能振興商務說者謂外洋商人其資本極巨故能惟所欲爲而無人與之抗衡中國商務患在資本少而末由暢做故不及西人此言非也西人之資本所以多者以糾集公司故也一人之力微合衆人之刀以爲力斯其力大然此豈中國之人所不能爲哉前此競言開礦之時華人所集公司亦殊不少其所集之資何嘗不大有可觀面無如擇業不善一旦盡付東流至今猶引以爲戒而糾集公司之舉遂不可以復行顧中國之人卽使公司可集資本可巨而仍不能振興商務則以人心不一而貪之害中之也有西人言及中國茶業絲業皆爲大利之所在乃中國不知自耿其利以致虧耗非眞絲茶二業之不能獲利也卽如今年之絲所耗者尚不過官利厥後或尚有可以稍轉之時茶業則無可望矣而其所以致虧之由則先時之獲利害之也夫旣曰獲利亦復何害祗以貪心不足之故假如今年茶事約略計算初時風頭大好可以獲利二百萬金若得風便轉則中國商務之幸也而行意諸君偏慾心大熾再接冉厲以爲今年　會千載難逢欲發洋財此其時矣孰意貨以聚而愈多價以賤而愈跌假如前可獲二百萬之利至此而所得之數悉以耗去又須耗至四百萬獲止一分耗去者則有三分此茶商之所以大吃其虧也故西人之精於商務有每謂華人之絲苟能不增其額無有不獲利者華人之茶苟能不增其數亦未有不獲利者假如絲則每年限以若干包茶則每年限以若干斤則西人之中竟可爲之包管獲利而無如華人之失計也一人開一絲棧開一茶棧用幾人爲夥不數年其夥　知其中之奥　於是各立塲面各樹一幟而反以奪其舊東之事業如此者不一而足且今年做一百包而得利明年必增至二百包此等做法不啻求其絀而不求　盈此皆貪之一念誤之也譬之飯食所以養人然以其能養人也而食之　飽則成積滯矣外洋之銷路年年如此卽便稍多亦未必每年加增而中國之貨歲增不已其有不虧折者幾希　額千愈增其貨愈雜卽使各自爭强不肯自坍牌子而西人總不免生疑一生死而挑剔折閱之舉有不可以究詰者矣故近年以來各業中謹愼小心不　跬步者往往得利卽使不得其所失亦無幾若　張　盡恢之彌廣惟之愈宏則其所損失者亦必至廣而且宏不僅絲茶二業爲然而絲茶二業中人至今猶迷而不悟夫其不悟非眞不悟也貪之一念誤之也此說也吾子前曾略舉以諷世印諸樸之所言以爲何如余爲之撫掌稱善者再語未竟公子有他局興辭先往余亦以張水部折柬相　亦卽告别中夜而　篝燈錄問答之言以爲商務中當頭一棒 
[九天珠玉]  
　　八月二十四日爲吏部右侍郎敬子齋少冡宰信懸弧令誕土公大臣咸往東西牌樓　巿胡同少冡宰府第祝賀少冡宰肆筵設席以欵嘉賓並雇同春徽部外串角巴演劇一晝夜輿馬僕從爛其盈門天保九如之什可爲少冡宰詠矣○兵部爲知照事武選司案呈本年八月出有四川軍　左營游擊一缺截歸部選照章係漢三等侍衛月缺應以俸深之員擬選查有漢三等侍衛張世昌年四十九歲河南郾城縣人由内子科武進士漢三等侍衛行走四年期满引見奉旨以遊擊用欽此應將該員擬選此缺相應知照貴　衛處轉　該員於八月二十五日晨赴天安門朝房預備掣簽萬不可悮○兵部爲咨行事武選司案呈阜成門門千總慶祿　補守備遺缺應歸八月分　部推用查此缺係第十五輪第二缺上次用至還班無人以雲騎尉抵補止此次應用一科班一科班無人抵選武進士亦無人照例過班應以二科班擬補查有候選門千總金士元年五十歲正藍旗漢軍劉永安佐領卜人中庚午科武舉已丑科揀選二等以門千總推用應將該員擬補阜成門門千總理合咨行正藍漢都統轉飭該武舉印日赴部騐到以備帶領引見○新署理藩院左侍郎崇受之同文寺少卿禮諏吉於八月二十六日已時履任由司務廳示仰闔署官員曁書吏皂役通事領催人等至期進者伺候一體謁見○吏部爲咨行事文選司案呈本部議覆直隷總督李會奏以順大密雲縣知縣王夢齡請調升補宛平縣京縣知縣等因核與題　京縣歴次例案相符應准其調升京縣一本於八月二十二日具題奉旨王夢齡着依議升補餘依議欽此欽遵到部合將原題分咨直𨽻總督順天府府尹查照辦理○内閣帮同批本需員咨取翰林院等衙門人員以憑奏充兹經内閣繕單請派暫帮批本一摺於八月二十五日具奏奉硃筆圈出翰林院侍講學士丁立幹黄卓元國子監祭酒王文錦暫幫批本欽此○廂藍漢都統衙門門房值班馬甲何某於八月二十日傍晚　伊舅劉某毒毆緣劉性耽烟賭屢向何乞借何心厭之是日劉又爲將伯之呼何卽倒臥榻士勇未免言語激切何仍置不理舅忿極拾起頂門石塊擊何左腿何疼極欲起復以石擊其頭署中人聞聲趨至喝劉任手見何頭腿皆受重傷立將劉綑交廂監官廳解送提署訊辦經提署飭西城指揮往騐塡格　案以憑訊辦甥舅本係至戚何至殘忍如此若非别人趨至已斷送甥命矣據聞劉亦當馬甲積債如山月餉歸諸債主沈迷烟賭衣服藍縷不堪向何稱貸不知凡幾此何所以靳而不與也 
[禁運軍裝]  
　　近聞香　署總督出有告示禁止軍裝出口不准運入中國口岸以六個月爲期 
[江撫出闈]  
　　江撫德曉峯中丞辦吾監臨事務業已告竣遂於八月二十五日出闈所有　門龍門頭門稽查防範在在需人仍飭内外監試認眞辦理誠以掄才之地　弊所叢未可以輕心掉之也 
[揚城防務]  
　　邦上前因各處會　滋　當經地方文武遴派弁兵晝夜梭巡至今無敢或懈近聞滬上查出有人私運軍火誠恐長江一帶以及淮　常鎭等處會匪黨羽伏匿其間撍通渭息遂爲先事預防之計日來城門客寓茶 
 
 

Page 2

 
 
寮酒肆查察尤嚴保甲局曁五臺山並鹽揚等營皆加派兵丁無分晝夜分投巡察並聞兩江總督密飭某大員督帶水陸勁旅分駐揚州附近等處遥爲聲援盖揚城當水　之衝五方雜處較之他處尤爲喫緊不得不以鄭重出之也 
[電傳廣西鄉試題名全錄]  
　張其潤臨桂　吴振邦臨桂　文體備臨桂　汪鸞翔臨桂　胡兆秋平南　黄廼昌宣化　余際怛臨桂　趙鷗年臨桂　雷啓清宣化 
　唐鑑湖臨桂　黎紹賛桂平　黄穆清滕縣　袁枋玉上林　鄧啓林柳城　杜永祉博曰　莫廷庸宣化　吴一鵬賓州　范晉藩陸川 
　秦鍾毓靈川　鄧紀芳義寗　蘇　江義寍　賀炳庠全州　聶士　平樂　張　儔興業　韋錫綸　縣　陳念融臨桂　王國瑞潯州 
　龍煥綸桂林　劉　濬臨桂　黎元曉靈川　陳福蔭臨桂　梁耀基全州　謝慶飛　川　彭紹祖興安　吴兆梅興安　李鼎昕桂林 
　韋錦恩奉議　廖恩光賓州　謝商發臨桂　文　珙臨桂　袁瓊瀚興安　謝登庸宣州　王子俊慶速　吳洋榮宣化　陳荃徵梧州 
　韋　儒梧州　劉永年臨桂　荆眧　岑溪　蔣方英鬱林 
[榜]  
　龍俊堃桂平　區少璜蒼梧　李　浩梧州　陳其偉臨桂　鄧耀光懷遠　鍾祖元陸川　廖　藻全州　　龍章南丹　黄關民義寗 
　黄開甲義寗 
[軍門仗義]  
　　蘇州水師營果哨官於本月初一日病故營中囊槖蕭然幾至無以爲殮營中間事友意良不忍紏約三人禀知統帶龍覲宸軍門殿揚軍門亦　然於心卽着三人持條至道　街恒興錢鋪取洋銀一百元爲棺殮之費三人取洋回營率勇丁數名至養　巷柏年長壽器鋪購辦一切店夥延入客座極意殷勤三人信手將洋放桌上旣而店夥引入内棧閱視棺木選　壽衣及還則峨峨不動尊早已不翼飛去店夥　目半晌咸謂除貴介外並無閒人惟門前有一鞔工不知其曾行竊否洎將修　檐細搜一徧影響全無三人大肆咆哮喚地甲至欲責令店夥賠償地甲無可柰何一言不發旋經人　三人至某茶　謂洋銀旣已失去一時安得追還而死者衣棺斷不可以遲悮當令店主先將揀定者送往俾得早爲成殮所失之洋再行查核如何兩造皆　勸而散當旣三人卽赴吴縣署訴知凌大令飭差查覆候核聞送去衣棺已值洋銀五十枚云 
[火警續音]  
　　昨報初二日蘇城黄　　橋堍失愼兹又接訪事人來信知　狀元橋東堍有　芽菜作父子二人日　因細故小有口角及其子將作晚炊而父猶數　不已子忿極　以手中燃　之柴　手一擲而出詎料適擲於柴堆之上登時烈烈轟轟不可嚮邇雖有各水龍竭力灌救亦猝難爲力幸上燈　忿天降大雨火勢始衰許焚去房屋十餘間殃及鄰右四家云 
[朱雀航閒話]  
　　金陵訪事人云前任江寗城守恊崔總戎萬清籍隸山西由侍衛起家轉戰江皖補授蘇州城守參府統領撫標右營駐蘇廿載升補江寗城守協調署皖南　鎭近經　　請假至白下養疴七月廿一日其第三媳不知如何與藳　口角吞服紫霞膏而殞總戎以遭家不造鬱悶難舒病勢日增延　上月二十日西逝大公子以進士任部郎聞訃丁艱航海南下擇期五七開喪云○金陵南門外婦帚巷某姓竹器店兩小孩年方四五歲眉目如畫頗動人憐一日甲孩正食新荔枝乙孩突如其來向之奪取甲孩不允急將荔枝納入口中不料梗塞喉間以致氣閉而殞孩母掌珠　失幾於痛不欲生○句容縣解到犯人三　裝束離奇非僧非道江寍府李太守發上元縣收○候訊據解差云若輩共二十餘人出没無常行蹤詭秘前月某日有問類者　病暫住土地廟中旣而病者告斃若輩哀號哭泣募　以備棺衾新任外節某把戎憐之許助番　一尊然惟紙上空談並未慳囊慨解若　再三催索并出不　之言把戎怒搜其稻草鋪下藏有黄紙旗以及僞印遂當塲拘住三人向之嚴訊據供此項僞印係　鍾　所售句容縣張邑尊恐是會匪黨類是以解省聽候大憲發落云 
[海巿奇觀]  
　戒烟公所前因盛署暫爲停歡邇日金風薦爽玉露溥秋癖戀烟霞者又皆于于而來公所遂照常開設矣○日前海防營幕賓被竊衣服　多巡　多日尚無下落營幕森嚴之地妙手空空　竟取出入無忌此風來嗚可長哉○日前天氣和煦忽有飛蛾無數凌空飛舞詹前樹下尤多其大如蝶色灰黄而粉黯與俗所謁葫蘆蜂　根似說者以爲氣候不正所致也○水菓南運歴年頗能獲利後因爭利者多業此者轉多折耗加以上年收成甚歉土入嗜瓜菓者灰不能一嘗俊味今生菓販鑒此前車　自矜侍本地菓價因之大减盈筐满　幾無問鼎之人貴賤不常愛憎倐異此言雖小可以喻大 
[鷺島秋風]  
　　鄉試士子由省回厦舟車絡繹又值八月廿二日廣澤　王誔辰進香看蜂屯　衆客舘流娼竟有十一班之多將設餌以釣游人地方官恐滋事端特出示諭驅逐流娼又派武弁於三更後率帶兵丁往來巡視以防奸宄溷跡此亦防患未然之道也○厘捐支應委員素稱優差本屇期满經藩憲札委總局洋常稅兼文案朱巡檢　調辦遞　文案一差藩憲特委本任石蟳巡檢劉奉之叅軍俊就近接辦又史巷卡委員已委葉頻澄少尹港仔口分卡札委王委員久慶接辦均於廿六日搭南澳輪船抵厦禀明督辦提調接差任事電報　委員韓姓奉督辦盛觀察之命附招商局鎭東輪船來厦諸　宜仍舊　云○招商局附在瑞記洋行内頗多不便林委員遂另租某棧房設局辦公不致如前此之寄人籬下矣○厦門蔴灶地方於去冬被刦後今春獲犯破案經官堂訊判將此案盜犯數人發交本社官潯鄉耆老保回管束所刦之銀卽由社内富户攤派以七成還事主收領三成作署中眼線酬勞似此變通辦理潘塗瓊頭各鄉素以搶刦爲業者皆言劫財破案不致身首異處不過累及本鄉當室而已此種生理樂得去做因此各鄉刦掠頻仍富户難安袛席近交冬令此風尤甚搶案無白無之嗚呼此誰之貢哉○前署厦門同知張庚堂司馬重颺奉大憲委赴香港采辦銅鉛道出厦門小作勾留卽當解維遄發也○多士秋試言旋大憲特派伏波琛航兩輪船往來載送八月廿八日又抵厦門士子附搭者約有八九百人可謂盛矣○近日有帶裝道士十數人向各處募化若非給以青蚨　數十翼終不去也稅厘　局時有難民前往募化道憲愼重局務據提調馬太尊禀明之下卽派勇丁身穿號衣在局門看守以備不虞提者箭道左營兵丁日事操練較之往日尤爲認眞安不忘危於此見之 
[渡船失事]  
　　八月十九日有泉州安海渡船一隻满載搭客一百四五十名其中赴廣澤尊王郭聖王進香者居多二十日已駛至厦門港外白石頭左近忽大風起於海上轉帆不及船卽欹側人衆慌亂舵工推捩不愼以致渡船翻溺　離岸甚近稍知水性者大半得慶更生惟三四十人已與波臣爲伍二十三日沙坡尾一帶屍身浮起乘潮漂流情狀殊慘當時有鼓浪嶼粤妓數人搭船回厦船覆後　若輩生長珠江頗知水性竟能以泳以游誕登彼岸不致入水爲蛤亦云幸矣 
[幾弑其母]  
　　蘇州人某甲年逾而立癖染烟霞久失枝棲貧苦特甚邇者　屋本埠法租界寳興里内家中尚有母女全恃其妻浣濯縫級得資以供食用日來天時多雨所洗衣服苦不得乾數口嗷嗷無可得食甲遂與之反目强索錢文妻素無　儲何從籌借甲竟手待利刀直剌其胸母急向阻攔甲竟揮刀亂砍砍落其母兩手指母痛例於地幸有鄰人知覺將甲扭住奪取其刀用鐵練鎖其項待母蘇醒請治子以忤逆之 
 
 

Page 3

 
 
罪其母龍鍾老邁受傷過重一息奄奄後有族中人出塲想須送案照辦也 
[縣案彚錄]  
　　張雲蘭顧蓮生黄順甫紀聚興鮑子卿柳聾仙等控隣人李春輝之傭婦王葉氏卽王易氏凌虐李之養媳王小妹卽王金妹由英公堂送縣訊辦已列前報前日袁海觀大令升堂提訊王易氏供稱寗波慈谿縣人在李家爲傭金妹在李家爲養媳主人雙目失明囑小婦人代爲教訓洋針爲女纒脚所用並　凌虐情事叩求明察李春富投案訴稱李春輝係小的之兄因雙目失明作卜易生涯去年冬間憑李小園等爲媒出財禮洋三十餘元領王如興之女金妹爲養媳當因家内無人托傭婦王易氏照　金妹並囑代爲管教現求恩典將金妹交小的領回太令得供以王易氏究有不合卽着鞭　二百下金妹交李春輝領回撫養王易氏暫交　媒看管再行候示○　崽李和卿强姦西洋人家螟蛉女紀甲一案由英公堂送縣訊供疉紀前報前日大令升堂覆訊紀甲之母扒回丁難帶回紀甲投案訴帶小婦人嫁與西洋人撫紀甲爲螟蛉女日前女在家痛哭詢問何爲據稱被鄰家細以李和卿强姦五次下體潰爛當卽訴明捕房解送英廨轉解到案叩求明察　　　供與母略同李和卿供稱小的係通州人今年十七歲此事實被誣指查其家擺設賭檯進出人多不知被何人强姦大令問李曰爾如何知伊家設賭答稱小的出外購物行過其家門首是以知之大令研詰轉四李仍執前詞大令卽着　差作送扒西丁難及紀甲至英公堂轉行安插李和卿收所聽候研訊核辦 
[英界公堂瑣案]  
　　包探江阿三禀稱西婦米西派立投捕房報稱有事住九江囑出店人陳本大守户及返已失去銀茶壺七星　羹匙披肩疑陳及庖丁方阿福所竊小的前往　住陳方在陳處搜出西式馬甲襪手巾汗巾饅頭　羹　詰以報失之贓皆不承認今特送案請懲米西派立訴稱至九江三禮拜卽返檢點之下知失各物問陳不認因方亦在房申出入是以報捕拘拿至在陳處搜出之物亦係家中所有惟尚未查及耳陳供稱小的係無錫人叔每在主婦處爲傭因薦小的當出店主婦由九江回已將屋内衣物悉數拍賣現住飯館中饅頭票於拍賣後在抽斗内檢得馬甲係未至主婦處時在冷攤上　得手中襪貪小　取銀茶壺七　架並未竊藏小的每月工資洋銀五元作工二月祗收過八角應找九元二角方供稱小的係江北人主婦由九江返拍賣各物時小的方回江北歴十天卽來回拔工洋七元五角主婦不付反稱失物宋二尹與易副領事相商謂報失全無憑証工資理　付清易君謂所失約值洋銀五十餘元陳　典守之職方回過江北亦屬情有可疑今包探搜查報失之贓雖無着落然所有衣物確是西婦失贓請分别發落可也二尹謂陳旣有竊贓　判令管押三禮拜方交人保釋工資總須照給易君將情諭知原告原告願將陳工資交其叔母方之工資留荐捕房二尹令方至捕房領　陳俟期满開釋向叔母領取起案之贓給原告領去將來如果查明銀茶壺七星架係陳方行竊再行　請重辦○包探顧阿六禀稱某土行執　人翁阿德報稱學徒某甲竊取洋銀二百五十三元八開小洋銀一百枚金壓髮簪一枝及小的前往查獲知學徒姓鄭名瑞大祗存洋銀九元二角餘已賭輸金壓髮簪在寗波兌去得洋十八元亦已用盡今特解送案下翁訴稱原籍潮州現在治下某土行執事鄭是行主之胞姪行主現在原籍鄭　竊物而逃今旣獲案容卽送回潮州知照行主交其母管束請免究懲鄭供認前情並稱洋銀　往　口賭輸易副領事問翁旣　鄭是行主之姪求免懲辦何必投報捕房翁稱初不知鄭行竊是以報捕繼經查明理合由捕房解案然　求銷宋二尹准將鄭交翁領去洋銀九元二角給領○包探陳阿九禀稱東興西國帳簿鋪報失鉛字銅皮共值洋銀一百元之　隨見鋪夥王福明竊取鉛字一包銅皮三條因卽交捕送案東興執事人夏　渭遺夥某甲上堂訴稱自本年正月迄今陸續失去鉛字銅皮不少今知被土行竊務乞究追王由現在字林西字報館之連生舉荐　供稱小的前未行竊今有杭州來友托辦銅皮鉛字是以竊過銅皮二十三條售與杭友鉛字竊取無幾不料執事人竟連從前所失者均着小的交出宋二尹以起案之贓及已賣之銅皮二十三條值價無多然從前所失不少飭將王交　出外　查明前失之贓亦係王竊務須從　懲辦否則可念主夥之情免子根究鉛字一小包銅皮三條給夏領去○包探徐雲湘禀稱小的查得積竊李金生又　某飯店夥某甲之布衫一件因之拿獲人贓解送至案李認竊求恩宋二尹判令押候笞責五十板贓存捕房俟失主到來認領○某號華捕禀稱昨夜小的巡路時見　竊許德兆用蔴䋲套在某處三層　　上意　猱升行竊當塲拿獲送案請懲蔴䋲附呈台閱副巡捕頭禀稱許前因犯竊奉判遞回原籍今又來滬圖　實屬怙惡不悛許供稱小的係紹興人前曾犯竊此次來滬覔就所謀不遂不得已而復蹈前愆自知有事不端尚求大老爺恩恕宋二　判令　候備文遞回原籍蔴繩存　○王阿三　　今晨小的　籃至菜巿購菜被扒手　取籃内錢一百文當場拿獲人贓交捕送案某號華捕禀稱小的巡行菜巿見阿三獲住王阿狗言被竊以錢一百文阿拘供稱小的失業頻年飢寒交迫初次犯竊實出無奈如蒙矜釋則以後飢餓死亦不再犯矣宋二尹問某包探曰爾等知阿狗初犯乎抑　竊乎禀稱小的知阿狗的係初犯二尹格外從寛免十處責叱令退出并諭以如再犯竊定予重懲錢給阿三領去 
[法界公堂瑣案]  
　　　　法廨讞員葛　甫同轉抱恙巴久禀請道憲聶觀察賞假調治迄今病尚未愈公廨案續如山觀察因委總巡帮辦朱森庭明府權理讞務明府奉檄後於　晨赴總領事以館拜會　十點鐘時莅公廨甫同繙譯寓魯鼐安升堂判案捕房先將竊取金利源碼頭檀香之劉金才送請究辦明府問劉曰爾何處人氏爲竊幾何年矣劉　稱小的係揚州甘泉縣人目前行經金利源碼頭在駁船上竊得檀香一株實係初犯務乞衷矜包探王榮培禀稱小的查知劉竊得檀香轉交同類適謝副捕頭行至是處目覩情形當卽拘獲人贓送請訊辦明府謂本委初莅公堂姑從寛典判責四十板以儆將來○小東門外野茡薺茶食店主盛仁卿訴稱歇夥王元紀欲將親戚家女兒字與小的親家之孩子强令小的執柯小的因見王作事不端不敢應允王卽肆行無禮與小的爲難朱明府謂王曰嫁娶之事須出兩願况男家與盛本係親戚若欲　姻伊等可自行商議何必勞爾　成乎爾係何處人若干年紀　稱小的年廿七歲家在金陵明府謂偌大年紀難道尚不知情理乎想必失業已久欲藉爲媒以獵取柯儀耳遂判合掌頰　十下交人保釋○包探　榮培禀　車夫陳阿生竊取車寓主婦某氏之棉初一條扭送請辦陳供　主婦家移居時將棉被借與小的自不小心被人竊去朱明府謂主婦好意借爾棉被爾竟失去咎由自取夫復何尤着押候責一百板○包探孫錦榮禀稱顧才壽竊得西　磁長盆一具經小的拿獲人贓解送案下朱明府問顧曰此盆從何處竊來供稱小的由水果攤上　得明府以原告不來判責二十板盆存待認領○金有才訴稱小的在治下八仙橋附近開小茶肆　因别有就緒將肆閉歇由倪祥發央孫兆榮馬富木金寳泉向小的實用生財約已兩月非但租資無着且房租未曾付清向其索償出言不遜是以扭案請究宋明府問倪曰爾爲可不付租資倪供稱小的租用生財先付頂首洋廿元及開肆後金定欲將前面租與山東人設餅攤每日租錢七十文山東人脾氣不佳人皆側目以致生意肅條意欲中正今請照數結算可也明府諭令申人理處馬訴稱小的理處不光因之來案且倪之爲人素不妥當明府詎爾旣知伊爲人不好不應爲其作中無用多言可卽退去如果理處不妥准來具控可也○大成南貨店夥周子堂訴稱竊賊余金福深夜潛匿店棲至黎明時竊衣三件意欲山門當塲拿住人贓送案請辦朱明府訊問之下余直認不諱遂判令責四十板枷號半月發犯竊處示衆○包探王榮培禀稱王書忠由寗波帶得小錢三十二千藏諸笥内巡丁查獲解案請懲王供稱小的向在故鄉設肆邇因生意寥落業已閉歇剩下小錢帶來　上並非私販請賜寛宥朱明府謂開　私鑄律法非輕姑念舊錢略從寛宥判責二十板枷號一禮拜小錢存候銷毁○通事稱竊賊計川前在江裕輪船行竊由茶房拘獲剪 
 
 

Page 4

 
 
去　辮半條不料賊　照　不有痛攺前非　前又在此船竊物拘押　今由茶房持剪下之辮至捕房申訴比對之下的確非虚朱明府謂爾行竊輪船之物客人受累非淺遂判令責一百板枷號一月　　波人葉兩桂在故卿誘收有夫之婦賣與同鄉人羅雙順爲妻嗣經本夫查知赴鄞縣衙門控告　尊諭令羅叔寳成來滬將葉扭獲送押捕房此　詳登前報者也昨晨捕房將葉解案寳成申訴前情朱明府問葉曰爾拐賣有夫之婦可知罪否葉供　並　小的誘拐　由别人領來小的惟作媒而已大老爺若不信則小的之妻李氏在外請傳案究向可也明府着將李氏傳問供詞與葉相同問寳成曰爾姪於何時娶妻答稱去年十二月廿五日由　取去聘禮洋六十五元次日卽迎娶山北某姓家十五歲女子爲妻今年八月中被前夫控縣縣宰大老爺將姪並姪媳提去押交葉到案質審葉聞風之下竟携　妻女逃來經小的尋　扭送案下明府問爾有何主意答稱求大老爺將葉　行管押候縣宰大老爺備文前來關提明府與羅　繹官再三商議將原被一併送上海縣核奪李氏叱令退去○萬福堂小烟館主婦某氏訴稱夥計土小旺由王先生荐來八月三十日竟串通王先生上　竊取洋銀六十五元洎查知王先生已不知去向故將小旺扭案請究朱明府問小旺曰王先生現在何處供稱小的與王先生不甚稔識並未串　明府　本委觀前情形難免無串竊之事着父人保出限三日内尋交王先生一面諭令該氏自行找尋氏稱謝而去嘻異已先生也而竟作賊乎是又於唱書先生烏師先生巡捕先生地保先生外别開生面者突然而先生曰何異之有○包探王榮培禀稱陳金才在小東門外戲　街某茶館中聚賭黎明五點鐘時尚有二十餘人在彼呼么喝六巡街　聞之入内拘捕人皆逃逸祇獲陳及麻雀牌等物一併送　朱明府訊問之卜陳一味推諉明府謁　具供在照用抵賴判責四十板枷號半月牌銷毁○妓女花文寳卽謝文寳花嬌玉軟扶婢上堂低語訴　姊妹劉謝氏與劉文齋私識已十餘年前將小婦人送人妓舘使作皮肉生涯旋有裘姓客見而悅之流連忘返致小婦人身懷六甲裘心中　怛給小婦人　洋二百元令勿再倚門賣笑小婦人因在治下昇和　賃屋閒住劉又串同姊姊及寍波人俞少　硬索　文小婦人允給川資劉等尚不满意屢次滋閙實在無法可施祗得喚巡捕到來將劉俞及姊姊拘案朱明府問劉俞曰爾等目下尚要洋銀否劉一再叩頭供稱嗣後不敢再要分文矣明府謂爾等旣已知悔可卽退去諭令　寳回家如伊等再來准卽隨時扭控○金文德串伺薙　近汪司務在小南門内竊取鄰人徐姓家金銀首飾約值銀三千餘兩經某包探查知吊到原　父失主領去金則押令交汪及窩贓之劉朱氏此已詳紀報端嗣經而房將劉朱氏拘獲昨日連金送案朱明府謂金曰爾竊人家如許值錢之物辦理不得從輕遂商謂魯　譯官然後判令笞責二百板枷號三月劉朱氏骫法窩贓萬難寛恕姑念婦女不得笞臀判令掌頰一百下○包探王榮培禀稱日前一枝春茶博士王阿林以青蚨一百翼購得布褲一條穿在身上　有洗衣婦某氏至彼認明　係人家囑洗悮被偷兒竊去因將王　入捕房解案請究原告别有案件管押英公堂朱明府問王曰爾此褲向誰人買得供稱小的因恐人以無褲公見　是以向舊　攤上購取明府謂業已有人認到原贓尚有何說姑念出　買侍押候傳問一枝春主冉行核奪○杭州人金松亭訴稱奉織造部堂差委於八月廿五日來申暫居十六鋪其昌船局與素識之　英龍同居廿六日有友邀去啜茗少頃回局午膳　沈出門而去旋查知箱中洋銀四十三元已不翼而飛並無閒人可竊是以將　尋見扭入捕房包探王榮培禀稱小的查得沈身畔有洋銀十八元五角又新購綢衣四件對時表一枚票十餘紙朱明府問沈曰爾年紀幾何家住何處沉供稱小的年廿九歲原籍雲南本年四月來申曾來往浙江數次此次　因景　維艱出此下策祇竊洋銀四十二元已用去廿四元之請明府　爾旣欲謀生不應行竊曾見何人用竊賊爲　者　遂判令押候責一　板查到之　令金估價作抵并令另具領狀○南　縣人蘇春泉訴稱光緒十一年七月小的憑媒娶轉醮婦李氏爲妻不料李氏不守婦道　於本年二月十四日脫逃曾　小的扭送捕房至上月二十四日又潛逃出外今在治下彩視街尋得送　請懲　明府向李氏曰爾　愛私奔耶何屢次逃逸供稱　夫懶惰性成不　家用明府謂此乃爾命中注定無可如何卽謂蘇曰觀爾情形不似鄉下務農之　想必逆手　閒遂　挈妻　去不能在外滋　○瘋婦周唐氏屢至西人處滋事前曾扭送公堂送　　籍昨日又在某西人處索取食物西人喚　扭送到　朱明府以其屢次　解　澗未痊蓍送善堂　治 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[朝番人犯名單]  
　　朝審　勾服制二起人犯二名口山東司一起絞婦一口張氏釁起口角致夫自盡四川司一起斬犯一名徐套兒毆死大功兄○朝番新事服制一起人犯一名陜西司一起絞犯一名車三卽碌兒刃傷胞兄○朝審停勾常犯情實八起人犯九名山東司一起斬犯二名得普柏山卽得存均盜印信江西司一起斬犯一名韓文琇故殺一起絞犯一名邢七聚衆夥搶婦女已成爲從一起斬犯一名李得海鳥鎗殺人山東司一起斬犯一名李七兒故殺山西司一起斬犯一名榮縉毆死宗室雲南司一起斬犯一名朱二卽濚受白畫搶奪刃傷人貴州司一起絞犯一名周七十兒　盜拒捕刃傷事主○　審新事常犯二十起人犯二十二名口直隸司一起絞犯一名浴淋卽周羣兒擅殺安徽司一起絞犯一名常海卽幅明毆死妻江蘇司一起絞犯一名孫二發家鋸縫鑿孔抽竊爲從一起斬犯一名楊幅蕣謀殺福建司一起斬婦一名趙氏毆死夫期親尊長湖廣司一起絞犯一名趙二頭共毆一起斬犯一名馬得海僞造印信河南司一起絞犯一名穆都凌額毆死妻一起絞犯一名李三發塚鋸縫　孔抽　爲從一起絞犯二名　二卽孫　兒王汰均發塚鋸縫鑿孔抽竊爲從一起絞犯一名孟　芳故殺妻山東司一起絞犯一名魏开兒鬥殺一起斬犯一名蘇俊魁卽蘇老故殺一起絞犯一名李菳洤鬥殺四川司一起斬犯一名蕭二卽蕭八頭竊盜臨時盜所拒捕刃傷事主廣東司一起斬犯一名商憲淋謀殺廣西司一起絞犯二名崇志卽小崇劉三均聚衆搶奪婦女已成爲從一起絞犯一名范　汰鬥殺雲南司一起斬犯一名高得亮照毆死本管官貴州司一起絞犯一名谷汰卽顧七十竊贓逾貫通共三十一起人犯三十四名口 
 
 
 

Page 10

 
 
   
 
