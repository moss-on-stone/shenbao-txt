# 1904 - 122 - 4911151

 

Page 1

 
 
[勸捐萬國紅十字會經費] [  申報館協振所謹啓]  
　　俄日興兵生憲塗炭曠曰時久尚無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜吳天不吊何又降此鞠凶耶滬上同人惻然憫之商之各國樂善諸君聨爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德　無可限量矣如荷樂施請交申報館恊振所帳房自當掣奉收條以昭憑信率布寸臆伫盻慈雲敬叩善安伏維垂鑒 
[論中國海關准豆餅出口事]  
　　豆餅曰人謂之豆粕亦曰豆糟農人用以壅田軍中亦可供馬料者也俄曰搆兵而後中國旣守局外中立之旨凡食物之足供軍用者例不准兩戰國購求以故米也麥也豆也牛羊猪雞也凡可峙爲糗糧者各海關一律禁不許漏出豆餅旣足供馬料實與芻秣無殊以故烟臺上海各稅務司告示煌煌列入禁貨之内非絶農人壅田之料特恐運入戰地致與局外中立之例相違耳而曰人則曰是絶我農人之命脉矣是使我五穀不能成熟而斯民皆果腹無資矣奚其可者於是使臣則白諸外務部領事則商之海關道各曰報更瓊琚玉偑大放厥詞謂中國若并此區區者而靳之是欲絶我鄰國之好矣我當遵化學新理另製他物壅田曰後中國嵗失入欵八百萬圓愼毋後悔政府知曰人之難與抗衡而利源之恐自此而塞也爲之姑子通融仍准曰人興販出洋惟須按照貨價若干留銀海關爲質並指定運入何處口岸俾行知中國駐日領事俟船到時悉心查騐必與所報出口之數相符始發還所質之銀俾商人不致有所耗折此其用心周摯亦可謂百密而無一疎矣或曰日本强國也兹當戰勝之餘何求不可得胡爲俔俔伈伈確遵中國禁令而莫之或違曰此非懼中國也懼公法也曰雖强成一違公法中國卽不加詰責友邦必交口譏之豆餅旣可供馬料則當戰争之際卽使局外國堅持初約略不通融曰人亦無如之何萬不能恃强要挾矧中國已曲從所請而謂日人尚可强人以所雖乎雖然日本農田之須壅以肥料固不自今日始矣而豆餅之運赴日本迄今尚不及三十年試問三十年以前日農將何從購覓豈田皆任其磽瘠而不之壅耶抑先已得有化學新法另製他物壅之耶殊覺欲索解人而不得已抑馬料與兵食孰重兵食全恃乎米而米之由中國運赴日本者其數多於恒河之沙嘗見彼中所出和文報章東歴二月下旬祗大阪一隅華米存至二十餘萬袋頃又謂日本囚人所食向來米豆各半邇者豆價昂於米價倍蓰議將華米充囚食不復以豆和之嘻米非戰時所應嚴禁者乎而漏入彼國者竟如此之多更遑論乎豆餅若祇將豆餅嚴申厲禁是務其細而捐其大矣曾是堂堂中國之所爲乎哉抑東報嘗論之矣謂中國之禁豆餅出口實由俄人唆使而成其意蓋欲困日本之農使無從播種五穀致大兵之後繼以凶年中國奈何入其　中以困同洲同種之曰本則應之曰中國何曾聽俄人唆使哉果如是說則俄人先以中國多雇日人相詰責凡軍營官署學校工塲之用以教授者早經一律遣回而二十一行省中無復有日人之車轍馬蹟矣豈他事不之聽而獨聽其唆使禁豆餅乎或又曰今者豆餅一物已不視爲戰時應禁之貨矣日後俄人知悉責中國以自隳中立之局將若之何曰是不必慮嘗讀萬國公法中法人郝氏之論曰凡軍民通用貨物無論如何斷非可禁惟將軍械砲火之類專充戰具且確係輸運濟敵而别無銷售之處者禁之而已德人海氏之論曰凡軍民通用之物惟販往敵國接濟敵兵者查有確據始可禁之兹之豆餅雖可用以充馬料而實農人壅田所必需是軍民通用之物矣曰人購以壅田是並無接濟敵兵之確據矣俄雖强悍烏能違公法而與中國爲難中國何懼乎俄而禁不許售至日本哉始禁之而終弛之正以見中國之大公無我惟米則與豆餅有别仍當嚴禁商人運日非恐濟軍用蓋以遵約章也 
[本館接奉電音]  
　　昨日午後二點鐘時京師飛電傳來上諭一道敏謹譯登○三月十八日内閣抄奉上諭聶緝槼奏特參庸劣不職文武各員請分别懲處一摺浙江候補道鄒仁溥頺唐衰病聲名平常李寶章性情乖謬行止不檢候補知府白曾矩貪鄙妄爲頗滋物議章人寶啫好太深衰庸怠惰候補鹽運判王維煜怠　玩公操守不謹前署餘杭縣知縣候補知縣林師尚衰病廢公幕丁用事前署理臨海縣知縣候補知縣秦覲榮借盜銷案庸劣取巧前代理松陽縣知縣候補知縣符璋性情貪鄙肆無忌憚前代理臨海縣知縣候補知縣方禜陽才質鄙陋鑽營取巧候補知縣江錫齡辦釐短絀損公肥已鍾守鑅性喜鑽營假信謀事張樹德性質庸鄙不堪造就候補鹽大使劉棣鄂聲名甚劣試用縣丞王其偉行同無賴候補府經歴蔣嘉名心地貪險試用府經歴伍步蟾候補典史任拱辰朋比詐擾候補縣丞費洽恩衰弱啫賭候補副將潘洪順揘報假案營謀差委署撫標中營參將馬長勝才具庸鄙操守難信候補遊擊雷廷瑞指謀署缺不遂不已候補都司沈平和性情貪鄙聲名惡劣管帶湖防左旗候補都司朱榮桂假官謀事營務廢弛候補守備鄭季揚縱賭揑控孫嘉晉怠惰玩公均著卽行革職試用知縣楊殿藩氣質粗浮難膺民社著以府經歴降補處州府知府趙亮熙偏執粗蔬難資表率著開缺調省察看准補平湖縣知縣李棻性質庸柔不勝繁要准補臨海縣知縣貝藴章體弱才庸難勝煩劇准補寗海縣知縣陳承桂性尚和簡人地不宜均者開缺另補餘著照所議辦理該部知道欽此電傳宫門抄○昨日午後二點鐘時京師友人專電告知本館云三月十八日皇上召見軍機大臣及松鶴 
 
 

Page 2

 
 
[俄購德船]  
　　英京倫敦來電云俄人輾轉設法購得德意志國郵船九號擬一律改爲巡洋艦以奪曰人商業窺其意蓋欲用以擄劫曰本商船也 
[俄增艦隊]  
　　日本大阪某日報登俄京來信云俄國海軍總統近又將戰艦八號巡洋艦十有一號逐水雷艦若干號編成隊伍定於俄歴六月十五號駛赴亞東隷拔路氣苦艦隊統帥矮獨米臘阿洛其愛司托鳥恩司幾麾下旣而俄皇復親書密詔付與矮立幾生獨路米卡愛洛鳥伊氣親王令馳至半途始准開讀 
[俄用紙鳶]  
　　日本東京某日報云俄國陸軍統將司洛伊拔夫於西歴四月之朔由哈爾濵啓行馳抵旅順行裝之内携有各種紙鳶中置機關若船上帆檣然能升至極高之度下垂一器令軍士乘之而上窺視四圍數西里内敵情用德律風傳語營中俾得豫爲之備誠軍中新奇之製也 
[俄貸國債]  
　　德京柏林來電云俄人向法國稱貸國債其數多至勿郎克八億枚年利五釐期以五年還楚刻已印成憑劵由巴黎銀行及花之輕額路公司發行矣又英京倫敦來電謂俄人向法國向借巨欵合英金三千二百萬磅刻下正在巴黎商議 
[俄兵計數]  
　　日本大阪某日報云近日得旅順電報詳述俄國陸軍之數爲特照列左方計旅順有步兵第三隊八千人步兵第七隊八千人可殺克馬兵一隊一百五十人工程兵二隊一千人砲兵一營二千四百人工程兵半隊三百人水雷兵一隊一百人合共二萬零六百五十人海參威則有第二十九第三十第三十一第三十二步兵四隊計八千人及野戰砲兵一哨 
[勤求戰略]  
　　日本大阪某日報云俄皇尼古拉士每日於起居之處鋪設東亞地圖將海陸二軍若何布置及各種兵隊分别施以采色其要害之處或樹一小旗或剌一針孔俾交戰之局一目了然其研究軍情勤奮有若是者又以戰地日漸展拓昕夕懸系在心詔令京城電報局員通電綫至宫内每日清晨八下鐘許與亞東總督電信往還一日之門多至萬語 
[日弁被擊]  
　　英京倫敦來電云頃得俄將苦洛拔托金電報略謂所獲日本武弁司秃息啞富姑逹　卽福田捨三鐡伊司卡啞幾　卽冲貞介於西歴四月十八號由哈爾濱軍法會議所定以　首之刑二日弁皆自白官階乞貰其命然究不知是否果係武員抑流浪無歸之輩乃斥不照准發槍斃之 
[詳述海底潛行水雷艇]  
　　日本東京某日報云俄人以海底潛行水雷艇運赴亞東其事已見諸英國倫敦電報矣按此種水雷艇英國已製成五艘尚有一十五艘方在製造法國已製成一十五艘尚有五十四艘方在製造美國已製成五艘尚有三艘方在製造顧雖有此製尚未用以鏖戰於驚濤駭浪之中大約每艇重三百二三十墩亦有只重一百七八十墩者用以攻擊敵之艦隊未甚合宜惟爲海口增防禦之力而已艇式頗似魚雷艙面有將臺管帶居之浮在水面時用煤氣之力駛行沈入水底時用電氣之力駛行艇中满儲空氣直襲敵船倘祗在水底行一二海里則不妨使將臺露出水面三百耶獨旣近敵艦再沈下幾許然後發水雷擊之若全艇盡沈則不能行至二三十海里之遥惟露出將臺則可行至一百海里以外 
[進士開館]  
　　京師訪事人云大學堂新設教習進士館示期入學其文曰教習進士館爲曉諭事照得本館定於四月十二日開課已咨行各衙門將上科新進士學習人員開列銜名送交本館爲此示諭各該員知悉務於三月十五日以前各赴本衙門呈請咨送仍儘三月内親身赴本館報到德候開學母得延悮切切特示 
[大帥過皖]  
　　安慶訪事人云此間官場探知湖廣總督張香帥由鄂省起節將次過皖因就江于預備供張本月十三日憲舟鼓浪而來撫憲誠果泉中丞督率文武各官竭誠迎迓嗣知香帥此行實赴灣沚察勘形勢將江南機器製造局由上海移設於此事後尚須至浦口察看鐡路情形始馳抵金陵與兩江總督魏午帥籌商一是 
[大帥赴蕪]  
　　金陵訪事友人云前者南皮張香濤宫保權攝兩江督篆時念及上海江南機器製造局逼近海濵一旦外侮猝來殊多可慮奏請在内地另建子廠以免意外之虞曾於去春檄　潘芸蓀觀察赴安徽蕪湖縣境擇定地基未及興工宫保卽奉詔北上迨俄日事起海防戒嚴今督憲魏午帥念及此事派員赴蕪查看繼復委觀察詳勘情形邇者午帥聞宫保將蒞江寗查辦事件乃電請赴蕪會勘本月十五日清晨探知宫保已將抵蕪因卽乘鏡清兵艦泝江往晤 
[節抵白門]  
　　金陵訪事友人云兩江督憲魏午帥自聞湖廣總督張香濤宫保將蒞省垣查辦事件卽飭江寗藩司黃花農方伯派員督工修理察院以備小駐行旌近知宫保已於本月十三日由鄂垣乘楚材兵輪船起程十五日抵蕪湖因卽起節同往會勘製造分局基址十六日闔城文武員弁咸馳赴江滸鵠候節麾十七日天剛破曉午帥已偕宫保行抵白門矣 
[咎無可]  
　　金陵訪事人云署海州直隷州知州章熙元直剌邦直督造江南高等學堂偷减工料以致洋樓坍塌壓斃學生三名傷二名兩江總督魏午帥赫然震怒立飭撤任候參一時堂中肄業諸生優擾紛紛堅請按照監守自盜草管人命律重治其置午帥許之於聞直剌已赴蘇垣謁見撫憲恩藝棠中丞深慮乘機遠颺爰電請中丞飭縣嚴加看管或謂直剌已於前數日潛來白下匿跡某大令家未知確否 
[松江嵗試七誌]  
　　松江訪事人云本月十八日江蘇提督學政唐春卿大宗師考試奉金上三縣文童午後放牌時發出金上南青四學生員招覆案金山朱增禱廪黃端履廪沈宗基附金鍾英廪徐宗熙附沈兆霖附丁景雲附吳道鍾附丁延康附吳文銳廪王光熊附張家珍附王恩溥附上海蔡爾康廪劉世杰廪劉至信附范熙瑞廪葛尚　附張秀芝附徐蔭曾廪李維清廪黃蚪附李維夑增吳鍾英增王銓運增秦嘉賡附毛恒遇附趙履福禀吳光裕附賈豐芸附劉至學增孫燾附張在新廪張恩煜增李維粮附朱繩武附徐鍾灜增謝肇昌附南匯馬文堯廪朱　附陶元斗增王慶祿增王汝舟廪傳嶺先附顧藩附王曾懋廪陸望灜附徐守清廪張尚純廪張文彬廪王慶福廪張辛廪曹儒剛附　浦葉昌陛附徐可均附俞璜附許宗冕附谷鍾　附錢學坤廪唐賡颺增姚清熙附田毓祥附方存純附金　梧增王承　附金　廪葉其鑒附楊振基附周佐時廪衛人驥附李家驥廪方存柱附高藴煇禀　　仁附張兆瑛附金祥勸附方存裕廪支頌堯附朱家翔附是曰奉賢四書題请益曰與之庾冉子與之粟五秉金山四書題　人於他　　　 
 
 

Page 3

 
 
上海四書題詩可以興四句通場經題五年視博習親師 
[調勇防梟]  
　　蘇州訪事人云自松江府屬奉賢縣境南橋鎭梟首林得勝沈小阿妹投順後各處土梟因羡生忌咸懷二心近日聚衆數百人騷擾情形较前益甚撫憲恩藝棠中丞得金山縣蔣瀾江大令來禀始知前之所謂地方安靖者實更大不安靖不覺悔恨交加立飭蘇捕營管帶徐梅汀副戎移駐橋駐紥以資防堵 
[莫釐盜案]  
　　洞庭友人來函云本月初十日之夜十一點鐘前山石巷源源典鋪突來盜匪百數十人刦去銅錢首飾先時盜在廳署迤南施巷橋放爆竹一串爲號隨擁至　橋惠安堂將巡防局勇四人縛其手足又於西大街處處把守旋派甲乙丙三盜以竹竿倚典鋪墻外猱升而入毁鎖啓門縱令盜黨十餘人一擁而進類皆首捆白布亦有以硃墨塗面者初登包樓見庫門緊閉乃穴牆而入各處搜尋直至一點鐘後始呼嘯而去計失洋銀五千九百餘元金銀首飾值二萬有奇去時分爲兩股向西一由王家涇一由祿巷橋馬家港至潦里鳥龜墩會合上船廳尊於盜匪過署時卽遣人報知恊署維時若卽整隊掩拿則盜可就獲倘由渡水橋赴潦里僅半里或派砲船截住港口則盜亦必悉數成擒乃計不出此徒在署前掌號兩點鐘之久始率隊而行盜已向西上船而逸矣猶幸事後文武會商急派差勇雇船三艘飛駛南湖沿途探問迨至陸家港始將盜首坐船獲住而盜則未獲一名檢點舟中贜物纍纍非止得自源源典鋪其源源所失者祇金銀珠寶洋銀則據稱已先途中散失噫是亦一可詫之事也刻聞是案各盜另由浙之鳥程縣捕獲十一名然尚未移解太湖廳署 
[四明客述]  
　　寗波訪事人云近來鄞邑搶劫之案層見迭出曰前捕役在奉化緝獲盜匪六人解歸鄞縣訊明收禁次日又在郡城南外門永寗橋何姓家拿獲盜夥童錦福一名起獲首飾等件及洋銀百餘元解送鄞縣署縣主周少軒大令卽委甬東司巡檢徐少尹璧華嚴刑推鞫盜熬刑狡展未得寔供旋卽釘鐐收禁俟覆訊明確詳禀上憲核辦○合州寗海縣匪類周大興前於王錫彤閙教時揚言煽惑事後懼罪脫逃近忽潛歸招摇生事經甯海某營守戎拘獲押解來寗禀由浙江提督吕道生軍門轉發鄞縣周少軒大令審辦○寗郡中學堂日前由寗波府喻庶三太守招考錄取學生五十八名定期覆試届時祗到學生三十餘名太守乃復示期補考○牙帖稅則曩經改定新章通飭各户照章投納奈各牙户相率觀望致多有蒂欠未繳者日前甯郡釐捐總局憲出示曉諭令卽繳呈大旨謂自光緒二十九年分起所有應繳牙稅應照新章來局完納事關奏銷奚容絲毫蒂欠致于催提○江北岸馬某氏家有一童養媳年甫十齡氏平時待之甚虐一觸其怒鞭撻交加日前以洩其私事將媳綑縛於凳盡力毆之不意媳之頭顱觸於凳角霎時腦漿直流死於非命哀哉 
[鑑湖放棹]  
　　紹興訪事人云越郡東浦等處向出名酒大吏設局抽收印花稅每嵗可得洋銀三十萬元後因中飽之弊未除派員一再查察諭令各釀户報領司帖每張納銀五十兩以設缸五十口爲限多則照加近又以練兵籌餉議再加捐五成各釀户自知無力輸將商請董事禀求酌减未識能邀允准否也○紹屬山陰會稽兩邑徵收地丁銀向有平餘名目迭奉上憲提充學堂經費所餘尚多現經藩憲翁筱山方伯委周大令錫康赴越清查恐不免有續提之舉矣○茶爲商業大宗近以外洋銷路暢通頗獲厚利今嵗清明節後陰雨兼旬所田嫩芽均經腐爛卽或冒雨採　無奈色香味三者皆减恐不免有虧耗之虞矣○本年紹屬各縣獄犯之應入秋審者計十有一起已奉府尊熊再青太守派員分提解省候勘矣 
[上海官塲紀事　　前日簡任浙江按察使李幼雲廉訪由京來滬昨晨命駕至道轅拜會蘇松太兵備道憲袁海觀觀察繼至上海縣署投剌縣主汪瑶庭大令飭丁擋駕○江蘇候補知州周振公直剌昨詣上海縣署拜會縣主汪大令大令延入花廳茗談良久而别○昨日午前浦東爛泥渡巡防局委員高文軒二尹命駕至上海縣署謁見縣主汪大令面陳一切 
[債帥解滬]  
　　本邑福懋祥號主蔣石卿金陵人也去嵗倒欠南北市各莊號銀四十三萬兩經各莊號主上控兩江督轅督憲魏午帥批飭江寗縣查拿未獲遂將其弟瑞森拘押在案旋查知案中人均在滬上飭卽押解前來前晚江甯縣差解赴蘇松太兵備道轅投遞公文禀知道憲袁海觀觀察飭發上海縣署縣主汪瑶庭大令著發交典史看管聽候讯追 
[挑燈講學]  
　　今晚八點鐘時美國進士李佳白先生在六馬路格致書院宣講内地通商之約媚學之士欲知近日時勢者盍分片刻之暇聨袂往聆乎 
[春賽二志]  
　　昨爲西人賽馬之第二日第一次十八馬同賽沙遜洋行土也首到馬白色衣紅色帽黑色第二次十二馬同赛祥茂洋行小白格爾代老字生首到馬灰色衣紅色帽黑色第三次七馬同賽中和洋行寫字西人代麥醫生首到馬黑色衣藍色帽緑色第四次十馬同賽小來司代老公茂洋行經理保險之某西人首到馬白色衣緑黃二色帽緑色第五次十八馬同賽沙遜洋行土也及排夫首到馬黃色衣紅色帽黑色第六次六馬同賽培培代愛字來首到馬灰色衣藍緑二色帽緑色第七次二十二馬同賽怡和洋行某西人首到馬及衣帽均黑色第八次八馬同賽小白格爾代强克生首到馬青色衣緑黃二色帽緑色第九次十馬同賽怡和洋行某西人首到馬黃斑色衣帽皆黑色第十次二十二馬同賽祥茂洋行某西人代愛字來首到馬灰色衣緑藍二色帽緑色 
[上海红十字會來啓]  
　　啓者本會昨承杭州將軍常軍帥助洋一百元劉敏齋觀察助洋二百元蘇寶森太守交來郁屏翰善士助規銀一千兩林純泉善士助洋一千元李銘吉善士助規銀五百兩徐正鑰善士助洋五百元鮑殿勲善士助洋五百元洪益三善士助規銀二百六十三兩趙馥疇善士助規銀二百兩葛蕃甫善士助規銀二百兩陳潤夫封翁交來包蒲孫善士助規銀一千兩德生義寶號助規銀五百兩平安堂善士助規銀一百兩又承陳封翁交來川帮各善士助欵並原條内開川帮各善士見俄日興兵東三省一帶人民慘遭苦厄痛　相關因承厚德祥各寶號送喬遷之儀洋二百十元并將設席敬酬隆情之費德厚祥一百元聚福厚一百元德興元五十元德發榮四十元德義元二十五元瑞泰和二十五元張子貞八元共洋五百五十八元合規銀四百十兩六錢八分八釐一併移作萬國紅十字會經費又承洋行街德發洋行曾少卿觀察交來經收紅十字會捐欵第一次清單内開静記三百元上海參業一百元點春堂洋貨業一百元北貨業一百元葉君鴻英一百元屠君景三一百元張君芝珊三十元劉君子謙二十元孫君復瑞二十元許君松春二十元丁君甘仁二十元源大十元義盛十元富君桂源十元喬君本齋十元茂記十元林君春生十兩閻君實秋三十元沈君翊笙五元不留名五元無名氏二元隠名氏一元共收洋一千五元銀十兩抄請登報以揚仁風各等因除分别掣奉收照外謹抄乞登報惟希公鑒[  上海萬國紅十字會同人謹啓]  
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　三月初七日工部鴻臚寺正藍旗值日工部引見十二員廂黃蒙六員廂紅蒙二員正白漢八員兩翼十六員崇壽劉永亨田東西陵回京請安桂公請假十日召見軍機大臣及溥善○初八日内務府國子監廂藍旗值日無引見張星吉謝授廣西右江道恩汪大夑恭送聖容回京請安關防衙門奏十八日大高殿拜表　王行禮掌儀司奏初十十一日祭奉先殿橚貝子載　行禮召見軍機大臣及張星吉汪大夑 
[黃樓聽雨]  
　　武昌訪事人云前湖北施恩縣知縣劉大令庚與省中裕康永錢號往來刻雖賦閒仍有銀錢存放日前家丁查某竊取存摺私至號中支取銀二百餘兩逃逸無蹤迨大令查知卽赴警察總局訴請追究○本月某日文昌門外某姓家不戒於火延燒左右鄰數家幸在雨後祝融氏威勢不揚未致蔓延過巨○前者商人黃某具禀礦務局稱黃陂縣境有礦數處請准集貲開採等情總辦岑廉訪准之刻已派員前往查勘矣 
[上海縣署瑣案]  
　　日前張文彬控粤人李阿開盜賣田地等情前日縣主汪瑶庭大令升堂研訊張供稱故父考山曾將坐落新閘二十七保十一圖之地暫典與李得錢八百千文刻下備價向贖李稱是地有人圖購大可居奇除典價外得錢可以均分小的信之現查悉李已浼黃掌掌楊四四介紹售與干姓得洋銀一萬餘元小的分文不得求卽究追李供稱前年絶買張考山之地立有契據刻已售與干姓張知得善價故來案妄控叩求俯鑒下情地保張坤和及黃楊同供張地早經賣絶大令判令將張掌頰二十下飭李將原契檢呈○邱桂和前控邱茂銓强佔壙穴反糾同其姪月培毆傷等情前晚大令升堂研訊桂和供稱小的有祖遺地二畝六分與茂銓各得其半前日營葬故父茂銓妄謂佔及伊地遽將伊父棺木置諸礦内伊姪月培復恃强霸阻肆意兇毆求恩騐明究辦茂銓供桂和佔及小的之地向論不服小的並未使月培逞兇月培供叔父桂和與茂銓争論時小的曾經解勸不敢肆毆大令喝令笞責二百板桂和茂銓交人保出候委主簿下鄕勘明禀候核奪○新閘灘船牙孫順昌向江北艒艒船收取陋規各船户不允致相口角由巡局勇拘送縣署前晚大令升堂研訊孫供小的收捐以供公用不敢强索求賜恩寛大令判責二百板交人保出諭令不准再向艒艒船需索分文 
[上海保甲總巡局紀事]  
　　昨日午後城廂内外保甲總巡朱森庭明府督率差勇巡行南市見十六鋪二十三七鋪境内垃圾堆積如山立飭地甲押同打掃夫糞除潔净○本邑保甲總巡朱森庭明府前奉蘇松太兵備道袁海觀觀察面諭南市各街巷每有流氓匪棍托足烟館茶樓藉端訛詐務卽查拿嚴辦以安善良等因遂將各烟館茶樓傳至案下諭以如遇流氓聚衆横行許卽投局禀報派差拘拿 
[南市馬路工程局案]  
　　前者浦東南匯縣人張裕生之妻龔氏失去無蹤近始偵知被葉嚴氏誘出因卽扭訴南市捕房捕頭令解至馬路工程局總辦翁子文太守倩襄讞委員黃衡堂二尹研訊張供稱小的年三十有九光緒二十二年娶龔氏爲妻去年十一月十五日忽然逃逸今年二月二十五日始在南匯縣境一灶地方周雪村家尋獲　之詰問周反糾集匪入欲將小的處死厥後細加查訪知由葉嚴氏卽大　阿翠誘出爲此扭案請追阿翠供稱小婦人家在浦東年五十有五前者龔氏挽小婦人　至西門外某姓家傭工實無誘逃之事二尹飭交人保出限令將龔氏交案訊核 
[南市捕房紀事]  
　　舟人王寶康扭其夥夏寶林至捕房訴稱伊無端歇工請卽解局訊辦捕頭允之旣而夏浼人向王缓頰王遂投局保釋○昨日江海大關司事某甲查獲竊取洋紗之賊犯林愛生一名連賊船解入捕房捕頭令押候轉解工程局禀請總辦翁子文太守訊明懲辦 
[英美等國公廨紀事]  
　　昨日英美等國租界公廨輪應英　領事寶述德君會同讞員黃耀宿司馬訊判各案適寶君别有要公司馬因令捕頭仍將各案帶回候再定期研究○一百五十二號華捕見粤東女郎名春蘭者躑躅歧途嚶嚶啜泣因之帶入捕房捕頭著轉送公堂禀請司馬出示召領司馬准之○五百十七號五百十五號五百零三號四百十二號三華捕解病民林阿有陳榮郎顧素卿錢榮德至公堂禀請妥爲安插司馬著送交棲流公所留養○三百四十四號華捕巡至蘇州河畔見有李如恒者不知有何冤抑意圖畢命清流因卽帶入捕房轉送公廨司馬著留候訊核 
[英租界捕房紀事]  
　　英商裕豐洋行主投英美等國會審公廨控華人任錫蕃延不付銀等情讞員黃耀宿司馬准詞簽差恊同包探劉光震將任拘入捕房押候訊核○二百四十號五百九十九號二華捕見馬夫丁寶林朱阿榮駕車飛駛因卽拘入捕房捕頭著押候解送公堂禀請訊辦○三百九十六號華捕見流妓王秀卿在途中曳人衣袂穢褻難堪因卽拘入捕房捕頭著解送公堂禀請訊辦○偷兒鄭寶寶掩入蕪湖路陳阿二家竊取棉坎肩等物報由包探趙銀河緝獲帶入捕房捕頭著押候解送公堂禀請究辦○賊犯王阿生行竊山東路宋茂林家棉被棉褲等物報由包探李星福拘獲解入捕房捕頭著押候解送公堂禀請訊辦○積竊沈桂卿混入陳炳仲家竊取錫燭臺等物報經包探張天林拘獲解入捕房捕頭著押候解送公堂禀請訊辦○偷兒俞培根竊取吳阿土家木植二株報經包探徐榮珊拘獲解入捕房捕頭著押候解送公堂禀請究辦○又袋角裕源紡紗廠小工某甲行竊棉紗若干報由包探陳雲忠拘入捕房捕頭著押候解送公堂禀請究辦 
[法租界公堂瑣案]  
　　西門外鼎泰押店收押竊贜法界包探奉諭往吊店中人恃蠻不允包探據情禀請讞員陳楚生大令發出信票　赴巡防局禀請派差恊提店主葉瑞林至案研訊之下葉叩首求恩大令判罰洋銀四元○前晚包阿瑞張阿五丁阿三沈桂福唐和尚在某麻袋店聚賭被巡街捕拘獲解案大令判罰洋銀六元○積竊王阿根行竊杜月來韓子廷陳英　丁曰新狐皮袍褂及烟槍烟袋金表金飾等物報由包探查獲連窩贜之源來小客棧主婦徐劉氏解案請訊王供稱洋銀金飾係同黨某甲所竊現在英租界犯案拘押捕房大令判枷二月責八百板贜分給杜韓陳丁四失主具領洋銀金飾著投英美租界公廨請追徐劉氏罰洋銀二十五元○木作頭朱鶴生之妻蔡氏不守婦道席捲衣飾等物計值洋銀五六百元與所私賭棍廖順安賃居寶興里爲朱偵悉前晚邀同親戚高惠順等前往擒獲送入捕房昨日解奉大令訊供朱呈遞失單并請將蔡氏嚴辦發堂擇配大令准之著朱具呈自願發堂切結廖枷號十日發寶興里示衆期满之後責五百板○某豆行主彭連生訴稱豆腐店主金介生結欠豆價洋銀一百二十一元有奇本年正月倩陸晉庶擔保按月拔還洋銀六元迄今已逾三月不付分文請卽訊究陸供稱小的旣已擔保自應理明大令限於月内理楚如延押追○溧水歹人邰昭福販賣婢女誘令潛逃控奉大令訊明追繳身價洋銀五十元在案旋於昨日移送上海縣署遞解回籍 
[美租界捕房紀事]  
　　前晚　勒路某西人家女　馮秀金乘間竊取坐褥等物經西人查悉投報捕房捕頭派四十三號西包深將秀金 
 
 

Page 10

 
 
拘入捕房押候解送公堂禀請讞員黃耀宿司馬訊辦○前晚甬人鮑阿仲至虹口周春法所開鐵店購物論價不合致相兇毆周突掣鐵鍵將鮑頭顱擊破血流如注扭入捕房捕頭見鮑所傷非輕令人伴送同仁醫院醫治周押候解送公堂禀謂訊辦○昨晨妙手空空兒陳榮則掩入揚子路馬頭所泊駁船上行竊洋紗適爲包探顧福其所見連贜帶入捕房捕頭令押候解送公堂禀請懲辦○昨日小車夫陳北明行至西華德路悮將甬人何阿三所乘脚踏車撞壤被何扭入捕房捕頭令償洋銀若干爲修車費 
[皖省官報]  
　　二月廿八九日缷署　縣本任全相縣劉慶光到指分安徽試用縣丞陳葆昌到新選淫縣楊德　知府汪麟昌面試直隷州德昆超委一次府經陸承頣謝核准註册三十日分發安徽補用知府劉熙台到學院文巡捕巡檢發　到署蕪湖縣蕭德驥到候補通判龍被褀知縣　知綬均辭催取賑捐銀兩三月初一日委辦大通厘卡知府許炳　辭本任穎州府聨福到引見回候補直隷州德　　奉行知請補和州知縣董王璋到由蕪湖閱卷囘倪善復知赴廣　圩　初二日候補道劉　屏辭行赴　委署婺源項村司夏文炳辭初三初四日候補道歐陽述到由太平囘署蕪湖縣　德驥辭請補旌德縣王家丕到由懷違帮　囘江蘇　　知縣胡文圖到董玉書到由湖北　辦　回萬云松　課吏館考取超等高　辰到赴　江閱卷囘孫頣年知銷監放練　餉銀缷府何彬　辭赴寗长訊案同知惲福麟謝奉行知　别　省補用縣丞洪實　吏目董子敬均由鳳陽關解餉來省 
[上海六馬路仁濟堂開經收施捐正月初一日至二月三十日清單]  
　　上　名氏洋五元又　姓洋三元初二日無名氏洋十元又利生昌洋一元又無名氏洋二元初四日無名氏銅洋五元初六日衆福堂洋二十元又隠名氏洋十元初七日張峙記求病速愈洋五十元又　水沈東如决子家宅平安洋二元十二日記　子施粥米三石十三日錢招生洋十元又廣利生小錢六千一百文又徐　卿求妻兒女病愈還愿洋六元十五日無名氏求平安洋十元又章順林洋八元銅洋二元十七日嘉定厲　椿還愿洋五十元廿三日紀　　求子病速愈洋二十元廿四日吳燮記洋一百元又無名氏洋二十元廿五日無名氏銅洋二元銅角五十三角五分二十六日沈李氏違修求保平安洋三十元又錢模良爲子病愈還愿洋五十元廿八日　東沈餘三移助湯餅　洋二十元廿九日太谷志成信紋　二兩又天吉號等紋銀八兩二月初三日程鴻徵白米二石二斗二升又胡氏爲子病求速愈洋五元初四日王豐芹洋三十元初六日朱門關氏洋十元初七日　芬草廬學海子洋十二元又蔡氏培德求母子平安洋十元十四日徐寶珊洋三十元十五日清芬草屋洋十二元十九日楊五豈洋二元又顧毓秀堂小洋一百另八角廿一日陳德明求病愈水好小洋四百角又汪潤生小洋廿角以上共收洋五百三十八元小洋五百二十八角銅洋九元銅角五十三角五分紋銀十兩兌兒九八元十兩零二錢五分五厘小錢六千一百文白米四石二斗二升 
 
 
 

Page 11

 
 
   
 
 

Page 12

 
 
奉硃批户部議奏欽此 
署閩浙總督李奏爲總兵因病出缺請旨簡放摺三十日 
　　署理閩浙總督江西巡撫臣李興銳跪奏爲總兵因病出缺請旨簡放恭摺仰祈聖鑒事竊據浙江温州鎮標中管遊擊黃國棟詳報調署浙江温州鎮總兵本任定海鎮總兵余朝貴因感冒風寒醫藥　效於光緒三十年正月二十七日在　身故等情前來杳余朝貴籍隷湖北黃岡縣由投効隨軍剿匪迭著勞績遞保總兵蒙恩補授浙江定海鎮總兵光緒二十九年九月調署温州鎮總兵篆務履任以來於轄屬管伍均能認眞整飭實力講求兹據因病出缺殊深惋惜所遺定海鎮缺相應謂旨迅　　放以重職守所有原署温州鎮篆該處地方遼濶督率巡防均關緊要應卽遴員接署以免曠誤查有現署浙江處州鎮總兵本任杭州恊副將趙永銘資深才練軍猷素裕堪以調署所遺處州鎮篆並查有調署平陽恊副將本任象山恊副將文占魁閱歴　深遇事不苟堪委署理除分檄飭遵外謹循例由驛馳奏伏乞皇太后皇上聖鑒訓示謹奏奉硃批另有旨欽此山西巡撫曾奏爲晉省添募續備軍各旗成軍日期請將營制餉章立案併繕單開具統領等銜名摺三十日　　山西巡撫臣張曾敭跪奏爲晉省添募續備軍各旗成軍日期請將營制餉章立案併繕單開具統領等銜名恭摺仰祈聖鑒事竊照前因晉省客軍移撤地方空虚奏請添募續備軍馬步九旗以重邊防併因奉准部議以忠毅軍原餉撥解廣西餉項無出請以鐡路經費曁减解甘餉改撥雲南銅本兩欵留晉供餉於光緒二十九年十一月二十六日准部咨令將鐡路經費五萬兩及减解甘餉改撥銅本銀兩内五萬兩留於山西湊濟軍餉於十一月十六日具奏奉旨依議欽此恭錄飛咨遵照等因卽經轉飭遵照在案查光緒十二年四月初九日奉准部咨留防各營餉項如有添改先行報部立案方准動支等因查晉省地方以口外爲最重節經詳晰上陳此次添募馬隊五旗步隊二旂援升任撫臣張之洞歸化另練一軍之議飭令分駐口外名曰口外續備軍仍令於添募大同鎮續備軍步隊兩旗内暫撥一旗隷於口外俾厚兵力因冬防緊要地方空虚疉飭赶緊招募一面購置馬匹軍裝配給軍械軍火遴委統領帮統管帶各員以便督練據報口外續備軍步隊第一二旗馬隊第一二三四五等旗曁添募大同鎮續備步隊第四旗於二十九年十一月初一日十二月初一日先後成軍添募大同鎮步隊第一旗於十月二十日成軍薪公餉乾併統領公費每年共需銀一十五萬一千八百一十兩零遇閏照加軍火軍裝每年需銀一萬三千七百一十八兩零除以奉准鐵路經費改撥雲南銅本共十萬兩抵用外不敷之欵六萬五千五百餘兩另籌供支由布政使吳廷斌會同營務處清源局司道詳明確核兵數餉數造具統領管帶等銜名駐紥處所營制餉章及小口糧馬價各項細册請奏咨立案等情前來臣維晉防向倚客軍戎行尤資利器刻以客軍驟移趕圖募練槍砲亦艱概求新利綜計邊面縱横二千餘重之廣控制蒙古十數旗之多民教蒙回氣類殊雜散軍游匪劫奪時聞新軍馬步止千數百人仍有地廣兵單之慮但目下晉欵奇絀萬難再爲增皂之謀惟有督飭該將領等實力巡防講求操戰分别能否嚴行獎罰仍再設法購添新械以期漸成勁旅保衛地方此臣所日夕圖維而不敢少忽者也除將該司道現送各項細册咨部外所有晉省添募續備各旗成軍日期請將營制餉章立案併繕單開具統領等銜名各緣由理合恭摺具奏伏乞皇太后 
[皇上丞鑒部立案施行謹奏奉硃批該部知道單併發欽此]  
　　山西巡撫曾奏爲覊禁省監犯同謀越獄審明照例正法擬議辦理摺三十日山西巡撫臣張曾敭跪奏爲覊禁省監犯同謀越獄審明照例正法擬議辦理恭摺仰祈聖鑒事竊於光緒三十年正月初十曰據署太原府知府胡孚宸禀轉據署府司獄姜士棻報稱覊禁府監犯左平等偷挖地道同謀越獄登時拿獲未經脫逃等情當經批飭覆勘訊辦並將該司獄官撤任示懲去後兹據該府勘訊明確由司擬議請奏前來臣覆加查核緣左平王四北卽王九興鄧舅保卽豹光張五仔翟得喜卽翟城湘李老二愓禾常董幅順卽泥虎分隷直隷山東河南州縣左平自在懷仁縣聽糾行刧事主蘇和家得贜鄧舅來因在孝義縣聽糾行劫事主張琪雜貨鋪得贜張五仔因在文水縣聽糾行劫事主恒升茂雜貨鋪得贜翟得喜因在文水縣行劫事主張　偉家併途搶事主王玉璧等各得贜均審擬斬梟李老二因在夏縣聽糾行劫事主孫復興家得贜審擬斬决先後解審均經奏咨聽候部覆之犯王四北因在臨汾縣聽糾持械搶奪事主閻鳳林得贜在場威嚇審擬斬决由府解司未經勘轉之犯楊禾常因在吉州行劫事主高學堂得贜審擬斬决由府解司照擬勘轉尚未親訊奏咨之案董幅順因在榆次縣聽糾搶奪事主劉明岐等得贜在塲並未動手審擬發遣改軍由府解司尚未詳請核咨之犯左平等先後留禁府監彼此同監認職光緒三十年正月初九日晚該府署司獄姜士　帶同刑書張成棟進監收封驗明各犯刑具完固將左平等收入正籠房東裏間　宿禁卒李升等在籠外輪流睡歇嗣各睡熟左平憶及身犯重辟起意偷挖地道越獄脫逃糾邀王四北鄧舅保張五仔翟得喜李老二楊禾常董幅順帮同刨挖一同逃逸王四北等允從同夥八人各自扭開鐐銬左平携取通炕鐡條撬起炕磗從磗下開挖地道王四北等帮同運士是夜四更時分地道挖通透越監牆左平等正欲鐕入地道逃逸經李陞等驚覺喊經外監更夫報知該司鉃帶領丁役進監登時拿獲報經該府詣勘禀經批飭審辦由司審擬勘轉據各供認不諱詰無另有知情同謀越獄之人禁卒人等亦無鬆刑賄縱情弊案無遁飾查例載盜犯原擬斬梟斬决若越獄脫逃被獲者並於地方斬决梟示又例載犯罪囚禁在獄私糾夥黨二人以上穿穴　牆乘禁卒人等一時蔬懈潛行越獄脫逃原犯斬絞立决應卽正法外原犯軍流律應加二等調發者俱改爲絞監候秋審時爲從入於緩决等語此案該犯左平等原犯係斬决斬梟盜犯不思安分在監膽敢糾衆八人同謀越獄業已扭開鐐銬挖通地道雖尚未逃浼第其形迹顯然卽同已成自應按例問擬左平王四北卽王九興鄧舅葆卽豹兒張五仔翟得喜卽翟城湘李老二楊禾常等七犯均合依盜犯原擬斬梟斬决若越獄脫逃被獲者並於本地方斬决梟示例卽行正法當於審明後卽飭該府胡孚宸會同營員將左平等七犯綁赴市曹分别正法梟示以昭炯戒董幅順一犯聽糾越獄原犯擬遣改軍律應加二等調發亦應按例問擬董幅順卽泥 
 
 

Page 13

 
 
虎合依原犯軍流應加二等調發者改爲絞監候爲從入於秋審緩决例擬改爲絞監候入於秋審緩决該犯雖恭逢光緒三十年正月十五日恩詔原案事犯在正月初一日以前但搶奪擬遣改軍不准援免復犯越獄更母庸查辦此外訊無另有知情同謀越獄之人應母庸議禁卒李陞等訊係一時疏懈並無鬆刑賄縱情弊應與訊不在監值宿之刑書張成棟均母庸議該署司獄姜士棻聞報立時進監拿獲犯未疏脫例無處分業先撤任示懲亦母庸議通炕鐡條存庫備照除將全案供招咨部查核並將王四北楊禾常董幅顺犯事各原案另行奏咨外理合恭摺具奏伏乞皇太后皇上聖鑒飭部覈覆施行謹奏奉硃批刑部議奏欽此 
[大臣延奏爲伐除回乾樹株數目完竣循例奏聞摺三十日]  
　　奴才延祉跪奏爲伐除回乾樹數目完竣循例奏聞仰祈聖鑒事案查嘉慶十二年軍機大臣春旨議奏嗣後紅白青椿界内回乾樹株令該管營汛隨時查報該管大臣詳騐將各色樹若干株造册咨報禮工二部及承辦衙門備查遇修理撥房栅木橋梁量取此項木植年終分别咨題其不堪應用者俱作爲祭祀燒柴一併咨題覈銷以杜弊混等因奉旨依議欽此欽遵在案查接管卷内光緒二十九年分據左右兩營及鮚魚關大窪老廠溝青山嶺黃崖關將軍關曹家路牆子路黃花山各營汛呈報共貼記回乾樹一千四百六十二株當經委員查騐造册咨報禮工二部嗣准欽天監擇吉前來隨卽分飭各該汛員弁親視伐除所有　牆内伐除回乾樹三十四株修搭橋梁使用十一株下剩二十三株鋸截不满三尺木叚共秤兌二萬三千斤分作祭祀柴薪一萬八千五百斤下剩四千五百斤作爲圍牆内外各堆撥防夜更柴又内火道六關汛及曹家路牆子路等處所除回乾樹一千四百二十四株添换橋梁　木紅白椿使用所剩枝稍併换下朽木分作防夜更柴黃花山所除回乾樹四株均作爲該處園寢祭柴現已伐除完竣奴才委員分投查騐嗣據各呈報均屬相符除造册咨部外謹將伐除回乾樹株數目敬繕清單恭呈御覽理合循例恭摺奏聞伏乞皇太后皇上聖鑒謹奏奉硃批該部知道單併發欽此 
 
 

Page 14

 
 
光緒三十年三月京報 
　　商部大臣載振奏爲在籍紳士辦理商業公司卓著成效請旨破格獎勵以資觀感摺初一日臣載振跪奏爲在籍紳士辦理商業公司卓著成效請旨破格獎勵以資觀感恭摺仰祈聖鑒事竊臣部於光緒三十年二月二十三日接據江蘇在籍翰林院修撰張謇呈稱竊職於光緒二十一年十二月准前署南洋大臣張之洞奏派集股創辦通州大生紗廠公司二十七年九月又准原任南洋大臣劉坤一奏派集股創辦通海墾牧公司及廣生榨油公司大興　粉公司二十八九兩年復在通州創設大隆油皂公司澤生水利公司大生大逹兩小輪船公司同仁泰鹽業公司阜生蠶桑公司翰墨林印書公司計創設公司凡十有一所共集股本銀一百二十二萬兩現計積成本銀二百零四萬九千餘兩除紗廠官機作本二十五萬兩餘皆商股以每年運出數計之溢出餘利約三四十萬兩不等在公家旣收回十餘萬兩之官利在商人亦得分最優之盈餘揚通淮海之民漸知設公司之利益以視從前專運洋紗洋　洋油皂入内地者争回利權約在一百一十餘萬兩以外此僅就已見效之紗廠　油麵粉油皂小輪船六項公司言之餘如墾牧水利蠶桑印書各公司或創始而有待經營或試辦而尚期改作幸值商部創設伊始以振興農工商業爲宗旨此誠難得之際遇竊維農工商各項實業不外整頓以去其弊改良以圖其新其間功效固由逐漸而臻而要非　部提倡不足以增進步爲特具呈懇請鑒核保護並附呈各項公司章程各等語臣等按照原呈各節並叅閱章程詳加考核洵屬條理周密名實相符邇來朝廷重視商政屢奉明詔以振興農工商實業爲要旨是正賴各省官紳相與合力維持始克佐成要政今該修撰張謇在臣部未經設立之先已能殫精實業卓著成效且以一寒素之士而創始集股至一百數十萬兩之多收回利權爲數甚鉅此其慘澹經營堅苦卓絶之詣洵足樹風氣之先聲查該修撰張謇疉經原任南洋大臣劉坤一前署任南洋大臣張之洞奏保有案是其才識宏通學有實用久邀聖明洞鑒案查上年八月間臣部奏定各項章程内載如商董中已經得有官職品望較著者應准作爲臣部顧問官自四等至頭等爲止由臣部奏明派充不必在部當差等語方今商智未開尤宜破格獎勵合無仰懇天恩明降諭旨准將在籍翰林院修撰張謇仍以原官賞加三品銜作爲臣部頭等顧問官遇事徑逹臣部核辦藉以鼓勵衆商俾資觀感並請飭下南洋大臣江蘇巡撫轉飭地方官切實保護出自逾格鴻慈臣等爲振興實業起見是否有當理合恭摺具陳伏乞皇太后皇上聖鑒訓示謹奏奉旨欽此記名提督署廣曰左江右江鎮總兵丁奏爲恭報接署鎮篆日期叩謝天恩摺初一日記名提督署廣西左江鎮總兵右江鎮總兵奴才丁槐跪奏爲恭報奴才接署鎮篆日期叩謝天恩仰祈聖鑒事竊奴才於光緒二十九年十二月二十六日在龍州行營接奉署兩廣督臣岑春煊電護左江鎮張得貴現因病未能出剿應令交缷調治遣缺應委署理南寗一帶之綏遠貴字各軍均歸統領調度必須兼程到邕等因奉此遵　隨帶衡軍兩營馳抵南寗府城於光緒三十年正月十五日准護總兵張得貴將欽頒嘉字一千六十三號廣西左江鎮總兵官銅質關防一顆及日行文件委鎮標中軍遊擊鄧廷忠齎送前來奴才識淺材庸屢膺重寄去夏提軍邊地幸龍州已就肅清今春檄駐邕州值梟氣猶未盡戢奴才自　　　深懼弗勝惟有勉竭駑駘隨時隨事禀咨督撫提臣以期速靖地方藉以仰答高厚鴻慈於萬一恭查鎮署奉頒王命旗令以及未用火牌流傳聖諭清漢各書兵馬文册等項現已無存合併聲明所有奴才接署鎮篆日期並感激下忱理合恭摺叩　天恩伏乞皇太后皇上聖鑒謹奏奉硃批知道了欽此安徽巡撫誠奏爲遵旨查明知縣被參各欵據實覆陳摺初二日頭品頂戴安徽巡撫奴才誠勲跪奏爲遵旨查明知縣被叅各欵據實覆陳恭摺祈仰聖鑒事竊奴才於光緒二十九年十二月初七日承准軍機大臣字寄光緒二十九年十一月二十六日奉上諭有人奏安徽蒙城縣知縣謝士彤貪污謬戾縱差釀命霍邱縣知縣王嶽崧貪庸昏聵殃民諱盜各節請飭查辦等語著誠勲按照所叅各欵確查具奏母稍徇隠原片著鈔給閱看將此諭令知之欽此遵旨寄信前來並錄原奏等因當經密飭廉正妥員分投前往蒙城霍邱密確訪查並面諭切實禀覆勿稍徇隠去後兹據各該員按欵查明先後禀覆據稱原叅該縣謝士彤三八告期不接呈詞但委承發房賈克儉代收每詞一衹索錢五六百文每次祠約百張每月六次共得錢三四百貫詞訟斷結後兩造人等令各具結一張每結索錢八百八十文每月歛錢無算一節查該縣詞訟概係按期當堂親收向不經由承發房每月三八六期按期多則五六十張少則三四下張每詞一抵准代書收紙張飯食等項錢五百文至詞訟斷結兩造人證本應各具遵結書役小費在所不免此亦通病到處皆然與本官絲毫無涉惟於收呈之期皆係承發書賈克儉在堂伺候或謂其在外招摇經該縣查知斥革原叅每月歛錢無算查無確據又原叅家丁韓蘭生挈眷居住民房健訟棍徒輙至其家楚村鋪民王振海被鄰人曹姓兄弟圖害致命曹姓一家潛逃屍妻王慕氏指名喊控該縣並不拿犯嗣曹姓以洋蚨三百圓由韓蘭生行賄遂得逍遥去外王慕氏旋亦鬱鬱而亡一節查王振海係南九堡村民於二十八年八月十一日赴順河集赶集兩日未經回家其妻王慕氏訪聞死於楚村鋪東北曠地内身受有傷報縣驗緝迄未獲兇檢查卷宗並令王慕氏指名喊控之語究被何人殺死徧訪亦無人知鄰人曹姓現仍居住該村並未潛逃惟其長子本係傭工在外經年未歸疑爲圖害或卽指此王慕氏今尚生存韓蘭生查無其人原叅用洋蚨行賄似屬誤傳又原叅二十八年七月飛蝗遍地該縣不理嗣經司道訪聞該縣始相倉皇督捕而派差丁多名肆行擾害大索財賄縣南村民孀婦孫氏挈子鋤田家丁楊姓指爲捕蝗不力索錢數千被擾之家不勝枚舉一節查搜捕蝗蝻自不能不多派人役所稱楊姓家丁向村婦孫氏索錢縣南地方遼闊卽未指定地方委屬無從訪察双原叅上年賠欵籌捐該縣於雜捐之外下至貧民負販無不苛索百端酒捐章程計酒池一區領單一摺捐銀十兩城内酒池二十處繳銀二百兩經董事張廷輔收捐繳署而該縣僅發單四張以四十兩解省餘一百六十兩私用四鄕酒池百餘處該縣僅發單十餘張其 
 
