# 1899 - 243 - 4909481

 

Page 1

 
 
[勸募紹屬嵊縣新昌上虞餘姚水災急振] [  本館恊謹啓]  
　　前月中旬浙省紹興府屬之嵊縣出蛟新昌與嵊犬牙相錯山洪陡發水勢如倒瀛銀河下游曹娥江潮水道流以致梁湖百官後郭等塘同時潰决洪濤洶湧横决無前不特沿塘一帶田禾房屋盡被漂流且水勢内衝一片汪洋亦幾盡成澤國淹没人口不知凡幾四野浮屍逐浪而至其生存者又以室家旣毁蓄積己空待哺嗷嗷呼號求救馳書乞振急若羽書想海内仁人君子必有具同胞之量擴樂善之懷者指囷粟以予人駕麥舟以贈友古人高誼猶且振卹貧窮矧值此中澤哀鴻性命在於呼吸詎可不解囊相助以拯阽危乎聚沙不難成塔集腋可以爲裘少固無妨多尤足感惟冀仁漿義粟源源而來庶被災黎民得不致同愼溝壑此則籌振者所九頓首以祝者也振欵乞交電報局源通官銀號仁濤善堂及本館恊振所均可代爲彚解肅此佈求伏維德鑒 
[重印三國志出售] [  圖書集成局啓]  
　　三國演義一書意主忠義旨歸勸懲雖近裨官小說之所爲面語皆有本足與正史叅觀其笨墨之豈心思之難久己膾炙人口本局現用新銷鉛字重爲排印校讐縝密紙墨精良每部仍訂十二本定價碼洋一元六角卽日在申報舘帳房及申昌書豐發書　　者諸卽購取可也此佈 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[開蜀礦議]  
　　中國礦產之富甲於五洲二十一行省中五金之礦幾於無省蔑有而尤以四川爲多大抵金銀銅鐵錫煤鉛諸礦多藴於山蜀中峯巒層疉絶少平原宜乎韞寳甚多而諸礦無不畢備也惜我華人不知開採以濬利源任天地自然之利委棄於地而漠然無動於中甚且惑於堪輿家言謂鑿殘地脈必致有碍風水一遇開礦之事必多方阻止釀成禍端當事者又多貪黷爲懷絶不以公廉爲念侵漁吞蝕盡人私囊故雖有數處壽欵開採而無利可得遂至因噎廢食棄於半途西人垂涎己久特以事難越爼不克代謀然亦未嘗不惜中國之藏富於地而不知開闢以裕國用也今者中國之勢日弱西國之勢日强闢埠通商佔據險要凡一切得沾利益之事無一不思乘間而謀而五金礦產亦遂爲外人之所覬覦嘗閱本報所紀中英一國訂立改變中緬邊境條約以曼宛山迤西之地賃與英人且許英人接長鐵路攷英人久註由廣東漢口接鐵路至成都以達緬甸今始得此權利宿圪可以稍酬去人觀英人之所爲心業不安突向中　多方要挾竟獲開挖龍州附近礦山之利又得興築粤束鐵路從龍州抵南寍以及雲南夫英法兩　之所以屬望雲南者非以此爲通商之要衝實用以爲人蜀之立足地耳蜀省係中國之寳藏素爲法人所生心者故一遇余蠻子拘四法教士之釁端卽以爲奇貨可居大肆要　未幾余蠻子放還教士法人又以賠償損審爲名或云索至二百萬金或云求准編校蜀省諸礦二說未知孰是然證以本舘所派重慶訪事友人來函則稱法國領事藉口教案索取煤礦石油　等　　　倩兪東礦師赴小河以上查勘旋卽赴省又云聞英礦師木爾鐸韓柯等亦赴自流井以上勘視礦苗觀此知法人　以教案之故索賠二百萬金其意則以求開蜀中諸礦爲重且不特法國欲開蜀中之礦也英國亦遺其礦師親往勘視則知此事早爲英人之所有心倘中國竟允法人之請准在蜀中開採諸礦吾恐英人亦必接踵而起援例以求斯時我中國自有之利盡爲外人所得譬之人家祖遺之產不貽之子孫而子之他姓豈不可惜我中國爲今之計莫如將各省所有之礦產盡行開採選擇礦師不致擲財於虚牝公舉經事不致徒飽夫私囊如漠河之金開平之煤皆有成效可睹仿而行之安在無利之可得而要在開採之得法承辦之得人耳夫雲南之礦出銅錫山西貴州之礦出煤鐵湖廣江西之礦出銅鐵鉛錫煤齊魯荆襄間諸礦出鉛四川之礦銅鉛煤鐵多有煤鐵之用逺勝於金銀銅錫蓋以當今之世煤鐵之爲用最繁故亦以煤鐵之礦爲最可貴蜀中旣多煤鐵之礦而又爲英法兩國所垂涎則宜將是處先行設法　控勿爲外人所圖蜀中不少富厚之家購地給價置辦機器集欵尚非難事在事者苟能除中飽之弊則是項利益必有可觀國家視其出產以定稅額於帑藏不大有裨益哉愼毋以辦法不善無利可圖而將無窮之利盡以畀之外人也 
[本館接奉電音]  
　　昨日午前京師飛電傳來上諭二道敬謹譯登○七月三十日奉上諭湖南辰州府知府員缺著吳積長調補所遺直隸大名府知府著李蔭梧補授欽此同日奉上諭山西汾州府同知朱焜廣東駐防漢軍監生門定鰲前因通曉醫學保薦來京隨同太醫院請脉惟朕窮服藥日久未見大效朱焜　　鼇均著飭回原省欽此 
[講求格致]  
　　天津國聞報云上月某日軍機大臣欽奉皇太后懿旨著將格物入門一書進呈懿覽旋查得此書乃大學堂總教習美或人丁韙良所著因卽商之丁君重加選擇增人數篇急付手民務期盡善盡美然後轅謹裝釘進呈 
[俄人議論]  
　　日本報云邇來俄國之講求政治者咸謂政府祗出全力以佔滿洲而不復顧及韓國恐韓國將歸日本人之掌握不待智者而後知也 
[海上稱雄]  
　　天津國聞報云去年泰西留心商務者查得英國本境及各屬地所有商船共容積十三兆九十八萬八千五百墩有奇說者謂統列國商船計之亦不過容積十三兆三十八萬五千九百十六墩宜乎英人之以海王自命也 
[虎節將南]  
　　廣西提督兼邊防大臣蘇子熙宮保於上月某日入京陛見後奉旨查勘廣州灣界務并赴清江招練馬步隊歴經訪事人飛電相告備錄報端兹者天津國聞報云某日宮保己請訓陛辭大約不日卽當秉節南下矣 
[新堤匪患]  
　　漢口訪事友來函云新堤紅燈會匪頭目袁某新來紏合黨屬千餘人差稱欲與德處教念爲　蓋爲己伏法之匪首易奉亭報復也事爲省中大憲所聞深恐事機决裂特派升字營拔隊起程前往彈壓 
 
 

Page 2

 
 
[日本風災]  
　　日本長崎埠訪事友來函云東歴八月十五號内務省接鹿兒島縣知事警電略謂彼處於十四號夜半時陡發狂風走石飛砂聲勢異常勇猛各處傾倒房屋毁壞器物之聲幾如漏山西崩洛鐘東應當時卽派高等官五員分往各郡詳查至翌日午後四點鐘時禀覆計共死男四名女五口傷男二名女五口房屋倒塌三百五十三家船舶傾覆二十一艘電柱吹折三株有一巡街捕因援救被難之人致遭壓斃至十八號又接警電云市上被災而死者十三名口傷者六十三名口民房全倒者八百六十户半倒者八百七十六户船舶傾覆五十九艘此外所屬各郡内死者五十名口傷者十七名口屋宇全倒者二千一百八十七户半倒者五百九十九户船舶傷損及流失者共七十五艘是日遞信省亦接鹿兒島及廣島來電云此次大風共計摧折電桿五百數十株至二十三號大阪某新聞館接電云此次風災各處死者計共一百零三人傷者一百四十一人民房之全倒者一萬三千八百四十三户半傾者五千零五十三户破壞船九百二十艘漂失六十二艘牛馬死者九十七頭日民何辜遭此大刼翹首蒼蒼誠有不可索解者矣 
[火後餘談]  
　　九江訪事友人云前者西門外湯恒興爆竹店被火慘斃十一人蓋以是屋向無後門無可逃生以致同罹斯刦也武生周某僑居店後當火發時擊破屋面從椽隙救出六人可謂勇矣現在史孝廉潤生鄭茂才瑞咢劉茂才攀桂等人思患預防聯名具禀道府縣各署請禁止市上不准開設爆竹店以備不虞德化縣主吳儀生明府批示云查火藥爲害最烈凡有造作爆竹生理者自應擇地開張以昭愼重而防火患此次城外湯恒興爆竹店失愼聞有火藥積儲在内一時轟發以致勢若燎原不但自己全家性命莫保而且貽害匪輕今該舉人等所請勒限一律遷徙離城五里之外揀選隙地造房開設洵屬法良意美除先一面示諭外旣據具禀候道府憲批示遵辦 
[淛水喜晴]  
　　杭州訪事友人來函云浙省自上月初旬起隂雨纒綿睛光罕露四鄉禾稻大受損傷仁和錢塘兩邑侯爲民請命涓吉七月十五日在吳山城隍廟薰沐設壇竭誠默禱並出示禁止屠宰是爾天心感格次日卽放睛議嗣是以來連日天朗氣清陽光皎潔田中水漸消退被浸之稻大有轉機四野農民無不歡聲雷動邑尊命於十九日撤壇二十日開屠從此雨晹時若當可轉歉爲豐雖不能滿篝滿車尚不失爲中稔也 
[東滬客述]  
　　日本長崎訪事友來函云東歴八月二十五號接東京來電悉此次鹿兒島猝被風災内務大臣上奏後日皇深爲隣憫特賜銀貨九千圓遣侍從官東園君前往振恤○美國兵輪船名梅離大司者於東歴八月十六號由小吕宋馬泥拉來崎載有兵丁一千八百名將煤裝足卽開往香港朝鮮小作勾留然後回國○日本彚纂各國改正條約在事出力各員自大隈伯井上伯青木子以下賞賚有差○八月十五號接東京雷云高麗平壤業己開埠通商口本領事署己於本月十號在租界内開工建築矣 
[八閩歸雁]  
　　福州采訪友人云閩浙總督許筠帥留意戎機勤加搜討以羅源營游擊賴游戎文華熟悉製造火藥之法國請署督右恊篆務俾在省督工製造以　要需上月某日各員入謁時筠帥詢及硝磺優劣情形瞭如指掌亦足見其關心時事迥異伴食貽譏者矣○上月某日督轅牌示建寗右營千總缺查有建寗中營把總朱魯光外委熊承恩右營戰兵丁紹椿堪以遞行拔補湄州營把總缺查有閩安右營外委吳景亮堪以拔補○六月某日琉球人牛某航海來閩販運茶葉雜貨附民船赴臺灣當出口時未向水亭局輸納釐金致被巡丁扣住勒令如數補繳并罰二成 
[鷺浦游鱗]  
　　厦門采訪友人云閩安縣境滸共板橋張姓恃其族大丁多與鄰村陳林王詹四姓因祖墳起釁約期械鬥地方官正在下鄉彈壓不虞七月某日及與後田社詹姓爲難致傷斃詹姓一人大約訟端當由此而起矣○七月二十二日福建臬司周子迪廉訪由陸路赴臬州簡閱營伍聞須順道至興化蒐軍然後回省○傳聞周子迪廉訪有升署藩司之說而以漳州道榮觀察署臬司候補道陳觀察同書署漳州道惟日内尚未見明文也○厦門道惲觀察定於本月初一日乘元凱官輪船赴省 
[靈隱曉鐘]  
　　杭州訪事友人云仁和錢塘兩縣宰以霪霖未己恐傷禾稼因於上月十五日起齋沐祈晴至十八日始撤壇○仁和縣學教諭梁廣文因病出缺藩憲惲菘耘方伯札委大挑教職吳廣文忠懷署理上月二十一日廣文命駕抵省擇吉二十四日午刻接篆○浙省錢江水師各防營砲艇每届夏令例須起岸興修本年六月中天雨連綿未能尅期興辦現在天時晴霽是以水師統領李副戎成林示期七月二十三日起雇工修整以期帆櫓一新○省垣各善堂總理紳董丁松生司馬物故後由撫憲劉景韓中丞敦請朱茗笙少司馬接辦禾及視事卽歸道山現聞擬延請高白叔内翰雲麟安爲經理云 
[金沙人語]  
　　沙市訪事人云入夏以來拐風甚熾通衢大道粘貼尋孩字帖及鳴鑼尋覓者觸處皆是然拐案雖層見迭出而並未聞有破獲者誠不知若輩潛蹤何所也○某甲向居中州會館側家有餘屋出賃與人某日邀集乙丙丁三人爲葉子戯旋因青蚨數十翼與乙口角濬以白刃臨之乙見勢不佳脫身逃避甲窮追至大門外連砍二刀腹爲之穿肺腑洞見甲見己釀成命案飛步逺颺隨由屍屬告知地保將甲叔某戊拘獲送縣責令將甲交出以便訊懲○小暑節後天氣炎蒸雖居大厦高樓亦苦揮汗如雨至六月二十三日午後朔風忽起秋扇可捐迨月晦細雨廉纎直似暮秋天氣立秋日風力稍减大雨傾盆居人感冒風寒致成瘧痢之症岐黄家無不利市三倍○沙市保甲局因經費支絀一律裁撤所遣勇丁不無逗留滋事荆州府舒暢亭太守江陵縣李清溪大令會銜出示曉諭略謂遣散勇丁人各給有川資乘此甫經裁撤之時或歸家務農或手藝貿易各執正業不得在街逗留致有滋事情弊若有前項等情决不姑寛○六月初五日署理荆宜施道朱少桐觀察由内河乘官舫抵埠所屬文武各員弁均在碼頭恭迓觀察排齊儀仗命馬入城假貢院暫駐旋頒出紅示涓吉七月初六日卯時接篆届時前任兪君實觀察遣人將荆宜施道印信及監督關防齎送行轅觀察拜受如禮勵下文武以次叅譏○前月某日商家來信言四川萬縣所屬某地有匪徒潛將毒藥散佈池塘飲者輒死旋經居民拘獲二人送縣訊實一則就地正法一則枷號示衆○監利縣羅大令迪楚因事經于大中丞撤任另委薛大令前往代理 
[叩送行旌]  
　　剛子良中堂駐滬月餘擬卽旋京覆命旋奉廷寄著往粤東查辦事宜因於昨日午前十一點鐘時由美界北河南路迤西山西匯業公所行轅命駕赴法界招商局金利源碼頭乘安平輪船赴粤本邑江海關道曾經郛經觀察以下文武員弁及狼山福山兩鎭軍寳山縣沈大令咸赴碼頭恭送如儀并聞沈大令由中堂調往粤東聽候差遣云 
[美使報謁]  
　　美國政府近派大臣康君來華查察各口商務情形抵滬後暫駐美總領事署前日署江海關道曾經郛觀察偕英美祖界公廨讞員翁笠漁直刺前往拜會旋由康君訂於昨日午後三點鐘時至公廨答拜觀察先期乘輿戾止未幾康君命駕而來觀察殷勤延入茗話片時然後握别 
[祀事孔明]  
　　本邑小南門外小普陀橋左近江西會館由贑省寓滬商人出資修建中奉許眞君神像每届春秋二季董其事者邀集同鄉官紳虔修祀事衣冠蹌濟致慤致誠昨日循照舊章并雇就菊部諸伶演劇三日清晨江南全省提督兼自强軍統領李壽亭軍門升用道黄愛棠觀察先後命駕戾止由唐朱兩輩事邀入客廳略叙寒喧始分道而返二十三七鋪巡防局委員某君深恐匪徒滋事特　勇甲前往彈壓閒人 
 
 

Page 3

 
 
○本月初三日爲秋祭風神之期由上海縣王欣甫大令飭辦差丁役將大東門外風神廟灑掃清潔置備牲牢以便届時會同在滬各官親臨致祭 
[邑宰求晴]  
　　霪雨連緜秋收有碍上海縣主王欣甫大令涓吉昨日爲始恭詣城隍神前虔祈三日以冀天心默佑速放晴曦四野禾苗不致盡行霉爛 
[禁宰耕牛]  
　　上海縣王欣甫大令以近來浦東鄉民往往私販耕牛至八仙橋等處售與宰牛作實於耕耘大有妨碍爰飭差傳各圖地保並渡船埠頭到案令傳諭各鄉民以後不准再行私販耕牛如違定干究辦 
[禁用小錢]  
　　昨日上海縣主簿孫立幹少尹出示嚴禁市中私用小錢凡各鋪户遇有砂殻薄片之類務須剔盡不得攙和混用俟積至若干後照數呈案秤兌照銅價給值以便由官鎔燬是亦整頓圜法之要務也 
[准予交保]  
　　粤人劉伯卿在圖南輪船充當買辦邇來私販米石出口旣被江海關巡丁查獲猶敢恃强霸阻事爲稅務司所知大爲震怒將劉拘送江海關道轅道憲曾觀察飭發上海縣訊究王欣甫大令令收押待質所聽候核奪兹經有力者代求觀察准暫交保出外大令奉諭後己於前晚將劉解送道轅交人保去矣 
[革究劣差]  
　　英界公廨差劣羊福卽楊阿寳前因縱容夥役朱玉生向馮庚生案内牽涉之馮金生恣行索賄經讞員翁笠漁直刺查知限令將朱交案訊究迄今案尚未了而楊故態依然不稍歛跡近日又向管押捕房禀准交保之談彩亭卽談奎章勒索差費洋銀一百元談力不能付致被留押班房事爲美領事署繙譯官曰保羅君訪悉以差役横行深爲可惡遂於昨日帶同見證人王子亮陳仁甫及保人奚福林至公廨面陳一切蓋談浼人禀明直刺准子交保後卽倩王陳二人轉托代書周雨卿與楊講定陋規故白君挈以備質也直刺聞而大怒立卽傳楊嚴究適楊因欽差大臣剛子良中堂起節在金利源馬頭辦差直刺乃飭書吏先繕革條俟楊到案仍著陳仁甫周雨卿到堂備質談則暫交陳等保釋 
[誘賭宜懲]  
　　程内臣遺家丁程升赴英界公堂控著名賭棍趙阿松卽曹悟雲及汪老二卽汪雲青設局誘賭騙去巨欵前晚讞員翁笠漁直刺倩襄讞委員張柄樞司馬提訊程升投案供稱家主程内臣籍隸江蘇吳縣候選同知今夏六月二十三日家主之弟丙惠因事到申向惠大協餘兩錢莊支取銀四千七百五十兩以便携赴蘇州應用偶至四馬路遇賭棍趙阿松卽曹悟雲綽號笑面虎者偕汪老二邀往伊家設筵暢飲及醉後領至庭筠里妓女高秀卿劉二寳處取出骨牌四面上寫東西南北字樣令與褚丁葉三人同賭致輸洋銀一千元褚等亦輸三千七百元後又改賭牌九及局終趙汪聲稱褚丁葉三人所輸之欵亦須歸主人之弟付出除將惠大恊餘兩錢莊票銀四千七百五十兩悉數騙去外尚欠數千元逼令寫立借據兩紙限九月中付一半餘俟明春正月付清求卽嚴追重辦趙供監生素來安分胞弟在蘇州織造署當茶房今被程内臣誣控誘令伊弟賭博致負多金實則並無其事監生與程内臣素職去年十二月二十六日曾借去銀七百兩除夕又借銀四百兩倩汪雲青作中立有借據云將此欵開設惠大莊今春更陸續借去洋銀五千二百元均由程妾名湘雲者經手叩求明察司馬怒謂爾等均係著名賭棍不應衣頂上堂立命差役褫去喝令將趙責手心四百下一再詰問狡供如前汪老二供是吳縣武生程丙臣向趙借銀倩武生爲中實無誘騙丙惠賭錢之事且程丙臣處並無程升其人不知何以來此朦控司馬著將趙還押飭差傳程丙惠到案質訊辦 
[提訊流氓]  
　　江海關道曾經郛觀察訪知流氓高和尚有種種不法情事特札飭保甲總巡戴子勵明府嚴拿到案訊懲明府遵卽飭差陸耕會同二十三七鋪地甲將高拘獲提訊之下高稱小的從前雖曾犯案自蒙大老爺訊懲交保後卽不敢滋生事端矣明府再三研詰矢口不移爰命押候禀知觀察再行核示 
[英界晚堂瑣案]  
　　錢應星投嘉定縣署控武童朱進邦糾同朱榮金曹紀昌攫取衣箱物件前日偕嘉定縣某圖地保張明高緝至九圖所轄江橋將朱曹拘獲請南翔陳巽倩太史函送公廨暫押以便禀請嘉定縣移提前晚值日差將原被及地保帶案請示張司馬略加訊問飭將朱榮金曹紀昌管押令錢與張保先行回去禀請縣主派差移提歸案訊辦○楊顧氏控被夫弟楊銀泉圖賣張司馬提訊之下楊顧氏供上海人年二十一歳家居楊樹瀞夫故己閱四年遺有田八畝日在紗紡廠工作夫弟楊銀泉楊聖聖圖吞產業欲將小婦人價賣爲此情急來案控陳求恩提究司馬准之令明白補詞以便提二楊到案訊核 
[英界公堂瑣案]  
　　騙子應小林卽吳寳庭昔曾犯案受懲前日手持洋銀五百元之僞莊票一紙向瑞昌鞋店購縀鞋六百雙店中人察知其僞投報捕房捕頭令包探陸阿九拘獲起出原贓昨晨解案請究瑞昌店主遣夥陳蘭九持僞票投案請辦應供稱小的糊塗誤犯後當故過自新讞員翁笠漁直刺商諸白繙譯官然後判令管押一年僞票塗銷○任六亭與陳小成在途爭毆田八十九號印度巡捕拘案請究陳供小的因表姊某氏與任私識故向理論並無别情任供陳之表姊先與陳有染此次實與小的撚酸起釁直刺怒謂爾等均無恥之尤著各責五十板○包探顧阿六禀稱秦金郎向在南誠信烟館伺應烟客近日竊取烟客張仁才所携玉人及假山銅香爐烟槍洋傘等物經小的查獲吊出各誠淮尚少香爐烟槍今特送案請究張投案請領失贓秦認竊不諱供稱香爐烟槍寄在南翔某小客棧容卽繳案直刺著押候吊齊再核○包探石金榮禀稱賊犯劉阿狗竊取陳阿有家烟槍一枝綢洋傘一頂報捕後經小的緝獲人贓今特送案請究陳投案請領失贓劉認竊求恩直刺判責三百板○包探蔣錫林拘解竊賊王仁卿到案禀稱此人竊取兪愛堂家綢衣四件牙膏扇一柄經小的緝獲人贓送案請究兪投案領贓王供小的流落無依不得己而犯此不端之事乞賜矜全直刺著管押半月贓給還失主 
[美界捕房紀事]  
　　紹興府屬某人宋鶴卿賃得篷路某姓家樓面擁臯比作童子師有陳寳貴者頑劣異常天地元黄喊一年猶苦不能順口昨日略加扑責陳卽回家哭訢其母其母虎雌也聞而大奴糾同鄰婦大興聞罪之師陳亦不肯低首下心以致蝶閙蜂喧互相扭結事爲巡街捕所見向之喝阻兩造皆置若罔聞遂一併扭送捕房備陳情節捕頭微加申斥釋之使歸○昨日侵曉偷兒楊阿二瞰裏虹口某鄉民劣深入睡鄉栩栩然化漆園之蝶因潜入其室竊取衣服零星不虞鄉民好夢驚可突然扭住適巡街至遂令送入捕房捕頭著押候解送公堂禀請讞員翁笠漁直刺訊辦○竊賊宋阿京生自江北久匿匪江掏摸生涯亦頗不惡年午乘間混　外虹口某馬頭貨棧内竊取所儲廢鐵若干携至述中被巡街捕所護送入捕房捕頭令押候解送公堂禀請究辦 
[仁恩洋溢]  
　　日前本館協振所接到童大善士侃惠書云鄙人前因遘病蒙徐公　願助振竟獲安康事後思之感激無旣用助洋銀一百元還視徐公多福聊表微忱又蕪湖義和泰土棧某君助徐淮海振捐洋銀五十元又旌德汪　氏助紹屬水災振欵洋銀十元又再香女史求神佑病愈助浙紹水災振欵洋銀四十元又恊大信局交來林馥卿善士助急振龍銀二十元天以近來災區之廣飢民之多辦振者仰屋興嗟每苦應接不暇今承諸大善士解衣推食慨解囊金俾流離瑣尾之民不至頻呼庚癸積善衍慶澤流子孫天道報施捷於影響拜登之下謹善崖略藉表頌私 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　浦東鄉民沈永樓控顧哲生唆人爭訟盜賣地基縣主王欣甫大令准詞飭差提顧及徐阿大張子卿凌殿卿到案由帮審委員馬清渠明府研訊沈供前向徐姓買地若干畝旣而顧見地價日昻唆使徐張盜賣與徐理論一味逞蠻務求究辦徐供此項田畝前曾向沈處抵得洋銀二十元後己贖回另售張供小的本姓徐現雖承張姓宗祧然此地亦應有分故商同贖出另賣顧供職員並不干豫閒事况伊等售地時職員正赴鄉闈實係被沈誣攀求公祖明鑒凌殿卿供小的充當某圖地保此事己歴數年小的實未深悉明府令一并退去俟沈將契繳案再核○前年己革英界包探孔阿才以空票貼換洋銀虧欠各户鉅欵控經王欣甫大令提訊監追在案迄今案懸日久並未措繳分文前晚由帮審委員馬明府飭差帶出比追孔供稱此事小的己陸續託人清理刻下僅欠八千餘元求大老爺恩准交保出外理楚明府謂爾監禁以來從未繳過分文實屬刁頑己極喝令拉下重笞四百板限十日内繳楚如再抗違定予嚴比○南匯縣民人王子培控妻子魏氏捲物潛逃經馬明府提訊王供年二十九歳光緒十八年由陳星垣朱松全爲媒文定魏黄氏之女魏福昌之妹秀貞爲妻過閂童養至二十一年完姻是年冬小的出外行醫魏氏卽乘間捲物逃逸及回家查悉四出訪尋杳無蹤影至前日在途相遇囑伊回家不允忽有流氓數輩出而攔阻求究魏福昌供胞妹秀貞前雖許字王子培然文定以後久不迎娶至光緒二十一年忽率領流氓搶親小的集人至船上得以奪回自此以後並未到過伊家何能捲逃叩求鑒察魏黄氏與女秀貞所供相同明府令各邀媒人來案訊明核斷 
[法界公堂瑣案]  
　　招商局金利源棧房茶房陳秀春禀稱有己革巡丁邵雲芳膽敢私刊圖章向海琛輪船冐取貨物當塲察出拘案請訊邵雲芳供詞含混訪事者聽不分明讞員朱森庭明府判枷半個月期滿重責四百板○徐秀昌前控姚秋濤藏匿田單經明府訊供除追繳田單一紙外尚少二畝有奇昨日帶案復訊姚母金氏禀稱此項田單己交母舅金桂新轉交徐手明府著押候查明復核○周敬堂禀稱前由楊伯英經手代售田畝尚少契價銀一千五百兩掯勒不還求追楊伯英供此田在八仙橋西首長浜左近由小的經中賣與陳姓計銀三千五百兩除付過二千兩外因單與地不符是以未付明府飭交保出外下期邀同案内牽涉之永記及萬昌米行執事來案候訊○包探禀稱偷兒吳松甫在北京輪船竊得寗綢四匹追至岸上得獲人贓送案請辦明府判枷半個月發碼頭示衆期滿笞責二百板贓給失主領回○包探禀稱積竊李阿銀犯案遞籍潛来滬上經探夥拘獲反敢誣指拆梢今特解案請辦明府判責二百板驅逐出境○還俗僧慧堂改姓陳名蘭士在英界三馬路開設仙源客棧數月前曾糾成一會每人出洋銀一百元合四千元後漸减至一千元六月二十三日爲甬人洪香齋摇得陳掯勒不付由洪投捕房聲訴旋具禀公堂經明府出票飭提昨日堂期會同何繙譯研訊洪投案伸訴前情包探禀稱陳蘭士提到捕房後由信孚洋行主人蒂羅保出當時立有保據承認到堂如數繳欵陳供稱此會共有三十五人每會出洋銀一百元洪香齋應得半會除去各項劃抵外應收洋銀七百零三元再除小的名下應收洋銀二百餘元其餘一併找出並無蒂欠洪妻張氏供稱此會在暢叙樓摇得當時不肯付出及至仙源棧收取只付洋銀四百零三元尚少三百元及另有一會一百三十七元兩共合洋銀四百三十七元求恩追給明府謂陳蘭士曰爾旣出家復又還俗顯見非安分之徒著交保出外邀齊會中人證限十日内理明禀復倘理處不明准予復訊核奪旋有寡婦龔張氏投案遞禀泣稱兒子前在仙源棧爲茶房被棧主陳蘭士誣指竊取鑽戒寳石等物私刑吊打復扭送英界公廨轉送縣署以致瘐死今案己另行破獲贓亦弔回小婦人曾在縣署遞禀乞賜伸寃求大老爺將陳送縣歸案辦理明府謂事關人命公堂不能判斷著仍投縣署伸訴○前日安徽桐城縣人吕記榮扭其同鄉人李清至捕房訴稱被李誘拐其女不知去向求卽究道昨禮拜二堂期捕頭飭探將原被一併解案請訊吕供年十八歳數年前隨母在安慶防管統帶周大人公館服役與李清同事旋薦小的至金陵習鐵匠未及兩月將小的全家人口藏匿無蹤小的乞食至蕪湖找尋無著復回金陵遇見同鄉人帶至上海有親戚潘某住吉安里荐小的至三等公學堂爲茶房前日途與李遇是以扭案請究李供詞含混訪事者不能探錄明府怒其狡賴著押候嚴比○前日總巡局差陳鳳祥在小東門外登樓萬里春茶館將張桐生扭送捕房昨日堂期解案請訊陳禀稱局内有案請帶回辦理明府謂爾無信票豈能擅自拘人著卽驅逐出外張桐生供在横沙海面捕魚與柯錫春同業有劉姓者曾向小的借洋銀二元立有借票爲憑後柯出頭硬霸且另造僞據圖賴串同局差及右營水師哨弁楊老爺函報小的來滬料理小的行至洪升碼頭被楊與柯錫春等軋住硬索洋銀五十元上月二十九日又在小東門外協成祥烟館勒索不遂卽令水師勇丁軋至登樓萬里春茶館求恩明察永泰魚行夥李錦文禀稱此事實因借貸起釁求恩公斷明府交李錦文保出候飭探查明禀覆核奪 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
