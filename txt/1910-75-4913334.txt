# 1910 - 75 - 4913334

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章二月十四日内閣奉 
　　旨正黄旗護軍統領印鑰著都凌阿暫行佩帶欽此 
論說 
[論樞府措施之非宜（霖）]  
　　國家籌備憲政。疊奉明詔責成内外臣工實力奉行。而人民對於憲政之成立亦若大旱之望雲霓。上以是責於下。下以是望於上。當此内憂外患紛然交逼之時。固惟視此一舉爲存亡安危之轉機耳。雖然憲政之神髓。果何在乎。亦惟在君民一體。上下一心而巳。必政府與人民悉融其暌閔疑慮之心迹。而後乃能推誠布公。維持憲政之進行。當此從事籌備。未届實行之際。人民與政府接鋒伊始。人民固不免抱難饜之奢望。使政府有所爲難。然在政府則宜赤誠相待。使人民不至失望。下以誠求。上以誠應。而後乃能團結不解。共策國運於方來。若上存猜忌之心。下懷妬恨之念。互相防維。各自爲謀。則國事未有不敗壞者或觀邇來政府之舉動。頗有引起此種惡現象之勢。他姑不論。但論對於國會請願。言官封奏之二事。亦可知其大概矣。嗚呼是豈憲政前途之福哉。 
　　籌備憲政。期以九年。巳奉先朝明諭。宣統八年開設國會。今上御極之初。亦曾下詔宣示。凡我上下。固當恪謹遵守者也。即以日本成例証之。當時人民要求開設國會。亦未遽然實行。明治十四年天皇勅諭定於明治二十三年開設國會。人民均未敢議其後。我國九年籌備。正師其意。殊不知我國今日之時局。與日本當時之情勢。逈然不同。以我國目前之危象疊見。斷非從容謀幹所能挽回者。遠水不能救近火。理勢然也。若必欲俟至九年以後。始開國會。則在此九年中。世界大勢我國實情不知又將何如茫茫後顧。焉能久待。此在雍容坐鎮之政府。固不知之。識者審之既熟。故於去年發起國會請願之舉。不圖請願之書甫上即奉勅旨未准。但前次請願代表。係各省諮議局議員公舉者。諮議局議員係各省人民公舉者是則國會請願之舉。係全國人民共同之事業。其所以出之於請願者。亦非專向政府要求參政之權利。實因國事日非。欲藉此團結上下之心志。而爲挽廻頺運計耳。政府不明其用意。徒以籌備未竣爲詞。以爲阻拒之計毋亦太不諒人民之苦衷乎。即使不能全如人民之要求。或縮短籌備年限或通飭内外臣工實力籌辦。以期提早開設國會。免致因循疑沮。有誤憲政實行之期亦所以聊慰人民之渴望者。政府置此不爲。惟存上下尊卑之心。以一紙文誥阻塞全國人民之希望。試問於實行憲政之本意果無背乎。風聞近日政府以各代表久留京師。運動各團體共同請願。必成尾大不掉之勢。行將設法解散云云。尤非所以對待人民之道。深望執政諸公不存此想也。方今在京諸代表正爲繼續請願之預備。各省之公共團體。亦將分舉代表。赴京請願。在政府極宜利用此時機。以爲俯順輿情之計。蓋人民旣有請願之舉。苟不達其目的。必不甘中途罷休。將來各團體之勢力。愈集俞厚。必致政府有難於對付之勢。總之國家旣欲實行憲政。必以上下一體爲最要。斷不可各存異心兩不相謀者也。且現在所 
 
 
 

Page 4

 
 
以必欲實行憲政者。係爲國家大局計耳。非爲政府爲人民也。則政府與人民儘可斟酌時勢之所宜而决行之。奚必故事爭執。兩相猜忌哉。消除成見。是所望於執政諸公。 
　　前御史江春霖直言敢諫。爲近今言官所不可多得之人。歷來所上封奏均有關於國家之大局者。往事姑不論。上年彈劾贛撫皖撫江督等。均言之有理。持之有故朝廷概未予深究巳足使言事者爲之胆怯。厥後嚴劾慶邸雖毛舉細故。無當於大計然狗苟蠅營亦足敗壞國政於無形之中諸大臣倘持躬以廉。接物以正。則令名美譽。行將播於遠近。在言事者。亦何敢無中生有。妄加詆誣。即使行賄沽寵諸端。均無其事。在言事者亦何敢以捕風捉影之談。形諸章奏。江御史言人所不敢言。在朝廷正宜嘉其戇直。在被劾諸大臣正宜存有則改之。無則加勉之心。砥礪於方來。人非聖人。孰能無過。過而能改。善莫大焉。若有過而怙之。并斥言過者。以明無過。則所斥者不過一二人。其如衆口悠悠何。且言官職在風聞言事。即使所言盡虚。亦不宜遽加懲處以塞言路。而况所言非全無形跡者乎。言官乃歷朝注重之官。在專制氣焰方盛之時。人君猶且曲意包容。况當此籌備立憲之際乎今不過諫臺數人。指斥行政之過失而巳。將來國會成立後。全體議員對於政府官吏之過失。亦必有所彈劾。其亦將加以懲處乎在籌備立憲之時代。尚不能容一直言無忌之御史。遑云開設國會後政府受人民之監督哉。前次全臺御史數十人公上封奏。爲江御史乞恩。张囤 
副憲亦專摺奏請收回成命。政府竟毅然拒絶。不爲所動。今江御史决意去官南歸。政府亦漠然視之。拒諫飾非之心。昭然若揭。益足以寒言官之心。而啓國人之疑爲今之計。雖不能飭其回任原官。亦應畀以相當之職位。以示器重忠亮之意。不宜默默無聞。任其挂冠而去也。比聞監國對於江御史之去京。頗爲感動。行將予以相當之位置。餘若某貝勒某尚書等。亦有調用之意。深望其見諸實事也。 
　　總之現在政府有所設施。終以合於憲政之實際爲要。若不務精神之謀而惟形式是爲。則虚飾欺詐。其果能實行憲政也耶。上所述者猶其大焉者耳。餘若縮小諮議局之權限。府廳州縣地方自治制度之側重官吏。皆爲防制人民之舉。豈以民權巳張。而阻遏之乎。抑欲揚之而先抑之乎。均不得而知之以。我國憲政之前途。闇然無光。每念及此我滋疑焉。 
專電 
[電一（北京）]  
　　　浙撫奏官困巳甚請自宣統二年爲始將派提各屬丁漕平餘概行裁免練兵費三十萬並請酌减現經度支部議覆須俟原認練兵費有着方准免提平餘 
[電二（北京）]  
　　浙撫奏遞陸元鼎遺摺奉旨知道 
[電三（北京）]  
　　桂撫奏設圖書館請賞圖書集成大清會典各一部奉硃批准賞給會典一部 
[電四（北京）]  
　　澤公奏派劉鍾琳充秘書官 
[電五（北京）]  
　　都人以當選各部院議員中有不名譽數人輿論譁然將起訴訟 
[電六（東京）]  
　　濤貝勒於陽歷二十三日午後七時到門司長岡中將及其他接伴官均往迎接同日七時四十分貝勒乘水雷艇傍岸登陸至山陽旅館沿途人民甚爲歡迎 
[電七（東京）]  
　　日本貴族院議决外國人土地所有權法案經衆議院修正凡住在日本之外國人所得土地所有權并無限制 
[公電（南京）]  
　　各報館鑒敝會工程事務均巳就緒惟各處出品尚未到齊現正極力催促開會期仍决定四月南洋勸業會 
緊要新聞一 
[御史擬揭參資政院選舉流弊北京]  
　　某御史以資政院爲上議院之基礎關係何等重要本年爲第一次開院之期中外觀瞻所繫將來憲政之有效與否實基於此尤宜謹慎從事乃聞各部院衙門人員於舉行投票之前百計運動明目張膽强迫利誘開筵叙會無所不至甚至於未開票之先某人舉某人某人得票幾何早巳譁傳殆遍殊屬不成事體英美各國之選舉運動本不諱言然彼中之運動其目的大都在爭政黨之勢力以謀政治上之進步非若我國人之運動毫無目的在運動者祗爲一巳權利在被運動者不過藉舉票爲酬應之具以徇親友之情面而巳此等議員一入資政院則他日會議烏能有正當之議論謀國家之大事實 
 
 

Page 5

 
 
於該院前途影響非細資政院甫開即有此等風氣他日不知流於何底爰擬奏請飭下資政院會同憲政館嚴訂防止章程如有因選舉運動被人控訴有勢迫利誘之實據者應即切實查訊嚴加懲罰聞刻巳擬定摺稿不日即可入奏 
[湘鄂京官調和路事辦法北京]  
　　兩湖同鄉京官日昨會議以湘鄂鐵路關係全國命脈自代表入京拒欵後郵傳部尚書屢次游移並無决絶之回覆現忽决意借欵官辦各代表迫於憤激而又無計可施恐不免有强硬之舉動萬一大起衝突殊非國家之福應亟籌調和之策惟欲調和此事須先以解釋郵部之疑團爲主郵部之所疑者第慮湘鄂無的實之欵以辦路耳外間譁傳梁士詒屢進言於徐尚書謂鄂人並無實在籌集之欵足以辦路郵部惑於其言因此决意借欵亦未可知似宜先行調查梁士詒曾否進有此等讒言如果確有此言則吾人應晉謁徐尚書聲明路欵之確實可靠徐尚書或可轉變其意向則此事立可解圍同人均贊成其議决計實行一面勸告代表暫時靜候萬勿遽行强迫手段謂俟有消息再作計較總可和平商辦云云 
[中國名畫]  
　　董文敏秋興八景之五 
[蔭昌對於陸軍之新政見]  
　　文匯報載十四日倫敦電駐德華使蔭昌簡爲陸軍部尚書後有柏靈洛開爾安齊格報代表往謁蔭使據稱彼擬將普通當兵義務之制稍加變通輸行於中國及在中國各省設立練兵學堂此種擘畫必將不合度支部之意然彼擬以此條陳上諸攝政王以聽裁斷設果爲難不能實行則彼將辭退陸軍部之任 
[京漢鐵路腐敗之現狀]  
　　字林報載汴省通信員來函云近日遊歷回汴見夫京漢鐵路之現狀不勝今昔之感其管理法之腐敗不能罄述兹將目覩各節述之如下某日車行忽然中止問其原由則因途中有鐵軌被竊故也旣而又因汽管炸裂停頓多時車抵鄭州時其紛擾之狀令人一覩之後永不能忘蓋有火車四輛同集於此客有欲重行寫票及認取行李者咸爭相下車而官吏遊民苦力人等復從中阻撓故有此鬨亂之景象也自洋監督辭職後車行殊形顛頓令人驚訝司機之人或爲學堂之生徒也途中並見塌車數輛滿載火車之碎木零片足證京漢鐵路亦時遇事變矣余未行此路甫達兩載而最足注意之一事則爲開車時刻與車費定章也各車站之告白牌上屢見粘有撕剩之碎紙而有多數之車站欲求一可讀之公告亦不可得凡有事故就詢於鐵路職員者各員均以極粗魯之狀對之收票之役皆如病啞護役及他種人等均不能述一正當之言語其舉動大類此路之設係爲辦事人榮譽起見者余所乘車中有一開車時刻表塵埃滿積幾不能辨其字跡就而細觀尚係一千九百零六年物也各火車並各車站均不洗刷灑掃汚垢殊甚破窗壞門舉目皆是其餘火爐洗濯所等失其秩序不言而喻正無異於朝内之國政也（中略）途中並見有中國測繪師標畫河南至潼關之路綫聞不日即須開工興造此爲西安北京交通之要綫未知能否善加管理從事建築而免京漢鐵路之種種弊病也 
　　記者曰有則攺之無則加勉吾爲京漢鐵路辦事人告 
[紀英議院問答錦愛路事]  
　　文匯報載十四日倫敦電云英國保守黨議員白爾君在下議院質問關於錦愛鐵路事宜多件旋由外務部大臣葛雷君答稱政府巳被逼實力對付此事美政府巳 
 
 

Page 6

 
 
請英國協助此舉固爲確實消息惟政府對於一八九九年之英俄條約亦不得不稍加顧重至謂如此舉動有礙英美之利益則全屬誤會設問日俄究有問種之權可以干涉此舉則英政府對於在事他國之權利不便加以認否或定以範圍也 
[滿洲之中日交涉談]  
　　延邊無賴日人梅谷等前在松杉背地方偷盜中國出井之煤塊己非一次曾當塲拿獲三人贜證確鑿日領照會華官强欲索回華官不允早誌前報不料現在日本駐延領事反對此事甚力堅稱中國管理權及邊務巡警辦法不合迭向延吉中國當道交涉并謂如一時此事難了即將移交北京由日使與中政府辦理 
　　日本商輪南越丸年前由日本海開駛來營至遼河口外某處將胡姓帆船撞沉並淹斃船主迭經該船業主在道署呈控向該輪索賠道憲業巳據情移會日領核辦乃日領覆文屢以該輪往來無定來營無期爲辭以致事隔一年案懸未結近又經該船業主赴道署禀催續經道憲據情移催日領核辦去辦現經日領移覆俟開凍後南越丸每一次或二次來營時當秉公審訊届時再行知會派員會訊以昭大公 
[湯壽潛奏陳存亡大計（七）（續）]  
　　一事必獨斷以持用人之權論者謂偏聽則暗兼聽則聰臣獨以爲不然必如王制所謂爵人衆共先帝所謂庶政公諸輿論始得爲兼聽若僅取决於貴近而巳此第左右諸大夫之曰賢正恐偏聽之弊循是以生孟子所力言其不可者也立憲必立内閣所以立内閣者元首之尊一定而不可移而行政保無闕失不能犯神聖而施以責任故取内閣代君主以負之責任者質言之卽處分之謂不負責任者正以尊君權非無責任之謂也同閣而賢輿論戴之其不賢也輿論可請撤換之而執行仍在君主内閣旣代君主以負責任故易一内閣所有各大臣亦先後而易其全班大臣本爲内閣之政黨自然同一政策而無内外參差彼此相背之害君臣與人民同各受範於規定之法立憲乃成國會以保障君主監察大臣雖利於君主而不利於大臣是以中大臣所隱忌而不易成立國會未立朝廷與輿論無從直接於是大臣得以愛憎爲用舍而魁柄遂移有進而無退有賞而無罰而用人不可問矣所薦辦外交者無不曰熟悉情形所保任内政者無不曰爲守兼優何以外交内政均日非一日而凌夷以至於此非無一二賢者亦苦於識力不足無自仰贊高深在大臣轉得自卸其責而千夫所指朝廷反爲大臣負用人不當之責任止坐不講知人之方而以用人之權分諸大臣未有不受其蔽者知人之法多方約而言之先於靜躁辨君子小人而又於君子中辨其才識之長短一求事理明白留意省覽其章奏參之以召對所敷陳巳可得其梗概一求辦事認真悉心考核其履歷試騐其成績所能不可掩也一求臨財不苟此事情僞誠不易知但有刻苦自飾而臨財仍苟者斷無豪侈自便而臨財不苟者一求血誠可靠心術之地視臨財不苟更屬難知然能兼上三者則必血誠可靠之人得其偏可備器使得其全即號通才平時犯顔諫爭臨事仗節赴義社稷臣此其選矣若同一審别未精　取未當則奚煩大臣之置議爲自不如皇上自握其權以防旁落而滋流弊書曰知人則哲能官人何憂乎共驩有苗何畏乎巧言令色孔壬可見知人自有歷練所不解者今之所以官人亦與唐虞時殊矣其時在廷皆聖人而夔典樂禹治水臯司理稷稼垂工各專其職周禮定選士之格名曰賢能之書以此選士即以此命官昔宋臣司馬光朱熹皆依議聖門四科分别用人不必東西國始知法官任以終身學校務立專科也乃者各部隨任各差隨兼自非上智安有萬能習非所用用非所習事事有人人人無事轉不及耕當問奴織當問婢尚知慎重所役是必先别流品而後皇上等其階級核其功能黜陟易施不須參與此國會未立時用人不易之道也（未完） 
時評 
[試觀學部之設施]  
　　學部預算經費。其範圍僅在部内之支出耳。本年籌備之手續幾何。擴張昔年未竟之措施幾何。而需欵竟至三百萬。比較上年竟增十分之五。備此大宗欵項。於今年敎育上之施設。必大有可觀者。記者拭目以觀其後。 
[我華人其猛省]  
　　哈爾濱俄警察長誤撤日本烟草官賣店商標其謝日領之辭曰。此次無禮舉動。蓋誤認爲華人所辦。未知貴國設立。故有此冒昧耳。果如斯言。則無論如何違法。如何無禮。皆可施之於華人。而不必問約章之可否。不必論主權之有無嗚呼。何其蔑視我中國之甚耶。 
　　雖然。俄人特形之於口耳。彼心目中無中國。而蔑棄我主權約章者。滔滔皆是矣我華人其猛省。 
[或問]  
　　某報載或問。請願國會。堂堂大事。何以囗囗囗身爲謀主。而不率衆叩闕。曰請往皮條營松雪班花榜狀元蘇映雪處一遊便知。 
　　記者曰。斯言母乃太謔。彼爲大紳士者。實亦有不得巳之苦心。我人不可不諒。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[會訊新軍潰變首要情形廣東]  
　　營務處會同兵備處將訊明新軍黄洪昆王占魁等供詞及按擬辦法具禀督院略云據水師提督廣州協吳守宗禹並由本督練公所先後解送黄洪昆等及降兵辛發利共三十九名到本營務處當飭派審案委員朱令爲潮董令顯揚鄧令振廊並由本督練公所飭派執法科提調李令立才會同逐一提訊據黄洪昆供稱花縣人充當砲二營右隊正目係革命黨主動員以排滿爲宗旨曾報誘兵士入黨五十餘人得有優等勳章去年十二月三十日下午二標兵士進城因取名戳與鋪户口角巡警干涉將兵士鎖拿回局初一日上午二標紏衆進城赶毆警兵毁拆警局當時知會一標及砲工輜各營一同前往報復未獲之砲營排長譚瀛即於是日下午知會巳擊斃之倪映典乘此機會鼓動起事初二日統領又不許放假軍心鼓噪當由一標長官及譚瀛傳發命令與倪映典及未獲之翁錫亮鍾善全巳獲之甘永宣紏合一標及炮工輜各營千餘人前往協司令部及講武堂搶掠鎗枝子碼初三日早倪映典逼齊管帶同叛不允將其鎗斃伊時在塲隊官宋殿魁亦因被脅自戕伊與翁錫亮及巳獲之蘇美才等約二百餘人把守茶亭小路倪映典甘永宣及巳獲之尤龍標王占魁等約八百餘人把守大路與巡防隊接戰因見碼子將盡並無接濟倪映典又被格斃即行逃去據王占魁供湖北襄陽縣人充當一標二營後隊司務長由未獲之趙珊林糾邀入革命黨爲排長之職二標兵士如何與巡兵干涉閙事不知清楚初二日因統領不許放假本標人心不服現獲之江運春與未獲之楊鳳歧趙珊林巳格斃之倪映典乘機鼓動起事搶掠協司令部及講武堂鎗枝子彈戕斃齊管帶伊與倪映典等把守荼亭大路與巡防隊掠戰有李管帶童管帶到來勸諭伊說今日乃某命黨出世之日勸他歸降帶引入城共圖大事李帮帶聞見勸諭不從即各歸隊接仗時見官兵勢大倪映典格斃即行逃去據江運春供湖南益陽縣人充當一標一營左隊司務長自去年三月入革命黨爲幹事員引誘兵士入黨約三百餘人得有特别勳章初二日因統帶不肯放假本標兵士不服伊與倪映典趙珊林楊鳳歧乘機鼓動起事搶掠鎗碼戕斃管帶與倪映典等把守茶亭大馬路與巡防營接戰敗逃被獲據尤龍標供茂名縣人充當輜重營右隊副目由本營正目伍蔚岑徐廷光紏邀入革黨爲主動　隨同倪映典等搶掠鎗碼督率本隊兵士把守大路拒敵官兵據蘇美才供封川縣人充當砲二營左隊正目由倪映典紏邀入革黨隨同把守小路拒敵官兵惟未往搶鎗碼據甘永宣供翁源縣人充當砲隊二營右隊司務長由譚瀛紏邀入革黨隨同搶掠鎗碼扼守大路拒敵官兵據古振華供長安縣人充當一標二營後隊正目由本隊正目林德綱紏邀入革黨被脅隨往九廣鐵路屯紥並未持鎗打仗據林開盛供陽春縣人充當砲一營中隊正兵被逼入革黨臨時欲逃撞遇大隊勒令同往九廣鐵路一帶屯紥以備接應聞敗始散（未完） 
[電陳擊敗西匪詳情廣西]  
　　廣西鎮安府高守天保縣黄令電禀粤督略稱連日探報黄匪等聚黨在峒内登星村老巢備敵並有分攻郡城之謡署府等聞報會商進兵之策雖續派之兵未到似未便久延致生他變一面張貼白話告示勸散脅從懸賞千金購拿首要皓日署縣分兵由梅榮進發督帶由小路抄入是日酉刻署縣抵該峒之多卜村尚離老巢數里即有匪黨百餘踞險固守放砲迎拒我軍還擊惜該處跬步皆山砲子多爲山阻匪未受懲督帶同時亦到合兵痛擊匪始紛向老巢敗退計當塲砲斃匪黨數名生擒隆方生一名是夜即駐該村傳諭附近村社及早解散莫遭波累隨據多卜等十餘村赴營且結不敢從匪當卽分别安撫酌挑鄉導進攻登星於午前抵該村該匪黨在巢内施放抬槍土砲向我抵拒督帶等分佔兩面對山憑高擊下向匪巢還槍鏖戰至晚匪漸不支向後奔潰我軍乘勢破入巢内遷徙一空遺下土槍土砲藥碼甚多因天色巳黑不敢窮追計是役砲斃匪黨數名生擒梁起歡等三名提同昨獲之隆方生訊供稱黄紹奎近因各村多巳投首見勢孤不敵先往恩陽八鎰山招人入黨祇留黄成玉等守巢昨日敗後不知竄逃何處等語該匪均係甘心從逆未便姑容即於軍前正法示儆旋探得黄匪等在多札多計兩村盤踞隨於是夜四更分路進發署縣攻多札督帶攻多計次日平明齊到該處該匪不敢接仗各率黨數十分竄入山我軍追擊礮斃匪黨一名因該處山深菁密岩穴尤多是早大霧彌漫進兵不便暫時收隊一面招撫附近各村續派黄管帶培桂之兵亦到扼要分紥旋據該處咸聲同心等團各村赴營具結現經廣購線諜選派鄉導督兵搜山不分畛域跟蹤追捕務將首要悉獲懲辦以絶後患所有近日擊散匪黨攻破匪巢各情形理合電禀察核 
[浙省財政局擬定州縣公費杭州]  
　　浙江財政局以各州縣官廳用費向無一定章程兹當試辦豫算之時自當酌中假定數目以爲制限巳擬定章程十二條計一等官廳公費年需一萬二千十四元四角二等官廳年需九千五百十三元三角三等官廳年需六千四百三十六元八角本官俸薪在外照此計算全省七十八廳州縣共需俸薪公費一百零一萬八千二百七十四元四角擬自本年夏委始暫爲試行其一二三等之分别須由藩司核定通知 
[楊京卿回國補紀]  
　　小吕宋通信云本處總領事楊京卿士鈞蒞任二載頗與僑民接洽該處士人向來時有戕害華僑之事從 
 
 

Page 11

 
 
未逮案擬辦自京卿抵吕後不久即出有土人刦殺華僑二命之案京卿捐廉千金懸賞當即破案緝獲正兇三人與菲律濱政府往返電爭至數十次堅持不懈卒照華律擬抵他如爭除華人進口種種虐待苛律亦甚盡力去秋京卿告假回國奉准後僑民連電政府乞留奈京卿因水土不服去志巳决遂於歲底交替啓節之日中外官商設筵餞别及僑民之相率往送者甚爲擁擠云 
分類新聞 
政界 
[電飭速運粮草赴海售賣揚州]  
　　揚州府嵩太守奉江督電謂海州上年被水甚重今春粮草缺乏民情異常艱苦雖經辦理賑糶但官運之糧究屬無多不足以資周轉惟有更招商販源源運往庶可接濟據施署牧電請飭令附近各屬曉諭各糧草行速運糧草到海州售賣電飭本地行店少取行用此事在人旣可獲利而海屬得濟民食一舉兩便望即轉飭所屬一體照辦并電復 
[糧價飛漲可慮長沙]  
　　湘省現值春初並非青黄不接之時榖米價值早巳節次增漲鄉民即多恐慌近數日以來復因到貨稀少一時甚形缺乏米商又以此居寄以致驟然飛漲上米每石巳由六千三四百文頓漲至七千有零尚有再漲之勢聞係因省外各屬均覺米荒鄉民以此滋事甚至聚集多人向各富户排家索食者時有所聞云 
[批獎自治研究之居績湖南]  
　
瀏陽縣地方自治研究分所較各屬開辦獨早現在第一届研究學員巳經畢業當由該縣朱大令將各員成績試卷賫呈省垣地方自治籌辦處請予察核昨奉批示云該縣申賫研究學員畢業表册各件均悉籌辦自治必先養成自治人才而後易於進行該縣分所成立最早此次學員畢業各卷成績斐然頗有可觀具徵該講員敎授有方該官紳辦理合法殊堪嘉許倘各屬都能如此踴躍自治前途庶其有豸所擬文憑式樣大致尚妥内斟酌數處仰即查照刋印分别發給接續招選第二届學員開班研究其餘一應事宜並會督士紳遵照定章定限次第舉辦毋得始勤終怠計畢業學員最優等十九名優等四十名中等十三名下等二名 
交涉 
[日人對於電報减費之干預奉天]  
　　營口電報分局前奉省城總局札文將營口與遼陽等十一處往來電報每字减收費洋五分一節巳誌前報刻本埠商家因本國電局業巳减費價與日本電局相等故向之由日本電局拍電者今均攺向中國電局傳送日本電局未免稍受影響日遂人竟於前日持有中國電局告白與金是珠總辦理論經金君答以减收電費係中國自有主權且敝處係奉總局命令飭行力爲辨駁日人知不可屈廢然而返 
[照請禁阻鄉民仇敎廣州]  
　　美國護理總領事官日前照會袁督以據牧師富利惇禀稱新寗地方懸帖仇敎一事經前總領事波曁本護理總領事先後照請新寗縣查辦在案今復據富牧師面稱該處仇視敎民舉動仍復如常其新寗縣迄未禁阻等語日前經本署一再照請該縣究辦乃該縣始終並無文復兹將原照會二扣原白帖二紙抄錄照送貴部堂察核切請嚴飭該縣務將鄉人仇敎惡習禁除是爲切盻 
軍界 
[粤督添招四營之規畫廣東]  
　　袁督派委督練公所參謀處會辦周中書先稷招募防勇四營並札委充該營統領袁督初意欲將該四營編作督標以駐省城後因部駁故改作防營名目惟聞此軍又與防營章制不盡符合大約介於新軍防營之間故此次頒給周先稷之關防定名曰統領廣東新營巡防隊之關防又聞添派帮統一員以資臂助現在尚未定人而帮統關防巳發初意此軍欲招湘人後因言語不通不甚合宜故决意往北江英清韶關一帶開招因該處民風純樸習慣勞苦將來此四營成軍後駐紥北校塲及燕塘等處其營官帮帶哨官等大約日間即可分别派委率同前往開招以重兵事 
[佛堂鎮民變漸次敉平杭州]  
　　義烏佛堂鎮民變巳詳前報兹悉高大令又禀省台電云撫藩臬勸業道憲鈞鑒本月初二日佛堂鎮商會成立設筵演戲午後莠民王茂和等謡言商會議抽民捐激動衆忿進會搗擾因總理魏世福係義隆典鋪經理復率衆擁至該典敲牆入内肆行搗毁並乘機攫去銀錢當貨知縣聞報會營星馳解散一面拿獲首犯王茂和從犯盛川思等九名訊供管押此外各店均未波及現在巿面安靜如常謹先電聞餘禀詳知縣維驁謹禀 
[飭派防營保護茶巿湖南]  
　　湘省安化縣爲産茶最盛之區每值茶莊開巿各處揀茶之人紛紛坌集其時五方雜處良莠不齊難保無痞徒匪類溷跡滋事歷年以來均由省台撥派防營前往駐紥以資巡緝現因該處茶莊將次開巿昨由省台檄委中路巡防第一隊陳管帶鑫率隊前往扼要分紥隨時彈壓以靖巿面 
學務 
[商業學堂相繼成立長沙]  
　　湘省學堂林立惟商業一科僅有明德學堂附設之中等商業一處此外絶無繼起者本年有湖南商務總會總理龍研仙觀察創辦中等商業學堂一所分本科預科兩班本科以曾在高等小學及與高等小學程度相當之學堂肄業巳滿二三年得有修業文憑者爲合格預科以文理通順能守本校規則者爲合格預科二年畢業本科三年畢業照章請獎刻又有某君在省垣高陞巷創設南雲中等商業學堂亦分本科預科兩班本科設額六十名預科一百二十名各高等小學堂三年級及三年級以上之學生可轉學至本校補習一年以高等小學堂畢業逕入本校本科其未經入學堂而文理法通品行端正或入高等小學在二年級試驗合格者均入本校預科二年之後升入本科入本科後均以三年畢業照章請獎聞該兩學堂均巳禀請提學司批准立案昨將招生廣告張貼曉諭矣 
[統一城鄉各校敎育之基礎無錫]  
　　錫金勸學所因城鄉各校平時無會集之所互相聯絡以致敎授管理不能畫一爰議設立各學堂敎員會一所以資研究特于初十日開第一次錫金各學堂敎員聯合大會籤名到會者約共五十九人三時入座孫君子遠報告敎員會之設立意在連絡兩邑公私各校敎員研究學校之原理方法共同進化增學校之 
 
 

Page 12

 
 
價值以堅社會之信用至集會之主體物於敎員自應以學校敎育爲莫大之天職與敎育會之兼含社會敎育範圍廣狹不同次公推孫君爲臨時議長議定本會名稱爲錫金各學堂敎員會四星期開會一次即假定勸學所爲會所每届開會前一星期由本會通信召集次孫君提議組織實地授業批評會表同情者有二十餘人俟各校敎員盡力提倡庶幾贊成者多成此宏業餘如陶君達三提議敎員須研究兒童個性榮君吉人提議敎科書宜謀歸統一秦君執中提議學校宜注重管理過君冠生等提議編製敎案均爲有關係之議題俟各會員研究後於下届會塲續議末公推孫君續任議長之職五時三十分散會 
[敎育會集議視學員之不職鎮江]  
　　鎮江全體學界以視學員趙宗忭營私竊位衆望不孚擬聯名電禀學憲撤銷委札另行公舉以重職守業於正月初八十三兩日開會提議迄今未能决定特於十二日復開大會提議一切首由吳君炯南報告開會宗旨次由會長楊君振聲宣佈初八十三兩日承認之事件次宣讀趙宗忭朦混學憲之摺略並宣布公禀學憲縣憲禀稿請公衆議决復由會長委曲婉商謂宜先將禀稿與趙閱看令其自退如趙再不知恥即由會代爲呈遞云云衆以會長情面難却姑允俟二月十七日開會定奪惟宜先請縣主停發正二兩月薪水 
實業 
[籌備南洋勸業會陳列辦法杭州]  
　　浙撫日前接准南洋大臣張安帥電開以勸業會開辦期迫請飭遴派熟諳陳列人員迅速赴寗預籌佈置等情即經札飭勸業道慎選核議去後當據董道詳復案奉憲飭伏查現在駐甬協會業巳展覽告竣駐杭協會尚在展覽一俟閉會審查後卽行運送南洋其别館内應備廚架等件並飭由監造别館委員詳細檢查屋宇廣狹量准尺寸一律趕備齊全俾勸業會開幕時期不致延誤除遵飭就杭甬兩協會遴派熟諳陳列人員赴寗籌辦事宜一俟派定即行詳報等因增中丞據呈先行電復略云南京制台張安帥鑒電示敬悉勸業會開幕期迫遵即轉飭勸業道遴派去後一俟派定富飭尅期赴寗速辦韞印 
[化驗各種礦石長沙]  
　　湘省官立高等實業學堂開辦以來頗著成效自前年開辦本科注重礦學聘請留學東西各國礦學畢業生擔任採鑛冶金分科敎授良以湘省各屬礦産最富不須養成礦業人才分任開採化鍊諸事以期礦業之發達現在又擬收集礦物標本專收各種礦石如希有貴重之品不惜重價凡各處採有礦石者無論何類可送至該學堂分類照估惟須將出産地方詳悉報告並聲明本學堂係爲提倡礦學起見確非希圖侵佔開採以免疑阻 
雜記 
[難民無可遣散之堪慮湖南]  
　　湘省自去歲湖北水災後難民來湘乞食者紛紛不絶而尤以長沙岳州常德等處爲最多迭經籌賑總局分飭各地方官隨時資遣並於冬季出示曉諭截止限期又飭水陸防營沿途攔截押解回籍就賑在案但值工賑巳竣東作方興鄂省難民仍復紛紛續至地方官紳無可如何如常德之留養局巳於元宵後裁撤近日復有饑民數百名口相率踵至擁入考棚留養局舊址前後幾無隙地地方爲之不安該處官紳　於此事甚爲焦灼即令設法資遣而前者未散後者復來未識何時方能了局也 
[鄂屬又閙春荒湖北]  
　　鄂屬各災區因去歲水涸太遲二麥多未下種致本年入春以來荒象又成昨聞荆州道吳觀察品珩會同振務督辦馮觀察嘉錫電致督院及籌振局謂荆屬春荒巳成米價奇漲湘米又隻船不到來源巳絶十日之外將有斷炊之虞深爲可慮擬即電購川米平糶以資救濟所有虧耗之欵抽借沙巿房租抵補其餘由紳商承當聞楊護督刻巳電商川督贛撫請弛米禁如均照允即可招商廣購以濟民食又飭籌振局派員携欵赴湘採購五十日成熟之早榖種子分給災區下種俾勿誤春耕之期嗣籌振局又接吳馮兩觀察來電擬請欵十萬開辦平糶並購種子當由該局據情轉禀護院奉諭以現在局欵羅掘一空尚有應撥各處工欵及應付各處糧欵無從設措焦灼萬分荆屬春振應酌量辦理不得博施濟之名動需鉅欵總局實無點金之術云云刻巳電復該兩觀察查照另籌别法矣 
清談 
[嗚呼鄂路]  
　　鄂路至今日。困難巳達極點商辦動機。千鈞一髮外有四國公司之抗議。内有郵部各　之主持。代表諸人。有涕泣哀求者。有持刀拚死者。有演說詈罵者。甚且有晝閙郵部夜閙徐宅者。政府諸公聞之。必且曰湖北人如此激烈。得毋意氣過甚。 
　　噫嘻亦思。此時之激烈果誰致之而誰令之者郵部在。今日得無内愧於心。 
　　或者曰。郵部此時。巳有悔心矣。子不觀商辦公司之禀詞。巳面呈徐尚書收受乎。 
　　雖然甯有濟耶。鯫生不敏。姑徐徐以俟其後 
[吁嗟乎新軍]  
　　粤省新軍之肇衅。官民各執一詞。在官則曰附和革黨蓄志謀變在民則曰一再誤會。横遭蜚謗。 
　　嗚呼其附和耶。抑誤會耶。道里遼遠傳聞異詞。此在局外者。初無從判定其是非耳。 
　　雖然。韓子不云乎。物不得其平則嗚。草木之無聲。風撓之嗚。木之無聲風蕩之嗚。其躍也或激之。其趨也或梗之。其沸也或炙之。 
　　然則粤省新軍之肇事。其亦有或激之梗之炙之者乎。作事一不慎。而顧令人横加以惡名也。嗚呼哀哉。 
雜著 
[國會借鏡錄醒（續）]  
　　此次府縣會議員均來傍聽。議長　示以會議之宗旨。使知朝廷行政之方針。而爲各地方議事之標是。準自而後。府縣會遂成立。而地方長官議會。不復聞以。 
　　自建白民選議院以。來朝野囂囂。人心洶洶。先是七年二月江藤新平氏憤激返里。與島義勇等謀反。海内益爲之騷然。是時板垣退助尚在東京。深憂國家之前途。知民選議院之不可不立。四月請於政府而歸　知。紏集同志設立志社。布告宗旨略曰。 
　　世運之進化。與人民之奮勉相俟而成者也。值此大行改革。新政未備之秋。實我輩當奮　以保皇室之。　榮增國家之福祉。故倡設立志社。與諸君從事於兹。昔者副島等連署上書。乞建民選議院。即此志也夫我輩同爲日本帝國之人民。宜乎無貴無賤。無尊無卑。皆得享天賦之。權利矣。而往往不得者。此何以故以不能自治獨立故。蓋人民依賴政府。則元氣渙散。大本巳撥。無以立於天擇物競。優勝劣。敗之世界故欲享天賦之權利。必自自治獨立始。諸君其努力。爲之 
　　立志社設一學校講授自治獨立之道。又設研究法律所。代人民爲辯護士。保其權。利板垣氏以本社主義。僅足鼓舞縣内之子弟。區域尚狹。於是派遣社員流布海内。務使達開設國會之目的而後巳。時小室信夫井上　格等立自助社於名東縣德島。使林有造函召關西各地之志士。將會於大坂。後本社亦派社員往會協議。八年二月。遂　盟約。改號爲愛國社其宗旨與立志社略同。約言之。則愛國者須愛其身。愛其身者。須結團體。團體旣固。各　自王之權利。分任應盡之義務。小可以保全一身一家。大可以維持　下國家與歐美列强對峙爭雄云云。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
譯件 
[日本陪審制度法案（）]  
　　三十四條可爲佐證之証人及鑑定人于公判庭查定之但裁判所認爲無庸者須由裁判長將預審時之供錄證書（調書）口述一過明白告知爲要 
　　三十五條檢事被告人或辨護人事實上法律上之攻擊防禦之法可明示其爭點由裁判長命書記記入供錄證書至無關緊要之辨論裁判長得行制止 
　　三十六條示陪審員之各種問題可由裁判長起草于辨論終了後即行朗讀一過陪審員檢事被告人等即時得請求其謄本 
　　三十七條陪審員檢事被告人等對于明示之問題挾有異議得立時申要求更正申說後即由裁判長合議之後再行確定仍將確定問題朗讀一遍但對此確定問題不得再挾異議 
　　三十八條問題作法須或然或否使人一目了然容易作答主問題須指示犯罪行爲成立之要件若審理中對于被告犯罪行爲下法律上之判定與起訴之事實相異時可發補充問題若此補充問題比起訴事實罹刑較重時得比主問題先行生發副問題須于可决主問題時發之 
　　三十九條裁判長對于陪審員祇能指示法律上之論點使之注意無論如何不得關白証據效力表示有罪無罪之意見 
　　四十條問題由裁判長署名後交付本陪審員交付問題後之本陪審員因審理故須退出會議室証據物件審理中得于會議室交付之　　四十一條旣退出會議室之陪審員無裁判長許可不得入室又除本陪審員外無論何人不許入室 
　　四十二條陪審員以投票法選定裁判長一人若票數相同時以年長者爲當選 
　　四十三條陪審員之判定記載千問題之傍陪審員須署名其上除予被告以不利益之判决時須明記七人以上之多數取决云云及予被告以利益之判决其取决人數可否各半時亦須記明外餘皆不必記明多數取决之數目 
　　四十五條陪審員之判定于公判庭上由陪審長宣告之裁判長須副署此判定書 
　　四十六條若判定前于裁判所中陪審員有違犯判定法律及不完全不明瞭諸弊巳經發覺者裁判長得命其更正若一旦更正後陪審長須將該事由記載判定書中 
　　四十七條若陪審員不肯更正或即行更正仍違法律者裁判所徵之部員意見一行决定後得重新審理更招集其他陪審員 
　　四十八條對于前條之决定檢事與被告皆有抗告之權 
　　四十九條判决之理由須依陪審員判定之事實若宣告有罪判决時判决中對于法律上之防禦方法須逐一說明其理由 
　　五十條陪審裁判所以第一審爲終審對于判决有不服者得上告于大審院 
　　五十一條本法除規定外準用裁判所搆成法及刑事訴訟法 
　　（附則） 
　　本法施行上所需一切規則及施行期日皆以勅令定之（完） 
專件 
[郵傳部批准各省電話暫行章程]  
　　郵傳部前飭電政局議訂各省設立電話暫行章程當經擬定十六條呈奉該部批准照行業巳分行各省兹特照錄於左 
　　一各省電話歸電局兼辦於光緒二十五三十一年經前督辦大臣盛電　政大臣袁先後奏准有案惟近來交通進步各省地方官及各處紳商咸知電話之利紛紛籌欵開辦是以略予變通擬定此項暫行章程以資遵守而便推行 
　　二凡各省衙署局所爲地方交通起見由地方官籌備資本設立電話者名曰官辦應由本省督撫咨部核准 
　　三各處紳商及自治團體或招集股分或獨立創辦設立電話名曰商辦應將籌集股數擬辦電話區域開辦章程及一切詳細情形繪圖貼說禀明各省督撫咨部核准後方許開辦 
　　四各紳商等所集之資本須聲明並無洋股洋欵洋籍人在内如有前項情事概不承認倘一經查出即將該電話公司充公 
　　五無論官辦商辦所有敷設電話綫之權以各該處城廂巿鎮所在地方境内爲限不得安設長途電話侵奪電報權利 
　　六官商電話局如在指定之區域以外推廣綫路設立專綫必須查明實與電報權利無碍並禀部核准方可展設其推廣之綫不得逾本區域二十里 
　　七凡官商巳設電話之處如遇有特别事須當供國家暫用應廳本部命令而行 
　　八鐵路附設之電話專爲傳遞路務公事之用凡官商所設之電話均不准與鐵路話線接通 
　　九各項實業公司或富紳或各衙署如須設立電話專綫接通兩處或數處者應呈由本部核准飭電政局造設按年酌取租金惟此項專綫均不得與官商所設電話接通以防侵奪權利 
　　十官商電話如在敷設地方有須用電報電杆及與電報局相關之事可會商各該處電報局隨時禀明電政局核辦 
　　十一官辦之電話每年應將所辦情形出入欵項詳晰報部核銷 
　　十二商辦之電話每年應將所辦情形出入欵項詳晰報部並送電政局備考 
　　十三電話歸電局兼辦業巳奏准有案所有從前巳辦曁將來創辦之官辦電話電局有隨時收回之權其從前巳設之商辦電話應遵照現定章程禀部核辦否則亦可隨時收回 
 
 

Page 19

 
 
　　十四商辦電話應准專利十年期滿後國家有按照時價收贖之權届期倘欲續辦應禀請本部酌奪再展限期惟自創辦之日起至多不得逾二十年 
　　十五商辦電話如届收回之期所有杆綫機噐料件可估作時價彼此曾議公平辦理 
　　十六本章程作爲暫行如有未盡事宜隨時續訂 
本埠新聞 
[改良升科領單辦法]  
　　上海縣田大令會同總理會丈局兼清查灘地局四川候補知縣黎明府出示云照得上邑自咸豐五年給單以後迄今五十餘載未經續辦清糧其間新漲灘地設局查丈繳價升科原屬裕國便民並籌兼顧其無糧無單之地固應禀報繳價而有糧無單各户亦應禀請給單以便執憑公私交便原無可議惟自中外互巿以來地畝值錢地販劣保之流往往盜賣漁利或地係官荒而認爲業户或明知有主而揑保升科一經填單給執或轉賣洋商或另過别户雖原業查知控訟而單巳官給價巳朋分紏葛紛紜訟端莫結夫以田地執業要據若不清查根底其流弊固有不勝言者况上邑自奉設局清丈凡給單之户局中雖有存根而縣案一無可稽非特彼此不能接洽且設奉飭查毫無頭緒殊不足以昭慎重前奉道憲札飭嗣後填給升科單須縣局彼此接洽等因當以縣局彼此接洽必須兩處皆有稽考之據欲兩處有稽考必須設三聯印單凡遇領單之户由局移縣確查一無混弊始准給單並以一紙留局備查一紙留縣存根爲日後稽查地步當經由縣擬式並擬辦法四條禀奉道憲批准在案誠恐各該業户未及周知合行抄黏出示曉諭爲此示仰各業户人等一體遵照 
[辦法章程四條]  
　　甲設局清丈本係代縣辦理故印單係縣銜縣印業户報升給單舊章僅祇兩聯局中雖有存根而縣中一無案據設奉行查全不接洽今改爲三聯單式以一聯給業户一聯存局一聯存縣以爲日後查考之資 
　　乙業户呈報升科往往事後舊單出見紏葛叢生若欲預杜各弊先須董保查明加具某結諭飭册書簽册相符再行飭丈仍移縣將升科之地出示三個月如無人控告始准繳價給單倘地係漲灘亦須董保具結出示以杜盜升侵佔等弊 
　　丙印單旣改三聯遇有給單之户由局開明業户姓名田地畝分坐落圖保四址報升價銀數目移縣照填蓋印移送以兩聯移局分别轉給一聯存縣備查設給單之後業户轉售洋商換立道契由局開明田單號數移縣一并註銷以期接洽 
　　丁從前單式旣不登註價銀現巳遵飭添入且單内舊有召變二字似應更名召賣其餘字句悉照原式以仍舊制 
[讞員拯拔女子]  
　　女子吕四由淮揚逃荒來申中途遇見蟻棍朱德江以代薦帮傭爲由邀同朱桂生卞阿四送往高小紅花烟間爲娼各得洋兩元嗣因吕四不願接客被法捕房查知一併拘廨請究吕四供原籍尚有七十餘歲之老母在彼求乞叩求拯出火坑俾得母女團叙供至此哭泣不巳讞員憫之判德江枷一月押年半桂生阿四各枷一月押一年高鴇罰洋一百元給吕四回家以爲母女活命之本現在暫寄善堂俟罰欵交案給領啓行 
[查拿狐羣狗黨]  
　　上海縣田大令前奉滬道札飭嚴查駐滬鎮江商船分會經理人解昉下落當即照會總工程局董事密查在案兹又飭差持票至局禀稱解昉之同黨丁雲洲即丁惠南及楊三喜畢向榮等數人去冬曾向提船灘船勒索規費被人告發查提未獲仍請協拿等語局中准即派探協差查拿究辦 
[車照歟傳單歟]  
　　粤人陳聲南自稱現充城内中局稽查員並冒充官親在製造局附近僞造車照誑騙錢財一案昨由工程局孫裁判提訊陳供向在虹口爲江湖醫生今代某藥房分給傳單詰其因何向車夫騙錢則支吾以對判戒責二百下收押七天所有搜出之小洋三角除償還陳顔二車夫被騙錢一百文外餘給陳之車夫卞其如作爲車資 
[覆訊買賣先令紏葛案]  
　　華俄道勝銀行控勤昌絲廠經理湯沁源不理買賣先令虧損銀五萬餘兩一案昨日午後由廨復訊原告延哈華托律師代表請追旋據見証洋人洒意司訴稱商人向爲買賣金磅掮客當時係該廠内之吳姓囑買立有成單均蓋勤昌絲廠圖章湯延律師威金生辯稱吳係廠内歇夥曾經禀請飭提原告所控各節被告不能承認應請察核寳讞員商之俄副領事判湯交原保候下禮拜二復訊核奪 
[立豐莊主自行投案]  
　　厚大莊執事葉子青控立豐莊倒欠銀十七萬餘兩一案立豐莊主劉長衡昨至公廨訴稱商人因事繁冗不及備具禀詞請俟下次堂期再行對質惟商人與葉姓素未謀面須令厚大莊主王錫王到廨質審聶司馬以劉係體面商人且既自行投案姑准所請毋庸交保候下期補禀傳訊 
[耶敎紀念日]  
　　今日爲耶穌敎主遇難之紀念日俗呼爲外國清明昨由西官照會公共公廨寳讞員停訊一天 
城内 
[追繳房租]  
　　輔元堂董事函致一路巡局略云本堂管理之小南門永興橋南首房屋三幛曾於光緒三十年七月間借於謝同和錫作店每月房租錢四千四百文自借之後每届年底從未付清現下結算共欠錢五十餘千文向索不還求提追繳等語游巡官當即飭傳十九舖地甲到局諭令前往開導從速繳租否則押遷 
[堂董作古]  
　　果育堂駐堂總董吳渭川年巳八旬近患痰喘於十二夜逝世昨由同仁輔元堂董函禀縣令另行選充 
[自認私逃]  
　　北區函解惠孫氏楊大發惠喜子等三人至一路巡局前晚經游正巡官審訊惠孫氏供繼女喜子於正月間忽然不見喜子之父來家索討謂巳將喜子許配於瞿姓勢將成訟幸有親戚王玉函　赶至滬上將楊大發惠喜子尋獲扭請究辦惠喜子供幼時遇繼於孫氏初欲爲童養媳近欲將小女變賣故私自逃出訊之楊大發供詞支吾判責四百板送改過局收押五月惠喜子交官媒看管俟惠孫氏邀喜子之父及瞿姓到局再核 
[跳出火坑]  
　　小東門外花烟館妓女王月紅昨晨逃至東區巡局　控鴇婦凌虐等情當奉錢副巡官函解一路巡局審訊王月紅 
 
 

Page 20

 
 
供揚州人年十四歲自幼被人拐至上海賣於該鴇婦家巳有多年日遭凌虐求請超豁判送普育堂擇良婚配 
[瘋婦待領]  
　　王阿炳之妻蘇氏素患瘋癲前日至　昌廟一帶胡閙　該處巡局勇拘至巡局解送至縣田大令諭飭值日差暫行看管候親屬認領 
[道批二則]  
　　諸其　等禀批廳差張全果敢於所設茶館内肆行聚賭應即就近禀廳查辦何以輒敢來轅越訴惟控關差役恃勢横行虚實均應澈究仰川沙廳成丞確切查明分别究理毋稍徇縱仍具復察奪鄔榮堂禀批此案節經批飭迄無一復現該廨巳否詢明公所董事應予如何分别追理仰會審官寳令刻即禀復察奪毋遲 
[一路巡局批詞]  
　　寡婦黄閔氏禀批據禀女婿何壽林欠洋圖賴再三催索始央中保姚得勝理勸還洋五元出立期票其餘五十元另立借據俟日後興隆再行歸還詎遷延至今限期之洋迄未照給餘五十元更屬無望懇請究追等情前來揆其情形是該婿力有未逮本可從緩惟查該氏寡居目前生計同一困難往返通滬頗亦不易所稱專恃此款爲養老之需自係實情又何能任聽爾壻延宕不理仰候飭傳爾壻到案察訊核斷此批借據期票均存奎職員陸鼎禀批旣將該租户指交地保即著地保妥爲開導令其從速繳租遷讓否則提案訊追並予押遷不貸民人施錦元禀批據禀周文漢欠租不付反敢逞兇實屬蠻横巳極著該舖地甲立即提案訊究該成衣亦即來案候質 
南巿 
[戒責逆媳]  
　　大南門外砌街匠張茂松被媳王氏打毁門窻由區董送至工程局請爲究辦曾誌前報昨傳族長張茂興及氏姑劉氏到局復訊裁判員以王氏忤逆不法著翁姑當堂戒責領回 
[船户示衆]  
　　駁船户莊阿八因偷竊慎餘源裕兩花行花衣被控由工程局押候查辦在案兹巳查有實據昨提復訊着鎖示碼頭七天期滿正核 
[乘機串竊]  
　　繆廷魚在法興輪船上失竊衣包當將形迹可疑之王九山送至工程局訊究王供有同庽之湖北人兩名以伴送回里爲由乘機串竊局中　即飭探帶至洪聚興客棧指提未獲遂將棧夥何長貴拘局判令賠洋三元了事 
閘北 
[不認拐賣]  
　　住居陸家庄之朱廷奎昨日偕妻劉氏將趙劉氏劉小三子扭至四路一區控被拐賣入歲女孩並邀張瑞記至案作証當經黄正巡官提案研訊因趙劉均不承認判令還押　查明再訊 
[串吞股本]  
　　盛蓮卿昨至四路一區控　楊苗根談阿毛串吞股本經黄正巡官飭提楊談等到案訊明屬實判交保限五天理清 
[竹匠負欠]  
　　周一大竹行控竹匠陳金生欠貨洋三十元昨經四路一區黄巡官提訊因原告沬到判陳遠押候傳原告到案再核 
[展限七天]  
　　沈俊侯前控應梁臣欠肥皂價洋五十五元經四路一區黄正巡官判應交保限期繳洋在案昨巳到期將保人張允山傳案判限七天繳洋如　未便 
[行船互撞]  
　　駁船户唐祥發前日裝載三和土行至新閘橋江内與警局水巡船互撞被水巡將船夥殷阿品拘送四路一區押候飭傳船主到案再核 
英租界 
[不期而遇]  
　　李洪海前晚在山西路洋貨公所後面自縊圖盡由捕救卜帶入捕房昨晨送廨請究李供安東人因有十五　之女兒小漢子被妻弟拐帶來滬圖賣小的找尋無着川資用罄是以圖盡旋據包探禀稱被拐女孩小漢子早經捕房查獲留候認領請爲察奪旣由官媒將女送案由李認明無悮並據該女供稱被舅父誘拐來滬圖賣爲娼因女子不愿在途啼哭由捕拘送案下現在舅父巳奉收押女子愿隨父親回家寳讞員商之美副領事海君判女交李領回並賞給川資洋兩元着令速回原籍 
[能否遵斷]  
　　濟良所昨送幼女王林弟到廨請示判照前斷着交其母王吳氏具結領回惟以後不准再入妓院如違嚴辦 
[押限交人]  
　　夏怡昌控李瀛州欠銀案内之証人徐海山昨由差探傳至公廨押候交李到案訊核 
[因案牽涉]  
　　沈渭庭控潘渭如欠銀案内之傅民和昨由包探傳至公廨過堂候訊 
[仍無實據]  
　　顧徐氏控三馬路美仁里長泰客棧主石筱山吞没珠飾契據一案昨由公堂復訊仍無實據判石交原保查明再訊 
[父子收押]  
　　曹柏春曾在張家口路小便被哈爾賓捕房四百四十九號華捕查見上前拘拿反被拖入家内肆行吊打嗣由包探將乃父曹松松拘入捕房解廨判押在案兹悉曹柏春亦於前日就獲昨解公廨訊實判曹父子各押兩禮拜並貼還該捕醫費洋三元完案 
[造屋違章]  
　　英美工部局控楊樹浦鄉民辛正祥造屋不照定章等情昨日由探將辛傳至公堂訊明違章屬實判罰洋六元充公 
[違犯烟禁]  
　　奚小義私售燈吃王夢熊挑膏不領　照均被捕房查獲昨解公廨訊實判奚罰洋十五元王罰洋五元一併充公烟具銷燬 
[妨礙水利]  
　　姚煥文徐川明將垃圾傾入蘇州河内被工部局西人查見以其有礙水利請廨出軍於昨日將二人傳案訊實　各枷一天期滿再押一禮拜 
[假痴胡閙]  
　　周雲亭在途胡閙由捕拘入捕房昨解公堂請究讞員以周假作瘋顛屢次吵閙判押棲流所二月以儆 
美租界 
[消息靈通]  
　　工部局近在吳淞路靶子路轉角處建築電話室一間如遇界内有火灾盜警等事藉以報知捕房以便迅速召集　捕人等到塲救護並由捕房專派華捕三人晝夜輪值俾免貽悮 
[查如黄鶴]  
　　前晚有住居派克林路七號之某日人至樓房報稱比隣空屋中有人聚賭口角相毆捕頭聞報即飭包探往捕詎各賭徒巳聞風逃逸矣 
[情同誑騙]  
　　東有恆路鐘表店主奚茂文昨至捕房報稱前日有某葡人購云時表一枚價洋六元當由該葡人簽字云住北四川路七十三號今往收取並無其人請爲查緝捕頭准之 
[不敢受賄]  
　　一百七十號巡捕昨在天潼路查獲破壞東洋車一輛解送捕房途遇車主王阿元向捕行賄該　不受將王拘入捕房押候究辦 
法租界 
[薦頭保]  
　　薦頭朱祝工前薦某氏婦至夏杜氏家帮工竊去金戒逃逸由夏杜氏控奉公堂判將朱祝氏收押在案昨日復訊朱祝氏供丈夫巳往蘇追尋婦人在押多日無能爲力須求交保帮尋聶　馬商之西官准予覓保出外赶速找尋 
[責成保人]  
　　吳順章控秦谷香欠銀不還曾經公堂　訊由薛桂山　出允爲料理詎迄巳多日仍未理妥昨經聶司馬飭傳不到將薛傳訊據供秦因患病故未來案現巳有人前往料理司馬命即理安若奉傳訊須即交案毋得違悮 
 
 
 

Page 21

 
 
　　天下馳名○浙紹胡榮德堂○追風袪濕天醫藥酒○靈驗非凡○活人無算 
此酒本主人遵照天醫原方親自修合存心濟世專爲救人疾病起見自行世以來治愈無算凡患風濕人絡○筋骨疼痛○手足酸楚○遍體麻木○筋絡牽掣○半身不遂○左癱石瘓○口眼歪斜○歷節風痛○濕傷氣血○各種濕毒○脾虚濕阻○脈絡不和○腹中膨脹○寒濕痰疾○夜臥不寗○無論男婦一切七十二種風濕功能百發百中雖十念年不能行動老症服之一料亦能包愈無病常服眞有却病延年之初小瓶半元大瓶一元每料六瓶五元○上海經售處四馬路石路言茂源酒棧○老北門内馬衖裕德里天義參號○不東門外余孝貞酒棧 
[寗波新設中英大藥房]  
本藥房新設於甬埠東渡門内大街第一道公牆坐北朝南紅磚洋房專向上海總號分運西國藥村醫生化學照相牙科應用器具及各種藥水藥散藥酒藥丸香水香粉香油香皂並發行唐製補腦藥補血葡萄酒止咳裱肺麥液精等家用良藥又兼運細軟精緻洋貨諸色俱全物品格外認眞價目照申一律今特先行交易擇吉開張倘蒙　賜顧請即移王爲盼 
[寒谷春生丹育麟聖品世界第一奇方]  
　　弱而轉强者　無嗣而得子者　指不勝屈　其靈效有枯木逢春之功　最趣暢有陰陽相生之妙遠埠郵購原班回件 
男子以腎爲先天之本故腎足嗣廣身體强精神壯風寒不感百病不侵乃有不足之先天益以戕戊其後天或好美色以致陰虧或好俊音以致陽竭甚至精冷精溥精清精滑臨事不舉流而不射此皆腎經衰敗之病雖廣直姬妾徒自勞神終無弄璋之日本藥房種子之方係獨得之秘非市上炫人耳目大言欺人毫無實濟者可比專治另子腎虧陽竭命門火衰下元虚弱精神疲倦舉而不久未交先泄泄而不射等症雖白髮老翁多病男子身如陰暗之寒谷此丹服之忽得春光明媚包可爲陽台健將臨陳必勝弄璋必得功效靈若仙丹常服轉老還童欲廣嗣　欲强身體請嘗試之始信扶陽之秘賣種子之奇方○每雙料計重二十兩洋三十六元每兩洋二元○又製參术靈芝海狗腎扶陽種子寒谷春生酒大瓶四元小并二元功與上同上海三馬路丹鳳戲館後石庫門内鼎豐里東首鍊雲大藥房發兌 
[經理處上海仁記路二號文達羅洋行]  
　　好立克麥精牛乳最補飲料無上食品 
　　本公司所製之麥精牛乳久已馳名各國最宜於老年氣虚血衰之人並小孩體弱肌瘦以及仕宦紳商旅行之用因其能補血益氣强健筋骨乃乳膏中之魁首也　光顧者請認明牌記幸甚 
[緊要廣告]  
本會現距開會之期日近所有出品到寗時暫存之堆棧及本館中出品陳列廚架等業經先後告成但陳列裝飾非倉卒可辦會期又不能展緩各處出品協會物產會務希將出品彚齊起運勿遲並將出品目錄書塡齊赶寄爲要如包箱所用印花尙未寄以代以封條亦可特佈　　南洋勸業會事務所公佈 
[開國五十年史發售廣告]  
　　是書歷述日本維新以來上而政府下而社會改革整頓種種進行之方法閱之可知日本多難興邦卒躋富强誠非一朝一夕之故矣書中重要諸篇若帝國憲法製定之由來若　明治之外交若　帝國財政若　陸軍史若　海軍史若　政黨史若　法制史略若　自治制度若　警察制度若　交通及通信若　鐵道志若　海運業若　敎育史略若　敎育事業若　新聞紙雜志及印行事業若銀行志若　會社志若　外國貿易等皆日本諸大政治家及諸博士所撰述此外　有法制一斑　監獄志　遞信事業　商業敎育　女子敎育　水產業　礦業志　工業志織布志等篇亦皆出自專門碩學家之手筆中國近方發憤自强勵精圖治竊謂若此書者誠足爲芻蕘之獻攻錯之資中國朝野上下不可不人手一編也全書共一千五百頁事實豐富挿畫百餘幅亦世所希有價洋十二元郵費外加寄售處在上海商務印書館另印樣本一册如欲取閱即向上海商務印書館函索可也開國五十年史發行部啓 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[都察院互選當選人名單（續）]  
　　内閣中書長紹年四十三歲得三票都察院掌京畿道監察御史吳緯炳年四十三歲得三票陸軍部候補參議達春年四十二歲得三票陸軍部前小京官現額外主事孫芳年四十二歲得三票翰林院侍讀崇山年四十一歲得三票學部郎中范源廉年三十五歲得三票度支部員外郎震興年五十七歲得二票農工商部奏派參議上行走前廣東高雷陽道英俊年五十六歲得二票内閣候補侍讀常錫年五十五歲得二票學部主事祝椿年年五十歲得二票翰林院侍講程棫林年四十九歲得二票内閣侍讀陸嘉晉年四十八歲得二票翰林院秘書郎田智枚年四十七歲得二票外務部郎中保恒年四十六歲得二票翰林院侍讀學士惲毓鼎年四十六歲得二票翰林院檢討蔣式惺年四十五歲得二票吏部郎中王聞長年四十五歲得二票陸軍部左參議署右丞許秉琦年四十四歲得二票法部參事劉鍾琳年四十三歲得二票法部小京官阿林年四十三歲得二票度支部左參議曾習經年四十二歲得二票度支部郎中柏年年四十一歲得二票内閣候補中書王在宣年四十一歲得二票翰林院檢討馬振憲年三十五歲得二票翰林院編修陳雲誥年三十二歲得二票都察院掌江蘇道監察御史石鏡潢年六十九歲得一票度支部候補主事楊典誥年六十五歲得一票度支部主事謙恕年六十五歲得一票度支部曾任工部司務裁缺改爲候補主事秀麟年六十三歲得一票陸軍部前工部員外郎現候補員外郎常存年六十二歲得一票度支部郎中文綬年六十一歲得一票都察院給事中陳應禧年六十一歲得一票禮部員外郎春林年六十一歲得一票禮部右參議李擢英年六十歲得一票度支部主事方鑄年六十歲得一票農工商部員外郎萬際軒年六十歲得一票都察院給事中朱顯廷年五十九歲得一票翰林院候補侍讀王榮商年五十九歲得一票度支部候補主事黄珩年五十七歲得一票度支部候補參議署右參議晏安瀾年五十六歲得一票陸軍部候補郎中宜楨年五十四歲得一票陸軍部主事廣德年五十三歲得一票度支部候補主事覺羅瑞林年五十三歲得一票内閣中書藴厚年五十二歲得一票度支部主事楊祖蘭年五十二歲得一票翰林院侍讀學士恩祥年五十二歲得一票禮部左參議曹廣權年五十二歲得一票陸軍部候補主事吕正斯年五十一歲得一票法部郎中陳棣堂年五十一歲得一票都察院裳河南道監察御史葉芾棠年五十一歲得一票翰林院編修喻長霖年五十歲得一票内閣侍讀魁元年五十歲得一票内閣中書斌清年四十九歲得一票内閣侍讀福興年四十九歲得一票度支部主事覺羅峻達年四十九歲得一票内閣中書覺羅崇福年四十九歲得一票農工商部員外郎崇衡年四十八歲得一票度支部主事賜恩年四十七歲得一票民政部郎中王守恂年四十七歲得一票度支部候補主事汪應焜年四十七歲得一票民政部員外郎喬保衡年四十七歲得一票翰林院侍講學士楊捷三年四十七歲得一票度支部候補主事陳恩洽年四十七歲得一票禮部郎中麟祜年四十七歲得一票翰林院編修張祖蔭年四十六歲得一票陸軍部候補主事承英年四十六歲得一票憲政編查館編制局局長考核科會辦前民政部右參議吳廷爕年四十五歲得一票度支部郎中志忠年四十五歲得一票陸軍部郎中光裕年四十四歲得一票度支部學習主事許壽昌年四十三歲得一票内閣候補侍讀廉普年四十三歲得一票度支部候補員外郎多貴年四十三歲得一票翰林院侍讀吳士鑑年四十三歲得一票内閣中書清雲年四十二歲得一票法部員外郎文洤年四十二歲得一票内閣候補中書饒橿齡年四十二歲得一票法部裁缺員外郎毓秀年四十二歲得一票陸軍部員外郎牛蘭年四十二歲得一票内閣即補侍讀恩廉年四十二歲得一票郵傳部員外郎梁用弧年四十一歲得一票内閣中書慶福年四十一歲得一票外務部參事郭家驥年四十一歲得一票翰林院侍講景潤年四十一歳得一票法部候補主事朱鴻祥年四十一歲得一票民政部候補主事劉學濂年四十一歲得一票法部小京官恩興年四十一歲得一票 
　　都察院爲通知事照得宣統二年係選舉年分前經本院奏定自二月初十日起至初四日止爲各部院衙門官互選日期現巳投票完竣本監督於初五日當堂公同開票兹將得票較多人員查照資政院定額檢足一百六十名榜示署前並通咨各衙門俾衆週知自榜示後該當選人如有不願應選者務於三日内呈明未監督撤銷卽以得票次多數者補人事關選舉萬勿自悮特示宣統二年二月初六日 
小說 
[官塲小說玉樹花（三十九）]  
　　第十回賣風情檀奴逢倩女詠小星良夜渡銀河 
　　如今畢竟弄得這船模樣。敗壇了一生德行。玷汚了清白家風。一頂綠帽子。端端正正的戴上頭去。吕觀察自巳還一些兒都不知道。還只把這個孌僮和這個寵妾。當作個大大的好人。若當初遇見了胡甲生。没有這樣的一來。這個時候。那裡會閙出這樣的一番笑話。這才叫做天道循環絲毫不爽。吕觀察當初怎樣的討了花胡兩家的便宜。如今依舊自巳的傳宜。還被花胡兩家討去。在下做書的做到這裡　。不由得有些毛骨悚然起來。這個報應真真的十分神速奉勸如今世上的人。不要學着這位吕觀察的樣兒。得意的時節討盡了别人的便宜那裡想得到事到頭來。天道循環。自然而然的自巳的便宜。也被别人占了去。從前那班講迷信的人說什麽天堂地獄的報應。那還是人死以後。没有憑據的空談。那裡　像這 
 
 

Page 27

 
 
位吕觀察的事情。立時立刻就有這般報應。其實吕觀察的和花胡兩個都出了狠大的代價。還都是他們自巳情願的。並没有一些兒勉强他們的地方。尚且得了這船結果。何况那班設計陷人。巧奪豪取的呢。天下的事情。造一個因。就有一個果。造的善因。自然就便結個善果出來。造的惡因。自然就會結個惡果出來。這是天然的公理。絲毫都勉强不來的。看官。你道可怕不可怕閒話休提。只說胡甲生自從這一天以後。便買通了那些僕婢。竟公然在吕觀察的姨太太那裡。停眠整宿起來。却還記着吕觀察臨走吩付他的話兒。恐怕這位姨太太吃了熊夫人的虧。便也在吕觀察衙門裡頭用心打聽。本來吕觀察原派他料理家務的。一天之内。也有半天在吕觀察衙門裡頭。照管那些零零碎碎的事情。不知後事如何且待下文交代 
國外新聞 
[俄員拘捕日人]  
　　十三日東京電云貝加爾省有日人三名跡近間諜巳爲俄員拘逮 
[輪船失事]  
　　十三日香港電云白賴特萊公司之輪船泰山號由某地運煤前赴汕頭在賴木克斯遇霧失事全船沉没惟並傷失人口 
[美國火車失事]  
　　十三日倫敦電云據芝加戈電稱洛基島鐵路之火車駛過某處深峽時忽然出軌内有吸烟車及睡車一輛均遭傾覆綜計殞命者四十五人受傷者三十一人 
[美國又擬增造軍艦]  
　　十三日倫敦電云據華盛頓電稱美國海軍度支議案准撥美金一百二十九兆元築造戰鬭艦兩艘修船艦一艘巡洋艦二艘海底濳行艇五艘 
[美國巿政議員納賄被控]  
　　十三日倫敦電云美國配恩西爾凡利亞省闢次堡電稱該處有巿政局議員及前任議員四十人被人控告納賄各議員中有醫生地産主人及政治學者多人聞内有數員自稱係被株連 
[英皇寒疾巳愈]  
　　十三日倫敦電云據皮亞里士電稱英皇寒疾巳愈昨日巳出外游覽 
[英國革除貴族世襲權]  
　　十三日倫敦電云羅斯培萊貴族所上改革上議院之條陳三欵其第三欵爲廢除上議院貴族世襲權現巳由上議院通過贊成者一百五十七人反對者十七人 
[英國政界近事]  
　　十三日倫敦電云英政府廢除上議院否案權之議案政界中人莫不注意現巳有多人提議修訂該案自由黨目下似能與愛爾蘭黨合力行事 
[德員定期游歷膠州]  
　　十二日柏靈電云德國國會自由黨議員喬克君中央黨議員賴肯君巳應海軍部之請於本年秋季赴膠州游歷歸途擬順游旅順香港等處 
[意大利未來之新内閣]  
　　十二日柏靈電云意大利内閣因討論國内政策問題意見不合業巳告退大約日内即將組織獨立内閣祁哇里底君將仍任首相之職 
[俄國保皇黨之勢力]  
　　十二日柏靈電云俄國保皇黨爲國會中最有勢力之黨計全體議員五百二十四人該黨共占一百三十八人該黨領袖葛斯區柯夫君現巳舉爲國會會長而前任會長亦爲該黨黨員 
[西維亞國君抵俄]  
　　十二日柏靈電云西維亞國君彼得巳抵俄京（以上譯字林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
