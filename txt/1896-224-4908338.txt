# 1896 - 224 - 4908338

 

Page 1

 
 
[徵日各種善書啓] [  ]  
　　自石印盛行凡素所難覓之書今得以賤值購之有裨學者固非淺鮮不意牟　之徒輙將洷意易名印售貽害無窮　　子盡力伯曾　查該奈　察難周根株不絶有心世道者能無嘅焉竊思欲挽狂瀾非廣印善書不可如好善之士欲廣種福田以救共弊本齋願取工本以副諸君好善之　偷有新輯本欲繪圖者亦可代爲任辦若謂圖利而設此言則亦聽諸悠悠可也 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其説多膚浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之因成洋務叢談全部此書其一種也凡天文地輿及泰西各國沿革風俗兵刑禮律敎化盟會編年新政之涉於考據者備載其精瞭如指掌茲託本局代印每部實價洋七角託鎭江文實閣上洋申昌文瑞樓寳善分局各善坊寄售 
[論捕房捉賭事]  
　　上海之有賭徒害人可謂不淺矣壞人之業傾人之家敗人之名斃人之命蹟其罪狀擢爰難窮而地方官鮮有從重究懲者豈以賭徒消息通靈差役難於捉獲乎至日前麥好二捕頭悉心掩捕始得拘獲八十餘人初猶疑地非祖界之中何以捕頭竟畛域不分爲此一網打盡之計及觀二十一日報章所紀乃恍然於此次之拘捉有由矣報章之言曰上海租界中賭犯時有拘獲被懲者若輩知各處無可存身爰遁而至租界之外呼盧喝雉依然忌憚全無以致租界中下等人皆思發意外之財往往竊物以供一擲西人惡之屢向捕頭聲訴捕頭乃禀知工部局董請值年首領事照請江海關道黃觀察恊同辦理觀察允捕頭至租界外捉賭捕頭至此始得行其權云云夫乃嘆觀察此舉實足以造福生民而捕頭之不憚辛勞爲民除害亦可深爲之嘉尙今而後上海各賭棍或者可匿蹟鎖聲而喜與牧猪奴軰游者從此亦不復敢見獵心喜乎惟是賭之害人人所共曉而上海之賭正不獨在虹口一帶毗連租界之各地方試申論之一爲牌九司務其人類多衣裳鮮艷裘馬輝煌意氣洋洋高談闊論日相羊於四馬中一帶茶寮烟館見有外來闊少囊有多金者卽佯與周旋漸相親呢引入花天酒地樂而忘返以致入其彀中千百金貲立時喪盡及一朝覺悟雖欲控官究辦而若輩詭計百出終不能盡法以懲此活手之所以遍布於租界各處也一爲紈袴子弟自幼無人檢束盡情揮霍家業蕩然文不能教書武不能食餉無衣無食乏術謀生乃以五木訣作生涯終歲在迷龍陣中句人聚賭衣冠敗類日夜喧囂雛婢列於前狡童伺於側呼么喝六顧忌全無曲室深房外人無由識其門徑而若輩乃得明目張膽恃花骨頭爲衣食之資矣一爲各大行棧平日塲面闊綽事業恢宏一值新年無所事事乃招邀同輩團坐賭錢意興豪奢千金一擲斯時自命爲摴蒱之樂雖南面王無以易也未幾而囊中金盡逋負纍纍傕偪之聲聞於戶外不得已私挪公欵或侵或漁及事發而被東主所辭或且控官追繳而抛頭露面蒲伏訟庭拔例押追日與胥役爲伍試問賭之樂趣果何在乎此外如倡寮之掽和叉麻雀鄭家木橋天后宮前之地灘賭以及石路夜巿之賭食物賭玩具雖賭之名目不一賭之大小不同而同在租界之中同爲害人之事要皆例所宜禁法所宜懲乃鄭家木橋天后宮前各地灘以及石路夜巿之賭食物賭玩具者時有巡捕拘拿送辦其餘如牌九司務猶或被控拘拿外此絶未聞有破獲者豈捕頭亦深居簡出未及聞知耶抑若輩神通廣大竟致無從捉摸遂常得事外逍遥耶今者捕頭旣以安良除害爲心設法捕除幾如疾雷之不及掩耳我知此案一經辦畢必將漸及其餘舉租界中及附近租界之各項大小賭塲一掃而空不留萌孽地方其庶有豸子至於所獲各賭犯其爲首者送縣辦理想黃大令心存嫉惡鐵面無私斷不僅以笞責荷枷輕輕了事而與賭者旣輕解送公堂懲辦雖其中不無生意中人似宜稍留顏面然一經溷蹟賭塲之内其非正經人可知屠别駕素以挽回惡俗爲心諒亦當懲一以儆其餘未必如向者之祗罰鍰以充醫費惟是日報之例未經定讞不能先逞臆見以判是非姑論大凡餘觀其後可也 
[本館接奉電音]  
　　昨日午前京師飛電傅來上諭一道硃筆一道敬諥譯登○五月二十二日奉上諭總理各國事務衙門奏查明章京私自出京請交部嚴議一摺總理各國事務衙門章京刑部候補主事方孝傑託病請假潛赴天津顯有謀利情弊方孝傑業經撤去章京差使著交部嚴加議處欽此同日奉硃筆姚内然轉補翰林院侍讀朱益藩補授翰林院侍講欽此 
[徐州閙教]  
　　西字報云江蘇西北方與山東交界之徐州府屬有大閙教堂一事是處民人性喜釁事平日結有二會一名金龍一名大刀會黨久蓄叛謀人言藉藉邇者詗知地方兵力不足遂於某日揭竿爲亂竊據地方將天主耶穌二教中人紛紛驅逐天主教人之在碭山宿遷者悉被焚燒房屋屋中農器及鍋灶之類被掠無遺有法國神父二人刻已逃至上海傅言有一德國神父被亂黨所害刻下江南主教倪君懐綸接得由徐州繞道山東濟南府發來電俼言二神父就道之後地方土匪益滋閙不堪所有天主教堂本由官兵守衛辭黨愈聚愈衆多至數千人之譜官兵不能駐足致被亂黨擁入其中有人述及亂黨中人係經哥老匪嗾使所致因四川有苗匪作辭故令徐州肇此大禍使官兵不能兼顧庶苗匪得與甘肅回匪相聨且山東迤南亦有亂民謀爲不軌恐後來不知如何結局也 
[寍波火警]  
　　月之二十一日黃昏後寍波江北岸前江沿朝東門面同福呌貨店借用已閉寳三洋行之廚灶煮外國饅頭烟囱爆裂炎炎上熾急圖撲滅無如勢已燎原不可嚮邇迨各水龍洋龍聞警馳住火塲吸水狂澆約焚一點鐘之久始得救滅南至甡記煤炭弄北至源泰廣東店爲止共燬去房屋十餘間 
[駁船肇禍]  
　　福州訪事友人來函云南臺稅厘總局有小輪船一艘向泊海關前時因港水溜急移泊新街道頭以避水患水勇王貴有小艇一艘亦繫其旁不料二更後風雨大作突有萬興洋行之四百一十八號駁船迎潮而來滿掛風帆從小輪船屋斜穿而過致將小艇冲翻艇中王貴并其妻卞氏及子女各一同時落水當時小輪中舵工水勇因有風雨皆在艙中聞小船傾覆爭出撈救祗將王貴救起妻與女至次日始從尾墩洲邊撈拾子身杳然想已葬魚腹矣卽將該洋駁船舵工正順拘留并將該船扣住禀明督辦何陳二觀察卽知會英領事官嗣由王叔蕃司馬交來洋蛷一百元陳觀察以爲過少將原銀退還王司馬再三求情并願爲出帮啓以䘏生殁觀察始行允許卽將該銀發交王貴收領以免涉訟而重邦交云 
[十二沽逭暑錄]  
　　津上訪事人題葵云欽憲榮仲華協揆前在小站蘆臺閱操情形經列前報惟在蘆責 
 
 

Page 2

 
 
統帶一節兹悉實係該軍總統直隷提憲聶功庭車門初一日軍政並非臨期校閱欽憲辱以蒲鞭也據聞先是提憲聞協揆將到預飭標下各軍操防務臻純熟預於月之朔日親臨校閱精益求精當塲棍責中軍統領卡某前軍左營營官華某左軍前營營官王某左軍右營營官徐某後軍左營營官王某中軍總教習馬某前軍總教習李某又中軍左營營官聶某罰跪右軍統領姚某申斥一時懲一儆曰各軍咸知感奮迨至欽憲登壇均無貽悞陣圖嫻熟鎗砲亦多命中○京北牛狼山水發溢入北河間或漫堤淹及衛北各村莊沿河地畝一片汪洋津郡海河亦漲數尺不三日衛北漫堤之水皆涸而海河亦退此初六至初八之見於官報者也嗣後水勢日殺一日至十三日陡長尺餘十四日又長二尺竟如漿濁渾河之水滔滔滚滚趨入海河視初七日水漲情形有過之無不及焉近日天時不正五月初旬業已衫經試葛扇盡裁蒲詎十一日夏至以來此三日中直似新秋一味早晚非御薄綿碍難適體其殆左近數十里内有大雨時行者乎○津郡人稠地窄不特生者無處桱止卽死者亦無從安葬從前義地經兵火後無從查考者不被土豪侵佔卽被匪人盜賣刨棺掘墓殃及重泉以致無主之柩縱横於阡陌之間亂葬之墳層疉於泉壤之下每年春秋兩季雖有義阡局於東西南北將義塋修理以免屍棺暴露歲氣薫蒸然叢葬之墳旣淺委棄之柩尤多斷非敷衍所能經久制憲王夔帥澤及枯骨爰飭府憲沈太守在城西稍直口荒野之區購地數十畝以作義塋仍飭義阡局經理遷埋無主之棺以及浮厝之柩現聞局中司事上體憲恩業經畚鋦從事矣 
[員嶠延薰]  
　　烟臺訪事人拾明月寄云烟臺自通商以來土木之工歴年有加無已今春鳥革翬飛尤爲忙碌東大街大由南道開闢大路一條修蓋房屋門巿漸已侵近東河地方西圩門外一望原爲隴畝今則望衡對字一片廬舍南械欄比戶鱗次幾無隙地近則直接奇山一路他如零星偏僻之處近亦有鳩工庀材爲門戶計者將來海畔沙洲必須布金滿地而後可得其寸土矣滄海桑田言之慨然○月之十三日爲關聖帝君聖誔本届由闔灘公會演戲慶祝文武各官咸詣致祭維謹遵祀典也○福山縣康邑尊缷署縣篆所遺之缺省委黃大令署理月之十三日業已接印任事○每當麥秋之期有無業貧民檢於隴上所遺餘穗積少成多不獨伊寡婦之利也惟當拾時往往相率搶奪視爲常例近聞有南鄉二　於十二日因搶拾麥穗各出命案云爲地主毆傷未悉性命如何○連日時聞砲聲隆隆撼振海嶼訽悉月之二十日爲英皇干秋令節故前後數日兵船咸然砲以慶祝云○烟街爲海外荒灘不值彈丸黑子而能豢養兩家戲園是誠爲人所不及料者矣近日雖當盛夏而觀戲諸人較前尤盛訂坐者或會逢其適往往以座上客滿轉致爲門外漢風氣之變一至於此而不知亦一大漏巵也○近聞迤西大道窩稜子地方又出刦案緣某父子二人負資回家行至該處遇暴客將行囊刼去幸無性命之憂據稱該匪等似游勇模樣夫有事則招之來無事則遣之去樓招屢遣不啻引無業貧民而使之爲盜耳可勝慨哉○烟街各戲班行李近日皆移往四鄉分頭演唱緣本届小麥收成雖非大熟亦稱中稔故相率酬神行樂粉飾太平 
[章江浪影]  
　　江西采訪友人云去冬翁小山方伯創置淸平水桶百餘口分設各街預防火患兹又訪悉東西大街一帶尙未設齊因復製數十口羅列其間并須推廣至棉花巿上諭亭羊子巷書院街諸處以弭其隙也○城内保甲總局魏傅兩太守查照向章嚴禁街道傾倒垃圾横街晾曬衣服湖中白日洗澡等陋習並飭巡丁時出查拿亦及時布令之一端也○制錢日少一日端午前後鷹銀一圓僅兌八百八十餘文此固由錢業中人之居奇壟斷然亦因匪人私自銷鎔所致也○目下省垣私錢充斥有所謂紅麻及白皮者尙可通行惟丁仔一種脆而且薄每由奸徒購以攙雜以博蠅頭其中以新喻縣爲最多新淦縣次之有知者謂丁仔約分數等有一千文可售制錢四百文者有一千文只售制錢二三百文者大抵鎔化制錢一文可造丁仔一二十文卽獲利一二十倍矣奸商之往新喻新淦私購者先一日議定買何等私錢數目若干當卽交付制錢若干次日私匪卽如數付交雖千萬串從無延悞爲此者皆仗孔方兄之力得以聲息通靈大邑通都無人過同所畏者省中尙有官法耳誠使雷厲風行掩捕數起俾制錢少鎔化私錢少充斥亦整頓地方之一大惠政焉○南昌電報局向設官巷某明府宅中本年明府將宅售與某太守遂經管理電局事務之惲明府學基將局移設賜福巷其電桿一律遷移由德勝門經樟樹下轉達局中連日翼常忙碌雖達午節亦不停工至初八日始開局照常發電 
[廬阜晴雲]  
　　原任山西巡撫劉景臣中丞瑞祺九江德化縣人由翰林起家上年卒於任所其得屬僑寓楊城兹中丞之弟康侯孝廉於本月十二迎柩回里卜葬於東門外仁貴鄉之陽族友送葬者絡繹於途云○江南江陰協調補江西袁州恊田明山總戎奉檄腹新道經潯陽拜謁鎭道等官皆往答拜○長江水師湖口總鎭許步靑軍門雲發昨日乘坐長龍船駛赴所轄之安慶各處閱操○新授彭澤縣黃督希明府嘉爾福建人庚辰進士十八日藩憲牌示飭赴新任彭邑士民不勝仰望丰采○署理瑞昌縣沈幹臣明府下車伊始卽於地方應辦之事利無不興弊無不除該縣爲楚尾吳頭民情疲玩明府尤以辦保甲淸盜源緝强暴懲訟棍爲要務閭閻德之 
[卾中試事]  
　　湖北采訪友人云漢陽府屬孝感縣余龍門明府躍鯉示期本月二十三日舉行縣試彼都人士想早磨礪以須矣○湖北督學使者龎大宗師於上月二十三日由襄陽按試鄖陽事竣後擇吉本月初旬按臨安陸大約月杪月初可旋省矣 
[緑楊城郭]  
　　䢴上訪事人寄語云揚城小張三卽張玉山在教塲南首開設舊貨店與靳姓雜貨店僅隔一壁靳有童養媳平華二八楚楚可人張潛挑暗誘久已心許目成因恐漏洩春光遂相約爲嫦娥之奔月靳見媳私逃不甚驚訝旣探張亦不知去向心知一對野駕鴦無非偷宿於紅　花底因卽詣江邑控告邑宰准詞立卽簽差查緝此客臘事也厥後差役所網皆空在堂上受比不過卽將張之外甥拘至勒令交張久之仍無消息嗣靳因逃媳母族追索甚亟不得已於月前禀明邑宰情願自備資斧出外跴緝隨先往鎭江等處繼至滬上鐵鞋踏被依然影響全無徬徨日久倦鳥知還業已料理歸裝矣忽聞人云蘇州元妙觀邇有一賣彈弓者本領甚高百發百中雖飬由基不是過也靳聞之不覺心動緣打彈弓是張之熟技立卽附航至蘇至觀探視果張也不禁喜出望外當潛出張後扭其髮辮與已辮牢結曰汝在此耶幾使我升夫人地求之遍矣時觀者如堵墻内有願居魯仲連者尙願爲兩人排解靳自忖力不敵張此時若被掙脫豈不枉費工夫乃詭言曰此人謀害本夫杛婦逃匿案情重大諸君請勿干涉靳一面説一面卽扭赴元和縣署喊控元邑宰葉潤齋大令升堂訊問張供認拐誘不諱並供藏嬌某處立將靳媳提至媳覩靳俯首不語旣而大令令媳供認一一吻合不禁大怒飭將張重笞八百板飭領歸案靳請賞差押解大令沈吟半晌允爲遞解回籍以免疏虞媳鞭背若干交靳自行帶回投案並賞給盤費靳感激非常叩謝領媳而退月初靳已携媳回揚禀到逾日張亦遞解到案邑宰飭先收禁想一經研訊定當按律嚴辦也一時聞者咸訝然曰潛逃至數月之久尙能不期而遇此亦可見天網恢恢疏而不漏彼作奸犯科者覩此可以知所儆懼矣○陳君小海以浙西世族作䢴上寓公歴任鹺憲慕其高風咸以厚聘延入蓮幕佐理筴政陳君非惟鹺情熟習且品行端方居此十餘載絶不與外人盍簪投縞卽平生知交亦從無片語往還論者皆笑其乖張性孤介平時深居簡出無論何人不能履其閾已亦從未履人之閾者辦理案牘一秉至公毫不稍爲牽就因之通泰海三屬官商莫不交推爲泰山北斗天中節後氣候不齊偶感風寒牽動舊疾家人延醫診治卒致參术無　竟於本月十七未時撒手西歸隨擇十八日酉時在東圈門寄寓大殮聞其公子性極純孝弱冠已游泮水因親老家塞遂效毛生故事冀藉捧檄以承歡近來鹽商迭有報效　奬之案至再至三公子上年已遵例納粟爲兩准運判適上月入都引見聞此噩耗正不如春明諸事己屏當 
 
 

Page 3

 
 
妥貼否耳 
[五茸夏藻]  
　　楚人某甲向充松郡提標新正營兵目本月二十夜昏黃時在某茶肆品茗飲罷而回道經府南會仙橋不知緣何趺入河心竟爾畢命翌辰始經人瞥見報知該營赶爲撈置岸上或言其頂有刀傷是否被人謀斃旋由該管帶官以甲死非命其孽蓋由自作况值天時炎熱祇得備棺收殮再行察究冥冥有靈或得水落石出亦未可知○松郡自去月至今烈風雷雨固已數見不鮮沾體塗足者流咸以爲雨水頻施且咎天公之太覺多事耳詎本月二十一日金烏西墜時又復水雲潑墨電光閃靑俄而風伯雨師並轡疾馳不啻有倒海翻江之勢未幾雲收雨霽翹首長空依舊濃烟深鎖迨至譙樓旣交四鼓雷雨又作一聲霹靂淸夢皆驚翌辰仍大雨如繩終朝不輟旋有友人自東北鄉過龍嘴庵而來者述及該庵山門前向有銀杏一株高與雲齊望蒼翠者已不知其幾閱寒暑現因樹老心空内有赤練巨蛇一條藏匿其間爲豐隆君所不容由是駕阿香車前來問罪斃蛇於附近隴畝中長可丈許友人過其旁目覩樹根中靑烟猶縷縷出微作硫磺氣爰據所言　而錄之以供衆覽○前報船戶嘉生拐匿某姓婦一則當經本夫控告華亭縣笞責枷示期滿日由其同業阿升將嘉生具保斥釋詎甫脫樊籠復萌故智乘間又與有情人歴訴其矢志不渝竟相約偕逃梁玉淸遂隨太白匿於少屋山下令人不可蹤跡本夫某甲以婦乘家雞愛野鶩不惜彎后羿之弓以射姮娥無奈廣寒非凡夫可到不得已怒極窮追向阿升根究阿升以非月老無紅繩繫尊閫之足何能問其去留甲無可如何復具禀到縣訴請飭差提究現已允爲催辦矣 
[慶賀節期]  
　　昨日西歴七月四號卽美國華盛頓立國之期午前十下鐘起江海關道黃觀察以次各員前往總領事署道賀領事一一接見深致謝忱其時團練隊中西樂工已在署八音互奏至鐘鳴十二下浦中所泊巴斯敦美　船鳴砲二十一響晚間七下二刻領事設讌虹口禮查酒肆以欸嘉賓殽核紛陳絲竹齊起衣冠滿座驩洽逾恒 
[河工告蕆]  
　　本邑西門外蒲肇河開濬後又旋開濬支河周涇浜此浜北達洋涇浜刻已告竣前日傍晚黃大令特鳴騶前往會同西門外巡防局委員蔡蓉卿二尹堂軍范蘭棠廣文騐收并祭神開壩 
[邑令騐屍]  
　　王進生扭張阿南至上海縣署控張誘拐其妻張氏黃大令提訊之下判將張氏給王領回張收押自新所候辦日前在所患病看役據實禀明大令飭送請普育堂醫治延至前晚病斃堂中堂運函請大令相騐昨日午後四點鐘時大令帶齊刑仵書役鳴騶赴堂二十二鋪地甲金茂跪迎入内大令升坐公案先訊堂丁朱景元禀稱大老爺飭發張阿南來堂醫治由小的服侍湯藥至昨晚病故金茂禀稱小的身充二十二鋪地甲大令飭仵作騐得屍身毫無傷痕委係因病而死遂　堂中給棺收殮交地甲收管候屍屬來領并取具收棺結存查朱亦具並不凌虐切結隨呵殿而回 
[工人壓斃]  
　　英美租界工部局令工頭銀發雇小工五十名在虹口楊樹浦迤西馬路中開挖陰溝迤遲至自來水廠左近計平地挖深三尺餘闊一丈餘兩旁以松板築之以防坍塌昨日午後四點二刻有四小工在下做工不隄防泥土從空缷下松板勢不能支致四小工覆壓其内有某甲者經人救起得免於難其餘一名癩頭阿桂一名菊生及湖州人某乙均遭壓斃迨缺發奔來已無能爲力不得己赴工部局告知打樣西人未知若何料理也 
[工匠受傷]  
　　法租界公館馬路迤西春和里房屋係錦名洋行所管邇者鳩工翻造尙未告竣昨日午後五點鐘時工匠某甲在樓上游廊内工作失足而墮適其下籬笆戳入腰脇間以致傷勢甚重急經人舁送仁濟發館求治未知能無性命之虞否 
[公役被毆]  
　　上海縣署差役袁慶前經黃大令飭往引翔港左近沈家行拿獲賭徒訊責之下供出賭徒四名因又飭袁於前日帶同夥役陳錫卿朱裕坤重往拘拿賭徒膽敢持鐵尺抗拒將陳朱毆擊倒地一息奄奄及回署核實禀明大令飭將該處地保傳縣候訊 
[南巿述聞]  
　　風箱弄顧姓之女自幼許字草鞋　趙天生之子尙未成婚昨日顧遣女至草鞋灣親戚家送禮趙見之將女邀留竟欲强行合卺禮顧聞知其事向趙頁之被趙毆擊事聞於十六鋪地甲恊同二十七鋪地甲爲之調處令趙向顧姓服禮始免爭端○馬路橋姚姓之女自幼經人執柯字與無錫人沛姓子刻下女年已及笄浦遂凂冰上人闕説將擇日成婚姚索聘禮甚巨冰人等勸諭再三終無頭緖昨日浦奔投二十三七鋪巡防局中控訴局員陶子衡二尹傳集一干人問明情由二尹諭令茶禮聘金仍照冰上人所議不准過索俾得擇日親迎 
[縣訊棍徒]  
　　前者郭善臣車門之親戚被湖北人劉仙臣等索詐回告軍門函請蘇松太道提辦黃觀察卽飭英界讞員屠興之别駕拿獲劉及棍徒蔣益堂卽蔣以堂霍樸雲韓鴻藻馮海珊五名解送上海縣署其詳已紀執端前晚黃大令升坐花廳諭曰本縣奉道憲大人札飭訊辦此案爾等平日爲非作惡本縣亦已盡知惟無人告發耳現擬將爾等發收改過所候道憲大人示下可也劉供湖北武昌府江夏縣人曾捐叅將辦過營務處不敢索詐蔣供稱職員係揚州人挈眷住治下已多年矣長江來往諸人並不相識且從不爲非實是閉門家中坐禍從天上來大令盤詰至再蔣佯作沈思久之供稱大約被李少亭陳芸谷黃梅溪諸人播弄所致前聞霍言李有盟兄呂姓在郭大人處當巡捕官此次李令陳及蔣輔廷前去浼伊信致道轅送辦大令曰李與爾有何仇隙供稱李前在上海局騙唐保卿錢文職員帮伊找尋後經前署道劉大人訪拿罰辦餘無他隙職員在治下多年各署從無隻字干求請以祖明查暗訪霍供亦相同韓共稱小的係蘇州人向充包探夥役韓供稱小的與劉同鄉亦曾充包探夥役不敢助惡爲非大令曰今日本縣姑全爾等顏面並不施刑飭一併收入待質所候禀請道憲核示遵行 
[查明賭案]  
　　日前美租界捕頭會同英界公堂差役督帶中西探捕在虹口胡家木橋拘獲賭徒八十餘名押候辦理兹已查問明晰内有黃阿中黃阿星吳阿秋葉阿英四人爲首開賭林茂生沈芝林二人在賭檯上估看洋銀張阿二係開花之人王友人張仁元時阿金葉阿滎王雨三俞阿榮高阿四等七人或望風或拉客或打雜計共十四名委係著名賭棍定於昨晨與屠别駕商議然後移送上海縣辦理其餘各賭徒俟禮拜一早堂訊斷 
[再停一期]  
　　昨禮拜六法公堂訊案之期因西官别有要公不暇到堂會判咨照捕房並咨讞員鄭大令再述訊案一期 
[法捕房二則]  
　　某西人雇華人爲包車夫因在車上偶然磕睡袋内失去銀元數枚疑爲車夫所竊送入捕房捕頭研訊不認竊取命押候解送公堂請問官訊究○小偷某乙在小東門外竊取鮝魚當塲拿獲人贓送入捕房捕頭命押候堂期解訊 
[美界捕房瑣事]  
　　滬上成衣有紅帮之分紅帮專製西式衣服其行規較本帮爲嚴凡來肄業者滿年後須備謝師酒邀集同業領袖痛飲然後方能任其出外做工寗波人周長勝在吳淞路玉液春對面某紅帮店内學業刻已滿年尙未謝師其師念周貧乏不子計較仍令在店工作月給工資若干詎昨午有同業之沈茂生行經該店門首見周與諸夥工作遂聲言違犯行規大踏步而入將周楸出扭至捕房請辦尙未聞捕頭若何發落○乍浦路海燕春番菜館昨日上午某甲送氷一擔因嫌冰碎與甲爭論值堂四五人一擁上前將甲兇毆甲疾呼救命二百十四號華捕聞聲赶至喝阻詎毆者遷怒於捕毆捕致傷捕奔出急吹號呌二百二十九號華捕應召而至帮同將值堂二粤人拘解捕房押候解送英公堂究辦○前日下午西人某甲由華順碼頭喚乘二百四十一號東洋車至禮查酒肆携有油布衣一領遺落車内昨晨該西人函告捕房請 
 
 

Page 4

 
 
爲查緝捕頭派包探石金榮將楊錦全陳益皋二車夫拘獲解入捕房押候查明送解訊究○昨晨裹虹口文昌閣東首隙地上棄有衣包一個内裏勇女孩屍各一具經走街捕報知捕頭飭傳二圖地保奚坤寳備棺收殮○武陵某氏婦挈同十二三歲之女孩由杭兩輪來滬昨在盆湯弄橋登岸從母行至虹口周浦路積山書院附近母女忽然相失女卽伏地痛哭良久不見婦之蹤跡有好事者詢知該女年甫十二齡隨母來滬就食因送至捕房捕頭認捕轉送英公堂留養候領○江北人某甲乃虹口管馬路西人之車夫也前晚在北河南路某洛堂洗澡畢云失去短衫一件與跑堂某乙相爭扭入捕房捕頭詢悉原委令乙出洋銀七角給甲了事 
[壽筵資移賑]  
　　接誦澄江知足子函述六旬初度承親朋厚貺理合開筵伸悃因閱日報知廣西災重需振孔殷將筵資洋一百元充作損項以資接濟并願爲諸君子植厥福田云云又新泰同人應祝知足子今仰體壽翁之意敬備洋十元亦委併解藉抒微悰以附驥尾得博壽翁一粲漢疏廣與疏受所謂知足不辱者蓋有深意存焉壽翁其同調共賡歟[  絲業會館籌賑公所制施則敬拜誌]  
[賑欵彚誌]  
　　多惠生大善士求舉家平安助廣西賑銀一百兩二錢三分批見申規銀一百七兩七錢四分五厘佑安氏朱桂馨各且湖南賑洋三十元隱名氏求祖母康健合家平安囑不登報人爲子求佑消除災厄易養易成紉秋室主人求外病愈愿不書名丁瑞昇翁交來抱元子五戶各助洋一百元乃蒙諸大善士不吝解囊慨輸鉅欵行見邊關迢遞野無庚癸之呼湘水瀠洄民慰雲霓之望後先祗領禱祝同深大下不之好善之人當必聞風興起矣[  上海六馬路仁濟善堂籌賑公所棘人施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　前日丐頭沈福順與寡嫂沈朱氏爭產互毆沈朱氏受傷後奔赴保甲總巡局控訴鍾守伯明府飭差提沈訊詰沈朱氏　稱小婦人係本邑小南門外人丈夫逝世多年與沈同居一宅前日沈霸持生意强爭家產將碗　搗毁一空沈供稱刻下丐頭一役小的自獨承當長嫂硬欲瓜分並將祖遺產業收管因而口角然並未肆毆惟小的之妻與他　結旋　小的喝止明府喝令從重笞責一百板發交頭鋪地甲看管候覓到保人方准開釋沈朱氏所受之傷諭令自行醫治以後亦不准藉故興訟○日前徽州會館被賊竊去大門上銅獸環售與本城大東門内十五鋪俞天泰銅錫店後經會館司事獲賊送交保甲總巡局訊辦將俞供出鍾明府卽飭十五鋪地甲將俞拘提候辦旋有林孝廉名甘函請保釋事爲江海關道黃幼農觀察所聞以會館係徽人公所烏可任人行竊銷贓理合從嚴懲辦飭保甲總巡局冉提俞嚴訊明府奉札之下飭地甲傳俞旋據禀稱俞已回寗波原籍前晚明府傳地甲到局謂必得賄庇匿喝令從重笞責五百板荷以巨校發往俞門前示衆 
[英界公堂瑣案]  
　　周金生在楊樹浦捕房當某號華捕日前見馬夫朱金林有違租界定章卽向之訛索洋銀二圓事經黎副捕頭查知將捕解案請究朱供稱上月某日被周詐去洋銀二圓是實周供稱小的不敢拆梢實被誣指屠别駕商諸單繙譯官然後判令將周枷號一月發往各捕房示衆○包探沈金隆禀稱積竊胡阿三自大老爺判押後甫繼釋出又連竊王椡香徐小軒王阿金等各家綢布衣服牙骨扇水烟袋等物兹經小的拘獲吊出原贓送請訊究桂香等男婦各失主紛紛投案領贓胡供稱小的係本邑人行竊該死惟乞施恩别駕判令笞責二百板管押一月贓物分别給各失主領去○包探陳阿九禀稱賊犯包阿梅竊取王阿五家布衣一件經小的拘獲人贓送請究辦王投案領贓包供稱小的向操藥材業邇者一枝難借落魄此間衣食全無無奈犯竊别鴐判令笞責二百板○包探石金榮禀稱程瑞全不知何許人昨日在虹口一帶東張西望似有圖竊之意適爲小的所見在身畔搜出票布三幅今特呈送大老爺奄鑒并請究懲糧供稱小的係湖南某縣人向在某營當勇業已裁撤來滬閒游别駕見票布上有大高山字樣其餘字跡模糊大都不倫不類多狂悖之言商其此布何來供稱此布當小的在山海關時由田大人賞給别駕著押候解送上海縣辦理○包探范進才禀稱粤東人尤財貴中途小使經某號巡捕所見喝阻不理反肆兇毆小的查得尤本係著名流氓是以送案請辦尤供稱小的不敢拒捕且未在途小便别駕判令笞責一百板遞解回籍○包探賣如海禀　某日積竊楊阿二潛入某姓家竊取布衣二件水烟袋一枝兹經小的緝獲送請究懲别駕判令笞責一百板○包探黃四福禀稱前日扒兒手陸福生擊破源泰西國縫衣店玻璃窓伸手入内竊取綢布衣八件店主報捕後捕頭倩小的緝獲人贓送請訊判源泰主某甲遺夥某乙投案請領失贓陸供稱小的貧苦無聊不得已而行竊實係初次尙乞恩寛别駕判令笞責二百板○包探孔阿才禀稱某日賊犯何來狗竊取陶阿金家布衣十一件兹者捕頭倩小的緝獲人贓送請究辦陶投案請領失贓何供稱小的係浦東人素來作胠儘生涯是日見陶家内無人不覺貪心頓起入内行竊以救飢寒别駕判令笞責一百板贓給還失主○包探趙銀河禀稱痞棍方懷德前因犯事送請大老爺訊明遞解回箱今又潛來滬上是以小的特拘請究懲方供稱小的係浙江寍波人因要事來此本思卽回原籍不敢逗留叩乞施恩書當圖報别駕著仍發回捕房遞解回籍○包探趙銀河禀稱前者小舟與沈純甫在某倡院聚飲後潘失去漢玉兩件然當時並無他人在座發係沈取且沈曾欲購此玉更覺情有可疑及報捕後捕頭倩小的往查沈堅不肯認曾經解請大老爺訊供尙未剖斷兹者沈願賠洋銀一百四十圓因再送請覆訊潘小舟投案訴稱漢玉兩件係職員祖傳此物雖千金亦不肯售今忽失去沈願賠洋銀一百四十圓職員本不欲收受但事已無可如何可否請改賠爲罰移助振捐沈供稱監生向作玉器生理與潘本不相識後由鍾寳田牽引故與友善某日潘在倡家招飲忽地被誣若謂監生因竊而賠實所不願苟作爲兩面認虧則願出洋銀一百四十圓别駕謂沈之取玉原無實據但當日並無他人同作狎邪游則失主亦不無疑竇然赤萬不能指定沈取今著照爾等原議由鍾從中調處著沈賠洋銀一百四十圓不必助振如日後尋　　贓再行核辦 
　 
[金陵官報]  
　　五月初九日統領老湘虎字　　　東高州鎭余虎恩到見由京來○初十日壽春鎭郭寳昌辭新攪廣東南韶連鎭任祖文到交缷署皖南鎭來副將唐生玉補選江南提褾後營遊擊周天貴新選江寗浙江防同知皇彥叩謝飭知赴任補初八日候補道曾丙熙見知縣王世楨禀知正任句容縣張沇淸交缷來省於初五日病故○十一日丈應局候補道唐降調同知許景濤奇兵右營鄒理堂辭○十二日統領新湘等營新般湖北鄖陽鎭陳基湘叩謝新科幹林院胡思敬到由京來工部學習主事迎禧辭○十三日統領署湘虎字全軍廣東高州鎭余虎恩見○十四日福建知縣葉意深叩謝補昨日織造常會城守恊楊見新科翰林院胡思敬辭回籍江防同知恩彥禀知任事北捕通判劉禀知交缷代理江防同知事○十五日統領新湘等營新授湖北鄖陽鎭陳基湘辭署滁州態祖治到福安輪船黃友勝到送沈赴各砲臺放餉回○十六日知縣汪如瀚奉委解兩進京餉差辭知府錢松年由上海騐修艇船回○十七日上元縣王禀知下鄉相騐○十八日候補道曾丙熙傳見 
[江蘇官報]  
　　五月初十辦理松滬局總巡各卡候補知府沈鳳韶由滬專丁來省禀謝奉兼提調差○十一日准補靖江縣馬靈恩禀謝奉飭前辦吳淞貨捐三届比盈十一成以上照章給予酌委一次○十二日管帶太湖水師正前親兵兩營揀發遊擊許國祥禀知由震澤平望一帶查哨回○十三日長江水師提督軍門彭到蘇卽辭行回省知府譚泰來禀銷海運滬局總辦差○十四日花翎分發江蘇截取直隸州知州德存鑲紅旗滿州人由京領縣來省東到○十五日准補絧山縣四界司巡檢張繼勳由寗來禀謝奉江藩憲飭知赴任卽辭巡檢馬斯才禀銷上海貨捐北卡差並謝奉飭蒙給予前先拔營一次記功一次潘轅牌示五月分候補同通州縣直隸州州同州判各員月課定於本月十八日飭傳來轅考試届期先遊展歴藩轅牌示照得常熟縣典史陳壽圻調署太湖廳可湖在案所遺員缺查有試用從九品林維陳堪以委署○十六日管帶太湖正前營揀發遊擊許國祥禀知交缷管帶親兵營督轅牌示通州營右哨都司員缺本部堂騐看得内漾水師補用郡司福山左營守備彭定國堪以借補又江西袁州恊副將李榮發現經調省另有差委所遺員缺本部堂查有前江陰恊副將田明山堪以署理又壽春鎭郭寳昌前因丁生母憂欽奉諭旨改爲署理欽遵轉行在案茲查該鎭業已守制百日應行飭令前赴署任江藩轅牌示沛縣夏陽司巡檢殷汝駿病故遺缺查有試用典史高遠程堪以署理○十七日卽用知縣王慶埏禀銷管解京餉並繳印差管帶水師新中飛划營補用都司胡昌寳禀知由江震崑新靑浦一帶查峭回○十八日委署吳縣項兆驤禀謝飭知十九年分海運案向蒙保俟得直隸州後加還同銜飛槎輪船徐嘉林赴滬修理機器○十九日藩轅牌示照得請補靖江縣知縣馬薰恩現已奉部覆准應卽飭令赴任辦理蘇州通商事宜分省候補道黃遵憲由上海回嘉定縣掌鴻森聚辭赴任截取知縣沈祖燕禀知奉委管解老新湘營並長江水師餉銀赴江寗 
[申報舘恊賑所經收順直山東廣西湖南賑捐五月十一日至五月二十日止第十三次淸單]  
　　五月十三日公愼號助廣西洋廿元隱名氏助廣西洋五元海陽六安子洋一元完願氏洋十元○十四日杭州全盛來李門嚴氏爲難產平安願助洋二元○十五日椅園逐件節省洋一百元朱少梅能助三次節省洋五十元無名氏助湖南洋二元不留名洋十元○十六日德康莊交來富貴紳商洋一角求平安洋三元積口福二元不留汪洋五元泰亨源遞來鎭江寳騏銀樓前彼隣佑失愼幸本號未曾殃及特助洋廿元 
十八日章一大銅洋六元○十九日錢塘孫善十洋九元○廿日烟台隱名氏洋二元立陰號銅洋三元以上總共收洋二百四十一元一角銅洋九元 
[上海虹口元濟善堂給收四月份送堂一文願淸單]  
　　花旗金山綸發税號關定抱經嘉關崇輝關崇煒關定劳關怕有張監犯朱昌瓊關國藻關國松關崇柱關吉仁關定桓十一戶各一元關朝洽關朝濃關廣椿關國議關廷炬關國華關國燻關崇灼關崇袁余美章朱龍章關崇輝關國琨關國依十四戶各五角綸發號四角關廷鎭一角關炳焜一角五分共二十八戶共收洋十八元七角五分花旗金山關明記經募譚其昌關爵禄關俊榮關定寬關龍養五月各三角關園良關崇湘關國煊關崇軫　國琯五戶各一角五分關國珊一元關明記一元五角共十二戶共洋四元七角五分隱名氏張隱名韋陳氏陳韋氏氣州無名氏又無名氏仰化柋七戶各一元不留名何成號各四角謝樹德堂五角未士　高浚誠范煥若梅景福陸哲甫陸硯池何慶榮沈實慶姚錫生王福生王六毛許寳順惠榮廣十三戶各一願姚喜祺姚樹　照背子姚溶甫聽松子德厚堂爰餘子平陽氏八戶各三願戴韻梅姚觀恆各二願積厚堂五願共計四十六願二十四戶共收洋五元八角惜花使者烟波釣徒各四關二月至六月共收洋一元二角丁陸氏五元鄒宅求平安一元王隱　隱名氏各一角陳氷芳銅洋四元合共收洋四十六元銅洋四元○羅廖氏拖樂洋十元喜記十元郭輝應二元陳花存花洋五元銅洋二元陳大姑花洋一元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年五月十六日京報全錄]  
　　宮門抄○諭旨五道錄前○給諫桂等奏請將滋事太監飭父刑部審辦摺○又奏歴陳太監不法請旨嚴甲禁令片○直督王奏請將部選都司開缺另行揀補摺○又奏請建坊片○又奏請開遊擊底缺片○又奏各營採買馬四請飭部絲票免稅片○五月十六日兵部太常寺太僕寺鑲白旗值日無引見○澤公三德各假滿請安○懐塔布等謝管理處所恩○榮惠等謝轉授缺恩○世續謝授總管内務府大臣恩○文熙續假五日○召見軍機皇上明日辦事召見大臣後至醇質新王府上祭畢還海○○巡視中城兵科掌印給事中臣桂年巡視中城掌江南道監察御史張仲炘等跪奏爲太監在外結夥持刀逞兇不服查拿拒傷勇丁殞命請旨飭交刑部嚴行審訊按律懲辦恭摺仰祈聖鑒事竊臣城地面人烟稠密良莠不齊奸民械鬭逞兇時所不免疉經臣嚴飭司坊曁勇局員弁不分晝夜認眞巡察通有此等案件立卽鎖拿詳辦冀可少挽刁風兹據臣城副指揮楊紹時詳補本月十八日未刻正陽門外大栅欄地方有太監率領多人執持刀械在慶和戲園尋釁砍刴摔砸器具勢甚兇惡當卽到局傳知哨官點派練勇穿齊號褂一同跟至鮮魚口地方茶館内緝拿詎該太監等怙惡不服膽敢夥同拒捕各持刀械將在前之六品銜隊長趙　起並勇丁劉文生馬連恒等三名砍扎多傷衆勇一齊擁入攜取桌骽木棍格落刀械始將該太監李長才張壽山閻寳維苑連元與民人畢文祿等拿獲當卽取具受傷勇丁錄供次日趙雲起旋卽因傷斃命各等情禀請前來臣等當批飭指揮沈墉前往騐明屍傷會同該員錄供正往騐間有陳和玉在路擁擠攔問不服驅逐并敢勳毆因詢係太監形迹可疑當交該指揮等一併訊供詳解臣等詳加訊問據太監李長才供寗津縣人年三十一歲在永和宮當差四月十八日出城到慶和戲園與聽戲之人爭座口角我約同張壽山閻寳維等進城各取器械又至戲園尋那聽戲人不見我等將該園摔砸有人勸到茶館當有勇丁來拿我用紅套子刀砍傷勇丁一人除已拿獲之張壽山等四人外同夥中尙有膳房當差之吳太監一人跑了其餘我不認識等情又太監張壽山供武淸縣人年二十一歲在儲秀宮當差四月十八日告假出來聽戲同李長才與人口角隨偕閻寳維等進城復又出城我在小攤上買小尖刀一把重到戲園摔砸又到茶館喝茶有練勇來拿我情急用小刀將一人腰間戳了幾下次日那人因傷身死我同相騐實是我用尖刀扎砍的等情又太監閻寳維供南皮縣人年二十四歲在鍾粹宮當差四月初七日告假十八日李長才張壽山在戲園口角我同彼等一同進城取來單刀遇見苑連元畢文祿告知慶和園口角一節同到園要那聽戲之人該園不敢交出遂將櫃房摔砸同到茶館經勇丁來拿我情急砍傷一人等情又苑連元供交河縣人年二十三歲在儲秀宮當差本年正月十一日因誤差在愼刑司看押四月十八日出城李長才在戲園口角邀我將該園摔砸後同到天全茶館李長才等將勇砍傷木棍是我拿的等情又民人畢文祿供宛平縣人年十九歲棚鋪學徒四月十八日我同另一李太監孟羊兒在三慶園聽戲忽有一吳太監説對過戲園李太監與人爭吵我等往勸又同到茶館有勇丁等穿着號坎來拿人彼此毆打等情又太監陳和玉供固安縣人年二十五歲在壽康宮當差三月告假回家四月十九日來京走至珠巿口見帶領犯人我瞧看熱閙勇丁將我驅逐彼此爭閙將我帶案等情臣等查該犯等口供雖微有不合而尋釁逞兇拒捕傷人皆已供認不諱復傳慶和戲園櫃夥黑永詢問情形據稱砍砸之時確有此李姓張姓閻姓苑姓畢姓五人並另有不識姓名之三四人一同肆閙等語足見畢文祿所供不無避就而大致亦屬相符太監陳和玉雖係與李長才等均不相識惟是日正帶兇犯前往騐屍指傷乃敢故意擁擠攔問不服驅逐難保非其同類自應一體帶案至各該太監等是否潛逃出城有無另犯不法情事以及同塲逞兇逃脫未獲之餘黨尙有幾人均須一一嚴訊方能水落石出相應請旨將該犯太監李長才張壽山閻寳維苑連元等四名民人畢文祿一名并騐傷之時路遇動毆之太監陳和玉一名共六名飭交刑部嚴行審辦以儆不法而靖地方再查兵部定例内外官兵擒拿盜賊被傷致死者照陣亡例給賞此次練勇隊長趙雲起被傷致死應請飭交兵部援案辦理謹繕摺具陳伏乞皇上聖鑒謹奏奉旨已錄○○給事中桂年等片再臣等恭查康熙三十三年奉上諭大學士等凡太監犯罪斷不可宥尤宜加等治罪等因欽此又道光四年内務府奏准凡太監等除出城置買什物不禁外毋許在戲園酒肆飲酒聽戲以及飛帖邀請善會如有犯者責成該管營汛員弁及司坊官員　拿又律例内載一凡在内太監逃出索詐者均照光棍例治罪各等語法制森嚴理應遵守乃近來太監等罔知禁令所有戲園酒肆　　秧邪處所熱閙會塲無不前往甚或刁蠻索詐任意横行又或干豫地方帮唆詞訟捕役等畏其聲勢率皆不敢拿案卽如此次派勇往辦竟敢持刀拒捕是其强悍不法欺凌平人已可槪見若不申明法紀何以警戒將來相應請旨嚴申禁令嗣後太監等如有出城前往各該處所者定一作何治罪明文其有滋事索詐及一切逞兇不法等情均仍照光棍例卽行斬决庶幾有所惕懼不至仍前之肆無忌憚矣是否有當謹附片具陳伏乞聖鑒謹奏直　總督臣正文韶跪奏爲查明部選都司年力就衰應請飭部開缺另行揀員擬補恭摺仰祈聖鑒事竊臣接准兵部咨稱通永鎭標寳坻營都司徐祥林廻避遺缺軫用儘先人員應以名次在前之儘先都司吳振淸擬補惟年已六十四歲是否年力就衰抑或精力尙健堪以錄用令查明出具切實考語覆奏核辦等因當經行查去後兹准直隷提督聶士成咨稱儘先都司實任天津鎭標右營守備吳振淸年近七旬氣血衰虧並因感受風寒觸發風溼之證由鎭委騐屬實取結咨請開缺等因前來查吳振淸係熱河朝陽縣人由行伍出師著績歴保儘先守備同治三年補授天津鎭標右營守備嗣因搜拿餘匪出力保以都司儘先補用並加遊擊銜兹查該員年力已衰並患風溼之証自應准其開缺以重操防除結咨部外謹會同直隷提督臣聶士成恭摺具陳伏乞皇上聖鑒飭部查照開缺再所遺通永鎭標寳坻營都司及天津鎭標右營守備各員缺直隷現有應補人員均請留歸外補合併聲明謹奏奉硃批兵部知道欽此○○王文韶片再南皮縣淸風書院經費不敷經縣紳東閣大學士張之萬捐銀一千兩湖廣總督張之洞捐京錢三千串合銀一千兩均發商生息以資膏火奬賞之需洵屬力維義舉嘉惠士林所捐銀數核與建坊定例相符據南皮縣知縣殷樹森具禀前來合　仰懇天恩俯准張之萬張之洞各在原籍自行建坊給予樂善好施字樣以示旌奬理合附片具陳伏乞聖鑒訓示謹奏奉硃批著照所請該部知道欽此○○王文韶片再宣化鎭標左營遊擊徐平川於咸豐三年投効軍營出師江卾皖豫直東等省迭著戰功歴保花翎儘先叅將同治四年補授今職是年十二月到任嗣因管帶宣化練軍馳赴庫倫防剿並勦辦熱河教匪出力洊保以總兵交軍機處記名簡放前曾護理宣化鎭篆務並歴署多倫恊獨石口協各副將該員久歴戎行穩練可靠堪勝總兵之任應請開去宣化鎭左營遊擊底缺歸總兵班次簡放以符體制除將該員劄付履歴咨部外理合會同直隷提督臣聶士成附片具陳伏乞聖鑒敕部查照再所遺宣化鎭標左營遊擊員缺直隷現有應補人員應請留歸外補合併聲明謹奏奉硃批著照所請兵部知道欽此○○王文韶片再准直隷提督聶士成咨稱所部武毅軍及古北口練軍操練後膛洋砲配用拉砲馬匹均有疲弱倒斃亟應另購換補擬派記名總兵朱玉春前赴張家口多倫廳一帶選購齒輕臕壯戰馬六百匹回防分用又據統領保大練軍大名鎭總兵吳殿元禀稱該軍馬隊並砲隊現需更換臕壯戰馬一百六十匹擬派副將銜儘先遊擊陸榮恩前赴張家口喇嘛廟一帶照數探買又據統帶樂字營記名提督梅東益禀稱該軍馬隊正左兩營現需更換臕壯戰馬一百匹擬派外委于桂林赴張家口喇嘛廟一帶照數採買各等情先後呈請具奏前來臣覆查無異除分咨兵部察哈爾都統查照並分行經過地方官届時照章餧養接遞護送外理合附片陳明伏乞聖鑒敕部給票並由部行知張家口監督照例免稅放行謹奏奉硃批兵部知道欽此 
 
