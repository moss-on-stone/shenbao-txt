# 1894 - 86 - 4907521

 

Page 1

 
 
[開印敬竈全書後附暗室燈] [  圖書集成局代啓]  
　　是書臚列靈籤並各種仙方後附暗室燈本局爲人代印現已開工如有仁人君子好施印送請至南市鹹瓜街大王廟弄觀瀾閣訂定祇收工料不取板資此佈 
[三百六十八號畫報告白] [  點石齋啓]  
　　西國某戲士豢一犬見有妙法輒能學步一日忽令犬作鼓琴狀初聽之人皆稱異及犬離座而琴仍節奏如初盖琴中固設有暗機也乃亦使犬作依樣葫蘆之畫其計不亦狡乎他若習邪術以復仇託神明以惑衆豚有送葬之異鷹有攫雉之能多情則緣締再生無賴則災生切巳某中丞破淫尼之案二小僧遭火化之寃及所附叢抄等圖說准於二十六日出售此佈 
[硃印合肥相國七十賜壽圖壽言全集告成每部實價洋一元單購賜壽圖二角] [  圖書集成局代啓]  
合肥李傅相七旬壽辰皇太后皇上宸翰頻頒珍物陳庭實爲非常之隆遇王公督撫以次陳言祝嘏序文聨額詩詞歌賦各體具備京都同德堂藥局主人由都門覔得原稿照式繪圖付之硃印爲數十種冠於簡端復廣搜王侯公卿府道州縣撰述不下千餘首由本局用鉛字代印　四驪六宋艷斑香色色俱足不特蔚爲大觀兼可增長學問無論士農工商皆當各置一編茲用潔白連史釘爲四本外加錦套裝潢精妙大堪悅目賞心每部收回工本洋一元不折不扣惟所印無多欲先覩爲快者請至上海五福衖口京都同德堂藥局三馬路申昌書畫室購取此佈○此書甫成多人購取錦套赶製不及百餘部買客未曾有套乞往添補可也 
[追述金玉均糾黨謀叛事并附抒鄙見於後]  
金玉均之死也人皆惜其苦心孤詣在外數年一旦航海來申輕將性命斷送於洪鍾宇之手而不知其大逆不道其罪誠有擢髮難終者當高麗大院君之禍已敉高王圖治勵精力謀更始見金玉均與洪英植朴泳孝徐光範徐載弼等人薄有材幹曾游歴日本等國略解外交遂信而任之委以國柄斯時左營使爲李祖淵前營使爲韓圭稷後營使爲尹泰駿各操兵柄共具藎忱玉均乃百計干方暗中句引乘機起事紊亂朝綱高王未及察知以英植爲郵政局總辦甲申十月十七日乙亥郵政局落成英植先期函請中朝駐高各員并各國使臣在局讌飲届時冠蓋雲集殽核紛陳酒至數巡突報門外火起蓋玉均等已於此時起事矣禁衛大將軍閔泳翊在席聞警出視甫及門卽被亂黨刺傷返身入内仆於地至二鼓玉均率同泳孝光範直造王之寢宫詭詞奏稱大淸兵爲亂火起處滿城百姓荼毒不堪刻已擾及宫門以外矣宜召日本公使入衛以便暫避别宫王以事起蒼黄猶豫未决忽砲聲隆隆然響震山谷玉均等促之曰事急矣不可緩乃偪令太王太妃及王妃等人至景祐宫錮閉方事之未起也玉均英植慮未得兵柄不足以壓制羣臣乃遣人向祖淵圭稷泰駿說之謂若肯同謀則事成後社稷人民當與諸君共三人佯諾之而陰爲之備至是乃一併殺害并矯詔誅輔國閔台鎬趙寍夏總管海防閔泳穆玉均隨自除户曹叅判而以英植爲右議政泳孝爲前後營使光範　左右營便兼督辦通商交涉事宜載弼爲前營正領相與議易位之事欲幽王於东華島議未决而各道勤王之師至遂脅王后後苑斯時玉均等雖滔天勢盛然朝臣鮮有相從者十八日共議請我駐防慶軍保護高王乃得奔投北關廟暫避慶軍統領吳軍門請王臨幸營中王允之英植牽王之裾堅不肯釋被軍士刴爲肉臡并斬泳孝之弟泳教等人以徇玉均見羽黨巳翦心懷疑懼乃唆使日本使臣同奔仁川濟物浦而火日使之居上役也慶軍陣亡者十人高麗大臣被害者七人兵士陣亡者十一人百姓受刃者九十一人泳翊創雖殊而尙不致死日兵死者三十三人逆黨伏誅者九人玉均及泳孝光範載弼早於事敗後易服濳逃迨高臣航海赴天津求李傅相奏請保護我　皇上俯念藩屬恭順垂三百年不忍使海外孱邦隳於亂臣之手乃简吳淸卿大徵續燕甫昌爲星使馳往料理適日本亦新遣使臣井上馨至乃與之立約息事而高亂乃除說者謂自亂之肇始以迄削平中間僅四五日而瘡痍滿目宗社爲墟　爾藩封幾於不臘玉均等之肉其足食乎事後高廷聞玉均等濳避日本移書請交出明正典刑而其蹤飄忽靡常終未就獲蓋塊游釜底稽顯戮者已十有一年矣洪鍾宇者聞是高麗遊歴人員三年前得與玉均遇未便加刃佯與交驩此次誘至申江始得制其死命或曰所稱奉高廷之命行刺叛臣憑証全無恐未必確意者見玉均行李充牣故殺之以圖其財乎曰是斷不然洪苟欲圖其財則當二十二日之晨玉均令持五千元之票據支取洋銀此時豈不可挾之而遁奈何必㓾刃其腹始快於心或曰當甲申肇亂時洪安知不與玉均同黨此次欲歸故國故殺之而藉以邀功曰是又不然洪苟曾與亂謀則逃出後必亦如玉均之變易姓名苟延殘喘何以身畔所携名片仍大書洪鍾宇漢城人其非當日謀叛之人槪可想見已或曰然則洪果何如人豈眞高廷命之來行刺者乎曰是亦未敢深信果係高廷命之行刺誠如黄大令所謂不但無罪且更有功何以事後竟逃往吳淞濳身客寓何弗挺身而出自首於公庭乎然則洪果何如人曰大約係少年好事之流自命爲俠客者也彼見玉均大逆不道漏網多年殺之不成未必有罪殺之苟成且可有功是以設法行刺藉以湯名耳然則此案將何如讞成曰此則自有中高兩國執政者在彼日領事及捕頭且未必與聞此事鄙人烏敢妄言 
[紫禁簪毫]  
　　本年甲午恩科會試照例由旂漢科道中各派二員於二月初九初十十二十三十五十六十七等日巡察貢院四圍棘牆以防傳遞等弊至於繙譯會試入塲則掣留科道一半以資巡綽經禮部咨取旗漢銜名繕單請派於二月十一日具奏奉硃筆圈出國秀鳳英徐樹銘王會英榮山恩順易俊王綽欽此○盛京將軍委員管解鹿皮萬餘張以大車四輛裝載抵京由崇文門稅課司騐明後知照内務府並由解貢委員持文投遞以俟定期交納○鑾儀衛爲咨催事查本衛整儀尉懸缺業經行文八旗滿蒙漢各旗營於應送合例人員中擇其家道殷實者造具履歴淸册咨送本衛以備揀選等因在案兹查各旗營册送入揀者甚屬寥寥不敷揀選又有尙未册送者應行咨催各旗營有無情願送挑整儀尉之人務於文到五日内咨覆本衙門以憑辦理○工部爲咨行事本部現有萬壽慶典事宜摺件定於二月十四日會同具奏相應咨行各衙門凡遇應行廻避事件勿與同日呈遞○禮部爲知照事儀制司案呈查例開會試先期行文各旗將送考叅領章京及每翼派出磚門叅領姓名並移咨兵部將派出磚門守備職名開送外塲御史查覈今逢甲午恩科會試相應知照値年旗轉飭各旗遵照辦理○侍衛處爲知照事初十日奉旨朕於明日辦事後寅正二刻由乾淸宫檐前乘轎出乾淸門走後左門中左門出太和門午門進闕右門壇門至拜臺上祭禮成後仍出壇門闕右門進午門太和門走中左門後左門進乾淸門還宫小坐卯初二刻出乾淸門走後左　升中和殿看視祝版禮成後仍走後左門進乾淸門還宫更衣用膳召見大臣欽此○初十日卯刻皇上至中和殿看版大駕甫 
 
 

Page 2

 
 
　　　　　　丁轉東約行十數武左班豹尾槍後突出一人衣冠濟楚長跪道旁口呼罪臣宋文剛有寃語猶未了爲侍衛所執上傳詢由何門入供由神武門隆宗門混入當卽綑縳看管迨大駕禮成還宫御前大臣訊錄口供據稱係江蘇人已革都司曾於光緒某年皇上恭謁西陵時在蹕路旁叩閽一次經行在刑部發回本省遞籍今復入都因曾當過侍衛差是以混入大内希圖伸明夙寃入奏後立將該犯發交偏吉步軍校捆送刑部嚴行審訊○侍衛處爲知照事十一日奉旨朕於明日辦事後出順貞門神武門進北上門出東栅欄門地安門至文昌帝君廟上祭禮成後仍進神武門東栅欄門北上門神武門順貞門還宫用膳召見大臣寅正二刻預備欽此○各省新中舉人應於二月十五日在貢院覆試其有因道路艱阻逾期始到者准併入順天補行覆試中覆試經禮部奏請欽定覆試日期於二月十一日具奏旋由軍機處交出奉旨著於二月二十六日在保和殿覆試欽此○吉林將軍派委驍騎校文林恭齎貢葠二匣於十二日報明東華門進内至總管内務府堂上投文所齎二匣俱用黄綾裝潢上黏將軍印花一盛大枝葠八苗一盛中枝葠十四苗共重八兩經堂郎中騐明後擬於詰朝回堂奏明收庫○繙譯會試應由禮部滿司員中奏請簡充提調經理　切事宜本年甲午恩科會試經禮部各堂憲遴得禮部精膳司掌印郎中魁麟擬止儀制司員外郎裕光擬陪三月初旬卽可帶領引　見○國子監爲咨行事准廂藍旗官學片稱本旗托克通額佐領下官學生海明性懶曠學難期造就應卽開去官學生咨回本旗等因前來除所遺官學生缺應由記名各生中另行挑補外相應咨行貴旗查照　 
[杭州火警]  
　　杭州本館訪事人云本月二十晚更鼓三敲制憲行轅畔箭道巷劉公館後屋不戒於火是處與撫署相離不遠各官聞警後急　舁洋龍而出各社龍亦爭先救護司道府縣曁文武員弁皆親自臨塲督率幸公館四圍俱墻垣堅固每進亦以風火墻隔斷火星不能飛越止燬内室樓屋三楹小屋十餘椽起火之由咸謂婢女房中燈火逼近蚊帳以致延燒事後查得此婢葬身火穴中嗚呼慘哉二十一日午後純佑橋河下某姓砑紙鋪又以午炊遺火左近淸泰集龍夫見濃烟一縷衝上層霄卽四出鳴鑼招人往救幸取水甚便轉瞬擈滅僅焚去前面平屋一椽後廂平披三椽是夜二鼓將闌慶春門堞樓旁某姓家潑翻火油燈於茅屋中火隨油熾光燄上騰延及草扉遂成燎原之勢龍夫見而馳救苦被重　所隔登城一望四面俱是平原頃刻間茅屋已化爲灰燼矣乃卽奏太平歌而返二十二日已初鬥富三橋谷通園又燒燬茅屋四椽火光被日色遮掩故在城龍集有往救護者有欲行又止者有將信將疑袖手觀望者當夜初更時警鑼又起人聲嘈　推窗一望惟見東南角濃烟直起火星萬點火燄千條如放花筒千態萬狀趨而視之至薦橋佑聖觀巷人山人海途爲之塞水龍夫高執籐條攔阻行人約歴一點鐘時炎威卽熄訪之知梅花牌織造署西轅門對面梅園茶肆及某糖菓店某酒店某饅首店某骨董店某轎店某傘扇披墊店某小茶室某相命館及零星小屋已焚燬無遺噫何祝融氏之喜事竟若此哉是故居家者以防範火燭爲第一要義　 
[蕪湖火警]  
　　本月二十一日之夜四鼓時蕪湖三街將軍廟旁某姓茅房失愼是處靑樓櫛比紅粉如雲走馬王孫墮鞭公子正在珠香翠煖鄉覓温柔忽聞禍起蕭墻無不張惶失措雄蜂雌蝶亂竄狂飛號哭連天與警鑼聲相應老湘營永安公所錢土帮各洋龍相繼馳至飛泉百道灑自空中歴一點鐘時火始稍稍衰滅計燬茅屋十有餘所吳痂子楊瘋子等倡院雖未同付一炬然竹籬已摧燬無餘矣春色滿園關不住一枝紅杏出牆來昔人佳句不妨於此時咏之 
[揚州火警]  
　　本月二十二夜丑刻揚州達士巷南首麻油巷内某姓草房遽然失愼各善堂水龍聞警奔至汲水以澆得以應手熄滅然茅屋三家已成灰燼矣起火之由聞因某姓晚炊時遺火柴中至夜半遽爾轟發云 
[教堂被毁]  
　　客有自揚城至鎭江者述及距郡城東南四五十里之遙有宜陵鎭焉𠪨市如林樓臺入畫熙來攘往轂擊肩摩數年前有� 
西人設立耶穌教堂宣講福音苦心救世本月十九日午後教士正在宣講彼教中新舊二約傾聽者密若堵墻好事之流肆其詞鋒互相辯論於是一唱百和喧若春雷突有匪徒乘機煽惑將堂中所有搗壞無遺屋宇垣墻頃刻化爲瓦礫教士見若輩不可以理喻逃避無蹤次日淸晨江都縣林大令之蘅親赴堂基察勘並派城守營兵數十名前往彈壓旋於二十二日乘舟蒞鎭將情形面禀關道蔡觀察觀察卽遴委幹員往視至二十四日詣英領事署謁見賈君互相商辦此本館鎭江訪事人函中語也正欲删削以付手民又接揚州訪事人信所述一切不免大同小異因并錄之云揚州東北宜陵鎭爲裏下河往來孔道距郡治約五十里鎭有某國教堂一所本月初旬教中人偶與鄰人口角經人排解輯睦如初至二十一日天將破曉忽有地保奔投江都縣署禀稱二十日午後居民紛紛滋擾教堂恐釀事端請爲彈壓林大令聞禀卽至府轅禀見太守立刻命輿由陸前往誠恐鎭民頑蠢並帶同民壯若干名保甲總局及文武各員弁亦分投馳去詢之知其始末者謂此堂初時不甚寛敞僅　賃某姓教民平屋數椽爲講道之所嗣教士又賃得屋後隙地一方於上年起造樓房數幢每當星月交輝之夕教士輙效古人之秉燭夜遊此亦泰西人之常無足怪也乃鄉民駭以爲異不免疑慮叢生無知之徒遂從而揑造荒謬之詞聳人聞聽迨本月二十日近鄰某姓五六歲小孩入堂嬯戲孩母時與堂中女教士過從童子無知以爲旣相熟矣遂信步而往其母遍覔未得至堂中見教士正抱孩於懷與之頑耍驀然曰我家小嬌生何以入爾之手爭辯之餘不覺聲達户外行者駐足以聽未甚分明以訛傳訛到處宣播一時遠近皆知鄉民中有不逞之徒擁至堂中滋閙教士見事不諧紛紛避去衆人無可洩忿將所租某教民之房屋揭去瓦片若干一哄而散後進堂中自造之屋尙幸無恙大令抵鎭時查緝滋事之人不知去向教士悉已避於他埠爰至堂之内外巡閱一周將左右居民略訊數語留派妥役在彼小心看守星夜命輿遄返二十二日上午旋揚將查閱情形禀陳本府隨又鼓棹至鎭江面謁道憲蔡觀察禀商一切或謂尙須由鎭江至白門一行云　 
[更調要缺]  
　　現署臺北淡水縣翁子文司馬在任年餘政聲卓著近於臺地五年海防案内經邵中丞首列剡章保俟得知府缺後以道員候升例應晉京引見所遺淡水縣事由藩憲牌示以補授淡水縣現署鳳山縣事之李麗川大令淦飭回本任遞遺鳳山縣缺以補授鳳山現署彰化縣事之兪東生大令秉焜飭回本任至彰化縣則以現辦大嵙崁查腦事務之候補知縣丁調臣大令委署又現授臺灣縣篆之范繼亭大令克承因水土不宜政體違和禀請給假調理奉藩憲牌示以臺灣縣范大令與新竹縣葉縵卿大令意深對調范大令未到任以前則委　署埔裏社通判候補知縣劉子威大令署理丁劉兩大令時適因公在郡均詣憲轅謝委想不久當禀辭赴任矣 
[薦賢自代]  
　　統領臺灣棟字等營兼中路營務處林蔭堂觀察朝棟籍隷閩省爲名將後裔統兵臺北者有年歴經前撫劉宫保及邵中丞所倚重昔年於剿除彰化土匪及全臺生番肅淸案内保至二品頂戴賞穿黄馬褂記名以海關道用今歲恭逢皇太后六旬萬壽戀闕情殷意在赴都祝嘏於月前晉郡恭賀邵中丞年禧陳明此意已邀中丞面允惟所遺棟字各營統領一差責任匪輕非老成宿將不足以膺重寄中丞虚衷下詢聞觀察擬保現當全臺營務處提調福建候補知府朱幼穛太守上泮堪任統領朱太守籍隷楚南近因澎湖被災奉檄赴浙江温州一帶採辦賑米不久回臺是否當見分曉也 
[盜刼尼庵]  
　　蘇鄉之新谷鎭與蠡墅鎭相距二里許一小市集也鎭有靜思菴中住女尼五六輩凈業脩持祇拈天女之花不入維摩之室本月十六夜三鼓時突有口操湘楚音者數人叩扉而入謂我輩奉上官命來此巡查汝菴中可有閒雜人否言未畢或拔腰刀或持巨棍一擁向前一尼上前攔阻竟被斫傷二指諸尼皆蝟縮不敢動一任若輩翻箱倒篋將所存洋銀三四百元席捲一空呼嘯而去翌日尼投蠡墅汛地處 
 
 

Page 3

 
 
報案湯鳳山千戎臨塲踏勘允爲報縣跴緝此案破獲與否尙不可知香積廚中齋糧頓罄恐不免沿門托鉢之勞矣 
[西泠泛棹]  
　　浙藩趙方展如伯甄别崇文書院生童評定甲乙發案已錄報章兹聞方伯當課卷呈繳之第六日飭傳卽用及候補知縣十四員辰刻進署在花廳陳設几席東西對坐方伯則獨設一席在右楹下向上坐第員各得八十餘卷分兩束第一朿閱畢卽送方伯前而方伯亦當堂翻閱一周至午刻備席四筵十二碟四小喫六大菜方伯作東道主坐末席筳旣散復就位如初至酉刻各員均已閱畢方伯略談片刻卽起立送客將生童各卷帶至上房復詳細評閱遇有雷同語者雖已列前茅槪遭𢷤棄遭𢷤棄者若文理淸通仍加評語錄取蓋方伯深知閱卷弊竇故自辰至酉若形影之不離卽有紅條請託各人分閱亦不能抽掉復恐有含糊草率等弊故評閱委之於人而棄取仍操之於已當發案之日與試士子莫不頌方伯之公明錄之爲衡文者法○客歲秋末冬初天花流行愈傳愈甚幼殤棺木負至郭外鬼神壇地方以數十數百計舉目傷心可勝浩歎今歲淸明將届下鄉種痘者俗稱花兒充生均向各家勸種鼻苗藉以漁利而無知之徒往往受其愚弄至人財兩失悔之已無及矣蓋天花本未休歇雜以種痘氣息易於傳染安得易鼻苗爲牛苗俾赤子同登壽域哉○十八日傍晚楊凌子巷土墻門内某姓有空空兒控門而入俗稱爲採燈花家中盡係婦女見隱約有人影閃過膽怯不敢呼喚適鄰人某甲至與賊遇於門見其手持燭臺一副形跡可疑執而問之賊忙促間無辭以對奪門而出飛步狂奔甲追至雪霞前得以拘獲奪回燭臺掌其頰而釋之 
[榕下淸談]  
　　福州訪事人云譚制軍示期本月二十八日親臨貢院甄别鰲峯鳳池二書院肄業生童與考者須先二日到院報名每名收卷資錢六十文○二十六日浙江同鄉官設席浙江會館舉行團拜之禮梨園子北裝束登塲妙舞淸歌珠柔花媚門以外車闐馬溢熱閙非常○日前有輿夫某甲行至總督口被某乙等數人圍住攢毆甲力不能支跌仆於地乙又從而踢之路人見而不平齊聲喝阻將乙扭赴侯署訴請訊懲李大令將甲騐視一番飭地保舁回調養聞甲乙皆在袁公館執役甲欠乙錢向索不還致有此事云○原任蘇州府王同莊太守靈柩扶返榕垣擇於本月二十二三日在法海寺開吊其人如玉必有奠以一束生芻者矣　 
[高麗叛臣金玉均被刺續聞]  
　　金玉均被刺一事本報已詳哉言之兹聞日本領事官旣不欲與聞此事華官亦未便定讞大約不再將洪鍾宇訊鞫卽須候郵船開駛押赴高麗矣有人至捕房見洪獨居一室並不拘攣衣米色綢袍戴竹絲高帽下身則穿西式鞋褲適有友人來訪談笑自若略無懼容每餐則令人購自番菜館中不如他犯之飼以粗糲詢以旣隨金玉均數載何以先時不殺至此始擊以手槍則曰我奉高廷之命必須將從前謀亂之事用心探聽一一詳明然後默伺機緣制其死命故此時始以槍殲之又聞有高麗人圓領紗帽如貴官然前去見洪倒身下跪洪並不還禮惟頷之而已有熟悉高麗官塲體制者言其人所穿之服如中國四品官此皆道路傳聞未敢决爲必無亦不得謂爲確有至上海縣　大令已禀請江海關道聶觀察電禀南北洋通商大臣及總理各國事務衙門再將情電達駐高大臣赴高廷陳奏大約日内卽有覆電到來也 
[觀察抵滬]  
　　江蘇糧道吳廣涵觀察日前赴江寍謁見劉峴帥兹乘招商局江永輪船於昨晨行抵滬濵本邑官塲咸往迎迓觀察卽於午後至各衙門答拜禮也 
[廐焚]  
　　日本人某甲在本邑外大橋北首開設機器廠素愛馬家中畜有二匹暇輒馳逐於平原曠野以程罄控之能昨日午前十點二刻時馬房中不知因何火起美捕房急鳴鐘告警旋經救火會中人驅水龍救熄僅燬平屋半椽而䩞轡勒韀已悉付楚人一炬矣　 
[再接再厲]  
　　流氓械鬥已紀報章前日亭午時顧雙喜等復號召滬上拳師數十人率督羽翼二百餘人各持槍械在胡家木橋畔報復莫木等亦邀得一百餘人持洋槍而至浩浩蕩蕩殺氣彌天正在兩軍對壘時爲美捕房黎捕頭所聞督率中西巡捕二十餘名及包探若干名至大址界彈壓莫木等人見巡捕至一聲暗號相約退兵由分水廟向江灣鎭結陣以俟雙喜等分兵兩隊一往北一往東約定二點鐘時會於楊樹浦之北秦家弄紛紛擾擾幾如大敵當前附近裏虹口石橋頭胡家木橋文昌閣公輸廟一帶鄉人或呆立塘邊或踞坐路側戴笠負傘仰面遙觀恐前日西門賽會時未必有此熱鬧也事爲上海縣黄大令所悉派差往拘至則衆流氓已四散奔逃回至胡家木橋見有賭攤上前拘捉得獲阿八及甲乙二賭匪連搖缸等帶回甫行半里許諸賭徒蜂擁而來欲將阿八刦去差役捨命不放致被諸賭徒毆傷二人仍將阿八扭回且曳且毆致阿八受傷沈重想到縣後須爲之醫愈然後訊懲也 
[團操志略]  
　　昨日禮拜六寓滬西商團練兵馬隊槍砲隊於下午三點鐘時齊集賽馬塲操演一切兩軍對壘西樂鏘鳴如火如荼軍容頗盛 
[水陸操演]  
　　督標滬軍營統領蕭雲卿軍門每於三六九日督率帳下健兒赴大教塲操演各種陣法槍砲之聲隆隆不絶○製造局　隊營日來在浦中操練水師陣法勇丁咸駕舢板往來於雲水光中日加午始收隊回營　 
[墜地遺火]  
　　示大馬路玉露春茶館對門之信福押鋪係粤人某甲所開前晚九點鐘時洋油燈忽然墜地火勢蔓延甲一時惶急用水澆灌適爲隣人所見告以不可用水卽將棉被壓下火始就息一時哄動街鄰聚觀者甚衆適同安里某婦冋贖衣服被火油汚漬與之理論巡街捕聞之遂將情報知捕房不知何以處之 
[幾釀巨災]  
　　法大馬路新街口錦盛洋廣貨店以火油銷塲甚巨用緑缸一口儲油一百餘斤以便隨時銷售昨日下午五點半鐘不知� 
如何遺火缸内初猶未覺後聞氣息觸鼻心以爲異不逾時烟霧迷漫滿屋皆是正在慌亂之際悞將緑缸潑翻灌入地板其下儲火油五箱一時延燒不可嚮邇尙有二箱係比鄰之源利店寄存當卽取去幸捕房近在咫尺法捕頭立飭包探及中西各捕分投彈壓火會西人速將皮帶拖出開自來水龍頭澆灌源源噴薄得以息滅事後經郁包探將店夥某甲拘入捕房禀候核示火油五箱亦搬入捕房一時哄動街鄰途爲之塞是役也幸在日間易於施救若更深夜靜時其移禍正不堪設想矣 
[一僧一道]  
　　瘋丐吳二毆斃同押乞丐案内有丐僧淸海丐道陳漢在押患病發普育堂醫治今已痊愈由堂　函送到縣葉司馬問曰爾等現巳痊愈出外作何勾當僧淸海供貧僧當赶緊回揚州道士陳漢亦願至揚司馬著開釋不准逗留滬上僧道乃合十頂禮而退 
[研究起火]  
　　法界自來火行東街徽人汪裕泰茶葉店住宅失火其詳巳登前報事後經法捕房克捕頭傳到汪裕泰店主汪志鈞押候堂期解訊旋經鄰人暫行保出昨禮拜六著保將汪交案葛同轉會同祁繙譯訊問汪供徽州人在治下開設汪裕泰茶葉店三號洋房係住宅而兼棧房中有一間堆積柴薪每晚十點餘鐘父親必檢點門户是晚十一點三刻在海運局回來初未覺察不逾時火已上炎不可收拾樓上堆積茶葉値洋二千餘元同轉謂柴間内必當加意防範是晚因何起火汪供女傭往取柴薪遺火在内亦未可知惟火起時後門已開有五六人短衣窄袖口操寍波音在門外窺伺小的家眷心慌意亂急將箱子搬出小的卽往一枝春茶館門首鳴捕卽被拘入八仙橋捕房且後門本有銅鎖不知如何被人扭斷同轉謂旣有銅鎖何得率行入内顯見供詞不實旋據通事禀稱是晚七點半鐘鄰人見伊家茶葉灶火星噴射當卽救熄未幾火勢又熾遂致不可收拾同轉謂汪曰爾稱十一點鐘回來何以七點半鐘火熾尙未知悉汪供炒茶葉灶烟囱係鐵質不致焦灼包探禀稱事後 
 
 

Page 4

 
 
隨同捕頭通事往勘的係茶灶遺火同轉飭將汪交原保候傳鄰人到案復訊 
[凶毆判責]  
　　昨報紀榮榮全遭虹口著名賭棍任阿三顧雙喜等毆傷旋將任扭赴上海縣控告値日差禀明黄大令諭令暫行看管靜候騐訊前晚由帮審委員葉臨恭司馬升堂集訊榮母榮葉氏及地保沈廷揚等均投案下司馬問葉氏曰爾子榮全遭任阿三毆傷因何起釁供稱小婦人向居虹口兒子榮全小本營生安分度日搖得一會任欲借洋五元兒子不允致遭毆傷請將任究辦尙有帮凶之顧雙喜王月樓亦求提案懲辦司馬命仵作騐傷旋據唱報共傷兩處頭額一傷係刀砍長約寸餘身上一傷係爲鐵器所擊司馬問沈廷揚曰榮等打架在爾圖中否答是爾知榮等因何起釁答聞係因賭起釁問互毆者幾人答兩下不下二十餘人榮等十餘人俱是鄉間來任等則有顧雙喜王月樓等其餘不知姓名各持東洋扇子刀及鐵尺等物司馬指呈案之一刀問曰似此共有多少答約有六七柄司馬命提任阿三訊問任供江北人向在招商局北棧爲糧米小工此次遭榮榮全糾合鄉農十餘人將小的毆擊且被拔至鄉間吊在空屋中至次農始行釋放小的實未糾人毆擊司馬曰衣上血漬何來答稱遭榮等擊傷從口中吐出司馬曰旣係因傷而吐爾可再吐與本委觀之任語塞司馬判將榮榮全交其母擡回養傷任阿三及在逃之顧雙喜王月樓等因賭起釁尙敢持刀傷人可惡已極著將任阿三重責二百下枷號二個月發頭門示衆在逃之顧王二人尙待補提懲辦地保沈廷揚斥退 
[派勇修路]  
　　滬城西門外直達南鐵廠折而往東北至南馬頭一帶道路前由忠信兩營統領楊鏡崖軍門督標滬軍營統領蕭雲卿軍門派勇修築路旁栽楊柳桃花冬靑梧桐一望靑葱大有生意近日復由忠信營統領張春園軍門撥派勇丁在斜橋迤南至製造局大加修理添砌石子從此履道坦坦來往行人當齊聲稱便矣 
[賽會餘聞]  
　　前日滬南新高昌司賽會已紀報章當會過陸家浜地立時有甲乙二人翩翩華服小立江干手執千里鏡見小家碧玉效劉楨之平視批紅判緑信口雌黄鐵廠工人某丙挈友來觀見而不平將千里鏡攫去甲乙謂吹縐一池春水干卿底事丙忿甚攘臂直前將甲猛擊一下仆於水次蘇而復上欲將璀扭住　某營勇丁在此處彈壓代爲解圍始紛然四散又有某少婦安坐荀輿至南碼頭停歇欲俟會來一飽眼福一時人如潮湧無賴之徒有意擠軋將轎掀翻婦在轎中跌出趨入店鋪暫避然轎上玻璃已粉碎矣遂另雇小車狼狽而回會過油車碼頭有一車在人叢中擠軋被會中人將木棍打破車夫頭顯血液淋漓方欲追赶其人已去遠矣語云三塲勿入諒哉　　　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[章門雜錄]  
　　前任廣西右江兵備道崔第春觀察去秋請假修墓由海道遄行寄寓江右以待哲嗣少棣奉其如夫人靈柩由旱道踰梅嶺而來時已冬深不便首途相與暫住行旌至正月間其哲嗣扶柩起行觀察復詣金陵謁見劉制軍然後折回原籍經營窀穸○近來城廂内外日夜演唱戲劇敬神酬愿鉦鼓喧闐笙簫嗚咽日前廣潤門外圓覺寺碼頭雇小福興班演戲一時　裙少婦曰祫名流趾錯肩駢萬頭如蟻正在齊聲喝采時有一婦懷抱小孩目注神遊不覺孩之墮地迨聞啼聲始俯首抱起秋水雙瞳猶專注臺上不少轉伯牙鼓琴駟馬仰秫游魚出聽聲入心通物類且然况人乎○省會居人富者皆用煤炭以代薪煤炭下游產自樂平上游產自宜春每斤約値四五文去冬水涸裝運維艱價遂增漲迄今春水已生舟行如織漸復舊觀惟煤塊中多攙泥末魚目混珠販運者大獲厚利惟灶下養頗多不便未免詈罵交加矣○城内東西北三湖周圍十餘里植柳不下千百株搖風拂水慣鬥腰肢嫩緑如烟濃靑入畫曰傅詩云永豐坊裏東南角盡日無人屬阿誰封此芳情頓增綺恩正不獨靈和殿前三眠三起想見張緒當年也 
[鄂渚春游]  
　　湖北榖城提督吳鳳柱軍門於本月初五日乘坐官舫隨帶砲艇十餘艘至鄂拜會各大憲漢陽總鎭高力臣軍門於十八日陳設華筵請軍門與督辦漢口淮鹽局楊彥規觀察宴飲主賓相對酬酢歡然席撤後吳軍門登舟解纜移泊漢口大碼頭各營統領皆在河干排隊恭送○漢口花樓合興永酒館藏匿私鹽一包約重十斤十五日被緝私勇丁查知將鹽取出憑地保關說罰出錢三十緡連開銷雜費約花錢四十千誠可謂爲小失大矣○近聞河南固始一帶耕牛大疫一經沾染始則效仗馬之不鳴繼則喘息不已口溢曰沬越一日夜卽斃今耕牛存者不過十分之一此處與湖北黄陂孝感二縣毗連因之二縣之牛亦多染疫雖不及固始之甚而倒斃者亦復不少東作方興而大武君遽遭不祿一犂雨足將何以叱犢催耕歟 
[派差查問]  
　　康子雲赴縣控稱父親康長卿遭王月岩擊傷且失糧串一百四十六紙求請追究前日晚堂由葉司馬提訊康稱小的住居二十七保二圖小的之父長卿充當二十七保六圖内之捆保去歲來縣取得糧串一百四十六紙正欲回家行經西門外忽遭王月岩毆擊且將糧串全數打失請爲究辦司馬問此項糧串係别人所托抑係自已答小的之父向充六圖捆保湊資代繳然後向各業户收取免多周折今糧串已遭打失此項錢糧無從收取求請追賠旋有甲乙等報案甲稱小的等前因王殿英欲當二圖地保小的曾願作保乙稱小的等前曾願爲王月岩作保司馬曰今該處地保已由王殿英接諭承充爾等來此何事答稱因康牽涉小的等是以來案候質司馬得供以康所控各節俱無憑証著原差與康子雲同往六圖地方向各業户查問如錢糧未交捆保卽當來案禀明如已完納署將康子雲帶回治以誣控之罪王殿英王月岩二人無庸訊供著與甲乙等一併開釋 
[英界公堂瑣案]  
　　包探顧阿六禀稱小的查獲竊狗賊王增和在家中搜出皮項圈所竊之狗原係德國醫生格郎華所豢購自西國出銀二百五十兩雇王阿秋爲之調護某日牽狗上街忽然失去據增和稱偶至鄉間見某姓墳上有死狗是以携歸烹食今特解請老爺訊究阿秋訴稱小的在格醫生處當狗夫是日牽狗上街自不小心以致失去然此狗並不患病明被增和所屠宋通刺判令將增和枷號一禮拜發頭門示衆期滿管押一月皮項圈給阿秋領云○包探顧阿六禀稱費四寳等人在石路賣違禁淫書是以一併拘案費及張富仁王永慶同供稱小的等小本營生不知違禁宋通刺判令各枷號五日發頭門示衆淫書存候銷毁○徐汪氏訴稱昨日行路時王耀其有心調戲爭論被毆由巡捕拘拿送案王供稱小的係江北人向業鐵工無心碰撞宋通刺判令枷號半月發頭門示衆○一百八十號華捕禀稱昨日下午見孫星載投河自盡及救起則衣褲已不全矣詢之言窮苦患病不能存活今特送請老爺安插孫供稱小的係安徽人年四十一歲流落此間忽然患病苦無生路是以投河宋通刺給以衣褲送請棲流公所留養○包探唐淸山禀稱小的查獲竊取某公司船上牛皮之曾國淸等人詰之稱將牛皮售於十六　南和興雜骨行已解奉老爺飭吊原贓今特送請覆訊秦逸甫供稱本邑人在乾昌仁雜骨行執事上年牌號和興從未收過曾等牛皮帳簿呈電曾供稱小的與王阿大王阿四等人竊得牛皮四張於上年九月十四日售與和興得洋銀二元四角阿大阿四同供稱小的偶然犯竊求賜恩寛王小四顧容子同供稱小的等皆是初犯宋通刺查閱帳簿並無收贓實據飭將秦開釋帳簿發還曾及阿大阿四各管押一月期滿笞責遞籍小四及顧免笞遞籍○三百零一號華捕禀稱本月十七日莊明友宋春泉乘德國公司某輪船起貨時竊取美最時洋行洋針二十匣値洋銀四十六元更夫柴維廷見之分得四匣售與毛杏春餘皆售在吳淞口及小的獲宋盤問承認竊針至售在吳淞口之贓不知招牌祗記店址今一併　案請訊美最時西人訴請追贓莊供稱小的係江北人在治下當小工行竊洋針祗取西匣情柴代售與毛其餘十六匣由宋帶往吳淞口　　　　稱小的係浦東人洋針賣在吳淞口碗店内可押往吊回毛供稱小的係寳山縣人收過莊之洋針四匣實不知是竊贓柴供稱小的充　　　　知莊等竊取洋針餘不知悉宋通　飭將一干人帶回捕房候備文派差帶宋至寳山縣衙門請爲協吊核辦　　　 
[法界公堂瑣案]  
　　佛照樓客棧遣接客夥姚桂枝轎班周百順投案訴稱本棧客人欲上輪船倩小的雇車裝載衣箱鋪蓋及至　　　頭箱忽不見盤問車夫一味推諉今特開單請追陳渭恩供江北人藉推車以度日當日送客至輪船因不見客人上船尋覓　轎班看守　　　至碼頭有人云客人已在船上遂將箱子搬去周百順供車夫不見客人囑小的代尋小的往尋不見回至碼頭大小皮箱二口倐已不見請　　夫根究陳供小的初至上海諸事不諳箱被别人取去同轉以車夫難辭疏忽之咎照此情形必有同黨旣不肯實供著押候追比原告退去　　期投質○包探郁庭湘禀稱趙阿三在小東門外購物被剪綹賊施坤榮摸取皮夾内儲洋二元五角當卽覺察扭住解案施坤榮供崇明人　次來滬在新閘遇見施金生同至小東門竊物施住新閘徐老四車寓内同轉著押候笞責一百板送縣遞藉贓交失主具領○英界胡裕生　　店遣夥柴桂芳投案訴稱昨日有人來購衣服揀選旣定囑送南誠信烟館取回洋八元小的信之同至南誠信先有陸明卿横陳呼吸小的　衣放下其人卽遣小的隨同陸明卿至德興棧内取洋及往無洋可取回至南誠信人已不在衣亦取去因此鳴捕將陸拘送捕房轉解案下陸　　供蘇州人向爲衣業目下賦閒來滬覓業遇見此人許給錢四十文趁船至南翔再回故里其人同寓客棧不知姓名昨日約小的至南誠信　　　與胡裕生同往棧内取洋十二元尙有信函不料棧内並無洋銀迨回至烟館其人已不知去向小的實受其愚柴呈遞一信稱在英界某　　　來其人之父姓王名漢梅小的向襪店根究據云王係讀書人素來規矩生有三子均不安分專在外間招搖撞騙同轉飭柴至襪店　究其人下落俟到案再行核辦陸明卿押候復訊○三道頭捕張湘寳禀稱巡至新街弄内聞人聲嘈雜上前彈壓被杜瑞生無端辱駡因此解　　　杜供昨同友人在弄口駐足適張到此小的但云伊是牐差巡捕乃教中人同轉謂諒不止此數語尙有何說供稱友人接口詢問是否小長　同轉謂究因何事辱駡杜矢口不承同轉以事屬微細啇諸祁繙譯飭將杜管押五日以示薄懲○某飯店値堂人張鳳池被流氓趙長生朱雙　擊破頭顱由巡街捕拘入捕房捕頭騐明傷痕飭將　送仁濟醫館療治昨日包探將趙朱二人解案陸亦投案訴稱被趙等久錢四百餘文當口付洋一元卽將應找之錢給付趙等强欲尋釁將碗擲來適中頭顱血溢不止蒙送醫館據醫生言須善爲調護趙供向爲小工當日因陸倔强是以將碗擲去包探又禀當朱雙喜行兇時巡捕拘拿反被毆擊同轉以此輩遇事生風大爲地方之害著押候重懲又諭陸善爲調欇陸遵諭而退○申泰源執事陳本初被司帳嚴綺泉侵吞巨欵情急吞烟旋經葛同轉提嚴管押著赶緊將欠欵淸理昨日屍子陳道濟遣抱湯雲亭　禀求追綺泉之弟子漁投案求保限日淸理湯供嚴之舞弊不止一端卽如報捐項下共虧洋銀四千餘元將向保人追究嚴子漁供在廣源糖行爲移請將兄保出限一月内淸理明白同轉閱禀問兪春波因何至今不到况　綺泉旣爲司帳何得諉諸執事湯又禀前後共計虧銀一萬九千餘兩現在祗有一萬可收所虧尙鉅求請究追嚴子漁呈遞鼎豐坐莊申號保單同轉著加蓋廣源圖章並具切結限七日内邀同舊主兪春波理處投案禀覆延干追究嚴綺泉還押○法公司收租人劉兩亭控吳鍾氏積欠房租十六元五角經葛同轉提案押追迄今爲日已久劉復投案求追並據徐阿桂投案稱係鍾氏之夫因無錢可歸願將生財作抵同轉准之著具結將生財訂期拍賣以抵欠欵○吳阿瑞控李阿木誘拐小孩昨日　　同轉著具切結不得再向吳阿瑞滋擾卽行釋放○馬繁苞騙取孫楊氏頭面又詐稱捕房通探開銷之費騙洋一百二十元迭經葛同轉研訊著押候繳到助賑充公兩項計洋二百元昨由馬葉氏呈繳洋五十元求請將馬保出心便設法措繳同轉以案懸日久著覔的實保人限一月内分作三　繳案旋據該氏呈遞協隆槽坊金順軒保單同轉命存案備查○小竊詹利君在長江碼頭竊取搭客雨傘經包探拘入捕房解案請懲同轉著押候掌頰四十下贓存捕房○提吳阿玉控與妻犯奸之林祺至案著具切結送縣遞回慈溪縣原籍　　　 
[江西官報]  
　　二月初六日德中丞出轅親拜翰林院熊方燧經訓掌敎皮錫瑞俱辭未會而回瀘溪縣王愼猷禀知山東賑捐奬加同知　縣丞桂　章　　係浙江附生萬安　頭司鄒承燾由泰和催墊欵回城字左哨千總萬士佺禀謝飭知○初十日原任廣西右江兵備道崔國榜禀辭往金陵署南昌縣周晋　謝委禀任事錢　昌禀卸事李　 
 
 

Page 10

 
 
表由長江催運回孫長靑禀謝分先拔委行知何朝崧解慶典經費進京同知洪子煃撫建公幹回署建昌縣丞張照榮高安典史方能迪俱卸事回未入何棠德瑞昌辦保甲回章鍚朋蓮花廳催墊欵回施伊慈往瑞金辦保甲副將傅成龍銷查冬防叅將晏忠諒銷查冬防接管進賢門炮臺 
[邗江官報]  
　　二月十五日黄分轉以忠委解京餉起程○十六日調補甘泉縣汪大令懋琨禀知任事代理湯大令世熙禀知卸事○十七日補用副將　副戎定邦公幹過揚泰分司沈分轉禀知回署 
[蘇州馬大籙巷直東義賑所桃塢同人彙報蘇復昌滬信昌杭公信寗文茂粤會舘各收欵二月分淸單]  
　　培字長靑一元雙桂　廬潘姓二户各二元靑記四元無名氏六元修竹報平安潘王氏二户各十元潘王氏二十元以上八户共收洋五十五元共合規銀四十兩一錢四分○上海晝錦里信昌珠號陳君養泉經收信字册隨意人五分隱名氏幼童王乃章二户各五角萬縣電報局經募規元六十二兩九錢四分萬縣電報局經募九八元七十二兩一錢三分廬州電報局募吳福才洪學志龔維義李昌葉唐錦雲許光榮陳義祿許光華張尙綱丁積祿十户各二角袁崇和社鴻銳劉廣淮玉恩壽宋華麟柳村傅成炎溪從先項昌　羅忠恕十户各二角五分王家鼎夏貢卿孫甲三五錫鈴張佩之禀益甫聚生七户各三角萬益王俊卿曹德生方治平凌寳田許寳衡潘子川項俊齋王潤生楊種蘭十户各五角嚴和齋慈幹亭劉福五堂吳佐卿戴達夫項少皆程捷三恆豐鹽倉義泰店朱謙益劉春臺程雲祥無名氏無名氏温良材曹懷玉曹春圃曹浩雲王少卿凌本褀孔慶福凌思義王保華鄭希伯宣傳道石大量義正　詹趙珍汪月卿方又白李耀庭孔宜之葉錦齋方暢齋李榮泰方維卿鄭廷臣蘭陵氏涵碧軒主人袁雨軒四十户各一元司號孫氏成有餘氏汪景堂富美號吳以之虞春屏虞伯勛吳崇義李樸生永太和乾泰元十二户各二元杜文卿三元四角許家樞五元洪垢堂金玉輝靑黎堂李藍田德行典二户各十元鄭宏元張道宗劉仲景劉世樸黨抬厚燕宗正吳新倫劉大勳楊家培袁崇文十户各本洋二角王德齋姚辛初周堯廷勒　伯張繼雯李朝祥羅文學韓履章劉謙九户各本洋四角劉敏齋田紫荆王家良張榖村詹藍田周虎臣張嚮宸程開元邵臣貴汪季安石大寬邵臣禮李合　陳志順何榮發王萬利吳萬　十七户各本洋五角湯世堂曹耀其胡道悅王慕懷許德劬五　各本洋六角劉敬堂余植齋吳澤齋三户各本洋八角吳虞廷張振齋程履咸龔裕如劉幹臣許凰梧張禮容孫濯齋程益盛趙福昌李應瑞王家盈張運助胡寶山胡國忠石大培劉光疇齊柳安凌敬修馬明倫陳德湛朱炳輝戴鶴如楊少芳致德堂何本忠程厚齋戴玉如何正卿吳幼橋吕　伯程殿英王鳳庭王茂林黎善堂吳子仁沈大廣林基鑑公出吳少庵黄秀峰吳誠一石怡順姜和發許和興吳萬順吳萬泰吳萬祥陳五美義石永順温理臣章聘卿周匣楨王公盛張墨林邵哨官明德堂五十七户各本洋一元南典學生錦文等本洋一元二角金羰卿黄梅仙二户各本洋一元五角褚大人甫開泰心餘棉力氏無名氏肥上七泉主人何立齋胡樹堂葉杜林薛小齋周文魁孔慶鳴吳道海王學讓田懋官王子和盛獳範胡鴻美唐堯卿劉堯階十八户各本洋二元鍾煥亭曾趙珍二户各本洋二元四角王靜渡周華章章子貞詹繼之四户各本洋三元五角劉德潤堂黨小雲二户各本洋四元李伯候丁子安書帶草堂金鑑堂四户各本洋十元無名氏本洋四十元無名氏銅洋二元　木匠卜錦堂董隴西郡三户各一百文丁積良一百八十文吳新求楊國賢宋邦孚費繼浩王尙恆吳有成李兆槐李發科葉家訓黄道善帥靖臣張淸泉劉晶堂丁和鈞鍾昌傳丁積鰲周承漢朱榮慶陶恆春王復昌趙恆聖畢玉桐永興和魏公盛王恆太高振興劉應山陶天祥王紹文程繼紹鄭運貴作獻之袁國榮張子忠三十四户各二百文完義堂黄象乾翰云卿李應台周步月沈文錦童廣和張躉順李公和孔振泰彩成益泰高鳳鳴張爾藩源宏盛葛仁和孫雕匠陳響凱十八户各三百文劉鳳岡玉永和義泰童善芳除光元許春亭梁俊卿陳瑞卿八户各四百文靳明齋江宏興凌占魁婁有忠吳天成楊汝昌陸成齋貴德懋丁鳳周劉漢臣王守金劉光才程賓如胡竹朋衛楷誠十五户各五百文朱亦韓邱瑞甫王恆有張增盛四户各六百文宣體信七百文孫雲衢馬永生秦春記任巨興童心源劉敏齋六户各一千文以上共三百二十八户共收九八規元一百三十五兩七分英洋一百二十三元五分本洋二百二十三元五角銅洋二元錢三十三千二百八十文共合規銀四百三十八兩四錢三分八厘○蘇州中市復昌莊徐君乾齋經收復字册無名氏祈一路平安六元一粟居同安堂二户各十元勝意軒成安堂九十元以上四户共收洋一百十六元共合規銀八十四兩九錢四厘○杭州公信號南京宋文茂廣東金陵會館經收下月併登○本月共收規銀五百六十三兩四錢八分二厘運前共收規銀一萬八千五百四十一兩六錢五分二厘○今於二月十七日托電報總局楊君子萱代解嚴佑翁第四批規銀二千五百四十一兩六錢五分二厘　前共解過順直東賑規銀一萬八千五百四十一兩六錢五分二厘卽日彙造徵信錄布送[  宋治基等謹啓]  
[申報館恊賑所經收順直賑捐二月十一日至二月二十日止第次淸單]  
　　二月十一日不留名銅洋一元史善士　二元程福淦求母病速愈洋十元漢口老福興來壽昌號新進學生劉姓筵席資移助洋六元楊州老福興來武林嚴燕生洋一元○十二日陳餘慶堂節省酬神炮冥資牲禮移助票元五百兩延陵誠求子爲巳丑之春母病曾許助賑洋二元延陵誠求子消災降福百事順遂助洋二元○十三日無名氏銅洋三元淸和氏洋二元肯記銅洋五元陳映渠洋二十五元○十四日萬霞如洋二元懷德堂鎭江無名氏名洋一元　浦徐福寛銅洋二元○十五日藝蘭氏洋四角閱報人姚子英各洋二角隱名氏程康候各洋一角○十六日汪幼安洋十元江靑官江萊官各洋五角○十七日三山公所交來福省藝順源經募六十六户票元十七兩二錢九分○十八日九華堂銅洋三元各善士洋二元廣昌崑銅洋六元振華堂票元十兩南陽氏洋五角南寄園因值堂游戲犯規罰欵洋六元○十九日蔣吉記還酬愿洋五元○二十日魯麟洋行無名氏洋二十元求安子爲女病還愿洋四元謝蘭軒洋四角以上總共收洋一百零三元九角票元五百廿七兩二錢九分銅洋廿元 
[滬北廣益善堂正月份月捐淸單]  
　　唐茂枝翁洋六元陳善亭翁五元壽康延康餘大惠泰愼餘元甡厚康永豐存德利亨完元寳和宏大寳順升大晉和元茂衍大立大恊昇和元泰源鴻順正大承裕廿五户各六伯文李元琴戴運來二户各三元徐棣珊黄佐卿三户各二元何瑞棠徐浚良福昌義昌成新順記錦章老順記老悅生柳鶴亭韓山曦十户各一元萬有全宏生德大隆昇術來梁煥　六户各五角恆升愼裕堂二户各四角其萃樓福來施德豐三户各三角存濟堂一千湧源金合順鴻運樓沈春記一壺春元利義成五雲日昇樓廣盛祝源昌恆生義十一户各二百文通裕春園潤泰昌九和宏章泰長豐謙益祥周同太亦新園九户各三百文永愼恊成祥萬興三户各一百一層樓洋一元一角七十八文余洪記協泰曹德大三户各二角介　裕盛各嘉綸九章天成五户各六百文四海昇平樓四百莊源大一元二角可熾同昌泰名五百以上共收洋四十元零六角錢廿五千六百七十八　○又　　　　三　一　　　共　　三元　五　錢七千四伯四十五文○育嬰捐戴運來翁洋十五元 
 
 
 

Page 11

 
 
   
 
 

Page 12

 
 
[光緒二十年二月十八日京報接錄]  
　　閩督譚奏内地水陸各營操演槍炮火繩估需工料銀兩摺○陜撫鹿奏委署知府片○新撫陶奏庫車廳地震大槪情形片○黔撫　奏飭知府赴任片○江撫德奏委解固本兵餉片○又奏解淸邊防經費銀兩片○護浙撫劉奏請准建坊片○又奏請准旌表片○又奏巡鹽哨弁捕匪殞命請照例議卹摺○○頭品頂戴閩浙總督臣譚鍾麟跪奏爲福建省内地水陸各營操演槍袍火繩估需工料銀兩恭摺仰祈聖鑒事竊案准部咨乾隆五十五年九月十六日奉上諭嗣後各省營伍所用火繩俱著照定例以　妥製毋許偷換紙張以利軍行等因欽此歴經飭取印結咨報軍機處兵部查覈在案兹查閩省光緒二十年分内地水陸五十九營額兵除挑撥練兵燃用槍砲火繩剔歸練營不計外按現存各原營槍砲手兵丁例定尋常操演合演打靶共應製額需槍火繩一十二萬五千三百四十四盤砲火繩六千二百六十四盤按例確估共需工料實銀五千四百四十兩一錢六分七厘應請動支光緒二十年分營額公費欵銀給領製辦其台灣澎湖各營改設行省此項槍砲火繩應請剔除由該省另辦至内地兵額裁减一成各營槍砲兵丁無多誠恐操演不成陣式存營弓箭兵丁令其兼習槍砲配隊演練經前督臣楊昌濬奏請照數製造旋經部議覆准轉行遵照又在案兹據福建布政使黄毓恩詳請奏咨並聲明此外尙有剔除練營槍砲手兵丁未製燃用各火繩俟將來練營如或併歸原營再行分别添製足額以資配操等情前來臣覆覈無異除册分送部科外理合恭摺具陳伏乞皇上聖鑒飭部覈覆施行謹奏奉硃批該部知道欽此○○鹿傳霖片再西安府知府文啓兩次卓異俸滿給咨赴部帶領引見遺缺查有候補知府周銘旗循聲素著樸實勤能堪以委令署理鳳翔府知府熙年調省另有差委所遺員缺自應揀員署理兹查有漢中府知府劉子銓老成篤厚辦事實心堪　調署遞遺漢中府知府查有候補知府劉本植年强才裕練達精明堪以接署據藩臬兩司會詳前來除批飭分别檄委外理合附片陳明伏乞聖鑒謹奏奉硃批吏部知道欽此○○陶模片再據庫車廳同知劉人佺禀報光緒十九年十一月初十日卯刻該廳忽然地震簸蕩搖撼莫可名狀連震十餘次始定此後又接續微震至二十日方止踏勘城關内外並分查各鄉計廳城城身開裂倒口數處城樓角亭女墻垜口及同知照磨兩署守備營署兵房各廟宇義塾監獄驛房官店糧倉軍裝電綫報房或全行坍塌或開拆欹斜回子郡王住房禮拜寺半已傾塌城關及各鄉民房均有倒損北鄉較甚綜計共倒民房五百五十六間壓斃男女九十口壓傷三十三名等情前來當飭藩司委員前往勘騐一面批由該廳查明被災各户暫各給銀一兩架搭蘆棚以便棲止壓斃各丁口每名給銀三兩被傷者給小麥一石以備瘞埋而資醫治前項銀兩麥糧均由善後項下開報至城署廟宇各項房屋如何酌量修理估需經費若干倒塌民房應否加給銀兩俾資修造再行詳請核辦竊維山澤氣通斯無地震之患新疆河流平淺戈壁袤延地氣不舒時有震動然不過頃刻卽止兹該廳　此奇災實從前所未經見臣忝膺疆寄惟有力加修省以期消弭勉副朝廷委任至意所有庫車廳地震大槪情形謹會同陜甘總督臣楊昌濬附片具陳伏乞聖鑒訓示謹奏奉硃批另有旨欽此○○崧蕃片再貴陽府知府趙爾巽升授貴東道缺安順府知府文海調補貴陽府知府遺缺知府趙時俊補授安順府知府嗣因趙時俊來黔尙需時日趙爾巽留辦文武塲務暫緩交卸府篆均經奏明在案今趙時俊業已到省自應分飭各赴本任以重職守除咨部查照外謹附片具陳伏乞聖鑒謹奏奉硃批吏部知道欽此○○德馨片再查光緒十四年四月内接准户部咨查直隷餉前經奏定廣東十省改解部庫由直隷按户赴部請領計自同治五年起截至光緒十四年三月止江西共欠解銀十萬兩卽有十四年起無閏之年解銀六萬兩並補解舊欠銀一萬兩共計銀七萬兩有閏之年解銀六萬五千兩並補解舊欠銀一萬兩共計銀七萬五千兩務須遵照解足等因卽經行據藩司籌解光緒十四十五十六十七十八等五年共銀三十一萬兩曁舊欠銀五萬兩所有光緒十九年分業據籌銀二萬兩爲正月起至四月止直隷固本餉銀委員解赴户部交收均經隨時附片奏報各在案兹據布政使方汝翼詳稱現於司庫甫據各屬解到十九年地丁銀一萬兩以爲十九年五六兩個月應解固本兵餉交給管　地丁京餉便員試用知縣金盛秋搭解於十九年十二月初八日起行由陸路前赴户部交收詳請具奏等情前來臣覆覈無異所有委解十九年五六兩月固本兵餉銀兩緣由理合附片陳明伏乞聖鑒謹奏奉硃批户部知道欽此○○德馨片再查光緒十九年分東北邊防經費欽奉上諭撥江西地丁銀五萬兩釐金銀八萬兩限五月前批解一半年内全數解淸等因欽此轉行欽遵去後兹據布政使方汝翼詳稱查前項經費銀兩自光緒六年起至十八年止陸續籌撥地丁並釐金無銀援案改動地丁改撥豫省河工共銀一百六十九萬兩解淸部庫曁河南撫臣衙門交收本年奉撥地丁銀五萬兩厘金銀八萬兩業已籌撥地丁及厘金改動地丁共銀十二萬兩委員解交部庫均經隨時附片奏咨各在案所有本年尙應解地丁銀一萬兩亟應遵照籌解以濟要需現於司庫續收光緒十九年地丁項下動放銀一萬兩以爲奉撥光緖十九年分東北邊防經費第三批解淸地丁銀兩交給管解减半减成京餉便員大挑知縣汪鴻搭解於十九年十二月十八日起行由陸路前赴户部交收等情詳請具奏前來臣覆核無異除咨户部外所有籌撥十九年邊防經費銀兩委員搭解淸欵緣由理合附片陳明伏乞聖鑒謹奏奉硃批户部知道欽此○○劉樹堂片再查順直各屬本年復被水災工賑需欵浩繁經直隷督臣李鴻章奏惟接辦賑捐以資接濟鈔錄原奏轉咨到浙當經飭局一體接辦廣爲勸募在案兹據浙江代辦順直推廣賑捐局司道詳稱浙江山陰縣人職婦陳王氏遵其姑四品命婦節孝陳潘氏曁故夫同知銜陳顯祖遺命將紡織餘資捐助順直賑銀一千兩解局轉解洵屬樂善可嘉核與建坊之例相符詳請具奏前來臣覆核無異合無仰懇天恩俯准浙江山陰縣職婦陳王氏之姑已故四品命婦陳潘氏故夫同知銜陳顯祖在於原籍地方自行建坊給予樂善好施字樣以昭激勸理合附片陳請伏乞聖鑒訓示謹奏奉硃批著照所請禮部知道欽此○○劉樹堂片再據藩司趙舒翹詳據嘉興府轉據平湖縣詳據詹事府主簿銜試用訓導徐應良禀稱職父五品封職徐升發曾欲捐資置義田贍給宗族有志未成而没職謹承先志將故父所遺無字等圩田地一千一十七畝六分八厘七毫計置價銀八千六百十一兩六錢並在尙天圩建造莊屋一所計造費銀二千五百二十兩通共計置造價銀一萬一千一百三十一兩六錢一併作爲義產每年新收租息除完賦以及祭掃歲修外其餘永爲贍族之資造具規條田畝字號册結由司核明詳請奏咨前來臣查平湖縣封職徐升發急公好義樂善爲懷其子徐應良仰承先志捐置義田莊屋共捐銀一萬一千餘兩之多洵屬誼篤宗親後先繼美核與例辦成案相符合無仰懇天恩俯賜勅部照例議給旌表建坊以昭激勸除將忆結咨部查照立案外謹附片陳請伏乞聖鑒謹奏奉硃批著照所請禮部知道欽此○○頭品頂戴護理浙江巡撫兼管鹽政調補河南布政使臣劉樹堂跪奏爲巡鹽哨弁捕匪殞命請照例議卹以慰幽魂恭摺陳請仰祈聖鑒事竊查江西屬五府一州行銷浙鹽地屬水鄉梟私充斥案經飭商籌備巡費委員雇募水陸弁勇督率巡緝尙屬認眞光緒十九年四月初四日江陰鹽巡營哨弁花翎補用都司李興發帶勇巡至江陰嘶港地方見有私鹽船隻自北來南乘潮進港該弁勇抄進截緝梟匪結帮多人各持槍矛刀械登岸拒捕當被哨弁李興發矛斃一匪又經勇丁打倒一匪梟匪鎗斃回船李興發奮勇當先追捕梟匪蜂擁而至羣相鬥擊李興發身受鎗傷倒地立時陣亡兹據兩浙鹽運使會同江蘇按察使取造該故弁履歴援案詳請照例會奏請卹前來臣查該故弁李興發緝捕梟匪鎗傷殞命實與臨敵陣亡無異相應仰懇天恩俯准敕部將花翎補用都司李興發照陣亡例議卹以慰幽塊除將該弁履歴送部查核並轉　營縣會拿各梟犯務獲究辦外謹會同兩江總督臣劉坤一江蘇巡撫臣奎俊合詞恭摺陣請伏乞皇上聖鑒訓示謹奏奉硃批著照所請該衙門知道欽此 
 
