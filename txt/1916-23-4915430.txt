# 1916 - 23 - 4915430

 

Page 1

 
 
   
 
 

Page 2

 
 
時評 
[延期與縮期）默（]  
　　前之登極延期云大典籌備未竣也今之再延期則果何爲耶 
　　據外交界通告則謂今之延期由於雲南之變夫雲南之變當局嘗目爲小事何爲而竟延期耶殆以變雖小事而所生障碍實大欲消滅他種之障碮不得不急於平滇故一方� 
面延期登極而一方面縮期平滇前之平滇期以半年者今則縮爲十星期昨報謂中央以時勢日益變遷此事辦理過緩與外交極有關係故須縮期趕平質言之亦即與登極有關係也然則今日理想上所限縮之期即爲將來延滿之期歟 
政府嘗言贛寗之變之平定僅煩四十日之兵力今之縮期因當自信爲有把握矣然而人心時局之變幻孰能料其所至意中之事恒變爲意外然則理想又安可恃所縮之期而能不延歟所延之期而能不再延歟恐皆非今日所敢預决者 
[專電]  
　　岳州電　征滇軍分三軍曹錕爲總司令自統第三師全部由四川前進馬繼增爲第一路司令率第六師及第五旅由湖南經貴州前進附飛機二架秦國鏞統之張敬堯爲第二路司令率第七師及第六旅附飛機四架王鶚統之現第一路 
前部已抵黔邊第二路前部將抵重慶曹總司令及幕僚護衛兵等於本月二十日由岳州起 
程入川 
　　北京電政府向外交團提出租 
界弭亂策重在不分畛域清查 
户口破獲機關歸案訊懲 
　　北京電聞政府告五國公使登極决計延期 
　　北京電外交部昨通知各使略謂南亂未平暫緩登極 
　　北京電擬簡黎榮耀爲駐暹公使　　北京電擬派楊晟兼辦華洋商稅　　北京電　參政院昨議路電郵航特别預算案通過 
　　北京電農商部計畫設立官廠分 
工承辦權度專賣事宜昨將該章程呈核 
　　北京電　廣惠鎭守使龍覲光奉命征滇遺缺聞以李嘉品暫代 
　　北京電政府電促汪大夑回京　　北京電法人杜福等重在巴黎設有萬國儲蓄會總行近向我國當道請求擬在京設分行　　北京電前電賀美總統結婚美使昨入謝 
　　北京電交通部委許鼎鈞爲津浦鐵路辦事處長 
　　特約路透電　　北京電今日外交部照　會協約國公使聲明報章所載新帝定於二月正式登位一節之不確）二十一日（ 
　　東京電　北京日置益電告東京政府謂中政府已正式宣告展緩帝制之實行其故因國内騷動不能不改變二月初間宣布帝 
制之原議此次延期未定時中政府已將此舉通告各省官吏云云（二十二日） 
　　東京電上議院田健男爵以中國境内報章與英人唆使華人排斥日貨之說傳布頗廣特質問政府曾否接到關於此事之消息並謂此種傳言足以激起反對英日同盟之惡感外相石井男答稱此種傳言意在傷害英日同盟不可輕信英日兩國政府間之良好邦交可爲絶大保障石井男又答覆質問稱中政府定接受協約國關於帝制之友好勸告此爲日本所希望且所信者也日政府確信袁總統之明哲定可使中國不再發生可憾之内亂云云）二十二日（ 
[譯電]  
　　北京電　今晨總統府開重要要會議討論平滇� 
計畫各總長均與會）二十二日（ 
　　北京電　國權報載稱憲法起草會辦公頗爲迅速憲法七章約在三個月内即可草成（二十二日） 
[戰電]  
　　其一）英人路透電（ 
　　巴黎電今晚公報謂松末河與亞佛勒河間法砲隊轟擊旭爾尼車站附近之敵軍防舍因而起火及發炸聲敵兵一縱隊爲法軍砲火擊散他處有間斷之砲戰）二十日（ 
　　巴黎電今日下午公報謂前敵僅有小戰）二十一日（　　彼得格勒電今日公報謂俄軍在成洛維資東北拉蘭資境占據敵軍陣地一部分敵軍奮力回攻五次圖復失地均大受損失而退高加索俄軍仍在追撃土耳中軍敵軍敗退者失將士戰品甚多（二十日） 
　　羅馬電昨日意公報云夜間意軍一小隊由堅冰深雪中踰登高一萬尺之斯福齊里拉山隘衝入山谷於敵軍砲火之下毀敵軍防舍兩所轟擊地雷數枚後仍安然回營）二十一日（ 
　　彼得格勒電俄報謂俄軍在布哥維拉取攻勢極有關係大批德軍因以調離巴爾幹而布軍勢孤力薄遂不能進攻薩洛尼加或侵略阿爾巴尼亞云（二十日） 
　　薩洛尼加電協約國艦隊昨日轟擊第第加區加以重損毀火車一輛燒庫房數所（十九日）　　倫敦電布公報謂軍艦二十四艘星期二日晨轟擊第第加區四小時斃馬四匹同時有軍艦十六艘游弋於拉哥斯灣下午一時開始轟擊晚五時三十分始停布軍未有死傷（二十一日） 
　　彼得格勒電波斯俄軍占據哈瑪丹東南百英里之蘇爾太拉巴特敵軍與德領事逃至布魯桀特）二十一日（ 
　　倫敦電海格將軍公報謂在有空中戰爭十四次英軍擊中敵飛機　　落於德軍陣線英軍失飛機一架英軍有佛里柯爾附近炸地雷一枚今日戰事沉寂砲火較稀）三十日（ 
　　倫敦電英商船蘇塞倫號）三五四二噸（十二日尚在孟買一月十七日中途被沉十九日船中諸人始遇救僅死一人翌日在瑪爾太島登岸）二十一日（ 
　　雅典電　英法公使曾與希臘首相會商多時衆頗注重此舉協約國艦隊轟擊拉哥斯港者已派兵一隊登岸偵察同時有海面飛機一架施擊該鎭及四郊）一十一日（ 
　　雅典電　塞政府已至柯夫島）二十日（ 
 
 

Page 3

 
 
　　羅馬電　孟后及女已赴里昂意后偕行多時意皇且至車站送行）二十一日（ 
　　羅馬電孟首相發表宣言書謂孟國悲慘之結局定可廓清外間所傳孟國謀與敵國和好之誣言）二十日（ 
　　亞姆斯特丹電德皇與布皇在里虚互贈寳星近布皇以布國勇武大十字章贈與德皇）二十日（　　紐約電譬德斯堡報歐洲特别訪員估計德國在十五中立國所需之運動費共有英金七千二百五十萬之多該訪員且詳紀德人以以妃嬪與幣特餽遺波斯王及爲華官建造巨厦並購摩托車贈送希臘律師情形（二十日） 
　　倫敦電　首相愛士葵在下議院宣稱現正籌議展長協約國軍事會議期限政府已議决目 
　　下尚未便澈查蘇夫拉灣戰事惟日後終必澈底清查以彰公道亨特君請政府注意封鎖事宜並質問施行是否得力外相葛雷答稱聞此事將於下星期討論惟外交部如宣布損毀海軍威望之言論則實大失公道而昧眞相云）二十日（ 
　　倫敦電今日下議院討論强迫軍役議案第二項關於裁判處一事時議員龍君謂必以工黨中人加入該議案將於今夜審查告竣據其經過情形觀之衆皆具有使該議案妥爲進行之願）二十日（ 
　　亞姆斯特丹電昨日德議院辯論檢查事頗爲活動社會黨議員狄特滿氏謂民權已被蹂躪言論不能自由社會黨之著作須受嚴厲之檢查而此項檢查純屬於政治的而非軍事的之性質若半官文件及併地計書皆不許評議民欲和而民意竟不能伸云云進步黨議員菲斯巴克氏亦斥檢查員不應强迫報章登載鼓吹文章而取締對於政府所發銀行宣言之駁論云云國民自由黨議員斯特拉斯滿氏謂德檢查不許宣佈議院記事此舉實爲大愚要知世界大戰事非有與情無以獲勝今國民未能洞悉眞相凡外報之言論利於德國者始允轉載於德報以致國民不察外情國内確有不佳之象確有大困難英國封鎖之策確有若干效果凡此皆無從爲外人諱言者也政府應以實情告知國人而使國人知擔負責任之必要英國人民准閱戰報云云政府代表答覆一切爲檢查辯護後此事之辯論遂告中止（十九日）　　倫敦電　下議院二讀通過與敵貿易新議案所定辦法頗受衆歡迎追加豫算案增募海軍三十五萬人並未討論即經衆贊成（二十二日） 
　　華盛頓電美國海軍總長丹尼爾在下議院海軍委員會集議時主張實行其海軍計畫謂他日戰後美國以其雄厚之財力强大之海軍可以發起萬國大會以限制武裝此即美國應於目下擴充海軍之理由委員會駁其言謂美國即不擴充海軍亦何嘗不能發起此種萬國大會云）二十日（ 
　　華盛頓電美國上議院辯論戰中中立國權利問題頗爲活潑密細細譬省民政黨議員威廉氏稱南省注重財産而不注重美人婦孺生命任其死於大海之說殊屬不當今美人婦孺生命損失問題尚未與德國解决本議員雅不願復以財産損失問題重凟總統但南省人深知棉花如不許運往協約國則每磅之價將僅值美金四分云）二十日（ 
　　墨爾邦電澳洲公報載有禁止輸出品運往荷蘭之示文）二十日（ 
　　倫敦電昨日英兵一隊經過羅馬意人歡迎之並導之游覧諸名勝）二十一日（ 
　　倫敦電　徵兵局今日有活潑之氣象第一級新兵開始召集新兵皆歡歌快樂）二十一日（ 
　　愛爾巴沙電墨西哥總統加蘭柴之軍隊已捕獲反對黨維拉將軍）二十日（ 
　　倫敦電巴拉勞君在下議院宣稱政府不贊成 
全行免除良心上反對强迫制者之軍役惟允提出修正文授權徵兵裁判處許良心上反對强迫制者從事有關國家之職業）二十日（ 
　　倫敦電竇比貴族等已議决招幕已婚未婚男子從軍之新計畫前所定各級計書迄今僅能募得一部分能勝軍役之人惟據所得結果觀之如能實力從事則可能令勝任軍役之人自行投効現望各市長協助以成此舉云（十九日） 
　　亞姆斯特丹電　英皇喬治電致荷蘭女皇弔問水災今日荷蘭女皇仍在災區巡視水勢仍漲災情愈廣荷蘭政府雖感謝各友邦弔問之厚意然聲明此次水災不致須在國外募賑云佛蘭得斯境内特曼德河隄已决末斯河水溢流冲毀那暮爾附近一橋隣近村中居民溺死頗多）二十日（ 
　　亞姆斯特丹電荷蘭北境水勢漸落昨日最危險處之水已低落一尺但昨夜風　大作以致已受水災之房屋又受若干損傷）二十一日（ 
　　倫敦電瑞典决計禁止紙料出境聞係報復英國拘留其貨品之計畫查此舉與新聞紙大有關係據議者言紙價將大貴而新聞　　紙尤甚英國紙料全恃瑞典接濟雖坎拿大亦有紙料然爲數無多且畫爲美國所吸收英國目下存紙尚多但若瑞典久不弛禁則報館必須縮小其新聞紙之篇幅云（二十一日） 
　　其二　）德人德文報專電（　　柏林電　一月二十日德軍大本營公報云英軍以炸彈攻擊佛勒蘭鄕北面德軍陣地得地數百碼但卒爲德軍擊退英軍死傷頗衆敵軍砲隊猛轟蘭斯敎堂德飛行家一員在土爾斯附近擊落裝機關鎗兩枝之英飛機一架伊塞爾河德砲迫令敵飛機一架飛落陣線爲德砲擊毀德軍以炸彈擲擊南錫軍要處所）西境戰况（前敵有砲隊及先鋒隊戰事（東境戰况） 
　　一月二十一日德軍大本營公報云平斯克與恰土里斯克間有俄兵小枝隊進攻殊易敗之）東境戰况（ 
　　維也納電　一月二十日奥軍大本營公報云比薩拉比亞陣線新戰事更形劇烈俄軍以大隊猛攻土波洛士與波乾間數地點多爲匈兵擊敗敵軍雖數次攻入戰壕但輒被逐退大受損失第六及第三十匈兵聯隊奮力回攻戰壕之前滿積俄兵死屍泊蘭碩巴爾丁將軍陣地現爲俄軍砲轟東加里西亞有砲戰）奥俄戰况（ 
[東方通信社電）日本人組織（]  
　　北京電北京某外國使館接到重慶領事電報謂四川陳將軍部下派赴叙州以南防備雲南軍侵入之軍隊皆向金沙江）長江叙州上流（之北岸退却又駐永寗（瀘州南方約二百十里）之四川兵約口（電文不明）千名其態度甚爲可怪故瀘州之形勢亦甚危險云云）二十二日（ 
　　北京電　袁總統近對五國通告延其預定二月初旬實行帝制之期聞總統之眞意在暫時延期惟因周圍之情形恐終無期延期云（二十二日） 
　　東京電此間人士之對中國帝制延期認爲當然之處署其實延期係由當初之契約今更無俟言明要者不過延袁政府對内任意所 
定二月九日實行即位之期而已且爲俟南方之形勢小康少得婉曲緩和逕即實行帝制之一手叚云）二十四日（ 
　　濟南電山東省東北方面不穩之勢頗爲切迫當道爲嚴防備起見急發命令調撥駐兗州府之混成旅中約三營移駐青州府並烟台一帶）廿二日（　　濟南電　躍起運動促進帝制之山東當道近接日本拒絶特使周自齊之報遂疑日本之眞意竟指日本散布謠言招致中國之動亂如北京順天時報天津日日新聞等與日本有關係之新聞均嚴禁購閱（二十二日） 
要聞一 
[英軍官述土兵態度]  
　　大陸報十二月十四日紐約消息云美報今日登載薩洛尼中加特派員希泊德氏來函曰英國軍官與兵士凡知逹峽戰 
情者莫不曰突厥作戰不失紳士態度前在逹峽之英軍今多調至此地今日余在英兵營中一愛爾蘭大尉告余曰突厥軍人戰士也亦紳士也吾輩與德軍戰時從未能得掩埋死屍扶救傷兵之休戰時期而與土軍交戰則不然土軍從未拒絶吾人暫停戰事之請求故土軍之戰爭雖極激烈然不失爲榮耀文明之舉動又一軍官曰某日我軍無意中誤置砲位逼近土軍醫院土軍見之即發警告謂苟不移去即將砲擊英軍醫院英軍始知誤置乃以信號答覆允即移讓又其他軍官曰某日兩軍停戰埋屍土兵忽以一紙擲來上書法文）榮哉軍人恥哉政客（兩句紅十字某醫員行經戰地爲土兵所擊傷腿仆地土軍見之即從壕中奔出掖之起旋發信號道歉謂某兵誤以醫員爲兵士以致有此又某次馬逹救傷車爲土軍擊中土軍亦即傳信表示歉意土軍舉動合禮有如是者然加里波里半島實爲歷史上最可怖流血極多之戰地苟此中眞相一一宣佈載諸書籍世人讀之將以加里波里爲 
令人恐怖之名詞矣云云 
[遠生遺言]  
　　游美隨紀　第十一信）一（）在　金山（ 
　　（十二月十日））遠生（ 
　　中國陳琪之賽會　　中國赴賽會耶賽陳琪耶賽中國耶余到此游覧巴拿馬賽會者數日此絶大之博覧會今已謝此世界而去（十二月四日）不幸所得之材料乃以中國賽會監督陳琪爲最多凡僑此國人及各省赴會代表幾於衆口一詞歌頌此陳君功德事業余雖甚不喜爲人身攻擊然以羞　氣愤竟不能不污吾筆也 
（一）陳琪之經驗　陳琪者爲某武備學堂畢業生温州人粗通英語在前清時曾爲候補道曾赴聖路易會曾爲南洋勸業會識員在吾國可名爲賽會經驗大家遂爲經驗派所喜於民國元年農商部特設巴拿馬賽會籌備事務局特以陳爲局長籌備三年其先要求經費三百餘萬減削復減削遂預定支出七十萬合以各省所耗亦在百萬以外陳遂負此榮譽之使命携帶中國之珍品異物赴此絶後空前之大會矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滇事與外交之最近消息] � 
　　軍電派兵監視政府爲滇事風雲所有與各省將軍及征滇軍事長官往返之通電關係極爲重要一經洩漏有莫大妨碍故保守關防非常嚴密聞十八日公府又指調衛軍十數人駐於軍電處監察一切並予以究拿之權因之軍電處各人員對於收發之軍電莫不小心從事且該處每呈進密電時必有四衛軍荷鎗尾隨蓋恐經手者有洩漏之弊也並聞日前曾通諭該處譯電員在此滇亂未靖時無論有何要事槪不得請假離職下班後亦不得出新華宫可見政府保守電事秘密之一斑灵 
　　特設郵電專局交通部梁總長以現在關於征滇之軍事消息時有爲中外各報探悉登載殊失軍事秘密之意昨特入府謁見陳請在湖北武 
昌四川成都貴州貴陽廣東廣州廣西桂林五處各特設軍事郵電局專傅逹關於征滇之軍事函電以期迅速而守秘密聞已得允　一俟由交通部擬定辦法後卽飭各該省遵辦 
　　電令密防黨人據政界人云十八號政事堂通電各省内容係稱籌安會發起之時在各省之黨人有假借組織分會爲煽亂之機關幸各省長官事先察覺先後禁止解散現滇事發生難保無好亂之徒假救國之名義組織征滇團或他種機關以爲其秘密謀亂之具飭各省長官詳細調查凡在滇事發生後所組織之會社一律飭令解散等語同日公府又拍發各省將軍巡按使及特别行政區域長官要電各一件略以近據密探報告黨人爲雄厚勢力起見利用政客蓄意推翻現時政府勢甚扼要飭令嚴加密防調查眞情不得稍事疏忽 
　　各省電詢宗旨政府於十八日連接各省將軍巡按使密碼要電一件當由政事堂呈遞據聞内容均爲同一問略稱近日夕間多有喧傳請政府對於滇事决不加以武力免釀　蚌之虞並承認雲南爲獨立等情得聞之後不勝驚駭未敢信以爲確故特電詢并請示崖略不識政府作何覆答　　公使報告要案十九日據外交界消息近日駐京各國公使對於我國近日紛擾之現狀連次紛紛電報各本國政府十八日英使館日使館法使館均有最近新發生案情之電告及一切最密要之現狀略聞是日所報告最主要之事皆係關於目下中央破露密謀案之問題　　答覆外國密函駐京某某兩國公使現頗注意某國向政府提出滇事上責任要求之一問題曾致密函於政府有所忠告聞十八日曾由政府各答覆函一件其中最要之語謂中國自帝制告成後所生内亂涉及國際上情形已迫於萬難地位爲各友邦所共悉然某國尚無此件之提出等語 
　　封交劉使密報十八日公府辦事員奉諭將駐俄劉公使日前所來之密電急速封交外交部及外交協議會根據其情形妥實核議據聞劉公使所來之電係關俄國將樺太島割讓於日本涉及中國將來地位及俄皇派大使到日與對華政策又有密切關係之報告核閱後認爲機密要案是以提出會議 
　　周使被拒理由周自齊總長使日一節業由日本政府聲明謝絶政府大失所望然對此猶甚注意於十七日特電駐日公使陸宗輿飭令密訪日政府今次謝絶之理由有無别項關係查明電覆以備與原件比較聞此電未經過外交部掌發 
[公府中密謀案之訊辦]  
　　昨報載公府戒備一節略述内尉官鞠某私拆電報之事茲據調查鞠某即瞿克明其被拘原因不止私拆電報實與密謀案有密切之關係此外尚有内史沈祖憲及蘇某並景耀月張某等數人均被嫌疑故於是日一併被執復由提署偵兵等在西華門某胡同搜查官宅三四處逮捕十數人並搜有種種證據查出同謀共有百餘人而在京寓居者現有二三十人内多重要人物迨經偵兵分頭逮捕時已有聞風逃遁者因而未能盡獲且聞與此案有關係者中有五六人皆在某次長宅内寓居故經江軍長當日親至該宅要索此五六人以便歸案究訊目下政府對於此案日益注重聞十八日復開特别密議一次議畢　歷有一刻餘　曾發到軍政執法處蓋印手諭一件半係飭令對於所獲關係人員嚴加追究不可朦混徇情半係嘉諭該處辦事得體其 
在未開議以前曾將機要局長傳入公府對於該局主事沈進善素日之行動有所垂詢十九日雷震春江朝宗朱啟鈐吳炳湘均進内密陳辦理 
情形另一面云近日帝制上發生之謠言甚爲奇駭目下政界突傳有某要人倡議還政清室此說果否寳現尚難預料惟於帝制前途不無搖動影響聞十八日公府特密派親近可靠多人留心調查此議之主動者以備核辦是晚九鐘餘公府内室特開緊要秘密談話是時列座者除陸國務卿一人外其餘均係新親貴約有六人總統長公子亦在座與議當集談時侍從一律屏退關防密上加密直議至十點半鐘始行退出略聞所議内容有謂將來帝制上有發生危險之事適爲政府所聞並有種種證據是以秘密籌議大約即爲公府中密謀案之一端也 
　又據京津某西報載十八號北京電新華宫内發覺炸藥及炸彈頗多顯係有謀刺之行爲聞爲首者乃一老人係隨從總統多年極親信可靠之人物其計畫預備割斷宫中之電燈線然後轟炸其計甚毒聞得手後有人許以酬金五萬元幸發覺得早現關於斯案者逮捕頗多另接一訪函云該案内牽涉者有内史沈祖憲有某要人之次公子亦係案内之重要犯并云有某公子之乳媪潛　進毒亦經破露拘獲據聞所捕諸人已均盡法懲治矣 
[蒙匪進逼歸化之别報]  
　　蒙古通訊云歸化城西南二方面近頗不靖什里克圖天主堂於一月五日突被蒙匪五十多人搶刦適陶司鐸公出該匪等將貴重物品搜括一空司鐸次日回堂匪已遠颺惟至今尚有司鐸數人杳無音信現在歸化左右盤踞蒙匪三千餘人將薩拉齊焚燬進逼歸化聞皆係積年巨匪從中勾結煽惑遂至黨羽日多前三日在包頭北聚齊聲稱欲與官兵開仗如此猖獗其中有二原因其一因年景荒歉而該地方官尚科以從來未有之捐稅最苛者則係清丈地畝以致民不聊生其二因官場向不治匪去年僅有一百餘人儘可一律治清而駐紥之官軍數千終日袖手旁觀絶不過問遂至貧民皆變而爲匪矣 
[南滿火車中之炸彈]  
　　南滿火車前日由長春南來行至鐵嶺車站時忽在三等客車中突發極爆烈之聲乘客大亂經日警上車看視謂係炸彈爆發惟未知何人私運遂經日警向乘客逐一搜尋並無可疑之點當時炸傷搭客二人守車日警一名亦受㣲傷均送醫院調治日站長日警等竟將坐在肇事處之搭客二十餘名一併送交日警署訊問事爲鐵嶺縣陳知事曁交涉局謝局長所聞亦即前往車上察視一週並赴警署探詢如有嫌疑應交我訊辦况各搭客實無可疑形跡故當即省釋 
[東省之中日交涉譚]  
　　技師壓斃案已了　上年冬初日人技師田中文太郎用平車在京奉鐵道行走被京奉火車頭壓斃等情早誌本報當肇禍時京奉車手兩名即行逃避雖經交通部通咨緝獲迄未到案其間眞相頗不明了然日人以爲曲在車手故畏罪逃避中央政府亦以中日兩邦睦誼素敦該技師等被車壓斃情實可憫聞已擬定酌給撫恤二萬元送由日政府轉交伊家屬收領並另給該技師四等嘉禾章一座聞駐京日公使等亦表滿意故此案業由中央議結昨經交通部咨逹省公署查照矣 
　　南滿社設交涉局南滿鐵路會社前擬特設交涉局於北京以便與我國政府交涉茲據某日報云南滿鐵道會社應在北京特設交涉局一事現已商准日本政府但未得中國政府之認許故擬於本月中特派遣河上領事赴北京以　與中國政 
府交涉此事 
　　保護外僑之憑證吉林縣公署現奉吉長道署通飭大致謂當中日雜居日人來吉營業及游歷者日見增多若不極力保護殊非愼重邦交之道特檢同註册證書飭發該縣如有日人前赴各該縣營業或游歷者者在縣署領取此等註册證務宜註明作何營業以便查核而期保護云云聞縣公署已遵照辦理矣 
[廣東之黨人消息]  
　　捕黨人黨人李許）即高大許（南海李邊村人也前曾懸紅一千二百元購緝李遂逃逋海外與黨人結識去年黄明堂圍攻佛山時李亦協同攻擊事敗後逃往香港近由陳某遣派回省聯絡綠林意圖舉事昨爲將軍府偵探朱某林某查悉李許現在源昌街人和客棧居住特於十號晚七時許報知警衛軍統領潘斯鎧派出第十三營長盧觀橋副營長高瀚塘督率軍隊二排馳往源昌街先將各路要塞 
把守朱即入棧佯稱訪客暼見李許在座急即上 
前緊抱查李身體肥胖重量約有一百四五十斤反被推翻在地適盧營長等帶兵入内遂將李捕獲身上藏有海味單一紙及銀毫二三元即將其行李一併解回海珠坐船由潘統領嚴行審訊聞今日已詳解將軍行署矣 
十號上午八時許有軍警多人偕同偵探數人馳至木排頭某住宅捕去嫌疑犯四名一係胡姓一係林姓一係吳姓一係李姓均翩翩美少年聞係某醫學校之學生七號晨早西堤海關門口及長堤一帶地方忽有黨人陳某之告示發現經警兵一律撕聞昨晨又有黨人由某輪帶來此種告示一束即被警兵在船上將人物一併拿獲 
　　警衛軍統領張兆龍昨在新會縣屬江門埠憑線拿獲黨人林蔭棠一名復搜出各項證據多種聞其係奉陳炯明之命來此設立機關者張統領以案情重大即日將人物併解來省詳請將軍行署訊究 
　　陸軍一師工兵營長熊士修昨接探報謂有黨人現由香港機關部潛回粤垣希圖擾亂治安等情熊營長即於下午派隊跟同眼線馳往截緝遂在香港日船碼頭拿獲一人押回營中立即轉解將軍行署訊究此人年約五十餘歲身穿西裝狀殊修潔且已有八字鬚者 
九日午刻有黨人葉容由澳携帶危險品物搭陳村澳門合記拖渡來陳將欲繞道赴省後被保衛營軍隊查獲即午拿解來省押交長堤保衛營統領部嚴辦查葉容係高要人年三十八歲 
　　澳門地方現有黨人設立機關經警衛軍袁統領憑線跟蹤來省在西濠口捕獲郭勝一名於其鞋底内搜出黨 
人憑據立時解往寳山兵輪轉解香山石岐聞其人現左順德設立機關者駐香山陸軍納統領昨知會警衛軍統領袁帶派撥軍隊到石歧雷家步頭某宅搜查旋在該宅搜出廣屬第五路討袁軍雷大旗一面並捕去嫌疑人十四名押交袁統領處審辦 
　　黨人羅展坤近在增城縣城暗設機關召人入黨並欲聯絡綠林共圖起事昨爲縣知事王錫輝查悉密 
派大隊前往圍捕當場將羅擒獲並搜出文件多種及刻版日記簿名片等物刻下王知事除下令戒嚴緝拿餘黨外特將案内人物詳解將軍行署訊究龍將軍昨據駐港偵探電稱現有黨人徐秀鈞乘某郵船 
到港帶有炸彈甚夥被港探偵知一併拘捕等情 
當以徐秀鈞在前從李烈鈞在江西起事時被控緝拿有案即照會港督請爲准予引渡以憑懲治未知能辦到否　　戮黨人將軍行署偵探拿獲之重要黨人黃子剛已經龍將軍於昨日特令執法員將該犯提赴北郊鎗斃同時並將訊供供不諱之黨人六名連同押往　鎗斃各犯殊形　觫惟黃子剛則沿途談笑自若云汕埠第一區警署二等區員楊仲文）貴州人（日前被統領部扣留解送鎭守使署核奪已經多日嗣由鎭署訊實確係勾通黨人接濟鎗械馬鎭守使當即禀奉將軍巡按使電飭將楊就地鎗决業於前日派隊押往𢌞瀾橋外鎗决並出示宣布罪狀矣 
　　防黨人十二號午香山小欖鎭忽下戒嚴命令所有護沙軍隊一律調回鄉中駐紥各來往輪渡之停泊沙口碼頭者檢查來客行李極爲嚴密現在鄕中尚稱安靖聞袁統領接到探報謂恐有 
黨人　入該鄕故飭黃伍兩營長預爲戒備 
寳安縣屬之淡水及惠州等處現有黨人起事已由陸軍第三營長盧華龍督兵進剿並由龍將軍派兵前往援助仍恐兵力單薄復於十號上午十時許加派警衛軍一營搭廣九鐵路火車馳往東莞石龍等處塡駐 
南洋歸客日來人數較多當道特電港　偵探嚴行防範在案頃悉當道注重之點有五（一）各客有無妻子携帶）二（行李是否蕭條）三（行李有無笨重）四（是否繞道來省或繞道分入各屬）五（留滯港澳時日幾許美國領事卓思　昨因省外謠言曰盛特由小吕宋調到烏文頓淺水砲艦一艘駐泊沙面業紀前報頃悉該領事以嶺南學校地址僻處警界之外恐一旦告警防範難週特電本國政府再將淺水一等内河兵艦一艘續行調到省河駐泊嶺南學校門首（即鴨墩關）以資保護查該兵艦名加里奥載重三千餘噸船身長約一百三十餘尺 
[鄂省戒備中之大火]  
　　十六日燈後七時望山門外繅絲廠對面河灘棚户不戒於火致兆焚如一時火燄燭天不可嚮邇且起火地點即在將軍行署隔城之斜對面該署得信即電傳軍警各機關立刻排隊站街凡屬出龍要道軍隊林立若望山門街都司巷豹頭堤文昌門等處均有軍隊彈壓保護俄而各善堂洋龍警廳機龍及白沙洲消防艦楚材兵輪救火機均得信風馳電掣赴望山門文昌門分頭出救當火起時城内居民擁塞文昌門方面交通阻滯當由城門守衛隊長夏君總稽查王君派隊禁止閑人無善堂救火標識者一槪不准進出聞此次起火係棚户遺火積薪所致勢甚猛烈延燒約兩小時所有沿河一帶房屋若茶樓飯店船板廠棕繩店荒貨店炒　店以及攤户棚民一切小本營業均付一炬約燒去百餘家之譜 
[滇警中之四川清鄕譚]  
　　馮旅長玉祥報告清鄕情形云十一月二十八號據李營長鳴鐘報稱連日在李家場附近拿獲匪徒各情形一併呈如下）一（二十三號據偵探及　線稱復興場附近山溝中尚有匪黨匿藏渠縣大興場南一帶亦有多數匪徒出没其聞並有由巴所拉肥猪匿藏洞中尚未釋放等　遂於二十四號令石排長占鰲帶目兵一大排跟同眼線赴廖家溝一帶搜剿劉排長煥新及瞿司務長瀛洲帶兵一排赴大興場南一帶搜剿當晚石排長拿獲蕭雲龍等五名劉排長等拿獲元正國等五名一同帶回復興場）一（二十五號晚所獲各匪供稱陳兆祥所拉肥猪現尚匿於香龍寨山上並同黨若干亦均藏匿其間遂令谷排長懐臣錢排長玉成各帶目兵一大排分途前進搜剿香龍寨及其附近各匪錢排長由寨内山洞中搜獲肥猪楊仕禮一名並守肥猪匪黨姚明生李北斗二名谷排長在山寨附近搜獲匪首王映周等九名 
當晚一併帶歸復興場）一（被拉肥猪楊仕禮供係逹縣趙家場人九月初十被陳兆祥栅頭所拉索銀二十錠因未交到銀故不得放走不意今日被大軍查獲等語當即釋放其餘各犯已分别訊明供認不諱即 
按照清鄉治匪要則第三條於復興場執行死刑 
　　劉司令存厚轉報第一區第二支隊長劉柏心剿匪情形如下）一）東山雲谷關一帶經官軍迭次搜剿大股匪役潰散殆盡已飭五團第七連鄕連長飭率全連駐吳灘以清與永壁交界之逸匪七團第五連谷連長飭率全連駐白沙以清附近之匪查該場爲江津第一重鎭不可無兵鎭攝（一）十二區地圖遼闊距縣城甚遠毘連黔省山高路險素爲匪藪特派舒營長榮衢參謀萬成率同五團第五連機關槍一連從夾灘經清平場太平硬沿途搜剿進駐柏林向四面山飛龍廟探明匪情地勢再調隊搜剿進駐雙鳳場聽該軍司令長命搜剿六團第四連何連長率該連進駐龍門場向三合場蔡家場從嚴探拿以爲策應以上各連均於十四號分道向前進發）一（該區毗連之合江小漕已飭六團第一營長妥爲防剿 
[濱江丈基風潮之隠]  
　　濱江地方所有街基從前官場之出放與商民之 
承領皆極含胡往往有契照之上註明十丈者四只餘八丈亦有契照之上註明八丈者而現佔之地方竟十丈有餘浮多者即匿而不言短少者即出爭執遂至興訟及官家派人丈量實係短少於是將四鄰一槪丈量而四鄰亦毫不浮多諸如此類雖官場亦無如之何而此等案件遂經年不斷此次官府擬從新一律清丈商民聞信甚爲歡迎惟清丈規定之價值則無一不反對者聞所定章程商民從前所領地基雖繳納租價亦一槪取消此次從新丈量何人原領者仍歸何人但每方丈須繳大洋八元外又有領契費清勘費註册費種種名目統而計之每方丈已合大洋十元之譜所規定之價值未免過鉅民間有地基十方丈即須備欵百元實屬力有未逮且北三四道街北首及東南二邊隅多有承領多年尚未建築今又須備鉅欵欲留其地則欵無所出欲捨其地則心又不甘故近日以來頗有傳說抵抗之策將來一經實行恐難免風潮發生 
 
 

Page 7

 
 
商會見此情形昨特集合各董事議論此事雖非正式會議亦一思患預防之道也今聞其所决議者只有禀請官府將價值減輕以弭患於無形云 
地方通信 
[松江]  
　　正和倒閉案之糾葛辛亥光復時銀根奇緊松江正和錢莊主居頌武私將各户抵進之田單一千餘畝向上海元大亨森和順康三莊抵押鉅款且逾額至三倍之多正和倒閉後各抵户紛紛向該莊取贖詎知田單早已不在正和之手至有欵已還清而單未取出者有欵已不多而抵數尚鉅者紛紛不一有張某僅用該莊一千餘元而所存田單竟有五百餘畝之多頌武見勢難彌縫故意不理纏訟年餘經三莊禀請拍賣於是各抵户情急由張某等十餘人禀懇取贖停止拍賣不料前高等廳不知何故竟置各抵户之損失於不顧命令將拍賣執行乃由朱鑑堂出面承買張等不得已即向大理院抗告該院以高廳所判理不充足着將原判撤消由該管執行衙門更爲處分松江縣知事據理分判甚爲正當而出面承賣之朱鑑堂則恐得而復失央商會咨請商绑移送法部旋由部調卷核奪仍飭高等廳核辦目下尚未判定未知現在之高等廳能不僅顧承賣者之下情而并兼顧各抵户之下情否也 
　　撤退司賬之原因育婴堂保姆十人均出自良家極爲嫻靜本届堂董以他處蒙養院章程保姆一職由敎習兼充因將各保姆辭退另有沈蔣氏者原係堂婴由東外蔣姓抱作養媳嗣復轉嫁於沈某爲婦沈殁貧無依賴訴苦於堂中遂在某乾領（乾領者無乳之嫗也）名下帮同管領孩童與副司賬何某熟習旋因外間有蜚言該氏即經出堂近日何之副司賬一席亦遂撤去　　添招巡士之核准東北鄕新橋鎭當鐵路之衝而該鎭警區祇有巡士三名現届冬防各處盗案迭出一旦有事恐無捍衛之實力遂由兪自治委員　區董等聯禀縣公署請就忙漕逾限加價欵内月准撥助洋三十元俾添招巡士五名以資保護經縣署批警局核覆茲那警佐亦以地方需要等詞復請李知事核准矣 
[蘇州]  
　　派兵駐防福山　常熟縣冬防局主任鄒士希以福山海口地方緊要現值各處戒嚴冬防吃緊之際原有水陸警隊單薄誠恐匪徒竄入有碍治安特禀請道署商派軍隊駐防當經般道尹商之第二師朱師長轉詳上將軍核准飭派二師所部三旅六團第三營營長曹石慶帶同第十連全隊兵士開赴福山駐紥先經冬防局主任鄒君擇定駐軍地點預爲備辦鋪板檯凳等件並辦麵粉酒肉以備犒勞兵士茲聞曹營長已於一月十七號率同全連軍隊到防當興鄒君及水陸警官互商聯絡梭巡辦法隨時認眞巡防 
　　加價爭領營地蘇州閭門外昌一圖淞春園營地面積甚大且在繁盛之區故值價頗鉅始則有葉王兩姓至上海營台官産事務所李英石局長處上稟願繳價洋一千二百元承領該地旋有韋姓得悉營台地　章程以價高者承領（北寺内營地曾經投標競賣）故繼續報告願出價洋一千六百元又有龔姓願出洋二千元相率競爭局中一時未能解决現聞韋姓龔姓等已赴南京馮將軍公署上稟再行加價承領該地不識結果如何也　　課長爭毆案已結　警廳司法課謝課長與衛生課沙課長在席間爭毆一事經殷道尹批飭將在座各員一併停職聽候查辦一面派委吳縣孫知事查復各情已紀前報茲悉此事業經孫少川知事從中　停請求免予追究以全顔面一面即以事出有因查無實據等詞禀復已由道尹允准飭將謝課長實華沙課長祖蔭各記大過兩次示懲餘則一槪免究作爲了結矣 
　　白盡殺人攫財案　住居閭門外山塘街白姆橋堍鹽店弄内之周三福向在渡僧橋堍設攤販賣海參魚翅爲業其長子爲老正大信局之夥另居在外次子年尚幼稚一月二十號上午周挑海參擔出外幼子赴學讀書家中僅有周之老妻一人迨至午後二句餘鐘時周回家見其妻跌倒在竃脚之旁身上受有刃傷數處業已氣絶殞命查點家中失去現洋七十九元金戒指四只金押髮一支約值洋二百元立即報告警區轉報吳縣知事署派承審員周君前往驗勘情形飭探訪緝匪徒究辦聞該處人去該老嫗家略有資財久爲無賴　覬𧢢是日十一句鐘時尚有人見該嫗在門口大約被殺之時在十二鐘與一鐘之間云 
　　蘇垣火警二起日前東區東白塔子巷珠柯文香粉店主婦潑翻洋油燈於柴堆中一時火焰飛騰　烟四射延燒房屋二間經各龍社聞警趕至猛力灌息又二十號晚十時北區劉家浜潘姓家不戒於火頃刻間光衝天警區用電話報告警廳消防隊卽鳴警鐘各龍社聞警出發施救隨即撲息尚未殃及隣右　　殷道尹由寗返蘇　蘇常道殷道尹前日乘滬寗快車赴寗至軍府辭江蘇全省軍政執法處差赴巡按使署辭道尹職聞軍民兩使以殷君在蘇辦事軍民感情甚洽均竭力挽留未准辭職現 
殷君於昨日（二十日）午後返蘇矣 
[鎭江]  
　　官牙更易名稱　鎭郡城鄉各官牙自光復後雖行政官廳未 
曾加截仍私自書寫契紙收取牙費刻下各官牙因奉縣公署示諭仿照鄰縣辦法官牙改名官中須捐長期登錄憑證覔保赴縣領取官格契紙擔負稽漏稅始能承充故特在茶社開會公凑捐欵請領兩張憑證並各拈　以定官中之名聞已拈定王張二人 
至縣具禀請求承充矣 
　　應時品物暢銷　自帝制問題發生以來即有山東帮京津帮各客商陸續至寗鎭蘇等處收買團龍寗綢花緞袍褂等料近聞此項衣料已被收買一空即各衣莊中舊有之團龍花袍褂亦不多見云 
[南京]  
　　宋敎仁書籍運京　遊府西街龍矅樞君宅内藏有宋敎仁家傳書籍多箱當韓巡按使在寗時曾將所有書籍委員檢齊保存於圖書館内以備應用茲聞中央昨飭齊使迅將宋藏書籍運京齊使遂委姚炳熊馬蕩榮兩員由寗運書北上 
　　稟請包認八府塘八府塘素爲販漁各户養漁之區雖繳官費歲僅五六十元而各漁户藉塘獲利頗爲不貲邇有孫鶴巢者心存一網打盡之計具呈官産處願繳巨金歸一手包認聞曾處長現已照准行將給照執業未知各漁户見之能不與孫爲難否　　馮將軍鄭重防務南門外機器製造局關係緊要自滇事發� 
生後馮將軍格外注重不但晨　暮禁阻行人即附近一帶居民出入均令繞道他行近又以防範軍警人數單薄飭江寗王鎭守使派遣勁旅數營前往協防并在雨花台添設快砲多尊以壯聲威　　辦沙田知事記功　常熟趙　鴻江陰郝增祁青浦高繼宗三縣知事襄助辦理沙田事宜甚行出力現由清理沙田局詳請　勵齊巡按核准各記大功一次以資策勵已分飭各該縣知事知照矣 
[杭州]  
　　財廳墊解五項專欵　財政部以現在部庫奇窘電催浙省財政廳提前墊解五項專欵一節已誌前報茲聞吳廳長奉電據已飭庫動支驗契費銀八萬元烟酒增額銀五萬元屠宰稅銀二萬六百元印花稅銀三千八百元烟酒牌照稅銀九千三百元契稅銀一萬九千七百元共計十八萬三千四百元已於昨日）二十一）交由中國銀行滙解中央矣 
　　陰曆年關與各縣契欵　現届陰曆年關國庫支用孔亟刻聞財政廳通電各縣將本年報收驗契契稅等欵未經報解者開列數目限電到五日内摕數解庫以濟要需聞所催者計共慈谿象山温嶺武義浦江龍游瑞安衆順青田　雲遂昌雲和淳安等十� 
餘縣 
[湖北]  
　　催繳商會會捐　鄂省各帮商人對於總商會會捐多所蒂欠除木典錢數帮外其餘有自光復至今分文未繳者以致該會經費無着所需用欵均由總理殷友于籌墊前曾由殷君開會催索各帮遵繳者寥寥近各帮因印花稅事咸逕向官廳遞禀並不訴於該會已視該會如贅瘤故殷君復於十五日邀開大會向各帮催索會費並聲言各帮如再不納費則視該會爲個人的機關惟有辭退辦事人員暫行解散云云 
　　飛機連翩遇鄂　自滇事發生中央曾發飛機四架兩批遇鄂赴湘十六日北京又發來飛機兩架飛機長王諤至鄂後旋由輪赴宜昌以便入川再北京同日又派來馬隊一營到漢旋即轉輪上駛四川 
　　盗匪連刧八家　胡家場爲天門縣屬之小市鎭地處偏僻旣無鄕鎭警察又無軍隊駐防僅有商店十數家歷來尚稱靜謐上年十二月下旬有湖南客民曾三合販運杉木投該鎭宋同春太行售賣即於詎鎭半里許後河灘搭棚居住越日夜半突來匪徒多人撞開棚門搶去銅元官票三百四十七串雇夥彭朝壽喊救被匪用手槍轟斃是夜并連刧舖户朱祥盛袁大　新發祥黎永利彭恒元熊源昌孫興順等七家傷斃新發祥店主徐運生及熊源昌之子熊炳林店夥熊德茂龔士元王代昌均各受有槍傷旋由事主人城報經縣知事蕭文範君親自逐一勘驗并派隊跴緝迄今旬餘尚未獲盗刻已詳請高檢廳通飭各縣一體協緝解究 
[奉天]  
　　謠傳中黨人之防範　自滇亂發生即傳聞黨人内渡叚軍使對此非常注意昨警察廳奉將軍密諭謂轉中央電稱探報何海鳴近已在沿海方面運動事雖未足徵信然亦難保其必無宜嚴加防範云云現已分外注意矣叚軍使又令軍警兩界無論城廂各屬沿街乞食之人與旅棧洋服客商一律留心察看 
　　有事時軍人之獎勵　段將軍以軍隊對於國家當有事之秋不惜犧牲生命禦外侮平内亂厥功甚偉但平日餉需極薄遇事何能望其効死現爲激勵軍人起見擬設一䘏兵會募集捐款專爲撫䘏軍防遺族之需刻已擬訂章程並首助鉅欵以資提倡矣雜評一 
[書始也（默）]  
　　歐戰之醖釀久之久之而始出於戰蓋以兵兇戰危不敢輕開開則不可收拾也迨戰釁旣啓人咸望其速平初謂三月繼謂六月又繼謂九月或一年然而至今未已我國内事本無戰之必要　竟亦出於戰 
　　今滇川軍燕子坡之役爲帝制問題見戰第一次吾安得不� 
鄭重書之嗚呼戰機開矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[浦東鬧荒風潮之激盪]  
　　無賴乘機鼓動　浦東一帶災民自在南邑張江橺富户錢子蔭家閙事後愈聚愈衆四出鬧荒近更攔入上海縣境沿途滋擾勢頗洶洶惟聞此次閙荒災民中雜有 
地方無賴每日以敲火油箱爲號聚集近日羣向楊思橋等處進發向前爲經董之周某家並胡姓家需索銅元不遂其欲即一擁而入攫取米穀等物甚至將室中門窗雜物搗毁經五區警局飭派 
長警協同軍隊馳往彈壓在楊思橋拘獲搶米之人二名又在三林塘拘獲嚴阿香之子阿大等四名其餘始紛紛逃散昨下鄕調查之陸科長已回滬禀復沈知事請示辦理 
　　報告被擾情形浦東三林塘鎭張萬興米店主張萊臣昨至縣公署報告謂此項饑民大半皆南滙川沙及本縣近地人二十一日到三林南鄕喬家等滋擾昨到鎭上約有三四千人分至湯藴齋家滋擾湯發去錢文一百千左右繼至我家發去錢三十餘千後門被撬入内搬去米二百石光景洋紗五包其時各店家均已閉門停止交易軍隊先由王區員向江邊守護火藥庫之營中請來十人當時由王區員帶仝全班長警會同軍隊排隊持空槍吹號壯威揚言大隊將至各饑民於五點鐘時紛紛走散迨大隊軍士百餘人到鎭已晚間七點多鐘請爲核辦云云沈知事諭候查明辦理 
　　道尹急籌賑撫　滬海道尹周金箴君以災民蔓延日甚一日除飛飭所屬十二縣知事妥籌賑撫沿途截留並遴員出發調查外昨）二十二日（已電呈江蘇齊巡按使請撥賑欵以濟災黎 
　　保護洋商貨棧　淞滬警廳長徐君昨聞南邑饑民已擁至本邑轄境六里橋地方恐其竄至沿浦各處礙及洋商貨棧特飭三區警察署解警正會同所屬各分駐所警佐等留心查察如有饑民結隊而來着即垛截並飭該處游巡隊隊長督率隊士認眞巡邏以保治安 
　　奉賢請兵防衛　奉賢縣知事因南邑饑民勢將蔓延至川奉交界之處是以呈請周道尹轉商楊護軍使從速派兵到奉預防聞護軍使已允將駐防周浦鎭之陸軍抽調數排前往奉賢防衛 
　　典業應接不暇周浦商會據該鎭典商等函稱典業因陰曆年關伊邇凡與上海各錢莊往來者早經結束不期此次南邑地方陡有饑民率衆要求富户酌給銀錢稍有吝色即强取米麥等件莫可遏抑因此鎭上及各村户咸恐搶刦將所有衣飾等值價之物來典求質日不暇給所有銀洋一時無從轉運須請轉函上海南商會代懇錢業匯欵持以應急需等情昨南商會已允爲函商矣 
[日艦入塢修理]  
　　日本軍艦隅田伏見鳥羽等三號前照中立 
條規卸除武裝停泊浦　照例看管在案近由日政府提議擬將該三艦修理已得中國許可茲悉該三艦中之隅田號已於前日）二十號（駛入瑞鎔廠修理其餘兩艦俟隅田修竣再行入塢 
[防範飛機之動作]  
　　松滬護軍使署近接統率辦事處來涵謂防範飛機最爲困難各國雖置有特别快砲然飛機速率甚大命中 
頗難况中國並未置有此種砲位應先預防查飛機飛起必須選擇妥當地點先行配合試准發動機此項動作發音甚響應即通飭地方官巡弊等告示居民如有發見即行報告海岸沙灘尤宜注意希即飭屬辦理云云現護軍便署已通飭各軍警一體查照矣 
[此聲也胡爲乎來哉]  
　　本月二十一號夜八時許滬南方面忽聞大聲兩響似係砲聲又似從浦東傳來滬上商民因年來迭遭兵焚已成驚弓之鳥初聞巨聲頗爲惶恐嗣因並無繼之聲響驚魂始定一時奔走詢問欲明眞相竟不可得昨日有人至各廳署調查亦未明其故亦可異已 
[西報紀雲南通告之大致]  
　　大陸報云昨日上海中外大商行數家接有雲南政府於去年十二月三十一日由貴陽所發之通告書書中詳述舉事之理由並紀籌安會佈置國民選舉　經過且載有政府致各省長官辦理選舉之秘電内有一電命各長官消燬成案此通告書旣由貴陽寄出則貴州之附和雲南於此可知矣 
[紅十字會對於滇軍之籌備� 
　　滇省事起北京已遣師前往本埠紅十字會因滇邊各省必有戰事曾電致成都梧州各分會召集醫隊并分組涪州瀘州重慶叙州榮縣雅州自流井南寗等處臨時救護機關及固定醫院昨接各處復電已在力策進行不日可望成立其於滇黔兩省亦正在酌擇要地分投籌備云 
[川省戒嚴消息]  
　　聞旅滬川商昨日）二十二號（得本省消息重慶宜昌間現已戒嚴川省謠言甚熾以致商貨阻滯所有匯兌銀兩請暫停匯以免意外川商某君得此消息因桑梓所關當即拍電詢問川中近况惟至入暮尚未接到回電云 
[海軍總長在滬之布置]  
　　擴張船塢基址　海軍總長劉冠雄君由京來滬已失紀前報茲悉劉君以上海所設之船塢係爲修造兵商各輪而設惟塢基僅長三百六十五英尺祇能修造尋常艦及各種商輸而本部所轄之海圻巡洋艦船身長四百數十尺且甚寛闊已不能駛入該塢故不得不由洋商和豐等廠修葺所費甚鉅現當節省國庫之際自應設法　節前日（即二十一號）特親至船塢考察見旁有餘地堪將塢基開拓一百餘尺昨已商由船塢洋總工程師毛根君從事擴張矣 
　　催促新艦工程海軍部前飭江南船塢建造永健永績新砲艦二艘船身與機器鍋爐已於去年陽曆五六月間下水後裝配完全惟艙面應設砲械曁槍房火藥間等迄今尚在製作劉總長抵滬後因各省防務緊要需艦甚急特於前日親往該二新艦檢查 
一週並飭船塢迅速工作完竣 
[滬漢間航業之舊歷史]  
　　滬漢間航業現狀之調查曾詳誌前報茲據一航業掌故家言長江航業之舊歷史亦頗饒趣味因爲記之如下長江航業經營最早者爲英商 
勒塞爾）譯音（洋行一名上海輪船公司其極盛時代蓋在五十年前其時之輪舶皆用明輪航行至漢口恆須五六日之久一船名火后一船名火砲一船名火箭一船名普列石至一千八百七十四年始有新船南南京湖北等到申南京後改名江孚湖北後改名江天故招商局現有之江孚江天實皆有四十餘年之歷史也一千八百七十七年三月勒塞爾洋行以全數輪船售與中國人自組之招商局招商局留江孚江天等船餘皆拆毁售料後添之船則皆新式船矣英商太古洋行之成立則早於招商局其初營航業在一千八百六十七年距今將五十年也其最初之船爲北京上海漢口等今皆廢而不用改作貨船北京船在蕪湖漢口船在漢口上海船亦在蕪湖三船皆有四十餘年之歷史也 
[江寛輪船出險]  
　　招商局江寛輪船於陰曆十二月初七日上午十一時自漢口開駛來滬載有搭客一百餘名貨物七千餘件至漢口 
下游二百餘里蘭溪江面該處航線向有淤沙僅一船可以通行船行至此必須避讓該輪偶一不愼觸傷左面輪頁以致擱淺當經該船主通報漢口本局除將所載搭客托怡和洋行之隆和輪船代載來滬外一面用拖駁將該輪連貨拖至下游黃石港然後由該局之新濟輪船拖至吳淞昨復用拖駁由吳淞拖至十六舖該局碼頭俟卸空貨物入塢修理 
[私運硝磺之敗露]  
　　江海關稅務司接該關施監督來函以奉齊巡按使電開據探報鴻安公司之德興輪船現自漢口來滬載有違禁品物飭即在滬檢查截留等因昨日稅務司特飭扦巡於該輪進口至寗紹碼頭下椗後上輪搜檢查出硝磺兩竹箱餘無别項禁品查訽私運之人已乘間逸去遂將起獲硝磺帶回關棧存候函復施監督核辦 
[函請鐵路局檢查煙土]  
　　江蘇巡按使致滬寧鐵路局長云案准禁烟特派員蔡函開前以私土充斥迭經派員會商江海關隨時設法偵緝各在案近據線探密報近來俄國屬地西比里亞一帶近接我國區域之處種有烟土現在大連等埠來船幾無一次不有私運及其輪船裝儎之黃荳花生水菓白菜各貨航船所運如荳油黃荳等件往往於貨物之中包裹暗藏爲數甚夥此爲大批綑儎水路偷運之大槪情形也至於陸路則於津浦滬寗兩處火車未到浦口上海之先預爲鄰近小站起卸再行轉運各地分銷此中旣有執事人役之潛藏復有行李搭客家之夾帶更有大批貨物中包裹之私軍秘幻詭奇無所不有除由本處籌措製備新式汽機小輪交由江海關專事梭巡查緝海洋來船外相應函逹即請查照轉飭鐵路各站巡警機關一體加意檢查遇有標貼印花之土仍應照案准其通行無阻外倘有私土倫運亟應嚴行查拿依法懲辦總期有運必獲以重烟禁等因到本公署准此用特函逹即請轉飭各車站站長督率巡警一律加意檢查認眞辦理至紉公誼 
[搜獲手鎗子彈]  
　　老閘捕房中西探捕於前日傍晚同在長浜路查獲形跡可疑之徐州人董德標崔明元二名當在董身畔搜出實彈手鎗一枝崔處抄出鎗彈十粒一併帶回捕房收押昨晨併解公共公廨請究即據該探捕上堂禀明前情並將抄獲之手鎗子彈呈案請察會審員王肇之君商之德副領事裴君判董崔二人還押候查明曾否犯案於下禮拜六解案核辦 
[復訊一羣强盗]  
　　盗匪胡德才李德才王友章張永福王德生樓增林 
丁懷寳張德生張得勝江玉生陳安白江九羅陳小楊子楊金標王子雨潘崑山馬大史大毛子胡明才丁阿 
三等因先後在公共租界内持械嚇刧浙江路信孚烟膏店山東路三百十七號賴弼臣之土棧長浜路五十六七號周國均之米店麥根路三百七十四號徐秀鄕之米店貴州路永隆押店北海晉成押店雲南路仁和立盛烟紙店長浜路夏金友之烟紙店大沽路恆康油酒烟紙店等十户銀洋烟土等贓匿居英法兩界由老閘捕房包探陸桂山等協同一百九十六號西探先後拘獲解經公共公堂研訊各情已紀昨報前日午後捕房傳同各原告及一干人證將盗匪胡德才等二十名解送公堂由關讞員與英領康君繼續研訊先由捕房刑事科代表牛門律師上堂聲稱麥根路一百七十四號門牌米店事主徐秀卿經捕房往傅忽稱已往鄕間不肯到堂其中顯有别情應請飭傳繼即各信孚烟膏店夥龔壽芳永隆押店夥王子洪山東路三百十七號門牌土棧夥藍裕開等各原告逐一詰問被刦情形並詰據大沽路恒康店主陳永堂供明當追捕之時因一匪開槍拒捕被帮同追捕之西捕開槍還擊彈傷殞命各情並經八十四號西捕上堂證明堂上即令各原告將各被告辨認能否指出當時行刦之人各原告咸以當時因被出鎗恫嚇倉皇躱避不敢過視是以未能指認中西官復向被告胡德才張得勝江玉生三人略詰之下因已日暮諭令被告一併還押候再訊核 
[根本上之改良蠶事]  
　　上海縣公署奉巡按使通飭云案據江蘇省立第二農業學校詳稱竊維吾國蠶絲業向爲輪出大宗以品質不良銷路日　推其原因實爲製種不善所致故求蠶絲業之進步必先考求品種作根本之研究日本蠶業來自我邦而近數年來絲質日見精良其輪出額數日有凌駕我國而上之勢其所以能占優勝地位者非一朝一夕所致皆由根本之改進而來國家　方不惜鉅資創設原蠶種製造所製成良種分布民間全國養蠶家幾無一不取給於此故其所出之絲質良而純爲世界所歡迎而銷路日見暢旺也我國蠶家於製種一事向不講求謬種流傳隱害匪淺若不於此根本上力求改革一任其所爲雖日日言蠶事改良而終無收效之一日農校開辦蠶科已及三載對此根本問題無日不勉加研究令學生勤爲習練以副鈞座提倡農　之至意茲於學生製種實習時製得消毒無病蠶種八百張其種類本國種有諸桂新圓新長錫圓奉白龍角棲鳥日本種有青丸新華等除校内留存　蠶實習用外尚餘五百張經蠶科敎員一再檢查尚可邊用茲當寒冬貯藏之前擬以平價分配本省各縣分爲特别普通二種紙每張銀元二角八分普通種紙每張銀元一角四分匪圖營利藉收成本爲數甚微雖不足供各縣之所需然製本不小爲校内經濟所限一時難於多製此後若能博得社會信用益當奮勉擴張以圖全省之蠶種改良爲此具文詳請通飭各縣出示勸諭人民試爲購買寳爲德便等情據此除批示并分飭外合亟飭仰該縣即便出示曉諭購買試辦以期蠶種改良維持實業並將試辦成續查核具報 
[留滬粤人組織女子兩等小學校]  
　　粤紳伍秩庸君等近發起一廣東郇光女學校其地址在横濱橋附近克明路順大里内係辦理初高兩等小學以德智體三育養成健全女格爲宗旨校長崔君通約新由美洲返滬於敎育界頗有經驗復得鄭揚秀夫人爲女監學亦在美主持敎育多年於管種學科尤注重國文國語英語該校之女校董中有廣州柔濟女醫院長富馬利醫生對於此舉盡力贊助并在校附設贈醫所以行方便云 
[學校休業彚誌]  
　　中華女子同義義務學校於昨日上午舉行寒假休業式由主任陸胡雄飛女士柬請尚賢堂李隹白博士考查成續察閱體操李博十贊美不置並面允繼續輔助擴張該堂操場使該校男女生於體操外可以隨意運動並聞該校於陰曆明年添請裨文女學級敎授以促進行云 
　　蓬路德鑫里江浙兩等公學係王民遺吳俊民諸君所創立本年又附設英文夜學日夜學生共有一百五六十名聞月之二十一日考驗國文二十三日舉行年假休業 
城内國民敎育實進會附設之安定兩等小學校昨日上午舉行寒假禮經各敎員相繼演說頒給分數表即率全體學生向國旗行禮並行别師禮乃奏校歌散會聞定於舊曆正月初八開校 
一月二十一日老靶子路英華書館年假休業由監院慕悅理君開會給獎並請英員沙司麥來氏哈味倫特君到會主席午後四時半學生敎員及來寳聚集一堂西校董亦多蒞止當由慕監院與中西各敎習按次報告成績並經西校董演說勸勉學生之得有憑獎者頗衆並聞明年於英算一科增聘香港士提反大學畢業文君世泰爲敎授云 
英租界大馬路洋貨集益會設立之滙文半夜學校於二十號晚次于壽春君演說謂中國今日國勢阽危民不堪命推其原由約略可分五端）一（中國人少優美才能（二）乏高尚程度（三）無公義之心（四）缺誠實買賣）五（無眞正宗敎所以致此者以敎育不能普及也故設立學校須於此諸端從事改良庶中國大局尚有希望云云次美國柏高德博士演說由于君譯成華語大致謂諸君求學非專爲已身應將所得者轉施於人蓋基督有言施勝於得若中國人個個有助人之心以中國之大人民之衆中國之强可拭目以待云云次美國吉爾逹君演說由應君繑譯謂求學之道貴乎實地練習譬如諸君習英語當時用英語勿待諸他日遷延復遷延以至老而無成次楊振華君報告學生積分次由應君演說均屬勉勵學生之語次顧振君報告下學期情形謂下學期分正預二科預科程度與高等小學同正科與中學同畢業時均給文憑今爲體䘏學生起見自下學期始每學期祇收五元什費五角次由朱憾仁君給獎）其第一二名成績較優照章下學期免費）次由虞思才演講諧談題爲優勝劣敗以假亂眞一時談吐生風聽者爲之捧腹末由余君宣言及朱君報告下學期開學日期）二月十八號（謝詞茶點散會時已鐘鳴十下矣 
[提倡道德宗敎]  
　　本埠中外人士新近發起一會專以提倡道德宗敎爲主茲將其通告錄下謹啓者道德爲人羣之保障宗敎乃救世之根源方今人以不古世風日壤同人等惄焉憂之曾屢邀中外名人碩士迭次開會研究道德提倡進行方法冀納世人於眞正道德之途茲定於陽曆一月二十三日下午准四點鐘假法租界寳昌路石牌樓尚賢堂開會敬請伍廷芳博士及中西各名士到會演講新發明生死之原理發揮各敎之精神届時無論何人均可入座聽講伏希明早臨並乞約同志偕臨爲幸 
[軍人之年興索然]  
　　駐滬陸軍第四第十兩師長楊盧二君接到統率辦事處來電謂陰曆年關　瞬即届軍隊例應放假惟今年各處潛伏之黨人屢圖起事防務甚爲嚴緊故此届陰曆年關不准放假僅一律停止操演三天藉以休息所有派防耍隘各士兵仍當加意防範以免黨人乘隙而動等語昨楊盧二師長已飭所轄步砲各旅團長飭遵矣 
[善門難開]  
　　旅滬猶太國慈善會會長沙羅門控無領事管朿西人某某二人來會强借不遂在虹口小菜場行兇並圖謀害等情昨由捕房將被告兩人解至公共公廨請究先由美捕房一百九十號西探投訴被告拘至捕房稱在德國領事署註册當送至德領事署查無二人名字是以解案請究繼由原告沙羅門偕代表禮明律師上堂譯稱被告等來滬已有年餘會中時常資助一二十元詎被告等均不自謀生計是以截止資助乃被告等挾此嫌隙將原告兇毆並欲置之死地現有中西見證在堂請爲訊究並據見證西人與小販華人徐永興相繼上堂證明被告行兇情形訊之被告亦延斐斯律師到堂辯稱被告等前在香港領有護照來滬且在德領事署註册給有憑證關讞員商之德領師君判被告帶回捕房候查明確實國籍再行訊核 
[蘇婦尋見女兒之枝節]  
　　蘇州婦人王李氏之女愛金於七年前走失無蹤前月間李氏來滬至西棋盤街四十六號門牌老長春么二妓院内尋見遂携女至總巡捕房控訴當經捕頭派探前往調查諭交王李氏將女領回並以該院鴇婦張老二（即張吳氏）容留幼女違章請廨出單傳訊該鴇即延律師具禀公共公廨指控女母串同包探强領伊女昨晨由廨傳訊先由捕房代表牛門律師上堂譯訴前情並據張鴇之代表穆安素律師投訴被告前爲本案原告當起訴時英領康君以民事性質令赴民庭起訴旣至民庭英卓副領事又以此案係屬刑事諭飭捕房查明解訊云云繼由王李氏之代表斐斯律師到堂辯護關讞員商之德領師君判各退去候再訂期復訊 
[鄰居拐賣女子]  
　　陳阿三之女秀林早已許字近被近鄰王來福王徐氏人婦設計騙出賣於船户奚寳寳爲室已於本月初五日與奚成婚陳失女後曾各處找尋今已查明投報一區三分駐所由宋警佐飭警將王來福夫婦並秀林一併拘獲惟奚已聞風逃避昨將一干人函送地方檢察廳並着陳阿三自行投質 
[飯店主交出女兒]  
　　公共租界某西人處侍者陳福生在地方檢察廳控妻華貞英被黃高氏即英囡誘逃無蹤查悉雲囡之父高元世在高家行開設飯店請求提究當將高元世提案交保限交伊女在案昨日午後高元世將雲囡交案林檢察長諭將雲囡收押高元世仍交原保 
[探悉拐孩眞相]  
　　著名拐匪卜桂生張輝串拐劉金榮孫少芝兩户小孩被探拘獲 
 
 
] 

Page 11

 
 
　　解送法公堂後又有朱虞氏投稱亦被卜等拐去男孩阿六請求附追卜供虞氏之孩實係汪金生所拐判卜押五年限交阿六在案現經虞氏向卜子阿順好言詢間阿順稱十月初九晚伊父見阿六在門外閒觀即購花生一包遺伊向阿六引誘至半途由伊父抱往汪金生家後同汪携出售賣等語該氏當復報告捕房將汪金生拘獲昨解公堂請訊因原告未到經聶讞員略詰之下判押候禮拜一傳原告到堂再行追究 
[認領迷路女孩]  
　　女孩劉彩雲前在法馬路迷路啼哭被捕查見帶至法公堂因不知住址發堂留養在案今由伊母劉李氏得悉投案求領中西官着往善堂將彩雲帶出認明無訛准予領去 
[危牆傾圯]  
　　北河南路桃源坊九弄第二百十四號起至第二百十八號房屋之後面圍牆因年久失修於昨日午後忽然傾倒壓坍對面二百二十九號陸姓前門壓傷小孩陸阿彩王金弟及老嫗王翁氏等頭面手足等處當由某號三道頭捕聞信趕來將受傷人一併送入捕房飭送同仁醫院醫治一面派探查傅屋主到案再行核辯 
[小工服毒自盡]  
　　浦東碼頭小工王少如於本月十六日呑服毒物意圖自盡當爲同伴察悉送至滬南紅十字分會醫治無效延至昨晨斃命即報上海地方廳委派宗檢察官沈檢驗員等到會驗明委係服毒而死因無家屬判由善堂棺殮 
[忾車撞傷老婦]  
　　昨有年約六十許之老嫗在蓬路小菜場口被某號汽車碰倒受傷頗重由六百五十四號巡捕雇車載入捕房捕頭命送同仁醫院醫治聽候核辦 
[小孩被車碾傷]  
　　人力車夫徐餘之前日拖車至閘北新民路將唐金壽之子小三撞倒於地碾傷腿骨由崗警拘入四區警署暫押受傷小孩交其父帶回醫治再行核辦 
[漆匠跌傷]  
　　漆匠邱阿明昨在外白大橋搭乘某號電車因登車不愼墮地受傷經二百七十三號巡捕車送捕房轉送同仁醫院醫治 
[製造局修理房屋]  
　　製造局總辦李宗嶽君查得局中廠房損壤坍塌者有之牆壁毁壤者亦有之當此整頓廠務之時應即大加修理除派員遂一勘估外昨將砲廠後面之短牆先行派匠修葺粉刷 
[公益紗廠之營業]  
　　公益紗廠爲英商怡和洋行所經辦華商亦有附股者歷年營業甚爲發逹前日）十九日（在怡和洋行開股東年會報告一切該公司發行股票總額共七萬五千股每股銀十兩資本總額共七十五萬兩而上年盈餘竟有十八萬四千餘兩之多其獲利可謂厚矣現每股派息一兩五錢有一分五釐之譜三千兩作廠員花紅二萬五千兩歸入未派餘利項下未派餘利合計現有十二萬兩據該公司報告最初九個月營業最爲發逹最後三個月因受帝制問題之影響以致紗布銷路均滯加以染料昂貴顔色布之成本益重而上海一帶棉花之收成不佳棉花價亦高昂故對於將來殊少反握云 
[明明眼鏡公司又獲獎詞]  
　　英大馬路中國明明眼鏡公司曾由松滬護軍使楊君長江巡閱 
使張君各贈贊詞以爲提倡昨滬海道尹周君亦繕贈獎詞一幅照錄如下　比年以來海上工業之發皇國貨之改進無不月異而日新中國明明眼鏡公司新發明之托力克鏡片晶瑩透澈獨出冠時青年學子每以助其光線養其腦力足證吾國物質文明進化苟極深研幾自不難與歐美製品爭衡並駕鄙人前總商會尤負有應盡之責今公司旣奉農商部註册給獎所望更求進步以貽吾邦人士並以勵吾實業界增榮益譽公司勉旃 
[白盡搶刦之懲治]  
　　安徽人李忠玉白盡搶刧小東門内景福銀樓金押髮四只當場人贓並獲由警局移送地方檢察廳當將原贓給予該店夥領去李押候再核在案昨日午後由端木棻推事官會同鍾尚斌檢察官開庭命提李忠玉到案略詰之下判監據三個月以儆 
[匪徒慣搶簪環]  
　　匪徒朱阿二李阿東專在公共租界内攔刧婦女簪環前日經老閘捕房包探王寳生將朱李兩匪查獲昨日傳同被搶金飾之朱王氏廳許氏徐吳氏周金氏等十三人將該二匪押解公共公廨經中西官質訊屬實判各押西牢年半示儆 
[不認攫取烟鎗]  
　　住居虹口百老滙路一千零零五號之李竹鄕控陳阿福攫取烟槍等情昨由捕房將陳拘解公共公廨經中西官訊供不認判陳押候查明於下禮拜六再訊 
[串竊煤觔三誌]  
　　寳興長煤行控張愛生戴阿興沈阿大等串竊煤觔四十餘噸經偵緝隊查得由開老虎灶之穆三吳春坡等收贓穆已逃逸惟將吳春坡獲案前日經叚科員預訊一過判將張等三竊犯及吳先解地方檢察廳究辦 
[婦人欺侮瞎子三誌]  
　　瞽者劉步高訴被張屠氏以鑺水燬壞皮袍一案前日由閘北司法科訊實判將原被證人一併解送地方檢察廳請辦 
[藝徒被責潛逃]  
　　市浜橋某成衣店學徒殷阿大前日因被師責打逃至閘北由四區崗警查見帶入警署姜警正諭令暫留聽候傳到該店主再核 
[雉妓被人戳傷]  
　　前爲雉妓之劉阿寳控於福卿前日在新閘路持刀兇戳傷面部等情昨由捕房將於拘解公共公廨經中西官訊明以於不應持刀傷人着押一禮拜以儆 
[糾賭花會之騙局]  
　　新閘居人許小泮許劉氏同控無賴周禮章與吳余氏以糾賭花會爲由騙呑洋二十元昨由捕房將被告二人拘解公共公廨經中西官質訊屬實判被告各押二月　 
[原告回鄉度歲]  
　　蘇州婦人蔣張氏之女冬蘭於幼時由氏據賣於住居蘆墟鎭之婦人凌董氏爲義女年已及笄詎至去冬被張氏唆使伊女捲取值洋一百五十元之金飾逃至滬上押入南京路德裕里雉妓院爲娼經凌姓用人來申遇見訴由其主延斐斯律師禀請公共公廨轉飭捕房將蔣張氏與冬蘭一併拘解公廨訊判張氏母女押候復訊再核在案昨晨復訊先由原告凌董氏上堂訴明前情並由原告代表斐斯律師與被告代表羅傑律師復向盤詰一遇被告律師以另有要事聲請展期並准被告交保候訊而原告律師以陰曆年關在邇原告須回籍度歲請速訊結否則俟過年關再行訊理會審員王肇之君商之德領裴君判被告母女合交一千元人洋並保展期三禮拜再訊 
[介紹新刋]  
　　去年七月二十八日之颶風損失甚聞上海自關爲商埠以來所遇之風斯爲最烈故徐家滙天文臺勞亦棣司鐸特詳爲記述並將各處所報告者彚編一書名曰颶風由寳山潘肇邦君譯以華文歸土山灣印書館印行以供我國人之研究昨承惠贈一册書此介紹並誌謝忱 
[誌謝]  
　　昨承永年人壽保險公司惠贈彩印月份牌二幅書此誌謝 
[氣候報告]  
　　）上海徐家滙天文臺天氣測候報告（　　已過者之報告　一月二十一日低度自分爲二中心一在北直隸灣一在揚子下游上海晨有小雨午後晴　海濱一帶風無定向二十二日多雲而潮氣壓上升頗緩風自東方回北二十二日政午四時前二十四小時内上海氣候温度至高五○二至低四三　九去年同日至高四七八至低三五八　　未來者之推測　二十二日下午四時三十分預測中國臺測日本間有大旋風天氣甚惡劣揚子江口有雨霧 
來函 
[中國學報社通告]  
　　本報前次發行九期因事停版有負閱報諸君之雅意抱歉良多想由同人賡續前業定於本月二十八日出版所分門類或接續前册或另列新編俱係人間未見之本並采集唐宋以來名人書盡用　羅版精印以餉海内大雅宏逹幸賜敎正本報每月一册計一　頁左右定價三角五分半年一元六角全年三元五角郵費在　凡有定閱本報與從前訂購本報暨雅言諸君務祈開具詳細住址速寄北京相城二龍坑梯子胡同本社爲盼　中國學報社同人謹啓 
[漢口王予坊盛炳紀來函]  
　　大主筆先生台鑒敬啓者長江輪船公票局現又復活其組合性質雖與上年普益公票局稍有不同然統艙客位定價之昂則與普益無異窮苦同胞其何以堪旅居長江各埠同鄉近復紛紛來函要求設法挽回今將致上海寗紹公司總協理虞傅兩君函底一通即乞貴社登入來函欄内籍以答敝同鄕之貽書諸君如蒙將仝稿一天登載尤紉公誼專啓轉頌撰安　王予坊盛炳紀同啓一月十七日 
拾卿筱庵先生賜鑒敬啓者自此次公票局發生以來旅居長江之各同鄉又復紛紛來函謂我寗紹商輸亦在其列囑要求執事設法挽回坊等以寗紹加入與否尚未確知何敢率爾凟請洎寗紹到漢晤該輪買辦張春黻君始知確已加入並悉雖備有維持票而爲數有限取締極嚴則是未能普及不言可喩查上年普益公票局之設辦法未妥怨聲載道曾經炳紀一再函勸旋即取銷而其結果則股東固虧折不貲旅客已受累非淺此次之公票局係由各買辦組合而成其性質等於公會似與普益不同矧各買辦因彼此競爭船價濫跌虧耗甚鉅不得不設法整頓以維營業此誠各買辦不得已之苦衷當亦局外人所共諒惟查統艙客位定價之昂與普益無異是各買辦祇爲個人謀利計不爲數千里長江流域窮苦同胞計設使激動公憤各買辦固有所不利即或相安無事各買辦亦有所不忍至我寗紹商輪昔年創辦之初原爲減輕船價以惠桑梓起見與他公司各船專爲營業計者情有不同此次即不加入想公票局當不致强人所難縱加入矣與其他各船略爲區别公票局諸君　亦曲諒現擬請執事商諸公票局倘該局體念旅客之艱苦將各船統艙客位定價一律減讓俾多數旅客咸受其惠固屬萬幸萬一不能轉圜或爲我寗紹商輪籌一特别辦法庶不背我寗紹創辦之宗旨而執事亦可告無罪於我寗紹同鄉如徒有維持之名而無維持之實則我寗紹惟有獨樹一幟分道揚鑣耳况他公司各船與我寗紹本屬不相聯合即如此次寗紹因拖長安蹔擱他公司各船或來或往視若無覩其肯爲我拖帶乎若謂恐同業抵制試問我新寗紹滬甬往來亦有他船日日追隨而我同鄉團體之固結人心之踴躍七載於茲始終弗渝今旅居長江之各同鄕不下數十萬人如我寗紹定價平允縱使他船跌價抵制我同鄉毅力熱心固不致見利忘義即他省旅客或以我寗紹能顧念同胞感情所至亦必紛至沓來似無用鰓鰓過慮且商輪以裝貨爲主我寗紹自行駛長江一載有餘承長江各商帮源源賜顧裝載貨物每有應接不暇之勢在寗紹不無抱歉而各商帮竟能深諒握算計　當可操劵即使客位水脚稍受影響亦不至有碍營業用敢不揣冒昧披瀝凟陳尚祈執事一面與公票局磋商切實變通辦法一面邀集董事會議進行方針庶不負上年旅居長江各同鄉歡迎之雅意爲幸多矣臨頴不勝惶悚待命之至專此奉布敬頌公綏諸董事先生均此　王予坊盛炳紀謹啓一月十五日 
雜評二 
[防空（訥）]  
　　軍警之所防者炸彈也暗殺也私運也煽動也其大者如上海則防襲繫局署也如邊省則防兵隧侵入也防務至此亦可謂盡矣 
　　然而今日則且進而防飛機矣吾謂中國非特無防空之利器即擾空之飛機亦尚未有無擾空之飛機擔任地方防務者已日不暇給使果有之則驚恐更將何如耶雖然今日之 
局面亦正難言也 
 
 

Page 12

 
 
   
 
 

Page 13

 
 
自由談 
游戲文章 
[歲暮窮漢上財神書] [  吳悔初]  
　　敬啓者竊某性成捐介不慣趨炎潦倒半生窮愁日甚親朋白眼告貸無門際此臘鼓聲催萬端結朿驚心時序又届歲闌慨單裕皮棉盡入長生之庫念油鹽柴米毫無卒歲之有資不能飲露餐風更不屑鼠偷狗竊山窮水盡徒喚奈何亦惟有坐以待斃耳因思吾神掌財政之大權握窮通之樞紐聲威赫奕婦孺皆知故某每瞻玉貌必敬必恭每遇祀辰亦虔亦謹雖不能效富者之珍品駢羅誇多　靡而隻雞斗酒倛奉維殷當亦吾神所能黩記者也然而富者已富而吾神不憚添錦上之花貧者終貧而吾神不憚下井中之石得母聰明正直猶有愛憎於其中耶抑苦其心志將降大任於呈身耶當此年穀不登飢寒交迫恐難待西江之水已成涸轍枯魚伏望吾神稍加憐憫略予變通祇求仰事俯蓄之資俾得心安夢恬之境雖曰郭家金穴鄧氏銅山凡爲生人無不有此奢望而某自顧藐躬福薄命蹇不敢忘冀非分以取罪戾似此請求尚不苦吾神以所難在吾神不過一舉手之勞而某即獲享安閒之歲月吾神亦何靳而不予異哉韾香一瓣膜拜有時勿吝區區以全寒素不勝延頸待命之至謹啓）五（ 
筆記 
[師水齋遊記] [  師水遺稿]  
　　黃海紀略（三續） 
度雲梯入獅子林記 
下峯至雲梯頭發步處壁如夾城中段如棧道下段削空無倚人從鼇魚洞口仰睇之俱爲膽落余輩散步而下如履平地鼇魚首翹蓮花之背欲探蓮頂而未能洞口一松一柏松號臥龍柏亦蚴憀可念被樵夫侵戕而枯殊堪髮指穿洞上北折至海子海子本黃山之巓而平衍寛敞怯者亦安綠縟席地入高秋無燥色登煉丹臺諸蜂聳拔於海門之巓日光銜之皆作紫金色一片雲激宕空靈似欲引我上石牀學陳圖南百日酣臥惜天海庵光明藏俱墟不得久留賞　過天平釭飲石上濟庵與琯兒有酩酊意余挾珙兒升光明頂視天都蓮花若鼎時然目光所及一如蓮頂吾家霧山郡志紀五百餘仞從頂上望之匍匐後海中僅作鴨頭綠耳麻川𡣩溪舒溪諸水如掌上螺紋了了可數東探散花塢怪石人立英雄兒女各具形態從頂下北折入獅子林寺門左有品字松距品字數十武有連理松兩枚合并分枝如五龍頂正圓如十丈傘蓋陰可庇百人黃山松之最大者也僧延入茶飯罷夕陽正掛西海門有石如鷄鳴寺小浮圖腰露鋸痕余按記目爲飛來峯僧以爲不謬飛來左右有奇峯夾之僧目右峯爲石犀西北峯腰一石僧僧目爲逹摩面璧其神氣酷似不嫌其借林上搆一新蘭若額曰臥雲嘉慶十七年建也 
劇談 
[北京劇界拉雜紀（續）（] [  魂郎通信]  
　　梅郎蘭芳固今之所謂第一名旦也其在京也勢力莫與之京及至海上其身價之隆有過之而無不及不意海上之二等角色林顰卿今春來京歡迎之者實繁有徒其勢力幾埓梅郎論其技藝固遠在蘭芳下面其在南中之身價亦遠遜於蓋伶呌天也不意顰卿至京一顰一笑俱足以迷下蔡惑陽城而蓋伶眞打眞甩之好身手其呌座之能力不敵一善病工愁之林妹妹即此一端亦可見北京社會日趨於淫靡故演劇者聲譽之紅黑莫不惟驗子之是卜而技藝之良否尚是第二的要素也 
譚貝勒自入民國以來其清歌妙舞殊難接於吾人眼簾耳鼓間即偶爾登場亦如曇花一現無復如當年朝朝暮暮流連於歌臺舞榭中矣不意近兩月來一演於文明再演於廣和三演於吉祥而其十數年來素不演之拿手好戲如碰碑南陽關南天門等戲均相繼演唱其歌喉雖遜於曩日而做作實有過之以故一般譚迷仍墮迷途尚未一稍醒其迷夢近復擬在文明演其傑作連營寨一劇都人士得此消息大有勝敗興亡都不管滿城爭說呌天兒之慨魔力之大誠莫與京然其技藝實有獨到處固非一般後生所能望其項背而歡迎之者殆所謂眞正之誠意也然譚伶於共和之世登場殊鮮而值茲帝政恢復之時妙曲屢聞此老殆亦具厭棄共和歡迎帝制之心理乎然而受益者僅一般譚迷也 
小說 
[俠情小說紅蘩蕗别傳] [  天虚我生]  
　　第八章 
海龍重引勃斯返其辦公之室曰國民吾儕治事汝以爲如何勃斯此時目覩凶忍之狀中心頗怔忡不寗因日噫汝儕實爲魔鬼海龍愠曰是何言吾儕孰非愛國國民汝乃從而侮之勃斯不答海龍又曰此孺子所過之生活汝即以爲虐乎不知其父在位之時天下孤兒受其凌虐者殆不可計今日者彼不過食報於萬一耳故吾但見其樂不見其苦海龍言時作齒齲露作獰笑大似惡獸之欲覔人而食勃斯不覺蹴踖不安自念苟非有金錢爲護符者此頸骨亦遭毒噬矣時海龍之詈逾高怒氣亦逾熾目光睒睒自續其言曰西蒙夫婦亦殊不可信俟有國民之較忠藎者吾當易之因屈指計曰今爲禮拜四然亦可名之爲禮拜五早晨則明日爲禮拜六至禮拜日吾必易此二人矣婦人之心類多慈懦不足恃會　　忽曰勃斯吾見汝與彼婦作眉語何也言次握其多骨之拳猛擊桌案豁然一聲紙筆乃盡躍起勃斯不禁自摸其囊中錢帖知又非此物不爲功矣 
[神怪短篇召鬼術）英國柯南逹利原著（四續）] [  新]  
　　約翰乃曰哈倍汝亦有所問乎哈勃曰有之乃間曰君等亦有禱告乎日有之是安可廢日君等同一宗敎乎日不同亦猶生人之各有所崇信至是保羅乃言曰宗敎問題在英人言之固甚重大但吾法人則殊不然聽之且乏味不如暫止另作他種試驗較此爲有味者哈倍曰此事甚有味何必另求保羅似不顧日倘君等即此爲觀止者則吾亦不强唯吾意終須求一較此新頴足供人談助者今吾不妨靜待俟君等所欲問於鬼先生者畢後吾再行吾術衆諸遂再問顧術已破問乃不答但聞台即梅微微呼吸之聲鬼已不知何往於是衆皆怨保羅保羅曰母噪吾當另試一術以自贖如何衆曰其術奈何保羅曰吾不嘗告諸君境由心生理想即爲事寳今當略施小術爲諸君證明之如何於是衆皆欣然曰可且詢其法保羅曰其法至簡君等但靜坐母動至是衆復寂靜如重墮死穴而予心中一種恐怖之念亦復油然而生但覺毛髮皆竪忽聞保羅呼日來矣來矣其聲至澀似亦屏氣出之語旣桌上燐光忽然飛動集於壁之一隅漸聚漸多顧其光乃亮而不澈故室中仍黑如漆旣而光中忽有黑烟一縷裊裊而出初如棉絮終乃凝成一物光乃瞥然而隱保羅曰噫去矣語未畢復有大聲發於星角喘喘然聲發處則有黑影一堆約翰曰保羅汝何爲耶曰不妨不妨其聲短促似亦受驚則聞哈倍大呼日噫此問乃有一大蓄咄趣避言時蹴以足其聲廓然於是室中大亂百慌中予但覺有一龐大之物時時擦予身而過奔騰怒踔狀至咆哮嘗有一次蹄踐予足骨節幾碎但聞約翰呼曰燃燈燃燈哈倍日吾乃失其火柴約翰又曰保羅趣退爾獸保羅作可憐聲曰吾乃無法退之又一人曰門在何所趣避出室幸也予身仆時適觸門鍵額角青腫而門已關乃模索而出衆隨之復閉其門但聞此怪獸尚在室中怒吼喘息稍定約翰曰何物也予日白馬也）未完（ 
外埠投稿諸君鑒　如蒙惠稿請書詳細住址於稿尾以便月終將筆潤資交郵局滙寄編輯者啓 
 
 

Page 14

 
 
   
 
