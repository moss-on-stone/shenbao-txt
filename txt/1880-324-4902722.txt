# 1880 - 324 - 4902722

 

Page 1

 
 
[論助賑愈癮事]  
　　今夫人之有嗜好大抵皆心之所志而已嗜賭者雖一擲千金而不悔其心之貪使之也嗜色者雖歡娛片刻而亦甘其心之淫使之也至於饕餮之徒日食萬錢　華之子一衣百金此雖亦列於嗜好而尚非心之所志故貪財者爲財所役貪色者爲色所縛而人見爲苦彼猶以爲甘由其心之所注者專也乃近來則於財色之外又有鴉片煙一端其害人也尤甚說者謂財色之毒害於一時鴉片之毒害以終身蓋嗜財嗜色者設遇囊空情盡尚可以決然舍之而鴉片一經沾染雖有良平之智賁育之勇亦不能脫其樊籠何則癮累之也人一日不食則饑猶可忍也一時不衣則凍然凍猶可耐也獨至鴉片癮發或則眼淚與鼻涕俱流或則脚痠與腰軟並至其甚者腹痛不可忍咳嗽不能止衣重裘而不知溫其冷氣直中於肌骨中時時抽畜而夜不能寐食不下咽並有腹瀉不止者凡此種種　疾皆鴉片之癮爲之一經呼吸而百病立失雖還丹九轉無若是之靈也氣體素壯者尚或可以暫時支持其老贏者斷乎不能勉強於是而欲毅然决志屛而去之不亦雖乎然而亦有不見其難者則仍視其心之轉移焉否耳其心苟不能堅則即立志戒烟而間隔數日或數月偶有小恙則曰此不吸煙之故也戒者猶勉作支撐旁人一爲勸駕立復其舊蓋即非有癮之人苟有感冒困倦以及腹中作瀉等症畧呼阿芙蓉　數口亦可暫止故以爲其效如神而戒煙不終者往往以此爲藉口吾謂其非不能戒也實不欲戒耳苟果立志堅定決然欲戒則雖有諸苦亦拚忍之忍之既久而癮自漸减忍之又久而癮且盡除故曰心爲之也今人之戒煙者皆曰氣體素弱恐戒煙轉足增劇又曰年力已衰恐戒煙反致釀病不知體弱者吸烟則氣益虛而體益不支年老者吸烟則神瘁而老景倍速常見戒烟數月而食量有加面貌加豐雖在六旬以外莫不皆然可見烟之爲物有損無益奈何明知其爲害而猶不能實心戒之也夫人之作事有所遲徊瞻顯而一時不能决計者身家之念切也今鴉片之害足以喪身而破家一念及此孰不欲立毀烟具誓與之絕而乃不視爲火烈之可畏而視爲水懦之可狎卒不至沈痼終身不止鳴呼是不亦大可哀哉東海醉琴氏現身說法借助賑以爲戒煙之術又即借戒煙以爲勸賑之方其用心也若是其廣其立心也若是其堅即冥漠中　無佑之者亦必立見其效而況一念仁慈饑黎戴德其事其理早爲天人所共鑒者乎本館錄登來函不獨爲表彰其善興實欲顯揭其苦心一人如是他人何獨不如是今天下之有癮者眾矣凡既上癮之後無不滿口怨悔而勸之以戒則又遲徊瞻顯惟恐煙癮未除病魔旋擾由是蹉跎以至於癮日益深痼日益甚者指不勝屈苟能鑒於醉琴氏之舉而此心深信而不疑則心既有所恃而不恐而恝然舍去百病不生從此出苦海而登福地何難之有其所嘗煙膏之資桐以助賑又足爲濟困之資成已成人兩俱得之矣然吾以爲醉琴氏此言其所以廣勸賑之道者意猶淺其所以堅戒烟之心者意尤深舉天下欲戒未戒而不免於遲徊瞻顧之情形得此一言毅然立斷觀感而起者當不乏人而又有以杜口戒心不戒者之口以神道設教而實則至理即寓乎其中正與僕所謂人之噴香好皆由於心之說相合同特暢發言之以爲烟霞痼疾者作當頭之棒譽我毀我聽諸悠悠之口也可耳 
[高麗近聞] 　○西報言日高通商以來刻下交易雖不甚旺將來可望蒸蒸日上高麗地雖蕞爾而近與日本頗敦和好其未經通道以前各國皆以瘠弱目之及今觀之大有富庶之象有礦出金甚多以船裝載金沙運往日本者近來已不下數艘其金礦之出息可想而知日本人又教以經營之道頃聞高人亦願自製輪船矣又聞中朝論令高麗與歐洲各國通商此言未知確否邇來高麗國君頗有廣開海口之意果能如是則高麗有益無損盖泰西各國必能保護高麗勿使俄人肆行使佔也此說本館亦會論及今西報亦云故錄之以見所見之略同也 
[黑龍江情形] 　○俄報言黑龍江之地計英里方八千里人民約有五萬地瘠民貧食用之物皆須由中國內地運往其出產之運至內地者除金子及皮貨之外別無值錢之物現聞該處人民均願中俄和局之成恐一經交戰則該處資用勢將乏絕也又言是處亦有火輪船用以載運金礦中之金沙其船大半由相近該處之俄國船廠製造所用木料皆取本地林木爲之船中機器則皆購自美國云 
[寍郡招兵] 　○西報譯錄寍波來信云近日寍郡各官皆汲汲然預備戰事在城中招募新兵逐日操演有用弓箭者有用中國抬槍者有習打靶子者又聞近日有數船鉛彈載往鎮海殆亦防海之所需也 
[飭委勘橋] 　○前報寍西之高橋年久欹斜勢將塌倒經裏紳陸學顯等將損貲與修稟請道　給示在案茲聞宗太守已奉瑞觀察批示札委經歷某幷西門外念五裏之永濟橋一同確勘稟覆辦理從此該處民人將見願齒之　齊好逞馬蹄以騰踔矣 
[保甲續聞] 　○北京興辦保甲章程告示已列前報北又聞各城官紳因修建更房添置旗牌等乏欵與辦　議向各胡同內住家鋪店按戶攤捐計其戶口之貧富以定損項之多寡富者捐錢數十千貧者扣錢數千分上中 
 
 

Page 2

 
 
下三等巷大而多富戶殷商者置頭號旂牌巷隘而戶口又貧乏者置二號旗牌其小胡同止三兩家鋪戶者則置一無加小牌擊於柱上復造無數黃布小旗上書守助約三字送交各鋪戶紮於門首旗影飄飐搖曳不絕復將各鋪戶所輸之錢數名目大張曉諭內有某店輸錢若干千某戶輸錢若干千某項用錢若干千除已收外尚欠未收錢若干千後署闔會同知等語按此項損輸錢旣無多民亦栗輸非苛派強捐者可比介恐始勤終怠不免前功盡棄賊盜復出耳 
[禁開煙館示] 　○欽加布政司銜署理廣東按察使司南韶連兵備道加十級紀錄十次華爲出示嚴禁事照得私開煙館聚眾吸食本幹例禁省　　廣入稠五方難處良莠固屬不齊匪徒最易混跡乃本署司訪聞城訂內外開設洋烟館多至千百余間致無賴游民往館吸食張燈燃火徹夜通宵彼往此來肩摩踵接或串盜作線或代賊消　或爲圖刦聚會之塲或作刦後窩匪之藪潛從遁跡納垢藏　貽害地方莫此爲甚當此時交冬令宵小竊發堪虞亟應嚴申功令認眞查禁以肅法紀而靖閭閻除札飭南番兩縣及各叚保甲委員嚴密查拿辦理外合行出示曉論爲此示論合屬軍民等一體知悉爾等須知洋煙爲物流毒最甚遺害甚深小則蕩產傾家重則戕生殞命在吸食者固宜各自醒悟力圖戒止而開館誘吸者尢宜另圖正業安分管生毋得犯禁謀利狼狽爲奸經此次出示嚴禁之後如敢再行開設張煙吸食徹夜通宵窩留賊匪一經發覺定卽嚴拿到案照開塲聚賭例治罪房屋查封入宮其地保人等並著一體查察隨時舉聞如有得規包庇狥情隱匿不報者幷飭提案斥革從嚴究治決不姑寬勿謂言之不預也各宜凜遵毋違特示　光緒六年十月初五日示 
[火警又見] 　○月之十九日初鼓後吳縣署東紗帽弄口某姓點心舖失愼延及茶肆該處驎近衙署監獄故邑令及縣尉均受驚嚇幸救者奮勇不致蔓延是夜又聞閭門外五涇浜某姓廚竃遺有稻草灰一堆死而復燃竟致燎原雖然時卽行樸滅當此天晴風燥火驚疊聞凡有室家者所宜早善曲突之謀矣 
[焚屠斬雨] 　○蘇郡自秋末以來兩月不雨城中河水淤淺井泉就涸鄉間田疇乾坼春種爲難歷經官憲祈澤未驗現於十九日由撫憲吳大中丞飭縣傳諭各肉舖禁止屠宰以祈上迓天和是晚卽有微雨霢霂至二十日陰雲低合東北風漸漸作緊時見雨點想各憲至誠所感且此次譚方伯甫經囘任甘雨隨車定可及時灑潤大慰民築也 
[優唱宜禁] 　○皖省遊娼土妓前已爲上憲諭飭一律驅逐無如若輩陽奉陰違漸漸懷歸潛藏僻處堂上之鏡雖明一時如何鑑察不期前日大南門城外鎭海樓茶室又到女童戲班大小男婦十數人逐日吹歌彈唱聲音幽雅體態妖嬈聞由下江而來皖之土庶自命風流者爭先快觀恐淫詞艷曲引誘迷人必爲良有司所禁逐也 
[續運軍械] 　○怡和洋行大沽輪船載軍器北上聞由駁船載來者實有兩船防邊有備庶幾無息也 
[節期停公] 　○今日卽禮拜四教中名爲感謝日美國舊例於是日停辦公事一日故美公廨今亦不辦事云 
[戲侮受毆] 　○前晚北京輪船抵滬述一笑柄據云該船道出鎭江有　覲見囘省某大令素癖斷袖帶僕二人搭輪赴漢與一晋人聯格晉人年甫弱冠面目可人大令相敬相親殷勤通問而晉人未知其意也是夕夜半船過黃州晉人鼻息有聲鼾睡於格大令竟起鄂君繡被將攻其背以遂暗渡陳倉之計晉人醒覺大怒訴告同人揮拳毆令兩次令僕知主理屈不敢相助惟勸止之而已令啞口無言低首不語退避後艙獨宿暗隅眾客聞之無不匿笑嗣天色將曉船迨泊岸晉人一見又欲毆打眾客喝止乃休所述如此在大令可謂風流放誕矣聞之殊噴飯也 
[領賊索酬] 　○昨報列發落竊賊案內有偷兒章渭成者竊王阿虎家皮箱衣包等物　車而行被巡街捕拘獲聞王阿虎係在寄雲臺烟間爲夥當時實不知已破案正在納悶包探夥招尋失主通知王阿虎喜出望外卽法公堂領到原　惟僅少洋傘一柄願出洋銀二枚以作酬勞詎料有前會充英包探因事退夘之何寶榮者吃煙聞知卽插身事內謂領此如許物件必須酬洋五元方可了事兩元何足爲謝而法包探伙素受正身約束不敢索酬此兩洋乃失主願出之酬資今被事不干已之何寶榮從中作梗卽使王阿虎允許加增亦非本願故扭入捕房管押一宵昨經問宮以拆梢發落著重責四十板斥釋 
[拆梢小黨] 　○近來租界中有小拆梢者其年大約十一二歲至十六七歲不等韋聚一處見孤行小孩多方引誘其身帶錢文必至罄而後已甚有剝衣槍帽者前有卜麟里某姓之孩受欺被剝衣服經其父兄控請法公堂孫明府將小拆梢懲辦在案無如日久玩生法租界大馬路錦園浴堂門首夜間常有頑童韋聚戲耍多寡不一見有單行之孩卽合入夥若不允許卽或推或挽飽以老拳雖人小力微必受傷然驚恐致病未始無之嗣後望巡街捕如見韋小屬聚卽行喝散庶彼等知所儆畏此亦不費錢之功德也 
[索取寄人] 　○前日有花烟館老鴇李戴氏投稟法公堂稱有撫女寄於方裕處往接數次揹不放回求請追究等語明府閱詞咋飭傳質按李戴氏於三年前曾出洋八十元買得一女說定作爲養媳後因逼勒爲娼被母族偵知擬紏人搶囘李戴氏聞信恐被搶去因此將女寄於方處事尚在上年春間也方裕亦著名之白螞蟻李戴氏自問非敵遲遲未發嗣方裕以拐逃販賣案與寍人涉訟由公堂送縣　理經上海瓢莫邑尊訊實定案備文遞同江北原籍送交該管地方官管束甫在本月十八日起解李戴氏知方將動身於是控告訊後如何再爲登報 
[宵小藥狗] 　○時屆冬令宵小竊發恐犬吠驚人故近有一種藥狗者城郡租界皆有此等匪徒前日法租界新橋南某姓家有一犬猙獰異常夜間防守甚嚴遇有聲息卽狂吠不止以致觸宵小是用藥毒之片刻倒斃其家將尾割落亦已無及又新閘友人來述該處亦時有之 
 
 

Page 3

 
 
故居家之有狺狺者其保護之哉 
[失表候查] 　○開信晶洋行之西人至英公堂稱寫字房中失去時辰表一只查無外人入內是以將內外出店人交捕送究馬錦榮供是內出店東家失去洋表我實不知殷向高供是外出店向不入寫字房洋東失表更不得知陳司馬隨飭將馬管押俟查明實在情形再行核辦殷向高無干斥釋 
[透用辛俸] 　○方昌生至英公堂稱在洋人三保音牛奶棚中司帳　用周錦生經收銀洋每月辛工洋四元今被用空洋五十七元四角五分初由其兄担保現在業已退保是以交捕送案請追周供用空銀洋數目無錯現在無力清還乞恩容於辛工內扣除方又稱用空銀洋尚在春間會言過逐月拔還誰知悉屬浮談反　透支決意不能再用請爲追繳陳司馬隨將周管押飭方邀同原保到案再行覆訊 
[斷賠了事] 　○怡和洋行之和順輪船主前失去洋銀二百元會令管事人王阿榮將細崽梁坤紀更夫韋文明及習學細崽之王大頭等交捕送案由陳司馬訊供各情已列前報昨經覆訊各供仍執如前司馬以控失無憑本不准理惟王阿榮梁坤紀旣爲管事細崽責有攸歸著王賠洋一百元梁賠洋五十元均於每月辛工上酌量扣除韋文明王大頭素不入船主房間事屬無眾斥釋 
[追繳虧價] 　○老沙遜洋行控稱寍人葉久豐於四月間定買洋標布十包計價銀一兩四錢五分又三十三包計價銀一兩三錢豈其延不出貨今已跌價應虧銀三百五十餘兩等語由英賈副領事照會陳司馬飭差提葉而葉已避往寍波曾卽稟道關提其時葉適來滬由差拘獲葉又扭解汪粹甫到案昨早會訊沙遜行之洋人申訴前因葉供汪令我同至沙遜行定買洋布豈其延不出貨以致被控司馬謂然則汝因何避匿答稱係汪指使且汪與我至沙遜行定貨有買辦可證也汪則稟稱並未令葉代買洋布亦未同到沙遜行實被誣指甚至被遜行扣住我洋布十包曾控由英按察司訊供明確以賣買總須照簽名簿爲據不得籍詞妄瀆已飭該行將貨歸還況葉避匿今我知其下落知照台差拘云云沙遜買辦稟定貨時葉汪確係同來陳司馬得供之下商之賈副領事隨押令葉久豐應繳虧價銀兩至所稱汪囑轉辦等情須有實在證據再訊可也 
[化莠莫善於供錢局說] 　○治民猶治病也昔有友人遘虛勞病頭面手足諸症畢見歷試諸醫迄無效驗後　孟河遇一老醫爲定一方服數十劑而病已若失因再至孟河請其故老醫曰汝之病本在某經上下部諸症皆某經病之見端也抉其病之所由來而諸症自愈矣世醫不察汝病之由而但知頭症醫頭足症醫足塞其流而不清其源此所以徒醫而無益也余深服其治法之高而歎良醫之名果非倖得也昔先王之治民也制其田裏教之樹畜而尢必爲無常業者立之罰蓋民有常業則勞勞則思思則善心生無常業則逸逸則淫淫則惡心生苟不察其致惡之由而但知嚴巡以緝之骰律以禁之是何異庸醫之治病科自譚序初方伯之來涖吾蘇也蘇之君子歌舞而軒　之到任之初卽頒屬禁二十六條凡習俗之爲民書者悉革而除之方伯猶以爲安良莫先於除暴除暴莫善於保甲於是折衷古法統飭各屬仿照舉行蘇城向骰保甲局五條除委員外例有總董一人局董五人每一局分六叚叚有叚董一人總董局董皆舉老成儒士爲之每人月給薪水銀八兩叚董亦係在　者居多薪水則惟冬防三月人給錢九千文每屆九十月間叚董至局領賬簿數本門牌數百張於訓蒙之暇帶同地保照抄舊籍挨戶貼一紙而已嗣奉方伯新章叚董皆紛紛告退方伯知其意遂令仿冬防之例給以常年薪水幷令勿拘社長排長之法但期著意爲之有濟於事議之數月而事始定於是向之所每年一舉者今且每季行之方伯之將赴　任也　總董　進見方伯告以　去不過三月舉　事諄囑再三而別不意去蘇未久而向所　爲屬禁者悉舉而反之而於保甲一事則尤甚非特方伯所論之美意蕩然無存卽每屆冬令所行之令段董按戶稽查者亦廢而不講焉吾知方伯囘任其必重申舊令可知也雖然保甲之設所以詰姦慝緝匪類也自烟館禁而向之藉烟館以營生者不知凡凡　有令其別圖生業之示然此等人欲使之爲農而彼未嘗受數畝之田也欲使之爲賈而彼款嘗有數貫之積也無恒產而欲使有恒心雖聖人在上不能地無常業而欲使不爲惡也能乎哉故吾謂欲使民之不爲惡莫若使之有常業欲使民之有常業莫若仿維揚貸錢局之法吾蘇今春曾有紳士數人於方伯前稟請設局方伯大爲嘉賞允撥錢數百千指名著辦賬某書十董其事旋因撥欸不敷且某善士亦不願出首議遂中止愚竊謂保甲總董局董每月薪水需五十金段董每月薪水需九十千夫此五十金九十千者不過聊以貼此數十人之用耳其於地方之究有寶濟與否固不待明者而知也苟移此費而息借商銀以爲貸錢局之用何應款之不敷其善士於齊豫晉直數百萬之生靈旣以不憚勤勞爲之介而生肉之寍有於家鄉數千人之身家反慗置而不顧乎若以義請而強委重焉彼將何說之辭又何患經理之無人哉欵旣足人旣得然後分別吸烟不吸烟者而悉貸之凡吸煙者給以戒烟之藥限以三閱月戒淨繳烟具三月不能至六月六月不能至八月八月而猶不戒淨者罪莫貸夫如是則匪特宵小可以弭卽吸烟之風亦稍可革匪特君子益加安卽小人之心亦無不服管窺之見敢以質　有道者[  冷面熱腸人呈稿]  
[懊惱曲柬籠翠樓主人幷請諸吟壇政和] 　○我本江湖一散人花天酒地蹴芳塵恨無神仙　慧劍情絲不斬志難伸孽緣翻作良緣視磨蝎　宮終如此誰信羅敷自有夫鼠牙雀解紛爭起備言妾性非風狂難數無情薄倖郎秋扇奈何中道棄空教血淚沾衣裳人爲花枝喜不置我卻今朝爲花累花自無心戀故枝惜花人爲花勞瘁勞瘁無端二豎侵藥爐沸聲伴呻吟自憐踢骨支離甚費盡朝朝暮暮心良醫幸值囘春手頓起沉疴恩獨厚依然病去似平時衝風冒雨重消受　時恙初痊復又料理斯事冒衝風頗形局促　書眉空執淩雲筆點金有指　無術縱非豪舉學曹瞞且贖交姬歸漢室夕花晨年復年花殘月恨不常圓卻知好事多磨折茵溷重　未了緣當初誤泛迷津楫枉渡桃 
 
 

Page 4

 
 
根與桃葉而今夢醒悟莊周不向花業化蝴　[  碧梧吟館主人醉墨生稿]  
[輓白門程仲承先生] 　○一聞噩耗便相驚不謂窮愁了此生長吉心頭嘔盡血幸留遺稿重詩名　客裏傾心一面難爲憐同調淚頻彈籠紗妙句分明在好與千秋萬目看[  碧梧吟館主人醉墨生稿]  
[挽白門程仲承先生] 　○泣鬼驚神筆飄然赴玉樓死生應已定人面未曾謀有客悲張翰無兒歏鄧攸雪混鴻爪跡詩卷幸長留　大夢君何遽仐歸痛客中才清人共惜詩富境偏窮目斷江南月魂招海上風騷壇頻屈指厥後數誰工[  海上京機客未是草]  
[挽白門程仲承] 　○未曾相識已蹉跎忽返仙鄉可奈何末路竟增愁裏病殘年渾似夢中過一生物用依人苦千裏風塵困客多從此天涯騎鶴去吊君不問舊吟窩[  三閭後人求是草]  
[有感] 　○漫云已過時猶少敢喜將來日正長衣服破殘難禦冷家風漸改易悲涼他鄉有弟書常斷病體如驚臥更僵人不歡娛徒坐困近冬詩債及春償　欲把閒身寄堂青衫寥落暗神傷早知濁世難重挽空向蒼天泣數行嗜酒暫時澆壘塊逢人惟是託疏狂何須更學長生術緘口無干甚否臧[  三閭後人求是草]  
[光緒六年十月初十京報全錄]  
　　宮門抄○發抄　旨五道○川督丁　奏審明定擬揩○都察院志等　奏爲請　旨摺○又　奏爲請　旨摺○川督丁　奏請　勅賜匾額片○又　奏請　旌表片○陝督左　委委署副將片○十月初十日推班○召見軍機　現換白風毛褂○發抄譚鈞培奏查明同知于書之聲覆奉　旨吏部知道欽此○金順奏副都統依精阿請卹奉　旨依精阿著交部從優議卹欽此○劉坤一等奏署臬司徐州道薛書常病故委王毓藻兼理臬篆筆　旨知道了欽此○吳元炳奏孝女陳熊氏　旌筆　旨著准其旌表禮部知道欽此○馮譽驥奏請以朝邑令湯銘新調補安康令奉　旨吏部議奏欽此　○○四品頂戴署理四川總督臣丁寶楨跪　奏爲審明已革世職鑽越承襲按律定擬恭摺具奏仰祈聖鑒事竊查前據署馬邊廳同知唐承烈稟稱雲騎尉張天元因案被廳　質咆哮公堂不服審訊與彭志成等爭毆並據民人張天富具控張天元詐冒承襲等情經臣附片奏請斥革嚴訊於光緒五年十二月二十九日奉　旨著照所請該部知道欽此遵行司委提人卷來省發委審辦茲據署成都府知府王祖源等審擬由布政使程豫按察使黎培敬詳解勘前來臣親提嚴訊綠張天元籍隸該廳係張學成胞弟張學炳之子張天富係張天元大功堂弟卽學成之子張學成先年在馬邊願左營充當馬兵出師貴州保舉五品藍翎委　沐　汛把總咸豐十一年因在犍爲縣地方動賊陣亡奉部議給雲騎尉世職維時張天富年幼無知未經承襲旋卽出外貿易數載未歸亦無音信寄囘同治十一年十一月間張天元憶及張學成所遺世職無人襲廕起意揑稱係屬張學成之嫡長子呈明前署廳徐璞玉取具供結詳經具奉請襲奉部覆准卽在該廳存城營當差歷次委署馬邊左營專城及萬全等營汛把總光緒因挾彭志萬作證之嫌向斥不服彼此抓扭將彭志成左腮脥毆傷彭國恩之妻攏勸被張天元扭至匡大有店內理論經人勸散正詳革間旋據張天富由外轉歸探悉情由赴廳具控恐難邀准卽稱張天元同姓不宗呈控到案唐承烈批准票差萬與傳喚張天元延不赴質萬與向其催審口角被張天元用棒毆傷萬與左肐肘等處卽經署馬邊協副將慶良訪知派兵將其拿獲解廳訊供具稟經臣附片奏絫斥革行司委提人卷來省發委審辦茲據成都府等審擬詳由藩臬兩司解勘前來臣提犯親訊據供前情不諱詰非乞養異姓詐冒亦無另有不法別案案無遁飾查律載文武官員弟姪不依次序鑽越襲廕者杖一百徒三年等語此案已革世職張天元因伊胞伯張學成動賊陣亡議與雲騎尉世職張學成之子張天富未經襲職出外貿易久無音信起意揑詐張學成之子承襲迨後因案被廳傳質輒敢咆哮公堂不服審訊並與彭志成等爭毆實屬　玩查該犯雖會冒襲寶係張學成期親胞姪並非同姓不宗如張學成並無親子該犯亦在例准承襲之列惟不應鑽越襲廕自應按律問擬張天元除咆哮公堂及毆傷彭志成等各輕罪不議外合依文武官員弟姪不依次序鑽越襲廕者仗一百徒三年律擬仗一百徒三年到配析責充徒族隣張學坦魯玉春等連名　結罪有應得現均病故應毋庸議彭志成等傷均平復羅正邦彭國恩控案已經該廳訊辦失察職名例免開送其未經查出鑽越承襲率行保結　議職名俟查取至日另行開叅除全案供招咨部外理合恭摺具奏伏乞　皇太后　皇上聖鑒勅部核覆施行議　奏軍機大臣奉　旨刑部議奏欽此　○○都察院左都御史臣志和等跪　奏爲奏　聞請　旨事據河南文童于允安以吞眼害民賄弄脫法等詞赴臣衙門呈訴臣等公同訊問據於允安供年四十七歲衛輝府滑縣人綠滑縣南鄉於光緒三年間連歲兇荒全賴賑米救飢里長王啓賢揑稟抗賑各村將伊侵吞米數並死亡戶口粘單呈縣未蒙傳案控府飭訊與候錦芳等對質將吞賑私　証明伊支吾下堂賄串王鎬誘和里中因餓斃太多各有不願童等控撫飭道究辦迭經堂訊供認不諱僅詳爲浮費過半並不認真治罪至各村庄呈控各里長侵吞米數未經斷結控撫仰提童等遵批投案不知如何賄弊原告不能對質冤莫能伸爲此來京瀝訴等語餘與原呈大略相同臣等查該文童於允安呈控里長王啓賢侵吞賑米以致各戶口死亡相繼經郭　　控縣始約期復放被害村民不依復領輒揑稟抗賑各村粘單呈控未經傳案迨控撫飭究訊明吞賑情由僅詳爲浮費過半並未治罪等情控關　吞賑米如果屬實亟應嚴切究辦　抄錄原呈恭呈　御覽伏乞　聖鑒訓示再據該文章結稱在本府控告一次巡撫衙門控告二次均未親提合倂聲明謹奏奉　旨已錄　○○都察院左都御史臣志和等跪　奏為奏　問請　旨事據河南文童　平 
 
 

Page 5

 
 
甫吞賑豁民賄黨揑誣等詞赴臣衙門呈訴臣等公同訊問　劉平甫供年三十九歲衛輝府滑縣人綠滑縣南鄉於光緒三四年間兇荒異常幸有賑米救飢不料裏長職員王道平串謀吞賑童里一十八村里書調平旺造具戶口大小清冊報縣分別給賑童村該領米三石六斗七升一合王道平僅給米一石八斗六升二次賑米童里大小口該領米三十一石七升一合王道平盡行鯨吞升合未放童親屬餓斃多人童偕劉清彥等控縣王道平勾串壯役郭銀假劉體文之名揑控弊出劉清彥當堂對質土道平供認二賑未放縣主責懲童等控府未提控臬仰府訊究王道平用錢八百千賄買拔貢劉明倫主掌結案在本村放賑米三十石錢五十千餘俱入已劉明倫因計圖誣害串稟誆票童迫控撫批府迅訊不知王道平劉明倫如何播弄使刑書武鳳會等與童代寫供招威遇勒結爲此來京瀝訴等語餘與　呈大略相同臣等查該文童劉平甫呈控職員王道平朋謀吞賑串通里書魏平旺造具戶口大小清冊報縣分別給賑王道平領多放少二次賑米升合未放伊偕劉清彥控縣王道平勾串揑控弊出劉清彥當堂對質王道平供認二次賑米未放經縣責　伊控臬控撫仰府提訊舞弊勒結等情控關串謀吞賑如果属實亟宜嚴　究辦謹抄錄原呈恭呈　御覽伏乞　聖鑒訓示再據該文童結稱在木府控告二次臬司巡撫衙門各控告一次經府提訊合倂聲明謹奏奉　旨已錄　○○丁寶　片　再據署敘州府珙縣知縣張濤詳稱該縣知樂二甲洛浦籠潭爲珙縣諸河發水之源縣志開載相傳元時有土官斬妖退水歿於該處邑人立廟以祀元曾封普惠候龍潭之神我　朝二百餘年偶有水旱偏災遠近祈禱無不立應本年春夏之交兩澤愆期禾苗將橋節近小滿盼　尢殷該縣率同在城文武紳耆於四月十七日恭詣洛浦龍潭祈禱甫畢立卽陰雲密布雷雨交作高臬下隰普霈甘霖枯禾全生二十一日再申祈禱復大雨連宵違旦敘南一帶田畆均　霑足現在一　種植共獲收此非　神靈顯應　　臻此溯查往處每逢旱災官往洛浦親禱隨在輒應靈感異常今　闔錄紳民楊世楨等以士庶屢荷　靈祝而　神靈未沐　恩榮心難難安等情合　呈縣轉詳續懇奏請　頒賜匾前來臣查廟祀正神實能禦災桿患　功德於民者例得奏請匾額茲查珙縣洛浦籠潭之　神　雨輒應靈蹟屢彰載在邑乘實有功德於民合無仰懇　天恩勅賜匾額以昭崇報而順與情是否有當理合附片具陳伏乞　聖鑒訓示　　　　旨已錄　○○丁寶楨片　再據四川酉陽營遊擊彭成泰署酉陽直隸州知州李中敟等稟稱現任酉陽管守備謝登綸之長媳晁氏係原任普安左營守備晁成貴之女幼嫻內則事親盡禮　　怙恃常以不克事親為憾光緒四年九月於歸謝登綸　子正鑫爲室侍奉翁姑起敬起孝人無閒言值姑姚氏久病氏與正鑫親侍湯藥歷數月如一日五年二月姑病危劇氏夜半焚香禱祝潛刲臂肉和藥以進姑病旋瘳氏創亦卽平復姑旋於次年病故該氏哀痛過度思姑成疾亦於是年二月身故棺殮之日臂創緧存眾目共觀寶屬孝至誠可欽可　職等　在同城見聞旣確未便聽其湮沒公稟籲懇　旌表前來臣查該孝歸謝晁氏刲臂　姑孝根至性居喪泣血遽毀殞身此固人子所難能爲巾幗所罕見合無仰懇　天恩勅部旌表以彰至行而維風化除冊結送部外　會同學政臣陳　醫合詞附片具奏伏乞　聖鑒訓示謹　奏軍機大臣奉　旨謝晁氏著准其旌表禮部知道欽此　○○左宗棠片　再署甘肅金塔協副將余宗德調署鎮夷營游擊所遺金搭協副篆務臣查有甘肅補用提督　松　馬圖　歐陽華坤樸　老成戰功卓著　以委署除給委令其前往榜署外理會附片陳明伏乞　聖鑒訓示謹　奉軍機大臣奉　旨知道了欽此 
　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
