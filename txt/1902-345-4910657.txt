# 1902 - 345 - 4910657

 

Page 1

 
 
[新印各書籍發售] [  圖書集成局啓]  
　　十朝東華錄實價洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康煕字典碼洋二元八角○三家醫案碼洋三角○醫醕賸義碼洋三角○痬醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書晝室或申報舘帳房可也此佈 
[書本報紀議員格鬥事後]  
今大下之譚國事者憤下情之不能上達也衆謀之不能合一也莫不奮然曰欲袪其弊宜仿西法興議院嗚呼是言也殆所謂知其一而不知其二者哉夫上下之情貴乎通君民之心貴乎合此固中國古昔聖賢之成法而其說並非創自泰西洪範之言曰汝則有大欵謀及乃心謀及卿士謀及庶人王制之言曰殺人於朝與士共之刑人於市與衆棄之孟子之言曰左右皆曰不可勿聽諸大夫皆曰不可勿聽國人皆曰不可然後察之周制國有大事若國危若國遷若立君則必聚通國之人一一諮詢始行定議降及秦漢猶有博士議員之名藉以叅酌國家之大政夫卿士諸大夫以及博士議員皆有官職於朝卽西國之上議院也庶人國人則詩所謂詢於芻蕘卽西國之下議院也是則中國古時雖不立議院之名而行一事必察民之好惡立一政必視民之從違固未嘗以專恣爲能有意拂輿情而違衆志惜乎後之宰天下者不能體察此意上與民日遠民與上日疏延至於今而壅塞錮蔽之風益固結而不可解論者徒見末流之弊遂謂非倣泰西議院之制不足救痼習而挽頽波嗚呼是亦知泰西之有議院固亦利弊叅半者歟夫泰西之立國也有君主有民主有君民共主君主之國政令出自一人非在下者所能干預若民主若君民共主則一切政治之攺革皆須先由議院議定然後奏聞國主見諸施行此固勢之所趨而無可異者然嘗考之西籍各國收議院之效者固多亦有因議員各挾意見互分黨徒遂至因之滋亂者從前德相畢司馬克佐德皇威廉第一時曾有罷遣議員之事亦可見此事在西國亦未嘗一無流弊矣兹者法國下議院於西歴十二月七號衆議員聚議時民黨中人多所辯論議員答不如法於是民黨與急進黨兩次互相格鬥摩拳擦掌勢甚洶洶旁觀排解不開議事竟至中輟夫議院之名泰西行之已久上議院議員固皆出自貴胄識見超卓氣局恢張　非鹵莽滅裂者可比卽下議院雖皆庶民然當民智旣開議論亦應多可取議而彼此相合固足見大道之公卽或意見偶歧亦宜酌一中以定可否而乃計不出此徒知意氣用事竟以口舌起干戈是則弊端之生在西國已不能免而况中國人心多虚憍之氣存觀望之私伐異黨同往往而是倘中國而果興議院吾恐昔之病在壅塞者今必病在囂張昔之病在痼蔽者今必病在雜亂發言盈庭誰敢執咎利未興而害已見其理固有不待明哲而後知者夫學堂與議院固治國者至要之事也然學堂在西國則爲富强之基中國偶一仿行滋事者已紛然而起議院幸猶托之空言耳設竟決意行之則其弊必較學堂爲更甚誠以中國朝野上下凡舉一事皆但騖其名而不求其實故雖意美法良猶不能仿行以收其益况其事本未必有利無弊者耶吾願世之君子正其本淸其源不慕一之虚名而徐復古時之成法斯則中國之大幸也夫 
[俄圖蒙地]  
　　南洋新加坡叻報云蒙古科布多地方與俄羅斯祇隔一阿爾泰山現聞俄人逾山而至東南圖佔阿勒克等地中國叅贊大臣尙未允從 
[俄艦東行]  
　　俄京聖彼得羅堡來電云邇日俄國海軍省大臣某君派令巡洋快艦名他耶利痕者駛赴太平洋屯泊攷他耶利痕爲二等巡洋艦由誇痕撲哈苦痕製造廠造成載重三千二百墩馬力一萬五千五百四每一下鐘時行海程二十二里艦中安設各口徑砲十六尊機器砲二尊濳水水雷管五具自統帶以下酌置武弁十四員水師三百二十名甫於西歴本年十月二十三日由苦洛痕希他之托駛回隨卽奉檄向極東進發 
[法求大欲]  
　　法暹立約黨人不平此已紀諸前報矣兹得法京巴黎斯來信云某日前任法　理藩大臣及外府黨人首領致書法之太晤士報館略言此次若如攺議暹法約章當遵守章程數則一使暹人將瀕海之地讓與法人至高崢海峽爲止二勿淡芒及洪高兩鎭中凡有法人之案須歸法國自行治理三前定劃出暹地二十五里爲太平疆界悉如其舊四所訂法民之旅暹者歸法國自治一節必當詳細批明并將越南東京及金邊國所產華人均包括其内五凡隸法籍之人歸法國自行治理六所訂暹國延法人至官署辦公一節必須切實舉行不得如前浮冐 
[議員釀命]  
　　法京巴黎斯來信云法國上議院議員路誇痕托氏於西歴十一月六號與人格鬥以致釀成命案旋經衆議員擬議罪名大約禁錮一年或三年并罰繳法銀二百圓或二千圓 
[波沙游英]  
　　英京倫敦來電云上月某日波斯國沙游歴至英京倫敦英皇待之有加禮於其别也遣員齎送寳星一座至波京鐵撲辣痕府進呈註波斯土語稱其王爲沙 
[日撤戍兵]  
　　日本某日報云遣戍中國各商埠保護旅客之日本陸軍有三百零七名於東歴十二月之朔由伊勢丸載回宇品港是日另有四百十五名乘長門丸回國翌日近江丸又載回四百四十三名　　　 
[日營火厄]  
　　日本某日報云駐守讚岐國善迪寺之陸軍輜　兵第十大隊營中士卒會集所忽於東歴十二月之朔失火至焚去營屋若干所灼斃士座若干名及因何被災刻下方在稽查尙未得其底細也　　　 
 
 

Page 2

 
 
[臺番不靖]  
　　日本某日報云邇者臺灣内地生番忽又囂然不靖東歴上月十五日日兵大舉往征計調出駐守鯖江之步兵第三十六　　　　　　　 
聨隊輔以守備臺中府之第九大隊第四中隊直至月杪尙在互相鏖戰聞殁於是役者陸軍少尉松山健吉以下七員名在陣上負傷者中尉藤林保以下數十員名 
[教習東游] 　　 
　　日本某日報云中國山東省大學堂總教習方君鶴卿携同分教二員附郵船會社神户丸東游東歴本月之朔行抵長崎有人叩其來意則云此行專攷日本中學校生徒制度以便歸而仿效振整學現約於明歲正月下旬遄回本國 
[東省設兵]  
　　日本某日報云俄兵之據滿洲者刻已陸續撤退東三省各處仍由中國設兵置戍以靖地方計盛京有步兵一萬名騎兵四千名砲兵四千名輜重兵一千名吉林有步兵八千名騎兵三千名砲兵二千名輜重兵八百名黑龍江有步兵六千名騎兵三千五百名砲兵一千五百名輜重兵五百名合計步兵二萬四千名騎兵一萬零五百兵砲兵七千五百名輜重兵二千三百名都四萬四千三百名較從前所駐俄兵减少五萬八千名與目前鐵路戍兵其數殆不相上下註輜重兵係日語實係營中長夫也　　　 
[教案設局]  
　　徐家匯匯報云護理山西巡護趙大中丞近因教案叢興辦理棘手通飭各屬設立教案局卽以本州縣官爲總辦另派幹員副之凡遇教中交涉事機由局核議三年中無積案者酌量奬勵每結一案記大功一次連結數案則破格優保　　　 
[軍門獲匪]  
　　徐家匯匯報云日前黎軍門在廣西濛江擒獲會匪渠魁蘇六及羽黨若干名搜出十三響洋槍及銅帽甚多隨又得一枕箱中儲其弟蘇七所致密信有約各兄弟等十月二十日起事進據潯州絶撫臺歸路李二哥取南城買快槍千枝應用云云旋將所謂李二哥者　　　　　　 
擒獲鞫之自稱曾受平南大將僞職約期十六日赴松竹堂二十日揭竿叛亂後因蘇六失機遂遁匿不敢出　　　 
[千金購匪]  
　　廣州中西新報云上月十三日英人伊尹士由羊城携其眷口附義合柴米船赴香港駛經處門附近被盜所劫伊尹士出與格鬥槍傷一盜其黨開槍還擊傷及伊尹士左足香港夜渡船户聞呼救聲飛漿駛至得將伊尹士載回翌日送入博濟醫院療治西醫謂左足受傷過重卽愈必𨆪不如鋸而去之爲妙遂定於十五日奏刀延至十七日忽溘然而逝現經何軍門懸賞洋銀五百元吳叅戎加賞二百元東莞　　　� 
縣加賞三百元嚴緝盜首務獲抵償 
[潯興警務]  
　　九江訪事人云江西廣韶九南兵備道兼九江關監督瑞莘儒觀察擬仿直隷湖北兩省警察章程設局籌辦日前頒發告未遍貼通衢其大略曰嗟乎居今日而言政治要莫急於保衛地方居今日而言保衛要莫善於開辦警察警察一端爲綏靖地方之本源振興政治之樞紐其法雖創自泰西而義卽本於古之虞衡今之保甲虞衡久不復作保甲早成具文於此而欲綏靖地方振興政治警察顧不重哉况今日之天下游勇會匪比比皆是動以仇教爲名而牧令於未事之先旣無準備旣事以後勢必張皇無惑乎强鄰借保護之名逞要挾之計不遂其欲而不止傳云民事不可緩也卽今日之警察是已今各省未能一律舉行雖絀於經費者半而格於墨守者亦半噫嘻此何時也尙可恝然置諸比者屢奉明詔飭各疆吏實力舉辦警察仰見聖天子宵旰憂勤蓋有鑒於我國之積習未深伏莽未盡防範未修非辦警察　　　　　　 
不足以端政體而遏亂萌故爲此三申五令乃南皮張公奮興於湖廣項城袁公繼起於畿輔無非上體朝廷振理庶務之至意九江一隅上通荊楚下達吳越素爲中外互市之塲又値用兵川粤裁汰制營設有疏虞其禍害何堪　想此九江警察之所以尤爲急切也攷泰西各國警察章程雖屬詳備其利於彼者未必卽利於我爰仿鄂省之籌欵直隷之辦法取之有限用之毋濫想諸紳商素稱急公自必樂成此舉他日苟能烽火不驚盜賊無虞衞生得法救災有備牧守之幸亦閭閻之福也詩云邦畿千里惟民所止當於九江拭目俟之後隨擬辦警察章程總目籌經費定局制勤職守查户口保甲附淸道路畫界址地圖附叙辦法招募操練分布巡捕當差條規巡查警邏細規巡捕處條規衛生事宜巡捕優劣表嚴賞罰謹按警察章程最爲詳密然有宜於彼而不宜於我者兹謹照湖北直隷兩省章程叅用擇其宏綱鉅旨分條析縷間有遺漏未載或限於經費不能辦理者尙待補輯徐爲擴充　 
[皖垣盜案]  
　　安慶訪事友人云本月初五夜距東門外七八里許老圩埂汪某家突來盜匪十餘名明火執仗排闥而入闔家男婦驚惶無措避匿一隅惟某氏婦方寒擁衾裯未及披衣起而抵拒致被砍傷二十餘處次晨事主開列失單報請懷寗縣某大令勘明飭緝　　　　 
[浦莊盜案]  
　　蘇州訪事友人云吳縣所轄之地有浦莊者居横涇光福二鎭之間民人數百家茅舍竹籬頗饒風景莊民某姓家道小康本月十二日之夜突來羣盜各執兇械破門直入將洋銀衣服搜索一空約値五六百金之譜某姓遂於事後開具失單投報縣置縣主林霨生大令准詞卽於十三日午後帶同書役下鄉履勘現已飭捕嚴緝矣　 
[盜犯成擒]  
　　松江訪事友人云本年七月初五日破曉時杭州某信局雇馮秀發划船由硤石等處載信件赴滬江道出婁縣境天馬山後突被盜匪行劫報經縣主屈吉士大令勘明飭緝迄今日久僅獲土匪阿六一名大令勃然震怒飭傳壯捕嚴比勒限緝拿本月初九日各捕購得眼線偵知若輩均匿蹟東鄉石河橋左近賭塲中遂招集夥役馳往拘獲吳某一名餘黨見勢不佳紛紛泅水而遁乃連盜船帶回解案大令升　　　　　　 
堂研鞫吳供小的籍隷巢縣此案實由陸路往劫當時小的在船守候並未上岸事後僅分得洋銀四十元大令刑訊之下矢口不移乃飭釘鐐收禁候辦 
[邗郡官塲紀事]  
　　揚州訪事人云今夏淮南總局委員胡碧澄分轉兌國經運憲程雨亭都轉詳奉前督鹽憲劉忠誠公批准署理泰壩監掣同知篆務嗣因他事覊留至上月杪始飭赴任所分轉隨於本月初一日禀辭就道諏吉初三日接篆至所遺總局差委前署泰壩監掣同知黎分轉爲總辦江甘五岸籌銷委員方分轉臻堂爲會辦方分轉隨於初三日到局治理至所遺五岸籌銷差尙未知檄委何人瓜代也○十二圩淮鹽總棧督辦程觀察龢詳因有要公於月之初三日鼓掉來揚來謁見運司程雨亭都轉暢談良久隨命駕至花園巷分棧小駐行旌　　　　 
[十洲眺雪]  
　　寗波訪事人云本月初九日午後郡城廣仁當鋪忽來甲乙二人持衣付質鄞縣捕役見中有僧衣心滋欵竇向之盤詰言　　　　　　　 
語文吾因卽拘回縣署禀請縣主黄菊友大令升堂研訊二人直認爲匪不諱並供出餘黨若干人窩頓白衣寺後某姓屋内大令遂飭將此屋發封一面緝拿餘黨務獲嚴懲○月之某日郡城西門外花轎弄某姓家午炊不愼遺火積薪霎時烟霧迷漫幾若燎原之勢幸經鄰人施救而滅不致成災 
[滕閣餘霞]  
　　南昌訪事人云護理江西巡撫柯遜𤲅中丞近因道府同通州縣佐貳各班較前多至數倍雖殷勤接見仍苦難周爰於　　　　 
 
 

Page 3

 
 
前牌示云在省候補府廳州縣人員知悉除新到及外來並有長差各員須禀陳公事隨時接見外其餘酌定十月十二日起每日接見兩班以六　　　　　　　　　　 
員爲一班周而復始前一日開單飭號房傳知次日八點鐘接見平時無事不必求轅禀見○省垣淸節堂自前護理巡撫翁筱山中丞創設至今已閱五六年收養孀婦多至百餘口幼孤男女孩二百餘口堂中設有義塾男孩至七歲卽入塾讀書女孩則習針線紡織規矩嚴肅井然秩然過其地者莫不歎創始者之功德無量也○省城大學堂暫就豫章書院攺設規模尙未擴充護理巡撫柯中丞因思戊戌年曾在永和門内西昌書院之旁購有地基數十丈擬建學堂未果因就其地稍加培築破土興工大約年内尙須以斧斤從事也○署臨川縣江雲卿明府於去秋蒞任時目見大水爲灾圩堤潰决因卽捐俸興修工程堅固今夏霪雨經旬沿河各堤几然若金湯之固待至新榖登塲約計收成較上年多數十萬石各紳耆感懷德澤爰名兩大堤曰江公隄並擇堤内餘地建立生祠今者明府交卸有期爰醵貲製就長生祿位又以明府曾在縣境勸辦蒙學堂二三十處併籌集經費設立小學堂閭閻子弟皆得肄業其中各紳耆遂名之曰江公講堂亦於其内供奉長生祿位並立碑紀其事如明府者誠不愧古之循吏矣 
[邗上瑣譚]  
　　揚州訪事人云日前淮南總局總辦胡碧澄分轉奉運憲程雨亭都轉札赴泰壩新任所遺總辦一差由黎分轉接任旣而黎分轉以局務紛繁恐難勝任一再堅辭都轉俯如所請將分轉攺委江甘五岸籌銷所遺總局總辦一席仍令胡分轉兼理○子嬰閘一帶運河　　　　　　　 
淤淺幾不容刀上游委堤工總辦丁觀察會同淮揚道沈觀察鳩工疏濬由七里閘至馬棚灣綿長十餘里劃分十五叚現已就南北南頭築壩一俟壩口堵閉卽須擇吉興挑矣○邵伯官鹽棧由塲運鹽行至官莊廟刼去官鹽一百餘包運憲程雨亭都轉聞報札飭甘泉縣張大令遴派幹役四出緝拿現已會同鹽捕營弁兵在某處緝獲案犯兩人禀由都轉飭發看管聽候派員會訊　　　 
[令節朝賀]  
　　本月二十四日爲長至令節蘇松太兵備道袁海觀觀察先期牌示轅門飭屬下各員於是日铆明時各穿朝服趨詣　　 
萬壽宮行慶賀禮 
[靑令來申]  
　　卸任吳縣知縣調補靑浦縣知縣田春亭大令於昨日由蘇來滬乘輿詣道轅謁見蘇松太兵備道袁海觀觀察繼至上海縣署縣主汪瑤庭大令延入花廳茗談良久而别 
[隨員謁客]  
　　出使美國大臣梁震東星合所調隨員分部郎中沈保督部郎江蘇候補道徐冠南觀察均於昨日午後命駕赴道縣各署投刺 
[求免騐屍]  
　　昨晨二十七保八圖地保姚福卿投上海縣署禀稱英界善鍾馬車行馬夫徐阿四行至徐家匯附近小的所轄圖内突被　　　　　　 
德兵槍斃求臨相騐等情縣主汪瑤庭大令飭卽預備屍塲至午後正欲傳齊刑仵鳴騶出城忽屍兄徐來福奔投案下訴稱胞弟阿四雖死於非命已蒙德國某弁將兇手重懲並給資棺殮是以禀求大老爺免騐大令准之　 
[上海縣署瑣案]  
　　前日孫秀堂投縣呼寃當晚縣主汪瑤庭大令升堂研訊孫供小的係山東人於七月某日來申借居英租界滿庭芳弄某小客棧帶有杜仲若干設攤零賣今日復携至城内某烟館求售驀被堂倌兇毆并失去杜仲一斤向之索償地甲勸償洋銀一元四角小的因受虧太甚心有不甘是以控求作主大令謂旣由地甲勸息何得復興訟端遂叱令退去○秦玉增扭楊正元至案大令向之詰訊秦供楊前偕顧榮華至小的處將田單一帋抵去洋銀五十元立有抵據至今本利無著爲特訴請究追抵據田單呈電楊供前者顧向小的稱貸小的苦無以應借給田單一帋向秦抵借洋銀今顧在某處開設桶作小的曾偕秦前往催贖置之不理求准究追大令飭將楊交人保出候提顧究追○朱春芳控西阿德行兇大令訊究之下丁供治下共有踏布坊五十餘蒙向章凡新開布店及洋貨店上公所董事籖定師何家承攬此法行之已久今　　　　　　 
歲九月某日公所忽發傳單邀同業集議欲將抽籖之事廢去同業諸以爲從前各自兠攬往往貶其價値甚或因而涉訟自立此法歴久相安今又攺章恐起爭端是以不允旋由小的爲首特議單向董事理論朱插身霸持是以與之口角並未行兇朱供小的與丁同業今由董中議廢抽籖之事將議單貼在公所中被丁揭去小的向斥被毆大令謂朱曰抽籖之舉最爲平允烏得擅和廢去以致同業不服著爾傳諭董事仍守前章如違提究○日前有黄程氏者投縣訴稱女兒萍香被海寗人潘肖渠誘姦之後逼令賣娼迨涉訟公堂得脫火阱迄今將及一載潘又花言巧語强偪兒女爲妾務求提究等情大令准之立卽飭差拘潘未幾縣差投案禀稱小的查得潘已於本月十二日挈萍香往寗波只留其妻某氏在滬應否拘案著交刻尙未知大令如何處置也○前日有楊雪門者投縣訴稱雇船裝棉花赴吳淞船夥王阿秋失足淹斃水中等情大令諭候派差打撈屍身以憑訊核旋經救生局船户將屍撈獲向楊告知楊遂於昨日携同屍妻某氏投縣禀明并稱願邱以洋銀八十元大令向氏轉詰氏唯唯遵從大令因准予銷案 
[馬路工程局紀事]  
　　前日有寗波人王阿珍者自稱大馬頭鄭洽記土行夥至龍德橋附近長豐土行内付以僞票一紙取去大土四枚行夥心焉疑之偕王至洽記詢問則言並無其人因卽扭送捕房捕頭令轉解馬路工程局總辦翁子文太守倩襄讞委員黄衡堂二尹研訊王供　　　　　　 
事由董成生唆使二尹予限三日交董到案訊懲○前晚小販陳洪大楊蘭亭在馬路中互毆被巡街捕拘至捕房捕頭令轉解工程局黄工尹研訊之下判各掌頰二十下以儆 
[英美租界晚堂瑣案]  
　　杜金氏控其夫杜鳴綏棄家不顧等情前晚讞員張柄樞司馬升堂研訊杜金氏携子投案訴稱小婦人籍隷寗波某邑前夫陳濟雲病故時遺有一子夫友杜鳴綏多方引誘納爲側室迄今已閱五年曾生一孩不久卽夭上年秋鳴綏忽不給家用屢向索取反被兇毆爲此投案剖陳求恩斷給鳴綏供小的名炳坤紹興府屬餘姚縣人憑媒娶金氏孀婦爲繼室成婚後時返母家屢向接回堅執不肯就道今反來案朦控務求飭差押上輪船載回朱籍否則伊弟强横異常恐將小的幼子搶去司馬飭將氏交鳴綏領回原籍不予探求○高少祥控永康客棧主朱子香設計騙銀等情前晚司馬升堂研訊高供光緒二十四年閏三月小的與朱相識未久卽佯稱後馬路啓昌洋行有帳席可以保廌惟需押櫃洋銀三百元小的信之卽回籍售田將洋銀如數交付朱旋卽聲稱業已轉交行中買辦汪姓大約數日後可進行辦事不料守候月餘伊竟避匿不面今始查悉朱開設永康客棧向索圖賴爲此情急控請究追朱供小的確曾爲高保薦啓昌洋行之事惟所付洋銀三百元已　　　　　　 
被汪姓卽汪紫仁用罄今汪寓居朱家角迤西崑山縣境井菱鎭某木行内求恩移提歸案訊追司馬限半月内照數付還違干血比一面仍候補提汪訊奪 
 
 

Page 4

 
 
   
 
 

Page 5

 
 
　　　　　　　　　　　　　虞德記顧緖號啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浦東總巡局紀事]  
　　前日浦東保甲總巡謝岳松明府傳諭各役凡遇鄉間聚衆賭博以及演唱花鼓淫戯等事隨時禀明拘辦不准得賄包庇如違立卽斥革决不寛貸○有積竊名小王者行竊浦東民人丁裕生家器物報經總巡謝明府飭捕拘獲研訊之下捕禀稱小的查得原贓窩留陳湯氏所開老虎灶茶肄内明府飭提陳湯氏到案訊明先將茶肆發封以待嚴究　　　　 
[英美租界公堂瑣案]  
　　包探竇如海解張夫交到案禀稱此人在某西人處當車夫前日行竊西人衫褲及帽報由小的拘獲吊到原　請爲訊究襄讞委員魏蒓塢大令商之美總領事署繙譯官白保羅君判責二百板贓給還西人○包探張天林解王張氏到案禀稱此婦在怡和繅絲廠工作不知因何擊傷女郎王銀林手腕經管廠洋人報知小的拘請究懲大令判責手心四十下罰洋銀一元給銀林爲養傷費○包探倪　　　　　　 
順泉解岳阿大到案禀稱此人攫取王阿橋所佩銀質對時表報經小的拘請訊究大令判責手心四十下○包探何阿春解李金生到案禀稱此人行竊王阿生家衣物報經小的拘請究懲大令判責二百板○包探邊槐洲解陳金富到案禀稱此人行竊朱阿龍家衣物報經小的拘獲請懲　　　　　　 
大令判責二百板 
[法租界公堂瑣案]  
　　黄埔輪船船主某西人家失去洋槍洋傘報時鐘等物查知細崽孔樹生曾私留伊兄孔桂生及親串陳阿和住宿因一併送入捕房昨日捕頭令包探解案請訊樹生供是晚九點鐘時主人方讌客小的不知如何失物桂生阿和俱極口呼寃讞員孫建臣大令　　　　　　　 
謂樹生曰爾旣爲細崽主人失物自應惟爾是問遂著押候嚴比桂生阿和交人保去○廣西候補縣丞余二尹益由天津來滬訪友不遇竊途落　　　　　　　 
魄投水自盡經人援起送入捕房昨日捕頭令包探解送公堂大令商諸法總領事署費繙譯官給予盤費洋銀四元送至道轅請蘇松太兵備道　　　　　　 
袁海觀觀察核示觀察飭仍送回捕房捕頭復令送案請示大令隨給與輪船票一帋飭速回去○朱心寳朱心生兄弟原藉蘇州流落在滬學爲　　　　　　 
胠篋生涯前日至某烟館開燈過癮乘間竊取烟槍經値堂人扭獲送入捕房昨由捕頭令包探解案二朱同供小的等自幼業儒求恩免究大令　　　　　　 
著各責手心一百下勒令回籍○王阿六王慶生陳勝慶吳成慶四人竊取各家衣服窩頓朱會郎車寓報捕查獲搜出當票數十紙吊到原贓昨　　　　　　 
日解案請訊大令飭將朱枷號兩個月責五百板二王及陳各枷一個月責五百板吳枷一個月責三百板贓存捕房待失主認領○陸關慶偕其　　　　　　 
母陸秦氏扭其妻張氏到案禀稱氏有外遇屢次濳逃大令著掌頰一百下交陸領回管朿并提氏父母到案取具切結以後如再潛逃惟伊二人　　　　　　 
是問○張勝發訴稱前日小的在治下公館馬路天成昌烟館與人結帳突有流氓吳俊卿混名小吳者向小的强借洋銀數元聲言如不允從則　　　　　　　　 
拔刀以刺不得已將金戒指一枚質取洋銀八元交付與吳質票呈電天成昌値堂人周三福司帳人王明成皆到堂質証大令判將吳枷一月責三百板○積竊朱阿林潛入某姓家行竊眼鏡一副持向某押店質錢被包探拘獲解案請懲大令判枷號一月責三百板期滿送押攺過所兩月○某姓家丁錢錫恩禀稱小的由某處隨主人附某輪船來滬途中被賊竊去衣箱一口將衣服取出箱則抛入水中由洎登岸報包探拘獲竊犯聶松林兹已解案禀請究懲失單呈電大令判將聶枷號兩個月責五百板贓給錢領回○牛奶攙水最易致疾歴經嚴禁犯必罰鍰兹者包探查　　　　　　 
得某處牛奶廠主奚阿掌故智復萌因於昨日拘解公堂大令判罰洋銀二十元以儆　　 
[美租界捕房紀事]  
　　昨日午前東洋車夫張阿三曳車至百老匯路轉角處偶不留意將一百六十號巡街印捕撞倒捕忿甚扭張入捕一　 
房捕頭令押候解送公堂禀請讞員張柄樞司馬訊辦○本邑人王嘉祥向在某國總領事署司帳昨日不知何故忽由總領事飭捕頭將王拘押　　　　　　　 
捕頭卽令包探劉炳前往拘獲押候解送公堂禀請懲辦　 
[維揚官報]  
　　初四日陳分廷轉輝由淮北鹽查回倪鹺尹壽銘六漫閘來○初五日沈分轉元龍由九極差次來揚公轉彭分轉世榮辭回焦山差蘇鹺尹承澤辭四泰屬○初六日王分轉桂芬由京回銷解餉差興鹺尹安由寳帶槪差次來揚隨又禀橋回卡 
[江西官報]  
　　署萬安武索司余發據報丁憂以候補典史王錫疇署理南豐縣丞陳錫光據報病故以分先縣丞童必江署理委署長寗新坪司張繳委以試用從九徐家勳署理候補道周鸞掖樂平公幹回花翎指分試用道郭裕聰試用府榮啓俱禀到候補縣慶豐辦石鎭街釐卡黄作元辦李家渡厘卡崇泰代新建下鄉勘案孫增齡辦籌賑捐務章家駒謝酌委一次兪錫祉謝請補銅鼓營同知指分從九蕭廷絅杜榮煕起服來江俱禀到宋紹祁接查進内保甲許雲騫接查章内保甲張炳炎往湖北公幹李澍芬隨同周道樂平回羅傳珍辦牙厘局文案陳肇炳辦礦務局文案分省補用縣吳貞若往新喩查勘煤礦日本東京留學生葛懋文由日回國禀到翰林院查秉鈞回金陵州判胡宗衡辦樂平釐卡敎習知縣袁文瀾同知黄立權俱禀到著靖安縣邵作賓卸事淸理交代回續備後軍敎習劉銑淸陳廷謨俱往贛州新選德安縣周廷華樂安縣錢志銘均已到省飭赴新任興安縣白士元調省差委以正任瑞金縣章乃正調署部選崇仁縣現署瀘溪縣羅煥垣准補瀘溪縣現署安福縣張鳳岡均飭赴新任所遺安福縣缺以　挑知縣蕭兆熊輪委署理署南城縣丞凌剛卸事回嚴葆鍈解九江關餉進京徐象藩辦湖口拓溪土藥百貨查駿卡揀發知縣王化璋指分縣丞丁蔭松俱禀到候補道　　芝祥往南贛一帶公幹續備右軍莊必望廣信一帶查哨回候補府趙椿年辦派辦處提調吳榮成往江蘇勸捐代萍鄉縣顧家相缷事回前南安　知胡耀斗謝給咨引見暑餘十縣丞顧欽兪撤省查辦以程志道署理上饒典史祁國勳飭赴新任 
[上海虹口元濟善堂經收九十月分月捐淸單]  
　　唐傑臣十元陳可良韋文圃翁醉樓三户各四元陳鴈初黄薰南義成號錦章號四户各二元永增祥萬順豐鉅昌隆三户各一元李珊記興昌祥遂泰號長和號元昌號五户各六角聚昌號寳昌號源泰號生昌號順興源恆昌號利亨號同春祥成昶利恆裕昌十户各四角唐藴輝堂七月至九月分三元梁日三惜字捐四元共收月捐洋四十七元 
[上海虹口元濟善堂經收九拾月分一文愿常捐淸單]  
　　陳鴈初每月五十愿王岐記鄭恩永二户各三十愿梁日三飩五愿禮和帳房念愿華榮和怡珍居戚益齋潤 
德堂鄭勤脩堂巢翰齋巢金氏七户各十願致寳長七願至義居六願守拙子湧幢氏靜慮居張雯波謝烈卿同源茂朱蘭記金公遠堂三仔堂十户各二願華榮昌黄式章各五願筆喇帳房張鏡淸各四願邵春检榮二願陸壽生禮發押各三願樂安主人四愿樂氏李芹香馬錦昌鮑性安范德培費華庭陳耀宗費振林勉肖氏九户各一元陳金堂二元公頌記吳梅生葉梅生林步姚啓祥梁泮記吳樞坦鄭鴻賓江蓉淸李敬普蔡序記尹伯欽曹瑞鍾梁作舟梁樂記徐楚珍陳森齡十七户各三元富貴樓十元任春元陶阿春沈表行黄阿新虞阿順沈榮山龔巧生周阿裕陶小山襲靜川范廷桂余阿裕翁培裕南陽葉阿桂譚三寳石阿三周阿福十八户各一元吳阿福五元共計三百八十三元計錢二十二千九百八十文吉羊軒九月分十元十月分九元田和尙馮錫記金阿六劉德寳葉阿安童桂榮六户九月分各一元任雙喜陶順元李阿生盛杏倪金榮馮錫卿王阿香田少山八户各一元共計三十六元共錢一千零八十文麥羲民佘明三兩户恤婆各錢一千二百文九章號不計元洋十二角湯鴻賓六角老升和十角積善堂洽盛恆各二角錢仲厚四角林昭藩羅子敬葛求泉唐藻記吳雄記五户各二角盧子洛十角通共收錢二十六千四百六十文洋五元六角 
 
 
 

Page 10

 
 
   
 
 

Page 11

 
 
[南洋分學招考吿白]  
一年歲在二十以下十四以上漢文通暢者均准報考其曾習洋文程度較深者以二十四歲爲限　一自十一月初二日起至十八日止每逢禮拜一午後一鐘至四鐘在斜橋盛行轅報名報名後即於禮拜三午前八鐘赴徐家匯南華公學聽候考騐　一報名時由保人親領學生到盛行轅將年歲籍貫三代存殁父兄保人職業佳址一一開明簽畫保结凡無的實保人及身體羸弱氣質浮動者不收　一考畢後彙齊發案登報其錄入正取者由保人代繳書籍紙筆費十　　　另　操　帽費五圓領取執照俟明年正月二十日到學肄業宿膳均備備取者挨次傳補 
[新出小臧室四書五經義彙鈔大本王船山經史論八種讀本]  
　　是書爲丹徒李孝亷手輯小臧室原本南皮張制軍有云治史學而不先經學其史學爲無本治經濟學而不通經學其經濟亦不足信旨哉言乎是編卽本此意自宁元明以至　國朝名儒專集搜羅至三百餘種僅得經義千五百篇可謂博覽而約收矣近今言學中西並用林抵致力於歴史及歐西學術者居多若欲明四書五經之義理考三代政治之得失與夫天算地輿學校兵刑食貨之絲起以通中學西學之郵則是書洵爲學者必不可少之書也字跡放大校對極精每部分裝十六本定價洋二元四角不折不扣存書無多請速至本局及各書莊購取可也○大本王船山經史論八種讀本每部 
裝訂十六本價洋三元　上海文潤書局愼記書莊及各省分莊均有發售 
[得月樓江南票二彩聲明]  
上海萬裕碼頭老　路　首三間面得月樓外埠賜顧郵政局寄購最妥 
屡獲大彩不勝枚舉今江南票十月二十開彩又得二彩第一萬六千七百七十八號本號售與製造局鍋爐廠小工梁四喜三條萬裕醬園陸張得一條彈子廠曾君仙舟一條砲隊營文案趙静翁一條鐵廠廣東街永興飯店金泉一條廣德隆順隆一條泰元烟店一條湖南人彭姓一條紅票現兌○批發逐月彩票克已零售全張湖北票六元五江南票五元五浙江票五元北洋票六元信購防奸徒私折譅明票封銀車爲記假冐招牌男盜女 
[穩如泰山]  
本行獨運德國著名挨花姆廠製造新式堅固保險鐵箱大小數種專誠出租存儲珍貴物件安　庫房以供　紳商貴客寄庫之用本行庫房係用外洋最堅紅磚築佐以美國名廠定製堅固鐵門其箱之堅其庫之圖環球所罕有儲之連城珍寳安如磐石泰山倘　紳商貴客欲以珍物契豦租箱寄庫者當有憑單一紙該箱鎖匙兩個交給　貴客收　　濜可隨時取用以任其便該箱大小租費庫門啓閉時刻開　如左　高五寸闊十二寸深廿寸每六個月收費十兩　高六寸闊十二寸深廿寸每六個月收費十二兩　高十寸闊十二寸深廿寸每六個月收費廿兩　高十六寸闊廿四寸深廿寸每六個月收費五十兩　啓閉時刻每日上午十點至十二點下午二點至三點鐘止　　道勝銀行吿白 
[五大洲政治通考]  
新出認明四十八卷書首洋文為記出書 
是書分十類共四十八卷首列政治一代之規在焉次則吏戶禮兵刑工六官之政具焉政治必由學問故次列學校內治既修外交宜講故又次以交涉類末論議殿焉以覘時變資考察也今奉　　上諭次塲問中外政治藝學策是書源源本本朗若列眉　購者務湏認明本號經售書首有洋文爲記庶不致受魚目混珠之悞裝訂十二本價洋二元四角託江左書林經售 
 
 

Page 12

 
 
   
 
