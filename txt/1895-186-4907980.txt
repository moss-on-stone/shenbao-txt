# 1895 - 186 - 4907980

 

Page 1

 
 
[珍物待購] [  申報館協振所拜啓]  
　　本館協振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積陰功且可增輝藝圃誠一舉而兩得也計開古銅大香爐一只朱漁珊帖一部戴醇士西溪松蔭圖一軸高澹游山水一幅米南宮字手卷一軸 
[恭讀上諭保奏人才謹書其後]  
　　國家之興興於有人才也有人才則君卽有失德而匡之弼之輔之翼之君殘暴則勸之以寛仁君柔懦則動之以振作故卽如劉後主之無用而有諸葛孔明以爲之相亦未嘗不可蒙業承庥稱雄西蜀無人才則君卽雄才大略而九州之大百事之繁萬不能以一人之身從容坐理故雄武若項重瞳有一范增而不能用有陳平韓信而任其亡此豪傑賢才之所以不至而垓下一敗卒至無可收拾也然則國於天下必有與立所云與立者舍人才奚屬哉是故有國家者政令不必患其不善也禮樂不必患其不興也兵革不必患其不强也財用不必患其不足也祇須有人才以扼其要則政令不善可以更張之禮樂不興可以講習之兵革不强可以振作之財用不足可以充裕之故日人才國家之元氣也譬猶人之一身元氣充足則百病不生諸恙悉去偶或不愼爲陰陽寒暑之所侵遂至飲食不能得味偃息不能安神偃蹇　苶日就　瘠善養身者於是亟培其氣使浩然充足常流行於四肢百體之間然後飲食皆能運化而不至於積滯偃息漸覺安舒而不至於煩懑不求其病之愈而病自霍然矣國家之於人才也亦然善乎晃錯之言日古之賢主莫不求賢以爲之輔翼故黄帝得力牧而爲五帝先大禹得皋陶而爲三王祖齊桓得管子而爲五霸長夫五霸固不可與三王五帝比而管子亦豈能與皋陶力牧較哉然要其得人以興之理固一也若是則天特不生人才斯已耳業已生之安有視之若泥沙棄之如弁髦使其湮没不彰淪落草野終其身不能一展所藴而爲國家用哉况我中國地大物博人才輩出質性之聰慧亦嘗爲泰西人所稱道勿衰頻年以來研究西法豈無人焉能通其奥直造其微特以草茅寒畯之士旣乏引援限於資格故尙壅於上聞不能爲國家指臂之助耳乃本館於隔昨接奉電傳諭旨云爲政之要首在得人前諭中外臣工保薦人才業經次第擢用當兹時事多艱尤應選拔眞才藉資幹濟著各部院堂官各直省將軍督撫於平時眞知灼見器識宏通才猷卓越究心時務體用兼備者羅列事實專摺保奏其有奇材異能精於天文地輿算法格致製造諸學必試有明效不涉空談各舉所長俾資節取該大臣等當念以臣事君之義一秉至公詳加考核倘事苟且塞責謬採虚聲甚至援引私人瞻徇情面濫保之咎例有專條定惟原保之人是問欽此大哉王言仰見我皇上破格用人廣收英俊之至意在廷諸臣宜如何仰體聖心搜羅才智平情遴選核實以求毋使蘭艾同升釜鐘倒用則朝廷方足以得人才之實效而皇上勵精圖治殷　作育之心非等於虚設將見兵日以强國日以富不必借才異地無俟步武他人而一切天文地輿算法格致製造諸學自然愈出愈精足以凌駕西國如是則遠人豈有不服國勢豈有不强倘不能秉公無私而惟知以濫保爲事則仕路反多一倖進之門鄙夫轉得一夤緣之術推轂所上盡屬私人夾袋之中無非同黨逮至　事而始歸罪原保之人則其勢已有所不及而皇上奮發有爲之意亦不免盡付東流無裨實用成敗之舉視此一事關係於保奏諸臣者甚非淺鮮顧或謂不徇情面殊非易言今試置物於此而欲有所與先與其親戚故舊乎抑先與漫不相識之人乎則必與親戚故舊而漫不相識者爲後由親及疏由近及遠無論古今中外人情大抵類是故雖以象之不仁而封之於有庳是舜乃千古第一徇情之人以大舜之聖而猶不能一無所私則其他可無論匠人之擇木也大者可以爲杗細者可以爲桷拳曲臃腫無不各得其宜使冶人陶人視之則芒然不識爲何用非匠人之能而陶人冶人之不能惟其習之素故能審之當也今世士大夫於近日所尙之新學未嘗學問者多而欲其明試以功實求其是則恐有所不能而易爲人所蒙蔽是不採虚聲之亦有所難也然則内外臣工奉此綸綍其將何以循名核實薦舉得人以副今上旁求之意哉引領望之不勝馨香祝之矣 
[星使請假]  
　　出使俄國大臣王芍棠星使歸途行經西貢忽有同船之甲乙二人突出手槍轟撃彈子貫左臂而出以致受傷其時本館已接得電音照登於報旣而有友來言星使並無受彈之事本館因疑前電來自香港其地距西貢尙遠或係傳聞異詞是以於紀述星軺莅滬之時聲明前信似不足信兹悉星使受傷後此臂尙難運動兼之不可以風是以擬在上海行轅養疴一月刻已由電奏請賞假矣 
[原品休致]  
　　京師訪事人云閏五月初南洋大臣兩江總督張香帥代臺灣巡撫唐薇帥歴奏情形并請准入都陛見奉旨毋庸來見唐景崧著以原品休致欽此欽遵到部刻下部吏已存案備查矣 
[重興艦隊]  
　　本館派赴天津訪事人遠貽尺素云去秋中倭開戰其時已革北洋水師統領丁汝昌尙未降倭自盡自稱戰艦不敷分撥禀請李傅相添購魚雷獵艇三艘傅相准之飭東海關道劉薌林觀察向德國某船廠訂立合同尅期赶製今已製就一艘由大憲飭水師營務處羅稷臣觀察就海軍各員内酌保數員在船上供職聞膺管駕之任者爲前靖遠管駕葉協戎祖珪而以前定遠大副劉叅戎鎭遠魚雷大副湯都戎副之水手則至福建招募三四十人在申江守候一面派人至德駕駛來華大約一二日内大憲發下委札卽當附船出洋矣 
[請領軍裝]  
　　昨日天津訪事人致書本館云今春當軸者飭將蘆臺鎭標中營攺作練軍以資訓練槍聲陣式頗壯觀瞻本月初四日某統帶派員至天津請領軍械特不知赳赳桓桓之士果能練成勁旅以固邊防否也 
[醉人無禮]  
　　訪事人由天津投函本館云去歲美國有兵船一艘停泊河干以資守衛本月初八日適逢禮拜之期船中各兵丁相約至租界内裕泰番菜館驩飲鐘鳴七下俱已深入醉鄉惝恍迷離幾不知天地爲何物適與法國某武弁值不悉因何逢彼之怒羣起而攻武弁孤掌難鳴致被毁衣攫帽遭兹辱侮忿忿而歸將情禀知法國駐津領事官然後掌號出兵協同法巡捕兠捕及至而美兵已預期走避尋至杏花村洋酒肆始得擒獲六人送歸法領事署領事函送美國領事官轉送船主請照兵丁犯法例懲辦 
[蘭臺清話]  
　　京師訪事人云駐防東北之閃軍門殿魁所募勇丁八營於閏五月初陸續遣散每名給月餉外復給賞銀四兩○客歲巡城察院先後拿獲形迹可疑之曹吳等奸細三名送交刑部訊辦歴經推鞫並無確實口供五 
 
 

Page 2

 
 
月抄經總署提去覆訊旋仍送交刑部刻聞刑部已發坊取保矣○五月晦日後天氣陰霾曜靈匿景直至閏五月初五日連朝霢霂嫩寒襲人初六日申酉之交復得小雨一陣移時長虹高挂幾疑天半飛橋翌晨天氣晴明卓午時暑氣薰蒸汗如雨下青天萬變我得以一紙圖之○邇者　疫流行十家九病醫生藥肆獲利頗豐近畿二麥豐收糧食菜蔬市價略减向之嗟長安居不易者至此可略展眉山矣 
[襄江大水]  
　　襄樊之地居武漢上游其源來自漢中由漢口匯注出江合流東逝河道偪窄不啻山溪之水易漲易退每值上流暴漲勢若傾江倒海奔騰下注急如飛矢瞿塘灔澦無此險也月朔襄電報警漢上各文武署中派分兵役荷牌沿河咨會各船户先期開避他處前次洪流泛濫冲壞炭船十餘號初九晩水電又報老河口及襄樊一帶山水陡漲丈餘於是漢口各要衝在岸上設小鐘一口派人敲撃以警船户庶得先期開避他處連日江中漂流木片柴草猪牛羊諸畜蔽江而下江面幾爲之塞聞係沙湖以上冲倒圩堤損壞房屋淹斃人民不少沙湖之厘金局已被洪水冲壞臨水而居者皆蕩然無存吁慘哉 
[時症宜防]  
　　武漢久晴不雨火傘當空炎氣正熾往來街頭者穿薄羅衫曳白羽扇猶覺汗流如瀋一至桐陰露滴竹院風吹斜倚胡牀領略冰壺風味酣然覔睡不自知凉氣之砭肌於是寒煖交攻疾病大作日來多發奇症身體堅實者尙可支持而怯弱者易於染疾良由貪一時之快意不知衛生之術故耳月内武漢居民多染痰喘寒熱交作自號名醫者輿轎往還來去如飛日得醫金頗巨卽施醫一流人亦皆利市三倍藥肆舂鈴之聲不絶於耳若輩之幸乃斯民之大不幸也 
[軍門閱操]  
　　漢口駐防城堡升字營原爲保護商民鎭壓地方而設年例院憲閱操時由統帶官率領營伍渡江至校　　演刀槍劍靶火砲弓箭以定優劣本月初七日統帶升字營周軍門帶領標下健兒至撫轅請示譚敬甫中丞卽委軍門赴校塲代閱但見旌旗蔽日劍戟凝霜鼓聲　　砲聲隆隆震耳欲聾直至日落西山軍門始令罷操赴撫轅禀安畢率衆渡江過漢號令甚肅刁斗不驚誠不减細柳遺風矣 
[絲價漲落]  
　　杭地今年　汛雖佳而絲色稍次洋莊細絲素以光潔白匀爲上上等之貨所出甚微價遂漸漲前月杪日如金麒麟於每千兩已需二百四十五元近又增至二百五十五六元矣若粗絲則二　收成旣豐葉價又廉日内鄉人貿絲入市者每兩除捐用外僅售得一百九十餘文同是業絲而一漲一落殊難預測諺云同本不同利信然然此第據本月初八九日市價而言以後漲落早晩不同閱者諒之 
[禱雨續述]  
　　杭垣於初九日重禁屠宰設壇祈雨已列前報兹悉此次禱祝係由各大憲先期齋戒三日壇設吳山海會寺廖中丞以抱恙初痊未及親臨省垣自藩憲以下每日黎明出轅躬詣齋壇䖍誠拜禱默叩穹蒼以冀雨澤滂沱藉紓民困初九日午後陰雲密布驟雨横飛片刻之間徧地沾濡如是者兩次晩間細雨濛濛至街柝敲殘時猶未絶也初十雨雖未息惟久旱之餘得此甘澤不過暫滌炎蒸而於農事仍恐無補所願上蒼鑒大憲之誠憐三農之苦早沛甘霖以慰民望是地方之大幸也 
[公子沈淵]  
　　前江蘇臬憲張芑堂廉訪籍隸杭州其次公子少年英俊卓　不羣人咸以大器期之上月由杭買舟前赴鎭江及抵埠時已值黄昏時候急欲登岸不知如何落水竟從三閭大夫遊舟中人皆不知也其僕人收拾行李到寓守候未見公子蹤跡次日徧尋不見聞救生船撈起一屍赶卽往視果是公子其長兄孟貞刺史需次金陵僕夫急發電往告刺史鴒原念切不覺潸然涙下隨赴鎭買棺收殮電訃到杭公子之夫人痛不欲生誓以身殉引繩覓刃者數矣其家人再三勸止時時防範聞者莫不傷其遇而敬其人 
[古元州志]  
　　北通州訪事人云某日城西北居子房地方有一客騎驢而至時已向晩突有匪徒十餘輩袖藏七首攔住去路意欲逞强客知力不能支未敢與較致被刦去小包袱一個銀二兩驢一頭幸未受傷得以徒行而返○城北溝渠莊人周姓在城内某茶肆司庖廚某日告假回家見家内老幼諸人嗷嗷待哺意良不忍循路而歸行至北門遽萌短見向人乞得敗筆自書姓名住址及覓死緣由置諸　登城躍下五臟迸裂殞命城隅亦慘矣哉○歴年漕糧袋布由倉中發給銀欵交經紀頭役赴大干頭採買今年各路勇丁棚帳需布良多布莊存貨已空故遲至五月下旬始將袋布辦齊得以開工縫製倉憲旋示期閏五月初二日騐視循向章也○傳聞倉憲示期閏五月初七及初十兩日騐視米知確否○張直刺接到府丞公牘催令先期舉行州試遂示期閏五月初十日取齊○中日和議已成日本駐京使臣林董及叅贊繙譯等人先後抵津旋買舟赴通州王䕫帥卽派砲船四艘沿途護送五月三十日行抵東關碼頭換坐肩輿排導赴京邸 
[中丞求雨]  
　　安慶省垣訪事人云入夏以來雨少晴多田禾待澤安慶府曾太守禁屠求雨致慤致誠雖曾細雨沾衣尙未澤敷四野福少農中丞爲民請命牌示閏五月十一日辰刻親詣府城隍廟拈香官塲一聞此信於是文自藩司員梧岡方伯臬司丁潛生廉訪以及聨觀察曾太守吳明府武自水師恊譚鎭軍陸師協劉鎭軍以及金叅戎齊遊戎下逮都守各員弁先期齊集藥王廟鵠俟憲駕良久中丞呵殿至廟降輿手執檀香步行而出禮生在前導引各員弁自後隨行齊至城隍神象前行二跪六叩首禮旋入兩廊官廳分班小坐中丞復飭釋子在殿東諷佛號羽士在殿西誦眞經鐘魚鐃　之聲不絶於耳茶罷中丞拱手興辭各員弁分班站立迨中丞乘輿排導回轅各官遂一揖而散 
[接辦保甲]  
　　揚州訪事人云督辦揚州保甲局務周觀察瓜期已届例應另委他員兩江總督張香帥遴委王觀察澧爲之瓜代觀察奉札後卽禀辭就道到差先是揚州辦差丁役探悉局總有更易之信卽假南河下湖南會館爲總局鋪陳一切華美逾恒旋接省垣來信悉局總已於初九晨揚帆東下各叚委員曁總局書差巡勇均於午刻至徐凝門外接官廳鵠候至初十日鐘逾九下官舫始抵碼頭下碇旣定各員紛紛呈手版禀安移時觀察乘輿登岸逕至南河下總局隨頒發紅諭擇吉本日申時接鈐視事官紳往贺者相屬於途局門外輿馬紛仍途爲之塞 
[蜀岡雲氣]  
　　揚州訪事人云日前大雨傾盆舊城虹橋下水溢上岸幾於路徑不分適有一十六七歲男孩行經此處悮踐一缺立足不穩跌入河中迨雨止已深入蛟宮全無縱跡閱良久屍從下游氽起有辨其面貌者謂係某署公役之子是日其父命送文件至某處致罹滅頂之災吁可哀也○大雨之後各處積潦未消連日天氣炎蒸陰晴不定礎潤欲滴地滑如油加以寒暖不時以致釀成疫癘初九晨起聞馬監巷西首袁某啜茗而回甫到家忽欲如厠甫至厠所倒仆階前急延醫治之醫未至而已溘然逝矣家人未悉病之緣起細視手上螺紋　陷始知卽滬上所謂之　螺痧迨至上燈時患此症而殞命者又有四人皆相離不遠吁可畏也 
[清溪贅筆]  
　　金陵訪事人云無賴地痞半皆機業中人平時遇事生風爲害閭閻惡蹟昭著雖經地方官嚴加懲辦而後起之輩其爲惡更突過於前新任江寍縣翁笠漁大令蒞任以來飭差嚴緝限三日内獲者論功嘉奬逾限不獲嚴比不貸又懸示通衢嚴拿賭棍流屍計列名者共七十餘人素日著名之烏風蛇滚地龍五閻王及新出之甲乙等流屍均已聞風歛跡按流屍係省垣諺語猶滬上之流氓也○入夏以來雨師罕至禾苗枯槁待澤彌殷加以儀鳳門外各農田均遭氷雹大者如李小者如珠高下新秧受撃而偃者不少至五月二十六日夕陽將下始陰雲密布驟雨東來三更時香夢初回猶聞簷角淅瀝聲如琤瑽碎玉越二點鐘之久雨霽雲開二十七日自辰至午復細雨如酥從此農田可慶有秋足慰篝車之祝矣○姚奶奶土娼也購得名花三五枝移值於板橋疎柳間藉以招蜂引蝶去歲與某甲相識遂將錢樹子抛却在東牌樓開設小茶肆已則賃屋夫子廟後與有情人共度芳時不復於舞衫歌扇中傳老娘衣缽矣近日不知因何與甲反目竟於蒲節後乘夜裏衣飾而逃豈聞江寗縣翁笠漁大令有摧桃斫柳之心故預期高飛遠引歟抑别戀道旁苦李故不願與茶博士同聽蟹眼之聲歟是可異已○五月二十六日午 
 
 

Page 3

 
 
前有一婦人年約三十許身穿白夏布衫下撃黑綢裙雙勾瘦削十指纎細如葱懷抱二三齡之小孩騎長耳公得得而來行近水西門忽然倒仆於地口吐白沬昏不知人旁有詢之脚夫者脚夫憮然日此婦自言家住朝天宮後由上新河探親而返今竟倒斃將若之何識者慰之日不必驚懼此乃羊兒瘋也片刻卽愈矣逾時果甦醒惟已粉容狠藉兩鬢蓬鬆矣 
[蠶桑遷局]  
　　鄂省創設蠶桑局屢記前報兹接續信云每值桑秧茂盛時卽行挖取在遠近各鄉村分派又遣廉能之員下鄉勸民種值所謂五畝之宅樹之以桑蠣墻一帶緑蔭成帷頗有古昔遺風焉年來試有成效鄉中農夫農婦莫不欣欣然縘而忘倦每歲沙湖漢沔一帶所出王絲不下數十餘萬農桑之利將與蘇湖共着先鞭鄂垣織造局旁曾經張香帥創設織綢局祗以地勢偪窄不堪匠作又於山前皇殿之側起造織局至今土木告成規模宏大所有局中委員司事以及工匠人等一律遷至新局俟機器安妥開機織造時必能自出機杼工作無停大闢蠶桑之利也造福地方豈淺鮮哉 
[廉訪謁客]  
　　前日正任蘇松太兵備道署理江蘇按察司黄幼農廉訪秉節蒞申暫宿觀音　碼頭舟次至昨日下午命駕登岸往天后宮畔行轅拜會王芍棠星使晤談片刻然後興辭 
[帆飛白下]  
　　署理江蘇臬司黄幼農廉訪前日蒞滬在舟次暫駐已紀昨報廉訪於昨晨命駕入城赴各衙門謝步至縣署時黄大令飭家丁擋駕謙訪擬於昨晩換輪赴金陵謁見督憲張香帥禀商要公 
[率隊回防]  
　　督標奇兵佑營統領鄒遊戎理堂去秋奉前督憲劉峴帥檄飭來申駐紥南浦周家渡保護製造局嗣因川沙爲險要口岸又奉札飭率隊移往川沙駐紥以資保衛海口現因和議已成駐滬之左右防營均奉張香帥札飭設法撤散鄒遊戎亦奉香帥札因申地防營裁撤飭令移回滬上防堵遊戎奉檄之下率隊來滬擇滬南徽州會館近處駐紥保護製造局 
[兵官出殯]  
　　停泊法界浦面德國兵船副管帶某君因病逝世在船殯殮昨日上午十一點鐘舁柩由法公館碼頭登岸駕以雙馬車有水手西兵共百餘人排隊相送前導有西樂一班沿途迭奏先期咨照捕房克捕頭派出中西各捕沿途照料羹派郁孫朱三包探帶領探夥分投彈壓其柩由法大馬路往西過八仙橋至外國墳山安厝 
[幾肇火災]  
　　昨日上午十一點鐘時美界武昌路第二百二十五號門牌某姓家午炊旣畢廚中人方出外乘凉不隄防遣火木柴中以致延燒窓格濃烟四塞幾致燎原迨家人見而疾呼汲水澆灌幸卽告息不致蔓延 
[醫院述聞]  
　　美界北四川路與篷路轉角處建告三層樓洋房邪許之聲聞於遠近昨日午後二點鐘時磚瓦匠某甲　升屋頂悮墮一磚適撃中小工徐老桂之身折其一足經同夥舁送同仁醫院求治未知能免殘廢否○江北小工尤小和在會德豐洋行内當駁船篙師昨日午後一下鐘時裝機器至公和祥碼頭交缷扛運之際不知如何壓傷右足痛極昏沈旋亦有人舁至同仁醫院求治 
[受傷類誌]  
　　八仙橋元泰米店前因屢次被竊賊犯未獲恨之入髓因雇陳何兩傭工專在棧房守夜前晩果有匪徒挖洞探入被陳何當塲拿住著令將贓交還當釋爾回去賊不應陳何兩人遂奮力攢毆賊身受重傷衆鄰不平以該店旣已獲賊理應送官究辦不應擅用私刑報巡防局飭勇將陳何並竊犯拿局騐視該犯果有重傷卽將三人一併送縣騐究到縣後黄大令飭捕役暫行看管候騐訊核辦○昨有鄉人王某投上海縣報稱族弟某甲被薛某偪嚇情急自刎倒地立時身死求請詣騐伸寃黄大令據值日差入禀正在傳訊卽據廿四保四圖地保陳某投案禀稱小的所管之圖在浦東三林塘西圖民王甲與薛氏通姦已久現因薛氏又與同族之薛某有染視王甲如陌路王中心不能平某夜潛至薛氏處意圖捉姦爲報復之計不意空房無人遂將牀中被褥携之而去現經薄氏查知由新姦夫糾合多人向王百般恐嚇欲送交捕甲作竊賊究辦王甲情急自刎小的赶到卽倩傷科敷藥醫治未卜生死如何大令以屍屬報稱已死請騐地保禀稱未死語出兩歧無從懸揣立飭值日差同往該處查明究竟已死與否如果已死當往騐屍如未死擡案騐傷核辦該差唯唯 
[秃奴玩法]  
　　佛店之害人所共知幸前署臬司坤廉訪厲禁高懸此輩遂稍稍歛迹近雖禁令未弛而爲鶖爲鴨公然視若弁髦嘻其殆有所恃以無恐乎奈何不知自愛之奸紳劣董竟甘爲此輩作護身符也美界天潼路第五百零七及五百零八號樓屋二幢向開準提禪院佛店當禁令初頒之際暫將匾額除去閱數日依然門牓高懸今復旗鼓大張添出雷祖大帝匾額一時侫佛婦女結隊而來諸秃奴笑逐顔開應接不暇何身居民上者竟付之不見聞耶 
[賭徒送縣]  
　　虹口賭徒朱木木張海和去冬獲案奉黄大令訊係著名賭棍一時難於輕縱因發攺過局覊收該犯怙惡不悛贍敢越牆逃逸仍在虹口重整舊業經英公堂飭差拿獲前日移送縣署歸案辦理到縣後黄大令飭收自新所聽候嚴究 
[寫信須知]  
　　寗波人沈大芝扭吳悅山至英公堂以僞繕信函壞人名節爲詞呶呶聲訴帮審委員鄭大令升堂提訊沈訴稱小的卜居治下巳歴我年現在三馬路開設九皋鶴鳴樓茶肆兼售片岕以餉烟霞窟中人生有女兒年方二八比鄰某馬車行馬夫某甲見而悅之屢次央媒說合小的因知其素不安分且供執鞭賤役是以婉語却之邇者兒女已許字鴻寳齋書局夥邱靜能甲懷恨於心暗中倩吳僞繕信函污衊女兒兼及小的託人送至邱處邱展閱之下忿火上炎卽邀冰人向小的理論小的初尙莫明其故後察知其中曲折向甲責問甲自知理屈央人向小的服禮救情吳係拆字人素與小的有隙非但不肯引咎反出不遜之言是以一併扭送案下先是吳曾在小的處吸烟積欠烟資六七百文屢向索償終於延約不料其天良喪盡竟然暗箭傷人吳供稱監生素來安分謀生今者失業無聊不得已而操觀梅之術日來往茶寮酒肆爲人拆字兼代寫家書略得微資藉以餬口此信確由監生所繕惟囑繕者素不識面且未問及姓名住處以故無從交出尙乞原情大令判令責手心若干下　加申斥叱之使退甲不子深求 
[縣案彚録]  
　　韓張氏卽周飛卿投縣喊控韓翠峯凌虐騙財已紀前報前晩夏明府升坐花廳訊問韓張氏供廿二歲寍波人自幼由父母帶來上海　在妓院爲妓去年七月在棋盤街長春堂借房間接客身由自主遭韓悴峯甘言誘騙娶爲正妻小婦人意欲從良本不愿爲娼妓一聞其言信以爲眞遂將積蓄傾囊交與以身委之先住浦東不久遷進城中在大南門居住不料家有正妻夫婦兩人不時毆打小婦人被伊凌虐不堪其苦加思所積活命貲盡被騙去進退兩難不得已投案喊控求大老爺作主明府日爾業已嫁伊旣遭凌虐不爲所容可發普育善堂擇良婚配至於銀洋物件無憑提追答稱遵諭惟善堂中與韓翠峯素有親誼時常出入如果發堂未免墮其彀中尙有父親現在原籍小婦人函追來滬可否具領回籍明府准之判發官媒看管候伊父到堂具領○法華司巡檢麥熾齋二尹飭勇送張王氏控顧阿松誘拐行兇一案到縣請究經夏明府訊問張王氏供在治下西鄉廿九保頭圖居住耕種度日寄女姜金氏業已許字姜姓爲養媳去秋被顧阿松誘拐賣在滬北虹口廣東人家小婦人查悉領回現因顧以小婦人領回寄女伊未得身價尙不甘心糾人常來行刼寄女行兇異常小婦人瞻戰心驚因慮終難安靜故扭至法華司衙門控訴姜金氏供年十五歲自幼蒙寄母張王氏撫養後在姜姓家爲童養媳其時因婆婆訓責暫避一時行經百步橋經瞽人顧阿松偕伊子誘至伊家哄小女子聲稱若欲回家定被爾婆打死小女子畏懼遂從其意賣在虹口廣東人家小女子哭吵經寄母查知領回顧阿松 
 
 

Page 4

 
 
雙目盲瞽摸索到堂跪稱小的瞽目寸步難行焉能行誘拐之事姜金氏稱顧同　拐帶明府研詰至再顧供姜金氏是表兄張秋堂所拐寄在小的家中後帶往上海售賣現在張秋堂尙在英公廨管押明府日爾旣不拐帶爲何糾人刼搶張王氏情急萬分是以控訴顧堅不供認明府判張王氏交保姜金氏交官媒顧阿松收押候提張秋堂到案再訊 
[法捕房瑣事]  
　　昨日禮拜一鄭大令蒞捕房會同謝副捕頭發落命提蔡瑞香控持刀行兇戳傷手背之朱阿囝到案著照原斷先行枷號兩個月發德源館門首示衆期满帶案責懲再行發放○小車夫張毛毛裝運胡季高藥材行至十六鋪故意推至别處希圖逃逸爲巡街捕拘獲解經鄭大令訊供著照原斷笞責一百板從寛釋放○積竊徐阿和在金利源棧竊取肉桂爲巡丁拘獲人贓解經鄭大令訊供昨日命提到案著照原斷笞責一百板還押俟嚴究同黨○榮華棧接客夥俞長發於今春二月間竊取老椿記棧客某孝廉皮箱一只爲法包探購線緝獲解經鄭大令訊供責懲以原贓尙未吊齊著先行枷號二個月期满責放○竊犯陸阿二王阿四爲包探拘獲解經鄭大令訊供著各荷枷一个月昨已届期命帶案疎枷照原斷各笞一百板分别斥釋勒令回籍不准逗留○陳永富屢次犯案遞解回籍此次潛來滬上爲包探拘獲解經鄭大令訊供照原斷笞責一百板還押候過堂送縣遞回原籍○小東門戲館街某花烟館前晩有甲乙二人欲領略箇中滋味後來之丙丁等惡其倨傲慫使主人下逐客令遂致爭相口角打毁物件扭入捕房昨晨經克捕頭訊問以事屬細微飭賠償毁物洋二角與龜等一并驅之使出○某號西捕巡至興聖街拿獲竊取洋傘之小竊一名包探在新街某烟館拿獲積竊一名解入捕房捕頭命一併押候堂期解訊 
[饋藥鳴謝]  
　　昨承全亨大寳號移贈紅靈丹痧氣丸鄭福蘭堂大寳號贈痧氣丸又廣益堂贈臥龍丹棲流公所午時茶臥龍丹痧藥同仁輔元堂臥龍丹痧氣丸天中茶元濟堂紅靈丹救疫丹痧氣丸天中茶濟生散聖散子果育堂紅靈丹天中茶仁濟堂紅靈丹痧氣丸午時茶值此烈日當空炎威正熾待好風而不至誰爲蕉扇之招灑密雨以何曾且向桐階而立惟晨昏之易景覺凉燠之迥殊物宜備乎籠中賜旦拜於堂下敬登竹簡不數董林葛井之奇聊綴蕪詞稍抒頌德歌功之意 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[體恤押犯]  
　　邇來天時炎熱法捕房覊押人犯時　　痧者讞員鄭大令循照向例出資置備紅靈丹臥龍丹諸痧樂分給各押所以備不虞 
[英公堂瑣案]  
　　英廨讞員宋莘樂通刺因病請假業已痊愈遂於昨晨會同英副領事薩允格君訊判各案○包探杜雲卿禀稱唐守榮在浦東葉鳳樓所開當鋪習業日前竊取洋銀三百圓夾此花用昨日經葉尋獲　交小的查問洋銀祗剩二十餘圓旋搜出金約指二枚今特解案請訊葉訴稱唐年幼無知可否求恩免辦唐供稱小的一時心地糊塗作此不端之事如今只乞施恩通刺商諸薩君然後交　帶回管束○包探何瑞福解胡　坤鄴啓濤姚吉臣至案禀稱伊等互相串合將無用之空白捐照售與焦竹齋當經察破投報捕房小的奉　頭之令拘解請懲焦遞禀訴稱小的係松江人向操布業前　金山時與姚　識日前因事來滬與姚途遇言及可引薦至某處紡紗局總辦張玉屏處圖謀生意　復勸小的損納功名旋卽由胡持來空　捐照一紙令　　　洋銀四十二圓購買并言須先見總辦將小的衣服借穿小的初　信以爲眞後　識破其情報捕拘拿到案胡供稱捐照由鄴託小的求售不知眞假鄴供稱小的並無捐照交胡代售姚供稱小的與焦爲友衣服是小的之物並未向焦借用通刺著一併押候過堂訊斷○包探何瑞福偕黄四福解流氓徐阿巧吳阿大顧錫卿湯錫甫張阿四李寳生並容留流氓哄鬧之　茶肆主俞阿大請辦通刺訊得張李均曾犯案著各押半月徐等五人各管押五日俞罰洋銀二十圓○二百八十五號華捕解馬夫鄔長壽至案禀稱鄔駕車不愼將東洋車夫陳阿東撞倒在地碾傷頭額曾由小的舁送某醫院求治據醫生言須敷治二十日方可痊愈今特送鄔請判陳投案申訴被撞情由鄔供稱馬性頑劣實難駕馭今肇此禍小的自知不合只乞恩寛通刺判罰鄔洋銀十圓給陳爲養傷費○包探陳阿九禀稱沈金福方榮生二賊犯串竊大豐棧内洋銀綢衣鋪蓋等件經小的緝　人贓送請究辦大豐棧主某甲遣某乙投案領贓沈方同供稱小的等失業無聊不得已而串同行竊現已知過如蒙恩宥定當滌慮洗心矣通刺判令發回巡捕房各管押三禮拜○包探倪順泉解胡記生至案禀稱此人素患瘋癲今忽竊取吳清舍等家烟槍二枝經小的拘獲吊贓已少一枝今特解請訊究吳投案領贓胡指天畫地語無倫次其妻陶氏投案訴稱丈夫素患痰迷之症此次舊疾復發以致竊取人家之物所缺烟槍一枝小婦人願照價賠償通刺判令賠洋銀兩圓胡交氏帶回約束○二百三十號華捕解行竊怡和馬頭舊鐵之小工王老虎王少賢請判少賢供稱小的患病多日不能工作偶在馬頭上拾取廢鐵忽被巡捕拘拿父親老虎向詢情由亦被拘押老虎供稱兒子偶然拾物被捕悮拿供畢叩頭無算通刺當卽開釋○包探范進才禀稱小孩劉子林王岳雲串竊陳少玉家金約指一枚另有徐永昌者誘騙劉之布褲二條陳報捕後小的將一干人拘拿解案通刺判令各責手心五十下○四百三十五號華捕解串竊陸少玉布褲二條之葉阿生張小六請判通刺判令各管押兩禮拜　給還失主○洋人備頓失去鈔票一紙計洋銀十圓經細崽毛阿四拾得藏匿不還事爲包探范進才查知拘送請判通刺判令將毛發回捕房責令交還鈔票 
[美界捕房紀事]  
　　天潼路第四百九十一號房屋由某姓賃作棧房平日無人看管前晩有賊入内圖竊已將鐵鎖　去適經三百六十六號華捕所見賊卽奔逃捕乃返告捕頭傳諭棧主妥爲照料○木匠蘭蘭與張聖華有隙前晩約至吳淞路某茶肆内啜茶評理張等人多手衆勢將用武蘭蘭知難與敵奔訴捕房捕頭喚巡街捕前往拘拿迨至而張等已不知所適矣 
[粤東官報]  
　　閏五月初一日運憲英禀知本日接印呈履歴督糧道魁禀知本日交缷鹽運司印補用道蔣禀銷交代局差補用府方補用府陳俱禀見候補同知福海禀知本日進豆厘局接辦候補縣胡承緖禀銷驗番禺監故犯差補用鹽大使王德昌禀知委辦　務公所事務前定安縣李禀知拿獲騙匪舊子容一名交番曷縣審辦○初二日缷惠州府盧禀見候補府薛禀見禀辭回廠候補同知施鼎文禀見呈手摺候補同知蔣翊廷禀到由廠回禀見候補縣陶祖培禀銷營務處審案差補用鹽經歴陶廣榮禀辭赴昭平緝私補用鹽巡檢吳琪瑩禀知赴轅　履歴查對筆跡卽用縣安蔭甲胡從簡林揚光謝質李錫庚劉能俱禀知赴轅對本候補縣丁塘　慶　陳廷蔚俱禀知赴廣府閱卷○初三口廣州府周禀知初四日赴貢院再覆南番花縣名文童試施放號炮補用府禀補用府　候補州霍昌齡俱禀見南海縣李番禺縣惠前定安縣李補用州唐鏡沅俱禀知　同資遣台勇三百九十一名補用縣　向辰禀銷親寗審案差請補陽江廳田禀到由永安公翰回禀見候補縣成守川錢振　俱禀到由廠回禀謝留辦禀見補用通判方政禀到由廠回禀　驗收江門厘廠差候補縣陳宗　禀銷營務處文案差候補同知吳國章禀知　呈藩庫　　禀知放八旗兵餉甫　縣李番禺縣惠補用州唐鏡沅前定安縣李俱禀知會同　遣台勇卽用縣安蔭甲禀知收呈陽春典史　祥恩禀謝知呈飭履歴禀辭回任候補　庫大使劉希之禀銷解京餉差禀假候補鹽經歴李廷瑞禀謝超委　定安縣李禀知拿獲劫匪蘇泰間　五名併洋鎗單刀均交營務處核辦○初四日臬憲吳　州府周　　縣李番禺縣專供　知處决犯人畢前定安縣李禀知拿獲　匪張亚東一名又拿獲竊匪易亚榮等三名交縣審辦候補縣成守正　到由菉蘭厘廠解餉回禀謝留辦候補縣　　達禀到由都城厘廠回禀謝留辦從九品賴玉森禀知赴轅補寫履歴候補巡檢楊人傑禀辭赴　州差遣 
[金陵官報]  
　　閏五月初五日新授江西糧道劉汝翼由天津來勷辦江南機器　江蘇候補道潘學祖服餘回省卽選縣王　　由京來前江陰縣　山司巡檢李汝塘服　回省委署南捕通判林廷墉謝委○　　日新授江西糧道劉汝翼勷辦江南　　局候補道潘學祖均見委　蘇鏕　釐捐通判劉秉銓辭赴差候選通判蔣廷祐到由京來 
[皖省官報]  
　　卽用知縣李延慶辭委解京餉委辦皖軍支發委員從九梁世勳由　海關回候補知縣龔煌知奉委解京餉通判毛鴻奉臬憲委赴天長縣　案巡檢屈憲章起服　省吏目柳延恪辭赴太平府差遣巡檢毛觀九赴毫州催　硝斤回省 
[江西官報]  
　　五月二十二日候補縣黄傳羲由九江公幹回郭立朝由新淦公幹回賀輝玉起服來江委署永豐沙溪司余宗熟並未在潯繳委以試用典史王克昌署理　補　昌典史　兆賓飭赴新任○二十三日典史陳福鈞由南城辦保甲回知縣張慶霖由南康府公幹回韓姬宗由泰和緝私卡回從九謝承勳繳照係四川人建昌典史王德　　　　省就醫道庫吳祖植由廬陵等縣催屯糧回候補縣羅毓椿照料育嬰局劉則敬解南字營餉往金陵通判薛鍾瀚解書局各書籍往衍聖公府第從九潘琦府經王維新　　辦　口釐務　　樹委武試執事差叅將劉秉樸由南昌籍　省○二十五　泰和縣徐國俊解餉往天津許金策禀謝儘先拔委一次王龍詔起服來江楊炤回三曲灘釐卡　　　　汝詳薛鍾　俱解九江　餉進京府經陳錫疇接查進内保甲宋祖禧禀謝准其起服 
[邗江官報]  
　　閏　月初六日黄分轉以忠由鄂岸來揚龍鹺尹覲光委辦滁來全北鹽王鹺尹師德許　尹濬儒均委赴總局　差○初七日張鹺尹　善委解金陵餉銀　程○初八日金鹺尹星　委赴總局　外　差○初九日總局杜分轉委赴淮北公幹　分轉澤鈞委發審差周鹺尹資楨委解清江餉銀 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年五月初八日京報全録]  
　　宮門抄○新撫陶　揀員請補知縣摺○又奏知縣呈請攺教片○署東藩李奏報接篆日期摺○蘇撫奎奏停辦房捐緣　片○署直督王奏行軍開支車駝銀兩請作正開銷片○又奏紳士報効軍餉請准建坊片○又奏委員統帶片○又奏總　服满在營起復緣由片　閏五月初八日吏部翰林院廂紅旗值日無引見○德魁春齡因伊子授三等侍衛課恩○賡音布請　五日○召見軍機○○　品頂戴甘肅新疆巡撫臣陶模跪奏爲揀員請補要缺知縣以裨地方恭摺仰祈聖鑒事竊據新疆　政使　應祺鎭迪道兼按察使銜丁振鐸會詳稱奇臺縣知縣劉澄清請補精河直隸廳同知經部覆准於光緖二十年七月初四日　旨按行文例限計算應以二十年九月二十日接到部文之日作爲開缺日期所遺奇臺縣知縣　衝繁難三項要缺業經扣留外　　案應卽揀員請補以重職守查北路舊有各缺經前撫臣劉錦堂奏准援照甘肅變通章程知縣要缺一項初任候補並揀發委用　及到省在後各員均准通融揀選題補其試用人員無論正佐各官如遇要缺一併准其請補又於新疆補缺章程内暫明凡留甘尙　引見人員先經隨營當差其人地相宜之缺准其酌補各等語今奇臺縣知縣要缺查有同知銜留甘補用知縣朱熿現年四十七　湖南善化縣人由俊秀於光緒二年投効恪靖行營三年十一月初一日在湖北恊黔捐局報捐監生克復新疆吐魯番满漢兩城案　彚保四年二月初四日奉上諭著以主簿分省補用欽此是年十二月十八日在貴州駐滇黔捐局加捐以縣丞雙月選用新疆南　兩路一舉蕩平案内彚保六年正月三十日奉上諭著免選本班以知縣留　補用欽此新疆六載邊防案内彚保十年十月初四　奉上諭著賞加同知銜欽此十一年六月二十四日到省候補新疆城署各工案内彚保俟補缺後以直隸州知州補用經部議准　八年十月初八日具題奉旨依議欽此查該員朱熿年壯才明實心任事在新疆年久邊情最爲熟悉以之請補斯缺實堪勝任人　亦極相宜等情詳請具奏前來臣查該員朱熿才具明敏辦事勤能合無仰懇天恩俯念要缺需員准以同知銜留甘補用知縣　熿補奇臺縣知縣要缺洵於地方有裨如蒙俞允俟奉部覆卽行給咨送部引見以符定制謹會同陜甘總督臣楊昌濬恭摺　陳伏皇上聖鑒訓示謹奏奉硃批吏部議奏欽此○○陶模片再據同知銜卽選知縣童廷選禀稱現年六十歲湖南　化縣由附生中式光緒六年乙亥恩科舉人七年進京覆試旋呈明吏部以揀選知縣註册八年投効甘肅武威軍於關内戍防　事出　案内經前陜甘總督臣譚鍾麟彚保十三年十二月十五日奉上諭著以知縣歸部卽選欽此新疆城署各工案内經前護　臣魏光燾保加同知銜經部題十八年十月初八日奉旨依議欽此均接奉行知在案自維才識疏庸難膺民社懇請奏改教職　情前來臣查舉人出身知縣如情願改教例准請改該員童廷選文理優長品亦端正堪勝司鐸之任相應懇恩准將同知銜卽選　縣童廷選以原品攺就教職歸部卽選仍留同知銜飭部註册出自鴻施謹附片具奏伏乞聖鑒訓示謹奏奉硃批著　所請吏部知道欽此○○二品銜署山東布政使調補長蘆鹽運使臣李希蓮跪奏爲恭報微臣接署藩篆日期叩謝天恩仰祈聖鑒事竊臣於光緒二十一年五月十二日接奉山東巡撫臣李秉衡檄飭以藩司湯聘珍奉旨調京另候簡用遺缺奏委微臣署理遵於五月十六日准前藩司湯聘珍將印信文卷委員齎送前來當卽恭設香案望闕叩頭謝恩祗領任事訖旋奉行知五月初七日奉上諭長蘆鹽運使著李希蓮調補欽此跪聆之下感激難名伏念臣猥以庸材渥蒙寵遇上年暫權臬事未報涓埃今復榮綰藩條益深悚懼查東省爲畿輔屏障藩司尤職任旬宣當此時事多艱自應力求整頓舉凡知人善任首重廉能裕賦籌防端資區畫如臣檮昧深懼弗勝惟有隨時隨事禀承撫臣認眞辦理以期仰答高厚鴻慈於萬一除新授藩司張國正到東臣卽行交缷赴任供職外所有微臣接署藩篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○奎俊片　再蘇省前因餉需緊要於就地籌捐接覆案内擬請普辦房捐兩個月照賑捐例給獎恭摺會奏奉硃批户部知道欽此嗣經户部附奏江蘇等省開辦房捐係古者征廛遺意然亦宜量加體息等因咨行前來當以蘇省勸辦房捐專指店鋪一項且捐之於管業之主非捐之於承租之人籌議田司分飭各州縣先行勸令捐繳房租一個月以示體恤彚案復奏各在案伏查擬辦房捐爲餉需孔急萬不得已之舉目下防務稍鬆息借商欵業已奉文停止前項房捐尙未開辦自應一律停捐以恤民艱奴才接准督臣電商意見相同除通飭各州縣一體遵照並咨部外所有蘇省停辦房捐緣由謹會同署兩江總督臣張之洞附片陳明伏乞聖鑒謹奏奉硃批户部知道欽此○○王文韶片再據辦理駐津糧台廣西臬司胡燏棻詳稱革職留任署山東登州鎭總兵章高元所部廣武嵩武福字等營前因奉調出征糧米子彈等項必須長途轉運以利師行當照各軍辦過成案步隊每營給四套運車六輛該軍八營應購車四十八輛又統領官給車三輛每車一輛連騾給價一百兩共需銀五千一百兩每輛每月養車三十兩騾夫口糧在内共支銀一千五百三十兩其隨隊馱運子藥每營另給駝騾十二匹應購騾九十六匹每匹給價銀三十兩計應需銀二千八百八十兩每月給餧養銀三兩月共支銀二百八十八兩騾夫四十八名每名每月給口糧銀三兩月支銀一百四十四兩以上各欵均由東徵糧台先後分别盩發咨明山東籌還歸欵兹准東省覆稱前項駝騾車價喂養等銀該省碍難開支今由該軍月餉内分期扣還等因覆查關内　紥之提督陳文炳董福祥等軍購辦車駝曾奉督辦軍務議准另行支給其餘各軍援案請領亦經一律照發銀數較前爲多今章　　　軍　營口轉戰蓋平牛莊一帶又由遼東拔隊入關扼紥埕子口復調新城防堵來往奔馳車駝等項在所必需與别營駐守一隅並未出　者情形不同若將領過車駝價值及餧養口糧等欵於月餉内分期扣還未免向隅自應由糧台作正開銷以昭公允等情詳請具奏前來臣覆查無異除咨部立案外理合附片陳明伏乞聖鑒訓示謹奏奉硃批該部知道欽此○○王文韶片　再自上年軍興以來需餉浩繁據直隸寗津縣紳士都司李鑫報効軍餉銀二千兩解交駐津辦理糧台廣西臬司胡燏棻兌收撥用在案查李鑫生於下邑　僅中資因　海上用兵志切同仇慨捐鉅欵洵屬深明大義有裨餉需雖據聲稱不敢邀奬未便没其報効之忱定例士民捐助地方公欵在千兩以上准其奏請建坊合無仰懇天恩俯准李鑫在於原籍地方自行建坊給子急公好義字樣以示旌奬理合附片具陳伏乞聖鑒訓示謹奏奉奉硃批著照所請禮部知道欽此○○王文韶片再前署天津鎭總兵實任大名鎭總兵吳殿　留署　沽恊副將實任天津鎭總兵羅榮光大沽恊副將韓照琦應飭各赴本任以專責成羅榮光原帶督標親軍砲隊一營仍令該鎭統帶駐　新城督同韓照琦辦理大沽防務韓照琦原帶保定練軍中後兩營仍令該副將統帶其餘練軍各營及雲字馬隊一營各　缺轉除檄飭遵照外理合附片陳明伏乞聖鑒謹奏奉硃批兵部知道欽此○○王文韶片再據統領宏字營記名提督前福建澎湖鎭總兵吳宏洛　稱該鎭前於光緒十八年二月間在澎湖鎭總兵任内以嗣母孔氏年老多病陳請開缺回籍養親經督撫會奏賞假回籍省親免子開缺是年四月初五日奉硃批吳宏洛賞假六个月欽此遵卽交缷澎湖鎭篆回籍省親嗣因母病未痊續請展假三月復經奏蒙恩准欽遵在案十九年二月十八日丁嗣母憂禀蒙奏請開缺在籍守制去夏海氛不靖　正任直隸督臣李鴻章電飭募勇帶隊來津扼紥新河以爲遊撃之師計自十九年二月十八日丁憂之日起扣至二十年五月十八日不計閏二十七个月服满請交缷營務回籍起復等情具禀前來臣查現在防務粗定各營尙須分别撤留吳宏洛樸誠果毅資勞正深毫無軍營習氣求之統將中不可多得今旣服闋合無仰懇天恩准其在營起復仍留津防帶隊以固北洋　户除飭取履歴分咨軍機處兵部查照外理合附片陳請伏乞聖鑒訓示謹奏奉硃批茗照所請兵部知道欽此 
 
