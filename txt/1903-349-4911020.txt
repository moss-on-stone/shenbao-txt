# 1903 - 349 - 4911020

 

Page 1

 
 
[九通目録出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目録四十卷己讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書己告成每部裝釘十二本無論曾購本局九通股票與否一律售洋銀二元有志經世學者請速臨甲報節申昌書室及各書坊購取可也 
[四書五經義大全] [  圖書集成局啓]  
　　枋間四書五經義汗牛充棟且互相剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆　　匠心　醫義正本屈鄕會試各題無一脫漏科塲科器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[重印大字康熙字典出售] [  圖書集成局啓]  
　　康熙字典一書爲考求字音字義者不可不備之善本惜木版卷帙繁重不便携帶石印字跡過小又費目力閱者憾焉兹本局特將前己鑄就之鉛版重印校　縝密髮憾無遺每部定價碼洋三元卽日出售賜顧者請向申報館申昌書室購取可也此佈 
[美儒李佳白先生講義]  
　　亞聖曰以力服人者非心服也力不瞻也以德服人者心中悅而誠服也如七十子服孔子也嗟乎今天下各國果孰是以德服人者哉君相相謀何如而可以富吾國上下交計何如而可以强吾兵是故攻守之法精益求精槍砲之制利益求利古所謂仁義十戈道德甲胄幾不知其爲何義矣然此亦時勢所趨不得不爾無足責也若夫存心過忍處事太酷求一邦之私利禍人國於無窮則未有如道光十九年中英鴉片一役者吾請道其詳初英人通商於粤東廣州府設立公司聯絡商情並代理一切交涉事務道光十五年英王派使來華註是爲各國遣使來華之始理事之權遂歸公使而粤督某不以禮接待遇有交涉事件須用禀式陳詞若致函牘則不閱賓主己成冰炭未幾林則徐總督兩粤適英人私運鴉片入中國林深惡之派兵圍英國官商旅館搜得鴉片二萬餘箱盡棄之海而戰端於是乎開始於廣州繼於福州延蔓於上海天津鎭江金陵等處中國卒以兵力不敵屈詞行成立約於金陵而受虧之最著者有四一曰割要島約文云大英國商船遠涉重洋時或捐傷自應給予沿海一處以便修補及貯存貨物等用今大皇帝准將香港一島給與大英國君主曁嗣後世襲主位者永遠據守任便治理二曰賠烟價約文云大淸國欽差大憲等於道光十九年二月曾將大英國官商人等拘留省垣嚇以死罪索去鴉片以爲償命今大皇帝准以洋銀六百萬元賠補三曰還商債約文云大英國商人在粤貿易向例全歸額設行商承辦今大皇帝准以嗣後不必仍照向例凡英商均可赴各口岸貿易其向例額設行　　　　　之疑難以選淸者令　定　銀三百萬元准由中國官長籌欵歸　四曰償兵費約文云大淸國欽差大臣等待大英國官商人等酷刻不公致調兵士前來討求伸理今酌定水陸兵費洋銀一千二百萬元中國大皇帝准爲賠償嗚乎細評以上情事並約文則中英之是非曲直不難了然於心目間矣就中國而言未免失之自大蓋其稱外國也則鄙之曰夷狄其遇外人也則呼之曰洋鬼輕視外人之心固爲中國士民之通病要非粤督一人也就英國而論未免失之過毒蓋鴉片爲至毒之物其爲害千百倍於于戈干戈之爲患不過一時而鴉片之爲患未能有限試問此六十年中華人因鴉片而喪名者因鴉片而敗家者因鴉片而亡身者寗可以數目計哉是故泰西各國相傳此役爲鴉片烟之役此賠疑爲鴉片烟之賠欵英人聞之應亦汗顔無地矣使當年英人能見機而行不因鴉片而開釁不受鴉片之賠欵則其皎皎之名猶爲各國所稱羡卽不然或以他端揭中國之罪而討伐之亦無不可乃計不出此卒致聲名塗地雖盡東海之水不足滌其恥垢也然而吾更於題外發一言以爲諸君子勸焉夫以鴉片毒物運入中國罪固在英人中國政府及士民旣知其爲毒物則宜相戒弗吸相約弗購是中國雖無力能禁英人之販運而英人以無利可覓不待中國之禁而自裹足不前救病之策無有過此者乃華人反欣欣然接受之汲汲焉吸食之朝野上下胥以此爲陶情之上品欵客之優禮噫後患尚堪設想哉 
[電傳宫門抄]  
　　昨日午後四下鐘時京師友人專電告知本館云十一月初三日皇上召見軍機大臣及楊惠義常連是日並無明發上諭 
[美人意見]  
　　香港循環日報云中國政府屢次電致駐美使臣梁震東星使請美總統調停俄事旋得星使覆電言美國己特開議院會議此事國人皆曰以言語調停則可若有戰事則吾美宜守局外之例不便干涉其間 
[擬禁華傭]  
　　南洋新加坡實得力太晤土報登英京倫敦來電云中國朝廷鑒於坎拿大英員專以禁止華傭爲事因不准内地人民前赴阿非利加洲南部工作按華民因内地艱於覓食以致多方繞越冐禁出洋種種行爲久爲外人所輕視竊以爲與其被人禁阻不如自先禁阻之爲愈尤望在上者利源廣闢使民皆足食足衣則不必禁民出洋而民自老死鄕閭不欲閒關異域矣 
[路工滋事]  
　　廣州嶺海日報云粤漢鐵路刻己由佛山築至寨邊上月下旬某日寨邊衆工人不知因何與管工人互相抵牾始而角口繼而揮拳終乃攘臂一呼雲集響應分持挺刃向管工人亂揮洋工師帶勇前來爲之彈壓勇發槍轟擊衆工人愈怒還槍以拒并將工藝各廠燒燬無遺當場轟傷洋工師二名衆工人亦斃十餘名爭持至數時之久始由總管禀報運載局局員立飭勇丁到來衆始星散或謂管工人時有尅扣工價等弊且任情虐待工人人皆抱恨故一遇齟龉皆借此以洩其恨理或然歟 
 
 

Page 2

 
 
[革員犯上]  
　　聞之廣州友人云十月十九日廣東藩憲飭提裴革令景福至案詰以汝於各案收贓欵究有若干革令堅不承招藩憲曰旣無贓欵汝宦囊何以如此之豐革令答稱南海縣每年應　錢糧六七萬兩犯官虧耗至十餘萬宦囊何豐之有人未作州縣官自應不知州縣之事事己至此還問大人究竟若何科以罪名藩憲曰汝所犯之案甚多一時罪名尚難擬定革令怒對曰旣有多案請大人隨便科斷可也後藩憲復責令交出串同舞弊之門丁革令力言現己斥去無從指交且門丁受賄犯官未有不知者如得確憑應請懲犯官可也及二十三日又提訊鞫革令厲聲曰大人進士也犯官亦進士也何凌辱至此請賜坐位以便陳詞藩憲曰汝旣犯事不下獄不叱跪己全汝體面多多矣何坐爲革令曰犯官嘗爲刑部司員矣雖以刑部威嚴犯事到官無不坐者藩憲怒甚擬請大憲示下收入獄中噫帮帶己褫而猶敢抗詞犯上若此豈强項哉夫亦愍不畏法而己矣 
[欽宣匪耗]  
　　香港循環曰報登廣西南甯訪事人來函云欽州宣化交界之處有巿集名蘇墟者駐有萃字新軍右營十月十三日某營弁價知游勇百數十人勾結土匪匿蹟附近某村乃於晚上帶勇入村圍捕出其不意拿獲五十七名曁少婦一口翌日解交宣化縣署縣宰彭大令升坐堂皇逐一研訊擇其供証確鑿者立正典刑婦稱小婦人出自良家潔身自好偶爾登山刈草被匪所擄忍尤含垢以至於今今得重見靑天當可出水火而登荏席矣供畢低頭無語雙泪汍瀾大令憐之擬交某善堂暫留以便親屬領歸完聚 
[降匪逭刑]  
　　廣州嶺海日報云粤西匪首梁蘭泉前由革提蘇元春招令投誠保署龍州營遊擊旋於七月某日卸任接帶毅新副左營駐紥鎭南關外與越南交界之隘店地方恣意妄行奢侈僭妄營勇餉項盡供其揮霍之資欽命督辦軍務大臣鄭蘇龕京卿抵任後控告之案多至百餘起京卿飭調回防次梁知非好意棄營而逃投關外遊勇頭目巴頭梁以爲藏身之固迨京卿飭陳仰山參戎追之己不能及矣 
[團防得力]  
　　聞之廣州友人云廣東新會縣所轄潮蓮荷塘兩鄕迭被盗匪行劫失贜動逾千萬旋復頻接匪首來信大言桐喝勒索巨金於是兩鄕紳耆明定章程各率族中丁壯夜間分赴要隘輪流守望以期保護村坊並嚴定賞罰章程至詳且備匪人知其然也心焉恨之十月十九日之晚率同醜類二三百人分攻恒美坊李姓家沙溪坊何姓家蓋兩坊相距四五里之遥欲使首尾不能兼顧也不料鄕人先有准備一聞匪警齊出救援自三鼓接戰至黎明槍聲隆隆不絕於耳匪黨不能得手相率遁歸是役也雖不知斃匪幾何而經此創懲想亦足寒其瞻矣深望各鄕縉紳惟而行之務令富者出資貧者出力彼此自固藩籬相彼匪徒豈尚能擇肥而噬乎 
[續録升署閩浙總督江西巡撫李中丞查覆運司被參各欵摺]  
　　又原參該員督辦學堂剛愎用事一節查浙江舉辦學堂前撫臣因藩庫支絀欲於運庫隨時挪用以資支應是以予該員以督辦之名實則堂中之事該員並未與聞本年夏間該堂學生有因失物向稽查委員責問因而聚衆滋閧蓋由近來士氣浮囂所致與該員了不相涉且該員亦無庇護私人情事又原參臚列五欵以該員前任浙江運司兼署藩司時賄賣差缺羽黨四出恫喝詐索一節查該員兼署藩司任内所委差缺固欠公允而報钜所列似亦過甚其詞如蕭山縣李棻武康縣程忠詔海寗州郭文翹長興縣畢詒策均係寔缺人員謂皆以數千金賄求免調不免懸揣惟長興縣畢詒策聲名素劣前與己革平湖縣金廷棟狼狽爲奸金廷棟己爲前撫臣任道鎔糾參而畢詒策獨邀倖免反見信用亦不足以杜浮言至王家驥本實缺臨海縣丁憂起復例歸應補班補用上年充鄕試同考官以勞積委署慈谿適實缺慈谿縣袁學灝病故虧欠公欵六千金王家驥願爲彌補得補是缺似與納賄不同其署秀水縣何士循尚有節概署歸安縣丁燮署平湖縣何黻章人亦明白均非行賄之流惟署山隂縣趙長保夙好鑽剌物議滋多山隂百姓呼爲趙長毛其貪劣概可想見至安吉縣趙協莘人尚穩妥史楊善現當鎭海船局差使並無委署鎭海縣之事若劉鼎亨之署嵊縣原單謂其以三千金賄買訪之輿論亦無確據他如侯資森張兆楨余肇龍諸員之當船釐絲捐各差或不免情面而來未聞有賄峈之事至鹽務雜職各差缺該員尤視爲無關緊要所委大半徇私故騰謗彌甚至原單謂其戚秦某欲得鹽差亦索銀一千數百元查該員並無秦姓之戚當鹽務差者或有秦姓而非鹽務之員自係傳聞之誤又原參該員巧索屬員陋規名曰點心錢妻妾子女無不皆有一節查該員歴任監司素無淸望收受陋規誠所難免但名曰點心錢遍及眷屬近於猥瑣莫從究詰且其子多捐道府亦非區區之欵所能饜欲又原參該員丁憂演劇一節查該員丁憂在籍時舉動不循禮法游戲聽曲等事時或有之若謂調集滬漢名優沿途演唱以該員出納之吝未必肯如此浪費訪諸紳民亦無人實指其事又原參該員聚歛無極富至五六百萬兼併民田侵蝕官庫一節查該員家本素豐近十年來屢任優缺自屬豪富聞滬漢及揚州九江各碼頭均有夥開店鋪其本籍置田房尤多以其吝於施與故族戚無不側目至其諸子率巳捐官到省尚不至以盤剥小民爲事若謂侵蝕官庫則該員歴任均有交代似不能有所侵漁又原參謂其子以多金啗各報館免爲張播又由源豐潤票號匯欵賄託同鄕分送各處一節查近年報館林立雖欲啗之亦必不能遍及該員家旣富饒其子姪常有入京引見之舉匯兌之項固所恒有然是否用爲賄託該號亦無從知悉此查明黄祖絡被參各節之實在情形也臣查該員黄祖絡此次被參之欵以用金磅兌還洋欵謂其關礙大局爲最重然還債欵之用金與否其權不操之該員雖該員與其帳友張樹生有預買圖利情事但當時折閱甚多旣己自行賠補與公欵尚無所損似可免究旣往惟其性近貪鄙不恤人言歴任監司毫無表見惟聲色貨利是徇實屬辜恩溺職今該員雖己病故仍難貸其愆尤長興縣知縣畢詒策操履水端劣名昭著署山隂縣知縣趙長保行爲乖謬物議沸騰慈谿縣知縣王家驥因圖補缺代認公欵雖非行賄亦涉營求劣幕李莊華卽李香泉盤踞把持罔知檢東均未便稍事姑容相應請旨將己故浙江鹽運使黄祖絡革職長興縣知縣畢詒策署山隂縣知縣趙長保均革職永不叙用慈谿縣知縣王家驥開缺另補以肅官常其劣幕李莊華卽李香泉應卽驅逐回籍不准在浙江省城逗留門丁容福仍飭折江錢塘仁和兩縣嚴行拿案究辦以示懲儆至浙江吏治近頗疲敝臣蒙恩命畀以署理閩浙總督之任不敢稍存膜視容俟到閩接印後再當隨時整頓如查有貪污不法之員仍卽據實參辦俾圖補救於萬一是否有當謹將遵旨覆查監司大員被參各欵緣由恭摺具奏伏乞皇太后皇上聖鑒訓示謹奏奉硃批另有旨欽此 
[情殷保赤]  
　　山西太原友人來信云孟縣知縣潘筱洲大令查知所轄境内貧民時有滋斃嬰孩之事傷心慘目莫過於斯因特設立育嬰堂寛籌經費俾持久遠毋得廢於半途一面出示曉諭曰造物好生煦嫗皆歸覆庇人心向善立逹自有秉彞豈期顓愚椎魯罔識恩勤陷阱機謀忍及骨肉查孟邑素有溺女頽風甚且溺及男孩是上年八月奉升任撫部院趙出示諭禁並通飭各屬勸諭紳富捐集多資設立育嬰堂一所分别堂養領養貼養之法以挽惡習等因奉此前代理縣因籌欵爲難未曾勸辦隨卽卸事本縣到任准移並蒙署藩憲胡轉奉護撫部院吳准升任撫部院趙函寄倡捐銀三百兩以充育嬰經費現擬在裁撤把總衙署立育嬰堂一所選派公正紳耆董理其事但經費浩繁僅恃此欵實尚示 
 
 

Page 3

 
 
敷商之紳富諉難勸捐查民閒會演戲祉例應禁革兹本縣擬辦戲捐化無益爲有益除傳諭鄕社人等將各村常年演戲日期並次數作速查明據實呈報外合亟出示曉諭爲此示仰闔邑軍民人等知悉自示之後凡遇演戲無斌戲價多寡每演一次捐錢三千文由該村社首督令鄕約於演戲後三日内齊數繳堂不經胥吏之手倘敢隱匿抗捐一經查出或被告發定行嚴究不貸各宜凛遵毋違特示 
[五馬先聲]  
　　寗波訪事人云新任浙江寗波府知府喻庶三太守定於日内由杭省來甯涓吉十一月初十日接篆視事邇曰署中書役預備迎迓事宜甚忙碌也 
[蘇州縣試初志]  
　　姑蘇訪事人云本月初二日爲蘇州府屬長元吳三縣縣試之期長洲首題可以托六尺之孤可以寄百里之命義次題臨財毋苟得臨難毋苟免議元和首題子以四教文行忠信義次題錦衣狐裘顔如渥丹義吳縣首題生之者衆義次題養其身以有爲也義此次三縣與試者約共六百七八十人 
[靑浦縣試四志]  
　　靑浦縣試己三志報端昨又得友人來函謂二覆業己發案計取六十四名兹將題目及前列二十名姓氏照録左方居家理故治可移於官論絕訟端於事之始則訟無由生矣論　徐正常　王永甲　劉曾禧　徐寶璜　邵獻琛　張世康　施恩霈　陳福萃　吕長齡　盛毓桐　李元晉　金耀邦　金　潤　徐公明　葉世昌　王　斐　程福洪　倪　裘　孫芾棠　潘祖　　前報紀初覆題范仲淹振杭州富弼振靑州論振字誤作鎭字合併更正 
[罪人斯得]  
　　姑蘇訪栆　云前者省城濂溪坊某機坊學徒張二寶手持洋銀二百元行經唐家弄被匪人刃傷十有三處攫取洋銀而逸張忍痛狂呼追獲兪德昭一名解經元和縣主金靑苕大令訊悉正兇白老三汪興隆業己得贓遠颺旣而長洲縣差役王鑅笙協同元和縣探役某某等人在金陵獲白上月二十七日解回省垣縣主蘇靜庵大令升堂研訊白狡展異常不肯供認旋經金大令備文移提歸案研訊之下狡賴如前大令飭張當堂指認始將如何起意如何行兇一一供出大令飭釘鐐收禁翌日復由差役緝獲逸犯汪興隆亦經大令訊實禁諸獄中至是而案犯己悉數弋獲矣 
[兵艦過潤]  
　　鎭江訪事人云上月二十四日有一英國兵艦由上海駛抵京口下椗江心各兵紛紛至租界閒遊三五成羣絡繹於道常鎭通海道兼鎭江關監督郭月樓觀察特飭租界總巡周錦堂協戎親帶差勇隨往保護 
[新會火警]  
　　香港循環日報云廣東新會縣屬禮樂堡某村忽於十月十七日之晚慘遭火刼撲救不及致被延燒村中絕少水龍而一望鳬茨毘連至數百戶火勢猛烈燒至一日夜之久始得熄滅而竹籬茅舍己悉數化爲昆明劫後之灰矣 
[蘇垣火警]  
　　姑蘇訪事人云本月初一日上燈時省城養育巷慈悲橋北首某裱畫鋪小孩將火玩弄致兆焚如地甲四出鳴金各水龍星馳而至擇地安置吸水狂噴地方文武官員亦次第臨塲督救閱一下鐘許火漸衰熄僅焚去房屋兩盈翌日午前道前街鼎隆油行又稅祝融之駕焚去房屋兩椽 
[邗上官塲紀事]  
　　楊州訪事人云五河鹽釐督辦劉觀察思訓於上月二十四日鼓棹來揚拜會兩淮運司恩新甫都轉翌晨卽揚帆赴省○十月二十九日爲兩江總督魏午帥嶽降之辰兩淮運司恩都轉特於二十六日命駕赴江寗祝嘏聞事畢後尚須迂道吳門晉謁撫憲恩藝棠中丞大約十一月初旬方可遄回邗上 
[整肅朝儀]  
　　本月初五日爲長至令節昨日蘇松太兵備道袁海觀觀察牌示轅門仰屬下文武各員届期齊赴萬壽宫排班朝賀禮也 
[逸犯傷人]  
　　前者上海縣署差役顧陞在南巿平陽茶樓拘獲兇惡流氓張阿弟浦阿全兩名正欲帶之入城突被巡街捕拘送捕房管押旣而顧得釋出據情禀知縣主汪瑶庭大令大令立卽函致馬路工程局請將張浦帶回歸案訊理迨總辦翁子文太守查問捕頭禀稱張浦己交陳華華保出遂將陳　縣訊明勒交閱數日捕頭獲浦送案張仍在逃昨日十六鋪地甲裘鎭所雇夥役喬芝山行經大東門外龍德橋見張踽踽獨行向之詰問張拔出利刃乘其不備將頭剌傷血液淋漓渾身　染喬負痛扭住張奮力挣脫飛步狂奔喬無可奈何匍匐至馬路工程局曁十六鋪巡防中局禀訴情由 
[嚴懲劇賊]  
　　日前著名劇賊蕭存江掩入某洋人家竊取銀物若干件六百十五號華捕巡行至此見而窮追蕭膽敢開放手槍逞兇拒捕捕急吹號呌經六百五十一號華捕帮同追獲解入捕房詰知匿蹟長發客棧因卽帶往起出皮箱一口係曾公館所失原贜旋又獲同黨于德勝吊出各洋人家所失餐具若干昨晨包探張全林運長發棧茶房蕭再卿解案江海新關副稅務司某君投案聲稱上年失去手槍一枝銀飾若干件今旣吊案請准領回曾唐兩公館家丁亦投案求領各贜高易洋人聲稱商人被竊銀物聞己吊案特來請領襄讞委員王松丞剌史向　盤詰供稱小的係滿洲人三十四歳各物均小的所竊與于無干于供小的來滬素欠與蕭同住客棧不知伊係積竊求賜原情再卿供蕭客寄寰多時並不知係胠篋一流人物剌史以于身畔藏有金佛兩尊及彈子若干枚未便含糊了事商之英總領事署繙譯官寶述德君判令將肅笞責五百板永遠監禁于笞責三百板發押捕房半年期滿之後交人保去倘無保人再押半年再卿責二百板各贓分給失主具領 
[法員返滬]  
　　前日駐滬法國副領事蓋慕倫君乘某小輪船赴蘇州拜謁江蘇各大憲面商交涉要公兹己公畢遂於昨日附某輪船返滬視事如常 
[滬城火警]  
　　昨日午後三點二刻時本城安二橋東首某姓家忽然失火遠近各洋龍聞警齊來竭力施救歴半點鐘許始熄計毁房屋三椽保甲總巡朱森庭明府公館近在咫尺間因親赴火塲督同救護 
[英界火警]  
　　昨晚十一點半鐘英租界河南路某姓家不戒於火致兆焚如瞭望臺鳴鐘報警救火會各西人亟驅皮帶車馳往汲水狂噴移時始得熄滅至因如何起火及焚燬房屋若干容俟今日深明詳録 
[上海官場紀事]  
　　昨蟲有廣東布政使了愼五方伯由粤來滬隨命駕至縣署投剌縣主汪瑶庭大令飭丁擋駕○昨日金陵傅築巖貢上由珂鄕來滬命駕詣縣署拜會縣主汪大令茗談移時然後興辭而出 
[正字]  
　　昨報紀爲善獲福一則松江寶田堂杜宅捐病愈還願洋銀一百元杜字爲手民誤排林字合行更正以昭核實 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潯江楓荻]  
　　九江訪事人云江西德化縣張植菴明府目擊每届輪船抵埠明肩挑背賆之流爭攬生涯爲患行旅爲之酌定章程按照地叚之遠迹分别挑力之多寡出示曉諭俾衆周知旋又發出腰牌一百六十面分給各夫役必佩此牌者方准至輪船爲人運物否則一概不得上船誠保衞商旅之善法也○九江官輪船局委員史大令炳南以飛雲如龍鴻順三船均己損壞禀請江西總局籌撥銀一萬七千兩在龍開河大加修理○上月十九日太古洋行福州輪船上駛至九江下游二十五里之張家洲遽擱淺灘旋由大通輪船曳之出險旣而大通輪船又擱於洲中擬俟福州輪船將貨卸淸前往拖曳 
[吳江楓冷]  
　　蘇州訪事人云上月某日之夜天師莊西醫斐君家被賊行竊所失約值二百餘金翌日開單投報元和縣署縣主金苕靑大令親臨勘視限捕嚴緝務獲究懲○上月下旬某夜盤門外蘇綸紡紗廠閽人某甲應軋花房工人某乙之雇轉代做工一不經心被機器軋去一臂經廠中人舁至天師莊求西醫柏君救治不知能將性命保全否也○有名阿三者在藩署接帖人某甲處服役卽諺所謂奴才之奴才是也上月某日至閶門外某花烟館尋歡不知因何觸怒於龜鴇致被率衆兇毆阿三挫衂而歸忿不能平竟於夜深人靜時吞服生烟奔至花烟館斃命龜鴇知己釀禍連夜將屍舁棄荒郊翌日經地甲報知某善堂擬請給棺收殮堂中人以屍體鱗傷不允所請令投報吳縣署縣主李紫璈大令立卽帶同刑仵臨塲相騐飭收殮瘞埋俄而地甲訪悉情由赴縣禀報一面函召屍屬來蘇傳聞龜黨將恃錢神之力使之瓦解冰消特恐大令明察秋毫未必肯令寃沈海底也 
[法界停訊]  
　　昨日係法界公廨訊案之期緣上月之杪讞員魏蒓塢大令赴金陵公幹迄今尚未遄回故由法總領事署繙譯官蘇君飭 
知捕房仍停訊案一日 
[險遭火厄]  
　　前日傍晚時虹口武昌路第三百零八號門牌顧生茂家方煮夜膳忽烟囱中火勢上炎幾釀燎原之禍幸卽設法撲滅祇將棉被等物付之劫灰然四鄰己受驚不淺矣 
[幾釀火災]  
　　昨午英租界雲南路第一百二十六號站牌某姓家不知因何遺火霎時烟霧迷漫勢將穿屋而上經左右鄰取水救熄不致成災亦云幸矣 
[上海縣署瑣案]  
　　鮑桂山控寡婦張氏與王少卿犯姦等情前晚縣主汪瑶庭大令升堂訊究鮑桂山供在本城東街開設鮑啓盛漆店張氏係故兄之妾前因爭分産業控奉訊斷在案兹者張氏與王少卿犯姦姪兒烈德告知小的暗加防範今果在房中拘獲是以訴明地甲送案求懲張氏供小婦人夫故之後夫弟桂山霸吞店業控奉大老爺訊斷分給錢七百千每月貼洋銀三元今己半年桂山分文不給王少卿與小婦人素不相識乃桂山設計謀陷名節攸關叩求鑒察鮑烈德供年二十有三係張氏螟蛉子今晨忽見此人在母親房中故卽告知叔父喚令地中拘送至案王少卿供小的姓朱名玉書年二十四家住本城四牌樓幼時與烈德同窓讀書近日烈德屢向小的借錢故於今晨前往回覆烈德挾恨誣指與伊母犯姦張氏復供小婦人被桂山扭案後復與烈德至小巡人房内打開箱廚攫去洋銀一千餘元及鈔票金飾叩乞追還大令判令將王重責一百板交人保出桂山烈德交差收管隨傳訊十五鋪地甲張榮禀稱今晨桂山來稱拘獲寡嫂張氏之姦夫王少卿迨小的前往見此人坐在側屋内至桂山攫取物件之事小的尚未聞知大令著差甲前往查明是否攫物據實禀復並諭令桂山速將按月應付洋銀照數付楚○楊讓堂前開松盛米行結欠各錢莊銀兩突然倒閉迄今己歴三載各錢莊主迭入投縣控追前經大令提楊訊究交人保出限期將所欠繳案現有劉姓等四戶投案禀催前晚大令提楊催繳楊供此欵實被郭華卿侵没務求提郭追還大令飭先將此欵淸繳然後提郭嚴追 
[滬壖零墨]  
　　前晚城廂内外保甲總巡朱森庭明府親率各勇至南巿各叚稽查旋赴二十三七鋪巡防局小坐而返○前晚南巿二十三七鋪巡防局員李伯屏二尹親率甲勇密往所轄境内稽查各車寓中有無容留閑人以免匪徒混跡○昨日保甲總巡朱森庭明府帶同名差稽查各叚街道○前日朱文卿在南巿公義馬頭附航船赴周浦將衣服一包交與船主某甲迨向索取船主忽稱並無是物寄件朱情急將船夥某乙扭入捕房捕頭令押候轉解馬路工程局禀請總辦翁子文太守訊究○馬路工程局總辦翁子文太守以時届冬令宵小繁興爰飭水捕頭陳向榮每夜駕舟至浦江巡缉一周而返 
[英美租界公堂瑣案]  
　　某西人家細崽蔡錫倍竊取金針一枝換得洋蚨若干翼至小東門外烟妓張金林處作狎邪遊西人查知報捕昨由包探趙銀河拘解至案襄讞委員王松丞剌史飭押候傳到張妓訊明核辦○周阿三朱阿生手持銀首飾五大包約值洋銀千元包探錢盈堂以其形跡可疑拘案請訊並禀稱此項首飾聞係行劫上元縣屬江寗鎭某典所得之贜剌史飭押候移文上元縣查明詰訊○積竊沈阿林漝至劉公館行竊牙箸等物報由包探陳雲忠獲案請懲剌史判笞責四百板管押半年○永裕押店主周宜昌收押賊贓經包探徐阿華獲案請辦剌史判罰洋銀五十元○方連生徐阿福二無賴攫取袁姓小孩臂上所籠金釧報由包探顧福其解送公堂剌史判令將方責三百板押三月徐責二百板押二月贜給失主具領○韋阿桂行竊陳阿海家衣服報由包探倪順泉獲案請辦剌史判押捕房半年○車夫周阿永吞没坐客所遺小皮箱一口内儲對時表等件有陳阿二者向之分贜周不依允報由包探趙銀河獲案請辦剌史判各責三百板押捕房三月 
[法租界捕房紀事]  
　　昨日某氏婦至公館馬路某洋貨店購物身畔藏有洋銀若干旁有某甲者胠篋一流人也投間伺隙竊取數元幸卽覺察喚令巡捕拘入捕房捕頭命押候解送公堂禀請讞員魏蒓塢大令訊辦○昨有某甲者行竊某姓家衣服若干携之而出適爲某包探所見拘入捕房捕頭令押候解送公堂禀請懲辦 
[美租界捕房紀事]  
　　前晚妙手空空兒陳阿卿掩入某作塲内行竊棉被携之而出被包探朱桂生拘獲解入捕房捕頭令押候解送公堂禀請讞員鄧鳴謙司馬懲辦○昨日五百二十三號巡街捕巡至漢碧禮路見東洋車夫金乾坤手持西人所穿大衣一件沿途求售因卽　入捕房捕頭合押候解送公堂禀請訊辦 
[邗江官報]  
　　十月十九日寶應縣朱大令士俊公幹到揚江分轉觀潮銷廟灣督收差許鹺尹立綱委南京餉差二十日朱鹺尹乃庚蘇州餉差督辦淮北鹽務陳觀察桂森因公過揚寶司氏銷鄂岸差二十一日甘分轉樹勳由高寶差次來葉分轉爲楨辭回焦山卡新任　山鎭李鎭軍定明到揚二十二日新府學訓導祝廣文福申抵揚任事二十三日某科翰林　太史雲沛過揚孫鹺尹蔚源由淮北來前俯學訓導戴廣文禀知卸事二十四日新委泰　夏分轉敏功謝委沈鹺尹永淸銷京餉差補用叅將張叅戎學　補用都司張都戎如　李都戎萬勝均禀到二十五日署豐利塲姚鹺尹卸事回北　　袁鹺尹國藩禀辭 
 
 

Page 10

 
 
[金陵官報]  
　　十月十一日江西洋務局花翎補用道揚寶壬到由日本閱操回候補道勵玉麒京引見到省遊　何兆元直隸來湖北直隸州吳勤修禀謝給咨赴部引見辭分發江蘇試用道王龍詔到由京來知縣王國振由蘇來一十二日桃源縣張禀謝拿獲鄰境盜犯蒙記大功兩次試用知縣江宗濂由京引見到省十三日總統　徐州湖灘局陶保甲局徐翟委辦練將學堂羅長　謝頒關防中協蔣戶部主事恩華桃源縣張景祜帮帶常　右軍副中營陳法淸謝委知縣王國振禀謝海運鎭局分發江西試用道吳國懋河南來銅山縣陶在銘禀謝奉傳冒嘉奬湖廣司行走郎中徐友蘭到會由滬來進京理問宗振先奉示寫履歴刑部主事彭樹森會辭行十四日藩轅牌示六合縣張鎔萬丁憂遺缺查有候補知縣施産堪以署理上海輸船支應所王燮見叩謝加札接辦知縣施　叩謝牌示署六合縣統領新湘等營錢德培專差禀知於初十日赴上海騐收小輪船十五日將軍奎會知縣游師程奉示考試　知白鶴年銷假叩謝甄别加考留省補用鹽大使吳翊周奉示甄别十六日藩轅牌示山陽縣江詠沂因病請假遺缺查有准補山陽縣葉芸應卽飾赴新任甯夏副都統成鶴内閣中書殷濟均到會知縣黄厚森由京引見到省知州徐履泰叩謝甄别加考江甯府經歴蔣士祺禀知任事福建副將前出使叅贊陳季同到見由上海來十七日督轅牌示提前營遊擊鳳山恆南匯營都司王太和皖南右營都司楊正發蘇撫右營守備張鶴翔均各署事期滿所遣各缺本部堂查有儘先都司王孝貴堪以委署提前營遊擊叅將凌曜安堪以署南匯營都司副將王雲松堪委署皖南右營都司遊擊朱有元堪委署蘇撫右營守備會辦　江銀圓局朱疇到委署六合縣施煃謝委准補碭山縣秦缺祥禀知知縣尹佑湯於初四日病故十八日分省補用道張士瑛奉山東撫台行勸捐甯局知縣宋康恆朱錫甲均奉示　看候補道徐乃光福山鎭丁華容總兵魏榮斌浙江縣丞汪樹碧均由日本閱操回直隸州李傳隂叩謝奉奏解京餉差十九日分發南洋學堂監翎侍衙陳發興到由京來分省巡檢廖述綸到新科　林院胡人勛到二十日候補道張子采席啓　吳頤均奉示察看厲玉麒奉示寫履歴安東縣吳大照到蒙憲批賞優奬行司註册准補山陽縣葉芸叩謝　知赴任委署六合縣施煃辭新科翰林院庶吉士于君彦到由京來二十一日厘捐局兪叩謝飭知奉保送部引見運判逢迪訓奉示寫履歴二十二日統領新湘等營錢德培專差禀到在上海騐收平安小輪船仍回象山營次揀發廣西委用府李長禄到由京來縣丞楊文炳由京來李暢榮禀知縣丞楊光勳病故二十三日通判李慶元知州徐履泰均奉示察看委署蘇右營守備朱有元都司何開元蘇雲祥守備王永佐均奉示騐看二十四日知縣沈承德謝委善後局文案差李世由禀知隨夏覲察出省公幹朱錫甲奉派辦處委赴浙採辦桑秧辭二十五日江南提臺李軍門到會叅將龔炳麟由陜西奉　來甯知府汪璋由蘇來鈞和輪船馬廷澍由滬裝軍裝來漢廣輪船朱榮梧禀知派拖營務處夏觀察坐船二十六日知縣顧秉鈞由蘇來慶餘橋厘捐知縣禹崧齡到提右營叅將周明淸泗州營都司王朝江均奉調騐看澄波輪船王金相辭送廣西軍裝杜湖南 
[江西官報]  
　　知縣王朝賀許德芬俱解第三批釐金進京惲福成往進賢公幹截　同知張定基由廣東改省來江禀到縣丞程岱靑以分缺補用崔思勝核准到省俱廪謝行知陳啓霖禀謝咨補淸江典史行知叅將陳延伍謝委冬防巡查下段岳嗣儀改統常備前軍州同章堉委辦謝埠卡王道隆解南字營餉兼督憲養亷並官書往金陵知府王以　辦城外厘卡州判榻栻辦武甯淸賦　李光第進京赴引德化典史王文蔚撤任以劉國林署理 
 
 
 

Page 11

 
 
   
 
 

Page 12

 
 
   
 
 

Page 13

 
 
奏前來臣覆核無異合無仰懇天恩俯准以新海防遇缺先補用鹽大使張仁芬補授金沙場大使員缺實於鹽務有裨除將該員履歴淸册咨移吏部科查核外謹外同江蘇巡撫臣恩壽合詞恭摺具奏伏　皇太后皇上聖鑒訓示再此缺向係題補今查照部咨攺題爲奏合併陳明謹奏奉硃批吏部議奏欽此 
兩江總督魏奏吳淞口開埠通商作爲江海關分卡工程告竣全案用欵核實報銷摺初六日 
頭品頂戴南洋大臣兩江總督臣魏光燾跪奏爲吳淞自闢商埠作爲江海關分卡工程告竣全案用欵核實報銷恭摺仰祈聖鑒事竊查上海商務日盛吳淞口門淤沙商船出入阻滯經前督臣劉坤一商准總理衙門將吳淞作爲海關分卡添建騐貨廠附片奏明並咨准總理衙門及戶部議准動撥經費銀二十萬兩作爲開埠之用各在案旋卽設立吳淞商埠工程局於光緒一十四年八月開辦起截至二十八年六月止全工告竣連閏共四十八個月計成横直馬路十叚隂溝三處土駁二道小阻水霸三道石駁三道巒石斜坡二處大橋樑四道大小馬頭二座鐵闌杆二處以及購地拆屋遷墳填土修理添置零星雜欵局用各項共支銀二十萬八百九十二兩二錢六分八釐除准撥銀二十萬外透支銀八百九十二兩二錢六分八釐查吳淞開埠工程爲中國首創之舉外人視聽所繫自宜愼之於先故於定議時節延定洋工師莫里斯美利先後到局綜理全工工程事務凡應辦各工由該工師繪成圖樣召估投標擇某價之最廉者方與訂立合同並飭總辦埠工道員督率提調各員司日夕在工認眞考究務使工堅料實不准絲毫偷減迨全工告竣後經前督臣劉坤一派委浙江處州鎭總兵班廣盛到工騐收據稱均與原定合同相符委係工堅料實並無草率偷减第事屬開創各項工程均係仿照上海工部局辦法所用物料價值亦由洋工師核實估辦支用各欵委屬實用實銷毫無浮買兹據江海關道袁樹勛江蘇題奏道何福海造册繪圖詳請奏銷前來臣覆查無異徐將淸册圖說分咨戶部工部核銷曁外務部查照外理合恭摺奏陳伏乞皇太后皇上聖鑒飭部核銷施行謹奏奉硃批該部知道欽此 
兼閩浙總督崇奏整頓海關常稅出力人員遵旨擾奬摺初六日 
福州將軍兼管閩海關稅務兼署閩浙總督奴才宗室崇善跪奏爲整頓閩海關常稅出力人員遵旨從優酌保以示鼓勵恭摺仰祈聖鑒事竊奴才於光緒二十九年七月二十日片奏整頓閩海關常稅照原額多收一十二萬一千七百八十餘兩比二十七八兩年多收二十一萬五千六百七十餘兩請將出力人員照奉天東邊昌圖等處歴年整頓稅釐保案擇尤從優酌保數員於八月二十二日差弁齎回原片奉硃批著照所請欽此仰見朝廷振興鼓舞奬勵廉能之至意欽感莫名伏查閩海關積弊之深歴任將軍非不欲極力整頓多以經徵員弁書役摇惑阻撓半塗而廢此所謂徒法不能以自行也奴才深悉其情卽於到任派差之初特委捐升候選知府馬景融倡率整頓實事求是潔己奉公其各口委員亦均任勞任怨恊力同心一滌從前積弊綜計一年收數頓增鉅欵成效昭然比之整頓奉天東邊昌圖等處稅釐之明徵德驎等照異常勞績歴保道員均荷特恩允准以此例彼事實相同自應從優給奬查該員馬景融堅忍卓越瞻略優長逹變通權心精力果核其才具勞績度越尋常合無仰懇天恩俯准將候選知府馬景融請免選本班以道員不論雙單月遇缺卽選由奴才送部引見聽候録用分指江蘇議叙知縣章楨請象補本班以直隸州知州仍留原省儘先補用候選知縣張炳麟請免選本班以直隸州知州不論雙單月遇缺卽選分省縣丞梅德詔請免補本班以知縣分省儘先補用候選府經歴章運熺請免選本班以知縣不論雙單月遇缺卽選截取同知馬慶臻請俟補缺後以知府在任儘先補用驍騎校占泰請遇有防禦缺出儘先補用委署驍騎校海俊請遇有驍騎校缺出儘先補用以示鼓舞除飭取各員弁履歴分别咨部查照外所有整頓常稅出力人員從優酌保緣由理合恭摺具奏伏乞皇太后皇上聖鑒訓示謹奏奉硃批著照所請該部知道欽此 
兼閩浙總督崇奏匯解内務府經費摺初六日 
福州將軍兼管閩海關稅務兼署閩浙總督奴才宗室崇善跪奏爲解淸閩海關常稅奉撥光緒二十九年分内務府經費銀兩恭摺仰祈聖鑒事竊奴才准戶部咨鈔片内開光緒二十九年内務府應需經費照案指撥以資供應請旨飭下各該將軍等務須　數解淸不得稍有蒂欠計單開閩海關常稅銀十萬兩咨行遵照前來當查閩海關常稅項下歴年奉撥内務府經費均係在於上届徵存常稅欵内提解業經先行解過銀五萬兩恭摺奏報在案尚有未解銀兩謹照案仍就光緒二十七年至二十八年分徵存常稅項下提解光緒二十九年分内務府經費銀五萬兩循案填具文批發交號商蔚泰厚蔚長厚源豐潤新泰厚承領於九月初五日由閩省起程限六十日到京解赴内務府投納淸欵除分咨查照外合將閩海關常稅奉撥光緒二十九年内務府經費銀十萬兩己全數解淸緣由謹恭摺具奏伏乞皇太后皇上聖鑒謹奏奉硃批該衙妆知道欽此 
兼閩浙總督崇奏報匯解第二十三期賠欵銀兩摺初六日 
福州將軍兼管閩海關稅務兼署閩浙總敊奴才宗室崇善跪奏爲閩海關歸併新關各口徵收二十九年七月分常洋兩稅先提匯滬備選第二十三期賠欵銀兩恭摺仰祈聖鑒事竊照案准外務部咨和議第六欵内以通商口岸之常關攺歸新關兼管　准行在戶部電以洋貨足百抽五免稅之貨完稅常關歸稅司兼辦增收稅銀暫按每月收數提解匯滬等因計自光緒二十七年十月第一期起至本年六月第二十二期止所有按期提解銀兩業經先後酌提匯解恭摺奏報在案查本年七月分各口常洋兩項增收之數尚未禀報齊全奴才謹仍照案先就歸併新關之福州厦門三都各口所收本年七月分常稅項下酌提銀五千兩又於洋稅項下酌提銀三千兩先行匯滬一面飭催各口迅將增收稅數報解以便劃提兹將前項銀兩照數兌足備具文批於本年九月初五日發交號商蔚長厚領解常稅銀五千兩號商蔚泰厚領解洋稅銀三千兩均限定十月初一日内解赴江海關道　納以爲第二十三期賠欵之需除分咨外務部戶部查照外合將閩海關福州厦門三都各口歸併新關所收二十九年七月分當洋兩稅銀 
 
 

Page 14

 
 
兩提欵解滬緣由謹恭摺具奏伏乞皇太后皇上聖鑒謹奏奉硃批該部知道欽此 
兼閩浙督崇奏徵存藥釐湊解新案賠欵片初六日 
崇善片再案准戶部咨議奏閩浙總督許應騤奉閩省舊有藥釐現擬湊撥攤派賠欵係爲洋債緊要先其所急起見自可照擬辦理應請旨飭下福州將軍卽將閩海關福州厦門二口歳徵洋藥釐金在於應解閩省稅釐局銀二十九萬兩内從二十八年正月起每月提銀二萬兩按期匯解江海關以備湊還賠欵奉旨依議欽此咨行遵照前來業經先後籌撥至二十九年九月止分别奏咨報解在案嗣後濟用局司道咨呈前接部電新案賠欵有閏之年仍按十二次攤解呈請預期核辦前來兹二十九年十月分銀兩仍請循案先行匯滬謹就洋藥釐金項下設籌銀二萬兩作爲閩海關應解稅釐局十月分藥釐解滬撥抵閩省第二年第十一期新案賠欵之需填具文批於九月初五日發交號商蔚泰厚蔚長原源豐潤新泰厚承領匯解限定十月初一日内解赴江海關道投納以副要需除分盗報解外合將閩海關洋藥釐金廢解稅釐局十月分藥釐解滬劃抵閩省第二年第十一期新案賠欵銀兩緣由謹附片具陳伏乞聖鑒謹奏奉硃批該部知道欽此 
山海關副都統倭奏陳明修理軍裝緣由並整頓營伍片初七日 
倭恒額片再查山海關等五處旗營所有旗　一項自乾隆三十二年由工部請領更換後至今一百餘年從未請領更換除　海關己由奴才籌欵將旗纛槍械修補以應操練外查山海關所有帳房被聯軍搜焚一空前副都統富順奏報在案奴才此次核閱營伍秋操隨處按照舊册認眞點騐旗纛帳房各項軍械雖與按年循例報部數目太致相符奴才細驗軍械尚堪應　而旗纛帳房　久　舊霉爛有名無實俱不堪用自奴才到任以後遵照舊章派員確查具報並飭令各該處將軍械之殘缺者籌欵修補而永平府等四處或僅修補帳房或僅修補長矛委因官兵困苦異常無力全修然當此整頓營仾之時奴才睹此情形萬難隱飾思欲修理現值庫欵支絀不敢遽行舉辦然一味遷就不亟圖修理又負朝廷整軍經武之意奴才與山海旗營協佐等官再四籌商萬不得己惟有據實陳明情由诅旨可否俯准奴才或由部請領更換或由部撥欵修理抑或暫由部借欵修理所用之項由各該兵丁月餉内按季陸續扣還如蒙兪允奴才再將山海關等五處旗營應修之軍裝細數按欵核實估計報部核辦奴才爲整頓營伍起見是否有當理合附片具陳伏乞聖鑒訓示謹奏奉硃批該部議奏此 
護桂撫丁奏升補烟瘴要缺知縣摺初八日 
頭品頂戴護理廣西巡撫廣東布政使臣丁體常跪奏爲升補烟瘴要缺知縣恭摺仰祈聖鑒事竊照鎭邊縣末任知縣丁良佐奉文開缺回籍修墓部中坐於光緒二十九年五月初五日行文按廣西照限一百日减半計算扣至閏五月二十四日接到部文作爲開缺日期應歸閏五月三十日截缺所遺員缺係烟瘴調補三年俸滿在任候升之缺例應由外揀員調補該縣地處邊徼界連越南整飭撫綏尤關緊要必須精明幹練熟習邊情能耐烟瘴之員方足以資治理查定例知縣以上官員如遇例應題調缺出及烟瘴地方俱准升調兼行聽該督撫酌量具題又題升州縣以上官員俱令送部引見各等語又奏定章程内開州縣以上應升缺出令該督撫將軍卓異引見回任候升人員先儘升用不准於摺内聲稱人地未宜以别項人員請升如係烟瘴苗疆各缺仍應擇其能耐烟瘴之員升用毋庸拘定先儘卓異人員請升又廣西烟瘴州縣佐雜遇有缺出令該督撫於内地廣員内揀選熟習風土能耐烟瘴廉能之員調補仍照定例毋庸扣定年限又定例廣西烟瘴缺出應於太平泗城鎭安慶遠思恩等五府歸順百色一州廳内先儘籍隷廣東福建湖南雲南貴州等省人員揀選調補如人地未宜准以别省人員揀選再人地未宜於别府别州内先儘籍隷五省人員揀選倘人地又不宜始准以籍隷别省人員揀選調補各等因遵奉在案查鎭邊縣係烟瘴要缺太平等五府二州廳内實缺知縣雖有籍隷五省及别省者或不耐烟瘴或不熟邊情於此等邊徼繁要之區難期勝任其别府州廳内籍隷五省及别省人員非現居要缺卽人地未宜一時實無可調之員至應補知縣班内籍隷五省及别省者於此缺人地亦不相宜未便稍涉遷就兹於籍隷五省應升人員内逐加遴選查有俸滿保薦候升慶遠府那地土州州判席之翰現年四十一歳係雲南臨安府建水縣人由監生於光緒二十年四月遵新海防例報捐州判遇缺先選用復遵振捐例加捐鹽提舉銜並捐花翎均經吏部核准給發執照在案二十二年三月赴吏部投供二十三年十二月初三日經欽派大臣揀選廣西那地土州州判十三日經吏部帶領引見奉旨廣西那地土州州判著席之翰補授欽此二十四年正月十九日領憑起程於二十四年八月十八日到任二十七年實歴俸初次三年期滿保薦升用二十八年八月二十五日奉准部咨准其照例升用該員曾經俸滿保升能耐烟瘴以之升補鎭邊縣知縣實廣人地相宜據署藩臬兩司會詳請奏前來臣到任未及三月例不加考相應仰懇天恩俯念邊疆要缺需人孔亟准以俸滿保薦候升慶遠府那地土州州判席之翰升補鎭邊縣知縣烟瘴要區可收得人之效如蒙兪允仍俟該員經手事竣照例給咨送部引見所遺慶遠府那地土州州判員缺係苗疆調補邊俸三年期滿在任候升之缺例應由外揀員調宝俟奉准部覆再行遴員請補該員任内並無降罰住俸停升等案亦無己經咨叅奉准部覆事件合併陳明謹會同署兩廣總督臣岑春煊恭摺具奏伏乞皇太后皇上聖鑒勅部核覆施行謹奏奉硃批吏部議奏欽此 
護桂撫丁奏舉人將祖遺産業變價充餉懇恩擾奬録用片初八日 
丁體常片再據舉人岑春蔭呈稱竊春蔭現年二十三歳廣西泗城府西林縣民籍田監生中式光緒丁酉科本省鄕試舉人伏見廣西匪亂蔓延用兵數載餉源困竭上煩宸厪接胞兄署兩廣總督岑春煊函稱值國家多事之秋正臣子毁家之日矧匪亂不平身家何託爰囑將祖遺産業悉數變價充餉爲各紳倡兹變産湊集得庫平足銀二萬兩呈乞兌收藉供軍餉復查故父原任雲貴總督岑毓英於光緒十五年因病出缺春蔭荷蒙恩旨俟及歳時帶領引見世受國恩理宜報効不敢仰邀議叙等 
 
