# 1893 - 279 - 4907355

 

Page 1

 
 
[新印王肯堂六科準繩出售] [  圖書集成局啓]  
　　六科準繩一書集醫科之大成係金壇王肯堂先生所輯其中論症則見垣一方療治則臚列諸法無微不燭有美畢臻誠不愧爲軒歧之功臣木局以新鑄鉛字排印行列并然紙色潔净盛以錦套每部四十本實洋五元五角卽日出書有欲探討枕秘者請移玉申報館帳房三馬路申昌書室及各書坊外埠則向申昌書室售報處購取爲盼此佈 
[新印温病條辨] [  圖書集成局代啓]  
　　温病條辨一書爲淮陰吳朝通先生所著條分縷析精　詳明誠被黄家所必讀者也本磨用新式鉛字排印刻巳告竣寄語杏林橘　中人尚其家置一編以供揣摩之助乎訂成四本每部碼洋六角欲購者速至蘇申掃葉山房及外埠均可購取可也 
[書本報别開生面事]  
　　歛錢之法奇巧百出大都不外乎迎神演戲而已而各處之迎神演戲其所費者殊屬不少不過首事諸人享其餘貲不復能於此外再生他法也乃昨觀茸城友人來簡謂前年松郡霪雨爲災農收歉薄當由縣憲申禀上臺抽撥公項借給耔種飭各莊圖董核放俟一二年豐收照常繳案以便歸欵此所以軫恤民艱之舉華亭漕涇莊董某雖曾領有此項銀兩但約略散給半多自入腰纒近經縣憲再三飭催償欵無著因思得一計念該鎭僻處海濵距郡較遠每當地藏王誕辰例雇梨園子弟登婁演劇以答神庥乃借此爲題以作挹彼注兹之計勾串徒黨於魚龍曼衍之中作盧雉喧呼之舉自七月下旬以迄中秋猶復興高采烈旗鼓大張統計所獲不下千金臬則坐地分肥以之移抵耔種錢縣當可綽有餘裕刻聞該賭首以久恐生變移往附近金山縣界以弄其神通矣本館錄以入報而標其目曰别開生面竊歎賭風何以若是之盛而巧於彌縫者乃眞有通天之手叚焉夫縣申之發給耔種銀兩借與民間此卽宋時靑苗之法王安石行之於鄞邑而效比爲相將此法通行天下而民間遂大受其累者也蓋此等事必須身親爲之方可無弊然爲官者豈能事事躬親王安石之行於鄞縣而效可知王安石尚足備百里之才也若今之州縣官恐未必能及王安石而欲踵行此法則其勢不能不假手於圖董莊書之流而弊端乃百出矣向不解王安石行新法而民間怨聲何以載道其所擬保甲青苗保馬諸法大半本於周官豈聖人所制而流弊至於如此抑知古者大國不過白里伯七十里子男五十里各君其國各子其民地方少則耳目能周上與民親情相通也故行之而有益於國無損於民猶之王荆公宰鄞邑時行之而效也及爲相而亦欲以此法頒之天下則其勢散渙而無所執持其人渏雜而不能任使於是乎其弊百出當其借給之時苟經圖董之手其奉公守法者則必按户派給不使官項有所留遺以貽已戚卽彼不欲借取者亦强予之且圖董向知民間底藴某也殷實某也忠厚某也困苦某也刁頑皆平日所深知其散給時必將擇殷實而忠厚者多予之其困苦而刁頑者卽有所借給亦未必多也欲借者不借可不借者强借而人心乃不平矣然此猶其善焉者也其不能奉公守法者則約略散給半入腰纒如某之所爲當更不乏人如某者尚能别出心裁爲挹彼注兹之計勉强彌縫過去官項不至乾没若此計不行又將從何取僙乎殷實之家自不　於如期歸欵忠厚者卽或一時不能歸齊尚可俟諸異日或且賣妻醫子以足之至於困苦之家朝不保夕先之借給者彼則得以飽食幾時未嘗不深爲感德及所借旣盡而官則催其儥還必有忘前思而記後怨者此固小民之情情若刁頑之輩則其害更不勝言矣而若輩爲圖董莊書者乃反坐享其利袖手以觀雙此宋室之禱所以咸歸皆於王安石也若今華亭之某莊董見景生情就地藏神誕演戲酬神而號召徒　開塲聚賭抽其頭金以償官項則猶不失爲奉公守法者以視忘前恩而修後怨者相去遠矣雖然彼以前日以官項入已之腰纒其存心固無有還意也迨催之訓則又以開設賭塌坐地抽頭罄人之腰纒以償官項而於他人之蕩産傾家賣妻獨子甚而至於輕生畢命皆不之　屋其人之刻薄殘忍刁詐爲何如哉賭風之盛中國幾於無地不然而惟　來寍波兩處最爲著名松江之賭風則尚在其次也今自有此舉以後則人之見之者且將以某此舉爲得計而從此放　行之官項則大半先入私囊催償則可以大開賭局且其措辭也且將以官欵爲言而借以爲歛錢之計而人將以賭塲之設爲官欵之故不妨明目張膽而爲之是其貽害於後日者更有不堪設想者矣有地方之責爲親民之官其判不愼以防之也哉 
[神京雜記]  
　　户部陜西司示傅陜西解餉委員大挑知縣何景等知悉所有搭解捐助畿輔義倉積榖銀三千兩務卽徑赴義倉投批交納○吏部爲咨行事現在滿謄錄官候補人員無多各館需用孔亟不敷咨送供　自應照例奏請考試取中後挨次傳補送館相應咨行八旗滿蒙漢固山於舉人恩拔副歲優貢生附生監生繙譯舉人生員及由舉貢生監捐納六品以下候補候選各項人員有通曉滿洲繙譯情願送考謄錄官開具年貌三代履歴印册務於文到十日内咨送到部以憑核辦○兵部爲知照事武選司案呈所有兼襲雲騎尉世職之分省補用縣丞葛錫爵等二員本部於光緒十九年七月二十六日帶領引見本日奉旨分省補用縣丞葛錫爵王增緒均著准其兼襲雲騎尉欽此欽遵到部相應知照吏部查照○陳少司農奉命主試順天鄉闈所有户部漢右侍郎特令錢子密少宗伯應溥兼署少宗伯諏吉八月初十日已刻履新先期由司務廳示仰闔署官員吏役人等至期一體購見○侍衛處爲知照事八月十一日奉旨朕於明日辦事用膳召見大臣後出德昌門福華門三座門西安門阜成門紫竹院少坐走蘇州街六郎莊進頤和園東宫門步行至樂壽堂皇太后前請安侍膳侍戲畢玉灡堂用晚膳出東宫門走六郎莊蘇州街紫竹院少坐進阜成門西安門三座門福華門德昌門還瀛臺卯正二刻預備欽此○八月十三日由大内頒出各色綢縀尺頭特賞軍機御前王大臣内廷行走王公御前侍衛總管内務府大臣書房行走翰林乾清門侍衛等員照單開數目給領蓋中秋例賞也○步軍統領衙門牌飭阜成門門領章京等接奉禮部行知本年八月十四日秋分酉時祭夕月壇應自十三日起致齋二日等因在案爲此飭知該門官兵於屆期遇有發喪出殯等事概不准行走阜成門均令繞走西直門以昭誠肅該官兵務當認眞攔阻實力遵行○刑部秋審處將應入本年秋後朝審人犯及各直省應入本年秋審人犯準情酌法比較例案分别緩决情實援引定擬後例應奏請欽派大臣在天安門外刑部朝房看册帶犯覆核應入本年秋審京外人犯供册庶無枉無縱愼重人命刻由刑部繕單請　旨八月十二日奉硃筆圈出大學士張 
 
 

Page 2

 
 
之萬恊辦大學士吏部尚書麟書禮部尚書崑岡工部尚書松溎吏部左侍郎敬信禮部右侍郎景善工部左侍郎克們泰工部左侍郎汪鳴鑾欽此一俟刑部將朝審大册造竣卽咨請欽派各堂訂期朝審矣○禮部爲咨行事祠祭司案呈本部具奏八月二十七日先師孔子誕辰是日　誠齋戒禁止屠宰不理刑名照常辦事等情奉旨知道了欽此欽遵到部相應咨行各該衙門一體遵照○太常寺請領本年秋季經費銀四百兩經咨行户部覈放給領旋由户部銀庫已於八月十二日辰刻開放交太常寺派員領回當堂過平暫存寺庫以備隨時提用○前任山東布政使王方伯毓藻服滿於八月十六日抵京請安聞河南藩司廖方伯當調補四川藩司王方伯則補授河南藩司未知確否○陳冠生殿撰於上月十七日疾終京邸聞者俱歎息不止○都中禁小錢甚嚴前日有柴務增等八人販運小錢爲提督衙門差役拿獲由提督奏交刑部訊辦○近有秧歌高蹺等會在前門外一帶行走前導戲箱七八擔皆係紅漆描金輝煌奪目上寫秧歌聖會萬毒無疆八字箱上披紅綢插黄旗後則裝高蹺者八人扮八仙故事又有金鼓七八對殿之以佛龕一座四人扛拾沿路觀者如堵聞此會亦係預備萬壽時上供御覽故先行演習云○禮部李玉舟正郎士瓚本帮管江蘇省印結現在丁艱回籍故江蘇結局於八月起請工部宋養初正郎承庠帮管宋君係松江華亭縣人○禮部鄒紫東主政嘉來本充萬壽慶典帮辦現在丁艱回藉其慶典帮辦一差禮部堂官以王自耘主政慶平充補王君係松江上海縣人○都中各種土價日漲一日向來盛行雲土雲土之價每兩本止京錢三千六百現巳漲至四千想烟窟中人不免憂心如結矣○廖榖似方伯已於八月廿二日請訓惟起行之期尚未定也○聞諸銓部中人云目下勞績候補班通判甚少如有勞績候補班通判來京謁選得缺頗速○日内大氣甚凉早晚御棉猶覺玉樓起粟北地早寒與南方迥不同也○前門外石牌樓修理多時至今尚未完工兩頭將竹籬攔住不許人行凡往來者皆須繞道大栅欄一帶車驅車驅未免空勞跋涉矣○東師米價昂貴雖經李傅相奏准飭下招商局招商販運米糧到津以資接濟而京師米價至今仍未見跌落數米而炊者殊有居大不易之歎○今歲皮貨惟灰鼠比往年貴至一倍餘則照常 
[制軍閱臺電音]  
　　鎭江東碼頭象山爲長江上下游咽喉目下祗有新湘前後三營駐紥砲臺去秋劉峴帥遴委曾觀察廣照前往履勘欲吳築砲臺以扼水路之險並在象山之南騐得地勢寛敞若築造砲臺更據一方形勢觀察卽回金金面禀峴帥峴帥遂委幹員往該處督造迄今工程告竣峴帥於八月二十七日發電至鎭定於九月初三日親臨象山閱勘屆時旌節遙臨脚靴手版又多迎迓之勞矣 
[上逹宸聰]  
　　浙江鄉試有紹興周太史謀通關節以致家丁被獲一案前已屢見報章兹聞浙撫崧振帥出闈後卽於某日將周姓六人并投遞書函之家丁陶某在蘇省如何破案如何捉解來浙現將周太史卽周福清革職密拿查辦至今尚未到案一切詳細情形恭繕夾片璧北叩頭直逹天聽矣又聞官塲傅說前飭差往拿周福清之妻某氏係札府紹興府俞太守辦理太守飭差過多以致事機洩漏周得以避匿不出今已將太守記大過三次而周妻禀稱氏夫丁憂回籍守制於三月間遊幕在外至今並未回家云 
[江右試事]  
　　江西學憲盛宗師甄别經訓書院高才生前列報兹已細加校閱評定甲乙列榜曉示計正取肄業七十五名謂之額内將來課試時按給膏火次取四十名謂之額外俟課試連取超特等始行升入此次宗師特沛廉泉重加獎賞計正取一名至十名各四串十一名至二十名各三串二十一名至四十名各二串四十一名至七十五名各一串次取四十名各五百文統共一百六十五串優加獎賞爲向來所罕覯○本屆鄉試各士子來省每多遲遲吾行其有科舉者直至七月杪八月初始行到齊而試竣言旋則頗早自十六日以後卽紛紛起程至二十左右街巿間巳無峨冠博帶之人大約錢根年緊一年旅槖多不豐裕故未能多作勾留也聞諸貿易中人云今年惟洋貨銷市甚旺蘇廣貨亦暢行次則洋板書籍此數宗皆獲厚利餘均平平○皇殿左側某考寓有某生等雇挑夫某甲搬運行李出城甲索價過多生拒之另雇某乙價减大半卽將行李令乙挑運甲以爲奪彼生涯突行阻撓生怒批其頰甲亦不肯相讓敬以老拳生受重傷同寓諸生見之無不怒髮衝冠而雞肋不足以當尊拳火夫代抱不平欲助以當頭之棒又爲挑夫某丙某丁奪取還攻亦受傷夷當送保甲局騐訊究懲又狀元橋左近亦有挑夫訛索起釁始而口角繼而角力終至皮破血流送局請究說者謂挑夫雖係貧苦小民然强索强毆情殊可惡非得地方官嚴治之固不足以儆效尤也 
[北闈談屑]  
　　此次順天鄉試三塲第五道策題首句姜嫄稷誤作姜嫄生契一時失於檢點聞諸總裁已聯名拜摺自行檢舉此係公罪不過罰俸三月而巳○頭塲某號有廣東考生年祗十四五美姿容同號某生竟垂涎焉於夜深人靜時膽敢調戲廣東考生大怒狂呌一聲同號諸生咸於睡夢中驚起各抱不平欲以老拳相贈某生叩頭如搗蒜乃叱其服禮而罷○宗室鄉試係八月十七日舉行祗作一文一詩文題爼豆之事一句應試者計五十餘人○二塲監試某侍御至官號蓋戳忽少一官生侍御詰問號官題有隣號某官生在號門口大呼曰封門時何不查點直至此時查問亦巳遲矣恃御聞之大怒拂袖而起謂號官曰是予之過也予不能蓋戳矣出塲後將汝糾叅可也號官萬分惶恐冉四謝罪侍御不允并著號官交出大言之某官生後爲監臨孫公所聞親至官號解圍侍御猶憤憤不平但見監臨如此亦只得罷休○三塲點名後封號甚早有某生出外尋友比歸則巳封門遂從號門上爬入爲監試李侍御所見飭令差役拘拿各考生咸抱不平羣起鼓噪差役乃知難而退○三塲塲規頗寛十五日黎明卽巳紛紛亂號並有上明遠樓高唱二簧者至二鼓已放頭牌矣 
[浙闈客述]  
　　浙江正主考殷星使之家丁跟隨入簾屢覺胸膈鬱悶禀請星使傳供給所購辦所西瓜時已深秋一時無從尋覓乃多方設法由薦橋水菓店代購碩大無朋者數枚價亦不甚昂貴計每斤大錢七十二文傳送内簾以供大嚼不料食瓜後愈加煩燥遲體焦灼不堪服藥罔效延至廿六日病故照例於墻外竪直木作十字形引繩其上將屍吊出并聞内龍門内患病者十之五六云○謄錄所二塲試卷於八月二十五日告竣崧振帥於二十七日進闈並未與二星使接談但詢内監試以中式文字及薦卷若何内監試禀稱聞主試所拔皆清眞雅正之文振帥旋回至鳳咮堂行臺小坐傍晚卽呼殿回署○揭曉日期聞定於九月十二日但未見明文不知確否闈墨風傳已刋者三十篇二星使擬將三塲策問刋刻添傅刻字匠數名 
[五羊雜錦]  
　　候補都司藍發堂都戎係嘉應州人年少時曾赴外洋學習技藝於西國製造諸法靡不貫通前由大憲以禮爲　招請回粤委辦增步機器局十餘年來製造鎗砲藥彈皆能適用上游深爲器重倚之如左右手日前偶感風寒醫藥無靈竟爾仙逝時事多艱人材雖得聞者咸歎惜不置○粤省新聞紙館創始於廣報局自被官憲封禁後繼起者共有三家皆設在沙面西人租界中近日沙面西人以報館工夥繁多良莠不齊殊難防範遂下逐客令限以日期一律遷徙今各家皆已遷回内地然仍聘用西人出名保護云○某甲在河南杉店傭工曾典蛋婦姘識有情人得成行屬喜可知也孰料婦貪得無厭幾如淮陰將兵多多猛善遲來又與某乙有染前夜乙至婦處再纊新歡甲忽回來見此情形不禁忿火中燒手執剪刀將乙亂剌乙避讓不及身受多傷奄奄待斃語曰姦近殺誠哉是言○前日鄉間渡船來省行至石門地方突有草　一艘迎面駛來舟子喝令避讓草船置若罔聞頃刻　近有數匪一躍登舟舟子畏其兇狠不敢爭拒匪遂　箱倒篋搜括所有而去計所失銀物共值數百金聞已鞍縣禀矣 
[蜺旌待發]  
　　江西巡撫德曉峯中丞乘　兩下在滬小駐已見報革兹悉中丞擇於今日乘坐登瀛洲兵輪起程昨日該兵輪　　　　 
 
 

Page 3

 
 
江停泊以便中丞乘坐 
[觀察行期]  
　　前蘇州府陞任廣東督糧道魁觀察在蘇交卸篆務乘舟來滬在滬北觀音閣馬頭停泊爲前　所已紀兹悉魁觀察擬俟招商局之廣利輪船來滬卽當赴粤履新云 
[匪徒縱火]  
　　滬城陶沙塲西首有金線侔雕花作各一家門之前後均有竹笆圍護前晚二鼓後竹笆中忽然火起被金綫作中之鄥姓所見奔出呼救諸人畢集汲水灌救得以應手樸滅聞此火實係匪徒所縱有巡查匪類之責者可不加之意乎 
[學徒很毒]  
　　有某甲者在滬西門内紅　柙橋地方開設鞋底作收江北人某乙爲學徒一日忽失小洋四角疑乙行竊向之詰問堅不承認亦姑置之乙因此懷恨私購洋油灌積薪中希　縱火以洩此忿迨至晚間將火燃著濃烟縷縷勢將冐穿屋頂被鄰人瞥見大聲呼救帮同施救得以卽熄甲尚疑左近仇人所爲不與計較不粹乙見計未成又出錢數十文向藥店購買水銀一包於前日和入飯中置於甲前甲正欲下咽細視知有每物不勝詫異立卽遣人喚乙之薦保人向乙盤詰乙初尚支吾繼而和盤托出並稱小洋亦係我所竊除購食物及洋油外尚多五十七文購買水銀甲聞之始恍然於該學徒之懷恨報復也以寃仇宜解不宜結遂交與薦保人帶回交其父母管束若該學徒者亦可謂狠心辣手也已 
[南巿讕言]  
前日向晚有年近花甲之松江人某甲提小衣包至董家渡與喚賣靑菱之同鄉人某乙遇遂將包安置街沿班荆道故故鄉舊雨意外相逢喜可知已不虞妙手空空兒早已耽耽注目乘間竊之而去不知所之迨乙提籃告别甲欲携包他往則已影響全無不禁頓足長號涕零如雨好事者詢之泫然曰我兩足患風濕不良於行欲往松郡求醫因向友人借得棉坎肩擬典之以購樂餌今已矣將何面目對友人乎詢者哀之醵諸旁觀者給以錢數百文勸其速回鄉里甲始叩首稱謝而去○有阿文者不知其姓蓋弄潮兒也前晚在某處沽飲而回醉鄉深入行經大關南首悮將江北福壽所設水菓攤撞翻梨橘橙柑抛散滿地福壽向之饒舌務欲責令賠償阿文非但不依且復大肆咆哮戟指毒詈福壽以無端遇禍誓不干休後經老虎灶主某乙調停照償所潑火油錢十二文并將水菓拾起福壽始顔爲之霽阿文乃横衝直撞彳　回船 
[理香事發]  
　　校書李金鳳斃命一事昨巳紀諸報牘而標其目曰理香恨麥捕頭聞之卽命包探陳阿九新聚彩堂兇鴇寳姐拘送英公廨蔡太守隨飭備文移送上海縣究辦 
[誅求無厭]  
　　本邑人戴海珊有巿房數間售與張姓嗣因戴家蕩産傾迭向張加價張被累不堪前日戴又乞借張不允戴竟糾合小流氓數人突赴張處將牌門搬去張投十六鋪巡防南局控告鍾偉臣二尹提之下兩造各訴情由二尹衡情酌斷著出洋五十元給戴具領著　具以後不再纏擾切結戴以爲數太少堅不遵諭二尹遂喝退不理 
[縣案彚錄]  
　　葉星甫者不知作何事業腰向上海縣東糧廳吳二尹纏擾前日下午又往吵閙二尹以善言開導葉置若罔聞二尹大怒喝令差役執送上海縣究辦值日差禀明黄大令飭令看管候訊○陳阿富控妻徐氏與張定全犯姦當塲拘獲扭局送縣黄大令訊供之下陳不願將妻領回大令判將張笞責收所該氏交官媒候傅其母徐蔡氏到案再訊已列前報前日徐蔡氏由差傳案晚間大令覆訊陳訴稱髮妻不守婦道暗與張定全姘識被小的拘獲蒙恩將張及妻分别責懲今徐已知悔過小的亦願領回管束叩求恩典陳徐氏供稱小婦人一時受張之愚現願隨夫回去徐蔡氏供稱女兒與人犯姦實有不是前堂蒙恩責懲現已知悔大令以徐氏究不應犯姦本當再責姑念苦求交伊夫陳阿富具領張定全押候究辦○周木林控兒子榮泉憑媒聘施徐氏之女翠珍爲室童養在家今遭徐氏之夫弟施錫錫將媳領匿並攫取衣服等物叩求提究黄大令准詞提案於前晚研訊周訢稱係引翔港人現爲小工兒子榮泉今年十八歲於七歲時領翠珍爲養媳過門後於十歲時被錫錫　至滬上售與二馬路地方旋被小的尋回現已男女長成欲行合禮不料六月初四日錫錫乘小的不在家中奔入房内攫取衣服並在箱中　洋廿一元乘間將翠珍領匿此洋係次子生泉在日在阿木作内爲夥赴新關作工失足跌死阿木憐之給以洋銀除買衣棺外尚餘洋十一元今遭攫去求恩訊究榮泉供與父同施徐氏供稱係本邑人丈夫已故生一子二女長女許字周木林長子爲室屢遭凌虐遂於六月初二夜奔回小婦人卽託夫弟送去因他出去復將女帶回當周文定時祗收茶點洋四元現在若欲完姻求請斷給茶禮且夫弟並未攫物翠珍供年十七歲於幼時至周家不時來往並未到過上海此次因遭翁凌虐是以歸家並無别情錫錫供爲木作生意六月初三日見姪女回家詢知前情當時送去適周不在家中卽由周嫂張氏在門首回答小的遂將姪女帶回當至周家時有張氏可証豈能入房取物現被誣控叩求明鑒大令謂兩造曰爾等究係親戚各宜和好不應以細故涉訟今周所控失物毫無証據施徐氏請斷茶禮毋庸置議判將翠珍交周領回與子擇日成親並著原被各具切結完案○李潮控妻母袁顧氏將未婚妻轉託蔣李氏金姑娘爲媒另許與田仁甫爲室求恩提究黄愛棠大令准詞飭差將一千人提到惟田不在滬將伊兄田仁山解案大令訊供之下判將仁山交保限交茶禮洋銀二百四十元以便給償李潮金蔣各交官媒限各繳媒金洋廿元仁山自保出後延不交洋節經大令訊比在案前晚大令升堂着保將仁山交案並提金蔣二婦研訊李投案訴稱前堂奉斷之茶禮洋二百四十元仁山抗諭不繳遲延日久現求嚴比仁山供稱因仁甫不在滬上一時難以措繳求再寛限出外措洋金姑娘蔣李氏同供與袁　氏之女爲媒不知此女已字李姓我等惟得媒金洋廿元早已用罄無力措繳袁顧氏供詞含混大令以該氏不應以一女而字兩姓着鞭背一百下金蔣兩婦免其交洋著各責籐條一百廿下具結斥釋汪仁山本應嚴比姑念苦求從寛交保限卽日將洋如數交案延干咎戾 
[法界公堂瑣案]  
　　西人唅味偕永記玻璃店主韓子卿投案由唅味呈遞西字帳控韓欠銀三十三兩有奇韓亦遞禀訴稱照算應由哈味找出銀八兩有奇曾因帳目不符互相爭論致被唅味拳打足踢擦傷額角踢破足脛叩求檢騐　懲葛同轉謂此處係法公堂唅味旣隷英籍應延請狀師投英領事署控告韓稱無力往延且永記開設治下是以投案控陳同轉商諸魯繙譯將禀詞移送英公廨諭令韓自行投到請蔡大老爺會同該管領事官訊究○護城河畔某舊貨店主李春發訴稱八月初十晚店中失去對時表四十六枚旋查係卞阿香竊旣所而見朱阿金持質表之劵求售因卽扭送捕房捕頭飭某包探查知係别家滿期之票並非店中失贓朱供稱票向阿香買得與所控失表之日不同同轉著交保出外帮同尋緝阿金稱無人來保求恩開釋同轉不准○包探郁庭湘禀稱小的在途拿獲竊賊倪阿根在身畔搜出押票數紙今特呈案請究倪供稱小的前曾犯竊二次計長衫短衫等贓自破獲受懲卽後已不敢爲非現在老閘軋花局當小工因無寓處沿路閒行葛同轉問爾有熟識人否供稱碼頭上有名桂榮者與小的素識同轉飭郁探帶出問明准予交保○寗波人邱金三訴稱族人邱阿慶將姪女桂姐誘至治下售與小東門外戲館街第八十一號門牌某龜花烟館内爲娼旋經小的訪知因將阿慶及桂姐扭送捕房解案請究葛同轉飭將阿慶帶出問桂姐如何被誘供稱小婦人向在家中突被阿慶誘出八月十二日至寍波十七日至上海卽送往八十一號門牌龜子阿玉所開花烟館問是押是賣可曾立契供稱阿慶用過洋銀三元並未立契問爾在花烟館作何事供稱並不作事又問金三如何知悉供稱由同鄉人告知往認無悮同轉命提阿慶到案問爾如何將桂姐誘至上海供稱此女已經出嫁丈夫難以養活託小的帶至上海傭工小的因轉寄阿玉處同轉謂旣非拐賣何以得洋 
 
 

Page 4

 
 
銀三元供小的只借二元同轉飭將阿慶桂姐押候傅到阿玉再核○日前魏同源經收房租人某甲控吳純甫積欠租屋洋銀十三元葛同轉飭令交保出外限期措繳迄今仍未繳案昨日求卽押追同轉曰諾隨飭將吳押候繳清始得開釋○泰來誠唐延生恒裕昌趙子明吉昌王君甫利興顧占元同赴公堂候示葛同轉諭以此案已由道憲移文至蕪湖請關道大人將棉花扣留送至上海金利源棧房因小全洋行係日商所設應歸英公堂辦理所以傳齊爾等各家投英公堂備質今日小全洋行主並不到堂本分府先將禀帖移送英公堂爾等邀同順康莊夥求蔡大老爺核辦可也○公記經租帳房楊洪堂控張榮生積欠租屋洋銀八元六角廣太米店方洪甫控欠米價洋銀四元八角管秀成控欠會錢十七千有奇有東洋車一輛作抵張正芳控欠借去洋銀二十四元有東洋車二輛作抵趙萬有控欠會欵洋銀五元五角有東洋車一輛作抵俞陳氏控欠會欵洋銀十七元有東洋車二輛作抵兹將屋中雜物開單呈電葛同轉令將東洋車歸入總帳先登申報告曰三天然後拍賣管等求斷給會借各欵同轉謂欠欵及會錢若無憑據碍難斷追爾等須俟下期投案再核○永興利嚴芳圃前因著交林範卿未到求准交保出外爲日已多未經禀覆昨日葛同轉飭某包探傅知原保將嚴交案嚴呈遞信函同轉將信擲還問林如何供稱不能交出求恩寛限同轉怒謂不能再寛今日一定著爾交出嚴稱林巳回家去奈何同轉謂家住何處難道爾不知乎此事别無辦法惟有著爾交出而已如果不遵定管押 
[累仁積德]  
　　本館協振所昨承勉力子以洋一百元囑撥順直棉衣賑捐并惠手函云次兒承賢前在西塾讀書三年有餘今因大憲在天津設西法醫院已蒙錄用約期同赴天津在院習學敬求神佑弗染嫖賭洋烟勤儉自持力圖上進庶不負區區屬望之心語云遺子黄金滿　不如教子一經以此積德累仁自能邀彼蒼之眷他日鳳毛濟美光大門閭固有不難預决者又承法公堂頒到罰欵洋廿元以判罰之資作振飢之舉中西官之仁聲義聞流播方將與山高水長同不朽矣豈不懿歟 
[鉅欵助賑]  
　　昨承會辦金利源費鴻生善長交來九千五百七十四號捐册一扣内有無名氏善長爲求母病愈慨助英洋一千元施不求名至深感佩查黄愼之殿撰承放東安永清兩處義賑正虞集欵無多不敷分布得此鉅款接濟必能實惠均沾信厚謬司收解惟有望風叩首恭祝太夫人福壽無疆敬求登報鳴謝藉勸後來新關後官銀號義賑公所嚴信厚謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[産異]  
　　川沙八圖地方有趙姓婦於上月杪晚間産一女孩舉燭視之耳鼻俱身目均在蚌殻中其色裏紅外黑雙手短小各有西指足亦有四只指亦有四節家人以爲怪物互相傳述哄動左右遠近往觀途爲之塞誌之以廣異聞 
[滬北瑣聞]  
　　前晚有無錫人張三桂携子阿增由楊樹浦織布局工畢而歸行經黄全茂酒坊門首忽有一人自内奔出將阿增拽住逼令鬥蟋蟀張正言呵斥遂啓齟齬突被江北女子翠英所見不問情由將阿增批頰二下張莫解其意遂知照二圖地保欲令將翠英交出該地保唯唯後不知所終○本邑人某甲居於鐵馬路地方以賣粢飯度日年將不惑老興未衰遂與唐家弄某嫗結露水緣嫗子某乙年已成立見而銜之欲爲捉奸之舉恐干未便遂與其友某丙言之約同數少年以買粢飯爲名向甲尋釁一言不合扭住兇毆拳如雨下甲痛極聲嘶經巡街華捕聞聲趨至將甲丙二人拘入捕房管押 
[英界公堂瑣案]  
　　包探秦少卿禀稱陸王氏扭張阿仁至捕房稱與張素不相識被伊平空拖下航船今特送案請訊陸王氏訴稱小婦人本在蘇州現來上海傭工世晚突被張拖拉有姊張王氏爲見証張王氏訴稱小婦人見張拖妹張供稱小的亦蘇州人向爲賣菜傭陸王氏之夫阿金囑小的帮同拉妻下船突被其姊將阿金勸去陸王氏隨扭小的至捕房陸王氏又稱丈夫現在鄉間並不來滬蔡太守問張曰爾旣代阿金拉其妻下鄉何以阿金並不到此答稱容小的尋交可也太守飭將氏暫行看管飭秦探帶張前去找尋阿金旋據秦探禀稱小的押張出外查明阿金現住張王氏家因在法租界未便往傅太守飭候過堂覆訊○包探張九意禀稱某客寓主馮祥林報失棉被七條曾在宗紅馬阿甲袋内搜出押票二紙送交捕房吊得原贓今特送案請訊馮訴稱阿紅薦宗來仁爲夥忽然逃去查失棉被七條現在阿紅衣袋中搜出押劵弔得四條阿紅供稱小的係寍波人向爲木匠並未薦來仁小的曾住伊寓有馬甲掛在臥房壁上不知袋内有押票之事某押鋪夥某甲請追押本洋銀四元蔡太守飭將阿紅交人保出著馮先償押本一半始准領贓○包探秦少卿禀稱俞德記有雞毛在平湖洋行棧房揀選打包被工人江巧四竊取二千磅值洋銀八十元今由小的獲江及經賣之汪阿生一併送案俞申訴前情江供詞一味支吾汪供稱江托小的將雞毛求售旋賣與南巿趙子連鷄毛棧蔡太守飭將江汪押候傳趙覆訊核辦○粤東人魏阿平訴稱同鄉人陳阿秋突向小的索欠小的以並未欠伊之錢與論遭毆頭顱傷損因報捕連帮兇人陳阿發一併拘案阿秋供稱魏雖借欠實無憑據旣不肯還反把小的推跌傷及膝蓋請大老爺騐視可也阿發供稱伊等爭閙時小的曾爲之解勸蔡太守飭將二陳交人保釋○金華縣人陳樹德控包探夥周三和尚趙阿金誣指行竊索去洋銀七十二元疉經蔡太守訊供飭將周趙交捕帶回查明再訊此已節登前報矣昨日包探唐寳榮禀稱小的奉飭查得陳從杭州至嘉興上月二十一日乘嘉興航船抵滬曾問船上人言知伊帶有洋銀特不知數目尚有十八元放在炒米粉袋内據言原存二十元以一元付船資零星用去一元航船現已開往嘉興矣包探黄四福禀稱前堂陳稱先至上海縣喊控未奉准理小的曾往縣署查問並無此事至二十一日陳與周趙二人在萬陽樓茶烟館之情形有倪勝雲目覩唐探又禀稱小的曾問航船上人知陳曾問至上海縣衙門經由何路船上人指引路途到縣後黄大老爺以虹口係美租界故不准理今日萬陽樓茶博士葉阿生烟堂倌童阿桂均已傳案陳訴稱小的係金華縣人年二十四歲曾在原籍販白及至寍波求售巿面不佳祗售得洋銀二十九元有奇又往紹興售得八十六元九角有奇兩共一百零九元及零找錢若干文後由杭州至嘉興乘航船來滬船上存洋銀十八元隨帶七十二元欲辦高麗參因從小東門外碼頭登岸一路向北觀看洋房火輪船旣不識路途更不知地名及過大橋忽遇二人擁小的至茶館一人先掌小的之頰妄指爲賊小的告知是藥材客伊等不信卽被搜去洋銀七十二元後二人又言須見頭目因同至烟館有一人略問數語置之不理周趙同供稱小的等並無此事葉供稱小的在茶館值堂是且曾見周趙啜茗後至裏間烟館餘不知情童供稱小的在烟館值堂是日包探張九意到後周趙偕陳進來惟聞張斥周趙曰爾等並不捉賊何以將好人帶來倪供稱小的專薦輪船夾板船水手生理每日至萬陽樓吸烟上月二十一日見周趙同陳來見張包探略問幾句張包探以陳是規矩人使之出去並不聞陳有失去洋銀之事太守與易副領事問陳曰爾在原籍販白及先至寗波隨帶盤川否答稱未帶惟四簍白及而已問寗波售得洋銀二十九元有奇又至紹興售得八十六元有奇是否兩共一百零九元有奇答稱是有寍波文裕順記紹興萬成等藥材行票據二紙呈閱太守察閱之下問爾到上海共用去幾元答稱原籍王寍波紹興用去九元紹興至杭州用去六元至嘉興用去二元及至上海又用去二元總共十九元及零找錢文太守照核其數與所報失去七十二元及現存十八元數目相符明言包探爾等查知陳洋銀被周趙搜去否各包探皆禀稍小的等查無實在証據太守問張探曰周趙二人是爾之夥乎答稱五月間小的曾用過目今早已辭歇矣太守謂無論是否探夥均不應平空查問正經人張探又禀稱聞周曾毆陳二下以致忿恨麥捕頭駁斥曰爾旣知周毆陳當時何不拘拿况周係疉次犯竊遞回寍波不准來滬之犯爾知之否太守謂張探雖不知情失察之咎實所難辭陳之洋銀理合追償姑罰張探賠補張探堅稱小的無力太守商之易君判令將周趙各笞責二百板發捕房管押一年起案之洋銀發票給陳陳稱小的財命相連卽辦死周趙等大小的亦難過活太守叱令退去及太守退堂陳又俯伏階下求恩太守謂本分府已商諸麥總巡罰張探賠償一半然尚未定議陳堅求照數追償太守謂爾第一次到堂求本分府備文載明爾在上海遇拆梢失洋已將拆梢人懲辦方可回告家中父母此語豈已遺忘乎陳答稱確有斯語惟求恩典太守命退去靜候酌賠陳連連叩頭稱謝而退○包探沈金隆禀稱永興泰報關行主汪培仁報稱行夥嚴裕森竊去關票銀五十兩爲此拘案請訊汪訴稱粤東人嚴並無薦保新正迄今已被用空洋銀二百元之譜又竊去票銀五十兩請爲追繳　供　小的在汪處爲夥曾許加添辛俸一再延遲故將經手之票銀五十兩兌得洋銀七十四元有奇並非行竊蔡太守謂加俸與否理合熟商豈容擅取銀票旣稱經手之票更不應擅用遂判令管押兩月如能繳銀再行候示 
[廣東官報]  
　　八月十七日江蘇試用道温子紹禀知牛山各砲台綠順船塢工竣禀見藩庫廳宋禀知本日接印禀銷厘局銀庫差缷署藩庫廳程禀知交印禀知接厘周銀庫差○十八日候補通判范鼎禀知往新寗會審譚姓一案○十九日補用鹽大使項發榮禀知委帮辦鹽務公所差　　陽典史歐陽春禀到缷事回補用縣邱寳森禀知委肇慶府讞局差候補縣姚廣譽禀知府委往順德等縣公幹禀辭委署順德典史羅敬熙謝委禀辭赴任○二十日缷覆　縣蔣禀見候補鹽大使林慶炳禀知本日交缷小淡水廠禀見候補鹽大使毓幹禀知調公所會辦禀見補用鹽經歴趙宗海禀知委三角嘴緝私禀見補用鹽大使黄以勤禀知委萃軍收敢差禀知委平櫃緝私禀見缷小江塲盧禀見海豐縣丞周順德典史羅俱禀謝委禀見禀辭赴任 
[鄂省官報]  
　　八月二十一日候補巡檢朱雲錦解繙繹試卷赴京新海防試用縣丞程韓自京騐看來省赴兩院禀到○二十二日指分湖北試用知縣侯昌錦來省禀到大挑縣司徒衰管解六批京　禀辭藩轅牌示嘉魚縣知縣印務詳委試用通判胡得立署理○二十三日大挑縣洪錫庚銷文闈彌封差○二十四日在任候補縣漢陽縣丞黄新鍔管解六批京餉見辭 
[江西官報]  
　　八月十二日補用縣王志勲禀感冐王啓烈張慶霖徐堯麟俱委查取坊刻成文陳鼎昌解地丁進京周衍祐禀到係湖南廕生縣丞蕭恩銘往九江措貲○十三日崇義金坑同岳秉欽據報病故以候補府經徐清遇署理○十四日刑部主事吳鈁辭行進京補用府鄒嘉年禀知丁母憂○十六日縣丞湯承嵩由蘆溪辦保甲回巡檢許璧由臨江候差回馮瑶芬缷南安相安司事回分發典史潘之龍禀到係安徽監生花翎三品銜補用府胡乃鈞繳照係浙江監生○十七日補用府歐陽鴻濟斌鑑同知鄭景洙洪子煃林祖炘唐基桐王祖蔭鄭榜詔通判范啓恆南康通判伊勒清額饒州通判樂業知縣馬肇修縣丞趙煥勲從九洪國光俱禀銷文闈差 
[上海六馬路仁濟善堂籌賑公所經收各輪船各寳號經募求賑桶捐五月初十至八月廿六日清單]  
富順寶輪五月二十日洋十九元八角五分銅洋一元錢三百文○北京五月廿六日洋十五元八角五分銅洋一元錢六千文六月初七日洋二元七角銅洋三元錢二千文十九日十元六角二千文七月初一日四元一千文初七日六元二角銅洋三元一千文十七日一元八角五分銅洋二元五百文廿一日二元四角五分五百文八月初四日二元八角五分二百五十文十一日錢二百五十文○安慶五月廿三日十四元銅洋三元八百文六月十五日三角銅洋一元二百三十文七月十七日一元五十文八月初九日一角二百五十文十九日一元○新豐五月廿三日四元一百五十文六月初十日二角五分七月十二日七元六角銅洋二元一千三百文○江裕五月二十三日七元二角銅洋一元二千文六月初五日七角銅洋一元二百廿文十三日一角銅洋三元三百文廿五日三文二角銅洋一三百廿七文七月初七日三元十八日二元三角銅洋三元三百五十文廿九日二元五分一百五十文○豐順六月十三日十一元九角銅洋一元七月初三日二元二角五十文○新濟五月廿五日五元張筱隝六元金雅泉四元鄭震暉二元方凌臯錢氏各一元朱氏五百文張心田四百文林姓高姓各三百文王姓不留名無名氏各二百文七月初五日七月三角五分三百文官慶四角銅洋一元一百三十文廿九日二角二百七十文八月初九日銅洋廿三元○和生七月初四日十元○江天五月廿一日十元六角八十二文廿五日二元六月十三日二元五角銅洋一元一千文廿七日沈李翁募韋太太洋二十八元倪三如十元四角姚太太二元七月十五日六元二角銅洋一元廿七日七角八月十九日二角○新裕五月廿三日八元銅洋十元六百五十文六月初九日銅洋一元七月十四日十六元銅洋四元二十四日一元六角八月初五日二元五角五十文○大通五月十六日一百三角五分廿八日八角銅洋一元江上漁隠二元六月初六日杜茂翁十元葉松記二元江上漁隠二元銅洋一元十九日銅洋一元七月二十日銅洋二元八月初二日二元三月三百文○北直隸七月十八日一元次銀七兩八月初九日二元○鄱陽五月初十日五元一角二百五十二文十九日二元二百三十文六月初二日三元二百廿四文十二日一元五文七月十四日二元一角一百七十四文廿四日二角一百廿一文八月十六日二元一角○大沽五月二十日三角六十文六月初一日四百二十文初二日三角二十文七月十五日一元四角銅洋四元一百文八月初九日募張春發開五元○福山七月十九日四月七月五分庚潤之五元二角五分○廣利六月初一日四元五角五分五百文十七日二元五分銅洋一元銀三錢四百五十文七月初七日一元六角五分銅洋五元廿四日銅洋八元八月十三日二元九角○江寛六 
 
 

Page 10

 
 
   
 
 

Page 11

 
 
   
 
 

Page 12

 
 
   
 
