# 1916 - 189 - 4915595

 

Page 1

 
 
   
 
 

Page 2

 
 
時評 
[踐言（冷）]  
　　今日之中國有名人物欲出身而助國家之緩急者第一當踐言而不可背言袁氏臨終所以召國人之反對者其故雖不一而實以違背誓言恢復帝制爲矢的 
　　夫人之志雖不同人之識見雖不同故即全國之人而與己反對其反對尙無傷也何則以尙人一我足與反對者反抗也至若自背其自己之宣言是不啻自己亦與自己反對自己且與自己反對則反抗者尙有誰耶此袁氏所以召國人之反對而卒至於一蹶不振也 
　　愼將來觀已往知袁氏之以背言而敗則今後之欲成功者决不可不自踐其言 
[專電]  
　　北京電國會籌備局已定宜園設議員俱樂部 
　　北京電特别區都統名稱亦將改正尙在儗議 
　　北京電張繼主國會展至十月一日開幕已電滬團取决 
　　北京電修訂各部官制已起草職權屬責任内閣名稱照舊員 
額决減 
　　北京電兩院秘書廳組成通告議員請元日始向廳報到 
　　北京電聘張繼爲公府顧問並有長稽勳局息 
　　北京電昨召張繼等人見元首言國會萬不可展期㈠善後借欵非追認不成立㈡新國員非通過不就任㈢各條例已作廢者非追認不合法㈣省會自治制非表决不實行 
　　北京電元省實行不黨主義諭段速告京外行政機關凡置身政界曾隸黨籍者一律宣告脫離 
　　北京電電周駿尅日還京不得故延否即意存抗命國法具在决不姑容 
　　北京電閣議整頓財政辦法㈠劃淸國稅與地方稅㈡各省設國稅廳直隷財部㈢取消各省長監督權㈣改正審計制度 
　　北京電汪大夑准辭儗許世英長交通孫洪伊調内務 
　　北京電陳總長昨赴公府報告借欵案第一起五國銀行團四千萬專辦善後二麥加利五十萬發餉三中法四十萬臨時濟用四華比五十萬發餉 
　　北京電院電各省增捐加稅一律緩辦 
　　北京電黎總統昨在宅宴日公使席散後又密談一小時 
　　北京電改任王家襄爲魯省長　　北京電出獄黨人爲李亞東等伸寃推杭辛齋領銜公呈陸部請覆訊昭雪 
　　北京電王揖唐擬重整進步黨力謀進行 
[譯電]  
　　北京電天津中國銀行之鈔票本定於明日兌現今忽中途變計原議不能實行政府似受與交通銀行有關係者之運動廢棄僅兌中行鈔票之計畫但須知鹽欵繳付時曾附有條件其中若干數目應爲收兌中行鈔票之欵也（十一日）字林報 
　　北京電中國銀行新總裁徐恩元已請定北京麥加利支銀行經理魯加斯氏爲北京中國銀行總行副經理此事已引出良好之印象魯氏定於明日就職（十一日） 
　　香港電香港日報云粤省民軍頗爲活動從三方面會攻廣州一從惠州一從韶州一從山都（譯音）已有兵一千五百人至二千人在汕頭登舟開往山都會同進攻（十一日） 
　　廣州電龍濟光與李烈鈞停戰議和龍告其友人謂彼願讓位與一粤人但决不議與岑春煊商務停滯大商舖開巿者僅一部分逃難出省者又多盜賊横行釐金委員與縣知事不能辦事知事無奈銷售無執照之鴉片以作供給職員與衛隊之費番禺知事擬招匪爲兵但匪以月餉十元爲數太少不就（十一日） 
　　北京電蜀省傳來消息顯明蜀中情勢更爲惡劣滇軍刻向成都進攻蔡鍔已通告成都各領事謂奉命督川兼表示周駿必去否則用武之意同時周駿並無自退之意且有周將宣佈獨立之消息湘省情勢亦甚重大各處秩序凌亂自湯去後官員與黨首數人互爭都督一缺政府雖任陸榮廷代理湖南督軍但此席卒爲黨魁唐蟒所得湘省爲國民黨之要地湘人極力反對陳宦來湘陳乃進步黨也華人消息謂唐蟒與曾繼梧方舉黃興爲湖南督軍（十一日）以上路透電 
[東方通信社電（日本人組織）]  
　　北京電廣州電云護國軍與龍濟光軍之戰鬭自八日以來殆如休戰狀態然兩軍仍汲汲凖備想不久必有一場大戰又護國軍有於東江·北江·西江·三面包圍之勢漸迫省城巿民避難者不少（十二日） 
　　漢口電王將軍與民黨之妥協經昨（十一日）協議已畧成立王氏似允民黨六欵之要求然其内中尙有種種消息總之王將軍係屬袁派今勉從黎總統之訓電不得已乃與民黨握手云（十二日） 
　　北京電段總理於龍濟光取消獨立之際大加稱揚委以廣東軍民兩政而唐紹儀梁啓超則連名要求處分龍濟光因此段與唐梁兩氏感情稍有傷害新内閣遂難成立聞因廣東問題未經解决故唐氏不肯來京段意須唐來京熟議不能僅以電報問答遽免大員之職彼此堅執相持不下今段爲謀疏通意見特於日前派汪彭年急行赴（十二日） 
　　東京電日德戰役日軍於靑島鹵獲之舊德國海軍浮塢近以富士艦曳回佐世保已於十 
 
 

Page 3

 
 
一日安抵該軍港矣（十二日） 
　　東京電此次由海軍省提出大藏省之海軍補充案包含主力編制八四艦隊之建造費豫算全部其費用共二億五千四百餘萬元豫定以七年爲期至大正十二年完竣建造之艦爲戰艦三艘巡洋戰艦二艘代金剛比叡之巡洋艦二艘驅逐艦三十二艘潛水艇十六艘主力起工之年度計大正六年度建戰艦一艘七年度建　艦一艘巡洋戰艦一艘九年度建戰艦一艘巡洋戰艦一艘惟六年度除造戰艦一艘外並造輕巡洋艦二艘驅逐艦一艘潛水艇三艘放是年慶豫算四千五百萬元與五年度不甚大差（十二日） 
　　東京電戰艦薩摩·逕洋艦金剛·伊吹等三艦有於十二月編入常備艦隊之說 
（十日） 
　　東京電日皇太子巡游北陸於今日午後歸京（十二日） 
戰電 
[其一（英人路透電）]  
　　巴黎電今晚公報云法軍在松末河南比亞乞及巴爾勒境續獲進步佔據小砲臺一座捕虜百人法軍在比亞乞南進攻佔據控制松末河之小山一座及山巔之美森萊特田莊敵軍在凡爾登北面從事猛轟法軍在佛洛瓦特台勒佛勒里福滿叢林回擊甚力松末河境飛機大爲活動法機攻撃德機多次擊落四架法機一隊以炸彈擲擊敵軍車站（十日） 
　　倫敦電海格將軍今晚報稱德軍第六次激戰後已於今日下午攻入塞洛萊叢林受損甚巨目下戰事仍在進行英軍於稍西瑪美　叢林得露營一座該處敵軍防守甚固英軍屢攻未克英軍且在哇維萊爾及波瓦塞爾東面得地昨日英飛機以炸彈擲擊敵軍各要點獲有佳果且有天空戰事多次敵飛機數架受損而退 
（十日） 
　　羅馬電今日公報謂敵軍在戈里齊亞西北猛攻大受損失而退）十日（ 
　　倫敦電斯末資將軍報稱英軍於七日佔據唐加德屬東斐之重要海口並佔據摩希鐵路之盡端敵軍稍拒後毁自來水廠而退（十日） 
　　巴黎電法國各報一致否認德潛艇德意志號爲商船蓋潛艇携砲足以攻人而其潛行力又足自衛且其魚雷管亦可爲攻擊之武器該艇雖未携有水雷安知其不取給於他船故此層無庸爭論二月八日德國牒文曾謂凡船隻所携武器無論爲攻入或自衛之用均當視爲戰船之證據且戰船載運貨品未足失其軍事性質蓋此項運輸爲費絶巨不能表明其眞正商務性質海牙條約關於交　國船隻駛至中立國港内各條未能槪括今案蓋該約規定之管理權未能施於潛艇因潛艇可沒水逃避也故今當以關於飛行機例處置潛艇即拘留是也（十一日）　　倫敦電法國否認俄公報佔據平斯克之說足證其對於該鎭之命運頗爲惴惴此間迄今尙未接到俄軍佔據該鎭消息（十日） 
　　紐約電德潛艇德意志號艇長否認曾賫有德皇致總統之書（十日） 
　　華盛頓電上議院外交委員會會長論及巴黎經濟會議通過之條件謂歐洲各國於實業聯盟若不顧及美國則美國當定正確自衛之政策（十日） 
[其二（德人德文報專電]  
　　紐約電據巴蒂摩傳來消息謂德潛艇德意志號之艇長柯尼格自稱德國白里門造有此項潛艇數艘擬按期航行大西洋德意志號即爲其一不日將有他艇續抵美國柯尼格否認途中爲敵船追擊之說且曰吾人由英倫海峽取直線至哈姆登路並未繞道亞杳爾斯全程三千八百英里潛行僅九十英里吾人自北海直越英倫海峽海峽中密布軍艦吾人於第四日夜間沒於不内終夜靜處英倫海峽之底翌晨穿海峽而入大西洋並未遭遇意外事變云今晨德意志號泊近東方運輸公司埠頭柯尼格艇長於歡呼中登岸以六月十四日 
白里門美領事發給之衛生執照交與衛生官執照中謂德意志號從事白里門與抱斯盾或其他東方大西洋口岸間之運輸業該艇載重七百九十一噸所載顔料均完好巴蒂摩港徴稅員非正式宣稱德意志號僅載貨物並未携砲乃由商船之人駕駛實非戰船德意志號在希里戈倫守候九日於六月二十六日駛離該處所載之顔料七百五十噸卽行起卸該艇擬載粗橡皮及鎳回國云 
（十日） 
[公電]  
　　江西國會議員致總統電黎大總統鈞鑒敝區玉山廣豐係隣浙小邑前憤袁氏專制知事貪暴當於四月杪揭贛東獨立之旗響應南中雖力薄事僨秩序井然今袁氏天殱我公繼任中外歡勝贛民尤慶惟玉廣士民仍以獨立之故被軍警指爲匪徒羅織搜捕騷擾不堪殊非我公重視氏命擁護國家之至意乞賜電令贛將軍指飭該知事免究省釋以示寬大江西國會議員黃攻素程鐸叩灰 
　　軍務院覆鈕永建電上海鈕鐵生先生並轉管鵬諸先生鑒來電敬悉已據情電達大總統核辦並請明令各省凡被黨獄牽連一律釋放特覆春煊叩魚 
　　浙江葉景僖等請恢復省議會電北京大總統段總理鈞鑒共和政體三權鼎立互相監督各得其平不平則鳴平則不克和衷共濟義盡於斯我大總統鑒前車之失當機立斷將約法國會同時恢復歡聲震地全國咸服但二十二行省各級議會未奉明令回復召集無期竊恐各省自爲風氣有碍統一辦法請速依法一律回復尅期召集開議協謀統一實行法治以安民心地方幸甚國家幸甚無任迫切待命之至葉景僖等八千八百九十九人同叩 
　　湖南公民黎尙雯等電上海國會議員各報館鑒湯督　欵潛逃居民惶恐全省公民卽開大會一致主張軍民分治並公舉龍君璋出長民政維持秩序特此電聞湖南全省公民黎尙雙文斐傳良弼余鯤鄧振聲歐陽馬鳳標魏振邦等同叩急 
要聞一 
[英國對華政策之考察]  
　　注意歐戰結果 
　　期望統一國家 
　　字林西報六月六日倫敦通訊云袁世凱之死予英人以考察英國對華政策之機會今日英國政策何若耶記者曾略費辛苦四出探詢而敢確言曰英國之政策不僅表同情於中國已也英政府僅僅欲見中國成一强有力之統一國家前之贊助袁氏者以爲袁氏乃華人崇拜之人特至前數月中英政府始變其態度今則沉機以視黎副總統是否爲國民所推戴此事當然爲華人自己之事但中國以外之政府非至確悉此點時斷然不能以全力之贊助予中政府也 
　　吾人有理由可以信英國與其他强國仍主張門戶開放商務利益均等之主義自歐戰發生以來除現漸爲人忘却之一枝葉外亦有人謀攫中國之利益或破壞此項根本主義者乎英國决不如是蓋英國將仍以此主義爲遠東鎭定政潮中之巨錨也但吾人有不能不期望於中國自己者吾人深望中國能合羣統一鞏固國家運其智慧以對付因歐戰而發生之問題使中國而不能合羣統一内亂不已則有眞正之危險使中國而不能鞏固國家則中國决不能於世界會議中運其完全之重量使中國而不能運其智慧以對付歐戰大問題則來日大難危險實甚記者於此願指而告之曰歐戰結束後中國勢必再爲各國目光所集之物中國其速凖備以應付彼時各國所準備以對待中國之種種難題哉當此時也各國方用其最良之人才使其最良之腦力紛紛研究戰後之結果而求解决之策中國盍亦於此時籌思如之何戰後結果將不利於中國如之何中國宜即準備以應付之乎在此事變將作之初中國猶可諭令駐外公使隨時報告而定善後之策記者之作此言蓋料中國尙未有此舉動或公使尙未有所報告也 
　　以言財政吾人皆知中國將需財政之助力戰中暫爲墊欵戰後則爲借欵各國之聯合和行動者咸將循此方針而行並以表同情之態度對此問題此爲無可疑者中國所應有之資而爲外人所代收者前曾扣留不繳今袁氏死矣吾人至少已至扣留之限度矣扣留政策起於日本他國爲行動一至計贊成其議平心論之此策旣屬完全不當且按諸法理亦屬不合就英國而言英人甚以立即廢除此策爲快卽他國於此想亦與英國有同意焉吾人望目下爲廢除此策之最後時機但事之順逆悉視日内中國内狀爲轉移記者特言此爲中國警告焉 
　　中英兩國間幸無交涉問題且就吾人所知亦無發生交涉之事伯再以吾人觀察所及亦未有足以引起協約國方而公共行動或單獨行動之爭端日本之忠貞處處得人稱讚深望此層觀今點能繼續於將來 
　　綜之各事全賴中國好自爲之中國政治家党覺悟世界各國可以從容注其全神於遠東難題之時機不久將至各國今所期望於中國者乃統一國家耳 
[英文京報論俄日新約]  
　　十日英文京報社論云俄日新約業已告成其條件曾見本報惟其眞意所在殊不易言此爲擴充一九○七年俄日條約所載與一九一○年俄日協約續所闡明之主義之約耶抑爲代替從前兩約而行事之約耶俄日兩前約使俄國遵守日本與英法美所締結條約中載明之擔保條件今此新約使可作爲確定前約而擴張之之解則此新約中殊無可爲中國反對之點蓋按此種條約各國以遠東和平繫於中國之獨立與其領土之完全故中國一種國際組立之中心點而日本與任何他國所締結之條約擁護此組立者乃中國主權之續起保障也日本外務省發表宣言書謂此約與種種國際條約確保遠東穩固情勢者極相符合並與英日盟約完全和協且加增英日盟約之力此約乃英日盟約之歸宿云云使此言而可信也則此新約之眞意或可於擴張前約擔保中國主權之解釋而得之蓋宣言書實謂此新約乃英日盟約之歸宿以盟約中所戴明之根本主義爲根據而英日盟約中之根本主義即確保中國之獨立與 
完全尊重各國在中國工商業之均等機會以保存各國在華之公共利益是也新約或與一九○七年俄日條件繼續有效一節不相衝突但若新約聲明一九○七年約第二條之規定仍然有效則新約之曖昧可以消滅固無礙於宣言書所稱之文字簡約也讀新約者不能無意義曖昧之懷疑此若曖昧僅係幻僞而非真確則新約中之未曾聲明一九○七年約内主義之有效尙屬無關重要常可以起草者吝用字句爲諒但若有意漏去此項聲明則試讀一九○七年俄日條約文卽可知新約所造在新時局之重大矣其文曰締約國雙方承認中國之獨立與領土之完全及各國在中國工商業均等機會之主義雙方約定以其範圍所及之各種平和方法保衛現狀之維持並尊重此主議今新約旣不聲明此條規定之有效誠不能令人不起遠東時局行將大變之慮或謂俄國殆已不復置念於中國之獨立與土地之完全而允日本在中國自由行事矣此說雖全與事實不合且與英日盟約直接衝突然數月來日本全國報紙幾皆謂新約將以此意思修正俄國在華之政策此誠吾人所不能忘懷者也有責任華人方面懸測新約中尙有密約一條未經宣佈日本報界之言旣如彼而華人所懸測者又如此記者敢謂切實宣言應速發表對於俄日新約頒佈有力之解釋而於一九○七年條件中所載之主義尤當詳切聲明庶羣疑可息已 
[西報敦促愛國者出建新政府]  
　　昨日字林報載來稿一件其文略謂中國有一手段銳敏宗旨堅定之總統誠可爲中國人民賀當前總統遺骸未出京時暫停政府實際上之進行不發嚴厲性質之命令殆有所顧慮也迨袁氏一出都門長眠於家鄕土下無窗戶之宮内黎總統卽不復遲延其職務之執行恢復臨時約法按法進行以保公共之安寗縱其任命辦理國務之人不盡得人滿意然此不過爲據高位　大　者之普通報酬耳新政府發軔伊始時批評固宜出以勸告而觀其後果使家在外人租界内之中國政治家而能赴京向總統陳進嘉謨則更可表示自己於國人之前遠甚於致總統以長電論其職務也此輩政治家住於中國各處各有其黨若總統不能從其電告則將起意見之參差終成和好之間隙彼等應在京城日日參與閣議並願捐棄己意以恢復和好而增公共之幸福若意見分馳則總統所遇之國家難題將不能美滿解决國家之建立政治之施行必　國内重望所歸之國民出而任事當愛國之觀念促其出山時重要國民反欲退居於優游閒暇之身世則國不立而政治不進行矣國事千頭萬緒稍有遲延誠不足爲異但在政府必須早得國民贊助之時則時日急促不可稍縱總統欲爲中國設一自由政府其宅心公正可無疑義但苟不根據於穩健氏意則用力雖多恐未能獲安所欲之效舉今之遲疑不决不遽欲與聞重建民國者其權力固足爲中國凖備一穩固基礎也前途方有希望如再任其爲雲霧所迷則彼等之行爲將成極黑暗之色彩於憲法權利初被侵害時不知擁護則其罪與謀毁憲法者幾同此爲造成中國代表政府之第一有機體法律不知經幾許戰爭始能産出此法乃當有人謀以皇冠代此憲法之時而當時曾出力以助成此憲法者竟默無一言苟中國人民所不信任之外國不以簡單之言警告謀取皇位者則皇冠早加諸其首矣讀史者咸知中國及一古國曾受鄰近各邦之朝貢曾覩各國之興亡盛衰但中國不可以其高年大壽而爲辯護其極端守舊政策之具不久歐洲各國將重行組織中國宜急起直追力爭前列宜先有組織完善保全國内秩序之政府否則陷其主權之完全於危境耳中國主權之被破壞已不能盡書乃華人對之今仍表示其習慣之冷淡焉中國幅員雖廣土地雖狀河道雖多然皆未適當發展以供人類之需科學昌明各國雖遠已如鄰邦中國觀之當可覺司今不能閉關自守矣華人其爲忠愛國家之心所感動而利用此良好之機會以爲中國建一憲法政府哉 
[南京快信]  
　　孫熙澤沈鈞儒兩君奉命南下迎迓國會議員昨由寗赴滬 
　　張繼王正廷范源濓諸君九日出京聞在津躭擱一日今日（十二）可抵寗 
　　李開侁汪彭年昨由寗赴滬聞將由滬赴粤調停龍李戰事 
　　澄役首義之蕭光禮在寗産業可望發還 
　　王鎭守使昨由鎭江江陰等處查勘砲台回省 
　　李盛鐸日前至徐州聞係徐東海所派 
　　袁世輔張鎭芳前日至徐州晤張勳後昨日早車回彰德 
　　聞阮忠樞在津患病　劇 
　　倪嗣冲在蚌病已痊愈 
　　齊省長因各縣欠解屠宰捐甚鉅昨特嚴飭各縣笑事迅速解省以濟急需 
　　省城米價日漸跌落 
　　更正昨日南京快信載黃羣往來寗滬事茲由某君來言黃羣現在廬山養病昨函所載想係傳聞之誤特更正 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國會召集之凖備]  
　　現因國會召集之期爲日已促其進行上千頭萬緒多有不易着手之處以致外間說者謂八月一號恐不能准期開會茲據國務院消息以上所說均屬不確蓋議員到京人數現已極多滬上議員團迭經中央與唐少川孫百蘭等催促現已繼續北上至其組織辦法自有兩院舊日院章可循且目下自議長湯化龍出京赴津王家襄栛商之後其參議院秘書長已略定爲殷松年衆議院秘書長亦略定爲陳光燾而當下政府所以積極預備者厥在磋商將來提交國會選舉副總統制定憲法及討求組織正式政府之同意三件故料八月一日准可開幕也日昨國務院爲討議提交國會要案曾開正式國務會議議決後當呈黎大總統聞黎公之意除選舉副總統之一事外均經答覆同意其對於選舉副總統之間題未得即時擬答之内容初緣黃陂仍持議謙遜謂須協商段總理擬於正式國會召集後即選正式大總統以便早卸重任嗣經段内閣及現來京之各代表等分陳僉以此項主張與約法有背仍須選舉副總統爲正當手續聞昨星期日段總理於上午晉見黃陂時業奉面諭允照閣議預備待交各議案唯關於舊國會之議員資格問題南方所主張者凡於帝制之嫌疑者其議員資格槪予取消北方所主張者凡參與二次革命者其議員資格亦難存在並議員例不能兼任行政官吏自議員停職後凡曾任内外行政官之各議員顯係違法其議員資格仍否存在亦屬一疑問而政府對於以上之問題至今不唯未持何等主張並未表示何種態度茲探聞政府所以如是者蓋對於此問題曩日曾經秘密討論結果以此關係立法非政府所能干預究竟如何辦理一任將來參衆兩院開會後自爲公平之處斷至於國會開會後所需之經費則由政府預行籌備並編訂預算以便開支聞所已編訂者約計臨時費凡參衆兩院臨時之整理及布置並議員旅費等均包括在内約需二十萬元經常費卽參衆兩院議員之公費并兩院秘書廳及守衛等之薪餉等月需四十二萬元 
[懲辦罪魁之協議結果]  
　　自約法回復國會召集内閣組織以後懲辦罪魁問題遂爲南北爭持之要點設竟絶無解决則其惡影響且恐及於將來之國會時人亦曾以此說爲黎總統及段總理言之但政府終以窒礙太多不欲輕於舉辦惟據最近消息似政府已有即予懲辦之意其懲辦之範圍聞卽以籌安會之六首領及密電製造民意之十三要人爲限但此十三要人若竟一一懲治已不少投鼠忌器之　聞當局協議之結果擬將其中某某數人提出另議大約以項城逝世時彼等維持地方治安不爲無功等語爲彼等解脫之地所謂將功折罪其亦當局不得已之苦心乎至外傳國民代表將一律予以懲治此說殊不足信當局之意以爲國民代表之投票贊成大抵出於勢驅力迫故在可原之列此種辦法吾人亦不加非難猶憶某君談及某省國民代表投票情形謂當各代表齊集省城卽有軍民兩署派員前來接洽囑以必贊成帝制必舉袁世凱爲帝及投票之日軍署自大門以至投票處軍警夾道背鎗荷戈各代表於刀鎗林立之中魚貫而入其心已不能無懼及入場所謂將軍者又戎服登壇慷慨以談帝制之有利於中國投票紙上又僅有君主立憲字樣並非謂帝制與共和並列此反對二字遂愈覺下筆爲難矣投票旣畢即由職員摔出預定之推戴書各代表閧然聚觀職員又厲聲謂諸君何必紛擾一言以　之舉袁世凱爲皇帝而已爲時已晚望諸君從速簽名不然者恐今日將不及出門矣諸代表無法遂一一遵敎到底未嘗知推戴書中如何措詞也簽名旣畢又由職員發起高唱大皇帝萬歲三聲然當時衆志不齊聲口不一竟有誤呼中華民國萬歲大總統萬歲者職員大怒謂這回不算卒另選六七人於室隅重唱大皇帝萬歲三聲而罷在此勢力之下而謂人人之贊成帝制皆出於良心之主張亦未免過刻且聞浙江直隷二省代表確有當場明明書反對字樣而一轉瞬間竟變爲贊成票者此尤難以贊成帝制之罪加之國民代表之自身政府對此旣不主張懲辦卽南中要人亦多深知此種爲難情形並不十分要求故懲辦國民代表一節大約可以作罷矣惟是帝制黨之法律派知　聲不好乃假爲司法界中人談話謂此案在法律上有三難點一爲檢察官之起訴不於帝制論初起之時而事隔經年忽奉行政一方之命令方行提起公訴則有妨司法獨立一爲旣提公訴則凡與帝制有關之人均應一併起訴若任意分别或訴或否在法律上無此種辦法一爲帝制禍首並未兼起暴動内亂罪卽不得成立檢察官卽無起訴之理由云云此種無理取鬧之曲說其不　一笑原爲盡人所能知然卽此可以知帝制黨之暗中阻撓猶未即止也 
[時局解决中之代表忙]  
　　國務院某參議前曾建議請段芝泉總理將　議統籌財政各法及預擬財政計畫等政策印成說明書分送各省來京諸代表欲求政見以便溝通意旨茲聞此議復活經參議會議詳加討論仍有不善之點現改擬俟今日（十日）下午段總理會各代表討論大計政見時將財政整頓計畫列入討論案併案會議並聞是日國務院邀各代表特關談話會時擬將取消肇慶軍務院或改組撫軍司令部或撫軍留守府及特任岑西林爲五省臨時撫軍使等問題同時向各代表徴集政見以便取决又聞南方所派來各代表將全行回滬前夜黎總統以各代表勤勞國事行將出京特開宴會藉表歡送之情聞王正廷已於昨晨起行張繼則同黎總統所派代表汪彭年定於今日午後南下段總理本有不派代表即托汪君致意之說結果仍派某君爲代表與之同行又聞張王二君此次南下非特受政府囑托往勸唐孫就職並欲在議員團來京以前與各議員爲一番接洽其他代表亦將相繼出發回滬行期尙未盡定惟是代表之去者尙在躊躇顧却而代表之來者又接踵而至聞新任廣東督軍陸榮廷氏爲聯絡南北感情昨亦特派趙炳麟爲代表來京趙久官京都感情素洽已於日前抵京謁見黎總統及段總理矣 
[疆吏更動與外官職權]  
　　據政界某要人談云現中央兩接某某方面三次來電堅請將前日已發表之某某等九省督軍迅爲撤換免致南北感情因之隔閡更免日後别生問題且　中一再申明確爲維護國局統一漸近和平起見决非干預中央政權惟承殷囑有見敷陳之命是以預陳敢祈酌奪聞段總理以其所陳頗有見地擬允所請在一星期内分别更動並有將某三人先行調京之議又云此次外官制尙未發表而政府即提前先將各省軍民長官名稱劃一者原因確爲此次南方各代表來京面陳各種要政時皆言將軍巡按使名義含有帝制臭味與共和政體不符并云南方各省不肯即將獨立取消者此事亦爲重要理由中之一故請將此項名稱廢止仍卽恢復都督民政長稱號則大局必當易於收拾以是元首極然其說始暫定此種辦法係爲先行以此撤除各省獨立作一结束不然未經獨立與獨立省分名稱各殊與收束大局上有至大妨礙惟刻下全國官制已在積極辦理進行之中將來此等名稱仍擬依照南方各代表所言更易而京内各將軍頭銜亦必同時廢止以復其上中少將之名稱又聞叚總理以修正法令一事不但須交國會表决而京外官制政權亦須依爲根據除中央國務院組織令業經釐訂草案外其各省軍民長官因已改定名稱職權亦須變更預定星期一上午召開國務會議先將各省省長監督財政司法等權酌爲變更以符體制庶釐訂外省新官制時有所遵循至如何議定刻尙未有消息也 
[美人有再加入銀行團意]  
　　九日新支那報云關於美國再加入六國銀行團一事據紐約電稱紐約太晤士報前曾述及中美借欵進行情形本月二日更報告具體的事實蓋美國自威爾遜任總統後以爲對華放資甚非得策遂使美國脫離借欵團國務卿布閙仁亦贊成之至最近美政府之意頓改頗勸其資本家對華放資例如國務卿蘭森氏曾述其希望中美借欵成立之意見而書記官菲立布斯直摩根所辦之銀行會議曾說明對華放資之必要且勸告銀行家將墊欵二百萬元交付惟銀行家等謂關於對華借款六國銀行之規約今日尙有效力美國單獨借欵决不可行結局惟將美國銀行家之希望通知六國銀行團　此則美國有再加入六國銀行之意向可知矣 
[徐紹楨請恢復稽勳局]  
　　徐君紹楨近日具呈大總統請復臨時稽勳局其文云溯自淸政失綢海内鼎沸武漢舉義一鳴驚人第九鎭起自秣陵相爲戮力當漢陽劇戰之日正江浙聯軍合攻金陵之時以三旬之苦戰之著名之堅城旣克金陵遂興北發建臨淮之節鉞壯皖鄂之聲援天祚民國和局告成臨時政府及國會基礎於是成立南北統一以後政府設立臨時稽勳局爲褒功酬績之機關曾於元年七月經國會議決修正一時武漢首義之功人江浙聯軍之將士各省響應之義師以及死難者之家屬莫不翹首跂足切望滎旅乃調查未終遽爾棄置癸丑之變玉石俱焚國會以命令取消稽勳局亦隨之澌滅遂使生者之姓氏湮沒無聞死者之孀孤飄零無告即以第九鎭而論咨送稽勳局之案迄今未發表一人此外失望之多可知即以死事最慘之管帶楊韻珂隊官李應彪遺族而論匍伏來京叩　莫應呑聲茹泣襁負而歸此外之壅於上聞者可知間有少數人員由陸軍部呈補軍職者不過循資格以授官初與酬庸無涉反之羊頭竃養莫不胸綬纍纍高視雄步事之不平孰有遇此恬淡之士畏噲伍之譏遂視人爵爲無足輕重然未嘗不嘆政府賞罰之偏而惜國家名器之濫其涵養未深者觖望之心一變而爲報復之念目視手指聚語沙中所由來者漸矣此次西南事起反對帝制擁護民國以萬人必死之心爭五族共和之福當然爲國民之所崇拜卽應爲政府之所褒嘉是故前之辛亥一役有手創民國之功今之滇桂義軍有再造共和之德功有必報德有必崇値此刷新政治戢干戈而敦玉帛之時允宜恢復臨時稽勳局將前後有功民國人員生者錫以殊榮死者卹其遺族不獨彰政府之公道抑亦示仁者之用心此固當時國會之所主張抑亦今日國民之所共認者也我大總統手造共和艱難共濟聽鼓鼙而思將帥風雨永念櫛沐之勤釆葑菲以旌功能帶礪宜鞏山河之誓云云 
[粤垣戰訊之緊急]  
　　字林報七月七日廣州通訊一民黨雖藉李烈鈞之助佔據北江西江諸要點然仍未能握粤省之政權現擬用飛機攻入廣州龍濟光仍坐鎭省垣兵衆欵裕且可向城中搜括用之而民軍方面二者均絀故目下秘售軍事債劵俾於入城時免有乏欵之虞彼等預料不出數日可以破城而入岑春煊現亦力助民軍蓋信龍氏一日不去則廣東終無施行共和制之望且民軍非得一重要之省爲其後援則南方之要求必不能邀北京政府之注視也戰事方殷加以苻萑充斥故各江渡輪不能照常通行廣州物價因以大漲現有多縣恐將與仰賴接濟之巨鎭斷絶交通粤人深恐事變日惡紛將貴重物品移存安穩之處城中商團已奉命隨時凖備出防大局之緊急從可知矣 
[龍濟光將被困省城矣]  
　　龍軍退棄源潭情形已詳昨報茲續聞五號一役龍軍在源潭死亡甚衆紛紛潰散因滇軍前鋒俱係廣東舊陸軍由翁源一帶召回者奮勇異常而龍軍亂發子彈故軍械又復告乏四點鐘李文運即率殘兵棄源潭退守迎嘴無何復退守銀盞㘭而兵士又有逃亡因聞銀盞㘭之上黃枝山形勢險峻日前發現滇軍馬隊後經派探偵查已不見蹤跡顯係埋伏隱處是以李文運乘夜又退駐軍田按軍田離源潭約六十里由軍田站下尙有三華店新街郭塘江村大朗小砰（兵工廠附近）西村共七站即到黃沙站昨夜由黃沙載子彈一車又由西村載兵士千餘人前往救援今晨專車由軍田回省聞有龍軍殘兵數百人强搭回省且有赴車不及者步行隨之而李文運李朝興羅輔廷等亦已乘專車回省矣現龍軍統領駐軍田者祗胡令宣普鐸諸人曁兵士數千人而已聞日前運往源潭之十四生的大砲及各種小砲機關鎗等已盡爲滇軍所有又黃分統亦爲滇軍所虜軍官如胡令宣李嘉品楊發貴吳宗禹蔡春華商董如李鳳岐梁佩棠黃思謙陳祥紹潘愛才梁冠朝等五號均齊集都督府會議防禦敵軍辦法毫無端緖 
　　潮梅司令部莫總司令前因閩省北兵進紥汀州特派本部第二旅四團二營第七八兩連林李兩連長率本部開往大埔縣駐紥昨已檄調返汕駐於新馬路又梅屬五華興寗兩縣毗連惠州河源龍川等縣近因惠屬民軍與濟軍有戰事莫司令昨已調撥駐紥潮安第一團三營長劉興率帶所部前往另派紥新馬路第二中隊長林偉基全隊前往潮安又聞莫總司令前赴肇慶都司令部會商軍事後即返汕頭旋即下動員令督隊取道惠州進攻粤垣龍濟光聞悉卽於昨日飭李嘉品運開花砲兩尊至石龍爲禦潮汕軍之用 
[陳宦離川後之錦江前路]  
　　大陸報六月二十七日成都通訊云成渝幸得重見和平項城去世後陳宦卽以停止兵革爲務蜀人因忿周駿背信忘義挽陳暫駐陳見用武無益拒不之允且願束裝回鄂然後北上故與周駿代表磋商條件且遣部下之兵一部分先行出發詎意周駿之兵已臨城南四十里之中興場阻斷陳宦江行之歸路於是北兵大怒决計與周一决雌雄護國軍或東或南行動頗忙北兵則於近城之内防線列陣備戰氣象凶惡隨時有决裂之虞如是者數日而戰禍竟能挽回者聞乃黎總統一紙電文禁止啟釁之力於是雙方重開談判卒乃議定四欵如下（一）現任官員泰半留任（二）枰擊周駿之報館槪不加罪（三）承認護國軍（四）周駿未入城前由警廳長維持城内治安城中人心因以稍定孰知餘波又生閉巿兩日道中行人幾爲絶跡蓋北兵需苦力萬人運送行李無從招雇乃强拘服役苟與抗辯卽拔刃亂砍當時軍官已去約束無人故若輩任所欲爲莫加阻遏外人固爲不平然亦無可奈何周駿如准若輩乘舟離蜀則城中或能免受此番騷擾也陳宦與其僚屬已於昨日拂曉之前離城他去無何周駿先鋒隊即到今日周亦入城接印視事各商店遂復開巿照常營業但周駿席未及暖而北京任蔡鍔督川之命已下周費盡心計仍不能永於其位亦可憐矣蔡鍔如來周不得不讓蔡鍔聲望孚衆此次督戰南方佈置井然衆皆稱之其來也必有以對付本省所募之新兵非令恪守紀律則當盡行驅除陳宦之威力未足云此蔡鍔如不辜負其盛名自不致輕縱若輩也蜀省今日急需如蔡之威望者以鎭壓之　蔡患病未愈確否未知但北京政府舉蔡督川洵美舉也 
[各省致肇慶要電]  
　　湘議員致肇慶電急肇慶軍務院鈞鑒湯督畏罪潛逃湘省秩序急待維持請即任陸都督就近權督湘軍不勝迫切待命之至湘省議會議員代表蕭翼鯤周廷幹陳理章伍坤郭開第王風雄等叩 
　　李純戚揚致肇慶電特急肇慶岑雲階先生鑒養電敬悉民國再造賴公維持愛國熱心中外共仰純等欽佩德望尤爲傾慕無旣際茲建設伊始經緯萬端切要之圖莫急於收束軍隊我公首務及此具徴尊重統一愛護人民之盛意邦人頌德早遍西江乃公下逮謙光欲懷高蹈而國人則曰我公不出如蒼生何願公以國爲重始終維持上以贊元首維新之化下以慰羣生望治之心不特大好中華得公而益增璀璨即此贛疆南鄙仗威而永保安寗大局之福實公所賜純等待罪贛　時矜兢惕愧無建樹莫濟時難惟此衛國保民之志息事寗人之心一息尙存不肯稍懈茲承明敎敢貢素懹尙乞時惠兩緘用匡不逮除遵照尊電辦理以宣盛意而釋羣疑外謹此電覆惟祈華察是荷李純戚揚同叩　印 
　　唐都督致肇慶電都司令部岑副撫軍長鑒魚電敬悉除郭自欽一員已另電具覆外查騰越分銷委員劉彦昨據自陳其爲民黨重要分子曾經蔡總司令羅總監馳電相邀請准委員接替俾得赴川　助軍事等情由滇西道張道尹據情轉電業經照准辭職委員前往接受交代在案茲准前因已電飭該員立即交代淸楚遵電改途赴肇俾勳軍政謹先奉覆唐繼堯叩養印 
[周村和議之未决裂]  
　　山東日報云近日外間傳言周村和議已經决裂茲議和代表宣言此事純係某方面人故意傳播前次磋議之際周村確有此項電報來東惟因中國電線早斷不得不由某方面轉遞彼方接電壓擱未送比聞和議簽字然後送達軍署周村聞息趕卽聲明雙方遂渙然氷釋云 
　　大東報云周村和議條件早經雙方簽字嗣聞締和之後適有大宗軍火運到需欵尙鉅一時即有少數人不滿於此故軍署旋接周村來電否認此等條件據某要人傳述護國軍之舉動純係代表眞正之民意擁護眞正之共和絶無絲毫金錢之見今和議條件抛却根本問題只有月給三萬元作軍餉劃定周村五處作駐軍地等說一似民軍舉動純以金錢爲目的條件絶對不能承認應即作廢若 
 
 

Page 7

 
 
果有議和诚意第一山東將軍須聽聲慶軍務院之指揮命令第二護國軍業經光復之安邱鄒平常山等縣爲官軍奪回者即行交還護國軍允此兩條方有和議之可言云云軍署得電後由參謀長王君主持即據實電告中央請示辦法而議和代表丁鼎臣陳雪南朱桂山張瑞萱等聞此消息立赴周村極力斡旋幸吳都督大洲主持大義知約信之不可輕於反汗立覆軍署即將前電取消矣 
[浙省議員再催召集]  
　　浙省議會已從事籌備昨報曾誌梗槪茲聞該省議會議員昨又有函詢問呂都督其文云敬啓者省會召集問題經議員等迭次討論函請都督核奪施行在案嗣於六月十五日准鈞覆内開省會召集勢在必行惟正式國會尙未回復集會先後之間不能不稍爲審愼等語又於六月二十五日准鈞函内開應俟約法及國會兩問題决定後再定召集省會日期方免窒碍等語議員等捧誦之餘不無異議當即備函答復聲叙理由迄今尙未完滿解决無任企盼今且不必堅持前議姑認鈞府所主張者有充分之理由則今者國會已有召集日期約法亦已回復何以吾省議會召集之聲息尙寂焉無聞或慮吾浙尙未取消獨立省議會碍難發生要知此次起義之精神在於擁護國法軍務院第二號之布告義聲震盪全國同欽循共和之正軌振法律之精神吾浙尤當首先進行以爲全國之倡且省議會亦爲民國必需之法定機關絶無背於獨立省之宗旨今未獨立各省中已有籌備回復省議會而獨立省反甘居其後是誠何故議員等疑　莫釋惶惑萬狀究竟現在召集日期已否確定合再函請都督明白答覆以慰羣情云云 
[浙江發行軍用票問題]  
　　葉景僖上都督書都督先生大　敬啓者景　獨居山野數十年矣止水澄心浮雲世事逍遙物外於世何求（中略）奈近閱各報載浙江製定軍用票約洋二百萬元經財政廳禀准發行在案復次閱報載硤石商會禀請都督停此發行　情其中所陳各節理由頗覺充分無俟贅言此案請從緩辦以待中央解决竊思浙省獨立迄今八旬苛細之雜捐未除自滅之政策又起影響所及各省效尤財政前途何堪設想謹獻芻議聊解杞憂並將往日所發以函略檢數件附呈察鑒七月五日前浙江省議會議員被選參議院議員葉章僖叩 
　　財政莫廳長覆書景僖先生大鑒人事蒼黃一别如雨今天心悔禍還我共和永貞不肖亦得與諸君重行握手斯爲大幸來書云云具見熱心政治子産不毁鄕校敢不式拜嘉言惟此事之生曾經軍政各界幾次會議以爲足以保固金融免受他種紙幣之影響而其他深意所存尙有不能形諸筆墨者總之此票之應用與否視大局之安危而定今日情形又有變更則吾儕軍事上財政上之計畫亦自有轉移請靜而待之可也永貞以浙人辦浙事局安危之責任無可諉卸與局外人從旁議論者不同足下明達之士當能深悉此中甘苦耳 
地方通　 
[蘇州]  
　　調駐軍隊之協商約法恢復政局翻新軍隊收朿問題正在着手進行現蘇軍第二師擬將分駐南通海州崑山太倉無鍚常熟等縣之各旅團營連悉數調歸蘇垣以使操練　現駐紥衛軍七十六團等仍復調赴寗垣各原防地點駐紥以期一致進行業經朱師長與省中商榷已久迄未宣露前日南京督軍署特淚陸軍上校王萬金及差遣程　瑞兩人乘車來蘇與朱師長函商要公暫居惠中旅館昨日（十號）又派前充南京第三師長現任敎育團團長張中昌到蘇而會朱師長協議一切軍政要事朱使即在署設席欵讌聞其所商各事與調駐軍隊事有關現協商已有端倪當夜十二時張團長偕同王上校程差遣同返南京大約不日即有實行消息也 
　　莊縣長將次履新蘇州高等廳長蔡愚難因病辭職回籍調養業經法部允准委莊景珂來蘇繼任惟稽遲日久迄未履新前日喧傳新廳長莊君已到金陵謁見省長後即能到任等語實非確訊其實莊君尙未出京茲　君因急於交卸迭次電催昨得莊君覆電謂卽日束裝來蘇大約十五號决可到任矣 
　　破獲巨竊案婁門内東北街楚山橋鄭祖勳家日前被竊珍珠金飾約値二萬餘金報由縣警分投　緝在案茲經偵緝隊長潘秀卿派探在覔渡橋拿獲竊賊龍玉林陸生二名並在其家天井内槐樹下起出缸　内藏滴珠一顆（値價三四千元）金鐲四付珍珠千餘粒金戒八只及零星金飾等件遂一併拘解至警廳訊明確係此案犯贓當即傳主認領各贓一面由潘隊長派探往某鄕拘拿餘犯俟獲後一併解縣審辦 
　　委查常熟黨案蘇常道尹署接齊省長飭開准農商部咨據江蘇常熟縣商會會長趙允綬電禀該縣知事楊夢齡違法　商羅　黨獄牽連趙允綬等十餘人現竟以匪黨通緝請咨蘇軍巡派員澈底查明綬等願投質以明虚實同日並據沈朱軾等電請取　通緝各等情到部據情咨行查明核辦云云飭道委各復奪趙兼道尹奉文後立即派委員　梓材前往常熟密查情形復道核辦 
　　小學學生會考吳縣小學敎育研究社議定每逢學年之終舉行小學會考一次本届第二次會考定於七月十號在海宏坊巷西區一校舉行共到學生三百餘人試驗國文算術習字三門由學董劉傳福孔昭晋學務委員彭禹言王昕東會同監試秩序井然督察亦嚴試畢時已傍晚矣 
[無錫]  
　　失火焚　五命無錫生葉巷陳慶雲香作於前日大雨傾盆之際突　火災風雨之來勢雖盛而火燄之威力更猛一霎時間共焚去房屋十一間計九戶香店内有夥友四人見火欲逃時已屬有及竟葬身火穴隣居筆店亦爲波及店主奚節夫亦　於難比經水龍馳救軍警聞警彈壓則火已熄而雨正大也旋經各事主雇工翻扒五人屍體均焦頭爛額形骸不全狀極可慘 
　　學務員討論敎育江蘇省視學員伍宜甫於上月下旬在錫視察抵邑後即赴城鄕各學校從事調查於本月九號竣事當即假座縣敎育會開巿鄕學務談話會先期由縣署通告各巿鄕學務委員以便接洽是日到會者爲學務主任錢　卿縣視學孫仲襄並各學務員秦某等十三人入席後先後報告各巿鄕學務情形嗣即互相討論敎育現况及　飭問題至四時始散會 
[松江]  
　　軍隊防務稍鬆軍隊中不别面行之人名之爲開小差袁死黎繼人心漸定軍人知南北兩方不再仗武力故對於防務不復如前之嚴重從前軍界概不准請假今亦稍稍通融故假　者多而開小差者亦復不少云 
　　第六高小畢業式莘莊鎭縣立第六高等小學校本届舉行第一次畢業式先期邀請政紳各界曁學生家屬蒞校參觀是日願學董錢校　及縣署第三科願科長等咸集校中陳列各種成續手工中有紙板電車一輛自由展動見者咸　變巧下午開游藝會各學生當衆演習各學　并演槍操拳術城廂及七實梅家衖等男女各校亦均整隊蒞會畢業禮畢又攝影以誌紀念茲將畢業生姓氏錄後顧琪沈文彬張照生金謙誠祝　潤喬恂如孫煥章唐敬修徐瑞才金衍　包　良 
[杭州]  
　　國會儀員凖備北上參衆兩隧員自奉大總統命令定於八月一日起繼續開會浙籍國會議員前已陸續赴滬茲聞呂都督又准國務院來電轉催兩院議員如限到京以便届期開會故禇慧僧張烈等昨已聯翩赴滬與駐滬諸議員接洽一切並聞童杭時金溶熙等亦擬今明等日往滬一次再行定期北上 
[嘉興]  
　　提倡　育合誌嘉興北門德馨女校校長嚴劍虹女士於署假期内發起組織女子體育傳習所招一船曾充小學敎員及高等小學畢業有志體育者授以各種體育以一月爲率現正布置一切不日卽行開課聞報名學習者頗不少云又近來各學校除體操外兼授拳術以提倡中國國技現有學界陶䟦虹君擬於署假期内組織國技研究會已棨同志並借定第二高小學校爲會址推定金幼安敎授各種國技已於日昨開會矣 
[天津]  
　　交通銀行商股股東聯合會開會紀事京津交通銀行商股各股東爲保全營業起見組設商股聯合會於天津河北大馬路仁壽里本月八日爲聯合會成立之期假天津河北中州會館開成立會籌議一切事宜是日午後一時開會到會股東共五百餘人約佔股本三萬二千九百餘股佔商股全額過半之數（商股共六萬股）各省商股亦代表預會（北京）鄧君翔（上海）程仙舫（漢口）葉兆崧（廣東）李兼善北京總管理處亦派出胡筠等四人爲報告員以備諮詢一切開會後公推蔣善英爲臨時主席旅定沈魯夫張仙根爲臨時書記員先由蔣主席宣布開會宗旨次山胡筠等報告本行歷年營業情形旋經多數股東質問政府積欠各欵情形及現存庫金若干發出鈔票若干政府有無還欵意思次第發言均經報告員逐一答覆略謂財政部於民國二年時積欠本行欵將及二千萬元民國三年又加欠數百萬元民國四年又加欠數百萬元今年又加欠數百萬元連同墊偕交通部及各外省等欵有四千餘萬元所有本行歷年應得利息爲數甚巨即在每年加欠數目之内等語並聲明所墊之欵均係接濟政府歷年預算之不數絶無帝制用欵次討論聯合會章程次按照會章選舉計陸宗與得二千七百十七權計三萬二千零三十一股當選爲會長汪有齡得二千六百零七權計三萬一千零十一股陳敬儒得二千五百六十五權計三萬零三十一股當選爲副會長次由張少軒代表提議事件一交通銀行商股實佔股本全額十分之六應請政府尊重商股股東權利將來政府關於交通銀行之一切處分須先得商股股東之同意二請政府速籌的欵歸還本行墊欵　復舊業三政府對於本行不得與他行岐視須一律待遇均經到場股東全體贊成議畢並由會長照章推舉斡事十人分任會事時已五鐘遂宣告散會 
維評 
[政治之前途（一于）]  
　　中國政治之所以無進步者以其所由軌道往復回　純取循環式也故旣共和復返於專制今又由專制以返於共和而復約法開國會於是人　惴焉懼黨派之搗亂改内閣專責任於是人惴惴焉懼政局之屢搖民國初年之一切制度復活又惴惴焉懼因緣而起之一切阻礙一切獘竇復生何以故以此扦環式例之乃必至之境也而吾則謂以此觀察今日之中國則不然蓋中國政治之所以常往復回繞於舊軌道者以無超級直進之機會耳所謂超級直進之機會非可偶然而得也必其時經歷無數之　難閱　種種之危險人人受鉅大之激刺澈悟感奮有此特開之一境乃能突越舊軌而過今中國之時會所以磨礪我國人激發我國人可　至矣困心　慮之旣久一旦奮起尙不能以往爲鑒而仍蹈此尋常之故　耶 
　　吾故謂中國政治能破此數千年來之循環式者必在今日矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[殖邊銀行開兌無期]  
　　上海殖邊銀行停止兌現後總商會已向部派員及楊交涉員迭次催促尙無實在辦法茲將往來函稿錄後 
　　總商會致交涉公署函殖邊銀行自停兌後連日登載各報大書特業經國務會議爲維持巿面起見特電執事到行查明帳目籌備欵項並由部派專員吳在章君赴滬駐行監視整理等因滬土各商凡執有該銀行鈔票及有存欵債權者私心　慰以爲經二公主持不日卽可開兌滬上巿面旣不至長此窒阻而該行信用亦得以早日恢復乃迭接華商新康號曁被累各商及洋人等紛紛來函詰問以該行閉門已將兩月無論帳目如何繁重亦可查理明白籌足欵項候之又久終未見有定期開兌之布告豈竟以登報展緩爲了事且以殖邊銀行有政府命令頒布之則例發行鈔票亦經政府之特准停兌後又經國務會議特電大　特派專員料理其事與國家銀行無異究竟現在是否查明賬目有無籌備欵項以及何日可以開兌楊吳二公亦應明晣宣布以慰人心萬不可任該行以空泛之詞登報圖宕請會據情轉達前來相應備函奉詢卽祈查照並希將辦理殖邊事宜如何進行即日登報以安中外各商一面函復敝會以資接洽除函致吳君外上海總商會啓六月三十號 
　　續致交涉公署函殖邊銀行停兌欵項自登報後已逾匝月開兌仍無的期商民咸深怨恨函電到會日　數起敝會曾於七月一日　請貴公署曁部派員吳藴齋君將辦理情形以及是否籌足欵項何日可以開兌登報宣布以慰人心並希見復等情定邀察覽迄未奉復並未見諸報章查七月三日雖准吳君函復到會亦僅有據該行總管理處來電已另商有維持之法旦夕卽　决定等語吳君來函又將旬日不知究竟作何辦理日來凡有該行債權者更紛紛前來詰問敝會實無從對付合再備函奉　卽祈查照先今去函見示一切倘能將詳情登報布告俾衆咸知尤爲盼　上海總商會啓七月十號 
　　楊交涉員覆總商會函一前奉來書旋晤部派員吳君知其業　答後是以敝處遲遲尙未裁答頃又接惠函誦悉種切維持殖邊事此間日來未得詳情因部派員旣經來滬種種接治均由其主裁應請貴總商會徑行詳詢吳君可也楊　七月十一日 
[湘粵兩帮之關懷桑梓]  
　　旅滬湘商近得本籍消息謂湘省自湯督出走後因無人主持駐在各處北軍到處搶掠秩序大亂日前拍電詢問竟致消息不通至昨日（十二號）始接湘商來電謂本籍地方多遭軍隊糜爛湘人日望國軍救民水火現在都督一席由各界公舉劉人熙暫行出而維持秩序稍定交通得以回復云 
　　旅滬粤商以本籍不幸慘遭兵禍迭次公請中央罷斥龍濟光以救粤人中央接電後除電請軍務院調查外並特派李開侁程守箴二員赴粤查辦聞程昨已由津浦火車轉道滬寗來滬當即往訪旅滬粤帮要人面詢一切定今晚轉道往粤 
[溫宗堯不受嚇詐三誌]  
　　前駐滬交涉司溫宗堯控嘉興人符壽康自稱民黨鐵血團團長携帶炸藥粉藥水托言粤督龍濟光已派暗殺隊二百名來滬圖害新任外交總長唐紹儀希圖嚇詐巨欵業經靜安寺捕房將符拘解公共公廨迭經訊供押候補提同黨澈究在案昨晨復訊先由捕房刑事科代表牛門律師上堂譯稱近來公共租界内時常發生此種嚇詐之事殊礙治安請爲嚴究繼由中西包探投訴當時得報後即將被告拘獲搜出炸藥及黨人卡片並訴明解案後調查情形次由溫宗堯上堂操西語訴稱本月一日午後欲出外會客忽有一人持卡片來見無人介紹本不相見因被告稱係伍廷芳介紹而來是以延入招待室詢伊何事到此據云伊先在陳其美部下辦事陳死後在龍濟光處爲暗殺　之一份子現龍派暗殺隊來滬謀刺唐紹儀彼曾往晤伍廷芳未遇由伍之用人指令來此語至此被告袖出炸藥一包藥水藥粉各一瓶聲言係製造炸彈之用一經配合即能炸裂察其語言觀其動靜實係希圖嚇詐即命人報捕拘究彼即伏地苦求乃稱前言是僞實欲告借川資數元未幾包探到來拿解到案云云訊之符壽康供稱鐵血團委任狀係屬僞造炸藥亦係贋鼎藥水係醫治外症所用實與原告有一面之交欲向告貸别無他意求宥兪代襄讞商之英領卓君判管押西牢年半期滿逐出租界所有僞炸藥等燬去 
[陳其美案改期覆審]  
　　民黨要人陳其美被害殞命後由捕房獲犯訊供五次尙有宿振芳吳國華李漢三等未及提訊本定於昨日下午繼續開審因中西官别有要公無暇及此聞訂於下禮拜一再開特别公堂覆訊核辦 
[恢復言論自由]  
　　七月六日内務部咨各省區文云爲咨行事准交通部函開據上海日報公會電請准時事中華民國民信民意共和新報等掛號通銷一節業奉批交國務院核辦現値白度維新請大部仰體大總統盛意電飭滬局准予掛號以維言諭等情到部查前項報紙原由前統率辦事處等先後行知轉飭禁遞或勿爲掛號均經本部分别飭遵各在案茲據電稱前情除時事新報前准貴部咨行轉飭仍准郵遞並發還新聞電報執照業經本部照辦並共和新報由上海外交特派交涉員請郵　准其掛號由郵政總局詳核示亦經本部函准貴部函復照准均無庸再行　議外其餘各該報紙應否准其掛號通銷之處除函國務院外相應函達貴部查核見復以便飭遵等因並准國務院交同前因到部除時事新報業經通行弛禁及共和新報並未經本部查禁亦准郵遞行銷毋庸再行置議外查上海中華新報係陸將軍電請查禁上海民國日報係統率辦事處函請查禁上海民信日報係政事堂發交查禁均經本部通行禁銷各在案現在時局正宜宣達民意提携與論所有上海民國日報中華新報民信日報應即准予解禁至上海民意報並未經本部查禁與共和新報事同一律自可自由行銷除函交通部准其掛號郵遞外相應咨請查照施行又内務部致交通部函云逕啓者時事新報等項報紙業經本部先後准予解禁及函請准其掛號郵遞各在案茲經本部復查尙有民國月報等印刷物亦應准予解除禁令除通行外相應將業經停郵各件鈔錄另單函請查照准予郵寄可也此致計開民國月報少年晨報民口雜誌民國公報愛國晚報五七報救亡報公論報中國白話報甲寅雜誌正誼雜誌上海愛國報雲南國是報泰東日報雲南共和滇報貴州鐸報上海週刋中華革新報 
[華界電車之擴張]  
　　華商電車現行路線自高昌廟起經滬杭車站由南碼頭迤北沿浦灘直達十六舖橋朝西至小東門其民國路之路線計自小南門起迤北經大東門至小東門往北經福佑門新北門老北門拱宸門直　老西門爲止共有電車二十輛每日可售車資銅元七萬枚合洋五百元之譜除去開支已有盈餘是以該公司總理陸伯鴻君垷又提議添增電車六輛並在老西門舊城壕所塡之新馬路迤南至務本女學堂門首越利涉橋（即放生局左邊橋樑）從車站路直達滬杭站門首（計長二千二百五十密達）又在自小南門起迤西經尙文門至老西門之軌道接通（計長八百三十五密達）以成舊城壕圓路共再添築軌道兩條估計材料資本約需八萬金之譜因電車造價甚昂每輛至少需銀五千兩惟鋼軌與車床材　素以德國所造者爲佳現値戰事未便輸運業經陸君與各股東會議改向美國計購約半年可以運滬刻已磋商定妥即可購訂材料云 
[鴻升公司之公私兩便]  
　　滬海道尹公署昨致淞滬警察廳上海縣公署函云據虞紳和德函稱航業之興替以碼頭棧基爲最關緊要卽如上海浦東一帶除楊家渡爲我招商局産業外其餘均爲他國人所有航業前途深堪浩歎和德爰組織鴻升公司計基本金三十萬兩專以碼頭及堆棧爲營業於浦東前年爛泥渡地方購到沿浦地二十餘畝以備建築碼頭棧房目下正在興工惟查該處有爛泥渡路一埭係屬前美最時道契以内之地爲浦西過渡要道當初原在美最時棧房北首因美最時爲自己便利計將北首之路移到南首居民進出多有不便今該地由敝公司購回以聯合新昌油廠出浦之地擬將是路改回北首裏通大街行人較便詢之就地居民衆口同聲稱便和德爲居民往來堆棧地段統一公私　便起見懇乞函飭上海縣轉致該處紳商接洽將路線搬移北首所有一切費用由敝公司擔任復請函致淞滬警察廳出示曉諭妥爲保護並令派警站崗等情據此查碼頭棧房事關航業至移改路線又爲雖　實因如果便民自無不可據函前情相應函布貴署查酌辦理 
[擅至租界招兵]  
　　丁寶貴宋昌明在外埠招得劉德生施新友李德山宋大拳張如生張德生等來申寓居法租界小客棧内爲捕房查知以其形跡可疑將劉等六人拘解法公堂請究丁宋二人自行投案禀稱在奉賢地方招劉等前往山東當兵因人數未齊故欲在租界添招若干人實無爲非情事求察中西官以丁不應在界内招兵判罰洋五元宋罰三元充公並與劉等六人一併逐出租界 
[查究私土類誌]  
　　九江路七十六號門牌信康烟紙店夥唐成官因私藏禁止進口之波斯土紅土被洋藥公所查悉於前日協同老閘捕房中西包探前往搜獲紅土兩包連唐一併帶入捕房昨解公共公廨請究先由洋藥公所代表穆安素律師上堂譯訴前情繼據中西包探投訴協往搜獲私土各節中西官判唐押候驗明煙土再行訊核 
　　北西號路三十六號門牌烟膏店主潮州人張四海及比隣三十六號門牌烟膏店主廣東人張冬閣均因私藏禁止進口之波斯土並將此種私土煎膏混售波洋藥公所偵悉訴由代表穆安素律師禀請公廨給諭於日傍晚協同匯司捕房捕頭麥克　西探目泮林士分往該兩店内搜獲私士烟膏一併帶入捕房存候化驗 
　　温州人張仲明因持私土一包經過福建路被老閘捕房三百零七號華捕查見將張拘解公廨訊供判交人洋並保候訊在案昨晨復訊由穆安素律師上堂譯訴被告販運私土有違新刑律第二百六十六條請爲訊究訊之張供該土係友人徐松林囑令帶往溫州並非私販並延律師到堂代辯關讞員商之英領康君以張旣不認私販且又年輕初犯姑寬判罰洋五十元充公私土送海關銷燬 
　　法捕房探目黃錦榮包探張掌福偵知法馬路吉安里九號門牌金福元家中藏有私土三只當即前往沙獲將金及土一併解送法公堂請究金供此土係在某輪船上執業之陳阿三持來托民人銷售陳已開船不在上海難以交案實非自己之物求宥聶讞員判罰洋一千八百元烟土銷燬 
[各學校近事彙紀]  
　　工部局華童公學上海工部局設立華童公學公布招生廣告云本公學創立於一千九百零四年監院爲英國康普君並有中西敎員十七人本公學在愛而近路及克能海路轉角本年暑假後於西歷九月四號上午八時半開學學費每學期二十元須以外國銀行鈔票在開學前預繳本公學監院於西曆九月一號星期五上午九時至十一時收錄舊生九月二號星期六同時考收新生凡年齡在八歲以上十歳以下者未習英文亦可收錄所收新生除學費外須赴代售本公學書籍處即北四川路伊文思書館内購買應用書　筆墨等件所收新生皆須預付小洋四角爲運動費學生如患目疾及身體衰弱者槪不收錄本公學學生皆須練習童子軍之操法懆衣可向北四川路聯康號購買本公學學生畢業後可直接入香港大學及英國大學自西曆一千九百零八年以來本公學學生考入英國開橋大學者已　三十六人現入香港大學肄業者亦有數人本公學爲中華童子軍之總司令部凡學生經相當之試驗後可入第一隊中華童子軍此隊於西曆一千九百十三年成立學生除疾病外不可無故不到且不准遲到如未得本監院之許可而不到校者當重罰或竟除名學生不准在校内及路上吃烟且須品行端正電車行動時亦不准跳上跳下學生不可沿路向小販擔上購買食物如違重罰 
　　南巿貧民學校巿立貧民學校於九日開第一次懇親會並舉行學藝會是日開會時該校　起人穆杼齋　翕周二君均因事未到故校内之創辦情形由袁校長詳細報告並語學生家族假期内應盡之事數端（一）每日令兒童温課並使協助家事（二）勿使食生冷之物及腐敗果品（三）宜令兒童每日洗澡（兒童有不良之言行隨時矯正之（五）勿濫給銀錢各生家長聞之莫不感動僉謂學校與家庭之聯絡此其發軔也此次該校開會雖不點綴場中佈置因無校役故悉由學生處理之並承巿立崇正學校敎職員蒞校相助益覺完備學生表演學藝成績莫不嫻熟觀者拍掌並聞該校定八月十九日開校假期内尙須補習二星期 
　　南巿參業學校七月十日南巿裹鹹瓜街參業小學校舉行第二届畢業式一時來賓濟濟校董李雲芾鮑和甫諸君亦均蒞會首由校長邱統斌君報告次由戈雲葛吉卿王祖德諸君相繼演說其措詞　懇切動聽旋由校董葛行慶君給發文憑並致訓辭計畢業生七人姓名錄下董學鑫賀珊源陸利炳葛興麟忻貴昌徐孝甫陳祉均 
　　大南門外崇正學校巿立崇正小學校定於七月十六日起暑假至八月二十五日開課並行第五届畢業續招新生是校男女兼收校規整肅聞此次畢業者男生爲黃錫濤等十四人女生爲金翠梅　六人 
　　新閘商業學校新閘麥根路十五號中華商業學校於本月六日舉行第一次招考新生來校考試各生錄取如下尙有餘額可隨到隨考計開孫從欽陳槐庭張承啓魏國欽華文龍廖　興汪國璋陸福澍王守義周吾鎬嚴兆熊錢榮林國光丁瑞祥洪毅王守智宋廷樑李子楨趙良弼邵文郁黃兆祥吳希賢曾柴珍王乃康沈履安張可成李道存丁琨孫揚祖盛遂良金鼎生胡琨華錢吏冰何國粹陳子良黃振華王志良周曉羲胡畢至季曉嵐金銘良胡榕年 
　　梅家弄國民學校滬西梅家弄鎭　河涇鄕立第二國民學校今歲學生顴形發達現有百餘名之譜前日（八日）舉行第二届畢業禮下午一時開會男女來賓到者甚多首由經董梅玉書君登壇訓詞次由學務委員朱望三君訓詞謂畢業後非常可喜繼請來賓楊福元君演說謂畢業後非常呆懼後由校長俊民君訓詞爰引朱望三君之說可喜楊福元君之說可懼皆是也喜者喜學業修成懼者懼畢業後已爲有資格之國民無論就學就商處處皆宜留意不可有失初級畢業之資格也語語中肯聽皆動容復由來寳唐莘士君演說謂俾士麥戰勝法國歸功於小學今日畢業發軔之始耳敬祝諸生前程遠大說畢校長胡君給發畢業證書及奬賞銀牌書籍日用等品以資鼓勵禮畢全體攝影散會茲將畢業生姓名列後施孝勤沈家齊徐良仁潘鳳池許昭恭 
　　愛文義路啓明學校英界愛文義路晉福里私立啓明小學校係汪春鑑君創辦迄今已歷七載成效昭著學生已達一百二十餘人昨日上午舉行暑假休業式該校長爲愛惜光陰起見特於暑假期内設補習科五星期定陰歷七月十四日開課 
　　吳淞民國女校吳淞民國女校於七月八九兩日舉行三週年成績展覽會八號請學生家屬九號請全縣政商敎育諸界是日雖有微雨中西仕女來者仍不下千餘人王縣視學龔巡及本鎭第一初等第二初等第三初等第四初等崇德　學尙公小學平陽兩等小學江灣四江小學女子部縣立第三高等小學婦孺救濟會等皆蒞會本鎭張署長且派警護視其成績如圖畫刺　線工縫紉國文等類皆優美可觀按該校爲居學生君等於民國二年三月間所創辦自二次革命失敗發起人因事師華之後經濟拮据校舍頻遷幸各職員盡力維持勉爲其難故得成立至今此次開會成續如斯誠出意外也 
　　爛泥渡竸存女校爛泥渡竸存女學校於昨日上午九時行暑假休　禮先由校長盛竸存訓話示各生以修養之法贈書卷數册命課題數則令各生遵時肄業毋致荒廢次由主任敎員盛 
 
 

Page 11

 
 
竸新勉學生以愛校思想命其時常到校研究課程學生家屬成往該校參觀成績額爲贊許十一時盛校長與各校董互商下學年進行方法並欲添設高等一班先行試辦至十二時全體學生攝影始散 
　　北四川路敦行女校公共租界北四川路三多里敦行女校係殷日新女士所創設自去秋開辦以來因學費半屬義務每半年祇收洋三元故學生甚衆前日十時舉行暑假休業禮學生家屬與男女來賓甚多首由校長殷女士報告成績次由李雪園屠新華兩女士及來賓等相繼演說發給獎品末由學生唱歌互致頌辭答辭措詞頗爲懇切聞該校於暑假後擬另遷校舍准陰曆七月十三日開課　校成績如國文算學圖畫剌繡等科均有可觀尤以剌繡爲最優云 
　　四川路靑年會夜校該校添設之暑假科已於前晚開課報告補習者約百數十人昨日復經校長卓　詩君等議决俟招足二百　即午截止並聞秋季始業已定於九月二十一號排班二十五號晚正式開課届時當推廣學額力求進步云 
[銀行商股反對聘請協理]  
　　文滙報云聞中國銀行商界股東今日開會擬反對聘魯加斯爲北京支行協理之舉股東會因於此事並未知情且未允可故不欲承認其有效股東會現正籌議整頓該銀行之辦法並主聘用外國專門家充有責任之職員惟政府不謀於全體所行之舉動殊無益於該銀行全局故不欲贊成云 
[規定巿立學校暑假期間]  
　　上海巿立各校現中學務辦公處通告本屆各校暑假自七月十六日起至八月二十五日止其有已先給假者仍須提前開課不得逾規定期限云云 
[歡迎褚常二議員]  
　　國會議員禇輔成常恒芳出獄後來滬昨日江蘇國會議員省議會議員曁各界諸君假座四馬路一枝香開歡迎會到者六十餘人公推方潛君爲臨時主席錢君崇固代表致歡迎　禇常二君相繼答詞詞旨痛快聞者莫不動容嗣由陳大猷茅祖權王茂村方潛等相繼演說賓主盡歡而散 
[昨日又有大風雨]  
　　近來霪雨連綿至前日方始霽詎昨日午後又彤雲密布風雨大作約歷一小時始止小南門大南門一帶已積水盈尺來往之人均以人力車載渡而大南門至老西門已經塡塞之肇家浜積水尤多居家亦大半被水浸入一時頗爲受累云 
[修治道路]  
　　工巡捐局朱局長因霉雨滂沱各處街道之低窪者積潦成渠阻碍行旅並據地方紳　住戶等聯名函報以各處溝道久未修葺　　淤塞是以飭知工程科員派匠逐段勘驗開工疏通以便洩水而重路政云 
[小錢莊擱淺]  
　　滬南荳巿街某小錢莊近因被股東掉票陸續調去銀四萬餘金之譜致該莊無計轉運頓然擱淺停止營業各股東得悉業已涉訟内有南巿方面之股東則呈請南商會邀集該莊股東執事定期開會調查賬欵秉公核追 
[米商公會成立]  
　　前報紀閘北米商　在長安路設立米商公會一節昨日午後一時該會正式成立到者五十餘人當經公衆議决舉陳叔敏爲正會長計福堂陸子　爲副會長會訃莫錫春書記蔣石雅曹振卿幹事祝厚甫龔鴻達過文卿錢君華孟文昭孫甫祥華殿卿凌子英朱子明陸國珊張子宜陸榮福蔣金文等並公議會章八則旋經正會長陳君宣言　承舉爲正會長義不庸辭但德溥識淺尙仰諸公隨時指敎以匡不逮諸公所議有益於本會者宜積極進行其扦樣單及斛票由本會印發准二十日發給）至提取公益費一層須視有無成效訂於七月初一日再開大會續議衆均贊成迨散會已六下鐘矣 
[保護敎士財産]  
　　蘇省長齊君近接外交部來電以美法兩國敎士在中國所設之天主耶穌兩敎堂甚多蘇省各屬内地共有二百餘處均有敎士駐堂傳道按照約章地方官吏有保護之責近因蘇省各縣梟盜搶刦頻聞恐有擾及敎士財産情事亟應責令各縣知事妥爲保護等因昨齊省長已分飭滬海道尹等通飭各縣遵辦矣 
[花會亟宜查禁]  
　　花會賭博爲害甚烈雖經華洋各官廳迭次查禁此風迄未稍殺近聞華租各界花會賭窟共有十餘處之多以美租界唐家弄法租界實興里長浜路及德善里口某烟紙店等處爲此中巨擘廣佈航船誘人入局日開兩筒每筒輸嬴動輙數百元受其害者頗不乏人茲爲滬海道尹公署所聞已令英法兩公廨轉致各捕房查緝矣 
[查究弁勇肇禍]  
　　奉賢縣境南四團地方發生緝私弁勇鎗傷販鹽步擔人命一案茲爲兩浙緝私統領蔡和林查悉以奉賢爲緝私第四營管轄區域究竟因何釀禍未據報告昨特飭派委員密往該縣詳細澈查以憑究辦 
[淸江婦人又被拘獲]  
　　浦東洋涇鎭鄕民馬阿俊偕子阿寳在上海地方審檢廳控婦人李印氏匿女賴婚曾經該廳提訊判限本年五月十六日完婚詎該氏之女順英與該鎭某木行夥結不解緣届時馬姓整備彩與前往迎娶順英早已避匿當由李印氏預購淸江婦人趙張氏代嫁當爲媒證楊印氏察出卽經馬阿俊具控審判廳奉諭將李印氏趙張氏等一併拘案訊供之下判李印氏收押候追順英到案趙張氏發送新普育堂留養候家屬認領在案茲悉趙張氏原籍尙有本夫且有八歲男孩實被住在本城小西門外之拐匪張寳山等誘拐來申賣與李印氏得價洋四十八元詎趙張氏自發送該堂之後於本月五號晚大雨之際竟從屋面逃出無蹤當由堂董以電話報告到廳林檢察長立飭法警查緝一面函致淞滬警廳並縣警察所請爲協緝昨經縣警察所偵探查得趙張氏自逃出後匿居小西門内著名蟻媒唐氏家中查唐與拐匪張寳山確爲一黨前日張等已將趙張氏賣與南京人某甲計身價洋六十元言定今日成交該探等遂不動身色馳往唐氏處拘拿詎唐張消息靈通預先逃逸僅將趙張氏拘獲解所由景警佐訊悉前情卽備文押送地方廳經檢察官預審之下命將趙張氏收押候究 
[證明瞎子啞子之姦情]  
　　住居大南門外沙家石橋之張元靑在地方檢察廳控瞎子周小弟强姦伊女啞子小和曾經檢察廳預審明確起訴審判廳辯論終結候判在案昨日午後由堵推事官會同宗檢察官開庭宣判飭提周小弟張小和至案略詰年歲問官察得周小弟之供詞不認强姦而張小和所演之手勢似已承認和姦姑念一係瞽目一係啞吧兼有癲病從寬判周小弟張小和各處拘役一個月以儆 
[不可再與同居]  
　　蕩婦王沈氏前與陳相榮姘識住居寳山路義品里内近又與同居之周福勝有染前日陳由外歸家見該氏在周之臥室内怒不可遏以小刀木櫈向周抛擲由周弟小騾子攔住鳴警拘入五區警署解送司法科經嚴科員質訊陳不認行兇判周即日遷居他處不准再與該氏往來陳處拘留七天以儆 
[藏匿婦女之薄懲]  
　　木工趙昌富在四區二分所控王三匿藏伊妻李氏一案由署員趙維祺解送閘北司法科經　科員訊得該氏與王姘誰本夫知情故縱亦屬不合惟王　不應容留該氏在家判處拘役十天以示薄懲趙李氏給本夫領回管束 
[客民並非竊賊]  
　　日暉港附近居民公禀官廳謂十五　顧錫榮等家住有客賊多人迭次行竊逞凶請爲飭查究辦等情茲經上海縣公署飭探前往調查知此項客民計有十餘名大都爲駐滬軍人之親友因來滬謀事未成暫在鐵路充當不工曾與該處居民細故口角實非竊賊該居民等所指各節未免故事張皇昨已將查明情形禀復縣知事核辦矣 
[淸潔捐招商接辦]  
　　工巡捐局出示云照得本局承辦東南區淸潔捐商人欠繳捐欵應卽照章撤退另行招商接替如有熟悉該區淸潔捐務情願認包者查照後開辦法到局投標聽候當衆開視以最多數者得標合行示仰商民人等一體知照此示計開投標辦法一投標認繳每月捐欵不得短於前商認定之數一投日期定陽曆七月十三日起一開標日期定陽曆七月十八日下午三時一投標人須開具姓名籍貫職業並陳驗最近三個月地方稅票一投標人須隨繳保證金一千元由局出具收據如無保證阻止投標一投標人須寫明認包數目親自封函投箱届日由本局長監察當衆開視以最多數者得標認辦一年爲期一得標人應自開標之日起限三日内出具認包切結加具殷實商號保狀並預繳三個月捐欵聽候給諭承辦逾限卽將保證金充公改歸次多接辦次多數保證金於開標三日後發還其餘不得標者保證金當場發還原給收據繳銷 
[郵局揀信員不服判斷]  
　　郵務局揀信員周嘉生因私竊郵花爲郵務司查悉將周送請地方檢察廳預訊屬實直訴審判廳判處四等有期徒刑監禁二年在案茲周嘉生不服判斷提起上訴經林檢察長核准檢齊案卷移送第二審法庭研訊 
[官佐長警訂期領奬]  
　　淞滬各區署所警正警佐奉警廳長飭知以防務出力各官佐長警等前已開具履歷籍貫詳請省吏轉詳大部核給奬勵業奉省長批回由廳飭知　照務將各該官佐履歷長警籍貫等開報來廳以憑分别核給奬勵等因茲各署所官員長警等已訂定星期六上午九時由各官員赴廳承領各長警則定於是日上午十時排隊到廳面諭 
[警察更换白色制服]  
　　淞滬警察各區署所官長等夏季白色制服已於昨日發給更換各警察則由各區署所警正警佐轉諭承領惟諭令每日上午五時起至下午八時止槪穿白制服如逢夜差或天時陰雨槪穿常用黃色制服又諭各該警察對於白色制服各宜愛惜不得沾染汚點其警帽上之白竹布亦宜罩正不得歪斜以崇體制云 
[毋再同室操戈]  
　　北新涇鄕民顧關根前日至四區四分所訴稱被同母異父兄顧關生圖爭遺産糾同陳和尙行兇毁屋等情經署員張運昌將兩造解送閘北司法科由嚴科員質訊一過因關生曾兼祧長房着各邀親長秉公調處如再恃蠻尋釁同室操戈拘案嚴辦不貸 
[復訊不還押櫃案]  
　　兪葦舫控楊月波與王財源不還押櫃洋一千元昨晨由公共公廨復訊據被告代表律師上堂譯稱原告在大福丸輪船　賬房因賬未交出且有不符之處故被所存日淸公司押櫃尙未取出又據原告代表律師投訴原告在被告處爲司賬時並無經管銀錢之權被告實因積欠公司水脚被扣至稱賬目不符係故意推托應請追償中西官判被告交保候會商堂諭宣佈 
[理賬費改由原告擔任]  
　　姚毓衡在公共公廨呈控毛誠哉不理欠欵業已訊明判毛繳呈理賬費銀八十兩惟因毛延不遵繳昨日上午由王襄讞會同美郭副領事升座民庭復訊被告供稱實在無力措繳中西官判此項理賬費被告實在無力　原告於七天内繳案轉給以示體恤 
[人證未齊]  
　　美商林挪特愛佛來脫在公共公廨呈控輪船轉運公司二十二號　船主鄒松林不賠牛皮價銀七百六十二兩前日午後由兪代襄讞會同美郭副領事傳訊以人證未齊諭令退去候傳齊人證再行訊核 
[流氓大鬧茶館]  
　　流氓柏玉山趙西亭鍾有利張鑄九及在逃郭老二與同類楊星福陸德山王根友張老四張炳生吳春山胡長生樊松山劉廣田蔣阿榮等因睹起釁在小沙陀路三百八十二號門牌茶館内評理一言不合各出鐵尺木棍互鬭繋毁檯　茶盞由捕查見一併拘入捕房昨晨押解公共公廨經中西官逐一訊明判柏趙鍾三人與張鑄九各押西牢半年楊星福押四月陸德山押兩月王根友張老四張炳生各押一月胡樊劉蔣四人從寬省釋吳春山尙有他案押候核辦仍飭補提在逃人證解究 
[罪犯乘間脫逃]  
　　北四川路捕房五百十二號印捕前晚押解犯人一名至哈爾濱路捕房寄押詎行經嘉興路忽被脫逃該印捕追趕至墨克登路見該犯跳入浜中鳬水逸去該捕卽歸禀捕頭請示核辦 
[女孩被車撞傷]  
　　昨有年約四五歲之女孩在海寗路被某號黃包車撞跌受傷頭部由六百五十六號華捕到來將該女孩車送捕房轉送同仁醫院醫治 
[米價減折償還]  
　　米店主馮全坤前投法公堂控稱張阿開於前年前來交易白米其價除收過外結欠洋一百三十六元四角面索延約請求訊追等情判令交保不理押追在案今馮投案禀稱張托人前來再三情商折還洋八十五元商人已允請求核示判准予開釋完案 
[請飭緝盜之批詞]  
　　滬海道公署昨批金山縣公民張伯承等十二人禀爲盜風甚熾請求飭　檄縣嚴緝由禀悉該公民等爲力圖地方治安請求檄縣飭營嚴拿盜匪具見熱心桑梓嘉慰實深惟緝盗安良本地方有司專吉若云首要庇縱究係首要何人因何庇縱來禀未據詳叙候飭金山縣知事會同水警嚴拿懲辦以靖地方此批副本發雜評二 
[國事與對外（訥）]  
　　歐戰結束後與我國有重大關係人人能知之也人人知之而人人若置之度外者以目前之國内事急於異日之對外也以故前此之帝制派日以外交危險聳國人之聽促國人之注意而國人絶不爲所動者時勢爲之也今者國内之時局雖未盡解决然已可稍稍分其餘力移其目光以兼顧於外矣 
　　何以故以歐戰結束時期之遲早與我國事結束時期之遲早有直接之關係也我願事先歐戰而結束則他日應付裕如外交壇坫之間我民願得占一席地若歐戰先我國事而結束則其時之危險有不能預言者 
　　是故吾所謂稍稍分其飭力移其目光以兼顧對外者非必對於歐戰結束作若何之籌備也第能鑒於世界趨勢之急激而速我國局之統一固内而後可應外息己而後可謀人即預備對外之謂矣 
　　今昔異勢緩急異宜内乎外乎自在我國人隨大勢以運用其心力而已 
[氣候報告（上海徐家滙天文臺天氣測候報告）]  
　　已過者之報告七月十一日氣象大槪無甚繼遷高度在東方低度在大陸全境全海濱一帶信風和適上海晴而熱晚雷雨十二日上海多雲而晴氣壓漸升南凉風吹向西方十二日下午四時前二十四小時内上海氣候温度至高九二·四至低七五·六去年同日至高九七·四至低七九 
　　未來者之推測十二日下午四時三十分預測天氣仍熱本區有雷風海濱一帶有　風 
來件 
[沈同芳致岑西林書]  
　　雲公大鑒自辛亥秋間公奉命赴蜀過承招萍聚滬上八月初吉公復命壽同來常雅意雜縶鄙人因事不克就道並念其時朝綱失措於公之出處不無顧慮壽同去後鄙人遂偕莊君思緘就卜者問休咎皆不吉繼爲公决出處卜者曰此在乾之初九宜爲潛龍勿遽動也動則有悔翌日遂撮舉大意函致滬土而台旌已發未及半月武昌難作公踉蹌歸滬此後遂未相見然私心竊揣以爲如公達者此後必爲潛龍而勿遽見焉躍焉飛焉亢焉壬子閩省之行已非意料癸丑之役一般愛公者尤相顧疑訝鄙人曾上一書剖晣利害其時聞公又將離滬未識達覽否近數月間屢於報紙讀公讜論悠悠是非尙非今日能定鄙人則　本曩者卜人之語而推　其理爲公陳之夫易者憂患之書也姑於乾而終於未濟乾之初爻曰潛龍勿用孔子釋之曰龍德而隱者也必遯世毋悶者始足以當之故又曰樂則行之憂則違之確乎其不可拔則此中自有作用故二爻之見龍在田四爻之或躍在淵五爻之飛龍在天皆自視爲固然如舜之飯糗茹草一旦而踐天子位若固有之龍之德固如是也即如上爻之亢龍有悔孔子釋之曰知進而不知退知存而不知亡知得而不知喪其唯聖人乎知進退存亡水不失其正者其唯聖人乎此則文王　里周公居東孔子厄於陳蔡雖明知有悔而無如之何亦龍有德以堪之也若夫未濟居六十四卦之終火上水下隔閡不通孤行其意然坎男離女又各有相悅之意故卦辭直稱之曰小狐賤之至也狐無德非龍可比但求自濟其欲而終不克濟故曰小狐汔濟濡其尾无攸利嗚呼易之爲道廣矣大矣全書以動物爲喻者至夥然始於龍而終於狐有德爲龍無德爲狐任人自擇焉可也然坤之上爻何以曰龍戰孔子曰爲其嫌於旡陽也故稱龍焉歷代易姓之際必有無數揭竿斬木者爲驅除迨驅除已盡而眞人始出然或經數十年或數百年未可逆料故曰龍戰於野其道窮也蓋傷之也公自　逈越恒流今日百忙中爲公講易亦誠知其迂然區區之意竊願公之自養其德而勿急急於求濟　保全多矣乾六爻皆以龍喻唯九三曰君子終日乾乾孔子釋以進德修業爲龍德正面文字倘賜垂省則勝於疇昔穆生酒醴之賜矣鄙人病體如　辛亥以後足跡未人都門亦逆知使貪使詐之政令無有不敗然天奪之魄乃如是之速尤可畏也與公欲言甚多姑止於是尤不願與利囗覆邦者爭一日之嘵嘵　伏新亮察沈同芳謹上 
[劉明璞致鈕惕生書]  
　　惕公偉鑒昨於報章獲讀我公致馮督軍魚電有云現在約法復而國是定凡屬義軍自　罪之可言又云凡諸民黨因國事處罰及沒收財産者亦請一律釋放發還等語仰見我公一本至誠爲民請命貫澈宗旨之至意欽頌莫名惟念大同民黨首領章水天以癸丑贛寗之役承英士先烈之敎在滬組織尙志討袁軍失敗被捕寃囚西牢已及三年當此回復民權開放黨禁之時自應由民軍之有力者代爲援手要求開釋以重大義而服苦心况如詹大悲諸君均因政治嫌疑捕禁西牢現聞民黨中人正在代謀出獄而水天事同一律又别無盜匪行爲若今之假冒民軍者然是鳥可以忍心膜視獨使向隅且令天下後來志士寒心而影響於我中華民國前途　明璞曩與水天雖有相知之雅而中間意見不合於其大同黨務始終並未預聞祗以共和再造民氣宜伸而二次義舉水天亦有微勤公義難辭故不得不爲之請願耳幸値我公代表民軍近留滬瀆九鼎片言如響斯應敢乞仗義執言早謀水天出獄於以繼古賢一夫不獲之志揭吾民憂樂與共之誠民望攸歸於焉可卜臨書懇切諸唯亮察旅滬贛人劉明璞敬上來函 
[陳則恭來函]  
　　啓者陰歷六月初七日報載抵地不理一節全屬子虚諒係訪事誤傳事關名譽專函貴主筆先生照登來函門内聲明史正是所至𦡴陳則恭謹啓� 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[銀圓答紙幣書] [  里予]  
　　紙幣足下蒙賜敎感荷無　第以世人薄足下而歸咎於僕　大不可也竊嘗以爲人生樂枯之遇爲之在天成之在人足下亦嘗見高車駟馬紓靑拖紫煊赫一世者乎其人類皆頭尖而會鑽狗洞舌敏而善吮　痔馬屁在手極臭不厭者也人生兩間以此爲極僕素佩仰故喜與此輩交游此輩亦樂吾而不倦也若夫足下夙昔之日不嘗自命淸高好與窮酸儒士交游耶靑燈一架勤苦鈔謄荒江販屋中其風味當亦盡嘗以視僕輩之出入羅綺聲鏘鏘作金石鳴者其不相侔復何若迨後足下翻然悔悟隸僕輩之籍時亦居鉅公名臣履華屋間雖仍須假僕輩以運動然身世之貴遭遇之隆已與昔日大異僕方忻足下之善從善將提挈敎益足下以增益足上之勢力與僕輩同操貴賤之權何圖足下遽唁唁面吠也足下休矣不入耳之言不能承也抑尤有進者是下來書似以僕今日之匿迹銷聲爲非理此見尤爲謬誤足下須知榮枯隆替遽相嬗變週　復始明乎此者謂之識時務令日會運已更樹倒猢猻散巍巍君子堂堂太保皆已高蹈海濱作冥冥之飛鴻僕何人斯敢不追躡諸公之後出交民巷而　遐方作隱君子歌幼宗田家之詩遣悠閑歲月乎李日復出作三五朝元老未爲晚也管窺蠡測足下以爲然乎長復縟暑自善爲慰銀元兩拜 
劇故 
[耕塵舍劇話] [  瘦碧]  
　　金山寺斷橋祭塔等戲本於白蛇傳一書事出荒誕不經殊不足道然亦有所依據陸次雲湖壖雜記内有記雷峯塔一則云塔自五代時所建塔下舊有雷峯寺廢久矣嘉靖時東倭入寇疑塔中有伏縱火焚塔故其簷級皆去赤立童然反成異致欲傳湖中有靑魚白索之妖建塔相鎭大士囑之曰塔倒湖乾方許出世崇禎辛已旱魃久虐水澤皆枯湖底泥作龜裂塔頂烟燄熏天居民驚相告曰白蛇出矣互相驚㦬遂有假怪以惑人者後得雨湖水重波塔烟頓息人心始定作者因之附會成書强判魚蛇爲主婢亦可晒也（書中以白氏爲主小靑婢且謂小靑亦蛇妖化身）金山寺原唱崑曲六十上句今多偷聲減字然在科班則仍舊祭塔斷橋唱做各重均以幽怨勝不突其事實若休就戲而論母子斷絶夫婦生别伊凉悲鬰有由然矣法海何人與人家事六根淸淨何尙忍心乃爾 
小說 
[社會小說敲骨求金記（續）] [  天虚我生]  
　　禦兒與媚茉旣成夫婦蜜月之中二人乃無刻不往雅貢森林旣歸則亦不遇半日勾留立往巴黎往必數日始歸歸即更至雅貢森林習以爲堂循環弗絶而二人之愛情亦益濃於是羡二人者與妬二人者相半矣一日予偶與一女友閒談及其事女曰惜予不爲男子否則必蹤跡其所以暴富之故而一沾其餘潤予笑曰使汝而爲男子者汝必·····女曰然予必蹤之以入雅貢森林視其果作何事以吾思之雅貢必有秘密室窟或德兵所埋餉銀爲禦兒所發現汝但觀其往森林之後必往巴黎及歸又必滿載珍貴由此推測是其致富之因可以知矣君爲男子曷不一往偵之予曰君未至雅貢耳其地實爲鬼窟當普法一戰之後其中伏尸無慮以千萬計汝果往者恐不及千步行且　而怯走女郎曰禦兒豈膽包身耶予曰然彼本爲戰隊中人雖未嘗死然已見慣死人故無畏矧彼又有媚茉爲伴大凡少年男女一入愛情之域則萬事咸可勿怯女曰然則使汝亦有情人者則汝當勿怖矣予曰然使我亦有一人如媚茉者伴我以行則吾必往偵禦兒以窺其究竟惜我無素心人耳言次忽思禦兒夫婦緩緩行歌而來似又將往雅貢森林者見吾儕並坐石上則笑曰老友汝儕胡不結婚汝視吾儕樂何如耶言次嬉笑自去 
小說二 
[情愛（續）] [  野鶴]  
　　患司正碌碌不寗而老人至矣老人往日蚤餐旣竟卽入孟希達家日暮乃歸爲其定例是日知家中或有事乃先例而歸而惠司又爲一驚老人旣至見愛路一點首柏魯孫本不相識其在閨中乃大詫不解以意推度遂疑爲愛米爾之兄若弟繼察各人均蹙蹙不甚歡乃知其必另有故而惠司已指柏魯孫復柔聲千曰是爲密斯脫柏魯孫老人曰然則爲愛米爾女士之家屬耶柏君乎女士固未痊也惠司曰若何卡急容告以詳老人聆言微吸其雪茄點首示可而惠司遂徐語曰愛米爾女士與伯君爲素識柏君爲人雋爽吾女固亦熟交其人今柏君與愛女士有違言致釀成昨日之慘劇今柏君乃不愛女士而專愛吾女老人聞語似微詫然亦無語威斯勃至是知時機已至不可輕縱乃笑聲曰阿父乎兒愛愛米爾女士久矣老人聞言亦不作語室中復寂壁問報時鐘聲乃驟厲久之久之老人微展其顔語柏魯孫曰吾女蒙賜愛久矣今將以歸君君願之乎柏見適問愛米爾莊寂之態念覆水已難再收苟復薄麥柳痕則將左右兩失乃俟老人語竟即置一極美滿之答辭老人起立復徐語愛米爾曰愛女士若亦愛吾兒乎愛見柏已先諾老人則亦語曰謝丈威君固甚愛儂也其語似對非所間然意外實已允之女子多羞好爲委婉屈曲之語亦正常事而威斯勃乃大樂廻顧其妹麥柳痕則方側坐圈椅中紅霞暈於兩頰大類紅墨水筆所書之樂字也（完） 
　　野鶴曰情也者心中固有之天良而非假於形體者也是故情之誠摯者必遺於妍媸好惡之外擣之不能散撲之不能滅間之不能歧而後爲其至極非然者妍媚富樂均有窮期將不待擣而自散不待撲而自滅不待間而自歧矣不觀乎咸斯勃乎其願專其情一而人所固有之愛米爾終歸於己夫亦曰情之誠摯面已矣 
 
 

Page 15

 
 
   
 
 

Page 16

 
 
   
 
