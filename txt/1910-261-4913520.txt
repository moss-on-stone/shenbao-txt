# 1910 - 261 - 4913520

 

Page 1

 
 
   
 
 

Page 2

 
 
[上諭]  
　　監國攝政王鈐章八月二十三日内閣奉 
　　上諭軍諮處奏整頓畿輔陸軍各鎭一摺據稱整飭軍政當以畫一敎育嚴肅紀律爲本等語所奏不爲無見所有近畿陸軍第一第二第三第四第五第六各鎭均着歸陸軍部直接管轄其近畿督練公所着卽裁撤第三第五兩鎭仍在東三省山東照舊駐紥第二第四兩鎭毋庸歸直隸訓練仍在直隸駐紥遇有調遣准由該督撫等電商軍諮處陸軍部請旨辦理現在朝廷講求武備力圖整頓署陸軍部尚書廕昌於軍事歷練有年著即破除積習認眞辦理毌負委任餘照所請該衙門知道欽此 
　　上諭督辦鹽政大臣會奏請將四川鹽茶道改爲鹽運使等語四川鹽茶道着改爲鹽運使所有川省茶務着劃歸勸業道管理該衙門知道欽此 
　　上諭奉夫鹽運使員缺著熊希齡調補欽此 
　　上諭四川鹽運使員缺著尹良試署欽此軍機大臣署名奕劻毓朗那桐徐世昌 
[交旨]  
　　八月十八日軍機大臣欽奉 
諭旨陸軍部尚書廕昌着兼充訓練近畿各鎭大臣之差欽此又奉 
諭旨資政院奏議事細則及分股辦事細則分别繕單呈覽一摺着依議欽此 
論說 
[論制定憲法之方法（心禪）]  
　　緒言 
　　國家爲治之術。千經萬緯批卻導竅。厥惟憲法。蓋憲法者。先衆法而定。猶之理化學之有原則。幾何學之有公理。不立憲法。而漫然欲有所舉措。無異不明原則。而欲窺聲光化電之奥。不明公理。而欲析體面線角之。微雖有聰明强幹。亦不免貽失之毫釐。謬以千里之譏矣。故一切制作。必先有憲法而。後若網在綱。一切措施。亦必有憲法而後如水就範。野蠻專制之國無論矣。由野蠻而進於文明。由專制而趨於立憲。自不得。不先定憲法。 
 
 
 

Page 3

 
 
以爲法治國之基礎。各國憲法之制定。或頒之自上。或請之自下。而要之皆能首立憲法。以植憲政之始基。何也。憲法者。根本法也。立法不本之憲法。則有事權複雜。階級凌亂之弊。司法不本之憲法。則有審判職權。失其保障之害。行政不本之憲法。則有推諉牽制。責無專歸之憾。舉此三大權以衡量其得失。而憲法之爲用昭昭矣。雖然制定未易言。也凡百政令。或興或革。或損或。益其間。君主裁可命令之權。何若。臣民參預協賛之義又何。若必有。一準則焉。規仿乎國體。叅酌乎民情。樹之模。型而劃其範圍。是即所謂憲法。也其制定之。初稍有偏。宕則朝野之。權勢即不能趨。於平。而法制之規。畫即不能適其中。朝野有爭執。即亂端無由而泯。法制有偏頗。即政見無由而立。故曰。憲法者。根本法也。根本不固。枝葉。即隨之而動搖。理也亦勢也。然則憲法。旣爲制作之。權輿。措施之方針。則編訂之時。宜如何經營。頒行之時。宜如何審愼。决非一二學者草創之。二三大臣奏定之。即可以竣功也。必也滙集各國之法典。以折衷其利害。斟酌當日之國情。以求劑於衡平。庶乎建。一完全無缺之。成文法律。而後可以維持。國家於不敝。否則於制定之始。漫無主。宰適然而編訂。適然而頒行。其中。錯誤旣甚。而遺漏必多。於是權限不能無。偏重。偏輕之弊。範圍不能無過廣過狹之慮。雖有良法。美意或以掣肘而。未便實行。或以爭持而未能宣布。是皆由制定憲法之。時不能詳審。周密而當局者又漠然無絲毫之憲。法觀念。徒知穿鑿附會。拾其。糟粕。而遺其。精華。有以階。之厲也。今夫憲法。之制定有數大。問題焉。君主之位望。如何而標異。大臣之責任。如何而增重。人民之權利。如何而保障。議會之權限。如何而規定。此落落數大端。皆制定憲法根本上之要義也。四者備而後有權利者無所用其放棄。有義務者無所。用其規避。有職守者無所用其侵越。有責任者無。所用其推諉。稍有剝奪公權。侵犯自由之弊。則明文具在。莫可掩飾。斯所謂權無旁落。而責有專歸。國家立。法之。精意。即在乎是。嗚呼。國土夐矣。人民衆矣。事變至繁賾矣。分部而治者。其能無憲法以明其界限耶。劃疆而理者。其能無憲法以專其責成耶。憲法立則庶績咸熙。憲法壞則萬事叢脞。憲法之良窳。即一切胚胎於憲法之法制。所由異其優絀。君子作事謀始。爲可繼也。欲求政治之美備。而不於憲法上振刷。精神以謀之。其可得乎。則甚。矣有制定憲法之責者。固不可不挈其綱而提其要。以爲國家立準。則以爲天下示法守。蒙請就其根本上之要義而析言之。 
　　第一　君權範圍問題 
　　立憲國之君主。置身九重。總攝萬機。積宵衣旰食之勞。不能理天下之煩。於是有大臣以爲之顧問。有議員以爲之討論。而種種之補助機關以起。則是君主者。豐衣美食。養尊處優。無躬親庶務之勞。處鑒别衆論之地。不必於各地方應興應革事宜。一一以一身當其衝也。何也。法律非裁可不得施行。非敕令不得公布。則臣民所議决之議案。本不能離君主而自生效力。故各國憲法上之規定。除君主之特權。如享受尊榮。授與寵典。黜陟文武。統率海陸。制定官制。集散議院等外。凡百政治。皆待。决於議會。受理。於内閣。君主特畫諾而已。蓋事權貴統一。不貴複雜。一國三公。古今同概。君主。欲以聰察爲能。則大臣不。能爲國家任過。而遇事有推。諉之弊。人民不能。爲國家。畫策。而建議多掣肘。之虞。况事成則積勞所致。事敗則衆怨所歸。甚無。謂也。故君權必有一定之範圍。庶地方利病。便於興革。民間疾苦。易於。驅除責任。專而功易奏。不然則官吏委蛇於上。庶民耳食於下。非惟。邦之。杌𣕕即君主亦不能。長保其尊榮。是以制定憲法。對於君主之規畫。精義有二。（未完） 
[專電]  
　　電一（北京） 
　　魯省在京官紳因前呈禀控孫撫無效（原呈見要聞欄）復詣都察院遞呈申言若不得命誓死力爭 
　　電二（北京） 
　　廷寄都察院第三次國會請願書到院速卽代遞毌得延阻 
　　電三（北京） 
　　樞府電寄皖撫皖北民亂應即妥籌撫卹以安良善母得壓以兵力設釀鉅變惟該撫是問 
　　電四（北京） 
　　濤貝勒奏變通禁衛軍辦法擬在直魯兩省挑選步兵蒙古挑選馬兵奉旨依議 
　　電五（北京） 
　　二十三日近畿督練大臣鳳山直督陳夔龍交代近畿各鎭歸陸軍部管轄 
　　電六（北京） 
　　吏禮兩部會奏二十五六兩日廷試留學生 
　　電七（杭州） 
　　今日（二十二）憲政館電復浙撫諮議局請開浙路臨時會與局章三十四條未符應不准行 
　　電八（東京） 
　　日本於西九月二十四日午前開樞密院便議朝鮮新官制案得良好之 
 
 

Page 4

 
 
結果盡行通過 
　　電九（東京） 
　　美國市加哥大學野球隊西九月二十六日乘鎌倉丸輪船到横濱港 
緊要新聞一 
[錫瑞兩督主張借債築路之原奏北京]  
　　東督錫良卾督瑞澂在京時主張息借外債築路救亡一節迭載前報兹經訪得原摺大致錄下竊維國際交涉能先發以制人者强有協謀以圖我者危現在我或所處之地位列邦對我之政策危迫日甚已岌岌矣夫人之所以協謀以圖我固由世界大勢之所趨然亦我國擁富厚之物產不知力爲振興蹈匱乏之境地不知早圖補救自致之耳臣等竊深痛之然臣等今日言此議者必謂我國家今已籌備立憲矣政治兵力將欲求爭勝於各國矣臣等愚見則謂欲以政治兵力爭勝於各國一時萬難倖勝故上下内外今日種種之設施俱非解决根本之論尤屬緩不濟急爲今这計惟有實行借債造路可爲我國第一救亡政策蓋借債乃十年以内救亡之要著造路乃十年以外救亡之要著所謂借債乃十年以内救亡之要著者因十年之内吾國正在推廣幣制之時倘無數千萬金以爲之儲備仍不足以濟久遠今度支部豫算各省歲入歲出不敷之欵四千萬之鉅其外預備增欵尚有未開列者將來又不知至何地步非借外債必不能預防危險所謂造路乃十年以外救亡之要著者凡百政令全恃交通之便凡百生利莫如鐵路之速應請朝廷速下大計指定我國亟應興築之粤漢川藏張哈伊黑四叚幹路准以本叚鐵路抵押募借外債至少以十萬萬爲度即由度支部郵傳部主持其事一面議訂借欵一面議定包工限期十年完竣卽商民所立之商業公司亦准其以實有之資產抵借外債以爲補助惟當由部臣定一商借商還之法令不使與國際上致起交涉此令一下世界必然震動吾國債票必然甚漲外票必然横跌且我國果下借債造路之令則美英法比諸國之財團勢必紛紛競輸財於吾國而俄日更借必極困難埋化家所謂旣增漲我之財力必縮短彼之財力也此議果行十年之後可收鐵路之益即十年之内推行幣制之時亦可免於危險不特國内憲政進行更速即各國謀我困我说必苦於財力之不給釜底抽薪莫便於此制人而不爲人所制利害昭然可斷言者仰懇聖明睿察毅然獨斷無爲淺見者所撓以失救亡之機會國家幸甚 
[魯紳呈控孫撫慘殺無辜北京]  
　　此次萊陽事變皆因銲撫辦理不當勦撫失宜致爲御史揭參旋陳制軍覆奏一一代爲洗刷而孫撫覆奏亦不自任咎盡諉過於二三州縣爲塞責地步一面并奏請開缺以自固因之大犯衆怒人心洶洶魯省紳民均有欲得甘心之勢日前聨名呈遞都察院幾有三千人之多山張總憲於十六日據情代奏内有京官一百十人共呈詞二十餘扣將萊陽起事之初官紳激變慘勦情形以及孫撫覆奏之欺蔽莫不窮形盡相羅列靡遺大致謂萊陽種種受害之因皆二王魚肉所致一名圻一名墀（皆王侍郎之弟）種種劣跡不可枚舉平日串同劣董張星謨葛星桂同惡相濟朋比爲奸又援引其同族王景嶽爲警察局董結納官署出入自由民間有第二侍郎之號朱令有五叔六叔之稱二王之膽敢無惡不作者實倚其服兄侍郎王垿之勢而該侍郎亦左右之也其平日經手各小學堂欵項攤捐勒捐從未曾將收支數目榜示孫撫於事前旣無覺察事後一味慘勦毒害生靈不知數萬實可憫惻云云摺上監國勃然大怒謂果如該呈所云該撫恣雎暴戾任令慘殺無辜實屬有負委任本擬密派大員馳往該省澈底查覆請旨懲辦嗣因有某權要爲之代求緩頰始將原摺交該撫閱看着其明白回奏 
[保和會專使將派貴胄充任北京]  
　　外部日前會議第三次保和會事謂陸大臣前日到部所陳情形與第二次舉行事項不同此次應行報告之事如籌備憲政振興海陸軍改訂商約劃一幣制整頓財政保衛藩屬興辦路礦募集外債擴充學務研究製造等項均應照前次欽派保和會參議錢念劬星使恂豫擬各條由部妥定後再分咨各省督撫分别簽註以期完善並擬奏請欽派貴胄大臣充仕專使以陸子興星使徵祥派爲叅議大臣 
[陸軍部重行預備議案北京]  
　　資政院開院在邇陸軍部前已備有議案送院惟所議之件尚有遺漏之處蔭尚書以事關全國軍事行政不可敷衍了事復提出議案五件一關於陸軍大學之設立及經費一蒙古練兵究竟由部直接統轄抑歸該處辦事大臣自行籌辦一各省軍備多未照章依限成立實由軍實難籌此事難再遲延 
 
 

Page 5

 
 
應如何設法一軍器製造廠亟應大加擴充整頓一軍制應有删改之處 
[剪髮事將交資政院核議北京]  
　　濤貝勒回國後極力主張剪髮已載前報兹聞此事經政府電詢各出使大臣後近得覆電亦多有主張此說者監國以此事關係全國且遍詢各王大臣議論不一故擬將各大臣奏摺彚交資政院核議樞府各大臣京均贊成此舉此事之實行與否全視資政院諸公之識力如何矣 
[滇督電請入覲之迫切北京]  
　　滇督李仲軒制軍日前電致政府懇請入覲措詞頗爲迫切探聞内容略謂滇省財政異常支絀加以交涉緊迫路礦糾葛均屬非常危險斷非往返電商所能解决羲世沐國恩不敢以退避爲卸責萬一貽誤即犧牲性命说無補大局仍懇代奏入覲面陳一切俾得妥籌切實完全辦法云云此電經樞府譯呈後監國欲允其請惟某軍機謂滇事重要該督切不可輕離職守遂電復不允 
[蘇撫奏報預算支絀情形北京]  
　　蘇屬預算業經清理財政局將各衙門局所所造報告册表詳晰稽核嚴行裁汰編成預算總册比較表呈送蘇撫程中丞覆加考核統計本届預算除江海蘇鎭常新各關歲入銀一千二百八十一萬二千餘兩歲出銀一千三百九十一萬八千餘兩共不敷銀一百十萬六千餘兩遵照部飭提出本省預算由關另編表册外計省預算歲入銀九百九十六萬四千餘兩歲出銀一千九十一萬七千餘兩共不敷銀九十萬餘兩各府州廳縣歲入銀一百九十四萬五千餘兩歲出銀二百九萬八千餘兩又地方行政經費共銀四十四萬二千餘兩共不敷銀五十九萬餘兩復經程中丞飭令清理財政局將宣統三年分應辦之事逐一估算計設立府廳州縣各級審判廳及推廣鄉鎭巡警陸軍成鎭數端極從簡約已需銀三百三十九萬餘兩臨時活支尚不在内統計已辦未辦之事其三年分不敷之欵已逹四百九十萬以上雖經再四搜剔勉强節省五十萬四千餘兩但所省僅十分之一而所短尚十分之九庶政進行何從籌備日前經程中丞將預算表册咨部查核一面具摺奏陳歲出入支絀情形當奉硃批度支部知道 
[郵部電飭定購津浦債票北京]  
　　郵傳部以津浦鐵路原借欵合同第十三欵載明出售債票銀行在歐洲及在中國招人購買中國人與歐洲人一律照章辦理若中國國家定購自應儘先照給但須於未出借欵招帖之前定購等語此次續借洋欵自應仿照辦理日前特電咨直東蘇皖等省督撫略謂貴省應否照案購買債票希分别飭知預行酌定現在續借欵合同商辦逐漸就緒尚未奏定簽字倘貴省欲購此項債票以合同簽字後七日爲限所擬初次出售數目計英金三百萬磅特先布逹俟簽字定期再行電告 
[各省將軍之命運談北京]  
　　近日軍機大臣迭次於署旨後蒙攝政王呌起侍議關防異常嚴密探聞提議之事係擬將綏遠城　江寗　西安　福州　杭州　荆州　廣州　成都　寗夏　伊犁等省將軍各缺酌裁三四員即以應辦旗務各事統屬副都統兼任其應行兼立之地方行政一律劃歸各該省督撫以專責成並聞福州廣州兩缺已有决裁之信 
[京師近事]  
　　聞樞府會議頒布預算表辦法已經决定俟該表由度支部製成後除飭咨送資政院核議外以一份進呈御覽一份交由軍機處存查並頒發各省諮議局各一份俾全國各知財政盈虧情形藉籌補救之策 
　　度支部奏請將幣制調查局改爲幣制局開擬派提調各員均奉旨依議已見閣抄惟原摺奏派各員尚未發表據聞編譯科總會辦係派章檢討宗元稽太史岑蓀蓋章稽兩君均曾留學美國研究幣制者 
　　郵傳部擬將京漢鐵路價目較原價增收半數早有此說兹查郵傳部加價之說不獨指京漢而言凡稍發逹之官辦鐵路均加半價京奉亦在其内現正由鐵路局豫備繕稿俟唐尚書到部後叩行出奏 
　　自濤邸歸國對於軍事改革多有政見刻軍諮處正編輯各國兵制並逐條參酌中國軍政情形加注按語以定取舍又濤邸在各國考察日記頗多惟零碎不成片叚刻下亦正將此日記編成卷帙俟各書編在後即爲軍事改革之根據 
　　聞日前度支部連接各省清理財政官電告僉謂養兵經費太多眞有不能久持之勢如不早行設法將來何以支給務懇與軍諮處妥籌辦理云云 
　　日本定於本年陽歷十一月中旬舉行陸軍特别大演習特請我國臨時派武員前往陪觀聞已由軍諮處陸軍部議妥派第四鎭第八協統領王遇甲禁衛軍第三禁統帶札拉芬第二標第三營管帶崇林等三員前往參觀已將銜名照會外務部預先通知日政府矣 
　　魯撫孫寳琦迭經言官指叅又爲輿論所不容亟謀内用署郵尚沈雲沛因唐紹怡現已啓程不久到京擬設法自圖退步據聞政府中已有人爲二人設法對調以郵傳部侍郎一席位置孫寳琦即以沈雲沛出撫山東聞此消息甚確不久卽可發表 
 
 

Page 6

 
 
　　陸鳳石相國年已七旬今歲入秋以來精神大减自得禁烟大臣差使後病勢日增未能實力任事現已延醫調治謂非安心靜養不可聞相國擬於日内奏請開去禁烟大臣一差俾免貽誤 
　　憲政編查館通電各省謂各省設立審判廳獨立權限章程經會同大理院妥議具奏奉旨依議惟現在各省審判廳未成立之際其彚奏專條死罪各案應暫由大理院會同法部覆判具奏俟各省審判廳成立後再行照章辦理 
　　資政院蒙古議員近日陸續到京内有不通官話者數人壽尚書以入院議事言語不通諸多窒碍刻選該部中精於蒙語之筆帖式一二人使之隨同入院以便通譯聞已申明資政院添設座位矣 
　　法部模範監獄去年已向度支部領欵派員承辦近日廷尚書因核計該處工程特約左右兩堂同往查看不料至彼僅見地基一方未見立一柱築一墻亦未見版築經營之象不禁大怒立傳承造人員大加申斥該人員亦覺無辭可解惟謂地基太大現所看者在此一面匠人工作在彼一面含糊其詞藉爲掩飾云 
[時評]  
　　其一 
官指民曰革黨。曰匪徒。則草芟而禽獮之。雖有奇冤。莫敢誰何也。民指官曰罔上。曰誣良。則雖經同鄉京官之指摘。地方公正士紳之呼籲。不過以明白回奏查無實據等語了之。而曾不能損傷其毫末。 
官權之張。民命之賤。蓋至今日而極矣。預備立憲云何。哉 
　　其二 
剪髮易服之說旣興。各處人心。莫不異常恐慌夫徒恐慌無益也。亟亟焉謀改良。謀預備。母使利未著而害先形。則策之上矣。呢絨也。皮革也。羽毛嗶嘰紗布也。此皆剪髮易服上。必先預備之事。以中國今日之工廠。斷不能應全國大多數人之取求。使一旦改革。而事事仰給於外人。則金錢流出之數。豈可指算。是非一家一業之恐慌。實我全國之恐慌矣。 
夫剪髮易服二事。旣迫於大勢之所趨而。不可强冋。則惟各謀預備。各謀改良。以自圖補救焉耳。謀定後動。東鄰可師也。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鬍匪行刦俄輪將起交涉哈爾濱]  
　　俄輪名霍號者在哈爾濱上遊被鬍匪行刧並槍斃船主搭客一案已詳載昨報兹聞此事經黑撫電告外務部後日昨俄國駐京公使接奉該國政府命令特至外務部報告一切并深怪吾國對於松花江行輪不能實行保護以致有此意外聞外務部堂憲當即電飭黑撫將此案詳情速行查復並妥擬保護外人行輪辦法一面遴派幹員從速偵訪此案兇匪務獲究辦所有善後事宜即飭黑撫就近派員與駐哈領事妥商具報 
　　按松花江交涉懸案至今未結忽釀此意外將來俄人必更有所藉口尚望該省對於此案從速跴獲兇匪妥籌保護外人之法母任生出意外交涉則東省之幸也 
[松花江發還稅欵新章哈爾濱]  
　　代理總稅務司箚哈爾濱等關文云奉稅務處箚行凡由哈爾濱江關三姓分關拉哈蘇蘇分卡自本年四月初四日起至七月二十四日止所收進出口稅欵内若有與新定稽查松花江往來船隻曁進出口貨物暫行試辦章程不符者或逾於該章程所定之數者應行發還若商人有領發還之稅欵可赴原徵之各關遞禀詳叙情形並將由關原發之收稅條一同呈騐此項禀帖應在本年十一月二十七日以前呈遞若收稅條未能隨禀呈遞可展限至宣統三年六月初六日以前補呈遞禀以後由關查核相符再自呈遞原收條之日起限三禮拜内將稅銀發還此項稅銀若由三姓或拉哈蘇蘇徵收者或在各該處或在哈爾濱江關呈請發還均聽商自便惟所定之三禮拜限期自應展寛以便哈爾濱江關與各該處往來函詢至於船鈔一項在本年航期内仍舊徵收與以上辦法無涉 
[杭垣斷髮易服之大會議杭州]  
　　近來喧傳剪髮易服之事杭省商界大形恐慌日前由商會刊布傳單訂期念二日下午特開大會届時各業商人計到二百二十餘人公推綢董丁和甫君主席丁君聲明剪髮易服一說屢載報紙本城白話新報并有明年元旦實行之說此事關係各業生計應預爲設法以維大局且聞嘉屬石門商會首先電詢商部冋電雖謂並無其事然近年新政頒行軍警各界已不改自改本會有保商之責所以邀集諸君共籌辦法並將吳君薇生及浙商一分子與徐君蘭舫萊函委託孫君佑臣代讀畢議長請衆籌一妥善辦法顧總理云鄙人意見擬照第三函治標治本辦法爲最妥今日到會者大半不願有此惟敝會爲衆商領袖勸業道係全省商務機關不如先由影響各業公具說帖到會再行彚送勸業道轉詳農工商部明示方針以安商情一面出示曉諭俾免訛傳諸君贊成者請各舉手全體贊成次丁君謂此事最受影響者莫如典業謠言日甚不但取當無人必至閙成極大風潮云云各業均允一星期内具略到會以資取决即散會 
　　節錄徐蘭舫君治標治本說所謂治標者應請聨名要求當道電逹政府確詢虚實如果所言非虚則凡關係服制各業數千萬之血本數千萬之工商皆將廢棄坐斃同爲朝廷安分商民忍令無辜置之死地是必要求於改革之中曲爲設法維持以保大局如果所言確係謠傳亦應求大部明白宣示並請地方宫剴切曉諭以安人心至於治本之說諸君亦知時會所趨變法易服之終不能免乎旣不能免則吾儕所執之業旦暮淘汰丁此存亡絶續之交若不急起直追共圖補救實不足以競生存是故研究新理改良製造結團體以共謀進步竭智力以别創新圖是爲吾儕今後必要之佈置云云 
[汴省財政不敷之實數河南]  
　　聞河南省財政經正副監理官預算每年須短五十餘萬嗣議裁併局所（如支應局等均已於八月初一日裁併藩司財政公所辦理）可省十餘萬核减各官行政公費可省二十餘萬約尚不敷十餘萬兩云 
[皖省陸軍出巡皖北電文]  
　　皖撫致軍諮處陸軍部電北京軍諮處陸軍部鈞鑒申密皖省混成協自去年規復以來勤加訓練各目兵恪守紀律遇有動作均能力盡保衛地方義務惟兵貴致用先在實習蓋實習之效足使員兵增長經騐而可爲制用之法軌查皖北各郡幅員廣博山川阻深爲歷史上用兵要地而連年荒歉伏莽時虞現值青紗幛起尤應作建威銷萌之計本年春間酌撥馬隊一隊前赴廬州出巡該隊迭獲巨匪頗增歷練紳民亦極歡迎現擬由六十一標步隊酌撥第三營並連合馬隊一排飭令開赴皖北一帶巡行作戰一切計畫俾資實習兼以保衛地方預計擬由省垣分期巡至廬州抵廬州後擬分兩部一由鳳陽趨泗洲一由壽州趨穎州而皆以宿州爲會合地點會合後復旋經南行期集廬州并程回省往返時期約兩個月有餘惟皖省營制官佐薪水本係减成發給現擬于出巡期内非屬永遠留駐者准照定章十成給領目兵津貼一兩亦准照加夫役照目兵津貼减半給與柴草馬乾掌韁各費概予照章支放其出防經行地倘不能擕帶炊具者必須隨地購食目兵每日擬請酌加旅費銀一錢其餘轉運各項雜費並准照章臨時據實開報核支此係因皖省軍用準備尚多缺乏酌予變通理合先肅電商伏乞核准立案並希電示祗遵家元印　　軍諮處陸軍部覆電安慶撫台鑒洪元電悉出巡官佐薪水非永遠駐留者照章十成給領目兵津貼一兩夫役照目兵減半柴草馬乾掌韁各費照章支放目兵每日加旅費銀一錢尚屬可行希飭照辦 
分類新聞 
 
 

Page 11

 
 
政界 
[革員發充軍台武昌]  
　　鄂督瑞制軍前於晋京陛見時奏請將調鄂江蘇候補通判謝謙革職拿辦奉旨照允聞謝係福建人與直督陳筱帥湘撫楊俊帥素有交誼感情極篤該員從前曾任江蘇太倉州因納妓爲妾沉湎酒色被瑞督在蘇藩任時將其撤省察看未幾復由前任蘇撫陳伯帥委其辦某處釐差謝竟借爲漁利之塲侵蝕公欵鉅萬時陳筱帥已調任鄂督瑞帥升蘇撫欲奏參澈追經前蘇臬左廉訪極力挽求得免革職以通判降補乃投効來鄂經陳筱帥委以左路巡防營統領仍復驕縱恣肆尅扣糧餉迨瑞帥調鄂謝尚不知檢束遂被密查員據實禀揭有㕑役剃頭轎班等人皆以兵爲之深染綠營積習等語瑞帥大怒立即奏參革職拿問刻已訊明定罪發往吉林邊界軍台効力不日起解前往矣 
[巡警道驅逐流娼南昌]  
　　署巡警道陸觀察查知省垣流娼如織因嚴限中秋日一律出境如違限逗遛查出即發官媒嫁賣再有如前私租房至冒充往家曁賃廣外班船依然賣笑之事一經查覺該屋主船主從嚴懲辦如有代租房屋囤住藉圖歡聚者查出亦即治以庇娼之罪 
[度支公所科長易人蘇州]  
　　蘇垣度支公所主計科科長張太守壽鎬現奉蘇撫調委財政局帮辦陸方伯以主計一科爲全省統計之機關自非精於會計之員不能勝任查有丁憂知縣徐良弼素善疇人之學堪以派委按月支給薪水一百二十元以資辦公當即下札委充現徐令已於前日到差矣 
[華署亦分科治事松江]  
　　華亭縣趙豹文大令以裁吏分科爲掃除積弊之要著日昨特查核卯薄諭召合署書吏覘其人品勤惰以定去留並擬分設總務度支刑法敎育典禮實業交通外交等八科各設正冩生一名副冩生一名或二名視公事繁簡爲斷另設學習冩生每科各二三名正副冩生則酌給辛工學習冩生祇發飯食 
[警務實業責道考查廣州]  
　　粤督袁制軍現以各屬地方官辦理地方一切政治事宜各該管司道均有考核甄别之責如藩司之對於錢糧賦稅臬司之於命盜緝捕等均有核其成績專詳出考之責當此整頓吏治改良官制之秋粤省經已添設巡警勸業兩道自應將職掌内之警務實業等事歸該道等考察情形出詳請辦以專責或而重要政日昨特分札兩道一體切實遵辦 
軍界 
[陸軍中學預備檢查武昌]  
　　鄂省陸軍第三中學總辦李紫垣部郎刻接陸軍部軍學司長易迺謙君來電謂現奉堂諭時届秋令全國陸軍中學應照軍隊例舉行檢查一次以覘學生程度藉考辦事優劣所有湖北第三中學派定軍學司一等科員朱啓舜二等科員黄承綬即日來鄂詳細檢查希妥爲招待云云刻已轉飭各生預備功課矣 
[水師調赴合肥防堵匪亂安徽]  
　　皖北鳳台蒙城一帶土匪聨合饑民肇亂業經江督張制軍皖撫朱中丞迭派大兵前往剿辦而饑民遍野强悍性成又加土匪出没無常誠恐蔓延爲患不可收拾長江水師提督程從周軍門有鑒於此特調集水師舢板二十艘前往廬州巢湖一帶防堵以清亂萌聞已於日前出發矣 
[講武堂成立之先聲杭州]  
　　浙省編練新軍將才缺乏迭經浙撫諭飭督練公所司道會同恊統設法組織嗣因庫藏支絀籌欵爲難荏苒因循迄未舉辦本年疊奉陸軍部電檄嚴催統限年内成鎭添徵營隊亦已次第來省入伍又值綠營全裁舊有將備不乏可用之材除年逾六十歲以上照章休致外其年力富强確堪造就者一律挑選考送講武堂肄業預儲新軍將校雖帑藏支絀籌濟不易惟此項組織萬難再緩業經督練處禀商中座先在杭州寗波兩處各設講武堂一所札商藩司先籌開辦經費洋二萬元以便於九月内组織成立 
[派員赴部會議軍事武昌]  
　　鄂督瑞制軍近准軍諮處陸軍部來電以處部有統籌國防之責現擬將各鎭軍制操課酌量變通凡已成鎭恊各省應派上中級軍官佐一二員尅日來京會議以收集思廣益之效當經制軍會商第八鎭統制張軍門彪二十一混成協統黎參領元洪檄派第八鎭中軍官李哲湘十八協統領官鄧承拔混成協執事官胡驤龍遵照前往矣 
[駐湘陸軍撤防回鄂武昌]  
　　鄂軍第八鎭二十九標三營前因長沙之亂奉派往湘駐紥岳州已歷數月今湘省大局平定岳州亦安靜如常該管十五恊統王得勝特禀請將該營先行撤防餘營則陸續撤退業奉鄂督湘撫允准該營特於十九日乘沅江輪船抵鄂矣 
[陸軍舉行秋季演習鎭江]  
　　駐鎭南洋陸軍第十七恊杜協統淮川以本年大部簡閱雖准緩期然振軍經武爲强國要圖亟宜整勵戎行以圖根本刻值秋深馬肥正當購武之時昨特通發命令傳知駐鎭三十五標各營隊出南門外舉行秋季演習儘一日之長於野外操練諸般動作以覘進步 
學務 
[皖撫刻劃藉學歛財之眞相安慶]  
　　皖學司日前詳覆核議中書科中書李慶芬等禀辦初級師範學堂立案一案當奉皖撫朱中丞批云據詳該學堂擬定簡章核與部頒師範學堂新章不符所請立案之處應不准行查京外創設學堂照章應由提學司核准詳咨立案該學堂並未呈報該司徑請立案辦理已屬不合且該學堂學生王香浦高俊等屢以彭少楷拐騙學費禀請追究可見該學堂並未籌有的欵專恃歛資挹注迨至支持不易無力開學是該學生等未受學課已先耗學費矣查近來私立學堂隨時報設如果𤍽心敎育切實舉辦亦足補助公家藉收普及之效本部院未嘗不殷殷企之乃有藉學堂以漁利營業者虚設一堂重徵學費甫請立案旋報畢業貽誤學生殊非淺鮮深堪痛恨該學堂旣未籌的欵又不合新章應由該司飭縣勒令停縣所收學費併應追繳發還學生具領嗣後凡遇學堂呈請立案之件應先由地方官或敎育會將辦學人資格及所籌經費辦法確切查明再將章程表册詳加考核始准詳請立案以杜虚冒而昭核實 
[絲捐撥充學費碍難展限杭州]  
　　杭屬硤石釐卡委員成太守本璞日前具禀浙藩吳方伯以絲捐善後項下酌撥學費何日期滿請示祗遵等情旋經吳方伯批云查此案前據硤石鎭朱紳等禀請將前撥絲捐善後每包洋五角展限十年等情當經明晰批駁在案據禀本年絲善後捐項下已由朱紳等領去洋一千八百元有奇殊屬專擅應責成該守逾限溢撥之欵如數解司以清公欵至此項學費係光緒三十三年批准予限三年扣至本年新絲上巿已由三年照章限滿即非諮議局議决提充修濬水利經費照案亦應停止暫緩停給碍難照准 
 
 

Page 12

 
 
實業 
[勸工院改辦貧民工廠漢口]  
　　漢口勸工院開辦數年徒資糜費前經鄂督飭照部章改辦貧民大工廠所有勸工院收支事宜責成勸業道高松如清理刻高觀察遵飭督同該院收支李栩齋剌史曁裁科委員宴某逐一盤算將舊存原料製成熟貨運赴各分銷處平價銷售其在廠員司計十八名現裁汰出院者已十名尚有八名在院料理餘事聞將來祗留三名卽足敷用其餘工匠藝徒丁役人等悉行遣散俟赴津調查貧民工廠專員馬孝廉鳴謙回鄂規定宗旨再行選用至革道張賡颺前購勸工院地皮任意舞弊匿契不交經瑞制軍查明紏參委勸業道漢關道會同勘丈前後共勘三次與該革道所繳總契全不符合據稱係用從前工部尺購入然亦無憑可據兹特將勘丈情形繪具圖說禀復督院核辦 
[農務總會催撥經費安慶]  
　　皖省農務總會業經奏准奉部頒發關防開辦在案所需經費議在江皖米厘項下撥濟應用迭經呈由皖撫飭撥尚未據該局詳覆惟皖省旣未議定江省更難定案事關農政未便久懸刻該會又呈請撫院飭催矣 
[發明軋花機器詳請立案杭州]  
　　紹郡厘局包守日前詳報浙藩司畧稱安昌卡德興等花行禀稱商等開設有年向以脚踏洋車軋花配運遵章報捐惟脚踏車等須用人力農忙之際殊難招募應配之貨每多誤限現擬置備小引擎以横軸運車不燒煤炭祗用柴油運機以行較諸舊有脚踏車人工旣省出花尤速實爲軋花之利器理合轉詳立案以資保護 
雜記 
[嚴緝家丁賞格南昌]  
　　豐城縣舉人涂保庶等三十餘人聨名具禀撫部院控該縣令之家丁梁斌即炎林得賄包庇烟賭重案奉馮中丞批准委員查辦並提家丁梁斌到案詎梁已聞風遠颺刻下縣令高懸賞格如有能拿獲家丁梁斌送案者賞洋二百元知風報信因而拿獲者賞洋一百元不知將來如何結案 
[太守焚劈妖祠松江]  
　　青浦縣屬金澤鎭陳三姑爲最著名之妖祠遠近愚夫婦奉若神聖每年三九月香巿極盛進香人不用香燭均納香資少則二三百文多則數千文不等迹近科歛戚太守久有封禁之意二十一日乘輪率同鹽捕中營張帮帶等在江浙交界處會哨歸過金澤即在里許外停泊便服步至東嶽廟入瞻陳三姑寢宫規模煥然時北鄉人進香正盛太守遂傳嚴汛弁詢明一切隨飭帶廟董董望舟男巫許球生略詰姓氏宣述妖妄惑衆之罪飭所部弁勇拖陳三姑偶像至廣庭中斧劈其頭顱及木體聚薪焚之中有銀製臟腑等物撩棄河心隨將該廟發封太守又以妖妄半由巫覡煽惑即帶許球生　松細訊供出該鎭有最著名之四香台及名跑話者一人現擬一一提辦以絶根株最奇者陳三姑之旁裝有藍頂花翎偶像一具人咸謂三姑之舟子現董望舟亦已飭差往提矣 
[巨梟擄人支解之駭聞鎭江]  
　　巨梟葛三向以販費私鹽爲生拒捕行兇無惡不爲　前忽將諫壁鎭朱三擄去不知蹤跡據聞已分尸數塊擲於江中朱妻聞此噩耗隨即赴縣喊控聲稱其夫被匪葛三擄去生死不明求恩緝究當由文大令慰諭謂爾夫旣被該匪擄去死多活少恐屍身難以尋找爾好好回去候信本縣定拿該匪儘法懲治大令隨即加派通班捕快趕速購線四處緝獲務拿該匪到案但未知能否弋獲也 
[商民懇免鋪捐之無効安慶]  
　　休寗縣屬之屯溪鎭從前商務尚稱繁盛近年以來迭遭水旱兼之銀根迫緊以致各商業日形蕭索所有該鎭舖捐前由鎭商寗恩等公禀皖撫懇予暫免當經朱中丞批仰藩司核議去後兹據該司覆稱前項捐欵有關要需所請碍難照准 
[嘉興禁烟之現狀嘉興]  
　　嘉興自二月初實行挑烟憑照後有禁烟公所之調查員時常檢察一時風行雷厲頗有精神膏店之封閉者二（蕭德豐蕭正興）被罰者不計其數烟民紛紛思戒詎一二月後漸漸寛弛無照者均可剪土挑膏土膏之生意漸覺發逹調查員數輩日巡行於大街熟視若無睹前猛後寛抑何相懸至此 
[新聞紙藏寄槍碼之異想廣州]  
　　廣州郵政司日前先後查獲新聞紙内夾藏槍碼數包均書明寄交新寗遠華源收轉交楊明字樣送由粤海關稅司轉呈粤督核辦當經札飭新寗縣查明究辦現據禀復謂已派差勒傳楊明及遠華源店東訊究旋據差禀楊明查傳未獲將遠華源店東張沾臣帶案訊據供稱店内向無楊明其人係被人挾嫌圖陷並據該處紳商具禀遠華源委係滙兌正項生理等語兹奉袁制軍批云本案由郵致司先後查出内藏鎗碼之新聞紙共有三次之多均書明寄交新寗縣遠華源收轉交楊明字樣雖所寄鎗碼每次僅十餘顆而情節極爲可疑究竟遠華源店東張沾臣平日是否安分貿易有無與匪往來情事應再澈查明確一面飭差密緝楊明到案究明實情分别核辦禀候察奪勿稍延縱 
文苑 
[感事四絶（外）]  
　　其一 
六鰲釣罷　昏昏。誰爇名香喚國魂。中夜。不須更起舞。鷄聲今已誤劉琨。 
　　其二 
捧心忽欲顰新病。剜肉偏難補舊瘡。他日惹將西子笑。是儂天寳末年妝。 
　　其三 
賈生已盡憂天涙。豎子猶思薄海名。頭到宫門。更無血。不如歸去負鵑聲。 
　　其四 
聞道長安嫉阮咸。誤人未必。屬頭銜。濁流不解清流。痛皂白誰分三寸函。 
來箸 
[泖東草堂筆記叙]  
當詞章考據餘風未熄之日。研究經世之學者。吾國固少其人。是蓋有風氣焉。多士爭集而一二人背馳焉。羣笑爲不倫也。是仰有運會焉朝廷康樂而一二人扼腕焉。衆以爲不經也。是　明知詞章考據之無用而當是時舍此之外無　學。者學此而已。獨有識之士。默攬家國。盛衰之故。知時事。之日。亟引天下爲已任。方是時固。不知共。言之可用道之可行也。至其言。已驗。方期以平。時韞　見諸實行。而其人已。往祗零楮斷。墨保存。於家　落於諸相。知之故。篋者出以問世以見其平生精究有用之　。而爲吾國新舊　派交代時。之山。斗抑亦可悲。也已。維吾亡。友沈君。鏡賢先生。自少即研究經世之　經史子集靡不流覽。旁及天文算術。恪致醫學。外國　。而尤精輿地。至西北地理。　之尤審。披卷而誦之。按圖而索之。溝通路徑。旁加注釋。訂前人之誤。袪後學之疑。疏通證明如指諸掌惜其書散佚。尚未付梓。而其說時見於日記。蓋先生天賦聰頴又勤於學晝夜盡白卷遇疑義一思索間。鏗然理解。有所得輒筆之日記顧不爲空言。務求有用。念朝廷。方有事西。北故於邊塞地理言之尤詳。誠考　時事者所必備之書也。戊申夏余署假回國同門友蔡叔明君。出此册命校勘。學識淺薄不足以膺此任。顧沈君諸舊友。皆覊於　。因勉力從事。未竟而余又東渡王君又甫爲績校旣訖。行將付梓。因　書所見如此。李維翰拜叙 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[督辦鹽政大臣會奏籌擬整頓山西北路鹽務辦法摺]  
　　奏爲籌擬整頓山西北路鹽務辦法繕單恭摺仰祈聖鑒事竊查山西省南路平陽蒲州澤州潞安四府霍解綘三州及隰州所屬之蒲縣共四十四州縣向爲潞綱引地北路太原汾州寗武三府平定保德忻代遼沁六州並隰州及所屬之大寗永和兩縣共四十四州縣向係配食土鹽仍歸潞引完納鹽稅大同朔平兩府及口外各廳向准購食蒙鹽嘉慶年間阿拉善王瑪哈巴拉呈獻吉蘭泰鹽湖由官招商辦運始以口外各廳大同朔平兩府及向食土鹽之四十四州縣劃爲吉蘭泰鹽引地内陽曲等三十州縣兼食上鹽仍留引稅其岢嵐等十四州縣撥歸吉引共設吉引八萬七千五百道納課行鹽特設鹽官以司之嗣因吉鹽誤運虧課又慮侵占潞銷乃將鹽湖賞還蒙旗禁止水運而以吉引額課攤入河東活引於是鹽官裁而吉岸遂廢今吉岸六十四廳州縣已增爲七十一廳州縣其中惟陽曲等三十州縣配食土鹽尚領額引四萬三千餘道而應納鹽稅一萬七千餘兩亦已攤歸地丁征收外此各廳州縣均行無引之鹽止抽鹽釐並無引稅此山西北路鹽務沿革之大畧也當吉闌泰鹽納課行引之初原准蒙土兼食其時即有鄂爾多斯蘇尼特兩旗無引蒙鹽入境侵銷以關繫蒙旗生計未能禁絶及吉岸旣廢法禁大弛蒙鹽土鹽購食悉從民便於是蒙鹽則有吉蘭泰紅鹽鄂爾多斯白鹽由晋省之西北入境烏珠穆沁青鹽蘇尼特白鹽由晋省之東北入境中以紅青二色最爲大宗土鹽則有紅黄黑白四色以太原太谷平遙徐溝代州忻州定襄大同山陰應州朔州等處所產爲最多陽曲榆次祈縣交城文水五臺崞縣繁峙汾陽孝義介休懷仁陽高天鎭寗遠等處次之此外歸化托克托城一帶復有東素海臺所產之土鹽太原汾州以西又有由陜西渡河之花馬池鹽及小鹽平定以東又有由直隸入境之蘆鹽以此五種之鹽紛然錯出商無定人鹽無定價銷無定地惟由民販因利乘便展轉運售於七十一廳州縣之間久已視同百貨不復以鹽法繩之近則太原汾州各屬復有試銷之路鹽或設局分銷或發眅代售與各種鹽斤互見於巿此又山西北路鹽色紛雜之情形也（未完） 
本埠新聞 
[保守城壕者之憑藉如是]  
　　南提劉軍門日昨爲辨白禀請保壕諸人並非揑名一事咨江督蘇撫文云查城壕基地一案前據上海紳士唐錫瑞等十人開具節略由唐錫瑞等三人來松面謁其楊家善等數人雖俱列名確未到松今核大咨以總工程局據楊家善周鎬赴局聲稱並不干預此事究竟當時該紳等是否冒名抑係另有名姓相同之人殊不可解當即札飭提右營參將周明淸詳細確查并將該紳等篆號年歲住址一併開明以便咨復去後兹于六月初十日復據唐錫瑞等三人開具十人住址名姓節略面呈内開竊職等於二月念九日由唐錫瑞領袖共計十人聨名繕具節畧由職錫瑞等三人親詣鈴轅開呈姓名住址由號房呈遞當蒙傳見面呈節略冋滬後即于三月初六日山錫瑞等十人合詞公禀并禀兩院憲台各在案旋於三月初十日見報載住尚文門内之周月溪告白因與職鎬姓名相同指爲冒揑並以武營爲虎指職等爲倀任情謗毁當由職縞於十一日登報聲明今據工程局董招致周月溪之函禀請查究可見自知　屈　意糾纒不知鎬别號子京久居城區二鋪艾家弄早經陳明憲轅號房會於光緒三十三年在四川振捐案内報捐監生並加同知職銜原藉浙江久遷上海註明部照至不列自治選册者係調查者之漏鎬經營事業不欲爭此無價值之選權故不自陳且上海合格公民漏列選册與不合格而濫入選册者甚多即如周月溪原籍浙寗流寓上海未久並無財產資格與寡嫂袁氏同居冒稱夫婦而亦濫入選册概可知矣今工程局一若選册無名即無具禀言事之權不知據何法理職家善確曾列名具禀本約到松臨行獲病致未親到電文錯列諒係發電時匆忙所致又以錫瑞住漕河涇鄉區事不干已疑爲冒揑不知城壕官地係屬全縣範圍城鄉各區共同關係况該局原禀内列名之李厚祐王震均係浙藉隔省之人可以干涉而於本邑之人反指爲無干此又不知據何法理也總之工程局設立以來雖自命爲公法團假托文明論其實則放利而行已耳濫用其權已耳何嘗稍顧公理又全與法律相違即如此次議案欲創立公司自任發起明是與民爭利侵奪民權觀其禀詳章程迹近壟斷此豈自治所宜哉且旣以壕地出租造屋爲非何以公司亦主張造屋豈於彼則可於此則不可矛盾之情概可見矣職等不忍坐視爲之引申公理以盡國民監察之責乃誣以冒揑固屬遁詞抑何譸張兹悉憲檄參府詳查理合據實陳明仰祈鑒核據情咨復聲剖仍請將該局議案飭令撤銷俾保國產而淸界限藉安民業而免騷擾大局幸甚合邑幸甚等情據此是自治公所有意將周子京與周月溪名姓相同牽纒紏葛希聳聽而遂私謀况上海營地前被剝奪淨盡其垂涎城壕營基處心積慮已非一日誠如該紳等所云旣以壕地出租造屋爲非何以該公司亦主張造屋豈於彼則可於此則不可似此譎詐情形自相矛盾想貴部堂明察秋毫諒亦難逃燭照相應將上海紳士唐錫瑞等十人姓名住址開具淸摺備文咨復爲此合咨貴部堂請煩查照俯准將此項城壕營基仍歸營中辦理並檄飭將自治會議案撤銷以重營地並祈示復足紉雲誼望切施行 
[日人肇禍案三誌]  
　　梧州路東孚棉花棧日人籐井立本等四名行兇戮斃勤昌絲廠出店張三寳並傷小工王阿二劉得彩行人范金四等一案兩紀本報兹悉昨經捕房將該日人一併解送日領事署押候訊辦又該花棧内前日死一日本婦人昨日出殯聞係棧主婦因夥肇禍致遭驚斃云 
[塡賣河道責令開通]  
　　二十八保十二圖地保沈月堂私將吳　涇河道墊塞售與洋商蓋造房屋等情已紀前報昨晚田大令復訊沈俯 
 
 

Page 19

 
 
首求恩大令判責一千一百板諭限十天將該河開通如違嚴行比追著仍還押 
[是亦整潔街衢之一道]  
　　總工程局路政處查得沿路溲溺最爲作錢街道且復妨害衛生爰示諭居民行人略謂本局擇地設立水門汀小便處原爲便民起見乃近有無知之徒性成貪懶輒於墻角路隅任意溲溺實屬不顧公益殊堪痛恨嗣後如非本局所設小便處不得藉口原有尿漬隨意溲溺違干拘罰除派巡士暗查外特此曉諭 
[是亦淸理債案之一法]  
　　總工程局裁判所查得錢債各案一經審判交保理處往往挺押不理或保出後抗置延宕以致經年累月積壓不結殊屬非是爰將違抗各案檢出數十起調查明晰逐一嚴比分别限理 
[是眞無妄之災]  
　　上南交界之杭頭鎭人瞿來生向以宰殺耕牛爲業兇惡性成横行鄉里與隣人張阿東有隙前日邀同無賴十餘人將要張於路得而甘心至夜適有鄉民盛全生自鎭歸家來生等誤認爲張阿東即上前攢毆致將全生毆傷倒地不省人事至天明由全生之友得悉卽報知該處地保施佳餘詎施與張同黨得賄不睬盛全生無奈欲投南滙縣控告張阿東等卽潛匿上海縣境被盛偵知若處已於昨日投縣禀求緝究矣 
[定貨不交案赴府上控]  
　　職商祝大椿前在縣署呈控曹爕卿不交定貨一案曹以定洋旣經退還且已立有還洋據交執爲憑又有中証王子良王星標張順卿等在塲擔保何得復索貼價爰於日前投松江府禀訴前情兹奉戚太守批示云如果定洋退還何能復索定貨究竟有無還洋據可騐中証可憑仰上海縣查明訊斷具復等因昨日已札飭上海縣遵照辦理矣 
[城廂救火會改選職員]  
　　城廂内外救火聨合會昨假地方公益會開第四年改選職員大會上午十時全體到會投筒下午一時開筒所有當選各職員如下（正會長）李平書（毛子堅穆抒齋（評議員）王引才莫子經沈縵雲王一亭張樂君郁屏翰 
[糞船不准入城]  
　　自治公所秋季議事會所議之案現經董事會重復議决以城内各處河道狹窄而又潮汐非時查有載糞船只往往停留經旬延不開行穢氣四佈最足妨碍衛生嗣後祗許挑至城外裝船不准放進城關以保治安除派巡長巡士留心查禁外行將出示周知矣 
城内 
[探夥作弊]  
　　道探程品山昨押其副王順發一名到縣並禀稱前奉諭隨同律法員赴香港守提撫順丸買辦李裕妙即於是日動身所有弁之差使經地方收發處家丁王小松令弁托伊子王順發代辦並稱如無諭單不能服衆當將諭單交彼弁直至本月二十日回申得悉王順發聲名狼藉人言嘖嘖因細爲深緝係前次内城警廳電拿吕子斌並南奴洪桂香侍妾金娥翠金等一案所有翠金等行李十二件被王順發王小松父子串通在該行李内私自取出金表衣服金戒等物然後送進今在王順發身畔抄出金表一只並有質在益昌當内狐嵌披風二件計當四十元其餘弁未敢至渠家中搜查聞尚有零星贓物不計其數緣事關重大故將王順發銬住派人看管禀奉道憲蔡觀察諭飭送交至案田大令准即飭押候訊 
[道批兩則]  
　　尹克昌禀批查信義銀行與鎭江紙廠借欵紏葛一案疊奉兩院憲批行　帳盤軋隨時轉飭會同商務總會遵照辦理並節次札催在案今來禀稱紙廠各帳去年登報印送究竟已未會同商會查對是否核實未據具報仰上海縣查案禀復前據職商陳昌年等擬開辦鎭江紙廠凡信義銀行以及商會借欵一律担任分年攤還等情亦是淸理一法已移商會俟復到如何情形再行核辦合併飭知此批張鈞堂禀批此案節經批廨勸諭飭遵迄未復到如果該被告抗不遵照惟有按例究辦一法仰會審官寳令速將陳姓已否遵勸情形禀復察奪母遲 
[移縣併究]  
　　周吟山控周夏氏周杏榮串拐伊妻周顧氏無蹤由三林塘巡局將夏氏送縣候提杏榮到案訊辦在案兹經吟山查悉顧氏實被夏氏等與蟻棍王阿　販賣在川沙十三圖開陸正大洋鐵店主陸仁林爲妻遂禀控浦東總巡局諭飭該圖地保朱炳心將王及顧氏交到昨奉游正巡官備函飭即解送上海縣歸案訊辦田大令當飭收押候究 
[覆訊盜犯]  
　　盜犯湯魁見由公共公堂送縣訊押釘鐐在案前晚奉田大令復審湯供向爲點心店夥後入盜黨在如皐縣境爲首搶刦陸王氏家衣飾銀洋砍斃該氏獲案收禁今年正月初六夜各犯正在賭博之際小的乘隙紐斷練條逃至上海復被拿案是實求鑒大令判還押再審 
[毆傷祖母]  
　　住居城内登雲橋西浜杜連生近因生意已歇常冋祖母　丁氏取錢花用昨日索錢不遂胆敢將祖母毆打傷及頭額面頰青腫經左右隣居得悉代鳴崗巡將杜拘至巡警西四區當奉楊副巡官訊明本應移送分局究辦姑念哀求知悔改過從寛判杜連生重責二百下飭具改過結存案如違并究 
南巿 
[限期拔還]  
　　無錫人陳阿辣控鐵店主朱愛寳欠代借洋五十元及息洋四十八元另欠十三元一案旋有宏泰條鐵店主丁劍秋從中調停將陸叔鳳池所欠洋三十三元劃歸陸收外又代朱墊付洋三十元遂即朦請銷案嗣阿辣之嬸母因收欵無　又赴總工程局呈催昨日由局傳集朱陸等復訊據朱供實因無力償淸是以倩丁劃還陸鳳池供所欠丁欵係往來多年應求減斷判朱交保限月底繳洋六十一元給陸鳳池具領外再限九月初繳洋五十元以便歸丁領回淸欵違者送　嚴辦所呈摺據存候完案發還 
[控追貨價]  
　　協盛鴨行夥張雨年扭　户阮阿寳至南區控被結欠貨洋五十五元七角延不理處解由工程局訊實　交保予限月底先還十五元餘限月拔十元 
[盜賣船隻]  
　　船户陳妙海前由曹炳發曹金生將駁船一艘立據抵借洋六十元近被曹將船盜賣置欠不理前日見邱阿炳計全生之白菜船確係原船因將各人扭交水　解送工程局訊明判交保協同管帮將馮阿二　案船着扣留 
閘北 
[地保索詐]  
　　寡婦陸曹氏前投四路分局控徐金生沈小和借去田單一紙押銀一千一百兩一案曾記本報詎十一圖地保陸阿寳日前　該氏勒索賄洋三十元託稱開銷局中人等被某　長查悉禀明黄正巡官以此事關係警局名譽虚實均應澈究奉踰先傳陸曹氏到案訊明核辦 
[屋倒傷人]  
　　新閘橋北首和記水菓店與王和尚所開之荳腐店平屋三間係陳南橋之產業年代已久墻壁傾圯突於前晚二句餘鐘砰然一聲盡行坍　壓傷店移一人當由崗巡歸局報告昨經黄正巡官親往履勘並飭傳該房主到案候訊 
[私收客帳]  
　　永順水菓行主蕭金榮控其夥范阿二私收客帳一百餘元一案經四路分局黄正巡官訊判交保算帳在案詎范保出後延不理算蕭復投局控訴昨奉　訊判范限期押繳違干比究 
[分别責押]  
　　船户揚正才控埠控埠頭胡學　同其子胡金生訛詐不遂揑冩借據逼令簽押一案屢記前報昨經黄正巡官訊實判將 
 
 

Page 20

 
 
代筆之劉古蘭戒責二百下胡學濤禁錮一月期滿　逐出境 
英租界 
[懲辦拐匪]  
　　新閘糞夫毛巧福控龜棍王巧生與高培康顧陳氏串拐伊之未婚媳沈毛頭價賣與鴇婦陳王氏由探將各人一併獲解公堂分别訊押在案昨由捕房將王龜家内之幼女歐阿根與各八併解公堂請究孫襄　會同英康副領事訊明以王高兩人事事拐賣人口判各押西牢半年顧陳氏押女所一月陳鴇身價不追姑寛斥擇歐阿根暫留本廨　其母來案具領沈毛頭交其翁覓保領回 
[虐待姪媳]  
　　住居北海路之蘇婦濮婦濮劉氏因將未婚姪媳凌虐用繩綑住任意毒毆被同居人嚴子卿等控請捕房派探將氏並其姪媳阿茂一併拘送公廨昨晨解奉中西官研訊屬實判劉氏押女所一月阿茂暫留棲流所候未婚夫濮阿金學業期滿領回成婚 
[容留幼女]  
　　婦人周錢氏因帶女杏寳至廣東路一百八十一號妓院内游玩　探查獲以女年幼容留妓院有違定章於昨將錢氏母女及鴇婦沈葉氏一併傳至公堂訊明官以錢氏與沈鴇容留幼女入院均屬違章判各罰洋二十元充公杏寳交其母領回 
[姑准領回]  
　　浙江路同春坊里口八百零七號門牌妓女洪月閣因容留幼女王阿媛爲娼由捕將洪妓與女並鴇婦馮張氏一併拘解公堂訊判洪妓罰洋十五元充公馮鴇交保王阿媛暫留濟良所候其姊來案具領在案昨晨女姊周王氏投求給領中西官准即交氏領回惟以後不准再入妓院違千查出併究 
[責成原告]  
　　英商胡特控紅帮衣匠竺意心騙取衣物一案昨奉公堂傳訊原告洋人投求究追訊據竺供被原告欠去衣料洋三十三元九角向索不還自將衣服寄存並非騙取現衣物均帶於堂下求鑒奉判竺退去諭限原告於三禮拜内將洋繳案領衣如違着竺自赴英領事署控告 
[押限交車]  
　　浦東人陳神明前將乾隆年間之廢田單向蓬路陳安生店内騙取脚踏車一部避匿已久日前被原告遇見扭控捕房昨解公堂訊明判押限三天將車交案再核 
[攫取金環]  
　　流氓王阿順前日因在海能克路攫取老婦徐邱氏金環當被包探追獲昨解公堂訊實判王押三月示　 
[竊賊送縣]  
　　江北划船户吳海昌楊小四子張小血子因串竊　隆洋行香烟雨箱吳楊兩人已經由廨訊送上海縣押辦張小血子因在逃著管帮人張二尋交在案昨由水巡捕房將小血子與張二併解公堂訊明奉判小血子送上海縣押半年張二姑寛免究斥釋 
[交保候查]  
　　婦人姚潘氏與子姚炳兆因串拐李臘春之女李阿珍汪阿松之妹汪阿良藏匿被控捕房由　將氏母子查獲昨解公堂訊供推諉奉判氏與其子均交妥保候原告查有實據禮拜三再訊 
[訊供無憑]  
　　流氓趙長法因在蘇州路搶取金陳氏之金押髮被控捕房由探查獲昨解公堂訊供無憑判趙交保　查明再訊 
[賣良爲娼]  
　　馬夫唐阿瑞混名大香山與婦人唐馬氏串將鄧阿根之姪女鄧阿云押入寗波路十四號雉妓院内爲娼被控捕房派探將各人併獲昨解公堂訊明官以阿雲私隨在逃之蓮生出外致被押娼亦有不合判押女所一月唐與馬氏分别押候下禮拜一核辦 
[候提人証]  
　　馬夫許才豐與婦人李徐氏串拐王照生之女金林被控捕房由探將許與徐氏查獲昨解公堂請究據被告供稱王女實與蔡咸弟姘識同逃等語奉判分别押候提集人証再訊 
[控騙棧單]  
　　無錫人孫恂如控徐朗甫騙吞乾繭棧單抵銀逃滬昨由捕房將徐獲解公堂請究據包探禀稱該棧單已押與同和莊該莊已匯洋六千元至上海寗波路永豐莊被告即將洋持向裘天寳兌換金飾等語訊之徐延律師上堂力爲辯護官以此案枝節甚多早堂未便詳訊判徐帶回候卽日午後會訊核奪 
[過犯詐洋]  
　　寳元祥徐以貴奚順恆等同控王壽生張金生王榮生等在蘇州河串竊煤油箱三十只並被詐去洋九元由探將三人併查昨解公堂原告亦投案求究訊之王等供稱實因寳元祥等各家出售冐牌火油經小的等知之向論伊等自願酬勞實遭誣控求鑒官以王榮生張金生均係過犯判王押西牢一年張押半年期滿仍一併逐出租界王壽生押三禮拜以儆 
[証人交保]  
　　小工劉得財係某日人戮斃華人案内之証人昨由捕房將劉傳至公堂請究判交要保候訊 
[押辦小竊]  
　　沈子卿等控王立江張阿榮沈益芳　王氏串竊衣物由探將各人併獲昨解公堂訊實判王等四人分别各押四月以儆 
[匪徒兇横]  
　　虹口老愼記號夥張榮壽前晚八句餘鎭乘東洋車行經二馬路望平街附近突來匪徒五人將張從車上拖下卽出白刀恐嚇被剝綢衣兩件現洋一元數角同時又有住居新閘平橋路之婦人史沈氏在晝錦里三馬路口亦被匪攫去金挖耳一支先後投捕房報緝 
[各押一月]  
　　吳時和因好拐楊橋順之妻邱氏被控捕房由探將男女併獲昨解公堂請究奉德襄巘會同英潘副領事訊供屬實判吳與邱氏分别各押一月氏期滿著其夫來案領回管束 
[飾詞圖賴]  
　　王陳氏控金阿良在長沙路攫取金戒昨由探將金獲解公堂請究據供係向原告商借付質並非搶取求鑒官以金飾詞圖賴判押五禮拜以儆 
美租界 
[抑何鹵莽]  
　　前晚有九百零七九百念一號兩華捕巡至北四川路邊界見甲乙丙三人形迹可疑上前拘拿甲等奔逃二捕狂吹警笛從後追赶該處居民李迪福王阿根以爲火起赶出看視被該捕悞認揪住痛毆李等扭控捕房捕頭以二捕辦公粗率餫送張正巡處懲辦 
[拐失女孩]  
　　鄧鐘路五十四號湯咸順家十歲女孩中娥前日被匪拐失昨報捕房請緝捕頭准之 
[索債口角]  
　　曾炳南昨在海寗路向梁阿坤索債口角亙相扭毆田捕并送捕房從寛斥釋 
[酗酒滋事]  
　　某西人酒醉在鴨祿路胡閙被四號捕頭拘獲押候酒醒核釋 
法租界 
[司馬服闋]  
　　法讞　聶榕卿司馬前年兼署松海防同知缺時適丁封翁天龍觀察之外艱照便開缺守制惟公堂讞員一差前法總領事巨籟君以司馬辦理公堂交涉事務莫不措置裕如中外商民翕服因此未便遽易生手故特向上峯一再慰留惟守制百日仍到差視事現已服闋故昨日堂期已換公服升座會訊各案矣 
[有礙衛生]  
　　宰牛作主郭兩德前日向嚴郎泉買得病牛一頭運回宰割出售被衛生西醫查知報捕將郭嚴一併拘廨訊究嚴供郭來買之病牛聲稱祇剝其皮其肉當即掩埋不知渠竟售與小販出賣官判郭罰洋十元嚴並無不合開釋使云 
[茶房竊物]  
　　德又醫學堂敎習金鑑洪日前因事出門迨回查知箱内失去衣物不少當在茶房曹文安處搜出短衫　原　送捕解廨追究餘贓曹稱該　不知何人棄在小的牀鋪　持往典押致被查出餘贓不知何人所竊求鑒官以贓據確實不容抵賴判押捕房一月示懲 
[發見原贓]  
　　法馬路德源祥洋貨店失愼時曾有捕房出店　小　羅阿二趙阿三等在火塲爲小工乘火熾之際將該店香水肥皂洋布等類竊藏而回後爲捕頭在趙等牀舖下查出原贓一併送廨究辦趙羅同稱一時貪小求恩寛宥高堅不承認判羅趙各押一月高押　查明再辦 
[交理大]  
　　增記收租人控房客林大江虧欠房金七月計洋廿四元五角後開七心爐茶館三月代墊出自來水費洋八元亦不肯承認　究判交保限七天理清如自來水欵不認准令搬遷 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[蘇撫交諮議局議案（續）]  
權衡類别比較較數 
官桿稱十六兩庫平以下倣此 
器天平稱十五兩六錢八分六厘三毫弱少三錢一分二釐七毫强 
公堂鹽稱十三兩弱少三兩强 
沿絲行稱十七兩六錢四分七釐一毫弱多一兩六錢四分七厘一毫弱 
藥行稱十五兩九錢八　　　四毫弱少一分九釐六毫强 
酒行稱自十五兩六錢入分六厘三毫弱至十九兩六錢　七厘八毫强不等少三錢一分二厘七毫强至多三兩六錢七厘八毫不等 
醬行稱自十五兩六錢八分六厘三毫弱至十九兩六錢　七厘八毫强不等少三錢一分三厘七毫　至多三兩六錢　厘八毫不等 
肉稱十五兩五錢弱少數錢不等 
用油行稱十五兩少一兩 
南貨稱自十五兩至十五兩六錢八分六釐三毫弱不等少一兩至三錢一分三厘七毫强不等 
煤炭稱十五兩少一兩 
糖果稱十四兩　一分九厘六毫强少一兩九錢八分四毫弱 
漆鋪稱十四兩　一分九厘六毫强少一兩九錢八分四毫弱 
器水菓稱十四兩　一分九厘六毫强少一兩九錢八分四毫弱 
鮮魚稱自十兩至十五兩六錢八分不等少六兩至數錢不等 
蘇省留用之度量權衡與廢止器比較表 
度類别比較較數 
留用器裁尺一尺 
廢魯班尺八寸短二寸 
止木行尺九寸六分短四分 
器步弓尺九寸六分短四分 
量類别比較較數 
留用器楓斛一石 
廢海斛一石一斗多一斗 
止常熟斛一石　二升五合多二升五合 
器錫斛一石　　五合多五合 
權衡類别比較較數 
留用器漕平一百兩 
廢局平一百　一兩九錢二分六厘多一兩九錢二分六厘 
止 
器湘平九十八兩一錢七分弱少一兩八錢三分强 
（未完） 
小說 
[奇情小說鸚鵡禪（三十三）]  
　　第十章　碧海青天夜夜心 
琴宜居來珠兒家七日。來珠兒病大愈。潛心於宗敎。及往哲傳記。而棄其說部歌曲。皆束置高閣。母女二人。往往並駕而出。尋芳南浦。散步西園。夜則與琴宜等圍坐作葉子戲。以爲娛樂。聞者皆歸功琴宜。謂非其力不至此。一日。綺利斯秘夫人。遇辣特而於高街詢曰竊聞琴宜至來珠兒家。其感化力甚速。來珠兒已飮噉如常。起居有節矣。信耶曰然。彼於此一禮拜内。且三見吾甥。頗示歡迎。於交易之道。尤爲得手。吾甥嘗云。彼固甚聰明者。綺利思秘夫人歎曰。嗟乎。誰謂來珠兒病。竟無望耶。吾將一往視之。言已。乃命撥其馬首。徑向佛蘭登來。 
　　至。不見有主人出迎客。因趁其馬蹄所之。巡游於外。林深而靜。地廣而僻。意樂甚一侍者名海洛佛。居來珠兒氏久。熟於應接。又以夫人嘗善視其妻。見之。疾趨而前謂主人皆在内。指圉人引馬車至廐。已乃導夫人行。過穿堂。至於書室室故精雅爲得來得加夫人所常居之地。 
　　旣入。賓主行相見禮旋侍者捧茶至。綺利思秘夫人曰。妾之來。爲令媛賀得女伴。願夫人輩善視之也。言次。頻贊美琴宜。不絶於詞。得來得加夫人似不悅曰。夫人過矣。凡事必閱歷而後能知其實。吾女性情之幻。即妾亦無從捉摸。豈得一良伴。而病當已耶。言至此。來珠兒已從外至。被黄色剪絨外衫。兩頰染。胭脂特濃。雲鬟覆額。盤髻作里加靡（法蘭西美女）粧。見綺利斯秘夫人。初有驚訝之色旣乃泠然而笑。欠躬致禮。旋就其睡椅而坐 
　　椅中設印度錦褥。製甚華美。旁供膽瓶。注玫瑰雜花其中。來珠兒擇花之尤麗者。瞑目自之。得來得加夫人曰。吾兒今日。與斐德蘭相見。固自信可勝其煩否。曰能。兒於此。亟欲爲已謀得一當。以破愁顔。曰吾之愛兒。汝所思誠不謬然汝與彼果能相契否。蓋今兹之約。來珠兒將與斐德蘭商售產之問題。以全權授斐德蘭也。 
　　來珠兒曰。兒之所爲。固有不盡如他人所料者。夫桑田滄海。華屋荒邱。儻來之富貴。徒增擾攘。終非長。物行將决計舍去。束裝作。汗漫遊。至本那里。（印度西北省地布逹創敎處）訪布逹之故宫。何苦戀戀此一椽爲哉。言次。驟張其目。忪惺若無神彩。旣復顧綺利思秘夫人謝曰。幸恕唐突。妾適所云云。令牧師聞之。必謂不祥實甚。言未已。其母儳曰。斐德蘭來。吾迄未謀面。他時兒可勿自見。先由我姑詢一切。藉以聽其言論。觀其丰采。則當較兒之直接。稍爲穏便耳。佳兒。何如。來珠兒曰。否妾年已長。母母爲吾荏弱不任事也。母女之間。言語參商。將大不能耐。 
 
 

Page 27

 
 
綺利思秘夫人侷促不能安坐。辭主人欲行。而琴宜又從外飄然而至。綺利思秘夫人見曰。有是哉。子之美也。因止而親琴宜之吻。出過穿堂。見一少年頎然而黑。負手植立。凝眸注其前琴宜小影。若甚有味者。訝之。以詢海洛佛。亦不知也。 
國外新聞 
[飛船飛越世界高山]  
　　二十一日倫敦電云據瑞士白利格電稱泊羅維安之飛船家沙樊君近乘飛船飛越阿爾浦山在意大利之杜馬杜沙拉地方降落落地之時忽遇疾風致將飛船吹覆沙君壓於發動機下身受重傷按沙君近曾飛逹八千七百九十尺之高處據大德和電音沙君已折斷兩腿 
[德皇演說之命意]  
　　二十一日倫敦電云德皇在維也納所發之演說外間皆目爲政治上重要之披露奥國各報謂此事可爲歷史紀念之盛舉其演說之命意一面則提述奥匈對德之義務以告奥人一面則示明德國無論時局如何决與奥匈仍相聨合惟俄國對於演說之言大約不能愜意云二十日栢靈電云維也納巿政廳將設紀念碑紀念德皇之宗旨及當時所發之演說 
[土羅協約事宜續聞]  
　　二十一日倫敦電云泰晤士報雅典訪事電稱羅馬尼首相兼外務部大臣白萊的阿諾君於西九月四號通告駐羅土爾其公使謂土爾其如與布爾茄利亞一旦起釁羅馬尼將召集通國陸軍大隊以赴布國戰爭地之邊界鎭備不測羅馬尼切盼今此决議足爲羅馬尼願與土爾其立憲國開始訂交之前導云云該訪事又謂希臘與布爾茄利亞大約將結軍事協約以拒土羅協約目下正在竭力討論 
[土爾其借欵問題續聞]  
　　二十一日倫敦電云今夜英國外務部宣稱英國開塞爾團關於土爾其借欵一事未經法政府完全認可目下並未在巴黎有所舉動其言含蓄小准侵害法國利益之意二十二日倫敦電云　巴黎電稱英國對於十爾其借欵所持之態度法國官塲已宣言表示滿意巴黎時報載稱問塞爾君與外務部及財政團會談後已决意在倫敦發行債票 
[埃及國民黨近舉]  
　　二十一日倫敦電云埃及國民黨會近在比京蒲魯塞爾召集會員演說異常激烈咸痛詆英國治埃政策並駁斥羅斯佛君之演說今日比京開會追念比國獨立時殉難之英雄國民黨會上書蒲魯塞爾巿長請准與會未經許可 
[波斯選舉攝政]  
　　二十二日倫敦電云據波斯京城德黑蘭電稱波斯國會已選舉賴西萊爾末爾克爲攝政按萊君曾卒業於哇斯福培里哇爾高等學校得有米歇爾及聖喬治之大十字寳星其爲人頗得英人稱許云 
[葡萄牙取締敎會]  
　　二十一日倫敦電云據葡萄牙京城電稱葡王已親蒞國會當時曾宣言謂内閣已决議將自由黨擬行取締敎會律之政綱逹諸實行云 
[英國丄界近事兩則]  
　　二十一日倫敦電云船廠主人與汽鍋匠在愛汀堡所開之會業已停議俾兩方面將所呈之意見書詳爲研究不日尚將續開會議惟日期今猶未定二十二日倫敦電云棉織廠梳刷部各工人因芬恩廠爭端仍無結局已决議延人公斷足見棉織工人大都主張挽回停工之計云 
[德國船聲言停工]  
　　二十日柏靈電云德國造船廠聲言如各工人仍再同盟罷丄擬一律停工將使工人四十萬名因而失業云 
[德皇定期出游比京]  
　　二十日柏靈電云德皇德后擬於西十月杪出遊比京 
[英員偵探軍事之罪證]  
　　二十一日栢靈電云德國現已廣集證據證明前在巴克姆所獲之英國士官二員確犯偵探軍事秘密之罪 
（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
