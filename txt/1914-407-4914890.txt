# 1914 - 407 - 4914890

 

Page 1

 
 
   
 
 

Page 2

 
 
時評 
[軍民分治之夢（抱）]  
軍民分治自得六月三十日廢都督設將軍之申令中央銳意實行無討論餘地矣乃忽有昨令異哉正如擊岸之船一陣暴風忽地颺開萬丈此豈中央本意耶抑有所大不得已者在也 
緝捕縣知事之責也誰監督之巡按使之責也今慮縣官緝捕之不力分寄彈劾之權於將軍與護軍使巡按使專其責而將軍護軍使分其權權責不均齟齬之生必在乎是 
文武共同負責誠然顧何以未見巡按使得彈劾師長旅長之命令也則無怪羣情揣測謂中央必有大不得巳者在也 
果爾無寗不廢都督之爲愈何也都督省一而已今滿地將軍復益以護軍使豈特兩姑難婦直三姑四姑五姑六姑而未有已耳 
亂统系紊事權事有作始簡將畢鉅者其此類乎他日中央必且厚悔之 
命令 
　　七月二十一日大總統策令張元寄給予二等嘉禾章此令又令李　楚給予四等文虎章此令 
又令郭振邦給予五等文虎章此令 
又令財政部呈請任命嚴汝誠爲察哈爾財政分廳廳長應照准此令 
又令署湖北巡按又使吕　元呈請任命了春膏爲宜昌縣知事王綦爲夏口縣知事應照准此令 
又令署綏遠都統潘矩　呈請任命試騐及格之知事張鼎彝爲和林格爾縣知事應照准此令 
又令國務卿呈據法制局詳稱擬將參事張名振鍾賡觴周貞亮饒孟任均進叙三等等語應照准此令 
又令國務卿呈據法制局詳稱擬將參事邵從恩叙列三等李大鈞羅傑叙列四等等語應照准此令 
又令國務卿呈據法制局詳稱擬將僉事夏同和謝緒璠叙列四等許澤新叙列五等等語應照准此令 
專電 
　　北京電周總長向銀行團聲明目前尙難實行改革幣制八百萬鎊貸欵一節能否允諾應示以最後之答復 
　　北京電鹽稅收入甚旺一月至五月將及一千二百萬元 
　　南京電聞韓國鈞决計不就皖巡按使職 
　　南京電財政部電令韓巡按使將各行政官薪水所發成數造册咨報以備考核 
　　南京電江蘇各縣公民公舉姚文枬等來寗昨赴巡按使署商請維持地方經費辦法 
　　南京電蘇州造幣廠决計收歸官辦 
　　南京電昨日馮夫人宴請各女校校長於將軍府藉資研究敎育爲將來各學校推廣地步 
特約路透電 
　　北京電交通總長梁敦彦已命去年九月間爲日人擊斃昌黎警察　人之眷屬來京領取日本所付之賠欵稽查員之父領銀六千元其餘警察四人每家各領銀五千元惟向每家扣銀四百元以充建築紀念墳墓之用 
　　北京電美國泊萊特韋特萊公司巳承造中國小軍械廠一所其地點由中政府指定聞該公司擬供給値美金一百五十萬元之機器材料云 
　　北京電福建巡按使建議照北方近擬開放之七埠辦法開放金門島袁總統已准如所請 
　　漢口電昨日英領事署發付英商所受革命損失賠欵共十三起計規元二萬七千九百八十二兩其最大之數如下亞細亞火油公司五千二百零二兩信記公司三千六百九十二兩福音堂三千三百八十八兩此項賠欵迄今已發者爲德奥英三國 
廣州電此間各學校擬於九月中旬開運動會選派參與上海十月間舉行之遠東運動會人員預料將來赴滬者必衆童子斥候運動會亦將派代表與會今並决議邀梧州等處派人至粤比賽 
譯電 
　　北京電肅政史擬糾彈梁士詒梁或將因此告退交通銀行總理之任 
　　北京電英文北京日報云財政總長周自齊復向五國銀行團代表聲明中政府目下未便改革幣制五國銀行團能否於後此數月内以英金八百萬鎊貸與中政府俾供償還到期各小借欵之用請致一最後之答覆云云五國行銀團代表巳請示歐洲本團 
　　北京電本年元月至五月之鹽稅收數巳由一百八十八萬七千元增至三百四十六萬四千元山東省上月曾收銀一百六十六萬五千元 
　　北京電國權報云日文各報所載上海　息謂陳其美　興第三次革命一節未必確實因全國人民今皆渴望和平故也 
　　漢口電現因内地現局摇動川路德國一段之工程司均經調回 
靑島電日本某輪船機師藤氏曾毆擊一中國車夫裁判長命將藤拘獲管押藤於七月十二日自縊身死德國官醫及日本醫生金田並日本僑民數人並無異議謂係自盡德員從未加以毆擊 
柏林電德國某報論俄國上年之經濟狀况謂羅卜之價大落實業不振森林時遭大火俄國每年輙有數處歉收患饑今年災區恐將益廣云 
　　聖彼得堡電法總統抵俄後引起工黨暴動今蔓延甚廣警察及哥塞克兵恊力驅散羣人英廠用人現亦罷工其餘各處響應者頗多倫敦電俄國罷工之工人曾搗毁電車一百五十輛並焚毁數輛乘客皆被驅出内有法國軍官水手波羅的克官立船廠工人亦附和罷工 
要聞一 
[中英藏交涉之近情]  
　　國務卿徐世昌爲政事堂政治討論會議定對待中英藏現行交涉案曾於前日（十八）午前十時　外交部孫寳琦總長詣涵光殿晋見總統面陳預議政策請示裁奪據聞總统於討論畢面交親書手諭一道約有二百餘字令國務卿及該總長酌核　行其要綱略謂我之衛藏英之保印咸爲領土國權之起見中英邦交素篤務當和平磋議倘與主權無碍邦交無損即當從速議結云云又駐英公使施植之近電請政府將陳代表貽範調回保薦駐英使館二等秘書羅忠詒繼任代表已蒙批准昨聞陳代表巳有電到京據稱現巳由西姆拉起程回京新代表羅君亦有電報已於昨日星期一由倫敦直渡印度矣 
[財政部改組之各科人員分配]  
　　此次修改官制各部中均有更動其最著者則如交通財政司法等部聞交通部中司長幾全行更換惟至今尙未發表財政部中五司司長多係該部舊來人員惟此次改組有由僉事降爲主事者有非僉事而作科長者有在參事行走之名目者五光十色亦政界中之一大變遷也茲將該部總務廳曁五司人員之分配錄下總務廳設立機要文書司會三科秘書蕭方駿兼領機安科長郝鵬爲文書科長沈昌祺爲司會科長賦稅司設立五科袁承廉爲第一科科長金兆蕃爲第二科科長屠文溥爲第三科科長鍾麟祥爲第四科科長李恩藻爲第五科科長會計司設立五科徐文霨爲第一科科長朱延昱爲第二科科長吕宗恪爲第三科科長鄭釗爲第四科科長金興華爲第五科科長公債司設立二科張潤普爲第一科科長張競仁爲第二科科長泉幣司設立四科何福麟爲第一科科長陳震福爲第二科科長王世澄爲第三科科長沈慶輝爲第四科科長庫藏司設立三科李光啟爲第一科科長居益鋐爲第二科科長張釧欽爲第三科科長 
[政府理財記]  
　　新輔幣規訂之内容財政部周總長以吾國幣制向來複雜實與財政前途大有關係現在旣謀改革亟應規訂統一辦法曾飭擬重量及形式章程以便施行刻聞巳將新輔幣辦法訂妥其内容略分銀銅幣共七種如銀幣三種五十分二十分十分銅幣四種五分一分五文一文與前擬草案無甚更改 
　　八月分解京之欵額八月分各省應解中央欵項巳由財政部擬定於昨日通令各省巡按使務按所定數目於八月二十日以前解送到部勿悮　要（一）江蘇六萬五千元（一）四川六萬五千元（一）浙江十二萬元（一）廣東七萬元（一）江西六萬五千元（一）新疆四萬元（一）湖北六萬五千元（一）甘肅四萬元（一）安徽七萬元（一）廣西四萬元（一）河南十萬五千元（一）雲南六萬元（一）山東十二萬元（一）貴州三萬元（一）山西六萬五千元（一）直隸十萬元（一）湖南五萬元（一）福建六萬元（一）陜西六萬五千元餘未詳 
　　各省軍費之核减各省支出以軍費爲一大宗大總統以現在各處業巳敉平軍事費當力行撙節以資挹注前公府之財政會議其最注意之點即在此也茲聞現已經核减之各省如江蘇湖南湖北四川江西山東浙江等省每省約減去軍費二百萬之譜東三省亦减去二百五十餘萬元 
[昂斯特銀行借欵事之參證]  
本報二十二日專電財政部周總長答覆熊希齡函詢某報所載昂斯特銀行借欵一節茲得原函錄下 
　　熊希齡函熊希齡致財政部函云敬啓者昨見本月十四日北京日報載錄云云（中略）等語閱之不勝詫異查財政部自借欵以來並未與荷蘭人訂立借欵合同亦不知昂斯特銀行爲何物其中種種誣毁之詞爲希齡夢想所不到甚且謂希齡要求閣下彌縫以及五團質問財政部均與尊處大有關係應請尊處將該報所指各節一一答復以釋疑團（下略） 
　　周總長函財政部周總長復函云敬啓者頃奉來函以北京日報轉載上海報紙荷昂斯特銀行借　一事所指各節與本部大有關係囑爲答復以釋疑團等因查該報所云本部張岱杉次長在上海以八釐公債作抵某由荷蘭人介紹向荷蘭昂斯特銀行借欵一千萬元一節部中並無此案至謂五國銀行團出而干涉亦無此事又稱大總統查知當飭齊妥爲辦結勿貽笑柄經齊與昂斯特銀行代表交涉取消合同云云齊從未奉令辦理此事何從與昂斯特銀行代表交涉至云昂斯特代表將收條用照像法拍下寄交本部一節部中並未接到此件五國銀行團亦無向本部質問中費歸公之言其所載台端求齊代爲設法彌縫一層尤無其事謹將該報所登與本部及鄙人有關各條逐一聲明藉備鑒察近日報館種種造謡生事攻訐政界藉洩私憤弟向置之不理茫茫天壤公理何存我公達人當能一笑置之聽其自生自滅不與計較也專函佈覆祗請公安不一周自齊七月十六日 
[京塵中之官場近狀]  
　　禮制館顧問辭謝者禮　館館長徐菊人以編訂禮制不默求詳曾擬延聘明習禮制者三十餘人作爲顧問其聘書統於開館之翌日（七月初二）寄出現有函電來謝辭者已有六人（一）唐景崇喬樹枬辭以病（二）趙啓麟湯壽潛徐坊以俗務覊身難以備詢辭三梁鼎芬以不願再出問世爲辭云 
　　王治馨賄贜案近訊王治馨贜案業經總統發交平政院審理一時頗傾動中外之耳目此案將來之如何歸結頗足注意然據某方面消息近日有某某要人爲王治馨緩頰頗覺有效其立言以王曾受知於故趙國務總理民國成立王之功績亦不可沒似未便以一　而遽施以極刑聞總統　爲動容對於此案雖仍飭由平政院認眞審理按罪科刑但罪定之後據其功績或施以特赦及減刑之恩典俾兩無所碍所　如是姑誌之以待將來　　湯濟武維持留學界近日廣東湖南兩省留學生因受黨人之影響多被撤銷各生以中途廢學紛紛　請敎育部始終成全迅予維持湯總長以各生離鄕背井負笈海外亦殊不易中途輟學其境堪憐日昨特有電致粤湘兩省巡按使略以該兩省以後對於　日學生如有經費可指勿復輕言裁撤即巳裁之生如有才堪造就者亦得酌予復給公費以示國家愛惜人才之至意希即遵照辦理 
　　王璟芳報告回京期王璟芳辦理廣東收回紙幣事宜業已告竣日前曾經財政部派其在滬籌辦設立證劵交易所刻聞王氏昨日有電到京稱已决定於本月底由粤赴滬將應辦事項略爲布置即行來 
 
 
 

Page 3

 
 
京向部中面商一切俟與部中籌商妥洽之後再行赴滬從事設立俾臻完善並稱約計八月初間當可抵京 
[新公布之公司商業註册規則]  
　　商人通例施行細則公司條件施行細則及公司註册規則商業註册規則均於前日公布茲錄兩規則條文如左其兩施行細則則錄入第二張專件欄中 
[公司註册規則第一條]  
　　公司禀請註册應具禀請書依公司條例所定逐欵塡叙事實股分有限公司由董事其他各種公司由執行業務之股東署名蓋章或簽押向各該縣註册所禀請公司於設立時禀請註册應併開具營業概算書 
[第二條]  
　　公司設立之註册應由縣知事於五日内詳由道尹詳請巡按使咨陳　商部經核准後發給執照爲　並登政府公報公告之除公司設立註册外其他一切事項之註册均應由縣知事署按月彚詳道尹轉詳巡按使咨陳農商部備核 
[第三條]  
　　公司於本店所在地禀請爲設立之註册者應依公司種類並資本或股本總額分别照繳註册費如左無限公司及兩合公司五千元以下（五元）一萬元以下（十元）三萬元以下（十五元）五萬元以下（二十元）十萬元以下（二十五元）三十萬元以下（三十元）百萬元以下（五十元）百萬元以上（一百元）股分有限公司及股分兩合公司五千元以下（十元）一萬元以下（十五元）三萬元以下（二十元）五萬元以下（二十五元）十萬元以下（三十元）三十萬元以下（五十元）百萬元以下（一百元）百萬元以上（二百元）因增加資本或股本禀請註册者其註册費廳依前項之規定照增加後之資本或股本總額計算但設立時原繳銀數得扣除之第四條公司於前條規定以外之事項禀請註册者一律　註册費銀三元其解散及淸算時禀請註册時繳註册費銀一元第五條關於公司註册事務除本細則規定外准用商業註册規則第一條至第四條第六條並第七條第二項第三項之規定第六條公司註册規則施行細則由農商部定之第七條本規則與公司條例施行細則同日施行 
[商業註册規則第一條]  
　　商業註册均暫以縣知事署爲註册所由縣知事管理之第二條註册所自　事人禀請之日起須於三日以内將註册事務辦理完竣伹有特别情事時得延長之第三條註册事項之公告須於註册後五日以内行之第四條前條之公告應於縣知事署前及其他向例張貼示諭之處揭示七日以上第五條商人禀請註册時應具禀請書依商人通例所定聲叙事實由禀請人署名蓋章或簽押向各該縣註册所禀請之第六條註册所於商業註册之禀請查有違反商人通例及本細則者應令更正始行註册註册所於註册後應廢給註册執照註册所於處　商人註册事務有違反法令時得由禀請人或利害　係人詳　理白禀請農商部　辦第七條凡商人於本店所在地因商號之創設或承　禀請註册者應繳註册規費銀三元因其他事項禀請註册者每次應缴註册規費銀一元註册事項及春附屬文件碍由利害關係人向註册所查閱或鈔錄但應繳相當之規費前項查閱費每次銀三角鈔錄費每千字銀二角 
第八條商業註册規則施行細則由農商部定之第九條本規則與商人通例施行細則同日施行 
來稿 
[茶號與茶販之比較論]  
　　（俞爕） 
茶販者販買業戶之毛茶裝以布袋運至屯溪投落茶行復由茶行代賣於各茶號者也茶號者則販買茶販之袋茶（近雖各茶號亦自發水客向茶戶採買然以屯溪一埠論則以販買茶販之袋茶爲最多）特加一番製造裝以錫　箱桶運至上海投落茶棧由茶棧代賣於買茶之各洋行換言之茶號非能自銷茶亦一茶販之類也買茶之洋行販買於中國亦非能自　受仍須運至英美各國批賣質言之亦未始非茶販也茲之所謂比較者不言外國但言中國不言洋行與茶號但言茶號與茶販閱者諸君幸　察焉 
　　茶號與茶販有何比較之足言乎然吾之所言比較者非僅比較其事實特有以比較其精神也以事實言茶號所製箱茶多則數百箱數千箱少如烏龍號或百箱數十箱十餘箱不等茶販所販袋茶多亦數百擔千餘擔少或百餘擔數十擔十餘擔數擔不等茶號之箱茶則以販運上海銷售爲其目的地茶販之袋茶則以販運屯溪銷售爲其目的地規模各異形式各異而究之均以販運謀利爲主義則無或異也此事實上之比較也以精神言茶號販運箱茶其銷售之目的地則以上海爲止境耳茶販販運袋茶其銷售之目的地固亦以屯溪爲止境然有時以屯溪茶巿疲壞竟不甘受茶號之殺賤遂能自行合股設號製造販運上海與茶號爭同等銷售之地茶號則不能以上海茶巿疲壞亦不甘受洋商之殺賤而自行合股販運英美與洋商爭同等銷售之地可見精神上之作用業茶販之人實有優於業茶號之人也此精神上之比較也 
　　雖然此不足以短業茶號之人也蓋販運英美與販運上海其中難易之判遲速之分夫固有不可掩者在也夫販運上海域則同在國中界則僅隔一省道路則僅延長千數百里數日可以運到且沿途通過稅率一切悉有定章守轍循途固自易易若販運英美則重洋遠隔達到其商埠時非一月半月餘不可且國殊俗異語言文字又復相懸出口之稅又較加重又無駐外護商之兵力又無自製出口之商船種種困難情形誠茶商自有之責任抑尤國家共有之責任也 
　　何謂茶商自有之責任也蓋茶商旣以製造販運洋莊箱茶爲其營業謀利唯一之目的似宜發達其思想宏遠其謨猷必以能設法達到直接謀利之地爲無負其營業之職所貴乎外人所謂有獨立性有冒險性也若戔戔然以依賴問接者爲足盡其營業謀利之方　是猶倒持太阿授人以柄固無惑乎任人操縱而茶業之能獲利與否全在於未定之天不可知之數也非茶商自有之責任乎 
何謂尤國家共有之責任也中國出口貨物之大宗固公認唯　茶兩種準以各國國家奬勵出口貨物之先例則中國國家對於洋莊茶業亦應如何减輕出口之稅以示奬勵或仿外國國家貲助增多出口貨之良法以作茶商贩運出口貨之計畫之進行斯與民國首以國利民福四字宗旨相副矣蓋國由民而立苟無民何有國欲求國利必求民利民苟有利國孰與不利此事理之顯然者前淸國家惟以聚歛苛稅爲事無論巳今則於落地徴收正稅之外凡通過一省又徴收一重通過之稅報出洋關又徴收一重洋關之稅（據云即出口稅）近則又行一種印花稅矣國民有納稅之義務雖稍苛刻似亦應盡獨惜茶業現勢正在失敗時期在茶商方慮無法挽救累年之虧折而國家於維持茶業之法又顧之不遑迺於徴收茶稅之事竟思之極密中國茶業恐終無振興之日矣非尤國家共有之責任乎 
然則必如何始無負其責任乎是在茶商一方面貴有獨立性與冒險性也茶商人人能具此兩種性質則於滬上茶巿疲壞之際自能集合羣力組織絶大公司不遠重洋自由販運不至全依賴間接貿易爲謀利之止境詎復終受駐滬購茶洋商齊心殺賤之困如慮語言文字之不同也則滬上各茶棧之通事及茶商中之子弟豈盡無一能熟習之者乎如慮英美無中國之巿場也則淸光緒之季蘇君錫第總辦茶磁賽會公司赴美賽會其會場房址尙在美國詎不足以設法規復歟美國亦有中國茶業公所在焉詎不足以設法擴充歟凡此皆茶商一方面所宜共同注意者也在國家一方面尤復有維持保護之力焉何以維持則於茶商不甘洋商殺賤時苟欲組織販運英美之茶業公司或以經濟不充國家因而貲助之是也何以保護則於茶商販運英美諸國時國家胥派駐以兵輪如外國商人之在中國各大埠是也國家苟能行此維持保護之實力茶商庶有恃而不恐自足與洋商爭同等銷售之地而駐滬之洋商知吾有自由販運出口之預備亦應不至仍前之操縱自如則吾茶業之利權或可以長保未可知也豈獨讓茶販有與茶號爭同等銷售之地爲精神上之獨優乎或曰手續繁重事實上或未能辦到耳曰是曷不思前數年間茶商中有號治吾君者曾著有敬告我徽茶業諸君書其曰爲今之計則唯渙者聯之散者合之一力不能舉舉以衆力一策不能達達以羣策乎旨哉言乎實足爲吾茶商進行之把握也吾業茶諸君幸勿河漢視之 
雜評一（抱） 
　　比日中央政界暗潮其稍稍定乎某派某派也某系某系也觀於近來官制之變更人員之進退意者勝負見矣 
天下煕煕皆爲利來自我論之一邱之貉耳 
虎耽於門狼突於室諸君莫肯急國家之難日復操戈以　於牆勝相慶敗相弔報復相尋而莫或他恤新劇家有演波蘭亡國恨者諸君皆頭等名角眞能演此拿手好戲者也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[襄河淸匪計畫誌詳]  
　　　將軍吕巡按商定分區剿辦襄河土匪巳誌昨兩茲將現在設施一切情形分誌如左 
（一）司令部之组織淸匪司令部係就湖北陸車第一旅部組織而成另增入贊助員調查員各十名以資佐理並特設淸匪執法處與司令部相　並立 
（二）司令官之委任司令部設司令官一員即以第一旅旅長朱兆熊充任區指揮官三員甲區以北軍二師六團二營營長張家瑞充任乙區委寗軍第一　團長顔得勝充任丙區委　軍第四團團長謝超充任執法處長一員尙未委任 
（三）　域之劃分淸匪地域計分三甲區漢川沔陽乙區天門潛江荆門鐘祥丙區京山應城雲夢德安（四）權責之規定司令官總理淸匪事宜有指示各區軍隊剿匪棧宜及指導各區軍隊會剿之責并得會同執法長判决拿獲匪徒考查各區軍隊有無騷擾人民及淸匪是否得力報告段上將軍核辦其各縣知事淸鄕委員辦理淸鄕是否盞力司令官亦有考查之責分區司令官受司令官之指揮督率區内軍隊擔任淸匪之實施執法處專司審判拿獲匪徒仍會同司令部辦理 
（一）軍隊之支配甲區指揮官駐仙桃鎭區内軍隊爲北軍六團二營七團二營五六兩連及第九連又鄂軍二團三營之十一二兩連曁　兵營均配置於仙桃鎭下查埠何家場彭家場麥旺嘴田二河分水嘴小里潭洗焉口　川城新溝等地乙區指揮官駐沙洋區内軍隊爲寗軍第一團及第三團二營分駐於　門岳口漁新河潛江浩子口黄家場張　港沙洋白口荆門鐘祥等處丙區指揮官駐德安區内軍隊爲鄂軍第四　一三兩營曁第一團二營分駐於京山皂巿楊家澤長江埠應城黄家攤雲夢德安等地另機關鎗一運馬兵二十名由司令部統　調遣 
[段將軍遥祝太翁壽]  
　　段香岩將軍之太翁元裳公於陽曆七月二十號七　大慶茲將　署慶賀情形錄左 
　　遥祝之禮堂元裳公原係閏五月二十八日降生茲　七十大慶又逢（陰曆）閏五月實爲天緣巧合　岩將軍本擬大開慶賀兩旬前特派乃弟穀卿　往天津迎迓來　以便躬祝　太翁堅不肯來惟有届期遥祝之一法爰飭庶　股長高殿甲將府内東廳洋樓鋪陳整齊以電燈紥成禮堂二字並周　加以　綵松花内懸太翁影片一張斯　家八外賓之祝賀　堂也 
　　　招待之委員是日同城及漢口漢陽中西各文武官佐曁一切紳商　連袂來府祝壽特在漢口樓外樓置備西餐兩千份主張一律留宴惟來賓過多招待恐欠周到當委派各界招待　員姓氏錄下陸軍招待參謀長未玉峰軍　課長程少卿海事　待魚　廠長店　安楚信艦長劉應　民政招待　記長金世和一等副官孔菊仙外賓招待一等　謀張　良漢　　督丁問槎紳商招待一等　官張濟安蔣　　 
　　禮物之謝絶各機關在差人員均致送綵帳壽屏台燭紹酒及一切物件漢口各國領事及武漢紳商亦然段將軍已飭傳達一概謝絶不受所有禮單均勿庸呈閱即造幣廠長文定祥政務廳長陳希賢與吕巡按所送具有銜名漆匾亦璧還未收 
　　燈戲之不受鄂省遺孤養成所擬於是夕集全體男女學生舉行提燈會到府祝壽以表敬忱　某君送漢口新民怡園二女戲園著名女伶到府堂唱一日段將軍聞知已嚴諭謝絶 
[鄂省財政近史]  
吕巡按昨飭知財政廳云案照整頓財政首在攷核經征官吏爲入手辦法查省官制第八條内載巡按使受政府之特别委任監督全省財政有稽核賦稅出納及考核經征官吏之權等語茲查全省二十二征收各局經征官吏銜名履歷及到差日期應飭查明開錄送署以憑考核併嗣後關於財政經征官吏委撤懲奬曁　管征收之知事應予懲奬時均着按照條例詳由本公署核辦轉咨合亟飭仰該應即便查照辦理 
鄂省騐契期限照部章原定四月三十號截止前因期限巳滿收數寥寥由吕巡按使及前國稅廳長呈准中央展限三月應扣至七月三十日爲止現在限期届滿驗契仍未辦有起色昨又　吕巡按王財政廳長拍電財政部要求再展限三月聞巳奉部議照准矣又吕巡按使據財政廳詳請參劾辦理驗契不力之知事聞有石首知事雷震辦理亦不十分得力原與前利川知事周鴻勛等列入彈簡（請懲戒委員會議處）巳經廳内某員將稿擬定列有雷名嗣經王廳長查得雷知事曾經解過驗契欵三百餘元非毫無收數者可比姑從寛免遂將雷名勾消 
[直省大水之報告]  
　　日來霪雨過多京師附近各處之大水情形據報如下（一）京漢路之報告　云京西蘆溝橋一帶水勢甚大近日又漲數尺（一）爲永河之報告謂近日水漲極猛固安各處之新堤全行被水淹沒各村莊困苦流離慘不忍覩（一）爲通永之報告謂鮎魚溝壩被水冲斷舊堤潰壤故水溢出（一）保澤縣之報告據云滹沱河南北雨岸均决口數處云 
[銀行與財政廳之大爭執]  
　　胡發珠一言之梗　省民國銀行詳覆財政廳云爲詳覆事本年七月十一日奉廳長飭開案照贛省田賦統稅均於本年七月一日爲始改徴銀元如商民情願以銅元官票折納者一律照收並將七月分牌價核定通飭遵辦在案查該銀行與省庫往來　票一項以五錢五分作價再按英洋巿價換算人賑惟近來官票巿價較該行所作之價每千相差至一錢有餘國庫固不能受此鉅虧民間亦難認茲賠耗當經邀集商會總理及該總理議定七月牌價以官票足錢一千八百文作英洋一元征之於民交之於庫進出一律盈絀均　該行擔認更章之始　行試辦本非一定不易之規茲奉巡按使發交胡紳發珠所陳征洋　　部電說内稱查省城六月十六日英洋巿價一千六百八十九文向章卽以此數定七月牌價今定爲一千八百文是浮加一百一十一文推其故財政廳於收錢易洋事不責成於征收官而統求包攬於銀行故銀行遂於巿價之外多索百餘文然百姓有納稅國家之義務無報効银行之義務等語是胡紳對於銀行擔認盈絀一節多所責難抑且持之有故言之成理本廳以爲庫與巿必定劃一之價格方足以示大公似宜仍照舊章酌量變通嗣後按月牌示以上月十三日起至十七日止此五日内省巿行情由廳擇定一日以爲標準所收　票以至庫交行之日巿價與該行換算人賑如有盈虧均歸國庫擔認不與該銀行相干以杜口　合就飭知該銀行立即遵照迅速妥議刻日具復現屆核定八月分牌價之時母稍遲延切切等因奉此查本行發行九五錢票前經公議定價每串合九三八平銀五錢五分由來巳久按原發行之數計八百除萬串照五錢五分合八平銀計四百數十萬兩此本行先後用出陸續隨巿購買銀元應付軍餉並墊付公欵悉以此是　然所收丁漕统稅抵月支餉糈及行政費用早巳入不敷出又由本行向商家挪墊者亦不下二百萬矣日積月累直由本行墊至五百餘萬元之多此中困難情形曁所墊之洋多有照時價每元一兩一錢上下購進而墊付公家者固早在洞鑒之中乃前奉鈞諭以自七月一號爲始凡九五錢票完纳丁　統稅須以足錢一千八百文合洋一元嗣後按月一議等因伏查七月一號英洋巿價一兩一錢一分七釐即以此價以足錢一千八百文合洋一元比當日本行以五錢五分用出購洋墊付公家巨欵之際　每串暗耗八平銀三分八釐七毫以原發行錢票八百餘萬串統計　虧已屬不資因公而虧損若許將來商股羣相責難已屬無辭可對乃不料胡紳發珠猶以六月十六日英洋巿價一千六百八十九文向章即以此數定七月牌價今定爲一千八百文卽浮加一百一十一文且云百姓有納稅國家之義務無報効銀行之義務等語所稱向章以上月十六日行巿規定下月牌價此係行政上手續本行未便與聞惟原稱浮加一百十一文百姓無報効銀行之義務一說是指明此一百十一文爲銀行所獲殊不思本行以五錢五分用出而以五錢八分八釐七毫收進一出一進每串暗耗三分八釐七毫之鉅者婦孺皆知竟不意胡紳不明事理反虧爲盈誠婦孺之不若矣此種無知之談原無足辨然該紳冒凟聰　抑或别有所見應請嚴加詰問所謂浮加一百十一文歸銀行者其理安在庶幾免悠悠之口淆亂聽聞至奉鈞示以庫與巿必定劃一之價値之足以示大公擬仍照舊章酌量變通嗣後按月牌示以上月十三日起至十七日止此五日内由鈞廳擇定一日以爲標準所收官票以至庫交行之日巿價與該行核算入賑如　盈虧均歸國庫擔認不與該銀行相干以杜口實等因仰見鈞廳兼籌並顧一秉大公母任欽佩竊思鈞廳所定牌價如係對於徴收一方面而言本行收進官票若干仍照舊章按五錢五分扣算則盈虧誠在國庫與本行無涉倘徴收何種　値卽飭本行照何種價値入賑則虧耗仍在銀行而國庫不相涉矣素仰廳長維持本行不遺餘力斷不致以岌岌可危之銀行而益以重累也區區下忱是否有　伏乞鈞裁爲此詳復廳長核奪批示祇遵 
[禹域紀行（靜）]  
　　浙潮隨大風而來本月十三日晨杭城東北風大起挾潮而至一時江干船隻望風而靡次日復然義渡局於八時後高懸紅旗禁止船隻通　蓋　於去年渡船失事故於西興及南星兩岸設監察機關（一）排解行人之爭渡（二）禁止渡船之冒險光復後所謂新設事業此其一矣是日兩岸之人望洋興歎皆呼行不得也哥哥江干客棧頗得意外收人 
　　義渡船之減少義渡船由胡雪巖獨力捐助初創時本　三十　號年久失修日益减少近來只餘八隻較之原數不足四分之一天明開渡後未幾卽無船可渡行人對之大有手無斧柯欲渡奈何之歎聞現有十餘只在修理中司其事者不先事預防致行路者枉費貴重之光陰以待來船亦可歎矣近有創辦輪渡之舉其事果成亦一快也 
　　西興之過塘行自甯紹至杭之路自輪船外皆取道於西興凡貨物之　送乘客之往來皆委托過塘行代雇船只代付挑力而抽其一二成以爲回用今年各貨較多生意極爲發達其行沿途皆是聞有六十三家之多云 
　　范大夫與城隍會日前西興舉行城隍會自十日至十二日凡三日賽會之物均向各處租借排列之長至中里三里一般舟子及中下社會男子均扮作皂吏之狀以媚神人數極多因之摇船乏人交通被阻聞城隍神爲戰國時范蠡永久連任不更易視他處城隍三年一易者大異想天帝因范有沼吳之功特别優待亦未可知也 
　　四通八達之城河紹興城内港河交錯自西興至彼過錢淸柯橋兩鎭即抵彼處爲途約九十里而由紹城至百官亦九十里河道尤廣盈盈秋水一臣可航其地之日趨繁盛良有以也自紹至蕭有每日開行之小輪近日水淺修船停輪而白紹至百官亦將相繼而興四通八達之衢吾人觀紹城之將來共方興未艾可預卜矣 
　　曹娥江之大橋曹娥橋工開始巳一載其兩岸橋墩及中間一大墩工程大致　竣數月之後上駕鐡樑而輪軌直達紹城甬紹交通更稱便利自甯至紹不過三四時耳 
　　迷信與生計之關係越人信鬼於錫箔冥鏹最形發達不獨　行本地抑且遠銷外省每年産額約三百萬恃此營生者且數萬人苟迷信稍破此輩卽無噉飯地矣留　社會生計者不可不注意也 
　　百家姓千字文大逞威風昭城學校全縣二百五十餘處而私塾之多又倍蓰之自去年河南張都督有奬私塾　學校之呈文其影響徧及各省紹人之揣摩風氣者爭先購買百家姓千字文及神童詩等舊書半年之内每種銷至二三萬册就某某兩家計之巳達萬餘有敎育之責者幸留意焉 
[浙省商學兩會之開會談]  
　　全省商會之緩開紹興商會函致杭總商會請召集全省商會特開大會一節曾誌昨日本報茲悉杭總商會函復云案准貴分會聯銜會咨以新捐率苛重商困無訴擬請召集全省商會聯合研究要求修改等由查此次新捐率發現以來省城　商家外埠各商會函牘紛馳要求轉請核减前來當由敝會與財政廳先後磋商並一商召集本城各業公開特會　詢百貨捐　今昔比較編列表册加以說明正在會核轉咨至各分會代商伸訴之來文除籠統請减者仍函由該分會分别查列比較見復外所有詳列表式之函牘均巳一律轉咨各在案茲准大咨請開全省臨時大會敝會極表同情惟前項列表比較之　續尙未准財政廳彚核咨復則臨時特會一層似可暫緩緣全省商會程途遠近不一百貨名目尤多僅此開　時間亦難逐條詳核况値茲盛暑之時召集綦難是以擬俟財政廳核復後再定辦法茲准前因相應函復貴分會查照並希分别函轉蕭山諸曁餘姚上虞新昌嵊　臨浦鎭等分會知照 
　　敎育會議之開幕昨日（二十二日）爲全浙敎育會第二屆聯合會正式開幕之期各縣代表赴會者三十餘人先由會長宣告開會秩序及議事日程後當以鎭海代表烏人垚君　出之小學敎員宜實行級任方法案及明定各縣視察員資格案先後由各代表討論終付表决衆皆贊成惟原案中應損益處仍請原提出人曁揚君在東等商酌修正云茲並將第二次會議廿三日）之議事程序附錄於下（甲）昨日延會事件（一）修正縣稅小學費分配規程案（提出者鎭海縣敎育會）（二）急救今日垂危之敎育議案提出者餘杭縣敎育會（乙）本日提議事件（一）限　中學校濫　小學未畢業學生議案（提出者餘杭縣敎　會（一）擬縣敎　會宜開敎育討論會議案提出者餘姚縣敎育會（三）擬設城鎭鄕蒙養園議案（同前） 
[川省水旱偏灾近訊]  
　　大旱川省各屬因旱米貴詳情迭紀前報茲聞南川縣素爲産米區域因上年水災甚重收成僅十分之六本年又因旱災米價陡漲曾於前月派員赴外縣採買米穀回縣發賣後復將該縣常平倉　穀减價平糶現在靑黄不接距期甚遠縣知事昨又備文來省請動各鄕積穀矣 
興文縣近因旱象　　米　騰貴一　人民大起恐慌而匪徒等遂欲乘隙蠢動搶刧燒殺無所不至該縣知事胡鋐恪　昨電請將軍派兵駐防聞胡防軍已電飭駐叙賴司令查酌辦理矣安岳縣米價昂貴人心惶懼前經備文來省請動　穀開辦平糶在案茲因各鎭鄕民　堪飢餓紛紛來縣請穀情詞迫切縣知事　飛禀巡按使請再動積穀四成接濟各鄕以免患　肘腋資陽屬内某姓一家六口貧苦殊甚現値亢旱米價陡漲借貸不能告訴無地因巿毒藥置稀粥中合家飲之次第畢命謂與其坐以待斃不如速死之爲愈人生至此大可憐巳 
　　洪水灌縣地方日前大雨如注縣屬柏條河一帶江水暴發堰工決口漂沒室廬秧田淹斃人畜無算　陳巡按巳飛令水利廳迅即馳勘撥欵搶修以資補救該縣知事楊端字現正籌欵賑濟六　二十五日夜九鐘後渝埠大雷電風雨參天大　盡爲吹折道公署有大黄　二株大柘樹二株均　年前物亦被吹倒是夜朝天門外所泊之客船十餘隻亦被吹斷竹纜人貨一切均經沈溺無一得救者洵巨刧也川東一帶近日雨水過多重慶以下每隔一二日輒大雨如注晝夜連綿以故河流盛漲六月二十以後渝埠過河船隻　渡數日近因江水稍退巳照常開渡聞該處農人謂如不早放晴光將爲收成之　云金堂中孚場外建築新橋寳萬餘金始於月前落成定陰曆後五月初七八九三日踩橋收捐忽初八夜四更後大雨滂沱雷電交馳東山之水爲蛟湧遂將新橋戲台一併衝沒被溺者二十餘人幸皆救活惟溺斃戲角　人失去衣物銀　無算次日有來　橋捐者見茫茫水際波濤萬傾莫不望洋浩歎失意而返云 
地方通信 
[蘇州]  
　　潘律師被拘餘聞律師潘承　無端被拘迭紀前報此事係因其僕婦衛陸氏而起惟衛陸氏當時並非潘所保吳江縣知事　備文令潘交出殊難索解茲將衛陸氏被控案情紀錄所聞如下孀婦衛陸氏係吳江梅堰鎭人初本稍有資財　生一女招婿張慶祥爲　數年以來衛陸氏家資財全被張慶祥取去又有某姓押與衛陸氏田數十畝之紅契亦被張取去置衛氏於不　衛陸氏即在吳江地方廳控訴請追財物經法庭傳訊緣無憑証無　追繳遂衡情酌判令張繳洋三百元給衛陸氏以資過度而張慶祥不服上訴經高等廳傳訊並經孫庭長代衛陸氏選任律師楊同穰爲辯獲人是時衛陸氏到蘇候審因貧苦無可度日遂朱家園地方薦頭店（該店即在潘律師之老家對門）薦至潘處傭工此本年三月間事也迨經高等廳傳訊仍照原判决定案後衛陸氏卽辭歇離潘氏而回鄕因思及某姓前次押來田畝紅契雖在張慶祥處而租米則每年由氏收取是以仍往佃戶處收得　洋三十三元而張慶祥得悉即以衛陸氏串收租洋等情赴吳江縣知事署控告經縣飭傳衛陸氏屢傳不到遂有此派差來蘇協傳之事云吳江縣知事丁祖蔭君得悉此事後以前次移吳縣文係傳知潘律師交出衛陸氏解縣並無拘提字樣該差等何　如此妄爲遂派彭承審員提原差吳升訊供判决定以監禁二年之罪並派彭承審員到蘇赴大成坊巷潘律　一道歉一面備文移知吳縣知事原文錄下竊查衛陸氏等串收蕭師曾租洋一案當經備文由敝署選派差役吳升投文咨請貴署協傳衛陸氏傳知律師潘承鍔交出並未咨請拘提乃由貴署加派衛隊差警等共計六人至律師潘承鍔庽中迫令不穿長衫及鞋遽用拘銬敝署以被告所在地旣在貴署區域自應派差吳升聽候協提現巳肇此釁端查現行新刑律第三百三十六條因於行政佐理從狹議解釋糧差非佐理可比是經准照同律第三百第四十四條之私擅逮捕罪糧差吳升處以四等有期徒刑刑期二年惟貴署所派衛隊差警等係共同犯相應移咨貴　　照裁同云云聞吳縣知事楊勉　君接文後巳提署警吉升王雲卿及地保到案訊供判决 
四等有期徒刑惟警長張某已經他去俟查追到案再行辦理 
[揚州]  
　　護軍使防堵豫匪聞江北護軍使蔣雁行君因河南　氛未　恐其攝及境内特電邊縣　紥各軍愼重防守勿稍疏懈 
 
 
 

Page 7

 
 
　　知事求兩之迷信六合縣四鄕農田久未得兩多巳枯乾致　　不能栽　而西北鄕一帶尤甚即食水亦將告乏　縣王知事以　禁屠宰已將半月仍未得兩復親自夜宿城隍廟祈求並將南門　閉（俗謂火門）凡一切葷腥食物概行禁賣如再不雨聞須向甘泉山虔求龍王云 
杭州 
　　道尹署組織法之討論金華道尹沈復聲君覲見總統來杭昨與屈巡按使討論道尹署組織法擬定總務内務敎育　業四科每料設　四人辦理本科事務另設調查員四人會計員一人庶務員一人以資助理近謀道尹署差缺者大有鑽牛角之勢云　　控用刑訊之呼　浙省諸曁許漢升請澈查承審員濫用刑訊電云巡　使高等檢察廳鈞鑒知事孫任人妄爲承審員楊學洵藐視命令以控追欠項案僅民事不問　由擅用籐條鞭責六十老叟請速派員澈查撤辦以蘇民困虚則　甘反坐除另行呈訴外合先電告諸曁許漢升　 
[安慶]  
　　巡按公署地點安徽巡按使韓國鈞將次履任公署地點亟頻選定前　勸業道署地太偏僻前淸府署局面又太狹小均不合宜　有舊藩署基址頗廣局面寛宏地點亦尙適中所惜内中星字光復時被火焚燬二重若重新修葺爲巡按使公署則大有可觀未卜　道採擇何地也 
　　鎗斃帮匪二名皖省探訪局前次拏獲帮匪單金安曁陳逢傳二名迭經訊供冒充探員詐取財物等情不諱當　　　　奉將軍批令　即鎗斃故於昨日（二十號）提騐該犯正身綁赴北門外鎗斃並宣布罪狀 
[山東]  
　　金石參考館之補　諸城縣知事傳子輝因聞展覽曾有展期消息又續派王荆門爲協贊員并徴集各種貴重物品預備陳列王君於十二日到省而該會十五日即開幕矣携來畫册有　唐徐煕宋趙伯　蘇漢臣元錢選趙英明仇十洲文徴明淸王安節山水潘竹坪墨蘭張雪鴻花卉等件書則有宋人寫經米襄陽元趙子昂明祝枝山陳眉公淸劉石菴等各字卷皆係眞蹟其中　稱　色者一爲淸初諸名公遺墨係該縣先正李渭淸先生故物書者共有四十七人如王漁洋朱竹　毛西河尤西堂施愚山萬委　湯潛庵曹升六等莫不備具其一爲何子貞寸楷祭　純用隷筆提鋒出之眞力彌滿精光内　較世傳各種何書特爲精嚴蓋子貞之大父仙槎先生爲荆門王述岩公之會房門人聞當時仙槎試卷　公由他房搜遺所得故師弟之間感情最摰述岩　殁仙槎目撰祭文騷情悱惻意愜甚親視子貞端謹楷錄子貞後常對人云余生平作字未有若此次之盡力者其書法可想見矣此外又有士定宋磁瓶一皆壞　也惜到會旣晚未能續行陳列　 
　　蔡巡按入都蔡巡按以近來政務廳長業巳任命就職一切用人行政均巳布置就緒特於昨日乘早車入都謁見大總統報　東省　事狀况並商議他項要公署中一切公務委政務廳長代拆代行 
[天津]  
　　奥界交涉尙未解决北四區紳商劉桐　等爲河東十字街　界違約敗捐一案迄未解决而該處道途泥濘故曾呈請交涉　速爲解决以便修理昨經該員答覆云十字街問題迭經與奥領事切實協商一時尙　解决　署現正隨時相機商辦將來如　商定辦法届時　行布　　该等知照可也 
　　水會風　紀略宋國蔭等前在行政公署禀稱擬在　津公所内開設戲園經各水會羣起反對茲聞昨有沼濟水會首事劉永慶等具呈縣署略謂該公所前經董事會佔用歷年租價洋八百四十元至今巳八年之久此項應得之租欵毫無正式開銷且該公所舊有之桌椅條櫈頗多亦儘歸無有有此種種糾葛該公所暫不能開設劇館云云奉批查此案前據宋國蔭等禀請在　津公所内開設劇館以淸欠欵而助學費等情如無他項糾葛自屬可行惟開設劇館是否該公所團體公同承認批候咨行警廳商會查核復奪在案茲禀前情此舉並非全體贊伺應暫停止咨查一面即由該首事等自同宋　蔭等淸算帳目禀候核奪 
專件 
[商人通例施行細則]  
　　第一條關於商人一切事項均適用商人通例但有特别法令規定者不在此限 
第一條商人通　施　前所發生之事項關於商人通例之適用依本細則第五條以下各條之所定 
第三條商人營業資本總　　不五百元者以商人通例第三條之小商人論 
第四條商人通例所稱該管官廳在各省地方法院未遍設以前暫　縣知事署當之 
第五條商人通例第五條第二項第六條第七條第二項之規定於商人通例施行前所發生之事項亦適用之 
第六條商人通例施行前所發生之事項曾依舊例立案給示者與依商　通例註册者有同一之効力前項曾經立案給示之事項已變更或消滅時商人通例施行後仍應依商人通例註册 
第七條商人通例施行前業巳行用之商號違反商人通例第十八條第一項之規定者自商人通例施行之日起三個月内一律改正 
第八條商人通例施行前曾依舊例立案給示專用之商號與依商人通例第十九條第二十條註册之商號有同一之效力第九條商人通例施行前舊巳行用之商號不適用商人通例第十九條之規定商人通例施行後爲商號之註册者對於商人通例施行前業已行用同一或類似之商號者不得行使商人通例第二十條之權利 
第十條商人通例第二十二條第一項之規定於商人通例施行前轉讓商號及營業當事人彼此並無特約者　適用之第十一條商人通例第二十八條之規定於商人通例施行前所有之帳簿書信亦適用之 
第十二條商人通例第三十八條之規定自商人通例施行之日起六個月後實施 
第十三條除前列各條外商人通例施行前開始之商業　於商人通例之適用爲本細則所未明定者遇者疑義及爭執時由農商部核定 
第十四條商人通例及本細則自民國三年九月一日同時施行 
[公司條例施行細則]  
　　第一條關於公司一切事項均適用公司　例但法令有特别 
規定者不在此限以營利事業爲目的组織之團體除法令别有規定外準用公司條例 
第二條公司條例施行前成立之公司除本細則有規定者外自公司條例施行之日起均適用公司　例 
第三條公司條例施行後或施行前成立之公司除依前二條之規定適用公司條例外併適用商人　例 
第四條公司條例施　前成立之公司其創辦時之章程議據合同規約等與公司條例所定創辦章程中重要事項　違反或　漏者應自公司條例施行之日起一年内改正之 
第五條公司條　施行前成立之公司尙未註册者　自公司條例施行之日起一年内一律註册其曾依　公司　註册與公司條例所定創辦時　註册之重要事項有違反　遺漏者應自公司條例施行之日起一在内一律改正註册 
第六條公司條例施行前成立之公司曾依舊公司律註册者於公司條例施行前有支店之添設本店或支店之遷移公司之解散或合併及其他註册事項之變更等事發生時應自公司條例施行之日起一年内註册 
第七條公司條例施行前成立之公司曾依舊公司律註　　關於公司條例第七條之期間自公司條例施行之日起計　第八條公司條例所稱該管官廳在各省地方法院未遍設以前暫以縣知事署當之 
第九條公司條例第二十八條之規定自公司條例施行之日起六個月後實施 
第十條公司條例第三十五條連帶責任之規定在公司條例施行前成立之公司得自公司條例施行之日起一年後　施前項延長期問内如有退股或變更組織者應依公司條例第二章第四節及第三章之規定辦理 
第十一條公司條例施行前依舊公司律立案尙未集股足額之公司　公司條例施行之日起關於該公司之成立應依公司條例所定之程序辦理 
第十二條依法令規定祗許以中華民國人民組織　股分有限公司及以中華民國人民組織爲條件享有特别權利之股分有限公司不得發　無記名股票違反前項規定之股票無效仍以最後記名於股東名簿者之記名股票爲有效 
第十三條公司條例施行前成立之公司曾依舊公司律註册者其每股金額雖與公司條例第一百二十四條規定之數不符亦爲有效但發行新股票時不在此限前項公司於創辦時發行優先股票者不因公司條例第二百一條之規定失其效力 
第十四條公司條例第一百三十六條股東失權之規定僅適用於依公司條例第四章之規定成立存續之公司 
第十五條公司條例第二百四十八條第五欵之規定於本細則第五條之期間内不適用之 
第十六條公司條例施行前所選任之公司執行業務之股東及股分有限公司之董事違反本細則第五條第六條之規定者處以五圓以上五十圓以下之罰金違反第十二條之規定者處以一百圓以上二百圓以下之罰金 
第十七條除前列各條外公司條例施行前成立之公司關於公司條例之適用爲本細則所未明定者遇有疑義及爭執時由農商部核定 
第十八條公司條例及本細則自民國三年九月一日同時施行 
雜評二默 
　　天下最可危之事莫如所操之道有時而窮我權所能及而放棄之似大患矣然猶非大患也何也一旦幡然悟收而歸之易易耳殘酷之官吏暴横之差役人民痛心疾首宜爲大患矣然政府固有權以治之今特放棄之耳土匪騷擾徧於國中軍隊滋事不時發現政府幾無力以治之矣然苟振刷精神奮然一怒我之權猶非不能及也所懼者我欲用我權而操縱子奪不能由己智略謀術俱無所施斯則最爲危險之時機徴之古今中外歷史而如出一轍者也 
是故以權治國家者非不安堵一時權一弛而即不安堵矣以術馭人才者非不牢籠一時術一窮而即不能牢籠矣大有爲之政府必求治國之道於權術以外 
　將軍欲迎太翁來署祝壽而太翁堅拒不來寳哉叚將軍之太翁也各文武屬官各機關各界紛紛上賀禮燈彩堂戲雜　以進而段將軍堅拒不受禮單且不一閱賢哉段將軍也記者所微有疑者此二千分西餐之答禮何不亦一併免　富家一席酒窮人半年糧此二千分之西餐不過欵賓客耳此外下席犒賞等費當必稱是鄂自迭次亂後有臯災有水災有蝗災有兵匪之災　民之顛連困苦而委諸溝壑間者不知凡幾倘以此酬應巨費移振災民所活必多造福寗有涯量不更善歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[無線電報局陸續告成]  
　　字林報云中國沿海一帶聯貫設立無線電報局若干所一舉籌議巳四五年之久不久可告成功去年三月間聞中政府曾簽定合同於北京張家口廣州汕頭漢口上海設立得力風根無線電報局繼聞且將推及各省城及北方各要區俾供軍用及商用合同中規定當由華人管理承造者應擔保通常傳遞電音其距離以一千五百英里爲率此後消息甚爲稀少其進行顯極秘密近所告成之局爲北京張家口上海廣州曼谷五處其餘各局大約亦將用得力風根制成之惟目下尙未得有確實之消息耳數日之前復傳中政府將與瑪柯尼公司簽定建造無線電報局之合同聞者莫明其故蓋中國當道似不致於一國之内建設二種之無線電報也事之眞相須待後聞承造得力風根無線電報局者爲西門子公司該公司於數月之前從事建造吳淞局所曾定星期二夜試驗長程通電因氣候奇熱天空不靜未能實行自晚間八時用機至夜半僅聞不淸晰之聲音本埠收接無線電報之不便全球各處無有甚於此者蓋因無適當之章程取締收發電報雖有良制之無線電亦難利便此本報前於桑皮亞輪船求救信號未能達滬時已言之矣據得力風根無線電報公司代表聲稱星期一夜天空之不靜爲彼經歷中最甚之一日云聞吳淞靑島兩局數日之前彼此通電淸晰如隔　百英里昨星期三夜擬與北京通電如能靈便則擬與張家口通電曼谷通電前須俟部署旣定後始能行之吳淞無線電局原定七月一日交與中國當道因近有大雨故未能如期告成聞交通總長擬來滬舉行正式開局禮云 
[英比實業銀行大寫定罪]  
　　已閉英比實業銀行總經理比人麥加男爵前由駐滬比總領事控告行騙就逮後覊禁英領事署監獄因調查案情尙未竣事故迄今未經開庭審訊該行大寫英人皮乞亦曾由英國皇家律師威金生君在高等裁判所控告行騙開庭數次巳於前日定讞判皮乞監禁四月兼作苦工因皮乞雖未與麥加男爵串謀而於明知無可有爲之時仍支辛俸及向華人集欵之故裁判長謂其罪較强奪華人財物更重皮乞若爲主謀之人則須監禁十八個月云 
[南商會對于巿政商情之並顧]  
　　工巡捐總局勸諭小東門内大街各業戶將房屋退至已塡浜基改築寛大馬路巳定昨日築笆開工惟該處業戶對此舉動尙有多數反抗者巳向南商會具呈節略請爲轉懇朱局長暫緩進行以免遷讓之後多所損害茲將南商會總協理致朱局長函錄左逕啓者接據小東門内衆商老三益等二十餘戶以讓屋築路一案聯名略懇轉乞貴局俯察商困暫緩進行等情前來除原略另紙錄呈外敝會調查本案最困難原因在該商等多數店舗去夏亂事以來元氣未復且一時實無相當地位得以遵飭遷讓若坐待房屋翻造則損失過鉅故欲無害其日常生計使巿政商情兩無窒碍惟有請就城根公地或租或售迅行招商承領赶速建造俾各商得以搬遷則各戶自無所藉口矣准略前因聊參臆說尙希貴局長見可施行足紉公誼 
[嚴緝白狼爪牙]  
　　上海鄭鎭守使奉江寗宣武上將軍電開查悉白匪現遣羽黨某某等在長江上下游一帶運動駐防軍隊謀爲不軌除通飭所屬誥誡軍士切勿受惑外仰飭一體防範等因鄭鎭守使以滬上爲輪軌交通之處難保無該匪等匿跡其間除函致滬海道尹楊小川君轉請各捕房密查緝辦外並巳通飭所部各軍隊一體嚴緝 
[交涉員分送嘉禾章]  
　　袁總統先後頒給駐滬各國領事嘉禾章曾經公布在案茲悉此項勛章勛照均巳製就由外交部特派專員於昨日遞送到滬交由驻滬楊交涉員分别轉送昨晨即由楊君親自分赴英美德法日俄和比義丹奥瑞典日斯駐子各領署一一致送以敦睦誼 
[懇讓賠欵紀聞]  
　　懇讓庚子賠欵會上海總事務得京中近訊略謂中外熱心之士對於此舉均極贊成至討論將來請願時提出問題三端抄錄如下（一）請求全數免除（二）酌免若干成或豁免應付利息（三）定一緩付期限在此限期可以免付並謂京人士赞成第一說者居多數云云又聞該會近接駐德公使顔惠慶君來電略謂德國議院現在對於請讓庚子賠欵一節探其意見多數贊成若德政府提出議案將來可望通過云 
[鎭守使欲平米價]  
　　邇來滬地米價日有增　刻巳漲至每石八元三四角糯米九元有奇鄭鎭守使以滬地爲通商大埠人民總滙之區若任米商高抬價値漫無底止實爲民食之憂業巳飭令上海縣洪知事赶速示禁私販並令速行平價出售以保民食一面咨行海關監督轉請說務司嚴查奸販母任私運出口云 
[整理登錄稅之布告]  
　　上海縣知事洪伯賢君昨奉江蘇財政廳頒發示諭數道遵即發貼通衢其文如下案奉財政部電開前淸牙帖舊制收稅甚微嗣因政費缺乏照費牙捐紛立名目藉資挹注光復以後或飭換舊帖或創設新牙各省辦法益復參差茲由部擬定整頓牙稅大網四端飭即各按當地情形妥擬章程並施行細則報部核准施行等因奉此當經派員會同各縣知事分别淸查在案查蘇省牙帖前淸時向分部帖牙照分等徴收光復後蘇屬牙帖改爲登錄憑證寗屬各縣有改　憑證考有仍辦牙照者辦法本巳參差甚至無帖私開一帖兩用多兼帖字等獘不一而足且民國成立已經三載而牙戶所執捐帖有仍係前淸年號者尤非正名之道自應大加整理以除積獘而資信守惟念蘇省兩遭兵燹巿而蕭條本廳長上維國計下察商情特分長期憑證短期憑證兩種長期憑詩仍照牙帖舊章徴稅以二十年一換祇准本人承充不准冒名頂替短年憑證即按牙照捐例徴收一年一換即將原辦牙照停止向係多兼帖字者准其補領短期憑證照常營業所有前淸舊帖巳滿二十年者照章飭換新證未滿二十年者减半納說換證領過民國憑證者一體例換新證不再收稅此外無帖私開及一帖兩用等弊均飭補稅領證不追旣往違者罰辦封閉似此分别辦理庶於整頓之中仍寓體卹之意除將章程二十條詳報財政部曁巡按使並通飭各縣遵辦外合行粘章出示曉諭爲此示仰戶人等一體知悉務各遵章換領自八月一日起統以五個月爲限母稍隱匿違延致干懲處其各凛遵 
[棉花檢查局實行保險]  
　　棉花檢查局沈局長前以該局所存濕花爲數甚多函商上海縣洪知事詳奉江蘇韓巡按使令飭妥定簡章招商承保火險以防不測並酌收濕花烘費先行試辦洪沈兩君奉飭後業與英商瑞記洋行議妥由該行承保該局留存棧房之濕花　銀一萬二千兩保費每千每年銀三十七兩五錢又該局公所房屋亦値一萬二千兩保費每千每年銀十八兩七錢五分兩共每年保費應需銀五百七十三兩七錢五分該行承保之後須於局房四面加高　牆計需工料銀三百兩巳於陽曆七月間訂定所有酌取濕花烘費一事經沈洪兩君往返函商定於八月一號實行至八月一號以並留存在局之濕花免取烘费以示體卹茲巳由沈君　請洪君出示曉諭矣 
[警務所押解首盜]  
　　去年　曆九月二十六夜及十月初五夜行刦浦東嚴家橋稅務分所銀洋並搶刧北橋鎭警區軍械又圖刧典當未成案内之首盜金妙生業由地方警務所向租界匯四捕房移提到案研訊之下金直認不諱朱則供與同居並不爲盜判押候究辦在案茲悉上海縣洪知事以此案盜犯金炳生沈柏生等去冬曾送鎭守使署訊明正法今金妙生係爲此案首犯亦應送往使署訊究乃諭飭景警務長遵照辦理景君查得朱二二旣非金妙生之同黨　令押候另行擬辦至金妙生一犯即於昨晨備齊公文飭派巡警八名由偵探王桂生巡長劉鳳林督率持械押送鎭守使署收押候發交軍法科訊明懲辦 
[逃犯解回川沙]  
　　川沙知事派令法警至上海鎭守使署關提盜犯龔和尙巳紀昨報茲悉鄭鎭守使以該盜犯旣爲川沙監獄之逸犯現經拿獲應准歸案嚴辦巳於昨日午後一時飭將龔和尙交警解回川沙嚴辦矣 
[查緝擾害行旅之匪徒]  
淞滬警察廳長徐國樑因南巿十六舖内寗紹大達等各碼頭時有匪徒冒充偵探借搜查烟土爲名拆梢行兇昨特飭令偵緝隊副隊長傳小坤於每日午前八時督同隊士四名前往查緝以惠行旅徐君又以新老北門沿城脚一帶近有流氓强搶行人飾物衣包等件並着副隊長傳君於每日晚間派出隊士分投巡緝 
[新任鹽捕營統領蒞滬]  
　　蘇浙兩省鹽捕營統領一差現奉陸軍部派委前浙省温處鹽捕營統領劉忠梁充任劉君字錫侯現在北京覲見巳舉奉陸軍部命於前日附搭新濟商輪來滬受任本埠兩浙鹽捕營營長吳棟臣隊官鄭大寳上南川鹽捕營營長張翔隊官張點忠松軍緝私營營長何某沈某以及商辦浙鹽事務所所長李徴五朱葆三等特至招商局碼頭歡迎劉君抵滬後在三洋涇橋大和旅館暫駐將來擬在南巿花衣街某號辦公昨日特至上南川鹽公堂調查鹽務午後復　英租界泗涇路浙鹽事務所拜會李朱諸君詢商一切云 
[陸軍遣撫調查所紀事]  
　　陸軍遣撫調查所開辦後一切進行已迭紀前報茲悉第一批受撫人周德元等已由該所派員送回原籍途中毫無留難現在第二批受撫人柳樹培等十八人亦已拍照定於明日（二十五）由滬啓行遣送回籍遣送員巳派定調查員吕祖眞至第三批聞亦調查竣事大約月底即可遣送又聞該所恐庽居租界之受撫人不敢至華界報名昨特出有佈告略謂本所爲體恤受撫人起見特變通辦法凡因懷疑畏至華界報名者可詳細書明住址繕禀郵寄本所報名惟寄禀之後不得離開所住之處以便本所派員調查照章遣送幸勿觀望自誤限期云云 
[江貞砲艦出巡]  
　　停泊製造局前之江貞砲艦現奉海軍司令部李總司令飭卽開往長江一帶巡弋該艦遵於昨日十一點半鐘裝足軍糧子彈展輪上駛 
[蕭玉書聞已訊實]  
　　鎭守使署軍法科前奉飭訊泰興縣拿獲之黨人蕭玉書一名業經一再研訊承認曾受孫黄委任現已將訊供承認及擬罪各節呈由鄭鎭守使電呈江寧宣武上將軍請爲核示矣 
[取締羣芳大會之請求]  
　　昨有周某等六人遞禀道尹公署略云上海一埠人類混雜每至夏間往往開設夜花園通宵達旦男女混雜傷風敗俗莫此爲甚近如滬西憶定盤路一帶夜花園發生淫亂之事據報章所載無日蔑有所最奇者近閱報載有品花社名目定於陰曆初六夜在新花園招集妓女舉行羣芳大會此舉尤爲荒謬請求迅賜飭查取　以維風化云云 
[樂羣總會受罰]  
　　白克　五百十六號樂羣總會係滬北商界所組織茲因通宵不閉且有聚賭情事經新閘捕房捕頭偵悉禀廨出單昨將該總會内之趙萬軒傳案訊明判罰洋二十元充公 
[反對洗牛皮廠之理由]  
　　上海縣公署接引翔港鄕經董王銓運等來函内　敝鄕胡家木橋毗連租界巿面繁盛居民飲水全賴該處沙涇　爲養命之　茲有該處商人來處報告有粤商開設虹口廣生利牛皮行之主人托名英商欲在該港邊建造洗牛皮廠污及港水殊與衛生大有關碍現廠基已立房屋尙未建築務請詳查禁阻於公衆衛生大有裨益實紉公誼云云洪知事接函後已　本　譯員王輯虞前往該處查勘覆候核辦矣 
[飛虹學校放假]  
　　閘北飛虹學校創辦十餘年學生巳達二百六十餘人茲定於本月二十四日行放假禮並於假期内設立補習科兼收校外生其敎科由該校各敎員分任云 
[修路費無可通融]  
華界各押店前淸時由巡警總局規定取締章程除四季捐外每戶應先繳修路經費洋一百五十元光復後有　哲明在杉板廠開設祥豐押店此項修路費迄未遵繳近爲工巡捐局朱局長查悉傳諭該商一律照繳蕭以交易淸淡請求免繳昨奉局長批示云此項修路費載入定章祗有秉公一律辦理斷難曲徇該商母得妄求請免仰仍遵章如數具繳愼勿故違干咎 
[房東追償損失]  
　　商人郎孟松前投地方審判廳具禀控訴　謂前由孫波　周子景等租借小東門内商人之房屋擬開綢莊旋因孫等不知何故涉訟公庭彼時裝修尙未竣工因案停止迨訟案結束之後商人向孫等理算房屋等項損失銀八千二百兩詎孫等一味推諉置之不　不得巳來案起訴請求追償袁廳長准於昨日飭吏將孫波蘿周子景二人傳案着交人銀並保聽候定期開庭審理 
[船捐易人承辦]  
　　商人黄岳淵前在閘北巿政廳包認船捐業巳一年期滿由閘北工巡捐分局朱局長另行招商認辦在案茲有商人唐子康加認捐欵禀准給諭承辦批詞錄下據禀巳悉所有請就本局原有地點按月加繳捐欵洋三百六十元認辦船捐比較各禀係屬多數應即照准仰即預繳捐欵三個月並覓具殷實保證再候給諭承辦可也迅即知照 
[私帶烟土案兩起]  
　　五區警署前日在滬寗車站查獲販圭犯王德保一名抄出土十七兩當即移送檢察廳分庭預訊屬實判解地方檢察廳訊究又昨報記四區三分署查獲私帶烟土之程得利業經審判分庭判決罰洋十元押候繳洋開釋 
[西人違章賣酒]  
　　西人某甲在虹口百老匯路七百七十六號門牌開設西酒店因未向工部局捐領照會昨被美捕房西探查悉以其有違定章禀明捕頭數請該管領事出票將該店主傳案究罰 
[小販未領執照]  
　　小販陳阿三昨日肩挑香瓜沿途售賣被衛生處西人查無執照以陳違犯定章鳴捕拘送捕房押候解送公共公廨酌罰 
[行兇人期滿釋放]  
　　婦人顧張氏顧石氏控被同居李少卿毆傷頭　一案經審判分庭判决罰洋四元巳記前報嗣因李無力認罰改判拘役四天昨巳期滿釋放 
[女工猝斃]  
江北女子劉南蓮年十八歲前晚在叉袋角某紗廠内做夜工忽患急痧救治無效而死由該廠投報捕房捕頭派探將屍體舁送虹口斐倫路騐屍所候驗昨經該女之父母劉惠桂劉孫氏同至捕房求免相騐捕頭准予具結速赴騐屍所備棺收殮 
[欵付之東流]  
　　鎭江　王　忠去年包放滙芳公司黄包車多輛倩甬人凌珺湘作保嗣王拖欠車租洋五百二十一元被控經法公堂押追不睬旋提凌珺湘到案押追致凌賠繳洋五百二十一元惟王在押仍不安分今春因代人唆訟經法總巡藍維藹君查悉底藴解送公堂判押西牢三月以儆迨經期滿仍不措繳分文凌雖一再請追王則始終不理嗣又解堂判再押西牢六月罰作苦工詎王存押甫經月餘邇忽發病於昨日身死即飭善堂備棺收驗發壇待屬認領而　之墊欵遂無　落矣 
[復訊不理票銀案]  
　　聞寳賢因局永貴不理結欠票銀二千餘兩控經公廨傳訊因呈案憑票添註借作股本等字樣並牽涉前充公廨錄供生之顧昌華（即　家骏）故飭傳顧質證候核在案前晚由廨復訊兩造仍各延律師到堂互辯並經被告見證袁利生之代表張章良等上堂證明被告因股開之某號倒欠各欵均經商明折債故曾立據由各債權人簽字允治原告當亦在場聶襄讞判被告仍交原保候會商堂諭宣佈飭遵 
[靛靑號控案仍照前斷]  
巳閉天成靛靑號股東粤人梁梯生因該號股東兼經理同鄕人馮禮堂濫放帳欵侵吞股本控經公共公廨迭次訊明以馮旣爲經理應負完全責任判限一個月先繳銀四百兩除限七個月催收所放帳欵分期繳銀二千八百兩嗣因馮不服判决具禀道尹公署上控當奉批斥並因一個月限期巳屆經原告禀奉公廨傳訊不到判候傳保着交並飭提到案訊追在案前晚由廨提訊原告仍延律師　堂請追質之馮亦延律師到堂互辯多時聶襄讞判押限一個月仍照前斷先繳銀四百兩並算帳公費銀一百五十兩然後准交二千八百兩人銀並保趕緊收帳分期繳淸 
[忘恩負義之舉動]  
　　常州人馮金海曾充法捕房九十九號華捕於去夏因事革退其家賃居法租界同富里三十八號門牌披屋内近因度日維艱由對鄰王姓給伊洋五元日以販買報紙餬口詎馮不知感激反於前夜串同伊妻馮張氏將王家十六歲使女拐逃竊去主人金表兩隻並現洋等共計贜物約値五百元旋報捕房立飭包探徐新發趕往常州卽在城外東靑鎭地方追獲惟馮仍乘間逸去祇將該使女並馮張氏及原贜等帶回捕房檢點約少現洋四十餘元昨晨經總巡捕房値班捕頭略詰情由諭飭管押候究仍着查拿馮金海務獲究辦 
[汽車違章疾馳]  
　　五百十二號汽車前夜在法新租界寳昌路向西飛馳巡捕喊停不睬卽被逃去昨晨飭探陳三林前往公共租界查得該汽車行設在湖北路五十七號門牌車夫名沈阿四當即開單回禀法總巡藍维藹君諭候禀請公堂簽票傳案罰辦 
[冒戤商標之科罰]  
　　西醫韋廉士控香粉弄大華公司主吳德榮出售冒牌藥品一案前日由廨傳訊原告延律師上堂請究並由南巿妙武臺戲園隔壁某藥房夥湯海林投訴二月間向被告購紅補九六瓶内有五瓶係是冒牌又據王文卿投訴此項冒牌藥係被告所製訊之被告亦延律師到堂辯稱此項紅補丸被告係向王文卿購來代消王襄讞商之英卓副領事以吳不應冒戤商標姑寛判罰洋二十元充公以儆 
[嚴辦汽車夫之主張]  
　　汽車夫徐材生因駛車不愼在楊樹浦附近威鐡路撞斃老者孫金如業經中西廨員騐明棺殮飭將該汽車夫拘押候究在案昨晨由廨提訊先據三百十五號華捕三百九十一號印捕先後上堂禀明當時肇禍情形繼由死者之姪孫順海偕證張阿淸上堂證明前情求請伸雪訊之被告延律師上堂代辯據稱當時被告見死者在前即揑喇叭知照詎死者兩耳均聾迨至駛近巳扳機不及致肇斯禍請爲明察井據捕房代表牛門律師投稱查租界内時有汽車肇禍因該汽車夫不經心之故應請嚴辦以儆其餘俾免行人危險云云聶襄讞商之美領畢君判徐押候會商判决 
[查騐婢女傷痕類誌]  
　　女孩史以前日在開封路徘徊當經一百七十一號三道頭華捕查見詢係逃婢帶入捕房轉送公廨昨晨解案盤問據供年十四歲淸江人在開封路四百发十一號門牌某姓家爲婢因遭虐待走出判送醫院查騐有無傷痕再核又小東門内某姓家婢女葉桂海因遭虐待走出由捕送請公廨訊供先送醫院騐治在案昨由捕房將葉女解案請示并禀明曾經西醫騐無傷痕訊之葉女供稱不愿再回判發濟良所留養 
[公堂盤問瘋婦]  
　　婦人華馮氏前日在虹口一帶胡閙由捕查見恐肇事端將氏帶入捕房轉送公廨昨由官媒將氏解案訊問據供原名馮金鳳　居虹口西華德路二百二十號門牌丈夫華　發向爲打樣餘語含糊似有神經病堂上詰以此　在何時所得據供於本年三月初九日患病迄今未愈關讞　商之美領博君判氏暫留本廨候查傳其夫住址如查無　落着送　流所留養 
[三人串拐一女]  
　　李桂廷張泳生邵恒之在南巿陸家浜誘拐張騰榮之八歲女孩至租界内國賣由捕查獲昨解公堂請究經中西官略詰一過判女暫交其父　回李等押候下禮拜二復訊核辦 
[竊盜罪均已成立]  
行竊新普育堂時鐘等物之竊賊陳旺山又專在城内外摸竊行人財物之陳阿四李槐廷等三人由警廳先後函送地方審檢廳請辦昨經張推事官會同田檢察官開庭命提三人至案研詰之下以竊盜罪均巳成立判陳阿四監禁十個月李槐廷監禁二個月陳旺山拘役三十天以儆 
[裁撤隊士之訛傳]  
　　前報載淞滬警察廳因節省經費裁撤偵緝隊士六名一節茲悉徐廳長此次所裁隊士僅李嘉坤徐長壽二名王芝卿等現仍在廳辦公並未裁撤 
[公共堂瑣案]  
　　義商阿密達納控史晉甫違背合同請追損失銀三千兩又利賓園菜館控鴇婦董老三不付菜洋四十元昨由捕房將該被告等傳案請示判分别交保候訊 
　　張秋園控陳阿梅張阿林串竊寄存浦東貨棧内之鐡料等情昨由捕房將被告兩人拘解公堂請究被告延律師上堂辯護聲明請交保判各交五百元人洋並保候德領堂期傳訊 
　　趙光復昨晨將愛而近路菜場内之陰溝鐡板撬壞被工部局調查西人查見鳴捕帶入捕房旋解公堂請究判交五十元人洋並保開釋候示 
　　朱雪林在楊樹捕某西人家爲出店近因竊取衣物逃　前日經該西人報請捕房將朱妻張氏拘送公廨昨解公堂經中西官略訊一過判氏押候傳其夫到案再核 
　　武昌路七十九號居戶粤人陳和記控弟陳阿天竊取鉛絲消贜於法租界新開河某舊貨店内昨由捕房將被告拘解公堂并將吊到原贜送案請究經中西官訊明判陳阿天押一月贜交原告領回 
　　王子榮前日在愛而近路扒窗跳入凌福彭家行竊由捕查見拘押捕房昨解公堂訊知王係過犯判押西牢一年字期滿遂出租界 
　　墳山路三十三號門牌小茶館主包阿三因聚賭違章被捕房查悉昨將包傳至公堂訊實判罰洋十元充公賭具銷燬 
雜評三（訥） 
[英比實業銀行案]  
　　商界之大害莫如假公司行號名義以許騙錢財蓋非特　詐騙者之損害而巳人且以入股集欵創辦公司行號爲大戒則阻礙工商實業之前途不少也然中國偏多此種騙子而此種騙子率皆於商界上薄負時名故能假名號召人受其騙而不之疑迨一朝發覺彼又工於彌縫善於運動卒得逍遥事外或　享盛名如故其受法庭裁判而處應得罪名者有幾人哉今英比實業銀行之英人大寫尙非此案主謀而巳定監禁四月兼作苦工之罪謂可惡較强奪華人財物尤甚不可謂非英領事之能伸其法也 
嗚呼彼外人騙華人之錢財如是我華人自騙華人錢財者將奈之何 
專件 
[第七區鎭務監督署諄勸華僑投資辦鑛文]  
　　僑商諸君鑒逕啓者竊維富國之道端在開源開源之方　先　業我國鑛産饒富環海豔稱徒以數千年來國無鑛法人無鑛學天然美利坐令銷沈國計民生束手交困言念及此良用慨然往在有淸末葉朝野上下雖亦知欲　今日之貧乏全资鑛業之振興然章程之限制過嚴徽稅尤嫌太重旣失提倡奬勵之意又乏實行監督之方是以交果尠收獘端疊出寗非至可惜之事耶軍興以來百政待　財源更絀興鑛　國全國同聲惟事業之振　 
 
 
 

Page 11

 
 
恃有完全法令法令之行使賴有監督機　今茲鑛業條例巳經頒定鑛務監督設有專官爲國家關財富之源爲人民增生産之業意至良法至美也鄙人奉大總統令任命爲第七區鑛務監督署署長管轄滇黔兩省鑛務設署昆明瞬經時日目覩無窮寳藏鬱積地中而政府商民羣嗟仰屋不禁廢然嘆曰吾國地大物博滇黔西南富源宜可取之不盡用之不竭以繁富稱於天下者今竟一貧至此是豈造物留以厚吾國民之初意耶跡其不振之原因雖複雜萬端撮要言之不外數事 
一鑛産國有主義之不明確也各國通例鑛産爲國家所有蓋以全國之鑛公諸全國人民不令地主佔爲私有也我國前此腹地之鑛産權往往爲私人獨佔他人欲開其地面以下之鑛或須購買全山或將全山估價作股方可開辦否則必出而抗拒粤稽舊案以有用之金錢耗於無謂之訴訟者不一而足今於法律之中規定鑛産國有鑛權得之官准地主不得阻撓官准之地謂之鑛區鑛商領區採鑛地主不得索取地價至若地面權利爲地主私有他人亦不得而侵之故工程上必須使用其土地與致其土地生損害時均須給以相當之償金是無損於地主權利而大有利於鑛商之企業者也 
一爲鑛稅之負擔過重也查前淸鑛章所定鑛區稅凡産貴重鑛物之地每畝征銀合三錢其他各鑛畝率二　鑛産稅貴重鑛物征百分之十其他各鑛率百分之五或三征稅若此巳嫌過重而復於兩稅之外或更提餘利十分之五歸政府與地主均分是鑛商所得者不過餘利十分之五哀我鑛商竭資財瘁心力苦志經營以興鑛業當其開始之時赢虧詎能逆料幸一旦有獲坐而分其利者又若此其多實受幾何孰甘爲此今新頒條例稅額大輕凡貴重鑛物之鑛區稅畝征銀三角其餘各鑛畝僅征銀一角五分鑛産稅貴重鑛物征千分之十五其餘各鑛僅征千分之十納稅旣輕獲利自厚吾商民之有志鑛業者今非乘機急起時乎 
一爲保護方法之不周至也吾民鑛務智識本尙幼稚而採冶之業學理又至精深舉凡鑛地之測量鑛質之化騐工程之設計保安之講求旣在在有關學理而産業之　　鑛商之爭執豪强之阻撓小民之侵越又往往爲事實之所不能必無小民何知　然從事政府漠視漫不檢查故常有開採多年耗費巨金而不見一物者或倖獲佳鑛而奸民埀涎致生障碍訴之官官不能斷其甚者遽加以封禁積年血汗盡付東流無怪乎後來者之裏足不敢前也今則探採鑛苗改正鑛區查勘鑛床化騐鑛質關乎技術　旣一一爲之審查而保安之法衛生之方紛糾之處斷訴願訴訟之裁决關乎行政者又一一爲之特設規定保育維持之道幾無微而不至以視往者之徒徴重稅而不問其他者果何如也 
一爲開辦程序未有完全之規定也從前商民禀請辦鑛當局者輙憑一紙空文行查地方官亦未親行履勘貿然禀覆給予鑛照往往有混採鑛爲探鑛與所開之鑛非所報之鑛之事葛藤實由此繁生獘竇亦因而層出糾紛错雜不可爬梳今則探鑛採鑛明爲區分凡欲探鑛者應詳具圖說禀由鑛務監督署長核准方予給照給照後方得從事探勘凡欲採鑛者亦須詳具圖說證並明實有所欲採之鑛物與確有經營之價値由本署轉詳農商部核准給照始得從事開採慮禀請人所具圖說之不完備也鑛務監督署長則派員爲之測勘或限期令其更正慮鑛區之重複而啓爭端也對於禀請在前之人予以優先權若係同時禀請則限期令各禀請人協商後再行禀請且凡鑛業權之設立變更移轉消滅等事非經註册不生效力以採鑛權抵押時亦然若是尙有金錢虚擲權利攘奪而爲進行之阻礙者耶 
稽之往事則如彼按之今法則如此得失利害較然分明我海外同胞多擁鉅資且慷慨愛國爲世所稱今非投資興業以救國貧之機會乎滇黔鑛産富饒著聞世界往者東川銅産供全國之需要近則箇舊錫鑛爲愼省歲人巨宗貴州如銅仁之硃砂靑谿之鐡白馬之銀早爲外人艷羡此外各鑛亦幾　地皆是噫地不愛寳人拙於謀　困民窮果孰致之　曰政府之咎吾民亦豈得畫辭其責乎外人謂華人缺乏企業心斯亦無庸曲爲諱飾者矣夫天下興亡匹夫有責一夫行乞同種之恥堂堂民國忍長此以終古乎興鑛即所以裕商富民即所以足國爲祖國計爲　業前途計爲子孫殖産計吾知海外同胞必有感而興起者嗟嗟碧雞金馬西南素稱多寳之邦蒼壁朱提此日宜懷慢藏之戒幸多財之善賈振長袖以歸來濬此富源昌我國運斯則鄙人所馨香頂祝者也此啓余煥東　啓 
來函 
[張炳坤來函]  
報載浦東西溝附近張瑞英家被匪行刧并將張及張媳張金氏工人龔二郎當場砍斃經屍子張阿三即張　洲報請地方檢察廳派員勘騐並近日迭次至檢察廳禀請追究逸盜餘贜等情閱之不勝駭異試思張　洲即鄙人之父曾於今年三月間被盜刦砍傷此次以鄙人之父指爲張瑞英之子想係貴訪員傳聞失實有特聲明祈即登入來函以昭核實不勝盼禱之至 
[徐宅來函]  
敝宅每逢夏季向各藥房購買痧藥水施送惟施送手續頗多周折今年請淞滬警察廳施送除城内本有慈善機關母容越俎施送外凡各鄕鎭中南如龍華徐家匯等北如引翔港等共九區又浦東四區設有警察者均有敝宅購買之痧藥水施送請貴報登入來函一門以告淞滬鄕人之患時疫者馬霍路崇仁里徐宅謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[俠女花彈詞（三十三）] [  東埜]  
　　第十二回情　（續） 
話分兩頭且說　老夫人等到得京裏借定寓所便去探訪振亞住址豈知撲了一個空原來他巳搬開去了一連尋了幾次總不　得他喬遷何處心裏納悶大家議决想去登報尋飭　壁至書房内起稿忽然外面來　兩個公差遞進一紙公文懷璧接過來　時却　本地檢察廳出的傳票上面標明准原告吳振亞依據新　　第二百七十三條起訴特傳被告周素珠花玉如於某日到廳　審的懷璧看罷暗暗吃驚先打發公差去了就進來和秦老夫人素珠商議秦老夫人搓着手說道這件事情現在又弄隔　了我等雖然不怕吃官司但是抛頭露面受人家笑話總有些不値得懷璧就忿然道那振亞也太可惡我等不辭勞苦迢迢千里議送他意中人到此一塊天鵝肉並不曾染指一味的小心謹懷敬留全璧以待高賢　不算薄待他了他不識好歹就使出這　踐　蹂柳焚琴煑鶴的手段來要人家　閨弱質在大庭廣衆　間出頭露面毫無一點憐香惜玉之意這種薄倖郎還可以恕得麽若不是看素姐面上我匣中寳劍又在那裏作龍鳴了秦老夫　連忙勸道　姐你何以情痴到這般地步你眞個和他做情敵　成你也跡原諒他一些譬如你做了振亞聽得你自己的老婆被人家生生　去了人不要發極的麽懷璧道我總怪他心腸太便竟如鐡石做的他悔辱我還可他敢侮辱我意中人那就恕不得了好好一不做二不休我等旣然在襄陽演過一齣新劇何妨在道裏續做一本現在别無他法只準備和他涉訟法律取從一而終之義我和素姐巳經行過婚禮做過一個月的夫妻關係密切只要當事人沒有離婚的意思檢察廳不能把命令紙觸法　須奈何我不得他雖有年庚禮帖豈能恃作護符這件案子使得　敗訴下去殺一殺他的風景然後再修和議秦晋婚姻先于　　後玉帛我的意思一定如此素珠待他說完就在旁邊　　着說道這樁事情前前後後兩方面都從誤會而起我想最好的法子莫如疏通意見不過現在巳經經官動府出過傳票那審判的一件事恐是免不得的了你要使他敗訴殺殺他的風景未始不可伹長法律一門我等是不大熟悉的我想不如去請敎我們那位　　先生馮大律師去伹須要預先告訴他不可過分難爲了振：他說到這裏就覺面漲通紅說不下去了懷璧拍手笑　究竟娘子軍想得周到知己知彼百戰百勝我立刻會律師去說着便立起身來剛要出去忽然門帘撩開婷婷嬝嬝的從外面走進一位麗人來正是 
未見明珠還合浦先看白璧返秦廷 
未知來者何人且聽下回分解 
[鬼話九幽新國記] [  酒丐戲擬]  
　　氏國成立　造　和中外人民　心　往從此平　均　俱　　煕八表同風四時合曆此信傳至　　彼九幽十八　鬼魂久苦　羅王壓制之權刑法離奇如　解油煎刀山血池之類慘無人道到此不覺猛　於是亂鬼紛起在各處運　又有在四方游學者交結佛國　濟軍火陰曆十三月三十二號北方黎　部先行起事女靑亭部響應來合聚鬼衆於沙姨廟公舉蔣　文爲臨時都统聲勢大振以陳寳爲黎邱都督　　總司令率衆前往各處望風瓦解　食壺漿迎之先據其鬼門關　都城大震所有　要諸人束手無策不得巳公舉巨目唐舉到鬼門關義和陳寳要求讓位列草欵十三條閻王無法悉如所約一方而布告九幽十八獄一律服從新朝閣王退居　山冥間遂改共和一統光復甫定從龍者紛紛而來蔣子文建議保舉正式都統有　舉齊天大聖者衆多否認謂新朝肇造政事萬幾非素有經練　　之人不足爲斯民之長當經多數鬼魂投　公　竟舉馮道爲　式都統以爲馮道身歷五朝久飽興亡世故且其人心術流動厭故喜新不肯忠戀舊朝必能保守共和鬼國馮都統旣被舉定遂仿陽間氏　之例設立内閣以唐舉議和有功推爲内閣首相組織　部大臣數日發表奉大都統命令以王戎長聚歛部大臣劉宴爲副大臣嚴延年長法部大臣來俊君爲副大臣管仲長財政部大臣鄧通爲副大臣秦檜長外交部大臣張邦昌爲副大臣商鞅長農部大臣李悍爲副大臣王敦長陸軍部大臣侯景爲副大臣　么長海軍部大臣柴大紀爲副大臣蔡京長交通部大臣魏忠賢爲副大臣吕不韋長工商部大臣桑弘羊爲副大臣組織旣成紛紛就職不料未及半年財政奇窘地方官所取於鬼民厚賦苛捐较未經光復以前變本加厲其中有邑令取之鬼民不解交省　者有省吏　吞鉅欵不解入中央者馮都統用財手段本來揮霍無常也計不得鬼民負擔之難命唐舉向財神借債一千二百兆唐舉貪回后重利竟半交公用半入私　作竊負而逃之舜不復報銷赴桃夭女國矣内閣無主重易冉求聚歛之謀愈精愈廣遂懸金牌章重賞凡親鬼之官有能在三塗六道中括取脂膏交出成數者賞以勳章此風一開善政迭出凡閻王朝退休之老次第出山爲新朝之補助都統知穩健能馭築廣濟館以養之從此上咨下俞明良喜起萬世苞桑之固永示來茲矣 
劇談 
[記啟民社之華吟梅] [  菊影]  
戲劇源出於樂樂以聲容並重古有容臺之　徐生以善爲禮樂之容著錄漢史其所謂善爲容者　猶今演劇家之善於表情而研究化粧亦其遺意也舊劇之歌　　板其聲也做工　步其容也新劇略於聲而表情與化粧凡屬容之範　則必編劇者與演劇者皆能設身體貼而出之然後足使人觀感所以新劇能輔助社會敎育可貴在此非　從歐風競求奇異巳也　友侍仙君有孝女吟梅不幸早逝其遺德稱　於世不特爲女界生色亦諷　一般末俗男子影響甚宏聞啓民劇社主任　君敦請金蔭梧先生將其事實情節排演一劇曰華吟梅先得我心頗思有所獻　以期如韶之盡善盡美未幾巳出現舞台急往觀焉布道配搭各得其宜自是愜心貴當之作　於華氏雅　　深以眼光勘　心理似尙躊躇而未　滿志敢就一二　點進　商之亦區區　至於韶之意非云唐突也 
全劇節目雖多而始終以吟梅爲主要人物是吟梅爲全劇精神所擊其舉止不可　忽其事實亦不可如扮演　搆之小說致失眞而第一幕飾吟梅者爲倩影　大方在禮堂　懇　會　演說　倡女學洋洋千言將吟梅之　　　忱　　　吐　　其人　寫生之妙手也　時男女　皆鼓掌不置　蝶飾　伯睦　　　胡芳鳳亦在來　之列由吟　奏琴散會琴音微　太低且　續無節此未足議惟腰未　裙不合當日之裝束體態輕率與演說誠　之旨趣亦未免不符瑕不掩瑜未可　也 
第二幕演夏伯　與胡芳　邂逅非禮佈花園景楚楚可觀伯睦實侍仙同族芳鳳適　居侍仙家故二人得在花園相見乃以弱質而遇　且爲其所惑竟於月下花前之地欲效游蜂浪蝶之爲無意中被侍仙之夫人佩仙君遇見二人大慙時吟梅肄業滬上初未知也迨署假返里微聞其事私與芳鳳以正言勸導芳鳳亦　謝悅服此當日之事實也今劇中以二人輕薄之行爲吟梅　破殊失　然情影飾吟梅爲芳鳳勸　一番義正而詞婉不覺聲涙　下實乃情文兼至夢蝶君之夏伯睦能將無意識無道德之登徒蠢物形容活現鵑魂之胡芳鳳亦恰得毫無把持一薄弱女子之身分表情皆　優美至夏伯睦之圖陷侍仙其近因在淫魔其遠因則别有惡感劇中僅取單面事　描寫伯睦之戀色懷恨遂託人以金錢運動串通流氓造作僞證私栽手鎗誣控侍仙爲革黨就表面而論小人作惡河所不至然如此似因破好而陷父藉非有吟梅之破好　伯睦不至懷恨誣控其禍端爲吟梅釀成矣是　誣吟梅亦不足安侍仙之心鄙見擬於再演時略加改正又其時濟夏之惡者爲一宏農孝廉與蔣姓訟師劇　病蝶所飾之韓助虐劍胆所飭之惡訟皆宜别擬一隱射之姓名以資攷核然此因無甚大關係耳 
第三幕演被誣人　先佈客堂突見伯睦　同似隸役者五人將侍仙拘捕實别此五人者皆鄕里無賴冒充隸役惡訟作奸之手段也　佈官廳形式梨痕飾張知縣瘋呆問天等飾差役均能形容盡致審訊時侍仙滔滔白辨張知縣不能折遂横加刑責科以監禁之罪草草退堂持演婢女送信至吟梅學校吟梅見信後悲痛欲絶歸家見母一場尤爲悽　飾婢女者爲健兒愁容可掬亦自有致此等處實足以感動觀者之曰然刑責並無其事劇中作點綴而己惟　訊之先惡訟因納賄進謁旣訊之時　訟即立於公案旁似皆不合蓋苞苴行於暮夜斷無公然以訟師謁知縣之　亦决不能　訟師與書吏家丁並立案旁悍然無忌此節失檢殊甚（未完） 
譯叢 
[波斯佞臣死刑記] [  警衆]  
　　巴黎函云近世歐洲悉皆立憲佞臣之名詞巳不復著於　口間有乘時一現者惟俄羅斯土耳其等國巳耳故歐洲各報盛傳波斯國元惡之佞臣哈資不器受死刑事一若言之而津津有味者從此可知多行不義必自斃之言爲不虚矣哈資不器者本爲波斯國最微賤之人然波斯　皇麻　冒特阿里喜其機智練事能　己之爪牙以陷害國民也遂重用之數年之間擢哈資不器至侍衛大臣按侍衛大臣與皇親近乃國中最有權力者非皇死黨莫能當此職也哈資不器旣爲波皇寵任一意勸皇行專斷而助皇專　忠良臣民之中有不順者必遭慘戮率哈資不器爲之計專權後國民之具忠誠而被譖害者以千百計報館之異己而被封　甚至殺戮流放其主筆者亦以十數計彼日恣其滔天之毒燄而毫無所忌憚不　天網恢恢竟受死刑於革軍之手論者謂激成之舉哈資不器實與有力焉　波斯比年政治其政府專以食言而肥爲得計馴至慘無天日黑　　氛彌滿於國而執政乃專　媚外欲結外歡恃外力　無　此種賣國政策哈資不器實爲其罪　故團民甘心　哈資不器者久矣言其死也全國人心稱快大　三日亦可見民直之未泯邪佞之臣何苦而甘爲大惡非天下之至愚者乎此次波斯國民革軍得占勝地哈資不器遂爲所擒以文明審判法訊之羣以其罪無可這終至宣告死刑人心大快當哈資不器受死刑之日舉國之人若狂聚集於刑場以觀之哈資不器曾允植立不動惟上刑場時則其首微　唇屢掀似有所言人皆唾之而不欲聞者忽聞衆中一人大喝一聲即有五人遞繩端與哈資不器哈資不器乃綴繩而上挽其衣袖取繩圈戴之於頭面無人色不意結繩圈者其技至劣以其圈太小不能伸首以人哈資不器爲一至肥壯之人力掌其繩圈而戴之忽若畏死然將首縮回其慘白之面督然不見已震墜而下矣蓋　時將其足下之椅撤去故墜於空中惟見懸繩摇擺巳耳然此時乃有驚人之事出現更可見惡哈資不器者之切齒也瞥聞衆　喝采鼓掌聲如巨雷一似戲園中優人登台呈技時者俄而衆人爭撲至絞樁於是刑場之傍乃頓現一空場衆見哈資不器巳倒植其足乃在頭上突聞揚中羣失聲而呼愛呀即見哈資不器由上墜落鸸上蓋因繩巳朽不能久任哈資不器體之重量也乃有一人大聲而言曰此繩殆是守舊派的不能任重如此衆人大　失聲若狂於是更結繩兩端重懸肥　使其再受絞也而喝采鼓掌之聲又大作振人耳膜哈資不器乃伸首入繩就死然繩尙旋轉未定而尸復行墜下又重結其繩懸其屍於樁上詎此次絞樁均震動遂復見其尸與樁倒下衆見其巳死乃奔散至夜復有人修理絞樁懸其尸以令衆其尸懸於警察署門外譯者曰彼佞臣專於媚主殘民媚外賣國其死之慘也亦固其宜顧當彼宛轉就死之時何其酷慘絶不見有人加以哀矜而皆以爲賞心樂事波斯國民之程度於此亦可見矣雖然波斯國民今仇哈資不器若是固哈資不器平日之殘暴太過有以致之然也吾願世之佞臣勿忘此至慘之劇 
詩選 
[秋柳用漁洋韵] [  寂紅]  
　　雨絲風片黯芳魂消息留連阻玉門上苑春殘猶弄影西郊秋嫩尙留痕低徊白帝城邊路惆悵靑楓江上村蘆荻聲中同瑟瑟一 
般寂寞共誰論 
麥秀堪哀舊國霜相隨蘇小人錢塘銀隄路　垂珠箔金縷衣寒　玉箱風雨二陵推白帝樓台三峽憶襄王始蘇河畔年年事更有何人問冶坊 
西風無力挽征衣憔悴紅顔事巳非畫裏不妨眉樣瘦樓頭誰道好音稀碧烟籠月悠悠散寒雨隨堤點點飛秘殿離宫高閣冷依然潦倒與心違 
風前宛轉太堪憐秋冷靈和鎖暮烟無復鴛啼歌恰恰點來波縐恨緜緜芙蓉水次尋詩日薛荔墻邊問影年霜露不敎推玉態年神張緒落樽邊 
[癸丑冬重任銅山道出白下途次感賦] [  龔應鵬]  
一聲汽笛意如何感慨重來舊地過儘有兵戈遭蹂躙那堪歲月任蹉跎蕪巢春煖林還密馬　風高草不多此去彭城八百里應　父欠起謳歌 
儉德會 
儉德會規則　一不狎邪　二不賭博　三不必華服　四不必以酒肉宴客　五不輕　素 
入會者　高郵曹相炎　吳聯甲　慈谿徐汝棟　徐公　　徐　漁　高郵丁定　曹鳳　 
 
 
 

Page 15

 
 
   
 
 

Page 16

 
 
 
 
