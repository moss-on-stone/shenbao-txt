# 1925 - 29 - 4918653

 

Page 1

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *   
 
 

Page 2

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *   
 
 

Page 3

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *   
 
 

Page 4

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *時評 
[戒敬恐懼（冷）]  
　　今日之人。無論成何事功。得何消息。皆當。戒敬恐懼。勿喜勿怠。蓋以今日之情勢。破壤易而成功難。思破壤者多而助成功者。少。一有間隙。敗即隨之。根基未立。搖動尤。易也。 
　　近年擾擾之時局中所謂不幸之事。因日。有所聞。而所謂幸者。亦未嘗不偶一出現。祇以幸者總屬空虚。而不幸者多成實禍。是以世人咸具悲觀。而視幸事爲空中樓。閣耳。不知虚實原無一定。乘此際遇之人。苟能實心行事。不藉以圖。利無内訌自無。外侮兢兢業業。勿事誇張。幸事亦未始無。成耳。 
國内專電 
　　北京電連日京中捧鄭謙長蘇省頗多段未决内容係盧聞吳光新長蘇故保鄭謙 
 
 

Page 5

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *國内專電二 
　　北京電滬某電段謂江浙和平協定簽字係破壞和平中心之張志潭等解體結果兩省人民食小康之福紓中央南顧之憂等語　　北京電滬齊嶽英電段滬兵工廠冬（二日）起停工機件會同商會查封支（四日）二時點收一部歌（五日）點交龍華火藥廠浙軍即日起退松楓奉軍退崑山以符滬特别市區制宜興長興雙方軍隊均一律互向後撤退孫張當面簽字（五日下午八鐘） 
　　北京電滬商埠督辦府擬曾毓雋盧保何豐林孫傳芳保沈同午周承菼滬公圑推虞和德孫寳琦段言此席應否設置與人選候善後會議决定（五日下午八鐘） 
　　北京電段豪（四日）通電善後會議開會期内各方軍事行動及其他敵對行爲均須完全停止各方如有爭執均應提出善後會議聽候解决（五日下午八鐘） 
　　北京電善後會七號開預備會九號開大會秘書廳今日成立文書廖熙元議事李　速記楊乃康庶務王紹儀會計舒翎 
　　北京電今日許宴新到代表鄭謙等十餘人請開會時勿缺席（五日下午八鐘） 
　　北京電段指令許世英自請查辦查許世英服官中外垂十餘年操守清廉衆所共知乃江天球任意揑誣殊難置信應毋庸議原呈發還（五日下午八鐘） 
　　北京電歌（五日）閣議（一）劉積斆豫政務廳長劉爲豫自治會長曹錕曾命吳偑孚捕殺吳僅退逮捕此次胡本保劉長豫劉性謹願無才應付改任政務廳（二）杜錫珪免職海軍總司令補楊樹莊練習艦隊司令以李景曦調任第二艦隊司令簡許建廷（三）第一艦隊司令周兆瑞免職陳季良繼 
　　北京電段派蔡廷幹代表每晨夕赴協和看視孫病（五日下午八鐘） 
　　北京電今日孫文施用雷的毋經過良好　　北京電張學良支（四日）晚到津歌（五日）晨十時赴寗（五日下午八鐘） 
　　北京電李思浩函致葉恭綽云本部陰曆年關需欵將津浦債票作抵向德華銀行借二十萬兩爲時怱促未請貴部會稿請原諒兹補抄合同請查照備案（五日下午一鐘） 
　　北京電鄂葛嶺逹拉斯函部去年英金三十萬　借欵至一月底共欠二十五萬零五百七十七鎊四先令四本士照合同八扣價合英金三十一萬三千二百二十二鎊加用金九千鎊計三十二萬二千二百二十二鎊請速撥付（五日下午一鐘） 
　　北京電交部函金城借欵六十萬承允展期半年至感（五日下午一鐘） 
　　北京電趙恒惕以熊克武佔常灃電詢中央對熊持何方針府覆在善後會議期間不作軍事行動如湘省對熊部有所主張不妨提出會議公决（五日下午一鐘） 
　　北京電西安劉鎭華忽報陜局安謐想有不官謐之顧盧（五日下午一鐘） 
　　北京電在近日常德忽有唐繼堯袁祖銘楊森聯名通電會師湘鄂唐電發自常德極奇（五日下午一鐘） 
　　北京電法使照會外部法政府主張在金佛郎案未解决前將歷年存儲上海關之賠欵先行提用俟將來確定用金找補不足 
　　北京電日使函外部旅華日僑此次中國内亂損失不貲奉政府電諭俟查明併案交涉請查照（五日下午八鐘） 
　　北京電今日商聯會呈府外内農各機關反對共產宣傳（五日下午八鐘） 
　　北京電據某稅務司言駐外使領費中斷政府擬由關稅直接支付安氏未允但若指關餘商發二次使領庫券或有商量餘地但有攘奪公債基金之嫌（五日下午一鐘） 
　　北京電津奉長途電話局長吳梯青催部速將南京鄭州所存材料掃數運津作爲軍用（五日下午一鐘） 
　　北京電俄境發現鼠疫哈爾濱已設檢疫所 
　　北京電馬福祥見段請將所部兩旅由陸部給餉（五日下午十鐘） 
　　北京電京漢工人二七紀念在長辛店追悼亡工交葉送花圈（五日下午十鐘） 
　　北京電交部擬清查中東路積弊由外部商俄使合組委員會（五日下午十鐘） 
　　天津電旅津各要人昨赴奉爲張祝嘏李督返津因延京要人爲張祝嘏開專車一列昨晚過津赴奉 
　　天津電支（四日）夜十點二十分奉第一軍長張學良由奉帶衛隊專車來津微（五日）早九點四十分由津浦專車南下（五日下午四鐘） 
　　天津電李督支（四日）夜十點二十三分返津闔城文武官到站迎張宗昌代表許琨自奉專車過津直赴京據聞直長已定李督已返明令非遙 
　　天津電奉轉津浦某用品十四列車昨南下 
　　天津電楊長倦勤說出逐鹿者夥 
　　天津電直推定善後專員農任道源議會吳得祿敎商無表示 
　　天津電奉張特派代表楊宇霆昨來津赴京 
　　天津電商人李忠德昨呈請當道創設津至小站長途汽車道（以上五日下午五鐘） 
　　天津電江（三日）夜京奉路一百零一次通車因讓某要人專車誤點三小時 
　　天津電津埠自軍事發動迄今城鄉搶案據聞報案有百三十餘件 
　　天津電津東大直沽一帶發現奇疫始脊寒繼腿痛越日即斃咸震恐 
　　天津電王逹早由滬過津赴京聞與煤油特稅建設案有關（以上四日下午三鐘） 
　　天津電在津奉飛機已全部歸奉 
　　天津電省議會省農會省敎育會已推舉代表即日入京參加善後會議卡商會長已就善後會議審查員（以上四日下午十鐘） 
　　哈爾濱電特區監犯改明日起分三批赦釋 
　　哈爾濱電昨日總商會議舉參列美國西雅圖對外商業會議之代表未决 
　　哈爾濱電善後會議未列舉哈爾濱總商會之代表僉以哈爲東北歐亞交通之樞紐擬詢中央何以被摒（以上四日下午八鐘） 
　　吉林電議敎商農會長應聘赴京參與善後會議（四日下午五鐘） 
　　濟南電商埠商會開會反對電話加價 
　　濟南電青島運副呂學沅江（三日）赴青履新 
　　濟南電省會定十七開大會（以上四日下午五鐘） 
　　漢口電白堅武三日由黃岡來省即晚北上 
　　漢口電蕭擬設省參事會招致鄂賢 
　　漢口電段派參議鄭瑤琨疏通湘趙取消自治江（三日）過鄂赴湘（以上四日下午十鐘） 
　　漢口電蕭冬（二日）電駐孝感四十九旅全部回省駐南湖楚望臺左右旗 
　　漢口電王汝勤電蕭川鄂軍和協謠傳圖鄂無稽 
　　漢口電新隄關監督李繼楨支（四日）抵漢 
　　漢口電蕭擬調江漢道周英杰任政廳長債券局總辦黃孝緝任軍署秘書長周黃請留底缺因未定（以上四日下午六鐘） 
　　重慶電唐式遵奉劉湘令赴萬縣遣散楊湘獨立旅電復辦竣 
　　重慶電陳洪範令告軍民謂孫中山政策祗可科學研究斷難見諸事實此間國民黨已電陳質問 
　　重慶電劉湘增調潘文華師何金鰲旅開赴墊江剿匪（以上三日下午九鐘） 
　　重慶電楊森電調駐川東郭畟棟旅向時俊司令入省（四日下午十一鐘） 
　　長沙電唐生智宋鶴庚均有電來省報告東（一日）已抵衡趙特派鄒序彬爲代表赴衡迎宋大約江（三日）可抵省 
　　長沙電川軍賀龍所部爲熊克武解散說不確聞係賀龍解散第六梯圑田鴻鈞之傅訛 
　　長沙電財司解除鈔洋出省禁令 
　　長沙電葉開鑫電抵寗鄉 
　　長沙電川軍派員赴寳慶武岡募新兵 
　　長沙電馬濟電趙火食維艱請援案撥濟 
　　長沙電賀耀祖由益陽電趙定期進剿桃花江一帶土匪（以上三日下午二鐘） 
　　香港電沈鴻英分兵數千由賀縣入粤由李濟源葉大勳統率已抵連州名爲假道抄梧州其實圖攻四會或肇慶 
　　香港電林樹巍江由虎門毫稱職師上午七時克碧頭九時克新橋十一時克雲霖 
　　香港電楊希閔支（四日）下令前敵各軍限七日攻克惠城 
　　香港電旅粤桂人支（四日）開會調停沈黃戰事推舉代表謁胡漢民請飭許崇智撤回梧州粤軍 
　　香港電東江孫軍甲車隊組成共三輛將爲前線衝鋒用 
　　香港電大本營調永豐艦赴虎門助防 
　　香港電省報載粤軍張民逹滇軍朱淮兩部支（四日）早克復石龍陳炯明軍退南社 
　　香港電大本營四日會議决裁韶關大本營 
　　香港電桂軍師長韋冠英支（四日）赴東江督戰吳鐵城部警衛軍中止赴東江專任廣州治安 
　　香港電肇省江省各押渡均被軍隊封用運兵赴梧 
　　香港電沈鴻英計劃如攻梧失敗即率全部退守粤之小北江 
　　香港電石龍陳炯明軍復向樟木頭退却或再向龍岡退孫軍急於向東江進攻志在牽制陳軍使不敢多分兵襲北江 
　　香港電林虎部二千餘人東（一日）偕商鄉圑千餘人突由翁源襲擊韶關湘軍防地繳械數百而去林部因有鄉圑爲導故行蹝飘忽無定（以上五日下午八鐘） 
　　厦門電張毅江通電漳浦聯鄉會匪首楊士鵬嗾衆抵抗經派兵剿辦在漳浦西頭鄉斃楊子子康三日夜張派砲兵一營赴前敵 
　　厦門電此間又盛傳黃大偉將來厦 
　　厦門電此間忽有自稱　致平代表謀爲　在閩活動（以上五日下午九鐘） 
　　福州電前傳孫令周率部赴浙助阻張部周已備行閩上下游交李鳳翔張毅負責現因浙局已緩和周行聞中止 
　　福州電省憲執行委員會擬於三月間省議會開第一次臨時會時舉員組織 
　　福州電善後會議代表蕯改委林鄂樓 
　　福州電執政派米代表抵省江（三日）日赴周宴支（四日）日謁蕯（以上五日下午六鐘） 
　　蚌煌電支（四日）下午二鐘奉第一軍運新兵七百名三鐘運新兵一百八十名先後乘車過蚌南下（四日下午八鐘） 
　　高郵電淮揚十一縣代表二十餘人支（四日）在高郵商會組織淮揚地方法圑聯合會公舉理事長王鴻藻并推理事六人赴省接洽軍餉問題（四日下午十鐘） 
特約路透電 
[孫中山病狀]  
　　五日北京電據今日協和醫院布告稱孫中山病體未有變動體温如常脈搏一百二十 
[北京政聞記]  
　　五日北京電晨報載稱張學良今日可抵津張作霖日内亦可抵 
　　五日北京電段執政日内將宴待國民黨領袖解釋善後會議之目的及消除臨時政府與國民黨間之誤會 
　　五日北京電據官中宣稱善後會議定二月七日開會届時將通過議事規則定九日開第一次正式會議 
　　五日北京電今日閣議决議以楊樹莊杜錫珪爲海軍總司令 
[日本政局]  
　　五日東京電農務大臣高橋子爵被任爲代理司法大臣司法大臣橫田氏之逝世各晨報對於政務頗多猜測而對於政友會之變遷大爲注意蓋橫田氏爲政友會之迪克推多也數報之意政友會兩派今有合併之機如果實行則目下之混合黨及内閣本身均難存立 
　　五日東京電駐美新任日本大使松平氏因高麗丸肇禍今定九日乘林肯總統號赴任 
　　五日東京電松平氏因林肯總統號無艙位復改期十八日乘興洋丸赴任 
[日本之華府會議紀念]  
　　五日東京電華府公約之簽字已满三年當時日總代表簽字者爲現任外相幣原男爵時任駐美日大使男爵今午於該約簽字三週紀念發表正式文告稱交該會議之結果已證明有益於各方面蓋旣終止建造主力艦之競爭且消除關於日本在中國等處之行動與意志之無根猜疑也男爵請衆維持道義勇武忍耐之精神而尙有一端須加入者爲同情是男爵並希望關於中國問題之九國公約之手續從速告竣俾諸約得以調印云云 
[德債票之付息問題]  
　　四日倫敦電中國使署魏總秘書因報紙評論中國未付湖廣鐵路五釐德債之十二月息金事特函致泰晤士報聲明息金發給之延緩非關中政府與發行經理人間之意見參差但由於發行經理人自已之意見不一耳泰晤士報稱此言可辯明中政府之信用但愈增執此債券者之躁盧蓋彼等不解何以竟遭此不公允之待遇也又稱德國所發行之其他中國債券亦未付息如津浦鐵路一九０八年借欵及津浦鐵路追加借欵是 
[鴉片會議之調和]  
　　四日日内瓦電英法美日與芬蘭五國代表今晨秘密集議以期謀一方法調和雙方異見而定十五年内切實禁食烟膏之開始日期會商良久卒無結果聞將據實報告第一第二鴉片會議之十六人聯合委員會日代表杉村曾盡力疎通英美但美代表波特所可採讓步者僅展期限三年使期限爲十八年而非十五年耳英代表仍又變其態度芬蘭代表亦贊成英國意見大約從前中立國之贊助美國者今將趨於英國方面而使美國立於少喆數地位 
[美參院對於巴黎賠欵合同]  
　　四日華盛頓電參議員約翰森今日在參院言及國務卿休士抄送巴黎賠欵合同之文謂渠對於此合同所可發生之結果頗深焦慮此合同乃歐洲新政策美國欲得德國賠欵百分之二·二五而換取可招致歐洲怨恨之危險國務卿末言及美代表有何保留條件惟據渠所得之私人消息則非盡無之將來此層或甚有關係云 
[英國恢復金標準之利害]  
　　五日倫敦電每日捷報預料恢復金標準之問題將起金融界上大戰爭對壘者一方爲銀行一方爲物品製造家反對金標準之領袖爲英國工業總會該會前會表示其不贊成恢復金標準之意今後或可得輿情爲後援反對之主要理由（一）美國囤積現金甚多英國而恢復金標準適成美國經濟上之屬國（二）金標準之制定將有時妨害國家利益 
[法總南約之暫定辦法]  
　　四日巴黎電德國商約代表今日送出德政府答法國最近提議之覆文主張暫定辦法至本年底爲止届時德國將要求最優惠待遇法代表建議明日開全體會俾早日結束談判 
[土國驅逐希敎士交涉]  
　　四日君士坦丁電内閣總理今日向國會宣述驅逐希臘主敎事謂土耳其不欲擾害和平惟不能容外人干涉關於主權及特權之事務如吾人之獨立受侵害則吾人不得不即施保全權利與榮譽之計畫如有必要則須倚賴武力惟土政府一面維持謹愼之熊度一面仍望希臘以鎭靜而代驚擾云云總理演說後國會即開秘密會議外交總長曾於會議中演說 
[亨美公司之新輪]  
　　四日華盛頓電商部探悉亨美輪船公司已定造自動式貨船十艘專行於亨堡至巴西及亨堡至東亞之航路蓋欲利用貿易風與時季風庶在此兩航路可省燃料百分之四十與六十也 
[萬國運動會經費]  
　　四日海牙電荷蘭不久將提出議案請撥一九一八年在亞姆斯特丹舉行萬國運動大會經費至少一百萬佛洛林自今年起分四年撥付 
　　四日紐約電著名芬蘭運動家勒米氏今日參與四千碼賽跑以十分五十五秒畢之破施魯伯之紀錄 
公電 
　　上海畢庶澄豪電各報館鈞鑒此次庶澄秉承效坤軍長于役江陰所有經過情形業經迭電陳報鑒察現在所有事宜完全結束計俘獲旅長一員參謀副官長長步砲圑長各一員圑附營長等十一員下級官佐百餘員大砲十八門機槍二十二架步槍二千餘支軍樂隊全部軍需品無算所有俘虜兵士當經分别貲遣其各官長由庶澄帶領到滬謁見張軍長後給資回籍以彰我總司令德意伏查江陰爲長江要塞蘇常淞滬等處胥以此爲咽喉齊部陳孝思旅長懷各忠其主之心抱城亡與亡之志肉搏七畫夜力窮勢蹙始行繳械庶澄日夜競惕幸不辱命是皆仰仗我總司令威靈我軍長調度故得名城克復我武維掦除將結束情形面禀張軍長外謹電瀆陳伏乞垂鑒東三省第三十二旅旅長畢庶澄叩豪印 
　　寗波總商會來電申報館鑒本日呈北京段執政一電文曰段執政鈞鑒報載政府通電各省區省城商會及京津滬漢總商會會長爲善後會議專門委員羣治循化咸與更新咨復貞元繫於兹會惟查寗波爲五口通商鉅埠商業精華不亞京津滬漢當設立商會之初凡屬商埠皆定名曰總商會因地制宜具有深意善後會議爲民國創舉海内賢豪一堂濟濟考核不厭詳求庶輿論得趨一致今列入京津滬漢而獨遺各省之總商會同一名稱顯分軒輕相形之下未免向隅敢乞另頒明令加入省城商會外之各省總商會俾得列席與議組成眞正民意基礎聿昭我公開誠布之心冀收集思廣益之效懇切陳詞伏惟鑒納等語敢希登入貴報並祈各省區省城商會外之各總商會協電要求期逹目的不勝盼切之至寗波總商會支 
國内要聞 
[北京通信（新）]  
　　善後會議開幕後之三問題段祺瑞以臨時執政資格而召集之善後會議在記者此函到滬之日當已開幕多日故關於下列數事如（一）開幕地點已擇定總統府大禮堂（二）舉行開幕式之日期爲二月一日上午十時（三）開幕當時將由會員公推臨時主席再由此主席邀段祺瑞出席致訓辭並請許世英以籌備處長資格報告籌備經過由各會員相繼演說等等在此日京中新聞紙所認爲最需要之材料者在本報則早失其記載之價値而記者亦須另就他方面尋覓其新聞之材料矣 
　　本來善後會議之能否開幕純視人的問題能否解决以爲斷而此人的問題表面上似質數並重質欲其良而數又欲其多但實際上則僅須有力如鎭威國民兩軍之首領者能加入段即認爲無問題民黨分子尙在可有可無之列其他更無論矣今此人的問題因除民黨以外之有力人物皆相繼加入已完全解决則其必能如預定之時日而開幕自在意中所不能遽抱樂觀者則開幕以後之各種困難問題耳 
　　善後會議開幕以後之問題固甚多但其最重要者則有三（一）爲國民會議之組織方法（二）爲改革軍制之方法（三）爲整理財政之方法據執政府方面之宣傳關於此三者執政府已皆具有定見且有已擬具提案者其大略如下 
　　甲國民會議組織法最重要之部分爲組織本會議之人的問題執政府歷次會議之結果决定分爲兩部分第一部分採用直接選舉法由人民直接選舉之其被選人資格不限男女即女子亦得被選爲代表但須以由中學以上之學校畢業者爲限至於職業則男子除在 
[期限之保壽]  
　　保險必有期限　　凡保太平險者　　大率一年爲期　　保壽險者十年　　满期必須再保　　此定例也今有　　一無期限之保險　　自十年二十年　　以至數十年百　　年可以保安　　即服本公司之百　　齡機能令身體　　康强精神健旺　　壽至百齡非　　特手足矍鑠并　　可耳目聰明鶴　　髮童顏飘飘然　　有神仙之槪本　　公司雖非保險公　　司而非保險之　　保險其功效有　　足與保險並駕齊　　驅者男女同胞　　其信我言乎每　　日如法服之自　　有非常奇騐也小瓶一元每打十元　大瓶二元每打廿元　　總發行所上海九福公司　　分發行所上海中法大藥房　　　　　　　　中西大藥房　　分售處上海上海南京路先施公司　　　　　　　上海南京路永安公司　　　　　　　上海望平街世界贸易公司　　各埠各大藥房均有出售 
 
 

Page 6

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *妓院中服傭或開設妓院者外女子除操娼妓生涯者外均不限制與選（唯蒙藏青海仍别論）第二部分則容納中山之主張允各法實圑體代表之加入至其人數第一部分應多於第二部分一倍以上此其大槪也至國民會議將於何年何日召集其所議者應爲何事雖當一任善後會議之議决然關於應議何事一層極端主張將從前國家根本法破棄而代以新者並主張改革從前以國會產生大法之習慣而以國民民議產大法再由此大法中產生代議機關當然不能不力求所以貫澈之道也 
　　「乙」改革軍制問題係合實行軍民分治移民屯墾及將正式軍隊數目减至最低限度等問題而言者今執政府對於實行軍民分治者已擬從劃分軍區及將一切軍隊均收歸陸軍部直轄兩事着手對於移兵屯墾者則以東北劃歸張作霖西北劃歸馮玉祥東南劃歸盧永祥西南劃歸唐繼堯各錫以屯墾使之嘉名使負其全責如認爲需要則更擇比較適當之人物使爲屯墾副使對於裁兵者則立一分期裁兵之計劃在財政及其他情形所許之範圍以内實行按期遣散以裁至只餘正式軍隊三十六師或四十師爲限其詳細辦法則由善後會議决定之 
　　「丙」關於整理財政者現經財政交通等部會議之結果已决定以下列之方針爲之（一）將所有内外債悉加整理先綜合其匯數然後再將此數與預計之未來國庫收入的最少數兩相比較然後再定分期償還之方法俟方法確定即向内外銀圑及有關係之各國政府磋商將債務化零爲整及以何項收入爲擔保之問題以立財政之基礎（二）將各省截留之國庫欵項悉數收回藉以救濟中央財政之窮乏（三）目下最需要之善後經費則指定未來之海關加稅爲擔保品向外銀圑磋商善後借欵以充之 
　　唯外間對於執政府上述之决定則鮮有敢抱樂觀之人關於「甲」問題者僉以爲國民會議之代表用直接普遍之選舉法以選舉之雖不失大公無我之精神但以中國幅幀之廣人口之衆益以交通機關之不完全人民智識之不齊政治訓練之不足結果美名之下必得一惡實何者舉行直接選舉勢必須先調查全國之人口調查所需時間交通便利之區三四月或可竣事其交通不便者則非半年不爲功是調查所需時間已嫌過長也况調查之後尙須舉行選舉選舉之後尙須　涉赴會如是已大耗時間矣再加以人民平昔缺乏政治之訓練特殊階級之善於操縱則是於大耗時間之後所得結果仍未必良也尤可盧者近來中國時局變幻靡常往往當局者在今日預立一計劃欲俟諸明日實行而明日則苦時局已變無復實行之可能今段氏旣有召集國民會議之决心顧乃採用此至少須一年後方可使其開幕之計劃倘非爲延長臨時執政壽命之計則亦可謂爲任意所之不負責住之謬舉也至關於乙問題者時論亦多慮其不能澈底第一·劃分軍區雖不難而將一切軍隊作爲國兵則大難蓋今日中國實無一名之國兵各省軍隊雖多如牛毛然皆爲私人之兵私人弄兵旣久一旦遽奪之以爲國兵自爲擁兵者之所不喜而亦段之所不能爲於是勢必一面議决將所有軍隊槪歸陸軍部直轄又一面則仍以鎭威軍歸張作霖節制以國民軍歸馮玉祥節制但將勢力微薄者之軍權加以剝削而糾紛亦將隨之以起第二·照目下之方法移兵屯墾則無異指定某處爲某人之勢力範圍在此勢力範圍中不唯談不到軍民分治而因有此勢力範圍之故結果必仍成四分五裂之局第三·裁兵必須先從張馮胡孫之兵裁起方足以服人今旣以邊防屯墾等名義予張馮等已明明示人以鎭威國民兩軍無須裁汰之意且明明告異已者以將裁汝等之兵則其結果異已者必合謀所以自衛即不令其代表閙散善後會議亦且别圖抵抗之方法果爾·則善後云云亦徒多惹一度之糾紛耳此外關於丙問題者外間對於其計畫雖多表贊成之意以爲國家之根本在財政財政不整理則國家人格即不能保全如段氏果爲國家生存之目的而整理之則自應予以贊成但此層須段氏計劃得法不含有他種私意不爲媚外自固之目的所驅竟公開而整理之始有成功之希望若稍含有他種作用則反對者固大有其人其前途亦未必可樂觀也（一月二十九日） 
[天津通信（堯日）]  
　　李景林出關之所聞直省暗潮記者迭有報告現在孫岳對於豫陜甘剿匪總司令之職表面雖謙辭不就然三省剿匪總司令之位置與巡閱使並列似較督辦省長已高出一籌當可不致再辭至於駐兵問題迭經磋商孫部一師四旅（外傳孫有一師十四旅說不確）改爲陸軍部直轄軍隊軍餉由中央撥付所部軍隊陸續調赴豫省將保大兩道區之七十餘縣交還李景林派兵塡駐惟保定府係京漢綫之重鎭且與京綏綫有軍事上聯絡之關係仍由孫軍駐防經此一波三折之調停李已認爲满意不再苛求孫旣得有地盤亦願乘風收帆適可而止惟對於憨玉琨之副司令原係中央牢籠之計然終不能放心故孫於謙辭總司令之時即派員與憨接洽一切擬令憨將進佔豫西陜軍一律退回陜境由孫軍塡防總司令部設在開封或信陽副司令部設在太原或觀音堂剿匪區域再另規定庶免職權上發生衝突在憨氏方面本想驅胡（景翼）自代繼見中央竭力敷衍胡又大張軍備轉致無機下手現在孫岳來豫當然與胡合作勁敵當前氣爲之餒故亦表示容納孫之條件至於陜劉（振華）甘陸（洪濤）是否歡迎孫岳刻下尙無把握孫氏正式就職之期須俟出發陜甘代表有電到京方能定局直省暗潮至此當可消滅矣不意軍民兩長之齟齠忽又發生惟發動之時在本埠各報停版期間人民又忙於年事多未留意因直省當大戰之餘財庫萬分枯竭李景林擁有數萬雄師每月軍餉連同督辦署鎭守使署等公費共需八十萬元勢必取諸直省楊以德對李窮於應付乃出以婉轉之手段如設財政整理委員會即係塞李要錢之口如發行第五次直隷省公債即係爲李籌軍餉在陽曆年關李向楊要八十萬經楊倩人婉商减爲四十萬但無現欵蹉跎至陰曆年關楊始擬由公債項下撥付四十萬李則非得八十萬元不可楊以相逼太甚置之不答李氏憤極立即草擬電文請執政府免去李兼各職雖經左右勸止然李氏意猶未平即於一月二十六日乘專車出關名曰赴奉拜年實含有對楊决絶意惟據某署中人言此事已經人調和兩方業已諒解李之赴奉别有任務是否如是則未敢斷言矣（一月二十九日） 
[齊夑元東渡後之談話（之圭）]  
　　自謂此後擬作筆墨生涯齊夑元於一月三十日上午偕其妻子及隨員等十人由上海乘日本郵船日光丸抵門司即於是日上午十一時十五分由門司乘火車逕往别府於下午三時到逹該地寄寓於日名子旅館齊氏對往訪之新聞記者云鄙人回顧過去二十年間之武人生活大有茫然如在夢中之感想此次之失敗實與鄙人放棄武力與由軍事上政治上隠退决心之動機鄙人前曾經營過新聞事業對於該項事業頗有經驗故此後擬不問政治從事於筆墨生涯現在上海方面鄙人部下之軍隊尙有二師一切後事皆委托於孫傳芳故該地之秩序諒定充分維持也至於此次失敗之原因乃由於鄙人所信用之部下一部分中已被敵方收買此實鄙人命途多舛無可如何者也此以到别府後得卸仔肩以休息一洗過去之戰塵然後徐圖考慮對時局之態度倘得有機會尙擬一赴歐洲旅行一次目下因在日本亦有若干知交擬一徵求其意見對於日本諸名士希望時常會晤惟由局外人觀之中國軍政界東渡亡命作客者之相踵接難免有走馬燈之感至關於政治方面之意見現在不能奉談還請原諒云云又齊氏隨員中有日人顧問須藤利助一人須藤氏本勸齊氏寄寓於别府之龜井旅館齊氏以該旅館爲前次盧永祥來日時所居住之寓所不願寄寓於該旅館以免引起觸物傷心之感據須藤氏之談話謂齊氏此次出亡以突如其來之故即吳偑孚在事前亦不曾知道齊氏對於從事於筆墨生涯之决心似屬眞意故今後齊氏在政治方面恐不至復活矣（二月一日） 
[魯省軍政界近事]  
　　一月二十九日奉軍第二軍過濟南下者計有六列車三十一日又有一列車共四千人蘇皖宣撫使署濟南兵站處長齊玉琛以第二軍大部俱已過濟南去只餘一二千人濟南兵站已無存在之必要决即取消遣科長馬良玉參謀張某隨軍南下在徐州蚌埠等處籌設兵站濟南方面只留委員二人擔任招待過濟軍隊客軍接洽處及商會方面均設宴爲齊氏饑行盧永祥刻又派備補圑長滕殿英來東招新兵三千滕氏下榻濟南鴻陞棧規定在濟南招五百餘則派人分赴兗曹一帶招募　　孫中山在京抱病甚重其公子孫科特由南起程往京看視昨日（一日）下午八點孫科由青島來濟同行者有膠路管理局長關鐸等十餘人抵站時鄭龔及各廳道均往車站迎迓孫氏下車後即由鄭龔等邀往督署設宴慰問席間對中山先生病狀略有談論據孫科云中山先生病體雖甚沈重但近日已有轉機一時决不致發生任何危險蓋孫科前（三十一日）晚曾在青島接協和醫院快電謂中山病體已有轉機現在業能談笑並可少進飲食據德醫證明一時不致有礙云云席罷略談而散二日上午二鐘孫科始由濟專車開行隨行者有李烈鈞楊庶堪徐季龍郭桐等三十餘人鄭龔及各廳長曁民黨要人王樂平等均往車站相送鄭並派憲兵司令田友望爲代表隨孫科入京慰問中山疾病王樂平特由濟延聘著名中醫於恩武君赴京爲中山先生診視 
　　擾攘兩月之曹州國民軍問題近以旅省曹州同鄉奔走呼號已有解决希望其條件略爲除原有之三旅外再改編一混成圑需欵由財廳發給鄭士琦呂秀文雙方對此俱有容納之意鄭昨（一日）特電召駐濟寗之第五師長孫宗先來省磋商辦法據督署人云鄭孫磋商結果大體業已就序一俟財廳籌妥欵項即可著手改編 
　　新任山東鑒運司吳葆城（安徽人）於三十一日早十點蒞新發表章星五爲科長其餘各職員除庶務會計外尙未更動（二月二日） 
[湘省將召集軍政大會]  
　　解决財政問題湘省刻下最無辦法者厥爲財政問題甲子年終竟幾不能度歲而總計每年收入又並不如何短少乃至時感困窮捉襟見肘使長此因循不圖補救必有異常危殆之一日趙恒惕曾數與各軍政長官籌商已决計實行整理軍政財政使各得一統一方法然後將新支舊欠截分而二徐圖舒展所有具體計劃已由趙氏責成軍務司長唐義彬財政司長周子賢妥爲擬議限舊曆正月以内脫稿再定期召集全體軍政長官開一聨席大會討論施行現在此項計劃書已着手起草約燈節前後即可成功趙氏以軍界高約長官惟第四師師長唐生智未曾在省已於日昨特電唐氏請其務於燈以後到省以便列席該項會議據聞湘省財政使軍政長官果能决心整理不生枝節則整理之後所需軍政各費均能發給八成但前此亦嘗數開軍政聯席大會謀整理之方然行之不久即變故叢生終仍至於紊亂此次復開聯席會甚望其毋再蹈覆轍也 
[陜局不寗之外訊]  
　　大陸報二十六日西安通信云此間政局仍極不寗謐吳新田孔繁錦尙留省未去劉鎭華亦無離陜意渭河以北仍歸陜軍掌握前據報載劉及眷屬已逃往洛陽其實劉固依然在陜送去者僅其眷屬耳邇來關於軍事者西安以西之鎭嵩軍已完全撤回現僅扼守西安以東之大道西南兩方均爲吳新田劉所保有者爲自省至潼關一路惟劉部勢力尙至鄭州左近不啻爲胡景翼眼中之釘聞胡景翼曾要求劉將渭北之陜軍開豫而將憨玉琨張治公所部調回陜境此問題至今尙未解决吳新田之七師與劉部同居陜人咸惴惴然恐互起爭閧惟一切尙稱安靜督署於新年時殊形寂寞并無宴會新年之前大雪三日城内遍地皆白衆皆以爲豐年之兆車輛依然徵發去年農民所被徵之車輛騾馬亦未經放回皆受軍人黷武之賜人民居常自語爲匪爲兵尙可生活爲普通良民則惟有受苦與死亡亦可見陜人之怨憤矣 
[粤省東江開戰後之軍訊（毅盧）]  
　　右翼東莞白沙戰事情形　　聯軍中左兩路積極進行粤省東江戰事自二十六日虎門附近一帶接觸後由寳安方面進犯虎門之陳軍練演雄部旋即被聯軍右翼之林師譚旅擊退陳軍退守雲霖簫邊聯軍以左路東莞方面尙未得手亦不敢進迫何扼守左路夏崗一帶防地聯軍進兵計劃以爲左路東莞一地未克復則右路寳安碍難發展因於二十七日乘勢下令進攻東莞城第五師師長林樹巍親率砲兵一營進至東莞附近之白沙鄉分路合攻莞城陳軍練演雄胡漢卿部急由寳安調隊赴城應戰於是兩軍復在東莞城數里外發生戰爭雙方均以大砲轟擊聯軍林師復檄調第九旅司徒非率部奮勇進攻而第十旅譚啓秀部則固守夏崗以警戒敵人之分兵牽制并下令左路如攻克莞城則賞銀萬元故第九旅進攻頗力而東莞陳軍以莞城爲寳安方面之屏藩東莞一去不特寳安方面之陣地搖動而且中路石龍一地亦受影響故以一大部兵力緊守莞城以保持寳安石龍間之策應地雙方對於東莞旣如是之重視故爭持亦比較夏崗一役爲烈是以二十七晚起徹夜均聞大砲聲蓋聯軍利用砲隊掩護衝鋒而陳軍亦高據雉堞上開砲還攻結果聯軍撲戰一夜尙未得手二十八日已收隊回厚街休息戰事旋即停止聯軍總司令楊希閔以右翼戰事旣爆發則三路聯軍須一齊進攻方易收效乃於二十八日下午六時許在聯軍總部召集軍事會議所有擔任東江作戰之軍官均蒞會席間楊氏宣佈作戰事宜與各軍官討論至二時之久八時八散會聞於進行計劃已大致擬妥事關軍秘未便宣佈所可得言者則陳軍此次分兵東北江夾擊廣州東江戰事今已先發然此方作戰聯軍方面純以滇桂軍擔任北江方面則由駐軍與譚部北伐軍擔任翌日滇軍第三軍軍長胡思舜下令調駐佛山所部一律集中石園塘候令出發三十日第三軍第五師第九旅曹旅長已率全部由石圍塘渡河乘廣九專軍載運所部兵士開往石灘轉赴增城左翼前綫同日范石生亦親率衛隊一連偕同參謀長李宗璜赴仙村校閱所部第二軍步隊翌日第六旅集合於南　第五旅集合於箕裘崗獨立旅集合於仙付警衛大隊集合於張沙頭聽候點驗是日范氏親行校閱畢始行返省昨聯軍總部復發出通令着所有各軍將領長官務須一律出發前方預備督戰不得仍事逗留後方致生作戰上之隔閡第二軍長范石生因此已面諭該二軍總指揮楊蓁先行出發指揮二軍進戰事宜楊指揮奉令後已於日昨督帶警衛隊多名并抑運軍實乘車出發矣三十日楊希閔復下令駐前綫之桂軍第三師黎鼎鑑部刻日先行開赴石灘外所有仙村石厦新塘各部滇軍悉令整裝候命楊氏本人亦定日間赴前綫指揮桂軍總司令劉震寰曾於舊曆年底往香港度歲今聞聯軍中路將下令進攻亦於昨（三十）日由港遄回省城以便轉赴前方續戰至左翼方面原爲滇軍第三軍胡思舜部之第五師曾曰唯全師佈防自二十六日起已在增城一帶下令戒嚴第五師第九旅曹旅完全開到後已加放步哨向龍門前進以備進取又黃埔陸軍學校之第一圑何應欽部業奉該校長蔣介石命於前日携帶輜重開赴東江中路預備加入作戰綜觀以上情形東江三路戰局除右翼已開火外中左兩路軍事之爆發又在旦夕間矣（一月三十一日） 
[廣西糾紛問題之擴大（木庵）]  
　　沈劉與李黃兵爭尙未解决　　滇唐部隊通電入桂李黃去電阻止廣西政局自沈鴻英與劉震寰聯結後惹起李宗仁黃紹雄之反響嗣沈氏在平樂賀縣爲軍事上之行動黃紹雄亦調駐梧步隊出駐撫大兩河爲相當之防禦黃部旣移動北上梧州防務交其同盟份子粤軍第一師長李濟琛擔任佈置於是李濟琛乃有在粤肇慶調兵西上梧州之舉而駐粤劉震寰軍以李調兵助李黃而抗沈彼與沈新近締交遂亦起而運動助沈質問粤當道粤軍入梧理由於是桂省内部問題遂牽涉而爲粤桂間之大問題其經過情形已迭詳本報其後粤當道以此問題若一旦决裂無論如何均非桂粤之福省署方面曾開會議調停着各方暫停軍事動作靜候和平解决在劉震寰系之企圖以爲解决此問題非將梧州脫離軍事範圍另由第三者主持不可換言之其解决方法即若令桂沈退兵平樂一方李黃等須令援兵李濟琛部退回粤境而將梧州交由劉震寰部維持此種交換條件實際上即沈劉完全操勝利在李黃心目中固以梧州爲禁　其始沈氏欲在梧設立行營已惹起今日之兵戎相見出死力以相爭其不能將梧州讓沈自亦不能以梧州拱手讓劉可知故所謂調停方法迄無效果迨至去歲年底雙方以年關關係爭執問題無形中暫爲沈寂其實撫河南北之雙方軍事并未解嚴舊曆歲首粤軍李濟琛之兵尙陸續由省調往梧州事實上雙方戰事仍恐不免近傳李宗仁等深恐兵力不足與沈劉搏曾遣使赴滇乞援滇唐業已派出滇桂邊境之鄧大謨黃培桂兩部援桂而鄧黃又有皓電率師入桂之表示但李宗仁黃紹雄則否認乞師之舉葫盧中甚麽藥誠令人難以索解兹將李黃阻止滇唐派兵入桂電照錄如下萬急（銜略）鄧黃皓電敬悉吾桂自陸譚下野所餘部隊業經次第收束早告肅清闔省民意望治喁喁羣策羣力正圖整理方當偃武安用援兵即前派代表赴滇原爲聯絡感情敦睦鄰好起見非特無請兵之事且經屢電蓂賡勿派滇軍入桂以重鄰誼以寗邊陲兹誦皓電謂李黃總指揮代表請援等語殊深駭異又云整率所部集中滇邊一俟邊境肅清還我初服云云查田南鎭南各屬安靖如堵四境無事如皓電所聞務懇鄧黃二公以親善隣封之意悲憫桑梓之心所率部隊仍舊駐滇并轉告滇軍勿入桂境免生誤會致釀糾紛廣西人士實受惠造特電佈復尙希亮察宗仁紹雄叩廣西全省綏靖督辦會辦印觀於此電則李黃似不願滇唐軍隊之侵入桂境何以唐部竟有率兵入桂之皓電發表意者滇唐爲自利計乘桂省内部沈劉與李黃之爭執藉援李黃爲名迅以重兵壓服桂省以貫澈其大西南主義亦未可知蓋滇唐之圖桂實爲意中之事彼以駐粤之滇軍終爲勁敵桂省爲由粤回滇之孔道桂省一日不置於其勢力下則對於駐粤滇軍防不勝防必使桂省軍權爲其部將掌握然後滇省始成一鞏固之屏藩而對於駐粤滇軍始有解决辦法此實爲滇唐部下自告奮勇藉名援桂而爲不速之客之原因也（二月一日） 
[皖軍抽調赴廣德駐防]  
　　皖省廣德爲皖南門户又與江浙接壤形勢險要現値浙方多故皖邊尤應預防故當局除令駐宣城之第三旅輸送隊趙隊長率領所部開赴廣德外並調駐防江北雍家鎭之三旅二圑三營王正清營長所部開往駐防全隊步行至江口二壩地方分乘民船渡江二日下午三時抵蕪暫在河南岸興國庵旁空地上支搭帪棚駐宿一宵於今日（三日）連同留蕪營底率領由陸路開赴宣城轉往廣德駐防至王營長抵蕪後曾至鎭署旅部謁見趙楊兩參謀長請示機宜所有該營軍裝輜重聞因陸路道途崎嶇轉運不便已由水警三署封僱民船二十艘由水路運往又駐蕪三旅二圑圑長徐嶽雲於二日下午調集所部之第一二兩營在弋磯山空地舉行校閱徐圑長親往檢視又聞皖南鎭守使王普日前隨同王揖唐赴省帮同部署省署事宜業已事畢擬日内由省返蕪（二月三日） 
[湖州之軍事消息]  
　　吳興通信宜興前線之防軍統係陳調元所部奉軍褚旅尙在陸續前進陳軍現守蘭山人數約有二千之衆孫軍似取攻勢駐紥相距十二華里之青石嶺五六兩圑業已星夜趕往以資防衛張國威所部之砲兵圑第二批昨又開到暫紥西門外永福寺待命出發孫督委任之第二路總兵站幹事呂阮二員已抵湖州 
　　吳興慈善界現在竭力籌辦救濟會海島浸會兩處收容所報名者合計已有四千餘人墻外均佈電網以防不測吳興紅會分會一日改選議事員旋即選出共計七人爲沈澤春任鎔傾周聲伯陳調梅鄭超陳士傑邵壽民目下所辦之難民收容所專收婦孺男子方面無人顧及兹悉邑紳陳勤士等已假定城南沈氏義莊組設收容男子所以期週備商界新春休業期已過例須照常開市但因受軍事影響大半依然停業即典業開市時間亦僅以兩句鐘爲度 
　　夾浦通信湖州六縣商民生計全特絲　故　有曰蠶桑熟一年足上年承軍事之賜絲價每百兩自六七十元跌至三十餘元盧軍退滬復有搶刦之事商民有形損失十年不能恢復今驚魂甫定盧孫之軍又相持於長興宜興間軍隊但圖輸送便利凡無業游民商人工匠學校敎師無不被拉商輪民船江北船亦無不被封嘉湖兩屬城市以至窮鄉可謂無一片清凈土矣 
　　長興逼近前綫所受痛苦特爲尤甚縣知事警察所長商會長供應軍需輸卒稍一遲疑即遭敺辱人民丁壯拉爲輸卒近日城市内且發生攔途刦洋之事被刦之人爲縣署之警察夾浦市梢倪某宋某殷某三家白日同被洗刦贓物捆負而去駐在警察旣不敢平視軍隊官長見之亦無辦法致附近夾浦之村莊（上沈匯上無胥長大村環城仙人浜上積港丁家址等）二三日來不聞鷄犬聲矣朔風裂骨雨雪釀寒前方夫卒互抱取煖爲狀之慘可想而知矣 
[撤兵聲中之嘉興現狀]  
　　字林西報嘉興四日通訊云據華人方面之報告奉軍由蘇州從運河而南已逹平望平望距嘉興二十英里距浙境之王江涇僅十英里地處要衝輪船大船均由此開向湖州赴杭河道由此分途且迫及太湖與上海水路相通據云有軍隊約千人今晨由此開往王江涇防守又傳孫傳芳已親遣軍隊一千五百人至平望保護嘉湖及宜興長興間之水道上述種種消息記者未能親自調查未知確否但知有多數輪船載運軍隊由嘉興開往湖州方面兵士屢謂彼等將赴南京但軍官則未聞其有斯說大致孫至少當保護浙境謀拒蘇省敗兵或奉軍入境此間屢有專車載代表過境赴杭接洽一般人希望和平可俟但以爲戰事發生亦非意外之事云云 
[杭州快信]  
　　孫督辦由滬返杭後以滬局問題業經解决對於宜興方面昨（四日）午後在署開軍事會議夏省長亦列席結果亦以弭兵息爭爲宗旨 
　　閩軍第二十四混成旅前（三日）日開到之第三營已分駐海潮寺等處昨又續到第一營入城塡駐 
　　駐甬浙軍一師第二圑亦奉令調省塡防已由圑長劉炳樞督率所部開拔來杭早晚可到 
　　浙軍二師砲兵圑僅設一二兩營現决添組第三營俾符圑制已在計畫中 
　　浙江警備隊第一區統部現設省垣日内將移防紹屬新昌擔任剿匪事宜 
　　軍界消息督署總參議浙運使王金鈺將調任閩軍二師第三旅旅長遺缺以財政廳蔡　繼任另委督署某科長綰財篆 
　　浙省現在籌募之善後公債定額爲三百萬元以鹽稅作抵第四期省公債定額爲二百萬元以統捐加比較作抵已在分别進行與現時軍費無關 
　　金庫兌換券十元五元各券發現僞造後頗爲各界注意去臘查獲之嫌疑犯金某等至今未釋市上亦無大批僞券發現 
　　閩省流入之爛板銀元充斥市面官廳現擬籌欵交由商會收兌轉發造幣廠鎔鑄國幣 
　　省垣紳商全體原擬於一日假綢業觀成堂讌請孫夏曁文武各當道嗣因公忙暫緩現約十日舉行 
[奉軍繼續過徐南下]  
　　徐州快信前（三十一日）晚五時許奉軍第一軍辦公處處長張俊帶本處官員開往南下又六時西來專車有奉軍第一軍督戰隊趙副官由黃家口（徐西百里）招來新兵百二十名到徐當轉津浦路車送往南京又十二時許北來專車有奉軍運輸司令于國漢帶衛兵一連過徐南下昨（一日）早二時許北來兵車載有奉軍第二路第二旅第三圑圑長王寳清帶步兵一營機關槍一連到徐塡防又午前八時處宣撫使代表　致平由津赴寗 
[外報紀江陰戰况]  
　　字林報二日南京通訊云頃有紅會某君自江陰來寗述該城戰事經過及城鄉所遭之影響略謂常州城内外及無錫城外雖備受齊軍之蹂躪而江陰所遭兵禍似尤較兩邑爲甚該地戰事始於一月二十四日繼續至二十八日猶在相持中當二十五日清晨俄兵六百名奉命襲攻砲台奮男衝上陡峻之山麓於一小時内佔領全台僅陣亡十一人於是立移砲口向城連轟三日其時電報阻斷雙方軍隊俱不知齊氏之敗遁當某君於三十一日離江陰時齊軍五百人猶嬰城固守奉軍圍攻已八日近城房屋殘破之狀難以言述大致城内房屋蓋無一能倖免砲火者矣城外長老會先後收容婦孺逾三千人敎會中常有流彈飛入某次一敎士擬入城幾瀕於死凡兵士这入敎會或醫院者皆須解除武裝故門首堆積槍械甚多當某君動身時兩軍間正有人調停深望其早日成功俾得解圍也其時城内齊軍蓋猶日盼援軍之至不知其首領早已敗遁矣江陰與無錫間各村鎭爲敗兵刦掠一空青暘受刦尤重當紅會人員過鎭時已十室九空矣江陰初開戰時有俄兵九人爲齊軍所俘梟首懸於城門外常州無錫各西人均無恙刻正辦理地方善後 
[南京快信]  
　　　致平前啣盧命赴京接洽要務昨已返寗　　韓省長據寗垣地方公圑報告自因拉夫影響鄉民不敢擔運柴米入城本城人烟稠密日需柴米數千擔民食恐慌請予維持等情除令省警廳江寗縣停止拉夫並出示布告周知外一面飭知總商會會同廳縣設法招徠以維民食 
　　南京市政公所久經提議迄未組織韓省長現敦促寗垣紳商方面各領袖會訂完善章程以便定期會議共策進行 
　　江蘇省議會省敎育會寗總商會省農會各會長均經執政府聘爲善後會議專門委員擬日内赴京列席惟省議長徐果人因常州紡織公司債務被控頗有人認爲無被聘資格反對其出席 
　　執政府秘書處轉江陰旅滬同鄉會請振卹兵災電囑盧韓會商辦理 
　　無錫各公圑以地方重被災刦迭電請求賬卹韓令無賜縣知事林芾楨就近撥欵趕辦急賬一切用項准予作正開支 
　　南京國民會議促成會致上海國民會議促成會函云前接貴會來函徵求組織國民會議促成會總會俾厚實力而利進行蓋籌碩畫欽偑無似敝會當立即分函聯絡各地促成會迅謀一致行動應請貴會即予籌備組織敝會自當惟力所及贊助一切 
　　韓委參議許殿爵兼充江蘇陸軍醫院院長（四日） 
[常州快信]  
　　第一軍第二路蔡總指揮日内往宜興須雇小火輪一隻昨委軍需代辦處職員赴無錫縣署及警備司令部囑雇火輪一隻 
　　第一軍總兵站撥發宜興兵站麵粉一萬袋白米五千包現已運常由宜興兵站李副官來常備船八十號運宜應用 
　　盧宣撫之高等顧問惲禹九昨日赴滬與第一軍長張宗昌有所接洽 
　　縣商會通知各商號於今日開市惟多數尙在觀望飲食店已照常交易 
　　無錫兵災善後會致電武進商會請一致進行 
　　省令收繳潰兵遺留子彈縣署正在辦理（四日） 
[蘇州快信]  
　　抵蘇奉軍大部分已均開出至昨日止留蘇僅一旅在平望一帶者亦一旅駐蘇三十一旅司令部昨接常州來電知照第二軍六千人已抵常州駐紥并携有無線電四台 
　　前敵執法處前夜又斬决要犯三名首級已分别懸掛胥門盤門城上聞内有一名係强姦婦女之兵士執法處昨又令縣署代辦斬犯首級號令桶五具 
　　前敵執法處長董濟川有兼任蘇州警備司令消息 
　　蘇軍五六兩圑潰兵已着手收撫改編約可收集一圑聞將任彭啓鵬爲圑長現有潰兵五百餘名駐盤門外武備學堂 
　　城内本無奉軍駐紥新任蘇常鎭守使金先吾接任後即撥奉軍兩連入城駐紥作衛隊 
　　蘇屬各鄉潰兵尙多近更與土匪結合到處搶刦將成流匪東橋富户張姓前日被匪掳去開價五千元勒贖 
　　昨日火車站一帶忽然拉夫惟拉去之人旋即放還 
　　蘇滬班内河小輪戴生昌老公茂已於昨日開駛 
　　吳縣知事郭曾基昨奉令與銅山縣知事對調郭即辭職吳縣新任未到以前由第二科長王鳳笙暫代 
　　兵士見艷妝及身穿旗袍之婦女均指爲妓故蘇地婦近口相戒勿穿艷服及旗袍 
 
 

Page 7

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *游藝叢刋 
[我之情海風波影片觀（一）] [  毅]  
　　余觀中國影片多矣然不敢爲文評之因我國電影事業尙有糼穉時代以其糼穉其成績當然亦屬糼穉我奚忍加以苛刻之論調喪其勇進不挫之精神耶易言之中國影片这實類童孩之工作設見其工劣而斥之則童必喪沮將不能繼其工作自無進境之冀希設見其工美而讀之則童必驕幸將睨視其餘而自大足碍其前途之進步故自製影片之劣者余輒對之緘默或付以微笑蓋示以若干之嘉獎也自製影片之佳者余當聳肩而告之曰若物雖佳奈不易獲觀衆之信服何但第二片之利益當較此片爲佳蓋以此著名於社會觀衆將信任汝之工作矣於是彼將須礪其志從事求美於第二片由二而三而四以至盡善盡美藉得鞏固之基礎以躋平坦之大道則我國之電影業庶無　撲之虞矣 
[晨社熱心電影業之一斑]  
　　晨社於電影事業近年頗爲注意去年五月出版電影雜誌迄今已有九期閱者甚示歡迎每期一厚册有中外最新電劇照片挿圖數十幅川彩色精印富有美術思想兼以材料豐富若劇評本事小傳葛雷兹斯成功史羅克自述史影劇動作術攝影學化裝學以及關於電影之各種文學等都數十編而無線電傳遞之電影消息尤爲迅速以是研究電影者咸推爲參考善本又該社於中國各種影片均出有專利曰晨星内容於一劇之本事說明及攝片時之種種經過及照片等無不評載近復因添設電影通信部創立電影圖書室發起一電影藝術會近日正着手籌備定於二月九日在卡爾登影戲院舉行參與者係中日電影明星表演各種極有價値之藝術日本電影明星有瀨川三條德美女士中國女明星有黎明輝王漢倫耐梅女士等·他若張慧冲君及著名童伶鄭小秋張敏吾均允加入節目有唱歌·新籠中鳥·鋼琴·雙簧·日本舞·魔術多種最後並映演著名影劇五十年之情史（英文名爲LoveandGlcry)聞今日起向卡爾登預定座位者頗爲踴躍云 
[林發新片將出現]  
　　昆明路英商林發公司設立已十餘年專營進出及租賃外國影片近兼攝製中國影片聞第一片名青年鏡將已竣工由該公司經理林怡珍君親自導演攝影則係三西人分任演員皆係一時之選約在本月底即可開映云 
[電影明星之略歷] [  伯長]  
　　（四十一）仙逹卓别麟（SydneyChapln)仙逹 
卓别麟爲却利卓别麟之兄生於一千八百八十五年五月十七號亦曾在英國舞台演戲至美國後先嘗繼續舊業至一千九百十五年入開司東影片公司常演滑稽片與却利幾相似皇帝夢（KingQueenJoker)一片即該氏最得意之作也氏身高出乃弟者四寸體重爲一百七十磅云耳 
　　（四十二）海林却特惠克（HeleneChadwick)海林至於一千八百九十七年十一月二十五號少時曾在紐約某校肄業嘗爲人作模特兒美術家等皆深愛之預料而能成一電影明星期年學成乃即入電影界第一次演（TheChallange）一片其後屢爲正角電影明星於是成也氏身高五尺七寸秋波作棕色體重一百三十磅云 
[程艷秋行將來滬] [  老靖]  
　　程艷秋旗人習青衣糼與小雲慧生翠花齊名倒倉後從老伶工研究腔調極有心得嗣嗓音漸復而藝亦大進從此更登場演唱願曲者幾疑前後判若兩人羣相稱譽頭角嶄然艷秋虚心好學絶不因名而生驕傲之心因拜梅蘭芳及王瑤卿門下討敎新腔梅王賞其才盡以授之新腔雖非正格而按喉就腔爲不得已之舉艷秋歌來極抑掦頓挫之能事腔多而不覺其花反覺其新頴動聽也餘子爲之便有畫虎不成之謂矣做表體貼戲情無微不至有謂艷秋雙眉飛勳宜演淫蕩之戲不知艷秋做表隨戲而異如御碑亭宇宙峯等劇何等端莊六月雪鴛鴦塚等劇何等悲哀而花舫緣孔　屏諸劇又何等香艷令人觀之聽之都生充分感想彼慧生小雲之於做表固皆各有獨到之處然其感人之深蘭芳以外未有如艷秋之甚也老友無齋語予艷秋之鴛鴦塚非但做表動人即一段反二簧聆之亦堪使人落淚蓋有不期然而然者誠篤論也雖然就藝術論艷秋在後起中確已屬個中翹楚艷秋恒演新劇但頗受社會歡迎蓋其脚本皆根據崑曲傳奇而經名手改編者故措詞絶雅情節又稱整凑加以艷秋極肯賣力劇中曲句常視普通皮簧劇爲多俾愛聆其歌者得以大過其　宜其一劇出世而有空巷爭看也艷秋南游兩次均極得意上座之佳爲他人所未有今歲海上各舞臺爭相延聘卒爲共舞臺所得合同一月包銀逹萬餘金予昨接艷秋自京來書稱三月初可以抵滬配角大約仍爲仲衡富琴又荃二庚亮臣諸人因亟草此藉作先聲海上望眼欲穿已久覩此又當喜形於色矣 
[譚富英之瓊林宴] [  淞隠]  
　　瓊林宴一劇爲生角中唱做並重之劇也昔年老譚演此最爲得神近代所謂譚派　生者幾無不演之如馬連良余叔岩言　朋楊寳忠五齡童等均以此劇相號召者然皆瑜瑕互見殊未深得老譚之三昧也昨日往亦舞臺觀譚富英演是劇富英固譚氏之後裔自能深得老譚之眞傳是日富英飾范仲禹扮相温雅頗有儒者氣槪上塲之台步顚朴尤合瘋狂者之身份表演失子尋仇之神情殊稱維妙維肖問樵時一聲我的兒呀說時音帶凄蒼聲淚俱下聽者莫不爲之動容見戈時一段問答說時慷慨激昂頗類氣忿塡膺者之態度而口齒之清晣尤能字字頓挫有勁坐書房之一段二簧慢板唱來凄凉萬狀激越動人而尤以念一念書文：：：念一念書文兩句及哭妻時平板中之我的兒呀：：：我的妻呀：：：等哭句最爲動人座中觀者多爲之酸鼻接唱三更三點白露茫：：：一段平板亦屬工穏無疵富英對於是劇其深能描摹盡致體貼入微洵堪稱譚派之正宗矣 
[海上武生彙誌] [  楊過]  
　　（一）張桂軒新舞台新角武生張桂軒滬上久已聞名長靠戲以長坂坡伐子都爲最拿手短打戲不常演然如惡虎村盗御馬等飾黃天霸亦頗有生氣惟打工似欠緊湊平心而論不過中駟之材 
　　（二）夏月潤夏伶爲武生前輩長靠短打均有可觀頗負一時盛譽今則年事已非而新舞台尤注重新劇月潤無用武之地武藝遂一落千丈殊可惜也 
　　（三）趙松樵趙伶初　丹桂武藝無驚人處現入共舞台居林樹森下偶演戰長沙挑華車各劇平平而已中駟以下之材也 
　　（四）蓋呌天蓋五武藝久已馳名滬上打店一劇五花八門最爲可觀惟長靠戲則不擅長是亦美中不足也 
　　（五）薛銀麟薛伶身材矮小而武藝出衆來滬時先隷丹桂演鐵公鷄飾張嘉祥饒勇絶倫頗爲觀衆贊許現在共舞台淪爲三等角色使英雄無用武之地未免可惜 
　　（六）張銘武銘武即小連仲久已馳名京津來滬後亦負有時譽惟天蟾專演狸貓漢光武等新劇使銘武之拿手戲不能一展所長是其境遇使然然亦滬人士之眼福淺薄也兼唱花衫亦有是處 
　　（七）小楊猴楊猴身材矯健武藝卓絶白水灘之十一郎四杰村之余千演來生龍活虎大有可觀兼演長靠頗得工穏兩字上駟材也 
　　（八）劉奎官奎官非純綷的武生然器字軒昂精神抖擻所演各劇都能使觀衆满意不可多得之材也 
　　（九）蕭育强蕭伶前隷亦舞台在張德俊下自入乾坤大劇場後不能與蔣月樓並駕齊驅非其運之寋藝術限之也然該伶年方富强誠能自强不息未必終居人下寄語蕭伶其勉之哉 
　　（十）李瑞亭大舞台自應寳蓮輟演後即以李瑞亭承其乏李之資格固不如應然應之演劇失之疏懶而李則頗能認眞其藝雖無驚人處而每起一角始終不苟是該伶之特長也 
 
 

Page 8

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *   
 
 

Page 9

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *   
 
 

Page 10

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *國内要聞二 
[無錫軍械庫失火紀詳] [  逸民]  
　　奉軍自將齊軍擊退後所得戰利品甚多即就鐵路貨棧設立軍械庫满貯槍枝子彈及砲彈炸彈等復分貯於鐵篷車内一日晚間八時半忽同時火起先聞槍彈聲歷落不絶繼即砲彈橫飛火光燭天白烟迷漫歷三小時許至十二時火勢稍殺兵站處處長孔令文連以電話催促警備司令師景山督促救火會員驅龍灌救惟其時火花四射砲彈橫飛若流星無人敢冒險往救至是始由李警佐會同各救火員驅龍前往噴射終夜火光始行熄滅共計被焚鐵路新舊貨棧兩處一爲奉軍軍械庫满儲軍械子彈一則满儲各轉運公司待軍出運之米蔴·麵粉·黃荳·等又鐵篷車六輛裝满子彈砲彈日間本擬運赴上海因無車頭暫止今乃同歸於盡其餘尙有貨車十一輛裝满齊軍搶掠所得之各項贓物今亦同付一炬其鐵篷車及貨棧之鐵皮墻壁爲猛烈之砲火所炸破碎若紙而運河西岸之瑞昶潤堆棧亦爲砲彈所中一部之牆壁若蜂窠而玻璃窗則悉被震碎翌晨計共拾得彈壳四十餘枚此外如東新路及縣商會與太平巷一帶雖距離較遠亦爲砲彈所及屋瓦震動彈壳到處皆是聞此次損失極重除奉軍之槍械子彈外双焚斃馬匹數十頭貨棧之寫字間公事房亦同付一炬尙有歷年之賬據簿册亦遭焚燬總計損失當在百萬元左右即現在之彈壳餘燼聞可値洋一萬左右云 
　　當初起火時巨聲陡發而槍彈砲彈又賡續而至遠聞之如千軍萬馬同時激戰日間又新有奉軍自江陰到來居民正在危疑震撼之際驟聞槍砲之聲疑有巨變紛紛逃避時五城門已早關閉城内婦孺莫不拖男帶女肩負衣被逃往普仁醫院及聖公會躱避不一時均有人满之忠城外居民則不分男女遠近數十里之間均乘月色扶老携糼竄伏於田畝間其時倉皇奔逃聲與婦孺之哭泣聲雜然並作慌亂情形誠從來所未有也出事後兵站處長孔令文與警備司令師景山均具電報告張軍長又以事關重要於午後一同赴滬謁見張軍長呈報一切并自請處分又車站站長馬柏生與鐵路巡官朱月亭以車站損失甚重而貨棧内所堆貨物均有英提單在外關係大爲重要亦同時赴滬謁見路局長請示辦理至午後三時半路局已派副車務總管曁機務處總管與工程師等三人乘專車到錫至各處詳細察勘並詢問出事之前後情形至傍晚復由原車赴寗至起火原因則言人人殊或云貨棧東面之輜重營兵士烤火餘燼或云係貨棧附近商民之香烟遺火又有謂係車站迤西之貨棧起火者然亦不可究詰矣（二月二日） 
[無錫戰後狀况]  
　　無錫縣公署前奉省令派解奉軍軍餉六萬元並派劉鴻慈來錫提現催撥經縣署就國稅預借項下籌解三萬元至前日張軍長又派副官來錫催繳未解之三萬元如無現欵則將林知事解赴上海當經竭力籌足一萬元餘欵則具軍令狀限於三日内繳楚至今日（二日）三日之期已届而欵無所出當三十一日具軍令狀後林知事以地方財政已羅掘俱窮萬難如數解足即電韓省長請求改撥今日早晨已得韓省長之東電略謂世酉電悉兵災以後籌欵萬難該知事已經籌措六萬元繳充餉項實已竭盡心力勢難再籌當即另候改撥仰即遵照云云則籌餉一層似可從此中止矣 
　　日前警備司令師景山曾藉口搜查蘇軍餘孽電請張軍長調兵一營駐守城内將挨户搜索地方各公圑得此消息以人民鋒鏑之餘驚魂甫定如再派兵稽查不免再起恐慌且蘇軍一到城門即閉城内何來蘇軍跡跡師司令此舉雖不能揣其何意而人民聞此驚耗已惶駭不可終日遂即面請師司令暫緩實行一面復電呈張軍長請俯從民意昨日縣知事已得張軍長一日所發急電原文云林知事警備司令鑒城外軍隊萬不可進城務宜嚴守紀律並不許再增兵餉即轉各旅團營一體遵照第一軍軍長張宗昌東印商民得此消息莫不稱頌 
　　縣議事會縣商會農會敎育會四鄉公所市公所等組織之兵災善後會已推定蔣哲卿爲正幹事王克循錢孫卿爲副幹事分舉各機關領袖各市鄉董事爲幹事調查此次兵災直接間接所受之損失報告到會審查確實後彙案他别向政府請求賠償或酌量撫卹 
　　軍興以後警務人員紛紛辦理兵差城外各地悉屬兵士勢力範圍之内警察一律停止站崗現在時局漸平秩序正謀恢復而警察仍未上崗其桀驚者且假封船拉夫名義到處需索更有收買贓物分肥不匀者近有北里商民已函請市公所向警廳質問（以上二月二日） 
　　三日十二時到有俄騎兵一隊及奉軍步隊約共八百名由江陰步行到錫兵站處及縣署已先期得有電訊即代辦一切供應事務分設司令部於啓泰棧新世界及無錫飯店警備司令部及警衛所均已奉到張軍長禁止城外軍隊入城之電令故門禁極嚴不准進城惟居民於喘息甫定之際時有草木皆兵之慮一聞軍隊到境又以言語不通莫不驚惶失措猶以婦女爲甚紛紛遷避入城足有千餘人之多 
　　昨（二日）日縣署又接糧餉處長增福急電催解具限之二萬元並謂軍需萬急不容稍緩違干未便云云林知事接電已具電聲明情形並以張軍長及韓省長之來電抄附 
　　邑紳唐文治陶世鳳連同敎育界等七十一人以錫邑自經齊軍焚掠以後民命垂絶十室九空實無力以供軍需特聯名電請盧宣撫使韓省長另撥國欵俯予拯援以蘇民困昨已接奉盧宣撫使復電云電悉錫民何辜重遭茶毒聞之慘測撫恤瘡痍責無旁貸容後派查統籌辦理先此電復韓省長亦於同日電復謂已籌議振撫並催各縣籌借惟軍事將告結束正在千鈞一髮之際仍請協助云（以上二月三日） 
林知事昨奉省電以齊軍敗退時火車内留存現欵三萬元司令部亦留存二萬元總計五萬元未曾携去近有人報告到省飭即會同妥紳查明具覆　　以此欵撥充賬撫之用不識林知事如何查復也 
　　無錫兵災善後會四日致上海張軍長電云上海張軍長鈞鑒駐錫警備司令現駐城内軍士曁俄兵藉口接洽紛紛入城請飭師司令即日移駐城外又駐錫及經過隊伍現駐城外馬路商市不易恢復請飭師司令會縣就城外偏僻寺廟分駐所有師司令部支用一切由縣供給槪仍取諸地方究竟能否作正開支尙乞明示無錫兵災善後會叩支（以上二月四日） 
地方通信 
[松江]  
　　軍隊陸續到松四日夜間軍隊陸續到松駐紥在兩文廟普照寺等處五日天雨故街上兵士雖多地方安謐舊中營署設第四圑圑本部普照寺道院内設第五圑圑部王忠毅祠爲步五圑醫務處 
　　谢鴻勳之安民布告自浙滬問題解决後駐松陸軍第四師師長·兼松嘉防守總司令·滬杭鐵路警備司令謝鴻勳於四日下午標發安民布告文云照得自軍事發生後民不聊生商多失業現軍事業已結束一切恢復原狀本司令受上峯倚畀任閭閻保障自當力維秩序各保安寗乃聞近復謠諑繁興意圖破壞治安譸張爲幻殊堪痛恨（中略）自示之後宜各照常開市贸易斷無拉夫輸送及一切擾民等事本司令保境安民敢負完全責任其各安堵無恐不必妄自驚擾如仍有造謠生事之徒揑造黑白煽國惑觀聽定即查拿盡法懲治須知本司令念切民瘼休戚與共斷不使有意外之事以驚擾我父老子弟有負以兵衛民之意務各安心樂業同我太平（下略） 
　　吳前知事在滬弋獲後所聞前知事吳鎭南因侵吞公欵至六七萬金之鉅致由警所拘押勒算詎其在押脫逃故又派探至滬緝獲各情已詳五日本埠新聞此間自得去探拿獲電報即派武裝警隊赴站迎提以便歸案訊辦旋據確息知吳已由公堂判交五千兩舗保俟展期訊奪等情故又整備公文呈請交涉員設法引渡蓋吳虧欵至六七萬元非五千兩舗保所能擔負云 
　　楊知事催繳冬漕此間自兩日來停止拉夫之後市面已較前熱閙知事楊鴻藩因催收冬漕昨又發貼韻示數百張交各圖地保肩示周知以便鄉民赴櫃完納 
[蘇州]  
　　蘇城戰後之治安蘇城初經秦洸蹂躪又遭齊兵潰刦創痛更大金鎭守使陳警廳長蒞任以來對於地方治安非常注意軍警亦能恪守紀律陳廳長每日率隊巡邏秩序賴以維持輿情頗洽云 
[崑山]  
　　奉軍第二梯隊開到之所聞奉軍第一軍先遣第二梯隊司令方振武氏於冬日辰刻率全部官兵（計第一二三營機關槍砲兵敎育班衛生隊等共二千四百餘人）開至崑山設司令部於城外南門小學校内江日午以第一營開駐安亭分防青浦·松江并出示安民其佈告如下第一軍先遣第二梯隊司令部布告照得國家用兵原爲保衛地方安寗故軍民之間極應和睦本司令治軍素嚴所到無犯諒早爲各界所共聞此次奉命來兹駐防凡我官兵務本軍人之天職共圖治安至於市面交易不得抑價强買與人交際更宜恪守軍紀力求和平其有無知兵夫侵擾地方一草一木准各界人等來部報告如地痞流氓冒充軍人敗壞本軍之名譽一經查獲即按軍法治罪爾商民等須照常營業毋得居奇高抬自起紛擾庶幾相安無事共享和平爲此布告仰各界人等一體知照毋違此佈 
　　清鄉委員來崑辦事一日省委錢剛爲蘇崑清鄉委員調查各鄉匪盗事宜同來有十餘人辦事地點擇在土地廟 
[無錫]  
　　江陰俄兵三日抵錫三日午後奉軍俄兵馬隊五百名由江陰步行來錫分住馬路各旅館俄兵在途一路高唱游戲歌頗爲動聽並聞三十九旅已在常三日由常州兵站軍需委員譚世勳來錫商借汽油船一艘以便至宜興佈防當由縣警察所長侯惕丞飭警楊子明王炳生赴鄉封僱以便至常後出發云 
　　北大街商民籌備商圑無錫北大街爲邑中最繁盛之市區商店林立此次齊夑元潰兵在錫焚搶該處商店情形頗慘甚至一家連搶九次之多自盧軍佔領無錫後逐日驅除潰兵保護地方並在五城門組織軍警聯組稽查處嚴查一切是以日内街中行人稍見衆多惟人心未定伏莽滋多商家不敢開市北大街商人吳少之繆棟臣錢翼祥蔣鏡海陳蕙蓀等爲保衛地方維持商業起見特籌備商圑定圑員四十名定經費一千五百元熱心之商號每家助十五元合計可籌九百元不敷之欵再行設法籌募業已推定蔣鏡海陳蕙蓀錢翼祥成子泉許子辰宋少雲繆棟臣徐介臣等爲籌欵員所有槍枝由吳少之向商圑公會長楊翰西商借不日成立云 
[南通]  
　　催選路工董事通邑路工處改組原定夏正二十二日召集新董事會推選處長並商榷進行事宜兹因各區董事尙未選出報處昨已由處分函催促辦理聞處長一職紳董界以陳紳琛堅决辭却擬請縣知事盧鴻鈞兼任以期統一路政權限 
　　錢業消息南通錢業近因營業冷淡行情甚形疲滯唐閘豫生莊有復活消息又商人張幹庭擬組新莊刻正集股進行 
　　黨徒被捕近有黨徒兩名稱奉總機關令潛來通邑活動事爲實業警衛圑束圑長訪悉飭探分投跴緝當在唐家牐某客棧將兩黨徒盤獲並搜出僞文書及符號二枚押解圑本部質訊一番證據確鑿無從狡賴又該圑一兵士曁夫役一名似有嫌疑束圑長以馭下素嚴且案關謀亂亟應從嚴究辦業於二日午後將黨徒及兩嫌疑犯併解通海鎭署研訊矣 
[鎭江]  
　　奉軍施救大火得力鎭江西城外洋浮橋口鼎興隆旱烟店後樓於前（二日）夜二時許不知如何失愼一時火穿屋頂立兆焚如並延燒鄰店協昌生萬盛源萬順源廣裕隆長興樓周萬源朱劉蔴繩店剃頭店肉店蛋行三家鮮貨店姚姓蔴包店以及住户共被火災二十三家當起火時城外各救火會均出雙龍馳往施救城内外駐防奉軍聞警以火勢猛烈又以火場南首毘連東塢街各大錢莊銀行故營連排長率兵一方帮同施救極爲得力一方武裝實彈嚴防匪刦以故城内外報馬紛馳極爲迅利致未發生意外直至六時始漸熄滅至十時各龍始退由日新街口起北至楊紫記止南至震裕和鍋店止均成焦土損失不下二十萬洋浮橋南堍栅杆亦被燒去云 
[揚州]  
　　江北清鄉督辦擬駐揚州江北清鄉督辦尹同玉早奉韓兼督辦委充駐節淮安節制新編第一二兩混成旅軍隊現聞尹督辦擬將清鄉機關移駐揚州已呈請韓兼督辦核示矣 
　　潰兵盤踞行刦縣屬新洲鄉一月三十一日突來潰兵四十餘人先將丹徒御隆鄉保衛圑及新洲警察局·保衛圑等各機關槍械搶去旋即搜刦鹽盆銀洋衣物現仍盤踞該鄉未走曹知事以據該巡官圑總等報告前情於三日飭派警備隊前往相繼辦理矣 
　　潰兵盤踞行刦縣屬新洲鄉一月三十一日突來潰兵四十餘人先將丹徒御隆鄉保衛圑及新洲警察局·保衛圑等各機關槍械搶去旋即搜刦鹽盆銀洋衣物現仍盤踞該鄉未走曹知事以據該巡官圑總等報告前情於三日飭派警備隊前往相機辦理矣 
　　揚子棧長易人十二圩揚子棧長余鐵山係齊變元之私人已隨齊以去遺缺刻經韓兼督辦電請執政委楊寳森接充楊已派金某於二日至圩接洽一切矣 
　　給獎振興實業吳陳頴徵振興實業由縣臚叙事實呈請實業廳给獎經該廳核給四等文鳳章飭令縣署補繳公費證書以憑發給 
　　縣署承審易人縣署承審員葉在疇現回福建原籍遺缺經蘇州高審廳委任張範治代理已於二月一日蒞揚接任視事矣 
[六合]  
　　錢業遲遲開市之原因去歲各業因時局多故銀根奇緊出進貨物均極謹愼故年底結束尙少虧空倒閉情事惟本邑錢莊往來匯劃非鎭江銀行錢莊不可而鎭江商界因年底受戰事影響一切往來不能結束乃改於正月十五日爲除夕二十爲財神日故須稍緩時日與鎭江方面接洽妥貼後方能開市送摺至貨店云 
[徐州]  
　　縣公署之新職員新任銅山縣知事賈月璧接印多日所有　署職員刻下大致已定計第一科主任孟繡堂第二科主任陶玉衡（留任）第三科主任鄭少吾（留任）會計主任蕭齊五司法主任曹翰庭（即卸任知事留任）帮審員王大田督徵員丁子占交際主任方宅三交際員鄧樂邦 
[嘉興]  
　　孫督理注意交通近日行車鐘點每多延誤其原因由於新龍華至嘉興各站每有軍隊扣留空車及機車情事致各車不能按時行駛現孫督理爲維持交通起見已飭各軍隊將扣留空車機車等一律放回所有龍華站一帶責成李圑長辦理松江至嘉善各站責成謝師長辦理嘉興站一帶責成危知事辦理現危知事奉令後已函知嘉興車站曁兵站分别查照矣 
　　兩警佐之對調嘉興王江涇鎭爲江浙交界地方重要該鎭周警佐現奉警務處令飭與塘匯鎭易警佐對調兹悉周易兩警佐奉令後已於昨日分别調任視事矣　　發現冒充拉夫前數日軍隊過境每有招募夫役及雇用船隻情事疊經地方法圑電請制止以安商市在案並經縣商會代雇夫役百名以供軍隊過境時就地服務詎四鄉近日竟有冒充拉夫詐索財物等事發現鄉民受愚不敢呼籲現悉此項冒充拉夫人犯已由東鄉某保衛圑拘獲張某沈某等三人解送縣署當經危知事訊明屬實判令張等充作夫役以示薄懲 
[蘭谿]  
　　知事易人蘭谿知事趙英鎭去年軍興時由孫督理委任代理將届數月兹聞省公署於一月二十一另委石崧光蒞蘭履新聞石知事不日由杭動身來蘭接視云 
　　錢江駁船出險一月二十九日錢江四號駁船由嚴東關開駛來蘭詎該船行至萬古橋等處用風過度全船覆没船中旅客只有四五人由三號駁船趕至竭力撈救出險亦云墊幸矣 
[寗波]  
　　軍事消息駐甬一師一圑第一三兩營兵士於三日上午八時專車開赴紹興佈防一節已誌本報兹悉是日因火車不敷裝運第三營仍開回城内原駐地點於今日（四日）上午八時始乘專車開赴紹興又由軍署傳出消息駐慈谿第二師某圑昨（三日）奉省方命令調往嘉興該圑兵士不肯遵令開拔云 
　　槍决軍犯六名鄞縣江東三官堂商民王聚茂徐源興等店前被陸軍陳光明盧阿德等强入店内任意搜查並將該店内銀洋戒子及金鐲等件盗之而去旋經王徐二事主報告軍警稽查處將陳光明盧阿德趙龍兆王耀庭張國樑汪大根等六名先後緝獲解送寗台鎭守使署由孟鎭守使呈准督署於三日早晨提案驗明正身綁赴小敎場槍斃尙有嫌疑犯史小寳鄔阿二兩名另候判决 
　　鹽倉門渡船夫已開工甬埠鹽倉門渡船共有二十八隻前年因满載搭客以致沉没溺斃多人後由警廳加以限制每船每渡限定五人並限定船資每人銅元一枚迭經布告在案無如該渡船夫等盡係赤貧無賴不時勒索搭客莫不深惡且多載搭客不照警廳限制前日被該管警署得悉除出示布告禁止外並飭警至渡頭實行取締至三日下午四時許有渡船夫王某仍向搭客勒收船資以致爭執爲該警瞥見遂將王某拘署經鄭署員訊實即判以拘留五天以示薄懲事爲其他各渡船夫聞悉一律罷工嗣因罷工不生效力至四日早晨依舊開工搭客渡資仍照警廳限制 
 
 

Page 11

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *專電 
　　重慶電劉湘電各縣一律成立敎育局增加小學敎員俸給籌設縣立圖書館 
　　　　　　（四日下午十一鐘） 
要聞 
[湘敎育司核減省私各校薪修津貼]  
　　湘省敎育司因敎育經費支絀今已通令公私立各校核减十三年度薪修津貼其通令云爲令行事案查十三年度預算省立各校敎員薪修原係作五十週計算私立各校補助費係照定章應給數目加列百分之五均經分别令知各校並經省議會議决在案現因咨交覆議尙未公佈前准省務院函開政務會議議决各機關十三年度經費在預算未公布以前應仍照上年度最後一月給費標準核發等因本司自應查照辦理况本年度敎育經費收入日形短少按照舊例配發相差猶巨來源未開支出勢不得不極圖樽節所有省立各校敎員薪修暫仍作四十六週核發新立各校補助費亦應滅發原加之百分之五惟本年度各該校班數有增减者仍照預算標準分别補扣私立各校津貼有核准從本年度給領者仍照原案辦理其以前核發各校七月份經費數目比較現定辦法業有增加者均於下月份一律扣還（謙公） 
[桂省留日學生促省署匯學費（一鳴）]  
　　梧州通信桂省自民十政變後庫空如洗以致留日官費生學費數年未匯兹聞桂省留日官費生聯合會致函省署促將學費匯日以維國家體面其原函云廣西留日學費數年不匯生等函電交陳此中苦况已爲國人所共悉想有耳目之政府當局亦有見聞也就人道言設有凍餒於途行道見之亦將施以救濟乃生等負笈海外爲國家待約所栽培今將餓死異域而政府署若罔聞鳴呼身居民上之政府尙知有人道在否就信用言生等之學費原爲政府所規定給與才乃派生等留學竟不能踐約而絶生等之學費生等函電催促非置之不理即以速籌提匯幾個官塲字了之以此對待青年學子政府之信用何在乎就國家體面言之以堂堂中華民國派送之留學生今因久欠學費被校革斥者有之被旅館驅逐者有之試觀十月七日之日本國民新聞所載（新聞附呈覽略）竟大書特書支那學生因缺費被學校逐退之種種醜聞慘狀政府縱不爲生等惜獨不爲中華民國之體面惜乎今者生等之學費已非緩急問題實生死問題矣當此山窮水盡之際用特連函續奉尙冀我公顧念國家大體將生等歷來應給領之學費加額照匯俾不至坐斃他鄉得以完成學業則生等幸甚國家幸甚臨書迫切急不擇言尙希諒察云云據此則桂當道對於敎育事業之心理可見一斑矣（一月三十一日） 
[浙江敎育行政研究會昨日開會紀]  
　　浙江敎育行政研究會昨日（五日）上午開大會計敎育廳長致詞略謂兄弟與在座諸君均係舊交即本會亦常常出席討論議案現雖居官廳地位仍希望協助進行查本日議程中提議停止師範講習科甚表贊同因爲講習科辦法招生甚感困難故嘉興第二中學去年即不招新生三中四中亦甚少故不如停止講習科將現在小學敎師加以補習宜仿美國先例分期輪流研究期满考試及格首予以無試騐文憑又各舊府屬普設高中財力上殊辦不到不如分道設立較爲有濟又省經費擬專辦職業或高中或完全師範所有初中停辦改由縣聯合設立以省費補助之再本會討論範圍僅有官廳采擇兹擬呈請省長另組敎育行政會議凡敎育界有聲望者槪行攔入現正在預備簡章俟奉批准將於本年四月一日爲召集之期云云次葉會長報告上次議决案因戰事影響送廳已遲故無可報告尙有議决編印歷次議决案因敎育行政會議已在籌備本會或將終了故擬俟本届完了後一併付印又對於廳長致詞中亦有一種請求即如本會前次諸决之分　　　案請廳中注意打破舊時一府一　　之習慣又次依日程開議一組織考試委員會案（凌獨見提出）討論結果打消二小學敎育應如何視察案（羅迪先提出）討論結果送敎廳作爲意見書三優良小學獎勵金支配標準案（羅迪先提出）四實行停止師範講習科案（本會幹事提出）五分道設立高中案（本會幹事提出）六變更師範講習科辦法案（王更三提出）七創辦浙江敎育圑公有林場案（王更三提出）討論結果於下午一時起分組審查遂散會 
雜訊 
[松江敎局長倪世昌行將接事]  
江浙問題業已和平解决全縣學校亦將次開學惟縣敎育局自張樹勛局長辭職後新局長倪世昌延不接事負責尙未有人兹縣敎育會方面函致倪君促其接事現倪君爲維持敎育計不日即將就職 
[江都敎部核獎江都辦學人員]  
　　江都縣第三科長吳召封縣敎育會長李伯樵辦理行政敎育成續昭著經縣呈廳轉呈省長咨部核獎以昭激勵即經該部核給四等一級文杏章先發憑單轉行遵章繳費逕赴敎部庶務科領取昨（二日）縣署已奉到此項令知矣 
本埠 
[省校校長呈請省長撥欵開學]  
　　江蘇省立學校値年校長上省長呈云呈爲撥欵開學以維敎育敬祈鑒核施行事竊本省各省立學校積欠經費已逾半年校長等點金乏術羅掘俱窮早已無力支持想在洞鑒之中兹届春季開學之期准敎育行政委員員函請即日籌備開學職校等債務累累力竭計窮無米之炊巧婦難爲按之情勢有萬難開學者惟念事關國家命脈不忍蘇省敎育一旦破產開罪地方躊踷至再僉以欲期開學須於二月十五日以前由省庫先行撥發一月份全數現金並補足十二月份全費各校確實領到後方能從三月一日起陸續開學此爲至少限度否則校長等力與願遠空言維持亦復何補明知省庫竭蹶籌措爲難顧念鈞座桑梓所關維持敎育責無旁貸本省兩遭兵禍瘡瘐满目所糜軍費何止千萬竭蘇民之膏血供軍閥之揮霍聚歛羅掘不遺餘力獨於敎育經費則一籌莫展徒呼負負乃復日言維持其誰信之用特一致籲請迅予撥欵籌備開學萬一并此戔戔之數而亦無着致使絃誦中輟則破壞之責誰尸其咎同人不敏竊不敢聞命矣臨頴迫切鵠候核示遵行再此由校長會議議决推由値年校長主稿合併陳明謹呈江蘇省長韓 
[職業指導委員會開會紀]  
　　中華職業敎育社職業指導委員會於昨日中午假四川路青年會開會到者楊衛玉·劉湛恩·潘仰堯（代表黃伯樵）·朱經農·黃任之·鄒恩潤（甲）報告事件如下一辦理擇業預備科情形二關於職業指導出版事計最近出版者有兩種一爲莊澤宣君所編之職業指導實騐第一輯一爲鄒恩潤君所編之職業指導實騐第二輯以上兩書均富有職業指導之參考資料此外尙有潘吟閣君採用歐美新式編法根據中國實際情形所編之各業槪况行將脫稿亦爲職業循導之重要材料三江蘇職業指導研究會事俟時局略定後再繼續進行（乙）議决事件如下一加請沈藝齋·趙師復·鄭曉滄三君爲委員加請北京高仁山查良釗武昌嚴士佳廣東魏羣慤諸君爲通訊委員二本年内擇定長江一帶及津浦鐵路一帶之重要地點擴充職業指導之實施由朱經農·鄒恩潤·楊衛玉·劉湛恩·莊澤宣·廖茂如·沈莊齋等分途進行其確定時期及詳細辦法由中華職業敎育社辦事員會擬定後交職業指導委員會於二月十九日再開會議决三請已創行職業指導之各校繼續進行一面規劃辦法請各校調查指導之結果以便統計審查並設法改進 
[南大開敎務會議]  
　　南方大學本期敎務方面經敎務長殷芝齡博士竭力計畫益求進步業於　日召集各系主任　文忠　士·夏　麟博士·汪英　　士·孫邦萬碩士·陳德恒碩士·王效文碩士·汪仲長碩士·王西神君等敎授董時·李仲乾·胡撲安·馮建維·　庶士·鄭世察·王季常·王耀三·潘序倫·朱勤·李石岑·金通尹·陸熊揆·余楠秋·周增奎·滕固·方光　·諸君及俞　棠牛惠珍女碩士等在荆州路第二院大會堂開敎務會議討論案件有七一本期各學程授課時間支配二各系主任及敎授於註册期内擔任指導選課三各系主任及敎授於授課期内指導學生四組織國學研究學程五增進各科學生英文程度六議定各系會議細則七科敎授方針自涇下午一時至五時已得各案具體解决晚六時半即在校内聚餐 
[持志大學附中之敎職員]  
　　體育會西路持志大學附屬中學主任現由該大學副校長何世枚博士兼任博士於管理方面極爲注重而課程尤力求完備除一部分由該大學校長何世楨博士及何世枚博士親自敎授外餘多由該校大學部敎授兼任刻聘定者有美國意里諾大學碩士姚頌韾英國倫敦大學碩士郭應清美國加里福利大學學士復旦大學敎授劉　隠美國紐約大學碩士郎醒石前約翰大學敎授馬崇洤學士及前東吳大學敎授邵桐軒學士等以故報名者甚爲踴躍 
[中華職校各部之進行]  
　　中華職業學校以時局敉平學生課業爲重定於二月八日（正月十六日）開學業已通告新舊學生准時到校該校除原有工商科各級學生外新招商科生一級最近又應各實業及敎育機關之委託擬開辦文書科（如雲南昆明市職校所辦之文事科又稱文牘科）一級招收文理通順或兼長英文之青年授以文書上之知能以造就各機關文書科人才爲目的分爲中文組及中英文組二種課程注重實用年限力求縮短以便造就之人才即可供各機關任用刻正擬訂辦法及規定簡章不日即可披露又該校職業市自楊崇辠任市長後對於學生自治事業竭力規畫進行對於平民學校講演會出版物及運動衛生消防等事業已會同敎育科長張增齡等切實籌備 
[滬江女體專開學有期]  
　　西門唐家灣滬江女子體育專門學校校長極斯而自任職以來對於校務積極整頓本學斯定於正月十六日開學昨今兩日招考新生昨已有二十餘人往考尙有遠道二十餘人不及應考曾呈苦衷聞已得該校長應允准予補考又聞該校添設夜校跳舞班西門一帶青年女子多喜往學習 
[竣實中學定期招生]  
　　寳山路一四九號竣實中學爲國内外大學畢業生所創辦敦請東吳法科大學敎授吳經熊博士等爲校務顧問朱亦崧碩士·狄侃學士·張容珍碩士·謝介子等爲講師并請丁福保爲校警該校分初中高中兩部高中分文·商兩科文科注重英算國文以爲升學及入社會服務之準備商科注重實際以期造成高等商業人材現定本月七八兩日考騐新生十二日註册繳費近日往該校報告者頗爲踴躍 
[上海職業中學添設小學]  
　　法界東自來火行街南首上海職業中學現爲满足附近居户之要求與培養學生基本學力起見添設附屬小學又聞該校籌設圖書館進行頗速不日即可成立 
[上海中學聘定敎授]  
　　旅滬學界鉅子韓宗道印芾棠二君集合同志創辦上海中學分初中高中二級高中分普通·文·敎·商四科業聘定法大敎務主任張知本·法律系主任郭衛·政治系主任黃鎭磐·敎授張純一中法國立工專敎授章劍·中國公學商大敎授張任天南大敎授陳景新·及薛震·李唐·方啟元·傳仲賢·湯石菴·王容萬等分任敎職聞該校高中畢業得直接升入上海法政大學校址前本擇定新北門内候家浜路近因戰事影響改在英租界重慶路口威海衛路現已開始招生 
[啟賢公學明日起招考新生]  
　　北四川路横浜橋啟賢公學本學期初中英專兩級小學自開始招考以來報告索章者甚形踴躍現定二月七九兩日（陰正月十五七）試騐新生十日開學 
 
 

Page 12

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *自由談 
作昧心事。其良心之責備。實較公堂審判眾人指摘爲痛苦[  伯雲]  
三言兩語 
[一粒粽子糖] [  鵑]  
　　這兩次齊盧之爭。江蘇人可苦夠了。殺人放火。姦淫擄掠。般般都已嘗到。這回聽說上海退兵撤廠。便大喜過望。人人似乎得了救星。這件事可要感謝政府盛德。總算在我們喫過了兩劑極告的苦藥後。賞一粒粽子糖甜甜嘴了。但求甜過嘴後。不要再給苦藥我們喫。常言道。一之爲甚。其可再乎。如今再已再過了。没的又多添上了再而三啊 
[黃壚讀畫記（四）] [  西神]  
　　楊君之畫。初從工緻入手。金碧樓臺。界畫入細。余以其曾官武秩也。戲以小李將軍呼之。而持論輒與相左。時以精神審美之說進。君亦憬然。近年宗尙八大海岳大痴等一派。不復高談宋元矣。然一麟片爪。流落人間。猶是當年矜持本色。初入商務印書館時。爲作西湖十景信箋。羅君柏農等。即因是而識君名氏者。余時戲謂之曰。此譚半厂評吳林蕙詞。以謂東風紅豆。最下最傳也。君初猶持異議。及爲小說月報盡封面。取吳梅村詠史詩爲藍本。畫　姬伏女紅線等故事。漸以西法水彩。融入舊畫之中。君之畫境。至是一變。晚年專尙神韻。不似時賢以象徵新名詞。自文其淺陋者。君之畫境。至是凡三變矣。天假之年。造就當更右不可預期者。而君竟不可作矣。回首當年。謔笑間作。能毋車過腹痛之感。　　君性靜默。冥思一往。恒喜於一粒粟中。作丈六金身。故工藝之術。刻鏤之細。如虞初新志所載核舟記者。君亦時一爲之。齋中所用舶來品。機械玩弊。君輒手自修治。從不假手他人。又嘗爲純飛館詞人徐仲可。製郵筒。以杭縣天蘚閣主人徐珂仲可十一字。畫山水一幅配合停匀。幾於美人細膩熨貼平。裁縫滅盡針線迹矣。游戲三昧。君輒深自韜晦。不屑脫露形相。然即此可見君性學之一斑也。 
[芳鄰記] [  徐碧波]  
　　遠公賃廡於海上。一椽之費。需制錢三十千文。貴哉貴哉。室於露台之旁。開門即可見喜。怪底遠公常日春風满面也。客臘將盡。江浙二次亂作。余以庽西門。恐波及。乃作明哲保身計。即蹴居遠公之室。室置二榻。及桌椅與兀已無迥旋餘地。我　處此。已作無形之蝸牛矣。合傭一奚奴。奴無名。以面有痘　。遂以小麻名之。小麻滋活潑。善伺主人意。傭餘復屢屢竊窺芳鄰。我度其心如轆轤矣。一夕芳隣羣雌正滌褻。小麻自外歸。登梯。被鶯聲阻毋上。小麻不理。逕過。次日孔道中。已障有簿板。小麻對之。大有咫尺天涯之感。深悔昨宵之孟浪。然渠幸侫於舌。遂趨前而自承厥罪。緣是反獲　身之階。提榼汲水。都盡義務。芳鄰喜其勤。優遇之。小麻由是得時親芳澤於衆香國裡。小麻艷福不淺哉。小麻旣得志。我　乃大苦。侍奉之不周。且無論。甚至晨興嗽洗之水。亦非高喚弗至。入夜。我　以吳中消息沉沉。念家綦切。無聊抑塞之餘。佐以嗟嘆。詎芳鄰諸粲。正競抽其胡索。而高唱俚曲。承平時聆之。固足蕩人魂魄。第今兹心弗寗貼。聞歌聲。轉滋煩慮。於是遠公套古詩曰。商女不知旅客恨。隔牆猶唱賣絨花。余竟爲之莞爾。無何。某軍閥失敗。乘日光丸遁扶桑。滬寗路之戰局。暫告敉平。余亦有事於淞濱。當首途之曰。車中逅一麗姝。舉吾筆實不能曲畫其美。第吾亦祗心存一天下多美婦人之想。付之以絶不經意。旣抵淞。寓一小樓。明窗凈几。空氣良佳。後臨浦江。帆檣林立中。時有巨舶小輪。出入其間。目底烟雲。至足留戀。生活雖枯寂。較諸甚　塵上之上海遠勝。我時面窗疾書。目簾恒於晶窗隠約間。見一明倩之影。初不置意。洎上元之晨。對門之玻窗頓豁。一女郎正在理妝。菱花鏡中。反映豔影。乃似曾相識。用是窮搜腦海。卒得之於淞滬軍中。因詫曰。此洛陽女兒者。固　日之同車人耶。爾後芳鄰相照。當不嫌蕭條矣。至斯我甚慶我之得兩度遇芳鄰。特初値者爲蘇小鄉親。野花也。今之芳鄰。玉潔冰清。喻爲花不肖。月耳。今日爲元宵。我今私祝遠近兩芳鄰曰。願花常好月常圓。 
[春燈與烟火] [  浦時]  
　　燈夕逸事。不一而足。春燈與烟火。最爲雋妙。春燈之製。唐宋爲盛。火藥創於宋代。烟火亦由是發明矣。故在昔承平之世。一届燈夕。金吾放夜。玉漏停催。龍燈鶴　。千炬齊輝。寳鞏香車。萬人空巷。烟燄璀璨。照眼生　。其盛况可想。今者烽烟　息。人民如驚弓之烏。際兹　宵。誰有　興以裝點承平之影象哉。爰述二事。亦慰情勝無之舉耳。 
　　一春燈燈品之製甚繁。然不必限於燈宵也。如西京雜記云。元夕燃九華燈。照見百里之外。又云咸陽宮有青玉五枝燈。下作　槃。口含燈。燃則鱗甲皆動。拾遺記載　偃夜宴。設琉璃屏風。列金麻油燈於内外。如無屏風。宣帝時有雁足燈。制作極佳。長安巧工丁緩。作恒满燈。九龍五鳳。雜吕芙蓉蓮藕之屬。迄夫唐宋。開元遺事。紀玄宗在東都。正月望。大陳燈樓。有方都匠毛願者。創巧思。結　綵爲燈樓二十間。高一百五十丈。天寳遺事。紀韓國夫人造百枝燈樹。高八十丈。照數十里。雍洛靈異小錄。謂唐元旦。寺觀街巷。燈明若畫。山高百餘丈。士女有足不躡地。浮行數十步者。宋史禮志載上元前後各一日城中張燈。大内正門。爲山樓影燈。而燈期展至。十七十八云。明清燈期。蓋沿趙宗之舊。十三爲上燈。十八爲落燈。而各種花燈。已於初三四游行满街矣。乾淳歲時紀云。燈品至多。蘇福爲冠。新安晚出。精妙絶倫。今則菱湖燈綵。名聞一時。兹略述燈品如次云 
　　一燈山疊燈爲山形。綴吕花綵。於廟賽時常見之。曲洧舊聞紀唐沿漢武帝祠太乙自昏至明故事。梁簡文帝有列燈賦。陳後主有詠燈山詩。宋時燈夕鰲山之制。即燈山之别名云。 
　　二燈樹唐睿宗時。於安福門外。作燈樹。高二十丈。明皇時。韓國夫人在高山上。　百枝燈樹。此即蘇味道所謂火樹銀花也。 
　　三燈樓唐玄宗時。結繒綵爲燈樓二十間。高一百五十丈云。 
　　四燈橋　東舊俗。元宵有所謂獅子馬燈者。中演蔡狀元造洛陽橋一劇。燈彩輝煌。殊美觀也。　　五燈謎燈謎始於明初。永樂時。錢塘楊景言。以善謎名。法以謎語貼於燈上。令人射覆。亦燈夕之雅事也。 
　　六華燈分懸者·提者·拉者·跑者四種。走馬燈。懸者也。魚燈·蝦燈·蝶燈·提者也。獅燈·鹿燈·鶴燈·拉者也。馬燈·車燈。跑者也。形形色色。不勝枚舉。 
　　（二）烟火新年之夕。燃放烟火者甚衆。五色絢爛。甚爲美觀。蓋所用火藥。爲金屬之化合物。其燄能發特異之色光也。例如然鈉化合物。能發黃光。　化合物。能發綠光。鎂化合物。能發美麗之白光。　化合物。能發赤光。鉀化合物。能發紫光。兹復述其藥品之分量如下。 
　　一綠色烟火硝酸　五二分。綠酸鉀五十分。木炭五分。配合而塗於麟寸。燃之。發美麗之綠色光。如綠自來月等是也。 
　　二紅色烟火硝酸　四十分。硫黃十五分。錄酸鉀五分。木炭二分。配合塗於　寸。燃之。發美麗之紅色光。如紅自來月等是也。 
　　三黃色烟火硝酸鈉二十分。硫黃三分。硫化鈉一分。混合燃之。能發咬艷之黃色火光。 
　　白色烟火硝石二十四分。硫磺七十五分·雄黃二分。或燃鎂化合物。皆能發燦爛之白色火花也。如烟火中之銀燈是也。 
[不要怪] [  經銓]  
　　不要怪討債的凶。只要怪自已還不出。爲什麽去欠别人家。 
　　不要怪朋友待你不好。只要怪自已没有擇友的眼力。 
　　不要怪軍閥放肆。只要怪國民自已没做主人翁的資格 
　　不要怪醫生本領低。只要怪自已爲什麽不衛生而染病。 
　　不要怪編輯先生把你的稿子丢在字紙籠裡。只要怪自已的筆墨尙未到刊登的程度。 
　　不要怪自已官運不通。只要怪自已拍馬的手段不神。 
　　不要怪外國欺負。只要怪自國不長進。　　不要怪不富。只要怪自不勤儉。 
[餐櫻廡漫筆] [  風]  
　　乙丑首春二日。疆村詣缶盧。譔聯書其門云。老子不爲陳列品。聾丞敢忘太平聲。書勢視平昔尤莊樸。古誼深情。晚近不多　也。君木貽余天嬰室集。凡詩四卷。慈谿陳訓正無邪所作。應啟墀曰。天嬰詩。五古最有功夫。樂府亦剡剡出光氣。奇警而幾於自然。皆足以虎視一時。馮并曰。天嬰詩。不患其不奇。而患其不馴。昌黎云。文從字順各識職。識職二字。即馴字注脚。凡詩文。無論清奇濃淡。必須臻馴字境界。方爲成就。天嬰似猶有待也。蓋皆定評云。遇大寳山云。是何感慨悲凉地。六十年前問刦灰。行路至今有餘痛。談兵從古失奇才。荒荒歲月天俱老。歷歷山川我獨來。一角叢詞遺恨在。夕陽無語下蒿萊。見寄禪佛矢題君木逃空圖有感云。磊磊洪巢林。叱咤譚佛理。强火燒濕薪。痴霧塞五里。吃衲（寄禪口吃。嘗號吃衲。）老更頑。吟腹夙成痞。一字未生天。　誦百終始。　侣念吾黨。異哉木居士。自謂能逃空。媵想吾停滓。邇來薙塵根。跌坐荒山趾。猖狂蹈大方。神效口則哆。清音墜空谷。似聞呼起起。前喁後唱于。大塊洩噫氣。我亦心出家。黃塵塡　　。踽踽行路難。寳劍啼欲死。安得血髑髏。綴成百八子。一日千摩挲。光明生我指。觀猴子戲云。大猴毛綏綏。小猴足　　。銅鉦聲倉琅。旁觀立成壁。白日開廣塲。大猴坐中央。大猴　若神。小猴走且僵。大猴有轉側。小猴奉顏色。小猴何勤勤。大猴怒不測。有時大猴舞。小猴六擊鼓。大猴舞不止。小猴鼓聲苦。大猴跨小猴。小猴俯作牛。大猴執　笞。繞場恣遨游。忽焉思爲王。大猴著冕裳。小猴充侍從。屈體能趨蹌。薄莫風瀏瀏。猴狀演益醜。主人麾以肱。帖耳隨之走。赫濯萬尊嚴。頃刻復何有。吁嗟世熊奇。猴也能得之。作戲聊自娱。汝猴眞可兒。猴戲詩。作於丙辰冬。意蓋有指云。 
破涕爲笑[  周振聲]  
　　囡囡有個小弟弟才十五歲。常和囡囡吵閙。有時囡囡去告訴媽。他媽常說大的應當讓些小的。一天囡囡的父親見囡囡打碎了一隻心愛的花瓶。隨手便在囡囡頭上打了幾記。囡囡哭着對他媽說。媽。你不是常對我說哥哥要讓些弟的。怎樣爺爺比我大了這許多年紀。非但不讓我。而且還要打我哩。 
[海上蜃樓（一四０] [  釧影]  
　　第十五回蕭寺鐘聲營齋營奠孤樓燈影多病多愁蘇州的風欲。凡是在寺院裏做佛事。往往幾家至戚的人家。都送冥器紙定等物。這些冥器。說來可笑。都是用紙張　管。等製成的。做那種冥器的。稱之爲紙紥店。在城裏頭有一條。街道。喚做清嘉坊。紙紥店極多。而且做出來的器物都有倣。眞。往往有幾件東西。驟然之間一瞧。幾乎疑心是眞的。也能。製出種種精巧的首飾。清嘉坊一條街上。除了紙紥店以外。還有許多銅製的仿金銀首飾店。比户而列。因此蘇州人有。一句俗語。叶做清嘉坊的首。飾意思便是說都是假貨。罷了。且說那天藥師菴中祖家做佛事。幾家親戚。也都送了。許多冥器冥　之類。都要按着送物的輕重。開發脚力祖書。城那裡懂得這些幸虧他夫人在九點鐘的時候。也坐了何。家的轎子來了。他於這些冥器冥　很下過一番研究工夫。都有條理。那天最普通的。都是那些紙紥的箱子。把幾根盧。柴做骨子。四周糊了紙。裡面都是些用紙剪成。用漿糊黏成。的衣服。衣裳小得僅有一尺多長。帽子也不過和飯碗大小。祖書城見了。和他夫人說道。豈有人死了。便縮小到這步田。地。這些衣裳。可以穿的嗎。他夫人笑道。我記得那一部書上。不是有新鬼大故鬼小。兩句話嗎。因此他們做這小。的衣服了。這也是有書爲證的。祖書城明知他夫人强詞奪。理。也不去與他分辯。這天除了那種紙糊衣箱之外。還有那種錠庫。這是以麥草編成的。中貯用錫箔摺成的錠。這種就。稱之爲冥庫。江浙兩省。大都通行。蘇州比較的編得精緻一。些。就中以何宅所送的冥器較爲考究。更有祖書城的姊姊。徐姑奶奶。送了一隻仿眞的紅木官箱。裡面全是些錫紙製。的墨西哥銀圓。約有四五百圓。和眞的一模無二。而且每一。枚銀圓上都念了一遍心經。祖書城的夫人說。這是最有價。値的東西。開發脚力。應該特别豐些。祖書城却獃頭獃腦的。嘆了一口氣道。不想外幣的輸入。其勢力已經逹到了冥界。正說話中間。兩個紙紥店裡的學徒。提着許多的冥器。嚷道。祖家做道場。可是在此地。祖書城夫人連忙答應道。是的是。的。正是此地。祖書城瞧時。只見除了一隻紙製的大衣箱之。外。還有許多仿眞的器具。一隻脚爐。一隻手爐。以及面盆手。巾鏡匣茶。壸茶。杯水烟袋等等的雜物。原來這都是祖書城。夫人定製的。此刻却送來了。 
 
 

Page 13

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *本埠新聞 
[交廠撤兵之昨訊]  
　　一交廠問題　　龍華分廠亦已點交　　總商會派定各部負責委員　　總商會接收兵工廠之第二日昨日爲本埠總商會接收兵工廠之第二日午前九時預約吳陸長·王總參議·楊劉二總辦·仍到高昌廟兵工廠接洽接收事宜一面由方會長偕同全體接收委員隨帶辦事人員進廠設立上海總商會接收兵工廠辦事處旋由楊總辦召集該廠各部職員請吳總長諭話大致謂兵工廠交商會接管改作商廠其範圍尤較兵工廠擴大各職員有一技之長仍得工作際此移交時期各職員須竭誠接洽商會人員有事問詢亦須一一詳解云云繼由各科委員分工檢查各廠部機件惟重要案卷因手續未妥留待翌日會同楊總辦點收一面由方會長偕同委員聞蘭亭·董可生·往龍華子彈·銅壳·火藥·三廠并由總商會保衛圑長江政卿分派圑員六十人隨同前往分駐該處計有四十餘分部及護軍使署約經聞董二君會同該廠主任一律封鎖以上三廠歸聞董二君每日常駐辦事兹將龍華各廠各分處名目留存鑰匙總數·錄下材料處計有軋銅廠·烘銅廠·槍子廠·裝子房·打鐵間·烘銅房·鎔銅廠·銅壳廠（計鑰匙二十八個）製藥廠計有化驗室·速率房·壓汽所·抽水所·撕棉所·蒸洗所·磨漂所·軋藥所·和藥所·拌藥所·硝化所·烘藥所·汽機房·以脫所·分廢酸所·修理所·硝强水廠·磺强水廠·提硝所·藥庫·料棧（計鑰匙三十個） 
　　又該會接收委員會前晚開會分推各部委員結果（一）接洽各方面并支配本會辦事負責人員虞洽卿·方椒伯·王一亭·項松茂·謝蘅牕·徐乾麟（二）接收保管陸伯鴻·戴耕莘·徐乾麟·顧　一·聞蘭亭·董杏生·陳良玉·項如松·傳筱庵（三）接洽各科司事人員傅筱庵·戴耕莘·（四）接收契卷卷宗陳良玉·聞蘭亭·（五）接收清册附契據徐乾麟·項如松（六）接收物料與引擎廠戴耕莘·傅筱庵（七）接收造槍廠顧韾一（八）接收煉鋼廠翻砂廠陸伯鴻（十）接收火藥子彈廠聞蘭亭·董杏生·陳良玉（十一）接收機器及砲彈廠徐乾麟（十二）接收軍械庫陸伯鴻（十二） 
接收浦東火藥廠顧韾一 
　　董家渡保衛圑撥駐兵工廠後消息南市董家渡天主堂保衛圑昨因上海總商會接收上海兵工廠發給符號委由該圑臨時管理當由該圑總朱少沂緊急召集全體圑員通宵在該廠四週巡守兹因該圑部爲防務重要已令第二第四兩隊返圑駐防現悉駐在該廠者爲第一支隊第三支隊及手槍隊共三隊又聞該圑總因廠内缺乏消防佈置業已商請董家渡火政會借給會員四人小邦浦一輛在廠駐守藉資保衛兹錄通告及布告如下通告爲通告事照得上海兵工廠業經上海總商會接收委由本圑臨時管理事關滬埠治安根本問題務望各圑員不辭勞瘁是夜駐守以副地方父老昆季之望此令佈告上海董家渡天主堂保衛圑爲佈告事案准上海總商會爲接收上海兵工廠委由本圑臨時保管等因在案奉此查保衛地方原係本圑天職本圑總遵即率同圑員於本月四日到廠勉盡義務除令知各圑員履行職務外如有不肖之徒擅將廠内一切物件乘機移動情事一經查出定當追究不貸仰諸色人等一體遵照特此佈告保衛圑圑長朱少沂 
　　又函云上海董家渡天主堂保衛圑曁第一支隊圑員共計一百三十名由朱少沂·傅昌裕·高子雲·龔壽昌·等督率於四日午後三時二十五分進駐兵工廠擔任防務並設圑總司令部於該廠總公務廳内其第一支隊司令部設於營本部内（即大門内五圑二營營部原址）即令圑員通宵梭巡保衛並在該廠週圑之江邊碼頭·西砲台·廣東街·西　門·等要隘亦派圑員防衛聞閘北保衛圑圑丁九十名奉總商會命調至高昌廟兵工廠後現由總商會改稱爲上海總商會保衛圑駐廠防衛　　恢復商圑之先聲上海廢使移廠問題已逹目的總商會已於前日起派員接收從此滬埠可望永不駐兵在滬各省軍隊日内亦將移撤南北兩商會以上海爲通商大埠五方雜處良莠不齊若軍隊一併移撤防務空虚原有警額不敷分防故擬恢復上海南北兩市商圑以資保護已向張宗昌軍長接洽請予照准併請給發快槍六千支俾便發給圑員領用一面將現有之保衛圑義務圑員一律改編爲商圑在商圑尙未徵集之前臨時添募保衛圑圑丁分段出防以輔警力之不逮此項計劃正在協議中一俟商定即可見諸實行云 
　　滬南商聯會之表示滬南六路商界聯合會議董樂樹滋昨爲兵工廠移交商會接管特致該會委員會函云委員會諸公均鑒高昌廟兵工廠移交商會接管一節業經各方軍事當局妥洽由商會實行接收此事關係滬局非常重大今目的旣逹此後永久和平可無顧慮本會近在咫尺首宜表示慶祝爲此函請本會諸公通告各商舗自即日起一律懸旗三日爲盼滬南六路商界聯合會議董樂樹滋謹啓 
　　兵工廠機械將運德州中外通訊社云昨據軍界消息上海兵工廠已於前日由總商會接收將改作工廠惟内中製造軍火之機器所費不貲待兩方軍隊撤後决將運赴德州兵工廠交由廠長費國祥接收以便製造槍彈精熟工人亦將擇十餘人派赴德州云 
[二撤兵問題]  
　　孫軍業已退松　　奉軍亦已有撤退者　　總商會電段留吳光新暫緩回京總商會昨致北京電云北京段執政鑒此次吳總長蒞滬調解蘇浙問題辦理迅速獲免戰禍地方幸甚應請電令吳總長暫緩回京將撤兵事宜完全妥商結束以竟前功而弭後患上海總商會微 
　　孫軍昨日退松詳紀浙孫所部第二師第三第五圑全圑軍隊分駐高昌廟·老龍華·新龍華於昨晨（五日）早一時起至二時四時由新龍華開松江兵士專車共三次每次列車計掛二十輛又駐紥老龍華護軍使署之第五圑第三營第九連及西區新交涉使署之第三營第一連定於夜間出發開松又駐紥高昌廟舊砲二營老營盤係前日由兵工廠遷出之第五圑第一營第三四兩連於昨日（五日）上午十時半開往松江尙留少數兵士十餘名看守營底物件南車站亦有步兵十餘人均在今明日出發運松又開莘莊之浙軍第十旅第二圑第一營於前後（四日）開往松江現留滬之浙軍看守營底物件之兵士一俟營底物件運清即須開往松江 
　　昨日（五日）上午十時許浙軍第五圑裝出手槍一百餘枝並什物運往松江又下午四時第五圑圑長李俊義乘專車赴松 
　　又函云駐紥高昌廟兵工廠龍華及新龍華之閩軍第二師第五混成圑（李俊義部）均由滬杭路備車於前昨二日内分退至松江在新龍華及莘莊之閩軍將於今日（六日）完全退至松江第五圑之營底及圑長李俊義均在南站乘車離滬尙有子彈一百餘箱·步槍一千餘支手槍二百支均已裝運至杭州 
　　龍華新龍華漕河涇孫軍均已開拔龍華鎭所駐孫軍近畿第二師軍隊有二連分佈該鎭護軍使署旁之無線電臺·及火車站·西鎭小學校·漕河廟一帶昨晨奉令開拔除封船三艘裝運物件外餘均至車站乘坐火車先至新龍華站暫停十分鐘旋即開往松江故龍華孫軍完全撤退該鎭治安由保衛圑長吳紹基負責保護又新龍華兵站所駐孫軍第十混成旅及近畿陸軍第二師軍隊分佈漕河涇鎭·東漕河涇·沿滬杭路之吉家宅·陸家宅·陳家宅·趙家宅·及接軋路之二十四號鐵橋掘　架砲已誌前報現悉分駐漕河涇東西兩市梢·及滬閔汽車路之第一橋·惠靈車站·漕溪北之馬姓墳山等之軍隊於四日夜八時奉令將架設之槍砲拆卸開赴新龍華兵站後昨晨（五日）八時拉用民夫扛運軍械乘坐鐵篷車二十餘輛悉數開往松江故新龍華·漕河涇·週圍一帶已無孫軍踪跡交通恢復地方居民逐漸回里形勢安靜矣 
　　又函云漕河涇鎭所駐之孫部陸軍第十混成旅步兵第二圑第一營於四日晚八時許開拔近畿陸軍第二師步兵第三旅第五圑第二營於昨日（五日）上午十時開拔臨行時第一營營長劉永祥·連長于金城·第二營營長董良史·連長李三福等均至保衛圑楊圑長處道謝辭行楊圑長咨照各商號一律懸燈並飭全體圑員圑丁歡送至新龍華上車 
　　漕河涇保衛圑佈告鄉民回里漕河涇孫軍已完全撤退交通業已恢復昨日保衛圑楊圑長發出佈告云爲佈告事照得前當軍事緊急之時風雲險惡一夕數驚地方居民無不形色倉皇流離遷徒刻下戰事已告和平雙方軍隊已見撤退道路交通亦已恢復爲此佈告仰我鄉人民流離在外者即日歸家各安生業切切此佈 
　　奉軍撤退消息駐紥麥根路第一批之第一軍第二十九旅軍隊三百人於昨日（五日）下午三時許乘專車（掛十三輛）退至蘇州尙有第二批軍隊約一千人退至崑山路局已備車三十輛至今晨（六日）半時尙未上車麥根路站站長已奉軍長命令定於今日上午開行 
　　徐家匯一帶奉軍近狀昨晨雙方實行撤兵之消息傳布後徐家匯鎭西南一帶村莊之鄉民　集該鎭急欲回家不意徐家匯車站四週奉軍因細雨濛濛均散居塘子涇·童家宅·艾家塘·林家弄·盛家宅·柿子灣·朱家宅·張家宅·洪家宅·九村莊·交通斷絶欲走不能蒲匯南之沈巷·小閘亦有奉軍一排住居民房虹橋路北之蔣家巷亦有奉軍到來搜查昨晨彼處居民逃至徐家匯所有連涇橋及二十五號鐵橋·浮橋砲位機關槍一如昨日並悉前晚（四日）八時從麥根路開來奉軍三四百名分居塘子涇民房云 
[张學育盧小嘉來滬]  
　　張學良將軍奉乃父命來滬勞軍並會晤張宗昌軍長接洽機要昨晚據交通界消息張將軍已抵常州訂於今日（六日）乘專車抵滬路局昨已掛出　　一輛赴寗常迎迓矣 
　　日本電報通信社五日天津電云張學良盧小嘉同於昨夜自奉到津今朝九時同由津浦線赴滬犒勞奉車 
[甬同鄉會歡迎張宗昌紀]  
　　寗波旅滬同鄉會昨日下午三時在該會三樓設備茶點歡迎奉軍第一軍長張宗昌·淞滬警察廳長常芝英同鄉會方面到有理事會董傅筱庵·謝蘅牕·孫梅堂·李雲書·石運乾·樂振葆·洪雁賓·何梅軒等三百餘人張軍長因司令部有會議至五時偕李徵五及于定·李祖夔·應季審·乘汽車蒞止由同鄉會所雇軍樂隊奏樂招待員招待入座袁履登主席首由李徵五致介紹詞云今日寗波同鄉會會董理事代表吾甬五十餘萬人歡迎張軍長此次東南地方糜爛幸得張軍長蒞蘇收拾化干戈爲玉帛旅滬甬人不勝感激惟張軍長今日因辦理移交兵工廠事本無暇蒞會但徵五與張軍長頗有私人感情經　會同人囑徵五一再敦促故仍撥冗蒞會至歡迎之意再請袁履登先生代逹云云次袁履登致歡迎詞云張軍長來滬各圑體已有兩度歡迎但皆屬尋常酬酢上海數年來皆處於驚惶狀熊此次東南兵興人民流離商業凋敝受禍尤酷甬人經商滬濱者甲於他處故尤感莫大之痛苦今軍長蒞滬一方收拾殘局一方又將兵工廠移歸商辦爲上海謀永久之和平故本會之觀迎一爲感激軍長交還兵工廠二爲感激遣散潰兵得法云云次張宗昌演說云今日承貴同鄉會歡迎宗昌異常慚愧但宗昌因與寗波同鄉會有密切關係尤以與徵五先生關係尤重猶憶辛亥革命徵五先生亦屬開國元勳迨國事初定徵五先生首先裁兵不問政治而隠晦於工商業宗昌受徵五先生之指揮與培植均與寗波同鄉之關係尤重宗昌個人則事事以民意爲重以和平爲主一切以符合民意去做不敢有絲毫私意存於其間當宣撫南來之先齊夑元稱兵叛逆故宗昌率隊南下希望爲江浙人民得幸福責任如此絶無其他圖謀今日執政命令淞滬完全脫離軍事範圍并撤廢兵工廠人民有安寗幸福之可能宗昌自當本中央意旨與此間民意努力爲之然宗昌德簿能鮮未能爲人民謀幸福未能報徵五先生之知遇忽遇諸君歡迎實深漸作惟有一事須請諸公注意者本軍紀律素嚴宗昌本良心行事如遇不佳軍士或官長請諸公竭誠相告或用書通知宗昌决不袒官兵而妨礙人民安寗也承諸公美意歡迎謹此謝謝云云次俞宗周鄔志豪任矜蘋等均有演說大意均稱贊張軍紀律並希望張氏助人民自衛張席間並與傅筱庵等談話傅君等言商會昨日已將護軍使署封閉實爲意想不到之事張云滬商勢力雄偉頗可敬佩鄙人尙希望將來能將護軍使署改爲保衛圑辦公署則尤善矣云云談話畢張因有要公遂即散會 
[張宗昌壽辰]  
　　本月十五日爲張宗昌軍長壽辰南京各要人均紛派代表賀壽本埠各機關亦有籌備聞張軍長一槪辭謝云又函云奉軍第一軍軍長張宗昌壽辰將届駐南京·鎭江·常州·無錫·蘇州·之官長定今日（六日）均分乘專車來滬祝壽云 
[江陰同鄉會歡迎奉軍旅長畢庶澄]  
　　奉軍第一軍畢庶澄旅長於日前來滬旅滬江陰同鄉以畢旅長現駐江陰乃於昨日在靜安寺路奚宅開歡迎會歡迎畢旅長到會江陰同鄉甚多下午四時許由旅津江陰蘇守愚（奉軍諮議）偕同畢旅長到會當即到會由奚蕚銜主席朱祥甫致歡迎詞畢旅長乃起立演說略謂此次奉張軍長令來至貴縣初非興問罪之師乃齊軍負　遂致血戰六七日受災重大慘不忍覩現在善後撫恤亟需辦理胥賴在座諸公羣策羣力而爲之凡鄙人力之所及無不効勞云云復由吳澤南演說略謂其希望於畢旅長者四事一潰兵猶未肅清請趕事招撫二刦後災民流離失所請予振撫三請援吳淞例轉請陸軍總長江陰勿再駐兵撤去重砲以絶禍根四齊軍陳旅長縱兵搶掠罪有攸歸請將陳嚴懲云云畢旅長再起答詞略謂第一層即日電澄實行第二層賬撫屬諸省政允予轉呈請與諸公雙方盡力第三層江陰本不駐兵我之部下即將陸續開出將來江陰决無多駐兵之必要要砲台問題鄙人似無不可但兹事體大非由民意呈請執政不可第四層陳旅長俘虜當由軍長辦理之現决不輕放云云遂攝影而散 
[關於結束潰兵之消息]  
　　昨晚又遣送潰兵一批昨晚（五日）八時許北站裝載齊部潰兵百餘人掛車運赴張華浜碼頭登輪運赴青島等處遣散 
　　昨午（五日）十二時北站裝載奉軍糧食三輛派員運至黃渡崑山等站給予駐兵濟養 
　　兩商會函各業勸認墊遣散潰兵費及警餉上海總商會曁縣商會通告南市各業代表云爲緊急通告事查此次齊軍潰退各路散兵羣集本埠南市閘北者數逾萬人除暫由敝會等籌辦米麵分期給養以維治安而免紛擾外惟日需萬金供應勢難持久且此項潰兵須資送回籍遣散方可根本解决以弭後患兹奉中央執政及省政府委託敝會等會同就地軍事長官趕辦資遣事宜計費約二十萬元經中央飭知蘇財政廳指定切實抵品息借商欵期限三個月内歸墊决不延誤等因又接淞滬警廳長函開以本年一月份警餉洋四萬五千元國稅省庫不及支撥仍須商懇敝會等暫爲籌借以應急需當即於本月三號就總商會召集南北商會全體會長開聯席會議僉以資遣潰兵及警餉問題均於滬地治安關係甚鉅旣以抵品息借限期歸墊商民渴求安寗雖一再羅掘勢成竭澤而漁乃蒿目時艱會長等已心力交瘁不得不再勉爲其難凡本日列席各業代表即當場簽認數目外所有未到會及已到而尙未認定各業公决由會酌定數目分函勸繳以濟眉急而竟全功爲特飛函台端請照後開數目竊於三日内逕交縣商會代收掣取收條彙送總商會支用欵關要需事機急迫切想貴業維護地方具有同情不致責敝會等無厭之求也速籌救濟幸勿延誤 
　　盧永祥爲遣散潰兵費覆謝蘅牕電上海縣商會昨接南京盧宣撫使來電云上海縣商會轉交謝蘅牕先生鑒冬電悉遣散潰兵費係屬公用未便以私人名義擔保此復盧永祥支午印 
　　縣聯會請遣散潰兵这電函一致張宗昌代電第一軍軍長張上將鈞鑒竊維國家養兵原資捍衛人民輸餉冀獲安全查陸軍第六師第十九師兩師兵士駐蘇十載吸食人民脂膏計逾二千萬僅得淫殺焚掠之結果神人共憤覆載難容軍長以仗義之師蕩滌惡氛驅除大　蘇民自當拜賜惟是元兇雖云餘孽猶存軍長蒞滬之初即有一律遣散之宣言並委託上海總商會辦理資遣事宜逖聽之餘莫名欽佩乃統計二萬五千人之殘部遣散者固多而潛行收編者報紙亦時有所載律以去惡去草絶其本根这戒蘇民愚戇實抱隠憂况創痛餘生仍以汗血金錢拳養虎狼自難承認爲亟電請軍長嚴密偵查如有收編此項殘兵情事發見立飭部隊前去繳械遣散以絶東南禍亂之源而全軍長愛護人民之初志臨電惶悚無任欽遲江蘇縣議會聯合會叩歌二致總商會函逕啓者此次遣散蘇軍第六師第十九師殘部重賴毅力深堪感佩惟統計二萬五千人實行潰散者若干數貴會必得其詳蘇民創痛餘生實所願聞如未足原有額數非係逃亡容或有收容改編情事禍根潛伏深抱隠憂除電請張軍長嚴密偵查外相應備函懇請貴會切實查明遣散殘兵額數登報宣布一面仍請電請張軍長制止改編一律遣散以絶禍源面慰衆望實深公感（具名同上） 
　　旅滬常商電請遣散潰兵常州旅滬商民施漢章·沈汝明·程慶同·陸祖榮等昨電盧宣撫韓省長請將潰兵一律遣散并派員調查受刧情形以便設法振濟略謂此次齊部潰兵過常時在大北門東門小北門外大肆刦掠所有該處一帶商店居民無一倖免并擊斃開泰木行出店此種行爲殘暴過於洪楊實國家之叛軍地方之公敵近聞仍有將其改編之說如果實行殊背人民公意爲此電請俯念災民苦况將所有潰兵一律遣散并派員赴常實地調查受災狀况撥欵振濟以慰窮黎 
　　奉軍搜捕潰兵齊夑元所部潰兵現正由奉軍張軍長擇送往崑改編餘則給資遣散連日北車站候遣之潰兵臨行逃去者計有二三百售仍回閘北慈善圑要求供給昨（五日）下午二時餘奉軍偵知閘北柳營路新營盤内匿有前項逃兵二百餘人即由張軍長令派奉軍三人武裝前赴新營盤搜捕奉軍至營門前即持手槍向空開放示威各潰兵聞聲四散奔逃内有第六師潰兵三十餘名逃至附近裴家橋慈善圑内經奉軍跟蹤追至將潰兵三十餘名悉數押送至北車站司令部聽候遣送尙有逃兵二百餘名均逃匿鄉間 
　　羅店瀏河潰兵繳械之經過大塲潰兵前由奉軍第二十八旅程旅長參謀華文選繳械同時羅店方面亦有潰兵滋擾經該旅華參謀於一日下午率領軍隊一連及汽車數輛前往彈壓該鎭各圑體先期聞知特開會歡迎當由鄉董孫某與各圑體會同各圑體代表搜索零星潰兵收下步槍二十餘支事後並要求奉軍派留一排駐鎭藉資保衛當經允許並留下朱副官指揮一切華參謀又率隊馳赴瀏河由鎭紳吳仲裔及警察分所長陳某招待當收得潰兵遺留子彈數十箱機關槍一架步槍三十餘支統由汽車裝運返滬時已夜深至已被繳械之潰兵共計三千餘名則分别收容於閘北慈善圑·施粥廠·平江會館等處及至三四兩日仍由第二十八旅陳旅長委派華參謀率領至北車站點交備補梯圑滕司令用火車運至張華浜碼頭改乘江大輪遣回原籍云 
　　瀏河潰兵肅清消息瀏河潰兵已清剝衣搶洋騷擾之事頗多不能盡述聞有奉軍來瀏清鄉於四日午後三時到大汽車八輛乘奉軍第一軍補充旅第二圑軍隊圑部駐關廟紀律頗嚴對於地方人民亦和氣聞再有二圑續到云 
　　劉行潰軍結束後消息此次潰軍經過劉行保衛圑排長王福元·警察所所長沈守梅均能竭力維持全鄉治安賴以保全顧朱董佐二人嘉其熱忱維護爰於結束後設筵致謝並贈才長桿患四字以留紀念 
[路局昨日之消息]  
　　昨日滬寗車開二班昨日（五日）滬寗路客車由滬開往南京共二次第一次上午九點五十分鐘第二次下午十二點半鐘只售三等車票聞今日（六日）仍開二次云 
　　又函云昨日（五日）滬寗路上行客車計開行十一號十五號快慢車各一次其下行客車增駛與否未經探悉 
 
 

Page 14

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *爲南翔商會來電要求恢復滬翔尃車事特於昨日（五日）電復該會文云南翔商會鑒微電悉滬翔專車已令車務處於最短時期恢復原狀特覆 
[執政代表定期北上]  
　　段執政代表王彭年·劉文明·奉命來滬與吳陸長·張軍長·王參議及各紳商調解改廠撤兵及滬浙和平問題雙方業已誓約即日實行王劉二代表定期七日由寗北上過寗當謁盧宣撫接洽經過云 
[吳淞新訊]  
　　丁　暫代要塞司令吳淞口砲台要塞司令王景儒於齊夑元敗逃日本時隨齊去職嗣第一軍長張宗昌氏抵滬委派東三省陸軍第二師二十九旅六十圑圑附丁　暫代要塞司令之職日來淞鎭及砲台灣等處遇有重要軍務均由丁圑附主持辦理 
　　何嘉祿任水警第四區長駐淞水警第四區區長現經張軍長委派何嘉祿接任何於昨晨九時許乘坐汽車蒞淞接事當因該區署長科長等辦公室内均駐有奉軍何即往西鎭楊姓住宅面謁營長皮華清商將該駐軍遷至東廳（即商埠局辦公室）讓出西廳（即水警辦公原處）以便設科應用商畢何又往砲台灣營部謁晤丁圑附及王營長等叙談公畢回滬已午後一時許矣 
　　奉軍皮圑附蒞淞即返奉軍第二師二十九旅六十八圑圑附代理第二營營長皮華清因有要公於前日到淞借西鎭楊姓住宅暫駐至昨日因第二營王營長已抵吳淞故皮於午後一時乘坐淞滬客車回滬報告張軍長仍回圑附原職 
[西報宜興停止軍事行動之電訊]  
　　大晚報四日宜興電云此間奉軍司令已接張宗昌電囑其立時停止各種軍事動作故於今日派遣代表與閩軍司令盧香亭接洽停止對敵行動及照約退兵辦法宜興人民因見奉軍大隊開到深恐重罹戰禍極爲驚惶聞奉軍人數約近四萬宜邑褊小採辦軍中糧食頗覺困難續電云今日長興來人稱盧香亭已奉杭州孫傳芳命令停止軍事行動與奉軍會商雙方退兵辦法盧之代表大約今夜或明晨可到此間 
[無錫最近軍隊來往之外訊]  
　　大陸報云軍隊退出滬境聲浪近雖喧傳一時而雙方在中立區以外仍各佈防不已據昨日來滬之敎會西人言星期二下午及星期三上午張宗昌調俄兵一千五百人自江陰開至無錫調兵之舉在事前秘不宣布直至運輸軍裝之騾馬車將抵無錫始行發表因此錫地人民頗見慌張而星期二之夜更有俄兵一百人馬二百五十匹及馬隊用品自南京車運到錫據錫人傳述駐錫軍隊將有一部份開往蘇州駐防錫邑現狀因人民多避難在外工商市塲又大部份爲齊軍殘毁實際毫無生氣又日前軍火車之爆發其損失遠過於報紙之紀載車輛之被燬者共有十七輛其中七輛裝子彈七輛載軍裝如蓬帪軍服馬鞍及毛毯之類餘三等車兩輛及貨車一輛則裝米及大豆爆發之處地陷深坑車旁鋼板裂孔殆遍孔之宜徑逾二三呎即車下鐵軌亦彎曲失形貨棧數所咸成焦土云 
[李祖夔昨接上海縣知事任]  
　　奉軍第一軍軍長張宗昌所委之上海縣知事李祖夔已於昨日到署接事錄其布告如左上海縣知事公署爲布告事安奉第一軍司令張第七０五號委任令内關委任李祖夔署理上海縣知事此令等因奉此並准應代知事將印信移交前來本知事即於二月五日到署接印任事除呈報並分行外合行布告仰各知照此布 
[寳山知事問題已有解决]  
　傅文通另候任用前日寳山縣新知事傅文通到寳接任當以馮知事丁憂在滬印未移交以致即日返滬昨日午後二時邑紳袁觀瀾俞保邨等前往火車站晋謁張軍長述明挽留馮知謝而退 
[朱有濟定期接任海關監督]  
　　奉軍第一軍軍長張宗昌電保朱有濟爲江海關監督朱擬即日履新因前任各監督均有糾葛未清約須數日之清理聞朱現改期本月十二號接任視事并聞朱字作舟江蘇寳山人奉軍中任參議前任上海造幣廠長云 
[陳世光接收交涉署文卷之昨訊]  
　　封閉鐵箱被人私開江海關監督兼特派江蘇交涉員陳世光所接收舊監督署内之交署會丈局文卷器具及關監督之物品文卷均皆不動仍由舊監督署内員司看管連日以來所有文卷等件將檢點完竣惟第一日眼同律師所封閉之鐵箱十餘隻迄未啓視本擬延請法國機師啓視以免損壞公物嗣温任之丁科長允爲派代表周科長接洽交卸但鐵箱鎖匙終未繳出陳交涉員連日正在催促詎於昨日不知爲何方面之人員將關監督及交署之鐵箱兩只用匙開啓將内有銀錢等物一併携去陳交涉員聞悉後一面以電話報告新閘捕房一面澈究啓箱之人 
[張宗昌請曾孟樸加委貨稅局長]  
　　江蘇財政廳長曾孟樸奉命來滬與總商會等接洽善後問題已誌本報兹悉奉軍長張宗昌對於財廳所屬滬寗鐵路各稅所缺均已委人接充昨（五日）上午十時曾財廳長赴北車站司令部請謁時當經張軍長將委任之各稅所長履歷等開單面交曾廳長請即加委計已委而尙未接事者爲滬寗路貨稅局總辦張夢熊·會辦杜樹芬·王鍾吉·統捐局長師景雲等曾廳長允俟返寗後加發委任狀以便到差視事云 
[租界當道謁會張宗昌]  
　　昨日下午公共租界工部局總董費信惇·及捕房總巡麥同往北車站拜會張宗昌總司令張氏延入車中由外交參議蘇廷璋居間傳譯費總董等亦倩唐某繙譯稱美張氏毅然撤廢製造局之偉舉並希望今後滬地之可以長保和平與安寗中外人民不復有重罹兵災之虞張致謝忱並謂自孫督辦以製造局移交總商會後奉軍及俄兵之開回常州·無錫·崑山·等處者已逾八千人費總董等又謂外傳有窮苦俄人多名役入貴軍之說張答稱僅雇工程師三四人用以修理鐵路並未招募俄人爲兵且亦母需俄人云云茗談刻許賓主盡歡而散 
[淞滬市政督辦之人選問題]  
　　有人主張推孫寳琦淞滬市政廳督辦自旅京蘇同鄉議决須用地方公正紳士素孚衆望者充任後本埠各圑體業經一度之接洽以外間有保何豐林之說有人主張與其由軍人充任不若推舉接近江浙之孫寳琦氏之爲愈昨日已有人用私人名義電徵京同鄉之意見矣 
[滬公圑反對市政督辦]  
　　主張市長民選上海特别市之組織業經江蘇韓省長電委上海市總董李平書等十一人爲籌備委員從事籌備曾經開籌備會二次議决設立淞滬特别市籌備會請添委虞洽卿等四人爲籌備委員亦經韓省長覆電照准惟督辦人選問題頗有研究滬公圑對於市政之組織擬仿廣州市政制市設市長不用督辦市長公選由當地公正紳士充任以符民治制度近見報載北京執政政府有委任外省人充任督辦消息因此逐鹿者頗多滬公圑對於督辦頗有反對者業已分電江蘇韓省長及旅京江蘇同鄉向政府疏通請弗委任督辦市長民選以慰人民喁望云 
[淞滬特别市籌備員之電函]  
　　淞滬特别市籌備事宜現由市總董李鍾珏與籌備各董事等致南京盧宣撫使·江蘇韓省長·上海吳總長·張總長·杭州孫督辦·等電原文如下（銜略）本日爲籌備淞滬特别市事致段執政一電文曰北京段執政鑒前讀上月十五日明令上海定爲永不駐兵區域公之爲滬上市民計至深且遠嗣奉韓省長艷日電令定上海爲特别市並付鍾珏等以籌備之責江日又續奉公函同前由鍾珏等分屬淞滬市民鑒於特别市之進行關係江浙和平大計情勢迫切不容瞻顧躊躇即於東日集議議决名稱區域等綱要若干條電陳韓省長轉報中央在案鍾珏等竊維淞滬爲租界毘鄰外繫國際觀聽内爲商業總匯今後必與歐洲自由都市之地位等俾市民盡量發展始可永弭兵禍而商人乃得安居樂業敢本此義歷舉根本原則二條第一淞滬旣爲不駐兵區域其治安之職商民自行擔負第二淞滬市之根本法由本籌備處擬定後經各市鄉同意施行鍾珏等所以敢爲是請者則以全國解紐之秋中央苟籍口法制權之所屬甚或有人視兹爲利途徒使淞滬市政隨潮轉移而引起各方之猜疑殊屬無益有害爲久遠計惟有一切悉聽市民自由處理則市民之自爲計者必較他人之代謀爲周至而公之愛護滬局之心得以澈底實現矣敬布區區伏乞鑒納等語淞滬特别市關係國際觀聽全國商業將來如何進行建設發展自治仰賴鼎力扶持推贓賜敎至深感禱李鍾　·沈恩孚·袁希濤·阮尙介·趙正平·沈鏞·姚曾綬·黃炎培·張嘉森·陸伯鴻·姚文　·王棟支 
　　上海市公所李總董昨致各圑體籌備各董事公函云逕啓者本月七日下午二時續開設立淞滬特别市籌備會請大駕准時蒞議爲荷 
[東南戰事損失之統計]  
　　總額在二十億之上國聞通信社云上年九月起至本月份止東南數次戰事各地被害損失總額至少當在二十億以上其中如滬寗滬杭及淞滬等各鐵路損失爲最巨半年間客貨車收入幾完全斷絶鐵路橋樑損壞後之修理費數亦頗巨他如商界運貨亦受巨大之打擊輪船局方面如招商局等因戰事所蒙之損害不下數十萬元即外商輪船公司亦有遭波及者至於人民田地產物財產生命之損失則難以確定數量各地商會供給軍閥之欵項如上海總商會已逹數十萬元其他江浙各地鮮能倖免者如此巨大之損害誠爲向所未有之浩刦云 
[法華鄉保衛圑員因公遇害三紀]  
　　法華鎭保衛圑員馬紀成被盗擊斃盗匪亦被圑員擊傷倒斃於公共租界大西路由靜安寺捕房將屍車送驗屍所抄出卡片上刋馮錫培字樣候中西官相驗各情迭詳本報兹悉該死者馮錫培原籍蘇州向居城内近遷在公共租界無錫路無錫里其家中還有子女妻室業已偵求實情云 
[奉軍禁止兵士觀劇續聞]  
　　奉軍到滬駐紥閘北者甚衆軍法處袁致和處長恐有軍士至更新舞台觀劇紛擾派員率隊彈壓曾誌前報日來由第一軍軍法處副官李明臣·稽查官王書春·排長盧學翰等率隊十餘人恭　大令昕夕在舞臺認眞彈壓不准軍士入内以免座客驚畏故得秩序安謐觀劇者交口稱頌奉軍之令出維行云 
[閘北商聯會緊急會議]  
　　討論奉票减近兌現期　　議决增减各貨價格閘上海商界聯合會昨日下午二時在恒豐路會所召集烟兌業各號開局部會議到泰昌泰源久大祥·北泰記·同豐泰·華大昌·恒泰乾振康·南昌新·等烟兌各號代表七十二人公推陳馥祺主席報告開會宗旨略謂我同業自去秋江浙戰爭發生以來最受影響因此金融周轉不靈甚有罷業之勢現雖奉軍到蘇敉平禍患藉以振作營業不意奉票充塞倘使不收是故違張軍長命令甚爲不妥若使收受因兌現期限有十天之遠我同業店小本微况無此鉅欵勢不能持久故應請諸君討論顧全雙方辦法省由顧欽章·沈長泰·孫啓英等相繼發言僉謂此事當函請閘北商會王沈二主任設法縮近五天以每月逢一逢五爲兌現期方可經濟不致困難表决通過次討論戰後各物市價紊亂趁此新年略爲整頓遂將各種貨物價目單逐項詳細討論應增則增應減則減以示公平而歸一律議决南貨烟紙各物價格即日印發以資信守議畢茶點散會 
[航業要訊]  
　　日艦來華續報日本海軍省預定下月中旬派海軍第二水雷隊巡行長江第一艦隊巡行北洋已紀本報兹聞該艦隊之專來上海及揚子江巡行者乃由海軍中將山本司令所統率其所帶領之輕巡洋艦爲五千五百噸級之（一）名取號（二）長良號（三）由良號附第二水雷隊第二潛艇隊共計二十餘艘預定三月中由日渡黃海來滬在上海留泊三天再溯長江至漢口須四月十九日歸國日海軍對吾國揚子江本極注意現時永久留駐長江之警備艦已擴充至十一艘 
　　兩美艦還斐島美國駐亞艦隊總司令在齊盧戰事發生後以南京鎭江及上海等地均有美國商業及僑民等留居故由小呂宋軍港特派兵艦六艘來滬以資保衛各艦抵申後即以其中之驅逐艦太力西號抽調往鎭江現在軍務結束所有駐鎭之美艦業已駛還上海而小呂宋司令部且電命駐滬之六艦内將二一五之卜律依號·與二二四之史的亞號兩驅逐艦於昨離申開還斐島其他四艦尙留滬候命 
　　浦鎭回復商運浦口鎭江等地自軍事發生以後商貨均已停運今回軍事漸結束該二埠之商貨已開始回復運輸本埠三公司之長江輪已即日開裝浦鎭之進出口貨矣 
　大逹恢復班輪本埠大逹公司之通揚崇海班輪在舊曆新年初以進出吳淞口及經過江陰時送遭淞澄兩砲臺砲擊且又强令運兵等事故通揚崇海均皆休航至昨其通州總公司始來電告以蘇浙事已解决軍事時代將過爲徇搭客商家之要求决定通揚班輪自下禮拜一起開始復行而崇海綫則定今日始開班云 
　　失事各輪消息招商局之上江輪固陵號前因機損而來滬修理今已竣工定明日復開至宜昌東洋公司之高麗丸在橫濱碼頭撞傷由該公司滬分社去電往詢得復旅客已全部登岸貨件略損至大洋丸之是否代班赴美昨日滬社以此輪本定八日至滬上海以有赴港之旅客關係業已專電往訽迄未得日本總行之回電故猶未能確悉其行程也 
　　大來職員更調大來洋行之天津大班金氏現定本日出口之約克孫輪歸美國又提督公司之斯密史氏今由該總行調赴橫濱公司辦事亦乘該輪往日 
[段祺瑞與張君勱電商善後會議]  
　　本埠國立自治學院院長張君勱接段執政電云張君勱先生鑒善後會議條例前經公布計邀鑒察此會專爲整理軍事財政及籌議建設方案而設並爲國民代表會議之促進質而言之即溝通各方之意思由各省以及全國共謀和平統一擬儘本年二月一日以前在北京開會素仰我公學術湛深經濟宏富守正不阿久孚人望敬請惠然肯來共商人計至關於國家根本大法應照馬電組織國民代表會議由全國人民公意解决以符主權在民之意特電佈臆即希電復祺瑞艷張君復電云北京段執政大鑒奉艷電敬悉海内方苦兵革森敢自暇逸顧今國事消長以刀槍劍戟爲衡百數十人揖讓從容於事何補是非固有待於民意而關鍵尤在公之决心誠能宣言國中曰兹約法四章（一）各省私鬬即日停止（二）一月内省城軍隊移防俾民政獨立實行自治（三）三月内各省實施軍隊裁減計畫（四）兵制採瑞士式之義務民兵四者有不依期實行即日棄職以去此言一出天下曉然於公之寗爲玉碎不爲瓦全則懷異心者無所施其刦持同氣類者益鼓其勇往之氣否則隠忍遷延束手無策即欲從容論道日月能有幾何故於參與之先謹詢公宗旨以便知所進止敬佈悃忱竚候明敎張嘉森叩歌 
[王九齡今日東渡]  
　　雲南總代表王九齡氏於北京政變時由日本返國極思出而贊助現政府收拾時局無如目下政局因各方面意見未能一致一時尙無解决辦法加以王氏個人病後精神頗欠健康乃定於今日（六日）再行東渡藉以靜養昨早特約滇代表焦子靜往唐少川公館辭行并談時局云 
[黔省代表由京返滬]  
　　貴州代表李雁賓氏前因要公晋京與執政府有所接洽聞已事畢經於昨（四日）由京返滬云 
[報告孫中山病狀之兩電]  
　　汪精衛電本埠國民黨機關昨接汪精衛上午十時四十分自北京來電報告中山病狀云「總理自聞醫生告以病症後勇氣倍增决計與病魔抵抗昨日甚安適今晨温度三十七呼吸二十四脈搏一百爲入院以來未有之佳象兆銘歌 
　　周君常博士電民國日報轉登各報昨診中山先生病先生神志清爽精神亦健惟面色灰黃較前消瘦能稍作談話不覺倦脈百二十四温度三十七半今日胃納較强開刀傷口已愈無他痛苦今晨脈百零四温度三十六度九照目前情形觀察尙未逹危險時期但開刀及病理檢騐已證爲肝癌現世醫學對於癌症尙無治療方法故先生之病雖一時無甚變象然始終未能樂觀也周君常支 
[蔡元培回國消息]  
　　北京大學校長蔡子民氏自前年偕新夫人出洋游歷後去年因發生政變北大同人曁敎育界要人曾迭電蔡氏促其回國蔡因其夫人在巴黎研究美術未克成行昨日本埠某君接得蔡自巴黎來電謂定今年五月間買棹返國云 
[鄒魯宋子文昨日赴京]  
　　戴季陶同行鄒魯宋子文等由粤來滬業已三日兹因急欲赴京已於昨早購招商局之新銘輪船票於上午九時半登輪北上戴季陶本定八日動身昨亦臨時同輪北上又外傳胡漢民仍將來滬現聞確已中止云 
[王文慶逝世]  
　　浙民黨又弱一個王文慶浙江台州臨海人奔走革命二十餘年辛亥浙江光復·及民國五年浙江反對帝制獨立王君皆與其事嗣任浙江民政廳長及浙江省長公署政務廳長約一年齊耀珊任浙省長王君辭職去然對於浙事固未嘗一刻忘去秋以來感於浙事之敗壞時形憂憤身體日漸瘦弱一月以前竟因積食成病臥床不起至福民醫院診治無效於三日（即陰正十一日）上午四時殁於該院身後蕭條遺孤糼稚衣衾棺木皆其親戚代辦云 
[海軍消息一束]  
　　楊樹莊擇地設行署　　周兆瑞將辭司令職海軍總司令楊樹莊海軍部司長鄭寳青閩海關監督王君秀聯袂由京赴寗與盧督辦有所接洽王昨乘瑞和商輪抵滬不日入閩履新 
　　海軍總司令楊樹莊鑒於行署在寗諸多不便業派參謀副官來滬·擬就高昌廟舊署或吳淞擇一地址設立行署即將各科遷滬公云 
　　海軍一隊司令周兆瑞與海軍總長林建章本係兒女親家當滬隊獨立時經林說項始肯合作嗣因周率艦離滬頗滋物議近以林任總長不安於位决意辭職聞將以二隊司令李景　調任練習隊司令海容艦長陳季良兼任一隊司令前海籌艦長許建廷任爲二隊司令日内即提閣議發表云 
　　尙有本埠新聞轉入後頁 
 
 

Page 15

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *本埠新聞二 
[函徵應付國際禁烟會之意見]  
　　中華國民拒毒會昨發通函分致各會員云逕啓者報載日内瓦電稱第二次禁烟大會議决由英法日意德美指派專家組織國際專局管理鴉片營業俾遠東鴉片銷路在十五年内逐漸禁絶等語查我國鴉片復興毋庸諱言現正力圇撲滅期早肅清各國議組專局管理遠東鴉片貿易竟置我國於局外推其用意則無非欲以國際共管我國毒物是可忍孰不可忍如不力爭將何圖存本會擬即電請執政府訓令代表提出抗議反對專局組織法之偏頗且有干涉我國内政之嫌應即完全打消如不能逹目的最低限度亦當修正加列我國代表以昭公允時機緊迫不及召集會議故特專函奉逹務希對於本問題愼密考慮並將高見即日惠示俾便參酌辦理兹事關係重大幸勿延却爲盼云 
[華洋義振會消息]  
　　大陸報云華洋義振會執行書記麥樂萊氏宣稱上届該會執行委員會議議决去夏水災振欵共撥十四萬九千元其中以九萬五千元撥直隷四萬元撥京兆區域一萬四千元撥湖南按照委員會方案此欵將充舉債基金其借欵用途一部份修壩餘充貸欵購買種籽及重整田地房屋之用該總會近接贛分會電稱該省現用災民九千餘人修理壩工是贛省目下恃振欵爲生者當不下四萬五千口又二月内將用工人二萬人是届時能得振欵爲生者當有十萬口之譜云 
[縣商會請查冒名發電續聞]  
　　原電係總商會發　　省署誤覆於縣商會上海縣商會以省署來電謂接儉電後已令該圑統帶轉飭遷讓等語該會以並不知此事顯係有人假冒發電曾電請澈究等情曾誌本報兹悉省署近以此項儉電係上海總商會因周營長帶省警駐紥宏裕昌廠請飭他徒而發復電誤以爲縣商會所請求無怪該會未明眞相擬即根據此意答復以免誤會 
[西鄉發現越貨殺人案]  
　　西鄉龍華路附近農民李龍海家前日夜半忽來盗匪三四人各執手槍凶刀破門入内嚇禁聲張李聞警上前喝阻被各匪攔阻一隅攫得衣箱衣包等奪門而逸時李姪根生在外趕到見此情形趕上奪贓被各匪開放手槍彈中根生要害即時倒斃各匪携贓而去昨晨李龍海投報二區警署轉詳警廳加派探警往拿各匪已無蹤跡該處二十五保十四圖地保季安國同李龍海詣上海地方廳禀請相驗下午該廳委派王檢察官等蒞場驗明已死根生委係槍傷兩肋致命而死塡明屍格判屍叔李龍海備棺成殮聽候飭警追贓緝匪務獲到案訊辦 
[盗刦震康和烟紙店]  
　　前晚九時有盗四名突至湖北路迎春坊口三百十九號門牌震康和烟紙店兩盗各執手槍在門首把風兩盗跳進店堂將賬桌上現洋鈔票一百六十元·小洋一千三百角·抽屜内珠圈一副（計珍珠七十粒）·搶刦向迎春坊弄中而逃臨去開放手槍兩響未曾傷人事後該店主徐榮江投老閘捕房報告謂兩執槍之盗年約三旬操滬　均穿元色布袍惟一戴皮帽一戴方格子鴨舌頭帽其面部一瘦而黑一係長方形其餘兩盗一年約二十五六歲亦穿黑布長袍一有三十三歲以上係穿黑布短棉襖褲頭戴鋼盆帽當經捕頭通知各捕房一體查緝矣 
[綢綾染業公所續開會議記]  
　　綢緞莊染價可解决上海綢綾染業公所於昨日繼續開會討論染價交涉問題首先討論綢緞業緒綸公所（即各綢莊之大同行）染價由潘家銘朱庭祺孫瑞初等相繼發言謂該帮染價素來較大衆優厚本公所應先行解决免傷感情如長此停染亦所不取公决先行開染次討論尅扣染價太甚之丹賜莊應如何對付公决通告各同業　爲停染以圖補救末主席報告接洽綢緞莊情形大致可早日解决遂散會 
[擊斃顧金林案内之沈河海定罪]  
　　寗波人沈河海於去年五月十八號夜糾同已經伏法之黑皮小弟在虹口周家嘴路永祥北里開槍將顧金林擊斃近被捕房緝獲解由公共公廨諭令押候訊究已誌本報咋晨陸襄讞會同美領貝君提審即由包探花德孚·劉幹泉·上堂禀稱此案發生後拿獲黑皮小弟一名供出沈河海係同謀嗣公堂將黑皮小弟判解護軍使署槍决並出票飭提沈河海近經將沈緝獲已在捕房供認隨將供單呈案請察而死者之妻顧王氏亦到堂請求伸雪質之沈河海供是日係黑皮小弟等令我往顧家將顧金林喚出我遂走開至顧如何被黑皮小弟等謀害我實不知等語中西官核供由陸襄讞判沈河海押西牢五年期满再核而美領則科以徒刑十年 
[控不還借據之質訊]  
　　　婦陳毛氏前延幾復師代表投法公堂以刑事指控羅蓮芳不還借據一案昨又傳訊先由原告陳毛氏稱被告羅蓮芳前由原藉蘇州因遭兵燹之亂移居上海婦人家婦人因欲購買房屋乏資向羅借洋二千元嗣後被告於九月初十日另遷他處並向婦人借去鐵床紅木檯子等物被告即於十月二十一日上午至婦人家由吾還其二千兩之恒祥永記錢莊票一紙並利息洋九十八元婦人向索借票渠稱未曾帶來允於下午三點送到不料被告一去不來惟婦人與被告素來相識故當時並未向索收條後來婦人至錢莊上查問欵項已經被人收去詎於是月二十六日被告唆使流氓數人到吾家詢問有無陳毛氏何以不將欠欵交還今羅蓮芳已經起訴等語是以婦人情急查悉被告住址即往向論不料其妻不問情由即鳴警笛喊捕到來將吾帶入捕房實不知被告如此不良欺吾寡婦因此心不甘服來案起訴請求訊核原告律師稱被告旣然否認收到欠欵何以於十月二十日满期即於二十一日起訴豈有如此侷促之理羅蓮芳稱因屢素不還反被傭人推出門外故不得已控告又據見證恒祥錢莊費隆錫稱前有張正海其人持毛仲亭二千兩莊票一紙到來收欵商人如數照付惟收欵人如何面貌爲日已久難以憶記等語沈培初稱民人在原告家當差十月二十一日目見被告到來由太太還其莊票及利息是實又據見證顧阿炳及婦人阿寳供詞相同聶讞員商之法副領事葛君判退去聽候覆訊再核 
[日商紗廠指控小工]  
　　滬西日商第八紗廠控小工許阿大煽惑該廠工人罷工業由捕房將許拘解公共公廨諭令交五百元保候訊在案兹悉與許取一致行動者尙有該廠小工吳福榮·錢金洋·蔣有才·邱少有·周蓮喜等昨均被包探崔順和拘解到廨經關讞員會同美領雅君質訊之下以原告係日商判各被告收押候日領堂期併解訊究 
[陳毛弟苪慶榮具結開釋]  
　　捕房查悉李書販得大批烟土藏於家内被乘坐汽車之盗搶去當將汽車夫陳毛弟及苪慶榮拘解公共公廨判各交保候訊在案昨由關讞員會同美領雅君續審即由被告代表楊國樞律師向見證婦人苪李氏詰據供稱苪慶榮係我丈夫去年十二月十八夜七時我與姊丈金祥生及阿姊乘自家汽車由陳毛弟開駛往遠東飯店三百二十八號房間至十句餘鐘歸家當時陳毛弟並未有片刻離開等語又由遠東飯店待者陳克琴到案證明陳毛弟確係陪同其主毋到來開房間至十時後同去又由王桂泉到堂供稱在大通路爲管弄十二月十八夜該弄並無搶案發生又據宓英表供伊於十二月十六與苪慶榮同往寗波至正月初六回滬等語質之陳苪兩被告否認被控搶土中西官核供磋商後判被告等具結開釋汽車發還 
[星相家王嶠崧被汽車撞斃續聞]  
　　星相家揚州人王嶠崧年六十歲前日傍晚在寳裕里口愛多亞路被裝貨汽車撞傷腦部斃命已誌昨報昨由尸　投法捕房請求免騐捕頭准之諭令從速　殮聽候解堂訊核 
[黃色車乘客猝斃]  
　　昨晨九句鐘有年約四十五六歲之某甲搭趁吳淞火車抵滬在北火車站雇坐黃包車忽發咯血之症嘔吐不止立時倒地氣絶由控費克倫查見將甲屍車送斐倫路騐屍所歸禀捕頭因查無家屬飭保報堂給棺收殮發壇暫厝候屍屬認領按死者身穿元色布黑皮袍元色布褲行絨襪足穿黑布鞋頭戴緞小帽灰色絨圍巾手携包裏内舊衣五件花生一包衣袋内有銀洋小洋鋼元等物均由匯司捕房檢存 
[潰兵李德堂連贓引渡]  
　　虹古捕房包探劉幹泉前日在崇明路查獲潰兵李德堂一名及所携贓物昨晨解由公共公廨中西官訊判轉送張軍長司令部訊辦 
[武昌路粤私娼窟之發覺]  
　虹口武昌路三百九十七號門牌孫私娼窟宅内有青年婦女極多均爲粤產並由喬文魁到處代爲拉客經專查妓寮之西捕頭摩豪查悉前日將喬拘獲並往該屋逮捕　婦廣東人陳王氏·劉陸氏·妓女張小寳·桂鳳·阿鳳·阿妹·阿新·等昨晨解送公共公廨經中西官質訊兩揚同延高露玲律師代爲辯護結果判喬文魁交一百元保展期一禮拜再訊陳王氏罰洋三十元充公其餘婦女着各具結開釋以後不准再在界内作無恥生涯 
[公共公廨訊案彙錄]  
　　昨日公共公廨訊理民事訟案併誌於下（一）許世芳延詹紀鳳律律訴俞福生欠醫費銀案堂諭隔日公示申新兩報十四天（一）王杏桃訴徐梅生不付盤價洋案堂諭着被告代表克威律師修改辯訴狀再核（一）胡姚氏等訴姚金福不還方單案堂諭被告不遵判不保又不將三張方單交案所謂復審不准倘三禮拜内被告解交三千元保或將三張方單交案准再訊請求復審小胡姚氏請求參加不准（一）大慶館訴周志卿担保汪鎭榮私收賬洋案堂諭改期下禮拜四上午九點半鐘再訊（一）安記訴三北輪船公司承裝食米受有水漬請追損失案堂諭改期兩個月以後排訊（一）順興皮號延朱樹楨律師訴吳文炳欠貨洋案堂諭着被告遵照前判按期撥還原告以清完案毋得違延（一）華興號訴楊鎭浦欠貨洋案被告代表蔣保釐律師請求分期撥還堂諭每月准被告償還原告洋八十元如逾期不付准提案押追（一）汪安慶訴陳金桃欠借洋案堂諭准被告先還二十五元以後每月拔還三元償清完案不得延悮（一）陸道焜訴周梅谷欠借洋案堂諭准予撤銷（一）上海水泥公司訴金厚昌欠貨銀案堂諭准第二被告限期一月内尋覓的被到案如逾期的被不到應由保人負償訴欵 
來函 
[恒豐公司來函]  
　　敬啓者頃閱二月五日貴報本埠新聞欄閘北福新　粉廠火警續誌一則内載該廠磨粉機器共二十二部均係美國瑙大克廠所造云云查瑙大克　粉機器係敝公司專理而福新第一第三廠機器實非瑙大克廠所造惟福新第八廠有磨粉機四十八部則爲瑙大克廠所造用特具函更正以昭實在即希登入來函爲感恒豐公司謹啓 
 
 

Page 16

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *商業市况 
[北京專電（五日下午五鐘）]  
　　前塲玖陸開盤二十八元四角低至二十八元二角收盤二十八元五角成交五十餘萬伍年開一盤八十二元四角成交僅一千後塲玖陸開盤二十八元七角五高至二十九元三角收盤二十九元一角五成交百萬有零整陸開盤七十六元三角收盤七十六元三角五成交二萬五 
[厘漲拆借]  
　　昨日洋厘市價稍大掛七錢二分六厘八毫七忽五與前日收盤比較漲起半厘銀拆早市仍掛白借與前日相同午市仍未開市云 
[國内匯兌市况]  
　　上海銀行二月五日國内匯兌行市報告云今接津來電稱申票略漲一兩洋釐仍爲六錢九分二厘二毫半合申厘約七錢三分三厘一毫左右較昨市略漲二釐故今市京津銀洋匯内盤均趨漲勢計公砝牌價爲一千０五十四兩行北爲一千０六十二兩京洋爲一０十三元津爲一千０十二元均與昨市同緣今晨申厘略漲故也漢電申票爲九百六十八兩七錢五分洋厘跌爲七錢０一厘半故此間漢匯懸牌銀略漲洋仍跌去計洋例爲一千０三十四兩二錢五分漲起二錢五分洋爲一千００二元跌去二元渝訊重慶成都萬縣銀洋匯均跌去五兩及五元計重慶銀洋同爲九百四十成都爲九百二十五萬縣爲九百五十五銀洋匯價目相同均可貼出東三省匯兌奉天哈爾濱已開價計奉天爲一千０十二元哈爾濱爲一千０十元他如吉林黑龍江等處因日來匯市清淡市價未開大約每千元貼十五元左右云 
[神户英美匯市電訊]  
　　昨日神户匯兌市午前電日美匯兌賣價三十八元五角較前日跌０六二五買價三十八元五六二五較前日亦跌０六二五日英賣價一先令七辦士三一二五買價一先令七辦士三七五與上日均無變動正午來電日美匯兌賣價改高一二五爲三十八元六二五買價無市日英仍無變動午後來電與正午同 
[外匯掛牌仍無上落]  
　　昨日星期四先令揭曉弗動惟印匯小二五掛二百零九羅比外其餘槪無更動計先令仍掛三先令一辦士七五法匯仍掛一千三百九十法郎美匯仍掛七十五元二角半香匯仍掛七十四兩東匯仍掛五錢一分半嗬匯仍掛一百八十七盾七五新匯仍掛七十四兩七錢五分 
[先令市况呆疲]  
　　昨日星期四先令揭曉弗動價格初時平定後略見疲計銀行四月份賣價三先令一辦士七五買價三先令一辦十八七五嗣後平平至收盤時價略見疲計銀行四月份賣價三先令一辦士八一二五買價三先令一辦士九三七五交易不多午後市况亦仍平疲計銀行四月份賣價三先令一辦士八一二五買價三先令一辦士九三七五嗣後匯豐等銀行抛出故價格見疲計銀行四月份賣價三先令一辦士八七五買價三先令二辦士收盤價仍回平計四月份三先令一辦士八一二五買價三先令一辦士九三七五 
[美匯市况仍平]  
　　昨日星期四美匯掛牌亦無更改市况無上落交易寥寥計銀行四月份賣價七十五元五角買價七十五元七五嗣後至收盤仍無更改價如前午後價仍如上午未有變動云 
[東匯市况復見勢]  
　　昨日星期四東匯掛牌仍無更改故市面初時亦甚平定其後略有上落交易亦祗零星計銀行四月份賣價五錢一分三七五買價五錢一分一二五嗣後銀行四月份賣價五錢一分二五買價五錢一分一二五收盤價並無更改午後市况平疲交易稀少計銀行四月份賣價五錢一分二五買價五錢一分一二五嗣後銀行四月份賣價五錢一分一八七五買價五錢一分零六二五收盤銀行賣價五錢一分二五買價五錢一分一二五 
[標金回疲一兩三錢]  
　　昨日星期四大條來電近期弗動仍掛三十二辦士二五違期長０六二五掛三十二辦士一二五美匯兌開盤小半分收盤大一二五銀價小一二五日英美匯兌均未更改三月份標金毛盤較小四錢價爲二百五十三兩五錢先令揭曉時大連帮等抛出故金價即小至二百五十二兩八錢又小至二百五十二兩六錢嗣後仍回高至二百五十三兩一錢最高爲二百五十三兩六錢至收盤時東匯略有　動之勢金價乃小至二百五十二兩七錢收盤烚赤交易尙有價格稍振計做開三百二十三兩五錢至三百二十三兩七錢半較前日好起二錢五分二月份登賬爲二百五十二兩三月份爲二百五十三兩補水二百五十二兩午後市况平定交易不暢日美來電大一二五日英仍弗動計標金開盤價爲二百五十三兩先今揭曉時金價爲二百五十二兩九錢其時因東匯見　故金價小至二百五十二兩二錢（全市最小價）後仍回高至二百五十二兩七錢統計全市仍無大漲落賣買雙方均無精彩是以收盤時尙早價格爲二百五十二兩六錢較之上日小去一兩三錢補水爲二百五十二兩云 
[公債堅挺市况尙暢]  
　　昨（二月五日）各債市况較前旺盛合計全日期貨成交總額爲二百四十四萬元整六計一百零六萬元金融九十一萬五千七長四十六萬五千元現貨市况以九六爲較旺餘均寥落共計四十二萬六千元九六占三十三萬三千元整六計七萬元金融五年共約二萬餘元各債市價全日均尙穏定各盤上落甚微結果較前日略堅惟五年爲整理公債中利息較優且三年及元年八厘至年底已末次還本故五年市價飛漲頗鉅大票較前日續漲一元九角小票飛漲三元九六續漲八角七長近期及整六金　現貨各漲四五角其他各債期現貨均略好一二角兹分述昨市各債市况如左 
　　金融公債金融現貨千元票僅前市收盤開出價九十二元比前日漲上四角期貨二月期九十二元五角半比前市開盤回小一角半比前日略好五分三月期九十一元四角較前市開盤好起一角半與前日價同 
　　整理六釐整六現貨七十六元五角較前市開盤漲上三角比前日亦好起半元期貨二月期七十六元六角比前市開盤略縮五分較前日略好五分 
　　七年長期七長現貨全日均無成交期貨二月期六十八元六角比前市開盤漲上二角半較前日則漲上四角三月期六十九元一角半較前市開盤好起二角比前日略好一角半 
　　九六公債九六現貨二十九元四角比前市開盤漲高四角較前日則續漲八角 
　　其他各債五大八十三元四角比前市開盤漲高九角較前日續漲一元九角五小八十一元比前市開盤續漲一元較前日　高三元 
[外股市况平平]  
　　海利洋行報告云昨日墾植股因上月出產額爲一萬六千餘順故一時市面頗硬耶松亦俏紗廠股平平橡皮股因新嘉坡跌價一分故本埠市面漸轉平穏公共汽車成交亦多成交價格如英工部局一九二四年六厘債九十八兩五錢英工部局一九二二年七厘公債一百０四兩墾植五兩一錢德律風七十九兩公共汽車十一兩一錢又十一兩二錢又十一兩二錢半又十一兩四錢（三月期）瑞瑢優先股五兩四錢半英爪華八兩四錢瑞瑢平常股八兩七錢半（三月期）上海拍亨九錢新聞浦一兩二錢（三月期） 
[紗花隨外棉疲弱]  
　　昨日星期四美棉初因紗廠增購原棉而漲繼因日商賣出及多頭了結而跌計期貨跌五至十五磅音現貨跌十五磅音英棉期貨漲三四點現貨漲八點印棉初隨美棉電訊高漲旋因日商賣出而跌計孟加拉奥姆辣白羅溪均跌一羅比大阪現紗二十支藍魚跌二元二十支紅財神跌三元十六支福島及三馬未動本埠紗花以外棉報跌趨勢隨疲加之目下現紗存底約有九萬包左右僅内外紗廠一家已有一萬五千包其餘各廠亦已先後開工每日出紗可有二千包以上而客帮進胃依然毫無進步故就目前情形而論一時尙難看好也兹將期現紗花市價分列於後 
　　期紗紗布人鐘標準前市因美印棉回小客銷不暢市勢疲軟近遠期跌四錢至八錢後市因三品續跌一二元買方大户急於轉賣致近遠期又跌二錢至五錢全日共成交一萬二千包收盤價列後　　二月期　　一六三·三０　　跌·七０　　三月期　　一六二·四０　　　·九０　　四月期　　一六二·一０　　　·八０　　五月期　　一六二·一０　　　·九０　　六月期　　一六二·００　　　·九０　　七月期　　一六一·九０　　一·００　　現紗客銷方面甚形清淡計川帮進二十支孔　十支金鷄十支雙喜等二百五十包其餘汕頭廣東漢口江西福建内地野鷄等帮共進二百餘包價跌五錢至七錢五分永安紗廠開出十六支金城十包扣拥價一百七十四兩溥益紗廠開出十四支地球二十五包扣拥價一百六十七兩五錢厚生紗廠開出十支雙喜二十五包扣佣價一百五十七兩緯通紗廠開出二十支孔　三十包扣佣價一百八十兩餘牌市價列後 
　　　　　十六支　　　　　二十支　　雙　象　一六六·００　雲鵬　一七五·七五　　富　貴　一六六·七五　三星　一七三·００　　水　月　一六九·三五　水月　一七九·二五　　日　光　一六八·二五　豐年　一七八·二五　　藍　鳳　一六七·００　人鐘　一七七·七五　　丹　鳳　一六四·００　孔　　一七九·００　　金　城　一七三·００　　　　十支　　　　　　十四支　　　　金鷄　一五七·００　　藍圑龍　一六三·七五　雙喜　一五六·００　　地　球　一六六·五０　人鐘　一五七·五０　　　　　　　　　　　　　鴻福　一五八·五０ 
　　期棉通州標準前市因美印棉均跌英棉略漲買氣不振除本月期外各月跌一錢至二錢五分後市隨紗價續跌一二錢全日共成交二萬一千一百擔收盤價列後　　二月期　三九·九五　跌·二五　　三月期　三九·八五　　·二五　　四月期　三九·七五　　·三五　　五月期　三九·八０　　·三０　　六月期　三九·八０　　·二五　　七月期　三九·九０　　·二五　　現棉公會消息成交一千數百擔市價如左　　火機花　四０·００　東棉進　五００　抵解日華廠　　　又　　三九·七五　裕豐進　三００　二三月份交貨　　粗絨花　三九·五０　福家進　六００　現貨棧交　　三品更趨軟弱（五日大阪電）三品市場前因產額减少趨勢稍堅今晨美棉小四角現金解禁問題又甚　塵上賣方繼續抛出買氣濃厚之印度香港兩帮亦停止停貨中國方面更未許樂觀内地需要亦非俟行情平穏織布家不敢買進賣氣籠罩全市故各月期貨均低下四·五元步調更趨疲軟苟非賣方告一段落决無恢復之望據賣方某有力者云前日之騰貴其重要原因實由於批發處存底稀簿呌買甚力所致然彼等目下進貨已足非特别跌價將輸出方面人氣挽回促進銷路欲望局面轉雙殊戞戞其雖云 
[大阪紗市閑散（五日大阪電）]  
　　棉紗現貨因人氣不振東京方面看跌買方袖手旁觀或交極少中等二十支二月期呌價爲三百六十一元　　金魚　　二十支　　二月期　三六二００　　　糼　　十二支　　二月期　三四七００　　　　　　十六支　　二月期　三五０００　　金貨　四十二支　　二月期　五三三００　　雙女　　　十支　　二月期　三０五００ 
[大阪布市不動（五日大阪電）]  
　　棉布市况人氣亦隨紗市趨疲各貨不動成交零星　　福壽草　一月期　二四００　　紺千馬　一月期　二四００ 
[絲市轉趨清疲]  
　　昨日洋莊絲市復趨清疲歐美市場行市忽現呆滯滬埠各法莊所接海外來電頗乏進意廠絲乾經交易寂無惟下等貨七里大經昨由開利購去五包價格疲廉四川黃經祗由法莊怡和等行購成壽星等牌二十五包價亦平疲河溶等黃粗絲昨由印莊談進十包價均不振灰絲經寂無交易云 
[橫濱絲市看漲（五日橫濱電）]  
　　生絲現貨今晨有三萬一千斤之非指價交易須决定價格而各莊買氣大有進步各補充缺貨之家進意尤濃期市又極堅俏故前途行情大有看漲希望 
　　絲屑市况歐洲帮有大宗交易未及談成惟甲九十號買進陳貨少許但各莊買氣仍極旺盛亦有看漲餘地 
[元芳呌莊]  
　　銷路呆滯跌多漲少 
昨日星期四輪値英商元芳洋行第二千五百零八次不限價拍賣排列泰西緞元絨羽綢元斜紅布市布原布竹布漂細布漂布等疋頭四百二十三件計一萬八千一百六十疋比較上次少二百三十二件計一萬零八百二十疋各貨市况亦見平軟銷路呆滯各價均趨低賤惟元絨略俏漂細布平穏其餘跌多漲少計拍成（泰西緞）三十五件計九百九十疋跌去二釐五至二分二釐五内稍有數牌漲二釐半至五釐（元絨）三件計六十疋九芳漲一分二釐五九日漲一分五（羽綢）一百八十五件計四千五百二十三疋跌自二分五至一兩五錢内亦有數種漲七分五至五錢七分五（元斜）十件計四百疋跌落二分五至一錢惟龍飛鳳舞漲二分半（紅布）七件計四百二十疋小去一錢五至三錢七分半不等（市布）三十六件計一千八百疋降去二分至三錢六分惟花燭圖略漲四分（原布）四件計三百疋减去四分（竹布）二件計一百疋八士跌二錢二分半雙路燈亦小三錢（漂細布）五件計二百五十疋五花洞漲六分敎子圖則小二錢（漂布）一百八十六件計九千三百十七疋價降去一分至五錢四分亦間有稍漲一分至一錢不一者 
[期粉漲風稍平]  
　　昨日粉市漲風已稍回平各月市盤雖均續高一分餘而期粉成交轉弱可見南洋羣島並無銷胃實銷方面咸以粉價漲至極點按照烟津市價相懸七八分實不合算故均暫停進行即日商所抛進者亦係囤積待時至昨市粉價之續漲實因廠商以小麥來源稀少暗中將棧單紛紛收進以免發生軋空之暗潮昨日上午開盤後多空兩方仍繼續進行而二盤後因客帮忽有現期回出市價忽小近分嗣因空方與日商紛起補購各月市盤仍有一分左右之漲度午後廠家收進不懈市氣仍趨堅挺收盤結果本月份價爲二兩三錢二五三月份爲二兩三錢二分均較前收盤價計漲一分二五二月份爲二兩三錢五分計漲一分四月份爲二兩三錢三分半較漲七釐半期粉成交額上午十八萬五千包下午十四萬九千包收市十三萬四千包共計四十六萬八千包股票前後成交十股價由五十四兩跌至五十三兩八錢較前日漲起七錢之譜云 
[五金售價又漲]  
　　昨日五金市場略比前日爲旺北路及長江諸帮收進者均屬不少故售價日趨於漲風青鉛皮一項到貨久鮮市存日淺開價步漲昨日同業中做開每担十七兩約漲一兩左右又九號至十號白鉛皮在近日之市場上亦爲提漲之花色聞有貨者云該貨之十七兩售價尙有續漲能力故大半尙不願先於脫手云 
 
 

Page 17

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *本埠增刋 
[易安居運售酒浸漕白魚]  
　　南京路石路口易安居現因粤中新出產酒浸漕白魚較之尋常之漕白魚尤爲鮮美且煮烹簡便爲平日佐餐中之上品今該社主特往粤中親自選採最上等之酒浸漕白魚新貨及南安鹽鴨業於昨日裝運至滬即日開始發售以供社會之需求云 
[櫻桃集之發行]  
　　趙君豪君著作之櫻桃集内容有短篇小說·筆記·雜作等數十篇洋裝一册甚爲豐富封面係著名畫家胡亞光君精繪仕裝美女三色印成頗爲美觀自出版以來頗受讀者之觀迎現歸南京路勞合路聯益贸易公司獨家發行定價每部四角特價每部祗售小洋二角云 
[出版界消息]  
　　綠痕五日刋第四期已於五日出版擴大篇幅增加内容有痴公之改組與擴充士杰之武財神琢廬之不堪回首小評九啘之恭喜與可憐韻玉之詩夢廬之絮果蘭因錄天祺生之溜之大吉其餘作品如林不零贅述並於本期增加鋅圖二幅銅板二幅云 
[天氣報告]  
　　徐家匯天文台昨日下午四時三十分氣象預報云天寒而陰因西比利亞發生高壓故將有大風來自西北北方始於渤海繼及全國海濱昨日下午三時前二十四小時内本埠氣温最高四四·五最低四零·二去年同日最高五二·二最低四二·八 
 
 

Page 18

 
 
1;第一萬八千六百五十三號;中華民國十四年 西曆一千九百二十五年二月六號
星期五 * *   
 
