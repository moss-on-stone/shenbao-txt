# 1899 - 357 - 4909595

 

Page 1

 
 
[紹屬諸曁縣水災乞振啓] [  申報館振公所啓]  
　　今年夏秋紹屬水災蔓延六邑餘上會新嵊先後乞振業經設局開辦兹又接諸曁紳民及沈劍芙大令來函知本縣與會新嵊三邑毗連六七兩月大雨出蛟衝壞江堤田埂幾數百丈所有七十二湖之田盡成巨浸凡粒米無收者一百五十餘村爲數十年來未有之巨災哀鴻徧野嗷嗷待哺現屆隆冬朔風告至災黎百萬何以爲生敢告海内仁人君子慨解腰纒廣行陰隲或酌廉泉以分惠或灑餘潤以均霑或節賓筵之肴核俾同餉饘粥一升或移投贈之瓊瑶好宏結善緣萬䙫多固拜賜少亦懷仁集腋成裘聚沙爲塔博施衆齊用解倒懸本館同人有厚望焉 
[廣學會譯著新學彚編中國度支考英興記正續中東戰紀本末文學興國䇿時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學曾諸君洞燭外情周知華故著書十載信足端風敎而杜窕言天下大同此其左劵合括宏旨藉貽通才○新學彚編四卷哀西瀛旅客名篇開東土導師先路理明法備言簡意賅八角○中國度支考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[論局員擅作威福]  
　　局員之稱何昉乎國家設官分職由縣而府而道而藩臬而督撫莫不有專屬之責卽莫不有一定之權外此者雖仕版同登固不宜有所侵預也自捐例開而仕途雜保舉濫而冗員多各省省會凡候補人員之聽鼓轅門者自道府州縣以及佐貳雜職多者千人少亦數百人大抵冷宦終年門庭羅雀得缺旣無可望旅食日漸艱難於是百計讚營求委差使大吏碍於情面不得已爲之添設各局如善後支應保甲團防之類名目繁多不可殫述局中各有總辦提調委員支取俸薪藉資餬口縻國家有用之欵養朝廷不甚愛惜之官揆其委曲遷就情形已甚無謂然使爲局員者皆能奉公守職於分所應爲者不生推諉之心於責所不屬者不生干預之念則於地方或亦稍有裨益無如若輩一得優差頃刻意氣發揚喜怒任情刑賞顚倒倚仗官勢摧辱良民如上月初鎭江保甲局委員楊蔚霞大令聽信龜子一面之詞辱及衣冠中人爲鎭城五業紳董及兩學中人聨名具禀道府署請轉詳各大憲察奪旋由撫憲鹿大中丞將大令撤差歸案訊辦本館曾紀其事於報端并著爲論說反覆詳陳方冀各省局員鑒此前車羣相警戒不致再貽鹵莽之譏乃不謂甫及月餘而又有南臺總巡局員賴司馬笞辱斯文之事前日報登福州訪事友來函云司馬來閩經歲卽得優差意氣之豪幾欲目空一世本月某日午後因事乘輿出城甫至茶亭左近適有鄭某者獨行踽踽迎面而來輿夫直僮横衝不肯稍爲避讓鄭忿甚順手將輿夫掌頰數下輿夫卽停輿互毆司馬詢問情由詭稱鄭竊取輿後水烟袋上前拘拿反被毆擊司馬不加細察卽喝令將鄭帶至局中親自訊問鄭稱祖父鄭雲友官居主政前曾主講鳳池書院兄弟叔姪亦皆掇巍科登顯仕豈肯爲此下賤之事玷辱門楣司馬疑其謊言貿貿然喝令笞責二百板責畢發押海防廳著候再訊辦迨局差將鄭送至廳署時廳尊陳尺珊司馬知鄭實係閥閱巨家且其叔現開長發糖行遂就近送回行内次日其兄鶴卿主政其叔克齋孝廉以賴司馬無端毆辱斯文卽具禀道府各轅堅求伸理云云執筆人閱至此不禁喟然歎息曰有是哉司馬之鹵莽糊塗何竟至於此極哉夫行道辟人固爲地方有司所不廢然司馬祗係局員車前旣無八騶更不能於五逹之衢禁人趨走况横衝直撞罪在輿夫鄭卽非閥閱巨家亦何能以其衝犯前驅貿貿然加以笞責况其祖父伯叔類皆科第中人更何可庇護輿臺摧殘士類吾不識司馬是何居心而竟爲此狠心棘手哉至於聽信竊物之說尤爲可哂方鄭之迎面而來以輿夫凌厲無前順手掌頰數下此時人在輿前豈能竊輿後之物雖三尺孩提亦可决爲必無之事况司馬安坐輿中苟非師曠目盲何至一無所見乃甫聞讒說卽信之不疑其眞心地糊塗耶抑以摧辱斯文爲得計故爲此以立威耶噫異矣夫按之定例雖實缺佐貳雜職猶不能擅受詞訟妾笞平民蓋以杜劣員之侵權免小民之冤抑不意司馬以總巡局員遽作威福辱及無辜竊恐雖取快一時而一經大憲聞知曰簡之登終必自貽伊戚謂爲鹵莽誰曰不宜世之身入仕途者尚其以司馬爲鑒哉 
[本館接奉電音]  
　　昨日午前京師飛電傳來上諭四道敬謹譯登○十一月二十五日奉上諭王文韶著以户部尚書兼協辦大學士欽此同日奉上諭趙舒翹著兼管順天府府尹事務欽此同日奉上諭吏部尚書著徐郙調補徐用儀著補授兵部尚書都察院左都御史著徐會澧補授欽此同日奉上諭本日召見之陜西河州鎭總兵何乘鰲著發往北洋差遣委用欽此 
[綜紀廣州灣事]  
　　蘇子熙宫保奉命赴廣州灣與法員會勘租界事定之後遄返省垣本館紀諸報章固已確鑿可據矣乃日内外間忽又謠傳宫保突被法人所覊留謠諑紛紛幾同巿虎執筆人乃參稽各報証以近聞并甄綜采訪友人所報爲之操觚以記曰當宫保之初赴廣州灣也土人聚至萬餘名秣馬厲兵誓欲與法人鏖戰决不容將中國尺寸地割畀强鄰某統兵大員亦謂中國屢受外人欺凌非一戰不足以張國　而懾敵燄宫保則懍遵廷諭終期息事寍人爰與法員再四磋磨漸漸就範旋議定遂溪縣境黄略麻章新墟福建各村吳川縣境黄坡以下各處東西綿長八九十里南北綿長二三十里仍歸華官管轄其由法人租用者遂溪縣境南由通明港沿岸向北與新墟沿官路界綫直至志滿墟轉東逹赤坎以北福建以南而將赤坎南滿新墟劃入租界復由赤坎以北福建以南海面中分横過調明島之北水面至兠離岸登岸東至吳川縣境西砲臺外中分河面至出海處爲界另由吳川縣境海口之外水面起沿岸到遂溪縣境之南通明港外轉入通明港内爲界至於碯州之東水面均聽中國船隻往來并任便停泊並不納稅亦無阻攔其租期以九十九年爲限逾限另議新章旣函商兩廣總督廣東巡撫意見相同卽電請總署奏蒙俞允隨於十月二十二日與法員劃定界址出示曉諭民人勿再爭鬥又聞法國曾有機器師二人被土人戕害目下法使白諸總署責令卹以八十萬金不知總署將何以料理總之此事不慮法人之反覆所慮者惟土人激於義忿依然與之尋仇是則交涉事機仍難妥帖耳 
[宫保行程]  
　　蘇子熙宫保奉旨赴廣州灣勘界之後本館確知其已返穗垣而外間捉影捕風時有無稽 
 
 

Page 2

 
 
讕語前晚宫保特飭差弁二十員至滬述悉本月十四日宫保以界務已定由廣州灣遄返小住羊城旋於十九日行抵梧州屈指行程月内抵可到龍州防次迨部署旣畢定於歲杪督率舊部航海來申刻下已飭管理糧臺之嚴少和觀察向招商局賃定輪船三號開赴東粤載勇丁赴　州以便遵陸赴清江擇要駐紥至所帶隨員陳太史光宇日來亦已遄返申江矣 
[補記英搭戰務]  
　　徐家匯匯報云英人之攻搭浪司華列也議定分三路進兵在中路者歸格宅克利氏統領勘得依撒伯爾城有一鐵路通至搭京約長一千二百法里遂擬於此進攻不料竟被搭人所敗在西路者歸梅土恩氏統領其地原有鐵路自加不埠通至搭京約長一千六百五十法里阿蘭日之西有城曰更不利更不利之北有城曰美富根二城駐紥英兵不少邇者悉被搭人所圍梅統領欲往救援須渡莫德河搭人竭力扼之使不能過雷池一步說者謂更不利美富根二城之兵日久糧盡恐將委性命於沙塲矣在東路者歸白氏統領現駐來的西米司城亦被搭人所困且軍中染疫以致力不能支至於布拉將軍總制三軍駐節東鄙欲北救來的西米司遂渡土其拉河襲庫倫索不虞搭國伏兵驟起開放大砲轟其軍營致失去馬若干匹砲十一尊今英廷已改派陸勃爾氏來承其乏矣是役也英兵共六隊每隊約九千人其數誠不爲少然屢經敗績且有懼而逃亡者是以英廷决計於一二月後添派第七第八兩隊陸兵前往助戰云 
[英比違言]  
　　日本東京日日新聞云頃接中國京師電報悉比利時國某技師欲在河南省開封河南二府及西南一帶創築鐵路行駛火車英使聞之起而抗阻恐兩國不免有違言也 
[俄心叵測]  
　　日本長崎訪事人云俄國强借朝鮮蔚林島一事前已屢紀報端今悉俄兵船哭六泥驢夫載有林務官楷雞油夫氏及陸軍將校三十餘員至元山釜山馬山等處駐韓俄使更派出測量技師麥甘西馬夫氏會同來自海參崴之海軍搜師恩來毒屍拉浦夫柴齊前往海濵各要害及陸地精細測量又於松島竹島之上建築兵營沿海水雷營亦布置周備日本對州正與此島相對想臥榻之旁必不容他人鼾睡也 
[俄人需欵]  
　　天津國聞報云俄人銳意振興需欵無算而内帑匱乏財政日艱爰照會英廷擬借國債英廷不允乃商之法國欲倩巴黎某銀行募集盧布十兆枚按俄國前向比利時國稱貸計至一千八百九十七年正月其額不過一萬萬七十五兆六十七萬三千五百法郎克越一千八百九十八年正月其額已逾三萬萬三十九兆八十四萬三千五百法郎克觀此亦可知俄國財政之一斑矣 
[俄艦行蹤]  
　　日本長崎埠訪事人云俄國太平洋兵艦總統海軍中將臺排沙夫氏於東歴十二月初六日卽華歴本月初四日乘利油力枯兵船抵港後卽同俄國駐崎領事哭師飢來夫氏往謁長崎縣服部知事晤談片刻而返是日到港兵船共有四艘聞卽日將駛往旅順口避寒非有他意也 
[日圖韓礦]  
　　日本東京友人來信云邇者日本第一銀行仁川分行執事人佐佐木氏查得高麗黄海道長淵有金沙礦殷栗有金沙及鐵礦載寗有鐵礦京幾道安城有石金礦忠清道稷山有石金礦因禀請駐韓使臣白諸高麗外部大臣求准開采攷以上諸礦坐落殷山雲山礦質甚佳礦脈約長三　或五里許如經韓廷允准則由日人淺野澀澤二氏主持其事刻已延得工學士齋藤精一理學士石井八萬郎詳細覆查矣 
[日本銀價]  
　　天津國聞報云日本國大藏省頒發告示核定金銀價值自明治三十三年正月起至三月三十一日止計印度一盧比值日本金錢六角五分九釐俄羅斯國一盧布值日本銀錢一圓五分中國上海銀一兩值日本銀錢一圓三角二分一釐天津銀一兩值日本銀錢一圓三角七分二釐墨西哥銀一圓值日本銀錢九角九分五釐馬刺尼銀一圓值日本銀錢九角八分四釐英國銀一圓值日本銀錢九角五分六釐 
[日本米價]  
　　日本長崎埠訪事友人云日本各郡縣自新穀登塲後米價反爾高翔每石二百三十五斤初祗售銀八元五六角至九月杪卽漲至十元左右今則上等者漲至十三元七八角中等者十三元四五角及一二角不等推原其故大約因秋間風雨爲災禾苗傷損所致而巿上謠傳則謂因日俄兩國將開兵釁故日人儲備兵糧以爲未雨綢繆之計是皆齊東野人之語不足爲憑然鬱陵島之交涉未平難免日後以戎衣相見也 
[暹羅商况]  
　　日本長崎埠訪事人云華人之在暹羅貿易者爲數甚多貲本頗巨凡彼國百貨出入咸能操縱自如邇來不知何故不向本國領事領牌反向日本領事官承認生長臺灣禀請保護以故枯梅空河一帶華人所有帆船均懸日本旗號推原其故皆由華官待民苛刻所致否則何致背其桑梓甘向他國受廛也 
[英員詣漢]  
　　漢曰訪事友人云某日英國議員哈君乘某輪船至漢皋暫寓英領事署次日渡江至省謁見湖廣總督張香帥香帥殷勤延入暢談良久而别 
[杭郡試期]  
　　杭州訪事人云浙江提督學政文叔平大宗師行文杭郡定於本月二十日取齊是日宗師由禾郡啓行杭州府林迪臣太守札委府學教授翁廣文錢塘縣學教諭葉廣文出境迎迓二十一日兩廣文同赴石門仁和錢塘兩縣主亦於是日赴塘棲二十二日午刻遙見憲舟鼓浪而至及抵下碼頭下碇太守已率同屬員在官廳伺候旋登船遞手版宗師接見後排導回轅牌示二十三日恭詣文朝拈香赴學講書署後閱視圍墻二十四日考試生童經古并生員補歲考二十五日考闔屬生員二十六日考優生二十七日闔屬童生正塲二十八日覆生員經古二十九日正途貢監錄科十二月初一日覆一等生員初二日提覆童生初三日總覆新進文童初四日大覆恭默聖諭廣訓初五日發落 
[稽察貧員]  
　　姑蘇訪事友人云每屇年終聽鼓貧員例有津貼銀兩其數之多寡則視班次之大小以爲衡然必俟嘉平月望後始得定期給發目下先由大憲委幹員分别查明有無差委計八旂奉直順天委知縣劉允恭雲貴廣西委知縣陸嘉穀山陜甘肅委知縣宋殿元廣東委知縣鄺兆雷四川委知州洪芳爾振湖南委知縣趙林楷湖北委同知熊良瑞江西委知縣杜仁翰福建委知縣林毓青河南委知縣謝蘭軒山東委知縣董觀瀛皖南委知縣葉光祖皖北委知縣吳其杭州委知縣華德森嘉興委殷勳湖州委同知許鑫寗波委知縣陳鳳蔚紹興委並金衢嚴温台處委同知莫葆辰 
[示防竊匪]  
　　宜昌訪事人云宜昌城巿濵臨大江往往竊賊駕舟而來及行竊得贓仍駕舟而去以致蒼茫雲永緝捕甚難某日荆江水師統領出有六言告示曰照得宜郡河道實屬川楚咽喉上下帆檣甚衆良莠混雜不侔每有無業痞棍無端暗肆鼠偷甚或恃强搶奪爲害行旅商舟原設師船防堵嚴拿責懲鋤耰垷屆隆冬時候深慮宵小爲憂本軍駐紥此地向來嫉惡如仇爾等各安本分毋得自干重尤倘敢任意違犯决以軍法相酬幸勿自蹈法網庶免獲戾貽羞似此嚴密防閑不知宵小能斂跡否也 
[浙省官塲紀事]  
　　杭州訪事友人來函云處州府趙太守亮熙前由藩憲惲菘耘方伯調省差委本月二十二日奉飭回任遂　各憲轅 
 
 

Page 3

 
 
叩謝○本月二十一日浙西内河水師統領費毓卿軍門因公赴省謁見撫憲劉景韓中丞面商一切並往各衙門拜會旋於二十三日回防○浙省海運局應用鐵斛現由糧儲憲鄭芝巖觀察札委候補縣張大令維源府經歴沈參軍家敏管解北上赴天津交納○本月二十二日撫轅文巡捕姜叅軍福照奉到撫憲劉中丞飭知前辦湖北振捐案内奬給五品頂戴因卽赴轅叩謝○撫憲劉中丞巡閱海防回轅後查得省垣米價逐漸加昻特札飭仁和錢塘兩縣主傳諭各米商從速平减毋得任意居奇札中略謂現在各海口已禁止販運出洋來源日旺自當平價出糶以紓民困倘敢不遵定行嚴辦云云兩邑尊奉諭後立卽傳知各行棧米鋪一律遵行並出示曉諭遍貼通衢 
[烟海寒濤]  
　　烟臺訪事人云山東臬司某廉訪於本月十一日午後行抵烟臺十二日閱視砲臺並校閱各營洋槍打靶事畢卽赴東路寗海一帶視師○本月某日之夜某鋪忽然火起幸知覺尚早得以撲滅不致成災事後檢出油絮及引火諸物始知火係匪徒所縱然已無從訪緝祗得任其法網幸逃矣○某錢鋪開設有年近日執帖取錢者紛至沓來鋪中照付現錢源源不絶人心始定聞之箇中人云近來出帖之家皆須照例浼殷實鋪户五家互保是舖並無保人以致人心疑欋耳○江菜一物海味中之賤品也琿春海參威一帶出産甚富向來皆由陸路運至奉省船載來東路途窵遠其價遂昻自海道大通每百斤不過需銀一兩有奇乃今秋繼長增高漲至三兩以外大約彼處收成過歉抑或銷路日廣未可知也 
[彛陵談薈]  
　　宜昌訪事人云日前東湖縣夏明府時泰出示觀風文題子曰衆惡之必察焉衆好之必察焉詩題賦得氷勵風清得永字雜箸題讀拿破侖第二傳書後宜昌府竹枝詞東湖縣興利除弊事宜䇿後批云端人正士姓名居址及一切嘉言懿行惡人綽號姓名住址及一切惡行勿隠勿誣諸生講求有素名據所知以對卷丙無此䇿題者雖有佳文不錄限本月十五日諸生各自携卷親到縣堂上木櫃投交以掩人耳目免招怨尤○某號旗船於月初滿裝雜貨駛至新灘悞觸石礁致將船身撞破及水手人等急將貨物起岸船卽沈入波心事後　主派人來宜報信不知號中人如何料理也○日本大阪商會社在宜租賃地基多所糾葛日前控之東湖縣署縣主夏明府親臨勘騐飭中人在外調處現在尚未理清也○現在巿中米價仍昻汕鹽亦復騰貴小民艱於餬口不免愁破雙蛾矣○前者宜地曾有人請得酒帖一張費去銀千餘兩旋又有人糾得二十餘股開設官牙酒行凡各鄉之酒均須由以上二行經賣以故得利甚豐不料近日四鄉造酒之家各自出貲請帖在宜昌城外開行利之所在人必趨之前二行恐從此不免减色矣 
[沔水冰紋]  
　　漢口訪事友人云漢鎭典鋪不下二十家　例二分起息近以報捐較鉅典商無可籌補遂會議加息一分此後各典鋪一律收利三分是則輸之於國者仍此貧民之脂膏而於富商固毫無所損也噫吁嘻○團練與保甲相輔而行苟能實力講求未有不漸收成效者漢陽府屬各紳士有見於此議籌欵招募精壯百名練成勁旅分叚稽查以防盜賊可謂能識其大者矣○客有自汴省至漢者言及本年彼處旱魃爲災禾稼歉收飢民流離載道紛紛逃至湖北黄陂縣境向富户騷擾稍或吝惜搶掠隨之地方良有司若不設法安輯恐不免流爲盜賊爲害閭閻思患預防是在有志綢繆未雨者○前因制錢缺乏孔方兄聲價日昻民間頗有憂色近由他處載錢來漢者帆檣鱗比大約比後錢價或可稍鬆矣○漢鎭禮智司許鑫齋二尹近接湖廣總督張香帥札文内開前由蘄州解來形跡可疑之人供稱在武漢當鋪曾質龍衣一襲著卽就近前往查察等因因卽詣各當鋪查問咸稱並無其事刻已據情禀覆矣○西關外荒僻處近有匪人潛伏一見行人之身懷重物者卽躍出刼之某日之晚有某甲者道經是處竟被刃傷現已投縣報案不識能弋獲否也○匪人林學友前因私造臺票案發收禁漢陽縣獄近忽患疫遽赴泉臺由禁卒禀請縣主相騐然後備棺收殮 
[上海官塲紀事]  
　　巡察冬防一差現經蘇松道余晉珊觀察委陳南軒二尹接辦陳二尹奉委之下卽到縣拜謁藍雲峯大令旋假水仙宫辦公○昨午城汛張縵雲千戎䇿騎至縣署拜會藍大令大令延入花廳茗談良久而别 
[驅逐鹽梟]  
　　上海縣主藍雲峯大令訪聞近日有梟船若干艘在本邑浦東三林塘左近停泊不免滋生事端因立卽遴派差役前往駈逐出境 
[咨會停訊]  
　　昨日禮拜四爲法界公堂訊案之期法總領事署何繙譯官偶沾清恙飭丁咨照捕房並稟請讞員朱森庭明府將應訊各案暫停一期 
[撈木糾葛]  
　　前日有一青口船在吳淞口撈獲木十九株帶至南巿萬聚馬頭浦中被彼處駁船帮中人所見謂此種木料係崇明董事購往築海塘者何得私行竊取遂訴知馬路工程局水巡丁將木帶至捕房後爲籌餉貨捐局帮辦陳荇香太守所知親詣馬路工程局拜會局員司徒貽芬司馬請將木如數給還以便解往吳淞口外司馬允之 
[駁船撞沈]  
　　昨日上午時本邑南巿太東門外大馬頭裏街愼裕豐豆行執事人雇張錫桂所駕駁船裝運菜餅二百五十張至某處迨駛經滬北虹口天祥馬頭外浦中悞撞某輪船登時傾覆所有貨物盡付東流幸船中人皆善泅未遭滅頂未幾行主得信卽雇人前往將貨物打撈然散失已不少矣 
[欠銀互諉]  
　　浙江湖州府屬烏程縣人陳子峯向爲吐絲掮客曾向祥茂洋行借銀二千五百兩出立筆據嗣因逾期不還被行主某洋人送入捕房解送英美租界公廨讞　翁笠漁直刺訊知此欵實係田世坤所欠因命將陳押候提田到案再核前日原差俞葆將田提到至晚直刺倩襄讞委員張柄樞司馬提訊陳供監生與田同爲吐絲掮客歴有年所祥茂洋行借欵當時雖由監生立據旋將洋銀一千三百三十元合銀一千兩陸續付田尚有銀一千五百兩則由田之司帳入劉獻承取去有帳可稽求恩冋田追究田供監生與陳同鄉合股營生從無貽誤至祥茂一欵由陳立據借用監生並未經手實係陳將吐絲十擔向南潯某當鋪質銀以致定貨不交被洋人來案控告劉獻承在監生行内辦貨陳旣有銀匯來何以並未提及至祥茂借欵向由買辦陳賓謙經理不知陳是何居心反誣監生所欠尚求明察司馬著將陣田一併還押候傳劉獻承到案再訊 
[法界捕房紀事]  
　　甬人史幼彬前控忻伯琴欠銀一案經讞員朱森庭明府訊取口供令交保出外邀人理處迄今已逾兩月遷延不理原告屢次請追明府著保人將忻交案忻避匿不見遂將其弟忻瀛洲拘入捕房押候覔人保出赶緊將伊兄忻伯琴交案訊追○上期森和板木行主甘吉昌遞禀法界公廨控木作頭饒恊泰欠銀一千餘兩延宕不還朱明府准詞出票飭包探持送值年領事署簽字然後投英界捕房請捕頭派包探恊提昨已拘入捕房押候堂期解訊矣○前晚洪源里某號房屋居民陸姓家被賊掘門而入竊去衣物約值數十千文昨日開單投報捕房請爲查緝捕頭允之 
[美租界捕房紀事]  
　　昨日清晨小竊張阿狗闖入虹口某姓家竊取布衣携至某押鋪求質適爲包探邵潤初所見拘入捕房捕頭令押候解送公堂稟請讞員翁笠漁直刺訊辦○前晚粤東　竊　林混入天潼路某姓家　取洋銀數十元適爲包探沈阿鶴所見拘入捕房捕頭令押候解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[武林得雨]  
　　杭　　　　　　　　　　　　　甚稀菜圃麥　　　　　　　　　　　　　　　　　　　　　　　　　　　　　淙來　　　冀豐稔矣　　　　　　　　　　　　　　 
[得雪]  
　　九江訪事友來　云本月十五日北風怒號寒威凛冽入晚十二　鐘　　　　落鴛鴦瓦　　　　　　　　　點鐘時始止茅簷蔀屋中人咸謂得此祥霙明歲二麥豐收當可操劵以卜矣 
[擲火斃孩]  
　　日本長崎埠訪事人云北松浦郡山口村農民山口林之丞之幼子年甫二齡某日隨姊在外　　　　羣兒追小鳥至麥田是兒經其姊置柴堆上不料羣兒回時將火抛擲烈燄飛騰迨鄰人見而相救則兒身已焦黑斃命矣慘哉 
[上海縣署瑣案]  
　　花烟館鴇婦吕朱氏前控高德祿程金源誘拐烟妓金仙小劉子二口時王欣甫大令方署理上海縣篆務訊明一切將高程交差收管限交二妓至今尚未交到吕鴇又投縣禀催前晚縣主藍雲峯大令提高程到案究追供稱一時難以尋獲求再寛限大令以其刁狡喝各責三百板仍交差看管展限三日交出二妓發堂擇良婚配○前縣主王欣甫大令訪拿勾串鹽梟聚賭抽頭之丁貴和金子連兩犯到案訊責收押前日經襄讞委員吳端甫明府復訊丁供小的係奉賢南橋鎭人金供小的係本邑北新涇人又同供在鄉偶爾碰和不敢串合鹽梟設賭前已責過一千板今乞施恩明府判令將丁再責二百板金責一百五十板枷號兩月發頭門示衆○松江航船户曹子山於本月初一夜在鰻鯉嘴被盜行刦控經大令飭役緝獲方順卿訊供收押前日又飭提鎭洋縣來文關提之王小六仔一名到案研詰王初不承認大令喝鞭背九百下始供小的係湖南長沙府人年二十歲在原籍耕田度日於今夏來滬本月初一夜紏得八人搶刼松江航船衣服洋銀然内惟一人持有刀刃次晨開往周浦鎭相近將贓物質洋銀若干小的分得四元大令駁詰再三始終如一遂飭釘鐐收禁候獲餘黨再行訊辦案 
[上海巡局紀事]  
　　南巿小南門外小普陀橋東首合順質鋪主某甲曾租趙少山之房屋棲其眷屬旣而趙欲加租由合順執事人孫壽山邀同二十三鋪地甲出爲勸解趙亦浼徐繼良介紹願將房屋七楹售與合順管業時甲適不在滬以致議而未成邇者趙時往徐處借貸徐不堪其擾訴知孫壽山同赴二十三七鋪巡防保甲局呈控局員盛雨村二尹准之飭地甲傳集一干人研訊之下判令合順主於本月杪將屋價銀一千二百千文一併繳呈給趙具領以免瓜葛各人均遵斷叩謝而退○滬南紳士唐桂山前曾向宣阿大購得房屋數椽前日宣率其伯母某氏前往加找滋擾不休唐怒備函送宣至二十三七鋪巡防局請究局員盛雨村二尹提案研訊斷令唐以錢四十千給宣諭以此屋早經杜絶嗣後不准再往滋擾如違重懲 
[英美租界公堂瑣案]  
　　十五號西包探解送馬兆榮張子卿到案稟稱前日張至坤和洋行向馬索舊欠洋銀三百餘元馬苦無以應商緩時日張不問情由將行中洋酒九箱之棧單一紙携之而去再三向索不肯繳還事爲行主查悉投報捕房今特解案請訊坤和洋人投案供稱馬向在行中司帳雖欠張欵與行中無干不應擅取棧單請爲究辦馬供是日張來索欠向之商緩不料伊竟私取行中棧單致被行主所控張供被馬欠銀向索無著不得已取其棧單初不料伊反唆使洋人來案控告讞員翁笠漁直刺商之白繙譯謂張向人索欠不應私取行中棧單判罰洋銀二十元馬交人保出措還欠欵棧單給洋人領去○包探顧阿六拘解陶連春到案禀稱此人由蘇詶引誘毛湘濤之子時青竊取家中所有洋銀七百元挈之來申恣情揮霍湘濤追蹤至此將陶扭獲在行李中起出洋銀三百五十元而時青已避匿無蹤今先解案請究毛湘濤投案申訴前情請追餘銀並著陶將時青交案陶供時青因慕申江花月竊銀而逃小的雖與同行不知現往何處直刺著押候提到時青再核起案之洋銀三百五十元先給毛湘濤領去○包探胡瑞龍拘解流氓周阿來蔡朝仁到案禀稱此二人在虹口串奪李阿羊所携洋銀五元六角經小的當塲拘獲原告因事未及到案故先將周蔡解請究懲直刺略詰數語著押候原告到案再訊○包探倪順泉稟稱洋人裴輪家失去銀刀銀調羹各一事疑係細崽陳阿土所竊特倩小的拘入捕房解請追分斐輪投案請追陳不認行竊連乎冤枉直刺著押候查明再訊○包探沈阿岳解送粤東賊犯歐陽丙南到案禀稱此人竊取同鄉唐刀利家洋銀四十八元並銀質對時表一枚經小的緝獲人贓送請訊究唐投案領贓歐陽認竊不諱直刺判押三個月贓給還失主○包探洪阿寳解送過犯陳阿大到案禀稱此人屢次犯案解經大老爺懲辦前日又至王阿琴家撬門圖竊適爲小的所見拘案請懲王投案申訴前情陳供稱小的窮苦無依不得已而出此下䇿求恩寛宥直刺以陳怙惡不悛未便輕恕判令管押关年以儆 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年十一月十四日京報全錄]  
　　宫門抄○諭旨一道錄前○越撫劉奏爲革員才堪任使懇恩破格錄用摺○江督劉奏爲遵旨確查據實覆陳摺○又奏爲道員辦振勤勞懇恩奬勵片○又奏甄别各員片○閩督許奏爲甄别各員片○十一月十四日刑部都察院大理寺正紅旗值日吏部引見六十八名都察院三名太僕寺二名○貴州總兵楊玉書到京請安○簷事府代奏吳郁生謝授右中允恩○慶公續假十日○崇勳等奏派補進文職六班派出崇寛慶福常明○召見軍機徐承煜楊玉書○○頭品頂戴浙江巡撫臣劉樹堂跪奏爲革員才堪任使前此被叅冤抑籲懇天恩破格錄用以收得人之效恭摺仰祈聖鑒事竊維今日時勢艱危外侮紛乘内訌迭作非有通時逹變幹濟之才不足以資措理各省仕途冗雜中材居多聖朝求賢若渴博採旁搜臣受恩深重亟當汲引才能聊盡以人事君之義查有花翎三品銜已革前署廣東按察使雷瓊道楊文駿初在北洋游理海防洋務多年爲大學士李鴻章所識拔臣官畿輔知之最深光緒十三年部選廣東德慶州知州前兩廣督臣張之洞李瀚章均甚倚任歴署番愚香山縣籌辦團練拿獲積匪卓著政聲前督臣李瀚章奏奬該員興利除弊治行爲通省之冠奏奉特旨在任以知府卽補又因辦理義倉積穀深有成效經前廣東撫臣剛毅奏請奬叙各在案旋升羅定州直隸州過班道員奉旨補授廣東雷瓊道值籌辦海防親率所部瓊軍認眞操練奉旨息借商欵前督臣李瀚章以紳董禀稱該員素爲商民悅服奏調在省會同司道督辦不數月卽集借銀二百五十餘萬兩以濟要需適臬司額勒精額廾任卽委該員就近署理前撫臣馬丕瑤到任未久悞聽人言遽以該員貪酷輕佻難居民上奏叅奉旨革職永不叙用公論僉以人材爲惜臣查廣東督撫臣張之洞李瀚章剛毅均係封圻認眞辦事之人而剛毅守正不阿直聲尤著該員由香山縣以至雷瓊道皆在剛毅撫粤之時果有貪酷劣跡剛毅察吏最嚴必早予叅劾何肯率行保奬近閱邸鈔如奉天被劾道員張錫鑾等獲咎情節較該員爲重一經臣工奏保胥蒙天恩錄用卽該員同案被叅之總兵黄金福亦經奏請開復原宫在案良以使功使過朝廷各具權衡而時局艱難需才孔亟與其拔登新進不如起用明習吏事歴練有爲之人該員膽識俱優才略出衆浙省現辦海防洋務需才正急用敢不避嫌怨仰懇天恩俯准將該員交部帶領引見恭侯諭旨量才錄用可否發往浙江差遣委用之處出自逾格鴻施臣爲人才難得起見謹恭摺具陳伏乞皇太后皇上聖鑒訓示謹奏奉硃批楊文駿著送部引見欽此○○頭品頂戴兩江總督臣劉坤一跪奏爲遵旨確查據實覆陳恭摺仰祈聖鑒事竊臣承淮軍機大臣字寄光緒二十五年八月初五日奉上諭有人奏松江緝私統帶吳家正本年六月間闌入浦東内地緝私以致槍斃二命等語著該督等確查叅辦原片著鈔給閱看將此諭知劉坤一並傳諭聶緝槼知之等因欽此當經檄飭江蘇臬司遴員密查禀辦去後兹據署理臬司朱之榛派委候補通判任汝霖前往上海浦東一帶按照原叅情形逐層訪查明確如原奏松江府屬濵海居民煮鹽爲業定例鹽塲三十里内不准緝私鄉民肩挑步擔在所不禁塲地皆在黄浦江之東緝私巡船祗准在浦中巡緝不得攔入浦東内地藉端滋擾一節查松江府屬上海奉賢交界地方濵海産鹽塲地在黄浦江之東是爲内河鹽塲内地鄉民肩挑步擔向所不禁光緒二十五年春間經商陳寳珩引商顧元興等於原認　額外加增正帑課五千四百餘引舉辦食銷因上海租界私鹽販自浦東擬在浦東一帶設巡以清其源禀由浙江運司詳經前浙江撫臣廖壽豐咨准前江蘇撫臣德壽飭令管帶鹽捕營緝私左營吳家正兼巡有案吳家正巡緝内河係屬遵札辦理尚非越境闌入又原奏本年六月間巡船在浦東内地緝私見鄉民步擔食鹽上岸兠拿旁觀不服羣起譁阻營勇始揚帆退去行經陳寳珩見衆隨不散放槍轟斃二命受傷驚捕者甚衆一節查本年六月間吳家正飭派巡船四艘巡至浦東裕伯題橋見肩擔私鹽絡繹而來巡勇上岸兠拿私販分路逃逸撩私鹽九擔卽雇就地民人挑送下船因爭挑錢多寡互相口角鬨動兩岸居民其中好事之人帮同爭索巡勇恐生事端將船開行岸上衆人跟隨譁譟擲石艙長吳憲鴻情急　空連放洋槍意圖嚇退適民人汪五觀凌元觀被槍子誤傷殞命並張堂二等三人一併受傷嗣經屍親以天氣炎熱屍難久停不願報官相騐求給撫卹自行棺殮尚非吳家正嚇阻不報張堂二等三人亦因受傷輕微各自謀生他往旋經松江府訪聞札飭上海縣查傳卽據吳家正將吳憲鴻送縣審訊並非徇庇不辦又原奏吳家正係私梟投効營伍所帶巡勇皆其舊黨素以巡緝爲名到處聚賭刦掠勒贖之案層見疉出一節查吳家正投効軍營歴保遊擊其管帶鹽捕水師已十餘年頗稱得力所帶弁勇時有更換並非舊黨亦無聚賭滋擾情事更無劫掠擄贖案據原奏所云似係傳聞之訛等情禀由該署臬司詳請覆奏前來臣覆加察核吳家正被叅各節雖據查無實據或事出有因惟營勇放槍　斃平民二命遽聽屍親不願報官遂不移縣騐訊究辦究屬非是相應請旨將管帶浙西鹽捕水師左營候補遊擊吳家正摘去頂戴以示懲儆至該商等旣增引課浦東一帶緝私自不可少然祗可往來梭巡不得駐紥俾順輿情除札飭遵照一面飭令臬司將全案兇犯速審確情另擬詳辦外所有查明吳家正被參各緣由理合會同江蘇巡撫臣鹿傳霖恭摺覆陳伏乞皇太后皇上聖鑒訓示謹奏奉硃批該部知道欽此○○劉坤一片再直隸候補道洪恩廣供差天津歴辦各省賑捐勤勞懋著上年江蘇徐海等屬災重欵絀經臣坤一委辦勸捐事宜該員首先　墊銀一萬兩並多方籌集巨欵復轉勸出洋華商竭誠報効統計不下數十萬兩實心實力百計經營急公好善之忱孜孜焉如治家洵屬異當出力於時局裨益匪淺該員志趣向上識量恢宏勤奮從公歴久不懈實爲監司中出色之員合無仰懇天恩交軍機處存記量予簡用出自逾格鴻施臣量爲奬勸人才䇿勵在事起見謹附片陳明伏乞聖鑒訓示謹奏奉硃批洪恩廣著交部從優議敘欽此○○劉坤一片再前准部咨道府州縣無論何項勞績保歸候補班人員以到省之日起予限一年詳加察看出具切實考語分别繁簡奏明留省補用等因歴經遵辦在案兹據江寗藩司將到省一年期滿派在江寗差委之道府州縣等官照章甄别詳請加考具奏前來經臣察看得候補道汪嘉棠學裕才優講求時務候補道龔盛際志趣甚正才識亦優在任候補知府通州直隸州知州汪樹堂才具穏練吏事勤明候補知州徐士英年力正强辦事勤謹候補知縣盧連昌年力尚健公事亦勤候補知縣張鎔萬年强才裕候補知縣吳錫官年富力强均堪以繁缺留省補用除咨部查照外謹會同江蘇巡撫臣鹿傳霖附片陳明伏乞聖鑒謹　　硃批吏部知道欽此○○許應騤片再　　　　分發各員自到省之日起試用一年期滿例應詳加甄别歴辦在案兹福建試用　　賴輝煌閔毓靖試用知縣普榮原鴻逵吳迁楨陸藻　　逢年張朝法楊　清先　試看期滿俱應甄别藩臬兩司會詳並來查該員賴輝煌年富力强閔毓靖才識　　均堪以通留閩　榮心地明曰原鴻逵舉止安詳吳廷楨　事勤能陸藻章才具開展黄　　　　不浮張朝法樸誠耐勞楊兆清留心吏治　　　　縣留閩分别按班序補　　　　部外理　附片具　伏乞聖鑒謹奏奉　　　史部知道欽此 
 
