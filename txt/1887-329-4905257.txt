# 1887 - 329 - 4905257

 

Page 1

 
 
[經策通纂告白] [  點石齋啓]  
　　本齋所輯經策通纂一書分之各爲一集合之則成大部其　　例之完善部目之精詳巳盡　　所登告白中矣前部日經學　　　有此書而通　學海雅兩經訓六蓺粤雅堂讀畫味經知不足齋平津舘守山　嶺南遺書古經解小學藁函玉海諸書之善本要義皆在其中後部　　學　纂引用諸畫指不勝屈而九通圖書集成一統志五禮通攷諸書門類所有監有而於算學尤三致意焉自○○○仁廟開西法以來其學大明凡西法中法兼用中西法諸書無不收羅西學門類西洋兵法無不備載而以推步占騐坿焉○國家求經濟實才西學尤爲當務之急故不憚詳　至如河務　政邊海防堵錢幣荒政諸類尤爲詳人所略不但集政書類書之大成己出現巳纂竣　　發抄付石定於明春三四月出書特此奉開 
[戴文節公書法出售] [  點石齋啓]  
　　錢塘戴文節公名節彪炳媾畫名家中年供奉○内廷疉膺○○宸賞兵燹後楮墨流傳獨尠見者幾如吉光片羽兹陳杏孫庶堂出其齋藏所書拿夫人慕銘屬本齋代印筆法秀潤雅近大令足爲翰苑楷模蕪林規範殊可寶也定價未裱者每部洋四角巳裱者六角○○寄售南北申昌書屬四馬路蕙風閣中和里誠德堂此佈 
[論使臣理事任能持大體]  
國家之殿立使臣遣往遠方本欲其折衢於萬里之外以尊我國體張我國威無事則輯和　穆有事則面折廷爭執禮以與之周旋幸而許固不失講信修睦之道不幸而不許則使臣卽當奉身而退不敢以素餐尸位貽家國羞卽不然告之列國公使以萬國公法與之秉公辨論此之爲使於四方不辱君命蓋爲使臣者原不僅三年一易冀得從優保舉養尊處優逍遥海外坐糜俸糈致成臥治己也浸假而如是國家果何頼乎有此使臣哉近口通商諸國我與日本爲最近交涉之事亦頗繁而辦交涉之事則最難日本雖事事效法泰西幾於繪影繪聲亦趨亦步而獨於信之一字則似未能及泰西也日本政府與我國使臣文牘往還每多朝可而夕否朝許而夕變執持兩端互有一說日本外務省向例不准華人領取護照游歴内地惟使館人員不在此例然泰西列國之人任其游蹤所至槪不之禁領取護照奉命雖謹　此相形軒輊愈分我國人雖有志游歴欲入内地而無從未免益增向隅之戚堂堂中朝何反不如泰西列國此最令人憤懣而不平者也聞徐星使曩駐東京時曾以此事與之辨論時日本外務大臣井上馨也彼謂星使日華人名爲沐浴　泉藉養疾疴其實潜爲貿易之事外則遊客内實行商不凖之由職以此故不能與泰西列國相提並論也於時向使署乞領護照者爲浙東王君漆園固非商貿之流乃與日本風雅之上訂文字交者也星使答之曰今以文人而游歴内地似可無虞乎此况自我移文與貴省　犯此弊我任其咎倘後經察知將何辭以對哉貴國游歴人員徧於中國如岡千仞等來游來歌任其經行内地初無扞格若貴國堅持弗許我亦當上詳總署彼此照例而行何如於是井上迫於公　不得巳而許之逮移文往仍復退回不給護照星使又親自往見則諉以政務殷繁未及告知顧員故仍照例奉行尊及至文移再往具列姓名而後護照乃出其難也蓋如此總之出使大臣度量不可不宏禮貌不可不周辦事不可不　臨事不可不斷言出必行說無是止設因小事末節畏難而苟安一次如此則以後凌侮欺蒙之者至矣初以雍容函養不與之校則彼將以綴旒視我謂我爲無用之人矣徐星使之在東瀛與外人交接見洋人中或有失禮者必加面　洋人反畏而敬之無有異言以是知畏葸從事唯諾成風者之徒足以爲人所輕也前後理事至日者范如椒大令辦事勤敏頗能以民事爲巳事凡遇洋人控案涉於華人者一秉公平無少偏倚嗣後各國洋人不敢欺負華人侵蝕其工　　范君之力也繼之者爲陳養吾太守日人恐疫氣傳染派撥巡丁搜檢華人店鋪陳君不許之入卽或有事必先照會華捕偕之前往以華人携有眷屬豈可任其直入房中因與日人反覆辨難理之所在卒能勝之至今口碑載道頌陳君之德於弗衰近日能辦中外交涉之事者爲劉副理事其人與范君共事巳久顧得范君之心傳范君之爲人也才巨而心　勤政而愛人門丁差役無敢肆行其欲幾於弊絶風清有華人誣告日人者范君灼知其僞結問一二語之後即令其出覓保人如實有其事自當爲之伸理虚則保人一體治罪誣告者自不敢肆其鬼蜮劉副理事前在新瀉以閩人行詐携至横濱重加懲治曰毋使後人效尤日人見其公正自無不服往余至日東見范君判牘决案無不精審席間娓媞自言其前後訟獄事條分縷析如指之掌作曰君可謂拚命做官有豐順丁中丞風矣使臣理事洵如徐范兩君有益於華商豈淺鮮哉近日中外立約通商俱歸輯洽宜無間言然此在官場中兩相交際則然或有洋人矜誇之氣未除每見華人面有驕色一若我國無所技能往往挾其所長以凌我而華官之未能深明洋務者偶見洋人畏首畏尾恭敬奉承幾於從命之弗遑可耻孰甚焉在我國中地方官行事之當否雖或有閭閻之清議然不敢榜之通衢昌言於衆若在外邦舉事一不當次日日報一行刊出日人洋人必動加嘲誚謂華商曰何爾國有此好官精能强幹抑何乃爾若與之辨益足增羞如有一善政辦一佳事華人出行衢路聞亦覺光采百倍以是言之使臣理事職任所繫豈不重哉其任旣重則當軸者遴選其人不可不加精審不可不事嚴覈　采之以平日之聲名鄕里之輿評然後試之以行事必也望實旣　乃授以職毋狥情面毋行請託苟薦舉有不實者必罪其人觀人之法内奸詐而外忠信者必擯内虚浮而外誠實有必斥虚憍狂妄驕肆迂謬拘墟鄙吝皆不可用言不嗣其所行與論非由衷者例在必除夫今日之夤綠奔競趨走　管者無非曰爲利而己爲利則未有不貽笑於遠方者毋以小利而昧大體故觀人第一法日弗貪 
[本館接奉電音]  
　　昨接在京友人發來電音有本月十八日上諭一道敬謹譯登○十月十八日奉上諭貴州布政使着史念祖補授卽赴新任毋庸來京請訓欽此 
[豫章大火]  
　　日前江西廣潤門外某烟作失愼延燒三百餘家自直衝巷至柴巷口穿透横街人烟輻輳之區一望悉成焦士初九日距進賢門十數里之某地之兆焚如惟所燬不過數家尚非巨患耳說者謂秋燥之後繼以冬晴萬物乾枯極易引火是以吳回氏乘機煽亂烈燄狂飛也至廣潤門外于何日被災進賢門外究屬何地火頭何姓如何失火則訪事人旣未函報祗得姑付闕如且俟續聞再行補錄 
[河上瑣聞]  
　　黄河歴龍門伊闕而下夾岸皆浮沙澇不可爲圑乾不可爲塊故其奪溜南趨眞具一瀉千里之勢其爲衝爲激爲漩爲湍尤甚於以湯沃雪刻下較新决之處不知加廣幾何里數約略計之總不下一千數百丈有河 
 
 

Page 2

 
 
賁者自不敢聽其一片汪洋有查探水勢之某委員日前回至金陵據言附近漫口地面無一塊乾土可取取土夫均在四十里之外大擔小担邪許而來計一人戴星而出戴星而入日僅往返一次雖有夫役數千而所覆亦止一簣終屬無濟于事卽老於河干者亦茫無涯岸木能尅日圖功某委員回時該處大吏方縣重賞募勇士限十日内於巨浸中植木下障攔阻大溜使回故道憲諭非不煌煌無如陽侯之奔騰驚駭似不以新令爲然卽就輿誦而論亦以爲此次决口爲從來所未有與其虚擲金錢于萬不可合之龍不若據情入告及早啓下游宣洩之路免致横衝直盪蹈鄭州之故轍重　宸扆之隠憂民情如是想當局自必别有權衡也又有人云廰官某自奉　旨後每日荷校在河干周巡一次工次自河督以下雖不若漢武帝之親臨瓠子官自負薪然往來泥淖中指揮督責備極艱苦聞水勢十分危急時廳官曾飛禀該管道署者五次道臺始到隄而隄己潰道臺則謂接閱第二次禀報卽星夜就道該廰謂飛禀五次實所不知廳官又謂有驛遞日期可憑彼此紛訐各衷一是大約將來如查辦疏防之由恐兩人必有一番辯駁孰是孰非一經判斷自不難水落石出也又工料以土方蘆葦木植篾纜爲四大宗土方蘆葦就近可辦聞木植己有人在英霍山内販運至正陽關者不少惟篾纜非咄嗟立辦之物前日有漕　委員至江寍采買因議價不合無人承攬季員恐躭誤要需遂面懇江寍縣爲之差傳該匠頭由官給值勒限繳貸陶大令以旣有官帑作正開銷何得又復科歛百姓乃婉謝之請其再議如果貨眞價實商情未有不愛戴者何抗之有正往復間又接吳縣電信稱撫憲札飭辦河工應用篾纜三千枝每枝長三十丈此種巨纜惟木簰上常用江寍之上新河爲木簰埠頭因此指明須飭上新河竹匠承辦方可合式惟纜雖粗具然得心應手之匠每埠不過數人需材孔亟不知有人焉敢爲長袖之舞否也又官盪傳說此次河工正如趙宋勒石政事堂不許南人坐此因此江寍先後協濟銀十七萬兩而竟無一員承奔走之乏者客有買壽陽之棹而在盱眙登陸者云沿淮數百里均被黄水灌入夾岸平原頓深三四尺舉足必須舟楫無舟楫處巳斷行人人家咸依高阜棲避菽麥多漂没往往殺牲畜以爲食夜則露宿星月下時交小雪水勢雖未見驟漲然缺口一日不堵卽來源一日　竭轉瞬水澤腹堅尚可無慮惟三月桃花大汛難保不氾濫加天上來故論者謂建瓴之勢不可廻則尾閭之洩不可緩策從其眞言取其是此等顯然易見之利害固不待曰水老人之指示而巳洞若觀火明如窺月矣 
[朝鮮近事]  
　　朝鮮人新中式者遊街三日衣破衣冠舊冠面塗泥土或繪一鼈或繪一犬於而上手舞足蹈跳躍街市時人謂之誇官○朝鮮巨商某家資巨萬其子勿克負荷以賭博爲業以娼妓爲家有識者逆料日後必不能保所有也祖宗艱難而得之子孫荒淫而失之眞可放聲一哭○高兵之在俄館當差者多嗜酒一日大醉與俄官爭門俄官擊破其首而逐之○漢城驢價最貴出錢二百餘千尙不能得一佳驢富貴人乘驢前行其奴僕每負百餘斤之物隨於其後賤人貴畜有如此者○華商自上海烟臺販貨至高者有五大家皆有日本輪船裝載一月中水脚洋約有千餘元及抵仁川查點貨物往往缺少紬縀等件多則遺失二百餘疋少則四五十疋華商遂控於官日人不肯賠償因擬攺令招商局船裝載木知果否○夜間天色通紅居人見之皆有驚惶之意○日本國皇生辰日官大排筵席邀請各國通商大臣日商亦張燈結綵終宵歡樂○高兵操演洋隊不諳步代多不整齊未免畫虎不成之誚○高人多畜狗每家五六隻擇其肥者售於屠人其意本不在守户也○仁川領事官洪君於九月二十一日赴任前署仁川領事官慕君隨於二十二日交缷○二十二日大雨夜間大雪冰凍約厚三指餘○道署迤西買定朝鮮房屋八百餘閒中開大路其餘聞將修中華會館也○五六日間銅錢短少銀洋每日跌價五十文買貨者不數覯衆商無不受困○高人綿　三伏裹足日人無袴九秋露腿何其冷熱之不均也○二十六日大風拔木仁川東洋樓房吹折十餘間是夜雷雨交作頃刻　澮皆盈依然伏中天氣○朝鮮東西二王宫東王宫有巨鼠如猫每晚出而爲崇居民不得安枕向晨自墻外窺之見鼠至東王宫而隠○高麗參價值甚廉比從前跌至半價尙無售主○華人某在海州賣鹽鹽盡將歸覆舟於河遂致殞命惜哉 
[不服稽查]  
　　官輪兵輪抵九江時向歸新關洋人稽查因中西言語不通動輙齟齬前年改由九江關道委員駐岳師門外老鸛塘専司稽查數年來各輪駛抵該處均停輪以待查騐騐畢然後開行上月某日有某號官輪由鄂抵埠並不停輪該卡委員卽乘小艇追之但見雙輪鼓動如飛而去委員祗得怏怏而返 
[暫緩合龍]  
　　前報紀儀河大壩將於初六合龍一節兹聞有某鹺商等聨名遞禀大旨謂商等有南鹽船若干艘現己裝運出塲若令繞行外江來棧風波甚險成本甚巨關繫甚大擬請暫緩旬日再行合龍上憲己俯如所請大約二十左右鹽船卽可到齊屈計合龍當在月杪矣 
[捉奸反噬]  
　　邗上洪毛厠巷某氏婦綺年玉貌顧景自憐居恒以遇人不淑鬱鬱不自得近忽與某甲有染甲美丰姿善修飾居然羊車中人也婦與之狎遂恨相見晚始猶藏頭露尾夜去明來繼則明目張胆駸駸乎有强賓奪主之勢矣氏夫大忿遂糾約多人於前日侵晨從外而至搶步進房乘其雙雙交頸之際先將男女衣袴藏匿然後用繩索將奸夫淫婦一併捆起舁至大門前令衆觀看一時閧動多人途爲之塞嗣有甲之友人假意出爲調處勸令私和硬行解釋氏夫本庸碌無能遂唯唯聽命詎次日甲不但不肯服禮反糾集同人將縮頭龜拖出飽以老拳直待搖尾乞憐始鼓噪而散是眞所謂賠了夫人又折兵矣然如甲之淫凶滋横毫無忌憚其竟視官府若弁髦耶噫 
[設局换錢]  
　　聞之京友云今春户部恭奉皇太后懿旨以兵餉搭放制錢給限一年一律更换刻該部以各省解到制錢己多至百萬有奇因爲之預定章程以備奏明遵照傳言擬於五城設立收取當十大錢公所如民間以當十大錢來换制錢者不按錢數惟期斤兩相符如收當十大錢百斤卽以制錢百斤給之惟當十大錢以十八兩爲一斤制錢則按十六兩爲一斤每斤多收二兩爲將來改鑄時之火耗云 
[撫碑吊古]  
　　客有秋夜遊潯陽江兾聆花退紅琵琶一曲者見九江東北門内鎭署東轅門外豐碑一座屼峙於瓦礫塲中剔蘚讀之碑首文曰陶靖節先生祠記其下爲村豎塗以硃粉字蹟不可辨認詢之土人始悉先生故里原有祠堂一所俾後人之景仰芳徽者得以清水一盂溪毛一掬　誠而薦諸座前祠之旁更度地爲小園亭臺曲折間蒔以數叢寒菊當秋深老圃冷艶初舒爲之吟采菊東雜下悠然見南山之詩覺栗里高風可想而見康熙中好古者立碑以詰紅羊刦後祠宇燬於兵火園亦化爲蔓草荒烟迄今二十餘年更無人議爲修葺者滄海桑田時移世易斜陽一片石能無撫之而黯然銷魂乎 
[古潞近聞]  
　　城東東河與潮白河相距數里二水由北而來至小河口匯流南下近年平家疃屢遭水患致東河不由故道偏西直入潮白河倘明年河水漲高深恐城垣受害漕糧亦無扛缷之區張剌史殊以爲憂禀請倉憲由通濟庫撥發二千金再由官車局提撥二行金邀同紳士咨請桂勵堂太守遴委熟習河務人員會同挑挖俾河水仍歸故道○西關天成庵住持僧恒朗嗜好太深有玷梵教經王恕園僧網司查知　　 
請刺史核辦刺史諭令驅逐旋有紳耆禀求暫且從寛據云該僧願改過自新倘仍不悛再請驅逐可也刺史允之○初二日潞河書院輪應道課許觀察偶然感冐不可以風當咨張刺史代行點名考試○上月二十八夜有北口放空駱駝數十頭銜尾而來行抵距城北八里之高安屯被賊由後盜去二頭迨知覺時賊己遠颺無跡矣○近日中西兩倉開倉支放俸米用小車裝運暫存西門内各府堆房以備日後運至京邸○姚某天津人年己七十三歲子一年亦不惑向在通州開設旅店今年四月有馬某者頭戴紅頂花翎帶勇五人於此住宿自稱提督欲赴天津　見李傳 
 
 

Page 3

 
 
相旋在附近估衣店置買袍褂等衣計值津錢一百八十吊托店中作保容日歸還逾日馬衣冠濟楚帶通往謁某大憲并令姚子跟隨姚固忠厚長者允之不料去後竟人財兩空查無音信姚疑有别故携帶川資周游永平順天各屬四下找尋腰囊己空進退維谷不得己而折回行至北後街美國榮教士門前暈倒於地頭破血流教士聞之急倩外國醫生灌以藥水少許逾時甦醒備訴情由教士憫之贈以靑蚨二千五百文姚叩謝而云○上月某夜有盜二十餘人在永　府屬樂亭縣某典舖明火執仗刧去衣飾等物甚多聞此等人皆係遺撤游勇貽害商民殊非淺鮮也○秦某與南門麻李因細故口角秦固好門者不甘罷休弟兄三人持械風馳至南門内痛駡一番幸李外出未歸經人調停始得寢事○八秋以後運河水勢過淺外來糧船均泊張家灣碼頭將貨缷至各麥子店待價出售通邑碼頭大爲蕭索 
[五馬得人]  
　　前者潮州鹽運分司方柳橋太守功惠潔巳奉公興利除弊潮郡鹽務素稱積疲方君蒞任數載疏銷通引體恤商情至今輿論翕服現　潮州府缺委方君署理並兼分轉行見駕輕就熟管劉之治績重新黍雨棠陰召杜之循聲益著想彼都人士定當來暮興歌矣 
[松試雜述]  
　　上海某童因提覆牌上塡誤坐號自分落孫山外矣後臨點不到查核名册始知其己獲雋書斗急四出追尋遇諸中途舟次告以故怱怱携筆硯入塲不覺　逐顔開喜生意外云○靑浦某童自分正塲所作不佳不待懸牌先巳束裝就道洎十八日黎明粉牌高挂居然名列前茅書斗尋覓無蹤以至臨點不至旣得復失深爲婉惜 
[上海縣示]  
　　照得新北門外現在開挑溝道工匠畚鍤齊施滿地堆有物料該處也入行走暫宜繞道爲要示爾諸色人等各宜一體遵照 
[縣差自縊]  
　　上海縣差陸炳不知何故忽於前日自縊身死由其胞弟備棺成殮云 
[重懲串拐]  
　　浦東廿六圖人丁阿炳於前日將顧阿桂顧王氏并撐船之李阿二扭投上海縣喊稱姪女彩金年十八歳巳嫁與沈姓爲室詎遭顧等誘拐叩求究追值日差開呈節略禀經帮審委員陳伯葵明府升堂訊究　伸訴前情顧稱此女係王氏所現出在湖州鄕間可以追來王氏供稱小婦人前嫁丁姓而生此女日前在大東門外相遇適小婦人趂船欲往湖州是以同往卽日將伊追回李稱小的撑船爲業曾載顧等至湖州並不知拐販之事明府謂爾等串拐情形顯而易見何必巧言搪塞飭將顧笞責二百板發持質所管押李亦笞二百板枷號一月釋放王氏鞭背二百下交官媒看管着令速將彩金交案如違嚴辦 
[查獲假票]  
　　英包探秦少卿戴金寶至公廨禀稱邇來又有吕宋小票及茄門票皆係騙人財物經麥捕頭命小的等各向易德票行購取見該行所懸招牌有五曰易德曰華昌曰華利曰華順曰巨豐且售藥水刻有仿單載明老德記藥房之貨其實亦係贋物當拘行夥殷楚文何阿寶二人問其主人稱在茗樓往尋不見惟查得卽現開協興信局之石泰林當將招牌藥水仿單一併起案楊繙譯禀稱奉捕頭之命轉囑各包探往買小票及茄門票查　牌號不一今將各票呈閱殷何同供小的等均係店夥不知票之來源樂水之是否假冐夏正領事謂小票久干禁令若輩有心違犯射利害人兼敢假冐老德記藥房牌號不法己極惟老德記藥房係英醫所開應請貴分府會同英領事商辦本領事未便與聞蔡太守然之隨飭將起案之招牌藥水等件均交捕房帶回殷何押候會同英領事庭訊核辦 
[英界公堂瑣案]  
　　包探唐靑山禀稱唐鈞林投捕房訴稱主人毆陽子欽被黄某章某等串吞匯票銀兩向之索取被章肆毆捕頭命小的拘章及左述送案查得章等専在上海行騙同鄕人財物唐遞禀稱家主原籍湖南湘潭縣在京候選今因返里順道來滬躭擱客棧中友人黎岷江孝廉向黄買書應忖價洋十五元貸諸家主家主適有京中匯來票銀二百兩據黄相識之章宇靖言票可交我收銀後三次付下洋一百廿元又向催促黄避匿不面章支吾推諉旋經家主之友譚佩泉核算除收應向找銀一百十兩非但不付竟將家主肆毆爲此鳴捕拘章及自稱黄之家丁左述解案請追歐陽供與相同并稱職員旣被串吞銀兩又被兇毆心何以甘當初遇黄時自稱在滬當洋務差章爲書啓左係家丁及票被取去後言黄己赴東洋辦機器譚稱爲之結帳應找銀一百十兩章非惟不付反肆兇毆章供此係黄事與我無干亦未肆毆如今情願將黄交出况我係規矩人與嚴總辦張繙譯均是親戚父伯現有差使出外左俯首無語蔡太守飭將章左二人押令交黄再訉○二百二十號巡捕禀稱昨見粤妓張愛林在門首拉拽客人爲此拘案請究張妓供稱粤之香山人實不拉客尚乞施恩蔡太守判張妓豐發官媒以俟備文遞解回籍○李阿裕訴稱小的在武昌輪船工作前有友人陸桂生交下洋五十元屬爲代辦物件事己了矣昨忽遣人遞來字條言欲取洋五十元小的據實覆之後陸到來如醉如痴見物便毁壁上所掛對聨亦被撕破爲特報捕拘案籲乞訉懲陸供前有友人存洋五十元因李需用暫爲借彼今因向索不還與論爭執李稱代辦物件找洋過割均有証人豈容胡閙蔡太守飭陸交保出外自行理算○包探員東生禀稱陳松紀報稱被朱錦雲竊去大土一枚烟灰七兩變賣洋銀與馬瑞興分用小的因往獲到朱馬起出大土一併送案陳申訴前因朱供王巳交案烟灰售錢用罄然係小的一人所得並未與馬瓜分馬供朱行竊之事小的並未得知蔡太守判朱管押一月馬旣未分用贓洋交人何釋起案之贓給陳領去○朱阿雙訴稱兒子阿根年祇十歲受李阿雲之哄行竊家中衣物交李押錢爲此報捕拘李吊贓送案阿根供與李爲簸錢戲輸錢二十文囑取家中衣物交伊質用李供不的與阿根嬉戲自願將衣交質蔡太守謂阿根年紀尚輕胆敢行竊家中判責手心五十下交阿雙管束衣亦給領李誘人孩子行竊更爲可惡判笞責百板以儆 
[法界公堂瑣案]  
　　昨日禮拜六祁繙譯未到公堂諸案均由王司馬獨判○老虎灶主高一山失竊大小單被馬褂等件報捕後昨經吊到水烟袋一支舊布褲一條竊犯張小梅供稱烟袋在垃圾大橋北首竊來王司馬將贓物給高張責一百板○翠戒案内之汪懷安乃大方棧夥非大亨棧也昨日有小東門外某船局遞呈保單爲之保出○前晚三點半鐘時巡捕見袁老南携一長竹竿挑取人家未收衣服拘拿解案研詰情由據稱在航船爲夥因欲開船登岸尋船主竹竿由上墮下非我所携船停萬裕碼頭不妨查問王司馬着唤船主來保○前月王嘉福皮箱店主王守春送弟王永發至案訴稱被搶洋元管押多時無人具保司馬　傳守春到案昨日仍不到來有袁九雲者訴稱守春懼弟作横故倩小的來保司馬允之諭以日後如再滋事惟爾是問○王阿金租用戴永記東洋車欠錢四百數十文報捕解案司馬着如數還錢 
[上海陳家木橋電局内豫賑處曾同絲業文報與昌高易四公所報解第六批賑欵公啓]  
　　公啓者初二日報解第五批賑欵後疉蒙台灣浙江諸大憲暨各處仁人君子惠濟得於今日轉託楊君子萱匯定合盛元九千兩元豐玖八千兩蔚盛長八千兩日昇昌五千兩共匯票庫平三萬兩又現規銀五百兩解呈朱曼伯先生陸續兌交嚴佑之諸君孫嶼芝劉浩如諸君分賑河南上　又備現庫銀一萬兩井蒙劉爵撫憲捐米三千石解呈任畹香先生陸續兌交張廉泉經佩卿諸君分賑河南下游皖北等處共付出規元四萬四千六百七十兩是爲第六批連前共解規銀十六萬四千三百四十六兩九錢五分内計敝處收解者六批止十萬七千兩有奇高易收解者八批一萬七千五百兩有奇絲業收解者三批止一萬五千兩與昌收解者四批止一萬三千兩文報收解者五批止一萬一千兩有奇照佑翁來函三萬一縣之說可敷一月五縣之賑災　太廣時日方長竊不禁躊躇四顧也十月十九日豫賑處陳煦元施善昌葛繩孝李朝覲王松森經元善謝家福同拜啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年十月十一日京報全綠]  
　　宫門抄○護理江撫李奏遵保剿平雩都土匪出力各員懇請獎叙摺○又奏籌解第二批京餉制錢片○滇撫譚　奏借發　元來三井煎鹽柴本銀兩摺○護江撫李奏贑關短徴盈餘銀兩籲懇援案减免摺○又奏籌解第一批京餉制錢片○湘撫卞奏甄刑知縣留省補用片○十月十一日工部鴻臚寺正紅旂值日無引見○工部奏派承修貢院工程派出崑岡許庚身○召見軍機福中堂徐用儀尙昌懋吳樹梅○○護理江西巡撫布政使臣李嘉樂跪奏爲遵保剿平雩都土匪出力員弁懇恩　部照請獎叙以昭激勸恭摺仰祈聖鑒事竊照江西雩都縣匪徒王時隴假　武職大員盤獲刦逃負嵎抗拒檄調各營圍捕擊破車頭寨拿獲匪首王時隴等發交南贑道文事審辦業經臣先後附片會奏欽奉硃批覽奏均悉卽着飭屬分别搜捕安撫以靖地方出力　弁准其擇尤酌保數員母許胃濫欽此欽遵轉行照辦在案臣查該犯王時隴曾在軍營既能邀集游勇冐稱提督又能煽惑愚民盤踞車頭土寨擄掠近村糧食抗拒官兵數月之久較諸尋常土匪情狀尤爲兇横各營前往察看地勢匪衆膽敢出寨迎撲先　勇丁申道發奮勇擒斬多名攻破匪寨派弁跟追至瑞金縣地方將首犯擒獲辦理尚爲妥速詳查勞績以記名提督申道發管帶之　字營爲最據各營酌保員弁開單前來臣以游勇土匪糾合滋事一鼓蕩平本與軍營累年苦戰者有别不得稍涉鋪張卽將各營所保略多者認眞核减未實者槪子删除惟　字營於駁後續呈清單覆核尚無冐濫查此股匪徒恃衆劫犯踞寨弄兵屢諭縛獻自惡玩抗不　日播謡言僞示聲稱攻襲府縣各城閩粤邊界皆爲震動歴經贑南道文惠署贑州府知府王之藩署雩都縣知縣陸垣捐懸賞格　散脅從管運軍火整備圑防遂使匪黨漸離事機得手王時隴竄至瑞金縣石枝地方該署縣華文匯親率丁役會同各弁將該犯拿獲該管道府及兩縣辦理善後安撫地方一律平靖均屬著有微勞所有在事出力之花翎儘先補用游擊猛勇巴圖魯申得祿請俟補游擊後以叅將儘先　用花翎都司銜儘先補用家備張官元請俟補守備後以都司儘先補用五品軍功周景春蕭占魁均請以外委儘先拔被贑南道文惠署贑州府知府王之藩署雩都縣知縣陸垣署瑞金縣知縣華文匯均請賞加一級並准隨帶此次酌保文武員弁人數　經核减班次且非過優均照剿辦土匪尋堂勞績章程辦理别帑附保清單亦無續保另案實係懔遵擇尤酌保毋許爾濫　　旨合無仰懇天恩俯准飭部照請給獎以昭激勸其餘出力稍次員弁由臣酌給功牌外獎藉查鼓勵除照新章將保舉各員弁　歴關單分别送部查核並王時隴業經騐明正身斬梟示衆及捕獲餘匪統俟訊明另案具報外所有遵保出力員弁緣由謹會同兩江總督臣曾國荃恭摺具奏伏乞皇太后皇上聖鑒訓示謹奏奉硃批該部議奏欽此○李嘉樂片再查前准户部咨　親王等奏會議整頓錢法案内江西籌議酌提制錢五萬串擬於本年九月封河以前籌湊足數委解部庫交收業經臣會同兩江督臣曾國荃附片具奏奉硃批覽欽此欽遵轉行並將　備第一批制錢二萬五千串由司批委試用通判郭俊領解前赴户部交收在案現經續籌第二批制錢二萬五千串應卽委員赶於九月以前解往俾免封河兹由司札委候補知縣許繹領解於十三年九月初三日起程由水路解往九江雇用輪船運至上海更换外海輪船裝運至天津由天津雇换船車至京前赴户部交收據署藩司瑞璋詳請具奏前來除咨明户部外所有江西酌提京餉制錢五萬串現於第二批籌解足數緣由理合　片陳明伏乞聖鑒謹奏奉硃批户部知道欽此○○頭品頂戴雲南巡撫臣譚鈞培跪奏爲借發黑元永三井柴本銀兩預採供煎以顧課欵恭摺仰祈聖鑒事竊查光緒十年奏銷案内准户部議覆嗣後如有必須煎鹽柴本應遵奏案先期奏明始准出借以昭愼重等因轉行在案兹據署鹽法道湯聘珍會同布政使會紀鳳詳稱據署黑井提舉鄒馨德詳稱黑元永三井自九年被水漕災繼以悶風侵水迭次停煎灶情日見艱窘井情日見疲滯現巳節屇初秋灶無積薪若不照案借給預爲採補實不足以紓灶困而顧課欵等情查則例内開雲南黑井借給柴本銀二萬兩每年秋初全行發給提舉傳集殷實柴户眼同各灶户按數給領採辦運井自次年春季起分作四季於灶户賣獲鹽價内扣收還欵扣收不足將提舉照例開叅倘有無著經放之員賠補等語滇省自兵燹井務廢弛年例事件未盡規　黑元永三井柴本歴年皆係借給銀一萬五千兩由提舉發領預採次年扣收解繳仍於奏　列册造報在案兹據該署提舉詳借柴本核與例案相符所稱灶困亦屬實情黑元永三井課欵冠於滇中各井擬請照案借發光緒十三年分柴本黑并銀七千兩元興井銀五千兩永濟井銀三千兩共銀一萬五千兩飭令該署提與出具印領在於本年徴收黑元永三井鹽課内分次借發傳集殷實柴户灶户給領上緊購採運井預備供煎藉資調劑而顧課欵仍飭自光緒十四年春李起子限一月按月扣收隨課解繳清完入册倘有無著及扣繳不足將該提舉叅處責賠等情　請具奏前來臣等覆查無異所有借發黑元永三井柴本銀兩預採供煎緣由謹曾同雲貴總　臣岑毓英恭摺具陳伏乞皇太后皇上聖鑒謹奏奉硃批户部知道欽此○○護理江西巡撫布政使臣李嘉樂跪奏爲贑關光緒十二年分短徴盈餘銀兩實因今昔情形不同力難賠補籲懇天恩援案减免恭摺仰祈聖鑒事竊查贑　每年額徴止稅銀四萬六千餘兩盈餘銀一萬八千兩兹據吉南贑甯道兼管贑關橋稅務文惠詳稱自光緒十一年十二月十六日起至十二年十二月十王日止一年期滿徴收正稅連耗銀一萬八千一百七十四兩一錢八分三厘又臨關零稅連耗銀一千四百八十八兩七錢六分六厘又江海關代徴補納贑關絲稅正耗銀三萬三千五百一十三兩九錢九分四厘以上總共銀五萬三千一百七十六兩九錢四分三厘内除扣支部科内閣公費管關養廉書役工食雜用等銀六千一百三兩四分一厘又除起解盈餘飯銀加平水脚銀二十七兩四錢九分九厘外實徴額稅銀四萬六千四百七十一兩五分五厘盈餘銀五百七十五兩三錢四分八厘一併湊解光緒十三年分京餉並内務府參價另行分别辦理惟盈餘一項核與額定三萬八千兩之數尙不敷銀三萬七千四百二十四兩六錢五分二厘伏查贑關徴稅向以絲茶爲大宗其次則洋廣各貨自沿江沿海通商以來絲茶概赴上海九江漢口等處銷售不復遠涉粤東其洋廣各貨悉由輪船運入晉江不由贑郡經過遇有閩廣來貨數亦不多近年商販愈巧其運售各貨又多由洋關完納子口半稅赴關照栗祇須查騐無稅可徴通年核計此項少徴稅銀亦不下數千兩之多現在贑關征稅僅頼本處所産杉木白糖茶油等項以及零星土産藉養徴收因上年雨水不均茶油收成歉薄兼之洋糖盛行土糖滯銷糖行多虧折歇業蔗田改種雜　致糖油二宗大爲减色其杉木一項因木商資本不充加以銷路疲滯是以稅務益形短絀　能暢旺雖經該道文惠設法招徠兾復原額無如貨乏來源仍不克徴收敷額查核本届收數比較上届雖稍有加增核計定額仍短征盈餘銀三萬七千四百二十四兩六錢五分二厘若令賠繳實屬力有未逮惟有瀝情詳請奏懇援照同治年間成案减免九成减剩一成分年攤賠等情前來臣查該道文忠經理關務尚實心整頓故本關此次比上届多徴銀四百九十餘兩惟苦於今昔情形招徠乏術致使稅課盈餘仍未能足額臣體察情形尚非稽徴不力台無仰懇天恩府准將贑關光緖十二年分短征盈餘銀兩援照同治年間成案减免九成减剩一成分年攤賠以示體恤而勵將來臣仍當督飭該關道實力征收務期稅數漸復舊额倘或始勤終怠以及任聽書役征多報少卽行據實叅劾不敢稍事徇隠除咨户部外理合恭摺具陳伏乞皇太后皇上聖鑒訓　謹奏奉硃枇户部議奏欽此○○李嘉樂片再查前准户部咨醇親王等奏會議整頓錢法案内江西籌議酌提制錢五萬串擬於本年九月封河以前籌湊足數委解部庫交收業經臣會同兩江督臣曾國荃附片具奏奉硃批覽欽此欽遵轉行在案兹經籌備第一批制錢二萬五千串由司批委試用通判郭俊領解於光緒十三年八月初三日起程由水路解往九江雇用輪船運至上海更换外海輪船裝運至天津雇换船車至京前赴户部交收據署藩司瑞璋詳請具奏前來除咨明户部並飭續籌委解外所有籌解第一批京餉制錢緣由理合附片陳明伏乞聖鑒謹奏奉硃批户部知道欽此○○卞寳第片再查定例道府州縣歸候補班人員子限一年察看甄别等因歴經遵辦在案兹查有同知銜候補知縣上官廉年三十九歲貴州鎭遠縣監生原籍江西金谿縣於光緒十二年八月十二日到省連閏扣至光緒十三年七月十二日一年期滿例應甄别據藩臬兩司會詳前來臣詳加察看該　上官廉年壯才明辦事穏練堪以留省照例補用除將履歴咨送吏部查照外謹會同兼署湖廣總督臣奎斌附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒十三年十月十二日京報全錄]  
　　宫門抄○諭旨一道錄前○發抄旨五道○湘撫卞奏恭革道員摺○將軍慶奏州縣墊辦兵差擬請酌留糧租等銀給領摺值又奏捕獲鹿羔不敷額數請緩補拿摺○湘撫卞奏安鄕縣匪徒全數拿獲訉明正法摺○十月十二日内務府國子監廂白旗與日無引見○掌儀司奏十五日祭奉先殿澍貝勒行禮○召見軍機鍚珍童華芬車德慶○發抄慶裕奏廣寍令祥瑞廻避緝開原令李寳善對調奉硃批吏部知道欽此○又城守尉知縣等捕務廢弛摘頂奉硃批祥翰盛昌華均着先行摘去頂戴勒限此拿贓賊務獲餘依議該部知道欽此○奎斌奏馬匹無缺奉硃批兵部知道欽此○恭鏜奏循例請修船隻奉硃批該部議奏欽旨○恭壽奏循例考騐軍政奉硃批兵部知道欽此○○頭品頂戴湖南巡撫臣卞寳第跪奏爲特叅試用道員劣跡昭著請州卽行革職以肅官方恭摺仰祈聖鑒事竊查湖南試用道蕭允文浮躁謬妄性情貪鄙初捐同知指發浙江光緒十一年有住居揚維之江西人曾恒甫托伊代捐知府該道將曾姓銀兩自捐道員指發湖南於是年十一月到省上年經粮道詳委該員與候補知府李總炳承造直隷剥　在常德設廠該道並不常川住廠監工日與省城世族少年往來微逐造言生事本年閏四月間向臣面求善後局　辦差使並向藩司求補粮道臣與藩可皆未允許該員到省年餘傾　同官幾欲局差及補者道缺皆伊一人得之而後快一童躁進爲爲險詐下至府經州縣無不畏之如虵蠍實爲官塲之蠧剥船造成該道夥同開設怡元錢店之毆陽藻購買木料數萬藉剥船護木名援引乾隆年間糧船護木免稅章程求臣奏請免稅臣諭以糧船重運此係宛船未能請免駁斥該道購買木料係用怡元錢店匯　及至怡元兌銀怡元驟行關閉希圖誆騙該道在司庫具領運費五千兩據同辦剥船委員李維炳禀稱該道據爲己有並未發交船廠辦理起運事宜似此種種劣跡亟宜甄劾以肅官常相應請旨將湖南試用道蕭允文卽行革職交藩司押令該員將所領運費銀五千兩卽行交出並查明剥沿工料有無偷减俟其經手事件交算清楚勒令回籍免致在湘逗遛復生事端謹會同兼署湖廣總督臣奎斌恭摺奏叅伏乞皇太后皇上聖鑒訓示謹奏奉硃批另有旨欽此○○奴才慶裕跪奏爲州縣墊辦兵差無　撥發疑請循案酌留糧租等銀藉資給領而杜虧挪恭摺抑祈聖鑒事竊查奉省各廳州縣遇有征撤兵差過境雇備車騾支發鹽菜口糧　需銀兩當時皆由承辦之員設法籌墊准銷之後無欵撥發每致虧挪滋弊曾於同治十一年暨光緒元年間兩次奏請酌留各屬經　地丁粮租等銀扣除歳支用項餘皆留備撥領在案兹查光緖十一等年各廳州縣墊辦征撤經過各項兵差己奉部咨准銷事價鹽乾騾脚等銀二萬五千八百五十餘兩而上次奏留同治十三年暨光緒元二等年地丁解地租等銀十四萬有零除陸續撥用外現僅存銀五千四百九十餘兩計己不敷撥發此外尚有續報未准部覆之興京廳等處墊辦光緒五六七八九等年車價等銀千六百七十餘兩並有各屬未經報齊應銷光緒十二三等年籌墊銀約在四五萬兩之數現飭赶緊造册報查以憑核銷統計應發銀兩爲數甚鉅且查近年東三省辦理海防練運時有運用軍械火藥等項需用車價均宜隨時應付用項浩繁部議新章州縣經徵正雜粮租銀兩皆當隨徵隨解報部充餉不准存留屬庫承辦各員無從籌墊每恐貽悮要差爲慮應須預爲計及通盤籌畫似宜寛爲酌備銀兩方足以資撥發而應要需自應　案懇請擬將各屬經徴光緒十二年解地租銀並十三四等年地丁等銀除去歲支用項分年留備以便撥發兵差車價鹽乾騾脚之需似此量爲籌撥庶各屬辦差有　不至虧挪所有各屬籌辦兵差墊款循案懇請酌留粮租等銀給領緣由理合恭摺具奏伏乞皇太后皇上聖鑒訓示遵行再奉天府尹臣裕長遵旨入京陛見未經會銜合併聲明謹奏奉硃批着照所請所部知道欽此○○奴才慶裕濟祿跪奏爲本年應進鹿羔不敷額數謹將捕獲鹿羔三十一隻先生解送仍請援案緩至次年補拿恭摺仰祈聖鑒事竊查奉天每届二年於立夏後芒種節前出派官兵赴圍捕拿鹿羔六十隻遊省入圈派員喂養節届霜降解送奉　苑查收歴辦在案今届捕拿鹿羔之年照章于立夏後派委恊領訥欽帶兵赴圍捕拿並札委驍騎校依克錦俊德隨圈喂養嗣據該協領禀稱照章出邊進圍逐日帶兵上山捕拿　因圍内鹿隻稀少未能拿獲足額現獲鹿羔三十一隻交與驍騎校依克錦俊德等運省入圈喂養等情廪報前來奴才等恭查應進鹿羔六十隻現捕獲鹿羔三十一隻尚短二十九隻檢查成案每逢捕拿之年如解交不及一半者將拿鹿之員隨摺附叅請緩至次年補拿送交等因在案今該恊領陋欽所禀圍内鹿隻稀少係屬實在情形且此次捕拿鹿羔己獲過半合無仰懇天恩暫免置議其下虧鹿羔二十九隻擬請援照成案仍責成協領訥欽明年照數補拿送交以原符額　將本年應交鹿羔三十一隻派員解交奉宸苑查收外理合恭　具奏伏乞皇太后皇上聖鑒謹奏奉硃批該衙門知道欽此○○頭品的戴湖南巡撫臣卞寳第跪奏爲安鄕縣匪徒滋事著名頭目全數拿獲訊明正法恭摺仰祈聖鑒事竊據署安鄕縣知縣施鑑槃禀稱閏四月二十三日有匪徒在縣屬三汊河等處滋事查明匪首談敬臣張星來程杰亭均己下竄等情當經臣派出水陸勇營并通飭沿湖營縣一體兠拿旋據武陵縣知縣李宗蓮拿獲匪首談敬臣訊據供稱投入周萬益會内與張星來　杰亭均充當頭目同謀起事二十三日在九百弓三汊河等處燒榆屬實臣批飭常德府劉　覆審明確就地正法業經臣於六月二十三日具奏在案嗣據署澧州直隷州知州周麟圖革獲匪首張星來選鋒營水師統領總兵陳海鵬巡緝營都司申大發會同己革署安鄕縣知縣施鑑樂將匪管周萬益程杰亭及夥犯余繼感等先後拿獲除張星來一犯批飭岳常灃道督同灃州就近審訊外餘犯解省臣督飭叅司暨讞局委局提犯逐加研訊緣周萬益程杰亭余繼盛彭曉誠王菁萌曾雨亭姚菁和劉老二朱運香分隷龍陽　福湘鄕桃源武陵等縣先年各自投入哥弟會由彭曉誠曾經隨同前獲正法之龍老九在武陵瓦屋壋滋事被拿逃逸光緒十二年閏四月内談敬臣在安鄕縣屬之吳家偏　包修堤工因垸首吳朝南等尅滅工價心懷不服卽强奪垸内猪牛作抵工錢經吳朝前控縣差拘愈加憤恨起意報復並因該匪等同會之程錦堂經灃州訪聞拿獲慮被供出姓名遂與張星來等潜搆逆謀談敬臣曾經投八周萬益會内卽暗遣人糾邀該犯周蔑益等聚衆焚掠意欲先擾安鄕次擾澧州將程錦堂刦出該犯等均各允從陸續前往二十三日先至保和垸又名六百弓等處焚燒築堤土夫所搭草棚擄人入夥隨赴吳家偏垸焚燒垸首吳朝南吳化龍住屋談敬臣並喝令余繼盛用棍將吳朝南毆傷倒地吳化龍亦被刃傷均未斃命二十四日周萬益等復同談敬臣張星來前赴三汊河該處圍總陳學漢陳以酒食欵待懇勿擾累地方陰約紳董曾毓林齊圑捕捉詎機事不密致談敬臣聞知卽將曾毓林房屋燒燬遂至該市財神廟竪立擄　濟貧紅旗擾及菜子坪距安鄕縣城十餘里談敬臣在途將該縣探役車差殺斃禁旗困聞縣中業己齊集團練不敢進折回六合琓擄獲船隻竄入湖港開赴張公垸六合垸等處牘處焚掠刼過益陽不知姓名人貨船一隻搶得布疋等物又搶得曾姓米船並搶掠木簰一架得錢二百餘千旋聞水陸各營剿捕該犯等卽紛紛逃散先後就獲此訊據周萬益等供認聽從談敬臣滋事焚掠之情形也又據署澧州知州周麟圖訊據張星來供認於四年前聽從談敬臣入會本年閏四月二十三日談敬臣商謀起事實因前在吳家徧垸包築堤工與吳姓有仇起意報復邀允伊等聚衆焚掠伊伙同　得船隻並强搶船米等語　周萬益　所供相符經岳常澧道寉穆之覆訉具禀前來查周萬益等以積慣會匪聽糾媒逆放火據人搶掠客船分受布疋錢米寔屬狂悖己極應將周萬益張星來桯杰亭余繼盛彭曉誠王靑萌曾雨亭姚菁和劉老二朱蓮杳十犯均卽就地正法傳首犯事地方縣杆示衆以昭炯戒其前獲之夏坤山等二十四名或稱僅止入會未與遂謀或脅同行旋卽逃　雖迭加　詰堅執如前尚恐狡供避就仍飭嚴審另行辦理選鋒營水師統領總兵陳海鵬督勇駐札三汊河炎天酷暑不辭苦瘁會同地方文武將此案逆匪頭目全數弋獲實　著有徽勞應與拿獲匪首談敬臣之武陵縣知縣李宗蓮拿獲匪犯　曉臣等多名之都司申大發均請旨交部照例議叙以示獎勵己革署安鄕縣知縣施鑑槃懸賞購線會同營弁拿獲周萬益程杰亭曾雨亭姚菁和等多名雖屬疎防於前尚知愧奮於後且於談敬臣等起事之時防其竄擾縣城當即自募勇丁並齊民圑駐防河工　加巡守盤獲匪探佘少宕一名訊明正法賊見有備遂不敢窺伺縣城分有微勞足錄可否仰懇天　准其開復原官飭部核　辦理所有安鄕匪徒滋事著名頭目全數拿獲正法緣由謹會同兼署湖廣總督臣奎斌恭摺具奏伏乞皇太后皇上聖鑒訓示謹奏奉旨另有旨欽此 
 
