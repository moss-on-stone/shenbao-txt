# 1892 - 333 - 4907050

 

Page 1

 
 
[精印隨園三十種告成] [  圖書集成局啟]  
　　隨園太史文章經濟冠絶古今海内通儒無不仰之如泰山北斗生平　述博至數百卷益以他善共成三十種兵燹之後原板蕩焉無存翻刻　亥豕魚魚幾至莫可辨認本局覓得初印眞本悉心　校排印成書紙張旣潔白無瑞墨色尤光潤可愛分釘四十八本盛以金　木和刻巳告成卽日出售核定每部實價洋銀五元諸君子有先覩爲快者請移　至申報舘帳房購取可也 
[與客論本報所登活捉事]  
　　昨日申報登杭州訪事人來信謂浙江候補道彭觀察　前數年買二妾抱衾與裯克盡厥職九月下浣觀察因公務輿馬而歸忽然怒髮衝冠雙眉劍竪妾爲之脫袍褂易便服觀察順手　掌繼又以右足踢中其小腹昏暈倒　洎旁人扶之起則已玉殞香消矣觀察並不過　惟命草草棺殮至本月初旬某日觀察忽見妾立於燈影之下揮之不去問之不答知有冤孽卽登牀假寐不覺喃喃作囈語家人急延醫診治醫者並不解爲何症投以湯藥不效乞以經懴超度亦無靈越一日卽名登鬼録有客閱而疑焉問於執筆人曰意者鬼果有靈乎果能向人索命乎執筆人曰奚而不有哉我聞志鬼之書莫先於盲史彭生化豕伯有爲爄歴　紀載若寓諸目至晉漢而齊諧洞冥搜神諸記更覺窮形盡相誕幻離奇近世小說家亦率以說鬼見長或披髮呌號或游戲三味或温柔　　或孤普零丁雖曰文人好奇夫亦豈盡空中　閣哉客曰然則我見人死後多冥然罔覺者兹彭觀察之妾何以竟能　之索命燈下現形耶曰人之所賴以生者曰精曰氣其爲病死者精旣銷磨殆盡氣亦隨之而亡是以魂赴重泉冥然罔覺耳若不得其死如接繯自剄呑烟服毒之類則精旣依然完好氣卽未便銷亡冤無所伸能不現形爲崇卽如彭觀察之妾爲共主人脫袍褂易便服此則能盡妾婦之道可稱知命小星而乃平地生波慘遭踢斃冤沈海底永不見天能無積怨成仇冋之索命乎　我見世家大族　虐妾婢者亦多矣或吼起河東懾於大婦之威以致背人自盡或主人任情喜怒喜則加諸膝怒則墜諸淵晉鳳鞭鸞習爲常事甚至匿其衣服絶其飲食務令旣凉且餒輾轉畢命於藁席之中此其怨氣難消死而有知有不現形作怪者乎至於老優之虐雛伶惡鴇之虐買女村婦之虐養媳工匠之虐學徒尤爲慘無犬日梨園子弟容色易衰往往購得貧苦人家小孩爲之薙面薰香給以鮮衣美饌見客則教之伺候登塲則授以歌舞一或不愼觸怒其師則鞭撻父加横施楚毒每有廣筵伺客巧笑工嚬而臂上頸間傷痕歴歴者噫夫亦大可憐矣至於鴇兒之惡尤爲罪不容誅家蓄錢樹　株藉以博纒頭之錦宜其珍惜愛護不忍摧殘矣豈知竟有大不然者幼時爲之穿耳裹足歴盡艱辛稍長則延得曲師導以琵琶歌曲朝笞暮打視若固然其或色藝平常無人問鼎盡情作踐固不待言幸而艶幟高張芳名鼎盛客意旣屬則卽偪令梳櫳小妮子偶然氣　心高或至含羞自盡否則隨波逐浪璧毁　不得　　興言及斯能不令人髮指耶若夫養媳幼時撫養在家待其長大成人爲之擇吉含卺藉以主中　　宗　宜何如愛憐而姑息耶乃鄕愚無識每每於已子則珍愛之於養媳則摧挫之苟　　以艸具寢以　得已可　爲慈姑嘗聞有因終夜迫令紡紗偶或假寐以簪刺其眠眶者有限其一曰捨柴若干偶或短少以火灼其手皆者有逃歸母家拘回而鎖諸糞　之上者種種非理凌虐幾過於獄卒之待罪囚人生不幸作女子身又不幸　爲童養媳倘竟凌虐以死其能免十地府含冤乎所更可惡者其爲極惡窮兇之工匠人家子弟旣不能讀書識字又不能服賈牽車乃令其一拜爲師習爲藝事亦翼其習之成就藉以博朝饔夕飱也乃爲之師者惟令淅米先菜桃水搬柴梢或不從遽施鞭朴每見縫工則擊以尺木匠則敲以斧薙髮匠則更取樹柴毆之若此行爲行路人且爲之駿鼻而其徒則默默忍受略不敢有所怨言亦以平日懾於師感非果甘心苦此也迨至三年巳届請酒滿師而藝尚未成祗添得笞痕遍體噫吁嘻誰非血肉之軀而忍施以毒手脫令因傷而斃其不致怨鬼之索命者幾希矣雖然優也鴇也村婦也工匠也要皆粗鹵無識之人是以忍必害理若此我獨不解如彭觀察者堂堂然爲監司大員而竟視人命如兒戲坐令如花似玉者頃刻卽玉缺花殘今特因索命而亡耳否則他日高坐堂皇有不逞忿怒於一朝以致草　人命者哉或曰其妾或有暗昧不明之事故觀察惡而斃之未必果無端踢斃也我謂不然使其妾果行止有虧則死後自知悔悟當必怨氣全　今竟立於觀察之前公然索命許以誦經禮懴靈應全無此則其爲枉死也决無疑義而何得以他事誣之哉客曰然則君旣有筆墨之任盍將一　　筆諸報端俾各省顯宦人家鑒及前車弗復視人命爲無足輕重或亦盛德事乎執筆人曰是無不可固書此以付手民 
[諭旨恭錄]  
　　十月初三日軍機大臣面奉諭旨本月初九初十日俱著推班欽此○初七日太常寺題十一月初三日冬至大祀天於圜丘奉旨朕親詣行禮四從壇遺恩慶鍾秀英俊德壽各分獻欽此 
[本館接奉電音]  
　　昨由京友電傳上諭一道敬謹陳　登○十月十五日奉上諭御史陳懋侯奏各省州縣濫用非刑請飭嚴禁一摺内外問刑衙門殷立刑具本有一定制度若如所奏各省州縣濫用非刑實屬大干例禁著各該督撫申明舊例嚴行禁止如有前項情事卽著隨時叅辦毋稍姑容用副朝廷明愼用刑至意欽此 
[日本大火]  
　　上月十號午前四點鐘日本富山市東堤町失愼延燒街道十三處全燬　三百十九户半燬者十六户神社二學校一會社四倉庫一納貨屋一電柱二枝至八點鐘始得救息人畜死傷之數尚未詳悉越日又報東京淺草區大火共燒燬六百十數户 
[東瀛選勝]  
　　近日東京風傳伊藤總理擬將海關出口貨概行兔稅陸奧大臣亦有此意不知果否○北松浦郡志佑村字柏崎漁人松本喜作於近海獲一大　長徑三尺餘抵一螯秤之重五百兩兩眼突起向天銳透徹皮甲堅凝用利器剌其腹始克就擒持至家中爲同村人加藤某以銀三元購去浸以藥水以供玩好○天津函致長崎囑雇日本慣在水底撈物乃熟諳機器濬河之人由外浦町橋本清代雇六名搭船前去又上海府矮哈麻會社來電亦託雇數十名有疏通吳淞口之說 
[海外桃源]  
　　日本宫城縣中羽前街道從事開鑿已閱多時自加美郡東小野田村以逹山形縣北村山郡母袋村俗所謂柳瀨也地處深山人跡罕至日前工竣忽於此處見一人家家共五人詢之老者云於十年前卜居於此揆其意惟恐人見蓋遁世者流也覩其狀面姤而髮結宫城縣知事船越君聞之親造其廬見其所居之屋支木爲柱上覆 
 
 

Page 2

 
 
以草下掘土爲坑屋内别無器具惟小硃漆碗内盛放鹽水常食木實不舉烟火船越君僅得其數語而返工人知其事咸欲往視於是男女老幼駢肩接踵而至及抵其處杳無所見想已遷往他處矣若而人者豈無懷氏之民歟抑葛天氏之民歟 
[僬僥遺種]  
　　日本宫城縣仙臺市人小野寺忠松之長子名長平者娶媳名玉菊年二十五歲結褵已數載當入門時見其身矮不過二尺五寸戚友咸訕笑之而忠松以爲姻緣早經註定令子勿棄長平遂安之近年思得一法將媳帶往各地招人觀看人皆以爲見所未見不吝施與本年六月間在朽木町招看玉菊忽肚腹膨漲如被虫嚙忠松憂之再三盤詰始吐實情言曾與長平再度春風得毋懷孕乎前月二十三號招產婆二人至囑爲調護且囑之曰得保產婦足矣產婆見玉菊身材短小恐無用武之地謝以不能嗣又聘到產科名醫三人施以機器至三十號分娩小孩長二尺左右視之已斃玉菊依然無恙近日體更肥健合家無不額手相慶 
[壬辰科武殿試題名錄]  
二　甲　狀　元　卞　賡江蘇海州　榜眼張連同河南宜陽　探花李連仲直隸大名 
二　甲　花　翎　全雲龍山東金鄕　劉存智廂曰漢軍　羅文炳四川蒲江　李裕功雲南雲龍　朱殿卿江蘇東臺　李廷瑞廂監漢軍李家俊廣東新寍　潘吉昌福建閩縣　張慶銘福建閩縣　薛夢蛟福建閩縣　榮　華廂黄漢軍　陳懷玉直隸正定　陳鴻年四川内江榮占鰲雲南邱北　劉同春河南平州　秦名富四川銅梁　吕國華江蘇江寍　李鎭鈞江蘇山陽　泰　源正紅滿洲　三　甲　藍　翎馬聨甲江蘇海州　易國相四川合江　鄧正彪廣東羅定　陳德大廣東惠州　何爾晟雲南會澤　程定邦安徽阜陽　陳桂元浙江瑞安魏冠軍河南彰德　歐三拱湖南常寍　林高飛福建長樂　韓思承直隸天津　郭德堂安徽鳳陽　李守身山東定陽　馬朝陽順天宛平閣德榮直隸遵化　馬政芳江西樂平　陳太和直隸廣豐　羅家杰廣東歸善　德　俊正黄滿洲　米生富甘肅清水　梁廷一廣東茂名　　鈐甘肅秦州　吳拔楨福建長河　蕭殿奎四川金堂　叚稅堂河南臨穎　王振國河南葉　　劉河清甘肅秦安　謝廷賓河南太康　秩茂陜西興平　喬仲元山東龍昌　于龍勳山東昌邑　錫　傑直隸臨樂　營　用　　　　　范長春直隸玉田　任立言直隸贊皇周啟昌江蘇東臺　秦紹衣江蘇上海　周榮光廣東潮陽　李殿元安徽　州　張淵瀾福建屏南　周騰輝江西臨川　閻祝三奉天廣寍胡令寅安徽太湖　萬壽鴻山東蓬萊　鄒躋堂湖南祁陽　秦文選山東貫城　全　安廂紅滿洲　汪源椿安徽休寗　崔龍驤山東濟寍王　宸直隸東光　謝廷珍直隸束鹿　楊志神廣西平樂　朱琪昌浙江鎭海　唐一壽廣西全州　周勝祖浙江瑞安　趙紹龍浙江瑞安李占庚直隸昌黎　徐德成浙江山陰　陳濟源浙江永嘉　郝玉堂直隸常明　孟朝桂正藍漢軍　百連城順天通州　周鴻逵河南河陰馬志乾河南固始　馬騰光河南榮陽　洪　喜正白蒙古　華　芳廂黄滿洲　陳希彭直隸平陽　吳家賓雲南廬州　徐鳳鳴順天宛平姚　敏直隸固安　鄔起鵬四川合江　張虎臣江蘇邳州　張明揚廣東潮陽　龍登雲四川天全　衛　用　　　　　李佑忠四川雅安李玉璠雲南永善　馬河圖雲南時弼　葉文榮福建安溪　陳紹濂福建崇安　楊雷昌廣東歸善　賴英豪福建永安　林肇英福建侯官楊殿揚廣東東莞　何亨通福建惠安　寍繼元安徽頴州　丁作蘭湖北黄州　劉英翰山東壽張　楊登榜安徽廬州　徐定章廣東和平徐擒虎浙江蕭山　王錫琛山東諸城　黄錫鵬湖北黄陂　吳占鰲湖北黄陂　王夢鰲安徽太湖　林祥青江西壽安　王忠乾湖南零陵楊樹華湖南武陵　傅鳴鈞江西臨川　謝開榜江西清江　馮占魁湖南零陵　單同爵山西犬寍　劉石鑅山西崞縣　郝廷魁山西代州王春榮山西黎城　童子陵江西安仁　雍輔國山西洪洞　章國志江西萬載　趙亮清廣東新會　林旣昌廣西平樂　司徒觀廣東開平黎鎭邦廣東東莞　黄殿榮廣東新會　何汝鑣廣東香山　凌福濤廣西宣化　曹長清山東兗州　侯樹楨山東清平　程紹中湖北麻城丁海祥山西榮縣　胡鳳山湖北黄陂　張成光山東寍武　趙凝祿山西榮陽　吳兆熊貴州山思　劉祖榮湖北棗陽　鄒永嘉貴州桐梓魏榮濤湖北孝感　徐安霈貴州松桃 
[補行　殿試]  
　　癸未科中式周廷甲江蘇庚寅科中式任安國安徽錫光吳永福江蘇百瑞明山西王振魁直隸玉祥彭振魁江德三湖北 
[戴德不忘]  
　　從前曾文正公總制兩江時偉業豐功彪炳寰宇而於兩准鹽務尤能認眞整頓釐定新章淮商獲益良多迄今鹺業中人猶噴噴稱道弗置本月十一日爲文正公嶽降之辰所有在揚四岸商人糾約同袍醵金追薦藉以仰酬盛德前一日由四岸值年遍發傳單邀約各商至期先在湖南會館齊集然後各具衣冠至祠中排班行禮蹌蹌濟濟肅靜無譁是亦一時盛典也 
[總辦涖局]  
　　前報紀儀徵淮鹽總棧經大憲檄委曾觀察丙熙接辦傳聞有初十日履新之信兹悉曾觀察因省中有事未克登程遲至十二日始行抵圩旋擇於十三日未時接受關防前棧憲凌觀察瀛眷近已來揚租賃羅灣街西首民房爲公館於十三日鶯遷觀察俟一二日内交代清楚亦擬來揚云 
[武試紀餘]  
　　廣州來信云武試將竣學政徐花農宗師定於本月初十日爲新進各武童簪花○順德縣武生高岐章於道光壬辰年入學迄今已花甲一周例應重遊泮水經縣紳禀諸學憲學憲准之著於奬賞時一體赴院簪花飲酒亦佳話也 
[登州海市]  
　　登州歲試文塲業已竣事自下接考武童赳赳者流可以及鋒而試矣○自下元節後天氣陰霾初五夜大雨淋漓至天明雨止風狂滕六君乘興而來至初十日尚未晴霽當大風初起時口内船隻拖錨走纜者不可勝計又有南船一隻吹至岸上壓碎小舢板數隻碼頭上新栽木樁被風拔去按烟口素患東北風然風浪爲災從無如今年之多者○圉夫牧豎牽長耳公跋涉長途往來載客聲價日高無不趾高氣楊自北口封河過各日稀脚價因之而减近日雨雪交加河氷凍全若輩遂無所事事旅舍徘徊雙眉愁鎖迥不似往日氣象矣○烟臺山下上年創修胡三太爺廟民間求藥問卜偶然有效愚夫愚婦遂深信不疑趨之若鶩以故香火甚盛有某姓婦假託仙靈造言惑衆藉以歛集資財某醫見而垂涎自言與大仙結爲昆弟所用之方藥皆曾就正大仙人多信之又時與某姓婦相主還以兄妹相呼彼此雖相猜忌而不邮各攻其詐惟有狼狽爲奸自欺欺人而已廉恥道喪豈但爲醫門之敗類哉至其術之精粗更不問可知矣○登州鎭章軍門曾在膠州青島地方監修砲臺兹於初八日來烟適初十日恭逢皇太后萬壽遂至天后宫隨班行禮○初十日恭逢皇太后萬壽聖節道憲李觀察率同所屬員弁在天后宫行慶賀禮停泊口内各兵輪亦於午刻燃砲升旗同伸祝嘏是日又值李觀察太夫人壽辰觀察於拜牌後回衙祝壽萊衣侍養鈴閣凝祥樂叙天倫可謂盛矣 
[袁江雜錄]  
　　安瀾戲館由滬上聘西士前來搬演戲法耳目爲之一新價目因之加漲○學憲於初八日接考武試外塲○初六日陰雲四合天氣寒冷人皆易棉而裘初七日清晨盆盎中已見薄冰腰細沈郎不免雙肩高聳矣○翁邑尊在各鄕鎭設立公所收買蝻子揀净者每斤五十文○江蘇江北回空各漕艘刻已陸續抵浦載貨南行 
 
 

Page 3

 
 
[浙省官報]  
　　十月初四日織造英詁經山長俞中書科中書鮑步章均拜會翰林院朱家寳由京來親拜呈硃卷候補道任進見遊擊趙昌榮禀謝巡查差叩見杭州府陳禀見仁和縣伍錢塘縣朱俱禀見前署會稽縣李光益禀知在郡交代清楚回省禀到並呈府結叩見候補鹽經歴陳蕃誥府經歴葉承恩俱禀候騐看叩見縣丞白曾蔭禀知藩司委於潛採於术差叩見脫世忠指分江蘇候補經歴朱寳禾俱禀到候騐看禀見初五日藩司劉差人禀安臬司黄運司惠糧道世嘉湖道王候補道鄒黄宗李李任俱進見杭協林中協曰代理省防統領李候補副將鮑友章叅將唐連勝遊擊趙昌榮蘇長慶徐富春吕春華俱禀見四營都守省提塘蔡杭嘉衛韋候補都司朱陳善孫文彬守備陳茂恩俱禀安杭州府陳候補府許星箕徐士霖俱禀見時慶萊禀銷假禀見胡晉甡袁學彬杭理事溥俱禀安杭同知孟杭通判陸俱禀見門防廳徐由工次回省禀到候補同知余顯周禀見銷騐收楚車正右營湘軍前營師船差錢塘縣朱禀見正任山陰縣唐煦春專丁來省禀知交代在郡會　清楚　墊相符補西安縣葉新選嵊縣丁正任桐廬縣王俱禀安任環增禀奉飭知試看期滿奉准部覆禀見叩謝鄒壽祺禀見禀辭赴王江涇厘局指分廣東缺先巡檢唐鵬年禀候騐看給咨叩見候補府照磨張維楨張曾焯李炘金鼎俱禀候騐看叩見沈崇修李兆熊縣丞白曾蔭倪瑞呈議叙州吏目王寳善俱禀安候補府經歴金標禀見初六日乍都統忠拜會中協白禀安新選湖州府謙貴禀見傳澤鴻禀知奔喪回籍禀辭同知夏之時禀知藩司委復催麗水縣欠解官俸差禀辭朱鑑章由京起服來省禀到前署嵊縣查蔭元禀知交案銀兩本日繳司庫八百兩卽用縣劉珊璸河南人由京分發來省禀到前寍波府訓導戴文元來省禀到禀候騐看起病候補守備葉祖蔭管解官犯赴新疆回營禀到銷差初七日翰林院高寳鑾由京來浙親拜呈硃卷藩司劉差人禀安運司惠進見湘軍水師左營記名總兵費來省禀到禀安署台州府潘專丁來省禀謝飭知上届海運保補缺後以道員用新選湖州府謙禀安候補同知阮祥藻禀銷假卽用縣陳作儀大挑縣柳商賢俱禀知糧道委閱課卷差候補縣黄秉鈞禀辭回餘東關釐局試用訓導嚴寳騏上海來浙禀到叩見丁卯科舉人陳鳳鏘由江蘇來浙禀到禀見候補府照磨吳祖淇遵例捐免騐看來省禀到 
[金陵官報]  
　　十月初五日辦籌防局候補道曾辭赴鎭江勘工直隸州謝國恩奉順直賑捐滬局委勸辦上海業捐初六日户部主事鄭業敬到拜由京來初七日委署南捕通判瞿鴻瑺謝委前刑部主事蕭熙辭帶開濟兵船徐傳隆帶壹壺輪船周國祥送貢赴鎭江並赴清江接學臺典史姚貞幹奉府委學院巡查差暎國領事費禮士管帶英國司威富兵船主葛爾培二位均到會南洋隨員總辦金陵洋務局候補道蔡鈞同知沈敦和廣西知縣張義澍洋務局繙譯龍焦生下關洋務局稽查委員候補縣丞關朝杰各位均見初八日請補江南鹽巡道胡禀知奉札委江蘇賑捐總局支應局候補道吳機器局候補道郭均謝委江蘇賑捐辦大通楚西掣騐卡候補道鄧赴差新授寍國府林載亨禀辭委帶新湘前營叅將龍鎭國叩謝初九日翰林院庶吉士范家祚到親拜由京來督轅牌示揚州營叅將員缺查有兩江儘先副將袁大升借補初十日藩臺瑞請補鹽巡道胡候補道吳郭均禀知本日開辦江蘇賑捐總局事宜候選道徐建寅奉札解洋鎗子彈前赴海軍衙門交納　謝　辭知府羅章禀知騐收寍屬蝻子在下關開局江寍縣藍禀知南鄕相騐並查蝻子新授安徽藩臺德到見由京來准補廬州府范葆廉禀到由安徽來上元縣陶禀知赴南鄕勘案並查蝻子回候補運判沈三成到由滬奉江南機器局解洋槍子來 
[吳宫花草]  
　　十二日傍晚蘇城有某甲跨一怒馬揚鞭馳驟行至金太史塲轉角處適有某公館長隨某乙不及避讓被馬撞倒頭卽砍於石上右眼珠迸出鮮血直流不省人事甲並不瞻顧加鞭疾駛旋經旁人將乙扶起雇人舁歸卽延傷科敷治據云傷勢甚重不肯包醫延至翌日因傷斃命現經親屬等赴有司衙門控告巳蒙允准飭差緝拿未知卽能就獲否○前報紀葑門有命案一起兹聞死者係著名流氓戴三是日經邑尊詣騐飭差緝兇旋聞人言藉藉謂戴被其徒張三刃斃該差卽至觀前近科臺茶館將張三拘案問官研訊數堂張極口呼冤毫無供詞嗣以指兇無憑已將張三釋放現仍飭差緝兇究辦○道前街開銅鋪之某甲與對門某鋪内某乙於十二日午後不知因何起寡始則唇槍舌劍繼竟脚踢拳施扭作一團難分難解無賴某丙以魯仲連自任上前勸散自以爲功謂二人曰若非我竭务非解汝二人必有一傷今當重重酬謝否則不肯干休甲與乙遂各出資若干舉以相贈内受之而去逾時又至請再酬若干纒擾不休甚至敲檯拍凳聲勢洶洶旋經地甲出爲調處令二人再酬若干始悻悻而去甚矣無賴之猖獗也○胥門内某姓家於十四日清晨因早炊不愼遺火積薪登時烈烈轟轟不可嚮邇家人大聲呼救左右隣紛紛馳集得以救息不致蔓延然已受驚不小矣 
[京江道聽]  
　　七濠口某醫稍通岐伯之書兼售韓康之樂術固生疎性尤貪鄙一日明船户某甲持方配樂某醫與之問訊且問此方係何人所開甲以他醫對某醫大言曰此種單方草草服下未有不悞人性命者汝若虚心請教我當妙手回春中胸中本無成見敦請療冶某醫開方付藥而去越日甲病益增劇復向他醫求診他醫怪之問其曾否飲前方之藥甲告以前事他醫謂旣如此仍宜向某醫求治病不愈愼勿返也甲遂至某醫藥肆中盡情痛詈謂其草菅人命欲將牌匾拆毁而他醫亦以毁謗同道有壞醫家行止等詞向瓜洲司控告某醫不知所爲央人向兩處賠罪始得寢事然差役使用巳破費不貲矣○小門口黄義昌藥材棧後面某姓公館於十一日夜間被偷兒在廚房中穴壁而入竊去衣物甚多鳴保報官未知卽能弋獲否○保甲局查禁小錢十分嚴緊委員親詣各錢店逐一搜尋經過街市亦復留心察看日前洋馬路口有江北某甲手持小錢數百在肉鋪買肉適保甲委員經過見此情形當將甲扭住甲再四跪求言小錢係從江北帶來不知此處禁用尚乞施恩委員見其彀諫可憐從寛釋放 
[少尹履新]  
　　上海縣典史蔡少尹奉藩憲牌示與長洲縣典史陸桐華少尹互調陸少尹奉札後束裝就道於前日來申頒發紅諭定於本月十六日未時接篆昨日午後署中書吏及捕役地甲人等均在署中伺候吉時旣届陸少尹盛服而出至大呇上行三跪九叩禮望闕謝恩旋升公座受各書吏叩賀禮畢退堂蔡少尹現亦起程履新矣 
[創建鐵橋]  
　　法租界自來火房自歸併英界經辦後所遺地址數畝業已改作市房租賃者接踵而來人烟爲之驟密由是處往來英界須繞道東西兩新橋諸多不便現由公董局擬在是處河畔並西新橋西洋涇　與周涇浜毗連處各建鐵橋以便行人東首之橋業已興工建築三洋涇橋向西一帶木駁岸亦一律更新工程尚未報竣云 
[火警餘聞]  
　　昨報紀南市泉漳會館北首施家弄内失愼一則兹聞由汛捕地甲在火塲左近小弄内拘獲搶火匪徒甲乙二人當卽解至北局祝二尹著押候查明訊究又聞當火熾時有某姓家傭婦因火勢逼近遂從樓窓口躍下跌傷足骨經旁人扶起狼狽逃出現已送回家中未知能保無恙否 
[划船翻覆]  
　　江北人某甲向在浦中撐　划船一棹烟波終年放浪前日載客多人行至中流邇值風狂浪湧人多船小支持不住立卽翻覆甲與衆客大聲呼救旋經别船駛近設法施救墮水諸人始得　登彼岸然亦險矣 
[查獲私鹽]  
　　浦東龍王廟三林塘一帶臨梟滋事經上海縣黄愛棠大令飭差薛貴會同鹽捕營官吳君家正帶勇往拿已列前報前日薄　時吳君督同差勇先至龍王廟巡緝後至三林塘見江千有小船船上闃其無人吳君疑之下船察視見艙内均是私鹽約有三十擔艙底有 
 
 

Page 4

 
 
四人蜷伏其中吳君研詰之下據四人言係本邑人並非鹽梟被鹽梟逼令駕舟出於無奈吳君見四人果是鄕民當卽開釋遂命差勇將鹽船帶回聽候核奪 
[竊皮被獲]  
　　某甲有嵇生之懶而又癖　烟霞遂致家計蕩然生平别無長技遂專以探囊胠篋爲事前經公堂一再懲辦依然怙惡不悛前日又至法界輪船碼頭相機行事適有某客販來羊皮正在雇夫挑運被甲竊去一張飛步逃逸爲甲所見大聲呼捉經　人攔阻將人贓一併送入捕房昨晨謝捕頭訊明甲行竊屬實著押候解案請究 
[隣封獲盜]  
　　太倉州屬山家市地方不知其隸何縣有孀婦朱某氏者家素殷實雖已鳬單鵠寡頗足温飽終身本月初有匪類十餘人毁門入内氏極聲呼救匪類以刀恐嚇不許聲張隨搜取衣物銀錢揚長而去次晨知照地保投太倉州報請緝查程直剌立卽飭捕偵訪並飭上海英公堂捕役趙金協緝趙捕以事關重大卽知照各捕夥旋由派在華亭縣當差之某甲拿獲盜犯八名解送華亭管押並飛報趙捕令將失單寄往核對以便移歸太倉 
[飭查家屬]  
　　瘋婦潘氏沿途胡閙由巡街英捕帶至捕房捕頭命移送公廨蔡太守飭差查明有無家屬禀覆候示 
[移居被阻]  
　　董阿高之妻某氏前日至法捕房訴稱丈夫逝世後遺下東洋車三十餘輛被夥某甲暗中售去小婦人孤掌難鳴不欲作此生涯遂於前日遷往他處不料該夥邀同無賴藉端阻撓求請提究捕頭諭令回家如甲再敢阻撓准該氏扭送捕房究辦　 
[賭風大熾]  
　　刻下各鄕花稻巳收鄕民入市易錢腰纒易滿各鄕鎭賭棍遂設局聚賭以獵貲財就訪事人所知者如本邑西北鄕之眞如鎭浦東之楊施橋均賭塲林立昕夕不休至本埠虹口之賭局因查拿甚急故而租賃房屋開設抓攤安得賢長官盡法嚴懲庶幾此風得以稍息乎 
[不認竊衣]  
　　虹口成衣匠姚泉昌被其親戚郭金臺竊取綢布衣料售與鍾阿三陳景生當由姚投捕房伸訴將郭拘送公堂蔡太守飭送上海縣訊辦前報已紀之矣前晚上海縣黄愛棠大令升堂提訊郭供稱係川沙人向作小本經紀並未犯事與姚有葭莩誼此次伊將衣料送與小的並非行竊鍾供稱與郭爲友伊將衣料出售不知其來歴不明大令問原告到否原差禀稱未到大令著將郭押候姚泉昌到案再訊 
[淞濱雜誌]  
　　滬南鹹瓜街藥材行主婦某氏近患外症倩南門外某醫診冶按脉辨症願爲包醫當經言明醫資若干不料該氏病勢日形沈重竟於前晚溘逝其親族等謂爲某醫所誤邀全家中一洩此忿世之以醫術誤人者盍以此人爲鑒戒哉○浦東人朱某家住爛泥渡地方前日渡浦而西購賈物件身畔帶有鈔票十張計洋五十元迨至爛泥渡登岸信步行來偶向袋中摸索所藏之物早已不翼而飛四處尋視蹤跡杳然遂投十六鋪保甲局禀報請爲查緝○前晚三鼓時滬城黑橋浜某姓家被賊穴墻而入竊去衣服雜物約值錢數十千宵小猖獗如此閭閻安得高枕而臥耶 
[冩對助賑]  
　　免痴道人於登報日起减潤再書楹聨半月助賑計開五尺三角四尺兩角三尺一角夾貢不書仍由北市戲鴻堂古香室一言堂收付遲兩日准有凡索書者將潤資就近先繳申報館恊賑所掣取收條隨件交下倘無收條概不動筆外埠信力統歸自給 
[贈書鳴謝]  
　　連日觀本報告白悉萬選樓新印十大名家稿告成惜俗冗蝟如未及割寸隙駒光購置案頭一閱耳一昨承林君冠林以一帙見惠不覺見獵心喜急披而覽之知十大名家爲陳太僕兆崙曹明府之升吳殿元鴻袁太史枚秦殿元大士汪殿元如洋馮君詠陳君鍾麟周君鎬周君景益要皆文壇健將素擅没石飲羽之能者人苟熟讀而精思之何患不出人頭地哉爲書帙尾藉志謝忱 
[衆善同登]  
　　謹啟者敝堂奉到句容陳守素大善士樂助句容賑捐洋一百元又奉曾郭氏大善信得孫祈保平安再求添丁樂助敝堂施粥洋六十元又奉許蔭庭大善士家屬病愈完愿助山東賑洋二十元憫中澤之哀鴻誼敦桑梓濟西江之涸鮒德飽蒼黎俾爾多男平安永保勿藥有喜如願相償先後拜領叩謝莫名乞附報章以誌功德[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鎭江徒邑旱災帖養耕牛集泰如收捐處十月上旬清單]  
　　高根翁第四百二十九號册廣豫隆錢一千文元順仁錢二千文廬隆茂錢一千文廣　隆錢　千文季惠卿 
錢一千文廣泰號錢四千二百文○嚴大先生手隱名氏洋五十元○恆源厚第四百六十一號冊十五户共計錢三千六百文○又第四百六十二號册十户共計錢三千六百文○又第四百六十三號冊十户共錢三千六百文○又第四百六十五號冊九户共錢三千六百文吳秉翁手○尹渭記經募第七百零一號冊六户共錢二千五二十又○周　卿經募窮七百零二號曲十户共洋九元○吳潤記經募第七百零三號曲十户共錢五千四百文○洪少圃經募第七百零四號冊九户共洋八元錢一千八百文○徐耘　經募第七百零五號冊九户共錢四千六八十文○陳少梅經募第七百零六號冊九户共錢五千五百八十文○陳寳卿經募第七百零七號冊十户共　三元錢四百五十文○錢活記經募第七百零八號冊五户共洋二元錢一千二百二十文○劉少堂經募第七百零九號曲惠泰莊洋十元○孫瑞棠經募第七百十號冊十户共洋五元錢一百五十文○少堂經募第七百十一號冊五户共洋十元○南記經募第七百十二號冊八户錢十千零四百四十文○張松筠經募第七百十三號冊十户共洋六元錢一百八十文○陳子成經募第七百十四號冊十四户共洋八元錢一千二百文○壽記經募第七百十五號冊六户共洋七元錢三百六十文○蔡孝銓經募第七百十六號冊六户共洋三　錢二千一百六十文○劉尖堂經募第七百十七號冊益源　洋二元劉記洋一元○孫瑞棠經募第七百十八號冊五户共洋三元錢四百五十文○吳似村經　第七百十九號冊程怡善錢十八千文程徐氏錢七千二百文程慈善錢三千六百文程直善錢三千六百文吳懷善錢三千六百文○盛佑卿經募第七百二十號冊燕詒主人洋十元恭　主人洋十元　不足齋洋四元○詹仲翁洋二元○吳秉翁手第三百二十一號至三百二十九號冊馮少翁洋十元○三百三十號冊張鳳翁洋二元○趙小椿翁第六十七號冊十二户共十四元錢六百九十五文○而利第四百八十七號冊厚康莊洋五元○棉力子洋二元○李蓮弼第五百八十五號冊十户共錢三千文○第八百四十二號冊五户共錢二千七百文○吳秉翁手劉愼翁經募第一百號冊乾泰興洋二元補過齋洋十元壽椿萱室主人洋五元第五行救延壽洋五元○第九十三號冊恆吉莊洋五元○樊翁經募第六百四十一號冊十户共洋七元錢三千四百二十五文○吳秉翁經募王松泉洋五元裕康莊洋五元○恆遠經募第六百零七號冊十户共錢三千六百文○六百零八號冊五户共錢八千六百零八文○第六百零九號冊十户共洋二元○二百四十三號冊五户共錢四千五百五十三文○第三百四十五號冊五户共錢三千二四十文○嚴雲階第四百七十八號間七户共錢六千四百八十文○同春和第七百八十三號冊京兆永慶堂英洋元○第七百八十三號冊招商潯局英洋四元同春和棧錢六千文○第七百八十四號冊陳華記錢一千八百文陳習記錢三百六十文陳明德錢一千文○第七百八十五號冊隆泰昌洋二元○第七百八十六號冊十户共錢三千六百文○芹香舘居士洋二十元○粤　無名氏洋五十六元○瑞手無名士錢三十六千文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年十月初三日京報全錄]  
　　宫門抄○諭旨一道錄前○總兵何奏恭報接印日期摺○副都統謙奏循例考騐軍政並巡閱秋操帶印起程日期摺○陜督楊奏甘凉馬厰試辦有效推廣辦理摺○又奏調署安備片○陜撫鹿奏查明防剿川匪出力各員擇尤保奬摺○湖督張奏委解京餉銀兩片○閩督譚奏請開復縣丞摘頂處分片○十月初三日户部通政司詹事府正白旗值日無引見○錫侯假滿請安○麟中堂等讀卷覆命○殷如璋續假十日○召見軍機熙敬○皇上明日辰初至御箭亭着弓刀石○○湖北鄖陽鎭總兵官奴才何長清跪奏爲恭報奴才接印任事日期叩謝天恩仰祈聖鑒事竊奴才前在署廣東北海鎭篆任内渥荷恩命補授湖北鄖陽鎭總兵員缺當經呈請兩廣督臣李瀚章代奏籲懇陛見隨奉硃批着來見欽此旋卽交卸北海署篆遵於光緒十八年六月内到京跪請聖安仰蒙召見二次賞賜優渥並承温語訓誨欽感莫名陛辭後束裝起程由天津航海至滬泝江而上七月十四日到鄂奉湖廣督臣張之洞照飭迅赴新任八月二十七日馳抵鄖陽准署鎭文翰章派委署中軍遊擊李如典將關防王命旗牌文卷等件齎送前來當卽恭設香案望闕叩頭祗領任事伏念奴才粤東薄植濫厠科名統事戎行愧乏涓埃之報疊承寵命銜深犬馬之私巨任初膺益增兢惕查鄖陽界連三省總兵職重操巡凡綏靖地方整飭營伍在在均關緊要自維檮昧深懼弗勝惟有益矢勤愼遇事禀盗督撫提臣認眞辦理仰答高厚生成於萬一除恭疏題報外所有奴才接印任事日期並感激下忱理合繕摺卽謝天恩伏乞皇上聖鑒謹奏奉硃批知道了欽此○○山海關副都統奴才宗室謙德跪奏爲循例考騐軍政並巡閱秋操帶印起程日期恭摺奏聞仰祈聖鑒事竊察山海關駐防八旗官兵除平時按期操演外每年秋季由副都統校閱一次並巡閱所屬永平府冷口喜峯口羅文峪等四處官兵秋操歴經辦理在案本年復准兵部來咨現值軍班之年各省駐防考騐旗員册籍限於十月内送部核辦等因前來亦在案奴才遵將山海關駐防八旗官兵軍政馬步騎射認眞考騐畢卽於九月十一日帶印起程前赴永平府等四處駐防考騐軍政並巡閱秋操所有關城地方稽察操防一切事宜照例責成兩翼協領祥瑞英喜等細心嚴察認眞督飭不容少懈其考騐五處官兵軍政及秋操情形容俟奴才校閱竣事再行恭疏題報外所有恭報奴才巡閱營伍帶印起程日期謹恭摺奏聞伏乞皇上聖鑒謹奏奉硃批知道了欽此○○太子少保頭品頂戴陜甘總督臣楊昌濬跪奏爲甘凉馬廠試辦有效推廣辦理以備撥補恭摺仰祈聖鑒事竊查前督臣譚鍾麟咨商甘肅提督臣周逹武籌欵購買馬匹於甘凉分設二羣三年期滿孶生蕃衍循例考成前巳奏奉諭旨奬叙在案兹查甘凉二處試辦馬廠旣有成效可觀應卽添設新廠推廣辦理以備撥補第前廠產獲兒驟馬駒揀選不敷牧放必得籌欵購買以足二羣之數現在甘州添設孶生馬二百四十匹内由舊廠挑選產獲　騍馬六十四匹兩次給價購買兒騍馬一百七十六匹又凉州添設孶生馬二百四十匹内由舊廠挑選產獲兒騍馬二十九匹兩次發價買購兒騍馬二百一十一匹以上甘凉各標營共計購買兒騍馬三百八十七匹每匹給銀入兩共用銀三千九十六兩合之挑選兒騍馬各爲一羣照例責成牧放其兵丁靿鞋銀兩自光緒十七年十一月初一日起支俟三年後馬匹孳生蕃衍再行照例舉辦考成據藩司沈晋祥詳請具奏立案前來臣覆核無異除牧馬官兵姓名及馬匹清册送部查核外所有添設試辦孶生馬廠緣由謹會同甘肅提督臣周逹武合詞恭摺具陳伏乞皇上聖鑒飭部立案施行謹奏奉硃批兵部知道欽此○○楊昌濬片再前准部咨掣補甘肅提標中營守備陳延慶甘州府人係屬本府例應廻避應令揀員對調等因當經轉移飭遵去後隨准甘肅提督臣周逹武咨稱查有凉州鎭標中營守備陳錫坤係貴州人在任多年辦理營伍諸凡熟悉應請與掣補甘肅提標中營守備陳延慶互相對調咨請核辦前來臣查凉州鎭標中營守備陳錫坤營務精明堪以調補甘肅提標中營守備所遺凉州鎭標中營守備員缺卽以陳延慶調補人地各得其宜與例亦屬相符合無仰懇天恩俯准將陳延慶陳錫坤二員互相對調以裨營伍如蒙俞允應請飭部發給陳延慶實授劄付陳錫坤俟接准部覆後卽行給咨送部引見以符定制除該員等履歴清册另咨送部外謹會同甘肅提督臣周逹武附片具陳伏乞聖鑒訓示謹奏奉硃批兵部議奏欽此○○頭品頂戴陜西巡撫臣鹿傳霖跪奏爲查明防剿川匪擒獲首要在事出力文武員紳遵旨擇尤保奬恭摺仰祈聖鑒事竊臣於本年七月間具奏剿辦川匪周蠻刀等情形一摺光緒十八年七月十六日内閣奉上諭鹿傳霖奏川匪竄入陜境擒獲首要各犯地方肅清一摺四川匪首周蠻刀等竄擾陜西境内經紫陽縣知縣楊調元與都司蔣光樓等督勇擊斃匪數十人並將匪首周蠻刀擒獲其竄近定遠之匪亦經該處弁勇迭次擒斬甚多並拿獲周蠻刀義子劉崑山一併正法辦　尚爲妥速在事出力員弁著准其擇尤酌保毋許冐濫該部知道欽此欽遵當卽恭錄轉行去後兹據該管地方文武及帶兵各員將在事出力人員開列職名呈由善後局司道悉心察核從嚴删汰擇其尤爲出力之員開單詳請奏奬前來臣查陜省定遠紫陽等廳縣均與川省接壤林深箐密路徑分歧向爲匪徒出没之區同治年間髮逆竄擾興安漢中兩府卽由該廳縣地方竄入此次四川儀隆等縣匪徒周蠻刀等勾結匪類謀爲不軌先則糾約黨衆執持槍械槍刦滋擾迨南江縣把總陳仲溶帶兵攔截兠拿輒敢放槍拒捕轟斃汛官兵勇亦被傷亡繼則到處誘脅糾衆千餘人與陳玉培卽陳大闖亡分股竄入陜境臣於聞信之初深慮該廳縣地方遼闊路徑叢雜防範難周且南山民情浮動又值去歲災祲之後若防範少疏致該匪竄入陜境必至隨在煽誘奸民亦乘機而起則蔓延爲害滋甚迭經飛檄指授機宜劄飭各防營分撥勇隊前往並令地方文武整理民團派撥兵役相機堵禦以　爲防扼其奔突之路不准稍涉疏懈辛賴派出勇隊星馳遄征會合地方官紳率領民團扼險兠剿趁周蠻刀等分股竄越喘息未定紫陽縣兵團卽奮勇衝擊擒獲多名賊始潰敗後匪旨周蠻刀就擒該匪黨失其巨魁如鳥獸逃散其時定遠廳亦將分竄匪目陳玉培等擒獲其餘逃竄之匪亦已次第就擒迹其防　情形該廳縣文武均能布置嚴密迅速圍剿匪該等雖竄入陜境竟成釜底游魂數日之内殲衆擒渠鮮有漏網逆燄頓息地方未被擾　該在事文武員紳相機剿辦奮勇馳驅親冐鋒鏑不避艱險均屬異常出力所有單開各員臣復詳加查核並無冐濫謹繕具各員清單恭呈御覽合無仰懇天恩俯准如請給予奬叙用昭激勸出自逾格鴻慈除擬保千把以下各員照章咨部核辦及出力稍次弁勇團丁由臣酌予外奬並取具各員履歴咨部查照外所有遵旨查明川匪紏黨分股竄陜經定遠紫陽等廳縣兵團擒獲首要在事出力文武員紳擇尤保奬緣由謹會同陜甘總督臣楊昌濬固原提督臣雷正綰恭摺具陳伏乞皇上聖鑒訓示謹奏奉硃批該部議奏㽞併發欽此○○張之洞片再前准户部咨豫撥光緒十八年京餉案枘提撥湖北鹽厘銀十五萬兩又准户部咨續撥本年京餉　内撥湖北鹽厘銀五萬兩行令分批起解等因業經籌撥本年第一批至六批京餉鹽厘銀共十八萬兩委解赴京交納附片奏報在案兹據湖北布政使王之春鹽法武昌道瞿廷韶續撥本年第七批京餉鹽厘銀二萬兩飭委候補知縣方朝佐劉綬青會同管解赴京交納所有本年奉撥京餉鹽厘銀兩現已掃數解清等情詳請奏咨前來臣覆核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批户部知道欽此○○譚鍾麟片再前署建陽縣麻沙縣丞巫宜勳徵荐光緒十四十五十六十七等年糧未九十五石零屢催未解當經兼署督臣希元附片奏叅摘頂限追欽奉硃批恭錄飭追去後兹據福建藩司藩駿文督糧道陳鳴志會詳該縣丞巫宜勳欠解徵存糧米已據照數解清收儲道倉備給兵食於該縣丞後案造報開除分别造報請將原叅摘頂給還等情前來相應請旨准將前署建楊縣麻沙縣丞試用縣丞巫宜勳摘頂處分開復給還以資觀感除咨部外謹附片具陳伏乞聖鑒訓示謹奏奉硃批着照所請該部知道欽此 
 
 

Page 13

 
 
[光緒十八年十月初四日京報全錄]  
　　宫門抄○諭旨一道錄前○發抄硃批三道○陜撫鹿奏查明北山各屬被旱情形請緩徵上忙錢糧摺○浙撫崧奏審明疎防解犯之兵役人等按例定擬摺○直督李奏東明南隄新出巨險竭力搶辦照章另案添撥經費片○十月初四日禮部宗人府欽天監正紅旗值日兵部引見一百五十七名○大額駙續假五日○文治續假十日○召見軍機○皇上明日卯正二刻升太和殿傳臚○發抄張之洞奏審明已革副將詹定邦被控案定擬奉硃批刑部議奏欽此○又襄陽府屬匪徒陳志遠等造言煽亂放火燒搶先後獲犯懲辦奉硃批該衙門知道欽此○又拿獲會匪吳有楚等懲辦出力員弁請奬奉硃批著照所請該部知道欽此○○頭品頂戴陜西巡撫臣鹿傳霖跪奏爲查明陜省北山各屬夏禾被旱歉收應徵上忙未完錢糧委難併徵開單懇恩展緩恭摺仰祈聖鑒事竊查陜西北山延安榆林綏德鄜州四府縣屬及山外毘連之西安府屬耀州同官三原富平涇陽五州縣去冬雨雪稀少今春又復亢旱麥苗受傷迨三月下旬連次得雨二麥勃興正冀續降甘霖轉歉爲豐不意四月以後復久不雨以致禾苗被旱成災迭據各屬禀請履勘撫恤緩徵前又復雨澤愆期以致一麥禾苗大半枯萎收成僅止二三分不等委屬被旱成災經該府州督同各州縣分途清查極次貧民大小户口先將義倉積榖妥爲散放並將籌撥賑銀均匀分撥各屬採買糧石核實賑散幸於六月中旬以後疊沛甘霖秋禾均已普種長發　茂若能雨暘應時霜不早降則秋成有望尚可藉資補救中間青黄不接之時並已飭屬體察情形隨時調濟民情尚屬安謐惟災歉遺黎喘息未定所有應徵本年上忙未完錢糧若同下忙併徵民力實有未逮内除延安府屬之宜川縣素有水田本年麥收中稔民力不致拮据及榆林府屬之葭州鄜州所屬之洛川中部宜君等縣西安府屬之同官縣本年上忙錢糧均已徵完毋庸議緩外所有延安府屬之膚施安寨保安安定延長甘泉延川靖邊定邊榆林府屬之榆林懷遠神木府谷綏德州及所屬之清澗米脂吳堡鄜州並西安府屬之富平耀州涇陽三原共二十二州縣民欠未完光緒十八年上忙地下錢糧鹽課銀兩應請一併綏至十九年麥收後分别帶徵等情由藩司張岳年具詳前來臣覆查陜西北山各屬地瘠民貧素鮮蓋尰兼之連年被災喘息未定兹復遇此旱災民力拮据情形殊堪憫惻所有未完本年上忙錢糧除葭州宜川洛川中部宜君同官等州縣業已徵完毋庸議緩外其餘膚施等二十二州縣本年未完上忙地丁錢糧鹽課銀兩相應仰懇天恩俯准一併緩至十九年麥收後分别帶徵以廣　皇仁而紓民力至各屬所請緩徵錢糧均係上忙未完之數其本色兵糧一項秋後啟徵應俟秋收後察看情形能否照額徵收再行酌辦所有各屬民欠未完本年上忙地丁錢糧鹽課銀兩一併緩至十九年麥收後分别帶徵緣由謹恭摺具陳伏乞皇上聖鑒訓示謹奏奉硃批着照所請户部知道單併發欽此○○頭品頂戴浙江巡撫奴才崧駿跪奏爲疏脫管解秋審發回重犯兵役人等審明按例定擬恭摺仰祈聖鑒事竊照石門縣接遞嘉興縣秋審解勘發回絞犯左添城崔阿得二名致被中途脫逃一案前據嘉興縣詳報卽經護撫臣劉樹堂批飭勒緝到司委員查勘守提兵役人等解訊並咨部將該二犯於本年秋審案内扣除一面由藩臬兩司詳經會摺具奏請旨將簽差不愼之長解官嘉興縣知縣王壽枬護解官石門縣知縣劉毓森摘去頂戴勒緝恭奉硃批着照所請該部知道欽此欽遵轉飭遵辦旋據嘉興縣以解役章升在監病故禀府檄委秀水縣騐訊刑禁人等並無凌虐　弊詳批核入王案議明並據該委員候補知縣蕭治輝守提兵役人等來省發委杭州府審辦去後兹據杭州府知府陳璚以此案百日限滿犯無弋獲訊明　擬解由按察使黄毓恩復審擬解前來奴才親提研鞫緣褚菁費良王祝吳春泉沈汝馨方泳純陳寳榮韓勝包得周佶袁幅分隸石門海寗嘉興等州縣褚菁費良王祝並監斃之章升充當石門縣役方泳純陳寳榮吳春泉沈汝馨充當石門兵韓勝包得周佶袁幅充當嘉興縣役逃犯左添城係聽從監斃之袁劣之搶奪室女張蘭姑已成崔阿得係聽從王金山搶奪沈邦青之女沈大　已成各案内審依聚衆夥謀於素無瓜葛之家入室搶奪婦女已成審實不分得財與未得財爲從皆絞監候例各擬絞監候接准部覆入於本年新事秋審解經勘明均擬入情實發回監禁候示之犯於光緒十八年四月二十七日晚遞至石門縣收禁二十八日早經石門縣知縣劉毓森監提左添城崔阿得二犯騐明刑具禁裝木籠簽派短解褚菁章升移營撥兵吳春泉沈汝馨協同長解韓勝包得管解左添城一犯又派短解費良王祝撥兵方泳純陳寳榮協同長解周佶袁幅管解崔阿得一犯一同雇坐吳永發船隻開駛遞回沿途遇風阻滯是夜二更時分船至桐鄕縣屬廟子地方因河面寛闊風浪愈大船不能進卽靠南岸暫行停泊守風四更時分該兵役人等困倦睡熟詎左添城崔阿得乘間扳開籠栅扭斷鐐銬掀篷上岸脫逃兵役等驚覺分投追捕無蹤報縣勘明訊詳經護撫臣劉樹堂　簽差不愼之長解護解各官先行會摺奏請摘頂勒緝該解役章升在監病故經委員守提兵役人等來省發委審訊據各供認前清不諱詰非鬆刑賄從亦無少差雇替潜回情弊研究不移案無遁　查例載解審絞犯果係依法管解偶致疏脫審有確據　除短解兵役依律减二等治罪外將長解二名暫行監禁另選幹役押同原解親屬上緊　緝酌限一年如能限内拿獲審無賄縱别情仍將長解依筆减二等擬徒限内無獲卽照逃犯本罪减一等問擬滿流等語此案長解韓勝等短解兵役褚菁等營解嘉興縣秋審發回絞犯左添城崔　得二名並不小心防範致被乘間一同脫逃雖訊無鬆刑賄縱情弊究屬疎忽應先將短解兵役按筆問擬除解役章監斃應毋庸議外褚菁費良王祝吳春泉沈汝馨方泳純陳寳榮均合依解審絞犯果係依法管解偶致疎脫審有確據者短　兵役依律减一等治罪例於逃犯左添城崔　得絞罪上减二等各擬杖一百徒三年褚菁王祝吳春泉沈汝馨方泳純分别定地發配折責充徒限滿報遞藉管束　寳榮費良各供母老丁單是否屬實應飭查明取具供結詳報長解韓勝包得周佶袁幅應照例發回嘉興縣暫行監禁另選幹役押同各該原解親屬上緊跴緝俟一年限滿分别有無獲犯由縣按例議擬詳辦船户吳永發訊屬無干應與章　在監病故無凌虐之刑禁人等均免置議逃犯左添城崔阿得飭緝獲日另結仍照例開叅章升屍棺飭縣給屬領理除供　咨部查核外所有審明定擬緣由謹　同閩浙總督臣譚鍾麟合詞恭摺具奏伏乞皇上聖鑒勅部核覆施行謹奏奉硃批刑部議奏欽此○○李鴻章片再前據大順廣道羅錦文詳稱東明黄河南隄六十里鄭工失事後河身淤墊日高大溜側注南岸本年春間將各汎掃改卑矮者擇要填修整齊並將新舊各碍壩分别加抛及交桃汛掃叚頻蟄隨卽搶填穩固其稍可從緩之處因歲欵支絀未　普筆加廂土工一項仍係大名練軍協挑用鐵車運取遠土追壓掃面帮　壩身又因上汛十二三堡河流逼近大隄添築前　迨交夏令河水湍急嚴督營消汛委各員力與水爭日夜搶廂原估歲防料物業已用罄閏六月初一日下汛十二堡新築挑壩河形逼　大溜奔騰坡脚　　謁力搶下新掃三叚始得傳危爲安初九日河水陡長五尺三寸上中兩汎溜皆東移掃叚紛紛蟄陷搶護方定而下汛十二堡可流側注新挑壩坍刷益甚情形十分危險相機搶下新掃七叚始臻平穩計共搶做新掃十叚共需稭料四十七萬七千餘人合　二萬兩庥泖夫工等項合銀八千一百餘兩統共需銀二萬八千一百餘兩此項工程委係新出險工並非原估所及請歸另案添撥等情來立查東明黄河南隄爲東南數省運道民生屏蔽關繫甚大近因東省河身淤墊海口宣洩不暢工程繁重防守倍　每届歲　　銀七萬三千餘兩本多不敷必須照章添辦另案本年入夏後黄水屢次盛漲較歴年爲大險工更多各汛掃叚此鑲彼蟄防搶幾無虚月歲料早已用罄下汛十二堡新挑壩向係無工處所閏六月初旬全河先後側注抛壩披脚被冲坍塌情形危殆兩次搶卜　　十叚始得力　狂瀾保全危局另案　用銀二萬八千一百餘兩委無絲毫浮濫已飭藩可設法籌撥仍照定章另案造報不與　欵牽併以清界限　有東明南隄新出巨險　力搶辦照章另案添潑經費緣由理合附片具陳伏乞聖鑒勅部查照謹奏奉硃批該部知道欽此 
 
 

Page 14

 
 
[光緒十八年十月初五日京報全錄]  
　　宫門抄○諭旨一道錄前○發抄硃批四道○侍郎祥等奏保奬運漕出力人員摺○又奏援請撥粥廠賑米摺○又奏請給糧道奬叙片○又奏請賞給米石片○蘇撫奎奏逆倫重犯審明按筆辦理摺○又奏查閱砲臺　程　期片○陜督楊奏遊擊請復姓歸宗懇恩飭部更正片○十月初五日兵部太常寺太僕寺廂曰旗值日無引見○謙光假　請安○温貝勒謝賞戴雙眼花翎恩○召見軍機○皇上明日辦事後還海○發抄鹿傳霖奏雒南令蕭聚星調補寳鷄令奉硃批吏部議奏欽此○胡聘之奏審明介休縣監犯王恒隆拒殺事主王廷章夫婦二命案定擬奉硃批刑部速議具奏欽此○又洪洞令馬鑑長治令白昶對調奉硃批吏部議奏欽此○張之洞奏酌議懲辦會匪章程奉硃批刑部議奏欽此○○臣祥麟臣許應騤跪奏爲本年漕務竣事謹將出力人員照案奏懇恩施恭摺仰祈聖鑒事竊照江浙海運糧米改由糧道徑行由津起剝運通交納直隸應辦事宜經直隸督臣旣臣衙門核議奏咨章程天津通州兩處辦運委員書吏核其勞績奏保每處以六十五員爲度等因歴○循照辦理在案本年江蘇浙江湖南湖北海運江蘇江安山東河運漕白正餘採辦各米以及奉天額運米豆先後挽運到通經臣等督率坐糧廳等隨時查騐斛收飭令派出在事各員認眞經理隨到隨卸轉運入倉業於八月初四日奏報在案所有在事各員不無微勞足錄臣等詳加酌核除出力較次員弁兵丁由虑等酌給咨奬外布政使銜已得有二品封典通永河道楊宗濂擬請賞給一品封典坐糧廳監督記名道府户部郎中如松吏部郎中沈錫晉均擬請俟得道員後賞加二品銜此外辦運出力之咨調委員六十五員通州地方文武印官漕務專員十五員臣衙門派出監督筆帖式十一員大通橋所調京營巡糧武弁十七員分繕清單三件恭呈御鑒可否照擬給奬之處出自逾格鴻施除飭取各委員履歴咨送吏部備核外所有臣等請奬辦運員弁　　理合恭摺具奏伏乞皇上聖鑒謹奏奉硃批該部知道欽此○○臣祥麟臣許應騤臣孫家鼐臣孫楫跪奏爲援案請撥粥廠　米以恤貧民恭摺仰祈聖鑒事竊照通州地方每年冬間王恕園等處設廠放粥歴蒙恩賞賑米分撥各廠煮粥散放欽遵辦理在案兹據通州知州孫壽臣詳　本年卑州地方多被水災鄰境貧民紛紛來通就食擬請援照成案奏撥崖米八百石分給　廠煮粥散放以濟民艱等情前來臣等伏查通州爲水陸衝衢貧民衆多現届冬令餬口維艱該州所請委係實在情形合無仰懇天恩賞給粟米八百石由通倉支給應飭該州分撥各廠煮粥施放以廣皇仁至應需柴薪人工等項仍由各廠紳董按照向章自行捐辦所有臣等援案請撥粥廠賑米緣由謹合詞恭摺具奏伏乞皇上聖鑒謹奏奉旨已錄○○祥麟等片再查江蘇本年起運漕糧經該省督撫臣奏明提撥十萬石辦理河運飭糧道景星赴滬查騐海運米石後馳往清江督催放閘卽由陸路徑赴津　辦理交兌事宜等因奉旨允准遵行嗣因順直水災甚重又奉恩旨截留江蘇江北河運漕米各五萬石以備賑濟等因欽此兹據江蘇糧道景星將河運漕船分起轉運先抵天津劃交備賑漕米分撥糧艘連赴通壩經臣等騐收完竣米色乾潔均無短欠本届河運漕解渡黄入運節節淺　挽運維艱該糧道督飭勷辦委員等設法前進迅速到津劃交賑糧分撥船隻挽運通壩又值該省勷辦委員李蓮炬病故差次所有交兌一切事宜該糧道一人獨任其勞查糧道景星總　河海運務督率有方諸臻妥協上年江蘇辦理河連抵通全完經臣等奏請給予糧道等奬勵欽奉諭旨允准在案今届江蘇河運該糧道在津在通交兌賑需正漕米石倍著勤勞摇據二品銜江蘇督糧道景星　稱疊蒙殊恩不敢仰邀議叙而計其督運艱辛又未便没其微勞其應如何奬勵之處出自逾格鴻慈至押運催䟎各員並著辛勤另由　等移咨江蘇撫臣分别奬叙除　該道履歴咨送吏部查照外謹附片具陳伏乞聖鑒謹奏奉旨已錄○○祥麟等片再查通州東門外經通永道楊宗濂建造煖廠一所收養飢寒婦女又们廠外餘地添搭窩鏞藉資棲息男丁光緒十七年奏請添撥賑米二百石專作潞河煖廠之用奉旨允准欽遵在案兹據通州知州孫壽臣詳請援案奏撥米石前來臣等覆查無異相應奏懇聖恩賞給粟米二百石一併由通倉支給俾資煮粥施放以惠窮黎謹合詞附片具陳伏乞聖鑒謹奏奉旨已錄○○頭品戴江蘇巡撫奴才奎俊跪奏爲逆倫重犯審明按律辦理恭摺具奏仰祈聖鑒事竊查吳縣民人朱進源親母朱進源與兄朱鈞分居各　朱周氏向　朱進源過度朱進源平時孝順並無違犯光緒十八年正月間朱進源忽患瘋病時發時愈每逢發時不省人事朱周氏因其並不滋事囑令朱鈞並央允地保李福成鄰佑朱蔡氏等均未報官鎖錮至閏六月二十一日下午時分朱進源江外叵歸覺得心内發熱燒瘋病復發卽取小刀將朱周氏右手大指並左右乳劃戳多傷朱鈞聽聞伊母聲喊趨至捉拿亦被朱進源戳傷右肩中朱鈞卽喊同鄰人將朱進源捆獲查看朱周氏業已殞命報縣騐訊朱進源目瞪口呆語無倫次收禁醫痊訊供通報批飭蘇州府督同該縣審辦兹據該府審明議擬由司解勘據供前情不諱詰無裝瘋揑飾情事案無遁飾查律載子毆母殺者凌遲處死又例載子毆殺母之案無論是否因瘋悉照本律問擬如距省三百里以内無江河阻隔者於審明後恭請王命委員會同該地方官押赴犯事地方卽行正法梟示又瘋病之人親屬隣佑人等容隱不報不行看守致殺他人者照知人謀害他人不卽阻當首報律杖一百又例載不應爲而爲事理重者杖八十各等語此案朱進源因瘋病復發用刀戳傷親母朱周氏身死復將胞兄朱鈞戳傷平復實屬形同梟獍自應按律問擬朱進源除刃傷胞兄平復輕罪不議外合依子毆母殺者凌遲處死律凌遲處死查吳縣離犯事地方有河道阳隔自應　省辦理奴才於審明後卽恭請王命飭委奴才標下中軍叅將常福督飭府縣將該犯朱進源綁赴市曹凌遲處死將首級解回犯事地方懸　示衆以昭炯戒地保李福成鄰佑朱蔡氏朱張氏知朱進源染患瘋病容隱不報又不小心看守致朱進源殺死其母亦應按筆例問擬李福成朱蔡氏朱張氏均合依瘋病之人鄰佑人等容隱不報不行看守致殺他人者照知人謀害他人不卽阻當首報律杖一百例擬杖一百李福成折責革役朱蔡氏等係屬婦女照例收贖犯兄朱鈞容隱不報雖由聽從母命所致惟不小心看守究有不合朱鈞應酌照不應爲而爲事理重者杖八十律擬杖八十係生員照例收贖與朱蔡氏等追取贖銀入官册報屍棺飭埋兇刀發回存庫備招除　招咨部外所有審明按律辦理緣由理合會同兩江總督臣劉坤一恭摺具陳伏乞皇上聖鑒勅部查照施行謹奏奉硃批刑部知道欽此○○奎俊片再奴才於九月初二日自省城前赴上海查閱吳淞炮臺兼勘寳山海塘換坐兵輪循海入江由江陰鎭江及下關一帶炮臺形勢周歴察看順至江寗與督臣面商要務所有巡撫衙門日行公牘委蘇藩司代印代行其緊要事件仍包封送奴才行次核辦理合附片具奏伏乞聖鑒謹奏奉硃批知道了欽此○○楊昌濬片再臣准陜西固原提督臣雷正綰咨准署漢中鎭總兵趙福元咨據花翎升用副將漢中鎭屬留壩營遊擊力勇巴圖魯魏春林禀稱本姓李氏安徽天長縣人咸豐八年投充精選營勇經統領精選各營前陜安鎭總兵魏添應因其打仗奮勇收爲義子更名魏春林積功保至花翎升用副將力勇巴圖魯光緒七年七月借補漢中鎭禁中營遊擊十二年三月調補留壩營遊擊現在魏氏義父嫡生子有六俱已成立本生父李長發母袁氏於咸豐十年五月因原籍天長縣失陷一門被害禋祀缺乏懇請復姓歸宗以承李氏禋祀等情取具各結由提查明屬實咨請核辦前來臣查武職人員復姓歸宗章程内開副叅等官已補實缺或現在軍營効力及業經歸標候補者如有更名復姓等項取具印甘各結由統兵大臣曁各督撫奏明辦理其遊擊以下非得實缺人員無論在營在籍巳收標未收標概不准更名復姓出繼歸宗以示限制等語詳譯部章是遊擊以下必得實缺人員方准復姓歸宗其餘候補武職概不准請兹該員魏春林係實任　擊且歴保升用副將請復姓歸宗核與定章相符合無仰懇天恩俯准飭部更正註册除該員供甘各結並履歴清册送部查核外理合附片具陳伏乞聖鑒訓示謹奏奉硃批着照所請兵部知道欽此 
 
