# 1898 - 24 - 4908901

 

Page 1

 
 
[本館告白]  
　　去年臘月二十一日有人投書本館主　房　以洋銀一元書中指陳處固屬義正詞嚴但本館例不受人錢財而又不書住址姓名無從壁返　是暫留館内請　年底前來取去乃遲之又久言信者　兹復登報聲明若元宵前再不取回則當充入振欵代投害人結善緣也此布 
[論膠州事已成和議]  
　　去年十月山東鉅野縣歹人戕害德國教士二名德廷聞之卽遣戰艦三艘駛赴膠州佔踞口岸奪取跑臺升裝載軍火糧食木板及造屋所用之各材料至是處其陰欲久佔之心固早爲明眼人所覷破本　亦嘗以德人有久佔膠州之意著爲論說弁之報端蓋綜論五洲大勢泰西各國東方商務以中國爲盛惟德之地遠於中國故其商務不如　法近來德勢日益强而中國之勢日益弱德恐中國利權盡爲他國所攬故欲於中國謀目利也其處心積慮已非一日　憶前年德國使臣卽在中國南部求開租界以便儲煤屯貨旋遣海軍駛兵艦赴厦門香港等處測量海道描繪成圖去年復有德　軍艦在福州一帶沿海測量并將輿圖修攺德人欲在中國求逞之意固已彰　較著及山東　戕斃教土事德遂有所藉口奪取膠州灣而有之雖其使臣與我總理各國事務衙門王大臣會商以六事相要挾然其所注意　則惟在借膠州灣一事耳中國旣貧且弱揆時度勢難與爭衡乃不得不與之言和客臘德公使致詞於總署土大臣曰敝國與貴國素敦和好斷無已甚之事或謂敝國有心蠶食者非也惟是敝國僻在歐西近五十年來始得通道貴國教務商務均須求貴國政府保全敢乞轉奏朝廷賞租膠澳五十年爲屯船之所想大皇帝或可俯允也王大臣自審國勢不能與爭允爲代奏旨意若何刻雖未見然伏思我皇上軫恤下民顧全睦誼斷不欲因此一事而遽啓捕端又况日東一役未及三年民力未蘇何可又與鄰邦開釁默揣聖明之意固不得不曲爲允從日前本館得武昌訪事友手簡略謂兩湖總督張香濤制軍於去臘二十六日得京師總署電信内開膠事業已議成以膠州周圍百里借與德人爲屯煤之所另償兵費及撫䘏被戕教士共銀二十四萬兩濟南等處准設立教堂由地方官認眞保護是以德國某親王擬不日來滬已電飭江蘇藩司聶仲芳方伯恭迎以昭睦誼而　來本埠訪事人亦探悉聶方伯果欲於日内蒞甲觀此則知和議已成我皇上亦經允准矣薄海庶民又得優游化日在廷卿尹又將粉飾承平此固社稷之福而亦四百兆人民之幸也惟是德之大欲償矣不特膠澳許借五十年卽所索其餘五事亦幾盡如其意在德尙有何求玩德公使與總署王大臣商議之語固甚和平所云僻在歐西亦係實語蓋惟其僻在歐西所以欲於中國求立足之地不在於此卽在於彼德之蓄意已久特事起於東省故適借租乎膠澳耳前者德提督於佔踞膠州後布置方略謂德得膠州則中國全權在握可以惟我欲爲此固一時自快之語未可信以爲眞然我中國則不可不防今海外各大國之環而相伺者若英若法若俄若美若日本皆德類也倘以德租一地而英法俄美日本諸國各援其例向中國求租一地則中國二十一行省土寺雖大恐亦不能盡給共求德公使謂並非有心蠶食然德苟無蠶食之心何以欲租膠澳我中國不可因其言之甘而忽之且不可因其言之甘而以忽德者忽各國人才當思所以興軍政當思所以修國用當思所以節皇上亦旣明降諭旨令在廷諸臣敷奏矣諸臣其何以盡忠補過一洗從前之頽靡而振作奮發以應聖主之咨詢哉夫居安不可忘危能戰始可言和袞袞羣公能體此意而勿僅貪目前之無事則國家庶有豸乎 
[諭旨恭錄]  
　　光緒二十三年十二月十九日太常寺題正月十七日祭祈榖壇視看牲隻奉旨遣載勛視牲堃岫看甡欽此同日又題二月初三日祭文昌帝君廟奉旨遣凱泰行禮後殿遣陳邦瑞行禮欽此同日又題同日祭先師孔子廟奉旨遣榮祿行禮兩廡遣翰林官二員各分獻崇聖祠遣熙元行禮欽此同日又題二月初四日祭社稷壇奉旨朕親詣行禮欽此同日又題二月初十日祭先醫廟奉旨遣溥頲行禮兩廡遣莊守和楊際和各分獻欽此同日又題十三日祭文昌廟奉旨朕親詣行禮後殿遣陳邦瑞行禮欽此同日又題祭惠濟祠河神廟奉旨遣啓秀行禮欽此同日又題同日祭昆明湖龍神祠奉旨遣崇光行禮欽此同日又題二月十五日祭　關聖帝君廟奉旨朕親詣行禮後殿遣慶福行禮欽此同日奉硃筆著國秀文英松齡恩順專司稽察一年旗務欽此同日奉硃筆楊福臻著掌河南道事務欽此同日奉硃筆稽察正藍旗蒙古旗務著恩綸去欽此 
[法人探道]  
　　越南來信云法國武員派有軍士一隊往探湞南道路西歴去年十二月九號已抵老界擬暫停數日俟兵糧運足方再啓行所備之糧足敷兩月云噫探道也而竟派出軍士長驅直入此其蔑視中國爲何如哉 
[俄人專利]  
　　西字報云駐俄京之美國使臣言及俄人擬定章程令俄船獨擅權利定於一千九百年正月一號頒行除黑海阿疏海波羅的海之運鹽船外所有各國貨船盡皆征稅按此例會於一千八百三十年試行但以後雖有其名並無其實今俄人漸知沿務爲經商之要故又决計頒行耳 
[戰塲遺迹]  
　　廣州中西報云印度踏勘鐵路之員行至某山掘出古時人骨甚多其頭顱皆已破損具有被矢傷首所瘞之處均有號誌圍以圈環其人手足皆包裹手腕以一碗護之觀此情形始恍然於古之戰士也格致師窩打氏甚注意於此挖掘三十餘畝尋得十萬餘人之骨亦奇矣哉 
[時疫流行]  
　　本月初四日倫敦來電云印度孟買埠百斯敦症目下日盛一日幾於比戶呻吟按百斯敦係時疫中之一種卽粤諺所謂核疫也 
[土匪又熾]  
　　粤東訪事人云前者花縣土匪張環烏合數百人在從化縣揭竿起事向各鄉打單是處紳富議設團練防備匪遂不敢輕舉妄動往淸遠一路而去兹聞張匪已回仍復打單倘不應命卽率黨行刦鄉民見若輩聲勢浩大且有火器無有敢抗拒者祗得任其搜掠而去刻已有紳耆至省禀請大憲發勇前往剿辦矣 
[盜賊橫行]  
　　京師東單牌樓北東堂子胡同　姓内務府紳富家也去年臘月某日之夜有梁上君子潛入内室竊去元狐外褂一襲朝珠兩串約值六千金報官後經左翼官廳往騐見係拆斷窓檽而入測其行跡與前次故相國寳中堂家竊案彷彿出一人之手但行蹤詭秘破獲惟艱是以地方官不勝焦灼云○京師合興錢店被刼銀兩前經紀報嗣因本叚看街夫役孔姓於次日忽然避匿地方官弁疑而訪察知孔於是日乘火輪車遁往天津乃追蹤而往拿獲解回熬審一晝夜孔供認勾串搶刦并供出同黨六七人及拿獲到官皆無確實贓訨訊出許多誣攀之人大半均經保 
 
 

Page 2

 
 
釋至孔雖供認勾串而連日至煤市街及内城各鋪戶起贓均無所獲是以尙在研鞫未曾解案又聞搶刦之夕適有某甲在錢店換銀錢店主疑之將甲送交官廳嗣訊明實係附近居民遂經人保出 
[縣尊捕賭]  
　　松江南鄉亭林張澤等處有鹽帮中人勾結土著開塲聚賭去臘竟釀成人命重情華亭縣趙嘯湖大令聞之正擬查訪適署亭林司蔣少尹海帆因公來郡大令面詢一切知賭徒勢頗披猖司署弓兵不足以資彈壓遂立傳皂快及壯捕通班人役進署令雇巨舟數號親往拘捕事機雖密而各賭徒信息靈通早已知風遠遁大令遂傳集各圖地保嚴諭一是並各笞責數百板以爲不能先事阻止者儆各賭棚亦飭一律拆毁付之一炬此二十二日事也二十四日淸晨又接密報知各賭徒俟大令回衙仍復呼朋引類麕集舊址搭棚開賭乃立飭幹差齎函至鹽捕中營吳管帶處請撥麾下健兒前往捕捉想魑魅罔兩又將各鳥獸散矣 
[命案可疑]  
　　杭州采訪友人云日前有客自稽山鏡水間買櫂至省垣述及紹興郡城午市門内八字橋畔王姓家母女二人相依爲命女年十八小字玉珍逐水楊花性成輕薄去春與蕩子某甲有染明來暗去已非一朝旣而憎甲貎醜若賈大夫遂與某乙私通而將甲屏諸門外甲恨恨大呼曰花骨頭直恁無情不㓾刃於其胸非丈夫也玉珍聞之不以爲意迨臘月上旬某日偶往他處探親其母獨宿家中無人作伴翌日午後門尙未啓鄰人心知有異喚之不　脫扃視之則已身死血泊中急倩人報知玉珍奔赴會稽縣署痛哭禀報縣主以事關人命立卽帶同仵作吏役臨塲相騐隨飭快捕四出緝兇至今尙未擒獲也 
[剪徑宜防]  
　　金陵采訪友人云由儀鳳門達淸凉門必經妙耳山其地箐密林深罕逢人蹟孤客行此每有意外之虞去冬臘月二十三日江浦人某甲渡江至淸凉山麓探親行至妙耳山邊時近黃昏風高月黑突一人自林中出攬其袂曰僕窶人也投親不遇腰槖已空進退維艱敢求佽助甲不疑其爲斷路者婉告之曰僕貧迫與君相若烏能從井救人萍水相逢尙祈曲諒其人聞言卽拔刀相向甲大恐傾囊中得鷹餅一枚靑蚨數百翼悉以之其人尙不滿意欲褫其衣甲不允其人力砍甲腕幾斷奪衣向南而去甲返奔至相距一里外之武卡申訴情由卡弁急派兵隨甲往追至其地則已鴻飛冥冥弋人無從而篡矣 
[闖關被獲]  
　　京師訪事人云正陽門每於夜間十二點鐘啓鑰蓋以百官人朝須由此進故但准放入而不准放出從前門吏舞弊偶然私放今因提督曉示永遠禁止是以近來不能出入各便矣去臘某夜適啓門之時忽有甲乙二人　然而來年皆二十許形甚壯偉行至城闉昻首欲出正值提督派員稽察見而喝阻甲乙不服勢欲用武嗣經兵丁在二人身畔搜出兵刃洋槍等件因卽鎖交提督衙門想須從嚴訊鞫究出緣由也 
[處决兇犯]  
　　廣州訪事人云鴻昌大街易紳被刼一案經地方文武示賞緝拿去臘某日經李都戎世貴拘獲是案正犯黃亞七卽胡椒仔解回南海縣刑訊之下供認不諱旋卽起出贓物惟不肯供陳夥黨姓名嗣奉到大憲批飭凡有應斬决之盜犯遵照新章就地正法南海縣主遂在内監提出盜犯霍迪升陳亞會黃亞七麥亞扁四名番禺縣主在監内提出盜犯李豆皮妹周亞代那亞扁黃亞維等四名解赴管務處驗明正身綁赴市曹梟首 
[烟窟强徒]  
　　京師訪事人云開設烟館非在官人役卽俗呼爲混混者苟非其人不免受人欺侮木匠李游手好閒在北橋灣開設烟館一所藉此謀生幸平素交結人多從無他故不意去冬十一月十九夜忽來匪徒四人持洋槍刀械一擁入内木匠李寡不敵衆不敢作聲匪等遂將烟槍四枝攫去而銀錢物件則絲毫不動木匠李亦係混混之輩想是無意中得罪匪人故有此意外之事也 
[花叢竊賊]  
　　京師訪事人云煤市街菜家胡同花窟也某妓館有娼排小者頗有聲於時年甫二九貎比花嬌王孫公子之以纒頭相擲者日以百計某少年内務府閒員也與妓交甚密去冬某夜往拾墜　詢知已有先我問津者遂悵悵而去妓見遺下馬褂乃與已之簪飾同　箱中更魚三躍前客始來投宿次晨客去妓亦起身理妝啓箱取首飾則與衣俱不翼而飛矣告之七十鳥正在緝查忽有乙丙丁三人至妓寮尋友細視之曾與客同來者乃使人扭住同赴練勇局訴請訊辦 
[復訊惡姑]  
　　蘇鄉六巷鎭惡姑龔唐氏虐斃其媳龔顧氏一案屢誌前報去臘本館駐蘇訪事人又遞郵簡云長洲縣汪大令於十二月廿五日復提研鞫氏等供仍如前大令飭傳死者之兄顧某到案訊問顧供胞妹龔顧氏實被龔再庭龔唐氏等害死並非自縊旣蒙訪拿訊究務求昭雪存殁均感大令得供飭令暫退候下鄉詣騐核奪各証人飭仍分别管押 
[加惠窮黎]  
　　寍波天寍寺官粥廠向例至十二月二十日截止去臘道憲吳觀察痌瘝在抱念切窮黎乃自捐鶴俸自二十一日起至今歲新正初五日止加施十五日誠好行其德者矣 
[南徐風信]  
　　鎭江訪事友函云去年臘月十三日午前江中陡起颶風沿岸灣泊之船損桅折舵走錨斷練者不可以數計一時人聲鼎沸哭喊連天有某柴船裝柴數百擔爲風吹覆幸舟子熟諳水性兼得救生船駛救不致魂喪鮫宮又有某米船錨練爲風曳斷其船遂如弩箭離弦順流直下舟子及客急呼救命其船適爲太古躉船錨練絆住方得無恙亦云幸矣 
[粤東火警]  
　　廣州訪事人云去冬臘月廿二晚三鼓時老城内四牌樓鸞　花轎儀仗店不戒於火一時紅光燭天警鉦四起各處水龍聞聲齊集竭力澆灌得卽救滅祗燒去前進房屋一間餘未殃及亦幸事也 
[武林火警]  
　　杭州采訪友人云去冬臘月十八夜五鼓時省垣宿舟河畔孫姓家因烘小孩尿布炭火過烈以致延燒孫夫婦均深入黑甜鄉未及知覺迨火已穿冐屋頂始從睡夢中驚醒啓戶奔逃幸比鄰水木各工人及擔糞夫奮力救援兼得菜市橋水龍吸水以灌得卽救熄僅燬房屋二椽○西大街某姓家係公門中人去臘二十日適逢封印吉期虔備牲牢祀神求福及送神之際施放爆竹火星飛墮柴堆中霎時烈焰騰空幾若燎原之勢幸多人將柴拉去不致蔓延僅焚去披屋一椽旋卽告熄○去臘二十二日午後烝營巷陳姓錫箔鋪學徒背人吸水烟誤吹烟灰於碎紙堆中一縷黑烟隨風直上知爲失火急取缸中積水澆之而地板已焦灼不少矣 
[火警訛傳]  
　　京師訪事人云去歲臘月初五日未申之交南城街市驟傳崇文門外某處失愼一時居民鋪戶猱升眺望果見東南方濃烟上衝紅光四射以爲祝融氏惠臨無疑琉璃廠安平水會鳴鑼集衆舁出水龍長趨而東旋有探信人返始悉新開路某爐廠鎔化銅汁火光上炎並無焚如之事水會中人遂折回 
[烟海春帆]  
　　本館於去臘接烟臺訪事人來函云西圩門外舊有古墓邇忽爲某姓剗除在彼添蓋房屋墓主據情控告想一經判斷不難曲直立分惟是貪一席之地而虐及枯骨是豈仁人之用心乎○臘月十八夜道街地方倒臥一人衣服藍縷奄奄一息查街者在其手中獲一紙内書某省人氏千里尋兄不遇流落不能歸凍餒難忍吞烟自盡與他人及地主無千若而人者窮途客死亦可憐矣○有等棍徒日在娼寮妓館魚肉懦良蓋卽天津之混混上海之流氓類也每屆冬令卽由官府開列姓名飭役查拿以示懲儆去臘仍照例出示未知若輩見之知所畏欋否○每屆冬令東西大道由嵩武軍派撥弁兵按叚設卡以護行旅去臘亦照例舉行惟營額曾經裁减叚落不無疏遠而行人來往則依然伏莽 
 
 

Page 3

 
 
無憂也 
[榷使行旌]  
　　江海關道蔡和甫觀察赴蘇州謁見各大憲叩賀年禧昨日午前九點鐘時回抵新閘大王廟馬頭乘馬車至北洋務局小憇迨午後四點鐘時復乘馬車至大馬路其時署中差役已在彼恭迎觀察乃乘輿排導回轅至晚十點鐘時又附招商局江永輪船赴金陵謁見劉峴帥 
[領事回華]  
　　無錫余易齋觀察思詒上年經出使美日秘大臣伍秩庸星使調充美國舊金山埠總領事官到任未幾卽辦理各要案井然秩然商民懷德畏威深相信服迨冬間交卸篆務鼓浪回華臘尾春頭行旌抵滬仍住老閘唐家弄東歸仁里行轅大約春氷旣泮時卽須航海北上也 
[德皇壽誕]  
　　昨日爲德皇壽誕本邑英界讞員張賡三直刺特於午前命駕至道轅隨同蔡和甫觀察至德總領事署道賀各國駐滬領事之往賀者亦陸續戾止德領事施妥卜君均欵接如禮 
[攺委要差]  
　　朱森庭明府於去歲之杪經江海關道蔡和甫觀察札委帮辦上海城廂内外保甲總巡邇者明府以馬路工程局中公務紛繁不遑兼顧因將差務辭去觀察允之攺委善後局帮辦孫星垣直刺兼攝昨日直刺已奉札到差矣 
[立石定界]  
　　浦東二十二保四十三圖慶因寺一帶無糧田畝曾於去年經淸查上寳灘地升科局總辦許朗軒太守查明一倂充公聽候出示召買昨日太守會同上海縣黃愛棠大令督帶差役亭耆地保前往竪立石碑以淸界限 
[推廣電燈]  
　　本邑南市開築馬路之後曾在沿灘樹立木竿仿照租界之式於新正初一夜起燃點電燈照曜通明如同白晝兹上海縣黃大令以舊馬路南北一帶亦欲依樣裝設特飭十六鋪地甲偕同工部局打樣西人在各處街道查明註册聽候開辦 
[冐名保犯]  
　　江海關道署號房汪世珍迭次悞公且有干預公務之弊經蔡和甫觀察出示斥革已紀報章事緣本邑著名惡棍張桂卿當出使大臣呂鏡宇星使綰道篆時拘拿正法其胞弟張某則另經英界讞員訊明笞責送交攺過局收押客臘之杪張之家屬以洋銀數十圓賄汪令其具保出外汪允之至攺過局中佯稱張之姊丈願保張回家度歲局員馬禪樨大令未知其詐飭役將張提出正欲開去脚鐐適爲觀察所派駐局武弁某君所見詰知混冐回禀觀察觀察大怒因此出示開除云 
[牽涉有因]  
　　去冬十一月中本邑英法兩租界各小錢莊濫出空票先後倒閉脫逃旋經各債戶環控於兩界公堂英界讞員張賡三直刺惡之飭將已革包探何瑞福黃賜福孔阿才沈金隆等提案訊供收押交保兹者事爲江蘇臬司吳廣涵廉訪所聞以何黃孔沈四革探及英界公廨差役姚恒卽姚竹亭混名姚一百等竟敢倒欠鉅欵遺害貧民且姚遇事生風專慣勒索尤爲惡跡照著因札飭上海縣黃愛棠大令移提到案秉公訊明詳報昨報所紀因何牽涉一則卽係此案特英界訪事者未經探聽詳明耳 
[日事彚登]  
　　日本大坂商船會社派天龍川丸及大井川丸二輪船行駛長江一帶上海附入日本郵船會社漢口則歸森君春電經理二船容積不多然甚精美是以人皆樂而附之今日由日本郵船會社主永井君偕森君設席聚豐園大會在滬紳商春酒言歡兕觥互酌往來之道宜然也○日人山本氏名正義者爲德川舊將軍麾下士族昔年創興私立學校作育人才桃李門牆不少靑雲直上者邇日航海來滬問俗采風聞山本氏夙精漢文與之筆談疾如風雨亦近世不可多得之人也 
[爭毆被責]  
　　本月初三日有楊桂生者在大東門外關馬頭與管貴林管桂生因事口角爲南市馬路善後總局捕勇拘獲解入局中昨午會辦孫星垣直刺升堂研訊楊供江北泰州人向以駕舟度日素來安分不敢爲非日前因與管貴林桂生兩人口角因而爭毆被扭來案惟乞施恩管貴林管桂生同供掘港鎭人以賣膠州菜爲生初三日楊桂生與小的等裝貨索價起釁在途爭毆被捕拘解至案求請究辦直刺謂楊曰時在新年爾竟與人打架諒非安分之徒判責二百板著具呈攺過切結交保釋出 
[拒捕宜懲]  
　　昨日董家渡新馬路中有馬車一輛在彼疾馳並未報捐爲善後局二十二號巡街捕勇扣住詎有楊阿六等多人揷身拒捕圍毆受傷捕急吹號呌二十六號捕勇聞之遂帮同拘獲三人解局請辦會辦孫直刺升座研訊楊阿六供常州府屬無錫縣人向在永盛馬頭駕駛航船昨在途中見有人與捕勇爭毆駐足閒觀致被悞拘叩乞恩典楊阿四供亦無錫人阿六係小的之子當時與捕爭毆者實係沈銀生楊金保楊保大小的與子實被悞拘陸阿生供亦駕船爲業不敢帮毆在塲勸阻直刺命將楊阿六重責二百五十板枷號一月發二十三鋪局前示衆楊阿四管押候示陸阿生具結交保 
[追索賂銀]  
　　去歲租界各小錢莊以出立空票紛紛倒閉後有毆陽蕚其人創議設立公所淸理各票具禀英界公廨並面見讞員張賡三直刺賂以朱提千兩直刺惡之卽行牌示將票銀購買通州大生紗廠股分近歐陽蕚以公所已成遂日向所中公舉之四董索還所賄銀兩孔革探等以其雖曾出力然銀則無人允送亦且無欵可以償還紛紛擾擾正不知若何了結也 
[歴陳賭害]  
　　昨日楊興奎潘鴻飛二無賴糾聚流氓數輩在楊樹浦東首慶祥街設攤誘賭後因分肥不匀互相打架適被巡防局勇所見一倂拘入局中局員李葆初二尹飭押候核辦○前日有人設局錢業公所迤北寳山縣境天通菴畔談傲祥所開茶肆中招人聚賭正在呼么喝六突有流氓數輩操刃而往攫取銀錢鄉人張子祥躱避不遑致被刃傷數處談情急立將張扭交地保令查獲兇徒解縣請辦 
[賭徒鬻妻]  
　　有徐某者甬產也旅滬有年向爲洋行生理惟素有劉盤龍癖一聞呼盧喝雉聲心輙爲之躍躍雖囊無餘資必設法入局以博勝負今歲與人作葉子戲三戰三北囊空如洗不名一錢因向親友處借貸咸知其爲賭也婉却之徐至此無可爲計乃於前晚將其妻某氏携往致遠街某花烟館欲售與某鴇子爲娼七十鳥許給番佛百尊論價旣定氏察知有異且見付洋若干元不勝駭詫順手將烟榻上阿芙蓉膏一服而盡徐與鴇知事機已洩諒必難成只得倩人舁送仁濟醫館求救未識能無碍否噫因賭而傾家蕩產者比比皆是若因賭而鬻及其妻亦罕聞之事也若徐者尙得謂之人哉 
[略受虚驚]  
　　前晚十一點鐘時四馬路四海昇平樓茶肆諸客已散而烟堂内尙有數人不料所懸火油燈忽然從空墜下一時遍地皆火幸人手衆多卽行撲滅不致成災然左右鄰居及前後各妓院已莫不驚惶失措矣 
[踏車傾跌]  
　　泰西向有脚踏車之製邇日此風盛行於滬上華人之能御者亦日見其多輕靈便捷其行若飛前日四點餘鐘有一少年乘脚踏車從新閘向西正在疾馳適有貨車一輛停於路旁少年欲從路側向前不料偶一不愼竟致跌入小浜中渾身泥污不啻落湯之鷄旁觀者咸鼓掌大笑而少年則連呼晦氣不止 
[土阜忽傾]  
　　滬城虹橋浜迤西向有糞土一堆高如山嶺昨晨忽然倒下壓壞附近某姓家平屋二楹家中人飛步奔逃未遭壓壞然已驚駭非常矣 
[英界公廨紀聞]  
　　昨有朱三喜者扭妻華氏至公廨喊稱華氏於去年十二月初出外不歸今始尋見囑令回家非但不依反敢任情辱 
 
 

Page 4

 
 
駡華氏則謂丈夫窮苦異常不能存活是以在外帮傭值日差禀知張直刺著分别暫押候訊○丁阿餘不知何許人前晚在三馬路向趙王氏强借洋銀氏不允丁竟與之爭閙五百三十二號華捕見之遂一倂拘入捕房轉送公廨直刺著押候訊奪 
[法界捕房紀事]  
　　西新橋口碧露春茶館主某甲因貼票折閱遂由張姓盤頂攺爲衆星樓昨日張與茶博士某甲忿爭扭至捕房聲訴捕頭令將甲暫行管押○前日甲乙兩人同乘野雞馬車車壞而顚致損衣服大爲忿怒將馬夫扭入捕房捕頭申斥一番揮之使出○包探見某甲手持衣服形跡可疑因之拘送捕房捕頭令暫行管押 
[美界捕房紀事]  
　　前晚有賊溷入北蘇州路　和船局主吳小梅家竊去衣服事後報知捕房昨日捕頭令陳包探往查疑係局夥錢嚴堂所竊因卽拘入捕房捕頭以事屬無憑卽行開釋○賊犯邱阿蘭浙江寗波府屬某邑人前晚毁　璧禮路徐四喜家之門蛇行入内竊取皮衣數十件荷之而出旋爲王包探查獲帶入捕房捕頭令押候解送英界公堂禀請讞員張賡三直刺究辦○昨日三百八十五號巡街華捕巡至天后宮前見賭徒王記生等數人設攤聚賭喝阻不理因卽拘入捕房捕頭令押侯解送公堂禀請究辦○賊犯銅匠阿福爲浙江寍波府屬某邑人日前不知在何處竊得八角式報時鐘一座銅燭臺一雙持至某押鋪質錢沈財星任桂生兩包探見之拘入捕房捕頭令押候查明失主何人然後解送公堂禀請訊辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[告示彚登]  
　　賞戴花翎特用府正任貴谿縣調署德化縣正堂加十級紀錄十次楊爲出示嚴禁以靖道路而安行旅事兹准德安　轉准前途　縣抄接准湖南醴陵縣移開照得萍鄉醴陵爲江楚接壤通衢大道行旅往來絡繹不絶良莠難齊近來出有一種强盜名曰紅線客憒用　　閟香乘人昏朦之際盜竊人財易如探囊取物爲害實深本年三月間龍南縣曾出巨案前月又在湖南湘潭地方破獲前項盜犯三名經縣　出　黨甚多蔓延遍地行旅艱難聞之莫不寒心此等匪類其心最毒其害最慘若不先事查拿究辦不足以弭盜蹤希卽移會前途各縣知開會同營汛并保甲局一體查拿務期淨絶根株萬勿漏網等情到縣准此查用藥迷人盜竊財物一經破　到　按照强盜津擬罪該匪徒等何竟知此膽大不畏法令敢在各處道途輙用悶香迷藥盜竊人財實屬藐法已極除申府憲札飭各屬并請移會前途各　曁會同營汛保甲局及札行各　檢一體認眞查拿以期有犯務獲照例懲辦外合亟出示嚴禁爲此示仰匪類游民人等知悉爾等　知州樂迷取人財例禁何等森嚴　　必懲豈不顧及性命自示之後各宜攺過自新勉爲良善倘再怙惡不悛一經查拿到案立卽照例嚴辦往來客商務須加意嚴方謹愼小心知　　項匪類必先留心覺察鳴同地保街鄰搜查迷藥確據扭獲送縣地保牌甲亦應隨時留意切勿稍涉怠意致滋陳獻本縣爲弭盜安良起見　絶盜根以靖道路其各凛遵毋違特示賞戴花翎特用府正任貴谿縣調署德化縣正堂加十級紀錄十次楊爲出示　禁日照得差役詐　　　軍遣假差嚇詐例禁森嚴一經有犯定卽查拿究辦不容以身試法兹訪聞有等不法之徒膽敢假名坊捕快役於每年歲闌臘底勾串乞　流氓名曰牽猴子在於郡城内外大街各店鋪揑伊偷竊物件賣在該店指爲私買賊贓用言恐嚇該商民等無不畏懼驚惶無措　被索許錢　若　得錢到手遂可冰銷無事如不給他錢文該棍徒等又敢滋閙恫喝害不勝言此等惡習由來已久本縣關心民瘼卽應出示嚴禁以安商　　　同保甲局委員認眞查拿外合亟出示嚴禁爲此示仰諸色人等知悉爾等須知恐嚇詐財大于例禁自示之後卽應各安本分勉爲良善倘　仍蹈前轍則是怙惡不悛定卽拘案治罪卽如坊捕差役若不奉票起贓而敢藉端詐擾許被詐之店鋪來　喊禀立卽照例嚴辦本縣爲安間　　見决不稍爲寛貸其各凛遵毋違特示光緒二十三年十二月德化縣示訪聞近來棍徒謠言散布市廛雖不惑人聽聞自　　　未然現奉各憲面諭嚴拿毋許遷延會同保甲總局一體密查惟專諭爾諸民人等愼勿輕信混傳若輩好事之徒爾無再躝前愆須知造謠罪重按例分别斬遣合行剴切曉諭勿謂言之不先 
　　大理寺少堂盛招考學生告白 
　　北洋二等學堂現因考　四班學生之期凡身　淸白質頴性良中學通順之子弟年在十三歲外十八歲内情願應考磨卽日赴陳家木橋電報學堂報名元宵前後示期　考均無遲誤 
　　蘇貨春盤增價 
　　因絲經昂貴不　造本公　於戊戌年元旦日爲始概售蘇尺無如照上年冬盤花素累　　尺實加　三分餘貨一例提加特允告白上海雲錦公所啓 
　　廣東濟壽堂神效蠟丸 
　　　　　上洋英火馬路石路口西首發兌各種丸散膏丹午時荼神麯等均選經騐良方用極品道地藥料　古聖泡製實事　是以祈藥到病除存心惟　久遠諸君採買用時務請　　　　方信余言不謬統治男婦風濕骨痛痲瘋跌打損傷藥酒小瓶六角大瓶一元雙料五加皮史國公虎骨木瓜酒　每瓶百六十人　野术海狗腎三鞭鹿茸壯陽種子酒小　　　　瓶二元　茸周公百歲酒每瓶半元參茸衛生丸參茸白帶丸烏鷄白鳳丸調經種子丸皆每元四個參茸斷　培元戒烟濟齋丹參茸戒烟丸戒烟糖雙料一粒金丹參貝　　陳　化痰橋紅　麝哮喘洋金花皆每元十瓶貝术止咳順氣化痰丸每元四瓶自運廣東有名丸散膏丹馮了性藥酒每兩大錢一百精選參　　桂枷楠馬寳楢　發兌如蒙　　崑　價實　叟無欺 
　　　　　　 
　　　　　　　　 
　　啓者本　　　年以來所打白　早經　行　海遇凡　種　鋪居　　　之　爭先　　中外坤　丸　　　精　　藥本局　　之妙可爲粒粒明珠　　　起　　題　如蒙貴商　客　　　　　　　外　照上上頭　鴻車　益　濟以　招徠而昭　　致閉　　以彭　局之名　　 
　　警船告示 
　　大淸各土司畢茲查九江關親務司所屬界内黄壩洲西口向設之　　現經改移有　其情形度勢開列　左　計開 
　　一長江廬州府無爲州在黄壩洲地方相距該洲西口三百三十四丈向北八十七度試有黑色鐙杆一　現因該地已經湮没故自原處移設向莊五十二度西相距一百七十八丈五尺光緒二十三年十二月二十三日　三百十七號示 
　　怡和洋行 
　　經理火險公司 
　　啓者本行承保岸上火險凡房屋生財衣服貨物等俱可代保倘有不測立卽賠償貴商欲保者請至本行或二　涇橋南本分行面議可也上海經理孻仁士香港依士頣火險公司怡和洋行啓 
　　賠欵迅速 
　　廿五日早爲隣近失愼延及小　付之一炬幸向老公茂康記公司保有火險該賠欵已於昨日收到矣足見該公司誠信可靠經理人辦事妥速殊屬感　特此登報日升恆啓 
　　新式八音琴 
　　本行新到大小八音琴内敲鐘鼓其时甚妙以及號筒戰鼓洋笛洋簫等各色樂器俱全其價格外從亷凡貴官紳富賜顧者請駕至英大馬路三號便是謀得利洋行啓 
　　代保火險聲明 
　　啓者招商局中棧及虹口浦東各棧現在諸客所存貨物可代保火險其費照市價一式此布經理人米爾登啓 
　　禪臣火險公司 
　　本行經理或北德蘭士亞蘭的火險公司及那乎湛文火險公司承保租界内外各等房屋棧房與貨物衣箱等類保價照例倘有不測立刻賠償 
　　頂上美國麵粉 
　　啓者本行常有上等白洋麵粉到售其價格外公道貨客光顧請移玉至本行樓上進口洋貨寫字房處面議可也二馬路瑶記洋行具 
　　第一千二百三十九號 
　　工部避諭作頭等知悉本局現欲招人承造裝石子駁船如欲包造者赴本局看明圖樣可至江西路第廿三號門牌工部局管理工務寫字房内管理西人梅恩先生處面詢除禮拜日每日早十點鐘至四點鐘止如欲包造者開明價目信封左角上寫明承造駁船送至本局總辦處收受至英正月卅一號爲止所有收受之信本局不以價低者得本局自有權衡須覓的實保人保得完工方可所有　去便費本局不涉必須一并開入帳内此佈西歷一千八百九十八年正月廿號工部局總辦僕蘭德 
　　老太古告白 
　　倫敦崙格西火險公司啓者本行謹理以上叭喇定火險公司四保險公司事務現可代客保房屋棧房及各屋内所存衣服生貼貨物等保費格外公這本行更設經理處在寗波鎭江蘇湖九江涣口宜昌蘇州湖州沙巿烟臺天洋牛莊等　貴客 
同德來火險公司欲保者謂面　可也特此佈啓 
　　博習書院啓 
　　本院在蘇城　門天　莊久以中西諸學課授生徒並備臥房飮食凡年未過十六歲者概可來學每半年偹金六元兼習英文者加倍如年歲已長欲兼英文者另有新塾每半膳金共廿五元茲於正月十二日開館務速報名取閱細章如在遠處函　可也 
 
 

Page 10

 
 
[光緒二十三年十二月十八日京報全錄]  
　　宮門抄○諭旨一道錄前○湘撫陳奏揀員請補苗疆道缺摺○又奏爲揀員請補要缺知縣摺○楚督張奏收解淮鹽釐錢數目摺○浙撫廖奏道員暫緩赴晉片○十二月十八日理藩院鑾儀衛光祿寺值日○堃岫等由東陵回京請安○剛毅謝寛免欠項恩○梁仲衡等同鄉官謝恩○果勒敏薩廉各請假十日○英侯請假二十日○奎順請假兩個月○召見軍機綿宜壽昌○皇上明日卯正二刻至大高殿拈香畢還宮○○頭品頂戴湖南巡撫臣陳寳箴跪奏爲揀員請補苗疆道缺以資治理恭摺仰祈聖鑒事竊照湖南辰永沅靖道廷杰於光諸二十三年六月十六日欽奉上諭補授奉天府府尹所遣員缺應按奉旨後五日行文之例照湖南省程限七十日减半計算扣至七月二十六日接到作爲開缺日期歸七月分截缺咨部在案查辰永沅靖道統轄三府一州四直隸廳皆係苗疆要地且有經管屯防練勇之責鎭壓撫綏在在均關緊要非精明幹練之員不足以資治理伏查定例苗疆繁要最難缺出在外揀選題補又道府應歸候補班補用者照論應題應調應選之缺令各督撫酌量才具擇其人地相宜者悉准補用如係題調要缺應無論何項出缺或調或補准由各督撫酌量具題　題調要缺酌重以候補　員請補時該省如有截取記名分發人員應先儘酌量請補如果實係人地不宜始准聲叙以各項候補人員請補各等間今辰永沅靖道缺臣與藩臬兩司逐加遴選湖南省現無截取記名分發道員其候補班内各　非到省未久卽於是缺人地不甚相宜惟查有候補道莊賡良年五十九歲江蘇陽湖縣人由監生於咸豐七年在湖北糧　捐餉奏獎以同知雙　選用奉旨依議欽此九年復在湖北糧　捐餉奏獎以直隸州知州不論雙單月選用奉旨依議欽此十一年在部報捐分發指省湖南同治元年十二月經欽派　大臣騐放奉管照例發往欽此二年五月到省三年二月丁嗣祖母承重憂起復五年十一月到省十二月丁本　父憂服滿起復於八年三月到省嗣於援黔各軍克復台拱廳城池案内保奏奉旨俟補缺後以知府用先換頂戴欽此光緒三年湖南援黔各軍肅淸苗疆全功告竣案内奏奉旨免補本班以知府留省補用並戴花翎欽此五年因勸辦山西賑捐出力保奬俟補缺後以道員用經吏部核准覆奏奉旨欽此七年因勸辦直隸賑捐出力保加鹽運使銜奉旨著照所請該部知道欽此十一年因籌解甘肅恊餉出力保奏俟待道員後加二品頂戴經吏部核准覆奏奉旨　議欽此是年八月遵例捐離知府任過道員班十二年正月請咨北上五月初十日經欽派王人臣騐放奉旨照例發往欽此二十一日　照起程六月十五日到省十四年十二月經升任撫臣王文韶出具甄别請以繁缺補用奉硃批吏部知道欽此等因各在案該員才識開每鼉局閎通辦事精能不辭勞瘁服官湘省三十餘年歴經各前任撫臣委署善化縣知縣桂陽直隸州知州代理辰州府及署岳州寳慶府知府岳常　道　法長寳道各篆務均能措置裕如於地方情形極爲熟悉上年委　總辦賑務井井有條深　贊助以之請補辰永沅靖道員缺洵堪勝任與例亦屬摺符應奏懇天恩俯准以湖南候補道莊賡良補授辰永沅靖道實於要缺有　如蒙俞允該員係候補道員請補道員銜缺相　毋庸法部引見亦毋庸列叙叅罰所有揀員請補苗疆道缺緣由謹會同湖廣總督臣張之　恭摺具奏伏乞皇上聖鑒飭部核議捕行謹奏奉硃批吏部議奏欽此○○頭品頂戴湖南巡撫臣陳寳箴跪奏爲揀員請補要缺知縣以資治理恭摺仰祈聖鑒事　照寳屬府關邵陽縣知縣毛隆章升補武岡州遺缺於光緒二十三年二月初七日奉旨坐二月十二日行文按湖南省程　七十日减半計算扣　三月十七日　到作爲開缺日期歸三月分截缺咨部在案前以卽用本班先知縣張正基奏補茲於光緒二十三年九月十三日奉吏部咨　　　　離因　到省尙未一年限滿按照新章不准請補所請補授邵陽縣知縣之處應毋庸議應令冉行揀選等因自應遵照另行揀員請補　　　　知縣係繁難二項要缺例應在外揀選調補如無合例堪調之員定例應調缺　俱令於現任人員内揀選調補知無合例堪調之員始准於進士卽用及曾任實缺候補人員内揀選題補又州縣以上應題應調缺出如係題缺請升調缺請補或題缺請調調缺請　俱令於摺内詳細　明方准請補又知縣一項除曾任實缺知縣並由應升知縣之曾任實缺京官及應補知縣之曾任　缺佐貳教職　舉以及應升知縣之曾任實缺佐貳教職捐升知縣復保候補班補用者均准繁簡统補曾任實缺人員保舉以應升之階候補毋庸扣　　甄别各等因今邵陽縣知縣係繁難兼二要缺政務殷繁非精明幹練之員不足以資治理臣與布政使何樞署按察使黃遵憲於通省知縣内逐加遴選非現居要缺　人地未官未使請調應請照例於曾任實缺候補人員内揀選請補查有候補知縣卜彥偉年四十六歲江蘇武進縣人由監生　　防例報捐府經歴指分湖南歸新班先補用赴部騐看領照起程光緒十二年七月十五日到省咨補辰州府經歴奉准部覆十四年七月初六日　任由採辦漕糧海運出力蒙保奏請以知縣在任候補於十五年十一月二十日經吏部核議覆奏奉旨依議欽此十九年四月遊例捐離府經歴任歸知縣候補班補用請咨赴部於十九年十月初三日引見奉旨着照例用欽此領照起程十一月初十日到省該員精　幹練辦事勤能係曾任實缺候補班内酌量補用人員照例毋庸甄别以之奏補邵陽縣知縣缺洵堪勝任惟係調缺請補與例稍有不符第人地實在　需例得專摺奏懇合無仰懇天恩俯念員缺繁要准以曾任實缺佐貳候補知縣卜彥偉補授邵陽縣知縣實於治理　裨如蒙俞允該員係候補知縣請補知縣銜缺相當毋庸送部引見亦毋庸列叙叅罰理合會同湖廣總督臣張之洞恭摺具奏伏乞皇上聖鑒敕部核覆施行謹奏奉硃批吏部議奏欽此○○頭品頂戴湖廣總督臣張之洞跪奏爲湖北襄鄖等府州光緒二十二年分收解淮鹽厘錢數目恭摺具陳仰祈　鑒事竊照湖北襄陽鄖陽安陸荆州宜昌五府及荆門州曁湖南澧州前於同治十年奏定川淮二鹽分界行銷光緒九年經前兩江督臣左宗　奏准於樊城沙市岳口螺山等處設立局店試辦分銷所收淮厘按照川鹽章程津貼鄂餉就中仍照川鹽加價數目扣回分半解淮錢文旋據勸北督銷淮鹽局會同湖北鹽道籌議照川稅正課加課公費三項數目倂計每斤共應收錢十八文其中加課五文淮鄂各半分解應以十五文半歸楚二文半歸淮歸楚者徑解鹽道衙門查收撥解善後局充餉所有鄂省經收湖北督銷淮鹽局移解樊城沙市等局店光緒二十二年分所收厘錢共售鹽五十三批二十二引計二千六百七十二引照川稅章程内應收正課錢一萬八千四百三十六串八百文加課錢八千零一十六串文公費錢二千四百四串八百文除加課錢文由局截半分解金陵防營支應局照收公費錢文留歸外銷五成公費項下入收另報外其正　　項同引課解鄂一半及公費一半充餉錢一千二百二串四百文均解交善後局充餉等情具詳請奏前來臣覆核無異除咨部查照外理會恭摺具陳伏祈皇上聖鑒謹奏奉硃批戶部知道欽此○○廖壽豐片再准山西撫臣胡聘之咨具奏調員差遣一片欽奉硃批著照所請吏部知道欽此杪錄原奏請飭浙江候補道伍桂生迅速赴晉聽候差遣等因查伍桂生因標升道員業已赴部引見該員前在浙江派充　務局差使尙有經手應辦事件須令逐一淸理一時驟難離浙合無仰懇天恩俯准該員暫緩赴晉一俟經手局務了結冉行飭　起程理　附片陳請伏乞聖鑒訓示謹奏奉硃批著照所請欽此 
 
