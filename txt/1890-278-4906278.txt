# 1890 - 278 - 4906278

 

Page 1

 
 
[催請取書] [  圖書集成局啓]  
　　本局所印圖書集成早經吿竣屢登吿白催請取書面與股諸君終遲遲吾行迄今仍有未來取去者今與諸君約過至八月抄再不來股則以後　書之際須將棧租保險等費逐一補償若過年關則明年不能領書槪歸本局另行出售特陳小啓布吿同人區區之忱伏雜鈞監 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校警詳細分裝六十四本外加紅木夾板六副可謂盡善盡美髪憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[點石齋發售各種精本石印書籍]  
　　硃批雍正上諭御纂五經經策通纂五經文凖經藝淵海五纒備皆三　佩文　應三層淵　　朝　直　　地　十三　　　史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必議入覽手札元　　成增補角山樓先正事略○本齋種類繁多不及備載擇其尤者登報以供海内文人賞　價當格外從　卽希光顧爲盼售處一在三　　　報舘東隔壁又設分局在二馬路横街三層樓紅墙洋房内此佈 
[論中國制作日精]  
　　西人每以制造新奇機器靈便傲聣中國中國自知實有所不如於是乎竭力經營悉心摩倣創興船政製造各局以效其所長蓋自倣效泰西講求武備以來至於今日屈指垂二十餘年矣近今而軍火器械如海軍中之火輪鐵艦水雷魚雷砲火槍械一切應有之物幾於無一不備亦且無一不精而說者更以爲於洋槍一項其製造之法有駕乎近時德國之毛瑟槍英國之黎意鎗而上之精益求精允形美備者其鎗靈巧而堅利機器甚間輕便異當開放時不惟無烟而且力量匪及三十碼之遠能穿透二分厚之鋼皮鎗式之佳用運之妙無以復加盖自有洋鎗以來善莫善乎此矣此鎗係上海製造局委員王欽軒太守率同洋匠柯尼可細心斟酌妥商辦理日久而後成此精巧之利器於前禮拜日内槍始吿成總辦製造局劉康侯觀察曁張太守曾置酒開筵邀請各營統領及英德國洋員本局洋匠委員人等於砲隊營中試演此槍約兩點鐘之久洋員人等僉稱格式新奇盡善盡美爲各國所未有之新式頗深欽佩謂中國製造之有人總辦劉觀察前充出使英德俄國大臣叅贊　駐紥外洋者有年留心洋務研究西法閱歴已深凡於一切外洋製造之事久已悉心考校精確今而總辦斯局自必游刃有餘勝任愉快而其於用人尤爲得宜益令人不勝佩服焉又聞上海製造局歴年所用洋鋼均係購自外洋將來愈用愈多需欵甚鉅刻下有添設鍊鋼廠之議以備製造鋼彈等項之需如果此廠克成又係中國創舉不但爲國家節省經費不少而由局内自造自用便孰甚焉此誠於中國大有裨益之要務矣查近年以來各省軍火並無鋼彈維時正在急須改造則用鋼之處從此正自無窮若不預先建設一廠所用之鋼仍槪從外洋購取此非計之得者盖不僅銀錢流出外洋中國所產鐵礦轉無銷路而且設有要需外洋諸國安保不藉此挾制此劉觀察所長慮却顧幾費躊躇而創此盛舉也此項鋼彈經製造局陸續造出分給水陸各營及各處沿江沿海之砲臺足以嚴海防而壯聲威禦外侮以安内患又何患邊防之不加整飭而中國富强之機振興之象胥於是乎卜之可知劉觀察之實心任事卽其辦理之善創制之實不亦可見一斑哉夫近來談時事者往往謂中國之所以不及外洋者實由於製造之不精　嘗疑之以爲中國地大而物博奇特之士間世而生人才之多或十得其一或百得其一或千得其一或萬得其一較之外洋則其數總過之無不及卽中國能用心能用力之人亦豈少哉顧何以製作一切總不及西人况西人之所以傲中國者在乎機器而機器諸法往往由中國所流傳中國失此傳而外洋得此傳乃益求其精因而以是傲我而中國竟受其傲絶不一奮抑何可笑之甚然自創設製造各局以來風氣漸開中國人之識見愈久而愈廣中國人之心思亦愈用而愈出頗有能自出心裁不煩摹撫而獨以已意創成一器足以輿西人相頡頏者故製造之法近來益精卽其礦產所出亦頗日增月盛如雲南之銅徐州之鐵漠河之金貴州之煉鐵局皆爲中國出產之大宗而取之無禁用之不竭者旣有鐵礦數處而猶欲購諸外洋不亦適足以貽笑乎貴州煉鐵正足以爲將來煉鋼之先聲而煉鋼有成不但可以爲鋼彈抑且可以爲鋼砲並且可以爲鋼甲兵船鋼甲砲臺凡所以有需乎鋼者莫不取給於該廠中國之利賴不於是乎無窮也哉吾聞之不禁爲之喜而不寐 
[京華談屑]  
　　前統子胡同移屍一案有天津人張某頂凶到案供認一切已登前報兹聞張某在刑署屢受嚴訉業將喝令打死之正凶曁移屍買替頂凶等情和盤托出是以刑　派役訪拿正凶十分嚴緊大約不能漏網也○户部滿漢七堂因前奉廷寄有人奏緑米倉虧短米石爲數甚巨一摺擬定自八月十六日起逐日公同到緑米倉盤查米石大約儲積甚多須俟廿餘日後澈底查淸有無虧短方可據實入奏也○前報西河沿有一人吞服鴉片自盡兹聞地面官於八月十四日檢騐後尙恐未能確實復於八月十六日知曾中西南城止指揮帮同檢騐並無傷痕死者林姓山東人在正陽門外松果園某米鋪内充當夥計因在五皮胡同當山堂妓院内認識一妓名老小者不覺神魂顚倒慨擲囊資無算中秋節近兩手空空無面目見江東父老遂以一盞紫霞膏斷送殘生妓院中人知其服毒赶派撈　夥計扶至西河沿灌服解毒湯藥後見醫藥無靈衆夥計棄屍逃歸適被官役窺見跟隨到院將龜鴇及妓一併拿獲到案不日移交刑署審訉如何定讞容俟續聞○前報紀提署密拘小紗帽胡同某妓到案看押候審兹聞提署審問一次移交中城訉斷城憲當日批示暫將某妓發交中城官媒帶回家中看　聽候傳訉詎料龜鴇等在外探知妓之下落糾集多人於月之十五日四更時分同赴櫻桃斜街官媒處越牆而進效崑崙奴盜紅綃故事負妓而出官媒初見衆人持刀威嚇不敢與敵屏息以待及衆人去後始將劫妓情形詳報倒城城憲驚訝失色嚴飭捕役赶緊訪拿並懸賞恪以示鼓勵想重賞之下必有勇夫斷不任恶龜毒鴇逍遙祛外也○崇文門内賣羊肉胡同賭局中有多人圍坐共賭正當勝負將分之際突來某甲年紀未及三旬身體强壯相貌魁梧手持大刀一柄自道姓名並喊問護　者爲誰喊聲未絶舉刀擊賭案三下刀痕深寸許衆夥見其勢凶猛一齊向前扭住按倒在地棍棒齊施兩腿骨碎肉飛甲駡不絶口賭局主人仍 
 
 

Page 2

 
 
喝毆打旁一人密吿曰打傷甚重若再不休釀成人命爲禍不淺乃向某甲云汝旣誓死不休吾亦好成人美俟延醫調治後請出多人說合按日給爾錢財可也果如是某中此後不憂吃有矣惟兩腿縱　醫痊亦成殘廢貪利不顧身是眞北方之强歟○順天府爲出示嚴禁事案准欽天監文開本監承辦時憲書十月初一日恭進頒發後原准本監匠役刷印以便民用前因不法之徒在外設立作房私行刻刷擅用戳記售賣經刑部按例究治在案今本監已將時憲書頒發各直省卽日開工刷印相應行文出示嚴禁並飭地方官嚴密訪拿等因到府合行出示嚴禁爲此示仰鋪户居民人等一體遵照不得私行刊刷售賣前項書藉倘敢違犯一經查出定行究治决不寛貸特示 
[不准開採]  
　　前有張芬等赴部遞呈請在濟源盧氏兩縣開挖礦產由部行咨河南巡撫查明核辦已列報現悉户部接准覆文業已批示開採之說作爲罷論兹將部批錄後以供衆覽户部爲批示事准河南巡撫倪咨稱准部咨據員外郎張芬等遣抱呈周貴成赴部禀稱河南現有銅鉛各礦濟源縣紳士李世玉盧氏縣紳士牟煥文出具切结保補用縣丞牟金城集股試辦濟盧兩縣銅鉛扣礦等因鈔錄咨行河南巡撫飭屬查明咨部核辦等因隨經行司分飭濟盧兩縣查明該縣有無銅鉛各礦去後嗣據濟源知縣袁學灝禀稱親詣該處履勘見銅苗零星無幾未便輕於開採倘若開採非特民間　園廬墓妨碍且恐滋生事端該處離城窵遠又與山西各縣接壤防範尤難且東直流民甚多一聞開礦勢必紛至沓來易聚難散其患誠非淺鮮又據盧氏知縣韓炬禀稱飭差遍查張芬並未來境至牟金城牟煥文等並非卑縣人氏境内亦無其人其身家是否殷實無憑查詢卑縣環境皆山間有鉛礦亦產無多因恐滋事歴來封禁咸豐年間有外來游民偷挖經前縣查知往拿胆敢紏衆拒捕殺傷差役嗣經請兵勦散重加封禁不時稽查近年無人私開地方尙覺安静理合據實禀核各等情查此案張芬顯係無業游民冒名撞騙希藉礦務集股牟利至濟盧兩縣雖產銅鉛礦苗均不甚旺歴經封禁在案况東直流民衆多易聚難散木便率准開辦致遺隠憂除飭縣封禁外相應咨覆等因前來查員外郎張芬等呈請試辦銅鉛各礦鈔錄咨行河南巡撫查明咨部核辦在案兹據該撫查覆各該處礦苗不旺且諸多窒碍所請集股開採應不准行相應批示該員張芬遵照可也 
[巨案又破]  
　　前報載金陵中正街壽宫後有一無名男子被殺經上元縣前來相騐跴緝數月忽在水西門烟館内破案始知兇手卽住在全福巷之方子文方固日在城南以賭爲生並不韜聲匿迹祗以無賴子弟多其羽翼一人作事一人當故猝無漏洩春光者然而天網恢恢疎而不漏殺人償命不爽絲毫當未破案時豈不自倖蕭然事外不料終以口角細故人雖代爲諱而已并不自諱豈非冥冥中有物焉使之難逃嚴譴哉此一事也未幾而洪武街又有高姓被𢦤之事高武生以捉賊被賊搠二十五刀登時殞命懸案未破時署上元縣事者爲梅石卿大令見高被殺之慘以爲此必游勇中之迫於凍餓者所爲乃懸重賞以號召四方而且上至湖湘下至滬瀆幹役之蹤星羅棋布捕務認眞當爲吳中第一乃不意一經道破兇手仍在城内　且同缶一街當案出時有扶乩者一日　忽題云白楊風裏雨瀟瀟洪武街頭第幾橋踏破鐵鞋無覓處來歸静聽斧聲敲問者以元機深䆳非俗人所能識遂亦不求甚解詎中秋相近兇手某甲家徒四壁聽索債者一籌莫展適與當下帮兇之某乙談及窘狀乙咎其當日之事毋乃太忍甲言魚死網破彼不釋手我焉能聽其如縳伏雌也二人正刺刺不休悉爲隔壁之某木匠所聞木匠揣其詞旨恰與高姓一案針鋒相對緣賞格標明拿獲正兇者賞洋五百元木匠貪其重賞卽濳吿知縣役役至甲家詎甲已赴鎭江木匠知甲返不旋踵也乃邀役同行迎至句容縣所屬之雄黃鎭與甲相遇將甲獲住解至上元縣官卽升堂訉問情由中歴供不諱因此並未用刑纔届第五日甲忽在監患痧亦時症也民間患此者上吐下瀉四支厥冷往往朝發夕死甲旣不及救治只得照例請鄰封相騐聞已由江甯縣騐得委係發痧身死查閱該犯供招因係初次堂訉尙未畫押惟供出帮兇二人　尙緝而未獲由是人始悟乩語之若是若未也以上兩案一妒奸一圖竊一爲緑頭巾之不願戴而必欲致淫者於死地一逞血氣之勇而忘困獸之猶鬥卒之死而無悔此皆不知死有重於泰山有輕於鴻毛者固不得謂其務虚名而受實害也第省會之中若輩目無法紀一至於此是亦人心風俗之隠憂也 
[娼寮失火]  
　　京口西門内堰頭街後花烟館係耿魁所開有女三人年已逾笄貌亦妍麗淡妝濃抺搔頭弄姿以爲招蜂引蝶之計由是逐臭之夫趨之若鶩皮肉生涯利市三倍十三日午後祝融氏忽焉稅駕比及衆人知覺火已冐穿屋頂赤焰狂飛黑烟直冐道署洋龍及本坊水龍聞警馳至先將毗連之屋拉倒然後竭力灌救火始熄僅焚去耿姓草屋兩椽左右隣雖受虚驚並未殃及亦云幸矣 
[議派巡船]  
　　英京日報云美國紐約省有想出一法擬派船巡泊大西洋面以備各輪船之受險者登於日報内稱將輪船往來各國與紐約之水路分爲八分每分丁方若十英里卽派船一艘常在該分内洋面巡遊若有船爲颶風擊壞或觸石者卽往救援所派之船美國英國各應派二艘法國德國意大利國瑙威國各應派一艘均用舊戰船便合此法美國人莫不稱善有議院紳士名丹拿者曾將此舉向美京議院陳說並請美廷照會别國擇期聚議使善事舉行聞此舉每年需經費有限因此船可作教習水師兵官與操練水軍之船用也若見有船被風石所壞則巡船往救將被險船之貨物爲之撈回其貨物所値銀兩或比巡船每年經費爲尤多也 
[電路盛行]  
　　泰西各國久已建修鐵路嗣又創行電路僅於通都大邑經營試辦其長不過數里或數十里而已旣有鐵路而又試辦電路者何也盖鐵路不宜行於極冷之地使煤火永無間斷雖冷亦無所慮惟恐煤火停燒則水管等件　寒氣所侵必致崩裂且火車極形笨重無論有載無載而車之大小多少不能隨時增减若以電氣行之多則益之少則損之其便利較火車何啻宵壞　況火車之煤烟灰土尤覺骯髒可惡以電行車則淸潔無比故俄羅斯現擬於北海一帶修築電路一條長約一千五百餘里中分數節每節安放生電機器核計創造之費每里約三千金上下較之鐵路費同而利益過之將來電氣行車勢必各國通行泰西人製造之巧於此可見一斑已益聞錄之言如此按此種電車日本已有行之者其疾不亞於火車而穏更過之云 
[東京學塾]  
　　日本東京新設格致博物學塾其設立處所爲前朝國家堆積棧房地址院内四周隔以小河近將各物修攺一半仿照西式之兩層樓所有在内之書房辦事房機器房悉修治整齊中分兩種一爲講求格致事一爲講求機器事格致事則專習化學等業機器事則習各項機器等業卽凡百貨物皆可製造查此項學塾係在西歴一千八百八十二年建立塾中生徒學成後卽派令分司各路機器局兼教習機器事其所肄業者則爲習學各種機器博物等業以四年爲期第一届學成生徒六十名已歴三年之久凡機器化學等房所派監督司事等悉能精通諸學至管理學塾諸務共有四人學徒進堂章程總在十七歲以下二十五歲以上要皆選擇曾習化學英文等業者承充若由國家學塾出身則無須考試生徒進堂可以聽令自擇性之所近者一業每生束修月需英洋一元近日機器房各生已能自造橋梁水磨各機器銷市大旺且能造印書機器凡日東所需各機器全出於此種學塾中其最擅長者則爲印書機器及化學堂所講求之顏料染布等學染布妙能洗濯不退色每日學徒極形忙迫造玻璃廠内有西員所授各枝藝皆甚精美已有許多出口貨販運至德美兩國出售觀此則日東一國其爲國家廣開財源百物雲集洵屬日見興隆也 
 
 

Page 3

 
 
[道人逞兇]  
佛山城隍廟内道人數衆以事香火者初三日有道人自負一肩行李到廟掛單自稱由山東而來廟中道人以其教中人也欵而留之三數日之後廟中道人言廟中出息不够齋糧非比廣大道塲可以留客請令别往該道人以見逐爲愧遂變羞成怒成毁其法器或擲其杯盤不特惡語相加且至欲揮老拳道衆畏其兇悍不敢與較中有道徒何壽記者舊本圬者入道性猶好勇而不能忍濳集更練拾餘人何道徒暗在該道人之後盡力推之道士躓而顚更練協力出鐵索繫之鐵鑰鎖之道士不受覊鎖怒而發力鐵索鐵鎖鑰皆斷道衆皆恐急令更練易以大鐵索而繫於廟柱道人愈怒擺撲之下其柱震動梁塵落焉廟中住持急遣人到省三元宫謀於道長道長遣兩道童到廟說以法言而釋其縳該道人俯首帖耳隨道童來省廟中道衆始安聞該道人身軀雄偉遍體刀瘢其平日兇悍可知彼兩道童者不知受道長如何說法而能傳言以降服之也 
[招考吿示]  
欽加布政使銜總辦江南籌防局兼管水師學堂事宜前淮揚海兵備道桂爲出示招考事照得本道奉南洋大臣兩江爵督部堂曾札開准總理海軍事務衙門咨行創設水師學堂挑選學生教以海軍諸學等語南洋籌辦海防自應廣爲造就以儲他日禦侮之選合亟札飭遵行等因奉此當經本道擇於江甯省城儀鳳門内建造水師學堂一所延募中英水師教習挑選聰頴幼童一百二十人分授駕駛管輪之學現在屋宇落成亟應招考學生以備選用除刊發簡明章程俾衆周知外合行出示曉諭爲此示仰士民人等一體知悉無論本省外省寄居良家子弟年在十三歲以上二十歲以下資質聰頴已讀兩三經並曾習英文三四年情願應考者開明藉貫年貌三代先赴江南水師學堂招考處報名聽候本學堂提調示期面試如僅粗識洋文不必投考凡入選者取具本人家族甘結並紳士保結入堂試習四個月分别去留酌定班次照章給予贍銀每年按季考校獎賞有差五年期滿學業有成自應擇優咨送海軍衙門轉咨北洋大臣選撥練船再加學習船課照章咨部給獎量才器使須知今日之學生卽他年之將佐飲食教誨皆仰給於公家事業勳名是所望於繼起毋或觀望其各奮興特示光緖十六年八月日按水師學堂提調沈仲禮司馬昨已抵滬寓後馬路景行里應考者請閱後幅吿白[  本館附識]  
[叅戎回滬]  
　　提右營陳玉卿叅戎由滬赴松已記報端兹悉叅戎於前晚乘舟回滬於九月初三日接印視事 
[瘋犬咬人]  
　　昨日將近黎明時有瘋犬犬一頭連咬華捕三人一在大橋上一在二罷渡一在洋涇橋相近據人言人被瘋犬咬後將來亦不免於瘋此三捕若不早爲醫愈難保不如瘋犬之向人亂噬也至瘋犬咬人後向法租界而去行路者所宜格外留神免爲所噬也　　 
[供認誘拐]  
　　江都縣馬快張五權子卽張洪誘拐婦女來申由法公堂送縣訊責管押已列前報前日船户李士雙投案晚堂由邑尊覆訊李供稱金陵人駕舟爲業本年六月十四日張洪雇坐我船携帶一婦言明舟資洋十九元從鎭江到蘇州後至滬上向索船資無着小的　不知其誘拐邑尊命提張陳氏卽如意至案供稱鹽城縣人被匪人拐至揚州買與唐孝廉家本年五月十二日晚唐赴關帝廟飲酒小婦人在門前閒玩忽被不知姓氏之婦人將我誘至張洪之姪處張姪係開設烟舘者是晚被張姪姦宿次日張姪領我至伊叔張洪處後同往金陵欲將小婦人價賣因論價未成回至湖口地方住十九天後到鎭江於六月十四日由張雇李士雙船到蘇州由蘇至申旋被拘獲解送案下邑尊隨詰張洪供詞支吾着重責籐條二百仍無確供飭跪大鍊良久始供張陳氏實係我姪在揚州拐來現在我姪不知去向邑尊得供判將張還所張陳氏交官媒餘犯仍飭還押李士雙飭退聽候覆訊核辦 
[凶手被逮]  
　　本邑西南鄉虹橋人李河初被鄰人酆海刃斃由伊妻蔡氏報縣經陸邑尊詣騐並飭差緝拿凶手均登本報前日午刻原差楊金購同眼線在靑浦縣北門外某小烟館内將酆拿獲於昨晨押解抵滬陸邑尊升堂提訊該差禀明拿獲情形並　兇刀呈案酆　本邑虹橋南許家堂人年三十二歲向以捕魚爲業八年前小的竊得隣人李河初家羊二頭買在漕河涇地方後李知悉將小的吊打並立服據本月初八日李家又失竊羊一頭又疑小的行竊在外揚言欲將我送官究辦並欲將刀挑斷小的脚筋小的聞言情急於十六日晨尾隨其後在途行兇是實叩求恩典邑尊研詰至再仍執前詞飭令收所聽候覆訊擬辦 
[英界公堂瑣案]  
　　寗波孩子張紀根沿街喊賣桂花被張阿旺奪取一枝向索不還反被推跌右脚指受傷由捕拘張阿旺解案訊供押候張紀根醫治痊愈再行訊辦在案昨據張紀根投案聲稱傷已全愈並由其母某氏聲稱家甚貧苦全賴兒子小本營生以供食用今遭張阿旺推跌受傷醫治七天受虧不少張阿旺供張紀根拉住我衣袖不放我隨手一撒伊卽跌仆事出無心不敢行兇明府謂張紀根係窮苦人家孩子吃虧不起着張阿旺給洋二元作爲養傷費張阿旺稱無力繳洋明府謂如果無力攺爲笞責百板以示懲儆或罰或笞聽爾自擇可也○老虎灶夥陳阿桂控陳壽川來買熱水兩相口角被伊毆打胸前受傷由捕拘陳壽川解案朱明府飭押俟陳阿桂醫傷痊愈再行訊斷在案昨據陳阿桂稱傷處漸痊陳壽川曾央人理勸肯給養傷尙未議妥陳壽川供當日去買熱水囑伊快些伊竟辱駡因此起釁如今只求施恩朱明府判罰陳壽川洋四元給陳阿桂養傷陳壽川堅稱無力乞恩酌减明府判罰銀洋二元給陳阿桂完案○夏松松稱今晨持籃至小菜市購辦菜蔬籃内有錢八百文突被曾仁桂竊取奔逃當卽知覺大聲呼喊由捕阻獲人贓送案請辦曾仁桂供江北入向做小工患病初愈無力工作致犯行竊朱明府判押候過堂笞責四十板以示薄懲起案之錢交夏松松領去○西人某失去銀票疑被管門人及出店等行竊由包探將管門人李阿奎出店朱阿有張浩生等拘案訊不承認飭包探將李阿奎等帶回俟查明情節再訊已列前報昨據包探稱訪查之下委無行竊實據西人申訴前因李阿奎朱阿有張浩生等同供小的等傭工餬口不敢犯竊亦不知洋東如何失竊明府商之代副領事愛君以該西人所控疑竊查無形跡未便究追卽將李阿奎等開釋○印度人控廚司毛阿昌行竊火食解由朱明府訊據毛阿昌供無行竊之事實被賴欠工資向索不付誣指行竊明府飭押候查明再訊在案昨由捕房將毛阿昌解案仍執前詞並稱被欠工洋尙有侍者知道可作見証巡捕頭禀印人控竊原無証據該印人亦未到案朱明府以原吿旣未到案飭將毛阿昌交保邀同侍者投案再行覆訊 
[法捕房瑣事]  
　　薙髪匠徐阿狗控妻徐顧氏被車夫蔣福慶誘拐堂訊着徐回北新涇家内查明實情再行禀覆已紀昨日報章昨晨葛同轉蒞八仙橋捕房時據徐阿狗投案禀稱小的奉諭回家查問妻氏下落據岳母云妻於二十二日出外探親至今尙未回家可見蔣福慶所供情節不符且明明在陳阿九烟館樓上暸見我妻如何言在北新涇家内旋據陳阿九投案候質同轉問徐妻確在爾烟舘樓上爾爲何推諉供稱小的烟館樓上轉租與阿弟居住並無婦女同轉問阿弟素爲何業可否邀伊來案答稱阿弟係本地人向做小生意儘可傳來質訊問是日顧氏到過爾處否供淸晨曾來我店吸烟當卽出去同轉着陳退去速將阿弟邀來復問徐阿狗曰爾妻究竟在何處何日在陳阿九家看見供稱二十二日午時友人來言我妻被匿在陳處小的聞知當卽往陳門前探望及至將晚八點鐘時果在樓窓畔被小的看見當卽上樓妻已聞風逃逸同轉曰爾爲何任妻出外供稱因妻素來悍潑小的不能約束只好置之度外問爾妻年紀幾何供稱今年二十三歲問爾昨日至北新涇可曾詳細找尋供先在自已家中遍尋無着又至相離七八里之岳母家查問據云於廿二日出外探親同轉着暫退俟下期傳到阿弟來案質訊徐遵諭而 
 
 

Page 4

 
 
去○公平洋行收租人偕夥陳夢蘭投案禀稱周阿大虧欠房租今將烟間生財出租與李朋臣接開烟館周之名下尙欠租洋五元屢索不還李亦欠租二十元爲此報捕一併拘案請究據通事稱周阿大保出後不將前欠料理連傳數次依然延宕同轉着將周管押待交到欠洋五元始准釋放○葛友樵虧欠泰昌靛靑行貨銀一千餘兩將葛押交在案昨晨葛妾沈氏投案求請開釋同轉曰命爾出外帮同料理目下曾否理妥供稱丈夫覊押小房婦人無從籌措爲此來案求釋同轉謂前據原吿禀稱春間爾向銀樓兌得金飾甚多約値銀三百餘兩此種物件現存何處答稱小婦人今年四十五歲光景竭蹶從無一年暢快問七月間爾夫出外允許先還現洋六百元有此言否供此係丈夫在外面所說小婦人在家中不得而知着帶葛友樵至案問爾挺押不還銀洋於意云何供實因被人拖欠並非有意延玩同轉曰被人拖欠由於爾之疎忽此案自去年延擱至今懸宕日久依然挺押實屬異常刁猾喝令掌責葛一再求恩同轉着掌責二十下還押候備函送縣請追○婢女顧蘭英因行竊主人衣服首飾遁逃來滬日前經人尋獲並其父顧小全等送至公廨堂訉着押候交保檢還原贓在案嗣因管押多日無人具保同轉着帶案問曰爲何不思料理答稱乞恩將父親先行釋放令具將原贓檢交問失單上所開有帽正兩粒藏於何處　另有衣服等件均被翁姑家取去問令爾父親出外檢物可能取到否供如取不到原贓可令我父親賠償同轉謂爾年紀雖輕人甚刁猾喝令掌責一百下還押失單給顧小全閱着赶緊將原贓交案再核 
[謝師移賑]  
　　謹啓者華奎元善士來函城内開玉器作鋪兹有生徒學業期滿酬師筵席洋二十元因念東直奇災悽慘萬狀移助敝堂振濟云云祗領之下不勝欽佩節省筵宴不徒事虚糜移助賑欵作救災義舉其間造福何可勝言倘富紳碩賈皆能如華善士同具救災隻手勿 
[與紈袴高粱並駕馳驅振務幸甚請列報章藉資觀感] [  上海六馬路仁濟善堂籌賑公所董事施善昌等謹詰]  
[恩周黎庶]  
　　竊聞趙熹好善精誠感及蒼穹高允濟貧恩澤周於黎庶憫羣生之苦况甑釜常虚憑一念之慈祥囊金樂解以故閭閣頌德家家絲繡平原川岳鍾靈代代綬紆廊廟善行蔚爲祥瑞古今盖有同情兹蒙全亨寳號樂助施醫給藥一文愿常年付擲計二十愿又承寳號中在事仁人心誠可鑒善與人同經募諸善姓慨助計信女麥林氏常年七愿信士麥卓然常年十四愿麥永康七愿麥篆丹七愿味蘭子七愿始平子七愿隴西子七愿范陽子七愿車湛光七愿丹陽子三愿均承常年樂助共集善姓十一位計九十三愿按月照收仰荷善念所流窮黎共戴一莖靑草化成丈六金身數朶紅蓮脫盡三千火刧正當敝堂經費輾轉難籌乃蒙諸大善士樂善好施隨緣拯疾實深感激刻因秋燥乾涸疾病易生求診者尙多以致費用孔殷俾得善士頻施救濟庶可源源支度耳爲善者行見千祥駢集萬福攸同他日子貴孫榮正可臨風而預頌也謹泐數言藉伸謝悃遲日之歉乞希原宥[  虹口鐵馬路寳順里元濟善堂同人誌謝]  
[蘇省撫轅抄]  
　　十九日撫憲剛於本月二十一日黎明八點鐘出轅赴大敎塲閱操又示於本月廿四日換戴暖帽署溧陽縣楊昌榮交卸任事回省禀到江蘇候補知縣靳琦于十八日申刻在廟堂巷公舘病故於十九日申刻大殮○二十日首府魁禀知接篆代理蘇州府譚禀知交卸任事籤掣江蘇敎習試用知縣沈唐浙江人由京引見來省禀到分發江蘇補用縣丞李湘直隸人由京騐看來省禀到海防新班先補用巡檢汪兆焜服滿回省禀到侯補道庫大使裕森禀知秦委赴崑山縣保申差江蘇候補知縣錢維崧於二十日未時在蒼龍巷公舘病故定於二十二日巳時大殮 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官報]  
　　　　藩轅牌示儋州知州缺委卽用縣杜友白署理陵水縣知縣缺攺委儋州許方亮署理增城縣茅田司巡檢缺攺委候補巡檢王允球署理　選龍門縣典史　錫飭赴新任 
[上海四馬路高易公舘内籌賑所陳詠南經收山東順直福建七月十一至十五日第一百七十三次賑欵淸單]  
　　十一日紹興曹江摧氏洋二元○鎭海蛟川周愛堂洋二元○秀水縣署錢席馮趙善士合助洋六元○靑浦縣署帳房募理琴室主人八元鳴和閣說宜室姚汪氏求冥福各一共洋十一元○常熟恆茂募吟紅舘力不不足各一元吳　泉萬豐各半　湯鑑　四角浣蔗恆泰鳳記午亭各三角成甫誠信各二角共洋五元○筱邨氏祈平安二　玉峰半元○揚州竹桂軒十元○　源莊交來　川蔡履禾翁募趙一洲梅得　詹大來　　旋治源不求知目擊傷心　經募子各二元大有號丁松兆堂許一靑陳聚星　程巨興梅永盛陳德興徐生昌旋分成不留名戴月舟俞復興丁恆太半疑主人胡光記無名氏三十名一元王恆翁魏連標張健安汪乾太王會　旋同裕陳一山李麗生袁雪樵汪甫卿旋順源張筱舫各半元共捐洋四十元　何立卿胡餘慶堂各二元陸愼餘堂一元無名銅洋一元共洋五元銅洋一元○淸江鼎成莊募揚小竹錢九千六百文公濟五千文鼎成善記各二千五百文爽記少記裕通典各二千文郁記勉力子德記玄記德生求安見愈通濟積善堂張百忍堂登善堂素到勉　子各一千　周行記存德堂合一千文共捐三十九千六百文合洋四十元○九江　商局募望雪山人望聰主人無名費　實各一元吃藥免瞎用各半元共洋五元○經堂五元○浙寗吕氏一元○皖藩庫署求是齋洋四元○杭垣恭种興募洋一元○范張氏一元○裘萼輝助天津十元○奉城徐松泉銅洋一元無名氏十户合洋百元黃壽瑛重生琼英鎭生蓮英韻梅蘭生荷莊佩蘭　仙鏡人儀春各三角無名氏十四户一元四角共捐洋十元○十二日姑　吳縣署陳　元陳曉春各十元吳漢文管子淸各一元共洋廿二元杭省鋤經書屋一元吳静安德敷　滌山書屋各半元不書名銅洋一元勤撲三角懷軒福坼社金錦堂挂軒各二角允慶樹生各一角共洋四元銅洋一元○蘇州臥月居十字宙廢人各二元劉雙玉師儉堂各半元隴西氏四角楊歸劉陳炳如無力各三角無各浴佛生各二角無力濃蔭堂純翰小庭小香各一角共洋七元二角○十三日湖城永興號募知過氏永無災各一元杏開元童友嵐報本氏積善氏奚樹臣各半元興感善愿錢四百五十文宋星橋三百文無名菊如無名楚記茂棟六義上士永泰震福耀亭振聲鍚九和義黃姓高正昌陸熊飛各二百文左記應權菊如蓮四桂記　大錦銓三餘尙香亦政堂霅泉各一百文共捐四元五角錢五千另五十文合洋五元吟香氏　元無力人祈妻病愈洋四元○厦門源豐潤寳號募泛從子洋三十元友徒子十元黄邱氏五元平安子賣騃氏楊硯農各四元通記王錦章黃許氏各二元熾記一元共洋六十四元○漢口茶業公所寄來思復氏助直順山東洋六元○寡過未能一元直　半元知不足三角無名力不足各二角共洋二元二角○太郡當邑鄒萬順一元張利記一元張貞記張恆春程廣興劉校忠大興楊義興各半元王恆隆楊玉紳徐敬紹羅恆裕鄭三陽楊聚山楊義泰盛萬和卞止保各三角復興源興永隆德大隆興敬榮明旺泰源來行森泰孟道曹　裕恆泰謀泰名興大銀道應永大怡隆貞記和泰各二角共洋十二元如臯吉記募無名氏五元無名氏四户四元無名氏二户洋一元共洋十元○維揚韻記榮記各一元傳記稚記南記渭記各半元共洋四元○蘇垣無名一元大通竹鶴氏洋十一元江遂菴氏四元鲍受之許星臺曹雨春啓庭谷一元許高陞周國友各半元共洋二十元○仙鎭恆升行寄來瘦珊居氏還心愿求合宅平安助山東天津洋二十元此稿未完 
 
 
 

Page 10

 
 
   
 
