# 1903 - 329 - 4911000

 

Page 1

 
 
[恭印諭旨告成]  
　　拳亂旣息朝政改觀王言如綸宣布遐邇本館覓得光緒二十八年諭旨敬謹排印刻已告成裝釘紙張與前一式　海内外有欲恭聆渙汗者請臨英界三馬路申報館及申是書室本埠外埠各書坊備價購取可也每本計收工料洋銀三角正 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分仵繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祇收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[美儒李佳白先生講義]  
　　邪說之爲害也大足以傾國小足以亡身雖隻字片言亦勝於干戈水火是以古聖賢立教牖世首以正人心息邪說距詖行放淫辭爲已任乃自秦漢以降一切不經之談有過於楊朱墨翟者逮至於今流行廣遠聖道衰微誠有如病入膏肓不可救藥者矣孟子曰經正則庶民興庶民興斯無邪慝嗚乎中國不興之故要皆基於此也不觀庚子年之義和拳乎夫義和拳邪法也其所言邪說也自以爲忠君愛國保清滅洋横行輦下開罪友邦卒釀成五千年未有之戰局十一國共舉之聯軍殊可悲也吾請道其顚末焉初東魯平原縣有民人聚集團練名曰義和實卽大刀會之餘孽其人首纒紅巾口誦經咒習練拳棒相傳神靈附體能避槍彈不畏刀鋒於是信者日衆延蔓於燕京一帶幾於無莊不立壇無村不習拳士大夫多有信從提倡者仇教之徒因而隨聲附和宣言此蓋天授中國以鋤除外人者也光緒二十六年三月上命剛毅趙舒翹赴涿州一帶解散詎知剛趙亦爲邪術所惑奏對之辭多所庇護加以端莊二親王及諸頑固大臣從中主張勢更猖獗五月殺德國使臣並日本書記董福祥部下與之聯合圍攻使館焚毁教堂屠戮教民列國聞警各調勁旅齊赴中國八月攻破天聿　八月進陷京師兩宜西狩九廟　動十月上授慶親王李文忠全權大臣航海赴京師與各國使臣謹立和約明年約成一賠兵費二禁軍大三毁大沽砲　四治僨事罪魁並　准和約旣成商約亦必再定二十八年吕鏡宇尚書盛杏蓀宫保奉命與英使立商約於上海二十九年復與美日二使立定商約如前其餘各國諒必相繼仿行嗟乎吾於斯役不禁爲中國惜亦有不能爲中國解者左道異言儒者不齒以袞袞諸公之智猶附和於細民昏迷於邪說終以國破家亡身敗名喪爲天下後世所非笑吾不知政府諸公何以出此此吾不解者一甲午一役以土地二萬萬人民四萬萬之大帝國猶不能取勝於地僅四州之小日本抑且交綏未久卽割地行成俯首求和其兵力國勢已可概見矣曾幾何時向之求和於一國者竟敢與列國開釁向之不能取勝於一小日本者竟敢與十一大國爭雄雖婦人孺子亦知其非此吾不解者二凡事豫則立不豫則廢治國者必治其本謀敵者必謀其源此古今之至理也中國數十年來時事艱難日就貧弱首敗於英次敗於法又次敗於日方以敦和友邦修明内政爲救時上策卽欲報雪前仇亦當緩圖愼發準備無虞庶可以一舉而有得乃上下未交備南北不相謀徒憑數輩頑臣千百愚民肇開戰禂塗炭生靈此吾不解者三雖然吾嘗度端莊諸人之心矣彼以爲羣强逼迫時事如斯與其苟延歲月不如决一雌雄而不知蠡固不可以測海螳臂又安能當車哉邪說之害如此彼攻乎異端迷於邪說者尚其不以吾言爲河漢也可 
[電傳宫門抄]  
　　昨晚七下鐘時京師友人專電告知本館云十月十三日皇上召見軍機大臣及聯芳是日並無明降諭旨 
[藏事電音]  
　　英京倫敦來電云英廷派往西藏之兵現已據守針卑山註是山爲由印入藏門户旋進紥間士城計離西藏京城沙剌祇一百五十咪矣來電又言有國名理巴奴者向與西藏訂立盟約相依若輔車現其相臣恐英藏决裂致受株連特勸西藏政府切勿褻視英員宜速與之訂立約章言歸于好蓋邇日紛傳俄人已與藏中立約雖藏人未經承認而鄰邦難免生疑故也 
[俄懼華人]  
　　旅順俄文報登俄人嚘爾諾夫論說云僕觀中國之人將來大爲可慮卽以工藝而論西工取價甚貴華工取價甚廉西人若雇人作工必擇價廉之人雇之而無取其貴者勢必歐人大受虧耗無術可以挽回至於中國陸軍日來雖無大用後必大有可爲况日本更力助華人製造軍器南皮宫保部下久習洋操且禮延日本武員爲之統率日來中國明雖未嘗備戰然暗中時切隄防歐洲各邦應知將來之必迭呈險象也抑中國陸軍以至少之數計之可得十兆名此十兆之兵非獨可拒歐洲各邦且能將歐人擊退現在軍中所用槍械皆極新極利他日設有戰事必更可危蓋中國如炸彈然外觀無甚緊要一遇引信則四面崩裂遇之者必敗亡云 
[意願和平]  
　　英京倫敦來電云某日意大利國外務大臣向人宣言曰我意政府中人確遵三國盟言以和平爲主義其在地中海及阿非利加洲所行之政頗願與英和衷共濟輔車相依 
[准給軍械]  
　　廣州嶺海報云日前粤東遂溪縣境沈塘轉練局紳曾寅亮具禀兩廣督轅請領軍火若干以資 
 
 

Page 2

 
 
禦侮隨奉督憲岑雲帥批示曰該紳備價請領軍火爲團練之用自應照准仰廣東軍械局會同善後局迅速核明辦理具報 
[路局被控]  
　　廣州嶺海報云粤商陳平等人以鐵路購地補給不均等情具禀督轅隨奉督憲岑雲帥批示曰鐵路需用地叚各鋪户道例遷讓其補給地主鋪客各費自應劃一辦理何以該兩店應得補費獨較各店短少是否張委員補給不均抑有别故仰南海縣會同鐵路購地局查明實情秉公辦理具報 
[志切請纓]  
　　金陵訪事人云兩江督標將弁之無差無缺者不下五六百員置散投閒拑髀興嘆近見東三省事幾與俄人决裂粤西亦匪黨披猖爰紛紛具禀督轅乞咨送奉天或廣西軍營効力兩江總督魏午莊制軍批示曰該將弁等欲投効於東三省或廣西軍營宣力疆塲志固可嘉惟所請咨送之處礙難准行然亦未便阻其忠勇之心有志者目備川資前往兩處投効可也 
[栽培師範]  
　　蘇州訪事人云吳中蘇郡正誼中學堂於十月初八日招考師範生到者共六十八人内有甲乙二孝廉　均生監首題果能此道矣一節義次題劉晏理財用士人論 
[方伯錦旋]  
　　揚州訪事人云吳福茨方伯籍隸邦江自入仕途未嘗一旋珂里兹蒙恩命簡授新疆藩司萬里長途未便携眷而往因於交卸粤臬時飭人先將眷口送回然後入都覲見天顔有喜蒙恩賞假回里少視松楸本月某日憲節抵揚逕入北河下宅第　帷暫駐卽須束裝前往履新 
[文星照浙]  
　　杭州訪事人云新任浙江提督學政陳蓀石宗師陛辭南下因丹陽一帶内河水淺改乘輪船至滬本月妆六日握節蒞杭府縣曁三學教官均往石門恭迓撫憲聶仲帥亦派員持帖往迎至初十日辰刻憲舟抵馬頭午刻排導入城各大憲咸出城相見辦差人役在八旗會館照章鋪設以便暫駐文旌 
[添築馬路]  
　　金陵訪事人云此間城廂内外凡屬通衢大道以及建有衙署局所之處迭經商務局開築馬路以便馬車往來近者馬路工程局總辦以兩江督署僅東轅門外有馬路通行西轅門外依以用碎磚鋪砌凹凸不平每值憲旌北指儀鳳門非繞道二里許不可爰將迤西舊路開關改築馬路俾與北城榦路銜接不斷庶憲車出入攸往咸宜 
[肇城地震]  
　　聞之廣州友人云九月二十九日辰刻粤東肇慶府城東北隅地忽大震門環作響樓閣亦岌岌有聲城之西南隅則厥聲較微有全不知覺者 
[武林得雪]  
　　杭州訪事人云九月迄今雨少晴多天時亢旱至本月初八日隂雲四合雨師惠臨自午至晚未曾稍止入夜寒溼非常花飛六出次晨起視鴛瓦之上厚積半寸有奇至午後晴曦朗照薄煖宜人雖得雪無多而明歲豐穰已可預卜矣 
[劇塲縱火]  
　　聞之廣州友人云九月二十四日粤東德慶州城有好事者廣徵菊部大開劇塲至夜三鼓時突被匪人縱火熊熊之燄將戲臺悉化刦灰觀劇之人大半焦頭爛額焚斃壓斃者幾不能以數計西甯縣黃某之子傷腦折足飛艇往西醫局求治言及忙亂中被匪人擄去少婦幼女二十餘口眞非常之災也 
[鄂省官塲紀事]  
　　武昌訪事人云湖北臬署清查積案之某某二委員意見不同時時齟齬臬憲岑堯階廉訪因改委試用知縣江大令專司其事○署武昌鹽法道武昌府知府梁集菴太守交卸道篆後政躬不豫請假數日以資調養近日假期已滿因於十月初一日重蒞黃堂○湖北臬憲岑堯階廉訪以臬署年久傾頽殊不足以壯觀瞻而崇體制爰撥出公欵一千二百金委經歴吕參軍督工修理限於本月初十日竣工以便初八日鶯遷入署 
[蘇省官塲紀事]  
　　蘇州訪事人云蘇郡各屬秋收歉薄近據各縣申報到府府尊許子原太守遂於十月十一日親赴履勘以便申詳上憲議緩議蠲○蘇城落地捐局員江蘇候補府經歴張參戎彭年因扣留漏捐縀疋侵吞入已一事被人訐控上憲惡其不守規箴刻已撤去差使矣○江蘇候補同知李子服司馬近奉藩司效述堂方伯札委管解京餉入都不日卽須兌銀釘鞘起解登程矣 
[鐵路文言]  
　　鐵路文言 
　　上海縣正堂汪公共租界會審分府鄧法租界會審分府魏爲會銜出示曉諭事奉關道袁札開奉督辦鐵路總公司事務大臣盛札照得總公司滬寗鐵路指日開工所經上海蘇州鎭江金陵均爲華洋輻湊之地每有地販探知軌路站廠所必需先期囤買影射教産洋産把持漁利上年五月開議正約卽據前駐滬英總領事璧利南函陳辦法兩條一該地先經西人註册者設遇路工需用爭價不定卽由地方官會同該管領事公斷按照毘連地價爲收地之準則二華人有地租與西人尚未過户而卽將過户者印稅之時由地方官飭就租約註明日後設爲路工所需亦照上欵公斷辦法給與毗連地價並據隨函聲明凡洋人租地之約未經註册蓋印者總公司不能認洋人爲地主各等語經本大臣咨明外務部各省督撫院通飭遵行有案復查盧漢鐵路辦過成案凡民間買賣墳地契内應令註明賣主籍貫住址確係中國民籍地方官方准印稅並須加具某結聲明路工需用願照官價過割委無影射教産洋産字樣萬一契外註明或契内所註四址爲軌道所必經卽一概不准印稅以杜轇轕漢口成案則遇洋商呈請印契責令先與路局商明無碍由局移覆過縣方准印稅歴年杜漸防微無非爲顧全要公起見卽按諸萬國鐵路通例亦斷無准令一人抗霸阻碍全局之理現查滬寗鐵路發軔於上海經蘇松常鎭寗五屬計上海寶山太倉嘉定崑山青浦新陽長洲元和吳縣無錫金匱陽湖武進丹陽丹徒溧水上元江寗須經十九州縣地叚過於綿長防弊卽不容鬆懈業據璧總領事條陳辦法咨請通行正值分派員司按叚測勘將次插標購地之時亟應查案飛咨兩江督部堂江蘇撫部院迅賜札飭沿途經過州縣凡洋人租地未經註册卽不能認其爲地主一經奉飭卽應停止洋人印契實係報印在先需用之時亦祇能按照毗連地值給價此外民間呈請印契應照以上成案取結聲明並先與滬寗鐵路駐滬管理處商明無碍移覆過縣方准過印仍由各州縣照錄示諭俾衆咸知以示防微而杜爭執除分咨飭遵外札道飭屬一體遵辦等因到道奉此除移行外札縣遵辦等因到縣轉栘到廨准此除由廨函請租界領袖美總領事簽字示諭外合行會銜出示曉諭爲此示仰軍民人等一體知悉須知開闢軌路係屬當今要務自示之後毋許先期囤買影射把持漁利有碍要務倘有不遵一經察出定千懲罰不貸其各凛遵毋違切切特示 
[花縣賓萌]  
　　上海縣學教諭邱贊思廣文浦東保甲總巡謝岳松明府及改過所委員王參軍坤源布捐局員潘明府在銜均於昨日詣上海縣署謁見縣主汪瑶庭大令晤商要公良久始退 
 
 

Page 3

 
 
[會議冐牌]  
　　南巿萬裕馬頭程大隆花衣行主以邇來花業中時有冒牌販售棉花殊於生意有碍因告知董事程吟園邀集衆商在董家渡花業公所會議 
[法員赴閩]  
　　前者駐滬法總領事巨籟逹君因有公務航海赴福州前晚法總領事署接巨君來電召繙譯官魏武逹君詣閩魏君因於昨日附某輪船就道有知其事者謂福州船政局原由法人爲總工師兹因重訂章程故須總領事親臨以昭鄭重理或然歟 
[蘇報啓封]  
　　蘇報館革命黨渠魁鄒容章炳麟等人託毁宫廷大逆不道經大憲奏奉諭旨札道轉札英美等國公共租界前讞員孫建臣直剌派差恊同探捕將館發封密拿鄒等六人嚴加管押在案館屋係公平洋行之産邇者行主急須改造延律師愛立司投公廨聲請啓封並追給所欠三個月租銀二百七十兩讞員鄧鳴謙司馬商之英總領事署繙譯官迪比南君著候禀請蘇松太兵備道袁海觀觀察核奪前日午後英總領事署復知照公廨請派令公差協同捕頭所派探捕將封條揭去屋中所存機器等物移置西獄俟本禮拜四飭提鄒等會訊然後核定罪名 
[薄罰賭徒]  
　　英界浙江路愼餘小錢莊主張小堂在樓上聚衆賭博誤翻火油燈幾肇巨禍事後包探竇如海查得形跡可疑將張拘入捕房告知捕頭暫行管押昨日午前捕頭令解送公堂讞員鄧鳴謙司馬倩襄讞委員王松丞剌史升堂會同美國代理總領事官任繙譯官白保羅君向之研訊張供小的與友股開愼餘小錢莊前晚偶然遣興不敢聚賭叩乞恩寛左鄰某甲投案訴稱是夜已三點鐘後忽聞人聲鼎沸大呼救火因卽開門出視見張莊内並無一人取水施救嗣經巡街捕帮同救熄否則小的家近在咫尺亦將不堪設想矣今旣到案請卽究懲右鄰某乙供詞與甲相同剌史商之白君判令將張暫行管押罰繳洋銀五十元賭具銷燬 
[上海縣署瑣案]  
　　日前張章氏控江海南關巡船丁役范阿泉將伊子張振甫謀斃一案經縣主汪瑶庭大令提范研訊張章氏供前者范所雇夥役楊大來喚兒子往某報關行至今已歴三月訪知被范謀斃棄屍浦中叩求鞫出眞情秉公治罪范堅稱小的並無其事飭收押所中勒交楊大到案前晚范將楊大交到大令訊詰之下范供六月二十五日某報關行開張讌客小的雖有股分並未前往亦無倩楊喚張之事楊供小的在巡船爲夥專查各商漏稅事與張並無仇隙大令飭暫行收押范交的實人保出聽候查明核斷○朱其仁控召寶生轉租餘屋開設報關行積欠房金兩月計洋銀五十餘元一案前經大令訊明將召交差帶出與朱結算帳目事隔多日帳目早經算明洋銀並未清繳前晚大令升堂覆訊召供小的所開報關行尚有股東現在英租界某洋行執業今須親往料理求賜鑒原大令著交妥人保去如無洋銀可繳則將生財抵算○日前本邑北新涇附近沙港釐卡司事人程姓家失去衣箱一口報縣請緝大令飭傳地保朱明田訊究朱適患病由其弟春田投案禀稱程姓被竊後卽有鄰女徐小妹在蘆葦中尋見衣箱告知胞兄送交程認明確係原贓惟不知係何人所竊大令諭候病愈後帶同小妹來案訊詰 
[南巿捕房紀事]  
　　前日南巿順昌竹行執事人毛順生至集水馬頭附某小輪船回里失去竹籃一具内儲洋銀五十元及鴉片烟等物因卽投報捕房請爲查緝昨日捕役某甲見汪阿狗手携竹　因卽拘解捕房捕頭搜其籃内已無洋銀遂令押候轉解馬路工程局禀請總辦翁子文太守訊究 
[英美租界公堂會訊案]  
　　美商茂豐洋行主投本管總領事署控義昌懋號主倪芝香欠銀三千兩等情美總領事據情照會公廨前日午後讞員鄧鳴謙司馬飭差提到倪及號中執事人張茂堂會同美繙譯官白保羅君研訊茂豐行主倩律師侯魯公投案請追張倩律師凱第士聲稱查核各帳茂豐應給被告洋銀八千元蓋以買賣銅鐵皆有寶帳可憑也侯律師分辯良久襄讞委員王松丞剌史商之白君著兩造退去聽候秉公商核 
[英美租界公廨晚堂瑣案]  
　　陳阿章控陸仁英將女兒阿香誘匿楊小弟處等情前晚讞員鄧鳴謙司馬升堂研訊陳因事未到陸供前者陳將伊女阿香浼小的介紹寄養楊小弟處月貼膳資錢一千二百文今阿香已長大陳揑書婚帖配與伊子叩求明察楊供此女前經朱福廷作伐許字小的之子迭有婚帖呈請明察司馬著交人保出聽候提朱訊斷○張瞿氏控楊兆祥圖賴欠欵等情司馬研訊之下張瞿氏訴稱亡夫榮甫開設德昌肉莊於本年七月某日去世被楊虧欠洋銀三百三十餘元向之索取允按月拔付後仍無著叩乞究追楊供肉莊係王陳與小的合開所欠洋銀二百餘元已將生財抵過司馬著交人保出聽候查明核斷 
[續錄江西永新縣胡大令嘉銓鍊鐵說]  
　　又鐵鑛有燐出燐之法將生鐵入化鋼鑪内上加石炭其燐自與石炭融洽此鐵取出即無燐在内自得此法每墩鋼祇需英銀五磅合中國銀二十兩較前合銀二百兩者省去成本十之九矣西十之言如此今鄂省鐵政已能按以上新法用焦煤鍊冶矣今永新蓮廳土法鎔鍛故步自域苗旺炭竭有煤而不知用法何不近向鄂廠探究製造之法並延冶師教鍊誠能以本地之煤鍊本地之鐵不必專需木炭則煤鐵二鑛獲利無窮而課稅之興旺益不待言矣按鑛爲中國無窮巨利徒以前明奸闔流毒例禁森嚴遂致棄貨於地及禁弛令解鑛學不興往往徒耗巨資莫能獲利是篇論鍊鐵之法甚精與撮拾鑛務叢鈔諸書者迥别可切實施行者也用煤鍊鐵答問客有進而問者曰我蓮花廳所産之鐵雖不能如永新之旺然其所以不能興旺之故實以山木無多開採鑛冶必資木炭本地不乏石炭民間用之不竭其價值亦甚廉若木炭之值幾乎五倍石炭所以間設鑪冶木畫炭竭未快嵇康之鍛已歎牛山之童鑪歇工停厥由於此今聞子之言石炭可代木炭如果探得此法則以本處之石炭鍊本處之鐵交相爲用誠取無禁而用不竭矣矧蓮花廳鑛苗之旺否不必查考而易知鑛産之有無不待聘鑛師考騐緣本處江西與湖南接壤湖南之茶陵攸縣皆爲著名産鐵之區而攸縣稱最山脈平衍壤地犬牙相錯故湖南茶陵攸縣之鐵苗未嘗不可供蓮花廳之鍛冶而本境所挖之鐵苗亦復不少所以一開設鑪座則肩挑背負採鐵而求售者自源源而來初不必問挑爲何如鑛爲何境何縣也計所求值亦不過開挖之人工耳否則僅往來之運脚耳爲價無幾又何待鑛師之考騐歟特缺乏木炭之爲慮無慮乎無鐵苗也予應之曰當西歴一千七百四十年英國亦以缺木炭故鐵業幾停其時尚未知用生煤與枯煤也所以前此每年成鐵軌十八萬墩此年忽僅一萬七千三百五十墩至一千七百八十八年出本炭鐵一萬四千五百墩而出枯煤鐵則有五萬三千八百墩迨後愈增愈多每年成鐵略三百萬墩統計各國每年成鐵六百萬墩而英居其半皆用生煤與枯煤之力也而况乎更用煤油與煤氣乎所謂枯煤卽焦炭也西人所謂燒成煤料卽萍鄕煤鑛已造之炭蓮花廳與萍鄕接壤雖有高山峻嶺一百八九十里之運費然一墩枯煤可得數墩生煤之用運費雖多無妨矧彼可運之以售驎省豈我不能以購之鄰邑雖彼用火車由萍至醴再用船拖載由湘至鄂然運費亦甚鉅矣說仍未畢容再續登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[土局文言]  
　　飲加同知銜江西補用縣正堂辦理九江土藥統捐分局張爲剴切出示曉諭事照得光緒二十九年九月二十七日奉總理牙釐總局憲批本局禀接辦後訪聞及據各土棧商人所禀大概各情形應行變通辦理之處乞鑒核示祗遵由奉批所禀尚係實在情形准以凈土實在斤兩照章完稅少則照减多則照加以恤商情而廣招徠改由官輪局轉雇商輪裝運過境土藥一節已由局移會官輪總局照讓辦理矣至於景德鎭原無查騐土藥分卡該局派勇押送過境赴安徽婺源縣土藥到鎭各局卡勢難騐收該局土藥屯於客棧難保無在鎭銷售情弊現已將饒州膏捐分卡改爲饒州土膏緝私卡移駐該鎭嗣後該局押赴該鎭之土藥卽可送至該分卡查騐所請通飭著毋庸議此繳等因奉此除移會九江膏捐分局遵辦外合行出示曉諭爲此示仰各帮土藥客商及本街土棧士店人等一體知悉須知九江設立土藥統捐分局原爲裕稅便商起見故辦理之道首貴持平本分局自接辦以來尤無事不關諼布公實事求是兹經本分局奉禀總局憲批准嗣後凡有武穴水運局押解來潯土藥無論統捐過境一經到局卽照奉發公秤過比多則遞加少則照减除去篾　以凈土實在分兩照章完納稅銀聽候分别黏貼印花封條循照定章辦理以昭公允而免爭執一俟稅銀完清各該土商前赴官輪局清繳水脚官輪在漙卽由官輪裝運設遇官輪應差别往　候官輪局隨雇商輪運載總之不使停留遲滯俾各商土藥到地得以暢銷獲利似此一秉至公於稅有濟於商無捐體恤爾等不謂不至各該商俱有天良務各遵照憲批辦理毋稍違抗致干未便本局實有厚望焉切切特示 
[邗江火警]  
　　揚州訪事人云郡城大財神廟後樊家園某姓家於十有初八夜突遭回祿之災家申祇甲乙兩女郎及一幼弟父母皆出外傭工驀見簷前紅光燭天倉皇逃避嗣幸各水龍飛馳救熄僅燬茅屋兩家或謂近有一種筠匪專於竹籬茅舍間施其毒手蓋將聲東擊西乘機劫物也果爾則在上者奈何不爲查禁哉 
[上海巡局紀事]  
　　前晚南巿二十三七鋪巡防局員李伯屏二尹之家丁某申在豐記馬頭南園小茶肆拘獲賭徒周阿慶陳巧生錢阿金馬生和四人解送至局二尹研訊之下姑念初犯不予深求交人保釋旣而傳　家丁嗣後不准在外主事如有地方公事責成地甲勇目隨時禀明以憑查究○昨日本邑城廂内外保甲總巡兼清道局員朱森庭明府函致二十三七鋪巡防局員李姚兩二尹著卽派出勇丁二名至永感馬頭押運垃圾船赴西鄕傾棄 
[浦江水利局案]  
　　昨日舟子王銀海在南甫商船會館馬頭外浦中傾乗垃圾經水利局巡勇查見拘送局中局員高　之司馬提案研訊之下供稱小的願照章罰銀二兩司馬不予深究命將所繳銀兩充公並榜示局前諭令　船户愼勿再蹈前轍 
[英美租界公堂瑣案]  
　　前晚常州人王桂慶身藏鎖匙數士枚掩入蘇州河畔第十五號門牌某洋婦家圖竊經閽人追獲扭交包探徐阿華解案請訊王供小的前往訪友不敢圖竊願請同益祥海味行主來案具保襄讞委員王松丞剌吏著押候傳同益祥行主來案保去○騙子王某至元亨衣莊購衣共需洋銀九十四元有奇留存洋銀一包持衣逕去而令江北某邑人李裕明在莊守候久而不至莊夥某甲啓包視之所謂洋銀者皆係鉛餅知係詭謀報由包探王長桂將李拘押捕房昨日捕頭令解案請訊李供小的受王愚弄所有行李亦已被王騙去實非同黨尚乞鑒原剌史發押捕房一月○偷兒朱順生徐阿小先後掩入張阿良鍾炳坤二家行竊香爐衣服報由包探倪順泉何阿春陸續拘獲吊到原贓解案請辦剌史判各發押捕房半年贜分給二失主具領○前者石龍卿攫取陸正榮所持皮包經陸扭交包探倪順泉解案請訊陸供小的所持皮包被石奪去遞給同黨務乞究追石狡不承認剌史判責二百板發押捕房三月○曹連生行竊法租界鍾錦安家金首飾等物匿迹英界被包探趙銀河拘獲昨日解送至案禀稱此犯現　法界捕頭派人來提請爲核示剌史准如所請飭交法界來人帶回○胡德明掩人徐恒益家竊取縀靴縀鞋等物報由包探沈阿岳獲案請辦剌史判責二百板枷號十日 
[法租界捕房瑣案]  
　　流　陳子卿濳入某玻璃店行竊照相鏡架被店夥追獲送入捕房昨日捕頭令解送至案讞員魏蒓塢大令訊取口供判責三百板○偷兒徐紀元濳入金桂生家行竊洋傘一頂被朱追獲送入捕房昨日解奉大令訊明著重責四百板○曹阿元至廖廣隆烟館開燈過癮不給烟資自行擊破頭顱意圖訛詐被烟館主送入捕房轉解至案大令判責一百板○偷兒陳福興濳入小東門外某魚行行竊鮮魚十餘斤被魚行主追獲送入捕房昨日解奉大令訊明著責一百板○張禎祥與陳養初股開永吉祥帽店後忽齟齬涉訟公庭迭奉大令訊供交人保出邀同公正人理處迄今延宕日久昨日命提復訊陳請將店貨盤頂與人料理一切大令著覓的實人保出將店中各貨盤見共值若干明白禀復聽候核奪 
[美租界捕房紀事]  
　　昨日午前歹人錢廷郎在篷路菜場中攫取某姓小孩臂上所籠銀釗被包探劉阿炳所見拘入捕房捕頭令押候解送公堂禀請讞員鄧鳴謙司馬訊辦○前　積竊葉瑞初掩入西華德路第四十七號門牌李阿牛家行竊金耳環一　昨經包探劉阿炳查獨帶入捕房捕頭令押候解送公堂禀請懲辦○昨日亭午時有某國兵船水手一名乘醉在自老匯路滋事被八十七號巡街西捕拘入捕房捕頭令押至酒醒時釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
兩四錢借欵支銀二十三萬五千二百二十五兩六錢四分一釐制錢一萬五百串實存八十六萬千七百一十九兩四錢七分二釐剃錢七十五串九百二文兵餉　建共收銀七十九萬八千五百一兩一錢五分五釐内正欵收銀七十九萬三千二百四十八兩四錢作分三釐借欵收銀五千二百五十二兩六錢七分二釐開除共支銀八十萬二千八百八十八兩一錢六分五釐内正欵支銀七十九萬四千六百四十兩二錢五釐借欵支銀八千二百四十七兩七錢六分實存銀四萬四千八百五十一兩六錢七釐外寄庫共收銀二千四百八十八兩九錢一分九釐開除借欵支銀二錢九分二釐實存銀三千五百三十二兩三錢五分六釐均核與司庫寶存銀欵嚴目　符除將各欵細册磨對裝釘鈐印另文呈送外擬合摘造簡明總册照例出具印結詳送核奏前來臣覆查無異除將間明册結咨移　科外理合恭摺具陳伏乞皇太后皇上聖鑒敕部查照謹奏奉硃批户部知道欽此 
[皖撫誠奏安徽省撥補釐金查明有著無著各欵摺二十日]  
　　頭品頂戴安徽巡撫奴才誠動跪奏爲安徽省撥補釐金查明有著無著各欵恭摺具陳仰祈聖鑒事竊查接管卷内准户部　循案撥補釐金一摺單一分光緒二十九年二月十一日具奏奉旨依議欽此咨行遵照查清單内開蘇州貨釐指撥安徽漕項銀二萬兩减平銀二萬兩鄂岸鹽釐指撥鳳陽關常稅銀一萬二千兩皖岸鹽釐指撥安徽裁减兵勇節餉銀十萬兩丁漕折錢平餘銀五萬兩清賦多徵銀二萬兩歴年積存漕折銀四萬兩各等因經前撫臣聶緝槼轉飭籌解去後兹據布政使聯魁詳稱遵查奉撥各欵共銀三十一萬一千兩除安徽漕項銀一萬兩鳳陽關常稅銀一萬二千兩能否照數撥解應由江安糧道及鳳陽關經行查明詳辦其餘銀二十八萬兩内奉撥清賦多徵銀二萬兩此項欵各屬均已彚入熟徵地丁併解並不另列專欵奉撥减平銀三萬兩本年司局各庫尚可照數籌解奉撥歴年積存漕折銀四萬兩因安省籌辦江防業已動撥無存本年應收新漕又奉部撥抵新案賠欵銀無餘剩現無把握奉撥裁减兵勇節餉銀十萬兩前曾查明每年司庫約可節省銀五萬九千餘兩須俟奏銷截數奉撥相漕折錢平餘銀五萬兩每年約可提銀三萬九千餘兩前經詳奉奏明在案奉撥釐金銀四萬兩安省近年洋票盛行釐金减色而奉撥京恊各餉及攤還洋欵爲數甚鉅多計搜羅殊難彌補現在局庫空盧尚有欠解司墊釐金銀兩未能歸還目前通盤籌畫擬請將奉撥清賦多徵銀二萬兩照案仍在地丁正項下動撥同减平銀三萬兩分别解濟撥用其漕折銀四萬兩各屬徵解司庫將奉撥新案賠欵銀兩解清核有餘剩再行撥解裁减兵勇節餉銀五萬九千兩俟來年奏銷截清後撥解丁漕折錢平餘銀三萬九千兩亦俟收有成數報部共計安省約可認撥銀十八萬八千兩所有不敷裁减兵勇節餉銀四萬一千兩丁漕折錢平餘銀一萬一千兩釐金銀四萬兩共銀九萬二千兩係屬無著之欵司局各庫支絀異常委實無從籌補等情詳請奏咨前來奴才覆核無異除咨部查照外理合恭摺具陳伏乞皇太后皇上聖鑒勅部查照施行謹奏奉硃批户部知道欽此 
[署川督錫奏黔省改辦黎平鹽務於川銷有礙謹陳得失情形摺二十日]  
　　　品頂戴調署四川總督閩浙總督奴才錫良跪奏爲黔省來咨改辦黎平鹽務實於川銷大有窒礙將致墮壞成局虧捐邦計亟應陳失恭摺仰祈聖鑒事竊准貴州護撫臣曹鴻勛咨稱司道具詳籌借本銀十萬兩派委大定府知府鄭思賢赴粤招集商股購買鹽包運至黎平古州銷售暫免三年釐稅以後再計銷行鹽斤各若干由商完繳並稱每年約銷二萬包訪詢該處尚可加倍每包百五十斤以五十斤爲運費每斤擬加價數文藉充黔餉分咨川粤查照等因查此事前據滇黔官運鹽務總局司道等探悉黔員創議陳窒礙情形業經咨黔查覆現在該護撫臣來咨業已委員購辦其事在於必行矣使行之而果益于黔或益于黔而不大于國計固奴才所甚願也第理財之道先較盈絀不必爲川黔而存畛域之見要必爲公家而權得失之分川省鹺綱頺壞已久故督臣丁寶楨設滇黔官運一局疑謗屢集幸賴　明主持乃得至今爲永利而該局銷路又以黔引爲大宗黔中十一府四直隸州廳概係川鹽引岸僅黎平一俯應　粤鹽軍興後不引不商鹽由販運粤鹽賤而川鹽貴其數懸殊人之樂於食貴者益侵越引岸官爲禁緝况川鹽質味具美故黔咨有云三脚等處久以改歸川岸於此見川鹽之銷引甚暢且遠也今辦黎平官運該府只轄一廳兩縣銷引幾何但以後商利於多銷官利於多運必致浸灌川岸隄防一潰莫可遏止川鹽煎汲費本稅釐增金水陸運遠緣是三者斷不能减價以敵粤鹽縱設督銷等局而主客異勢低昂異價雖日日爭勘如聚訟而處處緝私爲空言計口食鹽粤鹽多銷一分則川鹽少銷一分理勢然也黔中擬於粤鹽斤取數文不知川鹽加價通攤約已十文尚有額徵之正雜平餘各欵每引又五十餘兩是粤鹽多錄益於公家者少川鹽多銷益於公家者多彰彰明矣川省歲解黔省協餉稅釐並新案賠欵共六十萬有奇罔不出於渝瀘釐課之中將來黔引少銷自必黔欵少　黔雖見減而川局所徵於黔引者不專爲川黔之用供撥京外餉需新舊　欵一有短絀從何彌補卽論局費之大小者黔引銷行不足亦不能支辦然則隳壞成局虧損邦計所關不可謂不鉅乃黔省有委員專顧一隅頗類於見毫毛而不見睫其考查銷數有日萬八九千包有曰二萬包又曰能加至四萬包照加者算每包抽錢數百文歲獲三萬絡而已官局有費商股有息歸公已屬無多矧齒籍只有此數歲銷增倍於理奚當　員等率稱粤鹽暗銷荔波等處且稱充銷鎭遠等處收世川岸而公言侵越咨川者如是異日豈不爲商私而樹之幟來咨又曰先免粤中釐稅三年夫僅正鹽筴者無不疏引而裕課非可以蠲恤示招徠也川鹽本貴又與不完釐稅之　　併售而粤鹽復得黔中官吏利導其商民一　一縮川銷有不銳减者哉前者川局官商聞風疑懼籲訴環來今黔省確已行之奴才忝領蜀疆坐視其五綱大效昭著滇黔官運局爲之牽動歲有所恃之餉源由此不可盡保通　合計得失較然復閱黔咨尚於川眷榷運情形未能盡悉而黔員引粤侵川之擾亂鹽法尤當嚴塞其萌曲突非迂補牢恨晚若竟安於　默何以上報君父下對同官兹據滇黔官運局等具詳前來相應奏懇天恩飭下貴州護撫臣停　黎平官運一議黔省賠欵無措川省已認加價十萬此外必求長策庶免利小害大名是實非倘黔中意不可回亦非　省所能力阻應請嗣後如川局少銷黔引卽將短微正　各欵在於解黔稅餉項下照數扣除仍派道員赴黔設局督銷可以資維 
 
