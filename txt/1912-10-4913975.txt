# 1912 - 10 - 4913975

 

Page 1

 
 
   
 
 

Page 2

 
 
評論 
[對於新政府之希望（續）]  
　　一曰釐訂。任官法制任官爲行政上之要典。任官得其人。則百事具舉而庶績咸熙。任官不得其人則百事俱廢而庶政叢脞。况當新邦締造之始。官制尤爲扼要之點統系不明。則政權龐。雜資格不定則任用紛歧。人人存一梯榮之捷徑。即人人懷一非分之希望。始則竟見。之競爭繼而筆舌之戰鬥。終且干戈相尋。以害於爾身凶於爾國者有之。雖民國自所立以來萬衆一的。志在。共和。一掃昔日爭權之陋習然階級不明。秩序不定。無論其爲千萬衆所公推一二人所私擬安知不有藉公義以報私仇借軍人無上之威嚴。架詞聳聽脅衆集議以冀修其一已之私怨者此後新政府成立選舉之權雖操之議會。而任免之法。則宜筦持於新内閣。必如何而後堪舉都督之職。必如何而後堪選民政長之任當局者尤宜明定資格以杜其漸頒示統系以肅其規。此記者所希望於新政府者三也。 
　　一曰明定教育方針一國之成立教育實司其命脉焉。種瓜而得瓜。種豆而得豆。造因往往在數十百年以前。而結果必遲之於數十百年以後。就今日之社會。謀教育之方針。似非汲汲焉養成共和國民不可。顧校員何所據而施其訓練之手續。教科書何所據而施其編輯之方針。昔日之教育。無目的無宗旨。社會與政府恒互居於鑒柄之地位。篳路籃縷。經營十數年革命大局。辛苦成事。此後之教育必宜人人懸一共和爲目的。泯種族之猜嫌。昭大同之。雅化。涵濡孕育。培養一共和。新國。民採法美之良規。布中華之種子。因地制宜。斟酌損益。以造福於一國之青年。而爲東亞共和教育之先導。是記者所希。望於新政府者四也。 
以上四端。皆新政府志立之要素而不可以苟焉從事者也。蓋組織一國之主體。必其有以預儲於平日。然後不至竭蹶於臨時。今日者北虜狡獪。和議難成。而北伐之師勢不可緩。總統旣爲國民所公舉則亦宜服公僕。之職務。然非有憲法以範圍之總統之。天職何自而盡。此在艸昧經營之初。斷不可不有以規定者矣。至若官制。若教育尤新中國建設之眞精神。先聖有言。巍巍乎其有成功也。煥乎其有文章。噫嘻其殆今日新政府成立之必要乎。其殆今日新政府奮武之後。尤不可不以揆文爲先務乎 
[專電]  
　　江北各軍隊要求速行北伐免爲和局所誤 
　　張勳仍在徐州舊軍不過一千餘人聞擬招募新軍數千人窺伺南京　　　　（以上南京） 
　　駐漢各領事現准外人回至武昌因黎副總統擔 
 
 
 
 

Page 3

 
 
任保護之故 
　　武昌城内因有滿洲暗殺黨藏匿日來戒備頗嚴　　　　　　　　　　（以上漢口） 
　　聞民清兩軍停戰之約已展至元月十五日爲止　　袁世凱不允另派專使赴滬續議和約 
　　清廷各大員藉口天津亦有租界共安靖無異上海勸袁世凱電商伍廷芳君改在該處會議 
盛傅秦皇島附近有民軍兵艦出現都人士逃避愈衆 
　　清東督已派兵赴其蘆島袁世凱派兵赴秦皇島以防民軍北伐 
　　灤州民軍被清軍三面圍攻勢頗危迫惟清廷宣言灤州已爲清軍奪據其說不確　　　　　（以上北京） 
　　山西清軍又違約與民軍開戰 
　　陝西民軍五千人現向河南進發　（以上開封）　 
　　英武員斐君在莫干山被匪戕害身受七刀英領已嚴重交涉 
[公電]  
　　貴陽軍政府電各省都督鑒武昌敬電想在注意所云和議本不足恃仍須盡力作攻守之計云云眞至當之論鄙意議或不成停戰期滿必有一番惡戰彼時勝負卽取决於停戰期内所增勢力之厚薄此等義務全國人皆共擔負願我同胞進取之心莫减於乍聞漢陽失这地之况敝處亦不敢不勉黔軍政府魚 
　　浦口柏圑長電陳都督鑒電悉懇移文招商局借用麻袋事當邀允許惟聞該麻袋至今尙未取得請再照會該局令其速發以便裝載米稻爲禱文蔚叩佳 
　　南京警衞軍電各報館鑒近聞外間有稱本府警衛軍爲禁衞軍係屬誤傅乞登報申明總統府警衛軍司令部叩蒸 
　　蘇州莊都督電各報館寛以　材暫代都督惟以職務爲念並無絲毫權利之見尤誓不糜公款一文所有親友或持其專長來相助者固所甚願若徒爲謀食而來平時且不可况當此事機緊要經費萬絀之日乎特此敬告請勿徒勞往返其有投函借欵者恕不作復區區愚忱諸惟公鑒莊藴寛叩蒸 
　　浙江旅滬學會電杭州省議會曁各圑體公鑒湯旣住交通總長浙都督不可一日無人蔣君伯器在粤曾被舉都督今在浙又爲代理都督資　才德輿論最孚請速議决宣布浙江旅滬學會朱福詵等　　上海國貨維持會電南京孫大總統鈞鑒前呈諒達各省光復服制自應議改惟綢貨滞銷工商交困軍衣已頒呢製其禮服禮冠請定國貨便帽常服聽民自由以維業而杜漏提議　服時可否准商等公舉代表面陳意見乞電復上海錢法會館内中華國貨維持會全體叩　（致實業總長電與此略同） 
　　江北北伐軍司令部電各報館各都督各分府均鑒清廷交涉手段變詐反覆中外共知卒亦因此敗衂日就萎弱此次民軍　義各省響應僞都傾覆即在目前詎清廷利用袁賊予以高位實行滅漢政策益以袁賊陰鷙險詐較虜尤甚始則廣遣師旅攻擊武漢繼以軍費支絀卽欲大借外債肆其虎狼之計迨爲列强所拒絶則又發行公債勒捐虜族借福公司欵二百餘萬陽則假託和議老我之師陰則整頓再備力圖抵抗今果攻陷娘子關進逼太原矣倪張諸賊根據徐潁毫分竄淮右矣灤州軍隊反正卽爲民軍則又藉口土匪大肆摧殘矣種種舉動令人髮指迨和約簽字理宜履行則又以代表越權爲詞希圖翻悔重開戰端辜負各友邦勸告盛意棄理蔑義於斯爲極尙何有商槯之餘地乎岳武穆有言曰金虜狡詐和議不足恃目前形勢何以異此爲今日計惟有破彼奸謀責彼背約乘其毛羽未豐之際分道出師大張撻伐萬難坐失時機養廱貽患寳山魯莾男子一腔熱血誓不與虜兩立刻正督率部衆秣馬厲兵以待我大總統大元帥頒示方略努力前驅掃除醜類直搗黄龍民國幸甚江北并伐軍司令部寳山佳叩 
　　又電申報民立神州時報各大報館各省都督各分府均鑒寳山以爲袁賊非正大政治家乃一奸詐小人耳賜環之始即强迫僞攝政退位自效曹莾希圖篡奪是爲滿清之敵藉口君主立憲統一全國實則擁　兵權益肆專制之毒是爲政治之敵我民族以爭自由爭幸福之故不得已而用兵然猶 
 
 

Page 4

 
 
保護生命財產不遺餘力彼則殘忍性成師行所至虐殺淫掠無所不至是爲人道之敵有此三者則彼今日之翻悔和約破壞大局實其劣根性使然夫何足怪矧彼於議和期内攻晉攻魯攻淮右攻灤州大肆其虎狼之手叚而我猶墮彼奸計自误戎機冀收功於壇坫寳山期期竊以爲不可也總之和議不足恃北伐不可緩敝軍昕夕教練觕有把握惟立候政府訓令長驅而北掃除世界公敵以盡軍人天職是區區之願也乞諸公有以教之江北北伐軍司令部寳山叩蒸　　衢州軍界電各報館公鑒陶煥卿爲吾浙光復後之首功人所共知此番湯公辭浙督非陶公代理全局將解體矣衢州軍界章明新沈亞森方金常陳　源等公叩（金華嚴州軍界及杭州軍商兩界亦均有電推舉陶君因電文過多不及備載） 
[譯電]  
　　俄國對於蒙古之要求清政府尙未答覆據磪實消息袁世凱已决意拒絶此請此問輿論謂俄國此舉實圖乘此時機分裂中國之土地初則佯稱由外國管理此地將來必漸變爲該地之主人翁云 
　　伊犁軍隊近日聯合起事該處所寓俄人聞有八千左右此舉遂引起俄國干涉中國革命之舉動俄國已向中國要求自伊犁築路至庫倫並要求准其干涉外蒙古之内政　　　　　　　　　　（以上北京） 
　　據華盛頓電稱美政府已派兵五百名赴華恊助保護　　 
北京至海口之鐵路　　　　　　　（倫敦） 
　　倫敦每日紀事謂俄國在蒙之舉動必出於德人之慫恿而德國政界則宣言德國在山東及中國其他各地决不侵害中國之完全　　　　　　　（栢林） 
中國光復史 
[總統府之新氣象]  
　　大總統交參議院會議二事（一）中央官制（二）中央公債中央公債。昨日已經議决。募集。一千萬元附軍官制大致亦議妥。卽日可以發表。 
　　蘇州地方。重要自程都督移寗後。頗多不便。前晚大總統與陸軍總長。商之代理莊都督。卽行移蘇駐紥所有寗垣尋常事務。暫由外務司馬湘伯君兼理。故莊都督已於昨日午後啟行赴蘇矣。 
　　參議院有人提議要求大總統即行宣戰平定北方。免爲袁世凱和議所誤。 
　　内閣暫時不設總理此係仿用美國制藉收廣益之效。而免專攬之弊。 
　　寗垣兵隊。開往北方者。已達數萬。人然留寗兵士尙屬不少現各軍領袖正在會議。酌留若干營爲防守都城之用。其餘一律拔隊北上以慰軍人敵凱之心。 
　　文匯報云南京臨時政府内閣諸員星期一日。復開會議。昨已舉定黄興爲陸軍參謀總長鈕永建爲參谋副長陸軍參謀部。大約將設於總統府内。 
　　又云以現狀觀之南京將作爲共和臨時政府之根據会已無疑義新内閣各員均已抵任伍廷芳博士昨日亦已赴寗伍博士前謂彼將停止與北京會商云云現伍已啟行往寗足見議和之舉因袁世凱反悔前約故已絶望且聞民軍已實行北伐此說如。確必能逼令北京政府另出辦法。使人滿意也。伍博士所遺上海事務則由温宗堯君暫行代理。 
[此非一人之私言也]  
　　萬國禁烟會代表丁義華昨由滬電致北京云。北京皇太后袁内閣慶親王濤貝勒肅親王恭親王蔭午樓那琴軒倫貝勒朗貝勒曁外務部諸公均鑒卑人旅華多人切望中國維新富强此次南下。稔悉南省士民。咸欲優待皇室改定共和政體此發自愛國家愛自由之熱誠非人力所能遏止者。余旅華二十餘載與滿人漢人感情素厚不忍坐視其骨肉自殘。漁人坐收鷸蚌相爭之利。願中國早定共和政體。與 
美國聯爲兄弟之邦余近年遍歷全國。深知華人頗有 
 
 

Page 5

 
 
共和國民資格用特電請諸公。俯順輿望速弭戰端。錫國人以共和幸福。不第可免生靈塗炭。尤不至授他國以相乘之隙也。區愚衷倘蒙垂鑒則中國大局幸甚萬國禁烟會代表丁義華上 
[此女眞能知袁世凱者]  
　　倫敦支那報云。中國女革命家。張女士已由倫啟程回國。辦理政治上之事業。女士年齡雖幼久蓄排滿思想且爲袁世凱之至戚故深知袁氏之爲人。女士謂袁世凱爲軍事家。非政冶家。其主張君主立憲。蓋信此計實行。必能得陸軍之歡心而彼即可借此以握專制君主之大權袁旣爲專制君主。或能痛掃積弊。亦未可知但中國國民則將不能自由因袁恣雎專斷一旦大權在握。必無國會可以監督其舉動云。 
[袁世凱籌欵之哀鳴]  
　　袁世凱近爲籌欵一事。幾致束手無措。外债旣屢議不成親貴又淡漠坐視故袁前日。又有密電公致直魯奉吉黑各省。略云民軍要求共。和甚堅。轉圜。無望部庫一掃而空各國借欵。均歸無效。京中羅掘已窮。各處需欵萬急。而軍餉又屬支絀若不繼續接濟。譁潰堪虞公債票殊多觀望。尤不足恃。明知各省財政　一困難尙處於活動地位。懇念國步艱難。於無可設法之中。極力籌措。卽日解京藉支危局云云。措辭異常迫切聞吉省已有回電。允籌三十萬元直省亦允撥二十萬元且謂刻正竭力張羅。務求抱定保存君主名義。否則决。不籌解。而直省。則謂和議萬難如革黨之願。北洋軍隊無不切齒。及早宣戰或可挽回萬一等語。又一破壞和局之吠聲也 
[趙竺垣再辭宣慰使電]  
　　北京袁内閣鑒炳麟九月由桂入京。奉派回籍宣慰。匆匆南旋病居滬上前因無詞可。宣業經函辭計達台座。人心趨向共和無可宣慰麟前在台垣。屢奏請安。民心。用英傑。裁貴戚。杜貪風。乃見忌樞廷未蒙録用。今人心已去無能爲力特電辭。趙炳麟隹 
[可笑可憐之京帥]  
　　前日清太后發出黄金八萬兩。實出袁世凱之逼迫。謂庫欵奇絀如洗非有巨帑接濟必將辭職不復問事清后不得已始允之旋奕劻亦蒙召見清太后令其。捐欵慶對云。前捐銀五萬兩。現又捐銀十萬兩實在財力已蹶。刻祇剩家用银。一萬餘兩尙需留作吃飯之用清后默然。 
　　奕劻素以豪富著聞天下惟吝嗇成性雖拔一毛而利天下在所不爲 
刻以軍隊要求捐欵。頗形惶恐。日昨擬將某票莊所存之贜私。七十餘萬兩提交匯豐銀行經某軍隊查知。不准提撥此欵。後不知其如何。 
　　那桐自聞民軍北伐之信。在上月杪。卽以數百萬贜銀匯存青島外國銀行那與其妻。則於初九日上午。乘專車出京。赴青島潛藏次日下午。其子及其媳。亦携婢僕三人。出京前往。事爲清外部某大員。所聞。前日專往拜謁以探虚實。至則門。者告以中堂出門某候至兩小時。終不見歸。始信其已化黄鶴矣。 
　　良弼等組織之。宗社黨本以排漢爲目的。茲又得個中消息向來號稱。開通最。負時譽之滿親貴某。對於良等亦極表同情。且自認爲黨首其宗旨係。實行暗殺其内容。分内。外兩部内部專注意於贊成共和。之大員及共和黨人。外部則利。用某丞。爲功狗。專司逮捕。其所需之暗殺器。係爆烈彈十一日該黨暗派上海僕婦二人。由京奉携带炸藥等物進京。下車時遺二筒於車上。被平姓夫役揀得。報告巡警而兩僕婦已不知去向矣現炸藥仍存鐵路警局中 
[武漢最近之聞見]  
　　黎副總統宣言云連接各省代表會與本省代表兩電知中央政。府舉元洪爲臨時副總統。聞命之餘慚悚交并元洪才識平庸素無表見自起義以來全賴羣策羣力互相維持以武漢一隅而收十七省益地之圖以前後兩月。而雪三百年敷天之憤諸君子創其苦。因而元。洪收其樂果。縱諸君子謬蒙推獎能勿恧然現在和議未定。戰事方棘。尙望諸君子。堅矢初心。共勷盛業。勿爭權利而越範圍勿懷意見而分門户。勿輕敵而有驕心。勿畏難而萌退志。豈惟我中國父兄子弟。羣相託。命環球萬。國將於是觀聽隨之元洪有厚望焉。 
　　前　清候補道陳慶齡山西人曾署河南某道工於夤緣富有財產自我軍起義後。該奸報効滿清政府軍餉十數萬。與某巨奸暗通消息。自 
 
 

Page 6

 
 
願來鄂充當說客至鄂時。詭言報効住軍政府特别招待所（該所設在舊鹽署内）遂上書數萬言。呈黎大都。督都督未卒閱而大怒將書撕碎。擲之於地。當謂顯係奸細希圖嘗。試豈能容留以遺漢族羞卽飭衞兵將該奸。交報法處訊辦惟該奸與沔陽胡鈞（曾充山西大學堂監督）係舊相識且有牽涉處胡鈞現任都督府總監察處已飭衞兵數名將胡一併。看守俟都督訊問是否同謀再行核辦 
　　前日僞營馬光啟。在段祺瑞獻計。先發一軍由蔡甸過朱耳山用帆布船。載兵出灘。口渡牌洲以攻我軍上游。又派一軍由諶家磯至圑風。出黄州。渡武昌以攻我軍下游。使我軍首尾不能相顧再將龜山龍王廟兩處。多設大砲攻打。三路進取可以成功云段祺瑞言彼衆我寡。若分三路。兵勢甚孤。恐難接應。容本督再思萬全可也馬乃懊喪而退 
　　段祺瑞頃在漢上買通下等娼妓二十名許以重酬。令其渡江探我軍情謂有能探實一事者。酬洋一百元。先發渡江費用二十元。聞娼妓多有將渡江洋元領去。假稱染病。遷延時日者。人心不死娼妓猶然而袁段等尙不知變計耶 
　　段祺瑞又用牢籠兵士之計每人發洋二兀。謂係皇上念爾等攻陽。夏有功。特發此犒賞以示獎勵。云云。當有兵。士問曰。皇上現在何方。段曰在。北京。兵士曰近聞北京已破皇上已逃大人所說皇上莫非爲袁大人乎段勃然怒喝令將該兵士斬首。衆軍見之不服言三語四。大有衝突之勢不佳乃又好言敷衍而退 
又段賊在漢。購辦洋油數千箱鐵絲數千斤皆存儲於籤捐局内聞鐵絲。將運到三道橋。裹扎木栅。復於沿栅開挖。深坑以洋油罐入坑内。外用火。線以爲退。守之策。 
　　十三日漢陽敵軍發給滿兵餉銅漢兵則紿以明日再發。漢兵知其僞也。羣起爲難。滿兵上前阻止。致激衆漢兵怒開槍轟擊。滿兵亦舉槍還擊。歷數小時之久。彼此傷亡甚多而其餘漢兵。則大半紛紛私逃矣。 
　　漢口招商局。駐紥敵兵無。日不以索餉衝突該管带無法可施將該局所存洋靛一千餘桶。四路派人售賣以作該營餉項之資。然而商人　矣 
要件 
[孫總統勸告北方將士書]  
　　民國光復。十有七省。義旗雖舉。政體未立。凡 
對内對外諸問題。舉非有統。一之機關。無以達革新之目的。此臨時政府所以不得不亟爲組織者也。文以薄德。謬承公選。効忠服務義不容辭。用是不揣綿薄。暫就臨時之任。藉以維秩序而圖進行。一俟國民會議舉行之後。政體解決。大局略定。敬當遜位以待賢明區區此心。天日共鑒。几我同胞。備聞北言。惟是和平雖有可望。戰局尙未終結。凡我籍隷北軍諸同胞同。是漢族。同爲軍人。舉足重經動關大局。竊以爲有不可不注意者數事。敢就鄙見。爲我諸同胞　告之。此次戰事遷延亦旣數月。塗炭之惨。延亘各地。以滿人竊位之私心。開漢族仇殺之惨　。操戈同室。貽笑外人。我諸同胞不可不注意者此其一。古語云民之所欲。天必從之。是知民心之所趨。即國體之所由定也。今禹域三分。光復逾二。雖有孫吳之智。賁商之勇。亦詎能爲滿廷挽此旣倒之狂瀾乎。我諸同胞不可不注意者此其二。民國新成。時方多事。執干戈以衞社稷正有志者建功樹業之時。我諸同胞如不明燭幾先。即時反正。他日者大功旣定。効用無門。豈不可惜。我諸同胞不可不注意者此其三。要之義師之起。應天順人。掃專制之餘威登國民於袵席。此功此責。乃文與諸同胞共之者也。如其洞觀大勢。消釋嫌疑。同舉義旗言歸於好。行見南北無衝突之憂。國民蒙共和之福。國基一定。選賢任能。一秉至公。南北軍人。同爲民國干城。決無歧視。我諸同胞當審斯義。早定方針。無再觀望。以貽後日之悔敢布腹。心唯圖利之。 
[民國教育總長蔡子民之歷史（續）] [  蔣維喬]  
　　甲辰夏。先生復主持愛國女學校校務。乙已往北京。主譯學館講席。先生逢青島歸時。恆每月入獄。存問章鄒二人。鄒容死於獄。先生又密集同志爲營葬於華涇。立碣於上曰鄒君之墓。丁未。先生往德意成留學。蓋向者在青島及北京時。己預習德語。至德後逾年。即入大學。修美學。仍以譯著自給。自先生之游學於德。於今五載矣。會民國軍起。乃匆匆返國。旣返則往來於甯滬浙之問。參與大事。臨時政府成立。遂任今職。余於壬寅之秋。赴中國教育會。始與先生相見。癸卯春。率妻子至海上。置妻於女學。置子於男學。而助君埋校務。亦以譯著自給。君子辦女學也。不規規乎普通科目。而意在製造虚無黨。而又夙　社會主義。顧不輕以語人。蓋壬癸之間。革命主義者尙鮮。至社會主義。則未經人道。偶有一二留學生道及之。類皆不矜細行。爲　詬病先生嘗語余曰。夫惟於交際之間。一会不苟者。夫然後可以言共產。夫惟於男女之閒。一毫不苟者。夫然後可以破夫婦之界限。社會主義。固在此不在彼也先生平居休休然。終日無疾言遽色。余性褊急。憤世嫉俗。自與先生日夕相處。而氣質爲之一戀。然先生之處世。長於知君子。而短於知小人。故謀事往往多失敗。又嘗告余曰。吾人送於治學。不適於辦事。我不負人。人或負我。所以灰心。然而竟不能灰奈何。先生绝。無耳目四肢之嗜好。至德國後。卽持素食。不事家人生產。恆盡力社會事業。而忘其家。并忘其身。時至貧乏不克自存。戚友知之。或貸以金。則稱量其所需而受。不肯苟取也。嗟乎。自壬癸以來。十年之間世事之變遷。於今爲烈。革命之豪傑旣遭挫折。中途改節者。吾見亦多。矣余性愚拙。又多疾病。遂不樂與世之豪傑相周旋。而惟志先生之志。扶持其手植之愛國女學校於勿替亦云隘矣然。十年之間志。先生之志。未敢稍變其節。則又示嘗不硜硜自信也。夫世界幻象也。吾之形骸。幻鋗中之一物也。而常有至大至善之物。隨有生以俱來。所謂眞我是也惟能修養精神。以見眞我者。斯能無人我相故功成而我不必居。名成而我不必享。無我無功無名。斯能實踐社會主義。若而人者。其於世之自命豪傑汲汲焉。攘竊功名以自快一日之私者何如哉。夫能無我無功無名。而實踐社會主義者。微先生又誰與歸。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[張總理之改革鹽政談]  
　　兩淮鹽政總理張季直君於元年元月五日復揚州民政部長李君電云鹽。電悉政體改革。舊運使缺必裁。向來倚運　爲生活者。運署胥役候補人員。及地方游手奸猾之徒。皆以弊爲利之人也。士農工商各有正當職業。與運使有何關係籌畫地方生計。當從根本上著想以後無所謂官更何從覓。官廳以養命。寗獨揚州此亦天演之公例革命之大效。非謇一人所能死之生之也。將謂失業之人甚多須知各内。地苦於。食貴之人數千萬苦於苛政而無告之。煎丁竈丁蕩户數百萬。苦於被驅而抵觸法綱之。梟販數十萬。試與揚州鹽官胥役游手之人較。比例何如謇不敏計之審矣。少數之人。實不暇計來電云舉謇總理。執事　創。謇被各都督諉諈。承乏斯席。又再三辭而後勉任。寗有所歆羨於其間。生平落落不希權利。滿清之國務大臣。亦不以爲德。執駷乃欲以是爲市耶。不敢聞命。來電又云薛君屏山。已首肯云云。不知薛君徇執事所請者何。事請還問之薛君來。電又言力保揚州正所以保揚鹺。揚產鹺耶。更不可解。總之裁運使是一事。鹽法又是一事揚州人之生計又是一事未可併爲一談。來電一則。曰暴動再則曰激變以是爲說。意欲何爲使果有此事。執事揚州民政训長也　負此完全責任矣再現在。人民平等旣無所謂官卽無所謂紳并煩轉告。謇 
　　附揚州民政部長原電兩淮鹽政總理張季老鑒兩淮鹽政設立揚城垂數百年蓋揚州爲淮南北中心點地方恃爲生計者數百萬人今閱報章兩淮鹽政總局設立寧垣而淮鹽科附之通泰兩屬及淮北西壩各設轉運所則揚州中心點轉無承接辦事之總機關是揚城不糜而自糜矣衆心惶惑行將暴動堅於場運食三者雖微附資本而十月十九日電舉公爲總理者在淮鹺中堅首創耳因公名重公卿素所欽佩又天令友薛君屏山前申明鄙意值此新舊絶續之交商民因苦羣懼失業而值軍務倥偬餉源萬急　全賴欵爲轉移目前辦法祇可暫仍其舊將來逐漸改良薛君當爲公首　迨二次來揚薛君復又代達公意已徇堅所請堅甚欣焉乃報章所載逈異薛云且松鹽承政廳報載設立松江而淮鹽何以易廳而科地點又不在揚我公素無偏倚此種條章想係報紙誤登諒公不顯爲當亦不忍爲况准稅中於天下爲財賦一大宗軍需所繫商民生命所關當日　費經營力保揚州者正以專保揚鹺今如報紙所傅不獨地方激變軍需亦無以支應惟有請公一切暫仍其舊逐漸改良以踐前言而慰衆望總局地點應聽尊裁惟辦事機關應仍設立揚州洵爲不變不移之局如有更易堅於鹽業原無重輕而失業者衆　生事變禍莫能測請公熟思速復俾鎭人心而支危局揚州民政部長李堅曁闔郡紳商學界及耆老全體公上鹽 
[青浦挽留審判廳電文]  
　　青浦鄉民薄秋亭俞吟如朱銀奎等。皆係爲首。結社霸租之人。城中業主何某之妻同幼子乘船下鄉催租爲俞吟如喝令毆打並將來。船鎖禁致該業主妻子徒步逃歸朱銀奎因鄰村有人進城還租。追至城内將租洋扣留。遂由各業主控奉審判廳提案重辦頗快人心惟薄秋亭。一名。現尙在逃未獲。詎審判廳忽因此案解在。該邑。各圑體聞之。頗滋疑訝除分别詳叙。案情先後聯名。呈請蘇都督准予。留任外復紛紛電禀乞留。茲將電文彚録於下 
　　蘇都督鑒陳審判長處理訴訟。頗洽輿情萬勿遽更。致妨秩序青浦學界全體教育會叩 
　　蘇都督程鑒青浦抗租案。審判長暫依本邑習慣辦理。公論以爲平允嗣因頑佃拒捕摥兵。兵士還擊。致斃土棍一人。係另一問題事已。平靜乞勿更動致誤租稅大局。青邑幸甚。餘禀詳。農會商會城自治公所各圑體公叩歌 
[新舊督一例歡迎]  
　　蘇州紳界昨電程都督云雪樓大都督大人鈞鑒前聞政體違和舉莊藴寛代理蘇州各政圑早已通電歡迎在案乃軍界昨竟借他事爲由邀請各圑到會。藉堅留我公爲名。推舉代表到滬。請願意在。反對莊督蘇人柔懦墮其術中。卽日各代表便須到滬晉謁我公如能力疾匯蘇保衞治安。同人歡迎何幸如之倘憲駕。不願來蘇乞速電勸蘇軍界諸公。顧全大局並速。電請莊公早臨以安人心。紳等並非一二人私言。各代表到滬進見我公不妨面。詢是否。已有電歡迎莊督。便知民意所在。也專請節安蘇州紳界公叩 
[金閶瑣聞]  
　　虎邱葉家浜周某素業花圃積資頗富二十日夜間突來盜匪多人手持快刀洋槍撞門而入將其家人輩用繩綑縛刧去金飾衣服約值二千餘金之譜翌日開具失單報請檢察廳履勘並呈乞軍政府行營協緝現聞虎邱塘新來客船多艘。形似砲艇。並無旗幟。多係外路人而有赳赳氣象者。附近居民以其形迹可疑。咸惴惴焉有戒心。云 
　　軍政廳以近來每有營兵將軍衣恃强硬當等情特印發示諭多張略謂號衣軍器。向來不准質當。如再有此等情事。准各當舗禀廳究辦云云送交商會分發各當舗懸掛曉諭矣 
[鎭江近事紀聞]  
 
 

Page 11

 
 
　　巡閱炮台鎭江軍政分府軍政使鄭君蒞事以來公務紛繁大有日不暇給之勢今以各要政規畫就緒。特於日昨偕參謀官黄殷陳三君。親赴象山焦山都天廟圖山關等處砲台巡閱一周。守台兵士操法皆極。精熱經鄭。君獎勵備至。諸將士莫不異常感激。 
　　輯睦邦交鎭江光復以來駐鎭英領事。及稅務司。以邦交爲重。頗能互相聯絡鄭軍政使。特於日昨先赴英。領事署拜。會並表明來意。致謝一切閱一小時。始握手告别。嗣又親詣稅務司公館。暢談許久極形歡。洽迨鄭君辭别後。稅務司隨卽到府答拜。邦交輯睦於此可見一斑。 
[湘省財政之活潑]  
　　湘省自反正後因紙幣不能通行銅元現銀又異常缺乏。以致金融奇窘幾有不可終日之勢現以大局粗定官商各行號紙幣。均已流通。又由鄂運來銅元銀元甚多。湖南銅元局又定於本月十六日開鑄來源不虞缺乏。故日來覺有活潑氣象。 
　　湖南第一次公債票簡章現在亦已訂定茲將其簡章録下（一）本公債爲充軍政民政之用。募集公債五百萬元。專就本國人募集。（二）發行本公債票面訂爲每張銀元五元十元五十元百元五百元千元六種。按票面數目。一次交完。（三）本公債票統用無記名式專向本國人募集。（四）此項公債以週年六釐行息。定於每年十一月支付（五）本公債募集之日起三年。以内不還本銀。祇付利息。自第四年起。以後十年中按年還。五十萬元。按各種票發行數目。抽籤償還之。中籤之票。於償還期三個月以前。抽出。即將號碼。登報布告。（六）發售債票支付利息。及償還本銀。均歸湖南銀行曁湘潭衡州常德洪江各分行。外埠則上海漢口兩處。湖南銀行。匯兌處經理。其他各省代售處俟後登報廣告（七）本公債中籤到期應兌之票在無湖南分銀行之處右向湖南地方官署。及釐稅等局所完納稅課。該署所即用以抵丁漕稅。捐正欵解庫。外省則臨時當指定銀行代兌。凡在償還期间内。未中籤之票。准其持向湖南銀行押銀。但抵押法須臨時向銀行面議。（八）本公債票由湖南都督譚簽名蓋印始能發行（九）本公債章程自發布之日始卽有施行之效力（十）本債票中籤到期之時仍未來兌者以後槪不付息（十一）本公債票中籤到期之次日十年以内不來取本及支付利息之次日起五年以内不來取息本行以後槪不承認支付（十二）此票如有遺失污損之時可向湖南銀行按本公債詳章請求補換同號新票 
[贛江新潮流]  
　　同昌巡警滿清時代頗作威福而拿立會黨尤爲不遺餘力光復之後從前會黨。均經投効軍隊改作新民。編爲義勇隊。一千餘名民圑一千名給餉訓練保衞商民頗有功効惟與巡警夙嫌。終未蠲除。尋仇之事時有所聞日前。又因嫖娼爭風起寡。兩造。四千餘人。預備約期。交戰地方人民大爲驚慌幸經軍政府高等顧問官。吳君聞信立卽督率衞隊馳往。解散而警兵勢力已小。深恐被害。不敢照常站岡。復經軍官會議。和平解决其事始寢現經馬都督出示禁。娼自冬月十三日起計此五日之内所有全城内外。一應娼　。無論流土。均應杜門絶客。改營正當生理如仍不顧廉恥不知利害明避暗趨甘爲污賤行爲如初一經察實定卽嚴予驅逐並將房屋充公决不寛貸其狎者窩藏者與包庇者律以罰典厥罪維均云 
　　贛省屬境有帥康仁者滿清武秀才在該縣號召。三百餘人。意欲另成一營。别謀大舉。自命曰帥都督。經軍政府偵探得實硃諭義勇隊蔡子雄標統選派官兵馳往拿辦詎帥竟敢聚衆拒捕刃傷兵士數人旋敗逃匿吳城鎭經第三營洪排長带兵往吳密偵前一日獲其弟帥康智等五人。次日續獲首犯帥康仁。一併解赴本部。於十三日下午經察統带研訊初尙不認迨受鞭臂之刑始此盡行招供比經備文呈請都督發交執法課嚴訊擬辦矣 
[陝西光復後近狀]  
　　陝省新軍本祇混成一恊而其中尙多缺額民軍以不敷防戰。即招募勇士。共編成步隧。六標馬砲各。一標除酌留勁卒鎭守省垣外。均分屬各路招討安撫使節制調遣。 
　　民軍派。甘魏二君由。龍駒寨赴鄂與鄂督商議共同進行之法又請。王人文先生。（時方在陝）赴蜀聯合前爲川路。代表之劉聲元君同起行。 
　　省城金融機關初甚疲滞軍政府於初三百即出示所有。秦豐同心兩官錢局錢票。及大清銀行。紙幣均准一律。通用市百始稍活動後又據大清銀行經理報告知被搶紙幣。（該行於民軍舉義時爲土　匪所刧）有二十餘萬兩之多均已簽字編號。而實在流用市肆者不過 
 
 

Page 12

 
 
五萬兩左右。因將該行紙幣暫行止兌。而别設。軍用銀號發行軍用票。及經理官錢票一切事宜。 
　　軍政府已出示將。咸寗長安兩縣。錢糧全行豁免 
　　民軍舉事時祗砍斷南城上電線桿數根以防清吏乞援及省城稍定軍政府卽派員修理將通電各省布告光復不意遠近電線已盡被土匪砍斷。軍政府雖亟出示禁止。（示文如下照得軍政重要專賴電線交通近有無知匪徒竟敢砍斷西東查出軍法從事本部决不寛容）已屬無及。又以電局存料無多無從修理。故電信至今全阻對於内部之 
設施與外部之聯絡皆非常困難土匪之肉不足食也。 
　　省城公私建築。除滿城外僅燬。撫署前半進。藩署辦公所後屋及鹽店街票號數家。西大街綢緞。舗一家餘均一律。無恙（票號綢肆亦係土匪所燬） 
[皖省軍政述要]  
　　皖省軍。械自經潯軍。搶刧。後所存。無多不足以禦大。敵前經孫都督電請鄂省速即籌運若干以實軍儲昨已由黎都督派員解運快槍。四百枝子彈。四萬粒過山快砲。六尊。到皖存儲備用矣 
　　前次潯軍禍皖其禍首係由隨黄煥章來皖之王秀堂（混名王瞎子划船水手出身）繼因黄煥章支皖。復謀充李烈鈞衞隊隊官。迨李去後。又謀北伐隊一營管带勢燄日張。甚欲强娶滿清撫署號房之妹爲妾。并在攔江磯搶奪某台官財物。且無端誣以重罪。希圖掩飾已過。里陽河張紳雨生家亦被搶擄鉅贜。種種不法指不勝屈現又。娶土娼某妓爲妾。并將朱家。寳舊撫署所存貴重物件一律搬爲已有該隊兵士屢起衝突。幾釀變端。昨爲孫都督訪知。立卽傅訊供。証確鑿。當塲槍斃。并派衞隊隊官靳照臣带兵在天寗寺巷内將王某新娶某土娼家錢物等件抄出其夥一律充公人心大快 
[浙省近聞片片]  
　　查抄劉莊軍火浙軍政事部調查科前據西湖巡警報告劉莊（即粤紳劉問芻别墅）門首懸有中華民國江南各路要塞總參謀曹公館門牌。形跡可疑據情報告。當卽會同該部警務科。馳往調查被拒未入。次日復往。得晤莊主弟劉存齋。據稱曹名錫圭現在南京此處係其眷屬暫寓。並云與軍統蔣財部長高爲交好。惟政事部查得劉莊虧負商欵早經抵欠有案。擬派官產局經理處。前往發封。二十日再往。見有西裝少年陳彬儒。稱係廣東人進至各房間查見槍械不少。詢據陳稱向業鐵路工程例有防身器械。並領有粤領事簽名護照。惟該莊存械甚。夥且有未剪辮之北邊人。自稱標客。當於七日。（卽十九日）會同巡警馳往提取。僅據交出快槍四支。刺刀兩把。尙有手鎗子彈。抗不允交。查劉莊旣非正式機關。密藏槍械。私養鏢客。如未報明有案。究屬有違禁令。復敢僞託蔣軍統爲舊交。恃作護符。應否詳查澈究呈請部長除手槍旣有領事護照准其佩带外並飭卽日回籍其餘鎗械應否查辦卽日咨請蔣軍統查辦 
　　浙民反抗省員孝豐縣人民攀留舊令不得遂不認省派人員一面另行公舉近日匪亂蔓延若不速定秩序勢將不可收拾本日又據紳民電禀政事部略稱民事長一席。有德者居之。有能者任之。孝豐假定民事長萬鍾麟德能兼備。支持危局。桑梓裨益。各界代表禀請確定。未蒙俯准。民心向隅。現值共和時代。仰祈收回成命。俯順輿情。惶迫待命孝豐紳商學界鄭邦杰邱和蓀沈淘等公叩又處州民事長朱光奎久未蒞任人民反抗省派人員藉口共和民權措辭異常激烈茲奉政事部駁復略稱該府民事長朱光奎已自杭赴任省部行文亦從無府民事長杜字樣行政官由都督委任。無庸公舉。來電誤解共和。特再申告政事部庚印 
　　整頓食鹽辦法浙省鹽課爲全省每歲入款大宗行政耗費賴以支持自民國光復以來浙西鹽稅。已被蘇屬截留所奪。浙東僅得全數十分之三。而商人漁利。產銷不符。各地售價。任情漲跌。如金衢嚴各府向運紹鹽前清時代每墨銀一元可售四十餘斤光復後突减至十八九斤雖因運費增大斷不至如此昻貴卽云價由商定亦須先期呈明地方官長懸示周知今查各地商販。任情漲跌。實爲浮價病民之尤等情。呈報都督府查鹽。斤關係民食。售價宜出官裁。似未便任商人。自由加價。惟事關鹽政究應如何辦理这處據情移知鹽政局蔣部長查照核辦 
　　仿製滬式禮冠民國光復下令剪辮惟政府服制未定各界人民懸 
揣改裝紛紛購置洋服呢帽漏巵之巨有心人惄然憂之衣帽。商尤形危迫。前經江浙綢業在上海集議組織綢緞西式冠服藉圖挽救而近來民問喜慶服制。無所依據。致釀成一種不中不西之怪象。軍政府參議部有鑒及此特於日前專案提出公同决議以滬上新製禮冠。深爲合用。擬卽照式仿造發售。藉示大同而利商品卽日函致政事部轉請滬軍都督陳英士迅卽代購一頂寄杭作式以便發商仿製 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
丰埠新聞 
[外交圑議訂審理華案辦法]  
　　公共公廨自經捕房管理後所有辦法並未商妥茲經外交圑在領事公會。議决華務民事案件辦法十條。業於昨日宣佈。發交英美工部局轉送公廨榜示遵守辦法如下（一）華務民事案禀件。在華務收發處遞呈。單格式仍照尋常如華文禀單之外。更備洋文禀單者亦不能作爲不合。禀單一經遞到收發處。即行掛號入册。呈交官員批示。或傅或提。卽將單票繕發。（二）傅單提票。均由公廨繕發。經領袖領事簽印之後。再由捕房派探傅提。（三）凡原告遞呈訴訟每一控禀。應納掛號費百分中之一分五。視所控之數多寡爲定。其費應付交監察房收支處。至審訊之時。原告再納堂費百分中之一分五。亦視所控多寡爲定。每一控案自遞禀以至審訊。原告前後共納費百分中之三分。惟掛號費少則不能過二元五角。多則以一百元爲限。堂費亦然。故無論若何巨案至多原告共出費洋二百元。貧窮之人。带至公堂。察明實係窮苦無錢。則准予免納。即將禀單掛號批示。出票傅提。與納費者一律辦理（四）原告繳納之掛號費與堂費應俟結案之後。歸曲者承認惟如公堂察核案情。另有别故。不應歸曲者承認。不在此例（五）原告遞到之禀。應挨次掛號入册。俟兩造以及見證人等傅集之後。即將是案另入聽審册内。（六）聽審册内寫明某號某案。陪審官到堂觀審亦按聽審册號數挨次輪訊倘有一堂不能訊結之案。則下次復訊仍須原陪審官到堂觀審。至定斷結案爲止。（七）如華務案内。有關係洋商者。應視關係之洋商。是何國商人。歸何國陪審官到堂觀審所謂關係洋商者。必須該洋商或公司洋行。與涉訟之兩造勝負中有間接之利權關係是也。惟該洋商究與涉訟者。實有關係與否。應由該洋商之該管領事解决之。（八）審問案件。陪審官僅到公堂觀審。不行干預。如有不明之處。可向承審官詢問。並可取閱關係案中之一切合同字據。（九）華務案之堂諭。應用上海公共租界會審公廨名義並由觀審之陪審官畫押。然後宣布。俾涉訟者曉然堂諭爲租界中秉權執政之官所下。（十）代表律師。原被均能延請到堂申辯案情。承審官員。應照尋常辦法。准予律師訴辯。惟如堂上察有貧窮被告。無錢延請律師。代陳案中曲折。因而被告不利者。應令原被各不延請律師。以昭公允。 
[四誌南匯匪亂情形]  
　　南匯土匪肆擾經滬軍都督曁松軍分府派兵彈壓等情已三誌前報茲又據該處友人報告詳情特再照録如下十六夜松軍政府派出本部職員張家珍陸規亮王彰甫朱光熊四員曁水陸四百餘人。赴南匯查辦土匪。十七晨到新塲訪知匪首樊培生。聚衆。數千人奪取防營商圑槍械搗毁學堂自治所。並刧。富紳數。家僞號齊勝軍祭旗誓盟。擬佔奪匯城。迨至大圑詢諸輿論。大略相同。且悉該匪等三次入城。要挾趙民政長。擄刦紳士强索積榖巨欵更侮殺。無辮之人。張職員等以匪徒如此妄爲。非嚴懲一二。不足。以寒匪胆。爰卽商請水師統領沈葆義。陸營管带譚國濱。親率兵隊。馳往勘拿。是夜該匪方擄掠三灶某紳之媳。迫令與匪黨成親。大集徒黨。置酒高會。並約十八日攻佔南匯城軍隊旣抵匪巢。匪竟聞聲齊起。開槍抵拒。致前隊猝不及防隊長俞少春。護兵顧敬宗。兵士陳蓮生中彈陣歿。此外更有四兵受傷軍隊大怒。乃奮力拿勦而。匪衆抵抗甚力。嗚鑼伐鼓四面援應。相持四小時之久。得將巢穴攻破陣斃匪目六名。匪首樊培生之弟金和樹棠與焉。中槍溺水都四名泅水圖逃。因而溺斃者數十人。火焚匪巢致斃者十餘人。生擒六人。解南匯訊供槍斃奪獲快槍四支。其餘槍械半付劫火遠近人心大定。城門遂開。 
　　附南匯士紳致南京孫大總統電竊以革命本義意在掃盡專制崇尙共和爲民長者尤須以公僕自任清明治事開誠布公與吾民相親相愛俾脫慘境而享幸福斷不能以舊時官界惡習虐政妄爲也本邑民政長趙瑾琪蒞任以來於地方事毫不顧問以官自居藐視各界一切行爲專制獨斷不問是非顚倒黑白出入仍用虜廷儀仗並反對剪髮致無識之徒羣起附和滋事釀成搗毀自治所勸學所商會店 
舗等之慘劇該民政長於事前旣迷心一往不思防微杜漸之方事後又置若岡聞不籌消患平亂之策實屬肇禍罪魁共和民國豈容有此等民長遺笑中外爲我邑羞請諭上海民政總長將趙瑾琪速行撤換另簡賢良否則任其毒害生靈勢必禍亂之作愈接愈厲也謹此電陳 
[敬禮軍人之歡宴]  
　　旅滬浙江寗波兩同鄉會及南北商會董事虞洽卿周金箴李徴五朱葆三陳良李平書王一亭等以和議難恃亟須北伐是以在滬組織中華民國敬禮海陸軍人大會於昨日午後四時假座滬南市政廳柬請海軍司令副長黄鍾瑛參謀長黄裳治參謀次長毛仲芳參謀官謝剛哲沈鴻烈任光亭軍政司長饒懷文夏孫鵬軍法司長朱聲崗軍法次長鄧家驊軍需司長魏文浩次長吕德元等數十人以及海籌海容海琛南琛江元楚豫甘泉各兵艦隊長次長輪機長並 
 
 

Page 19

 
 
湖鄂辰字宿字湖鷹飛霆等水雷艇各艇長次長輪機長等大開筵宴席間互致頌詞甚爲歡悅今晨九時尙須特備各種食品用小輪船送至海軍處犒勞軍士 
[海軍不畏嚴寒]  
　　孫大總統以南北洋所泊滬江之巡洋練砲魚雷運船各兵輪均將飭令裝載北伐兵士及軍需砲械開往北地故特命令海軍總司令黄君鍾瑛置備羊皮襖褲分給各艦水手以資禦寒聞昨已一體備齊按名給發黄君旋卽赴寗禀明孫大總統聽令出發 
[鄭炳興認罰一萬元]  
　　鄭俩興向在滬南太平馬頭開設仁者壽四川戒烟九藥店專於藥内攙和毒質俾服者以藥代煙終身受累數年以來所得造孽錢數已不貲居然面圑圑作富家翁矣近爲滬軍都督陳英士君訪悉當飭市政廳裁判所將鄭與其妻代氏及各夥友一併提案管押候辦並將該店發封在案茲聞陳都督業已照會民政總長謂鄭已自願罰洋一萬元昨先繳到五千元俟繳齊後准即省釋從寛免究 
[製造局預備慶祝]  
　　製造局李總理以中華民國業已改用陽曆爰將舊曆十一月十二日以前該局收支各帳一律結束並飭於元月十五日卽舊曆二十七日停工一天懸旗結彩補祝新年昨已分行龍華浦東江陰松江各藥局及本局各廠委員一體照辦矣 
[外交圑保衞治安]  
　　近來屢有人冒充民軍以調查滿清逃官爲由在租界内滋擾雖經公堂迭次懲治仍時有所聞茲悉外交圑以此事殊碍租界治安昨已諭飭捕房將前次所出分清租界權限之告示添印多張湖諸木板遍竪各馬路電桿上以資告誡 
[重定捕房管理權]  
　　法租界自黄浦灘起至大馬路後新街止一段向歸大自鳴鐘總巡捕房管轄自後新街起至八仙橋西一带則歸八仙橋捕房管理今因八仙橋捕房已遷至嵩山路該處地方遼闊頗有鞭長莫及之勢於是禀奉麥總巡諭令以後自後新街起至西新橋止劃歸總巡捕房管理所有派捕站崗等事俱由總捕房主政以一事權而專責任 
[女界之偉人]  
　　沈珮貞女士去年曾要求滿政府速開國會不允遂奔走兩粤跋涉三江提倡革命此次武昌起義女士適在天津謀集同志起事被漢奸某洩其事於陳虁龍陳派楊以德將女士逮捕並將所有資財搜括無遺轉輾誣妄欲陷女士於死地嗣陳恐激起絶大風潮暗使楊釋放之女士有母年七十餘必欲女士離津女士不得已遂奉母來滬惟一片熱誠不能遏止爰創辦女子尙武會以辦理北伐軍後方勤務爲目的聞刻已禀準滬都督不日開辦其志願要在推倒滿政府掃除專制政體建設共和民國才識高卓誠近今女界之偉人也 
[招募籐牌兵]  
　　北伐先鋒軍王司令現擬仿照舊時陸軍營制招募熟諳籐牌陣法之兵士四十名以爲北伐衝鋒之用業已禀請滬軍都督迅速給照卽日招募　 
[女教習上條陳]  
　　廣東女士徐文靄梁錦蓉劉國貞三人向在北市四川路三多里淑德女學校爲教員昨至都督府呈遞條陳由招待員回復聽候批示至其内容若何俟探明續録 
瑣聞 
[城内]  
　　都督府批示○前漢口商會總理盧洪昶呈批禀悉民國建立咸與維新斷不欲瘢索毛舉羅織無辜蹈異族殘民之舊惡該前總理人品端謹本都督向所深悉所禀各節亦屬實情此後加勉謹愼遠避嫌疑則人言自息共自勵毌恐此批丁國衡呈批事定論功本都督一秉大公毫無瞻狥該員旣辭去暗探之職自應靜候機遇何得嘵嘵凟禀且指明著名優差來府要求所請碍難照准 
湖州軍政分府呈批北伐規模現己組織完全無庸借才異地旣據該軍政分府具牒介紹將來倘有需人之處再爲招致郭東周函批平日旣以星相餬口自宜仍安舊業今日戰事非曾受軍事教育者不能厠身軍界該生素非陸軍出身碍難遷就且本府人員擁擠亦無可以位置之處幸毌躁競陸仁甫等呈批候移文海軍司令部核辦李華田呈批着即呈請民政總長查明函知本府再行核辦名册存 
　　審判廳批示○華阿大禀批旣經親族勸令該第松林給償地價洋一半如果已允復悔殊屬不合惟田内有棺七具業已出賣該坆是否遷葬未據聲叙仰仍邀原勸人妥理母遽興訟 
　　傅補承發吏○地方審判廳於元月十日布告云本廳録取承發吏正取不到即行補傅備取早經宣告在案茲查有備取前列周紹唐潘肇修唐文標陳訓亮范承志五名可以傅補限明日上午十二句鐘前邀同確實舗保來署塡具志愿保証各書以便委派如届期不到再照名次傅補共各知照幸勿自悮 
　　不收白禀○地方検察廳批陸惠忠禀云本廳成立所有訴鸰均應備具正式狀紙呈候核明辦理白禀一槪不收當經通告在案現准司法署將各禀移送前來着即遵照本廳通告另行來廳具狀呈候核辦至另案之何張氏楊樹卿凌舜卿蔣生周張氏胡祖德畢永祥萬朱氏等八名一併附批遵辦可也 
[南市]  
　　推諉不理○大東門外大生綢莊執事陳子新至裁判所控稱己閉立生錢莊執事胡玉書前與大章綢莊往來時欠找銀七十餘兩本莊現巳改牌被竟置之不理請爲追繳昨經陳裁判集訊胡供詞推諉判令保候移送商務分會理處 
　　婦人私逃○太倉婦人沈康氏前被匪徒誘拐來滬後奉發查擇配旋有浦東三林塘鄕人沈阿妹娶回己經數月茲因被虐私逃出外前晚在途徘徊由巡士带至裁判所留候認領 
[閘北]  
　　一再誘騙○川沙婦人楊王氏向居舅母金徐氏處在雞毛棧做工本年三月由同伴女工徐陳氏陳李氏二人引荐至王家宅顧載生家帮傭詎被二氏暗中議賣與顧爲妾幸卽覺察未入圈套前日三氏復往誘騙卽被扭控三區昨將一千人解送總局經孫科長訊明判顧罰洋二十元徐陳氏罰洋五元陳李氏拘押半月楊王氏暫留着金邀甥婿到案給領回籍 
　　巡士訛詐○住居總局路之李許氏昨至總局禀稱前晚被警衛遂巡士吕鵬程施人傑二人闖入家中以捉賭爲由詐去洋一元請究卽經孫科長質訊屬實判施吕二巡士立予斥革各押三天以儆 
　　限理押欵○姚錦榆投總局禀控沈三囝以田單押洋三百元延不取贖昨經孫科長傅集中証孫振揚質訊屬實判沈限一月内清理逾期准原告立界管業 
　　並未過付○黄藴瑜控周瑞蓮以田單押銀五千餘兩延不取贖一案昨經總局孫科長傅到中証周木林質訊據供契上雖曾列名押欵實由王紀堂經手過付判周交保候傅到王紀堂再行核斷 
[英租界]  
　　抵借紏葛○前日午後駐滬英副領事翰君第一次輪值觀審晚堂華案當由翰君會同王襄讞升座研訊張錦記控談子卿抵單不贖一案先由原告投稱談將不值價之道契托曹全福爲中抵去銀一千五百兩除收 
 
 

Page 20

 
 
尙欠本利銀一千兩請追訊據談供前將道契央曹向張抵借洋一千元詎曹向抵銀一千五百兩此款爲娶媳所用商人自去年十一月間由寳前分府訊押迄今不能措繳求請交保料理質之曹全福供爲中証是實所調銀四百八十兩容與談子卿清理中西官會商之下判曹交保談再押限一月内先行酌還本銀數成餘准交保清理至原告控追利息應俟被告將本繳清再核 
　　曾否私用○華安人壽保險公司控寫字人錢佩珂私用保險費一案昨晨由廨復訊原告代表梅吉言律師請追被用銀三百十七兩並由沈小春投州被錢騙去何險費洋四百二十元又據徐紀英投稱沈姓之洋係向商人借用訊之錢延聖文律師代爲辯護王襄讞商之英康副領事判錢仍交原保訂於今晨開特别公堂會訊核奪 
　　保人脫累○英商錦隆洋行控劉翰甫倒欠銀兩一案前經公堂判劉交保限三月清理嗣因延不措繳由廨將保人劉玉清提案押交被告到案訊追在案昨由捕房將劉翰甫解案請示判將保人開釋劉押候訊核 
　　不理抵欵○嚴名記因不理英商派克之抵欵被控由該管領事照會公廨准飭捕房於昨日將嚴提案押候訂期會訊 
　　小孩迷路○男孩吳阿二劉金生均因不辨路徑由捕带入捕房昨送公堂請示吳孩供年十三歲常州人父名阿松在新拉圾橋地方爲成衣匠劉孩供年十一歲江灣人父親錫卿在虹口爲木匠判吳孩送交其父領回劉孩暫留本廨候認 
　　醉漢行兇○總巡捕房三千八百八十二號華捕控閩人王國兄趙金祥陳阿六在灌南路行兇被毁號衣等情昨由捕房將三人拘解公堂訊係酒醉所致姑寛判各罰洋十元充公連賠償號衣一併在内 
　　偷兒入獄○林阿林因竊胡阿鑑皮箱等物由探查獲昨解公堂復訊屬實刮林押西牢一年半示儆 
　　拖累保人○方極秀陳少卿等因騙周吳氏等洋三百四十元被控由廨訊判方等交保在案嗣因屢傅不到昨由捕房將保人陳耀芳傅案請究判交保限十四天將陳少卿交案如違着令賠洋又同盛絲廠主王瑞香因積欠各女工辛資被控由廨諭令交保清理在案嗣因王延不料理昨由捕房將保人趙文彬傅案請追判趙交九百二十五元人洋並保限一禮拜將王交案候核 
　　軍人違章○湖北人劉漢臣身带手槍子彈經過租界被捕查見以其違章當卽带入捕房昨解公堂請究劉供向在南京充當後隊什長現隨曾大人來滬不知租界定章等語聶襄讞商之英翰副領事以所供是否可靠着押候查明於禮拜五訊核 
　　拐賣婦女○薙髮匠李惠寳於陰曆去年五月間在南潯地方誘拐鄕人陸掌生之妻張氏來滬賃居唐家弄未幾串同唐張氏等將張氏得洋一百五十元賣與成衣匠吳全卿爲妻茲經氏夫來滬尋獲控由捕房將李等一併查獲昨晨解廨訊明判李押西牢一年陸張氏押女所半年嗣因陸自愿離異准於期滿後交吳全卿領回唐張氏着罰十元充公 
　　妓女聲辯○英商談華控妓女花再芳等欠租不還由廨諭將該妓院發封備抵嗣由王仁泰木器店夥王長根投廨禀明所封生財係該妓向伊店租用求請啓封給還奉諭歸還房主洋一百八十元准將生財發還在案昨經公堂集訊原告延愛理司帮辦葛福來律師上堂聲明該妓欠租逃逸發封情形旋據花妓投訴原告未請公廨封條擅自釘門且此屋向人轉租未與原告直接請將被封各物給還堂上得供諭令兩造各退候補傅人証到案於下禮拜一再訊 
　　女孩待認○女孩徐阿紅曹蘭蘭許玉珍來喜等均因不辨路徑由捕送留公廨昨由官媒將四女孩送案請示據徐女供年十一歲浦東人父名徐阿磚终居五馬路曹女供年十二歲江灣人父母雙亡在張姓家爲養媳因被姑虐待走出許女供年十三歲四川人餘語不清來喜供年十一歲清江人在王姓家爲婢判四女孩留棲流所候懸牌招領　　被告到案○陳安生控陸阿順欠租私逃又王春全控田世坤借洋不還又李錫卿控應鳴和不理貨欵等案昨由捕房將被告三人傅廨判田收押陸應均交保過堂候訊 
[美租界]  
　　僞票又來○乍浦路許生昌錢店控某日人以僞鈔票混兌現洋業由捕房緝獲解送日署請辦在案詎前晚又有某日人以此種鈔票往兌迨喚到巡捕已被逸去惟將五元僞票一紙呈繳捕房請爲緝辦 
　　老嫗行騙○鄕婦陳徐氏昨報捕房云行經漢璧禮路被二老嫗騙去脚籃衣包等件請爲查緝 
　　犯人病斃○崇明人王阿三犯案禁錮西牢嗣因患病送往醫院療治茲於前晚身死昨由捕房着地保查明收殮 
　　馬車衝撞○人力車夫曹遠林至捕房報稱在黄浦路被徐阿生之馬車撞壞車身捕頭諭候查明再核 
　　有可憑証○潘王氏住西華得路昨疑剃面婦人錢王氏行竊金戒投控捕房捕頭因無証見斥不准理 
[法租界]  
　　展限交銀○年谷生前荐周季桂至某洋行爲買辦時因將經手押櫃吞用銀一千兩控經公堂斷令交銀三百兩限令人銀並保在案現已日久無人作保原告復又投追經聶裁判提訊年供實因無人作保又無現銀可籌求恩寛宥聶讞員以年實屬刁狡判令還押展限十四天交銀如逾限不交再押三月以儆 
　　何苦作弊○朱敬輿前做黄包車公司買辦因用僞章保單欺騙洋東致被控廨請追損失洋一千二百餘元奉判押滿四月後交人銀並保料理在案迄已期滿日久仍未保出昨又提追朱供在押後一目已損且患腫病務求恩典旋據原告投稱朱妻日前來說祇能拚湊現洋二百元其餘再行設法仍請嚴追聶讞員商之顧副領事判交保出外限一月理楚 
[謝贈月份牌]  
　　昨承昌興公司與施丕亞公司合贈月份牌一張繪工精細彩色鮮明實足令人生愛畫此誌謝 
[來件]  
　　十五舗商圑保安會暫定簡章 
　　一命名本會由十五舗士商發起組織故名十五舗商圑保安會 
　　二宗旨本會以保衞本舗治安維持秩序爲宗旨 
　　三入會（甲）住居本舗境内品行端正素無嗜好有一定之職業及捐助經費者皆得爲會員（乙）住在本舗境内有正當營業年在十八歲以上身體堅强性情純正者爲操員惟須具志願書由商號蓋印介紹以昭鄭重額數暫定四十人 
　　四會所在大東門闪南城脚第九號　　五會期每星期晚開常會一次每年九月十三日開大會更　職員如有特别事由臨時開會 
　六經費由發起人勸募籌集操員會費一槪不收如願特别捐助者聽 
　　七操服操衣一切由本會置辦惟皮鞋白備 
　　八時間本圑分甲乙丙丁四組每夜輪值一組出防自晚間九時起至次日五時止其操練時間由教習訂定　　九職員正會長一人副會長二人會董四人評議八人幹事四人書記二人會計一人教習三人駐辦一人調查二人 
　　十責任正會長總理會務主持一切副會長輔助會長辦理會務評議議論會務公决取舍幹事俙置會場置辦物件會計掌理銀錢出入書記記録會務通告書信駐辦管理會中一切物件及收發信件會董籌劃經濟 
十一附條本章程爲暫定簡章如有未盡事宜得隨時修改之以臻完善 
 
 
 

Page 21

 
 
   
 
 

Page 22

 
 
自由談 
游戲文章 
[擬贈唐使紹怡回京序（仿韓退之贈莉邵南序）] [  虞山蛻蝯]  
　　虜廷今正在跼天　地之時。唐使來議和。連不得逞其。狡計。抱頭。鼠竄。濳回虜廷。吾知其必復有彵。唐使。勉乎。哉夫以。予之鬼鬼崇崇。苟有專。制魔想者。皆歡迎焉。矧虜廷諸賊。素所習用者哉。然吾久。聞滿奴常。抱排滿主義。吾烏知。其今不更甚於昔耶聊。以吾子之行卜之也。唐使勉乎哉。吾因之有屬矣。爲我弔攝政王之鰥。而觀於其寢。復有昔時之福晉者乎。爲我謝曰。大總統蒞任。可以出爾位矣。 
[新式侉侉調] [  張幼岩]  
　　一字更兒俚呀。時勢造英雄。光復漢族。公舉大總統。建立呀民國。共和政體。從今以後。自由樂無窮。 
　　二字更兒俚呀。奸賊袁慰亭。身爲漢人。拚命助亡清。可恨呀可殺。議和變卦。行同畜生。眞是老猾猻 
　　三字更兒俚呀。漢口馮國璋。徐州張勳。都是獸心腸。殺害呀同胞。全　　 
無八道。姦淫焚掠。兇惡似豺狼。 
　　四字更兒俚呀。可恨倪嗣冲。带兵南下。想要立大功。爲賊呀効力。喪心病狂。焚棺慘殺。眞是强盜帮。 
　　五字更兒俚呀。敬告民國軍。快快北伐。掃滅舊清廷。努力呀殺賊。誅鋤漢奸。還我山河。大家享太平。 
[新孟子] [  鐵稿]  
　　友人見袁世凱。出語人曰。望之不似大臣。就之而不見所畏焉。卒然問曰。天下烏乎定。友對曰。定亽一曰孰能一之曰。不嗜君主者能一之。孰能與之曰。天下莫不與。也君知夫勢乎。八九月之間起。則鄂克矣。士奮然作氣。毅然摧敵。則漢勃然興之矣。夫如是。孰能禦之。 
海外奇談 
[空中電車] [  頌斌]  
　　巴黎泰晤士。報載德國柏靈都城人烟最稱稠密。街衢雖寛。究以車馬往來。常虞肇事。特於空中架一電車路。其架距地十有五尺。兩旁各設鐵柱。上支車線。電車在上開行。而人民車馬往來其下。絶無衝突之虞。亦無定電傷人之事也。其車馳行甚速。每點鐘可行一百六十里云。 
尊聞閣詞選 
[無題] [  探梅客]  
　　名花綽約出風塵。任是無情也動人。一笑果然生百媚。玉環應許認前身。 
此生。敢說玉無瑕。問價還宜十斛誇。眼語眉言都入畫。一時羞避鏡中花。 
阿儂生小便無家。往事從頭記不差。吳水帮雲都歴徧。可憐依舊似楊花。 
侯。家歸已五更時。酒劣風狂兩不支。爲解深閨多愛惜。囑郎休說夜眠遲。 
無端觸緒到心頭。頓覺新愁併舊愁。一曲琵琶一尊酒。不知幽怨幾時酧。 
銀鐙挑罷靚妝殘。欲寫鴛鴦下筆難。幾度凝眸費思索。頻書小字倩郎看。 
鶯花自古說揚州。念載尋芳已倦游。今日爲卿拚一醉。更從何處覓温柔。 
珍重韶華好護持。莫抛紅豆惹相思。眼前多少鴛鴦侣。未必如儂一樣痴。 
[遣兩女入赤十字會瀕行詩以勉之] [  揚州秋氏病媪]  
　　壯志全爲博愛休。有刀未忍報同仇。而今方展雙眉縐。破碎山河次第收。 
王立雙雙志出塵。相將同把壯懷伸。前行毌用多回顧。好拯英雄愛國人。 
侍病需如侍父娘。飢寒痛苦試温涼。有時或與論今古。懷抱開舒易健康。 
吾年未老識時宜。不必常懷孺子思。職守勤勞休放棄。便如歡聚在家時。 
郵便雖通莫寄書。愛情生發壯心疏功成同享共和樂。方表女兒結習無。 
草草時成作别言。沿途無碍直行前。幼齡弟妹歡時送。共祝成功早凱旋。 
瞎費心思 
[戲名對] [  虞哲夫]  
閙天宫游地府偷詩盜令飯店酒樓落院借廂北樵西課小妹子胖姑兒大宴小宴前親後親思飯借茶扶頭切脚開眼拔眉折柳釆蓮拜冬賞夏送米拾柴春店秋江醒妓規奴亂箭單刀敗金埋玉打虎罵雞○教歌題曲盜甲閧丁訪素拷紅哭像描容投并跳墻斬竇刺梁刺虎斬貂麻地蘆林逼試勸妝三擋七擒醉易放易相梁刺梁看襪哭鞵驚醜嚇痴。 
心直口快 
[北伐不速之大悮] [  愛]  
　　天下最難得者機會。機會一失。雖有智者。亦難爲力。今北伐之。師遲遲不發。大悮一。 
袁世凱鼯鼠技窮。一面油皮涎臉延約時日。一面暗添軍備。冀萬一之僥倖。我軍遲遲不發。適墜術中大悮二。 
各省民軍。聯事北伐。銳氣甚盛。今無端壓抑弗用。若再遲延。二而衰三而竭。不可用矣。大悮三。 
北地。内應之師。望穿秋水。而南往之師。却按兵不動。萬一笑我南師無勇。憤而解散。則大事去矣。大悮四。 
 
 

Page 23

 
 
初起事時。不能冒昧前進。猶可說也。今則已有根據地。復有無數之水陸軍官。而却聽命於敵軍之總理。設袁世凱言永遠停戰。則我軍决無北伐之日矣大悮五。 
　　若言北伐寒冷。須待明春。方可進行。亦須大張曉諭。使人盡悉。蓋袁旣以停戰老我之師。我亦可藉此老彼之師。大悮六。 
　　昔僅一黎都督。竟能雙敵無限聲　　 
威之水陸兩滿軍。今則增添十餘之都督。反坐待不可捉摸之議和而坐令北。京釜中之魚。優游卒歲豈十七省聯合之軍。不足以敵。直𨽻　省之衆。尙有所顧忌而不爲也耶。大悮七。 
新劇 
[带唱半新戲劇斬秋瑾（續）] [  愛樓]  
　　（雜扮百姓上白）啊呀不好了 
官兵爲何一路放鎗而來。我們快快逃避。（旁白）爲了何事。總要打探明白。（雜白）我聽見人說是往大通。學校拿女革命秋瑾去的。（旁白）這出奇了。秋瑾又不是强盜。爲何要這等捉法呢。（官軍上白）還不讓開。打死你們這班狗頭。（雜白）哼哼滿人惡勢。就要行過快。哉（官軍下衆亦隨下）（秋瑾上白）眼看白日堂堂去心憾神洲。暗暗沉。（茶房上白）啊呀呀。秋秋秋先生不好了。外面官軍一路放槍而來。聲聲口口。要捉拿先生。說先生與徐錫麟同謀革命。（日白）有這等事麽。（二學生入白）啊呀。秋先生不好了。外面官兵鎗彈打入門内來了。（官軍入白）那個是秋瑾。（旦白）卽我便是。（字軍白）你就是秋瑾。速去見官。（旦白）尙容部署。當卽就道。（官軍白）那個容你部署。（旦白）我乃女流。猶未定罪。你們硬拖强拽。安得無禮至此。（官軍白）你乃犯人。打死你有何妨。（旦白）啊呀。我好恨也。（唱）一霎時禍從天降。不由儂家心慘傷。氣冲冲卽把路途上。黑暗世界竟無一線光啊呀滿奴啊吓狗官（下）（衆隨下） 
小說 
[俠情小說劍光寒（十八）] [  賡磐]  
　　五人僦居旣定。輒棄舊舟不顧。惟客居太無聊。又不欲鹵莾從事。乃注意探訪。日出游覽名勝。所遇不乏忼爽之士。奈皆詩酒自娱。並無捨身救民之志。 
　　一日途遇二西人。夫婦也。貌似素識。而不憶其名。顧二西人已歡然進與握手。絮絮道别後思念狀。少年始。知彼夫婦卽黄海一覆舟遇救者也。夫名喬治。婦名愛麗娜。喬治通華語。卽當日居間爲舌人者自言先至春申浦。佈置商業。旋因事來燕京。已十餘日矣。不圖復見君等於此。眞天緣哉。言次邀少年等至其家。五人感其誠。姑從之行沿途談笑甚歡。愛麗娜又執霜孃手諛其美。又謂華裝不及西裝清雅贊少年等改裝良佳。惟愛麗娜不能。華語。時泥其夫代爲譯述。其夫又健談。滔滔不絶。旣欲達已說又須述妻言。忙甚。 
　　無何。行抵喬治居。其地爲東交民巷。各國駐。華使臣及銀行家所居也。喬治居美麗佳使署之左。室甚宏。敞亦極雅。潔少年等骯髒風麗已多日。聚入此室。覺胸襟頓爽。雖不及芙蓉島之凉快。而得之於齷齪糞穢之燕京。已如鳳毛麟角矣喬治亟命少年等坐。斟潑蘭地勸飮。愛麗娜又急入厨室。督飭女侍治餐。旋又出。與可人等周。旋轉瞬又入。如是奔波。無慮十餘次。可人亟慰其勞。而彼殊精神奕。奕眉飛色舞而言。曰儂非不憚勞。蓋恐慢 
客耳。少年等益謝其厚意。 
　　餐畢。又堅留同處。省年等固辭。喬治情。詞懇切。謂受拯救恩。無以爲報。區區。供給居處。飮食。何足相。抵惟冀聯結朋情。爲僑。居臂助。并謂將馳媾同舟諸人。告以君等安居余處。諸人當以感君者感余。此大名譽事也。君何樂不玉成之乎。少年等乃能却。 
　　愛麗娜乃。掃除凈室三間。以居少年等五人。又立。促往取行囊。自駕汽車。載少年可。人霜孃三人疾。馳去。 
　　少年等僦居仇家胡。同四壁　然襆被書劍外無常物。便取携登車返。 
　　愛麗娜頗敬少年等義俠。故不以寒蹇輕之。 
　　愛麗。娜見少年之古劍。愛其古色斑斓。把玩。多時。問此用。爲兵器者耶。少年曰然。愛麗娜嫌其。拙卽自案旁抽屜内出手。槍一柄曰。以此相較。孰爲便利。少年等。笑不置辨但稱譽其手槍之佳。 
年是少年等居喬治家。愛麗娜不時贈衣服。又教授美國語言。可人等亦以。華語教之。不及五。六日。已彼此談笑融洽。不須喬。治重譯矣 
 
 
 

Page 24

 
 
   
 
