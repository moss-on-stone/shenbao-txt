# 1889 - 339 - 4905981

 

Page 1

 
 
[圖書集成局吉白]  
　　啓者本局所印古今圖書集成早已裝釘齊全由預股諸君持票來預尙有未經提取者亦望及時取去以饜先覩爲快之心現在局中尙有尙干部留存每部定價銀二百五十兩如有合意者請移玉申報館帳房購取可也此布 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祗以卷帙繁重加以去年釘匠忙迫異常致第三批出書之期稍遲然至臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔曰連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期　書單子可以逐部隨印隨出約於本年終全書可以告竣諸君子有欲先覩爲快者幸卽早日至申報館掛號可也如至全書印成購辦者不照預定之例須再行定價今印有樣張欲觀向申報館領看此布 
[恭讀十一月十五日電傳上諭謹注]  
　　昨日恭讀電傳十一月十五日諭旨而不禁有感焉國家之患第一在於虚糜夫有虚糜之禀祿卽有倖位之官員此余前者所以有去冗員之議也然言者自言而卒無人焉採而聽之其故何哉論者　朝廷予督撫大員以黜陟之柄自不難淘汰揀選必使無一倖位而後已而不知由今思之督撫大員先已自冗更從何處淘汰其下乎總督之職號曰制軍巡撫之官亦稱撫軍然則顧名思義則其專賁蓋可知矣前者退補山人曾言近來督撫全未知兵一遇邊陲告警卽奏請簡放知兵大員己則以素不知兵爲辭夫旣自知素不知兵則當其升擢督撫之時卽當辭之豈以爲作有事之督撫則不足任太平之督撫則有餘故受之而不辭耶旣曰制軍撫軍則軍旅之事烏可不知乃平時於調補武職簡閱行伍凡例所應爲之事亦未嘗不毅然爲之而獨至一旦有事卽以不知兵三字自謝是不亦冗之灼然者我督撫而旣不知兵則其平時所司者何事惟有侵藩司理財用人之權而已藩司爲一省主政之官名曰承宣布政而爲政之道以理財用人爲第一要義乃近來之藩司則有其名而無其實一切用人惟禀命於督撫其有可以自專者則例之所得爲者也比其失職之咎亦與臬司之不能前敵無異各省臬司爲刑名總匯之所而有時或遇禦盜等事則臬司卽爲統兵之員藩司給發錢糧督撫則居中調度國家定制何等周妥無如督者不知所謂督撫者不知所謂撫藩司失其權臬司曠其職上焉者如此而謂下焉者尙能淘汰凈盡乎各州縣爲親民之官錢榖刑名皆當知之而乃近來州縣視錢糓爲重視刑名爲輕其重焉者則不肯付托他人其輕焉者或竟不屑自理凡稍稍衝繁之處公然請帮審委員總以恐誤公事爲辭不知如旣恐誤公事則才力不及可以奉身而退又豈有一州一縣而委員帮審或至數人此誠不可解之甚者前議已論之詳矣若此者亦與督撫之不知兵無以異也至於清訟有局保甲有局捕盜有局本皆臬司之專責也自有各局之設而臬司反得以優游自適何爲也哉推而至於應歸藩司之事如各處支應採辦轉運牙釐諸局又有應歸運司者如督銷分銷總辦會辦隨辦名目繁多有應歸糧道者海運河運津局通局　局任意支分推其所以然之故無非爲候補官員過多無從位置因以此等局務分任於人藉此以開支薪水自大至小約計一省之中各局所支薪水之數多於正印各官之俸者不止數倍問其於事有濟與否則非徒無所濟具製肘者多也然則又焉用此說者又謂牙釐之設前者所以裕軍餉今者所以辦善後國家以所入厘金其數在於千萬以上卽各局之開支往往全恃乎此故此次諭旨内獨不及釐捐一層不知釐捐之出於不得已朝廷何嘗不知聞蘇撫剛中丞有擬歸併厘局於藩司之說其意殆有所承也且近來厘捐之病民其害甚鉅約計國家所得則在千萬以上而核計民間所輸其數正不止此賄縱偷漏諸弊姑不之論卽其所實收者耗於各局卡之開銷者又不知幾何如因其耗費而少設數局則又指爲路逕紛歧恐多繞越五里一卡十里一局星羅棊布以此爲竭澤之漁其龍　也甚矣而又適以啓奸商作弊之機夫一局有一局之委員巡丁司事又加以礮船勇丁似乎耳目衆多無從走漏矣而不知防其走漏者卽係通同走漏之人卽使握要以圖課其收數之多寡以爲功過而商民之暗中虧苦誰與知之此獨不可以已乎故此次上諭雖不及此而其意已在言外固可意會而得之也自有此旨吾知各省官憲懍然於天威之可畏當必兢兢自矢恪遵天語一切可汰之官漸次淘汰可併者併之可减者减之三月之限爲日無多當必有煥然改觀者大哉王言一哉王心克綏先王之祿永底蒸民之生伊尹所以頌太甲者可敬爲今上頌之矣聿觀親政以來屢降特旨無非爲勵精圖治總攬乾綱而十五日之旨尤爲切要草茅下士恭讀之下不禁懽忻鼓舞爲天下人民額手慶之 
[本館接奉電音]  
　　昨由京友電傳上諭四道敬謹譯登○十一月十七日奉上諭前因江蘇各屬倅被水患小民蕩析離居當經飭撥巨欵妥籌賑濟　據曾國荃剛毅奏報已嚴飭各屬赶緊查勘或酌提倉榖或賞給錢文分别撫恤惟念現　天氣嚴寒災民益形困苦朕軫懷民瘼時切憂虞曾國荃前在山西查賑極爲周　着會同剛毅卽將現集賑款分派賢員迅速散放俾災黎早沾實崽毋任稍有稽延並將辦理情形隨時馳奏以慰厪系欽此同日奉上諭御史端良奏本年九月間海運倉開放廂白旗包衣及步營中米有倉　勾結花户偷出米石甚多經該倉拿獲王姓及趙姓假稱馮姓等二名交西城坊看管未聞作何辦理旋卽釋放請飭究辦等語案關匪徒偷竊食木旣經拿獲何以復行釋放着巡視西城御史倉塲侍郎稽查海運倉御史一體查明據實覆奏欽此同日奉上諭卞寳第奏提督歐陽利見因病懇請開缺據情代奏等語浙江提督歐陽利見着准其開缺欽此同日奉上諭本年浙江被水　重災區之廣幾徧全省前經特撥巨帑藉資賑濟嗣據崧駮奏請　藩連兩庫撥　十五萬兩作爲冬春辦賑之需復降旨照所請行並諭令該撫將賑務辦法先行馳奏規尙未據奏到朕軫念民艱無時或釋刻下正在辦理冬賑情形若何着卽迅速 
 
 

Page 2

 
 
覆奏以慰厪系欽此 
[都中筆述]  
　　廂藍旗護軍統領恩爲咨行事本旗隨同辦事副護軍叅領伊思渾布陞授護軍叅領所遺之缺擬將副護軍叅領福謙充補於十一月初二日帶領引見本日奉旨福謙着准其補授欽此欽遵到營相應咨行景運門轉行左右兩翼前鋒營七旗護軍營查照可也○前紀因相國在内大臣値班處揀選所管廂藍滿官缺一則兹聞公中佐領一缺將卓巽記名委印務章京署佐領驍騎校松麟揀列第一印務章京驍騎校額勒綳額揀列第二印務章京署佐領驍騎校惠勞揀列第三署佐領　騎校伊里布揀列第四二等子爵鈺樸揀列第五頭排驍騎校一缺揀得廉慶佐領下印務筆帖式玉桂擬正耆勝佐領下恩騎尉德勲擬陪二排驍騎校一缺揀得德祥佐領下領催額勒烜額擬正岳泉佐領下領催和　擬陪不日卽由該旗帶領引見本年考試現任筆帖式經吏部奏明與譯漢官併塲考試已咨各衙門傳知赴考者於十一月初六日黎明齊集貢院聽候點名給卷入塲初七日考試初五日由吏部奏請欽派閱卷等官奉硃筆圈出閱卷頃部左侍郎松溎内閣學士兼禮部侍郎銜愛廉詹事府詹　志銳監試御史文郁增濟英樸訥清阿楊晨王會英徐樹鈞張嘉祿受卷官吏部主事額陞祿花里雅堪彈壓正藍滿副都統秀吉搜檢鄭親王凱泰吏部尙書麟書户部右侍崇禮禮部右侍郎景善理藩院左侍郎慶福内閣學士兼禮部侍郎銜豐烈專司稽察都察院左都御史熙敬○長蘆鹽院委員管解長蘆鹽課京餉銀五萬兩分裝木鞘以二套車裝載初六日未刻進崇文門抵司農署經委員赴當月司投遞文批並雇夫將餉鞘扛入署内存放堂上由原解兵役在彼看守以挨開庫兌收○領侍衞内大臣禮邸等交諭乾清内左内右等門値班之侍衞等現在皇上由海還宫所有各門値宿應行坐更之侍衞務宜認眞巡察照管留神火燭不得稍有疎懈其乾清門啓閉亦應按照定例時刻嚴密稽察不准内監人等不按定時任意出入以期愼重而嚴禁門○地安門外西步梁橋下路旁有三十餘歲之男子横臥在地赤條條一絲不掛𩓐項卜似有勒痕諒係夜間行經此地被歹人謀勒殞命卽將衣服剥去當經該管地方官呈報上游飭緝凶犯密邇禁地歹人敢如此横行眞愍不畏法矣○每年冬令例由侍衞處奏請欽派大臣將紫禁城内外圍各處以及各門値班所儲鳥槍表槍腰刀弓箭等項逐一察騐如有不堪使用者移咨武備院更換以重軍實而資拱衞刻由侍衞處奏派查騐大臣奉硃筆圈出奈曼郡王巴什瑪圖爾廂黄漢都統德福欽此俟奈曼邸等商訂日期再由侍衞處知照景運門轉飭各處一體預備○西單牌樓北枰鈎胡同丁姓之子與同院張姓之女兩心相印贈芍採蘭在所不免丁之子本已娶妻竟舍家雞而戀野鶩久之漸漏風聲張雖有所間然以顔面攸關隱忍未發欲移居遠處以絶二人往來女聞之潛約丁子竟於上月杪乘間同逃迨張知覺偵騎四出於順治門外某地雙雙獲住有和事老出爲調停丁張兩不相下遂赴地面官廳涉訟當將原被四人解交北署究辦矣○紫禁城内値年左翼前鋒統領惪爲傳知事照得禁城重地理宜嚴肅所有値班住宿官員弁兵曁各項蘇拉茶役人等務宜各於所司之地打掃乾　不得任意堆積爐灰穢土栽種花木並於墻壁之上肆行塗抹本統領奉命値年卽宜嚴申禁令應由景運門傳右翼前鋒營八旗護軍營嚴飭禁廷各項値班官兵於附近地叚芟除打掃一律乾凈以昭嚴愼除隨時派委章京前往巡察外倘有前項情事或經該章京禀知抑或本統領查覺定將該官兵嚴行叅革不貸○領侍衞内大臣諭知廂黄正黄正白三旗漢侍衞班領什長等本年武進士賞給頭等侍衞李夢說等俱係新進於禁廷値宿隨扈聖駕一切儀制未能知悉卽由該班領等隨在指導務使一律嫻熟以昭愼重 
[粤東紀事]  
　　新任督憲李筱泉制軍初到省時因張香帥尙住衙署遂在撫署暫駐襜帷自張香帥起節後當卽　匠興修泥水木匠共百餘名晝侂工作甚爲忙迫數日卽已告竣榱棟丹青輝煌奪目制軍涓吉於初六日遷入署中○李制軍因途次感受風寒政體稍有不豫連日請沙面某西醫診視應手奏效制軍已於初三日出堂　客照常辦公○候補同知姚司馬純候補縣章大令毓桂均奉委撫署文案差業已進署視事矣○江浙兩省水潦成災小民甚爲困苦督撫兩院憲飢溺厪懷惻然動念現在籌撥銀兩札委試用通判沈别駕秉模馳往查明分别賑恤兩院憲軫念災民無分畛域公忠體國之心於此可見一班○將軍都統三大憲連日督率旗兵赴燕塘操演礮位隆隆之聲山鳴谷應誠不媿卽制之師○初二晚二更時西門外姚姓家厨房失愼轟轟烈烈炎燄飛騰幸爲時尙早人未就寢警鑼一鳴紛紛馳集竭力撲救得卽熄滅亦不幸中之幸也○省垣近日盜案迭出營汛將弁每日親率兵勇晝夜梭巡無敢或懈數日前在靖遠街猝與巨匪黄某相遇兵等奮不顧身向前圍捕該匪不忙不慌毫無懼色旋在懷中取出洋鎗一桿與兵相拒且鬥且行及至河千縱身躍入水中但關撲通一聲已無蹤跡兵勇無如之何悵悵而返該匪誠狡層哉○某都戎到省多年迭奉要差宦囊頗裕近以年老乞休携眷回里雇定大船一艘由北江溯流而上回江西本籍詎行至連州境界　被灘石撞穿頓時沈没船户深知水性得慶更生都戎眷口數人聞已淹斃矣慘哉 
[津郡官塲紀事]  
　　新任直隸布政使裕壽泉方伯陛是出都於初五日遵陸到津屬下各員郊迎於玉皇閣方伯旋在吳楚公所暫駐襜帷謁　傳相不日卽當履新也○福建藩司張蓉軒方伯夢元於初四日航海言旋按方伯以名孝廉起家牧令洊升府道任福建船政大臣旋於八閩榮綰藩條遽萌退志乞体歸里樂林泉之頤養免宦海之風波晝錦堂開人皆稱羡○福建正考官徐季和副憲乘海晏輪船於初四日到津在佛照樓暫住文旌卽當回京覆命 
[津郡試事]  
　　順天學政周生霖宗師按試津郡生童日期經列前報宗師試士寛以取進嚴以招覆鑑空衡平時論翕服現在生童均經試竣於初六日開考武童外塲箭枝初七日考内塲刀石武試竣事後宗師卽當起馬接考河間府屬臘盡按臨深州度歲 
[揑報病故]  
　　福建訪事人信云大田縣邱大令被某跟丁竊用官印私造公文二角揑報病故上游立委某員代理行抵大田知事屬子虚其投藩可文幸被長班叩留邱大令查知某家丁出署後到州逗遛多日後方抵省疑此事是伊所爲立時繕具公文移請閩縣將某家丁遞解回署從嚴訊辦案關盜印背主情罪重大一經嚴鞫當不難水落石出也 
[臺灣地震]  
　　前月二十九日清晨九下鐘時窗壁忽然格格作聲大有撼海拔山之勢居民驚噪而起不知所之踰兩分鐘始止是日距城數十里之某鄉其勢尤猛坍卸篷寮數座幸寮中人預先走避未罹是災然亦險矣 
[紡局設宴]  
　　本埠機器紡織新局自奉南北洋通商大臣札飭興辦以來頗著成效兩湖制憲張香帥於昨日親履閱看督辦關道憲龔仰蘧觀察在局設筵敬請制憲駕臨筵開玳瑁式燕嘉賓制軍顧而樂之盡歡始散 
[靈輀回籍]  
　　總辦南北洋轉應局馮吉雲觀察僦居滬城仙逝後其公子等擇於昨日午前扶柩回籍安葬前導儀仗執事僧道清音頂馬外有蘇松太道親兵一隊各執洋鎗隨行靈柩用龍頭槓以三十四人舁之送喪之轎約有十餘乘路經英租界大馬路向東至仁記碼頭不輪船回廣東安葬 
[會操述略]  
　　西商團練兵會同水師兵訂期於昨日至英界泥城外操演已列昨報昨日天氣晴霽往觀之中西士女殊形熱鬧直至將晚各兵始整隊而回 
 
 

Page 3

 
 
[停工挾制]  
　　耶松船廠西人皆利士皆至英公堂稱用胡扣寳爲工頭因不合用辭歇另用王阿榮爲工頭王轉用胡代庖前日胡要增加工資停工三點鐘之久延悮工程不少爲此報捕拘胡送案請諭令嗣後不准到廠王供因有事囑胡代庖胡言夜工須加工資致觸西人之怒胡供做夜工時各工人人皆要閒價不敢胡閙蔡太守飭將胡閙察太守飭將胡交保嗣後不准到廠違干咎戾 
[送信被毆]  
　　工部書信館送信人陳少核至英公堂稱有西文信送交第三號洋房内西婦及去時見侍者汪阿寳將信交伊汪言並無此西婦我言寫明三號洋房何謂無此人汪將信擲地適有一西婦下樓詢問我告以故婦欲看信汪始拾信交婦婦携信到樓上看明不是伊信復交汪送還汪手持毛刷打傷我右額角爲此報捕拘案請爲騐傷麥捕頭禀該處係西妓院確有此西妓惟現在已往香港等處論理汪應向送信人言明不應以多費周折之故妄打送信人及派西捕拘汪時西婦亦不應阻辱汪阿寳供在西妓處爲侍者兼廚司又兼收洋陳送信來告以無此人陳將信抛在地上旋自一婦索看畢仍囑我交還告以此西婦己往香港陳自在扶梯旁碰傷我不敢行兇蔡太守騐明陳少核受有微傷商之易副領事判將汪阿寳管押十天以示薄懲汪阿寳稱現在東家囑我向各西人收洋約三百餘元之多管押捕房如何收洋易副領事謂誰管爾收洋之事叱令帶下着陳自行醫傷 
[巨竊獲案]  
　　包探何瑞福至英公堂稱姜炳良綽號小杭州屢因犯竊遞回原籍今又來滬住居客棧衣服華麗混入洋行行竊小的拘獲搜出許多質押票詰得行竊福和洋行之洋綢縀子洋傘亨達利洋行洋傘和明洋行毯子永發洋行刀乂大藥房各種藥料西人普羅華之表江天輪船各客棧衣服焦德齋　縐皮衣沈寳生水烟筒金士良時辰表楊培生瞿信甫王阿來等衣物共十餘家尙有杭州竊來珠皮馬褂水烟筒綢衣二件現無失主承認分别吊贓送案有王金福卽小皮匠與之分贓請爲訊辦各失主投案領贓麥總巡捕頭禀稱裕源大隆德昌久福等各　質鋪受質洋綢價値洋四十餘元者祗質十元光景刀义値洋十餘元者祗質錢三百文豈不知來歴不明今均傳案請罰裕源大隆德昌久福等質鋪夥翁景賢潘祖廷等同供我等不識洋綢洋縀均照羽紗受質且來質者祗要質洋若干以故質價不多姜炳良俯首求恩王金福供向姜借用錢文蔡太守商之易副領事判將姜炳良發捕房管押二年期滿笞責二百枷遞解囘籍起案各贓先交失主分别認領其無失主承認者暫存捕房待領各質鋪夥暫退諭俟禮拜四自堂候示 
[蠻童荷校]  
　　包探張松樵至英公堂稱旗昌繅絲廠西人報有女工張秀英楊阿秀等散工出外被孩子胡阿四朱毛毛等用皮帶兠住不許行走等情捕頭命我往查據朱毛毛之兄朱如春言張秀英之兄張林林與朱如春有隙藉此誣陷伊弟毛毛至用皮帶兠住女工之事亦是有的惟時已將晚小孩甚多不能辨明何人所爲據朱毛毛言胡阿四等以皮帶絆跌女工伊在旁觀看今將胡朱送案請究繅絲廣西人偕買辦上堂稱厰内女工甚多清晨到廠有出外午飯者有送飯來廠者晚間散工歸家時被流氓阻住擾釁以致邇來女工稀少關繫廠内工作今胡阿四等仍敢阻擾女工請爲懲辦以儆將來張秀英楊阿秀同供我等於前晚也外被胡朱等十餘人以皮帶兠住不許行走朱如春遞禀訴稱張秀英之兄張林林興我有隙故藉調笑女工之事誣累我弟胡阿四供山東人賣糖餬口不敢調笑女工朱毛毛供本邑人向爲洋行下灶不敢遊戲蔡太守得供之下問張秀英爾兄林林與朱毛毛之兄朱如春有隙否答稱不知又問以皮帶兠住爾等者是否胡朱等所爲總須認明不得妄指答稱認明無錯太守商之易副領事曰胡阿四朱毛毛阻擾女工殊屬可惡惟年未成丁判用小枷各枷七城發該廠門前未衆 
[嚴辦流氓]  
　　著名流氓牛臯肇禍脫逃經會捕局探勇等在英界烟館緝獲解至法捕房押候解訊一節已列昨日報章昨晨葛同轉命將牛皋提案嚴加訊鞫牛臯供娃劉年三十一歲鎭江人與朱彪王三麻子素來認識當日往小東門由朱等喚小的去啜茗拆梢之事與小的無涉祁繙譯官謂牛皋向在法界疉次閙事案如山積且捕房拍有小照此次若不重辦日後必然更肆凶横葛同轉因謂劉曰屢次懲辦無非要爾安分奈爾怙惡不悛竟敢糾黨行兇實屬目無法紀判將牛皋用藤條鞭背三百下笞臀三百下再枷三月期滿送縣永遠監禁 
[竊案彚登]  
　　包探沈金隆稱拘獲積竊傅金和起到衣物係沈金榮陸阿大張雲昌孫益三等失贓今將人贓送案沈金榮等均投案請爲領贓蔡太守判傅金和發捕房管押三月贓交失主認領○包探沈金隆稱沈昆順朱阿炳等報矢衣服查獲周雲章朱咸炳張阿發袁天寳等詰得係周朱二人所竊袁天寳前因犯竊解回象山原籍今又來滬張阿發因在法租界犯竊現有法包探李雲發來案請帶歸法公堂訊究沈昆順朱阿炳請爲領贓蔡太守判周雲章朱咸炳各笞五十板袁天寳押候仍行遞籍張阿發准交法包探帶去○包探陳阿九稱竊賊殷雙桂前經遞回崑山　籍昨又來滬爲此拘案蔡太守　殷雙桂旣巳遞籍豈容復來滬上押候作行遞回原籍如再來滬定干重處 
[縣案彚錄]  
　　洋涇鎭鄉人黄連元喊控張裕松張阿玉私搬物件叩求究辦前日晚堂經裴邑尊集訊黄稱祖父允疇於十月間病故小的奔回料理喪事詎料叔父之螟蛉子裕松同阿玉已將祖父所開雜貨店生財什物私自搬去田單亦被取去小的向叔母顧氏詢問推諉不知叩求究辦張稱小的自幼過繼與黄允疇爲孫祖父病故所有田單早被連元取去阿玉稱小的在雜貨店内爲夥所有物件係裕松搬取與小的無涉張之生母王氏繼母顧氏同稱翁故後房産什物均被連元取去棺木係連元所買衣衾由小婦人購買詎意連元一再滋擾叩求明察邑尊謂裕松乘喪搬物於理不合着地保看管并令將房産什物詳細開呈聽候覆訊察斷王氏顧氏交官媒　往客寓伺候傳訊○龔阿桂喊控胡喜春糾同地棍張福昌蔡克堂張吉勲等搬物牽牛叩求提究裴邑尊升堂訊究龔稱小的買胡小弟之田價已付清詎小弟之叔喜春意圖滋詐糾衆牽牛搬去物件均寄在蔡克堂處邑尊着候提訊核辦○周雲泉控金裕民毆斃姪女一案曾紀前報前晚復經裴邑尊升堂集訊周稱小的自松江回里姪女已故人言被夫　斃是以來案控告現知實係氣忿自縊身死叩求明鑒周陸氏稱女兒嫁與裕民爲室夫婦不睦以致女兒自盡金稱妻子因與家中人口角懷恨自經並無毆擊情事地保金子卿供與同邑尊着各具供結候示○陸子延控王啓順劉松泉延宕欠欵一案前日經裴邑尊升堂訊究飭將王劉二人交待質所押候嚴追 
[法界公堂墳案]  
　　陳文錦控王金生錢阿七陳阿辛陳銀春等剥衣一案屢列前報昨晨葛同轉命將一干人帶案陳文錦投案伸訴前情曷同轉訊得王金生等拆梢屬實判王錢二人各笞二百板何枷一月陳銀春笞責一百板枷號一月陳阿辛亦非安分之徒姑恕初次俟明日釋放○棍徒陳全香糾黨尋釁毆傷馬夫阿林一節已列昨報昨據阿林卽劉添林偕與陳口角之李阿明投案阿林禀稱李委與隣婦口角小的出外解勸陳等紏黨多人將小的拉至玉露春吃講茶小的身受毆傷求請究辦同轉詰李曰爾妻與隣婦口角不干陳事陳等何以尋釁李供阿林好意排解陳等疑阿林得有酬謝向阿林訛索不遂以致行兇毆傷腰頰同轉謂當時爾曾眼見否答稱見有剃頭阿金麻皮阿卉著名荷蘭水瓶等十餘人同毆同　商之祁繙譯官謂陳全香曰别人口角爾竟捕身多事紏黨行兇實屬可惡刮笞二百板荷枷二月着阿林自去醫傷俟提到陳之羽黨再行究辦○鄔林氏扭車夫周瑞福投案聲稱小婦人開設車夫客寓前日房内失去别客交洗之長衫短衫女褲各一件向伊查問言語支吾求請追究包探禀稱在周身畔搜出鐵彈二箇銅響鈴二個疑是走江湖所用同轉謂周身藏鐵彈本非安分之徒姑念行竊尙無實據 
 
 

Page 4

 
 
格外從寛判笞四十板斥釋○包探王榮培禀稱在江天碼頭見胡永春手提考籃上岸形狀慌張上前盤問張言語支吾向船上查問確是搭客方甫賢所失之物解案請辦方亦投案聲稱籃内有洋五元另别人託帶之信洋六元及零星物件同轉着方親自檢看方視之確係已物同轉詰胡曰爾向做何業胡供紹興人從嘉興趁烏山船來滬尋友不遇至輪船見有考籃無人照顧貪小拾取同轉謂犯竊幾次胡供初次犯竊同轉商之祁繙譯官先將贓物並洋給原告領去胡還押候比○包探王榮培禀稱積竊張阿仁綽號紅毛人屢次竊物經人將脚筋挑斷目下稍能行走前日在德順祥洋貨店竊取哈喇呢一塊解案請訊同轉謂張犯竊本當　辦姑念足巳殘廢判押捕房七天期滿釋放○包探王榮培禀稱見鄉人曹子球手持衣包行走情有可疑上前盤詰言語含糊查得包内有紅藍綢紗棉袄詻一件拘案請訊曹供家住日暉港衣係妻物有親戚溤松元在小東門内漆匠店爲夥可請傳問同轉着將曹還押候信致馮松元到案再訊○包探郁廷湘禀前夜在城河浜見沈金瑞携衣包至押店押錢皆係女布衣上前查問來由沈言語謊張查伊身上穿着多係女衣拘案請訊沈供向推小車女衣在途中拾來並不竊物有兄在南巿陸家浜紙紥店當有其保同轉着還押候其兄來案再核○香店劉子華洪士章姜璜竹許紅才陳初梅等扭控香店浦晉發欠洋一百三十元將店盤與鄧姓改换店名希圖串吞故將浦夥俞阿大扭案求請追究俞阿大供浦姓因嫁女回蘇不願來申開店是以將店盤與鄧姓開張鄧亦投案禀稱盤店有據憑中保三面議定店據齎案請察同轉閱得中人確係俞阿大着俞覔保出外限五天至蘇州追浦來案鄧交保下期再訊 
[節錄本館友人沈耀峯先生十一月十四日自德清災區來信]  
　　啓者德清西鄉六路已於初九日查竣刻下往查南北二鄉尙未回來殿臣明府已於初十日同章叅軍及同人五位馳往武康分投開辦榮與楊君子培仍駐德局應酬一切殿翁諒　今明亦可回德矣查得德邑西南北三鄉地形極低被災最重田禾盡行霉爛顆粒無收豈特待哺嗷嗷抑且衣不蔽體當此冬令亦有僅穿單給者　此情形不能不給棉衣西鄉六路已給發二千餘件計南北二處亦己發出二千光景如谷統縣給發非萬餘件不可蓋德邑人丅共十六萬餘口應賑者什三四亦有五萬餘口内擇實在赤貧者加給棉衣必須此數豈意初九日接得滬上來函云及浙賑棉衣　助極少祇有一萬餘仵已經送至省局云云竊思若照此數四府分派爲數已微是以暫將棉衣小票扣留不發一面函請金觀察先撥四千件到德以抵發出之數至於尙有未查之户以及他縣應給與否請示施行然此皆就事論事之意若推救災救徹之心則凡在眞正赤貧之户雖給有米榖聊可充飢而身穿單夾之衣依舊嚴寒莫禦誠恐不斃於飢而斃於寒同一斃也不過稍緩須臾耳然則徒有賑恤之名仍無賑恤之實振如不振於心何安務祈諸大善長速推已溺之懷卽解倒懸之厄倘得源源而來積有成數仍祈解主省局聽候撥給可也至於振未一節省局亦　示下每縣准給三萬口之　然德邑已逾額過半賑欵諒已支絀是以仁漿義粟之施猶望　多益善耳一切俟查竣後再行奉報肅　順請德安[  小弟冘啓榮頓首]  
[江督轅門抄]  
　　十一月初七日劉啓祥謝委會辦上海機器局○初八日同知　航謝委太勝關厘捐○初九日知縣皮壽頤謝委下關厘捐差○初十日正任阜寗縣蘇超才謝委寳應厘捐差○十一新授江南鹽巡道馮應壽由京來○十二日巡道馮謝飭知任事○十三日前江蘇知縣晉紹勲奉水厘局札委差遣並到差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海四馬路文報局内恊賑公所經收山東賑捐八月下旬清單]  
　　廿一二日本埠安孚莊交來守屈軒洋二十元淮安畫社同人募延齡堂十七元崇恕堂二元合志堂無名氏兩户各一元蕪湖招商局李募車準夫善士爲小女織温求病愈春梅秋桂軒兩户各二元沙溪萬泰祥號諸君節省中秋筵移賑二元安慶招商局梁麗泉募余愼德堂原平銀二兩二錢本洋一元又九五錢一千本埠曹子元募周長麟誦高王經資移賑又王蘭珍香燭資捐助兩户各小洋二角○本日共收英洋四十七元原平銀二兩二錢本洋一元小洋四角錢一千文○廿二日高易賑所彚解第八批賑欵規元一千兩寶應通源莊内同善局來第九批募英洋一百四十四元細户早經另登報章矣寓本埠戴立堂來江北通州周　岩大善十英洋一百元常熟凝善堂賑所來第廿九批募保安子愿洋三十元愼和募江陰曹潤筆捐助二元宋竹君募陸雲洲二元沈煜帆五角張勗之募隱名張一元張文瑛朱少岩兩户各錢五百張勗記四百廿文蔣士岐張文耀無名氏三户各三百文胡永源張樹棠朱裕發朱永茂席義興繆天富俞九思繆天貴八廫各二百文俞天一張雙桂兩户各一白文以上共實收英洋三十九元虚對開一個錢十二文杭垣樂善堂錢英甫撥助第一次募道膄主人因室人趙氏祈病速愈先助十元河間鈞伯氏唐曹氏吳紫文徐椿齋鄭月亭早生莊垂裕堂王李杏村八户各一元以上九户八成解賑慈谿沐氏定佩因病求愈十元有心無力子銅洋二元以上實收英洋廿四元銅洋二元錢四百十二文蘇城醬業公所潘仲溪善士來第三批封溪子募如願以償成德兩户各二元天悉氏三十五元消災延壽氏痰火諸病全愈懼雷氏三户各一元通甫氏平安氏兩户各五角張蕙生募不列名四元蘇仰泉求合家平安三元又募樹本堂求平安一元無名氏募求保平安三元趙壽康一元安東署婁權甫一元又募裕通典五元餘慶堂宋氏求無病四元無名氏無名氏兩户各三元文頴川延旭齋無名氏紮滄氏家衡堂萬益如春七户各二元餘慶堂薛彤甫無名氏河東氏寳樹　孫鶴如　月三興泰徐勉齋濟源無名氏福源無名氏仁宇書屋養豫氏徐麟軒十六户各一元鎭江廣義和號五元日本使署來蕭雲菴募無名氏一無名氏無名氏兩户各五角本埠朗月先史二元敦本堂一元四角安記銅洋一元○本日共收規元一千兩英洋四百十八元四角銅洋三元虚對開一個錢四百廿四文合併聲明 
[上海四馬路文報局内恊賑公所經收山東賑捐八月下旬清單]  
　　廿三四日○絲業賑所彚解第十二批賑欵規元六千兩○仁濟堂賑所彚解第乙批賑欵規元一千兩○都門全雲軒翁募京兆郡無名氏保安氏三户各銀十兩蔣小普翁銀四兩以十實收申規元三十五兩八分八厘蘇省恆孚銀樓交八月中旬桶捐募無名氏洋四十元黄蔣氏求合家平安四元陳李氏求病愈程徐氏兩户各一元張記銅洋一元桶内點見二一錢三百五十二文以上實收英洋四八元銅洋乙元錢三百五十二文仙鎭王陶庵　镕記洋十元又愼餘堂五元江四益泰厚號募劉佛慈二元揭和羹元王梅桅揭愼謙裔趙惕脩三户各四伯文鄒革峰黄浦生鄒宣臣李立齋曾華亭李雲嵐周益誠揭怡和吉慶堂周承村揚挹清曾六謙曾介臣免夫壽寶何其泰趙彝裘揭馨甫李　陶趙厚生十户各二百石齡劉募蘇劉戲呼黄允祥吳松林季兆慶曾端生曾丙恆劉興發省三三十户各一百文以上共實收英洋八元原平銀三錢七分○本埠蘇周清翁爲求親病　祈合家平安十元大吉樓號一元蘇文軒翁求嗣小洋十角○本日共收規元七千另三十五兩另八分八厘英洋八十三元原銀三錢七分銅洋一元錢三百五十二文○廿四日蘇州恆孚銀樓募太原麗記求病愈二十元寗波鄧小素女史針黹助賑求病卽日速愈洋二元蘇城恊茂線莊銅洋四元本埠硯食生銅洋乙元○本日共收英洋廿二元銅洋五元合併聲明 
 
 
