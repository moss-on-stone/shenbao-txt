# 1919 - 16 - 4916496

 

Page 1

 
 
   
 
 

Page 2

 
 
時評 
[蠢蠢復動（冷）]  
南北之和議漸有端倪而北方之武人蠢蠢復動曹錕之領銜干涉張作霖之藉口駐兵皆蠢蠢復動之先驅也 
蓋武人之意或以爲和議决不能成方其始也武力正在失敗之時欲主和者親爲嘗試使知難而自已故不妨任主和者所爲今見漸相接近或至和成而失望故又不能不爲之備武人之蠢蠢復動其爲勢所不能或免者乎 
[命令]  
一月十三日大總統令内務總長錢能訓呈准湖南省長張敬堯咨請任命翁守謙試署湖南水上警察廳廳長應照准此令 
一月十四日大總統令財政部呈潼關監督文龢另有差委請免本職文龢准免本職此令又令任命彭淵恂爲潼關監督此令又令調任朱孝威爲長沙關監督此令又令調任顏世清爲張家口税務監督此令又令調任冒廣生爲鎭江關監督此令又令調任周嗣培爲甌海關監督此令又令調任周大烈爲湖南衡陽道道尹此令又令參謀部呈豫北鎭守使署參謀長劉懋修調省另有差委請免本職劉懋修准免本職此令又令任命田　署豫北鎭守使署參謀長此令又令司法總長朱深呈請任命邢之襄署僉事仍兼任秘書應照准此令 
又令司法總長朱深呈請任命林大文署京師高等審判廳推事應照准此令 
又令車林多爾濟給予二等大綬寳光嘉禾章此令又令吳金彪給予二等大綬嘉禾章張定邦馬麟吳躍金均給予二等嘉禾章張紹烈吳攀桂胡立成岳兆麟陳光逵鄭元良金大猷梁國璋周鼎銘張金標均給予三等嘉禾章王一徑給予四等嘉禾章此令 
又令王廷璋給予二等文虎章倪文德汝人鶴唐甘泉吳心穀李桂辰程世模均給予三等文虎章楊紹宗王賾孫均給予五等文虎章此令 
又令馬廷　給予三等寳光嘉禾章此令又令來玉林晋給四等文虎章此令一月十五日大總統令任命錢能訓兼督辦京都市政事宜此令 
又令參謀本部呈陸軍第一師參謀長王祖綮另有差委請免本職王祖綮准免本職此令又令任命張玉書署陸軍第一師參謀長此令又令陸軍部呈准奉天督軍兼省長張作霖咨請以王崇福補佐領應照准此令 
補十二月二十八日大總統令廉隅戚朝卿均晋給二等嘉禾章王樹榮胡　均晋給三等嘉禾章鄭文易唐啓虞易文煃均給予四等嘉禾章此令 
又令王嘉澤顧次英均晋給二等嘉禾章此令又令王佐良晋給三等文虎章此令 
又令林　翔劉華式吳光宗均給予三等又文虎章張允同張汝霖均給予四等文虎章此令 
專電 
[北京電]  
　　徐前以武力派干涉和議曾用私人名義通電誥誡日來各處來電仍有拘執己見毫無覺悟並傳和會之前將提出種種主張由直曹領銜聯電要求於大局極有影響徐因命錢商段作速勸阻 
（十六日下午二鐘） 
[北京電]  
　　張作霖電和議將開匪患未清前線軍隊仍留一部駐附近鎭攝前派入關之奉軍亦難卽日撤回（十六日下午二鐘） 
[北京電]  
　　李蘇督轉岑覆譚電南方代表確爲章士釗胡漢民李日垓曾彥郭椿森劉光烈王伯羣彭允彝饒鳴鑾李述膺據政府言正式電今明必可到京 
（十五日下午七鐘） 
[北京電]  
　　錢覆岑電昨已發出仍請將陜民軍人數地點長官開示方可分别辦理（十五日下午七鐘） 
[北京電]  
　　公府明日招待議員與記者有宣言書表示以前種種譬如昨日死等語（十五日下午七鐘） 
[北京電]  
　　公使團會議决定關餘一千二百萬交付我國惟附一條件電致西南言至二十五日止如不見南北兩方代表之會合集議該欵即如數撥付北京政府致西南電昨晚已發出係含有促進和平意又該欵限制用途列有詳單聞有不得以之練兵等語（十六日下午三鐘） 
[北京電]  
　　陜西方面仍在激戰奉軍三團抵咸陽設總兵站將攻興平于右任亦已下令剿匪惟仍盼停戰（十五日下午六鐘） 
[北京電]  
　　李厚基電接尤溪知事等報告尤屬南路被敵圍攻已破數都敵由永泰上洋一帶竄入勢甚浩大懇速撥援等語查陳炯明迭次來電以奉令停戰各守防線爲言乃一面藉口和平一面用襲取永泰故智進攻尤溪長此情形勢必牽動大局應如何辦理（十五日下午一鐘） 
[北京電]  
　　張樹元呈清鄕局總辦歸樹元兼任會辦請以前徐海道尹李慶璋充任各該縣知事作爲帮辦又選派公正紳士協同辦理（十五日下午三鐘） 
[北京電]  
駐紥小站龍軍經殷鴻壽偕同龍濟光校閲考騐後遣散者計官佐士 
[此處作爲廣告地位如欲登者請與廣告處接洽]  
[浙江興業銀行廣告]  
本銀行於前清光緒丁未開業至今已十二年收足資本一百萬元八公積金二十六萬六千元專辦定期往來隨時囑託及儲蓄等各種存欵曁抵押放欵押滙匯兌貼現及保管證券票據貴重物品凡銀行一切應辦業務均極克己總行設在上海北京路十四號（江西路轉角經理室電話爲中央二六五○號）杭州支行在省城保佑坊漢口支行在歆生路天津支行在宫北大街北京支行在前門外施家胡同奉天分莊在省城鼓樓北哈爾濱分莊在道外北四道街其餘如浙江紹興嘉興湖州寗波鎭海温州金華蘭谿海門餘姚江蘇松江南京下關蘇州無錫常州鎭江丹陽揚州徐州清江浦南通州宜興溧陽安徽蕪湖安慶宣城蚌埠江西九江南昌贛州景德鎭湖南長沙湖北武昌山東濟南滕縣臨清烟臺青島威海衛山西太原運城太同新絳直隸保定唐山順德大名東三省營口大連錦州安東鐵嶺吉林長春黑龍江福建福州厦門廣東廣州汕頭瓊州以及香港日本東京大阪神户横濱英國倫敦美國紐約舊金山等處均有代理處可通匯兌并備有活支匯票以便旅行及各埠辦貨之需諸君賜顧請駕臨敝行面洽可也○再本行新設奉天分莊專做存欵滙欵不做放欵亦不發行鈔票前在東三省市面向來使行之興業鈔票係奉天興業銀行所發與本行分莊無涉特白 
[金城銀行廣告]  
本行遵照中華民國公司條例集資本銀二百萬圓經理商業銀行各項業務所有存放欵項利息滙水佣金無不格外克己以副　諸君賜顧之雅意總行設在天津法租界七路四十三號北京分行設在北京西河沿東頭路北上海分行設在英大馬路（山西路西角）四百七十六號經理室電話中一千三百五十號營業部電話中三千八百號　其他各都會商埠均有特約代理機關辦理滙兌等項事務 
[上海朝鮮銀行廣告]  
敝行於明治四十二年即西歷一千九百零九年由日本政府設立爲朝鮮中央金融機關收足資本金二千萬元總行設在朝鮮京城並己設立分行三十餘處仍在逐漸推廣有代理日本政府國庫發行鈔票等特權所發鈔票與日本銀行鈔票一例通用現在發行額七千萬元茲將總分行地點開列於左（總行）朝鮮京城（分行）仁川平壤元山大邱釜山鎭南浦羣山木浦馬山羅南新義州會寧（滿洲）大連牛莊奉天安東長春四平街開原吉林旅順遼陽鐵嶺鄭家屯哈爾濱溥家甸龍井村（日本）東京大阪神戸（中國）青島代理店倫敦紐育露都桑港香港孟買新嘉坡天津濟南今設分行於上海英租界大馬路七號專營滙兌押滙貼現及買賣生金銀曁定期活期抵押各欵經理公債及收買政府指定之有價證券公共團體信用放欵並一切銀行業務諸君賜顧格外克己手續敏捷收取滙兌等費尤爲格外公道特此佈聞 
[浙江地方實業銀行]  
本行額定資本壹百萬元開辦迄今已十有一年凡銀行應辦業務如各項存欵各項放欵各項匯欵及押滙無不眞誠辦理設有堆棧及保管庫内備堅固保管鐡箱以便顧客堆存貨物及儲藏貴重物品之前用又撥出資本拾萬元添設儲蓄處辦理各種儲蓄存欵息金從優茲將總分行所在地點開列於下如蒙賜顧請駕臨本行面議一切可也總行浙江杭州太平坊電話一五三上海分行北京路三十九號電話中央二一四七海門分行浙江海門號鹽衖第十三號戊 
[中國紅十字會勸募西伯利亞難民寒衣唘]  
歐戰連亘數年被災區域尤以毘連東歐之西伯利亞地方爲最慘本會疊據中外各機關曁國防醫隊報告該處難民麕集綜計有五十萬之多終日臥起沙漠衣不蔽體時值嚴寒凍仆至可憐憫事關救災务卹鄰民命不容漠視伏乞政軍商學各界推一視同仁之意宏民胞物與之懷倘有積存陳舊棉衣形式不論中西爲數不拘多寡一寒至此贈范叔之祶袍再造銘恩即良朋之與共仁風所被挾纊同温此外如蒙各界慨助錢洋本會並卽趕製新衣分運災區以資散給務使實惠均沾宏　諸大善士衣被蒼生之願本會謹代災黎九頓以叩中國紅十字會會長吕海寰副會長沈敦和謹啓 
[中國紅十字會敬謝浙江楊督軍捐助西伯利亞灾民賑欵壹千元棉衣五百套]  
西伯利亞災民麕集凍仆堪虞茲承浙江楊督軍慨助洋一千元舊棉軍衣五百套北徼苦寒咸拜甘棠之賜東皇造德如承被茀之恩從知四世三公遺澤即餘陰德九頓百叩銜環藉報陽和理所必然事宜衆表特此銘謝以誌感忱中國紅十字會會長吕海寰副會長沈敦和會計董事施則敬啓 
[農商財政部批准謝霖會計師事務所廣告]  
本所承辦事務如下　一檢查賬目並出証明書　二清算賬目並製報告表　三規定會計章程及賬簿組織　四編製統計報告　五答復關於會計之諮詢　如有以上列各事委託代辦者請　駕臨本所接洽或先通信商辦爲盼事務所設北京前王公廠西口外知義伯大院　電話西局一千七百六十八號 
[達商英法律師分事務所遷移聲明]  
本分事務所現由英界江西路三十號遷至英大馬路後面天津路三三三號先施公司洋房内華法押欵銀公司樓上照常辦公○電話中央二二六六○繙譯黄憲廷君文案張秋聲君 
[本外埠經理慈善救濟劵諸君鑒]  
敬啓者陰歷十二月二十日爲第四期湘賑慈善救濟劵開奬之期上午九時起下午四時止在本埠城内九畝地新舞台舉行除己恭請○軍政警長官臨場監視並邀請本埠○各界蒞臨外誠恐本外埠邀請未週爲此登報　奉請　各埠經理○諸君務祈早日來滬由敝會陪往參觀以昭鄭重諸希○鑒察並頌○台安　上海慈善救濟會敬啓 
[湘賑第四期慈善救濟劵將近開彩頭奬五萬元]  
全張六元每條大洋六角准於陰曆本月二十日在城内新舞臺開彩爲日無多欲購從速外埠函購當班奉件不悮此佈　上海經售各票號仝啟 
[大洋房住宅召租]  
茲有坐落英租界静安寺路一百廿一號門牌三層樓洋房二宅門臨大道汽馬車出入均便空氣甚佳餘地極廣汽馬車間門房浴室厕所應有盡有深合公館及洋人住宅之用又英租界浙江路清和坊一弄對面七百七十五號門牌市樓房住宅一所五開間三廂房走馬洋臺石板天井後面披樓五幢晒臺厠所一應俱全以上兩處倘合意者請至四馬路外灘向本局庶務處王竹齋先生接洽可也　招商總局告白 
[退保聲明]  
敬啓者先嚴屏翰公在日交游甚廣爲人擔保營業及銀錢之事甚多不幸先嚴見背葆青自顧資望淺薄且萬不及先嚴才力苟勉强擔任恐貽隕越爲德不終曷以對我戚友爲此敬告諸父執於登報之日起所有先嚴屏翰公一切擔保之事自後葆青一律不再負責以免後誤諸希鑒諒爲禱此啓　在苫郁葆青啓事 
[公發英行啟事]  
啓者本行開設上海數十餘年專辦泰西各國名廠疋頭五金雜貨各色均全價格公道久蒙　惠顧各商號所稱許茲爲推廣營業起見特於一千九百十九年正月一號爲始併入麥邊洋行照常營業即於是日起更名爲麥邊洋行仍設在江西路十七號原址經理福勒恊理霍姆士辦事誠實和靄可親其餘中西人員均仍其舊以資熟手倘荷各商號不棄尚祈照常光顧本行自當竭誠歡迎也 
[贈送蘆筍栽培法書]  
敝農場現有最良蘆筍種子發賣輯有蘆筍栽培法一書凡有志農爇及各界諸君欲得此書請示地址立即寄贈 
一本不取分文以供同好上海河南路六十一號定海山逸農場分事務所啟 
[中國紅十字會聲明蔡吉逢早已解職]  
頃閲本月十四日新聞報天津專電稱滬紅十字會委員蔡吉逢以振餘在津籌設災民工廠等語查蔡吉逢久已解除會職報載云云並無其事恐滋誤會特此聲明 
[注意]  
敬啓者本行六兩方聽弓箭牌盖燭紅粉其顔色鮮艶永不變色承蒙各　寳號殊深信用近日爲客家恐受僞貨起見故以陽歴元月份起有圓印弓箭牌滙泰洋行P。F。WISNER＆　CO。　　封口爲記恐未週知特此登申新兩報以廣招徕　上海滙泰洋行白　 
[聘請優等華人機器打樣二位]  
須富有西文學識願就者請投函本館第五號信櫃轉交可也 
[閘北天通庵濟良所通告]  
啓者本所因便利普及慈善事務起見特再英租界大馬路香粉弄二十四號設立分所専收不願爲娼之婦女並年未及笄之幼妓特備妥善管事女士晝夜侍侯待遇週到無外人窺探之慮恐未周知特此登報聲明 
[上海先施公司冬季大减價二十天新到大帮貨物]  
羊毛織品　精良土貨　本公司營業以來幸蒙　各界惠顧　銷貨日多故定各國貨品　亦較他家爲鉅　以致歴年定下天歐美各國貨品　堆積不能運來　今幸天心厭亂　歐戰和平　化干戈爲玉帛　薄海臚歡航業已復舊觀　交通故形利便　本公司現陸續運到大帮貨品　及各種羊毛織品　尤爲各界應時之需茲特大减價二十天定於陰歷十一月念八日起至十二月十八日止一則志在乘時推銷各貨　二則亦爲酬答各界週年光顧厚意時機勿失盍興乎來特此露佈幸祈垂照爲盼 
[上海老仁濟林記葯房遷移廣告]  
本藥房向在四馬路萃秀里開設多年專製各種戒烟藥品信用素著如呬噶草濟衆片仁濟丹等銷行各省頗受歡迎僉稱神效今因原趾房屋狹小遷移麥家圈南首洋樓門面開張添製各項應騐藥水藥丸藥膏兼售化粧香品著名補品並由外洋定運各種原料藥材醫用藥品以及東西各國馳名靈藥無不應有盡有定價低廉門售躉批比衆公道倘蒙　賜顧無任歡迎所有前奉之遷移贈品券請即持券來本藥房換取薄贈爲盼　上海英界麥家圈南老仁濟藥房啓 
[欲製照相銅版鋅版者鑒]  
本館現在置有銅版部專製粗細照相銅版及鋅版鉛版等件質料精良價格公道且製造之非法特迅速又極優美特此佈告申報館啓 
[注意全國交通]  
本廠自造織襪機器　織造雙山牌及各牌等男女大小粗細厚薄　各色線襪　絲襪　紗襪　其堅固耐久每人購襪一打　可用三年不破　其取價之廉　每打不滿洋一元　至貴者三五元八九元均有　凡我全國念二省　或滿蒙回藏　或日本朝鮮　起碼郵匯來洋三元　凡寄奉貨包之郵費税餉　均由本廠自認完訖　不加　購主分文外費　本廠歡迎　主顧雖遠隔數千萬里　如在一鄕　故近數年來　貨遍全國　名震寰球　其郵局未通匯兑之處　三分頭郵票亦可作洋欲知詳細章程函索立即寄奉○及分銷章程中國浙江硤石鎭振興織襪廠謹啟 
[收盤聲明]  
啓者裕安申號代莊由國民四年乙卯三月　　至民國六年丁巳　底止辦貨物核敝收盆所有以前申號與各莊辦貨賬目等項前經一槪清找妥當以後如有仍用裕安字號名目辦貨字樣本莊槪不承認特此聲明以免後論此佈　粤東裕安綢莊打露 
[上海虹口元芳路東貴方里内廣昌號假冒注意]  
本號開設滬江廿餘載歷來實事求是有口皆碑創製各藥品已歷十有餘年行銷各省遠近馳名無如現世人心下劣在上者專事敲詐稍不遂意即使其陰謀手段以冀破壞人之營業而雪其私憤在下者專謀假冒種種僞詐無奇不出以致各處假冒遍地此等不肖實屬不知廉恥惠顧諸君受害非淺今爲注重衛生起見故再精製（小粒黑獅丹）其藥性之和平母煩贅述惠顧諸君並經售各寳號務祈親至本號面購方爲的眞外埠函購原班回件如批五萬以上或十萬者價目面議格外克已特别優待此啓　紅色補丸廣昌雪記認明獅子商標　　　克丸　貴客賜顧請直接躉批面議格外優待 
[私立同德醫學專門學校招考插班新生]  
本校分醫正科及醫預科二班均有餘額可揷如學過醫學者得 
分班揷入未曾學過醫學而有中學畢業程度者得列入新班畢 
業期限預科二年正科三年考試及格給與醫生文憑納費學處全年六十元宿膳全年七十元均分兩次預繳考期陽歷一月十三至十八日陽歷二月十日至十六日下午一點半鐘如中學畢業以文憑呈驗投考新班者免試投考揷班者不在此例考試地點在麥根路十九號本校報名陽歷一月一日起至陽歷二月十六止照下開各處報名隨繳報名費五元麥根路十九號本校四川路南京路口江逢治醫庽四馬路華英藥房張近樞醫庽元大馬路泥城橋董振民醫及法界嵩山路邱仁高醫庽靶子路孔錫　醫庽校長醫學博士江逢治啟 
[滬濱英文專門學校第八年第十五學期招日夜新生]  
本校開辦多載成績卓著凡於文法繙譯作文修詞等科尤爲講究茲爲普及起見兼招初習英文學生十五名今届招生之期爲特循例登報俾有志求學者有所問津耳函索中西詳章附郵一分報名自登報日起每日十時至五時開學准陰歷正月念日　上海英界新閘路三角場張振新醬園西隔壁弄内　本校白 
[丁昌潤兄鑒]  
茲者陰歷七月念九日兄以南京鼎和莊支滙申泰和莊九月初十期龍洋三百元又九月十二期龍洋五百元當由敝處掉去莊票二紙惟該滙票二紙均　期未介至今已三月有餘尚未理楚茲因年關在　請見報速即來滬了理且有　下至友願爲帮助望勿再悮是有至要　恒隆東洋莊 
 
 

Page 3

 
 
兵三千餘名尙有六千餘改編爲兩混旅預計月餉十萬其由瓊州開回之官佐士兵一千五百餘名亦給餉遣散（十五日下午一鐘） 
[北京電]  
　　馬龍標奉命查土連日在京津間緝獲多起皆關軍界（十五日下午六鐘） 
[北京電]  
　　姜桂題電據常翼長報穪前領臨時費三萬並續撥二萬均已告罄值此遠出剿匪又届年關待用更急請再籌撥（十五日下午三鐘） 
[北京電]  
　　錢對内部添次長事極端反對交由國議否决惟陸部添次則已確定（十五日下午六鐘） 
[北京電]  
　　參謀次長定師景雲某要人爲丁錦關説勸仍留任（十六日下午二鐘） 
[北京電]  
　　吳鼎昌昨已謁徐報告注重財政材料（十五日下午八鐘） 
[北京電]  
　　川運使將更動（十六日下午二鐘） 
[北京電]  
　　唐熊來電請勿焚土以贈各紅十字會徐謂恐有弊仍主焚提交明日閣議再覆（十五日下午八鐘） 
路透電 
[巴黎電]  
　　高等軍事議會議决恊約國旣以糧食供給德國德國應交出其本國及中立國口岸之商船以供運輸糧食之用不問其運出與運往之地點佔據德國口岸一節並無此問題以武力干涉波蘭事務問題已展緩實行各國參與媾和大會之代表人數（已見昨日里昻無線電）業已議决各國之代表雖有五人三人二人一人之别而投票權每國均以一票爲限 
[倫敦電]  
　　泰晤士報巴黎訪員聲稱英政府現贊同藩屬表示之志願許各派代表兩人參與和會如參戰之國然此舉使英國歷史上生一新異之點（十四日） 
[倫敦電]  
　　各報皆主展長德國休戰期限條件須更嚴厲因德國對於前訂之條件多未履行且以過激黨主義向西傳播故也（十四日） 
[亞姆斯特丹電]  
　　白倫斯維克與克與巴登省議會之選舉斯巴達克斯團均未勝利佛蘭克費特報載稱柏林軍警三分之二宣佈反對愛區杭氏（十一日） 
[亞姆斯特丹電]  
　　德國傳來之消息徵明過激主義現已傳至韋斯特法里亞與德國他處佛蘭克福特來電謂斯巴達克斯團現控制杜塞爾杜夫並在孟斯特刧獄釋出罪犯一百七十人且佔據末爾漢之各報館特萊斯登．末尼克．哇格斯堡．斯土特加特均發生暴動亨堡現有劇烈之巷戰聞有喬裝之俄人數千助斯巴達克斯團作戰（十一日） 
[倫敦電]  
　　泰晤士報華沙訪員電稱渡蘭至爲阽危急需協約國助力以拒過激黨蹂　全土該黨現以二萬餘人由三路鐵道進窺華沙其主軍軍械精利現駐里達與巴拉洛維齊惟其前鋒距華沙東北僅一百七十哩波蘭軍人數無多軍械窳劣昨晨電傳福煦上將之命令雖大足鼓舞波蘭軍之士氣然外方助力實急不容緩云（十四日） 
[瑞典京城電]  
　　俄國某報載稱英軍已在里加附近登陸攻擊過激黨殊爲勝利（十一日） 
[瑞士京城電]  
　　愛沙尼亞政府昨日公報云昨日我軍擒獲戰於海濱之敵水兵司令且得機關槍三架與其他戰利品芬蘭兵第一次助戰佔據二村我軍俘第四十九來福槍聯隊之軍官並獲其砲隊我軍仍向華爾克方面前進並進至華爾巨（十一日） 
[倫敦電]  
　　海軍部規定建造飛船之大計畫内有擬造能容二百五十萬立方呎之煤氣飛行八千哩每小時速率可及七十哩載貨六十噸及員役二十五人之飛航且尙擬建造更大於此者第一艘超等徐伯林飛船定本年年底前告成聞現擬先造供巡海及瞭望所用之飛船置於沿海各站當道視飛船有數端便於飛機即能致遠載重而使乘者安舒是也英國某飛船曾留於空中六十一小時飛行一千四百二十哩載員役二十五人此爲目下最高之成績（十三日） 
[倫敦電]  
　　吉特士爵士今日演説述及募兵事務謂倫敦各報館所用之員役萬人從軍者共有五千人在休戰條約簽定之時倫敦各報館能勝軍役者不滿三十人各報館用人之踴躍從戎實居各業之首云 
[倫敦電]  
　　國民新聞巴黎訪員聲稱法國參謀部將向媾和會建議流德前皇及前太子與皇室男丁至亞爾桀斯因和漢索倫皇室諸人若任其自由將有遺患 
[阿眞廷京城電]  
　　大局漸復原狀數大商行業已開市電車亦開駛罷工人與其首領被拘者共八百人俄人佔百分之八十（十四日） 
法國無線電 
[里昻電]  
　　共同作戰協約國之首相及外相於星期二日復在法國外交部開會克勒滿沙氏．畢勛氏．代表法國威爾遜總統藍辛氏．代表美國勞合喬治氏．貝爾福氏．代表英國沙尼諾氏代表義國珍田氏．松并氏．代表日本會議於星期二日晨十時三十分開始十二時十五分告終午後復開會議完成和平大會所採取之手續（十五日） 
[里昻電]  
　　法國衆議院重行集會改選委員會開會時由年齡最尊之議員西格雷氏主席以年齡最幼之議員爲秘書而輔佐之主席演説會衆屢次鼓堂主席首慶祝亞爾蕯斯勞蘭歸還祖國之迅速並述國會在閉會之前應履行其重大之任務特斯却納爾氏被選爲衆院議長蒂博斯脱氏復被選爲參院議長 
[里昻電]  
　　法國參議院將於正月二十日設筵歡讌威爾遜總統同時衆議院亦將開會歡迎美總統舉行此項儀節之前擬先在衆院議長待客室欵待威爾遜總統並共夫人及議員（十五日） 
[里昻電]  
　　得葡京里斯本消息據稱波爾托發生血戰瑪爾加里少佐所統之軍隊希圖壓服民黨叛徒目前時局噯昧里斯本暴動一次業已鎭服云（十五日） 
[里昻電]  
　　瑞士巴斯勒消息得波森消息據稱波蘭軍已佔據納資惠特戰事仍在繼續中末斯納克基將軍由國民議會任爲統帥現偕其參謀行抵波森 
[里昻電]  
　　正月十五日巴黎倫敦問匯兑率英金一鎊合二十六佛郎法國公債券市價如下三釐公債六十二佛郎三○一九一七年四釐公債七十二佛郎八五一九一八年四釐自由公債七十二佛郎五○一九一八年五釐自由公債九○佛郎（十五日） 
[里昻電]  
　　本年里昻第四次展覽會計與會者四千人場所約計三百零八處與一九一八年較則是年與會者三千一百八十二人場所二百三十二處外國商店代表與會者八百九十五家售出之入場券已逾三十五萬張尙存二十萬張云（十五日） 
各通信社電 
[北京電]  
　　蘇督李純電告南方代表名單但北京尙未得正式通告故尙未便謂南方代表業已確定亦不便謂南北和議不久即開（十五日） 
[北京電]  
　　閣議决定放逐德僑此後將有清理德產事（十五日） 
[北京電]  
　　北京鈔票價逾六一大約因銷燬舊票停止軍費借欵故信用稍佳（十五日） 
[北京電]  
　　袁世凱之妻在河南彰德逝世（十五日）以上字林報 
[哈爾濱電]  
　　柯爾恰克迪克推多接愛加特里洛達發來前俄國外交大臣蕯沙洛夫氏署名之電文謂第尼金將軍現擬承認柯爾恰克海軍大將之行政權蓋其所抱主義與第之義勇軍相同即恢復統一之俄國與以武力毁滅過激黨之機關是也柯爾恰克海軍大將覆電曰東方所設之政府實爲趨向國家統一之切實要着吾人現正竭力經營達此目的尊處之計畫此間政府已加贊同吾人抱同一目的彼此提携可保勝利君電益使余信統一之俄國終能恢復云 
（十四日）路透電 
[北京電]  
　　公使團依據前日會議之决議以催促南方從速進於妥協之宗旨命廣東領事團轉致勸告性質之通告書於廣東軍政府其大致如昨電所述 
[北京電]  
　　外交部本日接得公使團關於交付關税剩餘金問題之答覆此項答覆之内容即前日公使團會議所决定者（十六日） 
[北京電]  
　　今日開國務會議决定敵僑遣送辦法如左（甲）送回本國者一現在收容者及協商國方面所指定者二普通商人三向爲學校工廠所傭聘而今已辭職者（乙）許留中國者一年在六十以上者二患病者三醫院學校所聘請驟難辭退者（十六日） 
[北京電]  
　　今晚發表總統命令奬勵棉農業因此特設惠局任周學熙爲督辦（十六日） 
[廣東電]  
　　聞此次國會對於軍政府所擬之議和代表同意問題所以不再固執如前者因有左列各理由（一）因唐紹儀竭力疏通國會與軍政府兩方面之意見且向國會之要人發表意見謂代表之囗囗（二字不明）關於議和無直接之影響今日自以迅速派遣軍政府所欲派之代表爲宜（二）因北方於地點問題業已讓步允改上海此意今巳明示（三）因軍政府已内允付與議和之全權於唐紹儀付與局部的發言權於各代表（四）因决定陜閩問題未解决之前不開會議國會議員之多數似已原諒唐氏之苦衷而態度漸變爲平穩民友派之一部依然激烈反對故將來恐不免尙有周折也（十五日） 
[廣東電]  
　　南方議和代表等將於二十日以前由廣東啟程赴滬（十五日） 
[廣東電]  
　　軍事委員擬在廣東開預備會議作具體的决議案以便於必要之時機赴滬參與南北軍事會議（十五日） 
[廣東電]  
　　十四日之國會第五次宣言如　聯合各國因與德奥媾和各派遣全權代表在歐洲公開會議將於此次之會議解决世界永久和平問題我中華民國自從對德宣戰以來與聯合國一致進行自當選派代表參與會議但約法第三十四條所稱之外交大使公使之規定須經參議院同意此次媾和代表係屬全權大使應當經國會之同意已毫無疑義（以下與昨電所述同故從略）（十五日） 
[廣東電]  
　　十四日政務會議發表派遣議和代表是日惟岑春煊缺席伍廷芳以下各總裁及唐繼禹各省軍事代表並國會方面褚輔成軍政府任命之代表章行嚴等十人（人名如前電）軍事委員蔣尊　等數人均出席首由伍廷芳詳述經過情形向章行嚴等各代表提示議和會議提議之意見六條如左（一）恢復國會（二）决定地方制度制定憲法以前須據軍政府内政部（此三字電文不明瞭）决議之地方制度（三）决定軍區裁兵辦法由軍事委員决定提出議和會議（四）補充護法各省之軍費由各省詳細造册提出（五）善後借欵由南北政府共同辦理支配其全額及監督方法由議和會議協定（六）軍政府公布之命令當承認有效次唐繼堯代表趙藩述唐之意見如左（一）議和會議須不失對等之資格（二）以法律問題爲重事實問題次之（三）對於議和護法團體當取一致當事不可以一部之利害單獨行動次胡漢民發表主張云（一）議和條件必須經國會之同意（二）前提條件之中斷不讓步之條件會議之際須首先提議（三）確定總代表與分代表之權限次章行嚴述對各代表之希望云議和會議之際雖生種種風説須持冷靜態度勿爲謠言所惑等語次唐繼禹及各省軍事代表各述意見惟褚輔成默而不語（十五日） 
[濟南電]  
　　肅淸兗州及曹州方面匪亂回署之張魯督因東昌府方面仍有不靜之勢又於昨夜親赴剿辦恐陰曆年後方能肅清回濟（十五日） 
[濟南電]  
　　取締魯鹽出口及取締私鹽等問題已經此間中日當道協議聞現正在圓滿進行云（十五日） 
[東京電]  
　　今日發表任命臨時條約改正調查委員及幹事（十五日） 
[東京電]  
　　大正七年分預定開工建造之戰艦名加賀者將於川崎造船所建造名土佐者將於三菱造船所建造開工命令最近業已發表（十六日） 
[東京電]  
　　此間一般人士對於高柳少將之赴西伯利亞與中島中將之入參謀本部非常注意以爲將展開一新局面（十六日） 
[東京電]  
　　外米劃一市價制度已於十五日内定（十六日）以上東方通信社電 
[東京電]  
　　法國飛行團波爾大佐以下一團四十一人今日抵東京朝野歡迎頗盛（十六日） 
[東京電]  
　　上海航路歸舟因運儎雜穀及其他貨物極多故於臨時船巴陵丸及永陵丸外更添派濟州丸三河丸二隻各定於本月杪開駛（十六日） 
[東京電]  
　　阿波特引率美國銀行家來華視察路經日本言投資中國先與日本協同日本實業家對於此事謂有中日美三國提携之必要（十六日） 
以上共同通信社電 
[北京電]  
　　岑西林來電贊成閩陜劃界各自剿匪惟對分别兵匪一層不肯答覆院電仍請指明誰爲南軍誰爲土匪免致中央剿匪時有所誤會 
[北京電]  
　　吳鼎昌八時入府見徐報告南下後經過情形并説明各代表協議結果及此次來京任務密談甚久至午始出聞徐已有具體辦法訓示内容不能探悉 
[北京電]  
　　院電楊增新俄軍假道伊塔業由外部向俄使完全拒絶仍望愼重辦理勿釀交涉 
[北京電]  
　　李厚基電告南軍在漳州一帶提倡種烟同安等縣爭相效尤除嚴禁外對南應如何辦理院電嚴飭所屬從速拔除漳州方面候電西南查禁 
[北京電]  
　　陸錦力辭參謀次長聞將以師景雲繼任 
[北京電]  
　　政府要求外團撥付關税餘金昨外團决議聞有交付意惟須遲至月終方可照撥 
[北京電]  
　　聯合和平會發起人蔡元培以時局現象複雜未易解决謀爲歐洲之行避不預聞（以上十五日） 
[北京電]  
　　地點問題政府决與讓步已電朱啓鈐與唐逕自商定 
[北京電]  
　　院電李厚基陳炯明明退永泰暗襲尤溪破壞和約已電西南詰責仍望嚴約我軍謹守防線勿與接觸免貽口實 
[北京電]  
　　政府電鎭嵩軍統領劉鎭華　屋土匪擾及外人務即設法保護免釀交涉 
[北京電]  
　　聞西南代表中有兩人受議員攻擊尙須經一番之疏通正式發表因又從緩 
[香港電]  
　　西南代表確照前擬名單派定聞已電知北京政學會近頗受各派攻擊各總裁亦不相聯絡代表能否即日赴滬尙未定（以上十六日） 
以上中孚通訊社電 
公電 
[鎭江李誠章等來電]  
　　申報鑒日前省議員黃江與鎭江商會因徐吉人曹壽康一案有所齟齬現經誠章等竭力調停業已和平解决至黃江因案爭執有開罪鄕父老處亦復完全解釋合亟電聞丹徒李誠章王振文李壽　李漢强包允恭張光業銑 
　　余伯陶醫士致北京電徐大總統鈞鑒伍博士議存土改贈萬國紅會敝校極爲贊成化損爲益利濟宏多絶弊恤鄰莫善於此請予討論以示大公上海神州醫藥學校校長余德壎叩諫 
　　全國禁烟聯合會致北京電大總統鈞鑒此次購焚存土當機立斷環海同欽前因謠傳掉換曾經本會呈請嚴防流弊嗣又公推安銘來滬聯合各界認眞監視自本月八日開始檢騐以來雖數目間有不符除由收買者負責外所有一般物議概係子虚乃近頃忽有改焚爲贈之説以爲廢物利用一舉兩得此等理論未可厚非然體察收買之初原擬製爲藥品以此例彼用意正復相同况明令頒布中外咸知威信所關似難反汗與其改焚爲贈交歡與國不如付之一炬以示除毒務盡之决心救弊起衰在此一舉是否有當伏乞鈞裁全國禁烟聯合總會會長安銘叩銑 
要聞一 
[財政部之附屬機關（冷眼）]  
　　財政部爲有收入之部素著闊名附屬機關之多除交通部外無與比倫故歷長財政者無不稱之謂財神以其操全國之財權握金融之命脈而附屬機關之多尤足以容納無限之官吏也記者調查所得將其附屬機關列舉如下並説明其大要研究中國財政學者不可不知也 
（一）鹽務署鹽務署爲全國鹽政最高之機關督辦由財政總長兼任署長由財政次長兼任雖爲財部附屬之機關而規模之宏大官制之組織實無異財政本部署長以下有參事秘書僉事主事分設二廳三處曰場產廳曰運銷廳曰總務處曰編譯處曰修志處署中實缺人員及辦事員學習員等約計有二百餘人而顧問不與焉此外有稽核總所總辦由署長兼任會辦爲英國人以全國鹽税作外債抵押品故也綜計鹽署官吏之多等於財政本部三分之一有强俸薪之優較財政本部有過之無不及而各省之鹽運使運副榷運局掣騐局總分棧爲鹽務署直接管轄者約計有三十餘處皆屬著名肥缺收獲甚優與各省之財政廳海關常關並駕齊驅鹽利誠大矣哉 
（二）造幣總分廠造幣廠向稱優缺盈餘甚多年來剔除中飽從事整頓雖不能逮前清而利益亦是不少總廠設立天津監督爲吳鼎昌吳氏雖任次長仍兼署監督分廠有奉天雲南廣東武昌南京成都湖南七處重慶一處專造銅元其餘如浙江安徽河南吉林數廠現已停鑄聞以上各廠常年以鑄幣盈餘解部者不過天津武昌一二處其餘均未解分文其爲優缺尤可概見（三）各省官產處民國建設政府以來前清所遺之官產均搜羅標賣爲中央直接收入之一自民國三年至今各省解欵到部者約計有一千一百十餘萬元爲歲入之大宗原初立意以官產變價作爲辦理實業之用迨後乃盡提作行政經費而官產存欵遂變烏有現在各省官產收入已成弩末而處長會辦依然佈滿行省甚至經常收入僅敷分處經費此事於各省財政廳内添設一科辦理本綽有餕裕然仍塊然特設者則因位置問題也 
（四）各省烟酒公賣局烟酒公賣税法頒行於民國三年烟酒公賣之外有烟酒税復有烟酒牌照税疊牀架屋殊爲繁碎當時烟酒税欵皆歸各省財政廳承辦爲中央專欵之一至民國四年始於各省分設烟酒公賣局專司其事各省局所分設至二十四處計除直隸廣 
東二省增設會辦外餘皆僅置局長一人均歸全國烟酒公賣局管轄收入之多以直隸奉天吉林黑龍江浙江江蘇數省爲最其餘因銷產無多故税額亦减少焉（五）各省印花分處財政部現行新税中以印花税爲大宗本部印花税處成立於民國五年其初由賦税司兼管另設印花税票總發行所以總其成各省設立分處共計二十一省處長之下設會辦一人惟京兆直隷吉林安徽湖南陜西甘肅廣西八區僅設處長而無會辦黑龍江山東福建三省由財政廳長兼任察哈爾綏遠一區由殺虎口税務監督兼管税項收入之多以直隸東三省江蘇湖北數省爲最其餘均寥寥無幾也 
 
 
 

Page 4

 
 
   
 
 

Page 5

 
 
[蘇東坡全集] � 
匋　尚書仿宋刻本東坡集宋本不可見要以明成化本爲最善江南圖書館曾以重價購得此本端匋齋刻而傳之影模惟肖其模糊處據嘉靖本補之江陰繆小山先生又得錢求赤据宋刻校本合嘉靖本考其同異作校勘記並跋云以後東坡集當以此爲佳本洵定論矣惟端刋於清季光復時板本大半燬失刻旣不多價亦昻貴未能普及本局爲嘉惠學界起見將端本用最新法影即神紋一絲不走愛購者尚祈從速爲荷全書四十八册甲種中國連史紙定價十六元乙種洋連史紙定價十元郵費每部四角上海文明書局發行 
[崇善施醫局延請周允懷　周允鈞醫生]  
周允懷周允鈞兩先生以儒而爲醫夙抱救世婆心凡就診者莫不感誦其德謂具仁術仁心鑒於上海一隅爲狭邪游者每抱切膚之痛易占滅鼻之凶市售藥方類含毒質罔顧病狀但圖便利而病者又往往自諱不敢告人於是坐誤因循致喪生命者大不乏人先生憫之爰徇本局之請每日到局施診風雨不更僅収號金二角設診以來赴診者輙應手而愈因之臣門如市自遠方來者亦踵相接竊恨無廣厦千間以容病榻不無缺憾爰更推廣診室設備病房僱添男女僕役以便遠來就診駐局養疴每日必由周君親臨療治庶易告痊並製各種花柳淋濁等靈騐藥品倘有不便就診者不論本埠外埠祇須通函將病狀説明滙寄藥資兩元原班寄上空函恕不奉復地址上海六馬路電車轉角處和興米店東首隔壁第七家三十七號門牌本局勿誤近來世風愈薄詐僞百出亦有假公益之名圖私利之實貌與本局辦法相似而内容實大異者幸勿誤認爲本局分支應請注意崇善醫局謹白贊成人　楊小川虞洽卿　沈聯芳　顧馨一　蘇筠尚　王文典　楊信之　姚幕蓮徐冠南　姚紫若　董榮卿　余炎卿　干湘春　張樂君　錢貴三　李右之同啟 
[英商保家水火險公司賠欵迅速]  
本房屋於陰歷十一月廿一夜被房客失愼殃及殆盡并胡乾泰鮮貨行均向駐鎭義昌潤經理沈君子悌保有火險銀兩當蒙總公司如數賠償足徵該公司誠實可靠總經理葉煥玉先生辦事秉公特此登報鳴謝鎭江胡乾泰尹席記同啓 
[天京德都堂占一大醫士包醫花柳毒症説明書]  
本堂三代祖傳善治毒門在京百餘年分設上海三馬路大舞台斜對面民德里口又廿年矣臨診累萬見多識廣精益求精醫法改良使患病者毫無痛苦不出毛病藥不忌口不誤公事即有貴親好友亦難知君染有梅毒之症也花柳毒初起時不過白濁下疳横痃魚口猶易調治最怕初患此症多隱蔽不治忍痛耐苦不敢聲張日久失治更難收拾及治時再不細擇醫藥誤投庸醫不顧人之性命加以輕粉水銀倒提覊藥外症雖愈而致毒内陷凡腦筋血氣所達之處隨時發現上陞透頂爛喉塌鼻壞眼損壞五官不竄足底筋骨痠痛週身紅點潰爛下痿瘋癱輕者殘癈重則命在旦夕别家不能醫治○本醫别有妙法奇方斷根包醫包愈 
[鐵証]  
來堂眞正出立保單永遠爲憑世界可稱惟一無二 
[誠實]  
本堂包董定日保好永遠除根過期不愈不限分文 
[信行]  
覓得確實保人醫藥槪不取資先期醫痊愈後受謝 
[忠告]  
現在治毒醫藥如林眞假莫分患症同胞試後方信 
[懐德堂眞正老醫局珠珀立止白濁丸]  
極靈極速●永無後患 
此丸專治一切淋濁或酒色而起或濕熱而生或虛虧而來或花柳毒傳染所致凡服靈丸立刻見功止濁每盒大洋一元　惟宿娼傳染花柳之淋濁重則痛氣傷筋小便閉塞痛苦難忍溺溲時痛如刀割或下部酸痛膿水淋濁紅腫欲破凡服本堂珠黄止毒止濁丸　痛止腫退濁止騐若仙丹　每料洋二元　如重症濁淋不肯早治必成楊梅結毒燭卸下疳横痃魚口楊梅内疳血淋重症楊梅風痛損形爛鼻下疳廣疥其害無窮本堂在申醫症七十餘年見多識廣治愈小便潰爛筋骨疼痛咽喉腫爛損形爛鼻砂淋石淋極險極重毒症可以復原全愈永無後患活人無算如用水銀輕粉劣藥合丸天誅地滅雷殛火焚不效還洋下疳腫爛珠黄霜一元　横痃魚口内消丸貼消膏一元　加料珠黄掃毒丸眞珠珀立止白濁丸每盒二元近有假冒請認明上海六馬路中市朝陽萬年茶樓西首第四家恒和油酒店西隔壁懷德堂王雨香醫局便是 
[雙龍洋行廣告]  
本行今有新到各種金銀時表金銀手鐲表皮帶大表大小雙單望遠鏡大小木石座鐘風雨表寒署針金銀時式鑽石戒指眼鏡克镜手練鑲嵌寳石金銀托力片修整鐘表各種機器均可保用如蒙賜顧移玉爲幸　上海南京路四十號 
[推盤聲明]  
鄙人於去年與桑學富合設裕豐衣莊今鄙人别有所圖於十二月初九日央中願將裕豐金店生財貨物一槪出併與桑學富爲己業及前人欠欠人均歸桑學富自理與鄙人無涉誠恐各界未及週知特此登報聲明黄裕堂啓 
[笑舞臺]  
開設跑馬廳東首廣西路汕頭路口夜戲價目月樓四角包廂三角正廳二角二等一角 
十二月十六日夜 
任子辰裘湧棠宋文德　五毒鎚 
趙虎豹嚴小炳周昌順小鳳彩林芳錦宋文德陳兆峯胡鳳林張寳香袁子敏　雙玉燕 
[愛普廬活動影戲園]  
開設北四川路海寗路北五十二號 
臘月望至十八實地歐戰　晚娘惡五本　○自立成家○　好兒子發財休息片刻美國戰事新片大滑稽得横財禮拜六日戲准四點鐘開演禮拜日戲准三點鐘開演 
[東和活動影戲園]  
武昌路四號東洋廟隔壁夜戲七點鐘開演禮拜日准二點半演畫片公司之新到大部好片上海歸本園一家先演十月十六號至十九號演 
▲英儲聯日六本▲ 
愛華德康腦脱（英日攻守同盟） 
歐戰中大要事日海陸軍操演實地歐戰捷報四本價目五角二角禮拜六及日加演日戲 
[履泰洋行]  
經理歐美各國著名各種洋酒威士忌酒 
上海北京路十二號電話中央一三九 
[甘油燐]  
補腦蜜燐粉　（男婦並宜） 
甘油燐補腦粉（補腦最宜） 
甘油燐補腦酒（宜飲酒者） 
甘油燐補腦糖漿（宜孩童） 
以上四種功效相同 
主治 
腦力衰弱　思慮過度 
諸虚百損　五勞七偒 
陰虧肝旺　足軟腰痠 
婦女貧血　月經不調 
各種經驗良藥應有盡有另印藥目函索立奉 
上海南京路　科彂藥房謹啟 
[煤氣煖具]  
商號住宅如欲使室中常暖其最便最廉之法莫如裝一煤氣煖具如向本公司租用此具每月僅須出費洋五角欲裝此具者請通知西藏路五號事務所或南京路二十九號樣子間可也　上海自來火有限公司啟 
[懐德堂馳名老醫局王雨香大醫士包治小便腫爛血淋白濁便毒横痃立包单包愈]  
祖傳王雨香在申臨証三十六年專治男婦各種花柳毒症見多識廣無論凶險疑難治之必愈用藥王道活人無算永無後患四遠馳名　本醫生治症則實事求是用藥則精益求精專以　忠厚誠信爲主　比市上濫貼招紙亂登日報大吹特吹毫無實效者不可同日而語也　本堂秘製花柳掃毒珠黃丸　專治小便腫爛血淋刺痛橫痃魚口便毒下疳黃淋毒濁内外毒痔囊癰偏墜楊瘡廣瘡咽喉破爛損形塌鼻四肢酸痛　服之毒從大小便而出立效如神○外搽珠黃散立止白濁丸每盒一元加料二元　並治前醫治壞之症及變成極凶極險本醫生治之定可包醫包愈藥資從廉限日治愈不效還洋　倘用輕粉升覇毒藥爲丸天誅地滅雷刦火焚請認明上海六馬路中市朝陽萬年茶樓西首第四家恒和油米店隔壁便是 
[大中國貨公司各股東鑒]  
啓者昔鄙人不自量力貿貿然隨諸君子之後發起大中國貨公司旣告成立幸得總協理熱心主持各董事共策進行一載以來頗著聲譽惟鄙人前雖忝居監察之職愧無寸功及本年一月一日開第二次股東大會復投票選舉總協理及董事監察各職員鄙人均不在列已由董事會報告賬略及被選名單在案是公司已可慶幸得人若鄙人之才徵識淺者旣未被選當然揖讓賢能而退處於股東地位從此對於公司内一切事務絶無職權上之責任不便越權顧問而各埠股東諸君亦無須來函下問嗣後鄙人與股東諸君祇有盼望公司之營業發達獲利無窮斯爲吾人之幸福也特此通告楊公炎謹啓 
[存濟局周文卿大醫士治小便腫爛白濁刺痛魚口横痃]  
余酒後誤入花叢忽焉下身染毒初患小便刺痛繼則白濁淋漓兼旬不止嗣爲無經驗之醫生所誤投以不相當之藥反覺更劇於前竟然毒入下部兩旁突起横痃便毒腫痛異常日益加重百治罔效蒙友指示六馬路朝陽樓茶館斜對面存濟局周文卿先生毒門擅長請爲包醫當服先生秘製丹藥内服外敷立刻止痛未經一星期下部漲肉新肌立生横痃魚口逐漸退消險症可畏全愈何速先生眞當世名醫也良用欽佩蓋滬上醫家林立丸散繁多試之竟無實效惟存濟局周文卿先生功效如神可推海上第一名醫先生祖居滬上九世於茲臨診最久加之苦心研究精益求精無論何種至重至危之毒症四肢疼痛梅瘋癱痿透頂爛鼻下部腫爛均可包醫限日全愈出立保單逾限不瘳可還原洋每日門診隨到隨看奏效神速醫資從廉先生誓不用輕粉水銀惡劣毒劑摻雜爲丸患毒同胞幸勿交臂失之該局秘製各種藥品開例於下以便外埠函購立止白濁丸專治花柳熱毒白濁刺痛便後出血服後痛止濁愈每料一元珠黄下疳散專治小便腫痛潰爛久不收口每罐一元 
珠黄掃毒丸楊梅惡毒下疳腫爛四肢酸痛每料二元 
横痃立消膏横痃魚口胯間紅腫痛苦難忍每張一元 
魚口内消丸服内消丸内外夾功消腫更速每料二元 
本埠後馬路興仁里錢業金仲珊謹謝 
[九造真正血]  
上海中法大藥房發行發明最新之補血品價値最亷之補血品效力最真之補血品藥性最正之補血品 
小瓶洋八角每打八元大瓶一元五角每打十五元發行伊始特别贈品詳宣言書 
[羅浮]  
精批運命譯文明確 
希臘觀象論命 
日本易判年運 
▲···函批休咎收費五元···▲ 
開明男女　生辰地址 
潤資先惠　四日寄奉 
上海南京路二三八號萬便社代理收件 
[吕宋白棕繩]  
本公司自運吕宋寳臣彼葛名廠白棕繩貨美價廉久蒙諸君光顧大小尺寸俱備請臨四川路三十九號本公司西華德路東葉成記是禱　永盛公司 
[對口菌]  
專治虚癆色癆童子癆乾血癆久咳吐血遺精白帶等症惟服此菌有非常之特效百試百驗萬無一失每分價十元如假天殛○上海法界八仙橋首安里時雨藥房啓 
[博利安]  
諸君欲購最明亮最省電燈泡請認明英文 
各電氣材料行均有出售 
上海英大馬路抛球場東京電氣公司中國電球公司樣子間　電話中央四九○七 
BRILLIANT　WIRE　LAMPBWL 
[全昌]  
專售自製中國眞金吒力克眼鏡每副洋十元創始至今已閲二十五年蒙紳商軍學各界早誠歡迎茲逢紀念特别廉售凡醫學士研究克羅克及藍白格致等片無論何種光線均可騐配装製合式一一無鈎耳壓鼻諸患原金用舊仍可収回(兑换銀洋)不若市上所售夹金樑脚戴之未久两脚毁斷廢棄無用(眞金用久不廢)尚有回復價值公道劃一不二(老少無欺)務請護愛目光諸君早降幸弗失此時期是盼上海新世界南首安康里口分設蘇州閭門外馬路便是 
[天下馳名　馮了性藥酒]  
此酒專治風濕骨痛手足麻木等症已經天下馳名現市上假貨甚多毫不見效欲購眞貨者請駕臨本館購取可也○每兩大洋一角○上海河南路三馬路口○蘇州閶門内○鹿芝館謹啓 
[緊要聲明]  
啓者所有成泰和記賬事已經各東邀公正人於十二月初十日三面理楚將賬内表明存欠各欵亦經公正人分派各東承認倘賬外再有將成泰和記圖章蓋印一切憑據等請各向原經手人理楚槪與興泰及成泰和記無涉特登申新二報聲明 
[學子自修參攷之要書註釋清鑑輯覽]  
全十二册價洋三元上海文明書局彂行 
 
 

Page 6

 
 
要聞二 
[南北會議問題之近訊]  
國内議和之地點南方之唐紹儀氏主張上海而北方則仍主南京尙無讓步之表示聞熊希齡氏最近有電至京對議和地點擬就雙方意見變通辦理仿照歐洲議和程式先開預備會除雙方總代表均不列席其餘代表均可到甯磋商議案大綱如遇有不甚融洽之處則南方代表即可赴滬與總代表妥籌一切蓋由寗而滬曾不終朝可至也再將所得之計畫來寗表决然後北方各代表與南方一同赴滬開正式會議云云此等調停説未知能否成爲事實此外在野名流如張紹曾馬良等昨亦電致政府略云唐少川以和議地點上海爲最適宜否則即辭去總代表之責其意堅决請中央對此小節不妨遷就庶可早日開會云云惟頃據某方消息政府爲渴望和平起見已有格外退讓允從在滬之意但仍主不宜在租界舉行以免有碍國體關於此節已命熊秉三張仲仁谷九峯等從中爲之疏通一面擬致電朱桂莘總代表徵詢意見 
朱總代表昨日電陳政府云此次和平會議關係國家安危中央已允特許在野各名流居第三者之地位擬請開議時准予設席旁聽云云又聞朱氏近對熊秉三丁佛言發表下列意見（一）此次南北會議希望其最後結果無論何派皆得同一之勝利而不見有甲勝乙敗之形跡換言之卽容納各方意見以相互讓步之精神達到國家公共利益之目的如是則糾紛問題從此一掃彼此報復傾軋之禍從此可以永免（二）關於國家根本之事實問題多數中外之輿論旣大體有所表示固當採取其精神然辦法則宜細心考慮分緩急之步驟斷不宜偏重理論致有鹵莽僨事之弊尤希望各省軍事當局鑒於大勢爲自動之覺悟則收束善後方有希望（三）關於法律問題旣開會議則自以互相原諒爲前提無堅持極端主張之理觀於兩方各持己説爲合法似不免有相當之痛苦他日會議時北方應爲南方留餘地南方尤應爲北方設身處地則此項問題方有圓滿之結果云 
[陜閩劃界尙在磋商中]  
南北會議所以遲遲不能開幕者陜閩問題實爲之梗昨日（十三）岑四林特拍致政府要電一通對於陜閩爲和平解决之表示略云閩陜鄂西三處之是軍是匪目前究難作明確之區别仍請中央先行明令該三處軍隊停戰以現南北兩軍駐在之地爲其界限無相侵犯所有界内之匪各自剿辦一面催集代表迅開會議將來龐雜之軍隊如何整理收束自應爲會議中之一重要提案電末並有斷不忍以一隅之事牽動大局等語政府接電後如何答復尙未探悉 
日昨李蘇督特將關於閩陜問題向軍政府及與于佑任陳炯明往返疏通辦法詳悉電呈政府電中要恉謂閩陜雙方軍隊即日劃界自守各盡維持界内之治安另劃出剿匪軍隧專事剿匪其餘各軍均不得藉口剿匪互有侵犯 
邇來西南又向北京政府要求停止福建清鄕手續以憑確定剿匪劃界之事聞政府前昨兩日籌議以此爲已施行之計劃且與劃界剿匪無關决定致電西南拒絶惟閩省劃界之議仍允協商 
[新總長到任後之内閣]  
新國務員正式發表後因前日（十二日）星期未能就職昨日（十三）均已到部履新計代理外交陳籙陸軍靳雲鵬代理財政李思浩司法朱深敎育博增湘均於昨日上午到部兼内務錢能訓參謀張懷芝海軍劉冠雄農商田文烈交通曹汝霖均於昨日下午到部分别引見部員正式呈報並通告就職院秘書長郭則澐則先於前日（十二）銓叙局長許寳衡則定於本日（十四）分别視事財政總長龔心湛通過兩院之後聞當軸即於十號拍電催促北上聞龔氏已於前日（十二號）復電内云蒸電悉任重材輕彌增悚懼一俟奉到命令即行就道謹先電陳至此次財次原定方樞因龔心湛對於部務並非熟手而方樞亦向未主持財部故仍留李思浩聞李氏與龔亦感情素厚 
陸軍次長張士鈺前日赴部清理公文以便交代聞繼任者以羅開榜爲最有希望羅號仲芳合肥人現任軍需司司長辦理軍需爲新陸長靳雲鵬所信任者不久將見明令外傳陸軍部撤銷一次長之説並無其事靳雲　已定以此席畀諸張志潭蓋靳張關係極深故靳有此擢用至段合肥所薦之趙理泰似已不能成爲事實靳氏昨日接事時曾對部員演　除照例致辭外其最扼要之一語謂鵬關於部中大計仍禀承段督辦辦理云 
今日（十四）爲新内閣第一次之會議各部總長均須到會外交財政兩部暫由次長陳籙李思浩代表列席聞會議時除例案外並有臨時動議者兩件一爲答復西南江電之電文修正一爲會議地點應否依西南所請改定在滬至臨時有無必要之提議案件則未可預知也 
[外交部商提關餘續聞]  
政府當局爲四年公債抽籖償還本息及關於和議撤防各項需用向外交團商提關餘並於上年十二月二十九日咨文外交團各節均紀前報茲悉外交部此次咨文内容大意謂中國政府尊重各友邦勸告美意對於南方實行謀和並即趕辦撤防退兵收束前方一切軍事支應浩繁非欵莫辦故始特擬商提關餘以資救濟此時方在進行之際需費旣多籌措乏術萬一無欵不得積極以圖而生停頓或更别生枝節而影響及於和平前途此時各國若引爲口實中國當難負責兼之舊年已近需項尤夥各國與我國睦誼素篤若爲友誼之故使我國免除一切困難此正其時至向例關餘需撥若干作爲預備金額此次係屬例外通權達變各國當必予以通融云云咨文大致如是其要求提撥數目則爲一千二百萬元外交團允否撥交此時尙無所聞查上年關餘實係銀九百餘萬兩折合銀洋一千三百萬元此次政府所提僅一千二百萬元尙餘一百萬元可以撥作預備之項但至昨日外交團尙未咨覆 
[京華短簡]  
軍民分治當局擬分三期辦理惟人才必須早日遴選以免將來又蹈督軍保薦之覆轍已令國務院將合於省長之資格者速行開單備核此項資格共分兩種一係曾作疆吏者一係現任道尹政務廳長曾經保薦者聞院中已將合於此項資格之人員開單保薦内有段書雲張元奇李兆珍韓國鈞胡瑞霖徐鼎康袁金凱周登皥葉濟等數人 
法制局所擬營業税法由國務院交財政農商兩部核議茲聞農商田總長以丁此商困民窮之際未便再重人民負擔擬請暫緩施行昨已咨行財政部請其同意以便决定 
蘇省開放米禁問題連日駐京日使與外交當局迭次磋議頃聞外部陳次長特請示錢總理究應如何答覆結果除由内務部備文咨商江蘇省長磋議辦法外並擬日内提出閣議公同研究 
政府近日迭次研究撤兵之事前已通電各省徵集意見聞張作霖日昨電覆政府頗主緩撤略謂前方戰事旣停駐軍大半向後撤退惟土匪衆多之處仍須詳告西南由中央指派軍隊剿除若各省俱有餘力决不致使匪勢蔓延况南北失和以來遊民散兵紛紜故須酌量緩撤駐兵以待剿匪 
國防軍上級軍官之人物業紀前報茲聞國防軍營長已經參戰處呈報并已由該處委定如下第一師步團營長朱益清李爽塏朱同勛王者師王炳奎黃佐南傅良藻楊裕如周思誠劉煜何應時丁萬清工程營長李嘉林輜重營長江銘忠第二師步團營長金士殿高維嶽余熙馬汝麟王子甄周家誠孫澤芳韓恩榮丁維沛朱方賡石士林羅鳳章工程營長歐陽新輜重營長注邁第三師步團營長陳於信李潤發趙光弼馬連成仝廣興王汝舍葉其臻鄭恩源劉耀奎陳琢如孫慶延楊希唐工程營長顧浩輜重營長趙協彰此外另有砲兵團騎兵團營長聞亦已委派又師長以下皆先由參戰督辦處委定政府方面暫不發表 
吾國關税問題爲將來提出歐洲和議時重要問題之一財政界頗有一部分人主張國定税率者但此種辦法一時未必能完全成功近日政府方面又有主張互惠條約者税務處財政外交農商各部已在派員會商政府昨得張作霖電云據鮑黑督魚電稱華商七十餘人携俄鈔數十萬回國報經赤哈軍司令部給有護照並派兵護送乃行至大烏里車站竟被該站俄兵將人及行李刦留兵營幸該華商中有乘間逃歸者始知以上情形請予嚴重交涉並請中央發欵接濟奉軍出發以便保護華商 
軍警督察處長馬龍標奉命查烟以來對於東西兩車站往來軍人搜查頗嚴前日（十二）上午十點二十分有奉天通車到京内有女子一名偕同馬弁護兵人等形跡可疑經稽查上前檢騐當在行李内搜出烟土一千餘现兩即行帶處訊辦旋有旅長張某（新由湘省來京）拜會馬處長聲明該女子係伊側室但所携烟土則不知情馬處長不便深加追究即治護兵等以相當之罪烟土充公女子釋放 
[東京通信（心危）]  
講和會議之消息 
葉恭綽氏之赴歐 
日本對華敎育之方針 
今日（七日）此間報載巴黎電云此次講和會議聯合國出席者擬定英法美義日五大强國各五人比利時塞爾維亞各三人其他各國各二人而會議順序亦分爲六次（一）英法美義日五國先就世界改造問題討論之並决定議和順序（二）比塞兩國加入制定講和會議一般規則（三）聯合各國委員全部列席其問題與某某國有關係者則開特别委員以討論之（四）敵國加入（五）講和條約簽字（六）網羅中立國家開一國際會議討論國際聯盟海洋自由軍備限制諸問題由此觀之我國爲聯合之一員當然列席於第三次會議而日本則參加第一次會議也又據報知新聞云巴黎新聞紙言講和預備會議列席者僅英法美義四國而日本不與焉若信如所言則日本之列席於第一次會議不過形式而已蓋法國新聞紙屢言日本不能與英美法義有同一之發言權英美新聞亦有此種論調而四列强之當局者因日本亦爲最初參戰者不宜擯斥故得列席於第一次之會議但自威爾遜總統赴歐與英法義三國各當局者已交換意見議和事件大體已决其根本問題已由四國商妥則日本之參加不過形式上之問題耳云云據以上所列會議順序其第一二次不過預備而已其第三次最爲緊要蓋關係於各國者至大我特派之講和使其勉旃 
聞陸使於改正條約一項有趕備提出之説而北京則有人發起组織條約改正請願會力促政府省悟日人亦謂此乃中國千載難遇之機會據朝日新聞云領事裁判權制度與國家的主義相反且大有傷主權國之體面當此標榜世界平和人道主義之講和會議中國提出要求誠爲當然这勢吾日人不必隨歐美人之步調日本安政條約亦曾有領事裁判權之規定距收回時三十餘年自明治二年外務卿澤宣嘉時已着手條約改正運動明治四年後岩倉寺島并上大隈青木等外交大家屢次失敗迨明治二十七年陸奥外相時代始克告成其艱難困苦已備嘗之矣今中國應世界之思潮謀文明之進步而有此國民運動誠宜深表同情者也惟以日本之實例爲鑑則第一難期急遽之成功尙須時日也第二法律之完成庶使外人得安其生命財產也是故中國之運動收回國權勢不容緩而於國家法律之完備尤宜深加注意而謀政治上之安定亦極爲重要也云云由此觀之我國人可不憬然悟耶我國中央所派委員葉恭綽等四日抵東京今日往訪日本外相内田氏晤談良久其隨員中陳介劉展超二人聞仍返北京葉氏此行非僅爲經過日本尙須在此考察工業十六日乘南京赴美滯留約十二日也據陳介氏之談話云葉氏之使命係於交通方面之問題爲陸使之臂助北京政府與以歐美交通商工業調查特派員之名義而赴歐者也目下講和副使尙未任人大約爲英使施肇基法使胡維德美使顧維鈞（現已在巴黎）比使魏宸組瑞士公使汪榮寳其他南方派或另任命二人其一則爲現在美國之王正廷葉氏則僅關於交通上問題而已至所謂交通問題者即津浦鐵路北段處分問題及山東鐵路中東鐵路之善後策山東鐵路已於中日交涉問雙方了解中東津浦兩路則尙無定案或者於議和會議後與關係列國解决之也現在中國對於講和會議現爲重要問題者（一）與列國締結對等條約上海方面張季直等實業界主張最力北京政府亦爲盡力（二）撤廢領事裁判權問題中國國民所期待於講和委員者（三）青島問題此雖雙方已得了解而國民之監視政府固基嚴也云云 
年來日本對於我國敎育問題頗爲注意其民間之有意於敎育中國人者漸見增加如寺尾亭博士設立法政學校於東京其講師均第一流學者並請翻譯以便不能直接聽講者近來又有擴充消息改名東華大學其他如慶應大學校長鐮田氏游華後另爲中國人設一新班並擬在中國設立分校專授預備敎育到東後即可直接入該大學本科聞已在計畫中此次外務省臨時預算中補費東亞同文會四十一萬五千百十五元八年後五年間繼續費總額五十九萬五千二十元其中之一部分即補助同文會在北京廣東設立敎育華人機關者上海東亞同文書院向僅招日本學生而此後更設立别部專招中國學生爲實業專門敎育分爲農工商務二科計預科一年授以日本語本科三年授以專門智識每年招五十名均爲各省省費生學費由各省擔認之日本邇來盛言對華文化政策其民間之中日協會日華親善會同文會同仁會等莫不以至華設立學校病院爲目的至今成功雖少而熱心者仍邁進不已近日某實業家曾印一小册發表其意見略述如次（一）經營預備學校及實業學校於北京天津上海漢口青島廣東等處其科目爲商工理及技術方面之學敎師多聘日人而以日語爲必修科（二）設立農業學校及農事試騐場於中國内地直接改良共農業庶幾產物可富一方面增加其購買力一方面日本可仰給其原料如棉花爲日本紡績界必需品華棉雖不若美棉而一經改良亦可致用羊毛一項亦大有希望者也（三）經營病院及醫學校於各處一面輸入醫學上智識一面施醫於中國之患者（四）招徠留學生於上列預備學校中選拔之而給與以學資（五）補助日本收容留學生之學校以爲設立留學生寄宿舍及其他之費用以上所列均期實行云云東京日日新聞評第三項之設立農校及農事試騐場於日本最有裨益又言日人有謂留學生類多排日而因之不注意於敎育華人事業誠可謂因噎廢食蓋留學生中雖有因政治上而排日者僅九牛之一毛其大多數頗能了解中日兩國之關係此敎育華人事業雖非急務實爲根本問題云云 
[北方之罌粟與嗎啡]  
南方亦有私種消息 
大陸報十日北京通訊云北京今日輒有售吸鴉片栽種罌粟之消息傳來北方諸省似無一縣無日本經理人售賣嗎啡藥品與注射器者此間各報每日皆載有各處關於此事之通訊證明嗎啡貿易進行如故幾無停頓茲悉津埠與長城問之京奉鐵路一帶各城鎭咸有日本經理人售賣藥品器具營業至爲發達該部分日人沿街售賣者甚屬寥寥蓋由華人爲之而由日人供以貨品也日人近已覺悟有人偵察其行爲故遇外人僕役往購藥品者輒加拒絶謂其身上無針眼也而内地栽種罌粟亦足引人注意北方各處今皆廣種此物且據各使署探悉西南各省所種尤多各使署對於此事雖不能取任何舉動惟曾間接通告伍廷芳博士謂各使署已知一切未便存私袒護南方政府云但有一事差强人意者山西閻督能知正義禁烟甚力其境内絶無一株罌粟而陜西則情形大異罌粟之田遍地皆是蓋其督軍冀藉此實其宦囊也今全國輿情皆主剗除烟毒而徐總統對於此事又極認眞深望全國起而爲其後盾俾得禁絶不正當之貿易及拔除毒根也 
[鳳凰山鑛權問題之外訊]  
競爭者正相角逐 
字林報載某君投稿云著名之鳳凰山鐵鑛今又引人注意此次可注意者乃在馮國璋欲避去英政府對於此鑛售與日人之反對查鳳凰山已售與日本之説始於去年六月底此事全屬一片陰謀初農商部不允出售此鑛政府遂藉口軍用產業將此鑛產撥歸陸軍部管理陸軍部旣得之即與日本商定出售條件英政府以該鑛地點在英國勢力範圍之内提出抗議交易乃未告成此後茲事擱置今聞馮國璋竭力欲得此鑛究竟鹿死誰手今尙未知日人於此亦殊活動焉馮下野後即遣人運動江蘇紳士冀得此鑛產自稱能爲中國保全此產不使北京政府賣與日人蘇紳惑之遂聯名公請馮氏爲蘇人之代表茲據確實消息馮意與日人定約允將鑛鐵售與日人並準備在南京開辦鋼廠此舉如果實現則無異以鳳凰山鐵鑛管理權或五六千萬噸之鑛鐵送諸日人之手也按今日中國所可得之鐵鑛已半歸日人管轄矣馮國璋今遇若干阻力緣段祺瑞仍不捨此鑛擬以此爲與日人借債之抵押品段現猶保持其對南作戰之政策續招新兵亟需欵項以圖貫澈實行其目的而蘇人亦察悉馮氏之行動公然詆責馮黨之言行不符再徐樹錚近從日本歸來亦與馮氏互爭鳳凰山鑛權徐謂南京鑛產他人不得與聞惟内閣能處分之聞此事已交内閣辦理第内閣諸人皆徐薦與東海者全係段祺瑞之傀儡如陸軍靳雲鵬爲簽定中日軍事協約之要人財政龔心湛爲安福部之牙爪他如曹汝霖劉冠雄其歷史舉世皆知如是内閣則其解决中國鐵鑛之道又何待疑問耶中華民國之現任總統前任總統以及候補總統幾無不特别垂涎於鐵鑛民國元年一月孫中山即欲以漢冶萍公司售與日本袁世凱亦欲得鐵鑛以圖自利後遂有以鳳凰山押與日人大倉公司之合同聞黎元洪今亦獲得武昌附近某鐵鑛之權已組織開採此鑛之公司黎爲其有名無實之總理焉聞徐世昌亦欲得一鐵鑛以自豪但慮政治上敵黨之枰擊故囑田文烈給予開採龍山縣鐵鑛之執照而由其子具領云 
[爪哇通信]  
十月十一月兩個月以來爪哇流傳一種時症名爲西班牙病患者寒熱交作咳嗽氣逆不數日即死據荷政府官醫調查死於是症者爲數甚夥 
十一月十五日近三寳壟之處名爲　突士埠者以華人迎神賽會之故致觸土人怒當被集衆燒毀華人屋寓六十餘間并傷斃華人數名經三寳壟華商總會懇請荷政府維持秩序懲辦兇徒駐巴華總領事馳赴災區查看亦無何等結果蓋前清所訂中和條約凡生長南洋之華僑已作荷屬之殖民地人民華領事無權干涉也後由三寶壟華商總會函邀南洋華僑各團體大會於三寶壟結果仍不外懇求荷政府保護及向各團體募捐振濟該埠之被難華人而已 
爪哇土人之思想日見進步勢力亦日見膨脹土人原從回敎故於千九百十一年發起一種回敎聯盟會洎乎今日其分會已普及南洋羣島其土人充當兵士及在行政機關任事者幾無一不爲該會之會員也此次與　突士之華人爲難者亦即此輩也近日各處風聲尙未平息故一班華僑有資財者多遷移於大鎭居住深望荷政府有以保衛之 
爪哇出產这米僅敷荷屬羣島半年之用故常望仰光安南暹　之接濟數月前日本向仰安暹辦米極多故該處之米異常昻貴且仍不敷用故荷政府改向牛莊採辦大宗黃豆并飭土人多種番薯荷蘭薯之類以備將來餓荒現時巴達維亞產米之地每石價十五盾左右其餘如三寳壟泗水等處則每石已達二十五六盾之間矣 
爪哇麵粉向頼澳洲運來歐戰以後澳洲來源缺少一班業麵粉者多向中國採辦今因匯水異常昻貴久已停辦如國内業麵粉者現時乘機輸入爪哇當獲大利歐戰初二年爪哇商務未受影響二年以後各貨缺少日本仿製品大宗運來故南洋羣島各商店中無論爲何種人開設者大抵皆有日貨陳設日本之商店亦日見增多日本之銀行相繼分設日本之輪船每星期必有數隻來往於爪哇海口近則因爪哇土產不能輸出兼之荒旱歉收土人無力配置雜用品物故日貨已較前减額而華人之業日貨發財者今亦不敢進貨矣 
[南方分代表已决定]  
北方代表業已南下而南方分代表尙未派遣茲聞駐京美使曾於一月九日致電駐廣州美領事以北方武人擬宣言主和政策失敗爲貫澈其主戰計畫之地步希望南方國會從速贊成軍府派遣議和代表原電略云廣州美領事鑒南方國會若不從速贊成派遣代表議和則和平之機稍縱即逝武人禍國更甚於此可斷言也何也據可靠之消息北方武人領袖將宣言總統主和政策之失敗而復貫澈其主戰計畫也果爾則欲以平安之公意求眞正之和平除武人之積惡者豈非完全絶望乎現在中國中北各省之優秀分子咸集上海南京以待議和若南方國會猶是遲疑固執則此等平民領袖雖有權力而無所施南方國會更無以得人民之信仰矣云云現聞軍政府業於本星期四日（九日）政務會議議决推定章士釗胡漢民李曰核曾彥郭椿森劉光烈王伯羣彭允彝饒鳴鑾李述膺諸君爲分代表日内將與國會接洽 
[舊國會之南代表條件]  
南北和議遲遲尙未開幕可見雙方均不肯讓步將來會議開始不知爭執至若何程度如閩陜進兵問題經南方疊電詰責北方且主張兩省南北軍隊各從其現駐地退去一百里若不照此辦法西南决不派出代表而北京政府則不肯允諾又如會議地點問題西南主張滬上黎黃陂亦電京請速開會議不必爭持地點而北京政府遷延未决始終以南京適合爲詞此實爲和局進行之梗現軍府方面頗持冷靜態度大約南方之有力者多已疏通就緒如事勢必要時即由軍府派出分代表以求和局早日成立惟國會民黨分子則以今者和議之聲雖洋洋盈耳然按之各方面之情形而測其結果議和開始之第一主張能否使法律完全有效尙屬疑問法律稍有欠缺國内斷難永久相安即如北方所派議和代表是否能與法律相容南方之决心毅力能否不顧與之一切相爭故對於此次和議頗抱悲觀而外人警勸又迫我不得不和之勢於是擬按照孫中山前此來電請美總統出而主張公道調停一切俾得依約法解决不致爲武力所左右經已致電美議會轉咨美總統（電文見後）然其效果如何殊難憶測且此等辦法跡近引起干涉易惹國人之反對同時又以南方議和總代表旣經軍府派出唐少川又爲適當之人物自應加以承認惟總代表職權關係甚重不可不確定其範圍昨經提出議案付諸公决茲錄如下（第一條）總代表秉承國會意旨有議定關於全國事件之權關於各省各軍事件由參贊輔助總代表行之（第二條）總代表由國會選舉之參贊若干人由軍政府商同總代表聘請熟悉護法各省各軍情形者充之（第三條）總代表違背國會意旨時由國會撤銷之參贊逾越權限時由總代表撤銷之觀此則將來議和條件當以國會之意見爲意見無論總分代表皆應受國會之拘束力西南旣以護法爲旗幟當然不能異議但理論與事實常相衝突若國會事事均以法律二字抺煞一切恐南方實力派未必同情於和局前途轉生障礙也（附參衆兩院擬致美總統電）參衆兩議院擬致美議會轉咨美大總統電云美國議會鈞鑒敝國因轩律戰爭瞬已經年亦旣撮其始末佈告各友邦矣敝會之赴粤開會也抱有最大之决心與毅力誓非還我約法復我國會張我民權固我國本不止即不幸最暴力終勝正義終敗誓非决　至國内無一愛法之民無一護法之兵亦不止寗爲玉碎無爲瓦全蓋不如是則國不可以爲國何忍使我新造之邦取法先進各國之良法美意一任其斵喪盡凈更駕專制時代而上之也敝國七年之亂無一非徐世昌爲之主謀袁世凱張勳誤聽之俱一度覆敗矣段祺瑞乘之益無忌憚勾結六七飛揚䟦扈之督軍與徐世昌議定造成一北洋系之國惡法律之束縛己也遂任意摧殘之復師袁世凱故智私造一法私設一會以便其爲所欲爲人民稍有責言非誣爲亂黨即用其暗殺吾民何辜而遭此慘毒至借欵購械喪權辱國種種行爲更不容吾民置喙國法有靈胡至若是西南各省懼大法淪亡國將隨之亦知兵力財力恐不足挫其氣爲國家合法和平永久和平計逐不　冒萬險出萬死與之相見以兵戎耿耿此心當爲友邦所共見乃徐段等非但不知悔禍反日益甚焉督軍團會於蚌埠而國會散會於天津而復辟興今又會於北京人民懍懍懼禍至之無日今雖懾於友邦之勸告亦曾言撤兵議和乃其處心積慮則一面以言和敷衍友邦一面又以重兵壓服西南使就其非法之範圍實際養成北洋系之國家凡國内稍知愛法 
 
 
 

Page 7

 
 
之人必加以惡名以便其剗除故於停戰期内强指陜閩湘鄂之護法軍爲匪輸重兵以剿滅之其明證也長此以往國何能國每一念及不覺髮上指而汗流背也今者貴大總統一呼歐洲罷戰倡言扶植正義民權以維持世界和平凡有血氣莫不欽服敝國人民際此正義昌明時期乃不能享受國法之保障復何望擴張民權痛何如也敝會代表人民酷愛和平苟能遏止其兇燄一切按約法解决豈欲長此流血歐洲爲正義人道戰貴國助之而得有良果敝國亦爲正義人道戰貴國當不外視况敝國亦民主國之一乃主之者橫蠻之武人腐舊之官僚而非我民也非但不能爲之主反犬馬奴隸之不若也嗟我國民痛辱奚似敝國今日之唯一單簡辦法唯有使我尊嚴之約法燦爛之國會復其效力以驅除武官僚之惡劣苟不如此禍變終不能息禍變不息直接敝國受其擾亂間接世界蒙其影響此亦大違貴大總統扶植正義民權維持世界和平之主旨也世界將届大同吾國獨趨法外冀得貴大總統一言以排難解紛吾國幸甚吾民幸甚伏望貴議會一轉咨焉 
[粤聞紀要]  
　　李紹白請改派議和代表軍政府擬定議和代表九人多係軍人代表即其本身亦多現役軍人誠恐招北方之煩言參議員李紹白函請軍府酌量更易原函錄下雲堦秩庸樾村季農部長均鑒和議代表雖未發布聞已内定報紙登載當非子虚惟紹白私心竊計以爲此次所派代表或有未盡妥適之處值此府會相猜不欲取質問方式輕用職權謹以書翰陳於鈞前是否有當尙祈裁之世人評議謂此次鈞府所派代表有三種標準以某人代表某人此其一某人代表某省此其二某人代表某軍此其三某人代表某人彷彿軍府要人未能打成一氣某人代表某省明明爲狹隘之地方主義至某人代表某軍不幾蹈軍閥政治之嫌耶此次和平會議形式宜取公開已成全國一致之輿論談判所及首當爲全局及永久的重大問題即有關於局部之事任舉何人爲代表亦當完全顧及豈有放棄不問之理昨得北京政界要人函稱北方政府對於我所擬訂之代表間以軍人頗有煩言將來正式發表或將執爲口實以相糾纒和議梗阻又不知至於何日矣所幸現在尙未發表能否改易惟在諸公蒭蕘之言幸垂聽焉 
　　議員之歡迎唐繼虞者雲南督軍唐　賡代表爲其乃弟唐繼虞君聞已由滇來港昨有國會議員以去歲國會代表赴滇唐蓂賡督軍即派唐繼虞君郊迎數十里今日滇代表來粤即以普通酬答之誼言之亦當派人歡迎矧其爲護法最力之省軍代表遂决議派四人赴港代表同人敬致歡迎之意 
　　政務會議答覆質問政務會議復陜籍參衆兩院議員函云逕啓者前准函知陳樹藩派高杞在漢口三井洋行借欵五百萬元請質問日本領事請其函詢三井洋行果有此項借欵務必毁約並令中止交付等由前來當經咨行外交部查問並函復查照在案茲准外交部函開昨經派員親赴廣州日領事署詢問據稱該領事已允代爲調查一俟查問明確即行致復等語相應函復貴會議查照等由到府相應函請查照 
　　沈議員爲華僑請命軍政府總裁諸公鈞鑒敬啓者現據南洋三寳壟中華總商會函稱荷屬爪哇姑突土埠華僑於去年十月三十日循俗迎神乃土人意存排客竟以巨車滿載磚石攔阻道途華僑報由警察制止并請僑長雷蘭徵（荷官職名）向土酋（土人而服荷官）交涉土酋堅稱必不肇事詎料於三十一夜十時土人突聚衆約二千人手持武器火炬洶湧而至先行分頭截斷隘道使華人不得往來始則沿戶搶掠繼則放火焚燒其奪命逃出者身上所有均被搶去不及逃者則葬身灰燼事後調查死者八人店屋被焚六十餘家財產損失約值荷幣一百萬盧布以上連日逃來三寶壟流離失所慘不忍述而荷政府對於華僑被害絶無賠恤辦法等情智夫誦讀之餘不勝悲憤竊以華僑之在荷屬備受各種虐待千辛萬苦從事工商覓徵利於蠅頭供無窮之苛税而該地政府稍恤僑情自應盡其保護之責任以重邦交此次姑埠土人乘機掠殺荷政府之於華僑事前疏於防備致肇無妄之災事後絶不維持益增流離之慘我政府胞無爲懷對於僑民豈肯任令魚肉而不予維持且爪哇全島華僑六十餘萬倘不急爲保護後禍恐猶未已用敢哀請我總裁諸公俯憫僑民之無辜受禍亟向駐華荷蘭公使嚴重交涉務必責令賠償損失厚恤傷亡以重國際而敦邦交至紉公誼參議院議員沈智夫敬啓 
[潘鼎新等致唐少川電]  
促派南方代表 
南方代表名單業已派定惟國會尙未通過以致遲未派出李督軍昨已電請廣州軍政府七總裁向舊國會設法疏通以便早日開議刻又有國民制憲倡導會潘鼎新張一鵬郭引源等致唐少川一電請速派定代表早開和議以免延誤大局電文如下上海唐總代表台鑒和議動機舉國歡忭迺因地點問題遽形停頓傳來消息終日繞床竊維我公素抱福國利民之旨海内輿論同深崇拜丁茲歐洲和議世界大同吾國内政設未統一國際待遇决難平等於以知南北和議之開幕萬難容緩同人等蒿目時艱憂心如擣濟困扶危具有同情故本我公救國衛民之偉抱竭千慮一得之愚忱奔走鼓吹數月已來聲嘶力竭吁衡内政曠覽外交萬無再事内爭之理北方代表現已來寗而南方代表除我公外其餘尙未正式派出長此遷延民望何依夫地點問題固須磋商要仍代表在先而地點次之固不可因噎而廢食也如或護法諸公因他項問題不能滿意儘可公示國人羣謀一是國困至此諒無難以解决者今徒以地點二字因仍爭執予各方以口實招國人之疑慮是何爲者與其爭小者近者於未開議之先曷若爭大者遠者於已開議之後之爲愈乎我公崇德碩望領袖西南儻高山之振響定薄海以從風同人等不揣固陋敬懇我公速促軍府趕將代表正式派出尅日啓斾共同開議和議早開一日即國民早解倒懸一日亦即國際位置早得平等一日如此則我公改建共和之功與日月同垂不朽矣同人等望和若歲痛亂如焚急迫陳詞諸維亮察臨電徬徨曷其有極潘鼎新張一鵬郭引源元 
[南京快信]  
李督昨日下午二時在本署開會會議辦事處附屬之兩廳三所人員均列席該處今日（十六）完全成立代表李國珍昨日下午三時晋謁李督商榷要事聞李督擬請朱總代表電促赴滬杭各代表迅日回甯聞李督昨接岑西林電稱南代表現已由軍政府擬定一俟得各省同意即行發表 
方樞日前赴常聞今日晚車可回 
李督派本署一等副官何乃中齊省長派政務廳長蔡寶善赴滬視察焚燬存土 
兩淮緝私統領何紹賢昨日午車赴滬 
蘇常鎭守使朱熙水警第二廳長趙會鵬均於昨日由蘇來省晋謁軍民兩長禀商要公 
龔心湛昨已轉車北上軍政各機關長官均親送渡江上車握别 
陰曆二十二日爲齊省長太夫人壽辰屬員所送壽儀概行拒絶 
余醒民發起上海駐甯新聞記者俱樂部以期交換意見而聯感情定十七日在金陵第一春磋商進行 
[杭州快信]  
軍民兩長昨電各鎭使道尹曁杭甬兩商會以接院電協濟歐洲華工捐欵已捐集者速寄未募成數者希飭屬速募以濟急需并聲明此項捐欵與協濟歐戰各國兵隊華工用費係屬兩事 
吏治研究所第二期考試現已由省長評定揭曉計取甲等知事楊士　等十五名乙等知事徐行等三十八名丙等知事吳祥麟等十名縣佐甲等王嗣昌三名乙等鐘鼇六名丙等唐演錡二名 
杭縣景知事奉令組織金融評議會今日下午就本署柬邀商會重要人物先開談話會磋商進行辦法 
廣濟藥學專門學校今日（十六）午後在協和講堂舉行第五届畢業禮楊督派本署軍醫課長蔣可宗代表往致訓詞并借撥軍樂隊一班 
公立法校今日（十六日）停課下月十五日開學其餘各校亦俱定明後日一律放假 
松江防守司令官王賓淞滬警察廳長徐國樑昨乘早車回防督署稽查長吳長齡適因要公赴滬隨車同行地方通信 
[松江]  
　　屠税由縣自征本邑屠税向由肉商浦春帆包征上月因新商張春霖覬覦承包與舊商發生暗潮此次財政廳派員到縣監視投標即係新舊商競爭之結果開標後得標之宋梅初驟增認税至一萬八千八百四十元連同敎育附税約在二萬五千元左右肉商方面見税額驟增已甚駭詫復加以覬覦者之暗中挑逗逐醖釀此次罷市抗税風潮縣署於此悟商辦之非計始呈請財政廳收歸縣征業奉廳令允可已派定一等警佐那延齡二等警佐莊正本爲征收委員並徧諭各肉商飭將七年十一月分以後税欵一體向那等清繳換照 
　　重申銅元禁令六年分本邑因輕薄銅元充斥市面由縣呈請省署援照江寗丹徒等處限制銅元入境辦法每人祗能隨帶銅元五千曾經省署批准出示申禁詎日久玩生此類銅元又見增多茲經商會長檢出一枚僅重一錢六分函縣請申前禁已經縣署出示諭禁並令各警區隨時派警至車站輪埠嚴密查察以防大批銅元入境 
　　僉事調查棉業農商部僉事高文炳於十四日來松調查本邑棉業先赴縣農會由會長吳步蟾檢示土棉及今秋試種之美棉並講述試種美棉時發生蟲害情形據高僉事評論美棉　維確較土棉爲優至蟲害一事即部轄之南通植棉塲亦不以免云云聞高定十七日前往莘莊等產棉各鄉從事調查 
[蘇州]  
　　城内添置崗位蘇城籘車定於夏曆正月初一日上市通行已誌前報茲悉警察廳崔怡庭廳長深恐到時原有閊警不敷調遣特召集各區隊長到廳會議擬於通車前每區添巡士三十名按地方之繁簡分别配置云 
　　示護測量隊江南水利局丙部測量隊三角組第一班測量員不日到蘇前赴角直斜塘等郷測量温梀坡知事深恐郷民悮會致生阻擾特發韵示分貼各處 
　　催報經濟調查蘇州總商會近奉實業廳長快郵代電略云經濟調查會調查細目及各項表式本廳迭奉部省令限期編送曾於上年十二月二十四日令仰該會於文到十日内將調查所得儘先列報在案現已逾期尙未據復事關全國經濟狀况部限已迫立待案編合亟電令該會迅速遵照廳頒細目表式漏夜趕造限五日呈報到廳勿延爲要 
[無錫]  
　　議和代表遊錫北京議和代表因南方代表未到在寗守候清閒無聊特於日昨由南京專車來錫計總代表朱啓鈐及代表汪有齡等五人同時由上海轉車來之代表王克敏等三人先期由無錫中國銀行行長王鑑堂在新世界大旅社包定上等房間數問朱代表等抵站時無錫縣楊知事以及軍警紳商各界人士均在站恭迓後赴新世界暫爲憇息傍晚由王行長在遊山船浜雇兩畫舫宴會風流裙屐意興甚豪聞翌日須往遊惠麓一覽風景此外各代表中尙有繼來者 
　　小輪船公司之擴充中華新裕内河輪船局本有小輪兩艘常川往返宜興溧陽等處早已報部立案茲聞該局經理以搭客運貨日見增多營業益形發達原有兩輪時虞人滿特添招股本擴充業營並加恒記二字改組股份有限公司昨日呈請縣署轉詳省署咨部註册並換給新照 
[鎭江]  
　　瓜清汽車公司招股寳應紳士盧殿虎在瓜清一帶發起創辦長途汽車公司經李督軍齊省長批准官督商辦在案現由發起人函請丹徒縣倪知事轉函鎭郡各富商代爲集募股份倪知事於昨日備函轉商會代募聞各界認股者頗爲踴躍 
[杭州]  
　　銅元問題之函呈杭總商會昨日函呈省公署財政廳警察廳杭關監督及杭縣知事云近日發現一種新版輕質當二十銅元勞動界苦力不加詳察行使市面屢起爭端顯有奸商嗜利私運貽害地方當此舊曆年關伊邇正值市𢋨交易頻繁之際若不及早禁上將來積聚愈多必致不可收拾本月十二日各業商董相率來會集議咸以蘇滬等處各大商埠對於當二十銅元市面概不通川究其原因亦由於是項銅元防不勝防杭滬火車運費亦已停止收用浙省與蘇滬接壤自宜援照辦理所有當二十銅元惟有暫行停用一面應請經過各關局卡及輪埠車站駐在巡警切實稽查以杜私販行運並請官廰出示宣布藉免無知愚民再受欺混城内外各錢攤由崗警隨在查察冀絶私販銷路庶幾幣政得以整理貧民免受暗虧反覆討論衆議僉同應請通令查禁並予出示布告 
[安慶]  
　　敎育廳創設講演所敎育廳長董嘉會以講演爲社會敎育之一種亟應創設惟事屬創始籌劃經費頗不易易故將該所附設於小南門之圖書館内并委定徐明宣金利常專任此事於十八日開幕 
雜評一 
[譬如（默）]  
政府將發宣言有以前種種譬如昨日死之語使政府而果能如此譬如者則一切意見權利體面種種之爭可以消滅而南北和議自易解决矣督軍而能如此譬如者則兵可裁督可廢矣政客而能如此譬如者則播弄可免挑撥可已矣蓋必能誠心誠意以發此譬如之宏願實行此譬如之誓言而後可稱眞覺悟 
不然昨日死者如是而今日生者依然如昨則此譬如不過一種口頭語而已一念之間可以譬如萬變又奚補於國家之毫末也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[意國對華貿易之計畫]  
大陸報云發展中意兩國間之商務乃意國商界戰後計畫之一上海意人商會總董比那氏建議在中國設立意人銀行並在滬設立意國各商品之經理處比那氏刻在意國以期鼓吹中意問之貿易戰前意國對華之商務頗有進步其機器一項足與他人抗衡意國在戰爭中增設機械工廠以應戰需故機械之產額今較戰前爲大據比那氏言即此一項意國大可在華增進其貿易蓋中國將需各種機械以發達其利源如敷路開河等類意國定可供給此項需要之一部份也比那氏又游説意國商人告以中國可以原料供給意人實業之需他日兩國間貿易旣增即須設立航業公司備置商輪往來於中意之間云 
[太古四輪船免除役務]  
字林報云太古公司之廣西鎭安九江鎭江四船已由南方開抵香港蓋均經英政府免除役務各船均泊港内從事修理俟告竣之後將仍依戰前航路駛行 
[美輪船來華之先聲]  
文匯報云本埠某日本航務公司接美國西特爾來電謂美國航務部第一次派出駛行太平洋之輪船爲韋斯特拉愛特號載重八千九百噸定期一月二十日由西特爾開赴日本中國及馬尼剌 
[赴法華工期滿回國]  
前赴法國工作之華工三百餘名現因期滿由法郵船裝載回華於昨日下午二時抵申停泊黃浦灘法公司碼頭後法捕頭立飭探目張掌福前往碼頭導引登岸優給飮食内有籍隷廣東湖南長江一帶者即於晚間各給船票一紙護送登輪遣回原籍尙有籍隸山東青島等處者導往客棧暫住俟有輪開駛再行遣送回籍 
[關於騐焚存土之函電]  
連日查騐存土已將怡和棧所存之大土四百四十八箱小土一百九十四箱至前日（十五）止全數騐竣昨日（十六）佈置焚燒手續故休息一天定今日上午八時將已騐之怡和棧存土裝運渡浦先行焚燬沿途有工部局派捕照料焚燒場所亦有海關水警及中國警察百名保護各機關代表之往參觀者由三馬路外灘工部局碼頭渡浦有海關特備小輪接送上午九時往下午五時返其餘各界亦可往觀惟須自行覓渡參觀處在　之北面爲德人住宅前之空地聞此次焚燒參觀券係交由陳交涉員轉發日昨已發去一百餘號除駐滬各國領事與西人多擬往觀外華人各團體欲在觀亦不少招待領事係由陳交涉員帶同交際科長陳世光楊小堂擔任其事云茲將關於騐焚存土之函電錄下 
　　張專員電陳焚土日期北京大總統國務總理鈞鑒中密怡棧騐土明日告竣若俟沙遜騐畢方行焚燬日期相距綦長兩地設備究恐不周現經税司等公同决議十七日起運往浦東汽　焚燬場所甚廣參觀必多已函請軍署警廳撥派軍警百名以資彈壓謹聞張一鵬鹽 
　　財政部更正缺土個數張專員接財政部電云收買存土數目前據馮特派員電明在案上年十二月底據該特派員造具清册呈送到部並據聲稱大土項下除充公一箱外整數四十個一箱者計一千零二十二箱又有缺少者計四箱一箱計三十九個一箱計三十八個一箱計二十六個一箱計十三個共計缺少四十四個紙日電文係根據洋藥公所所報之數先行電呈茲詳細復核尙有兩箱共缺少十五個漏未叙明現核對清楚即將前發公債票按數扣還等情本部詳加查核該特派員電報大土缺少之數爲二十九個册報缺少之數爲四十四個兩者相較計差十五個旣據該特派員核對清楚並將公債票扣還自應准予更正現當逐日查騐之時特將更正之數電達以憑查對希查照財政部鹽 
　　章浦農不以速焚爲然昨張一鵬專員接章浦農來函云檢騐存土之辦法殊不足壓服衆心致輿論譁然報章騰沸今除唐少川先生電大總統核辦外周震君亦已搜得假土掉換之確切證據一面電禀大總統一面赴檢察廳起訴矣現先生急欲將土提前焚燬是代人受過欲蓋彌彰其中之疑實不啻以速焚二字證實之竊爲先生不取也且每日據普益禁烟會報告大不滿意浦農以解纷爲宗旨日前謁威税務司亦曾説明此意旣有所聞不得不進言於先生察焉幸甚 
[美裕公司定期開幕]  
美裕公司之總店設在美國自創辦至今垂六十年聲名洋溢信用昭著各國通商巨埠俱早設有分公司茲因推廣營業特發資本金五千萬元設立分公司於上海公共租界江西路三十六號專辦進口機器軍裝五金疋頭紗線紙類雜貨等件及中國一切出口之土產其洋經理爲鐘時君華經理爲韋淥泉君跑樓爲孫君均係久歷商界熟悉商情者該公司將來營業發達司操左劵聞已擇定於一月二十一日即夏曆十二月二十日正式開幕云 
[明春將開这金號]  
本年（夏曆）金業各號之發達者如裕豐永天昌祥等稍有盈餘其外祗敷開支而無餘利茲聞明春新開者有吳麟書吳繼宏等組織之協康金號刻正在後馬路一帶尋覔相當房屋而内部業已籌備一切其經理已聘定向在惇豐永之劉念椿大約新正財神日開始營業云 
[亞洲銀行將開幕]  
英文滬報云星期二日愛瓜多號到滬時載有美人新設亞洲銀行之銀條三十萬盎士該行已擇定九江路江西路轉角新屋爲行址據該行主事者云十日之内可以開幕 
[辭退清理員控案近訊]  
義國人伽司勃羅派司利延代表律師在公共公廨控本埠德華銀行清理處無故辭退其清理員職務請追佣金酬勞一案由廨迭次集訊判着德華銀行收到之欠欵項内提給佣金百分之四並酌給酬勞五萬兩一併繳存公堂再核嗣因原告一再請求執行堂論而清理處以未奉中央政府命令未便遵斷故由承審是案之襄讞員俞奠孫請示駐滬特派交涉員陳貽範電奉外交部電復謂該分清理處完全中政府機關且此案含有特别性質已着手與駐京義國公使交涉會審公廨無權管理着即停止進行業經俞君將此意宣諭兩造詳情已迭誌本報前日午後伽司勃羅派司利偕代表律師至公廨第四民庭擬再要求執行前斷而德華銀行清理處亦延代表馬期德到堂候示迨至二句一刻鐘俞襄讞與義副領事羅君蒞廨在憇息室磋商兩小時之久仍未解决故未升座研訊云 
[訊理敵僑欠欵案併紀]  
本埠德華銀行清理處代表律師在公共公廨控奥國輪船公司不理欠銀三萬一千六百二十三兩六錢九分等情由廨傳訊據被告代表普赫聲稱被告一無所有祗存鐵箱一隻等語因判將鐵箱内所儲各物給予被告領回鐵箱存候再核在案昨晨被告代表普赫投案要求將箱給領而原告代表律師上堂反對經關讞員核供商之英卓副領事判奥國輪船公司代表普赫請求將吊案之鐵箱領回訊無正當理由未便照准又清理處控德國有蓬根不理欠銀四千零三十五兩又邵婁欠銀一千五百四十二兩六錢又利却不理欠銀五萬零一百五十四兩又蕯西好司脱欠銀一百零一兩又德國婦人立且特脱欠洋三百元又德婦羅士其欠洋一百零三元五角又德婦培甘不理欠欵各等情由廨諭各簽字候訊在案昨晨亦經關讞員與英副領事卓君傳訊先由原告代表律師上堂陳明各被告欠欵情形請追詰之蓬根等男婦七人均各認欠不諱因判各被告照數還銀 
[擬派兵輪分防黑省]  
黑省黑龍松花二江延長千餘里江面航權前清時已全操俄人之手現黑督鮑貴卿擬將該兩江航權設法收回前經咨請國務院議交海軍部轉飭海軍總司令派撥淺水兵輪數艘駛赴松黑兩江游弋以固江防藍總司令奉令後業已預爲籌商擬於明春開凍撥派長江淺水兵輪數艘駛往分防云 
[大碼頭槍斃圖刦盜匪]  
盜匪陳錦坤鄭杏城於本月五號夜半時糾同在逃夥伴持槍械小刀至南市福安里潮陽人許耀蟠家圖刦未成當場被警拿獲連同兇械洋燭等證物由第一區警察署趙署長解由警廳司法科轉解護軍使署由軍法課長提案訊實判按照軍法執行槍决等情迭紀前報昨日上午松滬護軍使署軍法課飭將陳鄭提出騐明正身囑令捆綁胸前各黏貼白布一方上書槍斃陳錦坤鄭杏城等字樣由龍華使署飭派軍隊乘火車押解來滬十一時抵南車站西　下車將兩犯押乘黃包車往習藝所中華路而至淞滬警察廳小憇十二時許徐警廳長委督察長張桂榮偵緝隊隊長翟世清帶同游巡第一隊隊士會同第一區警察署趙墨林署長率同巡官長警押解該兩犯由大束門往西肇浜路出老西門往北由民國路而至小東門進集水街由十六舖老馬路迤邐至大碼頭浦灘其時該處早經一區警署預備沙袋泥墩以便行刑迨十二點三刻將該兩犯如法槍斃隨即由善堂棺殮發封厝壇當該犯游行時觀者人山人海途爲之塞茲將護軍使署宣布之罪狀錄下松滬護軍使署布告法字第五號爲布告事案據淞滬警察廳呈解拿獲結夥分持刀槍侵入福安里許耀蟠家强索財物之現行盜犯陳錦坤鄭杏城二名並手槍兩支尖刀一柄到署發交軍法課審辦訊據該犯陳錦坤鄭杏城同供於本年一月五日夜間聽糾夥結四人分持手槍尖刀侵入十六舖福安里許姓家威嚇事主圖刦財物因事主喊捕鄰人咸集未及刦取贓物即行抛棄刀槍分别逃逸不料巡警到來當場被拿所有抛棄之手槍兩支尖刀一柄亦被拾獲各等情不諱查該犯陳錦坤鄭杏城二名結夥四人分執刀槍侵入民居肆行强索實已觸犯刑律第三百七十三條第一二兩款之罪該犯等當時强索財物雖未到手而持用刀槍以施威嚇已實行其强暴脅迫强取他人所有物之手段擾害治安莫此爲甚按照大理院統字第四百七十八號法律解釋自應以旣逐論罪况現當冬防期内此種盜匪非從嚴處治不足以保公安該犯陳錦坤鄭杏城二名應即適用懲治盜匪法第二條之規定判處死刑以昭炯戒除飭提該二犯騐明正身執行槍斃外爲此佈告軍民人等一體知悉此佈 
[李襄讞長子庽所被搶]  
昨晨九句餘鐘新閘大通路大通里公共會審公廨副會審官李萼仙襄讞之長子庽所内突來盜匪八九名直入内室出示手槍向眷屬傭人等嚇禁聲張當將金飾現洋（價值未詳）攫取而逸迨該管捕房聞警立飭通班中西探捕馳往追拿匪踪已杳該探等逐向事主訽明各匪面貌服裝口音據情回禀捕頭轉禀麥總巡通飭各捕房曁特别機關中西探一體留心偵緝 
[浦東迭出刦案之懲毖]  
　　籌辦團練浦東自川沙縣境蔡鎭發生大刦案後南匯奉賢等處竊盜殺人之案亦屢屢見告以致商民咸有戒心刻聞黃任之提議組織川沙城鎭鄕大團練已集有的欵三千元作爲開辦之需並推張伯初起草章程以便邀集開會尅日興辦而南匯縣境亦有人發起恢復民團以資自衛遠北市已有蔡頌堯吳晉雲等着手組織實行云 
　　派兵駐防松滬盧護軍使查得川沙縣境地臨海濱自蔡鎭大刦案發生後人心不免驚惶故特抽調陸軍第十師步兵十九旅三十八團第二營中之一排共四十二名於前日渡浦開赴川城駐紥以資鎭攝 
[信局船被刦案近聞]  
滬南日生寳順兩信局信船在浦東尖口廟地方遇盜搶刦殺斃舟子高念五一案雖經江蘇水警將嫌疑犯獲解而眞盜迄未破獲茲悉駐紥大團鎭水警日前又在李家橋地方緝獲無賴鍾阿渭一名押解閔行經沈專署長研訊供出同夥吳劍章紀洪生當即將吳紀二人拘訊似是眞盜惟贓物尙未抄獲當即備文將鍾等三人移解南匯縣署經杜知事審問均供不承認刻聞吳劍章一名已由三墩紳董保出其鍾紀二人尙覊留押所云 
[十人同入法網]  
昨日下午四區四分所探警拿獲途刦未成之盜匪李老二蔡香雲張寳生施阿三張阿桂胡子生許鳳祥吳康强路寶金劉松泉等十名抄出手槍三枝解經閘北司法科訊問一過用小火輪押解淞滬警察廳司法科訊辦 
[拘獲張效曾三誌]  
天津惠東銀公司賬房張效曾私捲財政部頒發之國庫券計銀十八萬元潛逃來滬已由淞滬警廳偵探李鴻强拿獲解廳押辦兩誌前報茲悉張效曾被捕時將一千元之鈔票行賄於該探希圖脱逃當經該探拒絶徐廳長得悉後頗爲嘉奬以該探偵緝張效曾迄今二月有餘購線訪拿所費甚巨自應奬賞且查直隸財政廳來文原有懸賞二千元飭緝等語今旣獲案應請直省財政廳迅將賞洋籌解來滬以便核給而示鼓勵昨巳備文咨請該廳核辦矣 
[新審廳長接任之布告]  
新任代理上海地方審判廳廳長邱祖藩昨發第一號布告云照得本代理廳長於本年一月十一日奉江蘇高等審判廳訓令開案奉司法部本年一月七日第九號訓令開上年十二月二十四日部令陸守經應行𢌞避本籍遺缺派張允同署理同日又發部令派陸守經署甘肅高等審判廳推事各等因均經令行在案除由部飭令張允同迅赴滬任外仰該廳長迅即遴員先行代理該缺並催陸守經即日起程來京勿延此令等因奉此除另令上海地方審判廳廳長陸守經遵照即日妥爲交代迅速入京外新任該廳廳長張允同現在尙未到任合行先派本廳刑庭庭長前往代理仰速赴滬接收勿延此令等因奉此本代理廳長業於本月十六日接印任事除呈報及分行外合亟布告仰本廳管轄區域内各訴訟人等一體知悉特此布告 
[旅甯皖人電爭加賦]  
旅滬全皖同鄕會接旅甯皖同鄕函言近爲加賦案又致北京參衆兩院一電曰皖省議會違反民意議决鹽斤加價曁一五加税仍舊續徵警備隊加徵七分三案敝省原籍人民懾於淫威莫敢聲訴紛向各省埠同鄕泣求援救經旅外紳商迭電府院維持慘痛哀號貴院應知大概頃聞指派議員業將續徵案向貴會請留爲外銷喪心病狂莫此爲甚貴院爲全國人民代表務請哀矜皖民拒不受理則全皖三千萬人民世世子孫永感戴之矣北向哀鳴伏乞矜鑒旅寗皖省紳商蘇錫岱胡翔林桂殿華江鈞蘇民生洪壽琛等全體同叩 
[兩路近事彙紀]  
　　滬寗鐵路車務處以陰曆元旦辦事員司應各放假一天所有來往列車除特别快車（即通車）及夜車兩班仍照常開駛外餘均停開並擬加多特别快車客座以免擁擠又以元旦爲中國令節適值星期六應自元旦起發行星期來回票以示優待旅客之意聞已通告各站遵照云 
　　滬寗鐵路與津浦聯運後每日所開特别快車即與該路銜接直達京奉所有兩路通車時刻事前經互相接洽以便旅客滬寗路由滬開寗特别快車向來時刻爲上午七時五十分現因津浦更改通車時刻業將該班改遲至上午九時五分而由寧開滬特别快車改早爲上午七時十分到滬後尙可搭乘二時五十分之滬杭快車下午七時餘即可抵杭惟由杭赴寗須在滬一宿將來再加杭滬夜車一班以便直達現正着手籌辦 
　　杭州第四師軍隊需用米糧特派專員來滬前往蕪湖等處採購軍米二千石昨日該押運員徐永祥持陸軍部護照並半價券前赴滬寗杭甬兩路管理局呈騐當經該路局長核准立飭兩路車務總管轉飭各該起運站預配車輛裝運此項軍米於昨日（十六日）由滬寗鐵路分裝鐵蓬車七輛當於上午分掛由滬杭甬鐵路貨車前往浙江云 
　　嘉善爲浙中巨埠至今尙未設有電燈廠近由該處紳商集股開辦已由上海購辦發電機件一架分裝大小木箱十餘箱向滬杭甬鐵路公益轉運公司承運已由該轉運公司向該路報裝昨日（十六日）上海南站共裝三十噸平車一輛於下午四時所開嘉興區間車掛出聞到站時該電燈公司已預先派人在站待卸云 
[吳淞救火會來往函稿]  
吳淞救火會致寳山縣張知事函云縣長鈞鑒敬陳者竊吾淞商業日漸殷繁市房對峙闄闠相連地方雖有水龍等具而於消防救護之法素不講求是以每遇火警動至燎原　歲浩刧元氣未復而今秋又遭回祿財產損失幾加數倍同人等利害切身思患預防爰集同志組織火會公訂會章籌集欵項業經購定新式火龍陸續添配應用救火器具一切辦法悉採上海南市閘北各火會成規參以本地情形斟酌損益惟是創辦伊始籌欵維艱持久經常端資規劃用敢合詞陳明改良火政組織火會緣由仰祈仁長俯賜維持一俟照章舉定會長職員等再行備文呈請備案以維善政所有募捐緣啓草定會章等先行送呈鈞鑒伏乞訓示俾便進行實紉公誼吳淞救火會張曾階顧桐谢藹光夏同慶張文錦印書畦孫汝俊繆恭寅朱治俞惟珏董鳳飛張瑞康等全體發起人贊成人公啓 
張知事答函云逕復者日前展誦大函並會章緣啓聆悉種切查貴鎭迭患火災正嘅火政不修以致燎原莫遏今得諸君子鑒於往事毅力改良會章亦極周密妥洽從此禦患澹災收效甚捷敝人忝司民牧敢不竭力維持除俟呈報成立再行轉呈備案外合先復鳴佩忱張允高謹啓 
[限制菜場濫發執照]  
滬北工巡捐局昨出佈告云照得滬北市面現已陸續設立菜場所有肩挑小販應令一律入場貿易由菜場公司編列攤位給發執照以便稽查若菜場以内不以攤位爲限於場外濫發執照即係違背章程且於設立菜場用意大相背謬茲查得東方公司菜場等往往在場外濫發執照致照内號數塡至數百張之多殊於市政極有妨碍亟應重申禁令以杜流弊爲此佈告滬北各菜場一體知悉嗣後招攬菜擔須以攤位爲限如有在場外濫發執照任其沿途兜售一經覺察定將該菜場從嚴懲罰以爲違章者戒仰即凛遵母違切切特此佈告 
[青年會徵求會揭曉]  
四川路青年會於前日（十五號）晚八時爲第十一次一届徵求會開幕之期各隊均甚踴躍此次揭曉分數最獲勝利者第一爲安華隊隊長盧緯卿得二三一二分第二爲江天隊隊長周憲章得二一五二分第三爲廣大隊隊長劉錫基得二○六九分第四爲江華隊隊長聶雲台得一三三○分第五爲新銘隊隊長聶管臣得一二三六分第六爲新寗紹隊隊長吳藴齋得一一一一分第七爲廣利隊隊長袁履登得六一○分第九爲新濟隊隊長林幼誠得五四六分第十爲南京隊隊長西人勞勃斯君（譯音）得三○○分十隊合共總分數得一二七七六分 
[各學校近事一東]  
　　震旦大學呂班路震旦大學院醫科二年生學位第一期考試吾國政府派遣屈桂庭博士即瓦德博士法政府亦委貝熙業博士來滬主考等情略誌前報茲悉屈貝兩博士於十一日偕同來滬十三日起舉行面試共分二日第一日上午人體解剖下午解剖學及胎生學第二日上午生理學及組織學下午至醫院考小手術及臨證學初步每次進場各學生先行抽　挨定次序再拈取試題以十分鐘出外思索由　學博士赫爾福監視十分鐘後重行入場以二十五分鐘爲面試時期此種學位考試情形爲歐洲現行程式該院長姚博士因鄭重起見特請法領事前往監試并令各班學生進場參觀以昭信實現在考試已於十四日蕆事准於十八日上午分給文憑行修業式禮屈貝兩博士因有要公未便久稽業已回京覆命此次得文憑者共有胡廷　朱森基宋谷冰陳培基賈西亞五人云 
　　第二師範尙文門内省立第二師範學校共有學生三百五十人定古曆二十二寒假來正十三開學其附屬一二部學生四百餘人主任爲楊聘漁定二十一休課明正十二始業 
　　麥倫書院該院定於陽曆一月二十二日（禮拜三）午後舉行年假禮請柯福君主　省教育會余日章君演説先於四點鐘在膳堂茶點五點鐘行禮給發奬憑 
　　圖　美衛學校西門外圖畫美術學校於昨日（十六日）行寒假休業式由校長敎務長致訓詞略謂美爲吾人这天性諸生來此求學宜處處從美字上着想吾國敎育現頗注重美育欲灌輸美育宜先提倡美術圖畫尤爲美術上之基本學術云云繼由校長給奬而散 
　　潮惠小學南市　馬路新碼頭潮惠高等小學現有學生二百數十人定本月十七日放假明正十六開學 
　　聖保羅學校北四川路白保羅路聖保羅學校昨日寒假由校長陳繼鐸演説勉勵學生於假期内勤力修學切勿荒疎並定陽曆二月十五號開學 
　　聖經學校青年會德育會聖經學校前日（十五日）行寒假休業禮有畢業者即給以證書並附奬品經該部幹事鈕立卿報告今歲經遇情形及其成績並請余日章演講末以幻燈映全川風景藉助餘興 
　　英法夜社乍浦路英法夜社定於古曆本月二十四日晚七時行年假休業是晚並有演説幻衛詼諧等遊戲並定己未正月初七日晚開學聞該社社長鮑俊德明年擬添聘愛哇茶利擔任會話掘姆司擔任籌記該社并能薦送諸生入聖芳濟及昌世中學肄業云 
　　育英學校法租界巨籍達路育英國民義務學校爲陸鐵華女士創辦已届三載實行貧民敎育遠道就學者頗多現定於陽曆一月二十五日放寒假來春正月十七日開學 
　　商業夜校南市青年普益社附設之商業夜校訂於十六日晚六時半在該校大堂發給畢業文憑並請實業學校理化學士沈惠元演説業已束邀中西人士觀禮 
[社會童子團重行組織]  
南市青年普益社社會童子團前由楊家堃等發起組織頗著成效後因楊君有金陵之遊停辦數月茲聞該社辦事員李克昌因鑒於童子之易受人不道德之引誘深以此團之停辦爲可惜業惢邀集二三同志重行組織現正在進行聞已訂於陰曆本月二十二日開成立會有志童子　速報名 
[令報監所辦理情形]  
上海地方檢察廳昨接江蘇高等檢察廳訓令云奉司法部令查新舊監所迭經本部飭令將辦理情形詳細具報在案惟是五國監所方事改進情形旣歷時而異則考查自不厭求詳即如各新舊監所經費曁收犯人數各大端關係至爲重要倘無確實報告何以資綜核而便措施茲特擬定監所事項報告大綱令仰該檢廳長按照所開各項詳晰調查限一月三十日以前造報到部獄政所關切勿延忽云云 
[挑夫猝斃請求免騐]  
在十六舖輪埠爲野鷄挑夫之通州人沈全年二十八歲住居　馬路仁安里某姓車寓内本月初六日不知如何在碼頭上與其同類因爭扛貨物口角打架經人解散後沈回寓忽染病症醫治無效遽於前日午後二時病斃爲崗警查知報由第一區警察署立飭十六舖地甲報請地方檢察廳由林檢察長委李檢察官會同毛檢騐員於昨日午後五句鐘時蒞場相騐先由地甲禀明前情旋由尸弟沈珍投稱死者爲胞兄家中尙有妻子此次胞兄如何身死倉卒間未得聞知惟請求免騐自願備棺收殮李檢察官准予免騐着即取具切結呈案備查回廳時已薄暮矣 
[婢女呑服烟灰自盡]  
貴州路三十號門牌毛玉書家之十四歲婢女雲蘭前晚不知因何背人呑服鴉片烟灰自盡經毛察悉報捕送醫院醫治無效旋即斃命當由捕房派探將屍舁入斐倫路騐屍所報請公共公廨王襄讞與美丁副領事於昨午蒞所檢騐得雲蘭生前委係呑服烟灰身死當即飭承塡明屍格復升公案即據包探湯榮生投案禀明將雲蘭車送仁濟醫院醫治無效斃命情形並據毛之傭婦宋林氏投稱我昨日囑雲蘭泡水不允當時互相爭執數語云云又據毛玉書投案聲稱向業醫生死者係於去年九月間至我家爲婢其平日性情異常固執昨與宋媽口角後至我面前啼哭當見其面色改變向之詰問始悉已呑烟灰故即報捕將其送院醫治我遂出診未幾返庽得悉雲蘭身死云云又據見證陳嗣伯投稱在毛處爲掛號昨日雲蘭服毒後我去報捕將其車送醫院等語中西官得供會商之下判雲蘭屍體交毛玉書具結領回棺殮惟其身故有無别情候下禮拜四訊明再核 
[控訴誘拐女兒]  
住居虹口鄧脱路之十八號門牌紹興婦人徐王氏偕證金袁氏指控本地婦人鈕孟氏串同祟明婦人張劉氏於本月六號將伊十九歲女兒徐阿秋誘拐藏匿等情昨晨由探將孟劉兩氏拘解公共公堂請究即據原告徐王氏投稱女兒阿秋向在南洋香烟公司做工是日午後被告張劉氏來家叙談後即同阿秋出外至深夜不見歸家急即探問被告住處前往找尋詎氏一味推諉是以幸捕拘究質之被告鈕孟氏供與原告母女均不相識惟張劉氏則知其底藴等語詰之張劉氏供與阿秋同廠工作認識是日午後往借廠中工牌據阿秋聲稱伊與同鄉人俞成增已私訂終身業經　孕六個月詎被其母所知迫 
 
 
 

Page 11

 
 
令服　墜胎致母女時相吵閙現在偕同潛回原籍等語李襄讞得供商之美思副領事判孟劉兩氏各交五十元人洋並保候移提人證到堂於下禮拜四再訊 
[嚇詐拐騙之押儆]  
年將成丁之通州人邢漢臣與弟漢儀向在蘇州某織廠學藝近因家中有事由父函招回籍於前日同乘滬寗火車來申以便趁輪返通詎下車後行至界路被山東人李振山攔住指邢等係在某處逃遁來滬業經該處來電通緝迫令將所有衣服銀洋交給與彼並稱同往軍營請示發落行至北四川路邢等見二百二十七號華捕迎面而來遂大聲喊訴當由該捕將李拘入捕房昨解公共公堂經中西官訊悉前情以李嚇詐拐　人財判發押西牢一月以儆 
[無心失火之科罰]  
廣西路二百零三號門牌聚興野味店失愼延燒比鄰長源麵館等樓面等情已紀前報昨晨老閘捕房派探顧阿根將肇禍之店夥鈕順卿傳至公共公堂經王襄讞會同美丁副領事訊據一百八十四號西探開納與華探顧阿根上堂禀明調查被告確係潑翻火油燈肇禍請爲訊究詰之鈕順卿供稱是日天未黎明我起身急欲大便燃點火油燈安置檯上不愼潑翻倒下遺火於黃籃荷萊堆上致肇火災請求寛宥中西官得供姑念被告無心失火從寛判罰洋一百元充公以儆 
[攫取女子金飾]  
匪類張阿桂前日在雲南路會樂里曰攖取女子楊三寳金圈一副金戒一隻圖逃被包探湯榮生追獲連贓帶入捕房昨解公共公堂經中西官訊實判張押西牢一年期滿逐出租界贓給原告領去 
[賣鴉片人因驚跌斃]  
虹口東有恒路武林里二千零十七號門牌向在小菜塲擺設肉攤之孫才卿近在家中私設烟具容人開燈吸食鴉片被哈爾濱捕房八十六號西探鄧偵知率同華探密往查拿詎孫正在烟榻吸烟陡聞西探到來驚慌無措忽然仆地迨其家人上前扶起察視業已氣絶該西探因事關人命立即據情回禀捕頭派捕將尸舁入斐倫路騐屍所昨晨報請公共公廨李襄讞會同英包副領事蒞所檢騐之下塡明屍格升座公案命將一千人證帶案先由西探鄧禀明當時死者跌斃情形繼據見證方瑞卿李阿三等投案訴稱被告受驚跌仆於地頭額悞觸於石以致因傷身死云云中西官得供會商之下遂在騐訊單上簽判騐得已死孫才卿生前確係因跌致斃且據各見證到堂供明其尸應由尸妻孫邱氏具結領回棺殮 
[控訴收受竊贓之辯論]  
公共租界鳥利文洋行於上年陽曆十二月二十三號被贓竊去價值數千元之貨物當即報捕查緝日前有陳餘豐將此項贓物持至該行銷售爲該行執事龑士林查悉報捕向詢據陳稱此項物件係振興號主吳南甫托伊代銷故由捕房探捕將吳拘獲帶入捕房後因該行係屬法商故於昨日傳解法公堂請究先據該行洋人上堂禀明失竊情形繼據該行執事龑士林稱陳餘豐實係商人朋友日前陳持此項贓物來時稱係吳南甫托伊銷售並囑伊須售客帮切不可銷與本埠同業故報捕將吳拘案是實吳南甫供此項貨物實於舊曆十一月間有素識之張九臯持來抖售商人不知賊贓故敢收下由張開有發票兩紙呈鑒當時商人向訽據張九臯稱此項貨物係在漢口地方拍來後托朋友陳樹華（即陳餘豐）代銷惟並未有令其銷與客帮之語現張住居楊樹浦洽源號内是實並延達商律師代辯稱吳係生意人甚爲規矩如有意收受賊贓則敝律師决不能代爲辯論又據公共租界中西包探上堂禀明查得楊樹浦地方雖有其店並無其人請核中西官判吳交尋常保出外聽候傳陳餘豐到案再訊 
[烟紙店主不認起火]  
前晚法租界後新街口火警焚燬高生大烟紙店一枝春茶樓等房屋三幢嗣後捕房飭探查得高生大保有火險銀一千五百兩故將該店主拘入捕房候究等情已誌前報昨將一干人傳解法公堂請訊詰之高生大主高慶壽供是晚二點餘時火係隔壁房客根生家所起現根生逃往何處不得而知中西讞員判各退去候飭提根生到案再行訊辦 
[身帶烟土嗎啡被獲]  
王錦堂昨由北市購得嗎啡二兩四錢又烟土二兩二錢行至南市擬乘大和輪船前往崇海等處當爲水巡隊查獲人證立送地檢廳下午經檢竂官預審之下判令收押烟土與嗎啡存案候燬 
[小工算賬之兇劇]  
小工徐金生張文泉昨午在浦東爛泥渡結算工賬口角起釁張取利刃將徐之左肩等處戵傷流血嗣由巡警將雙方拘送三區移送地方廳經檢察官訊供之下判徐發堂醫治張收押候辦 
[縣署批示兩則]  
梁應綿爲呈送會奉懇請立案由來呈未貼印花税應即補繳來署再行查核仰即知照 
陳鍾彝爲設立支店請註册給照由呈悉開具事項核與商業註册規則尙無不合應准註册給照並候依法公告可也此批註册費銀三元存 
[誌謝]  
昨承商務印書館贈第六卷第一號學生雜誌一册謝謝雜評二 
[在法僑工回國（庸）]  
我國對德奥宣戰而參戰處軍隊之組織乃在德奥完全降伏以後故數吾國參戰之成績所盡力於協約者不得不首推在戰地之華工蓋幸有此間接効忠戰事之僑工而我國參戰之事業始爲不虚今在法僑工同胞已有一批遄回祖國吾人歡迎之餘覺朝野士夫侈述其參戰之功者對此殊多愧色也 
自由談 
老申報 
[再論均分鴉片之利（下）]  
（見光緒元年八月初四日） 
至於販賣鴉片者每擔在上海總可售銀四百五十兩上下除兩國應繳銀三百四十五兩外販賣者總可得銀百兩上下再除水脚用度之外多可得利二分至少亦可得利一分且此物從未聞有滯銷之日人安得不趨之如鶩也故本館願進芻　之言望中國善與英國商議令印度少減其收俾中國可以多增其釐以補益絲茶这折耗諒英國亦能允從也且嘗聞印度之地土亦可以栽茶抽絲彼不願業絲茶而仍願業鴉片者可見絲茶之利究不能敵鴉片之利諒印度亦願允從也但中國積習往往畏難苟安益人損己未必肯採而行之也然中國仍然置之度外而任絲茶之利日敝一日鴉片之習年勝一年則銀之流出外洋實無底止也矿惟有少事加釐雖民間之銀日見流出而國家之税不無小補但即令英與印度皆願允從而中國之徵收亦宜妥籌善法否則徒有加增之名仍無其實請細查歷年所收鴉片税釐之數當亦恍然矣故深願操通商之政者有以變通而更改也 
新拾遺 
[紀陽曆之起原] [  箴]  
本月十四日爲俄國新年元旦日而翌日俄人仍作爲一月十五日俾與世界之年曆得相一致俄國之以格里哥里曆代巨里曷曆雖已歷半年許但至今始正式實行耳按巨里曷歷創始於耶穌紀元前一世紀今旣廢除世界又將少一遺傳物矣考此曆之頒行實有政治作用蓋羅馬王巨里曷凱撒爲延長縣知事之任期及促速每年之選舉起見廢除陰曆及大小建之制改用陽曆每年定爲三百六十五日又四分之一其零餘於每四年補足之此曆於紀元前四十六年一月一日頒行但核算未盡準確且補零之際推移漸訛故至紀元後三百二十五年尼斯會議時晝夜平分點應見於三月二十五日者而於二十一日巳見之延至一千五百八十二年羅馬敎皇格里哥里斯加矯正蓋於曆中删除十日使晝夜平分點歸於原位且將補日之法稍加修改乃成今日通行之陽曆格里哥里曆最先通行於西班牙葡萄牙兩國及意大利之一部分而羅馬旋亦施行之同年十二月法國亦加採用翌年日耳曼之天主教各邦相繼步諸國後塵日耳曼之耶穌教各邦則仍遵行舊曆直至一千七百年里琴斯堡國會下令之後始改用一種新制藉天文家之推算以得各節日雖殊準確但尋覺有種種不便故至一千七百七十四年從晉魯士王之命廢去此制而用普通所行之曆旣而丹麥瑞與兩國亦先後襲行英國久欲採用新曆而一般固執之輩反對甚力致難實行旣而漸覺與歐洲餘國異其年曆之不便卒於一千七百五十年由國會通過採用新曆之法案當時新舊曆相差十一日故乃於一千七百五十二年九月二日下令布告全國翌日應作爲九月十四日而英民之反對者仍不乏人有携旗號大書（還我所奪我生之十二日）者此可見改革習慣之匪易也 
小説 
[私兒瀝血記（三）] [  朱鴛]  
格露心中初不以囚自鄙作古武士之擐甲狀亦甚雄悍入獄後箕踞至暝旣而沉沉入夜午獄中燈色慘厲衆囚　臥萬影皆沈鐵索時響間以創呻與鼻息之聲月絲穿鐵窗而入凄清如鬼境牆外有警卒荷槍盤散革履觸地聲察察然尖風過處微引市𢋨車馬之音格露闷極數馬蹄聲爲遺然輒錯亂又微呼曰伯伯又呼曰我已死之阿母呼阿母時以襟角親口不忍即釋此時有老獄卒挾燈至徧視諸囚最後及格露老獄卒本侏儒年事旣高下體之力不能勝上體之重故自背而肩而頭而顱皆傾向前而自遠望之如古時之弓幹毛髮怒生雖點微霜猶垂垂於耳隙下與　髯渾合其勢力充暢實欲掩尊容之全部老獄卒自恐人而似獸也日飮紅酒以抵之鼻官得酒力赭而且巨兩目倚鼻官餘勢瞵瞵其上衣厚呢之衣舊而且黯想老獄卒製此衣時猶當少壯偉碩如此衣今旣老且　此衣遂空空洞洞如風菱之殻行時尤大張至格露前以燈射格露面忽爾微喟曰孺子也亦至此耶格露大感念爾輩自官吏以至隷役日以治囚爲職業苟人人不犯法安需刑章爾輩且失所衣食是衆囚不惜受苦以養爾輩也而衆囚受報乃若是爾老孺子豈明白者乃善視我格露思而不語老獄卒被酒恒喜劇談即坐格露旁探囊中酒瓶吸之語格露曰孺子供狀我聞之矣格露曰聞之如何老獄卒曰我爲孺子惜耳孺子但言彼挾未嘗爲殺人之事則何至於處死格露曰死亦無害但辜伯伯之望耳老獄卒歎曰爾猶念伯伯耶不念爾眼前之苦惱均爾伯伯陶鎔以成者活爾之恩不足蓋誘爾之戾假使孺子死於母亡無靠時以清白之魂見天帝必得善狀今被萬惡而死天帝必不容堕爾萬仭矣格露哂曰然則天帝不暴己罪焉能罪我天旣生人何以别公私旣以私生爲可鄙何以生不憸之人以生私生罪在生私生之人與兒何尤是堕我於萬苦者天也老獄卒又歎曰孺子可憐乃爲奇論歎時有涙點緣髯而下格露不識爲酒渴也以爲悲已不期掩面而泣老獄卒又出瓶傾紅酒於喉中推格露曰孺子乎老夫少年多故悲極恒泣叩之醫生謂治泣之　厥有紅酒試之果騐綜計之平生所進酒匯之可爲蘇彝士河一支流苟不得此酒則眼涙淌出亦同此數出入相抵此優於彼也故日以獄俸換酒無所顧惜孺子母泣試以此酒愈之格露搖首以示不欲老獄卒曰汝母死時曾否告汝以汝父消息死耶則其人已受罪於天庭生耶必能跡得其人茲孺子不能出此獄抑且至死勢難窮此寃由老夫性　最憤此輩旣無行以觸國憲復飄逸以棄生兒滅絶人道莫此爲甚孺子脱有記憶請以語老夫爾雖不測我將跡得其人 
[自由談之自由談] [  元]  
西國賀年每有用支票式者近國人亦競相效尤上標　票照付某君幸福三百六十五日正此致萬國幸福銀行照付字樣竊謂用此票作賀束每歲不可偶斷否則受票人之幸福反只限於三百六十五日豈非大違預祝壽考之旨乎 
 
 
 

Page 12

 
 
   
 
