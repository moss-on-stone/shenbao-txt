# 1920 - 51 - 4916888

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[日本衆議院解散（冷）]  
　　據京電及路透電日本衆議院爲運動普通選舉故致被解散夫日本議會之被解散固數數見之矣雖然如此次之突然而發誠有如日本各報所謂創見而駭聞者日議院此次之解散據日政府所稱恐危險思想之侵入也又謂將以普通選舉之可否訴諸國民之眞意也雖然余則以爲此乃新舊思想交替之時必不能免之强壓行動然而日本人民豈猶是數年以前之日本人民哉恐亦因兹多事矣 
 
 

Page 5

 
 
   
 
 

Page 6

 
 
[命令]  
　　二月二十五日大總統令任命胡翊儒爲察哈爾暫編陸軍第一混成旅旅長此令 
又令任命譚慶林爲察哈爾暫編陸軍第一混成旅步兵第一團團長孫煥章爲步兵等二團團長此令 
又令陸軍總長靳雲鵬呈請任命萬鶴鳴爲察哈爾暫編陸軍第一混成旅步兵第一團第一營營長劉玉標爲第二營營長胡東溪爲第三營營長劉永修爲步兵第二團第一營營長陳孝兵爲第二營營長王樸爲第三營營長黄璽爲騎兵第一營營長王敬紳爲砲兵第一營營長均照准此令又令陸軍總長靳雲鵬呈請任命普齡爲陸軍第二十八師步兵第五十五旅少校副官應照准此令 
又令内務總長田文烈呈准浙江省長齊耀珊咨嘉興縣知事袁慶萱象山縣知事張鵬霄試署平湖縣知事李新益久經離任請予免職均照准此令 
　　補二月二十日大總統令陸軍總長靳雲鵬呈請任命王慶榮爲陸軍第五師步兵第十九團團附柳長清爲第二營營長趙連陞爲步兵第十九旅少校副官均照准此令 
又令權量晋給二等大綬寶光嘉禾章水鈞韶給予三等寳光嘉禾章此令 
又令孫多鈺晉給二等嘉禾章俞人鳳程世濟徐翔柯棻均給予三等嘉禾章謝學瀛温德章虞愚吳珣均給予四等嘉禾章此令 
又令籐根壽吉給予四等嘉禾章此令 
[專電]  
　　北京電督團主張先統一南北再進行中日交涉將有通電發表此意見（二十六日下午三鐘） 
　　北京電八省督軍同盟内容（一）維持現狀鞏固中樞（二）壓止局部衝突（三）取聯防形式不設同盟機關 
（二十六日下午三鐘） 
　　北京電外長擬胡維德調任 
（二十六日下午三鐘） 
　　北京電閩案訂下星期五開議聞撤領可辦到（二十六日下午三鐘） 
　　北京電莊璟珂升駐日使將提交新國會求同意（二十六日下午三鐘） 
　　北京電京校宿舍電話仍在禁例（二十六日下午三鐘） 
　　北京電徐爲敷衍新國會允三月朔偕靳到衆院行開會式 
（二十六日下午三鐘） 
　　北京電農部將發行有奬實業劵售額先定五百萬（二十六日下午三鐘） 
　　北京電徐贈外陸匾額一方文曰周知四國（二十六日下午三鐘） 
　　北京電閣議决派王瑚充甘肅全省禁烟察勘員（二十六日下午三鐘） 
　　北京電徐樹錚編制外蒙警察庫倫額設一千烏恰等處各五百名　　北京電意國飛機團將來京參陸海交四部定在參部大樓并會歡迎（二十六日下午三鐘） 
　　北京電東京消息日衆議院昨日（二十六）已被政府解散（二十七日下午三鐘） 
　　北京電黑督電謝米諾夫派隊赴滿洲晨將監内俄犯五十餘名解往大烏里訊辦又電謝氏部下軍隊紛紛改裝潛入東路沿線界内已飭護路各軍嚴防（二十六日下午三鐘） 
　　北京電劉存厚電奉令謂厚部種烟究竟何人在何地未蒙確指無從查考至設立糧務局係係歸各縣知事監督籌欵以撥給厚部及秦軍餉有案可稽至謂厚設立銀行更屬不實（二十六日下午三鐘） 
　　北京電參部員薪欠發六個月廕昌謂陸錦辦事糊塗陸謂財部無錢奈何請老師辦理負氣赴津 
（二十六日下午三鐘） 
[各通信社電]  
　　北京電外交委員會條陳政府請撇開德約駁回通牒再與日直接交涉當局頗贊許在研究中 
　　北京電留日學生電政府角以莊景珂升公使 
　　北京電西林電謂張敬堯派楊澤藩進兵永福龍桑希電飭該軍撤回 
　　北京電卾督電陳魯案意見先正式謝絶直接始與與非正式談判仍可付國際聯盟 
　　北京電魯省長呈衍聖公孔令貽妾遺腹舉男請承襲 
　　北京電農部有奬實業劵派陳承修等籌辦（以上二十七日）以上中華通信社電 
　　北京電外長定提胡維德農商擬李盛鐸張弧亦正運動敎育徐意仍屬蔡儒楷 
　　北京電院部電津濟滬各官署英使朱爾典下星期内取道上海回國準備招待保護 
　　北京電參衆兩院三月一日開會議員已紛紛報到王揖唐决不來京 
　　北京電内部遵閣議將委派陜閩兩省查烟員分往察勘 
　　北京電政府聲言京漢餘利已作交通公債擔保謡傳抵借日欵萬不足信 
　　北京電交通公債三千萬元已通過閣議實收九五息八釐聞此間銀行及政界要人均願認購 
　　北京電許蘭洲銜命即日回陜調和劉存厚劉鎭華之龃龉 
　　北京電方樞電告二十七日到京純係私事約旬日仍旋滬 
　　北京電哈爾濱電謝米諾夫敗離赤塔新黨勢力大熾各國有與新黨聯絡意日本對俄態度亦變 
　　北京電京津舊議員以廣州憲會難再成立又主恢復六年制憲在南京開會 
　　北京電王印川長豫已發表（以上二十七日） 
以上中孚通信社電 
[公電]  
　　汴人爲趙倜帮忙電近聞有人到處傳佈河南督軍兼省長趙公劣跡多端不勝驚訝查趙公督豫有年軍民愛戴　閻安堵有目共見有耳共聞近時對於政治力圖刷新設吏治調查所育才館創建勸業場貧民工廠多處推廣半日學校通俗講演且有籌備嵩岳大學及博物館圖書館之計劃事實具在成蹟昭然即如所稱强用紙幣一節亦係財政廳爲發展官錢營業維持紙幣信用起見完糧納稅一律行使商民方稱便利何得以此爲趙公罪顯係奸人有意誣衊圖惑觀聽藉達其攻奪權利攫取地位之目的人心險詐可爲浩歎趙公温厚恬淡犯而不校但是非顚倒吾人實代不平特述眞相以待公論而彰直道河南自治促進會等十七團體同叩 
　　成都熊楊通電山東問題我國絶無與日本直接交涉之理昨已由克武於篠日電請諸公貫澈拒簽德約本旨一致主張駁回日牒拒絶直接交涉用副民意而救危亡計邀照察兹據四川全省學生聯合會曁成都商學聯合會先後請願電爭魯閩兩案並電北京釋放被拘學生等情前來查學生曾否被拘已否釋放遠道傳聞難明眞相如果尚在拘囚自應早予釋放至魯閩兩案關係國權至鉅各方文電紛馳羣情日益憤慨民氣激昂至此外交當局正可倚爲後盾若再依違淟涊國且不國萬乞諸公尊重民意毅力主持一　國　臨電無任懇盼之至熊克武楊庶堪叩敬印 
[里昂無線電（）]  
　　二十六日巴黎電小巴黎人報倫敦訪員探悉昨日倫敦大會復提述前所視爲解决之事件如小亞細亞將來治制與土耳其疆界之類高等議會議决凡臨時所定之决議非至對土和約能全宣布時概不發表今日繼續討論對土和約條欵預料今晚英相喬治氏將在下院宣述該問題 
　　二十六日倫敦電協約國財政大會今日在此開會法國代表爲財政總長瑪爾塞氏所討論者爲滙率問題及出入口貿易地位對匯率之影響並紙幣逾度對滙率之影響 
　　二十六日巴黎電巴黎里昂地中海鐵路宣布罷工該鐵路依照星期二日工業聯合會之决議昨晨停止開車工場及材料處之工人亦均停止工作惟目下仍有火車數輛來往各報載稱政府已籌必要方法保衛公共利益該路運輸糧食至巴黎諸大城不致受有影響 
　　二十六日倫敦電威爾遜總統對亞德里亞問題之第二次牒文已於昨日收到協約國各政治家將於今日討論之 
　　二十六日巴黎電法總理米勒蘭氏今晨由倫敦回巴黎 
　　二十六日巴黎電衆議院開始討論召集一九二○年級兵士入伍議案 
[中美新聞社電]  
　　紐墨西哥州電州議會之民主黨議員全體具名致書霍佛氏望其爲民主黨候選總統 
　　大西洋城電州長愛多亞宣言將赴全國民主黨大會預備力爭反對禁酒 
　　科崙勃斯電哈丁氏力主共和黨政綱應有下列各項（一）相當之國防（二）相當之海軍（三）領袖世界飛行事務（四）加增陸軍力爲軍事上之自由訓練（五）取消戰時一切特别法（六）反對工業國有或爲政府所有（七）節省縻費 
世界路透電 
[英議員之軍事演說]  
　　二十三日倫敦電陸軍大臣邱吉爾氏今日午後在下院提出陸軍豫算案謂强逼兵役將於三月三十一日告終和會英　代表曾力求廢除强逼兵役而應者僅徒託空名之德國他如國際聯盟發起人之美國所謂高等政治思想發原地之俄國（衆歡呼而大笑）等仍施行强逼兵役制英國今獨行投効制至本年四月三十日英國將置兵二十二萬人此外尚將有印兵十萬九千人戰前置兵之數則爲十七萬五千人英國因戰爭結果所負臨時與永遠之責任殊爲重大加以世界東部今極不靖巴力斯坦今駐有白兵萬人印兵一萬三千人美沙波太米亞今駐有白兵一萬七千人印兵四萬四千人兩處戍兵均須相機減少但非候對土和約已成仔肩難輕中東時局雖屬不靖但彼仍極樂觀希望於一九二○至一九二一年間將中東戍兵減去半數愛爾蘭於戰前駐兵二萬五千人今將增加萬人豫算案共需經費英金一百二十五兆鎊較戰前大兩倍又四分之一邱吉爾氏主張減陸海軍而增飛行軍如美沙波太米亞地方則擬以飛行軍爲主體而輔以陸海軍又述及發展坦克戰車一節謂最新式之戰車每小時能行二十哩雖車重三十噸而所過道路不爲損壞抵制戰車之利器現亦大有進步近發明榴彈一種能以尋常來福槍射出重創坦克戰車邱吉爾氏繼乃略述陸軍新計畫謂他日設有如一九一四年八月之急變則英國立可出騎兵一師常備兵六師數月之内可出義勇騎兵一師領土兵十四師此後尚有見習士官可以續行編成新兵二十師且可減少中東遠東之戍兵並由内國印度源源遣發援兵殖民地現亦擬就目下絶好之戰材中編成若　師此砃計畫如果告成則英國數年内之兵力綽有餘裕德國於若干年内不能驟强法比兩國均置大軍一旦有事可爲英助故西歐目前暫無危險惟德國兵力或有復振之日或德俄一旦携手則此項計畫必須大加修改者也邱吉爾氏末復切實聲明取銷强逼兵役制者今唯英國而已其兵力將因以有限制又曰吾人嘗以所有之軍隊盡吾人對於帝國之責任他日設有重大事變則吾人必賴海軍飛行軍及時而起而使英國之兵力無敵於戰場此英國前已證明者矣陸軍豫算案已以二百十五票對五十二票通過 
[美議院之海軍計劃]  
　　二十五日華盛頓電衆議院海軍委員會今日考慮發展太平洋艦隊問題其計畫中有設供數艦隊用之海軍船廠及海軍根據地等舉海軍大將派克氏提出珠港及浦格特松特新海軍船廠預算案計需費約美金洋三百萬元並請撥一百五十萬元在開列福尼亞州桑披特羅設潛艇根據地撥一百萬元在華盛頓州安吉爾斯港設潛艇驅逐艦根據地撥一千萬元在舊金山港設修理巨艦工廠此舉須需五千萬元始能完備派克氏請海軍總長台尼爾斯氏於明日在國會提出太平洋海軍政策問題 
[美國與和約之關係]  
　　二十一日華盛頓電和約自去年十一月間停議後今日復由參議院開議希志柯克氏提議修改共和黨之保留案俾美國聲明退出國際聯盟會須由國會兩院協同决議該動議爲三十八票對二十六票打銷參議院後又以四十五票對二十票重行通過保留案衆意希志柯克氏動議之失敗將令和約停頓更將加甚 
　　二十三日華盛頓電昨日參議院以四十五票對二十票重行採納共和黨所提出關於美國退出國際聯盟事之和約保留案前反對和約諸保留案之民主黨議員今有四人亦投贊成票 
[英國輿論與君士坦丁]  
　　二十二日倫敦電今日敎堂講道者多以弗奪土耳其之君士坦丁爲宣講題著名講道者美葉博士謂今宜以待遇羅馬敎皇政策施諸上皇卽奪其在歐之政權僅許其留居君士坦丁充回敎之敎主則歐洲和平可免常有隱患君士坦丁作爲宗敎之京城回敎徒必能滿意云 
[太平洋路透電]  
　　二十六日海參崴電日員出示謂日兵之由阿穆爾州撤退者將暫駐濱海州州議會致文日員懇請直接取道海參崴退走以安俄民之心 
　　二十六日海參崴電公賣漁業已展緩實行日本商行數家頗與此事有關州議會通告日領事謂現爭論出售之條件數欵 
　　二十六日海參崴電貴州號輪船載第一批里特倫兵回國定期二月二十四日啓椗爲州議會扣留因船中載有茶葉四百噸爲俄國商行之産州議會並告英領事謂必先將茶葉卸下始允放行英國陸軍委員團擬將不能在此出售之材料裝運出口州議會不肯發給執照 
　　二十六日東京電今日午後國會討論普選舉議案時國會附近各街道爲之人滿希圖示威爲大批警察所阻首相原敬旋在國會宣稱政府决計將普選舉問題訴諸國民於是國會即停止辯論 
　　二十六日東京電國會已解散 
　　二十三日倫敦電白萊斯子爵及哇考倫氏等發起反對以君士坦丁交還血汚之土政府各報皆載有大廣告懇請工黨及公衆贊助現議將此抗議提交國會 
國外要聞 
[佑尼干氏論美國與和約]  
　　中美新聞社譯大陸報載佑尼干氏論文云威爾遜總统致傑克遜紀念會之公函中有云關於此重要問題「指和約與國際聯盟約章之應否批准」吾美國人民之意見如何若尚有可疑者則有一最簡便之支卽於下届選舉中將此問題交全國投票人决斷之是也而於同函中又云彼對於人民之意見毫無可疑人民確以爲和約應加批准按欲知人民對於此重要問題之心理自應直接求國民之公决惟總統雖指出此方法實則並不贊成之於其言外之意可見也當和約咨送參議院時參議員洛奇與其同志揚言將以此事於下屆選舉中求國民公决今威總統此項說詞顯係對洛奇等而發以示弗懼之意記者雖爲民主黨對於白利安氏並無政治上之關係但頗贊成白氏之說白氏謂依照憲法美國與他國締結條約問題參議獨有决斷之權憲法中並無一語許參議院解除此項職任故參院應盡其憲法上之天職處置和約問題倘視爲不能滿意則竟全部打消之或則修正之不必另取他法也當美國憲法未成之前一切行政依據一種聯邦條件所有與外國訂約之權全在國會當時並無行政部故權限統一而不分惟現在則締約之權分授於行政與立法兩部先由總統議約再交參院批准今總統正照其責任行事彼送和約於參院時聲稱據彼之意此約係目下可以做到之最佳事迄今彼未改其初衷而參院不表同意亦不爲最後之行動使此大事中途停頓實無理由總統在和會中曾明白表示彼僅在憲法之範圍内從事議約而參議員洛奇等則謂其踰越權限遂引起一切糾葛然指其越權之處細按之皆不切中於事實又以和約承認日本承受山東之權利將和約擱置然此等權利初未因此而取消向使參議院迅速批准和約國際聯盟因而組成則反可以向日本接洽使彼必允諾將山東歸還於中國又據最近消息參議員洛奇又提出新保留案要求得在中國自由行動此次要求究竟是何意味頗不明瞭惟洛奇氏如明悉中國情形者則當知日本人現正在北京自由行動假使日人此種行動進步不已則一千九百二十年未終之前山東殆必成爲一日本人之省分矣就事實上言之中國在此變遷之世界中其前途實難樂觀少數武人首領盤據北京日以賣國爲事以鞏固一已之利禄雖有先覺者大聲疾呼而一般國民尚昧然於國家之眞危險且彼大聲疾呼者恒在通商口岸從事演說此殊不足以阻止彼賣國者之賣國竊謂愛國青年應赴内地雜在一般人民之中勉告以中國如何被賣彼賣國者爲何人則庶幾能造成一種公共心理足以阻國家之完全破壞也 
[芮恩施博士之中美親善說]  
　　中美新聞社譯美國基督敎科學報云芮恩施博士任北京駐華公使者六年於數月前辭職歸國其人實中國之友也現今有多數國度知國際間口頭親善之不可恃思力保其權利俾不爲彼所謂親善者所得然芮恩施博士則深知中國者也深知中國將來之有望及現今之穩固不足憂彼又深知中國目前之所需及應避之種種危險溯自博士從北京返美以來爲中國故不恤舌敝唇焦力爲辯護對於本國經濟界亦極言投資中國之穩妥因之近來各種對華借款皆有眉目其狀况實較以前爲佳日者在紐約中國學會演說仍及中國問題持論頗爲精闢其開首主要之語即云中國與美國之親善及中國國民之善視美國實爲美國之一種勝注博士繼言今日之最應注意者則此種親善萬不可有所變動非特對美國爲然對於世界他國亦然而中國國民之於政治及國家主義時思效法美國此志亦不容少懈博士又曰美國之人滋欲見中國及俄羅斯極大民族能沿民治主義之軌道日見進步因此二國如能爲民治主義之國則民治主義在全世界中始能安定有知遠東情形者當韙吾斯言也今之中國似已與民治國步步接近數年以還方竭力脫去日本式之專權政治制步驟甚速此四萬萬人之衆已於智識及道德上忽爾覺悟投袂奮起此實爲日本政治家好夢中之魔魔也日本雖欲遏止此種潮流實亦無可設法但自知其於今日之世界將在在受人反對爲今之計惟有使美國失中國之信任友好則或　快意於一時耳日前博士在紐約他處演說亦曾言及此事謂他國之不願見中美親善者方百計離間破壞美國之信用博士所謂他國者果指何國則留心世事者當盡知之（不待言矣雖然今欲梗阻中美之親善其事亦不易爲博士曾言美國之於各國别無野心在中國亦深知之美國並不欲控制中國以增本國之國力卽美國人士之營營於中國者亦僅欲爲中國人効其棉薄令知敎育上及經濟上應付之方亦初無以中國作保護國之意美國政策之與日本相反固已爲世人所共知故於中美親善層美國亦當竭力保持之云 
國内要聞 
[停頓中之山東問題]  
　　山東問題近日仍無甚發展惟政府方面現正從事研究大致分爲四步辦法第一步先藉居間人斡旋修改通牒原文中根據德約等字樣第二步取超然交涉方針不爲何等條約所束縛第三步比較利害以無損國權與領土爲標準第四步交涉不得要領時提出國際聯盟 
并聞最近政府所收個人或團體及外國顧問之建議及說帖等共達四十餘通類而别之約有數種主張一主張提交國際聯盟而無辦法者一主張提交國際聯盟而有辦法者辦法凡二甲不根據德約以與日本談判談判不調再交聯盟公判一暫行延宕以待聯盟開會據政界消息當軸對山東問題近已與各方面之有力者商議略具端倪内容須視日政府是否採納其資本家調停之意見與歸還青島撤回軍隊兩事必先有切實表示實行之根據然後能正式確定直接交涉與否之傾嚮 
　　據某使館消息謂政府曾向日使有一種口頭上之答復略謂國内輿論極不一致政府殊未易爲正式之回答 
 
 

Page 7

 
 
尚望以緩議爲是云云並聞日使方面亦深悉我國内情不急催此案之正式答復 
　　外交委員會曾於年初在府中開會討論魯案并由某某領袖擬案上之東海主張如不以德約爲根據作爲另案協商亦可開始非正式之談判經交國務會議仍須交新國會議决惟聞國會方面對之仍極冷靜 
　　卾督王占元氏昨又續到一電略謂青島交涉愚見應正式宣示以拒簽德約爲言婉詞謝絶一面並派外交人員與日使爲非正式之談判但使彼方面聲言將青島並膠濟鐵路完全歸還中國則尚有其他權利在我宜預備最後之計畫仍付國際聯盟與各國旣不傷情誼又可留外交伸縮之餘地凡此諸端均希俯採云云 
浙江督軍盧永祥兩次電致政府抗爭山東交涉兹悉國務院於前日覆盧督一電云迭電悉山東問題中央博徵輿論與尊旨甚相符合已交外交部審籌解决辦法俟得端倪即行宣布全國先此電覆 
　　天津各界聯合會昨致北京電云直接交涉有害無利國民函電交馳呼號奔走無不以嚴行拒絶爲正當之方針乃經月以來政府不但無拒絶之明示反對内而殘民以逞對外仍秘密進行推其意殆欲伺吾民扶傷救國之睱而密施木已成舟之行殊不知國體旣號共和從違當視民意公等雖一意孤行吾國民當誓死否認謹吴大總統國務院鈞鑒 
　　天津各商號上府院呈略云前此之拒簽德約原欲保留山東問題以待國際聯盟之公判美國上院已有保留山東之議决今乃不待國際聯盟之公判而即欲與日本直接交涉彼以强權臨我以借欵餌我而我國以積弱之餘困窮之境必致爲其威迫勢刦稍一不慎噬臍何及蓋訴諸聯盟雖或失敗猶可如前此德約之拒簽以冀挽回於萬一若直接交涉則一經刦奪無可轉圜友邦助我而我甘自暴自棄政府其何以自解耶至人民愛國原係天職民氣即外交後看何忍摧折今於民意機關所謂各界聯合會及學生聯合會救國十人團等並一切愛國舉動皆封閉摧殘不遺餘力豈約法旣許人民以自由者而執法之官吏可任情以違背耶况外交之得失純恃民氣今如此對待是自壞萬里長城正不知何以善其後也凡此二端固爲商夥等所不能解而又爲商夥等之所欲言商夥等未嘗學問然幼曾受國民之敎育長旣飽世路之艱危五四運動後日冀袞袞諸公如商夥等眼光所及所謂鋪東鋪掌者或富擁資本或善事居奇對於國家存亡之問題定必有所建白以作外交後盾一言九鼎固遠勝商夥等之人微言輕也乃數月以來不但無愛國之表示而於營私辱國之舉動數見不鮮商夥等目擊心傷積憂成憤遂不避鋪東鋪掌專制之鋒聊獻一得之愚倘蒙採納俾明令拒絶直接交涉以安人心恢復各界聯合會等民意機關用作外交後盾則商夥等雖閉門凍餒受鋪東鋪掌之棄絶亦所甘心矣天津各商號夥友四千六百五十二人 
[王沈回京後之閩案情勢]  
　　福州事件發生以來瞬將三月迄無切實辦法政府方面祇待王沈兩調查員來京惟現在王沈回京業已數日尚未見有何發展兹將王沈來京後情形録下特派赴閩調查員王鴻年沈覲扆二君業於二月十九日晚車到京同行者有敎育部特派員徐鴻寶至日使館所派直閩調員秘書西田耕三亦於是日到京王沈於二十日謁見陳次長於外交次長官舍報告在閩經過情形二十三日將調查所得證據及案卷共計一百餘件呈交外交部保存以備爲交涉根據二十四日上午謁見陸總長於燈草胡同私邸聞陸氏扶病接見略談片時午後謁靳總理報告頗爲詳盡靳慰問備至惟此事交涉日期刻下尚未决定因前由東京派往福州會同調查之日本專員松岡洋右現由福州經台灣基隆逕回東京復命尚在途中須俟松岡到東京報告後方能開始交涉刻外部已擬於今日將調查經過情形報告國務會議取决王沈二君在閩計共七十五日開會三十餘次召集證人至百餘人之多列席人員除王沈兩委員及敎育部特派員徐鴻寳外日本方面有松岡西田地點爲倉前山禪臣洋行（德領事館舊址於一月一日雙方簽字其每次審問情形雙方均非直接如中國委員要問日民或日委員要問華民皆由各該國委員代爲轉詢同時記供佈置頗爲周密調查結果日委員自知理屈倘我國政府能俯納民意堅持到底未嘗不可逹到國民之所要求至受傷十人中當王沈離閩時略已痊愈惟海軍藝術學校學生劉開祥受傷過重右腿筋肉已斷恐不免成爲殘廢又聞旅京福建學生代表吳慕唐等數人前日（二十四）曾到外部要求早日開議並請按京滬兩次國民大會所議决之條件提出嚴重交涉聞陳次長業經允許按照民意辦理 
[外長問題之各消息]  
　　外交陸總長自遞辭呈後經當局多方慰留迄無轉圜之意兹聞政府方面因外交緊急陸總長如始終堅持有擬以胡惟德公使繼任之說一說安福主推李盛鐸惟東海方面尚未青示滿意一說當軸以外長一席未便久懸有擬以駐歐專使顧維鈞調京改任外長卽以陸氏出任專使雖有此議但未卜能否見諸事實又一說外長問題現尚在挽留之中聞陸氏辭意迄未打消繼任者以孫寶琦氏之呼聲爲最高但據某方面消息謂陳次長日前赴津之時當局曾派某總長前往慰留維時陳次長語甚牢騷且表示决絶之意嗣經某總長許以某項條件始允回京外間遂有陸氏辭職獲允後即以陳次長署理總長俟國會開會再提交國會之說惟目下則陸氏尚虚留總長名義一切部務均由陳次長代理矣 
[八省督軍同盟之内容]  
　　國内和議停頓已久緣雙方均不肯讓步故調人亦無由進行但厭亂之心舉國皆同誠恐此不戰不和之局面終不免於因局部衝突而致戰禍重興因之春節期中卽有八省大同盟之傳聞兹悉内容係奉吉黑蘇卾贛豫直八省軍民長官（西南不在内）近藉星使往來交換和議意見因相約結合一無形式之機關以反對南北再興戰事爲宗旨約其要點可分爲三（一）維持現狀鞏固中樞（二）壓止局部衝突（三）取締防之形式不設同盟機關所有一切進行計畫現正在籌擬中俟時機一到當有一種表示云 
[豫督去留問題]  
　　河南督軍問題爲近日政局内幕中極重要之問題免趙用吳政府雖已内定惟河南各師旅長對於更易督軍事頗不贊成河南各縣已風聲鶴涙保定曹經略使最初來電表示不贊成遽行更動星期一靳氏晉謁東海密談甚久仍未决定故星期二國務會議未能提出如昨日（二十五）商議定局後今日（二十六）或能提出會議再行决定又一消息云袁乃寛日來運動長豫不遺餘力聞公府方面雖無否認之意而總理對此尚未表示贊成是以袁氏雖仍竭力奔走但能否成功實不敢預定也 
[五百萬借欵簽字之經過]  
日政府單獨借欵五百萬元於陰曆年内成立交欵各節業誌前報兹聞此項借欵之成立極費周折内容條件如何外間尚未探悉但據知此中情形者云我相需愈殷彼相應愈疏至本月十八日財政當局以各處請欵急待開發耐無可耐遂始雙方議定不能不略就彼之範圍而訂立合同實行簽字矣當簽字時在下午七句鐘之後財部當差人員均已散值臨時由財政主要人物飭機要科繕寫合同卽時調印簽字一切手續辦齊時已夜深遂至次日（即舊曆三十）始由該銀地交欵一說陰曆年關日本單獨承借五百萬元元業於本月十九日交付三百五十萬元兹據某便館傳述此項墊欵係在天津北京上海三處分交下餘一百五十萬元迄今尚未續付因日本方面曾聲明彼方交付之三百五十萬元仍係履行前此日美合借七百萬元墊欵之信約并非單獨承借五百萬元必此後美國不踐前約中政府再向日本要求交付餘欵時日本再行續付一百五十萬元凑足五百萬元作由日本單獨借欵故舊曆年前中日所簽借欵合同其數目亦僅爲三百五十萬元云云又一說該欵係九六扣利息八釐以鹽稅餘欵作抵俟五百萬鎊借欵到手卽行償還故此項借欵純係獨立借欵並非五百萬鎊借欵之一部分惟南方日前曾電詢政府略謂近日九百萬日金借欵是否即五百萬鎊借欵之一部分希卽電覆云云 
　　最近消息政府方面前日電致岑西林云報載以關餘抵借外債并無其事歲杪因軍政需費不得已向四銀行團商借少數墊欵以維現狀請見諒等語蓋政府已承認向日本借九百萬日金矣外傳五百萬元及尚有一百五十萬未交諸說皆不確實此九百萬元日金已於十九日午前十一時在上海作一次交付矣利息八釐以六個月爲期 
[紀天津各界代表在警廳情形]  
　　天津從兩次風潮以後被捕入警廳者有數十人在省署捕去學生代表四人（周恩來于蘭渚張若茗女士郭龍眞女士）原拘在營務處過數日亦移入警廳在警廳實在情形如何外間自無從得知某君於前日偕友人赴警廳探視代表允許得准入視某君並携食物多件分贈各代表其待遇情形尚屬妥適兹將某君所述情形録後某君云在予入廳前一日馬千里夫人入探馬千里馬君自已住一室精神狠快愉室内并備小說數種以便閱覽予方入警廳接待室先予而入者有商界被拘代表李散人之兄並有凌鐘之嫂凌司徒如坤時趾周之夫人時允眞皆允接見均云待遇尚好予先見地方偵探長丁振芝說了幾句客氣話他派了一個人引導我們就進去了代表如時趾周馬千里孟震侯夏琴西馬駿諸人皆各住一室郭龍眞張若茗二女士共住一室尚屬清潔其餘的人均與警兵同住也常對他們談話代表每人每日給飯費五角晚間並有茶點惟不許看報予見陶尚釗是一個小孩在内隨意遊戲周恩來尚作散文及小說都數萬言馬駿在内尚購置元曲選及英文書多種眞是舒服得很楊以德揀出許多字帖給與郭張二女士使練習書法這是代表在内大概的情形舊曆除夕楊以德備辦酒席請被拘代表歡宴表示其歡待之意某君曾與楊以德談話楊所發表之意見如左『我五天記一條法律有二十多年的經騐了拘押代表不是我尋他們是他們自已來尋我他們南方政府不自已出來作我聽說滙二百多萬圓到京津運動學生出來他們的良心何在他們受人的利用我很替他們可惜所以我請他們來敎他們自已悔悟他們愛國我愛人我愛人就是愛國大概學生們的家裏全是有錢的念些個洋書知道些洋字就倡革命如果使拉洋車的聽見那還了得麽你搶我一個帽子我搶你一個馬褂子那還要我們警察何用？』云云 
　　另一消息警察廳長楊以德於舊曆除夕元旦兩日在會議廳設席宴會各被拘代表楊以德席間演說甚久略謂諸君此次被拘實奉省長命令决非余之主見又云余因桑梓關係不忍見兄弟姊妹受中央所命之嚴厲責罰故予以素懷之惻隱待遇諸君惟因迫於職權非所得已故使諸君在此小留數日益可證予之初衷矣云云又聞各界代表自被警廳拘留後迄今已將匝月尚無具體辦法雖有中央如不再滋准予開釋之電訊而官廳亦無正當表示聞馬駿之父日前由吉林來津到警廳探視其子楊以德在會議廳接見異常優待臨行時開儀門恭送並餽贈茶食水菓等物又聞各界聯合會第二次慰問代表家屬係送元宵五十枚點心五斤各被捕學生家亦同此 
[京華短簡]  
　　東海今午（二十五）在大禮堂宴筵駐京英公使朱爾典以作餞别紀念聞陪宴者爲靳雲鵬段祺瑞李思浩陳籙周自齊孫寳琦張弧等十五人席間關於西藏問題頗有研究惟朱公使因已辭職似有不負責任之意僅願回國後將中政府希望藏事之要點逹告英皇俾使中英藏之交涉早告竣事而東海深表感意至午第兩點始各盡歡而散 
　　莊景珂行將實任駐日本公使已見報載現聞此事已得日本政府之同意並聞曾毓雋密致莊氏一電略云當局對日交涉旣定方針毫無疑義希執事萬勿違背宗旨進行一切又一消息云新任駐日公使劉鏡人辭不赴任外間盛傳將以莊景珂眞除東京留學生得此消息大爲反對全體急電政府謂如以莊景珂爲駐日公使學生等誓不承認云云 
　　中東鐵路俄人自由往來向無稽查惟華人之赴俄境者須有俄領簽字始能前往聞鮑督辦近以該路良莠不齊最易滋事日昨電京請由部核定護照章程照會駐京各使並飭行駐俄領事查照以便易於稽核 
　　政府對於歐戰後各國實業近狀·極爲注意前有派員赴歐考察實業之議聞現已决定委派薛學潛梅鵬海二員前往歐美各國調查隨時報告以便從事改良業由農部函逹外交部請給執照定期首途 
　　戰後經濟調查會改爲經濟調查局業經决定此項條例亦經可决依據條例有總裁一缺副總裁二缺參議十二缺總裁聞已决定以稅務處督辦孫寶琦氏兼任副總裁擬以王迺斌簡任參議原稱參事因該會專任委員力爭改爲參議聞即以專任委員十二人升補又蒙藏院添設副總裁决以册封副使恩華充任又王瑚將派充甘肅全省禁烟察勘員不日均可發布 
[防邊聲中之奉訊]  
　　自俄黨擾亂邊境以來我國東北方面異常吃緊中東鐵路關於外交軍事商務亦均緊要頃據政界消息吉林鮑廷九督軍擬仿照直隷督軍署駐天津辦法將吉林督軍署移駐哈爾濱以便指揮鐵路行政及外交上事務未知將來果能實行否 
　　前因邊防吃緊曾由張副司令與張使商榷將第一師調防邊境兹聞此項計畫關於中央及當地情勢駐在前方軍隊尚難盡數調回故僅將原駐廊坊軍隊調填第四旅所遺防所至此項軍隊暫時仍難調回 
　　昨當局接孫鮑兩督電以激派自將崴埠雙城佔據後已飭邊防及護路軍隊嚴重警戒關於日本方面與激派曾有相等抵拒我方始終固持鎭靜態度現均安謐 
　　中東鐵路贖回已得中央及俄國方面多數之同意聞將由中央提出外交方面正式向俄使方面商辦一方由東籌欵直接辦理以期簡捷而固邊防 
[軍府五總裁反對直接交涉電]  
　　南方政府於十七日有一通電詳論山東問題者約千餘言所陳理由均中肯綮兹將原文照録於左（上略）頃致北京電文曰接卅電悉山東問題日使已照會請開談判尊意以對此事大要不外聯盟公斷及直接交涉兩途旣不敢掉以輕心亦不敢感情用事並徵求敝處意見夫國家大節慎重考量固所宜然惟當機不斷舉棋不定亦足以僨事而有餘敝處反對直接交涉主張聯盟公斷漾電已言之矣旣承詢問兹詳述理由使國人知敝處亦已經慎重考量而不敢以感情用事也查此次日本請直接交涉其所根據者不外乎二德約畀日本以德人前在山東所有之權利故日本今以主人翁之地位與中國交涉以膠州還我此其一民國四年五月由二十一條件發生之中日條約及換文中有日本將膠州灣交還中國之語今日本履行之矣此其二由前之根據言之是承認德約關於山東之三欵也由後之根據言之是承認民國四年中日條約仍屬有效也對德和約我國並未簽字所以不簽字者爲否認和約第一五六第一五七第一五八關於山東三欵也議和代表旣在巴黎和會中以中國政府全權名義再三聲明之矣今中國政府復承認之是否認議和代表在巴黎之宣言也議和代表之信用不足惜其如中國政府之信用何旣承認之於今日何必拒絶簽約於去年不惟因拒約博得之虚譽掃地無遺且我國外交二三其德反令外人鄙視之矣至於民國四年中日條約全國同胞引爲國恥是以此次議和代表曾在巴黎提出議案要求廢除和會主席法首相格萊孟梭代表和會於去年五月十四日復函此次和會無暇討論及此惟承認提案之重要請俟國際聯盟成立時即行提出等語現代表紛紛歸來此種重要文件尊處亦當寓目廢除苛約一線生機或在於是夫我國代表已於和會提案廢約矣列强已許我於國際聯盟提案廢約矣今我矣從而承認之取消代表之提案抹煞列强之美意拂抑國人之輿情天下甯有是理乎此敝處主張之理由一也若謂國際聯盟恐未足恃公理强權未知孰勝山東事件俟之聯盟公斷敢必我國之勝利乎夫聯盟之是否可恃公理之是否必勝固無十分把握然世界而永遠蜷伏於强權之下則已使公理而有伸張之一日非惟國際聯盟是賴而何賴卽使國際公論此時尚未完滿發達國際聯盟恐尚未能主持公道然此機關究屬世界輿論機關公理之所繫即觀瞻之所寄我弱國不訴之於此而何訴其將訴之於强權乎直接交涉此所謂訴之於强權也甯有倖乎彼之主張直接交涉者吾人請轉而質之曰直接交涉必可恃乎結束必優於聯盟公斷乎提出聯盟雖未敢謂操必勝之利而直接交涉更無把握何必先蔑視國際輿論之機關而取舉國反對之直接交涉此敝處主張之理由二也讓一步言之卽使逆料聯盟公斷一敗塗地不如今日惟日本之命是聽向之直接交涉請問所得利益幾何曰交還膠州灣租借地曰日本撤退駐兵曰膠濟鐵路合辦此次公式及非公式交涉敝處無從預聞有無其他利益秘不能宣示國人者非所敢知然以本題論之大要不外乎此曰交還膠州灣矣而日本尚留居留地也膠州精華盡在居留地中猶恐有殘餘也於是其居留地之外尚有各國公共租界猶恐有殘餘也公共租界之外膠州附近田土産業早爲日人勒買强佔殆盡矣所謂交還膠州灣者不知何物也曰日本撤退駐兵矣然撤退之期限幾時撤退之地點幾處留兵隊之地點幾處設警察之地點幾處日本人民多係後備軍隊多受軍事訓練現在僑居山東能否約束之膠濟已成之路日後續成之路已開續開之礦能否保其不有警衛卽使如天之福皆能之矣能保其不異日藉以細故以保其居留人民財産爲名量駐軍隊乎曰膠濟鐵路合辦矣試問鐵路警衛如何遣派日本敎授須否設置試問中日合辦之事業與日本獨辦之事業有何異同請徧查交通農商兩部檔案堂能覺悟然則所謂直接交涉中國可得之利益者不過爾爾日本之利益則大異膠州雖還猶不還駐兵雖撤猶不撤膠州合辦猶專辦鐵路礦山徧於全省興辦實業無論借欵購料用人均有優先權領署僑民處處皆是海底線無線電傳逹消息山東與南滿何異與高麗何異是中國得取還膠州一隅之虚名日本亦佔有山東全省之實利人雖至愚何至出此此敝處主張之理由三也直接交涉之害不惟山東一省蒙之而已全國且受其影響直接交涉實承認民國四年二十一條件之中日條約前旣言之矣則條約所規定關於南滿者關於東蒙者關於漢冶萍者關於福建者皆有效矣前此尚可希冀翻案謂此項條約當時日本以武力威迫而取之者也今後則旣屬甘心承認鐵案如山不能動矣不甯惟是中國旣未得日本之實利然已受日本之虚惠矣日本可以棄彼金玉其外敗絮其中之膠州以示全球爲嘉惠中國之明證矣日後無論何事故中國未能如願以償稍拂其意將謂中國辜恩負德勢必至中國事事惟命是聽而後已而中國外交更不堪問矣此敝處主張之理由四也其他理由尚多更僕難數如失友邦之同情逆全國之民意梗國内之統一各省機關團體函電紛馳類能言之兹不贅述拒絶直接交涉主張聯盟公斷實爲不易之理除北京少數人之外全國觀察無論賢愚已歸一致然則交涉應付之法將奈何請借箸籌之第一步照復日使聲明不能承認德約關於山東三欵不能承認日本繼承德國在山東之地位以與日本直接交涉此消極之辦法也然中國仍不能容忍日本在山東之地位第二步積極之辦法應正式照會日本請撤退在膠州灣租借地及在膠州鐵路曁山東省内之軍隊軍備使中國得仍行使其主權其理由則謂日使佔膠州灣佔膠路爲敵德戰事品之需要也今日德已言和無此必要膠州灣原爲德租界地中德宣戰後兩國條約無效德國仍有權利已復歸於中國膠濟路爲中德合辦之路應由兩國解决辱比利時於德而還之比英美軍隊奪法失地於德而還之法執此理由求撤兵此第二步與第一步判然兩事不可渾作一談蓋第二步與德和約無干與二十一條件無涉民國三年十一月青島旣下德人絶跡於山東我外部曾照會日使要求撤退日本軍隊今者之第二步實繼續民國三年之照會也如照此辦法交涉有效固佳否則提出聯盟主持公判此實唯一之辦法倘承認直接交涉實屬抱薪自焚利害昭著無俟再述國土主權所關敢不憚覼縷務希鑒納當機立斷救此危局也謹電奉陳立盼示覆岑春煊·伍廷芳·陸榮廷·唐繼堯·林葆懌·洽印等語特電奉聞 
[湘代表驅張之新運動]  
　　請願團赴保定請曹錕贊助 
　　湖南請願團爲驅除張敬堯到京兩月有奇上呈府院不下十餘次求見亦不下十餘次政府未有表示即最後之大請願亦不過辦到一個派員密查該代表等知純靠中央政府撤懲張氏此刻必難做到除在衡郴桂粤有實力各方面積極進行外凡與此實力有關係之處均往聯絡以爲助力因派人赴保定向湘蜀贛粤四省經略使曹錕處求其實行經略職權盡力贊助代表羅宗翰熊科賢劉瑛等前赴保定接洽曹氏以下諸要人極表示願爲助力之意十七日經略使署差人至該代表住所約期與秘書長副官長談話十八日下午各代表至經略使署痛數張氏禍湘種種事實至慘痛之處署中人均爲感動秘書長王君曰「張督在湘之罪惡各位所上之書内和面述各事尚不如我們平日所知之詳盡卽中外報紙亦久已喧傳幾盡人深悉曹經略於各位之請求深表同情」云云各代表復將「湘災紀略」「醴陵兵燹紀略」「寶慶兵燹紀略」「湖南月刋」及安徽霍邱頴上兩縣公民所出之「張敬堯罪惡史」等書交呈曹氏至如何辦法看以後事實便知此時未能逆料（平民通信社稿） 
　　尚有要聞及地方通信轉入後頁 
雜評一 
[虚張聲勢之督團（默）]  
　　督團之名詞今又發現矣據京電所傳一將發表意見先南北統一而後議外交一將組織同盟主固中樞而壓止局部衝突姑無論其應否有此主張有此組織而即以事論事督團能逹此目的耶南北和議之難成情勢早已顯著督團能以一電促成之耶北之督軍先不能和而能和南北多數各謀私利之武人耶中央政府之命令早不行於國門以外督團領袖且不奉政府命而能責人以奉命耶黨派權勢之爭依然能防止人衝突耶督團自謂有實力者然而今日之督軍旣不能　焉有團之實力不過各爲自固地位計虚張聲勢而已然雖督團之虚張聲勢豈自今日始哉 
 
 

Page 8

 
 
國内要聞二 
[紀湘省之舊曆新年]  
　　舊年底之難關過去 
張敬堯迷信可異 
各官吏之賀年年忙碌 
舊曆年節之前湘省財政困窘逹於極端此間人士咸恐軍餉不能應付即難免不發生變端良以舊曆十一月間城廂内外曾迭次發現軍人行刦案故人心非常惶恐比至臘底政府居然籌得巨欵發給軍餉兩兩關又令由憲兵營·戒嚴司令部·偵緝處警察廳·各機關於三十日加派軍警晝夜加班巡查藉維秩序各軍兵士至晚一律不許外出故省城年底治安遂得敷衍過去 
銀根奇緊生計奇艱爲舊暦年底之大問題不僅恐軍隊方面發生危險也以商業方面論每届年終亦有難以過去之勢幸届期各商家均經預爲聲明祗能作如何歸結故彼此追索均不甚急又以中國分行曾放出現欵甚多救濟巿面商家亦得略爲分潤是以收束甚早惟一般窮苦小民則以謀生無術困苦不堪雖經各慈善家設法救濟然粥少僧多無濟於事故年底之因貧自殺者竟有數人噫慘矣 
　　張敬堯素迷信神道往時每逢朔望必至各廟行香其不能遍及者則委員恭代去歲臘底又曾在署飛鸞乩神於其如夫人輩之年庚言之歷歷不爽故張氏信仰尤甚舊曆元旦張氏原擬遍赴各廟行禮以答神庥因其出入均須斷絶交通特别警戒於人民往來不便殊甚經旁人勸止屆期乃派各廳長道尹交涉員及長沙知事等代往各神廟拈香督軍如此亦可異矣 
　　省城各文武機關人員元旦均齊赴軍署慶賀春節聞文自科長以上武自營長以上張氏均一體留讌各衙署局所皆放假三天長岳兩關亦封關三日所有各路軍警從三十日起一律停操一星期卽外縣之道尹知事對於上官亦各肅函致賀駢四儷六體例一如清時惟民間則以生計艱難銀錢緊逼對此新年終覺絶無趣味加以官署禁放鞭爆又值天雨連朝故尤覺氣象愁慘殊非曩日之生氣盎然者所可比云 
[九江近事]  
　　潯商會會長辜葆誠被十二帮商董控告　節業由省長電令九江縣袁知事查辦袁特派交際科員程夷訓前往該會調查議事録所控均屬實情惟袁仍欲從調和入手已勸油鹽帮董事鄭質卿和平解决而辜則散布傳單以風潮之起歸咎於書記葉紀雲造成致遭譭謗其意不外訴冤末有伏乞諸公提前改選慎選賢能等語九江地方各公團亦以辜虧欠米捐公欵數千兩抗不交出擬電省長轉令九江縣知事押追學生聯合會前爲外交問題開會辜故意規避不致亦頗憤激特遍貼傳單臚列辜之罪狀宣告大衆則其風潮仍恐一時難了也 
南灣鐵路公司積欠各員役薪工算至去臘年終止約有四個月零二十天之多僅向中國銀行借得現洋十萬元其餘商借各欵均未成熟故只發薪水四月工食五月 
　　九江軍政警各機關去臘因省庫空虚所有公費及薪餉概未發下均由各機關領袖向中交兩銀行商借數千元度歲 
　　陳督夫人去臘底回津度歲事前並未通知南潯鐵路公司時因雨雪交加倉卒間車輛缺乏岳副官長憤南昌站長胡誠招待不周竟披其頰 
　　本埠去臘雨雪連朝巿面甚形蕭瑟兼之百物昂貴民不聊生甚至以不動産典賣竟無受主故新年以來並無若何熱閙 
　　新委代理九江縣知事鄒鴻材准舊曆正月初八日來灣接事現任九江縣知事袁延闓調署新建准二十日赴任 
[皖省近事]  
　　省公署昨接中央敎育部密電取締學生聯合會聞聶省長已令行敎育廳查照辦理 
財政廳前議發行省金庫證劵業與中交兩銀行長並省蕪商會長籌議辦法須巿面一律通用方能發行惟商界方面以此項證劵通行巿面頗覺困難刻陶廳長特柬請商會會長極力維持並請其疏通商界 
　　安武軍軍需處陳美齋昨由蚌埠來省向財廳籌商撥還以前積欠之軍餉一俟妥洽卽返蚌 
　　皖省電燈廠長吳錦雲　上呈辭職業由聶省長委任公署科員徐思賢前往接替 
　　皖人胡春圃現組織新舞臺編演新舊劇以改良社會轉移風化爲主業奉警廳批准擇定三月五日開幕 
[南京快信]  
　　李督昨電北京府院主張先開和會統一南北後决山東問題 
　　奉吉黑直豫蘇卾贛八省督軍同盟尚在醖釀中現各省互派密使往來甚忙 
　　聞齊鎭使調贛刻尚難成事實 
　　汪瑞闓昨由甯乘津浦車赴京 
　　李督派本署副官蔣仁塏帶衛隊二十名護送各師旅團營兵士靈櫬一百餘具赴津由各該家屬領回安葬 
　　李督昨電津促齊省長回任 
　　第一女師範定今日下午在本校開婦女演講大會留法學生副監督吳文潔由法回國今晨乘輪回贛 
　　駐京英公使朱爾典日内由京來甯轉車赴滬李督昨令副官處預備歡迎招待一切事宜 
　　全省稅所經費減發七成從本月起實行各縣經費待齊省長回任核定軍民兩署經費緩議 
　　李督决定本年五月改編援贛之第十九師 
徐州張文生陳調元電告已派重兵防堵魯省變軍 
李督擬徇下關商會之請已准將儀鳳門城門不閉以利交通 
地方通信 
[松江]  
　　改委屠稅委員本邑屠宰稅自收歸縣辦後由縣委任第四科主任莊頌清及一等警佐那鶴年爲徵收委員兹莊等以辦理棘手呈請辭職自九年舊曆正月分起已另委第二科主任邵蓉生辦理至舊認商浦春帆所欠之敎育附稅四千金現已繳到二千金餘二千金定本年七八月間續繳 
　　新定工塌計劃省立第十工塲籌備　仲漱芳因欲貫澈其製革計劃被控去職聞繼任籌備員傳選青之新定計劃擬分爲應用化學及電氣製造兩種惟電氣製造辦理極難故現先從應用化學入手 
　　敎育界發起聚餐會縣敎育行政人員顧稼軒·倪伯英·張彬士等因鑒於請年酒之陋習往往此請彼酬勞精疲神爰發起新年大聚餐會以免互相籌答之繁業於舊曆初七日在勸學所舉行該會辦法凡欲與會者先購餐劵一紙每劵售洋一元聚餐時即憑劵入席是日蒞會之中西來賓不下百餘人云 
[蘇州]  
　　學生春令會本月二十五日江南各學校青年會選派代表赴蘇州東吳大學開學生春令會計江浙等處二十二校學生代表曁先期訂請之講員職員共七十人第一晚余日章君主講人格救國主義謂國家之弱點在國民無完全之人格今欲救國必先從人格做起救已救人改造社會方能　救國之目的第二日講學生之責代行今日之學生爲將來優秀之國民提倡道德拒絶惡麽責無旁贷也第二晚趙紫宸君講基督敎之愛愛之量無所不包社會國家以及世界均在吾人汎愛之中旣愛之則必珍重保存愛國主義即其顯例也聞第三第四等日尚有多數中西名人如巴樂滿·江長川·諸君蒞會演講云 
　　二女孩同逃之疑案前日有一年甫十二三歲之女孩徘徊於間門馬路一帶故作迷路之狀後至樂安里地方見梳頭老大之女孩年與相若遂佯與周旋老大之女竟受其愚即與同行當晚二女孩偕宿於某小客棧内老大因女失踪當即四處追尋杳無下落翌晨二女孩偕行至車站擬買票趁車赴滬爲車站巡警所見以其形跡可疑當向盤詰並搜其身畔則有金飾銀洋等物遂拘送警區訊問老大之女供稱該女與吾母認識故此同行迨傳到梳頭老大則堅稱伊女被該女誘騙同逃警區以供詞歧異候併送吳縣公署審究 
　　二高校友會成立吳縣第二高小學校前日開校友會成立大會先由徐振之報告開會宗旨次討論草章午膳後攝影並繼續開會選舉職員徐振之當選爲會長盛懷蒓·包叔村·蔡序保·王梅先·馮潤生·丁孝先·李詩章·朱某等當選爲幹事選舉畢復殿以餘興樊君彈琵琶吳君演幻術頗爲熱閙云 
[安慶]  
　　蕪湖之江蘇米捐問題皖省議會上年常會期内查得蕪湖江蘇米捐局雖沿前清成案民國旣無兩江名義自無設局之必要乃越境抽釐辦法旣非正當又碍皖省稅源擬將該埠釐捐局咨請裁撤現聞蘇省長咨復來皖以此項米捐設立已久仍請保存以維蘇省釐稅未知聶省長如何辦法也 
[鎭江]  
　　去歲綢業之發達鎭埠素産江綢去年提倡國貨聲浪頗高該業出品日益精美營業日見發逹故各綢號獲利均豐 
[揚州]  
　　揚鎭錢莊之絶交揚鎭兩埠錢莊向通往來間接與滬漢各埠商家互通　劃庚申正月五日揚城各錢莊循例致函鎭埠各莊重申聯絡交易之舊誼詎函甫繕發該業會館即接鎭江錢業會館急電謂去歲勤餘餞莊虧欠鎭地欵項一萬餘金未清鎭地各莊議决暫與揚州各莊停止交易等語該會館當通知各莊執事蒞會開緊急動議多數主張鎭地旣宣示於先我等亦一致贊成與鎭江永斷關係决定後由各莊簽字復在德餘莊内會議於鎭江添設揚州錢莊駐鎭滙劃處專代揚地各莊　劃並於二十五日復在德餘公舉李文瀾姚春圃二人經理其事查此事起因以勤餘錢莊因股東捲欵潛逃虧空鎭江各莊獨巨故也 
[甯波]  
　　已未年銀行錢莊盈餘録已未年錢業頗爲穩　中國銀行盈二萬餘元四明銀行盈九千餘元通商銀行甫於去冬開張爲日雖短除開繳外聞尚有利各錢莊大同行如鉅康五萬慎康四萬五千元亨四萬瑞餘·恒孚·裕源·各三萬五千盛豐·泰源·各三萬瑞康·敦裕·各三萬餘元·保慎·泰涵·泰巽·景源·元益·鼎恒·益康·衍源·彝泰·晋恒·各三萬元·彚源·餘豐·資大·鼎豐·豐源·各二萬餘元慎豐·恒升·永源·泰深·各萬餘元小同行如豐和·升泰·泰生·源源·各盈一萬五千元實源·信源安泰·大生·資新·寳成·恒大·各盈一萬元通泰·慎成·元大·永豐·各盈九千元仁和·彝生·恒裕·各盈七千元慎餘·慎祥·瑞康·恒春·惠餘·各盈六千元寳和·通源·聚元·聚康·成裕·各盈五千元其餘現兌各莊亦均獲利 
[蕪湖]  
　　已未年錢業盈餘録蕪湖錢業上年交易頗稱發逹年終結束均獲厚利兹將各莊盈餘約數調查如下久餘三萬五千兩元康三萬二千兩長餘二萬兩久康一萬三千兩勤大一萬二千兩福康·鈞和·西合泰·各八千兩永餘七千兩公萬六千五百兩阜康·通孚·乾大·各六千兩萬祥五千五百兩恒茂五千兩恒餘四千兩承餘三千五百兩義大·信孚·三泰·滙泰·單瑞豐·各三千兩·升康·益大·各二千兩惠康一千兩 
 
 

Page 9

 
 
   
 
 

Page 10

 
 
本埠新聞 
[九大公團之緊要通電]  
　　請各省一致力爭攻守同盟與魯案 
　　江蘇省敎育會等九大公團昨發通電云各報館轉各省省議會·敎育會·商會·各公團鑒本日爲日人誘我政府訂攻守同盟事公電北京政府其文曰北京大總統·國務院鈞鑒近日譁傳日人要我訂永久攻守同盟示魯案可以讓步誘我直接交涉全國震駭前此軍事協定最近單獨借欵外失列國同情内背國民公意魯省已有停止納稅之表示西報且有中國已無政府之危言借欵旣飮鴆自甘同盟更引狼入室國民不願與政府偕亡必生激烈之變化請從速宣布魯案辦法并有無密商攻守同盟情事以釋羣疑而維危局等語此事關係國家存亡若不一致反對恐爲朝鮮之續務請表示意見協力抗爭江蘇省敎育會·上海縣商會·上海縣敎育會·寰球中國學生會·中華職業敎育社·上海歐美同學會·華僑聯合會·基督敎救國會·上海救火聯合會·感 
[京津代表與王專使談外交事]  
　　三月四日爲山東存亡關頭 
　　日前京津代表張國壽·黄輝二君爲外交問題往謁王專使首由張君請問專使對於山東直接交涉問題有無最近消息專使答稱表面似無重要消息可言代表等問借欵問題近來何如專使答稱五百萬鎊借欵銀行團已决計停付因從前銀行團以爲苟年底不借欵與中國則恐有軍隊變亂之虞其後再三考察彼等已明瞭此等借欵即付與中國亦與兵士無關不過入官僚武人之囊槖停付之計遂以决定北京政府以後卽欲另向英美法諸國銀行團借欵恐亦無望此事未始非諸友邦對於我國内情之一最大覺悟也代表曰英美法諸友邦旣不借欵則北京政府借債生活之前途何如專使曰向日本單獨借欵現已成爲事實代表復叩以對於此事之意見如何專使曰最好各國取一致行動對於有害中國之借欵一律不借不然一國單獨行動將來必有動世界公憤之一日也代表曰直接交涉與借欵當有密切關係現在想暗中必進行甚猛專使曰然代表曰正式直接交涉之期據專使之意當在何時實行專使曰實行直接交涉之期據我的意見當在三月四日以前因爲美國對於山東問題的保留案定於三月四日在上議院通過此案幾經爭執威爾遜現已讓步英法亦均贊成保留所以北京政府苟與日本政府交涉必先此期而行否則不但交涉上發生困難且將冒各國之大不韙山東問題之最後决定在於是耳代表曰他國爲我們保留山東而我國反地斷送國家之廉恥何在國民之人格何存專使曰此正在於國民代表曰設一旦北京政府果然直接交涉專使的態度如何專使曰我自當有明瞭的表示我斷不能在國外是一種主張存國内又是一種主張代表曰專使的態度言論吾輩非常感佩但是希望專使不但有明瞭的主張並且有堅决的主張言畢興辭而出 
[西報紀日借欵中秘密條件]  
　　其一爲准日人運米出境 
　　字林報云日人借欵現已引起中國全國人民之憤怒果如預料而上海輿情顯將激昂尤甚蓋聞借欵附有三條秘密條件也一二兩條尚未探悉第三條聞係准日人從中國運米出境不加限制此說果確則全國縱無流血舉動亦定有嚴重風潮據華人言中國政府數千年來從未有公然許米出境之事向來官吏在位首以保全民食爲職務蓋民食足始可安居無擾也不獨對外如此卽中國境内此處食米常不許運往他處不獨昔日如此即今日亦然乃近來官商狼狽不顧民食雖産米之區民間亦有米貴如珠之歎從前年歲豐登或有稍弛禁令之舉但若將此禁令完全撤除如今日借欵條件所載定者則固從來未有之事也衆意北京果有此舉則必激成衆怒恐亂事將蔓延全國云 
[學生救國團致靳雲鵬電]  
　　全國學生救國　致靳雲鵬電云北京靳總理鈞鑒國家不幸亂事久延外患日深豺狼當道我公當局不知利用民氣一致對外惟日肆淫威歷迫愛國青年近聞公已决定直接交涉暗中進行慮外反對故先有解散聯合會之舉夫今日南北相持不能相下者對外政策實爲絶大原因而公實爲禍首何則國民心理所最痛恨者軍事協定也而此協定實公前年赴日本時一手接洽所鑄成之大錯（中略）查二唐通電均以北庭容認取消軍事協定爲和平先决之條件果能從速解决和平實現甯非國家之幸無如協定自公成之斷不肯自公廢之二唐與虎謀皮可謂不識時務宜公之置之不理也不惟不理而已並進一步與日人結攻守同盟而先以直接交涉爲導線國人誓死不承特電警告其速自决全國學生救國團叩 
[上海各界聯合會之通函]  
　　不認治安警察法 
　　上海各界聯合會昨致各省通函略謂各省各團體鑒北京政府藉口治安警察法解散北京敎職員聯合會曁學生聯合會以箝制輿論顯爲有意斷送山東權利鞏固一切中日不平等條約之朕兆查治安警察法係袁世凱僞造未經國會通過吾人當然不能認爲有效尚冀諸公一致反對爲羣衆爭自由亦吾人之樂事也云云 
[海甯路商界聯合會致廣州電]  
　　海甯路商界聯合會電廣州參衆兩院其文如下參衆兩議院均鑒閱各報登載北京警廳解散學生聯合會敎職員聯合會有各界人士舉動法外有礙治安等語此所謂欲加之罪何患無辭北政府其得之矣但厚於責人必薄於責已如楊以德阻止國慶紀念毆傷學生顯然違反共和主義又曹銳楊以德拘捕各界代表并捕毆學生在日本租界内游行殘民辱國以媚外一至於斯又福建交涉問題及日本通牒到後何徐靳二人須得段祺瑞之同意迨段氏違反民意就此重要國務延誤過去但段祺瑞不過假一武勢横行之輩豈我國民所寄託然而國家大事衆君子成之而不足一小人敗之而有餘當軸何昧昧如斯况又與日本單獨借欵並不經國會正式通過實欲爲兵連禍結之後步無疑種種害國殃民北政府盍返躬自問本法律而保治安耶自欺欺人不識釀成何等現象貴院同人實國民之代表應代國民立伸公理迅速力爭恢復北京兩聯合會决不承認禍國害民借欵並請拍電宣告駐華各公使謂我國國民萬死不承認此次單獨借欵庶保國民自由愛國之權千鈞一髮願共圖之上海海甯路商界聯合會叩感 
[河南旅滬各界聯合會之兩電]  
　　致河南電河南督軍兼省長鈞鑒昨日本會議决三條（一）嚴力反對直接交涉案（二）反對吳光新入河南並將吳軍全體驅出境外（三）反對王印川充河南省長公職在護國安民請遵從民意從速反對直接交涉又公職在河南亦河南人應爲河南驅除王某以護河南以慰全國時局迫切吾公務從民意爲盼河南旅滬各界聯合會叩有 
　　致北京電北京大總統鈞鑒山東直接交涉已爲舉國所反對吳光新之蠻横盡人盡知王印川尤爲國人所唾棄今報載政府將任彼等督長河南噩耗傳來實深惶駭豫人何辜而能受其苛虐且公長育於河南祖宗墳墓亦在河南公鄉梓關心豈忍河南之父老兄弟將陷於黑暗之地獄耶務請公顧惜民命遵從民意辦理是爲感禱河南旅滬各界聯合會叩有 
[商界總聯合會談話會紀]  
　　昨日上海各路商界總聯合會開會因不足法定人數改爲談話會公推鄭　鴣爲臨時主席首由主席報告各議題（一）討論商報社互助契約案經朱賡石君報　互助契約各條文次由宋誠彰發言云商報内容究竟何人發起股本若何招法董事從何産出須一一審查豈可貿然承認實行况政界腐敗人士如勾通招股則吾輩以金錢熱血所組之商業團體即上爲彼官僚派所利用是非商界聯合會之機關而爲政界腐敗份子之機關報矣次陸祺生報告交涉經過情形曁商報社多方反覆毫無讓步之意趙南公·張　堂·吕靜齋·張慕會·相繼討論均謂内容旣不清楚本會斷不可輕即允許爲人利用如須定約必須加入將來商報宗旨如與本會不合時此項契約隨時得取消之結果均主仍責成委員會詳細審查並由各董事將原案逐條加以考慮再行開會决定（二）報告衡州吳佩孚師長來函又福建青年救國會電又廣州國會電又上海學生聯合會函又福建路聯合會函又南洋兄弟烟草公司贈送物品函又學生聯合會函又海甯路聯合會函又文監師路張君辭職函主張挽留（三）推定李擇源·張慕曾二君爲代表赴學生聯合會旁聽 
[已未年各業盈餘之髜查（六）]  
　　烟葉行烟葉行均設在法租界新開河民國路及永安街一帶專銷製造雪茄紙烟之原料向來銷路華洋各半去年歐戰告終航路通行各國洋商踴躍收辦運往外洋如祥茂·好時·百多·隆茂·綸達·惠東等洋行購辦運往英法美等國者甚多所以行家存貨至年終均已售罄結核賬盈餘甚厚較之往年增加二倍故今歲新開者有三家其一牌號居森尚有兩家牌號未定兹調查各行盈餘數列下豫大二萬兩德記一萬八千兩泰來一萬兩春記一萬五千兩厚記五千兩鼎記八千兩昇記八千兩生記一萬五千兩裕隆八千兩振大五千兩鼎康逹記永大發等均平平 
　　白蠟行白蠟業自向四川産地採辦運滬行銷國内外各埠該貨爲製造洋燭肥皂等必需之原料上年銷於各國洋商者共有五百餘萬金國内銷路約三百餘萬金惟去年冬間洋莊銷路受滙水增高結算略受影響故年終結束盈餘不能十分豐厚兹將各行盈餘數録下寅大五千兩達記三千兩潤記泳三年兩椿裕成一千兩同春一千五百兩協升一千兩同盛源盛兩家均五百兩其餘各行均平平 
[滙豐銀行去年之餘利]  
　　七百三十八萬六千八百六十二元 
　　匯豐銀行常年股東大會定於二月二十八日在香港舉行其營業狀况報告書業已發交各股東計一九一九年該銀行餘利共爲一千零六十六萬六千四百七十三元内有上年結存洋三百二十七萬九千六百十一元董事會擬從餘利中提出二百萬元歸入銀儲積欵項内並擬劃銷銀行房屋賬一百萬元除上述二項及上半年已發股息每股英金兩鎊五先令共合洋一百五十四萬二千八百五十元與董事酬金外尚存六百零九萬三千六百十六元現擬發給下半年股息每股兩鎊五先令與紅利三鎊十先令兩項共英金六十九鎊以四先令十便士半之巿價合之爲洋二百八十三萬零七百六十九元餘存三百二十六萬二千八百餘元則併入下年賬内 
[閘北絲廠尚未完全開工]  
　　閘北一帶各繅絲廠去年絲價雖極昂貴而繭價亦升漲至極端故廠經一售出者殊難獲利至年終軋結乾繭頗爲缺乏故本年新正開工者尚少往年本定於初九日開工爲多現據調查已開工者僅十餘家又公泰等數廠定於十一日開工 
[又有大批金銀進口]  
　　金價又見低落 
　　前日中國郵船從外洋進口儎來本埠各大銀行之大條銀二千餘條又美國銀幣六七百萬元又美金洋一百三十餘萬元均於昨日由拖駁小輪駁至新關碼頭提入各該銀行矣並聞今明日又有東洋公司船到埠亦儎有各銀行大條銀與金洋銀幣甚多於是巿上烚赤金價步跌最小到過一百六址五兩五錢收盤稍漲二兩各銀樓飾金價亦跌一元三月份標金亦跌至一百六十兩進　關矣 
[漢口第一紗廠業已出紗]  
　　湖北漢口第一紗廠前向滬上安利洋行訂購全廠機器中及紡機紗錠四萬五千枚業於去年第一批裝運至漢經工程師邵招泉君前往配裝部署一切緣細紗錠子等所到者尚未完備故於歲闌時試車先裝一萬錠子可以出紗其商標取用黄鶴樓樣包已於前日帶申邵君並來滬向經辦之安利洋行接洽預備轉運後批各種機械大約舊曆三四月間方可完全裝竣云 
[英商紡織公司英股東之控案]  
　　本埠三井洋行代理之上海紡織有限公司係於一九零八年成立資本先爲一百萬兩分二萬股每股五十兩至一九一四年增加資本至二百萬兩發行二萬新股每股亦五十兩雖號稱英册公司而事權則由日人握之近英國頒布閣令凡英册公司不獨董事須英人佔多數且辦事之總理應以英人充之紡織有限公司之英人股東（九千二百股）以閣令實施在即曾於二月九日託代表函致該公司詢問辦法是否改歸英人管理抑有他種計畫如擬改向他國註册則宜將公司賬欵交查賬員核算查明實在價值以便英股東得以相當價格將股分售與日人若議價不合則可將該公司歸英人管理云二月十六日英股東代表接三并洋行通告定於三月一日午後四時召集特别股東大會討論改組日人公司將舊公司股分售與新公司之提議案英股東恐一經開會取决多數則英册公司不能保持故延律師高易等向英按察使署呈請諭阻轉賣昨日開堂原告律師聲訴前情堂上問公司總理爲誰英股東律師答稱乃三井洋行堂上又問曰三井果爲總理乎答稱彼等自稱代理員堂上宣稱該公司旣註英册乃未遵從英公司條例辦理其董事並非多數爲英人三井果爲董事乎公司代表哈華托律師答稱董事單中無三井名三井不過爲代理員耳堂上問曰然則代理員竟成總理乎哈華托律師曰然堂上乃稱此種不遵條例之事堂上當令公司註册處注意之該公司董事部組織不正當因照章英人須居多數今乃董事六人英日各半也嗣由兩造律師辯論多時哈華托律師卒允取銷三月一日之大會此案展期一星期 
[請平米價之代電]  
　　江蘇旅滬公民潘祖臣陳滄等昨上江蘇齊省長快郵代電云南京齊省長鈞鑒米價又漲民不聊生現在舊曆新年方過已漲至九元左右轉眼春荒青黄不接更爲可虞應如何查禁私運停辦軍米以維民食之處諒公籌之已熟無待喋喋惟民瘼所關半米竟超過千錢伏望設法速平謹爲蘇民請命不勝迫切待命之至潘祖臣陳滄等公叩沁 
[按護英公使回國過滬之部電]  
　　江蘇特派交涉公署近接外交部電令略謂駐京英公使朱爾黄氏告辭回國業已定於三月初出京赴滬搭船放洋特電希於朱公使抵滬時妥爲接待保護仍希具報云云聞楊交涉員卽轉函淞滬警察廳一體遵照矣 
[美領署無線電台開始接電]  
　　大陸報云本埠美領署現裝有無線電接電機可接收世界各處大無線電台發來之電信昨日已開始接電　 
　　所得消息逐日懸列於領署公佈牌上以供衆覩領署電台歸總領事克銀漢管轄而接電事宜則爲美海軍人員爲之 
[美飛機將抵香港]  
　　大陸報云美國飛行家二十人由美赴港擬組織澳門香港廣州三處之飛行事業昨日道出上海今日午後乘原船尼羅號往港據其領袖波納氏云美國扣底斯式飛機十一架已由紐約運出不日可到香港届時即可開始經營此爲中國第一次成立之營業將來擬推廣於中國沿海各大口岸及東京馬尼刺用此飛機由東京至香港僅需三日若船行則需十日澳門資本家里加氏現出資本辦理此舉聞擬於三年内購置飛機一百三十五架今由紐約運出之飛機原擬用於海軍後經改造以供載客之用能載客十四人繼續飛行六百五十哩約三月下旬可到香港云 
[李石曾留法勤工儉學談話]  
　　本埠華法敎育會前以巴黎李石曾君電阻赴法勤工儉學故遣送事務暫行停頓一切須待李君返國報告情形後再行解决續送李君已於本月八日到滬該會於十一日開會歡迎今將李君之演說辭編成問答體以期明瞭録供海内赴法志士有所循蹈也（問）近來赴法國之勤工儉學生日多然有謂此事成績甚好者有謂此事不能實行者不知其眞象究竟如何（答）勤工儉學確可實行在法吾於此事方有一年之經歷較前尤爲樂觀彼時吾雖深信勤工儉學之可以實行然不過根據古人及今人少數之舉例以成此種之信心所根據者固皆事實（古人中如美國之樊克林·法國之盧梭等·今人中如豆腐公司工人讀書與儉學會學生之作工等·）但旣非實行於多數之人仍可視爲特例事約近於理想至於現在則已有二百餘勤工學生分佈於數十工廠可謂多數人之試驗已成事實尤可樂觀者則勤工儉學之事不僅可以實行且成績之佳尤非始願所料一年前吾所深慮者一卽學生雖有勤工之志願而不能耐勞一卽學生雖能勉强爲之而恐工廠有不滿之慮旣經近一年來之試驗此兩現象固亦有之乃係學生中條件不充足者之部份並非學生之全體其他條件充足之學生如曾肄業於勤工儉學會預備學校中者不但學生與工廠雙方皆表示滿足且學生於到法半年後將其初到時所借華法敎育會之待工維持費已能還清而工廠亦加增學生之工價並擴充所用之人數至勤工學生之製品如鐵具如圖畫亦頗不劣此皆勤工儉學之事確可實行且可樂觀之明證也勤工儉學之成績固如以上所云然並非謂此事絶無困難隨便即可作到但所困難皆非不可免除而免除之方法不外乎五個條件請將條件一一說明如左「第一條件」身體强健爲作工之必要否則非不能持久卽覺其太苦廠中工作八時一日雖較戰前爲少然亦非體弱者所能也「第二條件」志願堅定亦必不可少否則不久即要改換工廠或於工作與經濟尚無所得已自行中止此於本人與工廠及介紹人三方面皆大不利「第三條件」粗通法語爲解說與承受工作之必要否則非絶對不行即多生誤會「第四條件」粗通技能如銼工削工等類爲得機器工作之必要否則只能專作勞力之工此非學生之本意「第五條件」有技藝之工作非旦夕所能必得故必須備待工時之旅費若干否則於尚未覓到工作之時已有經濟之恐慌以上五種條件若皆充足則勤工儉學萬無不能實行之可慮否則亦必發生種種困難然不能歸罪於勤工儉學之方法而當歸罪於條件之不充足也今在法實行勤工儉學者其條件校爲充足者皆能滿意遂致函親友謂爲成績甚佳其因條件不滿足而發一困難者遂謂不能實行實則非勤工儉學之能否實行有可討論惟有條件充足與不充足之問題此乃眞象（未完） 
[賽槍會七次競射銀盾之結果]  
　　本埠萬國賽槍會前由輩事部議决第七次銀盾比賽擇於本月二十七號星期五早晨七時在靶子場舉行計八百碼各賽十五響惟八百碼路程遥遠非限於有遠射資格者不能報名故報名者祇有十八人皆係善槍著名一切比賽規則仍照以上六次辦法以第一名得十分第二得九分依此類推至十一名即無分數可得先滿一百分者可獲此銀盾聞昨晨天色不佳光亦暗淡且細雨頗密致各賽員異常艱苦結果以陶森佔最優勝兹探得十名内有分數人録后（一）陶森七十分（十分）（美）（二）白勒特雷六十八分（九分）（美）（三）伊籐一郎六十七分（八分）（日）（四）李吉生六十六分（七分）美（五）羅司六十五分（六分）（英）（六）高拉沙六十三分（五分）葡（七）陳景塘六十三分（四分）（華）（八）葛林五十八分（三分）（美）（九）湯姆生五十三分（二分）（蘇）（十）野一色彦太郎四十八分（一分）（日）聞七次中分數最多者爲陶森已得三十九分云 
[兩盜匪各押五年]  
　　泥城外白克路四百七十八號門牌顧福廷家於陽曆去年十二月二十六號夜被盜持械入室刦去值洋二千餘元之金珠飾物現洋當時未報捕房嗣經新閘捕房華探目邵和鈞在山西路某客棧内查獲形跡可疑之山東人趙金標一名詢係顧姓被刦案内之關係人後又續獲趙之同黨沈少祥一併解經公共公廨訊供收押在案昨晨由廨復訊先由中西包探上堂禀明前情並稱被告等均承認分得贓洋五十元言至此將該盜等遺忘在事主家内之假手槍一枝蔴繩一束呈案請察繼由見證錢尹氏·車夫王阿黄投訴當時有盜黨六七人碰門入内用索將我等縛住被刦去金珠飾物現洋等語訊之趙金標供爲醫生住居沈少祥所開之老虎灶樓上此事係在逃之馬老二等起意當時並未入内實係受愚求宥而沈少祥亦供由馬等邀往旣入事主家中馬等將人捆縛見而驚恐是時有一傭婦口稱飯已燒焦我卽至灶　取出柴火實來帮同搶刦至次日由馬分給我洋後遂與分别等語李襄讞核供商之英卓副領事以被告兩人隨衆搶刦罪已成立判各押西牢五年示儆 
[三誌北四川路之搶案]  
　　虹口北四川路九百六十三號門牌華耀榮所開之烟紙店内於舊曆去年十二月二十八晚被暴徒持械擁進刦去銀洋鈔票二十三元小洋一百五十三角銅元十三千二百十文臨逃開槍拒捕經三百十七號華捕當場擒獲宋子平一盜奪下手槍一支旋又由華探侯阿保·徐阿華·西探駱司在東有恒路一千零五十六號門牌山東人范卿文家拿獲同黨張榮昌·俞忠元·周吉三謝正標連同范及范妻沈氏拘解公共公廨訊押查究等情兩誌本報昨晨北四川路捕房捕頭師蒂爾·西探駱司·華探徐阿華續獲江北人錢金標（綽號獨眼龍）至案禀明錢亦與此案有關請求改期與前獲各人併審陸襄讞英包副領事得禀諭將錢帶回捕房於下禮拜三解訊再核 
[三新紗廠工人罷工三紀]  
　　一部分工人業已上工 
　　楊樹浦路八十七號門牌三新南北兩紗廠日夜班男女工人四千餘名因粗紗問減省工人（向章每車二人改爲每車一人）不加工資且將粗紗房管車人停歇致於本月二十五號起全體一律罷工集衆要求仍照向章否則酌加工資不遂羣起鼓噪並將電燈玻璃窗擊毁經該廠西人用電話通知該管捕房飭令探目陳銀松·包探季立仁等馳往彈壓並將爲首滋閙之工人任扣子（即小白毛）拘解公堂訊明判押西牢二月等情兩紀本報兹悉此事經人調處後廠中已允兩車減去一人以三人兼管兩車工人方面之和平者業已首肯故昨日清晨已有男女工數百名至廠開車工作 
[青年會童子部之徵求會]  
　　青年會童子部之徵求會定於二月二十八日開幕三月二十日閉幕其目的在徵足新會員及繼續會員八百人内分學界一百人商界三百五十人團體二百人普通一百五十人募集捐欵一千元共分中軍·左軍右軍·左哨·右哨·中鋒·東鋒·南鋒·西鋒·北鋒·等十隊隊設 
 
 

Page 11

 
 
隊長一人副隊長二人徵得會員最多之隊由會中奬以繡旗一面徵得會員最多之箇人由會中奬以金質嘉禾章一具其餘奬品尚有銀章自來水筆等數種云 
[防止華民在外重婚普通辦法]  
　　上海縣知事接江蘇實業廳訓令云案奉江蘇省長公署訓令開案准内務部咨開查豫防僑外華工重婚一事前經本部擬具辦法於八年三月通行辦理在案兹准外交部函開據駐巴黎總領事呈以僑法華人與西女結婚事件日漸繁多請訂定專章以歸一律等情擬將前次通行辦法略加修改作爲防止華民在外重婚普通辦法請核定見覆等因業經本部函復對於此項修改辦法極表贊同復准外交部函開業將此項辦法通函駐外使領各館一體查照辦理並分函敎育部在案抄送函稿請通行遵照辦理等因到部除分行外相應抄録函稿咨行查照轉行遵照可也等因並抄件准此合行令仰該廳長轉令各縣知事一體遵照此令等因奉此並附抄件到廳查此案前奉省署令准部訂預防華工在外重婚辦法即經通令遵照在案兹奉前因合行抄黏令仰各該縣知事一體遵照此令 
　　發敎育部函逕啓者案據駐巴黎總領事來呈以僑法華人與西女結婚事件日漸繁多請訂專章以資遵守等情查在法華僑按照該總領事聲稱計商人·工人·官費學生·自費學生·充任美國駐法青年會幹事員·照料華工之學生·及兼作工人之學生·可分六項其中除官費學生貴部曾有禁止結婚之通令外所有自費學生等及商工人與西女結婚事件因無人事登記法辦理殊爲困難自是實在情形現由本部商明内務部規定凡僑外工商人等有與外國婦女結婚者須先由該僑民自請伊父母或族長（倘無家長族人應由親戚或同鄉）出具並無妻室·亦並未在華定親證明書呈由本籍地方長官查明屬實咨部轉送駐外使館或領事署再行發給證書作爲防止華民在外重婚普通辦法其餘自費學生充任青年會幹事之學生及兼作工人之學生三項雖非官費悉屬青年學子在政府爲作育人材起見似應與官費　一律待遇禁止在求學期間與外國婦女結婚以免荒廢學業除通行駐外使館及領事署外相應函請貴部查照通行留學外國各學生無論官費私費在求學期間内一律禁止與外國婦女結婚並見復以憑備案可也 
　　發駐外使領各館通函逕啓者案查預防在外華工重婚辦法經於八年三月通行在案兹查旅外僑民與外國婦女結婚事件日漸繁多前項辦法限於華工一項不足以昭一律爲防止重婚起見現經本部商明内務部規定凡在外僑民除學生無論官費私費在求學期間内應一律禁止與外國婦女結婚以免荒廢學業由部咨請敎育部通令學生遵照外所有工商人等有與外國婦女結婚者須先由該僑民自請伊父母或族長（倘無家長族人應由親戚或同鄉）出具並無妻室亦並未在華定親證明書呈由本籍地方長官查明屬實咨部轉送駐外使館或領事署再行發給證書作爲防止華民在外重婚普通辦法以歸劃一而免歧異至有自認業有妻室而外國婦女復願相從者此種婚姻依法不能成立倘遇僑民以此項事實請求證書應卽告以重婚罪刑律定有專條據法駁斥除通行外相應函請查照辦理可也 
[各學校消息併紀]  
　　青年會中學四川路青年會中學向來中西並重前年曾設商科兩級專授種種商業上應用學識其畢業諸生出外服務頗受社會歡迎聞自今學期始由校長朱樹翹提議再增商科一級凡有中學二年程度者即可插班俾一般有志商業者得以廣被裁成並特聘美衛家張聿光敎授工商實用圖畫又請鄒長生敎授打樣凡有中學一年級程度者亦可插班又另開英文專修科三級每日下午三時至七時排定時間分班敎授考期定於陰曆本月十一二三近日報名投考者已絡繹不絶 
　　滬北公學北四川路滬北公學定於新正十六日舉行開學禮刻正招收中高各級新生報名者頗衆並聞該校本届由王竹庵主持一切將校課大加刷新新聘敎員亦均富有經騐云 
　　滿德學校新閘派克路涵德男女兩等學校創辦四載學生達二百餘名今歲定於正月十一日開學十八日正式上課 
[神州醫院開診]  
　　南巿老太平衖滬南神州醫院前因陰曆年節暫停門診並將内外科診察室乘停診時間大加擴充業已於初六日起照常開診求治者紛至沓來症候以咳嗽喉痧及小兒紅痧爲最多醫生終日診治頗形忙碌 
[呈報試辦義務敎育之指令]  
　　上海縣知事接江蘇敎育廳指令云呈及圖表均悉該縣指定上海巿中區之西南部及閔行鎭爲試辦義務敎育區域並將兩區學齡兒童調查完竣列表呈報總數辦理尚屬迅速殊堪嘉許惟表列已入學校數是否私塾學生不計在内仍仰查明聲叙以求眞確一面應即依照前頒施行程序第二條第二項之規定切實進行並應將推行情形隨時具報備查圖表均存此令 
[紙業公會之新職員]  
　　上海紙業公會於本月十四日在三馬路複選出職員如下正會長馮少山副會長劉敏齋倪獻廷評議長葉兆鴻幹事長何德初評議徐誠孝賈成良陳芝生邵培蔭馮溢源毛純卿楊起鵬魏炳榮幹事王根賢陳琴生陳寶華穆增銓司庫林修良余誠彩書記長張麗雲書記李文翰王顯章審查長劉顯棠審查員陳開洪邱起棠劉竹坪嚴菊　 
[太古將多一行駛長江輪船]  
　　本埠英商太古公司自歐戰告終以來航業漸次恢復兹該公司又向外洋訂造無錫輪船一艘其船身與前金陵輪略同專駛長江各碼頭聞該輪業已下水約於陰曆三月間可以到滬云 
[老外僑在滬逝世]  
　　大陸報云紹豐洋行主人賀格氏旅滬六十三年爲上海最老之外僑昨晨殁於仁記路四號年八十三歲 
[羅炳生蹈海自盡]  
　　紹興人羅炳生年約三十餘歲向在上海北巿取引所爲仲賣人（掮客）去冬因代嚴某購買股票旣而票價跌落嚴不承認羅即代爲賠墊二千餘金迨至年終急需償債向人借貸無靈以致氣憤預向家中妻女等安慰數語獨自携帶洋十七元於大除夕乘江天輪船起程赴甯波上輪後在大餐間旣醉且飽將所帶之洋悉數用罄後至天明時步出船艙蹤身躍入海中自盡旣而茶房等入室不見其人僅留大衣一件鞋一雙桌上留有所遺冤審一紙江天輪到甯後即發電來申知照其家屬一時同業中人聞耗莫不悼惜 
[汽車碾斃小車夫案展期再訊]  
　　羅宋國婦人某氏於本月十八號在滬西極司斐爾路開駛一千零五十一號汽車不慎將小車夫李阿毛撞倒碾傷要害當時由捕將李車送醫院醫治無效身死業經中西廨目騐明棺殮諭候訊核在案昨由靜安寺捕房包探夏廣林傳同屍父李文　至公共公堂稟明前情請示堂上以被告因病不能投質判候展期七天再行訊核 
[汽車碾傷醬園學徒續誌]  
　　北浙江路愛爾近路轉角和康醬園學徒周維良於二十六號下午至對過老虎灶泡水而回突遭蔡某所乘之一千一百八十號執照汽車撞倒碾傷胸肋等處由捕車送同仁醫院療治各節略誌本報兹悉該醬園經理人以當時肇事之汽車係山北往南照章應在馬路之東邊行駛詎司機人不照工部局規定錯走路線至西半邊將周撞倒碾傷殊出情理之外且周年僅十七早歲喪父家貧由其母撫育成人三房祗此一子設有不測定當稟請按律嚴懲詢諸醫院中人據云傷勢雖重尚可救治不致有性命之虞 
[汽車撞傷婦人案註銷]  
　　汽車夫吳玉樓上年冬間駕車至法新租界司機不慎將婦人陳徐氏撞倒輾傷脚骨後由巡捕到來將吳及氏一併帶入捕房將傷人送醫院醫治吳交保候傷痊再核昨因原告傷愈出院故將兩造傳至法公堂請訊詰之吳供是日民人駕車至該處不料該氏從横路衝出以致不及避讓撞倒實該氏自不小心求察陳徐氏稱婦人因向前觀看有無電車不料吳車從後將婦人撞倒求安中西官以原告自不經心判將案註銷醫費被告負擔 
[浦東賭案三起]  
　　浦東淞滬警察第三區署長曾永奎前晚八時許　同巡官長警在爛泥渡鎭後某號屋内查獲聚賭牌九之吳興　·俞成　·秦阿大·張金標等十九名（内有婦女二人）抄出賭資鈔票一百二十五元大洋六十四元小洋二百三十六角銅元二百二十八枚連同賭具一併帶署當以若輩俱係體而商人判各罰洋五元斥釋賭具銷燬又三區一分駐所王警佐於前晚八時帶同長警在楊家渡中巿史某茶館内查獲聚賭牌九摇攤之大批賭徒沈根大·唐福生·陳玉龍·等三十二名抄出賭資大洋九元小洋三十六角銅元三百三十四枚連同賭具一併解署昨經王警佐分别略詰之下判各罰洋二元無洋改押二日竹睡二付當案銷燬又該署巡官王錫恩昨在老白渡南首查獲聚賭之客民姚三等七名王警佐判各罰洋一元以示薄懲 
[護軍使署通飭禁賭]  
　　松滬護軍使署以舊曆歲首雖過而本埠華界各處及附近各鄉鎭之賭博訪聞無　無之若不速爲查禁難免不滋生事端且龍華高昌廟一帶均爲各軍隊駐紮之處恐有斥革軍警附和當地棍徒設有勾串誘賭情事查禁更宜從嚴爰於昨日分令所轄各軍警一體嚴行查禁矣 
[夫妻串拐女孩之押儆]  
　　婦人許阿六家十四歲女兒許阿囡日前被傭婦唐周氏拐至虹口地方串同伊夫唐小同寶意圖販賣事爲原告得悉報告法捕房飭探將唐夫婦及女孩一併帶入捕房昨解法公堂請究先據原告許阿六稱傭婦至婦人處帮傭未久膽敢誘拐女兒請求訊究許阿囡稱唐周氏於未拐之前即約女子至伊家游玩後即被領至虹口某姓家是實詰之唐周氏　實係阿囡自願出外並非婦人所拐餘供支吾唐小同寶供女子實山妻子領來後令民人帶至虹口某荐頭店内不敢販賣中西官判證明屬實豈能抵賴唐周氏着押女所一年唐小同寶押西牢六個月以儆女交原告領去 
[逃婢投入濟良所]  
　　西門外萬生橋長樂里商人錢炳榮家使女紅菱年十九歲於九歲時由錢在湖南買來邇來紅菱因受主母虐待於舊曆去歲十二月初二日逃逸錢各處找尋無着嗣偕另一使女紅來爲證扭控附近鄰人丁三丁王氏夫婦指爲串唆紅菱逃匿當經地方廳檢察官訊供一過判丁夫婦收押候查明再核在案兹悉紅菱逃出後初居五馬路後投入濟良所請求超豁旋由該所將紅菱解送公共公堂訊供之下知内地法庭有案遂飭探將紅菱函送檢察廳昨日下午由檢察官提同丁夫婦與紅菱質訊之下判丁夫婦仍還押紅菱送回濟良所候傳錢炳榮到案再核 
[昨日公共公廨讯理民事案紀]  
　　昨晨公共公廨張襄讞及美丁副領事在第四民庭會訊之案如次（一）「中國通商銀地及黄子芳等十六户環訴張禹門倒欠往來各欵案」由各造之律師陳述之下「結果」改期一月再訊並將地方廳公函抄件加入理賬員報告（一）「李惕吾訴凌方水不還借欵本利銀八千二百五十六兩零八分案」因原告稟單措詞含　　數紙稱有經摺而無細賬附粘故被告之律師要求飭令改正稟詞「結果」改期一禮拜着原告將經摺賬目聲明再訊（一）「楊璧卿訴馬子光不理欠洋三百餘元案」原告之律師請求改期「結果」改期兩禮拜再訊（一）「嘉發莊訴戴信之不理往來欠銀四千一百五十九兩案」亦因律師請求改期「結果」改期再訊 
　　又午後第四民庭由俞襄讞及美約副領事會審之案亦録如下（一）久大錢莊訴王增芳不理欠銀五百兩案」因自控告後被告在外理清故原告之律師到堂請求銷案「結果」照准（一）「陳雪康訴謝生榮不理欠欵案」原告臨訊不到「結果」將案註銷（一）「婦人應吳氏訴謝生榮不付會洋案」訊明係宋姓揑該氏之名起訴而宋臨訊情虚不到「結果」以原告並未是訴係宋姓揑名應即將案註銷（一）「汪紫波控婦人馬錢氏匿女不交案」由原告上堂以案經和解請求註銷「結果」照准（一）「戚詐康請求給諭執管遺産案」因請求人之律師到堂請求改期「結果」展期訊理（一）「益森森訴徐玉山不還借洋一百元案」據被告稱已於前年十二月二十八日將欵交與原告岳父蔡姓出有收據並由見證匡阿毛證明蔡姓受欵立據伊亦簽字是實「結果」將案註銷借票及蔡姓所出清收據發交徐收執（一）「葉福元訴胡阿松不理木料價洋案」被告因事離滬「結果」展期十四天再訊又第三庭由李襄讞及美丁副領事訊結「徐蔚伯等十二户環控北河南路倒閉生大當鋪股束李家眉黄耀記等倒欠各欵案」此案業已由廨派員理清賬目責成各被告按照公攤數目擔任償還李以無保着令拘押兹因李在押已久稟請開釋而保出之被告亦願遵斷分期籌還是以本案已可結束故傳集兩造訊問「結果」着照理賬員報告按股公攤李即開釋黄等應交之二百元繳出公攤完案 
[振勝公司定購烟葉之訟案]  
　　交通路一百三十八號門牌振勝烟草公司因營業失敗前曾向英商禮昌洋行定購烟葉二百桶尚有七十二桶未出即行倒閉經理人王佐卿躱債出走該洋行遂延律師呈控公共公廨昨日下午由關讞員會同英卓副領事升座第一公堂傳訊據原告代表律師起稱定購之烟葉尚被欠價美金洋五萬九千二百三十三元三角二分應着被告連同每月六釐之利息及棧租一併償還外須飭令賠償損失查被告公司業已抵押與人之機器尚值銀八萬兩人欠亦有一萬五千兩之譜請求派員保管此項生財不得擅動云云而被告公司亦延律師到堂承認與原告所訂購買烟葉合同不諱結果以被告承認簽立所訂俣同應判原告得直所有損失一節俟另行證明再核 
[新世界股東與經理涉訟續紀]  
　　昨報紀新世界游戲塲已故股東陳錦峯之子於該場開幕之第三晚不買門票强欲入内致與經理陸錫侯衝突勸解不和雙方延律師至公共公廨訴訟一則兹悉錦峯係姓（鄭）其子名龍龍陸錫侯爲原告所延係穆安素律師以刑事起訴龍龍行兇等情昨日由廨准出提票交由新閘捕房捕頭立飭中西包探馳往鄭家捉拿龍龍詎早已聞風預先躱避矣 
[賣烟與索詐之審訊]  
　　住居高昌廟附近之王桂生在家私設洋烟燈吃有身穿軍服之任煥林向之索詐致相衝突由警拘獲抄出烟證函送他方審檢廳昨經該廳陳郭推檢兩官開庭研訊據王供南京人家住高昌廟附近嗜吸洋烟故有烟具有時友人來家借槍吸食有之是日忽有身穿軍服自稱警界中人之任煥林向民人索詐洋五元不遂以致爭執由警拘送到案是實任供天津人失業無事是日因民人腹痛經友人糾合民人到王處吸食洋烟共二角二十文嗣因缺少銅元七枚致起衝突並無索詐之事問官問曰爾身上軍服何來任拱稱係某隊長所送問官得供諭令還押聽候宣判 
[匪徒攫取金鐲]  
　　匪徒王子姜前晚在北京路攫取婦人汪王氏金鐲一隻圖逃經氏鳴捕追獲人贓帶入捕房昨解公共公廨經中西官訊供一過判王押候查明再訊 
[竊針案辯論終結]  
　　浦東南碼頭招商局棧房於去年舊曆十一月二十三夜十一時許被賊混入竊去洋針一百四十大包值價頗鉅當經該棧買辦開明失單投報警區飭探四處偵查兹已拘獲竊犯閻三並串消贓物之王萬全季春三等吊出少數原贓押送警廳當以案涉刑事備文轉送地方審檢廳已經該廳郭檢察官預審明確起訴同級審判廳請爲公判在案昨日午後該廳堵推事官會同郭檢察官開第一庭命提該犯等上堂研訊據閻三供通州人向爲小工此次招商局棧内之洋針並非民人所竊事後民人探悉爲季大等　首糾合在逃之連寳小胖子趙二劉土金等多人前去行竊共竊得洋針一百四十包當時將原贓寄與就近王萬全家嗣後王及季春三等爲之消贓民人祗分得洋五元至於如何消去民人實出不知王萬全供南京人爲小本貿易此次伊等串竊之後民人祗分得贓洋十四元所有原贓悉由季春三一人代消質之季供本邑人向做工匠伊等所竊洋針由馬老四轉托民人消贓於東新橋永泰昌廣貨店計五十包得洋一百七十五元尚有二十五包由馬老四零星消去是實問官得供問曰本案原贓大半爲爾代消其中爾共得洋幾何答稱未得分文郭檢察官起而論告略謂此案閻三·王萬全·季春三等當庭供明消贓得洋等詞不諱季春山在檢廳預審時供認得洋二元則閻三結夥三人以上夥竊罪及王萬全受寄贓物得洋並季春三代消贓物得洋罪均已成立應請審判長從嚴處斷其在逃各犯俟獲案後另行訊判云云問官會商之下遂諭辯論終結聽候宣判飭遵閻三等三犯判令分别還押候示 
[寰球學生會介紹部消息]  
　　靜安寺路寰球中國學生會介紹部昨接廣西某中校來函託請數理化學教員一人又英文敎員一人每星期授課時間約二十小時月薪廣西通用紙幣八十元有願往者可速通函（須中西文各一詳述年齡籍貫住址學歷經騐等）該會總幹事朱少屏君接洽又安徽某會亦託該會聘請實地測量員一人每月薪金連公費九十元但須曾在高等專門學校之土木科畢業而有經騐者爲合格願往就者可速向該會接洽 
來件 
[青年會幹事與會員之問答]  
　　本會會員數及四千平日到會詳詢内容者日有數十起現值徵求會員之時恐未能洞悉者因將所有問答之詞録供衆覽 
　　問中國青年會是否上海首先創辦答青年會分學校城巿二種首先創辦者爲學校青年會西曆一八八五年成立於福建華英書院其 
二爲山東登州華北書院至於城巿青年會首創於天津在西曆一八九五年上海青年會則成立於一八九九年正月六日發起者爲美國路義恩秀曹雪賡二君曹君爲華幹事第一人現有幹事三十三人會員三千五百人爲全國青年會之冠 
　　問現在全國共有青年會若干所答有城巿青年會二十九處學校青年會一百六十三處 
　　問青年會是何宗旨答宗旨在培植青年之基礎啓鑰青年之智識鍜鍊青年之身體發達青年之羣性以養成青年完全人格 
　　問青年會何以有成人童子之分答年在二十以上者爲成人二十以下者爲童子因童子習慣喜動與成人不同欲閘發其天　故有此分 
　　問青年會成人童子二部連同操塲共佔地若干畝房産與基器具值幾何答會所共佔地二畝二分外加運動塲基地二十五畝統計房屋地基及器具約值五十萬元其中購地費盡屬華人捐助建築費則由美國善士樂輸（未完） 
雜評二 
[喫玩賭之大小觀（訥）]  
　　舊曆新年來之喫玩賭忙小喫小玩小賭而已奸商謀利私連致米價飛漲顧一已之喫而不顧人之喫大喫也南北議和本屬滑稽今之進行不過南北要人彼此借爲利用之具玩弄國人而已大玩也魯案之直接交涉與否關係全國大局政府有孤注一擲之勢人民不惜犧牲一切以相爭而勝負尚未卜所謂大賭也小喫小玩小賭之忙雖有害於社會而尚在一身一家若如此之大喫大玩大賭爲害詎堪勝計國人　不引爲大憂也哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
應時談 
[舊曆新年瑣屑談] [  友鸞]  
　　似年非年得過且過此二語彷彿謂吾國近數日情狀也東西各國僅有一元旦而我國則二焉是無怪致府亦有二而相炫耀於亞洲幾至不得過也噫吾今言之吾心滋痛 
　　水仙半放臘梅著花正與家人圍爐共話新年趣事方喋喋不休樂乃無藝忽敲門聲冬冬然迴顧僮僕無一在者而敲門聲乃益厲不得已乃親往啓户不過副家奴持名片來言主上賀年耳爲之不樂者再 
　　天高氣清途淨如洗狺訪至友本非往賀年乃避人來賀年攘擾無已也及抵其宅則四人聚桌义麻雀更有六七人作葉子戲强邀入局心雖不欲無以辭之而友人又擺果盒呼蓮子茶囂張尤甚頗覺憾人茶盡一盞即托故逃席去亦可謂自尋苦惱矣 
　　新年可隨意游戲然不可隨意買日貨也若夫海參也魚翅也一至新年卽燦陳滿桌雖至愛國之人見之亦不覺食指動矣是誠一種特别之開禁豈平常要愛國新年即可不愛國乎若是鮮有不貽五分鐘之譏者斯誠可怪 
　　新之釋義約有數端童子第一次讀書嬰孩第一步走路洋船下水第一日夫婦結婚第一夕胎兒墮地第一聲皆足稱之若新年之新則味若雞肋矣蓋新者非僅鞋新帽新衣褲新已也腦筋新乎言論新乎胸腑新乎未也噫若是而謂之新無怪政府亦恃新共和爲障打新鑼鼓而行舊專制政治也何勝歎哉 
　　桃符更換爆竹一聲歲聿云暮矣回首一顧日月逝如流水而進步則未也三百六十日那日不虚擲朗克夫士頓曰光陰者代人建築之材料也所謂今日明日者竹頭木片也嗚呼竹頭木片抛却無遺不知此建築何日竣工青年瞬息即成耋耄可不勉諸 
雜談 
[騷壇艶話（下）] [  瘦鵑]  
　　梅特林克之得識蘭妮苔亨也姚薏德實爲之介當梅編演「藍鳥」一劇時試演於其家姚忽以一雛女伶來令飾劇中「娣的爾」一角揣摩聲容孜孜焉授以訣竅梅不謂然因謂姚　此劇配諸角雅愜吾意惟「娣的爾」一角卿須别擇一人是兒嬌稚未化未經靡鍊飾此恐不稱職也姚薏德立曰否否此兒實有天才未可薄視吾物色久矣殊無相當人物可飾娣的爾者彼之嬌嫩逼肖正羞怯娣的爾也梅不能拂其意因亦聽之迨「藍鳥」啓演蘭妮翩翻登場一言一動無不婉妙觀者皆傾賞之歡呼若狂連演凡四百夜一時稱第一名劇梅特林克之名乃益噪梅見蘭妮能心竊然喜至是始尼其妻介見蘭妮姚欣諾把晤時梅目視此苗條之女郎漆眸金髮絶可人憐立歡然語之曰爾之演劇神妙極矣竟能曲曲描摹吾理想中一絶代女郎滋可感也由是蘭妮得其父母許可常過從梅特林克家爲時未久交誼頗切姚　德往來巨邸中儀態萬方若天堂中仙鳥顧梅則不之視而獨屬目於蘭妮逆送之間似涉遐想姚薏德憬然立悟知所天已傾心此兒矣於是决意引去不欲爲好事之梗自諗已過中年色亦垂衰已不足以維所天之愛則惟有玉成其事吾惟知愛夫而已意决立赴巴黎爲離婚之準備未幾事定梅特林克遂以五十八歲之高年而與盈盈二九之妙齡女郎結褵矣姚薏德嘗語人十八年前彼之委身於梅特林克也純爲情愛竊謂世界中惟此一人足爲吾偶而彼之才華並世之人亦無有能出其右者居恒自誓必力博夫子之歡雖犧牲一身都無所恤今彼傾心於蘭妮吾旣愛彼又何忍以夫婦之名義束縛其身坐是吾卽還彼自由令與其所愛者結爲鴛侣彼之身雖屬蘭妮而其思想才力則終屬之吾也此事發後歐人無不頌姚薏德夫人之賢夫人有兄爲法國名小說家瑪利瑟勒勃朗MauriceLeblanc即以作俠盜亞森羅蘋說部蜚聲全歐者 
歌録 
[燕頷札記] [  金聲]  
　　蒙古軍歌十闋日人磯谷氏曾自俄文譯爲和歌吾師程善 
[入時新衣舊新年之習慣（寉）]  
　　之先生見之於黑龍會地誌中復譯爲樂府先生近年奉母家居禪心事佛已久不從事筆墨故稿久散佚祗餘六首春間以之示余謂蒙人雄武之概可於詩中見一斑也因索其殘稿未敢自私爰録寄自由談以公海内同好九年歲首角城燕頷識 
　　可汗如太陽高高坐東方威德之所被煜爲天下光部屬如草木小醜如氷霜草木日以長氷霜日消亡太陽有出没可汗壽無疆 
　　可汗一震怒天柱爲之傾壯士一滴血能溶四海氷生同可汗生死同可汗死壯子好榮名世界誰如此 
　　惟我大可汗手把旌與旗下不見江海上不見雲霓天亦無修羅地亦無靈祇上天與下地俯伏肅以齊何物蠢小醜而敢當馬蹄 
　　獅子夜吞月可汗朝點兵兵符一以下千里不留行壯士得兵符中夜起秣馬秣馬望天明長嘯大旗下 
　　朔風栗以烈吹我傾城姿美人送壯士手把黄金巵美人語壯士此去無濡遲生當立功名死當隨旗鼓無爲作降虜令我無容儀壯士馬上笑何事多言爲我有七寳刀礪志與相　　望日已久而今乃得之躍馬一揚鞭去去不復辭白馬濺赤血少女施焉支壯士赴戰場還似新婚時 
　　馬首入刃林死土吞生人馬首塵埃舞生人驅死土嗟爾土室人智短神亦昏上天天無梯入地地無門我命如獵犬爾命如孤兎兎走不入林爾走不及墓城頭風獵獵城下風凄凄嗟爾土室人勇士兒女啼 
新聞拾遺 
　　洞房中之趣劇庽西門某姓家昨爲其子完姻至夕酒闌客散新人一對共入洞房詎甫雙雙就寢忽聞有風琴聲徐徐然作新郎大驚急起視之見有兒童戲玩之手拉風琴一具横置牀下一端繫於榻底一端則反置浴盆擱於其上稍經壓力則凑合作聲是夕閙新房者甚衆不知何人作此趣劇然而虐矣[  吳秉恬]  
　　新騙術滬西一帶僻靜馬路中近有一種兒童年俱十二三歲以一手携竹筐僞爲購物狀一手則持一光澤之鼻烟壺遇行人過向之求售云係拾得問其值不肯言大都予以小洋數角則欣然去有曾受其紿者謂持歸後稍近熱則全體融化其原料乃以松香製成滬上有專業此者轉販與人爲騙術之一種其必以小兒爲之者則故使人以不疑云[  吳秉恬]  
　　大頭菜疑爲煙土日昨津浦車至時有某甲携帶行李網籃經過橺口行色倉皇某巡警大疑上前檢查當其搜查行李時某甲將兩手掩住網籃索索發拌巡警益疑料其中必有違禁物於是解籃細查果見有烟土十數包遂將某甲扭住大聲呼曰查着煙土了羣警聞聲奔至迨解包視之其所謂烟土者乃黑大頭菜也衆警莫不吃吃而笑遂將某甲釋放聞甲販賣北貨爲業時常往來津浦一帶屢受檢查頗爲厭惡故以此相戲云誠可謂惡作劇矣[  隱厂]  
　　想發財必倒運本埠老北門某處有某甲者秉性消極而思財之心頗重是以每次慈善券及各種彩票無不購買然每次失望彼雖終不覺悟亦無可笑也所最可笑者近忽聞算命者言彼現在當發大財甲頗喜後於無意間聞某友云及某處空屋内每當晚間常有聲自地下出咸謂係鬼作閙而某甲聞言大笑曰此財作閙也故特延識者前往觀察見者咸謂係財甲益喜乃决租該處自行採掘且自謂曰算命者誠不欺我也前日特僱小工數人於夜間開採殊知掘至五尺餘深忽見有似大碗口粗之蛇盤臥地中啍啍作聲并不見動（蓋即冬眠時之狀態也）小工咸駭極急用力鋤成泥碎復用土掩好是時某甲懊喪不已自謂損了銅錢又吃驚噫想發財必倒運信不誣矣[  志衡]  
　　賺妓妓女金花者江西景德鎭之小家碧玉也年在妙齡色藝俱優小杜所謂娉娉嫋嫋十三餘豆蔻梢頭二月初差近之矣以此之故東台妓界中咸推金花爲花國翹楚今秋由下家高萬元捆入窰子大張艶幟王孫公子莫不爲之歆動思一染指以爲快顧高則居爲奇貨雖接客亦必經其承諾取締旣苛而垂涎者因亦以計賺之日前狎客某甲自恃爲某警佐　角交乃與金花預訂嚙臂盟囑其乘隙奔至警局詭詞云備嘗高姓凌虐聲請脫籍從良某警佐立傳高姓到案略詰一番經援濟良所例判由金花措繳二百番佛津貼高姓捆時身價云云第高姓驟然失此掌珠生涯因之枯寂心有未甘尚擬提起訴訟也[  周宥全]  
　　腹内唱戲奇聞甯垣夫子廟把戲場内近日新聘一女郎年剛花信能於腹内說話並能唱大小戲曲於是哄傳遠近紛紛往聽余初不之信昨往觀之果見口唇不動彷彿腹中有舌代之殊令人百索不解有疑是女腰際藏有小電話機器云此說未知確否[  隱厂]  
　　新騙案世風日下人心不古拐騙之術日益巧妙前日余行經蘇垣玄妙觀東隅人聲沸騰萬頭攢動叩其顚末始知下午二時有一年約三十左右之人衣服整潔言詞誠懇幾不疑其爲拐騙者向某豆乳漿店云行中藏柴頗多樹質乾燥倘欲購買格外克已主答需用三擔雙方言明每擔錢四百文拐者佯稱返行選貨送來遂趕往齊門外某柴行向行主謂我玄妙觀豆乳漿店需用樹柴四擔遂雇舟隨之送去舟泊於牛角浜距玄妙觀不甚遠拐者導挑夫運往是時拐者言語間不自稱柴行主而佯作豆乳漿店主及第三擔運畢挑夫方在回舟時卽向店主曰今多運一擔汝欲乎主答謂我祗需三擔拐者急曰彼等殆已運來請汝將柴錢給我待我使之回可也店主如數與之未幾挑夫運柴至斯時拐者已由别路竄逃挑夫向店主索錢店主驚奇曰汝行主已取去辯白良久始知雙方遇騙經魯仲連者出而調停各虧去其半云[  懷之]  
　　愛儷園之額聯徐大總統書贈愛儷園主人哈同聯額（額）云昭明鴻烈欵係水竹村人（聯）云仙人樓閣榜嫏嬛綈　縹囊好細數太清典籍王宰丹清翦烟水芸香藜火更添來羣玉神仙又（跋）云愛儷園主將於所居築館校印四庫全書南湖居士書來屬爲楹帖書髓樓主并識 
小說 
[女虚無黨員（六）] [  蔣夢芸]  
　　那人道我簡直忘了要如逼着我要說我就胡亂造一個總監聽了不耐煩再問下去便吩咐將愛娜傳上來總監問道你是杜佛愛娜嗎那人道是的總監道你可是和惠而生一起到這裏來的那人道不差總監道你旣是女子爲什麽說話的聲音這般粗魯那人回答不出來那時候庭上的人都默不作聲聽他們問答聽到這裏你看我我看你都不懂究竟什麽一回事白洛斯兩手义在當胸也在一旁發呆想了一會再仔細向兩人身上一看忽地想起一一件事自語道白洛斯你太粗忽了這兩個人明明是贋鼎的眞虚無黨早已扮着車煤的工人逃脫了就是審到明天也審不出什麽來的說着走上前去用手將冒稱惠而生的假鬚脫了下來更把他外套去了衆人一看都吃了一驚原來并不是什麽喬扮的惠而生却是皇后旅館的一個館僕白洛斯更將假冒愛娜喬扮安尼的那人假髮脫了下來原來也不是什麽安尼更不是女虚無黨員愛娜也是皇后旅館一個執事假扮的庭上的人看了没一個人不呌奇怪總監更是不明白白洛斯向總監道請總監將這兩個冒充要犯的虚無黨徒判一個永遠監禁的罪今天的審判可就此終止總監問道愛娜那裏去了白洛斯道愛娜嗎他昨天早已扮着車煤的小工逃脫了不然這般容易擒住他也不做女虚無黨員了（完） 
[自由談之自由談] [  不冷]  
　　通信社之舊聞近年以來上海亦有中國之通信社以爲便利新聞之計然如報告北京方面之各通信社每日所送雖名曰電實則無殊於各報已登之專電特稍改換耳宜乎人之視之似有如無也 
 
 

Page 15

 
 
   
 
 

Page 16

 
 
   
 
 

Page 17

 
 
老申報國内舊聞 
[招商局船主葛内爾辭退涉訟案]  
（同治十二年六月初四日） 
　　有美國民人葛内爾於英之一千八百七十二年十一月二十號在浦東新設輪船招商局朱太守處立約充當船主每月薪工洋錢三百圓約定一年爲限今中國之四月初九日朱太守因其駕駛不慎辭歇乃葛内爾以背約爲由赴美領事公館控告聲請賠償洋銀二千圓五月二十四日經美國繙譯官函致公堂請陳司馬會辦當因朱太守係是局員未便傳訊由陳司馬備函致明二十五日朱太守面謁美國伯總領事略述辭退葛内爾情由伯總領事即委夏繙譯商辦二十七日陳司馬會同朱太守前詣　繙譯處商辦傳到葛内爾查核兩造呈出合同與控訴情節大有懸殊該船主因照原議尚未滿期忽然辭退須補償洋銀二千圓惟朱太守因該船主於數月之間行船駕駛撞壞英美公司錨樣等物三次賠去銀五百餘兩且有尅扣在船水手工銀等事過失太多不能再行算還工銀是日經陳夏二公通盤細核以該船主二千圓之請未免過多惟原議第八條有停歇不用付洋一千圓之說尚屬有因然該船主行船大意累局三次賠銀五百餘兩之多以爲無怪朱太守不准照付遂互相理勸朱太守已許酬洋五百圓而該船主尚不允從此二十八日繙譯公館會商之情形也二十九日該船主親自往局面商仍然未决至三十日集於陳司馬處因係官員未便堂訊不過彼此辯　而仍堅執一詞又經陳夏二公衡情酌理稍從寛議勸斷以七百五十圓了結其事在朱太守自然憑勸可以允給而該船主竟未允斷是以公堂已作爲定論如果不從祇有聽另行上控耳夫數月之船主壞及多事累賠至五百餘兩朱太守之辭也極宜乃葛内爾藉此肇訟似乎太不知過矣想即使上控禀明道憲會同伯總領事核斷而旣有原斷在情理之中亦不能任其無厭之請應俟定案之日再行登報 
　　按招商局自開辦迄今四十餘年間船主絶不用華人曰惟外人乃可信用也我意必外人之爲船主者有以堅該局之信任故耳孰意四十餘年之前早有此類事實之發見然則其不用華人爲船主之傳統政策究竟何所依據子殊難爲之索解焉 
[總論今年出口湖絲巿情]  
（同治十一年七月初七日） 
　　西人公所之行情報湖絲是二禮拜内各洋行陸續所買之絲雖不可謂少而各西人似未甚有心買也故邇來價已小跌矣惟顧豐盛與竹坪三號絲内無次貨而此兩牌價亦最高現賣五百九十八兩五錢藍旗牌五百四十二兩五錢藍象牌五百三十兩紅雀牌五百十一兩至十二兩五錢所賣出之嘉興大蠶與海甯絲此二種貨身未能整齊西商不肯受者居多至各别種之絲銷場益見疲矣刻下七里絲價已跌十五兩一包次者跌三十兩一包之譜因内地所到之絲幾前益多今滬地舊存之絲亦多耳現共計有八千五百包至九千包今年已出口之絲共計二萬三千三百二十三包比去年已多二百五十七包以今之各價合英價若干而算欲比英前六禮拜之行情高起兩個先令昨英新來之電信報第三帮七里紅雀二十九至二十五個先令零六個偏尼零六 
國外舊聞 
[安南與法通商立約]  
（同治十二年正月二十三日） 
　　近聞法國有與安南立約一事録之以俟核實據西貢埠西字日報云近者安南幾有舉國相授於法之意已將有成議矣現法國已簡派水師提督前赴安南議立和約六欵其第一欵要准法國立總統於安南統轄全國第二欵要准法國立欽使於安南京城並准駐剳兵馬第三欵法國駐剳軍馬於安南國内囂（順化）京城及多蘭厘京城所有軍餉俱安南所出第四欵法國與安南議立通商和約要准有益於兩國者第五欵安南國東京曠地授與法國以便法人居住互相保守第六欵法國駐剳軍馬於安南國内安南所出供億之費或以銀或以土物相抵亦可 
[越南入貢表文（録五月二十八日京報）]  
（同治十二年六月二十日） 
　　越南國王臣阮福時稽首頓首謹上言兹仰見萱階日煦桂甸風清仰天閶而葵藿遥傾瞻王會而梯航恐後謹奉表上進者伏以皇疇建五庶邦翹安勸之仁使澤重三下國効賓從之欵尋常雉　咫尺螭坳欽惟大皇帝陛下湯德懋昭堯勳光被六御辰居儼北合邇遐爲一家一人四敷文命曁南公覆載於所通所至波不揚於周海珙畢受於商畿念臣忝守炎邦世兹藩服久洽周文之化夙敦述職之虔土物非臧上屆幸停留抵庭香惟謹遠情獲愜瞻依臣憑仗寵靈恪修職貢式金式玉遵王度以不違維屏維翰迓天庥於無斁臣不勝瞻天仰聖激切屏營之至除另具歲貢品儀交陪臣潘仕俶何文關阮修等齎遞上進外謹奉表隨進以聞奉原批覽欽此 
[金保國王近事]  
（同治十一年七月初六日） 
　　金保國即安南國中一小區也其地等於黑子彈丸無足比數國王昨至港中兵舶升砲二十有一蓋以君禮待之也英國官憲有齊立岸上以迓之者國王乘輿登岸繼即往會督憲翌日又詣各處游歷按金保一名輕巴亦曰計思百在安南國之南境多沙碛其地大半磽瘠無草木間有石峰峰上小樹婆娑偃仰可觀海濱船澳俱極穩固（按金保之譯音今作柬蒲寨亦爲法屬地矣） 
[述缅甸公使勤竹雲]  
（同治十一年十一月十三日） 
　　印度國現有日報刋録新聞一則謂缅甸國差往英京之公使有名勤竹雲者該使臣在缅甸位冠羣僚職居樞要儼操丞相之權焉可謂委任得人矣兹有西人士禮頓曾至缅甸國由西邊一帶探新路而來中國者謂其至缅甸時勤竹雲原是匪犯曾經獲罪幽諸囹圄後出獄而歷任官階薦升此職是始則行賤而終則身貴者也 
　　記者曰當時之南方亞細亞若安南者已危而未亡柬蒲寨猶存五號港中仍以王禮待之缅甸且有駐英公使儼然敵體焉今則安南柬蒲寨與缅甸祇存歷史上之名詞矣而同處一隅之暹羅則迄今獨立其在歐和會議之地位不後於我國存亡在人詎不然哉我不知數十年後披覽我今日之報紙者又當作何感想也 
文藝 
[觀西人鬥馳馬歌南湖衡夢庵主]  
（同治十一年三月二十五日） 
　　春郊暖抱楊　風玉鞭揮霍來花骢西人結束競新異錦韉繡襖紛青紅廣場高颭旂竿動圓圍數里沙隄控短阑界出馳道斜神駿牽來氣都竦二人並轡絲韁柔二人稍後飛黄蚪更有兩騎同時發追風逐電驚雙眸無何一騎爭先駛參差馬首誰相避後者翻前前者驕奔騰直挾狂飊勢草頭一點疾若飛黄鬃黑鬣何紛披五花眩映不及瞬據鞍顧視猶嫌遲四蹄快奪流星捷尾毛竪作胡繩直須臾雙騎瞥已回紅旗影下屹然立名駒血汗神氣間從容緩轡齊騰騫後者偃蹇足不前橋根盤辟斜陽天是時觀者夾道望眼光盡注雕鞍上肩摩轂擊喝彩高揚鞭意得誇雄豪健兒身手本矯健况得驥　騰驤便蘭筋征耳助武功黄金巿駿眞英雄胡以遲疾决勝負利途一啓羣趨風孫陽伯樂不可得誰能賞識超凡庸遍看驃騎盡神品安得選備天閑中與人一心成大功 
軼聞 
[記彭宮保軼事]  
（同治十二年四月二十四日） 
彭宮保之駐節杭州西湖也蓋三月有餘矣其聞民生疾苦時事利弊無不深咨切訪冀有大裨益於浙中人士初宮保之出都也今上命直省各督撫措資以備緩急之需浙撫楊公因爲之具金萬二千宮保納焉而專摺繳呈仍復不留一錢其摺中有曰臣以寒士始願以寒士終嗚呼至哉言乎是眞有苦纯臣之風者矣初其爲童子時甫出應試時武林高蘆洲翰林方守衡陽得公卷大奇之特拔以冠軍覆試之日召而語之曰我觀子文有奇氣今見子人亦有英氣非凡品也他日宣力王家定能作一番大事業我故特拔爾非僅以詩文名家望子也宮保感恩知已故生平執弟子禮最恭粤寇亂浙翰林旣前卒翰林之子亦死家中陵替僅存寡媳孤孫宮保知之爲之周恤之者甚至并爲翰林營墓道爲其子營封兆今歲至杭州作寓於西湖之第一樓時入城寓高氏景家衖之私宅布袍芒履每每獨行不知其爲欽使也每食高氏以肉食進輒謝去曰吾不慣食也白菜一盂菽乳一器如是而已嗜越中乳腐於其行也高氏具六小瓶以饋蓋已深知其意故别無贈行物也宮保僅納其三而璧其三焉其清介也至於如此嗚呼可不謂難歟月之初五日由杭啓行赴金陵有至舟次送行者見其所坐之舟小如一葉淺若瓜皮不過如野航之却受兩三焉高氏之戚李某者承高氏命代其孤孫來送宮保延之登舟相對而坐而兩人之膝已相及矣宮保又以往來浙中當道不免供億之烦因於三潭印月之旁得隙地一弓建一退省庵以爲來浙下榻之所云此高氏之戚爲予言者宮保之功名事業卓絶人寰而節操志行又復如此求之古人殆以名將之功而兼有名儒之德者矣 
　　記者曰咸同朝士近人以其扶翊清室故痛詆之若不足齒數者然始終寒士翛然於富貴功名之外若彭雪琴者今猶有存焉者歟今之擁兵索餉者就較有來歷者言亦不過由寒士始耳乃曾不數載莫不黄紫纍纍或且數萬數十萬金日快其牧猪奴之一擲而無所吝其人格之相去猶可以道里計哉以此覘世變而不禁憂從中來矣 
 
 

Page 18

 
 
   
 
