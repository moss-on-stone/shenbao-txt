# 1911 - 79 - 4913694

 

Page 1

 
 
   
 
 

Page 2

 
 
宮門抄 
二月二十六日召見軍機振貝子李盛鐸論説 
 
 
 

Page 3

 
 
[今日中國之憂患在外勢乎在國民乎（上）（谷）]  
去年資政院開會。時議員之對於各部大臣輒因事質問。而欲切究其辦。事之方針。部臣固素持敷衍主義者。輒瞠目不能對。則憤懟殊甚。旣復彈。劾軍機。詞甚嚴厲。政府諸公。因懟議員益甚。蓋政府之讎恨議員固已深。矣。今資政院議員。復以邊陲多故。大局埀危請開臨時會。政府諸公。以蓄。怨藏怒之心。議臨時會之准駁。固宜其力排之惟恐不至。議員主張開會。政府堅持拒絶。而持議員之意。以請於政府者。則議長也。政府惡議員。乃并惡議長。此倫議長之所以不得安於其位也。政府之撤倫議長也。其意。固不自今日始矣。特自今日而發見耳。去年議員之詰責政府。政府固亦。恨議長之不能壓制也。而今復以開會請。在政府視之。固謂議長徇議員。之意。而與已爲難也。得不甚惡之。乎惡之彌甚。乃欲撤而去之。此倫議長。之所以補授農部尙書也。政府之意以爲斥一溥倫。則議員之氣挫。然後。我輩之所爲。彼不得質問。而勢以安矣此其老謀深算不亦至歟。雖然。今日之大勢。政府之所當深思遠慮。以爲對付之策者。其果在資政院議員。乎。抑不在資政院議員乎。政府諸公。何不一思也。政府不此之審。而天下。之患。乃無有大於此者。矣 
且夫外患之所以　集。而各肆其瓜分之説者。豈不以我國現勢。上下議。院。將開而未開。國民之氣。欲揚而不得揚。因欲乘機集事。以爲時不可失。哉。彼之意若是。我之所爲對付之策。卽可對鏡而知之矣。必也。國會期限。則更縮短之。民氣則導揚之。是卽所以奪彼之氣。而張我之勢也。召集國。會旣不能日暮舉事。則集資政院議員。使之奮揚義氣。宣告嘉謨。猶恐不。濟。而尙從而絶之乎。今旣調去倫議長。而所以痛絶議員之策。行將繼至。是彼之所忌者。我去之以張其氣。使之奮然而無憚也。爲國者果當如是。耶。然使各國耽耽。而政府之所以對付之者。固可以游刃而有餘。則絶去。議員。而支以獨力。猶之可也。今外人迫逼。四處響應政府諸公。不聞有完。美之策。以消弭之也。則政府之無策亦可見矣。旣已無策應付。則他日者。徇外人之要求。而變更國土。喪失主權。自是意中事。至於國土變更。主權。喪失。政府尙能辭其罪乎。則何如採納議員之意見。相與妥商而熟計。事之濟也。政府居其功。卽或不濟。亦有人以分謗。豈非計之至便者哉。今絶。去議員。而已復無策。推其終極。必至貽害於國家。而國民之怨讟。因以益。甚。吾不知政府諸公。將上何以對君。而下何以對民也。上下相惡。而國難。滋長。上漢唐宋明之所以亡也。詩曰。先民有言。詢於芻蕘。議員縱無才。何至芻蕘之不若。上下相惡而亡。孰與平氣諮詢。以求挽救。此其得失。寗待。智者而知哉。 
雖然。政府之意固痛絶議員。而多方以拒之矣。彼資政院之議員。豈得帖。然而不動哉。資政院章程第三十二條云。資政院臨時會。於常年會期以外。遇有緊要事件。由行政各衙門。或總裁副總裁之恊議。或議員過半數之陳請。均得奏明。恭候特旨。召集遵行今外患之交迫若此。尙得謂非緊。要事件乎。此而不謂之緊要。豈尙有可爲緊要者乎。故爲資政院議員者。一請不應。當再請之。再請不應。當三四請之。必達目的而復已。萬不可以。廢然而返也。或謂請開國會。則嚇以被讉。其輕者亦且驅逐。而於事仍無。益也。請開資政院臨時會。倘使煩　已甚。不將復出於此乎。是不然。請開。國會。出於人民之自由舉動。而並無法律之可以援據。今院章具在。據以。請之。豈得而施其强硬手段者。倘竟施其强硬手段。則是政府之違法。而議員之所得陳請者也。大臣違背法律。得據實奏聞。是固院章之所許也。而又何怖焉。由是言之。政府縱拒絶議員。亦安得而拒絶哉。專電 
[電一北京]  
郵傳部參議李經楚虧空交通銀行銀二百二十萬私產僅一百五十萬郵部奏大員查封各產 
[電二（北京）]  
某侍讀參劾外部某侍郎將秘密事件隱輸外國廣收外賄購納多妾交結權貴并牽及某某兩樞臣監國憤甚將摺交某樞閲看並諭以後某國交涉母商某相商某相 
[電三北京]  
鄂督瑞澂電奏漢口李成祥倒閉該商以值價一千成祥倒閉該商以值價一千萬金之地抵於洋行請示辦法奉電旨著該督速與司道紳董妥籌維持母抵外人致起特别交涉 
[電四北京]  
御史玉春奏叅皖撫朱家寳辦理賑務任用私人侵呑災賑以致怨聲載道請旨嚴查原摺留中 
[電五（杭州）]  
今日（二十六）浙路開會舉褚輔成爲臨時議長公决代表凱旋適用商律要求郵部代奏請收回不准干預路政之上諭令湯回任全體歡呼午後續會股東責問盛總理與同鄉官交涉情形盛怒甚立辭 
 
 

Page 4

 
 
出席衆大譁挽留始止復經查出董事孫問清挪用十八萬及營業局舞弊等事即舉王清甫馮亭徐申如楊振驤四人連夜清查明日延會 
[電六（松江）]  
松府今日復接南邑紳士電禀謂漁業公司確已被毁惟前禀毁及自治學堂係當時鄉民造言恐嚇語緊要新聞一 
[議員臨時夢之未醒]  
　　請諸公上書世中堂 
資政院議員前曾致函倫貝子請開臨時會未得復示旋又續上一函云敬禀者議員等舍其家鄉奔走集於京師皇皇焉求開臨時會者非爲私也今日時局如斯議員等良心未死豈能視若無覩縱院章於外交無提議權然豈不可交議又豈不可參酌以少爲補助者况築路殖邊凡可以爲外交之後勁者在在均須會議外人一日千里我豈可以優游待之是以羣厚望於議長大人乃屢往拜謁爲門者所拒前上一禀至今亦未蒙賜覆議員等不勝惶恐是以不揣冒　瀝情上陳幸憐察焉聞現時在京議員贊成開臨時會者實達六十二人之譜 
[兩國協謀西藏之警告]  
　　新疆危川滇危西藏尤危 
聞政府日昨接某欽使電略云英人此次進兵片馬雖爲擴張勢力其意實在西藏又以吾國辦理種種落後故特示恫嚇以觀吾現在外交家之手段務祈樞部嚴重交涉或可有良好之結果稍一退讓於此案非但無可着手恐效尤紛起轉生出最困難之問題云 
又聞駐紥英俄兩國欽使密電政府係陳西藏狀况略謂此次英兵侵入滇疆係疾視某國在新疆内外暗增軍力故以節節進步主義爲打通川滇直開西藏門戶之毒計又謂該兩國近日輿論主持兩國結約協謀西藏甚烈此議若見諸事實富較日俄密恊爲害更烈也 
[英兵果允退出片馬耶]  
　　樞府心頭之小鹿兒一定 
滇督李仲帥以滇邊交涉棘手屢請開缺樞府會商迄無定見旋又電請開去督缺專任勘界監國特召慶徐兩樞臣入内取决聞慶邸頗不以此舉爲然奏稱滇省爲英法所垂涎督缺至爲重要李督主强硬專辦勘界恐多阻閡况督缺亦無繼在任之人請開缺專任勘界一節應無庸議監國深然其議聞日内已電致該督矣惟近聞駐英公使劉玉麟有電報告政府謂英國政府已允將軍隊撤出片馬李督亦有電致北京謂英軍司令官允由片馬撤軍退至畢爾瑪境矣 
[志留守治伊之政策]  
　　奈鞭長不及馬腹何 
新簡伊犂將軍志留守十五到京隨於十九日赴宮門請安當奉監國召見垂詢要政聞有四端一埀詢志留守前陳治伊要政八策以何者爲執行之要點二埀詢伊邊對俄交涉究以何法對待爲宜並何以設法杜人覬儬三埀詢杭州駐防旗丁之生計及遵旨戒烟之情形四面諭治伊辦法宜與政務處王大臣妥籌善法以固邊圉志留守逐項奏對歷時至兩小時之久始行退出是日志留守退朝後即在軍機處與樞垣面商要政現已訂於二十日爲政務處會議之期志留守亦到處與議以便與各部堂憲籌議汉理伊邊各項要政及交涉事宜聞留守之政策以邊陲多事必設備於先始能弭患於後舊日原有之軍隊雖名新軍全係舊軍改易非特不可言戰並不可以言防一旦有事祗能束手非先從整頓新軍入手不可刻已與軍諮處陸軍部會商辦法矣 
[中國對俄交涉宣告書之主旨]  
奈俄人不悲兩國友誼何 
中政府關於中俄交涉致各國通告書其大略已譯錄於某東報其詞云俄政府於本月十六日由俄公使交付六條抗議書於外務部此抗議書於俄京决議頗傷國際友誼昔我政府因我商人之請對於俄國要求緩收百里自由區域以外保護税至一千九百十一年條約改正時止俄國半承諾之然今俄政府以爲中國制限俄國之課税此則誤解也其餘五條抗議條件則皆俄國曲解條約所致兩國締結之條約我政府嚴守弗違而俄國常擴張其權利於條件以外例如俄國對於其貿易品不問其間接直接一切要求免税又拒絶中俄共同組合及設俄國商店於内地此皆條約上所無之條欵且條約上言俟貿易實際發達當設置領事而俄國以現在共同採煤爲口實要求多設領事館又條約只於科布多有設置領事館之條件乃要求於科布多五百里以外之欽化等設置領事又中國未嘗爭俄國之治外法權俄國乃多要求汉外法權之權利中國之對俄國與對於各國所有條約上之權利特權視同一律故中俄境界問題我政府向以平 
 
 

Page 5

 
 
和友誼之態度而協議之雖兩國地方官吏之意見或偶有相違而此等無不可和平恊定之理由要之謂我國破壞條約條件實難理解今俄國乃有挽回條約權利用最有効之手段保持特權之宣言我政府聞此宣言大爲兩國之友誼悲也 
[奏派協纂憲法人員之眞相]  
　　橫　殺出陳邦瑞 
日前諭旨派陳邦瑞李家駒汪榮寶三人恊纂憲法此事自去年資政院閉會後久不提起當時外間擬議有于式枚達壽李家駒汪榮寳諸人而無陳邦瑞後有人傳説謂于李爲纂訂憲法大臣所不喜又有一説謂樞府之意决不令資政院中人叅預其間故汪亦在排斥之列茲探悉十五日倫貝子澤公召見卽爲此事倫保汪澤保陳而李則係樞府授意者也 
[改革幣制之大會議]  
　　僅重量耳面仍不决 
前日爲幣制處會議之期午後二時澤尚書盛大臣均到該處會議度支部各司員主張從迅實行盛大臣則謂幣制一事條理異常細密綜觀各國貨幣歷史不知幾經研究幾費時日始有今日之效果吾國貨幣發達較各國爲早惜後人故步自封不知統一之辦法舉凡重量成色一任民間意爲高下奸商因以爲利遂成此紊亂之現象蓋積弊之來非一日矣今一旦改仿各國成規明定本位實行幣制若不統籌全局詳究利弊將來必至尤形紋亂民間未得改制之益國家先受改制之害是欲速而反不達也故予意對於實行一節注重在事前之準備决不願鹵莽以圖功現在第一宜研究者實行以前舊幣宜如何設法收　收回此項舊幣國家需欵若干此則非首先預備不可此外關於實行前應行籌備之事悉數難終予以病喘不能多談袖出手摺一扣交各委員審議據個中人云盛大臣手摺所開各節均根貨幣學之原理按之中國目前各省之情形一一發問各季員見此煌煌大文除一二留學生外餘皆膛目不知所答厥後有某科員對於正輔幣重量一節主張新鑄各項小銀元當較舊者加重以示區别盛大臣嗤之以鼻章君宗元駁之曰正輔幣之重量就學理言之斷不能一律今若將小銀元加重不但與正幣無所分别且與國家經濟學之原理亦大相反對而某君持之甚力當時賛成者亦甚衆遂未能决議而散 
[海陸軍集議戰爭命令法]  
　　中外亦有兵戎相見之日耶前日交諭海陸軍大臣飭將各國海陸軍戰爭命令史彙錄進呈已志前報現聞海陸軍大臣商定於十九日在軍諮處會議是日到會者爲洵濤兩貝勒蔭大臣及譚副大臣當由濤邸提議謂憲政提前軍諮府改設在邇皇上現在冲齡所有統馭六師之權已議由監國恭代此後軍備戰事擬由軍諮府擬訂恭請監國裁定以符憲政其輯錄各國戰爭命令史實爲當務之急云云後蔭尙書以多年身列戎行擬將歷年在各國所得戰術命令書先行譯要進呈監國至海軍戰術命令史如何採集之法尙須待該部另行籌議云 
[南匯鄉民閙事續誌南匯]  
　　南匯六灶鄉各漁戶拆毁漁業公司所編之竹簾已據所聞並將縣自治籌備所董顧忠宣等電禀原稿登載昨報兹又得一消息知六灶鄉董事張仁痒曾在該處設立持正小學校並在校内附設漁業公司於附近小港内圍築竹簾養魚詎近有綱船誤駛入港損壞竹簾董事疑其有意破壞必欲拘辦該綱船同帮半係敎民因而動衆於二十四日將所圍竹簾盡行拆毁該縣賴大令豐熙於是日申刻據鄉董潘鍔禀報謂公司已毁沙塗吃緊恐持正學堂勢亦難免等情大令卽偕都司朱大斌前往彈壓一面專足於二十五日至松江府署禀報一切請兵鎭壓戚太守准卽諭飭飛划營沈都司遴派鎗船五號尅日駛往至二十六日晨又接顧忠宣等二十五夜之電禀謂自治所學堂被匪焚毁勢將遍及請兵救護戚太守因即立請沈都司親帶所部鎗船七號於午前十一句鐘用小火輪拖帶飛駛前往上海道劉觀察於二十五夜聞警後亦即用電話諭飭上海縣田大令速派捕頭徐文等分赴南匯縣境張家栅等處調查起釁原因及目下情狀禀覆核辦當夜該捕等即帶夥役多人遵諭前往刻尙未回惟聞顧忠宣等發電時係據該鄉董事惶急報告謂持正學堂及自治公所等均已殃及顧君知事急迫恐蹈川沙覆轍是以不及細查電禀督撫請兵救護事後詳細探詢猶不至如告者之甚（自治局商會等似未毁）一般和平派之士紳且謂當時僅僅拆毁竹簾並無别項舉動電省請兵似乎小題大做顧君等以電已拍發無可收回雖不免過甚其詞防範固不厭周密惟鄉董鹵莾報告致城中哄傳其事大受驚皇未免自失信用現仍與賴大令日夜磋議必使永弭釁端賴大令亦以張仁庠創辦之 
 
 

Page 6

 
 
漁業公司前經禀奉府憲委員查辦有案該處鄉民每藉口行船不便河中之草被魚食盡尤與農田肥料大有妨碍鄉民之情終未浹洽今忽據報被焚深爲詫異遂即細加查訪知所毁者係河中之竹簾而他未殃及也惟市鎭遍貼告白確有將學堂公司一律拆毁之語現己將大略情形密陳府憲并恐以後事情閙大仍請府尊就近撥兵彈壓矣 
[京師近事]  
各省督撫聯名反對資政院所定公費致軍機處及度支部之電聞澤公批七字云今日亦有曾胡耶各督撫想必爲之奪氣矣 
昨日内閣大會大學士各部尙侍均到係議復都察院奏請將漢儒趙歧元儒劉因從祀聖廟事其會議之結果則以歧經學湛深有功名敎自應從祀位在漢儒之後劉因則當宋曾著一文有不欲維持宋室之意以無故國之思稍有疑義然因故北人南渡以後已與宋室隔絶無從效忠於宋所著之文並不足爲因病故仍决議准予從祀位在金履祥後沈侍郎雨人病症甚劇據其所親云腎腿腫脹每日下痢動至三四十次勢雖危殆十八日清晨尙服稀粥一碗外間謂其已死甚屬不確惟對于親友常嚶嚶淚下作永訣語恐此病難有起色也 
郵傳部自梁士詒撤消局長後所派查帳員胡祖薩等業經查得自開局之日起至梁撤差之日止統計華洋文帳簿一千餘册甚爲繁重覆奏時間尙難預定 
時評 
[其一吾不解夫今之理財政者]  
各省各官公費。度支部定之。資政院覈之。各督撫紛紛聯名電。京反對。反對。者固别有用意。非局外人所能測矣。而澤公于此。卽批今日亦有曾胡耶七字。嗚呼澤公之於今日各督撫。洵可。謂燭照而數計矣。 
雖然澤公亦曾聞曾胡之行事乎。竭一路之財。養一路之師。而即以保一路之治安。曾左都鮑塔羅彭楊諸人者。類皆各理其。財。各治其軍。以爲亟肄疲冦之計。而幾見有竭天下以奉一人。肥中央之臟腑。不顧局部之腴　。對于經常。則按照定數。愼重。出納。遇有特别重要事件。必兢兢于。籌有的欵。方准再議追加。焉者。 
説者曰。澤公之於此。夫亦以時艱欵絀。不得已而爲此統籌全局。之計畫耳。然今天下之時艱欵絀。夫豈在上者所獨有乎。且在上之艱絀。果較之於在下之艱絀。其情形又何如耶。今必以。天下之欵奉之一人。遇有特别重要事件發生時。需待之于籌。有的欵以後。而始得舉辦。始准追加。充其弊。勢必至異日各督。撫。其賢者奉清靜無爲之敎以。不事事爲高。其不肖者且借興。辦之名。爲斂財之舉。駸焉民不聊生。不至于鋌而走險相率爲。匪不止。 
記者曰。此不必觀干異日也。即徵之今日現象。斯可矣。今日者。分攤賠欵則有欸。大興土木則有欸。親貴遨遊則又有。欵乃獨。至于地方之事。必盡責之地方之財。懦弱者飮恨呑聲。强有力。者遂狡焉思逞相率聚衆。日以阻礙自治之進行。謂爲官吏之。不善乎。則官吏固難爲無米之炊也。謂爲紳董之無良歟。則紳。董又非盡可捐產以奉公者。嗟嗟吾民。日沾漑于升斗自沽之。水。彼之持拮槹居上流者。尙復自恃其源之不竭旦旦而汲之。也。此其不盌并而斷流者幾希。 
[其二此所謂朝廷自有權衡]  
賞罰者。朝廷進退人才之具。吏治之興衰。民生之休戚繫焉。政府耳目。不能周及各省。於是寄其權於督撫。三年一舉劾。典至。鉅也。今自運動之途大開。督撫幾不能行其舉劾之權朝廷亦。無以彰其賞罰之典。有此省方彈劾。而政府許其調至他省者。矣有今日方彈劾。而政府許其明日遷升者矣。如某京兆某鹽。道。等非其彰彰者耶。 
昔聞官塲中言。人有運動之費三十萬。則遍中國二十二省。不患無做官之地。嗚呼。若輩做官之地。可以遍中國。而中國二十。二省之人民。將無立足地矣。 
[其三今日之審判廳如是]  
各省審判廳。成立不及三月。而種種怪狀已疊出。如山西。如湖北。如安徽。如浙江。如江蘇。其見於各報紙者。蓋書不勝書矣。夫以舊人物辦新事業。當此過渡時代。或不免於削足適履。捉襟見肘。爲通人所詬病。而審判廳中。則皆新人物也。其首昻然。其鬚翹然。其衣。服嶄然。經其庭者。大有望之儼然犯之凛然之。槪。而奈何官塲之氣派赫然。衙署之習氣依然歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[飛划營鎗傷閧署鄉民之風潮常州]  
　　陽湖豐西鄉民因自治選舉炙傷鄉董戴彬等前日由金令升堂集訊肇禍各犯被該鄉民聚衆閧集大堂要求釋放情形已誌本報事後經邑令及德澤循理懷北三鄉電請蘇撫派兵辦理蘇撫立派飛划營巡船十號於日前到郡金令卽於昨二十四日黎明派差仍提鄉民袁福聚等到署嚴責而鄉民又復閧聚武署邑令爰將已經懲責各犯分别釋出鄉民仍擁擠不退當時飛划營兵即將鎗刺飛舞繼以鎗枝亂擊鄉民及旁觀人潮湧而出被槍擊傷及傾跌踐踏者不一而足鄉民以營兵不應橫暴如上與扭毆並奪獲鎗枝偕同受傷各人奔赴府署呼寃受傷者或倒臥或呌　觀者亦漸漸聚集愈集愈衆府尊長太守見來勢洶洶計無所出面允受傷各人給以養傷費鄉董如果不合可另行具禀核辦始漸散去然受傷者至晚仍偃臥堂隅未去云 
[蘇撫又以文言誥誡各牧令矣南京]  
　　江蘇諮議局於本届臨時會期内議决保護自治圑體緊急動議案一件呈報督撫兩院外蘇撫當以此案發生後迭經電飭道府廳將肇事亂民嚴拿首要並通飭蘇屬各廳州縣預防流失以期懲前毖後茲據前因合再抄粘來呈札飭松江府嚴拿首要照律懲辦並咨明督院飭司一併通飭甯屬各地方官文云照得地方安危治亂全係乎牧令一人之身各該牧令苟平時有勤政愛民之事實誠信个孚民間即有不平何至私自暴動及至釀成釁端殃及人命損失財產地方雖已平靖善後事宜諸多棘手爲民上者何以自安本撫院德薄能鮮當上閭　凋敝百物騰貴敎育未能普及實業有待振興中夜旁皇言之心惻所賴良有司洞悉民隱感召天和乃近日崑山椿里村焚斃多命川沙長人鄉拆毁房屋蔓延全境地方官事前旣置若罔聞事後聞報又復遷延畏葸不早臨塲彈壓以至燎原之勢動煩大兵實堪痛恨若不懲前毖後則風氣日壞莠民從而生心何堪設想夫居官者厭一時之煩勞則民間被無窮之擾累古人謂怠之一字甚於貪酷信哉是言今與各牧令約平時宜廣設耳目接見紳民有事宜立赴鄉間母延片刻其或高坐衙齋希圖安逸授丁胥以播弄之炳予蠧棍以造謠之隙小事化爲大事無事化爲有事孰得孰失何去何從又各屬地方自治成立之始紳董或思想過高任事太勇其有與民間程度懸絶之處緩急輕重地方官本有查核之權若實係不便通行致爲新政之阻力者尤不得諉過紳董自卸責任本撫院爲預防流失起見不憚剴切言之凡我明白官紳能諒此諄諄誥誡之苦心也合行札飭札飭札到該廳州縣卽便遵照母得視爲具文並於日前劄復到局矣 
[漢口嫖界大王又弱一個湖北]  
　　漢口嫖界十大王久已著名通國除馨齡趙承康車雲均已革職陳完瞿世玖史謙王億年吳愷元先後撤差外所餘者僅舒禮鑑許寳芬兩人許在武　離漢日久嫖界大名已漸消滅現在狂嫖如故謦名極劣者僅第四大王舒禮鑑一人舒充度支公所税捐科長大權在握凡委一釐差必勒薦多人或勒派乾修稍不遂意卽於公事中設法挑剔人皆敢怒而不敢言從前宜昌釐局之蕭繼昌即該員所傾輒近日王篤基委漢口籌餉局舒勒薦伊胞史漢生充總稽查兼帳房皆彰彰在人耳目間者尤奇者舒每逢外局解欵必任意挪用因伊係税捐科長故無人敢過問聞舒在妓女張帥君處一宵竟輸去三萬元之巨虧空公欵除人不知外如劉承緒之一萬串宋紹鍚之一萬五千串曾輔翼之八千串某籌　局之一萬串爲數已近五萬（劉欵聞已自認賠繳由舒出立字據）事爲瑞　帥所聞赫然震怒立將該員税　科長警務公所兩差一併撤去勒限一個月將公欵繳清否則參革發交江夏縣監追以儆效尤一時官塲無不稱快云 
[俄人籠絡蒙人之狡計]  
　　我政府將何法以挽回之　 
俄人之在蒙古營業者近年日盛查科布多烏雅蘇台庫倫及喀克圖等處緜亘數千餘里莫不有俄人踨跡散佈其間所經營者大抵爲蹄鐵及各種製造之業其原料如獸毛獸皮及土撥　之類則率取自蒙人亦有經營各項商業者據最近調查人數約有二萬今詳記之則烏里雅蘇台千四百十七人葛須七百人科布多千五百八十人庫倫二千八百人貝加爾一帶二千五百人恰克圖地方四千人伊犁地方七千人此爲現在經營各種產業者以外尙有屯各處之小隊合遊礰及他項行商徘徊境内從事貿易者計之每年往來復不下五六萬人所以然者因其國界毗連於貿易上有密接之關係也而其收拾人心之計尤爲不遺餘力故蒙古人多歸化之此事吾國去年當頒布蒙人國籍法於各部落時雖曾經照會俄使謂以後蒙人准與 
 
 

Page 11

 
 
漢人例視非經國家許可者不得擅離中國國籍然俄人詭計百蒙人仍不能出其籠絡中吾國若不及早維持一旦變起不測必有簞食壺漿歡迎恐後者而外蒙古一帶地方非復我有矣 
分類新聞政界 
[官吏亦畏罷市刧持耶蘇州]  
　　蘇垣土業因缸捐罷市各膏店亦藉端停止營業各情三誌本報茲聞此次各土店膏店一律閉市後官塲已商議數次僉以再延數日吸烟者無處挑烟恐激成事端轉致别生枝節似此情形終非所宜故議定日前示諭各節作爲罷論旋於本月二十四日下午長元吳三大令同赴禁烟公所飭傳土業人等到所諭以前日示諭帶收牌照捐及憑照售土各節均作罷論現已收回告示爾等即速照常開市並傳各膏店亦諭以一律開市等語各土店遂即於是日晚間一律開店售土各膏店卽紛紛前往購土連夜煮烟亦於二十五日一律開市矣 
[華婁城自治議員將行選舉松江]  
　　華婁城自治議會此次照章將新舊議員抽籤業於前日舉行計抽去者葉有圭張因溥杜霖雲沈志同沈琨張公嶼朱繼常七員留者正副議長謝葆鈞朱慶咸顧葆康楊鈞一周作孚惠朝塋鄭權姜渭濱錢葆磬朱廷揚十員先期辭者馬超羣于允葆吳驤三員擬俟三月初十左右重行選舉矣 
[諮議局限制添設分卡之堅决杭州]  
　　浙議局日前對於釐局移設分卡一事具呈撫院以案奉撫部院劄開據藩司詳請嗣後各卡將原有分卡移設車站由司隨時詳報立案等情查本局上年議復陸家塢分卡不能移設艮山門車站並申明一定範圍呈經撫部院札飭藩司妥議辦理係爲愼重議案起見茲閲藩司詳文内叙其因轄境内車站起下貨物將本卡原有分卡酌量移設應由司隨時詳請立案云云查釐捐革幣案第一條第二項規定全省局卡處所應由總局開表頒發各屬商會俟頒發後各屬不得增設局卡並不得託名巡船常泊向無釐卡之處截路起捐等語果如原詳以運道改變爲言則凡巡船之移泊者亦得以此爲口實而公布議案可歸於無效議案對於巡船常泊向無釐卡之處制限且嚴而謂向無釐卡又非同一區域之車地可以任便移設局卡者此决非正當之解釋也今陸家塢與艮山門車站名稱業已變更卽司詳亦謂鐵道所經之處向無釐卡則是名爲移設其實與增設何異奉劄前因本局以爲與議案實有背觸之處應請撫部院札司仍照本局前呈核議辦理爲此呈請察核施行等因當奉撫批希候札飭藩司核議詳奪矣 
[鄂人設會抗種鴉片之猖獗武昌]  
　　湖北襄陽府屬素產鴉片而棗陽一縣尤全境皆是不產别物自烟令加嚴該縣民以舍此别無他利可圖依舊播種去歲曾經前令楊鼎福會巡防馬隊營帶同兵差分赴各鄉拔苗乃有北鄉鹿馬鎭劣紳楊達三竟敢紏衆備械抗阻楊令恐激事變獨不敢入該鄉其烟苗得以保全因此胆氣益壯近聯各鄉組一抗官種烟會入會者每畝地納捐錢五百文所以去冬該邑全境又滿佈罌粟現令劉中選因迭奉上憲禁種公文又欲分赴各鄉剗除毒氛詎種烟會一聞此信卽聯合各鄉圑鑄造軍械預備抵敵劉令莫敢攖其鋒即電禀督院請派兵爲助瑞制軍以襄陽民俗素悍久擬派隊往鎭特派二十一混成恊第十一營馬隊於日前往防並以劉令辦理不力有撤換之意外交 
[外人又思廓張杭湖航業杭州]  
　　華记德新輪船公司因經理未得其人營業遂致失敗近聞同業中注意該輪航線者先有平湖王升記繼而嘉蘇商人嚴哲卿均思奮起不料招商杭局已禀准關道於昨日開行湖班茲悉日商戴生昌久已垂涎昨特慫恿日領函致交涉司杭關道略謂該商卽日添開湖班由杭至湖由湖回杭道經雙林等處各設商店請飭地方官一體妥爲保護云云未識廳如何核覆也 
[日本總領事晋秩之酬酢漢口]  
　　駐漢日本總領事松村貞雄君昨奉日廷之命以該領辦理日清交涉不無勞　升叙從五位品秩以彰榮譽一時漢上中外官商皆往道賀而旅漢日人無論老幼男女咸聯袂往祝日人上下情誼之厚於此可見一斑 
軍界 
[陸軍部劃清司法權限杭州]  
　　浙撫增中丞奉到陸軍部專咨遵即照會鎭浙將軍曁杭乍兩都護略稱准陸軍部咨開本部前經具奏案現行刑律軍罪改爲安置已無復充軍名義僅餘極邊烟瘴　項尙應指定道里本部職掌陸軍自應專以軍務爲重况值籌備憲政司法獨立法部奏定檢察廳調度司法警察章程第四節護送人犯有實發及解配之人犯與遞解人犯各條此項事件即應均歸法部辦理我實不符等因一摺於上年九月間奉旨依議欽此欽遵到部當經咨行法部奏明接收在案茲准法部咨稱現已奏明定期派員赴部卽收本部除將各項文稿册籍卽行移交外相應恭錄諭旨刷印原奏咨行在京各部院衙門直省各督撫將軍都統副都統遵照俟後遇有轉發軍台新疆官犯極邊烟瘴安置人犯駐防爲奴常犯轉解之宗室喇嘛備質人民仍發原配之各項人犯一併劃歸法部辦理至官常各犯解部轉發並到台釋回侻逃病故到配收管等項事故均一併咨報法部辦理可也等因到本部院准此相應照會貴將軍都統請煩查照施行 
[部派陸軍警官來鄂武昌]  
　　鄂省陸軍察已經編成兩隊所有官長均乏專門學識多係遷就任用上年陸軍部爲造就人才起見創辦陸軍警察學堂挑選各省軍隊人員疑習警察科目現己期滿畢業分派各省委用聞分派到鄂者係夏祖慶熊德瀛根善等三員堪以補充隊官執事官云 
學務 
[簡字學塾進行之敷衍杭州]  
　　浙屬各州縣辦理簡字學塾及逐年推廣諸手續早經籌備憲政清單嚴密規定現在國會縮短時事日艱此項學塾關係國民敎育普及智識至　重大究應如何赶辦迭經諮議局提出妥議並請公布復經提學司通飭各屬籌設進行表通行在案迄今事隔數月而各府廳州縣業已辦理成立者若干所推廣組織者若干所例須塡明進行表按月派員抽查一次俾勉敷衍而資賞罰現在此項 
 
 

Page 12

 
 
手續是否已經實行何以迄無報告昨據諮議局具呈質問尙不知中座如何批答也 
[敎員减薪問題業已發表湖北]  
　　鄂省自度支部提撥辦學經費羣議裁减各堂管理敎員薪金雖屢經王學司詳請奏咨免提迄未照准日昨王文宗傳諭各學堂監督即照新章實行發給正二月薪水聞其内容大槪以敎課鐘點之多少定薪水之優劣茲聞兩湖師範經學科敎員馬君貞榆向係特别優待薪水一百元刻减爲六十元文學敎員楊君六十元减爲二十四元圖繪敎員吳君三十元减爲十六元字課鑄君减爲八元日昨各敎員收到正二月薪水無不恐慌失色云 
實業 
[川漢鐵路隧道崩壞慘聞湖北]  
　　蜀境川漢鐵路在宜昌開工己修成數十里可行料車現在工程已至三峽山路崎嶇羊腸軌道施工極爲困難昨聞有一須開隧道之處正當開鑿之際突然崩壞工人死者有一百數十名誠慘劇也 
[茶商禀請酌减釐税湖北]  
　　茶爲鄂特產每歲運銷出口不下數千萬之多茲因印度錫蘭等處產茶最多中國茶業大有一落千丈之勢茲羊樓洞茶帮順豐等具禀江漢關道懇請酌量减釐以圖擴張銷路而挽利權刻巳轉咨核辦矣 
雜記 
[職官冒取米石之處分蘇州]  
　　蘇省候補道庫大使羅鼎（湖南 
人）冒收米店所送之米毆傷巡警一事已記前報茲悉此事業由地方檢察廳飭傳數次羅抗不到案該廳無可如何卽提泰豐米店司務何二及巡警陳金生二名訊問據何二供泰豐米鋪派伊送米五斗至何公館經過羅公館門首見羅在門前向問何公館羅云即是伊處隨送米進内交清給付送錢後伊即回店迨何公館前來追問始同往是處方知誤送因向羅詢問羅反蠻橫將伊毆傷伊喚巡警到來羅又將巡警毆打質之巡警陳金生供亦相同該檢察廳王廳長以羅鼎身爲職官竟冒收米石反將米司巡警毆傷又復抗傳不到實屬不法應卽照現行刑律毆傷人處四等罰係屬職官照例改爲罰俸九個月俟補官日卽行照罰等情已於日昨判决定案 
[寺僧參歡喜禪之敗露武昌]  
　　鄂垣候補街正覺寺乃著名之大叢林也癧業豐富爲各寺冠該寺監院（住持之副）和尙名體照者本一斯文敗類因事出家現年三十許未能斬斷情根與附近某貧戶女子結識已久所擲　頭資甚鉅且將彼妹送入某學校以故常作男裝儼然一女學生也前日該女復扮一男子於夜間詣寺住宿禪房深邃本無人知不料次晨出寺時被前殿之衆僧窺破盤詰來由該女惶而吐露於是一般色僧瀺涎直流或摸其下體或揑其兩乳幾欲分而啖之該女駭極大號致將寄寓寺内官書處之工人驚起羣斥僧非該女始得脱出重圍其時住持老和尙已聞聲至以事關該寺名譽不欲聲張飭衆將該女逐出不問一面自升法座呼體照前來略予懲戒詎已挾資由後門遁去矣 
[桑道行將難免杭州]  
　　寗紹台道桑鐵珊觀察自到任以後輿論喧傳謂其確有嗜好嗣因憲眷極優久未調騐近日後據諮議局議員周君具呈質問略稱禁烟分所係法定機關其所報告之事項自應認爲有效寗紹合道跡涉嫌疑旣不自請調驗而禁烟公所得此報告亦復置若罔聞查禁烟查騐章程第二條内開各省文武官員無論現任候補由該長官隨時察看有可疑者發所認眞調驗等語究竟此項章程現在是否適用要求撫部院明白批答矣 
[常郡發見喉疫常州]  
　　常郡前因河水乾涸天久不雨至起喉疫傳染斃命者不少近雖連朝春雨河水暴漲而疫症尙蔓延未已北岸某姓竟有母病染及其子相繼斃命不數日又及其孫者殊可慘也 
[日日讀報錄]  
　　傷心事 
郵部借正。金銀行日洋一百兆圓已籨合同。我聞之傷心 
俄國招兵。已有蒙人一百四十名應募。我開之傷心 
美麗之駐日公使館。忽變爲羅刹塲。汪使從後門出奔。我聞之傷心。 
中英改訂鴉。片條約。外部議欲每担洋藥。加抽進口税二百五十兩。我聞之傷心。 
日本議會議。案忽又提及我被虜之鎭遠軍。艦名。我聞之傷心。 
時乘 
[滇緬劃界小史（十）（九）]  
記者又案以上爲第三叚界線當普。洱　寗永昌三府之南。路江縱貫其間。當曾使時。英廷曾許我以自雲南南。界外起。南達暹羅北。界西濱潞江。東抵瀾。滄江。其中北有。南掌國。南有撣人各種。或留爲屬國。或收爲屬地。悉聽中國之便。惜我立約六七年。未嘗。過問。而彼族積年經理。致此南北將及。千里東西亘六百里之甌脱。悉爲英暹所分踞。駸駸且有議及車里孟連兩。土司全權者。辛薛。使堅持以大金沙江爲界立　。一再商榷力爭上游。彼族靳而。不允始於潞東讓地七百五十英方里。潞西讓。地八百。英方里。而車里孟連兩土司全。權許我收回訂定約章。永不過。問然較之曾使訂約時得失已判若　壞矣。乃復以。猛烏烏得讓法之。英人。借端翻案。藉口要求由龔使在英京倫敦。照會英廷。彼此磋商。總署王大臣續與英使訂約。而潞。江左右。岸爭回之地。又相率而入於英矣夫以曾。薛二。使頻年經營。筆舌互爭。心力交瘁之片地。留以保障天末之避荒者。曾幾何時。紙墨未乾。而淪胥殆盡。果誰復自壞其　城。而令國事至於此極也。嗚呼噫嘻。説苑 
[閻文介公敬銘（續）]  
文介旣得政忽失慈眷此其中蓋有秘密之關繫論者與謂慈聖方興三海頣和園之役。而文介靳不與欵。以此惡而逐之者猶是皮相之論也。初文介。極敬　畹某。上公之　節。某上公亦極意交驩文介。文介遂力請以某上公爲滿尙書。冀收和衷共濟之益。某上公旣爲尙書。則又。進福文。愼錕於文介。文介亦器其材。奏爲戶部侍郎以自副。某上公與文愼旣。同得志。朋比而傾。文介所以　齕者備至。文介遂以此積失慈。眷不得不。求去矣。初以。久疾。請解機務。專辦。部事疏上。遽得請。都下皆。駭然莫喻。其故。然此。時文。介雖筦部面權力已。大遜爲尙書時。故常請假不至署。會江西布政使李嘉樂署陜西布政使李用清。皆奉旨開缺候簡二李皆一時廉吏爲文介所舉而被疆臣劾罷者也。命下文介方在告。遽奏辦贛陜兩撫之誣請旨收回成命疏入奉旨嚴行申斥責以不諳國家體制。公於是遂决浩然之志。矣然其歸也猶温旨慰諭俾馳驛。歸里。食全俸。且戒以國。有大事。宜隨時以所見入奏。及其薨也。乃僅贈太子少保銜。一切輔臣恩澤。俱不得與。故事輔臣身後。必晉三公。即不能。亦當贈太子太師。今以一品大臣而身後飾終之典。乃以二品銜予之。國朝二百年閒。蓋公一人而已。是時幾並予謚而靳之。賴南海張。樵野侍郎力爭。始得請。内閣原擬清勤慤。介四字。硃肇獨點用第四字。亦不滿之意也（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[蘇撫程德全奏部駁命案人犯復審明確按律改擬摺]  
秦爲部駁命案人犯復審明確按律改擬恭摺具陳仰祈聖鑒事竊查崑山縣獲犯周阿木聽從姦婦陸徐氏謀殺未婚妻陶阿妹身死下手加功一案前據該縣將犯審擬解由府司復審核擬詳經前升撫臣瑞徵核明奏咨旋准法部以引斷未洽駁令詳核妥擬等因經前撫臣寳棻轉飭遵照去後茲據代理崑山縣知縣陳鎬將犯復審擬議解由蘇州府知府何剛德江蘇提法使左孝同遞審相同轉解前來臣親提研鞫緣周阿木籍隷崑山縣捕魚度日以船爲家已死陶阿妹係周阿木聘定未婚妻與陸徐氏認識無嫌光緒三十一年七月二十日周阿木前往陸徐氏船上閒游乘間向陸徐氏調戲成姦後非一次並未給過錢物不記月日周阿木又往續舊談及陶阿妹手足有疾心中不願陸徐氏因與周阿木戀姦情　圖嫁爲妻起意將陶阿妹致死周阿木允從約定遇便下手九月二十三日同業周勝祥娶親辦酒傍晚時分陶阿妹與陸徐氏從周勝祥家飮酒回歸同至陸徐氏船上閒坐陶阿妹言及曾托素識之王宋氏定做花鞋一雙工錢三百文因一時無錢尙未拿取正向陸徐氏商借錢文周阿木踵至陶阿妹害羞走回陸徐氏即向周阿木告知前情聲稱乘此便可下手囑令周阿木在附近廟堂衖守候由伊將春誘往殺害周阿木應允走去陸徐氏卽携帶錢文找向陶阿妹揑稱亦欲定做花鞋先須同去觀看陶阿妹信眞卽向其兄陶永高告知與陸徐氏回至王宋氏家付給工價拿取花鞋更餘時分回至廟堂衖口周阿木已拿取防身尖刀在彼守候見陶阿妹等走至迎面赶攏乘其無備一手扭住陶阿妹衣襟一手用刀向陶阿妹咽喉近左狠割一下陶阿妹喊跌倒地周阿木又用刀戳傷其項頸陶阿妹喊不出聲立即殞命周阿木棄刀先自走避陸徐氏揑稱陶阿妹自行跌斃向其兄陶永高告知陶永高趕往查看陶阿妹身受戳傷向陸徐氏盤問言語支吾投保獲犯報騐訊詳批飭審解據報該犯婦陸徐氏在監陡患瘋病詳府檄委鄰封新陽縣騐明屬實催醫未痊先將周阿木復審擬議由府解經前升任臬司陸鍾琦提訊無異以該犯婦陸徐氏患瘋未據飭醫診視取結恐有裝瘋情弊復飭府檄委候補知縣梁濬年赴縣會同前署縣吳熙提騐陸徐氏目瞪口呆語無倫次督飭官醫診治六脉洪大確有瘋病並無裝點揑飾情事取具切結詳經批飭妥擬詳辦吳熙卸事張紹棠抵任准交催醫陸徐氏瘋仍未痊以該犯婦先已認供應否照初供定讞依律擬暫改絞周阿木依夫謀殺妻係他人起意僅止聽從下手加功擬以杖流詳由府司核明轉詳經前升撫臣瑞澂復核奏咨旋准法部以周阿木罪名引斷未洽奏請飭令詳核案情另行妥擬陸徐氏應嚴行鎖錮監禁俟瘋痊再行核辦奉旨依議欽此等因咨由前撫臣寳棻行司轉飭遵照茲據該縣提犯復審改擬解由府司遞審轉解到臣提勘無異除陸徐氏遵照監禁俟瘋痊再行核辦外查律載謀殺人從而加功者絞等語此案周阿木因與徐陸氏通姦聽從姦婦謀殺聘定未婚妻陶阿妹身死下手加功查該犯因陶阿妹手足有疾心懷不願既有厭棄之心已自絶其名分自應照凡人按律問擬周阿木合依謀殺人從而加功者絞律擬絞監候秋後處决該犯事犯在恭逢光緒三十四年十一月初九日恩詔以前係因姦聽從謀殺擬絞不准援免惟查向辦因姦謀殺未婚妻之案有光緒三年河南考城縣民劉嗣宗先聘定郭娟姐爲妻後劉嗣宗因與齊九姐通姦九姐戀姦情　圖嫁該犯爲妻起意商允該犯謀殺郭娟姐身死由郭娟姐係該犯未婚之妻夫妻名分已定將該犯照殺妻係他人起意僅止聽從加功於絞罪上减等擬流奉部復准有案此案情節雖或稍有不同惟究係聘定之妻可否秋審酌入緩决之處聽候部院核議餘訊無同謀加功之人應母庸議除將供勘分咨部院查照外謹會同兩江總督臣張人駿恭摺具陳伏乞皇上聖鑒敕院核覆施行謹奏宣統三年二月初六日奉硃批大理院覆判具奏欽此 
本埠新聞 
[拿獲大帮拐匪續誌]  
　　巡警總局偵捕隊官周二尹緝獲大帮拐匪已誌昨報茲悉此案前日由漢陽縣張振聲大令電禀滬道劉觀察曁巡警道汪觀察謂有廣東婦人由漢口拐帶小孩多名乘輪來滬等情劉汪二觀察即飭該隊官恊同法界包探在公館碼頭守提當在立豐輪船上緝獲拐婦胡張氏黃張氏李陳氏趙楊氏沈歐氏唐楊氏祝羅氏並胡張氏之子胡順昌及男孩桂寶年九歲有金年八歲正孝年一歲女孩秋喜年十二歲金元年十三歲臘臘年十歲了頭年七歲惠林年十二歲共男女小孩八口一併解交司法科分别收押聽候訊辦 
[再誌學堂聚賭之疑團]  
　　南市積穀倉馬頭順德里城南小學校被附近某木行夥深夜濳進糾衆賭博等情已紀前報茲悉自治公所警務長以當時曾由該校監院施行如函報謂已捉獲賭徒四人交由巡士拘送南區請解裁判所容俟次日赴質請安正在飭查間又據函稱是晚校中人少防範不周以致各賭徒乘機逃走等語核其詞意不無自相予盾且有同住里内之楊某傷及面部並被搜去洋銀二十元除還十五元外尙少五元此事情節離奇自應澈究業已將前後兩函移請江蘇敎育總會查明核奪矣 
[江督派員覆丈營地]  
　　日昨兩江督練公所吳參議仲呂營務處李總辦力畬查勘營地委員鍾提調春暉奉江督札委來滬至軍工廠測量地基並到東溝口查勘柘林營租去之砲台基址是日淞滬巡防統領梁前統領姜亦偕往閲看淞滬五營章管帶豹文接見之餘卽令整隊請閲操演參議等見其軍紀整肅服裝鮮潔兵士動作咸有精神極深嘉許並傳諭各官長等特加獎勵比經章管帶曁工巡局委員嚴二尹招待盡歡日昃排隊恭送 
[川沙閙事後之慘象]  
　　川沙不逞之徒反對新政造謠脅拆燬 
 
 

Page 19

 
 
各紳士家房屋物件疊記前報茲悉被難各人因旅居滬上日久無歸環求松府戚太守急籌善後蓋以太守密受蘇撫檄委辦理此事必能照章究治設法賠恤也 
[商董繕函之錯誤]  
　　荳米業董事張樂君昨日飭人投函上海縣署當由收發處轉呈田大令察得信面上書有上海縣正堂承大老爺字様大令以張旣至函襄讞委員不應寫正堂二字因將原信擲還仍由來人帶去 
[去年冬季税關入税大畧]  
　　海關造册處已將去年西十月至十二月海關收入税項清册造齊計三個月内各處税關共收税銀九百十七萬九千八百八十七兩較之前年西十月至十二月收入之數减少銀五十八萬六千零七十二兩上海一處收入二百六十一萬八千零二兩較之前年冬季少收銀三十四萬六百三十六兩税關收數較旺者計有十七處惟收數减少者則有二十處鴉片税僅入二十五萬二千三百三十兩較前年冬季减少二十三萬五千七百四十七兩 
[義善源期票之糾葛]  
　　寶善街虜盧陽公號客劉雲齊夏玉峯向高雲生購買洋紗十包除付現銀外並付義善源票號期票一紙計銀一千零九十兩茲因該莊停付昨日由高持票向劉等調換不允遂至總巡捕房請爲追究捕頭以事關錢債著赴公共公廨控追 
[衆安救火會移置洋龍]  
　　北城衆安救火會擬於大境廟樓下空屋内儲放洋龍已志前報茲悉該會已於昨日下午一時邀集全體會員將洋龍及各種救火器具一律遷入惟以該廟内設有簡易識字學塾同一門戶恐有不便故在東首另開一門以便學生出入至門前泥地高低不平亦已飭匠估價翻砌石片聞不日卽須興工云 
[逃犯復獲消息]  
　　滬道劉觀察查得行刧靖江縣某姓鉅贜之盜犯水得才前經過勘發回時中途脱逃仍在錫金等處紏黨行刦現聞已由飛划第四營哨弁在東台縣境擒獲解交武進縣訊實收押昨特飭派偵探赴常查問確情並行文該縣嚴加詰究禀復核辦 
[城内]  
取締車夫○一路巡警分局巡弁宋國瑞查得一區界内大東門街太平街三牌樓等處街道狹窄行人擁擠而人力車夫往往將車停放街心或狹路之旁崗巡上前喝阻非但不遵反與衝突實於警政前途大有關碍昨特禀明德正巡官出示諭　如再違犯定行拘局懲罰 
得保首領○純華絲廠被刦經絲案内之盜夥陸阿榮前　偵探緝獲送縣訊供收押在案茲陸患病於前日身死當由所役禀明田大令正欲相驗旋據　屬投案求請免驗自行棺殮大令准之 
　　情急自刎 
前在上海充當路燈天之吳大發改名胡德發又名胡德勝至湖北江陵縣地方拐賣人口契妻吳王氏逃回上海匿 
提解江陵歸案訊辦詎被李大興李王氏張阿三等得悉私向吳王氏竊端訛詐三十元吳王氏無錢應付又恐被其揭破因此情急自持小刀向喉嚨右助猛刺二下隣右人等見已肇禍立即喚到崗巡將勒索之李大興李王氏張阿三及受傷之吳王氏與吳大發一併拘至北五區轉送一路分局經德正巡官察得吳王氏受傷甚重立即移　驗究 
船戶倔强○浙江海運滬局昨日函致上海縣田大令略謂浙省　米近日正在南碼頭驗兑詎有裝載柴　之烏山船停泊囑令移往他處倔强不允請爲提究等情田大令准即飭差傳到該處十二田地保及管帮陳根到案諭令速往開導以重漕務 
局批照錄○一路巡警分局批哈成信禀云據禀吳志芳父子欠租覇屋又欠欵不償本息併求究追等情是否屬實候飭傳案訊奪又批王金氏禀云　夫王少卿在押患病是否屬實應由該氏逕禀改過局員驗明送堂就醫着即遵照 
[南市]  
仍難缷責○公共租界六馬路正豐街福昌衣莊司帳李竹儔私蓋該莊圖章擔保陳福泰至開乾洋行爲跑街被陳用空銀數百兩除追還外尙少一百餘兩業由該行洋東控奉公共公廨追保料理詎李聞風潛逃擬乘火車至杭州避匿當被查悉昨派行夥吳妙才持寳讞員名片至　路車站將李扣住送至南區拘留候禀廨移歸案訊追 
搭客失竊○崇明人施耀仙前日乘朝陽輪船來滬中途失去蔴袋一隻内藏皮掛一件寳銀一枚值洋七十餘元昨已開單報請南市裁判所嚴緝矣 
[閘北]  
追繳房租○老嫗應朱氏控徐三串同管門人朱仁山謀呑老虎灶生財店基昨經總局聶科長訊知因虧欠房租致被扣住　嫗限七天繳清房租洋三十元仍歸該氏執業逾限將生財拍賣以抵房租徐朱二人斥釋免究 
工人罰洋○永興絲廠火夫童永林小工張明禮李丙榮等毆傷巡士黃惟善經總局孫裁判查明押候究辦在案昨經覆訊一過判童張李三人各罰洋五元飭具改過結開釋 
領回男兒○袁長侯去年託其戚張子鴻將男孩賣於瞽者陳有良議定洋二十元先收兩元餘限正月底付清不料陳忽圖賴不肯付洋前日扭控四路分局經黃正巡官判令袁還洋四元將孩領回了案 
[英租界]  
探捕回差○總巡捕房一百五十一號西探及一百二十四號九十九號兩西　前曾請假三禮拜赴内地游歷現均返滬於昨日回至捕房照常辦事所有代理一百五十一號西探之七十四號西探仍留寫字問值差幸未　原○前日傍晚浙江路第二十六號門牌某烟紙店不戒於火經店中人取水澆息未肇燎原然已受　不淺矣 
流氓攫物○婦人阿寳姐前日傍晚在山西路購物被流氓攫去金押髮一支逃逸該婦即投總巡捕房報請派探偵緝 
客棧發封○東棋盤街興隆小客棧因欠德和洋行房租被控昨由公廨寳讞員飭差探協將該棧發封備抵 
婢女捲逃○北京路一百五十號門牌某姓家婢女　蘭前晚竊取值洋二百餘元之珠飾等物逃逸昨報老閘捕房派探偵緝縱妓拉客○　奴王德仁在山東路一百三十三號門牌開設雉妓院前晚因縱令妓女王桂蘭在馬路拉客被捕百見當將王妓拘入捕房轉送公廨押候訊究並請廨飭傳王　到案訊辦 
做賊心虚○竊賊某甲前晚在新閘白克路二十七號門牌紀伸順家竊得值洋五百餘元之綢皮衣服兩箱携贓經過江西路被捕查見上前盤詰詎該賊自知情虚棄贓逃逸當由該捕將贓車入捕房存候查傳失主認領 
洋人失竊○四川路九十八號美綸洋行内洋人某申昨日失竊鑽戒金針各物即報捕房派探李星福查緝又廣車路七號門牌洋人昨日失竊值洋一百五十元之魚膠一件即投總巡捕房請緝捕頭准之 
查獲原贓○西西藏路寳康洋貨店失竊漆布洋傘各物昨由包探周小第在法租界萃豐當舖内查獲漆布五疋吊存捕房候傳失主認領 
過犯復來○八次過犯衛阿培復入租界昨被包探朱阿巧查獲拘入捕房押候解　 
 
 

Page 20

 
 
嚴究 
串同行竊○沈金生陳阿福昨日串竊芝罘路一百四十一號門牌王姓家什物當被包探沈阿岳查獲一併拘押捕房候究 
[美租界]  
小工跌傷○前日下午有小工林小扣子在某輪船上起貨跌仆受傷倒臥於地由捕車入捕房捕頭諭送同仁醫院療治小販肇禍○張阿毛在蓬路菜塲擺設花攤昨日不知因何與車夫某甲衝　踢傷甲之腎　臥地不起由捕併送捕房將張收押甲送同仁醫院醫治再核 
何苦怨命○住居伯頓路一百八下一號之張阿金昨與其妻　故口角呑烟圖盡嗣由其妻報知捕房飭送同仁醫皖救愈婦女衝突○唐干氏唐竺氏昨因債務紏葛在吳淞路互毆由捕併送捕房捕頭諭赴公廨控告 
走失小孩○住居茂海路一百五十九號之紀陸氏昨至捕房報稱前日走失九歲男子名全生請爲訪查捕頭准之 
[法租界]  
鼓勵探捕○法捕房麥總巡以近來界址廣拓居民日繁而一種小竊及無業流氓亦日漸增多雖經迭次加添探捕防衛巡密終難盡絶爰又議定新章嗣後如有包探獲到要犯均須分别核獎巡捕緝獲小竊及拆梢之人每起獎給洋五角重案要犯另行加給改傳爲提○新租界長興里居民潘某等因欠愛爾德洋行房金四五十元不等由捕房飭傳兩次不到爰請公堂出票往拘到案候解公堂訊追 
西官回國○前公堂陪審西官現任總領事署副案官李畢利君至總領事喇伯第君處請假數月遄回故國業已附乘公司翰　起程矣 
法領宴客○法領事喇伯第君於前晚八時邀請寓滬法國官紳在署飲宴至十時始各興盡而散 
海上閒談 
蘇省高等審判廳廳官。對於尹克昌一案。語原告云。（余等以 
爲此案極易解决）我服其審判之才具。惜不肯一。試（以法 
理言。上海地方審判廳未設。不能審理。）我服其法律之知識。惜押内不能按照法律。刑民犯分羈（以事實言。此案發生上 
海。諸君來蘇質審不便。）我服其情勢之熟悉。惜諸君已鶆蘇矣。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[兩次批准保和會條約]  
　　附紅十字會條約曁各文件（四） 
第四十九條占領者除供軍需或占領地行政費用以外不得在占領地内於前條所揭租税以外徵取現金 
第五十條不得以個人之行爲而認爲聯合之責任亦不得因此而科以連坐之罰金或其他之罰 
第五十一條凡徵收税金須由高等司令官依其責任用命令施行此外不得徵收徵收税金務宜以現行租税賦課之規則爲準其徵收税金時應付收據於完納者 
第五十二條徵發現品及使役非實係占領軍必要者不得向市鎭及居民要求之徵發須應其地方之資力且須不使居民所負之義務參預攻戰行爲致有敵對其本國之性質前項徵發現品及使役非由占領地方之　令官命令不得行其要求徵發現品務宜酬以現金否則宜交付收據 
第五十三條占領軍隊祇能將原屬國有之現金資本金有價證劵軍器廠運送材料倉庫糧　及其他一切可供攻戰行爲之國有動產没收 
第五十四條由由立國而來之鐵道材料不問其爲國家所有爲公司或個人所有務宜速行送還 
第五十五條占領國在占領地内對於敵國所有之公衆建築物不動產森林及農作地等不過爲管理者及有使用權在並應保護此等財產之本源按照法律上之使用權規定辦理 
第五十六條城鎭鄉財產及屬於宗敎慈善事業敎育技藝學校等營造物之財產雖屬國有者應與私有財產一律處理此等營造物歷史上紀念營造物技藝及學術上之製作品均禁止故意押收或毁壞有違犯者須依法處理 
第四編中立國内所拘置之戰　員及所救護之負傷者 
第五十七條中立國收容交戰軍所屬軍隊於其境内時務宜拘置於遠隔戰塲之地中立國得看守此等軍隊於營内或監守城寨或特别設備地並使將校宣不經中立國許可不出其境外之誓其解放與否並由中立國决之 
第五十八條無特别條約時中立國給與留置人員之食料被服應予以人情上認爲必要之救助因留置所生之費用應於戰事平和後償還 
第五十九條中立國得許交戰軍所屬之傷者病者通過其境内但載運此等人員之車内不得載戰　員及戰具照此情形中立國務須设法保安並稽查一切乙交戰國將其敵軍之傷者病者依上項所指情形運入中立國境内時中立國應看守之俾不得再預戰　對於甲交戰國所託付之傷者病者亦有同一義務 
第六十條凡留置中立國境内之病者傷者亦適用日來弗條約之規定 
外務部奏第二次保和會請簡專使摺 
奏爲遵旨議覆保和會事宜並請簡派專使恭摺仰祈聖鑒事光緒三十三年三月二十一日准軍機處鈔交出使和國大臣陸徵祥奏請簡派保和會專員一摺本日奉硃批該部議奏欽此查原奏内開保和會開議大綱不外水戰陸戰中立公斷諸端或再配加條目並聞俄美兩或皆於駐和使臣之外特派專使英義等國亦皆另簡大員此項會員爲各國國家代表該會員在會塲地位之階級隱判國家在巨界地位之等差資望或有未逮地位何能相爭此外更不待論矣倘各國皆係專使則中國駐使之地位勢難與之抗衡徵祥品秩較微更不足以示重第一次保和開會特派駐俄前使臣楊儒爲赴會全權專員時日本未設大使其所派林董亦係駐俄使臣各國以東亞兩國會員位望相同此次日本必派大員中國相形見絀倘列强誤會關係匪輕各國每於公會之頃紛紛以此相詢懇特簡位望相當之大員充赴會專員仍以駐使會同辦理實於國體會務兩有裨益等因臣等查駐和使臣陸徵祥前經臣部奏請簡派爲保和會正議員奉旨允准並頒給全權敕諭在案茲准該大臣奏稱前因各國於此次會務特爲注意均於駐使之外另派專員該大臣以駐使兼充議員似與各國未能一律相應請旨特簡該大臣陸徵祥爲保和會全權專使並照奏定新章作爲二品實官以崇體制如蒙俞允即由臣部電知該大臣欽遵辦理其所遺駐和使臣一缺應請簡員接充謹將中外臣工保舉使才人員銜名繕單恭呈御覽請旨簡放仍會同專使辦理保和會事宜恭候命下臣部遵奉施行所有議覆保和會事宜並請簡專使緣由理合恭摺具陳伏乞皇太后皇上聖鑒謹奏光緒三十三年三月二十五日奉旨陸徵祥著充保和會專使大臣錢恂著充出使和國大臣欽此 
　陸軍部奏第二次保和會請簡陸軍議員摺 
奏爲遵議選派保和會軍務議員恭摺仰祈聖鑒事出使和國大臣陸徵祥奏敬陳本年保和會各國注重派員情形擬請簡派專員以崇國體而裨會務一摺光緒三十三年三月二十一日奉硃批該部議奏欽此欽遵由軍機處鈔交到部據原奏内稱此次舉行保和會聞各國於駐和使臣之外均議特派專員擬請特簡位望相當之大臣充赴會專員仍以駐使會同辦理並稱第一次保和公會各國全權議員之外更有軍務議員去年瑞士之修改紅十字約亦然此次會務情形更重並擬請敕下陸軍部選擇通曉西文兼有學識經騐之武員一人派令前來以備諮詢而襄會務等語查請派專使一節現已經外務部奏明辦理至該會所議水戰陸戰中立等事於軍事深有關繁自應由臣部遴派妥員隨同研究惟西六月即中歷四月二十一日路遠期迫到會不宜過遲查有原設之練兵處軍政司法律科監督丁士源當差有年通曉西文於法律素所講求軍學亦尙諳習以之派充軍務議員隨同專使與議一切人地似尙相宜查該員於本年三月初四日經臣部奏明派送陸軍學生前赴法國就學現計將次抵法擬飭該員於送到學生後卽就近徑赴會所聽候專使到會後隨同與議所有應議事宜並令該員隨時禀商專使辦理以昭愼重如蒙 
 
 

Page 27

 
 
俞允卽由臣部電飭該員遵照所有遵議緣由謹恭摺具陳伏乞皇太后皇上聖鑒訓示謹奏光緒三十三年三月十六日奉旨依議欽此（未完） 
專件 
[貢院改闢市塲徵求意見通告]  
逕啓者貢院改闢市塲之議决久矣屢次規畫進行卒以兩省議論未齊盡一荏苒數載未能切實舉辦現在屋宇日就傾圮看守人役歲糜開支暗中損失不少二月初九日貢院兩省主任員開會報告一切僉稱無論如何須速求一處置辦法當時議有三説因兩省到會人數尙少未便决定擬由蘇皖敎育總會駐寗事務所將是日議案分投通告兩省士紳徵求意見復函儘三月二十日以前仍寄由總會事務所彙轉以便開會議决三説開列如左 
一淮水不治江皖兩省固受其災前諮議局議决籌興江淮水利公司先 
從測量入手業經呈請督憲批准舉紳設局并先撥銀五萬元開辦惟茲舉利害旣兩省共之擬將貢院舊屋材料全行變價藉充導淮之用一擬將屋宇地皮全行拍賣當得重價即入水利公司股本 
一以前規畫市塲建築圖式皆主宏壯工程較鉅無論自行建築之爲難卽租地與人營造亦屬非易蓋寗垣商業素無大宗貿易經營新市要當因地制宜擬照京師東安西安市塲形式但取整潔無庸壯麗俼姑以開闢馬路四條縱二橫二合計之約得三百餘丈對面建屋各寛一丈二尺約得屋五百間建築費約需銀六萬元以上從前估計貢院材料值十萬元今即折　七八萬元招工承領建築市塲猶有贏利之可得工程家當樂爲之築成後照廉價出租每間月租五元每月可得二千五百元每年得三萬元以年收賃金硏萬元之房產計其價值殆達四十餘萬爾時果欲資助江淮水利公司以此房產三分之一質押與人可得十萬投入公司股本其餘三分之二之租金只須儲積五年仍可贖回押產而馬路四旁隙地孔多全數租給與人聽其營業其收入亦非小數也 
再此次兩省管理員曹君秉仁江君幹卿辭職會衆再三挽留江君堅决已極曹君則姑留三月俟三月以内兩省决定畫一辦法否則三月以後曹君亦必不再留也江蘇敎育總會寗垣事務所 
小説 
[言情小説投海孤兒（二十七）]  
馬利亞頷首應曰然。吾特以老父之病醫生　我。宜易地以換取空氣。故去倫敦而適紐約。馬利亞語至此愛力森　曰。密司乃往紐約乎。馬利亞。見愛力森作此駭詫之狀態。乃不知其何故如是。則直應之曰然。吾及。吾父固往紐約者。愛力森曰。然則密司於舟抵紐芬蘭之頃。何以不圽舟而。往紐約。馬利亞驟聞斯語。亦駭曰。君言傎矣。吾所購船劵。固爲紐約。非紐。芬蘭也。愛力森益駭曰。然則吾言非傎。密司誤矣。密司殆未知吾舟航線。之所向耳。吾舟非特不至紐約。亦不至華盛頓。將繞過西印度羣島。及巴。哈馬羣島。而至墨西哥。而密司言至紐約伺也。馬利亞　至此。亦大驚問。曰。君言確乎。往墨西哥乎。然則密司脱迭克司。自食其言。而以妄語欺吾。矣。彼夙諾吾父。載我至於紐約。今何故行此鬼蜮之伎倆。馬利亞且言。且視愛力森。似欲愛力森爲之劃策。愛力森徐語曰。茲事吾乃弗知。或密司脱迭克司别有他意。愛力森語未畢。忽二副施賓生大聲呼曰。愛力森何往。愛力森何往。趣來勿滯。愛力森聞言立向馬利亚鞠躬。奔越而去。馬利亞旣聞愛力森之語。大惑不解。立下甲板至弗倫富士許乍至船室之門外。忽見一人。徐徐自門内出。弗倫富士踵隨其後。馬利亞讅之。則乃德迭克司也。迭克司一見馬利亞。立鞠其躬。側身旁立。馬利亞平日畏見乃德。如觸蛇蠍。至是欲詰詢其舟行轉向之故。昻然弗懾。直謂之曰。密司脱迭克司。吾有一語詢君。請君答我。乃德欣然曰。密司苟有語見詢者。請質言之。無論何語。吾必條舉以告。馬利亞曰。此舟往紐約。乎往墨西哥乎。馬利亞之意。以爲此言一出。其父必大驚愕以爲不。倫則睨視弗倫富士。之面。顧此弗倫富士者。方埀首及於胸際狀至懊喪。若不聞其女之語。馬利亞見之大異。乃德聞馬利亞之言。則略改其色。沈吟有頃。始答曰。密司此言。聞之何人。何以知吾舟必趨墨西哥。請密司質直告我。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
