# 1898 - 121 - 4908997

 

Page 1

 
 
[閱報須知] [  申報館主人告白]  
　　本館於長江各埠所售申報赶早印寄較前可早一日遞到以副諸君先覩爲快之心其中漢口及宜昌沙　武昌專歸江左漢記發售乃近聞不肖之子依然拾取輙轉閱過之破舊報　魚目混珠附張不全邸抄殘缺猶其小也其甚者每將隔月或隔年報　挖改月日混售與人購者一不加詳卽易受其朦蔽爲此特行布告如嗣後再有此種情弊定當扭送地方官署控請嚴懲其各愼之幸毋重蹈覆轍也此佈 
[新輯自强學齋治平十議告成] [  圖書集成局代啓]  
　　人時風氣大開事事倣行西法喜談洋務者無不著書立說流播寰區顧或擇之不精或語多耳食不特無以資寳用且更詒笑於通人是寳采近其專作編成十種或則吉利之可興或則言弊之當萆或則言安內攘外之要圖但使謀國者簡練揣　引而伸之觸類而長之漸漸收自强之效價中鈔弊論一　歴陳錢鈔利弊當此銀賤　荒之際尤爲關心國計民生者所　可不讀芘託本局用　字排　成書何部十二本盛以錦套近洋一元四角賜顧者　本埠棋盤街文瑞樓蘇州緑蔭堂察院塲文瑞樓漢口漁古山房長沙省富文　局均有寄售 
[論富國宜先講求農務]  
　　今天下之言富國者輙曰欲興天地自然之利則宜開礦欲絶歐西外溢之財則宜興商是二者皆中國謀富之急務也夫周禮一書卄人有官司市有官礦務商務皆有專職元聖爲千古偉而其手訂之書亦嘗以開礦興商爲道國之策管子爲天下才而其書有地數一篇寳藏之興言之甚悉復以魚鹽蜃蛤爲齊國之所產乃講懋　之利而使濵海一隅當强甲於天下可知地不愛寳財不諱言雖以元公霸佐之賢而其經國大猷亦外是後　崛起師法可承礦務商務詎宜不講况中國礦產爲五大洲冠乃不知察騐任令終藏於地而無人焉將此本有之利開採無遺是無異　對飱而啼飢也愚孰甚矣中國地大物博士產甚富不獨絲茶爲外洋必需之要物徒以不善　造物不精良致使洋貨通行充塞內地而我出口之絲茶二大項又口見其衰非復如從前之盛銀錢外溢不知挽　商業廢弛日甚日欲求富足是不啻自戕其手足而欲與人搏擊也傎孰甚矣策國者於遂羣然謂求富之道非開礦不可非興商不可一若舍此别無他道足爲裕國之謀者是誠然矣而蒙則謂礦固宜開商固宜興然中國又有一富國之法其法維何則在講農事夫農事所包甚廣如牛羊雞豕之畜牧樂果材木之樹藝皆農事也不獨在播種五榖者始得謂之農然卽以播種五榖論已有兩大端爲中國所宜亟講而無窮之利可操劵待矣其一曰開墾查中國蒙盟各部奉黑吉各省青海西藏苗回各疆獸蹄鳥跡萬里榛蕪汏土上腴等於廢壤有可墾闢者而不知墾闢有可耕種者而不知耕種環顧邊隅其地正不知有凡幾而粟米等諸食　皆仰給於東南各區航海轉輸旣多不便誛漁蟊蠧其弊又多　旦海疆有事咽喉中梗則雖東南各省豐稔倍常而西北小民無米爲炊束手待斃謀國之道豈得謂之善全必欲求萬年長治之計則非開墾西北諸田不可西北能開一頃之田卽能增一頃之米以其所出自養其民不煩收給於東南而自無阻隔受飢之慮如是則東南折漕之計朝廷亦可以行之無碍轉運侵耗旣可以絶其弊竇而東南諸民亦不至以完納瀂糧致多解運之浮費利國利民此爲最便且東南產米之鄉首堆江浙然江浙閒田亦尚不少　論他省是宜招集閒民開墾荒土則粟米出數日多而民間之財用自足一曰培養中國肥田之法向以糞穢草泥荳餅之類其功效未嘗不鉅昔年泰西農家者流亦全恃糞力以爲肥田之用後有化學所成之物其形如灰司　携挈至遠道而將一切地畝徧行澆灌其利甚漙曾經騐得無糞之地約可產榖十二斗者有糞之地可產三十二斗用化學培植之地可產三十　斗中國苟能放而行之則土厚而禾自茂收穫必倍極其豐且同一土地也或因連年刈種而竭其地力或因久未耔耘而先於壅溉皆宜察其土性辨其肥瘠施以培養之物大抵荒田曠土非以鉀養及磷酸硝淡氣等培而肥之不可三質之中鉀養雖爲肥田之所必需而磷與淡氣亦不可缺於是有購致淡磷鉀養三質併用之物以之肥田者然必須察土性及所種之物配合多寡適合其宜方爲有用除此之外有時又須加用石灰及鎂質或又於十畝之田畔四圍掘一寛一二尺深三四尺之溝塡以碎石高出地面石能吸水雨潦則乾石能含水久旱則潤亦西法可採之一端也中國去赤道近日熱厚雨澤足苟能盡力開墾俾無荒土加意培養以盡地力則農務必蒸蒸日上而所收必豐豈非於開礦興商外又一富國之道哉誰秉國鈞盍亦於此加之意乎 
[上諭恭録]  
　　閏三月初七日奉上諭理藩院奏敖漢郡王逹木林逹爾逹克呈稱遵赴熱河聽候傳質惟恐冤抑莫伸據情代奏可否請旨派員訊辦一摺著仍派榮禄剛毅提集人証卷宗確切研訊據實具奏欽此 
[本館接奉電音]  
　　昨日上午京師飛電傳來上諭　道敬謹譯登○閏三月初七日奉上諭依克唐阿奏副都統會辦旗務意見齟齬一摺盛京副都統溥蔚因遼陽城守尉遺缺商令依克唐阿强欲委銜缺相懸之佐領榮綸往署固執已見不能和衷商確殊屬不合溥蔚著交部議處遼陽城守尉著依克唐阿秉公揀員署理欽此 
[行旌稍緩]  
　　天津采訪友人去德國親十亨利原擬本月初八日入都覲見嗣以膠州灣有事須作平原十　之留因傳電至天津略云遲至十五甸或十七日過境如過晚　及登程則當小住一宵翌日始就道先是官塲已預備供張於紫竹林水師營務處迨初七日駐津領事趨前查看兼道謝忱謂敝國親王係游歴而來本不應上煩供億惟敝著湫隘或不足以容車騎到時敢於貴處假宿一宵然仍須候親王自行定奪倘入都時止宿則出都時祗停車片時答拜北洋大臣卽赴唐沽乘兵船出口 
[美議加捐]  
　　本月十二日倫敦來電云美國因有戰事設法集貲下議院中人議定捐自民間并加收船鈔以充兵費英法德三國駐華盛頓使臣不允其議謂美廷果有增收船鈔之事則我等三國商賢須移至坎拿大及墨西哥云 
[美結叛民]  
　　本月十二日倫敦來電云前者美國兵船往攻古巴馬打殺埠正在砲火喧天突有古巴叛民自後攻入日斯巴尼亞統領亟分兵禦之擊斃叛民二十人餘始遁去觀此景象頗疑美人與叛民互相糾約也 
[美禦敵]  
　　本月十二日倫敦來電云日前曾報日斯巴尼亞國兵船開行出口不知何往目下美國探知此事恐其攻奪雞尾矢埠爰檄調數兵船以備抵禦 
[開港閒評]  
　　日本東京日日新聞云中國政府允開湖南之岳州福建之三都口直隷之秦皇島及江蘇之吳淞爲通商口岸攷岳州居揚子江上游其地最爲重要三都口輪船出入亦極便利秦皇島與山海關頗近實一扼要 
 
 

Page 2

 
 
之區取來鐵道告成後其地爲中國貿易之中樞吳淞爲黄浦江入口處距上海不遠黄浦江口門向多障礙大船幾不能進外洋來滬之各公司船咸寄泊吳淞口外旅客員物或用小輪船或用駁船轉運種種艱勞莫可名狀今者已准在吳淞互市將來航海貿易自覺利便多之矣 
[日憂戰事]  
　　日本東京日日新聞略云日斯巴尼亞國與美國開戰後美兵船欲襲小呂宋島其地與日本新得之臺灣祗隔一衣帶水事關切迫政府宜遣快船二三號前往防之 
日居局外前日日本國駐滬總領事官接得政府來電内開此次美日兩國交戰之事本國例應退居局外决不干涉其閭葢公汏宜爾也 
[鹺商集議]  
　　杭垣訪事友來函云浙省承領昭信股票擬派鹽務中繳銀一百萬兩前經甲商籌議照引數多寡分認而各所商人以行銷引地情形不同有銷數暢旺正引之外尚屬有餘者亦有銷不及數正課尚須賠墊者斷難一律辦理現定於本月初五日在公堂會議其章程若何尚未得其詳也 
[接辦賑捐]  
　　揚州訪事友來函云淮徐海各屬自去歲被災雖經各處廣爲捐募然災重欵少殊覺支絀萬分邇來在外就食飢民又紛紛回里人數愈多查賑各善士目擊慘情萬分急迫因特禀請各當道多派廉員四出勸募各憲遂又專札派委前辦燕魯齊豫川鄂等省賑捐之趙太守接辦徐海賑捐並飭先行墊解若干以救眉急太守奉札遵卽出示通衢略謂本局現奉督辦淮徐海賑捐總局司道憲札開飭在原局接辦徐海賑捐等因在案旋又續奉總局憲電開春賑急迫先墊解濟急等因遵卽籌欵墊解惟是春日方長待哺甚亟客秋因水顆粒無收各民咸紛紛出外謀食致春麥無力播種現麥收旣屬無望千百萬災黎專賴四方仁人義士拯救合亟示勸務望各善士迅賜解囊源源接濟不拘多寡咸爲義粟仁漿如蒙捐助請仍送交風箱巷賑捐原局隨時掣付收條欲得何項奬叙亦請隨欵聲明倘蒙慨捐鉅欵當禀詳大憲專案奏請旌奬建坊云云按趙太守向住掦城辦賑多年素孚衆望上游知人善任捐務必能振興千百萬哀鴻或不致流離失所歟 
[杭試尾聲]  
　　杭州府試二覆情形業已登報茲又接訪事人來函悉林太守於本月初五日終覆文童題爲可以人而愛人能好人不知人各作小講能作半篇及至中比各聽其便是日午後放牌至二砲凈塲初八日發案仁和共取一百八十七名前列者丁華金保康張廷綸宋琪沈炳章方鹿苹章嶔陳德馨劉燕嘉鍾元均錢塘共取一百六十七名前列者丁濤羅嗣宗徐嘉鈺王冠清褚景棠汪知非商籍共取一百六十名首列者俞世彬也太守又示期於十三日武試初十日取齊行文各屬命各武童先期赴省由廪保畫押呈送册結務於十一日造齊毋得遲延自快仁錢二學師奉札後卽飭書斗轉諭各童於初十日赴學塡寫履歴各覓廪保加押送考 
[浙省决囚]  
　　杭州訪事人云月之初七日省垣奉到刑部釘封文書內開嘉興斬犯朱老虎一名犯婦張范氏一口照例處决撫憲接咨隨飭臬司　行辦理丁亷訪卽備文札委二和縣蕭藴齋明府監視行刑明府遵札將犯婦張范氏騐明如法捆綁會同城守張誠齋都戎押赴清波門外法塲斬訖回城後卽赴憲轅銷差至朱老虎一犯前者寄禁錢塘縣獄患病於三月十五日斃於獄中已由邑尊陳大令禀請派員騐殮呈報免其戮　 
[准予免捐]  
　　寗波訪事人云江東各冰廠向不納捐日前有紳董陳季臺有以籌集中西學堂經費爲名面禀寗紹台道設立捐局江東鄉人心　不願聚集千餘人將捐局搗毁又以素布爲旗大書求請免捐不得驚動字樣本月初九日持之入城擬先燬陳紳之屋再至道署求免捐幸陳紳早有所聞亟從後門逃至道署道憲立調密防營員弁督帶勇丁前往彈壓旣而約齊府縣各官先後戾止以故陳紳屋僅被毁去門窓等物未成瓦礫之塲衆鄉人見各憲悉至遂環求免捐道憲見此情形心知衆怒難犯遂俯順輿情准將捐局撤去衆又以口說無憑嘵嘵不已道憲乃親書准予免捐字條給之衆始收受而去說者謂此事若相遲一刻陳紳之屋必被拆毁人亦必遭大辱矣 
[武林大風]  
　　杭垣訪事友來函云本月初一日杭人之佞佛者咸往天竺進杳而外來香客亦如雲集或雇筍輿或乘湖舫咸至茅家埠起岸步行入山一路肩摩轂擊擁擠異常更有　輕子弟各騎怒馬放轡天馳以爲笑樂沿途點飯等鋪鱗次櫛比幾無托足之區是日　起天氣晴和夾衫紈扇風景宜人至午後忽發大風驟覺寒冷西湖中浪高尺餘駡舟者俱沿隄而行不敢放乎中流其乘肩輿而回者門簾輒被吹入湖心轎頂亦多被捲去魯姓子居鳳山門與二友同乘欵叚並轡而回至于墳相近身寒手戰不能拉韁以致翻身墜下幸所傷不重卽在廟中暫息另雇筍輿而回是夜風狂益甚岳王墳西棲霞嶺畔有草舍三間均爲封姨捲去又聞三臺山王姓墳塋蔭木亦被吹折一株惟城中則風聲尚小云 
[璧月新輝]  
　　揚州訪事友云兩淮海分司屬各塲所產引鹽如遇春秋兩季天氣暢晴則出產甚豐每年除本屬額銷三十萬引外尚有多餘年積一年爲數甚鉅於是各當道公司籌議與其使池丁等儲積售私曷若官爲籌銷遂禀准上憲創爲北鹽南運專銷皖省一岸每月由運憲委員拓雇鹽船赴清江之西壩江運局捆運至十二玗交納聽候皖　循環訂買領運出江歲銷約共六萬餘引迄今遵辦已歴多年不意前去兩年之秋海潮淫雨相繼爲災儲積老堆全行淹没去年正綱尚未足額南運之北鹽遂亦脫檔該管分司再四躊躇終無善策前者聞有借運南鹽爲補苴之請上月中旬始蒙上游核准當經督鹽憲委候補縣游大令毅之來揚專辦江運事宜大令抵揚後連日謁見江都轉禀商一切旋於廿八日束裝赴十二圩會同儀棧提調委員開辦一面將南鹽陸續捆運至圩另行堆儲諭令承運北鹽之皖商源源訂買聞俟缺額補足淮北產鹽充俗卽循照向章辦理云○徐海等屬災象極重各大憲派員四出勸募俾可迅速集欵以解倒懸揚屬裏下河一帶現已委候補大使舒鹺尹前往鹺尹奉札抵揚拜會地方官籌商一切一面又偕江都縣朱大令甘泉縣程大令會銜示諭略云徐海等屬去秋被水成災顆粒無收災區甚廣業經兩江督憲奏准仿照直隸山東河南湖北四川等省章程開辦振捐限止一年除遵飭設局開辦外兹查有該大使熟習捐務堪以派往裏下河一帶廣爲勸募並隨帶印發實收以便隨時先行塡給俟彚案再換部照揚城報捐者卽就近至左衛街復茂恒錢莊上兌等語說者謂舒鹺尹交遊甚廣兹蒙各憲垂青裏下河又素號殷實定可聚沙爲塔集腋成裘不負大憲之委任也○出揚州南門西行約數里有地名新河灣者水陸孔道也上月下旬某日河中忽有一女屍浮起有見者謂年歲甚輕周身綢服雖裙下蓮船盈尺而修飾整潔蓋卽俗所稱黄魚也嗣經本坊地保代爲收殮 
[春賽一誌]  
　　昨係寓滬西商春賽之第一日時則麗旭烘晴輕風送暖夾衫紈扇輕倩宜人午後跑馬塲一帶香車寳馬如水如龍凡金張貴族陶獨豪商及夫繡閣嬌娃青樓妙妓咸駕言出遊藉以暢心神娛耳目未幾各種名駒由圉人牽挽而出平原芳草馳驟自如延頸企踵而觀者鼓掌稱快之聲有若雷動計共賽十次第一次十六馬共賽天祥代公平勝第二次十馬共賽元芳洋行勝第三次二十一馬共賽裕泰勿藍勝第四次七馬共賽祥茂勝第五次九馬共賽道勝銀行寫字西人代恊隆勝第六次十六馬共賽乃而代怡各勝第十次七馬共賽沙遜匯票西人勝第八次十一馬共賽順全隆勝第九次十九馬共賽裕泰勿藍勝第十次十一馬共賽乃而代怡利勝迨賽畢各回則已日薄崎嵫萬家燈火矣 
 
 

Page 3

 
 
[會閱民]  
　　簡閱　丁已紀本報前晚鐘鳴八下縣署大堂燈火齊明陳設齊整八鋪團勇首先馳到同仁輔元堂次之繼而各鋪以次到來鵠立大堂前縣主黄大令會同撫憲委員曾明府熙澤欵步而出各董趨前一捐爲禮卽升座簡閱各董領隊繞行一匝由頭門而出迨十二鋪團勇結隊來時簡閱已畢肅靜無人祗得喪然而返 
[沄使啓行]  
　　法國駐京使臣呂班君交卸後由天津附武昌輪船抵埠暫駐法總領事署擇期秉節出洋昨日午前八點鐘時偕隨員繙譯各員至法公司馬頭乘黄埔小輪船至吳淞口三夾水登某輪船回巴黎陛見然後赴美國新任臨行時法總領事偕各西員恭送如禮 
[捕頭回國]  
　　法界總捕頭克賴美妻某氏來華後不服水土疾病纒綿爰禀請法總領事賞假九月回國調治昨日乘黄埔小輪船至吳淞口附法公司某輪船回國臨行時代總捕頭謝而諾帶領通班捕役及各包探至馬頭恭送 
[凶犯狡供]  
　　萬裕錢莊出店馮阿長去秋因送銀至毛家弄被匪人戳傷斃命報縣後陸續獲到朱長華朱連生兩人黄愛棠大令迭次研訊雖形跡可欵並無實據前晚李二尹飭提至案研詰至再兩朱均堅不承認喝跪大練移時一味呼冤二尹以朱連生身藏尖刀定非善類飭仍還押長華交差再訊 
[搶孀宜究]  
　　本邑浦東南馬頭民人何甲向以耕耘度日年逾而立娶附近同業孫某之女孫氏爲室氏年二十有五拈花惹草秉性不貞前年何因病長逝蟻媒徐咸泉百端誘惑日前復串合無賴潘坤生向之逼醮議定財禮洋一百餘元事爲氏之族人何乙所聞出而阻止前日氏至南市賣布　竟約同無賴數人將氏强刼以去嗣被族長潘瑞華偵知向之理論坤生情急奔赴唐橋巡防保甲局中誣稱潘瑞華虧欠會項向索被毆叩請訊究局員吳品山二尹研訊之下以案關搶孀擬送縣辦理坤生旋挽圖董地保出爲介紹不知能逭罪否也 
[行同禽獸]  
　　滬北楊樹浦二十三保鄉民楊　泉之嫂顧氏已號未亡矢志栢舟心如枯井銀泉忽起邪心意圖苟合氏忿甚遂於前日投巡防局據情控告姚殿卿二尹准詞飭勇協同地保將楊拘案研訊之下以楊行同禽獸深堪痛恨令從重笞責四十板具改過切結然後斥釋顧氏遂稱謝而退 
[惡鴇宜懲]  
　　女孩巧紅自英界寳和里主人家逃至法界迷失路途由巡街捕帶回捕房解經鄭景溪大令訊供著留候飭包探查明復核旋有安慶婦人某氏投捕房認領捕頭恐有别情令覓本租界的實人具保兹由包探查得某氏婦開設野雞娼院巧紅係安慶人以洋銀數十圓買得帶至滬上偪令賣娼凌虐殊常以致不敢回去云　水火而登袝席所望於護花之賢使君已 
[行兇宜辦]  
　　法界某號西捕禀請給假回國尚欠縫工某甲洋銀十餘圓約期照付縫工知其行李早已運出恐爲所紿爰據情訴知代理總捕頭謝而諾請爲追給西捕惡之待出門時以老拳奉敬縫工心有不甘投法總領事署禀請究辦領事以其不應欠債行兇立飭捕頭將此捕禁押捕房照例嚴辦所帶行李仍著搬回 
[剥膚之痛]  
　　前晚裏虹口漢璧禮路第一百五十三號門牌廣東人某姓家女傭某氏偶然失手將洋油燈潑翻燃及其衣炎炎上熾氏恐主人懲責不敢聲張亟至庭中取水撲救詎料火勢甚猛霎時間竟至爛額焦頭立卽斃命天明主人翁起睹厥形狀不覺慘然爲之備棺收殮舁往新閘廣肇山莊暫厝 
[輕生可憫]  
　　蘇州人某甲向在二馬路清芬堂烟館執役前日其友某乙言及少頃予同友人某丙來寄鋪蓋務請暫留甲允之未幾乙果同内至將鋪蓋放下丙卽去乙則略坐閒談旋復將鋪蓋取去及至次日丙忽獨來言已接此間值堂之役中答以並不更換內謂然則須將鋪蓋交還另謀生計甲答以已被乙取去矣内大怒與之爭閙甲以受乙之騙不勝忿恨回家吞服洋烟以圖畢命甲母詢悉情由至清芬堂根問及至回家則甲已死多時甲母見此情形不覺怨忿交集竟亦吞烟而死後由同事集資棺殮吁慘矣 
[掩埋路斃]  
　　前晚虹口武昌路桃源坊口有無名男屍一具倒臥路旁四百三十四號華捕見之當卽報知捕房捕頭令三圖地保周老關報請善堂給棺收殮舁至義塚掩埋 
[虐婢致死]  
　　嘉定婦人陳高氏將婢女鄭四喜毒毆遍體鱗傷控由英界公廨移送上海縣請辦黄大令訊得比婢因將主母之幼女領出玩耍致被徐姓拐去價賣以致慘遭箠楚因判令陳高氏協同　差訪緝幼女下落並移請英界公堂恊緝徐姓拐匪鄭四喜發普育堂醫治在案昨由堂董函致上海縣内開鄭四喜刻在堂中病故函請核示遵行黄大令查核案卷立飭原差傳到陳高氏之夫陳子良自行棺殮　埋具結附卷 
[判牘提前]  
　　昨日係寓滬西商賽馬之第一日中西人士多有往觀者以故英界公堂讞員張賡三直剌將應訊之各案牘命早一點鐘解訊 
[公廨停公]  
　　昨禮拜二爲西人賽馬之期例應停辦公事是以法總領事署何繙譯官咨照法界公堂讞員鄭景溪大令暫停讞政一期 
[上海縣署瑣案]  
　　龔徐氏以外甥顧谷清竊單盜賣等情投縣具控前晚李二尹提齊人証訊斷龔徐氏供原籍崇明現居滬　父親在日因無子嗣招贅氏夫爲子在滬置有房屋兩間地基方單半紙向藏箱內後父親去世被顧將單竊出當時並未知覺今悉　項房屋已經出賣向顧理論不睬訴知圖書朱三洲朱亦一味偏護求請究辦顧谷清供此單係外祖母遺產昔時給與小的今因買地埋葬外祖夫婦棺木是以將產出賣龔徐氏並非外祖徐元章之女求鑒朱之洲供此項房屋向係施土金居住多年無人收租施欲價賣小的因無方單不肯蓋戮故未成交後由顧谷清持單立契小的見單地相符始予蓋戳並未分用賣價惟此單是否徐氏處竊來無從查知一尹訊得兩造各執一詞諭候吊到單契復訊察奪○老閘萬陽樓茶館主吳春林控寡媳孫氏阻繼等情亦經李二尹提訊吳供兒子順卿身故僅遺孫女一人因無次丁意欲繼姪子卿爲子而寡媳欲螟蛉外姓之孩爲小的之孫小的不依媳卽任情吵擾邇又將孫女價賣并欲索分資產終日哭啼撒潑求斷其媳孫氏當堂遞禀供稱丈夫去世甘心守節因未生子思撫養一孩爲夫嗣續翁不依反繼夫弟子卿爲嗣小婦人以爲不便翁又聽從後姑唆使將小婦人逐出欲子卿獨吞房產小婦人不克安身暫回胞弟家中後因度日無資不得已將女兒賣錢使用比來又已告罄因思太翁所遺資產約有萬金理應向翁分派俾撫養一孩以爲終身之靠翁偏袒堂姪來案朦控求請恩斷吳之親族吳月泉吳應翔吳關泉陳瑞章等投案同供孫氏恃孀吵擾欲圖携產另居不聽翁姑之訓二尹細察孫氏顯有悍潑之容且閱所遞禀詞毫無尊重翁姑之語申斥一番復又開導良久姑念甘心守節著吳春林出洋五百元給孫氏按月取息收用俾資過度孫氏堅不遵諭二尹諭候復訊○前有邁婦劉葉氏赴道轅控趙駱氏串同馬何氏在法界公堂朦控伊子劉承光欠洋勒繳等情由道飭縣親自提訊黄大令奉批後移提人証到縣前晚李二尹提集人証質訊劉承光供廣東人向在英界四馬路開設心平樓茶館上年秋間又與沈福壽等股開匯康小錢莊至今年二月沈忽逃匿串出伊之妻妹趙駱氏唆使住英界德安里之馬何氏逕赴法界公堂誣控欠洋六百元卽被拘押捕房勒逼認繳無奈存進洋二百元始得保釋後又欲拘押經母親赴道轅上控奉批提訊小的保人鮑國祥現仍押在法界公堂禾經釋放今求移提開釋存洋二百元亦求追還給領馬何氏共蘇州人現在英界前憑同店之趙駱氏經手借與沈確 
 
 

Page 4

 
 
壽洋七百元曾收還一百元尚有六百元屢向追取無著僅出借票四百元後沈潜行逃匿由趙駱氏唆使至法界公廨控請向沈友劉承光追繳今劉母赴道轅上控趙忽畏避不出經小婦人在集賢里尋獲扭至英界公堂送案請追趙供年二十九歲與沈經手借洋七百元還過一百元出立借據蓋有匯康莊圖記因將劉牽涉追繳二尹以趙經手借與沈福壽之洋係屬私債與劉無涉不應串唆誣控判將趙駱氏送收普育堂限五日內交沈到安否則繳洋六百元趙堅求交保尋沈二尹准之取具的實保狀存查 
[英界晚堂瑣案]  
　　前者中華銀行控乾大莊虧欠票銀曾經張直剌與德繙譯官迭次會訊已記本報今由乾大莊執事何然卽何益卄控中華買辦葉思賢借出莊票向追不理求請提追直剌飭提到案前晚升座研訊何供紹興人向與葉在晉成莊同事係屬至交後葉至中華銀行爲買辦監生在乾大莊執事往來銀兩立摺爲憑去年乾大莊被累倒閉核計帳目被欠銀三萬七千餘兩借出之票五萬餘兩中華銀行所控係借出之票監生在各股東處實難交帳求請追繳葉供洞庭山人在中華銀行當買辦與乾大往來是實惟借出票由跑街人陳福寳虧空借時職員亦不知悉均由行中司帳人余進成經手職員分毫未欠去年十月間陳虧空逃避此票非陳到案不能明晣現聞避匿紹興原籍家眷仍在在滬亦請飭提究追直剌謂葉曰何借給莊時信爾誠實理應爾與陳自行理處葉稱求請覓保出外尋陳料理直剌不准令押候函致陳之家屬赶速理明何揖謝而退○孔阿才前者開設德豐小錢莊借出空票爲數甚鉅莊遂因之倒閉索錢者紛紛不絶孔以彌縫無計涉訟公庭本報已縷紀其事今孔在押所禀控俞阿福借出票洋千元向追不理求請提追直剌准詞飭差提俞到案前晚升案研訊孔供俞借去票洋先由劉成光作保向劉追償逃避不見求恩追給俞供蘇州人與劉親戚小的在胡家宅開設烟館去年託劉向孔借出莊票均係劉一手經付小的祇用洋四百元並無如此之巨且已將會欵劃與劉處矣劉現開匯康小錢莊並在梅春里開野鷄妓院求請提集質訊不難水落石出直剌令一併管押候提劉到案再訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續録會典館保案銜名單]  
　　漢校對官卽補員外郎工部主事汪朝模請俟補員外郎後以本部郎中遇缺卽補分省試用同知內閣候補中書王壽慈請同知分省得缺後以知府在任候補候選郎中內閣候補中書張鴻請仍以郎中分部遇缺卽補記名截取同知內閣候補中書楊澧請俟同知得缺後以知府在任補用分省補用知府知府在任補用分省補用知府　缺後以道員在任候補候選鹽提舉內閣中書袁照藜請以鹽提舉分省歸候補班補用截取同知內閣中書梁佩祥請俟同知得缺後以知府在任補用內閣中書陳嘉銘請俟截取同知得缺後以知府用候選同知內閣候補中書楊亦熺請俟選缺後以知府用內閣候補中書吳豳請俟補缺作爲俸滿截取同知後賞加知府銜户部候補主事李旬寅請補主事後以本部員外郎遇缺卽補翰林院筆帖式文楷請以六部漢字堂主事本班儘先卽選翰林院筆帖式麟緒請在任以知縣不論雙單月遇缺卽選詹事府主簿周守信請作爲光禄寺署正遇缺卽補詹事府候補主簿趙作新請以本班遇缺卽補俟補缺後作爲俸滿 
記名御史吏部員外郎陳應禧請俟補御史後作爲歴俸期滿吏部候補主事李廷颺　仍以本部主事無論咨留遇缺卽補吏部主事李坦請俟補員外郎後以郎中無論咨留遇缺卽補吏部員外郎賀勛請賞　四品銜吏部候補主事柯德樹請賞加四品銜吏部候補主事慶隆請俟補缺後以本部員外郎遇缺卽補户部候補主事陳員圻請以本部主事遇缺卽補並俟補主事後作爲俸滿户部額外主事鄭文欽請以本部主事無論咨留遇缺卽補候補　府户部員外郎王廷材請選知府後以道員用禮部候補主事劉果請俟補主事後以本部員外郎無論咨留遇缺卽補五品銜禮部候補主事汪嘉彚請俟得缺後以本部員外郎卽補並賞換四品頂戴禮部候補員外郎歐陽熙請俟得缺後以郎中遇缺卽補候選直隷州知州禮部候補主里王照請俟選缺後以知府補用禮部候補主事聶寳琛請俟補主事截取直隷州知州得缺後以知府用卽選知府禮部員外郎徐堉請俟選知府後在任以道員補用兵部候補主事薛秉壬請賞加四品銜俟補缺後作爲歴俸期滿兵部學習郎中錢明祥請賞加四品銜兵部候補主事許秉琦請賞加四品銜兵部候補郎中李鍾豫請俟補缺後以知府分省補用刑部　補主事履晉請俟補主事後以本部員外郎遇缺卽補刑部候補主事孫崇緯請賞加四品銜刑部候補主事劉彭年請俟補主事後以本部員外郎遇缺卽補刑部候補員外郎翁炯孫請俟得缺後以本部郎中遇缺卽補刑部候補主事顧曾燦請仍以本部主事無論咨留遇缺卽補此單仍未完 
[憲示照登]  
　　欽命二品頂戴江南分巡蘇松太兵備道監督海關蔡欽命二品頂戴按察使銜總辦江南礦務局鹽巡者胡爲會銜出示曉諭事照得江寗等處地方自光緒二十二年奉旨開辦各礦經南洋大臣兩江總督部堂劉奏委本道專司其事承辦以來力矯從前積習首先親歴各山詳細查勘籌墊官欵試探深挖務必實見有佳礦然後興工可必確有成效然後禀定官商辦法故兩年以來開成煤井如青龍山幕府山開成銅井如銷夾邨銅冶山等計共十餘處所出之銅省經金陵鑄錢局化學洋　　試質地甚佳可供鼓鑄所出之烟煤白煤火力旣足早經製造機器局並輪船試用可與洋煤並馬齊驅去歲蒙督憲電調開平洋　司米每利來寗勘騐以西法化分煤則灰少力是銅亦已見一斑祗須開挖深透將來必獲利益使五洲稱江南有絶大名礦此是米礦司　　　日後　興　未　　　　以目　　論除官辦各礦外尚有紳商承領禀歸商辦者數處似此成效彰著共見共聞當此海疆多事之　　　在所急　其　　　　　　　加添資本起緊擴充　自有之利權塞外洋之巵漏振興商務正在此時第非招股集資不足以示大公興大　本道悉心籌　　仿從前開平漠河等礦招集商資官爲督辦得有利益官商均分現經酌擬招股　程禀奉督憲批開禀摺均悉　道承辦礦務　籌欵維艱現擬變通招集商股將已開銅煤及將來續開各處均作爲官商合辦仿　開平等礦章程招集商股二十萬兩每股以百兩爲率擬令先繳三成半餘俟後　自　照擬辦理以期官商恊力圖維俾得速收成效等因自應遵照辦理查上海爲通商第一口岸富商巨賈雲集駢臻必有深明商務礦務之人樂　從事亟宜出示　諭以廣招徠凡現在已辦未辦之各煤銅鐵礦及將來續再勘有他礦均歸一局擇善開采其附股者　不必指定何礦總歸有利之處統計分沾以昭公允除刊印股票章程開辦並各處分給刊本外合亟抄黏出示曉諭爲此示仰紳商富户士民人等知悉從來各處開礦皆係先招股本以爲嘗試是以見效者少而受累者多今江寗銅煤各礦開采已有　效招添商股正所以推廣利源此皆仰體朝廷爲民興利之心兼爲中國富强本計現經本道派定經收股分之處金陵卽在本總局上海設源通官銀號代收如有願附股分者多寡悉聽其便一經交銀隨時給予印票股摺務望多多益善勿稍觀望是爲至要特示示後黏開章程明日再登 
[誘拐宜懲]  
　　南市小南門外董家渡划船婦施陶氏之女福妹前贅同業人海男爲婿上月中旬鄰船苗金富之娶小妹以看會爲名誘往浦東旋至蘇州藏匿施陶氏得悉後據情禀控馬路善後局中會辦委員孫星垣直剌准詞提訊之下判令父保山外將福妹尋獲交案再訊嗣經苗之岳母夏張氏在蘇州將女兒小妹及施陶氏之女福妹一併尋獲來滬前日投局請爲核斷直剌卄堂提集研訊夏張氏訴稱女兒小妹與施陶氏之女福妹在蘇州鄉間尋獲今特來請斷福妹供稱小婦人前由父母作主贅船户海男爲婧上月十七日鄰船苗金富之妻小妹僞稱今日浦東有會景約往觀看小婦人卽隨之而往在伊之據串家暫住一宵次日小妹稱欲趁船回家豈知其暗雇蘇州航船將小婦人誘之而往更將所穿之衣服一併典質洋銀四五元作爲船費小婦人詢其至此何爲伊稱有親戚邀飲俟遊畢同回上海詎料靜待多日並未回家適由伊母尋見帶同來案叩求恩典小妹供稱小婦人與福妹素來相識並非誘拐求恩超豁直剌判令掌頰一百下將福妹交其母領回管束 
[英界公堂瑣案]  
　　竊賊吕阿四日前竊取某馬頭舊鐵囑許長元擡至某處後爲管馬頭之張生　王高生王祥發查見將許獲住私刑吊打許一再聲辯始尚不聽後將吕捉獲昨晨解案請訊張等三人投案訴明被竊情由許供實未行竊惟代吕扛擡求恩鑒察吕供認行竊惟求恩典襄理讞政之鄭瀚生大令商之衛繙譯判將吕責二百板王等三人不應擅用私刑判各罰洋五元許無干省釋○包探吳志剛拘解薛桂生至案禀稱此人昨至陸順興烟館開燈過癮乘人不備竊取烟槍二枝携之而逸報捕後經小的緝獲人贓送案請究陸投案請領失贓薛供竊極無聊以致出此下策尚寛宥大令判責二百板管押三月贓還失主○三十號西捕拘解張阿四王福林二人到廨禀稱此二人在招商局馬頭串竊舊鐵適被查見因特送案請爲訊判張王同供在馬頭閒望不敢行竊大令以其旣作不端復敢狡賴判各責一百板以儆○三百二十八號華捕解王小桂至案禀稱王在路與巡捕房細　周茂生爭吵爲小的查見拘案請究周供在巡捕房執役昨被王無端碰撞反敢訛詐因　鳴捕送究土供寗波人與周同鄉素來相　偶與游戲不敢拆梢大令判責二百板發回捕房遞籍○過犯王金蘭前經懲辦今又行竊洪阿二家之綢布衣服十餘件三白二十五號華捕緝獲人贓送案請究洪投案領贓王供本邑人故智復萌自知不合如蒙再宥此後决不敢犯大令以其怙惡不悛判責二百 
 
 

Page 10

 
 
板管押三月○王阿二竊取徐耀發家衣服二件正　携之而逸適爲更夫所見當卽拘獲解案請辦徐投案領贓土供認不諱惟求饒恕大　判責一百板以儆贓還失主 
[美界捕房紀事]  
　　印度人某甲前晚行至虹口靶子路見江北女郎張莊氏珊珊而來頓起不良之心上前攔阻意欲强姦女見其　　似炭髯如戟張駭汗交流狂呼救命幸四百九十五號華捕聞聲馳至將印度人竭力獲住帶入捕房捕頭令押候解往領事公者究辦○前晚積竊薛貴生至虹口白老匯路某烟舘內開燈吸烟吞雲吐霧之餘乘人不備竊取烟鎗一枝藏之袖中而出甫至西華德路卽被包探胡至剛查見拘入捕房押候解送英界公堂究辦 
[皖省官報]  
　　三月三十日閏三月初一日皖岸督銷局江蘇候補道徐壽朋到直隷人新　休　縣葉在鋆本任銅陵縣劉佐宸請補蒙城縣　本准補旌德絲李　　卽用知縣王從禮候補知縣李文斛王子銘均知奉府委閱卷差萬祖恕辭奉委赴宣城會辦清賦劉寅度知奉府委赴懷寗提書院有嬰堂租課直隸州趙煦到赴廣濟圩查　案回巡檢佘兆興謝行知核准註册○初二日皖岸督銷局江蘇候補道徐壽朋辭行鳳陽關領解火藥委員府經劉文耀候補相同毛熙淦巡檢楊定遠均知銷縣試　　差挑步奇辭赴皖北土藥局差遣○初三日候補同知葉炳章知奉委解甘肅餉寗國縣典史沈福新辭○初四五日指分安徵新海防試門巡檢何奉璋到湖北人章宗俊到奉天人誠用縣丞張加言到湖北人滁州平康到韓澤　到起服來省吏自施際昌知奉首府委秋審差巡檢趙維賢謝超委一次註册留辦廬江保甲巡檢畢鏞到解秋審人犯來省○初六日候補知縣查光華知奉委辦和州釐卞巡檢高澤溥知奉委解長江水師月餉赴金陵張榮禧辭赴殺州府差遺○初七日府經吳寅變辭赴皖北措資府照磨注保鎭謝超委一次註　巡板胡智勷夏文炳均謝超酌均一次典史袁祥啓謝酌委二次記功一次○初八日本任廬州府文翰辭赴京候補知府許鼎霖知奉委騐收求是學堂工程差同知范啓　知奉委院試點名差知縣查光華程德全均知奉撫台委大閱隨員差府經洪誥劉士林均謝超委一次典史袁啓祥知奉府委秋審差未人流袁　愼知奉府委解人犯差 
[江官報]  
　　閏三月初一日運憲公座掣籤龔鹺尹熙琨銷南監廳掣騐差郭鹺尹鼎臣到南鹽　掣騐差儀棧提調許分轉辭回十二圩○初二日金分轉　忠辭回孔家涵總巡差次○初三日新選板浦場陳鹺尹照勳禀知赴省韓鹺尹厚濂由四浦來○初四日泰興營守備張守戎鳳梧過揚○初五日閱鹺尹翔藻委總局五成　價差○初六日戴鹺尹韶委解南京餉卽辭起程項鹺尹兆　銷六閘提溜差高鹺尹　辭回十二圩差次淮南總局委　任分轉杰辭赴省垣公幹 
 
 
 

Page 11

 
 
   
 
 

Page 12

 
 
[光緒二十四年閏三月初五日京報全録]  
　　宫門抄○諭旨三道録前○湘撫陳奏爲武職大員功在苗疆兵民愛慕籲恩准建立專祠摺○兼川督恭奏爲光緒二十三年武員月課銀數片○湘撫陳奏侍郎假期屆滿病未痊據情代奏摺○閏三月初五日禮部宗人府欽天監正紅旗值日吏部引見五十八奬賞名都察院七名國子監三名○鄭王謝授內大臣恩○崑中堂等各謝授缺恩○江四副考官楊家驥到京請安○瑞洵謝移奬花翎恩○禮王續假一固月○永隆請假十日○薛允升謝准其開缺恩○禮部奏派稽察中左門派出色楞額○又奏派護宴之大臣派出果勒敏○召見軍機許應騤楊家驥○○頭品頂戴湖南巡撫臣陳寳箴跪奏爲原任總兵功在苗疆兵民愛慕據情籲懇恩施以彰藎績而資觀感恭摺仰祈聖鑒事竊臣據鳳凰廳同知唐步瀛詳據在籍前任貴州石阡府知府田宗超等聨名呈稱原任鎭筸鎭總兵湖南提督一　果勇侯　勤奮楊芳貴州松挑廳人由松桃恊標左營書識於乾隆六十年從大軍剿捕楚黔叛苗拔補把總保升千總旋隨征川陜教匪轉戰湖北四川陜西三道邊界有戰必先無攻不克至嘉慶九年教匪肅清積功洊保台拱營守備督都可升下江營遊擊兩廣督標叅將廣西副將補甯陜鎭總兵並蒙賞戴花翎誠勇巴圖魯名號十年署陜西提督因寍陜新兵蒲大芳等謀亂奉旨　戍伊犂旋蒙恩釋回以守備千總補用十三年請假回籍省親補松桃恊千總十五年奉旨授廣東右翼總兵調西安鎭約兵十六年丁母夏十八年教匪林清亂起呈請自効補河北　總兵是年十二月克復滑縣俘首逆朱亮臣加提督銜賞雲騎尉世職十九年　平陜西才峽賊匪調漢中鎭總兵二十年奉旨補授甘肅提督道光元年調直隷提督三年調湖南提督五年調固原提督六年奉旨簡放叅贊大臣剿辦新　回匪克復和閱等城資加騎都尉世職是年十二月戰於喀爾鐵蓋山冐雲督陣生擒首逆張格爾獻俘至京奉旨到三等果勇侯加太子太保銜　像此光閣凱旋召見晉二等侯太子太傅銜賜紫禁城騎馬十三年四川清溪上千户越　山各夷滋事調補四川提督夷匪盪平詔晉一等侯十四年夷復蠢動奉　降二等侯以總兵發往甘肅補用因傷疾舉發乞假回籍調理湖南鎭筸鎭與　沅靖道均駐紥鳳凰廳城十六年鎭筸鎭標營兵曁道標練舅因　餉鼓譟城中一日數驚奉委赴鎭筸查辦之叅將蘇清阿復被亂黨剌斃人情鼎沸勢更岌岌地方士民一再詣松桃請爲鎭定楊芳慮鎭筸有　掣動苗疆全局乃力疾集鄉勇赴交之正大營遙爲聲援一面邇人宣揚朝廷威德亂黨聞風解散會前湖廣總督訥爾經　帶兵進駐辰州务叛黨恐怖楊芳繞道密陳毋庸兵威隨親詣詣鎭筸恊同又武計擒首要鍾潮梀等　治餘黨以咨發落人心以定旋奉旨補授鎭筸鎭總兵　芳蒞任後民情尚懷疑懼乃會商前督撫臣剴切曉諭民苗乃得安堵如常操兵之暇時與地方父老相接見諮詢利病時或輕騎减從巡　汛地徑行苗寨加意拊循事之不便於民者必爲更易居恆愛兵如子執法如山考拔弁兵當挑選並念邊兵寒苦因陳明將並鎭道賠欵一萬五千餘兩存庫以資接濟迨會同籌議苗疆善後事宜奏定鎭標兵丁買備屯榖價銀及道標練　仍駐北　並著海花疉陣圖式教弁兵以分合奇正值知進退之方刊印聖諭廣訓曁行軍論射篇令各弁兵時加誦習於長矛托磚跳架騙馬等式講習尤詳至今標兵驍勇敢戰一兵有數技之　　揚芳教澤所遺復以鎭筸文風漸振乃商諸鳳凰廳同知各捐廉銀委紳購地重修學宫接見士紳勸以興賢育材並著有河洛要言平平録青　演易等書時與諸生討論經史嗣是人文府起　　　　　　北門偪近漢流時有衝决之慮楊芳捐修護城一道以殺水勢及蛟水驟發北　　以無恙在任兩年兵勇士民無不畏威　　　　　　　之十八　遷廣西提督調湖南二十一年簡授叅贊大臣罔不規畫周詳殫精　　　　允孚衆望勳著旗常嗣因傷疾舉發　養回籍於二十六年三月二十一日以傷疾卒於家蒙恩褒卹賜祭葬如例予諡勒督生平　　　宣付國史館立傳光緒十一年由貴州省原籍奏准從祀鄉賢固已疉荷恩榮惟鎭筸地方沐其遺澤祀典猶虛軍民戴德之忱缺　　　　其事實清册請於廳城建立專祠以隆報饗呈懇轉詳等情由廳詳請具奏前來臣查原任湖南鎭筸鎭總兵果勇侯楊芳仰荷列聖特　之　由營書洊升提鎭　錫封予　疉沛鴻施固已至優極渥惟當道光十六年鎭筸標兵譁譟之時苗疆戡定未久頑苗之反側未安兵勇之　　難馭前鎭道撫綏乏術已啓釁端若稍失機宜後事卽難設想楊芳素得兵心布置固妥用能計擒首要解散脅從當時邊民旣免録　之災　後兵丁罔弗恪遵紀律是以軍民感念日久愈深據聨名呈請不敢壅於上聞可否仰懇天恩俯准將原任鎭筸鎭總兵前湖南提督一等　勇侯楊芳於鳳凰廳城建立專祠由地方官春秋致祭以順輿情而資矜式出自恩施逾格除咨部外謹恭摺具陳伏乞皇上聖鑒訓示謹　奏奉硃批著照所請該部知道欽此○○恭壽片再查川省舉行武員月課始於同治十二年由前督臣吳棠查照兩江章程叅　　　　有議定章程及同治十二年起至光緒二十二年止考試月課用過奬賞銀數先後奏明在案嗣准户部議覆川省自光緒元二兩年武員月　用過奬賞銀數案內行令認眞考核毋得逐年遞增以節糜費等因當經分飭籌餉局及三標中軍認眞考校核實支銷兹查光緒二十三年二　開考計取超特一等副叅遊十七員都守武進士六十員千把外委武舉等三百七十四員副叅遊考列超等每月給錢十六千文以次　　　　把考列一等每弁給錢四千文而止內武舉一項人數較多遵照酌减章程酌量减給超等月給錢五千文特等月給錢三千文一等月　　二　　計自二十三年二月開考起至十二月止連考課十一次總共發過奬賞　一萬三千九百千文合市平折值庫平銀七千四百二十八兩七　　均照案在於厘金項下開支由籌餉局司道等將核减支發銀數詳報前來臣查川省考試武員已歴二十餘載近因各省軍營陸續訊　　　　籍投標者不一而足以致應考人數較之從前加多其技藝嫻熟者一經考取　俱照章分别等第前後官階大小按名奬賞張榜曉諭不　　　冐濫現查局報光緒二十三年分奬賞銀數與光緒元二兩年分實减少銀二千二百數十兩際此庫藏支絀自應力求撙節除將光緒十四　分應考員弁會同署提督臣夏毓秀認眞從嚴考核飭令改演馬步槍分别取　以期事求實效賞不虛糜外所有二十三年分武員月　奬賞　數理合附片具陳伏乞聖鑒謹奏奉硃批户部知道欽此○○頭品　　湖南巡撫臣陳寳箴跪奏爲侍郎假期屆滿病尚未　　　情恭摺代奏仰祈聖鑒事竊臣據刑部右侍郎龍湛霖遺丁王升呈稱家長龍湛霖籍隷湖南長沙府攸縣光緒二十年八月初一日　　　上天恩簡放江蘇學政二十三年十月二十日任滿交卸比因感受風濕時恩失眠之證當經請假回籍就醫旋奉硃批著賞假兩個月欽此　聆之下感激莫名到籍後赶緊延醫調治扣至本年正月二十五日假期屆滿　仍未痊據醫者云年過六旬氣血漸虧一時未能驟效非寛以　日難望復元當此時事艱難中外臣工允宜振刷精神力圖整頓豈可以病　　　貽誤要公合無仰懇天恩俯准開缺調理一俟病　就瘳　當泥首宫門恭候差遣斷不敢稍躭安逸自外生成等情呈請代奏前來臣核查無異理合據情恭摺代奏伏乞皇上聖鑒訓示謹 
　奉硃批龍湛霖著再賞假一個月毋庸開缺欽此 
 
