# 1916 - 175 - 4915581

 

Page 1

 
 
[本館定報價目]  
中國境內　全年逐日寄大洋十二元　半年六元　日本全年十二元　半年六元　歐美各國全年二十五元二角　半年十二元六角　報資先惠　郵票不收 
[本館告白刋例]  
評前二行起碼第一日每行一元二角第二日起每行七角五分中縫價例同○後幅長行三行起碼第一日每行四角半第二日至第七日每行三角第八日起每行二角五分短行五十字起碼多則以十字遞加第一日每字六厘第二日至第七日每字四厘第八日後每字三厘　 
[賞格]  
本號監理寗波人莊康年卽莊四年三十一歲面白右帶微白蔴子身魁梧于四月十六夕頓殊天良擅挈號中巨欵偕妾老三蘇州人以逃如有聞風報信因而獲着者謝洋三百元抑有捕獲來前者謝洋六百元儲欵以待决不食方除報英法捕房外特此佈告　通信處上海北巿天津協康永北京路慶順里協盛永金號　上海北巿天津路協康永金號啓 
[上海華興水火保險有限公司發息廣告]  
本公司第十一届官息周年八厘定於陰曆六月初五日起給發除星期外請各股東持息摺前來收取特此佈告惟希公鑒 
[英大馬路保安堂施醫給藥廣告]  
本堂每逢夏秋之交除施送痧暑各藥外敦請內科劉子清馬潤生外科吳仲虎潘楚楨兒科趙書田諸先生施診給藥本年擇陰曆六月初一日起至八月三十日止每日上午九時至十二時過時不候此佈　　同仁保安堂司董謹白 
[招商局新銘快輪准舊曆五月二十九即禮拜四晚開往烟臺天津○本輪帳房關謹啓]  
[招商局安平快輪准於舊曆初一晚即禮拜五開往煙台天津○本帳房啓]  
[江天輪船准於陰曆六月初二日起每逢禮拜六六開往普陀賬房胡啓]  
[金絲吒力克無邊眼鏡批發大减價]  
每打卅五元頂上眞正頭等吒力克無邊眼鏡每付洋五元眞水晶吒力克無邊眼鏡每付洋六元眞金吒力克無邊眼鏡輕重照秤用舊仍可收回兌換現洋各種光線顔色均能每付洋四元驗配如蒙賜顧務早光降免失此好機會是盼上海跑馬廳二馬路西口全昌號啓 
[鳴謝上海永和行浦口元成公司賠欵迅速]  
本號在滬購置洋貨有年向由永和行輸運此次補貨十一件値銀二千兩仍經永和報關輪運由元成裝運徐州不料甫至浦口駁船失事貨均沉没未待小號啓齒而竟如數賠償足徵該兩號信用昭著顧全客家血本感激之下用特登報鳴謝俾報關運貨各商知所問津焉　徐州瑞記新號乾元號同啓 
[閔行商會廣告]  
海鹽金繡谷向在本鎭開設金義記醬園以歷年耗虛所該閔行債務無力措償願將本鎭動產與不動產等一併推抵懇託商會接管或盤頂或變價出立懇託接管推抵據一紙並單契牌照等交由本會照據執行茲巳將園業盤頂與何萬昌接管營業所收分期價欵悉照該據所列閔行各存戶均匀攤給其他該項非據內所載者由金自理本會不負責任特此廣告 
[愛論英法大律師代林裕隆皮絲烟號聲明]  
啓者皮絲烟一項其益豐景裕順曾兩牌號是林裕隆所特有他牌不得仿冒今本律師受林裕隆之委託有監督巿上各菸紙號冒人之權自登報之日起如有冒用益豐景裕順曾牌號者一經本律師察出定即詣英法公堂控以冒牌之罪望各菸紙號務宜加意自愛勿謂言之不預也特此聲明 
[海鹽香業聲明]  
鹽邑名香經先輩揀選藥料配製成方無論大小盤香粗細線香無不馳名遐邇今有硤石鎭老祥雲冒名海鹽地點在外埠兜售劣貨歷有年所實則鹽地並無老祥雲如敝店查德馨老德馨專售門裝貨眞價實誠恐若輩始而冒埠繼而冒牌賜顧諸君認明弗悞　海鹽西門內香白場查德馨城門內老德馨啓 
[中華書局股份有限公司增集股本通告]  
此次股東會議决增加股本一百萬元合成二百萬元除留出二十萬元歸辦事人認繳外現以四十萬元歸舊股東四十萬元另集新股六月十一日經新董事會議决辦法如下除通函佈告外恐未週知特此奉白　一（此次增收八十萬元以四十萬元歸舊股東添限以四十萬元另集新股（二）收股期限定爲四個月即自陽曆六月十五日起至十月十五日止（三）在限期內繳來之股份儘繳儘收以收滿新舊各四十萬元爲度（四）如限期滿時舊股添附業巳足額新股尙未收足舊股東仍於新股額內添附如新股巳足額舊股添附尙未收足新股東亦可於舊股額內附入（五）願附股者如立即繳足請逕向本公司會計部繳納掣取收條俟新股票印就憑收條換取如稍緩繳欵者可先塡附股單及姓名住址表（有印就者可向會計部索取）寄本公司會計部存記以免額滿見遺（六）官餘利自股欵繳到次日起算新股權利義務與舊股一律（七）舊股東如以第五届應得官餘利加附新股者仍照向章從五年一月一日起息推不足一股之零數欲以現欵併成一股者當自併附之次日起息（八）股欵以上海通用銀元爲準他種貨幣照巿合算（九）欲閱本公司章程及報告者清向會計 
部索取　　　　上海抛球塲二號中華書局股份有限公司謹啓 
[中國紅十字會謹謝鴻裕紗廠郭秉彝君慨助本會北巿醫院常年經費洋三百元]  
本會除徐家滙總醫院外復設南北兩巿醫院每日門診之多不下三四百號活人無算成效昭然但無常年的欵全賴薄海同善協力維持始克至此頃承郭秉彝大善士慨助常年經費洋三百元好義急公曷勝感佩除將該欵交會計董事朱葆三君核收并照送診病常年優待劵外合亟登報奉謝以揚　仁風　上海二馬路中國紅十字會總辦事處沈敦和啓 
[浙江杭縣地方審判廳]  
爲公示送達事案查舒林氏訴伊子亦周濫費相續財產聲請宣告準禁治產一案業經本廳民事簡易庭受理傳訊在案據聲請人當庭供稱被聲請宣告準禁治產人現在上海住址無定等語據此該被聲請宣告準禁治產人非照章公示送達無從傳喚茲本廳定期七月十五日上午十時審理爲此登報公示仰該被聲請宣告準禁治產人於是日來廳報到候訊愼毌自誤特此登報公示仰記被聲請宣告準禁治產人舒亦周知悉 
[代劉冠三于廷樟恩波三君聲明]  
昨見英文京報載有國會議員名單將于廷樟于恩波劉冠三列入請願代表一類查劉冠三民代國三年赴陜迄未回籍于廷樟于恩波二君亦向不與帝制派接近當日列名請願决爲他人書於鄙人知之有素敢爲力証特此聲明以照黑白　明侯陳幹謹白　 
[大經製襪廠林俊德鑒]  
爲經手之通和局法興行包紗紙事時巳多月迄未見了故特登報務要陽曆六月底陰曆五月底內速來理楚否則不能久待惟按律用事特佈　華盛號謹告 
[協記公司經售洋碱廣告]  
本公司經售之鷹球牌洋碱係由○愼昌洋行從美國運華之燒碱性質精足有一百餘度其超等早己馳名中外今歸本公司承辦出售均可包成包用概給保單以昭誠信如蒙○賜顧無不克己請認明本公司牌號庶不致誤出張所在法界民國路永安街口第一百九十七八號門牌　電話四三九一 
[滬寧車站路北寶山路鴻興坊華洋房屋招租]  
頭等洋房三上三下每月租金三十元二等二上二下每月租金二十元自來水電燈浴缸間俱全石庫門及廣式住房連披樓自來水一應俱全每月八元半至九元不等以上租價六月份起欲租者請向經租處領看可也　鴻興公司啓 
[上海民立中學校友會第三次大會通告]  
本會定於七月一號四點鐘開常年大會即於是晚舉行聚餐歡迎新會員凡我校友諸君務須撥冗蒞會是幸（會址）本校（會費）到會帶繳（特别捐）亦請速繳 
[江蘇省立第一工業學校招生]  
本校定於陽歷七月十六日招考機械及雷氣機械預科生各四十名詳細請閱六月二十日以後單日時報　南京本校啟 
[江蘇省立第二農業學校招生]  
本校定於七月十三十四十五號招考預科凡具有高等小或乙種農業學校畢業資格者于即日起備具履曆書及四寸半身照片證金五元（不取發還）至蘇州閶門外下津橋本校報名試驗科目爲國文數學理科英文其有高等畢業成續列優等者經母校校長證明保送得免入學試驗但必須備以上所開照片證金於七月十號以前送到學費暫免函索詳章需郵費一分 
[江蘇省立第二農業學校增設農產製造講習科招生]  
本科注重技術以造就實地經營人才爲宗旨學費免收二年畢業凡年在十七歲以上略具國文程度理科知識者皆得報名投攷報名方法及攷期與前預科同試驗科目爲國文算術函索詳章需寄郵費一分 
[江蘇省立第二工業學校招生]  
○名額　上木科預科四十名機織科應用化學科預科各三十五名○資格　十五歲以上高等小學或乙種工業畢業及有同等學力者○試驗科目　國文數學理科英文均高小學畢業以上程度○報考　即日起陽曆七月十一日止到校繳四寸半身照片塡願書履曆書函取者須寄照片並郵票一分否則無效○考期陽曆七月十二日先一日報到驗憑及証書○校址蘇州三元坊詳章到本校或各縣公署取閱函索者須附郵票一分 
[省立女子蠶業學校招生]  
（考期）七月一號至十號（試目）國文能作短篇術習過分數（年齡）十五歲以上二十五歲以內（學級）預科及本科一年級共額六十名（繳費）學宿膳費均免報名時納證金一元簡章函索即寄　蘇州滸野關本校啓 
[浦東中學校及附属高小部招生]  
計招預科及一年級生各一級並各級插班生日期七月四五六日在浦東六里橋本校九日在南巿上海醫院後街本校附属小學七日在西門外省敎育會投考者各繳投考費洋一元 
[江蘇公立醫學專門學校招生]  
本校招考本科一年級生六十名○考試科目第一天爲國文數學（代數至二次方程幾何限平面）化學第二天爲物理博物英文或德文○報名期自七月一日起報名時塡寫願書並隨交脫帽半身四寸照片○考期上海七月十七十八兩天南京七月廿一廿二兩天本校七月廿五廿六兩天○報名及考試地點除本校外上海在英大馬路泥城橋西寰球中國學生會南京在城內門帘橋省立第四師範學校○簡章向報名處索取詳情函詢蘇州城內滄浪亭本校 
[大同學院招考]  
程度以具有中學各級或大學預科各級相當之程度爲合格不及者須補習學費半年寄宿六下元半膳四十二元通學三十元報考陽歷七八兩月每逢星期一上午到上海滬杭車站北首本學院報考詳章可先期索閱開學陽歷八月三十一日附告本學院添建之新舍業巳落成下學期起擴充學額百名院長胡敦復啓 
[澄衷中學校招考新生]  
本校定於陽歷七月二日午前八時招考中學及高等小學新生試驗科目爲國文英文數學三種有志來學者務望携帶四寸照片并保證金兩元（錄取者將保證金收入學費內不取者發還取而不來者没收）於七月一日以前每日上午親自來校報名逾限不收試驗時筆墨均須自備校址在虹口塘山路爕昌火柴公司東首 
[滬南夏季講學社招生]  
本社由歐美日本回國諸同志組織爲灌驗智識並投攷中外各學校之學生預備起見設三十餘科七月十號起授六星期四日起報名繳證金一元函索章程附郵票二分（社址及報名處）上海南門外民立中學　贊成人　唐蔚芝　蕪穎傑　王培蓀　社員范永增　等啓 
[國立北京工業專門學校招生]  
本校本科（內分機械電氣機織應用化學）修業三年預科一年凡中學畢業及與中學畢業程度相當者得與試試驗科目國文算術代數幾何三角物理化學英文圖畫七月一日起北京在西四牌樓北祖家街本校上海西門內蓬萊路新縣署東首梅溪學校報名親塡履歷呈驗文憑繳最近照片一紙試騐費二元七月二十日起試驗簡章在報名處取閱 
[寰球中國學生會日校招考]  
程度中學及高初二等學費中學每學期二十四元小學十八元考試科目國文英文算術考期除星期日外隨到隨考詳章函索即寄校址上海靜安安寺路五十一號校長楊德鈞啓 
[南通私立紡織專門學校招收豫科生廣告]  
學額　四十名　學膳費　年納五十二元　資格　受過中等敎育或有相當之程度者　試驗科目　國文　英文　代數幾何　理化　試驗期　七月五號六號在南通唐家閘本校舉行第一日國文英文第二日代數幾何理化　報名期　自登報日起至考試前一日止報名時須繳本人四寸相片一張證金一元遠方學生可先函報名相片証金臨試時再繳取者証金由學費內扣除不取者發還取而不到者没收（詳章函付郵票三分即寄）　校長　張詧　張謇啓 
[說部叢書第三集最廉價預約祗有一天]  
陰歷五月以前三元五角五月以後四元 
第一編　林譯亨利第六遺事　一册二角五分 
第二編冰蘗餘生記二册五角 
第三編林譯情窩二册六角 
第四編海天情孽一册一角八分 
第五編林譯香鉤情眼二册六角 
第六編　名優遇盜紀一册二角 
第七編　林譯奇女格露枝小傳一册二角 
以上七種均巳出版 
[大荒歸客記眞愛情戰場情話]  
（以上三種不日出版其餘續出） 
[預約簡章]  
一自陰曆三月起月出二三册年底出齊 
一陰曆五月內預約三元五角 
一陰曆八月內預約四元 
一預約者將書價郵費（二十一行省三角）交上海本館當即按册由郵局寄奉 
商務印書館 
[商務印書館]  
涵芬樓古今文鈔簡編 
祗預一天有約 
○預約四元五角 
全書分訂四十册中國毛邊紙印 
定價大洋七元六月底出書陰曆五月底止 
[商務印書館影印　殿版四史]  
中國上等賽連紙印 
共五千頁訂四十册 
預約每部大洋七元 
五年陽歷九月截止 
本年陽曆十一月出書 
[四大特色]  
一本書用殿版初印本精印字畫清晰 
二尋常石印本任意割裂顚倒錯亂隨在皆有本書特請通人精校毫無訛脫之弊 
三尋常石印本或分數層每行至四五十字之多閱之殊傷腦九本書　直行每行三十一字最爲適中四本書四邊寬大頗適觀美 
[預約簡章]  
一預約者先付半價即交預約劵一紙出版時續交半價憑劵取書一次交清者聽一內地欲購預約劵者可將預約價寄交本公司或分館收到後即將預約劵掛號由郵局寄奉 
二郵局信局不能滙欵之處可用郵票代錢以九五折計算例如預約每部應寄一角之郵票七十三枚一分之郵票五枚分二次交者聽 
四出書後如欲上海本公司總發行所將書寄奉者每部之郵費如下　二十一行省一元　蒙古新彊西藏郵會各國三元六角　香港靑島威海衛日本一元二角　澳門二元四角各省分館及分售處郵費由各該處另行酌定 
五輪船火車不通之處如在五年陽歷九月以內廣西雲南貴州四川陜西山西甘肅新彊八省及國外各地如在五年陽歷十一月內將書價郵費全數交付郵局寄遞上海本公司者（以郵局圖記爲憑）亦照預約辦理但與分館無涉 
印有樣張任便索閱 
 
 

Page 2

 
 
時評 
[名位（默）]  
　　以名位籠絡人而無誠意以結納之者此袁氏之所以失敗也何則名位者有志之士所不重故僅可以覊庸才而不足以覊志士覊志士之道惟有此誠意而巳今欲收朿四川軍務則以將軍予蔡鍔欲收朿四省軍務又擬以將軍之名予岑春煊而於所謂結納之誠意則未稍有表見焉此所以去收朿之眞際愈遠也 
　　海軍加入護國非南方軍務上進行而不欲收朿之表示耶一切重要問題决軍務自能收朿不决則非特不能收朿且或因之發展焉而解决此重要問題在中央之誠意如何而非南方領袖諸人所能挾名位以强行之也是故今日結束軍務之道要在求其本而巳矣於名位何有哉 
[命今]  
　　六月二十七日大總統策令特派蔣作賓前往彰德恭詣前大總統殯次行禮此令 
　　又令任命陳錦濤兼鹽務署督辦此令 
[專電]  
　　北京電段面陳必欲祺瑞擔任臨時國務首席務明令中加暫銓樞務字樣 
　　北京電懲辦禍首已定主旨（甲）範圍以南方請懲名單爲限（乙）科罰一等處徒刑勒繳用欵二等奪公權全部終身三等奪現官永不叙用 
　　北京電鹽欵實行交還附有三條件（一）專維巿面不作他用（二）由日英俄法監視（三）須告知大總統以防蒙蔽 
　　北京電太炎昨由津車南回臨别黎贈千元派侍從張長勛隨護 
　　北京電舊宫府軍電局裁併陸財兩部員役給三月薪遣散 
　　北京電府議粤桂滇黔設撫軍院或撫軍總司令加岑綏威上將軍節制該四省軍隊辦理收束撫綏各事期以六月多數主一年滿任 
　　北京電京餉由陳部長措齊一律發放 
　　北京電新內閣三大主義人才不黨集權 
　　北京電肅廳自請撤消張有鄂按說 
　　北京電昨接蔡鍔覆電（一）速復約法（二）商國會議員召集法（三）現內閣改爲臨時內閣臨時國會開後再取决（四）廢將軍巡按改都督或省長俾軍民一致（五）速開軍事會議解决軍務各項（六）嚴罰帝政元凶 
　　北京電國院將開法制討論會政治審查會以林長民徐樹錚爲之長 
　　北京電統計局有併秘書廳息　　北京電總統諭段自今始凡府院國務會議各次長均列席 
　　北京電修正官制儗照元年成案仍分農林工商兩部 
　　北京電李鼎新來電反對武人內閣力請改組 
　　北京電內閣組織法商定大要（一）根據舊約法國卿仍改總理（二）除總理特簡外國員概由總理選請任命（三）舊法規定國員任命須交國會通過現値尙未召集從權冠以署理字樣（四）任命各員國會開後再追交同意　　北京電聞滬議員團電覆湯濟武已允北來 
　　北京電袁柩午行觀者塞途 
[譯電]  
　　北京電叚國務卿接李鼎新唐紹儀梁啓超力主恢復臨時約法之電文後昨夜曾謂彼對於此事並無成見第不願負以命令變更法律之責任取消新約法及十一月四日後前總統所頒布種種法律之命令將於明日項城靈柩出京後立即發表法使署允不反對以鹽稅餘欵繳付中政府　法人執隴海鐵路債劵者應得之息金當由中政府擔保照付故政治與財政之現局已呈佳象（二十七日） 
大陸報 
　　北京電恢復臨時約法之命令行將發表（二十八日） 
　　北京電新任財政總長陳錦濤兼任鹽稅督辦（二十八日） 
　　北京電前總統袁氏靈柩已於上午七時移至前門車站（二十八日） 
以上德文電 
[東方通及社電（日本人組織）]  
　　北京電叚國務卿對約法問題之態度因海軍之威力所要求巳畧决定但須俟二十八日送袁氏之柩出京後始宣布其意旨 
（二十八日） 
　　東京電中國時局愈覺紛糾日本朝野之觀測多以爲因約法問題南北主義之爭此外並爲選舉副總統及雲貴派廣東派之暗鬬等而致云（二十八日） 
　　東京電財政次長原擬任命鈕傳善因鈕希望甚奢謂非總長不願就任故將改任審計院徐恩元爲財政次長（二十八日） 
　　漢口電漢川方面土匪勢愈猖獗王將軍接到此報派駐漢口第十二師之二連馳赴該地（二十八日） 
　　濟南電濟南西南百里之長清縣近有土匪數百蜂起大舉佔據縣城更渡黃河襲擊西方之高唐縣併合各地暴民數千高揭革命旗幟且將進攻臨清縣曹州方面大股之土匪亦與聯合事勢極爲重大省城已得此急報矣（二十八日） 
　　東京電新任駐美大使佐藤愛　氏定於九月中旬赴任又駐英大使珍田捨己子爵定於七月八日由現任所華盛頓啟行赴英已有公電矣（二十八日） 
 
 
 

Page 3

 
 
[戰電（英人路透電）]  
　　巴黎電今晚公報宣稱凡爾登仍頗沉寂末斯河兩岸砲戰亦不若前之劇烈今日三○四山無步軍戰事此爲數星期來之第一次香巴業之法砲隊擊毁維勒須土爾白之敵軍防禦工程伏斯巨法排砲炸毁俠泊洛特敵軍之軍火庫兩所（二十六日） 
　　倫敦電海格將軍報稱戰事頗活動昨夜英軍在陣綫各地點獲勝擊破敵軍加以重創昨晚及夜間雙方砲隊轟擊甚烈英砲隊重損敵軍之戰壕英重砲隊曾使波齊愛萊附近敵軍陣後起巨大之爆裂四次今日各地點之英砲隊復頗活動重損敵軍防禦工程（二十六日） 
　　開羅電麥加大長官已召集三軍由其子三人分統第一軍圍困麥的那（有穆罕默德聖墓在）第二軍佔領太苻該處土國防兵泰半已被捕獲第三軍已攻陷哲逹姆該處防兵野砲快砲來復槍與彈藥皆在於阿刺伯軍之手大長官之部下已割斷電桿毁去漢志鐵路與車站計長一百五十基羅邁當以防土軍來攻聞安佛提督前至漢志時大長官曾責共年幼無知陷土耳其於危亡（二十六日） 
　　芝加哥電羅斯佛作書切實謝絶爲候選總統並不以進步黨另行推舉爲然且謂彼擬竭力贊助許士（二十六日） 
　　華盛頓電墨總統已向美政府間接提議調和（二十七日） 
[公電]  
　　岑西林關於協商問題電萬急雲南唐撫軍長上海梁政務委員長唐外交專使温王外交副使范谷駐滬委員貴州劉都督桂軍地營陸都督南寗陳護督廣州龍都督杭州吕都督四川陳都督湖南湯都督陜西陳都督滇第一軍行營蔡總司令滇第二軍行營李總司令松坎戴總司令資州羅總司令鑒吕都督文電篠電敬悉所稱協商爲目前亟務擬由臨時內閣與軍務院各派數人一節允稱洽當查梁任公先生爲本院政務委員長唐少川先生爲本院外交專使有當然代表本院之資格煊意卽由兩先生專任協商善後之事並請兩先生指派數人爲參贊不必分省一俟交由各撫軍同意即行就近赴會此種辦法似爲莊嚴而便捷又兩先生既爲全權代表所有開會地點及他種問題悉由兩先生酌定鄙見如此務祈公同商定迅速解决至爲盻禱岑春煊馬叩 
　　上海廣肇公所請去龍濟光電北京大總統暨國務院段芝泉先生鈞鑒粤東爲海疆要區治亂安危關繫全局都督龍濟光蒞任以來弛各種賭禁致盜風日熾閭閻　克　居興各項苛捐而民怨沸騰　　因而罷巿濟軍所至姦淫擄掠井里爲墟商舶裏足各屬有絶糧之危萬家聞痛苦之聲邇來百粤士庶各埠粤僑衆口同聲皆謂民害一日不去粤東一日不安伏乞另簡賢員治粤俾五嶺以南撥雲霧而見天日悉惟我大總統所賜也大總統手造共和注重民意蒭蕘之獻敢以上聞上海廣肇公所伍廷芳陳維翰譚國忠潮州會館郭鴻暉鄭光高陳開齊曾耀輝嘉應五屬同鄉會温灝王國瑾暨旅滬全體粤僑等公叩勘　　護國軍外交使唐少川等致外交團電北京各國公使香港英國總督沙而各國總領事公鑒龍濟光督粤三年窮極萬惡粤人力保和平昨已電請黎大總統迅將龍濟光立予罷斥自今日始粤民即不承認龍濟光爲廣東長官不服其命令黎大總統如不速簡賢督廣東必起非常不測之變特此通告貴公使貴總督貴總領事貴領事自今日始龍濟光如敢將廣東財產釐稅等私自抵押借貸外欵粤民决不承認務乞轉告貴國商人勿爲龍濟光所愚不勝　禱護國軍外交專使唐紹儀外交副使王寵惠温宗堯叩 
　　孫中山致黎總統請斥龍濟光電黎大總統鑒比見唐紹儀等請除龍濟光電實爲天下公言龍在粤三年無惡不作粤人惡龍甚於洪水猛獸此人不去粤無噍類政府與民更始維新萬不宜留此奇凶以禍百粤况龍目不識丁而性獨狡詐忽而獨立忽而取消祇圖自保毫無政治上意味大總統依法繼任民望所崇惟能執法秉公斯天下莫敢離異西南諸省今方喁喁待命無事招携如龍反覆小人尤不能令有所憑藉溯昔胡陳督粤龍局促轅下其時尙無外江壯士等名月自哀氏倚爲爪牙龍乃恣睢縱惡名器假人可爲前車龍近已於韶州橫開兵禍陷粤糜爛是其本懷即望收回成命立予嚴懲毋以一人之故而失粤三千萬人之心非惟一方之幸孫文宥 
　　孫中山致黎總統派代表入京電北京黎大總統鑒依照洽電派蕭萱葉夏聲代表進京謹聞孫文漾 
　　附黎總統致孫中山函中山先生偉鑒民國開基於茲五稔新邦甫造事變中更元洪猥以輇材出膺重任萬端待理獨力難勝惟仰賴當代偉人同心共濟庶克匡扶危局籌畫萬全執事締造共和精研治理閎才雅望中外同欽憫念時艱必多良策茲派郭同君趨謁台端敬承明敎凡關於軍國大計統希指陳一切示我周行嗣後如有應行商酌事宜並乞時賜南針藉匡不逮臨風翹企不盡所懷順頌時祺諸祈垂察黎元洪啓六月十八日 
　　孫中山致四川革命軍司令石青陽電 
松坎戴總司令義勇隊盧團長請轉石青陽兄鑒袁氏暴斃局勢一變我宜按兵勿動靜候黎大總統解决與護國軍方面聯絡協進唯沿用五色國旗粤魯閩等省已照行矣孫文宥 
　　張懷芝致唐少川孫中山電唐少川先生孫中山先生均鑒洪受之等旋魯備述兩公盛意極荷維持福我三齊豈惟私幸兩淮吉曜感謝莫名中山先生所派蕭葉兩君務懇敦促速臨俾得早親敎益臨風企盼無任懸遲張懷芝有印 
　　何海鳴致叚芝泉電北京國務院段芝泉先生鑒黎公繼任總統旬日之間畿輔奠定如恒國事漸可收拾非公鼎力曷克至此自後總籌國務調劑羣情改良軍政肅清吏治嚴守法律固我民國端賴我公出其碩畫海鳴素慕雄風愧無善貺今初抵滬敢進一言望開誠心立勁節除國　　賢良善輔兀首以謀國是毌任嚮往韾祝之至何海鳴 
　　劉朝望致段芝泉電北京段芝泉先生鑒恢復元年約法實國民之公意讀我公通電固巳表示贊成特於恢復手續異常愼查三年約法修改時旣未依法自不得以法律論今下令停止實無變更法律之媛唐梁伍諸公辦之晣巳尙乞我公毅然决斷立發明令俾根本問題豁然解决則枝節不致橫生國家立臻統一若再遷延濡緩深恐南北隔　禍患潛滋亂機一發不可收拾內閧再起外侮立乘亡國滅種言之寒心今旬日以來川粤內訌魯湘未靜乃者海軍又已獨立理亂存亡間不容髮排難解紛在此一舉當機立斷實賴明公心所危謂不敢不告伏惟鑒察劉朝望沁 
　　湯壽潛覆大總統電黎大總統鑒公正位居體天下歸仁遠勤咨諏逮於嚴野壽潛奉親山居不聞邦政得電較晚曠答彌旬知公豈悌久繫謳歌必能履信思順悅以先民今羣情所望在復約法召國會正名順言蓋必由此誠不宜需緩以失衆心夫民情向背何常之有蒞政之始率土具瞻措施弗定動致疑渙若因襲秦故民將何觀謂宜明罰敇法示同好惡使上下之情昭然不惑庶携貳自消紛爭可弭民志旣協國本乃甯取舍內决安危外應願深察時義鑒觀前失率由興常務興德敎險詖之塗絶斯休和之效臻所以惠綏兆萌光昭令聞其道甚邇竊在下風以得覩化成爲幸湯壽潛謹復號 
　　蔣尊簋覆大總統電大總統鈞鑒由孫君洪伊轉奉養電鈞軸虛懷諮詢下及慚　敬仰簋以母喪衰絰之身心意昏忽浙當軸以簋浙人委在滬與軍興各省有所接洽裨益事宜大義所强因未敢與聞國家事也伏乞大總統矜其在憂以哀戚之身無由北上方今大局迫棘簋踓居苫次內有柘棬口澤之悲外有杌揑淪胥之痛兩不能自已於懷執鞭趨近願効奔馳必當有日顧不能以今日慘但之軀前行耳惟矜察不盡北浙江路晉康里蔣尊簋叩沁 
　　四川國會議員請撤曹錕電北京黎大總統段芝泉先生鑒曹錕助逆抗拒義帥逆軍所至城鎭爲虛殺戮姦淫慘無人道川人恨入骨髓不共戴天大總統繼任即明令撤錕駐岳湘紳電拒今復令銀會辦四川軍務以衆所共秉之人留禍我川是何居心袁伏天誅全國停戰羣待法律解忠尙何軍務之可言以錕會辦軍務是屬長寇興戎川人何辜前 
受逆軍之荼毒已不勝其苦大總統本公德仁慈應深體恤請速收回成命仍令錕軍出川以杜亂基國會議員李國定謝持沁 
　　又致川參事會電四川參事會張輯五飛轉劉存厚熊克武鍾體道吳慶熙孫澤沛盧錫卿張逹三蕭靜軒丁厚堂各軍長鑒總統繼任二十餘日約法問題尙未解决今復令曹錕會辦軍務與令龍濟光巡粤同一覆轍定持已電政府撤錕出川公等當毅力撻驅肅清川境今海軍全體巳於銑日加入護國軍矣帝制餘孼不難指日掃蕩公等當與粤軍驅龍同一行動無任翹瞻李國定謝持游運熾楊文萃等沁 
　　民國經濟協進會致陳錦濤電北京財政部陳總長鑒榮任欣賀年來借外債括民財軍政糜費殃民誤國公長財政望通籌全局勿踏前轍臨電歡　頌不忘箴民國經濟協進會感 
　　旅京江蘇同鄕公電上海望平街時報館並轉各報館暨國會議員諸君鑒三四月間因政府財政困難訪聞有施肇曾等託楊士琦聲明能力籌借欵接濟前敵軍需特設華甯鐵鑛公司施爲代表以江寗屬鳳凰山一帶鐵鑛向某國人私訂合同將鑛權賣盡現經調查確係事寳查鳳凰山一帶鐵鑛附近南京礦區極大鑛量鑛質不亞大冶而交通便利尤爲大冶所不及誠爲江蘇惟一富源豈容聽人盜賣且一旦爲某國所有於經濟政治兩方面後患尤多桑梓利害不能漠視特電請各報力爲主持並轉告同鄕父老暨國會議員速電政府嚴行查辦力爭挽回蘇省幸甚國家幸甚旅京江蘇同鄕公叩 
要聞一 
[倫敦議院中之華工問題]  
　　字林西報六月二日倫敦通訊云英國內華工問題刻呈重要之現象計目下華工在英國者共約七八千人泰半住於倫敦利物浦迦狄夫三處雖携眷寄居者不乏其人然以水手爲業者實居數近十年來人數加增迨歐戰旣起商船漸用華人爲水手起初僱用華工者从多爲航線不定之商船使華工專限於此種性質之商船則英國工人尙不致發生怨言乃此星期皇家郵船公司之多瑙號開往南美者亦全用華工於是英國工人乃大憤怒責言紛起矣今水手火夫聯合會不獨謂僱用華工之習務須廢止且謂華人留於英國足爲公共之危險但第二說實爲陪筆不過欲藉此以助其爭工之運動而逹其爭工之目的而已英船水手之地位頗爲華工所佔據此固毫無疑義華工有直接從中國來者但多數係由種種方面轉入英國者歐戰未作之前德國商船僱用華工頗多迨德國航業旣停華工相繼　閒不得不謀回國之計乃從荷蘭等處轉入倫敦查華人之久居英國者頗衆吾人在船塢附近輒見三人中必有華人二娶妻生子者實繁有徒彼等有設賭場致起互閧者亦有購置產業或在西印度船塢路開設大餐館者倫敦一處雖華人之領執照開旅館以容納水手者爲數僅八然設法以得棲止之華人實有一千五百人左右英人僱價較昻戰時尤甚而華人則僱價較廉近來英國船主之多用華工者其故在此但據華人云英人作事不力故船主喜用華工固不因僱價之高低也英國水手與火夫聯合會乃一有勢力之機關此星期中已開始鼓噪將來難免不更激烈星期三日晚間該會在倫敦東角石灰室鎭譬葛特街空地開大會四散傳單以黃禍爲言招人赴會由國家轉運工人協會會長維廉氏主席韋爾森氏動議如下波泊拉鎭與石灰室鎭之居民開此庶民大會對於華工之輸入此鎭漫無限制作極懇切之抗議並請倫敦巿政廳與警廳勒令華人旅館依照倫敦州議會所定關於水手旅館之規則領取執照凡未得執照而容留水手寄宿者應行懲辦此會並欲引起內務大臣之注意使其知波泊拉一處華人依法註册者共有一千人而一千人中之寓於領有執照旅館者僅一百五十人成伯斯氏贊成此議戈士林氏繼起演說謂俟下次倫敦巿政廳開會時當派代表往商韋爾森氏可爲代表中之一人務使戰爭中國人之地位不爲客民所攘奪此乃其職務所在若長此以往不圖挽救則將於全國有危急之關係不僅本地一處已也衆皆贊成於是此議遂通過今日聯合會與倫敦巿政廳協商彼等擬先從多數華工住於無執照之旅館一層着手攻擊焉有人以戰事中所用某某船隻上僱役實情詢諸海軍部者但海軍部不允答覆今將議院問答兩則附錄於下當可爲讀者所樂覩也 
　　五月二十九日議員郁氏質問商部大臣（一）郵船多瑙號本星期在倫敦口岸招致華工商部已知之否（二）英國水手火夫之失職者爲數幾何商部亦知之否（三）商部意欲設法阻止僱用華工爲英人水手火夫之失業者保留生機否（四）今英國謀事水手共有二百餘人內有疊經魚雷之轟擊者面本星期佑基尼皇后號與塞維爾冠號已署定全體水手火夫悉用華工之約商部已有所聞否（五）商部亦知英國水手中之怨聲否商部大臣任錫門答曰上述三船上星期曾在倫敦僱有華工若千歐戰中他國水手不易羅致而吾國航業必須開行故英船所用華工之人數較前增多若華工於語言考驗能以及格則吾人無權阻止英船之僱用華工也就本部所得報告察之英國水手目下失業者頗多一說實無其事貴議員如有切實見聞本部極願知之 
　　郁氏又向內務大臣質問（一）五月二十三日警察在波泊拉鎭本尼菲區內搜查華人賭場時是晚中國街所發生之景氣內務部知之否（二）警長波克沙爾氏曾有警察必須搜查本尼菲區內華人旅館之宣言內務部已注意之否（三）華人旅館領有倫敦政廳執照者共有幾何亦能詳言之否（四）內務部遇有犯法之旅館主人將撤銷其執照否並設法阻止再發執照與華人否內務部大員答曰五月二十三晚間本尼菲區內所發生之景氣實與日間搜查華人賭場一事無關所引警長宣言一節未免傳聞失實蓋倫敦華人雖嗜賭博數年來破獲華人賭場案雖有數起然以常例言之華人並不惹厭無害於人且守法律目下華人水手旅館領有執照者共七家可容一百五十一人貴議員所建議猛烈辦法本部不能視爲必要云云 
　　華人因英國工人反對頗爲不安利物浦之往事尙未忘懷且倫敦東角一帶常有若干滋擾行爲率爲一般無意識者所主使彼等藉此機會掠搶數家固不論此產業屬於華人或屬於白人也此後或尙續有發展正未可知深望中國有勢力者禁阻華工來英吾人在戰爭中不願有國際上之事變尤不願損及中立國人但若中國水手源源而來則後事殊不易言今此事旣至國會凖備質問者當不乏人蓋工黨刻正極力運動使國人知此事之重大也彼等所執黃禍一說未免小題大做於事無當不過彼等欲藉此號召以期保全其自己衣食耳 
[海軍宣言獨立之理由]  
　　二十八日上海泰晤士報云昨日本報記者因海軍宣言事特往中國共和政府通訊處晤其職員詢以海軍旣以擁戴黎總統爲言何以又不服從北京政府訓令某職員答曰護國軍依據臨時約法所載大總統由國民選舉一條奉黎黃陂爲總統而袁氏最後命令則以黎黃陂爲代理人此層不合因袁氏無指派繼位人之權也乃北京現握政權之袁黨竟謂黃陂係由袁氏指派者記者問曰然則黎總統刻在北京爲袁黨所挾持乎答曰然黃陂雖爲總統政權實在袁黨之手問曰黎總統狠不能罷斥此輩官僚乎答曰目下未能此吾人之所以主張恢復臨時約法也蓋無舊約法則吾人不能自由問曰新舊兩約法究有何分别乎答曰舊約法置國家大權於國民之手而新約法則置國家大權於總統之手故總統實成一狄克推多此新舊兩約法不同之點也問曰北京未有覆文時海軍將抱何等態度乎答曰海軍取沉靜態度苟非爲勢所迫必不作極端舉動此事全　北京如何答覆而定海軍本守中立態度但北京政府不即恢復舊約法海軍忍無可忍始有此舉云 
[南京快信]  
　　馮將軍因海軍獨立昨特召集軍警各機關長官在軍署會議議後軍警密頒物别戒嚴令 
海軍第二艦隊司令饒懷文昨入城謁馮將軍密談數小時聞與海軍加入護國軍事有關 
　　聞政府因海軍宣言事特派薩鎭冰出京由寗赴滬宣明北京政府意旨勸勿誤會聞薩今日晚車可抵寗 
　　聞此次海軍宣言之近因乃段內閣之禡電有以激成之 
　　馮將軍巳電楊護軍使對於海軍暫取不干涉主義惟地方防務宜加緊戒嚴 
　　政府電寗以舊約法未列清室蒙藏回等處待遇條例現擬將新約法第六十三條中華民國元年二月十二日宣布之大淸皇帝辭位優待條件淸皇室待遇條件滿蒙回藏各族待遇條件依本約法之保障永不失其效方云云全文加入舊約法之附則特徵求軍民兩使同意聞馮齊均贊成巳會銜電覆 
　　湯化龍尙未出京馮將軍昨特電京請湯便道過寗商榷要政 
　　軍民兩署得北京電謂南方軍務院派代表來京籌議善後經過各省務宜妥爲保護以示誠意 
　　政府派張紹曾至蚌埠促倪嗣冲回皖兼視倪病 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[瀘縣牛背石之戰况（一）（待别紀載）]  
　　蜀人趙某近自川邊來申以川南戰局中之一部分語記者多爲各報所未經見復出其在川之日記一册見示披而讀之知此次川南戰局瀘納間固多劇戰而瀘縣境內之牛背石一地關係於瀘納戰局者尤爲重要惟某君出川時戰事方在進行又迂道滇粤等地更時兩月有餘始經到申故所紀亦只爲一部分中之一部分而巳然在今日已爲可 
[珍之紀載爰披露之以公諸國人記者識]  
　　去歲籌安會發生滇省起義川人多思乘機響應者而第二次革命失敗之川邊司令張煦氏亦其一也十一月底張偕楊驍騎氏至鎭雄地方以舊川邊司令名義派員分往川滇接界一帶召集有械散兵因其舊部多散匿於此也經各員報告召集情形指定古宋縣爲集合地訂期囑諸路部曲會焉與諸紳望接洽後分投出發一月三十號張率所部道出建武沿途出示曉諭士紳請以其地爲興文縣治以其地居中而易馭也張許之委陳榮武爲知事二月五號抵興文縣今治地知事王化東初閉門相拒張下令攻城一面諭以大義城紳開門出謝其時瀘縣一帶旣經開戰而古宋之會期復迫張乃率兵去之八號抵古宋與諸路部曲會計共得可用卒九百餘人編爲兩營楊春芳爲第一營營長郭輔周爲第二營營長十號張令郭率所部取道合江再事征募去後聞雲南第一軍蔡總司令到永寗張因决計先到彼處與商一切午前七鐘出發傍晚而逹次日謁見蔡總司令於行營是時民軍新在瀘縣退却居民一夕數驚前方戰事甚爲危急張乃將川邊司令名義取銷與滇軍一致行動以厚實力午後蔡總司令任張軍爲義勇第一支隊即以張爲支隊長促令前往納溪增援十二號張乃檢閱全軍服裝械彈發給薪餉十三號自永寗出發抵馬嶺鎭宿焉十四號至上馬場探知前方戰爭更烈十五號進駐打鼓場是地距大州驛四十餘里駐此爲護國軍大隊之右衛可警備姚壩二里場一帶北軍進攻之路十六號設施防禦工事召集就近團甲編制成軍分隘助防十九號午前七鐘探報有小部分北兵數百人自牛背石向百節灘方向進發百節灘居大州驛右方相距僅五十里而遙此地稍見搖動便爲納溪雙和場一帶大軍腹心之患勢之岌岌誠無逾此張乃通報鄰近友軍接換此間防地而以本支隊援往禦之午後一鐘抵百節灘北軍之尖兵果抵塢側居人紛紛逃避其黠者則已預備歡迎之具矣急令第一連連長楊士林率兵擊之北兵知其已有備遂退却張軍乘勢追之至距場十里許之野狗埡而還駐營場中撫循居民并施防禦工事比夜據密探及土人報告知北軍第二路司令張敬堯本部駐牛背石場內其防禦線則　　　　　　　　　　　　　　　　營共分五處皆據險阨守甚嚴北兵每日分隊四出打撈姦淫擄掠備極兇毒環營十餘里十室九空野無居人二十號午前居民來報有北兵二十餘人於距牛背石十五里之紅花地一帶打撈方刦一女輪姦埀　張令第一連長楊士林率兵一排往捕擊傷北兵數人盡奪其所擄財物而返旋分兵兩連進據野狗埡防焉幷選精銳兩連由參謀長楊驍騎及營長楊春芳分定乘夜襲擊之策二十一號午前五鐘參謀長營長各率所部一由大山坪潛進擊北軍右側一由背豬埡襲其左翼同時抵其壁壘於時北兵方酣臥倉卒自相陵藉未及着衣中彈撲死者其衆張軍乘勢火其帳幕破取三營更前擊殺遂佔領小山坪天明後北兵自牛背石陸續出援用手機關鎗數梃掩護而來激戰一小時之久更奪張軍所佔背豬埡左側陣地其勢甚猛幾不能當張於後方親爲調集團丁用明火抬鎗等阨守要地射擊以爲助援而附近居民連綿十餘里皆各爲耳目助聲吶喊張軍聲勢始復振然北兵死阨背豬埡並於背面高山瞰施大砲其力甚厚（未完） 
[陳錦濤就任財部總長]  
　　陳錦濤旣任財政總長定星期一到部視事次長趙椿年巳蒙挽留暫不更動其又一次長兼鹽務署長則有張弧回任之風說因現任署長之李思浩亦爲張之代表不如直捷令張自任也其餘賦稅會計兩司長亦决定更動初擬改任該部參事虞熙正賈士毅二人均力辭今聞公府交用八人多鄂籍者云說者謂張弧屬於梁士詒一派如用張弧卽無異使梁士詒在財政上仍有勢力想陳氏斷不援引此等人物以自累也日昨陳曾力約審計院審計官羅文莊君爲秘書已得羅君同意陳君此次出長財政一席欲先從中佈置一切俾有頭緒然後發表聞二十八日即須發給軍餉百餘萬元今已預先籌妥又聞財政次長一席有調審計院副院長徐恩元消息故該院廳長楊汝梅即有意運動該院副院長職位但徐不欲就楊汝梅之運動仍在進行官場奔競之故習殊足惹人注意也又周自齊臨去時尙竭力引其私人三十餘名入該部所有周學熙在任未補之缺額一律補足陳氏接任對於周氏援引之人頗覺難於處置云至以陳氏箇人之學識經驗言在中國今日總可稱爲宏富自日昨陳氏長財政之命令發表後外報皆同聲贊揚表示歡迎如前日京津太晤時報有云陳氏今日所任之職務困難異常爲世人所共認然外間深信能整理中國今日之財政而復歸於鞏固者舍陳氏莫屬又中國評論報云吾人探悉凡中國著名之銀行家財政家及商人等聞陳錦濤氏巳允就財政總長之職莫不額手稱慶彼等甚望政府能予陳氏以全權則數月之內國家財政必能整理就緒今日最先應由兌現問題與維持中交兩銀行之地位入手云云觀此可知中外人士歡迎陳氏之一　　陳氏生　一八七一年六月初肄業於香港皇仁書院後入天津北洋大學卒業後任香巷政府中國計員之旋充上海南洋公學敎授又赴美留學於一九０二年卒業於加利佛尼亞大學更入耶爾大學一九０六年得哲學博士學位回國入敎育部供職旋調財政部一九０八至一九０九年間又奉派往日本歐美學習印刷紙幣於一九一０年回國創設邼鑄局任財政部統計局局長一九一一年任改革幣制委員會會長草定幣改革案一九一一年之改良幣制借欵卽以該案爲本一九一０至一九一一年間歷任中國銀行副監督與監督一九一一年袁項城組織內閣時曾任財政次長又任南京民國政府財政總長一九一四年爲中國駐歐洲之財政委員今回國奉黎大總統任命爲財政總長此陳氏略歷之概情也又據順天時報云新簡財政總長陳錦濤氏二十三日奉命後遂於次早晋謁黎大總統籌商維持財政種種要策黎公並諭陳氏早日接事以專責成聞陳總長准於二十六日上午八時赴部視事所有該部移交各件業由周子沂氏辦理清楚專候交代並聞該部次長（係張岱杉之遺缺）將簡任王璟芳氏繼之陳總長已向黎總統推薦日內必有明令發表 
[段內閣辭職之箇裏暗潮]  
　　日前中央政府忽發現段國務卿箇職之舉個中暗潮已無可深諱最近經大總統與各要人設法挽留雖巳允認暫負責任而兩方面之種種暗潮仍尙未完全消滅蓋黎叚兩公雖可消除意見相見以誠而兩秘書廳之互相爭權依然未已恐因此又必滋生誤會未識黎段兩公將如何以善其後以大勢言之目下之暗潮非迅速恢復約法未易挽救因當此大局過渡時期所有辦事權限亦實係無法適從也至於段氏之挽留有謂已允認暫留十日者有謂允留至國會召集之日者然大總統之意則擬第一任內閣總理仍必以段君擔任因第一任內閣之責任至爲繁難必須威望素著南北傾服之人始能勝任况軍政之收束與善後政務之妥籌尤非段君莫屬聞段君之意亦並未十分堅執昨曾有意見書提出請求於大總統必於批准後始能承認至請求之內容雖未詳悉大致必多關於政權之分析及未來各要政之進行手續等情又據二十五日新支那報云近傳黎總統與段祺瑞氏意見不合黎氏根據南方同情段氏則根據北方軍人派及袁氏之勢力故其間意見未免不能一致然兩氏旣銳意調停南北及謀恢復和平於國家大計上斷無不相容之理約法問題雖解釋各異惟段氏旣於新約法精神上爲實行非責任內閣之一人而黎氏亦爲不主張新約法者於此點上雙方均恢復舊約法爲然其手續土雖有多少意見之不同亦有和衷之道顧最阻隔兩氏之原動力因有陰謀之小分子介在其間也其小分子之一爲國務院秘書長徐樹錚　與　氏有不可分離之關係能得段氏歡心段甚器重之故薦爲國務院秘書長黎總統素性質直頗不以徐爲然惟因段氏力保始得任用徐知此事稍不滿意於黎總統利用其小才向段氏獻其計劃段氏信之至阻害與黎總統之感情龍濟光之取消廣東獨立聞亦由其小策播弄其餘黎段間有隔閡致南北妥協之進行屢被妨害今以如此惡性分子占內閣樞要地位甚不利於中國現下之時局云 
[交通系與帝制禍首之命運]  
　　英文京報云交通系重要公子之關賡麟近日運動復入交通部謀握路權一事曾紀前報聞該部當局已爲之呈請錄用查關賡麟有三弟均當鐵路要差一現充津浦秘書一現充京奉總稽查一充津浦洋稽查去年因路案舞弊與賡麟同時撤差近聞津沛庫務處總管陳永善辭差梁葉等曾密囑該路局長派關賡麟之弟等充當是職是職管理購買全路材料職任甚重梁葉尙欲保全其在交通上之勢力故極力爲之運動以爲金蟬脫壳之計也並聞關賡麟運動交通部之參事一職無效現該部目不識丁之傅某極力運動權量求曹汝霖保簡傅某爲參事傅與權爲至好權必爲傅力謀傅與陳璧於光緒末年同登白簡者也又云前報載交通系之詭計一則權量勾結胡吕二人有所謀畫胡吕二人歷史容有未詳查胡瑞霖前歲隨湯薌銘赴湘時摧殘民黨不可數計括取金錢號稱百萬故湘人士至今猶切恨之徒以其爲湯腹心未敢深究去歲籌安會發起胡爲湯代表每會必到衆目共覩至若吕逵先則固現總統在鄂時所最得意之人至京後曾力保其以財政司長鹽運使關監督國稅廳長四資格記名（見當時公報）並面請前總統諭給二等嘉禾章吕宜知所以報現總統矣乃參政院組織時吕復夤緣爲參政自此以後遂一變爲某某要人之私黨籌安會中商界之出力者以吕爲最與孫棨同爲代表之代表者半年（籌安會代表分二部分一爲軍政兩界代表孫實主之一爲商界代表吕實主之）東安飯店等事務所中無日不有吕之足跡固盡人共知想現總統必不爲此輩之巧言令色（胡吕皆工詞令）所惑也又云梁士詒之預籌退路已非一日其弟梁士訐已於香港預定大房爲安置其兄家眷之計日前有電與梁士詒假託其父病重催其速歸否則不能見面等語此等已成照例之文字矣 
　　又聞南軍諸領袖對於中央延緩懲辦帝制禍首及故縱梁士詒等私逃均有嚴重之質問提出政府現已密議辦法大致巳决决嚴辦惟候袁靈返豫後當有告慰國民之辦法正式公布也 
[川事處置與蔡鍔病况]  
　　關乎四川大局之處置方法叚國務卿之意原擬顧全項城命令使陳宦以將軍讓諸周駿面總統之意則欲令陳宦留任以符獨立都督暫不變動之初旨厥後幾經磋議乃决定以蔡鍔任建武將軍督理四川軍務兼巡按使又據公府消息謂前日（二十四日）午後大總统曾傳見段芝泉王聘卿籌議消弭陳周意見辦法議畢即將特任蔡松坡爲益武將軍策令發表是日晚問又以大總統及段內閣名義致陳成武密電一件以王聘卿個人名義致周師長密電一件詳情因守秘密未能深悉其大致係勸慰該兩氏迅速來京萬勿再存意見至於蔡松坡氏噩耗之傳疑一節黎總統電詣川中查詢巳得復電云係病勢纏綿並未逝世南北尙未統一所賴於蔡氏之維持者至多深望就痊以維大局耳另一消息謂蔡氏近日病體較前稍重頃　由川拍電政府謂蔡病未愈刻由上海聘請著名外醫某君搭輪急速赴川云云 
[執法處省釋大批黨人]  
　　京畿政執法處本係袁氏設立之特殊機關成立以來五歷寒暑槍斃志士約千數百餘人（以湘鄂川省人居多）抄獲財產計數百餘萬圓種種慘無人道之事尤非筆墨所能形容是故前後任其職者如陸建章雷震春二人咸有屠夫閻王之徽號今者袁氏病死黎公繼任總統首先將該機關裁撤並令開釋黨人舉國聞之靡不稱快茲據調查所巳省釋者如張鈁（河南人歷充潼關都督秦軍師長將軍府參軍）杭辛齋（浙江人衆議院議員）劉稜（江西人歷充贛軍團長都督府參謀長）符節（湖南人歷充蘇軍圑長旅長總司令）袁英（河南人前天津警察顧督察長）馬曉星（湖北人前鄂軍旅長）景定成（陜西人秦省議會議長）李衛華（河南人前豫軍旅長）鄧宗禹（湖北人前鄂軍團長）李統球（山東人歷充鄂軍參謀京執法處諮議）劉藝舟（湖北人歷充魯軍總司令執法處諮議）牛煥章（河南人軍官學生）等共計四十餘人惟前　軍總司令李亞東（河南人）仍留獄中蓋雷震春誣彼爲刑事犯李氏憤甚必候陸軍部覆訊便與雷對質聞黎總統與李君同時起義武漢諒能爲之昭雪也 
[韶關開戰後兩軍情况]  
　　韶關戰事詳情迭紀前報茲有韶關某商人乘車到港述主客兩軍衝突原因云李烈鈞司令未抵韶以前韶連鎭守使朱福全已預先築砲壘以拒其進取之路又下令凡滇軍不許結隊　械入城若有公事至多不能過三人但不能携有軍械月之十八號有滇軍三名因入城購辦伙食中有二人携有短槍致被城門軍士捕獲韶連鎭守使以其違令擬將三人鎗决後由李烈鈞用公函解釋朱仍未能滿意李氏部下憤怒異常而警衛軍復有意挑釁諸多藐視遂成决裂十九號早四點鐘不知因何兩軍突然開釁彼此混戰至九點餘鐘主軍二不敵大敗逃奔而韶州城遂爲李烈鈞盤踞是役警衛軍與濟軍一律倒戈投降韶城內人民異常恐慌紛紛赴車往省不計其數同日下午韶關通省之車擁擠不開云云並聞韶城巳於十九日失守滇軍據縣城朱軍向西北退紥滇軍更以重兵守連江口源潭以上車路由滇軍截斷岑都司令於十九晚接到李總司令電知滇粤兩軍在韶關衝突卽於二十早派林委員馳往調息林委員到韶時兩軍已止戰鬬林即向李總司令傳述都司令止鬬之諭飭後隨又往見朱鎭守使調和兩方意見至二十二日早林即由粤路來省入謁龍督道逹兩軍衝突情形係出於誤會現已止鬬並無繼續戰爭情事談數小時林即告退乘廣三快車回肇林去後是日（二十二日）都督府即開軍事會議趙金鏞馬如珍等各軍官均列座會議對付韶關事時日本正副領事適到拜晤力請和平解决龍都督乃飛飭南韶連鎭守使朱福全對於該處商務切實保護並派第一軍總司令段爾源率軍往韶勸止戰鬬聞段行至源潭車站因　軌拆斷特將軍隊暫紥源潭與陳福祥聯絡守禦以待後命龍督旋得探報兩軍尙無續行戰鬬事駐泊下游之滇軍已絡繹上駛乃復飭 
　　陸軍二團步兵一營即日開赴源潭扼要防守並飭張委員楊團長遇事妥商辦理楊團長（發貴）係先於十八晚進駐源潭原帶衛兵二排即十三日第一次奉派名爲迎迓滇師者現飭與步兵會同防守車路矣 
　　粤海道尹楊覲東因奉岑都司令電召於十八號乖坐派來迎接之福威兵艦赴肇抵步後入謁岑都司令與商餉械事宜謂現在南北雖已停戰惟黎總統就任伊始帝黨未盡滅清仍恐從中挾持吾軍爲擁護黎總統計實不能遽廢兵備故將籌撥餉械事詳爲討論逗遛數天昨因韶關事發岑都司令極力調停並着楊氏於二十一號偕同楊晉及鄒某乘坐飛雄輪船返省俾將此中情形逹知龍督以免地方糜爛 
　　龍督連日派出大軍開往北路防堵查現在粤漢鐵路源潭以下廣三鐵路河口以下各站均派軍隊一排扼守其重要站地則倍之獅嶺地方亦有辛統領所部駐守二十一號復派馬存發親率所部原駐舊臬署及獅子橋等處軍隊三營開往廣三鐵路一帶並派李次臯督帶游擊隊三營及龍字軍兩營開赴粤漢鐵路一帶沿途擇要分佈嚴密籌防又　司令蔡春華撥派艦隊趕往沿途海面分段巡守又再令游擊隊潘鴻圖率兵一營赴虎門砲台附近扼守 
　　至於肇慶方面岑都司令於十九夜接李烈鈞電稱所部因與朱福全軍隊誤會互擊刻已暫停請速撥第三軍星夜來韶等語當卽於二十日早飭派駐藝徒學堂內之范司令督率滇軍四營厚備糧食立刻出癹用河頭船十餘艘廣安廣亨飛鴻三艦拖帶前往二十日岑都司令又接李總司令電請速飭第二軍十字衛生隊全隊火速開往北江云云聞巳預備明日成行 
　　觀以上消息戰事雖巳停止然雙方防備甚爲忙 
[京都天德堂]  
包醫男婦花柳毒症列名於下 
近有無恥之徒見我告白爲效同音仿樣翻刻報章攺頭去尾掉換言語搗亂朦混假造冒充此實醫界蟊賊也諸公留心認明上海四馬路羣仙傍京都天德堂牌號方不受滑頭奸輩欺騙也來堂包治出立保單特備凈室膳宿隨便 
[下疳腫爛]  
包頭內疳小便腫爛刺喉下疳袖口下疳斷緜下疳燭芯本疳闖疳蛀疳初起五元至十五元 
[五淋白濁]  
血淋遺濁虛勞白濁或毒火淋砂淋膏淋或尿血淋小便刺痛當日立止初起四元至十五元 
[魚口便毒]  
橫痃堅硬或紅或腫發燒作冷疼痛難忍步不能行要潰不潰破口流膿初起四元至十五元 
[疥瘡癩癬]  
楊梅臓疥或乾皮疥或潮濕疥或瘋癬疥或膿泡疥或痛或癢內服外搽三天脫凈初患三元 
[痔瘡漏瘡]  
分廿四樣如鷄棗痔如紅冠痔如葡萄痔如燕窩痔日久生管膿血淋漓初起五元至卅五元 
[小腸疝氣]  
左偏左墜或有疼痛或不疼痛常好常犯發時有氣串入腎囊小腹抽痛三天消淨初起四元 
[楊梅瘋癱]  
週身斑點透頂爛喉塌鼻壞眼陷穿足底四肢酸痛本堂治法比衆不同二十元起一百元止 
[化州橘紅寄售]  
余宦遊浙省道出申江帶有消痰止咳平喘順氣眞賴家園橘紅百餘盒托上海抛球場北首杏林軒寳號代售每盒一元如係假貨包可退換廣東化州李文治啓 
[古沃大律師宣告老哈味遺產道契遺失]  
爲通告事所有下開老哈味戶名地產英册道契曾經宣告遺失俟三個月後當向英國總領事署補契特此通千　計開　英册寳册地產第一百四十二　一百七十三　一百七十四　五百零一　五百六十　五百七十八　六百三十三六百三十六　七百十八　各號道契　又英册吳淞　地產第二十三　四十六號地契　江灣東英册第六千五百三十一號首契　民國五年六月二十日 
[香港鴻發水火保險有限公司增設上海分局廣告]  
公啓者本公司實備資本銀五十萬員經在英國政府註册所保水火各險遇有意外快捷賠償久爲香港各界稱許茲爲擴充營業起見特設分局于上海以便諸君就近投保如蒙光顧請到上海香港路五號門牌成發號與林濃生君而商是荷此佈董事楊西岩　林護　伍學晃　伍于簪　余斌臣　馬應彪　雷維治　伍于笛　伍耀延　　港局司理羅春山　趙灼之　滬局司理林濃生　滬局經理陳伯蔭　　　　鴻發有限公司啓 
 
 

Page 7

 
 
碌能不再起衝突則大幸也茲事關於　事之各電文録下 
　　岑都司令致龍督電（其一）廣州龍都督鑒前因滇軍到韶朱鎭守使緊閉城門致兵士購貪俱艱且無駐紥地點誠恐激生事端當即電飭該管長官嚴行約束并電楊道尹轉逹清聽旋接覆電承飭朱鎭守使妥爲照料復經分電滇軍暨該鎭守使去後茲復迭據稱朱鎭守使雖接各電仍置不理且架巨砲相向儼以敵視民心煌急等晤滇粤軍人本同一體且經我公迭電飭令沿途照料自應共體斯意乃似此情形深爲焦急又李總司令滌電稱确潭至藜洞車中斷滇軍兵站所在附近安謐該路局報稱有匪欲出車路殊屬不解云云據此尤慮有誤解衝突之虞設有不幸咎將安歸煊雖旦夕即去實不能多負斯責究　如何辦理乞卓裁迅速示復爲盼春煊叩巧印（其二）廣州龍都督鑒刻接滇軍李總司令電稱昨聞火車不通當經派諜詳查據稱滇軍露宿城外已經數夜城門緊閉販賣斷絶據情婉求通融朱鎭守使概置不理又昨日朱以大砲轟擊滇軍情形危急鈞中途阻隔車復通徒喚奈何除再飭詳報外究應如何辦理祈火急示遵烈鈞叩巧未印等語不勝駭異懇速飛飭朱鎭守使停止轟擊妥籌辦法以免糜爛地方敝處亦巳飛電李軍毌得急切一切仍乞賜覆春煊叩巧印（其三）廣州都督鑒頃得滇軍李總司令電開肇慶岑都司令鑒前電陳朱鎭守使開砲轟擊滇軍各節計邀鑒察茲接探報滇軍防範嚴密所謀未遂懼罪有所歸　城遁去滇軍爲地方安寗起見已入城鎭攝等語報告前來竊滇軍奉命出擊經過各地紀律本極森嚴乃因朱使示敵意行爲致肇事端殊出意外前事巳矣來日方長除飭各司令安慰各軍外請示維持辦法無任感　烈鈞叩號印等語煊處覆電如下號電悉滇軍過韶致以朱鎭誤會釀成事端實屬恨事茲滇軍旣已入城務飭嚴守紀律加意鎭攝所有維持辦法俟與龍都督商妥後再行電聞春煊號印等語究應如何辦法請飛電示覆春煊叩號印 
　　李烈鈞致岑都司令電萬急肇慶岑都司令鑒韶州之事滇軍爲自衛計相機抵禦原非得已茲據兵站報告駐源潭之粤軍節節前進大似欲攻我保護兵站之軍隊者又疊接各隊報告滇軍過清遠時城內外恒對我軍放鎗云云似此情形將何以處除飭各軍鎭靜無躁外請賜維持非特滇軍之幸烈鈞叩號印 
[蘇省軍財兩政近聞]  
　　項城前謀帝制時四處密在偵探黎總統繼任而後凡偵緝團偵探隊等名目巳無設立之必要日內將行裁撤惟馮將軍以省垣軍隊林立地方遼闊盜匪易於潛匿且每有軍人在釣魚巷內撞毁娼寮旅館並與警察互起衝突等事殊於治安有碍特設軍事稽查處於東西兩釣魚巷之左近蕉都察院現正着手組織不日當可成立 
　　軍署參謀廳以駐紥省垣各部隊向擇於清凉山空場演習實彈射擊曾經分配日期輪番施行惟現在第五混成旅由清江移防來寗又巡緝隊業經編練成軍均須加入俾便練習特重新規定各部隊演習實彈射擊之次序發表如下 
　　星期一將軍署衛隊星期二禁衛軍星期三禁衛軍星期四第十九師第七十四混成旅星期五第五混成旅星期六巡緝隊星期日警察廳 
　　齊巡按向以擁護中央爲職志當帝制進行時蘇省協濟中央之欵尙行照解現查五月分除解過並劃撥各項五十四萬零又另案造報二十六萬七千零外實欠解九十一萬胡廳長現以本省財政困難稅收清淡特先擬撥滙二十萬餘欵詳請財部暫 
緩籌解 
地方通信 
[北京]  
　　最新農事著作品　農商部中央農事試驗場病蟲害科歷年研究害蟲施治方法知螻蛄爲害作物較蝗蝻加厲蓋蝗蝻爲害在各作物巳經成熟之後螻蛄之害則在萌芽之始便作物無從生長也又園藝科去年試驗輪狀剥皮法助成果樹之開花頗著成效茲特油印驅除螻蛄要略及輪狀剥皮試驗成績二則佈告鄉農俾知治法誠最新農學要書也 
[天津]  
　　日軍換防駐津日本武官二員於本月二十五日率同步隊五十餘名各擋軍械行李等件由津乘京奉車赴山海關駐防 
[南昌]  
　　部派調查員抵贛財政部特派員黃袞裳於二十一日抵贛庽西大街怡　旅館二十二日早九鐘晉謁軍巡二長官及財政廳諮詢一切十二時始行回庽現聞財政廳各項人員近日清理積案異常忙碌云 
　　夏布紙業反對路捐南潯鐵路現因路工尙未告竣特加抽貨股致各商大爲反對茶帮木帮已有公函由總商會照轉財政廳在案茲又有夏布業夏耕三紙業楊錦垣等相聚會議尤形激烈略謂江西出品全靠夏布磁茶紙木等項政府不加提倡反扼之抑之况現當商業衰落之際突又加抽路捐保路乎保商乎亦吸商家血汗之金錢而已故抽收路捐一事吾商人萬不承認已擬定節略將由總商會轉咨財政廳及南潯路局無論准與不准吾商人終一致否認也云云 
　　焚燬民國銀行紙幣六十萬贛省紙幣充斥迭經官廳陸續收回焚燬茲又於二十三號上午十一句鐘民國銀行行長飭將收下大小官票五十萬鈔票十萬元携至警務處操場焚燬當有巡按使公署財政主任尹光勳警務處長代表韓振山商會代表龔文明中國銀行代表陳廷學收回官票處長蕭孟白民國銀行監理徐紹熙等先後蒞場監視焚至二句鐘時始成灰燼各機關監視人員亦興辭退出 
[杭州]  
　　公立專門醫藥校畢業答詞浙江公立醫藥專門學校巳於前日舉行第一次畢業式來賓甚衆學生楊文鎬答詞云本校爲吾國醫界公立專校第一次創辦敝級同學又爲本校第一次畢業吾道發　實自今始茲承地方長官暨來賓屈駕禮場親加訓勉敝校曷勝榮幸并荷本校敎職員歷年諄諄告導敝級同學等無任欣感茲者大局底定萬端待興環顧海內瘡　滿目吾醫界爲保障人民生命之責本學生等蒙地方十數年培植之恩敢不効勞國事貢獻所學竭吾棉力拯斯痌　惟學無止境端賴競進敝級同學爲學業計爲國家前途謀幸福計更當負笈重洋求資他山或再深究學理以探其蘊俾異日疫　絶跡夭殤鮮聞凡吾羣生皆獲超脫苦海而登仁壽之域區區之誠卽所以報惠地方而盡天職敝級同學特屬文鎬卽以此衷謹敬答謝於地方長官暨來實以及本校敎職員之盛意焉 
　　甬杭交通銀行之盤查莫財政廳長日前派委黃曾延盤查杭州交通銀行徐述蟲盤查寗波交通銀行現已先後查竣呈覆莫廳長察核計杭行未經收回鈔票六萬一千一百零六元庫存現欵一萬零二元二角存行鈔票二十二萬七百二十元現金與發行鈔票相抵尙短五萬一千餘元甬行在外鈔票四萬四千四百六十元庫存現銀二萬五千二十一元一角六分九釐尙短一一萬九千餘元存行鈔票共十三萬餘元 
[鎭江]  
　　丹陽警察復收舗捐丹陽警察前清時會籨收舗捐改革後 
停止年來警察經費異常支絀去歳曾由安前警務長函睛城廂巿董事王君暨警察第一區區長成君勸募舗捐惟僅一二區內舗戶應欲其餘三四兩區舗戶尙未商妥日昨警察總局遵奉縣飭援據成案仍照會巿董事會同一區區長成君挨戶勸募以補警費之不足云 
　　錢莊被同行擠倒九江瑞慶裕錢莊倒欠鎭江某某等莊規元銀十四萬餘兩之多一節已紀前報茲聞東塢街裕森錢莊亦被瑞慶裕倒欠銀三萬數千兩以致該莊難以周轉已於前日被同行擠倒聞裕森資本一萬二千兩於今春開巿後營業尙佳此次突被擠倒計欠往來各莊欵十萬兩以外放出賬欵七萬左右不知如何了結也 
　　殘廢院定期開幕鎭郡東馬頭新建之殘廢院業已落成定二十八號舉行開幕典禮一般殘廢無告者將有　身之所矣 
[揚州]  
　　縣知事察勘圩堤大雨連朝江潮暴漲江都縣知事周芷貞君於日昨隨帶衛隊數名偕往瓜洲一帶察勘圩堤事宜聞事畢即乘小輪返掦 
[松江]  
　　鶴溪小學運動會青浦北門外白鶴江鎭鶴溪國民學校於六月二十四日開全體學生運動會借該鎭河東許氏祠堂空地爲運動場是日天氣甚熱幸該場四周婆娑大樹綠蔭頗濃足以遮蔽日光縣視學及學務各職員亦均到會他校參觀者亦有十餘校之多出席運動者爲珠溪金溪淞濱槐清萃英五校男女來賓二千餘人秩序井然觀者咸爲贊許云 
　　試演洋龍紀盛二十七日松地聯合救火會按照年例試演洋龍午前上海毛會長偕各處會員十餘人臨蒞由沈會長迓入電燈公司小憇下午一鐘城東西各龍齊集竹竿滙會場第一組爲有水帶之龍六部由沈會長發旗令比較裝配之敏捷以先出水者爲優勝第二組九部亦如之復比賽射高射遠二次一時銀蛇萬道噴薄長空在事人員無不淋漓盡致事畢整隊而歸是日各龍有懸紙紥龍頭者有綴柏枝花掛綵絡者職員的跨馬者服裝一例齊整警界全體蒞場彈壓傾城士女結伴來觀不下數萬人可謂一時極盛 
　　浦濱多梟盜目下浦濱多梟盜米巿渡一帶浦面夜行客船時被刦掠近浦居民夜聞呼援知必有事惟懼結仇怨率多不敢出視聞若輩多皖之巢湖帮勤巡緝而安行旅是所望於水警 
　　時症巳見本年寒暖不常且多雨水攝生偶一不愼便至疾病叢生故近日已有時症發見嘔瀉交作若霍亂然攝生大要居民其愼諸 
雜評一 
[帝制派之罪（一子）]  
　　帝制派之罪至今日而始昭著矣曷謂至今日而始昭著曰前者猶可諉之曰袁欲帝制自爲也彼帝制派者不過和附之逢迎之而已所謂摀亂時局之禍首自有人也今則把持政府而阻撓時局之進行者尙得諉爲異人任乎前日國人每責袁氏不知悔而不謂帝制派之不知悔更甚使其人而稍有悔必者黨此帝制告終之時正宜幡然改過歛其私心以讓大局之結束不使國家復陷於危境今乃又從而攪亂之是誠何心耶以純潔高尙之黎總統在上而若輩猶能使之不敢有所作爲政象一如舊狀又何怪乎其在袁氏時代耶 
　　雖然是有故焉蓋小人畏禍之心甚於求榮求榮不得不過減少其權利禍則切於身家故其固結團體百計以圖抗禍者較百計以求榮爲尤力也圖抗力則其遺害於政局益烈自來遺大禍於國家者每爲失意時之小人嗚呼此其爲中國至大之危機歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[海軍加入護國軍之影響]  
　　海軍全體因恢復約法重組內閣召集國會三大端中央延不發表是以宣布加入護國軍通電要求等情迭誌前報茲將昨日各訪員報告録下 
　　復約法期之電告駐滬軍署昨接政府來電謂回復約法准艶日發表餘則次第舉行速致海軍領袖知照云云故即由該署派員轉告李總司令查照 
　　又一訪函云約法問題因未解决以致人心不定茲聞本埠重要政客昨接黎大總統及段內阁來電以恢復元年約法因磋商手續審愼起見遲於發表現在袁故總統靈櫬於本日暫安彰德喪務告畢善後方殷諸事當着手磋商解决尅日公布以副衆望惟是責艱荷重竚錫南針云云 
　　海陸軍隊之融和海軍第一艦隊宣言擁護黎大總統恢復舊約法加入護國軍一致行動發表以來滬人士對於駐滬陸軍頗爲注意茲得可靠消息現海陸軍雙方正在融和彼此决不致發生問題並聞滬陸軍全體因得軍事會議之表决電逹北京政府及江寗馮上將軍表明服從命令請尅日解决約法問題以安大局云 
　　軍警解嚴之緩期本　軍警本定七月一號解嚴茲悉松滬楊護軍使以海軍艦隊於本月二十五日宣佈加入護國軍所屬軍警自應戒備屆時未便取消戒嚴因飭所屬軍警仍嚴加防護淞滬警察廳徐廳長奉諭後昨晨傳齊各區署隊警正佐並各隊官到廳面諭七月一號始仍應嚴加防範以保治安 
　　圖攻械局之妄謠海軍加入護國軍後一般惡偵探又復恣意造謠前日更妄稱海軍有圖攻製造局情事以致人民遽起恐慌前晚租界領事團得悉前因特派得力偵探至南巿方面調查眞實消息旋經查得毫無影響當卽據情回報昨日淞　警察廳徐廳長特諭水巡隊潘隊長知悉嗣後凡遇兵艦進出於浦江等處宜注意報告切勿擅行干涉 
　　國會議員之賀函海軍李總司令及全體將士公鑒敬啓者袁逆雖死餘毒未除僞制復張羣小益肆我海軍將士力維國本保障共和全體宣言加入護國軍以遵循約法恢復國會組織責任內閣爲職志爲百年根本之計作一勞永逸之圖義聲雷動正誼昭然同人等謹代表國民慶護國軍之聲勢日張即以祝國家之根基永奠兵威震耀無任瞻依專此敬請公安國會議員同人公啓六月二十八日 
　　滬上各界之欣忭滬上商學各界及旅滬各省紳商聞海軍新總司令李鼎新宣言獨立甚爲欣忭咸謂海軍全體一致進行則恢復約法等之目的定可早日逹到實爲我共和國家前途之幸也云云 
[海軍總長更替消息]  
　　本埠軍界各機關昨得京電謂海軍總長劉冠雄辭職已奉邀准卽將任命前海圻艦長程璧光爲海軍總長不日發表云 
[冬漕抵欵之商家籌晝]  
　　本年冬漕抵借商欵一事南商會正副會長自接上海縣沈知事公函後以事期迫促急需籌商對付之法擬即訂期開會邀集南巿錢業商董及各錢業共同籌畫嗣又以錢業多在北巿南巿爲數無多應合南北一致進行故已面禀沈知事請總商會贊助規畫矣 
[禁閉烟土店第三次抽籤之預備]  
　　公共租界內大小烟膏土店共五百八十家經英美工部局議决分三次抽籤禁閉所有第一第二次抽得各家已早遵限收歇茲第三次抽籤定於陽曆本月底舉行現期限將届故日來工部局捐務處巳預備一切以便届期實行 
[引渡仁和里兇案]  
　　法新租界霞飛路仁和里十八號門牌管子敬（即管子英）家前被匪徒王湘生王文桃等入內圖刦不遂將管之傭人張玉樹戳傷斃命一案經法捕房將該兇犯先後拘送法公堂訊供明確判兩王押送檢察廳究辦在案昨日法公堂備文飭探將王湘生王文桃並兇刀二把石灰一包一併解送上海地方檢察廳請爲訊究當經檢察官預審一過判兩王收押兇刀等存案候辦 
[墊發救國儲金消息]  
　　救國儲金團虞洽卿諸君以救國儲金發生之初宣言滿六個月如不足五千萬之數如數發還去年正在進行之中而籌安會發生破壞國基創言帝制與救國者適相反對以致人心解體功虧一簣經由上海發起諸君開會議决按照原約發還而帝制黨又覬覦鉅欵多方阻梗嗣經總事務所堅持原約上海一埠儲金得以發還乃儲金人紛紛提數未及清了又被奉飭停付屢經交涉迄無效果近且交通停兌更爲黑暗惟此救國儲金乃社會方面發生倘或此次失信國人此後將一事莫舉故虞君等擬即召集代表議員開會討議函促各省埠按照原約發還所有上海一埠還賸之儲金由虞君私財暫爲墊發再向交通等行正式交涉以便結束 
[保護絲汛之往來電文]  
　　本届新絲已將上巿曾由絲業會館電禀農商部將軍巡按飭屬保護已得復照准茲將往來電文録下 
　　絲業會館之電禀北京農商部南京上將軍巡按使鈞鑒查本届新絲上巿江浙絲商由滬招商戴生昌立與等輪船拖運銀元赴蘇之吳江浙之吳興各鄕鎭採辦絲經運滬銷售銀貨往返地連兩省道經數縣連年迭遭盜刦損失不貲商情困苦痛受切　近來盜匪充斥刧掠頻仍現在新絲已出商人咸有戒心於商業前途鄕民生計國家捐稅關繫甚巨用特迫切電陳務祈鈞部電咨兩省鈞署通飭沿途經過水陸營縣隨時嚴密保護以維商業絲業會館董事許應萃等叩 
　　農商部覆電電悉除咨內務部通行查照保護外並分咨兩省飭屬保護矣 
　　馮將軍齊巡按會電上海絲業會館覽電悉查此案前飭蘇省水警一二兩廳酌派巡艦往來隨時保護據電前情除通飭各縣水陸軍警加意保護外並飭候加派淺水兵輪往來梭巡以靖航路特復 
[菸業開會紀事]  
　　本埠烟業因苦重稅定於舊曆五月二十八日午後二時在大東門外財神弄該業公所內籌議辦法以便請求政府維持等情已誌昨報昨日下午開會該業中之水菸烟葉皮絲旱烟凈絲五帮一律蒞會與議先由該業董陳良玉宣言略謂吾業苦重稅久矣去年開辦烟酒公賣局辦法未見平允零捐又不能免營業上窒　孔多烟業生計由此頓絶且捲烟一稅不再重捐而中國烟葉則捐稅重迭以致利權外溢國貨阻滯値茲國事甫定與民更新若不亟　補救吾業何以自振今特擬議案數則請同業公同磋議各抒意見以便進行云云經衆討論一過允俟各投意見書再行開會公决茲將提出議案照録於後 
　　一各帮烟業是否一致贊成以期固結團體共謀進行 
　　一徵求各帮意見究竟如何限五日內和投意見書到公所以便酌定日期開會議决 
　　一意見徵求畢再行全體開會議决以便投遞新國會要求頒布劃一章程 
　　一酒業中如欲聯絡一氣亦不防公同辦理 
　　一烟業向有零捐名目甚多現已開賣公賣局從前零捐自應豁免以恤商艱如不能免公賣名義如有不合亟宜力爭以免留難而便營業 
　　一零捐要求豁免統歸公賣一律辦理亦須頒定劃一章程以便遵守而免紛歧 
　　一公賣章程理應各處通行出省不得留難現各處留難烟業自應酌定章程以免妨害營業 
[杭州絲巿消息]  
　　昨日駐滬日新九成等機織綢廠接杭州快信謂令届新絲上巿甚稀買者頗多以致開秤迄今十餘天肥絲細絲每百嚬漲洋十元之譜現售海寗細絲每百兩洋五十八元餘杭肥絲每百兩五十二元推其原因緣今歲飼蠶之家見繭價高絲價低均不留繭做絲以致求過於供也至鐵機絲織品之價由日新振新緯成天章等廠定於明日（三十號）公同議决再行電告云 
[滬杭路線蘇浙分派稽查]  
　　滬杭火車照常通行後蘇省路線曾由楊議軍使派王琪爲稽查員率同吳保茂等四員隨車稽查旅客禁品在案茲悉浙省呂都督亦已派委輜重營差遣員陳某率兵兩名駐於楓涇車站專司檢查楓杭乘車旅客以防夾帶昨經知照楊使矣 
[鎗廠仍須督造快鎗]  
　　製造局之鎗廠向來承造各種新式快鎗自於去年奉令將快槍改歸漢陽軍廠製造後一切造鎗機器亦均運往漢陽故上海鎗廠由部規定每月祇造勃郎林手鎗百桿機關鎗四尊在案茲聞李總辦接到部電略謂漢陽所造快鎗不甚合法仍須歸該局鎗廠專事督造每日必須造成三十桿飭先預算如能遵辦當將機器由漢運滬至手鎗與機關鎗兩項即行停造等因故由李總辦立飭槍廠主任督匠議復矣 
[法公堂訊罰私土案兩起]  
　　法捕房探目黃錦榮包探程芝卿華春林偵知法租界後新街精益里四十九號門牌符小弟家藏有私販進口之紅土前往抄出八包解送法公堂請究符供土係陳姓寄存並非己物求宥聶讞員判罰洋八百元充公烟土銷燬又由黃探目包探項光福在法馬路吉祥街口八十四號門牌春華祥洋布店樓上抄出私土五包當將店夥鄭耀庭及掮客金裕田拘解法公堂請究鄭供土由吳寳洪持來托銷可以將吳交案金供係該店裘姓托民人掮售是實判金罰洋五十元充公鄭交五百兩人銀兩保出外限交吳寳洪到案訊究 
[處置留存捕房之烟土]  
　　英美工部局前以洋藥公所抄獲各烟膏土店內之私土烟膏分存各捕房甚多且已日久曾咨照捕房代表牛門律師投廨聲明請示已誌前報茲聞此事經中西讞員會商辦法擬將曾經化驗明白或案已訊明者其留存捕房之烟土准先分别銷燬發還 
以免存積 
[法庭訊理浦東命案]  
　　浦東民人徐林生於去年被姜金堂姚寳安吳和尙等兇毆致斃一案昨日午後由地方審檢廳端木棻推事官與沈檢察官等開庭研訊先據屍妻徐胡氏供年三十四歲家住欽賜仰殿南首向在絲廠做工生有一子今年六歲去年九月二十二日丈夫在葉家行曹陶氏所開茶肆中被姜姚吳等毆傷身死事後婦人同姑徐姜氏報告二十四保二十圖地保陸秋橋求伊報案伸寃詎陸竟包庇兇犯因此吳和尙至今始得拘案求請懲辦以雪夫寃等語其姑徐姜氏所供略同訊之曹陶氏供以開小茶肆爲業是日徐林生先來吃茶姜金堂等後到伊等會面之後因徐曾在前清總巡局控姜致姜被笞一百板結成寃仇是日相遇頓憶前嫌以致啟釁打架是實吳和尙供本邑人今年二十五歲與姜爲友並無毆打徐林生之事質之陸秋橋供伊等皆因七年前告借衣服啓釁成仇等語問官問曹陶氏曰吳和尙是日究竟在場行兇否答稱確係在場帮打問官又謂陸秋橋曰吳私回家中巳有數月爾在鄕爲地保豈有不見不聞之理何以直至本廳訪悉派警拘案莫怪尸親控爾有包庇兇手情事遂判將吳陸等收押該氏退去候次日再審 
　　又浦東洋涇鎭附近鄉民倪炳榮毆斃倪晋生一案昨亦由地方審檢廳端木棻推事官與沈檢察官開庭命提倪炳榮至案略詰年歲卽命書記官當庭宣讀判詞略謂倪炳榮毆斃倪晉生所爲判處二等有期徒刑監禁八年零五個月以儆 
[華捕換戴新式號帽]  
　　英美捕房管理華捕正巡官惠爾生君以新式號帽業巳製成分發各捕房華捕一律換戴因恐該華捕等戴不整齊或收拾不潔仍不雅觀昨特出示通告略謂所有發給之新式號帽須時常收拾潔淨不可任意毁壞凡戴新式號帽須將髮剪短戴者不得前後參差以示威嚴如有髮辫者能將髮辫剪去爲最妙云云 
[聯華淺水快輪開往四川]  
　　四川德裕公司向本埠求新廠訂造長十六丈五尺之聯華淺水快輪已於二十六日由該公司經理英商怡和洋行西人准照合同裝貨一百二十嚬吃水四尺半速率十四海里試驗相符後於昨晚解維開赴四川矣 
[浦東中學校行畢業式]  
　　昨日爲浦東中學校中學部第四届工業第一届行畢業禮來賓蒞會者甚多午後一時開會首由朱校長報告次開幕給憑行禮次畢業生成績表見旋敦請來賓清心中學校校長孟都高暨前敎育部次長袁觀澜前江蘇實業司長季新益遊美巴拿馬賽會實業團團長聶雲台等演說並由黃任之校董致訓詞禮畢攝影並展覧中學部暨工業各科畢業成績散會已五時許矣計中學部畢業崔雁賓金國英等二十八人工業畢業劉振華等十六人 
[學校消息彙誌]  
　　徐家滙復旦公學於七月一日下午四時舉行大學預科及中學科畢業式并有童子軍表演各節又中華鐵路學校定於陽曆七月三日午後二時行暑假休業禮并請名人演說又神州女學定於陽曆七月一號午後三時舉行特别科及高等初等小學畢業禮並夏季休業式昨巳由各校具柬相邀各界觀禮矣 
[要求復訊須照定章之聲請]  
　　公共租界定章凡會審以堂判决之刑事案犯如不甘服或延律師聲請復訊者須先知照捕房刑事科然後到廨聲請茲因或有不照定章逕投公共公廨請求者以故前日由刑事科代表牛門律師投廨譯訴前情聲請飭知各代表律師毌得逕行投廨聲請須照章辦理云云堂上頷之 
[滬海道署之批示]  
　　滬海道公署昨批松江縣公民朱廷樑等訴原處公行政官署處分廟產不當由云訴願書悉仰候將副本發行松江縣公署依限添附辨明書及必要書狀陳送來署聽候核辦此批副本發 
[月終點驗長警之飭知]  
　　松滬警察廳徐廳長昨日分飭各區署所云案查每届月終點驗各區署隊長警歷經辦理在案茲届六月月終定於三十日早八句鐘點名一切均仍照章辦理除將委派各員分點各區署黏單分發外爲此飭仰該署長員即便遵照此飭計開本廳長點保安隊游巡隊一二隊駐廳騎巡隊水巡隊總務科長趙殿英點一二各區署行政科長沈海觀點三區署暨駐紥浦東各隊總務科員沈維杰點四五各區署暨駐紥閘北各隊督察長張桂榮點六區總署及一分駐所司法科長顔玉琛點六區二分駐所總務科員黃奎元點二區三分駐所 
[船撞船溺斃男孩]  
　　前日下午有駁船戶倪阿順裝運三井洋行花衣一百包駛經又袋角適有江北人顧士成所撑之划船駛近駁船時正落潮水勢甚急致相碰撞划船上有一男孩名得洪落河身死當即打撈無 
 
 
 

Page 11

 
 
　由水巡隊將倪解送閘北司法科暫押候訊 
[乞丐路斃]  
　　乞人某甲前晚倒斃於東鴨綠路武林里門樓下經該里管戶人投報哈爾濱捕房捕頭飭地保報堂收殮 
[小工洗足溺斃]  
　　昨晨六時有小工某甲在太古三號碼頭洗足偶不經心跌入浦江溺斃當由水巡捕房將屍撈獲囑善堂收殮俟該家屬認領 
[江北人因貧圖盡]  
　　前日午後有年約五十餘歲之江北人王和仁因貧極無聊在北蘇州路投河圖盡由捕查見救起帶入捕房經捕頭詢明前情禀奉中西廨員諭着函送上海縣知事署遣回原籍以免流落 
[病犯在院潛逃]  
　　押犯某甲近因患病在海能路工部醫院調治詎該犯忽於前晚乘隙潛逃經該管美捕房副捕頭盤君特飭中西探嚴密查拿並將駐院看守病犯之華捕及出店等傳案訊問 
[强姦罪判處一等徒刑]  
　　宦靜生在地方審檢廳控陳生根强姦伊之六歲女孩宦柳子受傷一案昨由該廳端木沈推檢兩官開庭宣判陳生根着處一等有期徒刑監禁十三年零八個月判畢飭令還押廳候送監執行 
[扭控子媳之忤逆]  
　　江北婦人戴高氏住居閘北長興里昨扭其子長生媳孫氏至四區警署控稱被子媳毆傷面部眼角等處請爲訊究警員諭收押候訊 
[旅館吞没存洋之控追]  
　　松滬護軍使署副官元某之族人元啓明於月初由閩省來滬賃居十六舗安平旅館內忽失去洋六十五元由元在法租界地方尋獲同住一號房間之竊賊杜子雨送由警廳移解地方審檢廳判决除追繳洋三十元外再押一月旋元即領得繳款仍寄存該旅館內昨日元欲起程向該旅館索取此洋詎忽然不認故元又報告一區署傳到執事張開春司賬朱正求飭送警廳司法科訊追 
[閔行鎭醬園擱淺]  
　　本邑西鄉閔行鎭金義記醬園開設多年突於今届端陽節資本擱淺本埠油荳餅業三泰等行均被虧欠貨欵數千金現均派夥友前赴該醬園追索不知能免涉訟否 
[印刷店拍賣理債]  
　　普通印刷店經理謝升潮因欠同康錢莊往來洋七百三十五元並房主租金被控公共公廨准飭將該店發封候查明各債權人再核在案前日上午據同康錢莊所延之代表律師到廨聲稱所封被告店業現巳拍賣所得價銀應請給領等語王襄讞核供商之英領卓君判將拍賣銀兩除去房租外餘歸原告具領 
[不理欠欵交保候訊]  
　　恒豐號閔金坤控陳省三不理欠欵一案前日上午經公共公廨王卓兩讞員傳訊之下判被告交保候展期再訊 
[刑事改爲民事]  
　　甬人蔣銀發在北山東路吉祥里六號門牌虛設恒昌祥洋貨號與在逃之某甲先後串騙魏茂生潘葆初等値洋一千九百四十八元之紡綢熟羅等被控公共公廨於前日上午提案經中西官復訊之下蔣不承認串騙中西官判將刑事案註銷着原告另行具禀歸民事案起訴 
[證實倒閉錢莊之股東]  
　　戴顯名前投法公堂控稱有洋三千二百元送交盈大錢莊兌換小洋銅元詎即倒閉今將股東黃敬庭扭案求追黃供莊實胞弟黃立齊所開商人此次有事來申躭擱在盈大莊上致被誤爲股東實在並無股份求察判令傳各見證到案訊明是否股東再核在案現由趙連生劉漢文李福卿劉思明張少泉蔡叔年等同稱商人等與盈大莊往來日久確知黃敬庭實係盈大股東云云聶讞員以衆證確實豈能抵賴判黃押限二禮拜繳洋 
[擅取檯子之糾葛]  
　　笨　洋行主前投法公堂控利通木器店擅取檯子一案昨日該洋行侍者吳四福聲稱有利通店中木匠祝涎友有來言洋東囑伊店主將檯子修理故來抬取民人信以爲眞允將檯子任祝取去迨至洋東回行始知係祝誑言騙取向索不還故此洋東具控請究祝供係店中司　毛正山囑民人前往抬取並未向侍者言過修理之事毛稱該洋行主來購檯子兩只祇付一只價洋故此遣人取回一只是實中西官以該店不應擅自取回着卽將原物交還該洋行價洋如不交付准予投領事署具控 
[續誌脚夫爭運行兇]  
　　海昌路何茂成煤炭店主何錦榮遣夥陳阿友蔣阿才送貨出外被野鷄脚夫周和尙李阿瑜毛福全等攔阻毆傷由四區崗警拘獲周和尙一名巳誌昨報前日有周之同黨沈德林徐福成二人向該店主尋衅滋擾逼令將周保出由何嗚警一併拘入警署候辦 
[車夫打架]  
　　昨有黃包車夫陳阿二金扣子等在西華得路因分給車資不匀互相用武由捕拘解捕房訊辦 
[官廳禁阻夜花園]  
　　每届夏令有等貪利之徒在僻靜之處租地數畝上蓋草棚下鋪煤屑雜以樹木花卉開設夜花園內備灘簧影戲致使一般輕年子弟與青樓艶妓混入其間通宵逹旦不但有傷風化且有碍衛生迭經中西官廳嚴禁在案今届又有人在滬西徐家匯路華洋交界處創設夜花園行將開幕爲中西官廳得悉業已分别派員調查禁阻以維風化並聞新世界鑒於夜花園之生涯不惡已具禀工部局願加捐欵請延長時刻不識能否照准也 
[善堂定期施診]  
　　小南門外復善堂每於夏令施診給樂以惠貧病刻又届期議定於舊曆六月起每逢二五八期上午延訂內外科醫生蒞堂診察昨已遍發通告俾衆周知矣 
[氣候報告]  
　　（上海徐家滙天文臺天氣測候報告） 
　　巳過者之報告六月二十七日低度脫離黃海而越朝鮮最高在北海道與父鳥間旋風行動在中國與日七間上海陰而微雨二十八日昨晚大驟雨清晨烟霧甚濃東南凉風尙不甚猛氣厭復升二十八日下午四時前二十四小時內上海氣候温度至高七六·二至低六五·四去年同日至高九０至低七五·八 
　　未來者之推測二十八日下午四時三十分豫測東海北部 
有由西北吹至東北之風稍南有無定向之凉風天氣似有晴意雜評二 
[賀電（訥）]  
　　黎總統繼任紛紛電賀海軍加入護國軍又紛紛電賀矣所以賀黎總統者賀中國從此和平也可不復再開兵禍出故以當時賀者之目光觀之護國軍必將從此解散不謂今日非特不解散而又賀其加入者此亦國人所不料也海軍加入而政府益鞏固此賀者之所望護國而或至實用兵力又爲賀者之所憂故兩者之賀不相同一出於正一出於變也來件 
[滬南夏季講學社章程]  
　　宗旨乘暑假餘睱講各種學術以備各界人士討究疑難增進智識而於學生之欲應中外各校入校考試者尤加意指導 
　　社址上海南門外民立中學 
學科暫設三十七科每科滿五人方始敎授如學生能合五人而欲特開中等或高等科者可酌商增設其暫設各科之細目如左 
附註長者每星期六不時短者每星期三小時一國文一（短）選讀尺牘二國文二（短）選讀作文三英文一（長讀本文法造句四英文二（長）讀本文法短論尺牘五英文三（長）文人名著修辭學作文六德文一（長）初等　七 
德文二（長）中等八法文一（長）初等九法文二（長）中等十日文一（長）初等十一日文二（長）中等十二數學（長）至開立方爲止十三代數（長）至級數爲止十四形學一（長）平面十五形學二短（立）體十六三角（短）平面十七解析幾何（長）直線及各種圓錐曲線十八微 
積（長）微分積分十九物理一（短）力學水學氣學熱學 
二十物理二（短）聲學光學磁電學二十一化學一（長）無機化學注重原理二十二化學二（長）有機化學注重原理二十三化學三（長）工藝化學包括各種化學製造品二十四化學四（短）理論化學二十五化學五（短）分析化學二十六化學六（短）食品與滋養二十七歷史（短）世界史太要二十八地理（短）世界地理二十九地文兼地質（短）統論大要三十生理（短）統論大要三十一礦物（ 
短）大要三十二理財（短）原理銀行簿記公司組織三十三工廠管理法（短）組織及布置三十四公衆衛生（短） 
傳染病之解免供水通氣三十五土木工程（短）是三科統辦其概要分類三十六電機工程（短）及應用以便學生之未定專科者三十七機械工程短略知其性質以就所好而定去取 
　學期六星期自陽曆七月十號至八月二十號止（十號即上課） 
　　時間上午八點至十一點 
資格以能筆錄而餐適當程度者爲合格 
學費長科四元短科二元每加一長科增費三元每加一短科增費元半 
　報名陽曆六月二十五起至七月八號附繳證金一元入學時扣作學費 
　　繳費陽曆七月初五至初八下午一時至五時繳費届時并可詢問一切 
　　附則爲便利各種學生起見講解時以國語爲主或用課本或用參考書均中西參用參考書備否聽學生自便 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[新史記（簡編）] [  多言]  
　　新史公自序（仿史記河渠書贊體） 
新史公曰余南觀滇黔及受禍各省輒爲之太息痛恨悲亂離厭兵革東惕强隣警告懼滅亡慘禍轉塡溝渠西瞻蜀之叙瀘及湘南北至京都至於朔方曰甚哉帝制之爲厲害也余間論世於幽房憤籌安之禍而作新史記 
　　袁世凱本紀贊（仿項羽本紀贊） 
　　新史公曰吾聞之載籍曰操有簒逆心近見世凱亦有簒逆心世凱豈其苗裔耶何行之同也夫清失其德黃陂首難豪傑　起不可勝數然世凱非有尺寸乘勢起田野之中三月遂統一南北亡清大權獨攬而比帝王政由己出兩爲總統任雖不終近世以來未嘗有也及其取消國會誅戮異黨而自固怨民軍抗己難矣各攘權利逞其私慾而託於師古謂皇帝之業可以力取經營半年卒亡其身及至彌留尙不悔寤而不自責過矣及謂人愚我非本心之罪也豈不謬哉 
　　黎黃陂本紀贊（仿高祖本紀贊） 
　　新史公曰明之政嚴嚴之敝小人以偷故清政承之以苛苛之敝小人以畔故民國承之以寬寬之敝小人以亂故救亂莫若以嚴三代之政若循環終而復始清民之間可謂苛敝矣袁氏不改反酷刑法豈不謬乎故黎興繼任總統一遵約法得人心矣 
塵餘觚剩 
[解頣錄] [  九香]  
　　（三） 
某甲性無賴無諭何事必强欲厠身其列而於口腹之事尤甚一日某處適大張筵宴未之招也甲不顧直至某處叩其門主人出知係某甲殊厭之謂之曰我人心甚歉此問祇預備十二人之坐現賓客已咸蒞矣甲曰得無誤乎試更數之並深望足下先從鄙人數起也 
　　（四） 
有書記爲人疎懶每作一事輒須竟日居停以其有負職務辭之書記問故居停曰緣汝事事遲緩耳書記曰奇哉我亦有一事操作甚勤天下無有過我者豈不可恕耶居停曰究係何事速祈告我書記曰睡覺耳 
　　（五） 
主人出肉一方示僕曰汝可購若干猪肉來切成小塊投於煱中須如此方之熟或且過之然後方可食言畢因取肉吞之晚問歸向僕索肉僕曰謹謝主人巳奉命食盡矣主人怒曰我何嘗命汝僕曰主人不曰如此方之熟然後方可食乎且不嘗以食法示我耶 
自由談屑[  鵷雛]  
　　章太炎之論偶文曰近代作者汪中爲善顧猶未逮晋人晋人之文意志灑落章句縝密固盡能事亦以世方無事士尙清譚習俗所趨文益茂美耳亂世之作暗嗚以爲烈激楚以爲情同其至也而世道判矣 
小說 
[鬼雄情涙（續）] [  鵷雛]  
　　文士居島中之三日一夕秋雨已霽炎蒸頓釋海風不挾滷氣星月爲之清朗拿破崙旅邸中庽客相率出作室外之連動或就綠 
陰中設小几案飲咖啡爇烟斗團坐絮語殆成一俱樂之部此部中有伍率三人一爲霍泊士即此旅邸之主者一爲臬度司則退伍之陸軍大伍自言從軍滑鐵盧時曾及見拿翁之風采每飯罷長譚作必舉此心誇其坐人其一則六十餘歳之老濮司爲此島中之最富者其人喉際若爲金錢所塡咽故發語輒格格不能吐然之三人者皆爲此間人所崇禮亦遂爲俱樂部之魁率是夕　坐譚乃極豪以會長濮司方得一夢夢中掘藏鏹無數故雖至此時其樂猶烈語乃愈不能出 
　　濮　但　力吸其菸噴薄如重霧度臬司大佐則手咖啡之盃方對百碼外所塑拿破崙之石像與之點首爲禮心中則曰孺子我固曾見汝者汝像固甚肖也霍伯士見大衆忽沉寂無語思以一語抽彼二人胸中之絲使之乙乙而出庶大衆無患寂寞乃左右顧苦不得當則憂形於色不期而生其微歎 
　　濮司喉中格格之聲復作果其人與濮司稔者知濮司之崇論宏議將發端矣霍伯士力釋手中之盃傾其首以待之慶臬司大佐則加足於几他顧作不屑之狀蓋此二人恒爲敵國使在平居尙温禮相接若議論一發則此矛彼盾乃永永無復握手之時於是濮司作聲已其開章之第一語曰佳哉（句）今日之天（句）天氣（句）不知彼鬼宫中爲狀乃何若（句）語次忽引手自捋其髮而一斗之煙已燼則續納而爇之霍伯士微笑而點其首若甚韙其言曰公語鬼宫我乃憶及一事昨鬼宫之主人迭來司爲我言彼科西嘉之魔王又與彼覿而一次爲時乃至十五分鐘之久後始見其牽犬徐徐行楓樹間而没斯因可駴也濮司大聲曰我意彼人殆有瘋疾不然（句）不然則以下忽無言如　狗捫喙而坐仍力進其烟不已於是度臬司之譚鋒厲矣 
　　度臬司曰主人及密司脫濮司之言似非親接拿皇之生平者故所言咸恍惚而無據拿皇之爲人及風貎惟問諸我方能詳盡語未已突後椅後一冷峭之聲曰問諸君乎我意不如問諸彼鬼宫之爲善語發三人咸愕跳無色視其人則非他奇詭之旅行文士是也此文士亦不更與三人言搖曳其衣裾出門而去三人之驚乃視曾遇鬼雄之迭來司爲尤劇（未完） 
　　畏廬先生鑒聞駕過滬請示寓趾以便趨謁錫鈞敬白 
愛樓先生尊示敬承大稿請即寄鵷白 
 
 
 

Page 15

 
 
   
 
 

Page 16

 
 
   
 
