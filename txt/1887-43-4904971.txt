# 1887 - 43 - 4904971

 

Page 1

 
 
[招股石印阮刻十三經注疎并校勘記] [  點石齋主人代啓]  
　　儀徵元文逹公巡撫江西時重刋宋板十三經注疏書凡四百十六卷後附文逹自著校勘記　其板於南昌府學中此書由元入明遞有修　有閩板有明　板有汲右閣毛氏板　轉翻刻訛謬滋多阮刻旣出爲士林所推重其中卷數棄數行數字數記載詳明俾後人爰知所自惟　　刻距今己越七十年難保無潦蕇翻刻者轉有魚目混珠之憾春及軒主人藏有初印舊本不自思秘特倩點石齋以石印法　爲巾箱直行本紙取潔白字益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此精校精印便於取携之縮本似於篤志芸窗者寳有碑益但工本校鉅書成須每部洋廿元可售現擬招股開印酌定每部洋銀十二元願附股　先邀四元給與收條爲憑準於四月底出書書成再找八元取書一部凡有同店請早賜顧爲幸售股處在上海申報舘帳房貼石齋帳房鎭江祥　裕石門城寳成當海寗城謙畜當蘇城宏豫庄揚州申昌號同文生記杭州申昌號廣東省城楊仁新街德昌乾號法馬路還讀樓京都正陽門外　磨　西頭路南聚通恆號天津北門外針巿街聚通恆號蘇州掃葉山房躉售向法馬路南申昌面議 
[佩文韻府展期出書告白] [  點石齋代啓]  
　　本齋代晉記招股石印佩文韻府並附拾遺一書原儗正月底卽印成嗣因天寒墨沍機器未能迅速而修字校對諸君又以臘尾年頭各有事故　紛告假回籍坐是稍稽時日誠恐售股諸君引領盻望用特先行奉告一俟二月底全書印竣當再登報怖聞此啓 
[敬印硃批諭旨招股告白] [  點石齋主人代啓]  
　　硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心面　治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易聖諭敬印硃字赤黑分明硃便展讀惟是石印工料旣貴而套印硃字尤屬不貲現己擇吉開印準本年七月底出書預定者每部價洋二十八元先交八元原取書票書成找洋二十元取書一部其未經附股者統定四十元發售每部計六十册外加文木箱子一只提攀鎖匙悉用雲銅隸字顔蓋精雅絶倫凡在同志幸吉賜顧售股處在上海點石齋南局帳房候敎 
[輪車鐵路利弊論]  
　　天下事憚於更始而樂於觀成故創建者難爲功繼起者易爲力泰西諸國雖講求航海之利誇張涉遠之能而其初舟行水上亦不過借力於風帆車駛地中亦不過藉資於馬力火輪舟車特創興於我朝嘉慶中葉迄今僅六七十年耳綸船行帆舶廢火車出馬車滯始猶彼此相資用之參半終必利藪爲所獨擅然未聞恃帆楫者興嗟於室工馳騁者致歎於塗也蓋一時雖失其利而術業相同亦何至不可轉移是有利者未必有弊也我國與泰西列邦通商四十餘年初　墨守成法至今則始有轉機特置福州船政局倣傚西法製造輪船上海廣州天津踵事遵行或購自外洋其用日廣各省通商海口自南至北己皆有輪船往來俱知其利益不憚風濤之險遠而自臻轉運之便捷至有定期按刻不爽行無失事如劵可操雖有深嫉洋務者亦莫能逞其疵議何則其利爲衆之所共見共聞也惟各省陸路通衢開叚輪車鐵道尙有所待當軸者雖深知其盡美至善然不敢出自獨斷而必資於衆裁必也詢謀僉同然後舉而措之於事何則蓋恐一利之興卽有一弊出乎其間焉今試將利與弊並衡對舉而言之鐵路旣廣輪車日盛則此方之民恃騾馬以行車者其業必驟衰一時失業閒居何以餬口腹養妻孥必至飢無所食寒無所衣保不生意外之虞其弊一也輪車之道貴徑直而忌迂曲毁廬舍遷墳墓旣足以擾民平高坡填窪下所費亦不貲况蚩氓每惑於風水之說牢不可破一有舉動必致張皇將至勸諭俱窮紛然不靖其弊一也泰西土性堅凝故足以勝重歴久今我中國九州之土半係塗泥北地雖稍實厚且多平陸而旱則赤地千里潦則竟成汪洋澤國鐵路軌道致難辨認輪車之行必有所失南方土鬆車過則倐陷窟穴損壞堪虞修葺多費其弊一也輪船所至不過在通商埠頭而内地不預焉故或有以小輪舶進内地裝貨載客以代航舟者民間所請卒不能行所以隔絶中外而示以限制也鐵道旣開率皆　由内地恐不能禁西人之不至北地風氣剛勁民俗質樸猝見異服異言必多驚駭且將與傳教之士多所齟齬必至滋生事端且也内地之山川險阻一且盡爲外人所識其弊一也我能往宼亦能往我旣藉鐵路之捷速以進兵而轉饟彼亦可計攘力據用之以攻我曩者普法之戰普之長驅疾搗者非卽由法之鐵路而行之若固有乎卽使倣燒絶棧道之法以拒敵而猝不及備之際敵及得　乘之且因其故道而重修亦復事半而功倍其弊一也我以爲此皆不足慮也當今日之大勢深閉固拒固所不能術馭智驅亦復無用道在開誠布公推心置腹師其所長而補我所短輪車鐵路其一端也此固彼之所有而我之所無彼欲我爲之而我不得不爲者也盖我自爲經營則我得以收其利權而絶其兾倖覬觎之心彼欲我設廠局製鎗砲用機器興礦務裕煤鐵行鼓鑄往往代爲籌畫迎機而利導之者其故何哉蓋我有利彼亦有利焉輪車之利亦以助乎輪船之所不及者也今日中國十八省中凡輪船所能至之地己無乎不至其利亦幾窮矣由南而北則自潮瓊而逹瀋遼由海而江則自京口而迄荆宜泰西通商口岸設立領事遠至雲南大理此則爲輪船之所不逹而必以輪車鐵道通之俾可互相聨絡其意亦旣彰明較著矣二十餘年前西國鐵路公司欲代中國開辦曾己繪圖貼說大旨謂漢口居中國之中南北兩途適當其半北則直逹京師南則逕抵廣州由漢口而　慶而大理則由蜀滇而通緬甸緬甸旣通則聨於印度易爲力矣如是則輪船輪車兩擅其利西商之足跡遍矣其事事代中國設想者豈眞爲中國哉亦以自爲耳然則輪車鐵路果不可開乎曰奚不可開之有道在自握其利權而己鐵路旣開不獨中國擅其利卽通商於其地之各國亦無不得沾其利裝載客商往來便易無論路之遠近皆可計日計時而至有事不至於延悮爲期不至於稽遲此利於民生者一也販運貨物得信卽行合四境而通有無徵貴賤不至於坐失機宜所關甚鉅獲益甚溥一歲中商賈得邀贏餘者不知凡幾此利於貿易者一也通國之中賑荒救饑王政之所先救災恤隣與國之不廢輸粟出糶速於轉輸以資接濟俾老弱不至填乎溝壑此利於賑濟者一也盜賊竊發徵調迅速不待蔓延立時可以撲滅又何至養癰貽患小醜跳梁致成巨憝此利於捕剿者一也大敵當前首在行兵不待其來師己出境壓營而陣戰貴乎速銳師勁旅朝發夕至先聲有奪人之心一鼓作氣己足以制其死命不待兵刃旣接而勝負己分此利於征伐者一也嘗見國家於有事之秋聞警徵兵召集非易以至盜勢漸熾敵患日深非由力之不足謀之不善也實因途路限之時日延之餉需誤之夫兵貴紳速在 
 
 

Page 2

 
 
乎出其不料攻其無備有如迅霆之不及掩耳苟以輪車出師不啻亞夫之用兵從天而降又復何盜之不殲何敵之不克哉是則輪車之有利於國家豈淺鮮哉惟是輪車之所逹必卽爲電線之所通二者蓋有相輔以行者於是消息流傳頃刻可至兵警軍情郵遞若神彼此應援捷於呼吸按泰西電學創自西歴一千六百三十二年卽明崇禎五年意大利人戞軍留言及其法而當時未能造其機延擱二百餘載至一千八百三十七年卽我朝道光十七年始得通行各國然惟民間私製而己後於一千八百六十八年卽同治七年英議政院以電線獲利甚鉅遂禁私殷乃屬於官而索稅焉今我中朝設立電線遍於南北各省而無輪車鐵路以佐这則電線亦成虛設耳議者以輪車鐵路爲中國所斷不能行且斷不可行由於未鑡輪車鐵路之利益耳誠欲建築當由小以及大由近以及遠先行之於通商口岸上海則逹吳淞天津則詣都門令民共見共聞試辦有成效然後許民間自爲糾衆醵貲設立公司以與國家鐵路相聨屬無事歸民有事歸官一切章程悉倣泰西無偏私焉無窒碍焉將見不三十年輪車鐵路之興勃如也 
[本館接奉電音]  
　　昨日午後二點鐘時接到本館住京訪事人來電有本月二十五日上諭三道敬謹譯登○正月二十五日奉上諭裕祿着補授湖廣總督欽此同日奉上諭榮毓等奏請飭撥銀兩一摺據稱　在恭辦要差廣恩庫無欵可籌請飭直隸藩庫撥銀一萬兩於正月内解交等語本年三月朕恭奉慈禧端佑康頤昭豫莊誠皇太后祗謁西陵該處承辦各差需款甚鉅着直隸總督飭司照案撥給以應要需餘依議欽此同日奉上諭兵部奏請飭催積欠租銀一摺直隸各州縣應解兵部馬館地租生息銀兩積欠甚多本年三月朕恭奉慈禧端佑康頤昭豫莊誠皇太后祗謁西陵該部恭備要差應付車馬煩多需欵孔亟着直隸總督飭令藩司無論何欵卽行設法於本年欠銀四萬餘兩内先撥銀三萬兩限於二月初十以前撥解到部毋稍遲延嗣後務須年清年欵不得稍有拖欠欽此 
[浙撫出轅]  
　　浙撫衛靜瀾中丞定于本月赴嘉湖等屬閱兵前己列報嘉興府屬各路水陸弁兵先後調至郡城預爲操練以待撫盡臨閱約計水陸官兵共有二千餘名難免人多嘈雜嘉興府宗太守特於廿二晚二鼓時親自率領隨從人等出北門至中街壇弄塘灣街等處稽查各烟館有　滋擾情事約三更　始進城回署所有乍浦澉浦水師及分防嘉郡楚軍水師并嘉協左右營每日早晚輪流操練鎗砲之聲如連珠不絶于耳嗣探得撫憲於廿四日早出轅乘坐官船用小火輪拖帶是晚可抵湖州廿五早卽可閱視營伍照此情形約二十六日卽可到禾二十七日亦可校閱矣所有閱兵情形容後續述 
[旅魂漂泊]  
　　去臘湖口縣以下三十里龍潭地方水師汛弁吳某之駮艇在該處江面撈取屍衣衫美麗搜其身畔有洋八元外有泰和輪船銅牌兩面知死者係由輪船失脚落水者遂將年貌衣履開具清單并銅牌詳報湖口鎭署丁鎭軍卽將原件交九江龍開河汛弁袁守戎告知怡知洋行轉呈英領事領事乃將各件收下至今正望後某日泰和輪船抵九江碼頭英領事如將船主並買辦及怡和洋行主傳到並請袁守戎到署同詢該屍落水原由船主語言支吾袁守戎云我朝人命至重此搭客旣己落水或登新聞紙或貼招紙俾屍親得信往該汛地領屍豈可含糊了事且身藏銅牌兩面必有箱籠存在船内不能因人死瞞匿該船買辦始允登新聞紙招屍親認領由是袁守戎及怡和洋行主等均散歸想一經登明報紙後必有向小姑江上賦招魂而扶旅櫬者矣 
[盜案立破]  
　　京口迤西湯港居民王某上元之夕觀燈興倦夢入南柯忽有羣盜劈毁荆扉操刃擁人所有衣服首飾被其席掷　空盜係楚人皆操楚語得贓後有人見其至荒地按殷均分隨卽紛紛散去有二盜荷二大包袱向東遵路而行天明力乏偶遇鄉農同路卽喝令　荷行未數武農念伊係盜黨案發必被株累遂婉言央懇將原物交盜盜給予力錢若干縱之使去農見盜己稍遠卽由歧徑抄至牌灣將所遇情形報知地保劉順劉囑農坐待家中己卽帶夥數人前往路口守住不移時二盜果荷贓而至劉喝曰客人力己乏矣盍少休息盜知事發不出言吾劉問爾包内何物可給我一觀盜不允曰吾係行路者爾何人斯敢查視乎劉曰爾好做無本錢買賣旣不給看可同至一處與一人相會如何盜未及答衆夥一齊下手有代荷包袱者有以練鎖盜頸者此挽彼推頃刻間押解進縣時王邑尊别有要公未及刑訊諭令暫押候示　幾大主己到縣報案邑尊旋卽詣勘回署方欲飭捕嚴緝而值堂者己呈上犯人名單請訊矣邑尊見該保禀内有盤獲形蹤可疑之二人及包袱三个云云遂將盜約略訊供飭啓包袱閱看其中衣服多半與失單内相符再加研鞫委係此案人贓遂傳鄉農到堂賞錢八千說者咸謂邑尊蒞任至今盜案無不速破然未有若此案之如斯容易者該盜眞如諺所謂自投羅網者歟 
[皖中雜誌]  
　　去冬安徽定遠縣屬被盜搶刦餉銀一案所獲該盜李五等五人現在監禁獄中其逃逸之七人至今尙木弋獲查李五一犯武藝高强且能飛簷走壁非尋常盜犯可比防範不可不嚴署臬司孫樹人廉訪特撥協標兵勇七十名駐紥監獄之四圍嚴密看守以防不測之虞可見廉訪之於刑獄固無不以周詳審愼出之也至該犯於何日處决現尙無定期也○皖撫陳六舟中丞自去臘到任以來勵精圖治昕又不遑加以前護撫阿嘯山方伯移交積案甚多中丞逐日批發數百件尙不能畢月之十三日中丞示諭各書吏赶將積案逐一清理限十四日送稿勿得延悮是以各書吏於十三日清晨入署辦公至二更後始能休息詩所謂王事靡盬不遑啓處者於兹見之藉非中丞之　躬掣物何以臻此○皖省每年自新正初八日起卽有龍燈會藉以點綴昇平開拓心目今年所出各燈較往年尤爲可觀十色五光鈎心鬥角恍入長春之國如游不夜之城而城守協所製者則有獅燈獸燈龍燈鳳燈美女燈火樹叢中雜以鼓吹彼葉法善之游廣寒宫聞霓裳仙樂其風　當不是過其時樓頭墮珥簾底遺簪問夜何其爲歡未艾不己占盡一年勝事耶○督辦蕪湖牙厘總局維幹臣觀察於十七日行抵省城謁見陳六舟中丞並賀年禧旋與各僚屬往還贈答輿馬紛紜不日卽當回局也○裕壽山制軍撫皖時每屇年終行文各州縣及厘局關卡各員調州縣乃親民之官錢糧監獄均關緊要未便擅離職守至局卡各員亦有稽查厘稅之職倚任匪輕豈可以拜賀年節之虛文而遂紛紛上省故其時州縣各官如無案要事面商者不敢輕至省中現值陳六舟中丞蒞任伊始各州縣例應來省叅見於是迎五馬於郵亭飛雙鳬於遠道無不以望見中丞之顔色爲幸而中丞民瘼關心每於接見之時殷殷垂詢蓋不特究心地方之風俗且以考察屬吏之材能也○小南門内小關帝廟皆係小本營生者所居甕牖繩樞僅可蔽風雨而己十九夜更漏四下是處忽然失愼聞其起火之由緣有楊木匠家以蘆蓆盖于火爐上遂致　燄飛騰不可嚮邇計延燒十家尙幸屋上積雪未消火勢易殺祝融氏遂歛威而去迨各處水龍紛紛馳至早己烟消火滅矣次日文武各官均赴被焚之處查勘情形則見婦女幼稚有在頽垣斷瓦之間嚶嚶啜泣者不禁惻然憫之遂各慷慨解囊以資賑恤劉軍門每家賞給青蚨一千文馬叅戎每家賞給青蚨五百文陳中丞每家賞給斗米錢票想各災民等於驚心慘目之餘復拜解衣推食之賜此其感激之忱當有非言語可罄者矣 
[英廨停訊]  
　　英會審員蔡二源太守昨晨隨同海關道襲仰蘧觀察至英刑司署會訊萬年青輪船碰撞之案仍行停訊一天 
[再訊撞船案供詞譯略]  
　　昨日爲第二次訊問萬年青兵輪被英公司你包而輪船碰撞之事上海道龔觀察率同蔡二源太守至英臬署會審張叔和觀察仍到堂質証所問見證係萬年青船上之大車答稱我是管機器人記得碰船之日船主命我到機噐房帮助二副預備展輪 
 
 

Page 3

 
 
其時在六點鐘天色尙未十分明亮我聞你包而船放氣聲我船亦放氣及至艙面兩船己經碰撞我卽逃至你包而船上其時你包而船每點鐘約行十个諾　哈華托問汝船何人放氣答稱不知會審宫問何以知你包而船行十个諾脫答稱我看光景約有十个諾脫又問見証係張叔和觀察據言我是中國候補道萬年青是國家輪船船上裝煤由臺灣來申其時我正安睡條聞你包而船放氣我船亦放氣嗚嗚然己有多次及船碰後我問船主尙有何法可救據稱無法我船卽欲沈下我卽扒至我船桅杆上約三刻許始得遇救哈華托問何船先放氣答稱聞你包而船先放氣一聲又有一見證係江天輪船主據稱我是美國人自一千八百六十七年起往來甯波碰船之日由甯來申是夜相近兩點鐘時在萬年青停泊處見别一船點兩燈甚爲明亮至三點鐘大霧我船亦卽停泊我本應是早八點鐘卽須來申因大霧之故不能行駛直至下午六點鐘始到上海我想我船不能行别船亦不能行該處我常停泊如有别船來往我必摇鐘假如我船泊在萬年青停泊之處我亦當放氣而不摇鐘盖放氣之聲較摇鐘爲遠也我行過萬年青船時潮水己平當是日早六點鐘萬年青停泊時潮水之力每點鐘約行十一個半諸脫其力尙勁哈華托向之詰問據稱萬年青船所泊不是大船行走之處卽有船雙亦可經過是處遇霧之事實出意外有時海中行舟或可見船身而船桅反不能見甚多奇怪之事如無變故則摇鐘亦可使他人聞之一遇變端摇鐘便不能聞不若放氣之好担文問汝船係明輪暗輪答稱明輪每點鐘可行十一個諾脫會審官又向詰問答稱我如在海汊狹隘之處而遇事變或則停輪或則放氣總無一定之法但于桅上懸燈有三丈之高便可令人望見又問一見証係奥斯朋據稱英國人在銅沙燈塔船上爲船主憑據於一千八百七十年在英國考得記得萬年青船被碰時事船上日記簿己經帶來十二月二十八日待萬年青失事處觀看哈華托又向詰問答稱在銅沙時見大霧忽然而來忽然而去然都在水面而不在高處哈華托又詰問答稱譬如遇變之時引處離彼處相離一里半路可聞鐘嚮若非遇禍則相隔六里路亦可聞鐘嚮担文問放氣有多少路可聽見答稱有四里半路可聽見訊至此担文謂刑司見證己完無他說話隨詢被告哈華托領你包爾船主到案據稱我名阿爾得登是英國人在該船爲船主我有上等船主憑據己廿一年在英公司輪船辦事約有三十年在你包而船上約有二年半你包船碰時我爲船主我船長三百七十五尺船上可載三千五百三十六墩水手人等共一百四十九名氣力有六百匹馬力可以開至三千匹馬力船中裝雜貨書信其書信本應十二月廿八日早六點鐘送至上海船上有橋二道一高一低捩舵均用機器從橋上到機器房均有電線可以傳語船中機器我均知曉無毛病時一點鐘可行十二個諾脫半十二月廿七日我船泊在大戢山銅沙中間廿六日夜己泊是處因天色晦冥己將船務交與引港人至廿七早五點半鐘引港人告我可以行走我亦見海面九里以内可以看見其時天色稍黑並無他變時係西北風及我船行走己四點三刻我在橋上瞭望所點燈甚爲光明機器僅開一半氣力兩船相碰時我仍在橋上船行時放氣或一米立一放或二米立一放至六點一刻鐘時引港人謂天色將晴可以快行及快行不多時我見天色依然不佳謂共不應快行于是仍緩緩而行我船己有一年不曾揩拭所以開氣力一半時每點鐘僅行六七個諾脫至六點三十六分忽聞我船左邊有放氣聲望之無所見告知引港人卽行倒輪船身爲之一退其時因恐放氣致本船言語不能相聞遂暫停放氣後見本船左邊有一燈光我船卽向左邊走引港人亦見燈謂彼船亦各左邊走我船隨卽改向右邊走視彼船如在行走者然不聞放氣聲及將碰時彼船始胡亂放氣後遂相碰我見燈時相去尙有二百五十碼遠伊如摇鐘我便聽鑡可想避讓之法我初以爲彼船方在行走及碰後始知其停泊相碰後彼船烟氣迷漫我卽嘱大副查看我船有無損壞越三分時大副答稱頭艙少有損壞我卽命諸人赶放杉板十隻將彼船之人救至我船上迨救完時己有十一點鐘彼船碰後約半點鐘之後始行沈下救人之時彼船大副在我船上我告以勸諭華人不許滋擾我當悉數救起伊不曾去說惟在船上吸烟我見彼船小艇並不救人彼船大副二副亦不辦事我命伊出力始由我船小艇至彼船小艇略爲辦事以上係所供大略情形也聞此案定於今日九點半鐘再訊其供詞容後再錄 
[失愼卽熄]  
　　前夜十一點餘鐘時美租界事虹口同文書局附近之桂芳里某姓家失火不知火從何來其時捕房鳴鐘告警英法美洋龍及捕房之藥水龍紛紛馳救又得巡捕頭督同中西包探巡捕前往彈壓各水龍用力灌救得即息滅計焚去房屋三幢云 
[查出假票]  
　　租界中近來時有人假造匯豐銀行票向店鋪混用捕房早有所聞密飭諸包探留心訪緝前夜包探康阿順路經大馬路見有蘇鄉婦人持銀行票一紙向某錢莊兌洋該錢莊言是僞票該包探卽向該婦詰問來源該婦李袁氏言同女初到滬上暫信鐵路大橋　隣婦周金氏說有銀票可向錢莊收洋五元頃間同來及問同來之周金氏己不知去向該包探愈以爲疑隨着李袁氏及女同往周金氏之住處找尋無着回至橋上撞見周金氏迎面而來李袁氏與女咸呼曰因爾囑往收洋致累我母女被拿該包探又詰周金氏票從何來周金氏頓足大哭言在四馬路西楊樹下拾得一帳夾内有八開洋一个票一紙請人看是銀票因同李袁氏往錢莊兌洋該包探言旣是拾來不知眞僞儘可自往錢莊兌洋何致遣人代兌旣言同往何致當時竟任鄉婦收洋見我船詰卽行逃避隨將該婦等一併帶至捕房由捕頭究詰所供如前因令暫押班房周金氏始言票係致遠街第一百五十一號房屋内蘇州方橋人爲表畫生理之許銘甫交我代收由我轉交與李袁氏捕頭卽飭包探同去提到許銘甫并搜出己經印成之僞票及未成之紙片圖章一切俱全可見是專造僞票者將許帶至捕房後捕頭深嘉該包探之勤能所獲各人押候解送公堂訊辦 
[願自棺殮]  
　　去年夏間有開潤康莊之王德賢控子王裕照私自取洋出外流連王朱氏家當往尋見尙有洋五百元在王朱氏處向索不還報捕拘案解由前署英會審員羅少耕太守訊供王朱氏則稱王裕照存洋五百元用去百元尙有四百元由我子同王裕　到蘇州用去五十元祗存三百五十元在子處子在蘇州未返太守押令王朱氏繳洋等情早列前報嗣後該氏子王小弟投案抗不繳洋蔡太守隨飭分别押令繳洋在案前晚王小弟忽患病由原差禀明太守飭送棲流所醫治并將王朱氏開釋令其照料兒子王小弟旋卽身死由該差禀明太守該氏又投案申訴太守用好言撫慰且謂母子吞没他人之洋以致拘押今爾子旣己患病逝世可勸原告免追了案該氏又稱空空兩手無計可施且出外亦無住處太守卽賞洋兩元再行料理棺殮該氏退出後不願爲子棺殮由差禀明太守隨飭備文將該氏送縣請爲騐殮該氏到縣莫邑尊升堂大發雷霆喝曰爾母子串呑人銀被控拘押爾子旣因患病致死不肯盛殮尙圖訛詐他人乎爾子之死設有别故爾當事訴俟本縣相驗該氏始稱情願棺殮求免相騐邑遵隨着具子因患病身死求免相驗願自棺殮之結再行派差傳地保同該氏至棲流公所備棺成殮若該氏者眞俗語所謂吃硬不吃軟者也 
[東遊日本紀这以詩並留别海上諸子]  
男子端宜志四方豈能鬱鬱老江鄉斯飢况己來驅我載贄何妨賦出疆他日編詩應秉筆今年訪舊去扶桑近時關愛惟親故尙有臨歧儣酒漿王君鏡波鄧大嘉生王三柳生各有所贈○舊雨神山最上仙重來徐福二千年謂星使徐公孫麒衣冠盟主君能繼烟水閒身我亦顚放眼居然遊域外揚眉可許到階前客星大半依瓊島翹首蓬萊玉笋聨○才大槃槃首蔡邕伯昻若論豪氣廢元龍哲甫姚崇十事爭傳誦子良陳實三君夙所宗逸士曾聽梁鴻歌絶調幼嵐每於郭泰仰高縱卓 
 
 

Page 4

 
 
人故人尙有嚴光在鳳笙都讓狂奴一笑逢○王郎說士情何重華燭高燒尺素修王丈紫詮爲致書曾根嘯雲重野成齋水越成章岡鹿門諸先生及朱君季方爲余道地甘爲不才通姓字豈徒高誼共車裘荆州此去依劉表海外無難識馬周漸愧客囊差澀甚僅將詞賦答名流○此邦文獻萃東都吾道夭涯幸不孤竟使書生聨縞紵好從滄海網珊湖外交近己開新例墨守眞堪陋腐儒還語憂邊王景略同舟無復畏長途是行與四明王君惕齋同舟○辛苦扁舟夫國情卑官生恩鬱難平去年朝試得直州判己指省直隸終以薄官尙　出山信天不作冠裳夢擲地慚無金石聲忍以困窮輕出處敢言骨相可公卿此身只合烟波老纔得春來又遠征　正月廿六日也娶安孫點聖與甫 
[浙省撫轅抄]  
　　正月十五日候補縣善廣東知藩司飭知題準署理浦江縣事叩謝委署太平縣丞邵同珩交缷回省禀到○十六日候補府尹彥釗交缷硤石厘局回省禀到○十七日江蘇候補道丁禀安謝步 
[蘇省撫轅抄]  
　　二十四日總辦四川電工採運事宜三品銜道員用直隸候補府吳中彥四川回汪鼎禀銷閩廣貨捐分局差候補縣俞辰禀知奉委北路總巡差知府用補用直隸州候補知縣郭寅階儘先補用巡檢黃鈺均服闕回省禀到主　張煥文禀知辭奉保甲局委赴江北公幹補用巡檢鈕錦文松屬緝捕回○二十五日新授廣東撫憲吳辭行從九廖思涌禀知本日到齊門旱關差江甯鹽巡道田官太太於二月二十一日壽辰 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[查對帳目]  
　　大茂錢莊夥戴某投法公廨遞禀控豐記諸行虧欠往來銀洋一千六百數十元有零請爲追究翁太守准詞之下　經戴某將豐記行股東司帳等人扭人捕房經翁太守詰訊如何虧空據股東兼司帳秦丙釗開呈帳單内開股東朱友通經手放出之帳共有十一戸結欠洋六百七十三元有零王錫榮經手放出之帳七戸共欠洋五百七十六元有零土永言經手放出之張七戸共欠洋四百元有零前項帳洋均被劃收翁太守詰問共計若干股每股若干銀答稱秦丙釗兩股王錫榮兩股朱友通兩股吳蔭庭一股盧兆堂一股王　成一股共九股每股出洋二百元合成一千八百元翁太守詰之各股東據王錫榮朱友通干永言稱放出之帳均有戸名並未收過銀兩可以查對王永言又稱股東是盧　堂不過由我說合如何將我扭交奚阿竹稱我是豐記當秤並無經手事件亦非股中人如何扭我又據　永言稱經手放出之帳計四次一係九十三元一係七十六元一係五十元一係三十元何得控有四白餘元况去年算帳未清今年正夫初三日秦丙釗　筆開有細張交下上載我經手祗二百五十元有零何以前後不符明　舞弊况伊所開之帳凡伊經手可收者核共有欠洋一千七百十餘元伊自己虧欠洋三百數十元此等欵目均應收入帳中以便歸遠欠欵亦請嚴追俾各人資本不至虧知翁太守謂王朱等經手之帳姑着法包探帶同前往逐尸查對數目及曾否付出候禀覆到日再行核奪 
[小孩失路]  
　　法捕於前晚見有小孩大路卽送至捕房經捕頭詰問據稱蘇州人年十四歲同歲同叔來滬在法界散失不識歸路捕頭詰其此間可有熟識之人據云有兄在城内某處做小機坊織邊生意然亦不忍住處捕頭着暫押候人認領如無人　領當於今日解案 
[催訊拐案]  
　　去年十一月初間法公堂曾據住居法馬路致和里某茶棧之乳母某氏投案訴稱有外甥女名金秀同在棧中忽然逃走查訪之下有婦人名爛汚阿二者自云能知女之下落然要酬儀其實是伊拐誘等語旋由法公堂傳到阿二卽蔣李氏又稱洪李氏據供自伊等囑我尋女曾吸伊洋烟數口並未取伊酬儀翁太守隨着蔣李氏帮同尋女在案嗣于十一月下旬又據蘇鄉來之王　福投案請追太守仍着兩造將女杳到再行核辦至去歲臘月二十八日法巡捕頭接得英巡捕頭來信稱奉英領事飭知緣接福州某洋商禀以伊處傭婦某氏之女在法界走逸查得實被阿二誘拐請爲查侒另譯華文一紙送到法捕房是以備捕頭將情告知翁太守并將送來之華又呈閱翁太守亦己接得英公堂祭太守來函亦言此事故於歲除面覆今英公堂又經英署函催蔡太守復函致翁太守飭法包探將阿二拘到於昨晨送英公堂歸案辦理其詳候復訊再錄 
[原璧歸趙]  
　　前紀職員張某挈帶湖北女子三人住居八仙橋經捕役蘇秋江等報局將三女拘送上海縣署訊供一事前日復經帮審委員宋二尹研訊張某卽張興蕃藍　上堂揖而不跪二尹怒曰法堂之上爾敢倔强旣稱有職人員豈得不知法律張始泥首乞恩二尹問此等女子究從何處購來在滬所作何事捕役等如何至爾處索詐張稱職員曾捐運同職銜三女係在湖北時購得一女張周氏係職員娶爲側室其兩女收爲婢女並無價賣情事該捕蘇秋江串同地保姚毓泉疊來滋詐欲索洋二百四十元職員　允致遭誣訴請將三女給領俾職員挈同北上蘇秋江姚毓泉同稱小的等均在峯下當差見有形跡可疑之事不得不向之船詰詎張反以小的勒賄等詞控告實則並無其事二尹謂揆度情形張之將女售賣該捕保之乘間勒索均非無因本應一體究　姑念均無憑証着分别開釋三女發善堂擇配嗣張一再叩求將女領回二尹始俯如所請惟着張具不得將女價賣切結備查所有房主沈倪氏亦著交保 
[縣署瑣案]  
　　昨紀醮婦控子一事昨日經帮審委員宋二尹研訊該氏卽俞江氏訴稱小婦人年四十五歲前嫁沈某生一子名榮卿不理生業至入下流前年原夫病故無可倚賴遂憑媒再樵與開煤炭店之俞姓迄今己有三年榮卿疊來借錢稍不遂意卽肆吵閙昨又來强索不堪其擾故卽邀同母舅將子扭送沈榮卿俯首無詞二尹隨謂該氏曰爾子雖屬無賴然爾亦失於教訓咎實難辭况己改嫁他人何得控春忤逆榮卿母己改嫁尙何面目向母借錢兩下均屬無恥着一併斥退○去冬閩人林阿興誘拐某姓小孩經六鋪巡防局送縣一案日前莫邑尊查得開雨傘店之某甲爲林之同黨甲住南巿十六鋪莫邑尊爲卽飭　提究詎被該地甲得賄私縱　差無奈卽將甲子帶回着交伊父甲脫逃後見子被拘知事尙未了遂於前日自行投案并控遭十六鋪地甲裘福之夥杏如勒賄其時邑遵立刻升堂飭傳查明到案笞責四百板掌頰一百下並以鐵鳏鎖禁大堂候傳裘福到案再行核辦 
 
 
