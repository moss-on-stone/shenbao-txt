# 1902 - 274 - 4910586

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請卽臨購閱可也此啓 
[觀本報所紀梟黨横行慨而書此]  
　　自來治亂之故有本末之道焉求治而得其本則禍不弭而自弭定亂而得其本則不求治而自治若舍本而逐末則政刑雖繁兵力雖足安能聚一國愚頑兇暴之民而盡除之哉方今致亂者有二曰外侮曰内憂當甫經通商之時外侮之患固重於内憂乃屢經懲創以來藩籬盡撤重門洞開所謂外侮者已禦之而無可禦患之而無可患國勢之强弱外人均已洞悉苟能謹愼外交反可相安無事惟内憂則尚不無可慮各省盜賊繁多匪亂迭起長江一帶及内地匪盜尤時虞竊發幾於防不勝防蓋防之於未發之前較難制之於旣發之後其理易明也烏合之衆揭竿而起甚至據城負嵎雖亂勢已成而聚於一處可以加兵力可以阻奔竄兵力雖弱而不難徵調會剿最可患者亂勢未成到處伏莽爲閭閻之害東驅則西竄游民之依附者愈積愈多良民之被累者愈推愈廣散處爲盜兵多無用武之地兵少則毫無忌憚大有彼出則歸彼歸則出之患如今日各處之梟匪是已昨報紀蘇屬各處梟匪横行不特販售私鹽開塲聚賭並有擄人勒贖白晝劫財之事近更連檣擊檝結隊駛行遇見巡船公然與之爲難上月某日某營哨弁帶領槍船數艘巡查突遇梟船於距光福鎭四十餘里之某河中梟黨一擁上前將哨弁斷去兩臂刼其船中所有而去某日駐紥無錫之某營亦於巡哨時被梟匪殺死哨弁二人及營勇若干名又省中飛划營管帶徐都戎於某日率師船赴各處查哨巡至吳江靑浦二縣交界之某河突遇梟船十餘艘攔路行兇向都戎坐船開槍都戎蝟縮不敢動幸經各勇併力將船掉轉始得脫離虎口閱之不禁髮指何梟匪一横至此而巡查之兵竟如此之無用也梟匪之與巡查管帶尚敢如此則其害民更不言可喻矣說者每謂中國捕務廢弛兵士玩愒以致養癰成患現在欲爲靖梟之計首在整頓捕務訓練兵士夫整頓捕務訓練兵士固爲題中應有之義然全恃捕拿亦非長治久安之策蓋中國各處游民之多日甚一日其狡黠者無不依附於匪類以謀生計廪其意亦非廿於爲匪樂於爲亂大抵衣食俱窮出於不得已者奚止大半也故欲正其本而淸其源雖不能舍夫兵力亦須爲之籌贍養之計大抵人得衣食卽能安分其有不安分者是眞亡命之徒亦十不得一百不得一也贍養之計奈何曰養民之道不外農工二項就江蘇而論雖荒田甚少然未墾之地所在皆有招之耕種昔人所謂田中多一人耕耘草澤自少一人爲亂再於各處設立勸工塲推廣勸工所游民得有歸宿自不虞外匪之勾引卽或一時不能化莠爲良而亦祇有此數苟能整頓捕務自能日少一日若就目前而觀無論捕務廢弛不能拿獲卽日獲一人而附益之者日恐不止一人除惡其能務盡耶若旣以巡察爲具文而更不能爲之謀生計必致日聚日衆星星之火竟成燎原涓涓之水竟成河海恐至時兵力雖足亦難於收拾矣一得之見不知在上者見之亦有動於中否也 
[本館接奉電音]  
　　昨日午前京師飛電傳來上諭二道敬謹譯登○九月初四日内閣抄奉上諭朕欽奉慈禧端佑康頤昭豫莊誠壽恭欽獻崇熙皇太后懿旨前經降旨飭令各省選派學生出洋遊學以資造就聞近來遊學日本者尚不乏人泰西各國或以道遠費多資送甚少亟應廣開風氣著各省督撫選擇明通端正之學生籌給經費派往西洋各國研求專門學業務期成就眞才以備任使將此通諭知之欽此同日奉上諭朱祖謀現出學差禮部右侍郎著唐景崇著理其所署之吏部左侍郎著成章暫行署理欽此 
[宮門抄]  
　　八月二十五日吏部翰林院正紅旗值日無引見良伯由白龍潭回京請安興伯假滿請安吏部奏派騐看月官派出敬信溥善溥良溥興張仁黼劉永亨沈家本楊佩璋桂年王綽王振聲瑞璐高枬徐德沅高熙喆忠林召見軍機及敬信振貝子○二十六日户部廂白旗值日無引見出使大臣梁誠謝恩河南巡撫張人駿請訓洵貝勒濤貝勒各請假五日張翼假滿請安醇王請假二十日貴恒續假十日兵部奏派考驗官員軍政之王大臣派出綽哈布恭王敬信溥善睿王卓公博公阿克丹又奏派騐放水師砲位大臣派出善豫成安召見軍機及張人駿梁誠振貝子 
[金陵噩電]  
　　昨日午後三下鐘時本館派赴金陵采訪友人飛電相告云江督劉於本日辰刻薨逝按峴帥保障東南積勞成疾方冀請假調治弗藥可占初不料木壞山頽一旦騎箕遽去嗟我氓庶有不罷春罷切痛失此萬里長城者耶 
[厦門災電]  
　　昨日厦門西商來電云華歴九月初二日厦門突肇火災燬去貲財甚巨初時由華界居民失火一霎時卽延燒租界洋房時風甚勁厲以致火勢蔓延不可收拾約計中國房屋被燬二千楹之多租界洋房較少惟怡和洋行及德立士洋行均什之一炬海關亦被延及稍有損傷惟幸尚未全燬核計所損貲財洋人約三十萬金左右而華人則有五百萬之多緣中多絲行資本富厚也又聞是役也焚死華人六名並有一洋人因牆垣坍塌壓斃其中是誠非常浩刼矣 
[葡求勘界]  
　　香港循環日報譯登西字報云邇署葡萄牙駐京使臣白蘭哥氏屢至中國外務部力請勘定漢門界址其意蓋欲趁此商約未定推廣外權也慶邸力持不可白君仍再三要索并言加稅一事須各國皆允方可施行 
 
 

Page 2

 
 
大旨以爲勘界之議和不允從則加稅事宜彼可從中撓阻也慶邸答以須先派委員前往查明方能定議萬無貿然慨允之理是以此事現尚相持不下云 
[俄員游歴]  
　　香港循環日報譯登英京專電云俄國户部大臣滑德君將赴西伯利亞及滿洲各處察看火車鐵路情形順道游歴京師曁日本都城往返約須數月 
[美營盤澳]  
　　香港循環日報云美國海軍大臣不久將招人承造一浮水船澳能容一萬六千墩大戰艦者一俟竣工卽須帶往小呂宋估計工費约需美金一百二十五萬圓 
[京師大學堂章程]  
　　第一章　綱領　第一節　京師大學堂之設所以激發忠愛開通智慧振興實業謹遵此次諭旨端正趨向造就通才爲全學之綱領　第二節　中國聖經垂訓以倫常道德爲先外國學堂於知育體育之外尤重德育中外立教本有相同之理今無論京外大小學堂於修身倫理一門視他學科更宜注意爲培植人材之始基　第三節　歐美日本所以立國答不相同中國政教風俗亦自有所以立國之本所有學堂人等自教習總辦提調學生有明倡異說干犯　　國憲及與民教綱常顯相違背者查有實據輕則斥退重則究辦　第四節　京師大學堂主持教育宜合通國之精神脈絡而統籌之現奉　　諭旨一切條規卽以頒行各省將來全國學校事宜請由京師大學堂將應調查各項擬定格式簿分門羅列頒發各處學堂於每歲散學後將該學堂各項情形照格塡注通報京師大學堂俟彚齊後每年編訂成書恭呈　　御覽　第五節　京師大學堂本爲各省學堂畢業生升入專門正科之地無省學則大學堂之學生無所取材今議先立豫備一科本一時權宜之計故一年之内各省必將高等學堂曁府廳州縣中小學堂一律辦齊如有敷衍遲延大學堂屆期請　　旨嚴催辦理　第六節　同文館歸併之後經費無著變通辦法擬於豫備速成兩科中設英法俄德日本五國語言文字專科延聘外國教習講授　第七節　學堂開設之初欲求教習最重師範現於速成科特立專門之外仍擬酌派數千人赴歐美日本諸邦學習教育之法俟二三年後畢業回華爲各處學堂教習　第八節　現在諸事創舉尚待考求一切章程勢不能悉臻完善所有增添更改之處應准隨時陳奏辦理　第九節　此次所奏定之章程擬譯成西文東文各一分俾外國教習一律照辦不得歧誤　第十節　環球各國合上下之精神財力尤注重練兵兵之所以精則以通國皆兵又無一不出於學中國陸軍海軍應請廣立專門學生不在各學分科之内　第十一節　約束學生規則及辦事章程此次奏定各條皆約係舉大要其涉於繁雜者須俟開辦後體察情形詳立各門以資遵守　第二章　功課　第一節　欲定功課先詳門目今定大學堂全學名稱一曰大學院二曰大學專門分科三曰大學豫備科其附設名目曰仕學館曰師範館除大學院爲學問極則主研究不主講授不立課程外兹首列大學分科課程次列預備科課程其仕學師範二館課程亦以次附焉　前次學堂有醫學一門兼施學堂中之診治今請仍歸辦理照外國實業學堂之例附學一所名曰醫學實業館所有醫學館章程另編具奏　第二節　大學分科門目表　大學分科俟豫備科學生畢業之後再議課程今略仿日本例定爲大綱分列如下　政治科第一　文學科第二　格致科第三　農業科第四　工藝科第五　商務科第六　醫術科第七　政治科之目二一曰政治學二曰法律學　文學科之目七一曰經學二曰　學三曰理學四曰諸子學五曰掌故學六曰詞章學七曰外國語言文字學　格致科之目六一曰天文學二曰地質學三曰高等算學四曰化學五曰物理學六曰動植物學　農業科之目四一曰農藝學二曰農業化學三曰林學四曰獸醫學　工藝科之目八一曰土木工學二曰機器工學三曰造船學四曰造兵器學五曰電氣工學六曰建築學七曰應用化學八曰采礦冶金學　商務科之目六一曰簿計學二曰産業製造學三曰商業語言學四曰商法學五曰商業史學六曰商業地理學　醫術科之目二一曰醫學二曰藥學　以上科目粗具至詳細課程俟豫備科學生畢業之後酌量情形再行妥定　章程甚長容俟排日續登於報 
[川亂詳述]  
　　徐家匯匯報云四川拳亂已數月於兹近日寓滬西人得成都某教士手函其言當可依據爰卽譯之以供諸君快覩按川省無賴練習神拳爲時已久當道置之不理遂致星火燎原其宗旨適如庚子年北省義和拳以謀叛剽掠爲事以仇教滅洋爲詞自西北逐漸南行幾於無處不有其設壇學技必先喃喃誦咒久之則神昏志惑似爲魁祟所憑惟重擊之仍知痛癢相傳練成之後槍砲不能傷其身其言固不足恃而愚民信之甚堅方初起時不難應手而滅誰料大小官紳多目匪人爲義民其與西教爲難尤目爲義舉以故旁觀袖手任其滋生事端今已殘害生靈流血載道而儒林中猶有如夢未蘇者地方良民及康裕之家不特被累不可名狀且死於非命者亦復不少教民乃衆矢之的幾乎無地藏身計自始亂至西歴五月終被殺者不下二千人内有全家淪喪無一孑遺者殊可慘也至西歴六七月間忽漸安謐惟僻壤窮鄉間有教民被殺而大憲一意容隱遂致不數日徧地皆匪蔓延數縣無尺寸乾凈土鄉人扶老携幼避入深山及匪過而回細軟貲糧搶刦已盡教民之苦更不忍言某教士法人也亡有年矣拳匪發其塜凌侮多端旣而匪膽益張竟敢直薄成都官民咸爲震動匪中雜以婦女幼孩有號爲活觀音者每禹步作法口中念念有詞頃刻昏迷移時而醒在城諸西人疉聞警報岌岌可危傳聞官兵中亦有與匪通氣者法國武弁胡爾君泊舟江口某日聞成都西人遇難立率兵士一小隊以絨被裹小砲一尊携帶子藥數箱星夜飛馳至省途中有華官阻之胡君不聽西人遂得妥爲保護地方稍稍敉平 
[揭曉有期]  
　　杭州采訪友人云此次浙省鄉闈士子之納卷應試者計九千餘而塲中因犯規被貼者不下四百餘人因病未到者又多至七百數十人統計三塲告竢之卷不過七千有奇披沙揀金似稍易易傳聞兩主司擬於本月初十日揭曉千門走馬將看榜出不久卽有得意而歸者矣 
[贑藩批牘]  
　　南昌訪事友人云江西省委署州縣各缺向章按照名次先後不得稍有踰越近日候補知縣趙大令峻以拔委輪值到班滿望委署有日嗣見朱大令炳光忽膺斯選疑有取巧情弊具禀向藩憲陳鶴雲方伯剖陳方伯以朱大令壓班在前無可指摘援筆批其牘尾曰查定章勞績拔委以院批先後爲序朱炳光提前拔委名次係在該令之先本應朱令先行輪委前因朱令在安遠縣任内因案停委照章扣除是以將該令列入單内挨委嗣經贑道請將朱令停委處分註銷禀奉前院憲李批行洋務局議准移司註册自應銷去停委仍按原奉拔委院批先後照常挨委此係照章辦理並非朱令所能取巧且輪委人員列入名單未經列班爲名次在前之員續到壓班事所常有該令何得因輪委已見名單率請將朱令改歸下届拔倭殊與定章不符所呈未免冐昧特斥知照此繳 
 
 

Page 3

 
 
[麴生誤事]  
　　蕪湖采訪友人云上月某日此間耶穌教聖公會堂會長李君楷臣以靑皮翟某攫取學生吳某所帶洋銀解送洋務保甲局請治時適局員陸大令尚志醉鄉深入悞將翟開釋而縶李君送道轅事爲保衛營管帶饒翼卿遊戎所聞急爲之轉圜令蕪湖縣柳小汀大令以乘輿送歸事已了矣旣而總會長盧君義德以李君無端被辱義憤難平致函道轅請爲昭雪刻下陸大令已撤去洋務保甲差使不知能免於誅求否也 
[粤垣火警]  
　　廣州訪事人云八月十三日之夜四鼓時省城西門外新會街某絲店不戒于火霎時紅光上燭禍肇燎原幸經附近水龍馳集施救只殃及鄰右一家迨十七晚八點鐘時河南窰頭鄉何姓家又兆焚如立時救熄僅焚去房屋一間十九夜三鼓時省城靖海門外舊部前街敬恒堂丸藥店復稅祝融之駕延燒左右鄰房屋五椽當火熾時有一匪徒乘機攫物被彈壓弁勇拿獲帶回究懲 
[鳩邑官塲紀事]  
　　蕪湖采訪友人云此間官醫局向歸保甲局員王小午大令兼辦兹者大通督銷局總辦林觀察以邇來蕪湖口岸所銷食鹽視昔不過十之三四難保緝私人役不有弊端爰札飭大令巡緝石埭私鹽而以李大令代理醫局保甲諸事○安徽提督學政綿逹齋大宗師定於八月二十七日取齊太平府屬繁當蕪三邑生童舉行科試事畢卽須按試徽寍等處○安廬滁和道馮鏡人觀察刻因稽查皖北秋成命駕來蕪小駐嶺南會館大約勾留數日卽須赴皖北各處巡行○蕪湖十里長街所鋪砂石向皆采自縱陽刻由商務局總辦許九香觀察札飭保衛營哨弁程君前往催趲蓋以路工需用甚多也 
[彝陵歸雁]  
　　宜昌訪事人云宜昌府齊太守之夫人於去歲仙逝靈柩暫停南門外龍王廟中兹由輪船運赴天津以便回京安葬○連日天氣亢晴米船不到以致米價陡昻幸上月十六七日湖南米連到數艘米價得以漸貶 
[漢上人言]  
　　漢口訪事友人云京師同文館總教習丁君韙良因就鄂督張香帥之聘業已會同福開森君抵鄂矣○有一英國兵艦於八月某日偕德國兵艦抵漢翌晨統帶官先後渡江至鄂謁見香帥不識有何要公也○漢口郵政總局業派司事人分赴襄陽商州秦州等處創設分局從此傳遞消息當更便利矣 
[使星照滬]  
　　出使法國大臣孫慕韓星使於昨日十二點鐘時乘安平輪船蒞滬本邑印委各員均詣馬頭迎迓星使登岸後暫就英界後馬路復興客棧小駐使節以便擇吉登程 
[上海官塲紀事]  
　　代理英美租界公廨讞員魏蒓隖明府昨有要公趨詣蘇松太兵備道轅禀見袁海觀觀察面陳一切良久始退○江蘇候補知縣王明府希禹於昨日由省來滬趨詣道轅晉謁袁觀察觀察適有要公未經傳見○昨日貨捐局會辦盧崙三明府命駕詣道轅謁見袁觀察面禀要公移時始辭出 
[研訊案涉包探事]  
　　案涉包探一事已紀前日報端昨日捕頭令包探竇如海將案中人解至英美租界會審公廨禀稱陳富生於七年前失去銀鑲烟槍一枝今年八月二十八日有著名賭棍犯案兩次之巡丁阿才卽周阿才飯店玉生卽陳玉生在五層茶樓見王淸仁所執烟槍的係陳所失之物因將陳喚到向王詰問王稱此槍係兩年前在護城河畔同源舊貨店購得向索發票王以未蓋圖章之發票見示以致互相爭論適包探李四春至以事在法租界且未報捕告以不許多事嗣周陳許三人與在逃之沈少漁扭王至某茶館訛詐洋銀一百七十五元迨交尾找二十五元時小的奉捕頭之命拿送請究王供稱小的係湖北人來滬貿易現住同義豐棧烟槍於兩年前向同源舊貨店買來本年八月二十八日持至五層茶樓周陳見之稱係失贓時包探李四春亦在塲囑小的出洋銀二百元否則當照賊辦小的不得已令周陳沈三人同至棧内先付洋銀一百元嗣將衣服質付洋銀七十五元尚少二十五元約于是日晚閒來取小的實非行竊遭此訛詐報由捕頭派探送懲陳供稱七年前失去銀鑲烟槍一枝此槍共有一式者五枚故當周來報時卽携帶同式之槍至五層茶樓比較相符及向王盤詰稱出價買來至伊等索詐之事不知其情叩求明察包探李四春供稱周王等在五層茶樓因查贓爭論小的詢知事在法租界且未報明捕房令勿爭閙至如何向王索詐實未知情周阿才等不認索詐惟求恩宥代理讞員魏蒓塢大令商之迪繙譯官判將周阿才等四人各責三百板發押捕房一年期滿分别遞籍烟槍給還失主李探未便置身事外旋由西婦馬姚氏訴稱上年被著名賭棍王梅溪卽王振之等串騙銀四千兩王淸仁與梅溪同黨應請押追王清仁供小的與伊向不相識安有串騙之事求察大令飭押候查明於禮拜三覆訊核奪 
[西兵演陣]  
　　昨晨某國兵艦管帶派令水師二百餘名持槍至虹口迤北新靶子路左近曠地上演習各種陣式至亭午始畢乃事遂由管帶督隊而回 
[上海縣署瑣案]  
　　前日馬路工程局移解汪祖濂控李維章車資甫串吞股本一案至縣縣主汪瑶庭大令研訊之下汪供與李車合開英和源火油棧小的得四股計出資本洋銀四百元推李車二人在棧司帳詎料李車竟串通作弊私自閉歇查閱帳簿諸多不實求卽嚴追李供股東除小的三人外尚有林炳昌徐錦甫二人每人三四股不等惟汪所認之四股當時祗交洋銀二百五十元伊亦在棧執事甫及一月已虧空一百十六元今由各股東集議閉歇每股虧耗洋銀三十元汪祗存十六元業已找訖求鑒車所供與之略同大令以李等不將帳目呈案恐原被所供俱不實不盡遂飭將李車二人交人保出將帳簿呈候察閱復訊○甬人史阿寳被傅阿芳糾人踢斃旋卽浼人賄和是以屍妻鄭氏報縣請騐後復偕其子史興茂攔輿求免昨日大令升堂推鞫袁小寳供稱小的與傅阿芳同在普濟輪船充當水手合帶貨物得利剖分小的得十成之四欲向匀分故在中華樓理論舅父史阿寳勸解之下猝發痰喘倒地不省人事舁送回家旋卽身死求鑒傅不認糾毆李鍾記供稱小的開設雜貨店昨携白布十疋至普濟輪船擬托傅袁帶往温州聞傅袁在中華茶樓因卽至彼正在爭閙史忽病發倒地工程局巡捕隨將小的等拘局轉送案下大令核與屍妻所禀大相刺謬顯係串供飭均交保候查明實情然後究辦 
[八月分選單]  
　　知府四川保寗王桂鋆貴州甲同知浙江處州李金堂順天監廣東佛崗朱嶲瀛順天舉知州直隸延慶袁世承河南廕通判雲南大理包榮富順天文童知縣安徽休寗齡安鑲黄官學生四川蘆山慶瑞正藍文學生慶符葉光國江蘇貢什邡鍾壽康浙江監山西大寗沈善謙浙江盂縣潘松浙江俱貢河南中弁戚渠清浙江拔陝西靖邊桂巖正藍文生府經浙江湖州張樾江蘇監江西袁州吳德祿浙江監縣丞福建龍溪武光斌直隸貢吏目貴州永甯俞文潮順天供事道庫大使雲南迤西曾志榮四川監典史湖北武昌任煥章山西俊秀天門曹汝霖河南陝西白水賀國祥四川俱監 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南市捕房紀事]  
　　浙江鎭海縣人潘裕春之妻徐氏失去無蹤至前日始在南市生義馬頭湖北人劉興發所設贓贓上尋獲因令十七號巡街捕拘至捕房捕頭令押候轉解馬路工程局禀請總辦翁子文太守訊究○前晚南市大馬頭萬潤瑞米行夥朱秀峯陸書坡趙文海在肇源樓烟館吸烟洎出門不知何故與三十五號巡街捕爲難竟將號衣扯破捕急吹號呌隨有他捕到來帮同拘獲解至捕房捕頭詰悉情由暫行管押當晚卽由萬隆飯館主褚松濤保去昨日褚不能將三人交到捕頭因令押候轉解工程局禀請翁太守訊追 
[南市瑣聞]  
　　前日竹工張阿三之徒施阿二被比鄰蔣仁興盒子作學徒掌生誣指竊取統灰迨向理論被蔣兇毆因回店吞烟自盡張得悉急倩人舁送仁濟醫館求救不知能保無性命之虞否○前晚八點鐘後馬路芳順森水果行中人因煮晚餐遺火積薪頃刻濃烟密佈幾釀燎原之禍幸行中備有水槍從速噴救得卽熄滅然已受驚不淺矣迨九點鐘時洗帚弄口萬年堂藥鋪所懸洋油燈突然墮下賴店夥某甲急取棉被罨之得以應手而滅 
[英美租界公堂瑣案]  
　　包探倪順泉解張桂生至案禀稱此人係浦東著名流氓前將西人美司賴所雇工人軋入茶館訛詐洋銀不遂所求持刀禁嚇經西人報知小的拘案請究美司賴投案聲訴前情並請重辦張供詞閃爍廨差禀稱小的查得張桂生係改過局逃犯經上海縣汪大老爺飭差訪拿未獲令旣獲案呈票請騐代理讞員魏蒓隖大令商之英總領事署繙譯官迪比南君判將張責三百板枷示三月期滿送縣訊辦○包探倪順泉解湯連卿至案禀稱此人因虧欠洋鈒由小的拘押兹經强捷三言保薦人張四卿等已將此事理明是以解請核奪强捷二供訴前情求將湯連卿開釋大令飭暫管押候强補詞銷案始准開釋○包探沈阿炳解俞阿章至案禀稱此人强取陳芳雲之對時表一枚質得洋銀五元報由小的吊到原贓解請訊究陳芳雲供稱在嘉定縣充書吏與俞阿章向來相識兹因事來滬俞在路中强借不允攫去對時表一枚是以報捕拘解請究俞阿章所供與陳同充書吏邇已緣事斥退今因妻子分娩向陳商借陳自願將表質錢借給小的大令判責三百板遞解回籍表給陳具領○包探方長華解前當車夫之王三卽王海孝至案禀稱王自稱武職人員在四馬路一帶招摇撞騙查伊前曾犯案逐出租界兹竟潛來是以拘送請究王供稱在吳淞某營後哨當差昨因事乘火車來滬突被拘案方探又稱小的查得王前在武弁王金標處爲車夫迨王弁病故竊取功牌頂名行騙并强佔伊妻似此不法之徒應請從嚴核辦大令判責三百板遞解淸江原籍永遠不准復來 
[法租界捕房紀事]  
　　昨日爲法界捕房發落之期適捕頭偶沾淸恙遂遺人禀請讞員孫建臣大令暫停發落一期○謝副捕頭邇患足疾欲赴東瀛就醫因之請假半月一應公事暫倩麥副捕頭代庖○積竊朱阿弟陳阿元竊得某姓家衣服數件適爲包探緝獲送入捕房捕頭令押候堂期解請訊究 
[美租界捕房紀事]  
　　前日傍晚某西人乘顧某所拉東洋車至北四川路迨下車不給分文揚長而去顧向索取反被毆傷因卽奔訴捕房捕頭允派包探查緝○無賴周阿二向與南潯路蕩婦某氏有私近日氏又與充氓趙阿榮結不解之緣視周如眼中釘昨日互相口角扭訴捕房捕頭以事涉暗昧揮之使出不予根求 
[江西官報]  
　　蝻知縣鮑惟鐈解餉京回謝記大功三次樊恭兹黄烟銓嚴家熾先潘敦俱入課吏舘肄業商言志周之冕收發公文莫錫委帶業電輪船往九江劉春濬禀丁父憂指分典史沈鼎勳禀到候補府宋廷樑候補縣沈霖巖俱謝記大功一次署廬陵富田司虞恩祐病故遺缺以魏焜署理永新典史董文治病故遺缺以王瑞珍署理又委署德化小池司陳爲懷無力赴任以何延年署理定南下歴司存椿病故遺缺以婁燦署理候補縣戴濟淸由京引見回候補府吳增翰禀知丁憂回籍唐文鼎委辦藩轅文案指分試用縣程祖蔚州判程金鑑州同高鈞俱禀到記名總兵唐玉才接帶續備後軍左營事候補府張　錦委辦湖口釐卡指分知府丁毓敬由京引見回試用縣范壽桐禀到銅鼓營同知缺以俞錫祉請補又東鄉縣缺以另補知縣何敬釗請補又上高縣缺以候補知縣張紹良序補又南城縣丞俊剛署期屆滿以正任胡缺期永逹回任楊會康委查湖北機器局大學堂武備學堂各章程黄作元入課吏館肄業王贊中汪鳴鑣酌委一次 
[皖省官報]  
　　八月十七日同知銜指分安徽試用知縣張學鑄到江蘇人號金綬議叙試用知縣蔣楙瀚湖北人號浩泉安府經歴繼格知由山東勸辦賑捐案内保奬補缺後以知縣用通判孔廣洋辭赴南陵訊案十八日鳳陽補通判周朝霖　承行知詳請給奬指分安徽訌用縣丞勵存憲典史華晉均江蘇人侯補知府黄霽知奉委解洋餉知查于繼鎭瑞知奉委　　被查勘秋成並查蝗蝻知州鄭洽知舉府委鳳鳴學堂稽查差知縣李延慶辭赴無爲州訊案何景準辭赴江蘇探磺價縣丞吳志熙辭回籍就醫十九日署安徽府石辭赴潛山宿松查勘秋成委辦灣沚釐卡直隸州王大慶到代理桐城縣謝維階辭卽卽用知縣陳耕三辭赴和州圩工二十日署安廬道馮觀察辭行赴滁和勘孝秋成鳳陽府通判陳其瑗到二十一日安慶府同知志瑞知代行道台首府事委辦灣沚厘卡直隸州王女慶辭缷署巢縣趙元熙到分發安徽遇缺先補用知縣王家丕到四川人號金甫試用知縣黄拱宸到湖北人號季通指分安徽試用知縣賈志超到江蘇人號鏡泉州同吳金藻湖北分缺先補用巡檢張從韶到江　詐月萏　假赴揚州縣丞汪銘辦解水師月餉赴金陵二十二日缷辦毫州土藥分卡吏目邊體鋆到知縣沈訓忠謝奉行給超委二次升缺升用二十四二十五日本任蕪湖縣典史張振華休寗大厦　胡慶元均到赴金陵文閳差回直隸州判李籛辭請假赴皖北措資二十六日缷辦街口厘卡直隸州文英到准補鑿　縣于普源到由壽州訊案回典史程維新辭赴皖北措資 
[上海虹口元濟善堂經收八月分送堂一文愿並施醫藥捐淸單]  
　　鄧鶴年翁由天津募唐梓華愿洋五元倪質君弍元劉華賢壹元鄧震益堂黄聘三各五角袁明齋五愿七月至拾弍月六個洋壹元鄧鶴年二元七户共十二元無名氏捐銀二兩收洋二元八角無名氏四元無名氏延公館各三角張存保十角張鎮記孫憲記無名氏各一元家記雲記各五角五户共團元梁燦銅洋七元廣成合銅洋六元九角共收愿洋念四元四角銅洋十三元九角○衍慶主人求女病卽愈醫藥洋三十元黄柏村唐綺華各十元求病愈求病愈兩户各十元李細地一元容膝書齋黎氏各二元共收醫藥洋七十五元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十八年八月十九日京報全錄]  
　　宮門抄諭旨均錄前○湖廣總督張奏爲揀員調補要缺知縣摺○湖北學政胡奏爲宜昌施南荆州三府歲科兩試完竢並回省錄科形情摺○廣西巡撫丁奏爲柳州府屬陡被水災妥籌撫恤情形摺○又奏爲遴員署理知縣片○又奏爲知縣留省學習片○山西巡撫岑奏爲出力辦振各員懇恩奬勵片 
　　太子少保頭品頂戴湖廣總督臣張之洞頭品頂戴湖北巡撫奴才端方跪奏爲要缺知縣照例揀員調補恭摺仰祈聖鑒事竊照接准吏彚咨截缺單開調項要缺湖北黄岡縣知縣楊壽昌開缺另補於光緖二十六年九月二十三日奉上諭照章以第五日後行文按照限减半計算應扣至十月二十三日爲開缺日期歸十月分截缺係要缺應照例揀員請補查定例知縣應調缺出俱令於現任人員内　選調補又州縣等官必歴俸三年以上方准揀選調補又准部咨嗣後凡保題升調人員應令於保題疏内將該員任内有無積案及欠解錢糧承緝未獲盜案加承審案　並承緝盜案徵解錢糧已起降調革職叅限者概不准其升調各缺等語今黄岡縣知縣係衝繁要缺爲黄州府附郭首邑政務殷繁撫字催科在在皆關緊要非精明練逹才識兼優之員實難勝任臣等督同藩臬兩司在於通省現任知縣内逐加遴選查有宜恩縣知縣洪錫爵年五十九歲四川華陽縣舉人因攻剿鹽井等處出力保以知縣分發儘先補用八年五月十四日奉旨允准又因攻克冕寗等處夷匪出力九年七月二十三日奉旨著仍以知縣分發省分歸候補班前先補用並加同知銜欽此遵例報捐指發湖北旋請咨赴部十年五月初十日經欽派王大臣驗放十月初三日到省嗣在京局報捐尋常加二級光緖十六年九月丁母憂回籍十九年三月起復回省歴奉委署應城　山廣濟等縣知縣二十　年准補宜恩縣知縣員缺二十二年六月二十七日到任試署一年期滿業經題請實授在案臣等覆查該員洪錫爵老成穩練資序較深歴任並無積案及欠解錢糧承緝未獲盜案已起降調革職叅限以之調補黄岡縣知縣要缺與例相符合無仰懇天恩俯念黄岡縣知縣員缺緊要准以宜恩縣知縣洪錫爵調補實於地方有裨再該員係現任知縣請調知縣銜缺相當毋庸送部引見又該　初次調繁毋庸核計罰俸據湖北布政使瞿廷韶按察使李岷深暫詳前來除咨吏部外謹合詞恭摺具陳伏乞皇太后皇上聖鑒勅部核覆施行再所遺宜恩縣知縣員缺湖北省現有應補人員容俟接准部覆再行照例擬員請補合併陳明謹奏奉硃批吏部議奏欽此 
　　湖北學政翰林院編修臣胡鼎彝跪奏爲宜昌施南荆州三府歲科並試完竣回省舉辦錄科情形恭摺仰祈聖鑒事竊臣於本年二月到任曾因鄉試伊邇援案奏請將荆州安陸襄陽荆門三府一州歲試歸入科試同時舉辦會同督撫臣恭摺具陳在案臣旋於三月十八日出省先試宜昌次試施南又次試荆州宜施兩府尚係歲科並試荆州則經此次奏請一律歲科並試奉硃批著照所請禮部知道欽此欽遵辦理於七月十六日試畢回省接辦錄科事宜各府文風荆州爲上宜昌次之施南則山川蟠鬱人物瑰珒間有傑出之士亦不减於宜荆各屬中則宜昌又以東湖爲最歸州次之施南又以恩施爲最建始次之荆州又以江陵爲最監利次之駐防試卷中亦不乏通逹時務之才臣每試一府嚴密關防認眞考核正塲試以四書義五經義經古塲則分設多門兼及中西政藝令其各就專門報考務盡所長士子爭自濯磨生童與試經古者較往届多至數倍臣仍督飭教官廪保力除弊竇遇有槍冐立交提調懲辦於面試及發落之日勉其勤求實學務絶浮華力踐中行不爲詭異以仰副朝廷育才救時之至意其餘各屬歲科兩試一俟鄉試榜發卽行次第按臨至各府州縣之中小學堂臣於到任後曾會商督撫臣責成該地方官切實舉行此次所至宜施各府後經面飭迅速辦理各屬間有籌定的欵將書院改章擴充集辦者規制亦尚妥備所有宜昌施南荆州三府歲科兩試竣事回省錄科各情形謹恭摺具陳再臣經過各地方雨澤應時民情安謐令併聲明伏乞皇太后皇上聖鑒謹奏奉硃批知道了欽此 
　　廣西巡撫臣丁振鐸跪奏爲柳州府屬陡被水災現飭查勘妥籌撫卹恭摺具陳仰祈聖鑒事竊臣據右江道戴鴻恩柳州府知府趙淶彦禀稱本年六月初一日起大雨滂沱晝夜不止初五日河水驟長數丈自上游洶湧而來由西南門淹入城内道署及民居多成澤國城外房屋冲翊無數民人遷避不及者致被淹斃初八日以後水漸消退派人查探傳聞水自黔省之古州地方山中陡發上游柳城懷遠融縣均當其衝必致受災而下游附近之衆州武宣等州縣亦難免水患惟道途尚爲水阻未能確據情形馬平縣爲柳州府附郭首邑鄉間田廬被淹自必不少現由該署縣陳京華親往查勘此時府城内外被災貧民棲食無資自應急籌撫卹卽經該道府籌撥倉米飭令陳京華及保甲　員會内城内善堂紳商等先行設廠施粥賑濟俟查明災户再請籌欵撫卹等情臣當卽批飭妥爲賑濟毋令失所一面飭行藩司遴委補用知府莊藴寛帶銀三萬兩驄往會同各地方官親詣災區辦理急賑並查勘實在損傷田畝房屋淹斃人口各若干迅速呈報以憑核辦臣奉職無狀上十天和致地方遭此小惠實深愷悚惟有督同藩司力籌撫卹以免澤國遺黎流離失所稍贖愆尤惟此次災區遼闊待賑方殷就地籌欵仍恐不敷甚鉅相應仰懇天恩俯准撥欵接濟以紓民困而廣皇仁所有柳州府屬驟遭水災情形理合會同兩廣督臣陶模恭摺具陳伏乞皇太后皇上聖鑒訓示謹奏奉硃批仍遵前旨妥籌撫卹賑欵不敷著户部迅速撥濟欽此 
　　丁振鐸片再署羅城縣事來賓縣知縣李景驤奉文革職准補桂平縣知縣鄭鍾靈樸實勤明留心吏治堪以調署據藩臬兩司會詳前來除檄飭遵除外理合循例附片陳明伏乞聖鑒訓示謹奏奉硃批吏部知道欽此 
　　丁振鐸片再新選平南縣知縣陳胄悌業已到省應依憑限赴任惟平南民情强悍詞訟甚繁一切整飭撫綏均關緊要該員甫經到粤情形未熟應請暫行留省學習俟數月後察看才堪有爲再飭赴任以重職守據藩司張曾敭具詳前來謹附片陳明伏乞聖鑒訓示謹奏奉硃批吏部知道欽此 
　　岑春煊片再上年秦晉兩省奏准開辦實官廬銜等項捐輸當卽各在省設立總局遴派司道大員專司其事省局爲各局總匯頭緖紛繁綜核不易該司道等於振務倥偬之際兼籌捐務綱舉目張有條不紊而一切督率精嚴不徇情而有能籌集鉅欵有裨兩省要需從事獨賢有足多者　在各省司道因營勸有方已經臣等另行奏奬該司道等事同一律而賢勞遠過之自應籲懇恩施用昭激勵雖據堅稱受國厚恩不敢仰邀懋賞惟臣等體朝廷旌淑之心念各員勤能之實有不容安於緘默者前署陝西布政使按察使樊增祥擬請賞加二品銜署山西布政使按察使吳廷斌署山西按察使冀寗道胡湘林　請交部從　議叙以示鼓勵出自鴻慈謹合詞附片陳明伏乞聖鑒謹奏奉硃批均著交部從優議叙欽此 
 
