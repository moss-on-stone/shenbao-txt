# 1934 - 135 - 4908652

 

Page 1

 
 
[出售中東戰紀本末○又續編○文學興國策○續編有李中堂籌商和戰密電七萬字] [  圖書集成局代啓]  
廣學會著中東戰紀本末八卷本忠愛之忱獻治安之策除售罄重印價仍一圓五角外林蔡二君重輯續編四卷取價七角内如東征電報京外諸公密摺俄日各國條約西報叢說等類皆萬金不換之秘本百思不到之眞詮同在申報館申昌書畫室格致書室美華書館四馬路大吉樓古香閣廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准鄉會試策問歲科試經古皆兼時務題目此二編與泰西新史攬要時事新論文學興國策同爲者据所必需凡連戰紀初續編文學策同購者每套二圓專購文學興國策二角時事新論六角 
[王氏潛齋書五種○脉學四種] [  圖書集成局代啓]  
海寗王孟英先生所著潛齋醫書五種首醫案霍亂論等縱談古今之同異百家之得失滔滔滖滖折衷悉當一案一方發明病源莫不崇論　議　晰條分久爲醫家寳笈前印五百部早經售罄今倩本局二　重印每部八本定價洋一元半○校印脉學四種每部四本洋六角寄上海三洋經橋緯文閣發售 
[書英國印花稅章程後接前稿]  
考英國印花事務統歸户部主政而總理　事者則户部特派之内稅司也稅司辦事之處户部另設公所稅司以下辦事之人如督銷正委督銷副委及收支總管各員並鑄造模子之人刻發印花票紙之人領憑發賣印花之人均歸稅司管轄有作奸犯科者稅司得以照例科罰責有專歸蓋所以一事權也正委副委有由户部特派者有由稅司札派者有同保舉者惟副委之員間有由正委札派者其由保舉而充是職者保人例出保結費若干但不拘定成數愼簡乃僚蓋所以重用人也稅司薪水例有定額正副委若兼内地稅者亦有一定薪水其無兼缺者則以每年督銷若干折扣薪水若干然亦有一定折扣不能浮冒餼廪稱事蓋所以防濫支也報銷限期稅司每年開報一次呈繳户部正副委每三個月開報一次呈繳總管收支處並將督銷情形及所餘未賣之印花一律明白呈報惟收售欵目定以收過百磅卽當交數歲有常期蓋所以防坐用也印花票據正委向稅司領取副委向正委領取販賣者向副委領取第販賣之人或稅司派之或正委派之或保人保之保之者務選信實可靠能出保結費一百磅者方准黏貼招牌設局銷售而招牌之上須註明一定發賣所在並註明遵奉國家准其發賣字樣有不照此例而招搖撞騙者嚴拿究治蓋所以防假冐也如商家貿易互訂含同一經輸納印花稅卽已奉諭存案厥後倘有事故到官當按律判斷其他字約租契地契各項均照此辦理其餘章程縷晰條分猶難更僕以數中國能仿而行之亦籌餉之一端也陳侍御壁曾有奏請仿行印稅之疏已刊入中東戰紀本末續編中略云議和之後户部極力籌餉歲有的欵者祗扣廉俸一百二十餘萬爲一大宗裁兵折漕未能遽舉鹽斤烟酒加抽無幾捐輸旣成弩末息借又作罷議計歲增出欵二千萬兩是所籌者未及十分之一二也而善後諸大端陸續待辦皆不容緩於此而欲求歲籌鉅欵確有把握不病民不擾民之策則惟有仿行印稅一法并云應取各國稅則參較詳定章程務從簡便頒示天下今英俄德法諸國此項歲征皆約一萬萬至二萬萬倭地最小亦征二千　萬若以中國之大仿而行之開辦之始不妨疏闊民覺其便必將競趨約計每歲所集當不下一萬萬則不特洋債易於淸還從此罷抽厘停捐納舉數十年欲除而未能之弊一旦廓淸全局轉機必在於此矣侍御此奏不可謂非獨具卓識或者謂特恐泰西行之有利而無弊中國行之將利弊叅半矣如歸稅務司辦理則中國利權屬之外人亦非善計若仍歸中國官員辦理或不能實事求是涓滴歸公則吏胥或思中飽矣委員或思侵吞矣一有侵吞中飽之弊民間亦必至私相授受賄賂請託而走私偷漏矣則行之猶不行也不知此法旣以印花爲憑猶之郵政之士擔耳祗須製造之時關防嚴密所造之數務必核實且必格外精緻俾無從作僞至於每歲用去印花若干收取銀兩若干旣無僞物不難核算侵吞中飽之弊自可無慮若慮民間走私偷漏則終有水落石出之時祗須嚴定科罰民間亦誰肯貪小而失大英國印花稅至多不過四十先令僅合洋元二十左右耳且必須極大之產業極大之契據始有此費最少者一本士足矣不過合中國之錢三四十文耳民間走私偷漏之弊亦可斷其必無也惟積重難返更張非易想朝廷自有權衡非草茅下士所敢擬議也 
[俄允設官]  
　　天津訪事友函云海參威地方華人之在彼貿易傭工者實繁有徒總署議設領事管轄之商之俄國駐京公使公使以此處設有砲臺係爲戰守之要地無論何國均不得設立領事但目下華人寓居此土者甚多且中俄交誼日益親厚亦可援照德日章程由中國簡派商務委員專司貿易事宜約束華人而於俄國亦無所碍總署已經許可近由北洋揀派直隷候補縣李明府家鰲充海參威商務委員聞李君講求洋務且通俄國語言文字現將入都諒召見後卽當前往榮任矣 
[希兵奮勇]  
　　本月十七日倫敦來電云土耳其與希臘人又戰於乙比羅司埠希人甚爲勇猛互鬥至兩日一夜之久略不稍歇土兵所紥營壘連失多處後以人馬疲乏軍糧亦不給始漸漸退回目下德國復與土廷商議略謂議和時定須聲明希廷所償之欵應如何支用當請命於歐洲各國然後施行 
[德船觸礁]  
　　日本訪事友人來函云德國輪船名篤利斯於東歴五月四號在海參威開赴長崎於六號夜半經過對馬附近馬豐崎冲地方時適逢大霧誤觸暗礁以致船底損壞水卽漸入不能駛動是處幸與佐世保相近佐世保鎭守府聞信卽派水雷艇赴查船上共有華人三十三名西人四名以旅順丸船載回長崎交德領事署妥爲安置現聞船主仍在該處設法欲思救出船身云 
[日火交涉]  
　　西字報云邇者日本工人往往結隊成羣至火奴魯魯島謀食島中女主恐攘奪土人生計因之下令禁除日廷向之詰問緣由并調一兵船爲恫喝之計某日美國舊金山人電致日本神户埠某西字報館略謂火奴魯魯地方官欲請歐洲某國公斷此事不知日人能俯首聽從否也 
[火災彚紀]  
　　日本訪事友人來函云長崎縣屬下縣郡千尋上　村者居民二十餘家均以捕魚爲生東歴五月三號上午十一點鐘時村内鐵匠店失愼一時火光燭天兼之西風大作轉瞬間延燒各處全村均歸烏有○又東歴五月八號東京來電云法京巴里所設婦人慈善會於五月四號該會塲内失愼燒斃八十餘人受傷數百人内有公爵夫人侯爵夫人等均遭斯刦云 
[遼東火警]  
　　營口采訪友人云本月初六日之晚十點鐘時雙廟地方某姓家失愼是時北風甚大人力難施 
 
 

Page 2

 
 
幸止焚去秫稭一堆並未延燒鄰舍 
[法開東海]  
　　廣州博聞報接得山東時報云十年前法人欲將怕那瑪之土腰挖一大溝渒大西洋與太平洋通連爲客商往來便捷之路作工者不能忍熱因而死者甚多今擬自日本雇一萬人往怕那瑪辦理此事按間隔大西洋太平洋之地各書皆曰巴拿馬近刻地圖曰巴那馬兹云怕那瑪恐譯之殊也所可異者西半球間隔紅海地中海之蘇彝地峽於西歴一千八百六十九年爲法人勒色布鑿開而今之東半球開鑿巴拿瑪者又爲法人且蘇彝峽在西歴紀元前六百年時埃及王尼哥役衆興工死者十二萬人而事尙未成與此開工十年熱死者多人甚相類嘗謂西人作事頗似列子所載移山之愚公人多不信今得此說足以證矣蓋巴拿馬雖闊僅六十里然地梗山脊較蘇彝峽尤難然苟能學愚公之精進不已又何事不可爲耶 
[還我使君]  
　　松江訪事友函云正任松江府恩詩農太守去年俸滿入都引見現已南下赴省禀到當奉蘇藩憲牌示飭回本任刻聞府署中人傳述恩太尊筮期於本月二十六日接篆視事想五馬重來賢太守必能著駕輕就熟之能也 
[都戎遇險]  
　　松江訪事人函云金澤鎭係靑浦縣所轄港汊紛歧梟匪出沒飛划營統帶胡都戎昌寳夙知是地爲若輩逋逃淵藪時率所部往來巡緝閭閻賴之以安各匪以毁其舊巢恨之刺骨時思乘隙一洩其仇本月中旬都戎艤舟其地突有一形狀雄偉之莽男子躍登鷁首大聲詰問其侍者曰胡大人在艙否侍者答曰在男子隨出手槍向艙中猛發砉然一聲彈從後艙板穿穴而出都戎聞聲驚起船上諸兵士亦知人異急卽奮力拘拿男子以孤掌難鳴無從逃逸卽被拿獲縛解省垣想一經訊明定當按律懲治也 
[廉訪歸櫬]  
　　江西采訪友人云前署臬司裕竹邨廉訪於上月某日因病出缺本月初三日德靜山中丞親臨致祭在省文武員弁衣冠伺候鵠列門前初六日公子名存敷者扶廉訪靈柩登舟回旗安葬中丞以公子年幼深恐途中照料難周特委連司馬級爲之護送 
[鄂中茶市]  
　　漢口采訪友人云白墩祁門寗州通山聶家市諸埠紅茶業已開盤計寗州茶每擔三十八九兩至四十八九兩祁門茶四一兩至五十三兩通山茶二十八九兩之譜至安化諸處新茶約計本月下旬可一律抵漢矣 
[毁錢破案]  
　　天津訪事友函云津郡私錢之盛由於私鑄者多亦由錢鋪與彼相爲表裹私鑄者非恃錢鋪與以大錢銷毁則無處取銅且私錢亦無處可以銷售而錢鋪奸函云津郡私錢之盛由於私鑄者多亦由錢鋪與彼相爲表裹私鑄宜懲而錢鋪奸商更爲隱惡難見欲禁私鑄必先自錢鋪禁使小錢始蓋節流不如塞源也河東小關某換錢局時常積蓄厚重大錢賣於私鑄之徒計津錢每吊可得餘利七八十文日前被差役查知前往抄獲私錢若干遂將執事人拿交保甲局按律懲辦惟此事不獨某換錢局爲然也凡類乎某換錢局者不知凡幾但未破案耳倘官憲能嚴定錢鋪行使私錢之功令則私毁斷而私鑄無從起矣維持圜法賢長官其亦有意否乎 
[粤事餘譚]  
　　廣東訪事友人來函云城西大巷今年新開利興機器公司製造外國烟花生意甚盛月前失愼一次幸卽救息街鄰以恐釀飛災議令遷往他處爲日已久尙無動靜不料上月某日忽聞如迅雷一聲焚如又兆近處鳴鑼報警幸卽救熄於是街鄰勒令搬遷不容稍待惟未知該公司能允從否○日前老城内長塘街金花花娼寮被匪多人搶去娼妓三口龜鴇糾人追逐奪回一妓并槍斃搶匪陳阿棠一名混名靚仔棠本係逸犯出賞拘拿旋有李姓者唆其母停屍訛詐報經裴邑尊相騐亦不肯遵諭殮埋李復出頭攔阻邑尊廉得其情帶案責押候辦浼紳保釋不准嗣李以自投羅網鬰鬰成病邑尊始准保釋出外調理不料甫入家門卽已名登鬼籙近年匪徒被人傷斃每有屍親停放棺木爲勒索地步者上年積金巷整容店小主與帶河巷娼寮尋釁斃命索洋千元乃肯了事自後動輒效尤經裴邑尊此次整頓後諒匪徒當知所畏矣○客有自臺灣來者據云刻下日人在淡水打狗安平等處駐紥離此卽不能安居緣日人往剿内山均被義民殺戮卽有生還者均挖去其眼故日軍士一聞調入内山征剿之信無不魄散魂飛日前建造之砲臺今皆拆去並大砲亦皆搬回不知何故也○新設兩粤輪船公司停泊招商局馬頭開往梧州業已三次客位上艙一元大艙五角卽日便可抵埠古者奇肱之飛車恐無其速也○上月某日傍晚時陳塘某烟館中忽來餐霞仙一榻横陳尙未氣吞雲夢卽已作陳摶之長睡不醒店主人以爲臥榻之側豈容鼾睡未免有礙生意呼之不起撫之已冰大驚失色有教以不惜小費移置側所者從之有知者謂此人年約三十有母在堂因嗜嫖賭致成不肖是日至塘魚欄娼寮欲尋舊好不料妓已遷至他處無從問津不得已乃入烟館歇息不知患何急病斃命竟如是之速也翌日經地甲訪明報知其母母聞信之下以子非亢宗家聲有玷一旦萎化無足悲傷卽著人備棺收殮烟館中得以毫無所累莫不相慶以爲幸事云 
[荆沙人語]  
　　沙市訪事友人云近日便河東一帶舳艫相接幾塞河道水邊閒眺無復望見碧波蓋到有黃州艑子船數十號滿載棉花銅錢二種故四月朔日後錢價又稍鬆動矣○前報夔府苦旱地方官出爲祈禱不日卽大沛甘霖唯是水雲密布浹旬不休小民罔弗怨咨又望一輪紅日從東方升起矣近日始聞開霽巫峽之力田服賈者咸欣然色喜以爲豌麥登塲可卜大有據熟悉此地災况者言今春縱或豐收仍恐不敷接濟兼之川省所發米榖被雲開萬三縣攔阻以救其嗷嗷待哺之民鄂省接濟之官米至三月二十四日亦未見源源而來夔府平糶局曁城内四鄉八塲日需米七八十石以故米價一石前需錢十四串數百者近又增至十五串數百矣○夔府所屬六邑大寗最爲飢饉而山路崎嶇轉輸艱艱商人購米鮮有販運至此者前月大寗紳耆赴夔請賑府尊已允白米二百包雇駝載往以應急需嗣後陸續接濟想暫可以療飢矣○三月下浣宜昌府屬長陽縣小河出蛟傳聞冲壞米船貨船不少姜孝子祠前泊一空艘已竪桅尙未裝載客貨被蛟水擊沈一家大小俱在船中其婦與波臣爲伍餘經人援起得慶更生此船恐官米上運封雇其舟暫避於此不虞竟遭是刦也○沙市平糶局自舊歲開設每升定價二十八文迄今未减邇來米價漸低上熟者二千八九百文亦可買就故縣尊張雲生大令標一硃示平糶局米著於四月初一日起每升减價六文○去歲江陵大水災民來沙覓食者以數千計張邑尊爲之開粥廠搭蓆篷嗣於三月二十九日有願歸農者五百五十四名投縣呈報縣主卽命還鄉將居住蓆篷撤下人給一牌委員赴章華寺按名資遣每人發錢三百文 
[白下官塲紀事]  
　　金陵采訪友人云下關隄工前由大憲委魏大令鴻勛總其事刻下漸次告蕆祗以本月十四五日適逢霪雨山洪下注水勢奔騰以致中道停工未免功虧一簣某日大令已赴督轅禀知矣○前月某日火藥局總辦蔡觀察世保赴上海採辦藥料刻已回省禀知○正任鎭江府彥詠之太守秀經上憲調省差委所遺鎭江府員缺令鎭江糧捕通判饒通守應褘兼理○署理邳州學正吳廣文士林署期已滿所遺員缺委候選教諭高廣文殿卿署理○請補海門廳照磨李君興旟前弳吏部覆准遂於本月某日辭赴新任 
[花叢命案]  
　　金陵采訪友人云輕薄子某甲空妙手日徵逐於花天酒地之中不遂其心卽以惡聲厲色相向衆龜奴忿令姊妹花不得向之招展俾其飽嘗閉門羹而去不復思在鴛鴦枕上共聽晨雞某日甲又携膩友挈淫朋拂柳穿花深入迷香之洞某校書面如冰冷絶不露媚甲以其薄已也怒從心起將曲房籢具摔毁一空龜奴睹此情形反顔以詰謂若不出貲賠補誓當訴知南面者一决是非也甲怒氣塡膺與手突批其頰用力過猛龜奴立踣於地意猶未滿又以足踼其腹登時氣絶身亡甲見巨禍已成遂飛步狂奔冀逃法網無奈門已緊閉欲脫無由旋被捆送江寗縣署報請騐屍至今尙未知如何結局也 
 
 

Page 3

 
 
[會查游勇]  
　　中日交戰之後朝廷以海疆安謐將各勇遣撤歸農每有無家可歸者散住吳淞砲臺左近地方官恐嘯聚爲患下令驅逐而若輩類皆安土重遷目下上憲札飭自强軍總統沈觀察淞防營總統班軍門及寳山縣沈大令會同自强軍營主德員來春石泰君分投查緝并調自强軍步兵一隊四圍彈壓旋查明逗留是處之游勇約有二百餘人日内將設法載回故里矣 
[兩船相撞]  
　　西字報云法國孤邁脫兵輪船泊在浦東近岸前日之晨開行他往時先捩舵轉折船首橫杆悞觸老沙遜洋行之開源土躉船致成一大洞開源船中人大爲驚駭孤邁脫亦稍有損傷遂折回舊泊處雇匠興修想開源船主必須向之饒舌也 
[上海官塲紀事]  
　　正任江蘇松江府恩詩農太守陛辭南下至蘇州省垣禀到前日道出滬江舟泊大東門外大碼頭江海關道劉康侯觀察聞之卽前往拜會上海縣黃愛棠大令松海防同知劉乙笙司馬及大小印委各員亦趨詣舟次遞呈手版○昨日十六鋪南北中三局委員柬邀南市各董事會議所議何事局外人尙未聞知○十六鋪巡防中局委員李蘭史二尹一差由西門外巡防局員蔡蓉卿二尹接辦聞李二尹筮吉本月二十日往圓通寺視事日内已部署一切矣○楊樹浦巡防局委員經關道憲劉康侯觀察札委曹二尹維善接辦已登前報昨日辰刻八點鐘時曹二尹蒞局視事鐘鳴十下二尹乘輿至華順紡紗局大純紡紗局大德榨油廠及是處巡捕房拜客比及回時日已亭午矣 
[淸道示諭]  
　　欽加鹽運使銜在任候選道江蘇松江府上海縣正堂黃欽加同知銜辦理城廂内外保甲總巡兼淸道事宜卽補縣正堂鍾爲曉諭勸募事照得淸潔街道向係民捐官辦查此項捐欵從前每月捐收錢一千餘串自减成折收後遞收遞少所以淸道一事辦理維艱皆由經費支絀以致街頭巷尾垃圾堆積出城未便且潔除汚穢卽可隱消癘疫保衛民生莫善於是自宜嚴加整頓本總巡接辦以來補足夫役加增工食添設總查分查加製號衣旗幟人夫挑除愈多船隻雇運益繁加以地方廣遠淸除不易現已分派外不敷打掃應增夫役尙有數處經費稍裕卽須增益查三月分本總巡力爲撙節計共用經費足錢六百四十八千六百五文共收各户捐錢五百七十八千九百四十文以收抵支不敷甚鉅當將收支細數開摺禀報嗣奉道憲批示淸道係地方公事捐欵不敷應與上海縣籌商如能勸由地方各鋪户酌量加捐固妙等因奉此本縣本總巡現查用欵倍增於前捐收尙仍其舊當此庫儲支絀又乏閑欵可以禀撥若不設法增益以致墊用無著勢必减用人夫打掃不凈仍蹈前轍深恐上負憲意下拂民情籌思再三惟有祗遵憲批籌勸商民從四月分起照原捐數目加捐經費二成俾補用欵之不足以地方所籌之捐仍爲地方公舉之用爾商民等急公好義各具深心務宜慨解囊槖稍爲增助俾益淸道保衛地方合行出示曉諭爲此示仰城廂内外商民人等一體知悉所有淸道經費自四月分起遵照原捐數目加捐經費二成繳局濟用俾襄善舉各宜遵照辦理毋違切切特示 
[限繳膏捐]  
　　昨報紀頂替難查一節當由廣潮帮烟膏捐董張錫爵廖潤龍等至上海縣向黃愛棠大令申說以廖德輝前至縣署領有諭單兹爲總巡局拘押求請作主大令允准核奪當謂張廖曰爾等承辦烟捐今已積欠三月之久未經繳到爲數甚巨本縣本應將爾等傳案追繳今爾等旣爲廖德輝來縣一舉兩便所有積欠捐項應卽如數繳案廖德輝一事本縣當爲辦理張等一味求限大令姑念苦求著將積欠捐欵限於四月底作三期繳楚著具切結如違限期定當將爾等嚴追張等唯唯而退　 
[事同兒戲]  
　　本邑新閘大王廟崇祀金龍四大王今歲有好事者忽思迎神賽會初定於本月十六日適爲雨師所阻攺期十八日附近居人莫不預約親朋以冀一恢眼界昨日届期會中人采烈興高於淸晨時已麕集新閘一帶不料候堅亭午會首尙無成竹在胸意欲再行展期議論紛紛莫衷一是會中人怏怏而歸往觀者無不乘興而來敗興而回嗣有馬執事頭目甲乙二人　有馬二十餘騎須公出馬費在石路某茶肆爭閙一番惟此事早經黃大令示禁會中人自應恪遵憲諭不再舉行爲是 
[火警贅譚]  
　　英界連日火災前晚三洋涇橋北堍又遭回祿已紀昨日報章兹悉火起於隆順興外國舊貨店後樓幸救火會各西人聞警馳至竭力灌澆得卽熄滅祗焚去樓面兩間左右鄰居均未殃及惟隆順店中堆積貨物甚多均受損傷虧折頗鉅且前次曾保火險適値期滿尙未續保無處索償尤爲折本其屋後係東棋盤街么二妓院當火熾時鶯鶯燕燕到處狂飛失珥墮釵不一而足至起火之由聞因潑翻火油燈所致云 
[糾黨打降]  
　　鄉人楊煥忠刻在楊樹浦華順織布局充當小工昨日偶以細故與同廠做工之鄉人楊桂銓口角兩不相下拳足交揮煥忠略受虧辱卽糾合流氓孫永林沈三三張茂卿等十餘人於前晚預伏於布局左近及桂銓工畢而出孫等一聲暗號羣起攻之及至遍體鱗傷始各散去翌晨桂銓據情訴諸十二圖地保徐良圃十一圖地保王幸章東十二圖地保楊品如王曉山等數人以孫等均係著名流氓擬禀請巡防局員曹二尹查拿從重究辦 
[上海縣署瑣案]  
　　俞明尙呈控袁朗山侵吞洋元前晚黃愛棠大令倩帮審委員蔣壽林刺史升堂提訊俞訴稱徽州人在本邑東街地方開設俞天順漆店光緖十四年袁朗山爲汪壽山作中向職員借洋五百餘元立有憑據按月一分利息至前年本利不付後來歸還尙少九十元被袁侵吞是以控請訊斷袁供向在海關充當書辦並未爲汪壽山向俞明尙經手借洋聞由張太太經付俞來案妄控求爲明察刺史以袁飾詞圖卸判給洋三十元與俞明尙具領了案○前者朱炳銓與朱咸春控贖田畝一案經蔣刺史訊斷前晚提案覆訊朱咸春供稱前蒙斷令繳洋實因無力祗湊繳洋五十七元尙少七八元求恩酌讓朱茂松供因咸春無處措繳尙求開恩朱炳銓供奉斷之洋朱咸春有意延宕求爲追給刺史謂朱咸春巴經繳到五十七元尙少七八元斷令情讓卽著朱炳銓具領朱炳銓所繳之契據八張給朱咸春具領了案○陸順順控沈瑞卿借洋圖吞經蔣刺史屢次訊供曾紀本報前晚又提案訊問沈瑞卿供欠陸洋一百五十元實在無力曾有友人向陸商說先還五十元其餘出立期票奈陸不肯應允求爲恩斷陸許氏供沈瑞卿有意違斷求加嚴比刺史著將沈戒責一百下限十日先繳洋五十元如違重比不貸○前晉成莊禀控王松泉虧欠銀兩經蔣刺史迭次訊問將王收押前晚又提覆訊王松泉供在押所不能設法措交求准交保出外當卽繳案刺史謂俟傳到原告如肯容情再行核奪 
[上海巡局瑣紀]  
　　李雲掦州人向在楊樹浦地方販賣食物雖小本營生而頗堪温前日之晚至樹浦橋東首慶餘雜貨店購買醬油醋各一文掌櫃某甲以二文錢欲賣二物從無此例因之不睬李卽以惡語相加甲怒將其所携小盞抛擲櫃外李亦不肯相讓大肆咆哮擊破玻璃窓復折斷其秤店主某乙以李兇橫已極奔赴巡防局控訴鄭厚餘二尹立飭地保王曉山出爲查辦令李服禮了事遂卽據情禀覆○鄉人邢炳炳家住楊樹浦二十三保三五圖石家浜地方前日午後至某處購買木料若干雇王阿生潘阿吉二小車載回交卸後王等以鴉片癮發遂至是處趙德坤所設小烟間内過癮將車停放户外旋被好事者抛諸麥田比王等吸畢出外則車已不翼而飛四處找尋杳無蹝影邢遂投訴巡防局曁捕房旋經包探將原車尋獲送至巡局鄭二尹傳兩造到案具付了案 
[美界捕房紀事]  
　　昨午十二點鐘有甲乙二江北人偕至梅家巷東首某酒肆沽飲醉飽藉端吵閙酒保以甲乙屢來纒擾出喚二百九十號華捕到來一併拿送楊樹浦捕房禁押○前日下午蘇州河垃圾橋附近浮有男屍一具屍身因沈淵日久已經爛去手足某號巡街華捕見之回告捕房捕頭飭傳頭圖地保撈取收殮舁至義塚掩埋○昨晨虹口平德路有病斃丐兒一名經四百九十八號華捕告知捕頭飭傳二 
 
 

Page 4

 
 
圖　保笑坤寳報請某善堂給棺收殮○前日下午有西人某甲乘四輪馬車由外大橋迤北馳至西華德路碰倒東洋車一輛爲九十二號印捕所見一併送至捕房捕頭判令西人以洋銀若干給與東洋車夫爲修理費了事○前晚張錦如溷入蘇州河某鄉人船内竊得零星物件躍登岸上經包探竇如海緝獲拘入捕房押候解送英界公堂訊辦 
[鉅欵疉來]  
　　饑饉荐臻死亡枕藉楚北之沈災未澹川東之待澤彌殷當厄之施厥功尤偉敝所昨奉費隱名大善士慨助賑捐洋四百元元源莊交來翁載祉堂洋二百元雲怡弟子保功氏祈病速痊合家平安洋二百元李立生翁交來珠家角隱名氏恒心人戴爲新造房屋求合家平安各洋一百元鎭江帮衆商年例敬神餘欵撥助洋十二元七角瑞源莊經募由延康莊交來玉山六鹽棧洋三十元學思堂洋廿元又募劉復興洋三十元諸君子軫念時艱不分畛域量宏胞與術妙轉移留將功德之雲定獲康疆之慶除掣奉收照外謹登報牘叩謝　施上海六馬路仁濟善堂籌賑公所制施則敬等謹誌 
[壽儀移賑第七次淸單]  
　　嚴筱舫觀察壽儀移賑續請登報計張仲謀洪晉卿二翁合洋八十元京都源豐潤號内田雅卿邱子瑜卲縉雲張仕賢范宗錦徐雲浦倪如森吳英亭李培合洋四十元張心田徐禹村葉瑜卿詹玉書鄭子餘鍾信寳張梅生王長林鄭寳初朱少耘龔粹齋姚挺生裘簡靑金榮光杜小峯陳晉甫張雨莊邵芸齋董德臣汪建卿嚴錦生朱藕生馬恕臣周荇泉許雲亭姚涵芳顧燦如金卓人葉祥甫程湘汥合洋三十元楊子萱李時泉陸純伯各洋十元徐友蘭盛宙懷各洋八元程彬士洋六元丁子經太守陳蘭生翁戴文佐翁蔡世濂翁蔡嵋淸梁秉年朱葆卿劉延楨張麟魁吳炳仁十位各洋四元徐茗香翁沈玉梅葛維良孔廣榮胡芝靑朱安山邱寳麟王松年翁吉卿帥五峯費芾菴洪起信阜康參號榮瑞馨鄭省三鄒　卿費序兩陳禾邨嚴漁珊姚衡卿李家奎胡鏡淸二十二位各洋二元朱芝嶠翁王霆煦葛永來源益棧各洋一元費楚南余葆庭合洋二十元以王共計洋三百十元[  上海六馬路仁濟善堂司董等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[拘獲案證]  
　　浦東十六圖地方張永林被陸掌華等互扭蜂毆戳傷身死一案經上海縣黃愛棠大令詣騐訊供由差將是案人証拘獲收押在案前日差役查悉尙有張瑞華之弟張勝華潛逃在吳淞地方遂帶領差捕至吳淞訪緝詎勝華早已知風乘舟逃逸直至南市久大碼頭始得拿獲當卽押解至縣據情禀明黃大令飭暫行收禁候核 
[賭棍罰鍰]  
　　包探趙銀河禀稱歹人吳雲山前因誘人賭博解經大老爺懲辦今又串同楊海春誘令泰興人周緝熙至三馬路張杏初所開儀和棧賭錢周輸去洋銀一百十圓不足又以金約指等物作孤注小的查知吳楊二人均以設局誘賭爲生卽俗所謂牌九司務者故連張帶入捕房捕頭令送廨請訊周緝熙訴稱生員來滬購藥被吳楊誘至儀和棧同賭致輸去洋銀一百十圓金約指四枚今旣獲案求卽究追吳楊同供稱小的等偶爾聚賭僅贏洋銀十圓及金約指四枚並非串賭以後不敢再犯矣張供稱伊等在房中賭博小的並不知情屠别駕據情商諸薩副領事官然後判令將起案各贓全數充入某項公欵吳楊張　罰洋銀五百圓吳楊張聞之叩頭求减别駕著趙探帶回捕房定於禮拜五覆訊重辦 
[英界公堂瑣案]  
　　楊樹浦流氓周毛毛衛仁金向鄉人陳土土滋擾陳怒投報捕房捕頭遣包探施奎江將周衛拘獲解送公堂屠别駕提訊之下陳訴稱小的與周衛略有一面緣日前有人向周索錢周疑小的唆使卽糾同衛至家中尋釁小的畏若輩兇橫避不敢出已多日矣陳張氏訴稱小婦人是土土之祖母周至家尋土土每日三四次小婦人被其辱駡者亦已不止數次是以訴請究懲見證人吳曾信衡毛甫衡坤寳問訴稱周等委係已正法之巨惡張桂卿餘黨小的等亦曾屢受其累此次言欲將陳置之死地誠恐將來肇禍是以來案禀陳周衛同供稱小的等家於虹口楊樹浦向來安分不敢爲非實被誣扳叩求明察别駕判令各枷號一月期滿後發回捕房管押十一月然後驅逐出境○包探石金榮禀稱太倉州屬崇明縣人張阿川向在洋人知時路化處當車夫某日潛入臥房竊取鈔票三帋計洋銀十六圓婢女阿彩見之將張扭至捕房捕頭令小的查明實在然張仍不有承招是以捕頭令送請訊究知時路化投案歴訴前情阿彩訴稱小婦人確見張入房取鈔票惟不知其數向之詢問據言取廢帋擦手張供稱小的並未竊取鈔票别駕判枷號一禮拜○包探張阿五禀稱洋人士金拿前曾雇徐阿金鮑新榮二人一治　一供役後忽不辭而去現查得家中失去零物故告知捕頭令小的拘請訊究徐鮑同供稱小的等當時告知主人然後歇出其時並未失物求鑒屠别駕著押候查明於下禮拜一覆訊○包探黃四福禀稱歹人王富友前因一再犯案解經大老爺懲辦今又在租界中胡作胡爲故由小的拘入捕房捕頭令送請究辦王供稱小的不敢犯事叩乞施恩别駕判令笞責一百板○包探顧阿六禀稱昨日火匪許日卿在致遠街被火處攫取雜物經小的緝獲帶入捕房捕頭令送案請究許供稱小的不敢搶火諸物實是拾從地上别駕判令笞責五十板 
[法界捕房紀事]  
　　昨日禮拜三捕房押犯寥寥捕房頭因飭包探禀請讞員鄭大令暫停發落○菜市街某氏婦以餘屋轉賃與甲乙二人棲宿甲乙素有劉盤龍之癖時糾約賭徒作博簺喧嚷之聲逹於户外氏恐干未便屢次向止甲乙惡之反肆行毆扭氏忿甚據情投訴捕房捕頭令包探提到甲乙禁押一宵至翌晨釋出限令卽日遷移○遊手好閒之某甲至戲餲街某花烟館欲與某倡夜度先給洋銀一枚後不果往越四日向之索回龜傭冷語刺之甲怒與之爭毆以致受傷旋據情投訴捕房鴇兒知事不諧將所收夜度資付還其事始寢○前晚某公館輿　某乙行經蘭芳里北首弄口忽與龜子徐渭軒所開花烟館内某倡口角諸流氓從而附之將乙敺傷以致臥　不起公館主人知悉卽函致捕房請爲查辦捕頭允之 
[金陵官報]  
　　四月十五日委署常鎭道曾丙熙辭候補道歐陽霖松江府恩興到由京引見回統傾新　等營陳基湘辭會辦准南局運判杜際辰甄别狼山鎭　港營守備陳日升騐看辭又正哨守備湛義福到　咨　頭釐捐知縣袁國　到登　　　船何心川岳州回鈞和輪船徐長順辭回上海知縣陳仕揚　附委帮審卽到差都司馬陞禀知赴金　　尋生父忠墓 
[蘇垣官報]  
　　四月十三日署太湖廳孫禀到新選泰興縣知縣韓　禀辭回寗巡檢吳祥泰禀知奉牙厘局憲交武陽絲捐差管帶水師新中營飛划營遊肇銜胡昌寳禀知出巡查哨○十四日新授出西河東道楊宗濂由無錫來通判郭廷沛禀辭赴太湖釘板烫烙漁　又陳鴻材禀辭解餉赴寗又陳以屏禀知奉委赴江陰守提地丁差卽辭又孫喬年禀銷催提太鎭漕項差同知銜大挑知縣馮璋由籍起服回省禀到又沈惟泰由丹徒公幹回並禀謝奉委洞庭山絲捐差○十五日太湖廳孫禀辭崇明縣竇禀到同知張辰禀知奉委上海絲茶北卡差卽辭知縣褚成憲禀銷宜剩公幹回 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年四月初八日京報全錄]  
　　宮門抄○盛京將軍依奏交收荒價並前往荒叚丈放摺○又奉勘估永陵明堂被水冲　工叚擇吉興修摺○總兵胥奏報查閱各　營伍情形摺○盛京將軍依奏爲土藥收支緣由片○閩督邊奏知縣繳淸各項欵銀懇　開復原官片○四月初八日工部鴻臚寺正藍旗値日無引見○許應騤福森布各假滿請安○鳳鳴由東陵回京請安○　員　　　　日○恩輝賞假十五日○慶福續假二十日○常英趙爾震預備召見○關防衙門奏十八日大高殿拜表端王行禮○召見軍機常　　趙爾震○○皇上明日辦事後由頤和圍還宮○○奴才依克唐阿　顧跪奏爲交收荒價並前往荒叚丈放日期恭摺仰祈聖鑒事竊奴才等前因大雪封地暫緩勘丈曾於上年十一月初六日會同奏報叴案隨卽出示曉諭招佃認領設　收納荒價以期迅速　事迄今數月　來報領者不甚踴躍推原其故大半惑於蒙古牧丁不允開墾之言是以遷延觀望裹足不前經奴才等再三曉諭並令翼長將原有養贍地畝　落造具淸册以免　淆而便淸丈近日認領者次第而來現在收庫銀二萬餘兩於三月初一初四等日咨送盛京户部二萬兩交庫收訖其奇　仍在局内收存侯有成數陵續送部交納業於三月初八日飭令委員等前往養息牧按地勘丈奴才溥顧定於三月二十日起程親往督察盛京兵部印鍮循例遞交刑部侍郎英煦兼署其牛馬稅務仍由奏派委員主事從善悉心經理將除墾務委員銜名造册咨部外所有奴才溥顧起程日期及現收荒價各緣由謹合詞恭摺具陳伏乞皇上聖鑒謹奏奉硃批知道了欽此○○奴才依克唐阿種靈跪奏爲勘估　陵明堂前草倉蘇子兩河泊岸宜修工叚擬請擇吉興修恭摺仰祈聖鑒事竊查永陵明堂前草倉蘇子兩汀泊岸被水冲刷各工前因方向不宜未能修理經奴才等於上年十二月間具奏遵例派員保護泊岸並酌擬各工叚應修應緩情形摺内陳明核對欽定吉方立成新書今歲　午未方宜修擬將宜修之已午未泊岸工叚派員勘明丈尺估需錢糧數目於今春冰泮後即行奏明修辦欽奉硃批知道了欽此奴才等遵於今歲春融冰泮時會派佐領福珠禮五品官侯濟前赴工所詳勘核估去後兹據該員會同地方官等結稱謹勘得草倉河南岸已方首起至已方禾止被水冲刷六　一丈寛四五尺至六七尺不等深三四尺至五六尺不等又已方北岸冲刷三十五丈寛四五尺深六七尺不等兩岸椿笆欹落倒壞内已方末處被水冲開决口一叚長二十三丈寛六七尺至八九尺深七八尺至一丈不等又午方首起至午方末止冲刷長四十五丈寛六七尺至八九尺深五六七尺不等椿笆全行欹落又未方中間冲刷長一丈七尺寛六七尺至八九尺深七八尺椿笆倒壞又蘇子河北岸順水壩一道石子　陂草倉河已方决口水勢撞開一叚長三十七丈寛一二丈深四五尺至七八尺不等椿笆荆囤冲刷無存又順水壩向對未方被草倉河水浸溢由中門東道冲開一段長三十九丈寛一二丈深六七尺至八九尺不等其已未方泊岸内河身堆積沙石淤泥壅塞宜挑挖宣洩以順水勢應將宜修工叚滿換椿笆塡墊石子灰土岸面均係三合土築打堅實照式修理核實估算共需物料匠夫實銀九千一百七十一兩零四分三厘等情呈報前來奴才等詳加覆核勘估各工皆在本年已午未方宜修工叚自應奏請修理如蒙俞允請旨飭下欽天監迅速選擇吉期奴才等遵俟行知到日卽飭承修委員敬謹開工興修此項工程關係緊要若按核减章程銀錢票三項兼支實屬不敷工用查歴次奏修泊岸工叚均蒙恩准支領實銀此次應修已午未方工叚所估工料銀兩擬請仍照前案准以實銀關領由盛京户部庫存項下動支俾資修理工竣照例造册核銷其辰申二方今歲不宜修理各工叚仍由奴才等督飭委員曁旗民地方官敬謹妥爲保護俟方向相宜之年再何奏請接修以玿愼重理合恭槢具奏伏乞皇上聖鑒訓示遵行謹奏奉硃批另有旨欽此○○署理山西大同鎭總兵總兵銜儘先補用副將頴勇巴圖魯奴才胥明德跪奏爲併案查閱鎭協各屬營伍情形恭摺具陳仰祈聖鑒事竊查大同鎭所轄地界遼闊營路繁多向分春秋兩季分往巡察奴才於上年八月間接署後旋値冬防届期當卽束裝出口分佈扼要順道閱看駐紥邊口内外之防練馬步營期操演陣式業將出口巡閱日期具文呈報兵部曁山西巡臣在案兹届春巡之期應將鎭協各屬營伍並案簡校奴才遵於正月二十八日輕騎减從自大同起程先往鎭屬各營路及　僻小汛逐一親履挨次校閱於二月十七日順道回署連日閱看鎭標三營合操大　官兵騎射槍砲打靶各項雜技閱畢卽將署中積牘淸厘復由大同起程秿閱協屬各營路次第簡校於三月十六日事竣旋署所閱鎭協各營路合操大陣九進連環步伐進止均能整齊施入槍砲聲勢聨絡刀牌跳舞長矛撥刺爬演雲梯以及馬箭馬槍各項技藝俱屬矯捷靈便箭槍準頭中靶皆及成數點查應存軍械無虧馬匹臕壯察看邊垣隘口均各完整接册核計鎭標中左右三營殺虎協標左右二營新平助馬東路河保平魯凊遠技藝較優應列一等得勝山陰靈邱北樓忻州天城寗武偏關保德歸化懷仁渾源豐川陽和水泉鎭西次之應列二等其兵丁内有技藝出羣者當塲量子奬賞拔擢記名賞給頂戴以示鼓勵生疎　弱及不中靶者分别降革查有助馬路屬威魯堡千總馬光龍年力就衰難期振作應卽勒令休致平路營額外陳紹棠弓馬生疎降爲馬兵以　營務而示徵　至各營將備千把外委額外世職武舉等員弁奴才逐加甄别考騐馬步騎射均爲合式間有技藝中平而年力壯健尙堪造就者　限　習限滿調閱如不攺觀卽行叅辦奴才仍留心考察遇有庸劣不職員弁隨時糾叅斷不敢稍涉因循有負聖主整飭戎至意除箭槍中靶分數列等造册送部查覈並咨山西提臣辦理外所有奴才併案查閱鎭協各屬營伍情形謹繕摺具陳伏乞皇上聖鑒奏奉硃批兵部知道欽此○○依克唐阿片再查奉天土藥捐輸自光緖十九年十月起至二十一年十月底止前將軍裕祿任内徵收留支銀數又自二十一年十一月起至二十二年三月底止奴才任内徵收留支數目均經奴才於上年十月初八日分别具摺奏報奉硃批户部知道欽此欽遵在案兹准户部咨開該省徵收土藥捐輸提支一成經費内所餘五厘銀除開支解費及庫色傾耗等銀外餘銀並入正欵報解部庫此次原奏内並未　　應令該將軍轉飭查明報部以憑核辦等因行知前來奴才覆查奉天内外各城自光緖十九年以前所收土樂捐輸銀兩應提一戚經費内坐　五厘其餘五厘除去解費色耗餘銀併入正欵報解部庫蓋因地方當時無事故能恪守舊章辦理其自十九年十月起至二十二年三月底止大半兵荒擾亂之時徵收土藥散漫難稽不能不分添局卡雇募勇夫所需經費工食均在一成經費内開支通盤核計尙屬不敷甚鉅實無餘剩銀兩可以併入正欵前次奏報時漏未聲叙致干部詰今飭據洋藥捐局委員查核相符除咨部查照外謹附片具陳伏乞聖鑒謹奏奉硃批户部知道欽此 
[邊寳泉片再候補知縣丁振德前署長樂縣任内短解徵存光緖二十年地丁銀六千七百二十八兩零耗銀九百一千八兩零米耗銀一百九]  
　　十五兩零各年稅契銀八百七十三　零當稅曁各項雜欵銀五百五十九兩零糧米五百五十九石零　銀八百九十五兩零榖五石零折銀四兩零統共銀一萬一百七十　兩零屢懼未解經前督臣奏叅奉旨革職限追嗣據該員解完銀二千兩又准部咨在於該員之見丁　鐸護理　疆布政司及鎭迪道任内養產　抵銀一千九百二十兩由閩海關應解甘餉項下扣收均已入於二十三年春撥造報又二次准到部咨仍照前案在於閩海閱應解甘餉撥抵銀四千兩並據該員解完銀二千二百五十五　零劣行　於二十二年奏銷節年地丁豐二十三年秋撥各欵册内造報茲據福建齋臬兩司督糧道會詳查該員丁振德叅追各欵先後劑抵解淸尙知　奮請將原叅革　處分　　　聲明此案係原案開復原官照章毋庸送部引見等情前來相應請皆准將知縣丁振德前叅革職處分開復以資觀感除咨部外謹附片具陳伏乞聖鑒訓示謹　　硃批著照所　該部知道欽此 
 
