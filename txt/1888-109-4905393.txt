# 1888 - 109 - 4905393

 

Page 1

 
 
[經策通纂告白] [  點石齋主人啓]  
　　攷訂之編昉自皇覽掌故之書權輿漢官逮乎三通六帖會要會通御覽册府諸書卷牘愈多流布益廣降至萬花谷合璧事類雖非雅馴識者　珍盖博學通材藉資叅索兼存軼事遺文也國朝官撰之書無過圖書集成然卷牘繁重價等連城窮鄉僻壤旣限於耳目寒門素士又艱於搆求佗如學海彚函淵鑑涵海或專爲訓詁而設或專收珍秘之籍求其備舉無遺博而兼要者甚非易矣此經策通纂之輯所由不容已也其書分前後二集前編仿通志堂例依經編次分爲九　曰易曰書曰詩曰春秋春秋分四類曰春秋總義曰左氏曰公羊曰榖梁曰禮禮分四類曰三禮曰儀禮曰周官曰禮曰四書曰孝經曰爾雅曰說文解經先識字故說文附經漢儒抱　守缺之功宋賢正誼明道之任門户見泯並行不悖存其原文不加副　以志愼也後編甲集說經自群經總義以及經籍沿革探玉函之古笈採諸儒之偉論臚舉條分以佐前書之不及乙部攷史自正史總錄史法史評按部分卷以及通鑑編年綱目紀事古史别史雜史霸史載記聖訓實錄會典志乘譜牒罔勿備載天算叅中西之法而西學卽附其後分野占騐則例以蓺術之類有關經濟兼爲時尚故不憚煩述輿地備方物之制而都邑封建疆域名勝風俗土產外藩四裔附焉歴代之沿革風士之窳良如指諸掌官常見銓選攷課之詳而循吏名宦卽在其中學校詳貢舉取士之制而養老禮賢亦所宜究訂五禮以存制作之精藴攷六樂以明律吕之源流兵制詳累朝之得失而叅以山川之險要邊海之防堵考食貨之經詳刑政之法舉凡貢賦稅庫錢幣茶馬鹽政漕務河工水道尤爲當務之急耜經蠶譜詳於農政水旱凶災攷之荒禮金石選學掌故攸　文苑儒林道統所係帝德箸傅授之心法政治見王道之全謨目錄之學藉資搜羅氏族之譜亦裨實學諸子百家有儒墨兵刑法術之區分别集類書載漢魏唐宋元明之故實佗至文章書翰方技藝術紀事物之原始存作者之精神　不校核羅致務臻詳愼甄綜貫串纖芥靡遺引用書籍不下千餘種而以史志三通正續通禮會典爲折衷惟說經之書茫如煙海與其冗複不如錄要故名之曰經學輯要而群經之涯涘諸家之師承已約略具備後書條理編次引用採擷必繫原書之名每條先撰子目以便省　次分門類易於尋檢顏之曰策學備纂而溯源竟委旣非若意林之簡略不詳錄要删繁亦不同漢雋之疏陋寡緒夫經籍散佚收輯爲難經生議論膠執難合此書所纂諸書各標部目而經籍門徑箸錄時代按次條陳前部明訓詁之體用而亦足以收證叅之益後部具對揚之考訂而未始不備經濟之資守茲一編富擬百城雖名之曰經策通纂而本本元元苦心持擇翦裁區别悉力經營非盡爲經策起見也昔韓子蒼評六帖新書云孔侯之書如富家之儲材榱棟枅拱雲彚山積匠者得之應手不窮其用豈小紀文逹評類書云此體一興而操觚者易於檢尋註書者利於剽竊轉輾裨販實學頗荒此書之出得子蒼之譽亦唯命得文逹之訾亦唯命原我罪我蒙無與焉埋首於研都已五閲寒暑今春又廣延名宿急於觀成削牘汗青期在今春又復攷質於師友折衷於大儒以期體製之善有益于世爾　其書合前後二部卷已盈于本非名山之業已成等身之觀布之梨棗致勞汗牛爰仿星　巾箱之本古香褎珍之式付諸石印取其舟車之便先覩爲快以副海内之喁望所慮改題剿襲妄逞私臆販鬻僭竊難免　言區區之心所願當世有道君子共論焉臨褚悚惶敢布腹心 
[論西人救火之認眞]  
　　今年三月十二晚兩點鐘滬北大新街時和里利濟藥局失愼由東北蔓延以至西南至世泰里卽先時之會芳樓焚去房屋三幢再南之祥和里卽先時之百福巷全被焚燬高昌寒食生所寓之皋廡則爲祥春里貼近祥和里之後僅隔堵牆幸而獲全則法界洋龍保護之力也是日適值星期余休沐在家又以兩絲風片不能出門游行晡時徐郎介玉來爲其師乞藥適有以肴核見餉者遂止與共飯飯後相與按拍徵歌比十點鐘介玉辭去余亦就睡一枕黑甜栩栩然化蝶入華胥之國意甚適也忽聞人聲嘈哳半雜婦女哭聲揭帳一望則東窗紅光燭天知是火警汲汲披衣呼家人咸起則見炎炎之勢已不可以嚮邇巡捕房蒲牢怒吼命撲探視回報火尚在祥和里口計相去數十椽猶不在意但命家人收拾細輭箱則加鎖緊要諸物帶以隨身衣服之疉於外者則命子姪曁僕輩分着之少頃晚霞生冐烟而至醉墨生繼至劉君棣棠亦至共視火勢時則東北風甚緊余室正在西南不時命人出探漸報勢迫相去僅十餘家而各界水龍已麕至余恃以無恐日荆人病體恐驚懼增劇輒以無恐相慰藉忽見黑烟滾滾穿窓而入目眯不得開不能辨東西南北余知所居正當其衝恐難幸免晚霞生亦促余速作遷避計時舊僕夏紀及族姪曉山先後至乃先扶病人下樓隨令將衣箱等物陸續移放街心再視火勢則卽此一陳黑烟中已將十餘幢房屋全行燃着火勢直抵里底風火墻余所居東面墻垣炙手可熱而封家姨猶狂蕩不止其勢斷難保全余門前有巨井忽見洋龍之水噴射入窓東窓玻璃爲之激碎水勢濆湧淋余寓墻垣盡濕詢係法界洋龍吸井水澆灌以衛余室一面擎龍頭東注與祝融氏爲敵水勢滔滔汨汨如萬道飛泉望空直瀉吳回氏亦不得逞遂歛威而退余憑東窓眺望水由窓直入不能注視而心則爲之大安荆人亦破涕爲笑須臾火已落盤僅有椽柱餘燼未盡澆滅望之如數百盞明燈懸之空際而祥和里底之門樓猶熊熊作勢其時火已霽威水勢大盛不一時烟消火滅而東方已將破白余乃不復就寢命夏朱二紀將移出之箱籠次第復置故處相與額手稱慶是役也不失一物震兒有牙柄小洋刀在衣袋中衣則脫置床上捲被移出偶然遺落適雯兒見而拾歸最奇者火鴉飛堕天井中厚盈咫家畜一犬啣火鴉嗚嗚作聲如泣如詛殊可怪也大門先時緊閉至是始開門出視門甫闢介玉怱遽而入因言三點鐘已至里口爲水龍及巡捕所阻不得入乾急而已今幸而得免殃及故雀躍而來遂與之俱出周行火塲一轉見頽垣敗璧殘榱剩椽猶蓬蓬勃勃熱氣未熄西人則持龍頭皮帶處處澆灌巨細靡遺澆灌旣周然後從容收皮帶裝車展軨遄返而余門前之水龍猶噴射不止直至死灰不能復燃而後去以是知西人之救火認眞爲不可及也或謂外洋水龍之會凡值事者平日卽臥於龍上一有火警無論電報德律風一經傳到人卽自然起立銅帽亦卽戴上輪展車行不過五米立時卽已出門今上海水龍其出門未能若是之速以是房屋之被燬者猶多顧吾謂外洋之制或者信然然上海洋龍之救火則較之中國水龍實有事半而功不止於倍者前年余回鄉時村中時見火災曾與族人言及當合力置辦洋龍以禦火患袛以人心未一至今猶不能舉辦常以爲恨蓋中國水龍笨重不堪龍頭重大非一人所能運轉而噴出之水細而力薄洋龍則龍頭輕便一人持之左旋右抽無不如意而水多力厚注射極靈卽此已有上下床之别而又加以上海有自來水鐡管龍頭布遍各處一聞火警套皮帶於龍頭上隨火所向而注之其勢同於瀑布更何火之不滅若鄉間近於河口則洋龍吸灌其便亦與自來水等夫豈籐斗擔桶以及點銅龍頭所可同日語哉余自有生以來遭火災者已五次惟甲子丙子兩塲均被殃及而自居租界皆獲倖免以是知洋龍之力爲甚大而西人救火之法爲甚善講求火政者曷不早籌及之 
[本館接奉電音]  
　　昨接京友發來電音有本月十四日諭旨二道敬謹譯登○三月十四日奉上諭閻敬銘奏病久未痊籲懇開缺一摺閻敬銘着再賞假兩個月毋庸開缺欽此同日奉旨正藍旗蒙古都統着紹祺補授欽此 
 
 

Page 2

 
 
[鎭江地震]  
　　十二日下午四點鐘時居人團坐斗室中忽巨震如雷屋宇摇摇欲墜驚駭欲絶狂奔出門約閲一分時始止有留心者謂其聲自東南而至西北云 
[廣東水患]  
　　昨接穂石友人手畢云東北兩江洪水汎濫惠州府屬歸善縣城遽遭淹没廣州府屬東莞縣衝刷村鎭甚多田廬蕩焉無存人口死者以千計各基圍霎時潰敗無可遮攔噫東災未已豫賑方殷而遥望嶺南又起其魚之嘆何天不厭禍竟至如斯耶想籌賑諸善士聞之又必憂心如擣矣 
[白刃尋仇]  
　　杭城滿營有小保兒蓋以領放糧餉購辦物件者也山東人某乙向隨德州調杭之旗兵來杭地漸升至小保兒主於旗兵某甲家甲年逾弱冠其於伉儷間極相得惟乙亦年少貎頗不惡室無他人出入不避不間頗有蜚言甲時有所聞常留心伺案卒莫窺其蹤跡且乙辦事勤愼絶無過失並不能下逐客令乃積日愈久言者愈衆同營中竟有面譏其甘戴緑帽子者甲逞一時之忿將乙送遷善局管押乙不知身犯何罪央其友在茶店作夥之某丙向局暫時保出謂須問明　由雖死無憾詎乙保出後卽於次日已刻徑向甲家叩門甲問爲誰乙大聲曰我來尋爾爾速出來甲聽口音知爲乙也拔鍵而出瞥見之袖出利刃不及問訊遽返身而入而臀際已着一刀乙隨手轉刀直刺入甲之背心甲大呼救命言畢倒地乙抽刀復砍其耳際肩膀甲妻出從後將乙抱住乙轉手向後辭砍適中要害甲妻釋手倒地立時斃命乙乃袖刀而逃逾時甲醒隣佑畢集當卽報官請騐由理事廳恩司理會同錢塘縣程邑尊臨騐先騐婦屍次騐甲傷塡格錄供畢卽飭棺殮一面通詳上憲一面勒緝兇犯并禀請撫憲飭各屬營縣一體訪拿聞乙吳姓身矮面黑有麻保人某丙已提案監禁未知卽能破獲否也 
[襄垣誌事]  
　　長江水師提督李與吾軍門乘兵輪來蕪校閲水師蕪湖營陳月樵遊戎督率所屬弁兵聽候操演一時波濤洶湧烟霧迷漫　鸛離奇魚龍隱見軍門顧而色喜大加賞賚在節轅小住一宵翌日卽展輪上駛○蕪湖洋務局提調鄒墨賓太守奉省憲檄赴徽州讞案於日前俶裝就道所遺洋務局提調一差已奉撫憲札委祺太守厚來蕪接辦○署廣德州事文勳臣直刺來蕪小住洋藥局中連日晉謁道憲拜會各寅僚衣冠往還留連數日旋復乘輪晉省謁見各大憲聞因有要公也○初八日蔳暮西北風大作聲雄似虎林木怒號天氣驟寒大有三冬景象江中船隻早已繫纜抛錨雖遇狂飇尚無大害岸上房屋被風吹倒者不知凡幾初九日爲榖雨節晨起大雨如注幾如玉女傾盆自清晨至昏黄街衢俱被淹没翌日銅鉦高掛農人咸謂好雨知時○某姓子娶妻某氏碧玉小家夙嫻姆訓井臼針黹倍極勤勞孝侍翁姑尤能盡禮盡孝不知如何得罪於夫兄某甲每於堂上搬弄是非唆令百般凌虐鄰右見而婉勸又遭毒詈不堪此亦出于情理之外者也 
[三峽江聲]  
　　法國天主教士前在宜昌大南門外朱家巷後購地一區蓋造教堂異常華美經營數載始得竣工現又在南門外下正街前英國所議租界中資購一地建造育嬰堂盖將撫育教中嬰孩以免貧民抛棄也○寓宜西人就租界中陸續購地蓋造洋房立德行主人又在是處買地一區聞他日須大興土木云○宜昌人家所用之煤皆由巴東歸州運至圓者名炭巴方者名炭磚前數年碼頭挑夫禀請東湖縣給示定以炭巴一石算二石力錢炭磚一石算三石力錢著爲常規遵行不改一日有某船户在巴東運來炭巴炭磗數萬某碼頭挑夫因爭力錢釀成事故後得各鋪户從中調處始免爭端 
[武漢紀新]  
　　日前大水巷河邊浮起一男屍年約三十左右頭上有刀傷數處地保禀明地方官招人認領旋有屍親某甲來認謂死者某乙係某槽房釀酒傭與主人因事紛爭忿不能平貿貿然闖入所歡之室不料所歡適與某丙繾綣鴛鴦顚倒情興方酣相見之時兩不相下始而鬥口繼而揮拳後復持刃亂揮致乙砍傷殞命欲圖滅跡將屍抛入河中云○漢陽府逄太守於三月初舉行府試刻已告竣矣○水旱調匀豆麥菜均葱蘢可愛據鄉人云較往歲當豐稔數倍云○某甲年三十餘前在英人所設仁濟醫院學歧黄之術性情明慧娘爲醫士所重甲遂在外招摇騙人財物後經發覺爲醫士所斥逐終年飄蕩幾無所歸胞弟某乙誠篤君子也在美教堂司帳不忍其兄之流落薦諸某牧師甲因得在堂中爲童子師兼管零星事務如是者有日不意故態復萌凡堂内出納諸欵肆意鯨吞刻下事又發覺致乙亦被株連吁僉人之爲禍其烈矣哉○厲司馬疾惡如仇日前在漢口鎭　獲地痞四人類皆身材魁偉語言便給訊得闖騙確情當堂各責四千餘板絏以黑索下懸大石各一堍鎖諸門首以儆其餘 
[嶺南花信]  
　　恩平縣屬有客民聚族而居耕田自食由來已久現有土著人民謂客民所耕之田係伊等之產相與爭執前經縣管勘明曲在土人而土人恃强不服胆敢紏衆向客民尋釁爲大憲訪聞日前遴委幹員馳往查辦○粤垣大北門城樓年久失修不足以壯觀瞻城守官向大憲禀明大憲委騐屬實飭下善後局籌欵興修現已鳩工庀材大興土木經營是役者係候補縣李祖榮大令云○韶州西關厘廠總辦委員向例一年爲期現届期滿大憲札委候補縣奇拉布大令接辦聞大令廉潔有才爲吳中丞所賞識故有是差○曲江縣屬某山產有磺鑛現據商人查明赴鑛政局禀請開採局憲准詞卽日委員馳往勘騐該鑛與田園廬墓有無妨碍禀覆核辦○前日由讞局提出犯人六名臬憲升堂覆訊明確遂恭請王命押赴法塲處决首府兩縣及四營將官同往監視行刑○前福建布政司王閬青方伯德榜原籍東莞寄籍湘省前日由湘回粤謁見各大憲各憲先後答拜門前車馬雲屯極形熱閙方伯上年督師關外屢立戰功此次衣錦歸來宗族交遊咸增光寵矣○南海縣郭大令樹榕因案撤任遞遺斯缺藩憲札委補用縣張大令署理又揭陽縣王大令調省差遣遺缺委試用通判魏别駕恒署理○肇慶府科試已畢汪文宗於前月二十七日與新生簪花卽日啓程前赴羅定州○雨水過鑫河流漸漲每日潮長時街道低處均被淹浸行人往來不免歌揭厲之詩也 
[洋藥述聞]  
　　洋藥釐稅自歸海關併徴後幾於涓滴歸分毫無瞞漏所以各碼頭洋藥銷數大有蒸蒸日上之勢惟聞九江洋藥進口時先由新關堆棧開箱每箱洋藥約九十五六包每包各給印花一紙另給憑單十二三張然後由商取加店内分售無如印花多而憑單少不敷分用各商販運洋藥至内地各處每被關卡稽查阻滯諸多未便譬如販洋藥十包且有憑單一紙售出五包卽將憑單給付尚餘五包則有印花而無憑單何能另售别人因此商販多爲不便現在九江洋幫二十餘有聨名詣稅務司衙門禀請變通辦理其人意或請每包洋藥給一印花卽給一憑單或專以印花爲憑裁去憑單不用以免多費周折庶足以便商販而廣招徠未知稅務司能俯如所請否 
[升遷志喜]  
　　提右營上海叅鎭府陳鈺卿副戎前曾擢授淞北協鎭遺缺以狼山鎭右營周叅戎鼎升補江南提督譚青崖軍門以副戎必須赴都引見方克履新因會商曾制軍先令叅戎暫署淞北協鎭篆務惟現署淞北恊鎭之正任淞南遊擊葉雲伯副戎廣全未奉飭回本任之札或當别有差調也 
[並末焚斃]  
　　四馬路西利濟藥局失火焚及左右鄰居已詳前報麥捕頭見他報妄言該藥局有學徒焚斃因請蔡太守飭傳該局東夥訊問昨由公廨差役偕包探陳阿九傳到葉慶齋馮瑞卿馮子才王桂方陸少山許佩生等人先由二百二十七號華捕禀稱是夜二點鐘時小的巡至是處見該藥局樓上玻璃窓中有火焚燒慌卽叩門呼喊局中人均在睡鄉遂返報捕房鳴鐘號救傅聞係之油燈烈破致兆焚如太守將捕頭所禀情形諭知各人馮供爲該局執事主人葉樹橋資本洋二千四百元各貨值銀三千兩樓上堆積藥料並無人居更無火油燈聞火起於後 
 
 

Page 3

 
 
面空房内有最幼之學徒年祇十四歲由大學徒送在蔡同德藥鋪躭擱確無焚斃事情餘人供亦相符太守再四究詰起火之由馮等同稱時已深夜皆在　鄉聞警奔逃實不知如何失火太守謂起火在爾家安有毫不知覺之理答稱實在未知捕頭謂容飭各包探細查如何起火有無焚斃學徒之事再行禀覆可也太守飭馮等一月之内不得遠離如遇差傳卽須投案 
[索找地價]  
　　賽馬塲内地基鄉民未收找價歴經控由道憲照會值年領事經年累月總無了期前日下午鄉婦數十人又蜂擁至英界會審署東首舊時地保王某米鋪向索地價銀經人勸至一壺春理說後遂不知所終 
[預備屍塲]  
　　昨報列圖差顧錫堂投水自盡屍身浮起經裴邑尊禀請鄰封相騐云云兹悉邑尊以該屍入水已久右待申請府尊札委稽延時日勢必腐爛不堪是以就近禀請道憲龔觀察札委青浦縣錢明府莅滬相騐約計今日當可戾止差役遂於昨日預備屍塲 
[上海縣署瑣案]  
　　前報紀引翔港人張永銓之妻奚氏潛投浦東洋經鎭斗姆閣尼菴削髮由張投縣控外父奚昌昌等糾衆强領云云兹經裴邑尊飭提到全案人証升堂訊究張母王氏訴稱奚氏懶惰性成是以時時訓導並無凌虐事情昌昌不問情中糾同奚成銓等將該氏領去旋悉售入尼菴今蒙飭提到案給領回家實深感戴奚昌昌稱女兒被姑及丈夫時時凌虐是以逃入尼庵與小的無涉成銓所供略同老尼悟空供張奚氏再三懇情稱如不收留定當覓死是以暫時留下幼尼圓根鐘法妙貞等供實因孤苦無依是以願入空門求恩鑒宥地保郁福修池明發禀稱庵中尚無暗昧不端之事邑尊謂該尼擅收年輕婦女罪有應得今姑從寛著將四尼一併發普育堂勒令還俗該時撥歸工程局經管擬設義學奚氏父夫領回着姑毋許凌虐昌昌笞責四十板枷號一月餘人具改過結○包林氏控女婿狄雨春糾衆毁屋前晚裴邑尊升堂訊究林氏稱女兒歸寗後並無不端之事狄誤聽人言紏同包正甫等將小婦人家房屋拆毁一空狄包氏稱小婦人被丈夫毒毆情急回母家並無越禮之事丈夫性甚乖張竟指小婦人有暗昧事遽將母家房屋拆毁無遺狄稱妻子久住母家不肯回來旋悉有不入耳之言是以向論並不毁屋包禀稱小的身充地保不敢拆屋求恩明鑒邑尊飭將包氏交本夫領回包不能理勸咎亦難辭着將毁屋賠修○昨報列新閘巡防局員馬君送受傷人請騐云云前晚裴邑尊庭訊之下陸文裕稱小的住居新閘家畜蜜蜂被隣入趙龍標驅赶向之理論竟被毆傷趙稱小的並不驅赶蜜蜂被伊誣指是以口角並不兇毆邑尊將陸騐視並無實在傷痕謂細微之事何得胡閙至此飭將兩造各笞五十板一併枷號一月發往犯事地方示衆○昨報法分堂案内有楊李氏經王鴈臣司馬送縣遞回無錫原籍云云昨日午堂縣署帮審委員陳伯葵明府訊明情節飭將枕箱一切具領以候備文遞解○浦東高家行無名男屍一案昨有十九圖地保張浩天投案禀稱屍棺由已死者之屍权黄老隷領回安葬帮審委員陳伯葵明府着當堂具結而退 
[英界公堂瑣案]  
　　麥捕頭稱瞿桂寳屢次犯事判發捕房管押四年期滿請示瞿俯首求恩蔡太守查閲接管卷見原斷期滿後須移縣請辦隨飭將瞿押候備文移送上海縣發落○二百六十九號華捕禀稱昨據某處管門人言里内有人聚賭因往拘獲周小昻等三人送案請辦三人不認聚賭蔡太守飭該捕帶回捕房再傳管門人覆訊核辦○自來水公司西人永梅訴稱目覩朱祥發李莫富王阿五等竊取自來水報捕拘案請罰朱等同供不敢竊水如今情願受罰蔡太守判各罰洋一元○七十五號印捕禀稱昨見王生揚駕來之馬車祇有號數而無捐照爲特拘案請罰王供車係協茂綢莊主自置故不領照陳舜卿稱是恊茂綢莊執事人馬房欠銀將車推抵因此祇有號數而無捐照蔡太守謂旣是該綢莊自備之車可無庸議○沈才忠訴稱失竊衣物報捕緝獲人贓送案請究包探禀稱竊犯李有財屢經犯案此次偕李德勝串竊沈家衣物有才供湖北人曾當營勇疉次犯竊該死德勝俯首求恩蔡太守判有財笞責二百板管押二月德勝笞責一百板管押一月贓交沈領 
[法界捕房瑣案]  
　　某花烟館鴇婦至捕房訴稱昨夜一點鐘後有流氓數人入門滋事門外亦有二三十人麕聚一處有人呼寳生將石灰包携去因念若輩旣携石灰包其圖搶物可知遂呼人帮同拘住三人交捕送押捕頭着押候解案○洋涇浜露天賭檯前經捕頭派西捕梭巡賭徒因之歛跡目下仍前滿布檯凳縱横前日捕役巡至此拘到兩人昨晨備捕頭研訊之下兩人供是皮鞋店夥的有實據捕頭着交人保出○胡子卿前在小東門外打毁花烟館訛索洋銀經該處各花烟館聨名具禀判責荷枷當荷枷時又將送飯人兇毆捕頭查知立予懲責該犯詐稱發痧因送仁濟醫館醫治 
[福建船政大臣裴欽憲賜函照錄]  
　　諸善長大人閣下客冬今春兩次接奉貴局李秋坪兄惠書並爲善最樂捐册十本敬聆一是比維籌祉賢勞至爲佩仰鄭州决口遍地災黎諸君子痌瘝在抱好善至誠極當竭力以効涓埃之助惟馬江一隅之地除員紳工匠更無可捐之人去歲曾經籌捐一千元賑助兹復重以台命而京都協籌河南賑捐局亦有公函囑募已另捐銀六百兩袛得再於員紳工匠中鳩集洋三百元由義昌成記就近兌交尊處以應義舉伏乞彚寄河南以解鴻嗷語云馬駝千鈞蟻負一粒聊盡鄙心而已手此奉覆并繳捐册十本敬請升安諸唯惠照不宣[  愚弟裴蔭森頓首]  
[拜讀鈞函敬悉憲台厪念鄭災勸募不倦銘感良深而局内諸善長又能踴躍輸將集成巨欵凡屬豫民無不深感仁施矣除備函禀覆并掣奉收條外謹登日報以誌謝忱]  
　　同時接到福州裕昌行莫靄悽大善長惠函并承募到振捐銀五十五兩七錢四分善士捐數容列清單先此敬代災民叩謝[  上海四馬路高易壽賑所陳德薰等謹誌]  
[上海陳家木橋電報總局豫皖賑捐處經收蘇城盛貽本公帳房募第十一批賑欵細數]  
　　王而山六元嗣愿滿凝依廬　二户各五元免分餘四元節省戲資恭祝多壽代募水災圖單册江潤齋保平安五户各二元耕讀居心記公記金增祥知明德保愈主人新安休邑省心居無名氏張桓兆無名氏還願代募行道有福册代募鐘鼎册代募救災圖單諸心人再嚴寳之保愈主人十七户各一元王憶竺銅洋九元　彥卿銅洋一元實收英洋四十六元銅洋七元三月十一日到合併聲明 
 
[上海陳家木橋電報總局豫皖賑捐處十三四日事略]  
　　藩振翁來電云賑友請大人同往河南須稍部署廿二日准　藥請多寄○孫嶼翁來電云佩卿到蒓溪子安芝亭益齋留汴遵示合辦能齋蕚臣十五日回南○劉浩翁來電云瀚交代清楚卽同彥臣等赴皖○蘇城得見齋第九批福州電局周七批均到先此報謝 
[德字初桄題辭]  
　　昨跋蔣君可贊所著法字初桄一書以卷帙浩繁尚未梓行其已梓者則爲德字初桄蓋德國以武備冠世中國之習武備者皆以德文爲尚此書專意德文則其有裨於武備誠非淺鮮焉蔣君於德文精熟如此其留意於武備亦可略見一斑矣有志於戎事者盍亦家置一編乎 
[胡君悅彭將之古黔以詩留别謹步原韻藉以奉餞卽請教正]  
　　久作春申汗漫游十年前幸識荆州詩宗元白心期印論著岐黄意味悠正好開尊聨舊雨何堪杖策指遐陬殷勤欲向東皇祝暫乞春光半月留尊前别酒忍傾何處重尋鷗鷺盟古驛幾更　子夢陽關三疉故人情天涯歲月驚寒燠蠻瘴山川計雨晴遠大前程從此始展開驥足好長行[  古越高昌寒食生拜手]  
 
 

Page 4

 
 
桂卿校書深情似水俠氣干霄嬝娜丰姿如曉風楊柳北里中稱爲點青蓋以東皇正色足壓十紅萬紫也僕浪跡漢臯相逢傾倒頗得美人青目别後懷思殷切燕雲湘水魂夢難通爰賦短章藉紓長憶追歡何處身無鳳翼雙飛寫恨斯篇聲作猿啼四出云 
　　宛轉柔情綽約姿動人憐在不言時蓮花自零青泥凈怕近庸流齷齪兒姬性高潔遇俗子輙加白眼金額羅裙付質家助卽謁選赴京華自從一聽蒿歌後又見榮陽託李姓僕謁選乏貲姬拔釵助裝略無難色别我相思見我愁深情痴願盼封侯可憐病骨支牀日仍促蕭郎北上舟僕寓京待選聞姬病耗附輪南下姬一見之後卽促余北去蓋屬望甚殷也露冷花叢艷夢醒對燈孤影感伶仃金釵十二都消却願鑄湘湄一點青漢臯解人韻巢氏稿 
[懴梅詞贈玉梅華館朱筱卿詞史粲正]  
　　　雪北香南靜掩門東風苦自蕩氷魂君看紙閣盧簾上尚有何郎舊泪痕啁啾翠羽喚西東緑怨紅憨盡夢中珍重青邱詩百幅莫教摇落泣狂風雪璈水瑟逗情芽悞煞清修蕚緑華紙帳高寒須自愛豈眞疏影任横斜不關幽怨不關愁底事番風苦代謀爲惜丰姿清絶俗要他開向百花頭[  蓉湖漁隱初稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[粤東官報]  
　　藩憲牌示從化縣缺詳請以拔貢知縣程錦文題補平遠縣缺詳請以卽用知縣陳紹棠題補永安寛仁里司缺委未入流徐嵩齡署龍門典史缺委從九品周行銓署鶴山雙橋司缺委從九品郄焜署 
[鄂垣官報]  
　　三月初二日候補縣朱有寛奉藩憲委赴漢川縣會勘太和垸堤並審案件禀知候補縣歐陽柄榮奉武昌府委赴崇陽大冶查驛站禀知辭初三日湖南候補縣史孝善李夢蓮俱解一批餉赴京來省禀到辭初四日孝廉方正知縣徐冠瀛奉委赴漢陽會勘京控湖案禀知本任　夏縣羅湘禀辭赴京引見初五日候補通判袁敏功奉藩憲飭知准本班儘先補用禀知候補縣王奎照解一批大婚典禮銀兩赴京見辭初八日候補縣黄廷松禀見奉藩憲委騐收武昌府屬四縣公堤並江夏縣長江堤工程史賡雲卽用縣回長廉俱禀見解一批京餉禀辭委辦金口厘局候補州畢大琛委辦蔡甸厘局候補縣余受祺俱禀見謝二次留俱解厘金來省藩轅牌示鶴峯州知州員缺詳請以補用知州丁國楨嘉魚縣知縣員缺詳請以卽用知縣趙永清長樂縣員缺詳請以海防新班先補用知縣雷裔昌俱題補鄖西縣知縣員缺飭准補之吳國恩赴任黄陂縣知縣印務詳委本任崇陽縣知縣陳彰五調署 
[書畫助賑]  
　　歸安葉少巖先生咸推俊彥書畫皆工現以行書山水减潤助賑二個月於三月十二日起五月二十日止由城外戱鴻堂城内得月樓兩扇店收付取限小件十天大件念天書畫同潤堂幅三四五六尺一角半二角三角半半元屏條折半楹聨三四五六尺一角一角半二角三角扇面一角餘件另議遠處局寄酒力自給[  上海三馬路陳與昌協賑公所啓]  
[潤資助賑]  
　　苕溪朱君逸樓精繪篆隷兹憫各省水災願以潤資助賑一月計百歲圖六尺塡硃軸十二元尺堂幅八元四尺四元四尺屏每張一元琴條每張八角立軸一元册頁扇面半元花卉翎毛照單減半件交新北門外道生城内香花橋過雲樓裱畫店十日取件椿壽舘主人謹識 
[上海陳家木橋電報總局豫皖賑捐處經收江右省章門寓客第四批賑欵細數]  
　　楊字册第廿七號署高安縣周明府經勤集善堂周捐省平銀一百兩從善堂六兩衆善堂無名氏二户各四兩得樹軒毓秀山户二户各二兩四錢槐蔭山舘二兩新昌縣胡明府新平銀五十兩縣學陳一兩三錢四分城守劉六錢三分左堂楊一兩右堂王四兩新昌縣泰和紳二十兩敬思堂龔素位堂金玉堂平安堂四户各二兩四錢○又册二十八號上高縣俞勸勸募夏布帮十千裕豐厚張東銘王文伯三户各二千王烈侯况壽朋長興元昌四户各一千○又册十二號上饒縣胡明府勸募李貽經堂二十元無名氏十四元楊國標楊珍桂二户各十元黄中美源美泉裕成謙泰合昌義成湧大徐聚泰和濟汪人和十户各二元王超華華問心氏宜昌汪延基汪誠壽新泰瑞和元和茂盛曹萬昌李洪源李洪昌復昌成美洪美源興厚合昌復興隆聚和章復泰汪七賢愛吾廬嘉惠軒古愚氏釋過氏耕餘書屋友益齊經義堂七户各二元○又册十四號浮梁縣任明府勸募葉德潤順昌成志成布三户各十元黄全泰五元胡樂濟宏康詹同昌德昌四户各四元李元順李保康二户各三元無名氏李廣源集成葉開泰李開泰方振豐義和同茂印月山房九户各二元李至輝江亦安積善氏三户各一元○又册十五號何遠昌李紹豐盧吉昌黄洪泰何永昌俞興烈劉仁泰王德昌四泰義九户各二元吳源泰劉鴻泰吳信昌任復興李愼誠萬興龔致和黄愼芳饒松茂徐德門艾隆盛吳恊興李恊盛李均昌樂鼎發和豐瑞生祥余實泰劉廣昌晏鑑泰徐榮發吉盛東徐春育二十三户各一元○又册十六號劉世彬余同寅二户各二元劉萬毓劉經源劉世楫魏耀坼王與昌歐陽義發魏學濤江烈柳江烈松東新發童祥泰王順昌余新茂江隆德余元爵余和豐袁義興義泰貞寳昌豐劉坤泰江生順余旺炳馮謙泰馮振蘭馮黼臣吳在佈馮葆泰廿七户各一元共計捐銀四百十七兩七錢五分○又册第六號鉛山縣程明府勸募南河堂耕心堂二户各十元朱謙益堂朱愼遠堂吳恭敏房汪崇信堂朱大全五户各六元汪立誠堂四元孫九葉芸香舘洪龍有丁鎭嶽蔡松圃同豐聚生肇豐太和同源丁雙記十户各三元福慶堂福銓咸吉吳恆泰丁鰲峰崇蘭成羅勝泰天益堂豫吉乾鎭夏鳳池吕仁房十二户各二元宋乾豐號饒仁豐汪萬昌朱同和黄耀堂汪尚義堂義昌福祥郭煕台楊本民永源祥天成義興祥泰興德茂廣吕智房許献廷吕勇房余鳴謙余品三丁吉祥公和合盛正桂記洪茂春劉渭濱謙泰森德隆金香圃正豐廣榮吉萬生饒有成公盛鄭義昌鄒萬泰陳萬春森記義利鄧愼餘堂天泰福泰四十二户各一元○又册第七號祝瑞元記洋銀九兩五錢余春和記七兩五錢胡心傳七兩綉谷和記六兩程春木四兩五錢祝步丹鉅峰共三兩四分余日新袁心香雷拍林三户各三兩余發松黄詩遠二户各二兩八錢余德仁余懷仁二户各二兩七錢楊鴻生二兩二錢八分胡譜德二兩二錢二分湯葆生二兩一錢蔡愼堂二兩詹七林一兩八錢程林氏余則仁朱性初三户各一兩五錢二分温文坤陳裕成表集暄余恭仁袁文彬祝懷敬六户各一兩五錢余福松虞上賓春源天生全四户各一兩四錢余夢仁一兩三錢一分陳全五立昌祥二户各一兩二錢余禮云詹鴻元蕭成記三户各一兩一錢傅漢川黄恆生胡保生衷成宗祀四户各一兩余富喜九錢敬義堂曾天元二户各七錢六分鄭雲湄陳萬興二户各七錢五分毓秀堂仁恕堂二户各七錢傳耀廷傳淵泉二户各五錢八分樂善堂祝作仁陳旺興三户各四錢雲記益記麗記太記四户各三錢五分張生吉正大二户各三錢八分陳能盛三錢六分永豐合祝體善徐善德余其仁余興茂乾大德樂順記詹萬春如記利記同豐仁胡允中十二户各三錢○不入册粲花女史求保夫路途平安八元又求自身康健四元共計捐銀二百另九兩八錢八分○以上統共計足銀六百廿七兩六錢三分於三月初八日由蔚泰厚票號張雲翔先生交來九三八平銀五百兩申合規元五百三十二兩五錢并連上批透存銀九十二兩另合算除收外尚少銀三十五兩另俟下批找算合併聲明 
[上海四馬路高易公舘内籌振所經收直順山東戌子元月初九至十四日賑欵清單]  
　　初九日善忘居士一元二松艸堂主人銅洋一元○初十日順成局來浙衢府經署募半溪堂黄陳氏惠迪堂聚德堂天福堂啓承堂王承志堂汪孫志堂程茂聚各一元共九元○泗涇仇炳生錢六百五十邱占魁二元邱適程邱程氏邱李氏各一元黄碩士李祥林各五錢羅壽山怡泰朱振學林雲蒸各四錢趙德基王永昌杜克仁各二錢朱元亮一錢二占魁八分共洋五元銀三兩四錢換來洋五元○十四日恊同慶號交來福建建邵道思觀察寄永安縣陳大令募康字册湖口巡檢玉麟厚馮燕翼書院馮施茶衆各八元惜字社馮姓五元朱存善士上板聨申衆各四元劉十五公馮志和馮貽英錫庚各三元高小陶舘啓畸各二元張德士馮燕芳邦謨貽標其昇各一元共五十八元計重四十兩零二錢一童遠伯四元高美全三元陳克庭廿元李春茂魏恊成陳三一各二元尉雲亭何晋輝王客僧魏德三鈕寳榮金甡長貴洋一元共洋三十九元計重二十八兩另八○陶立羣孫靖川何孟思王鳳樓陳輔庭嚴鈞黄蔣兩波洋二元陳三一范殿春陳理橋張臥廬李問樵每一先孫芙卿陳益興孫成金孫承金孫映雪書房永瑞興郭瑞珍張端甫陳德裕愧無力同益茂蔭德每五角共廿五元重十八兩○龍江吏隱四元陳德嘉二元伊瑞馨泰和仁江文駿陳倉亭陳集五劉瑞興范貫成義昌順洋一元共十四元重十五零八分○順昌縣程大令募程玉堂廖貢三每十元周潤齋大幹同善祉每五元友玉亭書禮堂每二元莊紫進曉林福馮昌張斯儒每一元高聨弟高世恩吕邦麒林載歡每三錢盧世財黄迪吉錢三伯合共捐銀廿九兩一錢零六分一馮必銘二元張紹機連金盤張宗滔楊捷元林興隆陳永鈞每一元盧孟厚蕭劍輝劉文選張小謨張森跋范永江謝春華謝際龍張映霞每三錢五張秉奎二錢除良懋連祥珠蓮秋盛馮聲揚林傳祖輝每錢五伯共銀九兩八錢一分七厘○廖墨香銀七錢上官駿五錢盧晋坤余遠平每四錢遊近菴熊家俊廖其華陳家輝高登榜何賢寅孫春林黄思星每三錢五分盧華仁三錢鄧昌成黄采章余載甫朱振麟盧定基謝日茂謝鼎郊張正孫謝端臨錢三伯共銀七兩一錢五○楊彌瑶廖希火楊方廣廖希燮一員鄧朝杭三錢五分餘晋皇黄振貴王振謀三錢廖拱頤葉蔭高馮德輝王家順各二錢陳禹新一錢共銀四兩八錢五分五○沙縣沈大令募王興泰四員王豫泰王聚成大成記黎映林盛記各二圓王吉太鄧泰記鄧源利周純獻恊昌聚成恆裕同興曉丁彥隆吉全順號三圓謝永安吳小孚李發成周祥献樂炳貴各一圓共三十二圓種心齋曼珠林馬献才堂各二圓偉俊臣魏違成倪培明王履亭丁鑑堂丁國貞王采卿樂鳳鸞吳吉順遠盛昌陳鑑亭陳景材鄭爲可胡義卿鄧迪卿林仲華黎國昆官應全張鳳才金林植江各一圓共廿七圓沈始言堂八圓巨鹿堂四圓鄭勝貞三圓沈亮甫范榮煕二圓張映岐聚和龍聚和耀陳吉祥世賢范才吉鄭耀玉景伊魏汝聰三蔭堂鄒振茂王德臣鄧有生俞時盛洋一圓共三十三圓延平府經廳王募延平府洋十圓宏遠堂王子珍洋二圓朱星齋章耀官張我隂伯王清陸春生王慧貞翼臣延平府學林南平縣袁劉翰堂鄒鼎臣等二户鄭子由二人洽春二人朱竹書洋一圓王勺三錢六伯朱安齋吳蘭尹倪竹卿晋三張文洛楊薦廷王煥山卿章雨廷良玉又新堂西才堂保安堂子厚錢四伯報其繡鸞三伯不忍人憫况者無名氏谷鳳年豫章堂林秀清左德盛補廷士旺福貽堂二百文不留名聽斯聰慈悲生百忍氏喜爲善各一百合共捐銀二十三兩四錢一分○南平縣孫大令募康册四本南平縣孫十令錢五千朱竹書姚蓮橋各二元婁耀卿姚四書各一千孫小亷七百五十汪華伯張聽松黄學韓林運超潘仰成王瑞槐葉軒波吳賢王匯五蔡仰西危會金湯執中謝繼周浩廣泉張如吳春元曉福元陳給春謝用輝劉逢吉邱延璽邱昌煦湯鼎如陸良玉劉福恆各四百羅鼎成三百程錦章葉上卿曾炳衡張逢辰汪釗號林殿峰朱日升歐日升汪小濤李品三毛逸仙張輔臣張香亭陳春城陳榮炤各二百彭春芳一百六十李清泉等十九户各一百共捐銀二十兩○上洋廳周募問梅書屋主人洋八元稅釐局黎官運局周上洋分府貞裕舘各洋六元林綬芳四元泰來舘維新舘仁記全美舘怡記舘至德堂吳蓁號愼德堂樹德堂仰成軒林惠德魏芝芳孫正榮闕廷献各洋二元慶餘堂敬止堂德馨堂吳愼和堂林務本堂曾紀寛蕭玉堂裕泰號益豐厚羅鼎標光大號恆春堂余文斌王德厚梁正波林乾初李鴻輝陳若漣揭裕鑑各一元眠緣書室三元共洋八十六元○崇安縣陳大令募徐竹樓邱桐友各二元吳靖濤一元共洋五元○陳傳馨堂銀四十兩零零五分朱吉房萬福房各洋十元潘友于洋六元醉六經邱薇卿各四元守拙生二元一笑齋一兩二錢天益行黄步陞邵國斌率眞空虚子各一元共捐洋四十一元銀四十一兩二錢五分○鄭祖培銀十六兩劉思彭喜聞過齋各二兩羅玉軒張拾治各一兩五錢劉思經一兩四錢四分張東銘一兩二錢七分張世銘一兩二錢四分連宏興一兩王作朋作新各七錢五分張斌六錢張思聨張西堂各四錢連城珍三錢六分連廷松連誠詹敬文詹敬輝各三錢共捐銀三十二兩四錢一分○翁詩房一兩四錢九分五厘彭節臣余蓉記廖炳南劉繼賢各七錢四发五厘翁忠房董祿房各七錢四分黄以閎七錢一分劉濟和六錢八分吳中興詹洛學各六錢五分董鴻儀各錢五分曾麟瑞五錢程祿房四錢八分彭誠成彭天元各三錢七分吳創房黄欽齋合七錢四分半精忠堂三錢六分共捐銀十二兩零二分○甌寗縣何大令何述齋銀六兩十二櫃公洋四元朱汝江虞子耕甌邑錢粮公各二元陳鳳書陳上書吳盛泰黄春林阮而昌張翰藩黄搏九盧明心張仲林陳佑常劉伯寅陳實甫朱樵蘆甌寗右堂揚各一元陳星齋趙克武高松軒陳成水曹道生葉霽輝各半元共捐銀六兩洋廿七元○松溪縣李大令募陳嘉賓洋十六元李蘭生二十元陳煜華十元葉鴻璋元元曹合泰吳文治各五員存仁棧福康茂各四員張鴻振魏巨梁江五敬堂各三員張鵬程張君賜林鳳鳴陸聖敏吳大觀堂春記湘記陳遂祇堂各一員吳宗顯益半居傳美煥謝加榜鍾應章眞長棟虎邱黄魯晚香草堂宋綏之各一員乾盛店廣利泰范國光林培城僧心蓮各半員三泰店蔡治安存誠堂各棧六百恆泰生義豐店億豐店劉實生劉保氏劉俊先各五百鄒懷有胡興進蔡友梅胡道古各四百共捐洋一百另六員五角錢六千四百換銀四兩七兩以上十九柱共捐庫平銀四百零二兩九錢六分九厘一毫番洋一百九十二員五角共合來庫平銀四百八十四兩六錢伸規元五百廿九兩六錢七分○以上統共捐規元五百廿九兩六錢七分洋二十員銅洋一員錢六百五十文 
[上海陳家木橋電報總局豫皖賑處經收杭城同善堂募賑欵第八批細數]  
　　竹義寳爲先慈五旬冥壽懺資移賑以祈冥福長沙陳熊氏福記江甯童子何奇官爲生母杜氏病重求保速愈四户各洋二十元芬寳再生氏彭諸氏俞寳卿四户各十元思永堂趙有心無力子徐麟閣祈保先父母早登仙界三户各五元○爲衆乞命摺作字册五十二號德教堂張一元存義堂范篤仁堂李吳靜按助經書屋屠甫臣一善堂佑啓堂唐鄭賢泉入户各二角黄朗山五角五分張繼祖三角百思堂張葛章鏞鐘飛元西蜀氏章福朱社金胡岐四俞志山宗韻成張繼階查以功錢學齋李少蘭齋貴官朱震來十五户各一角金長貴五分又七十一號摺無力寒士募始康汝南蘋始康汝南張始康汝胡三户各二元始康汝南山一百○玉震山程安記二户各二元培善堂銀洋二元無名氏四元無名氏銅洋一元壽石堂鄭一元○爲衆乞命摺孝字五號求安居洋一元○吳少記檏樹堂沈曉汀三户各四萬計英洋一百六十八元銅洋三元錢一百文於三月初四日收到 
 
 

Page 12

 
 
[上海北市絲業會舘籌賑公所施少欽經收河南皖北賑捐丁亥十二月初七日第一千六百零三次清單]  
　　無名洋十元氷邑愼行子由清江寄四元銅二元瀏河源泰製運局徐心泉兩元同源永號來椿蔭堂五元宋品金三元岑仲陶二元宋均安許有章葉福安何榮甫四人各一元鎭江杜寅薌募梁養之求平安五元師陵求病全三元九江蔡江均二元歐庭珍伍賓棠陳觀一周古香魯月齋五人各二角安定氏銅洋一元徐子英四元江隂趙仁泰昌不書名由蘇恆裕來一百圓無力子爲母壽五員蘇省南北貨衆業以常年舊例敬神節省餘資助賑由元生行來五十三元浙紹信大棧募吳鼎軒一元王渭人無民合錢一百江右胡承隂堂本洋十元姜偃元興益典同人年節省酒資移助棉衣十六元許浦闈扞房泉記稚記三人各一元蘇州隱名五元岱亭趙春山平安完愿由甬東來銅洋五員東檯存悔道人公善氏各一元半牙道人二元浙寗劉聚興募董雨記鍾彩生寳新三人各五角勉力子銅三元芹香女使求病速全愈一元鸞雲女使求腹脹卽愈一員新腠福緣善慶五員錢塘卓厚齋代募十員桐鄉全盛局錦記六角廣記四角狹石恆受募無民一員桐鄉邵貢甫藥資移助求妻病全十元崑山寳源興種痘平安續助二員常熟不署名錢二伯廿二○黎里周紫垣募荆太太四角薇記三角述記周丹飴綠蕉居士延陵周漢記汝記珊記幼記任鼎記九人各一角楊太太笑記各錢二百共十三户合二員張柳山募王恭壽光遠各一員○浙寗寄來東膠署魏亦敦膠銀八兩莊耀甫上兩又同募王錦杜榮光張心海費蓉生傳百川五户各四兩季桂林戴亦顚尚子裕不書名四人各二兩共十一户合膠平銀四十兩批見規元四十二兩六錢三分三厘○江裕船來沈幼香高厚勲各錢四伯羅湘舟二伯羅蘭亭菊亭福庭曉林劉玉珊壓封張經元方小甫鄭小門吳兆瀾趙采庭彭元吉孫秋濤十三户各一伯共十六户合二員三角○金陵海昌絲庽同人募同通源一員陳若平諸小云各五角龔經山四角王錫亮無名氏各三角共六人洋三員○丹陽愼行堂募許實記一員王星記陳松夫二角共十人洋五員○信昌隆來厚記錢一千三伯袁寸意章翰于章坤子黄李人四户各五伯江右羅梅先募知不足齋主人羅蔚長厚任萬泰號三人各一員共八户洋六元又瑶和祥熊中和各爛板一元○善連濟昌同人求免祝融氏一員汪觀馥錢五伯汪金氏華鶴堂逢樂氏無名四人各三伯欣樂氏胡子明無心人三户各二伯無名二十共十户合三員錢三百○通州萬永泰募秋卿洋四員槐英氏九松書屋各二員勉力子柳惠書房無名一經堂萬記五人各一員松柏長春佩玉居怡怡軒萃然民雲錫秀裕六友各五角映雪居信資錢二伯共十五人合洋十六員雙林廣隆絲莊餘明齋募韻安記一員無名錢五伯潤翠居三伯永記二伯五十無名文記各二伯省記一伯五十東記德蓉福四人各一伯共十一人合洋三員又慶隆銅一員○杭州楚呈僧杯渡募普鏡洋一員祗園珍錫能定化林明心五人各五角修蓮悟空方光元心蓮四人各錢三伯開信國明修眞慈源本性中和六人各二百印如愼福增普遐意明心光蓮慧卽靜空新光恆誠修大根悟志通慧雪棠聞法日新培機正觀十九人各一伯修身平山青雲三人各五十福山一伯四十共三十九户合洋七員虚對開二員○禾東栅程燦庭募湖州夏恩祥不自量力棉力子各一員董陸錢五伯吳馨芝四伯成全子一伯十共五人合洋三員 
[上海北市絲業會舘籌賑公所施少欽經收河南皖北賑捐丁亥十二月十一日第一千六百零七次清單]  
　　甬東邱汝楣病愈完愿由漂陽寄來洋二十元杏童子銅洋一元劉榮瑞求病速愈由陳鑑翁來四元秉敬立三記合廿元大通兩不呼名一元仁和李敏求病速愈由正大寄來廿元坦石橋程韋莊五元蕪湖焚况納棄無所不可人許承恩邵竹德齋户各一元純陽胡化煦續助再求母病速愈由漢口寄來四元又募王端丞黄寳丞張天棟三户各四元韋少春資父冥福由怡和棧來入元蓉湖默禱祖榮安吉生由無錫唐時寄三洋二百元經川祥氏由裕通祥劉思九翁來助河南規元四十一兩一錢五分又助山東四十一兩五錢常熟義隆募仲鳴一元有心無力子銅洋二元古歙許長波十元杭州衣來堂錢爲長兒續姻蒙諸友賀儀并謝筵資移助代爲造福由福豐潤來一拾元太倉亨記募婁東恆農氏合家幸免疫症完愿十元又爲小兒病愈完愿十元張源順九元日本洋一元元昌裕來吳蘭亭程芝生金文光錢松山四户各二元吳鑑廷靜山無名氏余醴泉四户各一元東臺不存名募六户合四元無名氏求合家平安十元金陵陳世德堂產子完愿求保平安廿元漢口泰和旭陶心儉病愈完愿二元景德鎭吕億高本洋一元生記無名氏各英洋五角費鴻生規元十五兩○德裕莊來梁逹源莊募保餘氏善士洋二百五十元資父母及兩弟冥福善士二伯元武林榮善士一百元計結壽善士五十元共四户合規銀四百三十五兩○江隂縣署如山募種菊山庄錢一千文無名五百百忍堂無名氏濟美堂懷德四百文葛免强朱澤兄隨善三姓四户各三百百忍堂俞善人善人二姓　善五户各二百無名氏四户各二百心有餘頴川士各一百無名四户各一百共廿五户合洋六元錢五百○杭州楚郢僧盃渡募慈孝菴靈禪洋四元靈銳一元寳蓮常清常光學學賢本願六户各五角妙根錢六百凈能開蓮寳池勤懺道蓮眞賢潘氏七户各二百共十六户合洋十元○金陵海昌絲寓同人陳森記楊澄甫各錢五百施泳興周恆泰朱少庵三户各三　無名士公記王若波六户各一元許厚仁厚義合一元陸右豐世昌錢大昌碧山士四户各錢五百項煥卿四百王恆昌陸秀春各三百共十五户合洋十元○青村港不留名募廖仲虎錢五伯孫春山四百零施壽椿世德堂錢士林三户各三百林墨卿二百共十六合洋二元○江西陳善士募非非子花邊元紫陽陳士光洋一元陳禮門錢五百四十沈門凌氏沈玉祥文貞朱言生韻初五户各一百共八户合洋二元爛版洋一元重四錢八分○滬報舘繙譯處來望春樓募太原近仁居洋二元從溪李曾蘭一元○無錫善澤鮑尹耕無名三户各錢一千不留名七百七十四立德堂三百汪漢才一百復義洋二元朱冲宣顧裕興春方許逹泉四户各一元共十一户合洋八元○無錫陶謙益募陸中隣成於樂積厚堂三户各一元無名字一元五角陶恭儉五角共五户合洋五元○泰源永號來方叚邱楊四善氏同募雨銘堂洋十元錢條香六元恆德堂五元恥步瀛三元無名氏加善堂金氏户各二元楊毓東常合號程永泰王長庚續捐仁字號桶捐銜檀書屋鎭江無名八户各一元劉梅江鏡人合募錢廿千零九百九十四文十齡童子王溥求早進學十千李氏五千劉春翁手六千五百漕左營八隊三千九十五丁申甫經募二千四百承蔭堂選青堂各二千仁字號桶捐一千五百九十五張立坡頴川陳王積善無名四户各一千許會仁梁子谷傅錫九王正鈞少泉一馨葉炳榮李四太太吕瑞曾知非子復興號坤記十二户各五百無名譚益源各四百張棟臣顧子山沈甫卿吳一齋謝芝茂李心年無名靖竹軒談春泉雍豆付店拾户各三伯王嵩年鳳思許縵軒黄恆善王標五户各二百共五十七户合洋一百元○揚州匡愚菴鄧一元又募誠心生聊藎吾心各一元心吾子補拙軒名五角共五户各五角合洋四元○常山庸字官鹽棧募張貴福力不及各一元張其槎力不及鄭年浩三户各五角竹醉山莊三角胡椿庭二角共七户合洋四元○蕪湖鳩慈隱名募步雲氏洋一元隱名氏錢四百七十文又一百文無名氏四百文又三伯文又二户各一百文不留名三百七十文古月氏道明氏修德堂三户打五一各伯文共十一户合洋三元○如臯嚴錦　募存洋一兩元殷道成錢三百劉西垣陛斗文陶錫泉葛春亨四户各二百共六户合洋二元○恊和信來常德集益堂募求保平安人常平紋十兩隱名氏店求保順逖四兩求保症平屋安人二李藜軒二兩四錢求康健無名氏隱名氏各二兩無名氏一兩六錢隱名氏求保生症平安一兩又求保平安生財一兩求保送慈母終養人求保衣食人無名氏三户各一兩共十二户合規元三十兩○楊淮安婁權甫募嚴梅坡錢五十章清芝姚生大裕成升泰澈慧五户各五百義茂愼記仁壽堂三户各四百宏盛吳名氏婁權甫三户各三百豐盛江越清樊榮順張松山四户各二百共十六户合洋十元○陶聘卿來淮山種荷主人募林恭記李氏丁氏朱氏公記松記仁記義記全記韋記中和十一户各一元○如臬馬塘由如募趙馮氏錢六百無名氏超銀姑各二百無名氏一伯共四户合洋一元 
 
 
