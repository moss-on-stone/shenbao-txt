# 1880 - 355 - 4902753

 

Page 1

 
 
[任伯年繪山水神圖出售] [  點石齋啓]  
　　摧殘　鼓歲將更新萬家報賽莫不以祀神為第一事本齋曾以重　請任伯年先生用小李將軍山水神軸之式一幅計長六尺本齋石　而成山水着以靑綠秀色可餐山水之間流雲四布長松插天松下四神並立一城隍一土地一灶君一招財惟并神則盤膝面坐身旁有白石橋一　上為符神位快馬飛　神采發越又左有杏花臺右有石藏畫欄瓊繞曲徑通幽山之巔則有天臺一座奇峯並峙日月合　則帥位也其畫筆　不　人憑諸堂中洵堪奪目現在本舘申昌書畫室發售計墨色者價洋五角着色者一元已裱者另加裱工洋六角正此佈 
[論籌海]  
　　中俄之釁旣開則中國所宜籌防者不僅之邊境而已尤慮俄人以重兵擊中國之兵於邊境而又出偏師以擾亂於海口各海口旣為通商碼頭則俄之來實在意中而中國海口繁多又有防不勝防之務言念及此能不竦然然則籌海之策又可緩乎哉中國海口以大沽為最關緊要則地近輦轂故也其次則煙台一隅可以絕南北轉運應援之路而俄人恃此以為接濟卽中國之受累無窮又其次則為上海江浙菁華皆萃於此設有擾亂則西北之勢　孤其他如溫州定海等口皆浙省之要隘又如臺灣一島雖遠隔重洋而亦為福建毗連之重鎮卽此數處設或俄人分兵相擾則將何以禦之雖近日大沽烟台已有重兵防守鎮海定海等處亦已調兵戍守臺灣亦有重兵想各處封疆之臣自必有嘉謨　畫以防患於未然如吳淞則亦有駐兵及輪船炮臺一時畢舉粵閩各省招兵募勇議餉籌防寍波并有紳士等捐助鉅欵以備購買鎗砲等用措置已屬妥貼第恐地大口多未免有顧此失彼之慮俄人素稱強悍為中國所心忌其先聲早足以奪人設有一處海口偶然失事則各海口皆防潰散故防海之道與防邊不同宜於守而不宜戰以守為戰則匿我之短用我之長於以制俄不難矣守之若何沿海居民類多桀驁不馴樂於戰鬥因其勢而利導之卽招募沿海壯丁以團練之法練之兵籍居民旣熟於海道而又自顧身家必不肯退縮以讓俄人之進逼而又堅壁勿戰於口岸以巨船載石而沈之使　船不能遽進於要隘高築砲臺并以高臺瞭望敵船尙遠不可開砲必用冊遠鏡按西法量度道里之遠近而開砲以擊之度不中則不發發則必中如或萬一不中則敵船逼近炮發無功先於沿海之處預埋水雷見敵船旣近口岸而後以電線引火水雷上轟火炮下擊俄船雖固亦當驚疑而不敢前而况處處皆備在在有伏俄人究不識路程又何敢冒昧以偵事但能守而弗失則俄師已為我所困欲進而不得進糧運不繼士卒勞頓此臾駢之所以老秦師也迨其久而懈歸則尾而追之但虛張聲勢勿過於逼近盖困獸猶鬥窮寇勿追防其反噬第尾之而不急擊追亦不必甚遠而途中要道多設疑兵則俄人方將逃避之不　又何敢肆然相抗乎俄師遠來必先謀濟運之處如澳門則會預商於葡萄牙橫濱則預結於日本定海舟山之地亦欲有所覬覦此皆俄人之遠謀深算如奕者之占先手中國若不先為備禦則俄人之計得而中國之事將有不堪設想者矣然葡人若以澳門借與俄人則葡人先失一要地葡人未必樂從此在中國之先為開導葡人以尼止其謀也日本之與俄為好亦未必出於本心但恐中國討其　滅琉球之罪故欲結俄國之援中國如能釋嫌修好開誠佈公曉以利害則俄人之計未必能行倘葡日兩國皆已聯絡則俄人之勢已孤舟山一隅雖曾經為四人所踞而此時中國之兵已非前日之比又豈至遽失手於俄人夫而後俄人將無所施其技矣吾故曰防海之法與防邊異防邊當以戰為守防海當以守為戰夫所謂以守為戰非竟欲以不戰屈之也彼悉銳遠來固求一戰我不墮其計中則彼氣已奪勢必漸餒彼餒而我盈勝負之數卽於此决矣且更有一說於此防海之道不防在海面而防在海口并不專防在海口而防在內地防海口則以守為主防內地則以伏為主設或不幸而海口為其所奪亦不必土崩瓦解但於內地設伏以要之俄人旣進海口舍舟而陸或舍輪船而用小船則皆非彼之所長矣又何慮擊之不勝耶鉛刀一割願小試之 
[京師患旱] ○北京久　雨雪待澤孔殷已列前報茲悉邇來天氣仍復晴爽和暖如春濠河溜水前曾冰凍近又漸融茲　皇上已兩次躬親祈禱想指日祥雲渥沛定能大慰　宸　也 
[招兵到寍] ○月之二十一日寍郡招到台州兵一千五百名號衣上有浙軍元字營字樣暫劄城中觀堂延慶兩寺次日卽分防各海口云 
[教誡文童示] ○三品銜浙江補用道寍波府正堂宗為戒諭事案奉撫學憲行同治九年六月二十五日欽奉　上諭御史吳鳳藻奏請整飭士習以維風化一摺據原奏內稱東南各省士風不古兵燹之後士子備嘗艱苦且其各加悚惶乃佻達浮僞之狀包攬鑽營之習較前更甚不為急挽澆風何以振作士氣等因又光緒三年五月十一日欽奉　上諭給事中郭從鉅奏請飭整頓士習一摺近來各省鄉試府廳州縣童試亦有藉端滋事等情均應　力整頓嗣後遇有此等案情務宜從嚴懲辦毋稍寬縱並著各省學政于按臨各郡時督率教官認真約束以端十習等因欽此欽遵在案茲當縣府試又指日學憲按臨正生童雲集之時寍郡為人文淵　自宋元明以來多理學名儒詞章俊彥近年科第聯翩項背相望士子自重者必多本府屢守名邦宦迹所至無不禮重儒生愛敬士子顧官之愛士 
 
 

Page 2

 
 
與否今視士之自愛與否為轉移若如欽奉　諭旨所指佻達浮偽包攬鑽營並藉端滋事等情綍皇皇飭令從嚴懲辦一有干犯官雖　為開脫而有所不敢惟願應試各生童父戒其子兄戒其第師戒其徒各自束身於規矩禮法之中一切非分非法之事謝絕屏斥無失儒生本來面目上答　朝廷教養之恩而為地方官者亦得遂其愛士本心不致有所傷損斯為兩全合亟曥列戒諭為此諭仰應試各生童人等一體遵照各凜刑之訓愼守執玉之身母蹈法網有厚望焉所有戒諭各條列後　一考試乃　朝廷取士之典禮士子進身之梯階取列前茅他日入學中舉拜謁守令進退以禮儼然師生此諸童人人意中所有之事也而當應試之初乃不聽守令之告誡可乎故勸諸生童必須謹遵誥誡方足自重　一　徒子于生童判若霄壤如　蕕之不相類水火之不相蒙生童所當望之若浼决不容其與我狎處者也凡房東之藉考寓開賭者開賭之誘生童入寓者賭場之假稱考寓者諸生皆當與之痛絕毋為陷害倘其相逼而處儘可通知就近保甲局或稟報學師縣府禁辦　一攻苦數年為今日應試之地一有蹉跎又須三年兩載可不鄭重視之乎　所傳聞如倚恃人重遇事生風諸習不類讀書所為竊疑歸惡者之太甚不忍矑舉惟諄勸諸生童塲前塲後在考寓之時其氣宜靜不宜囂其心宜斂不宜浮要使方寸中清清凈凈肅肅穆穆毋使一毫塵障犯我靈明一日入場伸紙為文自然一揮而就投之輒利若塲外先有浮動囂張之象塲中安得澄思渺慮之文　一頭門聽點給篯二門聽點給卷名在某牌視牌燈之名次為聽點之先後彼此雍容魚貫而入豈不甚善切毋爭先擁擠失衣冠儒雅氣象　一得失者理數之常未聞有以求名不得為里黨所姍笑攻訐者若搶替傳遞鑽營僥倖縱使瞞過官府而里黨之姍笑攻訐羣起而前矣求榮反辱茍得貽羞一為說破雖至愚者亦知其不可也切戒切戒　一塲具有功令主試者莊容盛服而臨執事者進退趨蹌而伺應試者又皆誦詩讀書而至整冠束帶而來且畢生之功名事業皆以此為始基試思此何如事也此何如地也而乃於入塲後佔他人之坐地奪非分之桌凳人多靜坐構思我獨往來奔走人多循規蹈矩我獨嬉笑紛爭不必人以為不肖也我之自處在何等乎切戒切戒　光緒六年十一月十八日 
[杭垣火災續述] ○前述杭垣三元坊之周姓鑤花店被災焚死多人一則茲悉其隣右各鋪雖同遭祝融之厄以該店罹禍獨酷共深惻憫爰鳩衆釀金卽在瓦礫塲中搭篷盖廠延僧十二人頂禮梁皇懴三永日以資冥福於是遠近聞知一倡百和自保佑坊　回回堂各店亦復設壇禮懴三日以至惠民巷舊府前大街亦皆競設經壇延請海潮寺僧十六人頂禮梁皇寶懴三永日繼以七衆焰口一堂自水漾巷口至嘉湖道前一里許路計凡經壇三所一壇圓滿一壇繼之皇懴之外復有大悲彌陀等懴并到家經懴水火練度焰口鐃鈸之聲日夜不絕自前月二十七至今二十餘日猶未竣事焚化冥鏹日有十數萬所焚箔灰亦賣至三十餘洋可稱鉅欵矣各處捐助銀洋尤難數計臬憲　廉訪亦捐廉助洋十元法輪寺主持僧捐助皇懴三日其餘助懴助焰口者有數十戶蓋聞其慘死之事無不爭先樂助也限制七人之柩皆已舉殯安葬其所逃出之一女尙寄食於親串家云傳聞是日之火係其貼隣神盔店所起次日火熄後鑤花店基之灶脚下埋有現洋一包為神盔店主掘去是以人言藉藉現經當道聞知仁錢兩縣皆飭幹役訪拿神盔店主到案然尙未能緝獲也 
[章門火警類誌] ○月初七日江垣順化門外忽被回祿時已昏暗火焰甚猛焚至二更時始止城內鼓樓警鐘未動武營亦未吹號故各水龍無一赴救者竟任其自起自熄云初九晨十點鐘中大街笪子巷口某酒鋪因爐火大熾延燒他物卽經發覺灌救不至透屋是晚三點鐘德勝門內復泰和錫箔坊亦火霎時烟焰迷漫穿簷冒頂雖該坊自有工作二百餘名奈天氣乾旱墻垣高峻火旣易於灼水又不能升高殊覺束手無策但將大門緊閉以防槍火幸內圈墻高固牆內兩幢房屋焚盡遂熄聞火起於樓上因某工點火上樓尋物遺有火種旣下遂將樓門鎖閉故致成禍不然火初燃時未始不可撲滅也總之雨澤稀少日燥風乾居家開鋪者何可稍懈隄防耶 
[章門市價] ○江省年來秋成頗稱豐稔故食用價値之平賤為近三十年所未有計上等晚秔每担一百五十斤値紋銀一兩三錢左右以次遞減最下者止一兩油價三兩六錢棉花十兩光景豬肉五兩　六錢而雞鴨尤賤雞每斤七十文鴨四十文其餘瑣物大率類是誠樂歲也然貿易塲中反以物價過低沾利有限而辛工店租皆須仍舊殊不合算卽富戶食租衣稅別無進款者亦以米榖價廉所入驟覺減半頗為不便其實於尋常居民固大有利益也至於洋煙一項價錢獨漲聞每包至二十二兩零自禁烟舘以來城廂內外已新開烟膏鋪一百六十餘家傳聞如是則浮糜胡底恐天地生財不能補漏巵之消耗執政者將何以節其流乎 
[築埧造橋] ○金陵石城橋在石城門外為西北鄉往來要道毀於兵燹久未起建行人殊覺不便前經衆紳耆稟請修造業蒙上憲批准札飭工程局相度辦理茲已由局擇吉開工於該處河內築成土埧三道先將橋下倒塌石頭搬起然後下樁起脚工程浩大自非旦夕能告竣近日下關一帶進口船隻均須停泊埧外客商貨物皆由埧外起岸搬運南來不復似從前之可直抵水西門矣 
[片言釀命] ○金陵王茄子者米行為業娶妻朱氏年三十餘平日伉儷甚敦王有母多病近益篤其妹以省母歸寍適母服藥盞內偶有油氣母怒媳之洗滌未凈於是小姑大加呵斥謂母病皆由嫂之不善侍奉所致王歸妹又指訴王亦痛加唾駡朱旣受小姑侮辱復又遭其夫呵噠忿極於夜間投河自盡比及尋見已經淹斃王見妻死慌忙無措妹亦乘間遁去朱之母家知女死非命皆小姑所逼不勝忿恨擬訟諸官旋經親友調處王某允定身後各節皆從豐辦理其事始寢不料之應許不過為緩兵之計而植木一切仍極菲薄旣經收斂母家知受紿愈加忿怒擬邀請親友向王理論王又乘其不備連夜着人將柩搬出城外迨朱姓聞知已不及為於是經赴王處大鬧刻下聞已搆訟王某先行交差看管矣須小故因小姑一言挑剔遂至釀成人命而王又不善彌縫一味吝財致傾家結訟人財兩失可謂愚矣 
[道士獲釋] ○前報穹窿山某院道士被鄉人捉奸解縣經吳縣高邑尊判　等因茲悉該道院一師一徒其徒事敗早已逃逸無跡其師年已衰邁如痴如聾雖咎由失察難免平日縱容而罪異知情實非有心隱匿是以郡中某紳為之說情從寬免究當場開釋矣 
 
 

Page 3

 
 
[查緝戲園] ○蘇閭外普安橋京班戲園各色人等良莠不齊日來各處幼童以及店作學徒入園觀戲輒致黃鶴杳然無從尋覓壘經留意尋訪知為該園無賴之徒或潛藏污辱或遠　拐賣如此類不一而足茲為某媼失去一子年祗十五六歲訪知的係戲園內某甲所匿控告府署憲立飭吳縣密委捕廳某二尹帶役前往於十三日二鼓時拘拿某甲到案正在訊究復有某姓銅作學徒亦被拐騙由是十六日三鼓後二尹復至戲園提出學徒並誘騙之某乙一併解案十九日吳縣高邑尊飭差將在園內諸人全行拘案令各造名冊以便稽查而該園仍於二十日照常開演云 
[施粥開廠] ○蘇郡各善局每屆隆冬開廠施粥以濟窮餓現均於冬至後一律開廠城廂內外分別施給云 
[興修邑廟] ○蘇郡吳縣高邑尊莅任以來以本邑城隍廟宇久已失修現將案中罰款撥作經費擇吉興工并聞經費有餘尙須置備田產以作歲修一切公欵云 
[宜陵冬防] ○揚郡所屬之宜陵鎭日前某富家被竊聞其家雖稱殷實而存蓄於家者無幾諒不至喪失重貲次日事主報案已由縣派差追緝聞事主向為該鎭董事素諳公務現邑尊卽諭令該鎭增立柵欄並設十家更燈以資守誠亦整頓冬防之善法也 
[自行覓死] ○日前揚城有老翁於城上無人之處自行覔死盖取腰帶一繋於足俾直帶自緊庶可自行勒死幸不多時遇人解救聞此老因家計艱難所致其計雖拙然其情亦可憫也 
[拐孩壘見] ○寍郡日來壘聞幼孩被拐而女孩尤多雖四出尋覓而杳無蹤影拐騙之徒如此肆害保赤者宜如何加意隄防也 
[火船失火] ○前晚太古行上海輪船進口在吳淞口外見孟買輪船被火勢已炎炎不堪嚮邇大約已成灰燼矣惟詳細情形一時無可確探俟後查明再錄 
[焚斃幼孩] ○本埠西北有眞如鎭鎭北香花轎垝姚姓家數日前夜間九點鐘有賣湯糰担經過其門姚家一八歲孩子持油紙條燃火下樓喚買湯糰甫欲開門乃門傍有堆積稻草孩不留意火觸稻草立時燒着孩驚懼上樓匿不敢告父母及火勢將燒穿樓板其父母始驚覺慌忙下樓逃出隣人報警水龍齊至灌救得息計燒去房屋七八間及至天明姚姓聚集人口却少八歲之孩試向焦土搜尋乃見該孩業已焚斃其狀慘不可言父母哀痛幾絕隨為備棺成殮噫此孩罹此慘禍豈其有夙孽歟 
[控告串賭] ○前日劉士新扭林寶山至英會審公廨控訴陳太守晚堂庭訊劉具稟聲稱為裁縫生理被林串同毛姓誘與賭博輸去現洋一百九十四元旋知受愚昨遇林向索還輸洋無着情同誆騙為此送請究追云云林則具呈稱紙業生理前月初路過素識之劉士新邀我至茶館稱伊曾欠毛姓洋二百元今已言明立票按期拔還令我代寫票據伊卽畫押交毛收執昨因路遇劉忽然向我索還票據殊為駭異當與爭論是實乞求明察太守得供限林七日將毛姓交案以憑澈究 
[控壻侵佔] ○前有婦人姚氏挈子姚祖勳投英會審公廨控稱曾將連屋基地二分賣與婿姜祥桂今伊添造披屋佔我天井與論恃強求請提究曾由陳太守准詞飭提訊斷旋稟求免究乃近又赴公堂呈蒙提之下卽有楊景德胡行芳卽胡小華從中解勸令姜讓還地基立明界石為此求請免究乃未幾姜又擅將界石拔去是以續控云云姜供價買妻母地基立有契據並未多佔太守謂爾初為姚姓子後為伊婿縱使吃虧亦係應得之事何况反敢侵佔今如遵斷讓地着卽具結保釋設或不服姑後飭傳地保丈量繪圖一面再傳經勸人質訊旋據胡行芳投案稟稱未為伊等調勸云實情究係如何容探明再錄 
[嚴處淫婦] ○英租界頭壩大橋北首鄉人某甲妻某氏素有外遇曾經逃去尋歸前夜又與人私合適被甲撞破雙雙擒獲先將姦夫之髮辮齊根剪下釋去至天明出外購買鐵釘欲將妻釘死妻知風逃匿隣家甲歸不見妻知在隣家卽向索人隣家初猶善言解勸及甲怒毀其鍋灶只得將伊妻交出甲將妻帶囘用四釘釘其手腳於板門上一面喚妻父母至告以前情其父母再四哀求始為去釘而堅欲休妻刻有人幫同其父母調停然該氏創痛不堪矣 
[題] 欽旌賢孝嚴孺人割臂圖冊呈丹徒包曉村明經正之　○古來割肝療姑嫜曾有孝婦流芬芳今見割臂愈膏盲更勝節婦矢冰霜卓哉孺人堪表揚幼嫻詩禮工詞　弟才俊逸難頡頑往時角藝輸閨房于歸包氏中饋襄性情婉順德容彰克遵內則奉高堂三日入廚事羹湯列女遺編　笥藏娓娓聞娣姒行琴瑟靜好諧鳳凰銀缸伴讀聲琅琅一朝夫子閨厄楊參苓罔效困岐黃二豎肆虐特猖狂舉家束手靡諮商孺人侍疾尤悽惶安得奇方檢靑囊乞齡除是叩穹蒼以身相代獲康強夜深悄步出東廊仰視晴空星月光焚香跪祝摧肝腸愁雲頃刻紛飄颷　來并翦比干將刺入冰肌形不僵裂帛包裹行踉蹌和藥煎劑置瓦鐺恐有知者輒矜張用遺奴婢毋在旁自傾玉盞忍痛創服之但祈身清涼神靈感格果降祥倏有轉機從睡鄉夫病痊愈婦願償酬謝天地門庭慶疇知　中血月戕請命上帝災悔當兩年鏡破拆鴛鴦寒宵寶婺沈光芒忽然訣別合歡牀夫君難覓返魂香慘兮　　易新妝分明瘢痕寸許長撫摩號泣若潘郎豈似尋常賦悼亡爰呈大吏告吾　皇榮膺旌獎　恩汪洋吁嗟孺人逝渺茫一節千古何輝煌畫圖徵詩始末群見者為涕泗滂我作長歌類粃糠無椽筆美珩璜聊振薄俗勵網常巾幗聞之皆激昂[  寄居古鄖鄉愚弟與沐霖呈稿]  
[重過鎭江] ○晚林烟靄集啼鴉一望江羡釣槎幾點秋霜將上鬢半窗涼月夢還家舊時鴻爪空陳迹　隙駒光感歲華天末懷人何處是祇憑詩思寄蒹葭[  藏鋒逸史稿]  
 
 

Page 4

 
 
[弔白門程仲承先生] ○玉樓聞遽召騎鶴賦歸休才大天多妬時乖命不猶滄桑原一瞬著述定千秋名已傳寰海何須歎鄧攸　　盡憂時淚人亡句尙存每逢明主棄翻覺布衣尊鴻唳愁黃浦魚旌返白門神交未謀面何處賦招魂　　錄逸史未是草 
[南州逸史四十得子索詩並乞　和章] ○忽見歡顏笑因知賦弄璋遲生眞桂子早定繼芸香覓句心尤切聞啼喜欲狂阿翁休道晚年富力方強　盼到徵蘭信新詩擘畫箋桑弧知挂戶湯餅待開筵仙果人爭羡寍馨語未偏他年誇邁衆家學有薪傳　　華館主未是稿 
[光緒六年十一月初九日京報全錄]  
　　宮門抄○上諭一道錄前○發抄　旨五道○大臣世等　奏尊藏供奉依次禮成摺子○大臣善等　奉選派繙繹人員馳赴新疆摺子○江撫李　奏據詳代奏夾片○大臣崇　奏請撤銷　記名佐領夾片○將軍岐　奏交卸府尹印信夾片○副都統宗室謙　奏差竣回書交卸任事請假調理摺子○十一月初九日內務府國子監廂藍旂値日無引　見○穆隆阿假滿請　安○穆隆阿等各謝調授署缺　恩○肅王請假十日○掌儀司奏十三日祭　奉先殿謨公行禮○宗人府奏改派致祭　泰東陵之王公　派出桂公○侍衛處奏派揀選侍衛之王大臣　派出豫王全中堂靈中堂文煜○召見軍機○發抄　杜瑞聯奏忠義局第十三次請卹奉　旨　家麟等均着交部分別旌卹單三件倂發欽此○又革員李文運案審擬奉　旨該部議奏欽此○李鴻章奏本年徵完上忙錢糧樹木奉　旨戶部知道欽此○又經徵上年錢糧已未完數目奉　旨戶部知道欽此○榮毓等奏急修各工請飭查勘奉　旨工部知道單倂發欽此　○○臣世鐸隆懃徐桐宗室桂全興廉程祖誥跪　奏為尊藏供奉依次禮成恭摺　奏　聞仰祈　聖鑒事竊臣等奉　命恭送玉　冊玉　寶　聖容　實錄　聖訓　玉蝶至　盛京尊藏供奉於九月二十二日啓程十月初九日行抵新民屯正站令兩館官員先期前往敬詣　崇政殿將　黃案預為妥帖安設並札行欽天監派往之擇吉預先敬謹選擇各吉期旋據擇得十月十四日午時尊藏玉　冊玉　寶吉未時供奉　聖容尊藏　實錄　聖訓　玉蝶吉十月十五日寅時恭請原供玉　冊囘京吉臣等於十月十一日行抵奉天府城外將軍各部侍郎以下各官咸服朝服出郭跪迎更換　綵亭入城由盛京居住宗室官員恭請　冊　寶於　太廟暫行安供　黃案上兩館提調官及隨行執事各官協同盛京五部司員等就行箱內捧書安奉於　崇政殿　黃案上用龍袱敬謹包裹均由將軍岐元派員守護一應事宜俱已先期妥辦齊備臣等於十月十二日敬詣　福陵　昭陵叩謁後祇俟吉期於十月十四日午時臣隆懃等率同盛京居住宗室官員及五部大小官員一同行禮恭捧　冊　寶箱匣按照位次敬謹尊藏卽將原供玉　冊請出暫行安供於　太廟殿內　黃案上仍由將軍派員守護祇俟吉期恭請回京臣世鐸等於十四日未時率同　乾清門侍衛及提調執事隨往各員會同盛京將軍各部侍郎以下等官一同行禮將軍岐元恭請　聖容至　敬典閣上層敬謹供奉執事各官恭請　實錄　聖訓至　崇謨閣恭捧　玉蝶至　敬典閣下層均按照次第安庋金匱敬謹尊藏禮成臣等自啓程以來兩旬有餘天氣晴和行走平順尊藏供奉之日風清日矅天宇昌明此皆仰頌　列聖　列后　福佑無疆　皇上誠孝誠敬感格所致臣等與　陪都官員軍民人等無不同聲抃慶其一路經過地方搭盖　綵棚修理道路橋樑均屬整齊平穩護軍統領恩全帶領章京護軍等送至山海關先行囘京直隸　昌道恩良通州協副將文林同送至山海關前山海關副都統調任江寍副都統姚田接送出關盛京署禮部侍郎綿宜前　京副都統調任山海關副都統謙德奉天府尹松林帶領滿漢官兵迎至關外錦州副都統古尼咅布帶領官兵由關外送至閭陽驛金州副都統恩佑帶領官兵迎至閭陽驛接替先後隨行護送均無殆悞所有　乾清門侍衛暨各侍衛沿途護送妥協周詳隨往執事各員隨時照料皆係勤慎周妥兩館官員於尊藏之時包裹安庋均屬恪恭將事禮工二部司員辦理一切亦皆妥善是日事竣臣世鐸等定於十五日率同　乾清門侍衛及各侍衛兩館各官造辦處欽天監等司員啓程回京臣隆懃等遵照吉期於十五日寅時恭請原供玉　冊六分率領禮工二部司員及前引後邑侍衛十員按照原站回京除俟到京尊藏完竣另行覆奏外所有臣等敬謹尊藏供奉禮成緣由理合遵照成案公同恭摺由驛奏　聞仰慰　聖懷為此謹　奏軍機大臣奉　旨敬悉欽此○○奴才善慶謙禧謹跪　奏為選派甯夏滿營繙繹人員馳赴新疆軍營聽後差委緣由恭摺具陳仰祈　聖鑒事竊奴才等於光緒六年六月二十六日接准大學士陝甘督臣左宗棠咨開接准幫辦軍務通政使劉錦棠來緘喀什噶爾地居邊要俄國來文多用清書營中雖有人辨認而繙繹均不甚精請調翻譯官一二員赴營等因本衙門筆帖式二員現在行營供差不能派往惟查甯夏滿營繙繹人員尙多應由甯夏將軍副都統於滿營選派能繙繹滿蒙漢文熟諳公事者擬派二員來營以資咨送劉錦棠行營辦事等因咨行前來奴才查甯夏滿營昔年承平之時深通滿蒙漢文義之員尙多自遭兵燹人數旣減大半而後學者又在鋒鏑饑饉之際糧餉兩竭以致比戶無力讀書因此文教廢弛近年糧餉稍足人旣無多學者仍屬寥寥雖經奴才等設法鼓勵僅可辦理日行事件伏思新疆咨調繙繹人員亦辦中外交涉事件最關重大與尋常辦理繙繹事件不同必須滿漢文理較優熟諳公事之員方可勝任奴才等再四熟商連日選拔均不堪派往惟查有副都統記名副都統八旗蒙古協領凌雲由繙繹筆帖式出身滿漢文理尙優諳晉公事堪以派往又記名防尉驍騎校成元係由繙繹舉人出身滿漢兼通熟諳繙繹堪以派往該二員隨帶貼寫一名差兵三名已飭令於八月初就日自甯夏起程前赴督臣左宗棠行營聽候差委外惟該協領凌雲前經奴才等奏派承修教塲倉庫等處工程該員旣經派往軍營差委所遺工程事務自應另行揀員接辦以專　成茲查有佐領佛爾果春堪以派委會同協領納勒亨額認眞承修合併陳明所有選派繙繹人員馳赴新疆軍營差委緣由理合恭摺具　奏伏乞　皇太后皇上聖鑒謹　奏軍機大臣奉　旨知道了欽此　○○李文敏片　再居九江關監督洪緒詳稱每年九江關燒造大運琢圓瓷器及傳辦各項瓷器向係繕造件數黃冊恭呈　御覽茲查光緒六年分燒造大運共計上色琢器八十件上色圓器一 
 
 

Page 5

 
 
千二百四件又奉　旨傳辦上色琢器三百件上色圓器八百件以及奉文傳辦琢園祭器共計上色八十二件容卽委員搭坐輪船由海運京解交瓷庫驗收查本年例支窰工銀一萬兩除支給物料工價等項銀九千九百五十七兩三錢九分九厘九毫八絲三忽五徾實在　存銀四十二兩六錢一絲六忽五徾應卽循例造具工料細冊送呈內務府核銷外繕造各項瓷器名目件數黃冊詳請代　奏前來臣覆核無異理合附片陳明並將黃冊一本敬呈　御覽伏乞　聖鑒謹　奏軍機大臣奉　旨該衙門知道冊倂發欽此　○○奴才崇綺跪　奏為駐防旗員難勝協領之任請　旨撤銷　記名免致怠悞恭摺具陳仰祈　聖鑒事竊奴才所屬廂黃正白二旂協領兼前鋒翼長惠　於本年十月初五日因病出缺除前鋒翼長由奴才另行照例辦理外其所出協領一缺應以曾經擬陪引　見照例　記名之員專摺奏補查現出協領之缺營理二旗四佐領仍兼管一佐領事務旣屬煩多且辦理印務及掌管左右兩司關防向均由協領內揀委自外才具開展管轄嚴明之員難期稱職茲查前經擬陪引　見照例　記名之佐領常英充當本任佐領承辦事務較簡尙無乖舛情形惟於幫辦右司事務時先因辦事粗心飭記大過嗣因不知振作駁退右司今若以之奏補協領實難勝任奴才不敢稍涉遷就致悞辦公應請　旨將該員常英　記名之處卽予撤銷仍留佐領以觀後效其惠長所出協領一缺另由奴才揀選堪以稱職之員擬定正陪咨送部旂照例辦理奴才為慎重旗務起見謹繕摺具陳伏乞　皇太后　皇上聖鑒謹　奏請　旨軍機大臣奉　旨着照所請兵部知道欽此　○○岐元等片　再奴才松林前赴山海關外迎護　綵亭於九月十四日由省起程當將府尹印信送交奴才岐元暫行管理並分別奏　聞茲於十月十一日敬謹迎護到省奴才岐元卽於是日將府尹印信派員齊交奴才松林接收照舊任事至奴才松林經過沿途地方均係雨啺時若年榖豐收察看民情亦甚安謐足以上慰　宸　理合附片具陳伏乞　聖鑒謹　奏軍機大臣奉　旨知道了欽此　○○奴才宗室謙德跪　奏為差竣回省交卸任事請假調理恭摺奏　聞仰祈　聖鑒事竊奴才前遵　諭旨恭迎　實錄於九月十五日自省起程業經附片陳明在案隨沿途查看橋樑道路於二十二日道經廣寍循例查　　行宮畢因雨後泥淖不意騎馬滑倒壓傷奴才左骽連及左背等處立時腫痛不堪且途中難覔醫藥當因要差臨邇奴才惟有裹創力疾趲程前進抵山海關跪接沿途督率官兵敬謹將事夙夜認真稽查小心防護又兼時屆冬令風寒感觸傷雖平復步履維艱勉力支持於十月十一日到省所有一切要差幸免疎虞適新任副都統富陞已於十月初一日接任視事奴才交卸後亟應遵　旨束裝馳赴山海關新任惟所受之傷近日益行增劇疼痛不止委頓難支合無　懇　天恩　賞假二十日俾奴才趕緊覔醫調治一俟稍痊卽行銷假起程馳赴新任除俟另摺奏報外所有奴才差竣回省請假調理緣由理合恭摺具陳伏乞　皇太后　皇上聖鑒再此摺係借用　盛京將軍印信合倂陳明謹　奏軍機大臣奉　旨謙德着賞假二十日欽此 
[浙省撫轅事宜] ○十一月十八日試用同知程　由京騐放來省　到　學轅文巡捕楊定　稟知學憲牌諭由金郡於十五日起馬二十日抵上馬頭叩辭開船迎接　聶醴　由京驗看來省　到　巡檢胡紹詳解京餉回省銷差　○十九日路保和交卸華埠厘局回省稟到叩見銷差 
[蘇省撫轅事宜] ○十一月廿一日分　江蘇試用縣丞金桂芬浙江人稟到　通判楊培東知聞訃丁母憂　知縣飭台身稟知奉委淞滬　局差遣　○十二月初二日正任常州府英初三日臬憲許官太太何氏十一日首府　官太太十三日　道王老太太周氏均壽辰　牌示照得咨補左雜仿照州縣先飭赴任前奉　督撫憲批示將佐雜咨補未奉　部　先飭赴任添　章程　縣辦理在案今署長洲縣吳塔司巡檢錢　光期滿遺缺照章應行撤回查有請補長洲縣吳塔司巡檢兪鴻樹已奉　撫憲出咨自應飭令先行署理○廿二日直州張振陛稟謝給予勞績記功五次　　掣江蘇卽用知縣趙受　直隸人稟到 
　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
