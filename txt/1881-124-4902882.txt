# 1881 - 124 - 4902882

 

Page 1

 
 
[邸丁制軍慶中丞兩來片書後]  
　　文官不愛錢武官不惜死此岳鄂王之言也竊以為文官茍不愛錢則亦不至惜死武官非但惜　實　無不愛錢　其所以愛錢者正欲留此身以安享并為子孫作馬牛又豈肯捨身以殉職　所以惜死者正欲思獲財以自豐永享妻孥之奉豈肯廉介以自持二者固相濟為用而初無異情也至今日而文官武官無不愛錢而惜死一層可以姑置勿論而不知以愛錢之故而至於身敗名裂雖不至死亦殊無顏以自立於天地之間是不啻以身殉財愛錢者　不惜死也是不大可哀　三月二十九日邸抄內載有川督丁制軍粵西慶中丞來片各一皆係以愛錢之故而奏請　革者一文一武遙遙相望文則為四川候補知府吳某武則為副將　粵西候補叅將覃某茲二人者誠確當愛錢二字之目矣夫吳某身為知府四品大員覃某身為叅將亦屬三品大員雖皆係候補人員不無資斧告匱之時而爾時均有差使　致有飢寒之慮況一則係委解淮軍月餉一則係委令動　其任不可謂不重慶上　見委之際必以為該員等皆係可用之才故責令承乏斯任也乃月餉三萬兩悉以購買洋藥意欲運鄂或在沿途銷售計洋藥之利當必有可以倍蓯者故不願其為餉項之重而毅然行之也設或銷售甚捷至鄂而欸皆收齊用以抵月餉之數則贏餘之錢即以入已上憲亦無從查知解餉無悞且得記勞績膺優保誠所謂名利雙收其策亦未始不　無如天　從人銷場鈍滯於是湖督行咨川省飭查而事乃不可終掩川督片中謂其貪婪　謬實出情理之外誠哉是言也覃某帶勇在越南剿匪圖侵應補欠餉百餘兩其數似乎不多然侵吞軍餉軍令攸關如照軍營規例直可立按軍法而乃詖人告發猶復飾詞掩蓋幾欲轉陷以罪此等狡猾劣員誠有如片中所雲未便姑容者僅予革職永不敘用猶不幸中之幸也天下無不貪之人亦無貪而不敗之人以官為牟利之咨近來比比皆是昔者捐例未開所惡於官者不過在迂疏寡效及既開捐例而仕途益雜縱有一二才幹清廉之員而貪鄙齷齪寡廉鮮恥之輩皆　厠　　裳之列者實屬指不勝屈然或者猶以為文員中固有此等而武員中未必然也不知文員有利權在手武員則無之故侵漁刻剝之弊往往皆出於文員而武官不少概見茍一旦利權在手則其愛錢有更甚於文員者蓋文官或有所擇如其數過少尚不在意必須上千上萬之欵乃設法舞弊以兾獲利如僅僅百餘金尚不至此而武員則不願所見者小並不逞擇矣今川督片內云請由湖廣督撫臣就近提訊嚴追勒限完繳逾限繳不足數則即將該員原籍家産查封　抵即繳齊之後尚須照私挪軍餉例從嚴治罪然則吳某此次生意不但大折其本而且身家不保矣覃某則革職永不敘用之外別無餘罪猶屬幸事蓋欠餉尚未入已一語足以開豁覃某其尚有照應乎然如吳某之所為則雖有照應亦屬無從庇護蓋所挪者為淮軍月餉又挪至三萬兩之多所私買者係屬洋藥而未能銷去者尚有一百三十一石之剩委解餉銀而即挪移餉銀則尚有何事可以委之此其情罪較重實不能為之庇護也故吾謂武官愛錢之心無異於文官而文官愛錢之術則尚不及武官悖入者輕斯悖出者亦不至於甚重雖曰情境不同而文官之胆實較武官為更巨噫嘻然則文官轉多不惜死者乎 
[恭錄　諭旨] 〇四月初六日奉　旨馮爾昌補授通政使司叅議欽此 
[譯西報論公家花園事] 〇本埠西人之公家花園　不聽華人入遊前有華人　致工部局已將工部局覆函由西報譯出備錄　報玆閱西報知工部局又有一信致華人唐茂之等大意言該園不聽華人遊玩云云字林報從而論之曰公家花園如聽華人之體面者入內遊賞於理原無不可但該園地方本係一千八百六十八年領事雲公在滬時創建至今其管理諸人皆勞心勞力時刻留心得以成一勝境如放遊人入內必至擁擠難免摧損故阻不放入也且華人之體面者亦非必欲入園遊玩苐以工部局有此一信似乎有傷體面故反成騎虎難下之勢其實為華人計亦不必務欲遊園也滬城邑園開門之時亦有西人遊玩中國人並不阻止且頗殷勤盡地主之誼華人之在英國者亦聽其入英國花園騁懷遊目而惟本埠之公家花園則微有不同此塊園地本屬別開一境以供西人遊　之區而在滬華人之多且五十倍於西人設如聽其入內人既不免擁擠物亦必多折損管理諸公防之不勝其防治之不勝其治漸漸心志懈惰不樂修整勢必　變為瓦礫而後已是斯園且恐從此成廢矣又何足樂之有哉以上皆字林報所載今為譯錄大畧如此是是非非聽諸道路之口碑已耳 
[焦村盜案] 〇金陵周港圩焦村有許姓孀婦家小康上月某夜間突有匪徒十餘人明火執械沖門而入當將室內箱籠打開搜括衣飾及洋銀數十元席捲而去幸該婦等見來勢洶洶不敢攖鋒故人口無一受傷次日赴縣報案當經郝色尊前往履勘的係盜劫無疑當即簽差趕緊訪緝　盜務在必獲並懸賞格移請隣封一體嚴拿云 
[漆匠跌傷] 〇金陵評事街老和記綢緞舖近於門首改砌青墻石庫門上搭明瓦棚棚架雕鏤花草人物十分精細工竣又雇漆匠刷漆但棚架極高距地約有丈餘因就架橫搭長板一塊就之做工不料板已有損又兼工匠五人在上頗為沉重正當刮刷之際忽一聲響亮其板劃然中斷跌下四人一人受傷極重人事不知一人畧有微傷 
 
 

Page 2

 
 
兩人則如履平地毫無傷損另一匠年級最少當板將斷時自知難免急降兩手抓住懸掛招牌鐵鉤故板雖落地而人則儼如招牌懸於空際旋經人用長梯接下此人直未受傷僅受虛驚是緣靈捷而獨得便宜也 
[福州近景] ○南台為福州精華之區阛圚宏通商賈輻輳花天酒地富麗繁華目閩安關轉右沿河一帶有廣聚樓都會樓等酒肆均係粵人開設酒饌精美樓閣玲瓏或挾妓登臨或邀朋歡飲波光搖映風月無邊頗足賞心悅目每逢禮拜及端節前後數日恒有名班演劇尤為熱鬧凡衙署中人及富商大賈多遣興于斯近以　國制例禁演戲宴會故兩樓生意較清不及往常之高朋滿座矣 
[占課奇騐] ○昨聞福州有一候補佐貳人員係廣東某姓在馬尾通商局當差人品高潔善占壬課而不輕代卜非至好　却之曾為候補道某觀察推算一課所有已往現在各事歷歷如數家珍羣稱神騐而卒為觀察所忌故某君嗣後絕口不談此事即偶有應酬亦不過略道梗概而已惟去年某官誠求一課直斷其不日即有內地差事毋須渡台且秋間可與某姓議婚應得艷慧能文之偶性情溫雅身段苗條面上有一小痣伉儷必篤云云某官初不深信乃未及半月果得省會局差又得美女續弦於秋間入贅一一悉如所斷益服某君神技非尋常占算家可比夫壬遁諸占果有秘傳無不靈騐惜世間究心者鮮粗知皮毛安能遇事奇中乎然亦有坐照如神不肯言人禍福者所謂善易者不輕言易也 
[肉鋪輸捐] ○蘇郡去年以育嬰堂經費不敷募勸各肉鋪分別捐資以濟善舉乃各肉鋪轉輾抗遠累年涉訟嗣為上　知悉將首事抗捐之人發縣管押久而不釋玆各肉鋪咸知悔過情愿會集同行每月統捐大錢六十千文求消前案惟聞育嬰堂經費已奉撫　另為籌得欵資此項捐錢擬橃作太湖救生局公款云 
[孿生誌異] ○孿生之胎往往男則俱男女則俱女若一男一女俗名之曰鬼夫妻每多不育然此亦僅屬駢生而不聞有鼎足而三也乃今觀於杭垣魯姓之事而有異矣魯本越之會稽人寓居杭省下城城東地方貧困異常託歌曲為餬口計妻某氏亦越郡人健婦也雖懷孕在身而操作同於平時本月朔其妻方作晚炊頓覺腹痛勉強支持待全黃粱既熟而其痛已不可稍忍矣婦自知勢將臨盆夫　出外因呼隣婦扶助方為燒水安排而房中啼聲呱呱早已一男產下矣時夫正外歸聞而大喜趕即入房看視則產婦以胞衣未落呼痛不止魯因惜錢未接穩婆不禁十分着急因請隣近之老媼兩人同來照應乃未及炊許而胞胎未下又墮一兒視之女也時產婦已昏昏眩暈而腹痛愈甚胞仍不落眾人互相猜疑在房謹守約及半點鐘後又一兒與胞同下墜地片刻始聞哭聲亟為審視亦一女也其襁褓之需魯不能預備不期連產三兒更難設法幸眾隣各為幫助或贈以衣或遺以袴始得免嬰孩赤體然欲以一母哺三雖不惟力有不能即乳亦育不足也乃次日清晨其最後之女即斃不謂三人同伴其來最遲者而去偏最速也餘一男一女與產婦俱皆無恙云 
[拐藏被獲] ○皖垣陳某夫婦年近半百住城內藥王廟左近賣阿芙蓉膏度日房係祖產前月初間有素識之營勇楚南人某甲告陳謂眷屬將到乞暫租屋一間陳許之次晚甲即携一幼婦至聽其口音乃本地人陳夫婦頗為懷疑而姑容其賃住乃本月初七晨突一老婦尋至逕自入內陳夫婦不及阻攔婦至女室揭簾見女高喊人已在此隨有數人將甲扭住立鳴地保稱家住西門外黃姓開設硝皮坊女係老婦之女年十八歲三月初八日晚被甲拐出今始尋見即指陳為窩家連甲與女一併交保婦等則投縣控訴不知縣中將如何辦理陳某誤被牽連原非其罪然以形跡可疑而容留不拒則在己亦有取咎之道不得以无妄言也 
[供奉路頭] ○本報前登托名惑眾一節其事已屬罕聞豈知愈出愈奇此外更有創舉近日有向為寺院香伙之輩在四馬路西胡家宅源和里中賃平屋一間供一泥神形如土地名之曰路頭廣貼招紙稱三月十一日神登大殿本月初五日開光租界之外亦有招帖其門首居然粘接印上任告示刻下若輩挨戶持黃紙簿勸募苐所謂大殿者即此平房而財神祇着木紅洋布棉襖諒此神因來花天酒地之場陶情揮霍一時庫藏告空天錢難借故蟒袍玉帶已不知付諸誰家質舖矣然貿易中人或聞路頭名號動其徼求之念而婦人之易為騙誘更不待　蓋善于取名即不難于生發聞得在妓館中已募有二三百洋之譜是若輩已先發財即此可為路頭有靈之顯據何怪其招搖市廛焚香頂禮慎勿以勢利眼輕覷路頭而謂其寒如范叔安能加福於人哉 
[撞車償費] ○龍飛馬房洋人同馬夫鄭如木張小毛赴英公堂控稱該二人駕四輪馬車駛往靜安寺路逢二輪野雞馬車坐客拉韁不諳控制之法碰撞我車致鄭張二馬夫跌地被輪碾傷車亦損壞約估修價須銀四十兩彼車坐客計二人當由捕獲住一人　其馬夫今巳送案求為究辦鄭張供與洋人同鄭稱兩足受傷難行張稱右腳及頭額受傷請騐據李馥生供在大東門外榮昌錢莊生理昨同交匯印書房中友人徐藹生雇坐野雞馬車往靜安寺遊玩悞撞該馬房之車然其車無甚損壞我友徐姓亦經受傷在家醫治云太守謂坐客拉韁本干例禁然野雞馬車之馬夫失於照料咎亦難辭馬夫徐小福供李客自要拉韁我因馬車來往甚多恐其生事勸阻不依反謂既出錢文應聽自便及見將與四輪車相碰赶即下車拉馬馬跑不住以致碰撞云哲譒譯請追修車費四十兩再行酌斷養傷陳太守畧予從寬押令李馥生繳洋六十元以四十圓償洋人以十二圓給鄭八員給張養傷徐藹生免其提究至罰洋如李欲與湊繳着令自行向商洋人又稟所償修費請充善舉太守俯如所請俟繳洋後再定潑充何欵該洋人可謂好善也已 
[梅議爭毆] ○英捕解送爭毆一起人至公堂經陳太守訊理據何楊氏供所生一女曾憑媒招江北人胡殷氏之子胡寶慶為婿即作子嗣　有書契可憑成婚已五六載生有孫兒年亦四齡當時喜事一切需用皆由我出胡殷氏亦住我處詎今胡思翻悔欲領我女回江北以致口角爭鬧經捕拘送胡殷氏與子胡寶慶同供家鄉自有田地現值布種之時故欲携婦回籍耕種太守　女願從丈夫回籍否答稱母親因 
 
 

Page 3

 
 
無後嗣是以招婿作子今母親年已五旬情實不忍相離太守得供之下謂既有前議豈容翻悔胡寶慶欲　里耕日　　　　　　　　　　　令不得爭毆一併斥退 
[出票約付] ○前月十七日本報列控追點費一案法公堂當限張祥于七天內先繳洋一百五十元其六百元再行陸續　　在案嗣張逾限不繳原告宋靜山疊次投案求催翁太守飭包探往傳張祥或稱不在囤行或稱有事入城以致案懸多日昨始傳到據張呈期票三帋每帋計洋五十元以本月十八月底及五月初十日三期應付係公和圖章翁太守閱畢詢公和是何店鋪張稱即我所開之囤頭太守謂然則何用出票即爾言亦可作銀洋此等期票碍難為據張祥又稱曾經央人向宋靜山說明有張明卿作保故期票上張明卿畵有花押太守問宋靜山有無此事張明卿乃屬何人宋稱張明卿係庠生此言確經談及然設到期仍然無着尚須求恩提追張祥稱决不累及中人屆期准付太守乃將期票交宋靜山收領倘有差遲許宋投訴原被均叩謝而退 
[押繳失洋] ○追賠誣詐一案昨法捕房又將福潤信局夥毛正生解訊而德錩店夥周楚橋亦投案伸訴稱前月託恊順信局寄洋信一封計洋四元後恊順閉歇杭垣來信稱此信未經收到收信人係毛正生之胞兄正託人四處找尋而毛正生自來兠搭稱情願由伊賠洋容當措交等語前日彼來收信向伊索取伊將搭連留下稱去取洋豈其設計誣訴尚求明察翁太守細詰毛正生仍稱德錩洋信交與恊順局不千福潤之事豈彼向我糾纏扣留搭連等語太守又問致和託寄洋信究竟有無其事毛答稱此實一時謊語太守謂爾則一時謊語設該酒店從汝附和則德錩非但四元無着並須賠出十六員矣非訛詐而何飭將毛正生仍帶回管押俟迫出四洋後再科訛詐之罪云 
[奪衣案結] ○成衣奪衣一案楊春和經人保出後昨日復投法公堂侯訊捕房仍將竹青寍綢女夾襖送案旋有鴇婦王陳氏投案稱我女王愛寶令王錦庭做夾襖一件被楊春和取去留存捕房求為給領翁太守略詰情由當予領去將楊春和嚴斥至再謂生意各聽各便何得覇持本應責懲今姑寬恕嗣後不得再蹈舊轍楊春和叩謝而退 
[哭老友劉鶴伯觀察　并序] ○鶴伯名孚翊江西南豐縣劉青天衡裔孫也丙子歲余在滬招商局鶴伯來如舊　識同入都應京兆試同房薦弗售當是時郭侍郎劉京卿奉使西洋三年一局聘鶴伯辦文案余亦以醫學受星使知聘充醫官兼司文案同行至滬余以正嗣使不和難乎為下恐難終局力辭不往鶴伯獨往厥後兩星使終以不能和衷歸鶴伯留佐後任李丹崖星使去夏保升道員余在厦门差次接鶴伯書方慶幸今閱報驚悉鶴伯去冬病終德國伯靈都城不禁棖觸於邑泣數行下痛故人抱經濟才　　以終永訣絕域從此海外更無知音也爰哭以七絕四首仿聯珠體工拙所不睱計耳 
　　囘首京華聚首時連宵刻燭共催詩泰西一去成千古月落雲橫繋我思○思君風度信翩翩極目西洋別有天鶴立雞羣誰與伍功名快着祖生鞭○鞭絲帽影幾流連魚鴈頻通寄我箋秩晉監司方發軔玉樓修記濾歸天○天乎何速奪吾朋淚灑西方對碧燈四萬里遙空想像當年破浪海風乘　鶴伯以丙子年十月十七日隨同郭劉兩星使在滬啓行余送之登舟是日海風大作迄今回首當年風景猶依依在目也子獨何心能不悲哉　嶺南李少珊甫稿 
[光緒七年四月初二日京報全綠]  
　　宫门抄○上　兩道錄前○江督劉等　奏導淮要工先擬與挑並會籌經費槢○蘇撫吳　奏請　旌表片○又　奏籌辦京餉片○豫撫凃　奏編修服滿回京片○江督劉　奏冬季拿辦盜匪綠由片○又　奏委署知縣片○閩督何　奏總兵出洋統巡日期摺○豫撫凃　奏請留武員補用片○四月初二日○直隸總督李中堂請　訓○貴州按察使易佩紳到京請　安○恩　續假十五日○兵部奏派查齋之大臣　泒出耀年海英奎潤璟德長春明秀索布多爾札布錫祉　順天府奏京師得雨四寸有餘○召見軍機　易佩紳　○○頭品頂戴兩江總督臣劉坤一漕連總督臣黎培敬安徽巡撫臣裕祿江蘇巡撫臣吳元炳跪　奏為　淮要工先擬與挑揚庄舊黃河並會籌常年經費次第舉行恭摺仰祈　聖鑒事竊　議治淮謀復入海故道以保運堤大略情形經臣元炳於上年四月間　理督篆時與原任漕運總督臣文彬會奏並聲明臣坤一意見相同在案查洪澤一湖實淮揚水利命脉所關近年淤墊實甚不特淮河盛漲之時湖水漫溢大溜下趟裹下河數十萬生靈有岌岌不可終日之勢並恐黃河南岸偶有疏虞則洪湖實當其沖為患益巨萬一淮黃之水因洪湖不能容納或由上游橫決而出則安徽江蘇之隸江北各州縣不堪設想矣然欲挑溶洪湖無論水蓄易淤仍虞下游別無去路是以同治五六年間前督臣曾國藩首創導淮之議先行試挑黃河故道臣坤一於光緒年署理督篆曾往揚庄履勘亦以此為綢繆至計維時運堤尚多缺漏不能先　修堤未遑將黃河故道一律挑挖寬深厥後沈葆稹總督兩江百費苦心修築運堤東西兩岸亦擬俟堤工完固續議溶河臣等職守攸關不敢不引為已任當飭奏補徐州道程國熙署徐州道張富年淮揚海道桂嵩慶於上年冬間前往履勘自揚庄舊黃河而中運河而順清河而吳城七堡而碎石河而張福口參用西法以水旱平矩板先挖水源逐細測量酌通工之緩急分開辦之後先治水之法先治下游是一定不易之理擬將揚莊以下舊黃河先行開溶以立導淮始墓查自楊莊起至安東縣之東門外止共計長一萬四千餘丈估挑土四十五萬餘方估需錢十六萬八千餘串地勢西高東下河槽寬窄淺深不一間有淤成平陸之處且多游淤暨飛砂陷沙立足之難出土之遠泉眼之多工段之長非尋常挑河可比經該道等輪流駐工劃分四十叚遴選諳練文武員弁雇募民夫照估與挑已於二月初九日開工其自安東以下至雲梯關尚多靈灘高凹之所必須酌量挑挖與上游河底配平以免阻水停淤即趁此時接續辦理此外應挑之處如何開闢引河如何移設　座另再分別次第匀年舉行事不求天速効款必杜其虛糜就全淮大勢而論洪湖北高南下形如側釜中運河地勢比洪湖尤高將來能否引全淮南　之水逾中運河折而東 
 
 

Page 4

 
 
注造端宏大雖免變還臣等未敢信有把握且清淮高寶一帶民田仍須淮水灌溉必須蓄洩得法以期操縱自如事關　國計民生但使今日盡一分之心或可將來減一分之害惟工程愈大需欵愈煩江南雖多財賦之家而地丁關稅厘金入少出多無可挹注臣等往返咨商近年正陽五河兩卡鹽厘收數稍旺此項鹽厘奏明分作十成攤解今擬於金陵皖省曹營三處每年每處各撥二成城內皖省餉需較絀先撥一成其緩撥之一成俟征軍撤防補撥以符定數而清要工所有典桃揚庄以下舊黃河並會籌常年經費緣由謹合詞恭摺具陳伏乞　皇太后　皇上聖鑒謹　奏軍機大臣奉　旨知道了欽此　○○江蘇巡撫臣吳元炳跪　奏為孝女割臂療親籲懇　旌表恭摺仰祈　聖鑒事　澽江蘇補用知府胡延玉等呈稱孝女曾　玖係江西長寍縣人江蘇道庫大使曾承愷之次女妾茅氏所生幼許揚州府興化縣文童鄭恩　為室夙嫻姆訓隨嫡母楊氏讀書克明大義深得親心嫡母多病孝女侍奉湯藥歷久不懈光緒三年嫡母病瀕於危日久焚香籲天願以身代潛割臂肉和藥以進母病頓瘳而孝女心力殳瘁病已入於沉疴困頓數年至六年八月初四日疾卒存年十九歲職等誼切梓桑或兼戚屬見聞眞確不忍聽其湮沒造具事實册結公呈懇請　旌表等情前來臣覆加訪查無異伏查定例割股或致傷生不准　旌表如有請　旌交部議者其入嗣建坊之處請　旨遵行等語近年以來具奏成案均蒙　恩旨子旌玆該孝女曾　玖純孝性成持躬淑　其因嫡母病瀕於危割臂以療尚在稚齡尤見真誠感格實屬孝行可風合無籲懇　天恩俯准　旌表以彰孝行除册結咨部查核外謹會同兩江督臣劉坤一江蘇學政臣黃體芳恭摺具奏伏乞　皇太后　皇上聖鑒訓示謹　奏軍機大臣奉　旨着准其旌表禮部知道欽此　○○吳元炳片　再准戶部咨開奏撥來年京餉一摺單一分於光緒六年十一月初四日具奏奉　上諭戶部奏預撥來年京餉一摺應照奏定數目於來年開印後分批起解限五月前解到一半十二月初間全數解清等因欽此單開光緒七年分京餉撥江海關洋稅銀三十萬兩札關遵照籌解去後玆據江海關道劉瑞芬於關稅項下先行籌措第一批銀五萬兩循案仍交京莊號商匯解赴京交納詳請給發咨批並請具奏等情前來臣覆核無異除給咨起解並飭將木解銀兩接續籌解外謹附片具陳伏乞　聖鑒勅部查照謹　奏軍機大臣奉　旨戶部知道欽此　○○　宗瀛片　再臣據在籍侍讀　　記名御史翰林院編修張鴻遠呈稱該員於光緒二年九月在本衙門告假回籍四年二月經任刑部左侍郎袁保恒前兼署巡撫河東河道總督李鶴年奏留隨同辦賑奉　旨准行欽遵在案該員旋　是年七月二十二日丁繼母憂不計閏扣至六年十月二十二日二十七个月服滿數年以來均在籍襄辦賑務現時賑務業經告竣該員並無經手未完事件應即回京供職呈請分別奏咨前來臣覆查無異除分咨查考外　合兩片具陳伏乞　聖鑒謹　奏軍機大臣奉　旨吏部知道欽此　○○劉邱一片　再臣准刑部咨嗣後各省拿獲馬賊土匪並夥眾持械強劫案犯由該管府道審明情罪稟侯督撫批飭就地正法按季當案具奏等因奏奉　論旨通行遵照業將光緒六年夏秋二季附片奏報在案尚有是年冬季應行　奏者查有上元縣匪犯　三一名又清河縣匪犯黃玉隴一名又江賓縣匪犯錢正沅　有富　有　孜等三名或因姦設殺　賣婦女或糾夥行劫為害閭闔經營亦暨各該府縣隨時拿獲飭據爾江　務　兩　鹽　使供汝奎江南鹽巡道　奮分別親提審訊錄供具稟經臣核明先後批　就地正法以昭烱戒所有光緒六年冬季拿　盜匪就地正法緣由理合附片具陳伏乞　聖鑒謹　奏軍機大臣奉　旨知道了欽此　○○劉坤一片　再　州直隸州知府　綸業巳捐　道　所遺　缺慶行委　　署該州為海　要缺必須姨之　亦足以資治理查有准補海門同知　景濂堪以　署據　臬兩司會譯前來除　飭遵照外　會同漕運總督臣　培民江蘇撫臣典元炳附片陳明伏乞　聖鑒謹　奏軍機大臣奉　皆知道了欽此　○○閩浙總督臣　環跪　奏為署理總兵出洋統經日期　摺代奏仰　　聖鑒事關案　都咨欽　　上諭嗣後沿海水師提鎮若於每歲出　時具奏一次俟出洋往返事即將　面如何情形據實具奏等因欽此查　　福　鎮總兵例應於二月初一日出洋統巡　光　七年二月屈應出洋統巡之期據署福　鎮總兵　　　報　期駕帶兵船督率水師將備在於所轄南北各洋面梭巡督緝緣由該署總兵例無　事之　　請代奏前來臣遵循例　摺代奏伏乞　皇太后　皇上聖鑒謹　奏軍機大臣奉　舊知道了欽此　○○涂宗　片　　　　　先補用　將湯　臣係湖南　陽縣人由武童投効楚軍歷保是　現　委　南陽馬　　軍又在翎遊擊陶風閣係安　懷遠莊人由武童投効陝甘軍　歷　是職現經　帶　陽　軍　二　均熟悉河南情形　　事務均屬不辭勞瘁頗資得力相應仰　　天恩俯准　　先補　恭將湯戀臣補用遊擊陶　　二　均留豫省收　歸班補用於營伍不無　　理合附片具陳伏乞　聖鑒順示謹　奏軍機大臣奉　旨着照所請兵部知道欽此 
[浙省撫抄] ○四月初六日補用府趙慶　稟知厘捐局委接辦　石　局　　見叩謝　同知王綜　見辭赴　波接辦船貨捐局差　朱廷　稟知　捐局委接辦　河厘　　稟見叩謝　通制李承先　見叩辭赴　郡接辦北門　局差　○初七日同知馬秉　　知　司委赴海鑒提巳革海鑒典　陳鴻鼎差 
[蘇省撫轅抄] ○四月初十日同知畢世　銷海運省文案差　代理吳縣主　何森稟知交卸　○十一日知縣陳汝欽稟知　　委發審局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
