# 1909 - 187 - 4913089

 

Page 1

 
 
   
 
 

Page 2

 
 
[宮門抄]  
　　五月二十六日召見軍機葛寳華紹昌王垿陳玉麟 
[交旨]  
　　五月十八日奉 
旨廕生廣仁著以侍衛用張宗康著以旗員用曹彦吳着内用李如蘅著外用劉祖賑着内用　下會惪著外用翰林院滿撰文員缺着左歸補授滿給事中員缺著聯魁補授協理遼濱道　漢監察御史員缺着路士桓補授烏埋雅蘇台辦埋内閣事務章京著吉順去截取繁缺道　翰林院撰文楊家驥著照例用截取繁缺知府民政部郎中舒鴻貽著照例用陸增煒鍾凱　俱著以簡缺知府用擬選昌陵禮部郎中光瀛景陵禮部郎中文郁檻補内閣中書多仁俱　著准其補授分發河南補用道楊壽楣陜西補用道顅國璠浙江試用道朱振元四川試用　道張超南雲南試用道張德熙奉　補用知府張翼廷甘肅補用知府向楷浙江試用知府　徐鼎勳江西試用知府張傳縉俱著照例發往保舉直隷補用道胡廷儒著照例用欽此 
[諭說]  
論普通敎育上二大問題 
　　普通敎育之興起。近百年耳。古來學校雖多。敎作官。敎任吏。卒未聞及普通二字者。由今溯前。誠哉可惜。近百年來。環球交通。智識競爭。東西洋各邦。無一國不請敎育。即無敎育不事普及。如學童階級問題也。如義務年限問題也。有一項之理論。必有一悝之精神以相貫注。若輪之輻若網之。 
網。敎育者必先將此問題之如何發生如何改良。如何進步。如何奏效。一一發明而研究之以增進其國民之價値。蓋普通敎育。既事普及則及。則人人智識皆統于一。個人之進步。即國民之進步。實即國家之進步也。故近日覘東西各國之進化者。莫不以普通敎育爲標準。而尤莫不以此二大問題之發達與否。爲普通敎育發達之標準。 
　　普通敎育。固我國近日最要者。然僅言普通。猶未足盡敎育之責。必其於學童之階級。如何聨絡。義務之年限。如何規定。取列邦之良規。以定吾國敎育之宗旨。日事新機。日求進化。處此天演淘汰優勝劣敗之世界。造就國民資格。以奮發吾國家之進步。然還問諸我國一般之敎育界。果孰是有此宗旨者。果孰是抱此宗旨以進行者。其所謂天演公理。生存競爭。優 
 
 
 

Page 3

 
 
者勝劣者敗。亦僅僅懸爲口頭禪耳。究其實。噉飯主義也。金錢主義也。最上者亦不過官吏主義焉耳。中國學校之振興。幾何年矣。上自學部提學司。以及各學堂一般之監督校長敎員管理員等。果有一人能提倡此二大問題。以增進我國普通敎育之價値否。嗟嗟。一國之强弱。全視個人之强弱以爲衡。個人進化則精神煥發而其國必强。個人退化。則精神萎廢而其國必弱。記者庸敢述此二大問題之學說。以爲全國一般之敎育家告。 
　　一曰普通敎育上學童階級問題。社會性質。有上中下这不同。主敎育者當各就其性質而施以敎育。具何等性質。即施何等敎育。固也。况世界愈進步。生存愈難。有志于國民之進步者。宜汲汲以審明學童志向爲第一義。志向者何一則由小學以遞進于中學。而高等。而大學者一則僅習小學中初等普通敎育而已足者。敎育之方。宜因之以分爲兩級。初等普通敎育之所及。不過下等社會中勞動之人。能自食其力焉者也。若夫由小學而遞進于大學。則研究學術。自階梯而進窺其堂奥。爲造就上等社會之公民者。况居今日而言敎育。因貧富懸殊欲求學問而不能者。則有貧民之學校在。因幼年早失怙恃。或怙恃不能保抱而棄厥子女者。則有孤兒之學校在。其有生而愚頑或白痴不能解事者。則有盲啞學校與感化院在勢必薈萃于一學于一學校。而强施以齊等之敎育。傎矣且以性情論之。小兒行動舉止上等社會與下等不同天壤間情事。習于善難。習于惡易。雖萬金之璞玉。苟囿習俗。亦不免變而爲碔。砆其害在個人。其流弊實影－響于國家。即以學業論之。幼年者成人之模範。少小若天性。習慣如自然。古人格言。厥有明徵。况學校之敎育。宜適合于個人心理爲準的。苟强上等社會之兒會之兒童。而僅施以下等之敎育。削足適屨。不其貽誚。故英美德法諸列强初莫不以區别爲第一義。（未完）　　　　　　　　　　　　　　　　 
電專 
[電一（北京）]  
　　端午帥電奏兩江交代事繁趕辦完竣即啓行入京 
[電二（北京）]  
電諭張人駿接端方電月杪啓行兩江重要速赴新任 
[電三（北京）]  
　　胡思敬傳補御史之翌日即奏請停止立憲奉旨留中胡又恐端督擢任軍機催促憲政進行復於五日後奏参端督用人理財多欵以尼之聞已交張安帥查覆 
[電四（北京）]  
　　某邸私謁攝政王王甚不以爲然未予接見 
[電五（北京）]  
　　已故直督楊士驤賜諡文敬 
[電六（東京）]  
　　振貝子二十四夜。過名古屋二十五日。到神戶二十六早七時半。乘輪向大沽進發 
[電七（東京）]  
　　早稻田大學清國學生百七十人。於二十五日舉行畢業式大隈伯夫人。賞頒優等畢業生贈品。並設宴於大隈伯邸第。 
緊要新聞 
[舉人拔貢准入經科大學北京]  
　　學部片奏云臣部准大學堂總監督劉廷琛咨開大學各分科。業經奏明開辦其學生以高等畢業爲合格。現値開辦之初學生尙未足額志願入經科者較少。查各省科舉人。多係績學之士請電咨各省遴選經明行修具有根柢之科舉舉人。保送來堂以備肄業經科大學之選等情前來臣等查光緒三十四年四月臣部奏准各學堂考選章程内開分科大學大學選科非高等學堂大學豫科畢業學生　與高等學堂程度相等之學堂畢業生不得考升等語原爲整齊學制豫防躐等起見惟經科大學。所以研究中國本有之學問。自近年學堂改章以來後生初學大率皆喜新厭故。相習成風。駸駸乎有荒經蔑古之患若明習科學而又研究經學者甚難其選誠恐大。學經科一項幾無合格升等之人。實於世敎學風大有關繋惟從前科舉時舉人。雖未由高等學堂畢業而治經有年學有根柢者。尙不乏人。以之升入經科大學更求深造庶幾墜緒不絕多得通經致用之才至拔貢優貢兩項。皆係中學較。深之士。與舉人事同一律自應一併選送。擬即如該總監督所請分咨各省。將從前科舉時舉人並拔貢優貢共三項查其經學根柢素深者。考選送京。以備到京後由臣部覆加考。試升入大學堂。經學分科之選。五月十七日奉旨依議 
[學部注意外人投資之學校北京]  
　　英德兩國派員來華建設大學早誌前報近日學部堂官。對於此舉。異常注意。以外人來華投巨資建學校敎育華人子弟不可不預防流弊擬照會駐劄各國欽使。轉咨各該國學務大臣。嗣後各國在中國所有已立未立各學堂具高 
 
 

Page 4

 
 
等以上之資格者。均須注重漢文期攷。及畢業大攷。漢文不及格之學生他項科學雖精不得與優等。及最優等之列又招攷新生須分兩次考試。第一次由學部試驗漢文。擇其文理尙優品行端正者錄取再由各該學堂試騐外國文字及各種科學。及格者方准入學 
[胡思敬亦阻撓立憲耶北京]  
　　初八日胡御史思敬。呈遞封奏一件探其内容乃係阻撓立憲。其摺中有立憲爲大失道語。據江西同鄉京官言胡思敬本一冥頑不靈之物。宜其呈遞此等紕謬　封摺。云 
　　頃　北京尃電謂胡近又奏參新任直督端午帥多欵。欲以尼憲政　　之進行初傳到即有此等謬妄思想。烏能勝言官之責耶 
[郵部請設護路巡警原因北京]  
　　日前郵傳部徐尙書。奏請添設護路巡警一摺已奉旨交該部妥定章程並咨商有路各省切實辦理聞其原因徐尙書以京漢鐵路。護路巡警互有岐異不能一律由京至定州。皆係淮軍。由定州至漢口。則由各府縣鄉勇保護。其於火車到站時遇有官府惟知舉鎗致敬。而不明保衞行旅之責。兵既不能一律又且良莠不齊體查情形惟宜設立謢路巡醫。俾得保護行旅現徐尙書已會商民政陸軍兩部及有路省分之督撫詳訂章程以便施。行 
[那相蒞津後之政見天津]  
　　那中堂蒞津後首重外交以北洋爲畿輔重地華洋交涉日益繁多自非辦理認眞不免有失敗之慮每于海關道及地方各官謁見時。諄諄面諭謂辦理交。涉總以堅持不讓爲唯一主義。云云又以整飭官方爲已任擬遣派委員酌赴各州縣密查。限若干日禀覆擇其政聲卓著者予記大功。其劣跡昭彰者則記大過。聞日前那相檢查各局所人員表嫌用人太濫。擬實行裁撤一半。官塲聞之頗形恐懼那相於北洋財政更爲注意日前飭各局所學堂限期將出入欵項呈報。以備總核虧空實數擬以入奏與李德順狼狽爲奸之曹道嘉祥。日前隨唐少川欽使便衣禀見那琴帥。坐談許久據聞係關於李德順之事。 
[直紳對於張都轉辦理監務公憤天津]  
　　張都轉以一主政因係河南人運動袁　城得派充永七屬籌欵局總辦。創辦七屬鹽務計每年所得可至六十餘萬金之多各局委分肥尙不在此數現今已擁貲數白萬鑽營保陞。不數年由主政而知府而道合而運司按其辦理鹽務情形種種暴惡擢髪難數。試略舉一二端言之鹽爲民生日用所必需委員爲漲添斤兩起見每攙雜沙土糞濊短髪沸湯等類。而又以十二三兩爲一斤。且本局使用銀元銅元諸多折扣小民略一質問輕則辱罵重則捶打。平常借通永全鎭兵力彈。壓小民。宿怨深。而無可呼告。前因總辦換任各局委員自知不保其位愈肆暴惡。多有由局中買出鹽斤暗遣局丁攔路刦拿誣以販賣私鹽之罪不惟牲畜口袋充公。並罰洋元若干。小民蕩産傾家曾不之恤官逼民急激而生變趁兵撤退。遂有搶分食鹽之案。乃都轉不自知辦理之不善反肆其强硬激烈手段以爲整理鹽政之方針而又聽用查辦委員童某。受各鹽委運動。爲伊等脫卸之計。謂爲土匪滋事。並欲勒供主使羅織平時不直伊等所爲之正紳種種行爲實屬暗無天日因此事大千公憤。直隷同鄉京官已將此情節會商。數次聞擬據實奏叅 
[京師近事]  
　　頒發西藏喜詔之欽差大臣毓震等四員原擬本月内起行。現因欽差中之德某。忽於日前病故。此差尙須由理藩部奏請簡派故赴藏之期仍需時日云 
　　度支部自簡放正副財政監理官後凡一般失意者對於所簡派之人頗有指摘之詞兹聞澤尙書曾接得匿。名揭帖一函。備詆各正副監理官之短。中如謂熊正琦年少氣盛。唐瑞桐剛愎自用。劉次源主張革命。其餘亦均有貶辭内容未能盡悉此種揭帖。明知其有不實不盡之處。且又匿名攻撃。未知澤尙書查究否也 
　　津浦鐵路北叚總局測繪提調錢太守錫霖。係李德順最信用之人去冬及今春自繪黃河橋圖詐騙某甲五千元。又騙某乙數千金。製一新式馬車。逐日在日本租界妓館酒樓招摇。凡欲包辦路工者皆出入其門現聞被騙者因此次風潮亦擬上禀控錢。錢正託人和息未悉能了結否也　　俄國政府因遠東沿海各州與中日兩國犬牙相錯前經兩議院議員將關於交通防守兩問題。提出向該國政府質問整頓之策。該國政府答覆未能得其要領。現又議遣遞信陸軍兩大臣。於來月東下考察沿黑龍江及東清鐵路幹支各綫。及校閲各　陸軍與修築各堡壘聞俟考察告竣該兩大臣尙須來京與我國政府會商一切。 
　　庫倫辦事大臣延祉日前電致農工商部。略謂現在庫倫地方某國經營商務日形急迫。我國商務大受影響若再不設法整頓必致不可支持惟此間人員明悉商務者甚尠。請由部揀派幹員來庫。襄理一切以圖抵制聞溥尙書已允准選派 
　　郵傳部徐尙書。現正極力整頓鐵路聞於京漢京奉俱擬添派總稽查各一員。 
　　南皮張相國自日前腹瀉後政躬本未十分康泰以軍機事夥力疾從公前日又病痰嗽。遂請假二日。現已銷假辦事矣 
　　法部主事趙振熙等。代已革道員王昌熾申冤曾奉旨均著交大理院嚴切根究說者謂王昌熾前爲趙振熙報捐主事故趙振熙不。惜功名爲。王辨寃惟呈詞中盜名頗多恐不免有所產累云 
　　海參威華僑因俄國徵收人頭稅問題擬籌抵制方法已誌前報刻下 
 
 

Page 5

 
 
華僑已公舉代。表向俄稅關總理開正式談。判俄稅關提調拿特背謂代表諸人曰此事諸公若由貴政府向敝政府提議或公等自往敝國政府申訴或能有效。我等奉政府命只知照章收稅餘不能過問公等徒來此地交涉。於事無益。代表聞此以在威爭執必無效果故已决意來京要請政府出爲力爭。 
　　大理院奏請處决盜犯一案葛尙書以該案犯罪事由與定罪不合故擬即駁訊聞該犯等係駐守頣和園兵丁。於駐守時將園内某太監服物竊盜及被獲後。經原辦官弁報稱搶取財物大理院即按照來文審訊故按律盜犯例應斬决辦理送交法部行刑。日前經葛尙書。詳復核勘犯罪事由係似看守自竊之罪。與搶刦罪不同。故未能即日具奏俟再詳訊定擬未知確否 
　　日前有兩人韓。國裝束。自稱爲韓國人。在内城總廳禀請情願歸化中國經司法處詳加詢問察其情形頗有可疑之處又似非係韓人業已　 
駁不准。 
　　政府諸大老日前提議以比國工業最。良較各國尤爲美備中國正値振興丄業之際此頃人才甚形缺乏現已電致楊星使於到任與比國政府提議擴充中國留學生額數。以便派生留學工業 
　　法部戴尙書此次赴俄答謝聞政府尙派戴尙書就便與俄外務部農工商部。將華人在海參威經營商業之徵稅事宜交涉。議照中俄通商約章辦理 
要摺 
[度支部奏遴員考察淮浙鹽務摺]  
　　奏爲遴員考察淮浙鹽務恭摺具陳仰祈聖鑒事竊維食鹽爲民生日用所必需而搉鹽即爲國家稅課之大宗論鹽法者每謂欲裕稅課必以恤灶保商便民三者爲要義近來淮浙等處塲産日衰至於借運東鹽蘆鹽以濟岸食而各岸銷巿亦頗有疲滞之區産衰則灶困銷滞則商困加以運艱費鉅售價增昂而民間亦困私梟乘之影響遂及於國課長此因循鹽法必致大壞臣等沗司財政綜理鹺網日夜思維莫名焦灼近日各處留心時政人員多有各抒所見到部呈遞說帖條陳鹽務利弊者其意可嘉其旨亦有可採惟兹事體大非於鹽塲銷巿引界一切詳細情形就地切實調查未易得其要領臣等公同商酌現在兩淮兩浙鹽務頗形疲敝擬由臣部遴派專員分途前往察看情形推究利弊以資考證查有臣部署右参議晏安瀾主事張茂炯劉澤熙員外郎錢承鋕主事周藴華吳晉夔李恩浩陶壎陸軍部員外郎戴兆鑑前戶部主事直隷候補知州徐信善均屬堪以派往如蒙俞尤臣等即飭該員等馳赴淮浙兩處産鹽銷鹽及引界毘連各地擇要調查並知照陸軍部　直隷總督分飭戴兆鑑徐信善二員即日赴部會同前往應请旨飭下兩江總督浙江巡撫轉飭所屬鹽務各官於該員等經過之時遇有查詢事件均須即速切實聲覆毌得徇隠推延其該員等經過江蘇浙江江西安徽河南湖南湖北等處地方並請旨飭下各該督撫轉飭地方官一體照料至該員等往返川資均由臣部酌量發給沿途官商毌庸絲毫供應一俟該員等查竣回部即由臣等詳細諮詢如有可以變通盡利之處再行籌擬辦法奏明請旨遵行所有遴員攷察淮浙鹽務緣由理合恭摺具陳伏乞皇上聖鑒訓示再署右叅議晏安瀾此次出差往返時日無多臣部右參議一缺擬即毌庸另請簡署合併陳明謹奏宣統元年五月十四日奉旨依議欽此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[端督奏請開復翁同龢原官北京]  
　　調任江督端午帥奏竊據常熟縣绅士翰林院檢討陸懋宗等呈稱。已故革職戶部尙書協辦大學士翁同龢。於光緒二十四年罷官歸里復恭奉嚴旨革職三十年五月身故當經奏報在案紳等伏查翁同龢係已故大學土。翁心存之子。一門兩世俱人綸扉歷事四朝並參機務同龢遭逢顯廟擢冠瓊林既乃待穆宗毅皇帝於宏德殿侍德宗景皇帝於毓慶宫前後三十餕年再爲師傳兩預機衡。恩遇之隆世無侖比迨奉旨罷斥以後閉門思過敎督子孫念及時艱輒復流涕不食身故之後。家無餘財。吳中士民見其忠清莫不嗟惜今者冲皇御極首布恩綸昔年緣事罷譴諸臣每荷聖慈曲予湔祓翁同龢舊臣世德。效力多年。跡其講畫之勞宜在矜原之列合詞懇爲奏請恩施等情前來奴才伏念翁同龢以甘盤舊學我穆宗毅皇帝恩禮甚至德宗景皇帝眷顧尤隆當甲午戊戍之交。時局艱危宮迁旰食。翁同龢身膺樞要。責有攸歸。乃循繹二十四年十月嚴獨咎翁同龢輔導之無方仰見聖人責躬之微意蓋當五洲交通之時代本中華未有之艱難在當時不可寛責備之文。在今日幔宜有原情之。論翁同龢起家世胄博學能文屢典文衡得人最盛天下英俊之士多出其門我朝厚澤深仁最隆師傅同光兩朝之聖學既已垂耀千秋經筵啓活之世臣或當掩其一青我皇上繼志述事至孝至仁上體在天降鑒之心定深故舊不遺之感合無仰懇天恩俯准將已故革職戶部尙書協辦大學士翁同龢開復原官。以昭恩意可否特予優卹之處出自聖裁非奴才所敢擅請五月二十日奉原批翁同龢着加恩准其開复原官。該部知道 
[郵部致南潯路總理電土工滋事]  
　　南潯鐵路公司鍳前來歐陽紳述電稱南潯鐵道土工女刦案疊。出請飭究辦等情當經電查江西巡撫去後嗣准電复工人滋擾事實有之查鄉民被擾者十餘起。其滋事土工公司獲送二人。邑紳獲。送四名。由縣拿獲四名。總理平時稽查彈壓並非坐視不理。近來尙屬安靜。等情查鐵路土工人衆滋事在所不免既經獲案嚴懲此後尙知儆惕希隨時嚴密稽查如有不安分之士工立。即剔退。並飭各工頭認眞挑選管束爲要郵號 
[西報譯要]  
　　坎拿大置設領事之影響。文滙報載二十六日倫敦電云倫敦太晤七報駐哇太瓦訪事電稱中政府既簡哇太瓦總領事後。坎拿大中國移民章程大爲更動苦力之人頭稅。將仍照舊。其餘限制學生及華商子女入境之律則將大加修改。學生之人頭。稅亦擬免予徵收。 
　　中日開議高麗漁業問題。又載二十五日北京電云外務部准東督錫良咨請與駐京日使開議高麗湾漁業問題。日人白與高麗締結漁業條約後即禁止華人在彼捕魚。違者以么捕論。而華人仍多以高麗西海濱一带爲捕魚之地如有所獲則即運至安東銷售故駭問題後起之　轉。頗爲電大云。 
　　鴨綠江木商抱怨。字林報載二十五日東京電云鴨綠江中國販運木料商民。現均抱怨中國商會。及督察總辦。袒護中日鴨綠江木料公司苛待各商。安東縣日本商會對於該公司管理情形。亦不能滿意。 
分類新聞 
政界 
[丁故令准在沛縣建立理祠南京]  
　　調任江督端午帥奏據署徐州道奭良轉據徐州府沛縣詳據邑紳趙玉理等十六人聨名禀稱竊查已故前任沛縣知縣丁炅河南永城縣人由副貢就職州判歷署山陽安東銅山等縣丞咸豊八年署理縣事時値捻匪縱橫徐屬四戰之區沛邑尤爲衝要同官多畏避不往該員夙以風節自勵奉檄即毅然請行蒞任以後於地方事宜悉心經畫尤以賊蹝飄忽防堵維龈因特訓練精壯悠築堡塞冀以自固會山東客民與土著械鬭該員率團練數十人親往彈壓不意客民豫勾捻匪大股數千人乘其不備突起環攻練勇以衆寡不敵潰散該員獨義不返顧罵賊被戕與屍返城鱗傷遍體時咸豊九年七月廿七日也事經上聞奉旨賜卹入祀本籍昭忠祠给予雲騎尉世職光緖三十一年重建京師昭忠祠並准附祀自該員殉難至今垂五十年者老謳思往往隕涕惟是本籍及京帥雖已先後入祀而沛邑爲該故員　賊捐軀之地士民愛戴尤深至今祠祀闕如實不足以勸忠烈而伸報　爲此合詞龥請轉詳奏懇將已故前沛縣知縣丁炅准其在沛縣城内由地方籌建專祠編入祀典等語詳請具奏前來妈才悉心考核該故員丁炅守土授命大節凛然遺愛在民久而不泯韾杳之報出於至誠查光緒三十一年前兩廣督臣岑春宣奏請將已故廣西龍川縣知縣札倫布建立專祠光緒三十四年前安徽巡撫臣馮喣奏請將已故安徽合肥縣知縣張文斌建立專祠均蒙特旨允准該故員官職相同効忠一致合無仰懇天恩俯准將已故前署沛縣知縣丁炅准棒於沛縣城内建立專祠由地方官春秋致祭以彰忠藎而順輿情五月十九日奉硃批著照所請 
[自治會投票舉辦法天津]  
　　天津縣董事會人佈文云本會辦理天津縣議事會改選四鄉投标現已畢事第一區圍墻以内投标兹定於本月二十一二十二兩日假西馬路宜講所爲西路投标所二十三二十四兩日假河北宣講所爲北路投标所二十五二十六兩日假何東宣講所爲東路投标所二十七二十八二十九三日假東馬路宣講所爲南路投票所每日由早八鐘至午後六鐘爲投标時間望津邑有選舉權者届時親到投标所投标幸勿遺人代替至六月初一日投标匭一律送交開票所初二日假襪子胡同議事會會塲爲選舉開标所是日由早七鐘開票敬請監督官廰臨塲監視凡津邑有選舉權諸君可到塲叅觀爲盼交涉 
 
 

Page 11

 
 
[德人在山東謀攬礦權濟南]  
　　原訂津浦鐡路中德條約與膠濟鐵路條約大同小異附近軌道三十里内之礦産中德合夥開採此原訂條約所載者也近有華人李某在汶河北岸招股開採煤礦在礦政局立案日前華德礦務公司忽由該國駐濟領事照會勸業道請速爲禁止並言附近路綫三十里之礦權應歸德有華人採取實爲背约等語現由蕭道調查據理駁復尙不知如何了結 
[限制洋人在内地營業鎭江]  
　　鎭關道劉觀察昨奉江督端午帥札開准外務部咨稱近來各國洋人來華游歷既入内地往往兼理商兼殊與約章不符嗣後如有游歷洋人在内地兼營商業即由地方官查明禀報該省督撫轉咨本部以便照會駐京公使禁阻等因准此合亟札飭該道查照辦理 
軍界 
[贛防撤兵問題江西]  
　　贛省兵備處張子蔚觀察現以駐紥崇義十營右哨官兵一俟清鄉辦竣即應一併調回吉防電知贛南道查照俞恪十觀察當電覆云現在清鄉即竣當即遵令回防惟會昌筠門嶺兩敎滋事一案尙末辦結而寗都州屬瑞金縣地方又出械鬭重案後路各營時須分撥彈壓終覺不敷調遣亦見贛屬連年勞師之現象也 
[抽綀各路巡防營隊湖南]  
　　湘撫岑堯帥面諭南路巡防隊統領飭於該隊中揀撥三隊並駐邵武中路巡防隧内酌抽一隊歸併操練聽候調遣現在已將中路第十二隊南路第三第四第八等隊歸併候調所遺邵武防地應由中路第三暨第十三兩隊撥哨塡紥刻由該兩隊管帶會商酌撥哨勇擇要分塡以資防守而重汛地 
[巡防隊撤換管帶蘇州]  
　　蘇撫瑞莘帥以管帶右路第二營巡防隊龔運龍營務廢弛飭即撤差所遺之差查有候選通判武備畢業生阮慕咸堪以派委接充阮别駕刻已奉札謝委矣 
[札飭整頓緝私營積弊鎭江]  
　　江督以兩淮緝私營積弊太深且有通匪擾民各情屢次被人告發亟應認眞整頓以重營務爰通飭各營嗣後如有以上情弊一經察覺定行嚴懲不貸 
學務 
[証明學生跳高隕命之訛傳無錫]  
　　勸學所日前通告各校文云據東林學堂堂長黃君函稱本校高等科學生陸頌璣品行純良學業勤奮本月初已有徹恙端節後舉行學期考試猶勉力應考至初九日力不能支始請假就醫未及旬日遽隕生命不意外間訛傳該生因跳高受傷以致不起此種謡啄實與學界前途大有妨碍應請將該生病情調查明確廣爲宣布查該生家居天授鄉陸北莊地方因來城就學寄宿崇安寺前潘姓親戚家當由本所請陸仲謙君親赴潘宅詳詢該生病情始悉該生幼時久患瘧疾致成痞塊故腹中有時作痛此次起病之由實因舊恙復發加以感冒迭經醫士孫君雲莊等診視謂係邪蘊積滯釀成温瘧據此則外間無稽之言殊不足取信用物據實布告以息浮言 
[札飭開辦實業學堂鎭江]  
　　丹徒勸學所昨奉蘇提學使札飭略謂前奉學部札開上年本部議覆閩浙總督請飭籌欵興辦實業學堂一摺聲明兩年之内每府應設中等實業學堂一所每州縣應設初等實業學堂一所奉旨允准通行在案現在各地實業待興甚念應飭各府州縣乃時增設以廣造京而裕民生等因奉此合亟札行該勸學所遵照辦理實業 
[浙路第四届股東大會詳情浙江]  
　　本月二十四日爲全浙鐡路公司第四次股東年會因總協理有辭職之舉故到會人數較前三次爲多計到三萬三千零六十四整股已逾股本四分之一共計五百九十餘人下午續到者約百人又委託到會者計三十零十九戶總計新老股共七萬五千七百三十股零核計約到四分之二是日會塲秩序一開會二報告戊申帪略三推舉臨時主席四由主席推舉監議員五公决紹興路線六提議常玉山路線辦法七催繳分府認股八股東發表意見九研究總副理任期十選留前任董事四人十一選舉董事查帪人十二閉會上午九時開會首由湯總埋報告浙路工程杭滬線今已完竣兹値第四次股東年會應照上開堤議事件先請添舉臨事議長經董事蔣孟蘋宣告推舉滬杭甬坐辦周金箴君爲議長衆贊成次查帪員宣布上年全路收支總數謂本届共收股本以及營業各項洋二百十八萬零九千一百六十五元零上届存欵共三百零七萬四千七百九十九元零共計支出洋三百四十一萬四千三百九十四元零至戊申年止實存洋二百四十六萬九千五百七十三元零細帪另刋送次由周議長推舉何閬仙葉冕聊胡藻青潘芸生四君爲監議員即宣布浙江人惟一宗旨總以不動存欵購入股欵爲目的現在二届股欵雖收百餘萬而各團體陸績繳到尙不在此列將來至八月底截止期必能逹三四百萬元云次解决紹興支線公推前工程師邵文鑣君主持以熟悉甬紹情形之故合州馮古琴君演說紹興支幹路線經過各屬有無障碍各節次董事孫問清君發表意見主張速築浙贛路線以保全浙周議長言五六兩問題大致楚楚贛綫必應速築現先籌議第七問題並宣布陸春江中丞來函以病軀不能到會擬再續認路股三十整股計三千元爲滄海一粟之助次布告各省浙人及海外各埠挽留總副理電報計有五十餘件之多不及盡報次由沈次宜君當塲呈繳已認股欵銀八百兩次股東某君聲言自湯劉二公辭職意見書發表後凡我浙人無不奔走呼號痛哭流涕函電紛馳而公司董事會反漠然視之曾未有隻字挽留致全體股東羣起駁詰董事會不服互相仇爭蔣抑之蘇寳森二人言尤失當滬學會代表諸君駁之尤力嗣經議長調停並由滬學會會長孫問濟當斱責備言今日挽留湯先生諸君應稍守規則不可血氣用事致失全浙名譽張君右企宣言董事會於昨日下午起已將挽留總協理一節再四籌議今晨復公推蔣孟蘋等二君躬詣總理私宅極力叩留同人責備之言似覺未當次股東沈次宜宣佈意見擬公舉一人帮助總協理俾得節勞議長言莫如總協理自行委任最妥否則恐滋樹黨之弊全體均贊成時已午刻暫休息午膳（未完） 
[札飭仿製瓷瓶南昌]  
　　贛撫馮中丞准郵傳部電開本部前因中 
 
 

Page 12

 
 
國電綫需用瓷瓶皆侮購自外洋所用甚鉅利權外溢殊非經久之道查山東江西所産瓷噐日見發逹應令仿照製造解部試騐於光緒三十四年十二月間咨行兩省巡撫轉飭各窰廠仿辦不可視爲緩圖咨明在案近據山東博山瓷器公司賫來瓷瓶長短未盡合用應即切實改良當將外洋電瓶式樣移送尊處速行逕札各窰廠趕製送部試騐此係挽回中國利益起見毌再延緩是爲至要當即行文司道並經飭景德萍鄉兩窰廠趕緊仿製一俟製成即行解部試騐 
雜記 
[銅元充斥貽害鎭江]  
　　近來銅元充斥百物愈昻其一文銅錢異常缺乏幾於無處可侃居民買物五六文欲以銅元向找者店舖往往不肯因而口角者日必數起長此不變竊恐巿面上不免多事也 
[項城將終老是鄉河南]  
　　開缺軍機大臣袁項城近於彰德府城外京漢鐵路附近新築府第一所墻垣峻固規模宏大環院牆挖濠河一道亦頗深闊此項工程不日即將完竣聞所費之欵約在十八萬金上下觀此則項城之志固將終老菟裘矣 
 [P吳兆泰開復之希望武昌> 
　　湖北敎育總會會長吳侍御兆泰於光緒十六年在廣西道監察御史任内奏請將頣和園工和擇要興修尅日停止因是獲罪革職前經張中堂督鄂時派充學務議長奏保奉旨賞還原銜茲羅紳綸呂紳逵先李紳文藻等以現逢恩詔銯用廢員是以聨名呈請鄂督奏明請旨賞還原官量予錄用俾香勉圖報稱當奉陳少帥據情代奏請旨矣 
[廣文臭味差池之一斑山東]  
　　泰安縣學劉君申送擾拔諸生恪遵學憲不許勒索之諭日前特將花袍典當得錢十千交書斗以資辦公之用詎邱縣訓導某日前竟設諞局招考佾生應者紛紛取定至九十餘名之多每人輸纳規費三址五千名曰束修禮一時城鄉學究無不樂意奉献僉謂已酉既有優拔攷試此必係舊例深信不疑聞壽光某廣文亦有此舉頗獲嚢槖貪者設綱愚者自投傷哉 
[逃犯叩閽遞回訊辦詳情蘇州]  
　　長洲縣署管押之清鄉局飭發永遠監禁要犯盛鞭江一名乘間濳逃屢緝未獲各情迭記前報茲悉該逃犯劢鞭江脫逃後改名劢際雲擬就禀辭濳赴京都欲在攝政王前控訴冀圖翻案伸冤旋經巡城御史及提督等拿獲當發交大興縣看管飭令遞解回震澤縣原籍辦理即由大興縣派差將盛際雲同原禀文件逐站遞解至震澤縣衙門投收經震澤縣查得盛際雲即盛芙江案在長洲縣署隨即備文文轉遞至蘇州逕送長洲縣衙門日昨趙大令接閱來文立提盛芙江到案略訊一回飭令釘鐐收入内監並一面備文移會辰澤縣飭傳曹纘明等解蘇質訊出示招告以憑訊明嚴辦 
[蘇紳籌辦甘肅灾振蘇州]  
　　蘇紳潘祖謙吳韶生尤先甲張履謙倪開鼎石祖芬陶治元等以甘肅旱災三年不雨災情重大爲從來所未有而其殘慘情形實筆墨所難宣現在各省官紳既籌欵以協振海上優伶復演劇以醵資當此同舟遇　豈容對岸觀火用特刋詞勸募或節游宴之資或省起居之費隨意捐助所有捐欵或逕交商會代收即當𢑥解災區以濟眉急而蘇涸轍 
清談 
[憲政館書蠧之資料]  
　　攷察各國憲政之報千書夥矣。前有五大臣。編譯之件數百箱調查之册數千卷。卷後有注大夑逹壽之奏報。今又有于式枚李家駒之奏報。汪於英。于於德。逹李於日。皆各糜巨欵。費歳月以成此洋洋數千萬言之文章。而供憲政館館員之研究（均奉旨交憲政館者）憲政館聚此盈千累萬之報千書。絕不聞館員之悉心甄擇有所陳說。謂某使之說合於中國情勢可採。某使之說不宜於中國政俗不可採分别去取條呈政府。以爲他晶施行之模範。然則糜巨欵費歲月。以購香此盈千累萬之報書者。將何爲乎。徒以供憲政龍書蟊之窟穴蛀蝕而已矣 
來書 
[蘇人爲某女校辨政書]  
　　敬啓者。讀貴報十九日記事攔。載有某女學校新歷史一則。雖將校名人名闕而不詳。然驟而觀之。固無不知爲吾郡之某學校也。此事攸關該校名譽。不可以不辨某校校長與弟同學十稔。襄年弟槖筆滬上。某君即以興學爲已任。其夫人某女士贊成之。某君家非素封。某女士遂將奩中所有典貫。以竟其志。校舍香以落成。數年以來。除建築開辦費萬餘金外。又逐年墊數百元皆出自某女士之節省。毁家興學。吾郡能有幾人乎。通來力漸不支。擬請將校舍校具。歸官辦。雖經提學司之許可。未嘗有監督之稱。即每年津貼之三百金。亦屬烏有。且某君與其夫人。伉儷極篤。卜猶虚。雖年逾不惑。尙未買一妾媵。今謂某君與某女學生結自由緣。徴讑某君不肯别有愛情。即其夫人。亦安肯聽其自由乎。况夫某君與其夫人。　任敎務。校中一　一動。衆目昭彰。某女士又以明察著。若果有是事。某君獨不獨不畏。河東之獅吼乎。此則弟可爲之剖白者也望報館諸大主筆有以絆正之高人俊陳廷陳廷祥陸炳章啓 
潘傑小史 
（七）跳舞會 
　　弗侖痕乃耳語潘傑曰。誠宜若是。足以快我之襟懷。 
　　南禪雖未聞所語何事。惟觀其俛耳密語之狀態。知其中必有密情。故對於潘傑頗爲冷淡。潘傑局促不安。語弗侖痕曰。余腹未枵。此室空氣亦不宣愓。余不欲夜　。曷不偕我往草地地散步少頃如何。語畢起身欲行。回　南禪曰。余兾令兄萬里旅行。步履維適。然其一種冷淡之氣。自露於口吻間。無從摹擬。南禪曰。托庇幸福。逆旅甚安。現已由美起程。乘齊潑林輪船。不日可以返國。惟兾爾與來。於北芽蘭作一快叙。又執潘傑之手曰。我兄契來。曾贈汝一華麗之約指。此約指得何是乎。 
　　潘傑變色曰。母得作譏誚語。乃回顧弗侖痕曰。曷不偕行。即疾趨而出。 
　　於星月之下。弗侖痕問　傑曰。南禪作何請潘傑曰。是安足間。此痴女子。出言無狀。 
　　弗侖痕曰。奇南與彼交善。恒稱智慧過人。而汝曰。此痴女子。是何爲也。 
　　潘傑曰。此固不足怪。奇南與南禪交誼未深。尙未知其親切故耳。 
　　弗侖痕冷笑曰。是何言歟。奇南與南禪從游。已久。豈尙有未知之理。况吾時睹乃兄與汝邀游於潑斯台。則此語似非無因。 
　　潘傑忽握弗侖痕兩手曰。是有故焉。在南禪經中將謂我必歸於契來　。第吾亦安　出此　　弗侖痕曰。潘傑。丨潘傑。丨但丨伹。 
　　潘傑曰何但之有。我曾語汝曰。余誠愛汝。余不更愛他人。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
　　江西贛省各屬初選當選人名現已更正確實。茲特彚銯如下（南昌）卅四名熊家璜左維熙胡球萬以坤羅鏐蔡如璋蔡欽傳登龍劉秉機吳舒蕙鄒安孟王明揭汝梅胡廷校胡品蘭楊中和蔡嘉猷李壽韶王思衛熊元鍠叚方祁胡炳煊熊育錫邱璜劉朝鑾梅台源雷錘壬蔡峴龔士材李文鐸李景昉胡士苹蔡紹經燕善達候補當選人八名劉述志胡雪余用宜李人傑萬紹廷鄭鏐諶福謙曾秉鈺（新建）十九名魏鎭唐葉祖望李隅魏光壽王述祖羅馨左源戴雲章程耀南鄒景宣朱夢蘭熊嶸張啓先梁炎胡鐸陶福腹劉樹青葉體元李朝璧候補當選人四名聶時琦熊磻唐崑胡存（南城）十四名饒士端謝偑賢吳士材李嘉榖郭乃恢程逢清顔寳仁李嘉端饒蔚祥趙爲霖邱鳳辰鄭元廖荃梅爲霖候補當選人五名李之韶黄經藩吳蘭芳吳嘉麟羅炳垣（新喻）九名錢選青李耀宗胡鍚朋彭從龍胡紹箕林舒翹胡濟川胡有泰劉青海（瑞昌）七名胡良策范葆廉王烈談經濟余嘉勳張撫辰曹衍澄（湖口）七名王顯謨洪澤楩叚本初洪顮笙鄷文昭潘士舉高巨屏（上饒）十五名第一次開标僅有當選者九名張紹江毛涂余鼐李秉彝張學華洭良法余純震劉德昭周毓貝（弋陽）十四名姚崇謙童爕和洭斌張金鑑張拱辰葉增榮劉芬吳清春江上青舒鵬翼劉郁羅鎭西汪玉森劉紹寛候補當選人五名李焴秋張文炳胡受蘇吳玉兀張霆癸（泰和）十七名嶧贒泉鼎瑶李頌功張殿元郭志仁彭用世孫振渭曠子椿劉栻嚴榮歐陽輔王春華湯霖匡瑚孫振灝鄭沂曾歐陽申候補當選人一名陳鴻賓（建昌）七名吳士仁鄧偉吳讓凃長荀蔡允升張家鼐蔡型候補當選人四名陳錦屏陳世蕃楊學蘇蔡以時（安義）六名黃蘭芳余起光王德英高步雲周承余承志候補當選人二名劉映青楊勝玉 
理件 
[贛省籌辦處議設議案預備會及附設公報啓]  
　　預備立憲期以九年乃我孝欽顯皇后德宗景皇帝破二千餘年之專制予四百兆人民以公權自秦漢以來垂之史册有一無二之詔旨也兩宮升遐遺兹愷澤聖皇嗣位永奠宏基薄海臣民且歌且泣我江西父老兄弟亦知今日之紛紛選舉爲何用耶亦知諮議局之尅期成立果何益耶牖我聰明保我種族裕我生計通我隱情相恤相維於患難之交以期進於大同之治果維新乎亦復古而已矣洪範云謀及庶人即諮議局也周禮月吉讀法象魏即憲典也孟子謂諸侯惡其害已而去其籍即廢公權而逞理制之漸也靈荄久堙一朝萌逹造端宏大雷雨滿盈然則立憲以諮議局爲初基而諮議局即與立憲相終始考其宗旨所注重者曰國計曰民生挈其宏綱所苞孕者曰法律曰财政原夫議案之所由起者曰興利曰除弊千條萬緒如一部十七史從何說起况聚日十未嘗經騐未明法理之人驟督以議國家之行政相顧错愕口欲吐而囁嚅心有思而淌怳欲其發言盈庭動中肯要不顔之赭而舌之結也不綦難哉雖然治絲者抽其緖導流者溯其源　有所聞目的所見不虞其渺而難稽也於是而有調查之事懸鵠以求中陳鑑以辨形高下自知媸妍畢現不虞其棼而無紀也於是而有編輯之事病迫於求艾災切於剝膚何者當興何者當革有知覺即有是思想也於是而有建議之事雖然事豫則立有開必先若調查若編輯若建議必俟取辦於臨時曷若借資於先導東南各省已先後組織議案預備會舉詳舉要分任其勞非爲越俎代庖之謀實免臨渴掘井之誚况吾江西交通未便風氣未開習尙固樸而無華性質亦約而有守然語夫團體則囿於方域而不知合大羣也語夫智識則狃於目前而未能規全局也處此竸爭劇烈之世相聚而謀以求免於弱味渙散上不負朝廷下不負桑梓卓然使吾江西成一文明優勝之部分對於立憲時代而無慙則百六名額之議員擔負責任抑何其重且大也議員者吾江西人民之代表非議員者悉吾江西公推代表之人民亭林顧氏有言天下安危匹夫與有責焉是無問議員與非議員而議案之例得與聞與議案之不嫌於預備洵哉爲全球公理所深許矣茲集同人創爲此便并附議案預備公報凡有關於吾江西利弊興革之故調查編輯之條皆繋於此來日方是從容研究去昏昏之故習發昭昭之遠謨則謂此會爲諮議局之前提可也謂此會爲諮局議之後盾亦可也謂此會會報爲諮議局之陳列所可也謂此會會報爲諮議局之補助品均無不可也願吾江西父老兄弟共垂覧焉 
本埠新聞 
[旅滬湘人力爭借欵電]  
　　北京張中堂郵傳部度支部鈞鋻湘路係奏定商辦以官派公司坐辦等員不洽商情總理袁泉相繼辭職股東裹足貽誤路政咎不在商今忽借外欵且援津浦成案與原奏商辦不符况立憲上諭庶政公諸輿諭即借欵亦應商各股東曾道實無代表之權乃前誤于官派總協理今復由政府指定代表似非輿論之公粤漢利冠全國縱使湘人財力薄弱儘可破除省界廣集商股票舉殷實有貲望之總理商欵自行健集何至一再爭回前功盡棄反授列强以利益均沾口實伏望廢草約保利權仍　奏案照商律由汀自集商股舉員自辦宋廣平所云萬代曕仰在此一舉上海湘路研究會謝寅杰陳家瑞周仁蕭鴻賓等一百六十八人公叩 
[民捐無須造報]  
　　江蘇屬清理財政局日前札行上海總工程局飭將上年出入正雜及攤捐規費各欵並盈虧比較分别造册報查並發表册各式茲聞總工程局查得此項章程凡由官欵開支以及由官補 
 
 

Page 19

 
 
助者均須照此辦法如期造報若非官欵補助不在此例而總工程局係屬民捐民辦並無請撥官欵之事且現正改爲上海城厢内外自治公所將來應歸地方自治案内辦理因待將情禀陳滬道請咨蘇屬清理財政局免予造報以清界限 
[贛人對於余案之愼重]  
　　旅滬江西同鄉會復南昌商務敎育總會曁諮議局電云函電均悉滬舉戴木齊君赴贛商辦余案 
[洋商控告尹壽人]  
　　西洋商人林發重前控尹壽人不照合同付銀由廨傳案判尹交保候訊在案嗣尹壽人又因信義銀行倒閉一案由道發縣押候究辦今該洋商以案懸日久受虧甚鉅是以禀由西洋代理領事沙君函催公廨先將不照合同付銀一案迅速會訊以期了結昨寳廨員已禀陳滬道請示矣 
[派員商議大成染坊訟案]  
　　法總領事巨君昨接滬道蔡觀察函稱法界大成染坊一案前經飭催蔣子春等領文投質一面請將包探顧紀生照章懲處在案祇以彼此各執一詞案懸木結本道爲息事寗人之計特派萬繙譯官趨前會同貴領持平辦理以期早結等語現萬太守已於昨日親至法領事署商議一切所議若何探明績綠 
[禀請遷徙火藥硝磺局]  
　　職商丁宗寳馬煊駱桂榮劉鑄等昨日具禀一路巡警分局云城内九畝地地方有火藥硝磺兩局查硝磺原質合之成藥爲地球上最猛最烈最劇之品局内火藥用缸貯放久之容易澴潮潮極生熱而自燃其險一局内房屋低小現値夏令天時炎燥暑氣所觸尤易招災其險二民房失愼事所常有一經延燒勢成燎原其險三去年浙江鎭海因盜藥而肇事損失財産數十萬傷斃民命數百人宵小竊發何地蔑有其險四兩局與改過局近在咫尺改過局爲禁覊人犯之所生命至數百之多何等鄭重一旦失事奚堪設想其險五然從前猶可緩也以九畝地爲偏僻之處人烟不甚稠密今則城門洞闢馬路四達該地爲往來要道巿面漸興民居日衆財産在其中身命在其中兩局一日不遷凡在居民實有朝不保暮之憂近因祥森廠火柴炸烈一案得蒙總局憲諭所有火油金銀爐電石各店棧凡關於種種危險之營業概令遷徙仰見關心民瘼保衛閭閻之至意宗寳等隷居治下感戴莫名茲以藥硝兩局比之誠有倍蓰什百於各種營業之危險者爲此叩求迅賜照會營縣立將火藥硝磺兩局遷移他處以袪危險而保治安 
[德軍過滬]  
　　某郵船前日由北京載來保衞使館之德軍百四十名據聞此項軍士四瓜期已届歸國鎗差擬留滬數日候輪出發 
[蘇臬派員帮審]  
　　本縣田大令以上海華洋雜處案牘繁多禀請各憲派委長於聽斷之員來縣帮審現經蘇臬趙廉訪札委候補知縣劉羲年帮同審理昨已到滬 
[江西鄉會開會傳單]  
　　旅滬江西同鄉會分佈傳單云五月初三日爲同鄉會成立之期雖規模粗具基礎猶未鞏固自應公同討論商確以臻完善之域現當署假同鄉中或有欲回籍者不於此時籌備一切恐歲月蹉跎一事未興秆爲識者笑也茲定於本月二十八日下午一點鐘在大馬路勞合路億鑫里江西商會開特别大會選舉評議員并擬刋同鄉錄訂定會章請諸公惠然駕臨是幸 
[城内]  
　　縣令晉省○本縣田大令昨日赴蘇謁見新撫瑞中丞繼往金陵叩賀護督樊雲帥任喜然後　滬 
　　懲辦家丁○縣差全順薛貴因誤公收禁外監被管監家丁敲詐已紀前報茲被田大令訪聞立將管獄之張陳二家丁一併開除並札知捕廳將爲首之捕廳家丁仇炳年提訊究辦 
[押犯索詐]  
　　改過局押犯鐵匠連生陳阿大等向同押犯人索詐滋擾經改過局委員送縣請爲嚴辦 
[不堪究詰]  
　　處充當跟隨前日至該廠附近沈坤元家與處充當跟隨前日至該廠附近沈坤元家與沈妻在房笑語沈適歸家撞見指爲竊賊因此爭鬭沈之眼鼻受傷劉則額破血流經高昌廟巡局解縣訊驗羊各良醫傷斥退免究 
[飾詞追欠]  
　　寡婦袁高氏控　客石福軒於前年四月向伊夫定琢翡翠瓶三件富收定洋三百元貨已交清丈夫於八月病故後尙被欠洋一千三百元請爲追究昨日由縣提訊石供該貨由氏夫托令抵借洋三百元言明二分起息並非定琢現壯該貨繳案請追借欵判氏覔保領貨賣洋歸償 
[限制晒衣]  
　　一路巡警分局牌示云照得城内街道窄狹無知小戶往往狃於積習當街攔晒衣褲行人步趨其下殊多不便歷經示諭查禁在案無如遵者固多不遵者亦復不少茲接上海縣田來文移請在岡巡警一體嚴禁各巡警等凡在崗出巡務須妥爲開導如無後院及天井偪仄之家所有換洗衣褲若不准其晾晒亦不近情可諭令順置簷下不可當街如遧定予拘局懲罰決不姑寛各居戶等亦應善自遵守毌再蹈此惡習也 
[聚睹罰洋]  
　　東二區錢副巡官前晚查至花草浜見詹觀順家聚衆賭博當即拿獲詹觀順余右林汪石仁張金生等十二名翌日又在薛弄底關長生家拿獲賭秆關長生朱其林徐海祥徐阿毛等八名帶回東區判令詹關兩人共罰洋念三元五角具結斥釋 
[道批六則]  
　　信大莊等禀批黃震之欠欵濳逃現既獲案應即分别訊追毌得輕易交保仰公其租界會審官遵照朱鴻翔等禀批據控衹係口角細故造謡又屬無憑何以遽指爲仇視學務至黏單所揭各項劣跡均與學務無干既有受害之人控縣究理該董更毌庸任意摭拾希圖聳准抄黏如附費和尙禀批此案原訊情形究係如何仰川沙廳錄案復奪前禀黏抄附發仍繳職商朱炯禀批候據情咨謂湘省藩臬司飭提余尉亭到案解滬訊追可也蔣紹甲禀批已函致新關稅務司飭賠給領復到另行飭知此批周贊臯禀批仰公共租界會審官查封信義簿據彚案追理具報 
[官事]  
　　南洋淞滬巡防步隧第營管帶朝傑昨日到道禀見已故上海縣李紫璈大令之子李庭騉刻由四川來滬到道禀見南巿 
[造謠慫恿]  
　　寗紹商輸前日由甬回滬内有搭客甬人馮家夫周阿生張華發紹八仇壽生等四人妄稱不取般資　令衆客不必給錢並暗中竊物擾害該船抵滬後即將馮等拘送上程局訊究判馮戒資一百下押候交保周等三人各戒　一百五十下鎖發馬頭示衆三天 
[蚌相爭]  
　　孀婦朱金氏前在工程局控夫姊石朱氏吞没田房産業由孫裁判訊據氏供夫故十九年僅遺一女業已招贅所有祖遺田一畝零及房屋一間被夫姊石朱氏圖吞求請追還石朱氏供胞兄故俊朱金氏已再醮於丁錦舟現丁亦病故當時胞兄及父母故後婦人代会喪葬費洋三百餘元求鍳孫裁判以朱金氏既已再醮兩造均不能管業命將單據五帋一併檢呈侯送善堂代爲保守不許盗賣 
[敎習受辱]  
　　某學堂敎習通州人倪守仁昨偕學生劉思恩至西區扭控朱小九子　衣質錢解送　程局訊究朱供被劉欠錢一千二百文還過小洋三角餘欠不償判朱戒貴四十下著劉自行持票取贖詎倪堅請將朱嚴究嘵嘵不已孫裁判怒曰爾當敎習應明理法今爾徒欠錢不償反來嘵舌足見胸無點墨誤人子弟命之下跪申　著具安分切結退去 
 
 

Page 20

 
 
[扭控女婿]  
　　成衣匠秦裕基將伊婿顧良才扭至工程局控被吞没飬老費洋四百元並抛養娶妾請爲究辦訊之顧供妻自回母家並非抛棄亦無天欵之事判顧覔保領妻不准虐亦無吞欵無憑不理 
[領回逃媳]  
　　沈士奎控撑木排之張長榮誘占養媳孫氏昨由工程局孫裁判提訊沈供養媳於前年正月逃出現在張處尋見被張姦佔有孕求究訊之張供不承認判戒資二百下押一月孫氏交沈領回如將來生育無論男女歸張收領各具切結斥退 
[資押竊賊]  
　　無賴李阿福藉祖房爲由混竊各物昨由工程局孫裁判提訊判戒資三百下押改過局四月吊獲之贜先給各失主具領候再吊贜 
閳北 
[尙須重辦]  
　　四路二區巡士張紫璋圖姦拘留所妓女已由蕭巡官罰跪一小時敷衍了事嗣因外間嘖有煩言復於前日將該巡士拘留候總局禀請懲辦 
[本性難移]  
　　巡士戴有錦前在一區站崗因性情暴戾調往浦東二路一區嗣由該巡士一再自請調往四路四區當差詎仍私自離局在外過宿經錢副巡官查悉解送一區拘押禀知總局請示核辦後由四路二區蕭巡官出爲調停調往該區前晚又被住居梅園地方之徐芳嘉扭入該區控稱該巡士時常來家與妻閒談情實可疑今晚小的歸家見二孩在門外哭泣入内探視見妻與該巡士正在收拾衣飾希圖捲逃是以扭請究辦質之戴有錦供稱今晚路過該處被徐等二人扭住痛毆搶去銀洋一元長衫一件蕭巡官得供後判一併解送總局禀請核辦 
[是否圖賴]  
　　周唐生控張阿榮圖賴造屋價洋一百六下餘元昨經四路二區蕭巡官集訊張不認欠判交保邀公正人秉公理算 
[自行找尋]  
　　袁金根控陳許氏將其媳陳氏拐逃一案昨經四路二區蕭巡官研訊許氏仍不供認判著袁自行找尋該氏開釋 
英租界 
[稍安毋躁]  
　　濟良所昨解雉妓周翠珠即高周氏到廨復訊據周妓禀稱被夫高稄懹賣於三馬路雉妓院爲娼後由父親周普忠備價贖回詎丈夫又來滋擾扭控捕房解案當奉判發濱良所父親丈夫亦均分别管押現因母親許氏年老多病求恩給母領回中西官謂妓女發所照章須滿一年今該妓留所不到半年未便准領飭將領狀發還周妓改發棲流所留養候核 
[賣媳爲娼]  
　　王寅生控唐寳慶唐朱氏將伊甥女阿巧賣娼一案昨經公堂復訊岡巧供由父母主持將发許與唐姓爲養媳被姑於二月間押於寳和里第一弄第六家雉妓院賣娼女子不愿逃至濟良所後復訴知舅父請其來案伸冤訊之唐夫婦供不承認判女先交王具領唐夫婦仍押候查明再核 
[拐婦患病]  
　　拐婦王巧雲昨由捕房解廨請究中西官察得該氏患病判送棲流所醫愈再行訊核 
[婦人拐孩]  
　　金嚴氏控楊沈氏拐孩昨晨由探解究判楊沈氏還押候下禮拜一訊核 
[淫兇不法]  
　　金金賣調戲女子宋阿毛忽用石灰抛入女父宋永福之眼由女嗚捕將金拿獲昨解公堂請究判押候原告傷愈於禮拜四再訊 
[串拐婦女]  
　　阮洪生控張陳氏等串拐　妻一案昨經公堂復訊中西官因氏二張阿三保出未到判氏等還押候核 
[冐認養媳]  
　　張李氏控楊桂增冐認伊女桂姐爲養媳昨經公堂訊明以楊不應冒認判押一禮拜女交其母領回完案 
[失孩者鑒]  
　　迷路男譚牌那女孩朱金寳陳阿毛王桂英由捕查見一併送廨請訊判譚孩留廨候認朱王兩女孩送棲流所留養陳女留廨候傳其叔陳桂堂到案具領 
[藉端騙洋]  
　　王爲金以代荐生意爲由向夏海桂騙洋三十元昨由捕房解至公廨訊明屬實判王押二月 
[醫生交保]  
　　阮長清控醫生金子久騙洋一千五百元由廨判將被告収押在案昨金延担文　辦費烈律師上堂聲稱此案現已與原　商明請爲父保候訊中西官以原告係德商用人判金交保候禮拜六訊奪 
[私收帪洋]  
　　趙宗周控顧子勤舞弊私收帪洋昨由探將顧傳至公廨判候過堂訊理 
[洋行失竊]  
　　達商洋行控馮阿仁竊絲一包昨由捕房將馮解廨押候查明於禮拜六訊究 
[竊洋逃匿]  
　　杭州米店主瞿維金控夥王雲德竊洋二百七十五元逃匿滬上由挆獲解公堂訊實判將餘洋一百七十三元九角交瞿領回王押四月如能繳洋准予酌减 
[混用銅洋]  
　　裘顧氏崔李氏因將銅洋向甘肅路源和雜貨店混用被控收押在案昨由官媒將兩氏解廨請究互推不認判顧氏押女所三月李氏押二月分别示儆 
美租界 
[圍牆領圯]  
　　天潼路青雲里一百四十五號房屋之圍牆昨晨忽然傾倒壓坍對門一百六十號之披屋内有姚阿林等三人盡破壓入經人扒出姚受傷甚重由捕送完醫治 
[醉漢罰洋]  
　　腦威人歐伯前晚醉酒在途胡鬧由捕拘解該國領事署昨已訊明判罰洋兩元以儆 
[吞没衣料]  
　　張友林昨至捕房報稱日前托成衣汪繡章王阿才裁製操衣百餘件詎被將　料當去避　不面捕頭飭將二人拘押候吊原贜解廨究辦 
[控訢無憑]  
　　吳　路某押店控陳榮生來購表練未付價洋逃遁捕頭以該店所控無憑一併斥退 
法租界 
[不認串騙]  
　　維羅洋行買辦王茂芳前控朱梅生串通陸某揑造方單騙抵洋四百元經公堂判令押交陸某及保人到案訊辦茲已數月未據交到前日提訊朱供並不串騙實由陸將莊禁貼換現洋赴莊支史致被拘捕送案現陸不知逃往何地難以交出保人亦素不相識須令原各邀案並請父保以便出外將陸尋交聶司馬准予交保候再訊核 
[盗押棧單]  
　　已閉漢祥同號股東陳漢標前控合股開店之張祥君乘店閉歇時私取洋貨八件之棧單盗押於人由廨飭探标傳兩次不到始於前日提案請究張不承認判令交保候原告到案再行質訊 
[是否自造]  
　　陳桂林前日將銅質小洋向某店混用當被喚捕拘入捕房解廨訊究陳稱小洋在途拾來並非自造判押候拍照逐出境外 
[兩案併發]  
　　方桂林客棧庽客陳桂林於前夜竊取該棧單　等物翌晨至陳志雲小烟間過瘾又竊棹上擺鐘逃避旋由包探緝獲解廨訊究判押捕房三禮拜 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[小說俠情卿小傳（一名像片案）礁著（五十二）]  
　　第三十二章最後之紀念新柳牽情。野桃含笑。流鶯語滑。時弄響於花稍樹影。間如聞天然之音樂。而芳草微薰。時有一二紛蝶。顫動其上。遇行人至則細碎飛舞。門或趁逐於人之衣袂。間遠呈波澄似鏡暎作翠碧之色。圖畵之煊染。無其濃麗者。非鎭江商埠三月時間之江濱景象耶 
　　是日漫眞偕耦相將送客於招商局之躉船。出城並步而行。耦曰君連日匆遽。我未得多與傾。縵卿事已有結束否。藎耦與漫晤又最親密。漫曾以縵卿事。陸續語之。故有是問。漫曰已結束數日矣。即爲耦相詳述之。耦曰我曩常言之。君必爲縵郷役。爲人所不肯爲者。今何如耶。漫徉應曰。無他重以燕山公之託耳。耦笑曰。否否。君無作欺人語。就我思之。縵卿之於君與魚氏也。無論如何不得謂之非負約。故魚氏之報之也。雖出於過情。然亦正自有故。今君反其道而行。竭力而措之安全。是非僅深於情者。所肯爲。殆（評花寳鑑）中之標題顔仲清者。所謂情这俠耶。言時已及躉船。兩人遍覔所送之客。尙未至。乃相與倚欄一覧江山之概。 
　　漫復笑謂耦曰。頃子以顔促清之俠情方我。我故愧其不勝。惟我之意。每 
見世人於其所愛戀者。當正成之時。充其思想。雖犠牲其生命財産亦不之恤。及因事而愛情解散。或别屬他人。則其恨妒之情。又幾欲加以至慘毒不甚之境以苦之找竊以爲非是。蓋地球上無有機體。無機體。凡屬可寳可愛之物。則亦寳之愛之已爾。必欲歸之於我。已覺有背公德。况以其不屬於我也。而敗壞之耶。故我於一器一物一花一烏。與我耳止所觸接。而能動我愛情者。我必施以最眞摯之情以珍重之。初不計其屬我否也。於物固然。於人尤甚。以無論男妇既天賦以絶世之姿。是天已愛護之矣。我見之而生愛情。則寳之貫之而珍護之。是亦世界一定之公理。人類一定之天職。非有一毫私褻之念存乎其間也。其能與我朝夕接洽。固足滿意。即與他人朝夕接洽。而其人亦知所以寳之貴之種而愛護之。則於我亦殊足快慰。特以其能得所耳。若第計其屬我不屬我。是純乎私褻之念矣。豈天之生此人也。專爲我計耶。耦相其信此言否。耦笑曰。論固頗能超脫。以我　君。忿恨當可蠲除。感慨或恐難免。乃以手背指曰。漫眞試一矚目。彼摇曳於欄千畔者。果何物耶。漫隨其指而廻顧之。驀見招商局之層樓欄楯間。晾有淺紅女裡衣一襲。於春風駘蕩中。翩翩作態也。 
　　漫素聞知。縵卿即居此層樓中。則此一襲淺紅裡衣。爲縵卿物無疑。漫乍見之之。一時棖觸不已。眞有銀漢紅墻之概。急轉身笑責耦相曰。子殊惡作劇。乃直戲弄老夫耶。耦相笑謝而罷。 
嗚呼。漫眞與縵卿之關系。孰知即此一襲之淺紅裡衣。爲最後之紀念耶。未幾漫因事他去。瀕行時往尋各照像館。得縵卿印餘之像片一紙而去。後遂不復相聞。有知其事者謂牛氏之與縵卿。未數年而復有解散之舉。動云。 
國外新聞 < 
[日親王行抵奉天]  
　　二十五日東京電云日本多本親王取道西伯利亞回國現已行抵奉天 
[英國礦工罷工續聞]  
　　二十五日倫敦電云英國米特倫煤礦工人罷工之舉垷已延至斯台福特希以北各處各礦共用工人三萬名現皆一律輟業餘各製鐵所及陶器製造所亦因此停工 
[德國財政議案通過]  
　　二十五日倫敦電云德國國會已將財政改革議案採納通過民政部副大臣皮氏宣言政府之屈伏保守黨及中央黨蓋爲國家利便之故蒲羅親王已於星期六日宴待外務部各員藉以作别 
[德國茶葉别啡新稅實行]  
　　二十五日倫敦電云德國茶葉咖啡新稅定期西八月一號實行 
[美擬減收公司贏餘稅]  
　　二十五日紐約電云美國上下議院協議會已贊成將公司贏餘稅自百分之二减爲百分之一 
[吉青納將游遠東]  
　　二十五日倫敦電云吉青納將軍赴澳之前擬游於中日兩國據斯丹達報載稱吉青納將軍簡爲帝國陸軍參謀部總長該部專管國家尋常練兵事宜云 
[法擬增加礮隊礮位]  
　　二十五日倫敦電云法國上議院近舉行特别會議擬於暑假之前通過增加礮隊位議案原有之數爲一千九百十二尊今擬增至二千五百三十六尊蓋德國已增至三千尊也 
[美擬派艦游弋亞洲]  
　　二十五日倫敦電云據華盛頓電稱美國海軍部曦派太平洋艦隊第一第二兩分隊自本年西八月起迄來年西三月止游弋亞洲各海面 
[意奥議院停議]  
　　二十五日栢靈電云意大利及奥大利亞議院均已停閉 
[俄皇演說國運]  
　　二十五日栢靈電云俄皇在帕爾合伐戰爭紀念會演說時曾鶐及大彼得之才能並望經此近今困苦之時後俄國之將來當益榮幸旋復致頌俄國之陸軍 
 
 

Page 27

 
 
   
 
 

Page 28

 
 
   
 
