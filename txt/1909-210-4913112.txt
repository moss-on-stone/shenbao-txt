# 1909 - 210 - 4913112

 

Page 1

 
 
   
 
 

Page 2

 
 
上諭 
　　 
[臣國攝政王鈐章] 六月二十日內閣奉上諭前據陳夔龍電奏湖北霪潦爲災當經諭令陳夔龍督飭　分別情形妥爲撫恤茲據查明電奏荊州屬之公安石首江陵漢陽屬　之沔陽災情最重饑民蕩析離居慘不忍覩餘如漢陽屬之夏口廳漢　川孝感安陸屬之天門潛江荊州屬之監利德安屬之應城黃州屬之　黃岡等處及枝江松滋黃梅蘄水蘄州嘉魚漢陽黃陂等處亦多被淹　等語覽奏殊堪憫惻加恩着發內帑銀六萬兩由度支部迅　速撥給並照所請除有關京餉等項無庸動撥外其餘無諭何　欵先其所急設法籌撥銀二十萬兩著該督派委　妥員前在災區切實散放務令實惠均沾毌任失所用副朝廷軫念災　黎至意餘著照所議辦理該部知道欽此　軍機大臣署名奕劻世續　張之洞假鹿傳霖那桐差 
 
 
 

Page 3

 
 
交旨 
　　 
[六月十四日軍機大臣欽奉]  
諭旨理藩部代奏阿拉善和碩親王多羅特色楞呈請開濬利源呈一件著該部會同陝甘總　督山西巡撫詳細酌核辦理欽此　　 
[六月十五日軍機大臣欽奉]  
諭旨吏部奏甘肅蘭州府遺缺知府英勛呈請開缺終養一摺英勛既於本屆京察初圈出　後遵例呈明親老著准其開缺終養欽此論說 
　　 
[論今日新政無實行之氣象] （續十二日）一名部院　籌備憲政之機關地。在內有各部院。在外有各督撫。互相提携以促憲政之進步者也。按照籌辦清單。第一二年各部所應籌辦之事。民政部則分布城鎭鄉與廳州縣之自治章程也。籌設城鎭鄉自治研究所也。頒布調查戶口章程也。調查各省人戶總數也。廳州縣巡警之粗具規模改新刑律也。籌辦各省省城商埠等處各級審判廳也。學部則編輯簡易識字課本及頒布也。編輯國民必讀課本及頒布也。創設廳州縣簡易識字學塾也。凡此清單所列。特其大綱。乃或則正在編訂。或則已經頒布。或則尚未實行。其正在編訂與尚未實行者。姑勿論矣。即以其已經頒布之寥數章程而論不知。其幾經辛苦幾費磋商而始脫稿。然猶多罅漏。留爲當世識者所指摘。（如民部所奏城鎭鄉自治章程及研究所章程等）此僅就清單所定應行籌辦事件。無可逃之責任而言也。至各部院報告籌備成績。凡見於報紙而可查攷者凡八。若郵傳部。若法部。若民部。若學部。若吏部。若禮部。若農工商部。若大理院。觀其章奏。非無一二部認眞計畫者。如郵農兩部所呈清單。未嘗不綱舉目張。有條不紊。而實施之望。則尚迢迢無期。其他以一報塞責者。則固無論矣。此各部院無進步之氣象者又一也。一法律館　修訂法律大臣於第一二年應辦之事凡三。一日修改新刑律。（與法部同辦）一日編訂民律商律刑事民。事訴訟律等法典。（修訂法律大臣專辦）一日頒布法院編制法。（與憲政館同辦）新刑律則以各省紛紛指駁故。現正在修改。法院編制法。則尚遙遙無頒布之期。至編訂民律商律刑事民事訴訟律等法典一事。則既爲修訂法委大臣之專責。而又爲第一年應行編訂之件。乃籌備之第二年。已過其半。而第一年應編之民商律等。尚在調查。並未編成一種。豈以憲政館核訂此項法典。限在第四年。頒行此項法典。限在第六年時尚有待。故不惜虛糜歲月。從容以待商榷耶。亦足見修律大臣辦事之不着精神矣。此法律館無進步之氣象者又一也。一軍機處　籌備憲政第一二年屬於軍機處人理者。則有請旨設立變。通旗制處籌辦八旗生計融化滿漢一事。夫變通旗制處。自欽派。大臣遵旨設立以來。已逾半載。旗制之如何變通。生計之如何籌辦。滿漢。之如何融化。尚未籌得切實之辦法。而定有畫一之章程。雖其事極爲繁瑣。而又多礙窒。非一時所能就緒。然於憲政始基。關係最爲切要。一端之偏倚。即彼此之爭執所由來。大爲調和。滿漢之障害滿漢一日不能調和。則憲政一日不能成立。此其理至明且顯。乃變通旗制處大。臣近於此事。絕少舉動。殆因其難辦而遂遷延時日耶。此變通旗制處無。進步之氣象者又一也。一會議政務處　據籌備清單第一二年屬於會議政務處與憲政館合辦者。則有兩事。一曰釐訂京師官制。一曰編訂文官攷試章程。任用章程。官俸章程。夫官制雖會訂有草案。然其事關係最爲重大。必須詳細審愼。方足以昭周密。誠非率爾所能釐訂。至若文官考試任用官俸各章程。第三年卽爲頒之期。則在第二年宜早爲編竣。稍留餘暇。以備頒行前種種之布置。不宜遲至風暮。而始怱促從事也。今政務處與憲政館會訂此項章程。不聞其有所商榷。並不聞其會否有一種之編成。轉瞬半載。即屆頒布之期。而其淡然若忘也乃如是。此政務處無進步之氣象者又一也。要件 
　　 
[江浙鐵路公司第三次呈郵傳部文]  
　　　　　　　　　　　　　　　　　　　（爲存欵事）咨呈事五月十七日晚祇奉照復距兩公司三月三日所呈將八十天矣以敝總協理之微末而許以人望勉以歸束是兩公司並無不合大部實已心知其故惟不負撥欵逾期之責而以領欵逾期咎兩公司復謂福杭甬路局規則有背奏定章程所以不能如數清撥卽此兩義已自矛盾如第一義茍兩公司如期請領大部即可照撥如第二義規則不改雖請領仍不能撥今大部之不撥究取何義夫自諱其所非而強飾其所是大部固猶是人情惟立言必計聞者之願受與否非枝枝節節所可揜蓋天下之耳目者也。既承諄勗以國事以時局又安敢不仰體大部今日上顧國家下顧兩省之盛意爰就照復各節詳晣申答請大部開誠布公破除成見以聽兩公司之自白可乎滬杭甬爲英竇使所索五路之一含有國際性質此種取便部臣壓抑兩省之零落擋案兩公司惄焉傷之今日重復提起定英人爲第一位而以總署爲第二位此眞傷心人語若謂兩公司並指定英人爲第一位而以總署爲第二位此眞傷心人語若謂兩公司奉旨准辦江浙路務在兩省固屬正當路商而在五路案內實處於局外之第三位則可見公道自在人心大部且不欲以愛憎易之此兩公司所以呼號奔走不能隨賣路辱國之夫以俱去也。後外務部續議借欵江浙公司之名躍然紙上不知何所見而云然豈大部所見之借欵合同異于 
 
 

Page 4

 
 
兩公司所見者乎。外務部訂定合同時釆取兩公司意見者朝廷愛惜斯民將恃江浙兩省爲對外之後盾兼欲疎通上下表示外交困阨之情於人民以顯害民之故屈於國勢而非任事者數人之罪兩公司之願供其意見並請更改路綫者既恤國事之艱難復不欲立見鄉裡之擾。亂乃含痛以了此局大部忽謂兩公司由私人資格進而附於第二位若兩公司樂於從事者然。且以兩公司之雇用洋工程司爲無上譽實不解大部何忍重誣兩公司至於此極。昔日朝旨部文敦勸兩公司以爲之兩公司排衆欵冒百難以應之今大部於從容。談笑之間轉以此為刦持兩公司之計。此豈可以風示天下者耶。借欵合同既始終不見兩公司字樣存欵章程又無兩公司應遵守借欵合同之明文而謂兩公司應按照借欵合同辦事者天下古今必無此理。惟此項借欵合同大部既與外務部會奏於前自有應行按照辦事之理血撥欵之期既。可不復按照合同。兩公司自確信大部於合同已經作廢。兩公司不認合同之說既非一時之憤懣。亦非一面之強詞。凡條約與法律皆有拘束全國之效力條約與法律有異同時則以法律爲準今借欵合同國家與英人合訂是條約也存欵章程得旨頒行是具有法律之效力者也然借欵合同中此造爲中國國家彼造爲中英公司故我國上下皆當遵守此合同。不可僅責全中國之江浙兩省之鐵路公司。存欵章程中此造爲郵傳部彼造爲江浙兩公司故惟大部與兩公司所獨應遵守。而不能普責諸全中國人。兩公司所以遵守借欵合同之義務。毌庸過於尋常之中國人民。與存欵章程之專爲兩公司所必遵守者。範圍大有廣狹之殊。且借欵合同與存欵章程不相符合處甚多究應何去何從在大部之作用如何誠不敢妄測高深在公司則斷言之曰知有章程不知有合同。且當時外務部既訂借欵合同何以又經大部奏定存欵章程若如大部今日之意則存欵章程。直一駢指已耳。敢問大部將執何詞以爲兩公司之教令至存欵章程之應廢。則正照奏案辦。理無所謂有權無也。（未完）專電 
○電一（北京）川督趙電奏某國要求將打箭鑪開作商埠已嚴拒打箭鑪爲入藏要道與藏事大有關繋請即飭知外部如該國使臣提議及此應卽力拒母稍鬆勁奉　旨外務部知道○電二（北京）新粵督袁海帥奏十三日由魯省起行至青島航海至寗與張人駿面商一切再赴粵任○電三（北京）北洋端午帥因與各國公使商議事件甚多改二十二日出京赴任○電四（北京）調任江督張安帥奏京堂魏瀚請復原官奉旨照請○電五（東京）日本政府決定興修安東奉天鐵路不再猶豫。謂此事係由條約所定。非藉清國政府之協力緊要新聞一 
　　 
[關於自治章程修改質疑諸電]  
　民政部致各省督撫都統電　六月初五日民政部致各督撫都統電云城鎭鄉地方選舉章程第五十九條規定。爲選舉總董董事二年一次選舉名譽董事每年一次。原文係屬筆誤希即查照更正民政部微　豫撫致憲政編查館民政部電　六月初六日豫撫致憲政編查館民政總電云查城鎭鄉自治章程第二條。人口滿五萬以上者爲鎭。人口不滿五萬者爲鄉是。鎭鄉惟以人口之多寡而分。今查館頒籌備事宜表部行逐年籌備清單均載元年調查人口總數。二年報齊戶數。三年調查人口總數。四年報齊口數。而館表本年籌辦城鎭鄉自治。部單本年核定各省城鎭鄉自治區域。當人口未查之先。所謂鎭鄉者從何指定。謹請核示遵辦重憲魚　民政部覆豫撫電　六月十一日民政部覆豫撫電云魚電悉人數未能確定之先。即以舊查人數爲標準。劃分區域。如仍有窒礙。即照習。慣區域暫行指定亦可。統俟人口總數報齊後。再加更改。此覆民政部眞　　 
[禁衛軍成鎭之年限] 北京　　○督練禁衛軍大臣原定全軍成立之期限於宣統三年春季訂有編練期限表奏請飭遵按期成鎭聞其大略定於宣統元年編成兩標。及工程交通兩隊。分第一第二兩期奏報明年再成兩標。及機關重砲兩隊。亦分兩期至宣統三年春李奏報全鎭步馬炮工輜機關交通一律編成訓練。　　 
[銅官山礦交涉最近聞] 北京○凱約翰之讛語　凱約翰出京回國已誌昨報茲聞凱啓行時函致駐京英使大旨謂接倫敦電故卽回國現留一代理人在北京。意欲索中國賠償二十萬九千磅。此欵不必現銀祗須中國出國債票與我九三算五釐息二十年期。便可允許。我會向外部要求三次皆被駁阻如　返英之後。萬一外部允許。則可囑留京代理之人代我簽字云云○端午帥之讜論　端午帥日前與樞臣提議謂銅官礦案交涉　係皖 
 
 

Page 5

 
 
省命脈。皖人誓死力爭現在案懸日久迄未議結凱商以狡展手叚。圖得最後之勝利。若或失敗。皖民激烈情形。恐起意。外交涉。總之此事宜堅持到底母稍退讓以保主權方不至貽誤大局各樞臣均韙其議　　 
[山東京官議阻德人開礦] 北京　　○山東紳董函致同鄉京官謂德人擬在膠濟鐵路沿路。開採礦產。請向外務部禀請阻止等語該省京官即於前日在順治門外教塲頭條胡同山左會館。開議選舉代表人俟第二次會期確定後卽具禀外務部請將議定事項知照德使辦理聞是日。到會書銜列讓者共有二百餘人。所議條欵經各京官悉心叅酌均皆妥善現已起稿先知知照山東巡撫及該省紳董等。俟將禀陳外務部之書脫稿後。即赴外務部呈遞。　　 
[徐尚書攷查京漢全路之先聲] 北京　　○郵傳部徐尚書以京漢路續囘後所有枝幹各路及總分各站弊端未能一律剔除。擬於七月初旬。偕同妥實司員親自出京。按站考查全路。力圖整頓並擬將無關緊要之華洋人員設法裁汰。以便節省欵項藉資接濟別路　　 
[吉長鐵路又將開議] 北京　　○吉長鐵路交涉前曾會議一次近聞又在天津開第二次會議。會期大約不出旬日之內會員歸中日分派。郵傳部已派出張朱兩君。日本使館派出叅寶高尾君張朱兩君擬於日內赴津　　 
[吉撫派員勘測延奉交通路線] 吉林　　○奉天至延吉。向皆乘坐他國管轄之火車。一有邊警交通立斷。則軍械糧餉無法運輪陳簡帥特派測繪員由邊署起點向西北斜行至奉省。今測繪已畢又勘自本朝未入關以前由額木赫索羅遷徙至興京之故跡。惟此路日久無人行走蓬蒿荊棘高與人齊頗難著手若一旦大加脩整則延奉兩地之交通較之從前甚屬便利云　　 
[吉撫對於哈埠自治會之言論] 吉林　　○吉撫陳簡帥。對於哈爾賓自治會開議事件甚不滿意嘗於接見僚屬時暢陳已意大致謂地方自治之事本民政之一端理宜自行籌辦不容外人干涉乃此次合埠開議竟準俄人與會。既有傷於國體。亦有背於約章。英美二國以俄爲例。亦擬派遣專員。前往與議。誠恐將來哈埠變爲萬國公共商埠浸假而非復我之所有。且哈爾賓本與內地各省情形相同若准外人與議地方自治之事則內地各省外人。亦將援例辦理。腹心之患實難爲力云云不知我外部諸公意見若何耳　　 
[京師近事]  
　西城某高等學堂理財教習　甲留東。之法政畢業生也。還國未幾　由督學員某科長薦之於某高等學堂入堂之初所編理財講義。首語卽曰理財二。字東西無此名詞。余按宜曰財。理財理者財之理也。噫　今之所謂畢業生者。盡如是耶。僅知道理之理而不知理治之理其不通直若此該學堂之理財科腐敗可以想見矣　聞政界人云攝政王昨與軍機大臣慶邸等議商擬頒詔旨。通諭國內人民。所有複選舉定議員。如有違背章程之處。准其據實指控。以便隨時稽查剔換而清議員之路如逾兩月。無人指訴。卽作爲全體默許。不久即將發佈明諭　慶邸奏請開去管理陸軍部要差業經允准頃聞某軍機及某中堂日前乘機面奏謂限制兼差。會奉先朝明諭。蓋以立憲機關。各有專責。一人而謀數事不惟權限混淆且廢弛堪虞請即實行專任主義。以重要政而符詔旨攝政王深然其說。想不日當見諸實行　管理軍諮處大臣濤朗兩貝勒現擬將核定軍諮處之制度事宜責成正使馮國璋編訂一切併聞其擬議之大綱辦去係仍循前所擬義參酌日本參謀本部之辦法。核照中國現在軍營制。變通辦理。以期完善　農工商部以各省設立之勸業道。雖明文上與本部直接而實沿舊習恐督撫不以爲然。故遇事仍多由。督撫辦理。嗣後通飭勸業道。遇有應辦事宜。即直接達部。以期簡捷　聞東督錫制軍現有奏摺到京報告巡閱三邊考查內政一切情形並某某兩國在東之舉動。條陳籌防之法。奏請酌飭施行摺已留中　政府因乾清門值班侍衛。早年皆用弓矢腰刀爲守門器自弓矢裁後今則僅用腰刀殊非愼重門禁之道現擬將所有禁門值班侍衛一律改佩鎗枝。惟事關重大。必須妥定章程。請　旨方能辦理　聞日昨護滇督沈方伯致政府密電一道字碼頗長甚爲嚴密探得內容係因某國違約侵奪路權交涉拉異常刺手云。　民政部嚴禁賭博京師賭風爲之一戢茲聞該部左右侍郎議商若不速行編定嚴禁章程誠恐日久賭事復頭查賭事一節各國禁令分爲二。一係鬪牌。屬於游戲非金錢者刑律不罰。一係鬪牌犯。律判罰。此係外國禁賭之令而中國古來賭具甚多查京師最盛行者又麻雀。此賭多出於貴紳。其次鬪紙牌。此賭率多無業游民所爲。賭之爲害始而傾家破產繼而爲盜賊與風化大有關礙近來京師賭風已達極點自應編定永久禁止章程。免爲言官彈劾致曠掌管民政之責聞兩侍郎現在研究禁除賭博章程不日具摺入奏 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[度支部奏覆浙江海塘工程擬撥的欵] 北京度支部覆奏云軍機處交出浙江巡撫增韞奏覆勘海塘工程懇撥的欵以濟要工一摺又附奏鹽觔售價請改用洋碼暨鹽商報効洋元撥歸海塘應用各一片奉硃批度支部議奏欽此欽遵到部查險要各工分年大修塘工總局估需的欵六十萬既經該撫親赴工次履勘屬實並議紳耆老詢謀僉向是工程之亟須修築與估數之無可減少均係實在情形。自應照數准撥。以符原案惟所請浙西蘇五屬鹽觔售價改用洋碼。卽以該引商等報効銀元撥充塘工經費之處。查蘇五屬鹽觔售價改用洋碼雖於商人。可免每年六十萬元之損。而於民間即增每年六十萬元之消耗。殊非兩全之策。況上年臣部奏准鹽觔四文加價計蘇五屬所銷鹽觔每年祇收錢三十餘萬千文今商人售鹽改用洋碼每年即得銀六十萬元是於。臣部奏加四文之外。該商等又復暗加八文有餘。民力幾何豈能堪此。雖據該撫電稱近今百物大都改錢爲洋均尚相安然聽民自便則可。若以官力爲之究於事理未安所請。蘇五屬鹽觔售價改用洋碼臣部碍難議。准至該商等報効塘工六十萬元。既據該撫電稱係在棧用運費內撙節籌湊等語是其不與改用洋碼相涉已有明徵。太可准其報効。但該撫原奏內稱改用洋碼羣情極感報効鉅欵等語又似此項報效。係因改用洋碼而來。今既不准改用洋碼。似未便仍令該商等報效。鉅應令該商等卽以此項節省棧用運費銀兩。彌補售價之所虧母庸報效塘工經費以示體恤。臣等公同商酌海塘保障七郡此次大修經費四年共銀六十萬臣部雖萬分爲難猶當勉爲籌畫擬請自本年起除歲修額欵外在於兩浙新案鹽觔四文加價應解部二文欵內撥銀九萬兩本省留用欵內撥銀三萬兩杭州關稅項下撥銀三萬兩計合銀十五萬兩均係有著的欵毌庸兩由鹽商報效該撫並可就近督催分飭該運司關道等按年如數解交該局以資工用一俟限滿解清即行停止五月二十六日奉旨依議　　 
[雪梨華商提議要求刪除茍例]  
　　○澳大利洲雪梨來函云昨雪梨船務公司邀請駐雪梨中國總領事及中國商會各董事宴會宴畢演說中國商會總理某君。提議要求澳大。利政府將茍禁華人之例兩欵除去。（一）除　手指印模。因華人回國領取回頭紙澳官令華人在紙上親蓋指模此係對待罪人之行爲一律施諸華人不合公理決須刪除此例（二）凡華人　澳大利洲有十年之。久者須准携帶家眷來澳。澳政府須將禁止華人携帶女眷入口之例除去。以上兩欵澳政府允准實行則可若不允刪除此等茍例則必電致中國工商各界對待以相當文明之法。嗣後如有澳大利客商到中國者決不歡迎。澳大利貨特運到中國者。亦不購用。駐澳中國領事官聞該商會總理之演說亦無反對之意　　 
[電禀法勦越匪情形] 廣西○桂省左江陸鎭榮廷等電禀粵督略謂得接探報法與黃提叅戰事暫停。商議尚未解決法兵之圍黃者。亦未收隊。惟法人近將在船頭等處寄居之客人數十名悉予拘押客人請於法員云願招大橋四唐浦珠等以爲贖罪法員遂允釋放。此輩乘機攻入東潮奪法快槍四五十枝逼碼十餘管。法現與約准。其人住東潮。止須不擾百姓。逼碼悉不追繳。衆客民疑懼。尚未簽字認可。等情至分駐各防隊迭經飭令嚴防斷不敢稍涉疎虞至勞憲厪先將情形電陳　　 
[西報譯要]  
○滿洲新鐵路之計畫　日本每日郵報載稱外間會傳日本允認中國對於間島之要求惟須中政府允其建造鐵路一條由韓國鐘城穿越間島與吉林相接近據日本報載稱。中國現擬自行建築該路惟在韓國界內者。則歸日人敷設聞前任間島統兵員吳氏頗贊成此議該路擬東至圖門江左岸與俄國接壤之琿春爲止。自琿春而達間島。再分兩枝綫。一通至寗古塔之北。一由。西北經鄂穆素通至吉林。此路告成凡至林奉天者較由安東鐵路益復利便矣○英法允美與借華債　泰晤士報載十九日紐約電云法銀行家已允。照美國銀行家開呈之數。沾潤川漢鐵路債欵。惟德國銀行家反對如前。分類新聞 
政界 
　　 
[自治會舉定職員] 寗波　　○寗波府教育會會員擬就事務所內附設地方自治研究會日前業已具禀府憲轉詳在案現聞該會開辦在即應將宣講執事等員先行舉定當卽票舉范君賢方韓君禹良郭君景汾周君駿彥范君賢礽劉君采亮六人爲宣講員張君原煒爲書記員馮君良翰爲庶務員　　 
[仁錢禀籌統計費] 杭州　　○仁錢兩縣日前聯銜通禀撫藩以奉諭不首先成立惟經費支絀撥欵紛繁籌墊萬難爲繼擬請援照從前契稅每張損錢九十八文例加捐十二文以資維持茲奉藩司批云該兩縣統計處經費無欵可籌擬於稅契項下文兩加收錢十二文事屬因公且出之有力置產之家尚非茍及細民惟兩邑紳民是否衆情允洽能否照准至統計費每年縣需若干契稅年可加收若干未據聲敘明晣無憑察核仰杭州府體察情形妥議詳復　　 
[通禀兩教尋仇詳情] 紹興　　○紹屬諸暨橫山地方天主耶蘇兩教積隙成仇疊次糾黨械門上月中旬又有天主教民黃文蘭率衆毀搶耶教講堂業經西教士照會洋務局請飭地方官從嚴究辦並由局密委法文繙譯羅令馳往該縣會同楊令秉公查辦日昨會禀省台文云此次耶 
 
 

Page 11

 
 
穌教分堂被毀其　實由該堂教民素與天主教民黃文蘭挾有嫌隙互相尋　滋鬧已非一次經知縣會委詣勘候飭傳該教民等兩造到縣聽候訊辦輒敢匿不投質今復私行報復糾黨滋事實屬目無法紀亟應併案嚴催訊究以免再　　端現已限期差傳原被秉公訊斷合將辦理情形先行馳禀以慰憲厪交涉 
　　 
[旅閩粵商電爭澳界之堅持] 廣東　　○旅閩粵商致澳門勘界高大臣電云澳門界事朝野倚重高大想憲台必能力抵葡人保國土而饜民望認定澳門舊界除三巴水坑二門外尺寸不能輕讓伏乞毅力堅持吾民願舍身家性命以爲後勁幸勿輕易曲從致違衆望旅閩粵僑全體公叩又致兩廣袁督部堂電云中葡會勘之始得天簡賢明督制兩督紳商士庶額手懽呼想吾憲台必能力抵葡人保國土而饜民望吾民誓以性命堅持認定澳門舊界除三巴水坑二門其外不能輕讓寸土乞毅力堅持以維大局全國幸甚旅閩粵僑全體公叩更致外務部電云澳門界事關繋全國成敗非東粵已也伏乞大部主持公理毅力堅持認定澳門舊界除三巴水坑二門外不能輕讓寸土吾民誓犧牲性命以爲後勁幸列憲有以慰衆庶之望不勝頂祝旅閩粵僑全體公叩　　 
[東沙島交涉近聞] 廣東　　○東沙島交涉業經勘明惟補置特價尚須磋議聞各委勘得存物及房棧等所值無幾建設一項以事務所爲最著然亦無甚貴重之料按之該日人索償八十萬元之數大相懸殊現大吏已將勘明情形電陳政府請示辦理聞張督對於東沙一案頗能堅持於將次啟程時尚電致政府以該島純然爲我屬境乃日商現堅立商旗殊屬蔑視應請知照該使即日撤去以免淆混而重主權軍界 
　　 
[巡防隊分編五路之計劃] 浙江　　○營務處總理靳參議等會禀撫院以奉飭將現有陸師各巡防隊擬分編五路酌議章程詳請核奪所有不敷薪餉請飭司局籌撥其草擬整頓試辦章程如有窒礙之處並由司局復核簽正以便利印通行等情當經增子帥札飭釐餉局會同藩司妥議刻聞釐局以所訂分路加餉章程整齊劃一較之從前規制自爲完備惟查照原支薪飽儘數抵撥尚不敷銀三萬餘兩局庫頻年入不敷出東挪西湊早已羅掘俱窮驟增此項餉欵實覺應付爲難究應如何籌議詳復之處現特移請藩司籌議會銜詳辦　　 
[變通新兵退伍辦法] 浙江　　○一二兩標各營目兵環禀撫院服務期滿懇請退任等情奉牌示云前據該目兵等服務期滿懇請退任一節業經批飭參議官會同兵備處混成協統籌議洋辦在案茲據該參議等詳復前來本部院查各省陸軍編成既須照章奏請點騐今尚未遵驗而遽議退伍實屬無此辦法惟該目兵等身列行間已列年所若必俟點騐後三年再行退伍未免爲日過久應俟點驗後咨商陸軍部變通舊章將退伍年限提前辦理以示體恤學務 
　　 
[考試優生二塲續誌] 蘇州　　○蘇垣樊學司於日昨舉行優生二塲試事計是日入場復試者除已取拔貢外約六十餘人向例優生二塲報專門學者作兩篇完卷此次經學憲諭飭報專門者須作三篇專門一篇時務策二道未報專門學者祇須作時務策兩道即可完卷茲將分門題目及時務策題一併詳錄於下　交涉題　光緒二十九年中美續議通商行船條約第四欵與中國主權有無干礙試研究之以爲他日改訂條約之預備　兵政題　海軍軍港首貴擇地何者爲盡善何者爲不宜能各舉例以證之歟　財政題　國家清理財政現派京員赴外省監理蘇省辦法應以何者爲入手試詳言之　法政題　日本懲治塲之設岡田博士不以爲然現擬改爲感化學校其入校之人及教育之方式若可中國亦能仿行否試詳言之　與地題　半島之生成由於山脈其狀態凡幾試各舉其例以證之　礦務題　礦務盛衰之運與市塲有何關係與氣候上之地位有何關係其他與鑛務盛衰有關係者更有幾端能各舉例以明之歟　鐵路題　滬寗鐵路與滬杭鐵路其車站南北相距甚遠行旅皆以爲不便應如何設法接續俾路業得以發達　警章題　問日本警察法有巡查之心得一章試臚舉其大意而闡明之　算學題　臨湖有樓對岸有塔人在樓上高出湖面八十尺之處測得塔頂仰角十五度又向湖面測得塔頂反射影之俯角三十度問此塔高出湖面若干時務策題　學部現議注重簡易識字以期教育普及春課本應如何編輯辦法應如何籌定試詳陳之　蘇屬實業已振興者有幾端待振興者有幾端試備舉而詳策之　　 
[教員熱心優拔之新理想] 武昌　　○湖北本屆優拔前經高學司以適當複選之期於八月初攷選在案茲有廩生胡維憲等七人因均担任學堂教務若八月攷選則荒誤功課日前呈請學司督院准予分作兩期攷選凡係各學堂管理員教員概請提前於暑假期內考選以免荒誤教授等情昨奉陳小帥批示以所請應否照准其中有無窒碍之處仰提學司詳議核辦實業 
　　 
[物產會廣徵陳賽物品] 蘇州　　○蘇屬特產會事務所以七月朔日爲該會開幕之期徵集特品迄今月餘經調查員之報告陸續送所者不下數十種然以蘇屬特產富饒工藝精良斷不止此區區況此係出品人獨享之利益比賽之後既得上邀獎勵復可推廣銷路日昨特刋單廣告凡農工商學界有以特品送交到所者隨給收條並請商會保險如有損失可以照價賠償萬勿觀望致失機會茲將各項物產品錄下　天產品（農業）（蠶桑）（水產）（藥材）（礦產）（狩獵）　工藝品（服裝）（染織）（陶磁）（琉璃）（髹漆）（五金）（玉石）（竹木）（牙角）（箋扇）（韖革）（化學製造）　美術品（繪畫）（繡織）（雕塑）（陶治）（手工）　教育品 
 
 

Page 12

 
 
（理化器械）（教授用具）（標本模型）（圖書類）（成績品）　　 
[維持南潯鐵路之熱誠] 江西　　○南潯鐵路公司因贛省各團體以公司辦理腐敗紛紛電告同鄉京官力籌改良揭載各報總理陳主政三立劉觀察景熙遂電懇贛撫澈查以昭核實協理黃棣齊太史又以鐵路勸股會（係獨立之部）與南潯鐵路局意見不洽深維地方辦事貴於和衷若兩相齟齬不免於路政前途有碍特因陳伯嚴主政到潯之便商請商務總會總協理會平齊熊文叔兩主政同往解決此項問題聞兩主政因有要公轉請萬君代表與黃太史前往商議郵傳部因徇贛省同鄉京官之請復於日前致九江劉總理電云鹽電當經據情函商貴省京官去後茲准函請挽留前來查該總理鄉望素孚任事以來久爲官紳商民所共信南潯一叚鋪土動工正賴籌畫一切未便遽易生手仍仰細心經理期於早日成工是盻雜記 
　　 
[危哉南昌之調查員] 江西　　○江西南昌縣王家渡地方調查員郭浩南奉派下鄉調查戶口鄉人不明其故聞信大爲憤恨開祠會議欲將郭浩南綑至祖祠殺以祭祖致郭驚恐異常半途折回赴縣辭職矣　　 
[營勇仇殺書記] 安慶　　○皖北鎭所轄六安叅將營勇丁龍荏漟性 
情兇暴平日衆賭殃民無惡不爲茲聞該營書記彭祿偉向與該勇丁挾有嫌怨忽於五月間不知因何事故彼此爭毆彭書記不及提防竟被該勇丁鎗斃該參將現擬照章懲處以書軍政　　 
[守令遞遷之消息] 鎭江　　○鎭江府承瑞卿太守刻有調署松江府消息聞現任松江府戚升淮太守升調蘇州府而現任蘇州府何太守則升任淮揚道不日可見明文　丹徒縣王緯辰大令現奉省憲檄飭調署江陰縣所遺丹徒縣缺委倪令會瑩署理茲王大令已將一切公牘趕緊清釐定於七月初旬交卸蒞新　　 
[財政局添委科員] 蘇州　　○蘇省清理財政局以現值清理財政之時監理官業經到蘇一切局務較繁日昨特札委丁憂縣丞陳毓楠候選縣丞汪一鳴充編輯科科員候選州同施懷榮候選訓導王守藩充審核科科員均於日前到差視事　　 
[財政總局另租編繤所] 浙江　　○浙省清理財政總局自正副監理官到省後開會集議以陸官巷局所不敷辦公之用即如編繤各衙門三十四年報告冊到局辦事人員尚須添委現在決議另租裡橫河橋砲工學堂基址作爲辦事所專事編繤報告冊俾免延誤惟該處尚須修葺大約月杪始可遷往　　 
[皖北水荒之現象] 安徽　　○鳳陽府屬懷遠縣於四五兩月連日大雨傾盆渦淮等河水勢陡漲凡屬低窪之區均行　溢一時宣洩不及田禾盡行淹沒城內積水盈尺民居移住山頂嗣經該縣督率農佃保董設法疎消積水然近來糧價漸形飛漲民食　艱不堪其憂　含山縣沈臘強王四圩地極低窪於上月間陰雨兼旬繼又大雨傾盆隄埂衝潰一片汪洋悉成澤國禾苗淹沒農民惶惑糧食翔貴貧苦之家兒啼婦泣慘不忍聞　五河縣濱臨長淮上月間霪雨連綿河水泛濫洶湧異常該邑境內水深沒頂居民流離失所啼泣之聲嗷嗷遍野聞此次災情較往歲尤逾數倍頃經該縣令據情電禀皖撫先行撥欵振撫一面委員查勘災情輕重分別振濟以免流離經帥准電後即飭該縣先由五河釐卡撥錢四千串責成該令先行散放以濟災黎　　 
[守備失俸記過] 寗波　　○定海中營守備趙廷鰲前因遺失俸銀一案吳總戎由鎭海來定立傳該守備到署嚴加責斥著即撤任經各營員環求始得挽回從寬改爲摘頂記過三次以示薄懲清談 
　　 
[考試優拔之怪現狀] （睡獅）趙盾肆威。文昌司命維時六月。酷暑炎炎。穢氣騰騰。正江蘇秀才得意洋洋。應考優拔時也。散步雙塔寺前。見所未見。聞所未聞。三三兩爾。考先生也。擺擺搖。書獃子也。張兄幾時到。曰學堂昨日暑假。兄弟今早趕到也。李兄看何書。曰　案管他鳥事。闈墨現正揣摩也。怪怪奇奇。齷齷齪齪。彙而錄之。遂得種種　　 
[尺半一號板還堪坐坐]  
某日旁晚。提學憲將蒞考棚。內外執事人狂聲喊曰。閑人速出。大人來矣。未幾二三投刺者先入大門。三首縣肩與而來。巡視考棚一周。有以藥代烟之某大令。眉飛色舞而顧左右曰。此間還堪坐坐嘻。坐位之狹僅僅尺許。炎熱如是盛。人數如是多。某大令獨不怕酸氣麼。　　 
[十步一尿鬤請爾嘗嘗]  
考棚兩廊。密設小便所。約十步置一鬤。鬤且二三十個之多。某生見而愁之曰。是爲製造瘟生廠也。是即提學司之仁政也。長呼短歏不已。適有辦着者睨其旁。厲聲曰。向來如此的。某生曰。將來三場完單。還要請爾嘗嘗呢。小說 
　　 
[夜花園]  
　　一名極樂世界（七）老太太呌老四道。四賓。你今朝又在何處吃醉了酒。回來與阿囡尋。事你快些去睡覺。不要在此胡鬧罷。便呌了一個了頭。名月珍。送少爺到房裹去睡。老四道我不是吃醉。那個要送。立起身來歎了一口氣。往外就跑。太太連呌四賓走來。我對你說。老四那裹還聽見。太太連忙又差了頭去追。連影蹝見也是不見。休想追得他着。老四本來夜裹時常不歸家的。所以太太也不十分著急。少頃了頭回禀。太太道。少爺已經不知去向。我問看門的。看門的說往夜花園裹去了。如何還趕得及。五小姐又憤恨說道。本來去追他則甚。怕他投河落井。還怕他緝煞吊死。四哥本來夜花園是他的住宅。家裹本來不要。的明朝還怕他不歸。不說母女二人談論老四的壞處。且說老四出了門口。走到間壁汽車房裹。坐了汽車。一直到夜花園來。在路上胸中暗想。我老四在外作惡多端。我兩個妹子也算是爲我懺消。罪過。又想不知。這個小滑頭。是何等樣人。我一定要想個法子。捉他。又想到。看老五這樣包。庇這個看門。是一定通同的。我一定先要回報他方洩我恨。又自解道。被我勾引的女子。也算不少。萬一他們父母兄弟。盡如我一般見解。還想我勾引得。著許多女人。上海本來約約乎的地方。還去究他則甚。即使被不好聽。還是把他如何。併且母親反要理怨。只好隨他去罷。老四正在胡思亂想。汽車已到了花園門首便下了車子。此時天色尚早。僅有十一點鐘。老四四面兜了一回。人尚不多。僅有百餘人。有幾個外國人。婦人到也不少。但沒有好的。老四就在前面。揀了一只凳子坐下。堂官便走近來笑嘻嘻問道。老四今夜寫何來得這般早。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[各省籌辦諮議局]  
　　初選舉開票　江西信豐十一名　傳午橋　謝錫鴻　王寶光　劉相春　王遜志　郭錦章　劉乙燃　張賡煌　賴作舟　李炳元　郭本城進賢十八名　陶　楨　張德與　會紹續　熊冕羣　余仲田　趙會礽　朱煥新　吳傑倫　曾厚堃　樊榮祖　傳　寅　凃德元　姜正芳　陶步墀　饒廷顯　陳開第　黃應泰　樊秉厚高安十五名　姚賡榮　金保世　黃宗銘　傳壽康　周炳麟　胡汝弼　魏連城　郭梅春　藍保泰　湛祖武　陳寶鼎　李挺生　劉兆璠　吳煥奎　朱文瀚新昌十六名　黎思位　任　宿　彭紹基　胡映梅　熊文謨　熊殿桂　袁　烱　鄔樂泉　鄒如玉　彭依言　劉樹南　劉書田　熊福堅　漆喻梓　胡相宜　鄒焱煃崇仁十八名　李添華　李春華　黃立大　陳家聲　王維誠　陳心溥　黃　楨　陳簡青　陳汝霖　謝增齡　黃樹森　黎　雲　黎士英　彭祖壽　傳春霖　鄒國華　黃祖培　甘紹先金谿十八名　王題柱　汪樹德　雙　鸞　丁筆雷　李安瀾　吳鴻蔚　陳冠羣　陳應宿　趙汝諧　謝天桂　詹聯芳　謝寶德　吳恩　修思水　蔡　彬　艾朝鼎　江上翔　周尋源廣昌九名　楊　翬　羅　楨　賴天衢　黃瑞輝　賴樹藩　饒孟賡　符民法　何清瑩　吳樹柟瀘溪五名　林景員　邱鍾杰　傳景崴　曾甘澍　劉　松　　　 
[預備舉行複選舉]  
　江西江西南昌府辦理複選業經擇定府學明倫堂內爲複選投票之區現由兼理南昌府倉司馬爾楨派委張教授伯勳爲管理員會同辦理複選所內一切事宜以備複選本埠新聞 
　　 
[安徽水災要電]  
　安徽旅滬旅寗士紳禀安徽撫藩電　近聞懷寗潛山南陵建平繁昌來安五河壽州等處堤圩潰決災象已成皖南北各屬尚有被災地方我公痌癏在抱敢乞派員查勘設法振撫並希賜告被灾情形感德無既周學銘徐乃光朱雲錦方阜寶以藩朱錕朱嚋寶炎汪彭年何雯等公叩刪　朱中丞復電　安微鐵路公司周總理諸公鑒刪電悉本省被水地方會據建平南陵寗國潛山懷寗籌州當塗和州宣城蕪湖巢縣舒城東流等州縣先後禀報或潰決圩堤沖塌廬舍或淹沒驛路傷損田禾近復據五河懷遠青陽鳳台廬江等屬接續禀陳其間以建平被災較重有淹斃壯丁及男女孩三名口南陵五河壽州懷遠潛山懷寗次之其餘寗國當塗等處爲災最經早經飭司將較重次重各屬酌量撥欵查放急賑已委員分往會勘或設法賑撫或以工代振應俟覆到再行分飭司道酌辦此外亦均飭令一體修堵疏消幸被水時節候尚遲現在晴齊已久早飭補種雜糧秋成或尚有望至繁昌縣僅據申報沿河小圩間被客水沖決並未成災來安尚未見有禀申案據公等關懷桑梓如有確聞尚祈隨時見示爲盻寶篠　沈方伯復電　安徽鐵路總局周味翁諸公均鑒刪電敬悉皖省自四月下旬後雨水過多山洪暴發江淮並漲皖南北各屬圩堤多被沖潰當衝及低窪之區田盧或遭淹沒據各州縣紛紛禀報被災情形以建平籌州五河懷遠爲最重懷寗潛山南陵巢縣次之業　派員分頭馳往查勘并先撥欵辦理工振惟皖北電信不通慮尚有不能遍知之處滬上消息較靈有聞希隨時見告至盻植　　 
[塘工善後局禀復滬道文]  
　　　　　　　　　　　　（爲串托洋商抵制築路事）敬禀者竊奉憲台函開接英副領事方來函據六千九百十一二三號新契租主李德立禀稱現被浦東警局擅將該地沿港處劃作路用約計三丈而所築之路祗有該地之一叚其毗連之單地及太古行地等均未劃築本商租用是地之要點在於沿港若被築路地與港絕請移飭禁等情該處警員並不先與租主商妥貿然劃用洋商租地殊屬欠公且該路並不延及鄰地決非公路可知況該地設非沿港價必次於原值請飭該處警員速將路工停止茍非先行商妥切勿擅用等因到道准此查英冊六千九百十一二三號新契係本年三月間發勘有無糾葛能否准予租用未據勘明禀覆是此項租　尚未印契給執如有窒碍本可退銷不認該商爲地主惟既接准前因究竟該路是否浦東警局所築抑係塘工善後局所築有無劃用英商租地之事以及所劃之地是否爲路綫所必經情形若何飭即查明覆核等因奉此查浦東僻處偏隅地方遼濶屢議籌與路政迫於經費無出自設董局以來凡路工河工靡不悉心規畫又值上年分設一路三區巡警路工尤爲急要乃於前年日商三井在洋涇港東口建棧佔用塘基地二畝又英商太古在西口建棧佔用塘基地五畝董局清理查確呈縣轉詳交涉追繳銀兩先後收到銀三千兩洋五千元地十畝卽以該區之欵興修該區之路俾衆咸知遂將洋涇東西通鎭面鋪石片下安水門汀瓦筒陰溝一律砌築陰并翻然一新行人稱便去冬完竣後即於十一月初四日偕李故邑令會同二路一區沈正巡官蒞工騐收隨後按叚勘定路綫次第興築以洋涇鎭爲起點自東鎭以東直接西溝口土塘計長一千三百餘丈自橋西　轉北沿港至北定水橋石片路八十八丈接築煤屑路直達港口太古棧後面毗運洽記及張姓之地上爲止計長三百二十四丈該地港灘向爲渡船停泊來往行人津渡孔道如再往外早被太古建棧攔截稍進則於渡船進出大不利便現李德立轉契這地即在張姓地間壁路綫必經查李德記界石並無洋文字樣實係原地地方賈姓出租與祥記石子行楊阿新堆存石子該路開工之前 
 
 

Page 19

 
 
曾請代理李邑令出示並分諭各圖地保到工照料通知各地王凡沿港間堆物料草棚竹笆妨碍路綫之處以及洋涇橋堍駁佔河道之小屋四間飭令一律遷讓以重公益所經路綫各地保從未聲明何處爲洋商租地亦未到工照料董局防及地主地保勾串洋商出頭先將應築路綫圖保開明函請會丈局遇有轉契勘地請暫爲停住免後交涉旋聞有人串托洋商抵制復懇李代令以該處築路事關公益函請英領事轉知掛號洋商情商毌阻等因各在案今興工築及突有英商李德立認爲新契租主朦飾英副領事函請禁阻等語顯見前保包子文陽奉陰違爲賈姓地主楊姓租戶串通掛號洋商布圖抵制刻詢新保傳達達亦一味支吾不知路政大工地主租戶利益普及即爲該商租地亦屬路線之要點未便任彼阻碍全局妨害自治此次幸蒙明鑒以六千九百十一二三號新租契未據勘覆尚未印契給執本可退銷不認該商爲地主仰見憲台堅持內政鄭重外交之至意下懷實深欽佩此三契無論的係租主串托隱戤照章請即退銷蓋提倡路政卽所以伸主權此後董局辦事更當仰體憲意格外審愼益形奮勉則浦左前途日臻進步地方幸甚大局幸甚　　 
[新任江督蒞滬三誌]  
　　○新任江督張安帥昨晨七時在洋務局行轅接見龐萊臣京卿滬道蔡觀察前滬寗鐵路總辦鍾紫垣觀察至九句餘鐘接見駐滬各國正副領事及英法工部局書記員午後一時安帥乘雙馬車至滬南製造局察看各廠復至日輝港織呢公司閱看一切旋又答徽候補道陳旋樞觀察嘉定縣楊寶善大令假靶子路裡虹園設筵恭請安帥飲宴明日由盛宮保領銜率同本邑紳商學界假張氏味蒓園恭請安帥午宴　　 
[又新紗廠被騙]  
　　○日前有自稱湖北某營武弁之某甲至楊樹浦又新紗廠報稱刺死前總辦陳景瀚之家丁駱榮現已擒獲囑帶所懸賞格洋二千元同往提滬該廠信以爲眞當即給予零用洋二十五元令其暫留寓所一面訴知上海縣備文派差找尋報信之某甲一同往提詎已杳如黃鶴始知受騙除由來差禀請上海縣核示外立即電致鄂省詳查　　 
[移用公欵開闢城門]  
　　○總工程局董事李鍾珏等以新闢之小西門現將工竣其小北新東等門亦須接續興工惟所需工料等費價值甚巨查有勤生院前存普育堂欵銀一萬三千兩可以移用因特具禀滬道請飭撥借昨蔡觀察已准如所請函請普育堂董迅速籌齊送交工程局應用　　 
[查拿私梟之爲難]  
　　○南滙縣境張江柵地方現有土棍羅本初等聚集私梟秤販私鹽曾由浙撫查悉札飭上海浙鹽事務所巡弁趙正芳帶勇往拿乃敢開鎗拒捕故由浙撫咨請江督飭令南滙縣就近拿辦茲經該縣王少谷大令派差協勇前往查拿該梟等已聞風逃逸迨至差去仍舊聚衆秤私因由王大令電請淞滬巡防隊除統領迅即派兵三十名馳往防護　　 
[洋商被欠鉅欵]  
　　○英商郝朝顯前被華商吳進南虧欠十萬餘金會至公堂控告現該英國以公堂判斷不公復至英領事署禀請照會滬道訂期會訊昨英領已允准照辦矣　　 
[刻字店出賣紅肚兜續聞]  
　　○城內舊校塲黃榮記刻字店揑稱開闢城門不利小孩製成紅色肚兜印有八卦出售圖利已紀昨報昨由工程局飭提店主黃金榮卽黃狗郎到案研訊黃供崇明人所有紅色肚兜係由鄰人托製陳副裁判詰以何人造遙黃不能對判戒責二百下押候擬辦起獲肚兜存局銷燬　又售賣符籙造謠謀利之秦金根季桂生蔡桂生及益大花紙店小主趙塔林等昨由西區一併解至工程局訊究秦季同供在益大爲夥因見比鄰黃榮記出售紅肚兜頗得鉅利故將端午節剩下之黃紙符籙趁此出售每紙售錢十文共已售去數十張蔡供山西人在店內批販符紙每紙付錢四文可得餘利六文實不知有違禁求宥趙供父名又亭欲藉此符紙覓利是以製賣求恩寬宥判秦季蔡三人各戒責一百下與趙同押候補傳趙又亭到案懲辦符紙存查　　 
[荳餅船遇盜三誌]  
　　○謝阿良扭控谷雲書夥搶等情昨由工程局解縣質訊謝供小的有船一只十七日裝荳餅開往震澤當夜三點鐘行至王家渡被一划船上六人執刀躍至小的船上將小的及子斫傷搶去鈔票洋三十元現洋一百三十二元事後小的父子亦駕小划追至閔行喊衆捉拿詎五人越浜脫逃谷雲書跌人浜內得以擒獲並在伊船上檢出刀三把請究谷供十七夜在洪升碼頭划渡有湖北人五名迫令開船伊等自划槳板到該處搶刦是實判谷收押候復訊再核　　 
[逃犯仍被拿獲]  
　　○湖北人張才保即張先生係前年夥搶內河杭班小輪案內之逃犯由其黨小任山在蘇臬署堂上供出與賈得功同匿上海新閘一帶嗣賈就獲瘐斃吳縣監內小任山已於上年三月正法近張往來閘北四路境內毫無顧忌前晚六點鐘被巡警總局偵探隊官帶同探弁等至又袋角浜北四路四區境內某老虎寵將張拿獲解入總局押候究辦　　 
[西人自戕]  
　　○前日上午有一西人奔至潭子灣擺渡口投河圖盡四路三區巡士上前援救該西人卽自用手鎗向喉開放倒地斃命旋由畢副巡官禀知總局知照靜安寺捕房由捕頭偕同某國領事至該處察看一周遂用小輪將屍載去備棺收殮　　 
[城內]  
　專訊要案○蘇臬左廉訪札委發審局委員劉明府義年來申專訊殺人放火之凶犯張毛毛一案明府即於昨日午後到縣研鞫所有供詞明日續錄　藉端圖詐○顧連生徐植蕓扭控陳小福藉端拆稍前晚由東區解送一路分局審訊顧供夥計徐植蕓日前管託陳小福帶家信洋三十元小的因陳素不規矩矚令勿寄今被陳知悉欲向小的詐洋三十元爲此扭控徐供詞相同訊之陳供詞挺撞令掌頰五十下笞寶五百板并查得陳在靖江縣會犯姦拐之案判陳收押候靖江縣派差關提再核　至親失和○駱文煥前日將曹老三之妻扭至一路巡局喊控正欲訊問曹氏逃避僅據駱文煥供稱小的家住城內九備地生有三女長次憶經出嫁三女於去年九月間憑媒配與曹老三之子兆生爲妻今年二月成親不滿一月即被翁姑逼至絲廠做女工女兒不願被曹老三夫婦凌虐今於六月初十日空身逃出生死莫明昨日曹之夫婦反至小的家中滋鬧求鑒判駱退去候提曹兆生到局訊核　跳出火坑○花烟間妓女王金珠昨忽患病由鴇婦倩王三姑娘陪至城內醫治該妓走過沉香閣即奔入北區巡局喊求超豁墟供湖北人年二十三歲父母早亡依叔度活至十歲時被叔父賣於上海花烟間爲妓今 
 
 

Page 20

 
 
患癆瘵無力接客時被鴇婦凌虐爲此喊求超豁王三姑娘供本家遣陪金珠進城治病餘不知悉判將該妓等送至一路巡局昨經游正巡官審訊屬實詎突有王三姑娘之姘夫吳松松到局探視經巡官一併擾訊判吳松松罰洋四十元王三姑娘罰洋五元金珠發堂擇配　仍令帮尋○曹松林扭控張陸氏拐匿伊妻高氏及四歲小孩前晚由縣審訊陸氏供曹央同婦人找尋反被誣告求宥判陸氏交保仍帮尋高氏到案再行訊奪　貪小受過○劉易山代在押拐賣小孩之朱王氏攔與遞禀經本縣田大令訊悉係由該氏同黨某湘人繕禀託投劉祇得錢二百文判掌頰五十下押候核示　提解拐案○拐匪劉德勝由漢陽縣誘拐江道原之妻張氏來申被羅子祥爭姦將劉嚇走該氏不願爭鬧扭至一路巡局判氏發堂劉羅押候氏夫到滬認領再行核辦在案昨日游正巡官接得湖北漢陽縣李令來文派差守提江張氏及劉羅兩犯因氏夫在縣控告請即交差帶回訊辦巡官准即將劉羅兩犯及該氏交與來差帶去　　 
[南市]  
　抵單不贖○生員華堯封控張禹門挽戴禮和爲中將田單抵去洋三百元延至三年迭催不理一案昨由工程局孫裁判傳張復訊張一朱求請寬限判調齊卷宗送縣訊理　淫婦發堂○已故某省鹽大使王伯帆之妾黃氏年二十五歲住居南市新街地方因與伊姪王伯鳳有染今正潛至小南門內某木作憑屋私產一女近被大婦陳氏所知將該妾黃氏扭控南區請爲發堂昨日解至工程局訊明屬實判發堂擇配　不應恃蠻○恆豐煤炭店執事王庭佐被毛王氏扭至南區控稱丈夫在日與王股開店業夫故後將店股拆出婦人曾將金圈一副約重三錢餘寄存王處今被吞沒向索恃蠻訊之王堅不承認判王贈給該氏川資洋十元俾令回藉另著罰洋兩元充公　　 
[閘北]  
　訊究鹽梟○鹽梟龔老頭子陸阿美朱小弟劉和尚李金生等七人在浦東北蔡鎭被鹽捕營緝私哨弁阿方趙阿發等緝獲解交巡警總局昨由孫裁判提訊龔等五人均已供認惟劉李二人供係船戶判押候禀明總辦請示核辦　拐匪交保○徐友堂控朱阿大串拐其媳陳氏一案昨由四路一區黃正巡官覆訊判朱交保帮同找尋　　 
[英租界]  
　押追騙欵○張文治方光清等前因股開東清輪船公司騙取周仲甫等押櫃銀兩控奉公堂判令張等交保料理在案茲原告因延不清理具禀求催由廨飭差協探於昨日將張方二人傳案諭候過堂押追　騙子收押○李世元控成衣匠朱榮生騙取伊弟鑫鑲翠戒等情由探將朱查獲吊到原賊昨解公堂訊寶判李給還當本洋七元將戒領回朱押捕房一月　姦拐訊實○潘柏生因奸拐朱紀生之妻陳氏被控收押在案昨經公廨中西官復訊明白判潘押西牢半年氏押女所一月期滿着朱來案具領　不易調停○王小毛控葛顧氏匿女不還昨經公堂集訊王供氏女大寶在襁褓時由小的撫養現已十歲況又許人今被氏領回不放求究訊之氏供女係親生雖由王姓領養數年未得身價今王並不通知婦人擅行許人況又將女虐待求察中西官以兩造均爲愛護該女起見諭令輪流撫養令女隨王先回旋因女不愿判女暫行留廨着王邀其親家到案於下禮拜二再核　請領逃婢○粵婢劉大妹張有弟因私取主人鄭思賢衣物逃出由捕送廨判發棲流所留養在案茲爲鄭偵知於昨晨投廨禀求給領中西官諭鄭退去候給函至棲流所於下禮拜二將婢領回　無非聚賭○粵人梁靜奸在虹口私設總會由捕查獲昨將梁傳至公堂請究判罰洋　　 
[十元充公]  
　僅押二月○葛惠賢因在虹口私設花會誘賭由捕查獲昨解公堂訊供屬實判葛押二月示儆　存心收贜○翁奪記翁確南均在虹口開設押店因深夜取押昨由包探將兩翁傳至公廨判各罰洋五元充公　弔驗牌號○佘馨控王晉記絲號主王晉三不將歸併絲牌交出等情昨由差探將王傳至公堂中西官諭將玉鑾金鳳等牌七件吊案再核　因案牽累○鴻德莊經理杜養賢控永順米店執事葛紀生欠銀案內之吳克元昨晨由探傳至公堂交差候二堂訊理　被控纍纍○英商錦隆洋生控李魁記欠銀案內之莊盟史昨由差探將莊解至公堂請究中西官以莊尚有美商益同人並華商楊紀生等控案判押候訊奪　孤兒可憐○迷路小孩張瑞福由捕查見帶入捕房昨晨送廨請訊孩供寗波人年七歲父母均亡兄名陳瑞榮爲木匠生意居址記不清楚判留候認領　累及老母○瞿生記控華二寶行竊首飾鈔票計值洋二千四百餘元昨日由廨提訊判華押候其母到案於下禮拜二再訊　　 
[美租界]  
　迫而爲此○梧州路勤昌絲廠各女工因該廠議加作工時刻相率罷工聚集廠外空地上不肯入內巡捕恐其滋事上前驅散旋即回禀捕頭請示核奪　硫磺自燃○元芳路新記棧旁空地上堆有硫磺多桶昨日下午忽然發火經衆設法灌熄共被焚燬三桶　行人發痧○昨有張阿兆者行經北四川路忽發急痧倒臥道上由捕車送工部局醫院施治　失竊珠飾○北四川路一百九十號門牌沈姓家前晚失竊珠飾等特值價五百餘元　報捕房請緝　撞損車輛○王阿三昨至捕房報稍前晚拖車至西華得路被某印人腳踏車撞損車輪請爲查究捕頭准之　　 
[法租界]  
　酌撥罰欵○法廨罰欵洋銀暫存公堂每屆半年一結今將本年上半年之欵結清所有存洋經中西官核撥普育堂洋八百元放生局洋五十元果育堂洋二百元同仁輔元分堂洋一千零四十七元五角昨由包探分送各該堂查收備用　均非善類○捕房昨解王如桃張阿五到廨禀稱王向張索計舊欠互相毆打均各受傷現在經醫院一併醫愈解案請訊王供小的爲鞋作夥是晚支得工洋行經外國坟山前被素識之張阿五攔住強搶不遂用手行兇致被打傷張供小的不敢搶洋與王因同業之事在途爭論小的亦被王毆傷聶司馬訊得兩人均非善類本應一併究辦姑念均受傷痕從寬不究一併喝退　馬車違章○捕房昨解馬夫余阿姚至廨禀稱余昨晚在新租界熱鬧之處駕駛快車小的養令停車置之不理反加快馬馳幸即追住送請訊究余供係主顧囑令快馳小的不合聽從後來決不如此求宥　司馬以余有意違章判罰洋十五元充公　尚須覆訊○前月攄房又將起火之烟紙店經理人莊衡如夥傳錦賢天申福帽子店主瞿子文解廨請訊瞿仍照前供莊供小的由瞿薦爲烟紙店經理店主唐柏香是否縱火小的寶不得而知傳供五月十三日起火小的因母親有病於十二月已回原藉故不知起火實情判一併還押候再覆訊　女子擇配○上年有蘇州人周某控伊女周阿珠私逃女有蘇州女子朱阿金迷路由廨發堂着周同伊女未婚夫到案結領朱候家屬具領在案詎至今無人具領由堂送案據探禀稱朱阿金家屬無家可查周阿珠已經伊夫退婚伊父不願具領請示朱供女子私自逃出父母憤怒定欲置之死地女子尚未許人求恩超豁判均送回堂中留養擇　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
　　 
[前江督端奏陳辦理商業學堂情形摺]  
奏爲陳明南洋高等商業學堂辦法並將原設之中等商業學堂合併辦理並動用欵項懇　恩敕部立案恭摺仰祈　聖鑒事竊照江寗省城創辦南洋高等商業學堂附設銀行專修科及稅則保險各科等情經奴才於光緒三十四年三月二十七日附片奏明奉　硃批學部知道欽此嗣准部咨飭令照章辦理自係爲畫一學制起見奴才惟銀行稅則保險三科誠爲商科大學專門際此商戰時代三項學科實握全國財政實業最要之關鍵中國於此項人才最爲缺乏現在競爭劇烈需用尤殷現經詳訂課程遵照高等本科科目加授各專門學問於定章雖微有出入然分科肄習則心志專一程功自易收效自速查上年度支部會同學部奏設財政學堂并另設稅務專科銀行講習科以養成稅務銀行之人材部臣洞明時局故能辦法扼要堪應急需江南暫設銀行等科亦係爲目前變通之計揆諸部臣用意似尚不相刺謬此項專科原訂二年畢業未便援案請獎現飭展長一年與法政學堂別科年限相同所有肄業專修科三年畢業各生擬請此照法政別科請獎并由奴才分別咨送度支部農工商部稅務處考騐以備在使而資鼓勵又查部章高等商業學堂分豫科本科該堂除開辦專修科外並遵章開辦豫科查上年部頒各學堂招考限制章程內載高等學堂自戊申六月爲始不准招考未經各中學學堂畢業之學生等語此項豫科生係由中等商校撥入其入中等商校本科係在戊申正月應請以入中等本科之年月作爲入高等豫科之年月所有原定豫科一年現飭遵照部章展至三年以厚根柢又查部章實業教員講習所有商業一種並就該堂附設商業教員講習所以爲將來推廣中等商業及初等商業之豫備此辦理高等商業學堂之情形也奴才於光緒三十年署督任內曾飭由商務局司道發欵訂章就該局餘地建設中等商業學堂一所先辦豫科二年畢業升入本科三年畢業咨部有案現查　商學之階級言之則高中兩等均有需用之途以本省之情形論之則高中兩校應以合併爲便當經檄飭委辦江南商務局道員將南洋高等商業學堂與江南商務局原設之中等商業學堂合併辦理定名爲江南高中兩等商業學堂校舍但稍事增添管理則倍形利便分科講授教員可酌予省併循序推升學生亦易形感奮中等商校本隸屬於商務局現在兩校併辦即以該局總辦兼充監督就近主持一切所有經費分飭財政商務釐捐官錢局隨時籌撥濟用此高中兩等商業學堂合併辦理之情形也茲據該道詳稱遵將高中兩等商業學堂妥爲歸併籌設各專修科兼辦教員講習所分別延訂教員陸續添招學生按照表例科目分班教授並將各項章程課程表一併詳送所有高中兩等歸併開辦費銀二千九百七十兩添建校舍工程銀六千五百兩添置校具銀八百六十兩又高等常年月支經費銀二千一百五十餘兩中等常年月支經費銀一千三百四十餘兩請准照案籌撥作正開銷並予奏咨立案等情前來奴才惟江南當揚子流域之衝民特殷繁舟車利便互市以來實爲各國商人貿易必爭之點以華商墨守舊習故步自封遂至生計日艱利權外溢若不及早研求商學懼無以操勝算而杜漏巵近來江南財政支絀異常此事爲興商根本無論如何艱窘未可置爲緩圖覆核豫算表開列各項均係核實支出毫無浮濫應懇　天恩俯如所請作正開銷實於興商育才大有裨益除分咨度支部農工商部學部稅務處查照外所有陳明南洋高等商業學堂辦法並衆原設之中等商業學堂合併辦理并動用欵項懇　恩敕部立案各幾　理合會同江蘇巡撫臣瑞澂恭摺具奏伏乞皇上聖鑒訓示謹奏六月　九日奉　硃批該部知道　　專件 
　　 
[川沙廳籌備城鎭鄉地方自治公所簡草]  
一本公所謹遵奏定城鎭鄉地方自治章程籌備川沙廳城鎭鄉地方自　治事宜由廳禀請地方自治籌難處立案二本公所設本城至元堂內三本公所設主任籌備員五人依舊定之六區（本城東南西南東北西　北橫沙）每區設分任籌備　　人並設叅議員三十人遵照地方自　治選舉章程第八十一條由地方官遴選委任均名譽職駐所幹事員　二人由主任籌備員推任得酌支新水四本公所各項職員以不犯城鄉鎭地方自治章程第十七條爲合格五本公所各項職員以每年正月十五日前爲改選期連被選者得連任六本地方自治事宜凡屬城鎭鄉地方自治章程第五條範圍以內者均　歸本公所次第籌備七本地方公欵公產凡屬城鎭鄉地方自治章程第五條範圍以內者由　本公所次第清釐俟城鎭鄉議事會　事會成立後分別移交管理八本公所辦事經費由主任籌備員會同廳尊籌措九本公所每年正月七月將半年內經理公欵收支數止製成決算表呈　報廳尊並公布之十本公所俟城鎭鄉議事會董事會一律成立即禀請撤銷　　 
[職員名單]  
主任籌備員五人　黃炎培楚南　張志鶴訪梅　顯懿淵蓉江　陸家驥逸如　包志澄聘鄉分任籌備員每區二人（橫沙暫缺一人）本城區莊以涖允升　陸文信問梅　東南區蔡宗嶽崧甫　包乙清菊泉　西南區吳大本應卿　張炳瀛秉彝　東北區徐宗美北屏　黃景福廷元　西北區黃楨棟佐才　王文澄一清　橫沙區沈會謨蘭臣參議員三十人　陸炳麟汀蘅　吳福梓恭之　朱榮增堯卿　席素陞紹庭　艾文煜喣春　宋嘉樹文齊　陳紹虞鳳怡　勞文勳爕卿　孫蘅芷蓮　內洪培濟北　蔡爕夫蓉卿　鳳怡庭濟娛　孟廼釗子銓周祖文嘉漁　丁世仁安鄉　瞿光史江青　龔煥文煥　孫文彬伯埙　奚讓念修　張守禮立齊　張文明慶侯　陸舒翼效飛　秦淦鏡漣　黃上達秋江　顧良星輝　徐秉　鶴琴　顧雜綸敬甫　張秦韶禹 
 
 

Page 27

 
 
德　陳有恒久餘　張　椿鏡涵駐所幹事員二人　徐宗美北屏　蔡宗嶽崧甫小說 
　　 
[美人虹] [  英勞敦斯著] 瘦狷譯意（二十三）　　第十章梅黛嶺離埒根室後。乃寄居於寒蕾夫人別墅。墅臨曠野。奇花瘦竹。大好幽居。每當秋風殘照時。衆必見一絕代麗姝。長裙綷縩。闖關而出。則梅黛嶺至矣。時或佛憨走訪。臨別依依未免有情。道聲珍重。則流水柴門。亦時蘸玉人之影。小極初癒。良川欣聚。其愉快有難名狀者。矧梅嶺至後。不數日。葛蘭崖來矣。蘭姊瓊姨。相逢恨晚。梅黛嶺遂益樂不思蜀。顧葛蘭崖有時嬌痴若十三四許人。憨語解頣。時以生平隱事。爲梅黛嶺告。自雅麗芙以埒根之事告彼後。乃益呶呶不休。絮問梅黛嶺曰。君眞忍耶。君竟能忘情於彼耶。梅黛嶺慍曰。是奚忍者。萍飄。絮舞職彼之由。噩攀撩人。若不早醒耳。今吾於埒根。惟有一種感情相對。感情惟何。恨而已矣。言時。星眼射芒。幾破眼簾而出。葛蘭崖之嘲梅黛嶺。初非有意。蓋胸無城府。有言卽發。絕不擇人而施。殆其天性所然。是可以其對於家事證之。葛蘭崖之母曰凱斯夫人。初爲力溪特凱斯之妻。九溪物執業於其從見及姆斯凱斯所設之銀行中。不數年而卒。凱斯夫人乃更嫁及姆斯。從銀行於俾的瑪爾。時雅麗芙年止五齡。葛蘭崖尚未能自言名姓。數年後。雅麗芙始知其母再蘸。心頗不直。而葛蘭崖則至今未悉。即偶聞人談及此事。胸次浩然。不蝁翳影。亦置若岡聞也。雅麗芙既不直其親。家庭之間。遂多勃谿。當其夫被法律上之判決。定爲罪人時。及姆斯屬即離其夫。歸寗母家。母任保護之責。雅麗芙不允。及姆斯乃怒作申申之詈曰汝欲長從罪人以老耶。因示二策令擇。一棄夫歸家。言歸於好。一長爲罪人之妻。任其潦倒。雅麗芙竟擇第二策。且常居夫家。未嘗歸謁二老。時自語曰。吾父叱吾夫爲罪人。吾不雪除此恥者。誓不履吾父之閾。葛蘭崖覩其姊遠離。率至姊家間候。携手方歡。勾留彌月。歲輒二次以爲常。此時葛蘭崖與梅黛嶺同立室中。相視不語。爲狀儼若畫圖。梅黛秋波不轉。似餘怒甫解。別有深思者。櫻唇一抹。梨頰雙渦。葛蘭崖仔細端詳。詫爲曠代豐姿。彼埒根胡竟忍棄之不顧。至更將設計陷之。則益不解埒根滬一慟耳。國外新聞 
　　日本股票近況　○十九日東京電云日本股票因大阪火巢皆有跌價之勢　　英皇邀請葡皇澇英　○十九日倫敦電云葡京里斯本路透訪事電稱葡皇曼呂爾已經英皇柬請於數星期後赴英一游　　英政府嘉槳勇士　○十九日倫敦電云印度藩務次官勃其南答復哈提君之言謂租記醫生舍身以救威里中佐政府亦歡其勇毅可風　　美派軍艦赴小呂宋　○干九日鈕約電云美國海軍部撥遣海底潛行艇八艘前赴小呂宋開維脫地方　　俄外務大臣之言論　○十九日倫敦電云俄國外務部大臣伊斯華克在考維斯告客云俄國一俟波斯恢復治安卽擬將赴波之軍撤回該大臣並云居留島爭端必可善爲調停而令各國滿意云　又電云每日電報代表晉謁俄國外務部大臣伊斯華克據稱英俄兩國友誼日重實爲歐洲及此外各國和平之保障　　瑞典罷工之先聲　○十九日栢靈電云瑞黃國恐有大罷工之舉　　布土擬結條約　○十九日栢靈電云土爾其與布勒　利亞現擬締結政治條約　　摩王派員調停爭端　○十九日栢靈電云摩王海若菲特已派員赴里夫地方排解西班牙黃土族爭端　　西班牙復起內亂　○十九日栢靈電云西班牙卡台洛利亞省起有暴動志在脫離西國現已與政府抗敵　　　英國軍界近事　○二十日倫敦電云康諾脫公爵辭退陸軍選摺部大臣之職軍界中人對於此事頗有評論　　英將輸運中國肉食　○二十日倫敦電云倫敦售買肉食者在港內冰棧查視由華運英之生豖　稱頗爲新鮮其餘禽鳥蛋食等物亦均鮮美設能常照此次情形將來銷路必廣云賑務 
　　與輪時事報第三次解欵電　○甘肅護督部堂毛實帥鈞鑒蒸電祇悉茲仍交協同慶電滙庫平銀二千兩連前共庫平六千兩乞騐收轉放災區與輪時事報協振所叩號　　大清銀行代收甘振清單　○五月十四日收馮輔廷嚴春衆趙春亭　公化寶各二百兩 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
