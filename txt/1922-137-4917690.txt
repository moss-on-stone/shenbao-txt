# 1922 - 137 - 4917690

 

Page 1

 
 
   
 
 

Page 2

 
 
   
 
 

Page 3

 
 
時評 
[掃除（冷）]  
　　掃除一種人之勢力與掃除一切弊政其難易自不同而其有益於國家其鉅細亦非可以同日語也蓋掃除一種人之勢力祇用强力而已可若掃除一切弊政則須堅强之决心與公平中正之態度更須有自克之能力自知之明見不爲物誘幷不爲人愚如是始能進行而無阻不然弊政未掃除益增新弊而已 
　　今者北方一種人之勢力掃除已將就緒矣而一切弊政之能否掃除全視今後之進行如何也故略舉其難默以告 
[國内專電]  
　　北京電七百萬鹽劵銀行不受財部欲擴爲一千萬以劵面搪塞索欵人更有主發定期兌換劵者僉以基金無着爲慮（二十四日上午十一鐘） 
　　北京電東三省關稅張已通知扣留安格聯大怒向英使館請嚴重抗議因此乃列國問題今日使團會議將有表示（二十三日下午九鐘） 
　　北京電京奉被張扣去車輛及損壞站道橋倉英商巳開損失單要求政府賠償又張劃割京奉東段亦併抗議（二十四日上午十一鐘） 
　　北京電今日閣議人員不齊開談話會卽散聞鍾以維持過節爲連任中秋條件故府保王三方面决催董康高恩洪先就任董謂本人爲王内閣一員非周代閣之財長請勿破例府仍在勸駕中 
　　北京電董康財政高恩洪交通令已下（二十四日下午八鐘） 
　　北京電財次董再强張嘉璈又一席似爲嚴璩並兼鹽署 
　　北京電昨電嚴璩鹽署張嘉璈財次府王董均同意（二十四日上午十一鐘） 
　　北京電府收支處函交部務於節前撥十萬京外及機關端節索欵總額一千二百八十三萬元 
　　北京電義代辦函外部中國没收奥船三艘按照和約應歸義國管理外部函詢交部意見 
　　北京電昨日酉刻法使偕波蘭新公使柏德見顔係介紹性質 
　　北京電昨中行股東會通過加三釐紅利僅給商股至官股則放棄紅利（二十四日上午十一鐘） 
　　北京電政府通電歐美駐使張軍退出關外榆京間交通卽復辛丑條約無慮開灤礦場不受危險希告駐在國政府（二十四日上午十一鐘） 
　　北京電孫洪伊代表張書元到保又滇黔川湘桂代表到保均請召舊會（二十三日下午九鐘） 
　　北京電王承斌派張錫元到京報告奉軍出關詳情（二十三日下午九鐘） 
　　北京電十六師經遺散尙留六十二團係旗兵今改内城守衛隊歸王懷慶轄設統帶一分八中隊專衛清室及陵寢（二十三日下午九鐘） 
　　北京電陸洪濤實授甘督得馬福祥同意保以未來新督許馬 
　　北京電昨日北京名流熊希齡蔡元培錢能訓等在熊宅開會覆電曹吳贊成恢復六年舊會速成憲法善後問題各省派員會議解决 
　　北京電王正廷昨夕回京 
　　北京電徐確派袁乃寛赴灤請張作霖退兵馮德麟與湯玉麟爲一氣反對張作霖甚力奉天實有不能不退之勢（二十三日下午七鐘） 
　　北京電陳光遠個養電報虔南解圍及岳兆麟擊退賴世璜陳光逵電報孫文以桂軍出動下令改攻爲守吾軍應否進攻處覆中央對粤不主用兵堅守贛防 
 
 

Page 4

 
 
　　北京電贛陳電粤軍三路均已抵贛邊兩電請援請彈奉覆均無以應惟有盡力抵禦利鈍不敢必 
　　北京電某公使云此次修稅實行百抽五可增收八百萬實行百抽七百可增二千萬外傳年增三四千萬係妄想又謂滬會尙有四個月可結（二十四日上午十二鐘） 
　　天津電吳佩孚家眷敬日（二）（十）（四）由津乘輪回登州原籍 
　　天津電陸榮廷宥日（二）（十）（六）赴保謁曹 
　　天津電陸長佑爲津浦貨捐監理王某爲稽徴局監理 
　　天津電京奉路局同人宣言當日効力奉軍係奉唐局長令今無辜被裁且有資深者甚多實係位置私人出於非法行動（以上二十四日下午十鐘） 
　　漢口電贛南已有戰事聞曹吳擬派直軍十三混旅及一二三補充團又鄂軍第一混旅援贛以曹鍈爲總司令董政國爲副潘守蒸爲前敵總指揮鄂漾日由楚裕差輪裝運大批軍火赴贛 
　　漢口電趙恒惕箇電蕭許崇智由仁化電請假道攻贛除當覆拒絕外並令陳嘉佑增防耒山堵止 
　　漢口電省署漾日委宗彝敎廳長武高校長有改任張繼煦說（以上二十四日下午六鐘） 
　　成都電但懋辛司令部已移出重慶楊森部駐永寗者已調到瀘州駐瀘者調忠州唐式遵部已由夔到萬縣劉成勳陳洪範宣言仍擁劉湘（二十三日下午十一鐘） 
　　香港電孫有徑日（二十五）返省說聞不帶軍隊護從孫又以時局危桂匪熾派程潛賫親筆手書赴惠請陳炯明返省督辦兩粤軍政程漾（二十三）偕居正啓程一說汪精衛亦持孫函赴惠勸陳詞極懇摯 
　　香港電伍廷芳父子設筵歡迎由桂返粤各將領惟無人赴席 
　　香港電鄒魯養（二十二）通電辨明陳臨行無携去鹽欵事 
　　香港電孫前派四人赴電局檢查葉舉昨亦派四人檢查 
　　香港電黄大偉電告哿日佔渡頭前傳粤軍佔信豐不確 
　　香港電擾梧桂軍被關國雄部擊退後皓（十）（九）復分兩路來攻亦被關擊敗退至戎墟哿（二）（十）粤艦江漢江大會同楊呂兩團攻戎墟桂軍不支向藤縣退水淺艦不能上楊呂亦收隊回梧（以上二十四日下午六鐘） 
　　香港電西報載駐梧粤軍雖將桂軍擊退惟全軍不滿一千桂人仇視心極盛苟不平和退出勢頗危險外人擬出任調停聞昨日已有粤援軍三千抵梧 
　　香港電港工團派代表赴省請恢復鹽業工會市廳呈省署請轉咨大理院内部另訂取締工會條例 
　　香港電皓日李明揚彭程萬部欲越過大庾嶺爲北軍擊退 
　　香港電汪精衛起程赴惠時語人云孫擬任陳爲兩廣經略使孫且欲親赴惠勸駕惟左右勸阻 
　　香港電聞葉舉魏邦平擬日内赴惠勸陳返省 
　　香港電葉舉令袁帶部分防陽山清遠廣寗一帶 
　　香港電聞孫已准馬君武辭桂長 
　　香港電孫覆葉舉魏邦平熊略等電云巳託精衛商以中路聯軍總司令之重任文於競存始終動以至誠而不肯稍參以客氣君子愛人以德若操之過蹙不任有廻旋餘地非待士之道烈山尋介重穴求玉文所不忍亦君等所應知等語（以上二十四日下午八鐘） 
交通大學無線電 
[愛爾蘭事彙記]  
　　杜白林電全國新芬黨機關已批准星期六日自由邦與共和兩派所議定之約 
　　倫敦電北愛爾蘭首相克萊格在國會聲稱疆界問題北愛政府决不對南愛稍有讓步凡北愛現所有者北愛當保持之 
[美工人之政治運動]  
　　台克薩斯電鐵路火夫與司機人所組合之同胞會其會章本不許參議政治現開大會一致議决會同其他勞動團體共作政治上之活動 
[美國之陸軍額]  
　　華盛頓電參議院軍事委員會修改陸軍經費案現已告竣規定陸軍兵士十三萬三千人將校一萬二千員參議院海軍委員會已一致贊同哈定總統之議以六月間安那波里斯海軍學校一班畢業生約四百人爲見習士官 
[菲島獨立請願團到美]  
　　維多利亞電菲列濱獨立請願團已抵此間旋卽起行赴西雅圖團員不願對新聞記者發表意見 
[美國醫家與威士忌酒]  
　　聖路易電美國醫學會大多數議决請求國會改良發給威士忌酒之不美滿辦法擬請政府將威士忌酒分裝八兩十六兩三十二兩小瓶固封蓋印由政府發給醫界專供治病之需 
[美國近事記]  
　　紐約電赫斯特氏於起程赴歐之夕聲稱贊成於下届選舉時舉市長海蘭氏爲民主黨紐約州候選知事 
　　台特羅益電今夜在提爾彭開公民大會擬組織舉汽車業巨擘福德氏爲總統之運動但福德公司則否認與聞此事 
　　馬尼刺電關吏奉華盛頓訓令禁止戰具輸往中國 
[南北接近說]  
　　北京電吳佩孚與孫中山之接洽聞已使南北接近統一聞孫願解散南政府統一全國附以恢復元年國會另舉總統之條件據外省消息觀之全國皆要求減除供養大軍之擔負 
譯電 
[英議院之日俄事問答]  
　　二十二日倫敦電今日下院開會時議員克萊恩氏詢及俄代表齊吉林氏在日諾瓦會議所發日軍攻擊遠東民國將自然引起俄日間戰爭狀態之言張伯倫氏答稱政府不欲向日提出請速撤西比利亞戌軍友誼之公文政府深信日政府必能及時履行約言 
[英議院中之太平洋會議條約]  
　　二十二日倫敦電張伯倫氏今日在下院答覆議員馬隆氏謂關於中國之九國公約與中國稅務條約及四國太平洋協約戕儘速調印按諸英國憲法不必於調印以前提交下院他日政府提出議案俾政府得以實行諸約規定之義務時下院當有討論諸約之機會 
[南北愛爾蘭之奮鬭]  
　　二十二日倫敦電北愛爾蘭國會議員特華台爾氏行於貝爾法斯特街中時爲人槍擊旋因傷殞命今晨午夜及四時間北愛爾蘭當道在烏爾斯特六郡搜捕黨人其佈置甚爲縝密計捕得愛爾蘭共和軍軍官兵士一千五百人其中多有自床中拖起者均以載重摩托車押解至貝爾法斯特等處 
　　二十三日倫敦電烏爾斯特大捕黨人乃以特别警士爲之多在鄕區捕得其中不全屬軍官兵士據貝爾法斯特電稱凡新芬黨均被逮捕計在台龍邊界拘獲三百人内有國民黨公共機關人員又在貝爾法斯特拘獲五十人聞該處有新芬黨多名聞風早逃被逮之人均解至一秘密收容所倫登特里拘獲愛爾蘭共和軍軍官十四人據該處當道宣稱近有大批愛爾蘭共和軍兵士聚集東杜尼加爾豫備攻擊該城北愛爾蘭政府今日宣布愛爾蘭共和軍愛爾蘭共和同胞會愛爾蘭義勇隊童子隊等均爲非法團體凡屬會員均將逮懲也今日倫敦舉行内閣會議由喬治氏主席考慮愛爾蘭之時局 
　　二十三日倫敦電新芬黨今日在杜白林開全國會議到會之代表共二千人伐勒拉氏提出動議贊成五月二十日南愛爾蘭兩黨所定組織混合政府之契約由高林士氏贊助之是日由伐勒拉氏主席據謂議和契約爲國家之勝利近六個月内國家在海外之信用大受損碍恢復秩序與恢復統一實爲兩黨專力固守愛爾蘭東北隅地位必要之舉（衆歡呼）高林士氏述及今之契約危害英愛和約之說謂果如所云則無論危機來自國外或任何方面必須應付之若謂愛爾蘭内局穩固即將有害於人其理實不可解愛爾蘭東北部今方奮鬥以爭優勢惟統一南部之民意不能加以漠視云云大會宣布休會至本年十月 
　　二十三日倫敦電據北愛爾蘭首相克萊格爵士宣稱此次搜捕黨人共獲二百零二人前電所稱一千五百人乃係訛傳 
[馬尼剌之颶風]  
　　二十三日馬尼剌電昨夜及今日有颶風吹過此間各輪船均爲停駛各島之電報現均遲滯電車亦暫停駛行迄今尙未聞喪失人命及損及收成之報告總督伍德將軍偕其夫人及女公子刻乘游船在明杜羅海濱外預計十小時前可抵埠今無下落 
　　二十四日馬尼剌電伍德將軍已逾期兩日未到無線電報不能探明其游船所在之地惟據當道聲稱可保無恙昨日之颶風未聞喪失人命惟此間與各省之電報交通刻仍阻斷 
[埃及號沉没時之狀况]  
　　二十三日倫敦電法報均登載埃及號沉没時船中驚亂之情形據白萊斯知事施萊爾海軍大將語微言報代表謂當兩船互撞後埃及號船中發見驚慘情象有拔刃示威者有開手槍者據遇救之某客稱當時婦孺紛向各方面逃生有某客圖置其妻於印度水夫圍繞之救生艇竟爲水夫之一開槍擊斃印度水夫多人曾躍入載有婦孺之救生艇一艘該艇因以傾覆艇中之人均落海中微言報訪員稱各搭客皆言此次各印度水夫咸守秩序則船中之人幾可全慶更生埃及醫官白里勒博士甫於兩星期前自中國歸來爲留船最後之人當船身下沉時博士攀住甲板之椅語附近某船員曰老友好别余將下游矣言未絕口爲浪捲入海中遂失所在 
　　二十三日白萊斯電賽勒號爲一小船埃及號與之相觸後竟於二十分鐘内沉没查其原因乃由塞勒號乃特建駛行於北氷洋其船首甚堅所致今查埃及號罹禍者共乘客十六人船中辦事員役八十六人 
[法國之進出口]  
　　二十二日巴黎電據當道報告本年前四個月内入口貨共値七○一○○○○○○○佛郎較上年同一時期减少六一六○○○○○○佛郎出口貨共値七三三一○○○○○○佛郎較上年同一時期减二一五○○○○○○佛郎 
[各國近事記]  
　　二十二日紐約電據尼加拉圭電稱國内發生反對恰摩羅總統之革命風潮黨人占據砲台後受勸諭將砲台交與美水兵雖未流血惟人心甚爲震動 
　　二十三日巴黎電聞俄政府已徇從加米尼夫將軍之建議將紅軍增至三百萬名 
　　二十三日東京電外交省秘書巳携調印之魯約啓程前赴北京 
國外要聞 
[德國工商業最近狀况]  
　　美國商務委員之報告 
　　世界新聞社云據駐柏林美國商務委員赫林氏報告德國馬克市價自三月二十一日賠償委員會之决斷公布後又復跌落致經濟界大爲混亂股票賣空買空較去年十一月間恐慌期内稍爲緩和但其他經濟上病象如國内工業界原料因恐價漲購進過多物價紊亂金融緊急工人要求增薪及一般衰象則甚爲顯著 
　　德國生産費一二兩月間因去年十一月滙價低落之結果大生反動織物及五金業因預料出口及國内銷費均將减少反動尤甚公衆以賠償委員會旣有此决斷協約國殆將着手調整國際金融則馬克或將再跌且協約國或須再佔德地以作保證故恐慌心理又復發生與去年十一月間仿彿 
　　德意志銀行三月三十一日流通之紙幣計共一三○·六七一·三五二·○○○馬克二月二十八日爲一二○·○二六·三八七·○○○馬克可知紙幣增加狀况又恢復一九二一年冬季中之舊率財政部所負公債三月三十一日共二七一·九三五·一六五·○○○馬克計自二月以後約增一一·○○○·○○○·○○○馬克一年以來約增一○七·○○○·○○○·○○○馬克政府公債局發行之債券前十二個月間逐月减少本年三月間又略見增加計自七·八二二·○○○·○○○馬克增至七·九七一·九○○·○○○馬克 
　　物價繼長增高金融愈緊但各業所投資本略見增加據弗蘭克佛脫才通報載稱三月間三百二十一公司共增資本四·四九○·五○○·○○○馬克此等公司大半爲銀行·礦務·五金·機器·及公共利用機關等業又新組織之公司計有一百二十三家大多爲五金·機器·食物等業資本金共九二一·六○○·○○○有二十六家公司以附利保品借欵達一·○○四·○○○·○○○馬克三月間破産之公司共一百四十四家二月間爲一百十七家 
　　弗蘭克佛脫才通報編有二十五種公司股票之指數表三月三十一日爲四○·九五五去年十一月十日同一金融恐慌時期中爲四○·二五○其間一月五日曾跌至三三·四四二二月三日又跌至三一·一一七一九二一年一月一日則爲一五·○○○一九二○年一月一日則爲八·○○○ 
　　各大工業三月間營業皆活動國内銷路較出口爲暢魯爾流域三月份二十一日工作日内所産之煤計六·七二四·二九九噸上西里西亞産煤量比二月份增百分之八德國中部木煤出産亦見增加製鉀工業頗活動國内鉀價經談判之後三月二十二起已略增四月一日起須續增百分之四零五 
　　鐵及鋼業三月間盡量工作鑛砂供給不足鐵屑存貨將罄結果德國鋼鐵價勢必驟漲故比法英三國鋼鐵業已有减價競爭之說機器工業所得國内定單頗多機關車製造業甚活動但國内銷路漸縮須謀對外擴張鐵路車輛製造業與國有鐵路當局因某種合同事件發生爭端結果如何未能預卜電器品工業全乏餘暇 
　　各種織物工業均極活動國内定單甚夥預購以後九個月内羊毛者爲數極大化學品染料工業均活動但輸出較見衰退玻璃業有進步烟草業因有投機購買驟見起色 
　　據政府經濟專家計算二月份德國各種工業出産約得戰前出産量百分之六十弗蘭克佛脫才通報調查七十七種商品四月一日之批賣價指數爲五二五若分類各計則農産品及食物爲六五四織物及熟皮爲三三四礦物四一八雜物六○六魯爾流域焦煤四月一日至小市價每噸七百馬克去年二月一日爲四六八馬克一九二○年一月内爲一○七馬克一九一四年爲一二·九馬克 
 
 

Page 5

 
 
   
 
 

Page 6

 
 
國外要聞二 
[海牙大會與美國]  
　　德華電報社十七日柏林特電云日諸瓦會議中協約國以及中立各國除法比外於十六日召集會議正式規定俄國所擬之海牙大會聞英首相魯意喬治氏接見英美新聞記者時聲明不久協約各國及中立各國並俄國將共同出席此項會議討論歐洲之改造問題據華盛頓正式報告美政府藉口爲事前未作準備一切議案趕辦不及謝絕協約國及中立國並俄國之邀請派員出席海牙大會且美當局聲明俄勞農政府須先承認文化律條否則美國拒絕與彼直接商酌一切又據紐約希魯報載稱美政府對於現在國際間之陰謀洞悉無遺且明知協約國欲將日諾瓦會之失敗隱匿於海牙大會之後云云又十八日柏林特電云據華盛頓消息美國白宮方面現召集政府要人討論謝絕出席海牙大會後之態度結果規定一種附錄俾將來有與協約國商酌之餘地自美國聲明不參與海牙大會後列强咸皆有失望之表示然魯意喬治氏之態度則反是蓋彼深悉美國在俄之權利浩大决不能不參與俄事討論會故近來接見英美新聞記者時謂此非美國之最後通牒緣美當局尙待時機以定其眞正之態度據云美議員伯拉氏反對美國出席最烈英國報界對於華府會議之態度頗爲不快 
國内要聞 
[北京特約通信（危言）]  
　　水竹邨人之最後奮鬭 
　　依近日之形勢大衆趨回統一而由統一上所生之法律問題實與邨人以不利直派方面舊會方面雖未明言而實已公認此點且不求避免今日下午熊希齡汪大燮孫寳琦錢能訓蔡元培王寵惠梁啓超林長民谷鍾秀張耀曾等所謂在野名流各派領袖大會於熊宅王士珍亦派惲寳惠代表前往對北洋各督之效電討論辦法竟無一人於恢復舊會以外别有主張而其結果則爲表示恢復舊會完成憲法另由南北各省推出代表會議法律外之善後問題由各名流聯名發電立致曹吳轉達各督雖於總統問題並未言及而會議之時已談及國會開後南北政府或即兩廢或暫時兩存討論一小時之久以各有利害暫難解斷而諉諸國會之職權俟彼取决是如效電所謂「以維總統」者即在平時多與邨人有關係之名流亦未加以援助王士珍於此電雖列名與否尙未之悉而愚聞諸王氏之親信據謂王氏今日仍决不組閣其理由爲今舍統一無辦法欲統一則邨人不能無犧牲而自身尤不可無覺悟邨人心計太工術數太多近仍欲爲最後奮鬭並無退讓之表示如插身其中則左右爲難各方面皆不討好云云是王氏於彼亦不能有所助也 
　　顧邨人平日善黄老之術除知足不辱知止不殆二語以外一切奉以周旋而又參以鬼谷氏之學說其在政治舞臺之歷史皆可以道家縱橫家二派賅之今之最後奮鬭亦猶是也自本身問題發生後即竭力拉攏曹錕迭派人赴保密談以繼任相許而請其爲彼留面子個中人云效電之有「以維總統」四字及措詞之平淡皆張懷芝諸人赴保之效果目前之行動仍舍去吳氏而專與曹說話近所登進如譚慶霖之察都統劉夢庚之京兆尹皆從曹氏方面設法敷衍如爭戰有功之孫岳彭壽莘董政國等皆不加拔擢隱寓裁抑之意蓋直接操縱曹氏即間接操縱吳氏以期吳制於曹不能逞其志也不寗惟是邨人素志不欲一派得勢而取互相箝制之法張作霖旣敗負固灤州直方洶洶欲加討伐而邨人旣派人說曹勸以窮寇勿追且以解紛自任又派袁乃寛段芝貴等往說張氏勸以退兵出關許以爲圓面子並保存勢力而售出一屯墾使之預約劵張氏近日退兵雖仍因外交上軍事上之壓迫而村人之手段欲保存張氏以防矣跋扈者亦有微權皆近日得意之筆也 
　　國會之當頭打擊此最不能堪之事然村人鑒於環境知已陷楚歌四面之中乃改用以柔克剛之手段信誓旦旦表示「不妨害」三字而但於消極態度之裏面以心計術數馭之且明示左右謂將「坐觀演劇」如上述對曹對張之活動固其一端而對於國會則旣利用新新議員上書曹吳通電謾駡發傳單反對而各報之挑撥論調按其蛛絲馬跡亦有所受之論者謂有「君行制臣行意」之槪蓋其所坐待者爲國會自身之裂縫最好不能集會次　雖集會而内部不一致或人數不及額不能談及選舉會但求此一年半之歲月能免於不可避之法律壓迫則政局爲活動的彼自以爲尙有播弄轉換之餘地也 
　　以是之故目前之所爲先於近畿一隅謀自身勢力之膨漲奉軍遣散以後十六師之殘部直方求以彭壽莘爲師長以直軍補充而村人不之許且付之王懷慶改編爲清室保衛團隷諸衛戍步軍統領所屬有四郊緝捕營今已從事改編並添招兵士另成一種軍隊亦仍隷衛戍計戰後衛戍之兵力已擴充至五萬人以外王懷慶爲村人之心腹恃以奄有近畿自固其現在之地位且由豐臺以至北倉間京津道上塡防之兵皆一九十三等師爲近畿之軍隊即戰時之所謂中立團者而西起長辛店北京附近未駐直軍尤所躊躇滿志者矣 
　　其於内閣亦然降尊紆貴親顧王士珍之廬彼固以王亦善黄老與彼訴合且爲曹吳前輩可相制馭然王果不出則以周自齊敷衍過去而暗中自握大權亦無所不可且近日有一風說謂直方對於王閣本極淡漠近忽勸駕殷勤實預備於政府絕續之交爲一種總統選舉法上之作用故王即不出村人亦未必不暗中稱幸觀其自王宅歸即立召周自齊囑其維持幾日可見用意之所在矣而有尤爲注意者則已奄有崇文門烟酒署之財源更欲擴充於財交兩部鹽務一署高凌霨之長交預定者已三四月依今趨勢吳所薦之高恩洪不過予以次長而財政一席目前决用董康者亦以吳推薦而將計就計爲張壽齡之前驅也鹽署長誰人雖尙未定而府方之欲染指亦顯著之事實蓋旣有近畿之實力布置則不能不覓財源且政治上之活動有藉於長袖善舞者爲多果能如願以償則尙將爲連任之凖備不獨保目前已也 
　　雖然西南北伐將如之何村人於吳之對南不戰主義固未必贊成且欲利用西南之糾紛以謀偷安於旦夕陸榮廷來京不先不後在南軍攻贛之際且以老人之招而來外傳其將令糾集舊部活動於桂以牽制粤東並使沈鴻英部由岳擾贛而對於陳光遠之告急則交諭參陸處復以一電大加恭維有「北洋爲全國中心執事爲北洋精銳小醜跳梁膚功立奏佇候捷音」之語自以爲如此煦煦不啻挾纊而陳光遠之箇電竟謂中央只有空言一無辦法大有脫卸責任之意則又村人所無可如者矣（五月二十二日） 
[時局沉悶中之閣會問題]  
　　十九日曹錕吳佩孚等十一人所發之通電雖對於時局無具體主張然惹起一般人之注意自較孫傳芳等之删電爲强聞昨日（二十二）午間熊希齡在其私宅宴請效電前銜列名之各要人商議共同發電答覆與席者有汪大燮·林長民·蔡元培·王寵惠·谷鍾秀·張耀曾·王芝祥諸人面談之結果擬好覆電一通其文並不甚長内容略謂效電敬悉我國之不統一實由於無憲法竊以爲欲圖憲法早日告成則惟有恢復六年國會促其速行制憲擇期公布此舉旣易進行又無背乎法統一面似應通電各省區請派代表擇一適當地點召集會議討論善後諸問題云云此電聞昨晚已經拍發 
　　昨日上午八時三十分在京第一届議員之籌備員約四十人（因已有先在天津者）均一齊乘京奉車赴津到津以後有赴息游别墅者有赴省議會者均紛紛尋訪友人分途籌備彼等已决定一俟赴滬粤接洽之人有相當報告到津後卽先開一籌備會討論一切並已即日開始辦公對於反對方面已决定置之不問銳意進行惟舊會今雖呱聲復活而其内部自身問題則似尙複雜蓋舊會之復活以統一爲前提則廣東國會自亦不能不與羅致但廣東國會前年曾將北京經濟調查局内一輩舊議員除名而以候補議員遞補今在京津中原公司順直議會間活動之舊議員大半曾爲經濟調查局之分子一旦回復地位則與廣東一部份之遞補議員當然發生衝突聞吳景濓氏已因該項問題南下未知將何以調解之也 
　　王士珍組閣一事外間雖傳王氏曾對東海表示端午節後出而組閣然據接近王氏者則謂王已决定日内即行遄返正定决不在京過節依此以觀則所謂『王内閣』三字無連稱之日矣王旣不肯組閣周自齊自可不辭但陰歷節關非數百萬無以開支周氏曾商之鍾世銘鍾以監視不解除無能進行籌欵對周乃爲極力運動現鍾已得暫時自由則周閣可以渡過節關不待言也 
[北京政局之外訊]  
　　字林報二十三日北京電云保定傳來可靠消息高恩洪董康實無意於目下政局加入新閣故以端節將屆藉口推託現閣員中除周自齊顔惠慶外皆欲提出辭呈惟鍾世銘仍將回任徐總統已命取銷監視而以籌欵過節爲條件政府希得安格聯手中之關餘五百萬兩以濟眉急惟此項問題非至年終不能確定目下自難照撥頃財政界華人中喧傳政府將串同某某外國銀行欺騙安氏以近日發行之償債公債劵爲抵押品商借存儲之關稅云 
　　東方通訊社二十四日北京電云據國務院方面消息端節後王士珍之組閣問題已確實又最近吳佩孚呈請速將財政交通兩總長之任命發表但所擬財長之董康尙躊躇未允就任惟高恩洪之交長大約今明日即將發表又端節之財政狀態現財政部擬發行鹽餘庫劵七百萬元已得安格聯氏之同意此事據聞最近由中國方面有向銀行團借欵之說其結果於前星期六與星期二有四國公使之協議又銀行團亦曾有數次會議但未有何等意見之一致 
[張作霖出關中之奉局]  
　　奉軍由灤州撤退原因外間傳述不一據某方面所接蘆台密探報告謂張作霖盤據灤州原擬與直軍决戰一次再定行止不料十七晚奉天各團體公推代表數人來見聲稱三省各界現已會商一致决定宣布聯省自治制仿照民國元年辦法組織保安隊維持地方公舉大師（指張）爲東三省保安總司令當茲草創之初萬端待理亟盼帥節回省布置一切再三省此舉係順應人民之心現確立自治之基礎但求自保不與人爭所有前方軍隊應請尅日下令退回境内以示正義云云張氏聆言後意尙游移然各軍將士聞此消息均懷退志至十八日下午暫編第二混成旅鄭殿陞所部不候命令調集兵車十列先自運輸出關其他各軍亦均無留意人心渙散難以勒阻張氏不得已始下令前綫各軍退至山海關聽候後命至三省宣布聯省自治一事聞大致已屬確定將俟張氏回奉之後即由各團體聯合會發表宣言書一則通告全國該項宣言書現由奉天省議會擔任起草 
　　又據某軍事機關所派探員回京報告謂奉軍未撤退以前張作霖曾集中上級軍官開軍事會議席中有參謀王大中報告河南趙傑率領大兵已攻至直隷磁州逼近保定我軍務當蓄精養銳預備一鼓作氣之反攻彼時吳佩孚腹背受敵我軍便可一雪敗退之恥王某報告未畢當有團長某起而質問謂據外間信息謂河南軍已被馮玉祥大敗所云逼近保定恐係直軍誘戰詭計且查我軍頗形疲勞莫如請大帥退回省垣保維根本然後再圖報復某團長語未畢張作霖業已怒髮冲冠大喝某團長怠慢軍心叱令衛兵將某團長牽出槍斃衆武官大爲驚駭羣皆跪地乞免張作霖益形憤怒自取手槍向某團長連擊數彈某團長立即傷倒旋被衞兵拖出生死如何則未聞及但一班軍官與兵士等敗後膽怯已無勇氣因聞某團長之陳請甚合私意比見張作霖大逞兇暴人人自危迨會議散後首　二十七師殘餘之兵千數百人公然自由行動對衆宣言曰大帥欲將我等生命都送入吳佩孚之手然後才能甘心但我等家有老少却不犯白白送命大帥旣願再戰就請大帥去打仗我等可各自回家另謀生活去罷於是此一部份軍隊逕自携械離開汎地其他兵士亦有相率自由行動之勢張作霖聞耗始欲派兵追圍嗣經左右力勸謂軍心已散若再嚴逼立有絕大危險張作霖聞言幾乎氣死且躍且駡始下撤退之令軍心始稍鎭靜並派李景林帶第三支隊充後方掩護隊俾防直軍追擊李景林初擬將灤河大橋拆毁當被聯軍阻止乃將其他小鐵橋二處拆斷幸直軍愼防奉軍有詐亦未窮追奉軍乃得安然撤去 
　　東方通訊社二十三日天津電云二十一日午前十時在此間所開之軍用列車於是日午後五時抵山海關至翌日二十二日午前六時復由山海關開車至傍晚返津今據乘便乘該車者所談云在胥各莊之直軍先鋒約二千在線路之側面正向前進唐山並無兩軍之踪跡商人照常營業極其平靜開灤礦務局雖未直接被害然已停止開採灤州以中國官憲及日本守備隊維持秩序並無奉軍在秦皇島有奉軍約四百名該列車至時以軍樂隊歡迎之該車站備有機關車五十輛與貨車二百輛山海關則充滿奉軍各機關悉歸奉軍之手見列車上槪記有奉榆鐵路之字樣張作霖以天泰旅館爲本營凡有外人訪問十分歡迎暢論民主政治之必要在住之日人悉避難於日本兵營然奉軍軍規嚴肅尙未有掠奪等事又同日奉天電云二十二日由戰線歸奉之吉督孫烈臣於是日午後在省長公署召集重要之文武各官報告奉直戰爭之經過其大要謂奉軍之失敗雖確爲事實然不如中外各報所載之甚要之長辛店之退走爲第十六師之叛變故又京津間不但有列國之僑民多數且因與列國有複雜之關係故在該區域内作戰爲國家所不利是以遂退至灤州卽於該處施防禦陣地擬與直軍試决一戰然英國以有該國人經營之開灤礦務局在故提出抗議不許在附近作戰否則對於該礦及其從業員等多數外人若加以些微之損害須由奉直兩軍擔認相當之賠償云云職是之故萬一惹起國際的重大交涉則於國家必有極大不利奉軍遂再退去該地而來山海關云據中國官場方面消息十九日奉天省議會决議聯省自治同時選舉張作霖爲東三省總司令兼省長立刻向現在山海關之張氏求其同意張氏先謝推舉爲總司令之好意次答無論如何近必歸奉與諸君面晤之後再正式承諾又其他省議會總商會等五團體代表於二十二日晚動身赴山海關吉林省議會代表三名亦於二十三日與張氏面晤說維持東三省治安之急請張氏速卽休戰歸任故張氏大約於一二日中卽須歸奉奉天省議會某有力議員就議决聯省自治制一事曰吾人所稱之聯省自治並非宣言獨立乃欲與湖南浙江諸省同樣施行之於東三省也就法律問題雖不免有若干之非難然與中央並非脫離關係又二十四日北京電云據傳關於東三省宣布自治問題昨徐總統致電曹吳略謂張作霖等此次之舉動雖不可測度然此時若操之過激則惹起意外之結果亦不可知故望足下等勿爲窮寇之追 
　　字林報二十三日北京電云據秦皇島西電稱張作霖率步砲隊五萬馬隊一萬尙留秦皇島張氏參謀長近亦語某西人云張氏欲留駐該處如直軍追擊則塹壕爲守奉天情形頗不利於張奉黑吉省議會擬倣南方聯省自治辦法草成省憲擁張爲東三省總司令省中官員則悉歸民選 
[西報紀直軍之修養]  
　　大陸報二十日洛陽連訊云各方對於戰勝之直軍報告雖多莫不侈談戰績而於其平日所受軍學處長李濟臣有系統之敎育罕有道及李氏於民國九年即制定極有效力之敎育制度訓練全軍將佐士卒此次一戰而霸胥由李氏敎育之功李氏對於中下級將校及士兵則施以强迫敎育自營長至排長每日除例定操演或野外實習外至少須上内堂功課一班敎以世界大戰中種種戰術排長以下則除學習砲術及作戰之理論外復設兩班講演軍紀至上級軍官則設有研究處施以最新軍事敎育規定修業期限各官佐皆須前往肄業俟畢業後再回原職此外尙有學生營拳術營講武營青年營等各視其名而施以相當之敎育按李氏山東蓬萊人與吳佩孚同鄕且係吳氏之師畢業日本東京士官學校曾充北京武備學堂敎習精通數國方言故能洞悉列强軍制之内容且於實地作戰亦饒有經練射擊尤凖云 
[曹銳已爲直人所不容]  
　　曹銳突然返津運動復職直隷人民大爲反對曹以天津一百二十團體之反對爲最烈故嗾楊以德派警察駐在總商會阻止開會並藉口現在尙屬戒嚴時期禁止各團體在任何地點開會總商會受此打擊已通知一百二十團體不允再以會所相假一百二十團體處此情形志不稍懈前日（二十一）移至租界區内秘密開會决議反對到底並議决辦法兩項（一）以公函通告駐津各國領事聲明直省人民决不承認曹銳爲省長如曹氏再以省長名義與各國領事締結任何契約合同等直人均不承認（二）向北京平政院提起公訴指控曹氏以前在任時之種種劣跡又前日下午三時旅京順直同鄕會在天津會館開會執行委員評議委員均到會李廷玉主席議决由各縣代表三人署名再舉代表數人定於今日（二十三）赴公府請願速免曹銳請以嚴修或王瑚繼任直隷省長其呈文略云一竊直隷省長曹銳黷貨殃民引兵入寇罪惡昭著無可諱飾迭經直省各公團呈請鈞座速予罷免並請簡嚴修繼任省長以期與民更始時逾多日未奉明發不勝惶惑近聞曹銳業於本月十七日夤夜赴津預備復任全省人士憤激異常誓與曹銳爭命本會係旅京同鄕一百二十餘縣五千六百餘人按縣各推代表三人所組成對於曹銳種種虐政時有揭發前呈並附宣告罪狀書所指各節槪屬實情想蒙鑒及似此貪汚殘賊豈尙能曲予包容在總統或恐冒投鼠忌器之嫌然又何忍博一人一家之懽心置三千萬人民於火熱水深而不卹且任免大吏爲大總統之特權在專制之君主尙有與衆共棄之明文今乃必俟徴求保定同意而後敢言去取耶是誠公民等大惑不解者矣且此次劉夢庚被簡爲京兆尹事前未經國務會議通過大總統固毅然簡任矣何獨於罷斥曹銳乃如是愼重遲回公民等用特再行籲請伏乞乾網獨斷迅將曹銳褫職以儆官邪而順民意抑公民等更有請者查直紳嚴修王瑚士論翕服爲全省物望之所歸任擇一人以長吾直必能造福地方收拾殘局爲此合同請簡合併陳明」聞公府方面亦因迭接順直紳商反對曹銳回任之電報不下二十餘通已託某要人轉告曹錕謂輿論對健亭感情太壞似可稍事休養將來如有機緣當另行借重並希望曹保一繼任者未知曹錕亦庇護到底否 
[交通部力籌敎育費]  
　　命各路電局分任 
　　交通部與敎育部曁各職員代表訂於二十八號以前先行籌發一個月敎育經費二十二萬元已紀前報聞權量自該代表去後即與會計科籌商至再迄無籌欵辦法連日復向各銀行告貸而各銀行亦以無法籌借爲辭因之權氏極爲焦灼特於前夕（二十）邀請路政司長沈琪電政司長祝書元會商應付辦法結果决定以二十萬元之額數分由路電兩司所屬之七機關配量分擔（甲）路政司所屬（一）京奉六萬元（二）津浦六萬元（三）京漢五萬元（四）京綏二萬元（乙）電政司所屬（一）漢口電報局一萬二千元（二）哈爾濱電報局一萬元（三）長春電話局八千元即於前夕發出急電七通分致京奉京漢津浦京綏四管理局漢口哈爾濱兩電報局吉林長春電話局其原電如下查京師敎育經費每月二十萬元業於十年四月三十日由國務會議議决通過由本部代財政部墊撥比因部欵支絀積欠二月有餘敎育部及敎育各職員代表一百數十人紛紛向部索取萬不得巳允於二十八日籌發一個月惟部庫一空如洗無箸可籌仰該局無論如何務當勉力籌措若干元（數目見前）趕於勘日以前電滙到部並先電覆切切交通部哿 
[中行股東年會記（一）]  
　　中國銀行本定於四月三十日開股東總會嗣因奉直戰事發生交通阻滯遂改期於昨日（二十二）開會假北京西皮市銀行公會爲會塲於二時振鈴開會到會股東約計三百餘人計共七千九百六十六權已足法定之數由總裁馮君耿光主席略述開會詞後報告修改章程及上年招股情形並報告該行十年度營業情形略謂去年上期各地銀根寛裕氣象尙佳遂决定增資計畫藉資運用雖曾有庫恰風潮影響不大下期因擠兌風潮陡起乃將證券變現藉厚實力故純益大形减色除上述兩端外各行營業尙稱平穩滬行業務頗見進步發行兌換劵自寗浙集中上海信用益著津行雖受擠兌當將賬目公開信用反增發行漸復舊觀漢行處此時局未敢放手進行寗浙兩行業務亦漸見發展純益亦見增加浙行所增幾至一倍魯行雖受擠兌影響而業務尙不减色青島收回更有發展希望東行國幣自經擠兌信用益著奉行損失係因奉券價漲表面雖受損失内容益臻確實粤閩兩行對於僑商匯欵漸　發達粤省官欠以時局不定雖經力催迄未收回致粤劵尙未整理實爲憾事黔行匯兌事業甚形發達獲利亦厚贛行皖行因各該省財政奇窘應付甚難而營業乃見進步贛行純益亦見增進晋行業務平穩惟汴奉兩行官欠迄未收回營業難於進行現擬縮小範圍改歸漢轄渝行鈔票五百餘萬元陸續收回僅餘五十餘萬元惟因承滙欵一項因有成約自川貨梗阻滙水飛漲受虧甚鉅現已取消合同並將機關收縮待時局大定再圖進取綜全局而觀凡商務發達之處營業均見發展因致兩次重大風潮純益大受影響固辦理之不善抑亦時局之不穩有以致之綜計十年底止存欵總額共四十五萬萬三千六百六十一萬餘元放欵總額共十五萬萬七千二百三十三萬餘元全年收付總額共二百十六萬萬四千七百十六萬餘元本年總分支行純益總額共五十四萬九千二百零一元六角七分云主席報告旣畢監事更報告上年决算案及民國十年份盈餘分配 
 
 

Page 7

 
 
案股東即對於奉渝京三行損失各項開支及政府墊欵等有所質問經監事一一答復後股東有提議須清查該行賬目經主席答稱决算賬目股東如欲查閱可在開會前到行閱看繼有主張依據該行章程第六十一條「股東總會對於各項簿册有疑義時得選舉檢查人檢查之其選舉方法及人數由股東總會臨時决定」舉檢查人檢查賬目更有援章程第五十三條第三項「股東總會會議事項凡與本身有特别利害關係者不得加入表决並不得代理他人行使議决權」之規定而主張有特别利益關係者無議决權遂有股東謂不能以少數之個人股東而稱爲股東總會至是關於章程之解釋議論紛起莫衷一是而會塲之秩序大亂約三時半主席宣告休息五分鐘以維持秩序重復振鈴開會繼續討論有主張選舉檢查人者有反對者仍相持不下嗣因有特别利害關係者之解釋更起爭執有謂關於决算案應以董監事爲有特别利害關係者有謂須加該行行員在内者所說不一至五時有半秩序又大亂主席宣告休息十分鐘開議後仍無解决方法而議論更雜反覆其說終無要領且有主張以該項條文請大理院解釋者至七時半始由主席宣告延會 
[王正廷與小幡之談話]  
　　關於魯案協定細目事件 
　　某日報云關於魯案善後問題適膠濟路撤兵之時發生直奉戰爭因此中外咸以魯案必受影響爲慮惟中日兩方當局者則毫不以此爲意仍舊進行故撤兵問題遂得完全告竣其後王正廷督辦由濟南赴上海復於十五由上海回京抵京之後即與外交當局及各關係官署接洽關於細目協定之一切凖備並往交民巷拜訪日使小幡西吉氏對於協定細目交換意見彼時王督辦曾對小幡公使言魯案善後問題無論中國目下時局之變化如何絕不中止進行即萬一不幸北京附近再有戰事發生而於魯案交涉亦决不使其稍受影響必照豫定方針着手辦理一切更有一層中央政府之内閣無論何人出任總揆而於業經决定方針亦斷不變更始終皆以誠意謀圓滿之解决當時小幡公使極表同意亦表示彼個人意見實與王督辦之意見完全相同並謂一俟日本政府批准條約後即當迅行開始協定細目現在日本政府已着着凖備不日即任命交涉委員萬不致中途生變等語可見中日兩方當局者對於魯案實已抱定早日解决之决心近聞王督辦對於一切善後問題均已着手進行並已調查各種案卷以備交涉時參考之用惟專待日本任命委員開始交涉 
[史梯芬發表借欵意見]  
　　新銀團美國代表史梯芬不日啓程歸國史氏日昨曾與某報記者談論中國借欵之事茲特譯出以餉閱者史氏略謂中國如欲借貸大宗欵項須先建設强有力之政府有統轄各省之權並得各省之援助中國軍隊亦須裁减前者紐約方面傳來消息謂中國奉直戰爭影響及於新銀團不久當卽取銷云云外間喧傳余之歸國與此事頗有關係一節毫無根據因余每年須歸國報告一次去歲余於秋季返美今歲擇定此時起行若以現在中國情形而論新銀團不欲借欵中國一俟中國政治改良國事進步時自可投資中國以爲建築鐵路振興實業以及其他種種建設計畫之用並可供給巨欵償還各項債務然欲謀此事之成功非先設立强有力之政府不可實行裁兵開源節流然後方能出入相抵再與新銀團磋商借欵之事當可立即成功據總稅務司安格聯氏計算中國之内外債約在十五萬萬至二十萬萬元之間至於抵押外債之各種財産各省督軍並無干涉之事惟張作霖近因抵抗直軍屢有私自用車之舉余將設法使此事不再發生云 
[威政府設立鴉片專賣局]  
　　范其光報告外交部文 
　　威政府於上年冬間忽與日人訂約設立鴉片專賣局並頒布允許公開烟館章程其内容規定凡華人居住之各街市准其開設烟館惟俄人不准入内又云欲開烟館者祗須請求威政府内務部核准其應納稅捐除按照普通商店所繳各項捐稅外每烟槍一枝月納稅金十盧布等語若輩祇知圖利而爲害華僑匪淺前經我國外交部訓令駐海參崴范總領事詳察具復聞該總領事昨已呈覆外部其原呈如下竊奉鈞部定字第五十二號訓令附寄北京萬國拒土會英文函鈔件及譯文各一件飭將威政府核准設立鴉片專賣局情形詳察具覆等因奉此查俄境東海濱省與我國吉林連界一帶及該省東南濱海之區如蘇城葫蘆溪子齊孟河蛤螞塘刀兵河黄米河等處山深林密土脉肥沃俄人貪嗜重利將已墾之地放給華韓僑民栽種罌粟在前俄帝國時代本館即時向俄國官署商請禁止當時俄官尙顧其國家名譽每年春季必發一紙具文禁令惟地方遼闊稽察難周加以員弁敷衍奉行貪賄私縱遂致毫無實效所收烟土大抵由我國奸商或運銷滬或帶往哈埠其營運之捷巧夾帶之機密實有不可思議者所有俄關員及輪船鐵路各員役均與該商等勾通一氣狼狽爲奸此種情形由來已久迨上年冬間忽有威政府與日人訂約設立鴉片專賣局並擬在本埠特許華僑公開烟館之傳聞當經本館迭向威政府嚴重質詢該政府初尙支吾未肯公然承認旋威工商部函致崴埠中華商報令登雙城子等處設立鴉片專賣局投標廣告一則當經本館一面禁止該報登載一面函達崴外交部告以中華商報因鴉片有害民生爲文明國所禁止故不願代登專賣廣告等語去後復經一再函請該部禁止華僑設立烟館及鴉片專賣事業乃該部擱置不覆惟晤面時則答以崴政府批准專賣鴉片係爲製造藥品之用至允許公開烟館一節亦以華僑中吸食鴉片者爲數甚多旣難一時禁絕不如准其開設一定數目勒令納捐俟集有成數即可設立戒烟醫院云云旋於三月十三日准該部鈔送新頒允許公開烟館章程一件内開凡華人居住之各街市准人開設烟館惟俄人不准入内又云欲開烟館者祇須請求崴内務部核准其應納稅捐除按照普通商店所繳各項捐稅外每烟槍一枝月納稅金十盧布等語本館接到此項通知後即向該部嚴重抗議請其速即取銷此種陷害華人之法令乃該部一味推延迄未接有滿意答復近更查悉現經崴内部核准華人所設烟館已有六十二家之多本館現正逕向崴政府首領同鴉片專賣局案一併提出抗議茲奉令前因謹將本館辦理該案文件照錄一份曁海參崴鴉片專賣局牌匾影片一張送呈鑒察可否即將上項各證據送請萬國拒土會宣布世界以促威政府取銷之處出自鈞裁所有遵察威政府核准設立鴉片專賣局及本館交涉情形各緣由理合備文呈請鑒核訓示遵行 
[日人設立漢口取引所之反對]  
　　漢口居我國内部商人程度尙屬幼稚日人以取引所一物足引起商民之興味曾於民國八九年之交證立出張所於英租界專管大阪三品（棉花棉紗疋頭）貿易抛盤定價僅憑上海來電報告漲跌一時漢口洋紗業者趨之若鶩不數月間該出張所贏利至六十餘萬去年又開辦五交易所而以八十五萬元組織某某銀行以爲投資於五交易所之機關不料歷時未久此巨額資本盡行虧蝕後復以二十餘萬助某政客設立物劵交易所未幾又倒閉日人以虧本益多遂於今年出面組織規模較大之取引所合滬漢而統籌之資金一千萬元分爲二十萬股每股五十元四次分交其第一次所收之二百五十萬元取引種類分證券金銀棉花棉紗四項業於昨二十一日正式開幕機關設在俄界三碼頭社長爲大阪株式會社理事長及上海取引所社長「島德藏」氏所兼任氏於十九日由滬到漢參與開幕式因彼不能常川駐漢遂設專務理事常務理事二職專務理事爲「中村德五郎」常務理事爲「江藤豐二郎」中村熟於取引營業江藤則久在天津熟諳中語且爲該所之庶務交際要職四部部員及經紀人皆用中國人證劵金銀兩部則用江浙人之在漢經營銀號錢莊者棉花棉紗兩部則用本省人向充洋行買辦經理而熟悉棉花棉紗之進出口情形者其代該所接洽與疏通之人則有宋某與汪某二氏自該所成立後各界有識之士則多慄慄危懼羣謀挽救連日分散傳單警告商民又設立取引所研究會指陳取引所利害以供商民之討論兼擬定期開演講會使商民得曉然於其利害之關係該所設在俄界俄界現經我國收回管理該所並未呈請備案實業廳長黄永熙於十九日特電農部請示可否依法制止其電如下農商總長鈞鑒查證劵物品交易所法規早經頒行商人組織此項營業均須依法辦理以昭鄭重頃有人未經稟准備案擅在漢口俄租界開設取引所俄界爲中國官廳管理可否依法制止又英界亦發現物券交易所聞在英工部局註册理事均係華人惟聘一英律師充顧問漢口爲重要商埠關於社會經濟職廳有維護之責不行取締易滋流弊究應如何辦理乞示遵行湖北實業廳長黄永熙皓 
[湘新議會選舉議長]  
　　林支宇當選 
　　湘省新議會正議長原以林支宇爲最有希望因林氏旣有意於此而其人又爲譚趙兩系所能容納平時對於湘事多能設法使之和緩此後正式省長一職無論其爲趙爲譚如得林氏擔任議長於湘局必有多少之裨益一般人均具有此種心理故均願正議長之爲林氏當湘 
議會正式開會後原擬於十五六等日卽將議長副議長選舉會規則通過十七日即行選舉旋以他種原因於選舉規則未能即時提出延至十九日上午始開第一次議事會將該項規則三讀通過於是日下午即開選舉會由臨時主席朱劍帆主席首先提出監察員問題應如何推出衆主張推選年老者中西南三路每路一人爰推定謝鍾枬戴展誠雷飛鵬三人擔負監察責任旋又因保靖議員李勁與衡陽議員李勁同名倘有李勁當選之票如何分别經衆討論良久殊無辦法最後由保靖李勁聲明願放棄被選權始宣告開始投票投票手續係由速記按照席次唱名每唱一名即親赴主席處簽到領票一張立時書寫投入匭内至三時有半投票完竣主席清點人數爲一百五十八人計發票一百五十八張宣告人數與票數相符即行開票由速記將票檢出清點一次然後逐張唱名結果林支宇得票一百二十三張尙有林芝宇二張林之宇一張林支宙一張不在此數於是林氏乃以過半數當選爲正議長此外尙有朱劍帆陳國鈞各得三票女議員王昌國亦得三票每唱名至王昌國時擊掌之聲不絕又有王克家謝鍾枬各二張朱矯方維夏謝尹湯蔭棠荆嗣佑蘇鵬蕭堃孔昭綬雷飛鵬李炢各一票至副議長二人則定於二十日下午選舉並議定先選中路次選南路但運動副議長者中南兩路各有五六人之多選舉之時能否如選舉正議長之順利尙未可知也 
[江西官票擠兌風潮]  
　　江西財政困難入不敷出粤贛備戰金融益緊臨時軍費急於星火當道已向中行息借十萬元並軍需局存儲稅欵匯交贛南鎭守使迅發軍餉省城警備隊警察餉糈因無現洋槪以千文官票折發各錢莊及鄕民以市面官票充斥價値日跌前昨兩日紛紛持票至收回官票處兌現該處明知不能不兌而一時又難籌鉅欵祇得限定收票數目每人兌欵不得過二十千並請警察蒞處彈壓十九日恒安錢莊學徒忽與警察因爭喝茶細故誤會衝突互相毆打錢商大動公憤紛集商會討論對付二十日總商會集各帮會董開特别會研究救濟辦法到者三十餘人由盧會長報告十九日恒安學徒因兌官票發生衝突之經過情形並謂此事已經王署長邀請雙方解釋應毋庸議惟查收回官票係民國四年經江西財政廳清理官産處民國銀行監理官會同與中國銀行訂借江西幣制借欵爲兌現的欵指定九九商捐（年收入十五萬元）米捐（年收入三十五萬元）景鎭統稅（年撥二十萬元）截留屯田執照費（年收入五十萬元）四項爲償本還息之用現據董財政廳長云民行官票在外流通者約計尙有一百五六十萬串應請設法　兌云云故今日請諸君開討論會商議一救濟辦法羅朗山云從前民行官票發行總數究有若干盧即查閱案卷共發行八百二十六萬七千餘串羅又云究竟九九商捐米捐等近年來是否收足官廳是否解付中行收賬徐瑞甫云現在官票因無欵對兌致價格驟跌現已由原定四角跌至三角八八今日情形難免不跌至三角八分若不設法救濟將來愈趨愈下將無價値之可言直接雖是錢業受虧間接還是人民遭殃此事關係綦重諸公應切實維持經衆討論良久僉主張查閱中行賬簿究竟指定擔保之欵收到若干民行支用若干方能著手清查吳季卿云九九商捐年計收入不過五六萬元而開支在一萬數千元之巨以吾輩商人之血汗投諸虛牝殊屬不値羅朗山云九九商捐洋貨業受痛最深前擬與之算賬商人化去血汗之錢而不能涓滴歸公我們須有話說討論至此乃均主張查閱中行賬簿盧馥窗云查閱中行賬簿須正式函致財政廳由廳轉致該行將關於幣制借欵賬簿抄錄一份方可否則由本會推派兩人赴行只能作爲私人行動不能作爲正式的龔梅生云此事應先由盧會長赴財廳接洽蓋董廳長對於此事之經過情形恐未十分明瞭衆韙其言遂議决先由會長赴財廳接洽九九商捐米捐景鎭屯田執照等究竟收到若干已交付中行若干議畢散會 
[皖財廳之節關應付難]  
　　皖省財政竭蹶不自今日始每屆陰曆年節財政當局必有一番之張羅經過一度難關債台即高築一級去歲年底張文生親自到省坐索餉糈被其搜羅至九十餘萬元之多省庫一空曾幾何時而節關又届新財廳長朱清華於十八日接事次日即有各學校代表十四人登門索欵提出三條件（詳情已見昨報）朱氏當將財政窘况詳述與各代表謂節内所萬不可少者軍費二十一萬行政費二十四萬現在預計只可籌得二十六萬餘尙全無著落無可設法之中惟有姑向中交兩行曁各大錢莊作一度之商榷但能否息借若干尙不能定奪各代表退出朱氏果於是日大宴中交兩行長曁各錢莊經理據聞商之再四僅允代爲設法挪借八萬元朱氏至此已屬智窮力竭詎警敎兩廳與道署均以節内祗發一個月經費實屬不能濟事至少亦須兩個月與朱交涉朱氏雖未允許然各機關旣有此要求恐不能不略爲增加至應許之欵各方當然認爲確定之數届時尤不能不如數應付朱正焦急異常昨特商承許世英用省長名義通電各縣局將應解丁漕正雜各稅欵統限四月三十日以前解省如有延誤即行撤任幷一面電請督軍馬帮辦務飭駐紥各縣之軍隊長官勿向就近各縣局挪借欵項以便籌畫統一辦法不料霹靂一聲蚌埠方面忽又飛來一萬急電令限財廳節内務解七十五萬元以濟軍需朱氏接電後急得無所措手請示於許許亦無以答不知如何解决也 
[粤軍回後之兩廣局勢]  
　　近來粤軍陸續回到省垣昨十七日熊略翁式亮陳炯光陳德春葉舉等各軍隊巳紛紛抵省查楊坤如所部抵黄沙後幷分兵直抵石井聞兵工廠長朱卓文已先時離去其餘則分駐各處葉舉軍隊則於十八號到省進駐農林試驗塲一帶又聞楊坤如所部到三水時魏邦平派員乘兵艦前往勸楊坤如暫勿來省惟楊氏謂此次係奉命來省故置之不理昨日遂亦全部抵省惟陳炯明前兩日已回海豐原籍省親現尙未返惠州其態度尙未表示 
　　桂系林俊廷陸雲高諸人率衆十餘營麕聚桂黔邊境不允解散粤軍雖迭次進勦亦無如之何最近葉舉楊坤如魏邦平等先後班師離去桂省林等遂視爲莫大機會連日在桂黔邊境招匪成軍圖謀進行先攻襲省城宣佈獨立一面擁戴林虎爲桂省總司令速其回桂主特與粤對抗近日南寗一帶因是謠言蜂起有竟喧傳林虎已回桂者其實林黨雖有此意而林尙未回也 
[港小輪工人决定罷工]  
　　香港華字報稱華人船主司機總工會（卽小輪船工人）前爲要求東家加增薪金問題已迭次在華民政務司署會議華人方面之船東已照工人要求簽立合約惟西人船東未能與華人一致其所持之理由則謂華人小輪船工人之工價較西人支給者廉工夫亦較諸西人遊河之小輪爲多故不能與華人一致云云華民政務司以調人之資格盡力向兩方面調停惟工人方面以西人堅持且所謂公正人一層實不成問題返工會後對各工人演說皆一律反對公正人之議該工會已取决由昨晚八點鐘起一致罷工另據士蔑西報載稱前日下午工人代表及船東再在華民政務司署會議當時船東代表提出加工表如下水手及燒火人每月工金十五元每一年後加五毫至十七元止七十五尺長或以下之小輪管駕每月二十元每一年後加一元至三十元止七十五尺以上長之小輪管駕每月三十元每一年後加一元至四十五元止七十五尺長或以下之小輪司機人每月二十五元每一年後加一元至二十九元止七十五尺以上長之小輪司機每月二十九元每一年後加一元至四十四元止當時工人代表允將此議回報各人磋商故前晚工人開大會議其結果仍請船東應允原日提出要求不肯退讓工人代表遂將此議於明早與船東在華民政務司署復行會議時向船東說明但船東謂不能再有加增故昨早之會議遂無解决因而罷工一節亦意中事工人代表於昨早未退會時曾對人言罷工實行與否仍未能必仍須將此次會議之情形回報工會云云查工人所限之四十八點罷工昨日下午已滿惟下午海面尙無何等變動是否於六時後罷工尙未得知 
[浙議會與一中學生衝突]  
　　學校罷課議會罷議 
　　年來吾浙學潮甚多近兩月間如公立法校·甲種森林學校·及十一師中等校風潮迭起至今尙未平靖詎一中學生因前日省議員陳惠民提出查辦敎育廳長夏敬觀溺職案牽涉一師校長馬叙倫·一中校長黄人望二校長遂皆憤憤不平於昨日（二十三）午後學生二百餘人齊集議會公舉代表施榮慶等八人向陳議員提起嚴重質問其時議場内外人聲嘈雜秩序已紊陳乃允將原案撤回一面偕各學生赴長生路黄校長私宅道歉挽留至則黄拒不見長生路離省議會約二里之遙當陳出會時議長沈鈞業急開臨時談話會商議對付方法一面電杭地檢廳派首席檢察官謝鴻恩率警馳往黄宅保護陳議員比謝至見陳安然無恙學生等正在好言慰陳八代表願仍伴送回省議會陳乃面向謝檢察官言並無要事係電話傳誤謝卽退去學生代表亦偕陳返會不料省議會談話會已通過每府各推代表計鄭獻詩毛雲造等十一人偕沈杜兩議長赴省署面陳學生情形要求查辦沈省長甚怒立飭本署守衞保安隊撥警保護適陳惠民亦偕八代表返會雙方誤會乃令一併至法院解决陳亦願爲原告並面向學生云今日省議會戒嚴不能擅自出入遂同赴杭地檢廳時已鐘鳴六下經劉檢察長謝檢察官先後開庭三次陳謂學生私捕學生謂陳私捕各執一詞劉乃諭令陳退去八代表交保施榮慶等憤甚一律聲稱並無保人願甘依法處置劉無奈復勸令施等出外均拒不允高等審檢陳陶二廳長復電請政務馮廳長於十時許到廳會商方法至今日八代表尙住宿檢廳會客廳内學生方面已全體罷課並開緊急會議一師法政兩校亦相繼開會響應風潮激烈至省議會方面自今日起已休會並通電各省議會主持公論並公舉議員查人偉張韜丁仁鄭邁四人專辦是項交涉本案一日不决本會卽一日不開議高地審檢四廳今午復開會籌議辦法後事尙未知如何也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[皖局變化之醞釀]  
　　日來喧傳蚌埠方面空氣緊張省城各界以近來謠言蜂起司空見慣亦遂不敢深信迨至昨日駐省新安武軍五路三營管帶高俊傑忽怱怱赴蚌其所部留省之一營兵士亦擬尅日拔隊回蚌其他駐紥皖南中各屬新軍現均紛紛調回蚌埠表面上謂係奉張督電令撤防然知其内幕者則謂馬聯甲窺伺皖督已非一日直奉戰事未發生以前已與鄰省某督極力聯絡大有取張而代之意張文生爲防患計遂任倪道烺爲全皖陸軍總司令以對付馬氏彼時雙方未公然破裂者良以戰事未終勝負未决張之對馬自不敢發難而馬之逐張亦無機可乘茲則奉派已完全失敗馬聯甲已得直系表示援助將藉口豫趙逃至蚌埠託庇張文生麾下以驅趙爲題有所動作張亦亟亟自衛新安武軍之集中蚌埠殆以此故按皖豫毘連昨日省署得毫縣知事汪箎電禀駐該縣之豫軍段營長　傷回縣已醫治就痊境内有豫軍潰兵一百餘名業經給貲遣散證之趙部竄皖趙倜至蚌恐不爲無因也 
　　安慶自八日宣布戒嚴以來商民極感不便日前商會邀集各界開會討論旋電北京政府請飭皖督解嚴以安人心蚌埠方面亦去有同樣電報聞政府現已電令張文生宣布解嚴張因無詞推諉已電覆商會大致謂直奉戰事已告結束皖省當可解嚴定於二十一日宣布云云省城臨時戒嚴司令部當即預備解嚴布告表面現已宣告解嚴矣 
　　國聞通信社安慶通信云皖自宣布戒嚴以後迄今已十餘日矣昨日（廿一）聞蚌埠來一密電分致省垣各機關大意謂前因戰事延長人心惶恐特宣布臨時戒嚴並佈告戒嚴法條例若干條以靖謠諑而維治安現時戰事已經平息人心亦漸寗靖地方安謐如常應即宣布解嚴茲定自本月二十日起全省一律解嚴所有戒嚴時宣布之戒嚴法條例槪行解除除電呈中央曁分行外合行電達云云顧在此解嚴聲中省垣忽傳謂蘇督齊燮元於眞日致電中央保馬聯甲爲安徽督軍而以陳調元帮辦安徽軍務明令行將發表各界人士俱甚重視昨日省敎育會特開委員會議决通電京津各地表示反對謂馬係殺斃姜高琦要犯任其督皖是政府違法奬凶皖人誓不承認此外學生聯合會亦開會討論結果議决與敎育會取一致行動至其他團體聞亦多重視此事難保不相繼而起也 
[川政潮之最近内幕]  
　　劉湘雖表示辭職但内訌恐尙難平 
　　川省政潮前數日因奉直開戰劉楊表示息爭似有轉其對内之鋒以對外之勢故在表面上政潮已日趨和緩不意内幕之暗鬭仍極激烈劉熊兩方仍在積極凖備内訌之作似乎難以避免茲再錄近日所得之成都通信如左 
　　成都方面自鄧（錫侯）田（頌堯）劉（斌）恢復原有位置之聲浪起熊劉二系的機關鼓吹愈爲劇烈記者調查内容確係熊劉二系間一種對抗手段因鄧氏近來頗有實力雙方都欲與之拉攏就中尤以熊氏之聯絡鄧氏比較上佔有優勢因此次劉氏方面雖亦以恢復原有位置作前提而熊氏則進一步以順慶何師所駐防地相讓輕重相權鄧氏當然去彼取此但尙有一事爲此次鄧氏傾向熊系之一原因即其旅長劉漢鼎氏與楊森素有惡感極端的主戰是也據熟悉鄧部情形者言劉旅之恨楊氏完全由於去年楊氏收容其所部郭團之故也久駐成都之楊森所部旅長王正鈞氏已於數日前因各紳耆之勸告退出省城以期與内江傅旅長眞吾（楊部健將）聯爲一氣惟王氏本人方面雅不願捨此政治中心點之成都地盤故出省後即扼據離城數十里一將當關之張飛營（在龍泉驛山頂前年川滇軍酣戰處）數日來大修戰備遽斷交通即經過是地之郵差亦須詳細盤查一方面急電本軍要求速爲援助同時坐鎭成都方面之劉成勛氏亦將所部軍隊集中省城附近以備不虞而與劉氏有關之鄧錫侯賴心輝二氏亦將所部開抵省城觀此則可知戰事之醞釀已達沸點特雙方皆不願居戎首之名耳 
　　在此風聲鶴唳之時局中忽有川邊鎭守使陳遐齡氏進窺卭崍之消息此事之發生亦頗有影響於時局之價値惟成都軍事當局尙竭力否認此事謂即實有其事亦不過爲陳氏個人動作必不含有其他作用惟據深悉此事内幕者云「陳氏之進窺卭州純由楊森之聯絡所致因此次劉成勛之必附和熊氏早爲楊氏料及特派其親信秘書藉口面商要公爲名前往雅州游說陳氏請其俟劉軍一有行動時即乘機牽掣以分其兵力使劉氏有所顧忌不敢將防地各軍完全抽調陳氏因與劉氏素有惡感正欲乘機報復當即允楊氏代表之請近日邊軍之窺卭州即係楊陳聯絡後之效果也 
　　熊系之必欲推翻劉湘現有之地位早爲一般人所公認惟劉氏方面亦曾日謀所以固位之道近因鑒於四圍空氣不佳乃驟變其從前之戀棧度態而取一種大家放棄之政策以制熊近日輿論界亦頗有主張是種論調者即所謂「熊劉二氏各率所部親身督師北伐熊氏援陜劉氏援鄂軍民兩長則暫由劉成勛楊森二氏擔任是也」聞熊系方面自　接得此種消息後頗呈一種不安之象因此說可以減少友軍之團結力而己方亦毫無所得劉系方面則因楊氏之爲省長反得從容佈置以保存其舊有之勢力此種政策目前固盛傳然亦不過一時面子語即欲實行北伐亦豈易易故最近劉湘又變更態度於五月十四日發電向川中各軍將領辭去本兼各職請各軍於十日以内依照公約推出繼任人員以便交代幷聲明逾期决不負責絕不言及北伐其辭職原電云天不相蜀變亂頻經廛市蕭條民生憔悴湘荷戈擐甲無役不從旣知稼穡之艱難復感亂難之苦痛竊欲以發揚民治者免除戰爭以縮減軍需者恢復元氣冀可稍蘇吾民之喘息而溥福利於全川上年六月各軍聯合辦事處以川局乏人主持依照公約選湘總綰軍符兼權民政時當艱危之會又値殘破之餘自顧薄德謭才何敢辱位速謗乃竟固辭不獲責望交加遂亦不顧一己之犧牲不計將來之成敗權爲就職勉效馳驅一年以來本公開平允之精神爲推行庶務之宗旨所有軍民兩政設施次第均經迭開會議廣益集思非徒託於空言實欲見諸實事乃信不足以孚衆誠不足以感人舉凡裁减兵額整頓吏治統一財權催促制憲諸大端旣竭吾才成效罔睹雖緣積習太深挽回不易亦屬迂疏成性補救無方清夜自思能不内疚用敢略述經過藉表予懷點驗軍隊槍枝爲實行裁編標凖各軍　合辦事處議决於前湘查照執行差幸竣事惟以限於財力隨召集將領協議各照點驗額數並减二成又復息借商欵以資遣散乃欵旣分發確實尊行者固不乏其人而旣領欵項又事緩延者亦不一而足小民之脂膏已竭軍士之疲頓依然循是以往勢必竭吾川之財不足供養兵之用將來生活問題之驅迫寗不爲社會杌隉之導機言念及茲不寒而慄此則湘之奉職無狀至爲疚心者一也知事爲親民之官監司有表率之責任免之權操之省署此行政統系所不容或紊者也乃逕委之風未能盡革考核之責不克實施朝授一官反對夕至甫點一吏推挽胥來甚至監司大吏亦携印出巡藉避交代紀綱難立整頓無由此則湘之奉職無狀至爲疚心者二也就防壽餉流弊滋多非求根本之刷新難期財政之統一湘拯民心切猥欲將歷年積弊一掃而空故於去冬本不募外債之心爲發行公債之舉意以爲本部有此忍痛茹辛之行或可免吾民橫徴暴歛之苦故定額三百萬元之鉅募額至二百二十萬元之多乃一稽司會總部實收不過七萬數千餘皆抵撥各軍或截留未解雖截留抵撥仍是楚得楚弓而統收分支已難我行我法民力竭矣能無憾然此則湘之奉職無狀至爲疚心者三也方今民治潮流勢趨澎湃省憲制作日起有功誠以地方自治非省憲無以統其綱維聯省自治非省憲無以奠其基礎乃制憲之大綱甫决而人民之異議頻來文電紛馳積寸盈尺湘疏通排解幾費經營雖屬一己之苦心未得各方之諒解夫自治公佈本以吾川爲最先而省憲期成竟視浙湘而反後負我父老負我子弟此則湘之奉職無狀至爲疚心者四也綜上各端辦事之難旣已如前所述或猶未諒苦衷若猶尸位而職責不修大非歷年衛川之志長此而優游自溷尤負羣衆望治之心本年以來外度情形内慚衾影長林豐草久思遂我初心推賢讓能敢忘平居夙志惟以大局俶擾奉直相持正解决國是之機更促成聯省之會方擬本五年未完之志興吾川民意之師乃德非姬旦徧有道路之流言誠愧武侯忽來無端之謠諑或則謂出兵必有陰謀或則謂藉題能解内部或則謂獨裁之制不適用於今時或則謂合議之規將實現於近日雖杯弓蛇影實事毫無而馬跡蛛絲人言已有湘也不才二十年鞍馬百戰沙虫寗至今茲有所畏葸况夫執法以繩非不得制裁之道卽爲政事而戰詎無可用之兵然湘雖一介武夫亦嘗觕聞正義前年滇黔之役志向在保衛鄕邦今何時乎未經兵戈之擾各縣已迭告凶年即此道路之談人民已相驚伯有設竟龍蛇趕陸蝸角奮爭吾川孑遺寗能有幾在當時戰事紛呶本賴各將領同心底定詎今日時局寗靖反以予一人别起禍機湘本良心之主張達夙昔之志願本擬即日解職不負責任惟個人關係事小川局安危事大設立時放去承繼無人陷全川於無政府地位尤非始終維護川局之本心茲特通電辭去總司令兼省長職希即查照公約另選賢能以便尅日交代倘逾十日繼任乏員則湘爲川之心已盡斷不能再爲負責以業愆尤所望各軍師旅嚴飭所部各將地方安寗秩序極力維持各該行政官吏各將地方應辦事件照常辦理並望全川人民昭鑒余懷無相驚擾至於歷來隨湘轉戰諸將士素同甘苦酷愛和平尤須佩止戈爲武之名言懍軍人服從之天職以地方爲念則湘雖退老山林其榮已有逾華袞抑湘更有言者自治事業視民治爲轉移民智塞通隨文化而增進欲求敎育發展自以經費爲先年來政潮起伏波及學界黌宮呈邱墟之象絃歌有斷輟之虞湘顧後瞻前勉爲樹人大計劃分學欵俾其獨立至若蜀道之難昔人所慨整理實事端重交通宜渝航路雖已卜利濟之占成渝運輸尙不免崎嶇之歎湘省道設局業經公布條例成渝一綫擬築馬路亦經委託督辦延訂技師測量進行凡此兩端均係吾川至要之圖刻雖萌芽初茁根基甫奠後之來者果引其緒而申之無因人而廢事是則湘所馨香禱祝者也專電奉達無任屛營劉湘叩寒聞劉氏辭電發出後幷於十五日出席川軍軍實審查會向各軍代表陳述辭職意見 
[南京快信]  
　　駐寗英領事布辣德昨函齊督云二十四日爲本國前女皇維多利亞聖誕敝署舉行國慶紀念幷於下午開兒童園游會敬具香茗嘉果敦延貴公子曁姪公子偕臨競賽快奪錦標 
　　齊王兩長定明午在軍署西花園會議廳公宴顧維鈞公使軍界團長以上政界簡任職以上均列席聞顧准今日由滬來下榻東南大學 
　　吳佩孚電告二十日由津赴軍糧城灤州等處佈防 
　　舊國會議員近日紛紛過寗轉津浦車北上 
　　省議會昨開大會仍祇到六十餘人不足法數現定二十五日再開大會議員吳鴻璧提議查辦敎育廳長胡家祺 
　　王警處長呈稱各縣警費支絀擬就地方田畝折半加增徴收附稅連同原有警費作爲基金請轉咨省會議中王省長批查十年曁十一年兩年度預算案内因收支不敷擬增畝捐抵補均准議會駁復在案現又擬增加値此民力凋敝交議斷難通過所請未便照准 
　　財廳昨委各縣驗契會辦十八員不支薪俸驗契稅收以十分之八繳廳十分之二縣得五釐紳董五釐省委五釐縣内辦事人員五釐 
　　海州鎭守使白寳山電省報告贛榆沭陽之匪均已擊散刻正派隊分頭包剿以清餘孽 
　　山東一師安徽四師及甲種師範浙江一女師學生昨均由職敎率同來寗參觀學校 
　　青年會原定今晚開勞工德育講演大會現因雨改期明晚七時開會 
地方通信 
[松江]  
　　兩高小籌備運動縣立第一第二兩高小校所定聯合運動會期業已兩次因事變更茲聞錢楊兩校長又經一度之會商已確定本月二十六日下半日爲運動期緣本月二十八日即爲童子軍會操期兩會會塲祇須一次佈置可以節省若干費用至運動節目聞已確定爲四十五節會塲秩序除請軍警維持外並請九十兩團童子軍帮同糾察而名譽會長一職聞兩校長已公請防守王司令及温知事擔任云 
　　允卹誤傷華童上海英領事函松江縣署稱據住滬某英人聲稱於月初來松獵取竹雞槍子誤傷華童兩人幸所傷不重立即携至某華醫處懇其妥爲醫治允完全擔負藥費當時因急於回滬不及久候請轉向松江縣署道達歉忱並聲明允給二童以公道之撫卹縣署接函後業已行知警所調查二童之姓名傷勢以便轉復領卹 
　　取締輕質銅元之動議西門外商號恒興茂等數十家公函商會以自上海拒用輕質銅元後松地亟須籌議抵制方法否則上海被拒銅元勢必盡入松境貴會有維持商市之責請即集議辦法云云又德泰協等數十家亦於同日具函該會以松江錢市洋價向由各業司月主持惟此間洋價因較附近鄕鎭定率稍低致各鄕鎭盡將銅元來松兌換現洋以獲盈利查商會原議决案本定照各處每元增加十文今不唯不增反予低折無怪銅元日多商民交困請即召集司月會議云云當由該會定於本月二十八日下午召集城廂全體商民會議辦法至主持洋價之司月會議則不再召集併付大會討論云 
[金山]  
　　沈少漁强奪夏連升田面金山縣廊下鄕夏全貞訴夏坤松取贖田面一案因夏全貞之祖母夏李氏（其夫名長根）於宣統二年故世後嗣已絕僅有幼孫女全貞一人遺有産業約田四百畝悉由夏李氏之壻沈少漁掌管其時族中紛紛爭産沈少漁即以其子沈新方婚配夏全貞爲夏氏贅壻經親族陶聘臣何望達夏長生勸解息訟立夏杏生爲夏長根曾孫分撥田二十畝外另以田十六畝零分撥族長夏長生作爲膳田立據注明長生故後歸其子孫管業惟其中有田面八畝活典於夏坤松當交付單據時沈少漁將田面副契匿起堅稱遺失親族主張須立遺失據於是田少漁口述請孫鶴汀繕寫與正契另立合同注明原契作爲無效字樣迨原經手之陶聘臣何望達夏長生相繼去世沈少漁於去年令其媳夏全貞將原副契起訴贖田經縣署傳到孫鶴汀等證明判决原副契無效田面歸長生之孫連升管業而沈少漁又率夏全貞向上海廳控訴沈少漁在前清本不安分專事敲詐松府戚守曾將少漁監禁數年此次興訟實沈有意强奪夏連升田面地方輿論咸爲不平云 
[蘇州]  
　　城鄕同時辦平糶吳縣郭知事前曾邀集各紳董議　平糶旋即議定先從平價出售入手一面由豐備三邑兩義倉董通籌支配再召集會議在案茲經二十七市鄕董事聞得城區先行開辦平糶各市鄕則寂然無　當以城鄕同爲赤子豈能顯分厚薄遂卽聯名呈請吳縣公署　予函知該兩倉董通盤籌劃支配一律舉辦並請將借撥之地方費銀二萬元卽行歸還三邑義倉以便進行 
　　商團改選職員蘇城商團第二支部舊有職員任期已滿於前日投票選舉昨下午開票程志範當選爲正部長馬賓笙薛永齡戈競午均當選爲副部長其餘文牘等各項職員聞於日内另行推選 
　　振聲中學校舍落成長春巷英華學校因學生日多房屋不敷應用特在馬醫科購地建築校舍改名振聲中學茲該校新屋業已落成定於六月十七日舉行落成典禮幷中學科第十三屆畢業典禮現正趕印入場券分送各界請屆時蒞校參觀 
　　具領修路經費盤門外至葛莊一帶道路年久失修每遇天雨行人頗以爲苦前經蠡墅鄕董事呈請縣署在於地方附稅工程費項下撥助工料費銀當奉郭知事核准撥給銀一百元令飭該董備具領結呈候核發現該董已將領結呈送具領矣 
　　縣署委任鄕董東前山鄕董朱文豹前日逝世經鄕董萬鄭二君邀集各界議舉繼任之人旋經舉定劉君恭保繼任其職當由萬鄭二君呈請吳縣公署給予委任矣又洞庭東山行政委員王孝同亦於前日因病出缺現該鄕董事等巳據情呈報縣署請予派委接替矣 
[鎭江]  
　　鎭地元麥上市徒邑各鄕元麥均已收刈上市約有七成年歲開盤價格因身分不等稍有參差高者約在五元六角次者五元三角前昨兩日河下到貨計有五百餘石均被各磨坊購進惟陳貨雖减價招徠尙無人問津云 
　　各屬繭訊報告舊鎭屬各縣春繭約午節前均可一律登場繭業事務所已派員分赴徒陽壇溧揚五縣各鄕調查狀况聞以溧陽揚中兩縣收成爲最佳約有八九成之譜徒壇陽稍遜貨亦較次至各處收繭商人因目前絲價較上年爲賤加以時局未定内地絲綢囤積甚多深恐絲價有跌無增故本年繭價經大帮繭商公議最高貨每斤不過五角六分次者五角左右云 
　　商會訂期開贖路會議鎭江商會于會長爲贖路集金事特訂夏曆五月初一日下午一時邀各業領袖等齊集商會開鎭郡籌贖膠濟鐵路會議共策進行云 
　　新老洲貧民逃荒對江新老兩洲去歲洪水爲災顆粒無收現値青黄不接貧民求食維艱昨日有貧民二百餘人沿途乞食狀殊可憫當經該洲董事王吳等會商縣知事籌欵放賑藉資救濟 
[揚州]  
　　廳令維持銅元辦法江蘇財政廳准蘇州總商會電呈銅元充斥工商恐慌近來銅幣兌換銀元每元增加三十枚有奇貧民生計大受痛苦懇准分令各縣及關卡稅所民間完納漕賦釐稅悉准收用銅元庶幾銅幣壅滯藉以疏通一面查禁私運而蘇民困等情特通令所屬認眞查禁私運銅元入境所有賦稅收用一節亦令各縣察酌就地情形辦理云 
　　勸學所請徴醬缸捐江都勸學所長葉惟善以江寗丹徒兩縣皆徴醬缸捐補助義務敎育經費本邑未便獨異查全境醬業約百餘家缸頭在兩萬隻以上每年每缸徴收大洋四角可得八千餘元昨特呈請縣署援案開徴並請訓令肉捐委員蔣瘦支經徴其事藉專責成 
　　電勸韓國鈞長魯江蘇王省長昨電海安韓國鈞云據山東省議員張俎禮等七十八人電囑轉告我公魯事百端待理懇速蒞任以慰衆望希即查照云云 
[南京]  
　　吳議員請開草禁函鹽城議員吳鴻璧等致督軍省長賑務處函云上年洪水爲災淮南泰屬各塲同被陸沈入春以來西水漸洩塲灶刼餘蕩地遺有蝕爛茸草該災民等扶老携幼黽勉斫割均倖稍有積蓄祇以草禁未開通商無望人命危險猶如朝露竊維去年草荒之害徧於江北（計每草一斤售錢十五文）無糧固不可爲炊無草亦不能爲食高寳興泰各屬以無糧發生搶米之案者尙少而以無草鬭毆傷害者屢有所聞查淮南鹽務以成本過重已在天演淘汰之列祇緣塲商以灶欠未能解决故互相箝制互相抵抗商禁草灶職是之由現時塲商若責灶民煎鹽草本無論矣（每煎鹽一斤約須草三斤）而所入鹽價（計灶民交鹽一斤場商祗給價六文）亦不敷日食之資灶民能忍死爲人服務乎是故塲商卽限制灶草灶民亦絕無有爲之煎鹽者况値此謠諑繁興人心不靖操之過激恐亦非塲商之福用特不避嫌疑縷述涯略敬乞我督軍省長宏博施濟衆之謀盡達變通權之用飭行淮南鹽運使緝私統領暫予開放草禁約期三月旣無大損於塲商藉以全活災民奚翅萬人實有大造於灶境也臨穎神馳無任感禱待命之至 
[徐州]  
　　北鄕雹災之損失二十一二兩日天氣驟寒徐地柳泉圩北鄕一帶雨雹爲時甚久損失廬舍牲畜爲數甚鉅據云人之受傷者亦頗不少云 
　　義敎期成支會成立江蘇義務敎育期成會銅山支會經銅山勸學所籌備多日於二十二日下午三時假銅山第一高小大敎室開成立會並選舉職員各法團及各界到會者計有六十餘人當依照會章選舉張佐卿爲正會長梁中樞文聚芸爲副會長除銅山六學區學務委員擔任調查韓事外並舉其他幹事二十六人各職員均經當衆就職地點公議暫設於銅山縣勸學所以俟城内二府街水利局修理完竣即遷入水利局辦公云 
[湖州]  
　　縣議會定期召集吳興縣議會本定五月一日召集嗣因種種關係以致不能如期成立茲得確息准於六月一日召集業由縣署通函各當選議員知照矣至戴山兼織里鄕發生之選舉訴訟究竟如何解决尙未得其詳也 
　　換繭帖難再展期繭業公所以各繭商本屆應換繭帖（向例四月末日爲限）因經濟困難恐有不能依限換領者特於上月備陳詳情呈請浙江財政廳乞予展緩以恤商艱茲奉廳批略謂本届換帖業已逾期所有未經繳換新帖之各繭行旣據聲明困難情形尙非有心逾限應即催令趕緊換領無得觀望自誤産權切切此批 
　　繭市近况本年蠶汛歉收産繭稀少各繭行貨收不足皆放價招來但現在吳興各繭行價已放至六十五元（前議價五十八元）售繭者仍不見旺各行收數無不减折而繭捐收入因亦大受影響矣 
[南昌]  
　　徴僱民夫補助輸送之通令江西財政廳通令各縣知事云本年五月十五日奉督軍省長令開照得行軍之道輸送最關緊要本督軍因贛省財政困難不敢遠募輸卒致糜鉅餉以重增地方之擔負遇有隊伍開拔即不得不就地徴僱民夫以補助輸送夫軍隊對於地方本負捍衛之責即人民對於軍隊應盡力役之勞茲由本督軍省長會商酌定徴僱行軍輸送民夫細則十六條將從前虐待民夫之惡習嚴行禁除並優給夫價明定約束期用其力而恤其力各縣知事對於軍隊遇事本有協助之義務矧徴僱民夫尤其專責所在平時須將該縣各鄕丁壯秘密統計約可出夫若干以免徴僱時漫無着手迨至有事徴僱尤須悉心籌辦應期立集如有仍前玩泄致誤軍行者輕則撤參重則懲辦其在軍興時期而致貽誤軍機者並以軍法從事除通令外合行令仰該廳即便遵照此令計發徴僱行軍輸送民夫細則一本等因奉此除通令外合亟令仰該縣即便遵照辦理嗣後遇有行軍輸送徴僱民夫時務須查明奉頒細則妥愼辦理一面仍將所僱民夫及選派管理各人員 
 
 

Page 11

 
 
數曁輸送換夫縣分距離程途與夫應需欵項數目逐案先行開摺報查以憑核辦事竣仍照章編造預算書單逕呈省長核准行廳動放歸墊以清欵項切切此令 
[寗波]  
　　勸募育嬰經費象山地處海濱土瘠民貧時有溺嬰之事去冬絞綰村忙愛山君目擊慘狀先自出資創一育嬰堂於石浦鎭迄今未及一年成績斐然惟因困於經費無法擴充爰於日前邀集當地紳商各界協商進行蒞會者有秦君少明周君瓊冰俞君懷白金君白山等六十餘人僉云茲事體大欲爲永久計非向各地募捐不可當場卽發募簿四十餘號分投勸募想一般熱心慈善家必能慷慨樂助也 
來函 
[江蘇省立第三中學校學監處來函]  
　　敬啓者本月二十二日貴報所載松江女校聯合學藝會餘紀一則末段涉及三中學生要求參觀各節核與當時事實不符查敝校本係主張午前照常授課午後前往參觀嗣以學生一致請求於上午出發俾窺全豹而資考鏡理由尙屬正當遂允所請幷由管理員二人率同前往絕無一年級生至學監室鼓噪情事至謂待遇不平一哄出校云云尤爲傳聞失實合亟函請更正以昭翔實江蘇省立第三中學校學監處啓五月二十四日 
來件 
[國民外交雜誌發刋宣言]  
　　吾國外交起自尼布楚條約正式外交官起自天津條約綜二百數十年之外交言之少數人之宮廷外交與官僚外交耳無所謂國民外交綜七十年之外交官言之能折衝而應變者雖不乏人然因外交知識缺乏與國民後援不足而誤國者不可勝數國家頽弱至於今日大半由於外交失敗而外交失敗之原因實由於國民不過問故耳二十世紀以來諸先進國皆入國民外交之軌惟吾國則不然如最近數年二十一條交涉與各大借欵各協定等無非成於少數人秘密之手以至誤盡國家而無餘迄今華盛頓會議結果吾國之國際地位雖煥然開一新局面然可喜而不可恃蓋國際變化無常苟國民不乘時努力則浮雲蒼狗轉瞬不知成何幻境　國民外交雜誌發刊實應時代之要求而興者也夫吾國待解决於外交之事件甚繁也此待解决之各問題甚困難也而國民之外交知識甚幼穉也以外交知識甚幼穉之國民而欲解决甚繁甚難之外交問題何啻蚍蜉撼木將嘆徒勞而無功况太平洋新潮流澎湃而來凡吾國財政交通實業諸内政將盡行捲入漩渦而成外交問題之焦點然則我國家究應設何種方法以求應付此潮流而不致鑄成大錯是爲今日最重要之事業而又爲吾人今日最重要之天職斯即本雜誌發刊之志願所在也本雜誌志願旣如斯其所持主旨爲何如鑒於往日外交失敗之原因不得不排斥舊式的官僚外交而提倡新式的國民外交此本雜誌第一任務也鑒於國民外交知識之幼穉不得不將待解决之外交問題臚陳事實與法理並紹介東西各國之外交時事以促國民外交知識之發展此本雜誌第二任務也歐戰期間强權肆虐吾國困於威力之下無外交可言今公理稍張所有外交問題應主張尊重正義人道與國際法原則以維持東亞之和平此本雜誌第三任務也夫以吾國外交情形之困難與現在時局之重要及木雜誌之志願與任務皆如上述然則所關顧不重哉區區之意必爲海内愛國君子所翊贊也夫 
雜評一 
[新省會與舊國會（默）]  
　　法者待人而行非一有法而即可治即可以消除亂源也中國之亂源在人人各爲其私而不知所以遵守其法故雖有法而亂源依然不絕欲消除亂源非先改造人心不可 
　　然而今日之國人則視法爲萬應靈藥一若新法一立即可百病盡消舊法一復又可諸害悉去此則未知其本之言也湘人希望新憲法以爲新省會成立吾湘即可大治矣殊不知湘中之難題正多非特此新省會自身前途尙多阻碍即省會能順利進行而全省之人不能一致以良心擁護則湘亂必仍不已也國人又希望復法統以爲舊國會恢復南北問題立可解决中國即可太平矣殊不知中國之糾紛尙多非特此舊國會自自猶有種種爭議即國會能安然恢復憲法能完全産生而全國之軍人野心不戢等憲法於弁髦則中國亂源仍依然如故也 
　　然則今日視此法若萬應之靈藥者豈不誤歟 
 
 

Page 12

 
 
   
 
 

Page 13

 
 
本埠新聞 
[拒用輕質銅圓問題之昨訊]  
　　總商會等五公團定本星期六開聯席會議 
　　省議員擬卽建議取締方法十條 
　　各團體昨日開會籌商善後辦法 
　　本埠工商三十二團體於本月二十二日開會議决自該日起一律不收用輕質銅圓已紀本報其三十二團之名稱如下『上海銀行公會廣肇公所義德堂粉麵公所烟兌業公會荳腐公所水菓地貨會閘北商業公會各路商界總聯合會滬東商業聯合會中國工會工商友誼會烟兌部南京路四馬路愛克界路滬北五區北山西路唐家弄山西路民國路西華德路海寗路福建路五馬路滬西六路北海路山東路胡家木橋白克路蓬路伯頓路楊樹浦路等商界聯合會』茲將昨日關於此事之消息分紀於左 
　　總商會等五公團將開會議昨日午後四時本報記者往晤總商會聶秦兩會長談悉總商會爲討論輕質銅圓問題起見昨特函邀上海縣公署·縣商會·銀行公會·錢業公會於本星期六（二十七日）午後三時在總商會開五團體聯席會議以便商量妥善辦法 
　　省議員擬即建議取締方法十條江蘇省議會議員張孝若君對於取締輕質銅圓已備有一種議案擬在開會時提出列舉取締具體方法十條内有官廳旣不嚴厲禁止於前又不妥籌補救於後漠視民困致社會秩序紊亂至斯若再不嚴行取締將何以對我省民等語 
　　滬北五區商聯會等之善後會議滬北五區商業聯合會中華勞動聯合會閘北公民自治會四川旅滬工人俱樂部中華印刷工界聯合會等因拒用輕質銅圓事於昨日下午二時各推代表在滬北五區商會開會討論善後辦法姜煥文報告云昨有商會職員朱仁芳函述輕質銅圓每枚作七文每二百枚當銀一元至舊銅圓照常通行惟當以百四十枚當銀一元以上新舊地扯仍合每銀一元兌千七百枚之數等語本席以爲此項辦法頗爲公平可用非漫無限制者比蔣介民謂輕質銅圓拒用以後若無消納之處不但小民感受痛苦且不久仍將流行市面主持此計者是但取快一時非長久之道本席之意如欲實行拒用輕質銅圓必先籌消納之法否則於事無濟史觀濤云前日報載有設兌換所之議若能先將兌換所成立再說拒用則社會必不至受如此影響但縱使兌換所成立在兌換所收來之輕質銅圓又消歸何處乎此不可不預爲籌畫者張文忠云拒用輕質銅圓意在使百物價平也今拒者已得其利而物價昻貴如故且時見市面上頗有因此惹起糾紛情事此皆無善後之法以濟之之弊也止其流而不塞其源未見其可鄙意請將史君提議注意仲佩紳云各位提議甚善今合併言之（一）限制新舊洋價使有標凖（二）設兌換所專收輕質銅圓（三）拒用後之輕質銅圓消納何處（四）設法絕其輕質銅圓入口之路以上各項實爲救濟之法頗關重要應如何周密進行纔能收效果還須鄭重考慮姜煥文云此事關係全局非閘北一隅所　獨立辦之本席主張應將此議做成議案送達上海各路商界總聯合會轉知各團體再行集議公决實行全體贊成通過散會 
　　烟兌同業條陳輕質銅元善後辦法本埠烟兌同業會放今日下午二時在該會所討論輕質銅元善後辦法由瞿瑞書主席先由主席報告開會宗旨略云上海討論輕質銅元聯席大會於二十一號開會議决自二十二號一律拒用不意日來有少數烟兌業非但照常通用竟以洋價降低藉此賺利若不嚴行抵制則吾人損失定非淺鮮次則討論縣公署之佈告瞿君略謂我等商人願作一次的犧牲以拒絕此項銅元在官廳方面應當有所援助不料縣公署竟貿然勸用顯係違背我商人之决心今我商人旣有抵制輕質銅元聯席大會之組織决不可遽萌退志以免官廳之藉口鄙人已擬就善後辦法數條待付討論後即提交討論輕質銅元聯席大會茲將條陳報告如下『輕質銅元充斥於市已數月於茲矣商民之呼籲官廳之禁止日有所聞而銅元之充斥更甚於前於此可見官廳商人之呼號均屬不關痛癢之敷衍而已貴會之團結本係抵制輕質銅元爲宗旨敝會同人無任感佩而尤可感謝者乃貴會竟毅然集議一致拒用此項銅元爲商民造幸福爲社會謀安寗而我人亦願作一次的犧牲期收將來之實效自貴會議决二十二號起一律拒用且分發傳單登報通告熱心公益實非淺鮮不意各界對此遵違不一即商店住戶仍照常通用而尤可惡者竟有少數商店更藉此賺利遇人往兌者舊銅元每角祇作十三枚每元兌千六百文此雖無識商人的舞弊然於市面實有莫大之關係一家如是十家亦如是千萬百家安得不如是而於貴會豈得無關係乎如不設法抵制恐將來之後患無窮而於此後之貴會信用有礙無疑則貴會諸公雖具熱忱組織斯會非特無實利之可收而竟適成一反比例今貴會旣一致議决拒絕流通而商家仍照常通用此咎雖屬商人自取然貴會旣下抵制令於其先亦應設法以善其後俾商人無後顧之慮而一致服從貴會所議决案而施行之則市面之安寗商民之恐慌指日可定矣同人等爲市面計爲商民計爲貴會計擬有善後辦法數條尙祈貴會採納焉（一）自貴會議决拒絕通用後官廳方面非但無切實之援助而竟通告市民勸用斯項輕質劣元此種舉動顯係違反我商人之民意我人旣具决心不妨置諸不問須具百折不回之决心務達議决案之目的（二）貴會旣已議决一致拒用而仍有商店照常通用一方面雖屬商人之咎而一方面亦屬貴會無善後辦法所致耳故欲謀拒絕斯項銅元非由聯席大會組織一收兌機關不可將剩餘之銅元以銅價收回鎔化收兌時所需代價由銀行公會錢業公會或有力團體暫墊所需辦事員由各團體推派須設收兌所於交通便利處並由貴會議定一定的期限過期不收鎔化後提取凈質分别標賣所得代價除去墊欵外有不敷時向蘇省財政廳　求賠償或由各商號公攤（三）禁止鑄造終鮮效果欲抵制其來源須由聯席大會輪流値派調查員六人或九人「以多爲宜」分途調查並議定一定的奬勵辦法以鼓勵其精神一面再請求當道如查出後須嚴厲處罰以塞其心而杜通用之流弊（四）善後問題雖難以解决蓋無論如何籌備善後烟兌同業之必受損失已判然若揭是以有少數烟兌店不願犧牲則其他烟兌店又必相視效尤而相因相乘愈弄愈糟雖然如果能於事前妥爲籌有善後則自亦可使商界得明眞正利害是以貴會實不可不即從事討論善後以補救種種危害其最妥之目的如何敝會人少見淺不敢自作主張用敢提出貴會作羣衆之討論總須不出兩方諒解之方法也』 
　　四馬路商界聯合會等致沈知事函昨日四馬路商界聯合會及北山西路唐家弄商界聯合會等因縣公署致總商會公函内有勸導通用輕質銅元之言特聯名致函沈知事反對官廳公然倡議通用詞意頗爲婉轉懇切茲將原函錄之如下『藴石先生大鑒頃讀貴公署致總商會縣商會函囑其勸導各商家通用輕質銅元以維治安云云關心商困敢佩盛德然商人等於斯不能無疑在商言商利害切膚敬以一得之愚爲先生陳述之夫輕質銅元之爲害盡人而知之銀價之暴漲物價之遞高其害尤顯著者也魚販罷市之事未了茭白罷市之事又見工値低賤生活艱難推厥禍始未始不受輕質銅元充塞市廛之累商人等爲調劑物價維持民生起見不得已而有聯席大會議决拒用之法吾人亦知事起倉卒難期全埠工商一律遵守而反足以引起紛亂於一時之憾然養癰貽患他日足致吾人於死命者則不若乘其一息尙存之際霍然奏刀或尙足以挽其生命於垂危至善後問題吾人亦嘗思之不過吾人將以何術而取回其剩餘銅元杜絕流通之問題而已若如先生所言爲根本解决之計惟有停運停鑄言固動聽奈吾儕商民無此權力何輕質銅元之爲害爲期已逾半載商民呼籲呈請亦已再三再四官廳果有維持治安之責則半載以來何尙未見有運鑄之停止而反見此次銅元入口之日多耶今果由先生提倡勸導各界一律通用是先生不但無禁止停運停鑄之决心而反成任運任鑄之誘導則將來入口愈多價値日落兌價漲至二千以上物價高至一倍有奇市面紊亂生活困難貧乏者無以爲生勞働者入不敷出此日社會秩序之紛擾恐較之今日而尤甚先生至此將有何術以善其後孰令使之咎有攸歸商民等人微言輕誠不敢多所置議惟目擊現象有恫於中如鯁在喉不吐不快願先生其善籌之幸甚此頌德安四馬路商界聯合會北山西路唐家弄商界聯合會同叩』 
　　漢口路商民反對收用之會議漢口路商界聯合會爲銅元事開緊急會議聯員全體均列席正會長呂靜齋主席報告云輕質銅元爲私鑄爲公鑄吾人極難 
[南京路籌欵贖路游藝大會]  
查考民國圜法窳敗已極遠不及前清所鑄者良田一般政蠧貪利營私有以致之去歲海寗路商界聯合會見小民謀生困難不從根本着想異想天開率爾提出拒絕輕質銅元遂演出電車加價是銅元無形中打了對折爲叢毆雀爲淵毆魚小民根本上受無形之痛苦我等旣無力將輕質銅元收受銷燬以絕根株又無能力抵制進口且又無權稽查私鑄信口一說以拒絕輕質銅元謂爲地方小民謀幸福手續錯誤反使小民加重困苦一言之害不可收拾要知此等惡潮流雖不能聽之自生自滅要必在根本上着想籌有遏阻良法然後再實施拒絕庶不致引起各方之紛擾去年拒用之後曾幾何時成效何在市價暴漲拒用後亦未稍跌卽以小事而論老虎灶之水籌每勺一文加至二文每籌一文今加爲二文是一文錢開水加到四文地步豆腐店之豆腐乾每塊四文今加到每塊十文麵館點心各業無不加倍今聯席會之意深恐此番議决之案不能實行斤斤以信用爲重前昨兩日市面上已發見不能遵從之紛擾電車上挑剔驟嚴非龍紋銅元不收聯席會所提議以電車圖樣爲標準竟認電車之通告爲法律辱我國體駭人聽聞從此商民必又須向龍紋銅圓最多之所購取之此等獨行生意又是發財捷徑似此輕舉妄動無不自殺在本席之意見凡是民國國民自應行使民國銅元再從根本上考慮嚴絕濫鑄私運從長計議否則反爲有力者所操縱近今各界無一不思迎合潮流獨不知潮流有好歹銅元潮流萬惡之潮流有肅殺之象觸之受傷抑之受損恐非不求其端不信其末者一席語所能解决良堪嗟嘆也諸公究有何良策得以救濟拒絕之害當九叩首以迎之衆謂拒與不拒均暗受痛苦實無善策以平風潮一再討論衆論龐雜時光短促張秉鑫謂不如將本案展期開會再討論衆皆稱善遂散會 
[日清貨棧之大火紀]  
　　燒燬二三兩棧▲傷害一人▲捐失約五六十萬元 
　　浦東老擺渡之日清公司第二第三號貨棧係存堆由汕頭厦門港粤等來滬之南洋客貨故棧中積堆各貨其轉船至長江各埠與漢口起卸者爲多今茲該公司之港粤輪廬山丸進口卽停泊斯埠起卸貨件於二三號兩棧之内第二號棧内存有大宗紙頭據稱有一萬數千件又有大件荳餅數萬片昨日（二十四號）一時左右不知如何第二號棧房之第二級貨樓中忽爾失愼或云遺火於紙内所延燒者或稱係雜貨内起火者言人人殊眞相莫明當起火之初尙無人曉及冒穿屋頂方由小工瞥見（或云係棧司所覩）立卽飛報貨棧總管日人須籐氏經該日人電告公司及救火處用三艘救火船馳往援救浦江中某日兵輪見火起後亦由艦長飭派海軍士水手一律上岸助救無奈燒着紙頭荳餅不易撲滅火勢轉向三號棧射去蓋起火在二層樓一經穿出便延及三號棧房也時廬山丸正在碼頭靠泊誠恐波及船上立刻開離至他埠停泊後經救火者拼力射救方將圍墻保留棧司員之辦事室與寫字間得未遭燬當火勢最猛之時有一中國工人燒傷兩臂後送醫院療治現在火勢猶未全熄據云兩棧之貨業皆全部毁焚矣據云兩棧之損失足在五十萬至六十萬元客貨中亦有未保火險者今其起火原委猶未明瞭刻正在查察中 
　　又函云浦東老白渡日清公司老大阪第二號貨棧忽於昨日上午十一點一刻失愼登時火勢猛烈無法施救延燒三號棧房當經該棧自備洋龍灌救俄由海關護寗救大小輪及各廠棧皮帶車先後到場輔助至午後二時許始行撲滅兩棧完全焚燬内儲大宗紙頭四萬八千餘件芝蔴九千餘包米五千包蔴袋二百餘捆絲頭二百餘件五餘如雜糧夏布檀香等不計其數據云損失在六十萬金左右該棧買辦陸某現正在軋查賬略此項貨物係各客家存儲多數保險故各保陯行紛紛派員渡浦調查並商請駐棧三區一分所巡警在火場四週彈壓照料一面由宋警佐飭查起火情形詳報警廳核奪又一消息云昨日上午十一時許浦東日清輪船公司第二號貨棧樓上忽行起火爾時東南風頗猛瞬即延及第三號貨棧烟燄瀰天當由浦東救火隊上海工部局救火隊新關救火水輪三隻及浦江中日砲艦水兵四十人携同救火器具奮勇灌救至下午一時三十分火勢始衰計焚去第二第三號貨棧兩所棧内所儲係汕頭運來之紙蔴芭蕉扇等及他埠運來雜貨皆易着火之物悉行焚燬第四號棧房及第六號棧房内貨物恐遭波及均遷至棧外空地諒亦未免略受水漬統計此次損失當在一百萬與二百萬元之間所焚貨物皆係東洋及外國公司保險至起火原因傳說不一大槪因小工違禁吸烟抛棄未熄烟頭所致云 
　　星報云今日浦東日清輪船公司第二號第三號貨棧全行焚燬損失約値五十萬元起火原因未詳飯後火燄之熾吾人隔江遙望猶極清晰滬上救火器具凡可以羅致者悉往灌澆房屋坍塌時雖有數人幾瀕於險受傷者僅一人係大來汽船之中國水手因前往帮助致手臂受有重傷立即送往同仁醫院療治按火起於第二號貨棧其内滿儲中國紙一萬件及大宗荳餅時有某華工頭瞥見第二層樓上窗中冒烟急行報告棧房管理人一面取出該公司消防器具一面報告救火會於是浦東救火隊海關救火船工部局救火隊等陸續馳在灌救並有停泊浦江中之日艦亦遣救火隊上岸相助但因内儲荳餅助增火勢瞬即延及第三號棧房幸百道皮帶奮勇灌澆始能隔斷火路未曾蔓延他處火起時停泊碼頭之呂宋丸急行駛往董家渡碼頭故亦未曾波及據日清會社大班估計此次損失約在四十萬元與五十萬元之間幸所儲皆係中國貨大半自漢口運來故損失稍輕云 
　　文匯報云浦東日清輪船公司第二號第三號棧房失火起火原因未詳現料或係工人在棧内吸烟遺火所致亦未可知先由停泊碼頭之呂宋丸中人發見其時大約上午十一點會風勢甚强未幾遂延及第三號棧房聞棧内滿儲東洋公司保險之貨物大半係日本進口之紙約一萬五千件餘爲米麥雜貨至下午二時記者屬稿時聞火勢已衰不難灌熄矣 
[貯金贖路彙聞]  
　　國聞通信社云本埠志誠籌欵贖路儲金團前致函籌贖膠濟鐵路委員會並附該團章程茲聞該委員會接到此項函件後以章程中有「按月收入儲金存在本團由本團專儲銀行或作穩妥抵押總之該欵存入後由本團全體職員擔負全責不使儲戶受絲毫損失」『按月繳付儲金由本團給予正式收條該項收條須蓋有本團會計及收欵人之圖章或簽字』兩條故特復函云一接誦惠函具悉貴團同人熱忱愛國提倡贖路不勝佩仰惟察核章程此項儲金由團員交付貴團掣給收條如此辦理未免過於繁瑣且責任甚大實不如直接由存欵人交付銀行領取儲金存摺較爲簡捷茲附上敝會議决實行之儲金方法及白話傳單卽希分發團友積極進行冀策羣力成此巨功並望一致辦理免致鼓異不勝企荷」云云 
　　又張信昌衣莊綢莊及源昌衣莊三店夥友因鑒贖路儲金之重要特開會議决將端節酒席費移作贖金並通啓各商號勸其仿行通啓云「昨見贖回膠濟鐵路儲金單一紙大爲感觸惟同人愛國心熱而能力綿薄因集信昌衣莊綢莊源昌三店諸友商議端陽節酒拆洋十數元儲存銀行充作贖路之用雖些些小數而積少成多即可達此成數倘荷同意俾得集成巨欵則越之沼吳亦惟臥薪嘗膽之血誠耳」云云 
　　南京略商界聯合會前晚（二十三）假座西藏路寗波同鄕會舉行籌欵贖路游藝大會來賓一千八百餘人座爲之滿由該會正副會長方椒伯王才運余華龍等殷勤招持秩序井然會塲四週遍貼「趕快救國貯金贖路」招貼及籌欵方法等傳單大門左旁設有東陸銀行臨時收貯金處由東陸銀行派行員六人管理儲金者非常踴躍以一圓爲最多數約計數百戶並由王才運君存儲二百元何樂山存儲一百元八時開會先由主席方椒伯報告開會宗旨次少年宣講團奏國樂坤範女校跳舞北區公學滑稽拳術救國十人團聯合會贖路歌青夜義校短笛以及張萍舟君之琵琶等相繼表演各極其妙掌聲時作極爲來賓所歡迎各項游藝中間並有來賓演說贖路之重要相繼演說者有余日章博士前法國總領事廖世功顧維鈞公使代表趙鑑唐及該會職員余華龍蔣夢芸諸君演說畢由少年宣講團排演贖路新戲「救國聲中之賣國奴」宗旨正大劇情極佳演員皆能聚精會神惟妙惟肖每一啓幕掌聲雷動惜以時間不及觀客秩序稍亂未能終演末由該會職員致謝來賓及襄助游藝之各團體以及蒞會襄助者散會時已十二時矣 
[日華紗廠罷工五誌]  
　　警署長查禁工會 
　　浦東陸家嘴日華紗廠男女全體工人罷工詳情四誌本報茲悉三區警署會署長前日接徐警廳長訓令着將該紡織工會相機查封等情爰即飭傳工人代表到署宣 
 
 

Page 14

 
 
佈略謂現日華廠主已報告日領事移請交涉使致函警廳欲將爾等所組織之工會發封如爾等能即日進廠工作可免發封至爾等要求之第一條欲廠主承認工會及第三條撤換日人山内平尾曁第五條賠償停工損失礙難辦到其第二五兩條尙可磋商爾等回去與工頭洽商等情代表聞諭退出後各工人得此消息咸抱不平聲言如不達到目的誓死京不上工至工會代表張益章王春鑫工人林小毛等現仍在押警廳俟查明核奪茲將三區警署第二次發出佈告照錄於下爲佈告嚴禁事照得案奉廳長面諭現據廳員報稱浦東日華紗廠工人因有小部分工人要求加增工資致使全體工人罷工竟在花園石橋地方租賃房屋時常聚集開會有背法令乞察核令區查禁等情仰該署長查照嚴令取締以維治安等因奉此查該廠工人前次要求增加工資業經本署長以私人名義出爲調停始得圓滿解决迄今未及匝月又因小部份私見煽動全體罷工甚者聚集設所開會殊屬有背法令本署長以職權所在惟有依據治安警察法第一條及第二十二條之規定從嚴查禁倘敢故違定卽拘辦不貸切切此佈 
　　又函云浦東日華廠自因强迫工人停工並取消前次所訂條約（係第三署長代訂）以致激起全體總罷工迄今已數日矣日昨該廠又請求警廳轉飭警署有取締工會之佈告出各工人當即開一會議商定於今日開全體大會共籌應付之策其結果所要求之條件必須承認代表必須即速放出否則餓死不得上工並致一函於警署其文云「署長大人鈞鑒這一次到底是日本人欺負中國人或是中國人欺負日本人大人心下是明白的不料我們中國官廳不保護我們中國人反因日本領事之請將我們的代表拘押還要封我們的工會署長大人呀可是日本官廳他就知道維護他們日本人了署長大人呀傷心呀好哭大人昨日對我們代表說第二條與第四條大人可擔任調停第二條不是大人前次爲我們調停的條約嗎他今日怎麽樣他不祇欺騙我們中國人喲他實玩弄我中國官廳呀我們今日已開了大會若不將我們代表從速放出將我們要求的條件完全承允我們是至死不上工的其各條之中尤以第一條爲最重要若這一條無效我們的工會雖未封也是等於封了工人之愚敢將眞心佈於大人之前生之死之惟我大人是賴上海紡織業工人會浦東部呈」又該廠繙譯李某携同夏巡官至各女工家相勸囑其即日上工各女工皆異口同聲的謂我們代表不放出要求的條件不應允我們雖餓死亦不上工李夏去後各女工並到處聯絡組織請願團聲言今明代表尙不開放則三千餘女工即赴警廳請願云 
[魚販罷市十一誌]  
　　錢價照市秤用十六兩 
　　魚販與河魚行交涉案昨由巴和律師與狄白克律師在法領事署互行討論徴得同意經領事官之承認俯念魚販多經紀小民其錢價准以市價計算秤用十六兩不准私減聞已以此定判云 
[聯太平洋協會商務會議議程]  
　　本埠美國參贊署前日接聯太平洋協會於本年十月二十五日在火魯奴奴（即檀香山）舉行之商務會議議程内稱環繞太平洋各國之經濟及商界領袖俱有覆書出席該會舊金山商會且將召集美國太平洋沿岸各地之代表即由商會會長率以赴會日本人士亦極注意將派遣著名人物預會希望中國亦能多派名人出席以期共同商榷澳大利亞之密勒爵士函告届時渠若不克赴會必將委聯邦銀行中要人爲代表至該會各項議題俱極重要約略區分可别爲（一）太平洋之交通與運輸（二）太平洋各國天然富源之發展及保存（三）經濟與投資（四）太平洋區域之國際關係四種云 
[南洋荷屬華商會之呼籲]  
　　聯合通信社云南洋荷屬萬里洞巴當中華總商會近函致上海商敎聯合會云敬啓者南洋自歐戰停後商務凋零已達極點僑民困苦不可言狀居留政府不獨不設方法以蘇民困反行暴橫之征補歐戰稅項之巨多數僑商雖破産尤難相償以致目下僑商歇業者不一而足雖敝會交涉數次均置若罔聞茲特函達貴會事關商務前途務希羣策羣力消此橫暴之苛征以蘇華僑之劇痛（下略）聞商敎聯合會現已代爲設法矣 
[航業消息]  
　　此次提督公司之銀邦號赴美上海有華絲八十九件裝去雜貨三百八十噸 
　　大英公司之三角洲輪今日可到上海輪内有英國條銀八十根運滬進口貨二千噸係五金呢羢及雜貨等物 
　　日本派駐上海之商務課副商務官加籐日吉氏昨已奉派先來上海辦事處將設立於上海日本總領署内其正商務官橫竹氏定本月底來滬云 
　　提督公司前在日本橫須賀遇風損機之自由號今已修好本日可回美上海空輪出口斐律濱有大批貨裝美故先往小呂宋云 
　　本埠日總領署之警察署長警視法學博士木下義介氏昨已奉該國政府召回東京據云係内務省於六月内特開警務大會議故召其回日列席參預會務云 
　　怡泰經理英國皇家郵船公司之蘭拿曉號輪現得來電定下月九號到上海又有格林公司之新輪格林皮搿號早已從英駛出尙有一個月之行程其到滬期當在六月二十六號云 
　　上海運往東洋之門司大阪神戶及長崎橫濱等各埠水脚費近頃本埠日郵社有議减折收之舉從昨日八幡丸出口期爲第一日之實行期議定（一）仕貨减百分之十（二）雜糧减百分之二十云 
　　英印公司之托立拉號從本月十八日已從喀爾喀特開出准於下月七日至上海又有芝鴨家號星期六可抵上海將停泊於虹口公和祥碼頭起卸棉花等貨云 
[日官取締私運違禁品之加嚴]  
　　文匯報云本埠日領事署及日本警察當局鑒於目下處置私運軍火嗎啡雅片及其他違禁藥品之罰則未免失之太寛宣稱嗣後當採取更嚴厲之處置不僅直接私運者應嚴行懲罰即附助私運者亦將受同等待遇以期杜絕軍火雅片之私運業聞日當局因近來日船水手私運違禁品幾已視成正當事業故發表此項宣言按私運軍火及違禁藥品於本埠盜刦及其他刑事案件至有關係日當局對於私運者有此决心已引起大衆之注意料其他官員亦將繼起步其後塵云 
[蘇縣聯會請願省會議復自治]  
　　江蘇縣議員聯合會幹事莫錫綸等請省議會議恢復江蘇各縣縣議會案云竊以本省各縣議會均於民國元年成立迨三年二月被袁政府非法停辦統計各縣議員履行職務未滿二年按照法定任期尙有一年以上錫綸等曾於民國五年組合縣議員聯合會赴京赴省請願回復未獲效果本年元旦大總統有促進自治之通令本省又有規定施行自治日期之明文吾蘇自治前由政府以命令停辦今已命令回復但考縣自治法經安福國會通過者僅縣會之組織法耳而縣議員産生之選舉法係由内務部行政會議所擬訂不惟官治太重民治太輕甚且雜湊支離不成爲法先是大總統亦認該法爲不完備曾經令飭内務部增訂修改去年由部召集行政會議僅將縣議員選舉規則曁縣自治法施行細則提交擬議而於不完備之縣自治法並未遵令修改其時貴會適在開會期間當經撤回代表否認各案是吾蘇之對於現行制實無民意公認之理由查國會省會同遭非法解散均巳先後回復而縣自治祗有停辦命令無解散明文尋繹解散與停辦字義大有區别豈解散者尙可回復而停辦者反不能繼續耶是則在縣自治法未經正式國會議决依法公布以前本省暫行縣制當然繼續有效今各縣請求回復原狀重行開會似於法律命令均無不合况本省自治籌辦最早成績較優即如三年二月各省軍閥請停自治而本省長官並未附和尤足證各縣議會之不應停辦而停辦者也錫綸等爰於四月二十一日在滬繼續開會徴求同意如丹徒如臯吳江常熟寳應宜興句容崑山奉賢崇明金壇泰興青浦泰縣金山太倉松江寳山嘉定川沙灌雲興化沭陽靖江阜寗江陰上海溧陽江都吳縣南匯淮陰東海東台等主張回復縣會者已有三十四縣之多當經一致議决遵照大總統通令自治團體之組織應由人民自動又自治爲人民自身之天職各縣縣議員職責尙未期滿萬難諉卸就奉省長有新縣制無可變更舊議會礙難准復之批示究竟有無充分理由可以明白解釋否抑更有言者本省暫行縣制爲貴會第一屆議員所制定新自治制爲貴會第二屆議員所否認茲者對於否認案已貫澈主張豈對於第一屆議决案而有所牴觸乎吾知其必不然矣錫綸等謹本上述理由具書請願卽祈貴會主持公道迅將三年停辦之各縣縣議會提議一律恢復地方幸甚自治幸甚謹陳 
[國是會議八次談話會]  
　　今日正式開會 
　　八團體國是會議昨午四時開第八次談話會各省區代表出席者有沈恩孚邱醒旦溫嗣康胡寳圖何積煌崔藩等六人另有縣敎育會代表黄立福建縣市鄕農會聯合會代表劉陽生列席公推沈恩孚主席先由幹事孫籌成報告（一）吳縣縣敎育會推龔鼎爲代表（二）旅滬奉人李光明來函（三）奉賢縣敎育會函商縣敎育會聯合會推舉代表辦法（四）全國各界聯合會函催覆信（五）浙江金華律師公會推姜恂如爲代表主席謂明日爲本會議正式會議選舉正副主席關於列席投票權均極鄭重縣敎育會農會等代表是否有投票權尙屬疑問如江蘇敎育會函推黄立袁希濤錢崇固爲代表而其所用圖紀係借用婁莊鄕農會又福建市鄕農會聯合會函推毛一豐吳弦及在座之劉陽生君會在福建而信自滬發且信封上所蓋圖記有籌備字樣在法律上尙有問題至此黄立謂江蘇敎育會係採用書面推選至於圖記確曾借用似無問題劉陽生謂本會確在福建而本席向居上海故原函由本席面遞當然發自上海至信面蓋章確有籌備字樣而信内則明明爲福建市鄕農會聯合會在事實上可無疑問在法律上毫無衝突主席謂本席以上云云係根據本會議案黄立君所答甚是劉君之語本席尙有報告當本會議接到貴會來函因發生疑問曾去函詢問迄無覆信今劉君旣已出席且貴省團體並無異議目前儘可列席云云 
[各法團推舉國是會議代表]  
　　國是會議籌備處接奉賢縣敎育會來電云國是會議籌備處鑒國是會議推舉代表一案敝會再三討論僉謂事關重大推舉手續自應採取公意若謬自推定勢必有逾定額刻接南匯縣敎育會函送議案内開國是會議代表應先由各縣敎育會推舉代表一人再由各縣代表合推三人出席云云用意周妥敝會極端贊成惟覆選手續急須商定茲擬辦法二種（一）集會推舉應請交通便利之上海縣敎育會主持之（二）通信選舉卽請國是會議籌備處辦理之是否有當祈認定一種迅即示覆俾便遵循除先行推定會長刁明一君爲本會代表電請本省各縣敎育會知照外特此電聞奉賢縣敎育會叩馬又吳縣敎育會函云逕啓者前讀貴會組織大綱規定全省縣敎育會合推代表三人惟無規定推舉手續殊難進行旋接南滙縣敎育會函示議案一件先推舉各縣代表再由各縣代表合推三人以出席國是會議敝會卽於二十一日開職員會共同討論僉謂前項辦法極爲正當全體贊同當推定本會會長龔鼎爲本會代表除函復南滙縣敎育會外合行函達卽希查照又金華律師公會函云逕啓者查國是會議組織大綱各律師公會可推舉代表三人與議等因敝會現公推副會長姜恂如君蒞會參與末議相應函請查照 
[蘇民自治會之發展]  
　　會員三百餘人 
　　法租界嵩山路五十四號蘇民自治會自發起以來不過兩月會員已達三百餘人之多聞除句容江浦六合淮陰鹽城儀徴東臺豐沛碭山宿遷睢寗沭陽等十三縣外均已有人加入而索閱緣起者仍絡繹不絕云 
[韓刺客金益湘之豫審主文]  
　　謀刺田中大將之韓人刺客金益湘經上海日本領事館栗原作次郎豫審終結移解長崎其豫審終結之主文爲被告金益湘移送長崎地方裁判所公判其理由之末言以上之兇行（共謀盜賣）當刑法第二百三十五條第二之行爲違反明治十七年十二月二十七日大正官諭告第二十二號爆發物（爆發建築物）取締法第一條並刑法第二百六十條第三之行爲（謀刺田中傷害多人）違反大正十七年十二月二十七日大政官諭告第三十二號爆發物取締法第一條並刑法第二百三條第二百四條及大正九年上海總領事館法第一條第一項應予處罰依明治三十二年法律第五十號領事館制第九十條决定如主文 
[顧維鈞昨晚北上]  
　　我國駐英公使顧維鈞博士於昨日（二十四日）晚乘滬寗路花車掛在十一點三十分鐘開行之夜班快車赴寗轉車北上滬上軍政界到站歡送如交涉員許沅·鐵路任局長等警廳軍樂隊游巡隊及五區祁巡官均排在四號月台上歡送 
[斯蒂芬過滬返美]  
　　將往南通視察 
　　國聞通信社云美銀團代表斯蒂芬由京來滬已二日將回國一行前日曾至大中華紡織公司參觀昨日上午又曾往訪顧維鈞本定昨晚與美國亞洲建業公司大班衛琛（前北京美使館商務參贊）赴南通一行參觀一切因雨暫緩啓程昨日午後曾至九江路二號訪張孝若聞張君或將陪其同行云 
[滙豐經理史蒂芬將返歐]  
　　文滙報云匯豐銀行總經理史蒂芬氏昨日啓程赴京自京返滬後即將首途赴歐行期大約在兩星期後 
[萬國義勇軍中華隊紀略]  
　　中華隊之由來▲工部局之條約 
　　歷年之成績▲完美之中華隊 
　　字林西報云上海之有萬國義勇軍初華人不與焉至西曆一千九百零五年（卽光緒三十一年）上海發生擾亂治安之事遂由華商領袖虞洽卿袁恒之胡寄梅諸君以商團維持地方治安保護居民生命財産爲當時急不可緩之要圖隨時邀集體面華商五六十人以上海總商會會長爲華隊公會之名譽會長籌欵組織同時又邀聖約翰大學之畢業生陳旣明鄭松生徐通浩石運乾敎練隊伍定名爲華商體操會地址設於北浙江路旁一時應召而至之隊員計五百餘人分爲步兵四隊騎兵一隊軍樂一隊並購辦軍裝槍械設立操塲健身房辦事處此爲中國全國商團之鼻祖試辦至一年之久嗣因與租界兩歧多方不便而人數亦逐漸減少遂由發起諸君會議要求工部局加入萬國義勇軍是爲中華隊嗣由工部局批准訂立章程由發起會長簽約（一）人數少則五十多至一百（二）人格須體面商人與政界無關係者（三）每人須殷實商保（四）隊長須西人充任（五）槍械不得領回用前領取用後歸庫云云簽約後由工部局令總司令華生派柯畢特爲正隊長葛雷烈薩意克爲副隊長當時華員充排長者徐通浩胡筠秋胡筠籟金繼揚袁恒之石運乾入隊簽約者八十三人（宣統元年）柯畢特回國葛雷烈代理司令又全團比賽腦末斯銀盃爲華隊所得又加入萬國賽槍會及充任董事又清貝勒載洵氏出洋過滬贈華隊龍旂及奬章經總司令彭司准將槍刺帶回（三年）葛雷烈任司令添副隊長林司特又第一次革命出防十餘晝夜（民國二年）二次革命出防十餘晝夜又工部局批准華隊照定章帶回槍械（此爲華隊帶回槍械之始）（三年）林司特回國派潘三思爲副隊長又三次革命出防（四年）工部局批准總司令國魯門所請升總排長徐通浩爲副隊長（此爲華員升隊長之始）又爲肇和艦兵變出防（六年）潘三思退伍升胡筠秋爲副隊長又放正備兵額爲一百二十八人（此爲華隊放兵額之始）（七年）人力車罷市出防又全團比賽英國杯華隊第一（八年）五四風潮出防十餘晝夜地方得以安謐（九年）政府贈給勳章得章者葛雷烈徐通浩胡筠秋陸葆泉宋雲奇陳景塘劉景和張籋雲孫子臯陳文龍（十年）總司令曼埃强生呈請工部局批准華隊放正備兵額一百五十八人（此時華隊計分正常預後四備正備一百五十八人常備七十六人預備百人後備百人）（十一年）試騐出防華隊居全團第一得十二年久役奬章者葛雷烈徐通浩胡筠秋陸葆泉宋雲奇劉景和崇棣華孫子臯馮溢源陸子淵等十人現任華隊公會會長者卽歷任之虞洽卿袁恒之與新任徐乾麟三君以上所述爲華隊極短之記略至平時之操練射擊成績與夫隊伍之進步及最特色之事件如軍紀奮勇風紀久役人力等素爲各閱操官及歷任總司令中外士紳所嘉許者已於平時各報登載矣本年五月十九日工部局公報所載葛雷烈退伍華隊副司令副隊長徐通浩升任華隊司令之職此爲華員升任司令之始現華隊副司令爲胡筠秋總排長陸葆泉軍需排長宋雲奇射擊排長陳景塘排長劉景和崇棣華郝伯陽周慶恩屠開泰諸君云 
　　前司令葛雷烈任華隊隊長自始至今十有五年久思退伍華隊以其功高任重堅留連任至去年决計退伍以冀禪讓後起現經工部局許可准其辭職又復允華隊之請求委任葛雷烈爲總司令部之顧問現華隊已達完美之成績此後人才濟濟華隊前程遠大未有艾也 
[水爐業加價之縣批]  
　　本埠南北市水爐同業茲因市上銅元充斥致大受影響遂邀齊同業各舉代表開會討論當衆議决將原有水量每杓十四兩之銅杓改爲二十兩取價二文協同該業行頭及代表陳志康等聯名投上海縣公署稟請立案並示諭飭遵等情沈知事據呈後於昨發出批示云滬南閘北水爐同業代表陳志康等批呈悉據稱該業受錢價物價之影響虧本過甚營業實難支持等情該業小本營生旣據迭陳困難當係實情所請酌加水價同時放寛水量請求尙屬合理候令飭水爐公所將近時營業實情查明具復並檢取現用水杓送署考核以憑酌奪示遵仰即知照此批扦名單存 
[女體操校童子軍紀聞]  
　　露宿......宣誓 
　　中國女子體操學校本級童子軍於上星期六下午六時在公共體育塲露宿實習野外生活次日九時又有初級童子軍在塲行宣誓典禮男女來賓甚衆先由敎練員陸禮華女士報告宗旨迨童子軍逐一宣誓畢有俞元爵君敎練員陸禮華女士及該校校長等訓詞繼唱國歌校歌童子軍歌後來賓邵布文陳秉剛任矜蘋諸君演說大致謂該校乃女界體育之先導早爲社會所稱道今女童子軍又爲該校首先提倡成績卓著拘可敬佩散會後由陸女士引導參觀本級童子軍營帳整齊可觀他如炊事訊號等種種功課均極純熟各童子軍精神壯健和藹可親眞女界之模範也 
　　尙有本埠新聞等轉入後頁 
雜評二 
[整頓銅輔幣之急要語（旡用）]  
　　輕質銅圓源源來鬧的我上海一埠百物昻貴生活艱難工人爲增資而罷工小販爲增價而罷販論此事之關係不可謂與地面治安無關矣然而人民呼籲官吏罔聞公團討議官廳不問詎商民惡輕質銅圓而議拒官吏甚惡輕質銅圓而不屑置論歟甚矣其惑也 
　　拒用之議廿一表决廿二實行然經廿三廿四兩日之試驗未見何等效果是豈不可拒耶曰否貨幣助市面以流通不有相當之代替物勢不能絕銅圓而不用廿一日各公團之决議記者聞之竊慮其太驟驟則無凖備無凖備則起窒礙起窒礙則難以實行矣記者深望各公團不變議决主旨速謀救濟方法 
　　此一問題各公團中以烟兌業爲最有關係苟烟兌業而實施拒用吾敢斷爲市中不復有輕質銅圓發現然拒用輕質銅圓烟兌業本身之利害關係須先審度他公團可以冠冕堂皇之語唱高調者烟兌業必切按利害而表示意思而資爲後援者端屬銀行公會錢業公會次則商會耳使此數公團而戮力同心一致進行謂輕質銅圓不能絕跡於滬市者吾不信非然者紛議一塲無裨實際金融界喪其威信維彼小民感受日朘月削之痛苦將有不忍言者已 
 
 

Page 15

 
 
本埠新聞二 
[童子軍大比賽之職員題名]  
　　本邑童子軍分團大比賽一節已誌前報其評判各員業由陳廷禎君分别聘定專門家擔任茲悉團體及測量評判沈同一君旗語經乾麟盛毓維二君烹飪王英超君沈逸芳女士救護鄭希陶君製圖張紹載君該會東北二區各團童子軍比賽地點原定在明强學校現改在四川路青年會操塲舉行日内各界贈送奬品於該會者頗形踴躍如梅溪營業所鄭希陶君之銀盾等上海縣沈知事亦將有奬品贈給優勝各團云 
[茭白販罷市續聞]  
　　小販之小爭執 
　　滬地茭白販因爭執錢碼改爲洋碼問題不能解决一律罷業已誌報端據聞此事發生係因蘇州茭白蕩戶要求滬埠各地貨行將原售價之錢碼改作洋碼致起茭白販戶之反對連日雖經地貨公所一再調停無如雙方各走極端殊難接近惟各馬路小菜塲内雖無此物出售而肩挑小販因不能坐食故依然沿街呼賣昨日清晨有販戶引翔港人某甲向老閘某地貨行購得茭白一車行經虹口百頓路爲罷業之小販所見以甲不應單獨行動不與一致遂起爭執事爲裕記地貨行經理楊仲嘉君得悉即投虹口捕房報告捕頭派探前往拘獲一人連同茭白一車帶回請示楊恐因此或激成他故當請免究故所獲者旋即釋放而老閘巡捕房因各地貨皆謂在蘇州路老閘橋南堍一帶誠恐有人藉端滋擾故亦於昨晨加派巡捕六名赴該處一帶糾察以資彈壓云 
[北工巡局整頓四季總捐]  
　　滬北工巡局昨爲整頓四季總捐（卽房捐）事印就通告交由收捐員挨戶分送文曰爲通告事本局所收四季總捐係抵充馬路工程及各項市之用按照房租舖戶一成住戶六釐開辦以來從未加征分文且間有未照捐例征收足數體恤通融可云至矣在市政創辦之初馬路工程及清道路燈尙屬因陋就簡量入爲出已形拮据現在市政進行萬不可再按簡陋以致相形見絀貽笑外人况百物昻貴工程財料曁一應開支倍蓰於前逈非民國初年可比以原有之收入應尋常之支出且虞不敷遑論乎改良遑論乎進步夫乃知經濟爲辦事之母無米之炊難爲巧婦苟非寛籌經費整頓收入徒托空言終無實際私家用度在乎量入爲出而市政經費則須量出爲入苟經費入手歷年不增地方行政亦無怪因噎廢食日見退化本局有鑒於此而又不忍加捐以重負擔但期各本良心按照見在房租實數應繳捐例慷慨繳足以副公家之不逮各廠家及殷富各戶尤應踴躍捐輸爲之表率現經呈奉護軍使核准並由董事議决自民國十一年夏季起所收總捐須以各該戶所執民國十年冬季房票爲憑例如按月繳租十元者舖戶應繳捐洋一元住戶應繳捐洋六角征收員持票到門卽將房票檢示照數繳納勿得拖延盡市民補助之義務策公家市政之進行本局有厚望焉特此通告 
[滬杭路近事兩則]  
　　撞壞日暉港柵門滬杭甬鐵路前日（二十三）下午十時零五分由滬開杭之一百二十號機車由上海南站送至新龍華由上海北站龍頭接拖開杭該龍頭於十一時開同上海南站駛過日暉港撞壞柵門而龍頭汽管亦稍受損聞原因該管柵門人尙未開妥已將綠燈打起故該司機人直開以致肇禍按路章如柵門未曾開妥應掛紅燈以致誤會有此損失云 
　　在閘口車站出軌滬杭甬鐵路閘口車站昨日上午六時許於搗車時不知何故該車輪盤忽脫落二個以致該車越出軌外軌道亦稍損壞當經閘口機務處派工趕修始於上午十時完全修好該損壞車輛即送交機廠修理當經閘口站長通電全路人員接洽下午已照常通行云 
[浙鮮繭第三批抵滬]  
　　滬杭甬鐵路匯通公司昨日（二十四）在長安站寅記繭廠報裝鮮繭一百八十五包係上海永泰之貨又信昌繭廠裝報鮮繭二百三十八包係上海瑋豐之貨又公順繭廠報裝鮮繭二百包係上海新新絲廠之貨以上共計運到第三批鮮繭六百二十三包均運抵上海南站卸車由繭捐員會同海關洋員查驗過磅後即由運送處分别送交矣 
[各處蠶繭消息]  
　　昨據溧陽繭市通信謂該處甓橋古縣鎭八字巷糾圩鄕等處均於二十五日開秤來貨不甚湧旺第一日每莊祇能收六七十擔扯價六十五元有零二十六日貨尙不湧扯價又放二十七日漸旺因附近多設分莊競爭放價方能買得且葉價雖然不貴而年歲收成並不豐足祇六七分年歲而已 
　　無錫蠶已上山但今歲節候較遲各鄕不能一致各繭行已得絲繭公所議定限盤六十五元遲至五月初一日開秤常州江陰亦在月底開始秤收矣 
[昨日之金融市况]  
　　昨日午前洋釐市價爲七錢二分六釐午後又大七五爲七錢二分六釐七五比較前日回小六毫二忽半杭州裝來有十餘萬元又某銀行亦有售出是以略見回小銀拆上午漲至六錢因星期三各莊有解銀行解欵市上銀根大緊之故滙豐收欵四十萬花旗麥加利道勝等銀行收欵亦四五十萬下午銀拆稍小回至四錢大約陽曆月内尙難鬆動也 
[銀拆漲高之遠因近果]  
　　本埠金融市面銀拆步步見高總會内拆息旣日漲無已迨前日高至四錢至昨日又高至六錢實爲今年開盤以來所未有據金融界消息今年銀根之緊其遠因在於交易所之風潮以致本埠現銀存底枯薄而近因則有二種一因近來各貨如絲茶菜子等先後上市各埠洋用綦殷故連日來由上海裝運赴寗杭兩造幣廠之生銀數額甚巨現聞本埠街底華洋各銀行及錢莊合計不過一千萬左右此其第一原因第二原因則由於外洋輪遭險大條損失計値三百萬之巨由此觀之金融市一時不能鬆動也 
[昨日怡和呌莊之市况]  
　　昨係星期三日輪値怡和洋行拍賣羽毛羽布嗶嘰彩呢羽綢毛布原布等貨疋頭之期共排一百十四件計五千零七十一疋拍妥六十八件計三千二百五十二疋比較上次少一件疋數則多六疋未呌者四十六件計一千八百十九疋北省各客帮中惟安東烟台青島等帮買進天津帮尙未活動浙江寗波等帮亦略有呌去拍價仍跌多漲少銀根緊急不能見有起色云 
[友華銀行滙市報告]  
　　昨日友華銀行滙市報告云二十三日倫敦大條銀價近遠期各縮半便士紐約銀價縮至七角二分七五倫敦紐約間匯價未動仍爲四元四角五分今晨此間英磅滙價掛牌雖照昨日但自開盤時市况即軟電滙縮至三先令七便士美金滙價七十九元七角五分日金升至五十九兩七錢五分其餘亦隨之各有升降開盤時市况堅定其後漸軟某時英鎊電匯曾縮至三先令六便士七五美金縮至七十九元但至收盤　市况回堅英鎊售開價三先令七便士美金售開價七十九元七角五分投機者紛紛購進滙票成交頗稀昨日倫敦市塲印度及中國有銀售出倫敦收盤時市况堅定今日本埠市况雖軟倫敦銀價似不致再縮紐約市况亦堅售出者多 
[昨日之外幣市况]  
　　昨日（二十四日）標金價格步步趨漲交易亦屬暢旺是以外幣市面因之起色僅港票購者寥寥價略疲落馬克坡元及各種盧布市况平平價鮮變化其餘各票大都皆呈漲風英金票高五分買七元七角五分荷蘭票上一分買價爲六角三分花旗票漲四分半買價爲一元七角二分法郎遞加四釐買一角五分四老頭票八角二分較前日市價漲二分香港票低二釐買九角九分三坡元仍買八角六分盧布千元新票買四兩二百五十元票買一兩一錢五百元票買十三兩五錢五元至二十五元票買九兩五錢均無上落與「二十三日」市價相同云 
[昨日之國内滙兌市]  
　　昨日（二十四日）京津行市銀滙各無變化洋滙均漲半元北京公砝每千兩合申元一千零四十九兩銀元每千元合申洋一千零零四元半天津行化每千兩合申元一千零五十七兩銀元每千元合申洋一千零零三元半漢口洋例每千兩合申元一千零二十四兩七錢五較前日市價漲五錢銀元高半元每千元合申洋一千零零一元五角沙市九九銀每千兩合申元一千零七十兩宜昌宜平每千兩合申元一千零二十七兩銀元每千元合申洋一千零十四元九江南昌温州等銀元每千兩合申洋一千零零五元蕪湖銀元每千元合申洋一千零零三元半較前日市價漲半元安慶徐州清江海門等銀元每千元合申洋一千零零四元蚌埠銀元高半元每千元合申洋一千零零四元五角南京蘇州鎭江揚州無錫常州常熟等銀元每千元合申洋一千零零一元五角常州南通銀元高五角每千元合申洋一千零零二元杭州銀元遞加半元每千元合申洋一千零零三元寗波嘉興湖州紹興等銀元每千元合申洋一千零零三元蘭谿銀元每千元合申洋一千零零四元半福州厦門銀元每千元合申洋一千零十元重慶九七平銀每千兩合申元九百八十二兩五錢成都九七平銀每千兩合申元一千零零七兩五錢萬縣九七平銀每千兩合申元九百九十五兩重慶成都萬縣等銀元仍與申洋相同各價亦無增减 
[新菜子又有續到]  
　　浙江平湖一帶新菜子第一批已於前日裝到計數有四百餘石由公正大行收進後即售與日商某洋行買去頭盤最高開五兩三錢昨日又有續到由鈴木洋行買去聞本年天時調匀菜子身骨乾燥洋莊去路必盛旺也 
[三華捕牽涉盜案]  
　　法捕房探目韓邦達等偵悉向在公共租界爲管門華捕之孫少峯張慶和蔣德勝三人與某盜案有關將孫等拘獲昨解法公堂請究先由捕頭禀稱查得被告等係在英界地方盜案有關請核繼由英捕房中西包探投案求請准予移提訊辦等語中西官判三被告永遠逐出境外准予交來探帶去歸案訊辦 
[三華捕被控舉證]  
　　虹口捕房五百零一號巡捕馬文林四百零三號巡捕黄鳳山九百六十二號巡捕程潤海被菜市街八十二號屋内吸食鴉片烟之無錫人蔣瑞寳指控藉端拆梢洋十元不遂行兇毆傷一案迭經公共公廨提訊情形業紀前報昨晨續審據馬文林供稱此事發生時我在源昌路老虎灶内吃茶並未預聞我與蔣亦不相識黄鳳山供稱與蔣素來相識去年在源昌路並曾與蔣口角此後從未謀面此事發生時我在李小五家並不在原告處程潤海亦否認原告所供案情旋由馬之證人蔡仁明黄之證人李小五程之證人李進海分别上堂爲各該巡捕作證末由原被代表律師辯論終結陸襄讞與英米副領事諭展期兩禮拜候核供宣判 
[華捕受賄縱犯敗露]  
　　包探沈崇禮查悉虹口捕房八百號巡捕李廣林於五月十三號在江西路上差時收受唐姓盜竊賬欵之賄洋三百十二元縱之使逃禀由捕頭將李看管昨解公共公廨請究中西官以案關受賄縱犯判李押候查明下禮拜三再訊 
[特别探大捕盜黨再誌]  
　　省釋不犯法之五人 
　　淞滬警廳特别偵探宋鳳鳴等在閘北又袋角及天保里附近小飯店内緝獲盜犯劉維義等十一名已誌前報茲悉此案解隊後經郝隊長詳細研訊之下内有周盡忠胡紀林胡紀堂李俊如李大喜子等五名均係拉車爲活並無犯法行爲當因與劉等同居以致同遭逮捕業已先行省釋矣 
[預誌浸會堂之音樂大會]  
　　本埠民國路華人自理浸會堂之音樂社因鑒於該堂所辦各種社會事業限於經費之不足致無以謀擴充擬開音樂大會以籌欵項早經决定於本月二十七號（即星期六）晚八時即在禮堂舉行聞籌備已久羅致滬上著名音樂家及團體共襄此舉其秩序除該堂音樂社全體社員男女四十餘人之唱歌外復有滬江大學之唱詩社聖約翰大學之弦樂社其餘如四音合唱獨唱鋼琴合奏獨奏弦樂四人或二人之合奏獨奏應有盡有非常完備而以賴佛斯夫人之西洋豎琴獨奏及大陸西報曾毓敏君之夏威夷島弦琴獨奏尤爲特色入座券普通一元特等二元住聽者可臨時購買云 
 
 

Page 16

 
 
[禁娼後之私娼與客棧]  
　　聯合通信社云公共租界實行禁娼以來向來領有執照雖經兩次抽籤仍有未停營業者以遊戲塲爲勾引之所賃居旅館及小客棧捕房查禁雖嚴耳目亦難周到極其黑幕書不勝書昨廣東路愛多亞路等商民已提出意見請各該路商聯會暫請租界當局從嚴取締云 
[東北城商聯會常會紀]  
　　議組守望團 
　　東北城商業聯合會於昨晚八時開職員當會到會職員三十餘人副會長陳天生主席將來往函件逐一報告畢即將編定議案付諸討論（一）聚源館來函報告房主强迫加租衆議僉謂際此商業凋敝百物昂貴之時斷無於此時强迫加租之理矧中外官廳曾經出示厲禁在案現在前途實屬藐視禁令違反衆意本會理應竭力援助以彰公道（二）討論組織守望團事由主席說明城内刦案迭出故爲自衛起見實有組織守望團之必要惟如何進行應請公决經衆討論之下先由本會向範圍内之商店勸告加入一俟得有多數之贊同即以發給志願書請爲塡寫以便彙繳總所議畢宣告散會 
[縣敎育會之年會期]  
　　上海縣敎育會通告各會員函云敬啓者本會照章每年開全體大會改選職員茲訂於五月二十八日（即夏曆五月初二日）下午二時在大吉路本會事務所舉行第十五次常年選舉大會選舉職員凡本會會員届時務請撥冗惠臨並隨帶常年會金一元專此奉達又函云敬敬者五月二十八日本會開常年大會所有當日各項臨時職務業已推定務請先生於是日上午十時撥冗蒞會無任盼荷各項職務支配如下（簽名處發印刷品）樊景卿·黄亮臣·單貽孫（收會費處）黄殿臣·趙廉臣·錢道民（簿籍書記）奚安齋·孫廷方·李佑之（檢票唱名分票兼）李頌唐·錢紳齋·朱伯華·潘贊麟·王仙華（黑板書記）朱有章·張介凡·顧旭侯·金松甫（招待）顧霖周·張蟾芬·朱詠唐·高世良·郭梅生·陳謙父·賈叔香·曹幹臣 
[英國官商慶祝女皇誕辰]  
　　昨爲英女皇維多利亞誕辰旅滬英國官商照例舉行慶祝英國各公署均停止辦公晨間三馬路大禮拜堂舉行祈禱禮奏英國國樂唱聖詩正午萬國團練隊中之英國隊列隊英領事署廣塲三呼英皇萬歲英國商行及港内英船並公共租界電車均懸旗誌慶 
[國慶路之小孩命案]  
　　確受拳傷 
　　鹽城人張成昌之十歲子大年子被鄰童潘小五子等毆傷身死一案已紀前報前日下午檢廳委張檢察官蒞塲騐得死者兩助確受拳傷因而致命當飭屍父具結收殮聽候四區將兇手潘小五子移送法庭歸案究辦云 
[火車搭客失竊貯貴物之皮箱]  
　　行旅貪睡者鑒諸 
　　滬杭甬鐵路前夜由滬開杭之一百十二號夜快車有某搭客購票乘車赴杭隨帶皮箱一只坐在三等客位該車開出後該客睡去到長安站始醒不料所帶皮箱已不知去向内藏華絲葛一疋青灰珠皮外套一件狐皮袍子一件鈔洋五百元翡翠耳環百數十對扇面二個當經該客報告車上稽查代爲查緝未知能查獲否 
[滬寗車碾傷老婦]  
　　昨日（二十四日）滬寗路由南翔開滬之區間車駛至麥根路相近有一年老婦人在軌道中行走被車頭碾斷手足由車長立時停車將受傷人帶至滬上送鐵路醫院醫治聞傷勢沉重恐有性命之虞云 
[吳淞商店請究水警吵鬧戲館]  
　　松滬護軍使署近據吳淞鎭商店公呈一件畧謂本鎭於上年底開設文明戲館一所該戲館主對於軍警兩界頗爲優待以故秩序如恒不料該戲館近因生涯不佳改聘京班來鎭演唱日來稍見起色詎有水上警察時與該戲館尋釁並將館主任意兇毆幸有軍警爲之排解以故未肇鉅禍乃該水上警察仍不自愛突於日前有便服水警數人進園觀劇買票人並未認識令彼買票始可入内鉅一言未終該水警等羣相兇毆館主被該水警等拖出門外窮毆甚至遍體鱗傷嗣鳴警到來各該水警即穿着制服一閧而散祗以鎭上軍警資格素高未能與該水警等一般行爲奈該水警愈演愈劇實屬妨害營業難保不無釀成鉅禍爲此聯名呈請軍使鑒核俯賜派員澈究以弭隱患而安商旅云云聞何使已派員偵查矣 
[義賑副劵之大奬號碼]  
　　昨日爲第十七次義賑有奬副券開奬之期在新北門外民國路河南總局内舉行茲將開出之五大奬號碼及經銷各票號錄下頭奬二萬八千二百零四號北京月中桂二奬三千四百零六號河南分所三奬七千六百二十三號漢口振華公司四奬九千七百零六號東三省分所又四奬一萬六千六百九十二號本埠廣滙源五奬一萬九千五百三十二號北京華生錦又五奬三萬三千一百八十號安徽分所又五奬三萬八千四百九十二號安徽分所 
[上海電報局之新局長]  
　　海軍總司令公署參謀杜逢時現奉北京交通部令委爲上海電報局局畏杜君奉委後擬於日内赴京與交通部電政司接洽公務俟事畢方能到滬就職所有公署參謀之職已呈請蔣總司令另委賢能以專責任云 
[王佑之欠欵案缺席判决]  
　　本報前延巴和律師在法公堂控王佑之不付登報費洋二千五百餘元求追等情經公堂飭傳去後被告避不到案奉判登報傳達著被告到案質訊在案昨因期滿原告律師投稱被告迄今仍逾限不到求請准予缺席判决等語中西讞員會商之下判以此案曾經登報傳達該被告始終不到准予原告請求缺席判决如數還洋刑事案俟被告出面提到後再行訊辦 
[寰球交易所舊址之利用]  
　　投機塲一變而爲娛樂發財之所 
　　法租界愛多亞路三三七號寰球物劵日夜交易所舊址由某商發起創設羣芳宴樂院現已聘定南北優等妓女鶯鶯·珍珍·樂樂·依依·蘋卿·絹絹·文情·恰紅·訪菊·奇花·文艶·靜第·情依等演唱各種京崑戲曲業經正在從事裝修聞該院之門面房屋現由大利元善利全有利源等賃定開設彩票店舖云 
[火燒茶館草屋]  
　　浦東塘橋鎭東北猛將堂地方羅五狗茶館草屋兩間於前夜二時失愼焚燬當經鄰人施救幸未延燒昨經三區三分署飭傳羅五狗到署判罰洋二元以儆 
[益記販烟大受損失]  
　　還算周桂福錢五達之便宜 
　　江西路三百三十一號屋内有人虛設益記字號秘密販賣烟土經人報告總巡捕房於前日派令包探邵仁初協同西探前往搜出烟土及賣土賬簿等物連同該屋内之潮州人王阿桂周桂福錢五達一併帶入捕房昨晨押解公共公廨先由中西包探上堂稟明前情並將抄獲之烟土等物呈案請察訊之王阿桂延甘維露律師到堂辯稱被告並非益記號夥乃往訪友實遭悞拘云云而周錢二人供詞推諉經俞襄讞核供商之英包副領事以王阿桂旣無關係從寛省釋惟周錢二人故違禁令判各罰洋二百元充公烟土送海關焚燬 
[香粉衖之小煙窟]  
　　老閘捕房副捕頭麥拐前晚偕包探汪竹生在南香粉弄七十二號屋内破獲燕子窠一所捉得其主沈培白烟客趙錫卿張福卿韓子奎沈老六婦人李朱氏等男女十人連同烟具一併帶入捕房昨解公共公廨經中西官研訊屬實判沈培白罰洋五十元餘人各罰洋三元一併充公烟具銷燬 
[坍屋壓斃工人二名]  
　　曹家渡立成里一帶房屋爲立大麵粉公司之業産邇因破舊不堪乃雇木作頭潘子祥爲之拆卸翻建市房此項破舊樓房共有四十餘幢潘子祥承接之後於前日（即二十三號）起雇得各工匠開始動工拆卸不料下午五時許各工匠正在搬卸水木各料之際忽然坍倒房屋十餘幢當時壓傷工人數名立即由潘子祥雇車送院醫治尙有工人陳寳郎倪妹郎二人當因受傷過重不及送院當場斃命該處二十八保八九圖地保盧孝生聞耗趕往察視屬實乃於昨午偕同潘子祥投上海地方檢察廳稟請相騐俄而倪福林倪桂華等投廳稟稱已死陳寳郎崇明人今年四十九歲爲民福林之寄父已死倪妹郎亦崇明人年二十六歲爲民倪桂華之胞弟此次工作係遭坍屋壓斃與人無尤爲此來案具詞請求免騐自願分别棺殮車檢察長據稟後不准所請下午立委蕭檢察官沈檢騐員等乘坐馬車蒞場相騐 
[又有坍屋壓傷小工事]  
　　楊樹浦小菜塲後舊房屋包工拆卸於昨下午忽皆坍倒壓傷小工劉高周六冬陳阿三等三人由楊樹浦捕房二百九十八號華捕到來車送同仁醫院醫治聞内中以劉高受傷最重云 
[地産糾葛案之候查]  
　　胡學靜前與李士林地産糾葛一案昨又傳訊先由被告李士林代表郭蘭克律師聲稱原告曾祖所生兩子次子胡伯卿並無嗣子故以被告先父入贅所有会落二十五保九圖内四分地皮方單應歸被告先父承受惟被告之先父自招贅後即改名胡學靜原告實名胡洪鈞並非胡學靜今有原告親自登報可證該地共有一畝二分五原告先曾祖向周姓祇買得八分八毫原告先父得四分八毫被告先父應得四分贅婿承受遣産對於法律並無不合等語原告博勤律師稱四分三方單實係原告於民國八年間借與被告現因被告將單轉換道契故此具控無論如何被告不能接續胡氏財物應請訊核胡學靜稱被告之先父母均係商人先伯祖之傭人故此該地信托被告按年代爲完糧云云中西讞員判退去聽候函致會丈局查明方單戶名四址並傳新舊兩地保到案限十四天再行訊奪 
[專行搶刦之張王]  
　　無業流氓張子清王學清專在虹口一帶糾黨行刦中外人財物犯案纍纍被滙山捕房包探劉問軒訪悉以其擾亂租界治安當即稟明捕頭協同西探目奎爾於昨晨設法將張王兩人緝獲拘入捕房捕頭諭飭一併押候查明解廨請究 
[浦東董家渡泊船被搶]  
　　前日有浦東坦直橋傳家船裝載花衣來申銷售後停泊南市董家渡碼頭南首被匪徒偵知有脫售花衣之洋在船即於晚間八時糾黨七八人蜂擁上船以查抄嗎啡爲由任意搜索即將棉花洋三百八十元鈔票洋一百八十元强搶呼嘯而去當報水巡隊及貨碼頭崗警國跴緝在案查董家渡碼頭左右向爲停泊航船最盛之處並無水警駐紮近來常有匪徒冒稱警探夤夜到船抄貨行刦現該船戶被搶後即報告浦東公所據情函請淞滬水陸警署一體上緊嚴緝務獲究懲以保公安而衛地方云 
[監犯耿阿富瘐斃]  
　　案犯耿阿富前經地方審檢廳訊明判决送往漕河涇第二監獄執行邇來該犯在監染病而死由監報告地檢廳於昨日下午委派郭檢察官毛檢騐員等蒞監騐明因無家屬判令由堂棺殮 
[誘姦捲逃案移提來申]  
　　住居浦東爛泥渡高郵婦人馬范氏投上海地方檢察廳控稱伊之十八歲胞妹范小七子遭袁小哥子於上月間誘姦捲逃匿居鎭江丹徒地方茲爲氏查悉前赴丹徒縣稟控已將袁與胞妹一併拘解該縣奉訊交保爲此來案請求派警迎提到申歸案訊辦等因車檢察長據稟後立命備文飭派法警朱萬沅前往丹徒縣知事公署投遞當經該縣着交將袁哥子范小七子交案由朱警押解乘坐火車於前晚抵申立解到廳當奉孫檢察官提案預審一過判令分别收押候傳馬范氏到案再行核辦 
[吳高蘭大呼寃鬼自殺]  
　　自作孽不可活 
　　住居貴州路一百零一號屋内之皖人吳高蘭係青帮首領現年五十二歲近患神經病終日喃喃自語前日由其妻伴同回籍迨登火車大呼車中皆寃鬼均向其尋釁飛步逃回背人用繩自勒身死事經老閘捕房捕頭得悉恐有别情飭探馮兆蘭前往調查並將其尸舁入斐倫路騐尸所昨晨由駐廨捕頭惠勒投第一刑庭稟請俞襄讞員會同英包副領事蒞騐中西官以死者因發痴癲自勒身死毋庸檢騐着傳諭家屬備棺收殮 
[狗咬小孩]  
　　六馬路雲南路口裁縫店所豢之犬於昨晚八時許將北京人小孩田長咬傷頭面由老閘捕房五百零七號華捕到來送受傷孩往仁濟醫院醫治一面帶犬主及狗入捕房請究 
[邵陳氏發痴胡鬧]  
　　甬婦邵陳氏近患神經病昨午奔至哈爾濱路胡鬧不休當經一百七十一號華捕查見將氏拘入捕房捕頭詰得氏語無次倫諭飭函送棲流所治病 
[公共公廨訊案彙錄]  
　　昨日下午公共公廨民四庭由李襄讞會同美約副領事訊理（一）劉貽德堂訴合衆晚市交易所違背租地契約案被告代表高露玲律師未到結果改期一禮拜再核（二）劉錫記訴律師掮客張景培欠欵案張避匿不到劉供稱若堂上簽發拘票我可指拿且能將第二被告葉耀束一併獲案云云結果再傳（三）曹石甫延許理律師訴姜忠翹不理押欵案結果該被飭傳不到着登報一禮拜傳達如再不到案原告業經證明准將押據交理帳員變價抵償不足之數仍向被告追補並將堂諭送達被告家屬（四）葉寳寳訴邱文元不理欠洋案結果展期兩禮拜原告帶同見證到案訊核（五）趙幹生訴何孝懷欠洋案結果改期民二庭由陸襄讞會同日領田中氏訊理王熊生訴吳妙福地皮糾葛案兩造律師請求改期結果照准民三庭由張襄讞會同俄員訊理俄人民事案兩宗從略 
[誌謝]  
　　昨承商務印書館惠贈第三四六期「英語週刊」一册又中華書局惠贈第一卷第四期「國語月刊」及第八期「小朋友」各一册又大東書局惠贈第十二期「游戲世界」二册誌此併謝 
來函 
[少年宣講團啟事]  
　　敬啓者敝團執行社會敎育服務社會巳十一載於茲撫心自問尙堪對我地方父老日前敝團應南京路商界聯合會贖路游藝大會之約擔任化裝演講（救亡聲中之賣國奴）不知何故受一部份來賓之攻擊未能繼續演畢有違該會寵召盛意深抱歉忱再敝團自今日起凡在四個月以内不應各團體之約擔任義務特此聲明並申歉忱少年宣講團謹啓十一年五月二十四日 
公布欄 
[江蘇高等審判廳]  
　　公示送達案准大理院函囑送達朱幼山與吳玉書爲債務上告案内判决正本一件當經派吏送達去後茲據承發吏莊氷報告朱幼山於前數日合家潛徙上海又無親友代爲收受無從送達等語合亟依法公示送達以二十日爲發生效力期間特此公示計粘大理院判决正本一件右仰朱幼山知悉 
中華民國十一年五月二十三日大理院民事判决十一年上字第五六○號上古人朱幼山被上告人即附帶上告人吳玉書右上告人對於中華民國十年六月二十七日江蘇高等審判廳就上告人與被上告人因債務涉訟一案於本院發還後所爲更審之判决聲明上告被上告人亦聲明附帶上告本院審理判决如左（主文）本案上告及附帶上告均駁回上告審訟費由上告人負擔理由（略）中華民國十一年五月一日大　院民事第一庭審判長推事潘昌煦推事陳爾錫推事殷汝熊推事張式彝推事洪文瀾大理院書記　淺承愷 
 
 

Page 17

 
 
   
 
 

Page 18

 
 
自由談 
遊記 
[步行環遊全球記] [  梅魂]  
　　近聞美人冒險家開立士ＣlhertＭＫriesz之演說極佩彼邦人士之智勇非如我國人民於種種事業墨守成規故文化遠不逮人有以也迺開君以區區一身不避患難立志步行環遊世界其志可謂大矣余藉課餘之暇聽開君之自述深以爲幸惟恨此次來滬僅得其半今余姑就其所述而筆之聊代開君志鴻爪云爾文之工拙所不計也 
　　余（開君自稱）美國哥羅拉度州Ｃolorado人也身體素强尠疾病於運動一科極喜練習而余之特長惟賽跑耳及冠後嘗周遊世界二次今因好勝與某報館（記者忘其名）較勝負以四十萬元爲注不能携帶旅費除水路外步行全球作第三次周遊定六年往返余諾之遂約伴三人議定後一日爲首途日余預置環遊圖一紙最先至之城爲舊金山ＳanＦrancisco更由舊金山乘輪渡洋赴檀香山Ｈonolulu船費每人須在百元以上四人共計之非四百餘元不能至也時某報館印四人相片數百紙分送各船請一一注意余無可如何亦印百紙賣與外人預防他日無錢時不致流落是日余至某船船長處求准免費不允於是謀渡洋之法先至船上閒眺乘間將三人藏煤艙中艙僅容三人滿貯貨物余不得已蹀躞船板上繼思得一法匿身救生艇内至午夜汽笛數聲船身微動向檀香山去矣余樂甚明日天明矣覺飢火中燒忽船長來見余詫甚詰曰汝何人何臥此爲余出而答曰船長君識余乎船長笑曰汝何狡日昨求我者非汝也耶曰唯船長續曰其他三人何在余笑曰安臥煤艙中船長呼水手出之未幾三人同至餐室越數日舟抵檀香山舍舟登陸出售像片以住以食晚間赴俱樂部諸船長皆在咸笑曰四人今又至此矣復互戒曰後不可帶彼至他處一日船長不服冷笑曰君等無用彼四人非微生物豈有仙術入船時能使人不知耶 
筆記 
[春暮記（下）] [  禹鐘]  
　　顧綠葉高踞枝上若一無所聞及而微風颳地作細響似聞落花幽嘆也是時尙有成行之綠柳密葉長條亦黯然作遲暮可憐之色往時青嫩之嬌姿轉綠廻黄漸形老態似海樣穠眷卽由此垂垂之長條中潛逝者今者長隄弄水舞態全非密蔭藏鶯亦無復舊時情緒矣而游蜂長日往來於芳園叢樹間低唱其送别之驪歌歌聲哀惋有雨浦魂銷之感尙有蛺蝶又助而作綵舞翩𦒘盡態似欲泥春之行顧春雖深感彼等之多情特行期已屆則亦無術能自回其駕且無情之風雨又日日堅促其去彼乃不得不忍情揮手以就道一任彼草長鶯飛悢悢惜别而是時酴醾之花正開滿於架上其色則於幽艶中含有離恨則春之臨去之秋波也綜之彼富於情感之春光春工旣竟以格於時序之受代不能不及期而去彼一春之設施已以枯索之大地一一加以點染千紅萬紫爛然有成則彼於瀕行之際見此世上人類悠悠忽忽一事莫就坐擲光陰於虛牝不將啞然失笑耶雖然彼成此神奇之偉績實爲造物所假手若世人之奮發有爲者天苟不予以時則亦佗傺無所施其技此則非人之過也悲夫此作於前半月已成其半施以塵事牽率擱置不續今春去已久甫獲足成亟錄寄瘦鵑用實自由談讀者其勿以明日黄花視之乎禹鐘識 
曲話 
[西崑拾零] [  蔗畊居士]  
　　論元明作劇之價値及其軼事 
　　當元末至正間始有所謂南曲者出世大抵南人嫌北曲之率直無致别創新調以獻媚於世而其胎息則仍自北曲至明之東倉（即今之太倉）樂工魏良輔崑山貢士梁辰魚始切磋斟酌而總其成由是崑曲之名始始時人因其腔調轉折悠揚曲盡情致故稱之曰水磨調即吳梅村詩所謂『里人度曲魏良輔高士塡詞梁伯龍』是也然細較南劇情節與北曲不甚出入不過變更其關目體制耳大别之則北曲 
係一人獨唱詞句聲調極蒼凉悲壯之慨如賦易水辭南曲爲數人合奏極悱惻纏綿之致如詠香奩之體各有特長不可偏廢者也 
雜錄 
[兒時雜憶（二）] [  陳家慶]  
　　兒時鄕間風氣閉塞無女子學校先嚴悔叟公設帳於芸鞭草堂之南招妗氏諸姊來家伴余與英姊雲姊讀書聲琅琅終日不輟余記憶力頗强背誦時不遺隻字老父喜而奬以果餌次表姊綠娟則與余適相反故每月奬品計其所得不及余十分之二童年自大輒以此驕之母氏知而責余自後遂不復得佳餌蓋父聞母言以懲余也 
　　元日試筆作擘窼大字適有鳥飛鳴庭樹父曰白鳥庭前喚兒曹誰先對來者卽携往雙市觀燈余略思索得黄龍海上飛五字諸人皆擱筆父曰佳則佳矣惟過於空靈耳余丐父 
踐雙市之約遂邀雲姊同往 
　　雙市者吾鄕最繁劇之小鎭也百貨羅陳鈎心鬥角每逢佳節火樹銀花魚龍漫衍如開不夜之城鄕曲小民平時手足胝胼不敢或息至此亦芒鞵布襪扶老挈幼來市中嬉遊𪰳𪰳呱呱刺刺不休亦誠别有興趣也 
小說 
[社會小說人間地獄（一○七）] [  娑婆生]  
　　第十七回忽掛先容五爺匍匐强書債劵稚子驚啼 
　　屠五老爺道旣蒙親家下問我是已經死過的人了還要瞞人做甚不過說起來愧恨無地罷了舍間的家庭組織親家已是十知八九無庸諱言自從先君故後財産早經遵照遺命分折清楚各不相擾内中有六舍弟和七舍弟兩筆産業因爲其時他們兩人年紀甚輕先君見背的那年他們不過纔十歲左右他們的生母就是我們的四庶母也不過三十不滿二十五出頭約計他們兩人名下財産有四十多萬數目如此之鉅大家公議交給兩弟自已掌管固然無此辦法交給年輕的四庶母又恐女流容易吃虧深恐發生别種不妥之處所以當時請六七兩舍弟和庶母就同胞兄弟中任擇一人代爲經管俟六七兩弟成人後再行交還自管不想他們在衆弟兄中恰揀中了我將全副財業交我經理順手推舟之事本也萬不容辭况且現欵很多經手的人究竟活動些不無沾光我心中也是暗喜從此我一切替他經營每年付給各方紅利按月零支月費到也甚好我們這位四庶母天理良心一句話也非常信任我可是造化弄人神州光復我那一個不大不小的功名已是不生效力無事可做其時大家全搬到上海避難於是便在上海結識了幾個做生意的朋友瞧他們做生意甚爲得手頗爲活動又經他們慫恿說現在的政界還能幹嗎不如還是經商的好我的心便被他們說話動了起初試了幾次買賣金子不到半個月出出進進毫不吃力賺了不少我便大樂因此大做不想時運不齊小做小賺大做大蝕愈套愈深不可收拾另外一個朋友勸我趕緊割斷核計下來巳去了我私人財産十分之七我創鉅痛深還要希圖恢復便又有人勸我做藍格志的股票賣買誰知一賣進那票價跌價得比人從飛艇上往下摜還要快我咬定牙關不肯割斷還想望漲那曉得愈跌愈甚後來周轉不靈也不容我不割斷這一下子我的財産固已全軍覆没分文無存並且還將六七兩舍弟的錢也挪用了五萬多幸喜他們的欵子多挪動一點我只賠出利錢就不致露出馬脚倒也不生問題然而這六年間我一事無成全靠六七兩舍弟的欵子在手内活動支持於是愈挪愈多愈虧愈鉅曉得這事總有一天發覺不了之局忽然上半年有人對我說東洋米貴私販出洋倒是穩賺大錢之一法可是關口稽查很嚴必須運動買得一張有力量的護照可以搪塞關吏耳目一出口那銀子不消說得滾滾的往自腰包裏來了我一聽心動便與那人密商了幾次買米上船辦護照全是那友人一手包辦因爲買米的本錢無着我這一下子將六七兩舍弟的不動産全行做了押欵作此背城借一舉動如果成功還他欠欵有餘豈不大妙不想福無雙至禍不單行親家呀你猜怎樣...... 
[餘瀋] [  白沙淚痕]  
　　肆主設鐵柵於其門次客有過而問之曰主翁設此爲防小人抑爲防君子乎 
　　肆主喟然曰處今之世我亦不辨若爲顔淵若爲盜蹠每見衣裳楚楚者行竊於市被失主捉將官裏去日有數起恬不爲怪嗟乎君子而小人小人而君子我儕商人誠防不勝防矣客嘅然唯唯而　 
 
 
 

Page 19

 
 
   
 
 

Page 20

 
 
常識 
　　（一）投稿本增刊者其材料除衛生法制道德經濟四項外增教育科學宗敎市政雜錄問答六項其語涉攻訐個人者恕不登載 
[（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛]  
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其取酬時之署名蓋章須與投稿時同 
　　（一）問答一項專爲喜閱本增刊諸君確有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
常評 
[滅除蚊蠅] [  箴]  
　　有蟲類中之蚊蠅有人類中之蚊蠅 
　　蟲類中之蚊蠅人人知其可厭人類中之蚊蠅亦人人知其可厭欲滅除之均非一朝一夕之事 
　　何謂人類中之蚊蠅政客之各方挑撥蚊之螉螉剌人也官僚之終日鑽營蠅之逐臭附羶也長此不變中國幾爲蚊蠅化矣 
　　今蟲類中之蚊蠅寗滬之間已有研究滅除之方法者若人類中之蚊蠅其將何術以滅除之曰去人心之汗穢以改革腐敗之政治則人類中之蚊蠅庶幾其絕跡乎 
衞生 
[學校中宜組織捕蠅隊] [  楓江]  
　　蠅之爲物與吾人之生命有直接關係固不容忽視而學校之中人數衆多捕蠅隊之組織爲講求公衆衞生不可緩之事也每歲二三月間宜將全校學生編爲若干隊分派於厠所膳堂廚房等處蓋厠所爲蠅之産地而膳堂與廚房爲蠅集合之所捕蠅之時須各持捕蠅帚以便迎頭痛擊捕獲若干暫置於毒瓶（以衰化鉀與煆石膏爲之）中俟有數百頭由瓶傾出用紙包裹外灑煤油舉火焚之則蠅患自絕校中宜略備贈品以鼓舞學生之興會又時時演講蒼蠅之害俾學生聞之不難由學校而推及於家庭矣（乙種酬） 
經濟 
[學生籌欵贖路談] [  澄影]  
　　表弟朱文賢在南市某中學讀書昨天晚上到吾們家裏頭來謂余曰校中要吾們籌欵贖路每人一分每分十元但是學生經濟困難又無積蓄那裏還有餘力做别種事情余聽了他的說話一想倒也不差後來細細的一想郤是不對的天下没有辦不到的事情只要同心協力做去美國幼童嘗　果餌之資造成巨艦以護國家吾國學生何不照此而行今將吾見四則摘錄於後 
　　（一）節省零食零食非但無益且有礙衛生耗費最大現宜極力摒除積得之欵作贖路之用 
　　（二）節省服用不做華麗的衣服不購無益的書籍及物品積得之欵作贖路之用 
　　（三）自己洗衣每天換下來的衣服於空閒時間自己洗滌積得之數作贖路之用 
　　（四）節省糜費看戲飲酒吸烟游玩等事之學生本不應犯今宜力戒積得之欵作贖路之用 
　　以上四則倘能照之而行定可收極大之效果蓋統計每人每日省二角十人二元百人就要二十元推而廣之可成極大之巨欵並且可以養成學生節儉習慣又可常常不忘國恥海内同胞其盍試之（未蓋章） 
法制 
[法律行爲之要件] [  吳子雍]  
　　凡吾人之意思表示得在私法上發生效力之行爲統稱之爲法律行爲惟爲法律行爲必須完具法律行爲之要件而後可否則無由發生效力也要件維何約言之有三一曰能力之完全以無能力或能力不完全者其行爲不能發生效力也二曰目的之合法以目的有背法律其行爲爲法律所不許也三曰意思之表示以意思不表示必無若何之行動也故爲法律行爲必完具上列三要件若徒有完全之能力合法之目的勢必無外部之行爲徒有合法之目的意思之表示勢必爲無能力者之行爲即徒有完全之能力意思之表示亦勢必不能合乎法令而致受法令之制裁此上列三要件所以同爲法律行爲之要件而不可任缺其一也（乙種酬） 
道德 
[商人道德] [  曲塘陳阜東]  
　　居今時代欲謀營業發達在一般普通人之心理首注重籌鉅大基本金諺所謂本寛利溥次則裝璜其門面張大其告白以爲招徠計而不知尙非根本要圖也 
　　試言吾鄕某小布店無華麗點綴物酬應消耗品仇産悉拒不售進貨必報足稅議者謂其少發展求利機能將來定處商塲最末地位詎料不數年間一躍而爲執牛耳者乎曷故曰購者喜其眞誠無僞咸樂就之營業因以蒸蒸日上也夫眞誠無僞乃「道德」之代名詞耳 
　　吾然後知資本裝璜告白不過商業之輔佐品非根本也根本所在惟「道德」而已 
　　歐戰告終商戰已下哀的美敦書矣我國之不强不富商業爲一大原因吾人苟欲爭最後之勝利請從「道德」着手「道德」者商戰最猛勇之急先鋒也（乙種酬） 
[見聞零拾] [  陳俊英]  
　　（一）歡喜聲色的要生虛弱病 
　　（你）有衣穿要想凍死的苦 
　　（三）好的還有好不要痴想 
　　（四）苦的還有苦良心要平 
　　（五）風狂雨驟要他立定脚跟 
　　（六）說話要小心免得有過失 
　　（七）身體雖苦精神却是快活 
　　（八）莫抛荒歲月好報答雙親 
　　（九）没有行業的算是人間蠧蟲 
　　（十）做事要從容慌忙了便差 
　　（十一）不要痴心妄想安分頂好 
　　（十二）要講體面必須曉得羞恥 
　　（十三）若肯勤儉自然不會貧窮 
　　（十四）人若步步爭先反要落在人後 
　　（十五）施捨棺木不如撲滅蚊蠅 
　　（十六）不要豪飲總要傷生 
　　（十七）規矩的人總有正經行業 
　　（十八）不有學問的易走入下流 
　　（十九）富貴人不行善空生世上（乙種酬） 
宗敎 
[反對宗敎者與擁護宗敎者應下的功夫] [  晦鳴]  
　　無論對於什麽學說什麽制度要加以反對或是擁護必先於那種學說那種制度有相當的研究研究有得方才可以表示意見要不然以耳代腦人云亦云無論他反對的是否合理我們總承認他是「瞎撞」反之無論他擁護的是否合理我們也總承認他是「盲從」的 
　　宗敎問題是一個大問題無論要加以反對或是擁護都不是憑一個人一時間的直覺所能勝任近年來基督敎在中國的勢力一天澎漲一天而一方面非宗敎非基督敎的運動也隨着起來但我很願兩方面不要先存成見解答了下列各問題後再來表示反對或擁護的意見吧 
　　（一）什麽是宗敎 
　　（二）宗敎是應何種要求而起的 
　　（三）應那種要求是不是只有宗敎没有别的 
　　（四）在現在和將來宗敎是否還有存在的價値 
　　這四個問題統通研究過了要是覺得宗敎實在没有存在的餘地那便可以列舉他爲什麽不能存在的理由表示反對無論非宗敎或非基督敎都可要是不然覺得宗敎不能「非」的那便可列舉爲什麽不能「非」的理由表示擁護但要擁護基督敎還須於下列兩問題求其好的結果 
　　（一）基督敎在宗敎中佔什麽位置 
　　（二）有没有别種宗敎比基督敎更好 
　　下了這樣深沈的研究方才可以反對宗敎反對基督敎或擁護宗敎擁護基督敎否則不是「瞎撞」便是「盲從」不足以語眞正的反對與擁護的（乙種酬） 
雜錄 
[我對於裁兵之意見] [  養氣]  
　　近日奉直戰爭吳佩孚曾有戰後解甲歸田之宣言王士珍亦有各督承認裁兵彼可出而組閣之表示雖現在軍人未必眞能悔禍所言亦未必出自肺腑然吾儕國民則不可不以全力爲裁兵之運動也爰爲借箸籌之如次 
　　一應裁之兵額吾國兵額據美國週刋最近調查共有一百三十七萬人或據各省軍事長官所宣布之册籍謂不止此數然彼等册籍所載大都不實蓋彼以欲侵蝕餉項之故皆浮報名額故有號稱一師實際不足一旅者則核實計數亦不過一百四十萬人左右而兵費則每年至三四萬萬之多占全國歲出三分之二夫以美國土地之大略小於我國其富力與我判若天壤而其兵額僅十四萬九千耳以此爲例則每省有軍隊一萬人已不爲少是在應裁之列者當有一百一十萬人以上即作一百二十萬人計算可也 
　　二裁兵後之安插裁兵之後不爲安插則流爲盜賊爲害尤大安插之法（甲）屯墾據民國四年農部調查沿邊各省如奉吉黑甘川新及熱察綏三區未墾荒地約二億一千七百五十萬畝内地各省荒地約六千五百餘萬畝蒙藏青海半墾土地約三億六千四百萬畝荒地八億八千萬畝今即舍蒙藏青海不計亦得待墾之地三億八千餘萬畝以一百二十萬人平均分配是每人可得三百二十畝也若先擇腴沃易墾之地仿古屯墾之法分段授田每人三十畝或内十畝以力能耕種爲限其有家室者必令携帶同往許加給田畝每若干戶設一農村以原有之營連各長爲其村長督率興墾其移徙建屋置辦農具籽種之費每人姑作二百元計一百二十萬人須費二億四千萬元纔當每年養兵費三分之二而弱此後補助之費逐年遞减五年十年後可不費國帑而邊圉亦盡成沃壤矣（乙）設工廠政府籌足一年間養兵之費爲建設工廠之基本金而以軍隊爲工人以消納之約計每工廠所用工人至少以三千人計則一百二十萬人當有四百工廠每工廠資本以五十萬元計當得二萬萬元然纔當全國一年養兵費之半耳以不生利之兵爲生利之工人誠能善其待遇優其紅利度無不俯首就範矣以上二策爲一勞永逸規畫久長之計其他若開礦若治水道若築鐵路亦可役使軍人爲十年二十年間之工作是亦消納之方法也（乙種酬） 
 
