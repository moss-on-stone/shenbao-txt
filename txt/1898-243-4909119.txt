# 1898 - 243 - 4909119

 

Page 1

 
 
[勸募山東急賑] [  申報館協賑所謹啓]  
　　天災迭告飢饉洊臻江北江陰靖江等處急書紛至辦賑者正苦點金乏術仰屋興嗟不料近接山東楊大善士來　内開東省黄水爲災漫决堤埝十餘口被淹二十餘州縣災情甚重待哺嗷嗷本館除將原電登列報端外竊思東省頻年水患積困未蘇今乃虐肆陽侯其魚又慨何天之不弔一至於斯耶吾儕幸生樂國得免凍餒之憂尙冀各發仁心同襄義舉善囊早解多寡隨心俾此數十萬苟延殘喘之民不至仍塡溝壑是則本館所馨香禱祀以求者爾肅此佈陳伏惟德鑒 
[論中國營務廢弛]  
　　子輿有言曰生於憂患死於安樂然苟居安樂而不忘憂患雖安樂何嘗不生苟處憂患而仍貪安樂卽憂患亦無不死國家興衰治亂之機亦惟分之於憂患安樂而巳不忘憂患則弱者可强徒知安樂則强者亦弱遠徵諸古如吳越之興亡近騐諸今如普法之報復皆可以爲明證而吾觀今日之中國則不能無慨然焉創鉅而不知懲痛深而不思奮抑其商民殺其士卒毁其器械廢其海軍據其要區撓其政柄受侮可謂甚矣貽羞可謂著矣而因循粉飾如醉如痴上負國恩下辜民望仍如灞上棘門之兒戲者此非所謂處憂患而仍貪安樂乎夫遼東一役將不知兵兵不習將靈師失地倍帑三百兆國威因此大損敵燄因此益張以致日踞臺島德佔膠州俄柤旅順大連灣英取威海九龍法闢雲南廣州灣今福建南臺等處又各索租界矣鷹眴鶚視蠶食鯨吞莫不視中國如砧上肉釜中魚駸駸乎日肆要求無所底止追原禍始未嘗不歎息痛恨於當時之統兵大員也朝廷知練兵爲當今要圖而苦於餉糈之不繼於是爲汰弱留强之舉詔書屢下切責各省督撫實力奉行此中不得巳之苦心薄海臣民當能共諒膺高爵食厚祿者尤宜仰體時艱誠使各省大吏人人有嘗膽臥薪之志時時存枕戈沬血之心良將勁兵日夜淬厲何嘗不可興我亞洲與泰西各國爭雄長於海疆之上皇上知自强必須變法時以整軍經武爲心内外臣工亦知講求軍實慷慨疏陳如胡大京兆　棻請就各省現有兵餉精練陸軍伍星使廷芳請將京營曁各省防營叅用西法訓練曾待御宗産請精練陸軍攺爲洋操各奏牘一經上聞無不分飭籌辦意謂中國之强計日可待矣乃近日各省防營延教習勤操演者雖不乏人而酣　玩泄如信陵君之沈迷於美人醇酒者亦所在多有設一旦外侮猝至其何以殺敵致果滅醜類而朝食哉試觀目下廣西容縣土匪滋擾經黄中丞槐森派出各軍會同粤督譚文帥移調各營協力防剿而此輩狼奔豕突四出刼掠依然　勢蔓延梧州戒嚴之信屢見於本報夫此區區烏合之衆非有堅甲利兵可畏也我苟早有節制之師一旅勁兵巳足　此小醜乃必遷延數月上勞宵旰之憂嗚呼其軍務亦概可見矣四川順慶府屬會匪余　子蔣燦臣等聚衆千餘人與教士爲難刻下官兵剿辦尙未得手又西歴八月初倫敦來電言甘肅土匪亦在中俄交界之處揭竿倡亂謀爲不軌風鶴之警雖或有過張其詞者而兵機巳萌於今日禍患正未有巳時環海小民杞憂正切而當世之擁虎符建節鉞者竟不以士氣不揚軍律不整爲恥仍守　時　營　習扣餉缺額以肥身家賄缺冐功以市私惠徒將國家數百萬有限之餉養此疲弱無用之兵旣不能固邊隅以遏外患又不能奮神武以戢内訌亦曷貴有此　貅萬隊鵝鸛千軍哉所尤可異者日前本報載京師永定門城樓失去鐵砲二尊經崑中堂奏叅將該管弁兵分别懲處乃不數日而粤東綏遠砲臺亦被盜匪多人將勇丁捆縛刼去軍火洋槍不計其數而管帶劉副戎文成藉口於駐守者太形單薄擬請添募兵丁禀經督憲批斥諸如此類殊貽外人之笑承平時如此有事時可知遇盜賊如此遇戰爭更可知營務廢弛孰有甚於此者乎拉雜論之不禁爲之擲筆三歎 
[本館接奉電音]  
　　昨晚京師飛電傅來上諭五道敬謹譯登○七月十七日奉上諭城都將軍著裕祥補授欽此同日奉上諭吏部户部奏删訂則例辦理情形當經諭令將核定例章仿照史表分門别類列爲一編何人明曉因思删定則例各衙門均當照此辦理以歸劃一著該堂官等督飭司員悉心編輯毋稍紛岐欽此同日奉旨鑾儀衞鑾儀使員缺著奕功補授欽此同日奉旨金州副都統著奎鐸補授欽此同日奉旨廂黄旗護軍統領員缺著　楞額調補所遺正紅旗護軍統領著承隆補授欽此 
[呂宋降美]  
　　美國與西班牙罷戰議和業經駐港美領事官奉美廷命派員齎送停戰公文前往小呂宋於上月廿六日附搭奥士的晏火船由香港啓行計程二十九日早卽可行抵該埠詎料上月二十六日西美两軍開仗小呂宋巳爲美兵所奪德國之加斯連惡加士打兵船由小呂宋到港船中人巳洞悉此中情事惟因祗載德國書信此外概不干涉又值駐港德領事是日適在省垣故港中人無從往探消息兹查確美兵於二十六日在文尼拿戰勝遂卽據有其地小呂宋總督惡加士甸偕其眷屬附搭德兵船來港亦因小呂宋巳經失守故也又聞西美两軍於是早　戰歴两點鐘之久美提督杜威以亞的美敦畫勸令西官納降惡加士甸因是自行退位將總督印信交某武員管理此時西國官兵依然未肯降美迨上午十點鐘杜威之坐駕船奥連卑亞直進文尼拿駛近砲臺攻擊閱時两點鐘西兵不能抵　高揭曰旗美兵遂卽乘勝登岸入城據守德領事現巳回港有人親往探聽其所述情節亦與前說相符惟西兵如何納降刻下尙無確信或云西兵鏖戰六點鐘卒至勢不能支或云美兵船僅發砲數門西兵卽願降服两說未知孰是又聞小呂宋之亂魁亞坤鴉拿都於美兵獲勝後卽往譪美領事極道其感激美總統之意並求美領事代達總統其大致福非獵邊羣島將來如何治理求簡任其同黨一三人恊同贊畫等語卽由美領事代爲電達不知美總統能俯從所請否也錄廣州博聞報 
[西亂近述]  
　　廣州博聞報云貴縣大黄江之被匪也曾經官軍擊退兹有由平南逃回者述及上月二十四日匪攻大黄江不克二十六日轉擾平南縣城陷之縣主宋大令浙江省人賊衆我寡遂至遇害潯州各路商人避亂紛紛以致梧州以上各船大有人滿之患又有由梧　省者言距梧　百里之朋化地方現有土匪聚衆爲盟撰就檄文　輩四處有統領洪順堂大元帥張等號其中句語大都攘外安中悖戾荒唐不值識者一笑二十六日　至江口爲鄉圑所擊走伏山　又聞二十八日渡經德慶　悅城河面見有　國三枝桅兵船溯流而上云按平南失守江口用兵一事　 
 
 

Page 2

 
 
得自客述俟有確音再爲錄報 
[罪人斯得]  
　　廣州博聞報云前五月間廣西北流縣失陷縣令金佐基及典史幕友等同時身殉兹悉縣城自爲官軍克復後卽拿獲匪目駱水一名供認手害金大令者又區六一名供認手害驥典史者隨設金故令及驥典史神位生斬两賊首級以酬忠魂各官弁及紳士等皆往吊奠 
[西報論俄]  
　　廣州博聞報云前者勞打局電報謂俄人有言祇欲保守其東方現有之利不欲多佔别處地方亦不欲損碍英人利益香港孖刺西報特從而論之其大略云俄人此言殊不足　想明眼人自可洞燭靡遺盍俄人澄思渺慮久欲施其權力於東方今者中國旅大之地己爲俄有旣得一無亦港口以泊兵船又可由西伯里亞接築鐵路以達旅順俄人之躊躇滿志不待煩言矣然謂其不欲割取别處地方則恐有未必然者滿洲内地旣許其安設鐵路則滿洲全境俄巳視爲囊中之物其不爲俄所吞併者幾希惟是西伯里之鐵路尙須經營數載始竟全功此時鐵路未成斷不輕爲發難是則不特俄人可以自信卽局外人亦　深信不疑者也至云不損英國之利益此說似未嘗不然蓋英國苟無損於俄自不必與之爲難但時至今日雖經會盟立約亦有無足憑有試觀俄人旣得旅大之後其一切辦法幾至盡食前言祗此一端自可叅觀取證且無論其言之能否實踐總須善自爲計立於不敗之地可矣或又謂俄之怦怦欲勳巳非一朝設使有機可乘彼卽干戈從事此亦非善觀　局之語蓋俄之軍械餉需尙未悉爲之備苟非萬不獲巳豈欲與雄國爭衡想不過以權術爲牢籠以甘言爲鈎餌暫且從中取利以俟羽毛　滿然後遠舉高飛其積慮處心固巳昭然若揭凡與之爲鄰者所當辦之早辨也 
[觀察被召]  
　　金陵采訪友人云金陸厘捐局督辦歐陽潤生觀察霖前署江寗府捐升道員現辦安徽五河鹽釐柯遥菴觀察逢時均負經世之才爲湖南巡撫陳佑銘中丞所保兹由大部咨會两江督憲行取人都劉峴帥准咨卽傳見两觀察給予咨文不日交卸差使入都階見矣 
[奉旨籌辦]  
　　南洋大臣衙門頃奉廷寄著總理衙門曁南北洋大臣妥籌廣開商埠事宜蓋因有某侍御具奏大致以我國自中東一役割棄臺灣歐西各邦愈形凌侮去年德人佔據膠澳諸外國紛紛效尤英則借我九龍法則索我廣州俄則租我旅順此租一隅彼索一地瓜分豆剖恐無巳時宜於中國沿海沿江口岸查明凡有可以開闢商埠之處一律開通任東西洋各國擇地通商立埠以免侵奪且某地旣經某國開埠通商將來其地若有兵事該通商之國自必力爲保護中國　受裨益於無形故朝廷著總署及南北洋大臣籌度情形迅速議覆劉峴帥又奉諭著先於上海設立農工商務各局次於沿江沿海通商口岸以及人烟輻輳之處一律設局所有各局宜如何籌辦之處著卽妥議章程咨呈總理各國事務衙門具奏峴帥疉奉諭旨想必統籌大局切實條奏矣 
[示准專利]  
　　金陵訪事友人云金陵風氣大聞省憲欽承上意力圖自强以振興工商爲當務之急聞將出示曉諭謂有能創一公司或製一新器實能利國便民者援照泰西章程准其專利十五年以示鼓勵如資本不足准請撥官欵以助其成省垣商務局巳奉檄文想日内卽當出示曉諭矣 
[飭查廟宇]  
　　金陵訪事友人云大憲前奉諭旨飭將省垣書院及不載祀典之廟宇一律攺爲學堂由府憲劉嘉樹太守先查書院經費每年僅有二萬二千餘金擬先設學堂两所廟宇尙未清查兹悉上元江寍两縣曁保甲總局各委員均巳奉檄飭將城廂内外所有不載祀典之廟宇凡有房屋十餘間者均著於册以便改爲學堂其不及十間之廟宇則悉仍舊貫云 
[裁冗置要]  
　　湖北訪事友人云漢口爲濵江大埠五方雜處政務殷繁雖有道憲及同知通判駐守其間而縣治遥隔一河相距較遠不免有鞭長莫及之勢近經两湖總督張香館體察情形擬添設一縣治命名夏口仍隸漢塲府管轄所有同知通判两缺則一律裁撤其廉俸檄勵縣令爲辦公之用尙有仁義禮智两巡檢攺爲縣丞典吏以縣丞管水利典史司監獄除漢口一鎭應歸夏口縣管轄外並將昆連之漢陽黄陂　感黄岡各地叚分别劃出歸入夏口界内聞此事巳與譚敬甫中丞籌商妥洽札飭漢陽府余堯衢太守將各縣界址妥爲區畫一俟定妥卽當　銜入告請旨遵行矣 
[招補學生]  
　　寍波訪事友人云郡城中西學堂原備　頴子弟講求實學而設不料各學生玩愒自悞有作輟日多至今未到者有從學巳久仍無心得者此輩例須開除以便另補現經府尊程相村太守示期本月二十二日　試凡願到堂肄業者須文理清順年在二十以下先期赴禮房報名俟選取後方可補額 
[府試有期]  
　　金陵訪事友人云上元江寍二縣試及句溧高浦六等縣試均巳告竣劉太守定於七月十七日取齊七邑文童十九日舉行府試巳行文各縣並曉諭通衢矣 
[日界巳定]  
　　營口訪事友人云自英國索闢租界後俄法繼之日本亦乘機而起現經日員會同華官勘定西營迤西大廟直街西首作爲日本租界會議旣定由海防廳咸延臣司馬傅齊各業主諭令嗣後出售祗准日人購買不得售與别國人惟日商財力未裕不能將地一律　歸須俟數年租界市面方可興旺因恐爲他國捷足爭先故將基址預爲訂定亦未两綢繆之意也 
[鄉圑禦侮]  
　　紹興訪事人云新昌縣距郡城二百四十里與台州府之天台縣犬矛相錯山深林密向爲土匪出没之區近以台州土匪包萬生擁衆數百在天台縣之關嶺一帶肆行搶刼　嶺貼近新　東南鄉居民一夕數驚不能安枕因創設民　除每村毅立團董外所有丁此編八團册者無事各安農業匪至鳴鑼爲號荷戈　賊一村有警隣村　鑼接應有能殺賊一名賞給洋銀六十元倘被匪傷給撫卹田五畝創自南鄉由南而東而北而西現在四鄉一律放軍器械精良號令正肅七月十八日　請邑尊俟緯辰犬令閱視聞某日在新昌天台交界之青芝嶺與台匪接仗鏖戰两時台匪力不能支向山　中狂奔而逸迄今未見勳靜　巳遠屬矣 
[蓋平盜案]  
　　營口訪事友人云本月初一日夜四鼓時蓋平城内敦襝裕長銀爐突被盜匪多人排　直人劫去洋銀千餘元寳銀十數錠及各項首飾數百两計共失贓銀二千數百两聞盜匪皆穿毅軍號衣腰盤紅帶得贓後越城潜逃當經報縣勘　飭差嚴緝旋在南大道某　店緝獲一盜搜出贓銀五錠由營解縣訊供自認毅軍遊勇夥刼不　餘盜皆往旅　將附輪船南返彼因患　　乎在後等語想一經訊實必賞明正典刑也 
[盜棺上控]  
　　安慶訪事友人云廬江縣世襲三等輕車都尉吳保德與弟刑部山東司主事保初前日偕殺無署呈控據稱祖母張氏係誥封一品夫人去世後巳安窀穸數月前被盜毁墓開棺刦去朝珠衣師並將頭髮拉脫　　狼藉　　縣尊勘騐復重爲收殮暫厲一面　兹拿獲匪人袁執當等訊供巳有端倪嗣因前任臬憲　廉訪飭查原　情形縣尊意存規避　文蒙蔽致將正犯詳議同釋然當詣騐時棺蓋相離丈餘骸骨暴露地方官旣巳騐明何得一再　禀曲爲開脫云云情詞迫切事非無因想鄧中丞嫉惡如仇如果屬實必當履行查辦也 
 
 

Page 3

 
 
[備迓微旌]  
　　上海縣黄大令　　升任江寍藩憲袁襄秋方伯將於日内到滬因飭辦差丁役整備供張以便　迓 
[招赴東語會示]  
　　欽命二品頂戴江南蘇松太兵備道蔡蔡爲出示縣騐事本年六月二十日奉南洋大臣两江督憲劉札准總理各　事務衙門咨光緒二十四年五月二十七日准義國蕯署大臣照稱各國東語總會巳定於明歲在本國羅馬京都會齊中國又士若入此會　　美備昨接本國外部來文飭報兹將羅馬總會請單送請通諭各省文士勸赴羅馬作會或在華寄函入會亦可咨行飭屬曉諭如有願赴此會　務於明年如期赴會等因到本大臣承准此抄單札關遵照並蒙抄單内開義國創立東方語言文字會兹據巴黎東方語言文字諸公議定　　羅馬城内本國軍機大臣及教務大臣等共襄其事本國國王亦樂於觀放原訂西九月開會今攺定十月恐九月天氣不佳易致瘟疾兹由一千八百九十九年十月初二日開至十二日止緣此會專爲傅學之士通曉教之源流語言文字及諸教務凡入會之員須先告知會首伯爵　世　或總掌書伯爵方期勾現本會規學巳發收　者先付佛郎二十枚所有會前一切規學隨山呈閱勿庸另付小費如赴會之人火車輪船價均　减至於游歴觀覽撫從其便　語合行出示曉諭爲此示仰各項士民人等一體知悉爾等如有願赴此會務於明年如期赴會以廣流傳切勿　望遲延是爲至要特示 
[大令騐屍]  
　　江北婦人桂寳向在英租界南香粉弄鴇婦朱顧氏處作皮肉生涯因其言語不通時遭顧氏鞭　十五晚不知何故又　毒毆同居沈阿二及二房東周王氏見而不忍向前解觀方得釋手詎料次日桂寳忽然身死沈阿二與周王氏代抱不平當赴捕房控告捕頭　令包探朱阿高將朱顧氏及共併夫朱阿五扭獲一面傅地保投縣報騐昨日午後一點鐘時黄大令帶同官媒書役刑仵人等蒞　檢騐地保　文榮禀稱小的由捕房傅喚始知此事投案請騐其細情一　不知捕房遣人將朱顧氏所用籐條两枝呈騐周王氏與沈阿二同供巳死烟　　江北人生意亦不甚惡因鴇婦朱顧氏惡其言語不通時加鞭責十五夜又被毒毆昨夜身死因卽投報捕房並無别故朱顧氏供寳山縣人花　館係麻皮阿寳所開昨日並未將桂寳毆打惟於前晚曾用籐條鞭過两下後卽發痧身死朱阿五供與顧氏併　前日桂寳患痧小的曾代　　痧两匠次均未奏效不料昨夜身死大令飭官媒如法檢騐旋據唱報背上有籐條痕並非致命復用銀針插入喉間見係黑色寳係生前被責　服毒身死大令離座親視無訛飭吏塡明屍格將朱顧氏朱阿五帶回縣署訊究 
[會訊惠通銀行案]  
　　惠通公司控華商何瑞棠等不交股銀一案由江海關道蔡和甫觀察在斜橋畔洋務局會審因須檢呈章程合同各據攺期再訊巳紀前報昨晨九點半鐘觀察會同英總領事畢禮納日升座後原告律師高易申稱前堂佑律師所言各節今特指一端辯之前者中英两國在烟臺所立條約本極允洽請按照合同審斷此案自是正理如两國人民所立合同原照何國之側卽以何國例判斷官長亦應堪力保護不得違背合同辦事今英國公司有華人入股者應照何國例判斷官長自有權衡卽當創始時經理人及與股者必先商議定妥凡英國公司多照英國例辦理則此案固亦宜然按英國公司皆照國家議政院議定章程故凡有股者均應遵守蓋英國公司章程係與議政院章程相輔而行倘有不合之處方可辯論若違背合同卽與違背公法無異若不照此事必紊亂卽本公司所訂合同係由美國人精寫故於美國條例此舉一欵以爲比例各國章程多有不同此事係在一千八百九十七年昔者　約有一公司在華盛頓籖立一保險單後回至紐約互相爭論又在華盛頓涉訟華官卒照紐約例判斷如合同内載明應照何國例辦則官長亦不能再舉英國定案之由略爲申說前年曾有一央人向法國人租得一船後因不合英國人將船主控諸英國公堂英官斷案竟照法國例者蓋英臬司揆情度理不得不然當時勝負毗在援照何國之例而英臬司以極有名望之人又有保護本國商人之權尙不肯背理以私英人两相比例此案自應照英例定斷且合同上亦巳註明上次佑律師欲照　例今故援引两事證之務請持平判斷合同業巳註明無可推諉否則亦須衡情酌斷倘合同内有違背之處是合同竟可作廢現請先斷此案應照何國之例然後冉審被告律師佑尼干起曰高律師所說各案均是實在情形然與官長甚有窒碍緣所言各案與和約本無違背故可如此　斷和约關繫一國豈可輕視是以無論何項合同斷不能顯違和約今此案在立約之後辦事之人豈不知之原告旣巳到堂必不能以不知此例藉口推諉律法者和約之本也如曰不知則凡事皆可推諉先有和約然後設立公堂公堂自有之權公堂斷不能因合同而去公堂自主之權原告所指各案均與和約無關此案合同實有違背之處本律師係美國人凡遇美國各商事務均照上議院議定章程辦理不敢有違且卽欲不　勢亦有所不能今原被告皆深知此例然後訂立合同惟當時原告不應令被告立此合同旣巳立矣實與和約違背　高律師所指各國之案　屬有理然皆與和約無關哈華托律師起曰聽佑律師言燕台所立和約若與華商有無限好處此案原係照約辦事故來此控告不論何國皆屬照約寫立合同此案合同頗爲公道應請照合同判斷卽他國亦同此一意况所立合同中西官均皆斷過並無不合之處卽燕台立約之後商民依然如此毫無利益務請秉公酌斷佑委師又起請保以堂自有之權觀察商之畢總領事相約　堂定於下禮拜五上午再訊 
[倣給雨具]  
　　南市馬路工程局捕房近由捕頭王榮培禀知局員朱森庭明府仿照租界之式巡街各捕勇給予雨靴及羽縀帮皮底靴子雨天各穿油衣概仿西式現巳製就飭髹工油漆矣 
[車夫被押]  
　　陸朱氏前日午後在南市會館馬頭親串家取得箱籠等物雇蔡桂林之小車載至大南門外比及停車將貨收拾付給車資尙有竹布女衫一件遺忘在車籃之内急卽追赶而車巳不知去向矣昨日婦在新馬路與蔡相遇向索女衫蔡不認當卽扭交某號巡街捕房拘解馬路工程局捕房王捕頭盤問之下蔡稱在王老開之車寓内居住陸朱氏並無遺忘之衣實被誣指捕頭命暫管押候傳十六鋪地甲帶往問明再行核辦 
[棧主被累]  
　　前月間崇明縣紳宦馮泰松被陳阿虎竊去洋一百五十元逃至滬上僑寓英界帶鈎橋沈桂榮所開恊順源客棧將洋　存棧夥計阿寳處經馮查悉遣家丁馮升投英界公堂控告而計巳知風遠遁劉穆庭二尹飭差將棧主沈桂榮賊犯陳阿虎提案訊問之下着沈繳洋沈因求提計之薦保李毛毛至案迭次比追迄無着落昨日馮復遣丁遞禀聲稱此案沈本願繳洋因憲署某書吏阻止唆使求提李毛毛到案藉口推諉致沈得置身事外挺押不繳務求比追二尹閱禀後飭提沈問曰此案究以何人阻爾據實供明以便究辦李毛毛本非案内人不能提究且爾所用之洋亦可代追否則定干追比沈供身遭縲絏事由母親專主究竟所託何人費銀少多實不知情二尹大怒喝令重責一百板復加駁詰沈矢口不移二尹著還押限三天問明姓名禀覆核奪 
[借票糾葛]  
　　法界永興里昇大雜貨行主陳小寳向振裕銅錫店借出六月廿一日期支票一紙計銀二百两至英界金隆里鴻興土　購買川土旋因無貨可交作爲罷論當向索還支票該店執事陸漢章聲稱票巳遺失另立律據交陳收執前日法大馬路久康錢莊投法捕房以振裕出立支票屆期不付等情控請究追捕頭准詞飭探將該店主徐桂勳拘押捕房俟堂期解訊 
[英廨停訊]  
　　昨日英界讞員鄭瀚生大令因隨同道憲蔡觀察至洋務局會審惠通銀行案所有公堂案飭丁知照捕房歸於今日判斷 
[惠書鳴謝]  
　　隨軺筆記一書係嘉定吳挹清觀察隨合肥龔仰蘧星使出使英法義比時所箸也觀察所箸共有記游記事記程記聞四 
 
 

Page 4

 
 
種此書記程先付石印所載詳密閱之不啻親歴蒙贈一册爰志數言以答厚貺 
[助賑鳴謝]  
　　本協賑所有高澹游山水一幅朱漁珊帖一部均係捐賑待售之物兹由寓豫補拙主人捐助漕平銀二十五两合規元二十六两八錢九分將高朱書畵两種全行購去又隱名氏求子平安助洋十五元徐聖寳助票元十六两誠心好善慨解囊金凡在窮黎同沾惠澤爰綴數語代達謝忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[攫物宜懲]  
　　鋸木匠張阿　　　　　　居於小南門外董家渡左近生有一女名英小妲年己及笄張愛之不啻掌上明珠　　　　粗知文義近在大南門外美教士所設之清心書院附讀前日傍晚時散館而回行經桑園街地方突有小流氓楊九之子楊連生見　　　　花不禁色膽如天上前調笑女紅潮漲頰不敢聲張楊竟舉手攫取女所戴之首飾等物女怒卽作申毕之詈時觀者密若堵檣有王竹絲　　塲勸解正譁閙間爲院長所知不肯甘休函致二十三七鋪巡防局請爲提究局員盛雨村二尹立傅地保協勇往拿楊巳聞信避匿祗　王竹絲拘解至局未幾楊之父楊九將子尋獲交案二尹升堂提訊楊叩首求恩供稱一時糊塗自知不合嗣後决不敢再犯尙乞鑒原二尹大怒判令鞭責竹梢三百下王竹絲供小的與楊有一面緣是以勸阻叩請明察二尹以王亦非善類命鞭責竹梢一百下掌頰一百下押候一併覓保方准釋出所攫首飾著令賠償 
[流氓荷]  
　　流民嚴文奎前者在南市一帶冐稱籌餉貨捐局巡丁藉端婪索爲總辦戴太守訪知飭差查緝日前由差將嚴狗獲太守命十六鋪地中暫爲看管備函移送上海縣署請究經黄愛棠大令提訊後判責一百板枷號一月發十六鋪各馬頭示衆以昭炯戒 
[上海縣署瑣紀]  
　　虹口著名地棍翟桂寳因向潮州人田阿二王林春等索取賭規被此毆傷投縣請騐帶審委　李二尹訊得两造供同各執判候查明澈底根究兹由王役查得本月十一夜桂寳率領其子慶祥龍龍慶放姪銀大小　尙及同黨　號老白　周桂　小　寳並邀同女清帮光蛋帮等多人各執器械先在胡家橋廣東賭檯爭鬥後擁至沈家灣　阿　烟館行兇搬物致　茂堂所寄之物亦遭攫去將各情據　禀覆二尹諭俟各人傷痊補提人証覆訊核辦　青浦縣汪大令因王寳鎭搶米案内之秦子順阿忠余昭林二人住居上海縣廿四保廿六圖内遂移文至縣请爲提解黄大令准卽飭差往提無著因傅地保許正豐　案前日　李二尹提訊許供　内並無秦等三人研詰至再堅執如前二户著其　結倘查有揑帥之處　究不貸○流氓　　三前經黄大令飭　拘獲前日亦由二尹提訊池供痼未犯案一味狡辰二尹謂爾之同黨陳錦　供爾犯案　　　攔路調戲歸女等事　巳訪明屬案何尙狡　耶喝令笞責一十二百板收押自新所候再覆核英界以堂片送威逼人命之葉阿四至縣請訊十二户傅同原吉　前晚訊究案供揚州人與巳外劉馬氏在西棋盤街開設烟館六月廿一日馬氏悶睡不起見其面色有異疑係發痧卽舁至仁濟醫院求治據醫　言看　洋烟救治無效問卒　錫章馬錫奎復是同胞兄弟亦　州人胞姊劉馬氏在申與葉阿四合開花烟間巳有十年有妓女六口生意甚往上年胞姊向葉分帳葉將餘利獨吞　明以後賺錢分給胞姊今年又向算帳欲分餘利被葉威逼致死小的等在家接葉來信言胞姊患痧身故到滬查詢知因吞烟斃命明係葉欲獨得餘利故將胞姊逼勒自盡求請伸寃二尹問葉曰劉馬氏究竟因何自盡葉俯首無詞二尹察得情有可疑喝責三百板收押自新所候飭　查明實在再行核辦 
[法界捕房發落]  
　　昨禮拜五朱明府蒞捕房會同　副捕頭發落各案命提上期訊判之積竊王阿生販運銅洋之李長發照原斷各枷號一個月期滿責釋○董生明前控工部局收捐西人柏禮才之庖　袁春揚誘領伊妻徐氏經明　訊供昨日命提到案著將徐從重掌頰四十下交本夫領回管束袁春揚重責二十板　偷兒朱坤泉張得上著照原新各責一百板一併釋出○偷兒林三寳在城内竊取衣包行經法界爲包探拘獲解經明府訊供著照原斷重責二百板○命提　門圖竊之林金生陳阿生著照原斷先行枷號一個月期滿責放○徐榮　由通州附輪來滬竊取搭客銀洋當塲拿獲船至本埠送入捕房經明府訊供著照原斷先行枷號一個月期滿責放○命提長江輪船竊取烟槍之王阿四照原斷枷號七天發碼頭示衆○長江輪船積竊陶玉高王金爲包探拘獲經前讞員鄭大令訊供　枷二個月陶責四百板王責三百板昨日明府判攺一個月著各責四百板一并釋出復將陶玉高喚回再枷一個月期滿釋放○俞錫生陳月堂前因揑契向西人柏禮才抵押銀八百两經前讞員鄭大令訊供判枷二個月責三百板昨巳期滿明府提案著各開枷照原斷各責三百板還押交保○扒竊陳敬濤枷號半個月昨日期滿命帶案開枷照斷責一百板番出○偷兒顧祥枷號半個月昨己期滿命帶案開枷賆四十板釋出○偷兒歸利才張阿寳姚阿全各枷號一個月昨巳滿期命帶案開枷各責一百板一并釋出○偷兒洪生判枷一個月昨巳滿期命帶案開枷照原斷責二百板釋出○偷兒韓岐康枷號七天昨巳期滿命帶案責一百板釋出○郭雙慶前因四明公所闹事拘押捕房昨日命提到案責四十板釋出不准逗留租界○賭根周星源禁押捕房巳有十月昨日命提到案飭探帶出覓保向原告商懇了案 
[美界捕房紀事]  
　　揚州人陳永春係戴生昌小輪船局夥友也前日局中有自杭至滬小輪船滿載綢縀等貨停泊北蘇州河本局碼頭至夜間十點鐘時陳忽乘同伴熟睡時竊取紡綢若干疋約值洋銀一千餘元携之上岸適爲包探竇如海所見以其形跡可疑立卽拘獲解入捕房核辦○江北人沈福卿在虹口周浦路三百零七號門牌某四人家服役前日竊取刀又等物經洋人查悉投捕房報知捕頭卽飭包探將洪拘入捕房押候究辦○甬人趙桂琴梁上君子也昨晨在北河南路某姓　首將所曬之船蓬二扇竊之而逸爲包探金立生所見拘入捕房押候解送英界公堂訊辦○歹人張阿金昨至吳淞路六百九十四號門牌某姓家竊取錫蠟臺等物包探劉阿炳見之因卽拘八捕房候解公堂究辦○英租界雲南路第二百二十四號房屋係甬人施善臣所居前日忽走失婢女一口偵尋不得昨日施之車夫某甲在虹口某姓家尋獲當卽扭入捕房捕頭飭令暫押命施自至捕房具領 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年七月初八日京報全錄]  
　　宮門抄○諭旨四道錄前○粤督譚奏查明廣東省造報鹽厘收數並無弊竇據實覆陳摺○江督劉奏爲揀員請補都司摺○又奏爲奉獲著名梟匪審明正法片○蘇撫奎奏知府因病　缺委員署理請旨简放片○七月初八日吏部翰林院止黄旗值日無引見○定陳總管希蘭謝恩○何乃瑩諫授内閣侍讀學士恩○候補知府駱景宙等謝恩○錢應溥續假二十日○俞炳煇宋伯魯預備召見○召見軍機俞炳煇宋伯魯○○太子少保頭品頂戴两廣總督臣譚鍾麟跪奏爲查明廣東省造報鹽厘收數并無弊曹　實覆陳仰祈聖鑒事案准户部咨廣東造報鹽釐收數弊竇滋多應令詳細查復認眞整頓一摺於光緒二十四年三月二十六日具奏奉旨依議欽此咨行前來當經轉行遵照兹據两廣鹽運陸英啓會同廣東厘務局司道詳稱查省河共一百五十九埠隷廣東省七十五隷廣西省六十六隷湖南江西貴州省十有八設東南北中六櫃各櫃埠座落各廳州縣備載鹽　志内有籍可稽前奉部行鹽册報之北江東江西江是否卽北櫃東櫃西櫃當查東櫃北櫃卽屬東江北江其中櫃各埠間有經西江運道省又名西江明晰聲覆覆並無含混六櫃鹽引額共六十萬九十一百餘道内行廣東三十二萬七千餘道廣西十六萬三千六百四十餘道湖南江西貴州共十一萬九千四百九十餘道每引有爲三十五斤爲一道省有二百六十四斤及三百二十二斤爲一道此部中有籍可稽各埠配運皆以包計每包一百五十斤厘亦按包抽收前謂收厘照有厘埠額引核　並未短少卽指以包斤核引斤言之初非按引道徵收也粤鹽向有合櫃運銷融銷之法廣西爲行鹽省分西櫃鹽船上至梧州平櫃鹽船上至杭州官給照票各廳家販輾轉售銷是以　省分設廠　按鹽捕厘收　較　如謂此櫃之鹽必銷於此埠境内疆界無伸縮數目無叅差微獨廣西不能凡行鹽地方悉難如星所以西省歴　抽收鹽厘總不外核計包斤而遞年收數亦不一律也廣東係産鹽省分三面瀕海處處逼近塲　本省引鹽苦在官不　私非輕其成本不能疏銷是以南　及東櫃之海鹽德豐中櫃之神　等　額引十四萬九千四百餘道並　橋所屬　　各埠向免抽厘日東櫃各埠厘由商人包繳平櫃　省較遠委員楷查該處商販引鹽皆用船裝有成包裝船者有散鹽裝　者按撫額引統計包斤每包抽銀二錢西分省河鹽厘所恃北櫃及中櫃道經西江之羅定東安西寗高要德慶封川開運四會等埠三水屬之豐寗子埠共引鹽三十八萬三千餘包北櫃每包抽厘二錢一分中櫃每包抽厘一錢五厘向章折配一包之鹽乃繳一包之厘銷鹽有旺淡配鹽　有　　　　　之兌　見少本省不敢以少收之年爲定準户部亦難以多收之年爲定衡且鹽厘開收之初原與貨厘併辦嗣裁廠　費攺　　　　　　　　　　　　　　　鹽不放關無從繞越偷漏隨配　抽最爲扼要　廣東與廣西不能一律之實在情形也鹽厘辦法非始於近年無所用　　　　　　　　　弊端以故歴來照辦至免厘各埠概議抽收一節通　　　窒碍難行溯查鹽厘始自咸豐年間　時軍需浩繁正期多多益善　猶不一　　　者良因各處資本微簿地隣塲坨若加一分之厘卽增一分成本成本愈重銷鹽愈難縱勉强加抽而商力不支勢必拖欠　餉少折引鹽　　無益而餉有損卽將埠商按名斥革盡法監追亦復於事無濟邇來捐措頻仍又歲增紡餉十萬以抵加價商力巳　支持　　知曾多　少而不　强爲之也造報鹽厘一節同治年間奉部奏准以两淮鹽厘欵式止開收支總數不開　數最爲簡明飭令照式　報嗣两江督臣將　　　　　粤查核祗開收某岸鹽釐若干　無註明騐過引數及某埠某引厘數粤省歴年册報收某江某櫃鹽厘若干總數係與两淮之式相符並無　　至户部所稱两淮造報鹽釐均將各岸引數聲明此彈　式並未另奉頒發無從題擬且粤省鹽引奏銷竣者或奏銷屆期尙有欠完者東江平櫃均遠在省外厘銀　省動須逾　著欲以某年之引令某年某年之禮責令半年造册一次則釐數或多或少埠櫃名目或有或無而年限引目亦必越後攙前無裨總核之實擬懇免子更張除收支數目仍並两淮向辦裕式半年造報外儻須將拆過引鹽包數聲註應俟頒到册式分别核辦等情詳請奏咨前來臣查該運可英啓辦事認眞　明素著歴任督臣悉倚賴之所詳委係實情並無含混隱匿除咨户部外謹繕摺覆陳伏乞皇上聖鑒敕部查照施行謹奏奉硃批户部知道欽此○○頭品頂戴两江總督臣劉坤一跪奏爲揀員備補歴路守備員缺恭　仰祈聖鑒事竊金山管守備戴洪春病故遺缺按准部　係題補第五輪第五缺應甲儘先人員　令迅卽揀員請補等因伏查是缺守備駐紥　山　城有經管兵馬錢糧督率操防之責非精亦强幹之員難期勝任臣於通標實缺候補各員内逐加遴選查有現署是缺守備两江儘先補　都司譚致廣年五十四歲湖南湘潭縣人由武童投營隨　　保鹽領守備復於肅清皖南山力案内經前督臣曾國藩奏保同治四年閏五月初一日奉上諭　翎守備譚致廣著都司卽補並賞　花翎欽　光緒二十年經臣奏請以前官留於两江補用八月二十一日奉硃批著縣所請兵部知道欽此准部咨復應歸入儘先　　　内　用　在案二十三年九月委署金山營守備辦理一切均屬裕如該員年力正强秦防得力以之借補是缺守備洵堪勝任與例亦行合無仰懇天恩俯准以儘先都司譚致廣　補金　營守備員缺實於營伍地方均有裨益　　俞允俟部覆至日卽行給咨送部引見以符定制除　取該員履歴印結咨部查核外謹曾同江南提督臣李占椿繕摺具奏伏乞皇上聖鑒訓示謹奏奉硃批兵部議奏欽此○○劉　一片再查上年　湖梟匪施老窩子等滋擾之時長江梟取與之聲息相通亦復乘機猖厥該梟販等各分地叚自瓜洲以上至蕪湖一帶則以嚴二石小個子柏寡婦卽楊石氏爲首領帮每次裝鹽上駛駕船六七隻糾衆數十人多携槍械子藥形同宼盜尋常緝私弁勇莫攖其鋒遞　江寗合岸商人乙利　具禀鹽巡道胡家楨　撥砲船前往堵拿該梟販贍敢於巴斗山　家陡門烏江等處三次拒捕擊斃勇丁管帶礮　官弁臣該梟販賣鹽之地輙有買鹽貧民在内不敢放砲以致該梟販等得　脫逃經臣懇立重賞札委巳革副將李振標先於七濠口拿獲石小個子訊供販私拒捕不諱當卽正法兹於通州等處續獲嚴二及　寡婦到案發交府縣及係巳經正法之石小個子而該犯等實爲帮首積慣販私其屢次　同拒捕情形衆目昭　無能狡賴並訊明嚴二石小個子係小刀會安清道友在六合掠人勒贖有案柏寡歸雖係　流而性情兇　黨羽衆　與小刀會安清道友時常往來形跡詭秘當此梟風甚熾小刀會匪有萌動之　不可不予以嚴懲以弭　憂而除後　隨　地方文武提騐嚴二及柏寡婦卽楊石氏正身綁赴市曹處暫用昭　戒其在船　同拒捕之水手李二及　二之子嚴大毛酌予監禁十年　滿察看辦理至李振標拿獲首犯三名異常奮勉可否　賞　頂戴以示鼓　出自　　格鴻施謹附片具陳伏乞聖鑒訓示謹奏　　硃此著照所請該部知道欽此○○奎俊片再松江府知府恩興於光緒二十四年五月初二日在任病故所　松江府知府要缺政務　繁必須遴委幹練之員按署方足以資　理兹查有候補知府張預木識優長體用兼備堪以委署據蘇藩司會同梟　　詳前來除批飭遵照並另行恭疏題報開缺外所有松江府知府員缺緊要相應請旨迅賜簡放以重職守謹合詞附片具陳伏乞聖鑒謹奏奉硃批另有旨欽此 
 
 

Page 14

 
 
[光緒二十四年七月初九日京報全錄]  
　　宮門抄○諭旨二道錄前○新撫饒奏爲呈進回部黄金摺○滇撫裕奏甄别通判留省補用片○雲督崧奏滇省鹽務暢銷情形摺○蘇撫奎奏報江海關第一百四十一結徵取洋　厘捐數目摺○又奏報江海關第一百四十一結徽收洋稅曁查明免稅數目摺○七月初九日户部通政司詹事府正白旗值日無引見○張仁　謝調奉天府府丞兼學政恩○直隷候補道吳慰鼎到京　妥○椿壽續假五日○阿克東阿續假十日召見軍機張仁補吳懋鼎○○甘肅新疆巡撫臣饒應祺跪奏爲呈進回部貢金恭摺具陳仰祈聖鹽事竊照新疆色廟庫爾之南回部坎巨提向來按年呈進貢沙金循例奏明賞給　疋在案兹據喀什噶爾道黄光達申稱坎巨提明目摩韓美德拿屋呈到光緒二十三年分進貢沙一两五錢遵例賞人縀二疋發給該頭目祇領懇請具奏前來臣覆查無異除將沙金咨　内務府呈進外理合恭摺具陳伏乞皇上聖鑒謹奏奉硃批該衙門知道欽此○○裕祥片再道府同通州縣無諭候補試用人員例應自到省之日起子限一年詳加察看甄别出其切實考館奏明補用等因兹查有提舉銜指分雲南試用通判　　　　　一年期　例應　　　藩臬两司詳請核辦前來奴才查該員　樹　辦事安詳堪以本班留省補用除將　歴清明咨部查照　　會同　　總督監　蕃附片　陳伏乞聖鑒謹奏奉硃批吏部知道欽此○○頭品頂戴雲貴總督臣崧蕃頭品頂戴雲南巡撫臣稽祥跪奏爲滇省鹽務銷情　　　　欵項現巳一律規復原額溢課亦漸起徵恭摺陳明仰祈聖鑒事竊查滇省鹽務定例每年額徽正課銀二十六萬一千六百四十五两三分　　雜欵銀十一萬九百八十两二分五厘溢課每定額儘數徽解雜欵並支有餘併入溢課留備邊防要害前因兵燹井市蕭條肅情後　同治十三年奏准儘徵備解至光緒十三年歸併各井竭　以圖始將正課照額微定而雜欵年祗微銀三四萬两不等譚以以成爲額尙不　　　　　鹽厘撥補節經奏咨展限至二十一所徵課欵雖遞年有加而實支六成雜欵仍屬不敷經鹽法道督津力旣補救條議卽稱據價　　　　　頓漸著成效遂於两年限内將現支六成雜欵如數規復並撥入溢課銀二萬餘千两當經前撫臣黄槐森曁臣　蕃　請將雜欵將支卽以六成爲額有餘撥人溢課項下並准部咨應微雜欵以六成爲並支定額外仍應隨時整頓照承平定例及早復額溢課亦　起徵各等因咨行照　在案復經該道督飭各井提舉大使及留委員多方調劑稽查煎銷撫恤商灶力除積弊課欵因之日增兹截至光緒二十三年底止各井共徵獲鹽課沙鹽稅課銀三十七萬四千三十五两一錢一分四釐四毫實解到庫内除額徵正課並照舊例規覆雜欵原額銀十一萬九百八十两二錢五厘外尙長餘銀一千四百九两零合之隨課抽獲各井鹽厘銀一十萬五千二百八十一两四錢四分四厘二毫絲計該年分實共錢銀四十七萬九千三百一十六两五錢五分八厘六毫較從前正維　三項每年徵銀四十五萬零尙多徵銀二萬九千两有奇卽將厘銀計除弁於光緒二十三年分徵存前項　欵内照額　撥正課銀二十六萬一千六百四十五两零三分解司充餉又照案劃撥六成雜欵銀二萬二千七十九两二錢二分六毫備供道庫應支廉役井費尙共餘銀五萬三百一十两八錢七分三厘八毫概行撥入溢課項下遞年積存畱備邊防要需另案分册造報等情據鹽法道普津會同布政使湯壽銘詳請具奏前來臣等覆查無異所有滇省鹽務銷情暢旺正雜課欵現巳一律規復原額溢課亦漸起徵緣由除咨户部查照外謹合詞恭摺具陳伏乞皇上聖鑒訓示謹奏奉硃批户部知道欽此○○頭品頂戴江蘇巡撫奴才奎俟跪奏爲江海關第一百肆十一結期内加徵洋藥厘捐收支各欵銀數開具清單恭摺仰祈聖鹽事竊准户部咨各海關加徵洋藥稅厘一欵旣歸海關併　自應照章存儲關庫聽候部撥又准部咨凡指明由加徵洋藥厘稅項下開支銀两應各歸各欵動用其收支數目另列清單按結奏報等因當經轉行遵照旋因江海關經徵洋藥進口稅銀歴係併入華洋各項貨稅提分肆陸成統收統除彚　開報卽將　關第一百十一結起至一百四十結止加徵洋藥厘捐收支各欵銀两另開清單先後奏報在案兹據江海關道蔡鈞詳稱自光緒二十一年八月十三日起至十一月十六日止第一百四十一結期滿共徵洋藥厘捐銀二十九萬八千九百七十二两六錢又收回墊放寳山等縣塘工經費銀三萬八千二百五十一两内　歸還工屆册報墊放　五萬二千一百五十二两九錢三分五厘六毫七忽外實存銀二十八萬五千六十九两六錢六分四厘三毫九絲三忽統計是結期内共放奉撥及例銷各欵銀三十六萬一千八十七两六錢七分一厘二毫除將前項徵存及收回銀两儘數撥放外計尙不敷銀十萬六千一十八两六厘八毫七忽應俟　　藥厘制還歸欵等情開造細數清册詳請奏咨前來奴才覆檄無異除將該關所造清册分咨總理衙門户部查照外謹曾同　商人以两江總督臣劉坤核結清單恭摺具陳伏乞皇上聖鑒謹奏奉硃批該衙門知道單併發欽此　　　頭品頂戴江蘇　撫奴才奎俊跪奏請汪海關第一百四十一結期内徵收華洋報釐各稅收支數目曁查明免單總督抵解餉清恭摺仰祈聖鑒　竊照江　　徵收洋稅按結比解　　四成　於四成銀内酌留一成以備機器局用欵其餘一成銀内除額撥黔餉　　解加放俸節外餘　　两同提商　　取稅銀一併洋解南北洋充海防經費各等青均經前後奏咨轉行遵照在案兹據江海關　蔡鈞詳　自光緒一十一年八月十三日起至十一月十六日　　一百四十一結期滿其徵各國商船進出口正稅銀九十八萬四千三百二十八两零除洋商前完　稅准給存票換銀現銀一萬三千七百二十七两　外實　銀九十七萬五百九十两零又征洋上藥稅銀一十萬八千三十七两零統共實徵銀一百七萬八千六百四十八两　内以二成備撥機器局用欵其餘二成銀内除提　黔餉銀八萬两並提解加放俸餉銀五千两外餘剩銀两分解南北洋洋充海訪經費至　結戎内洋商　領目票居多間有願請免照之貨實給過各口免單稅銀天津二十三萬九千一百四十一两三錢一分寗波四萬九千五百八十八两一錢五分六厘登州五萬九千四百七两四錢三分九厘福州五千七百八十两九錢五分八厘温州三千九百一两九錢二分九釐鎭江一萬五千九百八十二两五錢六分四厘漢口七千八百六十二两七錢二分二厘無湖四千一百一十一两二錢五分九厘九江一千四百三十三两九錢五分九釐厦門一千九百七十五两三錢四分二厘汕頭一千　两二錢六分一釐廣東一百二十两四錢四分十厘另造細數清册送部查核　　免置稅銀卽在前項實徵數内均巳抵放京協各餉無從撥還其微收招商局輪船及　照船進出口　稅並洋土藥稅銀八萬八千三百四十七两零應提四成銀两亦經分解南北洋作充海防經費各等情造册詳請具奏前來奴才覆核該關第一百四十一結期内所徵各項洋稅除提　成銀两外實共應存銀六十四萬七千一百八十九两零提出一成五厘聽候指撥出使各國經費餘剩銀两均經抵放京恊各餉　稅　旬月支經費曁例銷各欵之用至免單稅銀仍懇　撥齊繁要餉需毋庸　　長江各口免　互翻之煩除將原册分咨總理衙門户部分核　令　　過免單稅數造册另辦外謹會同通商大臣　江總督臣劉坤一核　清單恭摺具　　乞皇上聖鑒謹奏奉硃批該衙門知　單併發欽此 
 
