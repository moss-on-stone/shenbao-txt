# 1904 - 225 - 4911254

 

Page 1

 
 
[古今圖書集成并二十四史全書增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價値每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海內鑒之○二十四史全書共訂三百九十二本分裝三箱實價洋六十元此佈 
[四書五經義大全] [  圖書集成局啓]  
　　坊間四書五經義汻牛充棟且互相剿襲十九雷同本局有見於此特請名夙廣收古今名人經義之作彙爲一編題有未備埃次擬補共五十七卷爲文五千餘篇類皆獨運匠心詞嚴義正本届鄉會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[說磅後案轉錄南洋官報]  
財政所急莫急於修圜法在今日欲修圜法莫急於理泉幣幣有三品能馭西人之磅價則惟金幣金由礦出礦未徧開金不足用輔其不足莫如鈔票鑄金幣造鈔票是又今日修園政者之所急也或曰天下事有標有本財政之本在於興實業泉幣者特其標耳蓋幣之爲物譬猶通工易事之劵契故近人譯西儒斯密亞丹原當名之曰易中其價値高下則謂之爲易權東西諸强國競爭之烈以農戰以工戰以商戰至於泉幣雖各精其冶箔互爲抵制要皆不聞以戰名者非以泉幣之用可爲轉移實業之輪轂而不可爲富益國財之基址哉苟實業不進卽製幣造鈔日盈億萬然去而不返何濟於事註泉幣所以易百物百物皆自外來不能自製日用所需皆購自外人則泉幣之用去而不返其爲貧匱仍如故矣此精計學者其論財政所由以歲殖爲斷而不務以泉幣多寡差正負也然則曷爲齗齗較量於泉幣也曰此急則治漂之說也今中國振興實業甫有其端而漏卮之多乃有岌岌不可終日之勢如商務之虧耗則由以中銀抵金磅爲其磅價所盤剥也洋債之積累則由以中銀抵金磅爲其磅價所抑勒也賠欸之盈溢則由以中銀抵金磅爲其磅價所朘削也三弊不去是實業之興猶待母財泉幣之磅已成　轍雖欲植本亦緩不濟急矣故今日時局爲交涉計則必鑄金幣金爲本位以金敵金銀銅相承價隨漲落庶彼此匯兌無懸絶之殊此一法也金幣不足濟以鈔票鈔票之利可使中外互巿以貨易貨財不外流雖貲本未充製錢不易然以鑄幣爲之主而以造鈔爲之輔以錢佐幣通行無難此又一法也若債負賠欵非我自鑄之幣自用之鈔所能抵者則姑與之定磅價蓋我之幣制旣不可兼仿各國而爲之註今人籌抵制者恒曰鑄金磅夫磅英一國之幣制也中國所交涉者不獨一英仿英之制安能抵制各國故鑄金幣可鑄金磅則不可也則還欵之時必有一定之磅價而後凖磅核算乃無過甚之出入是定價者專爲債負賠欵言而商務交涉保我利權則金磅鈔票二者並行蓋有一日不容緩者矣雖然捄時之策固貴治標强國之謀究宜植本財政之本則實業也中國實業曩惟重農微論農守陳法恃天時倖地力人功補救未足與環球列强互爭優劣卽攺絃易轍擇善而從而收穫之數歲有其常以視斥財興工循環相生利之厚薄顯然有間且今日巿埠廣開交涉大端首在商務商之所懋遷工之所製造也工不勸業不精業不精則銷塲滯而經商之權奪欲興實業所由重言乎工藝也或又曰農工商皆實業也三者相資闕一不可由前之說亦若詳於工商略於農事何也曰補偏捄弊先其所急中國農政處今之世原亦有待於整齊第曩旣以農爲重變其陳法而利導之斟酌調劑其勢猶易若工則曩以賤役視之矣視之賤故不能有鼓舞不能有鼓舞不能有振興今卽設工廠講工藝一切規畫已攺舊觀然而集資甚難斥財者少則由未知工之與商相爲表裏商塲所轉運凡成之於工者計其力作爲功不在農之下也夫工藝進製造精日用之物無恃乎外則進口之貨减我之泉幣不外輸矣嗟乎就實業一端而論以農較工農亦本也工亦標也而商務關繫莫切於工則勸工爲急就泉幣一端而論鑄幣造鈔與定磅價幣鈔其本也磅價其標也而債負賠欵相差在磅則議價爲急此猶泉幣實業二者相較爲標爲本罔不共見然而漏扈不塞母財將匱卽有實業無以振興急則治標今日財政所以首在理泉幣者職是故也若夫製泉幣以利外交興實業以培國計標本兼治並行不悖固財政所宜然亦記者所厚望矣 
[本館接奉電音]  
　　昨日午後二點鐘時京師友人飛電傳來上諭一道謹敬譯登○七月初四日內閣抄奉上諭鹿傳霖著署理工部尙書葛寶華毋庸兼署户部尙書著趙爾巽署理欽此 
[電傳宮門抄]  
　　昨日午後二點鐘時京師友人專電告知本館云七月初四日皇上召見軍機大臣及鐵良 
[日法違言]  
　　營口來電云日軍旣入營口見俄國駐營領事署高揭法國徽章隨由日本軍政司查得法領事官曾兼攝俄領事署一切事宜因告以此間未便安居應請暫時他適法領事官答以本領事旣奉中國政府允准又承各國駐營領事旣許儘可於辦公安用他適爲刻尙齗齗與爭未悉如何定奪也 
[俄帥不和]  
　　日本大阪某日報譯登德京柏林報云邇者俄羅斯公爵薄利司與陸軍總統苦洛拔托金互相攻擊致俄皇降旨召還先是薄利司奉命視師東亞不知如何携一婦人事爲苦洛拔托金偵知赫然大怒面責一番迫令迅將此婦遣回不准片時留滯薄利司亦怒甚戟指向苦洛拔托金曰本爵果有此事試問將軍何由而知苦洛拔托金冾笑曰貴邸凡有舉動皆在本帥心目中豈徒此事耶夫貴邸在俄固親藩也然今旣來此則不過哈殺司軍隊中一武員矣欽承天子命總握俄羅斯全國師　貴邸苟不余命是從則本帥自有軍律在不能援引議親議貴之條也薄利司聞言髮指眦裂拔劍而起向苦洛拔托金砍來苦洛拔托金急將交椅踢開向後閃避而劍已及鼻皮破血流矣苦洛 
 
 

Page 2

 
 
拔托金乃星夜由電奏參備陳此事緣由始俄皇恐薄利司輕躁僨事因卽召令還朝 
[日人行政]  
　　日本大阪某日報云我日自攻占遼東各地之後或施行軍政或施行民政紛紛傳說不一其詞兹得確聞始知自普蘭店逹貔子窩中包俄人所賃之青泥窪旅順口暫由日軍屯駐以軍律治理地方日後如能將俄國租賃章程蟬聨而下則當舍軍律而行民政凡征稅衛生警察等事一律付與華官惟設戍安營仍由日人主宰至鳳皇城一地自入日人之手卽已將地方政治悉歸中國政府核奪施行目下日人祗管理行軍之事矣 
[俄營防敵]  
　　日本佐世堡來電云旅順後路夙稱天險俄人近更竭盡人力以禦我師初南山各要隘遍設鐵條網外圍以長濠我師别出心裁設法攻破俄人知鐵條網終歸無用濠溝亦可奮勇而踰乃另用碎玻璃及鐵釘密排營外此誠從來交戰之際聞所未聞者也更於路上散布石灰闊至數尺假令敵旣衝破鐵條網踰濠而進必致石灰紛紛飛散一白迷濛目不能開未易撲入乃急連發决砲使敵人悉斃於藥雲彈雨之中謂非防敵之新法哉 
[日隕將星]  
　　日本陸軍大將山口素臣疾革情形已登前報兹閱日本東京某日報云山口大將自今春患胃癰卽乞假療養延至東歴八月六日之夜一下鐘時將星遽隕當易簀之際日皇特使慰問賞加一級叙從二位勳迨治喪時宮中遣出御庖五十人爲之具饌亦可謂誼美恩隆矣按山口大將籍𨽻山口縣少時卽投筆從戎明治四年八月中始仕爲陸軍步兵少尉厥後循資而進至明治十五年升大佐督帶步兵第十營未幾攺帶第三營洎與中國搆兵統帶陸軍第二營攻陷威海衛及臺灣之役以功封男爵加三級明治二十九年十月攉升中將統領陸軍第五營明治二十三年中國拳匪煽亂已升任陸軍總統率師攻擊天津進撲京師出入於列國軍旅之間聲施尤赫赫焉事定論功加二級仍統領陸軍第五營不幸部下軍人劫奪財物案發被議幾失其官祗以兩次戰功特蒙天賞本年三月由中將升至大將兼軍事參議官軍國樞機夙夜籌畫以致積勞成疾箕尾遽騎當此軍國多事之秋無端失一良將朝野上下罔不痛悼逾恒矣 
[兩軍對峙]  
　　山海關來電云有客歸自鐵嶺譚及由此西北行約一百華里有地名通江子者由奉天將軍增瑞堂留守命部下武員金君統領兵士三百名屯於東河口隔岸西河口則駐有俄兵數十名目下傳聞俄官招募華人充當卒伍金君因嚴加訓誡曰汝等若應俄人之募致中立之局自此而隳則他時災及汝身莫思僥倖苟免也華人聞之慄慄危懼無一敢應募入俄營者 
[營義築路]  
　　日本大阪某日報云我日所築高麗京義鐵路目下方昕宵工作由義州接至營口俾火車得以來往自如更闢支路一條自平壤抵鎮南浦綿長三十一西里兹者勘地已畢行將鳩工庀材矣 
[高麗小戰]  
　　高麗元山來電云西歴八月七號午後二下鐘時驀有俄國馬隊約四百名馳抵元山距日軍前哨祗二千五百諾脫之遙日軍携有劈山砲二尊連發數聲俄兵即退迨八號午後一下鐘許俄兵三四百騎直偪德源註德源地名離元山日租界祇一日里許向日軍前衝隊發砲以攻日軍拒之傷馬一匹未幾俄人退至嚴表里其地距德源約二日里日軍無一損傷 
[善會集貲]  
　　英京倫敦來電云某日利拔蒲羅國駐英領事官某君大開舞會集貲以振軍人計得金幣四千零八圓四角四分以二千零四圓二角二分匯寄日本紅十字會尙餘一半浼駐英俄領事官寄交俄國紅十字會蓋亦好行其德者也 
[優貢朝考引見單]  
　　京師友人致書本館云上月某日署禮部尙書裕大宗伯帶領引見朝考取列一二等之優貢生六十名計第一排北卷一等十名李書田直𨽻一等十四名郭懸河河南一等十八名郝增齊奉天一等二十三名李鴻文山西一等二十六名荆育琳山西二等三名馮燦章奉天二等六名譚浚河南二等十名張廷元直𨽻二等十三名黃象勉山東第二排北卷二等十四名劉熙春奉天二等十六名李毓梅山東二等十九名郝網奉天二等二十四名蔣舉清甘肅二等二十八名任鍾樹山西二等二十九名李春齡河南二等三十名胡堪陜西二等三十一名李蔭蕃直𨽻二等三十二名宋作人山東第三排南卷一等一名壽鵬飛浙江一等二名臧秉衡江蘇一等四名陳雲鵬湖南一等五名謝沛玉江西一等七名陳詵浙江一等九名朱邦傑江蘇一等十二名陳鑽浙江一等十三名翏先建福第四排南卷一等十六名劉世德安徽一等十七名沈覲平福建一等十九名郁榮生安徽一等二十名王紹翰浙江一等二十一名孔廣德浙江一等二十二名陸渠江蘇一等二十四名沙煦江蘇二等二名王猷美湖南第五排南卷二等五名蘇鍾貞湖北二等七名郭開俊福建二等八名王夢齡福建二等九名歐陽漸江西二等十一名馮釐颺浙江二等十伍名章鍾祚江蘇二等十七名陳鎬福建二等二十名曾毓驤湖南第六排南卷二等十一名管祖式江蘇二等二十三名高巨瑗江西二等二十五名曹佐熙湖南二等二十六名余嶽霖湖北二等二十七名吳簡廷江西二等三十三名周煒鉅浙江二等三十四名張湘湖北第七排中卷一等三名孫忠禽四川一等六名蔣禹廷廣東一等八名林惇耀廣東一等十一名邱學愼貴州一等十五名易紹生四川一等二十五名陳敬德廣西第八排中卷二等一名李淮雲南二等四名孫世傑貴州二等十二名梁治欽虞西二等十八名陳子皆廣東二等二十二名陳家祿四川 
[閩督請假]  
　　福州訪事人云閩浙總督李勉林制軍蒞閩以來圖治勵精羣僚無不憚其丰采近爲二豎所祟延醫服藥未卽告痊因於六月十五日由電奏請賞假二十日所有督轅公事由藩司代拆代行 
[嚴禁賭館]  
　　京師訪事人云有隆十者某邸之胞叔也倚王府聲勢在崇文門內開設賭局已歴有年當某邸任步軍統領時親往諫阻隆置若罔聞某邸亦莫可如何近被某侍御封章入奏皇太后面諭步軍統領那琴軒尙書親往拘拿幸隆未在塲僅獲與賭之百數十人送交刑部科以罪名事後復於京城內外張貼示諭略謂欽奉諭旨嚴禁賭局無論王府官宅槪不准藉端影射開設博場倘敢故違一律嚴拿究治 
[嚴禁烟寮]  
　　京師訪事人云六月初三日天氣炎熱皇太后乘凉於頤和園中忽見園外火光燭天驚問何處走水近侍探奏稱園外某烟館凉棚不戒於火皇太后勃然震怒卽於次晨面諭步軍統領那琴軒尙書將京城內外烟館驅逐凈盡尙書奉旨轉飭綠步兩營將弁各就所轄地面搜捕烟館嚴禁開燈半月以來各烟館相率閉歇間有私自開燈者輒被拘送步軍統領衙門錮禁笞責以示之懲 
 
 

Page 3

 
 
[愍不畏法]  
　　京師訪事人云回教人侯某住右安門內牛街虎而冠者也每出必懷洋槍自衛人莫敢攖其鋒前月二閘地方出有槍斃命案侯亦預聞侯之比鄰某甲向充北城防勇頭目奉城憲命嚴爲跴緝六月一日値右安門外中鼎廟賽會遊客如雲侯携兩子往遊甲知之率勇雜衆人中尾隨於後行至右安門內侯偶俯紥腿帶甲乘勢自後踢而仆之諸勇聞聲咸集按侯兩臂得卽縛住搜其腰際獲六響洋槍一七　一因卽用車解至北城防勇局局員訊以二閘命案加以嚴刑歴數畫夜始供出同夥某某等十數人禀由五城察院會銜出示開列諸人姓名混號懸賞購拿併准捕拿者放槍轟擊格殺弗論刻此案已呈送刑部并由城憲發出銀二百五十兩以二百兩犒甲五十兩分給各勇俟全案拿獲科定罪名時再行給獎聞在逃諸犯因捕拿太急都下無處容身意將遠颺惟因缺少川資輒結隊執槍至前門外迤西各妓寮强貸每家須洋銀十餘元眞可謂愍不畏法矣 
[蘇省官塲紀事]  
　　姑蘇訪事人云前閶胥二門外警察總巡德舜臣司馬邏獲行刼觀音山附近某姓家之盜犯五名蒙上憲委署太湖同知缺到任後以湖面遼闊港汊紛歧雖有團丁不能兼顧因與彼處紳董籌添水巡船十餘艘以資巡緝○長洲縣蘇靜菴大令以撫憲端午僑中丞約束家丁甚爲嚴厲因亦將稿案酌裁誠可謂善於迎合上意矣○前者北路警察總巡李明府經前任撫憲升署漕運總督恩藝帥調赴清江遺差暫委東路總巡鍾堯階大令兼辦兹由署臬司朱竹石廉訪札飭鍾大令調辦北路總巡而以張明府夢瓛接辦東路業於本月初一日互相接替矣 
[恭迎貴胄]  
　　蘇松太兵備道袁海觀觀察探悉專使美國之倫貝子准於本月初五日由香港來申因於昨日黎明時乘鈞和兵輪船赴吳淞迎迓駐紥南馬頭之撫標滬軍續備右旗管帶龍葆珊遊戎駐紥日暉港之南洋續備右旗管帶羅楚材遊戎均命哨弁督率勇丁赴招商局金利源馬頭站隊城廂內外保甲總巡朱森庭明府亦督率親兵至江于伺候法界代理總巡捕頭謝副爾諾則帶領通班包探在馬頭上彈壓閒人法界公廨讞員陳楚生大令亦咨照捕房停訊一日 
[貝子蒞淞]  
　　前晚縣主汪瑤庭大令隨同道憲袁海觀觀察乘鈞和兵輪船赴吳淞口恭迎赴美專使倫貝子昨日黎明邸駕由香港乘某輪船戾止下碇吳淞口大令隨同觀察上船謁見 
[飭查學堂]  
　　昨日蘇撫端午帥札行上海縣署著將城廂內外四鄉各鎭學堂查明無論新舊大小官辦民立共有幾所及開辦幾年一一詳細造册呈報縣主汪瑤庭大令刻已遵諭查造矣 
[局員展假]  
　　昨日本邑南巿馬路工程局總辦翁子文太守以病尙未痊特飭家丁赴道轅禀請蘇松太兵備道袁海觀觀察展假兩天以資調理 
[上海縣署瑣案]  
　　景祥甫扭沈又銘至縣控其播弄是非强立分據等情前晚縣主汪瑤庭大令升堂研訊景供弟兄四人小的居第二 
長兄與兩弟俱已亡故小的生有五子理應將長子嗣與長兄四弟故時田產早已賣盡寡弟媳不能度日由小的照顧刻下弟媳聽從沈唆使以其子出而爭繼强分長房嗣產逼令寡嫂出立分據由沈代書小的姪兒與寡嫂各執一紙爲特求恩公斷沈供景陳氏自願分與伊姪田產屢邀小的代書分據小的迫於無奈尙求恩鑒大令察知此事實係沈從中播弄喝令掌頰五十下景祥甫之長子應嗣長房並無不合伊姪不准分產判景恊同沈又銘向伊姪及寡嫂處索回分據呈案塗銷○英美等國租界公廨讞員黃耀宿司馬移送冐充二十五保十三圖地保私刻僞戳之王壽康到縣大令研訊之下王壽康供小的係本地人前曾充當十三圖地保夥地販某甲售地與人私刻戳記令小的同至某茶館冐充地保鈐於賣契上小的一時貪利受此愚弄致被拘送公堂懲辦判發西獄收禁二年現已期滿求賜恩寛大令飭交人保出如再違犯定冨加等重辦○前日某繅絲廠女工某氏將亂絲賣與西門內大街張彤泰絲綫店正在講價之際有某甲者將氏扭住連店主送入總巡局總巡朱森庭明府研訊之下氏稱絲非廠中之物且亦久不在廠工作與某並不相識實被平空誤指明府謂某所控不實一併斥退○劉錦松姦拐王錫卿之妻沈氏旋復將王謀斃抛屍河中屢經大令提訊尙未讞成兹又將魏木甫補提到案前晚升堂研鞫魏供小的在新閘長春樓茶館門首設菜攤王夫婦賃居仇老八樓下仇又招販私之劉錦松同居與主祇隔一板因此王妻被劉勾引成姦四月二十四日劉誘令逃逸後不知如何將王謀斃沈氏供錫卿將小婦人價賣與劉由魏及仇從中說合四月十八日議妥二十四日收價隨經魏等將小婦人送至劉處當日卽被劉挈回浦東五月二十日王偕二人來鄉圖加身價幸有鄰居知照小婦人預先避去二十二夜劉歸家被王及其友扭住兇毆村中人不服羣出將王毆擊不知被何人擊斃惟家松當時亦曾助毆家松供小的在滬作小貿易度日劉將王謀斃後卽帶回沈氏逃往大團母舅家差保無從緝拿族中恐被株連小的親至大團密報汛弁拘解來案以致懷恨誣攀劉供小的於三月間回家一次後未到過家中大令復詰沈氏究是何人幫同兇毆氏仍推不知大令喝令掌頰一百下鞭背五十下交官媒管押魏及兩劉收押俟再復訊 
[上海保甲總巡局瑣案]  
　　瞽目婦蘭英向在南巿大東門外如意街賃屋一椽爲人卜休咎前日有顧阿三者偕其婦彩英前往倩推命造蘭英信口胡言致觸阿三之怒突持利斧毁其招牌旋復喚令十六鋪地甲軋至楊家渡萬和樓烟館向之敲詐蘭英之夫張某心不能甘奔赴保甲總巡局喊控總巡朱森庭明府傳集一干人研訊令顧登門服禮賠償毁物○前晚無錫婦某氏投保甲總巡局訴稱無端被丈夫持棍擊傷頭顱求恩訊究總巡朱森庭明府研訊之下飭地甲帶去交其夫延醫療　然後取具不再凌虐切結存案備查 
[法租界捕房紀事]  
　　胡張氏手牽黃牛一頭路經法人新拓租界被包探拘入捕房捕頭究問之下氏語無倫次似患痴癲因命暫行管押俟遣包探傳其子到來具保牛留候失主認領○甲乙丙丁四蟻棍誘得某姓婦輾轉售去旋被其夫偵悉特於昨日扭訴捕房捕頭詰問之下甲乙丙丁同供失實係現居虹口之戊己二人所爲遂命押候提戊已到來解送公堂禀請讞員陳楚生大令訊究 
[婆心苦口]  
　　先正有言百世勸人以書一世勸人以口蓋以言語誘人易於感發之耳各省向有鄉約久已視爲具文一由巿鎮多而講處少一由講生終篇誦讀不明講義未足以動人之聽滬上城廂自去冬以來新設宣講二十餘處如學宮前申明亭城隍廟火神廟龍王廟高昌廟天后宮紅廟三官堂江西會館楚北公所京江公所三山公所西南兩門保甲局前以及仁濟元濟廣益復善位中各善堂等處附近熱鬧之區各有善於講解之生宣講聖諭廣訓勸善要言並旁及各家勸善之書因果報應之說反復譬喩以明尊君親上之理而導人向善之心寒暑無間聽者日衆是於世道人心大有裨益竊願四方好善君子聞風提倡則多勸善良而敦風化不遂於此可覘　盛乎有心世道人啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　六月十七日兵部太僕寺廂白旗値日上諭事件處引見二員户部八員兵部二十九員翰林院二十員兩翼十六員車王假滿請安希朗阿稽察中左門覆命錫公請假十日振貝子續假五日皇上召見軍機大臣及戴鴻慈練兵處及姚舒密各遞封奏一件派出閱卷大臣張百熙李殿林綿文壽耆○十八日刑部都察院大理寺鑲紅旗値日無引見陜西副考官楊家驥到京請安薩保請假二十日皇上召見軍機大臣及溥良楊家驥○十九日工部鴻臚寺正藍旗値日無引見桂公謝賞廕生恩訥欽泰謝伊子賞廕生恩隆斌謝伊孫賞廕生恩山東記名總兵李長卿謝恩浙江副將郭榮桂謝恩翁斌孫逹壽延清謝充講官恩皇上召見軍機大臣及毓朗○二十日內務府國子監廂藍旗値日無引見恒順因伊弟賞廕生謝恩內務府奏派致祭雷神派出英瑞皇上召見軍機大臣練兵處遞封奏一件 
[浦東保甲總巡局瑣案]  
　　前日太古洋棧司事某甲送工人王老五至保甲總巡局訴稱伊與黃阿大無端互毆請爲究辦總巡謝岳松明府判責黃二百板王所受之傷著自行醫治○前日浦東祥生船廠司事某甲送竊取鐵料之工人許阿三至保甲總巡局總巡謝岳松明府令枷示廠前期滿責釋 
[英美等國租界公堂瑣案]  
　　騙子林雨樓卽金宇樓匿蹟會香里三百八十號屋內有張毛毛者執役於江海關日前在大馬路中園烟館與林相遇晤談之下林稱與寗滬鐵路總辦潘芸蓀觀察爲友現由觀察托招小工頭目張信以爲實爲之游揚數日之間已得十八人相約至中園各酬洋銀多寡不等並出示不誤工程之保單約定前禮拜六日由林帶見總辦至期杳無蹤影始知受騙乃由張毛毛邀同胡桂榮等投訴老巡捕房捕頭派包探趙銀河將林拿獲昨日解送公堂襄理讞員王松丞刺史會同英總領事署繙譯官德爲門君訊究之下包探趙銀河禀訴前情原告胡桂榮董安生李雨春唐寳生徐順卿高毛扣張大明羅顯耀等八人均供稱小的等在新關執役此次受張之愚致被林騙去洋銀八十一元並各出保單一紙求爲追究剌史問張洋銀在何處交付稱在中園烟館交付林供稱職員前曾遊幕蘇省後在吳淞鐵路公司辦事張前亦在公司中以田單一紙託職員借洋銀二百元言明六個月取贖後騐得單係僞造是以向索欠欵並非騙取洋銀剌史著趙探至中園查訪明白然後定斷○怡和繅絲廠洋人偕司事某甲投案訴稱廠中時時失絲曾經控案請辦前禮拜五又由工人王慶生串同周志江擊破絲棧玻璃窓將絲竊出前日報知楊樹浦捕房捕頭著包探劉森堂拘王至案請爲究辦王供稱此事係周所囑初次之絲賣與晝錦里王洪泰線莊得洋銀十六元周分用七元第二次賣與晝錦里派太線莊得洋銀二十二元周分用六元五角刺史判令將王責二百板管押六月周責二百板管押五月○陸阿增之妻左氏近患心疾前日午後步至浦濵躍入波心由舟子楊掌松救起送入捕房捕頭派包探劉森堂傳陸送案刺史將氏交陸領回好爲調治楊理應酬謝著陸給以洋銀二元○三百六十五號華捕解送在途强曳狎客之流妓王阿四至案刺史研究之下阿四泣稱小婦人家住恩慶里二百零一號房屋丈夫王長根籍𨽻白門現在安慶輪船上治庖小婦人並無拉客之事剌史笑謂本委前曾見爾犯案今已第二次矣阿四稱前次確曾操賣笑生涯現已從良不復再理故業刺史著押候查明再核○沈谷年沈明年同投公堂訴稱小的等家住新閘西首戈登路二十七保十三圖地保沈如三串同夥役侯桂生借端詐去洋銀十二元及田單一紙求恩追究刺史詰以此事因何而起谷年供上年三月二十日靜安寺左近某姓失去軋花機一架小的之弟在旁多言伊等卽藉端敲詐至本月初二日弟至花廠作工侯帶同多人前來將小的曳至西門外萬年慺茶館至則有縣役許丫頭者突掌小的之頰聲言如無洋銀三百八十元不能過去小的無法出立字條俛侯至家向弟取得洋銀十二元復以方單一紙抵洋銀一百四十元方得回家事後心不能甘投訴黃家庫捕房蒙捕頭遣包探王阿巧將沈侯一併拘到求恩究辦侯供沈係二十七保十三圖地保小的與沈谷年均係夥役上年有掌生者其婦忽然失去向媒人沈明年索取明年倩沈如三擔保延約至本月初二日谷年被縣役許丫頭拔至萬年樓其妻子叩求沈如三爲之料理如三倩小的前去解勸以田單抵押了事不料事後反恩將仇報尙求明鑒剌史謂身充地甲夥役理當束身自愛何得至租界中違章拘人實屬咎有應得隨商之德君判令將沈如三及侯各責三百板管押捕房三個月 
[美租界捕房紀事]  
　　前日傍晚時五百二十二號巡捕巡行百老匯路見有年已及笄之女蓬首垢面彳亍悲啼詢之時言姓李名四子江北東邑人去年被歹人拐至滬上賣與英界山東路某花烟館鴇婦兇悍性成時加凌虐是以乘間脫逃因即帶入捕房捕頭令轉送公堂禀請讞員黃耀宿司馬妥爲安插一面著包探張才寶往查惡鴇姓氏○昨日已馬夫某甲駕車至百老匯路偶不留心將小車夫洪阿友所載　　水瓶若干枚撞碎適爲六百三十三號巡捕所見一併帶入捕房捕頭令甲償洋銀數枚從寛釋出○昨晨妙手空空兒王三仔掩入公和祥馬頭某號貨棧中行竊舊鐵若干携之而出適爲五百二十二號巡捕所見連贜帶入捕房捕頭令押候解送公堂禀請懲辦○前晚甬人羅生投捕房訴稱在禮查客寓爲細崽行經乍浦路被某西妓强拉入內攫去皮夾內所儲洋銀數元金圓一枚及牙骨摺扇一柄捕頭令六十六號西包探往查○昨日午前有一載送牛乳之車駛至篷路轉角處撞倒某姓小孩碾傷其足六百六十四號巡捕見之將馬夫某甲拘入捕房捕頭見孩受傷屬實令送入同仁醫院醫治甲押候解送公堂禀請訊究 
[柳管盛德]  
　　啓者本會昨承會董朱葆三觀察交來浙江定海鎭吳鎭軍印元愷移助六旬雙壽筵資洋銀五百元并附啓誌謝云竊元愷三吳下質一介勇夫弱冠從軍罔識鞱鈐之術强年筮仕毫無建樹之勛惟夙沐張宮保之恩培馳　廿載並承端尙書之知遇繾綣一心功非充國已覺盧珥簪纓年少子儀安敢濫竽壽考况時艱未補外患未敉有忝所生何善可述廼今三月適逢元愷與拙荆六十賤辰辱荷楚中文武諸公錫以屏幛珍物羣殷致賀維時元愷提師北道聞之而惶悚難名極目南樓　焉而固辭未獲伏思鴻詞寵資悉增蓬畢之輝奈當鷺堠遙　竟乏巵酒之敬拜謝俱歉慙恧彌深五夜自思寸衷莫釋兹値俄日肇釁遼東中外民人流離轉徙我國滬上諸大善士奉旨創興紅十字會於其間收撫瘡疾俾登袵席第博施而濟衆必集腋以成裘元愷不揣棉薄勉竭薪資謹助五百之番妋藉申萬一之謝悃是非元愷要好善之名蓋爲諸公祈無窮之福爰修小啓恭列台銜略表微忱惟冀善鑒等語謹錄請登報伏乞惠鑒上海萬國紅十字會謹啓○台銜列左端尙書方黃學士紹箕李方伯岷琛岑廉訪春　糧道譯觀察啓宇鹽道繼觀察壽朱觀察滋澤陳觀察兆葵王觀察萬震扎觀察勒哈哩黃觀察紹第寳觀察豐郭觀察承舉吳觀察政修劉觀察廷鈞孫觀察廷林李觀察祥霖李觀察厚禧蕭觀察策勳繆觀察嘉玉劉觀察保林鳳觀察浚黃觀察祖徽錢觀察紹楨曾觀察廣鎔梅觀察光羲左觀察元麟殷觀察李堯翁觀察奎孫蔡觀察源深孫觀察泰圻盛觀察春頤張觀察贊宸莊觀察亮英宜昌陳太守其璋黃州汪太守鳳瀛襄陽金太守鼎武昌黃太守以霖齊太守耀　李太守沛恩黃太守慶瀾施太守振元施太守啓華黃太守邦 
 
 

Page 10

 
 
俊張太守賡颺程太守道存彭太守覺先吏部楊主政鴻發吳直剌本義江夏原大令恩瀛漢陽馮大令　孝　將大令有霖武昌蕭大令端澍黃安孫大令滕松通山張大令清廣濟雙司馬壽監利劉大令延坦京山李大令堅恩施王大令鴻賓黃岡林大令道堂崇陽王大令孝繩咸豐趙大令曾藩興國李刺史天柱榖城鄒大令履和宜都李大令發宜建始李大令曾麟東湖宗大令得福漢川何大令蔚紳石首周大令榖生枝江余大令鼎臣長樂巢大令子鏞利川周大令鈞署石首王大令渭賢大治王大令士衛孫司馬曾蔭秋司馬雲章張司馬价藩牛剌史棠李剌史寶洤馮剌史嘉錫王别駕仁霖王别駕尙濵莊别駕思誠王别駕衛許别駕寶芬鄧大令端黻沈大令國漢程大令祖同葉大令壽彭惲大令元復朱大令文學包大令樹和張大令曾疇程大令鵠雲史大令賡雲洪大令述祖吳大令殿英史大令維史大令謙史大令藩潘大令誦捷潘大令睦先顧參軍恩慶錢參軍顯榮伍州紹别駕慶夏口楊二九景微吳參軍冠琛周參軍冕潘參軍遵枋陳參軍欽趙二尹承康丁二尹祿銘管二尹子才楊二尹耘朱二尹文瑞吳二尹愷元袁巡政慶藩金巡政煥章道庫大使吳君仲仁屠少尹桂森法少尹鶴松陳茂才必齡湖北提憲夏軍門毓秀鄖陽鎭鄧軍門正峯岳州鎮魯軍門洪逹宜昌鎭傳軍門廷臣雲南開化鎮蔡軍門標漢陽鎮周軍門芳明張鎭軍彪黃州恊邱軍門俊鳳漢陽協樊軍門國泰田鎭恊陶軍門樹恩撫中衡姚參戎廣順城守尙參戎其奎蘄州王參戎宗高提中衡楊參戎龍章提右陳游戎金元荆州劉參戎水全督左王游戎學魁督右高游戎連陞撫右樊游戎廉漢陽丁游戎得貴巴曾游戎紀策曹副戎鳳儀王游戎恩平謝游戎泉黎游戎元洪關游戎榮漢劉游戎詡清張副戎理玉礮隊杜君長榮工程劉君温玉馬隊喩君化龍左翼朱君文友李君襄鄰白君壽銘曹君廣大右翼鄒君正元張君紹緒艾君忠琦前鋒吳君元澤鐵君良易君甲鴻寶君鏌劉君邦驥易君　謙全君大鴻鄧君承拔工防姜君思治吳君椿林教練高君曾介鐵路王君錫林李君芳榮戴君潤章楊君運淇武忠劉君瑞潢金甌許君珊茂江清孟君憲德督中趙都戎學之漢鎮都司陳副戎士恒寗都戎鴻章吳都戎芳發胡都戎文逹徐守戎堂楊守戎建廷杜守戎進榜彭守戎紹美方守戎順胡千總鳳藻李長福蔡發馬玉陞馬光啓馬立朝宣忠良戴宗署楊占春王得勝楊啓泰徐秉忠郝萬亮詹兆榮把總劉光福何宏政沈占鰲苫光福張正德陳廷標張爲霖洪金標余明炘吳長福羅大貴劉長青何光進張正照戢耀麟張長青歐陽勝馬大訓吳國陞楊名選劉大海羅澤沛赫成額羅澤安方占魁盛萬年 
 
 
 

Page 11

 
 
   
 
 

Page 12

 
 
   
 
