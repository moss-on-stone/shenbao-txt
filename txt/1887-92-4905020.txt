# 1887 - 92 - 4905020

 

Page 1

 
 
[一百九號畫報出售] [  點石齋主人啓]  
秦伯猶用孟明卒成覇業用人之道固有棄瑕錄瑜以觀後效者前滇撫唐中丞蒙恩賞給巡撫銜督辦雲南礦務赭衣乍脫朱紱旋加浩蕩天恩靡有涯涘謹摹繪成圖以誌盛遇准於十六日出售後附淞隱漫錄圖說一則此佈 
[新印石印雲程必備] [  點石齋主人啓]  
自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藝千萹同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮沒視同覆𩐛乎爰商付石向以供同好然文藝而外古學爲尙故覆精選近時舘閣賦百餘萹分韵試帖四百首重編分類文料初二集二本額之曰雲程必備至選校之精　紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹是去年十一月廿三出書倘蒙惠願祈向滬上掃葉山房及各書坊曁南北申昌各埠申昌如躉售希至申報舘帳房及鎭江申昌書畫室面議價更從廉此佈 
[國朝元魁墨萃出書告白] [  點石齋代啓]  
墨卷之選大抵取材近科如十八科會墨七科鄉會僅見而止未有遠自開國近迄當代彚二百四十餘年春秋兩闈有目共賞之文萃而成帙者也今怡安主人延請名宿彚取本朝歴科會試及各直省鄉試元魁硃卷至光緒乙酉科爲止選爲墨萃計文二千二百篇由本齋石印訂成十二本選校精嚴印訂工雅外裝錦套准於四月望日出書每部收回工料洋三元躉售格外從亷如蒙賞鑒請至三馬路申昌及陳　昌棧面議此佈 
[敬印雍正硃批諭旨招股告白] [  點石齋主人代啓]  
雍正硃批諭官一書凡百十有二册武英殿刋板初印本民問向不多見自經兵燹尤如吉光片羽　希福珍而四海臣民轉無以窺建極　　心　　治之謨不著今退補樓主人出其家藏初印本付點石齋石印仿巾箱直行本大小而凡三隆雙擡單　　炊式悉仍　貫不敢經易歌諭敬印硃字赤黑分明殊便展讀惟是石印工料旣貴而套印硃字尤屬不貲現巳擇吉開印準本年七月鹿出　　定者每都價洋二十八元先　人元　取書票書成找洋二十元取書一部其未經附股者統定四十元發售每部計六十册外加文本箱子一只提攀　　悉用聖銅隸字顔　　　絶偷凡在同志幸早賜顧售股處在京都煤巿街源豐潤並發兌各種石印書籍揚州厚生庄上海點石齋南屬　房候教 
[新出石印藝林拱璧出售] [  點齋石主人啓]  
藝林拱璧一書吐棄一切生面别開係武林吳君少琴所集選集中窗作居多而家藏名稿亦採取二三理法一灌乎清眞風氣必宗諸時尙得案　千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不壓精詳字跡亦極匀整至於開印之時　　悉籍火力故墨色黑而匀更無燕瘦環肥之誚現巳出書每部分訂十二本價洋五元五角法馬路南申昌書坊與外埠申昌發售　可購取如　　祈至新北門外天主堂街大順行及還讀樓面議可也 
[論裁汰差使]  
嘗論遣撤勇丁之難盖以天下之事自無而之有也易自有而之無也難譬諸一人之身先時窮迫非常迨中年以後漸就温飽則其境順而咸以爲樂若少時藉蔭庇有恒産久習於驕淫矜夸厥後泰極而否田則歲割若干畆屋則月　若十椽俄焉而每食無魚俄焉而半菽不飽則其境逆而咸以爲苦夫紈袴之子至於極境其所處者較之寒士之苦猶爲稍勝而寒士能耐紈袴不能耐何則境之順逆不同習焉者安之暫焉者苦之也彼勇丁當未經招募未曾投充之前固東臯之農夫也犁雨鋤雲手胼足胝初亦不以爲苦迨一入營中移於習而頓忘其本於是無事之時日卽偷惰有錢之日遽作淫荒一若枕戈擐中可以終老也者一旦軍務肅清議予裁撤遣散歸農則不啻奪我鳳凰池歸家之後别無事業可爲雖昔日之懸耒而舉之若弗勝焉則惟有沿途逗留以期另有機會待之旣久川資告罄則弱者爲竊强者爲盜狡黠者爲拐匪爲會友而天下從此多出無數壞人遣勇之難如是如是若夫各省各處之委員則固非勇丁比也聽鼓有年習於禮貌講求有素深識經權當其有差之時深感上司調劑思竭力以圖效及一旦撤去差使則亦不過自怨自艾斷不至有如各處遣勇之流弊者以故近來裁撤之差使至於如是之多就上海一隅差使不少各官之候差者不知凡幾卽委員之有差者亦大有可觀近以經費不敷痛加裁汰日前福州報到亦言各處差使向賴洋藥捐局盈餘項下撥欵津貼藉以開支薪水今洋藥厘捐併歸洋關則此項盈餘别無來路惟有自爲節省删繁就簡故亦將各項委員差使痛加删汰其有未經裁撤者亦必飭令局員裁減司巡等人某處司事向用四人者今用兩人前用兩人者今用一人巡丁前用數十人者今用十餘人前用十人者今用三四人以是爲開源簡流之計是果有益乎哉說者謂各處差使本屬上司調劑下僚之具卽如厘捐一項十里一局五里一卡適以累商而擾民司事巡丁狼狽爲奸咆哮若虎商人被其書行旅受其累凡若此者本在可删之列今一旦天從人願一筆勾去所謂一家哭何如一路哭固不如裁去之爲妙此外又有上憲有心見好屬下多立名目以爲調劑冗員之用其實則一無所事若此者亦不妨汰而去之顧吾以爲無用之差使其本在可删之列者早應裁去而各項差使之中亦未嘗無必不可省者則其勢不可裁矣且不特不裁而巳卽其所用之人果其需用若干亦不可妄爲删節盖必需此數而後敷用少一二人卽於事諸多不便與其因是而誤事不若不删之爲愈矣吾觀於福州之事而知各處凡有洋藥局之處當無不有津貼今旣一律歸併洋關則各處津貼當槪行裁去而平時之所藉以養冗員者至是恐皆失所恃焉一失所恃則惟有節用之一法而於是聽鼓諸員全賴薪水以活者至此而索然意盡矣夫委員究屬官身雖不得養不過憂窮而巳尙不至有意外之事彼委員所用之人所謂局中司事以及充當巡役家丁若此類者又不知若而人一旦失所憑藉不能攺業無可他圖卽欲攺業他圖要亦人浮於事吾恐失業之人驟然加增遊手之徒必然滋事此亦意料所及而不可不先爲之防也雖然防及于此猶屬其細巳甚所慮者各項差使究亦係國家之事或有關於國計或有係乎民生必使之足以展布而後不爲虚糜薪水若事剛責以應爲而人則限以所用不將有掣肘之虞乎至於各項差使有不應撤而撤不應裁而裁者此則尤爲貽誤匪淺爲節流之計者不可不審愼出之也大都天下之事非失之太過卽失之不及前此添立委員增加差使一城門也而每門派一文一武以爲稽查一保甲也分作多段以資分任一漕未也而催兌催開每縣或用委員一二人三四人不等凡此皆所謂失之太過也今以經費不足之故忽焉而議裁是亦物極則變之常遂令聞之者莫不曰裁之誠是也而吾獨以爲失之不及非有所私於諸委員實有見夫近日之裁撤差使或有未盡當理之處不應裁者則反裁之惟恐不速而應裁者轉 
 
 

Page 2

 
 
不免於容隱徇情此則於節省之中仍顯有愛憎之别竊恐人有怨言地多廢事而遊民倖位或且互相傾軋而益足滋患又何如愼之於早之爲愈也哉 
[營口紀聞]  
　　營街每交冬令由道廳兩憲選派委員帶令差役禀同大會上人按叚巡夜藉以保衞閭閻去冬道憲商請左統領派防兵代之以免商人費累本定於今春三月朔截止適今春甘軍九營均至營口候船誠恐人多滋事故令巡夜兵暫緩裁撤且更添派數哨加意梭巡是誠防患未然之意也○日前甘軍營中因發餉爭閙幾釀大禍嗣聞綁縳一哨官并勇弁十餘名赴雷帥行營尙未發落聞其肇釁之由因該營官尅扣弁勇數月口粮弁勇上前爭論反被責辱以致衆人洶洶耳○去秋信利洋行專報德國船後因洋東病故閉歇遠來洋人方謂從此可以利權獨攬往烟臺之客位每年可以多得萬金不料今春又開泰利洋行報德國船仍在信利舊址所以目下往畨臺客位仍止東錢八弔○海城與遼陽　壤處有騰鰲堡地方一大集巿也去年春有游民數百人來此爲本地賭棍謝張二姓招致遂成羽翼終年開賭陷人且常有偷盜搶掠情事爲地方害者實深去秋省憲訪知情形札委某軍門設法捕緝軍門奉札後訪得此等流民快鎗洋砲俱備其人勇悍非常遂不敢冐昧從事今春海城縣某大令下鄉騐屍中途突遇數十騎形狀精悍不覺駭然問是何處勇隊土人答以謝老爺出門又問謝是何人答以賭徒其時大令亦隨帶捕盜勇數十騎喝令拘拿勇弁跪禀曰不可無論衆寡不敵卽使我兵倍多於彼亦難取勝大令聞言只得舍忍雨去詎料賭場正近尸塲鄉老見此情形知其與縣尊爲難遂私集大會首事同詣謝處苦苦懇求請爲縣尊稍留體面日後彼此有益求之再四謝等始允暫歇賭博兩天大令亦無可如何惟有佯作痴聾而己 
[厦門雜獵]  
　　承辦泉厦洋藥捐厘之蔡碧溪等因稅捐攺由洋關并征後局中無所事事擬包辦永泉厦各府屬百貨厘金每年承繳厘課若干業巳懇富紳向上憲婉商一俟允准卽可遵行矣○楊某創設玻璃公司製造各種燈罩等物招雇粤東人來厦鼓鑄未經三閱月巳虧折數百金刻下該公司業巳閉歇另有浙粤商人就港仔口賃定屋宇合股開張云○向有南字練兵等營駐防厦門港外砲臺兹因經費不敷議減一營聞彭軍門己准督憲咨文不日卽當遺撤云○閩海關例由福州將軍監督所征稅課每年津貼臺灣餉銀二十萬兩分四季撥解日前劉爵撫委員到厦催提卽由閩海關撥交琛航官輪裝銀五萬兩過臺業於初七日鼓輪東渡矣○上月二十七日臺灣道唐維卿觀察由厦渡臺謁見劉爵撫旋乘威利輪船於初五日抵省禀見楊制軍及各大憲其如夫人則暫庽厦門楊紳宅内以待觀察返厦然後東渡履新日前接得觀察之太夫人由京發來電信云全家眷口擇定十六七日附輪到厦以便一同渡臺 
[九江近事]  
　　九江城内有李忠武公祠公諱續賓當咸豐初年粤匪猖厥公奉命視師轉戰湖北江西安徽數省屢立戰功克復九江城厥功尤偉後在三河地方殉節翰廷震悼渥頒恤典飭在九江城内建立專祠地方官春秋祀祭所以慰忠魂者可謂至矣祠中素有釋子供奉香火惟性耽安逸木能洒掃清潔又於殿前隙地徧種疏菜晨夕澆糞汸穢難聞恐不足以安毅魄而奠英靈也○星子縣人熊某在九江南門灣賃屋一椂日以挑脚營生妻某氏亦藉浣衣以佐日用之不足上月某日因細故反目詬誶交加婦忽萌短見購阿芙蓉膏和燒酒吞之逾時形色忽變熊始知覺乃急扛至醫院請爲施救醫生於婦之乳旁敷以藥水烟毒雖解而婦之左乳爛脫連日又爛至胸腹無一完膚婦痛楚難堪巳奄奄一息熊甚駭異乃邀同岳丈將婦舁回聞兩儀堂王君以楨素稱國手往請醫治王君連日以水藥敷藥表裹調治漸漸奏功聞其料資本甚巨潯城善士又聚資爲購藥此亦陰行其德者也○九江一帶自交暮春半陰半晴輕寒輕暖頗似養花天氣至初五六日躁熱異常行者揮汗如雨初七夜忽電光閃閃雷聲隆隆大雨傾盆簷溜聲如瀑布初八日晨起遥望匡廬一帶雲影模糊東北風大作江中雪浪如山居民皆有瑟縮狀自初九日後連日晴旭高懸四鄉麥苗秀發蓬蓬勃勃咸有生意也 
[粤東瑣紀]  
　　端溪書院向設肇慶府城内客臘張香濤制軍飭令重新攺建早經錄報兹聞制軍以肇慶僻在偏隅未能廣播作人之化擬于南海四樵地方添建一所特委續大令芳會同南邑侯馳往該處選擇地叚不日興工乃近日道路傳說謂肇城端溪書院讓與美國攺建福况堂無稽之方誠不足信也○左都統尙昌懋晉京陛見於本月初八日起程由海道北上所遺左都統事務由右都統鍾泰兼理業於初一日接辦矣○按察司衙門自前任于廉訪遷出後卽由南翻兩縣雇近興修現在工程己經告竣兩邑宰復供張一切轅門内外煥然新王魯薌廉訪涓吉初一日携同瀛眷幕友人等進者○新選肇羅陽道孔玉雙觀察奉飭赴任業於上月下旬抵肇接印署理之施在鈺觀察交卸後卽於初一日到省○候補同知姚司馬純奉委會辦清鹺局差於初一日進局○補用通判徐别駕賡陛奉札專辦東南路新寗鶴山恩平開平等縣匪鄉别駕請調遊擊三員都司三員千總五員隨往辦理現巳拔隊前往矣○署番禺縣陳大令起焯之太夫人日前開吊督撫將軍及闔城文武皆往吊如禮轅門内外冠蓋如雲輿馬絡繹生榮死哀斯之謂歟○本年皇上親政頒發恩詔於初三日到省是日文武大憲均赴日近亭迎接隨往萬壽宫行禮宣讀○善後局籌撥協濟瓊防餉銀一萬二千兩委從九品葉謙押赴瓊州交馮營兌收○廣順兵輪在漁珠海面拿獲私土船一艘内有私土四十二件呈繳厘局 
[甬東零語]  
　　初七日早寍波南門外陳港岸河塘有男屍一具漂浮水面兩手反縳皮肉潰爛年約三十左右身上祗有單褲由該處地保撈起一面徧貼招認字樣一面報縣請騐朱邑尊因撫憲按臨未及往騐亦無屍親認領後經地保赴善堂領棺收殮揷標待查○慈溪駱駝橋一帶近來屢有匪人放火該處居民被害者不勝枚舉前夜駱駝橋某姓家倐又火起某聞警出外瞥見一人捨命狂奔心知火必係是人所放不救火而狂追是人始得追獲急搜其身内襯紅縐女衣女褲等件問其何來直言不諱自云寗波江南人王姓放火多次此物由近處放火搶得衆人急召失主前來認領果是原物衆人無不切齒將王綑縳圍以松柴舉火焚之以除後患此可謂卽以其人之道還治其人之身矣 
[袁浦巵言]  
　　農人某甲不務正業游手好閒妻婉勸之不聽因之反目妻自怨遇人不淑乃棄呱呱者而私出數日不歸甲以女哭兒啼無人照料乃效鴻都羽衣客升天入地以求旣得之浦上則己傭于大姓家挈之歸重整琴瑟越幾日甲又入烟霞陣一轉眼妻巳杳如黄鶴矣尋之歸叩頭如搗蒜誓不再吸阿芙蓉妻始回嗔作喜○某富人子好作牧豬奴戯呼盧喝雉羣聚一堂官欲逮案責懲富人子懼懇諸孔方兄始得相安無事○清河縣牌示奉學憲行文定於四月初二日奉行縣試先於三月二十八日取齊聞府試定於八月初二日云○某甲妻抱病在床呻吟徹夜甲秤藥量水終日紛紛至晚精神萎苶中陡被烟燄嗆醒見屋角火光熊熊上燭簷宇急呼隣舍羣赴屋後用水灌澆紅孩兒始敗興而退或曰係仇人放火未知然否 
[淮南宦迹]  
　　新授安東縣知縣柏大令伴松由省赴治於上月二十八日過浦小駐行裝旋於三十日就道○淮揚鎭標洪湖營都司吳都閫攀麒於二月初因病出缺當由鎭憲遴選張遊戎忠祥署璑斯缺於本月初三日履新○草堰閘閘官王君仙逝擾由廳禀諸道憲札委試用閘官朱君承恂瓜代○新任淮揚海兵備道劉觀察向來督辦揚州轉運曁保甲局事現旣署理斯缺所有差務未免鞭長莫及聞擬禀諸人憲 
 
 

Page 3

 
 
與清江轉運局憲王觀察互調俾可兩得其宜故刻不尙未接篆云○新任清河㵎橋司姚巡檢毓琦於上月十九日自省來淮接受鈐記○翰林院庶吉士葛庶常羲亁乞假出都遄回皖水上月二十三日文旌過浦○刑部江西司學習行走員外郎賀副郎稀珉自江右入都於上月二十八日道出清江○上月之晦前署山陽縣桂大令正華赴漕轅禀辭赴省○總辦江蘇河運候補知府潘芸孫太守督運漕艘到浦於初一日恭具手版謁見漕帥 
[條岸艱難]  
　　漢陽東門外沿江石磡年久失修上自鸚鵡洲下迄南岸嘴迤邐十餘里早巳片石無存加以滾滾洪濤昕宵衝激江岸崩塌年復一年昔之入郡要途肩摩轂擊者至此則七零八落有一二處須支板而行滄海桑田變遷無定虚花世界竟如是哉現奉憲將沿江駁岸興修兼平治要道自上年初冬專員立局開辦以來經費旣源源不絶石料陸續運來惟冬間颼雪嚴寒工程每多阻滯祗將自東門至晴川樓一帶椿脚打齊至刻下春水盈盈岸脚俱藏水底雖有人力亦無所施約須俟至初冬方可集工䟎造矣 
[宦海風波]  
　　滇南馬星五觀察駟良由拔生貢在籍創辦義團助剿捻逆所向有功旣復分兵轉戰黔滇間奔走於風霜瘴癘中與士卒同甘苦嘗單騎入賊穴曉以大義使之歸降遂受知於岑彦卿制軍歴保至道其儘先補用加布政使銜賞戴花翎錫以吉勒通阿巴圖魯勇號宼平入覲天顔蒙恩分發浙江補用時光緒初元也觀察秉性嚴毅不爲利欲所動辦理鹺務八易星霜裕國利民不避嫌怨兩折鹽引銷數日增後因創辦松收之局板户與商情不協馳赴松江斟酌平允諄諄曉諭商民咸感戴傾忱數年來浙鹺之旺皆觀察力也十年春懾寗紹台道事時適法人鴟張用兵海上觀察布置防務籌辦餉需措置裕如勳　卓著旋復督辦鹺務駕輕就熟上游倚之如左右手不料中年哀樂痛切喪明以故視利祿如浮雲亟思抽身宦海近以乞假回滇所管鹽政歸諸鹺憲月前方移交清楚束裝就道不虞被某侍御飛章入奏雖經中丞爲之洗白而不知者反爲觀察疑甚矣宦海風波眞不可測度哉 
[上海縣試正案]  
　　昨晚上燈時莫邑尊升大堂發貼正案連補考者共取三百二十五名兹將前列二十名照登於左包飛鴻譚士標劉世俊唐祖釗沈汝福楊良驥劉世杰朱昌熾潘紹曾澄永恩何其超郁聽行沈汝弼朱祐元楊書藩徐志　沈悅新余霖姚徴棨王豐增 
[空票難憑]  
　　前報列陳雲根控葛志恩薦伊弟葛裕三虧空收用客帳銀五百餘兩一案自去歲迄今訊問巳非一次現在葛志恩交保在外找尋裕三昨日王司馬在捕房時復據陳雲根投案請追據通事沈君稱葛志恩保出在外曾送興隆票一紙在捕房著伊送到公堂詎伊不敢到來爲此將票呈閱司馬將票閱竟謂虧空人家銀五百餘兩憑此一紙字條卽能了案恐無如此便宜着法包探于下期將葛志恩傳案問話 
[盲婦問卜]  
　　有某婦者浦東人也年約五旬有餘雞皮鶴髮頽然巳老衣履破敗困頓堪憐每日向街頭乞得數文錢聊以苟延殘喘近來雙目失明而兩足又不良於行昨午前至會審署東首之測字攤請測一字卜者曰須先惠大錢四文婦取錢與之隨手檢取一字卜者拆視之則女字也問卜何事婦曰我年半百矣上無翁姑下無子媳㷀㷀獨宿飢寒交困流爲乞丐困苦極矣近日則目之明者忽以瞽足之健者忽以廢欲在卑田院中過活亦不可得生而苦不如其死而樂也未識閻羅天子何日召我先生洞燭幽明必有以袪我之惑而釋我之疑也卜者聞之笑謂曰以字義測之爾日後終有好日但須靜守閻羅天子不召爾爾自往無益也婦喋喋不己卜者不堪其擾取錢還之婦始蹙蹀而去噫嘻屈生之於詹　賈生之於季主古來才人不遇往往借問卜以見志亦何異乎盲婦然升沈應巳定不必問君平誦太白詩又當爽然若失矣 
[續行甄别]  
　　上海龍門書院應續行光緒十三年三月分甄别業　海關道龔仰蘧觀察牌示擇于本月十八日就道署課試所有投課諸生務于先期三日赴院報明籍貫以便預備册卷送道蓋印屆期齊集道署聽候點名給卷 
[拆毁木欄]  
　　小東門内花草浜駁岸年久失修殊多坍塌行人過此每有失足之慮近經滬北陳君竹坪籌資修整現所雇工添造木欄亦巳工竣前日該處文記磚灰行因上貨物將新置木欄拆毁向論置諸不理陳君於前日函請總巡局員馮剌史提究剌史立飭四鋪地甲前往拘提該店夥到案立刻研訊該店夥一味狡賴剌史怒卽喝掌頰大十下押令交出店核辦 
[婦女遭毆]  
　　滬上染坊司務所謂青手帮人也其人類多勇悍往往肇事昨據董家渡教堂某主教函致總巡局中聲稱前日有教中婦女三人雇坐小車兩輛路經大南門外染坊門口遭該坊多人藉端凶毆請爲提究等因馮剌史立飭勇丁前往拘提各人到案訊辦矣 
[店夥毆人]  
　　紹興人汪阿四者去年在本城老北門内九畝地左近與人合股開祥泰染坊惟汪爲大股嗣以遭人播弄現在店中逋員甚多東借西無無從彌補遂於前日倒閉坊内各夥以被店東欠去工資無從支領遂私將各洋貨店染布手摺收取染帳瓜分而散而該坊則尙虧欠靛銀並各户往來帳甚鉅因紛紛向汪理論汪無奈卽倩友人阿榮至邑廟豫園凝暉閣茶肆中尋覔各夥各夥怒其多事將阿榮攅毆拳足交下阿榮見勢洶洶不敢與較狼狽遁回告知汪阿四汪遂赴巡防北局控訴金子卿明府詢悉情形立飭地甲拘提人証到案訊辦 
[公廨停訊]  
　　昨爲西國令節法公堂仍循舊例停辦公事禮拜六亦停訊一期所有應解各案統歸禮拜二訊理並悉英公堂亦于昨日停訊云 
[勇於爲善如響斯應]  
　　謹啓者本月十一日蒙貴報代發少畬宗臺救命摺萬册而本埠大善士接閱册子頓發仁慈救災誼篤當篤當日承南北兩巿大善士交到三十三册十二日交到二十册今日亦有二十餘册約共龔百元左右足見上海巿面萬商雲集勇於爲善者頗不乏人謹代山東順直億萬災户頓首道謝萬望外埠諸大善士閱册後聞風興起仁漿義粟源源而來方可集解捐户另登清單以供德鑒悃上海北絲業會館籌賑公所少欽施善昌謹誌三月十三日 
[修德弭災]  
　　接誦九江同順洋貨號仁丈函得悉隣居被灾寳號卽將大門緊閉貨運棧房其時火光燭天東風大作寳號之水龍及各水龍齊集城内營勇趕到竭力相救祝鬲氏始斂威而退祗焚去一家卽拈香告天求保無虞擬助賑欵荷天庥於萬一今幸賴平安卽助賑銀五十兩委解直東囑列報佈勸震恐廼能致福轉移可以救災修德不遑足以爲里閭矜式謹列報箋䖍攄佩悃上海北巿絲業會館籌賑公所少欽施善昌謹誌 
[伸辨報論善堂事]  
　　讀初六日申報論善堂事不禁喟然歎曰天下好惡之口以誤傳訛乃至是哉上海善堂林立間或不能無弊然如普育果育兩堂則誠公正無私爲鄉黨所信服僕世居城内稔悉情形故知貴報所論各事均係傳聞之誤謹爲分次辨之如言其中司事與發堂婦女任意調笑且言堂董之姪擇取一女爲妾云云不爲無因然按之實事不免附會過甚輾轉傳訛此盖前用之筆墨司事朱某一人之事朱姓佻達乘董不在或與婦女偶語會適斷弦遂求一女爲繼室堂董勸戒不悛當卽辭去嗣是懲羹吹虀加意禁戢内外肅然安得復有此等事且朱僅與堂董同姓並非宗族乃竟因同姓之故而訛爲姪繼妻也而訛爲妾不亦舛乎論中又謂所用之人皆其戚族此尤舛矣今董自接手以來諸司事悉仍其舊必有故而去方始換人所換之人皆由外薦更必詢謀僉同而俊用之安得謂其皆用戚族乎且今諸司事具在可以查詢也又謂 
 
 

Page 4

 
 
其將堂中衣物擇　者私給所親抑知堂中衣物皆有定數不能輕動間有貧隣告乞偶給一二毫無成心安得有揀擇之事且屬善念所及不當用此爲譏議也至謂每發米粟必擇愛憎以分多寡此必因給發未及之處因怨生猜妄興謗讟所謂博施濟衆之病不足致辨總之該堂爲有司所立應觀察創建之時立法精嚴防弊周到出入均　常數簿籍各有分司形格勢禁互相箝制雖欲作弊亦有所憚而不能非若他堂之爲民辦可以自由也况今堂董秉姓純良兢兢自守尤爲千人共見惟待人過於忠厚致有朱司事一事然亦仁者之過不失爲善董本色僕與該堂隣近耳熟能詳故爲辨之如此倘疑爲阿私所好則請再加偵訪一經得實乃知僕言之不妄[  熱腸明眼人拜上]  
[拙律奉和惜紅生立春日曉起偶成元韻錄請夢畹生政刊]  
彩仗爭迎青帝回陽春有脚到埏垓輕寒尙勒千條柳殘雪初消百樹梅詩思怒隨原草發文心濃向筆花開遥知寰海清如鏡旭日當空照眼來○和惜紅生徐園題壁韻名園佳景四時同煞費經營點染工花壓雕闌香繚繞雲鋪鴛瓦翠玲瓏一池水雜魚鱗碧三徑泥含燕嘴紅城北風光如此好定多佳句入紗籠叅差林木插斜曛如畵樓臺隱翠氛風入蕉窗清有韻烟浮竹塢淡於雲曲梁倒影隨波折花氣微薰隔座聞縱說味蒓園景好清幽到底讓三分[  西湖花隱未是稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[春晴書懷]  
　　新霽如逢友三三徑待開豪情追杜李交誼薄歐梅風月琴邊句鶯花燭底杯長鳴悲匣劍壯志肯心灰東武惜紅生稿於侍梅閣 
[詠白桃花二律錄請諸六吟壇刊政]  
　　知倚東風悟淨因鉛華洗盡不爭春斜陽流水閒銷恨明月空山澹寫眞洞口忽驚从立玉渡頭直訝浪翻銀天台遥　雲深鎖劉阮重來白髮新是誰醉墨灑靈根細逐花撲玉尊墮涙不紅應自梧含情太潔轉無言雲臺畫靜春迷影露井宵寒月有痕倘使避秦人再白頭相對也銷魂[  東武惜紅生稿於侍梅閣]  
[夜醒無寥詩以寄慨錄呈桂生夢畹削]  
　　東風料峭五更吹萬種春愁語阿誰短夢忽隨檐鐸斷幽懷都被壁燈知香消衾枕何時暖月過簾攏獨夜思蟾窟而今成恨窟那堪運譜柳枝詞[  太憨生稿於蟾窟分香樓]  
[上海四馬路文報局内恊賑公所經收賑三月中旬清單]  
　　十三日各友送謝景宣兄湯餅會移賑盛杏孫馬眉叔沈子梅三户各廿元季韻亭經蓮珊二户各十元王心如朱靜山唐鳳池盛朴人楊子萱楊禮卿六户各六元粹甫王念劬費鴻生嚴芝楣盛荔孫五户各四元吳楨五元經元佑三元謝益齋何梅倪鈞青張靜齋朱寶奎陳祝生六户各二元錢昕伯何桂笙許承之瞿梧笙徐星伯謝掄甫吳金鰲汪笙陔金立甫方春谷陳佛生錢恩祁沈松李仲甫吳樹齋盛瑶齋魏恆春金社卿曹嘵梅曹韻梅秦曙村許竹生王綬雲施祿生王守之金塋曹竣德唐元湛唐福之經大鈞李吉夫張達卿宋禹良馮萃臣何鑄卿李景揚三十六户各一元蔣雲卿張辛友王新之王仲甫謝簡庭鮑仁山汪永春王錫卿畢芝芳九户各五角以上經蓮翁交來受福册綏字三十九號共計捐洋一百九十六元五角○使君受福册本埠惠泰庄交來蘇城履康募懿德堂四元六順堂桃源氏二户各二元渤海氏清河氏隴西氏志成氏高陽氏五户各一元○楊子翁交來胡徐氏奶巖求病速痊十元○春生鑑寶號交來金陵諶善之先生經交協賑公所尾捐河南蒯雨人善士經募汴省德隆昌日昇昌隆昌盛敦彛堂榮壽堂蒯五户各二千文無各氏一千文蒯雨生蒯秦生二户各五百文曹曾矩二百文計共捐錢十二千二百文實收汴平銀七兩二錢六分○成興隆五角高記二角隱名氏三百十五文○本日共收英洋二百十九元小洋十二角汴平銀七兩二錢六分錢三百十五文 
[上海三馬路與昌協賑公所陳竹坪經募山東隸賑捐三月十二三日第五旦九十七八次清單]  
　　新册本埠李溎珊翁交來營口電局朱叔梧善士助湘平銀四兩又募樹本堂程文元堂馬世慶堂堂王餘慶堂楊勾章逸史萬福堂關寶善堂葛七户各銀一兩南氏節省洋二元徐門倪氏節省錢七百文以上十户共來洋二元六角湘平銀十一兩申規銀十一兩三錢三分七厘○福田册吳作謀先生經募匡字姜字胡字衆字主字五户各洋一元又救命摺升字洋五元以上二册計六户共來英洋十元○救命摺徐沈氏仁字席氏久成四户共來洋四元○福田册周智仁錢二百文顧九齡鮑厚田潘繼森各百文陸昇初孔東發童椿相胡錫濤各五十文以上共來錢七百文○救命摺陳味錢一五十文無名氏葉湯周筠林各一百文葉永劉明恩記劉煥文葛氏姚巨金生葉括張袁葉李各五十文以上共來洋一元○本埠新順記交來烏門胡氏求病速愈洋二元湯佑君李善慶方洪名洋二角王亨房洋一角莊信房夏人和堂楊錫卿徐鴻泰胡肇增袁友生康關淇烏元房各洋五角以上共洋六元七角○王文源求次女病速愈先助洋三元裕愼祥金裕卿洋王元堯記絲線店洋四元義記洋一元○新册南河潯邵門陳氏求病速愈洋一元又開朱慶源錢二百文又册華陳氏錢五十文又册李衡裕錢五十文以上共來洋一元錢三百文由本行奇來○新册安慶全泰盛局來無名氏銅　二元又造福册無名氏銅洋二元○盛川恆茂公記寄來憫荒客爲先父母合一百九十歲將懺資移賑洋十元○無錫知仁寳莊寄來心如洋二十元碎石有志未遠生因妻分娩許愿助賑今果平安無事元愿洋十元又求兒病速愈洋十元蘇州母庸發報四户錢五百文青浦儒學正堂陳子愚先生第十次助洋五元又募儒學正堂祁浩泉先生書潤移賑洋一元鎭海郭善慶將燒香資移賑祁保合家干安洋一元又無名不取票銅小洋一角○新册揚州全泰盛交來如意人洋一元又使君受福册知愧人洋一元○新册南潯沈端生求外症速愈送十元又册錢玉峰求父病速愈錢五十文由本行寄來○○二天共收英洋一百零六元規銀十一兩三錢三分七厘小洋十三角鋼洋四元一角錢一千五百五百五十文回併聲明 
 
 
