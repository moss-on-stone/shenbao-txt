# 1890 - 247 - 4906247

 

Page 1

 
 
[催請取書] [  圖集成局啓]  
　　本局所印圖書集成早經告竣屢登告白催請取書而與股諸君遲遲吾行迄今仍有未來取去者今與諸君約遲至八月杪再不來取則以後取書之際須將棧租　險等費逐一補償若過年關則明年不能領書概歸本局另行出售特陳小啓布告同人區區之忱伏維鈞鑒 
[東坡居士眞蹟求售] [  售報館協賑所啓]  
　　昨有無能人以其先世所藏蘇東坡手書册頁一部送交本　囑爲出售以濟賑需是册爲項子京氏所藏雖代遠年湮而未頁天籟閣圖章彰彰可据計共六頁裝以宋錦古趣　然據云珍藏已歴數傳祇以寒士生涯不克解囊佽助是以姑從割愛藉賑飢民此其愷惻慈祥誠非他人所可及矣惟望文壇雅士賞鑒名家慨擲朱提購歸墨寶旣得臥虎跳龍之筆復免哀鴻涸鮒之悲庶無負大善士苦心一片乎 
[二百三十六號畫報告白] [  點石齋啓] 　　近世醫生遇有出診必故裝身分擺架子遲至晚上方到貽誤病人實非淺鮮兹録一笑談以爲庸醫寫照他若點賊則書畫堪觀搢紳則鞭笞受辱或善人有後或天譴有差或行舟而見蜀道之難或騎驢而有傷人之慮以及童天王之虎頭蛇尾夫已氏之打鴨驚鴛皆足以徵禍福而寓勸懲見者或亦有鑒焉後仍附閨媛圖説准於二十六日出售此佈 
[軍械因時制宜説]  
　　孔子曰生乎今之世反古之道如此者災及其身者也禮曰禮從宜使從俗可見古昔聖人初不固報成見房琯固車戰而致敗呂煥知火牛之易破前事昭昭至今日而議用兵斷不能如昔日之兵刃旣接介胄相見所爭者砲火之靈鈍所競者輪船之遲速與夫鐵申之堅軟而已然而輪船鐵艦其所以爭勝者固在乎鐵甲之堅軟行駛之遲速而所以殺敵致果則究恃乎船上之砲足以命中及遠然則論軍械於今日全在乎砲火之精良已前年中國法事方殷曾有西友言及法國陸路軍中隨帶之砲有所謂霍斯盖斯者最利一發五十門連珠而出其勢如排槍砲上有準頭如指南針式對準敵營施放卽使前一二砲或有未中至三四砲則未有不中者一點鐘時可以使敵人全營盡没問此等利器有何法以禦之則曰幸而此砲雖利而力則小不過可及三里之遥若用克虜伯大砲之可以及十五里者備以待之瞭望其置霍斯盖斯之處燃砲撃之卽使追奔亦不可逼近相離若在三里以外則彼之砲無用也此説也余曾筆而出之繼而法人之霍斯盖斯惟在諒山一用尙不致受其大創而中國則廣購克虜伯以預爲之備此亦所謂因時制宜之道也顧外洋之軍火則又隨時而變前此之所恃者不處踵而棄如敝屣又易新樣而且精益永精異而更異每出一新樣泰西各國凡講究戰務者莫不爭先購置而所以防禦海口及各口岸者莫要於砲臺此又以逸待勞之妙法而所置砲臺設不甚玲瓏則以死砲臺受活砲彈其有不敗者幾希故外洋之砲固精而其砲臺則尤精其講砲臺之法亦與講求砲火一律時出樣必求其立於不敗之地而後已若果法美意良則各國又從而購置之暇時偶覽格魯森新式硬鐵砲臺圖樣玩其所譯各國道備砲臺之數而不禁怦怦然有動於中蓋此種新式砲臺能攻敵而不爲敵攻可以四面旋轉東西南北惟意所適據稱歐洲各國照此式造成已有三十二座德國則美的斯三座可龍一座英軋而司他脱二座佛宅江口十座奥國則毛而扒軋脱二座脱里恩脱一座浦喇三座克他羅一座何蘭則哈而生司二座買司蒙脱二座意滿騰一座意大利則計亚介山三座又有不旋轉之砲臺歐洲各國所已造成者七座德國一座則在佛宅江口比利時國一座則在恩脱活浦奥國兩座一在毛而扒軋脱一在弗立處意大利亦有兩座一在佛你爾山一在毛助山何蘭國一座則在意滿騰夫以一新式砲臺而歐洲各國競相仿造星羅棋布至於如此汲汲則必其物果然精良可以守可以戰而制勝之上策也中國近年以來講求西法砲火垂二十年其所購置之槍砲每年所費不下數百萬統而計之亦大可觀矣而或者猶以爲中國雖有置辦槍砲之名而絶無其實何則有器而無人也向嘗謂中國之槍砲凡各國之所有者幾於無一不有無如博而不專多而不精試於軍營中無論水帥陸軍指出一人令其放砲打靶其能的然有準者百中不及一二而且何種砲需何種彈何種槍宜何種子若令兵士僂指數之勢必茫然無以對不特兵士爲然也卽管駕統帶之員弁亦且知之者甚少前曾晤蔡和甫觀察與之談及此事不禁爲之慨然盖觀察於此事習之甚熟歴歴言之如數家珍因歎中國未嘗無人特用之或不適其宜耳以中國之地大物博倘能舉歐洲各國之利器而悉儲以待又得精於且事者爲之教導而指撥之俾軍士平素習慣臨時不致有所錯悮則天下將無敵矣顧近來日購槍砲講求砲臺而庬雜紛紜不能歸於專一以故西人見之竊竊然笑其後然有器無人非無人也人不習於器器不麗乎人斯人自人器自器耳苟其認眞指教不時訓練則中國之人究多於歐西中國之器亦不少於歐西彚衆國之器以爲器而器不患少駕衆國之人以爲人而人益見多亦何自餒之有哉吾故曰中國之爲治所欠者認眞二字耳 
[京塵雜録]  
　　京西火器營翼長赴工部禀稱六月初大雨滂沱坍塌營房二千一百六十六間門樓四百五十間闈墻二百七十二座院墻一萬四千五百三十九丈請派大臣查估等情部臣以該營工程勢不可緩允爲卽日具摺奏請欽派查估大臣云○户部辦理光緖十五年歲出歲入册檔奉堂諭自五月二十日起至八月二十日起止以一百日爲限倘不告竣定行懲辦○六月二十左右李傅相進呈桂花十六株交内務府收納高八尺以上據聞每株價銀一百兩上下云○江蘇巡撫張員管解光緖十六年硝磺五萬斤交顔料庫查收六月某日經管庫大臣騐兑給與廻批鈐印發交該委員回省銷差○浙江巡撫委員管解光緖十六年銀硃三十箱交顔料庫查收六月某日經管庫大臣騐兑又委員管解紅飛金二十箱亦經該庫騐兑當給廻批鈐印發交該委員回省銷差○六月下旬某日提署番役多名日京南黄村地方拿獲搶奪難民之流宼八名每二名裝入一車持刀護送進永定門赴北署○六月下旬某日中正司差役在永定門外海子小紅門拿獲匪犯四五名解交北署有知者云此種人白晝僞爲種某夜間刼奪孤客日久經官役知覺因往擒拿現在收禁北署尚不知作何辦理也○上月某日有某甲衣服華麗至打磨廠三勝館早膳食畢給錢邁步而去忽值堂者不容分説褫其衣服在懷中搜出銀手釧一雙銀票三兩於是諸夥知其爲賊各奮老拳痛毆一番然 
 
 

Page 2

 
 
後送諸中東坊署○有一老者督率家人甚夥用車數十輛滿裝當十京錢至右安門外遇雖民之年逾十歲者給錢四千文十歲以内者二千文共施二萬有奇誠可謂樂善好施者矣○六月下旬某日大雨傾盆西河沿吏部書吏禇姓住房突然傾塌一子甫週歲被牆壓斃褚姓年廻半百祇此掌中珠痛不欲生幾成癲癇云 
[老成謙退]  
　　中國自創辦海軍以來迄今數載兵輪鐵甲遍滿海陬南洋則歸長江水師提督李與吾宮保統帶訓練並隨時調赴北洋會操此誠國家整軍經武自强要務也南洋統帶薪水歲由部給俸銀六千兩而宮保干城久寄韜略宏深凡遇諸事無不實心經理近聞宮保奏辭此統帶差盖因長江水師事務日繁而海軍創辦伊始尤爲任重責大旣不克立成勁旅亦不敢虚與委蛇且近年兵輪習染漸成玩泄故特及早奏辭懇請另派賢員專　其任以免臨事乖方云云並聞宮保於五月間已將所統兵輪餉册事宜悉數差弁移送南洋大臣曾九帥矣官塲傅述如此合照録之 
[鳩江秋景]  
　　皖南牙厘總局劉子幹觀察於五月間馳赴各屬嚴查分卡曾綴報端　悉觀察事竣於本月初八日回局十四日爲攬揆佳辰同城僚屬各官咸詣稱祝車水馬龍一時稱盛○節届中元城廂内外舉賽盂蘭盆會爭奇鬥麗較勝往年自月朔起迄月杪止每晚不下十餘處鐃鈸聲喧嫜旛影颭長　各鋪一律懸掛燈彩陸離光怪幾同不夜城開更雇清音盲詞等類列肆彈唱滿城士女連袂來觀鬢影衣香恍入廣寒宮聽奏霓裳羽衣之曲各渡口更盛飾樓船十餘艘密懸燈彩蕩漾中流中坐僧道多人法曲梵音臨風徹聽後隨燈舫數艘吹金管於風前儕紅粧於月下吳地勝游秦淮夜宴不是過也○蕪湖禾稻無早晚之分皆在七月收　本届新榖登塲頗稱豐稔黄童白叟鼓腹而歌日内咸欣欣然來城購物更有向鋪中購置德政牌萬民繖等者詢之始悉其故緣本年四五月間潮水驟漲濵江一帶圩堤皆有朝不保暮之勢農民惶惶憂形於巴幸賴王明府星馳赴吁督率防範一面籌墊鉅欵購辦大水樁于數百棍擇險排釘以保隄身始得轉危爲安刻下秋禾已割戴德難忘故特贈牌匾以誌勿諼○皖南徽州一帶盜風素熾擄掠刼殺視爲故常兹聞由地方官拿獲七名通詳上游旋奉撫憲沈仲帥用四百里排單札委皖南牙厘局劉子幹觀察於中元日自無局起程馳往勘訉一經定讞卽行就地懲辦免致山程險阻中途多變云 
[漢巿火警]  
　　漢鎭民居櫛比店户雲連七月十八日晚間八點餘鐘突聞警鑼四出俄而闔巿水龍飛雲掣電而去文武各官有稽查彈壓之責者亦卽赴塲督率人夫竭力施救閲半點鐘之久火勢告衰吳回氏業已綣旗歇鼓而去事後查知係漢鎭適中之處地名大火路十字街迤西老乾泰米炭鋪對門某成衣店樓上失愼緣近來天氣雖凉然未到中秋縫工未作夜工薄暮各向街頭覓醉惟留其徒在店看守是日該徒回鄉祀祖昏暮始回整頓床鋪爇火燒蚊不曉利害致燃蚊帳撲之不滅取之不下由是灼及板壁椽櫊慌忙中下樓驚喊迨隣居聞聲赶視業已不　收抬共焚去店面四五家延燒逢子蘆舍六七户幸水池極近得以池手灌滅誠不幸中之幸也 
[揚城火警]  
　　本月二十二日清晨揚州舊城炎帝宮後身八巷口某姓皮匠店不戒于火登時烈𦦨横飛不可嚮邇鳴鉦告警善堂各水龍陸續齊集地方文武各官聞警馳至該處距萬壽宮不遠民房鱗次櫛比辛是時風力不勁竭力噴澆始得應手而滅然瓦屋七八椽已成灰燼被災者計共三姓其左右隣雖免池魚之殃有兩家因欲斷火路房屋全被拉倒至起火之由聞因該匠早起因事急欲　鄉在廚下早炊以便果腹起程不防火星飛落灶旁積薪致肇此禍並聞該三姓因事起倉皇急於逃命什物等件皆未搶出亦可憫也 
[日事紀餘]  
　　上月二十二號日本越後三條町四丁目伊藤傳次郎家失愼延燒至五丁目共燬一百七十六户電柱四枝葬身火宅者多至七名　云修矣○三十號日本公司肥後丸歸目朝鮮據稱二十五號午後仁川港所泊之佐世保鎭守府警備軍艦名鳥海者有水手三名登岸散步不知因何突與數華人爭鬥以致某華人傷及頭額某水手傷及面龐久之各不肯休又有二三人受傷哄動四方觀者如堵○朝鮮典圜局與大坂三丸商行所訂買銅條約糾葛不清日前該行日商藤乾三親赴韓京向政府理論以政府當日所訂條約中凡有利國便民之處悉反其道以行之若欲言和必須修改云云不知以後如何了結也○佐世保鎭守命轄下佐世保軍港對馬國竹敷港配置水雷隊計佐世保港一等水雷艇五艘竹敷港一等水雷艇一艘又二處各駐水雷兵一隊亦防患未然之意也○政府添派武官細谷資一員附於天津領事館二十五號自東京至長崎卽日附公司船赴華履任○本年將開國會所有各處議員已由民間公舉其法貴族院議員由伯子男諸爵中互選計選定伯爵十五人子爵七十人男爵二十人正副議長由衆投票開見舉選中島信行者一千一百九十點舉選芳野世經者六百四十二點十八號日皇特召山縣總理大臣入朝問以此時民間準備開會情形山縣敬謹上對日皇不覺喜逐顔開 
[時疫盛行]  
　　杭州自入新秋時症甚行遠近傳染得此症者十死八九初起時腹中絞痛上吐下悔閲一周時奄然而斃醫生不辨寒熱往往悮投湯劑以速其死説者謂死於病者半死於藥者亦半噫世無和緩尚其守古人語以不服藥爲中醫哉 
[海盜正法]  
　　伏波官輪在莆田南日洋面緝獲盜船一隻海盜十六名回厦禀送水提憲會同興泉永道吳觀察審訊該盜等直供不諱唯内有四人供詞遊移電請閩督卞制軍核示施行旋奉電復令訊供後卽行就地正法道憲與彭軍門以人命爲重連日會審實係眞盜卽於七月十八日在沙坡尾海邊正法十一名内有五名因供詞不實未卽暫首仍押監中聞盜黨有四五十名盜船三四隻在泉州一帶行刼商船水提憲仍擬飭派伏波官輪前往巡緝云 
[老成凋謝]  
　　前署福建督粮道總理閩浙營務處楊芝仙觀察正儀於本月初旬接到電信驚悉尊人厚菴宮保於六月二十七日在籍病故觀察純孝性成十分哀悼前日又接到家書觀察悲不自勝卽時交卸營務處事并到督轅禀報丁憂不日匍匐歸里奔喪守制聞宮保係湖南乾州人初從曾文正公在水師建立功勳洊膺閫寄補授提督後改武爲文補授陜甘總督勤政愛民官聲甚好後奉恩命辦理長江一帶防務時以高堂白髮景迫桑榆陳情歸養優游田里者有年迨中法失和奉命帮辦福建軍務宮保奮其智勇率其舊部溷裝漁人冐險渡臺佈置營壘井井有條法人憚之未幾法事敉平宮保復上表陳請終養不慕榮利時入重之嗣丁内外艱杜門不出今年六十有八方兾克享遐齡爾人間之清福孰意大星遽隕噩耗遥傳哲人云亡能無悼嘆公子三人長芝仙觀察官於閩次笛仙觀察三詠仙茂才均在籍侍養孫曾林立方之郭汾陽富貴壽考矣多讓焉至宮保豐功駿烈他日銘之鐘鼎播爲絃歌固在意計中無煩本館贅述也 
[豸節將臨]  
　　新簡江蘇按察使司張笏臣廉訪將次來申已登昨報兹悉縣署續接電信知憲節於本月二十四日在烟臺起行约計今明兩日當可豸節遥臨矣 
[會景兩志]  
　　英租界各馬車行集資啓建盂蘭盆會延羽士禮傤誦經前日之晚賽會迎神計逍遥傘香亭托香看馬軍健執事而馬之類無不五光十色璀璨輝煌繼之以某法師端坐輿中喃喃念咒捕房派中西巡捕按段梭巡是以觀在雖多尚不選事昨日下午又有天仙等各戲園迎賽勝會除尋常旗鑼扇傘外并有十番鑼鼓音韵悠揚更命小伶人扮作馬夫沿途翻觔斗所過之處人海人山雖曰大觀實無益也 
 
 

Page 3

 
 
[學將興]  
　　日清贸易局長荒岸精氏向客漢皋熟悉中國語言文字近就滬上建築學舍爲東人士誦絃之所旣落成卽航海返日本率同學童　數十人兩坐三菱公司横濵丸輪船來申以便筮期開塾聞塾中俱倣東京學習院體制將見神山桃李移植春江濟濟英才於斯爲盛矣 
[會訊買辦]  
　　奥國人西及士門吉立司在蕪湖誑騙脱逃由駐滬奥領事懸賞找尋已登本報旋由領事夏士照會英廨讞員蔡太守禀請江海關道聶觀察電致蕪湖關道請飭差提該西人所開茂隆洋行　辦温錦臣歸案訊究盖因上海中西各商被該西人共欠銀四千餘所控諸該管領事　有是　也昨日温已由蕪湖關道委武　移解來申聶觀察發交英廨蔡太守照覆夏士訂於下午會同訊鞫 
[請員代訊]  
　　上海縣帮審委員竇明府稍感風寒政躬不豫陸大令以署中案牘未便久稽遂於昨日請水利局委員王雁臣司馬蒞縣訊理想司馬夙精例案熟悉民情定能執法如山凡事無枉無縱也 
[壽星責押]  
　　壽星被獲一節已見昨日報章昨晨復經法捕房包探將壽星之姘婦王趙氏及子阿男一倂拘解公堂旋據壽星之胞兄顧長星偕弟顧春紥等投案伸訴失竊情由宋二尹問爾等兄弟是否同居長星　稱弟兄三人早已分家惟春裕因患疾病由小的帶領在家壽星本業外國皮鞋匠因貪懶不務正業由我荐至法國公司輪船爲夥往來外國約有二十五次每次回來稍有積蓄無如伊甘心墮入下流與寡婦王趙氏姘識我處偷竊貨物上次送案請懲釋放後勸令將姘婦離開伊不忍分離依然恃竊爲生令復查獲原贓爲此送案請究二尹問表與烟嘴進本若干售價若干答稱表每枚值洋七元二角烟嘴每打合洋二元四角惟三打被壽星私售與鏞春祥京貨店内祇售洋三元旋據該京貨店夥李在齡投案聲稱向與顧長星交易未知其弟向竊物件長星稱我弟竊物上次送案懲辦大衆皆知且烟嘴豈肯折本求售爾出價洋每打只一元必當賊贓收下二尹謂李生齡曰收買賊贓理應究辦姑念初次格外從寛判罰鷹洋十元充公復謂壽星曰押店中與爾素未認識雖已吊贓須折半歸還押本一面諭各押店明日投捕房具領押店夥遵諭而退二尹復問王趙氏曰爾家存何處共有子女幾人王趙氏供稱原籍無錫丈夫出門數年音耗全無無锡尚有婆婆小婦人共有三子長者十七歲次者十二歲均由婆婆撫養弟三子今年八歲隨來案下二尹謂爾爲何要姘壽星答稱爲餬口計耳二尹曰三子將次成立爾應守分奏姑为應離别家卿全賴姘人爲活無恥已極着押候掌責八十下連子一併送縣遞回原籍交其姑管束壽星屢次犯竊不知醒悟判押候先責八十板管押半年吊到之贓物着長星自備押本送交捕房具領 
[上海縣署瑣案]  
　　瞿木齊私販小錢五千六日文由英巡捕拿獲解送公堂蔡太守移送至縣陸邑尊訊供之下判令枷號半月發新北門示衆前日　期已滿飭提覆訊瞿供稱小的係通州人初次悮犯叩乞施恩邑尊着開枷收於次日備又遞回原籍○貝周氏卽賁周氏偕子泰昌控姚炳卿誘匿女兒貝素貞卽賁素貞經法公堂送縣辦理陸邑尊訊明情節判令將炳卿懲貢收所素貞鞭背若干下連母兄遞回泰州此皆見諸前　者也前日之晚姚父榮堂投案具呈保狀籲請將子給領自行管束邑尊命提炳卿詰究炳卿無言可辯伏地求饒邑尊謂今姑從寛不予深究後若再犯定必重懲炳卿叩首稱謝而退○監犯仲朝恩前年在邑廟百靈廳刃斃糊裱匠拘獲訊實覊禁獄中本年恭遇天恩大赦罪犯由大部札飭到縣前日之晚陸邑尊提案詰究諭令照例繳埋葬銀二十兩仲稱實在無力措辦邑尊著父人保出具限繳銀旋有姚松福枚案求保邑　同爾家在何處作何事業答稱小的以酒釀爲業家在邑廟赜門前邑尊着卽將仲保去○前據貨捐局解送漏捐逞兇之萬順祥店夥包阿得及船户龔順福請辦旋經縣差拘獲行兇人榮阿米帮審委員竇明府研訊之下萬順祥　朱仰甫投案候示明府諭令交保出外自向貨捐局懇求前日　堂陸邑尊飭提覆訊朱供稱是日　龔榮之船裝載檀香實不知有漏捐情事及巡丁上船查看亦不知伊等如何肆毆現在已向局中懇求科罰力倍計共銀七十兩七錢於本月十三日繳足包供稱小的在萬順祥爲夥並未行兇龔供稱榮與巡丁爭奪貨物小的實不相干榮供稱小的係浦東人邑尊着將榮枷號集水馬頭示衆餘人分别交保候查明核奪 
[英界公堂瑣案]  
　　昨日美副領事易孟士另有要公未暇到堂觀審捕房各案均由蔡太守獨判○包深陳阿九禀稱陳春山前已屢犯竊案昨日又在西人禮士他家第一號屋内圖竊未成獲送捕房解請訊辦陳供稱昨夜小的住尋出店人洪扣驀被誣竊捕頭稱禮士他有函　捕房言陳闖入細崽房中始得知覺並非找尋出店人蔡太守飭押候該西人投案訊辦○英人亨倫訴稱有金練一條交朱阿根修理及修好交還少去十六節向問支吾交捕送案朱供稱不知如何缺少捕頭稱容將朱帶回俟領事到堂送請會訊何如蔡太守曰可○趙文卿訴稱小的借居何壽卿寓中失去衣服十件鋪盖一個由包探唐寳榮查得被何行竊當卽起到押票吊出鋪盖及衣服四件尚少六件何供稱有丁子卿者竊得趙衣四件及鋪盖逃往蘇州趙向小的根追無奈尋丁取回押票不料竟被趙報捕拘案包探唐寳榮禀稱趙初報失衣四件鋪盖一個及查明被何行竊交出押票吊贓忽又言共失衣服十件押鋪夥呈票請追押本洋一元二角蔡太守謂寓主竊取寓客行李付質未便吊贓着卽繳遠押本再笞二百板押令理償缺少之衣六件○高海雲訴稱小的家居頭壩胞妹與鄰人朱元元之妻同在爕昌自來火行工作朱妻借觀班指胞妹不依以致口角母親前去解勸横遭辱侮小的因至朱家詢問朱手持菜刀將小的左臂連砍三下二刀甚深筋爲之斷血染衣襟當卽奔投捕房訴　情節今蒙解案叩請騐傷其母某氏供與相同朱供稱高係地棍連次向小的訛錢昨又持刀尋釁小的與之理論伊竟欲行兇是以奪刀砍伊之臂奪時小的右手大指亦受微傷其妻供亦合符高稱朱持以砍小的者係新發硎之菜刀與今呈堂者有異至所供小的持刀砍伊奪刀還砍云云實係揑誣並無其事其時早已閉門伊遂毁窓而入一切形迹早經巡捕頭勘明高稱小的家與朱相離不遠去時在門外塲上遇朱並無毁窓情事及捕頭往勘諒朱自已毁窓捕頭稱查得窓確毁壞朱右手有傷似是奪刀還砍之狀然總不應連砍高臂請爲重懲蔡太守騐得高傷勢甚重朱亦有微傷復騐兇刀毫無血跡况已銹壞捲口萬難持以行兇姑飭將朱管押着高投醫院醫傷俟查明起釁之由及如何行兇覆訊核辦刀存堂 
[法界公堂瑣案]  
　　徐坤因與郭恆泰買鉛沙轇轕二尹着兩造交保將掮客並中間人邀案再核已詳前報昨晨徐坤偕掮客林愛堂徐生茂等投案郭恒泰仍偕夥計張德春至案候質二尹問徐坤曰爾夥丁阿裕爲何不來答稱與郭等合計避匿不見謂丁乃爾夥定要爾交案隨問林愛堂曰爾係何處人在申爲何業供稱原籍台州素爲掮客生理問徐如何與爾相識爾經手售出鉛沙若干答稱與徐本不相識今年五月初九日在法界義成烟館吸烟遇見丁張徐三人言及有白鉛灰意欲求售問我巿價幾何我言目下每担約洋八元左右伊等言前售出每担價洋六元五角因此轉託小的經售當持樣沙一塊约四五斤同至老閘向永成昌銅作兠賣成交每担價洋七元二角問其時有誰人同去答稱祗有張丁同往當送去鉛沙兩袋秤見一百七十三斤除凈給算合鷹洋十二元四角半後加上五分湊成半元當由小的收價轉交與丁由丁付徐收去當時給我洋半元作爲用費車力以後復中小的經手兠賣與盆湯弄榮生泰銅作計八十九斤每擔價洋七元合實洋六元二角二分丁張同往烟館中交付如前當給我用費洋三角以此了帳問後來可曾經賣答後有鎔過之鉛灰二十餘擔復託小的經售因無人收買當時回覆後 
 
 

Page 4

 
 
經魏姓之手賣與收買錫箔灰之人據云每担計價洋三角當收定洋四角以後之事未知底細二尹問張德春曰爾與郭等究竟如何合業張稱與丁阿裕合業是實向徐坤領貨每日鎔化之鉛不論多少由丁轉交與徐問貨是誰送至爾處答徐與丁同來問鉛灰共領到多少計價若干答稱共五十八担每担價洋一元三角問爾應照付價洋答稱徐本言明待鎔化後可付價洋因鎔全中途徐來要付洋元小的一時無錢向郭處借得期票兩紙郭不肯據徐坤當面請郁放心謂彼此皆係生意　斷不生枝節二尹謂此乃哄騙立票之言容或有之爲何届期不付票洋答稱因鉛沙鎔化後難取原鉛爲此請徐生茂向伊商量許伊當給現洋一半其餘另立期票嗣據徐坤云情願稍减價目務要現洋以此未曾料理徐坤禀因郭張無力還洋當時允許稍讓貨價其餘均係謊話問此種鉛灰進本若干答向製造局總帳房張和卿師爺處將青鉛三十担掉換鉛灰一百担後因做畢欠繳青鉛十數担故將押櫃洋一百元照價扣除找出英洋四十元零九角與局中早已了帳間扣去鉛價若干答稱每担計銀四兩錢七分謂　與郭張轇轕須將丁阿裕交案可以質訊答稱丁與郭張合計將找拉至捕房希圖拆梢二尹謂丁乃爾雇用之小工着爾交案掮客林愛堂徐生茂兩人亦交徐坤保去下期帶案核訊郭張仍交原保○沙遜收租洋人偕夥文駕投案控追項渭卿所欠房租洋十一元半項卽將洋七元交案請爲轉給尚有四元半求請寛限二尹謂月底總須理楚項仍請寛限二尹謂出月初十着繳二元十五日還楚項遵斷而去已交之洋當堂給洋人收去○招商局馬頭巡丁楊阿三扭控歐煒文向廣利輪船竊得絲通衫褲被小的查獲人贓送案請究歐供與楊阿三卽楊任秋素來相識竊物實因貪小之故二尹謂行竊有贓判押候笞責一百板以儆○包探王榮培禀徐仁山在小東門外竊取磅秤一枝人贓並獲因原告未來將陳送案請究陳供向友人借錢悮被指竊二尹着押候交保○包探王榮培禀王阿四偷竊城内公和隆烟間内烟槍典押錢一千一百文被烟館堂倌郭永興途中遇見經小的追獲送案請究王供與做小生意之某甲同竊得錢各用一半二尹着押候笞責五十板押票交郭領去自行取贖○通事稱安徽人高富才年祗十九歲手持僞信向各輪船問訊乘人不隄防時竊取物件當被包探看見送案請訊高供家住城中尚有母親至輪船問劉雲生之子投遞信件並非竊物二尹着押候交保 
[法書助振]  
　　邵君小杏素工書法龍跳虎臥雅近右軍近聞北地水災萬民塗炭特書就楹聨十副寄交本館協振所囑爲求售以助振捐計每副價洋一元如欲書雙欵可寄交姑蘇省城鐵瓶巷邵醫室補就寄還諸君雅好臨池請向本館帳房選購可也 
[萬民戴德]  
　　邇來水患實亘古所未聞畿輔天津山東等處哀鴻遍地賑務難周待哺餘生慘難言狀敝所爲此特開捐册代乞拯援兹蒙源盛昇號交來潮州豐順縣丁遇齋翁募丁依德堂賑洋一百元零户十四元共一百十四元寡過禾能善士來洋五十元鎭江乾亨利號來洋四十元太古昌號交來太順和洋三十元不書名求平安銀十兩浙杭永慶子來洋三十元饒州永豐號寄來江西清愼史銀二十兩駕時輪船交來開同法師規元十五兩四錢九分蘇垣韓張氏求夫銷災延壽善三居求平安各洋二十元盤記交來常德泰規元十兩另五錢譚經室善士醮費移賑洋十二元蔚長厚號交來馬孝義堂洋十二元諸善信心存救濟澤及災黎萬姓蒙恩定膺福報謹登日報以謝恩施上海四馬路高易籌賑同人陳德熏等敬誌 
[江督轅門抄]  
　　七月十五日張炳耀禀知分寗差委巡檢宋應昌禀知由蘇分寗○十六日候選知府徐乃光到由揚來奉委金陵洋務局差遣○十七日布倉大使周殿魁禀知任事巡檢吳學文曹登瀛禀知由蘇分寗差委○十八日鹽知事朱恩緖由揚解餉來均禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[名畫助賑]  
　　瀾溪賀君少泉山水人物馳譽一時憫各處之奇災助賑三月六尺堂軸洋一元五尺八角四尺六角横披同單幅减現寫有式樣暫存敝所欲求畫法者請將紙及筆金交敝所轉求寫就送覆旣可助賑又得名畫誠一舉而兩得也[  上海四馬路高易籌賑所代啓]  
[名繪助賑]  
　　章君文甫工繪花卉鴛湖朱夢廬先生入室弟子也近以順直山東水災疉告願以潤筆助入振捐義粟仁漿遠近感德計纨摺扇每握兩角册頁琴條同四尺屏每條四角五尺屏每條五角六尺屏每條七角八尺屏每條一元堂幅照條幅倍之帳額每幅一元手卷每尺二角女扇秋扇倍之其餘點景另議索畫者交二馬路九華堂箋扇店或新北門内榮昌錢庄不悮 
[上海文報局協賑公所助賑樜要]  
　　總收支所交來吉林電局募吉平銀二百另八兩申合規銀二百十八兩四錢○江北海門九如銀樓募洋三十元○徐子厚祈病早痊洋三元三角○總收支所交來紫竹林電局募洋念五元又交來湖北公濟益銀號募　沙舒蒓蓀翁鄂平銀十四兩○本埠三晉源號美交美國欽憲崔規銀十二兩○仙鎭五陶庵募洋十四元○隱名氏求故母冥福洋一百元○無名氏求保嗣母福壽康寗十元○無名氏十元又書資移賑兩元○淮城書畫社同人募洋九元○無名氏三十元○無錫輔仁莊募洋十元虚對開一个○無錫　同春號交來幼童潘式範介弟仲伯爲母親穆氏流年欠利祈保身體康泰助洋十元○謝簡庭兄交來日本隨員孫君異翁募洋十元又日本叅贊錢琴齋太守經募洋念一元五角○高郵丁玉軒翁募洋十二元○京江鄒慰農翁經募愛蓮堂洋十元○喬　無名氏十元○古皖胡浣香女史十元○烟臺楊岫翁交來吳興叢栓堂原平銀七兩○虹口醫室潘雲汀先生洋五元又小洋五十角○水埠嚴公　交來嚴開第大善士奉母命周太夫人創　洋五十元又經募各善士洋一百五十元○仙鎭五陶庵翁又募洋十二元○常熟凝善堂交來周靜卿經募無名氏因子病許愿求痊助洋五十元○潯陽守約山人交來江州寄廬山房節省日用指捐直賑洋十元諸君子樂善爲懷不分畛域無求者自當　報有求者史無不應惠迪則吉吾知有必然者矣用先臚列以逹謝忱[  同人謹誌]  
[松海防廳署勸捐公所收解捐數清單]  
　　運米沙輪船商捐錢合規銀六千六百五十九兩七錢四分七厘錢四分七厘錢業捐洋四千元又愼思堂五百元典質捐二千元綢緞思捐銀七百兩茶業捐五十八兩洋貨業捐五百六十元又津東帮洋貨業捐一百七十元油荳餅業捐四百七十元花業捐三百五十元又吉雲居五十元西帮票業捐四百八十元建帮花糖洋貨業捐三百元醬園業捐三百元藥業捐三百十元銀樓捐二百六元潮州三帮糖業捐銀二百兩洋廣貨業捐二百三十元銀爐業捐二百四十元木板業捐二百二十元布業捐二百六十元槽坊燒酒業二百元茶葉業一百三十元鮮魚業一百十兩煤炭業一百六十兩衣莊業一百四十元紙業一百二十元顔料漆業一百兩書坊業一百元南北巿靛業一百元水旱烟業一百十元染坊業六十兩京貨帽業一百元鐵業九十兩柏油業捐五十兩零剪業捐六十一元六角福州水果布業捐六十元北巿水果五十五元顧繡業捐三十六兩珠寳業捐三十一兩醃臘業捐三十兩首飾業捐四十元牛羊業捐五十四元素燭業捐三十兩香業捐三十五元坑砂業捐四十八元磚灰業捐三十八兩南巿油麻業捐三十五雨紹酒業捐三十兩毡草蓆業四十元窰貨業捐五十元筆墨業捐四十兩皮貨業捐一百四十元銅錫業捐三十二兩磁器業捐二十六兩海昧業捐二十四元猪業捐二十四元線業捐四十二元南巿水果業捐洋四十五元南北貨捐銀二十四兩金箔業捐銀十雨火業捐銀五十兩靴鞋業捐銀三十四兩棉綢業箋扇業竹業各捐洋二十二元繭綢業捐洋三十元水旱烟袋業捐洋二十二元冶坊業捐洋二十元釘鞋業捐洋二十元蘇本帮茶食業捐洋十七元葷油業捐洋十五元葷燭業捐洋十五元南北木器業捐洋十七元五角又城内木器業捐洋九元三角二笋業捐洋十二元麻袋捐洋十二元寗帮茶食業捐洋十一元樹業捐洋十元杭扇業捐洋十元嚴殿卿嚴彤甫合捐洋五百元奚文舟捐洋二百元張世澤堂捐銀一百兩陳圖南小築捐洋一百六十元王克明陳收同時翠樓各捐洋一百元劉聽泉捐洋八十元湯彰記玉芝堂何松亭各捐洋五十元翠枝仙舘捐洋六十元方勝濤捐洋三十五元紅杏山莊錢梅玉書俞榮堂毛春生各捐洋三十元徐小岩張菊秋各捐洋二十元費錦森捐銀一百二十兩劉浩生捐洋二十元陳順興捐洋八元○以上統計捐合規銀一萬九千八百七十九兩四錢一分四厘○本年閏二月二十一日批解規銀六千兩同日又解規銀六千六百五十九兩七錢四分七厘四月二十九日批解規銀六千兩七月初十日掃解規銀一千二百十九兩六錢六分七厘均由蘇松太道憲分解浙蘇寗三處濟賑共符前銀數 
[上海六馬路仁濟善堂籌賑公所施少欽經收七月初一至初十日各賑捐清單]  
　　第三批順直賑捐清單○陳楷孫求病速愈規銀一百兩攸記規銀五十兩悟餘草舍主求妻顔氏患病速愈一百元洪昌乾布號開巿酒筵移助六十元張德澄文孫喜筵移助四十元淮北　金氏爲子鴻訓痧疾求病速痊三十元滬報舘繙譯處交來湖志實氏敬完先人夙顧並求已疾卽全念五元無名氏濟隄氏服符病愈王季棠太守三户各洋廿元程芷雋先生交來九户愼六堂合十五元郁麗生六元欲寡　齋薇記二户各五元何趙生四元不欲勿施齋二元能天氏培德堂槐蔭書屋三户各一元仲園先生交來五户綺園祈諸友康健二十元綺園各友節省西瓜欵五元南寄園求諸友康健十　南寄園諸友節省西瓜欵五元朱少梅祈合家平十元福安郭姓爲亡兒郭位庚求資冥福十五元葉培記東趙愧生常州注幼安翁吉卿先生交來魚蟄公棧節中元懴　移助輔厚堂方禮源號因病求愈當湖朱善元爲母祝氏霍亂服符還願七户各十元杜子嘉求保喉症速痊錫山三樹堂叩求幼子長　病愈蘇州胥門趙蔣氏朱義忠求保平安四户各五元太倉蔡麗生同子曾夑求合家平安四元孫宋氏節儉求保平安三元三角無名氏求保平安未至齋二户各三元祝安氏隱名氏黄愼齋保平安無名氏女士保平安馬玉山爲妻求病速愈五户各二元珠翁交來五户陳辛白聚星堂二户各一元珠泉求得舘事陳志記求平安二户各五角陳恊堂三角周門楊氏吳淞周渭翁交來二户蔡覲記求合店順遂諸友求各事吉利徐興國求子病愈吳維衡求母病速愈王文翁交來福建陳聨登杭州吳蕙姑服符病愈七户各一元同吉祥交來十二户災疫消除氏一元九角竹亭居士蘭溪李氏二户各一元慈谿葉星橋杯水車薪補過氏三户各五角一定墨免力氏白鬚老人平安華文彩不足齊六户各一角王文翁交來無名氏五角章存德堂大房銅洋三十六元又二房銅洋二十三元又三房銅洋十五元古虞張百忍堂銅洋一元以上共收規銀一百五十兩洋五百五十元零一角銅洋七十五元正○第廿六批山東賑捐清單○程玉翁交來索位堂程求保產平安二十元莊懷翁交來無名氏五元寧郡鄒寓二元以上共收洋二十七元正　 
 
 
 

Page 10

 
 
   
 
