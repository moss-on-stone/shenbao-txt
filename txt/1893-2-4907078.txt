# 1893 - 2 - 4907078

 

Page 1

 
 
[新印醫宗金鑑告成] [  圖書集成局代啓] 　　 
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭代之鴻寳醫林之大成也兹由煥文書局主人倩本局用活字排印刻已告成紙墨並佳裝潢益美計分釘二十四本碼洋四元如祇買外科書則收洋八角寄語杏林老宿橘井名賢有欲得盧扁眞傳者請向上洋申報舘煥文書局鴻寳齋千頃堂樂善堂古香閣文賢閣文玉山房外埠則山東膠州成文堂廣東鴻文書局購取可也 
[俄國波羅的海水師攷實]  
有客問於執筆人曰子前者箸爲防俄之策固已洞逹時勢確中外情矣古諺有之曰知彼知已百戰百勝幸而百年和好斯已耳設一日變起疆塲兩軍相見而敵人之軍實若何武備若何不能了然於胸中將何以帷幄運籌决勝千萬里之外乎執筆人曰子毋躁容再陳之攷漢時西域有城郭之諸國半屬於匈奴自俄羅斯人崛起以西域而并漠北俗尚好武兵日以强其法遵照法蘭西而小有異兵額自水手以迄學習行海幼童共六萬二百三十名兵官三千七百九十一員内有將軍提督一百十九員凡充水師者向章以二十二年爲期近改以九年爲期計七年爲戰兵二年爲留兵兵艦以波羅的海爲最多就目前計之有大鐵艦十曰阿列克三德復脱洛耶曰巴蔑幾摌復速曰撇阿得惟利格曰英撇拉奪尼可來撇爾危曰刻熱自波惹爾斯克曰捱得密拉勒拉殺列甫曰阿得密拉勒格列亦葛曰阿得密拉勒赤察果甫曰阿得密拉勒司皮里奪甫曰阿得密拉勒那熙末甫其次有三曰皮爾月熱次曰熱奪侖美嚴曰克烈木里又其次有三曰茶羅疉戞曰四蔑爾赤曰盧刹爾克又其次有十六曰烏拉甘曰提風曰四特列列滓曰頁吉果羅格曰朴諾熱羅洽慈曰拉特泥克曰刺瓦曰撇爾侖曰粤時春曰果爾敦至木質載兵船大者有三曰撇特羅把勿洛甫司克曰多哇司托坡列其次有六曰敉寍曰格熱拉勒阿得密拉爾曰的米得里端司客耶曰烏拉的密爾抺諾馬黑曰拔密吉阿作蛙曰四惟特拉拿又其次有四曰拔烟曰尾拈錫曰額林逹曰司科别列甫曰阿思果爾特至帆船之擣虚側擊者其大者有八曰克來寫爾曰制幾特曰納野特尼克曰拉自博耶尼克曰四特列羅克曰朴拉斯敦曰粤席特尼克曰阿卜利飭尼克此外又有快船四用以游擊兼掠商船者曰烏得密拉勒果爾尼洛曰甫亞西亞曰阿非利加曰雜丕亞克其藏魚雷兼碰鼻者有四曰倭拉勿曰立帖南特伊里音曰烏拉的密爾曰得熱卜爾其安放水雷魚雷船小而行速者有十一曰科特林曰烏則雷甫曰拉黑逹曰羅戞曰納爾瓦曰四爲阿波爾克曰立威力曰爲波爾克曰阿波曰韵他蛙曰巴里蛙平日稽查各口臨戰傳遞羽書者有五曰波卜爾曰西烏赤曰可立頁慈曰漫州爾曰育爾施曰布倫曰圖察曰唯合里曰多日集曰枯拉特曰斯熱克曰極拉雜曰布立曰什笞特曰米納其船之最大者爲俄主及世子閲兵時所用曰迭爾惹蛙曰雜立勿納曰阿立克三德里阿曰阿熱戞曰馬立倭水師總統坐船曰四特立里納俄王巡行時所帶小輪船曰卜幾飭葛曰撇特爾果甫曰本周克水師總統所帶小輪船曰葛盧卜喀曰卜幾遲喀曰卜里卜衣曰四惟特蘭喀又有載送兵丁所用者曰阿爾接離熱只克曰克拉斯乃邪郭爾喀曰阿立烏特曰拔于曰柯莫斯拔曰斯納源葛曰恊克師單曰坡立爾及耶次爲自逹曰殺抺　特曰作爾喀邪曰四特拉日曰製率烏衣此外又有往來各口之小輪船十七帆船二十五海口小船二百廿九木質兵輪之旣敝者十三蓋僅波羅的海一處而水師之盛已如此俄亦可謂大國矣哉顧　者謂俄國於西北地多沙漠人皆習於陸戰今之修築西卑利亞鐵路實欲長駈直入摇蕩我之邊疆而不知其水師之雄强正有與歐洲各大邦不相上下者然則今之籌備俄者其可備於陸而不備於海乎敢書厓略以質諸袞袞諸公之謀國是者 
[本館接奉電音]  
昨由京友電傳　上諭二道敬謹譯登○十一月十四日奉　旨正紅旗蒙古副都統著長麟補授欽此同日奉　旨著派容貴管理圓明園八旗包衣三旗官兵並鳥槍營事務欽此 
[去思彌永]  
蕪湖道楊子通觀察已拜出使美國之　命入覲　天顔於本月初八日辰時啓節先期赴文武各衙門辭行屆時本衙書吏差役排設香案酌酒餞行燃放鞭爆以數萬計憲駕由徽州碼頭渡河轉出長街綿長數里大小各店鋪皆排列香案上置一鏡一水蓋頌觀察清以自持明以燭物如水鏡之無私也觀察謙謝不遑降輿徒步洎至江口文有數十老農執香跪送道左觀察手自扶起再三勉謝然後登舟時英國領事福格林新關税務司斑謨已候送江濵殷勤握手驪歌三疉别緒千重在後寅僚各員又至舟中訴别斯時大霧彌漫咫尺不見人俄而雲開霧散曉日瞳瞳望見江于簪裾薈萃羽葆紛馳少頃客散覲察命卽解纜岸上鼓樂大作水陸防軍一齊鳴砲福安官輪適送署道憲李觀察來蕪卽拖引座船下駛所有督憲派來之一壺小火輪卽用拖帶扈送之砲船行至江心觀察猶時倚蓬窗頻頻回顧有不忍遽去之意與紳民之攀轅遮道若有同情蓋觀察在任十閲月整頓榷務造福商旅不淺寛籌津貼加重書院膏火士林莫不感頌又督同印委各員將地方利弊逐一搜豕閭閻咸被其福遂致愛戴如此其摯觀察回首前塵不勝根觸賦詩四章以誌鴻爪其一甫銜　恩命出重霄又聽驪歌促遠軺半載塵勞期獨喻一時毁譽任羣囂殷勤高誼深潭水繾綣離懷逐海潮歧路莫教回首望壩陵風雪馬蹄驕其二大江如帶月如襟極目觚棱感不禁時局艱難臣力薄華洋情勢廟謨深清霜古木長征客塞雁邊鴻萬里心誰向梅花笛三弄旗亭樽酒發高吟其三眼中白日去堂堂脱帽欣看鬢未霜勉効馳驅漸蹇拙詎將經術策安攘盤承仙掌三霄露匣啓龍泉萬丈光浩浩乾坤自今昔海天環顧正蒼茫其四皖公山色鬱青葱縹緲無端入望中豈有謳吟希召伯祇教棖觸到文通一輪曉日初烘浪百道征帆乍倚風崇德加餐各珍重好音頻盼寄飛鴻傷離恨别情見乎詞抱負經綸草然自命名臣風度於此可見一斑 
[關道履新]  
委署蕪湖關道李篁仙覲察擇於初六日莅任已綴前報關聞吉時已屆觀察由福安輪船登岸排齊儀仗呵殿而來先祭儀門繼入簽押房穿朝衣戴朝頂恭設香案望　闕行三跪九叩禮更換公服升坐大堂啓用關防其時書吏胥役衣冠整肅鵠立兩旁以次叩賀禮畢退堂入花廳接見地方印委各員脚靴手牌極盛一時是日轅門内外冠盖輿馬夾道駢闐民間老幼來觀者更不可以數計旋擇於初九日已時祭江蓋榷司莅任之常例也 
[葬身火窟]  
本月初九日清晨蕪湖河南岸禹王宫後一帶茅屋忽報火警紅光上燭與曉日相掩映幻作五 
 
 

Page 2

 
 
色雲迨水龍馳至已焚去十有餘家内有張某夫婦曉夢方酣忽聞比鄰火起急急抱衣奔逃旋憶篋中有錢劵必須搶出轉身復入不料甫進門内屋梁遽倒被壓在内火熄後檢出屍骸已成黑炭不可辨認嗚呼慘哉又聞初七夜東門外二里某冶坊左近居民亦肇飛災有某姓姑媳二人相依爲命火龍已盤踞室内婦猶奮不顧身數回搶物致被祝融所害是役共焚二十餘家因距城較遠水龍未及馳救云 
[鳩水冰紋]  
　　中江書院爲皖南四府一州生童欵業之所由道憲課試按月一次向聘上元仇萊之太史主講席三春化雨霑彼儒林今春太史入都供職此席遂虚楊觀察起家科第愛士情殷親手一編與諸生童互相討論而以山長束修充諸生膏奬講舍中人莫不歌功頌德謂爲歴來所罕有兹經觀察聘訂旌德吕佩芬太史爲來年院中主講方期菁莪樂育丕振文風忽奉恩綸北召以爲深負初心遂將十月　課卷照常評閲於本月初三日發榜附綴數百言勉勵諸生蓋援古人臨别贈言之義也並搜索廉囊將所取等第向有膏奬者統行加倍給賞其次取例不給奬者亦按名奬銀一枚八百孤寒感頌憲恩高厚幾於有口皆碑○吉祥寺爲蕪湖名刹兵燹以後瓦樂荒凉甬道左右有水映帶中跨小橋現雖尚未頹圮而池中積穢臭忠不堪久爲路人所掩鼻且逼近棲流所尤非病者所宜王大令關心民瘼會同育嬰堂籌款開濬擬自龍眠塘起迤邐而東接至曾家塘俾源頭活水汨汨而來刻已畚鍤雲興竭力從事又二街市河綿長數里節節汚滯日内亦有人指揮挑鑿想皆賢有司盡心擘畫之所致也○邇日辦理保甲甚爲嚴密凡行旅投棧棲宿者責令棧主詢明來因去果及作何生理塡寫局憲所給客票上每晩彚繳一次由叚員按票換給烙印竹簽一枝存棧以便夜半後委員持簿至棧逐一查對苟有年貌不符及濢寫者盤詰甚爲嚴厲雖有頭銜顯赫亦不稍假情面其城廂各飯歇店亦一體辦理故窩頓爲之一清○近日地方新出一種小青皮自舞勺以至成童與上海之小流氓無異青衣窄袖雄健絶倫每夕會於街頭巷尾遇串局打降等事以拍掌爲號一號旣響什伯羣起應之初六夜某院麗人乘輿出局行至横街復興和米行門首忽遇小青皮六七十輩團團圍繞聲勢洶洶龜鴇見不能敵再三哀懇稱之曰小老爺謂今日得饒且饒明日請至我家任憑游玩何如若輩仍不肯散張搴轎簾肆意輕薄致輿中人惶急異常避入某花烟館時保甲總局已有所聞派勇前來拘捉若輩已爲行路者厲聲呵斥雲散風流然似此不法有緝捕之責者不可不有以懲儆之也○初八日清晨大霧突起幾似雲封絮裏是日元和輪船上水行至金陵上游兎兒磯江面遽爾擱淺某洋行益利輪船下水行至大通附近亦擱于淺皆因霧鎖江天致有此悮幸所擱不深次日經某輪船拖帶皆得脱險○某氏婦住居曾家塘畔茅屋三間門對青溪紅蓼絶妙江鄉風景一日被小青皮黨誤認爲桃源深處竟作問渡漁郎婦駭極出外狂呼若輩卽乘間將繡衾香枕搜刦一空婦遂奔至保甲總局喊寃吳太守卽飭巡勇往拿時已兎走狐潜僅獲甲乙小青皮二名訊問之下據供年皆十六七一種兇悍之氣已畢露眉端太守疾惡如仇飭各笞臂三千加賞獨桌二席令其危坐總局門首以半月爲度俾同黨知所儆戒○今夏蝗蝻疉起蕪湖縣王明府曾委候補典史嵇月泉少尉赴鄉督同鄉民分投撲捕輿馬夫役皆由少尉給欵置備不費民間絲毫而且與諸父老課晴問雨藹然可親因而頌聲大作日前鄉民特置德政牌四扇清道旗兩對鼓吹迎導送至寍淵觀對河少尉公館以伸感慕之忱是亦不經見之事也 
[鹽船失愼]  
　　客有自十二圩行抵揚州者述及時屆隆冬居民料理醃菜各岸運商因此紛紛訂運赴圩過掣領照開江江滸停泊鹽轟櫛比鱗次本月上旬某夜二鼓時有某商雇大釣鈎船二艘裝載卽鹽其一於日間受載其一尚未上鹽並泊一處不料空船艙内忽然起火轟船烈烈首尾俱燃照耀江心水天皆赤各舟子曁岸上居民咸從夢中驚醒帮同澆救無如風狂火猛不易爲力但聞一片呼號聲不减鏖兵赤璧鄰近各舟相率斷纜奔避惟同泊之鹽船在火船外面一時不及解纜同罹於厄船上之人無路可逃焚斃船主婦母女二口其餘皆拚命躍入江心遇救得生尚有老婦一人卽女孩之祖母肌膚已被焜灼後雖救登彼岸不知能保無碍否迨火熄時兩船已僅存底板一切什物咸付東流所載之鹽約二千餘包亦爲魚鼈蛟龍分食殆盡聞該船油飾未久是夜艙板潑翻火油致肇此禍該商成本虧折固鉅而該船主旣罹飛災又傷人口亦極人世可憐之慘矣 
[載連電桿]  
　　前報紀皖北舒城唐州一帶展設電綫經高楊兩明府勘定地址繪成圖樣呈送大憲鑒核云云兹聞舒唐等處展設電線實係督辦電報之盛杏蓀觀察籌欵展設月前觀察札飭委員携帶銀兩赴湖北一帶採辦電桿本料一千數百株由招商局之江寛輪船裝運來皖於初六夜二更時抵埠不日分運各處次第安設嗣見工程報竣消息靈通洵於官商兩有裨益也 
[凶人繯首]  
　　前數年漢陽有柯方氐者因喪所天茹蘖飲冰㷀㷀獨守遺下一子年尚幼稚不能料理田園氏遂託傭工羅敬臣經紀一切信任不疑不料羅人面獸心百計誘奸氏不能終守柏舟之節遂與有染久之醜聲四播爲戚隣所不容邏知此地不可久居相約偕遁氏不得已安排資斧雇一葉扁舟携帶幼子解維逕發行不數里適與氏之姪女相遇女問何往氏佯言往某處看勝會爾如有興不妨同去女曰俟禀明父母然後偕行氏曰不必禀明速去速來諒堂上亦不以爲疑女信之舍陸登舟欵乃數聲烟波十里羅見女年輕貌美頓起淫心氏又助桀爲虐女遂爲强暴所汚孤掌難鳴吞聲飲恨俄而暝色催人行抵漢口下關蘭橈甫繫聞岸上人聲嘈雜女大聲呼救經人將舟中人盡行拘住送漢陽縣訊問縣尊將女交家屬領回羅强奸室女擬以繯首之刑氏通同設計减等擬罪適逢恩赦羅得邀寛典發邊遠充軍氏自囹圄釋出悵悵無所歸將幼孩售與某僧爲徒尋鰥夫某甲而嫁之羅聞婦已嫁又揑詞具控由縣申詳臬憲臬憲以羅旣犯重刑又欲健訟眞乃自外生成復定絞罪於上月三十日正法可見窮凶極惡之人終不能倖逃法網也泚筆紀之亦足以爲炯戒矣 
[漢皋雜佩]  
　　上月二十六日伏波琛航兩兵船裝載撤勇二千餘名由關抵漢將送至荆河口交卸再雇民船載往湖南俾得各歸田里安分務農聞各勇在途尚不滋事食毛踐土固宜同具天良也○漢關道孔觀察於本月初七日晩仙逝已據電音列報聞觀察蒞任以來已將匝歲慈祥在抱惠澤及人因時值隆冬貧困小民不免號寒之苦慨捐清俸製就棉衣數千件廣行施送已發出二千餘件尚有千餘件未經頒發一旦山頹木壞宇下蒼黎無不失聲痛哭也 
[京江茗話]  
　　初八日黄幼農觀察課試寳晉書院題曰列後孝廉樂民之樂者四句生監歲十一月徒杠成一節童生則必爲之求牧與芻矣詩題自今以始歲其有得今字○接辦七豪口總巡爲湯春舫明府已於初八日進局視事○離高資鎭二三里許有緑林中人剪經刦物行人過此鮮有能免者雖未傷害性命然衣服物件皆被掠取一空矣宼盜縱横有父母斯民之責奈何漠不加察耶 
[風雪沈舟]  
　　鎭江訪事人云冬至以後風日晴和大有陽春景象至初九日早十點鐘時忽聞風聲怒吼飛揚跋扈塵沙蔽天初由西南來繼轉西北江中白浪滔天彷彿銀山萬疉俄雪花噴射倐忽不見人行船爭先駛避其不及收口者逕入蘆葦叢中然艙板木器已被急浪打入江中義渡局門口懸有風狂禁渡牌所有南岸停泊各船猝不及防有被浪擊沈者有與别船相碰兩有損傷者有用竹篙極力支撑與浪相持者直至傍晩四點鐘後封家姨始息怒歛威所壞船隻已不可以數紀至岸上牆垣吹倒天棚飛去者亦有數處不可謂非小刦也 
[孖生志異]  
　　近有江右人携二子至金陵年約八九歲自頂迄踵了不異人惟臍下生肉管一條粗如人臂彼此連屬宛若無縫天衣細視皮肉中隱隱有廻血管卽諺所謂青筋者蓋血液藉以流通知二體實卽一體也衣服亦無所異惟肉管處各圓其竅上下用鈕扣束之每行動 
 
 

Page 3

 
 
面面相對以肩向前狀如横行之蟹卽一坐一立亦殊無高下不齊之苦詢其父據云攣生下地便成此形臍肉牽連百醫莫能分解擬倩西醫操刀一割恐傷生故遲遲不决所尤異者夜間就寢此寐彼寤此寤彼寐從未同入黑甜鄉當初進城之日爲上元縣差所睹歸而禀諸縣令陶公陶公異之飭人帶入署中細詢顚末遣使歸之嗣爲各當道所聞均欲一覘其異而街市之間尤爭以先覩爲快所過之處擁擠異常本館按此種孖生之事西國數見不鮮其有各具贜腑者醫生能剖而爲二否則無從奏刀年前德國有雙生而肚腹相連者閲歲一孩死乃倩醫者割下殮之旣而一孩亦以他病殤意者氣血貫通故如銅山西頌洛鐘東應歟 
[古棠盜案]  
　　古棠爲江寍府六合縣屬某日向晩有二人持銅質番餅一枚至某錢莊兌取青蚨莊夥知其贋也擲還之二人不依口角之餘有彪形大漢十餘人突放火鎗并持刀亂揮謂如敢聲張請嘗而翁利刃諸夥蝟伏不敢動聽其席捲朱提而去事後檢點約失四千餘金當被刼時街之兩端各立多人手執洋鎗大言曰我輩爲復仇而來與諸公無涉有妄動者立轟斃之故居隣咸畏縮不前比盜遠颺始鳴鑼呼捕而天空海闊早已鴻飛冥冥矣縣宰裘大令聞報立飭幹役偵緝不知果能就擒否 
[匪徒縱火]  
　　寍波之南三十餘里有姜王山一大市集也人烟輻輳店鋪林立本月初五晩有匪徒在廟後街縱火延燒十餘家共燬房屋數十間時屆隆冬風高物燥匪徒竟猖獗如此居民安得高枕而臥耶 
[神誕演劇]  
　　十一月初十日相傳爲寍波府城隍誕期廟中各執事先期懸掛明燈結成各種綢綵璀璨輝煌一新耳目并召梨園子弟登臺演唱琅璈曲奏響遏行雲府縣各官莫不鳴騶臨止在神前拈香初九初十兩日裙屐紛來尤形擁擠不可謂非一時盛會也 
[壽宇宏開]  
　　金陵釐捐總辦歐陽觀察霖需次江寗寄居邗上其公館本在花園巷口嗣因其至戚李穆齋太史携眷入都觀察遂移居花園巷李宅本月初六日爲太夫人九秩壽辰觀察瞻依倍切請假旋揚簿書叢裹偶爾抽身畫錦堂中欣然舞綵不特天倫之樂事抑亦宦海之美談是日祝嘏者本郡自都轉以次文武印委各員莫不摳衣道賀裏下河各處厘局委員亦先後鼓棹來揚登堂介壽簪裾之盛一時無二所饋壽屏壽軸不可以數計並於鎭江等處招菊部兩班一設東廳以欵嘉賓一設西廳以備瀛眷觀賞聞太夫人最喜觀劇特於滬上招致名角數人登臺試演紅氍貼地珠絡垂風妙舞清歌似非人世所有太夫人顧而色喜終日危坐毫無倦容此亦福壽之徵也見者咸稱羡不置 
[福州官報]  
　　巡檢姚煦禀銷橋北騐卡浙閩楓嶺營遊擊鄭得標禀謝回任牌示縣丞李照典史高傳逹巡檢倪人鴻經歴宓保泰自京禀到鹽塲景森缷辦建寍府轉運局禀謝奉委浦南塲事縣丞來煜禀辭赴泉州崇武厘卡新選龍岩直隸州德治禀謝赴任牌示知縣錢鴻文禀辭赴永春州厘局浦南塲黄維藩卸事禀明丁繼母憂潘憲牌示照得署石碼通判高企辛調省另有差委遺缺應以候補同知陶濟福署理又甌甯縣蔡軒准調南安縣遺缺以正途出身新海防試用知縣蔣庚祐序補又浦城縣廟灣巡檢劉良貞病故遺玦以新海防例先用巡檢柯希潜請補又同安縣典史孫保圻病故遺缺以舊海防例分缺先用典史陳鳳岡請補統領粤東外海水師等兵輪記名總鎭余雄飛於初七日到省禀見督憲卽於是日禀辭 
[騙術翻新]  
　　前者叻中會黨盛行之際多有匪類混跡輪船之中充爲搭客以行破棺材枝俩嗣經國家嚴頒厲禁將各會内著名之輩悉數逐之出境其稍有可疑者亦均飭令映相存於案中一時雷厲風行諸匪爲之歛跡而輪船來往遂不至有喧擾之端不意事久弊生近來復有匪徒專在輪船中以行騙術者聞有某氏婦於前數日由吉隆來叻携資頗厚遂動匪類之涎因設計以騙之一日婦在船中偶欲如厠乃方及厠之際忽有一小童隨後大呼曰媪遺物矣婦急回顧卽見童俯拾物件一小包係以新白洋巾所裹拾得之後卽爲解視見内藏碹石二顆寳光瑩然奪目蓋百餘金值也童略一展視卽復裹回語婦曰此物媪所遺者耶時婦見此二碹不禁大動饞涎不暇再思卽遽曰然汝旣拾得自應還我童聞語欲遽與之傍有一人忽然呼曰且勿卽償媪失此碹業已棄之如遺設非汝見而拾之已不知落伊誰之手矣然此物旣爲汝拾亦汝之福媪當以薄贈酬之不然汝且勿還道傍拾物諒亦無甚罪名也童聞是語作猛然省覺狀遂靳其物而不與向婦索謝婦時貪心已熾念此二碹唾手可易百餘金卽略酬以資計亦良得因與童再三較論遂以二十元之數贖之贖得而後如獲異寳不敢向人展視密藏身中抵叻而後乃將此事向其知交言之且曰幸吾識寳急於見機不然則此奇珍已落他人之手矣聞者向其取視婦乃珍重出之并詡詡然有自矜之色迨閲者取而細視始知係爲贋鼎蓋玻璃二顆所值不過數占而已婦至是始知被騙無可如何惟有自咎其貪且愚然聞者已傳爲笑柄矣說見叻報 
[閩嶠新談]  
　　南臺娼妓林立有白面半開門枰主等名目田鐺茶店後有土娼年已四十餘尚以迎新送舊爲事欲赴巫山選夢者只需青錢一百零八文肩挑逐臭之徒趨之若鶩地方紳士以其有害風化具禀保甲局請飭勇丁驅逐一家聞風遠避尚有數家依舊倚門賣俏蓋恃有差役爲之袒庇耳○時屆隆冬市井惡少每在三义路口搶奪行人錢物或攫婦女簪珥若在僻靜之處猶可言也近來變本加厲如大橋鼓樓一帶亦敢明目張瞻爲所欲爲豈職司巡緝者尚未聞知歟否則何以裝聲作啞置諸不理也○宫巷口某錢鋪違犯禁令經官飭差拿辦鋪主自知理屈挽人關說願罰棉衣百件以濟災民聞者快之○南臺也方人烟稠密本已設有保甲局大憲復委柴司馬赴南毫抽查保用以昭鄭重 
[皖公山色]  
　　初七日江孚輪船行抵安慶載來一屍年約三十餘聞死者係湖北人昔年貿易金陵上月因患熱症顆粒不進醫治罔效自念與其病斃他鄉孰若生還故里遂力疾登程行至大通上首痰壅氣塞遽登鬼籙想家屬聞信之餘不知若何哀痛也○初九日清晨二郎巷地方有一男子年甫二十餘一絲不掛自東而西其行如飛詢知係犯不端事被人將衣服剥去似此情形有何面目見江東父老哉 
[皖垣官報]  
　　初五日調辦休寍縣屯溪厘卡候補縣陳綬若辭候補知縣張德瑜銷假調署懷寍縣包宗經請假三天初七日郎用知縣陳瑜奉委辦順直賑捐局文案知縣黄鵬文奉委解京餉彭名保到赴江蘇一帶採辦貢紙回饒銜到卸辦蕪湖保甲回帮辦華陽吉水溝分卡知縣馬德光到直隸州同劉演祖無舒州判楊善滋宣涇縣丞周德厚和含主簿任兆焜黟祁吏目陳科孝宿望典史萬鴻年阜陽張秉純桐城太湖袁啓祥貴池青陽方德先泗天巡檢顧永泰滁盱楊瑞麟全來戴成啓廣建何汝霖南寍夏文炳婺績余光柱六安從九嚴肅英霍黄濤昌廬懷趙德明太湖渦陽均委提錢糧初八日牌示新選夥縣教諭江鑑飭赴新任委辦大通厘卡知府鄒增翰到指發安徽新海防儘先補用典史周紹昌到直隸人新海防試用典史劉木煌到江蘇人候補知縣郭建勳到赴當塗會追書差欠欵許崇貴辭赴蕪湖措資張奎漢委解京餉霍山縣陳伸昭辭亳州宗能徵辭調署懷寍縣包宗經銷假當塗采石司謝登朝辭懷寍長楓司鄒錫紳辭候補府經歴吳鍾瀛請假五天 
[袁江雜錄]  
　　揚州某氏生一子不務正業近忽背母逃遁氏遣人尋訪查無蹤跡不得已親赴袁浦寓居客邸逢人輙詢迄今兩月仍無端　其情亦可憐矣　某甲家僕人有事出外將門虚掩主人則如謝太傅之高臥東山日上三竿尚未起身被偷兒混入竊取皮襖一件被一條甫出門爲僕婦所見竭力追赶始將原贓奪下此婦洵可謂鐵中錚錚者○觀音寺傳戒遠近僧衆來者約百人終日諷誦經咒聲徹雲霄觀者肩摩踵按環若堵牆愚人之愚抑何可笑○西土價少漲從前每兩二百六十文今則增至二百七十文○某厘局委員挪用公欵吞入已囊逝世後其子意存延宕經總局批飭速行繳欵否則當以官法懲治○西壩觀音庵亦於十月十五日開堂放戒主持其事乃係女尼想拈花一笑中富别 
 
 

Page 4

 
 
有妙諦也 
[袁江官報]  
　　分發南河試用同知項兆麟於十月十八日赴漕轅禀知到工准補江西饒州所千總李湘臣於十月二十一日赴漕轅叩謝調補山東任城帮千總記名提督朱文寳奉漕憲委西壩五營巡查候補叅將高得勝奉漕憲委湖嘴巡查候補守備黄得元奉漕憲委南士圩門盤查候補把總胡森奉漕憲委西城門盤查 
[領事欵客]  
　　昨爲西歴元旦法界大自鳴鐘廳事上掃除潔净四圍徧紥冬青柏樹陳設各種盆花葱翠欲滴芬芳襲人中間揷各國旗幟五色斑讕七點鐘時捕房通事包探中西巡捕等皆往領事公館公董局道賀繼至捕房向捕頭稱慶捕頭慰勞有加飲以香餅酒一盃至十點鐘法總領事微席葉君坐轎式馬車至大自鳴鐘代理捕頭謝爾諾戎服佩刀督率中西巡捕至廳事中道賀微君宣誦吉詞大略謂爾等辦公勞苦深堪嘉悦捕頭等拍手歡呼微君以美酒徧飲之各捕稱謝而退至石扶梯兩畔鵠立伺候少頃有主教神父並停泊浦中之法國兵船水師兵官及公司輪船主公董局首董驅車而至向微君道賀微君次第迎接脱帽握手爲禮俄而邀入内廳欵以茶點酒菜均由蜜采里西客館承辦羅海外之珍羞騰筵間之笑語鐘鳴十一點始紛紛散歸是日法界天主堂亦鋪設一新堂中神父及在教諸人咸往堂中誦經禮拜 
[定期道賀]  
　　中西輯睦禮尚往來邇值西歴更新海關道聶仲芳觀察及　縣等官定於今日赴各國領事署道賀循向例也 
[讞員回滬]  
　　法廨讞員葛蕃輔同轉日前因事赴蘇兹聞已於昨日回滬矣 
[滬濱談屑]  
　　某氏婦年近古稀家住滬城陳市安橋前晩在家煮膳火星飛墮頭上致將八千根煩腦絲悉數焚去大聲呼救經家人汲水澆灌火雖卽熄毒已攻心曾不多時已登鬼籙嗚呼慘哉○前晩九點鐘滬城小東門内城根忽見火球一團從空墮下行人見之大聲呼喊圍而觀者如堵定睛細視蹤迹全無衆始分散○某錢莊學徒某甲前日午後至犬東門外張華浜地方向升和米店換錢言明每洋一元易大錢一千零四十五文及取錢看視内有小錢數十又甲不肯收受令該米店將洋交還該　夥某乙以甲年幼可欺不允還洋甲不得已卽喚地甲前來竭力調停依舊換錢而去○有名蘭英者裙釵之痞棍也每日糾集女流氓横行街連遇事生風前日與某氏辱駡　端尋釁將氏劜至某茶肆評理旋有好事者爲之排解令氏備酒一席以供女棍等大嚼氏知勢力不敵唯唯承命女棍猖獗如此豈地方之福哉○鄉人某甲與某乙等每日至下海浦織布局左近滋事無惡不作行人爲之側目前晩甲乙引誘浦東塘橋地方某姓兩女郎來滬在空屋内選巫山之夢被該處查知破門直入將甲乙及兩女一併拘獲詢明女之住處派人送回甲乙則剥去小衣用蔴繩將雙手反縛置諸門前　一晝夜始縱之去 
[新屋忽倒]  
　　粤人某甲現開葆泰隆字號近在本邑下海浦梅家巷地方建造樓房一百零八幢由匠頭張寳福承攬工作所造九十　早已竣工惟十八幢尚在建造該處地土甚鬆起造時並未塡實前日清晨九點鐘　忽聞　然一聲十八幢房屋霎時倒下小工十餘人未及奔逃被壓在内張聞信赶至扒開瓦礫救出諸人其六人已受重傷命在旦夕五人受傷較輕尚　保全性命尚有四人不知下落張卽倩人將受傷者送至捕房捕頭以該處不在租界之内拒而不納張遂送往醫院療治受傷各家屬局　作頭處吵閙未知如何了局也 
[小竊送縣]  
　　小竊陳桂生前晩至西門内某姓家正欲扒墻而入一肆妙手適被　捕所見上前掌獲搜出當票四張解至巡防西局請訊局員高小雲二尹升座研詰陳供稱係青浦人向作小本經紀初次犯竊二尹問當票係何物件竊自何處陳答稱實係小的之物二尹令鞭責籐條二百下陳始供稱所質均是衣服竊自小南門外二十七鋪内某姓家二尹立卽備函飭原捕將陳送縣以便吊贓訊辦值日捕據情禀明黄大令飭令收所候訊 
[英界公堂紀事]  
　　王濟川控王雙喜拆梢由包探拘送懲辦等情已詳昨報兹悉娼卽徐月娥昨日扭濟川至公廨訴稱小婦人被伊掮借洋銀勒人賣娼近囑雙喜向之索償反以拆梢誣控蔡太守飭將濟　暫行管押以便訊供察斷○董士斌董楊氏楊朱氏郭陶氏沿路互毆巡街捕見之一併拘送公廨兩造向差役言事因索欠而起現已理明差役禀諸蔡太守太守准其免究著一併開釋○虹口朱姓因賣地轇轕涉訟公庭昨日蔡太守親往踏勘諭令靜候核斷 
[造福無疆]  
　　唐采章劉子清兩君合辦川欄杆餘利銀八十兩彼此推讓遂全數移助順直冬賑又福興祥錢蓮生大善士曁衆友爲隣居失愼幸未被災樂助順直賑洋五十元無名氏洋三元周君貞甫交來姜遇鴻大善士椿　壽誕筵資移助山東賑捐洋二百元漢皋仙源穎川守眞子祈母康健合家平安樂助山東賑銀一百兩思復堂鄭大善士代故人嚴明甫祈資冥福樂助東賑洋三十元廉泉讓水惠我無涯北地災黎同聲叩禱矣合乞附登報牘敬告同緣[  上海六馬路仁濟善堂籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　十月三十日藩司劉糧道世嘉湖道王俱進昆運司惠進見並謝壽寗台道吳金衢道鮑俱進見並謝步候補道　禀奉憲委帮辦採訪局務進見　謝鄒差人禀請肝痛　三天　州協曾清遠來省禀到禀安住運司河下曹提塘代理省防統領李　銷同仁和縣伍令赴　司臨平查　河道回樂安候補　將貲吉祥孝豐巡哨來省禀到候補府時慶來尋請足疾腰疼假二天趙驚恩票銷病假並銷嘉郡就醫假萬福康禀知糧道委初六日诂經點名收眷差楊葆銘嘉局來省禀到同知葉祖蔭禀請　服假十二天季綸全義橋局來省禀到通判沈壽銘温郡局專丁來省巷謝　知留辦一年蒙記大功一次仁和縣伍禀知赴橋司臨平勘估河工叵禀安嵊縣楊鍾俊因公晉省禀到禀見准補海寗州李圭由甯來省禀到禀调　知准補叩見住得长堂卽用縣黄　奎禀請風寒假三天大挑縣馮炳奎禀知本日隨同李總辦巡查城門候補縣雙斌禀知藩司飭知前　京餉記大功三次任瑞增禀知兼辦湖墅保甲總巡初一日到差十一月初二日金衢道鮑禀安温處道趙進見嘉興府宗來省禀到禀見住德慶堂候補府　琳禀見蔣德璜紹興局來省禀到禀見同知夏之時禀銷復催麗水縣官俸差叩見劉錩馥禀見叩謝留辦於潛縣劉舜年禀見候補縣蔣本鑑由泗安防次來省禀到叩見汪肇敏禀請感冒假李熾號季昌陜西人丁卯庚午舉人由藉來省禀到請感冒假數天嘉恊張金榜乍浦協陳加俱來省禀到禀見湖州協張禀見楚軍水師左營總兵成德源夌湖來省禀到禀見楚軍寅字右旗叅將馬長春餘杭來省禀到候補布理間閏禎由京分發來省禀到叩見府經　畢奎禀知在兩淮商捐請奬捐免本班離任以知縣留浙歸候補班補用奉到實收叩謝 
[上海北市絲業會館施子英經收順直賑捐九月十六至廿九日第五次清單]  
　　十六日膠西　和號募寳樹樂善堂受福燕平雲裳外史四戶各洋一元　龍山　靜軒主人謝菴主人鋤梅客求健惜花使者花韻鈴館六戶各五角○十七日漢口人和義洋六十元無名氏廿元陸小寳求病速愈十元○江西贑縣平江張金如募世同堂洋四元四吉張止觀室主安若泛鳬　館四戶各一元青藜山館竹均　書舍綠蔭山房報德堂師竹軒無名氏六戶各五角○通州乾復典募再生氏錢八百文江永青四十文酬願子四百文又三百三十文夢儕氏三百文舒又圃二百五十文朱子忠隨手緣客二百文無名氏陸杏園各一百文共十戶合洋三元○十八日無銀濟順典無名氏洋二元○二十日日本東京公使署劉子貞舜經募第九千九百廿號册由長　泰昌託長和交來洋五十一元平水荼帮公讌移助由茶業董事張幼翁來四十元常鎭道揚關公助十四元常鎭道由關公助廿元○廿一日秀水縣署隱名生孩十日朝病愈完願洋五元○廿二日李心記求病速愈規元二百兩恊同慶來吳約盦經募曾劉氏洋四十元吳曾氏廿元天保堂二元紫芝僊舘一元南匯義生繭　源慶募陶隱居求平安洋三元鞠又圃照澄慶各二元趙雲舟晉昌氏隱民居三戶各一元趙晋卿朱少慮顧曉屏三戶各五角○廿三日桐城裕泰募葉敦厚堂洋四元葉吳氏二元吳怡慶堂葉翼臣各一元冀鄧氏葉楊氏各五角李　　堂本洋一元○廿六日震澤縣署　名氏洋四元台北府城陳榮慶堂爛板洋十元○李文卿來四福堂王錦璋各洋二元讀雪齋宋瀛登陳無名古道人四戶各一元吉人吉士　助生棉力子四戶各五角○廿七日合肥三河鎭湧和典張柏青募嚴德榮洋五元王應聲二元湧和堂江紹鐘張香山堂三戶各一元吕偉才北岸無名氏高守發周揖甫四戶各五角○江孚船來漢口茶業公所文虎卿募楊園主人洋廿元芝室道人督銷局銀房各一元○廿九日湘蔭縣署帳房楊仙林翁墓桐音書屋王滋基堂譚敬業堂周仁義堂小莊山房景禧堂鐘廣福堂郭用霖堂克儉堂羅濛忠愛堂十戶各洋一元○九月分共收大洋一千二百四十八元規元九百廿七兩八錢七分爛板洋十元本洋一元小洋三十一角銅洋二元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
