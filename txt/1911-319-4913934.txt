# 1911 - 319 - 4913934

 

Page 1

 
 
   
 
 

Page 2

 
 
評論 
[非議和說（無名）]  
　　自此次民軍起後。北軍戰不得利。袁世凱卽創議和之說。以緩戰局。蓋袁世凱非議和之人。而其心又非眞欲議和者。故和議之决不成行。夫固盡人而皆知。也 
　　自武昌謝絶議和。後袁世凱亦已抵京爲内閣總理。於是又有所謂共濟會者出。欲藉人民公衆之意思。以定共和與君主。不再事戰爭。是又議和之别法也 
　　雖然。各省之反正者。已居大半。則人心之向背可知。何必更舉代表若謂此尚不足爲我民心向背之表示。則豈區區一二代表之說。所能爲據哉。是則人苟無耳目則已苟有耳目。誰不知大衆之心悉向共和。而背君主也。尚何會議之足云乎。 
　　更進而言之。即令共濟會成立矣。各省果派人往矣。會議而議决矣。如曰共和。則會中人能迫清君主之必退會耶。雖云議决之後。兩方均有不可不服從之義務。然而清君主。果曾承認此語否耶。即承認矣。如商辦鐵路之返悔。會中人果有何法以使之必踐言耶。則惟有激民之怒。仍出於戰足。夫戰事多延長一日。卽爲無數生靈。多受一日之苦。故今日種種議和停戰之說。外似仁愛。而實則。害人實深。况乎若北軍之殘酷無道。名爲議和。而實加兵力。豈得絲毫輕信之哉。 
[專電]  
　　民軍昨日已在南京與張軍開戰惟勝負情形尚未接有確報 
　　鎭寗間連日並無重大戰事張軍現已悉數退入城中 
　　此間紅十字會已設立辦事處預備日後戰場應行諸事 
　　民軍昨日拘獲張軍小輪一艘截獲現銀二十萬兩 
　　民軍大砲昨夜由專車運赴南京 
　　張兵已無戰志日來惟事搜查民家米榖居民殊覺不安 
　　張兵二十八日至龍潭附近聞民軍有大隊駐紮該處卽回南京未與民軍開戰 
　　鎭江軍政府拘獲張軍偵探多名三十日晨已槍斃三人（以上鎭江） 
　　民軍先鋒隊於二十八日抵蘇擬再編砲輜兩隊須延三五日編齊卽赴鎭江前敵助戰（蘇州） 
民軍占據橋口後卽以三寸口徑之大砲三尊守之北軍砲隊則在歆生路轟擊中國跑馬場兩軍酣戰甚烈 
　　北軍派大隊援軍分兩翼包圍民軍民軍欲馳過平原設法斷之未能得手 
　　民軍發砲近日大有進步漢陽山上所發之礮多能命中如有榴霰彈則歆生路北軍萬不能立足（以上漢口） 
　　四川大局不靖全省各敎士約近百人已由重慶啓程東下由英國砲艦護送出境（重慶） 
　　浙省軍政府分電各府速派代表四人限於二下前到省開臨時會議 
　　浙省各府中學一律暫停三月准明年開校各小學卽行從速開課 
　　處州府獨立民人呈請驅逐處守蕭文昭軍隊暗潮未平（以上浙江） 
　　天津不日將宣言獨立天津鎭張懷芝極力杭議現已由商會捐貲給張懷芝部下以免生靈塗炭連日與張礎議尚未就緖（天津） 
　　晉省民軍自得石家莊後第六鎭部下精勁兵卒刻紛紛投降以故聲勢極大保定大震 
　　清軍在石家莊豫儲攻擊晉省軍火已悉數爲民軍所得 
　　晋省民軍自佔石字莊後槍砲糧食非常充足目下四處招兵日夕勤加訓練擬滿二鎭以上即行進攻北京（以上保定） 
　　資政院連日討論借用外債政策惟是否通過尚無確聞 
資政院議决自明年始民人一律剪去髮辮並改用陽 
 
 
 

Page 3

 
 
歷將於不日入奏聞已得袁内閣之同意（北京） 
[譯電]  
　　漢口於前月二十六二十七二十八三日間連日大戰二十六日下午四點鐘時民軍在廟山之上九英里搭橋渡過漢江計兵約一萬名惟因連日大雨殊礙行動官軍在距離水廠二千米逹之地點列陣四重以禦民軍共携機器砲四十尊二十七日黎明開戰官軍以善用機器砲致民軍損失甚重然民軍卒得敢死隊之力擊散官軍第一第二第三重第四重遂退至水廠後同時民軍並以大砲猛轟玉带門車站因無機器砲大爲受礙下午二時暫退夜間仍回漢陽是役兩軍死傷頗衆二十八是民軍復行進攻戰至午間猶未收隊惟聞民軍業已獲勝云 
　　袁内閣成立後各員辭職者不止一人聞内有數人被簡時僅爲權宜之舉俟與民軍議和卽須更動清國政界現皆信袁世凱有組織政府之能力云 
　　資政院討論借用外債以紓清延之困惟尚毫無頭緖 
　　京師近日有人組織國事共濟會以種種不能實行之條陳探索全國民人之意見該會由中國北方能員與開缺人員主持主張清帝與民軍各派代表蒞會擬定會規公决中國究竟應行君主立憲抑共和立憲並擬令兩軍暫時息戰清帝降諭定計後卽退至熱河以待國事共濟會之决議兩方面代表以烟台爲會議之地免有黨派勢力清政府財政窘困將有絶大之窒礙蓋國事共濟會必需多日可以議决外國各銀行擬在上海設立一銀行公會如一千九百年之例 
　　資政院議决奏請明年採用陽歷令民人剪髮 
（以上三十日北京電） 
　　廣東水師提督衙門爲土匪所攻海陸軍品悉被搶去衙門受損甚巨水提李準已離廣州深以不能維持安寗爲憾（三十日香港電） 
　　漢口日本總領事照會民軍統領謂漢陽鐵廠及水電廠日本人俱有絶大資本在内應歸日人保護 
　　聞漢口（二十九）有民軍二萬四千人北上進攻北京 
（三十日漢口電） 
[公電]  
　　各報館鑒皖省二十五以後匪徒煽亂糜爛不堪朱都督逃走皖人堅請黎宗嶽君爲都督黎固辭頃爲維持皖省秩序起見暫以大通爲軍政分府舉黎宗嶽君爲都督安慶事宜已請九江軍政府馬都督兼理亂事稍定皖省各界公叩 
　　各報館鑒衢州人不公認之民事部長孔慶宣以本報登載來稿有汪指摘黑夜率衆打毁報館暗無天日如此摧殘與論實爲普天公敵乞登報彰罪衢民新報館 
各報館鑒頃閱東報北京新閣員列有僕名無論爲謠言爲實事僕决不就請代登報梁啓超叩 
要聞中國光復史 
[漢臯特派員觀戰紀事]  
　　二十七日漢口各領事會議以清政府與民軍戰鬥已一月有餘仍無結果各國商人在漢口者大受其累日昨照會黎都督及北軍指揮官馮國璋速即停戰黎已允而馮則 
 
 

Page 4

 
 
未决外人云如北軍不允即以兵力驅之 
　　昨日下午四五點鐘時民軍與北軍　戰至夜間三點鐘砲聲始停北軍不敵散而退於橋口民軍進追北軍又退橋口遂爲民軍克復北軍死亡無數 
　　北軍糧餉自得漢口後大半貯於四官殿内昨被民軍偵悉即開大砲焚擊由是北軍更告無糧矣 
　　當二十七日之晨黄興又派兩隊兵來攻漢口以一枝軍由黑山上面潛渡漢口以一枝軍由孝感包圍因長江兵船俱降招商局碼頭已打壞長驅直入兩面夾攻北軍將不支矣 
　　午時出去但聞砲聲隆隆走到近戰地處遇民軍中人云我軍已打到跑馬塲矣至十一句鐘時北軍戰敗後無法可想復將漢口燒餘破屋幾間放火大燒以洩憤 
　　兩軍戰時余親往武昌探悉此次民軍能得橋口到午前已抵跑馬橋者皆北軍降兵之力爲多此等降兵數日間已有一千餘人願爲先鋒隊黄元帥允之故上午之勝頗得其力云 
　　是日晚間余又往戰地近處觀戰二小時只見砲子絡繹不絶民軍轉戰向前到六點鐘時往大智門北軍死亡無數傷者五十餘人路上扛傷兵者接踵而至探得北軍傷者有標統二人管带一人聞皆不能醫治民軍傷者亦不少 
　　二十八日重往戰地去問北兵北兵云昨夜被民軍逐到漢口大水塔邊在歆生路附近此時吾軍逃者無數傷者亦不少今晨天明再戰民軍始退下幾里並探得裝地雷工人之言謂北軍戰地自後湖滿春到劉家廟一带沿途均裝地雷中路遇一外國兵官謂今晚有九江投降兵艦三艘來漢助攻民軍協攻北軍云 
　　又另一訪員報告云二十六夜間大雨傾盆武昌漢陽均向漢口發砲猛擊立派湖南軍及决死隊由蔡甸架橋渡河敵人不覺至次日鏖戰相距僅一千密逹北軍輹不能支遂退至滿春相近民兵追逐之北軍大潰死者三百餘人傷者一百六十四名大智門車站相近之赤十字會户爲之塞民兵察滿春地勢難守復退至 
橋口駐紮 
　　前蔭昌督兵南下時带銀二百四十萬迨回京時已十去其九現在軍事告急又無現銀接濟至今日始運到銅元一千萬枚分儲劉家廟大智門兩站軍士聞係銅元俱疾首蹙額面有不豫之色 
[石頭城下之聞聞見見]  
　　張軍現固守南京有人乘機器車沿鐵路行至離南京十二英里之處並未見張軍偵探蹤跡惟遇民軍偵探三名 
　　昨夜十點半鐘有砲隊一隊計二百五十人携带七寸口徑之大砲六尊乘滬寗鐵路專車開往鎭江以助赴寗之民軍並有大批軍火及現洋三萬元運交鎭江軍政府收用今日上海尚將派軍赴鎭又有現洋二萬元運交鎭江軍政府以充軍餉此項離滬兵士雖無前次之衆而熱誠則不稍减各兵士皆高唱軍歌友人送行者頗爲擁擠 
　　據昨晚乘快車由鎭抵滬之客云目下兩軍尚未開戰三日内或不致有戰事民軍先鋒隊已開出鎭江離寗僅五　英里沿路山上均紮有營壘軍容甚壯 
　　二十八日南京來函云城内華人無辮者多被殺戮巡警因爲張勳兵士所忌大半潛逃通西文者尤屬危險華人離城以數萬計商業停止城門緊閉郵件不能入城故郵局辦公因以停上鄉間搶掠之事屢有所聞津浦鐵路惟有火車一輛被匪徒截留搭客行李及郵件等物皆被掠去 
　　聞二十七日張軍一千人在高資爲民軍擊退計南京兵士之可恃者不過五千人紮營南門外地位甚固若民軍於此進兵殆有不利能由他路斷絶張軍之粮餉則張軍將不戰自圍困矣 
　　二十九日南京訪函云南京現仍安靜聞前昨兩日張勳曾派軍三千名開往鎭江以攻高資民軍近日招募之新兵操練頗勤多住三十三標營房之内該營房前曾爲舊軍搗毁有新募之兵數名佯稱搜查革黨及軍火禁物卽藉此搶奪平民之物後爲上官查覺斬决三名於是搶匪始稍歛跡傳聞鐵良張人駿今夜已由日本領事派兵秘密送出南京此事或確實蓋鐵張本無抵抗民軍之意也張勳歸降民軍之說據張之友人云必不出此 
　　據昨日由寗抵滬之客云星期日彼等離甯時城中諸皆安靜聞海軍各艦於前星期一日歸順民軍之前曾泊南京當時張 
 
 

Page 5

 
 
勳派人登艦謂缺乏大砲子彈請運若干登岸濟用諸艦允於習日送往而夜間已駛往鎭江懸掛白旗矣 
　　昨日有一寗人抵滬詳述目下南京情形據謂南京全城大權在張勳掌握張人駿鐵良已如木偶毫無權力全城早已預備一俟起事卽降民軍但因誤遞消息遂致失敗連日離城者絡繹不絶城門每日祗開一時自午前十時始至十一時止城内米糧大缺以致米價昂貴民人皆出城購米負囊而歸蔬菜之價尚賤夜間無論華人西人皆不准出門張勳已允保護西人及西人財產且派兵防守西人房屋據張之兵士云張欲出城迎敵各兵士皆不欲戰擬民師至時即將降伏且今能用之軍祗有四五千人其餘一萬人悉係新募之兵勉强成軍傳聞張勳運洋一百萬元至浦口以便官軍敗北時作爲逃資該欵乃張於藩庫中所得者城内西人郵件由英領事收發因英領事得有張勳護照一紙可以隨意出入惟每日僅收發一次耳城門口景象甚爲悽慘曾見一兵士拘一民人裂其所負之米袋使米散於地上又見一商人之妻及全家皆入城矣而商人則被閉於外者目下商業已完全停止傳聞張人駿曾泣求張勳棄城而去且謂城中少糧乏力不能抗拒民軍今照此辦法徒使數千民人受不可言喻之苦耳南京西人一般輿論對於張勳不以張爲忠於清廷之臣惟以張爲盜魁一流人物現張勳雖堅守城門及以物堵塞火車出入之門但並不預備受圍之舉云 
來稿 
[江蘇程都督擬誓師文]  
　　蓋聞託體國民以。拯救國亡爲天職。抗顏人類。以主持人道爲良能。本都督始以國民天職而舉義旗。繼以人類良能而誅殘賊。事非得已。心實無他。蓋本都督服國民公役有年矣。甫聞政事之日。已丁板蕩之年。每鑒列强。畧知政要。其日夜所希望。惟求改專制爲立憲。使吾中華大國得一位置於列國之間。萬語千言。衆聞共見。乃自縮短籌備清單。而好惡之拂民愈甚。組織責任内閣。而親貴之私利尤多。凡諸立憲之要求。適增專制之罪惡。急而知悔。言豈由衷。觀聽徒淆。國家何賴。本都督蜀人也。不敢銜蜀人一隅之憤。而不能不恤全國胥溺之憂。自武漢首倡大義。凡有血氣。雲合影從。蓋無不知欲求政體之廓清。端賴國體之變革。無漢無滿。一視同仁。惟國惟民。各求在我。將泯親疏。貴賤爲一大平等。卽合行省藩屬爲一大共和。但有切實改革之誠。並無力佂經營之意從國民多數之心理。奠華夏後此之邦基。其所以從武漢之後而黽勉以救國亡者。如此而已。夫人卽昧於大同之公理。拘於草昧之陳言。謂君主爲天與之淫威。謂臣民爲一姓之奴隷。雖有愧國民之常識。亦何至爲人道之深仇。乃近則張勳荼毒於江寗。遠則鐵忠馮國璋焚殺於漢口。生命財產。蹂躝天賦之人權。子女玉帛。饜飫凶人之涎吻。此豈目所忍覩。耳所願聞。無論兄弟急離。父老顚危。凡屬含生負氣之倫。敢忘匍匐救喪之義此則爲人道所驅。不得已而訴之於武力者也。是用甘捨微軀。親臨前敵。我將士仗義而來。不惜赴湯蹈火。本都督拊膺而嘆。何心飽食安居。共和爲治理之最高。本無進退待商之餘地。性命爲有生所同具。止有安危與共之血誠。其可皦然號於有衆者。舍死忘生之舉。不過爲勝殘去殺之謀。非仇故君。非敵百姓。枕戈以待。鼓行而前。一舉而殲張寇。肅清江南。再戰而覆清都。長驅冀北。仗諸君熱力。再造河山。是民國義師。咸遵紀律。膚功立奏。今爲發𨋃之初。血氣皆親。是用掬� 
心以示。布告將士。咸使聞知。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[廣西改舉都督之情形]  
　　廣西於九月十七日宣布獨立即公舉沈秉堃爲都督民心本極安靖不意二十日晚間巡防營十四十五兩隊忽然兵變搶刧藩庫不成卽轉攻諮議局及電報局機器各件全行毁壞一時變起倉猝沈都督不知所爲避匿無蹤各官於大半逃避不得已由龍州李道標統陳君於二十二日公舉廣西提督陸榮廷爲都督現下變兵已經擊散地方安謐電線亦已修通茲將陸都督致各省都督電錄下各省軍政府鑒現承桂省人民公舉榮廷爲全省都督自慙德薄能鮮惟顧念大局保持治安不得不勉肩其責務望聯絡匡助共興我漢族以光歷史以後彼此應商之事甚多望隨時以文電相告榮廷叩養印 
[雲南光復記]  
　　滇督李經羲於前月初旬探悉新軍將次起事特令初十日一律繳� 
械該軍士迫不及待卽於九月初九日晚九句鐘新軍七十三標首先起義於北校塲十鐘時破北門而入首佔電報局次攻軍械局及學署巡警道署初十日辰四時七十四標抵省砲營馬隊機關槍營同時佔領南城大東城等部復攻軍械局至九時佔軍械局七十三標據五華山互攻督署十二時全城克復即舉蔡鍔爲都督李督及司道均避匿無縱十九鎭統制鍾麟同被擒斬首防團兵備處總辦唐爾錕陸軍兵備處　辦王振畿陸軍總參議靳雲鵬等均被擒獲下午五時一律梟首軍前餘如標統丁錦及營官隊官五六人均以反抗被殺民軍僅傷數十人民未傷一人而軍政府已成立矣十一晨出示安民舖户照常交易都督蔡鍔带同統領李根源羅佩金等請英法兩國領事曁各西人開議國際上各項條約西人均樂從十二日午李經羲自行歸順各司道亦紛紛來歸藩司世增被巡邏軍在登仕街天源省號内查獲押赴軍前槍斃鹽道毛在署中服毒自盡稅關郵政均於是日一律訂約大清銀行鈔票限五天後十足現各學校亦照常上課駐大理府之七十六標駐臨安府之七十五標以及騰越之西防營開廣之間南防營亦依次收服河口亦於十二日光復蒙自關道龔心湛聞已自盡現李經羲被拘於諮議局自萬元以爲贖命之資云 
[湖南新政記聞]  
　　定期召集議會湘省譚都督日昨通電各道府廳州縣定於十月初十日召集中華民國湖南議會十五日開幕暫定大縣議員三人中縣二人小縣一人由各州縣傳集四境正紳公同選舉發給憑照酌給川資逕送省會其資格以明逹世務品學兼優確能議事者爲准如選舉非人各該州縣應負責任其不通電各屬卽由該管道府專差通告從速遵辦務須如限到省不得延玩時日致干未便至舊有議員一律取銷如合以上資格亦得被選 
　　分派各屬安撫使譚都督以外府各屬旣已一律反正亟須派員安撫現已派委譚君心休爲寳靖安撫使陳君嶽莊爲衡永安撫使齊君亮釆爲辰永安撫使已經先後出發 
　　維持票幣之手續湘省譚都督准鄂都督黎來電鄂省所缺煤米囑由湘省接濟湘省所缺銀元銅元則由鄂省造幣廠隨時解運接濟等語當卽出示曉諭略謂湖北湖南舊有大清銀行官錢局裕寗官錢局現已一律歸入軍政府即屬同胞公共之營業尤宜互相維持該行局所出銀銅洋各票幣兩省境内均應照常流通毌得稍有阻滞凡湘省往鄂軍士及貿易商人儘管將湘省官票带往行用不必妄生疑慮鄂省官票湘省境内亦一律通行不得疑慮挑剔 
　　巡警總監正法湘省自初一日獨立後卽有余兆龍張先正二人分據巡警總監之位由前都督札撤竟敢違抗不交已應從嚴治罪乃張先正復於初十日鼓動多人在警務公所謀殺軍政府委派人員奪去巡警總監　印囂張反抗目無法紀比由軍政府將張先正拿獲於十三日卽予正法俞兆龍情節較現已在逃飭由長沙善化湘潭三縣緝拿監禁 
[廣西光復後新猷種種]  
　　桂林二十一日下午桂林議院致電各屬云梧州沈道台柳州沈道台陳鎭台轉各軍營龍州李道台南寗陸軍門龍鎭台紀道台各府廳州縣各官轉各稅卡及參事董事會勸學所團局鑒廣西獨立官軍俱表同情改撫署爲軍政府舉沈幼帥爲都督改諮議局爲議院并聯絡鄂湘陜甘晉贛滇黔皖江閩秦� 
粤各軍政府規定進行政策以黄帝子孫光復舊物心理所在萬口同聲當此締造之初所望官安於位士安於室農安於野工商安於市共維秩序同我太平本議院對於各界同胞俱屬痛癢相關無論　 
 
 

Page 11

 
 
　　遊旅居俱無歧視一切進行政策必謀增進幸福伏冀官軍同心協助克保治安并出示剴切曉諭俾衆周知紳商農工各守其常切勿驚擾是則本議院所馨香祈禱者也我同胞共鑒之不通電各屬并乞各府轉送廣西議院叩哿印又電云各鎭道府廳州縣各局處關卡戊現經軍政府交議院議定應行各事如下（一）所有外圻領事官及一切居留境内之商人敎民等其生命財產均一律嚴加保護（一）行政機關除重要各部須從新組織外其餘各官廳一律照常辦理惟參事會其未成立者限一個月内一律成立（一）所有原有稅制照常徵收解繳（一）廣西現有軍隊一律改爲國民軍（一）現在已開辦各學堂一律照常開課（一）如有土匪痞徒擾亂地方公安均照軍法治罪凡現在文武職官兵隊人員及一般普通人民剪髮易服均聽自由再行政官人員原有職銜應除去欽加欽命字樣餘暫仍舊年號通用四千六百零九年旗幟記章俟擬定再行宣布希卽照辦並轉所屬遵照　　梧州梧州於二十日開正式獨立大會到會者沈道林一代表蒼梧縣張張守代表周新軍督隊官周檢察長命及紳商學軍工各界約萬餘人座爲之滿甚有佇立門外者是日因赴會者過於擁擠人聲鼎沸未便更議别項故演說畢旋即閉會并於會塲外燃放爆竹以誌盛會而梧州粤商自治會遍發傳單云九月二十二日全埠商民一律翦髮餘如桂平大湟江口於十八早接到廣西獨立之電埠内各商店居户等均手舞足蹈歡聲雷動隨由該埠商民電賀軍政府恭祝廣西萬歲是日午刻紳商學軍各界均手持獨立旗幟沿街遊行而各舖户亦然放砲竹以誌懽忭人民之痛恨專制政府於可見一斑矣 
　　南寗南寗商界接各省連日光復之信息并以粤省提議獨立之確音卽議停止載運貨物并議集練商團由舖號撥派夥伴充當另聘敎習專敎搶法以資捍禦聞江西帮亦有集練保衞之議云 
[粤軍政府之新人物]  
　　粤軍政府現已絡續將重要職任派人充任茲特探錄於下電報電話總局總辦委黎鳳翔英德縣委盧壽椿往欽廉安撫商民鎭壓土匪委統制楊萬夫往順德縣彈壓土匪委楊閣蔾士敏土廠委譚子剛接取鹽務緝私各船委黄鎭南統領往開平縣安撫及鎭壓士匪委譚翌橋胡鼎男駐港組織英文機關報委朱伯元李才往港查收駐港大清銀行分行數目委李文啓陳壽山李星衡朱愚谿鄧振武梁慰廷文明門外軍械局委香益遠保守經理安撫省城河南民團委梁愽君爲特派員長并特派員趙少波周幹趙海東廖吉雲鮑愛公廖小銘往順德安撫編勒民團再委梁孝肅劉世杰前山同知委鄭之寳茶縣仍委張允楨　理沙路砲台台官仍委鄧偉南信龍統制李軍門處商酌提取大砲槍械藥彈委許乙垣代表財政部長委李煜堂接接充實業部長委毛文明鎭撫順德民軍再委李子平新寗民軍委李少毅充民團長黄少泉李自重李海雲充民軍參謀伍于澣充安民局長李雨亭充警務長林芷君充巡官陳炳坤充城守陸覺生管理財政黄振華駐守廣海伍少岩駐守新昌人營藩署内外三庫仍委麥允衡司理庫務往香山鎭撫民軍委盧怡若關景辉輝雷州府各關委鐵士蘭帮辦收管安撫肇慶府屬民軍委顏啓漢東西馬寗龍輯文所部民軍新會黄明堂所部民軍鶴山陳順興所部民軍委李行多商議設法遣散防護新安深圳九廣鐵路委顏漢安撫高明民團委劉善彬羅曉峯譚植成曾魯譚兆鴻安撫鶴山民團委李恩李錫龍軍各營統領委龔得勝親軍各營帮辦委劉廷翰和解惠州軍隊與民軍戰鬥委李棲雲舒紫林親軍右營分統委許獻廷安撫彈壓石龍民團委李思轅謝謫星馮伯梓陸健如李盛中方有容東莞縣委馮鏡芳順德縣委馮汝梅往瓊州組織新行政機關委王斧軍林格蘭省河至三水一带陸軍營委陸蘭清統带 
[杭州最近之内政外交記]  
　　日前軍政府接准鄂軍黎都督北京克復捷電日領事池部君親蒞商會證明誤傳並云近日新政界辦事龐雜秩序紊亂各部要津半多濫竽卽如外交部長方鴻聲向充交涉司日文繙譯毫無外交智識本領事不能承認次如剪辮令尤屬無謂自民軍起義不匝月而全國響應惟南北二京未下官兵殘虐不仁爲民軍計正宜努力前敵攻克兩都俾速逹共和政府之目的彼時不待刑驅自然斷髮現在軍書旁午何必繁𤨏細目故爲暇豫耶� 
日前司令部發表賞賚微有偏抑致軍界各團體賾有煩言近日又因遷升鎭統協標各缺致台紹金衢嚴處各府籍將校羣起反對致釀内部衝突月秒隊排各官紛紛職並有某營管带親赴某報刋布廣告措辭激烈該報恐碍公安力却不收大起爭兢不得已亦於是日停版現聞協統某君聯合各部力任調停並責反對者以大義措辭 
 
 

Page 12

 
 
懇切聲涙俱下諸將校咸爲感泣此事或可和平解决 
　　近日湖墅米船大集本城行商及各屬客幫因銀根緊急無人過問致價大跌前昨兩日每担减去八角今日墅盤羅尖每担僅售六元八角起價糙粳及壩白等種每担售洋五元一俟明後日軍用票發行錢業開市商情必有起色人心或因之稍安云 
[蘇臺新記事]  
　　發起蘇民全體大會蘇城光復以來從前一切機關當然消滅自非分别另行組織不能發生效力乃聞城自治公所遽行召集舊有縣自治城鎭鄉自治各議員將於十月初三日開會選舉布告成立繼續進行命名曰臨時州議會該處士紳汪鍾霖吳彤恩等以業經消滅之舊有機關居然湊集成立致使一般蘇民之公權剝奪於無形特於九月三十日下午一時借草稿公立中學堂開蘇民全體大會公同研究以資解决云 
　　陸軍儲材館開辦蘇省總參謀廳顧忠深現已在蘇城師範學堂内開辦陸軍儲材館招集富於知識人員以備選用特發布告文略云張賊未滅北征方殷𥞊馬厲兵豈稍緩臥薪嘗胆正在此時用特� 
大開陸軍儲材館以延我英杰之士俾與討論方略力圖大舉庶幾共殲餘孽云云 
　　學堂仍復停課蘇省各學堂均於二十五六等日上課乃因到堂學生寥寥旋即停課惟高等師範二堂因經費無者已於日昨宣告停辦員生均已散歸惟西敎員哈涇尙未出堂因哈君聘請時訂有合同一時難以處置聞須磋商再核 
廣東 
[歡迎香軍紀盛]  
　　駐紮香山新軍收復香山後廣州十善堂院七十二行商歡迎到省移紮西關保護商業日昨胡都督偕同蔣恊統各集省中新軍出與香軍接洽並在諮議局開歡迎大會午後善董行商數十人前導司令部任參謀長莫統率香軍一隊到會先由招待部带入引到議事堂胡都督親出歐迎與各軍官握手爲禮當衆演說掌聲如雷次由香軍代表譚民三賡續發演衆復鼓掌演畢香軍及省中新軍分隊排列諮議局門前各行相見禮軍樂隊奏軍樂胡都督偕秘書員多人出至隊前環行一週舉手爲禮隨燃爆竹二萬響蔣協統當衆演説軍心大悦羣呼萬歲三聲復奏軍樂胡都督再與各軍官立談十數分鐘盡歡而散 
山東 
[魯省獨立後之官界]  
　　山東於九月二十一日宣告獨立後濟南府黃太守已告辭開缺即以首縣周令護理熙首道係滿人聞已晉京以余立之署理是缺又以藩署爲財政部以于君充當巡警爲民政部以夏君充當皆本地紳士不日即將視事云 
[棗價因亂陡落]  
　　八月中黑棗價值六十餘千棗客因棗價太貴有專賈豆油者現因南省兵事不敢再販黑棗故至今黑棗僅值四十餘千阿境做棗各户因之喪氣河口所泊船户現亦愁眉不展云 
廣西 
[商人捐募軍餉之熱心]  
　　順德葛岸新隆民軍臨時隊長陳君繼棠商人也在菜欄街棉盛公司西式衣服店司事此次起義自行捐西紙三百元招募民軍一百餘人來省投効計購買軍火及糧食共費去二百五十元尚存五十元陳君於九月二十五日將所存西紙槪捐籌餉部而以所募民軍交陸　清曁陸領管带立行告退以便仍執故業云 
浙江 
[土金奎理應保護]  
　　軍械匠王金奎以前向旗營修理砲位暗將機關上之螺絲旋拔去今被旗人知覺恐加謀害禀請切實保護等語昨奉軍政府兹云據禀如果屬實深堪嘉尚仰候照會杭州警察署查明妥爲保護可也 
[岱山剪髮大會]  
　　定海廳岱山孤懸海中風氣樸實日前鄭瑞臣袁滋卿江宸卿王廷升四君發起於九月二十三日午後二時假戴第特開剪髮大會首由四君剪除並演說理由略云吾人垂辮已受二百六十年之專制方今民國軍政府弔民代罪各省次第恢復吾同胞堂堂漢裔亟應剪除腐敗之物豈甘久作牛馬奴隷云云此時環聽如堵約計二百餘人鼓掌雷動聞風興起願剪者人數甚衆直至五句鐘始行散會 
福建 
[閩都督府之人物]  
　　閩省自光復後除舉孫道仁爲都督外其餘民政部部長高登鯉副部長劉崇佑（一）民事科科長陳與年副科長劉崇繩（二）警務科科長李倬（三）庶務科科長邱起元副科長王鴻滋（四）敎育科科長黄展雲副科長劉以鍾（五）實業科科長劉友敏副科長莊考文　外交部部長陳能光副部長林長民科長李啓藩副科長林知淵財政部部長陳之麟副部長裴汝欽（一）田賦科科長王振先副科長蘇籌喬（二）稅榷科科長王子懿副科長蔡鳳機（三）收支科科長陳秀榕副科長李容官（四）會計科科長莊琳副科長李迪湖　交通部部長黄乃裳副部長潘訓初（一）郵便科科長程拱宸副科長邱任元（二）電信科科長楊廷玉副科長林俊玉（三）航業科科陳可潛副科長王孝總司法部部長鄭烈副部長梁繼棟司法科長蕭敏 
鎭江 
[臨時地方議會籌備記]  
　　九月二十八日午後一時在商立學堂　　備鎭江臨時地方議會到會者六百餘人首由陳宜甫君報告開會宗旨次由柳翼謀姚佛崖二君演說議會之必要及本地應即時成立之理由經全體贊成即日成立臨時地方議會即由公推議會章程起划員姚佛崖君宣布暫定章程十七條經衆決議通過並公决於十月初一日下午仍在商立學堂投票選舉議員遂閉會 
蘇州 
[蘇民剪髮之動機]  
　　自軍政府參謀廳發出勸剪髮辮告示後昨日遂有某某等在護龍街王仁孝祠特開剪辮大會一時到者人數極多均皆簽名願剪從此豚尾不留可免西人訕笑矣 
[富紳慨捐鉅欵]  
三茅閣巷沈莘叔君昨謁都督府慨願捐助民軍餉銀二萬兩以爲各紳富倡程都督深爲嘉許聞沈君籍隷　州爲蘇寓公獨　深明大義報效鉅金吾知蘇省紳富必有聞風興起慨解義囊者當不讓沈君專美於前也松江 
[商圑學生衝突之續聞]  
　　青浦朱家角鎭商圑搗毁重振學堂體操　械等情已記前報茲據朱家角商務分會總理席康伯君面述商圑與學生因天雨同在禮堂操練不過略有齟齬時適旁觀者多下流無賴素仇學堂乘機毁壞器械與商圑會友無涉云 
[典史匿捐逃逸]  
　　滿清華亭典史鄭祖東經手已收未解之房膏捐欵有四千元之巨松地餉糈緊急令鄭交出而鄭一再延緩近竟挈眷遁往滬瀆事爲司法部所聞立派幹差追蹤偵緝其署内僅有木器雜物由二家丁看管乃拘該家丁發押候訊 
[飛找營不便分兵]  
　　飛划王統領耀欲於所部各飛划中每營挑一百名合成一營由各管带親率駛赴清江浦防遏張勳敗後之竄兵昨日飛划第二營何管带嘉祿到郡傳統領意旨飛划第三營兼鹽捕中營沈管带葆義聞之欣然應召而松軍政分府以本城防務專恃沈君不能聽其提兵遠離遂令沈備文堅却云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[薩鎭冰來滬]  
　　薩鎭冰自漢口逃至九江後即與手下將士作别改裝換名乘太古公司大通輪船來滬已於星期日抵埠先寓百老匯路興隆酒飯店昨已移至他處連日投書恫嚇者頗多故工部局已派捕保衞其住所聞薩亦明知清運已終因眷屬尚寓北京故黎都督屢次招降不便應允至薩對於戰事之意見則謂擬守中立云 
[中華銀行開幕記]  
　　昨日中華銀行開幕由財政總長沈縵雲君請滬軍都督陳英士君行開幕禮禮畢演說大致謂創辦中華銀行所以流通金融值此軍興時代動支浩繁餉需日亟尤賴組織銀行發行鈔票以資挹注且中華銀行寓軍用性質關係民國前途非尋常銀行可比是在商界竭力維持擔任通用云云次由沈縵雲君布告部署各節謂十元五元一元票業經刋印現熱心志士先期函購目一號至十號票者已有數十起之多當將三種票共三十張當場開標同有五百元最鉅之數買中十元票之一號又值價七百元之寳石戒一枚買得五元票一號又一百零五元買得一元票一號又未及印出之五角鈔票早由朱少屏君購定計洋七十元其餘如二三四五至十號票均已有人次第定購計各界來賓不下數百人馬龍車水塡塞道途門外有保民兵艦水師兵二十名排隊護衞 
[都督府之威嚴]  
　　滬軍都督府刻下已將房屋修理一新氣象極爲威嚴頭門兩旁左爲問事處右爲掛號處第二埭兩旁計軍需科軍械科司令部騎兵傳令舍大堂兩邊爲軍事科及都督府禁衞隊長室中堂設立參謀部收發處訓練科後進爲軍械處會計處儲糧所執法科總務科人事科及都督辦公處會客處法令嚴明内外均肅靜無譁 
[都督府要電彙錄]  
　　錫金軍政分府秦毓鎏電陳都督鑒諸承指示感佩無已大局仰仗碩畫舉孫中山爲總統張季老爲鹽務總理均極贊成敝處盜匪充斥竭力防衞尚無大變聯軍攻寗情形仍乞隨時電示 
　　江北都督蔣電陳都督鑒勘電悉規畫進取北京周至且詳曷勝欽佩惟江北餉糈向由他省協濟今各省獨立江北陸防兵餉及諸政款項全賴淮北鹽務爲命脉已經各界公推陶分司爲淮北鹽務長於廿四宣布各處若再行更動非惟民心不固恐軍士亦聞而解體茲爲維持大局起見淮北鹽務歸敝處辦理淮南鹽務悉聽尊處籌畵時艱待濟幸勿分畛域爲盻海州自治會電陳都督鑒請急電江北都督蔣漢族恢復宇宙重光士庶聞風歡聲雷動惟海州土匪蠭起嘯聚數千人縱火搶刼屠戮同胞慘無人理東南數十村鎭業已糜爛急望興救清海雷線十三日不通無門呼訴泣叩速發義師拯同胞於水火不勝迫切待命之至 
[製造局紀事二則]  
　　製造局飭派礮匠包松林等十名赴寗修理民軍營内損壞槍砲該工匠等行至龍潭地方在某飯店果腹爲張勳部下兵士所見以其身穿洋服皮鞋且探係民軍所雇砲匠即欲拘斬幸該飯店主代爲哀求謊言此皆本地小販力保並非民軍始免於難現該工匠二名因回滬取用修理器具向親友言之鑿鑿張勳之慘無人道於此可見一斑 
　　製造局砲隊營弁兵辛糧向由製造局核給近以新招兵士改歸滬軍分府核放惟因九月分餉銀刻尚未放以致各兵士在營喧閙聞陳都督已派員勸慰准翌日散放幸未肇事 
[閘北種種]  
　　前晚由水巡隊小輪拖駁船四艘滿載槍子砲彈及各種軍用品開往蘇州交程都督轉解鎭江以濟軍需 
　　前日下午火車抵滬見有南京來之獅子山炮兵數名臂上均繫白布想已投順民軍 
　　吳淞招來之决死圑五百名暫駐南川虹路消毒所蘆棚内每日由隊官李君吉霖带領在陸家莊空地上操練一俟練成勁旅卽當開往前敵 
　　陳君漢欽現奉陳都督委任爲滬軍協統兼總參謀麾下共有精軍兩標仍駐高昌廟保衞製造局民政總局於前日下午發給九月份餉銀因未將半月恩餉併發復扣除前賞歡迎犒賞每名五元洋價則作八錢計算故各巡警以不敷開支不願領取後總部長允於十六日發給恩餉而各巡警仍以緩不濟急爲詞幸各區隊長極力撫慰尚無罷崗情事 
　　總局之牌示閘北警察一部光復以來一切組織甫經部署惟事屬草創所有外部各區崗警自應一併振刷精神維持地方治安在差崗警不可一刻擅離現當擾攘之秋奸宄匪徒不得不預爲嚴防實力稽查以保公安爲目前最要之關係本總長於總局特設總稽查蔣國祥一員專爲巡視北叚轄境崗警並密行訪察一切奸細隨時報告以資防範而明賞罰 
[蘇都督飭知民政司長之權限]  
　　爲通行事查本省民政事宜本都督府業經按照暫行官制統歸民政司辦理上海爲交通大埠民政較繁現由民政司長李分駐上海藉資接洽所有上海一縣地方民政應由李司長就近管理此外各州縣除鄰近上海實有急要事宜得就近向李司長接洽外其餘統歸本都督府直接管理以資統一而免致誤 
[讞員嚴防洩漏]  
　　公共公廨代理讞員關絅之近以公廨緊要公文尚未宣布已見報章恐仍有不肖書吏賄賣情事業於前日起凡關於緊要文牘另傳 
 
 

Page 19

 
 
書吏四名至簽押房内由司員督同繕稿以資謹愼而守秘密 
[先鋒隊準備北伐]  
　　滬軍先鋒隊原編之第二隊各兵士業奉滬軍都督命令飭赴南京助勦現該隊官飭將第七隊改補第二隊並將第四隊兵士調至滬南商團公會暫駐責成司令部每日訓練操演陣式聞俟戰法純熟卽於初十後準備北伐 
[黄浦江中之兵艦]  
　　通濟保民江元三兵艦於前昨兩日先後由鎭江來申船上均懸掛白旗停泊滬南製造局江面又南琛兵艦奉海軍司令部令飭赴吳淞口三夾水候裝載軍事用品 
[飭派練船駐泊崇明]  
　　崇明縣自經民軍光復因梟匪土棍相繼騒擾曾由滬軍都督派兵四十名往勦茲聞陳都督以該縣四面環海尤恐海盜滋擾爰商同海軍司令部飭派飛艇練船於昨日駛赴崇明駐泊藉資防護 
[西捕實行管理傳提事宜]  
　　公共公廨所有洋商控案傳提事宜捕房擬槪歸探捕辦理屢誌前報茲悉此事昨日已由駐廨西捕遵照實行故傅提各票一律送人字問辦理 
[都督府榜示投効者注意]  
　　今將九月三十日收到投効函答復於後楊如淵已另函答復李治傑章偉許徵禧三君已公函答復徐景驥君爲司法警察人才應自向警務處投効羅梅春江海濤張漢黎現在投効日衆人浮於事實難一一錄用姚松年喬權陶棠王君拔本都督惟有記名存册候有位置再行通函答復取具切實介紹書調騐錄用以報諸君之熱忱希即各歸梓里靜候函告可也馮競環君爲測繪專門人才本都督現擬徵練第七師團將來出師必須測量人員襄助爲理希即带同切實介紹書來府親投入事科聽候會同調　禀請錄用 
[江淮規復團成立會紀事]  
　　昨日駐滬江淮規復團於下午一鐘在平橋路清凉寺開成立大會到者極衆先由交通部長章佩乙君宣布開會宗旨畧謂本會以規復淮徐海之秩序爲宗旨凡有經土匪潰勇等紊亂秩序者本會當謀規復之或有雖已宣布獨立而實辦理不善者本會即行組織兵隊以光復之總之江淮爲蘇浙北向之門户於軍事上爲最注重之地點目下清江秩序大亂海州警電紛來救援勢所不能再緩本會聯合旅滬江淮紳商及入會同志公舉鄢君玉容爲軍事長即日带隊直逹清江以便實行規復總以保護商旅疏通民困爲一定之宗旨並將民政部應辦事宜由地公舉民政長然後次第將善後政策一一興辦以遼諸同志熱心共和之目的鄢玉春君謂兄弟見清政府種種腐敗政策有召亂之象故告歸閒居今秋武漢起義不旬日面四方響應義旌所至到處風從不料南京張勳心存狼毒假忠順之名肆其飽掠之慾壑目下民軍雲集張軍已處燕幕之上瞬即覆亡萬一流竄清淮與土匪合爲一氣擾亂中原不但淮北之民無安枕即我民軍北上亦不能無旁頋之憂章君等組織江淮規復團今日爲成立之期且忝舉玉春爲軍事長明知才力不及然既爲漢民何敢放棄責任故竟受而不辭目下諸同志旣以規復全淮爲宗旨余亦認定同志諸公之宗旨爲辦法第一鎭攝土匪二招撫潰散軍隊三規畫善後政策四疎通商困五保守秩序六截堵張軍之北竄爲南京後勁一面再由諸同志合力籌濟匡我不逮清江紳士張繼髙君報告清江清况大略謂蔣鴈行依違两可並無歸順民軍之意且其告示上尙有欽加三品銜暫任公舉江北提督等字樣可知其尙屬清國官吏而於民軍實無絲毫感情其不可靠可想而知故以鄙人觀之清江情形實逹於極危險之地位且民食缺乏地方枯　此次規復團所規畵者尤宜注意於此言詞極爲懇切並自願在鎭江組織交通機關以利進行揚紳童君遂君又自願担任往揚州聯絡軍事長徐寳山以輔佐江淮光復之進行並條陳光復善後政策數端末由章佩乙君提議先行電致清江海州紳商以慰厥心并電蘇都督要求後路之援衆贊成事務所已認定厦門路衍慶東里二百五十三號至兵隊出發之期大約在明後日云 
[不許携械遊行租界]  
　　滬軍訓練處以租界章程原有禁阻兵士携带軍械之條茲因所招兵士大都自外投効不諳定章故於昨日特出條示曉諭各兵嗣後遊行租界毋許携带營中軍械以免外人藉口 
[廣肇公所首倡義舉]  
　　昨廣肇公所會議勸募撫卹陣亡家屬捐擬俟集成鉅欵彙解武昌民國軍政府聽候撥用當即公舉陳輔臣鄭業臣周清泉何雲裳馬玉亭李仲豪楊易初嚴德樓陳華昭唐福初關香泉區仲貽諸君專任勸捐義務不另派他人以免弊混並當場捐集千六百餘兩爲之先導該公所首倡義舉固屬可嘉戰事方亟愛國同胞踵此興起尤吾人最奢之願望也 
[吳淞防營募兵]  
　　吳淞防營現因軍務吃緊防堵加嚴所部弁勇不敷調遣故於前日飭派委員前往浦東瀾泥渡地方趕速招募以資派防 
[爛泥渡招募民團]  
　　駐紮浦東瀾泥渡之民國軍參謀王樹穀倪國幹二君以浦東一埠匪徒充斥自應招集民團以保衛商家防祭匪類前日已出示招募在參謀部報名一俟編制成隊即行晝夜出巡藉保治安 
[電報學生會成立]  
　　九月二十九日本埠電報學生就愛文義路電報學堂發起中國電報學生會除在局值班未到外到者共計一百餘人當由發起人吳介眉君宣布宗旨云人人能自治方能獨立人人能顧公德方能謀公益勿面是而心非勿始勤而終怠凡吾電報學生皆當入會以維持電報學生之公德云云當時舉定臨時正會長吳介眉君光照臨時副會長丁裴章君榕張蟾芬君桂華推起草員擬就草章公布各局按中國電報已行三十餘年學生多至二千餘人今日成立團體是不獨爲電報學生賀亦當爲電政前途賀也 
[先鋒隊司令部文告]  
　　命令一仰第二第三兩大隊長輪流爲標值日各大隊由指揮官爲營值日各中隊由小隊長爲隊值日其任務悉照軍隊内務書辦理 
　　命令二仰各大隊長囑中隊各長官及軍士除有特别事故每日每隊準官長一人軍士六人得該管官許可後暫時出營外其餘一槪禁止外出至外出之人服裝務須一律整齊以維風紀倘於營外查有服裝不整齊者或逾限制六名之外惟該管官是問 
　　告示一○照得民軍起義原爲弔民伐罪拯救同胞起見倘在軍隊駐紮之所及經過之地對於同胞偶犯秋毫即非民軍之宗旨至於東西各國原係友邦凡駐在本國之外國人民更應極力保護加倍親愛其侵害本國人民及外國人民本先鋒隊所定軍律已有專條茲特再三宣告仰本營軍士一體知悉倘有知而故犯一經查覺或由駐在地之巡警報告即按律重懲决不姑貸 
　　通告一○文牘處通告事昨晚委任各員應即發札以專責成惟札文係官塲舊習自應改革頃與司令商准本先鋒隊委任一切人員槪用委任狀俟印就即行照發已發之扎請繳還改換以成一律此佈 
　　按先鋒隊已於上月廿七日開赴蘇州此項文告均係行營所發 
[共和建設會之茶話會]  
　　昨日午後五鐘沈仲禮君童弼臣君狄南士君陳止瀾君李懷霜君王河屏君羣鎭珊君江亢虎君借座平　路清凉寺開茶話會提議會章以及組織事務所爲完全國民之代 
 
 

Page 20

 
 
議　關俾得扶助軍政府督促進行組織臨時政府當即舉定起草員陳止瀾李懷霜江亢虎丁榕四君以備開選舉大會時當衆通告集議取決茲定初三日午後四鐘仍在原處開茶話曾後再行宣布開大會日期 
瑣聞 
[城内]  
　　代表求兵○浦東三林塘代表龐允諧至滬軍都督府禀謂該處土匪借端滋事並盜刦多處懇請都督派撥岂軍來東相助乞領槍彈若干速爲應援等情陳都督接禀後已准如所請矣 
　　警務長之辦公處○上海警務長統率城厢内外及浦東各處巡警其辦公處向即附設市政廳茲因警務擴充稽察尤貴便捷爰將辦事處移至城内一區警局内以資利便　　照會英領事○昨日上海民政總長李平書君照會英總領事請轉知滬寗鐵路公司洋經理穙愛德君務將以後進欵統交軍政府收領不得再付清國官吏之手 
[南市]  
　　發給毛瑟槍○吳江縣之八圻鎭時有土匪蠢動民不安枕茲因該處紳士趙增等聯名呈請上海民政總長轉報滬軍陳都督請給發毛瑟槍十支子藥五千顆以資防禦業奉核准移知司令部照數發給承領矣 
　　設立辦公處○統带上海南匯閔行水陸各營兵士李英若君刻已擇定上海市政廰内後埭房屋爲駐滬辦事處以便就近與各團體聯絡業已商明市政廳長民政總長准予設立矣 
[閘北]  
　　是否奸細○前日由三區查獲形跡可疑之湖南人蕭得園一名云係張勳派來探聽軍情之奸細昨解總局經孫科長提訊據供向在南京當巡警長來滬尋子云云奉判還押　查再核 
[英租界]  
　　令節停訊○昨日爲下元令節會審公堂向例停訊聞關讞員以此事跡近迷信擬仍開審嗣因中西官以歷來定例難移遂傳諭捕房停解瑣案一天 
　　津貼屍塲書差○上海自經民軍光復後公共租界内驗屍一事業經司法科議定暫由會審公廨讞員會同西官蒞驗所有屍格文件已送廨備用實行茲悉隨往辦公之書差人等因無臨時經費禀求酌給車資昨奉關讞員照准嗣後凡有屍塲隨往書差每名准給車費洋二角以資津貼 
　　改期集訊○英商永年人壽保險公司控寳康洋貨號主戴嘉寳等不理票欵一案本定於前日午後復訊核奪嗣因人証未齊奉中西官諭改今日午後集訊 
　　追索看管費○陽秋報因登載攸關風化之小說經捕房查悉控奉公共公堂訊實判將該報機器發封另行派捕看管嗣由公益印字館延律師佑尼于到廨聲明機器係公益之物請准啓封給領着貼捕房巡捕看管費洋二百餘元了案茲因此項　洋日久不繳昨由捕房派人至公廨領取關讞員查得公益並未繳呈令逕向承辦是案之佑尼于律師處追索 
　　上海之行路難○昨有張某乘坐人力車行經山東路南京路口被二十一號電車撞倒跌傷右腿又湖北人徐桂堂年已六十餘歲在蘇州路被某號汽車撞傷該汽車疾馳逃逸均由捕房轉送仁濟醫院醫治 
[美租界]  
　　華僑去國○南京曁南學堂華僑學生二百餘名自武昌光復後散學來滬寓居肇勤路已記前報茲悉内有南洋新嘉坡人三十餘名已於昨日乘公司輪回新矣 
　　跌死○前晚四時有年約六旬之小販郭阿賢係廣東人肩挑猪血粥擔沿街喚賣行徑吳淞路口失足跌仆口中冐血立即身死由捕房車入驗屍所於昨午屍屬到塲自行收殮 
[法租界]  
　　政務清閒○法公堂訊案向章係禮拜一三五期審訊茲因公務清閒又以讞員聶榕卿兼辦英公堂帮審事務故與副領事商明自本月起每禮拜暫改兩期以禮拜二禮拜五兩天會訊 
來件 
[都督府助餉清單]  
　　張升吉君助元寳銀二只計重一百餘兩陳詠君助洋十元　周明齋君洋二元　葉景林君洋六十元　葉寳林君洋念元　葉元鼎君洋廿元　葉元泰君洋廿元　葉祖年君洋五元　葉益發君洋一元　葉麟乾君洋一元　葉元祥君洋一元　葉增褔君洋一元　方雲生洋二元　孫善卿君洋五十元　五子藩君洋廿五元　邵玉軒君洋五十元　王鴻儒君洋五元　李晉昇君洋八元　奚洪德君洋十元　協順莊助羊皮褥三十條　均益會助餅干三箱　（以上廿九日） 
　　任守梅任味知二君助銀五十兩正　姜忠記助洋五十元　同岑小學堂全禮諸君助小洋九十五角　張文美洋二元　陳歡臯洋一元　張爲銓洋一元　張明和洋二元　周諸桓洋一元　同源昇號洋二十元繆忠培洋五元　張載浩洋五元　章顯逹洋五元　俞葆生洋五元　蘇楚生洋五元　吳春綏洋五元　張克銘洋五元　陳運生洋四元　朱傑如洋二元　朱光華洋二元　周光勛洋一元　俞承安洋一元　蔣裕芳洋一元　何宗懋洋一元　朱陰茗洋元　王仲序洋一元　莊振揚莊生林陳合洋一元　莊智宏莊培源合洋一元　任傖康洋五角　三女士洋二元　王女士洋一一元　任堯記洋五元　王宏業洋五元家祥洋兩元蘇香圃洋二元　金季純洋二元　藍傑臣洋二元　洪承庠洋二元　徐世德洋一元　吳春林洋一元　孫顯揚洋一元　章潤之洋五元　保昌號洋廿五元　信泰祥洋廿五元　恆興號洋廿五元俞子佩洋十元　沙春泉洋十元　王子棟洋兩元　經錫疇洋五元　倪柏年洋五元　陳詩卿洋二元　施桂生洋三元　盧宗祥洋三元　沙臨模洋二元　王滌新洋三元　朱基康洋三元　沙閬生洋五元　王荇琯洋五元　陳國輔洋三元　陳麻麟洋五元　王浹香洋四元　李厚富洋一元杜岐山洋二元　沙女士洋二十元　周鴻洋一元　邱蓉軒洋一元　陳柏雲洋二元　補廿九日張升吉君銀七兩四錢六分王裕德洋三元　裘信甫助白　米一百石　高友亭洋一元　（以上卅日） 
　　書業商團全體助髙升五十响鞭砲五千枚　水菓業同人助大件生黎三白觔　又助高升值洋五元　滬寗車站助茶點　商圑公會助麵包五十箱　餅干五十聽　髙升一百响　邵志奮蛋糕一千個　新舞臺同人助點心鞭炮高升　（以上補廿七夜） 
[海上閒談（我）]  
　　寳子觀侵吞公堂繳欵至六萬餘金領袖領事照會密拿。宜哉宜哉。 
　　昔也拿人。今被人拿。昔爲堂上官。今作堦下囚。吾爲寳子觀羞死。 
　　雖然。扶桑三島。一葦可杭。安知其不已髙飛遠颺。從瑞莘儒後乎。請拭目以觀其究竟。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[代小毛子致張勳書] [  愛]  
　　少軒情郎軍門大人麾下妾自被虜後閉居民軍營内將二旬矣雖極蒙民軍優待無淫虐諸端然妾思念將軍至廢寢食想將軍於金戈鐵馬之餘。無復念及心肝寳貝矣。將軍誠世上負心人哉。昔吳三桂其父被虜而不怒獨其愛妾陳圓圓被虜立起傾國之師而圖復仇三桂雖不孝。而獨能有情於圓圓。誠足爲風流豔史中生色也。今將軍若不棄妾重圖歡好實爲至易蓋三桂之於明。不得不作忠臣。因其君乃漢族之君也。今將軍之君。乃韃靼胡虜。曾胡左李稱功狗之雄。今且受無數人之唾罵洪楊不如今日革軍多矣。猶且如此。况今將軍去順效逆。爲滿奴作走狗。即幸而獲勝。亦不能爲左李之續。敗則粉骨碎身。留千載之臭名。妾爲將軍計。宜速肉袒牽羊。詣黎營束身歸罪。共事北伐之師。則名正言順。仇怨皆消。迨大功成就不失封侯。解甲歸農共圖偕老。有謝東山絲竹之樂。無李三郎鼓鼙之驚。世上美滿之事。似無逾於此矣。倘或執迷不悟。終至力竭就擒。徒喪生命。妾亦如天涯飛絮。雖欲一奠靈前。而苦無貯涙之所矣。放下屠刀。立地成佛。乃將軍今日進退之機也。妾夙蒙垂愛。今日生死關頭。敢不竭涙血以相告。伏乞將軍垂念夙昔之交情免戕多人之生命倘蒙俯納蒭蕘不獨賤妾之幸亦將軍之幸也不獨南北軍生命之幸亦中國大局之幸也是在將軍一轉移之間耳書不盡意恭候大裁 
[麻雀傳（續）] [  逸氏]  
　　私謂王孫君厚我。助君生財。因授以意。與客。博大讎。致金巨萬。以讓麻雀。弗顧也。有高賴子者。卑詞厚幣。藉王孫求見。麻雀鄙其人。弗盡技。意不能無嗛也麻雀謝曰。君自拙。行奈何。無已。且致客而乞其餘。可乎。從之。果有所獲。然意良奢。卒弗滿其欲也。無何。蓋寛饒爲御史大夫。聞麻雀名惡其惑衆。將收而投之江。賴子以前却故。証之獄急。麻雀大窘。走詣金王孫。複壁藏之。得免。已而大恚日。向固謂賴子不直一錢。今果爲豎子所賣。吾不可以久居此矣。去之。士大夫知與不知。爭相藏匿。寛饒亦莫能詰也。泉州太守錢若水聞之。除道郊迎。自以身爲前馬。魏博木元虚。空舍舍之。護惜甚至人比之季漢八㕑。其見重時流若此或謂麻雀君一揮百萬。富捋王侯。而隨手輒盡。何也曰。吾以。窮骨揮霍至此。侈已極矣。悖入悖出。人事之常。終吾世已矣。不能貽子孫也。世以爲知言。同時有花骨頭者。其族子也。劉得輿劉毅。微時甚禮重之。爲布衣交。然呌囂無威儀。丰度弗如遠甚。搢紳先生弗貴也。有二子曰玲瓏曰占風。嘗隨麻雀爲介云。予與方城君蹤跡固踈。而未嘗不艷其。遇也。爲傳記之。 
　　贊曰。吾聞郭威少無賴。以刀刻其頸若雀。時有郭雀兒之目。麻雀其儔耶。然威遂遭遇時會。致身萬乘。而麻雀顧碌碌與俳優者等。人之遇。不遇豈不以其時哉。然而名滿天下倒履爭迎。彼其所以會之者。必有道矣。身致萬鎰。不名一錢。蓋庶幾不磷不緇之風已。 
海外奇談 
[大礦穴] [  掩耳]  
　　法報載合衆國舊有礦穴一座。自然而成。並非人力開挖者。内長四十四里。博物之士。咸往遊之。詡爲奇觀。近復發見一礦穴。中有大樹挺立。高四丈有奇。樹皮焦黑如爨桐。斧而驗之。内質仍無恙也。平地細草芊綿。並有蛤蚌之壳。野獸之骨。騐之皆五千年前物。非近今所有也。按此礦或係洪水以前之高陸。遇地震而沉塌。致有此異也。 
[王宮乎旅館乎] [  欽]  
　　有回敎徒某。過某國王宮。以爲旅館也。欲入之。巡兵問其何事至此。敎徒曰。余欲在此住宿耳。言次。王適來。聞之笑曰。汝何愚之甚以王宮而誤爲旅館耶。敎徒曰。今余知此爲王宮矣。旅館固無若是之華麗也雖然。旅館與王宮余未見其不同也。乃復問王曰。建此王宮而始居於此者何人王曰余之上祖。又問此後何人。答曰余父。又問今爲何人。答曰余。又問嗣後何人。答曰余子太子。敎徒曰。嘻。一屋也而屢易其主。然則此非王宮也。實旅 
 
 

Page 25

 
 
館耳。 
尊聞閣詞選 
[哀時四首] [  署芸外史]  
　　湯武而還自古無。用兵拉朽更摧枯。歡迎報紙增聲價。豁免征商罷摧酤。城市昌言投革命。天涯渴望慰來蘇。北收海岱南閩嶠。復我先朝舊版圖。 
　　黑白殘棋閧一秤。難憑國手苦支撐。梁亡故國魚同爛。秦失中原鹿共爭。程普老謀完領土。張巡效死扼孤城金閶西去金陵路。一樣疆　兩樣情。（記者按詩中用張巡不過借典切姓非謂張人駿可比張巡也 
　　洪湯浩刦始金田。往事回頭六十年。東指羊城榕陰護。西通象郡桂林連三江水抱稱雄地。白粤雲開别有天。今日彼都齊響應時來並不費戈鋋。 
　　四方都督。如林起。棨戟森嚴建閫勳。來歙營中驚被刺。木蘭塞上願從軍。戰和大局無成議。勝敗遙傳有異聞。愁殺秣陵關外。路一塲蠻觸鬥紛紛。 
豁廬雜誌（續）[  豁公]  
　　又嘗見笑儂演黨人碑至酒肆題壁時有詩云（連天烽火太倉皇。幾個男兒死戰場。悵望故鄉看不見。放聲高唱小秦王。）次首云）長安歸去已無家。瑟瑟西風吹暗沙。豎子安知亡國。痛等閒猶唱後庭花。）觀此則笑儂不特爲名優抑亦傷心人也 
下酒品 
[讀詩一得]  
　　可憐無定河邊骨。猶是深閨夢裏人。此愛國健兒之陣亡也。 
　　江南望見江北。好到了江北喊苦惱。此避難之人民也。 
　　蒼天何事太朦朧。一任傷心不管儂。此尙俠女校之請願北伐也。 
　　姊妹同胞二萬萬。江山正好夕陽中。此女軍人之懷抱非凡也。 
　　風蕭蕭兮易水寒壯士一去兮不復還。此愛國健兒之投軍去也。 
　　一去紫臺連朔漠。獨留青塜向黄昏。此廣東之黄花岡。也 
　　一品大員馬褂黄。居然帝國老中堂。此漢奸之思想也 
　　十日三屠舊劇垷。秋風血淚紅如洗。此石頭城下之惡。潮也。 
　　容易折磨才子氣。最難消受美人恩。此愛國健兒之離别家族也。 
　　萬丈軍魂千里血。春風開徧自由花。此女軍人之愛國也。 
戲攷[  吳下健兒]  
　　迴龍閣。一名大登殿。平貴征西有功。唐主封以王爵與魏虎御前算糧後。唐主命其發落。平貴乃回至迴龍閣。立斬魏虎。又恨王允往日欺貧重富。勢利待人。欲斬之以洩憤。幸賴寳川。念父女之情。哀求宥罪。始免一死。適西凉主送公主至。與寳川相見。彼此親愛若姊妹。平貴卽率二女。向老夫人叩謝往日周濟之恩。平貴一生。恩怨了了。誠大丈夫得志於時之所爲也。平貴之戲。演至此乃終劇。前德建堂劉靜軒富仙舫演此劇。德去平貴。出塲一段唱工。四平八穏。抑揚盡致。檯步亦落落大方。劉去寳川。聲調靜細。神情周到。富去老夫人。氣機充暢。而腔調微欠圓到。然求之近今。亦甚難得矣。 
小說 
[愛情小說周利亞（二）] [  閩縣超西子著述青浦鈍根人辭潤]  
　　於是撫碎紙更讀之情詞雖隠約可辨而伊人手澤已非全𤩹頓足大悔適纔之孟浪問心無以對鍾情之林四郎 
　　周利亞痴坐椅中。凝視瓶花。神馳許久。忽自座起。檢花箋。舒妙腕。作平生第一次之情書。體貼温存。無一字不從肺腑中掏出。書畢密封駕言出遊乘機致林生家。 
　　林生得書狂喜騰躍亟贊好文情不置得意忘形。聲震户外。其父適過之聞聲入詢日汝讀誰家信函。稱許乃爾。林不敢直告。乃飾辭日。摰友陳君。以佳音報我。故甚喜耳。其父亦喜日。然則余當觀之。必有好新聞。林亟日。無他新聞。惟陳君在法蘭西國。頗蒙總統愛重。已見任用。欲招兒往彼共圖上進耳。 
　　嗚呼林生斯言。信口開河。自謂無稽。而不知日後竟成實事也。 
　　其父復問曰。然則汝意云何林曰朋友之言兒不敢輕諾惟父命是聽父曰然則汝明日行矣 
　　林聞斯言如觸猛電急切覓遁辭不得始悔詐言欺父適以自欺心中爲難莫可名狀竊念父命旣不可違。而美人又不可捨。於是父命與美人。交戰於心中。卒爲父命所戰勝。遂决計歐行。藉資閲歷。未始無取。惟求父缓三日行。亟馳書告知周利亞。約明日至某公園話别。届時。林顔色慘戚。周淚眥瑩然。執手哽咽。不能成語。周利亞平日矜。持之態。忽已消泯。兩人交換指環。私訂百年之約。而天不解事。一輪紅日。倏下西山。暮色蒼黄。遊人四散。林生與周利亞。不便久留。乃强制悲情。揮涕而别。 
　　閲二日。林勇悟悽然就道。一路風光。無心流　。但覺鳥語花香。在在足以惹起美人之情感。天涯飄泊。何日還鄉。冷落紅顔不堪瘦愪。其或命運蹉跎。連年作客。他日相逢。兩皆衰老。則虚度此黄金難買之少年光陰。不亦重可惜哉。林生之痴想如此。蓋林固天生情種也。 
 
 

Page 26

 
 
   
 
 

Page 27

 
 
   
 
 

Page 28

 
 
   
 
