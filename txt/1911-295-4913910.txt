# 1911 - 295 - 4913910

 

Page 1

 
 
G> 
[本館爲維持巿面起見自即日起凡向本館售書處購買書報者所有中國各銀行鈔票一律通用本館謹啓]  
[華洋義振會定於本月初十日下午五點鐘在大馬路小菜塲議事廳開特别大會]  
由本會外國會長郭斐蔚主敎中國會長伍秩庸侍郎江蘇諮議局議長張季直殿撰美　領維禮德君美國紅十字會委任來華勘淮之工程師詹美生君等演說江皖救災之法凡我同胞均請蒞會無任歡迎 
[公館房屋召租]  
四馬路南平安里房屋向租妓院兹經本房主着令一律遷徙將各屋大加修理煥然一新牆壁俱用洋漆尤爲美奐以俻公館宅堂租住近值兵警紛傳各處之遷地爲良者無不以上海最爲樂土平安里居英租界之中心點車馬出入甚爲便捷更合租户住居現在尚有三幢四廂房屋五宅欲租者請向管門領看可也　廣利洋行經租處白 
[遺失存摺今遺失承裕莊慈壽堂户存摺一個永豐莊杜禧記蕭偉記户存摺兩個又漢口大豐莊景福堂存摺一個田祈記杜梅記存摺一扣以上各摺在二馬路望平街遺失巳向各處聲明掛失作爲廢摺倘有人拾得者請送還後馬路吉祥衖久泰豐銀爐代收當謝洋十元决不追究來歷合併聲明　杜禧生特白 
[壽禮移振]  
徽州黟邑程春圃先生今秋古稀壽辰凡與先生有苔岑之誼莫不爲先生稱觴分資集至百元先生却之不恭受之有愧本應備筵以答雲情俯念皖属災黎嗷嗷待哺於是凑集洋二百元交本分所彚解災區爲諸公造福祇領之下并祝福君壽考又頌諸君子壽先生者移以壽飢民也特登報端以鳴盛德大馬路萬昌典内安徽義振分所余魯卿謹啓 
[承慶堂公慶堂聲明作廢廣告]  
本年三月初一日存於直隸省銀行公　化寳二萬兩立有承慶堂公慶堂存摺兩扣每摺計銀一萬兩月前乘輪赴滬途中將此兩摺遺失巳向該行聲明作廢另換新摺特此廣告 
[閘北水電公司開幕廣告]  
本公司水電廠在舢板廠新大橋直北定於初八日下午三點半鐘行開幕禮敬請官紳商學界諸君惠顧誠恐送柬不週特此廣告　經辦閘北水電公司李鍾玨謹啓 
[吉屋召租]  
大馬路後天津路巡捕房斜對面有五樓五底四廂房一宅浙江路泰安里即品商酒館隔壁弄内有一樓一底房兩宅披屋晒檯自來水俱全租金格外克巳如欲租者請向江西路北京路角五福里對門　厚昌祥面議 
[關于巳故黄振篆之廣告]  
啓者所有黄振篆故後均由黄鼎甫卽黄德水料理兹緣鼎甫因事逃匿由黄振篆之妻訴與大英公館公舉鄙人代巳故黄振篆料理一切如黄振篆在日有人欠及欠人或關于黄德水銀錢房産租金押欵及各項欵目交涉者均請移玉至仁記路A字一號與鄙人接洽可也此佈　英商派嘉啓 
[我要振起回人的神病方人無疾我跑到的地]  
總發行所上海三馬路中法大藥房大瓶貳員小瓶壹員貳角半]  
 
 

Page 2

 
 
上諭 
[九月初五日内閣奉]  
　　上諭監國攝政王面奉隆裕皇太后懿旨現在設立慈善救濟會著賞宫中内帑銀三萬兩以資拯濟銀此　　上諭孟冬時享太廟遣懋林恭代行禮後殿派載功行禮兩廡派延康錫露各分獻欽此　　上諭資政院奏部臣違法侵權激生變亂據實紏參一摺據稱禍亂主源皆郵傳大臣盛宣懷欺朦朝廷違法歛怨有以致之該大臣手握交通機關不惜專愎擅權隔絶上下之情於應交院協議交閣議决之案一切不顧於閣制發表之後二日首先破壞單銜入奏罔上欺民塗附政策釀成禍階此次川亂之起大半原因卽以該部奏定僅給實用工料之欵以國家保利股票不能與鄂路商股一律照本發還又將施典章所虧倒數百萬棄置不顧怨苦鬱結上下爭持川亂即作人心浮動革黨叛軍乘機竊發該大臣實爲誤國首惡等語鐵路國有本係朝廷體恤商民政策乃盛宣懷不能仰承聖意辦理諸多不善盛宣懷受國厚恩竟敢違法行私貽誤大局實屬辜恩溺職郵傳大臣盛宣懷著即行革職永不叙用内閣總協理大臣大學士那桐徐世昌於盛宣懷朦混具奏時率行署名亦有不合着交該衙門議處嗣後該大臣等於一切用人行政事宜務當不避嫌怨竭誠贊助以維大局而濟時艱欽此 
　　上諭郵傳大臣着唐紹怡補授迅速來京供職未到任以前着吳郁生暫行兼署欽此 
　　上諭前派端方前往四川查辦鐵路事宜嗣據都察院代奏四川京官曾鑑等爲川民爭路致釀重案懇飭秉公查辦以維大局而遏亂源呈一件又經諭令端方按照所陳各節秉公查明具奏茲據端方電奏稱行抵川境迭據各屬士紳代表呈訴並先後接據委員報告及所聞官紳議論詳加考核查得川中罷市罷課不戕官吏不刦倉庫絶非逆黨勾結爲亂其七月十五日民居失火僅係南打金街民人自行失愼人民因蒲殿俊羅綸等被拘赴轅請釋統領田徵葵擅行槍斃街正商民數十人附近居民聞知遂首裹白巾奔赴城下求情又爲槍斃數十人以致衆情憤激其所傳布之自保商榷書並無獨立字樣亦無保路同志會及股東會圖記其中且有皇基萬世等語並非出自蒲羅等之手又有搜獲之神牌血書皆匪徒假託非士人所爲川中官吏周善培王掞饒鳳璪等復挾諮議局糾舉之嫌搆成寃獄不納捐稅一說係官紳聯合會内提議有緩辦捐輸請以息扣糧之說 
 
 
 

Page 3

 
 
並非股東實行征收國家租税等語此次川事糜爛旣據端方查明實由官民交閧而成所有辦理不善之地方官自應分别懲治前護四川總督王人文現署四川總督趙爾豐身任封疆旣不能裁制於前復不能弭患於後實屬咎無可辭王人文趙爾豐均着交内閣議處署松潘鎭總兵營務處總辦候補道田徵葵貪功妄舉擅斃平民着卽行革職發往巴藏責令戴罪圖功署提法使勸業道周善培輕躁喜事變詐無常候補道王掞王梓结怨紳商聲名劣均着即行革職候補道饒鳳璪資輕望淺輿論不孚着以同知降補以昭炯戒四川諮議局議長法部主事蒲殿俊副議長舉人羅綸度支部主事鄧孝可翰林院編修顔楷貢生張瀾民政部主事胡嶸舉人江三乘葉秉誠王銘口新對於匪事絕無干涉均著即箸釋放主事蕭湘前被拘留著一併免其置議現在川省土匪竊發蹂躪地方裹脅良民蔓延日久着端方傳旨責成蒲殿俊等分投開導迅速解散不得藉詞諉卸其抗拒不服甘心作亂之匪徒仍著端方趙爾豐嚴飭文武切實勦辦總使良莠分明毌負朝廷綏靖地方之意餘着照所議辦理該衙門知道欽此 
　　上諭據盛宣懷奏設立慈善救濟會派員赴鄂救濟被難人民一摺此次湖北變亂武漢居民同遭恫禍現旣不得已而用兵凡前之受傷被難軍士其困苦尤堪憫念著即設立慈善救濟會盛宣懷現已革職著尙書呂海寰妥速籌辦并督飭派往各員於醫傷救難兩事認眞救濟又片奏令沈敦和福開森 
前往辦理救濟事宜又片秦在京設立會所選派得力人員隨同規畫各等語均著呂海寰酌核辦理該衙門知道欽此 
　　上諭禁烟大臣奏職官烟癖未除據實糾參一摺度支部候補王事楊典誥著革職永不叙用其爲楊典誥出結之度支部員外郎色克圖度支部主事黃鳳藻均降一級調用欽此 
　　上諭直隸巡警道員缺著葉崇質補授欽此 
　　上諭浙江衢州府知府員缺著雙壽補授欽此監國攝政王鈐章奕劻那桐徐世昌署名 
評論 
[袁世凱之前途] [  （無名）]  
　　此次武漢事起最不可解者爲袁世凱一人袁氏解職後屢欲起用而不得其間政府屢欲虛與委蛇之而袁亦不受至此次始則人多决其不肯出山而袁獨慨然自任然猶遷延兩可謂病未痊不能遽行自後又請招集舊部又請兵餉四百萬又不願身居蔭昌之下迨政府一一允准而其行期始言與蔭昌同下繼定初一又言初四又言初士今蔭昌已有命返京是袁氏不願身居蔭昌下之志已逹而袁氏未接手之前命馮國璋代統北軍則袁氏之尙未視師可知是則袁世凱之出山與否至今尙在未定也 
　　夫袁氏之出也其命意不過二端一則欲以曾李諸人自命助政府以平革命軍一則欲逞此時機愚 
弄政府使兵餉之權旣握於手然後一反掌間使革命之功早就此外决無第三義也今忽有第三義者謂政府欲藉袁世凱與革命軍講和袁氏亦將出而任之是無論政府之果能以此權托袁氏與否革命軍之果能承認講和與否即幸而盡如所願則袁氏此次之弄巧成拙實爲陷中國於以後永無平安之日也夫人之患病病根不除者則必待時而發國之亂也中國之亂原而在革命黨歟則必盡去革命黨而始已中國之亂原而在政府歟則必盡去政府而後已兩者俱存則以後永無不亂時也 
[專電]  
　　貴州省城確失守撫台沈瑜慶被拘（貴陽） 
　　聞滇督李經羲已允各議紳之請即日宣告獨立與� 
政府斷絕交誼以免戰禍惟鹽道獨不允（雲南） 
　　鎭江前夜傳言革命軍至土匪大肆搶刦昨日（初七）遂有失守之説 
　　鎭江旗兵與新軍不和情形頗可危（以上鎭江） 
　　杭省無事兵變之說不確市間銀根稍鬆 
杭垣某營前晚（初六）開空砲一響民情疑懼昨日大騷亂紛紛逃出城外（以上杭州） 
　　聞有某大員派幕友持函密商黎元洪詢其改革中國之政見黎定即日大集文武各員會議如何答覆之法外間盛傳政府與革軍議和或卽因此 
　　兩軍初四小戰後初五六兩日無戰事今日（初七）復在信陽州開戰 
　　在信陽州之官兵因餉糈子彈俱罄多懷二心 
　　蔭昌被刺之說實因北軍某旗兵告密謂有漢參謀官欲圖刺蔭適該參謀進商某事廕與之大衝突參謀怒拔刀逕前蔭避匿砲隧營得不死 
　　革命軍已在武漢長沙九江宜昌等處設立軍 
 
 

Page 4

 
 
用無線電傳遞消息 
　　長沙糧食極充預算可供革軍兩月之用 
　　軍政府公債票聞已運送上海外人亦頗有購者（以上漢口） 
　　昨日（初六）有旨以袁世凱爲欽差大臣專辦鄂省軍務海陸軍隊統歸節制軍諮府陸軍部不爲遙制蔭昌俟袁到後著卽回京專辦務駐鄂北軍改派馮國璋統帶 
　　盛宣懷罷職後面懇慶邸勿撤護宅衛兵慶不允及晚而宅竟被焚（在東城府學胡同）或謂被黨人用炸彈轟毁盛逃至美公使署由美水兵護送到津匿居美領事府即日乘輪返滬 
　　皇太后又撥銀一百萬兩充作軍費 
　　濤貝勒以革軍勢日蔓延又力請自出督帥監國仍未允稍起衝突 
　　濤貝勒請撥巨欵購辦軍械監國即召澤公商籌二百萬 
　　度支部擬准浙省借二百萬魯省借三百萬以爲辦理防務接濟市面之用 
　　滇督電奏鄂亂全由滿漢畛域而起親貴内閣若� 
不另行組織亂事難望敉平并請嚴懲逃臣責成袁世凱岑春煊專辦𠞰撫事宜 
　　粤督電奏亂勢蔓延粤尤吃緊緩解十萬斷難敷用懇准一律緩解以便募兵籌防否則設有决裂鳴岐不 
 
 

Page 5

 
 
能負咎並懇宸衷獨斷另行組織内閣勿使親貴干預大政以挽危局 
　　皖撫電奏亂勢日劇財政竭蹶寗省借欵匯到需時懇仍飭部先墊若干藉辦防務 
　　内閣通電各督撫著即條陳治標策（以上北京） 
　　東督趙爾巽向横濱正金銀行商借五百萬圓該銀行不允（東京） 
　　昨晨本埠接有電音謂盛宣懹爲革黨暗刺險遭不測即逃避美國公使館内後由美國水兵護送赴大約將乘輪船至滬北京大爲驚亂民人紛逃天津各處又接消息謂革軍已占據鎭江或謂將次占據又有謂有革軍千餘人已抵南京分隊若干派往鎭江但本埠領事署尚未接確實之報告惟聞有鹽匪日前曾在鎭江滋擾云 
　　東督趙爾巽商請横濱正金銀行借日洋五兆元已由該銀行拒絶（初七日東京電） 
　　據北京電稱革軍都督黎元洪照會漢口各領事彼係共和中國之總統該照會顯欲請其呈交駐京各國公使目下各領事尚未答覆黎都督議欲管理長沙及各處稅務各公使皆反對此議現黎巳允將所入稅項仍歸總税務司收納此事足見黎之材幹機智甚欲免去各國之悞會云 
　　袁世凱已於今日赴信陽州蔭昌俟其到後面商一切擬即日回京（初六日北京電） 
　　某使署接香港消息謂華人因日本借款與中政府已倡議抵制日貨 
　　據確實消息某某數國現反對當此亂時借債與中政府蓋恐此種舉動必將惹起革軍排外之心釀成暴動日本已接匿名信甚多或加以儆戒或施以恫嚇蓋聞日本擔任借債故也 
　　今日資政院公决泰摺要求重行組織内閣即成立憲政府并請開除黨禁所有滿洲貴族不得厠身内閣憲法須由資政院認可 
　　北京官報載蔭昌電奏謂初一日革軍在三道橋攻擊官軍旋爲官軍擊退（三道橋距武昌十五英里）初二日革軍帶大炮四尊來攻官軍第三協退守革軍遂據曹子莊初三日兩軍分散而戰官軍擒革軍數人并攻退初四日官軍抵灄口連日小戰數次蔭昌親自督師俟官軍地位防衞堅固卽可大戰（以上初五日北京電） 
　　蔭昌參謀易迺謙帶兵反京師大震聞北軍勁旅均 
 
 

Page 6

 
 
隸易麾下 
　　北京有成都兵變趙爾豐遇害之說 
　　連日紛傳宮廷業已出奔或謂現赴奉天將由日本保護雖無特别之徵象以明此事而外間傳說頗多（初五日北京電） 
　　聞廕昌發覺其部下之員謀變叛者親將其參謀部中之某要員槍斃 
　　陜西有警開封已派兵一標開往漢口戰傷兵士今日退回鄭州現在北路之車票已不發售此間平靖惟仇外之謠言頗甚（初六日開封電） 
　　廣州安靜革軍已不血刃而戰勝廣東欲成完全獨立之國（初六日香港電） 
　　據官塲消息福州已爲革軍占據（初六日倫敦電）　　某輪船裝載子彈軍火接濟現泊揚邏之中國艦隊已奉命於今日黎明開出惟中政府以該船開赴揚邏必過九江革軍砲臺事極危險故已將該船漆黑以冀乘夜越過九江並出银五千兩雇外人五名以任此冐險之舉動 
　　日本海軍省接有消息謂薩軍門現率楚泰豫及某某三兵船並滅魚雷艇三艘泊於漢口之下七千米達星期二日復開來兵船五艘陸軍省今晨接有消息謂兩軍目下紥營孝感每日小戰又據川島少將報稱革軍現防官軍由側面進攻故武昌已派革軍三千餘名至漢陽增厚子揚子江北岸兵力（初六日東京電） 
　　革軍與政府開議和局刻在進行中革軍自知此次起事頗有碍於中國前途故願接受政府之退讓不欲滿漢交閧致生慘惡之結果現政府已有俯順民情之退讓舉動足見兩面議和之說爲不虚也又聞議和之說係袁世凱所主張大約即由袁辦理此事近來上諭簡派之官漢人居多山東藩缺亦以漢人補之（以上譯西報） 
官電 
[上海道接各處電]  
　　浙撫電本晚七時據商電局稱有人電民立報曁時事新報館謂杭營八旗新軍兵變鎗轟統領文會未中全營譁噪等語實無其事請速飭該報館等切勿誤登以免淆惑倘已登載旣請飭令更正韞麻印 
　　皖撫電皖境安謐寶魚印 
　　滇督電艷電當逹滇近情安靜羲歌本埠電局接各處電 
　　本日接鄭州安慶南京蕪湖公電均稱平安附上海道致報界函 
　　頃由道署派譯員至車站詳詢南京開來快車上之管車洋人問明鎭江今日安靜並無亂事外間所傳係屬訛誤 
要聞一 
[漢口戰報（七）]  
　　薩軍門之砲艇二十七日晨間五時無故離開武昌外間議論紛紛有謂薩之忽離武昌實與革命軍以機會俾可由武昌派兵至漢抵敵官軍者蓋砲艇甫離即有革軍數千人渡江也如果炮艇仍駐舊處則革軍之登岸極難約九點鐘時革十一點三十分革軍與官軍小戰不過一小時而官軍及礮艇均退出三十里路之外行軍要隘隨爲革軍佔據且小戰之際官軍僅放空砲數響説者謂官軍實已暗通革黨薩軍門部下之將士亦皆不肯用命據聞黎都提嘗爲揚子江水師之帮帶故水兵亦多心嚮革軍云 
　　又聞湖北師統領陳得龍所統之水師向遊弋於武昌至宜昌荆河一帶刻該水師已紛紛叛變歸降革軍并聞漢陽鎭張有亮亦已隨之順從革黨果爾則武漢情形更爲危迫矣 
　　瑞澂二十九日二次告急電秦略見昨報茲又探得全文錄左 
　　澂自二十一日率兵輪攻武昌不克遂率湘豫各軍駐劉家廟苦守七日以待兵不期津兵旣到匪衆未攻反向灄口退去當時津兵如協力助勦漢陽縱難遽復漢口當可奪回失此機會良爲深惜現在湘豫鄂戰後餘兵不過二千人力盡筋疲子藥垂盡蔭昌至今未 
 
 

Page 7

 
 
到津兵不遵命令匪由漢口進兵形勢利便匪盡砲隊我盡步騎强弱懸殊實難支持無保全之理薩鎭氷所統兵輪器油已用罄煤已只敷半日武漢皆匪無可購辦前委員四出採辦或因道遂阻滯或竟消息毫無如此情形將至坐以 
待斃瑞澂不足惜特念軍艦爲水師利器若爲匪得爲害滋深不得已與薩鎭冰商明暫將楚豫兵輪開赴九江赶辦煤米運往接濟惟黃州武昌縣大冶田家鎭處處有匪上下斷絶轉運苦鞋惟有仰懇天恩飭下提督張勳迅將浦口巡防派撥一半迅往武穴等處節節掃蕩以通運道而分匪勢并飭蔭昌袁世凱迅速南下督兵進援俾劉家廟駐守軍不至覆沒行以恢復武漢亦得交卸督篆稍輕擔負漢陽鎭水師兵變總兵張有亮從賊昨已商請提督程允和設法招撫以剪匪翼矣 
　　花旗輪船公司西比利亞輪船中國水手及散艙中國搭客於星期三日在海中集議捐助中國革命經費當時捐集洋二千元聞　京横濱及日本華僑居留地各處亦紛紛開會捐集鉅欵彙匯中國以濟革命軍之需用且聞日本入口之輪船均謂船上水手亦多踴躍捐欵云 
　　蔭昌曾有電奏請在豫鄂地方募兵五千名每名月餉三十元已奉政府允准聞此計係爲收服人心起見否則决不肯給如此厚餉也 
 
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[甘督抗議裁减綠防各營之理由]  
　　陜甘總督長庚以甘省北連朔漠西達新疆川藏毗連羌回雜處西寗大通碾伯丹噶爾巴燕戎格貴德循化洮岷西固階文一帶皆與番地接壤其間番族往往焚掠村莊刧奪行旅其種族搆怨結仇動輒紏千百成羣互接仗殺傷人命習以爲常更有一種撒拉爾回族久隨番俗慣習盜賊出擾無常驟如風雨邊民牛羊在野動遭驅略每歲搶刦之案迭出邊民時有戒心其在邊外又有拉布浪宗喀隆務三大寺每寺喇嘛不下萬人其餘大小百餘寺亦各有喇嘛數百至數千不等其寺内僧徒各處番族皆有最易藏奸平時則伺隙行刧犯案則匿匪抗官皆其慣技番有生熟兩種熟猶屋居生則携帳游牧水草遷徙四出刧殺臨之以兵必不得已绐肯就撫迨兵一退又復出而搶掠且甘省回民素多同治中投誠陜回又皆安插境内東路如固原海城平遠涇州平凉華亭化平廳等處北路則如寗夏寗朔靈州寗靈廳南路如狄道秦安並請水縣之張家川弓門鎭皆爲回民聚居之地而河州回民尤多且距蘭州僅二百餘里從前屢有撲犯省城之事又西寗回民亦居大半碾伯所屬密拉三溝逼近省城番撒雜居尤圽勾結爲患回民與漢人俗尚逈殊性情各異兼以崇信宗敎以世相傳且有新敎老敎之分入主出奴相持不下其初不過爭敎其後每至釀成亂階而漢人遭其荼毒自乾隆四十六年馬朋心肇亂以來滋事已非一次同治紀元陜回搆衅延及甘隴全省糜爛光緒二十一年又有河涇之變二十五年又有海城之變雖迭經大兵勤平而漢回積恨未清每因細故猶復尋釁爭訟夫旣有潛伏未形之患即宜有戰守得力之兵竊查陜甘二省原設綠營兵額九萬五千餘名嗣後或增或减更改不一光緒五年前督臣左宗棠曁光緒七年前護督臣楊昌濬先後籌議核减甘省綠營制兵案内查明甘肅一提四鎭並督標曁陜西提督所轄駐甘各標尚存馬步守兵五萬七千五百餘名計亂後出缺未補並先後奏請裁汰共已减去三萬六千餘名光緒二十三年前督臣陶模又奏裁三千餘名今之存者僅馬步守兵一萬七千五百有奇較之原額已裁八成有餘各該營多分列沿邊區域如安西等營皆在嘉峪關外威遠喇課等營皆在西寗邊外鎭海協地居丹噶爾爲通西藏要衝哈拉庫圖爾營扼守日月山卡隘爲漢番互市之地貴德營地居西寗黄河迤南徼外與扎薩克剌嘛察罕諾們汗並果密番族接壤境内皆諸番插帳之區其南有通四川果洛克野番要路循化營在積石關外向爲撒拉爾回巢其地番回雜居西南保安營緊與隆務寺毗連爲四面皆番之地起台堡營地居河州老鴉關外其西北爲通循化要路西南爲通拉布浪寺要路洮泯協爲秦鞏藩籬舊洮又爲洮州門户該處三面臨番距江木關僅二十里山林茂密德美英各有敎堂在彼其南與四川松潘接界岷州西南兩面皆番該處歸安代古寺三岔門向爲番匪出沒之區西固營古爲白馬氏地亦有番匪時出搶刦階州爲漢武都郡文縣爲漢陰平道與四川龍安府平武縣接界時虞番回滋擾並有四川會匪勾結爲患又大通之永安營與甘州扁都口外之察罕俄博營接界其間有野牛溝野馬川東西數千里皆爲回番盜贜沒之地該處雪山彌望常年不消沿邊舊設各營堡或三面臨番或四面皆番駐兵於番回撒拉之中非生長邊徼能耐寒瘴平日習其風土語言路逕熟悉馳骋驍健者斷難期其得力况深入番地置營設汎二百年來蓋不知幾費經營始能就範今若遽將制兵裁撒則應行防守之城堡關卡並番撒往來之各隘口必形空虚萬一番人負固恐裁之易而復之維艱即另募防勇塡紥非惟水土不宜逃亡難免且綠營各兵每名且僅支餉銀九錢勇營則每名月支餉銀三兩三錢以勇易兵亦不合算且防營爲軍興後留鎭地方之兵甘省此項軍隊舊共六十營旗哨節經裁弱留强並遵章改編陸軍及有事添募現尚不敷原日營數之半且多分隸提鎭不設統領專官誠以境域窵遠漢回雜居提鎭各管地方一遇有警呼應易於靈通如光緒三十一年古哇之役宣統二年洮州上下八溝之案皆因調遣防軍迅速始能辦理得手免誤事機又上年十二月間凉州會匪謀亂藏匿城廂約於除夕起事幸先期聞信拿獲逆首王正奎等訊明正法本年六月又有西寗匪徒李旺聽信 
 
 

Page 11

 
 
道士妖言在丹噶爾廳謀爲不軌紏合匪黨撲城經文武各員督率兵隊堵禦勦捕並檄飭總兵馬福祥統領馬步隊伍前往相機辦理始免蔓廷現時甘省陸軍尚未成鎭而河州並迤南之寗河堡地方所有軍隊均常年驻紥城垣之上其餘沿邊數千里兵防均極吃重以現有之兵分布各實屬不敷若又議裁誠恐猝然有警添調驟難應急查甘肅自古爲邊塞戍守之地迫近羗戎舊制兵額最多綠營兵丁世代以食錢糧爲業其子第於操習馬步鎗箭皆得之父兄傳授有自凡巡邊坐卡操防等事耳濡目染亦多熟悉各有家室罕聞逃逸之事况甘肅人性樸實勇敢本有可以爲兵之質而西寗河州循化洮岷之兵尤多强壯能耐勞苦馬上趫捷與蒙古番子無異以之馳逐邊徼尤爲相宜甘肅兵家子弟率皆亂後所生困苦顚連生計未復故刻苦奮發可用者居多惟其中識字之人十不得一不甚合陸軍資格現擬挑選二十五歲以下身需合格而無暗疾齊力强壯而無嗜好素安本分而有家口住址者遵照巡防隊章程一律改充巡防隊俾當兵之人有致驟失錢糧而會哨巡邊並可收駕輕就熟之效且日以新操認眞敎練兼課以粗淺文字數年以後卽改編陸軍亦順而易現已會同陜西固原提督張行志署甘肅提督馬進祥奏請立案施行矣 
[粤省風雲變幻記]  
　　輪車大索黨人粤垣自鄂變後即於二十一日起所有城廂内外寄宿舍機旅舘酒店及 
戲院沙艇車站輪渡等處均經加派警員偵緝隊認眞查緝在案惟聞近三四天比較從前倍爲緊要城内客棧尤爲注意一晚之中查至三四次者若港輪及廣九車站一遇剪辮搭客無不再三盤詰先問姓名籍貫操何事業繼問來省何事探何人住何處逐一筆記若無可疑之處當卽放行否則帶候云 
　　不放李提赴川李水提自回駐虎門後病體尙未大痊惟前日忽接岑春煊由滬來電謂奉命督川力辭不獲必須有熟悉情形之員會同前往方易與川民接洽因力請李提回籍襄辦各事李提昨日返省面商張督堅意挽留不令去粤李提無奈己於今日遄返虎門矣 
　　惠州人心恐慌近日因聞各省亂事人心惶惶幸秦提出示曉諭民心稍安前月廿八夜忽有剪辮者三十餘人不知從何處馳至曾在惠府東門外河北乘艇渡過對河忽又不知何往二十九早府縣城廂内外均紛紛傳説僉謂該剪辮者形跡可疑雖往他處必復來惠以至南北城門時將晌午猶閉未開城中無知婦孺紛紛爭挑河水競糴米長一若軍臨城下異常恐慌者 
　　禁閲港澳報紙惠州陸提秦軍門現出略云惠屬盜匪最多之區經本軍門勦撫兼施漸臻平靖惟海外亂黨發爲革命狂言刋佈僞書謠傳内地而港澳報館恃居租界非我政權所及轉相登載極力鼓吹全無閲歷者未免被其煽惑查港澳報紙倡言邪說經前督憲及現任張督憲禁止入口乃内地有小輪可通仍未禁絕其公益報專鼓吹革命由港至澳頭小輪運入惠屬平山淡水龍岡學堂工廠購閱日久爲害何可勝言除咨請張督憲及函請總商會張京卿飭關廠輪船公司將公益報及宗旨不正省城行禁等報禁止外札飭惠州府屬禁閱爾等務須父誡其子兄詔其弟勉爲良善之民自然有餘慶而斷除殃云云 
　　犒賞防亂弁兵日昨張督札飭各屬云省城三月亂後迄今時閱半年所有新舊各軍及省河兵輪防護稽查尙屬勤勞罔懈現值本督院遷回衙署應即分别犒賞以示鼓勵昨經飭據各統帶管带將各營官弁目兵目數開呈前來現定官弁則犒以酒食兵丁則賞給銀兩按照所開人數核定應給數目除分别移行外合就札飭札到該帶即便按照單開數目赴財政公所具領分别轉給具報毌違云云查每營所有營哨官弁差官等共賞酒席一桌折給銀十兩兵丁每名賞銀二兩云 
[浙省發行臨時紙幣]  
　　杭商以度部無力維持要求商會總協理於初六晨晉謁增撫瀝陳市面危迫情形立請電部爭議中丞難之並云部庫支絀亦有不得已苦衷今爲急則治標之計酌擬變通辦法暫停京餉飭由藩運二庫合籌銀三十萬兩專車解運南京兌易新幣四十五萬元來浙接濟一面發行臨時紙幣每紙一元背面刋明撫台告示准納關税釐餉阻撓者治以軍法正面蓋用藩司商會兩關防以資保證限期六個月扣足仍由商會付現收回藉資流通而維商業下午該會總協理召集衆商據情報告當經多數贊成即晚復院飭由官紙局星夜赶造尅期頒發至錢業全體原定初六日召集大會公决開市先通紹匯洋釐以徇官廳之請稍蘇上游各府商困不料八旗官兵定期放餉計需洋五萬元現幣無着洋折驟漲至十六元城廂小同行換兑昨 
 
 

Page 12

 
 
市每元十一角另今晨驟跌至十角一二十文不等致該業開市因此被阻謠喙復盛而人心愈騷惶矣 
[羊城中日言論界之交歡記]  
　　日本新聞記者團國民新聞社中島氣靜中央新聞社田村三司大和新聞社山田毅一萬朝報社川尻東馬獨立通信社飯島房吉東京實業團中居常大郎芳賀吉門於八月三十日來粤游歷旅粤日商西岡英吉柳田直吉島金之助吉川卯三郎介紹省城報界同業在東園開談話會四點鐘齊集先由總領事瀬川君登座演説道逹誠意并暢論兩國交際及報界接洽關繫演畢即介紹各日記者及實業團出與同業相見於是田村三司君譚荔垣君中島氣靜君陳新吾君繼續演說至七點鐘續開宴會夜深始散 
[滬杭快車出軌]  
　　初五下午滬伉快車自楓涇來松行近西車站處徐徐停車忽巨　如霆車頭仆出軌外十步内外枕木齊斷幸來勢不疾後車得免損害司機人立即别駕車頭送旅客赴滬連夜雇夫役百人將失事車頭挽救奈重量過甚無能爲力此次失事因該處枕木腐壞車過其上鐵軌受壓而陷遂致傾覆云 
各埠通信福建 
[憲友會福建支部成立]  
　　憲友會福建支部由高君登鯉劉君崇佑林君長民程君樹德林君志鈞等發起於前月十六日上午九時特假白水并庚戌俱樂部開憲友會劉君崇佑起述憲友會之由來及其本旨並支部與總部之關係與憲政實進會辛亥俱樂部之異點於支部通則第八條所謂本會政策之關係國家者由大會議決後本會各部會員不得有二種以上之主張其關係一省者由各該本省支部議決後各該支部會員不得有二種以上之主張者尤爲發揮盡致次高君登鯉演述在京時憲友會成立情形次研究支部規則一名稱爲憲友會福建支部一職員惟交際員以全體會員充之餘均定有額數一會金分爲二項入會金一元常捐每年一元一本支部爲全省各憲友會支部之聯絡機關大體旣定即舉劉崇佑梁繼棣二君爲起草員限日印刷頒送並議定於二十日開第二次發起人會議決規則及嗣後辦理推行方法十二時始行散會 
山東 
[調兵助勦土匪]  
　　萊陽近有大帮賊匪日日强搶該縣侯大令帶勇捕拿被匪傷勇四人斃家丁一名經電禀撫憲調兵助剿前月十九日已來有馬隊八九十名步隊二百名由城陽站下車向萊陽進剿矣 
[新購巡洋艦抵煙]  
　　關道徐觀察因靖海巡船年久腐敗特由上洋購定登海巡洋輪船一艘業於日前駛抵煙台停泊聞該巡船較靖海頗大機器亦極堅利 
[鎭道添招巡防營]  
　　登州鎭屬之巡防營原係四營現聞登萊青道除觀察因埠内駐紮之左路巡防徐派撥各路防卡外爲數單弱己禀商魯撫孫中丞請添招左路巡防第五營駐防煙台以資鎭懾業經孫撫批准聞已札委前充陸軍九十三標督隊官温君曰堂爲該營管帶不日即行蒞烟 
鎭江 
[江北飢民南下]  
　　徐海一帶連年荒歉其土著之貧不能養者無不扶老携幼乘船南下鎭郡爲南北要道一至隆冬施放粥米該飢民等每視爲樂土但往年飢民南下皆在十月間現在人民生計愈絀數日之間徐海飢民到鎭者已不下三四百人云 
[陳請維持商業]  
　　鎭城各商店銀根緊急現洋缺乏市面異常恐慌尤以米與兩業爲最日昨米薰王有富典董陳君等晉謁鎭府略謂米業不通莊欵糙米不能買存典業亦缺洋質物請爲維持等情承太守允爲設法並出示布告通衢禁止謠諑 
松江 
[防營開差赴滬]  
　　提台劉軍門前率江督張安帥電請以留松巡防隊調滬駐防製造局軍門集衆互議以松防不能空虚擬以一營應調初六日遂遴選留防第二營兵士兩哨開差往滬 
[劉提急於交卸]  
　　江南提督劉軍門於初六日缷篆惟連日接准江督張安帥新提張軍門電請從緩交卸以資臂助奈軍門歸思匆匆初五晚已派中軍余參戎資印信赴寗隨挈　眷人等僑居滬瀆矣 
[冬防提前辦理]  
　　松杭接壤日來杭桓風聲愈緊彼中紳富多有絜眷來松作寓公者松地冬防决議提前辦理現由文武大小員弁梅夜輪流出巡輿馬聲喧澈夜不絶 
[集議組織紳團]  
　　松人見時局日危議集上流社會人组織紳團不給口糧以保衛桑梓爲義務擬請鈕鐵生孝亷爲敎練員藉資防堵 
蘇州 
[蘇垣防務種種]  
　　蘇垣城自治公所議董兩會於本月初三日召集自治職員特開臨時恊會會議籌辦團防事件議決函知商務總會略謂團防爲目前急務業經諮議局本届議決有案茲當鄂變謠傳設有變動爲患匪細公所有自治之義務商會亦有保商之責應請聯合開會公共籌畫至防務手續籌措經費尙一時未議決又聞蘇州府何守曁三首縣日前借座商會邀請商董議辦團防各事商會各議董以團防關係地方治安範圍甚廣非商業一部分所能担任是以未經議決嗣於初五日復由司道徧邀郡紳在滄浪亭籌議防務擬仿庚子年籌防辦法分設五局官督紳辦聞已舉定劉稚賓陸仲英杭筱軒陸引之徐漱芳諸君爲防局紳董即日由府照會各董刻期開辦矣 
[富室因遷被盜]  
　　甫橋西街辟疆園顧紳園閲門楣家産富裕近以鄂警挈眷寓滬維衣箱寳物甚多不及盡行携带僅留僕人看守詎有梁上君子瞰知室已空虚竟於昨夜惠然降臨傾篋倒篋席捲一室翌晨覺察則已去如黃鶴矣 
[清談（）東吳]  
　　民間妄殺一命必。論抵而有官者可以官職爲償。已足異矣。盛宣懷爲首唱鐵道國有之人。瑞澂爲贊成鐵道國有之人。今朝廷已知其釀成流血之禍。致陷數萬生民於塗炭之苦。而其罪案。亦不過革職而止一箇爛羊頭。便值如許代價耶。 
　　記者曰。此非其官職之值錢。直我民命太不值錢耳。雖然其如創業艱難之國家。深仁厚澤之政府何哉。 
　　盛宣懷趙爾豐。皆爲釀亂激變之人。其罪固有修歸。而必無端插入一王人文。内閣總恊理。皆在應得處分之列。而於那徐以外。獨不及慶王爺。使朝廷爲遮蓋面子計。猶可說也。若仍與我人民爭意氣。則其計左矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
股票九月初七日上海股票現盤巿價如左 
藍布志賣八十一兩 
公和信賣九十兩 
德律風賣七十兩 
司買得賣一百零五兩 
老公茂賣七十兩 
金巿九月初七日收盤金價 
現貨標金四百零三兩零五錢 
足赤條金四百十兩零五錢 
沙金合赤四百十二兩零五錢 
錢巿初七日北南銀拆及銀銅元錢價 
龍洋八錢二分 
英洋八錢四分 
本洋九錢 
小洋七錢二分 
銀拆三錢 
洋錢八錢 
錢找一千文 
衣牌一千二百四十文 
銅元一百五十三千文 
巿錢一百五十千文 
九月初七日進口輪船禮拜六 
甬興輪船由寗波寗紹公司 
江天又由寗波招商總局 
致遠又由香港招商總局 
同華又由九江招商總局 
福州又由漢口太古公司 
奉順又由天津招商總局 
愛仁又由烟台招商總局 
廣生又由汕頭怡和洋行 
九月初八日出口輪船禮拜日 
神户丸輪船下午三點鐘開往大　灣等埠郵社會船 
美大又開往長江美最時行 
九月初九日出口輪船禮拜一 
開平又開往秦皇島開平公司 
奉天又晚往　海烟台天津太古公司 
北京又晚往甯波太古公司 
紹寗又開往寗波寗紹公司 
景星又開往烟台天津怡和洋行 
九月初十日出口輪船禮拜二 
筑后丸輪船上午五點鐘開往日本等埠郵社會船 
致遠又開往香港粤省招商總局 
大通又晚往長江太古公司 
甘州又晚往烟台牛莊大連太古公司 
德生又開往膠州怡和洋行 
德和又開往長江怡和洋行 
　興又開往寗波寗紹公司 
博多丸輪船天明時鐘開往神户等埠郵船會社 
　後丸又天明五句鐘開往長崎神户横濱等埠郵船會社 
　浩又開往青島亨寳公司 
廣濟又開往温州招商總局 
九月十一日出口輪船禮拜三 
大福丸又開往長江日清公司 
　陽又晚往長江太古公司 
金華又開往香港東廣太古公司 
九月十二日出口輪船禮拜四 
西京丸又上午七點鐘開往大連灣各埠郵船會社 
廣生又開往烟台天津怡和洋行 
　陽丸輪船開往長江日清公司 
九月十四日出口輪船禮拜六 
大貞丸輪船開往長江日清公司 
 
 

Page 17

 
 
   
 
 

Page 18

 
 
本埠新聞 
[鄂亂影響]  
　　租界領袖照會滬道文云爲照會事昨日公廨送來差票一紙請爲簽字該票係在租界内查拿匪類等情本領袖查此項差票上並無姓名註出凡無姓名註出之票件每易妄用致生弊端是以本領袖每不允簽印且本領袖查得保衞安寗秩序係捕房應盡之責分倘有人在租界内滋事必由捕房拿獲送廨無須差票云云 
　　鄂省自革命軍起事後武漢等處之滿員來滬避難者日益繁盛大半與公共公廨寶讞員均有鄉情交誼讞員應酬倍煩前日旁晚又有滿員多人乘坐馬車至公廨拜會即就靜安寺路公館内設筵欵待迨席散已過黃昏有見者謂内有一人似係鄂督瑞澂云 
　　前爲公共公廨押所委員之謝樹伯明府亦隨鄂督瑞莘帥奉派爲監印委員等差自革軍起事後逃匿武昌城外始於前日乘輪來滬卽至公廨拜會寳讞員據述鄂省亂事頗詳聞者慄慄 
　　滬道劉觀察昨傳上海縣田大令到轅面諭略謂現爲川鄂亂耗搖動人心商民危險衙署重地更爲緊要速行招募護衞軍五十名駐署防護大令答稱區區五十名祇可何得縣署與知縣一人而衆商民仍保護不週如何觀察默然鄂省事起各處地方俱受影響滬埠市情亦大爲牽動近日風聲緊急人心益覺惶惶南市商團公會會長以商團之設原爲扶持商業保衞治安值茲警信頻聞自應扼要巡察預防宵小乘機搶刧爰於昨晚在事務所開臨時會邀同各會員提議擬即日出隊梭巡 
　　近日城内大街小巷謠言四起謂革軍昨日致信道轅縣署着將漕糧緩解並約即日前來面商要政等語本縣田大令以此等謠傳極礙治安况值金融恐慌難保無匪徒乘機煽惑希圖打搶特諭飭捕頭徐武率同通班夥役人等秘密查拿造謠之人拘案嚴懲以定人心署内練勇親兵人等一體荷槍稽查駐守嚴防以爲保衞治安之計云 
　　城内一路分局德區長清（滿人）奉巡警道吳觀察札調至閘北另行委用遺差以前代理浦東一路分局孫明府接辦已於昨日到差縣署襄讞承厚前因未及告知遽將家屬遷住租界於三日前曾經回署一次刻已連日未到故應訊各案均由大令一人升訊殊形忙碌想承明府究因滿籍之故是以終不敢久居署内也 
　　縣署改良監獄造竣已久向因經費不敷未曾開辦茲大令恐押犯過多或有閙事等情將訂於今日即初八將各重犯收改内監以防不測 
[怪物辜鴻銘]  
　　本埠徐家匯高等實業學堂爲郵傳部所設今因鄂省亂事部款不發經濟困難賴唐監督勉力維持仍如常上課乃前日該堂敎務長辜鴻銘忽投函字林西報痛罵革軍（原函附後）見者大憤即有人投函該堂謂如此議論誠喪心病狂之談欲將該堂燒毁云云該堂學生見之立請辜蒞堂詰問辜含糊以對學生大譁遂將辜逐出並紛紛罷課該堂幾致解散若辜者誠怪物矣記者曰學生將辜逐出誠是也罷課不必也爲該堂學生計當登報宣告不認辜爲該堂敎務長一面照常上課愼勿因此而輟學也 
[辜鴻銘致字林報館函]  
　　今以鄙意重煩貴報登載意在使外國官團得知此可爲模範之租界論理猶屬大清之世界若肯從上海報館中人痴人妄説刋刻排滿圖畫文章非獨有違萬　公例抑豈事理之平外人猶記對於排外之文章情狀何若耶今獨對於排滿之文章若此無乃大謬乎以余觀之則外人非獨不應如此抑且失其普通知識余是以不能不爲公衆一告夫有背萬國公例及爲此不應爲者且不具論奈何並此常識而無之夫此等排滿文章意在鼓動長江及各埠數百萬飢民使其抛却服從皇帝之職意使乘間起事耳武昌革命之舉人頗訝異然我今告之外人革命軍外表之文明半由於曾練德國操又爲張之洞自創之軍現在風潮將傳佈上海及揚子江下游各地此數百萬飢民向無訓練如武昌之軍徒欲藉此以獲一飽其情狀如去年之買橡皮股票者然不得志哄然一閙而已試又設喻譬之當印度變亂時葡萄牙人設有租界在印度使任令印人刋刻排英文字如今日望平街前所刋排滿文章英人豈能置之不言我愈思英將戈登之誠實盡職矣我愈思英國巨子華德之言矣華德之言曰凡有以傷華人之心者終致有以傷外人之心在他處然在華地亦莫不然也 
[辦理城廂民團之議案]  
　　本埠同仁輔元堂昨日下午一時集議辦理城廂民團並籌款事宜到者百餘人當塲認捐洋二千五百餘元茲將議决條件錄下一先招民團一百二十名晝夜梭巡如經費充足隨時添招一暫行截留房捐一城廂内外統一辦理綜於城自治公所一同仁輔元党爲辦理城廂民團事務所一公推梅問羹爲辦事員（專任書記收支庶務）一民團宿舍借城南也是園城北周方公祠一志願民團另行組織 
[江新與岳陽丸相撞]  
　　星期三日（初四日）夜間一點十五分鐘招商局江新輪船與日清公司岳陽丸在揚子江過安慶十五英里地方相撞時値天暗有霧加之大雨兩船趨避不及致肇此禍江新之右舷撞於岳陽丸之船尾而岳陽丸船尾即被彈出離船面約有二十英尺之遠其時水手與救火人等正酣醉未醒有二人被鐵索带住斃命一人被壓身死殊爲可慘撞後兩船均行停泊查察損失岳陽丸以受傷較輕即向上海開發已於昨日（初六日）抵埠江新因船穿漏水泊於江之更東岸至天明始移西岸據聞船上斃一人受損甚巨前艙皆水右舷受損處約有六十英尺之廣今晨（初七日）由會德豐公司拖船維多禮亞號隨带駁船及救生器具等至該處暫爲修理带回上海船塢大修岳陽丸聞亦須大加修葺始能開行當相撞時兩輪搭客大爲擾亂幸船上大副二副處以鎭靜且聲明保無沉沒之慮故乘客隨即心安至江新客人則由某輪轉載仍向上遊開行矣 
[戴嘉寳案又訊]  
 
 

Page 19

 
 
英商永年人壽保險公司控寳康洋貨號主戴嘉寶不理票銀二十七萬四千兩一案會訊詳情迭誌前報前日午後由廨傳集一干人証復奉寳讞員會同英康副領事升座研訊先由一莊代表聖文律師上堂聲稱今日字林西報所載此案詳論匯豐銀行大班上堂証明呼情狠有關繫云云據錢業董事朱五槵投稱錢業定章如第三節所載凡莊票如有水火盜竊遺失等事均可止付惟須登報聲明或另有糾葛先須關照亦可止付惟以二十天爲限即如押欵貨産等項所用之保證票時常有之或在押契上註明倘未註明期滿不贖者先行追産如不敷然後再追保證票來根然則鈔票與莊票雖同一信用亦有分别銀行鈔票無論何人可用莊票均有信人來根可查總之莊票已止付者無論在華商洋商之手理應查明來根惟今午道憲在商務總會邀商人商議市面大局無暇久候大旨錢業定章如是言畢欲去原告代表郝門律師聲稱尙有緊要數言請爲暫緩寳讞員恐朱未便少躭即飭 
通語生用電話知照商會略言朱君現在公堂證明緊要幾言暫行緩駕卽據郝門律師聲稱此項莊票被告是否不担責任即據朱答稱此項保證票如變産不敷再追票根此亦責任旋由三莊代表愛理司律師聲稱匯豐大班與朱董均係見證惟所述情形不同請照第五節所載章程辦理復由郝門律師聲請堂上注意匯豐大班証明各言飭追票欵中西官核供會商之下判候下禮拜二午後再訊 
[男女押犯亦受鄂事之累]  
　　本埠因鄂省亂事謠言蠭起道營廰縣各署均已嚴密防範昨日公共公廨寳讞員因奉道谏諭飭謹愼特傳諭管押員司及三班卯首自即日晚間起至九句鐘以後男女押所一律下鎖無論親友探問一槪不准出入 
[發起維持治安會]  
　　昨日下午本城紳商集議趕辦民團事於城内輔元堂已有成議聞散會後復經孫靄人姚子讓賈粟香沈步瀛郁燕生周釆臣王稚眉賈季英梅問羹莫子經郭虞裳裘子怡顧賓秋吳懷久等發起維持治安會其辦法係約集紳商學界素有聲譽者槪不遷居並隨時集議維持治安方法以定人心而保秩序現定於初九日晚七句鐘集輔元堂籌議一切 
[赴東實業團參觀紗廠]  
　　赴東實業團員原擬九月初三日東渡考察嗣因武漢不请由各團員開會决議展至明春出發惟以遠道而來未可徒手而返故團長沈仲禮君發議趁此閒暇先將在滬各工廠詳晰調查爲將來赴東考察之準備連日各團員聯袂至本埠各工廠次第調查初四日下午小沙渡日本内外棉株式會社招待各團員參觀該會社之紗廠廠主任武居君導觀各部設備齊全指示詳細且預設各項標本使人一見了然各團員均極滿意閲畢又設茶會款待賓主盡歡並由武居君演説中國紗廠事業所以不能發逹之故其主洞中肯綮而彼此工業優劣之原因亦詳説無遺且諄勸中國須速辦實業以植富强之本終謂日本國内引次招待團員預備已久較之此間必更周密若往參觀於中國實業前途必有裨益今實業團之行雖因事中止明春務請前往詞意懇切各團員皆異常感動咸屬沈君具函申謝云 
[米貴便宜了押犯]  
　　上海縣監獄雖經造竣而長年經費迄無着落是以從前命盜各犯除寄鄰縣外餘者均押自新待質兩所現因金融恐慌糧食價昂押犯擁擠糜費不資本縣田大令連日飭令各房書將各犯案卷一併檢呈擇情罪較輕者委帮審承明府提案訊釋以示體恤情形已誌前報明府於前晚升坐花廳命提久記磚灰行控木作頭楊永林拖欠貨欵不還一案又黃本鈞控串騙珠寳案内之凌阿寳又沈福福控抵屋紏葛案内之許樹炳又艾選青控佔地案内之金大林又火燒案内之戴子卿又張和尙控攘物行兇案内之曹小弟又竊金姓棉花案内之小竊龔關林等分别提案略訊一過判楊永林凌阿金許樹炳金大林戴子卿等分别保釋曹小弟具改過結交伊叔公曹瑞山保釋龔關林飭具改過切結當堂開釋 
[盜竊紛紛]  
　　松江航船户張掌生滿載貨物銀洋等件於上月三十晚十一句鐘駛過閔行迤西沙港之東被盜刦去洋六百元白絲米糧貨物共値一千餘元開單呈報到縣請爲勘驗跴緝贓盜嗣於初五日又據十六保五十一圖地保王守仁偕同駁船户唐妙發到縣報被船夥張妙生竊去駁船一隻係在沙港查獲已將張之保人王三郎扭送工程局訊押駁船带回交埠頭看管當由帮審承明府訊供情形已誌前報茲悉田大令因防務吃緊未便親赴踏勘即於前日早晨委水利廳林少尹乘坐小輪船前往該處過船踏勘驗得船夥丁桂勝腦後被盜用木器擊傷丁阿全額角被盜刃傷勘騐完畢特諭慰失主靜候嚴緝受傷船夥自行醫治少尹回署已經夜深有刺刀三把带回存案一面據實禀復奉田大令諭飭捕役　緝贓盜務獲到案訊辦 
瑣聞 
[城内]  
　　欺負小孩○一路一區巡士陳治平在虹橋地方查見十餘歲之幼孩錢塞生在路行走被流氓陸錦元不問情由打傷錢之眼角因將陸拘局請辦德區長飭押候訊辦 
　　懲儆逆子○新北門内晝錦牌坊陳瑞同昨因次子阿金不務正業時常在家吵閙並敢將生父毆打違作不堪持扭局請辦經德區長訊得違忤屬實判將阿金送縣嚴懲嗣阿金一再苦求自願改過從寛判押拘留所一月以儆 
　　縣批○馮趙氏禀批察核案情史子彬如疊次付洋何以不於存洋據上抵註情形大爲可欵而氏子棄主曹松亭不出頭具控係由氏家墊洋給付第曹松亭旣不到案則所稱亦係一面之詞查史子彬赴巡警總局禀叙有過付曹傳生談松林可以質証候一併傳集質訊澈究張金生禀批徐阿小轉包與爾等兵輪工程立有承攬自必列有中証工價議分幾期清付工程做至幾成付價若干亦必栽明據上憑據邀中索付徐阿小等何能推諉詞不近情亦無筆據呈驗空言無憑不准徐炳春禀批職子遺安花阿金不守婦道捲物潛逃現旣登報聲明作爲逐出並報捕房及呈明公廨應准一體立案可也張鴻禀批候據情移請鐵嶺縣照單提訊勒追給領如果仍然不理即將彭相片等交差解滬訊追清戰附張福海禀批此案於上年七月間據原差將楊峻熙並該鹽生带訊當以郁禹門未經傳到無從質訊諭限兩日傳訊迄今一載有餘原差無一字具復固屬疲玩該監生亦未禀催殊不可解現在如仍飭原差勢必延宕如故候改差勒提訊追至禀後黏條謂本年四月間曾經具禀未批本縣查未接有前項禀詞該監生亦不續呈顯係揑砌特斥 
　　道轅紀呈○候選知縣章果花翎副將銜儘先補用參將吳仲世河南警務公所行政科科長四川試用知縣嚴濟和均禀安直隷候補道經文葆前陸軍協統楊喜德統領樹棠昨均詣道拜會候補知縣賀作霖高昌廟巡防員候補縣丞均禀見 
[南市]  
　　各執一詞○滬南電燈公司應需電桿木之油漆工料等近由吳錦記投標認包估價每桿工料洋一元吳挽北市同業任裕泰担保與曹和記合股承辦茲吳錦記與任裕泰 
 
 

Page 20

 
 
因墊欵瓜葛於昨散給工資時任忽不肯墊付以致衆工匠多方喧擾幸由警務長派巡士照料得免肇事當將司帳徐錦平及吳任曹三人一併拘至裁判所請訊嗣以原被两造各執一詞難以核斷奉陳裁判官判着一併移送上海縣署請訊 
　　盜黨歸案訊辦○閘北巡警局偵探隊拘獲盜犯四人訊據娵係搶刦航船户張掌生案内正犯並供出同黨陳金發即奚進發一名潛匿南市地方因即带同眼線至東區警法當值處請爲協提該犯惟以所報名姓未符奉諭拘留在案茲悉昨日該局移文裁判所請將該盜黨交來探带回歸案訊辦已　照准矣 
　　房租限期拔還○滬城同仁輔元堂收租人陸心台昨將房客成衣匠顧長林扭至裁判所控稱顧住居城内七舖地方被欠房租洋一百七十九元約期上月杪理付反被私行搬逃圖賴請爲究追經陳裁判訊據供稱被二房客拖欠所致判交保折還洋一百七十元先還五十元餘限每月拔還十元 
　　緝拿無賴○日前江北無賴瞿開亮率其同黨唐步高　取木質氣槍經行滬北王家庫地方向該處鄉民肆行恫嚇乘機敲詐又强攫婦女小孩銀飾得贓瓜分恣意囉唣爲衆不平招呼法捕將瞿開亮拘住供出同黨唐步高賃居西門外打鐵浜即經捕頭移送南市裁判所湯裁判訊供之下判戒責一百五十押候緝拿唐步高到案究辦 
[閘北]  
　　木生火○前晚九時半西街裕大木行露天所堆之木料内忽然起火該處有米行米廠多家均係殷實商舖一開火警立即嗚鑼聚救當由警局消防隊及同安社洋龍水龍 
到場救熄幸未延燒房屋四路分局蕭區長當時亦率長警臨塲彈壓昨特諭飭地保傳裕大行主到案訊究 
　　形跡可疑○譚子灣鄉民譚小毛初四晚投四路四區報告被匪徒十餘人闖入家内搶去身畔現洋十餘元該區長區官立飭長警預防隊等四出兜拿旋在鐵路上拿獲形跡可欵之王桂山成開山成開祥李阿二李惠三周其來等六名解送到局嗣又在道旁尋得洋鎗一支鐵梗一根前日移送分局蕭區長集訊之下王等同供推車爲業住居楊家石橋是晚因成開山弟兄邀往帮理喪事行經鐵路悞被拘拿云云區長一再盤詰堅執前供搜查各人身上亦並無財物遂判解總局訊明核奪 
　　局批二則○商民曹瑞明禀批察閱抄黏明係曹瑞鍾存洋收條並非借據何能作爲憑証總之該欵無論從前是否伊母借用命伊出名書劵惟瑞鍾業經病故試問從何質明不准○民婦夏朱氏禀批該氏之孫巧生是否被陳王氏拐匿候飭司法課提案嚴究 
[英租界]  
　　應先整飭紀綱○駐滬英副領事康斯定君前日照會公共公廨略謂近悉貴廨差役人等遇案勒索雖則有犯必懲無如罔知悛改邇來洋商控案仍有婪索車資小費情事實屬不成事體應請力加整頓仿照法公堂章程辦理將差役一律裁去所有應辦公事令捕房探捕承值以除積弊云云實讞員接閱後以此事關繫主權除禀明道憲外擬即切實駁覆 
　　抵地不贖○韓炳生控沈永生將地抵洋三千元不贖一案前晚奉王襄讞提訊一過判沈交保限三個月取贖如違未便 
　　佔地各執○唐祿春控楊金生佔地一案前日晚堂由廨提訊因兩造供詞各執判將原被存案單契分别給還着傳諭該圖地保妥爲調處 
　　誣公子竊布帳○上林街某小客棧荼房楊蘭生控陳文浦（即陳仲坤）行竊布床帳一頂等情昨由捕房將陳獲解公堂請究據供年十九歲家住閘北公益里在徐家匯敎堂内讀書父在山東爲知縣祖父陳潤夫係商會總董寳讞員與英領事均皆相識並不行竊王襄讞會商德師副領事以原告控竊無憑遂判陳開釋 
　　緝拐匪○男孩楊小二子鮑大小子與一年約二歲之孩被匪拐出前晚擬乘恆生輪船带往外洋販賣適有甬人計阿來被拐外甥尋至該輪見三孩有一婦人看管計即向該婦詰問據稱係陳姓囑爲代看旋詰陳姓言語支吾計即報知捕房派探往查距該婦與陳姓已經逃逸當將三孩一併带入捕房昨解公堂請訊據楊孩供年八歲清江浦人家居清江城内父名碭春甫爲撐船生意因在外游玩被二人誘拐來滬已在城内住居月餘鮑孩供年亦八歲父母雙亡惟祖母在家被叔父鮑阿二带滬價賣與人尚有一孩因不能言語奉判併留棲流包候分别移傳其家屬來案認領並着緝提該拐匪等解辦　　虐斃女孩○通州婦人趙陳氏因在原籍虐斃十二歲女孩逃滬與夫堂弟趙狀坤匿居武昌路七百七十九號屋内前日男女在吳淞路被族人趙子輝撞見密報氏夫來滬控由捕房昨晨由探將陳氏與趙狀坤一併獲解公堂訊悉前情奉判原被併解通州歸案訊辦 
　　女扮男裝○截髮男裝之女子廖志卿前日因不辨路徑自投捕房轉送公廨昨由官媒將女留堂請示據供廣東人年二十三歲向在蕪湖某姓家爲敎習於前月二十八日來滬尋母不遇寄寓法界中華客棧内所带川資用罄因至虹口找親以致迷途是實奉判送廣肇公所安揰 
　　又是拐匪○拐匪祝文章薛登風近在南京串拐男孩沈方林來滬圖賣被探查獲昨將二匪與孩併解公堂請究據沈孩供年十歲家住南京下關被祝誘拐來滬訊之祝認拐不諱據薛供並不知情奉判祝押西牢三月孩送貧兒院留養候核薛從寛斥釋 
　　毆傷妻額○法界密采里西飯店胡桂生因將其妻頭額毆傷被控捕房昨解公堂請究據胡供伊妻張氏不守婦道因之毆打官以不應行兇着具結開釋 
　　控欠工資○昨日午後有繅絲女工張葉氏王吳氏等多人羣至公共公廨喊稱均在新閘鴻興里沈福祥所設之絲廠内做工因被欠工資不付求請飭追等語當由值差禀奉内諭飭令退候查核 
[美租界]  
　　夫也不良○嘉興路一千三百三十二號祥興柴炭店主紹興人魯怡標數日前與妻吳氏口角吵閙該氏因至親戚家躭擱數天隔昨下午歸家被魯以硬柴猛擊該氏下部鄰人奔救該氏已倒斃於地當報捕房飭探將魯拘押並將魯弟媳王氏拘案爲見証送廨收押一面飭地保執請上海縣田大令相驗委係毆傷腰肚陰門致命身死捕房解魯至案訊認不諱仍行還押該氏屍身着地保暫行收殮 
　　合開店收塲○唐貴記陳阿慶因在北四川路合開米店紏葛昨日互相扭毆由捕併送捕房捕頭飭赴公廨具控 
　　如意去了○北河南路六十七號某錢店主昨報捕房云有婢女一口名如意年十七歲出外不歸請爲查緝捕頭准之 
　　金表何在○某西人疑包車夫王阿炳竊其金表昨日扭入捕房控告捕頭飭探查無証據斥釋不究 
　　滋閙究爲何事○住居海寗路四百七十號蔡周氏昨報捕房云被流氓張阿根紏人來家行兇滋閙等情捕頭諭候查辦 
[法租界]  
　　褻瀆代表二字○蘇阿慶前爲嚴桂林扭控誘騙伊舅母某氏押在彤德生某雉妓院賣娼等情經廨員提訊不認判令押候查明再核迄今日久原告並不投追蘇亦無人具保昨又提訊蘇仍執前詞原告由周晉安到堂稱係嚴桂林之代表因嚴有病回籍請示核奪聶司馬以蘇久拘押所姑准開釋仍着令帮同尋覓 
　　想做怎麽買辦○怡羅黃包車公司買辦朱錦裕前因假造保單悔議墊銀等情被洋東具控公堂訊實後判押捕房四月待滿期再行追繳損失在案茲已押滿由捕房解請示核司馬商之白副領事以朱應繳償損失費洋一千二百二十一元限一月交楚尙有方紀周等所控之另案着人銀並保出外候再傳訊 
　　失竊綢衣十件○陳王氏家前日被賊撬門入内竊去綢衣十件後在許敎輝鞋底作内查見原贓報由捕房將許及夥吳渭英拘廨研究質之吳供此衣是原告裁缝作内工匠湯德標持來暫寄實不知情許供該衣來寄時我適出外購菜並未知悉司馬判吳收押許交保贓給該氏領回尙少之贓再候究追 
　　限償房金六月○裕記收租人沈可庭控同　公棧主欠租九月屢收不会一案曾　 
 
 

Page 21

 
 
公堂判查房票再核在宁昨又升訊被告李仲甫稱此棧前是加蓋和記自三月間盤歸商人後即改協記曾登報聲明况開市時沈在酒席曾言明和記欠租與商人不涉未知因何緣故食言妄控請察司馬以沈爲何不在三月間具探遲至今日始行發覺拴之情理確有不合因商之西官判李照開市起算償還房金六個月限兩禮拜繳清 
來件 
[論華洋義振會以工代振爲救時之善策]  
　　本月初十日。華洋義振振會在英大馬路議事廳開大會。徵集中外紳商意見。將謀以工代振之法。然近日工事。莫先於導淮。因敦請美國工程司詹美生君。與張季直殿撰蒞會演述導淮之策。誠善舉也。夫飢民之在今日。不善處置。其爲患當倍於曩時。曩時四方寗帖。一方有事。尚可向諸方挹注。以解一方倒懸之急。今則自武漢起事後。長江上下游。同時響應。一夕之間。風鶴數驚。而地痞流氓。屢思乘間發洩。以爲地方之患。倘不謀處置飢民之善法則痞棍將利用之。以爲袪篋探嚢之前驅。而地方之塺爛。將由此輩所釀成。今者安慶又有告警之信。皖北各境。素爲沈災之地。安慶有變。則皖北一带。或將繼饑饉水災之後。再受兵戈擾攘之慘劇。其他如蘇屬之江北。亦將被其影響。目今明逹士紳。方汲汲然倡議辦團。爲保護鄉閭之計。夫辦團之目的。在靖土匪。而製造土匪之原料。則飢民實爲之。今日謀處置飢民。即所以匡辦團之不逮也。以今日銀根奇緊。百物昂貴。雖有大力之慈善家。終莫能普濟此嗷嗷待哺之災黎。計惟有以工代振之法。可行之今日。此法有數利。一則可以清土匪之源。二則可以開發地力。使淮河流域。積年之沈災。可因之而减三則使飢民得以自食其力。俾愽施濟衆者。不致有堯舜猶病之嘆。誠今日議會任事諸君不易之天職也。至於措手導淮之法。言人人殊。想詹工程司張殿撰二君必有獨見之處也。吾將傾耳而聽其偉論。 
[海上閒談]  
　　昨日各大商家。發見一名刺。曰中國三江共和都督大元帥。日本陸軍湖山學校見習十官薛森。背面印一圖記。曰兩江帥範學堂兵式體操敎員圖記。余以爲前後職銜微覺不稱正面旣有如許大銜。背面圖記似可不必。 
　　以貴公子而被客棧中荼房誣以竊布帳一頂可謂無妄之災令人不可思議。 
長官失察。差役婪索致貽外人口實。侵及主權。駁覆之固宜然不知其果能正本清源否也。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
游戲文章 
[爲政府謀自存策（省）]  
　　大局日亟。革黨聲勢日盛。吾知不數月間。口政府之命運。將告終矣。今欲爲彼求自存之。道莫如速派慶王澤公等。詣革命軍前。長跪請罪。要求割。一府或一省之地。以居口族。至於宫。中帑銀悉數交。出以犒賞革軍。一面再遣洵濤兩貝勒等。見各。國公使。求其出而解勸。則革軍旣以不血刃而天下定。又利用其多金。且礙於各國之勢力。自不得。不勉從其請。如是。則口政。府仍不失爲一小朝廷。儘可苟延殘喘。安享太平。省却無數煩惱。掃却無數憂愁。豈不勝於今日之哭。泣萬倍乎。 
[閨門新刑律（愛）]  
　　照得我等女子。量柴數米。内勤賢勞。育女生男。備嘗艱苦婚姻嫁娶逐件留心醬醋油鹽通盤籌畵。雖無定國安邦之烈却有接嗣延脉之功。念祖德宗功。莫非左昭右穆。欲家興業立。端賴婦儉夫勤在女子旣有終一之條。在男子豈無衆妻之罰。嘗有自了漢子。無恥丈夫。以游蕩爲無妨置家門於不顧或有資濫娶多妾。或好色留連異鄉。用是處處防閑家家檢察爰定七條刑律。俾得一例通行。 
一男子不謀正妻。擅行娶妾者。罰　　終身傾倒便桶。無子嗣不謀而娶者。十載後釋放。告後不許而暗娶者。罰亦分有子無子。如上例。 
　　一男子暗地嫖娼者。一經察出。罰 
洗。騎馬布十年。 
　　一狎優者。罰洗脚带襪套布十年。 
　　一手淫者。罰滾燈一年每夜不能休。息 
　　一與他家婦人目笑眉語者罰頂。磚五個月 
　　一觀淫畵淫書者。罰跪订半夜 
　　一若。購新使壺。須於閨中許可後方能購。用如不告明擅買者。罰敲。腿苦工兩時。 
[感時五更調（留心）]  
　　一更一點月初升。革命軍興咿唷唷得。而噲析進武昌城。瑞澂逃走到兵輪。眞嚇煞呀。虎口餘生。 
　　二更二點月漸。高張彪倒糟。咿唷唷得而噲。營盤守弗牢。兵心統統全變了。眞勿。料呀新軍。難靠。 
　　三更三點。月正明軍容威凛。咿唷唷得。而噲推翻舊苛政。都督公舉黎宋卿。眞氣概呀。革命新。軍 
　　四更。四點月將西計策眞。奇咿唷唷得而噲。佔據漢陽地。兵工鐵廠才歸伊。眞豪爽呀。一夜舒齊。 
　　五更五點月。已沉殺盡口人。咿唷唷得而噲。頒行橷律令。專制寃氣始得伸。眞可敬呀。吾新國民。 
海外奇談 
[意王善御] [  掩耳]  
　　今意大利王自謂生平善御汽車。故彼於每日午後三句鐘後。偕其妾至花園駕駛汽車。能兩手脱空。並持書報觀看。而車直駛不稍偏。欲轉彎時。用膝略觸其機左右之。無不如意。又能於車急行時。忽然躍下。追上復登。誠爲世界皇族中駕御汽車之唯一大家。車壞能將機件親自修理不煩御人越俎也。 
見見聞聞 
[記怪] [  伏广]  
　　瑞澂首先以武昌省城拱獻於中華民國更媵以漢陽兵工廠實爲民國第一勛臣新政府反懸賞緝之怪 
　　瑞澂之祖耆善賣廣州灣香港前十年某日報曾記其事瑞澂矢口欲幹其蠱今日奉武漢於民國皆爲一時之名督撫怪 
　　前年湘省之亂岑春蓂實在並未出走瑞澂電奏湘撫不知下落以楊文鼎代之十九日之事電奏僅告瑞澂退居后艦不及司道府縣怪 
　　鄂督兼轄湖北湖南兩省湖北失守竟無一官一紳殉難怪 
　　武昌失守見於電奏漢口漢陽宜昌皆無奏報二十日以後羣報撫載某省某郡縣失陷俱未見奏報怪 
　　製造革命閩粤人居其多數薩鎭氷閩人也政府特以閩人爲海軍統領率全艦以濟之怪 
　　袁世凱因何故開去直督交地方官管束者吾民當尙記得今以長江水陸兵權統畀之怪� 
　　第八鎭首先倡命不聞第九第十等鎭相率響應怪 
　　聞革軍捷報皆拍掌聞官軍敗走 
 
 

Page 27

 
 
皆拍掌怪 
武漢。已獲半月。不聞長驅。怪 
不北搗。京師驅胡出華怪。 
盛宣懷。瑞澂鄭。孝胥張彪。國人皆 
曰可。殺政府獨。姑容之。怪 
某某。曩在海上自負爲。革命。家一 
分子。武昌淪陷。聞隨。瑞澂上楚。豫 
兵艦。胡不乘。勢殪此。橑怪。 
瞎費心思 
[或謂：：可疑平打] [  松隠廬]  
　　或謂盛宣懷已經。自盡可疑旣知自。盡乃知羞識愧。非無。恥之徒之。 
　　或謂張彪。已經自盡。可疑。旣知懼罪。何不死於武昌城中耶。 
　　或謂岑三先生。已允出山。可疑。旣願。出山送死。何必割鬚棄袍而遁耶。 
或謂慶親王已經逃出北京可疑。 
旣知舉國之人。皆欲食其肉寢。其皮。尙欲逃往何處耶。 
　　或謂在京各大臣。均以爲蔭昌此番必勝可欵。 
　　旣知必勝。何尙欲請兵請餉。遲遲不敢南下耶。 
　　或謂松隠廬執筆踟蹰。可疑。旣爲瞎費心思。作幾條自由談。寄去恐其不登出來耶。 
豈有此理 
[字説] [  官塲中人言]  
　　黎元洪竊據武昌就其字義測之黎元之羲皆作黑解黑者水象洪亦水象我朝尙黃中央正色今日行省大勢鄂居天下之中以水犯土其受尅也必矣其變若肇於夏令猶恐其亡不速令則節交霜降正當水涸之時其何能濟黎字上截左禾右刀禾頭已黑無收成也刀在頭上不死何待元爲二人洪字右偏爲廿八廿八加十六自始至終不過四十四日而亡以洪字左偏三筆加於黎字下截之上則爲泰字蓋四十四日而國泰民安矣湯化龍龍得水則能變化龍入沸湯中化爲脯醢矣更不足論 
　　按今日官塲。無抵敵之能力。而有拆字之本領。危亡旦夕。猶作此夢囈以自慰可笑亦復可憐矣。 
[戲攷（吳下健兒）]  
　　暗探陰山。宋史有閻羅包老一語。後人遂謂包公。爕理陰陽。日理陽。夜理陰。荒誕不經。不足供識者之一笑。然神道設敎。聖人不諱。不妨姑妄言。之姑妄。聽之也。宋仁宗大放花燈。與民同樂。朝野上下。歌舞歡欣。有女子柳金蟬。隨家人逛燈。至中途被衆人衝散。踽踽獨行。至橋下。爲無賴李保謊至家中。强姦逼死。移屍於顔公子門首。地方卽逮顔於案。包公客問時。顔極口呼寃。包見顔係書生。不類殺人者。乃下陰曹。令判官查生死簿。而簿上又註明柳金蟬。因看燈爲顔生姦斃包總不信。至陰山。盤詰金蟬。及看守之小鬼。始知兇手爲李保。而判官爲李保之叔營私舞弊。將李保之名挖去。補入顔生包公大怒。立令判官改正。判官不認。竟至與閻土相罵包遂怒鍘之。（劇名閙五殿亦名鍘判官）回至陽世。開釋顔生鍘李保了案。全劇唱工。其妙處。在鄷都。城上一叚。郎德山唱此劇。聲調沉鬰。頓挫。悲壯蒼凉。句法一氣貫串。奔　而下。有若長江之水。一瀉千里。求之晚近。不可多得也。 
小説 
[理想小説痴人夢（九）]  
　　閲畢二人携手出。王出時計觀之。纔十下鐘耳。生頗訝遊覧多處何祗費時四鐘許。王曰。吾國時日之長倍他國。而人民之睡眠祗須二小時故事業興盛。非他國所及也言次。又導登晶樓。樓以水。晶爲之高百五十層。四面通明。無聯接痕。殆似天然生成者。遂入内登升降梯手甫按機。身已登絕頂。俯瞰人。物民居。細小不可辨。仰覧天空諸星。切近如可摘。樓中置機器一座。面有燈球一。王日。此大。影機也隨手啟。其捩巨光驟發。忽見天中。現民國。兩大紅字。蓋電光射放天際。而影片上字迹放大者也。生不禁拍手歡呼。始知此國爲民國。王又以手頻弄其機。則見天上之字由紅而白。而青而碧而黃五色幻變。瑰麗不可名狀。生大呼曰美哉玩也。王正色曰。此非玩具。特製爲臨時命令之用者。倘有急切公布之事。以此燈宣示全國。無不。見者。若貴國之張貼告示。殊嫌其笨也。樓之左偏。置單葉飛艇一。王携生扶搖而上。高不知幾百上旬。但覺空氣淡薄。不利呼吸乃向王宫而下。轉瞬已在百層樓頂。從容出艇登梯而下。又入王之書室。卷軸紛披。錦册山積。生素以淵博自命。至此乃歎向時所見之小室。有司書女子二。皆殊色。舉止閑雅。而毫無纎弱柔荏之態。王與生坐錦茵之椅。女子以書目進生。生爇躬受之。展覧皆科學書。無殘缺之古籍。王曰。吾國之書皆有。實用。非若好古家之珍藏品也。生領之。再觀書目。首列各。大星球地理志心竊異。之指以問女。女即自架上抽一大册出。不卽授生。先以手按椅背忽椅前躍起一架女。即以書置架。架稍側迎生目成水平線。又以眼鏡授。生生取戴之。驟覺字畫放大數千倍。圖中所注極細之字。遙望之大如手。掌生大喜。女又曰。先生欲轉頁者。但以足略抵金墊可矣生如言。足下稍用。力而架左有銀片突出拂書而過。書已易頁矣。生乃大快適。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
