# 1919 - 87 - 4916567

 

Page 1

 
 
   
 
 

Page 2

 
 
   
 
 

Page 3

 
 
時評 
[今日之三要題（冷）]  
　　中國今日有三事其重要均爲數十百年之關係爲之國民者不可或忽也三事維何其一爲國内和議其二爲國外和議其三爲蒙俄邊事也 
三者其重要殆相等國内之和議不得善果則國將裂國外之和議不得善果則國將奴蒙俄之邊事不得善果則國將永無寗日然三者之先後則有次序先定國内之和議次定國外之和議然後以國内外和議結果之力再定蒙俄邊事則其勢順而其功易也故今日國内之和議實愈速愈宜 
[專電]  
　　北京電張瑞璣因與許蘭洲有接洽事件江日赴興平一行（四日下午二鐘） 
北京電有人條陳政府謂和議成後凡裁兵善後需欵甚巨仰給外債無異飲酖止渴不如募内債四萬萬以全國地丁錢糧作擔保品（四日下午三鐘） 
北京電俄謝米諾夫將有大舉各國駐京公使均奉本國政府訓令各派使館武官前往偵察（四日下午二鐘） 
北京電蒙古出兵案大體已經核定前方軍隊亦已輸送所有餉械均由徐樹錚一力擔任聞將與某國有第二借欵之締結泰平公司代表來京卽爲承接此事但順天時報否認此説（四日下午二鐘） 
北京電巴黎電日本主張將種族平等問題加入國際聯盟憲法英美反對日使持之甚堅宣言不達目的將退出匣際聯盟現正設法疏通（四日下午三鐘） 
北京電府院據吉孟督電報開赴延琿陸軍一營旣係備補巡警所有長途開拔費目兵津貼僱用能富購用警服實需二萬六千三百五十六元應請俯念邊防重要速設法籌撥再該處原有陸軍三營憲兵一連警察步兵百二十名現值韓民暴動防範不能不周如遇臨時調遣所有駄脚費用仍當另案請撥聞已照准交部核發（四日下午五鐘） 
北京電段遵諭保傅良佐周肇祥吳中英周茂冬等堪勝邊地要職奉批存候擢用聞各有邊防司令希望（四日下午二鐘） 
北京電政府對日本人種案决定表示贊成並希望按照本案修正在大會一致通過 
（四日下午二鐘） 
北京電吉省會來電反對新公債瀝陳四害乞緩發行 
（四日下午五鐘） 
北京電八年公債案已交衆院要求追認龔並使王告誡安福部員不得異議（四日下午二鐘） 
北京電政府對捷克政府請設滬領有承認説（四日下午二鐘） 
北京電參陸部通電各路統將速將應裁應減軍隊數目報部所有從前積欠軍費自停戰後卽按減定之數核計（四日下午二鐘） 
北京電美國亞細亞銀行特派代表來京組織分行（四日下午二鐘） 
北京電陜電滇軍葉部已退撤回軍隊改駐三原之北 
（四日下午五鐘） 
北京電西安電澄匪高金姓等擬率大隊進攻邻陽（四日下午三鐘） 
北京電劉存厚電敵隊擁入鎭坪又廣元方面敵軍增兵運彈積極籌備攻陜已飭嚴防 
（四日下午三鐘北京電北京新華儲蓄銀行擬在滬設分行已由財部呈請擴充股本並修改銀行章程第二條股額定爲五百萬元第七條股東有四百股以上者得被選爲董事第九條監察人由三百股以上股東選充之修改招股章程第一條擴充股額爲五百萬元第二條股銀分四期繳每期收四分一第五條無分新舊股一律改給新股劵均自八年七月朔起算六月以前利益歸舊股東享受第七條删去 
（四日下午三鐘） 
北京電滬總商會電留警廳長甚切已轉魯省長查照 
（四日下午五鐘） 
香港電沙面電報局事業已解决前局長已開釋新舊局長均不能任職須另派一人充局長清查前局長賬務香港政府曾命除港粤官電外餘電停止拍發今日已可照常通電 
（四日下午三鐘） 
[各通信社電]  
北京電俄使庫達攝福氏今日向中政府抗議派兵至庫倫事謂此種舉動違背一九一五年中俄蒙三方面所訂恰克圖條約中政府則稱俄國自革命後俄員不能維持邊界治安故中國有抗拒過激黨以保全華人利益之必要聞過激黨已在新疆邊陲設招兵局兩所募得多人庫倫陳都護使電請政府向俄使抗議謝米諾夫之舉動今晨國務院議决派兵赴庫兵數未定惟擬撥軍費洋二十萬元（三日） 
路透電 
北京電元首維持大局三端（一）先定大政方針以固中樞（二）和議雖停將力所能及使漸歸統一（三）試行善後政策以維現狀 
北京電中央電復岑西林閩省劃界雙方指派監視員不令陳李干涉 
北京電陳樹藩電請入覲未蒙允准（以上四日） 
以上中華通信社電 
北京電陸徵祥電對於萬國議院選派代表事似反對由北方選派政府甚覺爲難（三日） 
北京電烟酒借欵現商議改爲墊欵額一千萬元北京電錢能訓語人就郭堅樊毓琇電證明南軍將自潰散北軍宜堅持勿退公言報對於王占元陳光遠李純吳佩孚電謂係開武人干涉和議之階並力詆南北兩方代表陳樹藩電張瑞璣江日（三日）再赴興平（以上四日） 
以上平和通信社電 
北京電張魯督電保第十旅旅長鄭士琦升任五師師長 
北京電鹽務署電魯當道解釋日鹽運入膠濟沿缐一帶專供日僑之用且有量數限制無碍商利國權北京電奉吉黑三省將在奉垣開蒙邊聯防會議電約徐樹錚加入協商徐允即行 
北京電陳毅再電證明活佛實不贊成謝米諾夫之舉動（以上三日） 
北京電楊從權署湘財廳已呈准即發表明令 
北京電蒙藏院代達某蒙王等意請派兵駐蒙鎭變免事生被脅受擾 
北京電當局對俄謝米諾夫意見主防哥薩克軍犯境不預備出境搆釁 
北京電烏木斯克派員沿中東路徵税政府據哈爾濱傳交涉員報告將與俄使交涉 
北京電張參謀總長經總統傳見後與陸部會議節縮國内兵力以厚邊防辦法 
北京電錢總理迭電駐滬北代表吳鼎昌回京面詢和會情形吳電覆支晚北上 
北京電交部接滬電局報告唐紹儀與三原于右任已節次互通電報 
北京電邊防軍增加四旅皆就原有北軍中能勝北地防戰事宜者徵調不另招練（以上四日） 
南京電齊省長已下條諭委趙殿英署淞滬警察廳長（四日）以上中孚通訊社電 
北京電王占元陳光遠吳佩孚李純等致政府之東電已於前日到京政府於昨日發布通電回答各督軍稱道其督促議和之熱誠惟新派大員赴陜一事恐與張瑞璣之職務相衝突俟與南北代表協議後再行决定云云（四日） 
北京電三日閩督李厚基致電政府略云閩省劃界事宜應由南北雙方直接簡派委員辦理對令林葆懌薩鎭冰二人當此任務之舉竭力反對（四日） 
北京電張敬堯三日推薦秦乃直爲湖南全省清鄉督辦（四日） 
北京電政府爲俄國過激派潛赴上海及此外各處事於昨日通電各省令注意取締同時命外交委員會擬詳細取締方法（四日） 
廣東電沙面電報局問題賴美國領事之調停釋放吳宗清除此次中國方面所任命之人以外别任他人爲局長此問題已告一段落矣（四日） 
廣東電昨日（卽二日）開國會聯合會决議如左事項（一）爲急於制定憲法召集旅行各處之議員（一）電致唐紹儀請解代表以外干預和議之議員之職令回廣東（一）以經濟調查會會員之名義淹留北京諸議員如一個月以内不回廣東即認爲已受北方之收買决行除名（一）憲法會議議長預定制定憲法期日並須努力使到會議員能達法定人數（一）蒙古獨立問題北方武斷派常故意張大其詞流布各種風説冀藉此製造存置參戰軍之口實故須俟查明事實後再講對付之策（三日） 
廣東電香港英國政廳通告該處中國電報分局云此後省港間之中國電報除英國官場之電報外凡中國及各國之公私電報一槪不准收發該處電報局因此凡由他處拍至香港及經由香港拍往他處之公私電報槪不接受内外官民甚覺不便據中國有力者某氏之談話云此問題之原因因沙面電報局長吳宗清（譯音）於接收電報辦法上有不當之處爲查究起見將該局長拘留督軍署中另任命高某（譯音）以繼其後任而英國總領事指逮捕吳局長之舉爲不法又以後任高某未經英國方面承認故逕遣巡捕至沙面電報局迫令高某出局我國爲便利在留此間外人起見本擬在沙基設立電報分局然當時依英國官場之希望遂在沙面英租界設置電報分局且此次吳局長之逮捕係刑法上之問題高局長之任命事關我國之内政並無非經英國官場承認不可之理由存在故由交涉員派員向英國領事交涉但英國領事無具體的表示又以公文照會英國領事亦無回答乃不得已暫將沙面電報分局關閉而英國方面亦在香港截斷此間與各方面往來之電報云云（三日） 
漢口電湖北督軍王占元接警報云河南信陽與湖北隨縣之間現有大股土匪蜂起勢力甚厚已於本日午前派新編鄂軍第一旅第二團之第三營附京漢車馳往該處討伐（三日） 
東京電床次内務大臣夫人於昨晚逝世（四日） 
東京電據時事新報接得特電云英美法意四國會議之結果對德媾和條件較前略爲寛容但須不割讓與波蘭擬作爲中立地柴爾地方仍爲德國領土賠欵數大爲减少（三日） 
東京電民間飛行家西田清氏本日在大阪新練兵場飛行時墜落慘死（三日） 
以上東方通訊社電 
東京電日本時事新報之巴黎電曰過激主義現正剌戟全世界巴黎講和會議今亦受其威嚇匈加利新政府决心反抗羅馬尼亞及捷克之行動到底此過激思想已亦迫至英國及其他諸國倘若講和條件爲德國所拒絶則過激思想將愈添一層氣勢 
東京電内田外相發訓電於駐在中外各地之日本大使及公使命其調查各國之社會運動報告東京電據日當局之言曰由日委員努力之結果美意法三國已贊成於國際聯盟條項揷入日本主張英政府亦有同樣贊成之言只澳州委員虎士氏反對然是乃感情之論故度外置之是案近將得見提出矣（以上四日）以上共同通信社電 
[公電]  
　　湘西地方參事會來電廣州軍政府政務會議湘議員北京大總统國務院上海和平會議唐朱總代表各代表湖南善後協會均鑒湘事紛如亂絲大局敉平自應急籌善後譚組公督湘五載軍民愛戴前年無故去信兵連禍結咎有攸歸此次南北媾和旣依法律解决組公當然恢復原職以資熟手本會爲湘西人民代表前已通電請願爲一致之主張萬乞俯順輿情顧全湘局母任内部再涉紛擾生民幸甚湘西地方參事會叩冬印 
戰勝紀念畫事務所通電北京徐大總統錢總理各部總次長廣東各總裁各省督軍省長鈞鑒各商會省議會敎育會各報館並轉軍政商學各界均鑒此次協約各國以公理戰勝强權世界和平從兹永奠洵亘古未有之盛事亟應留一紀念爲永久之觀感吾國旣列戰團尤應竭誠表揚以完天職兹蒙盧護軍使陳交涉便王道尹沈知事總商會縣商會省敎育會寰球學生會並北京梁參院長王衆院長等共同發起復承馮前總統陸議和專使岑總裁曹經略使皖倪督軍鄂王督軍熊督辦姚監督鄂議會曁當代諸巨公等先後慨助巨欵共襄斯舉爰就大戰事報印製一種戰勝紀念畫上繪中國古時最尙和平之周公聖像出版後每張售大洋一元所有售進之欵除提還成本外槪充体戰後各地慈善之用旣可使吾國協同作戰之精神宣示大衆而慈善事業並得藉資挹注現值歐洲和會開始正宜乘時發行同人等自維棉薄竭蹶堪虞擬懇鈞座准予提倡俾兹盛舉早觀厥成蓋捐欵多則印數增而收入多則義舉厚目下協約國中尙無此項舉動人之樂善誰不如我一經出版定荷歡迎事關國際善舉可否俯賜贊助以利進行除另呈外敬電奉懇乞示遵行臨電不勝跂禱待命之至謹電戰勝紀念畫事務所同人叩 
[法國無線電]  
　　三日里昻電協約國國際最高會議財政股股員特拉斯德里氏及科塞爾氏於星期三日下午在維萊脱堡集議首次與德國委員會談本日開會絶無討論委員僅互相交換意見下次集議特拉斯德氏科塞爾氏及英國委員甘恩氏均將出席定於星期四日舉行三日里昻電據倫敦泰晤士報載稱國軍仍向伏爾加河流域前進絶不停止鄉民之厭惡過激派主義者羣起反抗翹待高爾甲克軍隊戻止俄軍殊抱樂觀三日里昻電四月三日巴黎倫敦問滙兑率英金一鎊合二十七佛郎七五法國公債劵市價如下三釐公債六十二佛郎四○一九一七年四釐公債七十二佛郎二五一九一八年四釐自由公債七十一佛郎八五一九一八年五釐自由公債八十九佛郎七五 
 
 
 

Page 4

 
 
   
 
 

Page 5

 
 
   
 
 

Page 6

 
 
美國無線電 
　　三日巴黎電日本歐和代表牧野今日向美報協會訪員表述日本之地位略云國際同盟而有種族之區别則同盟之國决不能安樂又云日人並不喜作戰爭但在同盟中之地位若不得與他同盟國相平等則萬難承受日人所要求者簡單之公平而已牧野復曰日本極願加入同盟維持和平與治安日本並不欲强加其工人於他同盟國中作爲移民因此事本當由各國自主但日本自信協約嘗承認種族平等與公正不偏爲同盟之要素若各締約國不能彼此相待惟敬恐永久之和局不克保而國際同盟亦難實行也云云 
三日巴黎電兹已决定將波蘭伊松尼亞德意志奥土耳其保加利亞捷克及塞羅二國所佔地土内之封鎖（即斷絶食物之運輸）全行取消又設一國際商業委員會於維也納監察由大陸入德國之運輸 
三日巴黎電四大國會議（美總統與英法意總理）星期三日復討論萊因河流域之處置辦法及各種賠償問題大約尙須三數日之磋商始可定準是日美國經濟專家奉召參議 
三日巴黎電美國食物總監霍佛氏推薦巴恩斯管理一九一九年小麥（由國會擔保）已經總統准可巴氏在戰前爲一大糧食出口商素與霍佛同事辦節省食物諸政一九一七與一九一八二年之美國小麥出産與支配亦係巴氏經手比利時之賑濟巴氏頗爲盡力今美政府特立一機關資本一億金元專爲採辦糧以濟歡土並擔任理清賬目統由巴氏負責云 
三日巴黎電和會之財政委員將會德代表於香賓尼地方商定交換食物之法德國以出産易協約之糧食再處分原料之辦事地則設於可龍尼由各團體分别擔任之荷蘭鹿透頓設分布食物局兼管賑濟比利時事 
三日巴黎電協約收受德國船艦定在斯巴舉行三日里昻電協約國際最高會議財政股股員特接斯脱里氏及科塞爾氏於星期三下午在維萊脱堡首次與德委員會談僅互相交換意見絶無討論下次集議時特科兩氏及英委員甘恩氏均將出席定於星期四舉行 
三日芝加哥電市政之選舉民主黨候選人湯伯生勝共投票一萬七千六百權 
三日芝加哥電此間預定按期之糧食甚多價已暴漲每布希洋六分若在九月交者已由一元三角二分半加至一元三角八分 
三日克利夫蘭電美國境内克洛興族人民共五十萬今日開一全國大會投票反對意大利在和會之要求及塞國虐待僑歐之克洛奥人 
路透電 
[歐洲和議近記]  
　　三十日巴黎電據半官消息稱和會秘書長杜太斯太氏今日午後曾至凡爾塞籌備開大會商訂媾和草約事宜一俟列强最後决定草約全文即將請德國全權代表至凡爾塞德代表團人數共約二百人以藍超氏爲主任至凡爾塞後將以市政廳爲寓所該地布置須需時三星期之久故大會非已過耶蘇復活節不能開幕四代表會議現正依序進行會務每日開會兩次其討論之結果嚴守秘密外間毫無所知大約今將以戰品若干運濟羅馬尼亞以拒匈國過激黨亨利將軍日内將由巴黎赴波蘭任協約軍司令 
三十一日倫敦電巴黎謡傳協約國現復與里寗氏開談判 
三十一日倫敦電每日新聞巴黎訪員電稱英政府所派戰時調查員已由德國回抵巴黎以報告書上諸英代表該員對於德人薰染過激主義殊爲注重謂此爲抱黷武主義者最後冒死進行之企圖彼等希望如德國成爲過激黨則可陷世界於過激主義該員之意近今歸咎於斯巴達克斯團之騷亂其眞正主謀人實爲黷武派今欲破壞黷武派之權力非改造政府不可該員且料獨立多數社會黨將與中等社會穩健派相聯合 
[匈加利之新潮]  
　　三十一日巴爾電韋瑪來電引未微實之消息謂匈政府以簡短之哀的美敦書致捷克斯拉夫民國因聞該國召集大軍將於波希米亞下全體動員令之故三十一日丹京電匈京消息政府下令禁止人民離境凡圖逃亡者須由革命裁判所審訊又謂外人各項權利必須絶對尊重外國外交家諸人及示明外人寓所之旗號皆不可侵犯違者須治死罪 
三十一日倫敦電羅馬尼亞公報局稱匈京大有無政府氣象共産黨勢力漸弱過激黨日由俄國入匈代執其權匈軍現正儘速重編由前麥剛森上將部下之德軍官相助爲理 
[德國之近狀]  
　　三十一日丹京電柏林消息獨立社會黨大柏林執行議會副會長達米柯氏被疑爲一月間騷亂之主謀人業已就逮 
三十一日倫敦電每日紀事報訪員斐格比氏由亞米朗琴來電謂彼曾被許與德前皇接談彭汀克伯爵非德前皇之友蓋受荷政府之委託而招待之德前皇髮雖花白而體力强健無頽唐之象惟已不復代木消遣日輒沿莊邸之濠繞行半小時餘時則在室中對前后讀書前后從事手工殊爲忙碌前皇今正自撰傳紀且不以受公開審訊是懼豫期他日可安居德國盡其餘年 
三十一日丹京電柏林政府已請國會各黨領袖參與四月二日之大會因福煦上將請續開關於丹齊之談判也 
三十一日柏林電巴伐里亞與柏林政府現已决裂足見巴伐里亞有在軍事上獨立之意巴伐里亞已禁止招募志願軍米太斯報載稱雙方牴悟恐將日甚 
[英議院之問答]  
　　三十一日倫敦電陸軍大臣邱吉爾氏今日在下院宣稱一九一九年占地軍經費共需英金一百三十三兆鎊此外尙有七十兆鎊則可向德國收回本年撈取沉船所得之金豫計當可大於占地軍經費二三倍自白海至裏海一帶今餘燼仍燃諸小國處境頗危吾人如卽調回陸軍則將無法應付歐洲之事變英軍今日分配情形約略如下大不列顚駐十七萬六千人來因河駐二十六萬四千人意國及附近地段内駐一萬人英軍之至意乃應意國與巨哥斯拉夫之請以便調停雙方爭端而杜各地居民彼此衝突蓋他國之兵均不爲居民所歡迎也高加索中部亦有英兵五萬七千人今望不日可以大加减少此軍乃防杜騷亂起見須至巴黎和會議决和約始能撤退美沙波太米亞有英兵三萬人北俄及西比利亞有英兵二萬人占地軍八十五萬九千人中有非戰士二十萬零八千人邱吉爾氏謂和约最後批准以前不能以募兵制募得必要之人數邱吉爾氏末乃述及埃及時局謂論者每歸罪於埃及之設軍政府要知世界各國皆視英國將士爲能施行法律鎭撫人民之人故求之殊殷他國將士無一能及外間流言不足介意且英國在埃及所施之治制實係民政性質從末爲軍政性質其效果甚佳戰時雖有例外舉動然全境皆由民政官管理云軍役議案已三讀通過 
二十六日倫敦電邱吉爾氏於下院質問之時查稱三月八日法境所用華工共有八萬三千人内有四千人大約將於四月二十日遣送回國其餘者何時遣送尙無日期大約尙須雇用若干時云 
三十一日倫敦電哈姆斯韋斯氏今日於下院質問之時聲稱俄國過激黨覊禁之英僑爲數不多俄外交總長否認虐待俘虜之説 
[各國近事記]  
　　三十一日倫敦電南威爾斯礦工大會拒絶桑基氏之判斷並以六十六票之多數表决告誡礦工反對受納礦工聯合會之建議 
二十五日倫敦電昨日政府取銷管理茶葉價率令後買賣之貨頗多上等茶葉今復於市上出售華茶每磅售四先令粗者每磅低至二先令 
二十六日倫敦電路透電社得悉英政府無條件承認英國財政團加入供給中國借欵之新團體該團將與有關之協約國共同投資經營中國各項財政與商業讓與權 
二十五日倫敦電斯丹達報載稱財政部宣布英國所售銀條最大價率等於每盎司值美金九角五分二日倫敦電公報局如至四月三十日無意外事發生卽將停閉此後檢查及他種職務均將取銷 
二十八日西班牙京城電西班牙全國大局漸有進步預料騷亂不日可以平靖 
要聞 
[陜局最近之外訊]  
　　中美通信社特派駐陜訪員上月二十五日自西安來函云余在關外本欲通信恐爲人覺察故卒不果但亦無重要事件可記所見者皆入關之卒及運輸子彈之車騾沿途不絶而已以此知陜戰之不易停也各軍設辦公處甚多如觀音堂陜州滿目皆是劉存厚管金聚亦有之張瑞璣入關所收民間呈詞每站必有多張大都爲地方官吏代作不過欲坐實靖國軍爲匪而已入省後亦然惟靖國軍勢力去年並未一次到東大路况所控者多樊老二及郭堅隸葉荃部下時所爲未免弄巧成拙現郭樊又降許芝田（蘭洲）此事更無從查起張入陜時授有善後之責故此事始發現然則張爲自尋煩惱矣許蘭洲現編郭堅爲奉軍第一師師長樊老二爲奉軍第一支隊長其待郭樊如此之優不過欲仰仗郭樊之力爲久留於陜这計耳省中謡傳郭樊必欲扶許倒陳劉故陳督劉省長恐慌特甚又有許蘭洲請于右任任省長張伯英作軍務會辦之説但此事得子張同意否未之知也于陳接近之説此間人均否認惟子右任通電一事張瑞璣尙在交涉中張瑞璣到渭南時于右任派有代有歡迎而第四旅劃界事並未舉行號日開張使分電各處據外間傳説今于右任退出相橋此地即第四旅與岳維峻烈戰之地所謂一夫當關萬夫莫開百戰而無恙者也張瑞璣入省時軍政兩界人員齊迎於八仙庵本日陳督即告張謂民軍攻擊劉世瓏不已劉世瓏者陳督之旅長傳聞會攻興市者也乃詢之西安友人乃知劉世瓏大敗不特不能圍攻興市且將自己之同州蒲城幾乎斷送始知陳督所云乃自衞之精義而外交上之一手段耳近在友人處晤稽查某某語余云乾縣耗費了許多工程十八日僅將南城門樓轟倒地雷發時城牆亦崩二丈餘民軍向前猛撲死是役者一百三十四人張旅長（名金印）二十日電督軍請發砲彈二百出助攻督軍雖覆准照發惟不准實行攻擊只日日發砲威嚇使其逃出城外聚而殲之北軍仍紥城外旣可對人説靖國軍他往亦可免傷兵入城使張使與外人見之致生支節云云余從各方面考查其言實信而有徵也財政廳長某某語人云陳督前訂大倉洋行步槍一萬支合同因事未能成立現又與湖北兵工廠交涉訂造五千支可以先給槍後給價云云言时若深幸其不用現金也聞陳督近日收入鴉片之税頗豐今年預算可得一千二百萬餘金陜西軍官無一不發財雖小軍官聞其家産有達四五百萬以上者某君語余曰民軍進攻多係陳督謊報蓋敵民軍者南有劉存厚鍾體道西有管金聚吳攀桂陸洪濤北有李際春東有張聯陞張培梅中路又有陳伯生劉雪亞張嘏民許芝田（蘭洲）民軍焉有餘力進取乎 
[西報述乾州戰事]  
　　字林報二十九日北京通訊云某外人近從陜西來此據云陜省戰事打得眞好爲中國歷史中所罕有雙方健兒在若干戰地未聞停戰命令即聞之而亦不解其義張瑞璣報告謂現已遵令停戰此説不過爲一部份之事實耳南北正式軍隊間刻有中立區域但陳樹藩與據守乾州之土匪三千人則異是陳所以欲攻下乾州者其故有二（一）乾州而爲土匪所佔則陳未免大失顔面（二）乾州土匪起事已十八月所得資財皆儲於此若一鼓下之不獨得其資財其可得北軍所需之大批食物與武器也上述兩理由似後者尤爲扼要北京政府明明諭令陜戰全停土匪止剿北軍豈不知之耶抑知之而故意違背之耶姑不具論惟北軍進攻乾州擬唾手得之此固不可掩飾之事實也北軍滿擬馬到成功詎知不然乃大失望蓋守城者捐揮得人觀其佈置而知大有人在逈非尋常土匪所可比擬守城司令築穴於城牆安置來復槍而其部下之守城牆者亦深知槍法城外築濛三道攻者擬越濠爬城但一經試騐代價極貴遂棄此謀而定圍困之法俾守者糧食無從接濟餓極必降嗣聞逃難平民云城内存糧甚多足支持五年攻者乃又大失望後改其計畫而挖道轟城距地道甫掘而守者亦掘道破之陳樹藩至此猶不認失敗乞助他人今陣線後馬達車奔馳不絶裝運新式攻器内有克虜伯砲兩尊故爲爭奪乾州及其財物起見行將有眞正新式之戰爭矣雙方皆趨前接戰誠爲華人問罕有之最好决鬭從前向空放槍惟恐傷人之舊伎倆今不復見於陜省張瑞璣不過就其所見者而登報告但張所未見者正不少也 
[韓人訴願巴黎和會消息]  
　　大陸報載一日北京消息云路透電社得悉北京接電知一月前離滬之朝鮮代表金某已抵巴黎將與已在該處之安某向和會發表朝鮮之志願華盛頓韓人代表李新文博士旦夕亦將行抵巴黎威爾遜總統前充泊林斯頓大學校長時博士適居門下遂與結識據可恃方面消息和會各代表於朝鮮目下之狀况知之頗諗據三月二十一日漢城函稱漢城日人現正從事抵制獨立之運動官立學校之敎員迫令現仍上課之學生簽定證書承認彼等要求獨立之乖誤並言彼等所欲者乃使韓人處更佳之狀况敎員令學生必須一一簽名於書謂此興朝鮮前途大有裨益云今且迫令商民簽名聞此書將送交巴黎和會又聞美國敎會學校學生數人亦被迫簽名乃往問諸美領事美領事答稱不應迫令彼等出此漢城監獄均已人滿聞有女學生數人時時大呼高麗萬歲雖受鞭撻不爲之怯有學生二人已死獄中 
[中國烟酒税之前途（續）]  
　　一九一七年美國所收烟酒税共美金四萬二千九百八十一萬二千五百十一元此數足供中政府一九一九年全年之政費而同年中國所收烟酒税僅有銀二千零十萬零五百九十九元美國此項歲入比中國多至三十倍然中國至少應得美國所收十分之一則亦有六千萬元而今僅得應收之數三分之一耳華商以待遇不平紛紛向政府呈訴關於烟酒業之公所商行曾派代表入京請求改革現制政府處此地位不得不謀更張各國烟酒制逈不相同惟平均對於外國烟酒按值抽百分之五十以上本國烟酒按值抽百分之三十五分以上惟中國祇欲外國及本國之貨一律抽百分之二十五之税即爲滿足分配之法外貨關税五釐子口税二釐半公賣税百分之十七半本國貨則仍徵關捐百分之二十五即産生税百分之十公賣税百分之十五也列國對於中國改徵外貨税之意見贊助甚力即如京津泰晤士報於兩月前曾載論文多篇持論公平其中有云中國關税即使果值百抽五然關於許多外貨抽税將仍不足因不依奢侈品徵税故也因此且不克保護本國工業使之發達吾人試觀英國所收烟酒税若何鉅大而中國祗收五釐實爲不平吾人以爲應分入口貨爲必要及奢侈兩類中國對於第二類可抽不逾百分之二十五之税云云吾深望各國力助中國達此目的中政府亦願對於納高税之洋商有所報酬即實行簡便易行之印花税所有公賣税百分之十七即以印花之法收集之至洋商嘖有煩言之釐金等税一俟印花税制實行即將消滅自後凡貼有印花之烟酒貨品不再受釐金或官員之干涉從此洋商計算出欵可有把握運貨亦不至延擱印花税於華商亦有裨益以後華商祗須付産生税與公賣税不必再納其他雜税至於政府税法旣簡中飽爲難亦可減少徵税之費用而中飽之弊旣絶政府收入亦大增矣以上皆張督辦之言張氏於三月前就任爲時未久已擬有實行改革之辦法（一）派員至各省烟酒局視察辦事情形（二）俟接到視察員報告後設法改良切實施行以除弊竇（三）與各國政府訂約徵抽洋商烟酒公賣税俾與本國貨一律（四）統一各税實行印花税（五）政府爲奬勵改良烟草之種植起見買外國菸種分給各省商人試種（六奬勵各省華商設置工廠以上所述之第一步現已在實行中目下每年烟酒税收入僅二千萬元而預算案中定爲三千萬因國内不靖致收數不如所望惟張督辦以爲實行改制之後必後收三千萬之數倘將來印花税實行外商亦納百分之二十五之公賣税則歲入六千萬亦可望達到也 
[政學俱樂部之週年會]  
　　中美新聞社一日北京通信云昨晚政學俱樂部開週年會於美國公使芮恩施博士住宅内經書記將去年六月會議紀事及會計報告宣讀畢遂將下届職員選舉推薦幹事五人以使館隨員丁家立博士居首即由主席指定旋有主張前届職員仍當續選者除會計王景春氏已離京不計外其餘職員皆可繼續當選經大衆贊成於是將職員選出如次外交總長陸徵祥當選爲會長第一副會長爲芮恩施公使第二副會長爲蔡廷幹中將書記爲外部參事刁君會計爲外部秘書張君此外有張君胡君及嚴鶴齡君等均加入爲會員後德尼思君（中政府顧問）謂本俱樂部嘗受清室贈與房地在皇城内門神庫距南池子不遠該房屋大可爲本俱樂部圖書館之用但須略事修葺可耳現正預備一切夏間便將圖書館遷入又從前庚子賠欵退還之際中政府曾贈本俱樂部銀十萬兩該欵儲存專爲建築圖書館及維持經費此項建築二三年間便可落成德尼思君又言本俱樂部不久可得兩種叢書由美國寄贈一種爲萬國公法一種爲美國歷史皆至有用有價植者也此外該圖書館幹事隨時購置圖書雜誌並與各報交換該書籍雜誌等現存於外交部一俟新圖書館落成即移置其中德氏報告畢王寵惠博士乃宣讀其演説詞題曰中國法治程序饒有興味又有英使館書記巴頓氏演説上海會審公堂之歷史上發展及一切審理手續略述大槪此二人演説後正式會議告終會員均至食堂品茗閒談直至夜分始盡歡面散 
[洪述祖處死刑之判决書（續）]  
　　檢察官附帶上告意旨略謂本案就被告人周圍之環象言乃圖陞官發財純係内慾之不能自制就被告人本身言係長時間之謀殺有大惡性就被害事實言宋敎仁無何種原因慘遭殺害第一審僅處以無期徒刑第二審竟予維持量刑殊未適當等情本院查閲訴訟記錄宋敎仁係由應夔丞派遣武士英於民國二年三月二十日晚十時四十五分在上海滬寗車站用槍擊中左背腰部穿破大腸越日身死據應夔丞三月十四二十二十一等日致上告人寒號箇三電以梁山匪魁等字影射宋敎仁言明發令剿捕復稱匪魁已滅是其派人殺害宋敎仁之意極爲顯然上告人接到寒電囑令照辦接到號箇兩電函覆稱已悉則於敎唆殺害宋敎仁顯已共同謀議何得諉爲無從知悉况上告人三月六日致應夔丞所稱除鄧據應夔丞供係鄧良財因在外招軍經其報告中央由徐州軍官捕殺上告人乃引以爲喻復於其下貫以並可在民强登其死耗之語旣曰並可顯非專述除鄧時之往事其於函内重申購買宋敎仁提票印件前約之前爲此商囑又顯與購買印件截然兩事則所譬喻者非宋敎仁而何以此等函電參證同月十三日電稱燬宋酬勲位相度機宜妥籌辦理等語明言燬宋是本案情形自三月六日以後已由同謀購買宋敎仁提票印件變爲同謀殺害灼然無疑上告及追加意旨關於辯稱上告人並非喻以除宋及無從知應夔丞欲殺宋敎仁各點殊難認爲有理由至共犯武士英雖將殺人一事引爲己責應夔丞僅認詆譭政見避重就輕而上告人同謀敎唆證據旣已確鑿則武士英等供詞即無採用之餘地追加意旨及上告人對於檢察官附帶上告之答辯意旨復謂應夔丞曾供接到燬宋酬勲電後尙向上告人有所詰問又上告人發致該電及其他文電並非自己親稿應請調查等情無論應夔丞供詞及上告人諉過之主張無可徵信且上告人旣有故意同謀之行爲審按法令已不能解免刑責則再行調查究有何益綜核以上各點原判及第一審判决認定上告人應負刑事責任於法自無不合惟於叙列上告人同謀敎唆殺人事實外並謂應夔丞之敎唆武士英係由於上告人之造意核其所採爲證據三月六日函内除鄧等語直承於詰責取財手續句下復據聲稱疊接信件顯係就應夔丞來信爲辦法上之商榷函内於重申購買宋敎仁提票印件前約之後並註明總以取印件爲是可見其時上告人僅有殺害宋敎仁亦無不可之意於下又稱鄧係激烈較爲好辦尤於殺害須持時機殷殷致囑應夔丞當時致函且故作高論聲明其欲去宋之理由是應夔丞之敎唆武士英顯非由於上告人之造意原審及第一審乃因上告人有同謀敎唆事實即認爲準造意犯其理由究有未備追加意旨引函内總以取印件爲是一語攻擊原判認上告人敎唆應夔丞係屬不當之點尙難謂爲全無理由上告人之罪責自應僅以同謀敎唆殺人論復查上告人與應夔丞同謀購買宋敎仁提票印件已囑向中央索欵仍舊折三分一又囑爲數不可過三十萬迨由購買提票印件變爲同謀殺害之後此心仍不稍改即如三月六日函内仍齗齗於取財手續嗣應夔丞請買公債經寒電到特别准後復即向索潤金再參觀其元年十一月二十九日電促應夔丞尅日來京取欵並稱自己亦待欵孔急二年二月二十使應夔丞鼓吹制憲作激烈文章先向老趙索一數目二月二十二日致應夔丞函并有近日國民黨有人投誠到中央説自願取消歡迎國會團云云大約亦是謀利（附註不由我輩另是一路）於所圖略加鬆勁然亦無妨等語則其與應夔丞相爲勾結始終以圖財爲心實屬昭然若揭上告人與應夔丞同謀敎唆殺害宋敎仁旣已證明屬實而其同謀之原因係因圖財起見復爲確切有據上告人答辯意旨雖稱曾向限制索欵及阻止冒索然二月二十二日函内不過於索欵之最高額加以制限三月六日函内不過於取財手續有所詰責旣不得藉以主張未與應夔丞共圖得財而於索欵扣分公債潤金又未一語言及自係無詞解辯第一審就此事實僅科處無期徒刑原審維持未予糾正誠如檢察官附帶上告意旨所攻擊其科刑亦未允協依以上論結本案上告意旨攻擊原判認爲準造意犯之部分雖非無理究不能免同謀敎唆之責附帶上告意旨尙可採用合將原判及第一審判决均予撤銷洪述祖即洪蔭之同謀敎唆殺害宋敎仁之所爲應依刑律第三十條第一項第三百十一條衡情處斷並依第三百三十一條第四十七條及第四十六條宣告從刑又本件上告合於本院現行書面審理之事例故諮詢總檢察廳檢察官梁宓之意見以書面審理行之特爲判决如右中華民國八年三月二十七日大理院刑事第一庭審判長推事李景圻印推事錢承鋕印推事潘恩培印推事許澤新印推事朱得森印大理院書記官袁勵賢印 
[交通部組設航律委員會]  
　　交通部近擬設立航律委員會已派顧準曾爲該委員會事務主任蔡元勣秦岱源朱維傑陳天駿充編譯員朱氷充事務員昨並以部令公布航律委員會章程共十二條内容如次（一）本會爲編訂商船航行及其他關係各法規而設名爲航律委員（二）本會附設於交通部内（三）本會設職員如左會長一人承交通總長之命總理本會一切事務會員若干人承會長之委託從事起草及審訂事務主任一人編譯員若干人事務員若干人承會長之指揮分任職務（四）各項法規應行起草者由本會擬定總目呈請交通總長核定後依次分别辦理其有交通總長認爲必要者應提前先行起草（五）總目規定之各項法規由會長分配於各會員起蕌同有必要時得由會長酌定脱稿日期（六）脱稿之件由本會印送各會員審訂加以簽註定期會議逐條表决前項會議規則另定之（七）本會應將議决之法規加具理由或説明呈送交通部聽候採擇施行其應送關係各廳司或各官署核議者由交通部定之（八）現在已經施行之法規應加修正者得照第四條第五條第六條第七條規定之程序辦理（九）本會爲參考上之便利得移付各廳司或呈請交通部行文關係各官署調收文件（十）各項草案及參考文件應華洋文互譯者由會長指定編譯員繙譯之（十一）本會爲繕寫及打字得酌用或調用雇員（十二）本章程自公布日施行 
[審訂鐵路法規會開會（二）]  
　　本月二日上午九時三十分交通部審訂鐵路法規會在鐵路協會開第十九次大會會員到者六十餘人首由主席關賡麟宣告開議第二十四案工事年報案卽建設編第六章第六節初讀會由建設股會員凌鴻勛 
 
 
 

Page 7

 
 
報告及附表格式均無討論由主席付表决全體贊成接議第二十五案工程月報案卽建設編第六章第七節初讀會由主任會員華南圭報告由主席提議工程進步表欄内字樣略有更改標題改爲工事月報衆贊成復由主席以修正全案條文及表式付表决全體贊成通過主席宣告此兩案均省去二讀歸入三讀會接議第二十六案路簽規程案即運轉編第一章行車保安規程之一三讀會修正文字由運轉股專任員首鳳標逐條報告第一第五第六第七第十第十一第十二各條略有修正第十八條改爲封鎖箱内由站長完全負責其某項均改爲某節第三十二條由主席提議探路員及嚮導員宜著規定之袖章句將著字改爲綴字均經多數會員贊同復由主席以修正全案付表决全體通過接議第二十七案鐵路收用土地暫行章程案三讀會由主席宣告本案係已由部頒行之章程前日大會議决因施行細則議定之結果須將本章程改訂數條俟通過後當呈部按照修正頒行當將本案第二十七條改正文字討論會員華南圭復行修正第二十七條之領去改爲冒領追取改爲追回任會員關東報告照前次議决尙應加兩條一鐵路緊急工程需用地畝得先佔用其他手續補行辦理應增於第五章之末作爲第四十二條一鐵路劃定用地未卽立契業主不得售與他人或作他用應增於第六章之末作爲第五十五條均經多數會員贊同復由主席以修正全案付表决全體通過接議第二十八案聯絡車站案即建設編第三章第九節初讀會由建設股主任會員華南圭逐條報告略有討論旋將標題聯絡車站改爲聯軌車站第一條條文改爲兩路或兩路以上之聯軌車站應有公共之站台俾利便旅客之換車均經多數會員贊同復由主席以修正全案付表决全體通過主席宣告第二十九條審查報告已到而印刷品尙未齊全請先議第三十案旅客運輸規程案初讀會由營業股專任會員陳福咸報告本案共二十八條前經派定審定各員意見稍有參差擬請主席派員審查再行討論主席以先行討論大綢再付審查旋提議標題規程二字恐與鐵路運輸規程牴觸請討論改易經會員陳福咸華南圭任關東魏詩銘首鳳標趙景建申湘等互相討論復由會員首鳳標提議將鐵路運輸規程改爲總規其餘均改爲規則經衆贊成當由主席指定會員任關東錢鏞佘垿魏武英劉敦謹洪觀濤王潤貞等七員爲審察員接議第三十一案貨物運輸規則案初讀會由會員陳福咸報告本案起草大要情形會員唐士清報告本案未經本股討論須派員詳加審查旋由主席指定會員王世堉唐士清權國垣陳椿陳福咸馬天徠李侃七員爲審查員時已十二時遂宣告散會 
[京華短簡]  
　　王正廷專使最近曾電政府略謂日委員牧野聲稱青島决還中國惟日本值一九一五年條約取得關於山東之權利仍應保持等語請政府速决將此項條約提交歐洲和會請求撤廢云云政府接此電後對於巴黎方面曾否去復現尙未知但聞政府昨晨曾有電致東京章宗祥令其與内田外相磋商撤廢此項協約并謂如無明確答復則本國即將此項協約提出和會特此先徵日本同意云 
陸徵祥專使回法後政府迭電與商一切重大問題進行計劃退還庚子賠欵及我國參戰損失賠償亦屬商榷中之問題昨聞陸使有電陳述意見大致謂庚子賠款自當切實進行提交會議以待共同取决至參戰損失賠償應與美國取一致態度似較得體請迅飭院部處會核辦理賜示遵行 
參戰處前日（一日）下午六時開重要會議段徐靳及陳曲兩師長張處長等均列席聞是日討論各案（一）邊防增兵案决定重要區增兵一混成旅次要區增兵一混成團再次防區增兵一營（二）增設軍事機關案新疆黑龍江察哈爾三處設邊防總司令部吉林陜邊綏遠三處增設邊防副司令部（三）陜邊軍防案擬以援陜之許蘭洲所部奉軍移駐榆林以固蒙防討論至九時散自大學校敎員陳獨秀胡適之等提倡新文學舊派大爲反對於是引起新舊思潮之衝突近日此種風潮愈見擴大林琴南運動議員張元奇等因此問題彈劾敎育總長並先使人示意於傳總長若不立將蔡校長撤換彈劾案卽當實行提出 
日本願在膠濟路線運鹽一事已成問題山東鹽運使王鴻陸三十一日來京與當局磋商爲保持膠濟路緝私權起見許日本在該路自由運鹽作爲交換條件王使已與日本會定運輸草约携帶來京請鹽署批准聞草約中要點沿膠濟線居留日人每人准運鹽三斤由日領給予護照自由輸運若無護照則以私鹽論由我官署没收之但現在政商兩界均極反對稽核所以影響鹽税亦表示否認現正在爭持中 
航空籌備處季丁士源魏國垣承辦一切昨丁魏二人將籌備情形據實呈請已奉批准所籌辦者共約五項（一）購置機件（二）訓練人才（三）審定航路（四）建設機棧（五）擬定法律 
[奉天近事]  
　　取締中交票之波折奉天某報云張作霖嚴重取締中國交通二行之吉黑長春紙幣後經東三省分行行長來奉與當局商議維持辦法當經協定八條仍以遏止中交行活動爲原則該兩行勢難忍受據情電請總行核示旋奉京電謂國家銀行斷無受地方銀行監督之理如果必須照此項協定辦法寗卽停閉云云兹將協定辦法八條錄下（一）奉天省城中交兩行爲管轄全省各支行號所之分行（二）奉天所發之一二大洋劵須加蓋按奉天市價兼匯上海現銀字樣由奉天省城中交兩行發行其票額各五百萬元（三）奉天中交兩行嗣後須與奉天省立銀行號取一致之行動（四）奉天中交兩行應與省立銀行號一致在長春設立分行以杜吉黑長春劵之往來（五）奉天中交兩行應妥籌詳細辦法負杜絶吉黑長春劵來奉之責（六）允許中交兩行各發之五百萬元須於紙幣上加蓋監理官戮記方准發行其種類另定之（七）中交兩行吉黑長春小洋劵准限至四月二十日爲止一律收净（八）經此次協定後如再有他處中交行發行奉天省此次允許之同樣紙幣時應按僞造法律處分之以上八條辦法取締乎維持乎非我人所敢知矣 
軍人販土案之波折某外報消息京師軍警督察處督察員李子香販運大京烟土在奉被獲迭誌前報兹聞審訊結果該項烟土並非李某一己所販運實係代人保險運輸由奉至津京所賺保險費爲數已屬不資此次所保之烟土爲西站同合棧及該棧常住土客之貨不意事機不密竟爾敗露當道已將同合棧掌櫃某拘捕到案一併訊辦聞李子香與吉林孟督係屬舊交故孟督曾來電代爲緩頰張使以軍人運烟早經大總統嚴申禁令該督竟來電爲之説項殊屬不成事體當即覆電拒絶電文中並含有譏剌之意又聞京師蔣作賓司令以李係部下亦曾來電説情張作相參謀長當即覆電謂所囑自應盡力維持但效果如何難以預料俟有一定辦法專電奉聞云云按孟督之婿高士儐駐兵五站曾爲人保運烟土又已經撤任之吉林江防司令某亦曾爲此犯法之事孟督以堂堂疆吏藐視國法觖庇烟犯誠爲可異奉天當局能不徇情面亦誠可欽但微聞奉省大吏之吸烟者正大有人在云 
保薦高廳長之波折高等審檢廳沈梁二廳長因與某方面時生齟齬向司法部堅持辭職經張兼省長電薦秋桐豫顔文海繼任上月二十九日張接司法部覆電略謂沈梁二廳長辭職原無必要理由仍擬慰留云云張當即覆電謂沈梁二廳長旣經决意辭職自應另簡人員接替不然則作霖請先行辭職云云未知中央對此又將如何答覆也 
[鄉城藏匪之近况]  
　　字林報三月一日打箭鑪通訊云鑪城華人曾稱滇兵一旅由孫錫林統帶來攻鄉城詎至今日此旅行動未有續聞豈前聞毫無根據乎巴塘最近之命運須視宣慰使與鄉城藏匪問今在裏塘談判若何而定如現充宣慰使代表之黄喇嘛能商定美滿之條件而藏匪果將槍械繳出則巴塘之危當可大減而鄉城叛亂之活動亦可暫息惟在目前欲將鄉城亂事澈底解决則未免希望太奢蓋南路之華官畏葸懦弱不足以語此也試觀若干年來騷擾頻作即知鄉城人民實具有好亂嗜武不服中國之根性某華官近曾告記者謂自民國成立以來鄉城無一年不變按一九○五年藏邊西南叛變時鄉城藏人已與其列事旣失敗一般横悍者避入三白嶺（譯音）其地方爲鄉城之主要廟宇翌年趙爾豐派兵圍之剿殺殆盡中國軍事當道知藏人之仇意派兵駐守惟防兵常不可恃一九一○年曾譁變一次而藏人亦與之賡同調焉一九一二年蜀省革命事起黨人運動鑪城鄉城等處藏人發難以牽掣駐紥東藏之清軍藏人從之起而響應藏人先雖應召舉事後竟不肯從命罷兵征藏之舉於是乎起所奇者統率重兵以平鄉城之亂者爲尹昌衡氏尹乃蜀省民黨領袖之一趙爾豐之死與有關繫焉以運動藏人起事之民黨而剿受其運動共同推翻帝制之藏人甯非異事相持良久民國二年尹卒獲勝利然所佔獲者僅爲空村祗存老弱若强壯之藏人則已逃避以待捲土重來之機會民國三年鄉城又亂防軍陳步三司令率兵叛變與藏匪合陳因藏匪効力乃給以大批新式軍械藏匪得此如虎生翼掠搶屠殺任意横行中國當道無善法以處置之鄉城藏匪氣燄愈張甚至通告巴塘劉司令謂不受軍事管轄而自採半獨立狀態民國七年冬季又公然造反收降稻壩等處華兵攻陷裏塘今且危及巴塘亂事迄未結束鄉城藏人蠻悍難制殺人越貨是其天性違抗法律不受約束某華兵曾駐鄉城多時爲記者言人居其地性情輒變幾無居住兩年而不閙事之人云按華兵之駐鄉城者曾譁變兩次此亦可注意之一事也鄉城藏匪自言其此次叛反之理由謂奉達喇嘛驅盡東藏華人但藏地當道否認此事現力助華人鎭制匪徒鄉城藏匪復稱奉雲南政府之命逐去蜀人其實拉薩與滇省皆未煽亂彼藏匪横行無忌固無待外來之煽惑也制其野心杜其後患則唯一方法唯在完全永遠剿服之耳 
[湘省遣送敵僑之近况]  
　　張督昨令省會警察廳云查湘省敵僑除由京部及本兼省長陸續核准免遣之技師俄魯漢克姆關員巴蘭瑪敎員白拉慈在省敎士費爾廉吳立德女敎士戴雲保樊桂英岳陽縣敎士韓理生芷江縣敎士包格非及沅陵之女敎士拖希伯共計十一名又除在省之敎士韋加克一名因其原籍波蘭另有通行辦法准其留華外其餘長沙等縣之敵籍敎士韋德禮夫婦等計四十餘人均經在省同敎之協約國敎士聯名保留以其所辦慈善事業實難辭去並仿照贛省辦法由該敎士等保其以後住華遵守中國法律永無不法行爲等情業經核准一律免遣並先後電令各該廳縣於免遣敵僑護照上各予加蓋特准居留戮記在案現在所須遣送者祗在省之敵僑任冉森等男婦大小二十餘名並現在新化合利鍊廠之敵僑四名應作一批遣送兹經本兼省長酌定遣送辦法十八條並委任軍民兩署文承啓處承啓官王宇澄爲護送委員長督軍署副官胡潤成爲護送副委員長交涉署員張灼棠警察廳員周友梅敵僑臨時檢查所員汪緯各爲護送敵僑委員定期本月二十五日由長武車起程赴滬以便趕入第二次船放洋除分電内務部及上海遣送局接洽並催新化敵僑趕於二十三日以前到省取齊首途及令知敵僑臨時檢查所外合將遣送辦法抄發該廳長立即遵照云云又管理敵國人民財産事務分局致函省會警察廳云案查湘省敵僑前因省内省外人數過多驟難齊集特將到滬日期量爲推展原爲體恤敵僑及將來便於護送起見所有各敵僑財産已奉部電應卽悉行接收其關於不動産之移轉非經本分局呈奉京局特許不准敵僑與他人私訂契約擅行處分亦奉省長令行貴廳布告有案各敵僑應如何恪遵法令靜候遣回乃風聞德領事館看守房屋器具之敵僑任冉森竟有將房屋轉租與人之説其餘各敵僑亦難保無此行爲自應酌量查封實行接管以昭愼重應請貴廳會同敵僑臨時檢查所先將德領事館房屋器物眼同該敵僑查點明白標號造册簽字給據一律照章接收妥爲封存派員看管該敵僑未登程以前仍准酌留住屋及日用必需之品俟起程時再行接收以示體恤 
[蘇議會紀事（十）（二）]  
　　本届蘇議會沈維賢之當選預算審查長係研究派所提出商榷派（即建業派近已改名蘇政商榷會）對此主張亦不反對以冀會務進行無阻乃研究派因此遂生一網打盡之念擬定徐宗鑑劉文輅屠宜厚陶鍾箎四人旣知商榷必不贊成乃擬以取得内務財政二理事爲止於是内擬之四人不得不减其半數此劉徐之所以爭也迨下場時諗衆情不悦乃别提孔昭晋以求商榷派之同意孔固長者商榷派許之此孔陶朱黄四理事之所以合組也向例審查長理事舉定後即由審查長主席商定具體方針並由各審查員分認分册從事審查此次審查長遠在松江無從列席商議三日下午各審查員到後推孔爲主席孔不肯任乃改爲隨便談話陶鍾箎力詆蘇敎育會及水産學校謂本年預算方針敎育當收縮之實業當發展之黄守孚反對之族决定以核實爲惟一之主張並商定漕糧一項仍認爲地方税向中央請求劃出並列入預算册並由各審查員分認分册而散聞預約以十日爲期惟當會議時有極可注意之點一事陶鍾箎謂滯納罰金應歸誰有須經大會通過方可辦理預算鄭賢黄守孚否認之謂省縣各半係本會議决之案豈可變更陶乃不語此事將來或生問題殊未可知蓋此次開第二臨時會加費二百四十元猶循前例以會期計算之尙與加費派之目的無涉陶之所言則爲驪珠所在者 
[江北典商加息之爭潮]  
　　江蘇淮徐海各屬原有典當達五十家辛亥以後金融艱窘又加匪患陸續關閉四十家經各縣商會呈由淮揚徐海道尹並全省典業公會向省公署呼籲以江北地瘠民貧農人籽種肥料春貸秋贖全恃典質各業小本營生尤賴典當以資周轉目前地方金融艱窘已極但求有典不嫌息重請求破除江南二分成例准許酌量加增數釐惟不得越過三分當由省長核准並訂有限制條欵省議會議員近以江北典息重於江南向省公署質問增息理由昨經省公署咨覆其文如下本月二十一日准貴會咨送盧議員瀚蔭等十二人提出典商增息未即回復質問書一件准此查各縣農工銀行未能普設小本營生每恃典質以資周轉從前淮北各縣本有四十餘典辛亥以後時局多故金融艱窘陸續請閉僅存四分之一猶慮不能維持紛請增息本署深恐病民不輕議准嗣據淮隂沐陽宿遷碭山邳縣各知事及商會等各地方團體先後呈稱便民緩急端賴典商但求有典不嫌息重並據財政廳徐海淮揚兩道尹南京全省典業公會等合詞籲請復准馮前督軍函開往日洪楊亂後吳勤惠公於清江招商設典定四分利息民不爲苛因地因時不能拘牽成例不如准典商通融增息以免私押跑當盤剥折扣重困貧民等因本署以各處來文情詞迫切始予酌量核增並咨明農商部在案至木榜規條係規定典商營業大綱各典仍須自定木榜另呈核准現已通令各縣知事凡有典業已經增息之處如有富紳在同一市鄉區域報開新典而利率少於舊典者即於新典開張之日飭令舊典减利與新典同率其增息定有期限者滿期後即行回復不得呈請展限至典商賄通本署掾屬旣稱確無證據事屬風聞自難據以查辦惟本省長整躬率屬貪墨在所必懲議會與官廳負一省治安動關威信固不宜有廻護之舉亦不應存逆億之心否則爾詐我虞不免貽譏大雅相應依期答復即希查照轉知此咨 
[南京快信]  
　　李督日前遣參謀長何恩溥赴滬同唐總代表聲明保證陜西實行停戰辦法促卽日續開和議昨復電北京政府請迅令張瑞璣進行劃界事以解糾紛 
軍民兩署會派密查私運米石委員楊宗漢田庚已於昨日午車赴滬 
王巡閲副使前日由滬致函齊省長請將周鋭記運往濟南大米放行齊省長覆以旣非軍米即爲私運業經派員查辦俟呈復到署再行酌核辦理 
省議員陶鍾箎提出處分貢院基地是否照議定價格招商承買質間書昨由會咨請省署於三日内答復 
鄂省議會昨電蘇議會請協電南北促成和局黑龍江省議會來電通告國際聯盟分會成立又贛議會來電請協爭附税留歸省用 
省議會昨日續電北京政府請停募八年公債 
省議員提議將省敎育會由滬移甯聞敎育界頗反對山東全省學校組織外交後援會昨電各省報告已於本月二日成立 
旅甯贛同鄉爲城門山鐵鑛案昨在旅寗同鄉會開會决議除電北京政府力爭外並通電全國宣布李盛鐸罪狀不認其爲贛人 
昨晚十一時此間地震约二分鐘並不劇烈 
蘇議會預算審查會昨已組織成立互選沈維賢爲審查長孔昭晉陶鍾箎朱積祺黄守孚爲理事孔認内務朱認敎育黄認實業沈陶均未到已由會中電催 
[杭州快信]  
　　王克敏昨偕乃兄克誠乘早車來杭掃墓在城站旅館假宿一宵今晨（四日）卽起程返滬往謁者槪不接見全國税務督辦孫寳琦電告浙當道准今日（四日）晚東來杭寓清吟巷王宅 
二師師長張載揚由京返杭後途受感冒現延醫調治援閩浙軍薪餉向以華孚銀行劵支發後因陳肇英事起查核底册停頓現在仍繼續辦理 
金華地方審判廳民庭庭長仇豫昨奉司法部電令調升甘肅高檢廳檢察官 
實業雲廳長擬派第二科長章振鍈於明後日出發考察各屬植樹狀况雲廳長又令省立農事試騐場場長葉芸就江干包山荒地籌備舉行本届清明節植樹典禮届時並請齊省長及各機關長官蒞場植樹以崇盛典 
浙省青年團籌備會准五日續開董事會成立會 
西湖龍井茶盤昨已開市出貨稀少價較去歲略增 
地方通信 
[蘇州]  
　　盜刦航船常熟開蘇黄姓航船於舊曆二月二十九日晚八時許行經北湖蕩地方突來盜船一艘攔住去路盜匪八九名各持鐵尺菜刀一擁上船船夥黄阿三極力抵禦竟被打傷左臂所有銀洋等物搜刦一空呼嘯而去事後檢點所失除行李貨物不計外有泰隆號信洋一百元同泰隆信洋八十元盈豐莊鈔票二百元餘如同豐康號支票兩紙亦被刦去當夜事主以櫓篙失散不克駛行即改乘他舟到城於次晨赴縣具報葉知事據訴後即飭水警總巡官兼警察隊長吕文標督同水陸員警上緊偵緝限三日内務獲解究另一報告云常熟開蘇航船户周阿喜於舊曆二月二十九日載運銀洋貨物搭客由常啓行傍晚開至離常十七八里之二斤橋北湖蕩地方突遇盜船一艘形似艙船船匪徒七八人手持刀械跳上航船用刀將篷練砍斷肆行搶刦船夥黄阿三被用鐵尺打傷左臂盜匪等刦得財物後船向西南駛去事後查點失去寄帶信洋三百三十元及各貨物並搭客船夥銀洋衣服等物爲數頗鉅即經報告常熟縣葉知事嚴飭水巡隊長吕文標勒限三日内緝獲追贓究辦 
高廳訊理選舉訴訟案常熟縣省議員徐宗鑑被本縣公民劉同康等控訴吸食鴉片一案經高等廳缺席判决後途延聘宋銘勲律師具狀聲明窒礙請求恢復程序經高等廳核准批令定期傳訊原告劉同康延潘承鍔律師添具追加理由書以徐除吸烟之外尙有充當本縣選舉調查員一事依法亦不能當選爲省議員等情經高廳民一庭蕭庭長於四月三日開庭傳訊雙方均到先經被告律師宋君向庭上聲明選舉訴訟法凡初選應由初選選舉人於法定期間内提起複選應由複選選舉人提起本案入理院之决定書亦叙明此節今劉同康陳政之均非複選選舉人旣經庭上調到選舉名册證明則劉同康等依法無權提起訴訟應請將案决定撤銷原告律師潘君起言以近辦揚中縣省議員施以成案爲證此案庭上當可受理庭長遂傳雙方詳訊供詞並經二律師互辯良久庭諭辯論終結聽候判决 
[松江]  
　　疏治新橋河道束鄉新鎭河道失於疏治漸見淤淺兹經該鄉自治委員錢少侯呈准縣署重行開浚並在市鄉附税項下請到洋四百元撥充開河經費不敷之處另募特别捐充數業於日昨開工破土矣 
學校舉行春假此間縣市鄉立各高小國民學校均奉勸學所公函准四號起一律放春假三日惟省立第三中學校則自二號起已放春假聞假期爲一星期再連國會開幕紀念假共放八日云 
再志七校轇轕石湖塘第七國民學校校長徐正光因案撤換後不肯讓出校舍經縣呈報敎育廳奉令准予强制執行一案已誌本報兹悉縣署自委警所稽查黄福祥率警前赴該校執行驅遣時有謝陳等出而阻止聲稱校舍舊借謝姓家菴係私人産業非公家所能干涉必欲徐正光遷讓亦可辦到惟嗣後亦不能借作公立梭舍黄遂據以返報奉縣令仍行派警　遂如再頑抗准即帶縣押辦徐聞悉後先呈縣署稱已遵令讓出被李縣長痛加批斥一面仍令警察往逐徐始奉眷遷讓繼由勸學所令新校長龔素雲前赴該校佈置開學事宜越一日徐正光忽又來宿校内旋有自稱菴主之謝松茂者來校聲言無論公私立校均不能在此借設校舍言畢即驕　徐二人令速遷出徐聞言即出龔則答稱奉縣令而來遷讓與否仍須聽候縣令謝見其不肯遷讓遂將龔之行李核具等件强行搬擲校外麗見無可理喻遂將一切物件交由地保暫管己則於三號隻身來松向縣署呈報候核 
[鎭江]  
　　江北發見蝗蝻去秋江北高寳鹽興四縣稻田多被蝗傷收成歉薄現在時值清明天氣回和高寳一帶蝗蟲遺子一律發生遍野皆是業經各該縣知事通令保衞團曁各鄉農民合力捕捉以免蔓延 
盜刦案又見距城之東四十里丹徒鄉周姓家於前夜二鼓時被盜多人破扉入内翻箱倒篋刦去衣飾現洋等物爲數甚鉅其時周女出外喊捕被盜持刀砍傷右手各盜始呼嘯而去該處鄉民當即鳴鑼聚衆奮力追捕該匪開槍抵拒當塲擊斃鄉民一人業經事主報縣請騐並由縣飭屬協緝矣 
覆勘烟苗續誌齊省長所委覆勘烟苗之候補知事楊元溥業於日前蒞鎭將徒陽兩縣查畢昨晨乘舟赴金壇查勘埃事竣再往揚中溧陽兩縣調查 
[嘉興]  
　　敎育行政會議嘉興縣勸學所於本月一二兩日召集全縣敎育界舉行敎育行政會議現已議畢由勸學所呈報官廳備案其議决事件如下（一）聯合各區小學舉行會課案（二） 
開辦公衆運動塲並附設通俗圖書館案（三）統一屠宰附税以裕學費案（四）創辦本縣童子軍案（五）擬辦模範單级國民學校案 
騐帖委員蒞禾財政廳委任馬吉笙爲查騐嘉屬牙帖委員現馬已於前日蒞禾與張知事會銜出有佈告昨日起先向城區查騐然後再赴鄉區抽查 
[安慶]  
　　茶商請包茶税徽州各縣向以荼葉爲出産大宗自歐戰發生後茶商大受損失茶税因之短絀尤以去年爲最甚推其原因半由出産减額半由征收未善頃聞婺源茶商同業會昨特電呈省長擬請規定税額可否由該會試行包辦藉維茶税雲南索寄茶種雲南省長近有咨文到皖以滇省向以普茶著名其餘寳洪翠華景咨感通諸荼色香味均佳惟栽培製造未能講求以致近年來産額未增消路漸滯現擬提倡改良先就省城開辦荼業試騐塲博採中外各處佳種試行栽種待收明效即有良法焙製俾易行銷惟聞徽屬祁歙婺休夥績以及秋浦等縣均爲産荼極良之區請飭將各縣極良荼種酌選若干寄滇俾便分發試種而資提倡皖省長准咨後即飭徽州荼業試騐傷覔選佳種照寄矣 
[奉天]  
　　車站附近之慘殺案南滿車站平康里西端空地住户劉某夫婦突於日前爲人慘殺聞已死之男子爲劉光東字恩普係會英太學堂領憑生夫婦二人向來異常儉樸對於酬應一端不甚研究因之與附近居民素無往來事發之後由官署檢騐畢即將劉婦指上之金戒售出得資購買棺材現官家偵騎四出想不難水落石出也又聞劉光東被戕案已經中日警察檢查其室中原有物件並未移動惟其像片多張中有一片男婦左右各一男孩約十餘歲男婦並無此二孩且平日亦不見往來此爲一疑點又於其平日往來之人頗加注意蓋如係仇殺斷無平日不曾相識者故中日警察對於此點己嚴切訪察雜評一 
[非正式開議（默）]  
　　和議之停頓已一月餘矣今因各方面呼號督促而始有下星期一非正式開議之消息此次開議其爲和平之一線曙光乎抑不過多一停頓之波折乎停戰未全證實而開議一旦證實未停或續起戰事則和議依然停頓所磋商之具體條件偶起糾葛或臨時發生意外爭論則和議又須停頓停頓之後開議又必遥遥無期以今日現狀測之有人敢斷言開議之後兩方能事事表示一致而得美滿之結果乎如曰不能則此次開議不得謂之和平曙光但可謂之多一波折耳 
雖然以國人心理論則無不希望開議之後不再停頓又以事實論當局能幡然一變其態度則和議亦可不再停頓是不停頓爲人人所願而又非甚難者也然而今日當局之意不過以開議敷衍各方面之請求而已敷衍豈能有善果哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息（三）（十）（四）]  
决定星期一起開茶話會 
　　國民通信社消息四號午後三時南代表至老靶子路唐宅開緊急會議會議之事卽係根據張瑞璣東日來電言陜西已經停戰劃界是否應行開議一層聞有二種主張第一説言三原子張皆無來電證實停戰且于縳司令來函言二十六日尙未停戰今專恃西安來電不能爲憑此不主張即時開議之説也第二説言陳樹瀋不能撤換陜西終在其威權之下三原電報前旣阻隔不通今聞電桿修好陳仍多方阻止不能使用北京命令又不能行今張瑞璣已由三原到西安欲張自三原來電旣屬不能欲子自三原來電恐亦無望國人不明此中眞相僅憑單純判斷希望開會此種哀痛迫切之情無非根於希望和平之心吾輩（各代表自謂）固不得不特别原諒尤不可拂逆其意致令誤會據目下情勢觀察惟有顧從輿論繼續開會北代表昨旣聲言陜西問題儘可在會場上解决倘以後陜事仍紛糾不解陳樹藩仍頑抗不顧公理看北代表究竟如何倘乃如從前態度則曲在彼而不在我想國人自有公論也且長江三督東電主張對於陜事另派大員查辦辨明以前是非保障以後衝突此亦可認爲解决陜事之切實方法應覆電贊成之結果贊成第二説者佔多數因商定來週星期一日（七號）繼續開會至長江三督冬電决定明日（五號）依今日南代表在唐宅議决各情草電拍發並由唐總代表命盧秘書長先以口頭通知此意於朱總代表容再用公文協定想北代表必甚表同情於下週星期一日繼續開議之説也 
聯合通訊社消息昨日下午三時南代表齊聚老靶子路唐宅會議解决連日未决之件並議章代表士釗所提秘密會議之提案章氏醉心於日俄勃資茅斯媾和之已事深病今次會議往往容納會外之意見謂各代表實在羣衆包圍中不能自由發展其意見特主張採用勃資茅斯媾和與吾國貢院考栅舊例將兩方代表一體關入德華銀行各帶秘書數人將門窗嚴密封鎖無論代表秘書不許與一人接見書信尤應檢查只許進不許出惟此種辦法各代表多不謂然未能通過此次會商尙有重大結果即决定下得期一起逐日與北方代表會見開茶話會是也旬日以來敦促開議之聲紛來杳至長江三督來電催促開議用心尤切軍政府政務會議亦有陜戰果能實停不妨賡續開議之表示故决定自下星期一起逐日赴德國總會會場開茶話會以待陜西停戰之確切證明並接商兩方業已同意各案（八年公債緩發參戰軍收束參戰借欵停支）之具體辦法此項議决表面似爲和局一線曙光然陜戰如果不能確停或兩方同意各案不能得具體辦法則二次停頓指日可待和議停頓後滇督唐蓂賡曾來電聲明願以武力爲後盾昨粤督莫榮新亦電唐總代表謂此間已極力準備激勵士卒爲公後盾護法軍興宣言具在非至約法有效時局底定無可缷責云云 
平和通信社消息和議停頓已久北代表因張瑞璣屢有電來認爲戰事已停故連日催迫開會甚急南代表則因張瑞璣所發之電皆係明碼面密電並未提停戰字樣迭經唐總代表及李代表電致張瑞璣務請將是否確實停戰消息發一密電來前而至今仍無復電且據李代表述膺言接到陜西二十七日快函尙稱乾縣戰事甚烈究竟已否停戰不無疑慮之處故開會時日尙須略有所待本社今日京電謂張瑞璣江日再赴興平大約與許子諸君重有接洽事宜一二日内或有密電抵滬亦未可知但又有一部分人主張和會無法進行殊失人民希望現長江三督及吳師長旣有通電擔保陜戰再不發生則不妨信賴此種有力者之保證繼續開議唯此説能否實現尙須經一番考慮云 
莫榮新來電唐總代表鑒迭電奉悉老謀碩算極協機宜莫名欽佩當此段黨横行尙未就範和會雖開兵備須整此間正極力準備激勵士卒爲公後盾曉以護法軍興宣言具在矢志不磨非至約法有效時局底定實無可缷責内顧粤局尙覺安謐保無他虞此間一切謡言萬勿相信惟請我公安心籌議堅持大計俾和會前途雙方日漸接近於折衝壇席之上以定永久和平之某仍請隨時電示以便進行榮新叩冬 
二十七日之陜戰消息李代表述膺接三原于右任二十七日專函報告云乾縣守將郭王南支隊長派人持血書潛出赴原求援稱陳樹藩近益增兵猛攻大砲轟擊之聲聞數十里姜安謀有在關山增兵之説留世瓏退至荆姚史家坡一帶近仍躍躍欲動我運通電事電報已裝置好惟陳樹藩尙不許我通電我軍對張錫元停戰條約明日或可簽字 
北京通電禁止謡言松滬護軍使近接北京通電略謂目下南北和議局面雖然停頓不過僅因陜省一隅所致中央刻已議有辦法日内即可完全解决至其他應議各問題亦不難尅日議定甚恐各地方因此誤會宵小乘機布謡煽惑人心致大局前途有所障碍更以地方治安不免影響爲此通電各省仰各該軍民長官轉飭所屬曉諭各界勿聽謡言發生誤會倘有奸人布謡一經查獲均應按照戒備條例嚴加取締妥爲懲辦是爲至要云云 
[商業公團籌備開會]  
　　商業公團聯合會擬開各帮各業求和大會已誌前報兹聞該會各幹事日來甚爲忙碌所有每一公團推舉籌備員一人已多函知該會其有未曾推舉者亦由該會去函催促并擬日内先行召集各公團所舉之籌備員討論開會各事會場預擬可容三千人所有會場之佈置秩序極爲謹嚴至於會場之地點及開會之日期此時尙未宣布 
[平和期成聯會所接粤陜電]  
　　軍政府覆電全國平和期成會聯合會鑒　電誦悉戰爭連年吾民痛苦聞之酸鼻前之力促和平及此次我代表一再宣言不欲輕言决裂者亦以民困滋深何堪再戰不得不遷迴百折停議以要求天下所共諒果北方對於陜事有切實解决方法則賡續開議深所樂從何忍以意氣之爭重陷吾民於水火商業公團聯合會情詞迫切益復愴惻尙冀忠告北方翻然憬悟守信履約母尙機詐爲國家保一分元氣爲吾民留一線生機則固軍府所期望而亦軍府爲民請命所不容已之職責也區區愚忱諸惟鑒照軍政府艶印 
張瑞璣來電平和期成會熊秉三先生鑒與陳督商乾縣戰線均退後五里關山軍退至關道及下邽興市軍退至荆西北各村堡昨晉督及郃陽縣公民電報高峻侵擾郃陽一事已由于右任飛飭高峻速勒部下謹守原防矣三原密綫亦通璣今日已回省敬聞瑞璣叩 
[杭商會對和平聯會之宗旨]  
　　上海總商會昨接杭州總商會代表顧松慶函云逕啓者日前在滬晉謁台端面聆敎益寸衷企佩莫可言宣松慶前以和平聯合會開會承浙商界之委託躬與其盛曾經赴會一次得聆諸公之宏詞讜論祗以自慚讞陃未敢謬參末議怱怱返浙緣此間瑣事叢集一時恐不及再行赴滬吾浙商界之意思總以促進和平爲範圍與尊處宗旨若合符節以後聯合會如遇開會時提出議案經過貴總商會贊成者敝處無不共表同意倘有軼出正軌之一切動議則非吾浙商界所敢與聞除已説明宗旨函告聯合會接洽外謹以奉聞諸希台洽是荷 
[工部局修正預算之提議]  
　　大陸報云下星期三日公共租界納捐人開年會時將有人提議修正預算案請規定工部局僱員之回國作戰者應補給辭職後薪水之半數擬自辭職日起至一九一八年底止惟每人所得之數不得逾八千兩並主張增收地捐以籌此欵凡估定産業值銀一萬兩者增捐五兩餘者照此類推由租地者承繳由估定房租每百兩增收一兩由租屋者認繳而租界外房屋之須繳捐者亦按照佔定租金每百兩增收五錢云 
[遣送第二批敵僑之餘聞]  
　　遣送敵僑事務局辦理第二批遣送敵僑業已蕆事現查在滬未遣敵僑大都患病曾經醫生證明予限一百二十天九十天六十天三十天不等照一百二十天限欺須閲四月最近三十天限期亦須一月惟外埠敵僑究竟尙有多少無從考核聞須通電各省詳查俾便第三批遣送時支配昨該局將此次二批遣送僑名册備文呈報政府曁軍民兩長核奪矣 
[愛瓜多號今日開往小吕宋]  
　　英文滬報云花旗輪船公司之愛瓜多　四日午前抵滬載來美國郵件四百四十四包客三十九人普通貨品一千噸此船定於五日午前十一時開往小吕宋云 
[魯省赴歐代表過滬]  
　　魯省外交後援會推舉代表孔祥柯許天章赴歐商請和議專使向和會要求退還青島問題業已由魯來滬擬乘中國號輪船放洋赴法云 
[戰勝紀念畫推銷外洋]  
　　福州路五百八十二號戰勝紀念畫事務所昨接外交部函云逕啓者接准貴處呈稱方今歐戰告終擬印製戰勝紀念畫每張售洋一元所收之欵除提支成本外槪充休戰後各地慈善之用擬懇通咨駐外各公使轉飭各埠總副領事就各該地僑外紳商學界一體勸購以利推銷而全公益等因並附紀念畫兑換劵式樣一張前來業經本部函達駐外各使領隨時勸購相應函復即希查照爲荷 
[浦東汽窰中又將焚燬烟土]  
　　英文滬報云據海關當道云烟土一萬一千七百七十九斤與烟膏若干兩將於本月九十兩日在浦東窰中焚燬此宗鴉片皆在自一九一七年二月十二日起至今年三月二十日止之時期中從各輪船陸續查獲積存者此外尙有查獲之嗎啡等品皆將付諸一炬日前有人主張將烟膏分送各醫院與紅十字會以供配藥之用但海關當道似不贊成此議云 
[旅滬湘人反對湘議會改選]  
　　本埠湘事維持會因聞張敬堯擬改選省議會昨（四號）特致電該省各法定機關反對兹將該會原電照錄於後長沙省敎育會商會農會和平期成會曁各報館湘南程總司令趙師長椅師長林民政處長湘西田張總司令林總司令周總司令胡副司令均鑒頃聞張敬堯擬改選省議會不勝駭異省議員係三千萬人民之代表亦即三千萬人民生命財産之所托關係至巨若選舉非法遺禍將於胡底况張氏在湘暴權僅及湘江道屬勢必在省代辦各縣初選牛神蛇鬼指派　充名爲民之代表實即彼之爪牙斷無絲毫眞正民意年來新舊國會問題深滋紛擾吾湘省會倘仍蹈此覆轍適成駢指之爭張氏在湘年餘倒行逆施久已置民意於不顧今忽急於改選揣其用意無非欲蓋彌彰諸公或綰兵符或爲耆碩愛鄉之量必逾同人事關擾亂選政務望一致否認并戒鄉人母就非法之選免遺涇渭之分湘省幸甚大局幸甚湘事維持會叩支 
[大通商帮懇請直接運貨]  
　　旅滬商帮協會前據大通商帮函稱該埠運貨向由蕪湖轉運旣費時日又多手續請援安慶成例由申併完子口半税俾便直運大通等情當由協會據情分别函致江海關税務司及江海關鹽督聞威税務司已可允辦兹將協會致威税司函錄下敬啓者竊據旅滬大通商帮崔紫卿韓旭生李燮庭曹翼之福和祥慶和各莊號曁各莊客等函稱大通一埠向無新關其進口之貨必由蕪湖提駁經關查騐完納子口税後方能轉運手續旣多耗費更大往往以中途停滯不能應銷甚至遷延日久輾轉暴露毁壞潮濕偷漏减少各弊時有所見商人以貴重資本求獲蠅頭之利遭此種種因難以致大通全埠商業均受莫大之影響因思安慶一埠運貨往年與大通情形不相上下曾由該埠商帮於民國三年瀝陳前項苦情環懇貴關將應完之進口子口税由滬關報運時一併完納准將貨物直運安慶該埠商民咸沾便利至今商業稱盛咸頌貴關大德不置爲此函請轉懇貴税務司俯念大通商業疲敝准援安慶直接運貨之例在滬併完子口税俾商民免却多方虧耗可期商務發展等情到會查大通與安慶商業向稱頡頏安慶自蒙貴關允准在滬併完進口子口税後貨物可以直接到埠商業稱盛大通扼於由蕪轉運致受種種虧耗商務不能發達情實堪憐伏思安慶與大通同爲内地同未設有新關安慶旣承變通在前大通似可邀恩於後用特據情轉懇貴税務司俯賜察核准予援例將大通商埠所運之貨由滬併收進口税以便直運而沾德便不勝待合之至（致江海關監督函略同） 
[發見流行性腦脊髓膜炎症]  
　　滬上自流行性感冒即西班牙傷風ＴＮＬＮＥＮＮＴ流行以來死亡頗多南市上海醫院備有藥液注射及製有藥粉服食　於該症預防咸績頗佳忠此症往醫者大槪免於危險自河南開封發現流行性腦脊髓膜炎ＭＥＮＴＮＧＩＳＳＴＥＲＥＬＲＯＮＪＩＮＡＬＩＳＥＰＤＥＮＮＥＴ後該院院長干彰孚鑒於去年發見該症幾乎措手不及即往外洋定購對於該症有效之血清等藥預備療治不意血清尙未到滬而該院院長及各醫員已遇此症四起均因病家不知該病因險誤不醫治或被誤治躭延時日四起之中三起均在將死時送往該院致不及救治一起因施治尙早現在病勢已退六七分可望治愈據該醫員云該症最爲凶惡原因爲一種微生物入腦脊髓液中大槪突然惡寒戰慄之後發熱頭痛嘔吐皮膚及筋肉之知覺過敏意識昏　經一二日覺背柱疼痛頭項强直此外尙有牙關緊急後弓反張即背臥伸展之下肢不能屈成直角形或已屈之下腿不能伸展等徵大槪第七日或十日而死其中電擊性者尤爲凶險一二日卽死現在所遇者二種皆有該院院長王君云此症預防之法唯有一感突然之惡寒及發熱頭痛等速往專門西醫處診治用腰椎穿剌法檢查細菌速用血清等注射否則延誤卽無辦法此症流行於冬季及春季小兒及壯年者最易罹染一病卽醫百人中可愈七八十人稍有躭誤者百人中只一二人有希望王君又云華界房屋庭小人多公衆衞生尙不能言於今日人欲保重自己生命唯將身體及衣被等類多曬於日光而少往多數人聚集之游戲場等可免流行病之傳染凡發病時覺突然惡寒戰慄者大槪多爲傳染之惡症病家不可不注意云 
[没收敵艦尙須修理]  
　　奥國軍艦利捷號經我國收管後因艦中機件盡行損壞由海軍部命令江南造船所估修改作淺水兵輪編入第二艦隊派往長江上下游一帶試用在案今因海軍部擬派該艦前往松黑兩江駐守以固江防現據該艦林艦長呈稱職艦機件損壞之處雖經修理終不堅固若派往松黑兩江防守須經黑水洋面波浪兇險倘不續修完整恐難經過黑水洋面中途不測危險堪虞等情藍總司令據呈後以現值待艦需用應否續行修理之處已呈報海軍部核示矣 
[敵僑欠欵賣産備抵]  
　　張燕如前延律師至法公堂控德國婦人柯柏夫人不理抵押道契一案昨又傳訊原告將道契呈案經中西官察閲屬實遂判准予將此據拍賣備抵 
[同濟學校舉行工科畢業紀]  
　　吳淞同濟醫工專門學校自德籍敎員遣送後改聘敎員繼續授課一切進行並無改變本月二日爲該校工科機械土木兩科舉行畢業之期是日來賓有敎育部僉事沈商耆南京河海工程專門學校校長許肇南吳淞要塞司令代表張副官寳山縣知事代表吳子剛諸君午後三時行畢業式首由校長阮介藩報告按名發給文憑旋由來賓演説敎職員演説畢業生致答詞畢隨赴講堂參觀考試成績均極優良内繪有各種機械製造建築工程計劃等圖尤爲精密聞手製此項圖畫費時二月有餘較諸外國大學程度相差不遠實我國有數之學校云兹將該校畢業各生姓名錄後（機械科十七人）王智湛容宜煜于慶洽竇學富秦文彬秦文藻劉志堃蔣易均王若僖趙際昌顧曾祥朱燿陳名奎龔瀋顔昌濬莫庸馮世昌（土木料十二人）顧曾貽胡樹楫葉鼎秦文蔚秦文錦方毓愷羅清濱潘振麟李彊朱樾秦文章劉崇銘 
[朱桂莘贊助敎育]  
　　本埠中華學界聯合會近函請平和會議北方總代表朱桂莘擔任名譽會長朱氏對於該會宗旨深爲贊同先捐經費洋二百元以資補助業由該會專函道謝矣 
[灰船公所亦留徐國樑]  
　　淞滬警察廳長徐國樑升署山東全省警務長本埠各團體紛紛去電挽留電文已誌前昨本報昨日又有灰船公所一電其文如下北京大總統國務院内務部鈞鑒淞滬警察廳長自　任以來警務修明商民利賴今聞奉調魯省奪我保障衆情惶惶攀轅同切伏乞俯順輿情免予徵調無任屏營待命之至上海灰船公所金梁彩等全體同業公叩 
[趙殿英赴省之兩説]  
　　淞滬警察廳長徐國樑前因本廳總務科長趙殿英奉省公署委任代理川沙縣知事當以本廳總務科事務殷繁一切正資臂助未便遽易生手曾經電呈齊省長請另委他員代理川沙縣知事經紀前報兹聞趙科長現又接省署令催迅行赴任當即赴省謝委大約不日即須競任又一説謂齊省長將委趙署理淞滬警廳長故召趙赴省徵求同意云 
[烚赤市價之轉機]  
　　前數日烚赤市面因中國銀行之大宗沙子金擬開盤脱售致人心趨下價格跌至二百八十兩有零旋聞該銀行因市面關係暫緩開售以故昨日烚赤及赤條市價略覺轉機（市價見商務欄） 
[大場鎭大閙屍場五誌]  
　　寳山縣境大場鎭巡警因提賭毆斃葛杏元一案釀成毆辱知事吵閙屍場風潮由張知事詳報上台令飭上海地方廳派員往騐檢察官恐鄉民再肆野蠻禀由林檢察長詳請上級官廳派警保護定期往騐等情迭紀前報兹悉此案淞滬警察廳長徐國樑至前日下午始接到江蘇齊省長公文着即撥警前往地檢廳伺候徐警廳長因爲時已晚故於昨晨飭派游巡第三隊郝隊長派警士五十名持械實彈在閘北四區警署等候一面函知地檢廳林廳長立委沈炳榮檢察官沈毛兩檢騐員及法警十餘名乘坐馬車於午前出發十時許同詣四區會齊游巡隊士前往大場鎭將葛杏元屍身檢驗沈毛兩檢騐員因該屍係於舊曆上月二十六夜被毆斃命迄今攤屍多日深恐屍已腐爛發變所以已預備洗騐手續云 
又一函云寳山縣警察毆斃大場鄉民葛杏元一案已由高等廳派員往騐某警察已飭張知事嚴加看管以備質訊並有大場鄉民數千人公具禀詞分呈各上級機關聲請秉公查辦以雪沉寃云 
另一函云寳山縣大場鎭因開浚河工鄉民叙賭爲警察捉賭釀成命案一事兹將其肇事情形詳紀於下 
是日有張小弟者借西廟後某姓老嫗房屋推牌九被分駐該鎭之巡長許道生所聞帶同巡警六名往拘當場扭獲鄉民六人詎衆工人及無賴等乘間鳴鑼聚衆巡警放空槍數響衆始逃散葛杏元小名囡囡逃避時誤撞巡警致被踢身死翌日張知事親往檢騐時被屍妻批頰二下並將糞穢抛擲滿身灰鼠袍褂均遭汚漬當被鄉民擊毁洋槍二枝又檢騐員陶少山亦被毆傷嗣張知事由醫生蕭仁璜之車夫擁護至李董家中賞給車夫洋五元回署後即呈報蘇省高等廳令上海地方檢察廳派員往騐嗣因鄉民聚衆未散檢察官中途折回至今陳屍未殮張知事現已將巡長許道生巡警等六名看管並將聚賭頭家張小弟拘押一面商請李文祥董事等將衆鄉民勸導解散昨日午後張知事親至上海將情形面禀王道尹並赴檢察廳拜會林廳長請即下鄉蒞騐 
[盧家弄命案三誌]  
　　滬城盧家弄計文彩所開長康祥翻砂作藝徒李阿榮被柳順昌雷萬興兩紅木作夥張銀寳劉小林王成拘等兇毆致斃又將計文彩砍傷報請地方廳派員騐明並將張劉王三人訊供收押候究等情兩誌前報兹悉李阿榮之父李慶芳自在鎭江原籍聞耗來滬將屍棺殮後即於昨日以兒子無故慘死等詞至地方檢察廳具禀請求伸雪又聞昨日有人報告警署謂此案中共同兇犯紅木阿胖等匿跡小西門附近當由警署加派長警馳往拘拿不知能弋獲否 
[滬杭路紀事三則]  
　　開行夜車之籌備滬杭鐵路定於七月一日起開行夜車已誌報端該路代理車務副總管楊總巡察於昨晨（四號）乘車赴杭順往各站調查車務站務佈置開行夜車事務至全路夜班車長站長人等目下尙在練習一俟純熟即當發表並悉該路總工程師克禮阿昨召副工程師麥考尼面商將來夜車開行後行車班次加多所有軌道稽查亟須添派以便稽查全線橋樑軌道枕木免生危險云 
輸運火油之辦法滬杭鐵路裝運美孚油廠之火油向係撥與平車一輛由該廠自製圓形大鐵桶於車上製油運輸雙方訂定車價兹因該項火油有時須兩路聯運昨由該路重訂辦法凡美孚火油在滬甯路之北站與滬杭路之南站運輸往來者准予記帳其往來於其他各站者仍收現費云 
車輛留站之限制滬杭鐵路昨日通飭全條各站文云本路各機關各工程機務材料處等所用各項車輛或裝或缷應於車輛到後二十四點鐘内畢其事以後遇各機關不於二十四點鐘内料理以致車輛久留站上該站長應即速用緊要報告達知本局以便核辦是爲至要 
[關於緝私紀事兩則]  
　　行李内私鹽之查獲蘇屬緝私二營巡船日前查至黄浦江洋涇後灘見有裝運煤斤之船隻一艘正在駁送鋪陳行李交裝民船當以該處並非商賈起缷行李處所形跡可疑立即上前檢查查得鋪蓋網籃各物内均藏私鹽爲數甚多當將船鹽一併扣留並將販鹽各人解送該營訊辦 
漁船出口之檢查蘇屬緝私統領宋明善以榖雨節届外洋捕魚各船現正領照儎鹽出口惟恐各魚船逾額私裝鹽斤夾帶出口販賣故將各漁船船身丈尺及准裝魚鹽斤數抄錄定章令飭外海緝私各營派船駐泊吳淞瀏河江隂各口凡有漁船出口務將准儎鹽斤護照詳細稽查如查有逾額私鹽即將該漁船扣留解候究罰 
[外人游歷執照須粘像片]  
　　江蘇特派交涉公署近接江蘇齊省長令略謂頃准外交部咨爲注重外國人來華游歷内地起見嗣後對於此項執照頒發時擬添黏本人像片以便稽核而杜流弊等情除分行外令仰該交涉員一體知照 
[青年會廣大隊會員聚餐]  
　　本埠青年會自第十一次微求會後復有會員分隊挨期聚餐之攀以期交換智識聯絡感情故上兩期會員之赴餐者極爲熱閙今日（五號）下午六時半輪值廣大隊主席業已分發通告並歡迎他隊會員云 
[羣學會選舉會紀]  
　　羣學會於四月二日開年會並選舉正副會長午後二時起會員陸續蒞止分别投票六時開票蘇筠尙得票最多連任爲會長王叔炎當選爲副會長繼開評議員票當選四十三人爲周采臣王慕詰楊聘漁胡益南葉鴻英陸崧侯王引才賈季英朱伯華高硯耘夏應堂郁屏周李英石錢貴三等 
[東吳大學同學會年宴]  
　　東吳大學同學會上海支會於今日（五日）午後六句半鐘假座永安公司大東旅館舉行年宴該核爲以前之博習中西東吳三校所合組而成故會員之在滬地者甚衆届時該校校長葛責恩博士亦將蒞會演説云 
[續誌烟公司印工求加工資]  
　　浦東陸家嘴英美烟公司印刷間工人因要求增加工資未遂擬同盟罷工等情略誌昨報兹悉首先發起者係該公司新廠印刷間工人共有八十餘人此次要求增加工資事前並未向廠主聲明忽於前日（三號）午後相率停工出外當經駐廠三區派出所郝李兩巡官向衆開導仍無效果内有裁紙工頭蘇某等數人（係買辦汪某親戚）並不贊成此舉照常入廠工作致爲各工人所忌突於是夜九時許聚集百餘人擁至花園石橋蘇某住宅門首大肆咆哮一言不合該工人等蜂擁入内將檯凳什物搗毁不少致火油燈打翻於地火勢驟發經人鳴鑼告警由九區救火會急驅皮帶車到塲將火撲滅幸未成災一面由曾警正飭查爲首滋事各工人務獲解究而該公司老廠印刷間工人亦於昨日加入罷工未識若何解决也 
[財政廳派員催提税欵]  
　　上海縣沈知事前接江蘇財政廳長令飭略謂現當公欵資絀動需浩繁之際所有微收之國税省税應行提前彚解省垣以資應用等因沈知事當即轉飭所屬各機開認税商人等速將 
 
 
 

Page 11

 
 
已微税欵呈繳來縣集數彚解在案兹聞胡財廳長現又委派專員張景銜赴滬海道屬各縣守提督催云 
[濟生會滙欵賑濟泰安水災]  
　　三月二十八日中國濟生會復出東泰安縣曹知事電云大汶口商會轉泰安縣曹知事台鑒函敬悉貴縣工振事前接葛會員報告即商請中國義振會協籌因支配爲難尙未復到尊處旣需用甚亟現將木會二千元即日匯魯省長署轉發濟用仍俟義振會籌復如何再聞乞轉知葛會員至懇濟生會艶 
又致濟南省長電云濟南沈省長鈞鑒榮任大喜魯民蒙福至以爲慶去歲泰安汶河決口敝會派會員葛縣佐雲騫查放急振甚爲得力今該縣堤工善後需欵至亟自應勉爲籌濟兹備足二千元即日交中國銀行滙呈鈞署乞察收轉發該縣備用餘函陳上海中國濟生會卅 
旋接濟南沈省長復電云上海濟生會鑒卅電悉忝長魯邦承賀感謝捐助汶堤工欵二千元拯濟情殷至爲紉佩除俟滙到轉發外特此佈謝沈銘昌冬 
[取締蓄養鵝鴨之布告]  
　　上海縣知事公署昨發布告云案據馬橋鄉四十八圖圖董陸梅新呈稱竊本圖居民邇來大都蓄養鵝鴨産卵任意散放鵝鴨本屬水禽性喜游泳河間覓食嘴挖水灘將來泥落灘空河中淤塞撈浚非易灌溉難施此放養鵝鴨以害水利者也若牛羊爲害僅在旱田鵝鴨則不論水旱田地均遭殘害　爪所至稼穡易損且夏初稻田所播散榖旱田所種蓋籽羣集而至食其萌芽農民受累尤甚董等目覩情形深恐將來貽害守非淺鮮蓄養愈多則田苗河道損害愈大爰於本年隂暦二月二十日邀集圖中各捆並居户等集議取締僉謂值此米珠薪桂豈能散放鵝鴨致傷水利有害農田爲此陳明請求縣長電鑒俯賜准予出示諭禁布告周知並令行縣警察第二分所隨時查禁以除積害而惠農民等情前來除指令並令行該警區查禁外合行布告仰該鄉居民人等一體遵照母違切切特此布告 
[電車碾傷之幼童業已殞命]  
　　孟淵旅社總經理徐孟淵之十一歲子厥如於前晨在湖北路樓外樓東首被某號電車碾傷由捕送往醫院等情已誌昨報兹悉徐童肄業於工部局所立有才公學是晨由寓赴校將上電車立脚未穩跌倒於地爲後一部電車所碾傷入醫院經醫將受傷最重之左足用手術截去後因所傷過重延至昨暮身死由院用電話通知捕房經捕頭派西探麥嘻華探王阿毛前往將屍車送斐倫路騐屍所候報請公廨相騐惟聞其家屬殊不願經相騐手續云 
[婦人不願隨夫回家]  
　　李祖林前延達商律師至法公堂控髮妻徐鳳英背夫逃逸求究等情判山公堂委任巴和爲義務律師代被告辯護聽候復訊核奪在案昨又傳訊原告律師聲稱前據被告稱原告並無職業將一切粧查首飾質去一節全屬子虚此項首飾實由被告自己取去被告過門甫經三月即吞金圖盡嗣山原告之父向業醫生故即醫愈被告旋於上年八月間私自扒牆而逸後山被告之父至巴和律師處欲投案下要求離異嗣又函知原告稱鳳英已至尼庵修行顯見被告父女所作之事先後不符現今被告旣願修咎原告情願送往清節堂内守貞一切費用由原告辦任若被告欲往寗波原籍尼庵修行則原告不能承認請核被告由巴和律師上堂聲稱鳳英過門後時被凌虐非但被原告兇毆其姑亦帮同虐待故被告無奈扒牆逃回原籍後削髮爲尼皆因受虐難堪所致現被告情願爲尼不願隨夫回家惟請堂上向原告追　粧奩首飾並求離異原告律師又稱被告背夫私逃應請訊究原告對於要求離異一節决不承認請爲核奪原告李祖林供稱民國五年間與鳳英成婚後因伊竊取房容物件商人略爲訓責鳳英遂吞金圖盡嗣乘民人出外之際逃何原籍上年冬間産一小孩分娩時並不通知商人當即身死實被被告父女串同謀斃請求訊究被告徐鳳英供稱婦人過門後並無行竊他人物件實被凌虐難堪故故金圖盡後由原告胞妹因見婦人如此受虐令我逃回原籍聶讞員向被告曰現今汝夫情願領回寛待爾可偕同回去倘日後再有虐待情事儘可報捕提究被告答稱婦人情願做尼不願隨夫回家請求訊斷中西官譣曰被告曾經堂上一再開導决意不願隨夫回家實難勉强遂判暫送普育堂留養俟一月後再行核奪 
[皮貨價格兩造各執]  
　　馬厚卿前至法公堂控太古昌報關行夥夏維新等竊取提單私出皮貨經吊出原贓外尙缺值銀九百餘元之贓物判着報關行主單達吾擔負賠償在案昨又傳訊被告由巴和律師稱前蒙堂上判决被告應遵堂諭惟此數目實係原告虚報今有洋關之報關單呈鑒實無如此之巨請求訊斷原告由達商律師稱被告所呈之單仍係作外洋之價原告失去之皮貨係協興公之貨原告早已作上海市價核算賠償豈能與洋關所作之價比較請堂上儘可派公正人估價即能水落石出中西官判退去聽候復訊核奪 
[賣墳地之呈控]  
　　前清時爲上海縣糧書之王吉雲有租墳基地八分二釐二毫坐落大南門王家闕路近被該處十一圖地保毛姓將該墳地私賣與沈某管業成交後將該墳棺柩翻掘遷葬他處現爲王得悉根究並無下落遂將該地保及原中姚志連等查出盜賣確據投上海縣公署呈控請爲提究 
[移建馬棚之預備]  
　　龍華護軍使署内之馬棚基址現須改建陸軍監獄擬將馬棚移建署外業已租定王姓民地十畝昨日雇匠裕興泰前往劃定馬棚間大小式樣預備建造四十二間定於日内開工惟該民地每年租界若干未經地主開示故於昨函催該地主聲復 
[行兇攫物之訊實]  
　　李炎大前至地方檢察廳訴稱前被土棍糾衆毆傷並攫去金戒二枚及銀洋鈔票等物經檢察官騐明判候緝兇究辦在案兹山縣警五分所查獲是案兇犯陸阿松朱桃樹兩名函送審檢廳昨日午後經刑庭長端木棻與許檢察官開庭審理李供三林塘人向在滬上爲飯店生理正月二十九日因事下鄉行離家中里許忽被若輩軋住行兇毆傷並攫去各物前奉騐明傷痕請求究辦質之陸宋兩被告供認行兇攫物不諱許檢察官當庭陳述以該犯旣已供認已犯刑律三百七十三條之罪應請公判審判長即諭辯論終結判李退去陸朱二人仍飭還押聽候宣判 
[控訴房客欠租覇屋]  
　　閘北廣肇路恒康里經租人吳殿卿前日扭租户孫廣弼至四區二分所控孫積欠房租覇住房屋請爲究辦倪署員訊問一過命解司法科訊辦 
[尋獲七年前之逃妻]  
　　無錫人朱福生在蘇州爲糕店業娶妻張氏於民國元年逃逸無踪今由朱之友人顧龍瑞偵知該氏在江灣鎭陸梅間家通信與朱前日同往該處鳴知六區一分所崗警將陸及張氏一併獲案轉解司法科經段科員研訊之下以陸强佔有夫之婦命送地檢廳訊辦 
[扭控妻子犯姦]  
　　江北人丁正道拖車爲業其妻計氏近與徐德明私姘置居又袋角徐姊范徐氏家前日被丁尋獲正欲喚警拘捕反被徐德明行兇肆毆迨崗警到來徐已逸去惟將計氏獲解四區二分所經倪警佐質訊屬實命解司法科核辦 
[房客欠租行兇之押儆]  
　　虹口威妥瑪路二號門牌居婦李林氏因向房客木匠陸小弟索欠房租口角起釁被陸持刀戮傷面部等處控經捕房派探季立仁將陸拘解公共公堂訊判押候原告傷愈再訊在案昨晨由探傳同原告李林氏見證李毛毛毛龍龍將陸解至公堂山季探禀稱被告因積欠原告租金有七個月之多故原告向索非但不還反敢行兇手持尖頭銼刀戮傷原告眼目等處據醫生云原告眼皮已經戮穿受傷頗重云云又由李毛兩見證分别投案證明被告當時行兇情形旋由原告投訴起釁緣山請爲訊究詰據被告陸小弟供稱原告先掌我頰我故隨手持銼刀遮攔致碰傷伊目云云張襄讞核供商之英包副領事以被告不應行兇判狎西牢兩月示儆 
[聚賭罰]  
　　寗波人陳阿渭在所開海寗路二千二百九十七號門牌店内聚賭被一千四百二十九號巡街華捕查見以其違章歸禀捕頭轉請公共公廨出單於昨往傳陳遺學徒代表到堂經中西官訊悉前情判陳阿渭罰洋十元充公賭具銷燬 
[帶土案註銷]  
　　泰州人王阿源前晚身帶紅土兩磅行經新閘派克路被一千四百十四號華捕查悉搜獲烟土當將王與土一併帶入捕房昨晨解送公共公廨請究即據西探勞勃生上堂廪明前情並將紅土呈案請察訊之王延律師到堂辯稱此項煙土係友人囑爲代送並非販賣應請將案註銷俞襄讞核供商之英卓副領事會判將案註銷被告開釋紅土發還 
[私用賬銀之判押]  
　　英商利盛洋行指控寫字人張芷兮私用賬銀六百八十兩一案昨晨由廨提訊即據原告西人上堂譯訴被告私用情形呈賬請追訊之張供此事實受友人郁友文之愚現實無力還銀求宥俞襄讞得供商之英卓副領事以被告不應監守自盜判押西牢九月示儆 
[公共公廨竊案三則]  
　　鎭江人王春林前日串黨揚小樓王阿福在雲南路五百二十五號門牌陶長林軸綢坊内竊取值洋二百四十元之縐紗八疋持向某押店内求質被老閘捕房包探居阿巧查獲當將王等三人連贓一併帶入捕房昨解公共公廨經中西官略訊一過判被告等仍帶回捕房候吊齊贓物於下禮拜五訊究 
徐裕官前日在南京路摸竊楊澄甫身畔内儲鈔票洋二百四十一元之皮袋一只圖逃被楊察悉嗚捕追獲人贓拘入捕房昨解公共公廨中西官訊供一過判徐押候查明另案併究虹口百老滙路一千二百九十二號門牌居人宋子卿家前晚被崇明人王顧卿潛入行竊棉襖一件穿於身上希圖混出經宋覺察喚到九百八十七號華捕將王拘入捕房押至昨晨解送公共公堂訊實中西官會判王押西牢一月以儆 
[淞滬警察廳批示三則]  
　　章緝于批呈悉查該商在裏關橋開設章聚興漆作該處爲崗警林立之區何以當章光水糾人搜查之時延不舉發况詐洋至六百二十元之數該商即因病未能出外又何以派人追訪而不立時將人拘拿揆厥情形殊多不盡不實惟事關集衆冒探詐贓甚鉅虚實均應澈究仰候派警查明核辦可也 
宣樹勲批據呈已悉查債權人遇債務人有逃亡避匿時本可請求警區將人暫時覊押該商所訴鄧阿松欠洋不理恃蠻逞兇各節如　屬實鄧阿松殊爲非是准即備案並准隨時報警暫覊以資救濟可也 
陳維柱批據呈已悉查爾妻招弟不守婦道該民分屬夫婦儘可施以誥誡之言乃不知大振夫綱而徒以無法管束請求備案等詞來廳瀆訴殊屬非是所請着不准行 
[誌謝]  
　　法租界火世界游戲塲各種游戲時翻花樣故游客最多際兹春光明媚往游者尤衆昨承贈三月份游劵十五紙書此道謝雜評二 
[保留（庸）]  
　　近年來地方官吏每有更調不論政蹟若何必有一部分人爲借宼保留之舉無官不留亦無人無被留之資格留之一字殆近來官場之流行品哉有因私人交誼而留者有因特别關係而留者亦有因礙於情面而留者此留人者之派别也 
至被留者或以左遷或雖非左遷而名陞實降不願捨其故窟因而希望地方人士之保留亦有確係榮陞而爲誇耀起見有賴地方之保留以顯其輿情之允洽故新任無論榮赴與否皆不可不有一度之留以資點綴此近來地方保留長官之聲常喧聒於一時而保留之價值亦遂日替也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（六十一）] [  一之]  
　　美國各大埠衢途四達令人茫然不知所適雖各國均有其特别發達之營業尙不易於遊覽駐觀之間遽令人有一種特别感想若在名區勝蹟如金門ＯＯＬＤＥＮＧＡＴＥ銀灣ＳＩＬＶＥＲＢＡＹ藍陵山ＢＬＵＥＲＩＤＧＥ黄石園ＹＥＬＬＯＷＳＴＯＮＥＰＡＲＫ洋城ＧＯＥＡＮＯＬＴＹ梅岬ＧＡＰＥＭＡＹ等地情勢與各大埠逈殊其囊金以去之各商家大抵皆恃美術品紀念品玩具粧飾物飲食娱樂各要端爲生活其挾資來遊之諸旅伴雖不至盡人而有腰纓十萬貫騎鶴上揚州之氣槪然其蕭開自適之情逈非平日困心衡慮各事所事自朝迄暮不暇旁及者所可同日而語設我中國政府能爲僑民設法廣羅一切精美貨品分設無數臨時商店於上述之諸名勝地則大可利用此難得之良好機會使我國文明眞際灌注於一般美國人士之心目中不僅僅乎商業方面可藉此以廣播無量之種子也 
記者出遊各地每涉足諸名勝即有售美術品之日本商店散見於花團錦簇之市街中偶及門一駐觀則見執役其中者不外兩種人物一則由日商僱用之西洋女子一則在日商中出類拔萃之日本少年也此類少年儀態之從容性情之温雅英語之嫻熟衣服之整齊均足於海外增進日本國人之榮譽並足以致美國女子之青盼焉美國女子之消耗程度平均計算自遠過於我中國之閨秀其資力最厚購物時最多者有嫠婦焉有令孃焉有主中饋者焉此類人物之揮霍無吝實足以爲美國女界之大詬病然就反面而觀察之實又足爲旅美僑商吸收資財之唯一捷徑苟此輩芳躅屢見惠臨則僑商營業之起色已可約略辨之矣 
雖然經商萬里外未易言也美國對於遠東商品徵税之繁重不可謂不甚苛日商常得政府後盾近數年商業又大起色以與歐西諸列强較似尙不足相與抗衡况乎不逮日本者歟亞洲各國赴美經商本難惟朝野合力上下一體終得有以勝之日本對子所占商務地位迄今雖未能及堂奥然已進至藩籬之内萬非我不得其門之中國比也 
老申報 
[續聞京師演劇情形]  
（見光緒二年正月初十日） 
　　前報京師全勝和班在福壽堂演秦腔内有十三旦名著一時觀者如堵已詳言之矣在國制以前聲名已震當道貴公子頗有爭賜纒頭者此次説白清唱弛禁後十三旦之名猶不減因福壽堂僻處東城過於冷落觀者多以道遠苦之故遷之順治門大街財盛館於臘月初二日開張財盛館與文昌館密邇俱在宣武城南左右附近多係京宫住宅公餘閒暇往看十三旦者必多文昌館四喜舊伶或當爲之減色矣四喜部有丑角名劉趕三者善於詼諧遇近時之風俗與街市之俚語頗能移步換形藉演戲而肆其詆毁前年會試後演捷報一齣戲詞内有講題一段向來丑脚隨便亂説大都村詞俚語毁謗聖經劉趕三於君子坦蕩蕩一題爲君子最喜十三旦生脚問其有何解説渠云坦字係十一旦蕩蕩兩字中各藏一旦字豈非十三旦乎觀者合座大笑足見君子之愛十三旦也已非一日矣 
新拾遺 
[美軍隊五日困厄記] [  許嘯桐]  
歐戰叢談 
　　美軍參將費德蘭一日與從卒五百人被圍於哈康納森林中軍士振作精神靜俟後援受五日之困阨始得脱於難然形勢勢險惡已不堪言狀矣彼等所携糧食祗足二日故被圍後頃刻陷於饑餓之境飲水更爲難得蓋必至一小山之麓而該處敵人監視甚嚴往者秘無倖免惟夜間遇有機會得竊取之如是者三日尙無援軍蒞止乃喪亡者日益增加敵人曰砲機槍每日猛烈射放幸守兵不稍退縮極力抗禦掘壕架炮布置周密故敵曾三次猛攻終不得遑但士卒饑寒交逼困苦實達極點費德蘭則竭力鼓勵士氣以冀萬一之幸 
援軍蒞止者實已數次惟敵人得地勢之優越每次皆爲所創後乃用飛機通訊默測該隊所駐之區域下擲糧食醫藥軍用信鴿等物然因是而爲敵機槍所擊者頗夥被圍者雖得見飛艇之影跡惟所擲食物非南即北仍無力以致之失敗之餘彌覺懊喪不過確知己有外援膽氣又壯第四日又過去矣夜中所聞者惟槍砲聲與德軍行動聲耳第五日晨忽聞四週巨砲聲隆隆然且愈逼愈近不片刻而歡聲雷動蓋美軍一隊已突圍至矣是日整點殘卒羣相慶幸但仍恐敵人捲土重來然此恐懼未幾又易爲歡聲蓋美軍大隊雲集敵皆望風遠遁此被難小隊始得重獲安全與主軍復合可謂幸矣 
 
[廬山東林婆媳塔（古蹟圖五十一）]  
常識 
[頂上白鹽之製造法] [  陳恨石]  
　　鹽爲食品中鹹味之原料人不可一日無之因産地之不同約可分爲三種即海鹽池鹽井鹽是也海鹽以海水曝乾或煮之而成池鹽因低窪之地得日光之熱結爲鹽花井鹽有天然之鹽井或於滷源之處掘而煮之皆爲立方或八面之結晶體我國沿海各省如直隸之長蘆江蘇之兩淮産鹽最盛其他山東浙江福建廣東等處皆産海鹽顧製法簡陋不加改良致色味雜而不純欲求潔白適口非力加研究不可兹將頂上白鹽之製法略述如左講求烹飪者盍一試之 
法以海鹽數斤或數十斤溶解於滾水中令與水爲混合液乃用木棍再三攪之俟其微冷再以細羅濾去水面之雜質其汚濁泥漬漸沈水底候水澄清時用瓷陶　水器將鹽水取出其下沈之渣滓棄之復將鹽水濾過置之潔淨鐵鍋内文火熬之一俟火純熟即成潔白之濕鹽更由鍋内取出曝於烈日下或烘於熱炕即得裝之瓶内固封其口可以歴久不濕用以烹調製醬及醃菜等鮮美異常洵有益衞生之佳品也 
雜錄 
[世界名人趣聞] [  天醒]  
　　救世伯若瑟若瑟爲人謙遜温和丰姿俊雅父深愛之而諸兄嫉妬彌甚年十六出外牧羊至鋒達應地爲諸兄結陷井中不死繼又鬻厄日多商人爲奴勤勤懇懇主人卒任以總管歴六七年未幾爲官總攝厄日多國政理治情簡賜號封爵名爲救世伯 
多瑪斯多瑪斯意人也幼聰蠶過人緘默寡語出家修道德行日增研究經典　發無遺後人奉爲圭臬一日病思食黄魚令人購之不得乃以他魚代詎展器時已變爲黄魚終前之夜有三星顯於屋頂 
居登伯居登伯德人始創活字板嘗至法國特爾斯波爾城尋印書法乃别出心裁剏活字板於是印刷業乃開一新紀元 
小説 
[溺鬼復生] [  雄倡]  
　　如是似他無可言但能推測其人爲世界中一幽獨之人或徒步旅行者赴水鳧游時則遺其衣岸上旣溺死他人行經其他遂拾其衣而去非顱上一創他無傷也其人可决爲生而入水以一手尙堅握水藻一叢似舍今日所定讞外此獄無可以他道决者然而句柏言至此止因復沈思而白德世不能復忍曰然而如何柏累堪安詳對曰方吾輩以車歸時余已得一别解决其人爲遇害者白德世聳然起坐疾問曰君意云何柏曰余爲是躊躇審顧未能遽决然今夕乃在彼餐肆中得一導線進一解矣白德世未能深信曰今夕餐肆中耶何所見而云爾柏曰吾因而忽得一解余非沉酣於彼二女所言歟其初亦特以其述曰爾奈一村名余因而注意焉白爾奈者去富米僅五英里許事之巧合殊有足奇詫者蓋白爾奈打毬會中適有一會吕經余詳究謂是大類溺人者會員名册中其人列名曰魯師摩菲力其住址則林肯旅邸方塲梅片房櫳抑尙有一事巧合者彼女郎述其居停主人名曰密司忒菲力白德世曰此事沈秘極矣言時蹙頞作大惑不解狀復曰其人同時胡復能旣死復生乎柏曰須之據彼女郎言其主人於禮拜五晚間赴白爾奈村中村舍而禮拜一歸時似已忽得至劇烈之心疾女且舉其症候如客有踐約造訪者數輩主人乃堅不出面抑且書辭宜答彼亦置不理窮日夜翻檢往來之書札及鐵櫃中賬籍筆據而又熾炭於罏使室中熱度必在寒暑表八十度以上有書二函倩彼女爲簽署僞言其右手筋脈創也復窮詰女以琴生爲何如人琴生者其所僱倩之書記也方得假地適乃馳書陳乞展限凡此等事並其他零星瑣末凡十餘彼女皆詳述以告其同伴末謂主人是日辭退已已乃陳乞願得一月薪金而主人乃反詰負彼如干數且平日皆予以一紙銀行支票兹乃命以詰朝來具領以當時無復有見金存也白德世曰兹事吾殊昧昧不審推引至於何許柏曰但佐以小小推求之術即足引伸其義至於入裏彼女將出餐肆復與其同伴訂於翌日飯於施托敦餐肆施托敦者在林肯旅邸方塲之側意必將在彼鄰毘領取薪金余故披覽倫敦地誌彼方塲左近有無他廠肆及人物亦名菲力者顧乃無有以是知其居停主人與白爾奈打毬會中之魯師靡菲力即同爲一人白德世曰然則其人乃未死耶柏曰否吾以理推之魯師靡菲力則固已死久矣白德世茫然不省曰嗟夫傎哉君言何謂柏曰吾意謂此禮拜中其人踞彼事務室中實一贋鼎冒爲魯師摩菲力者也其人殆爲死者親屬自審不能起眞菲力於九原而斥駁其主權蓋明知其已死以即其所謀害也白德世駭呼曰吁 
[自由談之自由談] [  不冷]  
　　孟子謂天下之定定於一余謂今日之情勢實一於定蓋人心不定國中終不能一也不但國事爲然即人與人之交涉苟無决定之主意則其事始終不能一貫而其變百出矣 
 
 
 

Page 15

 
 
   
 
 

Page 16

 
 
   
 
