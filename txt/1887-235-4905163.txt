# 1887 - 235 - 4905163

 

Page 1

 
 
[附送募捐册] [  本館代啓]  
　　直東河堤近又决口需振孔殷平江祝同心善士因刋救灾　灾　萬餘紙託本館於今日隨報分送以冀閱報諸君輾轉相勸各發　心早日籌欵俾解倒懸之苦本館用卽照送伏維德鑒不宣 
[新書出售] [  點石齋主人啓]  
　　啓者本齋所印淞隠漫錄乃天南遯叟所撰卽味閒廬所云後聊齋誌異圖說初集也此書本屬十有六卷今先以十二卷刋出問世尚有四卷歸入瀆錄遯叟行篋中所有新奇怪異之事甚夥巳成淞隠續錄十二卷容俟嗣出至於淞隠漫錄一書其筆墨之瑰瑋詞句之華麗可不必言與蒲留仙聊齋誌異後先媲美可無愧色近代說部無出其右每篇之前繪有一圖皆倩　手爲之出自吳君友如之手者亦復不少所書　頭小楷工整端　雅近簪花妙格如於無事之時窗明几凈焚香展閱亦可以消遣世慮洗滌煩襟較世間惡札自有霄壞之判想覽者不以余有爲河漢也謹訂四聞定價每部洋一元二角準於七月二十日出書凡欲售者請　　北申昌可也如有躉買價當從廉特此奉聞 
[新出石印試時宜出售] [  點石齋代啓]  
　　是書廣搜近時舘閣試帖佳作各省試牘曁新出稿本積數十種之多精選四千首分春夏秋冬四集附以四時總集其題皆關時令而兼天地人物之廣飛潛動植之繁上而朝政下而民俗以至名勝古跡無所不有詩取新警工雅凡庸監者不錄編法以題末一字分韻爲次最便檢閱其精選工鈔詳校尤爲有目共賞現託點石齋石印訂五本裝綾套定於本月望日出書每部價洋一元躉售從廉賜顧者至三馬路申昌書畫室面議 
[化黎扼要萹]  
　　用兵之法有攻其外而内自潰者有攻其内而外自解者有敵人孤憑一城而廣通聲氣百里濟粟千里濟粮外召援師成特角之勢者於此而欲舉兵以伐之擊彼則此應擊此則彼應攻不可克園不可久此而僅攻其内豈可以告克　絶其外援剪其羽翼則不攻而自潰矣若不藉外援負險以爲固而我出則歸我歸則出亟肆以疲我多方以誤我此徒攻其外又非可以成功矣則必奪其憑恃使無所依歸而後如破竹如掃籜可以不勞而自解夫攻其内者覆其巢穴也攻其外者散其羽黨也二者固兵家之要不知此不足與言用兵也則吾請試用之於瓊州之黎匪客匪瓊州之地狐懸海外境内多山林深箐密人跡罕至有黎母山者居瓊州之中縱横數百里　其中者其名爲黎外環以十三州縣定安會同樂會萊州陡水崖州等處皆有洞口可以出入黎居其中民環其外而民氣多軟弱儉儒不能力作以禦黎叩黎遂時廿爲害然黎人不識不知仍其　　伾伾之俗前此固未爲大患也自有客匪介其間而黎思遂比以　所解客以者非若江浙等處兵燹之後招他省之人開墾荒地久佔不去時與土人爲難而謂之客匪也瓊州客匪有老客新客之分大率皆籍隸嘉應州及廣州府之新甯肇慶府之開平恩平高明鶴山等縣老客者寄居已聞百餘年較爲安分新客則多係同治年間開平恩平等處滋事匪徒經蔣果敏公奏明安插高廉雷瓊等處其人言語風俗自爲一種悍猛齊心所到之處士人無不視爲他族漸至積成深仇而璣州濵海各處患在砂瘠膏腴之地則在近山而又患瘴癘銅鉛各礦則皆在黎境民旣偷惰而安於貧地利之坐落瘴地而近於黎者多棄而屬之客民客民旣近於黎黎遂時出與客民相往還而習於狡點於是客藉黎爲巢穴黎以客爲羽黨狼狽爲奸相助爲虐於此而欲靖之固必有法矣或曰此當先滅客匪地黎雖强悍而椎魯有餘口詐不足臨以天兵無敢抗者自有客匪爲之接濟遂敢抗拒聞黎以牛一頭可易　一枝火器旣具羽黨益多習爲戰鬥一歲之中出巢數次是黎之患皆客匪之所招也滅客匪則黎自靖矣且客匪前旣受撫今復勾結黎匪時出爲患是終不可化者矣今日平黎之後安保客匪不再相煽動且安保其不暗合各處會匪以結外援是不滅客匪終不免後日之患也然臺灣之番未嘗有客匪接濟而亦出爲患是黎之害非盡由於客匪也或曰是富先滅黎匪也客匪恃黎地以爲固欺官兵不敢深入不以爲意若黎且滅之則客於何有且黎地苟全行收服客匪進退無據其兇燄有不滅而自滅者矣然江浙等處之客匪無黎地爲固亦敢與土民爲難是客匪非必果有藉於黎也客有陽自瓊州者爲余言瓊地開山之役自去歲進兵其陵水等處俱已肅淸今春移師崖州藤橋三亞一帶亦俱奏績而崖州以西最悍之黎則尚未及辦刻因署瘴停兵暫無動靜然鄙意以爲客匪不滅黎事終無一日之靖夫剿黎之舉非一日矣黎之就撫而復叛亦非一次矣黎俗顓愚無識今何譎詐乃爾哉盖客匪欲藉黎勢以壓土民故機化於其間也則今日雖掃淸黎境而客匪旣能煽惑於前安保其不煽惑於後黎匪旣受惑於前而叛安保不受惑於後而復叛是黎匪雖靖而終不克靖也瓊州之沃壤終不克爲國家有也不亦勞而無功乎且客匪多係曹沖餘逆以及不法散勇本在　剿之律爾時網開三面許以自新乃若輩怙惡不悛兇頑成性則怙終賊刑固仁聖所不能或宥者也卽盡殺之亦不爲過何必以煦照爲仁乎若客匪旣盡則用剿撫兼施之法得寸則寸得尺則尺有田則屯有礦則開增人氣洩地氣以除　癘立官制設學校以化風俗吾知十年之後瓊州之地且爲海外雄城矣余曰如客所言　攻外潰内之法也然軍情瞬息而易旋踵而變豈數千里外所能遙度姑錄其言以質諸身經目擊者或亦一法也 
[月湖蟾影]  
　　甯波來信云日來天氣燥熱異常居民多霍亂吐瀉等症患者歴一時之久卽已無可醫治成中以南門一帶爲尤多鄉村則南鄉姜山更甚山上鄉農於初八日爲始奉東獄大帝出　　城則在大廟　醮　瘟諷經七日禁屠齋戒以祈閩郡平安云○官憲禁賭雖嚴而賭風終難凈絶推原其故皆緣差役得賄包庇致若輩肆無忌憚敢於藐視官符耳慈北有賭棍陳丸齡首近强佔屠姓孀婦在郡廟後開塲聚賭日夕不休一日有王天成廣貨店主趙某偕生員陳某至屠婦家聚賭趙輸　洋三十元一時無著遂出立天成本票與之越數日知被騙遂將票駁轉不爲註照陳探知趙在陳生寓因串通公差多人前往搜尋兇惡情形如拿大盜幸陳生堨力抵拒趙始得脫逃　欲僣陳生爲難陳生亦非巽懦　能者意將指名控告陳始畏而避去俟又技癢難搔以局賭誘人子弟被人告發覊押鎭海縣中此係甬上訪事人所言若果如此則陳之罪惡眞不容誅矣不知堂皇高坐者將援何律以懲耶 
[鷺島紀聞]  
　　葉君文瀾初以洋行買辦起家後爲厦門育嬰堂施棺局董事所擁貲財約有數十萬凡遇善舉則踴躍從事當道多與往來者生子十二人長次二人在淡水厦門辦理文報電報諸事一時街談巷譏相與嘖嘖然樂 
 
 

Page 2

 
 
道其名左文襄公在閩時曾書樂善不倦匾額贈之葉君忽於六月廿七日嘴生疔瘡而死繁華如故身世已非邯鄲道中黄泉夢醒當復了不　此○厦門各善堂創始時本有生息進欵卽如義倉存欵爲闔厦門善堂之冠每年利銀已收數千金其次則育嬰堂之房産進欵亦多今年洋樂厘稅併收捐局撤銷善堂　欵無出各董事擬向外洋回華之人抽收衣箱籠簏捐稅以助善舉厦防分府批駁不准○稅厘總局之五槳巡　在海中查緝走私已歴年所其舵工供役多年略有積蓄本年郭提調以該船舵工久充斯役恐有弊端特行斥退另換别人現郭提調奉道憲札委代理馬巷通判而以茶厘局員龐竇五明府接辦提調該舵工遂得朦混復充是役舵工每月辛工僅得四五元顧百計爭充者其意固有在　又聞厦門稅厘提調藩憲改委呂星望别駕保蓀接辦矣○往年七月建盂蘭勝會舉國若狂自初一日起開地獄門嗣後逐日街巿喧閙香烟繚繞建壇設醮置酒招朋費錢以十餘萬計本年各項生理减色而洋藥一項利源已塞茶業亦甚拮据淡水茶大盤至今未開所售零星小盤已多虧折遂不能興高采烈港仔口爲厦門熱閙之處初一日開地獄門向來至少演戲十數臺今年僅演傀儡戲二臺大班官音一臺而已巿業蕭條有心人所爲浩歎也 
[珠海燈痕]  
　　廣州函告云省垣緝捕局之設甫逾數月而巡查愼密地方賴以乂安本月初一日有匪類數人潜匿省城某各店中意圖搶刼經局勇盤獲搜出身邊所帶刀槍并帳一本詳紀某月某日行刼某處得贜幾何隨卽解交番禺縣訊辦○附城芳村下圍及白鶴洞等鄉均雇名班演劇淸歌妙舞共樂昇平一時挈伴觀者大有舉國若狂之勢一日午後有沙艇一艘載客六人駛近綏靖碱臺前頓爲風浪激沈致船内三人同時溺斃最奇者有一三譏童子浮干水面經人撈救得慶生還死生有命斯言誠非虚也○小東門人某甲兇狼性成多行不義一日向某乙索舊欠乙無以應甲卽用武將乙痛毆頭破血流幾至殞命旁觀者代抱不平咸欲興訟乃有魯仲連其人者爲之排解令甲出番餅十枚與乙爲養傷費事始得了○河南某茶商虧折過鉅避債無臺竟于日前吞服阿芙蓉膏以圖畢命幸家人察覺解救得生州道如斯可勝浩歎○督轅差弁陳福禧樸實耐勞勇于任事由外委拔升干總當差有年素爲上游器重現因積勞成疾禀請回籍調治張香濤制軍以人才難得温諭慰留并賞銀五十兩俾作醫欒之資○北門内旗民某甲生有一女甫及晬週日前感受暑氣一病垂危甲以無力延醫棄諸郊外路人見而拾去爲之調養得以轉危爲安云○太平門外太寗街益和生樂材店到有一醫自稱陳其姓有靈鬼附身凡病不須診昹但焚香禱祝便可開方一時無識之徒信從者衆劣紳某利其獲利之厚往索陋規醫堅却之紳卽以惑世誣民等詞具控郭大令准詞簽差拘究而陳已逃遁無蹤矣 
[二泖涼波]  
　　松江某甲以力戰得櫂百夫長日前倉西汛缺出經譚軍門委甲署理甲喜不自勝急策騎赴提轅叩謝桃花騎控楊柳鞭揮正在欣欣得意間馬忽悮踐瓜皮而仆甲亦滾下銀　幾致折臂隨以肩輿舁歸不勝狼狽樂極悲來其甲之謂歟○某媪世以收生爲業　下小嬌生眉目如畫媪遂倚爲錢樹令其引蝶招蜂艶幟高懸尋芳客至纒頭所積漸號小康日前挑濬城河以致石岸傾圯媪家臨溪而住厘宇岌岌動搖爰鳩工匠興脩俾免香巢傾覆不意掘得藏鏹數千兩遂大祈利巿散福諸鄰鄰人餘潤稍分無不念阿彌陀佛不置 
[宜昌近事]  
　　操防營自閙事後經中衡蒯游戎整頓現在出入必向營官告假並要持籖照出照入否則卽以犯規論且每日早　八點鐘起始準出營門晚間八點鐘必須歸營規矩整肅氣象爲之一變○傳聞施南府與巴東交界現有土匪滋事該地方官欲請鎭車派兵弁前日爲之彈壓不日操防營兵將挑選而往不知確否○現在新榖上巿河下米糧每石陡跌三五百文卽攤粮價亦爲之驟落貿易小民及質户人家莫不稱便○宜地人家炊爨多用煤炭元此炭元多由歸巴二州縣運來而以巴東爲上間有夔州府運來者每千至貴不過三千文現在上好巴東炭元亦不過二千文惟貧户間有燒柴草者柴草每百斤約二百四五十文總不若燒炭元之爲便又有四方炭磚其質更良每塊重斤餘者爲上約值五六文故碼頭力夫挑一担炭磚要敵兩担炭元之費而一担炭元要敵榖米兩担之費可免米珠薪桂之嘆矣○河下水勢已定江通輪船六月廿七日午前來宜初三日始能開行蓋因銅鉛甚多一二日裝之不盡又有押解運銅之委員在萬隆棧住下專辦哀銅局務云 
[拐犯游街]  
　　杭城督辦保甲局務候補道鄒觀察訪知湖墅地方有一酒店被老婦拐去十歲之幼童賣與紹興某姓家計得錢十五千文密移紹興府拿到幼童曁某姓家人遂得悉老婦姓氏住址立飭局差巡丁在嚴官巷内拿到王謝氏一名綽號鳥龜阿奶在釘鞋巷内拿到王張氏一名在瑞石亭前拿到張孟氏一名此三婦年均六十以上老邁不堪鄒觀察提案訊供後亦不用刑但飭用鐵鍊一條將三婦鎖在一鍊派丁四名督同地保掮高脚牌標明案由限五日内徧游十城門以示懲儆現值天時署熱三婦又極衰老於炎天烈一中牽連行走已彀受用矣 
[來信照登]  
　　昨閔六月十八日貴報所紀日人無禮二則情節稍有未符且未叙及後來各事今特詳述奉千當五月二十七日夜大坂久寳橋之失愼也有川口三江帮商家學徒五六人年約二十歲　右偕往觀看途遇日本學校生徒數人年歲亦在十七八二十歲左右彼此　撞口角中一日人手携西洋綢傘忽拔柄中小長刀故作恐嚇之狀華人見其凶蠻回至川口五十八番吳姓店内日本學徒亦跟蹤而至華人因卽上前將其小長刀奪下各學徒均各逃遁華人旋赴總警察署報知詎料日學徒巳先去距川口較近之警察分署誑告該捕卽帶同學徒到五十八番杳問情節中日人互相爭辯幾至揪扭適總警署之捕頭已到卽拿獲日本學徒三人帶回翌日捕頭到各華人庽内好　安慰並稱所拿三人現巳禀告　官科以監禁之罪請將原刀交還以爲科罪証據你們如禀知理事官照會過來亦不過辦罪而巳現在我們定要辭罪可否免告理事府云云華人見捕頭言詞和順彼此均未毆傷遂皆允許不控將刀交付捕頭此二十八日事也時神户徐理事官因公夫則京未回至六月初二日回署訪聞此事卽傳三江董事查問閙事實情飭令當塲在事之華人具禀以便照會大坂府究辦持刀之日人而各華人以警察看連日好言好語多方安慰旣已許其不告官現在事隔數日又打官司未免失信外人竟無一人肯出名具禀而理事府催之甚急初五日大坂府知事建野鄉三委大坂總警察署長高崎親童持知事名剌到神户面見理事府道歉聲稱犯事三人已照律懲辦通飭各叚巡捕嗣後小心照料如此後再有此等行凶之事惟我警部長是問祗求格外寛容理事府答以和約内兩國人不得帶刀游走貴國人旣犯國禁又違條約實屬不法務請大阪府知事從嚴懲辦以儆後來我國商民現以和好息事爲心不願終訟本理事亦不深求惟以後各事責成在貴書察署云云高崎親　唯唯而退蓋此次持刀雖由日人年少無知妄作迨事後日官旣許懲辦又婉言謝過亦可謂情理兼至矣彼商所稱年幼華童乃年二十餘歲之學徒也又云日人手携西式巡街木桿畏刀乃洋傘柄内之小長刀也又所稱警察署發巡捕數十人飛至川口儼如對敵之狀等語皆傳聞之訛非實情也至大坂華人雖分三帮平日並無爭閙理事府雖駐紥神户而火車一點鐘卽到有要事電信可以通報較之箱館夷港等處灣程還　彼處華人與日人尚且偶居無猜何况通商大埠乎日人呼華人爲南京生亦呼西洋人爲夷京生此則相沿已久謂爲俗呼　瓜爲南京以比輕　華人亦屬牽强附會至華人髮辫被剪更屬曖昧之言彼商所陳各節殊失事情之平第近來華人東來者漸多有一　　包之人衣　破敝　有　　　　　　爲日人所經親此則咎由自取無可諱飾也特此佈陳卽請登報更正是幸此請台　　　　　　　 
[是]  
　　萬安樓客棧主李起仁經　樓　前司　　　　　　　　　　　　　　　　　　　　　　　　　　　　　　　　李起仁訊追曾登前報嗣李經人保去前期原告投案請追王司馬查間保單係王雙誠水烟袋店盖戳當着法　採王　培　　　　　貿　　 
 
 

Page 3

 
 
至該店查　着保交人據王雙誠店中人稱並未保人况所盖之戳亦非我店圖章包探見其回絶不予細談旋同貫復至吉祥街等盧查簡後至森茂弄口法馬路甡甡堂戒烟丸店中有醫生喬錦山得知底藴隨着伊於今晨到捕房候示王司馬臨案發落時法包探將情禀明王司馬着傳喬錦山到案據喬供孟河人在滬學習外科所有李起仁保單之事實所深曉實是興聖街王雙誠出立保單爲有萬安機棧夥常州人錢泉卿卽錢鏡淸與我同在茶館内託我作保我知欠銀尚鉅不敢作保因賈渭川同在茶肆伊云無妨所欠我銀三百兩可以從緩再算我不信賈亦出立保單交我爲之託王雙誠王沛和現亦在外王司馬着傳進詰間據王沛和供保單是實字是錢泉卿所寫戳子是喬錦山托我蓋司馬謂保單上寫限一個月等字是何人所限難道爾等在公堂上打官司乎到八月初三日向爾等兩人要人交不出須備銀交案旋據法包探王榮培禀稱昨日去時該店中人說圖章是僞請爲查問司馬着王包探將喬王兩人帶往查問明確再核 
[英界公堂瑣案]  
　　昨係禮拜三賈副領事無暇到堂各案由蔡二源太守獨斷○銅器鋪主張德順訴稱楊　和銀樓以金陵新開慶雲銀樓託鋪中置辦木器銅鐵全副裝修辦成托信順船局吉仁甫雇船裝至金陵躭延月餘尚未運到而開張之期在邇疉次函催并雇船内外河找尋旋由銀樓中人在無錫尋見　船另行雇船將各物缷裝尚少銅鐵等件值洋十餘元雇船及電報等費均須由吉認償同吉理追吉總支吾扭案請訊蔡太守訊供之下押令吉爲之料理此已列前報者也昨晨兩造復投案張申訴前因并稱被扣洋四十餘元務請追償吉供是日所裝物件外尚有玻璃火油等零星船至無錫黄婆墩厘卡以漏捐勒住以致躭延日期閏四月十四日該銀樓執事人姚子祿已將物件盡行收去寫有一切傢伙均皆收訖之名片由船户交下今特呈閱至五月初張忽將我扭案覊押設或無人具保出外則寃沈海底矣查張是著名無賴藉端拆梢求請究辦張稱各物於四月初四日裝齊言明初五日開船大約十日可到直至閏四月中旬尚未到彼該銀樓因派陳姓雇船從外河找尋姚　祿從内河找尋尋見之下知船户前因裝粮虧耗事勒令賠償以致不能開放姚向卸貨船户向索船票因在陳姓處爲此在名片上載及木器等件均皆收到及至金陵始知缺少銅鐵器又備函前來囑向船行取償其信已呈憲案矣吉稱船户因裝物件漏捐勒船受累見我惟哀哀啼哭云太守鑒閱前卷及信件收據隨問吉曰爾代張雇船裝物在四月初是否答稱是問然則如何閏四月十四日尚在無錫答稱被厘卡勒船十艅天問該船的係裝米虧耗被勒賠償爾今又稱厘卡然則爾可具結俟本分府備文到卡查問設無其事爾干未便答稱此事當曾函　金陵問閏四月中旬金陵尚有信來何謂已經函報况張由該銀　將值價甚鉅之全副生財託伊包辦殊見可靠之人爾何反言張係無籟拆梢耶閱得爾所呈姚之收條言一切木器傢伙均皆收訖並未言及銅鐵器又閱張所呈姚信載明尋見船户因船票不在另寫在名片以作收條後到金陵照單檢核尚少銅鐵器筆跡出姚一人之手實可據以爲憑總之此事爾與張均受船户之累爾不怪船户反指張爲歹人殊屬不是吉唯唯張稱大老爺雖言船户害人然小的惟吉是問吉稱我向在原籍訓蒙後來滬開船行今因此事閉歇找尋之費用去不少現難度日求請追還太守謂爾所受之虧應向船户理說又諭張再將楊慶和信件呈案候示○泥水匠金阿坤訴稱被王德興竊去巿衫袋内貯有零碎物件爲特扭父巡捕送案王供湖南　沙府人素來當舅現已撤退住吳淞來欲尋前曾同營之江春桂託伊謀事路經該處妄楮行竊蔡太守判將王送　同鄉人安置○華捕禀稱徐吉甫投捕房訴稱被張春林毆傷拘張詰問張言巳自行調處明白矣今日徐不到案故惟將張解送張供偶因細故口角業巳說妥乞恩開逹蔡太守謂旣已理處明白無庸置議卽將張釋之使出○包探楊阿炳禀稱胡阿幅犯事　案判發捕房管押三月今水期滿忽患痢疾請爲安揷查胡有親戚住居法界可以收留胡供實因患病求恩寛宥蔡太守飭值日差將胡送交親屬留醫○前紀上海縣捕役魏阿連及其夥名阿嘉者被薛金華控顧永永串同誣贜訛詐去洋十元蔡太守訊明勒索分别追洋移請縣署懲辦阿嘉又誣沈某行　詐洋致沈幾至吞烟畢命隨卽控諸公堂太守訊明情節本欲將阿嘉送縣重懲後因沈求免訟累遂飭將阿嘉押候發落昨晨命帶案喝笞二百板諭　如再在外滋擾艮民一經告發定干重辦○點心攤主羅妙春被張永發奪佔攤基扭入巡防局移送公堂庭訊羅供小的在德興樓前設攤已六七年矣張忽覇佔與論恃蠻張供小的向亦在該處設攤因患病暫停今復往設被羅阻止蔡太守謂局員巳查明羅向設攤基實被張佔遂諭令張不得再行覇佔 
[捕房瑣事]  
　　昨報列法包探李雲發查到小狗一只頭項有圈并有字跡知是英界按察司署走失且會登新聞紙告白法捕頭於昨晨備函飭李包探將狗送去時據署中華人云東家不在隨經某西人給予回函并謝洋鈔票兩元李包探卽持回禀覆○前報列萬　染坊主沈崇正控靛靑掮客張淸源欠銀一案爲兩造數目參差前期王司馬詰間帳目據兩造答稱均有不符因着携案以便查對張因管押捕房由張之司帳汪瀚携送到來經王司馬詰問據汪稱於去年三月間到張處爲司帳專管淸帳至銀錢由張自已經手我則不管司馬詰間旣爲管帳可知欠銀若干答稱自我經手到去年底止結欠沈銀八百零四兩今年春間又欠銀二百六十九兩本來經人調處說先還銀三百兩餘者從緩爲張有放出崇明各帳亦有千餘兩曾開帳與沈令伊收過王司馬間沈可有是說沈答稱曾往崇明各店云此是源利大張淸源放出之銀須待伊來收取故空身冋滬司馬詰汪是否答稱此是人情之常如可推諉各店自然推諉司馬謂現在可收否答稱可以往收王司馬謂汪爾爲人很能幹今着爾料理此事旣稱可以先還銀三百兩着卽如數先還崇明之帳爾分析開單交伊再往收取得有若于再爲結算兩造遵照而退○法租界興聖街某姓家爲子完婚親朋畢集紅蠟高燒新婦進門交拜禮畢少年親友齊至内室作閙新房之舉正在熱閙時而殺風景者至矣據聞有一素不相識之人突如其來鹵莽赶入亦欲閙新房主人以素不謀面飭閽人攔住不許進内其人大怒口内不知作何言詞將檯子一隻打破門口之高燈兩盞連架均被毁碎於是不能省事鳴捕將其人拘入暫押候爲解案不知其中另有别情否 
[順施子英來電]  
　　奉到七八號示并藥照收通州平家畽潰决香河寳坻薊州寍河汪洋一片目覩情形慘不可言請速籌欵接濟急賑施則敬叩[  七月十一日午刻電報絲業會館籌賑公所啓]  
[上海文報局内協賑公所瑣記三十八]  
　　本城太平街孫君昆季夙敦友愛尤好解推歴逢灾祲不吝施與客歲至今共助山左賑欵千餘金頃又承夔石善士以五十元訐滬報主筆處交來作爲了愿捐欵仁心仁術無厭無倦一門好義尤徵德澤遠流欽佩之至○初八日啓昌行交來漳州府愼德堂魏助賑洋五十元遙頒仁澤焚頂莫名○初十日芹陽杜漁莊先生七十壽辰節費移賑洋三十五元以仁存心定卜壽考無疆曷勝欣貿○又錦盛仁號錢祝三善士助來規銀三十六兩零當此急賑欵得一鉅欵助賑者我將稱之爲佛菩薩七月十二日 
[上海文報局内協賑公所與昌棧内協賑公所高易行内籌賑公所報解第四十批庫平銀五千兩公啓]  
　　啓者敝三公所於前月二十九日解出第三十九批後急擬赶解四十批業經登報布聞以冀同心之助查文報局六月總結寔墊解規元四千兩另收數不見其旺解欵則刻不容緩兹由文報公所再行湊借庫平銀三千五百兩與昌公所湊墊一千兩高易公所湊墊五百兩共成庫平銀五千兩作爲東賑第四十批匯定票據於本月十四日趕解東省交金苕人潘振聲兩先生收放急賑因念東省連年巨祲奇災亘古罕見金潘兩先生奔馳如織上游開州下游濟惠分投趕救每月至少三萬金方足應手有查賑之人無放賑之欵寔切焦思伏求四方仁人君子竭力輸將顧全大局捐欵多一分卽多活一 
 
 

Page 4

 
 
分垂斃之命早一日卽少死一日餓殍之人竭誠哀告無任惶悚侍命之至三公所同人九叩謹啓 
[弔花湘雲祠史用倉山舊主韵錄請霧囊看花客高昌寒食生夢畹生諸君子斧政]  
　　果然薄命等　花如此芳齡謝歲華千古湘流斑竹怨一朝雲散夕陽斜愁深早斷華胥夢春去誰尋蘇小家江上峯靑詩老健謂析伯先生同京兆君集資謀葬西園左近爲籌埋玉計非差烟波小釣徒未是稿 
無題限豚鵾鴛黿猿韵癸未館蕭氏同心蘭室時戲偕母江作今則母江赴玉樓已三年矣予亦轉緑回黄鬢絲漸攺繙閱宿藁能無黯然無端風浪起江豚廿五絃殭罷鼓鵾古砌苔荒鞵印鳳重衾香冷枕欹鴛愁城有堞惟憑雉情海無梁欲駕黿便說將離已悽絶更堪巴峽一聲捐丁亥織女渡河後五日申左夢畹生錄 
[奉贈顧招琛明府]  
　　宏才雅度羡超倫久矣賢勞致此身雀忭心傾敷　澤鶯遷指顧賁恩綸何欣宦海交如舊况說鄉園誼倍親豈獨片言能折獄古風猶想葛天民鄉愚弟王恩漙稿於海上小樓 
[浙省撫轅抄]  
　　七月初三日寗分司高禀知運司委兼辦杭所鹽局叩謝候補州判葛奎禀銷狀元橋釐卡差回省禀到典史朱鼎勲由京騐看來省禀到禀安○初四日候補道任禀奉委督查城門差禀謝寗分司高禀蛸錢江緝私差○初五日候補通判延康楓涇釐卡專丁來省禀謝知飭留辦未入流黄傳緒禀辭赴寗郡局聯票差驛丞王擊銓由京騐看來省禀　禀安○初六日通判胡嗣福專丁來省禀知藩司知飭准調南塘通判謝○初七日劉康來禀知防軍局委解銅板價銀赴滬 
[江督轅門抄]  
　　七月初一日新選漂水縣譚日襄辭赴蘇分省知州　宗道到見太平來○初二日知縣郝炳綸到見上海回並禀知奉委解制錢赴都辭留甘補用縣石翰瑛到見覊建來縣丞羅樹勲禀知奉府委接管淸節堂事務並到差○初三日車運昇禀知修理靖毅祠開工○初四日兵部職方司主事周繼昱到會湖南來進京巡檢漡霖禀知候補同知裘如林病故 
[蘇省撫轅抄]  
　　初七日前署植隷津海關道孫士逹常熟來○初八日典史王鴻基禀知派寗差委卽辭赴金陵王棟禀知聞訃下父憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年七月初七日京報全錄]  
　　宫門杪○諭旨二道錄前○發抄旨五道○廣西右江鎭張奏報到任日期摺○大臣文等奏循例舉榮增正師傅摺○又奏請逹賴喇嘛襲爵摺○又奏請開復札薩克銜名摺○廣西撫李奏蔣宗漢飭赴義安鎭本任片○直督李奏續造江西剥船就近騐收片○七月初七日兵部太常寺太僕寺正紅　值日無引見○杭州織造廷琦請訓○方濬師謝授永定河道恩○兵部奏派八旗兵丁軍政派出豫王肅王漪貝勒謨貝子奎潤長順長春福森布○召見軍機廷琦方濬師井衛垣曾紀澤○發抄曾國荃奏採辦棕　動用銀數奉硃批該部知道欽此○又請將易得勝等外委弁缺關除仍留原保官階奉硃批着照所請兵部知遵欽此○劉錦棠奏防營員弁勇丁及台局數目奉硃批該部知道單二件併發欽此○又補用總兵黄得遇名字更正奉硃批該部知道欽此○又請將何品忠保案更正奉硃批該部知道欽此○○新授廣西右江鎭總兵調署左江鎭總兵奴才張春發跪　 
奏爲恭報奴才到任日期叩謝天恩仰祈聖鑒事竊奴才駑庸自恍鰲戴難民荷寵命之頻頒實涓埃之未報前於龍州防次恭承簡命補授右江鎭總兵員缺當經具摺叩謝恩施内顧菲材忽膺疆寄昨接兩廣督臣張之洞行知以奴才調署左江鎭總兵員缺當於閏四月十三日行抵南寗准前鎭臣劉光裕將總兵印信移交前來奴才卽於十四日恭設香案望闕叩頭謝恩祗領任事伏查左江界連東粤地控南交稽查營汛整飭戎行在在均關緊要奴才知識譾陋深懼弗勝惟有實力實心率將弁而嚴守禦矢勤矢愼申紀律以習操防遇事禀咨督撫提臣妥爲辦理以期仰答高厚鴻慈於萬一除將到任日期恭疏題報外所有奴才感激下忱理合繕摺叩謝天恩伏乞皇上聖鑒謹奉奉硃批知道了欽此○○奴才文碩奴才崇綱跪奏爲循例奏聞請旨事竊查歴來逹賴喇嘛呼畢勒罕出世坐床後向由噶布倫會同總堪布於藏中各呼圖克圖及沙布隴内遴選公舉精通釋典允符衆望二人呈由駐藏大臣代奏請旨授爲榮增正副師傅前於光緒五年經松溎奏蒙恩准以所公舉之掌辦商上事務通善濟嚨呼圖克圖阿旺班墊曲吉堅叅兼充在案今該呼圖克圖已於上年四月初八日圓寂所遺榮增正師傅一缺現據噶布倫總堪布等公同選舉得代辦商上事務第穆呼圖克圖阿旺洛桑稱勒拉普結精通釋典允服闔藏僧俗人望核其行實堪以接充等情請奏前來奴才等查與歴來成案無異理合據情奏聞可否俯准以所公舉之第穆呼圖克圖阿洛桑稱勒拉普結接充榮增正師傅之處祗候命下遵行再奴才崇綱現在開缺合併聲明爲此謹奏奉硃批着照所請該衙門知道欽此○○奴才文碩奴才崇綱跪奏爲遵旨聲明奏請欽定事竊代辦商上事務第穆呼圖克圖阿旺洛桑稱勒拉普結呈文稱轉據第十一輩逹賴喇嘛家屬呈稱伊家佛兄公爵朗結綳於光緒九年二月十二日因病出缺今查該故爵嫡子彭錯崙珠現年二十七歲請由駐藏大臣奏懇聖恩賞襲公爵等情前來奴才等查逹賴喇嘛親屬荷蒙錫予爵職始於雍正七年第七輩逹賴喇嘛之父索諾木逹爾札蒙賞輔國公爵厥後歴輩逹賴喇嘛親屬雖得仰蒙隆施然皆出自特恩曠典原與功績立官例定襲次者有間故自公爵台吉以至三品土司職銜階級不一而原銜之上加賞晉銜頂翎者亦所時有惟自立官至承襲連得三輩公爵者僅止索諾本逹爾札一家而已恭讀乾隆四十八年欽奉上諭札什那木札勒之祖索諾木逹爾札係前輩逹賴喇嘛之父因指引逹賴喇嘛習學經卷並隨同逹賴喇嘛勤奮封爲公爵其子孫業經承襲兩輩將來出缺如何承襲之處具奏請旨欽此五十一年札什那木札勒出缺之後伊子恰多爾旺劬蒙賞頭等台吉仰見前此之迭沛公封蓋以旌其勤勞奮勉寵頒異數初非無故而施至第十一輩逹賴喇嘛之父策旺頓桂先於道光十一年蒙賞公爵二十八年加賞寳石頂戴雙眼花翎同治九年出缺十一年伊子朗結綳懇請襲爵是年七月初七日奉旨交理藩院議奏八月初二日奉上諭策旺頓柱所遺公爵卽着伊子朗結綳承襲日後朗結綳出缺時再由駐藏大臣等聲明請旨具奏該部知道等因欽此欽遵在案正與乾隆四十八年欽奉諭旨一道同揆奴才等今准前因理合遵旨聲明具奏應如何賞襲職爵之處出自 
皇上天恩謹將歴輩逹剌喇嘛親屬錫秩等級查照上次理藩院議奏原摺聲叙另繕比較淸單恭呈御覽再奴才崇綱現在開缺台併聲明謹奏奉硃批該衙門議奏單併發欽此○○奴才文碩奴才崇綱跪奏爲遵循奏案請旨施行事竊據代辦商上事務第穆呼圖克圖阿旺洛桑稱勒拉並結轉據呼徵凝禧寺所屬徒衆喇嘛公呈内稱該寺呼畢勒罕自光緒三年蒙恩俯准轉世掌管事務並還原封名號後遵卽訪查幼董入瓶簽掣得貢桑伊喜洛布經前人臣松溎奏奉諭旨知道了欽此欽遵在案今該呼畢勒罕貢桑伊喜洛布法名阿旺羅布藏伊喜丹貝嘉勒叅年已及歲所有前請代奏叩謝天恩摺内聲明附請懇恩先將原頒阿齊　呼圖克圖印信發交該寺承領供奉並懇准其仍前進貢及該寺管事喇嘛開復札薩克銜名之處歴陳原委呈請核奪代奏前來奴才等卷查哷徵班次原在沙布隆之列雄正十二年因阿旺曲墊充當逹剿喇嘛榮增師傳訓迪有成蒙恩賞給阿齊圖諾們罕名號嗣於咸豐三年前諾們罕阿旺伊喜楚稱嘉勒叅在掌辦商上事務任内蒙恩賞換阿齊圖呼圖克圖名號仍准轉世併將該寺管事喇嘛作爲札薩克喇嘛十年該呼圖克圖復蒙普加慧能二字旣而同治元年因散布施致與布賚綳噶勒丹等寺搆釁滋嫌乃該呼圖克圖併不呈明駐藏大臣輒携掌辦商上事務印信潛赴都門意圖京控經前大臣滿慶等奏叅奉旨斥革不准轉世其慧能名號阿齊圖呼圖克圖勅印及黄韁等件一併諭令註銷其人旋亦身故迨後光緒三年前任大臣松溎因據該已革呼圖克圖徒衆爲其申訴屈抑奏請昭雪奉上諭准其查訪已故哷徵呼圖克圖轉世之幼子仍掌該寺事務並將名號賞還等因欽此遵於查訪幼童入瓶簽掣得呼畢勒罕後該寺僧具呈叩謝天恩卽便附請先行賞還原頒印信在寺供奉併懇仍准進貢及開復管事喇嘛札薩衡名等因復經松溎據情代奏奉旨交理藩院議奏旋准議覆以定例轉世呼圖克圖圓寂後應將印信封存本廟俟該呼圖克圖轉世後裁撤呼畢勒罕之日移院奏聞乃　開用又其前輩所得恩賞物件轉世後不得仍前擅用况哷徵呼圖克圖前旣緣事斥革印信業已撤銷情形更有不同後雖恩准轉世而其呼畢勒罕尚未及歲遽請賞還原印核與例案不符臣等公同商酌所請賞遠印信併准仍前進貢曁開復該廟札薩克喇嘛銜名之處應俟該呼畢勒罕及歲後再由駐藏大臣具奏請旨等因於光緒五年二月初五日具奏奉旨依議欽此欽遵在案奴才等今准前因理合遵循該院原議奉旨成案恭摺奏聞可否准如所請出自皇太后皇上聖恩祗候命下遵行再奴才崇綱現在開缺合併聲明爲此謹奏奉硃批該衙門議奏欽此○○李秉衡等片再頭品頂戴記名提督蔣宗漢統帶廣武軍各營出關禦敵立功蒙恩補授貴州安義鎭總兵當經奏請陛見上年五月欽奉批旨毋庸來見欽此時因越境游匪勢甚滋蔓經臣等會奏請將該總兵仍留軍營暫緩赴任俾收批臂之助隨後察看邊防稍鬆再當飭赴本任八月十四日奉到批旨着照所請兵部知道欽此該總兵自留防以來瞬逾一載於中外稽查出入均能實力講求匪徒不敢生心邊圉恃以無恐在防深爲得力惟係實缺人員現當界務將竣邊務稍鬆裁營節餉之際自應飭赴本任以重職守除咨雲貴督臣貴州撫臣查照外理合會同兩廣督臣張之洞附片陳明伏乞聖鑒謹奏奉硃批兵部知道欽此○○李鴻章片再江西應續造剥船一百三十四隻前准部議仍由直隷代造當飭天津道胡燏棻購料就廠接續辦理兹據該道詳報工竣候騐此係工堅料實一面飭各州縣招募船户領駕查同治年間代造江廣等省剥船係奉旨派往津郡騐米大臣就便騐收光緒八年代造江廣等省剥船正值南漕運通之際係照部議令新船裝米運通由倉塲侍郎騐收今春代造江西剥船三百隻係奉旨由臣就近騐收此次續造江西剥船僅一百三十四隻爲數甚　有限旣不便另請欽派大臣來津現在江浙兩省漕糧又經通壩全數收兌亦無須新船裝米赴通似應卽照今春成案由臣就近核實騐收以歸簡便仍取具保固切結送部斷不准稍涉弊混是否有當伏乞聖鑒訓示遵行謹附片具奏奉硃批着照所請該部知道欽此 
 
 

Page 12

 
 
[普育堂祭六所㷀民亡魂文]  
　　維光緒十有三年歲次丁亥七月初二日普育堂　董某某誠延道侣涓治醵壇卽於　夕　　　　　化冥帛爰爲文告爾六所亡者之靈曰夫死生幽明之故人所難知春秋祭祀之辰鬼猶求食况乎生罹疾苦賴祗園以庇孤寒死受悽惶臥　土而歸泯没痛殘魂之就餒空搖燐火之光憫剩魄以何依莫洒楊枝之水嗟乎朽骨能不悲哉其一所爲老民者以筋力之衰頽乞饔飱而供養伶仃孤苦難申呼籲之情嗚咽悲酸遽遘膏肓之疾顧桑榆而心暮忽邱壠以長眠嗚呼又一所爲老婦者草雖獨活桑乏寄生以無告之㷀嫠乃相依於善地一饘一粥聊慰餘年不飢不寒猶期卒歲奈銷魂於風燭終飲恨於泉臺嗚呼又一所爲男殘廢者嘆肢體之攸虧覺形神之俱　勢難供夫食力計何藉以謀生幸得所之有方免向隅而抱憾恩沾賙卹本非四體之不勤命竟顛連未免孤魂之倐化嗚呼又一所爲女殘廢者生憎薄命已藜藿之不充自顧孱軀復筋骸之不具念皈依於仁宇方叨一飯之恩值感召夫災祲每染四時之疾求茯苓而罔效等蒲柳之先凋鳴呼又一所爲養病者呻吟牀第抱終歲之沈疴輾轉藥爐成半生之痼疾乃求艾偏窮其術而蓋棺竟速其亡生固可矜死猶足憫嗚呼又一所爲撫教者嗟爾小子矜不成人或耳目之不靈或手足之失措或疾前爲害而有賴噢咻或怙恃早亡而藉施撫畜命途乖舛偏罹夭札之災苦海蒼茫竟抱沈淪之痛嗚呼凡兹六所同屬奇窮旣受苦於凡塵更銜悲於鬼籙纍纍枯塚誰飄陌上之錢渺渺靈魂孰餉墦閒之飯今者近中元之節預設壇場拔爾衆之幽爲申懴悔靈旛指引仗仙眞救苦之仁寳籙宣揚闡妙道凝元之旨導金繩於覺路知九幽共拔迷途揚寳筏於慈航想十地同臻彼岸施蓬壼之甘露九泉頓潤夫重樓分蓮鉢之香秔一粒遂化爲萬斛冀是夜齊臨法會應扶老携幼而來願衆生共脫沈魂好滌怨洗寃而去告爾有衆尚其饗之崇川驩睡軒主稿 
[上海四馬路高易籌賑公所撮要]  
　　昨由天順祥寳號陳潤夫翁交來雲南鹽法道憲湯幼菴觀察匯來集捐賑銀計規元三百二十兩三錢五分又由日昇昌寳號田瑞卿翁交到湖南湘陰縣正堂韓寳臣大令匯來集捐賑銀計規元六十一兩七錢九分另英洋六元均照拜領敬代災民百拜叩謝明頃由彤源寳庄匯到廣東潮州府正堂朱少愚太守再捐助直東賑銀三百兩正并函示及所寄萬家生佛康字册經卽另自發函分飭各縣廣爲勸募因念直東兩地灾情重大急不容緩故特再行倡捐規元三百兩冀資踴躍一俟各縣捐集有成當卽續寄等因仰見恒心濟急無懈初心鼎力扶危不遺餘力仁慈所著佩服弗諼謹列報章聊伸謝悃李朝覲秋坪氏頓首謹誌 
[和程立甫原韵]  
　　豈特吾云人亦云主盟風雅共推君淸新文字宗開府高遠襟懷邁右軍獨向詩書成愛癖常於翰墨策奇勲慙余學殖抛荒甚筆硯從前悔早焚○又疉前韻敬謝薄技微長無足云方書聊復習桐君功名久已灰人意詞賦安能張我軍深媿蠧材難遠到敢期麟閣樹洪勲蒼蒼倘可如人願一瓣心香徹夜焚三疉前韻求賜和不肯人云我亦云一時盛作盡輸君才華富似三都賦豪氣雄於百戰軍一代風流蘇學士二分月色杜司勲新詩不厭千回讀亟取蘭膏繼晷焚筍里黄韻三稿于滬北寓齋 
[西湖雜作錄呈諸大吟壇政印]  
　　乙酉除夕前四日舟抵杭州約吳君立如登吳山暮歸未至武林城先問西湖路及至武林城西湖不知處急訪延陵君入門歡相晤爲我具盤飱殷勤道舊故代我解行裝苦留姑小住問我形色間胡爲太怱遽我言爲西湖懷之竊有素豈可到湖濵遷延不一顧君言今已遲及湖不可渡我聞登吳山於湖目可注幸不隔嚴城顧且酬吾慕大笑各仰天出門同一步姑趁好夕陽湖山歴可數豈期彳　行道遠偏相妬努力及山巓蒼茫不可覷湖光一隙明山影昏如霧朔風從西來凛冽足難駐梵宇雖參差禪關閉巳固四顧絶人行悲號有老樹怪石劈面迎鬼立森可怖磴級辨難詳崕澗深無度賴君年力强扶持猶我助急探湖山奇反失登臨趣凡事難强求躁進理可悟明晨期早來一笑下山去○雪後偕立如放舟三潭印月世年夢繞湖山勝今日邀朋踏凍來十里波平光澹蕩三潭月印影徘徊群峯積雪圍如玉孤艇衝氷響似雷恍是瀛洲眞個到何須海上覓蓬萊彭大司馬營退省庵於此　岸處有坊高聳曰小瀛洲○登紫陽山題石立馬吳山頂風烟望欲迷江湖三面闊樓閣萬家低獨岫横天北雙峯落水西臨崖多峭石攬勝一留題○偕吳沅卿太守張書城茂才内弟杜楚生學博泛舟西泠謁劉蔣二公祠過蘇小墓飲平湖秋月亭暮歸戚舊歡逢各忘形扁舟乘興泛西泠英雄幾輩長祠宇兒女千秋有墓亭十里湖光平似鏡四圍山勢疉如屏雷峯夕照催歸急多少樓臺棹未停○謁岳忠武墓疉前韻奸佞徒然鐵鑄形千秋快憤對西冷忍教冰雪長廬幕遑卹風波竟獄亭努力十年恢社稷傷心一旦廢藩屏最疑矯詔終無問迎帝翻從敵語停紹興十一年檜矯詔下公於大理獄尋殺之二十一年巫伋至金首請迎靖康帝歸國金主曰不知歸後何處頓放伋唯唯而退白下桐君蔡鳳藻稿 
[上海三馬路與昌協賑公所陳竹坪經收山東直隷賑捐七月初四五日第七百三十六七次淸單]  
　　靈字冊現字第九百八十三號陳古愚先生交來玉山無名氏經募德有隣堂鏡湖逸叟氷溪釣隠懷玉山人杏花村士警醒頭陀蒙泉居士焚香茗室光風霽月舘夢覺子周桂芬周素琴子俊氏蔭亭氏潤生氏凌氏汪氏劉氏鄭氏徐氏念户共來洋廿元○又册德字九十九號直塘源源典同人英洋十一元銅洋一元由永義昶局來○又冊過字第七百十八號徐州汪天順局寄來苕溪漱石齋主人助曹紋銀四兩申批規銀三兩五錢一分低銀六錢六分由福興潤局交來○○又冊錯字第三百三十二號淮安城盧志傑堂洋四元又募恕厚堂談恕德堂談高文齋三户各錢五百文禮耕堂黄濟陽氏各錢二二百文無名氏愼思堂王各錢一百文以上八户共合洋六元○又冊要字五百三十九號南潯心願主人求消灾洋一元養心齋錢二百四十文退省居無名氏補過主求病金人四户各錢二百文周掌記袁韻記施問記吳氏沈馥記高芝記施樹記無名氏八户各錢一百文朱氏吳興徐錦記不書名各五十文以上十八户共合來洋三元○本埠宏久號交來侯陳氏求病速愈洋廿元蘭契氏求保萱堂增福平安洋十元力不從心子將還孀捐移賑洋十元申江廣德泰交來祈保安洋五元吳竹軒求母病速愈洋五元謹修堂將席費移助洋四元雲間不留名洋四元昇昌鐵行交來無錫吳秀甫洋十二元虚對洋二個滬城不留名因得呂宋票小彩移助洋二元彭城錢爲七齡女久病潮熱不退求病速愈洋二元　業無名氏洋一元虚對一個又醮餘移助賑洋四元虚對洋一元錢七百五十文唐瓞初求子阿坤病愈洋二元粗平氏洋二元四林山莊求三弟病速愈洋一元鴻盛棧洋二元思耕堂求子體壯智慧洋一元無名氏銅洋一元○萬家生佛冊蘇州公舘寄來求補過齋主平陽汪各錢五百文有心無力人願人長壽舘主各錢四百文龔季良　三百文不留名難雨樓主夢筆生花各錢二百文八齡童子八十文以上九户共洋二元錢七百文○蘇州吳署東裏科鄭尚觀　母親在川省家中無災無疾身體强旺壽益增紀洋四元又求子聯生易長成人無病能得祖孫相見有日洋四元以上二户洪洋八元○靈字冊要字四十三號蘇州王大生號募來王朗軒錢二百六十文無名氏王雨生各錢三百文姚阿保嚴立義王治安江文富張明年各錢二百文倪錦高錢一百文黄行兼王光和各錢五十文又新冊無名氏錢二百七十五文王朗軒錢二百五十文江文富王治安嚴立義姚阿保張明年各一百文以上二册共合洋三元○嶺南鄭汝楨祝　夫妻合眷平安洋五元瀏河不書名節用移賑洋二元○二天共收英洋一百四十六元銅洋二元虚對開洋四個規銀三兩五錢一分低銀六錢六分錢一千四百五十文合併聲明 
[上海四馬路文報局内協賑公所經收賑捐七月上旬淸單]  
　　初十日作善降祥冊芹陽杜漁莊善士七十壽辰恭貿壽儀移賑三十五元○又冊江寛輪船帳房交來漢武江通輪船張午峰先生經交彞陵善士募憶專舫三元與同室藝蘭二户各二元思永齋守廬愼閣三户各一元○使君受福冊桐城裕泰莊募菜敦厚堂助本洋八元葉知止軒葉佑之馬蔣氏三户各本洋一元張東甫英洋三元葉保惠英洋一元○又册本埠恆隆慶號交來杭城觀成堂綢業會舘在本堂善捐内撥助洋二十元○又冊崑山不書名一元吳克齋四勿堂二户各五角○救災免灾單寶應福興潤信局季少芝先生交朱孟翁募三友堂四千文無名氏四百四十四文實收洋四元○又單吳江李松田先生募郭雲亭楊雲溪夏芸樵三户各二百文陳應陞一百文李松田三百四十文實收洋一元○南巿錦盛仁號錢祝三善士求合家平安規元三十六兩五錢○鎭北卿松浦柳塘先生交來范陳氏爲次子學一病在垂祈求速痊二十元○本埠蔚厚票號交來京都東安門外胡燕笙義士慕曹太恭人四兩胡蓮艧一兩五錢邱宜貴五錢尚運先二錢劉若石周雲興胡瑞亭胡定之四户各九錢實收京兩銀六兩六錢○錢塘求靑書屋　來李古氏求合家平安一元黎里毛且安先生交來平爨襁褓子洋八元小洋三十五角廬對開洋三個足對開一個銅小洋二角錢二十文電報總局交無錫電報局金預班葛無名氏爲父母雙壽祈福洋八元本日共收英洋一百十三元花本洋十一元規元三十六兩五錢京平銀六兩六錢小洋三十五角虚對開洋三個足對開洋一個銅小洋二角錢二十文○本锂共收規元四百十四兩四錢八分六厘原平銀十五兩四錢批申規元十五兩七錢九分六厘英洋一千另九十八元計規元七百九十九兩八錢九分三厘爐坯洋四十五元計規元三十兩另六錢燭印毛本洋十一元計規元七兩七錢足對開洋三個虚對開洋十三個兩共計規元四兩五錢一分六厘銅洋廿二元二角烊見規元三兩二錢三分四厘小洋七十角計規元五兩一錢銅碎銀二兩烊見規元四錢錢一千三百廿一文計規元九錢一分一厘○十項共合規元一千二百八十二兩六錢三分六厘○連前共共收規元三十七萬六千三百九十四兩七錢六分六厘○連前共解過規元三十七萬九千三百九十三兩四錢九分六厘○實墊解規元二千九百九十八兩七錢三分合併聲明補登○受福册公字三百五十六號六月初二日蘇恆長洲縣懦學正堂趙米蓀廣文經募細户祥泰典公記號二户各二千文孫雨霖衛興典源隆坊慶　號祥順號五户各一千文金子淸六百文永泰坊五百文恆泰號四百文以上共捐十千另五百文實收到英洋十元合問聲明 
[上海四馬路之報局内恊賑公所經收賑捐七月上旬淸單]  
　　初九日蘇垣善士交來獎餘記五十三元又規元三十七兩另二分六厘○電報總局收支所交來江夏無名氏十元○本埠天順祥能交來湘垣求已子二元○本埠怡順昌號内蔣兩泉先生求子病速痊一元○本埠德祥興募懷樸主人小洋五角○作書降祥冊裕德棧交來甯波啓興善士求平安十元○又册寗波無名氏募胡瓞蓀不書名二户各一元楊玉華銅洋一元無名氏五百願隠氏四百楊堂蘭堂三百李世綸堂世祿子慈餘子三户各二百木木森日月生求安氏三户各一百以上實收英洋四元銅洋一元○又册九江文報局經交江西貽安堂薛四元○又册甯波生泰典募捧日堂沈敦本堂施二户各一元錦堂氏樂園氏二户各四百文無名氏三百實收英洋三元○又册本埠蔣同泰杭莊交來蘇城許張氏之女爲病祈求速愈五元○救災免災單甬江鴻昌號交來黄亮卿先生募翁敬齋黄亮卿二户各五元陳和祥黄子麟二户各一元姚理陽金錫祥二户各五角○又　大團鎭盛賡伯先生交來守拙生募安記一元不留名五角周可記安定居士二户各虚對開一個賞奇義巢氏二户各二角懷仁一角鶴沙居士錢三百五十同懷主人三百四十知媿人二百五十太原居士錢一百實收英洋三元虚對開二個又交來一灶港張郁生募張仁壽堂張玉階二户各五角○本日共收英洋一百另九元銅洋一元虚對開二元規元三十七兩另二分六厘小洋五角 
 
