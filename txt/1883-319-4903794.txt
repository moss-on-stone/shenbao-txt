# 1883 - 319 - 4903794

 

Page 1

 
 
[新刻歴下志游出售] [  申報館主人啓]  
　　來陽游藝中原客性磊落好游年甫三十足跡巳半天下其五言詩亦嶔崎入古前年至山左句留一載餘所交接者皆名下士客於族舘無事時著有　下志游一書凡八卷分爲内外編疆域風俗閒情方言靡不備載亦一時興到語也本舘索其稿而代爲排印問世兹巳工竣每部釘成二册收回工料洋一角二分準於十月初二日發賣有欲詳稷下古今事者盍取觀乎本外埠售處照舊 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於麟近處新近購得曠地將卽另書印書館並信致外洋速購機器多副一俟屋宇造成機器運到立卽開工有願附股者務祈迅來預定此布 
[鐵路不可不亟開說]  
　　中國之宜開鐵路本舘屢論及之幾於筆乾楮盡而迄今曾未見有採及芻蕘者前時上海至吳淞曾經西人創設試行 
頗極便利計三刻之中可以往返每客車資僅三百六十文坐客十分擁擠蓋不特遊人之試行以快馳騁已也苟行之旣久吳淞地方必將化爲市集往來旣便生意亦聚地方之日見興旺有不卜可知者江灣雖亦一小鎭其初不過鄉間墟集僕曾於甲戌年端陽一遊其處是日該處有龍舟之戲上海之聞風而往者實繁有徒僕與友人共乘一小車約上午九點鐘啓行至十一點鐘始到比至其地則不過小街村店無可購食飢腸轆轆不得已呼寒具以當餐命畢欲得茗止渴街口僅一小茶店屋小而低危樓頹然懼不敢登友人推挽而上則艸屨知褐者列坐已满綠在會期故鄉人皆輟業以恣遊矚且自滬而往者無他處可以小憩則亦擠乎其中僕與友伺隙得一康頭並坐啜苦茗比龍舟來而座客競趨樓前俯視岌岌殊甚凛乎其不可留也遂仍乘車而返洎創行鐵路僕復與友乘火車至該處則氣象爲之一變向之頹垣敗壁皆易以崇墉峻字尋向之小茶肆則亦局面焕然矣可知火車之興行莫有益於地方實非淺鮮忽焉而中國購而拆去運在臺灣以至鐵條銹壞令人不勝扼腕天津雖亦有小試鐵路之說卒未聞大擴規模雖由於經費之難籌實亦拘墟者有以阻之昨有友人携來鏡機子所撰論說言之頗爲酣暢亟錄之以供衆覽其說曰中國之宜開鐵路明事勢者類能言之前年劉省三爵帥以之入奏李傅相因覆奏有九利之說事已幾於行矣而旋爲議者所阻有識之士無不以爲深惜然其時軍報未急羣相安於無事利害之勢猶未甚顯也今則法越用兵已將一載其勢駸駸然將與中國爲難沿海各省籌防亟矣竊謂此時鐵路尤爲必不可不開者請陳其利約有數端中國文報向來稽遲今則電線旣設可以頃刻萬里而無火輪車以輔之則聞信之後徵調依然難速是有電線與無電線同其應設者一又各國搆兵必以兵船塞其海口中國若與法國生釁彼將以數鐵甲船堵觀天津吳淞廣東各口則我呼吸不靈各自爲戰不相策應其勢渙散若有鐵路則内地徵兵互爲聨絡首尾相應捷於影響彼雖駐紥海口於我漠不相關其應設者一又海運行之四十餘年黄河近日決漫異常且運漕亦復遲滯一旦有事誠恐洋面不能來往自如若有鐵路則連車千乘直逹神京彼不能阻我運道其應設者三又如東之吉林琿春北之科布多西之伊犁噶什喀爾以及衞藏等處尤不可不危爲籌度蓋一旦有事俄國必乘其後此等邊境皆有鐵路我與搏戰幸而屢勝而彼後繼之兵不十日便可由國都而來我若偶挫殊難再接再厲且萬里饋糧難易迥殊是不待戰而棄地之舉已可决矣其應設者四蓋鐵路爲兵事之第一要着論者徒斤斤較量其得利與否猶是不揣本而齊末之論也或謂此如秦築長城隋開運河徒有益於後世實見損於當時此尤迂儒之論直不知我朝之體勢者也秦隋虐用其用其築城開河皆係力役一有不集或至死刑我朝則無論一舉一動皆係雇役子之以錢寛之以限民有惟恐官之不見用者乃儗之於秦隋不獨立言失體抑又不智之甚也然苦於無欵奈何曰每年製機器購戰船所費不貲皆非可百年不壞者尚不足惜何獨此萬世經久之道而棄而弗籌爲一時省費計耶且逐年籌五六十萬金在中國尚不甚難由漸而成二十年之後大段可觀矣至其中興辦之端持久之道又當隨時斟酌非可以數言而盡也中朝大官實心爲國凡事宜求其是曷不就銕路之得失一一詳爲核之如其利多害少似不宜逞一時之議論阻國家經世利用之遠謨也草茅之心懷欲陳而未有路爰泚筆書此願以質世之大雅君子 
[諭旨恭錄]  
　　九月二十九日奉旨胡瑞瀾着補授太僕寺少卿欽此同日奉上諭陳士杰奏官紳籌賑出 
力等語本年山東利津等處猝遭水患災區甚廣飢民待賑孔殷經順天府府尹周家楣代籌賑銀三千兩並名官紳先後由上海籌解銀三萬六千兩棉衣一萬件東省災黎藉資接濟周家楣不分畛域廣爲勸募得以集成巨欵直隸候補道盛宣懷浙江候補道徐潤翰林院庶吉士沈善登候選道鄭官應補用道李培松候選主事經元善國子監學正謝家福河南候補縣丞楊廷杲設法勸捐不遺餘力揀選知縣潘民表候選訓導嚴作霖舉人施則敬分赴利津齊東齊河等處核實散放均屬心存利濟見義勇爲着傳旨嘉奬以昭激勸欽此 
[法艦赴越]  
　　外國新聞紙云法國有兵船名阿未郎裝兵五百八十五名於九月十八日駛抵新加坡裝煤於 
十九日開往西貢又有兵船名杉落裝兵一千零十名於十九日駛抵新加坡裝煤開往西貢又有一兵船名未衡尚未騑到故未知其兵數也 
[外洋消息]  
　　英公司輪船帶來倫敦新聞言中國近又在德國定造鐵中船兩艘寶係大砲船非鐵甲船也其 
船與德國炮船無異運用較鐵甲船爲尢便此次該厰造船之人不惜工本造成之後必較前更爲堅固而且可以從速竣工也又云定遠船將次來華故李丹崖欽使派官管帶現在船尚未有行期李欽使先命該管帶官回華以資另行差遣該船雖尚無開輪的期然以前所購辦船中應用食物李欽使命無庸發還然則行期當亦不遠也又云邏邏國向以一劍爲傳國之寳然其劍則已舊敝不足壯觀故暹邏王托英國代造一劍靶長六寸刃長一尺五寸靶上皆鑲金嵌寳兩面刻佛像兩尊鞘上亦皆金鑲刻鏤極爲精工刻已工竣從此乾綱獨斷氣象又將一新矣 
 
 

Page 2

 
 
[般鳥近聞]  
　　香港西字報載有般鳥近信云該處近日氣象益覺光昌已擇定一極便之地爲總匯口子造屋者紛紛不絶其貨物以海參爲最多華人多有運貨全彼亙相交易生意頗爲興旺據土人云去居人之處十五日程途燕窩極多現已有人往探藤林茂密本爲象之淵藪刻下人之往彼者多象皆遁蹤他往沙答開地公司之地所出甘蔗揶子多而且美所種烟葉已經收穫甚爲豐腴製造成烟定然合銷故擬廣爲播種以收大利也伊盧蒲勒地方之長官名白來耳告假三月往他處遊歴臨行之時沙峇公司之經理人馬君里生率多人爲之餞行般鳥總督亦至紳商咸集棚絲鮮明羣貢祝詞頗極一時之盛云按白君前曾旅居上海前日英公司輪船抵埠白君卽附此船而來舊地重游又增一番清興矣 
[朝鮮近信]  
　　朝鮮來信云九月初七日係禮拜之期日本兵船之泊於濟物浦者當有兵丁飲酒登岸因醉滋事將中國砲船兵丁一人用棹搠塲眼皮洞見其骨有江西人湯某在税務司處辦公前往勸解日兵用刀斫傷其骽幸不致命日官往爲禁止亦被毆打何横暴如此耶迨吳軍門派人往查則該華兵已經日官招去養傷幸日本駐王城之竹添領事與吳軍門夙敦和誼親赴營中賠禮將滋事之兵痛加懲責並云如受傷人因此殞命卽將該兵抵償刻下中日兩國和好如初臺無釁隙　閙事之時英美等國人皆不直日兵之所爲云○初十日朝鮮國王閲看中國所代練之洋鎗隊旗幟鮮明步伐齊整國王顧而色喜賞賚有差八月二十四日及九月初三日國王兩次展謁陵寢均以洋鎗隊隨行並留數隊鎭守王宫蓋倚之若長城云○十五日四更後雷震數次此地入九月以來頗覺燠暖不似深秋景象雷亦非無因者然以時考之正陰氣極盛陽氣無餘之月而忽有此變亦陰陽不調之徵也連日陰霾日月色紅而無光彩該國君臣究心占騐當如何交惕耶○十七日辦理通商事宜陳茇南觀察行抵朝鮮寓南門大街南别宫内此宫原爲中國册封之官而作也華商七八人衣冠往謁陳觀察接待殷勤詞氣和藹各商均欣欣然有喜色間觀察欲令華商合立會館並與外國劃分地界緣使節初臨尚未定議也○市上貿易現用當五大錢而當日之常平大小錢都歸鎔鑄現鑄之錢沙屑太多萬難持久錢法因之大壞欲求當日之錢恐青帙飛去不能復飛來也 
[防兵首途]  
　　昨譯西字報載牛庄近擬發兵三千前赴天津云云兹接牛庄來信知此軍卽係吳清卿星使所帶之吉林防軍據云前數日探聞星使率兵登程不日可到牛庄道憲卽率所屬各官帶隊出七十里迎接東營官廳早已掛燈結綵紥成東西轅門左右吹鼓亭十分齊整差役人等終日伺應道憲廳縣均出告示張帖通衢其示云爲奉軍督憲札飭奉吳督辦移咨此次經奉諭旨着選帶吉林防軍三千速速航海赴津以憑調遣堤派步隊三營馬隊三營親兵馬步各一哨馬隊卽赴天津步隊赴營口所需車輛軍需一切均由吉林完備毋庸經過地方辦差另備到日住店食用亦有差官專辦毫不用地方官子聞總之統兵過境只假道耳不涉地方一些之事恐有兵弁騷擾故先移咨以便札飭遵照等語星使於上月二十五日午後二點鐘到牛庄在東圍子門外某店打一茶尖諭令所帶步隊三營駐札圍子門外自帶親兵馬步隊兩哨乘緑呢四人大轎到毅軍糧臺暫作行轅道憲率所屬文武印委各員並喬營之奉省練軍及道標海防練軍各一營迎接五十里外盔甲鮮明劍戟森列儼然節制之師吉林之兵則皆穿藍號褂面日釐黑身材瘦弱頗似隴畔農夫不類行間壯士前導有兩武弁背印及令箭後有六个大號及鋼乂大刀等隊其餘戈什皆金白頂只一武巡捕藍頂翎耳星使年五十許長身玉立瞻矚非凡道憲首先進見其餘廳憲海城令及喬營營官各遞手版挨次傳見廿六日午刻道憲親送肥豕四頭白麵八袋并鷄鴨食盒等以犒從者另宰肥豕二十頭白麵二千斤以犒駐札圍外之步隊三營當日廳縣曾送官菜四席星使面爲道謝曰旣承雅意不得不領此後萬不可再費些厘星使和藹可親接見各官尤極謙遜聞轉運局總辦李君海帆與星使爲丱角交頗稱莫逆故於晉謁時脱略常禮云 
[營口郵音]  
　　營口上月念一日晩東北風大作狂吼一夜次早水缸中結氷有大錢之厚是日風勢稍緩至念三早則箕伯返駕羲輪當空河沿亦見薄氷大有封河景象市人均穿棉衣船上人服皮衣者不少三四日後復覺晴暖屈指封河當在十一月中旬十月底可以淨河矣○上月初英領事衙門集衆演戯刊發報單不論中西人欲往觀者每位英洋一元男女分座且備茶點念二日晩天順洋行洋東創首踵行又演一天據兩次演劇以爲山東直隷各省災荒起見所得買座洋員盡數彚寄賑捐一切糜用則由首人自備西人之好善可謂不分畛域矣○邇日輪船接踵而到雜糧油豆價亦稍昻云 
[調兵傳言]  
　　文匯報言有人致信於該報館云鎭江近將發兵一隊前赴廣東統帶官王姓聞因粤中兵力不足故調此勁旅以壯軍聲然未知此說之確否也 
[福州近事]  
　　福州西字報言福州南門外於上月十九日操演洋鎗隊内有一兵偶不小心鎗忽發聲擊中一七歲小孩立時弊命由官傳該孩之父厚給撫卹銀兩始得寢事也 
[市中售虎]  
　　厦門新聞紙云上月廿三日厦門街上有人以小虎兩頭求售蓋其人探知虎穴伺大虎出穴潛入而捉其子索價四十元刻尚未有顧問者想日後尚須减價也 
[撤兵回湘]  
　　上月二十日早漢鎭到有威靖兵船内裝兵一營約計四五百名聞從江南撤回湖南籍者因該營勇多染時症用特禀請左侯相資遣回鄉每名給三月口糧外又用輪船送　鄂省再行換船赴湖南另賞每名川資銀一兩云該輪船到漢後營勇卽陸續雇船遄返地方上無稍驚擾　輪船行至龜山頭等處水師營炮船皆知船上有營官督押向前迎迓升炮致敬詎一長龍炮船被流水激近輪船頭與之一撞登時分爲兩截失落舵工勇丁三名其餘幸得救起此斷船直跟追至下關方得近岸拖住輪船則於念四日卽東下也 
[藥線轟然]  
　　漢皋仁義司衙門上首有一藥線店專供花炮鋪所用九月二十日薄暮時是處居人忽聞轟然一聲紅光燭天近在一二百步内凡閃窓器皿無不震震有聲嗣知藥線店有火藥一二担被火轟去房屋椽瓦亦冲失殆盡柱梁板璧間有焦灼當卽撲滅不至成災幸也 
[札委讞員]  
　　英注兩租界會審委員早聞有更調之信昨悉已奉到憲札英界會審官委黄芝生别駕官印承乙法界會審官委王雁臣别駕官印賓大約月之初十左右均須交卸也至日昨英界公廨因跑馬之期哲繙譯亦未駕臨捕房所解送之案皆係小竊並無要件故不備錄 
[譯員更調]  
　　上海道署繙譯曹潤甫司馬近因政體違和禀請道憲派員接辦兹悉道憲業已准請扎委粤東鄺容階别駕接辦繙譯攺委曹司馬辦理洋務矣 
[高人來華]  
　　某司馬囚公赴朝鮮近日公旋偕三朝鮮人來華卽在上海習學西國語言文字此三人中二尹姓一閔姓均係大家世族之子弟閔姓年僅十四歲秀外慧中足稱大器尹姓一二十五歲一二十歲者頗通華語現卽居於某司馬寓内足見朝鮮之於西學有心焉向往者矣 
 
 

Page 3

 
 
[捕續來]  
　　前日英公司輪船夾滬有新募之總巡捕頭麥九恩附輪而來又有太古公司之阿極格司輪船載有三道頭一名巡捕三名均來滬上該三道逗在英國曾充巡捕十四年其三人亦當過兩三年均係熟手云 
[水嫉妨]  
　　各租界自來水每日有穿號衣之水夫挑送居民鋪戶然向來挑黄浦水爲生計者不下四五百人自有自來水後未免稍形减色然飲自來水者不過十之二三是以挑水之徐　義等别出心裁向自來水公司包認送水領有號衣日至各居戶認挑擬將黄浦水亦照白來水式挑送雖居戶稱使而凡桃黄浦水者生意　爲彼所奪是以前日各挑水夫在　閘引鳳茶館聚議約於今日欲則穿號衣挑黄浦水之徐成義等扭毆擎語此言若確未免起爭端矣 
[查究掘泥]  
　　日前工部局查悉虹口下海浦等處浦灘被人挖掘爛泥未免有損碼頭前日轉飭富捕頭着包深華捕雇杉板船往查見有三人正在挑掘包探華捕將一人掀住拖入杉板詎其人竭九挣扎致連包探華捕一併落水幸杉板上人急救未遭滅頂而掘泥之人早已遠遁矣 
[碾傷小孩]  
　　前日午後有　人乘馬車經過法租界大馬路玉露春茶肆前將一小孩撞倒該孩年約八九歲車輪從腰際碾過該孩昏暈逾刻始放聲大哭西入立卽下車將孩抱起雇東洋車送到捕房就明住處簽字而去法捕頭着法包探孫寶生送孩到仁濟醫館據云一時不能保共無碍須該該之父母同往醫院三日後方能見效也 
[互理帳目]  
　　昨報列藉詞拆股一案經注公堂傳到吳谷才卽巫谷才而又新園另有股東楊振泉亦投到翁太守詰其前次剴切開導何敢不遵堂諭不許馬永年進内據巫稱馬永年係股東而兼司賬已有三年帳日不清辦事不公不要伊管帳按月工資則曾照前給與今已另延魏冨有管理矣太守謂管帳另有分拆否答稱收帳係足錢交帳係九八串約計按月進出有一百數十子之譜現議此項所扣馬與魏對拆詎伊尚不满意翁太守謂伊已管理三年並無錯處爾等又指不出弊端而巫等堅執不欲馬管馬稱我凡事謹愼何得將我逐出兩下各執一詞翁太守詢　股幾人巫稱計五人糾合九股馬永年亦是兩股等語太守謂現在旣經用進魏姓馬永年與魏互相管理試騐半月如馬永年實在無錯還歸馬永年管理巫又稱如魏某有不妥之處自應另換而馬又請將鎖匙交下太守謂人家疑汝有私若定欲將鎖匙交下則人更生疑爾當遠嫌待半月後汝一無錯處仍歸爾管帳云 
[質對交洋]  
　　前月間有原告譚文玉控湯勝寳收用賣冰洋一節經翁太守着將帳簿檢呈昨日譚將帳簿兩本呈案翁太守略一翻閲見與前呈之　不相上下及詰湯勝寳則稱各行家及英領事署之購冰洋均是伊子收去譚又稱湯收有三个月冰帳等語太守着法包探帶固兩造另藉通曉英語之人前往對明究竟洋元父與何人收去卽可定讞兩造遵諭太守又謂湯勝寶前期另有一人到案此人諒係汝邀來者湯頻頻叩首答稱不知旋　退出適　一人頭戴晶頂詣客稱職員李桂泉呈帳并稱譚到我將冰廠抵在洋人哈未處抵銀一千兩由我出面似應向譚清理而譚之子尚另欠我銀兩向其催償伊不但不還竟糾流氓四十人挾我在益湯弄德昌烟館將小帽上之麾霞帽凖拆去價值洋百元請爲核辦太守謂譚現在此爲原告乃控冰帳之案與此案不涉况盆湯弄在英租界哈未洋人及冰廠等均不在法租界着投英公堂清理云 
[臺灣道劉致各府縣函稿]  
　　逕啓者本年山東河决二十餘州縣被災情形較　是以前議由現任　有差諸同寅慨捐鉅資已集五千餘金　解激濟倠災匾較廣集欵宣多東南各省向有民間義相歴年積募百數十萬所濟不爲不鉅查從前晉豫旱荒經張前陞造函致各屬除捐請奬叙外另由　募賑相各管事分　觀暮共得其有餘金陸續解往義漿仁粟涓滴悉到災區辦理最爲妥善捐數姓名事前刋入申報事後彚龍徵信錄皆可查考且蒙前山西爵撫部院曾頒給匾額扎發名屬懸掛在案臺灣連年豐稔民氣湛和况救災卹鄰本之古義此次東省被灾小民　苦顚連不堪言狀現擬援照奠　晉豫　墓章程由前辦各首事另行分别函託在地善士勸募解濟用特函布務祈閣下乘時利導切實勸諭俾各紳　踴躍輸將多多益善恤鴻嗷救蟻命不特東省數萬生靈感戴大德已也專此敬請升安諸惟雅照不憊 
[喜秀水陳曼壽丈遊日本歸抵滬專索味梅花館由政和]  
　　老棄家山汗漫遊海雲如畫穩扁舟流連柹樹雙青眼掩映攖花半白頭一路波濤歸蜃瀆三年風雨别蛉洲故鄉自有琴樽樂天與吟時是晩秋[  鎭洋陸咸清頓首稿]  
[金君再坡近滬仝屢承過訪賦此誌感]  
　　浪跡天涯悵寂寥感懷知己路迢迢晝長忽慰停雲願夜半同將明月激瀟灑胸襟追李白激昻氣概羡班超翩翩宜結尋芳伴漫掛輕帆趁早潮與君約略說耳城桑梓風光最有情舊社文章英俊集新詩豪邁鬼神驚鴻泥印處皆知己鶴夢通時慰此生只恨夕陽無限好快將心事共分明[  澹定室主人未是草]  
[上海官銀號浙紹恊賑收解公所九月廿六至三十經收第六單]  
　　魏洽記埠規銀一百兩恆升規銀一百兩厦門洋藥局蔡維等規銀七十二兩余洪記規銀五十兩興泉氷道孫規銀三十兩鷺江葉徵瑞堂規銀三十兩蕭山敦本堂胡助棉衣二百件厦門隱名氏規銀念二兩鷺江寳善堂規銀十五兩又寶育堂規銀十五兩會稽章純夫規銀七兩不寐子移故父陰壽　資求冥福洋十員葉滋茂洋三員勉力子祈姪女病速痊洋兩員章秀三洋兩元彭朱氏洋一員○以上共收規銀四百四十一兩洋十八員棉衣兩百件 
[二洋涇橋怡順昌二馬路祥順公祥瑞林祥代收第四十五次清單]  
　　福泰仁五員森記四員求嗣　四員求闔家平安四員東湖氏茂昌號裕成泰裕全隆聚豐號益泰源陳余氏七戶各二員無名氏和源長葉雲記朱衣言嚴錦章張仁山臥雲書屋余氏童夢槐憶蘭軒九戶各一員以上計二十戶由漢口徐紫卿翁經募宜昌輪船唐虞卿兄帶來○求順氏一員華記洋行大班未四哳啿樂善不倦心存利濟前日跑船得彩慨助賑捐洋三十員以濟災賑實屬急公好義功德無量也[  山東募賑滬局]  
[九月三十日代收順天山東賑捐第八十八次清單]  
　　上海不留名求書病速愈捐洋十員姚二鹿由　城姚公舘寄交天保棧來捐洋六員省修氏程中杭州永和局來捐洋五員不留名由寳泰源茶棧交來捐洋二員南陔采蘭氏祈保母親消災解厄無病多壽捐洋二員南園主人捐洋二員又虚對開洋一員○餘姚翁已蘭先生書潤助本籍二十九日代收四開洋一員八開洋一員○二十八日衡昇惪記張幼亭兄代募來棉衣五十件棉褲五十條二十九日又來棉衣二百件棉褲二百條據云續有交來俟募齊後指明善士捐戶姓名再行登報用先聲明[  上海北市盆湯弄業會舘主施少欽謹啓]  
[十月初一日代收順天山東賑捐第八十九次清單]  
　　穎川十齡童子由本城楊介眉兄交來二十員東山不留名由本埠祥源泰報關行交來二員○十三省酒客指助順天十六員又指助山東十二員又指助浙省十一月三共由九江同通和荃棧李耐三兄經募第五次寄　本埠益記茶棧來○瑞記指明捐銅洋六員求是堂岳捐助五尺磁青紙三張三尺磁青琴條紙四張四尺加重冷金對紙一付以上二戶一俟鎔化一侔估銷再行登報○餘姚翁巳蘭書潤助本籍上月三十日代收洋二圓四開洋一圓八開洋二員錢五十九文合併聲明[  上海北市盆湯弄絲業會舘主施少欽謹啓]  
[浙省撫轅抄]  
　　九月二十四日署臬司豐禀知交缷杭道篆務進見署杭道余禀知受事進見並禀安謝步府經歴李式恩禀知臬委山陰提案差叩辭巡檢葉維燾禀知蕃司委署平湖典史叩謝○二十五日前署蕭止縣高知事　省禀見署平湖典史葉禀見叩辭　任新昌典史吳守植禀謝　司委署叩見布理問吳之乾禀知防軍局委河南查硝磺差叩辭○二十六日温處道温禀知交制寗台道篆務奉飭仍回本任進見禀謝永嘉縣張廿五日禀見叩辭回任補用縣鄒壽祺服满來省禀到署新昌典史與守植叩辭赴任 
[蘇省撫轅抄]  
　　九月三十日縣丞倪煥章缷署丹徒縣主簿事回 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年九月二十二日京報全錄]  
　　宫門抄○諭旨兩道錄前○發抄旨三道○給事中鄭奏宗室婦人詐財揑控請杜漸峻防摺○大臣謝奏請旨嚴禁官員積習片○直督李奏請旌表片○雲督岑等奏報烏江河橋工完竣摺○閩督何等奏酌擬盜案就地懲辦章程摺○大臣杜等奏郡王給假調理片○九月二十二日吏部翰林院正黄旂值日宗人府引見三名吏部二十五名○睿王等塲差完竣覆命○恩承演㶷覆命○張澐卿由西陵回京請安並請假五日○福建按察使裴蔭森請訓並請假二十日○甘肅按察使譚繼洵請訓○肅王請假十日○豫王請假五日○内閣呈進勾到本○召見軍機裴蔭森譚繼洵○發抄裕祿奏續獲亳州反獄流犯左鎖卽左澄澐審擬並聲明應叙職名奉旨刑部速議具奏欽此○又勇丁雄學章等滋事正法奉旨知道了欽此○又動撥皖賑捐欵恊助東賑奉旨知道了欽此○○吏科給事中臣鄭溥元跪奏爲宗室婦人詐財揑控爲害已久宜杜其漸而峻其防恭摺仰祈聖鑒事竊惟我朝深一厚澤山籍隷八旗者皆有口糧按期支領矧宗室誼屬天潢所以體恤而賙濟之者更無不優且至此列聖敬宗收族之恩亦恐其饔飱不繼致同無賴之行也臣聞宗室例居城内赫赫煌煌鮮不敬而遠之旣莫敢觸其忿怒又孰敢欠其錢債乃近來宗室婦人往往驕奢無度家產净絶糾合匪黨肆行訛索訛索不遂便成鬥毆其呈控於步軍統領者十有九虚迨移咨刑部不得不代傅被告若該婦赶到對質其曲直尚可立判無奈情節本虚又恃貴胄之親延不到案而從中關說之人皆其羽翼輒向被告家中嚇逼錢文非大遂其欲彼此分肥决不和息甘餘年來良民之傾蕩產業者大都以此誠惡風之不可不除者也今夏德蘇氏夥訛張觀準一案經刑部奉請銷除黄檔監禁候决行路傳聞無不稱快但糾衆訛人者不止德蘇氏其揑控於步軍統領及五城者亦不止德蘇氏臣查婦女呈控例有抱告惟宗室婦人獨不盡然又查刑部則例凡票傳原告兩月不到者卽行銷案擬請飭下步軍統領衙門凡宗室婦人興訟非有親丁抱告概行擲還若旣收呈咨部原被告須一齊並傳倘被告先到原告不到其爲無理狡賴顯然可見應卽開檡被告速爲銷案以免拖累不必拘定兩月之期若到案情虚則重責其抱告並請飭下刑部會同宗人府核議請旨補入則例庶刁風可息良民亦得安矣伏乞皇太后皇上聖鑒謹奏奉旨已錄○○謝謙亨片再臣聞在京各衙門所屬官員多有私行回籍累月經年未曾告假者内閣則司班代直翰林院則同舘關照六部則同司　爲通融該堂官等但求公事無誤未暇逐一稽查無論其擅離職守冒支俸糈也卽如中書一年期满作爲候補若到閣後私行回籍將屇一年還京遇　考試軍機總署章京例應保送一旦取錄傳到公事者多未諳難保必無貽悮關係殊非淺鮮現當整飭官方屢承誥誡力　因循然所謂因循者尚有其人備充員數若兹之私行回籍卽欲責其因循亦不可得始不過一二人偶行嘗試祕密惟恐人知近則相率効尤罔知顧忌士習人心之壞莫此爲甚夫坐班陪祀一端之廢弛尚煩訓飭諄諄况乎營私取巧竊取資俸甘欺罔以壞官常哉相應請旨嚴行禁革併着各堂言隨時稽察照閒叅辦倘徇隱不舉别經發覺將該堂官一併嚴議以儆官邪是否有當伏乞聖鑒謹奏奉旨已錄○○李鴻章片再據候補同知邵國銓懷來縣知縣何求緒大挑知縣王爾梅祝冠車等禀稱江蘇江陰縣人延慶州知州章成義胞弟文生章成智聘定同縣人六品封職陳鉅之女陳蘭姑爲室尚未迎娶陳蘭姑夙習女箴深明大義同治十三年六月成智病故陳蘭姑時年二十二歲　信後誓志守貞過門成禮侍奉翁姑克敬克孝嗣後以痛夫成疾於光緒三年五月身故該員等誼屬同鄉見聞甚確家屬旣在直隷照案應由服言省分奏請旌表出具印結禀請具奏前來臣查該貞女陳蘭姑過門守貞卒至痛夫身故洵屬至性過人擬請旨勅部　例旌表以維風化除印結咨部外理合附片具陳伏乞聖鑒訓示謹奏軍機大臣奉旨着照所請禮部知道欽此○○頭品項戴雲貴總督臣岑毓英頭品頂戴貴州巡撫臣林肇元跪奏爲黔省修文遵義縣屬烏江河橋工完竣恭摺奏報仰祈聖鑒事竊臣毓英前在貴州巡撫任内奉命巡閲營伍經過烏江看得該處水深溜急並無橋梁往來文報商旅人等渡船過江多遭覆滃久爲民患嗣與臣肇元函商四川督臣丁寳楨及前四川建昌道升任雲南布政使臣唐烱並飭黔省司道府縣湊捐廉銀仿照雲南金河江瀾滄江製造鐵練以便往來蒙將辦理情形附片奏明在案因監工委員通判陳昌言辦理不善日久未能完工經費亦不敷用上年三月臣毓英在福建巡撫任内接據禀報續又湊捐養廉銀三千兩解黔發交該委員等添資修造嗣臣奉旨署理雲貴總督由閩來滇道經黔省適陳昌言因案撤叅奏明改委候補道吳自發前往接辦嗣又勸獲滇省文武官紳共捐助銀七千三百五十兩發交該道添補應用接據該道禀報當已添購銕石多雇匠作一切從實趕緊造辦各項工程均經該道督同隨員候補知府沈毓蘭府經歴周良卿親駐工次認眞監督妥爲修造于本年五月十一日完工禀請委員騐收臣肇元會委候補道顔培鼎前往踏勘據報橋設安臯兩岸拓基築埠埠高八丈有奇長七丈有奇中廣五丈有奇橋長十八丈廣一丈五尺平牽鐵練十有九丈兩端壓以石濫貫以鐵鎖入埠出面長各三十四丈重各四千餘斤下横鐵鍵上覆木枋旁翼練欄樣腰約絙參差繫於　埠橋樓從樓柱向下貫於石鎭埠之物石橋石獅石狴鐵牛鐵象畢具委係工堅料實並無虚揑等弊結報前來臣等覆在烏江河在貴陽薘義兩府交界地方與修文遵義兩縣壤地相接路當冲要造此橋梁於文報商旅往來甚便惟事屬創始工程浩大幸賴四川督臣丁寳楨升任雲南布政使臣唐烱曁各文武官紳捐廉助費又該道吳自發等任勞任怨實力經營始能成此善舉合計前後捐項共收銀三萬五千五百一十兩儘數開支橋工經費下餘銀兩發商生息作爲歲修並招丁看守之用除工竣以後應辦事官應由　等妥籌經理外命無仰懇天恩俯准勅部立案俾垂久遠再此係官紳捐辦未動珔欵邀免造册報銷又臣等受恩深重凡係有利　民之事自皆分所應爲所捐　銀不　仰邀議叙其餘官紳急公好義可否賞給奬叙出自逾格鴻慈臣等不敢邅議除將各職名捐數開具清單恭呈御覽並咨部備查外所有烏江河橋工完竣緣由謹合詞恭摺具陳伏乞　皇太后皇上聖鑒訓示謹奏車機大臣奉旨丁寶楨等均着交部核給奬叙單併發欽此○○閩浙總督臣何璟福硉巡撫臣張兆棟跪奏爲閩省盜案未能規復舊制謹酌擬就地懲辦章程恭摺具奏仰祈聖鑒事竊准部咨以各省土匪馬賊會匪遊勇案情重大形同叛逆之犯暫准就地正法其餘尋常盜案予限一年一律規復舊制辦理距省鵉遠地方照秋審事例將人犯解赴該管巡道訊明詳由督撫題奏不准援案就地正法章程先行出决等因具奏奉 
旨　議欽此欽遵咨行到閩臣等登閩省山海交錯習尚獷悍五方雜處匪類甚多内地如延平建寗邵武福寍四府所屬山　箐密最易藏奸每逢茶市將興客作紛至沓來驟添數萬人之衆迨茶市旣竣失業無歸者注往勾結爲盜滋生事端此外各府州祈屬或隣疆錯壤或瀆海要區逋盜潛蹤乘間竊發在所不免至台灣遠在海外内山伏莽尤多盜刦之案各屬時有若不遇案就地速辦無以照洞戒而靖閭閻伏查部議於情重各項暫准就地正法惟尋常盜案予限規復舊制倘能盜風稍息卽可遵辦惟體察閩省現時情形懲辦尚須嚴　遽難寛紱臣等督同臬司悉　商酌擬請嗣後閩省台灣内地各屬地方除拿獲土匪會匪游勇案情重大及形同叛逆之犯仍遵照部議先行正法外如有盜犯執持刀械火器者聚衆三人以上情兇勢惡者夥衆搶刦全三次者糾劫拒捕傷人或致傷事主者入城行劫及連劫數家者窩線分贓至二次者有一於此卽由該州縣錄供通禀臣等查核贓証確鑿批飭該管道府督同覆訊或派員前往會審果係罪無可疑卽行就地正法彚案奏報俟盜風稍息再復舊制其餘搶劫之案照例按擬解勘惟台灣遠隔海洋擬請將人犯解道訊明移司核詳題奏似化稍事區别於地方有益而無冤濫之虞據署臬司解煜具詳請奏前來是否有當臣等謹合詞恭摺具奏伏乞皇太后皇上聖鑒訓示謹奏車機大臣奉旨刑部知道欽此○○杜嘠爾等片再查前據三盟盟長公吉克濟特多爾濟等呈該盟扎薩克郡王吹蘇倫扎布呈稱舊患兩骽疼痛心迷驚跳等症日漸增重呈請照章給假兩個月等情當經奴才等照章給假奏蒙聖鑒在案茲據該盟長呈稱該札薩克郡王吹蘇倫土布假期報满病仍未痊呈請照章再行給假四個月俾資調理等清呈報前來奴才伏查該札薩克郡王假期已满病仍未痊自應按照新章再行給假四個月令其調理除檄覆該盟長轉飭遵照外理合附片具一奏伏乞聖鑒謹奏軍機大臣奉旨知道了欽此 
 
