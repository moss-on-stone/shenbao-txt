# 1922 - 237 - 4917790

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[國内戰時公法（冷）]  
　　南方之戰事未了北方奉直戰事又將開始其餘各省之戰事亦時起時伏故以今日情形而國内之戰事一時恐未能弭也然戰事不弭受其害者實爲與戰事無關之人民爲最甚軍餉之搜索一也事業之阻碍二也戰時適當兩軍之戰地而受毁傷三也故軍隊所爭之地人民之損失往往多於軍隊然此猶得曰爲戰事故兩軍所不得已也然至戰事旣畢兩軍勝敗旣分而每有大掠人民之舉是誠大不道之舉而重苦我人民也是非特同國之人所不應出卽敵國人之按諸國際戰時亦在所不許 
　　今後國内之戰事旣不能免則戰時急宜定一兩方共守之公法以稍减人民痛苦其最要之一則即爲戰後不得搶掠人民蓋破城大掠三日之習實爲昔時野蠻之舉動今日烏可復行故今後如有戰事當地之人民宜以此則通告兩方戰團而使簽此約苟或日後違背則當布告全國而使之同棄如是人民受戰事之禍或可稍輕乎 
[命令]  
　　八月三十一日大總統令會辦浙江太湖水利工程事宜陶葆廉懇請辭職陶葆廉准免本職此令 
　　又令派莫永貞會辦浙江太湖水利工程事宜此令 
　　又令派彭榖孫會辦江蘇太湖水利工程事宜此令 
　　又令任命張殿如爲赤林鎭守使此令 
　　又令内務部呈准安徽省長許世英咨請任命汪調鼎試署長淮水上警察廳警正應照准此令 
　　又令署陸軍總長張紹曾呈准黑龍江督軍咨請以王定山補佐領應照准此令 
　　八月二十九日大總統令任命曹士溥爲陸軍第二十六師步兵第一百零一團團長董文蔚爲陸軍第二十六師騎兵第二十六團團長此令 
　　又令署陸軍總長張紹曾呈請陸軍第一師步兵第三團團長陸鎔懇請辭職陸鎔准免本職此令 
　　又令任命關純一爲陸軍第一師步兵第三團團長此令 
　　又令任命王煥齋爲察哈爾都統署上校參謀此令 
　　又令簡任職存記之粟宗琦李有忱祁彦樹均著分發農商部交該部酌量任用此令 
　　又令署農商總長盧信呈請任命易延喜杜宴爲秘書均照准此令 
　　又令署司法總長張耀曾呈請任命陳長簇劉志敡爲京師高等審判廳推事李琥爲京師地方審判廳推事楊拱辰爲山西第二高等審判分廳推事屠振鵠爲浙江杭縣地方檢察廳檢察官均照准此令 
[國内專電]  
　　北京電張英華申刻回京在洛與吳最後商定先向滬華銀團借五百萬以後不再借由曹吳出面提倡各省區協濟中央欵項其意含有截留專欵後每月略給政府若干美其名曰協欵曹吳語張仍主强王署閣張頃赴協和醫院王云無此能力請曹吳另保人 
　　北京電世日（三十一）閣議决定常秀山爲河南政務廳長許元震調直隸口北道陳樹楷簡保定道于振宗簡直隸實業廳長余建侯簡江西實業廳長揚子江水道討論委員會長由孫丹林兼副會長江天鐸兼齊督擬發江蘇災歉善後國庫公債湖北官錢局請償還墊欵均交財部核辦（三十一日下午七鐘） 
　　北京電滬銀行團與財部五百萬借欵接洽尙未踏實聞其中似非純粹華銀行家（一日上午十二鐘） 
　　北京電世日（三十一）憲法會議法統議員又推梅寳璣等四代表到會徐清和并在議塲發言法律問題一日不解决常會憲會一日不能開遂又未成會散（三十一日下午九鐘） 
　　北京電昨下午捷克代表見外長希望通商聞政府仍以抛棄領裁權爲前提（一日上午十二鐘） 
　　北京電昨下午辛博森見外長談與梅爾思晤商京奉路辦法擬專作商用至運輸軍隊須有一定限制顧氏云此事正由主管各部會商中（一日上午十二鐘） 
　　北京電政府查詢漢陽兵工廠被毁之謠係拒湯派電京者已電蕭嚴查又漢領事某電告使館亦未聞有此事（一日上午十二鐘） 
　　北京電礦商羅鳳岐願報効銻砂二千噸爲製造銻幣原料院交財農幣三署會核（一日上午十二鐘） 
　　北京電外蒙政府不許無照華人入境已由蒙藏院函庫倫抗議 
　　天津電世日午後二時省議會開會互選議長甲派議員以反對舉邊守靖王秉喆完全不出席以示抵制乙派議員出席者九十一人較法定人數尙少四人於是派代表拉請計共派出七次代表查點人數二十一次仍然不足法定人數遂公决於先日（一日）再行開會又超然派議員所組織之維持會因黨派議員紛紛加入開會時大有喧賓奪主之勢現已陷於無辦法　　天津電團體代表劉席齋已經地審廳判决拘留四十日惟各團體代表議决不日上訴（三十一日下午十二鐘） 
　　漢口電湘訊倒趙潮益烈趙派員赴滬聯譚並令宋鶴庚魯滌平同陳嘉祐調停但宋魯仍與譚系軍官積極逐趙現宋已赴衡陽魯已赴津市日内將通電請趙退位 
　　漢口電楊森仍居宜昌魏宗漣家所部散駐利川建始約萬人另二軍所屬潘湯白傅各部尙在川境現洛助楊槍械另招一師入川返攻楊艶日又函湘趙乞援由川駐湘代表趙南森面陳 
　　漢口電蕭世日更換大批知事又令財廳將經征不力各稅局長呈報以備撤換證蕭允交印稅不確 
　　漢口電川代表喬毅夫等世日由洛來鄂蕭在署設宴並商援川 
　　漢口電鄭州將開直魯豫陜鄂聯防剿匪會議張聯陞世晚往列席 
　　漢口電蕭安國來鄂赴湘係商湘鄂贛聯防（以上一日下午七鐘） 
　　蘭州電此間裁兵聲浪日高决定將張廣建時添招新軍完全裁撤其餘均按二成裁減回族代表馬麟已經同意致電各鎭 
　　蘭州電潘齡臯定陷日啓程陸洪濤派兵保護（以上二十九日下午六鐘） 
　　成都電劉湘已由渝西上游峨眉鄧錫侯不就第二軍長職（三十日下午九鐘） 
　　香港電陳席儒電告接收請任書定支（四日）到省聞陳炯明將與陳席儒同日就職 
　　香港電沙面訊薩鎭冰世日抵港卽電省海軍某要人來港商海軍北歸 
　　香港電陳炯明草定善後督辦編制法交省會核議（以上一日下午六鐘） 
　　香港電陳炯明擬派陳其尤偕白逾桓赴京報聘 
　　香港電聞海軍北歸條件已解决候餉離粤（以上一日下午十鐘） 
特約路透電 
[賠償委員會議德國停付賠欵]  
　　三十一日巴黎電英國建議許德國無條件停付賠欵至年底止由賠償委員會討論後以兩票對一票否决法比兩國均反對此議意國未投票委員會後乃一致採納比國之建議案其内容爲委員會未告成其貫澈改革德國財政計畫之前暫停討論停付賠欵之要求惟爲容德國得暇準備及履行此項辦法計許德國以六個月期國庫券繳付至本年底止之到期各欵而以協約國所承認之擔保爲此項國庫券之輔助如關於擔保不能商得同意則當存金於比國所承認之外國銀行此項付欵應指定撥與比國文内述及德國已喪失國内外之信用馬克價落至其原值千分之三改革計畫當規定豫算案出入平衡改革幣制發行國内國外公債以便鞏固財政如賠償委員會中之各國政府能商得同意則尙宜减輕德國對外之義務賠償委員會已以該會關於停付要求之决議照會德政府又謂賠償委員會之意目下對於德國所提出保證按期交付煤與木料之建議尙未便發表意見故將來此項物品之交付如不滿意履行則賠償委員會保留要求厲行同類辦法之權 
[德代表陳述煤木交付之計畫]  
　　三十一日巴黎電德代表施羅特氏向賠償委員會說明德國實業家以煤與木料交與協約國之計畫乃以停付賠欵至十二月三十一日止爲條件德國建議協約國收物者可與德國商行商定直接辦法德國商行由史汀萊氏魯白森氏克洛克勒氏錫爾佛堡氏爲代表施羅特氏述及財政總長赫姆士氏於五月間談判時估計本年關稅可收一四八、○○○、○○○、○○○紙馬克今似可收至二一○、○○○、○○○、○○○之數故德政府可騰出巨欵施氏又謂今最要之舉爲恢復馬克信用馬克兌價之低落實迫成所議展長付欵期限之舉各報對於德代表之計畫均不爲然 
[德國之馬克恐慌]  
　　一日柏林電近數日來恐慌殊甚報紙屢載關於協約國意見之驚人消息人心愈擾大銀行外汽車馬車排成長行銀行内人甚擁擠有詢問英金美金價格者有欲提欵以應付月底所需者有時銀行因紙幣不足致未能應付蓋紙幣需求近來甚大非印刷局所能供應也行員輒婉告主顧謂國家銀行將印票面較高之鈔票每張或高至十萬馬克以期减少手續上之困難以近日紙幣發出極多每日達四、○○○、○○○、○○○馬克也同時銀行發出國家銀行之支票以避不能付欵之嫌今日柏林郊外市場買客見馬克價格每小時輒低落一次爲之大憤搗毁店欄警署遂派警察多人前往彈壓 
　　三十一日倫敦電今日因已黎柏林對於大局均抱悲觀故馬克落至七千九百枚合英金一鎊後回至七千二百枚 
[法人之德賠欵推測]  
　　一日巴黎電半官界解釋賠償委員會之决議謂德國將來不按期履行義務自然將使協約國或單獨或聯合施行懲戒條件 
[德報紙停閉]  
　　一日柏林電扣克斯海文日報因經費支絀停止出版按該報已開辦九十年此外報館停閉者尙多 
[美國派員往俄調查中止]  
　　一日華盛頓電美國建議派專門家委員會至蘇俄調查一切之舉當局已視爲不能實行蓋蘇俄政府要求美國與俄國交換委員團調查一切而美國不允之故 
 
 

Page 5

 
 
   
 
 

Page 6

 
 
特約路透電二 
[美國稅則案]  
　　一日華盛頓電稅則議案由兩院聯合會議咨回參衆兩院時照美國估價收稅辦法行將删去此項報告將於九月中旬提出據現象觀之新稅則將於十月初頒行 
[墨議員之槍擊]  
　　一日墨京電合作黨議員里末斯氏今日在國會休息室外爲人槍斃獨立派議員巴拉拉干氏被控行兇聞此案乃因互爭米朝康州代表權而起 
[英劇中之華伶爭]  
　　三十一日倫敦電英國失業伶人對於「蘇彞土河以東」一劇之用華人扮演大肆抨擊定恩氏之意乃欲描寫華人生活之眞狀其所用之華人以扮學生苦力廚役與街頭剃頭匠者皆係此種職業中人伶工聯合會書記魯格氏現已目覩其試演出語人曰此劇不用華人不能達意 
[萬國法律大會閉會]  
　　三十一日巴黎電阿眞廷京城之萬國法律大會業已閉會玻璃維亞代表建議應割地一隅予玻璃維亞俾得通海原有之通海孔道乃在太平洋戰爭後失去云云經會衆否决玻璃維亞政府已决議請願於國際聯盟會 
[智利之越山飛行]  
　　三十一日巴黎電據伐爾巴拉索消息智利陸軍飛行家二人飛過安特斯山所達高度距地約六千邁當機中之寒暑計落至零度下十五度二飛行家本擬由智利京城飛往巴西京城因天氣惡劣遂在曼杜柴降地 
[各國近事記]  
　　三十一日紐約電芝加哥與阿爾頓間之鐡路現已歸官派財産管理員接管 
　　三十一日巴黎電士麥那消息希臘巡船押解縣英旗之商船一艘入支哇斯港該船載有運交基嗎爾氏之違禁品 
　　三十日亞拉斯加州諾姆電亞孟特森氏因天時不利决計不於本年實行飛越北極之舉但擬於明春一試 
　　三十一日巴黎電波斯王已抵巴黎 
交通大學無線電 
[美國在歐佔領軍額不增]  
　　巴黎電法報近載美國在歐佔領軍額將由七百增至三千人之消息兹由美國務院否認謂美政府並無增多佔領軍額之意 
[協約國對法國之單獨行動]  
　　巴黎電協約國方面稱法國之單獨行動將被視爲破壞凡爾塞和約之舉動聞賠償委員會已接受一九二一年繳付煤與木料議案中之德國最後細則 
[巴黎地下鐡路站之炸彈]  
　　巴黎電巴黎地下鐡路之路警在共和站附近查見一炸彈顯係有人故意置此以害人者某工人於移取炸彈時彈忽爆裂工人被炸死 
[美國之酬兵案]  
　　華盛頓電參議院已通過四、○○○、○○○、○○○元兵士酬金案將交兩院聯合會表决此案規定三種優待辦法由服役世界戰爭之兵士其軍餉不足五十元者任擇一種 
[南愛之戰事]  
　　倫敦電南愛自由邦參謀部稱黨人軍事行動已成弩末之勢現僅有零散無統系之小戰聞黨魁伐勒拉氏因國人憤其指使黨人襲殺高林士欲得而甘心故大戒備 
[英國拆毁軍艦]  
　　倫敦電英海軍部稱依華會限制軍備拆毁軍艦之議案已發拆毁軍艦六艘之訓令内有巡洋載艦二及大戰艦四前在巨特倫海戰中司令裴迪氏所乘之旗艦獅號亦在拆毁之列 
[歐洲近事紀]  
　　柏林電德國天生敎徒在墨尼克開大會聲明擁護日耳曼共和之意 
　　柏林電德國東斐航線載客裝貨之新航船烏桑哈拉號重八千噸現已試駛 
　　柏林電現士報紙載稱英相喬治確欲參與國際聯盟會之會議演說限制軍備問題 
　　柏林電日諾瓦海灣有大風經過損失頗鉅船隻數艘斷錨稍有死傷 
國外要聞 
[美國提議放棄中東路權]  
　　世界新聞社云據東報華盛頓電訊美國已向協約國提議於日軍撤退西比利亞時放棄中東鐡路之國際管理國務卿休士氏近曾通牒關係各國協商此問題其中聞含有中東鐡路門户開放之條件日本業已答復承認此項計畫云云 
　　英文日本廣知報（美國人機關）載此電訊並系以評論云休十氏致關係各國之通牒當是以華會通過關於中國之各决議案爲根據各决議案中有一案經與會各國（連中國在内）一致贊成大致規定應給予鐡路及鐡路人員以較良之保護並應選用能員整頓路務撙節經費又一案中國不在簽字者之列規定列强保有課中國以履行對中東鐡路股東債票執有者及債權者之義務之權蓋因中國主有並管理該路故也查中東鐡路幹線延長一千零七十三英里從滿洲里站（滿洲西比利亞交界處）起經哈爾濱至綏芬河（海參崴附近）曩由華俄道勝銀行與中國政府訂約築造一九一八年俄布黨佔領華俄銀行該行在巴黎改組中東路管理權遂握於巴黎該行新董事之手銀行股本法國人占百分之六十以上鐡路之經濟利益因亦爲法人所控制造路經費純由前俄皇政府發行公債募集故從前該路全歸俄財部管理革命後柯爾却克在沃木斯克設立政府接管該路作軍事之用迨一九一九年末沃木斯克政府顚覆中國政府恐他國勢力深入該路决計乘機收回自管將總裁霍爾瓦特氏免職任辟米諾夫氏代之又委派華董三人俄亞銀行（華俄改組後之名稱）方面提起抗議法政府助之經數月談判至一九二○年十月二日始訂立一調和之約約中叙明中國政府願保護該路俄國正式政府未成立之前該路仍歸中國管理又規定董事九人俄亞銀行推舉五人中政府指派四人總董由華人充任有决定投票之權鐡路管理局人員俄華各半俄人爲各科主任華人副之該路一切動作須純爲商業性質不得干涉政治旋開股東會於北京舉著名工程師沃斯脫勞莫扶氏爲總裁當聯合國出兵西比利亞之後在海參崴協設一聯合國技術部以各該國人員二十人組織之美國施蒂文大佐爲領袖共同管理該路事務組織合同中規定聯合國軍隊一經撤退技術部即行取消英美等軍早經撤退而日軍至今未撤技術部遂亦至今存在今日本已决定撤兵美國之通牒蓋即提議依照合同之規定取消聯合國技術部並依華會議决案進行談判大約關於管理路務一層未必有急劇之建議除要求取得相當控制（即使該路取門户開放政策不對於任何國之人民有所歧待）及增進保護之保證外該路將仍歸中國主管以待將來中俄兩國間再訂最後辦法也 
　　據最近某東報載稱日美兩國關於日軍撤退後之中東鐡路善後問題之交涉現在順適進行之中前次日本與關係列國涉之技術部廢止問題日本方面擬於列國之最後方針决定後始將管理權移交中俄兩國者因史蒂芬氏之反對一時美國頗持反對態度嗣經極力折衝結果最近美國亦已了解現在實况且條約亦規定故已認廢止技術部爲正當對於日本之提議亦已表示贊同之意但將該路之營運轉之權移交於中俄兩國之件中俄兩國外之關係各國均認爲有附以若干條件之必要故於技術部廢止後各國對於該鐡路不希望獨佔的利益或特權及爲鐡路之經營運轉等認有供給資金或技術之必要須得中俄兩國同意後始可供給固不待言不過日本因中東鐡路與南滿有特别關係該路之經營均直接影響於日本故與中俄兩國相同對於該路之財政的援助有重大之關係今英法意等國因賠償題題極爲忙碌無暇顧及之故雖一時不能决定態度但結局關於善後處置或可成立新協定也云云 
國内要聞 
[北京通信（慧）]  
　　贛人請願查蔡案與政波 
　　贛人向府院請願查辦蔡成勳尙無結果此事閙之已久近因國人注向内閣及國會消息之故致關係重要之蔡案亦不甚留意詎知此一星期中花樣翻新變幻莫測頗有可紀述者 
　　上星期四（二十四日）下午贛員湯漪朱念祖等往訪陸長張紹曾告以來意張曰江西來電稱虎臣爲萬家生佛不是歡迎他麽湯漪答稱江西號稱三千萬人來電稱之爲萬家生佛並未認爲三千萬人之生佛未能代表贛人全體且此電眞假尙不可知余意以爲撤軍是一事查辦蔡成勳又是一事二者同時並舉想政府却有難處但蔡成勳到贛後自稱總司令又電稱督同文武官吏儼然以督軍自居其態度如此不能置之不理現在最緊要者有二（一）令其撤軍至少須離省城一百里（二）中央派往之軍隊餉項由中央供給不准其就地籌餉致再演姦淫擄掠之慘變張仍無允意朱念祖責張謂旣爲陸軍總長豈可不負責任並有其他諷刺語張頗不懌江西議員亦憤甚聞吳宗慈等擬發通電有所表示但迄今未見發表而張紹曾即於二十六日閣議提出蔡成勳督理江西軍務加昌武上將軍銜之議案通過後電告蔡氏謂議案已經通過余本欲早發表奈贛人反對甚力故從緩云云 
　　此後贛省議員又謁黎黄陂請將督理江西軍務之命令勿發表黄陂許之並謂督理軍務爲督軍之變相余正提倡廢督不容如此矛盾余意俟謝省長到任後派虎臣督辦江西軍務善後事宜以期收束贛省議員無甚反對遂興辭以告湯漪等湯漪又謁黄陂談話與省議員同旅京贛人方以黄陂之言爲可信漸由悲觀而樂觀詎意院秘書廳已根據二十六日閣議備就蔡成勳督理江西軍務之命令今日由院秘書送協和醫院請代揆王寵惠副署當經王氏拒絕後王語其親信曰此項命令顯然違反江西民意遂擱置下午接有旅滬贛人催促政府迅速澈查候辦之電詞極激烈不知政府如何答復總之此亦今日政波中之一問題也（三十日發） 
[内閣問題之擱淺]  
　　内閣問題殆已陷於無辦法之境地張紹曾昨已向黄陂正式聲明請勿再言「請張紹曾組織」數字似已明白武人與政客兩方之不易調和矣唐内閣同意案早即喧傳於星期三提出國會昨日衆議院突起民八民六之爭雖臨時亦未得動議受影響固然不小其實捧唐者對於唐案亦已早在猶豫之中如益友社爲擁唐之人而吳景濂終不敢將唐閣案列入議事日程者實以爲同意案雖在國會通過唐决不能北上於事旣無補且益將受軍閥之非難如通不過唐之面子難看無論已且反授敵黨之進行之機會因此兩原因故吳等寗聽唐閣案宕延不與速决並非對武人有所讓步也推戴王寵惠組閣之電除蕭耀南張錫元諸電外昨日政府又接到王承斌一電係二十九日所發其内容與蕭張所表示者大意略同黄陂昨早（三十）派金永炎將擁王之文電送往協和醫院交王閣看並寓以勸駕之意王讀之笑曰他們依舊干政依舊扣欵我已飽受痛苦無論如何廿言我决不領其好意云云更聞王入醫院之後本拒絕副署命令經顧維鈞張紹曾張耀曾三人切勸王始提出一條件必須唐閣案提出國會從速解决方可暫行維持數天張等即云必可提出國會王問何日張等即約定至遲本星期三（三十日）必可解决王又問三位能擔保否張顧張三人一律云擔保於是王乃允在醫院中照例副署昨王聞國會仍未將唐閣案提出大發牢騷已囑林步隨再備辭呈將於今（三十一）日起不副署命令擔保之人尙在竭力勸說尙未識結果如何張英華日前出京赴保定時又向政府上第二次呈文懇辭代部昨日已由黄陂以二七二五指令勸慰原文呈悉現在財政緊迫專賴長才該次長仍應暫爲搘拄勉任其難用副倚畀勿再固辭此令 
[京高審廳實行罷工]  
　　京師高等地方檢察四廳在職人員因欠薪五月迄無發薪消息曾經與張英華交涉數次張允儘本月底止可先發一月乃張赴洛後尙未回京致各職員成爲空想因此愈形憤激遂公議自三十日始一律罷工以待解决旋經羅文幹疏通高檢與地審檢三廳已允再緩兩日擬截至三十一日止如再不發薪定必依議辦理不料高審廳大不謂然已於三十日起將控訴審案曁上告審案件一律暫停審理其他各廳聞訊亦於是日下午開會討論仍主張取一致態度將於三十一日始一律實行罷工 
[九六債券付息已確定]  
　　九六債券付息問題變化多次始於二十九日完全决定市價亦隨之略增在此財政窘絕金融枯滯之現象中不失爲一小小好消息但息金總額不過二百萬元上下乃費九牛二虎之力始克勉强凑集則財政金融界之窘况又多一證矣爰將其經過之大概情形詳誌如下九六券原定悉數撥充償還内外短期鹽餘債欵之用實際上則財部交付内國各銀行者不過三千六百萬交與日本銀行者約四千萬（此項債票之息欵頗爲確實）其餘悉爲各機關瓜分以爲發新償欠之用然内國各銀行或有因吃虧過甚而拒絶收受者故已承領之數不過二千五百十八萬餘元各機關押出者共一千八百四十萬元第一期應付利息前者爲一百零七萬餘元後者爲七十三萬五千餘元合計爲一百七十四萬三千元爲數本不甚鉅乃至八月一日應付息之日財部尙毫無辦法本允於七月份鹽餘中撥費六十萬者結果又只有三十萬付息更屬無望債券市價由三折五跌至三折以内金融之流通因之大受影響金融解急圖救濟屢次與財部洽商最後始得决定以下列諸欵充作付息之用（一）積存上海之鹽餘五十五萬餘元七月份鹽餘三十萬元日本銀行方面退還之九六券約可抵押三十萬元財部提出債券四十萬折賣現欵十萬尙有四十七萬餘元則由承領債票各銀行攤墊而另由財部以二百萬債券爲擔保品此議經二十九日之關係各銀行認可乃决定於九月一日實行付息云 
[增加關稅之使團會議]  
　　駐京公使團以在滬開會之修改關稅委員會關於評定物價之一事業已將次告竣該會將於本月三十一日閉會此後之關稅當即改照新定物價徵收深恐關稅收入增加後我國方面復以盈餘之關餘充作軍費之用遂由駐京美使許滿英使艾思敦發起請領袖公使召集會議二十八日（星期一）各使皆在葡使館開會聞則提議此事會議之結果大致如下（一）以書面向中國政府要求履行華會條約實行裁兵（二）爲實行改照新章徵收後所有各口輪船捐納稅欵當照新章辦理恐與舊章不符諸多窒碍應請中國政府對於稅務司之權限須切實改定（三）爲解决中國一切紛爭防止關於移充軍費起見决由使團照會中國請審計院實行職權以達財政公開之目的而各省軍費亦當經審計院審核關於第一項第二項之提議各使均無異議已於二十九日聯銜向我國政府提出矣惟第三項有一二國公使以爲恐有干涉中國財政之嫌疑故尙未决定 
[護法議員在衆議院之舌戰]  
　　護法議員之突至昨日（三十日）爲衆議院常會之期益友政學兩派因副議長互選問題已無把握遂相約不出席以爲抵制之計故將法定時間延長一小時之久到院議員尙不足法定人數吳景濓正擬宣言延　之時警衛報告前來門前有護法議員四五十人請謁議長吳簡單答曰「禁止入門」警衛遂出而阻止護法議員大呼曰「吳景濓與我輩爲廣州共患難之朋友今日同爲中華民國國民代表何故求一見而不得我輩旣來今日非見不可」當有多人奪門而入警衛因奉吳議長「禁止入門」之命令不得已將大門半掩護法議員益憤不可遏適值參議院秘書長沈鈞儒由參議院來衆議院因沈亦曾爲護法議員故全體議員俱與沈相識沈不得已遂曰諸公遠來無論吳議長見不見有話到休息室談一談亦無不可全體護法議員遂偕沈入衆議院休息室云又一報告昨（三十）日衆議院開第二期第七十次常會自下午一時起議員陸續到院尙未足數突有護法派議員四十八人（内有民八議員二十餘人）由徐清和領首結隊擁至門首聲言來院出席議長吳景濓先已得信預令警衛隊對於無徽章人衆禁止入院維時護法派議員憤怒特甚警衛隊恐難阻止遂將院門關閉因而後到之議員均被屏諸門外當由先到議員何雯王法岐二人出爲調解先將護法派議員邀至第二休息室暫坐其他來院出席者始得進入議塲一說謂由議員彭漢遺之出而調停該議員等遂得邀進第二休息室云又一報告謂先有十餘人混入院内發覺後議長始發令關門其時出席議員亦羣集院外不得入内相持至兩句鐘院内傳達今日出席議員僅三十餘人不足法數改開談話會院門方開一扇衆亦蜂擁而入云 
　　聲索吳景濓未得吳景濓聞信後當即宣告延會而自己深藏入議長休息室中將大門緊閉是時護法議員已在休息室集議首由徐清和發言國　是中華民國的國會不是吳景濓的國會我輩是議員吳景濓也是議員所謂議長者不過開會時的主席而已我們是護法的議員吳景濓也是護法的議長今日護法成功法統恢復同人當然到院出席豈知護法議長高坐議台之日即禁止護法議員同人入門一步之時論法律論人情吳景濓何以對同人吳景濓又何以對天下後世我輩與吳均爲患難至交今日第一步非要求吳當面談話不可昨已由秘書入請吳議長出見吳始終不敢出潘秘書長到休息室一觀衆以爲吳之代表羣起擁之經　聲明圍始解於是梅寳禨主張先派代表二人向吳傳述來意比公推何雯王法岐兩君爲代表何王兩君去後遍覓吳氏不得最後聞吳在議長休息室四門已閉警衛森嚴何王向門者告以來意吳始開門接見王法岐曆述護法同人來此苦衷並要求吳氏接見吳景濓曰我一議員諸君亦議員也法律問題我實無法答復我議長王幼由（指王家襄）亦議長大家何以不找幼山麻煩偏欺負我云云一說謂先有議員何雯者出而欲自任調人將護法議員種種意見轉達於吳方知吳尙在議場休息室吳見何雯大發牢騷不得已允護法議會推出代表數人相見衆不允斥吳目中無人力持非吳出來與衆推誠相見不可並極力聲明决無决裂行爲保持以法律行爲對付吳終不肯出無已何雯始引護法議員王法岐一人見吳須臾何王兩代表終不得要領而出護法議員已入議場因吳景濓事前已令警衛將議場鎖閉護法議員不得入場又回休息室遇護法副議長褚輔成於途中護法議員大呼曰「此我護法國會副議長褚輔成也」褚趨避未及護法議員要求入議場談話褚曰何妨就休息室談談遂將褚擁入第五休息室甫入座護法議員紛紛質問褚氏謂褚副議長是否同人在廣州時所選出之副議長今日副議長可到院而同人等來則關門不令入内是何理由褚答入此番到北京來以議員資格來非以議長資格來衆問旣自己不認爲副議長問褚副議長資格在何時消滅因何而消滅請明白答復褚面紅耳赤格格不能作答但云這個問題應由大會多數人解决此時此地不能解决故不能答復衆問副議長旣認這個問題尙待解决豈非一方以議員資格坐一方認副議長資格尙未消滅同人卽以褚副議長資格質問請求明白答復褚窘張口無言護法議員曰褚輔成旣自喪失議長資格我輩無與彼談話之必要仍非請吳景濓　來不可時往見吳景濓之何雯王法岐回來報告謂吳答往廣州來北京無非爲國家做事現在只能辦理事實問題法律話不能答復一時衆議紛紜人聲嘈雜據護法議員徐清和略云「今日臨時之事實責任指揮警察關閉大門驅逐護法議員發通告徽章是否是吳景濓負的責任」「報行約法上院法上組織法上各種職權及此次集會出席·進退議員·消滅議員資格准解職分子出席不准護法分子出席定民六民八之會期發通告徽章是不是吳景濓所負的責任」一今日護法議員來院何事因前於六年有毁法者所以始有護法二字發生今護法成功護法議員來京出席竟被吳指揮警察驅逐閉門所以要請正副議長明白答復所問者均係　法律條文質問應請答以法上解决」吳不能答然則自八月一日開會以來所有民六民八之分議員之進退法律上是誰的職權月餘以來未能尋得今日仍要尋此人此權並追問吳法律上之地位及責任自開會以來國會之職權及責任是不是吳景濓所負國會僅有一個還是此外另有一個又一報告謂徐清和梅寳禨等提出簡單質問（一）吳景濓既執行國會職權何以不負法律上之責任（二）北京國會旣不講法律是否事實上之國會（三）北京如係事實上之國會是否另有一合法國會存在（四）國會並無「民六」「民八」之分吳景濓何以有此權能禁止護法同人到會以上各項質問吳景濓一日不答覆我輩一日不罷休今日縱不見下次當再來比有新任農次之羅家衡氏出而爲吳洗刷徐清和等曰羅先生你也是護法議員今僅做農商次長幾天何故便失本來面目今天你已喪失議員資格同人在此開會請你不要以次長的資格多說話羅遂憤憤而出紛議良久衆以法律語吳景濓旣不能立時答復卽請吳將以上事實問題先行逐條答復公推何雯王法岐賈述曾陳則民王樞再往見吳氏而吳與褚均由側門逃出院外不得已衆請王樞何雯王法岐三君負轉達之任務使吳氏明白答覆法律話寛恕吳氏緩日答覆否則以後每次開會仍當到院出席何等三人向大衆保證以後决不再有關門等失禮行爲請大衆從容討論以謀解决衆决定立時擬電通告全國改往象坊橋南溝沿六十九號集議以後對待方法而散時已四句半鐘 
　　護法議員之宣言我們都是依國會組織法及議院法取得資格的合法國會議員都是到廣州護法去過的當北方各省疆吏諒解護法主義倡議國會移京集會的時候我們都在廣州或上海及政府派員招待我們來北京到院列席竟先有帝制黨人安福議員北京現任官吏以及依議院法逾期不到早經解職除名之人等蟠踞議席都是吳景濓輩急功近利的錯誤恐怕我們國會護法議員不肯北來到時國會將有不足法數的危險所以呼朋引 
 
 

Page 7

 
 
類湊足法數以欺瞞天下的現在我們已招待來京吳景濓對於前所招聚的非法分子已有招之使來揮之不去的樣子我們受國民付託的重任不忍見神聖莊嚴的國會弄得七顚八倒騰笑外人見棄於國民使國家再演不可說的慘禍所以我們此番依法出席實負有左列的任務及希望（一）力清國會組織分子以維國家法律上的正統（一）迅速制成合於國情適於時勢合法有效的憲法（一）秉良心的主張選舉有重望的有雄才的合法有效的大總統（一）完成西南護法主義促成南北統一（一）消滅僞法統戰爭的流血慘禍（一）希望非法分子自行退席由吳景濓設法别酬相當的位置（一）希望全國國民了解我們不得不出席的苦衷以爲法律的後盾 
[日俄會議開幕期九月中旬]  
　　日俄會議再開問題近日已由雙方派定代表日本派外務省歐美局長松平氏爲主席委員松島總領事爲委員赤塔則派定外交總長楊森勞農政府則派越飛會議地點已决定在長春現據哈爾濱電訊赤塔代表楊森等八名業於二十八日上午八時行抵哈爾濱不日即當向長春出發現駐北京之越飛氏亦當於本星期六日赴長春會議議場則已决定借用長春日本領事館赤塔代表之旅寓已决定爲長春大和旅館日本代表則决定寓於日本式旅館之名古屋館云又據東京二十八日電云關於日赤會議之日赤塔兩國意見已日見接近惟前定九月初旬開會者以時期太迫不能開會至速亦須九月中旬始能正式開幕日本對於赤塔方面要求之通信聯絡决計與以相當之餘裕期間至此次所以特派松平歐美局長爲代表者則係考慮與赤塔謀得平衡之結果此次議案除前次會議所交涉之基本協定外現在保管於海參威之軍械處分問題及撤兵後日本僑民之保護問題均當討論其中尤以軍械處分問題爲最重要之議案故交涉之前途不能預測又日本委員除松島兩代表外並携島田宫川兩通譯如議及漁業問題及關於通商之問題則日本更當加派代表亦未可知云又據東京二十九日電日本方面對於日俄長春會議之委員業如前電决定（即松平松島二氏）該兩代表准於三十日由東京首途赴會議地點宫川一等翻譯官島田副領事米川岡外交部員及近藤書記生决計隨行至海軍顧問决定爲池水中佐陸軍顧問則有時則中佐之說惟尙未確定云又東京二十九日電云外交調查會二十九日午後開會加藤總理以次各委員均出席當此長春會議中東鐡道問題等事發生之際其内容特别重要云又三十日電云本日（三十日）外交調查會根據政府提案討議日赤會議對案此以通商條約爲基本協定仍取門户開放機會均等之主義並不特求日本政府優越的地位而締結全然對等通商關係其他軍事協定漁業權問題航行權問題等咸是認政府之方針云 
[蘇俄代表越飛談話記]  
　　解釋外報攻擊之錯誤 
　　蘇維埃俄國駐華全權代表越飛於八月二十七日晚設宴招待我國國會議員賑濟俄災會委員及敎育界諸君赴宴者有蔡孑民胡適之陶孟和劉式南王葆眞胡鄂公李季賡鄧潔民等十餘人席間越飛演說如下 
　　今日得此歡迎諸君之機會鄙人深覺榮幸本代表團近受北京外國報紙之攻擊而代表中國國民諸君仍賁然蒞臨足見中俄間之良好友誼毫未受攻擊本代表團者所損傷鄙人尤欣慰莫名外國報祗所舉之種種理由稍明大勢之中國人士即不至爲其所惑蓋其用心在吾人目中瞭若指掌然則其計亦殊絀矣惟無論如何諸君與鄙人間决無若何誤會故敢略以下方事實陳於諸君之前蒙古問題俄國已聲明候適當時機一至俄軍必撤離蒙境外國報紙對於吾人之聲明認爲不能滿意遂藉此以攻擊俄國同時並稱許俄皇時代對蒙古之條約謂其除保留庫倫駐兵二百名及其他城鎭各五十名外並無在蒙駐兵之條約在吾人觀之此種保留之軍隊雖以保護俄人爲名實則受侵略中國主權之嫌惟攻擊吾人者竟不明瞭此點對於吾人聲明中所述之俄皇曾定承認駐兵蒙古之條約予以反駁且證明外國軍隊駐紥北京係根據俄國亦包括在内之條約此處所謂俄國意指何國耶此所謂俄國即謀在中國疆界駐兵之俄國吾人於聲明中豈未述之耶然則吾人之咎誠不知何在也帝國主義者之詭計贊許俄皇政府之態度其親華論調之價值以及攻擊本代表團之行爲已歷歷在吾人目中矣或有指摘予簽訂俄德條約謂予對德國帝國主義之侵害俄國予以讓步繼復稱予曾被德國帝國主義驅逐出境姑不論俄德條約是否由予簽訂即推論其上述兩點已知其發論之矛盾吾則予旣向德皇政府讓步事後又何至被驅逐耶甚或有藉此機會以攻擊蔡校長於本月十八日招待鄙人之演說者謂蔡校長如爲他國國民則必受其政府之懲治等語大有以爲蔡校長現住之國家其國民將判蔡君爲罪人同時并復絕對信任之再三舉爲全國最高機關之領袖之意然世界中此種國家實未曾多見也最可笑者即本代表團人員偶與中國車夫談話竟被指爲侮辱之舉動在予則以爲能與車夫談話實爲榮幸之事惜予不諳華語未便如予所願彼等以擁護中國主權自任乃發此種奇論予實不知其見解何在且此等外國報紙對於政治上亦每多誤謬之觀察在歐洲報界中恐未必容其爲新聞記者而在中國竟任總編輯予以爲此實污辱中國智識階級之事件其所謂在中國各事皆可放過誠非虚語也予亦曾從事於新聞事業深佩歐美報紙之成績惟對此間之外國印刷品竟公然稱爲報紙頗爲駭異予所述者專對於上述之所謂新聞記者而言雖彼等以此間外國外交界及中國國民名義發表意見然亦萬不可與外國外交界及中國新聞記者並論或謂上項報紙雖用外國文字實則爲華人所有對於此種解釋予深示謝意但予以爲編輯者與經理者不同攻擊吾人爲編輯者之態度不能歸咎於經理者蓋即使經理者干涉編輯者之態度亦非一朝一夕所能成爲事實也對此予敢謂中國人民如讀上項報紙所載之論文必不能予以滿意無疑尙有謂予曾在此向各國大使留下名片且謂予具此勇敢而深引爲駭異者予對於光明之舉動誠具有絕大之勇氣若謂對於曖昧之行爲亦須有勇敢之氣概則予實不敢表示贊成也（未完） 
[濮蘭德反對退還庚子賠欵]  
　　英人濮蘭德投函倫敦泰晤士報反對英國退還庚子賠欵獎勵中國留學生字林西報載其原函兹迻譯如下近日貴報標題爲「少年中國」之通信欄中通信泰半均滿載一九一七年以來中國政府及其代表機關爲運動退還庚子賠欵所倡之論調惟當英國允予將六百萬鎊或其一部撥充中國學生留學經費余對於此舉尙有數事須告讀者（一）當兹英國國内敎育費迫於必要尙在縮减之時果使英國租稅負擔者須對中國留英學生敎育事業須有所貢獻則此項提議不能徒因感情上之原因或因其對於特種製造人或商家有發生利益之希望而即成立此外必更有較切之理由至少亦必待中國有鞏固之政府能對於此事盡其自身之責任而後可按最近公布之北京政府預算軍費計一萬九千八百萬元而敎育費僅六百五十萬元然則非俟此等欵項數目變更之後及中國政府確能證明其可支配敎育之贈金而無弊則吾人殊不能即補助其敎育也（二）與華人以敎育上之便利便能博得其好意此說殊不足自圓也以中國及印度之實例觀之結果均適得其反日本所敎育之中國學生較任何各國爲多顧未見其能見重於中國夫一般東方人民未必因受外國敎育之故即能對於歐人增加感情此種事實不必待久居東方而後可知佛來塞爵士以爲今日留學生即係將來購貨之商人苟今日不爲之敎育不融洽其感情則吾人商業及好感將因而失却此說未見得當以余之所見凡敎育於英美之學生能歸國而經商者其數甚少無足重輕以余在中國政府中及在華營商之經驗殊未知好感係由商人所受之敎育而來（三）凡至歐美求自由敎育之華人均出於半歐化階級或係官僚及富商之子弟此階級之志在掌握國家之政權一般觀察大勢之中外人士嘗視中國危險之淵源者也此輩野心達到即中國造成一特殊治者階級其社會及政治思想得自外國完全與一般中國人民性質及習俗相反而不能得中其同情故爲中國計尤不當以特惠與此輩也綜以上各點觀之吾人可斷定中國欲進化當從國内敎育着手若其國家將來爲治者之敎育當由其國家自身任之云 
[外報之洛陽消息]  
　　大陸報八月三十一日洛陽電云吳佩孚接有徐樹錚來函當係答覆張紹曾爲吳所提之建議而發函中大意勸吳贊助段祺瑞孫文共圖統一之大計倘吳大採其建國眞詮中之陳議而與當世偉人提携實行建設大業則前途困難正多云 
　　大陸報二十八日洛陽電云今日洛陽中學校長及學生等二十餘人忽被土匪所擄惟大半於官兵追擊時乘間逸出僅校長及學生六人尙覊盗所勒價取贖 
[直省議員請改熱河爲省]  
　　連日憲法審議會討論地方制度之規定對於特别一區僅有縣而未設省之地方是否有制定省憲權頗多爭議兹聞順直省議會熱河議員徐紹宗等特電參衆兩院請將熱河一區即改爲省或許其適用省制兹録其原電如下參衆兩院均鑒國會重開首先制憲萬民仰視億衆臚歡惟百年大法須洽全國人心近聞地方制度對於已設縣未設省地方意存歧視令人驚駭特别區域本與舊設省治無大差異何得與蒙藏青海視同一律即如熱河地方已具建省規模不過袁總統時圖行政便利特劃爲區今亦視同化外不得受省憲之保障旣阻地方進步並蔑視八百萬人人格羣情憤激殊難默視兹特電向貴院先行請願或將熱河一區逕改爲省或於條文内明白規定適用省制較爲周妥除即日選舉代表親赴貴院正式請願外時期迫切特先電達順直省議會熱河議員徐紹宗等二十八人同叩 
[長沙通认（華）]  
　　郴永近况與議會咨文 
　　永州被朱陳潰軍侵入後湘軍第七旅長羅先闓因欠發軍餉兵不用命由祁陽隻身晋省已抵衡州電告趙總司令卽日來省面陳一切永屬與廣西毗連一帶今仍紛亂無已郴屬湘軍次第收回宜章桂東郴縣藍山一帶惟贛軍因議條件未成仍在邊境靜待後命李烈鈞則因病重已帶侍從數人居郴養疴且有晉省就醫之說是郴州尙爲安靜也省議會關於此事兩咨省政府請速處理其文如下（其一）爲咨行事案據本會議員楊亮卿提議李協和事潰兵竄入湘南桂陽各縣應請政府限李等所部全數退去湘境一案内開李協和所領之贛軍於去歲闌入湘西盤駐沅靖各屬人民遭其蹂躪慘不勝言軍餉完全取給地方後更勒捐巨欵捆載而去今復與陳嘉祐軍隊由大庾嶺竄至湘南進駐桂陽道縣藍山嘉禾等縣兩次占我領土虐我人民際此省憲實施之時尤公然與省憲第八十九條相抵觸若不力行制止奚以謀自衛而固吾圉查客軍破壞版圖違反憲法我湘南惟有訴諸武力曾爲一再之宣言李協和等以潰退之兵迭陷屬縣應請咨行省政府以最短時間限李陳各部全數退去湘境並責令於所過之區恪守軍紀保全秩序不得稍有被搗亂如仍頑抗逕以武力驅逐之是否有當敬候公决等語經於本月二十二日提出大會討論僉謂客軍闌入湘境抵觸省憲亟應咨請政府速令退出等語當經多數公决相應咨達貴省長請煩查照轉咨總司令部迅速施行無任企盼（其二）爲咨復事案准貴省長咨送總司令部咨明前第六混成旅旅長陳嘉祐及該贛滇潰軍騷擾湘境情形并處置辦法請查照議覆一案當於本月二十三日報告大會詳細討論僉謂本案與楊議員亮卿提議李協和陳嘉祐與潰兵闌入湘南各縣情形正復相同查楊議員亮卿提案業經公决咨請貴省長限令李陳所部全數退出湘境在案兹准前因應併咨覆政府務須限期肅清以靖地方而維省憲等語案關緊急經衆公决相應咨覆貴省長請煩查照轉咨總司令部迅速肅清無任企盼 
[湘省大水災續聞]  
　　湘省大水爲災情形已詳前報連日以來各屬之電報大水成災者計有湘陰瀏陽益陽華容南縣臨湘臨澧安鄕澧縣常德沅江漢壽桃源石門慈利江華桂東桑植桂陽祁陽衝陽等二十一縣之多損失之數當以千萬計兹將探訪所得之各縣報災電彚録如下（南鄕）第一電云連日江水大漲加以暴雨以致縣城被淹四鄕倒垸十餘處人民慘遭水災流離失所除籌辦急振外請委員携欵來縣勘振以卹災黎第二電云屬縣大水成災曾專電呈報在案近數日來河水有漲無退其高度非去年可比雖防險方法竭力籌備無如水勢太烈防不勝防迭據屬縣永大羗口長壽城中各鄕團局報告前來先後潰垸不下三十有奇田禾顆粒無收人民露宿風餐哀鴻遍野日昨又復大雨傾盆危險萬狀除督飭各垸户認眞防範外謹先電陳第三電云查屬縣自荆襄水發據各鄕團局先後報告潰垸三十有奇惟水勢太烈比較去年高度超過一尺餘近據屬縣官壋恙口長壽永大梅景城中各鄕具報到縣因水漲浪大陸續潰决者不下八十餘垸男女老幼間有淹斃田園廬墓盡付洪流刦後餘生哀鴻遍野迭據各垸首懇求轉呈蠲免田賦前來除遴委妥員分途勘災另文呈報外應懇鈞座迅予轉行華洋籌賑會速頒急賑下縣以資散放而卹災黎（常德）第一電云屬縣因上游蛟水暴發北路荆水倒灌加以連日大雨上下南北城門均閉後鄕垸障十潰八九前鄕蛟水冲斃人畜無算災大狀慘謹電陳核第二電云屬縣被水淹災業經電陳諒邀鑒及兹查得後鄕二十七村原有各障垸除現存各官障尙在搶救已經積淹不少外其餘百　垸均遭冲潰門板洲新轉各垸亦同歸於盡且冲斃搶救農民數百言之痛心前鄕本係高阜乃日昨陰雨連朝如金霞山架岩嘴港兒口唐家溪等處蛟水迭出不轉瞬水漲數丈人畜走避不及漂流無算田廬邱墓頓成深坑者有之旬日之間豐收變爲兇荒慘狀尤難言罄懇迅流員查勘籌撥賑卹以救災黎（南縣）知事朱家縉來電云此次水災屬縣其潰四十餘垸除東成屢豐東屢豐西文華南文華北華美附中和大中和西豐財北中和仁和協和保田長保保和障上和小障二十三垸業經履勘外其餘二十餘垸容勘竣續報（漢壽）知事成侁電云連日北風增漲續潰北鄕萬春同福等二十一障東鄕紅菱上元等十三障西南鄕曲坪合興等十四障餘均危險懇速予賑濟是爲切禱（華容）知事劉端廉電云敝縣地處低窪近日河水暴漲河流汛險縣屬紫南人垸李家西濟蔡家天心洲鼎豐北樂和新天成永固劉濟羅帳保和小連合興三合江等二十八垸相繼潰决田禾廬舍悉被淹没人民蕩柝離居目不忍睹現在護城官垸亦發險數處正在儘力救護如水勢從此平定或者可保無虞然民垸潰决之多近數年實以本年爲最（瀏陽）知事劉其達電云本月十六七連日大雨蛟水暴發縣屬東鄕永和古港等處地方縱横數十里全成澤國田畝均被冲刷什物牲畜漂没無存現正籌辦急賑懇予酌核賑濟以惠災黎 
[援川陜軍改編之概况（西安通信）]  
　　劉鎭華自奉電令援川即改編十支隊繼因戰鬭區甚廣近又改編爲十二支隊仍以吳新田爲陜西援川軍總司令委軍署上校參謀兼參議吳古岳爲援川軍總司令部總參謀長計分三路進兵吳新田在中路由第七師編三支隊附鎭嵩軍第五路閻際明第六路吕光華兩支隊左翼司令羅玉山附近改編之陜陸軍第二混成旅高峻陜陸軍第一混成團郭秉成陜巡防第二路郭金榜右翼司令王鴻恩附近改編之陜陸軍第二混成團李奪陜巡防第三路原健吾刻已改編就緒業由各縣籌撥洋四十萬元就近分配各軍動員令已發各軍陸續南開兹將此次援川軍制中概况分述如下 
　　吳新田援川總司令第七師長駐興漢自去歲由荆紫關收槍千餘枝改編騎兵三四營攻開漢南又收張寳麟幹部敎練所槍三百餘枝騎兵營槍三百餘枝零收槍枝四百餘枝今年又改編張寳麟一旅統計槍在九千以上步騎砲工輜俱全 
　　羅玉山援川左翼司令陜陸軍第四混成旅長駐寳鷄原係十五旅管金聚部自管在鳳縣遭駐陜滇軍葉荃之變羅同時爲郭堅所算團附營長陣亡槍砲損失甚夥陳樹藩去歲南退羅乘間將陳之機關槍六架步槍一百餘枝收去又與馮玉祥有舊增械募兵現有步五營騎一營砲一連機關槍兩連統計槍在一千五百以上王鴻恩援川右翼司令陜陸軍第五混成旅長駐廣元亦係十五旅舊部當民國七年劉存厚擁師退陜管金聚聞耗惶恐率師離漢退駐鳳縣而不敢抗王部所屬則卓然不動後與劉同駐漢中尙稱妥協九年劉督兵回川王爲後援王在十五旅資格較老管部多歸屬現有步六營騎一營機關槍一連槍有兩千左右 
　　高峻陜陸軍第二混成旅長駐澄白邰原係陜靖國軍第五路司令計有步兩團騎一團近又將澄城南鄕段茂功王副官收編爲補備營統計槍在兩千五百以上郭秉成陜陸軍第一混成團長駐蒲城原係陳樹藩之漢武軍改編計有步兵三營槍有一千左右 
　　郭金榜陜巡防第二路統領駐邠武亦係漢武軍改編計有步兵三營槍枝約一千上下 
　　李奪陜巡防第二路統領駐鳳翔原係郭堅舊部計有步三營騎一營砲一連手槍甚夥槍有一千左右戰時常以手槍隊取勝 
　　原健吾陜巡防第三路統領駐醴泉亦係漢武軍改編計步三營砲一連騎一連槍有九百多枝 
　　閻際明鎭嵩軍第五路統領因防陳樹藩現駐鎭安亦係由十五旅改編而成計有步四營騎一營槍有一千三百左右 
　　吕光華鎭嵩軍第六路統領亦係漢武軍改編計有步三營槍有一千左右（八月二十日早八點） 
[災民請願中之濟南]  
　　宫家壩不修之影響 
　　去年黄河决口政府特任田督軍辦理宫家壩築口事宜始終未見實行光陰荏苒又是一年記者早料今年秋汛必甚危險不意天不留情武屬災區果已成爲澤國沿河災民連夜跑到濟南散處於洛口及迎仙橋一帶前日上午有男女四百餘人扶老携幼來向當道請願堵口不料行至迎仙橋上早有兵士攔住經任君一再哀求始將一羣災民放過後行至筐市街警察見之疑爲飢民造反立時大吹警笛招來同伴數十人把災民圍住災民早置死生於度外仍然前進闖進西門先到督軍署求見候了兩個鐘頭毫無聲息後來有警察廳長高延文歷城知事靳克田趕來勸解災民因爲彼二人口頭敷衍說不出堵口的眞憑實據來依然不肯退出並質問自去年決口官府日日言堵口結果河工附捐不知移作何用到今日不曾開工遂致一淹再淹别無生路今日如再搪塞吾等惟有死在督署門前省得回家就死又多費一番奔馳云云靳知事初擬嚇以官威後見災民放聲大哭乃出五元令暫謀一飽災民以無可如何遂出署又赴司令部該部允爲保護又拿出十塊大洋散給災民復帶往財政廳以廳長不在即出武定問鄉會飲以茶水每人又給了二十枚銅元這一場災民請願的活劇乃得小小告一結束矣 
　　利濱霑棣四縣災民到處乞食聲言將來濟請求堵口兹聞在章邱境内之一部份已於昨午行至東關外農業學校之前共同坐地休息並商議討飯方法適有城内某老太太帶男女僕各一人銅元一木箱乘小車兩輛行至此地見災民可憐立將銅元箱打開盡數散給衆災民叩頭伸謝據一難婦言彼亦係詩書人家自幼粗識文字去歲宫家決口翁姑丈夫同遭淹斃因携小兒在河東姊家幸免一死然而財産俱付流水姊家萬難久住欲在近處乞食自覺臉面有關欲從翁姑丈夫於地下又覺五歲童子無以生存迫不得已乃哭求叔伯携帶遠來又有一老者及一十餘歲之男孩家亦二十餘口現止餘祖孫二人無力謀生僉謂決口一年無人過問凡在水地壯者散之四方老弱轉乎溝壑實可憐矣又有利津董某携其老母妻子大小七口行至濱縣境内饑渴交加餓死道旁旋其老母及其幼子二人亦皆斃命又聞惠民青城境内餓死災民逃荒者十有餘人若至冬令饑寒交迫災區數百萬人民必至盡成餓殍不知當局若何辦理也兹録利霑濱棣災民請願呈文如下稟爲災民求生無路泣懇速爲堵口以救數萬生命事竊自去年宫家決口民等田産財物淹没一空至今週年黄水汜濫政府旣漫無籌畫人民皆毫無生路死亡有日呼籲無門哀此孑遺九死一年不得已匍匐乞食來省無衣無食何以生活旣無堵口之希望那惜此殘喘之犧牲惟有泣懇鈞座矜此數百萬民命迅速堵口以救殘生不勝感激涕零之至 
[皖敎廳楊乃康被控]  
　　敎育界較前尤爲激昻 
　　皖省敎育廳長楊乃康去歲因無故更換省立圖書館長一事引起敎育界之反對一時驅楊聲浪大有如潮之湧然未能達到目的者祗以敎育界中人多認爲個人關係中間變更其主張者頗不乏人最有力之省敎育會亦未與聞力量薄弱僅由許省長委任安慶道尹李大防作官樣文章之查覆事過境遷楊乃康以爲位置鞏固對於敎育界中人更不復措意遇事則爲所欲爲頃有史邦翰等多人具呈中央院部曁省署控告楊乃康吞欵溺職并搜出楊乃康任内該廳各項開支諸多不實每月侵蝕之欵不下千餘元種種證據一面請願省敎育會等團體邀求援助昨日學校聯合會通俗敎育會在省敎育會開聯席會議討論史邦翰請願事件各團體列席諸人對楊乃康均表示不滿意史邦翰并報告謂楊乃康已經具呈省署辯訴其呈中所辯論均非實情廳中正費每月之支出可餘一千餘元證據確鑿卽敎育月刋董任一百零兩張張任一百張楊乃康任内一爲五十八張一爲六十一張多則删除有楊之親筆條子可證每月均有沾潤此等貪婪之人而長安徽敎育豈不爲吾皖人之羞乎現聞楊已輦金入都運動倘仍以事出有因查無實據八字了之吾皖千萬人自居於何等恐爲楊乃康所竊笑也史說畢工專校長劉式菴云今年下半年爲吾皖敎育界最危險之時非有極端負責之人不能支持危局以楊乃康之爲人果能擔負全責支持吾皖敎育界之危局乎如其不能吾人當有相當之辦法有人云史君所控重在吞欵一端其實楊之罪惡吞欵猶其小焉者也楊氏果能爲吾皖敎育上作一點事每月即賺千元又何足道但楊之罪惡不重在吞欵而重在不作事也楊氏對於我皖之敎育惟以消極之法對付之一事不做只知做官賺錢其他非所知也今日之事只問我安徽敎育界對於楊氏信任不信任不問告不告也等語各團體遂均表示對楊不信任言詞甚多厥後劉先藜主張由到會三團體同派代表謁見省長爲正確之表示衆贊成先行致函省長定期本星期三下午二時前往謁見散會時已鐘鳴五下矣聞楊乃康已知此次之舉動各敎育團體皆與其列派人赴京之說亦屬實有其事情知本職不易維持擬運動當局設法他調矣 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[太原通信（淵如）]  
　　山西劃一各縣銅元鈔幣辦法 
　　山西一百零五縣市面金融之流通殆已完全被山西省銀行之勢力所佔領矣山西省銀行不但其銀元鈔通行全省則銅元鈔亦洋溢乎市廛雖然山西之取得發行鈔票權者固不僅山西省銀行已也各縣之典商曁各市鎭之錢莊均有發行銅元兌換券之權利甚至於錢典兩商而外凡各業之資本較鉅貿易較旺者亦均有發行銅元兌換券之權利因此市面上遂發生兩種通弊各小商曁居民胥蒙其影響其一·各縣商號往往濫發紙幣毫無限制遇有賠累即席捲潛逃無從兌現匪特遺害居民市面金融且因而攪亂其二·各縣使用銅元票固屬便利問有制錢所以救濟銅元多寡畸零數以爲伸縮之餘地乃各商人不得縣公署許可則私自發行制錢紙幣市面金融頓呈紛擾之現象由此點觀之是山西之金融名統一而實不統一矣 
　　閻錫山氏對於上述情形邇乃想出四種辦法第一·各縣發行銅元兌換券之限制國家紙幣未普及以前各縣暫准發行銅元兌換券各縣應需銅元兌換券若干由縣知事招集城鎭商會核實估計發行銅元兌換券之商號以錢當行爲主如無錢當行或有而所發行之數不敷街市周轉者准由他項殷實商號發行惟無論何項商號發行銅元兌換券均須有殷實商號兩家作保併商會認可呈由縣公署批准發行銅元兌換券至少須有四成凖備金是否足額由本市商會證明縣公署得隨時查點銅元兌換券必經商會蓋戳後始准發行各商號發行銅元兌換券必須一律實行兌現券額不得過資本金兩倍半新銅元兌換券發行後舊有錢帖應即漸次收回各縣除發行兌換券外概不准發行他項紙幣以昭劃一第二·晉省自鑄銅元分配各縣給領之辦法發領銅元應按各縣所報應需兌換券數目先行發給二成此項銅元到縣由縣公署協同商會核收分給准出兌換券各商號各縣領去銅元應以制錢抵交制錢每吊必足庫平六斤其以銀元拆交者須按省城市價核算各縣解交制錢由縣知事查明數目給予印照解交銅元兌換所各縣領到銅元專爲活動地方金融之用不准私運出境違者酌罰第三·取締各縣紙幣之嚴厲各縣商號發行銅元兌換券如果不能兌現或四成凖備金不足額發行票額超過資本兩倍半擔保之殷實商號兩家中途聲明退保該商號不服商會或縣知事檢查由縣知事以適當之方法嚴速糾正不准稍有含糊如敢違抗者由縣知事處以百元以上千元以下之罰金各縣發行銅元票總數目由縣知事負完全責任彚報備核如政治實察員查明數目不符縣知事亦應得相當之處分第四·劃一全省幣制凡山西境内商民交易一律周行銀元銅元前此以銀兩來往存欠尙未清結者應以當地最公平之市價折合銀元如有制錢糾葛未清者每銅元一枚當制錢十枚其各縣習慣有錢色錢數不同者亦以最公平之市價折合之以後放欵藉欵均用銀元銅元不准行使銀兩及制錢銅元以每十枚爲一百文每百枚爲一千文不得稍有參差或出入 
　　山西數年以前紙幣充斥信用掃地貨物昻貴金融緊迫小民困苦不堪經濟界險象潛伏其原因由於各商號發行紙幣由商民絕對自由地方官吏向來不肯過問以故紙幣之多少初不必與實貨爲比例金融可謂紊亂極矣閻氏採用澈底澄清之辦法消極方面即取締紙幣積極方面即劃一幣制金融流通全省庶不至再有恐慌之事實發生矣（八月二十九日） 
[貴州已成匪世界]  
　　字林報八月十日貴陽通訊云外縣知事由郵電寄遞公文於省當局而當局束諸高閣歲徵軍費六百萬元而盜賊竊發之際仍無兵可待以禦災思修文縣去省不及百哩曾爲土匪所犯守兵僅一連一戰敗潰槍械百餘桿及子彈等悉爲匪有居民備受焚刼之禍省南市集名通州（譯音）者亦爲土匪焚掠並架去囱票四十餘人内地佈道會幸未波及西女古勒氏亦無恙事後尙能救濟創夷華敎士多已遷至省城避禍大塘城亦有被掠之耗但尙未微實使有精兵數千人驅除盜輩易如反掌乃兵士專事護送烟土無人能剿匪衛民聞黔北曾發生一案其無人道令人髮指揆之情理實視兵士運土盜匪刼掠尤堪痛恨蓋有中學生兩人途遇兵士被命負荷軍裝兩學生以不勝此任哀懇求免其後經過爲傳者遺忘但知兩生卒被兵士開槍擊斃至翌日一生之屍尙陳於通衢吁慘矣連日大雨傾盆河水暴漲農田受損甚鉅米價因之復漲聞南籠縣烟土貿易極佳時有大宗運往云 
[皖更換壽縣知事之風潮]  
　　皖北通信云當壽縣新安武軍未變之前知事程鑑勾結劣紳忽視足瘼已不理於衆口省當道早有將其撤換之意適值兵變發生程復擁警自衞貽禍地方許省長遂委龔才朗前往署理當龔到壽之時邀集各團體談話大有即日走馬上任之概乃各方接洽不得要領對於善後問題復未置一辭而地方所謂五大紳董者久已比附程鑑攀仰軍閥把持地方行政諸大端其中經手各項如賑欵捐欵曖昧特甚恐其一旦交代圖窮匕見遂不惜出死力擁護程鑑假造民意藉口辦理善後不能遽易生手之說通電京津滬各同鄕强詞置辯對於龔則大肆要挾非承認程鑑任内出入不明之欵項數萬及各局所優差位置私人則不能接任於是當庭齟齬互相詆毁一致電省長伸訴民情一致電北京國務院誓死拒龔兩方遂各走極端省長恐變刼之餘再釀禍亂特令淮泗李道尹赴壽監交以圖調解乃李道尹素日與殷鎭守使沆瀣一氣凡皖二十餘縣知事非得伊二人之同意萬難有成李道尹旣多方遷延又礙於省令因與殷鎭守使計議各派委員副官赴壽强令龔來蚌一面嗾令軍隊搜索龔庽如捕罪犯並將其家人拷打又擅入人家牽累居民龔於事先已聞風逃避未遭毒手比即脫險赴蚌軍民兩方旣相持兩月之久仍不能解决省長不得已遂委素與各武人有淵源之現任水警廳長侯炳南替代此强有力者暗示之結果當不致再有問題發生而壽縣因拒留之風潮學生二百餘人激於公憤勒程算賬五大紳董中之孫某鮑某懼不利於己爲先發制人之計各糾泥水匠（是時正值修理城垣）賣瓜者數百人挾武器與學生對壘事爲省長所悉電令解散此軒然大波遂以平息而地方救濟不暇之商民又已飽受虚驚矣現聞知事潮之相持不下未得解决者尙有盱眙六安等四五縣之多云 
[皖省財政困難之救濟]  
　　發行金庫券六十五萬元 
　　皖省財政困難達於極點以致軍政各費皆未能按期發給軍餉已積欠數月然庫空如洗借債維艱遂有截留各縣稅欵之舉財政因而紊亂馬帮辦以此舉終非長久之計乃於上月間親赴省垣與許省長馬財廳長再四商議援照民國七年及十年成案發行金庫證券以濟目前之急並已得張文生同意券額定爲六十五萬元由安徽中國銀行擔保其支配方法老安武軍五十萬元新安武軍十萬元其餘五萬元作爲本省政費原定九月一日發行蕪湖商界得此消息即召集各商帮開緊急會議除電請省長公布章程外並推舉代表就近與馬帮辦磋商妥善辦法蓋恐蹈湖南江西之覆轍也許省長接電後即派委員韋格六郭壽康二君來蕪邀同商界代表湯善福陸廷楨潘伯和在蕪關監督署磋商馬帮辦曁中國銀行行長劉苕石亦列席與議商界代表對於此事爭持甚烈其最要之點則爲該券無論軍民人等不得在市上流通及到期不能展限此券經商命蓋叩後須將號碼登報公布以免濫發之弊馬帮辦對於以上數點均無異議庫金發行證券章程十二條及施行細則十二條均由商界代表加以修正省委韋郭二君已完全承認郭委員壽康遂於下午三時乘招商江安輪回省一俟省長核准即行公布施行至該券券面計分十元五元一元三種分九十兩月兩期發行每期三十二萬五千元由六十縣三十七釐局攤銷數目分甲乙丙丁戊五級按縣之大小定級之高下四個月後歸還利息爲一分五釐錢業方面以金融枯窘商業蕭條此券設或流行市面影響於全埠商業至鉅且大特開全體大會公同討論結果推舉朱晋侯石少卿計雨亭洪曉秋四人爲代表向總商會接洽朱代表等至總商會後當經湯會長將修正之章程細則交朱等閱看朱等認爲妥善當即出會轉告同業以免疑慮惟九月一日發行之期尙須展緩數日也 
[南京快信]  
　　廣西代表郭椿森雲南省長代表趙翰綸昨均晉謁齊督有所接洽 
　　皖南鎭守使馬聯甲昨派蕪湖關監督何炳麟來謁齊督接洽要公顧鰲亦於昨晚晋謁齊督 
　　蕭耀南派顧問朱兆熊昨乘江輪來寗謁齊督後即轉車赴滬晤孫中山有所接洽 
　　韓省長派陳有豐赴滬會同部員騐收海鷹漁輪 
　　海軍總司令杜錫珪來電准今日由京來寗 
　　邳縣公民控該縣鄕董王傳萼（軍署諮議）通匪兩長令徐州陳鎭守使徐海朱道尹查辦 
　　軍署自昨日起已改辦公時間上午七時至八時督軍閱稿各處上班九時至十二時督軍會客各處課長上班下午一時午餐二時至七時督軍辦特别事件或會客各處課辦公七時後散值 
　　昨晚一時此間又起颶風今晨十時稍息 
[杭州快信]  
　　蘇浙太湖水利工程會辦陶葆廉堅請辭職王督辦已咨國務院轉呈另簡昨咨浙查照 
　　日昨一師會議先裁一團以爲裁兵模範但未得各級軍官同意尙待磋商 
　　此間今日颶風更甚於昨兼且大雨傾盆上海開杭之早快車脫班遲誤浙東各屬水災不堪設想 
　　浦江東鄉應朱二族械鬭案朱姓被殺三命首犯應宗木逃避省垣該縣張知事昨呈省嚴緝 
　　諸嵊新三邑土匪經官兵到地剿辦大半星散該邑紳商咸主張趕辦清鄕 
　　省垣米市日來漸鬆動昨日跌减四角 
地方通信 
[松江]  
　　盜賊横行之一斑楓涇鎭永生竹行於八月三十號夜二時許突來客音盜匪十餘人一半上屋掮窗逕入臥室一半則守住行門接取贓物行主王雲章聞警喊救盜已在彼床前舉刀亂砍致王之頸項肩背右肋右手等處被砍六刀受傷甚重盜即翻箱倒篋刧去現洋二百六十五元及嘉善同裕莊往來摺一扣尚有衣箱一隻已被掮上屋沿正欲擲與守望匪盜而店中夥友已全部驚醒故即躍下逃逸未及携取現王已報告楓警局曁縣公署勘騐跴緝又華陽橋鎭萬昌等商店亦於前晚被賊掮去排門入内肆竊計同時被竊者共有三家但以上兩處俱屬熱閙市場且與警局甚近竟演此越貨傷人之案人民咸有戒心云 
　　颶風暴雨之損失八月三十一日午後此間又有颶風暴雨江潮適值大汛故市河之水幾與街齊一時雨驟風狂實較同月五日及十一日之風災尤爲劇烈建築物之毁損亦比前兩次爲多鄕間早稻正在結穗木棉甫經結鈴適受如此重創恐已釀成荒狀况金山嘴海塘缺口尙未動工搶修尤爲危險一日清晨風尙未息天災流行不識將伊於胡底也 
[蘇州]  
　　蘇經蘇綸兩廠之刷新盤門外蘇經蘇綸絲紗兩廠由王勝之王駕六兩君經理有年在經理任内墊欵十四餘萬兩直至今年張君一鵬以盛記公司代表名義清還墊欵接收經理一職本月初一日爲雙方交替之期由王張邀請蘇州總商會派杭伯華君眼同絲廠經理汪辛孜紗廠經理馮曉青將兩廠機器廠屋生財等逐件盤查登明簿記並將鈐記地契文卷股票等一一點交清楚聞紗廠方面現已停工四十餘天將引擎地基重整完固其修理費用開支在十萬元上下絲廠方面亦將大加修整蓋因該兩廠機器房屋已經三十餘年平時補苴罅漏略事粉飾終難持久經此一番整頓正如衰朽之年參苓遞進自能煥然改觀亦蘇地實業中一珍聞也 
　　颶風過蘇之猛烈蘇埠前日（三十一日）下午四時許又有颶風初起時風勢尚微詎入夜愈吹愈緊霎時飛沙走石屋瓦頻落及至黄昏風勢更爲猛烈城内外房屋坍塌樹木被拔者頗多城南甫橋西街十全街等處之電燈線傍晚時均被吹折因而該處一帶路燈竟通宵未曾開火昨日風勢愈烈城因外大小河道船隻一律停駛今尙未息查本年蘇地颶風過境此已第三次矣 
　　豬客歸途遇盜無錫販豬客商朱某在浙省南潯鎭售豬得價五百二十元仍乘原船返錫駛經蘇屬尹山鄕之花涇港中突來盜船一艘躍出盜匪六人各執手槍上船將朱客貨欵如數搶去事後該失主即來蘇分報水警廳曁吳縣知事署請求嚴緝贓盜該廳長據報後前日已委駐蘇巡官戴廉甫查辦該巡官奉令後前日親率水警多人化裝鄕曲至七子山及吳江附近等處密查該案盜犯旋據探報云該案盜犯均係湖南長沙人現均藏匿常熟縣境該巡官得悉後昨已搭輪赴虞偵緝 
　　移局案之眞相江北人吳庭愷背負女屍一具抛棄荒地一案兹查此事眞相該女屍確係閶門某花烟聞之烟妓因患楊梅毒瘡不能接客被鴇婦大施鞭撻因是瘡傷並發勢將垂斃該鴇婦恐伊死在院中届時買棺成殮所費定必不貲故即於前日遣人將該病妓舁至齊門下塘荒郊仰臥草旁適爲附近居户徐姓婦等所見叩詢情由聞者慘然徐婦等遂慨然發起爲該病妓在附近各居户分頭勸募醫藥費立時凑集十餘金又以該病妓不能步履遂公託該管地保朱小六代爲送入洋涇塘福音醫院醫治瘡傷所有募集之欵亦即交由朱手託伊代付醫藥費用詎該病妓未幾卽已氣絕朱小六遂心存不良一面將徐婦等募集之醫藥費十餘金全數吞没一面復雇江北捕魚人吳庭愷將該女屍背負抛棄他處以免捐助者追究孰意竟被地主馬某所見致被拘區訊究云 
　　拆除跨河橋樑蘇城草橋下塘吕姓跨河築橋經雙塔市民公社函致工巡捐局轉函蘇州警察廳請予查案核辦兹悉警廳昨已函復工巡捐局略謂跨河橋屋過街樓房祗准廢止不准添建歷經懸禁在案取締綦嚴查民國三年剪金橋巷毛博之家搭蓋扶橋曾經押令拆除有案此次吕姓跨河架橋自在應行禁止之列除抄案送備查考外已令行該管南區警察署轉飭拆除並通令各區隨時注意以免民間再有私建橋樑之事發生云 
[常州]  
　　王知事來常查案江蘇高等廳因地方監管獄員史鴻藻在任疏忽防務至八月七日晚遭監犯越獄脫逃案關重大除將管獄員先期撤任交姚知事留縣協緝逃犯外並指令丹陽縣知事來常查辦丹陽縣知事王剛奉令後於三十一日下午二句鐘到常姚知事派警迎接入署抱晤後即謝閱脫逃監犯已獲未獲各案卷旋現與帶同衛隊到地方監查勘被逃知過改三字號並詢史前管獄員以監内獄丁防護情形及被脫逃之故史鴻藻詳細呈說畢王知事遂帶同衛隊赴大成旅館開定房間休息後縣署請王知事入署晚餐餐畢即將地方監已押獄丁三名及逃犯十名提庭預審以便呈復 
　　姚知事奉令申斥武進縣知事姚浚日前造具六七兩月分禁烟報告表呈報省署韓省長昨特指令申斥原文云呈表均悉該縣六七兩個月舉發烟案不足十起該縣交通便利私運甚多何以並未查出大宗私販足徵烟禁廢弛特斥江蘇省長韓國鈞 
[鎭江]  
　　示禁販米出洋韓省長以現值各屬新榖次第登場誠恐牟利奸商收買米榖私運漏海亟應預爲防範切實查禁昨特通令各縣知事遵照辦理丹徒縣張知事奉令後業於三十日發出布告嗣後倘有奸商私將米榖裝運出海一經查獲或被告發定即嚴予罰辦决不寬貸 
　　時疫蔓延日甚近日秋陽酷熱時疫盛行傳染迅速而來勢尤惡大都一經傳染數小時即行畢命惟患者多勞工鄕農是以就西醫療治者竟有應接不暇之勢云 
[揚州]  
　　邵伯商會改選邵伯商會訂於九月一日改選職員先期由現任會長楊士鍈呈報縣署派員到場監視即經江知事委令姚巡官遵照矣 
　　調查各縣自治蘇省地方自治協進會聯合會爲促進各縣自治早日成立起見特推定評議兼幹事周長康朱衣兩人分往各縣調查藉爲省自治籌備之標凖請准省署通令各縣一體遵照接待並令酌給川旅舟車各費以利進行 
[清江]  
　　勸學所長辭職淮陰縣勸學所長王義成自接事以來對於本邑敎育熱心整頓不遺餘力去歲因事迭在敎廳縣署具呈辭職均未核准詎昨又具呈縣署作堅絕之辭職現經多人出爲挽留該所長一概謝絕但未悉縣署能否批准也 
　　保護長江測量隊省署頃接以揚子江水道討論委員會中來電謂揚子江技術討論會刻派測量總工程師史篤培組織實測隊分派隊員實行測量漢口至江陰一段之水平線并於沿江之漢口九江湖口大通等處分設量測站先行着手辦理請飭該管地方官妥爲保護省署准電後即飭屬遵照并訓令水利局選派熟諳英語局員俟該總工程師到皖妥爲招待以重測務云 
[徐州]  
　　縣署新委欵産處董事銅山縣公欵公産處改選總副董曾誌前報當日並由到會人公推董事梁中樞·顧聲振·楊承烈·鄭於恕·陳佩琳·吳閔增·林國樺·胡伯欽·張慈忠·袁開勛等十人當由公欵處函請縣公署加委現各董事已奉到縣公署委任狀聞擬日内開董事會商榷進行事宜云 
[南京]  
　　女子體育學校近况南京女子體育學校本届畢業生由本省及外省中小學校來函聘請均早已支配相當之服務聞尙有多處來函需聘除由該校長轉行介紹他校畢業生前往外此後凡關於聘請函件均已謝絕足徵吾國社會女子體育人才之缺少也 
[寗波]  
　　普陀啓建雙十國慶道塲定海縣知事陶鏞訓令普濟法雨兩叢林啓建雙十國慶金剛道塲其訓令如下百丈叢林清規首列祝釐報恩各章内之萬壽千秋聖節景命四齋改元登兩國忌佛事改革以來此種典禮當然廢止但叢林對於新國尙無慶典舉行殊爲觖憾按大乘本生心地觀經佛說　恩彰有十法更有十大恩護理宜知報不過從前屬付國王大臣者今轉而屬諸國民中華民國以國民爲主體憲法旣賦予人民以自由信敎之權增伽應愛護國家有相當崇報之禮國初以來定十月十日爲國慶日號雙十節本縣知事謂宜於是日啓建雙十金剛無量壽道塲所萃洪因端爲延祝大中華五族共和主萬國競萬萬歲即自本年雙十節爲始訂入清規垂爲定制革命先後烈士義兵捐驅爲國比歲以來災祲賊盜病死苦惱悉予超度並申祈禱普陀爲觀音大士示現道塲修證不可思議無作妙法能以珍寳種種供養十方如來旁及六道衆生求妻得妻求三昧得三昧求長壽得長壽在此國慶啓建期中正值秋高氣爽海不揚波緇素朝參隨順方便其爲福德不可思量所有啓建道塲或兩寺合辦或分年輪辦曁應如何籌備以臻完善之處爲此令仰該住持迅集山中耆舊法眷擬議詳復核定施行此令 
[鄭州]  
　　鐡路工人之慶祝京漢路工罷工解决後該路鄭州工人尙在罷工狀態中至二十六日下午始行恢復工作二十八日晨該處工會接到長辛店工會傳來得勝旗一面即高樹於該廠洋員之辦公室側遲至午刻廠中散工而此種運動立時開始先全體列隊由廠中出至車站燃放爆竹萬餘高呼勝利其游行路綫乃自車站東行遶全埠一週其次序先導以大國旗兩面次爲得勝旗次爲彼等戰勝之證書亦卽該路局長之批示後有一極大白色布幕上書「慶祝我們工人罷工戰勝的遊行大會」等字樣隨之以全體工人大隊約六百餘人市民之隨行者亦雲集數亦將近數百人合此千餘人之羣衆遊行約六七里共約一時許遊行畢列隊到工會會所又放爆竹萬餘高作「慶祝得勝」「戰勝資本家」而散聞已由該路總工會向全路工友提議請每人將第一月所加之薪三元捐爲長辛店鄭州江岸三處總工會或總工會辦事處之建築費聞全路皆表同情云 
　　更正本年七月十六日本報崑山通信欄内有「葉巧壽君被控」一則嗣由羅傑大律師與崑山縣商會·崑山縣敎育會·崑山公民等來函請代更正本報復向各方面詳切調查該稿確非事實合亟更正 
雜評一 
[聯與援（默）]  
　　今日武人之所忙者聯與援二字而已而將來之自困亦必在此聯與援二者之中何則聯與援皆將有所窮也聯者武人自詡爲一種政略所謂聯盟聯防所謂聯某倒某自以爲能應付各方面矣然口聯而心不能聯名聯而實不能聯我方聯人而人亦各聯其所聯以防我一旦利害衝突之事見而所聯皆破結果適得其反此聯之成效可以逆料者也援者武人又自詡爲擴張武力之機會若直派之援鄂援贛援川今又將援湘者皆是狃於最初援鄂之得利於是凡有可援之機會無一不援然而愈援而愈困難援贛已難矣援川更難再進而援湘能不愈露支絀耶彼以援爲擴張武力之機會而不知疲於奔命適足爲他力所乘吾故謂武人以聯爲施展政略者結果必爲聯所敗以援爲施展武力者結果必爲援所困 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[續紀颶風之損失]  
　　本埠於日前（八月三十日）下午又起颶風加以大雨至前日（三十一日）下午風雨更烈較前兩次颶風尤甚各種損失頗屬不資業已備紀昨報比至昨日（九月一日）風雨仍竟日不止田間棉禾大受虧損且此次因風而死傷人命亦頗不少正不特摧木倒牆稍受損失而已亦可謂一浩刦矣兹將昨日所得消息彚録於下 
　　虹口坍屋斷電線之死傷人數（一）前日午後三句半鐘　 
狂風急雨之際虹口崇明路青雲里口門樓遭風吹倒壓傷年約四十七八歲之某甲倒地迨捕房得悉派探沈崇禮到塲查勘見甲因傷重斃命遂將尸體舁送騐尸所查死者和尙頭赤足身穿白洋布短衫褲當將死者遺下之包裹檢查得有後囗（字跡不明）塘沈榮生寄交其父沈子嘉收信一封並錫箔一方小洋三十六角因查無尸屬遂稟明捕頭飭保報堂給棺收殮候尸屬認領（二）至七時許海恩路三十七號門牌洋房後面之翻砂作因被狂風吹倒嘉興路源泰當舖之風火牆作場亦爲壓坍當時壓傷工人四名一人因傷重斃命亦經捕房派探將傷者送院醫治死者由家屬領尸棺殮（三）同時北浙江路之英美電車公司之電綫被風吹斷五路六路七路之電車停駛當由電車公司派匠修理直至九時許修竣電車始可通行然兩小時間損失頗鉅至八時許風雨猛烈時吳淞路瑪禮遜路之電綫亦被風吹斷致住居吳淞路之行路日本人當遭觸電立時殞命由捕房將尸舁送公濟醫院候報請駐滬日本領事相騐（四）其時東唐家弄楊家墳山轉角順慶里被風吹坍房屋一間幸未傷人事經滙司捕房得悉派探陸連奎前往查勘一週歸報捕頭核辦 
　　又函云前晚吳淞路久遠里八百四十五號八百四十三號房屋均坍倒壓傷女子王仁妹·許任氏·及七歲女孩許二根當由家人送往廣仁醫院醫治又昨晨十時許唐山路澄衷學堂前電綫木倒下有一工部局小車頭目行經其下觸電倒地由提籃橋捕房巡捕車送同仁醫院未及救治即斃命由捕將屍車送騐屍所候騐 
　　法租界之傷人與倒樹（一）前日傍晚時有公共租界二馬路狀元樓學徒嚴小阿二因有事至法界狀元樓經過大世界後面敏體尼蔭路上面電線被風吹斷墜下適中該學徒身上幸有站崗巡捕到來施救故僅略受微傷當即車送醫院醫治一面通知電車公司雇匠到來修理（二）愷自邇路一百零四號門牌某剃頭店凉台上木板一大塊被風吹下墜在行人王某頭部血流如注當由巡捕到來車送醫院醫治（三）辣斐德路四百三大號門牌樓上牆壁被風吹坍幸未傷人（四）法新租界黄河路茄勒路口志德里沿馬路房屋共十六間現由房東打圍竹笆擬卽日翻造居户大都遷出祇有陳姓一家未搬於昨日下午五點時忽然被大風將十六間房屋一併吹坍陳姓婦人及小孩兩口均被壓入磚堆中當由捕房得悉飭派救火會員前往將該婦人及小孩救出均受重傷即送醫院醫治聞該婦人傷勢甚重恐有性命之虞（五）愛多亞路及霞飛路法新租界等處途傍所植之樹木及各居户所搭之凉棚均被颶風吹倒 
　　公共租界之市面蕭索颶風昨日尙未停息雨亦未止曠闊處如黄浦灘愛多亞路一帶均近浦濱行人涉足其地若不留意即爲風吹倒各店舖門首之市招大都莫敢懸掛且有排門亦未全下者市面頗爲蕭索而潮汛因風益大前晚潮來時浦江與蘇州河内之水皆溢上岸浙江路寗波路牛莊路汕頭路福州路西面及大新街等處地勢低窪水皆從陰溝中溢出深可没踝天蟾舞臺門首之水尤深店舖或提早收市或於門首鋪以木板棋盤街某作塲内有一部份之建築物被風吹坍而釘於墻壁間與樹立於地上之各種木牌廣告莫不被吹損壞至於舊屋中之露臺遭風吹倒更多此次風災滬埠損失實較前二次爲鉅矣 
　　又訪函云泥城橋跑馬廳内西人每於夏間拍球所搭蓋之蘆蓆草房預備看客遮蔭者悉被颶風吹倒即該塲四週木欄竹笆亦有吹倒無數又牛莊路貴州路轉角沿馬路石庫間墻壁於昨晨七時許被風吹坍者計門面七間幸未傷人又交涉公署内東面之竹笆亦被風雨所傾現正飭匠修整云 
　　南市之電車早停與垃圾存積前晚風雨最爲劇烈南市裏外馬路行人車輛早已絕跡華商電車公司高昌廟至十六舖之長途電車因風雨猖狂沿浦自新碼頭王家碼頭等處地形較低積水没踝電車無從行駛故於八時進廠人力車偶見一二輛僱者非費三四角不可以故八時後往返之人祇得冒雨而行各處街道間之垃圾因挑夫無從打掃以致所積甚多加之遭風吹落屋角墻磚凉棚等觸目皆是裏外馬路雖由滬南工巡捐局衞生處派員督率掃夫將垃圾及遺下之磚瓦石灰屑子次第打掃惟因垃圾船不能開行無船承運惟有將垃圾暫置於垃圾車中積多三四十輛均停頓於沿浦碼頭畔以待風盡時裝船云 
　　風捲入河者二人（一）有寗波人忻東來年三十歲向在碼頭爲扛夫並無家室祇有一胞兄在小東門外某魚行爲夥前日下午三時許忻與同伴二人在金利源碼頭上行走偶一不愼忻被風捲入浦中凶占滅頂該同伴無法可施只得報告伊兄雇人打撈屍身無如風雨交作無人應允乃轉報救生局留心偵察（二）王興發之棉花船裝得棉花六七十包來滬中途忽遇颶風兼之潮急遂泊於龍華嘴港南二里許小港内船上有一船夥周長發係浦東陸里橋人前日上午在船中俯伏淘米亦被風捲入河中溺斃屍未撈得王興發於昨午來滬雇人前往打撈 
　　鐡路方面之狀况滬寧路北站之電燈及電報前日被風吹壞昨已派工匠修理恢復原狀沿途各站均安然無恙滬杭路由滬直達至杭州之電不通須在嘉興車站轉達往返聞已派工匠前往調查矣 
　　又訪函云滬杭路新龍華站之電捍廣告牌以及月台木栅均被風吹壞又莘莊電捍亦被吹斷數根日暉港車站原有雨棚念間因前夜被風吹壞計有十間又梵王渡月台雨棚遭損壞其餘各站之外揚旗及扳分路夫之臨時棚以及各站之玻璃電燈損壞亦不少又聞前日由杭來滬之一百零七號午快車因在沿途被風所阻以致躭延時刻故該快車到滬在下午八時四十分計逾規定時刻遲至一點四十分又由滬開杭之一百零八號午快車到杭站在下午九時零五分計逾規定時刻遲至二點五分又由杭來滬之一百十一號杭來夜快車到滬亦遲至五十五分又昨日由杭來滬之一百零三號特别快車到滬遲到三十五分杭來慢車亦到滬遲至十五分所有杭滬間各列車之乘客往返均屬寥寥上海南站此二日間祗售出客票洋四百餘元較往日間祗收三分之一而貨物裝車者更少該路受此風潮損失亦屬不貲云 
　　船婦失踪續訊滬南洞庭山碼頭之划船婦因受客家僱裝貨物一去不返經其姑遍覓無踪在碼頭上冒雨號哭已紀昨報該船婦係陸奚氏即名奚火壽年四十四歲其夫陸阿狗向駕窰貨船生有兩子年俱長成此次該氏承運燒酒四甏至某船上交納迨至昨晨始有人報信日暉港蘆蕩内遺有划子船一艘上有櫓篙惟滿船皆水無人看管等語該嫗同其壻前去看視認得確係己船無誤惟人則不知下落 
　　木排散失甚多浦江内潮水雖逢小汛然遭風雨衝激且值東北風大作潮水漲至平岸至昨晨始轉東南風風勢漸平當風雨飄搖時各木行之木排存在浦下者斷纜漂失爲數甚多並有某木行僱包頭沈順寳代運木植八千數百支運赴蘇州交納於前日下午三時在日暉港地方遭風雨大潮打擊以致漂失木植七千餘支該包頭立即回報木商會館董事馬驥良函報浦江水巡隊潘隊長及水上警察第一區區長沈夢蓮第三隊隊長王月峯等分别飭警帮同尋撈 
　　貧民苦况昨日大風仍劇南市高昌廟附近一帶之江北貧民所住之草屋俱被風吹倒無一倖免兼之淋雨滂沱無所容避致老幼掩泣有竟日不能舉炊終宵弗得安息者當風猛時草屋之棟樑横摧直撞有頭皮擊破有身體受傷者不知凡幾昨日早晨法界新開河外灘有苦力工人一不知如何被風打下黄浦邊之糞塢板路上登時氣絶有某慈善家施棺一口爲之棺殮 
　　菜蔬漲價四鄕農民所植禾棉正值結穗今遭風雨打擊枝折鈴落收成絶挈園圃菜蔬受此烈風猛雨不免稍受影響農民因風狂雨驟不能入園採摘故昨日市間菜蔬甚少一般小販遂乘間漲價藉以漁利蓋以物稀爲貴供不敷求後至者因此無菜可購荳腐鹹菜售賣一空鮮蛋鹹魚盡皆漲價業此者咸利市三倍 
　　西報之紀載文匯報云此次颶風非俟全城與附近及水上之消息彚齊後不能詳細報告損失情形囤米奸商近兩三星期内竚待颶風損傷田禾俾可高抬米價今果如所望矣蓋此次風雨波及産米之區甚廣田禾當必大受損傷也米價今已漲高二角每擔自九元至十二元八角查此次颶風最先警報乃在八月二十八日晨發出謂在吕宋與瓜姆間向西北進行經過琉球之Naha二十九日仍向西北進行後傳進至Gutzlaff每小時速率達九十哩昨日午後三時颶風仍趨西北向且料其全力將於晚六時達滬六時後風力果逐漸加厲今日午後三時三十分據徐家匯天文臺報稱颶風已經過上海西部仍向揚子江進發大約乃趨向鎭江本埠有疾風暴雨海中及揚子江下游至九江止天氣惡劣海底電綫此次頗受大風損傷太平洋商務電報公司宣稱通美國之電報目下暫停收發大約後此數日内凡急電與商業電訊均不能傳至上海此爲颶風所加於上海最不利便之舉日本郵船會社之Awa　Maru自昨日發來無綫電報後迄無消息大約乃因天氣惡劣之故太古公司之直隸輪船在厦門外某局擱淺前艙水深二十呎英軍艦蒙古號現泊該船之側南滿洲鐡路公司之Sakyo　Maru本定二十八日由青島來滬據該公司駐滬經理得電是日並未起椗 
　　星報云昨日及夜間之颶風上海未如預料受其全力之波及但已釀生種種損失因以喪生者三人受傷者若干人今晨風勢漸衰晨間據天文臺報告氣壓逐漸增高此足爲颶風已過之徵昨日午後浦江各輪船均展緩起椗今晨無輪船出入僅大福丸於十一時左右開往漢口數月前在揚子江口擱淺之鴻福（譯音）輪船泊於董家渡外預備修理昨日午後二時爲風吹斷錨鍊漂蕩浦江中船中有華人八名因風烈浪大旣不能放下小艇亦無人前往援救黄浦灘工部局浮碼頭有一具受損尙有一具半浸水中另有一具在福州路漢口路之間全部下沉僅露木橋之半 
[閘北籌備電車之銳進]  
　　上寳電車公司與閘北水電公司合併 
　　上寳電車公司去歲籌備之初曾經呈報官廳註册立案股欵亦已集成數十萬元近閘北紳商發起商辦閘北水電有限公司初議本定電車與自來水電燈三項合併籌辦兹悉發起人沈聯芳陸伯鴻徐乾麟等即係兩公司業已認股之股東現以在上寳兩邑開辦電車同是地方人民所辦之事無分秦越故特出而主張合併共同籌備業於昨日（一日）午後一時由兩公司籌備主任在上寳銀行内訂立合併合同内列議案數條所有上寳電車公司原備股本歸入商辦水電公司股本二百萬元之内業已實行簽字遵守而商辦水電公司現以市民認股踴躍决定即日繪圖向外洋定購電車應用之鋼軌車底並遴派技術員會同北工巡捐局工程主任王彬彦從事測量預備八個月内即可通車以利交通云 
[修改稅則會昨日之兩會]  
　　修改稅則委員會於昨日下午二時一刻開會是時因風雨大作各國代表到會人數稍少由委員長蔡廷幹主席先開木竹籐等品審查會討論頗爲順利全體通過次又開大會討論新稅則計算標凖先由主席說明謂本會對於各項貨物審查將次蕆事惟須將關於銀兩核算之標準决定則以前審查價格始能一一爲確實之規訂至此項標準如何確定請衆討論後經衆討論結果凡稅金在二十兩以上則至錢四捨五入（即五錢以上作爲一兩五錢以下捨去）在二十兩以下則至分四捨五入二兩以下則至釐四捨五入使計算上可得便利議畢即散會下次尙有審查未了之問題須開大會繼續討論會期尙未定前傳今日結束之說不成事實云 
[英輪船公司兩輪改行歐洲班]  
　　字林報云據大英輪船公司報告該公司原航澳洲及孟買之麥克第尼亞號及冒德亞號兩輪將改航歐洲班自上海駛往馬賽·直布羅陀海峽·樸萊茅資·以至倫敦並經過通常停泊之各口岸孟買亦在内兩船載重皆在一萬噸以外頭等艙容二百八十人二等艙容一百四十人 
[今日放洋之赴法學生]  
　　聯合通信社云法公司郵船「高爾提埃」號定於今日正午起程開赴馬賽船泊楊樹浦送客小輪於上午十時由黄浦灘洋涇浜法公司碼頭渡客至大輪乘此船赴法者有周昌蔭等四人艙位均由本埠寰球中國學生會游學招待部爲之代訂護照除張恪惟外餘亦由該會爲之辦理聞船票每位不過三百兩兹將放洋諸生姓名録后姓名　　籍貫　　畢業學校　　　　　　擬習科目 
周昌蔭　廣東　　廣東文昌縣立中學　　　工　　　 
張季熙　同　　　北京大學理科　　　　化學 
張恪惟　安徽　　安徽六邑中學　　　　　工　 
姚萬年　廣東　　廣東揭陽棕江中學　　　醫 
[檀香山聯會總董昨尙未抵滬]  
　　因所乘海輪爲颶風阻滯 
　　檀香山聯太平洋會總董福德（A.H.Ford）君此次由日繞道來華專爲邀請參赴太平洋商業大會代表而來昨報曾紀其將於昨晨抵滬但因颶風阻滯其所乘海輪故昨日尙未能抵滬俟其到埠後本埠聯太平洋會尙擬開會歡迎並請其報告太平洋商業大會一切情形也 
[長崎將開放爲自由港]  
　　中國通訊社云長崎日人欲振興商務特闢新航路滬長間開駛一輪該市市長曾來滬籌備業誌前報兹將其所定之計劃覔録於下（一）中日連絡航路要求以長崎爲起點（一）設中國留學生招待所（一）設日語專門學校俾未知日語者漸知日語可入長崎所設之專門學校及大學校（一）速完成長崎大學專門學校及中等學校諸設備俾日人留滬者無須再往東京入學（一）速設温泉浴與鐵道（一）嚴厲取締車夫要索開放長崎爲自由貿易港（一）速設長崎縣物産館對於長崎天然古蹟加以簡單說明（一）設中國旅館及西洋旅館等等云 
[美實業家來東考察]  
　　中國通訊社云美國各大實業家現組織經濟考察團四組人數共約二千餘各乘專船來亞洲各地考察各國經濟現狀其第一批由紐約出發者爲美愛克司伯芝斯公司司事共五百人定本年十二月初乘拉可尼號船先往日本考察然後由日而朝鮮·而北京·上海·香港·馬尼拉·以回國第二批則爲檸檬德鳥德加公司司事約九百餘人此九百餘人又分二組出發一乘利查利德號船於明年一月九日抵日再轉滬返美一乘維和芝蘭號船於一月十六日來東亞再轉赴歐洲至第三批則爲佛蘭克拉克氏等主張之各個旅行者計六百五十人於明年二月中乘法國皇后號船來中華考察云 
[海軍杜總司令定期在寗接任]  
　　新任海軍總司令杜錫珪於八月三十日由京啓程南下昨日（一日）已抵寗垣本擬卽日接事因南京新設之海軍總司令巡署内部佈置未竣各職員亦未到齊故未就任現定於九月四日上午九時接事昨日電知本埠海軍總司令公署周代總司令請於届時派員將印信賢送到寗以便接任 
[商界與孫中山之談話]  
　　昨日（一日）午後上海各路商界總聯合會代表二人（余華龍君因病未往）詣莫利愛路謁見孫中山君當由孫君接入應接室茗談寒喧畢代表先將歡迎詞呈閱然後依次問答孫君謂民國之主人翁爲國民國家興亡凡爲國民者人人有責任是以當此國家危亡之秋不論士農工商皆應起而毅力救國上海爲全國商業最發達之地諸君實握有重大權力即如前次五四運動上海商店憤而罷市北京乃不得不釋所囚之學生惟諸君之權力旣重諸君之言行亦不得不愼重罷市爲商人最後之武器非至必要時决不濫用濫用則效力失商人之武力窮矣是以深願諸君能各秉天賦之能力隨時盡國民之天職云云代表復以於奔走國事之暇建設良好之工商政策俾全國商民得减無形之痛苦爲請孫君謂當視能力所及盡力爲之叙談約三刻因有他客過訪遂興辭而出 
[章太炎再覆上海民黨書]  
　　以僕爲趨炎附勢今之炎勢孰有過於曹吳者乎孰趨附之者乎中山之敗由於事前不聽僕言所謂「切勿負氣忿事致遭反動」者在僕視爲藥石之言而中山聽之藐藐以召失敗自身失敗猶小大波所及并江西而亦失之僕以爲中山當先對僕引咎故不肯先見也章炳麟頓首 
[贖路儲金第十五星期報告]  
　　一○五三元 
　　國聞通信社云本埠各華商銀行接收贖路儲金第十五星期之收數業已報告兹列表如下 
　　行名　　户數　　金額　　　　行名　　　户數　　金額 
中國　　一○二　　六四六○○　　百滙　　　　一　　一○○ 
上海　　　　七　　一二○○○　　中國棉業　三二　　一七七○○ 
正利　　一○　　　一二○○　　　大豐　　　　二　　　一一○○ 
中華勸業　九　　　三四○○　　　南市金城　　一　　　八○○ 
四明　　　二　　　六○○　　　　東南植業　　一○　　三三○○ 
浙江興業　二　　　三○○　　　　蘇州　　　　一　　　二○○ 
　　共計　一七九户　　一·○五三·○○元 
[合併商總聯合會之響應]  
　　南京路商界聯合會昨爲合併總聯合會事復北山西路聯合會函云謹復者讀貴會昨日通函莫名欽佩商界聯合會本爲商人自動組織之團體以團結商人之意旨爲手段以增進商人之福利爲目的初無權利可言實無所用其爭乃因二三私人之意見相左竟分總會爲二新舊對峙各自標榜殊爲吾商人之羞敝會痛心於此亦曾奔走磋商力謀合併無如召集聯席會數次皆因二三人固執成見而敗至今猶有遺憾比聞貴會創議合併深合敝會素願自極贊同惟敝會擬先行私人磋商然後正式舉行聯席會議討論合併手續現時機已熟當較前易於成功未卜尊見亦以爲然否事關團體公益尙祈毅力進行敝會謹當協力追隨也專復 
　　又山西路商界聯合會亦贊成合併兩總聯會昨特函覆北山西路唐家弄聯合會云大函敬悉貴會建議合併總會實爲當務之急敝會夙抱此志深爲贊成尊議四大原則亦極公允遵此合併收效必速敝會極願附驥開會有期准推代表出席參與末議可也敬此奉覆即希查照云云 
 
 

Page 14

 
 
[省敎育會推代表出席學制會]  
　　江蘇省敎育會前接江蘇敎育廳公函謂轉奉敎育部令定九月十五日在部舉行學制會議請該會推舉代表一人赴京出席云云兹悉該會已推定會長袁觀瀾君爲代表已復廳彚呈轉咨敎育議袁君定本月十日或十一日赴京云 
[召集商會聯合會常會之通啓]  
　　全國商會聯合會總事務所昨致各省事務所通函云逕啓者本月二十六日准湖北省事務所公函内開（中叙原函已紀上月二十七日本報兹從略）等由准此查第四屆常會早經議决在漢口舉行本總事務所照案執行曾以開會日期函詢鄂省事務所在案兹經訂定於十月十日召集十月二十日至十一月十八日爲常會開會日期相應函達即請貴事務所查照並轉知貴省各總商會推舉代表隨帶印函議案及應認開會經費准期赴漢口總商會報到以便出席與議並望先期將代表姓名逕電該總商會俾資接洽不勝盼禱 
[湘商銀角鎔銀發還之扣費問題]  
　　商會聯合會代請從實計算 
　　全國商會聯合會致江海關監督函請飭關發還湘商德昌和漢滬銀角原函如下逕啓者八月二十九日據湖南長沙總商會函稱敝埠德昌和銀角被滬關提扣一案前經函請貴會維持在案嗣經敝會派員赴京向財政部幣制局直接交涉兹奉幣制局電開湘商德昌和運滬銀角旣係貨欵且經長沙關給照證明所有通行舊銀角應概予發還至粤鑄輕質新銀角應先交爐匠銷燬化爲銀兩除扣留搬運及鎔化費外餘數發還以示體恤已咨請稅務處轉飭滬關遵辦矣等因是此項銀角惟通行舊銀角仍發還原物不生費用問題至粤鑄新銀角須經鎔化變形爲銀兩除搬運及鎔化費外均應如數發還應請滬關諭飭銀爐於鎔化時照滬上通用銀式提鑄不得多所折扣又搬運鎔化兩費尅實計算不得浮報致商人多受損失除由德昌和莊客與滬關直接交涉外相應函達貴會請煩查照允予維持帮同交涉等由據此查本案提扣之銀角旣奉幣制局核定辦法允許發還咨請稅務處轉飭遵辦是已無他項問題該總商會對於鎔化成式之折扣及搬運鎔化兩費之扣除主張從實計算自是合理之請求相應據情函達即祈查照飭關迅予分别發還以卹商艱而重貨欵深紉公誼此致江海關監督　 
[顔料市况]  
　　半年來銷數之統計 
　　顔料市况近日頗見滯呆究其原因可分二端（一）在歐戰時德貨停運所有冒牌贋品至今仍在銷售（二）自奉直戰後各省内亂頻起客帮皆相率不敢進貨加之天津牛莊等處皆設有顔料分莊以之近隣客帮皆就近定購致使滬上顔料業大爲减色如天津之顔料可推銷至關外及黄河之南就目下本埠顔料業之情形視之僅能銷售於江浙二省遠者亦不過至江西但今年自一月至六月客帮在本埠購貨者爲數尙屬不少兹將價值件數及運往之地名列表於下（表中價值以兩爲單位） 
地名　　件數　　　　價值　　　　地名　　件數　　價值 
牛莊　　五八八　　八八一九○　　寗波　　六○　　六六二八 
大連　　四五○　　四三一八一　　温州　　三九　　三六七八 
安東　　二六　　　　二七三三　　嘉興　　　五　　三○七 
天津　　五七一三二九四四五五蕪湖　　九六一二五○五 
漢口　　三六八八　四二○八三八　海豐　　一四　　三五○四 
沙市　　一　　　　一五六　　　　汕頭　　六六　　一五五九 
膠州　　九四四　　六九三二九　　厦門　　七○　　七九三○ 
芝罘　　三三五　　三四三一五　　廣州　　一一七　　一三二七二 
福州　　四三三　　三二四六四　　香港　　七五　　　五二一三 
九江　　七二七　　三九二一四　　海參崴　一九　　　一九六八 
長沙　　一一六六　五一三三六　　神户　　一一○　　一九四七三 
宜昌　　三八六　　六四九九七　　横濱　　三○九　　七七七一 
重慶　　一四六　　一九七三二　　大阪　　一○　　　二一二五 
鎭江　　一二一　　五九三○　　　荷蘭　　一四　　　三三一八 
南京　　二七六　　二九一九八　　紐約　　二五　　　七五○○ 
共計　　　　一六·○二七件　　一·二九六·二一九兩 
[友華銀行滙市報告]  
　　昨日友華銀行滙市報告云三十一日倫敦大條銀價近遠期俱弗動紐約間倫敦紐約間匯價縮至四元四角六分三七五今日此間各國掛牌滙價僅佛朗長至一千零五枚銀行因紐約及中國南方電報中斷多不願交易以故市况異常岑寂上午頗穏定下午微有堅定之象早晨英鎊成交價九十月份三先令五便士六八七五十一十二月份三先令五便士七五美金成交價十月份七十七元六角二分半十一十二月份七十七元七角五分下午英鎊匯價大堅至收盤時英鎊售開價九月份三先令五便士七五十十一月份三先令五便士八一二五十二月份三先令五便士八七五美金售開價九十月份七十七元七角五分十一十二月份七十七元八角七分半市况堅定晨間佛郎電滙成交價降至一千零十五枚其後有人售出遠期至少一千零二十五枚無人購進銀行定價英鎊匯票三先令六便士三七五美金滙票七十九元紐約市况無電倫敦市况穏定惟清淡無生氣 
[上海商業市况彚録]  
　　金融 
　　昨日銀幣市價早午兩市均爲七錢二分三釐五毫比較前日小去二毫五到頭略有用途仍乏需要也 
　　銀拆早午兩市皆爲七分較之前日小去一分匯豐銀行收欵四十萬兩麥加利道勝友華等各銀行收欵亦四十萬兩 
　　昨日風雨尙未停息故銀洋大條仍無進出現洋亦僅有中國銀行杭州來洋二十八萬元交通銀行由南京來洋五萬元大通銀行囑北市泰亨源等各銀爐鎔去大條十四條花旗銀行進倉銀四十八萬兩出倉洋五萬元中國銀行出倉銀二十萬兩進倉洋二十八萬元各錢莊少存銀二十萬兩多存洋十五萬元交通銀行出倉洋二萬元三菱銀行出倉銀十萬兩出倉洋五萬元華義銀行進倉銀八萬兩其他各銀行均無進出 
　　昨晚止中外各銀行共存現銀三千九百八十一萬兩現洋三千五百九十二萬元大條四千一百零六條云 
　　國内匯兌 
　　昨（一日）各匯來電價格跌少漲多計京津銀匯縮五錢洋匯無變動北京公砝爲一千零四十五兩五錢銀元爲一千零一元天津行化爲一千零五十三兩五錢銀元仍與申洋相同烟台銀兩高五錢爲一千零四十四兩七錢五分銀元仍爲一千零五元漢口洋例不動爲一千零三十二兩七錢五分銀元則遞加一元半爲一千零八元九江南昌銀元均漲一元半爲一千零七元半蕪湖銀元高一元爲一千零六元安慶銀元亦加一元爲一千零六元半甚餘如宜昌宣平仍爲一千零三十五兩銀元仍爲一千零二十元蚌埠銀元爲一千零六元南京蘇州鎭江揚州無錫常州常熟等銀元各爲一千零一元半徐州温州銀元各爲一千零五元宜興南通銀元各爲一千零二元清江海門銀元各爲一千零四元杭州寗波嘉興湖州紹興餘姚等銀元各爲一千零三元蘭谿銀元爲一千零四元半福州銀元爲一千零十元厦門銀元爲一千零八元哈爾濱一千零十一元重慶萬縣九七平銀均爲九百八十五兩成都九七平銀爲九百九十五兩萬縣成都重慶等銀元仍與申洋相同各無上落云 
　　外幣 
　　昨（一日）外幣市面仍形和平銀錢業進出交易異常岑寂馬克法郎二種因略有受主價稍回漲計馬克高一角買價爲二元六角掛牌亦高至九百個較前日好起二百五十個法郎漲二釐買價爲一角四分半疲弱者僅花旗票縮五釐買價爲一元七角七分羅卜各票依然沉悶價未變動一千元新票仍買二兩九錢二百五十元票買一兩五百元老票買八兩五元至二十五元票買七兩五錢新加坡元仍買九角香港票買一元零二分四釐老頭票買八角五分四釐英金票買七元九角八分荷蘭票買六角七分價格與前日相同各無變化云 
　　公債市 
　　昨日公債行市依然清淡金融公債現貨無交易無市可報期貨價不動整理六釐雖有售開交易亦少價開盤即跌二角旋又小去一角計三十五元收盤期貨九月份三十五元一角十月份三十五元四角各跌去一角左右餘現貨交易僅七年長期及償還短期八釐有售開價七年長期三十二元二角跌一角償還短期八釐二十九元一角跌三角綜觀昨日市况頗有趨疲之象 
　　金市 
　　昨日星期五大條先令均各弗動先令金市况較硬銀行交易仍稀上午由三井銀行賣出本月份東匯五萬元價六一六八七五道勝銀行買進十月份先令五千磅價三先令五辦士七五午後道勝銀行買進十月份先令一萬磅價三先令五辦士七五又買進九月份大連東匯十萬元價六一半其餘尙有零星不計標金上午開盤三百零二兩旋因先令内盤趨高以是跌至三百零一兩六錢嗣後因受主略多故又回高至三百零二兩一錢未幾又疲至三百零一兩九錢旋由三百零一兩七錢低至三百零一兩三錢十一點始高至三百零一兩九錢收市爲三百零一兩八錢午後開盤爲三百零一兩七錢旋低至三百零一兩四錢三點半鐘又回萬至三百零一兩六錢收盤爲三百兩零八錢云 
　　米市 
　　前昨兩日本埠烈風暴雨南北兩米市正屆新貨登場各行家咸料本年歲收豐足兹忽受此打擊到船寥寥無幾新粳渡浦而至者居多裝貨冒雨而行則必受潮濕故竟無到船幸連次跌價河下抛錨積存未售者數尙不少昨日各行家交易雖有做開而爲大雨未斛陳破高貨又回高二角新粳則須漲三四角茭白秈無交易新客秈白元等雖未成交而市價亦見堅挺矣 
　　棉紗 
　　昨日風雨仍未稍戢棉花禾稻當然已受損失前日（三十一號）一般做空頭者覩此風暴鑒於上年荒歉之前車無不恐慌放盤抵進因此突漲四兩之譜現本紗十六支人鐘雙象亦各漲三兩有奇其餘十六支十支十二支等亦漲一兩外昨日因陽曆月底已過標準買進者因已飛漲無敢再　鉅價以是交易難以相就逐盤漸跌近期較上日跌落一兩三四錢遠期亦跌一兩六七錢客帮現本紗買價除十六支雙象尙能立定其餘亦小去五錢至一兩不等日紗則跌去兩外印紗未有交易川帮共購進二十支五福二十支牧羊兩牌計三千包價五福爲一百四十六兩牧羊一百四十二兩又買二十支地球五十包價一百五十兩零五錢期本月份出清天津牛莊威海衛烟台漢口江西蕪湖野鷄等各帮買本紗四百餘包日紗三百數十包公會小包内地客帮爲風雨所阻不能來滬致無交易怡和洋行開與各紗號二十支五福牧羊各三千包價與川帮所買相同號家惟賺全佣耳溥益廠開出二十支地球二百包價一百五十一兩現出扣佣據紗業之觀測各廠存底尙厚時局不定客帮交易有限因此仍欲看小云 
　　棉花 
　　昨日棉花現貨無市售開交易所期貨市况交易極暢而價格則因兩日風雨預料棉收將受大影響雖美棉來電繼續跌去十磅音市價飛漲投機家紛紛購進計近期通花竟漲一兩之外十日期最高市價高至三十一兩旋雖逐步小去至三十兩零五錢收盤計較前日行市仍漲九錢以外遠期十一二月份均漲七八錢元月份亦漲八錢計十一月份二十九兩八錢五十二月份二十九兩七錢五元月份二十九兩六錢二月份交易昨市開始價二十九兩七錢云 
　　絲市 
　　昨日廠絲未有成交惟泰和等洋行欲辦均因匯票見漲相差在七釐鈿許故亦無成交白絲經市况略見起色由泰和洋行買進七里乾經念擔計銀鶴牌十擔銀鳳牌十擔價均爲九百四十兩黃經絲仍無交易而各絲客因戰事未停毫無脫售之心惟灰經交易尙稱不惡中外各商均有看漲之勢賣主方面討價已達七百兩並須解期稍遠方能售出總計昨日八繭灰經成交共有一百二十擔計連納洋行買進頭二號採蓮牌八繭灰經二十擔劍仙牌二十擔雀梅牌二十擔玉蘭花牌十擔價均爲六百八十兩又葵花牌十擔白雙象十擔FCS牌十擔寳船牌十擔金銀鐘牌十擔價均爲六百九十五兩而尙有成交一百擔因牌子尙未定見目下正在商榷之中其價爲六百九十兩云 
　　茶市 
　　昨日洋莊茶市路莊緑茶舉平水湖茶各洋行仍無誠心購買故成交不多惟高莊珍眉怡和保昌兩行尙多需要成交一百餘箱售盤較前數日稍爲减遜土莊改製之貨甚形滯消市價跌至三十兩尚無人消受蝦目珠茶怡和雖有去路但胃口極微給盤太低茶商不無失望針眉市面似形發展秀眉亦稍見行消芝珠圓珠大帮中雖有拆出洋商尙不十分歡迎眉熙眉雨各茶棧紛紛轉售店莊但售盤亦不過十一二兩殊不見高鳳眉娥眉英行已有零星購進但日來成盤鳳眉不過三十一二兩娥眉十八九兩較前已跌七八兩婺源貢熙因白頭行久不開辦積滯日見其多大帮市面去路又趨停頓一般茶商謀售頗形乏術云 
[各學校始業式彚紀]  
　　愛國女學海寗路天保里愛國女校中學科文科體育科昨行始業式先向國旗行禮繼行師生相見禮及同學相見禮遂由前校長宋俠公君報告因病不能任事之原因繼由吳校長和士致訓詞敎員相繼演說大率於學業品性兩方反覆申論切囑學生注意並指導各種注意之方法成禮而散定四日上課聞該校從本學期起於初級中學第二學年實行分科制分普通與職業兩部職業部又分師範類藝術類商業類於師範類分文科·理科於藝術類分工藝科·女紅科·書畫科·音樂科於商業類分普通商業科·銀行科等工藝科爲化學工藝·敎具製造·玩具製造等女紅科爲刺繡·縫紉·編織等斟酌學校經濟次第舉辦明年續辦高級中學至特設之體育專修科則更加基本智識較前益臻完善矣設備方面除新闢之理化實習室及學校園之外又設家事實習室爲課餘實踐家政之所云 
　　寰球學生會兩校法租界黄河路口寰球中國學生會之第一日校於昨晨九時行始業式狂風大雨中新舊生到者仍達百餘人行禮畢校長與職敎員訓詞散會該校於本學期内容方面力加整頓所聘敎員於敎育上均富有學識經騐日來報名者頗爲踴躍欲插餘額者宜從速也又卡德路寰球中國學生會之第二日校亦於昨晨九時半舉行始業式雖風雨交加學生到者仍有百餘人行禮畢吳校長和士致訓詞職敎員吳敏於·李百書等演說該校敎學科目取新頴而適切實用吳校長與主任吳敏於·朱少章君等力欲爲租界敎育圖謀革新故所聘敎員如竺遜宜女士·謝張君修女士·李百書君·與吳梅石·沈淑英·林希古·吳珍·王元輝女士等均係學識經騐豐富者一切設置莫不力求完善對於寄宿生之管理非常週密有管理員指導員負全部責任故寄宿生已有人滿之患云 
　　尚公學校閘北商務印書館附設尙公學校於上月二十八日行始棄式校董校長主任均有訓詞校董莊百俞君訓詞略謂本校爲我國有數之學校設置雖未必完備然在上海閘北一帶實可謂首屈一指况圖書館大講堂已在公司對面動工建築新敎室亦正在計劃中本校將來希望未可限量學生宜益加勤勉云云是日適因天雨新舊學生到校者不過三百八十餘人自昨日起已陸續增至四百餘矣惟校舍不廣學生太形擁擠大有人滿之勢恐遲到者無可安插已發信通知家庭限一星期不請假不到校者即作爲退學矣該校敎職員在暑假中赴河南寗波南京常熟南匯金山寳山等處講演敎育者凡十餘人定今日午後三時開交誼會各將所經歷者報告全體敎職員以爲研究之資料云 
　　廣肇公學虹口清雲里廣肇公學（原名培德）昨日舉行開學禮學生到者二百四十餘人目下報名入學者仍絡繹不絕現定於下星期一（四號）正式上課云 
　　民國女子工藝學校新重慶路民國女子工藝學校於昨日（一號）午後二時舉行秋季始業禮校董敎職員學生來賓舉會者計二百餘人當由敎務長邵仲輝報告校務進行及本學期舉辦事件之三大特點（一）自本學期起爲啓發學生自動精神起見組織學生自治會（二）本學期爲年長失學婦女特設選科（三）本學期組織演講會聘請校外名人演講報告畢行禮唱校歌各敎職員來賓次第演講學生自治及女子對於改革社會應盡之職責歷二小時之久始行散會 
　　勤業女師學校西門勤業女子師範學校於昨日行開學禮雖遇風雨學生到者曾不稍减九時行禮禮畢先由朱校長報告一切繼由敎務長吳山演講「當今敎育主義」繼由敎員韓遵道演講「業精於勤」劉幕字演講「人生責任」旣畢而散已十二時矣叩定於九月四日正式上課云 
　　市民公學北京路商界聯合會市民公學於昨日（一日）行秋季始業式新舊學生到者三百餘人餘人首由敎務長王卓雲報告上半年經過情狀次由敎員朱鶴影宣布本學期改進方針設立圖書館推廣學校新聞組織兒童自治會競進會等凌敎員施敎員等均有訓詞十時散會定二日三日考驗新生重編級制云 
　　滬海公學北西藏路滬海公學於昨日下午二時舉行秋季始業式是日雖大雨傾盆而學生到校者仍有百餘人先由許鼎臣主席報告該校改革之情形及介紹新聘之敎職員次向國旗行禮次唱國歌校歌並敎職員訓辭次師生同學相見禮茶點散會 
　　亞東公學北京路石路口亞東公學昨日上午十時舉行秋季始業式職敎員學生到校者計百數十人先由沈延齡君主席報告本屆進行方略改組情形並紹介新敎職員次向國旗行三鞠躬禮次國歌校歌次校長董尙武訓辭次敎職員演說云 
　　引溪義校滬東引翔港南木橋公餘研究會義校於九月一號行秋季始業禮到校各生凡六十餘人該校開辦迄今一年因校舍窄狹未能容納多數學生月前曾由該校校長侯子誠邀請各校董成立籌備會着手捐募對於建築校舍正在積極進行云 
　　山東路義務夜校該校於昨日下午八時在金隆街美倫里舉行秋季開學禮新生如未報名而欲入校者可即向該校報名該校由山東路商界聯合會創辦並不收取學費云 
　　紹興旅滬公學虹口紹興旅滬公學昨日行秋季始業禮學生達四百人校長朱堯臣報告謂本校注重中英算三科本屆高小科中文採讀選文英文加二小時算學自二年級始提高程度該校正式上課須自下星期始云 
　　中華女子公學虹口中華女子公學昨晨十時行開學禮學生百二十人敎員王譚兩女士致勉辭幼稚科主任朱達懷講敎授幼稚生之旨趣午後開職敎員會討論採用新學制並編制課程 
　　北唐義務夜校該校係北山西路聯合會創辦學制分甲乙兩組本學期增加簿記學生益爲踴躍故加增敎室一所已向鄰校中華女子公學接洽妥當於前晚行開學禮校長周蓮翹敎務主任朱堯臣來賓孫友善均有演說云 
　　尙有本埠新聞等轉入後頁 
雜評二 
[實業家之經濟考察團（豫）]  
　　美利堅素以實業立國故其富庶天下之國莫之京也國人鑒世界之潮流漸知實業之重要熱心提倡者近亦頗不乏人而欲求一成效卓著如美人之經營實業者竟難其選何哉知實業之重要而不知所以促進之方經濟之趨勢如何世界之商情如何應付競爭之手段如何皆盲然一無所知實業之不振亦固其所吾聞美人士之於實業也世界各國之狀况靡不悉心考察組織實業之團涉重洋以事研究者時有所聞歸而爲促進實業之方針宜其操縱之有把握也今美之實業家又有來東考察經濟之組織其人數竟至二千餘人之多誠空前之偉舉矣問吾國之考察西方經濟者幾人相形之下未免見絀矣 
 
 

Page 15

 
 
本埠新聞二 
[上海銀行公會改選董事紀]  
　　上海銀行公會定章董事任期定爲兩年但得連舉連任本届董事任期已滿現已於昨日（九月一日）召集會員會照章改選此次當選董事爲中國銀行代表人宋漢章君交通銀行代表人錢新之君興業銀行代表人盛竹書君浙江銀行代表人李馥蓀君中孚銀行代表人孫景西君金城銀行代表人田少瀛君新華銀行代表人林康侯君大陸銀行代表人葉扶霄君鹽業銀行代表人倪遠甫君均屬銀行界知名之士次復推舉會長副會長上届會長盛竹書君現仍繼續當選孫景西君則當選爲副會長云 
[日商侵佔浜地之交涉]  
　　日領已飭該日商將木樁撤除 
　　江蘇特派交涉公署近據公民張世鏕等呈兹有勞勃生路公浜偏西之地被日商岡田源太郎塡佔請函日領轉知撤除等情昨奉批示呈訴日商塡佔公浜希圖侵佔延不將木樁等物拆去當經據情轉函日領迅飭該日商速將浜中木樁等物撤除去後兹准日領函稱查此事前據該日商呈請擬將半浜辦理升科當經敝署函致會丈局核辦去後旋准復稱該浜與地方水利攸關未便升科入契等因業經轉飭遵照在案兹准函囑復經飭知該公司經理岡田源太郎來署面諭將所立木樁撤去以免誤會當據該經理遵諭約一星期將木樁撤除相應函復即祈查照傳知等因合即批飭該公民等查照此批 
[晨光美術會圖畫函授部消息]  
　　晨光美術會前設西洋畫研究所入學者甚衆半年中成績甚著頃會員張聿光君因所立聿光圖畫函授學校入學者日多困於應付自本學期起改歸晨光會接辦添請中國畫敎授唐吉生·方濤·何浮石西洋畫敎授宋志欽·張眉孫圖案畫敎授胡旭光等均一時名家部務仍請張聿光主任並擬改革敎授方法擴充範圍云 
[中華武術會二次揭曉會之秩序]  
　　中華武術會於今晚第二次徵求揭曉會其秩序如下（一）開會（二）會長王一亭主席（三）上海音樂俱樂部（部爲音樂家陸露沙君所組織）奏樂（四）歡迎馬子庚演說（五）揭曉各隊分數（總隊長李英石）（六）演武有大武術家王子平特絕技（七）著名雙簧閔可惠等演技（八）火棍姚繼唐（九）散會屆時必有一番盛况也 
[馬良今日宴客]  
　　武術家馬良因欲刋行其所著關於武術之著述並爲襄助中華武術會徵求事務特訂定今日正午十二時假大東酒樓宴請新聞界併先由中華武術會主任吳志青發函代爲介紹云 
[今日起修葺新閘橋]  
　　停止交通三星期 
　　中國通訊社云四川路新橋建築年餘近始工竣照常開放近工部局工程處因新閘橋建築已久橋身不固决意修葺已請工程師繪具圖樣今日起即須停止交通期以一週云 
[定期考試丈繪生]  
　　上海縣清丈籌備處日前議决擬招丈繪生四十名以便開辦時實行清丈並訂丈繪生練習規則俾將來有所遵守所定資格甚高須有中學以上程度方能合格詎招考之期未定而各市鄕之推薦及學校畢業後自願投効者已紛至杳來至昨日止已有百名左右聞該籌備處爲破除情面起見所有報到各生須定期考試以定去留云 
[圖佔邑廟焚庫基地之飭查]  
　　上海縣地方欵産經理處昨接上海縣公署訓令内開案據邑會首二班施晋等呈爲保全庫地請申前禁以資遵守等情除批呈粘均悉邑廟焚庫基地旣係勒石永禁建築何　舊花業又復意圖侵佔其中有無别情姑候訓令地方欵産經理處查復核奪此批粘件附揭示外合行令仰該處查明具復以憑核奪此令 
[關讞員銷假視事]  
　　公共公廨正會審官關炯之君前因身體不適請假兩月赴鄕僻之處靜養現屆假滿故已於即日蒞廨照常視事矣 
[艾芝清與查烟攫洋案無關]  
　　艾芝清前經捕房查得與中西人冒充包探於八月七號闖入福州路五百五十九號屋内以搜查烟土爲由刦去銀洋衣服烟土籐木箱等物一案有關拘解公共公廨押候查明訊究在案昨晨捕房往西牢提同此案已經判决監禁六個月之案犯無領事管束西人北姆來格來司·華人張阿五兩名連艾一併解廨經李襄讞會同英包副領事研訊之下以艾對於此案訊無關係判令開釋其餘中西案犯兩名仍着解往西牢照原斷執行 
[關於婦人潛逃之兩案]  
　　龍龍生失妻孥朱阿毛失衣飾 
　　無錫人周順寳南翔人龍龍生同在閘北潭子　搖擺　船爲業龍妻陸氏與周姘識已久日前陸氏挈同七歲之女四歲之子潛逃無縱由龍將周尋獲扭控四區轉解司法科段科員判周交保限十天交到該氏及子女再行核辦 
　　杭州人朱阿毛在戴生昌小輪船上爲火夫數月前與常州婦人徐朱氏姘識賃居杭州近被該氏捲取衣飾逃來上海前日朱在新民路尋見詎被氏夫徐榮泉氏兄朱炳成及嚴松林等扭在肆毆由崗警一併拘入四區聽候訊辦 
[朱葉松遇難後之落魄]  
　　昨晨虹口捕房解南京人朱葉松至公共公廨由一千一百八十四號華捕上堂禀稱此人前晚在虹口小菜塲露宿且欲吞服火柴紅燐尋死經我查見詢係難民以故送案請爲發落張襄讞訊朱供稱原籍南京遷居雲南已有十餘年在該處開有布店我向在鐡路上辦事日前搭某輪船赴滇該船在洋面遭風打沉我亦落海者之一幸經救生船援起但所帶行李錢財悉沉海底祗得改落他騙來滬找尋親友不遇深恐落魄異鄕以故情願覓死云云張君訊畢商之英米副領事命將朱暫留候備函送交上海縣知事署請其設法遣回雲南云 
[韓黃春慣造僞金戒]  
　　前日有一幼孩至福建路義豐當舖内出戒指一枚謂係金質欲押洋若干櫃夥察視一過以係寳鼎詰孩物從何而來因而口角適老　捕房華探目黄潤甫包探汪竹生經過即向孩根究來歷孩言係住居北成都路四十號門牌之紹興人韓黄春交其持來質洋孩探目等遂　同該孩按址前往將韓拘獲並在其屋内抄出鐡鑿等物步入捕房捕頭命將孩釋出韓則於昨晨解送公共公廨據中西包探禀稱韓專假冒恒孚裘天寳等牌號私造假金戒查其指使小孩持向租界押當典質已非一次因尙須調查請求展期中西官得禀判韓還押展期一禮拜查明再訊 
[私設妓院罰廿元]  
　　婦人唐陸氏在牛莊路二十二號私設妓寮不捐照會並羅致私娼薛三寳在内賣淫前日被捕房查悉昨將妓鴇一併拘解公共公廨請究經中西官質訊之下以該鴇不應違章科罰金二十元充公薛三寳發濟良所留養 
[破獲嘉興路之賭窟]  
　　前日虹口捕房包探沈崇禮楊子香訪悉嘉興路一千五百零一號屋内有一賭窟係楊某組織日夜開場搖攤抽頭漁利爰協同西探康仇馳往查拿楊某信息靈通預先躱避祗獲賭客沈少龍梁元發周榮生陳根章張天寳陳少卿孫恒豐嚴長宏陳金桂陳榮昌等十餘名連同賭具帶回昨解公共公廨經中西官逐一質訊之下以沈少龍係屬逐出租界之過犯判着仍驅逐出境梁元發犯賭已非一次着罰洋十元餘人各罰五元充公示儆賭具銷燬 
[男子病斃路隅之相驗]  
　　昨晨有一年約四十左右之男子身穿布衫褲遍染瘡毒在南市外馬路潮惠會館南栅門口靠坐適值狂風大雨俄而即行氣絕身死爲崗警查見回報第一區警署由王署長飭十六舖地甲查無屍屬報請地檢廳午後四時該廳委鄭檢察官蒞塲相騐該地甲投訴前情畢即由檢騐員騐得該男子委係病發身死當即塡格屍飭地甲報查給棺收殮舁曆義塜候召屬人認領 
[汽車碾傷行人]  
　　福建人徐金榮昨日下午三時於四川路行走遭某號汽車撞倒碾傷足部由老巡捕房一千二百六十八號華捕到來抄録汽車號碼另雇車送受傷人往醫院醫治旋即歸報捕頭請究 
[過犯攫孩飾押年半]  
　　陳阿生在派克路攫取婦人沈周氏所抱幼孩之金鎖片金練被捕拘解公共公廨昨經中西官提訊得實判以陳係過犯判押西牢一年半期滿逐出租界贓交原告領去 
[虚設字號騙貨]  
　　大陸公司等前被陳偉卿柯士元等虚設餘源泰字號騙取貨物被控法公堂昨又提訊先由原告律師稱現由原告查得被告等將貨銷售與英界某號應請堂上准予將貨物吊案訊核中西官判被告還押聽候覆訊再核 
[先施新貨上市]  
　　本埠先施公司搜羅歐美貨品頗稱豐富近新到大批秋絨質料輕暖花色極多又到有英國磁器餐具及菜盤等二十餘種適合酒樓菜館之用聞該公司志在招徠取價特别從廉云 
[輪船中竊案即破]  
　　海門大施廷揚此次因女兒將次出閣帶洋七十六元乘大德輪船來滬購辦什物不料在船中爲匪徒探悉將洋包竊去及輸抵碼頭施覺察偵查而水巡隊巡警亦到帮同調查拘獲沈銀壽一名起獲洋包内有洋四十六元缺少三十元又在沈身畔抄出十元解送到隊函送警察廳發科訊供之下所有起案洋五十六元先交施領去沈則函解地檢廳訊辦 
[塌車碾傷女孩雙足]  
　　住居太興街婦人徐毛氏之外甥女王田玉年五歲昨晨在門前馬路上忽有郭光林等所拉之塌車經過將田玉撞倒輾傷雙足血流滿地由警赶來將郭及尹慶林苗昌其王壽山等一并拘獲連同傷孩併拘送二區警署徐毛氏亦投署請究當因案關傷害遂將一于人證函解地檢廳訊辦午刻由檢察官提案預密並騐明該孩王田玉受傷屬實判送新普育堂醫治郭光林等四人分别收押候該孩傷痊再核 
[塘橋閔行之兩烟案]  
　　淞滬警察三區三分所查悉浦東塘橋鎭陳毛毛家私設洋烟燈吃前日密飭長警馳往拘拿僅將陳拘獲並抄出烟土二包該長警之將陳連同烟土併解到所移送地檢廳訊究又婦人陳張氏近在本邑西南鄕閔行鎭西街賃屋設榻私售洋烟供人吃食亦爲該情縣警察第一分所食悉於前日飭警前往將該氏拘獲又起出一切烟證押解到所送山事務所於昨備文轉解地檢廳罰辦 
[設賭攤騙錢押十四天]  
　　無賴陳惠堂日前糾同黨羽數人在法新租界僻靜之處擺設三四賭攤誘騙鄕愚洋銀適爲包探張惠泉巡緝到來查見上前將陳拘獲連同賭具一併帶入捕房昨解法公堂請究先由捕頭上堂禀明前情並將賭具呈鑒詰之陳供認設賭騙錢不諱中西官判陳押十四天以儆 
 
 

Page 16

 
 
[水警兵輪招匠承修]  
　　江蘇水警廳所部游巡太湖殿山湖等處内河之淺水各兵輪共有十艘現查有昭武·振威·洪平·保蘇·靖平·安靖等六艘均因年久失修機器損壞或須換配汽鍋或應改換船壳皆宜赶速修理以重緝務業經呈奉江蘇韓省長批准照修故於昨日起將應修各件開單出示招匠投標限於本月十五號截止開標定奪着令承修云 
[兩汽車夫違章科罰]  
　　汽車夫周阿興日前駕車至法新租界金神父路地方司機不愼將某洋人所駕之汽車撞壞又趙榮全所駕之汽車行駛至法界八仙橋地方不聽指揮當被巡捕抄録號碼回稟捕頭於昨日一併傳至法公堂請究先由某洋人投訴被周撞壞情形請求追償損失詰之周等供認違章中西官判周罰洋二十元再賠償原告損失　 
趙罰洋十五元充公以儆 
[剪金鎖片分别押儆]  
　　王阿富陳金生兩人日前在法租界地方剪取某姓家小孩金鎖片而逸現爲包探董長生查悉將王陳兩人拘獲吊出原贓帶入捕房昨解法公堂請究先由捕頭上堂稟明前情詰之王等供認剪取金鎖片不諱中西官判陳押西牢六個月王押三個月期滿一併永遠逐出租界 
[山東副券開獎紀]  
　　昨日爲第四次山東河工有獎副券開獎之期在南市久大碼頭利濟公司内舉行開出之五大獎號碼及承銷各票號照録如下頭獎二萬五千五百八十八號杭州大吉祥二獎三萬四千八百六十六號杭州大吉祥三獎萬二千九百二十一號本埠萬利發四獎二萬零零二十三號南昌福順祥又四獎三萬三千二百零六號本埠大發祥五獎二萬八千四百六十九號本埠老通源又五獎三萬四千九百八十三號本埠大有利 
[一週間之車輛違章案]  
　　共罰三十六起 
　　星期四下午公共公廨車務公堂訊判汽馬車輛行駛違章案三十六起被罰人名數目如次張姓罰五十元殷阿五王阿六各罰四十元周三岳罰二十五元趙長根罰二十四元劉正榮顧樹週丁阿卿陳阿四俞惠鴻各罰十五元黄雲奇王金甫朱堯傑姜憲章李阿友孫毛毛各罰十元高業生劉福禧顧銀華毛晏堂譚姓各罰五元姚佐臣張美廷張金生林阿貴朱阿福馮阿慶林福生談生康熊阿三俞彼弟蔡阿福阿財各罰三元徐漠章張百生俞阿寳各罰兩元以上罰欵悉數充公 
[誌謝]  
　　周瘦鵑君個人小雜誌「紫蘭花片」第二集昨已出版歸大東書局發行昨承惠贈一册内容均精美可愛又世界書局贈第四期「紅雜誌」一册誌此併謝 
來函 
[求是學校來函]  
　　逕啓者敝校陶君鳳威於八月二十八號十點四十五分由滬寗車站至南京路因乘坐七路FB12號車坐下覺有物視之乃鈔票二十元以非己物立喚該電車二五六號之售票員暫儲候領如有人遺失倘說有對證確保直向北蘇州路電車公司領取可也霞飛路巨籟達路求是學校啓 
[簡又文來函]  
　　敬啓者今日（九月一日）貴報本埠新聞攔「日本西報女記者蒞滬」一則内載該女記者往訪南洋烟草公司經理簡照南之公子簡又文云云文祖籍新會而南洋公司簡氏則原籍南海彼此並非葭莩之親亦無經濟的關係該記者所云恐是訛傳希爲更正是荷簡又文九月一日 
公布欄 
[江蘇高等審判廳]  
　　佈告案查司法印紙規則施行後在司法衙門呈遞民刑事及其他書狀均應分别貼用司法印紙在該規則第八條已有規定惟遇有呈請事件係用呈文投遞者向係遵照司法部六年第三一九號訓令貼用普通印花稅票一角現在此項呈文旣須貼用印紙應否免貼印花稅票以歸一律業經本廳呈奉司法部第七九零六號指令内開呈悉依司法印紙規則第八條貼用司法印紙之書狀均應免貼印花稅票仰即遵照並轉飭所屬遵照此令等因奉此自應遵照辦理除通令外合亟布告嗣後凡訴訟以外之呈請事件係用呈文投遞者祗須按照司法印紙規則第八條第二項規定貼用司法印紙毋庸再貼普通印花稅票俾免繁複仰各遵照此佈中華民國十一年八月二十九日廳長朱獻文本廳辦公時間自九月一日起至十月三十一日止應遵部令以上午九時半至十二時半下午一時半至五時爲率仰各知照此佈中華民國十一年八月三十日廳長朱獻文（以上八月三十日） 
　　民庭判决張東來與陸仲文爲花息涉訟再抗告一案（裁决主文）原决定廢棄本件應由上海地方審判應更爲裁决哈弼臣與郭梁氏爲基地涉訟上訴一案（判决主文）本件上訴駁斥張長福與陳章柏爲身分及遺産涉訟上訴一案（判决主文）本件上訴駁斥第二審訟費由上訴人負擔陳奉珊與楊長明爲贖房涉訟上訴一案（判决主文）本件上訴駁斥第三審訟費由上訴人負擔沈生泉與姜善祥爲田面涉訟上訴一案（判决主文）本件上訴駁斥第三審訟費由上訴人負擔鄭克發與鄭日昌爲股欵涉訟上訴一案（判决主文）本件上訴駁斥戴硯田與王芷衡因田畝涉訟不服等二審判决上訴一案（判决主文）本案上訴駁斥第三審訟費由上訴人負擔張良俊與吳值之因工欵涉訟上訴一案（裁决主文）本件應由上海地方審判廳調查裁判黄金氏與王福生等爲繼女及敎養費涉訟再審一案（判决主文）本件再審之訴駁斥訴訟費用由黄金氏負擔 
　　批示陸純根呈爲與陸厚坤等登譜涉訟請飭縣進行由呈悉已飭縣查明傳訊迅予依法辦結此批惲丁戊呈爲武進縣張承審員係曾經褫職人員請核辦由呈悉查該員係暫行代理武進縣承審員並非報部淮委現已撤銷核准暫代原案仰即知照此批瞿樹霖呈一件呈請發還卷宗由呈悉查該具呈人與周怡臣因債務涉訟一案卷證業於本年八月二十九日令發靖江縣知事查照辦理矣仰即知照此批（以上八月三十一號） 
[江蘇高等檢察廳]  
　　批示施仲榮狀悉查該民請狀係請求移轉管轄依例告發人並無聲請權况該案已由被害人龔醉經聲請移轉業經同級　裁决駁斥自無庸該民代爲扛訟即就告發而論亦應逕向第一審衙門呈訴何得來本廳曉凟至狀稱不服則次之批斥提起抗告尤無此種辦法所請仍不准行此批王繼濓等狀悉查此案前已迭次批明並轉令江寗地檢廳查照在案果如所陳應候該廳將卷送到後即予依法核辦此批翁曜南狀悉此案前已明白批示矣所請仍毋庸議此批沙春華狀悉姑候調卷核辦此批（以上八月三十號） 
　　批示華純安呈悉已將證書等費滙呈司法部核收請領矣仰即知照此批王政狀悉案經調卷仍候卷到再行核奪此批傅香舟狀悉查此案前經傅兆五請求移轉管轄已由審廳决定駁回該民旣與同屬一案何得仍復爲同樣之請求惟旣據所陳姑候再行送由審廳依法裁决此批王趙氏狀悉查此案已令吳縣地方檢察廳派員復騐毋庸多凟此批秦在芝狀悉該民當即是秦在悉所請懇俟審廳將卷送到再行核辦此批鄭沈泉狀悉姑候調卷察奪此批（以上八月三十一號） 
　　批示胡晋歧狀悉該民陳述殊不明瞭究竟此案上海地方檢察廳曾否處分終結或已送審仰明白聲叙以便核奪此批吕春和等狀悉查此案前已令明究應如何進行仍應由該縣查照依法辦理斷不能僅據該民等片面之詞遂可由本廳任意指揮所請實屬於法不合不准此批鄭司陳狀悉果如所陳該案何至被縣停擱其中顯有别情該民有何理由應仍向原縣依法訴催毋輒來廳越凟此批易春疇狀悉狀稱各節是否屬實候令原縣知事查明依法辦理此批（以上九月一號） 
[上海縣公署]  
　　批示公民徐復張家桂等呈爲經董溺職諸事廢弛請求整由批查閱來呈詞多夾雜所稱奸徒就田挖泥一事是否屬實候令縣警察主任查明具復核奪此批三在里房客代表余瘦鶴呈爲因與明德公司在法庭投訴請查册核示由批該代表等旣赴法庭投訴應俟提准司法衙門來咨再行飭查核辦仰即知照此批金協卿訴爲地保匿價吞稅求傳訊究由批該民出售二十三保十五圖賓字圩四百六十四號金戒三金張氏等户單地據稱收價七千餘元官契書價二千元匿稅甚巨候即提同入證質訊核辦此批 
 
 

Page 17

 
 
   
 
 

Page 18

 
 
自由談 
[座右銘] [  蘇洵]  
　　賢者不悲其身之死而憂其國之衰 
雜說 
[蟋蟀之戰] [  徐紹梅]  
　　蟋蟀蟲類也性好戰一遇同類視之爲仇敵於是互相血戰至死不却 
　　嗚呼蟋蟀之不愛同類而卒無善終則今日之武人亦復如是川也湘也粤也直無異於蟋蟀之戰耳 
遊記 
[西湖三日倦游記] [  希陶]  
　　炎暑困人百感交集欲覓清凉世界遂作西湖游某日晨八時以特别快車行車中孤坐乏味乃讀申時二報更閱韋而司氏世界進化史大綱其述世界之創始人類之原始以及古代文化之發軔提綱挈要津津有味惜未及全書八之一而車已抵杭故友曹君志綬早在月台迎迓握手言歡相將出站偕乘人力車赴其戚王姓家小憇承挽留午膳二時餘往訪故友韓君天明不遇乃至新市場西園瀹茗領略湖山景色心境爲之一開五時後日沉暑消乃買棹游湖首至平湖秋月當孤山路口據全湖之勝清康熙三十八年構亭於其址前爲石台三面臨水上懸聖祖書平湖秋月額旁構水軒湖際秋而益澄月至秋而愈潔蓋以是得名也宋王洧平湖秋月詩云萬頃寒光一夕舖氷輪行處片雲無鷲峯遙度西風冷桂子紛紛點玉壺石治棠題聯云萬頃湖平長似鏡四時月好最宜秋西行至公園即清高宗南巡行宫之一部分也就山成築亭欄屈曲花木參差石徑蜿蜒可通登高四囑全湖在望而萬頃波光四圍山色一一盡羅眼底胸襟陡豁俗慮全消誠湖山勝處也左爲西冷印社係邑人丁上左丁仁吳隠葉舟王壽祺等所剏中有仰賢亭奉清印人丁敬身等石像又有山川雨露圖書室寳印山房印泉文泉小盤谷諸勝及四照閣故址今已略加修繕登閣而望全湖勝景一覽無餘左行至俞樓爲清德清俞樾别墅曰小曲園内多文人楹聯美不勝收其中最可傳誦者若譚鍾麟之千古一詩人文章有神交有道五湖三畝宅青山爲屋水爲鄰一聯最爲確切不移發揮盡致其自題云越水吳山隨所適布衣疏食了餘生亦可見其志趣之一斑矣 
藝評 
[追記參觀曉江氏繪畫展覽會後之感想] [  許士騏]  
　　陳曉江氏前年游歐考察各國美術並繪就作品多幀月前由法京旋滬隨帶傑作百餘點自八月十八日起至二十日止陳列商科大學開個人繪畫展覽會不佞驅車前往一再觀焉其作品類皆傾向寫實主義及印象主義純是直觀自然憑忠實個性而發揮絕無虚僞怪誕之氣味自一號至三十一號均係油繪半爲人體半爲速寫風景一號之西夢君肖像及三號之老人用點畫印象色彩逼眞表現年邁雄厚之態四號之法國女子及六號之靜坐兩幀儒雅幽嫻閱之令人神往八號之舞畢一幀頽坐其中倦態畢露别具一種風致七號之油繪愁婦玄冠黑裳表現慘淡之容極爲深刻十二號至十六爲裸體曲盡女性曲綫之美嘆觀止矣十七號至三十號均爲速寫風景如奥國雪山之崇峻羅馬古跡及巴黎大敎堂Notre　Darne之宏壯均爲東方罕覯其他尙有鉛筆速寫九十二點并摹寫名作十點如法國十九世紀印象派大畫家塞尙奴Ceyanne莫那Monet及可司朶Costvo諸名作窺曉江氏之意似欲介紹傑作於東方俾可作借觀考鏡之資逈非國粹畫之一味臨摹而冀魚目混珠者所可比擬海内作家疑吾言乎 
　　縱觀以上作品崇尙寫實筆致穏健對於人的活動尤爲深刻表現近時藝術趨勢有所謂未來派及表現派者雖屬轟動一時要不勉矯枉過正對於美術極端幼稚之我國未克遽爾導入致混淆民衆腦海丁兹美術厥初發芽時期尤宜崇尙寫實使一般人充分了解導入正軌庶幾民衆藝術從根本處提倡不致高談闊論徒託空言以蠡測海本不足以當批判爰就感觸所及略事申引 
 
[画虎不成] [  潔貞旭光]  
文苑 
[游晉雜感有序] [  江亢虎]  
　　前游晉偶成數字詩數律索和尙無應者兹用三游三晉起興得詩一首每句起以三字全詩起訖亦以三字共用十三個三字持此向太原吟壇挑戰也 
　　三游三晉快尋探三十三天許徧參三起三眠人夢覺三熏三沐我懷慙三年蓄艾心彌熱三月聞韶肉不甘三日晴郊春有脚（謂太原之游）三秋景物似重三 
[和江亢虎十三三格詩] [  陸世益]  
　　三洲三島試尋探三洞三乘不喜參三國三分人厭亂三軍三北我何慚三章約法宜維護三百英雄共苦甘（斯巴達故事）三十年華非老大三民倡導再而三 
小說 
[社會小說人間地獄（一九一）] [  娑婆生]  
　　第二十七回舞罷弓鞋未醒妾夢抛殘電淚莫挽郎心 
　　接着第二天翠冰老九和雪紅仙館一早起來便坐了籐轎往山裏各廟燒香直至天黑纔回黎宛亭總候吃過晚飯便逛到清臺旅館來喁喁情話表面上是來陪雪紅仙館替他解厭氣骨子裏頭狠有些迷戀翠冰老九翠冰老九是何等人物那有不領悟的道理言語挑逗眉目傳情自不必說老九等白天燒了四天的香黎宛亭便陪了四個半夜老九和宛亭格外的親密不過宛亭當着雪紅仙館的面對老九說不出我喜歡你我不喜歡雪老三了這句話可是心心相印相喻無言等了老九等燒香事畢依著雪紅仙館的意思打算就動身回上海去宛亭再三挽留道你們在生意上難得借著燒香機會來杭州一䠀自然應該正事做畢遊玩遊玩前幾天你們忙著什麽三天竺靈隠寺拜菩薩我不便奉陪如今旣拜過了菩薩何必如此急急回去我想明天邀你們在湖上痛痛快快的逛幾天雪紅仙館搯指一算道我們連出來的那一天算已經五天了頂多再耽擱一天動身再耽擱一天已經一禮拜了别樣不打緊上海生意上呌那小把戲代出局客人一定不高興的黎宛亭笑道你爲菩薩面上就是少掉幾户客人菩薩一定也要替你補上的决不會呌你蝕本雪紅仙館啐了一口道阿彌陀佛菩薩還管我們生意不生意的事體嗎黎宛亭笑道你旣不爲求生意發達來燒香幹什麽雪紅仙館歎口氣道今生受苦修修來世罷了黎宛亭道來世的事更是渺茫了接着問翠氷老九道他的燒香是求的來世老九你呢老九道我也不敢求來世我只修修下半世罷了宛亭笑道你的下半世還愁没有好日脚嗎像你這樣漂亮的面孔就是修來的一年半載碰到一户好客人將你討了轉去怕不是俗語說的一品夫人嗎老九道四少爺不要鈍我們這種人還配做一品夫人嗎今生不想了就是我要想做一品夫人也没這一品老爺肯來討我宛亭道倘如我要討你回去做一品夫人你肯嗎老九笑迷迷的道四少爺你越說越不對簡直和我窮開心你四少爺豈肯要我這種蹩脚人拿你四少爺的台全要坍完了說到這裏眼風往雪紅仙館一瞥道一品夫人在這裏呢那裏挨得著我雪紅仙館道當不起要折煞我了四少爺眞正的一品夫人端端正正坐在公館裏呢你也扶不著我也輪不到宛亭聽了他二人的話曉得老九是言外有意雪紅仙館不過隨話答話心中眞覺樂不可支這一天晚上宛亭格外盡全力和老九兜搭博其歡心次日宛亭做了主人僱了一隻銅欄瓜艇請老九雪紅仙館逛了一天的西湖老九等帶來的兩個小大姐也自然配饗一舟佳麗盪漾中流宛亭左顧右盼好生得意過了一天雪紅仙館執意要回上海去了老九到是無可無不可的 
[隨便說說] [  瘦鵑]  
　　天災人禍之中國這幾年來可憐我們中國常在風雨飄搖之中天災人禍相逼而來彷彿一個身體虚弱的病夫又受了内邪外症的交攻怎能禁受得起呢奉直戰爭以後我們都以爲從此革故鼎新大局很有希望了誰知政治上面閙得一團糟國庫裏頭空空如也要借債也没有借處那些醉生夢死的政客仍還在那裏胡閙加着四川湖南江西廣東的戰禍河南的匪亂各處的兵變人禍已閙得夠了不料水災風災又到處都是連這不關理亂的上海也吃了風災的苦唉我在這狂風大雨之下彷彿已見了國亡家破的慘象夜半聽着風雨聲也似是國魂在那裏嗚咽呢 
 
 

Page 19

 
 
   
 
 

Page 20

 
 
常識 
　　（一）投稿本增刊者其材料除衛生法制道德經濟四項外增敎育科學宗敎市政雜録問答六項其語涉攻訏個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉録他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕不給酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
[成功百訣十二版]  
　　沈有乾君成功百訣兹經本館十二版每册仍收回印本銀五分外埠函購加寄費一分售書處本館營業部寄售處中華職業敎育社中華書局 
常評 
[口惠] [  箴]  
　　記云口惠而實不至怨災及其身今北方軍人多發表擴張敎育費之宣言而京師國立各校之費則盡歸無著維持之不能尙何擴張之有吾不知擁貲數千萬者何竟不肯拔其九牛之一毛以爲市惠之具而僅有此通電之口惠也彼以爲我有此通電我固可以博熱心敎育之美名而弋取國民之同情矣而不知國民之思想不至如此簡單也試問國家之財政如此困窮而擁兵者何以獨能擁貲數千萬且何以擁貲數千萬又徒發擴張敎育費之空言而一毛不拔則萬目睽睽均如見其肺肝不過虚僞一二字而己矣 
衞生 
[譯鈎蟲篇緣起] [  中國衞生會胡宣明] 　　 
　　鈎蟲之爲患世界各國衆矣而我國受其害尤爲劇烈緣患者鄉農居多故亦名之曰桑葉黃近聞萍鄕煤礦中工人患鈎蟲病者甚多據美國羅基佛君所派醫生報告謂該礦工人患鈎蟲病者十居八九聞之令人寒心 
　　按是症雖不若天花霍亂死人之速然患者一身之生活力勢必消耗殆盡若兒童患之不特阻碍其身體發育而其學業前途尤難免完全抛棄成人患之旣喪失其個人經濟而影響社會亦極重要至若軍人大半來自田間倘偶有蟲患者參雜其間因之廣爲傳染則國家所損更何堪設想耶 
　　總之鈎蟲雖爲一極微之寄生蟲不甚令人注意而其關係個人社會國家實甚鉅頃見西籍中有滅除鈎蟲法一篇亟譯之以餉國人讀者幸毋忽之 
[工塲中之通氣法] [  泰芬]  
　　工塲内之空氣欲令清潔蓋有二法第一乃視職工人數而使工塲廣狹適宜以使工人各得適當容積之空氣第二乃令新鮮空氣流通不絕是即所謂通氣法也 
　　通氣法視其所用方法之異可分二種 
　　（一）天然通氣法 
　　（二）人工通氣法 
　　天然通氣法天然通氣法者由風之壓力及氣體之交流作用使室外之新鮮空氣由窗中流入而與不潔之空氣相交換也 
　　人工通氣法在面積狹隘之工塲及僅恃開窗不能令空氣十分流通之工場惟恃天然通氣法往往不能使空氣常爲清潔故不得不得人工通氣法然人工通氣法種類甚多其大要如左各法 
　　（一）將新鮮空氣以適當之管與暖爐相連結而導入室内此法不過藉室内與室外温度之差以引起空氣之流動也 
　　（二）設二具有回轉形風扇之器一以引室内空氣至室外一以吸室外之新鮮空氣入室内此風扇之回轉或用蒸汽力或用電力均可（乙種酬） 
道德 
[西方格言（三二九）] [  謝介子選譯]  
　　豐飽之學生往往不用功（德意志諺） 
　　貧而卑鄙其劣與富而驕傲等（英吉利諺） 
　　速竣生長悔（德意志諺） 
　　求爲有德必須爲善並須善爲（英吉利諺） 
　　今日無識者所謂之惡明日或即成德（費爾丁）（Feilding) 
　　活動較不動者終易注目（莎士比亞）（Shakespere） 
　　見者爲嬉不見爲竊（德意志諺） 
　　毋使汝尾闊於兩翼（英吉利諺） 
　　牧羊者過衆轉少注意（丹麥諺） 
　　惟需要之戰始爲正當（英吉利諺） 
[中國社會可異之習慣] [  星實]  
　　中國社會之不良日甚一日是非顚倒善惡混淆人心世道之壞於是已極偶就所憶及者拉雜書之不過管中窺豹略見一斑耳吾無以名之名之曰中國社會可異之習慣如左所述 
　　遇有廉隅自重守正不阿不肯作絕無廉恥之事者羣目之爲拘執不通遇有鑽營奔競趨炎附勢作種種反道敗德之行爲者則美其名曰善於運動可異一 
　　社會交際以誠懇篤實爲主旨嚴取與愼然諾則羣以爲頭腦迂腐翻雲覆雨爾詐我虞行其權謀術數用其機械巧僞以謀個人之利益則崇拜其饒有手段可異二 
　　布衣疏食力崇樸素習勞作苦屏絕僕從則羣以爲田舍翁小家氣四體不勤五榖不分鮮衣美食浪費無度頤指氣使一呼百諾則旁人目爲闊少不敢正眼視可異三 
　　貧苦親鄰借貸一二元則惡聲相報或享以閉門羹遇絕無關係之現握權勢者則張筵欵待餽遺豐厚費千百元而不惜可異四 
　　作一論文偶有引用中國古典及古聖賢之言論者輙斥爲思想陳舊腦筋簡單若能稱引無足重輕之西人一二言或抄寫西文一二名詞則亟稱爲歐化少年學界鉅子可異五小民無知偶干法紀必按律懲辦若盜犯殺人犯尤罪在不赦軍民長官及一切有權力者則任意破壞法律侵盜國帑濫殺無辜乃可逍遥法外可異六 
　　倡修廟宇舉行賽會則傾囊出資者不乏其人辦理敎育事業慈善事業則雖苦口勸募亦多掉頭不顧可異七 
　　茶樓酒肆娼寮戲館奔走恐後户限爲穿圖書館閱書報社則足跡寥寥門可羅雀可異八 
　　中國慈善家喜修來世之福不願修當世之福中國宗教家不究耶佛眞理但知媚事鬼神可異九 
　　婦人再醮習俗以爲不貞妻在置妾及鰥夫續娶則視爲當於此可異十 
　　女兒任何放佚父母多不肯斥言媳婦任何賢淑翁姑總不易滿意可異十一 
　　兒女偶有違忤往往曲予寬容父母一有責言則常懷怨於中甚至惡聲相報此種情形十人而五可異十二 
　　以上所舉特就所憶及者録之願社會有心人共謀改革此不良之習慣也（乙種酬） 
經濟 
[商業問題之研究（續）] [  吳東初]  
　　零購學（七十九）貨物保管與記録（一）如何保管 
　　貨物一日不賣出爲店友者即當盡一日保管之責所謂保管不僅指看守使不致遺失更亦當於貨物之原狀善爲保護使經久不變也夫以今日所買進之貨品明日即能賣出固極順利但實際上生意未必均能如此順利是不論貨物之暢銷與否在在均須保管妥帖使賣時主客見之不至嫌其陳舊轉而他適 
　　吾嘗行經街市隨在察視各店於貨品之保管是否得法吾固不欲作驚人語謂滬上各店均不善於保管貨品凡商店於貨品保管適當者誠不在少數尤以幾條近馬路各要道之商店比較的爲最售惜吾於某段某洋貨店所見不容緘默不言該店不問余初次經過所見或十百次後所見視其店中之布置陳列無不依然如故櫃檯灰積不知幾日打掃一次櫉窗及貨架所陳列各貨破殘者破殘敗壞者敗壞貨品顔色改變幾不辨其原來爲何色襪盒與他種貨盒不論空滿均混亂堆放一處買客詢購非給示空盒卽盒之兩端或蓋業經脫落店堂中貨箱或其他雜具顚倒堆置走路殆無隙地該店越不收拾整齊買客越不願意上門或誤進其門一見亦必隨卽退出生意愈不好店主與店友之精神愈不振作滿店污濁氣象不死不活苟延殘喘其勢實至可危此種店制恐在内地愈見其多誠極不幸之景象也 
　　按開店營業所謀在利若上述該店萎靡不振一至於此測其前途殆有不可救藥之勢唯欲圖挽救祇有由其店主親往他店觀察十日半月然後歸至本店憑其親眼所見者以施之於本店或漸有恢復改良之新機否則實無法可以促其反省也 
　　總之貨物保管安全而極有秩序乃含有極大之廣告功效結果買客見之滿意生意多做幾倍雖平日於打掃整理安置各項手續所費頗多然使其平日厭怕作事則茂盛之生意又何從而來乎 
法制 
[論堕胎溺女之不法] [  瞽丐]  
　　父母對於子女法律上雖有親權之特許然親權云者不過藉以懲戒子女之不肖耳非可殺之之謂也殺人者有罪殺子女者何獨無罪乃近今一般無知識之父母徒以生計困苦受胎則墮之生女則溺之殘忍慘酷全無人道而且江北一帶窮僻之鄕相率成風見者聞者恬不爲怪噫異矣夫胎兒之未出生者法律上已具有保護之條以禁止他人之侵犯他人不得侵犯父母反從而墮之此新刑律所以有墮胎罪之規定也至於旣出生後有氣也能呼吸有聲也能啼哭有知覺也能活動轉側是完全爲社會上之一個法益徒以其爲女也而溺之是更與殺人何以異乎吾故謂墮胎溺女等行爲不發覺幸也一經發覺有不受刑事之制裁者吾不信也（乙種酬） 
敎育 
[提倡農民補習科] [  訥僧]  
　　我去年在鄕村裏度個冬季想到農民的知識實在幼稚得很他們靠着祖傳的方法不事革新天災蟲害又是不斷的來恐怕生産力天天減下去農民的經濟又要緊迫起來於是乎聯絡二位小學敎師借着小學的校舍開個農民補習科不收學費略收些微的油燈費時間在夜裏我做個主任兩位敎員做個助敎我們所敎的都是關於農業上的常識對於害蟲的預防樹林的裁培尤其注重不到二月年底到了就此輟學今年六月回去他們都說得益很多實行的也不少要求再行開辦但我在鄕不久有志莫逮這是辜負了吾鄕農民一片的好意了我很希望海内同志奮發提倡對於農民的知識不無少補對於吾國農業敎育也有極大的影響的（乙種酬） 
雜録 
[筆頭脫落重裝法] [  鏡芙]  
　　吾人一日不可離之毛筆每每筆頭未秃而脫膠雖百計裝置而不可得終至以完好之筆頭棄去之此甚可惜者鄙人執筆已二十餘年棄去之筆頭已不可勝數近得一法屢試屢騐敢以供獻先將脫落之筆頭如舊裝置此時務須整其姿勢以防傾欹燃一洋燭一手執筆頭一手執筆梗離火熖一寸許左右旋轉約三分鐘離火後仍持手中待完全冷却則筆頭已粘着矣北方天氣乾燥事先須將筆頭之根處少加以水以潤爲度南方天氣潮濕則不必用水也推其原理極其簡單因筆梗内原有松香烘之以火則松香鎔化俟其冷却後則筆頭膠着矣卽再脫落此法仍可用也（乙種酬） 
 
 

Page 21

 
 
汽車特刊 
　　本公司備運貨汽車多輛小工多人代客裝卸限期送到迅速無比克能海路一百四十號遠東運貨汽車公司 
　　王庸才謹啓 
[專門人才特聘]  
　　英商某君常有工程及營業方面經騐於汽車事業尤爲熟悉本埠各車行如欲聘用或就商者請卽投函申報館一百八十一號信箱接洽可也 
評論 
[三十年來汽車事業之進化] [  毅]  
　　近代發明品壇化之速未有若汽車事業者夫汽車創行於世距今不過三十年吾人若以進化家歷史家之眼光而觀此三十年電光火影一瞥即逝耳乃往年視爲神怪不誕之自行車至今日竟成爲環球共認之交通利器汽車工程上之改革鈎心鬭角日新月異有以嘆觀止矣 
　　一八九五年美國舉行第一次汽車賽行定程五十餘英里與賽者僅十二輛最速時間須十時二十五分一九二十年紐約舊金山汽車賽行路長三千三百四十七英里參與者數且逾百最速時間爲四日十四句鐘四十三分兩兩比較而汽車事業之猛進尤著雖然汽車事業之銳變亦有其主因在蓋文化之增進必間接助成交通之發展文化與交通實有相輔並進之誼舍此而就彼不可能者也今取輪舶舟車而與汽車較汽車之利便適用自不待言故謀物質文明之發達汽車之需要有不得不日就增長者焉吾於此又不能不顧及我國長途交通及汽車事業之前途使吾人而爲吾國文化無進步之希望則已否則交通與文化並進則將來汽車事業之發展可預卜也 
專著 
[築路淺說] [  W.A.L.Pardoe原著陸毅譯]  
　　工部局工程處　　 
　　中國最普通最經濟之運輸厥爲水道昔年人工築造之運河是其一例也蓋水道開濬旣竟不須時爲修理且於河道經過處又有灌溉之便也然水道運輸速度有限在歐美各國稱時間爲黄金者乃興築道路爲陸上之運輸迨蒸汽發明汽車事業亦隨之俱進而道路之建築更爲不可忽視者矣 
　　第一路之先須從事籌備者有數事焉第一將來路線經過之區域必先有詳確之測量圖樣藉覘路線之趨勢乃進而與路線經過之各地主從長商榷以購其地樹立石碑俾明界限然後劃出路線之中心一部分察其起伏不平之處爲勘正路線斜度之用乃由工程師用木桿插於路之中心築路工程由是入手矣此時須留意者卽於丘阜凸出之處鏟平之灣溪陷下者補墊之俾全路成一平面 
　　築路者當知任何路面必爲弧形蓋中心必最高至兩旁乃漸漸斜下以備天雨之際水可瀉入兩旁溝中也兹舉通常路工之種類述之如左 
　　（一）泥路如前述種種之工程旣竟即吾人所謂泥路也路面弧形當爲於二尺内高出一英寸顧泥路於晴朗天氣如無笨重之車輛經其上確爲極穏便之道路若一遇霪雨泥濘不堪交通阻隔在所不免近今改良泥路之法甚多施用適當者成效頗著焉 
　　（二）灰路若該路不多重車經過則自六英寸至八英寸大小之灰石可用以築路全部宜用人工滾路機分兩層滾之隨時更灌灑清水如路中遇有泥土低軟之處則該處亟宜將軟土掘出另墊乾土而搗實之 
　　通常築法最好爲用六英寸之碎石子打底然後再敷以灰石按灰路建築甚易惟車輛太多修費甚鉅 
　　（三）小石子路小石子路爲中國最普通者此種道路當築於交通不甚孔要之地限於小車經過之區爲合宜於建築修養兩方面均極簡省夫修養所以能節省者因路面堅固堪經磨擦也然其效用每不如沙石路爲愈因車經石路轆轆作聲且震撼不穏亦行旅之不便也 
　　所用碎石大都爲五英寸闊三英寸長者三角式或分裂之石予均不適用路基當用石灰水泥砌成或用七分破磚塊和一分石灰然後用滾路機壓至六英寸見深基上乃舖以甬沙或沙灰深約三尺碎石子乃砌入之 
　　築此路時須先從兩旁入手俾石子易聚而不能分散石子必須砌緊使彼此合攏待石子砌竟全路再用重量滾路機壓之使碎石四邊均極緊凑若有低下處宜將石子取出重行舖過更以滾路機壓之然後用寗波沙一薄層散布路面石子接筍處尤宜使之嵌入餘剩者則聽其自行漸漸侵入可也路面弧形宜爲三尺中一寸即三十六尺中一尺也（未完） 
 
[法捕房防止車輛肇禍之圖畫警南（一）] 步行的人應在側道上走馬路中祗車輛可行 
[六雙汽缸引擎之動作] [  唐觀翼]  
　　引擎爲六雙汽缸者均以兩雙爲一對故共三對每對有盪柱二置於曲柄槓之一邊互成平而每對盪柱或極接近或爲其他盪柱隔開均爲習見者顧最平常之佈置盪柱法爲第一雙及第六雙之盪柱爲一對第二雙及第五雙爲一對第三雙及第四雙爲一對每對盪柱圜於曲柄槓上成一一百二十度角度故每對之活塞（即匹斯頓）有共同之動作因汽缸分爲三對故爆發亦爲每對汽缸中之一隻然後轉入别隻在六隻汽缸之引擊汽缸中煤氣爆發之程序計有八法即（一）一·二·三·六·四·五·（二）一·二·四·六·五·三·（三）一·三·二·六·五·四·（四）一·三·五·六·四二·（五）一·四·二·六·三·五·（六）一·四·五·六·三·二·（七）一·五·三·六·二·四·（八）一·五·四·六·二·三·上列八法最適實用者爲第五法及第七法因不致阻止其出氣管也 
專論 
[天災與建設道路之關係] [  （必樂思原著）（華譯）]  
　　世之最可憫者莫如災民但近世各國之有災民者·殊屬寥寥耳推厥原因乃由交通運輸便利之故蓋一國之交通既盛則甲地富有糧食者可藉運輸而供給乙地之無有者今中國以交通不盛致使曾罹兵火天災之内地居民呼籲無門束手待斃現各國雖有集巨欵而極我災民奈以運輸不便仍不能救多數之饑民於死途如最近鐡道屯米由積而以一時不能運至災地致使大宗之糧食盡成霉壞此皆交通不落運輸不便之咎耳 
　　近美政府因憫恤俄民受災之苦乃籌賑三千萬元以作救助俄地災民之用但五年以來俄國内亂相尋鐡道之毁壞者迄今尙未修復因之雖有鉅大之振欵亦難以遍惠於俄國之災民矣今欲免中國將來之災民當在豐年之時先設法改良路政擴充運輸事業以作未雨綢繆之計但欲運輸便利須先築成康莊之大道矧大道之用度不僅專爲運輸糧食供給饑民而已而於實業亦緊有莫大之關係蓋大道之運輸可以汽車故運費之低廉自非苦力畜載之比於是工業因運費低廉成本亦隨之减輕此所以大道之有益於吾人者甚多况大道既成運輸必發達而投於資運輸事業者亦得獲莫大之利益故康莊之大道中國亟待建設也 
[包車將來之發展與改良] [  李嵩生]  
　　機械事業愈發達應用人力者愈少惟用人力者愈少其所費亦愈大不觀乎歐美諸邦機械可稱發達如耕田墾地與另外工作無一不賴機械而成然其所出品之價值以及日常生活較我國數倍而上之即以車輛而論美國紐約城中之汽車較上海人力車爲多所費頗鉅然亦有大利存焉蓋汽車之輛數多即一國之交通便故 
 
 

Page 22

 
 
其蒙汽車之利者不知凡幾惜我國交通未能發達汽車通行者尙少不知越若干年後方能觀此好現象也 
　　凡汽車不達之處行旅已感不便如携帶物件或身體稍弱者則僕僕風塵受苦更甚目前所賴以補救者人力車是也觀上海一隅公共黄包車與包車輛數指不勝屈惟乘黄包車代價非廉且動輒不如人意吾人對之深覺不滿而未見其因是减少者蓋由於包車之未能盡善盡美耳吾人兩兩比較以未必此善於彼祇得勉强忍受「徘徊路側高聲喚車」之苦惱倘包車之式樣新頴入時構造精巧合乎衛生重量適中無顚動震盪之虞漆料優美雖天氣劇變亦影響毫無選料復極佳妙能耐久用如此則吾人對於包車自生美感而包車營業必然大振私人包車加多公共黄包車則必漸少久而久之益加推廣公共黄包車且將絕跡於内地上海無論矣然將來包車之營業有如斯之發展與否均在乎包車行家對於車子式樣及重量等之應若何改良而定焉 
[蓄電車之効用] [  華]  
　　汽車之功効不外迅速與省時此吾人已稔知者也但滬濱自有汽車以來肇禍之事日有所聞雖云開車者與被禍者忽於愼微而致此但汽車自然之迅猛亦不爲無因今中國蓄電池製造廠發明之蓄電車力能蠲免上述之困難該車之形色與平常之汽車無異現以發明之初暫分二種每種之容積可坐三人惟有前二後一與後二前一之别車輪之動機發自電力按蓄電即爲原動力車内又裝以馬達由電力激動馬達更　 
由馬達之齒盤搖動車輪則車動矣平庸之速度每小時可行十英里快車則每小時可行十五里開車手續至屬簡單如運行轉止等法數分鐘即可明瞭故無經騐者苟有意購用此車則毋須長時之練習而捕房警廳之許行證亦屬易得且此種蓄電車玲小而輕於開車者於行路者皆無危險用電又省每月至多不過四元至於車之外觀又甚美麗聞中國蓄電池製造廠云此種蓄電車每部僅售銀五百兩以如此簡便省費之利物而製造家不乘機而收宏利亦足爲我國國貨前途賀 
　　溯自海通以來外貨之充塞我市與年俱增雖有資本家設立工廠發展實業大唱提倡國貨但以心存圖利不能與外商頡頏縱有若干種之製造品似能抵制外貨奈以物價昻貴反較舶來品爲貴於是爲國民者不能爲資本家假愛國之名而任其坐收宏利以之皆相率挫其愛國之志而一仍購用外貨矣今中國蓄電池製造廠能以新發明之蓄電車低價銷售是匪惟利是圖之商儈可比耳 
[中國汽車營業之情形] [  培克原文獨龍譯] 　　 
　　自一千九百二十年來銀價時見降落而汽車之需要亦自二倍增至三倍泰西各國汽車之出口事業因之斷貨不足供給 
　　美國政府商業部之汽車區現派工程師至中國考察汽車工業之狀况據報告稱天津一帶無一汽車製造廠並謂該地金融時有摇動至今已閱五月未見有人來報告好消息者 
　　刻下美國汽車最占優勢天津一地雖有八百萬人然無一機械之轉運器以供奔走不亦奇乎中國人對於汽車之要求爲價廉然對於美國所造者頗爲合式云 
　　照中國刻下情形滙兌時有變遷汽車價目因之亦無確定數目各地有各地之價各時有各時之價皆以兌換升降爲轉易常有同一公司發售同樣汽車於二買客有時價目相差有自一元至五百元之多者 
　　中國汽車事業之不能發達大半皆由於道路之不佳北京城内城外可通行汽車者止有三十餘英里合天津城内城外之可通汽車之道路亦不過一百三十英里 
　　近來中國人之購汽車機器車身或汽車上所應用者日見踴躍發售汽車之廣告時見諸報端即美國汽車公司近亦雇用中國人代爲消售總言之中國汽車市情日後自能發達所虞者道路閘北公興路寰球汽車車身製造廠近爲本埠同仁醫院製就看護車一輛已於日前工竣上圖即爲該車駛出工廠時之攝影 
之建築尙在幼稚時代一時不能十分發展耳（乙種酬） 
討論 
[美國之汽車] [  徐樹勳]  
　　美國在一九一五年約有汽車一七五○○○○輛一年後即增至二四二三○○○輛在一九一七年其數達三五○○○○○輛以上在一九一八年則已超乎四九○○○○○輛以上至一九一九年及一九二○年其數乃由一百萬輛至增至二百萬輛去歲（一九二一）之統計則爲八八八七五七二輛故今歲年底美國汽車之數當此迅速之增加率於紐約一省已足覘之由一九一五年之一五六○○○輛增至一九二一年之六五一○○○輛此其所增之數已逾三倍以目下而論紐約省約有汽車七五○○○○輛設該省之人口爲一○五○○○○○則以汽車之數分配之每十四人可得一輛苟按全美計算則每十一人即可得一輛矣其視紐約省稍次者爲渥海渥省照一九二一年統計共有汽車六一七○○○輛左右實與紐約省不相上下更次者爲本雪文義其數爲五七○○○○輛而加利福尼及伊利諾二省均有汽車五十萬輛左右故以上五省總計約有汽車三二○○○○○輛約占全美汽車總數三分之一云 
　　照去歲統計奈伐達省之汽車爲最少數│一○四六四稍上者爲台蘭爲阿│一八三○○至於搭客汽車之出産在一九一五年爲八一八○○○輛價值五六六○○○○○○元（美金以下同）在一九二○年爲一八八三○○○輛價達一千萬輛可預言也 
　　值一八○九○○○○○○元現在年計可二百萬輛價值二十萬萬元云 
　　設此估計爲準者則每輛汽車之平均價值爲一千元今設以全美之汽車（約一千萬輛）首尾相接而排列之其距離當可延至二三六七五英里吾人地球之赤道圓周爲二四八九九英里故此千萬輛之汽車幾可環圍赤道其不啣接處祗一二二四英里耳 
　　美國每年汽車出産率之增加實足驚異本年之數尤爲大增試思每十一人合得一車其影響於交通及關係於路政實匪淺鮮尤以各大城之附近如紐約費城芝加哥等其情形益日新月異也（乙種酬） 
[汽車之發展] [  翰]  
　　汽車之爲尋常交通器具日益證明一九二一年末統計各國汽車所有人以美國爲最多凡一千萬實佔全世界百分之八十三然孰先剏造汽車聚訟至紛大概如今通行之汽車爲逐步發展之結果幾多發明家咸與有功焉 
　　第一自制車製於德國之紐堡Nuremburg作者漢司克Johan　Hantsch時一六四九年也借用鐘機資發動每點鐘行五英里後售於瑞典太子奥敢司透Augustus一六八○年或思以汽機造車然至一七六五年始有法軍官名克那鐡N.J.Cugnot者構成一輛爲輸運礅機之用一八八六年又有狄昂Albert　de　Dion伯爵者驅車巴黎市上以汽機代駟馬人皆異之 
　　汽車製造業今以美國爲最盛美人之首造汽車者爲海痕司Elwood　Haynes以一八九四年七月四日試行於印第安那Indiana之柯柯麻Kokomo今猶陳列於華盛頓施密司森尼亞Smithsonia學院海痕司言彼先剏製圖樣而囑阿泊生Apperson弟兄爲之製造阿泊生則謂樣係彼作自無資本因求助於海痕司此中眞相迄莫能詳惟兩人合營汽車業者實有年所今乃各營一公司各以己之姓爲名焉 
　　早時代之汽車如圖所示頗爲簡陋形肖馬車者從習俗所嗜也然三十年來繼續改良遂蔚美國第一輛汽車 
爲美國最重要工業之一其付給政府之特别稅全年二萬六千萬美金火車之運輸費一萬萬美金銷售總額三十五萬萬美金以上一九二○年共造客車貨車二百三十萬輛而三千二百五十萬之鐡箍猶不計焉其盛可想車輛之製最初以木後圈以鐡又後有硬橡皮氣輪之采用猶是最近事也 
　　一八九五年感謝節美國舉行第一次汽車賽跑參加者甚多然確能駛行者不足十二輛其中能行一百碼者亦僅四五輛定程本爲五十三英里半結果惟有三輛爲能達目的地費時約十點鐘二十五分觀者無數而今在汽車界稱王之福特Henry　Ford則竟未與福特自言其故曰余平生最欲一觀者厥惟此次汽車賽跑然余在地屈勞而彼在芝加哥程太遥步行往力不勝坐車無資亦無人能借余也乃曾幾何時福特以汽車製造富矣其生財之能力超出於煤油大王洛氏爲美國最大之納稅人即論其所得稅在去年已有二千七百萬美金矣（乙種酬） 
[汽車行新聞]  
　　飛隆飛隆汽車行近來有多輛汽車出售式樣頗新油漆亦好故購者均能滿意再滬太長途汽車公司託該行修理汽車三輛工程上頗覺優美云 
 
 

Page 23

 
 
　　萬國北四川路大德里口第一千零五十號萬國汽車公司出租部係由北山西路總公司分來「該處交通尙便電燈電話等均在裝設不日即可完工云 
　　華洋華洋汽車公司自開辦以來營業日見發達兹因該公司欲推廣營業起見故於前日組織新股東内外事務都將極力刷新如該公司若是進取將來營業之澎漲可能預卜也 
　　發昌本埠愛文義路發昌製造汽車公司因欲推廣營業特在愛多亞路開設汽車出租部以便就近該地居民得以隨時呼喚該公司汽車皆係購自外洋名廠故乘坐者無不稱爲穏快云 
　　愛多亞路胡某所開之橡皮胎店前月因虧空過大將營業停止胡某亦不知所往聞受損者有飛隆汽公司四千兩有利五百兩華利一千五百兩云 
　　英國名家汽車公司之褒榮英國克老司來汽車公司現已正式蒙英太子指爲皇家製造汽車英太子游歷澳國印度日本等處時王太子船上置有克勞司來汽車兩輛專供其登陸時駛行云 
　　中國汽車公司之擴充靜安寺路一百二十五號中國汽車公司於前日新近運到「黑潑馬别爾」及「道奇」車二十四輛式樣新奇現已陳列樣子間内任人參觀該公司近又添設車身製造及油漆部以期營業大爲擴充云 
[上海汽車行調查録（續）]  
　　行名　　電話　　地址 
遠東　　北二一○六　　克能海路一四○號 
公鑫　　西二五七四　　大沽路五○一號 
大通　　北三○六五　　界路五○五號 
工藤　　北二五七八　　蓬路二二號 
公藤　　北一七三一　　北四川路一一○○號 
白郎　　北二九二　　　斐倫路九五號 
南洋　　西二一三四　　新閘北路新馬路口 
震昌　　　　　　　　　北由西路六四○號 
萬龍　　西二八九五　　巨籟達路二六七 
[一週間汽車肇禍彚誌]  
　　二十六日三起撞倒行人二傷頭部脚骨又人力車夫一手臂腿足均受傷 
　　二十七日一起撞倒五歲男孩一腦碎而死 
　　二十九日二起　撞倒行人一碾傷脚骨又男孩一折斷肘骨 
[徵求]  
　　鄙人現欲徵求老申報之汽車增刋自第一期起至第三十七期止凡執有該刋而願換小說閱者請寄本部新垃圾橋公益里第三百六十號馮少江收當以名家周瘦鵑所著紫羅蘭集一部（計二集）奉酬惟以先至爲限後至郵壁但亦稍有贈品以副雅意少江謹啓 
[雜録]  
 
 

Page 24

 
 
 
[清潔汽缸法] [  丁祖澤]  
　　汽車引擎之運轉全恃汽油之燃燒汽油燃燒後每留烟灰於汽缸内日積月累愈留愈厚最易擦損汽缸及「匹斯登」掃面以致泄氣而耗汽油故必須時常之除使之盡凈乃可然欲掃除汽缸内部 
必將匹斯登等大件拆卸手續豈不過繁複兹將一極簡單之方法述之如次旋以細銅絲一條繞鉛筆而灣成一螺於線於是將此螺旋線之一端繫於一舊「火星塞」上如第一圖之狀螺旋線露於火星塞外約長六寸乃以此塞裝於一汽缸上以螺旋線塞入汽缸内如第二圖此汽缸内之「匹斯登」隨他汽缸内之爆發力而回轉時則銅絲在汽缸内上下左右跳蕩不息可將四壁附着之油垢烟灰括揚而下從廢汽管排泄而出若油垢過厚則 
略加火油可使容易除去如是依次將各個汽缸掃清後引擎之運轉自能安穏圓滑矣且銅絲性質柔靱旣富彈性又不致括傷汽缸也此種費省事簡之修理願用汽車者一試之（乙種酬） 
 
[法捕房防止車輛肇禍之圖畫警告（二）] 後面的人力車應跟前面的人力車跑不得争先 
 
[火星塞填料螺旋銅絲第一啚螺旋銅絲舊火星塞汽缸匹斯登第二啚]  
[介紹道路月刊]  
　　道路月刋第二卷第三號昨已出版内容豐富比前尤佳附有貫通中華全國汽車道路草圖及商榷書說理清晰測繪詳明注意汽車事業及全國交通者不可不看也其要目如下貫通中華全國汽車道路草圖（吳山）解甲歸田不如解甲築路（王仲年）築路撮要編上（陳雲峰）成渝馬路計畫書（王建模）治路之亟宜通力合作（李則靈）全國築路及長途汽車一覽表（陸傑夫）道路行政淺說（吳靜存）其餘子目繁多不能盡録總發行所在霞飛路二八一號各省大書局均有代售云 
 
