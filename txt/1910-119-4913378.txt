# 1910 - 119 - 4913378

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章三月二十八日内閣奉 
　　上諭楊士琦現在出差農工商部右侍郎著溥善署 
理欽此 
　　上諭本日軍諮處陸軍部帶領引見之軍官學堂深造科考列上中等畢業學員郝福田着授爲工程隊正軍校江壽祺著授爲馬隊正軍校熊炳琦着授爲砲隊正軍校崔承熾著授爲輜重隊正軍校帥景雲張紀朱鼎勳陳調元易兆霦馬毓寳均著授爲步隊正軍校胡叔麒楊朝黼張學顔劉鼎臣翟殿林靳同明陳淸源方先聰張榮魁均着授爲步隊副軍校宋煥彩全斌均著授爲砲隊副軍校欽此 
　　軍機大臣署名奕劻世續鹿傳霖假那桐吳郁生 
　　宫門抄三月二十八日召見軍機楊士琦程德全 
論說 
[暫停燒鍋以裕民食議（毅）]  
　　米價之貴。至今歲而極矣。滬上石米將及八元。他處亦在七元以上。以錢計。每升自百文至八九十文不等。貧苦小民。恒産旣無。傭賃又少。一家數口。何以爲生。飢餓愁慘之氣。鬱而必發。思之可爲寒心。自湘省飢民肇釁。宿遷海州繼之。各處搶米暴動之事。紛紛而起。官紳思患預防。始有截漕買米以備平糶之舉。顧截漕有限。撥欵買米。又緩不濟急。有利同於截漕事簡於買米。不待求之於外。但令省之於内。禁令一頒。卽可爲各地方增。添無數民食。杜塞無數漏巵。則暫停燒鍋是已。按釀酒古本有禁。禹絶旨酒。酒誥懲羣飲。周官司虣禁以屬游飲食於市者。漢初羣飲者罰金。至武帝時桑宏羊始榷酒酤。而酒禁始廢。發漢世因旱禁酒。見於後漢書者二。見於三國志者二。則弛禁之後。亦未嘗無限制之法焉。又考之近世。每遇災歉。亦時有仿行之者。光緒四年。直隸糧貴。李文忠公疏請暫禁燒鍋。其言曰通省燒鍋約計千餘家每日需高糧兩萬餘石每月共需六七十萬石。卽以每人日食一升而論。該燒鍋等一日之費。已佔二百數十萬人之食。境内及外來之粮。往往被其購用。遂致民食缺乏。夫酒可終年不用。日不再食則飢。輕重原自有别。該燒鍋等每歲應交課銀。統共不過三萬餘兩。所益於課欵者有限。而佔奪窮民口糧。貽害於閭閻者實深。自來荒政本有禁酒之條。山西近已奉諭飭禁。直省爲幾輔重地。際此糧價日增。民生困苦。更宜舍緩就急。應請順直各屬燒鍋自明年正月起。暫行停燒以濟民食。又道光十一年。陶文毅公督兩江。值蘇省災歉。亦有禁止燒鍋以裕穀食之奏。其言曰。查耗穀之具。莫如麯蘖此時災歉已甚。粒食維艱。豈容更滋暴殄。除酒自外省載來。仍須買賣流通。及秫檽無多准釀外。其本地燒鍋作坊。傷損食毁最多。實爲荒年之害。所有粳稻一項。應行禁止熬燒。以裕饑餐云云。皆奉旨准行。按當時糧價雖貴。比这現在。相去尚遠。而 
 
 
 

Page 4

 
 
封疆大吏。毅然行之弗疑。良以食爲民天。酒爲食蟊。米賤之時。耗之似無大害。一遇米貴。則紾臂奪食。爲害實深。馮氏桂芬曰統五穀約之以升粟成酒一斤有半爲率。統萬民約之以十八而一飲。飲亦一斤有半爲率。是十人而爢十一人之食也。億萬衆必有十分之一受其饑者。吾國民數四萬萬。是歲耗四千萬之人食於酒中也。以每人歲食粟三石計。積之得一萬二千萬石。以每石售五元計。積之得六萬萬元。以今日之民窮財盡。旣無六萬萬之餘欵。以備賑濟。又安可坐視此一萬二千萬石之糧食。銷耗於麯蘖之中。此四千萬之民命。轉徙於溝壑之内。而不爲之所乎。米爲必需之物。無之不生酒。爲不急之需。無之。何害一轉移間。變緩需爲急。需易無益爲有益。事之便利。孰有過於此者。難者曰燒鍋有稅停燒則國課受虧矣。應之曰國家之理財。當统籌全局而爲之。酌盈劑虛。損上益下。要在有利於民。有濟於國初不必屑屑計較也。卽以近日湘事言之。未亂以前。官吏撥欵平糶。充其量不過費銀數十萬或百餘萬而止耳。何至閭里驛騷。大局糜爛。賠欵撫卹。至數千萬之多乎。停燒而國課受虧。爲數甚微。不停燒而大局岌岌。或至於不可收拾。果孰爲損而孰爲益者。難者又曰開設燒鍋。將以謀利。今一日禁止。得無有失業之憂乎。曰此亦不足慮。蓋業燒鍋者類多殷實商家。其囤積之米穀。率皆以廉價預購。一旦停燒。米穀儘可出售。賤入貴出。餘利仍多。何憂失業。南省槽坊。大率兼製醬及醬油。所用工人。亦不至一律辭歇。再瞬秋冬穀賤。仍可照常開燒。中間暫停數月。有何不可。總之禁止燒鍋。旣有成例之可援。亦爲治標之要策。所損者微。所益者大。卽使於國課商情稍。有窒礙亦。當斷然行之吾。願在上者以長沙宿遷爲鑒。勿靳小惠以貽大患。業此者以海豐永豐爲鑒。勿愛微利以貽厚悔。（搶掠永豐之時。有周聚源糟。坊亦被波。及可爲明。鑒）吾尤願各省各府廳州縣之商會出而。任提倡勸導之責。倘慮官吏勒停。不無騷擾。則儘可由商會通告。不假胥吏之手。違者議罰我邦人君子。盍共籌之。譯稿 
[英皇愛德華第事略]  
　　英皇生于一八四一年十一月九號。性穎悟。馭下以寛。和藹可親。年七歲。立梯而登夫人撫養之。教以大義。故能承女皇維多利亞及其父愛爾波規皇以底于善。皇少時。無異羣兒。故可記述者甚少。然其所受之。教育蓋已有纘述皇位之資格矣。所與遊者。大率爲同歲之兒。而其遊具。亦與常兒等。一八四四年五月。皇未八歲。適俄皇蒞止。欵以閱兵而皇亦與焉。此蓋皇初臨羣衆之日也。當是時。諸貴族率以太子尊之。皇駭然驚。且問其父曰孰令。若輩呼我以太子者。年十歲。　女皇維多利亞。演說于牛卡塞社會。女皇稍稍指示之。皇卽居止如儀是。年復。隨其父臨萬國博覽會年。十一。維林登公爵卒。皇悲悼逾恒。蓋公爵愛之綦篤。且常置之膝上也。公爵舉喪時。皇親送之。涙流兩頰不已。年十三。偕其姊游巴黎。時法皇爲拿破崙第三皇性愛軍人事業嘗謂其陸軍之友曰余必爲一軍人世界人物。無甚於軍人者。故居常喜衣軍人服。皇父嘗謂教育之道。應寓樂趣于其中。故其教子。輙以此爲法。使其遊樂之舉。不特供其舒豫。且有益於其將來之幸福故常勵其子步行長途微服出遊皇以此故乃得熟悉各國地方風土。及其所轄庶民之情性。年十六。由康脫白羅大掌教在温特沙之皇家教堂施行宗教堅信禮。是年出遊愛美萊特島。頗爲島民歡愛。旣而乘船歸愛爾蘭。時船中有人出羣衆之前而握其手曰。太子必不以與韋爾施小民握手爲羞。皇雖不免稍有驚怯。然卽鎭定。與之歡然握手。旁觀者皆爲鼓掌。此事雖小。亦可見皇度量之恢洪矣。（未完） 
專電 
[電一（北京）]  
　　駐英李欽使電告政府昨夜（二十七）英皇駕崩 
[電二（北京）]  
　　駐京各國公使館聞英皇駕崩均下半旗誌哀 
[電三（北京）]  
　　法部奏各省設立審判廳限期已屆考試法官關係重要擬速訂考試細則提前請簡專員往考均限秋間成立 
[電四（北京）]  
　　昨日諭各省督撫吏治關係國計民生擇人爲先州縣尤要應嚴行甄别 
[電五（北京）]  
　　度部以湘省亂事外人索賠百五十萬無欵可籌擬卽電覆楊撫責成官吏分籌 
[電六（東京）]  
　　英美兩國寄來私電謂英國皇帝於西五月七日黎明駕崩 
[電七（東京）]  
　　駐英日本公使電告本國謂英國皇帝於西五月六日午後十一時五十分駕崩 
[電八（東京）]  
　　日本朝香宫親王婚禮及夜會因英皇駕崩延期 
 
 

Page 5

 
 
[電九（東京）]  
　　　本外務省否認日俄新　約成立之　說謂日俄兩國之關係自戰罷後甚爲親　兩國政府尤　望交　之益密雖然日俄兩國並未成立　等之恊約亦未恊　何等之條約 
緊要新聞一 
[英皇愛德華第七駕崩]  
[英京電耗彚錄]  
　　文匯報載二十七日倫敦來電云英皇御躬不豫不　　門者已有兩日據御醫報告皇疾係氣管發炎病勢頗爲可慮英皇已　地中海折　英皇不豫後各事都無興致先據内務員報　　皇不　　　站迎后　者　不以爲意昨晚御醫報告皇之病狀各　咸登入特别要聞欄内行還者爭先購閱劇塲之上亦均宣布此事繼　　精神殊佳且頗安　又電云晨間御醫報告謂皇疾頗爲可慮 
又電云繼又有報告謂皇疾增劇情形可危又電云皇族各員均已召　御醫報告病象已於日間轉劇情勢殊屬可危大衆咸信皇之病勢難望轉機宫外羣人深爲哀感通國已代禱告德皇聞英皇病篤已將今日下午赴某音樂會預約作罷德國半官報洛特斯克愛爾桀曼才登報以沉痛之詞表述德人哀感之忱各種商業咸受影響股票滙兌業已跌價英國公債之價亦大落英皇昨日語其某友謂彼曾於劇塲受寒並於皮亞里茲歸途得氣管疾各處詢問病情及問慰之電音絡繹不绝二十八日倫敦電云據御醫報告英皇於昨夜十一點四十五分鐘升遐時英后皇太子及皇太子妃並皇族各親屬均在側 
[滬瀆哀聲初誌]  
　　二十八日晨滬上某洋行接到私電謂英皇 
駕崩至十句鐘時接警電者已有多家然猶不敢信以爲實復接路透電始敢深信駐滬英領事署初亦不肯懸掛半旗嗣因疊接電信始行誌哀惟英署並未先奉官電衆以爲異嗣聞前女皇維多利亞崩後二日英署始奉官電蓋倏遭大變英京官塲中必異常慌亂未及通電各埠英署之信息稍遲未足異也是日各洋行及各總會咸掛半旗黄浦江中適無英艦故誌哀之典禮稍缺至各領事署雖未奉有明文亦多懸半旗以誌哀悼又聞自得電耗後商界中大受影響昨日早晨各銀行交易出入頗鉅及至十一句鐘時生意頓淸僅有尋常八分之一本埠商界已如此英京商業之情狀亦可概見矣並聞昨日賽馬跳浜演戲等事概行停止今日賽船亦不舉行凡隸英籍者皆不讌會他國人亦有表同情者所以誌哀思也至今日教堂禮節仍如常日因未及舉行喪禮云 
[俄人將在松花江自由行動北京]  
　　俄國駐京公使現奉該國政府訓條照會我國外部略謂松花江航　京程俄　　難承認應請中國政府速將松花江行船章程按照俄國條約上應得之　利重行訂定限至西七月一號爲止卽將該章程脫稿畫押如過期不船妥定則俄國擬自由行動所收關稅均存放於俄華銀行叩以西七月一號爲實行期且關於去年航業上之損失亦當請求報酬云 
[整頓鹽務之獻議北京]  
　　日前胡侍御思敬呈遜封奏一件探其内容係陳述長蘆鹽務種種積弊謂國家財政支絀鹽稅爲入欵大宗萬難稍事因循擬請旨飭下督辦鹽政大臣會同直督設法整頓云云此摺已發交澤公閱看 
　　又川督趙制軍近致鹽務督辦大臣澤公條陳一件略謂現在整頓鹽政旣擬先從除弊入手查各省鹽價懸殊實爲最大流弊須先設法厘訂劃一價目各弊自易消除否則鹽價一日不定卽鹽弊一日叢生後又臚列辦法多條澤公頗以爲然 
[籌辦湘亂善後近狀]  
　　奉天訪函云奉省財政監理官 
熊秉三京卿致滇藩沈桂藩魏粤督袁電稱長沙饑民暴動已成巨案常澧饑民爲數更衆後患方長前蒙電允籌欵賑濟伏乞迅賜匯湘 
　　北京訪函云昨日度支部尚書澤公與政務處王大臣會議湘省善後辦法及賑濟章程僉以公中欵項不足爲慮現聞已經議定請由各富庶省分籌欵接濟 
　　旅旅湖南京官某君昨得鄉報略云湘人對於署撫楊文鼎極不滿意現擬電請政府另簡賢員俟善後事宜稍爲鎭靜卽行舉辦 
　　長沙訪函云方湘亂平定後城外東西一鄉有穀之家咸被搶刦人人出搶家家被搶甚至有本人出外搶穀而家中又被别人搶盡者近城百里無幸免者 
　　湘绅孔憲教本一寒士見糧價陡漲恨之已極又不得志於岑春蓂初一日卽暗中散布焚燬學堂教堂之傳單並倡言穀米不平價卽宜出外搶刦迨亂起之日孔鼓掌大樂謂吾知有今日久矣南門外燒教堂時有人見孔著短衣雜亂民中放火殊堪痛恨又初六日火光蔽天之時而葉紳德輝竟在家演唱堂戲大開綺筵是晚南門巡街者捕得一人身藏軍器行爲甚詭當送交善化縣收押葉竟寫信往保詢之則靑臺班（葉所開）之戲子云 
[商債官還議定辦法天津]  
　　天津洋貨業各華商自庚子後積欠德日法美等各洋商銀約一千四五百萬兩之多此等華商大 
 
 

Page 6

 
 
半係新字號小行並零星負販等人老行商人不過二三家洋商不察底裡濫行放帳迨前年底各華商岌岌難支勢將倒閉洋商恐其倒閉後欠欵無着遂令勉强撑支門面一面擬請由官淸理嗣駐京公使果與外部提議外部不理各洋商遂商之督幕汪某慫楊文敬札飭海關道蔡述堂料理其事於是遂由海關道及商會總理坐辦曁督署洋務幕府並會同德日法三國領事及德商瑞記日商大倉等組織一理事會淸理其事幷擬合設一銀行以爲淸還之計現聞已經議定由官家提銀二百萬並由洋商籌銀二百萬合辦一銀行復發行彩票卽以所得利息籌還積欠 
[建築中渡鋼橋之奏請四川]  
　　川督趙爾巽督辦川滇邊務趙爾豐會奏竊臣等查中渡地方爲打箭爐通邊藏要道其地卽所謂鴉龍江也江面寛　數十丈水極漂急每當盛漲舟船不能逕渡行旅苦之轉輸餉械尤爲困難臣爾豐前在關外督師目擊情形以爲非建橋不足以資利便非仿西法修築鋼橋亦不能期堅固於護督任内曾派員前往切實勘測繪具詳圖籌有端緒臣爾巽到任後卽飭駐滬轉運之員向洋商議訂造弔式鋼橋一座各洋行均以地處邊遠不願承辦亦索價過昂迭經磋商乃與比商英法公司訂立合同現全橋鋼料及工程均已上駛其鋼料訂價規平銀二萬八千五百兩進口關稅及宜昌以上水脚運費與夫工程師薪水火食在外另需之木石各料及開闢運送亦經先後派員預備以期應手若水運平安全料無損約計年内可以完工此項工料銀兩自應於邊務經費項下開支俟全橋告竣再行據實報銷 
[烟濰鐵路又將成畫餅矣烟台]  
　　焑濰鐵路招股總理孫文山日前晋省面謁孫撫商酌該路一切辦法孫本寒素出身現雖富甲一方向未嘗與官塲接洽入撫院後竟囁嚅不能吐一詞孫撫見此情形鄙其庸懦無能恐不能勝總理之任亦不爲之禮一面電致招股公司謂諸君可否公舉一二人撥冗來省以便面商等語該公司接電後卽知會各界開會集議僉推李載之晋省以李係招商局總辦與官塲交接時最多又兼係招股協理或可與孫撫詳細參酌也詎李見近日認股不甚踴躍開工無期如果撫憲詳考實在情形恐致無詞以對因此一味推諉不肯應命發起人譚宗灝見李退縮憤急之餘出言不免稍形激烈李不服遂相衝突因之各存意見乃電覆撫院謂聞大帥日内卽將抵烟俟憲駕到時再爲面商可也旋又接孫撫電云本部院雖擬巡邊但起程時必先至沂州查勘膠沂路線畢始可抵烟預計抵烟時約在四月杪五月初間此等要事豈可遷延數月總宜先派員來省商妥後再爲出巡云云該公司接電後日昨重行開會而李載之竟持破壞主義謂暫且晋省敷衍了事待至六月再行上禀撫院决議不辦現在事已决裂招股公司中寂無一人矣 
[京師近事]  
　　近畿陸軍糧餉局近接採買軍米委員由蕪湖來電内稱近畿各鎭軍米六萬石業經照數辦齊惟蕪湖紳商近日忽發禁止米石不許出口之議頗爲堅持故軍米一時未能轉運查此項軍需關係重要自應轉禀陸軍部以便設法運輸聞該局得電已轉呈壽尚書閱看昨日電請皖撫朱中丞轉飭蕪湖關道明白出示勸解並嘱不可强制以防意外之虞 
　　大淸銀行副監督黎大鈞京卿辦理銀行尚稱得手近因該行辦事頗多困難故於前日面禀澤公懇代奏請開缺另簡賢員當時澤公未經允准惟聞京卿去志甚决 
　　日前某樞臣奉攝政王面諭嗣後各省將軍督撫電陳事件飭卽抄清事由概呈政務處核議 
　　昨政府王大臣議商歷年發往軍台効力人員其中不無抱屈堪憐才具可用者亟宜查明各罪員原案酌量加恩著管台大臣查明効力各員人品才識出具考語奏請釋回發往各該省戴罪効用 
時評 
[其一]  
　　軍隊者。國家之保障。人民之護符也。 
　　向者以募兵爲不可恃。而改練新軍。故社會之視新軍。其程度爲極高。政府之於新軍。其待遇亦極厚。以爲此新軍者。固保護國家人民之第一利器也。 
　　乃今山西交文之事變方過。而蒙邊四子王旂之警報又至。姦淫慘殺。無所不爲。則是新軍者。非保護國家人民之利器。實危害國家人民之蝥賊而已。 
　　夫蒙晋皆爲國家邊要之地。人民孰無愛惜身命之心。我國有此等新軍禍變之來。竊恐。未有艾矣。 
[其二]  
　　今年承災荒之後。各省皆有米珠薪桂之歎。强者制鋌而走險。弱者委溝而塡壑。其流離窮迫之狀况。雖繪監門流民之圖。有不足以形容萬一。者 
　　今上海本非産米之地。而滬人獨無米貴之憂。西人春賽。則盛飾車馬。恣爲豪侈。若不知有災荒者然。今日各西人以英皇薨逝。特停止跳浜之戲。以誌哀悼。而華人仍馬龍車水。舉國若狂。嗚呼。他族。猶知喪君之戚。我國人獨無眷念同胞之心乎。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[撫州鄉民閙事續誌江西]  
　　撫州饑民搶米風潮已載昨報茲又探得關於此事之要電兩則亟錄於下 
[各米店電]  
　　南昌撫臬巡警道勸業道憲鈞鑒昨日（三月十八）匪黨在城搶劫兵警拿犯送縣縣令縱匪黑夜搶刼商等行莊銀錢貨物約值銀一萬兩除開單分詞禀報府縣拿究外爲此合懇電飭府縣會營拿究並施保護撫州職商聶希璜吳義昌黄廣發黄生記黄復裕胡義豐胡萬豐黄義順鄭聚豐黄永隆李永孚同豐兆等叩 
[撫州府電]  
　　南昌撫藩臬憲鈞鑒昨晚電禀請示禁米辦法尚未奉復諭昨夜有附近鄉民聚集多人要求禁米下河勢甚洶洶經知府督同營縣巡警竭力開導始散五更後該鄉愚等復至河東灣搗毁米店門面數家並未搶米飛飭營縣漏夜馳往彈壓勘辦現已解散地方安靖堪紓憲厪撫州知府李馨國禀效印 
[贛省又有拔除烟苗之風潮江西]  
　　贛撫馮中丞上旬接永新縣令來電内稱永新烟苗知縣等會營先赴西鄉十四五六七八九等都均一律拔盡現由十三都轉十二都該都蕭劉尹三姓族大人多夙著强悍因聞連日鳴鑼糾衆意圖抗拒並驅逐鄉徵糧局聲稱拔苗便不完糧初十集紳諭飭前往開導連發硃諭苦口誥誡置若罔聞不得已於十二日進十三都沿途拔去將至十二都蕭姓山頭已聚千餘人各執刀矛鼓噪喊殺斯時無可理喻知縣仍復前進不料來勢洶洶膽敢一擁下山當卽飭具鎗械仍不肯退實非虛聲所能恐嚇現值煙苗收漿在卽請電飭袁統領（坦）迅添兵助辦事非急迫不敢妄請此都若不嚴辦不特别鄉效尤以後諸多棘手伏候電示祇遵等語馮撫隨卽電復云電悉愚民何知烟苗收漿在卽絶其生計亦殊可憫本部院於正月間再三諄飭固慮及此地方官辦事遲緩旣未能勸導於布種之前又不能鏟除於發苗之始致煩兵力已學騷擾著仍邀集該都紳董剴切勸諭十室必有忠信有能恪守功令者酌予奬勵其實在貧苦者姑准收割一次俾資生活惟必須勒令出具以後永不再種切結以杜將來其十四五六七八九等都一律拔盡必有曉事紳董相助爲理着堑尤禀請奬勵時事多艱首以固結民心爲本是所望於良有司也 
[續紀海州饑民閙事原因海州]  
　　海州饑民閙事其原因已詳前報茲續得通信員函云海州此次奇荒因去歲辦賑官董私心自用任意苛捐以致大起風潮經諮議局議决督撫憲判定官則開缺董則黜退另易官紳辦理方兾災黎可慶更生地方不致擾亂詎革退之　葛潤田殷克勤宿忿難除乘洪總辦賑糶未善之餘日夜籌思拼出吝囊各千餘金倡辦城内粥廠倩謝大令伍賢苗慶文浡坐辦葛殷乂多令私人襄理謀畫未善欵項無多於本月初十日倉卒舉行幷於各處遍貼廣告以廣招徠及發給飯票時來者竟多至四萬餘人該粥廠則僅給飯票一萬餘張餘則概不註收以故未得票之飢民羣情洶洶謂我等同是一般飢餒又復同時到廠何得異視粥廠經理諸人一時無詞可對乃轉詢諸葛殷葛殷笑云粥廠係我等私欵創辦焉能普濟如伊等必欲得食可向新浦公司要求伊處糧麵甚多雖爾等再添數萬亦吃着不盡矣於是飢民遂蜂擁至公司圍搶將大門用洋油燒毁扳倒花牆丈餘公司情急遂開炮轟擊當斃十數人幸州尊參府隨卽到塲彈壓衆始散去然現仍盤踞州城之外說者謂四門若非早閉定已入城搶閙勢必玉石俱焚矣夫粥廠本爲慈善事業乃竟肇此巨禍辦粥廠者本係大善士之所爲乃圖嫁禍於人事後詳細調查始知今日粥廠之開辦乃葛殷專爲買回已毁之名譽達其從前排斥公司之目的而設也 
浙亂善後近狀 
[上虞]  
　　紹屬上虞縣十九都鄉民因派捐滋事迭紀前報兹有該縣紳學界徐紹謙等於昨日電復中座稱奉電諭查辦迄無端倪學務停課全邑憤激乞准洪令緩交卸嚴飭速籌善後以靖巨變聞增帥准電後轉札藩學二司速卽會同核辦又聞上虞旅杭學界某某等咸以此次暴動全由王阿堯王雲彪王秋亭等脅迫所致而推究遠因　釀於去年前任葉令之辦丁宅街毆辱辦學十紳一案姑息養奸致使一般仇學之徒罔所顧忌今旣有此巨變應將爲首滋事之人嚴拿懲治一面出示停止捐派除王某等首犯外餘皆勿論已公同列各函請洪邑尊照辦 
[遂安]  
　　遂安縣紳學界王明著等三十餘人公禀省憲謂匪首余識龍霸收學堂租息追取不服敢藉米貴謠言煽動亂民於本月十三日紏黨多人將縣立小學堂搗毁鍾令坐視不救釀成搶刦各店巨禍而匪首余識龍依然逍遙生等爲全體學界請命應請誖賜調兵駐紥嚴拿究辦又有留日早稻田大學畢業生自治事務所坐辦鄭逢壬亦以前情具禀撫藩未知上峯如何辦理 
[長興]  
　　長興厘局委員范令繼忠通禀撫藩曁厘餉總局畧謂知縣於本月二十一日趕回差次知畫溪橋暫作堵截之兵船已由長興文令囑令撤回附郭豐樂橋卡向來三四月爲柴炭捐旺收時自警局商會被毁後行商裹足不來各船均從畫溪橋大班偷漏現在正卡已停徵多日外間謠言尚多而滋事者亦頗知懷畏若能乘機迅辦卽可就我範圍奈憲委查辦不能速來此案未結人心惶恐轉瞬四月應設各卡頗難開辦應請示遵 
 
 

Page 11

 
 
[仙居]  
　　仙居小民因鹽滋閙一案官兵毒殺毒燒慘無天日該邑旅　學會以此案關係甚大特定於本月二十九日（卽今日）下午一時在城隍山阮公祠特開大會邀集全合同鄉公同商議幷邀各府熱心諸君與會至起事原委及官弁殘忍冒名揑禀一切情形已由該郡旅杭同鄉特派之調查員朱君一淸等編就報告書條分縷晰詳述無遺並據朱君自行聲明並無絲毫虛假 
分類新聞 
政界 
[泰興禀報暫停調查戸口蘇州]  
　　泰興縣兪大令以自治公所調查城廂戸口事尚未竣西門外已有人民向調查員滋閙之事幸經竭力彈壓解散未致酿事無如隣境東台泰州以及太平廳等處皆有鄉民反對調查戸口閧閙之事是以本境鄉民聞之亦多有欲出反對者現擬飭令暫停調查先令各調查員分赴各鎭鄉實力宣講並多邀明白士紳切實開導然後再行從事調查以免愚民無知滋事等情昨特通禀各憲核示遵辦 
[江督禁賭麻雀之嚴厲南京]  
　　賭博之害莫甚于麻雀近日江南上自仕紳下至庶民除吸焑之外無不以麻雀爲遊戲樂事甚至有男女混雜之事實爲地方風俗人心之害江督張制軍有鑒于此特仿照京師辦法先將督署左近造賣麻雀牌店一律勒令閉歇一面分飭所屬各府廳州縣嚴密查拿並刋發告示分貼各通衢曉諭如再有違犯者母論官紳士庶定當從嚴懲辦房屋發封充公 
[嘉湖二府商允加撥截漕杭州]  
[嘉興府禀藩糧憲電]  
　　嘉屬截漕不敷濟糶聞杭屬尚餘米二千二百石懇准加撥以資接濟請示遵英霖叩敬 
[湖州府禀藩糧憲電]  
　　湖屬截漕已派撥起運數大不敷尚鉅深恐誤運請將杭屬撥餘改撥千石以濟要公乞恩准電示知府前泮叩漾 
[顔方伯覆嘉湖二府電]  
　　來電均悉原撥杭屬截漕尚餘米二千二百石商由糧道全數加撥嘉屬另於原撥海寗州截漕米内改撥湖屬五百石分電飭遵矣此覆藩顔印 
[通飭全省速籌民食杭州]  
　　浙藩顔方伯前日通飭各府略稱三月二十三日奉撫憲增札開承准軍機處電傳諭旨沿江各省年歲歉收米價騰貴飢民艱苦亟應聯合紳商籌欵採米設局平糶以定人心等因欽此本部院業與兩江兩湖督撫互商辦法電請代奏一面分電各省查照外恭錄抄電札司立卽欽遵並飭被災各府迅速會紳舉辦平糶以平米價仍隨時察看情形妥籌接濟等因奉此合亟札飭札到該府立即遵照迅速會紳籌辦以裕民食而弭隱患並將辦理情形隨時詳報 
[石門禀請飭縣停征浙江]  
　　石門紳士電禀杭州撫藩憲云石門災情最重上届錢粮已徵四萬七千兩民力已盡現又催徵五千二百兩差追嚴迫奇荒米貴民不堪命請急電飭縣照奏案蠲緩以救民命石門士紳楊文燾曹寳駿張汝鉞徐乃宣徐多紳兪廷松等三十人公叩 
[霍山學界代民請命安徽]  
　　霍山縣地方上年猝遭水患災情極重值此春雨連綿柴米雨荒山民不堪其苦大有日不聊生之勢頃由該邑公立法政學堂監督楊攀龍上禀皖撫請予撥欵賑撫以濟窮黎而救民命 
[衢屬呼籲徵糧短折之結果浙江]  
　　衢屬西安等五縣徵粮洋價不遵向章短折至八九百文不等疊經五縣紳民電禀省憲已誌本報日前五縣聯合開會公舉在籍江蘇候補知府羅紳道源等爲代表禀呈省憲刻奉增中丞批云查此案迭據該紳等及西安縣具禀卽經本部院分别批札並電飭衢州府查明各屬現時兌價會紳恊議務令官收民納兩得其平禀候察奪各在案據禀前情應候復到再行核飭遵辦 
交涉 
[稅司申復預防洋人租地危險辦法廣東]  
　　日前美商擬在海口建築油棧一事迭經瓊崖道與該領事一再磋議請示督院在案現大憲以此等洋人租地承築之案最易滋生紏葛而尤以瓊崖爲最且事屬危險尤應預防當經札行道府稅司覆加妥議現據稅司申復預防危險一節擬請仿照上海漢口辦法飭該商備具銀數保單具結存於地方官署以便遇有意外飭令賠償等由大憲據此以所陳甚屬妥恊當卽札道會同稅司與美領妥爲商訂矣 
[日商請發執照雇車奉天]  
　　鐵嶺日商野津虎三郎因包辦安奉鐵路輸運材料擬在鐵雇大車數百輛現值春種之際車輛甚稀兼車戸因該日商並無執照恐將來不能領取車價無車承允以故該日商特禀請日領事照會交涉局發給執照以便下鄉雇車時不致障碍云 
軍界 
[飛划營緝獲盜犯蘇州]  
　　蘇省飛划第二營右哨哨長黎民安前日督率各飛划船巡緝至新陽縣境拿獲盜犯小林山卽林貴福一名當卽就近解送新陽縣署收禁聞己在縣供認於去冬在昭文唐市戈家村等處連刧三案大約須解歸昭文縣審辦云 
[秦提力任沿江五百里之保障廣東]  
　　秦陸提秉直去年建議在東江一帶建築碉樓四十座以資防守現秦提已將工事情形電致當道略云東江上自龍川老虎岡起下至博羅禮村止前後商定建碉四十座現在上游三十三碉全成下游七碉亦已興工惟復查上游老虎岡舊口黄田三碉相距過遠應於其中猪頭石密洲添設兩碉工料同前又河源以上九碉概駐陸師每碉需一長龍以資水巡計每船工料需銀三十元請由局再發銀一千兩以便飭營赶辦所有工料細數統容彚案詳報此事因地叚太遠非詳求難臻周密故此瑣瀆此後沿江五百里永資鎭固可無遺憾矣 
學務 
[指示勸學所與教育會之異點廣西]  
　　全州周牧日前以整頓教育會情形具禀撫院當奉批云地方教育會爲全境教育行政補助機關辦理自應認眞據禀該州教育會自兩會長相繼辭職接辦未得其人暫由勸學總董兼充會務漸形廢弛現經該牧督紳籌議另舉蔣周兩生任正會長副會長藉資整頓等情具見規畫有方良堪嘉尚惟會名遵照部 
 
 

Page 12

 
 
章僅用全州教育會字樣便合來禀分字應卽删去至會金一項如來章第十五條所擬因風氣初開暫免收取本無不可第部章定收會金之意原以表入會者之熱心全州地較富饒徵費多寡縱可通融不宜一概蠲免且來禀聲叙會内用費全取給於勸學所尤屬未合蓋勸學所經費本取自地方公欵卽全地方公共之財而教育會以箇人集合非本地方人亦能入會機關本屬各殊經濟卽難相混若以教育會仍用勸學所以欵則名目雖兩機關實際祇收一機關之用試問有何裨益總之以公欵酌撥補充則可全數支給則不可該官紳等深維公益當必有以妥籌此外會規各條尚無不合應准照辦仰提學司轉飭遵照 
[松郡浦東兩中學賽球松江]  
　　浦東中學堂學生預約松江府中學堂學生假城南小校塲互賽踢球前日到者二十餘人府中校亦二十餘人臨塲排阵各誇身手賽踢至四小時之久均無勝負觀者嘖嘖謂兩校旗鼓相當工力悉敵府中校學生尤步代不亂進止有禮云 
[雜記]  
[許女士竟如願結婚矣廣東]  
　　許女士有安置光華醫社後夏葛醫學堂及芳村醫院郇醫生迭出證書證明許氏貞潔及絶無心病連日許氏親串及各女界咸至慰問有陳四商者許氏原配吳君之母郭氏姊妹行也晤許氏後願親至翠薇鄉見郭氏商成婚禮先了此案各善董許之初十日郭氏及其親串數人到醫社翌日又偕其子吳世超來堂各董問其家世知吳外祖郭某向業傾銷官銀號十年前因事破産吳父故後家始中落數年前肄業香港英文館曾受傭某公司現方家居云云各善董大喜旋與定婚其任遣嫁事卽日分告各善團女學界布告爲許氏開助奩會當於二十二日由吳世超君親到關部前光華醫社親迎許女士在該社行文明結婚禮是日十點鐘各善團董事男女各學生及各界皆蒞會人以萬數門外及鄰近各街途爲之　十一點鐘介紹人導吳披紅簪花乘輿至該社幹事劉子威陳衍芬陳子光梁培　諸君出迎入偕至大會堂旋公舉光華院長陳衍芬爲主席香港中西義務夜學堂董事楊雲波爲宣佈楊先布告開會禮式次略道吳許兩君歷史並以此會關係人羣進化請衆賛助男女來賓多有捐集錢銀者旣而楊又再發揮婚姻道德自由之說衆皆鼓掌旋由主席引吳出立檯上與各界相見並宣布吳奉母命迎娶盛意掌聲雷動旋導吳往光華女學堂揖迎許女士吳前導從婦卽扶許女士隨出會堂登座左右立主席正立先以文明婚禮致詞吳許兩君告以夫妻大義皆首肯旋宣布行結婚禮吳許相對交拜畢鼓掌不置次主席致勉辭光華醫社校友會淸華秀實實業貞蒙女校等各致頌詞畢吳許兩君先揖謝主席旋向衆揖謝嗣因吳君尚須回寓招待各界來賓幷開演說請主席宣佈概從節省遂散會請吳許兩君登輿幷燃串砲萬响登程時途尤擁塞旋彩輿度河南沿途觀者更人山人海極形閙熱龍慶里吳宅尤極擠擁宅内說演台二來賓演設者十數人至五點餘而散 
[揑報病重開缺之奇聞州]  
　　蘇藩陸方伯日前接松海防同知查燕緒具文申報病重請開缺等情方伯當卽批准並飭委大挑知縣張學　前往署理乃查司馬得信後立卽電禀以並未患病前申係被人盜印揑報失于覺察咎亦難辭等情方伯旋卽批飭將查司馬記大過兩次一面將張令委札吊銷並飭查司馬照舊任事仍嚴查揑報之人禀復聽　嚴辦 
[袁忠節公專祠之動機蕪湖]  
　　蕪湖紳商學界吕祖翼主政等前呈請關道轉詳督撫憲爲前徽寗池太廣道袁忠節公在蕪湖建專祠一案刻聞江督張制軍皖撫朱中丞業已會奏一俟奏准卽行飭遵 
[更正]  
　　前報所登漢陽輪船慘被撞沈一則實係傳聞失實查漢陽船現由安南往汕頭平安無事前報所載係桂陽之誤惟桂陽船亦僅係擱淺所有搭客以及船上華洋人等均由圖南船裝　幷未傷及一人特此更正以昭核實 
淸談 
[丁汝昌開復]  
　　以喪師失律之丁汝昌。而廷議擬請開復。則何人不可開復者。果爾。我爲湘撫吳大徵抱屈不置。 
　　或曰。君子聽鼓鼙之聲。則思將帥之臣。今當重興海軍時代。丁汝昌亦會逢其適耳。 
　　雖然。表正則影直。風行斯草偃。上之所好。下必有甚焉者矣。值茲重興海軍之初。而汲汲焉以開復喪師失律之統將爲倡。則他年之結果。將何如耶。 
[梁誠使德]  
　　梁誠爲粤路總理藉路吞欵鑿鑿有據。今乃查辦未。覆卽拜使命。宜乎粤人之憤憤矣。 
　　雖然。此亦朝廷用人之微意耳。梁誠藉路吞欵。雖有罪。然其外交之才。固自出人意表。朝廷今日。殆不忍以一眚掩大德爾。 
　　嗚呼。其如粤路之前途何。 
探險錄 
[西藏考查記（續）]  
　　由凱拉斯山過哲莫城克山麓。　高峻岩僧之義）發見述爾錯湖。嗚呼人事變鱄。不可豫測。鄙人旅隊提調摩哈漢伊薩君。因病去世。中懷惆悵。不可言狀。土人語余云。摩君靈魂。一年間彷徨此地不去。月暗夜隂。啾啾鬼哭。輙不絶聲。迷信之深。可發一噱。途人竭力阻礙鄙人通行。故變更旅程。越安達坡。再出布拉摩杜拉河測量。紮爾達散波水流情形。（卽布拉摩布杜拉河支流也）查藏語散波河川之義。又有大河之意。 
　　窮探布拉摩布杜拉河水源由紮爾達散波出杜拉達木地方。此地藏官極爲優待。准許自由行動。於是鄙人有探險喜馬拉亞山脉北部地方起見。渡布拉摩布杜拉河越克哥列坡遂入尼波爾國界内。克哥列坡山勢緩　不高。由布拉摩布杜拉河畔不過一百米。突卽達恆河流。域此山蓋布恆二河之分水嶺也。急應用大工程開鑿墜值。或運河。則聯絡二水流域。以利交通易易耳。由此順布拉摩布杜拉河。逆流而上。從事實探該河水源。考布河水源。諸說紛紛迄未一定。在昔探險家南新君報告及英國陸軍某君報告。均以馬酉木坡爲水源。鄙人不信此說。遂决意爲探險水源之旅行。溯流旬日。遇見五水會處。枝流本流。難以辨識。故鄙人遂用賴斯河水。流算。計五水會流速度。測定。河幅水深水量等。知克比安波水。較他。四月有五倍之大。遂以克比安波爲布河本流。自此續探至喜馬拉亞山脉北部之克比坎克利山爲止。山上冰河三道。涓滴集合薈爲克比安河。由此下流以達於布拉摩布杜拉水。鄙人於是遂確定爲布河水源。後世自此可無復水源紏葛事矣。 
　　發見薩杜列細河水源由布位摩布杜拉河最西支流水源地越一山。出達安孛河畔。此處奇　甚富。麻諾薩華爾湖。於附近湧出。爲土人敬仰崇拜之靈泉。土人語云旅人如以雙手掬水澆頭。則必免賊難。且無病災。歷驗有効。若以靈泉水撒布馬　。亦可避猛獸危害。迷信之奇。從可想也。湖水毫無鹽味。由逹　安孛河。以注入麻湖復自麻湖水渗出注入隊接之拉哥斯搭爾湖。　來地。圖上。印度河支流之薩杜列細河水源。以喜馬拉亞山中平野爲正然。依鄙人考　。薩杜列細河上流。卽麻諾薩華爾湖麻湖。水源。卽逹解安孛河。由是遂知薩杜列細河水源爲達解安孛河云。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[新表到滬惠爾楷]  
惠爾楷表機器堅固裝璜精奇價亷物美 
今到有新樣各種金銀時表人所罕見恐未週知特此佈白 
上海捷成洋行經理惠爾楷表行謹啓在江西路十八號洋房 
[煤汽引擎出租]  
仕商倘欲用煤汽引擎可向自來火公司租用其價甚廉較用電氣祇有一半之價　一只半馬力每月租銀二兩七錢半三只馬力每月租銀三兩　四只半馬力每月租銀四兩半　六只馬力每月租銀四兩　如蒙　惠顧請　駕臨面議　上海西藏路自來火公司告白 
[廣東陳恒德堂馳名骨熊油膏]  
此膏專治男婦骨痛○五勞七傷○左癱右瘓○遠年風濕筋骨疼痛○四肢無力○中風中痰○痞塊癥癜○肚腹偏痛○半身不遂○不能行動○腰膝酸軟○諸處百損○以上各症無論醫藥不能取效一貼此膏立覺調和氣血舒筋活絡輕者一張包愈重者二張除根愈後非但病除且能培元固本屢試屢驗每張一元舖分設上海英大馬路萬萬康醬園對門德仁里石庫門内 
[廣濟祥藥局啓]  
本局專運廣東馮了性藥酒原壜批發萬應如意油薄荷油艾片油檀香玉桂油丁香油玫瑰油玉樹油洋金花原觔價値克已自帶陳李濟蠟丸黃祥華何延年如意油盧薛昌午時茶錢樹田回春丹馬白良珍珠散萬應痧氣丸八寶紅靈丹寄售　諸君惠顧請至上海五馬路中市廣濟祥藥局此佈 
[獲利捷徑]  
上海英大馬路虹廟對門四百七十號門牌 
本行由外洋德國名廠運到超等大小各種人力織結機器能織紗線絨絲衫褲手套洋襪以及絨毯等物均可織造無論男女老幼皆能工作况且所織之物比較外洋運到之貨格外精美光滑絶倫所奇者提取各色時花均能隨心所就更能顏色合時天工巧奪再有大號機器適配織衫織襪各廠所用本行在中國首創專做織結機器生意物料非常堅固玲巧外埠各行號如願代本行經理代售各種機器可至本帳房面議妥章貨欵亦可分期繳付上海經綸洋行 
[靑州水門汀]  
靑州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠　貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉吿　新旗昌洋行謹啓 
[吉立保安剃刀洋行]  
本行棧房與寫字間皆設在四川路第九十七號幼年即可用你自己可剃吉立保安剃刀無湏皮布鐴利無湏刀石磨利此圖吉立保安剃刀公司專版 
[可倫布廠改良留聲機器]  
可倫布留聲機噐 
今有新到美國留聲機器馬蹄牌戲片較前格外精美製造各省超等名角内廷供奉演唱京調梆子崑腔灘簧小曲時調大鼓西樂洋操嬉笑歌舞各色俱全所唱之聲比檯上更覺響亮數倍且戲片乃兩面可唱其物堅固久用無傷　貴客愛顧曲者請駕臨小行或大馬路惟記新號試聽不取分文如蒙零躉批發比衆公道格外克已以廣招徠認明博物院路二十二號門牌便是或向經售各家亦可　上海總經理老　晉隆洋行分售處大馬路美華利　大馬路惟記新號 
[京都天寳]  
上海二馬路西鼎新里第二家百年老店精合良藥奇驗第一 
參茸海狗腎扶陽種子衍慶丸 
男子以精氣爲主精氣足則身體强壯陽道雄健百病不生容易得子倘然精氣不足無疾不病連綿艱於子嗣本齋心存濟世不惜工本秘製參茸海狗腎扶陽種子衍慶丸及衍慶酒行世專能補益五臓添精種子安腦生髓調和血脉健旺神氣永無勞怯之患善治陽痿精衰服之立見奏功已經四海風行各省歡迎稱謂冬夏補身種子神藥實可各副其實衍慶丸雙料每兩二元每料念兩三十六元單料減半 
　　參茸海狗腎扶陽種子衍慶酒 
衍慶酒之功用補性 
與衍慶丸相同而壯陽之功比衍慶丸更爲快速無論壯年老年飲之立刻陽事雄壯堅强異常雖七十老翁飲之亦可堅固硬壯如少年時久戰不倦添精種子以及吃烟虚體之人飲之亦奏奇功如不見效原洋奉趙每瓶四元小瓶二元 
　　外貼固精封髓煖腎種子膏藥 
此膏固精煖丹田功能興陽事通經絡生精血袪寒濕治五勞七傷腰膝酸痛元陽不振兼可止遺精滑精諸病内服衍慶丸酒外貼種子膏可使陽事堅硬如鐵久戰通宵不泄一索即可得男眞仙方也靈驗無匹每張一元○每打十元 
　　精製黃腎肚五鞭金衣十貴丸 
本齋主人竭盡心血秘製五鞭金衣十貴丸善補元陽最爲保腎先將老少精竭屢經試驗一無缺陷是以問世於今經服之人無不稱美讚妙以致一再愼重保全名譽專治陽痿陰虚精衰精冷交媾即洩臨時不舉舉而不射或則先天不足後天戕喪以致腰酸腿軟耳目昏眩以及半老佳人子宮寒冷經期腹痛赤白帶下等症服之扶陽煖腎生精益髓固本健脾婦則生新去瘀旺血平肝養津煖宮眞能廣嗣之秘寳益兼之聖藥也每兩四元每料十兩三十六元購者原局回件 
 
 

Page 17

 
 
   
 
 

Page 18

 
 
要摺 
[署理兩廣總督袁樹勳奏臚陳上年下屆籌備憲政成績並特别困難情形摺（續）]  
　　一曰調查人戸總數查此事先經護督臣任内籌辦由主管之巡警道擬定施行細則通飭查報並咨部查照臣抵任後接准部咨宣統元年務將各省省會及外府各屬首縣並商埠地方人戸總數照章調查一律報齊等因又經轉行遵辦一面嚴切督催各在案嗣據巡警道列表詳報計省會及外廣各首縣曁各縣之有商埠者共一十三屬所有正戸附戸各細數當於上年十月間核明咨部此外關於全省調查編釘門牌各節查照部章在於本年十月内報齊先經節次行催飭令於六月以前趕辦完竣現據各廳州縣陸續查報到省亦有一屬之中先從繁要城鎭人手聲明分畫區叚逐漸塡查者斯事條理縝密鄉民風氣閉塞動生疑阻未便操之過蹙其購製門牔一項爲物至微每具僅值銀二三分而積少成多每屬動需數千元以上一切薪公雜費尚不在内責之貧瘠州縣亦實非分期舉辦不可仍嚴加董率鞭策進行冀符部限此其籌備者四也一曰調查歲出入總數查粤省各署局經管項目本極紛歧輾轉行查動需時日疊經督飭藩司及淸理財政局切實調查確遵實收實支辦法先將光緒三十四年分歲入歲出總數於上年十二月間電咨度支部續經督編細數總册咨送各在案其宣統元年分春季報册先由護督臣核咨夏秋冬三季報册均經臣陸續查催編送尚無貽誤本年試辦預算前無所因而實以歲出入總數是否正確爲標準惟部頒册式需時擬先督同淸理財政局司道體察本省情形參考各國成法酌訂歲出歲入兩項册式輔以收支分欵及收支對照各表式查照部章分門别類通行試辦仍俟接准部定册式再行依式查報又續奉諭旨飭辦統一財政一事定限以一年爲期現已督飭藩司擬設財政公所分科治事遵將向來關涉財政各局所次第一律裁撤容當專案奏咨辦理此其籌備者五也一曰籌辦省城商埠各級審判廳查此事先經前督臣張人駿曁護督臣任内先後奏咨臣到任後經奏調湖北道員梅光羲來粤會同臬司籌辦維時覆查上届奏咨辦法多屬草創應行損益之處尚多經臣督率該司道等籌議修改計省城設高等審判廳一地方審判廳一初級審判廳二五商埠州縣各設地方審判廳一初級審判廳一並各就本級附設檢察廳應需建築薪公等費均經分别估計一面設立司法研究館按照部章選派合格官吏入館肄業專爲養成推事檢察各官之用此外司法警察檢驗吏典獄官典簿承發吏等項人員均一律分班研究並擬特開律師一班以爲試行辯護法之張本统限本年十月畢業以赴審判成立之期其改良監獄一事亦卽倂案统籌先就未定罪之看守所一項選派曾習監獄學人員專司管理並於現在籌辦之審判各廳酌量擬建監獄看守所各六處以爲模範約需銀二十七萬餘兩以上關於司法獨立一切事項略具端倪均經專管分别奏咨此其籌備者六也一曰創設廳州縣簡易識字學塾此項學塾專爲普通人民多識字義之預備粤省先經飭由提學司籌議通飭舉辦幷先就省城地面創設二十所派員專董其事尅日成立以爲提倡每塾額設教員一人以師範簡易傳習畢業生充之採用學級教授法不收學費約計開辦費每塾六十餘元統計銀一千三百餘元常年費每塾四百一十餘元統計銀八千二百餘元另委諳曉學務委員二人督催趕辦限兩個月内一律成立需用經費由該司造具預算表在學務公所經費項下籌撥其各廳州縣至少以現年先立十所爲限幷由各印官督率勸學所加意董勸多多益善官立由官籌欵公立由地方或家族籌欵私立者准予通融酌收學費惟每人每月不得過銀元二角以示限制幷加入勸學所人員考成其紳商能捐設勸設者由地方官酌給花紅匾額以示旌奬現准學部咨送甲乙二種國民必讀課本到粤擬卽一百行司察驗一面發省塾試行幷飭催各屬一體迫促開辦此其籌備者七也一曰廳州縣巡警限年内粗具規模莫粤省巡警先於光緒二十九年開辦歷年賡續推廣省城商埠及繁盛市塲早已次第設立其各屬城治地方亦經陸續籌辦現計省會地面已曾警局三十四所巡長警三千四百餘名全省廳州縣已辦警局二百四十八所長警七千七百餘名共爲八十九屬惟佛岡信宜平遠感恩四廳縣尚未興辦均係偏遠瘠區仍當嚴切督催以歸一律稽考成立次第除光緒三十三年以前舉辦不計外實在第一年籌備期内添辦警局五十二所巡長警一千五百餘名第二年籌備期内添辦警局五十六所巡長警一千四百餘名各該主管官吏督飭進行尚稱奮勉至求其精神效果之所在則省城商埠及繁富州縣經費充裕名額較多之地尚能力盡義務捍衞閭閻以外各屬少者或僅二三十名等諸大輅椎輪惟有俟地方財力稍充再求完備此其籌備者八也以上八項按照籌備清單次第措施尚不致遽落人後然事固有外觀則近是而内容則不甚安者困難情形各省均不免而廣東則尤甚　也賭餉一日不籌抵則賭禍一日不能湔除於是諮議選舉資格有營業不正應在剥奪之列者廣東則賭商號於時且赴部報效而請註册矣地方自治甫立規畫分區選舉各事有賭館厠其間則非自治而直自擾矣調查歲出入總數則粤省歲收數百萬之賭餉涓涓江河恐愈久而愈不可塞矣籌設各級審判籌辦各廳州縣巡警而此項賭徒不能援舊律以加罪更不能執新法以干涉矣創設廳州縣簡易學塾則此輩習與性成有賭博以爲之餌更無心於習書習算以謀正當之生計矣尤可異者賭之害則人人能言之而賭之利則人人思染之於是地方一切公益皆將於此乎分肥賭館旣以報效爲美名官紳遂以庇賭爲盡職哀莫大於心死蓋粤省人心有賭横梗其間幾索索無生氣二三有志之士亦惟相與咨嗟太息以期至於守死善道而止更無餘力足以挽狂而救溺爲可慨已臣居官一日則有一日應辦之憲政然確見廣東受病之原則先去外邪爲用藥入手之必要較之東撫任内情形旣不同卽較之各省政策亦殊異人有恒言積重難返夫因其難而不返則愈積而愈重皮之不存毛將安附恐庶政終無就理之日此則臣欵欵之愚不敢不披肝瀝胆一再瀆陳聖聽者也所有廣東第二年下届籌辦憲政成績並特别困難各緣由除分咨外理合恭摺具陳伏乞皇上聖鑒訓示謹奏宣統二年三月十三日奉硃批該衙門知道片倂發欽此 
 
 

Page 19

 
 
本埠新聞 
[楊大臣定期出京]  
　　南洋勸業會事務所致董事會電云上海商務總會勸業會董事會同金翁虞洽翁嚴子翁朱葆翁諸公均鑒接京電審查長二十八請訓初四出京到漢口乘輪赴滬勸業會事務所儉 
[平價分局改期售米]  
　　總工程局董事前奉滬道蔡觀察照會開辦官米平價局當經各董遵照定期四月初一日先在南市商船會館設立平價分局茲因各路之米不能如期運到改期四月初十日開局 
[諭禁沿途設攤]  
　　巡警督總辦蔡汪二觀蔡汪二觀察昨日會銜出示略云 
本年二月據職商頤和公司經理錢榮實禀稱華界公益里口建造菜塲試辦之初就塲設攤者尚形踴躍後忽逐漸减少蓋因新閘橋北烏鎭路一帶攤担林立不惟公司受損且與居民衞生亦有妨碍當經本總局派員調查實有上項情事除飭三四兩路各局區一律諭禁外仰各販戸恪守定章一體遷往該處菜塲設攤貿易如敢抗違定卽拘局懲罰 
[車夫得賄害人]  
　　泥城外卡德路車庽主周春思前日至靜安寺捕房控被車夫張泉濳將毒藥置於茶壺内圖害以致伊女金球悞飲毒發成癲捕頭卽派包探將女車送醫院救治一面將張拘押昨晨解至公堂請爲究辦周投訴前情並將醫生灌出之毒水兩瓶呈案請騐訊之張供因韓小九子與周有隙小的得賄代謀是實德襄讞商之德副領事祜君以張狠心害人不容寛恕判押西牢兩年期滿逐出租界 
[華人自製香水]  
　　廣生利有限公司創在香港十有餘年並在廣東省城廣西梧州南洋星架波等埠分設二十餘處所製雙妹牌花露水及各種香水香油等妝飾用品均係華工製造淸芬耐久茲在上海南京路中市四百七十五號分設支行此固爲挽回利權計非徒爲推廣消路地也 
[限遷暴露棺木]  
　　總工程局董事議在老北門内西馬橋南堍一帶開築馬路以興市面惟查是處暴露屍棺縱横堆積碍難動工昨已由局傳知八舖地甲赶緊查明统限四月初七日以前一律遷去 
[姦汚女傭之淫惡]  
　　僑居浦東之常婦人許蔡氏有一女兒名阿增年僅十六歲傭於鴻興里閩人柯貞賢卽鴻林家不料該女近被柯誘姦不從竟用强迫手叚致女受傷歸訴其母同往理論又被兇毆該氏心不能甘赴該處巡警局喊控不准昨又具禀道轅請爲提究 
[覆訊滙票紏葛案]  
　　孫福瑞因代大淸銀行總辦唐某滙交常州茅簏公司股票銀兩紏葛涉訟昨日又經法公堂研訊被告代情陶云泉堅以所匯之洋三千二百元已交商會爲詞聶司馬則謂公堂所訊理者係是滙欵所有彼等爲茅簏公司股份之事則不預開未便牽混須將滙欵交案方可定讞第今已又逾限期不能再有藉口而陶仍堅執前言不稍退讓判令押追 
[定期審訊海鹽盜案]  
　　夥刦海鹽縣境澉浦鎭同福典舖之盜匪周昌發李岳山等由探查獲解奉公堂判押在案昨據老閘捕房西探禀稱此案須俟事主來滬認明贓物卽行解究寳讞員商之德師副領事諭令下禮拜六將該盜等解案訊核 
[麫粉公司行開機禮]  
　　無錫茂新麫公司近向恒豐洋行訂購該行車門經理之美國白奶利廠新發明鋼珠磨輥麫粉機器及新式篩粉機業已裝置完竣開機出粉聞此項麫粉潔白細膩與衞生大有益處茲定於星期日卽二十九日行正式開機禮上午八時特備專車由恒豐洋行代邀滬上紳商前往觀禮 
城内 
[局差詐擾]  
　　浦東總巡函送吳巧福朱長生到縣前晚審訊吳供向在浦東開設鐵行今有局差金生等私索賄湖十五元不遂誣指小的收買朱長生所竊廢銅求鑒朱供向挑換糖担販買舊貨並不爲匪判吳候諭飭該行　事禀復再行訊辦朱交保 
[鎭董告密]  
　　西南鄉塘灣鎭公益曾鎭董函致　署略謂該鎭有流氓陳紀宗開塲叙賭王秋亭及孫木林等私售燈吃當由田大令提案訊究陳紀宗俱稱前日家有靈事偶然小賭王秋亭等則矢口不認判陳枷號一個月發犯事處示衆王秋亭孫木林交差看管候補提餘黨再核 
[流氓病斃]  
　　法華司巡檢去年曾送流氓顧全和到縣請辦釘鐐收押改過所五年在案茲顧患病改送普育堂醫治延至前晚斃命堂中董事當卽函禀縣署奉田大令飭傳親屬到堂收殮 
[關防示諭]  
　　一路巡局德正巡官出示云照得巡警爲保護人民而設凡辦理大小一切事件從不許吾民私費一錢本巡官供差滬地已閱三年茲奉督辦總辦兩憲檄調斯差所有本分局一切警務應辦事宜自應隨時切實整理冀與管内士民共　治安尤恐不肖之徒在外招搖或自謂能通關節私受餽遺或人前藉口有勞索取錢物吾民無知或爲所愚不知本巡官凡事悉本親裁對於管内巡警人等約束旣嚴考查尤密至裁判民刑訴訟事件憑事理以分曲直從不偏聽人言若有藉端索人財物者無不立予斥革盡法嚴懲除會同各區副巡官嚴密訪察外合就示諭爲此示仰本路士民各項人等知悉自後如有冐稱巡警人等私索錢物者准卽到局指名具控一經訊實本巡官定卽從嚴處治决不徇縱爾人民等如有妄以錢物私相授受者則與受同科亦必處以相當之罰無所寛貸其各凛遵 
[道批照錄]  
　　蔣鴻泰禀批美商翹其與該匠頭訂立包工合同時旣有卡德出立保單並於合同承攬上一律簽字現翹其避匿不付斷還之欵該保人自難辭責著卽查明卡德究係何國商人檢據逕向該管領事控理可也 
南市 
[客棧違章]  
　　總工程局警務處前因各處客棧不將旅客名姓開報無從稽核責令棧主編立循環簿逐日送騐曾紀前報茲又查得新　安新通如鼎升合興福安永興老錦記等各客棧任意違抗延不呈送業已報告裁判所飭傳各棧主到案照章究罰 
[巡長捉賭]  
　　總工程局巡長前晚在新碼頭　園小茶肆拘獲賭徒朱桂松朱阿華錢阿榮等九人解局由當值處詰明飭各罰洋一元從寛斥釋賭具銷毁 
[曾否串誘]  
　　住居南門外小閘橋地方之邱阿培因妻張氏私逃無蹤查知被梳頭婦人吳楊氏與同居之朱許氏誘出改嫁向之理論竟致互毆當由巡士拘至工程局陳裁判以事出無憑着邱將兩氏帶出自行我尋 
[學徒何往]  
　　泰興人張明葵之子德才向在西門外某銅作習業忽於上月廿七日出外不歸前日張往該店向店主祝墓園理說並赴西區控訴將祝傳解工程局訊據供稱是日由同業　大郎與學徙王　大同出醫病詰之王不認同行判王颧責五十下管押 
 
 

Page 20

 
 
祝着交保赶緊找尋 
[閘北]  
[形迹可疑]  
　　四路三區巡士前晚拘獲形似匪徒之張小禮一名昨送一區經黄正巡官研訊張供向做小工並未犯法判押候查明再核 
[不安於室]  
顧章將妻張氏扭至四路 
一區控稱妻與胡榮福通姦被小的眼見求恩核斷當經黄正巡官質訊一過判氏發棲流所暫行留養　再核奪 
[不認調戲]  
　　黄祖咋在新大橋路將婦人汪朱氏攔住調戲由巡士拘入四路四區訊究黄供在某女校爲英文教習欲向賣物並未調戲當由該區顔副巡官飭送一區經黄正巡官訊無實據一倂斥釋 
[小孩暫留]  
　　江北男孩王小二子年十歲前晚由小東門乘東洋車至閘北尋訪親戚不遇在途啼哭由巡士帶入四路一區據供父名王素雲係山陽縣人黄巡官諭暫留養候其父到案具領 
[英租界]  
[仍須兼顧]  
　　陳葉氏控夫陳祿生不顧家用前晚由廨訊知陳因聽妾唆使抛家不顧判陳交村長王鑑三具保着照原議每月貼氏洋六元 
[吞没田單]  
　　吳少梅控四馬路萬家春番菜館夥沈廷芳吞没田單前晚由廨訊明屬實判沈押繳本利洋六百七十元給還原告贖單 
[逐年拔還]  
　　陳鳳州控沈子祥吞没洋一千二百元前晚由廨訊明以沈一時無力歸還判交保每年繳利洋七十二元兩造遵斷而退 
[保人賠償]  
　　嚴吕氏控車夫吳阿二不還車租洋二千五百餘角前晚由廨博同保人陸蘭州訊明屬實以吳無力措繳判押本廨半年着陸賠洋一百五十元責令先繳三十元餘限半年内淸楚 
[追還欠款]  
　　宇豐祥興祥生茂記等環控銳昌泰經理李炳章徐勉淸徐錦祥等不付票銀二千三百兩一案前晚由廨訊明徐錦祥無干開釋李與徐勉淸交二千三百兩人銀並保限兩月收帳淸理 
[約期理帳]  
　　邱潤初控林俊躍吞没資本銀五萬餘兩前晚由廨提訊供詞各執中西官以林尚有英商控案判原被分别押候知照商會約期理帳俟復到再核 
[變産抵償]  
　　英商新業洋行控錢鈺成担保羅坤甫扺單延不取贖前日午後由廨會訊原告延律師聖文代表請追訊之錢供須俟羅坤甫到案方可設法料理寳讞員商之英布副領事以羅兩次傳訊未到不能再延判錢交原保聽候給諭將地歸原告拍賣抵償倘不足數　行餞追 
[色膽如天]  
　　新閘大牯路四百零九號剃頭店主婦李許氏控薙髮匠金桂寳深夜掩入房内登床圖姦昨由包探將金拘獲解至公堂訊供不諱判理兩禮拜以儆 
[監犯患病]  
　　陳小子前因犯案於西歷一千九百零六年由廨訊實判押西牢五年在案茲陳在押患病昨由捕房禀奉公堂諭令改發棲流所醫治 
[撞傷小孩]  
　　馬夫王阿卿在新閘路駕車疾馳撞傷小孩由捕將王拘獲昨解公堂訊究判押兩禮拜 
[茶館聚賭]  
　　虹口周裕生茶館違章聚賭由捕查獲昨解公堂請究判罰洋三元充公賭具銷毁 
[妓違章]  
　　雉妓張三寳違章拉客昨由包探傳至公堂訊實判張妓發押棲流所一禮拜 
[均非善類]  
　　陳永福田次仁前日將僞飾銅表持至押店求質由探一倂查獲昨解公堂訊究判陳押一禮拜田押三天 
[原告未到]  
　　德商克魯森洋行控黄生記不理貨欵　由公堂復訊判黄交原保候原告到堂於下禮拜六再訊 
[負債被控]  
　　西洋商人葛士丹控羅兆棠借銀不遠昨由包探將羅傳至公堂押候照會西洋領事會訊 
[日商追欠]  
　　日商田邊洋行控協聚豐號主邵笠峰欠銀一案昨由包探將邵傳至公堂交保候訊 
[竊彚誌]  
　　許小連竊取王星福衣物由探查獲昨解公堂請究判許押三月張登連子控王阿榮竊取金線圈又潘根星竊人衣服由探一倂查獲解廨訊明判王押兩月潘押一月 
美租界 
[西調差]  
　　美捕房一百七十四號西探法來瑞昨奉卜總巡調赴老閘捕房當差 
[馬夫兇惡]  
　　郵政局送信馬車昨日行經天潼路時有徐金貴之東洋車停於道旁馬夫何巨生惡其礙路以馬鞭擊傷徐之頭面由九百八十一號巡捕拘解捕房捕頭以何不應行兇飭償養傷費給徐具領了事 
[抛磚擲石]  
　　昨有乳媪沈張氏提抱小孩行經百老匯路適一千零八十一號房屋正在修理抛下磚石擊傷該媪之頭當卽報知捕房請爲查究 
[廚役行兇]  
　　施興記昨至捕房控被乍浦路十四號洋房内廚子歸阿炳兇毆受傷捕頭卽飭中西探將歸逮案著償養傷費給施具領 
[請緝贓賊]  
　　嘉興路一千四百二號丁姓家昨晨失竊金飾現洋等物投報捕房請爲查緝 
法租界 
[協同尋緝]  
　　宰牲所侍者陳東狗前日雇車夫趙子記及某甲推運什物甲車中途走失我尋無著故將趙送入捕房解廨請究趙供甲車在後不知伊往何處且未與甲認識判趙釋出協同尋緝 
[幸均痊愈]  
　　馬車夫蔡瑞生前日駕馳快車將東洋車夫李阿金及途人周世卿撞傷由捕一倂送至醫院療治李已治痊由公堂判蔡罰洋十五元另再認償醫院各費俱已交淸茲周亦已醫愈解廨請示據供當時失去洋二元六旬衣服二件聶司馬提蔡至案命賠周洋四元給予具領完案 
[押追欠欵]  
　　唐瑞林控告夥顧雨梅用空洋數千元經公堂判令折還洋八百元交保料理在案詎顧保出　迄已年餘逞刁不理故著保人交案收押追交 
[怙惡不悛]  
　　過犯王阿二迭經懲辦茲又入境圖竊被探拘獲解廨請究王供以後不敢再來判枷一月押三月仍逐出境 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[江覆]  
[江督劄覆規畫全省教育議案内乙之第五條]  
爲劄行事前據諮議局呈議决規畫全省教育議案内乙之五一條當經本部堂札飭寗學司移會淮揚道查詢歷年辦理情形具復核辦劄局知照在案茲據寗學司具詳前來本部堂查江北清江工藝局初名蠶桑試騐塲嗣改爲溥利公司繼又改爲江北農工實業學堂其實質則爲農工試騐塲旋又改爲今名名稱互異沿革不同該局所辦之事止灌桑育蠶種蔬織布四項與實業課程相距甚遠查核該局經費除金陵釐捐局外銷欵内月解七百千外基本金僅儲三千三百餘兩以之改辦中等農業學堂旣鮮合格之學生又無可恃之的欵似應改辦初等農工實業學堂附屬農工試驗塲除裁汰冗員節省經費俟學生程度稍有進步該堂欵項稍有贏餘卽改升中等以符名實惟此係更定方法照章應交諮議局覆議爲此劄行諮議局查照須至劄者 
[江督劄復審判廳縮短年限案]  
　　爲劄復事據諮議局呈本月十七日開會覆議本省審判廳請縮短年限一案等由呈請裁奪前來應如所議辦理除咨明蘇撫部院並行蘇臬司遵照外爲此劄復諮議局查照須至劄者 
[江督劄復節删寗屬契稅章程案]  
　　爲劄復事據諮議局呈上届常年會本局議决節　寗屬契稅章程一案去年十二月二十七日奉到劄復交令覆議茲於本月初十日開會復議逐條議决呈請裁奪前來查此案現經札飭寗藩司查照所議妥爲恊商俟復到再行核奪除來呈内劃留公益捐一節應歸另案劄復分别咨行外爲此劄復諮議局查照須至劄者 
[議决案]  
[呈報覆議調查戸口通則案]  
　　爲呈報覆議事件事上届議會議决督部堂交議調查戸口通則一案於本年二月初六日奉督部堂劄交覆議三條茲於初十十六等日議會兩次會議分别議决一通則第七條原文編號旣定後或添有新建之房屋其門牌號數應編入原號之末等語諮議局原議以此條推及新建之房産恐調查者誤以空屋亦須列號入册至戸數不能確實似不如改爲新立之門戸五字督部堂劄復則謂調查戸口必須見有住戸方能列號塡牌通則所謂編號旣定已在調查竣事之後如有添建新屋似不致空屋誤作實戸此條似可無須修改今案通則原文新建之房屋五字實不如用新立門戸字樣爲的當緣調查戸口以戸口爲主不以房屋爲主通則此條爲部定章程之所無部章第十五條載有目各戸門牌編定之日起嗣後該戸如有遷移等事應責令該戸戸主自赴調查處或巡警派出所呈報等語據此曰各戸曰該戸似無論新房舊屋皆以戸爲主又據民政部暫定京師調查戸口規則第十四條載有門牌各依區域次序編釘以圖便利自此次編釘後其有另立門戸者作爲附號等語特揭出另立門戸字樣是又爲調查戸口以戸口爲主不以房屋爲主之確證此事恐以調查戸口轉因房屋而生枝節應請仍照原議將通則新建之房屋字樣改爲新立之門戸字樣俾無窒礙二通則第九條原文凡族居一門已經分爨者以尊屬爲正戸餘爲附戸等語諮議局原議以尊卑分正附係僞維持倫紀起見惟若尊屬賃居卑屬房屋亦依此條辦理則失其本然之性質似宜加惟有主客之别者不在此限十一字庶調查者有所依據督部堂劄復則謂第九條係指祖遺房屋子孫族居無從分别先後者而言若議案所謂尊屬賃居卑屬房屋自可查照部章第十一條辦理此條似可無須修改今案族字之義倫類頗多恐誤以尊卑混淆正附故爲此解釋曰不在此限者正與部章第十一條之意互相足成今督部堂以房屋屬祖遺族居指子孫剖示尤爲明晰請卽用督部堂劄文另列一項爲第九條之弟二項其文曰若尊屬賃居卑屬房屋者查照部章第十一條辦理三通則第二十一條原文關於生死婚嫁承繼來往等事各叚調查員應分立册簿隨時登記等語諮議局原議關字之上應查照部章第二十二條加自查口票塡報之日起嗣後十一字庶使人民咸知調查之次第而畏難之意無由生督部堂劄復則謂通則第二十一條係爲調查員應行立册登記之規定並非對於人民而言似可無須修改今案部章第十五條載有自各戸門牌編定之日起嗣後該戸如有遷移等事應責令該戸戸主呈報等語其第二欵載有前項遷移等事應另列表册備查等語蓋前欵對於人民而言後欵卽爲調查員立册登記之規定乂部章第二十二條載自查口票塡報之日起嗣後該戸如有生死婚嫁承繼往來等事應責令該戸戸主呈報等語其第二欵載有前項生死等事應另列表册備查等語蓋亦前欵對於人民而言後欵亦卽爲調查員立册登記之規定皆兩兩並舉今通則於第十三條規倣部章之第十五條亦云各戸門牌編定後該戸如有遷移情事應由該戸戸主呈報後遺去第二欵應列表册一層推通則之意當謂旣有呈報卽應立表册無須規定也茲第二十一條實係融幷部章之第二十二條第一第二兩欵且於第二十一條下緊接第二十二二十三二十四二十五十二六等條載呈報生産呈報死亡呈報婚嫁呈報承繼調查往來人數等事是此通則第二十一條爲第二十二條至第二十六條之總挈一面係爲調查員册記之規定一面卽對於人民此各條皆引伸部章之義不得謂專爲調查員之規定卽不得删去要領致失本來面目應請仍將關字之上加自查口票塡報之日起嗣後十一字庶於部章吻合卽於本通則之執行實有裨益以上三條均係上届議案所决而爲督部堂交令復議之條項業經遵議再加訂正理合呈請照議公布爲此呈請督部堂撫部院裁奪施行 
議案 
[江都仙女鎭士紳請議禁米出口案]  
　　竊以民爲邦本食爲民天揚屬産米以裏下河爲大宗裏下河之米向恃江都仙女鎭爲轉運出江之地客帮來　鎭採辦者由咸豐年間止有寗波一帮以釣船運赴浙省數十年來歲豐 
 
 

Page 27

 
 
則禁弛歲歉則申禁禁申則價落禁弛則價漲賤不傷農貴不傷民供求相劑兩得其平光緒二十八年仙鎭因沿江水災欄禁而寗商遂至姜泰各處私行搬運迨三十二年米價漲至五千文各處搶米案疊出讑者咸歸咎於仙鎭弛禁其時人但知裏下河之米均由仙鎭爲出江之門戸也自奉大憲嚴禁委巷窮檐方額手相慶以爲米價底平飢黎可以果腹乃迄今四五年來仙鎭行商恪遵公令閉歇遷徙者居其多數而米價則有增無减論者又以爲徐海災荒接濟憐邑以故米價騰貴不知禁弛之時仙鎭每歲出江之數或七八十萬石或三四十萬石平均計之約五六十萬石而漲價不過在四五千文之譜今則禁止出口每歲可餘五六十萬石而價則倍之卽以所减之數抵銷隣邑災區供求仍得其平其此數年間裏下河産米之區每歲皆屬中稔若米無去處何以奇漲若此其原因皆由米禁嚴申之後仍有内地流通之名在上者祗知仙鎭爲出江之門戸而嚴禁之不知除仙鎭外隨處皆可直接出江且可間接出口也伏查前督憲劉奏裏准下河及洪澤湖西之米必由仙鎭轉運用三聯單運赴寗波接瀆民食其餘各處私口無三聯單者均謂之私運一律禁止又前憲張奏設平糶義捐局惟仙鎭七濠口兩處　局征收（七濠口米皆由皖省運來轉售寗波釣船與揚屬産米無涉）亦以除仙鎭外他處不得私自出江也故當時禁雖弛而米糧轉運僅在仙鎭一處有三聯單可稽每歲不過數十萬石價漲則禁暫時又平自仙鎭禁令重申商販均藉内地流通或各處辦理平糶紛紛私運出口漫無稽查雖蒙大憲派員巡察而米商以正捐之欵充運動之費關卡胥吏上下其手委員而　則受其期朦委員而不肖則貪其賄賂綜其出口之處不下十餘處其最著者如泰興之上六圩港及口岸黄橋李家市靖江之下六圩港龍澤新港泰州之姜堰海安曲塘如臯之張王港通州之蘆涇港唐家閘鹽城之沿海港口阜寗之易林其餘如江都之中閘大缺口等處或出江或出海或以軍運或以船駁或數十石一船或數百數千石一船每歲出口之數較弛禁時殆數十百倍仙鎭冋來以米業爲大宗自攔禁後地方凋敝不堪再後數年生　斷絶竊恐　　雲連廬舍鱗集皆將鞠茂草而夷邱墟是攔禁獨在仙鎭攔禁而並不流通各處可以流通　通而且不攔禁故仙　米業衰敗已甚而他處米業方慶發達不知朝廷寬厚大憲　慈何以於仙鎭獨嚴而於他處獨寬也（未完） 
專件 
[江北宿遷民亂紀（龔言來稿）（續）]  
　　十九早順河集（縣東）搶四家井兒頭鎭（縣北）搶三家古城街（縣西）搶四家曹家集（縣東北）搶數家蓋四境全擾亂矣且此日搶刦不僅糧食衣服及婦女裝飾品亦有竊取者矣余見一惡少年從西鄉搶劫歸者已入郭門手猶持弓式紅繡鞋一雙以炫衆其餘可知矣已而狼烟突起萬衆如潮則城北麫公司被焚矣隔運河一帶水余不能前往近觀但見火烟觸天屋瓦飛崩恍如紅羊浩刦之勢有搶其木料長材者有竊其機器零件者提者携者負戴者不計其數溺者火者死傷者亦莫知其詳哭的哭笑的笑怨的怨數里外士車牛車人力車鱗次櫛比皆司轉運者也旋回至河淸街理髮店中髮匠向余曰（我等眞是無能未得前去搶刦我東鄰某某者家道素饒且搶劫數石小麥歲在家中我如今狠爲懊悔）云云吁宿之民心風習一變而至於此謂非官吏之咎也哉 
有一事足以見宿吏之狡悼貪毒者則此日之妄拘農民三人事也有農夫三人合輓一車小麥其是公司中粟與否不可知宿吏見三人皆係鄉農因涎其多粟而刦留之彼三人與之爭執宿吏卽上前各掌頰數下彼益加辨論倂欲鳴官宿吏積忿成仇卽將三人扭入縣署而去倂聞將以些三人犧牲抵消此案嗚呼寃哉搶木料者不禁刦機噐者不禁懷挾衣物者不究而惟拘三蠢愚之農民抵案是非顚倒吏威可畏亂世民眞不如太平犬矣 
　　二十日予因宿之變亂日亟也卽於是早九下鐘買棹赴淸江浦暫避風潮去宿城四十里至下淤口鎭遇衆民鳴鑼搶刦客貨船彈丸掠予舟而過者不絶該鎭防勇抵禦甚力僅搶落花生八包而散是日内河兩岸宿民百十成羣盤詰往來客船有無糧穀嚴如關卡聞四境百里内之中下戸落皆寢不安枕紛紛遷徒避亂影響所及大有銅山崩而洛鐘應之勢予所見聞如此此後則不知彼中之士大夫如何措置矣（未完） 
小說 
[社會小說淸夜鐘（三十二）]  
　　第八回姜孝廉抵掌逞雄談王半仙畫符施騙術 
　　衆人看那取出來的星時。只見僅僅有芥子一船大小。外面一層軟軟的白皮。裡頭包着一個。黑星衆人正在嘖嘖稱異。不防姜曉岑忽然搶上一步。一把揑住了王半仙的手道你這個指甲縫中藏的是什麽東西。王半仙做夢也想不到竟有。這樣的一來。不覺大吃一驚。回答不出說時遲。那時快。早被姜曉岑在他。指甲縫裡搜出。幾顆極細的黑星來。放在手中。哈哈笑道。你把光明子假充眼晴裡頭的星。那裡瞞得過我。就是件麽日精月華。符也是個小孩子的。頑意兒只要拿一個碗。把火薰上一薰。自然就會吸進水去。你不信。待我也來畫下一道符。給你看看。姜寡婦忽見姜曉岑。又把王半仙這般怠慢。急得他手足無措。連忙趕上來。把姜曉岑拉過一旁。埋怨他道。你怎麽又是這般鹵莾起來。王半仙也勉强說道。我是這裡姜太太請來給他。少爺治病的。你不要這般混閙。姜曉岑笑道。我把你這個妖言惑衆的奴才。如今我也没有工夫。和你說話。你只看着就是了。說罷。便叫人另取一個臉盆。一個大碗。照着王半仙的樣兒。回過身來。對着姜寡婦和衆人說道。你們不要信他的謊話。這些事兒。都是假的。無非想騙幾個錢。你們不信。只看我如法泡製就是了。說着。。便取過一張紙來。在紙上寫了幾個字兒。對着王半仙和衆人一揚道。你們看我的神符。畫得好不好。王半仙擡頭看時。只鑡那張紙上。也不是什麽符。只寫着王半仙該打的五個字兒。王半仙看了。差得面紅過耳。趁着衆人都不留心。悄悄的走了出去。不管好歹竟自拔起脚來走出大門。一溜烟溜得不知那裡去了。不知以後如何且看下回交代 
國外新聞 
[德公司郵船失火]  
　　二十八日香港電云德公司郵船戈班號出口後因貨艙失火已駛回香港現火已救熄惟聞所受損失爲數頗巨 
[中美洲地震慘禍]  
　　二十八日倫敦電云開斯泰里卡州之卡泰哥鎭於星期三日大遭地震罹災者共五百餘人卡里其君之平和宫亦 
 
 

Page 28

 
 
遭震毁 
[美國擬撈沉艦]  
　　二十八日倫敦電云據華盛頓電稱美國國會已採納議案擬設法將沉没之巡洋艦曼恩號撈起取其船員遺骨葬於國家公瑩按曼恩號係駐泊哈伐那港時沉没其沉没原因究係由内部炸裂抑由外部炸裂至今未定 
[羅斯佛演說和平]  
　　二十八日倫敦電云據克里斯丹里亞路透訪事電稱羅斯佛君在洛貝爾捕虜品專會演說萬國和平問題據謂彼意各國政府設能竭力將海牙和平會之公斷裁判所組織完備遇有紛爭咸按公斷條約移所公斷則和平自能進步但今宜從速設法阻止軍備之日增而海軍一層尤宜急加限制設各國能誠意維持和平組織公會不特自守約言且以威力禁止他人破壞和平則實絶妙之策云 
[德俄外交員討論政務]  
　　二十七日柏靈電云俄國外務部大臣過柏靈時曾與德國外務部大臣計論政務（以上譯字林報） 
振務 
[上海商務總會經收海州粥廠捐欵第一次淸單]  
焦樂山君經募張君　銀二百兩大淸銀行逕募無名氏一百元無名氏十元源明居士馮錫記許友貽堂各十元無名氏五元免過子三元勉力子何謁如卓有德孟友生各一元除給收照彚解灾區外合亟登報以揚仁風 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
   
 
