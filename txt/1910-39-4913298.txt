# 1910 - 39 - 4913298

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
宮門抄 
正月初六日　召見軍機　余誠格 
論說 
[論徵兵肇事]  
　　以募兵之不善也。於是乎徵兵。當徵兵之始。固欲以掃除募兵之積弊。而立强國之基礎也。乃功效未呈。弊害數見。或與警兵衝突。或以游狎啟釁或口角龃龉。而釀成事變。或睥睨營勇。而互相角鬥。徵珍之擾害。亦已層見迭出。而不可殫論。至今年正月初二日。而復有蘇垣徵兵之閙事。占之强兵。必勇于公戰。怯於私鬥。豈今與古異。必勇於私鬥。而後可勇於公戰乎噫。兵家所重。在於紀律。今若此。吾不知其紀律之何在也。 
　　聞此次徵兵肇禍之原因。蓋出於兵士之怨懟營官。憤積於衆無。緣以洩遂至肆意毆打。傷及洋人。一若欲以肆然暴動。釀成重大之事。以貽禍於營官藉以一洩其憤者。曾亦思兵士之於營官。有服從而無反對。此乃古今之通例。世界各國所同然。非可以反對爲剛强。暴動爲勇武也。即謂營官之於兵士。有威無恩。不足以服衆兵之心。則威嚴者。固兵家之所有事非可以懾於威勢。時受罰責。遂不勝其怨恨。思欲羣起而攻之也。至若以要求贍家銀兩。未蒙邀准。要求不遂。遽憤憤而爲此。則所謂贍家銀兩者各個人之私事耳。細故耳。以此而遽欲滋事。以私事而累及公家軍人之資格何在。各國之馭軍士。大都出於壓制。未有曲徇兵士之意。而不尚威嚴者。吾國之兵士。乃各懷意見各。逞私忿至。置人格於不顧。何其粗暴而不可以駕馭乎。 
　　由是言之。兵士誠有罪矣。彼爲統領營官者。其皆無罪矣乎。則又不然大抵無敎育之人。易於肇事。而難於約束。使其平日。日討兵士而申儆之。語以禍至之無日。戒懼之不可以怠。陶之以道德。諷之以忠愛。則一般洶洶者流。日漸月磨。浸成善。類又何至於狂暴無理者。其有不可以理喻者。則斥退之。存其良而去其莠。敎其所不及。而化其不馴。又何至於聚衆滋事者。旣不能爲此。而至於狂暴無理。至於聚衆滋事。彼爲統領營官者。平日縱極力約束。其於敎育之方。母乃替乎。况聞徵兵之肆行毆打也。其事發於初二日。而其端則已啟於初一日。聞元旦日有徵兵二三人。赴閶門馬路東洋戲園看戲。以不肯買票。不得入内快快而去。至初二日十一下鐘時。該徵兵等。率聚三百餘人。出而尋釁。遂至釀成事變。夫以初一之忿忿至初二而聚衆恣肆。意初一日之夜。必有相聚爲謀。以爲次日之舉動者使營官而細心防範也者。必能覺察而知之。安有絶不一聞。致令其羣出而釀事者。至於絶不一聞。令其羣出而釀事。不亦疎於防範矣乎。旣不能盡心敎育。又不能隨時檢察。宜乎兵士之肆行而無忌也。 
　　夫已肇之禍。已一發而不可止矣。吾所慮者。自今以往。設使常此不變。則徵兵之肇禍。將何所底止。爲兵士者。當知軍中之有法律。不可逞意氣以妄爲。爲統領營官者。當法古名將之所爲。束之以紀律。浹之以誠意。勗之以愛國。勉之以向善。則徵兵庶乎其可用。也不然而踰閑蕩檢。動輒滋事是未足。以禦侮。而先足以擾民也。其與召募運兵。大都巿井無賴者。庸有異乎。 
專電 
[電一（北京）]  
滇督李經羲電奏各政待興欵絀不支且所少過鉅實無籌措之方現擬按照樞部所議次第興辦先從實業入手請飭度支部借欵百萬五年後分年籌還在部欵終有著在滇得因此興辦各政似無窒碍奉旨著度支部迅速議奏 
[電二（北京）]  
寄諭桂撫張鳴岐電奏悉越防關繫外交母任匪黨匿跡著仍督飭嚴查 
[電三（北京）]  
戴軍機因患腰疼請假多日 
[電四（北京）]  
國會請願代表連接外省各團體電請速繼續上書并謂將續舉代表晉京以爲後盾 
[電五（北京）]  
電寄直督陳夔龍分科大學關繫重要應飭醫科監督屈永秋速行交卸來京母再延緩 
[電六（北京）]  
電寄新卾督瑞澂速赴新任母庸來京 
[電七（北京）]  
 
 

Page 5

 
 
粤督袁樹勛電覆外部省城兵變已平 
[電八（東京）]  
日本人聞清國海軍大臣洵貝勒薩軍門將赴日本視察海軍情形甚爲歡迎 
[電九（東京）]  
日本海軍將以巡洋艦笠置淺間兩艦編制第二練習艦隊 
緊要新聞 
[滇奉兩省請欵被駁北京]  
　　聞度支部丞參各堂因雲貴及東三省兩總督去臘屢有電報到京謂各項欵銀屢次撙節現在仍是困難請部設法撥欵補助等語查該兩省前撥欵項已各有數百萬現在本部庫欵奇絀他省亦無可籌措擬請咨駁已於日前禀明澤尚書允諾因即電復該兩省遵照 
[吏部大舉裁减冗員北京]  
　　吏部李蔭池尚書前署郵傳部時即裁併兼差冗員五十餘名月撙部費二萬兩之譜此次簡任吏部仍抱從前政見現已連日查核以本部人員雖不至如郵傳部雙薪兼差之冗濫然事簡人繁可以歸併者亦復不少决計俟查清後卽行大加裁併約開印後即可發表 
[郵部咨查各省鐵路材料北京]  
　　郵傳部鐵路總局近因籌擬各處鐵路購辦材料劃一辦法前日擬具說帖呈堂核明即行分咨各省内開應查各處鐵路材料計分鐵軌魚尾片枕木鐵板鐵條泥質石質及機關車客貨車等項每路每項共備若干及其價值全數又現辦之路按何項價值購備者若干係由何處購辦未辦之路應按何項價值預向某處定購若干均應詳開細數具報 
[吳侍讀請申明議案權限之覆奏（續）]  
　　至原奏以裁奪範圍過小而慮諮議局以萬不可行之議强迫督撫施行此亦與于式枚陳奏用意相同臣館前次議覆業經申明諮議局祇能任决議而不能强迫督撫施行誠以各國議院通例議决案件當由政府奏請裁可施行議院不能遽以强力相迫何况諮議局僅代表一省輿論而非國家議院之比乎總之此項章程意在採取輿論以資治理官民交勉以圖進行創制本出於權宜法文有待於解釋臣館近來於各省電咨事件反覆剖析不厭周詳體察情形尚無窒碍原奏所指各節應請無庸置議至原奏請以各省行政官之會議廳與諮議局作爲對立遇諮議局不應議决之議案呈請督撫施行即由督撫發交會議廳公同審查說明原委理由行局知照不交覆議其應付覆議者仍照章辦理等語所陳不爲無見查諮議局章程第二十三第二十四條所稱諮議局議定可行不可行事件均指該局應行議决之案而言其不應議决者苟非違背法律即係踰越權限按諸局章第四十七條辦法本不在交局覆議之列惟應否議决之標準非經審查尚難確定查續定直省官制清單第六條各省督撫應於本署設會議廳定期傳集司道以下官會議緊要事件决定施行如有關地方之事亦可由官酌擇公正鄉紳與議等語是會議廳第屬行政合議體之制而無與審查諮議局事件之職兹若將審查之權寄諸該廳則非另行編制不可擬於會議廳内分設兩科一參事科專司參議庶政施行之件與官制息息相關所有各省現設之憲政籌辦處等名目將來亦即歸併辦理一審查科專司審查諮議局議决案件呈請督撫裁奪施行者由督撫發交該科公同審議取决多數凡議定以爲應公布或更正施行者則呈請督撫照章施行其以爲尚待詳議者則呈請督撫交局覆議至議定以爲該局所不應議决者則呈請督撫行局聲明不交覆議似此分别辦理庶於立法事宜權衡允當自可豫泯爭端至審查科員編制之法應分三項一司道以下官一通曉法律人員或現任司法官均由督撫遴選派充一本省士紳由諮議局公推呈請督撫覆選派充以上三項人員合爲一科將來各該省行政裁判事宜即可暫歸辦理此項詳細章程容俟臣館另行擬訂奏請施行以昭畫一十二月廿四日奉旨已録 
西報譯要 
[廣州新軍暴動續聞]  
　　字林報載初六日香港電云廣州新軍於新年假期内與城中巡警大起衝突先是元旦之夜有某兵因購物與人爭閙巡警即往干涉拘住閙事之兵兩名次日有兵多人結隊入城凡遇巡警即向痛毆並往攻擊巡警署釋放所拘之兵迨此信傳至營中有兵數百名並不告假一擁而出當道急命將全城各門一律關閉亂兵遂竄入鄉間滋擾翌日武備學堂總辦率同護勇擬往禀報督憲中途爲滿洲防兵要擊護勇當即退回要求發械前往報復因未允所請若輩即擊開珍庫各擕鎗械子藥而出迨行抵城間城門緊閉不得入内乃以梯登牆與滿兵及巡警激鬭終日當道及營中隊官均無權力可以禁阻現營官允許各兵若能回營聽命則免科其罪星期六及星期日兩日亂兵仍行滋閙巡警曾發排鎗數囘據最近消息城中現已稍　安靜亂兵首領數人業 
 
 

Page 6

 
 
已正法此次亂事死亡之數總計約有數百名云 
[英報論錦愛鐵路之關係]  
　　又載同日倫敦電云現聞英國外務部對於築造錦愛鐵路一事頗爲願意惟覺外交之手腕稍有束縛耳英國各報現仍著論贊成築造該路之舉理財報縱論全局謂該路與中英兩國大有裨益日俄兩國現旣拒絶美國所倡滿洲鐵路中立之策錦愛鐵路一舉斷無更事猶豫之理其言曰日本設能實踐其以誠意待華之言 
[茅屋盜詩圖]  
　　湯貞愍畫 
則自不致再有困難英政府對於此事若仍淡然不以爲意則恐轉使華官悮會以爲英政府並不注意中國利源發達所生之關係果爾則殊可爲慮該路之興築事體重大利益極巨萬一起有阻力不得實行英政府當能籌畫佳策以撥除商業利益之障碍而外交各員亦必能使此關係中國威望絶巨之事業並不停阻此則或可企望者也 
[新軍大閙馬路後之補救蘇州]  
　　蘇垣新軍徵兵大閙馬路各情迭記前報兹悉護撫陸中丞已飭先將四十六標統帶官曹進撤差示懲遺差已派委督練公所提調蘇大令謙前往接充並已飭令協統陳主政查明營官隊官銜名開呈聽候撤辦中丞又飭協統陳主政即速督率全協各營兵士認眞操演以免再出滋事陳協統奉文後已於初六日督率全軍開操矣 
[京師近事]  
　　内城戒煙會紳董在總廳遞禀以該會用欵拮据勢將中止擬開辦彩票以爲補救等情當經廳中批駁謂售賣彩票無異賭博足以生人民貪妄偷安之心使社會國家均受其禍該紳熱心公益通達事理諒亦知此舉實非良策著卽另籌他欵以期持久所有售賣彩票一節應母庸議 
　　蘇省松郡周君現集資在嘉興地方建築巿塲計需股本四萬元前日已赴農工商部禀請立案 
　　民政部緝探總同自去年正月間將緝捕探訪兩隊合併以來總辦崇鐵青京卿即改定章程設立中左右三隊勤加訓練頗有成効聞破獲大小各案共一百八十餘起其中尤以命盜及内外兩廳移緝案件爲最多 
　　度支部日前接直督陳制軍電報一道聞係電商澤尚書擬將印花稅辦事章程量爲删改俾臻完備 
　　鹽政大臣澤尚書面諭筦榷司選派諳練鹽政熟悉公牘司員十四員會同鹽政處員司專辦檢查移交歷年鹽政處案卷另行編訂號簽分年編列以便稽查並聞筦榷司有擬明年裁撤之說 
　　陸軍部以各省旗緑各營裁缺人員中有年力富强材堪任用者未免廢棄可惜特於日前咨行各省挑選裁缺武員咨送京師講武堂肄習陸軍事務並擬定挑選格式以便按格考選統限於七個月内咨送到京 
　　内閣中書鍾麟前因拐帶案被營汛拿獲解送大理院收訊幸經該父極力運動始得避重就輕於日前結案時將該中書奏交吏部議處聞吏部現按定例請予革職已於昨日行文内閣除名矣 
　　國債會呈請郵部特准會員等所至之處免收水脚當經郵部批駁謂將來彚成巨欵運往何處不妨免其押解之費至於現在若一概免收未免漫無限制因予駁斥不准 
　　前紀禮部讀祝官因讀祝文錯誤致被嚴讉一事兹聞該項祝版由内務府承辦本作代詣字樣而譯滿文時誤譯爲恭代因時已匆促不及更 
 
 

Page 7

 
 
製乃嘱讀祝官讀至此二字即讀恭代爲代詣該讀祝官不能决往問禮部中人部中人曰不可如依文讀而誤咎在譯撰書寫之人與汝無涉若不依文讀萬一有誤則汝罪莫逭矣該讀祝官聞此言遂依文讀爲恭代而適爲攝政王所聞遂令禮部奏叅治以革職軍台之罪該讀祝官欲以誤在原文爲詞則祝文已焚化無可徵驗竟獨當其咎云 
[東省近事]  
　　奉天交涉司韓司使見日報連日載鐵嶺日本僑民開會集議設立鐵海鐵道期成同盟會并準備敷設鐵海鐵道等事以鐵嶺至海城皆非約章指定通商之地尤無准許敷設鐵道之文華商未聞創辦外人先期於成恐於路權有妨特集各科員商議調查兹事眞相以便正當對付 
　　奉天大清銀行羅總辦飴以大連稅關開辦以來稅欵出入向無國家銀行爲之存滙殊於利權稅務兩有損碍爰議在連設立分行經理稅欵兼營商業發行紙幣但以大連爲日本租界開設銀行必請日警署保護曾咨請交涉司照會大連日都督署照約保護乃月餘以來未見照覆羅總辦日前請交涉司函催始接日領事小池君覆稱貴國在連設立分銀行經理關稅援照山東青島租界成例請爲保護一節已與關東都督往返商議現奉回文以貴銀行内有兼營商業發行紙幣等語事關財政尚待請示敝國政府方能定奪云云按大連係租借地耳乃日領之不苟然諾有如是者然外國紙幣則已遍及我國矣 
　　奉天機器造磚廠專辦王大銘日前忽被上峯撤差交模範監獄内看守所管押聞因浮銷官欵五千餘兩故須押候澈究 
時評 
[諮議局又新添上司衙門矣]  
　　諮議局之權限已削之又削矣乃自吳士鑑請以會議廳與諮議局對立而憲政館即有於會議廳内分設審查科專司審查諮議局議决案可行不可行之奏從此審查議案之權與夫應否議决之標準全操之於會議㕔矣而諮議局尚有絲毫之議决權存乎名爲對立實則諮議局隷屬於會議廳也可憐哉諮議局 
[京官果優於外官乎]  
　　異哉吳士鑑之奏請慎擇行政司法官東摺曰各省法政學堂監督調查局總辦爲全省行政司法之淵源不能不慎擇其人崇其體制輿論所在似以京官爲優擬請飭下憲政館通咨各省一律以前項人員曾習法政深明治體者選充我不知吳侍讀何所見而知其京官之必優於外官也吾又不知吳侍讀之所謂輿論所在者究在何等運輿論也 
 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[續紀審訊行刺伊籐案情形]  
　　二十六日下午復行開審安氏供稱余於離海參威前兩日閱遼東報及泰東報始知伊藤游滿一事乃與禹連俊互商即時登程向哈爾濱進發倩柳東夏（昨報譯音訛爲李托開）爲繙譯抵哈之後寄寓歸入俄籍之某韓人家行刺之日余在車站咖啡店買茶獨酌以候伊藤之至旣而車抵車站余乃混立於俄國軍隊之後見伊藤過時即開槍向擊時離其身約十步之遥余夙不識伊藤之面惟見各報紙所載伊籐照相辨其彷彿知其年老有髯衣常服而不御戎裝成事之後余確曾三呼朝鮮萬歲余懷挾之刀並非希圖自盡亦非擬爲抵禦之計裁判官問汝之志願已達否安曰余私衷自度志願仍未達也余朋黨之大志擬謀朝鮮之獨立今日此志未達猶屬恨事殺死伊籐並非悖舉何　自殺至逃亡一節更爲卑鄙余所不爲余之斷去左手無名指係今春同黨在俄領加利聚義時斷之以示大信曾訂有盟約並以指血大書大韓國獨立五字於國旗之上盟主爲金都世余曾隷金都世部下設伊籐抵哈稍遲彼尚可派兵數名抵哈助行此事設能完全部署則尚可築造軍艦一艘要擊伊籐於對馬島附近訊問至此遂即停審是日其他之被告並未訊及辯護士亦未在廷發言安氏慷慨直陳氣度頗爲從容二十九日復行續審是日旁觀者益形擁擠各犯帶至法廷時安之二弟忽破室而入向其兄大呼謂余等並未接有開審消息即經雜役將二人押帶出室旣而鐘鳴九句裁判官入席問案先訊禹連俊據稱余於五年前歸依耶敎今已不復信仰余在海參威初識安氏未嘗與之特别談論政治事件其他之同黨二人余素未晤面及安氏告以行刺伊籐事余即向表同情因見伊籐亡韓之舉動故不得不動義憤也余即携帶手鎗一柄彈子八枚與安同行余於九號在海參威謁曹道先（昨報譯音訛爲蘇達山）翌日三人同抵賽家口余與曹留駐該處安乃孑身獨返哈爾濱此十二號事也訊問至此遂即罷審是日午後復行續審禹供十三號清晨聞伊籐於是晨過此不勝欣喜决意如安重根之計失敗余必成此大事不意伊籐行過本處車站時俄官不准棧中寓客外出雖棧主亦在禁阻之列旣聞此信懊惱無極正思設法外出忽有俄國憲兵兩名入庽拘之而去維時約在十一點鐘伊籐被刺時之事余均無所知且不解俄兵何爲而拘余旣而訊問曹道先據稱余向充俄國通譯與安氏僅有一面之交西九月十一號安氏來訪倩余充當譯員余即允之翌日隨與同赴賽家口行刺伊籐一事余毫無所知訊至此乃退堂三十日復行續審訊問柳東夏不認與安謀刺伊籐僅由安請爲充當譯員而已訊畢乃退堂午餐上海德雷司律師於二十九日行抵旅順前來觀審安氏之友曾請德律師與俄國某律師上堂辯護德君即代被告上書申辨此事即經日員拒絶三十日清晨德君偕同日本譯員往謁被告辯護士日人鎌田君陳述所見（以上續譯捷報） 
[英山會匪又思蠢動安慶]  
　　皖撫朱中丞疊據黄敎士及偵探等先後函禀英山縣匪徒又蠢蠢欲動請予防禁前來前日飛電六安州密查原電照録於下 
　　六安州方牧并專馬飛送英山縣廖令密昨據省城天主堂費司鐸函稱英山縣現有哥老會匪在城聚會簽名並有營兵差役入黨請速設法保護等語業經分飭該州縣密查禀報在案兹又據偵探密報該縣有張阮餘黨現猶蠢蠢欲動雖謡言未可盡信惟查該縣屬南鄉瓦寺前王叚兩姓每年正月演戲祀祖累月經旬雙台對演舉族若狂良莠無從分别懇電查禁以弭隱患等情該縣境内旣有此等謡啄自應嚴加防範且該縣界連卾省時有飢民紛集應由該州縣迅速先期傳諭王叚兩姓族長曉以大義飭令停演庶幾浮言可息免滋事端除飭營務處撥兵五十名馳往巡查外該州縣均有地方之責勿稍疎玩並將費司鐸函告一節一併查明先行據實電禀 
整頓台屬鹽釐續電 
[台府第二次上浙撫電]  
　　杭州撫憲鈞鑒速密電敬悉鹽商加認報效裁繳各欵年共洋一萬九千二百三十元蒙恩照准於公家不無補裨於商家不致竭蹶欽感莫名惟加價一節查成守原議及該商摺呈曾聲明於部飭普加四文案内已認加釐七千報效五千合共一萬二千元此次所認加釐二千與成原擬加釐七千一律課由該商包辦釐由該商認加非於定章之外加出於民出示曉諭非於定章之外加價也統計成守原議加釐七千報效五千今復加釐二千裁减五千二百三十文概由該商於盈餘及部章加價項下變通加繳以裕公費第查台屬鹽務前因官辦惟艱始改商辦改商辦以來迭易多手家家賠累自董商接辦官課未虧實緣該商藉鹽號爲名於人可信各處存欵有數十萬金之多以此營運取利補鹽課之不足以顧根本僅靠鹽務實無大利舊商之賠可爲前鑒 
 
 

Page 11

 
 
第一張後幅第三版 
成守察辦因無可再加議及裁减如果照數全繳該商獨力難支辦理掣肘有礙課釐至加價部飭普加四文台屬地瘠民强實難辦到今以一年加釐九千匀算尚不及一文是名曰議加實則核减商民兩便緣恐官價加多私釐充斥銷路阻滯課釐欠收不特該商難爲其情不願即知府亦難令該商不任意苛取有礙地方也此次議裁議加知府一秉至公務求於民情允洽商力不甚困難方敢衡情酌定如蒙矜准仍照前電辦理統請於宣統二年正月爲期乞速電示候年内可以諭示商民而免誤會緣奉憲飭合再電陳續叩 
[增中丞二次復電]  
　　台州府啟守鑒速密電悉查成守原議雖有於部飭普加四文案内加認錢七千串之語然並未議請加價今若爲之加價則所　並續加共九千串是實出之加價何庸令其加認且成守原查七邑年共銷鹽一千二百萬斤即以每斤加一文計已有一萬二千串二文則倍之是所認少而所加反多來電謂以九千匀算所加尚不及一文零星售賣似無僅加幾毫之理辦法殊未明晰妥洽該府旣擬加價自應即照銷數核實辦理台州七邑從前釐價每斤原售若干上年七月後有無加過現在擬加若干每年實可銷鹽若干仰即確查核明電復再行察辦院印 
[偵察邊悄之秘密吉林]  
　　上臘中旬俄國曾派秘密偵探數人至延　一帶探察中日韓三國近事兹我國吳督辦亦親向琿春綏芬沿邊地方訪探邊情并聞邊務公署據偵探員報告駐延日本領事小瀧氏聞耗亦密派駐延憲兵出張所憲兵長太田直策君帶領二人密向黑頂子方面前行 
　　當吳督辦將出巡之先曾諭令隨行各員須備七日飮食沿途不准需索供給乃各員正月四日仍傳諭預備行裝亦並未確定出巡日期而日本憲兵出張所則喧傳吳督辦於前五日業向琿春方面進發云 
分類新聞政界 
[委員調查武陽城廂選民常州]  
　　武陽城鄉區域爭議雖經籌辦處批定而附城各鄉均未遵批辦理以致阻碍進行客臘籌辦處責成府縣速爲解决務於正月初六日舉行選舉如延悮期限惟該府縣是問府縣焦急　常現委陳二尹壽人會同各調查員速將城外各廂選民調查免誤籌辦處所定期限 
[清查公欵公産事務所成立常州]  
　　武陽清查公産事早由府等照會惲莘耘惲北生莊誦先錢琳叔馮崑圃諸紳爲事務所紳董聞惲紳等屢辭不獲現已設立事務所於商會以便即日從事調查 
[填送蘇省巡警秋季表册蘇州]  
　　蘇省警務公所以蘇屬各廳州縣應辦巡警事宜遵照憲政館章程限元年内粗具規模即經分派吳令昌鼎文令煥等前往四府一州調查兹據各廳州縣將元年秋季籌辦巡警情形一律遵式填表呈送並准上海巡警局填表咨送前來連同長元吳三縣巡警一併彚填總表呈由督撫憲轉送憲政館民政部查核 
[罷黜人員來省補習國文貴州]  
　　去歲龐撫院甄别州縣佐貳等官分别等第不列等者罷歸田里近由被參人員要求留學撫院允准照豫省章程通融辦理轉飭藩學兩司就法政學堂添設國文補習科俟學習一年再行考試以定去取 
[駁覆水警請領無烟快搶長沙]  
　　湘省水陸洲水警總局是禀巡警道請領無烟快搶以爲嚴防匪類之用昨奉批示略謂巡警團練向無請領無烟快鎗之例應改領來復槍十二桿配發鉛子六斤珠藥二桶沙布二十張以資應用 
軍界 
　　札飭委用水師畢業生廣東 
　　粤督前准出使美墨秘古國大臣伍咨開據駐古巴分館參贊兼總領事榮耀禀稱竊古巴分館二等通譯官羅國瑞上年蒙調隨節出洋奉外務部奏署斯職現因換使銷差回華查該員向在廣東水師學堂七年畢業蒙廣督考驗給予優等文憑歷充洋操洋文測繪算學等科敎習奉調出洋派充通譯襄辦交涉歷練有年人品純正勤慎從公深資得力現在興辦海軍新政需才此等畢業學生久受我國家敎育培植之恩于中西文理兼通能知大體似宜搜羅録用未便任其廢棄致灰後來向學之心可否咨遣回粤請兩廣總督部堂轉行所屬洋務鐵路各局軍界學界量才器使之處伏乞參核施行等情前來查該員羅國瑞品學均好似宜酌量録用除批示外相應將該員履歷據情轉咨查核辦理督院奉文後已札行學務公所酌量委用矣 
[湖防易置管帶杭州]  
　　湖屬孝豐縣防營係湖防第五隊管帶陶昌權分駐本爲周樹森私人到差數月劣跡昭彰民怨騰沸去臘經合邑紳商學界電禀撫憲即飭湖府澈查封印後又據學界陳景蕃等聯名指控該管帶縱兵恣横任性妄爲環請撤換等情到院增帥大怒電示先行撤差詎周督帶即日電禀帥座保許秋孫接統當時中丞頷之不置可否突於除夕夜檄委候補知縣張紀雲大令立速馳往接帶事出意外軍界中咸相顧錯愕不置 
學務 
[派員審查敎育出品蘇州]  
　　兼署蘇提學樊方伯派委知縣金彭年赴松江府通判丁方榖赴太倉州知縣黎廣潤赴鎭江府分别審查敎育出品事宜各員均已禀辭就道矣 
 
 

Page 12

 
 
[澈查官民好惡不同之學董杭州]  
　　嘉屬平湖縣勸學所總董周紳恭威舊　上學期經各界開會公舉任事期年毁譽參半於官界尤稱圓融故年終甄别由該縣出具考語通詳上峯並送成蹟圖表在案詎臘底忽有士民張太等聯名多人呈控撫學各憲以該總董營私結黨劣跡昭著請飭查辦撤換以維學務等語袁樹五文宗閱牘大爲該詫即日札飭蘇府謂該學董辦事可觀已據縣詳成蹟何以與現呈大相逕庭殊堪駭巽究竟該總董有無結黨營私情事仰即上秉公澈查 
[蒙養院改辦女子師範長沙]  
　　湘省官立蒙養院附設之模範初等小學堂現經該校監督朱蔭陶大令禀准提學司改辦女子師範即以小學女生考　升入其小學男生分送長沙善化兩小學堂肄業以後不再招小學男生惟蒙養班男女生客臘添招一百二十名年齡限五歲至七歲止應於年内赴校報名概不收費昨將招學廣告徧貼通衢矣 
[招考礦業學生辦法長沙]  
　　湘省吳學使客臘准兩湖礦業學堂咨開本學堂原定先招湘卾學生一百二十各業經調任督部堂趙陳先後考取入堂肄業在案現在甲乙丙三班缺額甚多甲班程度較高爲數最少乙班薰陶旣久進步甚速將擬於明年詳加考試併升甲乙兩班兹再招新生六十名作爲丙班俟明年開學一體授課相應備文並時録招添學簡章咨請查照等因昨將來咨並簡章牌示凡有願入該校肄業者務須年内携帶文憑相片赴卾報名聽候考試 
實業 
[常州物産會開幕誌盛常州]  
　　常州府物産會設府中學堂内由同人實力組織徵集物品陳列八十餘間於初五日十一時行開幕禮府縣以下各官均到江督張制軍特派陶賓南主政蒞會觀禮首奏軍樂次由幹事長惲莘耘觀察述開會詞次陽湖伊竣齋大令代表府尊讀頌詞次于瑾懷君代幹事長述答詞次陶賓南主政屠敬山太史侯保三視學相繼演說語極切實警動陶君並謂各屬物産須儘二月趕運南京方不誤四月初一開會之期次復奏軍樂是日參觀者達四千人以上塲内外並有音樂戲法商店諸協贊事宜不能殫述云 
[擴充洋灰公司之計畫安徽]  
　　直隷啟新洋灰有限公司現在勘得安徽之蕪湖陶家山江蘇之句容縣龍潭等處土質尚屬相宜擬在該處購買地畝擴充分廠如該省所屬各州縣再有相宜土質儘該公司籌辦刻由農工商部咨請皖撫查照 
雜記 
[邊令迷信佛敎之眞相貴州]  
　　黔省安平縣傅基虞大令素好佛與高峯山僧了塵深相契悅近日了塵來平寄宿三清觀女尼廟中該縣日往拜謁並歡迎該僧至縣署共談佛法終日不倦出入俱開中門迎送又於二十八日約同了塵住朝龍鳳山至晚方歸 
[江北難民索食滋事詳情蘇州]  
　　蘇省崑山縣屬大寺鎭於正月初二三等日陸續到有江北徐海山東等處逃荒鄉民數百人扶老携幼挨户索食見鷄鴨等物任意取去各舖户及鄉民人等相率驚惶喧嚷不已旋經該鎭董出爲調停兩造不服迭相鬥毆人多手雜互有損傷當經地保飛赴縣署禀報該邑張紹棠大令立率通班差役護勇人等前詣該鎭彈壓驗明受傷情形傳難民首領分别給資正欲分起遣送回籍各難民隨後又到百餘人大令立即電禀撫藩臬府各憲請飭派營兵來鎭彈壓並請電飭通省各地方官遇有難民隨時截留資遣勿再任其南下一面並請速派委員來鎭會商辦理 
[侍其巷假搶案之拖累蘇州]  
　　蘇垣上年侍其巷余姓婦揑報搶案牽涉臬署頂馬甘弁一事迭記前報兹聞去臘吳縣陳大令迭提甘弁訊問並無確實供証目下尚在署内看管又聞前次大令訪悉縣差金步青有縱放案内要証之事當即提令收押勒交目下已查明金步青並無縱放之事由陳大令交保釋出矣 
清談 
[封印開印]  
　　陸軍部。學部民政部。均於初二日到署辦公。不以未開印而已也。而外省之府廳州縣署顧猶以時未開印。宴然無事也。豈部務繁多。不及俟諸開印以後。府廳州縣之事少。可無需汲汲乎。請以還問之府廳州縣宮。 
舊内閣新内閣 
組織責任内閣。所以籌備立憲也。乃聞新内閣官制。已於去歲編訂草案。呈謂諸大老披閱。諸大老皆墨守舊習。不敢賛成。夫不敢賛成新内閣。即不敢賛成立憲也。以籌備立憲時代。而籌備中之最要點。乃不敢賛成果若是。豈不大異。 
[國會國債]  
　　國會果何負于國也。諸代表在京。亦何與于諸大老也。乃諸大老近日非惟不敢賛成。且相戒不欲再談國會。非惟聞名色忤。且亟謀諷各代表令速出京。我不識諸大老之仇國會。何若是其甚耶。而以返觀之于國債。則目此議發生後。某邸賛成。某督賛成。某樞臣亦賛成。大小臣工。右無不爭先恐後。從事提倡深慮此事之中輟者。豈立憲國民。程途未及可與言國債。而尚未足言國會耶。 
　　記者曰此亦朝廷預備立憲九年中絶妙紀念品也。諸大老之程度。畢竟高于國民一等盲話（東吳） 
[接財神]  
[某甲]  
　　某甲貧無立錐。故祀神大典。亦久曠不行。見他家有發財者。則私念或以財神未臨。致奇窘如是。某年度歲後。尚餘百文。因略巿香燭紙帛之屬。惟不能具牲醴。但供清茶五鐘。二鼓後。伏儿假寐。恍惚見二金神坐而啜茗。大驚。伏覘其異。聞左座者言曰。我輩今日大嚼。不外雞魚肉三味。腥膩殊甚。得此大足解渴。右座者應曰然。惟此人供此良不易。　不見其四壁蕭條乎。左座者愀然。沈吟久之。立起以指甲屑彈入墻角。即冉冉駕雲去。時燭小已見跋。甲亦頽然就臥。明日忽見墻角露黄色。異而掘之。皆窖金。甲遂大富。 
[某菜傭]  
　　歷書記日之下。必註有五行二十八宿及除危定執等字俗傳金危危（上）危字星宿名下危字即除危之危）日。爲財神降臨之日。接到財神者。可以致巨富。然此三字相連之日。數年不一遘。而祭法又極怪誕。主人主婦均裸體。牲帛香燭之屬。則如常例。但僕從須屏之外出。不得私窺。聞諸鄉父老。某菜　曾以是致富。故此法相沿弗替。我不知赫赫神明。何竟樂觀此大體雙乎。然余自有知識以來。亦未聞有以此法致富者。豈人類程度日進。稍知亷恥。故不貪此暮夜之金歟。抑財神屢屢縱觀。等於　　。故亦不加之福澤歟。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
專件 
[江西學界胡孚等再上贛路公司股東書]  
　　江西全省學界同人謹再致書於江西鐵路公司股東執事諸君台前敬啟者前辱惠書具承逐條裁覆其於不借外債一節謂公司早經議决無庸厪念展誦之下欽佩莫名雖然尚有未盡者用敢不揣冒昧再凟塵聽伏望擇暇披覽進而敎之幸甚幸甚來函云人非冷血具有同情惟區股東與國民爲吳越畫現有與將來以鴻溝同胞謂何棖觸無似同人等閱此不禁悚愧交并夫股東與國民之不可視同吳越現有與將來之不可畫以鴻溝也同人等粗知大義向持此論而每謂我中國辦事人之多挾私衷動以意氣相抗因是團體不固致貽人以滿盤散沙之誚長此不變竊恐將來難免不忍言之慘禍今幸執事諸君早見及此而舉大義以相詰一同人等惟有距躍三百深祝我贛路前途之幸福而已惟是同人等微聞我江西之剏辦鐵路也其始並未籌集巨欵卽貿貿然舉故前江甯藩司李薌垣爲總理李死而劉總理繼之自始事至今已歷六載而入股本不過一百萬左右查閱江西雜誌第一期其某君致陳吏部函有云留學界自願招股若干而公司不肯發給股票又去歲紳學界禀准撫憲組織勸股會派人演說鐵路之利益其勸集之股即以各學堂學生論實已不少而公司亦不肯發給股票致未收欵又鹽觔加價所收之欵已歷多年公司亦尚未發給股票而公司所恃以爲集股之法則禀請前沈護撫札飭各州縣派股也夫鐵路本係商辦今乃藉官力以派股鄉氏何知彼見商辦之路而忽以官臨之遂謂是如軍需籌餉之例一經出欵即將無所取償新公司之信用失而抵死不肯向前矣若謂同人等亦不念現有股本之垂盡而解囊以相助則已成之勸股會尚且至於解散已收之鹽觔公股尚且未發股票同人等才力綿薄更何能昌言集股總此諸因則是區股東與國民爲吳越畫現有與將來以鴻溝實由公司自分畛域而同人等固不敢任其咎者也來函又云以前所借吳欵合同無論何法團代表調查均可檢閱若事隔三年忽然登報恐資談柄至同人勉力入股原欲爲我父老兄弟之前驅今乃以債務巨欵相責難若股東投資一百萬爲購債務運担任而來者贛事前途尚可問乎借欵是否歸現有股東担任償還願還以質運諸君同人等謹案以前所借一百萬雖由吳端伯出面而傳聞異辭謂是間接洋欵同人等所以請將合同揭載報端者欲以釋合省父老兄弟之疑團也果使合同無膠葛不清之條件匪第三年即遲之十年八年何妨登報使合省之人公查其是非愈足以昭公司開誠布公之雅清議與衆共之何足資談柄拒調查檢閱終難周知而不納或彌甚耳至同人等所謂前借一百萬是否歸股東担任償還非敢謂股東投資爲購債務之担任而來也特以鐵路爲江西人公有之土地而公司則爲股東集合之資本修路而至於借債則使所借之債而歸股東担任償還也國民自不應强與他人事使所借之債而股東不担任償還也則放債者自不能無所向以爲取償之地因鐵路而借債自必仍於鐵路乎取之是借欵修路即使條約中載明不以路作抵而按之事實實不啻以路作抵旣以路作抵矣路亡則土地隨之國民何能不負償還之責任有償還之責任即有干涉之實權此固按之中西法理同人等實無過當之處今乃謂是否歸股東担任儻還願還以質之　人同人等實不解所謂云何也來函又云續行籌股之法昨已决議或特别認招或隨貨抽捐或就派股陸續勸集要不敢儘現有之股東爲限如各界熱心投資或一股或百千萬股　人倒屣歡迎惟路貴速成緩不濟急昨議一面由中國銀行借欵速工一面招股還欵增加現有廣勸未有要皆仰賴學界諸君登高一呼爲各界倡同人等謹案公司者集合體也商辦性質也旣爲商辦之集合體自以招股且招普通小股爲正當辦法若如來函所云借欵興修則恐成爲債權鐵路派股抽捐又有似於官辦鐵路而特别認招則尤非有大資本大勢力者不能爲役斯皆非同人等所能效其區區者也公司雖日言招股且責同人等以投資入股爲各界倡而如以上所言皆非同人等力之所能及名爲招股而實拒之專制之意隱隱見於言外同人等即以此次覆函觀之乃知留學界願招股而不給以股票勸股會代招股而不給以股票均非謊語而尚曰招股招股以塗飾耳目豈知無招股之機關人固有欲入股而不得其門者乎（未完） 
本埠新聞 
[公益研究會致總工程局函（爲擴張小東門事）]  
前以遵照奏定成案擴張老北門城門函請貴總局禀奉道憲移營札縣出示曉諭並經陳明俟老北門工程告竣接續擴張小東門城門各在案兹老北門業已竣工爰集小東門内左近各紳商公同會議集欵興築察勘舊有小東門月城地勢方形在西相距僅一丈八尺若外城仍前冋南開門則不敷擴充是以議决改爲向東南斜角開門方能寛闊其内城則仍前向東開門惟以是門一帶商務繁盛　運貨物絡繹不絶一經興工交通不便擬於南首城根先闢便門暫通出入擇於三月初開丄所有便門内外及月城内并吊橋堍公地上均有小屋必須先爲拆除方可開辦所需擴張城門曁翻砌街道一應工料經費均由就近各紳商籌集並不請支公欵即於會議時各自承認甚屬踴躍一日之間已有端倪各紳商意見相同衆情允洽爲具公函陳請貴總局察核轉禀道憲移營札縣一律出示所有扛運貨物來往行人暫從南城根便門出入並希貴總局先將阻礙工作之房屋限日拆遷劭須給以拆屋小費亦祈酌定每間若干遵繳給領以示體恤 
[選定自治公所議事會正副議長]  
　　總工程局定於初六日在局開董事會選舉城廂内外自治公所議事會議長副議長曾記前報兹悉是日經各議員選定以沈君信卿爲議長吳君畹九爲副議長並議定於本月十一日午後兩時在局選舉總董董事及名譽董事聞届時尚須邀請地方官蒞會監視云 
[上海紳商學界之職務]  
　　本埠紳商學界同人及總工程局董事探悉新任兩湖總督瑞莘儒制軍將於日内起程履新是以定期初八日 
 
 

Page 19

 
 
假滬北洋務局設筵公餞 
[巡長索取陋規]  
　　閘北三路二區巡長潘志焜私向龍園鳳園同興園各茶館索取陋規許其賭博嗣被該區巡士羅文銳查悉歸禀副巡官傳集各茶館主解送總局請辦昨日提訊先據羅巡士申訴前情龍園主俞春榮及其妻俞鄧氏供被該巡長索去洋六元鳳園主王金開供付過錢一千文同興園主鄧錫應供付過錢七百文質之潘供與羅素有嫌隙致遭誣陷德裁判以供証確鑿豈容推諉判羅等一併退去潘押候禀明總辦請示嚴辦 
[船户遇盜被害]  
　　害南鄉念六保念八九圖地保郭桂卿昨偕事主張春華張關根投縣禀報春華之弟元泉關根之弟世根曾於去年十二月十五日由沈永泰米莊雇令摇船駛往金山干巷鎭向裕康米行糴買糙粳六十石行至三林塘港口遇盜被害其空船隨風飄泊直至正月初二日始在閔行救生局門前河内將船拴住元泉之尸由楊家埠網船上人在夏家嘴撈獲該尸左手有繩縛痕跡至今未殮世根之尸由龐家宅董事龐姓撈獲當在身畔抄出洋八元二角龐貼洋二元買棺收殮察　該尸頭頂有傷爲此投案報請往驗並飭緝拿凶手田大令諭飭靜候核示 
[公共公廨照常會訊]  
　　公共租界會審公廨年節停訊後迄已八天昨日開堂會訊由寶讞員與王李兩襄讞會同英副領事寳布兩君曁英廓繙譯官分上下三堂會訊至午後一點三刻鐘始行退座 
[審訊盜案三誌]  
　　匪徒周少成王開元王長發張桂連張耀卿沈正雅等夥刦侯家宅鄉民王紹卿家衣飾由閘北四路一區黄正巡官解送總局後昨經德裁判提案覆訊各盜供與前同惟張耀卿仍不承認判一併還押候補提同黨再行研訊又眞如鎭巡防隊緝獲形跡可疑之王啟福王啟生劉東山張蘭香張紀祥胡長根等六名昨日亦由四路一區解交總局押候質訊 
城内 
[縣令回滬]  
　　本縣田大令於昨日午後由蘇返滬即詣道署禀知 
[局批二則]  
　　一路巡警分局批康得良禀云據禀已悉仰候諭飭圖甲前往諭令錢汝棟將邑拆讓歸還該地可也又批顧芝蓀禀云據禀新正演唱灘簧改良詞曲以興巿面懇請核示等情前來查演唱與宣講有别旣不足以感發人心亦不足以振興巿面甯以不唱爲是免致流氓匪類從而生事有壞治安所請仍著不准 
南巿 
[定期開關]  
　　江海南關自歲暮停徵以來迄已多日兹經稅務司巴第君議定於初十日循例開關徵稅昨已預告書舍人等一體周知矣 
[勒尋匪人]  
　　生泰荳行　王定孫被匪剥去皮衣一案曾由工程局探查獲形迹可疑之丁關榮訊供不認兹又續獲供出之周天觀蔣永生（即蔣必子二人經孫裁判提訊周供去臘母故時有衣箱一只寄於姨母處後同丁蔣二人往取質洋四十餘元分給丁等每人洋六元伊等即去後在浴堂遇丁又被私取洋十二元是實訊之丁蔣二人所供相同惟剥衣一事堅不供認　丁蔣各戒責二百下交保限七天尋到剥衣匪人交案訊辦周無干斥退 
[各清各欵]  
　　陶晉昌帽店主去冬呈控許建屏央施瑞符爲中將田單房契抵去銀二千兩延不取贖曾經工程局提訊許供有程仲青尉遲煥卿二人各兌借去銀五百兩許即繳銀一千兩保出程則管押在案兹又將許傳案略訊一過判各交保限兩禮拜各清各欵如違押追 
新租界 
[工程告竣]  
　　新閘捕房於去年夏間開工建造火鐘樓及安放消防器具之房屋刻已告竣屋内粉刷油漆不日亦可完工 
英租界 
[賠洋了事]  
　　北西藏路開封路轉角萬茂源烟紙　起火焚斃三命一案昨由包探將店夥張寳坤（即張寳盛）解廨經中西官訊明實係無心起火姑寛判張押捕房一月所有濮姓旣被焚斃妻女著給撫恤二百五十元並賠郁聚興成衣店洋五十元其餘被累貧苦隣人亦著賠洋一百元合各具結了案 
[店夥收押]  
　　漢口路祥源昌姻紙店夥杜德仁即杜裕生將所收帳洋輸盡謊報被刦已紀　　昨日由探將杜解廨判押候下禮拜一訊究 
[監守自盜]  
　　天津路久源莊經理趙積慶控司帳羅松樵竊洋一千餘元一案昨由捕房解廨訊實讞員以羅監守自盜情殊可惡判押西牢一年半如能還洋准予酌减押期 
[後毒手]  
　　小孩金堯生在虹口嘉興路徘徊啜泣由捕帶入捕房昨送公廨請訊該孩供年十三歲住居廣東花園西首父親早故今被後母凌虐於初四日走出寳讞員商之西官判孩暫留本廨候禮拜五傳其後母到案再核 
[幾兆焚如]  
　　住居新閘地方之楊六海前晚與妻爭執悮將火油燈　翻幸即救息事後經捕房查悉將楊拘入捕房昨解公堂訊明判揚押三禮拜以儆 
[自投羅網]  
　　過犯張順　逐出復來由探查獲昨解公堂請究旋有婦人吳李氏投稱被張將女兒阿秀拐匿無錫地方訊之張供詞含混判押候移提人証再訊 
[覊押蕩婦]  
　　蕩婦汪孫氏即爛糊阿招串放白鴿　取林仁華洋一百十元及衣飾各物昨由包探查獲解廨訊明判氏押女所四月所有衣飾存候移提媒証到案再核 
[曾否知情]  
　　王金榮控美捕房九百五十三號華　沈容林姦拐伊妻李氏一案昨由捕房將知情之過裘氏一併拘解公堂經中西官訊供不認判沈與氏分别押候查明並提王妻到案於下禮拜三　訊 
[不安於室]  
　　袁林金控妻　氏與張阿大姘識偕逃昨經公　中西官訊得事在華界判送上海縣訊辦 
[惡鴇威]  
　　粤鴇趙王氏强逼妓女鄭萱友吞烟斃命業由上海縣驗明昨經公廨將趙鴇提案押　下禮拜三訊究 
[流氓物]  
　　流氓　長根　取李正林家小孩銀項圈由探查獲昨解公堂訊究判鄔押候查明於禮拜五再訊 
[搶取銅兀]  
　　戴雲順搶取王開元銅兀由探查獲昨解公堂訊實判押一月 
[强搶珠花]  
　　流氓王得發在山西路搶取王陳氏珠花被探查獲　解公堂訊明判押三月 
[匪徒兇横]  
　　邱徐氏吳其昌控被匪徒張阿毛持刀恐嚇搶去衣飾昨由捕房將張解廨訊實判　西牢二年期滿驅逐出境 
[均非善類]  
　　張李氏等五户控吳茂泰陳阿德沈壽生邱彭年帶刀行兇昨由捕房解廨經中西官訊明判吳等四人各　滿七天開釋 
[繳還欠欵]  
　　日斯商人祥塵控鄒子潤欠洋七十元昨由包探將鄒傳至公廨鄒即將洋繳案　堂開　洋交原告具領 
[有無家屬]  
　　婦人楊氏與陳馬氏同居泥城外路六十五號屋内今正初三日忽然身死由捕房諭飭地保夥馬大新查明該氏係患腹瀉身死即由該保代爲棺殮昨將該氏所遺衣箱各物並傳陳馬氏送廨請示李襄讞商之英寳副領事判將所有衣箱各物併交收發處暫存諭限陳馬氏於一禮拜内找尋屍屬到堂領回給還代買棺衾等費如逾 
 
 

Page 20

 
 
限無人投領即將衣箱等拍賣抵償 
[怙過不悛]  
　　李和順在租界内兜售淫查由探查獲昨解公堂訊得李已屢次犯案判押二月期滿驅逐出境淫畫銷燬 
[竊案類誌]  
　　沈友才控翁金章竊洋王學讓控胡良亭竊衣由探先後查獲昨解公堂訊實判翁胡各押西牢九月期滿一併逐出租界曾犯竊案之施仲明李阿才陳金生逐出復來由探一併查獲解廨訊明判施押西牢半年李陳各押三月期滿仍驅逐出界西人利澎控林文泰竊取鈔票洋七十元由探將林查獲昨解公廨請究判押候禮拜六德領堂期再訊 
美租界 
[絲廠開工]  
　　美租界各絲廠自年節停車後大都須於元宵節後再行開工惟密勒路瑞綸梧州路勤昌二家昨已開車工作矣 
[硬借行兇]  
　　仇阿來昨至捕房控被江北流氓小三子硬借不遂行兇肆毆捕頭飭仇　去候查明核辦 
[各有不是]  
　　劉阿虎孫阿才昨在北四川路偶然碰撞　相衝突旋即　至捕房捕頭以兩造各有不合一併斥退 
[不應扭毆]  
　　傳金生許阿元昨向蓬路菜塲擺肉攤之李阿二購肉因論價起釁互相扭毆由探一併拘入捕房押候核辦 
法租界 
[擴充監獄]  
　　近來法公堂案牘紛繁判押八仙橋捕房西牢人犯亦愈形擁擠以致時有脫逃之虞兹經工部局各西董查得新租界靶子路有六十餘畝空地一區以之建設西牢頗爲相宜業已議决不日即開工營造 
[竊取被面]  
　　楊世炳前晚至某客棧借宿翌晨將被面拆下藏匿而逃後爲棧司覺察追獲搜出原贓扭交巡捕解入捕房候辦 
[小工行竊]  
　　小工陸　濤與同類某甲在太古棧扛運煤斤乘間竊取白煤數十斤被管門印人查知拘送捕房押候解廨懲辦 
[故態復萌]  
　　王阿四經公堂懲辦釋出未久兹又行竊某棧豆餅等物被探偵知拘入捕房押候核辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[兩江總督張人駿奏運河隄工險要請添欵修築摺]  
　　奏爲運河堤工險要擬請添欵修築以資提衛而奠民生恭摺仰祈聖鑒事竊查運河堤工爲准揚等屬保障原定歲修銀三萬兩如遇水大之年酌量　撥濟用光緒三十二年伏汛盛漲以後東西兩堤土埽甎石各工游蟄殘塌滲漏窨潮據辦理堤工局道員會同淮揚海道派員查勘分别最要次要再次三項工程共估需銀八萬七八千兩禀請撥欵興修當經前督臣端方於光緒三十四年十月專摺具奏飭令藩運道局各庫分作三年籌撥計已撥銀一萬四千兩修復東堤高郵汛之通湖橋等處西堤甘江汛之小六堡永高兩汛交界之清水潭等處續又請撥銀一萬二千兩修築朱家巷等處工此上年奏定另案修理之工程也至本年六月運河復漲郵工水誌竟長至一丈七尺有奇工情危急萬分據前辦堤工局道賆耆康會同前署淮揚海道吳學廉禀請添撥搶險銀一萬兩仍飭藩運道局四庫匀撥亦經臣會同升任江蘇撫臣瑞澂署江北提臣王士珍電奏陳明在案嗣據耆康等以東堤修復之後各工尚無損動惟西堤未修之處被浪冲刷殘缺愈多亟須加工修築禀請奏明添撥工欵即經派委江蘇候補道周家駒前往勘估嗣據該員逐叚勘明委係險要處所確估修費列摺禀復前來臣復加查核該處應修西堤自高郵汛萬家塘起至汜水汛槓橋止共八十七叚計長七千五百四十六丈二尺需土三萬八千九百九十餘方應添碎石二萬六千五百二十餘方又高郵臨城一帶堤工共二十七叚計長一千四百五十八丈八尺需土一萬八千一百五十餘方應添碎右一千四百四十餘方又挑濬楊家塢萬家塘兩船塢共長二百四十二丈計土六千三十餘方較上年估修工叚幾增三分之二統計工費雜支共需銀十九萬兩除上年原估未支銀六萬兩外應再撥銀十三萬兩即經照案札飭江甯藩司兩淮運司江安糧道江南財政局分籌每庫連原撥加撥各應籌銀四萬七千五百兩兹據各司道局詳復均擬各在庫欵設法騰挪解濟此本年復估修築西堤之工程也又高郵境内之車邏壩及南關五里壩南關新壩均爲運河禦水之關鍵每遇湖河并漲之際不得不次第啟放以資宣洩而免倒灌惟水勢下注則裡下河各州縣難免受災全在臨時體察情形權衡輕重酌量辦理本年汛漲過猛堤防岌岌堪虞當經先後開放車邏及南關五里兩壩以殺水勢幸下河底水甚小近壩地方被淹不多其餘各屬尚無妨碍惟水落堵壩之後察看五里壩關土椿外冲成深塘約一丈四五尺及六七尺不等原築石椿之外加築三合土本嫌太薄而第二道土椿僅得一排抵力亦弱此次均被冲刷非大加修補不可據現辦堤工局道員李維翰會同現任淮揚海道奭良勘佔工費禀請撥欵興修計需用木七千四百餘根石灰五千一百餘擔土四千四百餘方加以汁米柴把粗沙及塞門町洋泥等項約需工料銀一萬八千六百廿餘兩又車邏壩石椿外之三合土及舊砌石條均被水冲翻動亦須修復完固計用木四百餘根土二百四十餘方石灰三千一百餘擔加以汁米柴把等項約需工料銀三千八百兩有奇兩壩並計共需銀二萬二千四百二十餘兩亦應由藩運道局四庫匀撥每庫撥銀五千六百餘兩以應要需此又估修車邏南關兩壩之工程也臣查運河西堤實爲東堤之屏藩西堤不修則東堤勢難保衛而裡下河各屬水患不堪設想至車邏南關兩壩平時旣資其捍禦盛漲亦賴以宣洩本年水勢之盛爲數十年以來所未有故西堤旣多坍缺兩壩復有損陷亟應赶緊築復俾免來年再漲致有潰决汛濫之虞明知財政困難籌欵非易惟事關農田水利國家賦稅所出數千百萬生民身命財産之所繫又何敢惜費誤工所有此次擬修各叚工程均係急不可緩其覆估修費已較原估切實核减委無浮冒自應於歲修工欵之外另行專案籌撥即經分飭藩運道局四庫照數動支陸續解工應用仰懇天恩准予作正開銷臣仍飭令不得挪用京協各餉及各項洋欵免碍度支一面派委道員周家駒督修西堤並飭辦理隄工局道員李維翰督修兩壩刻日興工務期料實工堅俾資捍衛仍俟工竣再行派員騐收明確分别奏咨曁飭將支用各欵核實造報以仰副朝廷厪念河防保衛民生之至意再查道光三十年前督臣陸建瀛會同欽派大臣福濟飭修運河西隄估計工費銀二十三萬餘兩先行墊欵給辦事竣由下河各屬按田攤征歸還嗣咸豐同治年間修理堤壩各工均多援照辦理此次隄壩亦同時修築工鉅費繁而下游農田實獲保障之利擬俟修理完竣仍照從前歷辦成案將用過工費銀兩仍飭裡下河受益各州縣按畝攤捐歸欵以重公項合併陳明除分咨度支民政二部查照外所有估修運河堤壩緣由謹恭摺具奏伏乞皇上聖鑒訓示謹奏宣統元年十二月十五日奉原批該部議奉欽此 
小說 
[官塲小說玉樹花（三）（春）]  
　　第一回　　談廉耻敷陳楔子　說官塲痛罵庸奴 
　　在下做書的雖然一介書生。手無尺寸之權。身無縛雞之力。看着這般内訌外侮的情形。官吏酣嬉的現象。倒不覺有些感動起來。一腔熱血滿腹辛酸蒼凉禾黍之悲。惆悵銅駝之涙。具著這一肚子的愛國熱誠。却是無涙可揮。無人可訴。没奈何只得做一部小說出來。把這斑人的現狀。細細的模繪一番。要叫這班做屬員的人看了大家存着愛惜名譽。顧全廉恥的心。見了上司便也不至這般的貢諛獻媚。做上司的看了。大家存着箇竭忠報國。鞠躬盡瘁的心。對了屬員。便也不至這般的驕矜兀傲。或者因著這部小說上頭。竟會有些改良的影響。也未可知。這便是在下今日做這部小說的本意。並不是要學著那班輕薄文人。有心刻薄。信口雌黄。請列位看官們看了這部小說。大家都原諒些兒就是了。如今閒話休提。只說我們中國有一個南洋沿海的省分。素來是個富庶名區。繁華盛地。在 
 
 

Page 27

 
 
後前的時候。我們中國的各行省裡頭。原是江蘇省最稱殷實。但是時移物換。滄海桑田。二百年中。殷實的也不免漸漸的貧瘠起來。表面上躭著一個虚名。其實内容裡頭已經很有些竭蹶。更兼近年以來。賠償兵費。抽還借欵。閙得一塌糊塗今。天加賦明。天加捐無。非都是百姓身上的膏血那班百姓。又是生長東南風俗奢靡。平日間大家都揮霍慣了。已經一天一天的支持不住。百姓們的生計又是十分窮蹙。進項一天少似一天。出項却一天多似一天。再加上這樣的繁徵重歛。把這班可憐的窮百姓。眞個是逼得上天無路。入地無門。一個著名富庶的江南。到如今竟出奇的空乏起來。那班官塲裡頭的人。更是人多於鯽。摸不著一個差使。窮得有腿没褲子的十個裡頭。倒有九個半是這個樣兒。所以江甯和蘇州。都有個三多的口號。江甯是夫子廟前的驢子多。秦淮河旁的婊子多。制台衙門官廳上的候補道多。蘇州是轎夫多。半開門多。候補老爺多。只要聽這幾句口號。就知道官塲的困難了。那班捐官的人。以前都把蘇杭兩省。當作最好的地方。大家都爭着要分發到那邊去。到了如今。大家都知道這個地方。弄不出錢。一個個又都摇頭起來。只有這個南洋沿海的省分。向來雖然不甚著名。却倒實在是個最殷富的地方。别的且不要說他。只那賭館的餉捐。每年就差不多有一千萬兩銀子。其餘可想而知的了。那些做官的人。打聽得這個省分不差。便大家都想著法兒。指到這個省分裡頭來。指望要想發了財回去。到這個省分裡頭來做官的。大家都叫做發南洋財。不多幾年。這班候補官兒。便也在阬滿阬。在谷滿谷。也就漸漸的人浮於事。有些位置不來。雖然此那瘠苦的省分好些。却是已經冷暖不齊。榮枯不一的了。到了這般時候那班官塲裡頭的寳貝。不免便彼此互相傾軋起來。傾軋不已。便又窮思苦慮的。諂媚起來。眞是說不盡那些脅肩諂知的情形。魑魅魍魎的醜態。在下做書的這一枝筆。那裡寫得出來不知以後如何請看下回交代 
國外新聞 
[韓國首相受創已愈]  
　　初六日東京電云韓國首相李完用受傷之處業已痊愈 
[裁判行刺伊籐案之性質]  
　　初六日東京電云行刺伊籐公爵一案係按照日韓條約法律條欵由日本法廷援引日本法典裁判 
[英國新内閣人員]  
　　初六日倫敦電云據官塲宣稱商務大臣屈其爾君已簡爲内務大臣遺缺將以現任郵政大臣白克斯頓君補充薩米爾君補授郵政大臣愛里班克君補授財政部參贊官英國下議院最後之組織其中議員自由黨占二百七十四席聯合黨占二百七十三席工黨占四十一席國民黨占八十二席國民黨中有哇白林君之黨與十一人　 
[關於博覽會之公宴]  
　　初六日倫敦電云英國洛福克公爵近設宴以饗英日博覽會日本委員和田君來賓會宴者共五百餘人先由主席員奉觴爲日皇壽表明日皇注意會事之熱誠駐英日使加籐男爵宣言英日邦交絶無缺憾惟兩國商業之交際尚有多端須事振興此次博覽會成效可以預决兩島帝國必可藉此於道德上形式上智慧上合力共圖進步倫敦巿長李耳君舉杯爲和田君壽時陳言謂英日博覽會異日開幕必爲歐洲空前之盛會無疑外務部次官胡特君謂該會必能裨助英日已有之商業交際博覽會總委基納爾斐君謂該會開幕以前諸事必能措置妥洽頃聞歐洲大陸各處鐵路公司觀客預定車位者實繁有徒疵實歷來所未有和田君答詞略謂日本辦理會務極形熱誠云 
[德國社會黨示威已靖]  
　　初五日柏靈電云德國各處社會黨反對選舉新制議案之示威舉動均已安靖而過雖有零洛之暴舉惟即經阻止並未成禍 
[探險家之奇想]  
　　德國著名發明家開姆浦博士决議以海底濳行艇往探北極擬由北冰洋巨冰之下取道而進 
叢談 
[新年之喜]  
　　我望商界。不以增殖一已之私財。攬奪他人之利益爲喜。而以發達公共之營業爲喜。 
　　我望學界。不以謀得一已運噉飯處。羅掘學堂之經常費爲喜。而以亟謀敎育之進步爲喜。 
　　我望官界。不以一已之升官發財。廣田宅。畜姬妾。所識窮乏德我爲喜。而以視民如傷盡心國事爲喜。 
　　我望紳界。不以一已之擴張勢力。謀董事。管善堂。交結地方官長爲喜。而以熱心公益力籌自治爲喜。 
　　我望軍界。不以勇於私鬭嬉游無度爲喜。而以束身法律。保全軍人之名譽爲喜。 
[新人之惡感]  
　　行刺伊籐之韓人安重根。判死罪矣。而我國安徽兵變之首領熊成基。亦已諭令正法。安固坦然受刑也。而熊尚未肯承認。自 
 
 

Page 28

 
 
謂非熊成基。則兩人程度之高下尚有間。 
　　記者曰。如得其情。則哀矜而弗喜。 
蘇州新軍因觀劇閙事矣。而廣州亦有兵變之警告。蘇僅擊毁。 
店舖也。而粤於沙河附近之。激戰。擊斃三百人。搗毁營壘兩所。 
則兩省肇禍之巨細尚有問。 
記者曰。誰負責任而至於此。 
 
 
 

Page 29

 
 
   
 
 

Page 30

 
 
公司書藥局 
 
 

Page 31

 
 
 [G 
[ＣＯＲＤＯＮＣＯＯＬＤＴＯＭＤＨＮＯＪＥＲＹＩＯＮＯＯＮ]  
中國最佳之酒品及藥料大都以草木所製而在外國其成酒則以上好珠果所製此物形如小鳥梅戈登成酒善治内腎膀胱等病且能開胃其最佳者爲猪頭牌已著名有一百四十餘年矣若家行經售如此久遠人必知其因製造上等品物故也江西路廿五號嘉泰洋行特白 
[聖芳濟學堂告白]  
上海虹口南潯路號正月午前九點鐘招開學本校章程可隨時來閲 
 
 

Page 32

 
 
   
 
