# 1881 - 207 - 4902965

 

Page 1

 
 
[格致彙編出售] [  申報舘主啓]  
　　第四年之第六卷格致彙羅內係格致釋器衛生論歷覽紀略海戰指　德國兵官上李星使治兵議互相答問現巳裝訂完備即日出售　　價仍大錢一百文售處照舊此佈 
[論冷戰難禁]  
　　國有大　三年四海遏密八音近日上海戲舘公然演唱已屬有違　國　關於蘇郡戲舘之封　而　歎租界地面何竟自外於生成頁然而猶有說者則以爲租界之地華洋雜處戲舘本較多於他處伶人以歌舞謀生舍此別無餬口之法況伶人皆天津等處入北方強悍之氣最易滋生事端久無事業或且流爲　轉足爲地方之害故官　曲體苦情深防禍害因獨馳其禁以聽　伶人之得以自求口實從此既有恒業可以不必再防他變以致諸伶之悞罹法網爲害閭閻是亦思患預防之意而仁人之用心所謂不惜委曲以遷就之者也然諸伶則實不能仰體官憲之心不開演則其害僅在於伶人既開演則其害其中於風俗噫與其壞風俗以養伶人又何如棄伶人以全風俗之爲愈乎夫戲原屬古風詩之遺意最足以感發人心演一忠臣孝子義士節婦之戲則今人慷慨泣數行下而忠君愛國之念去讒遠佞之志不覺油然而至自生演一姦邪慌亂之戲則令人感憤髪上衝冠而扼腕咨嗟之態與奮袂欲起之情不覺勃然而莫遏不可知此事之感人甚矣閒嘗觀鄉村社戲婦孺爭觀歸而津津道之凡有忠孝節義之事無不色飛眉舞似乎企慕甚殷及談至奸邪叛亂之事亦間以唾駡詬詈意似恨之甚由此觀之則可知凡人之性情善惡兩端原無不知之處特惑之者甚則或至引而去耳今上海各戲舘所演每日必有一二淫戲如來唱廟會之類窮形盡相描摹想像必使惟妙惟肖而後快觀者目注神移搖心奪其剛正之士自必不至變易其心而因邪入邪其害有不可勝言　矣此而猶以爲不足患又將以何者為患乎前者由　憲　發庶幾堂今樂府論今各戲園學習搬演亦既演成數齣誇新門異設色爭妍觀者無不嘗不多生意未嘗不盛苟能自此遵奉憲論但擇善戲爲之吾知戲舘之利亦斷不至友所減少而且藉此以勸人爲善其功德實爲無良獨奈何置官論如弁髦如弁不以为善戲可以使人感而以爲善戲足以使人厭不以為淫戲足以害人而以為淫戲足以招人故　此論演善戲之時亦必每日以一二齣淫戲錯雜期間今則此風尤甚見見淫戲居多禁令即有不在淫戲之列者亦不過槍刀劍戟牛鬼蛇神并無忠孝節義之戲而於善戲則將積久漸忘嗚呼何其官憲禁今之不能行於諸伶乃爾哉前者白百日未滿環求開演已有挾眾要求之勢官憲念其苦情俯如所請而既輕開演之後乃日以淫戲蠱惑人心人心愈壞風俗愈下其爲害豈淺鮮哉說者謂上海之地本屬邪氣拚頭搭腳居然顯言於公堂之上而不以爲怪台基林立私局尤多固不獨妓館之足以誘人子弟已也即　戲舘日日以善戲感人并無淫戲以搖惑人心竊恐上海之風氣亦未必能變於純正是區區者又何足言不知上海風氣之所以壞者特大姐娘姨之流以拚頭搭腳爲正務而廉恥道喪耳若夫富家巨室之子女則猶不至若是之無恥也若偶人戲舘觀戲而有所見之戲皆係目挑手引花前月下之事則將目孜孜而不倦心搖搖而爲移有不覺情之爲所動者設當情實初開其有不怦怦欲動者　至於此情一動而後從而遏之則難矣吾故謂戲舘之演淫戲其　於人心風俗者爲最甚也夫伶人　習此藝自不得不竭呈其技以取悅於人然既有此藝又何妨用之於善戲以悅人者轉而感人吾知上海爲通商碼頭來往商旅不絕如蟻即不演淫戲　未見其生意之減色也吾願與各戲園諸伶人商之且願與有地方之責者共商之 
[恭錄　論旨] ○六月二十九日奉　上　都察院奏街道應干預五城事務請旨撤去差使一摺京城鋪商貿易如有應行查辦之事向由巡城御史核辦給事中孔憲毀管理街道輒即擬定章程　今鑪房商人遵辦實屬任意十預孔憲毀看撤去管理街道　使餘依議欽此同日奉　上諭李鴻藻看以兵部尚書席協辦大學士欽此 
[英信譯錄] ○英國來信言法人既以多尼思爲屬地凡多尼思　各國通商事務皆當與法國之駐多官員商辦英人向來办與多立有和約刻下交涉事件亦須法員相商多君不得專主故英人頗有不服之意法人致信於英以爲此事於英國並無不便之處英國各員詢主秉鈞者亦不能明白示云 
[鮮詢電報善法] ○美國新聞紙言中國發電報於駐美欽使今傳論華人之災美國學堂者將如何傳遞電報之法逐細詳言盖中國之字用於電報頗有未便必須用英國或他國之字然用他國之字於中國恐難通行故須設法通用中國之字也 
[挑選學生] ○天津海關道鄭玉軒觀察奉　命出使美日秘三國已列前報茲聞星使函托福州船政黎钦差於学生中能通西语西文者挑选二三人以備隨帶出洋之用黎星使節傳前學堂學生鄭誠王家端取雜說數條今其繙譯西文以觀造詣現已錄定一俟鄭觀察函邀即可隨同出遊矣之二子者肄業功深幸逢知遇其將虹此遠謨哉 
[閩省傳聞] ○據聞閩省候補都司黃桂芳係廣東香山縣人向年在台灣帶勇防禦日本撤防後適有游　滋事夏觀察立將勇弁等懲治遂殃及無辜之統領將弁等共十餘人或被觀察之親軍殺取首級搶奪行李或被觀察忝革功名流落東隅形同乞丐黃都司亦登　簡今春始內渡赴各大憲轅控訴前情皆末准收稟詞擬即赴京控告遽爲大憲所覺欲行遞解回籍以息訟源因有同鄉官心生憫惻恐有性命之憂已於前月着人勒令回籍准其附搭官輪船赴粵不知黃都司是否允行且此事果屬確否俟有續聞再錄 
[札委彈壓] ○閩省建陽縣屬茶械地方械門滋專情形已有列前報茲聞尚未了結由督撫憲調派營勇往彼　 
 
 

Page 2

 
 
彈壓又由藩憲札委候補同知郭司馬紹唐前去查探另有委札　錄左　　爲飭委事案查興化人與江西人在於建陽茶　地方各因口角細故豎旂互鬥釀命經由本部堂院照會庭慶提督帶往差　遇　委辦　宜務須妥爲襄理將起程日期具報查察毋違 
[觀風告示] ○鄞縣正堂秦爲觀風事照實　　聳鱗訪道應鳳虬之感摟岩採幹濟時儲梁棟之材良以士首四民賢宗百福武城岩邑不廢夫弦歌鄒魯小侯聞夫絲竹楙矣自古豈伊　今幸逢　聖世之右又无爲牧今之先　矧茲金峨勝境赤堇名區日湖月湖涵其奇蘭江蕙江催其穎山輝川媚如珠玉之蘊懷海曙霞鮮　蓬瀛以咫尺分野則星原躔斗献徵則秀論書升理學文章功勳名節攷之邑乘代有傳人僅就文學而言早沐涵濡之化賀秘監之雅　吏越王之芳規慶歷號五先生淳熙有四君子蟬聯羣喆儼列宿之初輝彪炳前朝信風流之未沫　夫　昭代英芬萬家則經術一門蜚聲海內全氏則遺書千卷永壽名山天一之閣巋然措大之營宛在先徽遙景已蔚起夫人文後學踵興尚勉繩其祖武宜乎　中興日月輔　咸昭　會風雲科名鼎盛也本署縣家隣嶽麓名厠賢書畏之未籍于大羅卓茂遂甘為小宰一行作吏自慚藝苑久蔬百里栽花曾向蘭谿承乏茲者下車伊始捧檄而來雖同丙吉之麤官差比山濤之愛士居是邦也願事賢而友仁官斯土者合采風而問俗十室之邑刮目相看百年樹人會心非遠爰定于七月初七日舉試觀風合先示論仰闔邑貢監生童知悉抽毫共試聯襼偕來或文雕劉心或詩又溫手或問情孔思霞采飛情或蘇海韓朝烟衢振想削雷同之語徐教妃白麗青效月旦之評幸免看朱成碧果能詞出自己句句驚人舌本橫翻心花怒放本署縣稍分鶴俸略助蚖　皇甫之縑待酬盧生之錦誰奪十洲閣迥庶幾珊網齊羅四明窗開會看瓌材畢露吳公得賈生而治行顯李君今當途而絃誦聞勉爾鴻才跂余鵠望此日鮚埼訪士樓剔皆東箭兩金他年　鳳　摛華安排作狀元宰相特示 
[浮屍無生] ○上月二十八日寍波西門外澤民廟前河下有男屍一具漂浮水面年約三十左右身穿廣紗小衫景羅褲白布廣襪由該處地保撈獲一面徧貼招認字樣延至次日並無屍親來認地保始報官請驗秦邑尊於三十日往驗屍雖變黑並無傷痕遂飭地保棺殮發厝標記招認云 
[申禁花船] ○蘇郡護撫譚中丞莅任以來所有舊禁各條悉皆三今五申不丹諄諄告戒故歌船畫舫廂內外寥寥無幾第日來天時酷熱納涼避暑戲酒尋花者興復不淺前月杪中丞飭論各船埠以初一日爲始不准有妓女在艙如或違犯一經察出定即嚴加懲究各船聞論皆閉艙繋纜不敢重盪蘭槳再載花枝冋虎阜山塘往來容與矣 
[情虛落水] ○前月二十三夜十二點鐘後天津招商局碼頭有本地人張八上新南陞輪船購取小貨正從跳板登岸適津關扦手德國人某上船覿面迎來而張遽如鼠之避猫如魚之遇獺手足無措當即落河身死其家住河東小神廟後家人竟夕守候不見歸來翌晨尋到碼頭始知其事一面打撈尸身一面控該扦手於德國領事館處旋經撈獲尸身檢得懷內藏有六響洋槍桑三桿因知張之夤夜上船蓋爲携取洋槍豈圖不先不後適與扦手相值心虛膽怯不免驚惶而扦手盤查乃其專責或扦手上前盤話或張向後徘徊一不及防遂致失足是在意中其屍親稟控推之落水或莫須有之詞耳查此項洋槍上船購買每桿需洋三元數角及售去亦不滿四元每桿得利不過兩角或三角而乃深宵奔走身命相狥又何事不專不可爲而必爲此于禁專哉然而牟利之難亦於此可見矣 
[埋屍獲寶] ○金陵漢西門丙城跟向有三聖庵兵燹後僅存基址住持僧某糞除瓦礫結茅其上近已募化功德錢若干遂將正殿三間並外圍墻草創成功其裝修以及其餘工程均缺而待募昨因殿內地勢不平該僧喚附近爬荒者二人來作小工將殿上地下剷去該小工照所指　處一一爬平及至殿下左隅一鋤甫下突然露出屍棺一角僧知必亂時藁葬於此者今既平地祗得將棺遷葬遂囑小工將浮面之土爬去比及棺蓋全現始知柩已腐朽萬難遷移乃決計取骸骨另葬不了棺蓋角啟而顛倒兩屍赫然未動且鬚眉面色宛然如生兩屍皆衣紅袍　金龍王者冠蓋髪賊之渠魁死於圍城內者兩屍各枕黑漆磚一塊衣扣玉帶珠寶纍纍僧及小工見之既驚且喜於是僧謂小工曰此事固宜秘密切勿聲張且事不宜遲所有金銀儘爾等取去惟兩塊古磚我欲留作硯用爲今之計汝等宜趕緊購一棺木來將兩屍收殮掩埋泯其形跡是爲至要僧旋給小工青蚨數千今其賣棺兩小工携錢去該僧先將兩枕磚取出收藏又將玉帶及衣扣上之珍寶盡行取去及小工買棺回來將兩屍抬出又將其身上所餘之寶物檢取一空然後草草棺殮登時去掩埋嗣因兩小工所得珠寶出售於人始末始得吐實云至屍身歷久未腐或謂皆珠寶環護之力也 
[奉查賭博] ○本埠吳淞操防之兵輪船兵目稅收現奉兩江督憲劉制軍訪聞　有賭博情事以爲難免悞碍差操特行兵備道衙門就近查禁業經劉觀察遴飭密查尚無實錄邇來此項兵船自歸本省李君門統領以來操防之暇兵丁水手雖聞有起岸勿論有無賭博從未聞有人滋事者軍令之嚴肅可然知既奉劄行查當有所聞防微杜漸其制軍之於防務留心矣 
[瘋人闖衙] ○日前有一本地之浦東人年約三十餘歲衣履光鮮闖進本縣衙門把門者偶不經心遂被走至二堂公案前一見印箱即將封條揭破扯去箱袱捧此印箱仍欲進內行近三堂始爲門皂看見追拉乃即擲箱於地雖無印信在內空箱已碎成板片矣及至拉獲人已目瞪口呆語無倫次詢其名姓則或張或李殊無頭緒始知爲瘋人也當因尊患病由帮審委員傳集內勇門皂值日頭役先行逐一申飭帶訊瘋人不能取供隨飭鎖示大堂次日即今覓保省釋完結有知之者謂其人係另因涉訟屈嚇癡時發時愈尚不致有武鬧情事是故家屬不甚管束耳 
[庽客保釋] ○本月初三日庽客傷人一案今悉被告朱德生之同伴尚未提到原告王陳氏亦未投審昨據實善街地方之昌樂園酒館泰記德勝義慶成鞋鋪等店主張筱山劉起之谷容芝等聯名稟稱我等與朱皆係同鄉朱實與友人同往福建佟大人處投軍過滬暫庽該棧將搭輪船前往因有人至該棧尋人誤入朱房盤問爭論之下棧主婦插口啓　致朱被彼交捕今願保朱出外俾即趕赴福建等語陳太守以原告既未投質而朱又有張等聯名具保隨准請釋放腰刀兩柄存銷 
[上船失物] ○開詳發客棧之張梅亭投英公堂稟稱前日有孟邵二客來棧躭擱據云係某糧道家丁昨孟稱要搭新南昇輪船赴津雇小車三輛裝運行李往虹口成泰碼頭當以不見邵在故派茶房沈阿三隨往擬發邵至問明情節再喚沈歸俄而孟與沈及車夫三人回來孟便拉我拚命不解其故詢之據云在碼頭搬行李上輪船時失去藍布套之小皮箱一只內有匯票等要件時已上燈我與同往碼頭找尋毫　 
 
 

Page 3

 
 
無蹤跡據稱皮箱係裝在潘利中車上茲將車夫及茶房一併交捕送請理孟開有箱內各件之失單呈閱沈阿三供孟客之小皮箱裝於潘車不知如何失去潘利中供小皮箱固在我車上及將各件卸放碼頭搬上輪船據云此箱不見却不知如何失去又車夫謝阿七阿扣同供我等所裝之件均即交清失箱之事實不知情陳太守謂茶房沈阿三既由棧主派爲照料疏忽之咎難辭着與車夫潘利中一併管押謝阿七何阿扣交保張梅亭著明白其具稟再行邀孟姓到案侯質一面飭捕房查緝云 
[認犬涉訟] ○東洋人赴英公堂訴稱我有洋犬一頭栽路隨走被廣東人認為伊犬爭論之下彼竟用武然此犬確係我者適爲巡捕見之併送案云廣東人于阿溫供我親戚鄭氏在洋人處帮傭洋東將此犬給伊轉送與我前經走失昨路見向認彼此此言語不明致於爭毆云其戚鄭氏供與于同陳太守今兩造東西分立牽犬至中央今兩人引喚犬走至東洋人前隨交東洋人領去或謂此斷甚妙真假不辯自明或謂此犬數易其主已爲東洋人養熟未免不識舊主則此法亦不可恃要之得失甚輕不必與較論也 
[逞凶醫洋] ○華捕至英公堂稟稱昨午前見一人從碼頭起岸帶有小自鳴鐘一架藏衣袋內是以向問來歷豈伊據爾逞兇將我扭打致被扭斷鈕　今將此人送案自鳴鐘及其身畔搜出之洋一元七角一併呈案請訊其人供明沈阿唐在拉不暈兵船上船主洋人處當西崽此鐘係船主今我携出修理者巡捕疑爲竊　盤問角口是實陳太守謂巡捕本有查察之責既非竊　亦可說明豈容逞兇判將沈洋一元七角撥充醫院經費自鳴鐘交領 
[香海詞人久無音問倚百字今寄懷] ○去鴻來燕看花開花落韶華如駛風雨蔬簾燈閃爍一種人情味別夢依依離蹤渺渺不見三年矣酒龍詩虎近來豪興何似　幾庶海上嬉春輕車共載記得曾連袂一自筠西移研後寂寞迢迢雙鯉君若嵇康我同阮籍各秘相思字莫雲春樹天涯應也翹企[  揖竹詞人倚聲]  
[慶春澤] 夢畹生以慘綠吟大箸索題譜此應之　○句每吟紅詩成慘綠清才若個如君不捲重簾博山檳麝氤氳浣薇細誦添惆悵看庭前花雨繽紛問胸中幾曲柔腸幾許酸辛　漫教綺語傳幽怨想三生石上種得愁根淚濕青衫憐他隳溷飄茵莫將薄倖兒相擬寄閑情跌宕風塵鎮無處宋艷班香字字清新[  揖竹詞人倚聲]  
[疎影　贈題張筱林先生三影園] ○三弓地闢儘疊石鑿池雖小而適牆外鞦韆墻裏花陰還借二分蟾魄壺中日月綿長處樂得此徘徊晨夕趁杏林橘井風和不數神仙幽僻　應是春成著手藥爐丹竈地濃蔭凝碧更聽聲聲深柳書堂有傳經佳客儂來偶步渾忘暑正滿徑綠陰盈席問幾生修到張仙消受亭泉清癖[  鴛湖映雪生孫熙曾倚聲]  
[題盆中榴花] ○趨炎吐氣亦揚揚色相生成似火光縱使爾紅能照眼不如耐冷水仙香[  映雪生草]  
[光緒七年六月二十六日京報全綠]  
　　宮門抄○教職單○御史嵩等　奏擬請援案獎敘摺子○直督李　奏請借補副將夾片○湖督李　奏籌解第四批京餉夾片○大臣松　奏朝鮮解送遭風難民遵照成案辦理摺○直督李　奏請借補督司片○江都劉　奏仍請准酌補分司員缺摺○給事中訥等　奏爲請　旨交審摺○直督李　奏請休致守備夾片○湘撫李　奏甄別各員夾片○六月二十六日工部鴻臚寺正藍旗值日無引　見○靈中堂謝署正藍漢都統　恩○恩承等各謝從優議敘　恩○記名道府薛福辰汪守正各謝　恩○莊守和謝授左院判　恩○閩浙　將岱齡謝　恩○召見軍機○皇上明日夘正至　觀德殿行禮○○光緒七年六月分教職單　教授貴州銅仁甘叔華思南恩　正　吉林賓州邢樹溱順天五常張箴順天順天涿州邊崇綖河間直隸安孟昌緒遵化冀州孫棣順天正定篤曾正黃漢赤城楊雯順德安肅王龔喧嘩山東恩縣張芝田武定甘肅　州寇爰相鞏昌福建浦城陳牧福州四川敘永李登淮瀘州俱舉雲南晉寍魏自修臨安廩　訓導安徽靈璧夏宗慶廬州直隸南皮劉篤公順天平鄉李名重趙州安徽貴池陳永全徽州河南輝縣馬元灝開封俱歲吉林鈍化解延慶天津山西徐溝樊景甫霍州河南長葛趙作楫衛輝　鄉常樹聲開封甘肅渭源張于福西寍伏羌石士傑蘭州浙江奉化王玉藻紹興廣東鎮平賴子鴻廣州俱舉甘肅通渭王吉士蘭州歲四川宜賓金位坤寗遠歲　復論山東即墨楊維東青州廩嘉祥劉蠹南萊州廩山西五台崔鐘淦汾州舉山西華陰周吉士延安拔江西奉新劉宗明贛州恩廣東新寍張煜華肇慶廩陽山黃虞臣廣州副四川丙江冉昱光潼川歲　復訓山西解州黃錫　平定歲陝西渭南關旭同州舉商州孫篤之西安歲甘肅涇州髙應中蘭州福建崇安張春烺延安湖南綏寍謝坤翿實慶俱廩福建長泰陳彥麟泉州拔四川蓬山薛棻程度增劍州歐陽池成都附貴州八寨廳史守藩天定舉　○○巡視西城掌湖廣道監察御史臣嵩林巡視西城吏科給事中臣戈靖巡視北城戶科給事中臣訥隆阿巡視北城掌山西道監察御史臣黃元善跪　奏爲西北兩城紳商自行捐資照章添設水局　辦尚有成效可否准其援案請奬恭摺仰祈　聖鑒事竊查同治十年吏部會奏各城水會局數每城以四局爲限不得加至四局以外除中城設立四局其東南西北各立兩局均經迭次奏明在案茲臣等西城於同心同仁兩局北城於成善與善兩局外另行各添一局據西城指揮張吉貞等稟稱轉據紳士李厚奄等呈稱竊自光緒三年開辦資善水局製造激桶一架養婺恤孤助賑各善舉試辦三年各項經費由該紳等自行捐辦上年十二月曾經咨明吏部在案等語復據北城指揮何振綵稟據琉璃廠安平水局紳商劉應奎等稟稱竊前於咸豐八年設立從善水會未經呈報旋因重整水會捐資建房置激桶器具設施種牛痘局每夜添雇更夫巡邏　爲安平公所於光緒四年咨部查照在案等語臣等查各城水局每屆三年皆酌保祿銜加級記錄以示獎勵茲西北兩城照章設立資善安平兩局皆係該紳商自行籌資不動官項且雇領鄉勇巡夜及屢次拿獲要犯業經辦有成效如已屆三年可否准照各城保舉章程酌量獎勵之處出自　逾格鴻慈如蒙　天恩　俞允並請　飭部核議謹繕摺具陳伏乞　皇太后　皇上聖鑒謹　奏奉　旨已錄　○○李鴻章片　再同州協副將文林告病業經附奏開缺並將所遺推缺留歸外補照章應用儘先及借補人員查該副將駐札通州距京城僅四十里督率操防甚關重要且地當東三省往來孔道差務絡繹又有接催漕運彈壓稅收人夫之責必須精明穩練之員方資臂助查有記名提督者貴年五十歲雲爾邱北縣人咸豐三年由行伍出師馳勦南北各省克城殺賊屢立戰功薦保提督該員老成幹練紀律精嚴在直隸襄事多年情形熟悉以之借補通州協副將員缺實　勝任亦與定　限制相符應請　准其借補以裨地方餘飭取履歷咨部外理合會同提臣李長樂附片具陳伏乞　聖鑒敕部議覆　　奏軍機大臣奉　旨兵部議奏欽此○○李瀚章片　再前准戶部咨豫撥光緒七年分京餉案內撥江漢關洋稅銀三十萬兩等因當經行據湖北漢黃德道監督江漢關稅務何維鍵詳明委員簽解第一二三批京餉共銀十三萬兩赴京交納附片奏報在案茲據該關道詳稱在於所徵洋稅項下動支第四批　 
 
 

Page 4

 
 
京餉庫十三萬兩飭委即用知縣王穎芳補用知縣陳炳藩會同管解赴京交納等情詳請奏咨前來臣覆核無異除給咨管解外　會同湖北巡撫臣彭祖賢附片具陳伏乞　聖鑒謹　奏軍機大臣奉　旨戶部知道欽此○○奴才宗室松森跪　奏爲朝鮮解送遭風難民遵照成案辦理恭摺具奏仰祈　聖鑒事據鳳凰城守尉花翎副都統銜記名副都統宗室興麟遞到朝鮮國王咨文內開光緒六年十一月初五日卯時有異樣船隻漂到本國古泥浦前洋聞甚驚駭就差該地方官樸珪熙馳詣船泊處問情詳詰來由察其言服著是上國人漂到無疑詢晰宗希潤胡崇仁劉振剛高景川馮士廣施元成王文家劉成君曲文元等九人均係奉天府岫岩　人于本年八月十五日由安東縣太平溝裝載松木至登州府文登縣五里島交卸回歸行至海洋忽遇暴風漂至茂長縣地方經本國妥爲收留厚致館廩優給衣糧由旱路專差譯學李應善管押送回鳳凰城合行移咨請照驗轉奏施行前來奴才詳查道光二十年曾經朝鮮送到遭風難民交鳳凰城轉解其差官獎賞經禮部奏准　賞給該國差官銀三十兩由盛京戶部支○辦法歷經遵辦在案此次該國差官李應善解送遭風難民宗希潤等九人已據鳳凰城守尉轉解盛京將軍衙門訊明情節相符遞回原籍其該國差官請照以前奏准辦過成案給銀三十兩由庫支領以示優恤而廣　皇仁所有奴才遵照成案辦理緣由恭摺具奏伏祈　皇太后　皇上聖鑒謹　奏軍機大臣奉　旨知道了欽此　○○李鴻章片　再天津鎮標大沽中營督司傅鵬超病故前經題報開缺所遺中左營督司駐札北岸後砲臺專司操防係海疆要缺照章應揀熟習槍砲口今布置合法人員請補茲查有儘先遊擊王金榮年三十五歲江蘇上元縣人同治二年投効軍營隨勳粵捻各匪迭著戰功歷保遊擊留直補用該員勇幹勤奮於海口砲臺佈布置操法尚稱練習借補大沽中左營督司堪以勝任亦與定章限制相符應請　准其借補除取履歷咨督外理合會同提臣李長樂附片具陳伏乞　聖鑒敕部核覆謹　奏軍機大臣奉　旨兵部議奏欽此　○○頭品頂戴江總督管理兩淮監政臣劉坤一跪　奏爲分司要缺需員籲懇逾格　天恩仍以項晉藩酌補恭摺仰祈　聖鑒事竊泰州分司運判一缺前以勞績酌量請補接准部咨以泰州分司運判係在奏定分班輪補新章以前之缺應仍按醫餉插用分缺先用之人行今更補等因自應遵照部議辦理惟查運判官册分缺先僅有沈桂一員甫據運司　請甄別尚未咨部例應扣補此外捐納正班各員非未經甄別即人地未宜而泰州分司一缺實重事煩尤以請求盬色爲第一要義自創議重淋以後淮南監色頓然改觀行銷鄂湘足與川盬相將但工本較昻滷耗較熏場商積久而弊生運販相率以觀望項晉蕃現署斯缺業據查出攙和低盬各垣分則示蜀近有前赴各場親自盤量實屬勇於任事不避怨嫌值此整頓吃緊之時未便更易生手前次許寶書奏補斯缺亦未合例經部議駁前督臣沈葆楨續行覆奏仰苛　特恩允准　案良以泰州分司員缺爲　務所關亦餉源攸繫得人則理失人則　早在　聖明洞鑒之中夫循章辦補不敢稍乖成例者部臣之職守也爲缺得人必賴斷目　宸聰者　聖主之權衡也合舞仰懇逾格　天恩俯念泰州分司員　緊要仍准以項晉蕃酌補洵于鹺網大局有裨如蒙　俞允該員係勞績運判請補運判衡缺相當毋庸送部引　見據布政使梁肇煌兩淮盬運使洪汝奎會詳請奏前來理合恭摺具陳伏乞　皇太后皇上聖鑒訓示再江蘇撫臣吳元炳現丁母憂開缺是以未經會衡合併聲明謹　奏軍機大臣奉　旨吏部議奏欽此　○○巡視北城戶科給事中臣訥隆阿巡視北城掌陝西道監察御史臣黃元善跪　奏爲請　旨交部審　事光緒七年五月二十八日據臣城指揮何振綵等襄轉據安平水局紳商劉應奎張大庸吳作舟范奮　等稟　五月十八日本局首事等帶向哨官化永陞牛茂勇丁等會同西河汎軍工關慶隆王志清協同東　沿汛署守備千總惠春凳同在崇文門外三轉橋東珠市口等地方拿獲隣境盜墓現　人犯李二即李　又名李幅子張老劉三等三名一案案內供出買　人郝玉田呂二徐永詳王昭麟並查傳看墳人范奎又墳主李姓一併到岸看墳人范奎交廣渠汎帶回又各交起獲現賊赤金大小三錠計重十一兩七錢翡翠圓鐲一對翡翠褂鈕四個另有供單一紙起出賊小刀一把一併移司究辦等因除將該盜犯先行移送刑部查照外相應請　至飭下刑部嚴行審訊其拿獲出力之紳商可否俟刑部定案時聲明請　旨爲此繕摺具陳伏乞　皇上聖鑒奏奉　旨巳錄　○○李鴻章片　再宣花鎮標張家口協新河口堡守備銘興滿洲正白旗人由護軍校補受今職咸豐四年到任現年巳七十歲由　呈鎮咨會提督轉送考騐前來臣驗得該員騎射尚嫺惟年方就衰操防盈恐難振作應請照例以原品休致勞績保歸候補班人員應於到省一年後察看甄別歷經遵辦　眾　實補用同知直隸州知州儘先候補知縣董耀焜年四十九歲湖北江夏縣監生光緒三年八月二十八日到省扣至四年八月二十八日一年期滿又候補知縣楊權年三十一歲四川成都縣拔貢生光緒六年二月十六日到省扣至七年二月十六日一年期滿均例應甄別據藩皋兩司會詳前來臣詳加察看該員董耀焜明幹有爲楊權年富才長均　留省照　補用除　詳細履歷咨都查照外謹會同湖廣督臣李瀚章附片具陳伏乞　聖鑒　　奏軍機大臣奉　旨吏部知道欽此 
[浙省撫抄] ○六月三十日補用縣李光益稟知臬　委　局發審差銷錢塘縣帮審差　蔣清翌日稟知臬司發審差　江蘇試用縣丞姚祖順蘇省盬局委解代收塘工經費來浙稟到分發浙江知寧買延暉由京騐看來省稟到　未入流鄧承尉稟知臬司委分巡　二　保甲　叩謝　○七月初一日陳同恩由江蘇查驗務回審銷差　徐懋簡知州李光高俱　知臬司　　局發審差叩謝　委　永嘉縣丞陳寶璋稟見扣辭赴任　候補縣丞葉世　稟知　司飭知甘餉保准補缺後以知縣用叩謝　從九品方憬服滿來省稟到　○初二日補用縣余繩　服滿來省稟到　鄧暄稟　管解金州船料差　華松年交卸厦河釐局差回省稟到　孫晉梓稟銷艮傷門　捐差稟知　辦省厘捐總局文案　 
[蘇省轅門抄] ○七月初二日知縣申報齡票知自常州交代箅　沙洲專竣回　趙昌言稟奉復勘會訊吳邑山地結案銷差　○初三日安徽候補知府李松榮辭赴金山松江查哨　通盤何耀良稟知奉憲札咨送淞滬局　縣承卓從又稟知首府委代理吳江縣　簿即辭　清河縣典史與有章清江交卸來省　○初四日江西補　通盤朱熙辭　福建　知縣吳成　辭奉委管解飛金進京　補用知縣劉寶宸浙江人服滿回省稟到　○初五日知縣王芝蘭難滙查驗積穀回　程南金江靈公幹回　　示照得崇明縣教論周安仁調省察看　缺查有前經迴避同府現任改教應補新班之侯用訓導謝環應即補委署理　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
