# 1882 - 18 - 4903134

 

Page 1

 
 
[本館告白] [  申報館主人啓]  
　　本館自開設以來年有京報上奏疏必按日分排　諭旨則隨到隨錄仰蒙宮商稱便衆口同聲但每逢冬未春初北洋封河輪船停止各信須由旱道寄來未免稍稽時日卽使河外開釋海道通行而南北相去三千里京報極快亦須六七日方可接到本館因念　諭旨爲　中國家最大最要之件閱報諸君均以先覩爲快現故不吝重貲與津友訂定請將每日京報上　諭當由　中國新設之電報局傳示從此消息靈通瞬息千里諒諸君益當心許也 
[點石齋告白]  
　　莫友芝先生手書江寧府學記久巳膾炙人口本齋用照相石印法印成屏條四幅與原本絲毫不爽計價每堂洋三角五分綾邊裝裱者每堂八角又徐石更盤前爲世所暫名人說跋賛不　口今亦照成琴條八幅秀　如生計價每堂洋二角絹邊裝裱者每堂六角又明狀元圖考前次所印早經售聲茲復加工重印較前更爲明晣用綢面裝訂尤極翰工訂成兩本計價一角五分卽日出售售處仍照彚例幸卽賜顧爲盻 
[論借書抄訟]  
　　借警雅事也而至於涉訟則不雅矣涉訟而出於兄弟則尤爲大不雅古人云借書一癡竊嘗疑之以爲借書者何以得癡古人所謂癡係發字之訛其說殆爲近是而孰知果有癡意存於其間也江西新建縣有兄弟因借書兩涉訟一事當其弟借書與兄之時早有癡望以爲兄家富有而兄弟旣巳析爨苦於無隙可乘今而欲觀是書告借於我則我借以書彼卽借我以銀所謂禮尙往來者兄諒京知之久矣倘借書以去而不予我以銀則我乃有辭於兄而我之理直兄之理曲度無不得當者夫是以索三百緍而無怍色也夫借書常事卽使悍不還亦决無因此涉訟之理况其爲兄弟哉今乃居然因此涉訟吾知其弟之籌度於甫借之時者其癡情可以臆度也至於其兄借書於弟亦有癡心意以爲兄弟分居不必復爲相顧我以動儉而積有餘貲斷不能分潤於弟弟卽貧無立錐家無擔石亦其自取必不能乞憐於我且我富而弟貧弟不勝歒慕勢必趨奉之不暇我有所求又何敢違者且所求而多或恐弟有所吝惜有所希兾若此戔戔之書則亦何所吝惜何所希冀乎夫書之爲物寒不可以衣飢不可以食卽使我弟飢寒交迫而欲竊書以易食而書僅三本能值幾何雖久假而不歸弟亦無如我何萬不料其以此事訟之公庭也抑其兄之意更有癡也者以爲我當弟貧貧旣不敢與富較况我則遑遑金頂赫赫監生弟則白丁而已卽或借而不還弟有後言當亦不足爲慮若其憤　控官則我有監生爲護身之符而弟己先受笞貴矣此又其癡心之周密者已借之者有此癡意遂身罹乎笞責借看亦有此癡意致對簿於公庭此之謂借書一癡古人之戲言何意慶之於今日也鳴呼吾乃因此而動癡念喪欲使天下弟兄皆以友愛相終始如王氏之雙毘田家之三子固不可以復詩而但就世俗而論亦必不容有煮豆燃萁之憾古人謂兄弟如手足今縱不能聨手足而安可數手足之傷自人心不古忘一本之愛而日以爭產分財爲務於是有同室而操戈矛者兄不恤弟之飢寒弟亦視兄如仇敵竊歎近世弟兄無論簪纓世族富紳大家雖日詩禮鬥楣而實無異於椎魯之子甚至有農夫樵子自食其力本無財產可爭而一家雍睦尙有友于之誼而大員子弟以祖交之宦囊先人之遺產分析不均因而忿爭不巳互控諸官并有唆訟之人從中挑撥以兾鷸蚌相持而彼得以坐收漁人之利而兄若弟絕不一悟相視若仇風氣之壞莫此爲甚此賈長沙之所以爲文帝痛哭也本朝定例服屬最重觀於五服之制一本相生宜油然動其天良以敦棠棣之好而乃仍有此種不肖之徒因細微之事而爲鼠雀之爭有司廉得其情而貴其弟以示簿懲諷其兄以示訓教倘或該弟兄知所愧悔各悟前非咸息癡念而同歸於好則冷明府當不難與仇鸞韓延壽比肩矣然天不之兄弟如彼二人者正復何限且甚於彼二人者又復何限安得賢有司二懲創而教誨之哉前報有龔氏弟兄皆係大員後嗣而身居顯宦亦以圍牆起釁互控于官不顧其家聲而惟逞其血氣之見又有豫紳某之官於蘇者欲奪其叔之產業而逞兇於其叔之庶子及其庶子之母此皆近乎無人心者以故家世族而尙有此人又何怪鄉愚無知者視兄弟如陌路也新建縣之兩弟兄以借壽而涉訟意其人亦必係書香之裔其兄尙富而其弟已貧茍兄能略顧其弟而時時河潤及之弟亦克恭厥兄而自安其素分則癡念不起而借意不萌卽使借書何足爲癡惟其癡不自覺因癡成惡因惡成仇而家聲於是乎墜官刑於是乎受何其癡之一至於斯極耶書罷擲筆爲之三歏 
[恭錄　諭旨]  
　　○十一月十四日奉　上諭衛榮光着調補江蘇巡撫卽赴新任毋庸來京請訓未到任以前仍着譚鈞培護理山西巡撫着張之洞補授欽此同日奉　旨載敦奏現在因病未痊再行請假並將都統請旨派員署理等語戰敦着賞假一個月調理所管廂紅旗蒙古都統着奕絪署理欽此同日奉　上諭黎培敬奏病仍未痊懇請開缺一摺江穌巡撫黎培敬着准其開缺調理鈇此○十五日奉　旨福建道監察御史員缺着賀爾昌補授戴霖祥着交軍機處記名以道府用欽此同日奉　上諭已革提督李世忠從前稔惡多端跡其生平罪狀原應立予刑誅迭經法外施仁未加顯觀同治年間在江蘇爲州府滋事欽奉　諭旨交地方官嚴加管束倘別滋事端卽着從嚴治罪該革員如果斂跡守法朝廷務崇寬大亦不追其旣往乃據裕祿奏該革員恬惡不俊兇暴恣肆擅捉貢生吳廷鑑等誣以行搶橫加毆辱一案凡有見閱同深切齒是其狼子野心不知感恩報法種種妄爲若不從最懲辦無以肅法紀而儆兇頑現已令裕祿將李世忠正法足昭炯戒該革員罪由自取與其舊部人等全無干涉並着該撫明白宜諭俾咸知朝廷用法一秉大公至意欽此 
[本館自己接到電音]  
　　○本館昨接在津友人專發電音到本館有本月二十五日　諭旨五道敬謹譯登○十一月二十五日奉　上諭吉南贛寍道着文惠補授欽此同日奉　旨寶鋆奏病尙未痊再行請假並請將事件派員署理一摺寶鋆着賞假一個月調理所管廂藍旗滿洲都統着端聨署理欽此同日奉　上諭雲南開化鎭總兵着蔡標補授欽此同日奉　上諭御史陳啓泰奏大員骩法狗私請子罷斥一摺據稱本年秋間兵部有題缺郞中以鄧 
 
 

Page 2

 
 
天符擬補吏部尙書萬靑藜以其壻季邦楨急於得缺授意司員妄稱命天符不合新章經兵部引案駁回遷延不覆迨兵部續有缺出季邦楨有缺可稱始援案照准等語吏部辦理此案似於前後兩歧是否萬靑藜有背公狥私情弊着都察院堂官查明據實具奏欽此同日奉　上諭前據涂宗瀛奏斬犯胡體安臨刑呼寃一案日久未據訊結兹據御史陳啓泰奏風聞承審各員有夤綠新任撫臣意在避重就輕串僅該犯誣認爲徒如有不承擬卽監斃滅口等語人命出入所關至重着李鶴年迅將此案秉公訊結務成信讞毋稍瞻狥欽此 
[煤礦興旺]  
　　○臺灣雞攏山煤礦爲中國礦務之大宗統計西歴一千八百八十一年內所開出煤斤共有五萬四干墩查一千八百八十年僅　煤四萬一千數多至一萬三千墩是亦可見該處礦務之興旺矣目下該處地方亦極熱鬧去年外國輪船帆船之至該處裝煤者計有六十六搜而兵船尙不茌此數刻下尙有八船在彼等候裝煤想今年該礦必較去年更勝是可爲中國賀也說見香港西字報 
[廈門虎恩]  
　　○前報曾言廈門地方近有虎恩該接廈門來信知該處之虎尙在爲暴日出攫鄉人之犬豕及羊州爲食間有噬人者有一人膀子爲虎所傷現巳舁至醫院聞須將膀裁去否則恐致傷命也又一日有德國兵船過此停泊兵弁等皆上岸有事至晚見虎至羣放鎗以擊之奈夜黑見不甚明虎受傷而未死遂被逸去數日後有一少年負虎皮銀售不知是否皍此鎗傷之虎嗣又有西人至該處搜索則未見虎之蹤跡也 
[差鴇互毆]  
　　○香港報言廣東沙嘴地方有開娼寮者差役向索例規老鴇元之嗣以所索過多遂致口角差役卽與鴇相毆俄而鴇黨皆至相助特械攻差差逃出鴇黨追之至差役聚會之所差卽咕救差黨亦待械齊出與鴇黨互毆擊傷鴇黨兩人其一　水思遁爲差所獲見其受傷乃轉爲之敷治縱之以去後又獲到一人解諸賞官令其招認拒捕之押其人不承大加箠楚逼令承招而卒不肯招詔究不知是否鴇黨也 
[續選學生出洋]  
　　○由美同華之學生有十六名派往福建船局由粵人羅委員經管此已列報兹聞諸生中衣裘美備者僅三兩人餘皆寒畯本色已由委員禀請局憲分給薪資並給五六品頂戴仍泒在後學堂課讀以硯其造就淺深再予差使云又船局前屇出洋生徒於前年去年陸續囘華或派船上駕駛或泒廠中監工均甚踴躍從事邇來在前後學堂肄業者其交兄親友無不日望其出洋以爲名利兩獲之計本年夏秋間時有生徒懇監督委員文案委員轉求黎里使派其出洋又再三面求早日派定時因憲體違和事遂濡滯現因各人催求故學使查案舉行本擬續選前學堂生八名後學堂生六名出洋並撥銀十萬兩作經費嗣因後學堂生許兆箕等四名先經李伯相調赴天津派充水師學堂教習反威遠船教練水手皆有要差碍難遽令出洋故後學堂生僅有二名合之前學堂八名共有十名由星使會同穆將軍何制軍岑中丞馳奏請先將該生十名泒員送至香港登舟出洋肄業餘俟選擇得人續派前往並按照奮章於船政局及閩海關洋稅閩省厘金項下分撥經費陸續匪解出使大臣兼肄業監督李欽使收支並請由出使英法大陰會星使會同督率照料云各學生見先出洋者之有成因羡生奮急步後塵絕不望洋興歏則中國他日洋務人才將有用之不竭者矣 
[糞傭逞强]  
　　○南昌順化門內某巷路底閉塞有某甲住家其中前日忽來一挑糞傭擬由巷尾推墻而過甲出喝阻傭不服信口謾駡甲前一掌其嘴當爲見者解散亦遂無事詎本日下午傭更邀三四十人自握扁擔當先直入甲室備擊甲不及隨防身被擊傷急轉身入內緊閉房門由屋後扒山呼動街隣一擁而入慵衆始住手奪門而去而廳堂什物則已粉碎無遺甲隨呼坊保查得該傭姓名并其所倚勢之某乙據事換之於官刻尙未能了結云 
[敬業書院課題]  
　　○昨日敬業書院縣課　生題　子曰甚矣吾衰也　二章　童題　小人懷土　三句　詩題　湖添水色消殘雪得湖字 
[控被吞物]  
　　○昨有裘耜榮遞禀英公堂控稱前日因事坐自製之東洋車山外停車時車夫小便轉身失車所在當時報捕查得車被周姓拉去繼經獲住而周祗還東洋車所有車中之高麗參絨單等件均被吞沒開單求究據稱之周姓供姓鄭名阿彩在洋行司帳前日裘乘車到我棧中因其欠我洋十元向索伊便棄車而去今車巳還伊並未吞沒其高麗參等件陳太守酌斷鄭賠裘徉三元完結 
[酌斷繳洋]  
　　○穗祥米行等控開普泰來米舖之黃贊欠八百餘元一案其訊供情形飾經列報茲悉黃贊交保出外惜繳洋蚨七十元并稱實被店夥郭保生作弊業經查明共有四百餘元之多有人勸郭認償洋一百八十元郭已惜辦百元交穗祥行收帳求提郭並傳司帳人王家樑訊　俾得料理欠欵陳大守准請飭提郭王二人於昨晚堂覆訊郭具禀聲稱實僅支室辛俸洋二十元零及經手各欠洋七十餘元總核止百元之數業己索取各欠帳并自挪借押湊洋如數交與欠項較鉅之穗祥行並無弊端亦未允其償洋一百八十元至帳目由司帳人王家檔經管王供帳目亳無蒙混各帳簿巳經呈閱穗祥行等均投案請追黃贊銀洋陳太守衡情酌斷着郭保生再繳洋四十元交保限五日呈案黃贊仍行管押着其繳洋或自央人淸理延于此追 
[木料碍舟]  
　　○英公堂擾薛捕頭禀稱高樹岳木行中擅將木料堆積河內有碍行舟况干租界例禁爲此將高送案請谕令搬移高供木料置河中者軧十餘根現因潮小不能取起須俟出月初三日大潮始得搬移陳太守准高於出月初三日移開着具切結以後不再違禁 
[情急行兇]  
　　○蔬菜行主吳晉咋投法公堂控稱兄吳忠和用王士標爲夥詎王前日向本店素相往來之昌盛錢莊冒本店之名取洋四十元昌盛夥謝燕章雖巳付洋因觀其形色有異尾隨其後王自知覺卽於半途乘問逃逸該莊來告後四處找尋至昨日始在新街遇見令其往南行至新開河橋左近伊不肯行却思往北正欲拉住詎伊袖出小刀將忠和腿上連戳三刀幸未中要害現在家中請傷科醫治而王旣經行兇兄旁人均欲拉彼卽躍入城河浜隨以刀割下自巳髪辮後在河中行走兩旁皆木石駁岸人不易下彼亦不易登岸直至近小東門方始就獲擾其身畔有原洋三十元報捕拘解求究翁太守詁之王士標一味游供太守謂眞賍已獲豈容强辨飭將王暫抑俟吳忠和傷愈再爲核辦 
[煎烟昏暈]  
　　○小東門外大碼頭大街十三號門牌同和烟館祗一間門面而樓上又另租與人由別門出入故該烟館如將門閉上竟風息不通前夜四點鐘後法捕房看門華捕聞該烟舘中呌喊救命立告通事同往查看惟見有濃烟由門隙透出將門踢開入視見內有六人臥烟鋪上一人倒於帳桌邊烟鍋風爐畢俻似在煎烟者而烟已成灰七人均無氣息料是烟薰致暈當經捕頭等赶緊設法施救先醒三人繼而陸貫蘇轉詢之確職所料七人皆得無恙可爲大幸昨晨捕頭蔣情面禀翁太守奉飭下期傳該烟館主到案候訊 
[車夫驟斃]  
　　○有其甲不知從何處來以小車載行李行至老北門外吊橋左近羊肉麵店門前甲與車夬同人麵店吃點心畢復向西 
 
 

Page 3

 
 
行及至恒德當南弄口浜邊該車夫忽然倒地卽時氣絕甲隨雇他車而去屍身由善堂收殮 
[三三詞用倉山舊主原韶敬呈霧裹看花客高昌寒食生教正]  
　　○一枝春色占江南深院名花末許探一自珤臺遭讀譴漫將姓民說三三○烟花隊裹夢初酣舞袖歌衫一味憨泥絮火蓮同歴劫無人棒喝醒三三○惜花情緒筆端含爲問前因暗自慙寄語風流消受者莫裁艷體贈三三 
　　靑樓落倖人待定草 
[十月分分發人負騐看名單]  
　　○籌餉例掣籖分發　郞中　藍翎何斗光廣西檀球安徽　員外郞　徐友蘭浙江　主事　方寶愼浙江丙閣中書　林開棻福建○籌餉例指省分發道　花翎張龔順天江蘇丁兆基浙江江蘇　知府　花翎三品銜許星箕湖南浙扛　同知熊良瑞湖北江蘇張興書浙江四川　通判　余肇龍東西浙江胡子斌安徽湖北鹽提舉銜楊樹森河南東河葉佩萱江蘇浙江劉振綱貴州廣西　知縣　王志章山東湖北葉大莊福建江蘇楊申元貴州四川高錡陜西山西　鹽大使　譚士綬浙江河東　州同　閻怡湖南湖北　按禀司經歴　胡宗藻湖北四川吳應甲江蘇湖北　州判　鄒鐘瀛江蘇湖北　府經歴　布理問銜項思源江蘇四川　縣丞　戴炾昌湖南湖北孫家瑊安徽湖北李浚陝西甘肅　縣主簿　徐耀廷江蘇浙江　州吏同　除源壽山東陝西婁樞雲南四川江廷璋安徽山西　巡栓潘惟善浙江江蘇許士琛浙江湖北典史　周渥藩順天四川朱家桂江蘇湖北周祖鎔浙江江蘇崔昌斌浙江湖北洪錫延浙江四川劉廷槓山東浙江譚士紳浙江山西　閘官　劉達璋河南東河　未入流　閏志誠陝西甘肅○勞績掣籤分發　通判　饒應禪湖北　知縣　藍翎同知銜王兆鼎潮南花翎同知銜凌承家浙江楊嶽方湖南○勞續指省分發　道　花翎二品頂戴朱明亮海南福建　同知花翎運同銜覃見振廣西雲南鹽翎黃元龍湖南陝西知府銜彭紹豐湖南甘肅王南薰湖南甘肅　知州　張世瑤江蘇貴州同知銜張茂時江蘇湖北　知縣　同知銜崇瑞正黃甘肅花翎同知街余選恩湖南甘肅部仲齡湖南江蘇彭森河南陝西徐士彥江蘇湖北同知銜翁銓福建湖北五品翎頂王昱文浙江江蘇藍翎劉澄淸湖南甘肅藍翎五品頂戴鄭錫光湖南江蘇　州同　丁試甘湖南甘肅　府經歴縣丞　張錫麒記南甘肅　府經歴　王梓貴州湖北　縣丞　蕭業俊湖南浙江　縣主簿　李裕勳湖南甘肅吳榮甲安徽江蘇○戴职呈請掣簽分發　同知　繼文正黃○教習掣簽分發　知縣　魏瀚順天○孝廉方正掣簽分發　知縣　徐錫瓛廣西同知銜韓楨山東汪世城四川張鐸陝西李南炳陝西蔣文昭山西　直隷州州判　孫崇祥廣西周調元山來車照瑩陝西　按察使知事　張照榮山東○分發赴省坐補原缺　典史　王誦芬江蘇浙江 
[光緒七年十一月初八日京報全錄]  
　　宮門抄○上諭一道錄前○發妙　旨六道○司業王　奏請　飭下據實查勸辦理摺○杭州將軍吉　奏請開缺回京親視母疾摺子○大臣恩等　秦審明定擬摺○豫撫李　奏請分別獎侮摺○又　奏謂獎叙摺○又　奏遵駁攺獎片○又　奏爲先行陳明片○又　奏請獎勵夾片○十一月初八日禮部宗人府欽天監正紅旗值日無引　見○蘇州織造立山請　訓○熙拉布請假十日○值年旗奏泒管理新舊營房　派出恩麟雙印○召見庫機○皇上明日卯正二刻至　大高殿拈香○發抄　德馨奏永嘉令張寶琳暫緩引見奉　旨着照所請吏部知道欽此○又補用令蔣紹琬等期滿甄別奉　旨吏部知道欽此○學鶴年奏交卸河道總督篆務奉　旨知道了欽此○又道員衛桂森期滿甄別奉　旨吏部知道欽此○又鹽法道王道源等飭赴本任奉　旨知道了欽此○又汝寍守王兆蘭等委署各缺奉　旨知道了欽此　○○五品銜國子監司業臣王邦爾跪　奏爲吉安府屬四縣水災情形甚慘請　旨飭下江西撫臣據實查勘辦理恭摺仰祈　聖鑒事竊臣籍江西吉安府屬之廬陸吉水泰和永豐等縣於本年七月十八十九連日大雨傾盆畫夜不息二十日寅時該四縣毗連一帶高山崩裂數百處蛟水暴發猝不及防巨流所經田廬冲刷成渠淹斃人口無算其被災處所當經紳民赴縣呈報每縣聞有數百起之多且其地名可詳者如吉水之文昌折桂中鵠等鄉被災甚重之區不勝指數廬陵吉水交界之陂頭水南白沙各墟塲及泥壁當灘大陽洲郃山范家坂各材房產俱少留遺陳頭八九百戶僅存房屋三四間淹斃男婦一百八十餘人水南店屋民房亦數百戶僅存十餘間淹斃六十餘人祗就此數處而言已損傷如是之多他處可想而知數縣之水悉歸古安大河洪漲數丈浮尸陸流而下或附板牀或擁梁柱婦女懷抱幼孩老人手携童子浮沉斷續三日乃止其走避得生者蕩析離居棲身無所感受水濕更加愁苦病斃者又復不少實爲郡屬從來未有之奇災臣籍隷吉安之安福縣閏七月間曾接家認畧及此事近復迭詢由籍來京紳官備言此次被水情形傷慘異常臣仰體　聖朝軫命災黎惟恐一夫失所至意不敢壅於上聞謹將　陸吉水泰和丞　等縣水灾大爲情形繕摺具陳籲請　諭飭江西撫臣據實查勘分別撫恤蠲緩妥核辦理以蘇民患而廣　皇仁臣不膀籲懇悚切之至伏乞　皇太后　皇上聖鑒謹　奏奉　旨巳錄○○奴才吉和跪　奏偽籲懇　天恩俯准開去杭州將軍之缺回　京當差藉事親疾事竊奴才仰蒙　簡授杭州將軍于本年三月初十日到任接辦駐防營務會同副都統督率八旗協領橾練兵丁矢勤矢愼幸無貽誤忽接家信得知奴才繼母於九月初八日感患淡症欽食减少言語不明據醫者云年老氣弱降散不宜只宜善爲調養奴才閱悉之下憂念如焚緣此次來杭奴才繼母年近八旬不耐跋涉又恐南方潮濕過重未能迎養任所故將妻孥留京以便朝夕侍奉奴才起身時並訓以公忠報　國勿以親老爲念私心體察奴才繼母起居飲食尙稱强健依依叩辭遠赴杭防不意近患淡症飲食減少言語不明須善調餋伏思奴才內鮮兄弟子女俱幼待湯服藥慮難妥善自閱家信心懸兩地寢饋難安再四思維當此漲疆靜謐旗撈安常故不揣胃味瀝訴下情叩懇　聖恩俯准開去杭州將車之缺俾得回　京當差藉可親禮母疾稍盡烏私則感戴　高厚鴻慈於無旣矣如蒙　俞允奴才趕緊回京親靦母疾卽行請　安當差所有奴才實係因親患病服侍需人瀝訴下情冒味陳請不勝惶悚待　命之至爲此恭摺具陳伏乞　皇太后　皇上聖鑒訓示遵行謹　奏奉　旨已錄　○○恩福等片　再前據昌圖府具詳因海城縣舉人李樹齡好事妄控希圖抉制訛詐應請斥革審辦等倩當經前任總督岐元會同奴才松林專摺奏革光緒六年十一月二十五日軍機大臣奉　旨李樹齡着先行斥革按律訊辦該部知道欽此欽遵等因札據該府將全案人証解省飭發驛巡道督同識局委員質訊擬辦去後茲據奉天驛巡道廣敏查卷提証審明該革舉李樹齡因與鄉約宋成林外委李廣榮等有嫌誣賊控府以告假不准心疑留難復臚列多欵在府請示希圖挾制其所控懷德縣等各欵或係誤聽傳言或係事出有因按律非止杖責惟所控前署八面城照磨余懋新因案詐贓二萬餘千一欵如果得寶余懋新計贓應擬死罪令審屬虛訓自應照律反坐將該革舉李樹齡審依誣告人死罪末决者仗一百流三千里加徒役三年律擬以杖一百流三千里加徒役三年現在訊明該革舉尙無圖詐別情事犯到當在光緒七年五月十四日恭逢　恩詔以前不在部議條欵不准援免之列應准減爲杖一百總徒四年解請審奏前來奴才等提審覆核無異惟該革舉所供母老丁單之處札據海城縣查訊屬實取具供結核與留餋之例相符應准照例枷責發落除 
 
 

Page 4

 
 
將全案供結分咨禮刑二療查人外理合附片具陳伏乞　聖鑒勅部議覆遵行謹　奏軍機大臣奉　旨刑部議奏欽此　○○頭品頂戴河南邏撫兼署河東河道總督臣李鶴年跪　奏爲遵　旨酌保懼漕出力人貝恭摺仰懇　恩施以示鼓勵事竊臣前以辦理漕運出力員弁奏請獎叙奉　旨准其擇尤酌保毋許胄濫欽此查東省連道自黃流穿運以來涸身鄧節受淤每當重運經臨逐段疏挑導引甚費經營本年春夏之交雨澤稀少湖河均之來源糧艘抵東挽連圭爲棘手當督率道廳營汛委員等設法築壩挑淤蓄水灌送嚴催連墻進駛不任刻延幸河路先期疏濬深通一律暢行無滯入黃以後於洪濤急湍中復多淺阻催挽維艱迨抵陶城埠新運口適長水消落未能入運停泊守侯幾及五旬始見盛少立時起壩開放不分畫夜加緊摧提挽送得以迅山臨口早抵通倉在事文武各員不避災威酷暑上下奔馳　宿風餐備嘗艱苦不無微勞足錄據運河道穆特布將本年出力及上年存記各貝併案擇尤開保前來臣秉公覆核尙無冒濫謹彚繕淸單恭呈　御覽合無仰怨　天恩俯准分別獎叙以勵將來所有遵保催漕出力人員理合恭摺其陳伏乞　皇太后　皇上聖鑒訓示謹　奏軍機大臣奉　旨該部議奏單片併發欽此　○○頭品頂戴河南巡撫兼署河東河道總督臣李鶴年跪　奏爲遵保黃河防汎搶工出力員弁恭摺仲祈　聖鑒事竊臣前奏霜降安瀾請將在事出力人員懇　恩獎叙欽奉　諭旨准其擇尤酌保毋許冒濫欽此仲見　聖主俯念微勞豉勵人材之至意欽感莫名查黃河兩岸數百里長隄在在皆民生所寄防守稍有不愼其患何可勝言兩屇伏秋大汎河水節次異漲奇險環生臣督率道廳營委等分叚嚴防實力搶護踴躍從公或躬親畚插屢險蹈危成雨夜奔馳辛勤倍著卽沿河地方守令亦皆不分畛域催料集夫始終無誤用能全工穩固昔慶安瀾據開歸河北二道開單請保前來臣詳加確核所保人數過多除切寶酌減並將勞續稍次之員由臣分別查明或予外獎存記或給功牌頂戴彚案咨部註册外謹將上今兩屇尤爲出力各員彚繕淸單恭呈　御覽仰懇　天恩俯准給予獎叙以昭激勸而重河防爲此恭摺具陳伏乞　皇太后　皇上聖鑒謹　奏軍機大臣奉　旨該部議奏單併發欽此　○○李鶴年片　再臣前奏光緒五年搶辦下南廳險工及防汛出力分案請獎各員接准部議分別准駁奏奉　諭旨咨行遵照在案查部咨覆兩案淸單內開東河侯補同知朱鎬等共文武二十二員均以所請獎叙核與定章不符行令另核奏明請獎等因遵卽分飭南北道等另核去後兹各按照定章分別確核開單禀請攺獎前來以復查無異理合彚繕淸單恭呈　御覽仰祈　天恩俯照所請　勅部核議施行謹附片具　奏軍機大臣奉　旨該部議奏單併發欽此　○○李鸛年片　再本年八月中旬沁黃水勢復經異漲停積不消南岸上南廳工叚亘是險生多處尢以榮澤壩爲最重該工自伏徂秋三次出險隄身元後匯塌長一百餘丈寬自四五丈至十餘丈不等節次搶生新埽二十餘叚屢廂屢墊甎石壩垜亦隨拋隨卸幾有顧此失彼之虞其迤下鄭州上下汎各堡並中河廳中牟下汎八九堡下南廳祥符上汎十九堡至二十三堡俱因秋漲旺盛悍溜逼淘新舊埽段亦紛紛匯塌加廂不已現在節逾小雲長水尙未全消溜力仍不綿弱此廂彼護工作迄難輟停而本年奉准額添各欵霜淸截數時核計巳屬不數兹又廂作月餘所用料物夫工等項忍由該道廳等設法赊挪应墊以濟急需刻下工未穩定究竟需用若于臣交卸在卽未能逆計除飭開歸道俟各工一律完竣切實勾稽禀由新河臣梅啓照復勘確核再行奏請添撥節省防險銀兩以歸墊欠而昭核實理合先行附片陳明伏乞　聖鑒謹　奏軍機大臣奉　旨知道了欽此　○○李鶴年片　再布政使銜連河道穆特布履任數年講求運務連歲空重漕船往來過境該道督率廳　文武駐宿河干畫夜催儹挽運櫛風沐雨倍著辛動合無仰懇　聖恩俯准　賞給正二品封典以示鼓勵出自　逾格鴻慈理合附片具陳謹　奏車機大臣奉　旨覽欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
