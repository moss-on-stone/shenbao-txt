# 1900 - 65 - 4909662

 

Page 1

 
 
[重印四史告成] [  圖書集成局啓]  
　　四史者何史記前後漢書三國志是也本局前曾精工排印甫更裘葛篋笥頓空茲又重付手民校前益加精美惟紙墨工料日漸加昂是以每部核定實價洋銀五圓諸君子有留心乙部者請臨三馬路申報館申昌書室選購可也此布 
[新印大字足本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑綱目卷帙較繁閲者不便爰會通兩家之書撰爲是編用筆謹嚴叙事詳備方今國家崇尙實學稽古之士允宜家置一編惟惜　間所印均係剛節之本又字畫纖小讀者憾焉今埽葉山房主八覓得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[振興人才不在廢八股而在停捐納論]  
　　今之談時務者輙曰曠觀天下之大列國之多類能克自振拔日臻强盛惟中國通商數十年以來非但不能與各國頡之頏之且更著著落後事事受虧推原其故皆由中國人才之少而人才之所以少者類皆爲八股所囿自戊戌歲 
朝廷改制取士以爲從此八股可廢而人才可望輩出矣乃至八月康梁諸逆事發之後取士旋復舊規恐從此士人之欲求富貴利逹者復伊唔佔嗶寢饋於且夫嘗謂之中而不知經世爲何事人才如此而欲挽積弱之勢不亦戞戞乎難哉而吾以爲中國現在固處積弱之時人才誠不能蒸蒸日上然竟以人才之不出歸咎於八股則亦不免因咽廢食之見矣夫八股代聖賢以立言人必預將聖賢之道貫通融會而後可發爲文章卽或有組織之工運用之巧亦必經經緯史觸類旁通人苟能發明聖賢之道融會經史之學僅發於八股之中誠不過一篇七八百文字耳然以之用世則已取之不盡用之不竭尙不得謂之人才乎若以八股爲無用而改爲論説耳目雖若一新不知論説猶之八股也試問不能發明聖賢之道融會經史之學其不能爲八股者轉能爲論説乎故吾以爲朝廷不以文取士則已若以文取士則固不在乎八股與論説也至論人才誠不皆在八股之中而朝廷旣以八股取士則凡讀書明理者無不能爲八股之人能爲八股者旣皆讀書明理亦何至今日而人才缺乏耶不知今之用世者不皆能爲八股之人也自捐例開而仕途雜仕途雜則夤緣奔競之風日開至舉世尙夤緣奔競凡一入仕途自不能不相傾軋自不能不行賄賂矣傾軋旣成賄賂旣盛則必至是非顛倒黑白混淆於國事尙可問耶初不過捐納之人存夤緣奔競之心冀收什一千百之利繼則正途之人見捐納者反能捷足先得遂亦潰其禮義廉恥之防至令今之論之者以爲正途之未必愈於捐納職是故也吾亦不敢謂捐納之中竟無人才惟捐納之人爲利者多爲名者少欲罄其資以展其才爲國計民生之計者正百不得一千不得一也正途出身雖亦不無名利之見存然究爲自然之功名而非營求之所得其名利之見較之捐納之人不無輕重之别故吾謂欲振興人才須停捐納捐納停則夤緣奔競之風不絶而自絶人不夤緣奔競則何有於賄賂何有於傾軋况中國之患在乎蒙蔽蒙蔽之故在乎營私若無夤緣奔競賄賂傾軋之人則蒙蔽營私之弊不可廓然一清乎至於取士之道雖有風氣存乎其間然亦視乎衡才者之特識苟各省皆能選振真才八股之士何一不可用世不必徵諸往昔卽道光咸豐以來若曾文正左文襄及今之李傳相勳業彪炳寰宇共知誰謂其非八股出身哉故吾謂欲振興人才不在廢八股而在停捐納也 
[本館接奉電音]  
　　昨日午前十下鐘時京師飛電傳來硃筆一道上諭一道敬謹譯登○二月十一日奉硃筆處時補授内閣學士欽此同日奉上諭都察院奏貴州绅士内閣侍讀學士陳夔龍等呈道員保衛桑梓臨難捐軀請於原籍建立專祠據情代奏一摺按察使銜候選道趙國澍於咸豐初年首倡忠義團剿賊立功嗣因餉絀兵單力竭陣亡實屬深明大義趙國澍著於貴州貴陽府原籍建立專祠以順輿情原呈所請予謚之處著毋庸議欽此 
[擬上徽號]  
　　天津國聞報云皇上踐阼以來屢次恭上慈禧端佑康頤昭豫莊誠壽恭欽獻崇熙皇太后徽號至十六字之多實爲曠代未有之盛典今歲皇上三旬萬壽例應再加徽號目下軍機處已請旨令内閣撰擬矣 
[天顔有喜]  
　　新正十九日駐京各國使臣覲見皇上前已見諸報章兹得京師采訪友人手函云是日 
禁城東安門外左右翼官兵分叚彈壓自東交民巷起熊羆之士植立如林使臣俱乘四人緑呢轎魚貫而前總署大臣預在東安門人他坦拱候迨到齊分班引令入覲自辰至午應差員弁恪共將事井然秩然皇上每見必慰勞數言 
[天顔甚爲和悦]  
[皖撫奏對]  
　　天津國聞報云新簡皖撫王芍棠中丞入京後召見三次極承優眷詢以中外各事條對詳明並極陳海軍亟須重整購船添械需籌經費一千餘萬之多請通行鈔票備撥此項用度聞已邀俞允飭下總理衙門議奏施行矣 
[京察大典]  
　　京師采訪友人云今歲舉行京察大典各部院實缺人員均於新正二十七八日赴禮部過堂旋經大宗伯出具考語將保列一等者交考功司繕具清册奏請記名録用兹將銜名備録左方内閣侍讀靈椿英華覺羅紹昌楊樹劉振鏞典籍王繩張士鏸中書賽崇阿存格穆津英斌松茂世樸連兆毓隆覺羅崇俊恒謙興惠車毓恩宗人府理事官宗室靈照宗室墨麒委署主事宗室常瑞筆帖式宗室定秀吏部郎中惠森延譽恩浩成和丁寳銓陳鍾信員外郎弼良筆帖式怡康覺羅明堃松廷匯瀛瑞清毓錡玉書崑瀛文通户部郎中覺羅鍾潤寳棻如銓　霈劉宇泰劉中度金文同謝啓華陳宗嬀員外郎樂平斌俊覺羅清泰紹彛恒廉瑞豐穆特恩凌福彭筆帖式文和鐵山連凱銘山善祺奎斌文鎮霍惀泰成緒英麟耀昆樹森英勣恩特賀謙順三庫銀庫員外郎宗室吉爾哈春縀疋庫員外郎瑞徵銀庫筆帖式錫麟顔料庫筆帖式承煜禮部郎中曾銜李士瓚員外郎宗室麒德景樞彦忠劉思翥主事慶徵筆帖式又龍錫瑞扎拉芬崇謙兵部郎中恩聯裕厚惠兆張嘉猷員外恩良景清曹允源筆帖式敦崇啓繩文光文恮春照銘翰續齡崇福蔭彬刑部郎中琦璋崇恩松寛齊普松武恩開　恩樂善黨蒙林星賡杜慶元潘江俞炳煇何汝翰伍兆鼇員外郎德葑英勛瑞峻武玉潤筆帖 
 
 

Page 2

 
 
式胡圖哩興紅麟徵培福鶴年齊斌榮光富綿國鈞桂連耆齡治良海濬覺羅忠喜廣陞工部郎中松墀文冲福潤高連惠裕畢念承員外郎宗室英緜長暉世綬延清銘勳丁象震筆帖式瑞藹定信文齡覺羅英秀多興德陞琦珊錫鋆覺羅毓康惠霖錫泰德泉理藩院郎中緒良榮凱伯麒志全恭額員外郎崇林覺羅三壽文年筆帖式斌衡世繼英寳寳勳特蘇慎存瑞慶濬崇恕覺羅繼勳蕚恒聯祥恩元都察院掌京畿道監察御史齊蘭京畿道監察御史忠廉掌浙江道監察御史連陞湖廣道監察御史雙壽京畿道監察御史胡孚宸掌京畿道監察御史藩慶瀾掌河南道監察御史黄均隆掌貴州道監察御史李擢英掌四川道監察御史張兆蘭掌福建道監察御史黄桂鋆筆帖式寳寛栢棟聯葆玉振國順六科兵科掌印給事中桂年工科掌印給事中慶綿戴恩溥吏科筆帖式克成户科筆帖式誠敏禮科筆帖式奎英兵科筆帖式和瑞兵科筆帖式存志刑科筆帖式文銓工科筆帖式凌俊通政司筆帖式鍾秀大理寺 
寺丞武承志筆帖式長壽翰林院侍讀崇壽崔永安編修戴兆春支恒榮彭清藜周爰諏朱延熙敖名震劉若曾陸鍾琦叚友蘭劉啓端葉昌熾曹福元吴蔭培張星吉黄曾源吴士鑑李傳元吴懷清嵩峋穆特賀景方昶朱啓勳筆帖式崇秀振綬錫璋起居注筆帖式文錫萬亨詹事府右春坊右中允恩祥筆帖式增全太常寺寺丞崇恩贊禮郎廣隆廣耀讀祝官景存啓順廣安博士志寛筆帖式覺羅耆昌光禄寺署正崇勛胡尙德筆帖式紹曾仲鎧太僕寺員外郎麟趾筆帖式承連恩堃國子監助教松廷文鼐朱巂瀛筆帖式啓紳欽天監五官正桂芾司書陳壽圖靈臺郎古啓圖筆帖式文隆鴻臚寺鳴贊成惠額圖琿筆帖式岳齡步軍統領衙門郎中海福筆帖式薩布漢承璋倉塲坐糧廳監督户部郎中增厚吏部郎中李澐西倉監督太僕寺員外郎常清興平倉監督户部主事桑寀北新倉監督光禄寺署正倪壎筆帖式崇勳奏事處内務府郎中錫恒内繙書房户部郎中鈺斌筆帖式慶勛覺羅穆都哩上諭處户部縀疋庫筆帖式晉綸啓紋侍衛處主事多祥署主事潤福中書科中書朱孫茀筆帖式椿齡鑾儀衛鳴贊鞭官耀震筆帖式常春順天府冶中王夢齡太醫院御醫范紹相白文壽殒甘蕭廷鑑李恒慶唐古忒學司業承慶 
[肇試先聲]  
　　廣州訪事友人云廣東提督學政張大宗師定期二月初五日按臨肇慶府屬舉行科試聞肇慶各生童之與試者較上屇祗五六成蓋因盜賊横行到處皆成荆棘故雖功名心切亦不敢冐險遄征也 
[文旌過越]  
　　紹興訪事友人云本月初四日浙江提督學政文叔平大宗師命駕出轅東渡錢江蒞西興換乘紅船開駛初五日黎明時行經柯橋紹興府熊太守山陰縣寗大令均往迎迓迨正午行近西郭門各營健兒以及水師砲艇列隊恭迎槍砲聲隆隆震耳旣抵馬頭文武各員呈遞手版稟見宗師傳諭一概擋駕旋向五雲門進發各官復恭送如儀 
[示用銀圓]  
　　寗波訪事人云本月初一日鄞縣徐接奉府尊莊太守札文因卽出示曉諭曰光緒二十五年十二月二十二日奉道憲誠札發職員鄭濤内閣中書王容夔舉人徐乃義拔貢王鉅韶廩生方煥生員李孔祥等禀稱竊維各省遵奉諭旨鑄造光緒銀圓角子元寳以濟制錢不足立意便商益民不使利源外溢當初巿面觀望荷蒙各大憲曉諭以湖北廣東江南福建安徽浙江等省鑄造大小銀圓凡巿面購物易錢均準十角作一圓各按地方洋價核算一律通用不准低昻抑勒致有病民阻滯等因通飭遵辦從此逐漸暢行商民稱便皆因制錢缺乏全賴角子互易無如巿儈壟斷日久弊生甬江爲通商碼頭各錢莊因此漁利遇有放匯付欵搭用角子甚至交莊存放抑而不收若將角子換錢每十角必須按照巿價缺少五六十文不等各業行鋪從而效尤賣買經營互相推諉貧民受害不淺其首惡實在甬江錢莊流毒於紹台僻壤際此年關出入尤鉅稟請通飭示禁等情嗣奉批角子龍洋短價勒貼歴經前道嚴禁有案當此年關旣屆巿面行用日繁亟應查禁以免苛累仰府迅卽曉示嚴行禁止並分飭所屬一體遵照辦理毋任瞻狥玩延切切等因除由府出示嚴禁外札縣遵照憲批一體示禁毋稍違悮等因下縣奉此查各省鑄造銀圓角子悉照巿價通行不准抑勒貼水歴奉各憲札飭示諭在案嗣奉前因合再出示曉諭爲此示仰闔邑錢鋪典當商民人等知悉爾等須知各省所鑄銀圓角子成色均精分兩亦足自示之後巿面購物易錢均准以小洋十角作大洋一圓各按地方洋價核算務須一律通用不得低昻抑勒輙議貼水如敢故違定干查究不貸凛之切切特示 
[逃犯已獲]  
　　蘇州訪事友來了函云著名巨竊姚金亮前在崑山縣境破獲由縣主劉大令審實禁之獄中上月二十九日之夜越獄潛逃大令遍懸賞格購拿一面派差追緝本月某日家丁某甲行至青浦縣境朱家角入某小茶肆啜茗小憇微聞隔座乙丙二人互語曰頃間所遇蓬頭跛足者非姚金亮乎適從何來遽集於此因卽上前盤問二人初猶諉爲不知經甲再四央求始告以姚方在某處烟館中過瘾甲遂喚集多人尋至其處奮力拘獲解回崑山聞現已詳請上臺擬就地正法矣 
[山陰盜] 　 
　　紹興訪事友人云出常禧水門西南行二十里爲盛塘復行十里有地名嶺下者崇山峻嶺環抱如林是處並無村落惟一羅姓築室而居巍然如魯靈光殿羅在城内大善寺前開設京廣雜貨鋪家擁厚資早爲緑林豪客所垂延本月初五日之夜更魚三躍若輩各持　器排闥入室羅姓男婦畏其兇燄皆蝟縮一隅任其倒篋翻箱携贓而逸事後檢點所失衣飾約值千金之譜卽投山陰縣署禀報縣主寗大令會同汛弁言都戎前往查勘隨發出賞格比捕嚴緝 
[會營緝賭]  
　　寗波采訪友人云邇來鄞縣徐大令訪知郡城東門外建船廠一帶時有匪棍呼朋引類聚賭抽頭因於本月初八日會同城守營項遊戎督同差役兵丁潛蹤而往四面圍合拘獲賭棍十餘名帶回署中一面將所搭賭棚焚燬左近渡母橋靖安會水龍夫役瞥見黑烟羃　疑係火災急驅水龍前往救之至則有人告以情由乃廢然而返 
[粤海春濤]  
　　廣州訪事友人云上月十七日有船四艘載士子二百餘人往肇城應試行至河清突有盜匪百餘人飛棹而來將所携行李搶掠一空然後呼嘯而去士子雖才同繡鳳而縳鷄無力徒喚奈何而已○高明縣團紳李翰鋆等以縣境土匪猖獗遞禀督轅求派弁兵彈壓督憲李傳相准之札飭鄭副戎及白游戎帶勇馳往剿辦想大兵所至各匪徒當不敢再以螳臂當車矣○花縣炭步各處土匪恣意横行日前大憲派安勇五百人馳往擒獲二十餘人解回省垣照例擬罪謂可懲一儆百矣不料匪徒俟安勇他往復糾集多人四出搶掠某日官窰附近賽會之期土人往觀者頗衆歸時匪徒中途攔截肆行刼奪所失不貲○邇聞傳贊開區辛二匪首糾集黨羽仍在西樵一刦帶平民掠福軍整隊向前竭力圍捕匪黨瞻敢出而抗拒致福軍被傷數人嗣用開花砲攻入幾至玉石不分然匪黨則從此瞻寒不復敢跳刀拍張矣○正月二十九日之晚二鼓時有吴某者訪友而回行近十二鋪大巷口距家僅半里之遥突有匪徒三人逼令將衣服褫下吴正欲聲張匪徒突放一槍擊中腿際將所有衣物搶刧無遺事後雖投報巡防局然亦恐難爲桑榆之補也○日前藩轅牌示羅定州知州缺以南海縣知縣楊旗榮署理潮陽縣知縣缺以番禺縣知縣劉秉奎調署兩大令奉札後循例趨轅禀謝擇吉履新 
[鶴樓題壁]  
　　武昌采訪友人云邇者有人由漢口至蔡甸行駛小輪船行人趨之若鶩以致航船生計被奪各船户聚衆譁囂事經湖廣總督張香濤制軍所聞檄委漢陽鎮標中軍陶遊戎　往　　嗣經陳少石司馬何石萊大令秉公調處議令每日只准用小輪船兩艘開往蔡甸 
 
 

Page 3

 
 
以示限制而免紛爭而各船户仍一味逞蠻堅不遵斷制軍遂飭遊戎將爲首肇事之人拘送漢陽縣署收押候訊○逼醮搶孀大干例禁而鄉民罔知法紀視若固然甚有婦女羞憤輕生釀成命案者此等惡習實足爲人心世道之憂現經某紳具禀湖北臬　請通飭各屬嚴禁想豸冠嶽嶽者素嚴嫉惡必能令出惟行也○每歲春初各善堂例有施種牛痘之舉今者春寒料峭陰雨連綿家有寗馨者皆不敢輕易點苗故雖極力招徠而襁負而來者仍寥寥無幾○二月初二日俗傳社公誕犁雲鋤雨者流皆以一瓣心香虔申禱祝并有集資演劇以博神歡者殆亦春祈秋報之遺意歟 
[清溪棹歌]  
　　金陵訪事人云去臘二十九日李府巷寳善源銀號被盜搶刦疉經江寗縣戴子和大令會同營汛比捕嚴緝雖有所獲率皆訊無實供兹又在六合縣境拿獲一人解縣訊之亦無確據惟跡近疑亿暫繫獄中傳聞上憲予限大令於四十日内務獲真犯若逾期不獲恐有所不便也○日前江寗府劉嘉樹太守接奉江蘇提督學政瞿子玖大宗師檄催舉行府縣兩試因卽轉飭所屬開辦縣考旋經七縣縣主擇於二月二十三日舉行試事俾免冐考跨考等弊除將開考日期具文詳府並移咨各學教官外特出示曉諭令應考文童先期買結畫保蓋戳投卷以便屆時扃試日來童子軍已莫不爭自磨勵以待及鋒而試矣 
[上海官塲紀事]  
　　新任上海縣典史趙敬臣少尉定期本月十二日接鈐視事昨晨吉時旣屆少尉朝服至堂上行禮午後循例赴獄中查點各犯○昨日爲春祭關聖帝君之期蘇松太兵備道江海關監督余晉珊觀察因事赴金陵黎明時由提右營參將廖楚材叅戎率同守備程少菴守戎城汛張縵雲千戎松海防同知劉乙笙司馬代理上海縣篆戴子邁明府縣學教諭邱廣文縣丞劉二尹主簿孫少尹典史趙少尉排班致祭 
[估修衙署]  
　　上海縣署大堂以及公生明牌坊頭門等處年久失修漸將傾圯昨日代理縣篆之戴子邁明府飭傳都料匠到縣諭令估計工值擇日興工 
[幾釀火災]  
　　前晚滬南花衣街泰興里某姓家招集劉盤龍一流人博簺止在興高采烈之際突有小流氓多人强索陋規不遂所求互相爭鬥致將洋油燈潑翻幾致不可收拾幸卽撲滅然左右鄰已飽受虚驚矣 
[英界火警續聞]  
　　英界火警已紀報章兹悉前晚火起於北京中怡和洋行後門左側貨棧中警　旣鳴救火會西人急馳往施救而棧中所儲湖絲洋布耗損已多幸四面高垣不致延及鄰舍聞之棧中人云前一日上貨後報時鐘已鳴四下立將棧門鎖閉無人出入不解火之何自來也 
[上海巡局紀事]  
　　本邑小南門外向設捕盜木捐局前日之晚有梁上君子穴壁入局中竊取衣物迨次晨局員倪明府開具失單遣人投二十三七鋪巡防局禀報未幾卽由英租界某包探查獲人贓○前晚茅山殿後王姓家被偷兒毁門而入竊取銅錫物約值洋銀四五元　日開單赴二十三七鋪巡防局報請查緝局員盛雨村二尹立飭汛捕地甲前往勘明嚴行跴緝○前晚衆無賴至王家馬頭日新浴堂洗澡臨行忽稱失去洋銀三角手持利刃向值堂人躍躍欲試園主恐釀事端遣人赴十六鋪巡防南局控訴　員曾二尹飭勇往拘若輩已知機遁去至昨日始獲計毛毛一名二尹飭押候補拿黨訊究○黄荳芽之某甲曾被流氓楊金發等訛去洋銀數十元控諸保甲總巡局昨日局差在南馬頭遇楊等卽會同十二圖地保拘拿楊等見勢不佳舍命飛奔而逸 
[英美租界公堂瑣案]  
　　包探趙銀河禀稱日前王顧氏被婢女阿蘭竊取金珠翡翠首飾及洋銀一百八十元緝查無獲兹悉此婢實與車夫顧阿福串竊避匿通州請准備文移提吊贓訊辦王顧氏投案申訴情由顧阿福供小的在王顧氏家當車夫阿蘭實由陳阿六領去襄理讞政之張柄樞司馬據情商之梅繙譯然後飭將顧阿福暫行管押候移提阿蘭到案再訊○包探陳根寳拘送水販陶繼慶　王氏王少山王陳氏到案禀稱伊等串拐女孩王素毫張毛大至四馬路東薈芳里某妓院求保適被小的查見拘請究懲陶供小的係本邑人王供小的係蘇州人旋又同供王張兩女孩寄養小的等家中並無拐賣情事王素毫供十五歲山東人父母已死被人拐賣至此張毛大供十一歲青口人由王姓携來司馬訊得陶王等人委係水販飭將陶移送上海縣收管不准再入租界中王押候遞解回籍兩女孩暫送棲流女所留養○細崽費阿根竊取洋人愛堂根及同業羅根生之皮箱内衣服二十餘件經包探趙銀河查獲昨晨解案請究愛堂根供此人曾在商人處服役不料其潛來竊物羅投案請領失贓曹阿根供認行竊蒲伏求恩司馬判令笞責二百板管押半年○包探張才寳解送湯繼南到案禀稱此人日在四馬路茶寮烟館售淫畫是以送請究懲湯繼南供此册秘戲圖小的由他埠帶來叩求赦宥司馬判責二百板枷號半月以儆○包探倪順泉解送韓春堂至案禀稱此人與甲乙二人同竊哈喇呢一箱小的查知縣捕已將甲乙拘獲禀求縣主大老爺准帶回訊理縣主大老爺不允故先將韓解請核奪司馬著押候函致縣署提甲乙到案再訊○包探費阿銀解送流氓俞裕高到案禀稱此人向女子趙阿娥調戲不遂恣意行兇適經小的所見拘送請懲趙阿娥投案申訴情形俞裕高供稱小的與伊偶然口角不敢行兇司馬命重責一百板 
[法租界捕房瑣案]  
　　昨日禮拜一讞員朱森庭明府蒞捕房旣升座飭提冐充鏢客手持鐵器沿街需索之流棍張松山至案覆詰數言判令枷號半個月期滿責釋○車夫姚石根行竊東洋車捐照經車主所獲送入捕房明府訊供之下斷令笞責二百板卽行釋出○竊犯李阿三陸阿狗顧巧生均經包探拘獲明府訊悉情由著將李責四百板陸一百板顧五十板○前月某日賭徒張阿大設攤誘賭愚弄鄉人經包探拘獲解請明府訊供明府判令枷號半個月昨已期滿命重責手心二百下從寛釋出○有著名流氓混名小老槍者迭經懲辦怙惡不悛昨日經包探拘獲捕頭禀請明府訊懲 
[美租界捕房紀事]  
　　前　積竊陳裕慶混入僑寓西華德路之甬人某姓家竊取衣服適爲六百二十六號巡街華捕所見拘入捕房捕頭令押候解送公堂禀請讞員翁笠漁直刺訊辦○昨晨江北小竊陳苟郎竊取寄泊蘇州河之某姓船上甘蔗適爲一百十號三道頭華捕所見拘入捕房捕頭令押候解送公堂禀請懲辦○昨午有無賴子成羣結隊至漢璧禮路某姓飯店果腹旣醉旣飽不名一錢值堂人某甲向之索資反遭毆擊因喚令巡捕拘入捕房捕頭令管押乞丐牢一日 
[盍往觀乎]  
　　奥人内夫得理氏在寳善街陳設萬國名勝圖取資甚廉觀者雲集近聞新購諸畫尤極新奇三日後將携往他埠矣世有欲效宗少文之臥游者盍乘此美滿芳辰一恢眼界乎 
[申報館恊振所經收山東河南江西皖北浙紹賑捐二月初一日至二月初十日止第四次清單]  
二月初一日李萊山今逢五十壽辰筵資移助票元七十四兩二錢七分五釐○初三日潤記銅洋五元○初四日無力子銅洋一元一角養心室洋十元許鏡澄因身子浮腫不退求速愈十元○初五日力棉子求母康寗洋三元豐裕行朱交來紹郡無名氏洋八元祝健氏祝家嚴壽辰節省壽筵資移助洋四十元○初六日隐名氏求身體平安洋一元　名氏求小兒身體平安洋二元吴少甫筵資移振洋六十元○初七日翁寅初洋五元○初八日無名氏洋一元二角彭衡如爲振卿長子造福洋四元杭州恊興來振錦夫小洋三十角○初十日日全昌仁來周先魁洋一元以上總共收洋一百四十八元二角票元七十四兩二錢七分半銅洋六元一角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示經費]  
　　廣州訪事友來函云粤省賭風素盛大憲以爲嚴其法而徒飽書吏之囊何如弛其禁而稍裕公家之欵爰准斌李杜鎮戎之請暫弛禁令責令每年籌繳公欵洋銀一百二十萬圓日前鎮戎出有示諭云現奉督憲批示以廣東盜賊充斥刧案頻仍從前籌辦海防經費擬以四成自裁革後禁如未禁徒飽私囊今擬推廣加繳每年經費銀七十萬元另外廣鎮營繳銀三十萬元共計銀一百萬元又提繳軍民報効銀二十萬元以爲修輪及長年養船之用合共繳銀一百二十萬元解歸善後局經費支用彚案會　並飭善後局移行各府州縣東臬可一體遵照等因接奉憲批自應遵照辦理卽擬先籌繳廣緝捕經費廣東餉銀一月准於二月初一日開辦其外府營員仍由本鎮行知辦理再爲續繳此項籌備經費係爲綏靖地方起見所有紳商陋規一概革除獨留二成爲兵役差弁之用餘外滴涓歸公爲此曉諭諸色人等自當仰體時艱遵照辦理倘敢抗違滋閙并有匪徒肆行搶掠定當派勇嚴拿黨羽究辦决不寛容云云説者謂此事雖於政體有礙似不可行然當北籌欵維艱得此巨貲亦稍足裨益餉項也 
[准免補運]  
　　揚州訪事人云兩淮西岸運商鄧昌隆運鹽赴岸遭風失事稟由江西督銷總局某觀察據情詳請署督鹽憲鹿制軍照案免其補運制軍批示云運商鄧昌隆分駁西鹽行至新建縣吉山船忽遭風實汰消鹽六百八十八包合計八十六引旣據勘騐屬實具結呈送准予免完半釐毋庸補運仰候札行准運司轉飭遵照運憲江蓉舫都轉奉到行知札飭淮南總局傳諭知照矣 
[上海縣署瑣案]  
　　西人愛爾德永遠承租華人談孟甫之地將田單呈請本管領事照會道轅轉換道契道憲飭會丈局員查明單係僞造爰卽札行上海縣署提究代理縣署篆務之戴子邁明府立飭將談提到前晚倩帮審委員吴端甫明府訊究談供此單由小的向某姓購得不知真僞如何明府諭令收押所中聽候查明重辦○前日池孫氏倩人舁其子池夢生到縣訴稱有混名臘梨桂生者糾合兒子登會兒子不允遂約同流氓水果全全楊和尙等人擁兒子至聚奎街某　肆内出小匕首刺傷求卽騐明提究吴明府詰訊之下夢生所供與母相同明府飭仵役騐得身上刀傷四處著自行延醫調治候查拿行兇人訊明重辦○應阿表控趙發茂冒收工料銀經吴明府提訊應供小的係寗波人業木作前由同業顧德順包造某洋行巿房二百餘幢小的轉包九十幢後因乏銀給發工資暫停工作另歸趙發成承造工竣之後將小的所付工料銀三千餘兩冐收求恩追給趙發茂供應阿表抛置工程洋商令小的接造所墊之銀小的已代還磚木等欵三千餘兩並無盈餘求鑒明府著應邀同顧德順到案訊明核斷 
[金陵官報]  
　　二月初二日藩臺恩統領武衛先鋒右軍江西臬臺陳澤霖統領衢字全軍王均見徐州鎮劉青煦淮安城守叅將張邦才均到見候補道趙詒書謝委帮同辦理銀圓局准補句容縣黄傳祁上江考棚准補安東縣張壯彩知縣于銘訓均下江考棚均奉委甄别監斱收卷又黄彛凱叩謝奏歸候補班補用請補上元縣縣丞魯厚堃叩謝奉藩司牌示先行署理並禀知赴清江見漕臺專辦江寗電報局安徽縣丞廖壽熙奉督辦欽憲盛電准給假治病長江提臺黄宫保到會委辦兩湖小火輪招商事宜兼湖北籌賑捐輸二品頂戴陜西候補道黄嗣東到見湖北來赴滬○初三日正任鳳陽府馮煦到由京引見回知府黄家瑋叩謝委内河釐捐　巡差同知崔鼎辭解京木入都並赴引知州閲家鎮謝委丁堰厘捐差楚材兵船楊恩平到由湖北裝田家鎮砲臺營勇到寗遣散回籍卽選詹事府主簿廖世功卽選從九袁長清奉督辦欽憲盛電委寗電報局差○初四日藩臺恩候補道程龢祥均見壽春鎮郭寳昌到見襄辦上海製造局兼清丈灘地事宜知府張慶勛辭縣丞程堅由京引見到省首府劉禀知扃門考試鳳池書院又江短辭赴京引見美國領事官古納到會三頂戴南洋公學監完福開森到見上元縣教諭鮑倫魁　導張世保均禀知初八日文正書院甄别藩轅牌示徐州府詹　謨病故遺秋查有候補知府羅章堪以署理○初五日痕山鎮曹德慶到記名御史總理衙門章京月部貴州司員外劉奉璋到由揚來善後局候補道李謝委督辦城内外保甲差候補道張錫壽謝委辦理城内保甲差知州李孟康叩謝句容任内交代初參限内結報給子酌委一次正任蕭縣劉本檻到交缷回並禀知交代清楚分部主事張權見知府吴炳仁叩謝委長江厘捐總巡差知州徐士英禀知准補江浦縣盛毓英病故大通後哨守備周德全叩謝河運保舉參將鈞和輪船馬廷樹到見由滬回藩轅牌示新選高湻縣廣通司巡檢楊錦　現已傾憑到省自應飭赴新任○初六日宣城保甲懇務安徽知縣萬祖恕到知縣方敦吉禀謝奉委文案刑錢等事差李寳田禀辭赴蘇州見撫憲候選直隸州判陳學濟辭赴京候補道轅慶雲到首府劉謝委帮辦保甲差 
[蘇省官報]  
　　二月初四日福山總鎮楊到金陵善後局提調另補知府陳卿雲由寗來戊戌科翰林院庶吉士秦曾潞由嘉定籍來常　縣楊禀到　選詔文縣張瀛禀知由熟提案回知縣趙謹琪禀知奉牙釐局委赴錫金守提米行底簿差新班分缺先通政司漢知事張宗儒辭行進京縣丞文輝禀辭赴常熟縣保甲差指分江蘇試和府經歴張保生浙　人由京額照來省禀到○初五日藩轅牌示照得新陽縣知縣蘇品仁調補長洲縣知縣奉准部文所遺員缺查有鄭工遇缺先知縣陳紹唐堪以題補知府王毓苹禀知奉憲電調赴寗公幹卽辭又沈鳳韶由上海糖捐局來吴縣田禀知下鄉相騐回委署溧陽縣洪爾振禀辭赴任知縣汪壽年由南匯沙洲差次來又李思棠禀謝率委被審局卽日到差從九龔應圖由溧陽保甲來又李善邦奉常州府委解要犯來省卽辭回常○初六日總辦浙西督銷局浙江候補道許貞幹由杭州回鎮洋　吴專丁來省禀謝飭知准其調補元和縣知縣楊炳　禀謝奉委飭赴讞局審結各案蒙給予勞績班儘先拔署州縣二次又梁毅仁禀知赴滬見道憲縣丞潘嘉馴由上海保甲差次專丁來省禀謝飭知二十二年分海運案内蒙保補缺後以知縣用又劉應礽禀知赴寗見制憲興史鈕家墉禀知奉藩憲傳考甄别五品頂戴理問用候補未入流王思恕安徽人由寗來○初七日藩轅牌示照得松江府柘林通判劉盛驤在任病故遺缺查有試用通判郭廷沛堪以委署新陽縣蘇禀到委署溧陽縣洪爾振專差禀謝飭知在　局審結各案囊給予勞績班儘先拔署州縣二次知縣錢國選禀知赴寗見制憲又朱之幹禀辭回寗又姚詩聲禀辭赴沭陽會審積案 
[皖省官報]  
　　二月初一二日安慶府方連軫到赴金陵回委辦蕪湖大關稅務知縣杜師預到府經陳元彬接查大南門城　　華　查東門城布經　周道隆接查東門内街道直隸州判張宗翰接查北門城從九曹鴻銓接查北門外街道吏目李登洲面試萬安潤接查西門内街道縣丞何介祺奉委解京棕通判王錢　知碐委發審局帮審○初三日本任宣城縣陳兆慶到缷事回濳山縣周鳳梧到謝調補懷寗縣撫院文巡捕府經黄應珂知奉委勸辦賑捐○初四五日候補知縣高振錯知奉委支應局賑捐文案馬文　知奉委解京餉柳元翹知接帮辦防軍火藥局差巡檢何慶雲知接查大小南門内街道○初六日卽用知縣周榮期王元誔候補知縣李長郁均知奉奉撫憲委閲課卷汪承祖知奉府委下鄉丈量洲地胡登崧到赴桐城訊案回府經喬仁鑑到解老湘營餉赴金陵回 
[邗江官報]  
　　正月二十六日甘泉縣周大令禀知赴省方鹺尹期由泰州南門來分發巡檢錢鹺府寳書浙江人禀到○二十七日東台厘捐許大令寳良遇揚惲分　毓晶蘇鹺尹承澤均起復回淮○二十八日餘東塲孫鹺尹禀辭祁鹺尹暄辭回黄橋卡彭鹺尹輔宸禀奉保甲局委城内一叚巡查差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十六年正月二十八日京報全録]  
　　宫門抄○諭旨二道録前○○江督劉奏爲揀員請補要缺知縣摺○將軍恩奏申明鎮邊新軍就餉起練日期片○又奏爲申明蒙古酌放荒地情形摺○蘇撫鹿奏知府暫緩交卸片○黔撫王奏爲同知辦事始勤終怠請將保薦卓異撤銷片○正月二十八日吏部斡林院廂藍旗值日無引見○莊王吉恒各假滿請安○成章等謝照舊供職恩○古城城守尉雙麟謝恩○熙貝勒續假五日○志公熙公各續假十日○召見軍機成章○○頭品頂戴兩江總督臣劉坤一頭品頂戴江蘇巡撫臣鹿傳霖跪奏爲揀員請補沿海要缺知縣恭摺仰祈聖鑒事竊江蘇上海縣知縣黄承暄以道員用開缺於光緒二十五年三月十五日奉旨後第五日行文按照限减半計算扣至四月十五日作爲開缺日期應歸四月分截缺所遺上海縣知縣係衝繁疲難四項兼全要缺例應在外揀選調補該縣濵臨江海商賈雲集五方雜處人烟稠密稽察彈壓均關緊要又爲各國通商第一口岸華洋交涉事務紛繁非精明練逹熟悉情形之員不足以資治理臣等於通省現任知縣及進士卽用人員内逐加遴選非現居要缺卽人地未宜一時實無堪以調補之員惟查有現署長洲縣曾任實缺候補知縣汪懋琨年五十一歲山東歴城縣舉人光緒十二年丙戌科會試中式貢士殿試三甲進士引見奉旨以知縣卽用欽此簽掣四川親老告近改掣江蘇十三年二月到省十六年補授桃源縣知縣四月到任是年於蘇浙賑捐案内報捐同知銜十九年調補甘泉縣知縣經部覆准二十年二月到任九月二十日聞訃丁繼母憂開缺服滿起復例應仍赴原掣四川候補經臣坤一前撫臣趙舒翹會奏以該員前在江蘇情形熟悉請留江蘇補用二十三年五月二十九日奉硃批著照所請吏部知道欽此經部核准留於江蘇以知縣歸候補班補用六月二十九日到省遵卽補交離省分發銀兩旋委代理長洲縣知縣八月到任十月二十七日改爲署理各在案覆查該員心地樸實政事慎勤以之請補上海縣要缺知縣洵堪勝任雖調缺請補與例稍有未符惟人地實在相需例得聲明奏請據署江蘇布政使陸元鼎等會詳請奏前來臣等往返兩次函商意見相同合無仰懇天恩俯念員缺緊要准以現署長洲縣事曾任實缺候補知縣汪懋琨補授上海縣要缺知縣實於地方有裨如蒙俞允該員係曾任實缺正途候補知縣請補知縣銜缺相當毋庸送部引見亦毋須查造叅罰謹合詞恭摺具陳伏乞皇太后皇上聖鑒訓示謹奏奉硃批吏部議奏欽此○○恩澤等片再前准户部咨開光緒二十五年二月十五日奉旨壽山奏陳武備以固邊防一摺所陳各條不無可採著卽派該副都統招募精壯勇丁十六營作爲鎮邊新軍應需餉項著户部由添撥邊防經費項下隨時核發無任缺乏黑龍江邊陲緊要將軍事務殷繁所有一切事務卽深壽山帮辦該副都統膺兹重寄務當實心實力講求操法認真訓練士氣常新則軍聲自振其應如何扼要設法之處並者隨時會商恩澤妥爲經畫等因欽此行令欽遵前來奴才等於五月二十日將會商鎮邊新軍駐防處所併請飭部核發餉項以便及早起練情形專摺覆陳並聲明所練新軍十六營常年應需餉銀五十二萬兩嗣准部咨歲止撥餉五十萬兩各在案奴才等往復函商擬將鎮邊新軍就餉起練分作中前左右後五路奴才壽山自將中路步隊二營砲隊一營馬隊兩哨其餘前左右後四路各設統領一員每路練馬隊一營步隊兩營統領自帶步隊一營爲中營馬隊一營爲左營步隊一營爲右營共練馬步砲隊十五營零兩哨及文案營務糧餉各處應支新餉均照鎮邊軍餉章辦理除將揀派統領營官成營日期一切製造另行分别奏咨立案外所有會商鎮邊新軍就餉起練緣由理合附片具陳伏乞聖鑒謹奏奉硃批訪部知道欽此○○奴才恩澤跪奏爲商妥蒙古酌議荒地期集鉅欵藉資邊圉恭摺具陳仰祈聖鑒事竊維天下大利首在興農邊塞要區允宜闢土蓋土闢則民聚民聚則勢强此實邊之要道興利之良法也奴才自到任以來卽詳查本省屬内之札賚特都爾伯特郭爾羅斯後旂等蒙古部落地面遼闊土脈膏腴可墾之田實多雖訪旗均以游牧爲生而近年牧不蕃息蔓草平原一望靡際閑置殊覺可惜况備新修鐵路自西徂東直注於三旗之地他日横出旁溢未必不有侵佔之虞論慎固封守之義亦應先事預防故奴才屢經函商各該旗并於上年派員前往勸諭出放祇以遞歲雨水爲災致應辦一切事宜動多懦滯是以未克成議今夏五月間准户部咨開黑龍江副都統壽山陳奏六條内有請放愛璋沿江上下及蒙古各旗荒地一節現在能否議懇咨由奴才體察情形先行奏明辦理查現在帑項奇絀苟有可籌之欵自當亟亟國維且本地所出之糧向卽不敷本地之用近更爲外人搜買一空糧價愈形奇昻貧苦小民皆不能餬口之勢使非多開荒地奚以救此燃眉况各蒙旗之荒均極饒沃若照尋常荒價加倍訂擬以一半歸之蒙古旣可救其鞙窘以一半歸之國家復可益我度支而民户樂於得荒更無不爭先快領日後升科收租亦於其中酌提經費爲安官設署之用誠一舉數善便之道也遂經札派分省通判張心田雲騎尉舒爾幹等先赴札賚特王旗剴切勸商該蒙旗已欣然樂從情願將其屬界荒地南接郭爾羅斯前旂東濵嫩江之四家子二龍梭口等處指出開放具有印文請奏並派員進省會商前來奴才當飭張心田舒爾幹等連日訂擬章程呈請覆覈尙覺妥恊約略估計若放毛荒一百萬晌扣足實荒七十萬响除蒙古應得之一半價不計外卽可爲國家籌現銀四十九萬兩其後來升科收租所提經費爲數亦有可觀而此舉一成各該蒙部深知有利可圖卽都爾伯特郭爾羅斯兩旂亦尚有報請開辦者倘均次第招放不僅集成大宗的欵從此邊圉曠土鉅利尤在無形總之蒙古本我一家休戚相關祖宗之厚澤深仁淪肌洽髓故年班宿衛諸王公久安世僕之常與前代之稍一强大卽爲邊患者迥乎不同近因牧政漸弛多有貧弱之慮以奴才愚意計之若自大東以至大西使沿邊各蒙旗均能招民懇荒則强富可期一帶長城卽無慮北鄙之警矣管見所及是否有當謹將此次商訂章程敬繕清單恭呈御覽並咨户部理藩院查照外所有商妥蒙古酌放荒地期集鉅欵藉實邊圉緣由理合恭摺具陳伏乞皇太后皇上聖鑒訓示謹奏奉硃批該衙門議奏單併發欽此○○鹿傳霖片再臣恭閲電鈔光緒二十五年十二月初六日欽奉止諭直隸永定河道員缺著彦秀補授欽此查蘇省現辦清賦以蘇州府屬爲最多該員彦秀現任蘇州府知府遇事極爲認真辦理清賦事宜尤能實心實力不辭勞怨甫經辦有頭緒而徵解督催在在均關賢要未便遽易生手合無仰懇 
天恩俯准該員緩至來年報銷後再行交卸前赴新任以資得力而裨要政理合會同兩江總督臣劉坤一附片具陳伏乞聖鑒訓示謹 
奏奉硃批著照所請吏部知道欽此○○王毓藻片再八寨同知吴光鑾臣到黔後來省晉謁見其才具開展詢以苗情頗覺熟習光緒二十四年舉行大計經臣保薦卓異臣意人才難得必資鼓勵而成旋調署思南府知府不意始勤終怠無志向上於地方毫無起色臣不敢以保薦在前稍存迴護之見相應請旨敕下部臣將貴州八寨同知吴光鑾卓異之案撤銷以示薄儆是否有當謹附片具陳伏乞聖鑒訓示謹奏奉硃批著照所請吏部知道欽此 
 
 

Page 14

 
 
[光緒二十六年正月二十九日京報全録]  
　　宫門抄○諭旨一道録前○越撫劉奏爲遵查浙省釐金關稅鹽政釐剔中飽裁减外銷摺○護秦撫端奏甄别知縣片○燕督裕奏爲核銷二十四年分天津海防練軍收支各欵摺○正月二十九日户部通政司詹事府八旗兩翼值日無引見○莊王謝署正藍漢都統恩○崇綺謝署掌院學士恩○溥侗續假十日○召見軍機許澤新○○頭品頂戴浙江巡撫兼管鹽政臣劉樹堂跪奏爲遵 
旨查明浙江省釐金關稅鹽政釐剔中飽裁减外銷提歸公用集有成數恭摺覆陳仰祈聖鑒事竊准部咨光緒二十五年六月初四日奉 
上諭前因各省關稅釐金鹽課積弊太深亟宜力籌整頓特諭大學士軍機大臣六部九卿會議具奏兹據軍機大臣等逐條議覆請旨施行綜核諸臣兩次會議所奏尙屬切實可行各直省將軍督撫著各就地方情形切實考核責成司道監督及各員司員等將現在收數無論爲公爲私凡　諸商民者一併和盤托出一俟澈底查清卽由該管將軍督撫詳細勾稽悉心綜覈究竟裁去陋規中飽之覈若干提歸公用之數若干勒限三個月專摺奏報等因欽此當經分行司道關局一體欽遵查辦去後嗣據先後查覆詳加稽核恐尙有不實不盡者往復查結始得就緒敬爲 
皇太后皇上陳之查浙江省入欵以釐金爲大宗歲收銀約在二百數十萬兩從前侵蝕中飽之弊誠不能無自藩司惲祖翼到任後更定比較章程先爲治標之計但弊端猶在未爲正本清源爰復明查暗訪嚴飭各局卡將一切陋規和盤托出而積重之勢諱莫如深該司堅持定見以身赴怨竭十餘月之力漸就範圍就其開報之數參稽互考悉心釐剔於委員則量留津貼于司巡則酌增辛工通盤核計化私爲公年得盈餘約可十六七萬兩上年前撫臣于籌議餉需摺内約略陳明是浙省釐金中飽之弊先已嚴加釐剔兹臣詳稽原案與司局再三籌商若復再事搜羅未免竭澤而漁賢者無能爲役不肖者必將别肆誅求始而病商終而礙釐現在統計清出中飽之數年得銀十七萬七千兩以之另欵存儲候撥此後惟當恪守堅持不致諸弊復生萌　再得天時人事順成可無短絀此整頓釐金中飽之情形也關稅一項杭州新關並無常稅其徵收洋稅與浙海等關洋稅均由司經理稽考收支之數彰明較著涓滴無遺可無置議惟浙海常關稅除乍浦頭圍兩口停徵外額定正稅盈餘共銀五萬一千一百九十二兩零從前海岸綦嚴往來閩省商船僅許寗波乍浦兩口出入因之徵收尙旺迨海洋弛禁兼以輪船迅利隨處可行收數卽從而見絀多難如額書吏中飽亦所不免向難得其實據確數今奉明詔不咎旣往始查得以津貼辦公爲藉口者年得銀四五千兩視爲陋規是卽中飽之數應卽歸公至正耗之外向有隨徵平餘及商船添製零星雜貨等項補稅年約銀四五萬兩而監督常年辦公賠解短徵及各口書吏飯食賞犒一切雜支悉於兹挹注卽該關向指爲外銷之欵揆諸事理實亦必不能無惟其中舊習相沿難免浮糜之處臣逐加釐剔連書吏中飽之數每年統共提歸公用銀二萬四千五百兩甌海關始於兵燹後改歸温處道經管額徵銀一萬四千餘兩卽在浙海關收數之内故併歸浙海關奏銷比以歲歉民貧日形蕭索兼因添設新關止此來源分諸洋稅則絀於常稅徵數亦難足額向來隨徵平餘爲數無多關道辦公及各口司巡紙飯雜支亦屬必需之欵臣按欵勾稽逐加裁減每年提歸公用銀四千六百兩此釐剔關稅歸公之情形也兩浙鹽課以便釐及加爲併計約徵銀九十萬餘兩撥解京外餉需及應支六厘經費等欵以收抵放尙有不敷其隨收引費火耗及商輸善經籌備加平寺糧等銀向以役外銷之欵綜計雖有二十餘萬兩内如善堂等費皆爲本省各善堂支領及西湖各廟齋糧之用此外欵目如巡費津貼局用以及鹽務衙門書七飯食紙張等項上下辦公之資一皆取給於此零星碎瑣名目綦繁分之不見爲多合之卽成鉅數臣督飭運司切實勾稽分别裁减提銀五萬數千八百兩此鹽課項下歸公之欵也至如洋務等局保甲發審學堂書院及解餉川資科塲不敷等項經費一切無定之欵要皆應辦之事約舉　端事難縷指浙省均歸外銷向以本省所籌供本省公用遇有開支隨時報明臣衙門有案並無中飽等弊年來入少出多時形竭蹶今臣與藩司竭力裁减並釐捐局格外撙節每年提銀四萬一千四百兩此司局外銷歸公之欵以上釐金關稅及司局各庫統共提歸公用銀三十萬五千三百兩雖區區之數無大裨於餉需然實就地方情形再三考核悉心釐剔不敢稍涉瞻顧敷衍以仰副聖主實事求是之至意除現存釐金盈餘歸公銀兩已據該局另儲候撥外其餘應提各欵年内爲日無多均請自光緒二十六年爲始陸續提存聽候撥用爲此恭摺具陳伏乞 
皇太后皇上聖鑒訓示再此案因一再駁查是以覆奏稍遲合併陳明謹奏奉硃批該部知道欽此○○端方片再准部咨道府州縣無論何項勞績保奏歸入候補班人員到省予限一年察看才具分别補用兹查有候補知縣李志高於光緒二十四年九月二十八日到省之日起扣至本年九月二十八日試看一年期滿例應照章甄别據署藩臬兩司會詳前來奴才查該員李志高才具稳練辦事細心堪以繁缺知縣留省補用除履歴咨部外謹會同陜甘總督臣陶模附片具陳伏乞聖鑒謹奏奉硃批吏部知道欽此○○頭品頂戴北洋大臣直隸總督奴才裕禄跪奏爲光緒二十四年分天津海防練軍收支各欵照章造册報銷恭摺仰祈聖鑒事竊據天津海防支應局司道詳稱天津練軍及大沽北塘海口各砲臺隊營並雲字馬隊營務處小隊應需餉項向由津海關六成洋稅招商局稅洋藥釐捐長蘆鹽斤復價正雜課及天津釐金各項欵内隨時籌撥支放業將光緒二十三年以前收支欵目奏咨准銷在案查二十四年分并無新增用欵其天津練軍五營雲字馬隊一營北塘防營兩哨已於裁兵淮練各軍酌改營制餉章案内奏明以二十五年正月底爲裁勇截餉日期所有挑留新軍自二月初一日起改照新章支餉該六營兩哨餉項應自二十四年正月起至二十五年正月底改章止截數造報以清界限并將裁撤官兵遵照奏案給予恩餉飭籍隸南省者照章發給輪船水脚彚入本案册内報銷又應扣海防文武各員三成養廉及各項支欵應扣六分减半銀兩均經分晰核扣另欵存儲候撥所有津防各營隊應支廉俸公費餉乾薪糧等項并大沽北塘各海口砲台經費以及設局辦公租賃民房添置帳棚旗幟號衣採買製造軍火器械悉照奏定章程歴年准銷成案核實支放造具收支細數清册詳請奏咨前來奴才逐加覆核自光緒二十四年正月起至年底止舊管實存銀二萬五千六百五十六兩零新收各欵銀三十六萬二百二十兩又因裁併前項練軍六營兩哨已領餉項截至二十五年正月底爲止應將二十五年正月分所收防餉提銀一萬兩列收開報計共收銀三十七萬二百二十兩開除支欵共應銷銀三十九萬四千三百十一兩零内應歸户部核銷銀三萬五千四百三十七兩零兵部核銷銀二千七百三十六兩零悉照章毫無浮濫應存銀一千五百六十五兩零已支發二十五年分餉項列入下屆滾接造報其奏部核准歴年墊支不敷銀二萬一千一百七十八兩零遵照部覆於此案删除仍照案另行請奬除將清册咨部外理合恭摺具奏伏乞皇太后皇上聖鑒敕部核銷謹奏奉硃批該部知道欽此 
 
