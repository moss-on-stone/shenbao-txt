# 1904 - 119 - 4911148

 

Page 1

 
 
[古今圖書集成并二十四史全書增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鹽之○二十四史全書共訂三百九十二本分裝三箱實價洋六十元此佈 
[四書五經義大全] [  圖書集成局啓]  
　　坊間四書五經義汗牛充楝且互相剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇　皆獨渾匠心詞嚴義正本屆鄕會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[諭金陵高等學堂樓圯事]  
　　嗚呼吾觀於前日本報紀金陵高等學堂樓圯一事而不禁痛恨夫現署海州直隷州知州章直刺邦直也夫直刺爲當時督造工程之員則工之堅固與否直刺固無能推諉乃何以落成未經及歲而一朝竟至棟折榱奔斯固直刺所不及知而亦衆人所斷不能料者也傳者謂當營造時直刺以松株掉换洋木治其私第風聞之語固不足憑然其傾圯抑何竟如是之速耶迨後查勘見正樑折爲兩叚兩頭鬥筍脫落樓板稜木亦中斷如哥舒半叚槍以致壓斃樓下學生一名負傷者尚有其六因是人言藉藉謂正樑之折非無端而折也當時以樑木短不及度及用兩株相接而成壓以屋面重力而接筍之處遂脫然無論樓之如何而圯一言以蔽之日工程不固而己或謂工程不固匠人之咎也宜治匠人以罪夫治匠人以罪允矣然亦思監造工程者何人乎監造工程者而任令匠人之草草營建漫無所察則亦安用此監造工程之人章直刺卽甚庸愚庸詎不知是理其所以任令草草營建者必因尅扣工價侵公肥私故明知工程之不固而竟甘默不一言也吾更私揣直刺之意以爲工卽不固數年之久當亦必能支持迨庙是時或己擢升高官或巳量移他省或竟爲兒孤馬牛之計己就歸老林泉則卽屋宇傾頽尚有何人追原其始而謂尅工减價實當時監督章直刺之咎乎直刺旣得此一宗侵蝕巨資欲行其擢高官移他省歸林泉之志無往而不可於是貪利之心乃大熾而害人性命之事則絶不計及於中初不料天燭其奸不期年而樓卽圯直刺尅扣工價侵公肥私之罪乃昭然騰於衆人之口而不必待學堂諸生之所攻否則遲至數年則卽壓斃者不止學生一人坍塌者不止畫圖樓一處在直刺固可安然無事也直　固奸矣黠矣而詎知不能免造化之所弄以致署任被撤聽候究追官旣不獲保全而侵吞之銀恐亦尚　追出是弄巧而成拙害人適所以害巳也直刺於此當亦有追悔於心而爲之汗顔無地乎雖然事前失於詳察濫委人員事後量子撤參以杜口實揆之虎兕出柙龜玉毁櫝之喻是誰之過歟竊恐章直刺固不能辭其咎而委以監督之任者當亦不能不爲之略分其謗也嗟乎上官惟知徇私下寮乃敢於舞弊此我中國政治腐敗之所由來也吾不知章直刺得此監造工程之委時其果由上官徇私而來乎抑非由徇私而來乎徇私則失公非徇私則失明失之公與明則一章雖撤而百章未撤後之繼起者何莫非章之流亞乎且卽非如今日學堂有傾圯之患而國家之帑藏我民之脂膏可任令若輩之狼吞虎噬乎一樓之圯一章直刺之侵欵猶其小焉者也吾願上官之鑒於此事懔懔於心愼選廉能量加委用斯百度可以舉而國家亦庶有豸乎 
[諭旨恭錄]  
　　三月初三日奉旨刑部郎中著丁體晉補授鑾儀衛經歴著劉廷彦補授害南鄧川州知州著曾廣誾補授山西汾西縣知縣著賀壽齡補授雲南廣通縣知縣著沈宗傳補授四川鹽源縣知縣著王春澤補授雲南南寗縣知縣著范金鏞補授廣西天河縣知縣著王錫侯補授廣西富川縣知縣著李恒春補授山西臨縣知縣著趙宗抃補授截取舉人周恒昌著以知縣用欽天監筆帖式著耆升補授工部筆帖式著玉海補授江南道監察御史著王誠羲補授福建道監察御史著蔡曾源補授保送直隷州知州部主事何錫褆著交部記名以直隷州知州用擬補内閣中書謙福著准其補授截取國子監監丞張維彬著照例用升補貴州獨山州知州沈福鑾著准其升補保舉陜西候補知縣崔銘新馬蔭梧廣東候補知縣李炳文胡道源黑龍江卽補屯站官恩棉俱照例用開復知府用在任候補直隷州知州前山東莒州知州蔣楷著准其開復原官仍發原省照例用欽引同日奉旨巡視南城事務著將式理去欽此 
[電傳宫門抄]  
　　昨日午後二下鐘時京師友人専電告知本館去三月十五日皇上召見軍機大臣及范廣衡是日並無明降上諭 
[海綫停工]  
　　俄京聖彼得羅堡來信云兹者俄人旣與日本開戰恐日本通至美國餘捱磨島之海中電錢大約工程將廢於半途矣故西歴八月二十八號俄政府所定戰時規則第四條臚列此次交戰時應禁之貨目載有配置電報及德律風之物料云云及施行之翌日卽宣明由日本逹餓捱磨之海綫作爲戰時禁物如美人允於敷設卽違犯局外中立章程蓋以此項海綫關擊實爲重大以故美國議院及公司中人咸謂此事自應暫停以盡中立之名分云 
[海國要譚]  
　　德文報云近日歐洲大事同時並舉如德意兩君會於奈普魯斯奥意兩國外部大臣會議於阿巴西亞英法恊議公約土布議訂和約巴爾幹戰事之結果皆足令世人注意者也 
[伊候諭韓]  
　　日本某日報云伊藤侯爵嘗諭韓國整理之策謂目下韓國急務非外交非軍事當首在財政此實根柢上之政策也惟矌觀韓臣中無可肩此重任者求之日本財政家吾意亦惟田尻男爵足膺是選而己 
 
 

Page 2

 
 
[蔣侍御奏參慶親王存放私欵摺]  
　　掌廣東道監察御史臣蔣式瑆跪奏爲官立銀行集欵不易請　　面飭親貴大臣首先入股以資表率恭摺仰祈聖鑒事本年二月十三日户部請設立銀行成本四百萬金户部任籌其半下餘二百萬金招商入股月息六釐業經奉旨依議在案臣維銀行之設所以杜漏巵而裕利源苟用得其人成效可以立覩惟中國歴來情形官商本相隔閡自咸豐年間官行鈔票近年舉辦昭信股票鮮克有終未能取信於大下商民愈疑懼一聞官辦動輒蹙額視爲畏途户部堂官尚能悉其情狀尚書鹿傳霖對衆宣言擬首先入股以爲之倡而外間票號議諭仍復徘徊觀望不肯踊躍爭先鹿傳霖平日於操守二字尙知講求卽令將廉俸所入悉以充公爲數亦復有限臣風聞上年十一月二十二日俄日宣戰消息己迫慶親王奕劻知華俄銀行與日本正金銀行之不足恃乃將私産一百二十萬金送往東交民巷英商匯豐銀行存放該銀行明其來意多方刁難數往返始允收存月息僅給二釐鬼鬼崇崇情形情殊可憫該親王自簡授軍棧大臣以來細大不捐門庭如市上年九日間經臣具摺奏參在案無如該親王曾不自返但囑外官來謁一律免見聊以掩一時之耳目而仍不攺其故常雖以伊父子起居飲食車馬衣服異常揮霍不計外尚能儲此鉅欵萬一我皇上赫然震怒嚴詰其何所自來臣固知該親王必浹背汗流莫能質對準諸聖天子刑賞之大權責以報効贖罪或没入贓罰庫以懲貪墨亦未爲過而聖朝寛仁厚澤誼篤懿親若必爲此己甚之舉亦非臣子所願聞也應請於召見該親王時命將此欵由匯豐銀行提出撥交官立銀行入股俾成本易集可迅速開辦而月息二釐之欵遽增爲六釐於該親王私産亦大有利益將使天下商民聞之必衆口一辭日慶親王尚肯入此鉅欵吾儕小人何所疑懼行見爭先恐後踴躍從事可以不日觀其成矣臣愚昧之見是否有當伏乞皇太后皇上聖鑒謹奏 
[清總憲等奏覆慶親王存放私欵摺]  
　　都察院左都御史臣清銳等跪　奏爲遵　　旨查覆事本月初二日承准軍機大臣交到諭旨御史蔣式瑆奏官立銀行請飭親貴大臣入股以資表率一摺據稱匯豐銀行慶親王奕劻有存放私欵等語著派清銳鹿傳霖帶同該御史卽日前往該銀行確查具奏欽此遵卽到署傳知御史蔣式瑆一同前往匯豐銀行適值是日禮拜該行無人復於初三日未刻再行會晤該行管事洋人熙禮爾及買辦楊紹渥先藉查考銀行章程爲詞徐詢匯兌及存欵各事迨問至中國官場有無向該行存欵生息彼答以銀行向規何人存欵不准告人復詢以與慶親王有無往來彼答以慶親王則未經見過詢其帳目則謂華洋字各一分從不准以示人詰之該御史所陳何據則稱得之傳聞言官例准風聞言事是以不揣冐昧上陳謹將確查情形據實繕摺覆陳伏乞　　　皇太后　　皇上聖鋻謹　奏 
[松郡歲試四誌]  
　　松江訪事人云本月十五日江蘇提督學政唐春卿大宗師考試松屬各縣文童策論雜作至亭午時放二牌即發生員策論雜作案兹特照錄如左正取二十名　閔　瓛華亭　吳寳璜華亭　劉世杰上海　葉員陛靑浦　吳望曾婁縣　馬文堯南匯　莊禮柔奉賢　朱彭齡婁縣　杜肇綸婁縣　謝肇昌上海　方仁裕靑浦　李維清上海　劉至信上海　徐鍾瀛上海　張文彬南匯　張樹勲婁縣　范熙瑞上海　張作楫府學　徐蔭曾上海　張作邦婁縣　次取二十九名　錢鍾騏華亭　方存純靑浦　金詠梧靑浦　王慶祿南匯　陶之斗南匯　朱贊臣奉賢　丁繼庠婁縣　沈　銑府學　閔　檝華亭　顧　藩南匯　黄　蚪上海　劉至學上海　英熙曾華亭　蔡爾康上海　戴克仁靑浦　顧錫逹華亭　傳嶺先南匯　張兆瑛靑浦　沈　傑華亭　宋樹基府學　沈葆章華亭　賈豐芸上海　張　辛南匯　丁熙咸府學　徐可均靑浦　王汝舟南匯　孫仁傑府學　支頌堯靑浦　周佐時靑浦　備取九名　葉錫榮奉賢　葛尙沖上海　平其政婁縣　朱繩武上海　王慶福南匯　朱家翔青浦　吳朝楨婁縣　朱　韍南匯　吳光宇上海　音生古學題　中國有太素脈可以知人智愚賢否窮通壽夭其說與西醫有合處否試參考之　非先王之法服不敢服非先王之法言不敢道非先王之德行不敢行論　史記管晏合傳漢書以晏子列儒學家管子列道學家論　陳止齊謂宋朝名節自范文正公議論文章自歐陽公道學自周子三君子皆萃於東南殆有天意論　裳常二字辨　魏相因許廣漢白去上書者副封以防壅蔽論　温公自虚所受是極論　有黄方冪减股弦和等於勾只云勾羃勾减又减弦和之等於三股問勾股弦　代數兩項例公式試推其得數之原 
[撞沈貨船]  
　　鎭江訪事人云月之初九日午刻戴生昌某小輪船由鎭江戴客赴姑蘇行至南門橋左近誤將某貨船撞沈不顧而去己由舟子向戴生昌船局理論矣 
[軍犯難逃]  
　　蘇州訪事人云昭文縣治某鄕人陸綬祖前因惑於風水之說謂某處石橋有碍祖塋貿然焚燬事發經官訊明擬科以軍罪配發江西在案前年由戍所逃回匿跡本鄕自稱能造飛船廣購靑竹大興工作一時哄動遠近觀者如雲事爲縣主某大令所聞詣差拘案訊實後於上月某日解府勘訊府尊許子原太守交發審委員某君研鞫陸一味咬文嚼字朗誦文章某君怒喝上天平架陸仍誦文不輟若不知痛苦也者某君知患瘋症著還禁獄中聞仍擬發回原所治罪 
[皖省官塲紀事]  
　　安慶訪事人云安徽臬憲濮紫泉廉訪督辦警務仿照日本規制佈置周詳現復就臬轅建造操塲令各警兵隨時操練以免技藝生疎○安徽候補直隷州知州李直刺家樹前在無爲州署任禀報丁艱回籍守制兹己服闋乘舟來省上月二十八日趨飭各憲轅次第禀見○潁州府知府聨太守福前經撫憲誠果泉中丞給咨送部引見近己事畢回皖本月安一日趨詣各憲轅禀到旋奉藩憲聯方伯行知飭回本任○鳳陽關委員洪二尹董少牧押解稅　銀二萬兩抵省本月初三日禀經藩憲聨方伯收兌○太湖縣曲史何少尉十聲役藩轅控丁書婪索等情藩憲聯方伯批示云控關丁書婪索自應澈底根究以明虚實案旣由府飭縣提訊仰安慶府卽飭太湖縣秉公訊究具詳復奪毋稍袒延切切 
[蘇省官塲紀事]  
　　蘇州訪事人云本月十三日蘇松太兵備道袁海觀觀察因公來省舟泊胥門外大馬頭旋卽乘輿至撫轅謁見撫憲恩藝棠中丞面商要公良久始出○署臬司朱竹石廉訪前奉兩江總督兼南洋通商大臣魏午帥委查某御史奏參蘇屬各官劣跡本月某日先將查明各情禀知撫憲恩中丞然後具稿禀覆制軍 
[金閶客述]  
　　蘇州訪事人云上月下旬某日蘇捕營某號槍船小泊盤門外護城河被賊竊去皮箱一口内儲功牌憲札等緊要文件當 
由管帶徐梅汀副戎移請營縣恊拿旋經元和縣署孔夏二捕役在城中某處緝獲賊犯邱阿四一名連贓一併解請副戎核辦○本月某日之晚蘇捕營哨弁孔佩之千戎偵知寳帶橋附近河中泊有匪船一艘將拐匪某甲拘獲察其船中有婦女三口小孩二口衣箱首飾不計其數向之盤詰知甲係金陵人舟中人物係由揚州誘拐而來擬赴上海變賣巳送縣署請爲訊明究辦矣○某童年甫十四向在上海浦東某紡紗廠工作積 
 
 

Page 3

 
 
有洋銀二十餘枚近被甲乙丙丁四匪徒偵知誘之來蘇僞稱薦至蘇綸紗廠工資可增二倍童信之遂於本日初十日同舟至盤門外登岸被將行李悉數竊負而逃童號咷大哭當經好善者偕往各處尋緝逾時在某馬路遇見唤巡捕將甲拘獲解送捕房管押一面嚴緝乙丙丁三人一并究辦 
[備送母儀　]  
　　皇太后聖像前由新濟輪船恭送至滬以便敬運至美國聖魯伊斯博覽會兹悉美國公司輪船定於本月十九日航海赴美蘇松太道袁海觀觀察恐聖像於裝船之時或有疎忽爰特札委工程局電燈廠委員鮑潤堂明府親詣碼頭敬謹照料 
[上海官場紀事]  
　　馬路工程局總辦翁子文太守昨有要公特詣縣署拜會縣主汪瑤庭大令○辦理中西純正學堂江蘇候補知縣陳小崖明府湖北候補知縣胡筆蘭明府子功均於昨日先後至縣著拜會汪大令○上海縣汪瑤庭大令委署新陽縣盧崙三大令工程局總辦翁子文太守均於昨日趨詣道轅禀見袁海觀觀察 
[梟目謁道]  
　　巨梟林得勝投誠以後經蘇撫憲恩藝棠中丞令其在松江一帶緝捕私梟林遂於昨日特詣道轅禀見蘇松太兵備道袁海觀觀察 
[順時布令]  
　　昨日上海縣汪瑤庭大令懸示頭門著於本月十六日换戴凉帽 
[大令閱堂]  
　　本城普育堂留養無告貧民以及因案發堂擇配之婦女不下六百餘名口每月十六日由道廳縣輪流查閱垂爲定章本月輪應縣主汪瑤庭大令預由堂董葉君棣華専函禀知昨晨大令命駕至堂升座後將堂中留養之人點騐一周然後回署 
[捕頭代庖]  
　　公共租界黄家庫捕房巡捕頭蓋畢生請假回國期以九月昨經鮑總捕頭將派克路捕房之十號捕頭調往接辦所遺派克路捕房捕頭則由虹口捕房之十一號捕頭代理 
[載貨須知]  
　　英美等國公共租界所有之車大小闊狹及載重若干工部局向有定章近見各店鋪不能遵行任意多載往往有大車一輛載重至四五千磅者以致馬路橋梁易遭損壞工部局董受命在蘇州河畔新白渡橋南堍中國花園之側製一大天平凡由美界至英界之貨車過橋時均須至彼處天平上權其輕重合數立卽放行否則扣留酌罰不日將見諸施行矣 
[催繳冬漕]  
　　光緒二十九年冬漕限至本月初己經期滿上海縣汪瑤庭大令查核之下知各圖地保尚短欠不少因於昨日飭差傳案各地保均求寛限容當一律催齊大令怒著將欠解最鉅之二十一保三十圖地保張幼琴枷號發錢糧櫃小衆其餘一併交差看管候繳清省釋 
[捲逃己獲]  
　　前者英界乾記弄某匯劃莊執事人武某捲取莊上鉅欵挈同公陽里妓女劉媛媛乘輪船逃逸事發經莊主電致通商各埠請於輪船到埠時嚴密搜緝兹悉武等由厦門捕房緝獲日内將解回滬上矣 
[報請騐屍]  
　　本邑二十五保十五圖高昌廟附近鄕婦喬沈氏因與夫叔喬阿寳口角事後其姑某氏以開罪尊長大加訓斥氏羞忿難堪遽於當晚自縊斃命事爲是圖地保顧國泉所知恊同某氏投縣禀報縣主汪瑤庭大令飭差預備屍塲聽候往駖 
[飭查賭窟]  
　　上海縣汪瑤庭大令訪悉城内盧家弄保安里内有無賴某甲糾得蕩婦某氏大開賭塲通宵逹旦且輪贏甚鉅入其彀者每至蕩産傾家因卽飭差嚴密訪查禀覆候核 
[重懲劇賊]  
　　賊犯吳少梅張子香前因行竊多贓經上海縣汪瑤庭大令獲案訊明判押攺過局近日大令查得吳張實係箇中劇賊且失贓均未弔到飭差帶案略詰數語著卽釘鐐收押自新所候緝獲王阿林再行嚴辦 
[枷犯患病]  
　　流氓龔桂生張阿根裘長生前因搶奪匯利洋行送信人徐阿小所携洋傘及鈔票洋銀解經縣主汪瑤庭大令　明判將龔與張荷以雙連巨枷裘獨荷一枷發大東門犯事處示衆近日龔忽患重病由看管之地甲禀知大令著卽帶案疎枷收所醫治一面將裘改荷雙連枷仍發下犯事處 
[分發人員驗看名單]  
　　新海防例掣籖分發郎中陳光耀廣東胡廷清福建員外郎楊聯甲奉天葉登第直隷主事杜書田順天萬學堂直隷韓步蟾廣東董懋基貴州覺羅復廕正白滿○新海防分發光祿寺署正朱文煇浙江内閣中書楊建綸江蘇○新海防例掣籖分發道陳君耀福建○新海防例指省分發道林世燾廣西江蘇劉安濤浙江江蘇花翎吉善廂紅滿江蘇鹽運使銜張雲錦安徽湖北知府黃寳賢湖南雲南成樸廂紅滿陜西同知巢鳳岡江蘇北河直隷州知州宋敬熙直隷河南通判劉鼎湖商甘肅趙圻年貴州陜西余汝弼四川貴州廖敦孝順天雲南知縣柯翹廣東湖南花翎同知升銜文綺廂黄蒙山東李寳樞直隷湖北王炘湖北福建易焕鼎湖南福建馬文源雲南四川吳師愈安徽山西吳瑋慶江蘇安徽劉開圻順天四川許廷恩安徽江西武盡姜順天湖北郝鼎元順天江蘇楊雨霖吉林安徽鹽大使程熙江蘇長蘆直隷州州判曹鴻基四川雲南州判夏壽恭湖南江蘇府經歴汪洪誥江蘇湖北李肇基陜西四川王維邦浙江四川何恩湛四川廣西縣丞劉偉順天四川王夢松直隷山東李盛華直隷河南陳忠山東山西黄懋隆湖南江西陸誦宣江蘇江西梅源德安徽山東萬轉儒江西福建馬鳳藻安徽直隷姚明德江蘇山西賴定祿四川北河李嘉謨浙江四川張鍾駿山西甘肅劉魁瀛河南山東縣主簿胡國屏江蘇北河陸鴻烈浙江北河州吏目黄秉文浙江四川道庫大使黄鳳藻湖南廣東鹽巡檢玉瑞廂白滿廣東 
[萬國紅十字會小啓]  
　　啓者本會承江甯永軍帥奎都護合捐龍銀六百元又飭江寗八旗駐防公捐龍銀四百元兩共龍銀一千元又承劉少峯觀察捐助九八規元二百兩鎮江關道郭月樓觀察倡捐九八規元五百兩除分掣收照外乞登報章伏希公鑒上海萬國紅十字會同人謹啓 
[來函照登]  
　　啓者本會昨承上海縣汪瑤庭邑尊出示南匯縣張邑尊函開接中西教會管士駿來函東三省兵區甚廣滬上紳商籌立紅十字會往救災民函請捐助等語查滬上籌立紅十字會僅祇本會一處並無别人另行籌立以有中西教會字樣當卽函詢李提摩太有無其事覆稱不知爲何許人因思管君知因公起見理應先至本會接洽否則貿然各處發函殊屬未便除函請汪瑤翁轉復張邑尊查照外謹抄乞登報佈告同仁如蒙慨助請仍寄交申報館新聞報館中外日報館仁濟善堂絲業會館分别核收以期事歸實濟伏祈諸君子鑒之上海萬國紅十字會同入謹啓 
 
 

Page 4

 
 
耳知杜承恩白 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[委鹵莽]  
　　寍波訪事人云日前有寅卯柱保甲局委員伍某無端闖入城南觀堂練軍中營駐紥之處聲稱查拿寗海閙教首匪王錫彤之黨羽營中統帶劉君以事關重大立將闔營勇丁一一點名以便查騐伍無可指証託辭諉卸劉君以其言出兩歧將伍留住一面禀請浙江提督吕道生軍門派員前來盤問伍呆若木雞傲不爲禮詰其何以至此則緘口不言委員某君乃詣府署禀明府尊喻庶三太守傳伍至署嚴加申斥亦可謂咎由自取矣 
[露雙聲]  
　　前日傍晚時美界六百二十八號巡捕巡至楊子路馬頭見蘇州河中忽浮來男屍一具當卽投報捕房捕頭令知照水巡捕帶往浦東備棺收殮○前晚提藍橋畔西獄内押犯李立生因病斃命經人報知捕頭令傳是圖地保轉報某善堂備棺收殮 
[浦東保甲總巡局瑣案]  
　　前日馮梅生扭顧掌生至浦東保甲總巡局控被毆辱等情總巡謝岳松明府提案研訊以事起細微從寛薄責交人保去○江小川扭夏某至保甲總巡局控被無端訛詐謝明府提訊之下夏供稱小的向借洋銀並未滋擾求恩明鑒明府以夏素不安分命責三百板移送攺過所收押三月 
[馬路工程局瑣案]  
　　舟人郭春陽被王扣子攫去船櫓繩索投報捕房捕頭派人將王拘獲轉解馬路工程局總辦翁子文太守倩襄讞委員黄衡堂二尹研訊王供稱前者郭子曾向子的借貸故向索取郭堅不允還以同夥某姓見而不平取其船櫓等物求宥二尹限令翌日將某姓交案訊究○前日楊遇臣林芝良張友芹被自稱捕役之詐元龍軋至指南白玉茶樓索詐洋銀五十元不遂所欲將林所穿衣服質得洋銀六元携之而云事後報捕拘獲解送工程局黄二尹研訊之下楊等投案聲訴前情許供小的在新充捕投朱福處爲夥是日向楊等索詐者共有十二人小的惟分得小銀錢四枚尚求恩宥二尹命備函移送上海縣署請縣主汪瑤庭大令訊究 
[英美等國租界公堂會訊案]  
　　英商葛荔控華人姜蘭亭虧欠股票銀兩等情迭經讞員黄耀宿司馬會同英總領事署繙譯官德爲門君研訊在案前日午後三點鐘時司馬揩德君升座後卽由德君將擬就讞詞諭知原被告略謂上年葛荔控告姜蘭亭一案經訊數堂又於本年正月二十六日姜附控股東莊菱晨王竹銘王月亭阮寳亭等稱與莊等合股公司買賣股票生意及莊等延請律師辯論糾設公司見証毫無且並未有合同議據均不承認合股祗有兠買怡和股票銀錢往來卽使股票一事情同賭博大干例禁究竟如何碍難懸揣是以將姜蘭亭控告莊菱晨等合股生意之案註銷以免拖累諭畢司馬復將華文所繕者宣讀一過惟勸令莊等姑念姜家産己無酌量佽助俾資彌補原被告及所延律師遂各無言而退○美商勝家縫衣機器公司主人投本管總領事署控式拉夫王衛卿私收帳項洋銀一百九十餘元經美總領事照會讞員黄司馬簽差協探將王及其保人金羅生提到前日司馬會同美總領事署繙譯官白保羅君研訊王供商人所欠之欵求恩寛限卽當措還司馬商之白君著交妥人保出限二禮拜將銀如數繳案違千未便 
[英美等國租界公廨晚堂瑣案]  
　　前日楊五福扭控婦人王氏捲逃等情當晚讞員黄耀宿司馬升堂提訊楊供小的係蘇州府屬某縣人向操弓弦業娶王氏爲繼室己閱數年無奈水性楊花不安於室屢次乘隙逃逸今己第三次前日遇諸馬路意欲領回原籍與姊氏同居不料伊竟成見自持堅不允許爲此情急叩求究懲王氏供小婦人年二十有四嫁楊爲室己被價賣經小婦人出資贖身如是者三次今又欲將小婦人賣與某烟帋店主議定身價洋銀三十元小婦人不願伊遂來案控陳今惟求恩發堂不願隨夫回去且伊姊孀居諸多不便尚求明察司馬判將王氏發棲流女所留養候示○鴇婦陳盛氏卽阿姨控顧增元將妻張氏抵押銀兩旋卽誘逃等情經襄讞委員王松丞刺史會同德總領事署繙譯官譚師謀君訊供押候過堂復核前晚黄司馬升堂提訊顧張氏供小婦人年二十有六係海門廳屬下沙鎮人幼失怙恃由母舅陸彦文撫養至二十五歲經宋姓作伐適顧爲繼室自上年正月十六日成婚後因夫久留滬瀆故於十二月二十日來滬找尋突遇車寓六黄和尙將小婦人送至陳盛氏所開妓院内賣娼今年正月初八日經丈夫尋獲欲將小婦人領回陳盛氏不允故由丈夫控案叩求明察顧供醫生略習内外科初在四馬路設硯嗣移居小東門外荷花池左近繼室張氏被黄誘至陳鴇處賣娼所有身價洋銀七十二元均由氏之母舅陸彦文收去不難交案黄和尙供張氏轉押陳鴇處由顧自倩小的說合所有賣身據係顧簽字惟聞此項洋銀被陸用去然小的亦未目覩叩求原宥陳鴇供去年十二月二十二日小婦人因受押張氏將洋銀八十元給顧收去自此每日伊亦常來三月初八日張氏逃逸後顧尙妄索洋銀五元叩求追還身價司馬著將氏與顧分别還押限一禮拜將陸彦文交案黄交人保出候再訊核 
[法租界捕房紀事]  
　　某洋商在新拓租界購地造屋因被葉桂堂佔地數尺向論不理投控法總領事署由法總領事照會讞員陳楚生大令將葉提入捕房押候解送公堂禀請核辦○粤婦某氏與東洋車夫某甲爭論車資致被擊破傷面經巡街捕拘入捕房捕頭驗得氏受傷屬實著出外自行醫治甲則押候解送公堂禀請究辦○積竊某甲混名小通州不知在何處竊得金質對時表金戒指各一枚持至某押店求質適爲某包探所見緝獲人贓帶入捕房捕頭令押候解送公堂禀請訊辦○甲乙二偷兒行竊某洋貨店洋傘二柄携至護城河畔某押店質錢經包探查獲帶回捕房捕頭令押候解送公堂禀請訊究 
[美租界捕房紀事]  
　　前晚印度人某甲醉態酕醄在漢碧禮路一帶恣意行兇適爲六百八十六號巡捕所見設法拘入捕房捕頭今押至酒醒時釋出○前晚甬人許阿桂被歹人何金壽在天潼路攫去洋銀五元扭訴捕房請爲究辦捕頭以許所訴無憑惟何本非善類令押乞丐牢一宵以儆○昨日黎明時七百二十六號巡捕巡至篷路某弄内拾得綢皮褂一件綢衣數件送入捕房旋有賃居是弄第六百三十四號門牌之甬人王舟金前往認領聲稱當晚被賊竊去此外尙有首飾若干請爲查緝捕頭令將所獲之衣給王領去允俟獲賊究追○偷兒吳阿根屢經遞解回籍近又來滬爲包探朱桂生所見拘入捕房捕頭令押候解送公堂禀請讞員黄耀宿司馬懲辦○昨晨偷兒朱惠生掩入虹口某姓家行竊木員報時鐘後經包探朱桂生查獲帶人捕房捕頭令押候解送公堂禀請訊辦○昨晨積竊張榮郎潛入百頓路王阿二家竊取水烟袋等物經包探朱桂生查獲吊出原贓帶入捕房捕頭令押候解送公堂禀請究辦 
[仁施稠疉]  
　　昨蒙劉福房善士交到樂助本堂善　洋一百元俞蘭蓀求病速愈洋四十元周求心友百病全愈助醫藥捐九八元七十三兩七錢陳德明求無病永好助施粥小洋四百角蘇垣恒孚銀樓來山東振捐計三户洋三十一元又紅十字會五户計助洋一百四十四元金陵陳善士助紅十字會洋五十圓諸君子厪懷民瘼軫念時艱或堆施與之忱或極瘡痍之危仁聲義聞遐邇翕然祇領之餘併此誌謝上海六馬路仁齊善堂董事嚴信厚楊廷杲朱佩珍陳竹霖焦發昱施則敬劉芬謹誌 
 
 

Page 10

 
 
   
 
 

Page 11

 
 
   
 
 

Page 12

 
 
現在時局多艱非亟力整頓操防練成有制之師並隨時擇尤酌獎不足以鼓士氣而勵戎行擬請援照前辦成案仰懇天恩俯准奴才於操防演練得力之六品頂戴哨官加獎五品七品頂戴之什長加獎六品其無頂戴者獎給六品頂戴以資激勸理合附片具陳伏乞聖鑒訓示謹奏奉硃批著照所請欽此 
[江寗將軍永奏爲更换管帶緣由片廿四日]  
　　永隆片再江甯續備軍管帶廂紅旗三甲佐領寳珍現由奴才派充左司差使營務礙難兼顧所有續備軍管帶己選派巡警軍管帶正黄旗恊領善奎接充所遺巡警軍管帶巳選派正藍旗恊領圖塔佈接充又京口續備軍管帶左翼恊領錫霖前經因病出缺所遺續備軍管帶己選左翼協領延浩接充俾得各専責成所有更换管帶緣由除咨部查照外理合附片具陳伏乞聖鑒謹奏奉硃批兵部知道欽此 
[總管内務府奏爲奏聞請旨事摺廿五日]  
　　總管内務府謹奏爲奏聞請旨事恭照道光十年八月奉旨嗣後三處織造等每届一年期滿著内務府大臣具奏欽此又於咸豐四年十一月經臣衙門奏准嗣後三處織造自奉旨簡放之日起予限六十日卽令到任之日起扣足在任一年由臣衙門先期具奏請旨簡放各在案查杭州織造錫麟由慶豐司郎中於光緖二十六年十月二十三日奉旨簡放杭州織造該員於光緒二十七年四月二十七日到任按到任之日起扣至光緒二十八年四月二十六日係屬一年期滿臣衙門於光緖二十八年二月二十六日具奏奉旨杭州織造仍著錫麟接管欽此扣至光緒二十九年四月二十六日又届一年期滿臣衙門於光緒二十九年二月二十五日具奏奉旨杭州織造仍著錫麟接管欽此扣至光緒三十年四月二十六日又届一年期滿理合先期具奏可否更换之處伏乞皇太后皇上聖鑒訓示遵行爲此謹奏請旨奉旨一道 
[兩江總督魏奏爲查明蘇州等屬光緒二十九年秋收歉薄蠲减錢糧並無揑報情弊摺二十五日]  
　　頭品頂戴兩江總督臣魏光燾頭品頂戴江蘇巡撫臣恩壽跪奏爲查明蘇州等屬光緒二十九年秋收歉薄蠲减錢糧並無揑報情弊恭摺覆陳懇恩仍照原請分别蠲减緩徴仰祈聖鑒事竊照蘇省光緒二十九年分秋禾歉收業將應徴錢漕奏請分别蠲减緩徴於十二月二十三日承准軍機處由驛遞回原摺奉硃批著遵前旨再行確查具奏欽此並於十二月十七日奉上諭誠勲奏因災請緩安徽各州縣錢漕各一摺朝廷念切民依如果災歉屬實一經該督撫奏請蠲緩無不立沛恩施乃近年各省所陳緩徴各處幾若視爲成例不肖州縣每多揑報成災以完作欠積習相沿年年照報名爲例災實則民間巳經完納於是劣紳大户得以挾制官長抗不完糧國家迭下蠲緩之詔閭閻並無實惠可沾致使維正之供徒歸中飽而豪强之包抗胥吏之苛索復後而因緣爲奸詭寄飛灑盤剥所侵病國病民賦稅日絀種種弊端實堪痛恨况當大局艱難練兵籌餉迫不能緩之時豈容長此弊混各該督撫等受恩深重各藩司糧道均有督徴之責嗣後務各激發天良愼選賢能痛除患習澈底清查其實係被災者由該管道府確切勘明仍准分别蠲緩如扶同欺隠嚴叅重懲其向報例災之處逐一確查據實徴收毋許再行揑飾不咎旣往嚴杜將來以副朝廷實事求是之至意將此通諭知之欽此謹卽恭錄飭知司道轉行遵照辦理去後兹據蘇州布政使效曾江安糧道胡延蘇松糧道陸鍾琦等詳稱竊查光緒二十九年蘇州五府州屬報徴田地山蕩共二十三萬二千五百三十頃有奇撥諸原額己得十分之九分一釐五毫該年啓徴原熟清賦地漕正耗等銀約共二百六萬一千餘兩起存攺折等米一百三十二萬餘石徴數之多爲承平四十年來所未有即清賦之後亦以上年徴數爲最鉅所剩未届徴新墾以及老荒地廢被災無收未種等田徴無可徴又因熟田之中牧成歉薄勘明分數酌量清减乃係民情困若未能照額輸納按全額計算共該蠲減銀二十一萬六千餘兩米豆十六萬餘石緣蘇省地祗四府一州賦額本繁蠲减之數銀米統算約及一分而釐剔增徴己屬不遺餘力恭譯明照有實係被災勘明仍准分别蠲緩之諭所不許者揑飾中飽侵蝕正賦蘇省旣經清賦積弊分除上年秋勘再三搜剔寔荒清蠲寔歉清賦准免分數頒示民間俾閭閻得沾寔惠州縣則依熟田造串寔徴寔解尙無例災中飽等弊由司道取具各府州並無揑報例災印結並查開各年徴蠲銀米比較清單會詳請奏前來臣等伏查錢漕爲維正之供全徴不見爲多蠲緩卽形其少當欵絀用煩之際正輸忱將悃之時臣等疆寄忝膺受恩深重時艱目擊具有天良未能設法别濬淵源以佐度支匱乏更不敢於朝廷本有正賦一任揑報侵漁朦混入奏雖在至愚何忍出此蘇省錢漕從前匿熟飛灑包抗中飽諸弊在所不免自光緒二十五年辦理清賦巳將各弊一掃而空是年徴收之數較之二十四年分實增銀十五萬兩有奇米豆九萬九千餘石臣等深念前此整頓不易誠恐稽查偶疎必致復萌故習每於催徴考核之間無不破除情面責令各該地方官將可耕之土不容隠匿抛荒是以二十九年徴收之數較之二十五年清賦後又增銀七萬一千餘兩米豆二萬七千餘石至秋勘以水旱不調風傷虫傷收成减色當督飭藩司由該管府州親履督勘認眞釐剔一面密委妥員分路確查更於接見地方官紳時悉心考詢務期核實不容稍有弊混謹按蘇州各屬與揑報例災及未經清賦各省情事實有不同今旣欽奉硃批再行確查具奏仰見朝廷剔除弊端實事求是之至意嗣後自當懔遵諭旨再行督飭各屬實力整頓查有前項弊竇必立子革除並勸諭農佃將可耕田地漸次墾复冀多徴一分錢糧卽多裕一分餉需理合開繕近三年徴蠲銀米各數清單恭呈御覽合無仰懇天恩仍照原請分别徴蠲减緩以紓民力謹會同漕運總督臣陸元鼎恭摺由驛四百里覆陳伏乞皇太皇皇上聖鑒訓示謹奏奉硃批户部議奏單併發欽此 
[福州將軍崇奏爲酌定提歸公欵數目緣由片二十六日]  
　　崇善片再奴才恭讀光緖二十九年十二月初九日上諭現在時局多艱國勢積弱非練兵無以衛國亦非練兵無以保民惟練兵寳爲急務籌餉尤屬艱難凡軍中食用所需何在非吾民膏血現當閭閻困敝豈忍再睃民生令户部就公家固有之利除弊節 
 
