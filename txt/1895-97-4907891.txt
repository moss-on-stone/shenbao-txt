# 1895 - 97 - 4907891

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○資治新書碼洋一元五角○潘屬福成豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駮　彚　碼洋二元○明委稗史碼洋七角○明季南北略碼洋一元二角○欽定六部處分則例碼洋一元二角○補註洗寃録碼洋六角○　　　　碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○　　　平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六　　洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[增廣華英字典出售] [  三馬路申昌書畫室啓]  
　　增廣華英字典一書爲粤東鄺容階司馬所輯其中縷析條分便於檢閱較初印本更爲美備誠牗人之寳筏度世之金針也爰付剞駟以屬流傳每部訂成二本碼洋六角欲購者請至本埠三馬路申昌書盡室曁外埠申昌售申報人購取爲盼此佈 
[卹商宜廢官局論]  
　　中國之本在農桑西國之本在工商夫人而知之者也然法積久而必變利因時而制宜居今之世而欲執守　　以爲可以富國可以强兵是猶欲南轅而北其轍欲方鑿而圓其柄我未見其可行也方今中外一家輪輻往來如履庭户當軸知可與西國爭勝而分其利權者全在乎興商務考工程於是乎招商有局紡織有局製造有局未嘗不思改弦更張規仿西法然舍其本而逐其末得其粗而遺其精雖經歴有年所而商情未見固結商務未見振興者此其故何哉西國之商其權重中國則否西國之商其勢尊中國則否西國之商其情通中國則否西國之商官爲保護之疏通之而重收其稅中國則不保護之不疏通之且從而抑勒之一如商務之盈虧曾不關休戚於其心惟以收稅稍寛便爲體恤商人之仁政是宫商之氣不通也官商之氣不通此所以規仿西法而未得其本尙遺其精也或曰今各局之設一似官爲提倡且厚集公司股分其力足與西國爭勝負不知中國所出校西國所入僅九牛之一毛而局中工匠物料尙不能無求於西國是一半仍爲西國謀利而巳且官商之氣不通則於採辦物料轉運貨物官欲爭商利商欲謀官利一進一出弊竇叢生非但無損於西國而且有害於中國不亦與規仿西法之初心大謬不然哉爲今之計而欲變易章程莫如官爲集貲設立銀行招商承辦裁撤官局廣設商局聽民執業而官收其息中國富家大户坐擁厚貲而不善經營者正復不少一經官設銀行定股收存許以幾厘之息俾得安享其利卽將收存之欵散放招各業商人承領以所領之多寡限期本利分收隨時增减轉票則官無與民爭利之勞而商務必精益求精廣益推廣諺云長袖善舞多財善賈似此官商一氣互相保衞其權重其勢尊其情通然後可以與西國校短長爭贏絀卽如製造一端而論官爲集貲招鐵行冶匠承領開廠有精於軍械者則開軍械廠有精於輪車者則開輪車廠有精於耕桑雜物機器者亦聽其各就所長分别設立無論官用民用皆向各廠定造購取其所出之器精良則奬之所出之器　敗則罰之平時輪收商本以轉借本收商皋以抵存息略提盈餘以作開銷則用人省用費省而各業人才輩出事半功倍以視局員司事之皆由狥情錄用欲求一精於本業之人而不可得豈不大相懸絶乎至如紡織一項亦何獨不然現在官先購辦機器聽民間承領計本加息分期歸繳將來本國各廠能自製造便可不向外洋購買無論或三五具或數十具民間各集股分開廠紡織則於製器之利鈍出貨之工拙各有身家性命自然不煩督責竭力講求廢木器而用鐵器借天工以補人工不數十年風行各省否則僅恃官局招工開辦在近方小民不無微利而其他之隱受其害者正復不淺况一局數百機所出之貨豈能敵外洋數千萬户之出貨其理易明卽其法宜變者矣至於招商一局更宜仿照前法推廣從前沙船各號滬上最盛或數萬或數十萬貲本各自放船獲利頗厚近因輪船通行沙船幾廢前此海運初興由船商報効運載今則欲分攬數成而不可得沙船於是乎大困亟應諭令號商集貲官爲借本各置輪船與洋商爭運以收利權以恢商務否則官雖設局在商人之與有股分者旣不能醫問局務而其他大小衆商或因無利而改習他業或因本短而無力再行僅恃招商一局與各公司爭勝其勢必不能持久總之中國設一官局小則數百萬大則數千萬所得什一之利半供局費而不足名雖有損洋商實則無益華商何如將此數百千萬之貲散在民間各出其心思才力以保身家以成基業官更爲之調濟而維持之則商人之取利必穩而商日富商日富而國日貧未之有也如仍不卹商情雖竭力整頓官局恐華商處處受洋商之飾制而無利可圖將來官局孤立無助亦必至受制於洋商而無從展佈豈不惜哉 
[倭奸案發]  
　　倭報云有一德國輪船由倭國出口被倭兵船所獲細加查檢並無軍火意欲釋去倭兵官見德國輪船船主情有可疑再行檢察始得大箱一口内儲洋槍五百枝係運往上海者遂將洋槍扣住送至横濵細加訊間知由横濵某德商裝運并與東京大村商店串通其槍卽在倭邦製造因不合海軍之用由海軍省售與大村大村卽繕就合同略謂此槍售價每枝銀八角並不出售惟鎔化成鐵以供製造他物之用不料大村竟稍加修整倩德商售與上海華官每枝得銀五屬倭官遂於二月二十九日派巡捕及兵士至東京將大村店中各人一併拘獲東京各商聞之大爲譁噪謂似此辦理恐各商大壞聲名云 
[京江桃浪]  
　　鎭江訪事人云彦太守於本月初七日初覆丹徒丹陽文童黎明時乘輿詣校士館升座公案點名給卷應覆者共四百餘名至晚間三鼓開放頭牌是日文題照錄於下丹徒四書文題思以一毫經文題有鱝有銪詩題賦得看到春風幾樹花得風字丹陽四書文題趨進翼如也經文題豹犀象而遠之詩題賦得先奉金石古文章得先字及二覆則二縣同題四書文爲昔者趙簡子至良不可賦題爲春城無處不飛花以題爲韻詩爲賦得新舊筍爭滕薛長得爭字○常鎭通海道呂鏡宇觀察出有六言告示其文曰民間買賣交易本宜一律公平現值廣軍雲集生意較前更盛凡有各項買賣總須貨值相稱慎勿高　市價免致两相爭競或因言語齟齬不妨平心理論倘敢欺騙生事定卽提案究懲○彦太守因文試將竣應考武童示期三月初八日取齊初九日就署中試步箭初十日試刀石並默寫武經十二日在小校塲試馬箭是日上午十點鐘時太守排齊全副儀仗乘轎出轅升座演武廳柬請叅將鄭叅戎會考始京口駐防繼丹徒丹陽約計中三箭者無多大半祗中两箭考畢時巳鐘鳴一下遂與參戎排導而回各學教官亦三揖而退○三月十一日爲清明令節好事之徒舁城隍神偶象出游是日也春光明媚日暖風和會中人采烈興高躍躍欲試 
 
 

Page 2

 
 
午後鐘鳴两下由廟中排齊全副儀仗向西過千字橋堰頭街出小門繞道打索街新河街迤邐至銀山門小碼頭詣邑厲壇焚紙施食會中除尋常旗鑼傘扇外有萬民傘萬民旗曁馬上執事青衣會清香會皆鈎心鬥角踵事增華其扮頂馬者衣履斬新揚鞭自得次則爲陰皂隷亦有在轎前裝扮小鬼判官者復有所謂清客串者手執絲絃沿途吹彈殿以提爐十餘對香烟繚繞偶像供入緑呢繡金八人大轎由西門入城回廟數里之外紅男緑女結隊往觀大街各茶寮座客常滿噫是眞所謂一國之人皆若狂者歟○常鎭道兼辦江南轉運總局呂觀察恐倭奴欲犯海州所有北路火　軍裝皆須赶送至袁江轉運前去分給各防營近日由各輪船裝到之槍砲火藥彈丸爲數不少均雇民船駁運深恐舟子沿途躭擱特諭令轉運委員轉飭各船户星夜趲程毋得遲緩並派通丁沿路護送以免疏虞 
[松試八志]  
　　松江訪事人云江蘇學政龍芝蓀宗師於本月十四夜十點鐘時飭發奉賢金山上海三縣文童提覆　計奉賢提三十五名金山提三十四名上海提四十五名訪之學中人知上海所提爲陳思謙嚴兆椿金祖貽瞿本瑚唐在復戴邦藩陸培業劉鍾福陸鶴陸定張其枬王纘善葛士煕王琪蔣廷銘汪國楨穆湘瑶楊振銘汪增祥林祖源金慶章巢吉孫顧名驥葛尙迪郭廷杰李景星江紹陞祁祖章黄藝錫沈亮槩蘇本銚陳綱張祥飛洪燦章葉芬潘俊麟王樹功毛恒遇萬鏡冰錢允中王銓運曹汝霖蔡紹祺王國賓包河清錄旣竣又有友人以金山提覆牌抄示因并錄之董晉良吳治恭顧寳恒金鳴鵠李銘勳姚大紳錢銘江黄之樑諸邦瑞蔡德繩朱紫貴何振聲吳履陛陳鷺姚庭梧何文炳吳文銳陸丙炎程宗施宋鴻飛金玉吳祥墉俞秉衡徐兆荃湯鼎亨彭益清姜光華朱廷冠顧驈沈兆霖王平衡黄發祥戚效剛陳葆琪至十五日午刻三縣文童入院覆試宗師所命文題豈謂一鈎金作一講五母雞二母　作後二比先是十四日宗師考試南匯青浦文童正塲南匯首題以能青以多通塲次題則枉尋詩題賦得隔簾微雨杏花香得簾字十三日覆闔屬一等生員四書文題人之有德慧術知者一章詩題賦得舞雾歸泳春風香得香字 
[署篆有人]  
　　靖江縣知縣張大令嘉言於本月某日因病出缺江蘇藩司鄧小赤方伯得禀卽於十五日午後牌示委候補知縣葛大令繩孝署理 
[觀劇釀命]  
　　客有自越中至杭州者語於本館訪事人云上月二十八日紹興昌安門外鄉人有報賽之事集資就社廟演劇婦女多登臺平視者忽來外縣武生多人一擁而上土人以男女不可同觀却之武生不由分說擅自登臺衆人咸抱不平拖之使下武生心頗不服回寓邀集多人前往尋釁鄉民亦勢不相下互相鬥毆此處地臨河畔適有文童三人乘小舟而來將登岸忽被擁擠一人失足落水竟從三閭大夫遊當肇釁之始保甲局員立卽往彼彈壓两造均不聽從地保深恐釀禍飛奔赴縣禀報俞邑尊隨乘輿帶同差役到塲鄉民紛紛逃避勢如峰擁擠入河中者十餘人溺斃其一餘皆救起文童之所以落水者正爲此也邑尊當場捉獲武生三人鄉民五人帶回嚴訊令供出肇釁之人再行核辦是役也武生中受重傷者三人翌日巳殁一人鄉民受重傷者二人均舁入縣署請騐被溺之文童亦由家人具禀訴寃邑府命其先行棺殮俟審明後再行擬抵或云越郡考試時每有諸曁嵊縣等處賭棍冐充考客開塲聚賭此番毆擊實係賭徒非眞武生也不知是否 
[西湖新柳]  
　　前廣東學政徐花農太史琪於前月下旬由杭起程聞尙須赴崑山一行再由滬上附輪入都覆命○吳絅齋太史士鑑去冬爲其祖太夫人營葬請假回里刻下假期將滿於本月初三日起節回京供職○前湖南學政張子虞太史預任滿後請假三月回籍修墓於前月抵杭現聞太史之太夫人年逾八旬家無次丁故太史擬請撫憲代奏呈告終養以遂烏私○錢塘縣丞劉二尹金榮署事期滿接任者爲錢二尹壽恩擇於本月初六日接印任事按二尹隷籍揚州歴充文圍巡綽及保甲等差辦事精明不辭勞瘁今復佐理琴堂政治日新當翹首俟之焉○往年各鄉民來杭赴天竺進香者大約自二月初旬起至二十邊止絡繹不絶今年天氣甚寒加以海氛不靖各鄉民初尙觀望至月半前後漸形熱閙及本月初尙覺源源而來浙人佞佛於此可見○署紹興恊副將白海山拹戎蒞任後整頓營規時加操演汰其老弱選擇精壯以補其闕并因舊時器械頗不適用上月來杭謁見制軍後禀請撫憲另給新式鎗砲解赴越東分撥各營其舊用之鎗砲仍發回杭州鎔化以便攺造並捐廉由杭製造號衣旗幟煥然攺觀軍威當爲之一振○杭州應考武童太半皆係鄉居往往逞其强悍之氣易生事端并有賭徒混跡其間保結廪生不過循例畫押而巳其中賢愚不等全憑業師具保考試至府試時始由廪生加押送考本届舉行武試仁錢两學廪生會齊先諭各業師令其從嚴查察倘有不循規矩者立卽扣除無貽後悔 
[湓浦春潮]  
　　九江訪事人云府尊崔蘭嶼太守攷試闔屬文童正塲案刻巳次第發出所取前列照錄左方德安聶煥章王進賢周廣生李鴻烈黄如玉程夑南郭利金桂椿年李拜颺曾士傑瑞昌王道熾馬燾陳瑞麟馮冠坤范傳源曹俊秀徐化棠柯鴈題王桂林文驥彭澤許業竺高善培丁兆藜許家錢徐有皋時鍾傑黄夢蘭劉廷夑王德遠宋恢基德化傳成瑞余澤焴張世畇陶輔舜蔡懋源呂道同湯祚卿蔡煥鏊李瑞均萬鴻磐湖口楊壽春殷澐吳夢麟余戴仁洪列棻張衍琛李郁文李步雲徐桂榮郭鵬翥○督辦江西淮鹽總局江蘇候補道李藝淵觀察於上月某日赴江寍及江蘇次第謁見督撫憲二十八日附江孚輪船抵潯暫以鹽棧作行轅次日卽赴白下聞觀察巳奉檄調辦湘南叚局遺差另委江蘇候補道范觀察瓜代○上月二十八日午刻法領事哈司君拜會道府各員適誠觀察因公赴省崔太守以試士留駐貢院中乃由江防廳盛司馬及德化縣李明府在府署欵待○上月二十八日有一五十餘歲之不知姓鄉民至關帝廟前痰忽上湧跌仆於途氣息奄奄勢巳垂斃適有醫生過此卽在某藥店購藥數味令鄰人煎而灌之移時漸蘇亦可謂好行其德者矣○同日有吳城緝私砲船停泊龍開河口船中水手三人乘小划船登岸偶一欹側墜入水中當經救起二人其一人巳與波臣爲伍矣○興國州陸彦頎刺史考試所屬各文童上月十九日發案前茅爲馮煥奎李凌雲朱子黄鄧殷源陳進倪逢辰王居正馬珍王霖劉文驤 
[寍郡辨志精舍甲午冬季課案]  
　　漢學超等鄭煕王亨彦鄭鈺梅鼎恩章炳麟趙酉彞劉夢齡陳鳳洲范章特等劉毅余宏淦顧清廉王亨兆汪鳳鳴黄桂馨許克勤費廷璜馮定夑趙文蘅○宋學超等秦鍾濠周蔭祺謝宸德黄家橋陳錫哉管紺輅王亨兆陳蔚文童景煕姜莊臨特等張彞孫國仁范章戴鴻鈞劉其鑰陳冕黄家襄蘇象賢張汝蘅○史學兼掌故超等吳佐清厲學揆吳兆麒李寳鑄張汝蘅 
特等王蔭棠顧儊基耿覲文孫紹覽○天文兼算學超等蔡崇煕蔡翊清曹仰欽管峻瀚陳崇煥任士杰王汝成秦偉棫特等張鼎濬盧飛鳴李炳燾王恭綬陳其鵬陳光深馮澂周汝翔王汝洋○輿地超等韓珪蔣元慶許克勘徐元綬奉鍾濠黄家驥吳廷採孫鏐趙文蘅孫可萃特等劉邦霖黄鈺費廷璜吳有鑅吳有璠張汝蘅卓然○詞章超等馮善徵陸炳章俞鑑李文蘅馮鴻墀達孶達孚包科　特等尤金鏞董淵孫國仁孫紹璟馮煕宇江于泮包科駿王德坤秦鍾濠謝晉瑞孫玉峯徐鳳祺 
[巴山樵唱]  
　　宜昌信云前英國領事衞察理君去年請假歸國寄放署中之器具巳於今年二月廿四日全行拍賣各官商往購者甚多約可得銀二千两○新任宜昌英領事何藍田君由滬坐沙市輪船抵宜任事舊任領事雷夏伯君交卸後卽挈眷屬乘沙市輪船往九江攝領事印務於上月廿五夜啓行各紳商然放鞭爆一路恭送風笛數聲垂楊萬縷頗覺離愁棖觸也○宜昌鎭劉鎭軍鶴齡前委謝署鎭得龍往歸巴一 
 
 

Page 3

 
 
帶招募兵勇近巳招集二千餘人分爲數處暫駐廟宇每名每日發火食錢一百文一俟開差再發糧餉○劉鎭軍偶抱清恙尙未就痊巳禀两江督憲請假調理○二月廿八日昌和輪船抵宜李統領之公子乘之而至聞巳在湖南招就七營現在荆州沙市暫駐李公子到宜將謝署鎭所招之兵統率赴沙合沙市所招之七營馳赴江南卽日可以成行又聞川中尙在招募不日亦有數營來宜○近日江水甚涸輪船往來每易失事有某輪船開行赴漢行至宜昌以下之虎牙灘忽擱於淺以致船身破裂遂由他船拖至上海修理船主以引港人難辭疏忽之咎業巳下令逐客矣又快利輪船來宜行至董市地方亦遭擱淺至次日十二點鐘方能行駛亦幸事也○有某甲者素愛狹斜遊自恃勢力儼然爲句欄作護符初不計一頂縁頭巾牢牢戴上也開妓院之某乙前因開罪某宦一紙官符從空飛下遂使嬌鶯雛燕掠陣驚飛甲謂乙曰汝勿恐吾能爲汝覓一安樂鄉泛宅浮家亦可逍遥自在何必挿足紅塵致爲豺狼所啮也乃購扁舟一葉置姊妹花於其中日泛泛於水雲深處未幾有柳營武士强學風流竟在太歲頭上動土被營官訪知斥革六名近又有營勇數人效癩蝦蟆之想吃天鵝肉甲以大聲叱之遂與口角繼邀柏木船上多人將勇擊傷數人蓋甲本川人柏木船亦川帮是以一呼百應也現聞巳被營官訪悉不知何以了此一重公案也 
[粤勇招齊]  
　　帮辦臺灣防務劉淵亭軍門日前札委幹弁至粤招募勇丁數營赴臺防守現巳陸續成軍駐紥於東校塲外一日有勇丁某甲入市購物因爭換私錢起釁竟將販夫毆打衆情不服代向營中禀訴營官聞之赫然震怒立提某甲重責並挿耳箭游示一時見者咸服軍令之嚴 
[祀神遺火]  
　　北帝神不知始自何時而粤人奉祀甚虔不敢或忽相傳初三日爲神誕各家皆設香燭果品竭誠禮拜河南洗涌某姓家於祀神之後因香燭餘燼遣落板障中登時烈烈轟轟不可向邇幸當白畫人力易施頃刻撲滅不至成災然室中器物巳毁壞一空矣 
[盜棺屢見]  
　　寍波盜棺之事時有所聞破獲者十無一二遂使匪類之瞻愈大兹聞西門内和利市橋烟店主於月初逝世其棺厝於西河營一夕被盜棺者將和頭鑿開屍身衣服盡被剥去屍屬無力報官隱忍而罷然此風烏可長哉 
[豸節來申]  
　　前出使日本參贊二品頂戴廣東候補道陳喆甫觀察明遠自東海歸軺卽小住淞濵閉門讀禮去年服關入都適值倭人釁啓遂伏闕上書瀝陳戰守事宜洋洋灑灑不下萬餘言朝旨嘉許發交督辦軍務處王大臣察核恭慶两邸大爲賞識謂觀察老於洋務所見者大特派赴南洋與張香帥籌辦一切香帥札委駐滬辦理洋務及沿海各省輿圖巳見上月督轅抄前日觀察乘招商局江裕輪船戾止聞日内將赴蘇謁見奎大中丞然後回申設局開辦云 
[勦辦頑民]  
　　南匯縣境已革武生張連魁聚黨搞官巳詳前報兹聞上游聞報卽札飭向駐本邑周家渡後移駐川沙之防營管帶鄒理堂叅戎於日前督帶所部防軍二營前往勦辦張率黨拒敵移時力漸不支四散逃逸叅戎以張尙未獲仍飭緝拿想不得免於身罹法網也 
[耕耤禮成]  
　　昨日爲致祭先農壇之期清晨江海關道劉康侯觀察提右營叅將廖楚材叅戎松海防同知劉乙笙司馬上海縣知縣黄愛棠大令縣丞呂慶堂二尹主簿林珍虞少尹典史蔡季卿少尉城汛李采臣守戎守備程少菴守戎以次戾止上香獻爵三跪九叩首禮成更衣出壇行耕耤禮觀察手執犁耙各官隨後抛撒五榖繞行九匝然後回至官廳小憩片時而散 
[覽揆良辰]  
　　昨爲上海縣黄大令懸弧令旦本署書差及各董皆備儀祝嘏禮也 
[彈壓香市]  
　　未邑西南鄉龍華古刹每逢二三月間香客如雲最易滋事江海關道劉康侯觀察先期札縣嚴爲彈壓駐紥火藥局前之振武軍防營管帶王雲笙軍門亦飭部下弁勇分投巡察誠善政也 
[自縊可憐]  
　　昨日午後三點鐘時有一人縊死四明公所後墻内衣衫藍縷大似卑田院中人是處地近法界地甲投報八仙橋捕房捕頭派探夥爲之看守未知能免報縣相騐否 
[解犯回南]  
　　日前南匯縣解省勘訊之盜犯韓阿銀由上站嘉定縣移解至上海交替黄大令飭暫寄外監候備文轉解南匯昨日簽出捕役二名並移請城汛李千戎撥汛兵二名押解出大東門至大碼頭登舟望南匯縣進發 
[虹口瑣聞]  
　　寗波人任德芳卽任阿六有一劣子混名獨眼德芳游手好閒專以誘賭爲事輕年子弟受其害者幾於縷指難數前日午後又糾集狎客五六人同入迷龍陣裏某紅帮成衣店小主人亦約同在内店主某甲偵悉迅出訪查知若輩尙未赴局因將其子扭住意欲送赴捕房途中經相識者勸慰再三始釋之而去○昨晨有一西鄉駁船棹至中虹橋垃圾碼頭裝運穢物出行船小載重運棹不靈適一夜航船飛駛而至突然碰撞垃圾船卽沈入波心刻雖雇人打撈然巳不免許多週折矣 
[英界公堂瑣案]  
　　包探江阿三禀稱徐文漁所開之米店内忽於前日少去洋銀三百圓報捕後經小的往查並無實據惟執事人朱佩秋所帶鑰匙恰與洋箱銅鎖相合疑朱行竊拘案請追徐投案伸訴前情朱供稱小的向與店主及司帳人同住一房生意中人安肯作此不端之事宋通刺商諸薩副領事然後判令將朱交江探帶回捕房聽候查明再核○洋人甫禮地士控工匠陳鳳山索加工資致與工頭爭執互毆通剌庭訊之下甫禮地士稱陳於前日糾合多人欲將工頭毆擊幸經商人所見交捕送案陳供稱小的係山東人在甫禮地士當鐵匠雖曾與工頭言及索加工資然並未糾人實被工頭擊傷肩背通刺著具結交保○包探竇如海禀稱陳了頭在英公司某輪船上當小工竊取機器上銅條賣與張大法經小的查知吊贓送案船主投案領贓陳供稱小的衣食不周偶然行竊張供稱小的不知是賊贓故敢收買通剌判令將陳管押一禮拜張罰洋銀一圆○包探竇如海解前經犯案遞籍之吳有眞請訊吳供稱小的係丹陽人向在吳淞某營左哨八隊當勇現巳斥革然並不來滬家中尙有八十餘歲之老母可否求免遞解俾得奉母以終天年通剌令驅逐出境○包探孔阿才禀稱張阿二徐桂寳同住某小客棧中張失去長衫一件旋在徐身畔查出徐非但不肯認過反指張誣竊向之訛索洋銀一圓是以解案請究通剌判令將徐帶回捕房管押十日○包探何瑞福禀稱楊連生在某烟館竊取周連生脫下之珠皮馬掛一件質錢使用經小的緝獲人贓送請究辦周投案伸訴前情楊供認行竊泥首求恩通剌判令管押十日○包探顧阿六禀稱日前李寳生向在新巡捕房當細崽某洋人囑付饅首價洋三十餘圓私自吞用經洋人指交小的解案兹捕頭恐其尙有侵用别項請老爺於下禮拜三覆訊李供稱小的侵用洋銀三十四圓巳經呈出並無他欵通剌飭令帶回捕房押候下禮拜三覆訊○英商祥生船廠由戴生昌經售鐵板被嚴錦才造成鍋爐私賣與順記船局順和小輪船上昨日差役傳到干涉是案之嚴佳萃通剌向之訊究供稱前者錦才向吳公館包造乘風小輪船上鍋爐確由小的擔保後以此爐不合式遂由小的代還定銀二百两卽將爐轉賣與邵順寳銀貨两交並無蒂欠至於鐵板價銀則另由戴安心向生昌擔保實不干小的之事戴生昌號主戴甲供稱佳萃雖與此事無涉然曾由伊經手賣去則亦可向之究追通剌一再研詰各執前詞戴甲禀詞中指安心向保鐵板價銀理應傳安心再核刻下安心旣不在滬事與佳萃不涉遂與薩副領事商定然後判令俟安心到案再行會訊 
[法界捕房瑣案]  
　　英租界三馬路震元錢莊夥李順元乘北京輪船來滬雇車裝運行李野雞挑夫李金標張小徽互爭挑送以致口角扭毆失去鋪蓋衣服等物控經葛同轉押候責懲並嚴究同黨等情巳詳前報昨日順元聲訴前情同轉命提金標小徽研究金標依舊狡展不承 
 
 

Page 4

 
 
同轉著從重笞責二百板枷號半月發金利源碼頭示衆小徽並不行兇從寛釋去著傳諭各挑夫以後任憑客喚不得相爭倘敢不遵重懲不貸○春裕成茶棧主某甲遣茶房黄桂福控家丁潘松山竊取銀水烟袋一枝售得洋銀八圓又銅水烟袋一枝售得錢八百文同轉訊供之下著押候傳到舉薦之人責令照數賠償昨日黄投案訴稱潘曰某師爺引薦某師爺不肯到堂旣不能追到原贓祇求大老爺重辦可也同轉頷之命提潘研訊供稱小的有屬銀四圓存在捕房同轉判令掌頰一百下押候飭探送至某輪船勒令回揚州原籍所存洋銀四圓以二圓償原贓二圓給還爲路費○太古碼頭駁船户陸阿虎控姚雲來糾同流氓徐家生徐和尙陳阿三等借錢不遂扭船夥朱阿赤至城下肆毆受傷甚重同轉訊供之下令押候責懲並著交同黨長茂海山到案昨日陸訴稱此輩異常强横動輒尋仇大老爺若不重懲小的誠難活命矣同轉命提姚等到案著照原斷將姚重責二百板枷號两月二徐及陳各笞責二百板押候朱傷痊方准覓保具結開釋○董桂山控順風烟館主婁金元糾同流氓至家調戲呵斥出外挾恨尋仇褫去皮馬甲一件同轉訊供之下以董積欠烟資自願將衣褫下竟敢砌詞誣控著押候繳還烟資然後開釋昨日命提到案諭以本當從重究辦姑念初犯掌頰四十下押繳烟資○叚阿本李金齋控徐阿順誘領女兒藏匿横涇六庫吳阿德家同轉飭探持信票帶叚及徐前往帶回昨日包探夥役周小寳偕叚李投案禀稱本月十一日小的等至洞庭東山渡水橋登岸緝訪知叚女匿在某客棧徐阿順卽徐茂卿本係無賴專作拐匪其叔徐松林在太湖廳署當差當時糾集百餘人將小的等圍繞致徐被伊等刦去旋復串令吳出立筆據聲稱如果提徐須有公文投太湖廳署小的等欲禀廳尊大老爺被伊等攔阻不許入内叚女被拐後異常苦楚自願隨回小的因同叚等帶歸　　解堂請訊同轉著退去俟堂期帶候研訊 
[美界捕房紀事]  
　　殷興隆者寗波産也不務正業日伍流氓家資揮霍一空猶復不思攺過其父四德雖嚴加拘管然亦力有難施近日欲將其妻出售與人四德聞而怒甚遂於前日下午繕就禀詞投捕房控訴捕頭立遣包探張阿五查拿而殷巳避匿無蹤無從緝獲矣○土著某氏婦年逾不惑向與瞿春泉有私賃居斐倫路開設烟館氏楊花逐水輕薄性成近又與王三寳姘識喜新厭舊漸視瞿若眼中釘前日竟席捲衣服首飾及煙槍八枝携之而遁昨晨瞿奔訴捕房並言所失約值洋銀數十圓之譜捕頭立遣各包探嚴行查緝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賭首巳獲]  
　　王蕉生朱桂生二賭徒經巡防南局委員張二尹拘訊供出賭首爲某烟舘夥變喜因照錄供詞移送保申總巡局請翁明究明府卽旣局差訪拿雙喜旋卽獲案飭　候訊究 
[英廨晚堂瑣案]  
　　蘇州人陳榮卿控霍貞棠圖賴期票洋銀宋通剌升堂訊究陳訴稱小的籍隷蘇州向在治下操米業去年與胞弟陳錦　及李榮記與霍等在盆湯弄股開恊太米店帳務由霍執掌迄今數月被霍侵用洋銀上月霍倩姜姓韋姓爲中出立約期四紙小的據情告孚孚堅不應允且期惠姓名不符其實希圖吞没爲此情急扭案控請究追霍供稱小的係鎭江人向在治下某木輪船局上年陳兄弟糾合股開恊太米店公舉小的司帳至今正屢糾小的局賭小的輸去洋銀一百數十圓始知其爲著名賭棍上月某晚復糾小的至百花事倡婦　　卿及公塲里某倡家賭博又輸數百圓勒令出立約期票四紙李係陳平空揑造並無其人通剌爾究竟侵用若干供稱小的實祗透支薪水洋　二十餘圓餘均賭帳通剌問霍曰究竟此欵是否爾自巳侵用抑係賭負供稱實因被陳糾賭虧負求老爺傳店夥許柏生等來案質訊便明逋　著两造一併交人保出邀姜姓等來案覆訊○前者朱周氏挈子朱廣生扭控媳婦吳氏濳逃與不知姓名之馬夫在閘北賃屋同住及尋獲反糾人口兇通剌飭將吳氏交官媒收管令朱周氏補詞候訊前晚升堂訊究廣生訴稱小的係無錫人年二十一歲向在治下爲　榻匠自幼文定紹興人吳某之女吳氏爲室於十八歲時成親迄今三載吳氏不守婦道屢次潛逃迨經小的尋回又於上月初一日逃出日前遇諸閘北見與馬夫某甲賃屋同住乃向岳父理論反被糾人扭毆吳氏供稱小婦人年十九歲父親係紹興人向在治下某馬車當馬夫小婦人生長上海自幼許字與廣生十一歲時過門童養至十六歲完姻廣生不務正業日事烟酒小婦人不得己日在閘北某絲廠作工邇者婆婆與不知姓名人姘識時將小婦人凌虐甚至毒毆小婦人無奈暫回母家並無與馬夫私識之事朱周氏訴稱小婦人夫故有年遺下一子曾娶吳氏爲媳不料　不守閨門屢次潛逃與人私識及小婦人與兒子尋獲反敢糾人逞兇當逃出時懷孕數月後倩穩婆將胎墮下不知是何居心通剌向廣生大加甲斥旋將吳氏交朱周氏領回管束 
 
 
 

Page 10

 
 
   
 
