# 1925 - 85 - 4918709

 

Page 1

 
 
1;第一萬八千七百零九號;中華民國十四年 西曆一千九百二十五年四月三號
星期五 * *   
 
 

Page 2

 
 
1;第一萬八千七百零九號;中華民國十四年 西曆一千九百二十五年四月三號
星期五 * *   
 
 

Page 3

 
 
1;第一萬八千七百零九號;中華民國十四年 西曆一千九百二十五年四月三號
星期五 * *   
 
 

Page 4

 
 
1;第一萬八千七百零九號;中華民國十四年 西曆一千九百二十五年四月三號
星期五 * *時評 
[毁與譽（冷）]  
　　聞毁則怒聞譽則喜此人之常情也一二人之毁譽且然况對於人民公有之毁譽乎是故近人之黠者每倡人民歡迎之論以要譽而避毁人民有時亦從而羣譽之殊不知人民譽之之中有時實視毁之而更難受何則人民之所以譽蓋别有深意寓於其間也世態變幻無常即以毁譽而言其不可測已有如此者 
　　是故誠意者世間顚樸不破之物也不取巧不作僞準其所言以行事聽人毁譽雖毁亦安不然即譽滿天下亦不過一種相反之表示耳安足喜哉 
[國内專電]  
　　北京電　冬（二日）孫柩赴西山前先公祭段代表黄開文徐世昌代表楊葆益哈朱慶瀾代表朱紹陽等致祭畢黨員全部行禮各校各團各機關送者由公園起分排至西直門天安門集合者有十萬人（二日下午一鐘） 
　　北京電　孫柩用木架橋安置碧雲寺塔内 
　　北京電　孫柩冬（二日）申刻安厝西山 
　　北京電　今日孫柩由于右任張繼等舉上汽車送殯軍隊學校團體黨員長徑達十五里蘇俄同志一隊爲孫執紼禮砲三十三聲飛機三架機關下半旗（二日下午九鐘） 
　　北京電　法朗案决定點（一）法將庚賠餘額退作中法有益事業用（二）一九零五年換文用電滙因電滙數目不敷中法銀行復業之需故以電滙盈餘之一部作爲借欵（三）法聲明將一九二二年至二四年兩年積欵交華政府（四）中政府對中法銀行居債權地位（五）中法銀行負責清償所欠遠東存户之欵如將來法朗價格恢復原狀償還借欵或有盈餘併交申政府（六）教育費提借欵利息由中法行年撥美金二十五萬（七）中政府所欠該行各欵承認發行債票内代爲撥還（八）對債劵償還依調定法指各項收入爲擔保（九）債劵分配與償還每年决算時檢查分配與他存户同享利益債劵格式中政府核定（十）中政府得派員檢查發還遠東存户賬目（十）（一）中法銀行管理處中國資本改爲一千萬法朗與法權利平等中政府股本得由借欵項下扣除（十）（二）聲明書兩通（甲）法允批准華會關税協定（乙）允加關税附賑以上各節選擇中國有利者先爲非正式發表中法銀行某負責者語予法朗案本行爲急於復業故向法政府盡力疏通得有上列結果比王克敏辦理時中國便利甚多即以法放棄庚賠中國反爲本行債權者比黄郛照會承認該案時法方讓步甚爲顯著等語（二日下午一鐘） 
　　北京電　魯鄭密函某要人詢有無更動魯督長意及本人調皖議某覆無此議惟魯同鄕有請願者望君與龔多做幾件有利於魯民事業則反對者自少（二日下午一鐘） 
　　北京電　岳維峻及岳秀楊彪實行聯合懼孫岳督陜孫岳現處境甚艱回保則爲讓防契約所束駐洛非胡所喜赴陜又對岳不住派員來京請政府代其設想府意孫之豫長豫人正歡迎豫陜勦匪司令以駐洛爲適宜地點胡孫間班師同志當無隔閡 
　　北京電　英美當局對關税預備會議謂只要華會各國均批准協定即開正式會議亦可 
　　北京電　王揖唐昨夕由津赴濟濟蚌寗均有躭擱（二日下午一鐘） 
　　北京電　張宗昌請撥鹽餘係齊燮元所扣現存滬中行數三十六萬請撥作撤兵開拔費（二日下午十鐘） 
　　北京電　楊庶戡已收特任狀有下星期一就職説（二日下午十鐘） 
　　北京電　檢廳因晨報載未判决之高一涵反訴狀及世界晚報載金殿選反訴狀派法警傳訊該社主幹（二日下午九鐘） 
　　北京電　非常國會宣言反對金法朗案 
　　北京電　梁鴻志母病赴津（二日下午九鐘） 
　　北京電　郵總局再解郵餘四萬於部連前二十八萬（二日下午九鐘） 
　　北京電　冬（二日）閣議張伯英代秘長列席議决膠東道許鍾璐免張仁濤繼簡陳爾錫署大理院庭長旋議法朗案財長主交司法部審核有無損害國庫及觸犯刑章之點以便將來國人如有反對時可以答辦 
　　北京電　段告湯許等國民會議條例能於下星期通過爲佳湯允本星期六上議程 
　　北京電　許世英之子在德病故許亦病段派員勸慰（二日下午九鐘） 
　　北京電　政府對胡漢民請飭海籌交還永福艦府交海軍電楊樹莊查訊實情 
　　北京電　孫寳琦語人淞滬市政條例頒布後即南下（二日下午九鐘） 
　　天津電　財部電省署平糶米石槪完税釐 
　　天津電　徵收局佈告附捐期滿東日停徵 
　　天津電　齊燮元創辦之長城煤礦在查抄之列督署令實財兩廳查復股本核奪 
　　天津電　内部電省署藉災民興辦國道及擇要省縣各道 
　　天津電　賦税督察處東成立李夢更爲處長 
　　天津電　直省旗産官地清丈處成立督長會銜聘閻澤溥爲總辦 
　　天津電　東（一日）晚王揖唐專車返蚌梁鴻志冬（二日）早來津（以上二日下午三鐘） 
　　奉天電　前鄂省長劉佩瑢來奉昨午謁張 
　　奉天電　平壤航空第六隊定五月灰日由平壤出發當日抵奉眞日由奉赴長春該部兵工少佐等數人已抵奉準備着陸塲 
　　奉天電　張宗昌派張嚴由蘇運來馬步槍五千四百支彈六十萬粒機關槍十七枝鋼砲五門砲彈五十二箱機關槍彈四十三箱係得齊軍者 
　　奉天電　張學良航空計劃山海關航空處置飛機六架津十五架徐州十架哈爾濱六架即派員勘航站 
　　奉天電　張東日令三省行政長宜派員來奉開屯墾設治會議 
　　奉天電　張照會俄領吉省收容俄難民二千八百餘名請乞收回俄軍越境擾民請嚴爲制止（以上一日下午一鐘） 
　　哈爾濱電　于駟興仍有分特區之提商但張王難同意張須再駐兩旬王一週後回吉 
　　哈爾濱電　哈市董事會俄人把持違法及協定王對此事正籌畫 
　　哈爾濱電　護路總司令部參謀長屬陳荊玉 
　　哈爾濱電　東鐵寳副理事長回述蘇俄政府對地畝主雙方組劃界委員會意仍在延宕（以上二日下午一鐘） 
　　吉林電　張作相在哈開軍事會熙鈺應召往 
　　吉林電　滿鐵出資合辦吉敦路部以吉會借欵關係仍未准省民對修松花江鐵橋亦力抗一時難進行 
　　吉林電　王樹翰暫緩返吉（以上二日上午九鐘） 
　　青島電　溫樹德冬（二日）專車赴濟與軍政當局商要務傳聞與膠澳督辦問題有關 
　　青島電　商人因捲烟特税局催交印花急一致抗納將起風潮（以上二日下午三鐘） 
　　濟南電　今早王揖唐過濟鄭龔往迎談甚久旋南下 
　　濟南電　鄭飭兗沂駐軍嚴防徐匪竄人 
　　濟南電　馬良將因傷回京（以上二日下午五鐘） 
　　漢口電　蕭對湘西戰事决守中立東（一日）召留省師旅長會議以公石防軍單薄擬調第二師三旅五團王定邦所部前往協防 
　　漢口電　蕭定植樹節在南湖苗圃植樹後即在郊外田獵 
　　漢口電　督署東（一日）啟用督辦署新印 
　　漢口電　楊會康辭財廳長有烟酒局長熊祥生繼任説 
　　漢口電　劉佐龍旅改編湖北暫編第二師劉升師長王桂榮第三旅長陳堯鑑第四旅長五定邦五團長程汝懷七團長嚴敬八團長惟六團長未定 
　　漢口電　全省縣議會聯合會東（一日）開籌備會通過簡章呈請省署立案 
　　漢口電　漢警廳長周際芸因韋鍾琪自殺特呈督署自認失察並將拘留所長童則賢看管（以上二日下午五鐘） 
　　宜昌電　鎭守使署今日槍斃搶犯三名宣布罪狀（二日下午二鐘） 
　　長沙電　第三師司令部東（一日）已移湘潭省内祇設留守處 
　　長沙電　蕭耀南派二十一師參謀長王亞六十一旅旅長馬毓智代表來湘 
　　長沙電　善後會議湘代表鍾才宏等以執政府對於所提聯治案宕不解决主義不能貫澈將退席南下 
　　長沙電　八旅李品仙部張國威團長東返柳 
　　長沙電　議會咨趙請撤全省檢查所 
　　長沙電　省務院政務會議（一日）通過東省議會組織法及議員選舉法 
　　長沙電　昨電臧致平係莊智平之誤 
　　（以上二日下午一鐘） 
　　香港電　惠城楊坤如向滇軍提輸誠條件五項保全楊在惠家産發所部餉三月滇軍允據東（一日）滇軍石龍分站電陷（三十）晚楊退出惠城所部二千餘人由滇軍收編胡思舜不日率滇軍入惠城 
　　香港電　廖仲愷定日内再赴汕宣傳黨務 
　　香港電　許軍在海豐查抄陳炯明産以一半補助該縣教費三成助農會二成助工會潮汕陳炯明黨産亦同此辦法 
　　香港電　陳濟棠旅擊退沈軍後已回梧增防 
　　香港電　大理院長呂志伊决辭職 
　　香港電　熊克武呈大本營請任蔡鉅猷爲建國湘軍第六軍長 
　　香港電　梧訊桂平上游唐范軍已開火戰極烈林俊廷亦率千餘人到永醇防李黄抄擊五塘龍雲親率大隊由寛陽襲貴縣之後李黄調余作柏黄超武兩部往禦 
　　香港電　河源林虎部陸續撤退滇軍準備進� 
駐楊希閔擬日内由石龍移駐博羅 
　　香港電　滇唐增調靖西黄衡部五六團入桂 
　　香港電　省猪肉行東（一日）復業 
　　香港電　廖仲愷有長財消息 
　　香港電　張毅轉陳炯明電厦海軍已拒與許合作不日率艦會同林洪葉各部反攻 
　　香港電　林俊廷寒（十四）通電就滇唐所委粤桂邊防督辦職（以上二日下午八鐘） 
　　厦門電　民黨息·許崇智派許卓然赴滬面楊樹莊疏通勿再助陳 
　　厦門電　汕訊·聯軍捷報張民達寢（二十六）克蕉嶺敵退尋鄔同日克大埔敵退上杭截至世（三十一）日止退平和粤軍已逾四千退永定三千李鳳翔部駐軍撤避 
　　厦門電　張貞派代表林某自汕返將赴内地糾集民軍携委任狀多件 
　　厦門電　厦各界悼孫大會因霪雨延期 
　　厦門電　聞海軍當局擬將永福載聯軍教導團遣散回籍（以上二日下午十鐘） 
　　蚌埠電　代理鳳陽關監督劉鶴慶東接印 
　　蚌埠電　北來加車東（一日）在蚌横軌上壓傷二人又世（卅一）晚北來快車奉軍副官馬福升率新兵百五十名南下東日奉軍輜重梯團隊長郝金山率全營營長張文才率全營又王營長率全營團長賀文良率第三營全部均先後專車過蚌北上（一日下午十鐘） 
　　南京電　北京菸酒署來電取消蘇省捲菸特税以英美菸公司繳保護捐抵補 
　　南京電　蘇紳馮煦等電段執政内務部請速發表韓國鈞任運河工程督辦 
　　南京電　韓國鈞電段執政請以金陵道尹徐鼎康暫護江蘇省長（以上二日下午一鐘） 
特約路透電 
[孫中山移棺記]  
　　二日北京電　孫中山之遺骸今日由中央公園送至碧雲寺莫斯科運來之棺查不合用故仍以原棺載往西山今晨九時三十分黄開文代表段執政在靈前行禮然後閣員及孫之家屬依次行禮靈柩以協和醫院之汽車載之政學界之執紼者甚衆内有十中學五十私校數大學这代表以段執政所派之衛隊爲殿 
[福州學潮]  
　　二日北京電　據福州消息英華學校學生之繼續上課者其家屬復爲人攻擊諸學生今均離校學生會要求青年會等之教育團體均加入運動學生會並發傳單與當局抗魚業會館顯不爲學生恫嚇所動美商行運來之魚被阻發售現恐學生之活動將延及其他團體及除美國外之外人團體 
[徐樹錚在法之友誼]  
　　二日巴黎電　徐樹錚今日語客謂在法所見一切皆足驚異法政府招待周至不勝感謝法蘭西全國對彼之關注彼將永不能忘彼回華後擬竭力增固法華之友誼深望此後兩國視前更相親睦云云 
[日本之陸軍航空隊]  
　　二日東京電　前向各軍所募之陸軍航空隊自五月一日起將成一專隊今擬於六年内倍其數額近雖裁去陸軍四師但所减兵額不足五千現議於四月間會操研究抗拒海軍及飛機攻擊東京之最佳方法 
 
 

Page 5

 
 
1;第一萬八千七百零九號;中華民國十四年 西曆一千九百二十五年四月三號
星期五 * *特約路透電二 
[英院中之香港禦盜問題]  
　　一日倫敦電　殖民部副大臣戈爾氏今日在下院答保守黨馬寥特氏關於香港海上盜風復熾之問語謂現正設法以增多巡海砲艦之數並增進商船上武裝衛兵及以砲護送艦商船之效率將在海面狹處設置有武裝之小火輪殖民部現致文香港總督調查現已採行之方法可否再加改良粤省内亂未息致有此現狀中國當道未暇整頓廣州至香港一帶海面之警政非俟粤省秩序恢復後欲望盜案不作殆不可得有數次略施勦匪之舉動結果頗佳 
[猶太學開幕記]  
　　一日耶路撒冷電　猶太大學今日在希臘式圓場中舉行開幕禮場築於斯柯卜斯峯旁校屋三千尺之高處東望耶地亞可見約爾丹河與死海及吉旱德等山西望聖城則全景在目入場參禮者不下一萬人世界各處之學府派代表前來者五十在行禮前數小時通至斯柯卜斯峯之狹道中車聲不絶有來自遠方而不得入場者數以千記貝爾福致詞述猶太文化略謂昔日羅馬人雖佔據耶路撒冷然猶太文化並未因此終止但四散於各處耳若謂世界學問之進步文明之發達猶太人無與焉則爲大錯蓋各處猶太人在過去千百年中確有知識上之成績此後猶太人當更有重要之供獻今科學上有三大學理爲全世界所注意者皆猶太人所發明即創造的進化新心理學及相對學是也從前猶太人與阿剌伯人曾有合作今尙望雙方仍有此合作精神並望阿剌伯對此大學予以扶助云云貝爾福又稱頌大學主任之進取政策並祝其成功言畢乃宣告大學開幕先奏英國歌繼唱猶太歌世界猶太聯合會會長魏士曼演説後巴力斯坦英高等委員薩繆爾爵士宣讀英政府慶祝大學成功之來電最後由猶太牧師諷經祈福禮成散會 
　　一日耶路撒冷電　新立之猶太大學築於此上其目的在以此爲研究高等科學及使於巴力斯坦的各種學問之集中點大學有微生物學院以研究本地傳染病症此院將爲醫學科之起點尙有一化學科又有精研猶太宗教文學法律語言之專科阿剌伯人亦可入學肄業 
　　一日耶路撒冷電　昨晚汽車駛上橄欖山坡而至行政公署者絡繹不絶緣新立之猶太大學定今日由貝爾福伯爵行開幕禮故昨晚薩繆爾爵士特在公署開招待會歡迎來賓也各處要人來與會者甚衆 
[法議院之學生騷擾事件]  
　　一日巴黎電　昨晚衆議院對於三月二十八日巴黎大學生騷擾事有劇烈之辯論至今晨三時始止衆院以三一八票對二二○票通過信任政府案教育部長斥學生此舉爲政治性質不許大學教育中有惡意的罷課之行動且不承認學生有委任教授之權報稱新近成立之大學自由保障會已發出宣言書令學生罷課四十八小時 
[俄波新交涉]  
　　一日莫斯科電　波蘭教士烏薩斯復被捕此教士及其他兩波蘭人本由俄當道解往俄波邊界以便與波蘭法庭判定死刑之波蘭共産黨二人互換但此共産黨人方乘車赴邊界時忽在車中被人暗殺故俄當道復將烏薩斯拘留 
[俄國對於私人資本之態度]  
　　一日莫斯科電　國内商業員史丹滿氏於私人商行之代表集議時解説蘇俄對於私人資本輸入俄國工商界之態度謂蘇俄準備歡迎私人資本家之穏健分子請共抛棄操縱之手腕而經營有適當利益之適當貿政府準備予以信用上金融上與司法上之便利私人票據可貼息收用政府現正修改私人貿易稅以期减輕之 
[巴馬斯島主權問題]  
　　一日華盛頓電　今日國務院已正式簽定一月間荷蘭與美國所議定將菲列濱羣島中巴馬斯島主權問題提交公斷之辦法 
[英海軍經費討論]  
　　一日倫敦電　海軍大臣白里志曼氏今日在下院答保守黨議員之問語謂根據一九二四及二五年之數而言英國海軍經費約佔國家支出全額百分之七而日本海軍現有經費則佔百分之十五日本海軍經費除特别戰費金及依照華會公約裁减將士之恩給金外未聞有借債彌補情事 
　　一日倫敦電　海軍大臣白里志曼今日在下院稱自休戰起英日法意美五國所造艦數如下 
　　　　　　驅逐　　　　　　　　　　驅逐 
國名　巡艦　艦　　潛艇　國名　巡艦　艦　　潛艇 
英　　五　　四　　二　　法　　五　　二四　二三 
日　　一九　五四　四五　意　　二　　二一　四 
美　　一○　九四　三三 
[英俄職工討論國際聯合]  
　　一日倫敦電　俄職工聯合會會員八人由杜姆斯基氏率領抵此與英國職工聯合會大會總務處討論國際聯合問題 
[德國浮橋失事]  
　　一日柏林電　維塞河浮橋昨日坍陷致過橋兵士死八十四人内有七十八人尙未撈獲此橋僅可載重一百人乃隊長疏忽驅一百五十兵士過橋致有此變 
[美國汽車公司之大交易]  
　　一日約電　報稱紐約銀公司以狄隆李公司爲領袖者現已以一萬七千五百萬元之現欵收買道志Ｄｏｄｇｅ汽車公司此種巨額現欵之交易實爲美國所僅見道志公司之産業乃道志弟兄所共有道志出身寒微其致富之速與汽車業巨擘福德氏同一可驚聞若干年前福德氏所造之第一輛汽車即係在狄特洛特之道志小汽車廠中所造 
[公電]  
　　北京通電一　各省衙門鈞鑒臨時執政令司法總長章士釗呈請任命季才文署京師高等審判廳推事張秉慈署江西九江地方審判廳廳長賀寅清署湖北第二高等檢察分廳監督檢察官向澤藩署甘肅第一高等審判分廳監督推事李蔭川署甘肅高等檢察廳檢察官吳坪奎署察哈爾都統署審判處審理員均照准此令審計院院長莊蘊寛呈協審官徐維綸因病辭職應照准此令京世（三十一）印 
　　北京通電二　各省衙門鈞鑒臨時執政令派唐在復爲義大利萬國農會大會全權代表此令任命張克瑤爲山東陸軍第一混成旅旅長此令陸軍部呈請任命柳璜爲陸軍第二混成旅步兵第二團第二營營長應照准此令京東（一日）印　 
　　蚌埠李錫麟電　各報館安徽同鄕會均鑒頃上執政一電文曰北京執政鈞鑒頃讀倪旅長東日通電取效盧宣撫使感電主張廢督裁兵至理名言洵爲皖省解紛弭患良策團長極端贊成盧使望重斗山團長謹率所部從此隨倪旅長歸盧使節制一致擁護中央現安徽軍務善後督辦一職已等虚設伏乞迅頒明令廢除以慰衆望臨電無任惶悚待命之至安徽陸軍第四混成旅第一團團長李錫麟率全體官兵同叩冬等語特電奉聞伏候明教李錫麟叩冬印 
　　蚌埠倪朝榮電　各報館曁安徽同鄕會均鑒頃上執政一電文曰北京執政鈞鑒民國不造禍結兵連誰實厲階至於此極此關懷時局者所以倡廢督裁兵之議也夫裁兵係全國人民心理而廢督實籌備裁兵先聲事理彰明無待詞費盧宣撫使感日通電仁言利溥薄海同欽蘇皖比鄰應先取效我執政東山再起本和平爲救國良謨舉國人民喁喁望治皖省爲執政桑梓朝榮亦久隸帡幪擁戴旣出至誠服從尤爲堪職惟是今日情形已達極端糾紛欲弭患於無形舍廢督無良策否則恐以一髮牽動全身瞻念前途不寒而慄目睹現狀緘默難安且吾皖現役軍人職位均屬相等若不防微杜漸及時廢督終使袍澤之愛致釀萁荳之煎蓋佳兵固釀亂之源而高位實紛爭之的伏願我執政毅然獨斷將安徽軍務善後督辦一職迅頒明令廢除先絶覬覦推分之心再作减輕負擔之計其在全國軍制尙未確定以前本省固有軍隊不可統率無人盧使勛望崇隆羣情愛戴暫歸節制必善撫循至將來如何裁編亦必能全局統籌規畫悉當朝榮待罪梓里蒿目時艱本坦白之初衷忘干凟之過分不避斧鉞電達悃忱想我執政垂念鄕國艱危定必俯允所請准予施行臨電悚惶不勝迫切待命之至再在未奉明令以前朝榮謹率本旅曁所屬補充一二兩團一切暫惟盧宣撫使命令是聽合並聲明安徽陸軍第一混成旅旅長倪朝榮率所部全體叩東等語特此電聞佇候明教倪朝榮東印 
　　北京孫中山先生治喪處電　各報館曁全國民均鑒孫中山先生靈柩已定四月二日出殯西山所有北京治喪處事務統於四月三日結束三日以後各地寄交本處函電均乞逕寄上海法租界環龍路四十四號孫中山先生葬事籌備處爲荷孫中山先生治喪處東印 
國外要聞 
[東京通信（與九）（三月二十三日）]  
　　日本府院之爭端（續） 
　　（二）政府屈從説　貴院除削減預算額外更修改普選及貴院改革二重要法案尤以對普選案中削除「不能以自己之資産或勤勞所得營生者充當議員」一項爲最傷普選法案之精神直不啻傾覆政府案之根本政府旣有不能解散議會之苦衷矣現政府若欲維持政權勢必與貴院重申協議隠忍屈從其主張或爲兩便云云 
　　（三）内閣辭職説預算普選及貴院改革等案爲現内閣之魂必與之相始終此等法案不成立之日　現内𤁐� 
倒潰之日蓋現内閣以實現普通選舉·改革貴院·二項爲天職組閣時相標榜者以此今後内閣之存續要件亦在此苟含糊敷衍姑息彌縫勢必激起國民公憤他如削除師範教育費以傾覆岡田文部大臣歷年之主張修改鐵路改良費以翻倒仙石鐵道大臣之主義等實關係此二閣僚之進退即加藤總理欲糗糊瓦全此二閣僚實無立脚餘地其他望月圭介·小泉策太朗之政本兩黨合同運動陸軍大將田中義一之政友會中心運動後藤新平子爵之貴院中心運動等皆足爲倒潰現内閣之最大原因况横田法相死後政友會與三派關係頓現乘離三派協調愈疎懈政本合同論愈白熱内閣危機殊非鑿空之談也 
國内要聞 
[北京通信　（水）]  
　　執政府對付各方面之最近態度 
　　段合肥自就職執政以來向取寛和態度故對於中山前此通電主張各省法團加入善後會議立即容納對於省議會代表要求表决提案各權立即提交大會對於蘇浙問題豫陜問題均取和平敷衍之槪不露偏袒何方之迹日來鑒於西南代表提案之急進唐繼堯副元帥之突然就職國民黨繼續革命之宣傳種種情勢似皆對於執政府表示不願合作之意於是段之左右以政府極力拉攏仍無絲毫效果不得不變更以前所用之手段乃進言於段面執政府之態度遂漸趨於强硬矣茲將前三項近狀分别述之（一）湖南代表鍾才宏蕭堃等所提聯治案在善會運動力頗大表同情較多如本月二十六日在善會休會中之談話會所提此案三種理由頗占勢力其一謂善後會議有討論建設方案之職聯省自治案即應列於建設範圍二謂臨時政府時期制憲選舉非一二年不能竣事在此期間於政治組織不能不有適合現勢之制定三謂在單一政制之下關於軍事財政教育實業均集權中央無從發展自不能不主張聯治以爲治標濟急之辦法此種説法各省代表隨聲附和之者頗多此外如褚輔成之臨時政府改組案周鍾嶽等之臨時參政院案及各省法團代表要求表决提案各權與聯治案均有聯帶關係此乃善後會議最困難之問題而亦爲段政府所極不願者也（二）雲南唐繼堯旣不得勢於廣西忽於昨日通電到京謂已於三月十八日在滇就副元帥之職自此電到後都中又紛傳唐繼堯將� 
赴常德熊克武派員迎候又傅唐軍張驥所部已開到湖南辰州一帶熊軍將向臨澧移動不久即當會師武漢此種傳説雖未必確實然一般人已認爲唐之對段已有所表示矣（三）此次孫中山治喪處移入中央公園社稷壇民黨之用意大半視爲宣傳之良好機會所分散弔客游人之印刷品不可數計類皆鼓吹三民五權繼續革命各主義民黨及學界各方所送輓聯亦甚大半頌禱此項主義及不滿於北方政府者此又爲民黨方面不能與段合作之表示也段氏覩此激進之情勢以爲長此紛擾殊爲非計適其左右亦以此進言乃將數月來寛和之態度漸變而爲强硬故日來不惟對於各代表所提聯治案改組政府案一槪拒絶即其左右所擬議之臨時參政院説亦將無形打消此爲近日北京政局上最可注意之點也（二十七日） 
[金佛良案妥恊之日人消息]  
　　東方通信社二日北京電云金法朗案之交涉近來進行頗爲順利法國公使依其本國之訓電提出二三處之修正結果兩方面已妥恊成立大略如下（一）如以電匯市價計算則中法銀行恐不敷其復業之用故須由中國政府借欵以補不足（一）以上項借欵之息金充教育費其數至少二十萬元（一）中國政府承認對中法銀行未付金發行債劵償還之（一）中法銀行管理公示資本金中國亦擔任一千萬法朗將來與法國享同等權利（一）法國即承認增加關税且簽字於華府會議條約法國以文書承認速開關税會議 
[英國退還庚欵案之進行]  
　　字林西報倫敦三月十一日通信云中國庚子賠欵案今已通過二讀會交付審查會審查在此數日之中各方對於此欵用途爭論紛然中國天津方面主張以此欵供治河防災之用此項傳單曾分散於下院各議員天津如此主張固爲該處當然之希望但此間以爲此等事業應由中國自辦並無應由庚子賠欵出欵之理由且以爲此項開支殊無中英互益之性質在也治河固有益於天津但天津並不能代表中國英國各大學則堅主以此欵提供教育及醫學事業泰晤士報及其他各報紙莫不作此主張即各工業聯合會亦多表示靜默工黨於此案僅對於顧問委員會人選有種種非議羅素之被擯則爲工黨不滿之最大原因現在經由審查會通過當無疑義此後用欵詳細計劃當由顧問委員會决定之矣 
[旅京魯同鄕呈控鄭龔]  
　　山東旅京同鄕會劉冠三等呈段執政云呈爲封疆大吏凟職殃民懇請撤懲以蘇民命事竊山東督辦鄭士琦省長龔積柄任職以來狼狽爲奸無惡不作人民痛苦如水益深如火益熱在暴政之下作偕亡之想長此以往三千萬魯人殆無噍類謹將其極惡大罪爲我執政涕泣陳之一鄭督辦之縱匪殃民也該督辦只知作官發財置匪患於不問以致全省百零七縣盜匪横行諸城安邱等縣相繼屠村殺人動逾千百若夫架票勒贖之案更屬數見不鮮吁嗟小民其何以堪二鄭督辦之藉端勒索也客歲戰爭兵連禍結實國家之大不幸該督辦始則竭力助亂繼則見機中立並藉中立爲口實向商會勒逼現洋七十萬元盡入私嚢圖作富翁軍隊聞訊幾釀鉅變三鄭督辦之位置私人也該督辦之胞弟鄭士鈺一人兼任膠濟貨捐·烟酒事務·紙烟特税·三局横徵暴歛無微不至且該督辦之護兵馬弁咸登仕版宦途之濫莫此爲甚四鄭督辦之治軍無方也該督辦本無將才士卒離心呂秀文以參謀長資格竟至驅逐長官倡言獨立曹州一帶慘遭蹂躪該督辦事前旣無防止之方事後復無處辦之術此風一長全省軍隊羣起效尤爲患何堪設想五龔省長之助成賄選也該省長以未吏出身工夤緣善聚歛前在膠澳坐辦任内盜賣公産私挪官欵共在百萬元以上供給曹錕助成賄選今賄選大總統已遭幽禁而賄選助成者反任高位事同一律賞罰互異小民無知百思莫解六龔省長之預徵下忙也山東連年荒歉民不聊生該省長不恤民瘼前在財政廳長任百般勒索魯人迄今猶有餘痛近愈出愈奇預徵下忙人民方呻吟於旱災匪禍之下復來此意外之催逼無告平民何以忍受七龔省長之賣官鬻爵也該省長蒞任以來縣缺税局各有定價肆意出售凡歷任省長所不敢爲者該省長意悍然爲之而不顧國家設官之本意固如是耶八龔省長之欺罔政府也該省長前在代理期間日夜設法希圖眞除遂收買劣紳流氓揑造函電歌功頌德政府被其朦蔽遽予任命果能清白乃躬猶不失爲逆取順守乃自眞除以還益無忌憚下而蹂躪閭閻上而欺罔政府兇頑如此罪不容誅總而言之鄭龔二人朋比爲奸罪惡昭著處父不去魯難未已萬懇我執政俯順與情迅將督辦鄭士琦省長龔積柄立予撤懲以除民害而安邦本不勝惶恐待命之至謹呈臨時總執政段具呈人旅京山東同鄕會代表劉冠三張心言林子厚趙鋭臣李修臣于萼樓京師總商會長孫學仕等 
[駐直奉軍整理之近况（堯日）]  
　　陸軍訓練處成立 
　　天津通信在民國九年李景林僅一邊防軍之團長耳直皖之役段系失敗李遂投效奉張帳下洎乎十一年直奉戰後李始見知於奉張洊升旅長去秋東北軍興李一躍而爲鎭威第二軍軍長指揮五個混成旅（即李爽凱第二十三混成旅·邢士廉第二十四混成旅·蔡平本第二十五混成旅·馬瑞雲之暫編旅·張宗昌第三混成旅）首先殺到天津論功行賞遂獲任直隷軍務督辦其時張宗昌隨盧永祥南下組織宣撫第一軍因將本人之第三混成旅及蔡平本第二十五混成旅抽調南下李景林遂將所部軍隊加以改編計編成一師三個混成旅直隷第一師師長由李自兼第一旅旅長王賓第二旅旅長胡毓坤第三旅旅長竇聯芳直隷第一混成旅旅長邢士廉第二混成旅旅長馬瑞雲第三混成旅旅長張憲其名義上雖曰直隷陸軍而其精神上則屬奉張之陸軍也又其編制軍額亦較關内陸軍編制額爲擴大茲調查如下（一）師之編制步兵三旅每旅三團每團附屬機關槍迫擊砲各一連每團三營每營四連每連士兵一百五十八人騎·砲·工·各一團輜重一營共約二萬二千人（二）混成旅之編制步兵三團每團附屬機關槍迫擊砲各一連騎·砲·工·各一營輜重兩連共約七千五百人總核一師三混成旅之兵額實達四萬四千五百人較關内陸軍編制超過四分之三此外尙有督辦公署之混成營步·騎·砲·工·輜·機關槍·迫擊砲應有盡有儼然一個混成團矣此所以年需軍餉八九百萬元也李氏所部軍隊旣如上述則對於整飭軍紀不得不注意於是設立軍警督察處其職責不僅維持軍紀軍譽且含有捍衛地方之任務（直隷原有憲兵兩連二百五十六人經李收編增至三百十六人）以李書鳳爲處長置便衣督察四大隊設總隊長一人以陳葵蔭充任每隊設隊長一人隊附三人督察兵一百五十八人督察總處設在大胡同南口交易所舊址内更於各衝要區域設督察分處十餘處此輩便衣督察頗能盡職地方治安賴以維持之力獨多惟最近旬日來搶案又復增多李書鳳深感不安於昨日（三月二十九）會同陳葵蔭躬往各分處考查勤惰並面授訓詞此關於軍紀與治安上之整頓也至於軍事訓練與軍事教育李亦曾如集高級軍官討論數次决定成立直隷陸軍訓練處即設於元緯路曹　住宅内總監朱益清·副監朱鐵嶺魏聯民内容計分軍學·副官·參謀·庶務·四大處步·騎·　·輜·工·五大科於今日（三十）正式成立其訓練之程序業已擬有計盡聞共分三期進行春季爲第一期專事補充與編制夏季爲第二期專事教育與訓練秋季爲第三期專事野外實地演習關於第一期刻下業將就緒前曾派出募兵委員分往各處招兵蓋即爲補充缺額外間不察致有擴充軍之訛傳關於第二期刻正着手積極進行分兩種辦法（一）厘訂教育訓練進度表分發各旅團營督飭連排長認眞實施自單人教練起至團教練止務於五個月内訓育完畢屆時由李景林舉行檢閲一次（二）成立教導團内分軍官團及軍士團軍官團團長任凌雲分科教育計步兵四隊騎·砲·兵· 
 
 

Page 6

 
 
1;第一萬八千七百零九號;中華民國十四年 西曆一千九百二十五年四月三號
星期五 * *機關槍·各一隊每隊置少校隊長一上尉隊附三中尉助教若干每隊學員一百二十人課目計分地形·戰術·兵器·築城·交通·軍制·衛生·等類聘用專門教官擔任之向各旅團挑選準尉以上上尉以下之軍官及編餘之軍官入團疑業八個月畢業成績優良者錄爲助教次者仍回原差其屬於編餘之軍官畢業後派往各團營候差軍士團團長張佩文採用混合教育計分八隊附有騎·　·機關槍·等特科訓育不另設科每團選送中下士二十四名共約五百餘名向各縣招考中學或高小畢業生四百數十名兩共約合千名隊之編成與步兵連相同課目計有步兵操典·野外勤務·陸軍懲罰令·軍隊内務·射擊教範·軍語·戰術·等類由各該隊長隊附及軍官團之教官擔任教授不另聘專員以四個月畢業成績優良者升送第二期軍官團肄業或充任下期軍士團助教次者仍回營服務或候補軍士近已勘定津西韓家墅講武堂舊址爲教導團之訓練處惟該處房舍强半毁壞現正加工修葺除軍官團業已開學外軍士團約在四月半後始能上課關於第三期尙未擬定計畫大約不外戰備行軍與宿營警備以及黄昏·拂曉·白刃·等戰鬥是也（三月三十日） 
[政記公司恢復營業原因（舜年）]  
　　奉天加入官股二百萬 
　　天津通信政記輪船公司商輪擬出兑於日商汽船會社原有本月十四日正式簽字之議嗣因日商方面爲求手續完備起見要求政記須撤銷交通部註册言允付欵接收簽訂契約政記當即繕具理由呈請交通部撤銷存案交部以此事關係中國航業利害甚大不便讓渡日本但中央庫空如洗無力維持遂派沈鴻烈趕赴奉天與張作霖磋商辦法張急電召政記股東張本政王少東于泯山來奉面詢出賣情形能否挽回張等答云去秋戰事發生敞公司除受停業之損失外並擔任雇用外人之雙薪及煤斤之供給統計損失不下百萬元至今毫無着落且有助吳嫌疑因此各股東異常灰心僉謂每有一次戰爭輪船必被一次徵用倘用者獲勝尙可維持若用者失敗則損失落空是以一再籌思未得良策不得已始出於拍賣輪船之下策不過目下雖與日商擬訂草約但未簽字如欲挽回尙可設法沈鴻烈云無論如何困難儘可由京奉兩方設法救濟不得拍賣即公司註册亦未可任意撤銷張謂政府旣不許歇業當負保護營業之責張作霖謂此事好商量爾可去電阻止拍賣張遂去電暫停進行一面更由張作霖委派特區長官朱慶瀾·商務會長祖憲庭並各大資本家會同沈鴻烈與政記各股東研究辦法决定就該公司原有股本四百萬元外由奉方加入官股二百萬元另立公司合同仍屬商辦性質奉方立於貸欵地位不過問公司事務遇有戰事由政府擔保不准任何方面徵用政記股東表示容納睢須返大連召開全體股東大會方能承認聞定於四月初旬三方在奉修改公司合同正式簽字以上情形係由大連來津之政記股東某君向記者所言當可憑信某君又言公司實際損失不足六十萬元有一百萬元恢復營業原狀綽有餘裕下餘一百萬元將來擬添購商輪四五隻倘今後政府果能擔保不受軍事影響則航業未始無發展之望也（三月二十八日） 
[在岳做壽之吳佩孚（蕭蕭）]  
　　蕭趙勸吳離岳赴長之經過 
　　漢口通信吳佩孚移居岳州後態度雖甚安閒而其舊部多欲藉吳以圖活動因是謠言迭起人心爲之不安湘趙對吳私交雖厚第以湘軍將領極欲維持湘省現狀不願以吳趙私交而有所犧牲故趙於吳到岳後除略盡地主之誼與之周旋外並無其他合作之行動最近以吳在岳州致來各方對湘之猜忌深恐引起誤會激成湘局之變化遂迭電邀請漢陽兵工廠總辦劉文明至長解釋一切蓋以劉爲段執政所信任又兼與鄂蕭感情至洽故也劉以外間對於馬濟多所揣測特邀馬同行至長與趙商對吳方法趙極力辨白吳之來岳事先絶無所知最近爲避免各方誤會及吳氏安全起見曾一再歡迎吳氏單騎來長解除殘衛而吳以謠言未息不願多所紛擾仍欲暫居岳州並出與吳之來往電文以相示湘軍將領聞劉至長亦多來與劉相晤表示擁護中央决不爲吳犧牲劉遂自長電蕭報告蕭覆電令劉與趙協商妥善辦法安置吳氏劉在長約一星期最後商定（一）勸吳出洋由湘鄂當局募集川資（二）解除殘衛退居長沙嶽麓山二十三日劉同馬濟自長專車到岳晤吳代致蕭趙之意吳對劉等招待極爲優渥惟於蕭趙等所擬出洋辦法頗不贊同蓋吳性極倔强不願受外人庇護在國内旣不肯入租界更不願遠渡重洋以入外國至其個人近亦稍有覺悟而於段執政之對彼優容尤爲感激在段執政期内彼决不爲軍事上活動並望長江各督亦勿再有異舉以免影響大局而阻碍段氏政策之進行劉馬見吳表示不願出洋遂勸其解除殘衛退居長沙吳謂我在岳州深蒙友軍保護並無危險可言所部衛兵數百人多係老弱殘廢槍械亦不完全我非不　遣散無如彼輩相隨多年抵死不去即我亦無如之何且現時謠言蜂起每到一處必有多時驚擾不如伏處一隅庶免引起誤會惟居岳亦非久局擬俟水漲後即應炎午之約赴長居住云云劉馬以吳意堅决遂於次日偕行返鄂本月三十日（即舊曆三月初七）爲吳五十晋二籌辰葛應龍與岳陽軍政商各界爲吳做壽特在漢購去烟火四十架設壽堂於報馬巷葛宅以武衛軍司令部爲讌客處並包定湘江等三旅館爲來岳祝壽代表住處截至昨日止其赴岳祝嘏者有浙孫代表黄元凱·川楊代表傅某·及張英華·靳雲鶚·范灜艖·黄殿洲·等數十人外傳奉張亦派有代表確否無從探悉湘趙代表爲鄒禮鄂蕭代表爲段鴻年·蔣秉忠陳嘉謨代表爲劉少卿又鄂軍界代表爲李耀庭馬濟前同劉文明返鄂昨二十八晚復乘武長專車赴岳聞吳准於壽辰登陸至葛宅受賀已由湘趙爲辦燕席百桌欵待祝壽來賓並定演劇三日以娛客外傳吳將於壽後舉行一種會議蓋不知吳之消極態度故有此揣測也（三月二十九） 
[鄂省對於外界之防衛]  
　　蕭耀南嚴防熊部入境 
　　國聞社漢口通信湖北財政當局前此利用鄂西鄂北川豫民軍行將犯境並會師武漢等説定議增印官票五百萬串以爲臨時自衛之準備軍費近雖大受輿論之攻擊及議會之反對然蕭珩珊又發下催印此五百萬官票之一紙訓令内中將爾時預籌三個月臨時戰費之苦衷和盤托出所謂對外之精神儼然躍躍紙上近聞豫之民軍胡孫兩部合計雖十萬餘人然有槍者不過六萬人子彈平均每人不過兩百發而實際並未有入鄂之意乃省當局對於鄂北邊防各軍軍實刻已撥給十分充足並下令聲言嚴爲保境無論何人軍隊倘有擾我疆土者即痛擊之云云對於川軍亦復嚴同對豫而尤注意假道湘西之熊克武前此熊擬假道鄂邊回川尙且不許熊方欲以武裝間道兼程專返酉陽湘趙爲本省利害所驅策限熊尅期離境熊置不理且於二十七日午在津市發生戰事聞熊於同日早離常抵澧在後方策應派湯子謨爲前敵總指揮率羅俊光田義卿周朝武三旅先向津市不服命令之賀龍防地襲擊同夜十一時又調駐常劉叙彝旅赴澧助戰蕭珩珊據報爲綏靜鄂邊計特令原駐藕池之近畿第二混成旅胡念先部毛團移駐松滋公安又令駐宜昌第八師十五旅劉建章開往石首監利一帶駐防二十九日復電令湘鄂邊境各師旅長官謂常澧發生戰事我軍應嚴守中立倘有侵犯鄂疆者即着正當防禦熊軍前途危險程度似未可與汴胡同日語或者謂湘鄂當局今日對假道圖鄂之川熊完成一攻一守之形勢應非川熊始料所及然即此一端可見湘鄂當局之關係已經日密一日矣 
[沈鴻英希圖再舉]  
　　將進駐灌陽全州與該部聯絡反攻桂林 
　　長沙通信沈鴻英率其餘部仍駐湘桂邊境死力掙扎擬再舉反攻已繞道江華直趨八步其情形已詳前報昨江華知事謝琦永明知事鍾甲森又先後來電呈報沈部情形則沈氏已進駐灌陽全州將與現駐該處殘餘會合反攻八步桂林原電探錄如下（一）謝琦電沈鴻英全部前由屬縣嶺東竄白芒馬日已由營市經牯岩向富川及永明邊境桃川方面分途竄去探聞將進駐灌陽全州與該部聯絡反攻桂林及八步等處屬縣嶺東嶺西均託威福已無沈軍蹤跡唐團長哲明已於漾日率部移向永明堵截仍由封營傅毓暫駐江城屬縣逼近桂邊沈軍飄忽異常一月之間兩次竄擾防堵極爲困難此次若非防軍應援迅速恐不免虞如不設法解决沈部邊防誠爲可慮云云（二）鍾甲森電唐團長於本日率部抵永明十三團凌營長·保安隊唐營長·各部駐下岳浦本縣保安軍及警備團防駐岩口及七區一帶邊隘周營長世瑄所部守桃川一帶地方安穏頃據周營長飛報沈部由邊山竄回口城我軍在水美渡截擊奪獲沈部七九槍一枝土造五響槍一枝又據警備探報養早五句鐘沈榮光所部二千餘由繞石江渡栗木向灌陽方面去矣又沈軍在湘邊敗退之際後分兩部退走一部即沈氏現所統帶者一部爲第一師鄧瑞徵及第三師鄧有文所部鄧瑞徵以戎馬餘生亟待休養遂以所部併交鄧有文指揮本人則於日前來省將轉道赴漢該部軍隊現駐綏寗等處鄧有文確已與熊克武接洽妥貼一律歸熊收編惟合計兩師殘部其槍枝不過三千桿之譜（二十五日） 
[粤省東路軍訊（毅盧）]  
　　滇軍分兩路恊攻河源老隆� 
　　方聲濤將率部回閩對付閩南陳軍 
　　連日東江前敵消息潮汕方面聯軍右翼許蔣等部已入興寗梅縣潮安一地於二十日曾有洪兆麟殘部爲第二次之謀襲府城即日又已爲許軍第三旅第五團張我東部擊退洪部已紛向饒平退入閩邊大埔梅縣一路已由聯軍許部第二師長張民達部及莫雄一旅擔任肅　梅縣殘敵而蔣介石部學生軍第一旅陳銘樞部及警衛軍已向五華興寗進迫老隆河源方面之林虎餘部第七旅許濟部由湯坑會師興寗石龍方面自滇軍總司令楊希閔函駐該處後二十五日將行營移至商會駐節迭接許崇智由前方來電着後方中左兩路滇軍速向河源老隆進取以期將林部早日肅清胡漢民昨亦有電致石龍楊氏略謂「頃接江維華由汕頭來無線電稱我軍巧晚克五華繳槍千枝俘虜王得慶全部二十日克興寗激戰一晝夜林部清鋭傾盡我軍俘虜甚多正追擊中養日克梅縣浦饒殘敵竄閩邊潮汕安等語林虎經此次大敗精鋭已盡請紹兄（楊希閔）慕兄（胡思舜）迅飭部隊進攻河源老隆肅清殘敵并請冠兄（韋冠英）即飭部猛攻惠城爲盼漢民二十四日印」云云楊胡接電後已由楊氏檄令滇軍幹部學生軍三千餘人由該校長周自得於二十六日率領全部開抵增城協同第三軍第六師胡思清部由增城龍門向平凌錫場前進第三軍軍長胡思舜則於二十五日在石龍率衛隊百餘人出發博羅赴泰尾督師楊希閔則定今日（二十八）進駐博羅滇軍第二師第四旅朱淮部已開抵泰尾其進攻河源計劃係分兩路以胡思舜部由泰尾取道黄蔴坡·石壩·埔前·攻河源之南周自得部滇軍幹部學生軍則由龍門取道錫場攻迴龍以摀河源之西近因連日春雨東江河流水度已可容輪船行駛楊希閔特令兵站部長張鑑藻赶速封僱船隻赴東江應用張氏奉令已僱備運輸船十餘艘於二十六日由省駛至石龍聽令調遣聯軍總指揮楊希閔自出發石龍後所有後方總指揮部事宜着由滇軍總部總參謀贊李傳麟代理一切日昨李氏已呈報代行職權事宜矣滇軍第一第三軍旣任恊攻河源省城後方則由滇軍第一師趙成樑部駐扼白靈山觀音山一帶而右翼後方自第一旅陳銘樞部及吳鐵城警衛軍進至五華後平山一帶刻已由許崇智檄調粤軍第三師鄭潤琦之第六旅何彤部由西江調至海陸豐佈防何旅長業率所部由江門乘輪開抵省城集中東郊外人數約二千人於今早（二十八）乘廣九專車出發軍容甚盛至於駐西江之第一師第二旅陳濟堂部亦已奉命赴東江陳部不日亦將東下刻下聯軍右翼後方佈防兵力亦不弱計海豐以上則有粤軍第一警備可令梁士鋒及第十四旅何克夫部分駐海豐屬之公平一帶另有何克夫部步兵二營駐守汕尾保護該處兵工廠第六旅何彤部則駐防海豐以下之三多祝·平山·淡水警戒右翼後方淡水以下以迄廣九路深圳站則由粤軍第三軍長李福林派所部第十五旅第二十九團步兵駐防布置異常嚴密至潮汕之右翼軍前隊除分任追擊敵人外暫許崇智委任蔣介石爲潮汕八屬善後督辦張民達爲梅屬善後督辦至於追擊入閩陳軍殘部刻已着着進行閩南建國軍司令張貞昨已由許氏電召赴汕磋商對付敵人張貞原充許部之第八軍長此次奉許命於二十四日偕同其參謀周勃雄及秘書等抵汕寓擎天酒店即日赴總司令部謁許磋商閩南事件張此行負有重大任務關係將迎閩省建國軍總司令方聲濤回閩以驅除敵人方部頃已在粤准備取道粤邊回閩許卓然已先期回閩南率隊在閩粤邊境接應而方聲濤本人日間即赴汕偕張貞同返閩南主持一切矣（三月二十八日） 
[滇唐軍隊退出邕寗原因（惠）]  
　　梧州通信滇唐派兵入桂佔據邕寗經李黄及滇軍范部聯合聲討情形迭誌前報惟迄今旬餘雙方未聞接觸近且有滇唐軍隊全數退出邕寗之訊究竟眞相如何當爲關心桂事者所欲問頃有邕寗友人來函謂唐氏隊伍除龍雲某旅已調返百色外其邕寗長崗嶺之唐軍警戒部隊及佈置鎭寗砲台之砲兵現亦撤回調返百色唐氏軍隊確已完全離邕云云此間某重要機關同時亦接邕寗某署密電報告相同則此消息當爲不虚矣 
　　據聞唐氏此次退兵確有下列數種原因（一）李黄部及鄧（本殷）部在左右埋伏監視范部則扼守於前若進兵必受包圍（二）滇省盜賊蠭起唐之佽飛軍（孔庚帶）僅三千人不能防守加以胡若愚在黔邊態度不明至今未進慶遠（胡有聯王天培進滇驅唐之意）（三）滇唐進邕軍隊人數雖有八千槍只三千餘桿欲購日械又爲當局向日阻止已不成問題（四）范石生急欲回滇已派人在滇中運動軍隊土匪成熟唐氏頗爲恐慌（五）黔軍已入滇邊牽制桂將劉日福亦在百色一帶擾其後方綜觀以上各因唐氏確有不得不退之勢矣（三月二十五日） 
[浙省自治法會議記]  
　　一日下午一時浙省自治法會議續開大會由葉煥華主席依照議程宣告省自治法草案繼續二讀原文第二十一條省民有納税之義務潘忠甲云本條應改爲省民有納税之義務非經立法機關之議决得拒絶之韓寳華云與一百三十四條重複無修正之必要陳德新云此義務非權利應明白規定葉杏南云現在非法時代雖規定亦無效葉亘東葉鐸馮中鈞吳庶晨吳秉元張廷霖反覆討論有可否兩説時主席欲發言由莫永貞主席葉煥華對於修正案亦表示反對當將修正案付表决在席七十七人起立贊成者十二人少數否决照原案通過原文第二十二條韓寳華主張修正爲省民依法律有受相當教育之義務各席討論許久亦分贊否兩説卒因人數不足未經表决比散會已四時半矣 
[杭州快信]  
　　孫督辦擬派各重要軍官分赴各屬代表檢閲外傳孫將赴寗波檢閲説即因是傳訛 
　　浙運使王金鈺抵任後因軍務倥偬往來奔走無暇注意鹽政近則鋭意整頓如减輕食税裁併緝私營額業已次第施行聞尙須召集會議從事改革 
　　杭總商會王會長晋謁軍民兩長陳商禁用閩省雙毫及粤省新十一年雙毫已奉照准 
　　料房罷工風潮業已解决昨（一日）日起一律開工警廳派出保護各綢廠之保安隊亦撤回 
　　月來絲綢業頗形活動客帮定貨紛至沓來最近絲價細絲每百兩五十五元肥絲四十六元絨八十五元經七十五元尙須看漲 
　　本月八日爲國會開幕紀念通飭各機關休假一天 
　　省垣保佑坊三元坊各大街商號反對廣告公司徵收屋頂電燈簷際布招等捐昨（一日）略請總商會轉懇警務處下令取消有不達目的寗閉門以待法律解决等語 
[盧永祥電告兼辦江蘇軍務]  
　　四月一日接收印信 
　　盧永祥奉命督辦江蘇軍務善後事宜幾經周折至四月一日始行接收印信以蘇皖宣撫使兼辦江蘇軍務盧意關於四月一日以前督辦公署内一切事務由韓國鈞負責結束四月一日以後蘇省軍務善後事宜由盧主持辦理茲錄其致段執政電如次「北京臨時執政鈞鑒祇奉本月二十七日命令永祥兼辦江蘇軍務善後事宜並蒙勗勉有加允俟結束有期俾遂初志自應遵令兼辦藉効馳驅惟蘇省軍務本如棼絲財政幾同赤地近雖組織善後委員會議擬於四月十日開會招聘耆賢公同討論願竭壤流之助上紓謨略之勤敢乞策以機宜庶無隕越至所有督辦江蘇軍務善後事宜公署一切事務應由韓兼督辦負責結束逕行呈報合併陳明伏乞鈞鑒」 
　　另一報告江蘇督辦軍務善後之印信文卷已由韓省長派副官長於三月三十一日下午八時送交盧宣撫使接收當印信未交之前韓省長於上午十時親赴宣撫使署會盧面談其談話結果盧云我非接任督辦係以宣撫使兼辦江蘇軍務善後韓云自今日起我對於江蘇軍政完全脱離下午三時督署參謀長張斯　軍務科長解朝東偕至宣撫使署謁盧請示盧亦宣布係兼辦非督辦張解等詢以督署人員明日是否停止辦公盧云停止辦公日期應請韓止老酌定張解等又詢以如有公文要件自明日起有遞到督辦署者是否即封送宣撫使署盧答可送宣撫使署今日（四月一日）督辦署全體人員赴宣撫使署賀喜盧宣撫使一槪未見 
[江蘇軍政要聞]  
　　蘇人自動實行裁兵　今日發餉之軍額 
　　淮揚護軍使馬玉仁今日離寗回淮連日在省與盧宣撫使韓省長晤商淮揚裁兵事馬使表示我（馬自稱）爲蘇人蘇省裁兵當自我始遂發正式文告首先裁去所部補充旅所擬裁兵方法第一步自本月起兩連併歸一連兩營併歸一營裁去一半第二步將裁餘暫留之兵揷補原有之師中自本月起原有師中缺額不補留待揷補並點驗閲操逐漸汰弱預備補缺訂三個月裁去一混成旅以爲江蘇裁兵第一聲也 
　　蘇省軍餉二月分可告發給總數爲七十二萬六千餘元除去駐軍境内截留縣署釐局解欵二十餘萬元外由韓省長令准財政廳長曾樸向銀行界借欵五十萬元其抵押品極爲穏固係兩重擔保品一爲上海閘北水電廠營業權五十二萬五千元一爲南京下關江口西砲台地基碼頭價値三十萬元此次所發軍費計徐州陳調元一師·海州白寳山一師·淮揚馬玉仁一師·又一補充旅·高寳楊韻修旅兩團·南京盧宣撫使一師·（即前駐松滬第十師）省防軍五團·督署衛隊一團以上計共四師一旅又八團爲江蘇省今日之軍額也另有警備隊兩團游擊隊一團保安隊兩營則屬於省税擔負餉項省長管轄權限矣 
[蘇省議會召集之根據]  
　　四月一日江蘇省議會召集開會行開幕禮已紀昨報此次任期已滿之省議員得以召集開會者據議會中人云係根據内務部規定維持現狀辦法三項提出國務會議議决其第一項原文云（現在事實上並無省議會者暫時無庸召集）此項係指特别區如察哈爾綏遠熱河等處而言第三項原文云（現在業經依法改選報部者繼續召集）此項係指東三省奉吉黑而言江蘇召集開會係緣引第二項原文云（現時繼續存在之省議會無論第一屆第二屆第三屆暫時均無庸改選）旣承認繼續存在又云暫時均無庸改選自應將任滿之省議員繼續召集開會不但江蘇當然召集開會即如閩粤川桂等省有第一屆並無第二屆又皖滇貴等省有第二屆� 
並無第三屆者皆可召集開會與江蘇同有第三屆省曦員者如浙贛湘直魯豫晋陜等省亦無不可召集開會東三省有第四屆省議員更無論矣 
 [P蘇實業廳將開預算會議 
　　俾作編造預算之標準 
　　江蘇實業廳長徐蘭墅以所轄各實業機關自受軍事影響關於精神成績不但不能發展且有退化之趨勢故到任後即預備漸次整頓期於本省經濟上有所補求惟整頓之道固在有良好計畫欲計畫之實施亦非欵不能着手因擬將上海商辦閘北水電廠五年内每年應繳省庫之營業權十萬五千元劃作實業預備費分配各農林工場令編入十四年度預算爲收入門内之預備費等於一種之活動基金乃省署方面以此項營業權代價已經指作某種借欵之抵押品不能重行分配且閘廠商辦合同成立在先並非屬於十四年度收入未予批准是以原定計畫必須抛棄各場遵令所編預算自不能適用現在省議會開會照例須將本年度預算編送議决徐廳長現擬重行召集各實業機關人員在省開預算會議俾作編製標準至南京公濟公典營業盈餘十餘年來無人過問徐到任後核算該典逐年餘利當在二十萬左右即提出此點呈由省署飭科審核向該典提撥公用現已繳過三萬元充省署經費餘待陸續提繳關於實業廳經費財廳雖不能按月照撥江蘇全省商業農林礦各公司每年添設種類及改換商標平均總有三四百起除代收繳部之註册費及常年税金外廳内應得之手續費爲數不少現値公欵竭蹶即將此暫移作正欵收入按月發放薪費以資維持並不若其他機關之積欠經費 
 
 

Page 7

 
 
1;第一萬八千七百零九號;中華民國十四年 西曆一千九百二十五年四月三號
星期五 * *㳺藝叢刊 
[歌塲雜感] [  看雲樓主]  
　　門庭冷落之戲園一般按目立於門前遙見行人即爭先詢問可笑亦復可憐及新角登場營業忽振則又頓呈傲慢態度苟非素識幾有不屑招待之槪胡竟忘平日之沿途呼客乎 
　　營業較發達之戲園無論到塲如何早按目總以劣位相餉每日佳座早定去矣其黠者雖引至他座而與無臺之距離相若或稍近而視綫較斜吾人出錢聽戲原爲悦耳目如仍表示不滿按目或且厲聲相向夫按目爲戲園之招待員即使佳座定去亦應婉辭解釋安得厲聲向顧客况佳座未盡定去泰半爲按目　鋪　單而留待老主客之光顧耶彼顧客尋樂而來又誰願受按目之奚落者於是望然去矣當此戲園興旺時似與營業無關然按目不止一人所施手段更不止對一二人久而積焉爲數實夥試問老主客豈能日夕觀劇爲按目撑塲面則戲園營業不將於無形中大受損失乎故此屑直接關於顧客間按則關於臺主甚望注意及之也 
　　按目之於老主客除逢節打秋風外來必餉以水菓數倍原値不過吾人聽戲目的在「戲」若戲金之外復益以價値相若之水菓費便宜按目毋乃太冤惟聽戲之唯一希望在得佳座欲得佳座則非認識按目不可旣認識按目則水果不得不吃是戲園之佳座與按目之水菓已發生密切之關係然窮措大雖出同等戲金特早到塲竟求一佳座而不可得矣其不平孰甚乎 
　　戲園所用手巾汚穢不堪名狀其不衛生自不待言而人之願拭與否殊非一致今戲園之手巾小賬隨票先收拭巾與否小賬固不能不出未免含有强索性質惟不隨票先收手續又繁亦殊討厭總之此種不合衛生这手巾大可除去則小帳亦可取消雖僅關三四分大洋之微而於戲園秩序大有關係且無理之求尤足使顧客不滿苟臺主此舉係維持茶房之生計則何妨加在戲金内耶 
[恩派亞開映俠盜羅賓漢」]  
　　「俠盜羅賓漢」爲英國歷史劇中之最有價値者是片之情節佈景·表演·皆至上乘可稱自有影戲以來之空前傑作其中主角如范朋克之俠盜羅賓漢華勒斯之獅心王均極合劇中人身份前在卡爾登及上海大戲院開演時觀客之擁擠爲從來所未有記者連觀四次不覺其厭足見此片之價値此次在恩派亞開演時其擁擠如故 
　　劇情述英國十二世紀時英皇親率十字軍東征中之一段艷史范氏初飾恒丁丹伯爵因不得志而爲俠盜改名曰羅賓漢人民有受官吏之欺凌者彼必設法爲之報仇以之俠盜之名大振人民莫不愛戴其中情節非常曲折加之范氏活潑之表演尤足爲是片生色不少 
　　詳細劇本刊於潘毅華君所編之「俠盜羅賓漢」一書現在該院發售每册僅取印本小洋二角云 
[龍后思凡」之劇情] [  香霧]  
　　龍王大碧窮之后名碧蘿維亞以龍王醜每自傷其命薄顧海國滔滔無一美男引爲大憾一日忽潛出龍宮涉海濱邂逅一海軍上將哈威欵談之餘即行戀愛顧龍后乃魚尾而人身雙足竟付　如哈威不以是而減其愛度特僱一病車掩以絨毯親自推挽不言倦尋龍王覓后不得嚴詰宮中侍姬時有一侍雌名瑪瑙者久思邀寵而苦不獲　遂乘機進讒謂后私往人間求牡龍王大震怒立飭蝦兵致信於后若不歸來當將濱海百里之田盧淹没以盡后不忍民之爲渠遭殃遂乘哈威赴酒家購餐時不别而去后歸宮王遂貶之入海底魔窟之中中有巨魔名台維瓊司隆準突目狀尤醜於龍王監視廢后不稍離次日王召女巫至令施以嚴酷之刑巫因咀咒再四令將尾化爲足與凡人同緣宮中女子皆裸上身而以魚尾代足行時僅能蜿蜒而女絶不以爲累反引爲美觀所以當女巫出此令時后大恐跪祈王赦勿去其美麗之尾王弗依曰此即所以示懲於爾爾喜與凡人伍故予汝以兩足嗣後日間准汝登陸惟夜須歸來有違復當處汝以極刑諭畢仍返之海底獄中 
　　哈威購飱食至忽不見美人芳踪大訝覓見帽飾與病車却依然存在遂惆悵無極推車於海携帽飾逕赴深山埋葬以示不忘方在挖壙之頃忽龍后冉冉而至哈威大喜過望乃並肩而去値夜后須歸去哈威不捨因　之　海竟遭没頂而死 
　　時海濱有一對少年夫婦忽然夢醒少年揉目以視婦曰「我方於夢中見若爲美人矣」婦嬌笑嫣然宛如龍后少年樂極遂相抱持作一甜吻爲結束云 
[孫中山影片之開映]  
　　愛普盧影戲院自今日起開映孫中山先生「生前與死後」之影片全片四大本將孫先生由粤來滬及進亦病故出殯之情形盡現於銀幕之上同時並映美國名片「夜間之秘密」云 
[電影明星之重量] [  舒廷浩]  
　　電影明星之成名與其身軀之長短及其體格之輕重亦有密切之關係日昨於電影雜誌中偶得美國電影明星身長之尺寸體格之重量爰急迻譯於下以備國人之欲入電影界者作一小小參考 
　　史璜生Ｇｌｏｒｉａ　Ｓｗａｎｓｏｎ身長五尺三寸體重一百十二磅 
　　巴賴ＰｏｌａＮｅｇｒｉ身長五尺四寸體重一百二十磅 
　　娜爾底Ｎｉｔａ　Ｎａｌｄｉ身長五尺五寸體重一百三十磅 
　　康卜生Ｂｅｔｔｙ　Ｃｏｍｐｓｏｎ身長五尺二寸體重一百十五磅 
　　惱門Ｎｏｒｌｎａ　Ｔａｌｅｎ　ａｄｇｅ身長五尺二寸體重一百二十磅 
　　康斯登Ｃｏｎｓｒａｎｃｅ　Ｔａｌｍａｄｇｅ身長五尺五寸體重一百二十磅 
　　畢克福Ｍａｅｙ　Pickford身長五尺體重一百十五磅 
　　雷麥Baebaeala　Marr身長五尺六寸體重一百二十五磅 
　　范倫鐵拿Rudolph　Valentino身長五尺八寸體重一百五十四磅 
　　哈脱Jack　Holt身長六尺體重一百七十三磅 
　　麥倫諾Antonio　Mareno身長五尺九寸體重一百五十磅 
　　王爾斯George　Walsh身長尺十一寸體重一百八十磅 
　　鐵勞Conway　Teaele身長五尺七寸體重一百七十磅 
　　范鵬克Douglas　Fairbanks身長五尺七寸體重一百五十磅 
　　俄卜林Eugene　O，Brien身長六尺體重一百六十磅 
　　麥蒙Percy　Marmonr丶身長六尺體重一百五十磅 
　　李却Richard　Barthelmess身長五尺六寸體重一百三十五磅 
　　湯姆斯Thomas　Meigham身長六尺體重一百七十磅 
[中西音樂會之回顧] [  丁逢吉]  
　　上海曾君志素我國音樂大家也十年前著有樂典及唱歌書等數種輸入西樂傳播國中後曾君創辦上海貧兒院編成音樂隊一部供社會之需要成績頗美以上二者不過傳播西樂實無與於中樂上之改良我國音樂發達甚早唐宋六朝頗見盛况惜樂譜與樂器未臻美備加之製樂作曲苦無名手遂至日趨腐敗地位曾君有鑒於此於二次革命後毁家北上慨捐基金二萬餘元在北京琉璃廠内創設中西音樂會會中半日研究西樂半日研究中樂欲調和中西而貫串之其目的这違大辦法之精善早爲我國提倡音樂者所驚服茲將當日内容追記如下想亦改良戲劇諸君所樂聞也 
　　（一）重改善不重謀利　我國舞臺因營業上之關係每發理想苦難實行此會不惜耗費培養前後臺一切入材爲最後之生産計畫此實舞臺根本上之改革也 
　　（二）正角配角文武場面　平日受統一的教育在一人指揮之下共同生活無衝突之患酌量各人能力分别等次給薪雖略分厚薄然無絶大懸殊此團結後臺團體之良法也 
　　（三）各行角色中西並授　生量丑凈以唱爲主除唱京腔外兼唱外國歌曲編成拳劇即能演唱新曲可不必拘束於京崑舊套範圍文武場面兼習軍樂並洋絃苟嫌胡琴板鼓之單薄或　鼓之喧嚣即可以管絃樂替代此爲改良音樂與戲劇之根本辦法也 
　　（四）京崑脚本及文武場之譜表　中國劇本内行人守秘密主義不肯示人於是以訛傳訛遂乏善本此會用科學開放主義舉夙昔所習各劇繕成脚本改正詞句添加精確工尺能使普通人士一覺即知且將胡琴鑼鼓亦製成譜表有本可據一則不致失傳二則改良有準方法之善得未曾有 
　　此會創設以後歷著成效民國二年冬季開會演唱戲劇各報同聲贊許演奏之日各部總次長靡不與曾提倡鼓吹餘若日本使署外交部中英睦誼會清華學校等處時邀該會管絃樂隊吹奏得有名譽獎賞品無數誠改良戲劇之唯一辦法也 
[梅蘭芳出洋演劇之標準] [  春醪]  
　　梅氏出洋日在預備中想不久即將就道而所出演之劇本爲其最重要之問題蓋梅旣以演劇應聘劇務自當注意者且梅氏之行國人相率以爲挾有中國文化藝術一部分之表示以俱行而西人之仰望其行者亦同上意則劇本之良否且在梅氏劇務以外更重以國家文明之關係可不審愼乎哉特爲擬其標準大綱願與梅氏及國人討論之 
　　（一）應演者之標準 
（一）歷史劇之完美精整者　西施　霸王别姬 
紅鬃烈馬 
（二）表揚國家主羲者　木蘭從軍　灭門陣 
（三）表示東方神秘思想者　洛神　天女散花 
嫦娥奔月　花報瑤臺 
（四）表示道德者　廉錦楓　桑園會　武家坡 
販馬計　南天門　剌湯 
（五）表揚女子之毅力者　紅線盜盒　能仁寺 
剌虎 
（六）表示古代社會風俗者　御碑亭　寳蓮燈 
玉簪記　獅吼記　金雀記 
（七）表示戀愛者　黛玉葬花　游園驚夢 
（八）表示現代社會者　鄧霞姑　一縷麻 
（九）頑笑劇　晴雯撕扇　春香鬧學　拷紅　樊江關 
（十）神怪劇　金山寺　剌紅蟒 
　　（二）不應演者之標準 
（一）有失國家制度者　玉堂春 
（二）表演之不合情理者　虹霓關　穆珂寨 
（三）表演之無甚興味者　落花園　祭塔　駡殿 
（四）表演之過於淫亵者　此種劇本非梅所演故復從略 
　　舊劇多不可列舉即青衣花旦之劇亦難縷指惟準上列二大綱以類推之庶幾思過其半即以上所列諸劇之分類必欲求其詳審合度亦復不易此則但存其大體而言之也就中可以擬議之點正多深願攻錯者有以及之焉 
 
 

Page 8

 
 
1;第一萬八千七百零九號;中華民國十四年 西曆一千九百二十五年四月三號
星期五 * *   
 
 

Page 9

 
 
1;第一萬八千七百零九號;中華民國十四年 西曆一千九百二十五年四月三號
星期五 * *   
 
 

Page 10

 
 
1;第一萬八千七百零九號;中華民國十四年 西曆一千九百二十五年四月三號
星期五 * *地方通信 
[太倉]  
　　張軍長至瀏河檢閲　一日瀏河汽車站旁高紥彩牌中嵌歡迎二字各店懸黄紙旗皆書歡迎張軍長煤屑路上站立武裝軍隊軍樂隊在站迎接十一點三十分張軍長偕清鄕局總辦王賡廷氏隨帶武裝護兵多人乘汽車來瀏早有旅副官周德厚瀏河警所長陳仁先沿途派軍警保護軍抵站時遮斷交通張軍長下車即由太倉縣知事沈朝九補充旅旅長姚霽鄕董朱壽臣紳董許九疇·蔣省三等歡迎至國華園休息茶點後步行至公共體育場檢閲駐瀏清鄕軍隊由團長張廷棟指揮操演極爲純熟張軍長在場訓話另有技術員攝影閲畢地方士紳備辦酒筵於集善堂軍長回滬已鐘鳴四時矣 
[崑山]  
　　蓬閬鄕刦案誌聞　蓬閬鄕董陶公亮家於夏曆三月七日夜突來盜匪四十餘人鳴槍示威旋即撞破陶宅搜刦衣物並槍傷事主腿部陶之家中有步槍一支亦被刦去 
　　增送軍官軟匾　本邑各法團因駐崑各軍隊保護地方有功特於今日（一日）贈送許旅長方司令紅緞軟匾各一塊文曰「綏靖玉山」（許）「保障鹿城」以示謝意 
[松江]  
　　警捐改洋之反對　城廂房警各捐原照錢碼核收茲因警費不敷經警董會議議决於三月起一律改作大洋核收藉資彌補乃納捐各商店多數表示反對以商店兩遭戰禍凋敝已極今擅增至一倍有半實屬無力擔負刻已請願縣商會集議反對茲市公所已由縣商會函知前情故將警董會議表决改洋緣由函復商會一面並推警董張省三等六人出席會董會説明以期疏通 
　　孟昭月來松檢閲　浙江寗台鎭守使孟昭月因有其所部第十混成旅第二團步兵駐紮松城故於二日上午由杭乘車來松即赴團部檢閲並會晤松嘉防守司令謝鴻勳當日事畢即行返省此間所駐滬杭甬路護路隊一二兩團曁其所部十混成旅二團與軍樂隊等均往車站迎送如儀 
　　松市公所董事會　杭江市公所於二日下午開董事會到總董閔　等及議員侯古漁等八人由閔瓛主席錄議决案如下（一）維持本市路燈案議决本案前提須向電燈公司訂立合同方有完全辦法應將本案提交議會公决再行核辦惟現時路燈線殘缺不全而捐數因之鋭减本所未與電燈公司訂立合同前應繳路燈費暫照收數繳去（一）直接徵收轎捐案議决本案俟整理完竣再議辦法（一）市公産被人盜賣如何追繳案議决呈縣分别追還（一）府前小菜塲建築鉛棚案議决由本所撥欵即日建築（一）本市雜捐如茶棧猪捐等向收錢碼應否改收洋碼案議决交議會公决（聞市議會已定本月）二十開春季常會） 
　　葉榭鄕董佐改選　葉榭鄕鄕董蔣徽章鄕佐孫承兑已屆任滿於四月一日舉行改選結果蔣光國得八票當選鄕董孫承兑得九票連任鄕佐經縣委胡常惠前往監視業已回署呈報矣 
[蘇州]  
　　吳縣地審廳推事調遷　吳縣地方審判廳執行推事張紹周君前奉部令調署上海地方審判廳推事已於今日移交離廳赴滬廳新任視事遞遺吳廳執行處事務已調上海地方審判廳推事徐體乾君來廳接視矣 
[常熟]  
　　莊知事接篆詳情　本邑新知事莊炎來常已達一星期接事問題因李知事有某項要求延未解决省署與張軍長雖有電令到常然李知事匿電不發莊亦難以迫李交卸至三十一日據莊新知事所寓之大新旅社傳出消息是日莊必可接事而邑紳邵玉銓等因調停關係出入該旅社數次迨守至旁晚仍未解决事在磋商中金鎭守使特派員顧鳳儀忽銜命到常解决此事與莊面晤後旋至縣公署將張軍長原電並鎭守使公函飭李遵守交卸李經顧勸戒之後當於是晚十時將印交出送至大旅社交新知事莊炎接收當夜李即出署寓於南門外大旅社次日（一日）乘輪赴蘇而顧委員因任務已畢乃先電覆上峯莊新知事當即佈告正式接任 
　　梟匪白日行刦　原曆初八日午後一時福山鄕鄧市鎭突有梟匪十三人均持槍械先侵入陸某洋貨店搶去現洋一百餘元次向陸姓麵店行刦搶去貨物銀洋約八百元其對鄰張老四家亦遭該匪侵入搶去銀飾衣服等約値二百元之數搶畢即鳴槍示威往西洋涇而去三家事主已飛報福山警分所長徐蘊山請予飭警查緝矣 
[無錫]  
　　無錫駐軍已開拔完竣　駐錫奉軍三十二旅自七十二六十七兩團於上月三十日起先後開拔遄赴臨城駐紥開原鄕之七十五團亦已奉令於一日撤防即日出發計步兵三營機關槍隊一連衛生隊一連分三次出發至各兵士之行李器具等則於先一日雇定大船九艘輸運至火車站守候七十二六十七七十五三團步兵旣已完全開拔尙有砲兵營衛隊第一營衛隊第二營（旅部）手槍隊曁大行李等已由旅長畢庶澄命令於昨日（二日）一律開拔完竣所有旅部參謀處副官處各職員與兵站處辦事員亦已從事結束先後遄赴臨城 
　　組織兵災善後委員會　無錫兵災善後局前奉省令將原有之兵災善後會取消以免混淆至議事機關應由各公團各法團共同組織委員會業由該局總辦蔣哲卿會辦王克循錢孫卿通函各法團及公團領袖定於前日下午二時在兵災善後局開會討論組織方法是日共到二十五人由總辦蔣哲卿主席報告經過情形次議决以團體爲單位每一團體各推代表一人組織委員會即席由縣議事會縣參事會縣商會農會教育會四鄕公所水利研究會商團公會欵産經理處等九公團曁十七市鄕共成二十六團體當場各推定一人爲委員所有委員會章程由兵災善後局起草於八日開第一次委員會時提出討論並推定正副委員長以利進行議畢散會 
　　清鄕分處組織成立　縣公署前奉蘇常鎭守使曁道尹會令飭速組織清鄕分處而蘇常清鄕處經費無錫應派七百元亦限令即日繳解林知事迭奉電令以錫地四鄕刦案紛起亦有速辦清鄕之必要加以鎭道迭電催促當經邀集地方各公團領袖開會討論並議决組織大綱分處即附設縣公署以便遇事聯絡業於前日（一日）組織成立矣 
　　城防改歸水警擔任　無錫五城門防務素由軍擔任現該軍均已開赴臨城駐防故五城門防務於一日晚起改由駐錫水警擔任並由王冠軍區長親自出巡以寒匪膽 
[江陰]  
　　商廢要塞問題　三十二旅旅長畢庶澄於三十日上午因廢除要塞問題柬請各團體代表士紳祝廷華開會討論由畢旅長發表前在奉寗兩方與張軍長會晤時曾將要塞應廢理由陳明業蒙照辦此次敝旅回奉須將黄山大砲機件拆卸小砲等運去免貽内爭之害云云到會者均極贊成但願事成當代畢旅長鑄立銅像以留紀念下午畢氏並參觀縣師南菁兩校三十一日赴南通晋謁老師張嗇老勾留數天仍回江陰布置先撤澄防杜團軍隊再行返錫 
　　認定建築營房費　本邑黄知事奉省電因張軍長不日撤兵集中徐州一帶惟建築營房需欵甚鉅並派留蘇薦任職甘鴻猷於三十日抵江籌借洋三萬元速匯南京中國銀行萬勿延緩英知事特於是日下午四時召集縣參兩會周康何榮桂唐國華商會董韓治等在縣署開會甘委員亦列席討論多時由何榮桂唐國華相繼發言歷述地方無欵可撥刧後財力已盡再三設法勉力向繭業公所董事吳增元商借洋一萬元由縣出具印收以本年繭税作抵限一星期分二次繳欵指定豐源泰源匯省遂散會 
[常州]  
　　市議會開春季常會　武邑市議會於一日下午二時召集春季常會到議員十七人姚知事派李警佐爲監督沈議長主席開會後先選審查員五人李復稔郭文軌惲漢輔薛馥芝余慰曾當選次沈議長提出董事會交議城租換單辦法案並聲明本案列入議事日程後接到教育局來函應併入討論衆議以此案關係重大應付審查城根換單應以有主無主爲依據答復教育局議長付表决多數起立通過第二案爲借寺所設粥局房屋應歸寺僧保管藉維善舉請議人朱谷生近又函請撤回經衆議决准其撤回惟請議人對於提案如同兒戲殊非所宜以後介紹議案者應以愼重出之議畢散會已五時許 
　　俄軍先遣隊近訊　武邑大北門所駐俄軍先遣隊因宜興駐軍已將撤完邑中駐軍亦預備不日開拔先遣隊俟四五日後張軍長由滬來常再行撤防赴徐該隊司令部今（二日）日上午九時在大北門外東城根演習實彈射擊並通知居民勿生恐慌 
[鎭江]  
　　税務司請緝五洲山盜案　鎭江關侯税務司因據該關理船廳報稱謂五洲山該關西人休息之洋房内於前晚七點鐘被盜行刦進門後至看役房内將看役夫婦二人兩手綑起並將其妻兩目蒙住隨將衣服現洋等席捲而去約値六十元另洋槍一支子彈五十粒又至附近廟内將僧人兩手綑起搶去行李及洋槍一支子彈二百粒相應報請轉函該管官廳嚴緝云云故昨特咨請丹徒縣知事鎭江警察廳長飭屬一體嚴緝限日破獲 
　　育嬰堂加租案續誌　鎭江育嬰堂擬將揚中縣田産加租由省派令委員嚴然來鎭及揚中縣佃户推舉代表來鎭與嚴委接洽各節已誌本報茲悉嚴委昨已接奉省令着偕同該縣代表十一人赴寗解决嚴委奉令後即行偕　代表乘車赴省聞省署以最低限度每畝每年非納租價一元不可否則仍須將各該佃户等所租之田按段拍賣説者謂如此辦法實行育嬰堂收入可以增加不至再有破産之虞 
[宜興]  
　　褚旅開赴江北　駐宜宜撫第一軍第三旅褚玉璞部自本月二十六日起陸續由宜開赴淮海一帶駐防司令部於二十八日開拔褚副司令偕同眷屬乘舟赴常沿途各商店均設番案恭送行旌紳商各界亦多歡送如儀 
　　現在駐宜之軍隊　駐宜宣撫第一軍除業已奉令開拔者外現在尙有駐軍計蔡部一營丁部一梯團（駐城）田部一團（駐張渚水西）據軍界消息蔡丁田均將陸續開拔惟尙有第二軍張旅來宜塡防 
　　縣署積極籌欵　潘承棨知事以庫空如洗軍需供應浩大實難支持當派員馳赴各鄕催收甲子忙漕計方橋周鐵兩鄕繳到一千餘元官林繳到一千二百元徐舍楊巷慶從陸張渚各鄕繳到一千餘元合計三千餘元杯水車薪尙難久持前日又派員分赴各鄕籌借欵項以乙丑上忙作抵利率一分五釐於交欵時先行扣除昨各委員與各市鄕董事接洽已竣先後返　據各員報告計官林楊巷約四千元方橋周鐵約五千元和橋高　約五千元徐舍慶從陸及元善等市鄕約一千餘元各市鄕約定分期解繳 
[揚州]  
　　火警頻聞　近來天氣乾燥火警頻仍前昨兩日發生火警三次（一）皮市街北矢巷左近居户龔姓於三月三十日夜遺火積薪致肇焚如經各處救火會人員麕集施救得以滅熄未殃隣右（一）新城犂頭街金姓畫店三十一日午炊不愼火穿屋頂登時烈㷔熊熊延燒某姓老虎灶白聚興餅店許姓裱畫店劉萬順零剪店對街周姓剪髮店廣利源籐椅店蔣姓皮貨店曹國治派報處等十二家當火盛時接連該處左衛街多子街一帶商店都關門閉市（一）接近犂頭街之磚街袁姓籐竹店是夜失火竹爆之聲遠近皆聞居民都從夢中驚醒開門遠望紅光燭天所幸此時無風祇左隣公茂信局（丁漢卿所開）及鐘表店兩家遭殃否則不堪設想矣 
　　盜匪五人搶去警械　江都第十二警察分駐所設在東關外對河凹子街（俗稱）上月三十日晚九句鐘突有身着制服盜匪五人至所假問路爲由推倒守衛巡士搶刦槍械其他巡官巡長聞警上前抵捕均遭來匪擊傷（巡官輕微巡長較重）迨驚動商民鳥鑼追捕匪已搶去毛瑟槍四枝逃逸茲悉巡官王雨森已於三十一日赴縣報案矣 
[高郵]  
　　省令籌撥軍餉　本縣公署昨奉省署來電令速籌撥大洋六千元爲駐紥高寳暫編江蘇陸軍第一混成旅本月份之軍餉聞縣署現當經濟竭蹶之時盧知事前日因公赴省尙未回郵須俟回署方可籌借 
[徐州]  
　　第一軍來徐之昨聞　第一軍回駐徐州已成事實除衛隊旅前（二十八日）已開到外昨日手槍隊騎兵團均已開來公有房屋不敷分布所有縣議會第一高小學校吳氏小學校曁車站各糧棧各旅館均已住滿而軍部王參謀長昨（三十日）晚亦乘專車到站刻下仍未入署耳聞張軍長由常赴滬來徐尙無確期 
　　縣農會改選糾葛之近聞　本埠銅山縣農會去秋改選舊會長張壽臣借詞延宕經實業廳嚴令督催始由縣署監視依法改選乃劉健屏被選爲正會長後該會舊會長等聲言選舉違法向法院控訴復由實業廳訓令准劉健屏爲正會長並發憑證着即就職而舊派人員延不交代又經廳令由縣署强制執行將該會圖記派員查收乃該會卷宗迄今未交仍向農商部起訴農商部初未詳察竟令該會解散於是劉健屏亦向平政院聲陳理由請求處理昨聞平政院批示到徐原文内開批字第四八號原呈人劉健屏爲不服農商部違法侵害農會被選舉權理由狀及附件均悉此案經本院審查與行政訴訟相符堪予受理仰候咨行農商部依法提出答辯書到院再行核辦此批三月二十六日等語是此案紛糾尙難即日解决 
[嘉興]  
　　奉令鐲免民欠錢糧　嘉興縣公署奉到省令將民國四五六等三年民間舊欠錢糧一律免除徵收以示體恤縣署已令飭嘉秀兩櫃經徵人遵照一面吊取各催徵吏執催簡明册·曁銀糧串據等分别封鎖以昭愼重並佈告各業户知照矣 
　　籌設警察教練所　嘉興警察向不設所教練致警士缺乏警務常識即在站崗時間對於服裝等多不整齊每遇事故發生處置亦欠失當現危縣長鑒及於此擬設警察教練所於北大街江西會館現正規劃一切日内即可開所矣 
　　决議建築孫文紀念塔　嘉興各法團曁各界人士於一日追悼孫中山事畢後各代表當場公决建築孫文紀念塔於烟雨樓其經費向各方籌募又議設一孫社以資紀念而期聯絡情誼至若何組織法及孫社之名義適當與否現定於二十日再行邀集各界决議辦理 
[湖州]  
　　蘇松太同鄕會選舉會長　蘇省蘇松太三屬旅湖人士爲謀互助起見爰特組設三屬旅湖同鄕會業已宣告成立前日午後召集正副議員選舉議事長用記名投票選舉結果以湯順甫得票最多而當選繼選正副會長亦旋産出衛少楠當選正會長副會長二人沈鐘鳴與錢保川當選 
　　南潯商事公斷處改選職員　南潯商會附設之商事公斷處第一屆職員業已任滿應行改選先於上月十六日用抽籖法抽去半數茲定本月二日召集全體會員選舉其餘之半數計評議員八人調查員二人俟選出後再行訂期由評議員互選處長 
[台州]  
　　催解善後公債委員到臨　臨邑知事前奉財廳長蔡令勸募善後公債三萬元中因繳欵寥寥僅報解銀洋四千元現蔡廳長特派委員邱竺巖於昨（二十九）日到臨催解該知事孫熙鼎即派各經事人四處嚴催以期如數報解 
[寗波]  
　　沈家門實行建築無線電台　甬屬定海沈家門各處日昨貼有全國海岸巡防處長許繼祥之布告云（上略）查浙屬沈家門港澳爲船舶經行之孔道每屆漁汎尤爲漁船薈萃之區本處察勘情形實爲衝要特在該處設立無線電測候台隨時報警俾各船知所趨避以免危險所有建築欵項全由政府撥付旣無絲毫增累於民間更不攤派取償於船户須知本處設立本旨原係保衛航商起見設備宜求完善推行不厭周詳詎該地鄰近之處如有應設浮標燈號等類可以航行者可由各船商隨時來處聲明本處即當察酌辦理所有建築費用亦均由本處擔任當此開辦之初誠恐或有誤會爲此剴切布告仰即一體知照切切 
　　運送公所宣告停辦　甬埠運送公所挑夫前與新寗紹輪船茶房肇事後議决停辦十天一節已誌本報茲悉該公所發起人昨日應一分署周署員之邀到署開會會討論是否續辦問題經衆討論許久僉以發起公所原爲地方興利况係被動乃外間不察蜚言横加此次發起本非圖利何必堅執成見且聞仍有人唆使勾結約期預備再與公所挑夫爲難萬一釀成人命於心更有不安故一致議决從此宣告停辦惟周署員以公所自籌備迄今所有酌置生財號衣及銅牌等費損失甚鉅當場擔任設法彌補以冀公私兩全又聞江北岸一般野鷄挑夫（即未加入公所之挑夫）聞運送公所停辦莫不雀躍云 
　　姜俞村之綁票案　鄞縣姜俞村董惠德開設米舖頗有資産於三十日夜突來盜匪四人均持手槍闖入室内即將董惠德拔去妻前往扯拉亦被匪槍擊彈中胸之右部傷處頗劇恐有生命之虞 
 
 

Page 11

 
 
1;第一萬八千七百零九號;中華民國十四年 西曆一千九百二十五年四月三號
星期五 * *教育消息 
[專電]  
　　天津電　教育界運動經費獨立請李士偉向當局説項（二日下午三鐘） 
　　香港電　粤遠東選手及全國運動選手定庚（八日）在廣大運動塲挑選港排球隊亦赴省比賽（二日下午八鐘） 
　　福州電　東（一日）日學生又被捕兩人冬（二日） 
午學生千餘人集省署堅持全體入見被拒赴省議會亦無結果聞該兩生係查貨傷人案嫌疑者已送法院（二日下午七鐘） 
要聞 
[浙江教育行政會議第二日大會紀]  
　　浙江教育行政會議於昨晨九時在省教育會續開大會到湯爾和·陳大齊·錢家治·鄭宗海·趙迺傳·陳鶴琴·葛敬中·祝紹箕·李傑·徐守楨·朱顯邦·沈溯明·楊文洵·章箴·及正主席計宗型·副主席馮學臺等十六人其情形如下 
（甲）議事日程（一）應速辦師範專修科案（提議者省立第四中學校校長經亨頤）（二）高級中學應附設師範專修科案（提議者省立第一中學校校長沈溯明）（三）中等學校應注重軍事教育案（提議者省立第四中學校校長經亨頤）（四）廢止師範生待遇改爲獎學金案（同上）（五）全省現有省立中學校停招師範講習科改設高級中學師範科案（提議者省立第六中學校校長陳　民）（六）非道尹所在地之各省立中學應設單科高中案（提議者省立第五中校校長方豪）（七）本省分道應設立女子初中案（同上）（八）省立實業學校應依照新學制改正名稱案（提議者省立第四中校校長經亨頤）（九）徵收貨物捐撥補義務教育經費計劃分期舉辦事項案（教育廳提案） 
　　（乙）討論詳情　計主席以今日第五六七八四案均與昨日中等教育設施案有關擬變更議程提前討論衆贊成於是主席將第五案（全省現有省立中學校停招師範講習科改設高級中學師範科案）朗誦一過馮學壹云此案提案人似有誤會高中應否普設高中師範科與停止師範講習科係兩個問題師講之應否停止與義務教育實行有關與高中師範科之普設與否無關至高中師範科昨日所議中等教育設施案已經説到至師講一層亦應另議决定本案歸入中等教育設施案合併審查次議第六案（非道尹所在地之各省立中學應設單科高中案）馮學壹云純粹之職業學校其程度高可以至專門低可以至初等而高中之職業科則程度已經劃定故此二項完全二事陳百年云對本案第一組第二組不贊成以爲全設普通科殊有未宜趙述庭云如辦單科高中應注重職業而第一層應先問是否每一中學須設單科高中陳百年云廳中所提中等教育設施案本有每一中學酌設高中各科之規定此案可歸併審查衆贊成次議第七案（本省分道應設立女子初中案）討論結果與前案併付審查次議第八案（省立實業學校應依照新學制改正名稱案）主席云本案提議人大約誤以職業學校與高中職業科等視之故其實性質不同陳百年云大約並非誤會因工業商業農業等名稱於部令無所依據馮學壹云名稱上若渾稱爲第一職業學校第二職業學校恐名稱不鮮明學生投考不易明白鄭曉滄云或改爲農科職業學校工科職業學校衆然其説結果决定改正名稱爲「某科職業學校」次議第九案（徵收貨物捐撥補義務教育經費計劃分期舉辦事項案）主席説明提案之宗旨復將理由辦法讀一過湯爾和云本案前提爲經費究竟徵收貨物附捐一層從前經過情形如何馮學壹云因省議會未通過湯爾和云本案能否實行一爲財政方面一爲議會方面祝紹箕云經費一層實甚困難議會中對於增加負擔非常愼重湯爾和云本案暫行保留先徵集各方意見再説衆贊成議至此休息十五分鐘入席後主席報告審查會細則已擬好惟昨日所説專門委員有兩次不出席者應請代或另聘此層似覺對於專門委員很覺抱歡今已取消旋即繼續討論前案以此案較重大各會員發論甚多結果標題改爲「暫行徵收貨物附捐爲養成義務教育師資案」辦法是項附捐試辦三年研究所可改稱師範學校校長由縣薦請教廳加委教師由廳直接派充負教授並擔任調查指導所在地教育狀况此項學校一方面爲改進現在小學及私塾教師一方面招收新生養成將來之師資討論至此主席以法定時間已到遂宣告散會並聲明下午開審查會一時開中學組審查會三時開小學組審查會 
　　（丙）教廳長宴請會員計教廳長定昨晚（二日）假青年會宴請浙江教育行政會議會員曁專門委員以及秘書幹事等五十餘人 
[廣東第九次全省運動大會紀（六）星星]  
　　延會兩日比賽壘球及游泳 
　　大會最後一日之决賽結果 
　　足球舉行大决賽嶺南退縮 
　　廣州特約快信廣東第九次全省運動大會自本月二十至二十四諸日舉行記者已按日報告茲悉該會因連日下雨比賽運動尙未完畢乃展會兩日記者昨日（二十四）快信付郵之後延會之議始定故通信中仍稱昨日爲最後之日不及改正也其延會期内第一日（即今日二十五日）在廣東大學原會埸比賽壘球除華人四隊外尙有日本美國水兵等六隊參加午前九時開始比賽觀者甚少不過二三百人第二日（二十六）在長堤青年會比賽游泳參加者多屬各校學生分仰泳·接力·蛙泳三種有五十碼·百碼·百六十碼·二百二十碼·四百四十碼等類槪有初賽·複賽·决賽三次共計四十組云經過實情何如容再探誌昨日（二十四）决賽結果記者所寄快信僅詳其半茲補述如下以成完壁（一）」二百米　　　决賽　　　一名　　　　二十五秒五分二二名南大李吉　三名南華楊必打乙隊第一名培正曾瑞　二十五秒五分四第二南大黄道明第三南大麥國珍丙隊第一名南大李樹灼三十秒第二　心黄炯　第三培正梁國任（二）「五千米徒手跑」第一名南華第二名廣大第三名培正第四名嶺南南華得勝後神色自若無喘　象誠屬難得（三）「女子丁隊四百米替換跑」第一名培道一分六秒又五分四（四）「丁隊五十米跑」第一名廣大潘福金八秒五分四第二培英何爾光第三培正陳　然（五）「二百米低欄」甲隊第一名南大劉偉林二十九秒五分三第二南華林玉英第三南大金彦良乙隊第一名培英吳榮耀二十八秒五分二第二培正曾瑞振第三培英孔祥貞（六）「女子四百米替換跑」第一名眞光三十四秒五分四二名廣大三名女師四名五高（七）「一百五十米」一名培英十九分三十一秒二名廣大三名南大四名四高（八）「甲隊走跳遠」第一名南大朱顯榮五·八七米突（九）「丙隊走跳遠」一名南大李樹灼四·四三米突（十）「乙隊擲鐵餅决賽」第一名李俠飛一○·○九米突（十）（一）「排球」培英與培正培正勝培正與嶺南亦培正勝（十）（二）「籃球」培正與嶺南培正勝培正與南華亦培正勝於是培正之排球籃球又稱王矣（十）（三）「女子壘球」培道與培正結果爲二十八與十八之比培道勝（十）（四）「女子低網排球眞光與女師眞光勝（十）（五）「男子單人絨球」南華與南大南華勝（十）（六）「高網排球」培英與番中培英勝（十）（七）「足球」南華與嶺南最後大决賽嶺南臨時退縮不敢預賽南華隊員乃在場内自行表演聞評判部决判南華得勝云（三月二十五日午後） 
[江浙赴日考察團通信（曹書田自神户發）]  
　　由滬出發至神户之情形 
　　江浙赴日考察團於二十六日上午六時半在滬到匯山碼頭七時登長崎丸八時三十分啟椗同行者除兩團團員及指導員三十九人外尙有王貽孫梁孝詠沈九如陳以鐘諸君除王梁二君乘一等艙外其餘皆買三等艙票（該船無二等艙）長崎丸事務長邀請王伯秋李瑪理等三指導員住頭等艙以示優遇三先生固辭不獲遂請讓與女生故李瑪理陳維韓明夷三女士皆住於一等艙云是日陰歷三月初三爲上已節我國習俗有　除不祥之舉三伯秋先生言我輩今日當於黄海中爲中華民國祓除不祥云二十七日上午十一時四十五分到長崎泊四小時兩團利用時間上岸在通天閣民樂園喫中國飯並參觀醫科大學·醫院·公園·神廟·中國小學校·中國領事館等處中國小學校設孔子廟内孔子廟於國外僅泗水長崎兩所建築陳設全爲中國式游畢歸船時曹俊陞顧德隆以買物失途得日人指導始能歸船長崎副領事陳以益及留學生孫啟世李東圓諸君招待甚周大阪每日新聞記者小田　治君與王伯秋先生談話甚久詢問考察團内部組織及計畫甚詳末問中國人對於日本對華文化事業之態度如何五先生言中國人於日本之文化事業甚表同情惟若利用文化事業爲文化政策則頗不爲然云云二十七日下午五時長崎丸由長崎開出南京赴日考察團於晚間看電影後開一茶話會討論内部分工合作事實甚詳末用點談話游戲多時興緻甚佳二十八日下午四時到神户擬即乘夜火車往東京藉觀東京櫻花時節之盛况云（三月二十八日） 
[日本女生視察團已抵武昌]  
　　日本東方通訉二日漢口電云日本外務省文化事務局派遣之日本女學生中國視察團三十一日已抵漢口一日武昌師範大學女子部及其他中國女學生發起招待該視察團彼此談話甚洽二日未明 
[蘇省立第九中學風潮解决]  
　　學生已一律上課 
　　江蘇省立第九中學校驅長風潮詳情迭誌本報茲悉淮安縣許知事昨（一日）電教育廳云九中學生業於三月三十一日一律上課餘另文詳又該校校長及全體教職員同日電廳云連日許知事邀同士紳接見學生談話經過情形未予通知陷午官紳到寓立邀進校上課訽滋事學生有無悔過表示許知事言語無要領當以官紳情迫不得已偕同進校已於三十一日照常上課惟聞開除學生姚王兩人尙在外召集附和學生祕密開會除分别加意訓導防範外謹先奉聞又全體學生亦電廳云生等已遵令上課但校長張開軒種種行爲已歷詳文仍辦迅速核辦以正師表 
[蘇省校復附小聯合會函（依）]  
　　附小經費不能單獨先發 
　　江蘇省立値年學校爲附小經費不能先發事復江蘇師範附屬小學聯合會函云逕復者接奉來函屬代呈省廳先發附小經費在附屬小學經費艱難有此主張亦所當然惟本屆同人會議以爲向官廳單索附小經費事勢上萬不可行實則各附屬小學校之艱難自仍由各校長設法維持相應函復即請察照順頌公綏三月三十一日 
[江蘇縣師範聯合會將開大會（寄）]  
　　江蘇全省縣立師範聯合會之組成由於前年江蘇義務教育期成會發起江蘇縣立師範講習會由教育廳召集各縣師範教職員赴會討論師範教管諸問題經到會會員詳細研討認爲師校有諸多重要問題非集思廣益共同討論不可遂决定自動組織聯合會第一年由江寗値年第二年由吳縣値年曾經開會議决師範教學管理等等重要問題本年由銅山値年該縣師校已定四月三十日開大會發出通告致各縣師範學校或講習所函云敬啟者查江蘇各縣師範聯合會簡章第六條規定本會每年於四月中旬開常會一次本屆集會地點去年開會時公同議决在敝縣舉行現距會期伊邇已由敝校議定四月三十日爲本屆會期地點即在敝校惟教學事業日新月異敝會同人研究尙淺務懇台端屆時蒞會匡其不逮無任公感云云 
本埠 
[縣教育局請查各校缺課補課辦法]  
　　上海縣教育局昨致各區教育委員公函云逕啟者案奉縣公署調令内　案發　　　局長呈報各校缺課日期及補課辦法並送一覽表請核　前來當經指令並轉呈在案茲奉教育　指令内開呈及辦法均悉察核該縣所擬各校補課辦法尙無不合惟市　立學校多米能一律實行如市立梅溪小學停課十天市立南區小學停課十四天市立高昌小學停課三十五天均未照章補課市立農壇小學停課十七天市立　橋小學停課十六天補課辦法尙未擬定各該校缺課旣久何以迄未遵章補授實有未合應由該知事飭局查明上列各校迅速擬定補課辦法切實施行其漕河涇鄕立第四第五兩小學已否照章上課應一併查明飭遵俾符功令仍將遵辦情形具復候核來件姑存仰即轉飭知照此令等因奉此合行令仰該局長按照指飭各節迅速查明復候核轉此令等因奉此除分致外相應函達即煩查照令開各校查明補課辦法已否上課尅日見復以憑核轉 
[基督教教育會開會續誌]  
　　職員已選出　取消國際不平等條約之意見 
　　昨日爲中華基督教育會之第四日改選職員結果當選者會長劉廷芳名譽總幹事賈腓力書記賈溥萌會計華克執行委員鄭章成·朱經農·葛萊賽·　富灼·白登·巴克多·施白衍·唐夫人·卜舫濟·余日章等又聞該會會員對於提議取消中國與各國國際間所訂不平等條約者有古拉畢爾及克勒綏二人茲錄其意見如下古拉畢爾Ｇｒａｙｌｂｌｌ之意見云教育之最高宗旨即求國際關係之發展此種信條考之東西各國莫不皆然中國基督教學校因外國與中國所締結之不平等條約而得享受之不平等權利本與基督教精神及教育宗旨兩皆衝突吾人應聯合中國基督教全體教育界與他國基督教人民本此目的盡力謀廢止此項不平等條約之存在克勒綏Ｃｒｅｓｓｙ之意云東西各國之教育信條多與世界主義有密切關係吾人承認西洋各國與中國所締結之條約大多違背基督教精神故吾人應聯合全中國基督教教育界中人士及西洋各國基督教人民本此目的對於此項不平等條約力謀廢止 
[曁南學校新校長定期回國]  
　　國立曁南學校新校長姜伯韓校董會屢促渠回國就任昨電復准定於四月二十三日由德起程云 
[社會學家華爾博士昨日抵滬]  
　　社會學家華爾博士昨日上午乘怡和行之打沽輪抵滬到碼頭歡迎者有國立自治學院·中國公學等校代表華爾博士在滬尙有十餘日之勾留滬上各學校及各團體均已請定博士演講茲將演講日期曁學校及團體表照錄如下四月四日下午二時中國公學演講四日晚七時各團體公宴五日休息六日上午中華職業教育社六日下午五時南方大學演講九日下午省教育會七日至四月十日國立自治學院演講十一日十二日下午三時東南大學商科演講十三日上午十時浦東中學演講十三日下午三時滬江大學演講十四日至四月十五日吳淞中國公學演講 
[日本醫學家到滬後赴杭講演]  
　　日本長崎醫科大學教授淺田富田赤松三博士預定四月一日到滬已誌各報昨郵船長崎丸在吳淞口外遇霧未能如時到步直延昨日午前六時始抵匯山碼頭至有恒路辰已旅館稍憇即乘車赴杭預備講演並游覽湖山准四日早車返滬而後分赴南洋同德亞東各醫校講演云 
[上海圖書館恊會定期開大會]  
　　上海圖書館協會昨發出通告云逕啟者本會迭接各圖書館來函提議在滬組織全國圖書館恊會以謀圖書館事業之發展事關全國亟應從長計議以臻完備特於本月五日（禮拜日）下午一時假上海天后宮橋北塊總商會圖書館開第二次會員大會討論進行辦法事實重要屆時務請撥冗賁臨是爲至禱專此祗頌公安上海圖書館恊會啟五月一日再啟者屆時如不能出席務請事前來函通知並將本會應取方針及組織計劃見示以資參考 
[江灣教育會將審查會員資格]  
　　江灣鄕教育會昨致縣視學及高級小學以上各校長函云逕啟者本會調查會員資格以受戰事影響致稽時日茲已調查告竣謹照部頒修正教育會規程第十三條之規定推舉先生爲審查員並定於四月六日下午一時審查會員資格屆時務請台從撥冗蒞會是荷 
[約翰附中春季運動會紀]  
　　約翰大學附中於前日（一日）下午三時舉行春季田徑運動會其成績如下（百咪達賽跑）第一陳炳三時間十二秒五分之二（擲鐵球）第一陳炳三遠三十五呎三吋半（跳高）第一陳炳三高五呎一吋半（二百咪達賽跑）第一陳炳三時間二十五秒（跳遠）第一陳炳三遠一九呎七吋半（四百咪達賽跑）第一蔡先冕時間六十一秒五分之一（八百咪達賽跑）第一郭星孫時間二分二十三秒五分之三（撑篙跳）第一陳炳三高八呎八吋（百一十咪達高欄）第一瞿鴻仁時間十九秒五分之二（二百二十咪達低欄）第一陳炳三時間三十秒五分之一（一千五百咪達賽跑）第一郭星孫時間五分四十秒五分之四（擲鐵餅）第一周啟良遠八十二呎五吋半（擲鐵槍）第一繼盧三遠一百零八呎九吋結果個人最優者陳君炳三得有七項第一總共分數三十五第二瞿鴻仁與孫鵬遙第三謝文通聞本季各級比賽擬於本月六七日舉行 
[南大附中四明同鄕會成立]  
　　南方大學附中四明同鄕前日假校中禮堂開成立大會會員來賓到者一百五十人首由主席報告經過情形次名譽會長張四維致訓詞張民憲致頌詞南洋高級商校等團體代表致詞來賓馮子耆·顧二泉·顧執中等演説次表演各項游藝頗有可觀云 
[吳江中學商科參觀團離滬]  
　　吳江中學商科參觀團於前日（二十七日）由蘇來滬連日該團參觀兵工廠模範工廠·中華職業學校·商業專門學校·商務印書館發行所印刷所·中國銀行等刻聞該參觀團已於昨日離滬赴蘇並攝影以留紀念云 
 
 

Page 12

 
 
1;第一萬八千七百零九號;中華民國十四年 西曆一千九百二十五年四月三號
星期五 * *自由談 
三言兩語 
[載運問題] [  不知]  
　　運字從軍從辶何怪近來之鐵路專作軍隊之用載字從車從戈又何怪近來之火車專運軍輸數千年前造字之人逆知今日交通當爲軍人蹂躪不亦大有先見之明乎 
[耆勳追懷錄（七）] [  延年]  
　　中山勳名彪炳千古景仰之誠自在人心本不必以形式之紀念而傳正徐氏又錚所謂不以一言而得一言而喪也惟是人民爲崇德報功計是誠不能不有所紀念以提倡民族之朝氣日來各方面謀所以紀念中山者已風起雲湧如秀山公園改中山公園鍾山改中山南京城改中山城以及廣東香山縣改中山縣又有提議立像建廟於西子湖濱及建中山公園於上海者最近又有主張改龍華古寺今龍華護軍使署建一偉大之中山公園使春秋二季得香火之盛動人景仰之思復有主張印行郵票以爲永久紀念者實則依吾人之見如地方之改名設同時數起則易於混淆不便記憶故以爲以香山縣改中山縣南京城改中山城爲已足不必各地均以爭得一名爲榮至公園一層以秀山公園改中山公園則非吾人所敢贊同蓋秀山公園純爲私産其建築之費均由李氏部曲集欵國家未費一分公欵倘强欲改名不免有侵佔之嫌决非中山英靈之所許且今日可以秀山公園改中山公園他日異己得志倘有有嫉於中山者亦可以中山公園改他人公園其基礎至不穏固惟以中山偉業則建園亦有必要况以滬地而論除僻遠處有半淞園徐園一二私園華人猶可入内游覽外其餘外國公園悉遭擯斥以上海如是繁盛之地乃無一公園以資市民休憇游息之所本爲一極大之缺點故上海建築一中山公園旣符紀念之旨又合社會需要爲一舉兩得之事特吾以爲中山功績在民衆全體而不僅在政府不僅在一黨中山人物爲世界人物不僅中國一國故建國之資不妨純由國民募集即各國人士願捐資以相助者亦不必拒絶此蓋與向外人乞憐募欵微有不同耳其他永久紀念之法余以印行紀念郵票一事最屬輕而易舉蓋各國本有紀念郵票之先例中國亦曾以袁世凱肖像印諸郵票以爲紀念且余以爲不必特出紀念郵票郵票形式本無一成不易之理中國今日郵票花紋意義本屬甚少今誠不妨逕以中山肖像印諸一分三分之各種郵票日常使用庶此偉人之影像日日印於人民腦際耳質諸高明以爲何如 
[章太炎先生軼事] [  雪門]  
　　一日章先生自家出行於途呼黄包車至張一躍上車謂車夫曰爾速拉我至孫中山先生家車夫曰何處先生作而曰嘻如此大名之孫中山家爾尙不識耶車夫聞之愕然曰先生尙不知乃我小小車夫而識之耶言畢兩目視先生不言適有某君過其旁耳其事乃笑曰在某處也車夫即怱怱走而坐在車中之章先生竟嗒然曰怪事怪事此軼事爲王效文先生語余者姑記之以實自由談 
[余之喜惡] [  達紓庵]  
　　余喜雨後山色喜靜女素妝喜夜半皓月浸碧波中喜春曉之花喜白梨花喜夕陽無限好喜徘徊深山絶境喜遙觀古寺隠深林中喜遠望雉堞連雲喜我不欲者我亦弗加諸人喜平等喜常見直腸古道人喜獲資解人困喜樸素喜少婦皓腕與細腰喜靜默不與人事喜室中無纎塵喜讀古人書喜聞不平鳴喜冷雨敲窗聲喜謖謖松聲喜遠寺鐘聲喜潺潺泉聲喜中宵孤舟欵乃聲喜夜月迷朦中悠揚凄咽之笛聲喜思婦悲怨聲（雖喜而固甚悲以悲爲樂不自知其所以意或多感善悉者爾爾耶）喜激楚如易水悲歌聲喜更深街頭巷尾自拉自唱聲喜春曉賣花聲喜曲盡哀樂之槐亞鈴聲喜能者操胡索聲喜童子讀書吚唔聲喜仁人善言聲喜雨後好鳥鳴聲 
　　余惡蕩婦之姻視媚行惡小人之脅肩諂笑惡詐無謂之酬答惡武生之破喉嚨惡龍華諾大古刹乃無一樹惡輪行機聲惡鑼鼓震耳欲聾聲惡　婦之來啥聲惡小生硬逼尖鋭聲惡烏鴉晚噪聲惡惡婦这嚕囌聲惡婦女呌街聲惡不入調之歌聲　　之自鳴鐘聲惡奸人之冷笑聲惡無謂之爭論聲惡無恥之附和聲惡犬吠聲惡　聲惡悍婦勃谿聲惡財奴算盤聲惡少婦之怪裝惡軍閥假仁假義之通電 
[觀影歸語] [  劉恨我]  
　　邇來海上觀影人士之眼光一變而註重於神怪影片如「斬龍遇仙記」「月宮寳盒」等是每逢開演觀者均極擁擠斬龍遇仙記一片曩曾開演於卡爾登影戲院共分前後二部各十大本前部叙一少年雪格飛爾者自鑄一劍鋒利無匹斬龍遇仙聶勃倫得隠身術輾娶王妹爲妻不料後爲奸人暗殺而死後部則叙少年之妻克麗珠立志爲夫報仇幾經困難卒得如願以償該片劇情甚離奇耐人尋味而結局俱佳前部雪格身死後部其妻克麗珠亦香消玉殞遙遙相映悲慘極矣偶一回味及之輒爲黯然飾少年雪格技藝純熟斬龍時一種剛勇之氣溢於眉宇表情則細膩纒綿有若即若離之妙當不讓范鵬克專美於前也後部以克麗珠爲主角芳容秀麗舉止温柔不愧一大家閨秀替夫復仇奈一弱女子烏能圖大舉無已不得不犧牲其名節下嫁他人藉此以爲報復之計其用心良苦而其志亦大可敬也佈景方面可取之處甚多如蛟龍身長數丈口中吐火人疑其眞實則僞製耳如火焚宮闈一幕烟霧迷濛情景逼眞均屬鉅製也 
　　客有觀「月宮寳盒」歸者競道其佳即各報評論亦均譽之吾爲所吸引久欲一朝覯以擴眼界奈作嫁依人善無暇晷某夜偷得餘閒邀「阿雲」同往歸後曾擬撰文評之卒以事忙未果按該片爲一神怪片原名巴達之賊取材於「天方夜譚」説部中之一節至是片能博觀衆劇烈之歡迎實以佈景艷麗機關巧妙爲號召如波斯寳氈天雲飛馬水晶宮火𦦨山等實屬開影� 
界未有之奇觀爲滬上人士所未覩者足令觀者咋舌驚奇而佩其攝製之精也該片亦爲范鵬克氏所主演范鵬克每演各片素以技藝見長但是片以藝術眼光論之反不如「俠盜羅賓漢」之表演較佳也質之識者當信吾言非謬然有一佳點即其主旨以「有志者事竟成」警羣衆俾知世界各事無論如何困難終可達成功之月的吾黨青年不妨以此爲標準也猶有一言則吾國女子絶鮮參加外國影片中扮演者今有吾國留美黄阿　女士於該片飾一蒙古宮女表演平平但論者竟紛紛譽揚殊足異已 
　　「續　宮秘史一」一片極有精彩表演於卡爾登曾偕膩友阿欽女士往觀内以海茂庭之飾皇后雅爾道夫（ＡｄｏｌｐｉｅＭｅｎｊｏｕ）飾葛斯慶伯爵演來淋漓盡致末幕佈景餘韵戞然與「不如歸去」有異曲同工之妙洵佳製也但今欽已嫁矣走筆談及斯片能不感慨繫之 
[餐櫻廡漫筆] [  蕙風]  
　　傳燭醼談 
　　歲華紀塵云禁火之辰游春之月寒食是仲春之末清明當三月之初據此則寒食清明相距不定幾日非必先清明一日爲寒食也乾道歲時記清明前三日爲寒食節都城人家皆揷柳滿檐雖小坊幽曲亦青青可愛則南宋時以清明前三日爲寒食矣鄴中記介之推以三月三日自燔鄴俗冬至一百五日爲之推斷火冷食三日作乾粥則寒食須三日非一日南宋以清明前三日爲寒食或仿鄴中舊俗非謂由清明逆數至三之一日也 
　　閩小紀閩人以三月爲小清明八月爲大清明展墓無或廢者歐陽公秋聲賦云其容清明天高日晶以八月爲清明亦宜 
香東漫筆賀東山詞揭簾飛瓦雹聲焦宋氏寒食有抛　（音陀）之戲蓋兒童飛瓦石也下云九曲池邊楊柳陌香輪軋軋馬蕭蕭亦寒食風景 
　　蕙風詞話吳俗清明節兒童放紙鳶故斷線令颺去以爲祓除元王秋㵎（惲）賦柳圈合歡曲云暖烟飄綠楊橋旋給柔圈折細條都把發春閒懊惱碧波深處一時抛又野溪邊麗人天金縷歌聲碧玉圈解祓不祥隨水去盡回春色到尊前又問春工二分空流水桃花颺曉風欲送春愁何處去一環清影到湘東所賦與紙鳶故事略同當增入歲華紀麗 
　　襄趨庭時先通議公詔余道光之季某年余家方當鼎盛先大父母具慶先世父先公昆季四人在官者三先長兄仲兄已蜚聲庠序是年清明値上已園中牡月作四十花爲亭覆之大母朱太夫人譔聯題亭柱云清明恰値重三節富貴新開四十花是日吾家開酒旗詩社得三十餘卷並閨秀之作大母爲之評定甲乙有原唱七　二首刻入澹如軒詩此吾家清明雅故也 
　　杜牧之清明詩或讀作長短句清明時節雨（句）紛紛路上行人（句）欲斷魂（句）借問酒家何處（句）有牧童（句）遙指杏花村劉方平春怨詩亦可作長短句紗窗日落（句）漸黄昏（句叶）金屋無人（句叶）見涙痕（句叶）寂寞空庭春（句叶）欲晚梨花滿地（句）不開門蕙風以意爲之音節亦復鏗麗牽連記此 
[破涕爲笑]  
　　甲對乙説銅元日賤比較去年相差了許多倘使再跌下去不籌善後之法我們商人眞要受累無窮呢乙道我看起來現在的洋價還算小哩總有一天可以兑到三千文甲説何以見得乙很從容的道你不知「賣羊三千」的俗話麽 
 
[上海蜃樓（一六四）] [  鑰影]  
　　第十七回　雪點圍爐家人騰西笑　雲翻觔斗行者作東遊 
　　還有一位也是蘇州人姓楊號心支他是位美國留學生新近畢業回來因爲從前也是南洋學堂的學生和季蘭韾韓景琦都是同學他在美國已經得了個碩士學位學的是經濟科歸國後他也不願意去考試這人非常篤實勤懇人家託了他一件事他一定要给人家辦到要是那事辦不成功好像他心裏萬分不安的樣子有時也到止樓裏來坐坐光陰迅疾不覺已到了桃溪泛鴨柳浪聞鶯的時候祖書城每逢星期日有時還到靜安寺路的西首走走或者味蒓園吃一碗茶藉此疏散空氣除了這星期日也没有閑工夫了那時候平報館裏韓景琦却兼任小説祖書城却也做做雜評之類每逢星期日做一篇一次登完的短篇小説加着館裏頭時觀平也喜歡小説還有位盧曉暾也做過小説的梁公任所辦的『新小説』上有位署名羽衣的就是他自從祖書城來後對於小説格外的有興味了這個當兒平報上正登了一篇西游新記是一種滑稽小説天天登六七百字却是韓景琦執筆的這裏講的孫行者到上海來游玩對於各種事物都詫爲未見見了上海的人力車當是一隻隻的大畚箕這時上海新有了汽車却還不多孫行者見了説是陸地行船那汽車的前面不是有個玻璃屏風孫行者便説這陸地上的船却用玻璃做船上的風帆諸如此類每天總有些新奇思想幾個朋友來了也帮着他想上海的什麽東西却像什麽物件有幾個喜歡看滑稽小説的每天平報一到就要搶着看那西游新記可是韓景琦却説如此春光明麗不能出去游歷游歷正是辜負了這樣的好天氣而且在上海囂且塵上的地方尤其覺得没有意思這時韓景琦的元配夫人已經故世尙未續絃他却是住在報館裏的福州路那個地方洋行公司林立報館裏到了晚上電燈底下的工作不必説了一到了大家睡眠時候大聲發於機上一直要閙得天亮韓景琦覺得煩擾起來那天他的西游新記正做到一個地方末一句却寫到『孫行者一個筋斗雲離開上海去了』明天大家看了齊説孫行者遊玩上海正在起勁的當兒怎麽忽然跑了有的説只怕他上海的事情約略都寫到了換一個地方玩玩也許孫行者明天就到北京了再不然杭州蘇州到處游歷恐怕也不少新鮮花樣咧這天止樓裏的朋友來了也紛紛議論説瞧韓景琦的西游新記明天做些什麽又問韓先生呢茶房説出去没有回來大家等着他直到夜深竟不見他踪影正是 
　　豈向西天求佛國　却從東海作雲游 
　　未知後事如何且聽下回分解 
 
 

Page 13

 
 
1;第一萬八千七百零九號;中華民國十四年 西曆一千九百二十五年四月三號
星期五 * *本埠新聞 
[警廳擬設淞滬軍法審判處之請助]  
　　淞滬警察廳分函南北兩商會請贊助淞滬軍法審判處之設置文曰淞滬地方爲商業中心劇匪流氓　虱其内前護軍使署設存軍法課遇有盜匪案件發課審判呈請執行有時軍署委任警廳辦理今則軍署廢除即無軍法機關致令盜匪久稽顯戮且將來雖不駐兵而游兵仍所難免亦屬害及閭閻上海華洋雜處會審公廨照章祗能判處監禁五年其應處死刑或五年以上監禁之罪即不能執行均於監禁期滿送由警廳核辦但現無特别法庭難資辦理不能不有淞滬軍法審判處之設置其職權以在淞滬地方犯陸軍刑事條例及懲治盜匪法者爲限無論爲軍人非軍人槪歸審理其組織宜設於淞滬警察廳内不另置職員由廳員兼充云云 
[上海特設法庭之近訊　現有兩種草案]  
　　國聞通信社云淞滬商埠條例中擬規定設特别審判廳爲公廨上訴機關以作收回公廨準備已見報端昨聞此案辦法係出於楊天驥之起草緣前此滬上團體競以收回公廨爲言孫寳琦亦極表贊成因命楊起草嗣滬代表李祖虞入京以設特别法庭承受公廨上訴事件如此特别法庭爲第二審機關則不啻承認公廨第一審實非所宜不如淞滬設一法庭如有人不服公廨之判决者可至此法庭另行控訴重加審判此二種草案形式雖似相同而意義逈殊孫氏當請外交司法兩部核議據法章（士釗）意見以爲此時着力於收回公廨運動不必枝節爲之云 
[眞茹南翔軍隊撤防訊]  
　　駐眞茹第一軍二十九旅一營奉張軍長令開赴南翔併隊候命撤防於昨晚（二日）八時三十分專車出發計掛車二十輛約載軍士五百人 
[駐錫軍隊行將撤竣]  
　　駐蘇第一軍二十八旅程部昨日仍未開拔其駐錫之三十二旅畢部奉命開赴臨城等處駐防業於上月三十日起分批開拔迭詳前報昨（二日）爲該旅砲兵營手槍隊衛隊營等出發之期計上午十時及下午一時許分兩批開拔各掛車二十二輛聞旅部及衛隊第二營等訂於今日起運並聞該邑撤防事宜今日可竣事云 
[撤兵中之軍官往來]  
　　駐紥崑山南翔第二十九旅軍隊行將開拔北上旅長許崑昨晚（二日）七時由崑乘專車來滬晋謁張軍長禀承撤防手續又第一軍李參謀長昨晚由滬乘夜車回常 
[滬寗路增開貨車]  
　　滬寗鐵路以連日各站撤防軍隊車輛缺乏上下行貨車僅開往返各一次曾紀前報茲悉常錫駐軍行將軍竣前日已有一部分車輛撥還故該路於昨日（二日）起增開上行貨車二十七號一次聞下行貨車寗站於今日起亦添開一班云 
[三省絲商電請收回鮮繭特捐成命]  
　　災後不堪再加負擔 
　　江浙皖絲繭總公所沈鏞等昨電韓省長云南京韓省長鈞鑒東電敬悉疊據各縣繭商函電紛馳僉以兵燹之時桑樹砍爲燃料節屆清明軍隊未退培壅失時已難補救本屆絲繭必大减折業此者大半停輟怱奉縣轉省令鄕民蘚繭出售時抽收特捐百分之一并須預先借墊從速匯解抑知商業凋敝達於極點再令加捐是速其斃金融閉塞誰敢投資繭行旣無客可招借墊則從何取償請即呈明省長收回成命各等情到所查特捐抽自鄕民根本仍從貨産爲數雖只百分之一實比正捐加增二成値茲災後餘生豈堪再增擔負旣已無法挽救何可重入深淵滬埠絲廠六十餘家迄未定局鑒於時勢者半由於虧歇者半無錫絲廠多被搶刦痛定思痛殊屬寒心前經到省面陳商困下情萬難遵辦即如宜溧金三縣由陳董夑坤籌墊之欵係以舊章正捐指借并非認將特捐作抵其餘各縣均難措置茲奉鈞電委實無從設法除另呈請求撤消特捐外合先電復統乞格外矜全無任感戴江浙皖絲繭總公所沈鏞黄晋紳等叩冬 
[總商會請撤銷皖蛋出産税之部批]  
　　本埠總商會代蛋廠公會請求撤銷皖省出産税原文已誌三月二十五日本報現該會接農商部一八四號批回云呈悉查此案前據蛋廠公會逕呈到部業經咨請財政部核辦見復在案據電前情除再咨催財部迅予核復外合先批仰知照此批 
[西鄕築路案之昨訊]  
　　交涉署派員定期查勘 
　　上海縣議事會代議長李味青昨致交涉公署函云逕啓者昨奉貴署委派陳秘書　蕃到會囑爲會同查勘大西路一節當以議長前往不若由法華蒲淞兩市鄕縣議員前往較爲熟悉業經推定胡議員人鳳號笠夫·王議員臨照號麗初·姚議員才號粟達爲代表因胡議員等世居西鄕對於大西路一案必能洞悉情形除分函知照於下星期四上午九時到署外相應備函奉復即希查照爲荷又致法華鄕議員胡笠夫·蒲淞市議員王麗初·等各代表公函云逕啓者昨奉江蘇特派交涉員公署委派秘書陳君繼蕃到會囑爲會同查勘大西路一節當經本會推定執事爲代表准於下星期四（即四月九日）上午九時請駕臨法租界寳昌路五百二十四號交涉公署以便偕往會勘除函復交涉公署外相應函達即希查照爲荷 
　　又蒲淞市議會議員潘祖勳·縣立代用高小學校教員金世苞等因工部局築路在伊等祖遺地内開築深溝埋置糞筒無法阻止呈請上海縣知事公署請示對付方法昨奉李知事批示云呈悉該員等顧全國土殊堪嘉尙仰仍堅持到底以保主權並候派員查明具復核辦 
　　又聞李知事以此案關係國土主權除呈請交涉公署交涉外昨又委派本署科員陸培鑫馳往該鄕詳細查勘如有行動隨時報告以憑核辦 
　　又蒲淞市議事會前爲此案曾呈請外交部·省公署·交涉署·及縣公署·據理力爭茲已得外交部及省公署批示併錄如下「外交部批」據呈已悉公共租界工部局越界築路事前據法華鄕議會及各界來電報告業經本部電令駐滬交涉員阻止並函請使團轉飭滬領團遵照在案茲據呈稱前因除再向使團繼續交涉並電令交涉員切商領團迅即停工外合行批示知悉此批「省公署批」呈悉候令交涉員查明嚴切阻止以維主權此批 
[北工巡捐局致交涉署函]  
　　爲華界洋商地産納捐事 
　　滬北工巡捐局昨函交涉公署云逕啓者案查敝局軍工路抽收養路捐於沿路契地賣買出入每契價百元抽收五元呈奉省長令准并布告有案惟沿路地畝經業主轉入道契由洋商出面者事同一律應與華商契地同樣納捐以符成案迭經汪許兩前局長函請貴署與領事正式交涉并函致會丈局於轉契時限飭地保根據官契令其一律繳納各在案迄今數年遷延未辦查洋商地産旣坐落我國領土與劃入租界者不同應與華人同任納捐義務况在市政管轄範圍以内尤不應不受市政官廳之制裁此項養路捐在原案本以華洋商一律徵收藉充該路修養經費事屬公義與尋常捐務性質逈異年來洋商强顔抗繳實不足以昭公允而維路政敝局迭受各方詰責無可解釋茲又據浦濱公會函請據理力爭等情前來事關主權未便任由各洋商恃符違抗應請令行會丈局查檢原案於轉契時切實辦理務使達到徵收目的如該商藉詞掯繳即予扣留原件勿予轉契一面仍請貴署正式函致領事團務飭各洋商遵照以維捐務而重主權相應抄錄敝局養路捐簡章及浦濱公益會來函備函奉達即請查照辦理以裨市政并希見復實級公誼云云 
[謝米諾夫否認與蘇俄訂合同]  
　　俄艦蒙古格號仍泊浦江 
　　大陸報云謝米諾夫刻寓上海昨夜據稱蒙哥格號之由滬開往海參崴彼於此事毫無關係惟謝氏承認蘇俄官員曾間接以俄邊行政事務就商之又謂渠此次來滬專爲私事今已抛棄各項政治軍事企圖上海白俄人與紅黨之爭端渠全未與聞渠之舊部自逃抵滬埠後窮迫無以自活今擬竭力助之此即渠目下在滬所辦之事務謝氏並否認已與蘇俄當局訂定合同之説 
　　字林報云俄艦蒙哥格號昨日午後仍泊江南造船所外浦江中尙未開往海參崴 
[俄艦債欵應直接索償之交署覆函]  
　　俄艦蒙古格號前因需修理呈請交涉公署准予移泊南黄浦附近近因該艦有掛蘇俄政府國旗開駛他往消息有法商裴德爾曾貸資與該艦迄今未還故特延請逖伯克律師致函交署要求飭令該艦長清償借欵等因聞交涉署以此項借欵事前旣未呈明有案此係普通債欵本署未能處理應即向該俄艦直接索償聞已函復逖律師查照矣 
[總商會催撥認捐浚淞費]  
　　總商會昨函各業催撥認定浚淞費云逕啓者開浚吳淞江經費議定由各業認捐以資協濟現在開工已久積極進行撥解各項需欵孔殷茲承貴業認定捐數迄猶未蒙惠撥深盼挹彼注茲迫不及待用再專函奉達惟祈迅賜飭交俾濟急需而全公益無任企禱上海總商會謹啓四月二日 
[浙孫招致兵工廠工匠]  
　　浙江孫傳芳因修理槍械及裝置彈藥缺乏工匠特命前兵工廠廠長楊邦藩在滬招僱前在兵工廠之槍廠間工匠三十名又子彈廠工人二十名並槍廠間之工頭吳兆龍一名均住居高昌廟兵工廠附近昨日（二日）下午一時該項工匠由高昌廟齊集至南車站乘坐滬杭路之下午一時零五分中快車赴杭 
[兵工廠監理委員長派定清理員]  
　　陸軍部滬廠監理委員長宋玉珍君派定清理員如下製造廠·砲彈廠·機器廠·鍊鋼廠由文斌·徐思詠·張新翹三君擔任材料庫由董承糓·朱灜山·葛家偉三君擔任雜庫由朱灜山·與臧瑚擔任軍械庫與房屋地皮由胡宗銓擔任製槍廠由鄧定誥擔任龍華藥廠·及銅壳廠·槍子廠由徐尙武·包錫年·林大勛三君分任 
[國會議員通訊處結束]  
　　房屋已退租 
　　國聞通信社云本埠愷自爾路二八二號國會議員通訊處係民國六年中山率艦南來護法招待議員而設此後迭經改變該處均爲護法議員通訊機關前歲曹錕賄選亦屢次集會表示正義主張去歲討賊告成該處議員均已四散分赴京鄭各處僅留高振霄一人主持一切自本年一月起各方均已無欵接濟高君以負擔過鉅現以將該處房屋退租一切暫告結束云 
[滬公團今日公宴張宗昌]  
　　上海縣議事會·縣教育會·縣商會·市公所·地方欵産經理處·慈善團·市議會·紅十字滬城分會·南市保衛團·救火聯合會等各公團定於本月三日（今日）午刻假座滬南半淞園設宴公請張效坤軍長並柬邀滬地紳商學各界陪宴以盡地主之誼 
[贊成鑄造孫中山銅像之繼起]  
　　孫中山逝世後民黨同志對於鑄造銅像問題現已略有頭緒安徽旅滬青年自治會會員程保忠·江洪濤等因昨見報載鑄造孫公銅像籌備會消息頗願加入特向該會提議擬以該會名義加入合作該會遂於昨日午後一時召集委幹聯席會議徵詢衆意到者甚衆由余翼文主席首由提案人余鏡吾·江洪濤等説明應行加入合作之理由略謂孫公爲開國元勳凡屬中華民國國民不但對於孫公未竟之志應當繼續進行即對於孫公功績亦當盡國民份子之責有所出力否則徒於口頭上説幾句悲痛話或出版物上作幾首哀章雖可稱盛一時但終易於消滅孫公功跡雖可與日月俱存但後我人而出世之同胞未必都能明曉故鄙人等對於鑄造銅像辦法極表贊同本會乃國民份子集合而成可否加入請討論云云主席謂加入與否諒無討論之必要惟吾皖旅滬公團除本會外尚有其他團體鄙意主張宜先行徵求吾皖旅滬各公團共同一致俾免意見紛歧更當聯銜加入該會始於同鄕團體精神無渙散之表現倘單獨加入則恐引起外間物議因吾皖旅滬各公團對於應辦事宜素行一致今次豈能獨異云云葉煦光附議并謂孫公主張爲近今世界各國人民所共仰鄙人以爲上海一隅即鑄一像已無足稀異鄙意主張以本會名義向鑄造孫公銅像籌備會建議以該會名義電請段執政電令各省軍民兩長官頒令各縣每縣鑄造一像俾衆週知如僅上海一隅其他各大城鎭均付缺如猶未能盡敬慕孫公之義衆以爲然遂决定本星期六午後七時函請皖省旅滬各公團開聯席會議討論進行步驟一致贊成議畢散會已三時半 
[粤僑詰問廣肇公所之又一函]  
　　前日又有旅滬粤僑致廣肇公所函云廣肇公所董事先生台鑒啓者民國不幸孫公云亡中外人羣同深哀悼凡北京政府各省機關及商賈農工靡不眷念前勛如喪考妣至友邦人士亦表同情或下旗以誌哀或追悼以盡敬無他孫公偉業深感寰區凡有血氣者莫不悲悼誠以公道自在人心也詎中外皆具弔唁而我廣肇公所則淡然膜視迨同人等閲報見有同鄕致函質問者數起并聞謂當時經各董事曾作一次之會議結果均謂應要下半旗誌哀詎料未及數時而竟將旗收回究竟是何用意似此吾粤之公共機關致被私人盤據任意妄爲公理何存公法何在請將此事明白表示以釋羣疑否則同人等招集我廣肇公民大會鳴鼓而攻之勿謂廣肇兩府無人也旅滬粤僑鄧仲禹·羅捷文·陳安·黄啓華·黄敬棠·陳鴻滬鎏·陳錦華·陳幹卿·許炎·彭長·李潤伯·李賢希·彭維安·數百人等啓民國十四年四月一號 
[美國五總統輪已由大來洋行承購]  
　　文匯報云昨接美國消息花旗輪船公司經理之克里扶蘭·林肯·庇亞西·塔孚脱·及威爾生五總統輪船經美航務部拍賣後業由大來洋行得標承購大來標價美金五六二五○○○元花旗標價六七五○○○○元因大來支付現欵故爲大來所得現料該五輪移交大來後花旗將另得他輪繼續航行太平洋云 
[駐滬軍艦之調查]  
　　駐滬海軍司令之各兵艦名及停泊地點查誌如下海容巡洋艦楚泰兵艦楚謙兵艦海鳧魚雷艇湖準魚雷艇湖鵬魚雷艇靖安運送艦利通運送艦福鼎運送艦福清運送艦以上軍艦十艘均停泊高昌廟之南浦江江面又甘泉兵艦停泊吳淞張家浜爲監守之俄輪一艘 
[華洋義振會開會紀]  
　　海關附捐結存欵用於導淮之决議 
　　字林報云本埠華洋義振會昨夜開會到華洋委員各九人對於導淮振欵一致議决如下關於本會留滬充辦理蘇皖兩省防災工程之欵同人等僉謂該欵大部份係前撥本會海關附捐之餘欵有當時查振員核過公佈之收支報告可資證明報告内載明本會經管海關附捐收支情形計收一九二二年二月二十日及四月五日全國振務處撥下專放浙江省振欵二十一萬六千元專放江蘇省振欵四十九萬六千元專放安徽省振欵四十九萬六千元共計一百二十萬八千元付散放（收到海關附捐後）浙江省二十一萬六千元江蘇省三十六萬九千元安徽省二十二萬六千五百元另支運費及一切用費總計二萬元共付八十三萬一千五百元本會保管海關附捐項下結存三十七萬六千五百元係江蘇安徵兩省應得之欵查當時撥欵之際現經明白指定用途是結存之欵必須用於江皖兩省而同人等遵大會之議决現用此欵於導淮計劃中之防災工程此項計劃關係於兩省災區内數百萬人民諒爲各處人民所贊同本會於其初步工程設施已多而公衆亦欲吾人在此災區内辦理建設的工作以免災荒前日華洋義振總會在北京開會主張應以此欵移充北方急振（上海方面已捐助巨欵本會亦已撥過一萬五千元）但同人等深信淮河流域防災工程實與中部人民非常重要也 
[工部局提交本年度預算案]  
　　大陸報云公共租界工部局準備提交四月十五日納税西人年會之預算案内列經常支出總額九一八一一七○兩臨時支出總額五九五○六六○兩經常收入總額九一八一一七○兩臨時收入總額六三二八六三○兩經常項下滾存一九二六年度二二三二○○兩臨時項下撥抵一九二四年虧短三八二九六○兩本年度僅虧四九九○兩留待下年撥抵臨時收入門内擬募新公債六百萬兩雜項收入約一萬兩二月五日發行一九二四年公債收入三一八六三○兩經常收入門内預計地税增加五七四○○○兩因一九二四年重估地價結果其總額已自二三八二二八四○○兩增至三三五九九五三○○兩税率與上年同巡捕捐增加三七○○○○兩捐率百分之十四此外可望增收者特别廣告税一五○○兩碼頭捐五萬兩公共及市有事業六千兩照會捐一○四五五○兩其中五萬兩係增自汽車間汽車及運貨汽車之照會捐又新設書寓照會可收入二萬兩包車照會可增收一萬兩黄包車照會一萬兩運貨車照會五千兩食物攤照會四千兩旅館等三千兩其他照會亦各有增收經常支出門萬國商團經費比上年度略增又添購鐵甲車一輛救火隊經費增四六八三○兩因擬添加馬達及皮帶車隊員十一人救火員十八人添購馬達車一部一四○○○兩救火小汽船兩隻四○○○兩捕房經費共二三○七五一○兩比上年增一九二五八○兩擬增募新捕三十五名又日本巡捕隊中擬增三道頭三人巡捕九人又華捕隊中業經核准增九十八人並擬以四七一五○兩購買用槍發給華捕衛生處經費比上年增五六○二○兩内洋員薪水增二一○○○兩防疫經費增二○○○兩公共工程處經常經費列二二四八七七○兩比上年增加十分之一内華洋人員薪水增四六一○○兩養路費增一二九六二○兩比上年約增十分之二購料經費列九四五七○○兩比上年增一七八○五○兩内列增設地瀝青廠一所三六○○○兩添購運貨汽車二二○○○兩購換眞空坦克車兩輛一八○○○兩音樂隊經費列一三○二○○兩比上年增一八七八○兩公共圖書館經費列五七二○兩比上年增二○八○兩教育經費四九五九○○兩西童公學男校自七九二○○兩增至九四一四○兩女校自七五二二○兩增至八九四七○兩漢壁禮學堂男校自七一六○○兩增至八三八二○兩女校自五九六四○兩增至七○四三○兩華童公學自三七一八○兩增至四八一一○兩育才公學自三九一六○兩增至四一○○○兩聶中丞公學自三五六七○兩增至三七七四○兩格致公學自一九一五○兩增至二二八九○兩會計處經費列二二一二五○兩增一七○○○兩總辦處經費列四四五三二○兩增四一九七○兩按張森氏新陞爲總務處長後增經費二萬八千兩利息佣費等項列一二五二九五○兩增三三七五○○兩贖回公債票列五七三五○兩臨時支出門列橋梁九五五○○兩上年度爲一五三二○○兩駁岸六三一○○兩上年度爲二六○○○兩溝渠二六四二六○兩上年度爲一三九二○○兩洩糞溝六四一○○○兩上年度爲五○○○○○兩碼頭四一六○○兩比上年度减少二六四○○兩購地一四四○○○○·兩上年度爲七五○○○○兩建築費六八○六五○兩上年度爲五七二九○○兩築路費二○○○○○○兩上年度爲一○○○○○○兩 
 
 

Page 14

 
 
1;第一萬八千七百零九號;中華民國十四年 西曆一千九百二十五年四月三號
星期五 * *[納税華人會籌備改選]  
　　上海公共租界納税華人會以將屆第五屆改選之期業經第九期全體理事會議决推定呂靜齊·陸文中·童詩聞·周伯堯·鄔志豪·等五人爲籌備改選委員并决定六月二十八日舉行選舉大會聞該籌備委員等於今日（三日）下午四時開第一次委員會討論籌備手續云 
[華顧問贊助童工委員之建議]  
　　上海租界童工委員會擬於此屆外人納税會提出童工規則要求通過除經工部局和明商會及英商會認爲應予贊助外現由該會致函華顧問部請予贊助聞昨已得華顧問答覆表示同意矣 
[閘北市地方自治協進會宴新聞界]  
　　昨晚七時閘北市地方自治協進會會長沈田莘·朱榜生·王顯華三君假座大東旅社宴請新聞記者由該會各部職員作陪報界到者二十餘人席間由王顯華君説明發起該會宗旨及籌備成立之經過詳情略謂同人久居閘北地方自治事務休戚與共今閘北市議會行將成立此後自治事宜端賴羣策羣力以期發展協進會成立對於自治事項取公開研究之態度深願地方人士熱忱贊助各以研究所得貢獻於辦理自治者以資參證輿論界諸君爲社會導師敬希隨時指教爲幸云云次嚴獨鶴致詞略云鄙人寓居閘北有年每覺閘北市政不及租界故前聞有地方自治協進會成立即在報端聯貢所見以相勗勉滬人自二次革命以後屈於威力之下久已不談自治今時勢所趨人民非自治無以自衛無以謀地方之安全生活之樂利因羣起注意自治事務實爲良好現象閘北自治協進會會員均爲熱心自治者職員又多地方素著聲譽之人士深盼努力進行必可得良好結果云云至九時餘賓主盡歡而散聞該會現已分呈省長及上寳兩縣請予批准立案並遵照内部及省署通令向江蘇省地方自治協進會請領鈐記云 
[太湖流域自治聯合會明日開常會]  
　　撤兵代表報告經過情形 
　　太湖流域自治聯會會分赴江浙請願撤兵代表本擬於上星期六常會報告經過情形嗣因人數不足改開談話會現定明日（四日）下午四時開常會昨已發出通告矣 
[特别市籌備處定期開會]  
　　淞滬特别市籌備處因各縣代表聲請加入事昨致審查區域諸董事函云逕啓者茲因淞滬特别市區域問題特邀請願加入之松江·青浦·奉賢·金山·南匯·嘉定·南翔·太倉·各縣代表於四月八日下午二時在上海市公所會議並請台駕蒞會公商是荷並聞至四時續開籌備會其致各董事函相同不贅 
[匪徒拒捕擊斃法包探案續誌]  
　　前晚法捕房包探范子强因往閘北南山路捕匪被匪開槍傷害等情曾誌昨報茲悉被嚇詐者係全國紙烟捐總辦陶希泉家陶住居法新租界華龍路二號門牌近因三次接到匪黨恐嚇信索詐巨欵乃報捕請緝前晚七時後由捕頭飭派華探目蘇石痴包探范志翔（即范子强）·朱古農·黄守謙·蘇爾才等五人會同閘北保衛團團員至約定之滬太長途汽車站北共和新路南山路口與匪接洽乘間拘捕詎已被匪黨得悉突開手槍數十響致范探身中五彈蘇探亦傷手指各探見范探受傷遂即車送金神父路廣慈醫院求治該探傷勢甚重不及醫治而斃范係新升包探祗有六個月家無餘蓄有一妻一女（八歲）一子（六歲）屍身即在醫院收殮於昨午出殯當由法捕房全體探捕前往執紼其柩由該醫院出發朝南至薛華立路朝東至呂班路朝北嵩山路朝東至霞飛路過特别間至維而蒙路朝南至愛來格路過墳山路愷自邇路至藍維靄路京江公所寄厝各路商總聯會昨日特派潘冬林爲代表至總巡捕房慰問並聞法總巡以范探因公遇害深爲可憫擬優加賞恤云 
　　又訪函云法捕房范包探前晚被匪擊斃在閘北南山路已記昨報茲悉出事後四區署長寧凱臣據太陽廟第二派出所巡長楊文堂報告即往出事地點（寳山縣新營盤後面）調查范探之屍體已經移去該處因無崗位不知匪徒向何方逃逸閘北偵緝隊隊員李敬之昨已選派幹探往該處密查匪徒匿跡之所云 
[朱家巷鎭之越貨殺人案]  
　　被流彈擊傷斃命者二人 
　　西南鄕朱家巷鎭係上海松江兩縣交界之處西鎭屬松東鎭屬滬鎭之中央有一小石橋爲兩縣界限前日（即四月一日）午後六時三十分鐘突有盜匪六名三人各執手槍擁入該鎭西市徐姓所開和昌雜貨店執槍三匪進内徒手三匪在外把風禁止行人來往該匪黨先給銅元向店主徐某購買香烟旋即出示手槍嚇禁聲張並稱告借洋數百元徐見來勢兇惡謂匪曰本店小本營生資本極徽該匪遂闖入賬檯將大小銀洋並銅元等共計六七十元攫之而逸其時門外已由旁人鳴鑼集衆分投兜拿該匪黨大爲恐慌開槍亂擊致傷附近來煽館伙王何秋立時斃命子面南小茶肆門前又離朱家巷三里許之農民祝阿松因事經過亦遭流彈擊傷要害祝即奔入面北小茶肆中伏於檯上傷重身死當經事主分别知照尸屬到來撫尸大慟查該鎭係松江之莘莊警廳管轄每逢雙日該廳飭派巡警到鎭巡邏一周但莘莊距離朱家巷有六里之遙此案發生後經人投報該警廳立派長警到鎭各匪早已逃逸乃諭令該圖地保將尸看守一面禀請松江縣署派員下鄕相驗 
　　又一訪員報告云西南鄕朱家行鎭和昌雜貨號昨晚六時有盜匪四名操本地口音二人入内搜刦二人守住店門刦取大洋一百餘元小洋二百餘角其時有二鄕民經過該店門首見二盜各持手槍知爲搶刦高聲喊捕被盜連放手槍五六響兩鄕人頓時中彈斃命盜乃携贓逃逸梅家弄第四警區派出所聞警追拿盜已遠颺出事地點屬松江縣已呈報松江縣嚴行緝捕云 
[函詢防止假鈔票之方法]  
　　漢口路商聯會近因迭據會員報告謂銀行鈔票眞僞難辨請爲設法救濟特函致曾經發現僞票之兩銀行詰問有無防止方法原函云逕啓者頃據敝會員報告謂近日兑解莊欵間有貴行鈔票被其剔退據稱係屬　鼎店員對於此項鈔票苦無鑑别能力眞僞莫由辨識應請由會函詢銀行指示應付方法等情到會據此查近日市上僞鈔風潮甚形激烈雖捕房破獲機關而濫行市場之僞票其害伊於胡底門市店家首當其衝况報載行使僞造之徒皆曾經受過高等教育知法犯法貴行若無澈底防禦之法非獨鈔票信用墮落而商人誤收之損失從何賠償言念及此不寒而慄爲特據情奉達貴行對於此項鈔票究竟有無適當防止方法務希明白宣布以免貽累不勝企盼專泐順頌台綏云云 
[假鈔票案中索賄案之昨訊]  
　　陳巴顧三人仍押捕房 
　　前清翰林南翔紳士陳巽倩·現任南翔警察所長巴澤田·巡官顧恂伯因向假鈔票案内之英國律師甘維露索賄二萬元被控經公共公廨判各交三萬元保嗣陳等以保數太鉅請求减輕業於星期三核准着各减交二萬元保但三被告仍無能力覔人具保故昨猶覊押於總巡捕房之監内云 
[縣廳會銜之安民布告]  
　　上海縣知事李祖夔·淞滬警察廳長常芝英·昨發出會銜布告云照得淞滬爲梯航薈萃之區烟户萬家商市繁華甲於他埠自上年軍興以後居民心懷恐懼遷移避地實繁有徒室家播遷殊多失業官斯土者目擊奘狀况惄焉憂之現在軍事告終秩序恢復潰兵游勇漸次肅清所有各處駐軍亦均奉令開拔淞滬乃商業中心地點正宜振興市面以復舊觀本知事廳長承乏是邦負有安集勞徠之責業經督率所屬各奮其勵精圖治之精神其如何保衛閭閻如何防範匪徒均已切實籌備但求民生之安樂不辭昕夕之辛勞耿耿此衷當爲邦人士所共鑒惟是人民不明眞相居留在外者尙多觀望流連田園荒蕪耕織失時殊爲可惜及時整理洵爲切要之圖除通令各屬恪盡職責外爲此布告商民人等一體知悉務各父告其子兄詔其弟尅日遷回舊居共躋康樂本知事廳長有厚望焉特此布告 
[保衛團造報到滬退伍兵士名册]  
　　閘北保衛團昨將盧宣撫使遣散到滬退伍各兵造具名册函復滬寗鐵路管理局原函云逕復者案准貴局函開頃由南京列車載來退伍兵三百一十名到站查該退伍兵籍貫各省不一久於此地無所容止恐於地方安寗大有關係故特知會北五警署派警押赴貴團暫維其口食併祈將該退伍兵等姓名籍貫省分急造花名清册送來敝局以便呈報軍長聽候訓示事關地方相應函請貴團察照辦理速復是荷等因准此即經敝團將是項退伍兵士送往新營盤暫爲安頓供給食品派員前往點計實數官兵夫共二百十二名准函前因相應造具花名册函送察照並祈轉請軍長迅示辦法以俾早日遣送此項兵食用欵敝團因經費支絀是否開單送請貴局撥付歸墊統希示復爲盼此致第一軍滬寗鐵路軍事管理局 
[兩路員役因戰事給獎之核准]  
　　分三等獎給 
　　上年江浙兩度戰事滬寗杭兩路員役不無微勞曾經該管局長迭呈交部援案撥給獎薪兩月以資鼓勵茲聞已得部令照准大致分三等獎給（甲）一個半月（乙）一個月（丙）半個月並聞上項獎金擬於六月分發給云 
[兵災各縣聯合會定期開會]  
　　兵災各縣聯合會昨發通告定於本月四日（星期六）下午二時開第十六次常會 
[各團體聯合會反對鴉片公賣電]  
　　電段執政請嚴申禁令...主張淞滬市政完全公開 
　　東南通信社云中華民國各團體聯合會議昨因鴉片又有人賣之説特電段執政云北京段執政鈞鑒鴉片入華弱國病民國人要求嚴禁呼籲久矣徒以大利所在軍民長官勒種抽税庇護贩運以致貽禍至今外來友邦之責言内啓各方之爭奪前者上海紛公賣經各團體一致反對始宣言否認乃近日公賣之説又復喧傳觀於孫虞不能融洽久不到滬蛛絲馬跡可見一斑日來報紙所載上海地方每月可銷烟土二千箱包庇機關每月進欵四百萬除去一切運動開支凈餘二百萬大利所在人所必爭但爲掃除毒害及外崇國信計應請政府嚴申禁令各省區一律不准種植販運並將淞滬市政完全公開交市民自治破除官權實爲消滅包庇販土之根本辦法尙祈切實施行以示革新之意無任迫切待命之至中華民國各團體聯合會議叩冬 
[法公使改後日北上]  
　　法國駐京代辦公使祁畢業原擬昨晚乘夜車北上茲因公務未畢改由星期日（五號）起程昨經陳交涉使函致路局查照矣 
[日勞働代表昨日抵滬]  
　　今晚舉行講演會 
　　日本出席第七次國際勞働會議代表鈴木文治氏昨日上午七時乘鹿島丸郵船抵滬赴輪埠迎迓者有前協調會婦女勞働部員山田子女史坂本太代子夫人及日僑青年會幹事内外紗廠等職員多人現定今晚七時在日僑俱樂部舉行演講大會鈴木氏及山田子女史演講「日本之勞働問題」坂本夫人及内外紗廠岡田氏演講「童工問題」坂本夫人等受工部委託研究此項問題已　頗有心得鈴木亦研究勞働問題有年屆時必有一番宏論日僑工部局董事櫻木俊一氏擬將演講之討論結果建議於本屆納税外人會云 
[日政府專使之行踪]  
　　日政府特派視察駐華艦隊之專使近籐侍從武官已於前日抵滬昨日乘安宅旗艦駛赴漢口沿途均須停留又對馬號同時亦離滬赴漢又偕近籐專使同來者尙有該國文化宣傳使淺田一富田雅次赤宗二等三博士現暫留上海視察云 
[兩日人私藏軍火之定罪]  
　　文匯報云日人福田及森石因私藏軍火破案被捕業誌昨報茲悉兩人業經日領事公堂審明判處監禁二十九日期滿遞解回國 
[縣聯會委員常會紀]  
　　江蘇縣議會聯合會昨日（二日）下午四時開委員常會到者李味青·方家珍·俞惟珏·周家圻·費鴻聲·陳傳德·孔昭晋（楊政代表）·張芝等九人會議事件如下（一）報告豐縣泗陽等縣來電請拒絶韓省長更換知事（一）報告本會感電段執政請催鄭省長從速蒞新（一）提議江陰無錫土産土銷落地税應請省長財廳豁免以惠災黎而蘇商因案（議决）照案辦理（一）睢寗縣議會報告縣知事遏抑自治（一）宿遷縣議會議員陸承麓劉沛報告該縣知事不發通知書（議决）併案轉呈省長嚴飭該縣知事尅期辦理（一）兵災各縣善後會函稱蘇五屬食鹽由浙加價攸關民食應據情轉請鹽務署制止（議决）照案辦理（一）提議本會爲謀省政根本大計應亟創議制成省憲以應時勢需要案（議决）定期五月一日召集全省縣議會大會籌議進行（一）提議新任教育廳長延不到任應電請教育部責令尅日就職案（議决）照案辦理散會已八時矣 
[豫商聯會致開封胡景翼電]  
　　陳述根本圖治之主張 
　　河南旅滬商界聯合會會長傅斌等昨致開封胡景翼電文云開封胡督辦鈞鑒人民苦戰禍久矣我豫省人民一困於匪患再困於兵刦水深火熱亦非一日矣治病者必窺其癓結之所由起治民者必察其疾苦之所由生而後病可以痊民可以安今豫省兵氣雖銷匪氛未靖或剿或撫在督辦自有權衡無庸鰓鰓過慮但有不能不責望於督辦者豫省徧地皆匪實則何萬非民民何以爲匪皆爲生計所迫挺而走險又爲失意軍人所勾結遂致不可收拾撫之不可勝撫剿之不可勝剿以云善後難乎其難然而不難也豫省地瘠民貧生活程度尙低普通人民日得二三百文已足餬口設於實業上開一發展之路使若輩各得工資以相生相養則非但匪患不生民亦得安居樂業矣若徒從事剿撫而無以給養必不能收圓滿之效果至於安分良民經此次浩刦之後其所受之痛苦所遭之捐失責令禍首賠償未易辦到而政府亦應本良心之主張切實調查酌量撫卹雖得不償失亦未始非收拾人心之一道督辦戡定中州宜根本圖治勿逞戰勝餘威坐令將驕兵縱不分玉石重苦我民區區愚忱掬以相告惟採擇焉河南旅滬商界聯合會會長傅斌·副會長許玉璧·曁會董·會員等同叩東 
[浙孫仍令秦中行任運副]  
　　松江運副自關澤九交代後即由浙孫加委前經部派之秦中行接印任事當以西區公署交通不便即經另擇相當地點辦公最近乃以部中復委他員致生問題浙孫則以松屬鹽政向隸浙省事關鹾綱與行政區域不同仍令秦照常供職 
[倪阿壽帮助掳人勒贖處無期徒刑]  
　　何裕痒之子何培根遭匪掳去勒贖案内之劇匪倪阿壽已經審檢廳審訊屬實聽候宣判在案昨日午後盧推事官等開庭提倪到庭略詰遂宣判倪事前帮助掳人勒贖之所爲處無期徒刑仍飭還押聽候執行 
[上寳區捲烟同業會大會紀]  
　　上寳區捲烟同業公會昨午開大會到者百數十人由陳恩祺爲主席茲將提議案錄下（甲）在肇嘉路五號本會所附設上寳區捲烟營業税滬南分徵處議决即日開辦（乙）推定臨時調查員十二名議决分爲四區「第一區」王永康·沈紹衣·翁萬邦「第二區」楊秉彝·方楚卿·宓永堯「第三區」傅品琛·毛翔飛·徐榮春「第四區」王如祥·陳東勳·陳培才（丙）調查各同業店舖一案議决即日進行（丁）同業門莊售價案議决應照本會價目單出售以維血本議至二時許散會附致各同業通告云逕啓者南北華界同業各貨售價是經本會公同議决印送傳單於三月初一日起槪照本會所定之價目單出售業已一律今上海烟兑業維持會亦有分印價單此係租界之售價乃我南市閘北係華界範圍有納税之關係並希各寳號仍照本會訂發之價單出售免致損失萬勿自誤特此通告 
[修正徵收捲菸營業税之布告]  
　　寳山縣知事馮成·上寳區捲菸營業特税局局長吳曾善昨日會銜出有布告云爲佈告事案奉江蘇全省捲菸營業特税總處訓令第一三九號内開案查本省徵收捲菸營業特税業經本處將各種章程規則及罰金條例逐條修改呈請省署鑒核在案茲奉到第一一八四號指令内開呈摺均悉摺開修正捲菸營業特税徵收章程及稽徵規則罰金條例三種均屬可行應准照辦即由該廳刊印通行可也此令等因奉此合行刋印成本通令飭發仰該局長即便遵照轉發所屬徵收機關一體遵守嗣後按照此次修正條文辦理並將條正罰金條例另行抄錄全文會縣佈告全區商民俾衆周知此令等因附規則一本到縣奉此合行抄錄修正罰金條例會銜布告該處商民人等一體知悉其各遵照特此布告 
[捲烟税由兩聯會承辦之税局佈告]  
　　上寳區捲烟特税營業徵收局局長吳曾善昨發佈告文云爲布告事案據南北市捲烟聯合會代表沈維挺·彭壽昌·陳恩祺·等呈請負責認銷南市閘北憑證附擬條陳並由中證人上海捲菸同業公會會長陳良玉迭次聲稱南北人會一致恊助請求令准等情到局除指令暫予照准仰該聯合會代表切實整頓以裕國税外合行布告周知本局所轄南市閘北特税於本年四月一日起准由該聯合會依照條陳負責認銷此項特税係屬指定教育專欵奉省令嚴切稽徵各該菸商誰無子弟同受教育自應遵章認繳互相勗勉毋私漏税致干處罰本局長接辦以來事事公開相見以誠總期官商合作免除隔閡税收日見起色教費賴以維持有厚望焉仰各知照此佈 
[長江口北水道新設警船浮]  
　　各口巡工司奚昨出曉示云本巡工司查江海關税務司所屬界内長江口北水道地方新設警船浮一個合將其情形度勢開列於左計開一長江口北水道新設警船浮一個飾以紅色名爲佘山浮每八秒時放歛乍明乍滅白光一次即明四秒滅四秒該浮爲指示佘燈塔與東旺沙浮中間航路往來北邊之用自浮視佘山燈塔爲北八十一度十五分東相距英海里六里 
[中華商業協會昨日成立]  
　　總商會會長方椒伯·及南北商會董葉惠鈞·袁履登·徐乾麟等近爲研究商業發展國貨銷路起見發起組織中華商業協會籌備頗久昨日舉行成立會到方椒伯·勞敬修·陳良玉·徐乾麟·等二十餘人先修正章程次通過預算案并議定聘蔣夢芸爲總幹事孫道勝·鄭子褒·魏子祥·鄭海苦·等爲幹事末議定進行各方法而散 
[辛亥俱樂部前晚宴會]  
　　未談及進行辦法 
　　辛亥同志俱樂部前晚七時在銘德里一號會址宴叙唐少川因病未到此宴純係聯絡性質於將來進行并未商及辦法云 
[婦女節制會徵募大會開幕紀]  
　　滬北婦女節制會昨日下午三時假座施高塔路二一八號舉行開募與禮到有王正廷太夫人及其妹陳夫人·隊長除蔡東九·胡其炳·鄭天清夫人等外有隊員張士傑·沈採月·施志潔·劉錦芳·女士及沈體蘭夫人等三十餘人首由主席報告開會宗旨即介紹楊晉卿夫人讀經祈禱題爲博愛繼由各隊長報告日來進行之成績後有委員長劉湛恩夫人起謂吾人無論辦何種事業須得有社會上之信仰方得收美滿之效果余對於此項徵募極抱樂觀因曾往多處接洽友人輩均謂廢丐公益事業應予援助現在商界已有上海水火保險公司之董奏膚君進行捐助教會則有江長川·楊益惠·諸牧師從中帮忙滬江大學之蔣英女士·及其男女青年會長正在籌畫爲節制會開演影戲聖約翰將亦有同樣舉行東吳二中之王季仁及許元慶二君聞擬組隊進行諸君如此努力去做定能達到目的且將有超過原定額數之希望講畢有上海女子商業銀行之蔣美寳女士爲紀念其　常塲捐洋五十元衆鼓掌五時許進茶點散會 
[慈善機關議設精神院]  
　　文滙報云日前本埠各慈善機關代表開會時有人提議設立精神院經會衆討論後决定組織專門委員會考慮此項計劃云 
[慈善團進行掩埋暴露屍棺]  
　　上海慈善團董事近因清明節所有各處荒僻地點暴露尸棺日久未埋未免穢氣四佈關係公衆衛生亟應查照定章設法掩埋已令各處地保查明各地暴露棺柩分别有主無主責令開報備查其有主者應着傳諭趕緊遷葬如果有主而無力舉行或無主者亦着調查清楚報告來團照章代爲掩埋云 
[市公所開始進行公共衛生]  
　　上海市公所董事近因時近夏令天氣漸暖公共衛生現應及時整頓以免疫氣發生故對於進行手續已妥爲整備業經知照衛生科主任查照成案開始辦理云 
　　尙有本埠新聞轉入後頁 
 
 

Page 15

 
 
1;第一萬八千七百零九號;中華民國十四年 西曆一千九百二十五年四月三號
星期五 * *本埠新聞二 
[馬橋鄕農會春季常會紀]  
　　馬橋鄕農會昨日開春季會員常會到會者王益仁·劉秋田·等二十餘人首由會長王瑞年報告本年内會務經過情形並由評議員孫健等提議本會應辦事件反對於農務改進計劃逐件討論議决分錄於後（一）向東南大學農事試騐場採辦新式農具以資試用（二）採取醒獅牌窒素肥料粉實地試用俟有成效勸導農民一律取用（三）近有江湖挾技行乞擾害農户由本會呈請縣署重申禁令飭警取締（四）推定王益仁爲組織縣農會發起人（五）推定劉也秋實行清節植樹典禮（六）本會事務上之費用依照本鄕議事會議决預算向鄕公所領取（七）職員任期應接到農商部證書算起故改選應暫從緩其餘議案限於經費一時未能舉辦俟下屆開會再議云 
[交涉署發給保護水綫費]  
　　南匯縣知事昨呈交涉公署請領自上年十月二十九日起至本年一月二十八日止漁户保護大北電報公司等水綫賞欵洋一百七十元聞陳交涉使已發給該漁户代表張國蘭具領云 
[三星樓行兇案之昨訊]  
　　三星樓徽菜館訴徐正福董瑞寳等糾衆搗毁案曾經地檢廳開庭審訉判令徐正福等三被告每人各交二百元保出外聴候究辦旋又據該店經理邵運家繼續具訴到廳聲稱當時該流氓等糾衆來店行兇時附近商民均皆目覩證明照鈞廳亦已查訉明確爲此請求速爲訊判俾商店得早日開市以維商業張檢察官諭候核示辦理 
　　又訉日前徽寗同鄕會爲三星樓菜館被流氓搗毁等情曾致函各路商界總聯合會請求援助茲得其復函表示贊同其原函如下逕復者日前接誦公函内開貴會會員邵運家經理之三星樓菜館於本月二十五日夜被流氓數人滋擾搗毁什物損失甚鉅并將抽屜内鈔票小洋銅元刦奪一空案經檢廳提審了結業經延請律師另案控追損失等情并以此後地方治安商人營業深以擾亂爲慮示令援助前來據此當經敝會議决遵照辦理除即日致函淞滬警察廳廳長常請即飭屬認眞保護以冀嗣後商店居民不致再有此類案件發生外特此奉聞至祈台洽是荷此致徽寗旅滬同鄕會理事長余上海各路商界總聯合會啟 
[昨日火車碾斃之兩命]  
　　昨日（二日）滬寗路由寗開滬之十號早快車於午後四時四十分駛抵眞茹站正在起笛開行之際乘客某甲跌於月台之下其時車已行動無法制之慘遭碾斃當經該站長電禀總局核辦 
　　同日上午十時許淞滬支路由砲台灣開滬之五十七號客車行經天通菴相近第三道栅門口有一年約十歲童孩越軌而行致被機車碾斃當由路警前往招尋屍屬收殮 
[雲南路正昌米店被刧]  
　　前晚七時雲南路三百零七八號門牌正昌米店正在收市突被盜匪兩名闖進將店門關閉一盜年約三十餘歲穿藍布棉襖褲執手槍操北方口音禁止店主張濤濤等聲張一盜年約二十餘歲穿黑布短衫褲操本地口音將帳榡畔所置洋鐵箱之鎖扭斷搶得銀洋十元鈔幣三元小洋一百五十角銅元五百枚兩盜乃携贓奮門而逸事後店主投老閘捕房報請查緝 
[李馥清被控案之國籍問題]  
　　已倒德大愼記錢莊主李馥清因轉入葡萄牙國籍經債權唐鏡柳在公共公廨訴追欠欵抗傳不到由廨致函葡領查詢並再飭傳已誌本報昨屆此案審期李馥清仍不到堂原告代表克　律師請求堂上查閲近數年李控他人案卷謂李控他人其禀詞内均　彼係華人今被人控告則稱係洋商應請查究云云經俞襄讞與英馬副領事察閲舊卷宗後諭改期會商核辦 
[南市宏新公司火警]  
　　前晚夜半一時餘滬南大東門外小橋北首杏花村衖口宏新股份糖果公司後面屋内突然火起頃刻冒穿屋頂救火聯合會鳴鐘告警當經各區救火會驅邦浦到場施救約歷一小時始行熄滅計焚去該公司前後部樓房六七幢内有租出之房客住户數家均遭波及當火熾時由崗警將公司内夥友徐文炳帶入一區警署據稱該屋係楊姓（即公司總理兼股東）自置業産公司股本約萬金之譜此次之火發生於後面棧房内實不知因何火起等語米署長飭留候於昨日上午申解警廳司法科訉究 
[賣烟又藏槍彈之罰鍰]  
　　判罰一千五百元 
　　法捕房捕頭於日前偵悉居民蕭清福家私設烟土機關秘密售賣有違禁令爰於前日帶同包探等至該處抄出烟土並槍珠等違禁品帶入捕房昨解法公堂請究詰之蕭供認私賣烟土至於槍珠係朋友寄在我處餘供支吾中西官判蕭罰洋一千五百元充公烟土槍珠没收 
[蔣永亮妻控被虐待案候下堂諭]  
　　蔣永亮牙醫生之妻蔣趙氏前延農復律師代表投法公堂控被夫凌虐一案昨又傳訉先由原告律師稱此案前據各證人在案證明蔣永亮將原告毆打並有一種非法行爲之待遇曾由西醫騐明傷單可證查得被告於十餘歲時將其父親毆打控經案下懲辦三月有案請求訊究外追償損失等語被告亦由博勒律師代辯稱原告所控各節毫無確實證據請核中西官判聽候宣布堂諭飭遵 
[兩拐匪先解海門訊辦]  
　　海門人陸耀明·襲瑞堂·前在原籍誘拐十八歲女子楊秀蘭來滬賣與虹口梧州路一百二十九號門牌婦人夏趙氏得洋一百八十元嗣經包探張稼軒·馬金生·將兩拐匪拘獲解由公共公廨押候訉究已誌報端茲悉被拐女子之家屬得信即控於海門縣署由該縣知事備文派法警王福卿來滬昨晨投廨聲請引渡而捕房亦將兩拐匪及楊女一併解案經陸襄讞會同美貝副領事質訉之下以此案發生地點旣在内地遂諭將兩拐匪連同被拐女子楊秀蘭併交來警帶往海門歸案訉辦惟販賣地點係屬租界故應由海門縣訉詰後仍將被告送回公廨懲辦 
[西節海關停止辦公]  
　　江海關昨發牌示謂本月十日係西國節令本關辦公人員應於四月十·十一兩天循例停止辦公特此牌示云云 
[龍華香汎之熱鬧]  
　　龍華香汎業於三月初一起開放山門塔門任人游覽是屆所駐軍隊已全撤退故進香游覽名勝者倍形熱鬧陸路汽車旣往來不絶而水道則由黄浦輪渡局特設馬達游艇以來行駛甚遠一般洋行廠商富紳臣賈皆厭舊喜新或携家眷或約友朋乘艇效作西子湖畔之游者更興致勃勃轉瞬清明又値星期更不知如何熱鬧也 
[養媳騐係急病身死]  
　　許毛毛家五歲養媳王小鴨子在家暴斃由尸姊王妹妹即以身死不明報請法庭派員騐究在案昨午該廳王檢察官等蒞引翔港蔣家巷許毛毛家内將王小鴨子尸體檢騐良久即騐明死者委係急病身死並無别故乃向王妹妹一再開導判令許毛毛從豐棺殮了結 
[汽車肇禍案三起]  
　　昨日上午十時許某號汽車駛經南京路撞倒江北人唐友才頭部跌傷由老閘捕房二百七十九號印捕到來將汽車號碼抄錄另雇車送受傷人往仁濟醫院醫治一面歸報捕頭候示又有某號汽車於昨晚八時駛經嵩山路撞倒江北人郭松林碾斷右腿骨由捕拘汽車夫入霞飛路法捕房一面送受傷人往仁濟醫院醫治又有六千四百零八號汽車昨晚八時半駛經同孚路撞倒十五歲男孩李杏桃頭部等處受傷經新閘捕房二百五十八號華捕押令汽車載送李杏桃往仁濟醫院醫治 
[押送載運彈壳之船户]  
　　宣撫第一軍第三路起轄游擊隊司令部副官陳鎭前日送船户趙金深至四區據云該船從南翔開來載有子彈壳三十三包由朱阿根李松青二人押運爲本部稽查員查獲訉據該船户供係朱李所雇現將朱李暫押司令部内趙金深請貴署長發落當經寗署長訉判候查核辦 
[過犯刧物押半年]  
　　婦人沈陸氏前日行經楊樹浦臨青路被匪徒四名攔住搶刦金戒當由包探何慶恩追獲山東人張立福一名昨解公共公廨請究中西官訉得張係過犯判押西牢半年期滿逐出租界 
[女子控被監禁]  
　　前日有女子俞巧林偕證俞張氏·陸施氏·沈王氏等投老閘捕房報稱伊被蘇州婦人夏金氏自二月十六號監禁于雲南路四號門牌屋内頃方逃出等語捕頭派探邵景範協同西探將夏金氏拘獲昨解公共公廨請究被告延慕思律師聲請交保改期再審關讞員商之美領雅君諭被告交五百元保候下禮拜二再訉 
[客棧違章分别罰緩]  
　　老閘捕房西捕頭前晚率探朱漢波·張安才·調查客棧查得湖北路新寧·廣東路灜洲·福州路蘇臺·漢口路榮陞四家旅館均設置鴉片烟具供給寓客吸烟當將烟具帶回捕房禀請公共公廨出單昨晨將各旅館主浦麟書·金石聲·劉鶴年·朱兆榮·等四名傳案中西官逐一質訊之下以浦所犯違章已非一次尙不謹愼判罰洋四十元餘三名各罰二十五元充公示儆烟具銷燬 
[虚設洋行騙貨之拘究]  
　　福建人姜謙·寗波人洪美岳·等以欺騙爲務且均年少外表極其漂亮以致易受其欺近又在四川路二十九號虚設洋行向協和公司潘如芝等騙取價値四千一百五十六元之花邊手巾各物質洋分肥前日經老巡捕房包探尤阿根·張錦龍·與西探挺克拉將姜·洪·兩人拿獲昨解公共公廨以被告所犯之案甚多請求改期以便調查而恊和公司亦延律師到堂請爲嚴究中西官判被告一併押候展期再訊 
[領回迷路女孩]  
　　北新涇四區四分所署員李得貴現奉常廳長訓令將該所改爲六區一分所前日該所派駐周家橋之長警查見迷路之十歲女孩胡小四子一口解送司法科請爲安揮昨由其家屬得悉投科認明取保具領了案 
[旅客寄物之涉訟]  
　　北車站惠商旅館主婦常州人曹侯氏前日偕夥徐培根投四區一分所報稱去年十月間有軍人鄭培之直隸人寓居氏處嗣往南京將行李及手槍一支槍子十三粒寄存帳房内後遭火災行李被燬惟手槍子彈送呈貴所保存近鄭回滬要求賠價値甚鉅氏無力應許已涉訟地方審判廳尙未判决不料鄭今日將厨房菜刀　匿圖尋短見等情經孟署員傳到鄭培之質訉鄭供寄存行李並未被燬現有被面一條即係物證呈案之手槍亦非原物顯見該氏有意知佔請察孟君查得該旅館去年十月三日被火曾保有火險解廳訉辦有案茲又圖吞旅客所寄之物判解司法科轉解本廳核辦 
[公共公廨訊案彙錄]  
　　昨日公共公廨訉理民事訟案併誌於下（一）羅德輝訴張健飛合夥糾葛案堂諭准傳被告訉奪（一）劉　臣訴俄人邱纳亨等欠煤價洋案堂諭改期着參加人呈騐證據再核（一）周林松延台維斯律師訴楊聘儒侵佔地皮案被告延葉少英律師代辯堂諭函請會丈局派員詣勘原告所執上邑二十三保則田三分三厘三毫之地一百另六號方單現缺少田一分六釐毫是否爲被告擅自出售抑據被告供稱所缺之地係工部局開築馬路用去請給圖貼説見復再行訉奪（一）李經芳訴復旦中學地界糾葛案堂諭飭傳被告到案再奪（一）恒利號訴葉文洲欠貨欵案堂諭兩造旣在和解改期訉理（一）蘇州銀行訴王子恒欠賬洋案堂諭被告王子恒傳喚不到應即飭到案候訉（一）朱筱梅訴王文俊貨欵糾葛案堂諭飭恊成昌店内王文俊到案再訉（一）通商銀行延海思克律師訴曹雲階不理押欵本利銀案堂諭旣據自行和解應准改期（一）曹雲階訴孫希仁借股票抵押糾葛案堂諭同上（一）王建中延海思克律師聲請破産案堂諭據債權人代表許理律師聲請發封大北璧喬治汽車公司備抵債額仰本廨理賬員查明究竟是否王建中所有並登報七天公示如無人反對具報再核華北汽車公司三月九日禁諭准撤銷另給諭九記五號股份不准移動補傳楊福慶到案候質 
來函 
[錢業公會來函]  
　　逕啟者閲舊曆三月初一日貫報所載錢業公會對同業私收劣角之取締一節查敝公會會員錢莊向不兼營角洋亦未聞有自願罰銀之舉想係傳聞失　特此函請更正爲荷上海錢業公會四月二日 
[競新公司招領遺失支票]  
　　敬啟者敝公司出店在途拾得美豐銀行西文支票一紙儗招失主覓保具領希爲登　來函欄内爲禱南京路十九號競新公司啟四月二日 
專件 
[美國在中國之領事裁判權（續）陳御風譯]  
　　（Ａｍｅｒｉｃａｎ　Ｅｘｔｒａｔｅｒｒｉｔｏｒｉａｌ　Ｒｉｇｈｔｓ　ｉｎ　Ｃｎａｉｎ） 
　　通用之國會决議　科興氏嘗聲稱「美國聯邦法曲上並無關於人生所常用之財産繼承或契約各問題之條文」此意見發表後國會即議定數種規章其要者爲聯邦刑法律Ｆｅｄｅｒａｌ　Ｐｅｎａｌ　Ｃｏｄｅ及聯邦破産律Ｆｅｄｒａｌ　Ｂａｎｋｒｕｐｔｏｙ　Ｃｏｄｅ是也總之凡美國聯邦通用之法律如爲履行中美條約所必需者均可施用之於中國譬如有一問題倘可用通用之法律以解决之則雖有關於同問題之地方法律亦决不用之故在中國常用聯邦刑法律及聯邦破産律而不用美國各地方之刑法律及破産律但如地方法律之用以補足通用法律之不足者亦得同時應用之 
　　限於區域之國會决議　在中國之美國法庭成立之後美國國會曾議定對於可倫比亞Ｃｏｌｕｒｎｂｉａ與阿拉斯加Ａｌａｓｋａ數種規律於是條約及規章上所謂「美國法律」應否包括對於可倫比亞與阿拉斯加之國會决議在内成爲法律家一種討論問題迄今除一二法律評語之外尚無終審法庭表示此二種國會决議可施行於中國惟於一八二一年美國大理院嘗聲明凡關於可倫比亞地方之國會决議即爲美國之法律其意即謂大理院有承認其爲合乎憲法之權限也此後大理院又謂裁判律第二百五十節中所謂「美國法律」不包括關於可倫比亞地方之國會决議在内其關於某案件之言曰「......以上所謂美國法律僅包括通用之美國法律而言并不包括美國各地方法律如用於可倫比亞地方者在内特聲明之免啓疑問」 
　　美國高級法庭嘗於其法律評語中謂按照在中國美國法庭規章之意義而論關於可倫比亞及阿拉斯加之國會决議可以算爲美國法律是故嘗有詐欺取財之案其被告加以懲辦者當時即有人抗議謂照習慣法詐欺取財不能爲罪故不算爲干犯美國法律而高級法庭堅以爲詐欺取財照習慣法應爲罪案並謂初級法庭本有處分之權限乃宣布按照一八九八年七月七日聯邦通用之决議以及關於阿拉斯加與可倫比亞之美國法律而論詐欺取財者應爲有罪也 
　　此高級法庭於裁判另一案時有詰問阿拉斯加規章内之辯護法可否適用於在中國之美國法庭高級法庭雖承認阿拉斯加規章之可用然並不絶對可决此問題其言曰「今有詰問一九○○年六月六日國會决議之阿拉斯加律第六十九節可否適用於解决現今之問題本法庭雖承認阿拉斯加律之可用於在中國之美國法庭然並非可决此詰問故此案原告仍須答覆本法庭之責訊」（未完） 
 
 

Page 16

 
 
1;第一萬八千七百零九號;中華民國十四年 西曆一千九百二十五年四月三號
星期五 * *商業市况 
[北京專電（二日下午六鐘）]  
　　前塲玖陸開盤三三七五高至三三九二五收盤三三三二五金融現貨開盤八九四收盤八九二五整陸現貨開盤七七九五收盤七八柒長現貨開盤七零五五後塲玖陸開盤三三二低至三三一五高至三三六五收盤三三六柒長現貨開盤七零五七五收盤七零六 
[釐平拆借]  
　　昨日銀幣早午兩市均爲七錢二分五釐與上日相同未有上落三月底期洋早市七錢二分四釐七毫半午市七錢二分四釐六二五比上日收盤大二毫五四月半期洋早市七錢二分四釐五午市七錢二分四釐三七五比上日大一毫二五銀拆早市仍掛息價二分午市又回平掛白借無息 
[上海銀行國内滙兑行市報告]  
　　昨日京津銀匯仍無變動計公砝爲一千零五十三兩行化爲一千零六十一兩洋匯各跌五角計京爲一千零零三元五角津爲一千零零二元五角漢電申滙驟跌一兩五錢計爲九百七十二兩二錢五分釐價略漲銀拆跌爲一錢七分此間漢匯掛牌洋例漲一兩五錢計爲一千零三十兩零五錢洋匯内盤提高匯水爲一千零零二元魯匯尙平濟南銀滙爲一千零四十三兩五錢洋爲一千零零六元五角均較前日略漲烟臺無電青島銀匯未動仍爲一千零六十七兩五錢洋跌三元計爲一千零零五元川匯暴漲重慶九七平銀爲一千零十五兩洋每千元貼十五元成都銀平匯洋每千元貼三元萬縣銀洋匯均高計九七平銀爲一千零三十五兩洋爲一千零三十五元 
[神户英美滙市電訊]  
　　昨日神户電日美匯兑午前賣價四十一元二五較前日跌零六二五買價四十一元八七五較前跌一二五正午賣價不變買價高一二五爲四十一元半午後賣買兩價與正午同日英匯兑午前賣價一先令八辦士六八七五買價一先令八辦士八一二五均較前日跌零六二五正午及午後賣買兩價均與午前同 
[各外滙掛牌市價]  
　　昨日星期四各外匯除法滙大十五法朗美滙小二五東滙大半分外其餘均無變遷計先令仍掛三先令○七五印匯爲二百○四羅比七五法滙改爲一千四百○五法朗美滙七十三元香滙仍爲七十四兩二五東匯改爲五錢六分七五嗬滙一百八十二盾新滙七十六兩半 
[先令較軟上落平平]  
　　昨日星期四先令揭曉弗動仍掛三先令○七五市况較前日爲軟而全市上落可稱平穏計銀行賣出六月份價三先令○七五至三先令○六二五買進三先令○八七五至三先令○七五嗣後增加○六二五至一二五計銀行賣出六月份三先令○七五買進三先令○八七五至三先令○八一二五午後亦無甚上落計銀行賣出六月份價三先令○七五買進三先令○八一二五至三先令○八七五 
[美滙小去二五]  
　　昨日星期四美滙掛牌小去二五計改掛七十三元市況亦無甚升降計銀行賣出六月份價七十三元二五至七十三元一二五買進七十三元三七五至七十三元二五收盤時回高至與初開時相等計賣出價七十三元二五買進七十三元三七五午後亦然 
[東滙掛大半分]  
　　昨日星期四東匯掛牌大半分計改掛五錢六分七五市况初時甚緊計銀行賣出六月份價爲五錢六分六二五至五錢六分七五買進五錢六分半至五錢六分六二五以後緣華商相繼賣出致市價步鬆計銀行賣出六月份價五錢六分六二五至五錢六分三七五買進五錢六分半至五錢六分二五收盤時稍形回平計銀行賣出六月份價五錢六分半買進五錢六分三七五午後市况無甚升降比較上午收盤又略回鬆計銀行賣出六月份價五錢六分半至五錢六分三七五買進五錢六分三七五至五錢六分二五 
[標金初漲後跌結果祗小一錢]  
　　昨日星期四大條銀近期縮一八七五計掛三十一辦士半遠期縮一二五計掛三十一辦士四三七五美匯兑開盤大二五收盤小二五銀價小二五日美滙兑大二五日英弗動五月份標金開盤二百七十八兩（較上日好起八錢）又高至二百七十八兩二錢後稍有賣户故小至二百七十七兩五錢先令揭曉弗動惟因美匯小二五東匯大半分故高至二百七十七兩九錢又略小至二百七十七兩六錢初時市况較上日爲軟所以高至二百七十七兩九錢又小至二百七十七兩四錢旋因束滙等價尤見緊狀是以標金乃步高至二百七十八兩七錢（全市最高價）十時半許東京電日美小零六二五日英弗動標金乃又小至二百七十七兩八錢後稍有買者是以高至二百七十八兩二錢嗣後東匯瀕鬆以致金價逐漸盤跌至二百七十六兩七錢（全市最小價）收盤時匯價略形回平其時又因東京電日美大一二五日英弗動所以標金遂又回漲至二百七十八兩三錢後爲二百七十七兩九錢收盤四月份登賬價格二百七十六兩五月份二百七十七兩補水二百七十六兩烚亦做過二百二十八兩五錢午後日美英弗動標金開盤二百七十八兩未開先令前並無上落爲二百七十七兩八九錢先令揭曉時二百七十七兩五錢又略高至二百七十七兩七錢旋因東匯較前稍鬆故又小至二百七十六兩八錢以後買户較多是以又漲至二百七十七兩六錢嗣緣買者漸稀因而又跌至二百七十六兩九錢後爲二百七十七兩一錢收盤補水與上午同亦爲二百七十六兩綜計全市最高低相差爲二兩其收盤價較之上日祗小一錢云 
[公債市况稍旺]  
　　昨（四月二日）各債期貨前市市况尙佳後市轉趨寥落收盤時尤見清淡現貨則九六忽遠遜於前而金融整七銷路頗暢合計全日期貨成交額一百五十萬元中惟整六市面較旺計一百十八萬元金融七長仍清金融十七萬元七長十五萬元現貨交易共四十二萬八千九百元内九六僅一十八萬九千元整七成交十一萬二千元金融八萬三千九百元整六三萬四千元七長亦開出一萬元至各債市價趨勢依然甚形呆定在前市開盤時僅整六期現貨微漲其他則較前幾無變動收盤互上落於一角左右後市開盤則一率微縮收盤開出種類甚稀而價亦略疲結果較前市如九六回跌七角七長近期貨及金融現貨整六期現貨均各跌下半元許其他亦各小二三角不等比前日僅整六現貨續漲一角九六則跌下七角金融現貨續跌五角半其他各債期現貨俱亦跌下二三角茲分述如後 
　　金融公債　金融現貨千元票八十八元七角比前市小五角較前日續跌五角半期貨四月期八十九元三角半比前市跌下一角半比前日續跌二角五月期八十九元八角較前市小三角比前日亦續跌二角 
　　整理六釐　整六現貨七十八元較前市跌下四角比前日續漲一角期貨四月期七十八元二角比前市小半元較前日回跌二角半五月期七十八元七角比前市亦跌下五角較前日回跌三角 
　　七年長期　七長現貨七十元零八角較前市小二角比週初續跌二角期貨四月期七十元零七角半比前市跌下半元較前日續跌二角五月期七十一元二角半較前市小二角半比前日回跌二角 
　　九六及其他　九六現貨價三十三元三角比前市開盤跌七角較前日回跌七角整七現貨則僅前市做出一盤價八十一元七角半較前日續跌一角 
[紗花平穏]  
　　現紗成交不多價仍堅定 
　　昨日星期四美棉初因外商購進而漲旋因旱區有雨而跌卒因出口增加而再漲計期貨漲三至十磅音現貨漲十磅音英棉期貨漲三至六點現貨漲十三點印棉因利物浦價格堅穏市勢趨堅計孟加拉跌一羅比奥姆辣五月期開價四百七十五羅比白羅溪漲二羅比大阪現紗二十支藍魚跌五元二十支紅財神跌八元十六支福島跌六元十六支三馬跌三元本埠紗市因美印棉來電略堅同行在遠期稍有購進市價微漲現紗方面因貨缺價昂殊難成交原棉因賣方恃到貨爲後盾有趨疲之勢茲將期現紗花市况分列於後 
　　期紗　紗布人鐘標準前市因外棉平平買氣不振近遠期漲跌一錢至四錢後市因賣方抵補各月漲四錢至八錢全日共成交一萬四千二百包收盤價列後 
四月期　一七九·○○　漲·八○　七月期　一七一·二○　漲·五○ 
五月期　一七五·一○　　·五○　八月期　一七○·一○　　·七○ 
六月期　一七二·五○　　·四○　九月期　一六八·五○　　·五○ 
　　現紗　客帮方面牛莊帮進二百餘包江西帮進一百餘包内地帮進一百包其餘寧波汕頭廣東天津蕪湖烟台野鷄等帮共進三四百包價漲二錢五分廠家未聞開出各牌市價列後 
十六支　　　　　　　二十支　　　　　　　　十支 
孔雀　一七六·七五　聚寳盆　一七九·○○　大發　一五九·○○ 
水月　一七八·七五　水月　　一八四·七五　大寳　一六三·○○ 
立馬　一七八·○○　牧羊　　一八○·七五　童子軍一六○·七五 
藍鳳　一七八·○○　五福　　一七八·○○　豐年　一六一·五○ 
金鷄　一七七·五○　鴻福　　一八六·七五　鴻福　一六四·○○ 
雙象　一七八·○○　豐年　　一八六·七五　三星　一五○·○○ 
雲鶴　一七七·五○　三星　　一七八·二五　十二支 
日光　一七八·二五　雲鵬　　一八四·二五　寳鼎　一六六·五○ 
雙虎　一七四·五○　仙桃　　一八六·五○　雙喜　一六六·○○ 
仙桃　一八○·○○　鴻禧　　一八一·五○　電車　一六三·五○ 
丹鳳　一七五·二五　四十二支　　　　　　　十四支 
紅團龍一七五·五○　鶴鹿　　二八七·○○　四喜　一六七·二五 
　　　　　　　　　　水月　　二六二·五○　八支 
　　　　　　　　　　　　　　　　　　　　　三虎　一三八·○○ 
　　期棉　通州標準前市因外棉平穏碼頭日有到貨市氣平疲近遠期各月跌五分至一錢後市近期漲五分至一錢五分遠期跌五分全日共成交一萬五千四百担收盤價列後 
四月期　四三·○○　未動　　　七月期　四三·二○　跌·○五 
五月期　四三·二○　漲·○五　九月期　四一·二○　　·一五 
六月期　四三·二五　　·○五 
　　現棉　公會消息碼頭到通州花五六百包價與上日相仿廠家進胃仍伜健市價如左 
陜西花　四三·一○　溥益進　一○○件　現貨送廠 
陜西花　四三·○○　鴻裕進　一○○件　現貨送廠 
天律花　四一·二五　鴻裕進　一○○件　現貨送廠 
[洋莊絲市趨勢疲賤]  
　　昨日星期四洋莊絲市仍然疲滯緣歐美各莊均以海外銷胃停頓横濱日絲步廉是以對於滬埠各絲經咸抱非賤不進之旨以故新滬廠經昨市美莊雖又談成期貨一百八十包絲價較小十餘兩七里大經上等貨僅法莊略有談進價亦疲小川黄絲經印莊去路續佳計由克昌等行進搖經過益綿州萊蕪等粗絲四十二包絲價平定灰絲經則仍無交易 
[期粉市况愈疲]  
　　日商兜售較旺　客帮亦有回出 
　　昨日期粉市面已形不振市場中日商兜售殷繁各客帮期粉亦有回出實銷方面日粉來華似有實現之趨勢神户市場日粉價又跌日元五分以致賣氣較盛多方維持乏策各月市盤均有一二分以外跌度昨日上午開盤後現粉因本街稍有買進市價傾跌甚微四月份因客帮回出較旺粉價步跌近分閏四月亦跌數釐午後開盤時日商菱木等在市場兜售日粉較殷華粉期貨亦有賣出盛傳日内某日郵船將有大批日粉運滬以致散多頭紛紛乘機出擋市場中一時賣氣瀰漫人氣驟軟市價步跌後因某巨廠出而維持從事吸收現期市價回高分餘四月與閏四月與閏四月份則均仍盤旋而趨疲勢收盤結果本月份價爲二兩三八二五較前日收盤價計跌七厘半四月份爲二兩二六二五較跌一分七五閏四月份爲二兩零五分半較跌一分二五期粉成交額上午十七萬六千包下午三十萬四千包收市十二萬二千包共計六十萬二千包股票未開現粉輸出亦微計華豐裝凉州輪船運往香港麥根牌三百包又阜豐老車牌二百包均由盈記報關出口云 
[元芳呌莊]  
　　昨日星期四輪値英商元芳洋行第二千五百十六次不限價拍賣之期排列泰西緞·元絨·羽綢·元斜·紅布·市布·原布·竹布·漂細布·漂布·等各項疋頭計有四百九十八件計二萬零九百十五疋比較前次多呌八件計三百四十疋所拍市價亦帶平軟天津帮去胃較濃其他各帮平常夏令各貨銷場呆滯元色貨反趨高昂即係北帮及本街同業呌買之故計拍成（泰西緞）四十六件共一千三百三十疋價漲二釐五至二分半（尺六元絨）九件計一百八十疋九芳漲一分七釐半九日亦增二釐五（羽綢）一百七十一件計五千六百八十疋漲二分半至五錢五亦有小二分半至一錢七分五（元斜）八件計三百二十疋好起二分五至一錢七分五海潮寺小五分（紅布）八件計四百八十疋漲起七分半至二錢惟五磅天姬跌一錢五三磅半亦小二分五（市布）五十五件計二千七百五十疋小去一分至一錢六分亦有漲起一分至一錢一分（原布）五件計三百七十五疋跌六分（竹布）三件計一百五十疋八士圖小去二分半雙路燈漲二錢（漂細布）六件計三百疋五花洞漲二分教子漲二錢三分（漂布）一百八十七件計九千三百五十疋價跌一分至三錢四分内亦有漲者自一分至三錢一分不等 
[五金售價忽然轉强]  
　　五金售價之疲滯消息已歷一月有奇昨日市上銷跌雖無劇烈之增進而售價則因同業中維持甚烈頗有良好結果如洋元頭及剪口鐵等舊鋼鐵悉有落而復起之能力即新鋼鐵品亦不若往日之軟弱云 
[海利洋行外股市况報告]  
　　昨橡股因受倫敦及新加坡驟跌之影響故本埠市面亦轉軟弱茲將各外股成交價格如下電車不記名股十八兩公共汽車十四兩瑞瑢平常股九兩一錢耶松一百二十六兩公和祥二百零四兩自來水記名股一百八十五兩法總會七釐公債九十五兩白都安南一兩零五分又六月期一兩一錢慶北達七兩二錢半爪華康沙十七兩七錢半五月期又六月期十八兩可太把羅一兩三錢一兩二錢又一兩二錢半西記一兩四錢半斯尼王六月期一兩半蘇門答臘六月期一百五十五兩太拿米拉一兩二錢二分半四月期天傍一兩八錢七分半 
 
 

Page 17

 
 
1;第一萬八千七百零九號;中華民國十四年 西曆一千九百二十五年四月三號
星期五 * *本埠增刊 
[同昌電池部廉價消息]  
　　雲南路同昌電池部一週紀念大廉價已於前日舉行二日内往購電池者頗衆而以彙可牌電池銷數爲最大因其裝置包車上不佔地位旣便利又價廉故銷路特廣聞其餘附屬品如汽車燈泡電水表火星塞等價値减沽後祇合原價二分之一有奇故購者更多該部此次廉價其營業定必發達云 
[康克令筆新出數種]  
　　永安公司經理康克令自來水筆近又新出多種如一一四號每枝四元五角全包金自來水筆後枝十二元又有成套女界適用每套十元包金每套十六元男界用每套十二元二角半包金每套十八元該廠所出之自來水筆近日銷路極佳聞同行批發另有特别折扣云 
[百齡機又經英國化騐師證明]  
　　本埠九福公司百齡機前經中外名醫數十人證明確有治病補身之功效原料純粹毫無毒質現又經本埠富有經驗之英國化驗師化驗驗得百齡機中並無嗎啡等毒質其功效之神奇完全由於配合得法該化驗師之證書現已懸掛於九福公司總發行所内歡迎各界參觀 
[民生公司發行所今日開幕]  
　　民生實業公司新設發行所於浙江路偷鷄橋口定於今日（十一日）開幕除售民一牌絲襪牙刷及各種出品外並新出中山牌絲襪一種質地堅固色澤鮮明凡購中山牌絲襪二雙者贈孫公手著民生主義全册以留紀念崇拜孫公主義者不可不購再發行所開幕伊始各種物品均廉價一月云云 
[天氣報告]  
　　徐家匯天文台昨日下午四時三十分氣象預報云天陰稍寒有霧象滿洲低壓將過日本海所經之處起極大之旋風並有極惡劣之天　其後又有極强烈之西北風始自渤海遍及沿海各處因貝加爾湖有極高之氣壓故又昨日下午三時前二十四小時内本埠氣溫最高六六○最低四九·一去年同日最高六一·二最低五三·八 
 
 

Page 18

 
 
1;第一萬八千七百零九號;中華民國十四年 西曆一千九百二十五年四月三號
星期五 * *   
 
