# 1896 - 249 - 4908363

 

Page 1

 
 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多膚浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙律記之因成洋務叢談全部此書其一種也凡天文地輿及泰西各國沿革風俗兵刑禮律敎化盟會編年新政之涉於考　者備載其精瞭如指掌兹託本局代印每部實價洋七角託鎭江文寳閣上洋申昌文瑞樓實善分局各書坊寄售 
[新印王叔和脉經青雲集試帖詩出售] [  圖書集成局代啓]  
　　王叔和爲西晉太醫令素以醫學著名所箸脈經膾炙人口顧輾轉翻刻貽悞良多茲從黃氏原刻及錢氏守山閣叢書釐訂校讎印成善本後坿刋誤每部四帙價洋一元又全註青雲集試帖詩選擇精良雅合絶時冒樣爲應試者不可不讀之書每部四本價洋六角賜顧者請臨北市掃葉山房及各書坊購取均可 
[書湘撫陳中隬奏片後]  
　　直隸藩司王方伯以湘臬幕府任麟被人彈叅劣跡躅怒天顔奉旨清查藉没家產等情用印電向湘撫陳中丞請託中丞據直奏陳方伯方奉旨交部議處而又告懇直督王夔帥代奏剖明心跡降旨卽行革職并累夔帥亦得察議處分足見聖明天縱不事姑容非特警當路夤緣之習亦以挽舉世賄賂之風本館已著爲論說弁之報端說者謂中丞據直奏陳未免太過近來請託之事官塲已習爲故常中丞何不念同官之情爲之稍隱致二品大員爲隔省之幕友所累殊爲可惜乃閱昨口本報所登中丞奏片益服中丞之抗直不阿并無挾嫌猜忌而王方伯不免咎由自取也夫朝廷未能聽一面之辭故每遇彈叅必飭疆吏查覆以期公是公非水落石出足見聖度之冲虚欲寄耳目於疆吏也朝廷之待疆吏如此之重設或未經清查率爾覆陳黑白依然莫辨又或顧及情面代爲掩飾致顚倒是非在無識者視之莫不交頌其和平而誤國負君實非淺鮮中丞此奏正疆吏之責也奏云任麟黨徒衆多自勒令回籍後謠謗繁興有謂已有人函約任麟與被臣叅劾各員聯名京控者有謂與任麟互相集資赴京託人代奏者觀此知當道之與任麟一氣者當不止王方伯一人欲廻護任麟而思請託者亦不止王方伯一人乃不止王方伯一人而不聞有爲之廻護爲之請託者豈皆不如王方伯之熱心乎大抵皆懼聖明之洞鑒中丞之亮節無敢冐昧從事衆人非皆智出王方伯之上乎或者謂任麟雖爲憲幕而究竟僅一幕耳何聲氣如此之大致奉旨查辦之後而王方伯猶念舊日東南印電請託其必實有本領故爲歴任當道所契重耶日原叅不云乎任麟游幕多年廣通聲氣植利營私又云遇事把持擅作威福門徒布滿天下又與已革同知夥開典鋪可在任麟之本領在能營私能把持耳當道之爲其所惑者亦以其能營私能把持耳自來廉吏必用公正之士貪官必取謟諛之徒任麟在湘多年所謂擅作威福把持公事斷不自今日始豈當日諸公皆聾瞶耶而任其胡作胡爲州縣之爲其魚肉者不知若干人是非之爲其顚倒者不知若士件不敢謂當時湘省諸公皆爲貪吏而致容此僉壬然歴任不聞有發其覆者諸公亦自不能辭養癰成患之咎也奏又云湘省近年官幕朋比聲氣把持幾無復是非邪正之辨苟非置得失毁譽於不顧將不能去一貪黷之夫進一氣節之士吏治之壞蓋有由來臣到任數月稍事激揚卽私相指目以爲怪異詬議橫生動以聲勢相喝不謂謠諑紛紜而外竟至以忿競不平之鳴直斥其非遙相禁制如王廉云云夫疆吏名位旣崇事權獨攬彰善癉惡是其專責乃稍事激揚尙有人敢以聲勢相喝而竟至忿競禁止中丞幸而爲疆吏幸而爲庸中矯矯鐵中錚錚之疆吏若降而下之其敢不存顧忌不顧情面乎亦何怪今日好官之少并人皆不欲爲好官也至於劣幕何省無之是在官之駕驭耳官苟清廉之自守幕卽舞弊之無從若惟利是圖信任宵小未有不聲敗名裂者且須事事過目步步留心則幕之權自輕亦何至擅作威福把持公事哉有人嘲今之爲官者如演戲之木偶而幕友書吏差役如牽線之人官之左宜右有左支右絀皆此輩爲之操縱又有人嘲今之爲幕者曰其謀館也如鼠之謀食其得館也如虎之負嵎其失館也如狗之受棒雖立論不免過刻而揣摩可謂到家爲告世之動官興者當以王方伯爲前車之鑒世之有幕習者毋以任麟爲前事之師也 
[商約已定]  
　　昨日本館派赴日本友人來信云東歴本月二十二日京師來電悉中日兩國通商條約已於二十一日經全權委員議妥簽印不日卽請大皇帝批准施行矣 
[臺事譯登]  
　　昨日本館派赴日本友人來信云東歴七月十七日午後此間接臺灣少將立見氏電報云中佐今橋氏會齊佐藤氏所領二中隊馳赴大平項附近搜覓抗拒日本之土民小佐鈴田氏更率二中隊在山葉莊左近擊散土人甚多是役也大尉石川氏中尉中根氏均受傷日兵亦死傷十餘名某日大尉石塚氏率日兵駐紥埔里社忽有土人來襲遂退走北港現被土人千餘名圍困已派少佐松居氏率領四中隊及砲兵一中隊往援矣又云卜淡水附近亦有土人襲擊今晨已派駐守夙山之兵二隊前往禦之又云土人謠傳欲擊臺南等處以致人心惶惶守隊日夜嚴防不少懈弛至二十日復接立見氏電報云十九日中佐今橋氏已擊退太平頂土人有一士官戰死兵卒遇害者三名現在今橋氏駐紥雲林少佐内藤氏往北斗石塚氏已奪得埔里社中尉弓削氏戰死其餘負傷者甚多十八日小佐松井氏帶所領之隊亦死傷十五名嘉義縣屬土人均已逃潰 
[三河被水續紀]  
　　天津府屬三河頭以及青宮等處慘被水災昨已錄登本報兹又接采訪友人書云青宮又曰青光日前河水倒灌漫溢隄防除田園不計外房屋之坍卸者多至三百零六椽三河分上中下三村地處永定河之下游河水驟漲大溜横趨本月初六日決口後口門愈刷愈寛現計潰去一百五六十丈中河頭計毁房屋二百餘椽下河頭數與相同目下只存胡愷悌安美仁二家瓦屋各一所淹斃男女幼孩六口至田中禾稼更悉數問諸水濵上河頭係在上游災象較輕房屋尙可保全而男婦亦已蕩析離居無家可歸無田可種災民數百戶均就大隄露宿貨牲畜椽柱爲果腹之資其有無可售賣及售賣已完者惟有忍飢待死而已天津縣主惻焉憫之十二日命駕入村查辦急賑廣仁善堂紳士亦於初八日赴青光查戶以備賑撫然　紳之賑有限而災民之苦無窮炎天毒日之中奔走流離恐不死於飢者亦必死於寖救人救澈敢以望之南中之籌募義振諸君 
[德船沈没]  
　　昨日烟臺來電云德國兵船名伊立諱司者本月十天日海面發大風時適行至成山角怱然沈没船中有兵士二具遇救得生其餘統帶以下同時溺斃查得此船游行中國各海已歴數年船中容積四百八十九噸馬力三百三十匹大砲四尊額設武弁及兵十共八十五人統帶爲百倫氏五月初十日進口裝載煤糧重復出口巡緝 
 
 

Page 2

 
 
此次不虞突兆是變云 
[火未成災]  
　　金陵訪事人云城北盧妃巷郭姓機房於十四日傍晚膳遺火廚下燃着積薪霎時間烟霧四塞爨下傭已嚇得魂不附體呆若木雞直立灶前不知呌喊室中人見火星爆炸祗得呼救鄰右聞聲急爲汲水澆灌幸七手八脚彼往此來始獲灌息未致烈燄冐穿屋頂然當火熾時東風大作吹窓牖嗚嗚有聲深恐飛廉突來助虐乃祝融氏全不藉其餘力大展淫威蓋火未出頭風牆高峻從後擋在風力故風雖猛厲而卒無恙其時本宅人等祗顧搬運衣飾物件幾若視渠渠夏屋爲不足惜也者使非鄰右恊力相助何堪設想耶左近因飽受虚驚咸歸怨不置云 
[七機消夏]  
　　蕪湖訪事友函云鈔關稅務朱蕙卿大令奉檄代理蕪湖縣事隨於上月念八日晉省謝委兹悉大令由省垣公畢於月之初三　清晨回蕪卽於是晿上午接篆至所遺鈔關稅務聞暫由某稅員權視不再另委專員矣○鈔關三批京餉銀三萬二千六百餘兩前經詳委巡檢張鼎臣少尹管解兹奉院批如詳速解道憲隨於上月念六督同委員庫吏開庫傾銀二十八日當堂平兌分裝三十餘鞘交少尹領解下船三十日揚帆下駛由水師派撥砲船沿江護送俟抵清江浦遵陸北上再由沿途州縣照例挨驛接遞泉府正供固應鄭重未敢視爲尋常欵項也○蕪地自精健左營調赴上游攔江磯駐紥後一時尙無堪調之營前來塡札因之官民時虞隕越刻聞省憲已於批復蕪湖道公牘内批云已檄飭精健全軍統領韓提督將向駐攔江磯之精健右營克日拔調來蕪常川鎭守以符向章按該右營乃副將沈秀明所統築壇建節非若灞上棘門部下三軍咸能懷德畏威恪遵紀律兹者移節鳩兹矯矯虎旅想益能仰體大憲養兵衛民之本意矣○署蕪湖縣李甘亭大令家澍在任一載慈惠廉明赤子蒼黎咸愛之如父母頌之爲神君刻當瓜代及期兼因同茂被盜一案獲犯糾葛上游檄令離任初三日交卸篆務料理琴鶴不日卽須榮行合境紳商鋪戶因大令唐政超出尋常分鋪裝贈牌傘及德政匾德政衣等類於初四五初七八等日分起鼓樂衣冠恭送至縣其文有廉明公正恩威並濟民不能忘等額語州縣臨行裝送牌傘雖已成爲俗套然下民感戴眞摯固有非可一律槪論泚筆紀之以表蕪民之去思○蕪地近日竊案頗多而東擒西捕梁上君子爲所緝獲者亦復不少無如此方詰供追贓竹肉交奏而彼逍遙法網者依然穿窬穴壁荼毒無窮本月初二日江口梁公館又報失竊計開失單約値千金左右查梁本以佐雜需次蕪關兼爲廣帮米業董事因所居湫隘新就廣肇公所東首營一菟裘雕牆峻宇氣象輝煌落成之後賓朋交相慶賀主人日以芳筵酬酢金撙檀板仙樂飛揚宵小突於是夕乘人不備逞其妙技何出何入上下咸無知覺蓋人因日間熱鬧入夜盡入睡鄉故也翌晨箱篋狼藉滿地始知夜來被窮祗得據實報縣當由邑尊派差踏勘勒限嚴追不識已杳黄鶴尙能如下令威否耳○江口保甲分巡吳幼卿少尹蒙道憲詳委青弋關稅務業於是月朔日捧檄蒞差所遺江口保甲乃華洋雜處之區責任衝繁非精明穩愼不足勝任而愉快道憲爲地擇人遴委候補按司獄唐子範少尉接辦亦於朔日接事隨將分局移至湖北會館俾處適中之地易於周顯云○初二日急雨狂風驚雷閃電排空齊至無殊萬馬奔騰鷄窩街一帶積水幾没足踁次日雨止喧傳臨江灘精健營滂溜忽有穿山甲一條被雷擊暈浮沉水面一時聞所聞而來者咸得見所見而去該物雖觸雷然尙能掏頭擺尾擲以磚名仍自沈伏深淵少頃則沉者復出因之雌黄者益神其說謂營牆近爲此物鎖倒數垛力能穿山不宜緃之使爲他患於是有爲漢武帝浮潯陽射蛟者滿挽鐵弩一鼓成擒視之則固一扁洋鐵壺尾繫稻草一束滿履泥污被水飄起遠望似首尾生動而不知事皆影響姑妄言之姑妄聽之以至湊成笑柄耳持弓者不禁掩口絶倒而去 
[重辦造謠]  
　　蘇州訪事友人來函云蘇垣各鄉鎭被匪徒憑空結撰遍造謠言以致各鄉民連夜紛紛遷避至有數萬人之多一切細情本報已兩紀之矣兹悉此事已經各處鄉董聯名具禀請地方这禁止一面分投各鄉諄諄開導并申明禁約如嗣後再有無端鳴金者立拿送究當哄鬧之際紅塔司巡檢某君帶勇彈壓一時人如潮湧無能爲力旋於十二日某君親往各處查訪行至永昌鎭某茶肆啜茗小憇忽見著名無賴名三和者大踏步趨入向衆大言曰不好了不好了洋船又到了衆急詢之三和曰頃間我由鎭東漕河灘經過瞥見洋船一艘船首站立東洋人不少艙中有小孩啼哭之聲現已繫纜灘邊恐卽欲登岸矣衆聞其言信以爲眞面面相覷某君卽上前將其拘住令其引至灘邊騐閱非但蹤迹杳然且遍詢近處土人咸稱並無其事於是某君大怒立飭將該無賴重笞數百板荷以巨枷發交各圖地甲鳴鑼游行各鄉鎭示衆想此後各匪徒再不敢肆口雌黄而謠言當可少息矣 
[塌屋傷人]  
　　蘇州訪事友人來函云蘇州閶門外渡僧橋西堍某飯鋪開設以來已逾十載左右鄰爲二酒樓杏帘高掛坐客常盈本月十七夜鐘鳴十下時諸客正在興高采烈之際忽聞空際格格有聲旣而屋宇搖撼諸客知有變異一哄而起飛步下樓正在紛紛擾擾驀聞轟然一響幾有千軍萬馬之勢該三鋪房屋十餘楹悉數坍塌有四客一時奔避不遑當塲壓斃當坍塌時飯鋪主婦某氏已逃至街心旋以子女輩未曾携出重復奔入被餘屋一角壓斃而子女雖壓在内反得無恙有某信局划船夥某甲提壺入該酒肆沽酒亦罹是厄翌日傍午工匠等亽瓦爍堆中翻出有一人完體無恙向工匠等拱手稱謝而去語云在刦不在數於此益信 
[練軍將移]  
　　金陵德員所練自强軍大吏擬將移至吳淞前已錄登於報兹悉自强軍總辦錢琴齋觀察因事辭差大吏員委沈仲禮太守爲總辦連日各軍繙譯等員已陸續至吳淞移軍之期當不遠矣 
[上海官塲紀事]  
　　新奉憲委龍華火藥局委員候補縣朱霞林明府杖前日捧檄來來滬到局接差明府籍隸湖南昨日命駕進城先詣道轅晉謁繼至各衙門投剌至縣署黄大令公出未回由家丁擋駕○辦理江西内河輪船公司候選郎中鄒殿書部郎凌瀚前日因公來滬假寓滬北匯業公所昨日午刻命駕入城分投各衙門拜謁至縣黄大令飭丁擋駕○湖南卽補縣丞彭化堂二尹炎昺籍隸豫省昨日因公道出申江假寓滬北昌記棧午前命駕入城分投各衙門拜謁○江南製造局總辦劉康侯觀察之李氏夫人本月十三日在局仙逝已列前報慈悉觀察擇於十九日設祭二十日出殯本縣黄大令於昨午預備祭筵親往弔奠 
[日員赴蘇]  
　　日本遞信省科秘封官高木氏擬赴蘇垣察看郵政事宜適昨日新利洋行大東小輪船初次開行遂乘之而往豈以中國郵政局目前尙未開設故日官思另籌他法以便鴻雁往來乎 
[循例拈香]  
　　爲昨爲大士誕期本縣黄大令預飭辦差人等在本城新北門内沉香閣灑掃精潔昨晨海關道黄幼農親察提右營叅將廖楚林叅戎松海防同知葉臨恭司馬本縣黄大令以及佐雜各官先後前往牛香行禮亦循曩例也 
[會勘開河]  
　　本邑西門外周涇河日前開濬已紀前報兹因榮昌自來火後面小河亦須挑濬本縣黄大令昨日四點鐘會同堂董及西門外巡防局委員蔡蓉卿二尹前往履勘以便續開 
[提解歸案]  
　　本縣西鄉漕河涇鄉民喬山勝之子了頭前娶王鶴春之女爲媳於光緒十七年成婚後就被無賴陸阿四拐賣與無錫王仁福家未幾陸又將王因誘出轉賣蘇州朱信華家旋被王仁福到蘇將陸尋獲向吳縣控告經項大令訊明收押一面備文來申移提此案人証昨日來差投上海縣請飭關提喬山屬王鶴春歸案質訊黄在令接准來文立飭値日差將喬王等提到縣署暫爲看管聽候備文解蘇 
 
 

Page 3

 
 
[自盡可憐]  
　　江北人田某年約三十歲挈眷來滬住褚家橋藉推車爲活邇因出息細微令妻與子先回江北原籍前晚踽踽獨行至西門外榮昌自來火行武口某老虎灶設有水桶高可及肩甲躍入桶内絶無人知翌晨該店主舀水瞥見立卽將屍身拖出暫置河干招人識認旋經同鄉八指認明確報知該圖地保投縣求請免騐自行棺殮 
[浮屍疉見]  
　　前日下午浦江中浮起無名男屍二具一在楊樹浦對面洋涇口外一在祥生船廠相近經杉析船戶先後報知水巡捕帶往南巿救生局棺殮暫厝待領 
[浮上海縣署紀案]  
　　前有晉成錢莊等家控和盛廣貨店主王松泉倒欠銀六千兩之多提訊笞責收所限繳在安業已屢次提比王一味挺押不思措繳前日蔣壽林剌史飭差提案升堂訊比王供小的在所患病求恩寛限交保清理剌史曰虧空鉅欵延宕至今不思了理本欲重比姑念患病從寛暫免飭還押所赶緊繳銀了案○前有錢茂廷錢根興兩昆李扭行兇人曹阿毛到縣控稱根興被曹戳傷求騐一案當經蔣剌史訊悉曹在徐家匯小茶肆聚賭與根興夙有仇隙遇見卽持刀戳傷騐得傷勢屬實判將曹笞責收所錢自行醫治在案前晚錢茂廷投案禀稱胞弟傷勢雖已粗平而步履尙還不便今未到案求請究辦剌史飭提曹阿毛到案申斥再三喝笞二百板交保開釋曹稱以後不敢犯事叩謝而去○無錫人楊春牛寄居滬城大南門曰巷内前年十二月誘拐嚴家弄寗波人俞金方之女帶回原籍藏匿家中俞係銀匠自失女後夫婦昕夕咒駡楊於本月初忽動一念央託友人張德祥向俞說明其事並以月老自任並請庚帖楊愿出茶禮五十洋云云俞得悉怒不可遏立投保甲總巡局喊控鍾受百明府飭提訊究楊供詞狡賴反稱寃枉質之張德祥供稱楊春牛前年誘拐時小的實不知情此次因伊央託小的說明求婚是實叩求明鑒明府判將楊春牛鞭背一百下始得供認實情現在藏匿無錫求恩典明府將楊送至縣署寄押待質所限十日内交案如延干比張交保釋放 
[上海巡局瑣事]  
　　昨日養和茶樓主某甲投十六鋪巡防北局控集水街鐵店主柳阿三積欠房租局員祝翼雲二尹傳柳至案限月杪遷移倘或遲延提案究辦○有徐某者投十六鋪巡防北局控行仁里林阿小按月所付房租蒂欠不清請爲追給祝二尹傳林至局限十日内遷居不准逗留致干侒辦○張阿三扭王阿蓬至十六鋪巡防中局以讹索不允致被兇毆等情聲訴局員李蘭史二尹研訊之餘因判責王手心五十下交人保去 
[法捕房發落]  
　　鄭家木橋南首大街陳益泰烟間主陳發桂與鄰居王沈氏車寓因停車碍路口角爭毆經巡街捕拘入捕房押至翌日一并釋放陳復赴公堂控訴以陳阿七胡阿四等六人均被毆傷求請騐視鄭大令飭探將一干人送仁濟醫館請醫生騐明有無傷痕禀復核奪昨鄭大令蒞捕心發落陳發桂偕陳阿七胡阿四投案包探禀稱奉諭帶至仁濟醫館醫生騐得陳益泰店主有鐵器傷四處其餘六人略受微傷大令命傳事寓主王沈氏鍾胡氏到案沈供二子均年幼無知不能與人爭毆胡供夫名桂全有事外出不在家中陳供惟學徒名順中素來安分陳供王和尙卽沈氏長子年廿五歲鍾胡氏之夫並未出外伊等糾同衆車夫任意毆擊以致受傷多人今已騐明求恩究辦王沈氏供小婦人係寡居潮州人糾衆拉吃講茶不允所請致遭誣累大令謂爾縱子糾衆行兇尙欲狡展抵賴著掌頰二十下與鍾胡氏一并禁押捕房候補提人証再核陳又禀當時由挑糞夫王阿五咨照衆車夫帮同攢毆大令命提王阿五到案略訊還押著具保辜結送案陳發桂陳阿七胡阿四著自投醫院請醫生療治陳等叩謝而退○范德昌於本年三月間至杭州燒香帶回女子一名欲配與妻弟爲室因八字不合後配與小東門協順祥烟館堂倌趙阿三范之二房東沈阿三以范擅留來歴不明之婦許配他人恐遭波累投法捕房控訴捕頭飭探傳范暫准交保前日堂期鄭大令著保交案訊供飭傳堂倌趙阿三及所娶之婦來案候訊包探將趙與女楊氏解案請訊趙供原籍蘇州年廿七歲自幼在滬住城内館驛弄家内父母俱存兄弟四人小的居長現在恊順祥烟館爲堂倌娶婦楊氏由范帶來講價洋四十三元婚帖呈電楊氏供年廿七歲嘉興人父母俱亡並無兄弟親族大令謂爾如許年紀因何尙未嫁人供稱父親在時擬欲招贅父殁後家况蕭條依寄父陳敬山度日此次小婦人自願擇人而事四月十六日與寄父同來滬上住范家内廿餘日由范作伐嫁與趙爲妻寄父在塲扞押得過洋四十三元過門後卽於是晚成親大令得供謂趙曰爾欲娶婦自應根究來歴著與楊氏一併押候覓的實保人暫准保釋聽候復訊○金陵人王金榮控天津優伶張榮樹誘匿其妻一案經鄭大令提案訊供交保出外找尋葉姓老嫗及伊子葉福生到案復訊旋有天津人李三興具保出外限日找尋兹已案懸日久昨日命傳李三興到案大令謂爾爲保人迭次逾限延不交案豈得置身事外著押候追比原告王金榮供住英界東新橋二百五十九號房屋大令斥退候傳案備質○命提設攤賭博之棍徒朱阿坤著照原斷先行荷枷一月期滿責放○命提騙奴鄉人鹹菜避不見面之朱連發照原斷先行枷號一月期滿責放○又提寳心園浴堂　取表洋之王錫坤小東門某茶館竊取水烟筒之朱玉樓著照原斷各笞一百板一并釋出○俞阿才唐阿春張阿寳各竊某茶館面盆水烟袋當塲拿獲解經大令訊供著照原斷各笞一百板一并釋出 
[法捕房一則]  
　　德順里居人某甲持衣服至法大馬路昌大質鋪當洋三元持出後倩某錢莊估見内有銅質一枚卽往調換該鋪夥託詞圖章不明將甲呵斥甲忿氣難平投捕房控訴捕頭以當鋪爲便民而設不應混用銅洋飭傳該鋪夥至捕房解送公堂究辦嗣因一再苦求著將銅洋存候充公調換銀洋給甲收領將鋪夥申斥一番麾之使出 
[美捕房瑣紀]  
　　昨午十二點鐘有一人年約五十餘身穿白洋布短衫褲行至裏虹口寳昌繅絲棧門首忽然倒地遽卽氣絶是殆急痧也二百八十七號三道華捕報知捕房飭傳二圖地保奚坤寳查明收殮○又有年約四十餘歲之某甲行至四華德路三官堂附近因病倒地旋經四百九十四號華捕送至捕房捕頭飭轉送英公堂請讞員安挿○新記浜路邇經工部局經理修築陰溝陰井挖掘已深而尙未懸燈標記前晚十點鐘時寍波婦蕭李氏行至是處誤跌在内雖卽經人救起然已受傷不堪該氏怒甚卽赴捕房控告捕頭慰以好言然後飭送同仁醫院醫治○昨日清晨寗波人某甲携蒲包一隻行至蓬路遇西人某乙疑其竊賊上前搜查包内有孩屍一具西人問何來甲不能對因喚二百九十六號華捕拘送捕房捕頭諭往鄉間掩理不得任情抛棄○無錫人沈阿村昨日上午行至北蘇州路第十四號房屋門首見有十餘歲之女孩手帶金釧在門前戲嬉沈頓起不良猝卽攫其臂釧孩卽疾呼幸未奔遠父母聞聲赶至立卽追獲喚交包探竇如海拘獲捕房押候送廨訊究○髹工韓壽堂昨晨在中虹橋油漆欄杆傍置油漆一桶爲小車夫姜阿旺撞翻狼藉韓以所耗不少不肯干休喚四百零七號華捕拘入捕房越時開釋 
[福緣善慶]  
　　前日承許大善士廉惠函本館協賑所云十一日適逢小兒彌月之辰承諸親友惠賜厚儀拜領銘感本擬聊備菲筵酬謝旋多嚴命諭及際此時當中伏天氣炎熱粗肴不足以供客刻聞各處災荒待賑孔殷謹將節省洋銀五十圓請貴報館彚寄災區明知杯水車薪無濟於事然節一餐之酒濟數日之糧飢黎不無小補謹佈愚忱願爲諸公造無量之福乞登報章爲禱不留名大善士爲文郎寒熱求速痊愈指助湖南振捐洋五十圓數符大衍慨傾囊槖之餘惠及小民同受鼎鐘之賜福緣善慶左劵可操矣敬綴數言爲兩善士拜手以祝 
[齊皖災電]  
　　烟臺江浙同人電致盛杏蓀觀察云五月十八利津北岸趙家菜園漫口二百餘太村廬田禾盡付洪流災民蕩析離居餓莩枕藉甚有屍懸樹上無人掩埋者官張杯水車薪死亡日多實難殫述伏望我公垂憐再辦義賑以拯飢溺災黎幸甚揚州嚴佑之先生電致杏 
 
 

Page 4

 
 
　　察云迭接潛山太湖英山告災求賑之信據云災况不亞於八年囑爲轉求我公與諸善長援手原知勢成弩末然不得不請命於長者之前可否先墊一兩萬金派人馳往察看災情分别拯救盼切盼切[  上海北巿絲業會館籌賑公所棘人施則敬稽顙錄登]  
[皖省災函]  
　　頃接無爲州闔邑紳耆公函云敝州地居窪下三面臨江越灘成圩小民與水爭命向有三口出水迨後泥汊唇塘二口堵塞不患江水之灌入而患河水之難出緣裕溪一口宣洩全州與廬合巢和含六邑諸水週圍計有數十百里之遼閣羣匯流於數十丈之狹口其壅滯不待言矣痛自端陽節後大雨傾盆連宵達旦或二三寸或四五寸或六七寸平地水深四五尺地廣河窄勢不能容西南諸圩均被漫富桑出倐變澤國廬舍漂没墳墓刷冲新屍舊柩遍野橫流傷心慘目可憐被災戶口流離失所扶老携幼散之四方東北各圩遵奉官示拚命保溢竭　救援苟延殘喘不意六月初旬雨驟如注晝夜不停十日之間又添尺許加以疾風助其霪威各圩垣埂均皆没沉一片汪洋禾苗霉爛統護全　百畝之中無十畝熟者埂堤雖未坍破而小民無以爲生瞬將離鄉别井乞食他方賣子鬻妻苦難言述竊恐來春江壩無處覓伕修築害籌底　向使早建石閘兩道洩放積水則今歲江潮不太可望有秋撫今追昔因憶光緒八年災狀遜於今年登諸申報泣求救援當蒙大憲發粟胡濟　　老封翁慨發鴻慈救全蟻命九年春又荷合肥相國發委臨州以工代賑啣結之報迄今未忘曾幾何時又罹此厄敝州素稱瘠苦縱有賑貴各　亦如秦越人之視肥瘠漠不關心只得泣叩大善長慈航普渡刊登正報使敝州災情得以遠播必有仁人君子及時行善廣助資財全活窮　　率闔州士民焚香泥首鵠候好意等云謹鈔乞登報藉作復函並以告世之念切民瘼者[  上海北巿絲業會館籌賑公所棘人施敬稽顙]  
　啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　黄煥亭控陳品源傅銀壽鮑家良鮑全法等人圖賴往來銀兩前晚屠别　升堂提訊稱家在天津現來治下開設京　店陳本係店中夥友兼操玉器業上年八月十五日聳令小的另開錢莊并引薦傅鮑等玉賈立摺往來不久卽憑摺支去洋銀二百圓及零星各款小的告以本少利微務須及早歸欵伊等一味遊約至十二月二十五日向之索取云有會項若干作抵迨今年陳忽串令傅鮑逃避兹特緝獲送案至陳父全法尙至小的店中言欲覓死所有黄之手摺查見兩共被欠洋銀五百四十四圓有奇呈求追給陳供稱小的係浙之寗波人向操錢業前經友人推薦在黄所設錢莊内司帳按月薪水洋銀三圓出入銀錢均黄經手小的不過爲之冩帳而已安敢被人支取如許鉅欵及經理論黄將小的閉置空屋中嗣由宏章泰調縀號周俊之作保始得釋回查小的名下約只虧空二十餘圓傅供稱小的係上海人向操玉器業欠黄處洋銀二百九十餘圓有帳摺可核應收會項可以抵償黄稱帳上所欠總歸陳經手伊旣欠三百九十餘圓何能狡賴求大老爺閱摺便知别駕將摺披閱及檢閱所抵玉器怒謂傅鮑曰此種玉石安能抵押洋銀本擬押追姑從寛宥遂著將傅鮑押候覔人保出取具限一個月内設措清還切結陳交黄帶出查核帳目覆候核追鮑父供稱小的再不敢赴黄店滋擾别駕申斥一番揮令退去○復昌號主黄邦英卽黄倬明扭控正源隆號主高信甫熙春永廣帮號主潘春生圖賴所墊銀五千二百餘兩别駕提訊之下黄訴稱職員原籍鎭江府屬丹街縣在治下開設復昌糧食雜貨號上年五月潘函託職員購辦米麥一萬四千餘石合價銀二萬零五百兩除交到一萬五千兩外連回單匯票共欠五千二百餘兩屬次向追言米麥運至天津銷售不旺故未將銀匯至鎭江乞姑從緩職員諒伊苦情肯首爲之迨高回南方知此貨乃潘高合辦向索前項高補給筆據由潘簽字現在各號追索不堪萬不得已而扭控案下電報及信件呈鑒潘供稱童生原籍廣東在熙春永爲副執事黄本是童生之夥前因鎭江復昌號聲名甚劣勢欲倒閉南北各貨號均不與交易因向童生一再情商將復昌號令童生出面伊爲行夥所辦各貨因之呼應靈通數年來生意不下數十萬金盈餘花紅均被黄呑没迨生意太旺時黄忽設陰謀於號上加邦記二字童生以伊如此狠心卽不願經辦復昌之貨此次被高欠銀五千餘兩足見伊存心不好聞黄允以再緩半月交銀知其口與心建故扭至大老爺案下求恩核斷别駕將信函匯票給潘閱看潘稱此信確是童生所注高欠五千兩童生因爲交好出爲簽押李文慧供稱小的係廣東某邑人在熙春永爲夥帮同高辦理米麥餘不知情高供稱上年四月二十三日潘租一火輪船專載貨物藉水脚以博蠅頭至五月二十五日裝米麥共一萬四千餘石核算水脚不敷因函託黄代辦米麥核算水脚應虧銀二千餘兩旣至天津米麥價不甚高而匯票又退回鎭江以致虧欠黄銀五千餘兩今容小的設注　還不敢圖賴陳耀堂供稱小的原籍廣東某邑現在治上二擺渡熙春永號爲正執事上年黄稱設立公利公司行租得火船攬載貨物并招人入股每股銀一百兩小的信以爲實自出資財并糾得友人共得銀四百九十二兩悉數交黄取有股票爲憑今公利公司已於二月間閉歇向收銀兩被潘扣去黄所欠一千二百餘兩至友人股票已轉售與某西人西人逐日持票向小的追取并言欲控追兹黄到案務求追給股票章程呈電别駕披閱畢謂黄等曰此票輾轉糾葛本分府已了然於胸皆因高欠銀五千兩起見今特秉公核斷倘有不遵者卽行笞責衆皆曰唯别駕遂判曰各歸各帳潘春生將四百九十二兩之股銀應交陳耀堂具領外惟高票據潘已簽有經手字樣未便姑寛置身事外取具限一月將高欠黄銀兩清理明白結仍交保候質高信甫著押追李文恝訊無干涉省釋電信各件閱過當堂發還 
[英界公堂瑣案]  
　　包探瞿旭咸禀稱電燈公司所設各處電桿向不准人黏貼招紙兹小的查得鄔棠林小憇寳武春山普太和祝由科張翰臣潘桂堂司馬巍梁耀祥等九家均曾黏貼招紙是以傳案請究惟鄔梁二人未到屠别駕逐一訊問以鄔等均屬違章姑念初次爰商諸薩副領事著各具改過切結從寛開釋○包探施奎江禀稱楊樹浦著名流氓張桂卿羽翼甚多號稱八十個黨肆其蠻横時時拆梢打降日麕聚蔡格慶石記行所開老虎灶啜茗遇事生風捕頭惡之遣小的拘蔡石二人及其夥俞桂林陳華寳請究蔡石同供稱小的等在楊樹浦開設老虎灶客來啜茗小的等安可不留實非有意嘯聚流氓叩求大老爷鑒核俞陳同供稱小的等身爲茶博士實不能驅逐流氓别篤判令將蔡石各笞責二百板俞陳各笞責一百板著各具以後不再容留流氓切結存案備查○包探施奎江禀稱昨日小的奉捕頭之命往楊樹浦拘流氓有施六觀者竟敢出頭霸阻欲與小的爲難是以拘請究辦施供稱小的係本邑人不敢霸阻包探拘人叩求鑒核别駕判令枷號一日○包探石金榮禀稱徐松林攫取陳金甫所携銀洋二十圓經陳扭交小的今特解案請究陳訴稱小的係本邑人向作小工此次由某氏婦爲媒出茶禮洋三十二圓娶某姓女爲妻後以不願相隨設法退去由媒人交還洋銀二十圓徐素不相識忽爾强行攫去是以扭交石探解案請追徐供稱小的見陳與媒人轇轕因之從中調處收還洋銀二十圓後不知被何人攫去别駕判令笞責二百板○包探石金榮禀稱昨日小的見崇明人施茂郎持金練一條至某押鋪質錢向之究問始知卽洋人烟爾生所失今特解請究辦烟爾生投案領贓施供稱小的向在烟爾生處當車夫本年正月某日烟爾生之女在門外遺失金練旋由小的拾得並非竊取惟未及交還耳别駕判令枷號一禮拜贓給烟爾生領去○包探張阿五禀稱賊犯陳告慶竊取祝善根家綢皮衣各一件報捕後捕頭遺小的緝獲人贓解請訊辦祝投案領贓陳供稱小的係浙之湖州府屬某邑人無業可營不得已而出此下策别駕判令笞責一百板贓給還失主○包探黄四福禀稱某綢莊夥陸阿大虧負纍纍因之失就昨至李大成綢莊騙取紡綢兩匹京縀一匹持至某質鋪質錢使用失主報捕後捕頭遣小的緝獲解請追究李遣夥某甲投案申訴前情陸供稱小的係浙江歸安縣雙林鎭人騙物自知不合叩乞施恩别駕判令笞責一百板管押三禮拜○包探孔阿才禀稱賊犯胡善福竊取潘阿四家布衣兩件報捕後捕頭遣小的查獲吊出原贓解請訊究潘投案領贓胡供稱小的窮苦不堪以致犯竊如　恩宥没斷不忘别駕判令笞責一百板贓給失主領去 
[金陵官報]  
　　六月十二日知縣松麟奉委釐捐局稽核差○十三日開濟異船李田到上海來六合釐捐直隸州　恆奉示察看○十四日通州營都司千國靖狼山營守備李公智均辭○十五日藩　瑞禀知今日考吏治調署徐州中營遊繫劃玉禀專差　謝十八年河運案内蒙保副將留兩江補用遊擊余文炳謝委管帶新兵左營卽到差 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年六月十一日京報全錄]  
　　宮門抄○諭旨三道欽　○皖撫福奏審明毆死宗親尊長兇犯按律定擬摺○湘撫陳奏揀員請補新設通判摺○慶親王等　奏請催交欠解地租銀　　○將軍長等奏已故大員功在桑梓請准於原籍建立專祠並宣付國更館立傳摺○湘撫陳奏委署知府片○六月十一日　　都察院大理寺侍衛處値日無引見○恩佑假滿請安○色楞額謝管小五處恩○召見軍機 
　　騤　　　棻○○尙　　安徽巡撫奴才福潤跪奏爲審明毆死本宗小功服尊屬兇铆按筆定擬恭摺仰祈　鑒事鑒據桐城縣知　龍賡言詳報民人姚長汰毆傷小功服伯姚克汶身死一案先將詣騐獲犯訊供緣由詳經奴才批飭審解去後兹據該縣將犯覆訊議擬解府核恐案清未確札委懷寍縣知縣吳雲濤審照原擬由府解　臬司趙爾巽審明解勘前　奴才提犯親訊緣姚長汰籍隸該縣務農度日與已死共祖小功堂伯姚克汶分居各炊素睦無嫌姚長汰莊前有水溝一道與姚克汶田畝毗連光緒二十一年八月十二日午後姚長太因溝埂被水衝斷在姚克汶田内挖土挑　溝埂姚克汶與其胞姪長菁赴田工作見向斥阻姚長汰不理仍前挑挖姚克汶生氣喝令姚長蓋赶攏奪鋤姚長汰順用手携鐵鋤毆傷姚長菁頂心姚克汶上前扭住姚長汰衣襟舉拳向毆姚長汰舉鋤糖抵致碰姚克汶左手背並右手大指姚克汶撞頭拚命姚長汰情急用鋤嚇毆適傷姚克汶偏右倒地經隣人劉汝田等踵至喝勸報知姚克汶之弟姚潤金往看問明情由扶回　治詎姚克汶傷重後時殞命姚潤金投保獲犯報經該縣龍賡言騐訊詳批審解據報該犯姚長汰在監患病騐報　痊行據該縣覆訊議擬由府委審解司勘轉前來奴才提犯親加研訊據供前情不諱詰無起釁别故及在塲帮毆之人究鞫不移案無遁飾查律載卑幼毆本宗小功尊屬死者斬等語此案姚長汰因在小功堂伯姚克汶田内挖土斥阻不理起釁爭毆先用鐵鋤毆傷姚長菁頂心平復復因姚克汶上前扭毆撞頭拚命輙用鐵鋤毆傷姚克汶偏右等處身死實屬有心干犯自應按律問擬姚長汰除毆小功堂弟姚長菁並非斬傷照律勿論外應如縣府司所擬合依卑幼毆本宗小功尊屬死者斬律擬斬立决照例剌字留禁省監姚長菁傷經平復應與救阻不及之見証劉汝田等均毋庸議無于經縣省釋屍棺飭埋兇器鐵鋤案結儲庫備撥除全案供招咨部外理合恭摺具陳伏乞皇上聖鑒敕部核議施行再此案情非較重應請改題爲奏免扣審限合併陳明謹奏奉硃批刑部速議具奏欽此○○頭品頂戴湖南巡撫臣陳寳箴跪奏爲新設直隸通判要缺需員揀員請補以資治理恭摺仰祈聖鑒事竊照岳州府通判裁汰前經奏明改爲新設南洲直隸廳撫民通判駐紥九都地方管理命盜詞訟曁錢糧保甲水利等事定爲繁疲難要缺例應在外揀選題補歸岳澧道管轄俟查明現任岳州府通判能否勝任新改之缺另詳請補均經奉部議准在案查定例各省裁缺卽用廻避卽補並凡因本任之員續經查明留任將新選新補人員留省另補者准其不入班　先儘補用均不積各項班次之缺如均無人方准以各項班次請補等因今南洲直隸廳通判係屬新設一切事宜均屬創始且僻處湖西地面界隸數縣控制撫綏最關緊要責任綦重治理匪易非精明幹練之員弗克勝任且係新設應擇人地相宜这員請補臣與布政使何樞按察使俞連三於通省實缺通判及各候補通判内詳加遴選均於新改要缺不甚相宜未便遷就請補惟查有裁缺卽用通判賴承裕年五十二歲福建俟官縣人由監生遵籌餉例報捐通判指發湖南試用隨同官軍克復貴州洞口等處城寨案内保奏同治十年四月初七日奉旨著以本班歸候補班遇缺前先補用欽此十一年七月初十日經欽派王大臣騐放奉旨著照例發往欽此八月到省光緒元年准補辰州府通判二年三月到任七年丁父憂開缺回籍守制九年服滿起復赴部呈請分發原省歸候補班補用十一年四月初十日經欽派王大臣騐放領照起程六月初二日到省十天年七月委署岳州府通判並委辦南洲招佃事宜八月二十四日到任旋經題補岳州府通判十四年四月初八日奉旨依議欽此十五年六月請假交卸奉委海運京米差使十七年六月回任仍委辦南洲地方事宜因海運案内保以直隸州知州在任候補十八年九月二十三日經部議奏奉旨依議欽此是年舉行大計保薦卓異二十年三月奉部調取因有南洲經手事件奏請展緩奉硃批著照所請吏部知道欽此二十一年二月十七日奉文裁缺卸事例應歸於裁缺卽用班内補用杳賴承裕前經委辦南洲事務有年於清查地畝招佃墾荒稽查匪類一切事宜料理均臻妥協地方情形極爲熟悉該員智識閎通才堪應變以之請補新設南洲直隸廳撫民通判要缺洵堪勝任實爲人地相宜相應查照人地相需之例專摺奏懇天恩俯念新設員缺緊要准以裁缺卽用通判賴承裕補授南洲直隸廳通判實於要缺有裨如蒙俞允該員係裁缺卽用通判請補通判銜缺相當毋庸送部引見亦毋庸列敘叅罰合併陳明謹會同湖廣總督臣張之洞恭摺具奏伏乞皇上聖鑒飭部議覆施行謹奏奉硃批吏部議奏欽此○○鑾儀衛掌衛事大臣和碩慶親王臣奕劻等謹奏爲鑾儀衛前因庫欵支絀恭備要差需欵甚急曾於二月間奏請將直隸欠解地租銀兩内赶緊設法籌撥銀二萬兩務於三月内如數解交臣衛以備要差急需奉旨依議欽此當卽鈔錄原奏行文轉催在案至今數月之久僅解交銀四千兩其餘仍未報解現在臣衛官尉等應領口分津貼由二月起已停放四個月該校尉等紛紛請領目覩苦累情形實難責其枵腹從公而又無另欵可籌查此項銀兩均係應放口分及一切要差之用實屬萬難再緩臣等再四籌思惟有仰懇皇上天恩俯念臣衛差務緊要需欵甚急請旨嚴飭直隸總督轉札藩司無論何欵卽將歴年欠解臣衛地租銀兩赶緊設法鑄撥銀二萬兩務於五月内如數解交到衛以備要差急需其本年應解地租銀兩仍應轉札藩司嚴飭各州縣儘徵儘解務須年清年欵不得藉詞拖延以資接濟臣等爲恭備要差需欵甚急起見理合恭摺具奏請旨奉旨欽此○○奴才長順富爾丹跪奏爲已故大員功在桑梓輿情愛戴籲懇天恩准於原籍捐建專祠並宣付國史館立傳以彰忠藎恭摺仰祈聖鑒事竊據吉林紳士舉人張光　雲祥等十四人聯名呈稱竊查前任庫倫辦事大臣喜昌咸豐三年由筆帖式奉調出師從戎二十年轉戰十一省屢立奇功疉克堅城蕩平髮捻回逆其生平戰績有欽差大臣僧格林沁勝保官文多隆阿　宗棠歴次奏案早在聖明洞鑒之中無容樓述今舉人等所丕能已於言者當光緒六年該故大臣會辦吉林琿春等處防務聞命後星夜馳回原籍揀選西丹五十晝夜督練二十日内竟克成軍合之舊有隊兵萬餘分紥琿春寗古塔三姓等處軍聲爲之大振此外如緝捕盜賊抱鼓希聲撫恤孤寒廉泉分潤又於庫偷解任養疴京師時獨力捐建會館俾吉林滿漢官員應試舉子及因公到京人等皆有寓所舉人等旣蒙捍衛之德復受庇護之恩感懷不置自願捐建專祠卽請列入祀典由地方官春秋致祭以伸報享並請將該故大臣生平事蹟宣副國史館立傳呈懇轉奏前來奴才等查前任庫倫辦事大臣喜昌前因保護直隸易州經該處紳士禀經李鴻间奏請捐建專祠奉旨允准在案同治七年捻首張總愚由山西竄擾直隸保定省城戒嚴各路統兵天臣以易州陵寢門戶防衛尤重喜昌方以恊領管帶馬隊奉派率部追勦自晉至直千餘里時時繞出賊前迨抵易州以七百大遏賊數十萬保衛之力自爲天下所共知今該紳士以喜昌布置吉林邊防其功不在易州一役之下所請於原籍捐建專祠列入祀典實有合於得患則祀之義合無仰懇天恩俯准所請以順輿情而彰忠藎至該故大臣生平功蹟久邀睿鑒可否宣副國史館立傳之處出自鴻慈逾格除俟取具該故大臣生平事實造册咨送外理合恭摺具陳伏乞皇上聖鑒訓示謹奏奉硃批另有旨欽此○○陳寳箴片 
再湖南常德府知府文杰撤任所遺員缺自應委員接署查有候補知府任之駒操守謹嚴才具開展堪以署理據藩司何樞臬司　廉三會詳前來除批飭遵照外謹會同湖廣總督臣張之洞附片具陳伏乞聖鑒謹奏奉硃批吏部知道欽此 
 
