# 1889 - 147 - 4905789

 

Page 1

 
 
[精印新科會試闈墨告成] [  申報館主人啓]  
　　墨卷隨風氣爲轉移故每屆元魁花樣迵手各别而要皆關發書理一以清眞雅正爲宗本科禮闈揭曉後本舘亟託京友赶寄闈墨南　付　手民昕夕排印刻己裝釘告蕆卽日出書每本收回工料洋六分諸君子有志揣摩者請速向上海本舘帳房及申昌書畫室購取至各外埠則經理申報人處均有出售此啓 
[寶墨齋四書寴] [  點石齋代啓]  
　　是編偕同志纂訂校對頗精自丙戍秋出書後銷路廣遠旋因市賈照樣翻刻只圖漁利任意訛錯魚目混珠殊堪痛恨倘蒙大雅察識足辨其似是而非惟在購書者認明本齋字樣則不至售市獪之欺彼南郭先生欲濫厠而不得矣 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋世五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬首新頴美備無踰於此碼洋八元○五鳳樓試帖○得詩一萬二千首塵羹土飯概不闌人碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能盡載本埠外埠俱有分鋪士商就近購取可也此佈 
[新設點石齋分局四月十六日開張] [  點石齋代啓]  
　　分本局專辦一切石印經史子集兼售各局諸書以及中外輿圖西文書籍名人碑帖畫譜楹聨册頁花色齊全價目克巳紳商賜顧請認抛球塲南首三層樓紅墻洋房可也此佈 
[請種烟與槯烟並行論]  
　　或謂近日與泰西通商以來所以爲國家理財者幾無乎不講求矣捐納一門已閉而復開旋罷而仍行曰海防也曰河工也曰賑捐也此三者或以虛銜榮身或以實任蒞民其不視爲終南捷徑者幾希不知此乃利之小者也朝廷所得者甚微而所失者甚大損國體而墮士氣受空名而鮮實濟利盡天下取之有道在乎人之善理耳泰西之取於民間者幾視中國倍蓰而民無怨咨且樂輸將者上下之交密而調劑之道得也泰西之民喜飲酒嗜吸烟或自種植或由販運或産從内地或來自隣邦國家順民之所欲初不加以嚴禁但重具稅餉使其值日昂窮乏之民無力飲吸而飲吸者日寡此所謂不禁之禁也鴉片烟入中國初不過閩粤富貴人吸之今則日盛一日幾遍天下而内地種鶯粟者亦蠭起雲南四川山西山東河南浙江各有所産販於遠近其距通商口岸較遠者不食洋藥而盡吸土樂且有謂雲南之土性熱較勝於印度之土性寒質勝而價廉人爭趨之或有謂雲土味薄不如印土味厚則耳食之言也西商狡獪殊甚往往自人内地購售土藥和入洋樂之中用法製造吸者莫能辨也爲此者冀可獲厚利蓋土藥價賤洋藥價貴以賤充貴其利一也印度一隅歳出洋藥若干自播種以至收漿皆有定制不得逾額今在中國内地以土藥混入洋藥其數雖　西官莫可稽查其利二也西商之工於心計也如此奈何我民不思與之爭利乎說者謂鴉片之行害民而病國甚於毒蛇猛獸必絶其源遏其流用嚴刑峻法以禁民之吸食而後可蓋必如是而後國可强民可富也然則禁烟章程豈可一刻緩哉竊謂其立說則正用心則善而權時緩急以與時消息之則非也禁烟不如種烟種烟且可以榷烟先請於當道許民間栽種鶯粟以分西國之利而甦我民之困俾漏巵不至於太甚此謀國是者出之于苦心孤詣以冀事機之或轉也獨奈何輕言禁烟哉禁烟而未有善法適足以擾民而已且未清其源則私販更甚試觀近日各關徵收洋藥巡緝之船密於悛織多以洋人稽察洋人尚且偷漏繁多不勝僂指每歳進口者若干箱消售者若干箱查存者若干箱其數固有册可稽者也非由私販何以至是夫印度英商之販烟入中國推其本心原非其意之所安惟以勢處騎虎不得不出於是今日者英人倚印度爲外府設官養兵其費不貲所謂叙跛兵者幾至三十餘萬每歳度支全出於烟稅一旦無鴉片是無印度也若使我國禁烟但禁内而不禁外則根株尚在萌蘖潛生上之禁令虛懸而下之貿易自若所謂拔本塞源者安在也若我欲嚴以治之務絶其來雖不必盡如向者鹿之走險虎之反噬而事未可料情實堪虞設有讒人交搆具間或措置未能盡善則將徒成畫餅一旦禁弛譬如殘燄復燃更熾於昔亦未可知也英人明知販烟之非正理深慮他國人所訕笑故下議院紳士創立禁烟會屢昌言於衆中又逆料其說之必不能行事之難以驟挽故期之以窮年畢世冀收效於久遠然言者自言販者自販且揚言卽使印度禁絶而中國仍行栽種是反授中國以利權也又何救於華民之吸食哉我恐於英商無益而有損也嗚呼議院紳士而誠欲禁也亦惟先盡其在我而已遑問其他或懲種烟之害者以爲中土葉五榖之養生而乃播酖毒以自戕愚亦甚矣且非仁者之用心也卽如山西一省地狹而民稠種榖且不足於食若一旦許其栽植鶯粟則民必有飢饉之患且今在山東直隷之間何嘗不種烟未見能奪利藪而據爲已有也雲南　土遍行天下而吸者且以爲彼善於此故與印度所産者昂賤迥殊似種烟亦非善策不知種烟之法其用意所在亦同於禁烟今欲傷鴉片不禁而自絶亦惟有兩端而己一曰極貴則民吸者寡一曰極賤則吸者遍中國吸者日寡則惟富貴者得以沈溺其中極賤則將以爲酬應之需力薄而癮輕久之與菸草相若二者皆絶之之機也顧此天意人事揆之勢若漸趨於極賤之一端則種烟以分利權塞漏巵似亦權宜補救之一道歟今若欲由賤而徵貴則莫如仿香港領牌煮烟納餉之例而少爲變通其法印度英商每歳載來之鴉片皆由官售由官熬煮分派民間設立烟户册籍按户派烟許有减而無增苟非由官煮者以違例重懲此法越南已行之矣或疑以爲非政體不知抽烟稅似愈於徵賭餉此法一行而天下吸烟之利皆歸之於官其所入當不可以計算且其法亦仿之前代蓋徵烟猶之榷酤漢末已禁私釀宋代專設榷酤之使豈獨於烟而不可行乎理財貴扼乎其大者芻蕘妄論知不足供當軸者一噱也 
[諭旨恭錄]  
　　四月二十七日奉上諭潘祖蔭高萬鵬奏通州王恕園粥廠勢難依限停止懇恩賞給米石一摺通州王恕園粥廠收養貧民現值青黄不接小民生計維艱兼之外來就食飢民人數衆多自難依限停止着加恩再賞給粟米一千石卽着倉塲侍郎就近由通倉撥發以資賑濟餘着照所議辦理欽此 
 
 

Page 2

 
 
[御園午景]  
　　吏部爲示傳事據安徽大挑一等舉人沈德味陳嘉壽呈稱奉示傳初五日帶領引見當因偶患感冒未能預備引見現已痊愈應取結呈明懇補行帶領引見等情到部當以可否補行帶領引見奏明請旨四月二十日奉上諭沈德味陳嘉壽着故爲二等毋庸帶領引見欽此欽遵到部相應示傳該員卽日取具同鄉官結赴部領照勿得自悮○順大學政周生霖大宗帥牌示順天府八旗主童於六月二十八日取齊二十九日考試經古三十日考試生員七月初二日考試八旗滿蒙童生初四日考試八旗漢軍童生○内廷火班安籌整頓一事已見邸抄聞内廷協和門武英　對過火班值房酌爲修葺現已將次工竣其火班官弁頭目兵丁由内務府選派如額所有預備火差需用汲桶水桶號衣號燈金鼓旗纛撓鈎繩梯等物已由西華門運人該處存儲署其門曰内務府汲桶處擬自五月朔起每逢一六日演習準殞及掉機軋扛等事按照新章按月支給官兵津貼銀兩○客臘内蒙古羅王年班進京尚未回北四月廿三日爲羅邸懸弧令誕雇定三慶菊部在地安門外大翔鳳胡同本府演唱奈曼邸那邸鄭慶克睿諸邸那希瀅澍貝勒誠那温澤公曁内廷行走各大臣躬往祝嘏輿馬僕從爛其盈門○右翼前鋒統領巴爲咨行事印務處呈稱本翼廂藍旗前鋒侍衞德林病故遺缺照章咨取輔國奉國奉恩將軍三等侍衞冶儀正世管佐領騎都尉印務章京委護軍叅領王府二等護衞四品典儀與本翼委前鋒侍衞一同楝選相應咨行宗人府等處於前項人員内保送一二員務於十日内將履歴咨覆以憑訂期揀選○此次保和殿考試試差者計翰詹料道部屬共二百餘人試以四書文五經文各一藝試帖詩一首經欽派閱卷大臣張子青相國等在上書房逐加披閱擬取八十卷彌封進呈例於題派考官時啓閱四書文題菉竹猗猗有斐君子詩題賦得一覽衆山小得宗字經文題尚未訪確○廂紅漢因挑庫丁舞文弄弊奏交刑部審訊得旨後卽經鑲紅漢立將英沛及其父承愷並該佐領下掌檔領催貴珍押解送交刑部經當月司以奏交重案當堂簽掣分江蘇司訊辦各堂憲以案關私揑印文牽涉現任職官多員遂添派秋審處司官會同研訊俾澈底根究務期無枉無縱云 
[恭迎恩詔]  
　　皇上親政大婚後兩次恭上皇太后徽號一人有慶四海蒙庥頒給恩詔於四月二十二日到津是日凌晨李傅相率同鎭道各員蹌蹌濟濟穆穆皇皇齊集河北玉皇閣排列鴛班靖恭鵠候比九霄丹鳳啣詔飛來傅相卽率屬行三跪九叩首禮請詔開讀天威咫尺跪伏如儀隨備黄亭恭舁詔書往萬壽宫供奉沿途老幼歡忻鼓舞均拜手稽首而頒曰皇恩似海帝德如天 
[日使將來]  
　　日本駐紥中國欽差鹽田三郎在北京任所病故已錄前報日政府特派兵船浪速艦前任天津迎柩回國並接其瀛眷送歸故里以便治喪鹽田欽差於西歴五月十二日長逝前一日日皇下旨升進宫内省恩禮正隆遽爾作古惜哉刻下北京公使館中一切父步事宜暫令書記官今立吐醉代理新欽差已派定法制局長官井上毅不日起程俟照會中國及各國欽差然後履新遞遺法制局長官一缺以末松謙澄補授 
[獲犯待解]  
　　前報紀喬裝爲盜之福州人及偷竊三公所物件之廣東小流氓業由中國派駐長崎領事派捕協同日捕將各犯迭獲到案所有預先逃在横濱之張恒和亦經照會駐紥横濱領事獲解到崎收禁今已追出各贓審實定案詳禀欽憲定于下期公司船開行時飭捕起解上海請裴邑尊暫行收禁然後遞回原籍二案共五犯一姓葉一姓陳一姓張均係福州人廣東小流氓則一名王阿來一名何阿允 
[勘視貢院]  
　　杭州貢院前已擇吉破土開工現由總理科塲供給候補府顔太守杭捕孟司馬禀請崧大中丞親臨閱視俾凡所因革有可遵循四月二十六日午刻中丞親臨貢院署杭嘉湖道將觀察杭府郭太守仁和縣高邑尊錢塘縣朱邑尊均隨侍焉中丞巡歴一周以水爲養命之源如果一律潔清何致釀成疾疫溯梅小岩中丞撫浙時曾遍設水管吸取清泉迄今十無一存重辦又嫌費鉅因公同商議務籌一法禀候施行未識當事者將如何籌議也 
[臬司進署]  
　　浙江臬憲廖廉訪興修衙署加高西首圍牆目下工已告成擇吉四月二十二日由横河橋河下行臺遷八本署憲眷則於二十五日移居 
[西振四紀]  
　　本埠英總領事接到英屬新金山捐助中國北方振欵轉寄散放業已三登前報兹又由新金山匯到英金一百磅核作規銀四百六十三兩有奇又六百磅合銀二千七百八十二兩六錢仍交西國籌振公會分别散濟統計前後共寄來銀一萬一千二十二兩三錢七分洋三千二百四十五元九角九分似此源源而來起饑民於溝壑諸君子誠造福無涯矣 
[觀察東來]  
　　山東災象日甚一日又有市儈居奇以致米價昂貴駭人聽聞張朗齋宫保心竊憂之特委吳頴函觀察來申並函致龔仰蘧觀祭託爲辦米若干解赴東省設法平糶使奸商不能壟斷其用心可謂苦矣昨日吳觀察業已乘高陞輪船到滬想不日辦有成數卽當東行不禁爲東省災黎政足望之 
[馬戯五誌]  
　　諺云批杷黄娘姨忙小姐慌嫖客藏語雖近俚然已道盡歌樓况味狎客心情試問空心大老官不藏者有幾人哉比年來懴除綺障笙歌叢裏抽身雲水光中洗眼不管他人忙不忙慌不慌但得保全自已免於一藏斯幸矣蒲綠榴紅中天節屆與蓺蘭客偶論及此客以爲然清談旣倦客又以觀馬戲爲約則應之曰諾旣抵其處見夫戯之變幻大異於前數日坐客之駢集不減於前數日客顧而樂之謂余曰彼忙者不暇觀慌者不及觀藏者且欲觀而不敢觀矣吾與子流覽於珍禽奇獸之塲賞識於牝牡驪黄之外不亦善乎然不有高詠何伸雅懷則又應之曰諾觀畢出門車中口占數章歸而筆之其詞曰絶妙梨園海外來爭誇良驥出羣材聞聲起舞渾閒事不數當年戲馬臺腰支纎細鬢蓬鬆燈下時時一笑逢多少遊人齊拍手身如飛燕馬如龍穆滿西行遇偃師魚龍曼衍未爲奇今看巨象神牛外更有馴獅伏虎時慣於馬上捉迷藏不獨人忙馬亦忙畢竟有緣方捉得飛來飛去兩鴛鴦蹴踘鞦韆白披呈穿絲走索一身輕他時若向山林遁定與袁公把臂行漢人功狗楚人猴幻相都從眼底收人戯不看看馬戯也應中土遜歐洲 
[好施可嘉]  
　　近日本報迭登各善士勸募减省天中節筵移助東振是則是效甚屬寥寥閱文報局賑捐事略有孫金寶詞史節端午酒資十二元捐賑以弱齡雛姬而能存心利濟深可嘉許卽去冬節省鴨捐惟詞史所勸爲多將來遇人必淑可操左劵滬上北里不乏名姝曷勿踵而行之 
[誘拐西孩]  
　　西人密司蓮訴稱家在虹口百老匯路昨日下午失去三歳女孩四處找尋杳無着落旋有比隣馬口鐵店夥時阿桂言頃從鄉間來行過楊樹浦見有人手抱西孩面貌年歳衣帽與我家所失相符隨同往尋見將抱孩之人交捕送案時供與同袁桂林供寗波人年十八歳現住城内昨至外虹口李大雪處習業路見西孩啼哭問其家居何處口不能言因之抱在手中令其自認住家一直向東北行至鄉間見無西人房屋因復抱回路見印捕說明緣故印捕不理正行間適西人到來後隨東洋車孩見西人卽呌喚小的知係孩父爲之抱上東洋車不料西人反指小的爲拐匪印捕禀稱是日在此處梭巡從未見此人抱孩向訴此孩失路之事捕頭稱拘袁至捕房時有與密司蓮相識之西捕言曾見袁抱西孩悮爲密司蓮所用之細崽故不與究袁旣稱好意何不抱孩至捕房而反抱至楊樹浦耶蔡太守一再研詰袁堅執如前太守謂失路西 
 
 

Page 3

 
 
孩何勞爾代抱爾之所訴總有不符本分府難爲爾脫罪袁仍稱寃枉太守謂爾當訴明實在袁矢口不移太守判袁發捕房管押六月孩交密司蓮領去 
[被竊可疑]  
　　麥捕頭稱旗昌繅絲廠報失洋銀一百六十一元七角五分派包探顧阿六前往查緝見無外賊入内形跡因喚司帳人張味耕更夫郭仁川至捕房詰問情由今特將張送案該包探禀稱小的前往查得鐵箱在帳房鎖匙由張經管如因事出外則將帳房門鎖好鎖匙交與更夫故令同至捕房而副捕頭言張不合暫押旋有人持洋銀到來稱願賠補請卽釋歸副捕頭又不允鎖匙呈閱吳渭聘訴稱買辦顧勉甫往無錫購蠶繭廠内一切事務皆由職員經理張有殷實可靠之人作保所有洋銀出入均歸張經理張或出外鐵箱鎖匙隨帶在身帳房門鎖匙則交與更夫此次因發給西人工資囑張照付張以箱鎖忽不能開喚令更夫代開更夫言箱未鎖好悮照鎖好之法開之故不能開耳當卽檢點洋銀已少去一百六十一元七角五分遂報捕房請爲查緝不料張至捕房後捕房中人言張監守自盜以致管押然張如欲用洋銀儘可取用設有虧空亦可向保人清理何致盜取區區决無是理且旣被管押又不准保出張供與同郭供小的確經管帳房門鎖匙然鐵箱内失去洋銀小的實不知其故蔡太守將情告知繙譯官轉諭麥捕頭捕頭言然則如何失去洋銀請再究更夫可也太守問張曰鐵箱鎖匙由爾隨帶帳房門鎖匙時交更夫卽使爾偶然忘鎖鐵箱他人如何知道致乘間盜洋張稱其故原難測度是以報捕請查太守飭將張開釋俟買辦到來投案候示 
[烟客病斃]  
　　老北門外新街四十二號門牌碧雲大烟館係過夜烟間烟客出錢十數文卽可住宿有陳阿勝者年三十六歳蘇州人習成衣業近因染病住宿碧雲天前日兩點鐘時斃命經烟館主報知捕房及十二鋪地甲當由地甲報縣裴邑尊卽派人至該烟館察看實係病斃並無别故邑尊以病斃毋庸莅騐着該鋪地甲督同烟館主將屍身收殮發壇標記待認 
[繳洋贖女]  
　　鄭德全投法公堂訴稱去年十二月間有同鄉劉土氏領女名小弟前來過鑑與我出洋十元曾立過繼憑據卽以劉王氏之子劉國生爲中小弟年祗十二歳說明俟年歳長大可以彼此來往詎劉土氏於令年正月卽來借錢不得已將脚爐及小弟之脚爐質錢交彼至三月二十日又來借錢我又將所穿套褲脫下質錢一百五十文交伊閱三日伊又來答以無錢伊卽要贖女約在茶館吃茶講理言明還我洋十元另加洋五元約我昨日將洋交來屆期非但不來贖竟紏流氓一二十人前來欲槍女去只得將劉王氏小弟等同人捕房劉國生隨後到來葛同轉檢閱所呈紅紙據詰問爲何無中人鄭供時近歳闌故無中人卽將劉國生名字寫上同轉謂國生是女之胞兄如何可作中詰之劉國生據供年廿二歳閔行人在辛莊地方周仁泰米店爲夥去冬不在家内此紙不是我寫亦不知此中原委至今始知故與母說定摒擋銀洋想來贖妹德全本是同鄉素來經手買賣人口劉王氏供德全於去年八月間先來向我請八字我未出至十月間又來說有做水果生意人要訂姻家業甚好當時仍未應允至十一月間伊又來說勸我同到上海一時被其蠱惑隨伊至滬卽在伊家住下延至十二月間方說水果行家父來洋十元扣去伊處房飯資交我洋五元八開三個葛同轉謂旣已取洋紙據可是爾子所寫答稱不是鄭德全又稱洋係十元當面交伊因伊子劉國生經上海縣訪拿賭棍逃出在外伊母不得已將女過繼與人得洋爲兒子斡旋訟事同轉詰之劉小弟供與母同詰其在鄭處在幾時答稱莊子甚長記不清楚同轉謂國生贖妹自當備洋答稱已備好可以交案同轉着將劉國生　押劉小弟暫着鄭德全領回劉王氏内外趕緊將洋十元呈案 
[上海縣署瑣案]  
　　諸翟鎭民婦張嚴氏控夫姪張春泉張梅生等侵佔家産一案已見報章前晚裴邑尊提集原被升堂訊究張嚴氏訴稱丈夫病故後兒子尚幼以致夫姪欺凌孤寡侵佔家資开將伊家神主供諸客堂同論逞蠻叩求訊究春泉梅生同供家産前已均分並不侵佔伊家先將神主向客堂供奉是以小的將先父神主移供客堂族長訴稱家産確巳分過客堂係公産故伊等將神主供奉邑尊謂家産旣已均分可有析據答稱析據未經繕立邑尊謂旣無析據是本經分析可知遂諭令該族長偕地保下鄉速將神主移出贗泉梅生暫行管押候傳親族到案集訊察斷○粤人韋阿根鄭阿榮私販軍火由英公堂訊供送縣前晚裴邑尊庭訊之下韋鄭一味推諉邑尊着發自新所管押候示○寗波人何阿富應仁發包攬河工局裝泥事沿途將泥傾棄經會辦翁子文太守送縣訊責荷枷昨晨裴邑尊升堂點犯時何一再籲求開釋邑尊飭令原差帶往河工局向局員面求○前有日斯巴尼亞商人控劉植山等欠銀經道憲札縣提訊限日清理前晚裴邑尊以其逾限多時了無頭緒因之提案訊比劉一再求寛邑尊飭發待質公所管押嚴追 
[英界公堂瑣案]  
　　包探秦少卿禀稱某土行司帳人葛益甫言被相識之沈子文竊去洋銀一百六十元小的前往拘沈詰得洋銀一百元寄存兄長處其兄知因竊得當卽交還尚有六十元置辦衣物用剩若十己在身邊搜出復將衣物作價祗少四元有奇今將人贓送案葛稱素來與沈相識是日伊來閒坐實不防其行竊沈供稱寗波人此事實受某粤人之愚現在粤人己他往蔡太守判管押三月洋銀衣物概交葛領去○賣糖人周嘉全控稱被魏某撞翻糖担砸碎盃碗值洋六元并將合夥之人擊傷云云蔡太守訊供之下魏稱坐車經過見糖担阻路喝讓不依是以口角旋見周抽取扛棒行兇將擔帶翻悮碎盃碗及喚六十九號印捕至竟不問情由硬拖髮辫肆毆路遇西人咖喇始令釋放太守飭俟查明傳到咖喇再訊各情已詳前報昨日覆訊周申訴前因并稱合夥之人現因寒熱不能投質咖喇稱是夜路過此處見魏毆周後由印捕令魏至捕房魏與爭毆致翻糖担太守問周究竟如何碰翻爾担答稱擔停尚仁里口有人向買油黄荳適魏乘車從里内出喝移稍遲車卽在担旁擦過不知如何車忽翻轉魏從車上跌出將小的等亂毆斯時担已被車壓翻矣太守謂爾前供被人將車推翻究是何人答稱確似有人推翻伊車六十九號印捕仍執前供魏供訴前因太守問爾車夫來案否魏令車夫阿掌至案太守問究竟當日如何肇釁答稱主人已步出里口小的隨後拉車出見有糖擔碍路喝移不允我因從擔旁拉過車忽翻轉致將糖擔帶翻旋有許多人助賣糖人將小的毆打主人聞聲赶來亦遭毆辱云太守謂爾主人前供周抽扛棒行兇致翻已担爾供何又兩歧隨何魏問魏稱周確抽取扛棒太守又問爾聞咖喇之供乎答稱已聞然自知于理不差因印捕拉髮辫又肆毆擊故不願到捕房卜易狀師稱捕　魏酒醉滋事擊翻糖擔且不肯到捕房然魏不承認魏言遭印捕兇毆亦無人肯爲見証本狀師揆情度理實有流氓選事見車主衣服華麗希圖訛詐錢文魏見彼行兇或者擊伊幾下適被咖喇所見故謂魏毆賣糖人太守謂供詞各執糖担須賠魏稱賠償糖担原係小事惟印捕不應若此胡行請爲公斷太守謂本分府深知爾意然爾旣延訟師欲控印捕請訟師申明條例可也魏稱並非定欲控印捕請爲申斥足矣太守判魏折償糖担洋三元案遂了結 
[法界公堂瑣案]  
　　前報列有西門鄉間某甲家有妹出外不歸疑爲同村人引誘將某乙扭押捕房云云嗣知甲　　妹尋到逕赴捕房求爲消案法捕頭詰悉伊妹在小東門外金利源碼頭廣利輪船邊尋得恐其中尚有别情看投公堂候示昨將張錦春卽某乙及張子三囝一併解到經葛同轉詰訊據唐阿茂卽某甲稱在日暉橋相近種花園爲業家有父母妹名寶珠今年十九歳前日同張錦春到滬傍晚未回我謂年輕女子晚間豈可不回因將張錦春尋到詰問伊稱不知我更焦急將伊父子暫送捕房葛同轉謂以後爾妹在何處尋到　稱在金利源碼頭又問張錦春在何處尋到答稱在廣利船上尋到葛同轉詰之張錦春據供同伊一路到滬尋伊之妹何得反誣我拐去同轉謂唐可茂爾妹可是時常到滬答稱不常出外同轉謂爾今回去告知父母當將妹管束不得任其出外張錦春父子二人旣據原告証明無干准卽釋放○前報列大昌洋 
 
 

Page 4

 
 
東　寗波人何成福　買辦二月間有前開鐘表店之陳廣成買去表件值洋一百十六元據何稱陳來買表時與棋盤　野味店主朱瑞妹同來朱卽爲保人出立保單由陳交與洋東後往照對時店主適外出故未照付竊陳廣成虧空逃逸大昌洋東以洋元無着控於法公堂查究何成福而何供出朱瑞林同陳到行未曾作保况陳前在洋東處做夥計是朱所保及將朱傳案據供名理瀛不知此案始末問官以事總有因着均交保出外將陳廣成尋到再核迄今該洋人投案請追昨日又將何朱兩人傳到研問何朱兩人仍執前詞葛同轉詰何成福究竟朱瑞林在何處何指朱稱伊卽朱瑞林朱仍舍糊稱實名理瀛同轉商之祁繙譯官着將兩人交保出外限一禮拜將陳尋到交案祁君然之諭該洋人退去○捕房昨將拘到賭徒陳永義解案據陳通事禀稱四月十八日將賭頭沈德寶懲辦越四五天捕房門口有人黏貼匿名揭帖兩張查係陳永義所爲與薙頭阿福及東海等人有仇將彼等之名列在紙尾葛同轉向陳永義研詰謂鄭家木橋有幾个賭頭爾與人有仇卽寫名今旣拘到當一併重辦究竟帖係何人所寫陳永義供帖是先生所寫同轉問是何名字陳供因大老爺要提人均逃去矣我在鄭家木橋爲時未久同轉着將陳永義交捕行候重辦○楊錦之一案牽涉張小園張妻唐氏二次將洋二十元繳呈捕房昨將張小園解案葛同轉謂張平日行爲不端本當嚴辦姑念爾妻已將洋繳封此建追爾已得之洋嗣後務須改過今與祁大老爺商酌從寛開釋當覓妥人保爾以後不再犯事并具故過結呈案備查○捕房昨解在太古碼頭竊藥材之土坡高請訊管碼頭西人到案稱王用刀將藥材袋割開偷竊葛同轉詰之王坡高據供因啜茗出外藥材是别人所竊被追去下我等走過西人見我衣服藍縷將我拘案同轉謂行路之人不少何以不拘别人而獨拘爾着將王枷號二禮拜發碼頭示衆○包探李雲發在新北門外拘獲剪綹賊顧新寶陳阿三二人昨日解案葛同轉着將顧責二百板陳責一百板枷號一月示衆○金利源碼頭三號巡丁朱春春投案遞呈函件稱獲到竊煤賊趙才寶送案據趙供爲野鷄小工船艙之煤係管艙人令我掃去無端被拘實是寃枉葛同轉謂令爾掃艙决不將爾送捕看將趙責一百板枷號一月示衆○熊阿寶訴稱紹興人在公和祥碼頭爲小工煤船到埠有時泊金利源馬頭上月二十九日做工回走會館弄手中携錢四百文裝煤之後面上有黑氣有三人走來自稱爲探夥指我爲小賊將錢搶去初一日被我拉住一人尚有二人被其逃脫祗將一人交捕送案據陳榮春供做玉器生意不敢拆梢熊則指定拆梢同轉謂錢祗四百文然爾等情節可惡着責三百板○浦東人徐金元在小東門外花烟　滋事由捕拘獲解案而原告不到葛同轉略詰情由着押候原告到案再核○法馬路振隆東洋莊夥王世勳訴稱去年倪耀祿來掮去東　　　值洋六十五圓初則約期交洋後竟避匿不見今得相遇扭送捕房倪供辦貨人到蘇州我因追到蘇州同轉謂其一宋胡言情同誆騙着押候追究○昨報列巡捕拘獲賭犯一人昨日解案據供姓趙名德順紹興人因　草鞋被捉同轉謂巡捕眼見爾在該處到此還不直供究見檯子是何人所擺摇者何人趙供賭檯是小豆芽東福所擺昨日伊自摇我到賭塲祇四天不知伊等名字葛同轉着將趙暫押候辦 
[惠册鳴謝]  
　　各海關征收輪船稅餉每年循例由稅務司彙印成册繙譯華文所以備稽查徵信實也昨承以光緒十四年卽西曆一千八百八十八年清册見貺見是年各關所收進口止稅華五十八萬九千三百十五兩二分三厘洋三百五十六萬四千五百九十七兩五錢一分六厘出口正稅華一百九十六萬八千八百零一兩七錢六分八厘洋六百三十一萬一千一百八十二兩四錢一分五厘復進口半稅華二十八萬六百六十七兩九錢一分七厘洋五十一萬二百八十八兩三錢七分八厘共得進口正稅四百十五萬三千九百十二兩五錢三分九厘出口正稅八百二十七萬九百八十三兩一錢八分三厘復進口半稅七十九萬九百五十六兩二錢九分五厘屈計一千八百八十一年時進口正稅收全五百萬二千一十兩出口正稅八百三十二萬九千六百六十八兩未及數年收數已有遞減之勢然則華洋貿易不宜及早設法維持之乎寄語操會計者尚其覩此册而格外留神也可 
[上海文報局振所五月初一初二日振捐事略]  
　　蘇垣盛旭人方伯來留園游資移振錢三百千文○揚州福和祥公所來安徽太平局募洋一千另八十八元一角另九厘○贛州電局鄭幼翁來募第一批洋五百元○蘇州電局王勗翁來募洋一百五十四元　方慶支應局　從陽厘局周集捐洋一百元又旴貽縣黄捐曹平銀一百兩○蘇城中市吳仲翁來募洋七十元○海晏輪船張仲延翁交來搭客諸君捐洋六十元又湖南細柳堂周捐洋三十元○漢口和興號來陳藴石　募洋四十元○蘇城得見齊來募懷屺氏洋三十元○江西湖口總鎭署文案交來募洋三十元○樂平元和衆友來捐洋二十元○太倉繆蘅翁來武靜如翁募洋十七元○百花里孫金寶詞史節重午酒筵移振洋十二元○以上各處官紳士庶志切救災心殷拯溺源源惠助功德靡涯敝所卽專批彙解以濟急需除按旬登報外先代奉東飢民九頓百叩 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[園資助賑]  
　　敝所昨接蘇垣盛旭人方伯來函近閱申報得悉遼瀋沉災未澹山左待賑更殷弟假歸以後愧無接濟之方擬自今年四月初一日起留園所收園資捐助奉東義賑先行匯寄制足錢三百千文敬乞查收彙解等云同人祗聆之餘莫名欽仰吉人爲善惟日不足方伯有焉用特刊登報端以彰德惠其餘如吳門之怡園拙政園獅子林滄浪亭滬上之徐園張園園主人皆縉紳巨室好善樂輪聞此義風諒亦當仁不讓接踵奮興裨益災區良匪淺鮮倘蒙俯允慨助吾當鑄金事之[  上海文報局協賑同人謹啓]  
[賑捐事略]  
　　敝所昨日奉到鄂撫奎大中丞捐助東賑庫平銀一百兩又惲崧筠觀察籌募鄂省蘇賑移東規元五百兩○香港東華醫院募第七批規元二千兩由韋文圃翁交到○盛旭人方伯來盛佑卿翁募規元一千兩○兩廣電局沈小園太守募第三批規元三百兩○鎭江電局張廉泉明府墊第三批東賑洋五百元○鎭江招商局總辦朱虎臣翁募規元一百七兩二分又英洋一百四十四元○宜昌招商局總辦謝侣松翁募第一批規元一百五十兩又第二批規元五十兩均由電局總收支所交到○本埠日昇昌票號來廣東藩臺土灼棠方伯捐洋一百元○袁浦海州分司項募衆善公助曹平銀一百兩○松江不留名求病愈洋一百元○漢口招商局施紫翁來董仁伯先生得又孫湯餅資移賑洋一百元○江西湖口厘局鮑募洋六十元○泉州電局周子明翁募洋六十元零○天津開平礦局募洋四十八元五角○壽州全泰盛信局内鄧子澄趙志成兩君募洋三十二元○嘉興油車港永隆圑募洋廿四元○福州普安堂募洋廿一元八角○庽營口慈谿知非子募洋廿元○福州電局周雨亭翁募洋員高爾亭光洋廿元○東臺存悔道人募洋十四元○以上袞袞鉅公仁人善士情殷拯溺志切救災同人祗承之餘莫名感仰除按旬刊佈清單外先肅登報謹代災黎頓首叩謝[  上海文報局賑所謹啓四月三十日]  
[上海四馬路陳春記内協助奉賑公所由阮星階兄蒞滬齎到營口翁曉山朱叔梧潘介眉三君來函]  
　　紹勤成忠蕃甫九齡葆三春瀾諸善長大人閣下前日接四號惠函並收到現寶計營平銀五千另八十四兩三錢一分當由電達諒邀台鑒阮星翁經手查放冬賑已另册報銷餘銀一萬零五百八十二兩八錢一分如數收訖由春記轉交楊殿翁歸入春賑惟此欵内二月間曾付蓋州粥廠東錢一萬四千吊牛莊粥廠營平銀二千兩印收二紙前已寄呈將來由殿翁一併造報田莊台散放紅糧約月底可以告竣近日盖州遼陽正當吃緊之時飢民甚衆待哺嗷嗷昨接遼陽災區同人來信云被災極重查户雖緊至少必須三萬金明知諸善長籌募不易惟覩此慘狀不能不飛函告急現在近村草根樹皮均已挖剥盡凈須往四十里外掘取草根沿途倒斃不計其數麥苗已長寸許甚至偷挖充飢只圖目前苟延殘喘不顧將來收穫其情實堪憫惻所查之處僅十分之三尚有許多州縣未查而欵已告罄當此青黄不接之時若得鉅欵頻來尤爲施當其厄尚祈諸善長俯念災重所收捐欵先儘奉省俾得保全大局災民幸甚同人幸甚所有一切細情由阮星翁面詳專此奉復敬請德安愚弟翁正修朱福春潘成榮頓首四月廿二日 
[巳丑季春薄游滬上承古春詞伯招飲於綠楊紅藥之居賜讀贈佩珍女史佳作和一律並步元韵卽祈斧正]  
　　猶是雲英未嫁身恍從畫裹見眞眞二分明月鄉心繫四座春風笑語親素手彈來音最妙修眉描出黛初匀多情難得逢徐孺卜榻何妨待美人韞土樓主人稿 
[上海北市絲業會舘籌賑公所施少欽經收奉直豫皖山東揚鎭賑捐四月初拾至十二日第二千零七十九至八十一次清單]  
　　林閣奎翁募隱名氏規元七十三兩又晋江張克成規元十八兩二錢五分浙紹德記洋五十元蘇垣葉兆金爲孫疾全廿元浙紹孔康甫募勉力子將珍藏翠般掛牌售價移賑廿元又山陰屠省吾一元夾石恆受參號徐廣珍爲平安抵浙求病日愈十元松江丁敦仁堂主人爲次媳張氏求瘡病速愈十元山陰尚志堂金求合家平安十元嚴信任求病愈身健由寗波瑞康莊寄恆豫莊來五元蘇城同益祥棧實心無力節省洋烟資四元仲恆升何募對開一元張裕春小兒天花藥費二元太原錦記求頭眩速愈家宅平安由方萃和唐行來二元慈谿溪上草堂翁爲次女難産許助由九章號來二元蕉山書屋錫箔灰資由官銀號來一元二角菱湖保安室主一元乍浦源隆昌郭寫官渤海氏各一元林孔氏銅洋四元楚記銅洋二元同春洋貨號錢一錢一百三十文無錫顧又珊募朱李氏求病全十元顧信成銅洋一元又手募銅洋一元白芍藥軒銅洋一元姑蘇盛福如一元無名氏兆豐各錢四百錢錦山三百葉吟記保如勉力子何峻良四户各二百文無名氏二户各一百文共十户合洋三元錢四十文湖郡沈若臣放生資移助一元陳勤士八角沈習之張耐之各一角共四户合大洋一　對開洋二元以上初十日○寄嘯老人大善士漕寶銀一千兩竹西小隱大善士曹寶銀五百兩鋤月山房大士曹寶銀四百八十兩三户由蔚豐厚號趙蓉生翁交來合規元二千一百廿六兩九錢一分六厘江邑黎川徐門陸氏求外症速愈由程民江先生來洋一百元浙紹德記求病速愈五十元鎭海張元萃求銷宿擘延年益壽由時明齋先生來四十四元二角楊州文夔募浙江錢門金氏求右母師氏增福壽並自平安及子鴻訓聰明早入泮廿元滸關鹽公棧程培之募王宏吉求保父病速愈廿元内銅洋一元又程於氏求病速愈一元蘇州沈漱雲廿元内生銀一元袁夏氏求子病愈十元爲小兒病愈人十元滸浦裕通曹啓豐藥資移助求病卽全五元廣東楊天章求病愈五元盧椿年求病愈四元蛟川隱名氏求妻病愈銷災四元總會湯相州去年患病得卽愈將替工移助三元范務本堂二元古歙鄭元增求母病速愈二元潘玉記二元無名氏一元張惠迪一元周萬源一元盛渙文求病速愈一元無名氏五角永達仁銅洋十九元無錫望亭厘卡銅洋二元杭州有心無力子錢三百以上十一日○與善人居善士由錢葆卿兄來規元二百五十七兩劉蓮峰善士由恊同慶號來福建庫平番銀二伯兩合規元一百元十六兩七錢二分廣源五十元蘇城華柱臣募存心堂三十元唐捐局袍套移助廿三元九華堂開張席資移賑廿元洪都萬勝齋由王震均兄來廿元蘇城徐德璋求母病全銷災延年十元左周氏病愈完願五元不留名求病速愈四元蘇省無名氏節省長孫湯餅資移助四元寶應徐延齋求子病速愈四元陳桂堂求子病愈二元粤東吳芾棠二元蔡黄氏求病速愈一元金陵袁惠換來吉洋一元付還原銅洋一元蘇城平安室倪求合家吉慶一元杭垣竟成堂銅洋十七元隱名氏銅洋三元蘇省陳子鶴募徐思泉四元杞憂子吳德芳徐洛泉范餘慶紫微舘五户各二元曹冠卿姚淵如陶行伯陳曹氏四户各一元蘭記鄒南榮各對開一元高郵武廟賑所丁鏡齋翁募無名氏三元戴禹卿病愈完願二元高均林病愈完願九九錢一千文金陞宣錢一千吳以勤疾愈完願周姓各錢五百正坤錢三百共七户合洋八元不留名三元又一元又錢五百五十又二户各二百勉力子錢八百傅柳堂錢七百顧學初枉如松各錢三百王楚汀錢一百共十户合洋七元安省熊公舘吳韻扶女士雷城樵子各三元熊吳氏一元無力人六角星名氏四角共五户合洋六元范後樂堂本洋一元以上十二日 
[上海北市絲業會舘籌賑公所施少欽經收奉直豫皖山東揚鎭賑捐四月十三四日第二千零八十二三次清單]  
　　鋤經氏求病速愈由姚梅溪翁來洋四百元唐乾初月捐求保合家平安十元蕭山空衷子十元沙頭泰昌號吳啓迪堂求合宅平安十元同里祥泰當二元源開莊諸同人二元楊旭初一元方佐卿求妻病愈二元廖慶其一元胡琦源程蓉孫俞琴仙金頌平四刻各五角紹興心餘力拙人銅洋一元○漢口朱生記募不書名洋六元硯田氏四元朱胡氏二户各二元求平安不書名自修氏無名氏朱合記五户各一元無力氏錢六百文朱衆記朱領記各五百文汪浦浦四百文胡達夫朱壽記朱裕如三户各二百文朱麥保一百五十文無名氏二户各一百文黄格松一百文朱麥記朱裕記各五十文共廿二户合洋廿二元以上十三日○無名氏大善士續助求保病體速痊規元一千兩淮城顧秋嵐善士由陶聘卿兄來二二平二六寶銀三百兩合規元三百廿兩零七錢一分四厘杭垣總巡中城保申局三畏堂張善士爲慈六十壽辰奉命將筵資移助洋五十元黄少翁由同康莊來五十元又吳靜翁五十元隱名氏病痊完愿田昇茂載號來四十元余綎笙募余順記廿九元二角九分余江記四元瑜壽記七元三户由恊源莊來合洋四十元二角錢九十文夏旬伯洋廿元蕪湖裕泰莊托彤源莊來規元十兩零七錢五分新安隱名氏求父增壽身體平安洋十二元常熟信泰典吳冠亭同妻高氏續助求自餘毒速清十元杭州曹楚書募姚高氏及子學智學仁學信並女桂姑均係積存點心資求身體康健順遂由源豐潤來士元海昌周申甫募陸有恆求母病痊十元杭城蔣公舘六一居士十元乍濱李氏求父病愈十元缸鎭裕盛和十元杭州楊秋榖爲寶光滿金和尚與鄉人胡正鑑因細事相爭意欲入訟當勸正鑑出洋修路滿金出洋助賑十元又子揚守正在傍積省點心資願今科入泮四元處州慶元縣吳陸氏四元湘陰徐文彬十元唐阿全駁船罰欵由倪萬春花行來六元長崎裕和盛五元積善堂吳五元金保三先生募孫春翁四元公和隆質衆友端節酒筵資移助四元杭州守拙子四元皖城葉元超元弼三元隱名氏前許産母大小平安二元丁善生甘嘯嶺各二元漢口升昌典來歴不明誠心感格二元聿修三房一元琴川力難如願子二元南治襄抱穉童屈森瑶一元沈連魁祈保女鳳仙延壽無災一元松南金少堂因兒病愈一元龐姓一元朱家閣俞恆裕靜養主人求平安一元又求子病愈一元震澤鄉愚人一元乍川同新揚顯一元蘇州鹽公堂蘇源求合家平安蘇才鎭求父母康健各一元有心無力子三角○虹口泰記馮展南五元又募韋永興六元陳就基吳氏梁杏村三户各五元李直山四元陳淡溪李榮魁各三元吳清河吳伯棠梁錦旋杜之甫吳悅有盧福興李金達陳德興陳松根陳啓泉曾鑣梁求何閏鄧澤南十四户各二元黄星槎揚閏帶陳王有王壽槐廖昌郡吳開何輝林海珊李蓮芳粱金勝郭金彭暮岐李保國無名氏張雙福十五户各一元曾才龔竹卿各五角無名氏一角共四十户合洋八十元零一角○江裕船來武穴洋關沈元履善士續募魏守則成廣茂馮福堂蕭寛俊蕭禎祥譚鏡堂沈寶清七户各一元永福安謝京橋楊祥安萬祥順葉心莊聞祥友彭須庚鄧華封啓茂行重友太劉榮豐德昌仁鮑射文叚俊發丁正順歐陽象典談進元吳本業丁洪發朱完白譚洪桂黄福勝曾瑞貴劉復興張春發劉發友彭湘益楊華章譚金堂江宴林鮑祖康長發趙恆發周開王潘耀先蕭才友夏永林何惟賢吳慶元稽勝華嚴大興李日王廷榮成福升譚雙田周振之宴姓歐陽松軒談興順袁時友田江雲王春發周文運五十三户各錢一千共六十户合洋五十一元○京口寄來浦左鰥獨赤貧人續募不留名蘭言書屋各五角無名氏二角錢不留錢四百錢和生福生各二百錢四官六官各一百錢七官六十共九户合洋二元二角以上十四日 
 
 
 

Page 10

 
 
   
 
 

Page 11

 
 
[光緒十五年四月廿六日京報全錄]  
　　宫門抄○諭旨兩道錄前○教職單○閩督卡奏遴補水師守備摺○又奏甄别府廳知縣分别開缺降革摺○大臣英奏揀補茶膳拜唐阿摺○御史富等奏監放粥廠完竣摺○禮親王奏主事服闋仍令軍機處行走片○閩督卡奏甄别佐雜緣由片○又奏浙省甄别千總無可叅劾片○滇撫訂奏知州等回任調署片○四月二十六日工部鴻臚寺正藍旗值日無引見○恭王專摺謝賞紗葛恩○李鴻藻請假十日○恩棠請假五日○翰林院奏派稽查中左右門派出崇禮尚昌懋○侍衞處奏派保和殿監試之王大臣派出頭班瀅貝勒那王熙貝勒都凌阿卓凌阿二班謨貝子克侯明安瑞啓榮和○召見軍機○光緒十五年四月分教職單教授吉林長春張鳳翔天津甘肅西寗原筮貞鞏昌雲南大理許邱芳臨安俱舉正諭順天薊州劉慶集天津歳直隷故城劉召式天津山西代州劉照藜太原福建建陽劉秋濤福州湖南臨湘胡序政長沙甘肅狄道徐恢業凉州廣東海陽汪兆銓廣州雲南嵩明夏成憲昭通俱舉山西岢嵐任永清潞安廪訓導安徽定遠王士翹安慶山東樂安趙選青登州江西興安夏允中九江湖南永明王紹曾長沙俱舉山西夏縣武廷璠汾州河南封邱周宗濓河南陜西定遠張衞北同州甘肅伏羌張希哲慶陽湖南安化楊歸儒永綏俱歳復諭山東寗陽嚴西清濟南山西稷山程鵬飛解州河南南召詹錦標汝寧俱廪襄城胡旭照光州舉廣東徐聞李其光廣州恩四川三台郭超衢重慶拔開縣尹澤周重慶廪雲南嶍峨孔憲益廣西拔順寧孫駿蒙化拔復訓河南郾城李星垣陳州附光山裴維信開封優商邱張志杰光州恩浙江寧波查亮采杭州廪廣西富川黄兆熊桂林增雲南宜良馬佩瓊臨安廪路南張焯楚雄歳霑益趙開臨安拔貴州開州李府章平越附○○頭品頂戴閩浙總督臣卞寳第跪奏爲遴員請補外海水師守備員缺以重職守恭摺仰祈聖鑒事竊照浙江温州鎭標中營守備沈馥准補海寗營都司業經領咨赴部引見現奉部咨該員係由勞績請補應照此次奏定章程先行開除底缺所遺守備係外海水師題補第四輪第三缺輪用預保浙省預保無人應卽以揀發人員抵補行令揀員請補等因伏查浙江省現無揀發人員按照定章自應在於應歸揀發班次之補用各項守備内遴選除名次在前補用守備王壽清有無事故曾否在標年久未據造報無從揀補外惟查有外海水師補用守備布國才年四十七歳原籍廣東香山縣寄籍浙江鄞縣由水勇隨軍剿匪著績於克復杭州各城案内出力保奬同治三年十一月十五日奉旨着以守備補用欽此同治八年十月收入浙江提標右營候補嗣經奉部覆准歸入浙江水師守備班内序補又台灣三次於剿平番社案内保准俟補守備後以都司留閩浙儘先補用各在案該員諳悉水務搶炮亦嫻曾經委署提標右營遊擊篆務辦理裕如以之補授斯缺可期勝任核與例章相符合無仰懇天恩俯念外海水師員缺緊要准以該員布國才補授浙江温州鎭標中營守備於營務海防均有裨益如蒙俞允俟部覆到日卽行給咨送部引見恭候欽定除飭取履歴另咨外謹會同浙江巡撫臣崧駿浙江提督歐陽利見合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○頭品頂戴閩浙總督臣卞寶第跪奏爲甄别府廳知縣分别開缺降革恭摺仰祈聖鑒事竊臣仰承恩命忝任兼圻奉勅所屬貪昧庸懦卽行疏劾敬謹欽遵隨時考察兹查有候補知府吳庭英年力就衰難勝方面應請以同知降補雲霄廳同知魯方才力不及於所轄械鬥案件辦理颟頇連江縣知縣張家㵌才具平常辦事遲鈍以上二員應請開缺留省察看福清縣知縣鄧嘉繩謹愼有餘縣屬民情好鬥詞訟極繁積慣抗糧催科不易該員未能措理裕如應請開缺以中簡知縣另補前署龍溪縣知縣試用知縣官政優操守不謹性情狡猾在龍溪署任信用家丁郭二卽郭祥遇事生風聲名甚劣候補同知龔超人品不端工於奔競前辦洪山橋茶稅不免侵漁候補布政使經歴楊淑仁前任連城縣大計叅劾官聲素劣本年春間與候補同知龔超口角爭執互相鬥毆實屬形同市儈候補同知解有年行污品劣難爲民上以上四員均請卽行革職所有臣隨時　别緣由謹恭摺具奏伏乞皇上聖鑒訓示再雲霄同知連江縣知縣均係選缺福建現有應補人員應照章扣留外補福清縣係屬要缺應行揀調合併聲明謹奏奉硃批另有旨欽此○○奴才英廉跪奏爲循例揀補茶膳拜唐阿差缺恭摺奏聞仰祈　聖鑒事恭查嘉慶五年六月欽奉諭旨泉陵西陵所有應行送京引見之茶飯香燈拜唐阿等俱係微末之差道路遥遠往返不無糜費嗣後遇有缺出着交各該管大臣揀選奏補不必送京引見以示體恤等因欽此欽遵在案兹景陵出有茶房拜唐阿一缺奴才揀選得閑散拜唐阿文惠堪以擬補又出有膳房拜唐阿一缺擬將捐輸到班名次在前之蘇拉春光擬補俟命下之日奴才照例分咨户部内務府查照辦理謹循例恭摺具陳伏乞皇上聖鑒謹奏奉硃批着照所請該衙門知道欽此○○稽查普濟堂功德林御史臣富亮臣胡俊章跪奏爲監放粥廠完竣恭覆恩命事竊臣等奉命稽查普濟堂功德林粥廠該兩廠例於上年九月十五日起本年清明後加展一個月止每歳蒙恩賞給崇文門稅課銀二千兩京倉粟米八百石兩廠分領由順天府委員經理按年造報該府核銷臣等督率該委員等認眞經理每名口用米七合早晚放給普濟堂男女各編號舍聖院居住自上年九月十五　開廠迄本年四月初五日止統養貧民十二萬九千零三十九名口現已放出仍留老幼廢疾八十五名口功德林向不收養女口統養貧民十萬零三千六百三十四名亦於同日放出並未存留合計兩廠共養貧民二十三萬二千六百七十三名口現當雨澤應時糧價平减貧民可傭工度日不致流離失所堪以仰慰宸厪所有臣等監放粥廠完竣緣由理合恭摺具聞伏乞皇上聖鑒謹奏奉旨已錄○○禮親王世鐸等片查原在軍機章京上行走之吏部候補主事徐士佳現在服闋臣等公同商酌仍令該員在軍機處額外行走謹奏奉旨知道了欽此○○卞寶第片再據興化府知府施啓宗禀稱該府所屬蒲田縣典史方傳彝才守平常仙遊縣興泰巡檢涂傳彬才庸識闇延建邵道恩良禀稱該道所屬南平縣滄峽巡檢陳戟材心地欠明緝捕不力政和縣下莊巡檢余偲奉差疏忽緝捕鬆勁以上四員應行請旨均卽革職此外尚有風聞不職之員仍飭該管道府隨時察看禀報所有甄别佐雜緣由臣謹附片具奏伏乞聖鑒訓示謹奏奉硃批方用彝等均着卽行革職該部知道欽此○○卞寶第片再前准部咨各省甄别千總年終彙咨報部如無衰庸戀缺應行甄别之處將無可叅劾緣由聲明具奏歴經遵辦在案兹查光緒十四年浙省水陸各營年滿應行甄别各千總據各提鎭陸續呈報經前督臣楊昌濬曁臣先後考核俸滿留任者一員甄别留任者一員四次甄别仍堪留任者一員查浙省額設水陸千總一百七員内撫標二員應由浙江撫臣考核外尚有一百二員按照例定額數每年應劾三四員今十四年分水陸各千總詳加察訪現在尚無衰庸不職之員自未便拘泥成例率行塡劾容再隨時留心查察如有漸形懈弛卽當據寔叅革以重營政除開單咨部外合將浙省甄别千總無可叅劾緣由附片陳明伏乞聖鑒謹奏奉硃批兵部知道欽此○○譚鈞培片再署雲龍州知州黄忠勷調省遺缺查有本任該州知州張禮堂應卽飭回本任署廣通縣知縣李毓蘭調省遺缺查有本任該縣知縣鄧廷鑾應卽飭回本任保山縣知縣陳文銀　大計卓異應行送部引見遺缺查有現署永善縣知縣請補會澤縣知縣史建中堪以調署遞遺永善縣缺查有俸滿引見回省之本任知縣安寶宸應卽飭回本任通海縣知縣陳其棟據報丁憂遺缺查有在省差委之鎭沅同知鄧家榮堪以署理又河陽縣知縣缺查有鎭雄州知州成占春堪以調署遞遺鎭雄州知州缺卽以河陽縣知縣殷如珠對調其殷如珠未到鎭雄州以前委魯甸通判許祖瑞代理州篆俾成占春得以交卸前赴調任所遺魯甸通判缺查有補用同知李錫齡才識明練堪以署理據藩臬兩司先後會詳並聲明成占春殷如珠各本任内並無三叅限滿已屆四叅之案等情前來除分檄飭遵外謹會同雲貴督臣岑毓英附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒十五年四月廿七日京報全錄]  
宫門抄○諭旨兩道錄前○發抄硃批五道○粤督張奏潮橋鹽務疲敝擬改章試辦摺○雲督岑等奏鄭捐第五卯彙奬摺○大臣額奏調署副將等片○四月二十七日内務府國子監廂藍旗值日理藩院引見十五名正紅滿五名正藍蒙四名茶膳房十名○慶公謝寛免欠項恩○孫詒經寶昌各假滿請安○德隆稽查中左門覆命○長麟謝授侍講學士恩○橚貝子請假十日○吏部奏派騐看月官之大臣派出麟書松森敬信孫詒經續昌曾紀澤徐用儀貴恒文敬唐椿森洪良品張元並恩明劉恩溥劉綸襄伊薩本○掌儀司奏初一初三日祭奉先殿慶王瀅貝勒行禮○倉塲奏漕船五日回空○召見軍機續昌高萬鵬派出閱卷　額中堂麟書○發抄岑毓英奏副將木逢春留省補用奉硃批着照所請兵部知道欽此○曾國荃奏守備劉東林補洪澤湖營都司奉硃批兵部議奏欽此○又都司吳天才性躭安逸請飭革職奉硃批着照所請兵部知道欽此○陳彝奏已故令朱根仁政績卓著請宣付史館奉硃批禮部議奏欽此○又副將鄧永發名字更正奉硃批兵部知道欽此○○再廣總督臣張之洞跪奏爲潮橋鹽務疲敝已極現擬改章設局委員試辦以清積弊而挽頽綱恭摺具陳仰祈聖鑒事竊照潮橋鹽務遞年應銷額引二十萬零五千餘道額徵正餉銀一十二萬六千四百餘兩部飯銀一千八百九十餘兩均捐銅斤水脚銀九百八十餘兩爲廣東鹽課大枝向設有鹽運分司運同專司其事嘉慶二十一年以後銷路漸滯疉經奏准展限分年帶銷道光三年以後遂至屢次奏請展緩奏銷年限自咸豐以來引地疉次被擾鹽𡏺窮乏埠務尤壞閩私充斥遞年引鹽不能報銷足額每屇奏銷辦理竭蹶多至七成三分而次除道光咸豐年間展限奏銷不計外同治元年起至光緒五年奏銷次節經前督臣奏請展緩限期已至五次之多而催追守提仍復艱難萬狀兼以曬價運脚悉出於官運同籌備無資勢不能不暫借官欵往往致有拖欠至已革前運同錢瑨虧帑尤鉅幾成不了之局經臣奏叅勒追百計督催派員代爲經理方將奏銷勉强辦至七成一分嗣後兩次委令潮州府兼署運同重以事權輕其費用復奏明行閩引地减釐節費所以設法維持者不遺餘力此兩年奏銷始能復還七成三分之數僅免拖欠公帑雖略有微效仍非長策且兼署本出一時權宜知府責在地方又不能人人皆熟鹺務斷無常令兼署鹽篆之理然使歸運同專辦則流獘更不可問歴考數十年來皆係减成奏銷雖亦有運同辦理得法仍不能有錦兩之增倘天時人事一有不齊卽必有鉅萬之短且不惟奏銷不足額而已也歴屆展緩奏銷限期初則因乎匪擾後則沿爲疲玩每屆展緩少者三月多者十一月一屆之銷數不能有加而數月之餉課已歸無着此則無形之短絀格外之取巧實使餉課於虧之中而又有虧者也查潮橋疲累之故約有數端埠商倒歇僅存空名暫招小客代辦曬運胥由官出銷數之旺歉全視乎運本之多寡官本不裕收儲不廣船户居奇商販勒指雖有暢銷之機會已無可售之存鹽其累一運本至少亦須五六萬金運同無論實署之員何從籌此鉅本向來辦法皆係以印票重息向商號借貸近年閩私日多鹽務利微迥非昔比迨銷有贏餘僅償逋欠其累二資本不敷挪用課餉正存正欵藉口拖欠日久遂成侵虧其累三積重難返陋規痼習不能破除因而私行無忌愈致折闕其累四距省遼遠自爲風氣司巡衆多薪工浩大酬應紛煩虛糜浮濫其累五運同新舊交替舊任存鹽往往减價爭銷新舊兩任同致虧損其累六運同部選者人地固屬生疏委署者爲日又不能甚久幕友司事之盤踞書巡兵役之疲玩聨爲一氣牢不可破其累七積弊相沿根株難拔奏銷永無足額之期庫帑時有虧欠之患懲前慮後深切憂焦若不急思變計將並此七成三分之銷數亦且不可長恃卽使日日嚴檄追呼任任撤任叅革亦屬無濟此潮橋鹽務疲壞已極必須改絃更張之實在情形也臣督同鹽運使英啓熟籌詳議疉派委員明察暗訪一切利弊現已灼然無疑必須盡破向來之成局始能挽救以後之頽綱查光緒十年准户部通行開源節流事宜内鹽法一條云如四川督臣丁寶楨不避嫌怨一洗積弊歳入鉅欵他省果能認眞核實必有增益切勿觀望延宕等語是户部極以四川改辦官運爲認眞核實又肇慶府黄江廠稅務積虧多年久未足額經臣奏准改章專派委員稽徵收數加倍具有明效今潮橋鹽務破壞已極亟應查照部行酌採四川官運辦法仿照黄江廠稅務成案改章設局委員辦理蓋潮橋配運行銷悉由運同自主利則歸已害則歸公消長盈虧莫可究詰若改歸委員澈底清查操縱悉在運司本籌於官利歸於國兹擬在潮州設立官運局由運司自行督辦遴委廉幹之員前往潮橋駐局專辦運庫雜欵項下撥發運本六萬兩俾資配運凡潮橋拆引配鹽督銷完餉緝私等事均責成委員一手經理仿照通綱章程蓋用運司三聨印照飭發領運按月截根繳查其潮屬各塲官場務仍由運同考察各塲鹽　亦照舊由運同督飭整理以廣塲座而濟埠銷至官運局行銷考成卽開列委員銜名以專責成其運同衙門另行於節省經費項下籌給津貼以資辦公不准稍有阻撓運本足則塲鹽無慮賣私浮費裁則成本較爲輕省設局另辦則衙門錮習一經革除委員接替則存鹽新舊不致爭售諸弊廓清正餉自裕查有試用知縣周福昌才具精强力任勞怨歴年委辦鹽務各差俱能認眞整頓著有成效卽委該員充潮橋官運司總辦其一切詳細章程由運司隨時體察情形酌核飭辦嚴加考核竊維潮橋鹽務疲敝積數十年此次改章滌弊於課餉必能大有起色斷不止歴屆七成三分之數如果天時人事一切平順應手或能辦足十成奏銷亦未可知現經切飭該總辦委員周福昌極力整頓務將一切利弊豁然呈露果能解足十成奏銷則每年可增正課三萬四千餘兩創始旣有明效以後接踵辦理者皆有成例可循斷不能聽其因仍朦混任意虧短從此常年正課可增鉅欵創辦之功實非尋常出力可比查黄江廠稅改章徵收加倍曾蒙恩旨將創辦委員照異常勞績給奬經部議准行在案至廠稅係加增額外節省潮橋鹽務係加增正課難易輕重尤有不同自應籲懇恩施援照黄江廠稅成案准照異常勞績請奬以示彭勵出自逾格鴻施所有潮橋鹽務改章設局委員試辦各緣由據兩廣鹽運使英啓具詳請奏前來臣覆核無異除咨部查照外理合恭摺具陳伏乞皇上聖鑒訓示謹奏奉硃批户部議奏欽此　○○太子少保雲貴總督臣岑毓英頭品頂戴雲南巡撫臣譚鈞培跪奏爲滇省開辦鄭工新例第五卯捐輸彙案請奬恭摺仰祈聖鑒事竊查前准户部咨會鄭工新例銓補章程擬補暫准部庫及各直省開捐實官並常例一摺奉　旨依議欽此通行各直省仿照籌饟例定銀數核减四成常例封典虛銜升銜頂戴貢監等項均照例定銀數核减五成由各直省督撫責成藩司核實辦理遵照此次部定新章隨時發給實收按月造册並將副實收隨册咨送由户部核准換給執照隨收飯照銀兩同請奬清册解部等因當經行司遵辦並出示曉諭通飭各屬一體遵照曁將第一卯起至第四卯收捐請奬奏咨在案兹據布政使曾紀鳳詳稱自光緒十四年九月初一日起至十二月底止收獲報捐翎枝一員實官四員職銜七名貢生二名監生二十五名共收獲正項銀四千九百一十九兩九錢作爲第五卯所收正項銀兩存儲候撥其飯照銀兩另行批解造具各捐生姓名履歴及副實收詳請奏咨前來臣等覆查無異除將清册實收分送部監查核外所有開辦鄭工新例第五卯捐輸請奬緣由謹合詞恭摺具陳伏乞皇上聖鑒勅部核覆施行謹奏奉硃批該部議奏欽此　○○額爾慶額片再管帶惠遠後旗署理塔爾巴哈台屯防副將徐得標業經奴才恭摺奏叅革職在案所遺副將員缺現值規復營制講求屯政之時應卽派員接署以重職守兹查有統領綏靖馬步等營山西補用副將白占春才長識卓辦事認眞堪以署理所遺惠遠後旗管帶官員缺查有管帶綏靖後營馬隊現署協防西路營遊擊補用提督耿仕才勇敢有爲堪以接帶遞遺綏清後營馬隊管帶官員缺查有現署協標中軍都司副將銜儘先叅將胡祥麟心地明白堪以接帶除分别檄飭遵照外謹會同伊犁將軍色楞額陜甘總督譚鍾麟甘肅新疆巡撫劉錦棠合詞附片陳明伏乞聖鑒謹奏奉硃批該部知道欽此 
 
