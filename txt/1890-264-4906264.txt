# 1890 - 264 - 4906264

 

Page 1

 
 
[催請取書] [  圖書集成局啓]  
　　本局所印圖書集成早經告竣屢登告白催請取書面與股諸君终遲遲吾行迄今仍有未來取去者今與諸君約遲至八月杪再不來取則以後取書之際須將棧租保險等費逐一補償若過年關則明年不能領書概歸本局另行出售特陳小啓布告同人區區之忱伏維鈞鑒 
[珍物求售] [  申幸館協賑所啓]  
　　日前承某大善士以翡翠記念全副囑爲變價以助賑捐昨又承粤東無名氏助以伽楠香朝珠一掛數到牟尼之串鼻觀香通分來琬琰之珍　田露潤拜登嘉貺永　心香巳諸君子有欲得奇珍者請速惠臨展玩或祇購其一或一并購歸但肯解囊總無不可葢合之則二美離之則無雙也　綴引言伏維共鑒 
[重印快心編出售] [  申報舘主人啓]  
　　快心編一書爲天花才子所著描情寫景曲曲入神雖不脫章回小說體裁而其叙公子之風流佳人之妍慧草寇之行兇作惡老僕之義膽忠肝生面别開從不落前八窠臼惜乎刊板早經毁攘絶少流傳昔年得自東瀛曾付手民校印幾經塞暑箱篋頓空而問價者仍源源而來因是重爲印出校　裝釘遠勝從前計共三編分爲十本定價每部洋銀五角世有先覩爲快者請向本埠申報舘申昌書畫室及各外埠分售申報處購取可也 
[書本報力保危堤事]  
　　黃河之泛溢爲中國一大漏巵伊古以來從無塞之一日以余所知者而言之乾嘉之朝嵇靳諸公非不殫心竭慮銳意於河工而求其連數年不决卒不可得惟先恭惠公父子世爲河督爾時黃河之水寍謐者幾二十年說者以爲此事由於天災顧天災之來等於紅羊之劫而何以他處無此災而獨於瀕河幾省幾府幾縣不憚其煩年復一年日復一日朝降之罪暮降之罰商周以來三四千年而絶無悔禍之日豈蒼蒼者有甚惡於此地之民而大劫之來竟無已時耶吾知天公未必如此其偏也或者又歸咎於地勢謂黃河之水挾沙甚多一斗水可得七升沙以故一遇泛溢水去而沙滯其流不暢而下流易於淤塞沙性又鬆隄防雖固每易衝决加以黃河之水濆湧於地百脉上注其勢洶洶不可遏止故大决所犯其傷實多又有神其說者謂有河伯憑之或遇堤岸雖甚堅固而水中有如蛇非蛇似鱔非鱔者千百成羣嚙蝕堤根不逾晷而水已漏入全堤頃刻卽潰以是爲劫數之騐非人力所能爲噫豈眞非人力所能爲哉昨觀本報所登力保危堤一事而慨然於治河之道實全賴乎人力不得委之於天災地勢也據報九江北岸有名同仁堤者分轄於黃梅德化宿松三邑乃湖北安徽江西三省之樞䊼七月下旬秋水泛漲時爲風浪之所剝蝕堤身潰决幾瀕於危堤紳等咸束手無策幸有德化縣附生王君若愚一聞警報立卽帶同鄉人數百名團聚潰口打椿築土畚挶從事王茂才見勢已垂危人多退縮乃大呼有能奮力救全堤口者賞日緡重賞旣懸人情喜躍鄉民等恐後爭先盡力桃築無不以一當十立時將潰口堵住得以轉危爲安三縣邑尊聞報馳至見此情形向王君大加嘉奘并將王君所許犒賞之百緡由三邑分派給償使王君不失信於鄉民於是圩民數萬人歡聲雷動焚香頂祝謂此次危險非王君之力不克保全云觀乎此而知人力之有用矣夫王君亦不過德化一諸生耳非不地方之責也非有保堤之分也第以顧念桑梓恐一旦潰决同罹於劫數中故奮臂集衆竭力施救而不邊他顧度王君之家未必遂爲巨富也而乃見勢垂危人多畏葸奮袂大呼懸百貫之賞以示鼓勵古云重賞之下必有勇夫一聞百緍之賞孰不奮勇直前合衆志以成城危堤遂待安於磐石吾意王君平日亦必德望素孚故一呼而衆人畢集一言而鄉民咸奮得以成此大功而三邑宰亦復旌别有方一見嘉許並卽分派給償非王君不能保三邑之危非三邑宰亦不能全王君之信是眞所謂相得益彰者矣然則得人而理之說豈不諒哉此隄雖止一隅不若河隄之廣然以一諸生而力維三邑之危局則河工諸員夫豈少哉倘得河工諸員自大而小人人皆以王君之心爲心人人皆以王君之事爲事吾知人力可以回天心人力可以盡地利縱使黃河之水天上來奔流到海不復回而亦不難使之循軌遵塗不致泛濫先恭惠公之任河督曾亦遇險數次一次以絮被癕背坐於隄之入水處衆官見之爭先堵塞隄賴以安一次跪於堤畔誓以身殉員弁見之無不奮勉得以力遏水勢以後父子繼世全用此法身先士卒氣雄萬夫而又賞必信罰必果以是十餘年無河患此固由於聖天子之洪福小民之幸事而其實則所以召福而邀幸者仍恃乎人力也外洋亦有如中國黃河之水而不聞其爲患間嘗詢之西人知其所以治河之法與中國大不相同非但機器人工之異而已卽其所以爲治者亦不與中國同究其所以不同之故則亦不過曰實事求是而已嗟乎中國之治河者苟能實事求是亦何不可治哉人謂河工之錢到工者不過十之二三無惑乎數千百官員之力反不若德化一諸生大小雖殊其理則一寄語河工諸員曷不淸夜捫心一念及之　 
[本館接奉電音]  
　　昨由京友電傳諭旨一道敬謹譯登○八月十二日奉上諭張曜奏在籍大員籲懇開缺終養據情代奏一摺劉錦棠於上年回籍省視祖母嗣據屢次陳請開缺均經加恩展假並諭令伊弟　南候補道劉鼒回籍侍養俾該撫得以安心回任朝廷加意體恤不爲不周兹復據奏該撫祖母病益增劇未能遠離仍懇開缺在劉錦棠孝思肫摯原屬出於至誠惟念新疆地方緊要該撫威望素孚整頓一切事宜諸臻妥協實未便准其開缺劉錦棠着仍賞假四個月俟伊祖母病體稍痊卽行馳回本任用副朝廷厪念邊陲優加倚任至意欽此 
[京師雜紀]  
　　正白旂領侍衛内大臣漪瀅兩貝勒訂於本月初二日已刻在地安門内五龍亭正黃旗侍衛教塲内揀選正白旗親軍營親軍校一缺委頂色親軍校一缺並挑補親軍缺已由檔房傳知留排備挑人等各備弓箭於是日前往教塲預備挑缺○比利時國駐京欽差擇吉於八月初七日偕其夫人揚镳就道航海歸國先於初三日下午往總署辭行○欽天監恩星垣監正明跨鶴西歸所遺滿監正缺奉旨着左監副恩祿升補欽此現經恩太史令涓吉於八月初一日已刻視事先期由主簿廳傳知官生書吏皂匠人等届期進署伺候一體謁見○太常寺爲知　事照得八月初七日祭黑龍潭請派主祭大臣一摺於本年八月初一日具奏本日奉旨派出委散秩大臣公慶麟欽此欽遵到寺相應知照貴侍衛處轉行知會　大臣届期前往將事倘有出差告假事故前期報寺以便奏請改派景運 
 
 

Page 2

 
 
門檔房行知八旂護軍營稱初二日皇太后皇上前往醕王府第看視所有沿途打街站道攔管聲音仍循成案卽由各營派出官兵八十員名迅卽分往備差又奉値班大臣諭派厢監護軍營暫委印務章京護軍叅領關陞會同本旂司鑰長桂山照例帶兵在醕王府第門外收管○安徽巡撫委員管解地丁漕折等欵銀十萬兩分裝木鞘初四日申刻用大車裝運抵部當經該委員赴江南司投納文批並雇夫將餉鞘扛入後厙鎖繫兵役在彼看守以俟開厙兌收○醕邸病勢復重上往看視恭紀前報兹聞邸駕病勢旋重旋輕御醫設法調治以兾痊愈皇太后皇上以王謀國忠誠身繫天下故於初一初二日次第往視上先往皇太后於辰正命駕連日上於府中用晚膳至五點鐘方還南海慈輿出邸時已掌燈甬　兩旁數武卽竪一燈遙望不啻明星　抵豐澤園報時鐘已交八點隨駕侍衛官弁拜唐校尉以及内監等飯食銀錢悉由醕邸逐日照給○前紀五城會騐夻烟身死一案兹聞會騐時隱婆仵役再四檢騐委係生前被打傷重身死於殞命時以鴉片灌入實非鴉片毒發身死而屍夫猶當官指駁謂確係呑烟而死下身發漲漸透靑暉非烟毒而何仵役力禀此非烟毒攻發實係生前被打時恐其呼救以物塞住其口氣攻下部以致如此屍夫仍嘵嘵置辩指揮喝令掌頰四十訊其何人指使灌入鴉片屍夫堅稱伊自呑烟指揮逐不再訊將屍格屍夫解回刑部訊究○皇上於初二日晚自醕府還海五籌已傳而西單牌樓金蘭齋餑餑鋪掌櫃某甲在門前呆立聖駕近在咫尺官兵以鞭揪之甲雖入鋪反　敞開鋪門地方官惶恐非常立將甲鎖住俟駕過卽交該處官廳鞭　百餘下本欲送交提署有衆鋪出爲具結保其不再如此違則嚴懲始行釋去然甲已身受重責匍匐以歸可謂咎由自取矣○禮部示傳宗室官學候補教習陳元鼎朱戴淸陳翰華黃傳憲覺羅官學候補教習童錫笙陳增秀夏廷相袁登瀛入旂官學候補教習陳熙章韓湘等限三日内親身赴部騐到並携帶筆墨以備塡寫親供當堂覈對筆迹 
[總署照會]  
　　李伯行觀察經芳恭膺簡命出使東瀛兹聞總署已繕照會分行駐京各國欽使其文曰爲照會事本衙門具奏請旨簡派出使大日本國欽差大臣一摺於光緒十六年七月廿五日奉上諭着派二品頂戴江蘇候補道李經芳充爲出使欽差大臣欽此欽遵相應恭錄諭旨照會貴大臣查照可也 
[火災彚誌]  
　　漢陽南門外鸚鵡洲一帶綿長十餘里爲竹木簰聚　之所是處居民多藉竹木簰爲生計本年夏末秋初江水漲落不常洲地悉遭淹沒現在水已漸落貧妻之家多買簰篷爲房屋以便隨時遷徙初六夜篷屋失火風從北來其力甚勁火勢益熾居人從夢中驚覺火已逼近急欲逃竄無如前臨大江後枕太白湖雪浪翻騰苦無寳筏渡登彼岸是役也被災四百餘户男女不死於火而死於水者百餘人此誠非常之災也次日經屍親自行收殮或經善堂殮埋不一而足次早漢口沈家廟上首小巷中烟館失火焚斃一老嫗兩幼女又聞前月長沙城内大火焚去一二千家又本月初四晚八點鐘無湖北門外淸眞寺前某姓草房内因炊晚膳遺火灶下初猶不覺迨至冐穿屋頂則已不可　邇鄰右五六家頃刻盡爲灰燼洋龍馳至將下風火路拆斷火始熄被災　家焦頭爛額踞地呼天亦大可憐矣 
[津門秋眺]  
　　北地盜賊目無法　寅夜登屋勒借盤川前緝獲黃成緒李級秋等多名認供不諱押候詳辦查該犯多係皖人曾隸軍籍北洋營務處及地方司道大員本擬處以極刑爲懲一儆百之計一時若輩聞風遠避門無尨吠盜鮮鷄鳴閭閻幸得髙枕而臥現以案懸兩月處决無期盜賊又肆披猖漫無顧忌城外如竹竿巷針巿街各鋪户城内如户部街板橋胡同各住宅均於前月下浣本月初間被詐錢文多寡不等紫竹林巡捕又奉該管法國領事發給洋鎗於夜間燃放居人夢回午夜往往聞鎗聲絡繹惟租界以外守望之舉尙未實力奉行轉瞬冬令飢寒交迫止不知盜賊如何猖獗安良弭盜是所望於賢　司○秋瘟未已患河魚之疾者大率不及廷醫服藥便已溘然長逝如西關之旅客粥廠之難民梁家園之山東人病者固多死人亦不少山東人多力耐苦怡和太古招商局各輪船公司均樂用之其住處係在梁家園一帶搭盖窩鋪矮僅及肩小堪容膝每遇同儕病篤卽舁置路隅一面掘坑一面待其氣絶裏以葦薦草草掩埋竟有餘氣未絶而亦棄置穴中塡土了事者傷心害理莫此爲甚月初某日有人於梁家園營門外掘土成穴旋見一病　偃臥柳陰下奄奄欲斃穴卽掘放約深三尺有水溢出掘者未遑顧慮急舉病者投之病者挣扎似不欲前守門勇丁詫爲異事趨往諦視見病者將死未死蜿蜒水際作攀援狀勇丁惻然負之以出遍體淋漓病愈加劇仍置柳陰卜逾時而死死者長已矣其未死者如遇病危斷不可妄動以速具死更勿帶氣掩埋草菅人命致造無窮罪孽瘡痍滿目盡是蒼生解倒懸而拯貧苦是在乘時得位者○　使假帖上千法紀下害閭閻無如利令智昏者之不暇顧也初三夜黃昏有向宫北麗華號攙使宫南永裕成號假票三竿鋪夥疑之持向原號查騐果係贋鼎尋流溯源知出李某之手李盖善摹筆跡慣造圖章能以魚目混珠珷玞亂玉供認行使僞票已五十餘千如蒙許以自新當將戵記繳銷另圖别業更有爲之緩頰者果得未罹法網第恐作奸犯科之人此後愈無忌憚閭閻受害更深敬告津人尙其愼旃 
[巡局命案]  
金陵每値冬防告竣卽有宵小之徒乘間竊發夏月之夜人多露坐畏炎威者或竟夕不能成寐望衡對宇燈火終宵以故奸宄之來雖颷忽而其去也往往十網九空惟四壁蟲號一聲鶴唳枕席可容安睡簾押到處抵垂斯時若輩施其伎倆正如文思一縷層出不窮而今歲尤甚據老於捕務者云入秋纔匝月而城南北案已數起騐其蹝跡如鍾山書院之穴止去磚兩塊半縱横量之僅容一頭出入耳而已如入無人之境所失非止絲枲布縷又巡道署西有一人倚竹篙於某宅之墉升其屋下窺人家不過爾爾遂不甚注意又斗帪中有　欬聲乃委其篙而去不旬日奇望街有墻高數仞之巨宅内忽稱失去皮箱兩隻諦審之則門未啓竇亦未開直從憑空飛下惟簷際稍有痕跡屋後遺有繩索懸揣此等本領必非尋常之夜行晝伏者所能望其肩背卽非尋常之捕風捉影者所敢抉　隱微此等過客捕班最畏之際此風凄露冷彼或因之此間樂不思蜀流連忘返聊具旨蓄以宴新昏耳非有城可憑社可穴徒使人索諸無何有之鄉此誠不操戈矛而頭頭是道者下此則或留王予敬之靑毡攫韓昌黎之白鏹或欲遁不得大呼捉賊以開門或沿徑既深先自插香以引路賊不滿贯報亦具文誠有如所謂相逢不用相廻避世上如今半是君也者幾於無夕不聞無家不警閭巷間亦視爲數見不鮮惟飯狗鑰魚以備不虞而已尤奇者觀音門外保甲分局悞認革勇爲賊立斃杖下一事觀音門距城四十里濵江卽燕子磯爲上下船隻寄泊之所人烟已成小巿對岸爲東溝渡口津史呼船水師放哨實爲金陵第一層門户磯外卽黃天　行船遇此非風利不敢解纜向設保甲分局以護商旅有由來矣局員係候補知縣前月下旬有一本地人承充巡勇未幾卽遣去其人以無處投宿思回局借一榻明日遂行自恃相識逕從後門入詎料推門卽倒地砉然有聲支更者問爲誰此人以借宿對遽大呼有賊各勇從睡夢中聞呼而出痛毆一頓且懸諸梁時支更者已入城少頃局員至飭笞三千猶不承認地甲在階下求保出局員惡其同類叱之去迨笞至八千而氣已絶於是令局内交人者舁而瘞之曠野路遇地甲告以故禁勿聲張地甲唯唯惟遙識其所瘞之處次早馳詣總局呈報劉觀察立卽派人同往查看則巿上人已言之藉藉乃令地甲看守瘞處馳回禀覆觀察立卽上院將委員濫刑斃命情形回明宫太保請將該委撤差一面照例札飭上元縣前往相騐歸案提究現聞梅大令訊供後以委員稱係親兵打死而親兵所供又與該委員所報不符只得先將親兵收禁俟審出確情再行定擬此係金陵訪事人所報情形是否確實可據抑係别有隱情秉筆者無從懸揣而知已 
 
 

Page 3

 
 
[温州近事]  
　　前月中旬有前署景甯縣曲簡卿大令挈同幕友官親僑寓連升客棧擬卽附輪赴杭州省垣不料二䜿爲災竟爾長逝隨 
由甯大令將行李加封禀請苑觀察批飭德太守委幹員段竹巖少尹督帶親兵護送至省○大南門外怡生號由瑞安匯到洋銀三千圓因避稅捐裝行銅錢模様不虞被妙手空空兒竊瞰其後攫去一千圓盛以竹箱投宿虞師里某棧棧主阿集素悉甲行蹝詭秘乘其他出啓箱視之則櫐櫐者皆王面錢乃濳匿三百元以覘甲之動靜及甲回棧見洋蚨已不翼而飛狂呼有賊四隣咸集哄動一時事經怡生號聞知急協同保捕前來查認見原贓具在封印宛然遂一一取回僅缺數十圓而已○前月二十五日有琉球難民安里匈内間克買内間次高西銘次高大城屋先金城眞采城示城牧啓山口十平西銘比嘉西里逮等三十二人行抵甌江據稱途遇石尤船已覆沒當由永嘉府撥派營船於二十九日護送出中○荷花里人熊欽素在某處爲夥忽被迷龍神所祟致罄腰纏不足則復向店中舞弊事被店主知覺揮令出門兩手俱空遂萌短見竟於初二日辰刻濳服阿芙蓉膏毒發狂呼旋卽殞命吁賭之爲禍竟如此其烈哉爲人上者曷其奈何弗禁○本月初五日有葉某持白布裙一條赴東門仁和典典質典夥查問來歴葉謂其誣良爲盜誓不干休并邀同其兄某茂才向之饒舌敲檯拍凳兹閙不堪後有人出爲調停始悻悻而去說者謂葉素犯未案何必詳察來源該典夥眞鹵莽哉○永嘉縣四十六都下鄭民人與教中人滋閙本月初六日德太守升堂嚴訊諭以嗣後各安本業不許纷爭兩造皆唯唯遵諭○虞師巷人李某席先人之遺業揮霍自豪酒地花天流連忘返其妻某氏貎既　婷性尤賢慧諫之不聽以致時占脫輻之爻邇來家業漸空索逋者幾穿户限無臺可避凌辱難堪遂於前月二十四日这夜夻服洋烟自盡迨經人起而救解早已乏術返魂矣嘻楚舘秦樓誰是多金之客彼平日假裝闊綽意氣自豪妓固不知其爲空心大老官無不趨承恐後一至囊中金盡三節將臨惟是　夜脫逃一去不返雖遭唾駡亦所甘心他時腰槖既充仍可大搖大擺李特不知此術是以遁入枉死城中耳地下有知能無餘恨 
[見所未見]  
　　今日下午五下鐘大花園演放氣毬曾紀報章諒邀鑒及當此香飄嚴枉露浥江楓滿眼秋光最合及時縱眺想中西士女連袂往觀車如流水馬如龍當不讓李後主宫中行樂也 
[時様梳妝]  
　　崑班且脚多古妝頗不入時人之眼今三雅園開演至今尙稱鼎盛高昌寒食生手撰一聨屬郭君少泉書懸臺上曰算世上三三兩兩幾多脚色爭利爭名要無非外末生旦凈丑看此間雅雅魚魚煞費心思繪聲繪影儘做出古今離合悲歡盖賞之也園中經理人仍恐生今反古不合時宜特屬諸伶攺裝時様定於中秋日起一律更張從此畫眉妙筆深淺入時雲髻玲瓏别開生面紅氍毺上又覺耳目一新矣 
[失火卽熄]  
　　前夜一點半鐘時捕房忽鳴警鐘俄分二下知係虹口地方失火查得係電燈公司附近之小洋房係日本人所居者偶爾不愼歸房遺火柴薪霎時火發冐穿屋頂卽在近處取自來水澆灌各洋龍亦吸水救火旋卽息滅附近居人已受驚不淺矣 
[定期接鈐]  
　　新作任捕廳蔡少尉於昨日由省乘舟來滬當卽入城詣道廳縣各衙門謁見聞擇於本月十八日接鈐任事 
[縣案彚錄]  
　　本城畫錦牌坊寡婦陳蔣氏上控夫兄陳汝寅呑產一案前日晚堂田陸邑尊升堂提訊以兩造各執一詞着族長陳寳之秉公查明禀覆原被分别飭退○周德齡在吳縣呈控伊女巧齡被錢阿招及王某等誘拐來申爲娼當由馬漁珊明府備文派差來滬關提陸邑尊接到來文卽飭値差於昨日協同英界差捕將巧齡提解到縣奉飭暫交官媒看管候備文解歸吳縣訊辦○陳尹氏控徐雲峰掯贖房屋一案當經陸邑尊訊供在案前日晚堂復由帮審委員王司馬提訊據陳尹氏供有房屋六間並餘地一方于六年前抵與徐雲峯得錢一百二十千今備本向贖遭徐掯覇求請訊斷顧蘭亭供爲中是實餘供與該氏略同徐雲峯供該氏將房作抵時言明八年爲期現在尙未到期叩求明察司馬以抵押房產應聽原主自便不得藉詞掯贖姑念徐雲峯業已轉抵着限至十月半將房放贖毋得延擱干咎徐雲峯交保該氏叩謝而退 
[案牘瑣紀]  
　　虹口地方流氓龔阿六及談仁林卽小毛囡動輒行兇滋擾由蔡太守訪聞飭差緝拿在案兹有某領事之侍者于金祥投案遞禀聲訴遭龔談等毆打受傷叩求提究權理讞員朱森庭明府飭差協捅將龔談二人拘案押候訊辦○徽州人王明山由温州趁搭輪船帶有値洋四五元之紙墨來滬並未報關納稅被新關巡丁查見卽將墨起運到關照漏稅科罰王明山到關央懇辦公人告以禀明稅務司再候核示王明山紏纏不去唤二百廿一號華捕將王及墨帶至捕房移送英公廨暫押候訊 
[法捕房瑣事]  
　　宏成綢莊主張聨卿因倒閉同業鼎昌等九家銀一千餘兩六月間經鼎昌等控經法公廨將張訊押交保理處在案昨晨葛蕃甫同轉蒞八仙橋捕房時據原告張愼齋偕錢永記之沈少梅等投案禀稱今據聨卿之保人林友生帮同理處明白所欠之銀以四折均派先付兩成現銀其餘兩成當立九月起至十二月止四個月期票四紙每月計付銀六十五兩七錢一分正姑念張光景不佳只得認虧了事爲此來案求請銷案同轉俯准所請諭令張愼齋等當堂具結簽押完案○擺舊貨攤之王玉山因收買賊贓被失主顧陳氏金顧氏等認見贓物扭案管押堂訊着交保限三日將原贓衣服二十二件一併交齊已詳前報昨晨據王玉山偕保人汪文帮投案禀稱今將原贓衣物如數交到惟有作裙一條經人出錢七十文買去銀環一對只得照原式賠還該氏有定錢九百文業已用去故將小洋九角抵數據失主顧陳氏金顧氏投案具領贓物同轉卽將王玉山交到之衣並小洋九角給該氏領去王玉山斥釋○沈堯堯因在淸芬堂竊醉人馬甲一件袋内時辰表一隻被包探拘押日久並無原告到案同轉着將沈逮案詰間此表究從何來供稱是晚在途中遇素不相識之醉人勾我項頸同至淸芬堂吸烟少頃伊欲進城小的借得馬甲一件穿着袋中有銀表一枚當卽遁走適被包探拘案並非行竊據包探王榮培禀沈堯堯得表之後旋向西城畔行走我等見其形跡可疑在後跟隨後見伊往花烟間内尋歡當經我等拿獲解案同轉謂沈曰爾甘犯行竊尙赴花烟館尋歡取樂實屬無恥喝令掌責一百下斥釋贓待失主具領○拉東洋車之祟明孩子沈永郎因將車上照會號衣寄匿於新閘老虎灶上抛車避匿早經車主袁金懷將沈尋獲送押捕房堂訊着押交車照在案昨晨據包探王榮培禀沈之車照油衣經人悉數送案原告袁金懷亦在外面候團同轉着傳袁至案並帶沈掌責二十下謂袁曰沈乃爾之同鄉人苦無親族在申着爾領去交便船送回祟明交其親人收管袁遵諭領孩而去○小工張阿春因與聚源烟館主婦口角經該婦之夫吳增照扭押昨晨據包探禀查得張阿春確與在押之小工張阿生同伴攢毆陳海潮同轉着將受傷人陳海潮並在押之張阿生一併提案令陳當堂認視陳稱張阿春確是爲首行兇將扁担擊傷左手目下尙未全愈同轉謂張阿春曰爾虧欠吳增照之租洋反敢與主婦口角實屬不合喝令笞責二百板命包探送往吳增照家理料欠欵張阿生帮同行凶着責一百板釋放陳海潮諭令自行療治○顧阿金馬阿三因打傷孕婦章莊氏經包探拘押堂訊將兩人各笞一百板押候婦傷全愈再行核辦昨晨據章莊氏投案聲稱傷勢稍愈求請懲辦同轉命將顧馬二人帶案判各枷號一个月示衆 
[上海文報局直賑收解處會同各公所起解第二批賑欵啓]  
　　謹啓者敝處自解出第一批直賑銀六千兩後接到津門籌賑總局批廻復函僉謂該處災重地廣轉瞬嚴寒無食者更慮無衣冬賑尤爲急迫等語兹各公所集湊第二批白米二千石計價規元四千又現規元一千二百五十兩統由招商局輪船運津解交籌賑總局兌收轉撥災區散放計此批内絲業會館仁濟善堂兩賑合解規銀一千五百兩高易賑所規 
 
 

Page 4

 
 
銀一千兩申報賑所規元一千兩文報局賑所規元一千七百五十兩共成規元五千二百五十兩以一另五核作行平化寳銀五千兩理合聲明 
[上海文報局東賑收解處會同各公所起解第二十三批賑欸啓]  
　　謹啓者敝處自上月十八日解出第二十二批東賑後迭接烟臺東海關道盛杏蓀觀察來函謂高博樂壽等邑災情比去年尤重蒲台又來告急垷在韓仲萬謝佩孜兩路往賑所帶之欵一縣祗能撥到二三千金數十萬災民如何分派速求大批接濟等語今歲各所收數極寥又須順直東三處匀解勢分力薄焦灼萬分爰集同人商議再竭綿力湊解第二十三批規元五千金交由收支所匯解烟臺轉撥災區散放計此批内絲業會館仁濟善堂兩公所合解規元一千五百兩高易賑所規元一千兩申報館賑所規元一千兩文報局賑所規元一千五百兩台併聲明但山左災深地廣杯水車薪何補於事伏望海内仁人善長從速解囊俾敝處得以源源彚解拯此涸鮒一片心香望雲禱祀 
[飲和食德]  
　　本館協賑所昨承悅昌文記省節中秋節酒移助賑捐洋四元又承愼餘莊諸友節省中秋月餅費洋四元移助北省賑捐當此月滿瓊樓露漙玉砌或啓團欒之宴碧斝香浮或分餅餌之甘紅綾味美諸君子獨眷懷涸鮒慨擲飛蚨减令節之常儀救飢民之殘喘不誠加人一等哉書之爲好善者勸 
[賑欸遙頒]  
　　謹啓者三和源票號交來山西榆次縣天成順茶號助嘆平估銀一百兩敬修堂善士助漢平估銀五兩共批見規元一百十兩另五錢又太倉　留名交來庫平銀十八兩八錢五分批見規元廿兩零三錢二分六厘囑解順直賑飢値此遍地災區鴻嗷慘切乃蒙遠道關懷駿惠遙頒祗領之餘敬代災黎九頓叩謝亟登報牘　告同仁[  上海六馬路仁濟善堂籌賑公所董事施善昌等謹誌]  
[彚解賑欵]  
　　敬啓者敝所於本月十二日會同文報局彚解九八規銀二千兩分寄直隷山東辦賑諸君手收查按災區分别散放邇因兩省官紳疉函求賑滬上各所籌備維艱大有顧此失彼之慮伏乞諸大善士解囊樂助或惠鉕欵以拯災黎不勝叩朌之至所有解欵理合聲明上海四馬路高易籌賑同人陳德薰等敬識 
[香斗月餅資移賑]  
　　素寒子來函云滬上中秋各家俱燃杳斗形如圓月唐突蟾宫實爲識者所笑月餅亦然仿廣寒之圓體供朶頣尤犯食月之罪時値山東直隷災民失所一飯難求何不將資移賑以救災黎况豪富之家每設節筵費原不少一夕之用足飽數十人省吾浪費救彼飢民功德尤大僕寠人也偶念及此太息久之特將洋二元移賑西河子見而韙之亦節香餅洋一元助賑何君士亭日前錯入英洋五元迄今無人問取益以銅洋一元助賑據稱不願食餅云云敝所拜讀之餘不勝欽感爰請登報以冀同情上海四馬路高易籌賑同人陳德薰等敬誌 
[頰上添毫]  
　　准安宋子香先生丹靑高手而尤妙於傳神昨爲天南遯叟一試其技不但形似而且神似是眞不讓僧繇之點晴手叚也近寓永保棧欲留影於紙上者曷不一往試之敬缀數語卽以鳴謝 
[江督轅門抄]  
　　七月二十一日代理海州鹽運分司田恩厚到缷事回新選海安司巡檢邱方栻禀謝飭知辭赴任藩轅牌示贛榆縣訓導于翼病故遺缺查有孫貴慶蕭縣敎諭王鼎元病故遺缺查有阮宣傳均署理○二十二日署布倉大使盛昌懋禀知缷事○二十三日知縣徐樹鍔曹鑾奉委府發審差○二十四日前代理海州鹽　分司田恩厚辭回掦○二十五日候補道張錦瑞謝委下關掣驗鹽厘差署池州府邊保桱缷事回同知許錫霖奉委襄辦上海輪船支應局差知縣李儁奉委府發　差藩轅牌示海州高橋司巡檢員缺前經　以鄭工遇缺先補用巡檢陳儒璜咨補現巳　部文覆准自應飭赴新任 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[有求必應募賑册]  
　　災黎億萬呼吸相通待賑孔急賑法已窮别開生面婦穉同功百文固好千金更豐助來錢洋涓滴歸公隨掣收條並登報中廣募四方奮義相從樂善好施報在蒼穹○摘錄近時助賑果報一蘇州陸鳳石殿撰之祖封翁教授鎭江府時水災泛溢飢民倒斃甚多倡議捐賑全活無算次年公署　寐夢一綵鳳金采紛披翔鳴　石驚醒時適產賢孫取名潤　號曰鳳石誌夢徴也迨後不及二十餘年鳳石卽大魁天下　貴州潘偉如中丞於丙子年留養江北被災難民千餘口設廠在蘇州葑門外廣地日給以飯疾病兼施醫藥計　閱　始各給資遣歸其子志俊當年卽登鄉薦昭彰善報如影隨形一寳應新進士劉奉璋號我山爲劉曼卿書雲内閣之子丙子歲飢民留養在揚時將遣散歸適値飢孩齊出天花曼卿力求都轉添留兩月俾天花回堂後再行遣送回籍全活幼稚無算事隔十餘年而劉之子我山去秋桂榜今春杏苑聨步靑雲少年科第是非賑濟之食報哉一奏郵張秋岩先生榜名澍霖力籌賑捐並赴淮北廣爲勸募　幾遂登乙酉賢畫行見春闈必步木天之淸望左劵可操拭目以俟一珠湖王曉春明經印寅炳先助皖賑後助東賑其文郎一名　山一名錫川於江蘇學憲黃宗師科試時同掇芹香可見勇於爲善食報後嗣洵不誣已一蘇州桃花塢謝君綏之創　各省賑捐多年孜孜不倦惟年將不惑嗣續尙虚常以爲戚同人咸以明德之後必有達人無須過慮光緒十三年二月二十九日果舉一男可謂求仁得仁天之報施　人絲毫不爽　南閩世宦王君　頓　官年已半百似續尙虚往閱申報見被災之省心甚傷之前歲補官後新納一妾詢悉災省被　來者因同默　大　神前倘　生男當勉力助賑光緒十三年春竟得一子隨助洋百元一應城縣學洪棣園廣文如夫人臨盆三日危險不下遍服　生方無騐因許願助賑卽生一女平安無恙助銀五十兩一錢聞洪廣　尙未有子想仁厚存心天必有以報之也一海昌王秋谷接家信悉小媳難產　厥五六次母子勢均危迫素悉捐賑可以療病當對天許願如保全產婦願捐東賑竟託神佑平安一沈君士翹中表陸君忽病癲去冬狂　沈於光緒十三年元旦代其默祝神前並助賑洋來愈不旬日果霍然一夢休居士兒得暴病沉悶不醒人事舉家恐懼叩向大士神前願助賑卒獲　佑轉危爲安因助洋十　元上海南志施相公弄内陝西大盛元號客梁君棟材光緒十三年二月十一夜鄰近失愼延燒十餘家時距其號僅隔狹弄一條其實簷角相交　違咫尺因思身受東人倚託之重設若殃及池魚何以爲情因焚香叩求神佑果獲默庇平安特助洋百元以上下二　皆舉人所素曉　敬書奉勸其他食報　未登報者指不勝屈可見天道無私苟能上體好生之心有不疉膺天眷者哉秦郵玉軒丁瑞昇頓首拜募 
[上海四馬高易公舘内籌賑所陳詠南徑收山東福建直順六月廿九三十日第一百六十九次賑欵淸單]  
　　甘九日寗波鄧少蓉一元曹娥顧查氏節省伙食洋十元九章綢莊洋十元　隱氏二角匯濟　二元不　　無力二元陳亦德堂五元常郡乾豫寶號蔣鴻翔洋十元室趙氏朱氏各二元子祖模二十元祖植三元祖銘六元媳揮　鄭氏各一元何氏四元女適何氏一元孫曾詒曾韋　蔭曾錫曾銓曾越曾庸絲女鳳英婉英全英各一元店友吳志雲三元八角韓庸亮一元八角陶文林趙晉淵汪屨祥各一元張翔雲吳佑銘蔣堯彥薛維新蔣傳賢杜聨陞曹伯純薛震起杜芳興陳元松耿朝衡揮祥善各半元王祥寳兪潤珊徐潤洲蔣慶鰲吳鳳增趙葆壬姚愼行張永生各三角冷門吳氏二元曹蔣氏一元共捐洋八十元○武穴春祥典募勉力子洋元六角春祥典二元無名氏二户良圃氏求母病愈各洋一元無名氏七角無名氏二户洋一元無名氏三户合洋一元二角無名氏三角無名氏二角共洋十元○公信洋行朱詠呆　五元李壽梅李寶如各元朱月溪佘明三各一元共洋十一元無名氏求子病愈洋四元同里公號守園八口之家洋五元銅洋十元不足氏一元槐蔭居士無力子不留名信善氏名半元共洋三元曉鋒翁寄來友愿酒資移賑六元克已儉約四元掦州京兆第陳募慈壽堂洋十元松年孟水軒祁周氏愼德堂各二元性元萬元次玉寶竹笛軒桂英舘王雲伯各一元陳小樵陳忠拜各錢五百各鹿友六百二十文詒榖山莊隴西劉各四百文棣華舘阿府順和號順成堂定平軒貢旅齋盧二爺伯受堂森勸之保平室永安堂淸芬書屋崇敎山房佘張氏鄭昆安陳榮齋劉玉祥無名氏陳徐氏各二百文釋道同二百六十文共捐洋廿四元錢六千四百文合洋六元九江祥發元募不留名氏洋十元　安氏洋一元常郡晉豐號募不書名祥記興記不書名不書號各一元敬信居士半元不書名三角不書名二角五分省費丙記裕記不書名二户陳榮記越鞍居士元記各二角不書名三角長源五分共捐洋八元○謝勝蘭消災氏孫毓淸各二元邵香墀陶翰卿心齋文海孫祿選淸各一元共洋十二元○兩不督標南字右營左　洋五元武穴江防府顧寄來綺閣同人洋十元大通和悅洲謙益莊募無名氏洋二元無名氏四户洋四元源源樓盛興和黟農氏啓發行各半元力不足一元無名氏四角龔同　舒復興各三角共洋十元延陵伯子善士交來楊理卿芝生洋十元周浦　記陳季生翁募唐光裕秋松各一元力不從心子曹星岩各半元不留名朱琴舟各四角不留名　國伯氏　　齋不留名各二角顧沛然一角樂善局銅洋一元共捐洋四元七角銅洋一元張候鄭半元北萬興號募謝半元北萬興銅洋二元洋一角五分劉二角秦陳胡三角劉錢二百文○　太古帪房張募八户合洋一元○聚興堂一元余懋記蔡訓記陳信記隱名氏各一角共洋一元四角○蘇州嘉和米行募勉力子泊鷗客銅洋一元無名氏一角老板無名氏各錢三百文勞苦人無名氏各錢一百文傷心人五十文陳春甫米洋六角吳松甫米洋二角嘉惠羊堂和謁羊盧各小錢七百文知不足軒小錢四百文思過草盧求無愆氏各小錢三百　省身堂承澤堂勉善居各小錢二百共捐洋九角銅洋二元大錢八百五十小錢三千換洋一元八角五分○三十日漢口寶華樓五元不書名二元五角傅良福半元戴是源翁明良翁禮　各四角童家國潘養生呂忠銘朱文彬各二角共捐洋十元○竹隱庵主一元漱香書　味畊堂陳不書名各半元不留名銅洋三元○邗江呂寶源一元○董承洪顧光裕合四角○揚姓一元○浙寗劉聚興募不書名一元隱名氏半元劉祥安謝寳興各二角來生一角崇德堂銅洋二元○杭州恆豐順號募求應子洋四元○松江求合家平安三元五角不書名半元○江陰江蓉大炮台黃氏一元謝氏八角王氏半元大炮台七户合洋七角共洋三元○丹陽愼行堂二元○仙眞隱名我二元○寗波北門厘局沈壽翁募石逸道入八元張乙光一元保中子六角無名氏樂道人江美亭任士元曹楚賢余幹臣沈東勝徐炳文各洋半元張甲樓沈蘊岡各四角羅馨陔蔣桐岡譚安愚齋沈甫堂曹文　李二益沈楚珊譚福春常春林各三角紅辛齋吳志道胡寶卿許爽齋葛子俊沈少華李曉堂林少春龐靑雲譚煥雲劉　鈞各二角王榮泉晏星福鄧友貴周高望楊保相許玉　顧淸卿各一角共洋二十元○勉力氏洋五元無力氏二元蛟川氏味耕氏安耕氏各一元共洋十元○山陰兪瑞生兪沈氏合洋二元○浙省同豐莊募不書名銅洋三元凌余氏無名氏二户各銅洋一元有心無力有意無力不留名各二　五分名不恕一角五分高有堂一角共捐銅洋六元英洋一元○漂陽日生德號募唐浩春洋一元戴杏南周曉泗程煥章虞潤潮郭源深徐元範各洋元共洋四元乍浦朱公舘乳溪無名氏一元九峰不留名銅洋一元○恊成乾程小川翁交來海鹽榮綠第朱少愚觀察助直賑規元三百兩○嘉興陸貽安堂王永泉堂各一元○朱涇顧姓洋二元○武林申昌號募錢塘項織雲洋一元○崑山張寳三洋一元○海記德記一元五角不留名銅洋一元○錢耀南等四户錢四百零四文○衍波舘洋五元○馬春記合宅平安助日本洋五元○德茂野味店募九户合助洋三元二角○有心無力半元○葉呤伯洋五十元○周浦豐溪氏銅洋八元○鄭四角○無名氏一元○南匯竺橋邱詠棠翁募奘義記周吉隆邱詠棠陸子雲劉格州周半桃徐少堂趙彩堂各半元畢龍和章雲卿新茂恆各四角薛子卿譚鳳山桂老木各洋三角陳吉甫陶菊巖郭曉滄朱湘亴金夢賓郭維堂陳墨田塞酸客陳樹滋張郎仙顧春巖顧際虞傅西京　郎香樊叙三龔維新喬翰卿傳祥元張延榮各二角隱名一角共捐洋十元○以上總共收規元三百兩英洋四百另八元二角銅洋三十六元日本洋五元錢一千四百五十四文　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
