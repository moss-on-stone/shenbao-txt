# 1902 - 206 - 4910518

 

Page 1

 
 
[欽定續通攷出書啓] [  圖書集成局謹白]  
　　本局用新鑄大號鉛字排印九通全書其皇朝三通已於正月告竣續三通晝夜赶印亦次第竣工惟邇來滬上釘作擁擠異常一時遽難釘出現在僅將續通考釘就若干部先行運赴川省蓋因楚蜀之交夏秋水漲貨物萬難載運不得不先乘此時運往也此外各外埠及本埠一俟日内赶釘齊全卽行登報發書此啓 
[雙璞齋四書五經義大全出售啓] [  圖書集成代白]  
　　自八股改試經義承學之士驟遇更張輙以師承無自爲慮雙璞齋主人嘗謂經義之法疏解聖經當用說義正義之例徽引史鑑兼及時事當用衍義講義之例爰取古今名儒碩彥經義諸作彚而選之題有未備則敦請通材博雅分任操觚自去年七月詔下之日爲始迄今己閱一年遴選始竣共得經籌三千篇抉擇精嚴所錄皆精深閎博有實理實事而不詭於義法者未知經義作法之學子苟於平日之間取而揣摩之得其一羽一鱗卽不難破壁飛去主人以是編爲四書五經義之全非比市上所售僅寥寥數篇不足以益人隅反爰倩本局用新鑄鉛字挑印成書公諸海内都計五十六卷另弁首一卷係恭錄高宗仁宗御製蓋欲學者知所取法謹所遵循也現己出書裝訂廿四本每部定價洋銀二元四角有欲先睹爲快者請速移玉至申報館申昌書局及各書坊購取可也此啓 
[論伍秩庸星使請美廷酌减償金事]  
　　庚子之亂肇自拳匪與庶民無與也拳匪之亂由山東蔓延至天津順直一帶與他省亦無與也乃若輩逞其仇視洋人之私見不頋利害貽禍國家卒之各國雄師雲集輦轂之下宗社幾至不保乘輿因而播遷事勢之危誠岌岌乎不可終日矣迨天心悔禍原任直隸總督北洋大臣李文忠公奉全權之命與各使議和幾費磋磨始漸就範除給與各種利益外更償以兵費四百五十兆其餘各教案賠欵卹欵尚不在内雖較之甲午日本一役多至一倍而大局漸次安定疆士賴以保全熟權緩急輕重之間尚不可謂非幸事也顧此項賠欵爲數浩大非旦暮所能措交當事者爰期以三十九年連利合計約償銀九百兆兩每歳陸續撥解若干僅抵以關稅鹽釐不敷尚巨計臣竭力籌畫苦乏良圖遂責成各省疆臣分别攤派大省歳解百數十萬中省七八十萬小省四五十萬一經指撥責有攸歸各督撫昕夕焦勞無可挹注羽書四出傳令各州縣恊力通籌於是房捐貨捐畝捐及一切捐輪名目紛繁祇求取盈無一獲免值此民生凋敝之候重以刀兵水旱之餘而乃吸髓敲股務竭吾民有限之脂膏以供彼族無窮之慾壑縱能暫舒目前之禍獨不慮民之仇視洋人其心將因之益甚乎夫和局旣成之後德此商旅　求樂業安居一有不平終爲　患此固與我通商之英法俄德日本諸國所盡知而不徒美國爲然也惟美與我交謹最　當此次開釁之始各國兵艦圍攻大沽砲臺美提督獨向勸阻卒不與其事厥後兵連禍結美總統麥荆利允裏和議旣移書各國政府復電知駐京使臣示以方略其君若臣一心一德愛我華人己非他國所能比擬而其尤可感者聯軍入京時各國所得中國貲財不可勝計乃如日本之與我同洲同文英之總攬我商務權利皆不肯酌量歸還他國更不暇論而美則獨令將所得寳銀三十萬錠悉數返諸中國府庫毅然無稍遲徊非其見義勇爲臨財不苟安能如此今者中國駐美使臣伍秩庸京卿復請美廷激發公義遵照上年所許轉圜之說酌减償金并諄勸英廷千金一諾庶幾美英旣互相聯合他國亦不致强人以所難京卿此言豈眞於美人有無饜之求耶亦謂中國民力困窮至此己極欲蘇殘喘不得不爲將伯之呼故於美人期望彌殷也刻下美廷能否遵行并商勸英廷能否允洽尚未可知惟閱日本西字報則謂此欵業經釐定酌减若干成己於西歴六月十四號即華歴五月初十日由各　使臣立據畫諾似京卿所請美國己實見諸施行彼報旣載其事末復詳論拳匪之亂僅及一省而所償之欵竟捐及通國民人深恐通國民人不免益堅其仇視洋人之志於歐美及日本大非所宜公論昭彰卓有見地所願各國熟思而審處之或謂兹之議减非由美廷所請而然蓋緣各國所索之欵原定四百六十兆二十九萬六千二百九十三兩有奇而辛丑和約祇載明應償四百五十光計短去十兆一十九萬六千二百九十三兩有奇因議將所短之數按成攤除是以十一國使臣均無異議至欲於四百五十兆之外再議减襄恐美人即有此說各國亦未必降心相從是則京卿亦徒抱此虚願而己嗚呼國帑空矣民財盡矣庚子之亂誰實爲之而竟使我國朝野上下窮數十年羅雀掘鼠之力而卒無一日相安於厚生利用之休也可不危哉可不傷哉 
[電傳宮門抄]  
　　昨晚九點一刻鐘京師飛電傳来告諸本館云六月二十五日皇上召見軍機明日辰正升乾清宮受賀辰正二刻入座聽戲暖閣 
[中國户口表]  
　　香港循環日報云今歳中國各省督撫將軍接奉部文稽查户口近己告竣計直隸得二千九十三萬七千人山東得三千八百二十四萬七千九百人山西得一千二百二十萬四百五十六人河南得三千五百三十一萬六千八百二十五人江蘇得一千三百九十八萬二百三十五人安徽得二千三百六十七萬二千三百一十四人江西得二千六百五十三萬二千一百二十五人浙江得一千一百五十八萬一百九十二人福建得二千二百八十七萬六千五百四十人湖北得三千五百二十八萬六百八十五人湖南得二千二百一十六萬九千六百七十三人甘肅得一千三十八萬五千三百七十六人陜西得八百四十五萬一百八十二人四川得六千八百七十二萬四千八百九十人廣東得三千一百八十六萬五千二百五十一人廣西得五百一十四萬二千三百三十人貴州得七百六十五萬二百八十二人雲南得一千二百七十二萬一千五百七十四人蒙古得二百五十八萬人西藏得六百四十三萬二十人新疆得一百二十萬人都四百一十七兆九十四萬七千三百二十五人若連東三省八百五十萬人計之中國民人之數共得四百二十五兆之多特未知流寓外洋改入外國籍及寄居各口外人租界中者亦曾一併計入否耳 
[天津善後]  
　　天津大公報云直隸津海關道唐少川觀察於六月十六日由京師乘火車至津料理建署設官 
 
 

Page 2

 
 
諸事暫以北洋醫院作行轅俟四歴八月十五號卽華歴七月十二日西人將津地交還然後偕天津府凌雲臺太守赴保陽趨謁督轅禀商一切聞督憲袁慰帥擬就津城先設善後保甲洋務三局暫歸觀察及太守總其成此外另設保甲分局八處遴委候補知縣之明幹有爲者經理詞訟緝捕事務如獲劇盜巨棍卽由局訊實肆諸市曹每局雇募步卒二十名馬卒十名名之曰局差蓋章程較之拳亂前稍異矣 
[巨憝成擒]  
　　天津大公報云直隸廣宗縣逆首景廷賓前經督憲袁慰帥委孫倪兩觀察設法捕拿旋於本月十三日生擒電禀督轅解省訊辦傳聞日来慰帥己由電奏聞矣 
[截取改章]  
　　聞之京師友人云向例七品小京官准截取同知惟由拔貢考用之分部七品小京官歴俸三年僅准作爲主事現從某侍御之請一律截取以免向隅日前己奉旨交吏部議奏矣 
[請撥幹員]  
　　天津大公報云肅親王以辦理巡警在在需才特函商北洋大臣直隸總督袁慰庭宮保請撥幹員之曾習警務者咨送人京以便分任庶務蓋以宮保平日留意人才夾袋中自不乏譽髦之選也 
[宮保路]  
　　漢口訪事友人云盛杏蓀宮保之有事於鄂垣也適漢上鐵路己由通濟門外築至汴之信陽州爰於本月十九日清晨會同漢黄德道兼江漢監督岑馥莊觀察乘火車前往勘視一周 
[楚督讌賓]  
　　漢口訪事友人云本月十九日湖廣總督張香濤宮保以議訂貨稅大臣盛杏蓀宮保吕鏡宇大司空與英使馬凱君會商諸己有端倪將次起程回滬特就漢陽伯牙臺恭備盛筵敦請宴會簉座者爲漢黄德道兼江漢關監督岑馥莊觀察曁武昌漢陽兩太守使星酒星輝映四座名流勝地會合殆有前緣耶 
[宣城礦政]  
　　蕪湖訪事友人云招商總局擬與日本商人土倉某集銀五百萬兩以四十年爲限開挖宣城縣境礦煤禀經路礦大臣盛杏蓀宮保核准日前宮保己札委某候補府崔太守鼎偕日本工師前往試辦矣 
[電請振飢]  
　　香港循環日報云某日粤省愛育善堂紳董接肇慶官紳来電内開本處西潦爲患田中早稻失收米貴如珠人心惶惑請購米十數萬石卽日運至端州庶中澤嗷鴻不致變生意外想諸紳士心存弭患畛域無分宜無不力爲籌辦也 
[劇盜伏誅]  
　　姑蘇訪事友人云本年四月初一日之夜望亭鎭周乾泰布莊被盜行刼報經長洲縣蘇靜菴大令勘明懸金購緝本月初五日由緝捕家丁王小亭在盤門外青陽地緝獲盜船一艘盜犯張姓及某甲二名解經大令研訊二盜直承不諱併供出同夥姓名類皆籍隸無錫金匱間有入哥老會爲匪者因卽飭王帶勇馳往禽獲曹某等七人帶回訊明申詳上憲隨經上憲批飭將爲首之甲乙丙丁四盜先行正法二十三日蘇州府向子振太守親詣撫轅恭請令箭旋會同文武各員弁督帶兵士一右數十名綁赴北寺大校塲處斬梟取首級委員解赴犯事地方懸竿示衆 
[示期入學]  
　　姑蘇訪事人云蘇郡科試事宜於上月二十五日告竣後至本月中旬某日府尊向子振太守接奉江蘇提督學政李蔭墀大宗師来文著卽轉飭各縣准於六月二十七日迎送新進文生入學肄業等因爰立卽轉札所屬各縣一體遵照刻己由長元吳三縣主出示曉諭矣 
[學堂遷地]  
　　安慶訪事人云安徽省垣北門外敬敷書院前由大憲改爲皖中大學堂邇者撫憲聶仲芳大中丞以其地離城太逺考察難周特飭提調某君將學生歸併東門内求是學堂而以大學堂改爲武備學堂舊時武備學堂則改爲皖省商務局 
[雙輪飛渡]  
　　武昌訪事人云武漢官渡輪船向祇兩號邇因江水盛漲風浪堪虞渡江者均以輪船爲便彼来此往擁擠異常爰於五月朔日起添設一艘 
[京華目擊]  
　　聞之京師友人云邇來天時不正疾疫盛行兩宮撥欵若干著就京城創設官醫院計南城外設二處内城石駙馬大街設處東城驢市胡同設一處○本月某日慶邸告外務部各堂司云朝廷極欲擴充礦務凡有官商之遵章禀請開采者當酌量情事可准者則准之若概行駁斥似亦不成事體○外務部大臣瞿子玖尚書奏稱政務處於關涉内政外交之件均應通知各督撫俾辦理一切有所遵循 
[保定耳郵]  
　　聞之保定友人云某日直督袁慰庭宮保傳諭所屬司道各員所有三節兩壽諸儀概歸籌欵局辦公不得私自饋獻○直隸練餉局總辦葉觀察於日前在差病故現經直督袁宮保委候補道繆觀察儀庖代○城内火神廟經大憲改爲將弁學堂不日將添建房屋藉以培植將才廟中所設武衞右軍學堂公所己於本月十六日遷往金線胡同矣 
[津橋觀海]  
　　聞之天津友人云邇不各國派駐大沽口外之戰艦運船日漸减少乃六月十九日忽又增至十艘其中英美俄奥義五國各一艘法國二艘日本國三艘○英人派駐威海衞之練兵五十名督以武弁二員於本月十七日手携軍械馳抵塘沽旋令二十名擇地暫駐其餘三十名乘火車至天津○法國駐津提督某君之夫人於本月十九日清晨乘火車往山海關避暑在津各武員咸往車站相送○俄國駐華提督某君於本月十九日凡京師乘火車至天津暫駐利順德洋客舍○頃有由青鎭来者言及直隸總督袁慰庭宮保部下練軍若干營刻己馳抵鎭上軍容整肅紀律嚴明洵中國第一節制之師也○江蘇大憲恭備宮中所用器物五光十色華麗異常本月十八日由候補府胡太守及撫轅文巡捕吳君押運来津翌晨卽附火車入京投内務府交納計各物分壞三百一十餘箱另洋式器物四十餘箱○江蘇補用道黎觀察於本月十九日由京師乘火車赴塘沽登輪船南下 
[禹陵逭暑]  
　　紹興訪事人云諸曁縣屬黄沙溪邊尋等村民風强悍迭次閙教在籍紳士陳霞丞部郎患之刊印勸善歌分投送閱復赴城鄉市肆宣講鄉約某日由許朱二廣文出小云曁俗强悍習與性成維持風化端賴儒生遵奉憲諭兼及善文憲飭勸講本學親臨設立約所分條講聽凡来聽者入耳警心勉爲良善共慶昇平经會稽繭捐局委員趙别駕廷幹忽接省垣訃電悉丁内艱因卽渡江奔喪好在局務己畢大約無庸委員接替矣○有高某者販絲爲生某日雇舟挾資赴鄉收繭行緇曹娥江時己薄暮突来盜船一艘攔截去路高不敢與較任其搜括一空而去計共失去莊票洋銀七百餘元幸尚可以止付故未報緝 
[晴川樹色]  
　　漢口訪事人云上月二十九日鄂垣某營勇丁貿貿然至漢口寳樂戯園觀劇高踞座上不名一錢司閽者婉言阻之勇突 
 
 

Page 3

 
 
出利刃將司閽者砍傷園中人遂羣起而攻將勇獲交管帶李弁不知李弁如何遷怒於園主致釀訟案是非曲直旁觀者蓋不能贊一調焉○刻下漢口居民頗患霍亂等症每日因此而殞者多若恒河沙數洵數年来所僅見也○署湖北麻城縣教諭任廣文邇被人列欵上控上憲己委員前往訪查矣 
[茂苑蟬聲]  
　　姑蘇訪事人云本月十六日省垣言子廟東首水潭内溺斃甲乙二童甲童年甫一十有五爲干將坊巷醫生吳小舫之姪乙童年十三爲閶門内興記綢莊移蔣某之子同在富仁坊巷英文書館肄業是日適逢休沐之期二童請假回家相約順道至彼處泳游以致同時溺斃翌日傍晚始由屍屬認明備棺收殮嗚呼慘己本月十八日省中接奉刑部釘封公文飭將行刦如臯溧陽等縣之盜犯八名及某某等縣解省之命案重犯六名一併正法臬憲效述堂廉訪循照定章札飭元和縣金苕青大令監斬大令立卽升坐大堂飭差由司府縣各獄將十四犯提出略詰口供喝令如法綑綁會同中軍守備夏守戎帶兵數十名押赴北寺大校塲處决 
[恭祝萬壽]  
　　昨日恭逢皇上萬壽聖節上海縣汪瑶庭大令先期飭差在萬壽宮懸燈結彩陳設齊整四鼓以後率同縣丞劉二尹主簿孫少尹典史趙少尉在朝房伺候未幾提標右營參將廖參戎守備程守戎城汛周千戎及松海防同知劉司馬縣學教諭邱廣文英美租界公廨讞員張司馬法租界公廨讞員杜明储蘇松太兵備道袁觀察次第到来閱半晌簡任廣西巡撫王芍棠中丞欽命商稅大臣吕鏡宇大司空盛杏蓀宮保亦命駕遥蒞各官肅雍迎入小坐片時旋由禮生禀請行禮各官俱換穿朝服排班祝賀禮成退入朝房略進茶點隨卽分道而回 
[聖節延賓]  
　　昨日恭逢皇上萬壽聖節蘇松太兵備道兼江海關監督袁海觀觀察特就滬北斜橋外洋務局中恭設盛筵柬請駐滬各國總領事及正副領事繙譯等員宴會午前日本總領事小田切君及美總領事古衲君等人先後乘馬車戾止樽開北海頌晉南山直至二點鐘時始盡歡而散 
[毋悞考期]  
　　欽加三品銜賞戴花翎在任卽選道特授江蘇松江府上海縣正堂汪爲出示曉諭事奉府憲余札開光緒二十八年六月初六日奉督學部院李札開照得考錄遺才向例於七月十五日取齊生員貢監分期六塲考試卽偶有道途遥逺因風阻滯遲到者補錄三塲二十八日亦必可竣事此係歴来章程惟查近科以来各屬諸生遲至七月杪始行抵省甚至八月初尚有續到求請補錄者以致辦理諸多掣肘卽江藩司納卷造册公事繁劇亦形侷促惟原其遲到之故因恃有可以陸續補錄故羣相觀望遷延不前殊不知所以准其補錄者因查其實係患病實是風阻是以曲予成全從寛補錄乃諸生曾不仰體此意反相習成風任意遲延故開考正塲日期人數寥寥及月底補錄時反坐號不敷又不得不分塲再錄以致八月初尚須錄科非特諸事赶辦不及亦復成何事體本年又届舉行鄉試誠恐諸生仍蹈積習合將一定塲期先行通飭曉諭本部院此次錄遺定於七月十五日取齊十八日開考蘇松太三屬生員次鎭淮通三屬爲一塲揚徐海三屬爲一塲江京駐防江常爲一塲再次正途俊秀各一塲至二十七日爲截止之期卽偶有因風阻滯患病未及赶到者亦務於二十七日以前到省補錄一次逾期萬不收試現既明晰曉諭諸生自可尅期而至如有仍前遲至月杪後到者係其自悞彼切於功名者斷不至若此疎忽其任意玩延者必非有志之士概不收錄亦不爲過等因到府奉此除分行外合行轉飭札到該縣卽便遵照移學一體曉諭諸生毋得仍前疎忽自誤功名切切特札等因到縣奉此除移學遵照外合行曉諭爲此示仰闔邑應試貢監各生一體遵照毋得自誤切切特示 
[禁售蘆粟]  
　　前日上海城廂内外保甲總巡朱森庭明府因公詣蘇松太兵備道轅路見鄉人顧金富以蘆粟求售喝拿到局升案訊供顧稱小的實因初闪販賣不知違禁求施恩典明府曰本應薄責因在花衣期内格外從寛惟爾本錢幾何從何門掮入務須一一直陳顧稱小的所有本貲僅小洋銀二角此次由新北門入城明府遂出小洋銀二角給顧領去一面飭差將蘆粟掮交新北門守城武弁諭令以後嚴行禁止昨又出示諭禁懸掛各城門 
[聖節停訊]  
　　昨日恭逢皇上萬壽聖節本邑英美租界公廨讞員張柄樞司馬法租界讞員杜枝園大令皆須隨同蘇松太兵備道袁海觀觀察祝嘏呼蒿特先期咨照各捕房暫停讞政 
[惡丐攫物]  
　　前日有甲乙兩人由本邑南市至西門外道出八仙橋附近法租界中突遇惡丐鄭子明等數人攫取身畔所帶洋銀并將衣服褫去事後開單報知法界曁南市捕房請派包探查緝捕頭允之 
[英界火警]  
　　昨日曙色未開鐘鳴二點有半河南路即棋盤街第四百八十三號門牌昇和水果店不戒於火瞭望臺上西人見之立卽鳴鐘報警救火會中人急携器具馳往施救約歴兩點鐘之久始得撲滅然己殃及鄰右大同燭店正源飯館錢義昌鐘表店醉六堂書坊等家房屋十餘鐘矣 
[贈書鳴謝]  
　　日前承商務印書館惠贈政學叢書三種一爲萬國國力比較一爲政治一斑一爲歐洲財政史皆東西洋名人所著經中國博雅士譯述者也考外國之治權資中朝之考鏡當今經濟家不可不亟一覽之外又有文學初階六册則係課蒙之書淺顯明通最易發人會悟教授幼童者允宜奉爲圭臬焉爲綴數言藉伸謝悃 
[周氏回生丹]  
　　專治一切急痧及轉筋霍亂吐瀉絞腸痧乾零亂小兒急幔驚風等症屢經配門用神效非常卽霍亂轉筋病至垂危無可救藥者一經服下亦得立刻回生成人者每服八九粒小兒每服四五粒開水送下服後忌腥冷三日方用上好臺麝三錢上上沈香三錢川文蛤二兩飛雄黄三錢廣木香二錢粉甘草五錢大梅花片三分飛辰砂六錢千金霜一兩毛茨姑一兩半眞檀香三錢大戟肉一兩半公丁香三錢六神麴二兩右藥以六神麴作漿爲丸如菉豆大辰砂爲衣孕婦忌服[  珠海沛國氏錄]  
[解欵聲明]  
　　啓者疉接江西義振善士函電災重亟須接濟當由敝所湊解洋一千元又五百元交義善源莊彚解劉蘭階善士散放又湊解洋五百元交義善源匯解韓仲萬善士散放合乞登報伏祈公鑒[  上海陳家木橋電報總局振所謹啓]  
[申報館恊振所經收順直江西長江振捐六月十一日至六月二十日止第十六次清單]  
六月十一日隱名氏求孫兒輩均各平安洋二十元老福興来京口一經堂求合家平安洋一元○十四日黄芳墅代募金山江夏漢文求合家康吉戒烟妥速洋五十元○十五日無名氏求平安洋二十元趙銘永舫保平安洋六元○十六日趙葆萊爲子求福壽長大成人洋一元○十八日敬天人洋九元銅洋一元○十九口烟台同泰和洋二十元以上總共收洋一百廿七元銅洋一元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　去年五月有唐姓者投道轅控黄蓮村將廢單抵銀二千五百兩延不取贖等情蘇松太兵備道憲袁海觀觀察批飭上海縣汪瑶庭大令提案屢訊未結前晚飭提復訊黄供小的所抵之單係向岳母張趙氏借来歴年利息償清實因家貧無力措銀政未取贖業與妻弟張德芳商明允許帮同料理張趙氏供小婦人年七十六歳前者偶爾無心將廢單借與女婿現始知此單己轉道契永逺出租與洋商愛爾得曾得價銀一萬兩大令曰爾地究竟是否租與洋商爾婿之案何法料理盤詰至再默不一言迨喝令掌頰始供此單由十一圖地保談阿坤經手押得洋銀一千元張德芳投案供稱小的年三十五歳於十三歳時嗣與叔母張趙氏爲子姊丈黄蓮村欠唐姓抵欵小的念伊誼關至戚是以願出洋銀一千元由黄同唐商懇折償惟求恩准小的將嗣母抵與談處之道契取回另押洋銀料理大令准之飭將黄收押張趙氏交原保人保去著張查明道契究竟是否抵在談處速即禀復核斷○前有奚土土者控奚鶴鳴盜抵田單大令飭提鶴鳴到縣屢次訊追一味遊約因之收押限繳在案前晚飭差帶案比追供稱此單抵在廣肇公所不肯放贖以致遲延刻己浼友前往熟商始得允許日内當措資贖回求恩寛限大令准展限十天繳案如再玩延定予血比 
[上海巡局瑣案]  
　　前日浙江海鹽縣人沈壽福與同鄉人祝壽福在恒生碼頭順風臺烟館吸烟突有衆流氓向之訛索不予則任意攅毆以致受傷沈重旋匍匐赴十六鋪巡防中局鳴寃局員黄二尹飭傳烟館夥李寳林研訊限兩日内天交出行兇衆流氓到案訊究○竊賊袁德標行竊十二圖某姓家器物由汛捕查獲解至二十三七鋪巡防局禀請訊懲局員某君允之 
[南市捕房紀事]  
　　昨日偷兒陳金寳董福生掩入某姓家意欲伺隙行竊適爲包探黄量海所見一併拘至捕房捕頭令押候轉解馬路工程局禀請總辦翁子文太守訊明懲治○船户張錫桂扭朱有瑞至捕房訴稱朱將垃圾傾棄小的船上小的冋之理論一味逞蠻捕頭令押候轉解工程局禀請總辦翁太守訊供核辦 
[英租界捕房紀事]  
　　前日甘泉縣差役畢湧持票来滬移提烟妓高鴻仙未及投文適在山西路一百三十一號門牌某花烟館相遇不知租界規例逕同拘拿適爲包探華盈堂所見一併拘入捕房捕頭著將高解送公廨禀請讞員張柄樞司馬收押畢則押候堂期解請訊核○流妓錢阿大徘徊福州路中見潘阿囝躑躅而来突伸手攫其所携象牙骨摺扇適爲包探張寳成所見拘入捕房捕頭著解送公堂禀請押候堂期究治○前晚九點鐘時四馬路青蓮閣茶樓東首忽有危墻頽然倒下致衆茶客譁然驚走事爲捕頭訪悉卽派某包探往查嗣以並未傷人免予置議○前日巡街捕先後見山東路及北長浜二處有男屍及孩屍各一具因卽回報捕房捕頭著地甲備棺收殮○流娼王桂卿强曳途人至家演神女陽臺秘事被包探方長華拘入捕房捕頭著解送公堂禀請押候訊究○前日西棋盤街七號門牌通泰小烟館被羅寳卿竊去衣服六件報由包探葉盈堂王長桂拘羅入捕房捕頭著押候解送公堂禀請訊究 
[法租界捕房紀事]  
　　上月某日英界某錢莊夥携洋銀五百三十二元乘東滚車至鄭家木橋南首怱怱下車而去致將洋銀遺於車中迨則莊憶及投報英法兩界捕房近由法界包探購得眼線夏二查獲車夫顏小央詰知當時將此欵帶回車寓寓主吕順祥給伊一百元令回江北原籍尚有同寓車夫二十餘人各給四元不許聲張所餘均歸己有遂於昨日偕副捕頭至西門外將吕拘回押候解送公堂禀請讞員杜枝園大令訊辦○甬人柳康富由原籍販柴来滬前日至英界麥家圈恒源土棧購得川土二十餘餅携至法界小東門外被甲乙二流氓曳至戲館街某小烟館指爲販售私土勒索洋銀二十元包探偵知一并拘入捕房捕頭命押候解送公堂禀請訊究○東新橋街一帶烟館如林時有以土渣熬膏混售情事屢經捕頭查禁依然陽奉隂違昨日捕頭查得成衡豐周桂記鄭恒豐德意豐等家故態依然因派包探傳至捕房詰知鄭恒豐德意豐事實無干立時省釋其餘各罰洋銀四元不准再犯 
[美租界捕房紀事]  
　　前晚甲乙二甬人忽起爭端在西華德路互相扭毆甲力不能支被乙擊破頭顱血流如注旋扭至捕房聲訴捕頭見甲受傷屬實令送至同仁醫院求治乙則押候解送公堂禀請讞員張柄樞司馬懲辦○昨晨偷兒薛阿祥掩入靶子路旁某姓家竊取衣服携之而出適爲事主所見扭交某號華捕帶入捕房捕頭著押候解送公堂禀請訊辦 
[皖省官報]  
　　六月十三十四日候補知縣譚學衡知武備學堂移北門外同知吳及斌由當塗清理籌議回府經德麟由淮北牙厘局解餉来省縣丞陳雲瀚奉委解水師餉赴金陵十五日署懷寗縣陳麟瑞知求雨指分安徽試用知縣鄭筠到江蘇人知縣程仲昭辭奉委赴頴州府屬會捕蝗蝻直隸州同趙鏡源到由繁昌查案回十六日指分安徽遇缺先補用巡檢鄭達到江蘇人候補知府許月菡知奉委赴太平府會訊案件知縣王清濤辭奉委赴頴州府屬搜捕蝗蝻袁鴻年辭奉撫憲委赴上海公幹孫頤年南門直隸州胡元孚北門　知崇安東門典史周鴻龢巡檢沈瑞圖府經郭熙均彈壓平糶差知州馮紹恩赴引回通判史悠祺辭回揚州州判梁毓辭赴皖北措資十七日丁憂試用知縣陳守先到由籍来並銷解京餉發審差候補知府許日菡辭赴太平府會訊案件知縣曹寳書淮北布經廳溤應熊浙江巡檢陸紹基江蘇均辭探磺價從九文兆蘭全椒典史孔繁禔和州縣丞壽餘滁州均知奉道憲委會捕蝗蝻十八日花翎在任候選道卸署泗州王康平到本任懷逺縣楊兆琛由寗國公幹回楊學海到赴盱眙提案回主簿吳書年北門内街道縣丞恩溥西門城均知奉總局委查保甲差府照磨沈念曾謝行知破格錄用 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年六月十三日京報全錄]  
　　宮門抄諭旨均錄前○山西巡撫岑奏爲瀝陳晉省太原府州所屬亢旱災象情形摺○又奏爲旗官副將侵扣兵餉私書軍火請旨緝拿懲辦片○貴州巡撫鄧奏爲保奬剿辦遵義叛匪案内出力文武員弁摺○外務部奏爲駐俄隨員任滿循例調員接辦片頭品頂戴兵部尚書銜山西巡撫臣岑春煊跪奏爲晉省太原等府州所屬亢旱日久災象己成謹將大概情形恭摺具陳仰祈聖鑒事竊照晉省地方南北氣候不同故種植亦異南路種夏麥者較廣北路種秋禾者居多東西兩路大約與北路不相上下夏麥植於仲秋秋禾植於初夏全恃雨澤應時土脈滋潤乃能播種生發上年秋收本不能豐收秋以後雨雪又缺以故南路除蒲州解州兩府州外平陽絳州霍州一帶種麥僅十之二三餘均赤地如故今年春季雨澤較好雖未普徧深透滿謂二麥可收詎四月一月又苦恒暘五月將終仍無透雨以致將成之麥穗日就枯焦未種之秋禾無憑播植臣敬率僚屬屢次設壇祈禱山川在祀諸神繁露雲綸之術磨神不舉無怯不施有時油然作雲辄爲怪風盪散間或一隅得雨亦未窳霂成霖甚則風雷雨雹擊傷禾稼時乖期迫四民惶懼先是太原府屬之祁縣太古汾州府屬之汾陽平遥介休平陽府屬之臨汾襄陵太平洪洞霍州併屬之靈石趙城等州縣承連年災歉之後上年秋禾又僅薄收今春青黄不接之際貧民乏食待哺嗷嗷報經臣批飭司局設法籌撥銀兩委員分往酌辦春撫撫事未停接據臨汾襄陵太平供洞浮山孝義等縣先後禀報二麥被旱成災秋禾未種陽曲太原潞城高平等縣禀報地方本旱忽又被雹被風損傷麥禾各等情前来節經批飭該管府州親往履勘將上忙錢糧先行停徵如能得雨赶令補種晚禾統俟秋成察看分數議定蠲緩再行彚案奏乞恩施現計通省除關北各廳州縣據報業於五月初間徧得雨澤可望播種秋禾外其餘各屬雖尚未報災傷要皆亢旱日久夏秋無望其中情形以太原汾州平陽霍州等屬爲尤甚凡自省外来者臣隨時諮訪咸謂旱象將成民情困苦如果日内渥沛甘霖尚可勉種晚榖糜黍略資補救伏念晉省自遭庚子拳禍饑饉師旅相逼而来杼柚己空蓋藏罄盡上年歳事僅有秋收並非豐稔正苦百孔千瘡復元無日嗟此蒼赤何堪再遘凶年臣奉職無狀召此災生目勢若無米之炊救濟殊難措手夙夜思維焦急萬狀除再率屬虔誠祈禱冀迓和甘一面飭司挪湊欵項派員分赴口外磧石一帶採購糧石稍資預備外所有屬境旱象己成情形據署布政使吳廷斌同振捐局司道會詳請奏前来謹恭摺瀝陳伏乞皇太后皇上聖鑒訓示謹奏奉硃批覽奏殊深厪念著即查明分别蠲緩並購運糧食妥爲振撫以恤民艱欽此 
岑春煊片再大同鎭標練軍馬隊第一旗向在口外包頭鎭駐防前據該旗兵丁呈控旗官副將聶心田侵扣兵餉私賣軍裝縱容哨官幕友到處害民並有牽涉教案情事臣以事關重大咨明大同鎭總兵劉光才密派妥員將該旗官曁哨官幕友拿解送省一面卽覈　　補用遊擊馬福興前往接帶並令暗隨劉光才所派委員密爲查拿勿任逺颺嗣據馬福興禀稱聶心田及其帳友惠克勤均己先期逃逸謹將哨官崔明亮王廷元文案張世琳幫辦張友李同仁等解送到省當發交營務處研訊據詳稱訊據該哨官幕友等供認聶心田先後侵蝕餉銀一千六百餘兩等情並據詳稱前項訊得之數尚係僅就該哨官幕友所知者而言若將聶心田惠克勤緝獲到案嚴鞫則明供侵蝕之數或恐尚不止此臣查聶心田蝕餉有年業據衆供確鑿自屬毫無疑義現雖在逃未獲亦未便稍事姑容致令倖逃法網相應請旨將補用副將聶心田卽行革職與該幕友惠克勤一併通飭緝拿到案分别懲辦以伸國法至聶心田本此案要犯因慮其聞風颺避是以密咨劉光才曁密飭馬福興前往嚴拿乃聶心田竟先期得以逃逸顯見有人漏洩咨詢劉光才復稱馬福興於未到包頭之先卽派前站之人前往預備公館喧傳者拿聶心田送省又據營務處將解到之哨官人等遂加訊問據供稱馬福興於四月十三日到包頭爾時聶心田尚未走逺不難登時拿獲乃馬福興直到十九日始行派人訪拿各等語叅觀互證聶心田之兆逸實因馬福興有意縱放並應請旨將補用遊擊馬福興先行革職由臣勒限留緝如能依限緝獲卽爲奏請開復儻始終不能緝獲再行奏請嚴懲除另行委員接帶該旗旗務並咨行外謹附片陳明伏乞聖鑒訓示謹奏奉硃批著照所請該部知道欽此 
頭品頂戴貴州巡撫臣鄧華熙跪奏爲查明剿辦遵義縣叛匪案内尤爲出力文武員弁遵旨擇尤保奬以示鼓勵恭摺仰祈聖鑒事竊查遵義縣逆匪王春山等倡教謀叛焚掠塲巿拒敵官兵旋經檄派文武剿辦完竣經臣將辦理情形專摺具奏于光緒二十七年七月二十日欽奉硃批在事出力員紳准其擇尤酌保數名毋許冐濫欽此當經恭錄轉行欽遵查辦去後兹據營務處藩司邵積誠臬司曹鴻勛詳稱該司等覆加查核遵義逆匪王春山倡立清靈教名目謀爲不軌因見年荒民飢起意乘機煽惑商允僞軍師楊興鈴以演習燈花教通曉符籙行兵百戰百勝等語先後邀允僞元假梁發薪等入夥糾約多匪派充將軍先鋒分途約會黨與於光緒二十六年五月在遵義府南廂起事經該府縣先期訪聞禀經檄派文武員紳相機剿辦及王春山被擒該匪等復敢分投竄擾毛栗山沙包寺尚積塲等處焚掠塲市殺斃民人勢甚猖獗經該文武奮力搜勦於五月二十七八九等日陣斬匪徒多名並先後拿獲僞元帥楊發薪僞軍師楊興鈴等一十六名奪獲旂幟槍械號片紅巾多件餘匪潰散地方賴以安靖該文武等籌調防剿消患未萌實屬異常出力並將在事文武官紳開單請奬前来臣查近日時事艱難教會各匪隨地充斥緝捕少疏地方輒被蹂躪此次遵義縣逆匪王春山等倡教謀叛勢甚披猖所幸仰仗天威兵圑用命亂謀甫肇力遏機先旬日之痱首從各匪一律就獲該文武等或先事布防或應機迅赴指授機宜籌辦善後均臻周妥不無微勞足錄當將所開文武官紳逐加查核己將勞績稍次各員一律删去不敢稍涉冐儖共計擇尤請奬文武員紳八名開具清單恭呈御覽合無仰懇天恩俯念邊省多事之際賞准照單分别給予奬叙以示鼓勵出自逾格鴻慈除將請奬各員履歴隨摺咨部查照外所有遵查剿辦遵義縣叛匪案内在事出力文武員紳擇尤請奬緣由恭摺具陳伏乞皇太后皇上聖鑒訓示謹奏奉硃批該部議奏單併發欽此謹將剿辦遵義縣叛匪案内在事文武員紳擇其尤爲出力之員開具清單恭呈御覽花翎候補知府前署遵義府胡汝霖請俟補缺後以道員用並加一品銜同知銜湄潭縣知縣吳宗周請以直隸州知州在任候補在任候選知府本任開泰縣知縣王人文請以知府在任候補同知銜試用知縣張藻請免補本班以直隸州知州仍留原省補用記名簡放總兵振勇巴圖魯劉鎭湘請加提督銜記名簡放總兵遵義恊副將奇成額巴圖魯爲柱請加提督銜指分四川試用同知蹇念恒請加知府銜候選訓導周洛請加國子監學正銜奉硃批覽欽此 
外務部片再臣等接據駐俄代辦使事胡惟德電稱隨員王祖同孫澤霖差滿擬請奏調刑部主事施紹常来俄以資辦公等因臣等查奏調出洋人員向章免扣資俸今俄代辦使事胡惟德電請奏調刑部主事施紹常赴俄自應准其調任以資差遣除資吏部刑部照章免扣資俸外理合附片陳明伏乞聖鑒謹奏奉硃批知道了欽此 
 
