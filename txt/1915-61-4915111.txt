# 1915 - 61 - 4915111

 

Page 1

 
 
   
 
 

Page 2

 
 
時評 
[不可收拾（冷）]  
　　據北京日使館消息謂日本海陸軍已出動如一星期內中日交涉不結束則將不可收拾云云是何言咄咄逼人也雖然中國之不可收拾不自今日始矣今日以前固亦日在不可收拾中也不必勞日本之海陸軍而始至不可收拾也即一星期內而各事承認交涉結束日本之海陸軍不勞而成功中國今後亦豈遂可收拾乎故余謂中國之可收拾不可收拾不在日本之海陸軍并不在此次中日之交涉也 
　　特我有所未解者中日交涉今方日在進行中國政府今方日在承認雖有一二磋商之點交涉固未嘗中斷也未嘗中斷而忽有此軍事之傳言其果何所取義耶其或如東方通信社所稱日軍瓜代而誤傳者耶不然入病人之室而張拳怒臂以耀武豈天下之智者所為哉 
命令 
　　三月八日大總統策令 
　　願歸恐葉濟范壽銘均授為上大夫此令 
　　又令 
　　陶洪陳官桃周祚章許沅趙基年夏繼泉均授為中大夫此令 
　　又令 
　　程文葆陳友璋吳廷錫均授為上大夫此令 
　　又令 
　　章寶殼賈晉易恩侯程克均授為中大夫此令 
　　又令 
　　張敬若給予四等文虎章此令 
　　又令 
　　任命王家儉為福建財政廳廳長此令 
　　又令 
　　外交部呈請以重慶關監督陳同紀兼辦重慶通商交涉事宜應照准此令 
　　又令 
　　財政部呈請任命王得庚為熱河財政分廳廳長應照准此令 
　　又令 
　　教育部呈擬將中央觀象台技正蔣丙然敘列五等等語應照准此令 
　　又令 
　　國史館呈稱纂修駱成驤詳請辭職駱成驤准免本職此令 
　　又令 
　　財政部呈核獎黔省踗契徵收得力人員請照章給予獎勵等語貴州威寗縣知事繆爾綽安順縣知事凌雲大定縣知事劉大琮遵義縣知事周恭徵收欵項均在一萬元以上辦事實屬得力應均給予五等金質單鶴章以昭激勸此令 
專電 
　　北京電 
　　日使署昨傳出消息彼國艦隊業經出發陸軍兩師整備聽調如一星期內不得當必將不可收拾 
　　北京電 
　　孫文於二十三夜六時被黨人章七刺傷右腿甚重因章惡孫所為 
　　北京電 
　　財政新總長今日到任秘書蕭文隨周自齊往農商繼以傳增育周丕紳萬其康薦署陳威奉派兼庫藏司會辦殆將離中國銀行 
　　北京電 
　　鹽務署以安置及改善鹽犯起見特撥十萬元助司法部改良監獄已奉准 
　　北京電 
　　高等文官考試法已由銓敘局擬就分為正試預試其正試之必試科目為民刑及訴訟律國際法財政學各種但不限資格凡年滿二十歲有公權者皆得應試頗近科奉有人主修改 
譯電 
　　北京電 
　　據本月六日大阪每日新聞載稱日本海軍一分隊不日將由國內開往中國北方（九日） 
　　北京電 
　　聞孫文確曾受欵三十萬圓實行所定之計畫（九日） 
戰電 
　　其一（英人路透電） 
　　巴黎電 
　　據今日下午公報宣稱我軍在香巴業各地點所得之進步至日終時復見增加我軍在索安西北奪獲戰濠數道又在貝爾台及波塞旭爾間奪獲戰濠約五百邁當俘敵兵若干人內有軍官數員據俘虜聲稱敵軍近置四十二生的大砲一尊於末斯河高地為我軍重砲擊中受損甚重已經拆卸運至陣後且死砲手四人傷七人我軍在巴同維萊爾北面得有進步德軍奮力回擊里沙開爾柯夫暫得一立足地我軍鼓勇與之肉搏後卒逐退之德軍受創甚重德軍在布爾洛火車站南面進攻者為我步軍砲火擊退（八日） 
　　巴黎電 
　　據今日晚間公報宣稱香巴業今日有大風雪阻止戰事晨間敵軍圖奪回貝爾台西面叢林受挫而退我軍回擊後奪得東北面之土地我軍進步至下午更為展廣我軍在貝爾台附近得戰濠五百邁當在曼斯尼爾與被塞旭爾間失戰濠數邁當在曼斯尼爾東北山脊得戰濠一百邁當我軍在聖米葉爾境巴瓦白呂爾敵軍戰濠得一立足地惲在邦太摩松西北巴瓦特泊勒特進攻失利我軍仍在巴同維萊爾前進我軍在伏斯巨里沙開爾柯夫擊退回攻之敵軍（八日） 
　　倫敦電 
　　公報局宣稱海軍中將璧筄斯之士麥拿海戰報告謂楊里克爾砲台已受重捐星期六日英分艦隊在水魚區域內掃除水雷並將小砲台數座擊毀英軍損失頗微（八日） 
　　倫敦電 
　　海軍部宣告達達納爾戰事因天氣晴朗進行頗佳星期六日伊里沙伯皇后號與其他戰艦復轟拉洛斯以曲線之砲火飛越加里波里半島同時聯軍艦隊在海峽內轟擊達達納斯砲台及暗砲台數座英艦有被敵炮擊中者但傷勢極輕艦員未有損失星期日納爾遜號戰艦及其姊妹艦阿格曼倫號（一六五○○噸十二寸砲四尊九寸二砲十尊）以直線之砲火轟擊防衛拉洛斯之砲台猛擊之後毀砲台兩座海軍飛機偵察暗砲台地點大著功績飛機有時高度甚低竟無一損失僅傷駕駛者三人（八日） 
　　雅典電 
　　昨日英艦分隊仍在士麥拿得有進步將敵砲數排擊至無聲（八日） 
　　倫敦電（由北京轉） 
　　土軍率領土耳其波斯非常備軍集於波斯阿華士之西在摩輪麥拉北面七十英里英軍在阿華士派出之偵探隊適與敵遇敵兵人數頗眾約一萬二千人屢擬圍攻英軍但被擊退英兵及印兵死六十二人傷一百二十七人敵兵死二三百人傷五六百人內有酋長數人同日騎兵偵探隊在巴斯拉西北二十五英里瑪加拉方面遇敵騎一千五百人英兵遂將敵騎誘至步隊埋伏處槍砲齊施敵受重創而逃英兵死十人傷二人（八日） 
　　彼得格勒電 
　　據今夜公報宣稱蘇瓦爾塞境之敵軍沿瑪里亞姆波爾·新洛·哇格斯土伏·陣線敗退俄軍仍取攻勢維斯土拉河左岸璧里柴河境內德陪審團之攻勢已被阻俄軍正在從事回擊奧兵一聯隊在卡巴西安山克洛斯被圍已有一大隊全降俄軍俄國黑海艦隊轟擊東土耳其成古爾達克·基里里·哥大隆各港將敵砲數排擊至無聲且毀碼頭煤棧沉輪船八艘（八日） 
　　彼得格勒電（由北京轉） 
　　奧軍已在卡巴西安山斯維特尼克停止進攻奧軍退走後向巴里格洛一方面進攻未得利奧兵一縱隊在克洛斯被圍已有一大隊投降高加索外查洛克境之戰事仍在進行（八日） 
　　哈爾濱電 
　　匈兵佔據布哥維拉省亦施行德國可怖方法焚燬房屋殃及居民並藉細故鎗斃平民奧京阿比特報謂匈牙利如不以二百萬噸米殼接濟奧國則奧 
 
 
 

Page 3

 
 
國不能待至下次收成又謂匈牙利刻方乘奧國之急需圖利益如獨立國之行為自開戰以來匈首相第薩伯爵卽阻止匈牙利米殼自由輸入奧國云羅國國會延長至十一日閉會現已通過議案準政府於事急時得以宣布戒嚴（八日） 
　　倫敦電 
　　公報局宣稱據翼長即摩爾報告昨日海面飛機六架進攻哇斯丹內有兩架因油凝結故乃飛回餘機擲炸彈十一枚以擊修理潛艇所及擲炸彈四枚以擊陸軍司偏私　部扣薩爾各機及駕駛者均安然而歸大約曾加重創於敵哇斯丹港內無一潛艇當飛機進攻之際正發西北風（八日） 
　　倫敦電 
　　海軍部宣稱德國潛艇Ｕ字八號之人員不當予以優待蓋該艇大約曾犯擊沉未武裝之商船也該案未經審明之際諸人不能按其職銜待遇之或準其與他俘虜雜處 
　　海軍部今夜宣稱利物浦郵船班格洛夫號（三八○○噸）昨日下午在英倫西伊爾佛萊康姆白之外大約為潛艇擊沉救起三十三人（八日） 
　　愛姆斯特丹電 
　　德國齊泊林飛船第十八號在北境特萊曼飛下時值黑夜誤落樹林中以致完全損毀飛船中共有四十二人死十七人（八日） 
　　倫敦電 
　　公報局宣布德軍海盜手段之失敗撒旦詞甚為滿意自二月二十五日起至三月三日止無商船為敵潛艇襲擊自三月二日起至三月五日止敵潛艇三次圖擊未成自一日二十一日至今英商船之被沉者共僅十五艘死者二十九人（八日） 
　　哈爾濱電 
　　法船拉土蘭勒號已駛抵此間船上之火已救熄（八日） 
　　倫敦電 
　　賽馬俱樂部定期十六日會議討論於戰時接續賽馬問題（九日） 
　　倫敦電 
　　路透電社得悉希臘開御前會議時僅有兩人反對前任首相雜尼齊洛斯君即以希臘海陸軍加入協約國一方面之宣言希臘國民均表同情於三協約國眾意維氏不日必仍回首相任實行其政策希王今處境甚為困難而希臘大局亦殊阽危（八日） 
　　希臘電 
　　柴米斯君不允就首相之任希王已命戈拉里斯君組織新內閣（八日） 
　　華盛頓電 
　　美國因墨西哥亂事日熾特向加倫柴提出緊要質問其性質與警告無殊華盛頓政府政策之完全改變於此可見一端（八日） 
　　華盛頓電 
　　巡艦太古瑪號（三二零零噸）奉命由泊林斯港開往墨西哥維拉克魯士（八日） 
　　其二（德人德文報專電） 
　　柏林電 
　　據日尼伐消息謂大英保險公司總董伊斯曼君估計英船之為德魚雷擊沉者共值英金四百餘萬鎊據君士坦丁消息達達納爾海峽內砲台絕對安寧迄今無敵軍登岸據彼得格勒消息謂青島上海電線已展長至上海柏林日報載蘇菲亞消息謂布國陸軍大臣因備虞起見曾在國會提議設立嚴厲之軍務檢查所及訓練四十五歲以內之男子豫備從征駐瑞典日使珍田君曾告謁者謂日本並未乘此時機要求以中國為其保護國日本國民今無仇德之意據巴黎出版之俄文日報載稱俄國外相薩沙洛夫君在國會秘密會議宣稱俄政府對於內務改革決不能稍有讓步眾為大譁會議暫停據君士坦丁消息謂有法國大軍艦一艘擱淺於愛琴海地台茄區附近哥尼斯其報載有德軍於二月間所俘敵軍將士人數表計法國軍官五十員法兵五千名俄將十一員軍官數百員俄兵十三萬五千名英軍官八員英兵三百五十名總共十四萬名又奪獲法砲十五尊炸彈砲二十七尊又俄炮三百五十尊機關鎗約四百枝所獲英軍之戰品為數無幾因英軍自十二月以後從未參與進攻德軍之舉據郵務員宣布自一九一四年十二月起至一九一五年一月底止寄與德國法俘之信與明信片共七百萬件包裹四六一二二五件匯票三五○六一三張德國新兵債券發行之價較第一次昂百分之一英國兵倆券較撥行之價減百之二國會議員游閱俘虜營者得悉今拘禁德國之俘虜共有七十八萬一千人自一九一四年年底至今已增二十餘萬人土耳其著名財政家茄維特已抵柏林曾與柏林日報記者談話對於戰局頗具樂觀且望此行得有以裨益土國之財政土耳其大本營三月四日宣稱昨日敵艦隊一部分轟擊達達納爾海峽入口處之土砲數排歷半小時之久毫無效果蘇菲亞消息謂轟擊達達納爾一舉與中立國毫無影響布國軍界現信協約國非有優勝土國防軍之軍團力攻該峽則不能入之德國愛森之巴伐里亞王游閱克虜伯砲廠時克虜伯君謂一九一三年德國共產鋼十九兆噸與三協約國產數相埒今比國及法國產鋼之區四分之三旣為血塊占則德奧必大操優勢洛姆丹消息謂洛姆丹股票交易社辦理保兵險事宜頗形棘手因有數公司不肯受保英船之險也敵飛行家一人昨繫炸彈於德國洛特章爾火藥廠損失甚微今仍照常工作當道已派兵防守該廠俄國白虛雅維伊特摩斯蒂報詆斥英國外相葛雷君常說中所述達達納爾海改為列國公有之說俄國要求獨占是地俄國國會社會黨議員五人已判定流刑今復有八人因被告謀叛就逮據亞姆斯特丹消息謂日員已抵爪哇內地調查經濟現狀且從事通商蘇菲亞消息謂塞維亞謀進攻阿爾巴利亞以達亞德里亞海塞兵已於數地點越過阿爾巴利亞邊界東西戰地均無特別消息各報仍注意轟擊達達納爾海峽一舉據君士坦丁最近消息謂土軍曾擊中英艦三次敵艦今距離砲台甚遠故炮台及戌兵均未受損又謂星期五日有敵艦七艘轟擊克姆克哈爾及塞台爾巴稱炮台毫無效果敵軍希圖登岸者均為土軍排砲擊退君士坦丁傳來巴格達消息謂土耳其先鋒隊助以義勇隊進攻哥爾拉（波斯南邊之土鎭）南面之查比俘英兵多人敵軍受創甚重（七日） 
東方通信社電（日本人組織） 
　　東京電 
　　據外交當局者言中日交涉談判中國方面之於枝葉多所議論故於交涉之前途尚難預測經過之良否不能明言惟我國於今後之會見協議問題無論有無歸束均當進行討論俟將各條一一議過然後始入第二期交涉云云（九日） 
　　東京電 
　　中日交涉今日又經兩國代表者第八次會見討議滿蒙居住土地所有權及警察權等就中以警察權問題最為困難云（九日） 
　　東京電 
　　叫選舉一事現政界之形勢競爭日益激烈一般非政友會之熱亦日盛一日現政府閣員之游說又極熱心以現在情形觀之在野黨似難勝利云（九日） 
　　東京電 
　　在墨西哥海面觸礁之軍艦淺間號提起費用已經政府決定支用二十四萬元（九日） 
要聞一 
[烟濰鐵路建築權問題]  
　　字林報三月二日北京通訊云日本向中國提出之要求其與各國有關係者不止一端如從烟台或龍口至濰縣之鐵路建築權卽其一也而各國中最有密切關係者首推英國今日本要求建築此線非欲借資於中國造成中政府所有之鐵路而由日本監督之也其志乃欲得日本所有半官性質與南滿鐵路同一狀熊之路權也日本縱已獲得山東德人所享之權利此項要求仍屬不正當之行為蓋德國前所強迫中國承認者僅為中國如需外資建築山東省因鐵路須先向德國商借俟德國資本家不允借給後中國儘可自由向他國借用而已德國未嘗向中國索得建築烟濰鐵路以為德國鐵路之權也如中國果已應允日本要求准將山東襲人權利轉給日本則日本僅可如德國之所為請中國承認山東築鐵路需外資時日本有儘先借資之權耳日本不應逾此範圍另有要求也中國久有開築烟濰路線之議惜中國不能籌集應需欵項以致瞎擱至今否則此路早告成矣烟台華商不以借資築路之策為然擬自籌經費興此工程為華人私有之鐵路計議良久終無結果中政府後遂議決此路應歸國有然國庫空虛此路建築正不知在於何日焉茲烟台居民對於日本任便從烟台或龍口起築濰縣路線之要求大為疑慮日本在烟台之航業及商人雖較他國為多然日本躍入商務競爭場實較他國為後以致日人之沿岸碼頭及商舖地點皆為他國之唾餘並非優越之地位故眾人所視為與烟濰路線相輔而行之海港工程計畫不為日本熱心贊助者正以此故查龍口久為日本注意在中國未開放該處之前大連日人仇視烟台者卽盛倡龍口闢為商埠極有利益之說當開放時日人已在龍口設立銀行一年餘矣今聞龍口之最佳碼頭及商埠地段悉為日人所有龍口雖非良港如欲海船直入港內則時需開浚糜費頗大然日人僅欲以龍口為大連接濟地不為外洋吃水甚深海船之貿易地故海港雖淺然能容納吃水較淺之小汽船即可如其意矣由此觀之中國如果允日本此項要求則日本建築濰縣鐵路之起點必不在烟台而在龍口此可深信不疑者也如是則烟台久享之利益將大受打擊而中外一般商民之希望將全成泡影矣 
[俄人之憤語]  
　　華德日報曰茲據大爾尼活斯托克報稱露斯扣野斯拉夫報有社論一大篇專門防禦俄人譏諷英法兩國之言論今始將俄人所恒言者錄於下曰協約國軍何以戰爭如是其弱而當一切戰事苦難加諸吾俄人之身時又何以護惜其兵力若是其甚也俄國已受有重創損失甚巨而對於德奧必須戰爭但不知英法兩國何所事也法人雖日坐其戰壕中而有時尚出入水雪之中前進百密達惟舉世著名之英國艦隊何所司事一概未之聞耳英人本當傾滅德國艦隊轟擊敵人之海口而海上霸王不此是圖乃如惟皮毛之美觀是務者專護惜其艦隊之緣飾與其戰靯之尖總之彼等旣惟求自利自便則俄國亦必須一視何以善其後而已露斯扣野斯拉夫報之論題曰英國之貓大約亦不適協約國重視以此而言是露斯扣野斯拉夫報之防禦亦誠弱矣而該報復計算英國之功曰英人掃除海上之德國艦隊阻遏奧匈之艦隊德國殖民地盡為英國所破英國獨任兩倍之事猶如用舌舐者是也但除此以外該報亦不能多敘至於俄國凡有理想之界對於英法兩國則皆深懷懨惡此亦勿庸深辯者蓋英法兩協約國所許與俄者雖多亦必不能實踐其言也向來三協約國皆欲一視他國之力如俄俟英法傾覆德國而英法則思此係俄國之責現今三協約國雖必須各竭其力奮勇進行而詳視之仍不能前蓋彼此之問怏怏不快之論調非特難除而自今以後三協約國若在東西兩戰地少有所得且將日增也 
[德國濳行艦沉沒之報告]  
　　福郎克埠報據阿姆斯特丹所傳魚雷獵艇嘎利號之船員報告德國濳行艇十八號之沉況曰斥候艦一隻駛出港口後忽傳旗號謂其已遇濳行艇於是吾船司令官遂命放足蒸汽鼓輪急行吾等旣能見該潛行艇遂竭力奔其投錨之處嗣追蹤濳行艇而俾以寬面至是忽見該濳行艇又忽然沈面而棄其船於水上迨至吾人救上其船員後方悉其同人中有一人在活埋行艇這底艙已開汽門特令該艇沉沒以免落於敵人之手故吾等卒不得俘虜其艇也據一善英語之德人稱該艇將士為傾覆該艇事嘗拈鬮實行凡當至艙底者一俟餘人獲救得安即須沈船而拈得者一機器師也鳴呼如該機器師者自己犧牲其性命以免其船落於敵人之手可謂不愧為英雄矣 
雜評一 
[戰事盲談（一六九）（無）]  
　　戰局至今日可謂入於濳水艇及飛機時期何則以戰報中無日不有此項之記事也蓋水陸軍之相持難決勝敗而相持旣力莫敢先發兩方均不願以主軍輕於一擲自不得不以旁軍取勝今日之濳艇飛機等者正所謂旁軍也 
 
 
 

Page 4

 
 
[鳴謝永年人壽保險公司賠欵迅速]  
啓者鄙氏之子馬效溪於上年向永年公司保有壽險銀一千五百兩正應繳過一期保費詎料於今乙卯年正月初四日身故即報知蘇分公司蒙洋華經理高錫德周　文二君即轉逹申總公司接洽隨調查屬寔當將應賠欵銀一千五百兩正于正月二十三日　函給領伹繳過一期保費鄙氏得此如數賠欵並無留難折扣均屬可感足見該公司信用端方賠欵異常迅速倘各界諸君期保壽險者速向該公司經理友接洽可矣藉伸鄙意用特登報感謝　無錫南門外清水橋馬陳氏謹誌 
 
 

Page 5

 
 
   
 
 

Page 6

 
 
要聞二 
[中日交涉中南滿條件]  
　　南滿問題之會議 
　　中日交涉確於昨日（五日）在迎賓館開正式談判自下午三時起至六時始散所議均關於南滿條件據聞日人要求之南滿條件如旅順大連及吉長安奉兩路之租借期延長九十九年一條已經我外交當局予以承認關於南滿洲之移民自由居住自由及經商購地設警諸種要求現尚在竭力駁拒之中惟日使要索態度極為強硬大約移民居住經商或須本島量承認至設置警察完全為一國主權之關係我外交當局聞決不應許之也 
　　京津太晤士報四號北京通信云中日兩方面代表之會議所談判各事大概關繫於滿洲者為多中國代表對於日本要求條件反抗甚力然其最後結果日人終占勝利旅順大連續展租借期限至九十九年一事中國代表已表同意兩方面代表關於討論之異點雖取堅決態度然各於對手國之滿意與否頗能顧全故現在會議情形足當平穏兩字中國代表對於行政及領土完全有妨礙之條件一概拒絕而對於和平及理由充分之要求則願意承認之色恒現於曾字間中國現在對於日本之條件其不得不略予承認者非謂日本之要求係詞嚴義正實因積弱難以自衛不足以當其壓力故虛與委蛇耳 
　　續行通告之意味 
　　日昨歐電所傳日本又將原提二十一條件通告各國之說茲聞確有此事蓋日本上次之僅通告十一條件者特以此試探各國之意響耳今見各國未嘗有正式之意思表示故有再進一步而有此二十一條之通知論者謂我國此時一面與日本正式談判一面倣日本之所為將要求內容之關係各國利害情形詳細通告各國實為萬不容緩之舉 
　　京津太晤士報四號北京通信云昨日（三號）京報紙喧傳日本又以二十一條通告各國事雖無確切證據要非無稽之談可知總之現在列強政府無論日本之曾否以全文通告而其早已得此要求之全文毫無疑義記者於一月下旬放報告之二十一項條件雖不能一字不錯要非離題千里者比其時日本政府善告天下尚絕對的不承認有此項要求之提出者而今果何如記者於今日樂聞東京路透電訪員之一言謂北京傳出之條件究係眞相也云云 
　　中國政府之近情 
　　政府以交涉遷延已久兩方面仍無相當之解決兩國民關心國事異常注目擬將日內已經解決之某某問題酌量宣告餘再俟全體解決後正式公布因定今日（六日）在公府召集重要人員開特別會議未議會議之究竟又將如何 
　　俄文新時報云中國總統約集參政院名望素著之參政員數人至總統府視與討論中日之交涉總統欲令該參政員等襄辦一切且因日本所提出之要求條欵若認為難以和平解決則此想像土的推論未免無所根據然而中國社會上已有驚恐不寗之狀　是以欲責成該參政員等協同並使各具所見公共研究妥善辦法偉大事得歸於平和鎭靜不至有紊亂之虞此外又特發專電致駐各外國之中國公使俾各陳意見以資參考 
[記蘇巡按出巡]  
[  岐逸（三月八號）]  
　　齊巡按使蒞蘇任以來屢有赴蘇州駐節之議以政務施行不便而中輟近以遵奉出巡條例週視各地則駐蘇問題自然消滅齊使出巡辦法擬分兩次第一次察視交通利便財賦豐盈各縣第二次再為全省之行出巡日期屢傳屢變現確知在本月十五前啟李先沿滬寗鐵路各屬及附近鐵路各縣復尚蘇松路線折至江都而返寗約共二十日徐淮豐沛各地擬於第二次再為巡察本省政務聞由政務廳長暫代重要者仍馳赴行署所在地酌辦隨帶諮議數名各科人員十餘名雇員十餘名警衛隊一隊各縣駐泊日期大約已內定各道尹關於所轄道境各縣有隨冋巡按使出行之說或以各道尹本應單獨出巡則母良復為僕僕道塗之繁儀且於巡按使出行時其職務更應注重道尹隨巡之議臨時當可決定 
　　代天巡狩之隆儀於祭天祭孔之復古而亦復生影響於全省者其福利果如施行條例者之預計否然於江蘇則禪理利之希望尚不致為泡影蓋有二故官僚政治之最大惡弊在空言之繁縟不計地方實情江蘇地方以素有人文優秀財物豐盈之虛譽施政者以人文優秀之故而防所以禁錮之道以財物豐盈之故而求所以滿慾之方馴致民乏生氣經濟愈艱今能於巡視地方之時接見紳耆遍訪老弱而知人文之優秀或非躁愎之流周視倉稟撫慰流離而知財物之豐盈或非金穴之比目見眞確則於施政方針當具有若干之感應所因而反應者自有好果此其一江蘇於數稘內兵焚迭見元二年間蘇澄松常之兵變三年間通州之亂徐海之匪皆於甯滬兩地鉅災之外可足紀念者瘡痍今已復原否治安今已健全否親臨察視當較縣知事呈報官樣文章為透切或因其惻惘之心而改善其行政態度此其二地方疾苦本為善通事情江蘇之疾苦獨非尋常可比例巡按條例之地方行政教育水利等事固屬切要然其精神所寄恐在彼不在此也 
　　近頃凡係應巡之縣有稟訴事情者批候巡視時察酌辦理惟所巡察者約十縣至二十縣之間每縣尚不能駐節兩日故全縣政務能否研索精密全屬其腦力之銳敏與否為斷聞此次於水利烟禁兩項最重教育財政次之先期發巡視事務表通飭各縣詳細塡明候閱凡關出巡事務公文另由一諮議專掌備為呈報總統之根據因烟苗查禁不力而撤任前有金壇楊邦憲現有前任江寗調署興化尚未到任之樊溥霖特為記之為各縣向有烟苗者於出巡時其謹愼注意於全省烟禁當有好影響也 
[紀金嶺鎭]  
　　日人在山東金嶺鎭敷設輕例鐵道及經營鐵鑛等已逐次進行茲錄魯報所載情形如下魯省自金嶺鎭直達鐵山計路程十二華里陰曆十二月廿二日日人雇小工六百二十名以二十名為工頭每一工頭督理小工三十人每工計價三角五分工頭發與小工則付銅元二十六枚所以謹言慎行處銅元異常缺乏其工作計自十二月二十二開工僅舊曆元日停辦一天餘日均力加趕造至正月初七已竣工現該處駐防有青島調來工程隊一中隊守備兵二小隊憲兵隊二小分隊決定陰曆正月初十舉行開鐵山之礦以就近取出鐵質煉成鋼材預作龍口濰縣鐵道之用現查該處鐵鑛曾經德人開挖計深二百四十密達若再開八十密達即可取用鐵料此乃神田憲兵總隊長至鑛中察看預算須每天開挖四密達約計二十天亦能完工以故打洞炸藥已，由青島運至該處二十箱解交工程隊長騐收聞該處人士以日人自由築路集議公舉代表晉省呈訴矣 
[贛省對外近聞]  
　　贛垣各團體對於日本要索問題以關係存亡十分注意業經紛電中央請宣示條件逐欵拒駁聞此間官廳以其詞意激烈恐報紙登載或致激動國民惡感讓出別項禍端特遵中央政府來電轉飭各報愼重紀載以維邦交而示和平 
　　現官廳又接中央政府來電以中日交涉刻正吃緊之際外間驟多函電到京意屬要求語近干預且有用公民名義發電者詞氣激烈煽動堪虞恐有亂黨濳回內地藉端鼓惑別謀事端實於治安大有妨礙云云聞將軍行署巡按使公署接閱此電比即分飭所屬兵警機關一體防範 
[江西黨案之餘波]  
　　贛垣黨人劉平於李烈鈞獨立時在繫馬橋地方開設豫章日報鼓吹甚力業經嚴緝未獲前次北京拿獲劉屏一名與劉平異字同音迭由其母在京要求同鄉辯明劉屏確非劉平請求開釋聞京師警察廳未敢深信以劉屏與劉平均籍南昌特詳準內務部將劉屏解贛歸地方官分別辦理由京起解於三月三日抵漢由段巡按使電咨來贛迅即派員前往迎解以昭鄭重是劉屏抵贛後眞偽立辯冤屈可伸矣 
　　前李烈鈞部下軍務司次長張謙水巡營長羅恢權知事袁焹杜鐵珊均以從亂有據由軍事裁判所判定徒刑呈準發交南昌監獄分別執行在案嗣因高等審判廳長朱獻文以監內要犯共有五十九名例應改遣其發遣地點以黑龍江為適宜詳請司法部核示茲經部咨巡按使轉飭該廳謂遞解人犯例由地方行政兼司法官吏送縣派警傳送轉交惟杜鐵珊袁焹等十四名查係軍事犯經由軍事裁判所及軍法處訊擬應飭另歸軍署解送姚宗義一犯原判所擬處以一等有期徒刑十六年查暫行新刑律並無此等規定不知根據何項法律仰即查明詳復 
[鄂省加微丁漕之方法]  
　　鄂省將軍巡按使近據財政廳長詳略以鄂省各縣丁漕折價改革後仍沿前清舊例地丁每兩自二串四百文至五串文漕米每石自四串文至八串文多寡之相去懸殊階級之繁複已甚查土地之肥瘠與　課之重輕係就科則而區分不因折價而差異長此不改在國家一方言之日稅法紊亂在人民一方言之日負擔不均亟應敵釐正之方俾定徵收之準茲經本廳悉心查核鄂省分縣六十有九地丁每兩折價在三串以下者五十縣不止三串者十八縣有漕縣分四十有一每石折價六串以下者三十六縣不止六串者五縣擬請自四年上忙開徵之日起所有四年分丁漕米一石以六串文為定價其向徵地丁不止三串或向徵漕糧不止六串之各縣應一律以三串為地丁正稅六串為漕糧正稅餘數劃作附稅仍照舊徵收分欵隨正解省不得藉口短徵綜計全省丁漕兩項劃一折價以後每年收入增加之數約可得四十萬串以上旣足表示稅法之公平且得增益稅收之效果理合詳請轉咨財政部核定等情當以事關整頓稅收立為咨達財部核示茲據復咨以劃一丁漕折價係屬正當辦法且可增加收入自應策大勵進行相應咨行貴使查照飭廳通飭各縣一律自本年上忙開徵之日起遵章折收報解此外屯餉租課仍照舊章辦理云云昨該處已通飭各縣遵照矣 
[大治地方之安靜譚]  
　　湖北大治縣保安黃道二鎭素為哥老會巢穴清季派兵勦辦多次始將首領柯玉山方春高擒獲正法黨羽等或逃遁於外或具保自新地方稍安民國初建若輩紛紛投軍及退伍回籍氣燄益張一變而為海湖會再變而為俠義團三變而為新同盟會搶掠姦淫流毒最烈圖謀暴動風鶴時聞故去秋大治知事史淼稟請調派駐黃第二團步兵一營赴治增防督率警備隊嚴加緝捕於前月破獲重要機關五處（一）黃道鎭新同盟會胡祖庚等解省正法（二）鐵山堡該會交通部（三）洪邊橋同盟分會（四）劉絡成自稱皇帝案（五）馬家塘破獲匪首馬希良案誠可謂為機關林立矣茲聞該軍警日前又在王葉村拿獲積匪郭岐山一名郭係該縣革捕有眾數百人皆係哥老會黨徒肆搶滋害積案如山此次獲案餘黨紛紛遠風已取具供詞由縣詳報軍巡兩署就地槍斃聞今後大治巨魁惟餘黃申薌向海濳二人均已遠竄東洋該邑居民諒可安諡矣 
[蘇巡按嚴禁銅元折價]  
　　江蘇巡按使於三月六日飭知吳江縣知事云據查禁烟苗委員白士藝報稱該縣平望梅堰秋石橫扇震滓各區村鎭每銅元一枚僅作八文九文行使前此過往客商因此爭執幾乎釀出命案其原因則由於該處與浙江之嘉興湖州各縣毘連嘉湖行使銅元每一枚僅以七文作數故吳江各鄉均羣起效尤夫好商舞弄其弊始肇於浙中其影響遂及於蘇境使非仰懇鈞使咨行浙江大府請其速行整頓一面飭下該管地方官嚴行禁止則蔓將難國圖法之害正不知伊於胡底等情查銅元滅折行用破壞國家國法亟應禁止該知事近在咫尺何竟之不問殊屬非是茲據前情除咨行浙江巡按使倉屬一體查禁外合特飭知飭到該知事立即出示嚴禁銅元折價並查明何人創議何時創行限本飭到達十日內具復以憑核辦仰即遵照 
[蕪湖近訊]  
　　甯湘路改線問題 
　　蕪湖商會前次討論甯湘路線不經行蕪湖之利害僉以若不由本埠經行則於商務關稅俱有莫大之影響比具稟及說明書呈請政事堂交通部農商部韓巡按乞將寗湘路線取道蕪湖以頗商情先奉韓巡按批示已紀前報日昨該商會又奉交通部批示云據稟請寗湘幹線取道蕪湖等情同奉政事堂交該商會稟同前由均悉查甯湘路現方開始復測將來幹線如何經行俟屆時熟察利害斟酌各該地方情形及工事難易用費重輕以資取決該會所陳應留備將來參考除抄發該路局外仰即遵照此批 
　　特種營業稅問題 
　　蕪湖商務總會前以特種營業稅案已將困難情形縷晰稟請財政部準予停辦業誌前報日昨本埠商會接到龔財政廳公函云案查前奉巡按使飭核貴會詳請轉咨停辦特種營業稅一案到廳當以此案前據安慶商會函述前情業經詳請咨陳財政部核示應俟前文到後再行核辦在案茲奉巡按使飭開前據該廳詳請安慶商務總會函請緩辦特種營業稅等情當經本署咨請部核在案茲準財政部咨開前據該商會稟請到部業經本部批以稟悉查營業稅制各國久已風行我國採取此制僅特種營業稅之範圍實已具體恤商艱之意京師此項稅項前雖有暫緩明之嗣於本年一月四日復經本部呈覆照舊施行該商會為商民領袖應明大義力為勸導所請停辦之處碍難照準此批等因掛發並轉飭財政廳遵辦各在案準前因相應咨行貴使查照辦理可也等因到署合行飭知仰即轉行遵照等因到廳除函復安慶商會並通飭各縣遵照外相應函達貴會查照 
　　內國新公債問題 
　　蕪湖道尹何松坪前日飭行所屬知事略謂奉巡按使飭開準財政部公債局養電密新公債事本部效電計達查三年內國公債發行二月債額已滿是以截止期早迭據各處函電凡稍僻遠地方儘有認募在先不及交欵地方官不得已退回者此雖限於定額無可如何茍不速圖補救旣退人民愛國之心尤遏內債發達之機甚為非計現正籌辦新公債望通飭各屬所有上年購買公債凡認定而欵已交不及起解者切勿退回應將購買人姓名另記勿庸取銷一俟新公債開幕首先列入繼續進行以示優待而免向隅是為至要等因合亟飭仰遵照轉飭所屬知照遵辦 
[幣制委員會與學術評定會]  
　　實行整頓之各法 
　　財政部幣制委員會自經成立迄今已表決多種議案刻聞昨又提出最大之整頓幣制辦法數件現正詳加討論不久均可決定施行計（一）全國濫幣暫時旣不能收回擬以積極辦法先謀統一（一）實行全國新幣制之政策（一）縮短期限將所有舊國幣一律收回（一）實行劃一流行各幣之價格（一）磋商杜絕以生銀舊幣改鑛新國幣之挽和銅質辦法（一）討論訓劑擁擠省分之一定章程（一）江南造幣分廠歸併上海四川者併於武昌雲南者歸於廣東並擴充天津造幣總廠（一）劃一鼓鑄之火耗（一）推廣南數省之平市官錢票 
　　將行裁撤之一說 
　　教育部所設學術評定會本會提倡專門學術之機關以此鼓勵積學研深之士藉為國家儲才地步用意至為深遠茲聞政府對於此會有裁撤之說探其原因（一）以此會成立以來成績殊無足觀獻書者類多擴拾外人箸述毫無新出機杼之言論（二）以具有學識之東西洋畢業生多已投身政界此等人士因限於旣有薪俸不再給獎之規定又以勞於公務無暇撰述故無有出其所學以餉評定（三）此次留學生旣經考試其有才能足錄者無不分別任用亦可無須此會以為容納（四）該會經費異常困難凡在該會辦公者均有不可終日之勢有此四項原因故該會裁撤之說勢必成為事實但聞湯繼長對於該會頗力維持大約湯總長在職一日則該會尚有一日之命運云 
地方通信 
[松江]  
　　中學十週紀念會 
　　本月九號省立第三中學校開十週紀念大會校前方廣操場遍懸旗幟藻彩紛披校門結成綵樓顏曰我武維揚旁懸長聯云放開眼界正六七強虎攫龍拿想袖手旁觀時都道丈夫當如是喚起國魂有數千年英雄誼傑只今朝一席地大家莫謂秦無人座中廳事陳列各級肄業生成績如手工圖畫之類是日晨鎭守使派代表金秘書長濟時繙譯官敖君蒞會周縣長曁學務職員列屆畢業生均戾遂在裹課堂列坐楊校長升壇報告開會宗旨周縣長演述訓詞金君演說曾在學界任淮安中校長對於學生深望其不以中學為限隨由縣視學倪伯英演說追述十年中先後辦事人辛苦艱難得有今日盛況次學務科長顧稼軒演說就現在而對未來有種種希望畢業生代表姚雄伯謂學業隨世界之趨勢日進無已即以此為同學公布袁玉雨緬述經驗謂第一屆開運動會時同學小逞意氣遂惹外界議論致召長官干涉後來舉辦畢業時致受種種困難楊校長復升壞謂今日辱各界臨貺發表演詞不外獎勵勸試四字深感厚愛袁君數語更可借鏡想我同學斷不慮蹈前轍惟鄙人今日對於同學一堂濟濟專心學業循守校規有欣慰心特中校係過渡隌級若畢業後盡然中止則不免有危險之慮目今處強食弱肉時代非仗眾擎幾於不國希望同學於畢業後或攻實業或肄師範或入專門為全材圖無遊惰則富強自可操券云云本日為第七屆學生二十人畢業之期由校長唱名面授證書畢全體起立鼓琴唱十週紀念歌遂奏樂退出下午就校前開運動會男女實分東西進校縱觀錄其運動會順序如次（一）開會（二）壽樂 
 
 
 

Page 7

 
 
（三）唱歌全體（四）二百二十米雙跑各級選手（五）著通體操徒手一年級（六）跳遠各級選手（七）拳術岳家拳捷行虎選手（八）咖蛋競走各級選手（九）善通操棍棒一年級（十）撐篙跳高各級選手（十一）武器松花棍各級選手（十二）數學競走各級選手（十三）拳術潭腿三路小七洪二一年級（十四）劈刀術選手（十五）擲鐵球各級選手（十六）兵武操一排教練四三二年級（十七）跳高各級選手（十八）唱歌全體（十九）奏樂（二十）閉會 
[鎭江]  
　　阜寗拿獲匪船 
　　聞江北阜寗一帶近有幫匪　集搶掠各鄉鎭地方甚為不靖現經淮北水師巡緝隊楊統領督率師船親往各汛地嚴查日前巡至阜邑下蕩地方見有匪船連橋而至楊君即令師船截擊各匪不及抵抗當被拿住解浦訊辦 
　　擬組女子教育會 
　　鎭城黃女士等以女界教育毫無進步特擬聯合鎭屬五縣婦界組織一女子教育會以開通女界風氣現已稟請教育司立案其進行方法均已研究就緒不日即當發表並擇日開女界全體大會以期聯絡進行 
　　外貨不準免稅 
　　昨鎭江關袁監督接財政部通令略謂凡有外國運來之材料貨物通行各內地除關於鐵路材物已經訂立合同聲明免稅者之外其他材物均須遵章繳納通行稅不得托詞倖免如敢故違準該關所局卡將其貨物扣留如故意留難不繳即將扣留貨物變價抵償以示懲戒云云當即函致鎭關稅司查照矣 
[南通]  
　　濟良所行將開幕 
　　楊警務長為愼重人命革除陋俗起見特將前稅課司衙門原址僱工修　改建濟良所一處以便一般受鵠虐待之妓女及流離失所之婦人有所歸宿其常年經費業已籌撥就緒 
　　縣知事兼領軍銜 
　　新任盧知事鴻鈞業於三月一號接任視事并奉宣武將軍飭加軍政執法處兼銜以便遇有軍界範圍內事件發生得便宜行事籍重職權 
[南京]  
　　產婆傳習所開學 
　　江蘇省城警察廳因寗垣產婆誤事者多曾經衛和科長王靜安規定由廳發給執照方準營業然此輩類皆無學識之婦嫗仍難得完全之保持是以發起組織產科傳習所令領有執照之產婆入所學習假貴格女醫院為校地並邀請該醫院校長曹女士聲雲為義務教員復借用金陵大學醫科教育品如人體骨骼標本圖片奧夫蠟製胞胎等等以供研究已陳請警廳長辭奉巡按使批準於三月五日在貴格女醫院行開學禮王廳長及衛生科長均蒞校演說是日到校肄業產變共六十五名並有各醫院中西來賓參觀頗極一時之盛 
　　張巡閱移節端口 
　　長江張閱使昨由徐州防次移節浦口行轅聞因海軍部劉總長行將由京南下校閱海軍艦隊會操故先蒞浦以待偕往日來張又以校閱會操尚帶時日擬日內前往九江覆勘設防之處有無窒礙以便電稟中央核奪辦理 
　　南洋大舞臺停演原因 
　　下關南洋大舞臺髦戲館創辦時各股東所集資本多由挪移而來或將房產抵押附股者迨開幕後逐日所收戲資僅數彌縫挪移之欵以致諸伶包銀應付維艱而終日開支又入不敷出加之股東各生意見時起衝突議者早知其不能持久不料各股東果於本月四日去如鶴該館遂閉門停演 
[杭州]  
　　五里蕩捉賭之意外 
　　杭縣三墩鎭五里蕩朱阿大開設水粉作坊五號在坊聚賭由賣魚和尚報告警所巡長吳一經立即率同巡士往拿卽拿住八人並各賭具吳巡長自帶五人交巡士施德常押帶邵某三人行至半路邵等脫逃施向前往追拿邵即失足落水六號鄉民聚集百人勢甚洶洶欲毀警所由人勸解已息七號報由檢廳派員蒞驗驗畢發殮殮該鄉人又忽聚權六七百人竟將警所搗毀無遺吳巡長施巡士均受傷迨三區柴文禱警官督同巡遷隊前往彈壓已有人出場極力排解暫了今吳巡長等已入城詳稟廳長矣另一函則謂賭徒投河圖遁由陳家橋上岸而去警察兩路窮追該賭徒見勢不佳復躍入水其時適值大雨傾盆巡長放鎗示威致該賭徒竟占滅頂之兇聞死者係朱和記粉坊之夥友連晚撈起已七孔流紅即由該鎭各紳商稟控巡按使及檢警兩廳並請蒞驗伸冤昨日由檢廳派來檢察官帶同法警檢驗吏蒞場相驗確係投河身死兩說未知孰是姑並存之 
[紹興]  
　　嗣昆陽飛又肇禍 
　　本月五號晚紹興覺民舞臺演大鬧昆陽一劇武生趙月來當飛擊眞又之時第一第二兩又均不中第三又更將眞又飛墮於台下其時適笑報記者馬鴉聲在座又即墮於馬君左臂馬君因此將又交與案目而拒絕該伶下台之面索不料該伶竟惱羞怒破口大詈馬君懊襄而出該伶等遂持又直追後經巡警出而阻拒始了事然此時秩序已大亂而城中警備隊縣小隊已相率荷槍來場彈壓矣次晨由笑報記者馬亞生詳請警署懲辦當即將趙伶等捉將官襄長由警佐薛君鞠訊畢各罰英蚨十五元結案 
[漢口]  
　　組織置界和平促進會 
　　武漢青年會因歐虞蔓延長起世界和平會於前日開第一次籌辦會公舉臨時主席胡厚著臨時咨記龔子雲到地者共十八人由胡君率領祈贛畢主郭報告此次集會厚因介紹錢幼琴說明理由錢君由滬來漢光述此會發起之難有五端（一）中立國如美總統感爾生民國總統袁世凱曾電商訓停尚未收效果（二）倫敦會請願置若岡聞（三）海牙和平組織臨時會議亦未成立（四）各交戰國議會主戰不主和（五）各國社會黨哲學家宗教家新聞家屢屢運動時操未熟今再雇傭舉五要點（一）中華民國事事處被動地位運動和平不妨主動積極（二）保守世界和平須達到眞誠保守主義（三）人民為政府之後盾應先事預備以供採擇（四）歐戰牽連九國將來議和各中立國必須加入有發言權（五）其他外交概不願聞不如求根本以促進和平為宗旨以上五者是否為必要請諸君子討論主席以正名為要請眾討論并以鄭君所擬之世界和平促進會付表決徐祝三關少堯盛竹書討論後均贊成遂由胡主席推舉籌備十人朱芑臣關少堯鄭韶覺盛竹書譯立德李逮聞汪志菴諸聚之錢幼琴推諸聚之起草暫借青年會地點為臨時籌備處公函以十信息論　發起再訂星期五集會商榷著手辦法 
[天津]  
　　紀第二次教授研究會 
　　本埠學界全體於星期三日仍在西宣講所內開第二次教授研究會午後一點半開會教授者為師範教員日人寺本及該會主任勸學員鄧澄波教授科目第一冊圖文（雞鴨）批評者小關學校主任宋崇祺大悲菴學校主任戴錫庚行宮廟學校教員柴恩堂私立中學校長張伯苓參觀者嚴範蓀并中小各校男女職員教員是日各校均停課并聞共擬開會十次期限隨時擬定 
雜評二 
[蘇巡按出巡（默）]  
　　今日之江蘇一有名無實之江蘇也若吏洽若教育若財力若一切優美之民俗早已鑒襄於冥冥之中且自迭遭兵災以來人民所受疾苦非尋常疾苦可比而當局猶以江蘇負有虛譽或因而粉飾之或從而剩削之人民呼號之聲幾置勿信此非官民隔絕之故耶盜匪屢報肅清而滋擾如故烟苗屢次詞查而私種如故此非各知事廉蔽之故耶若得巡按使周流巡視江蘇地方之實相一一映入於眼簾人民之眞疾苦或得窺見一二因此動於中而謀根本上之救濟按其受病之源而治理之則善良之政治於是乎出巡視之眞精神於是乎實現斯乃江蘇人之福也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[交涉員對於上訴問題之意見]  
　　規復公共公廨管理權問題所有中國政府提出之條欵已錄前報茲悉楊交涉員對於第二審上訴問題亦擬與領事團同時磅礴商茲將提出辦法探誌於下（一）華洋商人訴訟案件如有不服會審公廨之裁判彼此因折服起見互商第二審辦法（二）華人控告華人案件無論民事與刑事如原被告不服會審公廨之裁判得在原審公廨提起抗告按照司法部規定期限上訴至道尹公署檢察其理由充足者由華官獨行裁判（三）洋商控告華商案件如原被不服判決照章上訴得通知該管領事到庭觀審（四）華商控告洋商案件仍照章以各該國駐滬按察使為第二審上告訊案時得通知華官前往會同辦理聞以上各節尚須磅礴商如得領事團同意即可與公廨管理權問題同時解決云 
[小學教育研究部職員會記事]  
　　上海縣教育會曾於二月二十八日開會集議小學教育研究部組織方法當經各學校職員蒞會共同組織推定賈季英李墨飛曾公治三人為研究部主任茲又由三主任於前日午後開研究部職員會籌議一切其議定研究之次序方法及所擬問題錄後 
　　研究之次序 
　　（第一步）就一科之一詢其困難之點（第二步）收集第一步之答案擇其適當者製成問題分發各校詢其捕救之意見（第三步）收集第二步之答案可供研究者加以按語分發各校請其施行而徵求其效果之報告（第四步）收集第三步之報告加以按語刊行會報分發各校報告縣署請知事轉飭縣視學各市鄉學務委員攷察其實行與否 
　　研究之方法 
　　每月出一問題用列舉法請各書坊贈送小學各科教科書及教授書通告各校教科書中有疑難之問題隨時得向本會詢問但須指明某局出版之某書某冊某課某處請書坊擔任印刷品即以廣告為報酬反對者人案之優良者加以獎勵分兩種（一）名譽獎勵刊行其答案隨時報告縣署（一）酬金每次擇其最優者獎以現金每星期六四時至六時開職員會 
　　第一次之問題 
　　小學教授國文時欲使全級兒童注決有何困難之點小學教授國文欲使全級兒童了解課中之字音文義有何困難之點三月二十日以前將答案交至會中 
[老北門盜案四誌]  
　　打抽風致涉嫌疑 
　　包車夫因傷殞命 
　　警察廳分布失單 
　　住居法新租界警體尼蔭路二百五十四號門牌樓上之鎭江人趙東和向無恒業專以打抽風為生日前曾向老北門撒珠弄王克全家施其故技被逐而出距為日未久王家即破盜搶刦其中不無可疑故即報經淞滬警廳飭令偵探至法捕房請為協緝捕頭立飭包探許福慶協同前往將趙拘獲抄其身畔及家中並無器械等物當即解入捕房經石總巡詰訊趙供向王處打抽風實有其舉至搶刦一案實未干涉奉諭籌押聽候解送法公堂核辦 
　　又聞當時被盜擊傷之包車夫黃任甫連日在仁濟醫院由西莵診治設法鉗取子彈無如彈入內部頗難取出已於昨晨因傷身死該院即以電話報告地方檢察廳一面知照尸屬並王姓事主到院午刻　林廳長委派賀檢察官沈檢驗員帶同錄事法警等詣院相驗先後尸父黃金榮投稱崇明人兒子突遭鎗傷以致斃命務求飭拿兇盜到案究懲以雪沉寃現願自行棺殮賀君得供即龣宛檢騐員騐得黃任甫左頸項內受有槍彈傷毒攻內部因傷身死賀君親視無說塡明尸格判令收殮並著黃金榮具結送廳備查賀君等遂返廳稟復請為核辦 
　　淞滬警察廳徐廳長昨將王克記古玩店原報失單印刷通知各署隊一體查緝略謂本月五日晚八句鐘時城內九畝地薩珠弄王克記古玩店事主王增慶家被盜多人攜帶手鎗入室被搶去現銀衣服等物據報約值洋二千餘元崗警追捕盜匪四散逃逸勘開飭區嚴緝並分行外為此開明失單先行通知無論何人如遇有人持後開各物或發現有人持後開各物求售典質者即隨時扣留知照本廳辦理俾要犯不致遠風地方安寗可保特此通知計開失單銀元寶三十二只每只重五十兩上有光緒三十四年份張耀奎閠清泰文聚興王良輔各字樣現洋十餘元銅元八九千青鬃羊對襟馬袿一件元縐紗對襟羊皮馬袿一件元緞大襟羊皮馬袿一件白縐紗腰帶一條瑪瑙鴛鴦一件 
[警廳長整頓捕務]  
　　淞滬警察廳長徐國樑君以上海城廂內外皆在本廳範圍之內前因各區地段時有竊案發生當經責成該管區署及偵緝隊士各認地段認眞查緝在案乃各該區署旣虛應故事而偵緝隊士更多玩忽以致近來城市繁盛之區白畫搶奪以及強刧傷人之案亦復層見迭出無一破獲捕務廢馳實難辭咎除老北門內撒珠弄王增慶家被刧一案已限三日勒令該管二區第一分署及偵緝隊務得贓盜破獲外復於昨日將所屬各區署隊長官人等傳集到廳面加誥試謂嗣後各該區署上差巡士於站崗時一律荷槍實彈勸愼服務並每日添派落差巡長巡士便服至各處要道偏僻小弄及交界馬路分投暗查仍責令各該署長署員巡官等分班親至各處崗位巡查不得偷惰並由廳署派保安隊分為上下兩班輪赴城廂內外巡邏每日仍由督察長及督察員分赴各區實行查察本廳長於每晚半夜後亦親至各署密查以覘動惰至偵緝隊緝捕盜賊是其專責尤宜格外認眞應著該隊長翟世清將通班隊士每日派赴各區各按地段嚴行查緝此後某段出有竊盜案件卽責令值日隊士設法破獲如敢偷惰即行革究云云各區署隊長官均遵命而退 
[查究極刑逼供之虛實]  
　　盜匪王長洪王德有李德明等因糾黨夥刦常熟東塘市源大當舖衣飾巨贓逃匿滬北公共租界業經常熟縣知事移請公共公廨轉飭捕房將兩王與李並同黨孫文才盜婦裘桂發王陳氏邊王氏一併拘獲解送公堂預審明白判男女各盜一併解送常熟縣知事訊供後仍送回公廨過堂再行移解茲經該縣知事訊得兩王與李已供認屬實按例懲辦孫文才與盜婦裘桂發王陳氏邊王氏業已送回公廨押候訊核在案昨由捕房將孫與裘第三婦併解公堂請示王襄讞察閱來文以孫文才已在常熟縣當堂供認同往搶刦自應移解即向孫詰問爾所供是否承認據孫供稱實未同往行刦因熬刑不過是以亡供乞恩明鑒王君商之美領柏君以孫所供極刑逼供是否屬實判孫與該三婦仍分別押候函致該縣派人來廨質證再核 
[傷害包探之關係]  
　　張恆泰因與陳萬木楊正開（即槢三臘子）等在公共租界內迭犯越貨傷人之案經新閘捕房探目陳雲忠先後查獲解送公共公廨訊供收押候查在案茲由捕房詢據楊三臘子從稱張恆泰與槍斃華探田廣林一案頗有關繫故於昨晨先將張匪押解公廨請究聶襄讞商之美領畢君諭仍帶回捕房候訂期詳細研鞫 
[楊道尹注意田賦事務]  
　　滬海道尹公署昨飭所屬十二縣知事云案據上海縣知事詳稱知事前奉江蘇財政廳飭開奉財政部飭開本部前派部員調查蘇省田賦事宜以供參考飭廳查照將部派員調查條欵飭縣遵照查明詳復等因並發調查條欵到縣知事謹按照條欵及地方情形備文聲復詳請備案等情據此查田賦上關國帑下繫民生至為重要而財政部徵收田賦考成條例第三第四第十六第二十三第二十六等條各縣知事於田賦事務與道尹節節相關本道忝為觀政何敢荒怠茲據前情除批飭外合亟飭仰各該知事一體遵照迅將前奉江蘇財政廳飭查田賦事宜按照奉發條欵體察地方情形遂條聲復以憑核轉 
[醬園業請求維持信用]  
　　油豆餅業因拋盤虧累一事業由滬北總商會開會決議仍援大連成案按照六折結束經記前報茲悉嘉興嘉善雙林鎭等處商務分所連日致函本埠南北商會大旨謂近據各該處醬園業報告上年向上海南市豆業各商行訂購豆子為數甚巨當時俱先付定銀限期陰曆本年正二等月底交貨茲有某行因此虧累暫停交易已請商會議決以空盤貨六折結束但醬園業以豆子為製醬要品每家需用甚多待貨孔殷查商業上全以信用為主此次定貨非空盤可比現某行旣因空盤虧累六折結束其餘各行並非空盤買賣不得概照六折結算應請切實維持以全信用等情據此合行函請貴會迅行秉公議決維持信用云云 
[勸諭鄉民搜挖蝻子]  
　　上海縣沈知事昨與省委彭汪兩禁煙委員會銜出示云為出示勸諭事照得本委員現奉巡按使公署第一千五十四號飭開蘇省上年蝗蟲為害遺子尚多雖經竭力搜挖而深入土中仍難殱除盡絕飭令於赴各鄉時勸諭民間竭力搜挖蝻子務期盡絕根株母留餘孽致滋後患蘆草叢生地點尤須注意事關民生要政認眞辦理不得稍涉敷衍並將查勘情形承蒙時詳細具報等因奉此查此案本公署迭奉飭發蝗蟲概說節經遍發各市鄉經董農會會長分赴各村廣為演講認眞督率搜挖在案奉飭前因除會同履勘並分函各經董查勸外合亟會銜示諭為此示仰鄉耆農民人等一體知悉爾等須知蝻子發生最易滋蔓若不先事預防為害非淺自示之後務各於田地內周出到二元論產接近水邊及蘆洲奪蕩一切窪下多草之區尤當加意查搜設法剷除務使遺孽不存豐年有慶以期仰副省憲屢念民生之意常等事關切已務宜切實奉行弗稍忘玩至要切切特示 
[鎭守使飭緝贓盜]  
　　淞滬警察廳長徐國樑君接奉上海鄭鎭守使飭開案據第二師步兵第八團團長唐業樞詳稱據第三營林營長紹愈詳稱口標十逮兼代連長楊保如報稱據駐防北蔡鎭司務長曹上榮報稱二月十十日晚二時半距離該防約七里許之二十保二十四　吳家大竹園吳教賢家突來盜二十餘人打破後門蜂擁而入刧去銀洋衣物等件向西逃逸經司務長復查被盜屬實並據開吳失單報請核轉等情由營詳報前來據此除飭該營上緊嚴緝務將贓盜并獲解究外理合具文詳報伏乞鑒核通飭駐防軍警一體協緝等因據此合亟傳知該廳長一體協緝務獲解究切切此飭等因徐廳長奉文後立即轉飭各署署長署員隊長等即飭所屬一體查緝務獲解廳訊轉懲辦 
[偵悉盜匪下落]  
　　滬西塘灣鄉姚錦明家於本年舊曆正月初九夜被盜匪糾眾各執刀械侵入行刧並被用刀戳傷事主之九鼎徐氏曾由上海縣往勘除飭法警協探嚴緝外並已詳由蘇巡按使通飭水陸軍警一體協緝在案茲經水警第一專署第三分署長王壽良君飭探偵悉此案盜黨某某等數名現匿滬北租界故於昨日帶同眼線來滬投文公共公廨請飭捕房協探會同指址查緝云 
[發還盜匪屍棺]  
　　上海鎭守使署曾於本月二號鎗斃搶刦日暉港及老港貨船並施用迷鏹等案內之盜犯六名茲由各該家屬於前日具稟鎭署請將尸給予領歸埋葬昨經鄭鎭守使批準飭令衛兵將鎗斃之夏阿泉買圓圓陳毛毛王福生陸元全張才郎等六犯尸發給各該家屬領回埋葬 
[王重品被拘]  
　　蘇州警廳偵探前日來滬在閘北境內緝獲嫌疑黨人王重品一名解經閘北司法科段科員預訊一過判交該探帶回歸案訊問 
[檢察長注意暗殺案]  
　　船夥朱東橋被人暗殺拋尸蘇州河中嗣經船戶錢妙發等設法將尸撈獲報請地方檢察廳派員騐明判令收殮候移請各警察機關緝兇解究在案茲經林檢察長查得是案因仇暗殺自應細加研究且有阿三等我人與本案略有關係亟應傳案訊問以明眞相故飭法警往傳錢妙發並阿三等到廳候訊辦理 
[偵緝隊士截住拐匪]  
　　江北女子嚴葛女及婦人葉陳氏向在浦口等處縫糿度日去冬隨同陳氏之夫乘輪回里經過滬地適與拐匪馬茂春相遇託言代薦傭工誘至十六舖仁安里暫住將其夫先行遣同原籍現圖帶至某處販賣前日正欲起程被警廳偵緝隊士查見協同崗警將該匪並同黨萬揚富等一併拘住連同該婦女解至第一區警署詰明前情飭卽移解警廳司法科訊究 
[拐匪供出同黨]  
　　拐匪王印金誘拐蒯薛氏之女寶珍由該氏扭控四區二分署預訊之下王已承認並供出同黨某甲前日移送檢察分庭押候究辦 
[誘匿婦女之敗露]  
　　揚州人孔兆利近在原籍誘拐婦人姚張氏來滬居松江路經氏夫控請該處檢察廳將孔母拘押並託其戚張福並婦人龔譚氏張丁氏來申找尋前日經張等將孔與姚張氏尋獲囑回不允在途爭執由捕查見一併帶入捕房分別拘留昨晨解送公共公堂訊悉前情判孔與姚張氏分別還押其餘人證開釋並著張福即日回揚稟請地方官來文移提歸案訊辦 
[似非被人誘拐]  
　　何連士至法公堂控稱前在原籍娶銀仙即張氏為妻旋於上年逃逸今訪知被人誘拐至上海押在王桂林妓院內為娼是以報捕拘案求請給領婚據呈電王桂林供銀仙由伊母及在鎭江開設妓院之張長林領來出洋七十五元有押契為憑張銀仙供前在江陰地方賣娼由狎客何運士代為贖身攜至鎭江押入張長林妓院又由長林領來上海轉押王桂林處為娼後何亦到過王處婦人尚給何洋十元有何之收條可證且取洋時長林適在上海故亦目見可以質證聶讞員判銀仙桂林交保限十四天同張長林到案訊明核斷 
[旣已出賣不應領回]  
　　陳李氏至法公堂控稱前有王阿浩因家貧自願將伊親生女兒阿鳳托人為中售與婦人為女言明身價洋二十二元立有筆據為憑詎阿鳳於前日在門外觀望被王到來誘去藏匿業已報捕拘獲求請給領訊辦王供在途與女兒相遇女兒堅欲隨同回家故此暫行帶回並非有意誘匿求宥阿鳳供被父親到來領回自己家中是實判阿鳳交李氏領去王管押一月以儆 
[二女被虐偕逃]  
　　前晚七時許二區二分署巡邏隊長警巡至馬路橋地方見有幼女李金豆李小金姊妹二人坐在地上啼哭該巡士即上前詢問知係江陰人父亡母老家貧乏食其母得洋五十元將兩女　於徐姓後又由許姓作中轉售於上海穆姓家為婢因遭家主裝作虐苦不堪言不得已相約逃出該巡士卽將二女帶回警區由杜金釗署員略訊一遇立即備文解送警廳請為安播到廳後徐廳長即諭飭送交新普育堂留養候召家屬認領 
[請求離婚之辯論]  
　　婦人趙小妹（即王朱氏）在地方檢察廳告訴伊夫王福堂龍妻虐妾請求離婚等情業經檢察官預審明確起訴審判廳昨由賀推事官會同檢察官劉祖望君公開第二庭辯論先據趙小妹供稱今年二十四歲於前年十二月間嫁與王福堂為妾自嫁迄今未曾同房迭遭王與大婦百動作片式因此不願完聚請求發堂王福堂供年四十二歲住居塘灣鄉地方因民不之妻范氏無出故納趙小妹為妾由小妹之母朱許氏出有婚據過門之初尚稱安分迨至去年十一月二十七日忽失所在民人四處找尋無著直至將屆年終始在北橋鄉進方尋獲然已與人通姦民人因顏面攸關不與計較囑令回家不允是以報告該處警署轉送案下收押未蒙判決今告民人將伊虐待等事全屬子虛朱許氏供稱趙小妹幼前即父母雙亡故由婦人將小妹認為女兒撫養長大於十六歲時由婦人作主嫁與陸銀生為九鼎嗣因不守婦道退回家中前年有王福堂因乏子嗣央人說合將小妹嫁王為妾是實旋由檢察官陳述意見略謂趙小妹係嫁與王福堂為妾並非正式婚姻所有請求離婚一層不能成立惟有契約上之關係云云於是問官會商之下判令趙小妹還押一面諭飭王福堂迅將婚據呈案聽候核辦 
[婦人開設賭場]  
　　滬南新馬頭住戶某氏婦近日在家開賭抽頭漁利昨日下午有警廳偵緝隊士在彼經過查知其事立卽協同崗警進內獲住賭徒王長根邱來生陳阿四計銀全徐寶泉徐阿根王阿三榮毛坤凌阿林張嘉生錢長林等十一名連同賭具帶至第一分署詰明屬實解送警廳司法科訊明究罰 
[索詐不遂不齷齪手叚]  
　　探夥朱阿巧偵知滿庭坊廣福里薛某所開之店內自舊曆獻歲以來日夜聚賭抽頭漁利前晚糾同戴和尚至該店欲索陋規是時薛已邀人至棋盤老土眨巴二妓院妓女情情房內以賭消遣又被該探夥得悉突至該妓院探望薛與沈某蔡葉等均以又麻雀為辭該探夥忿極退出即用大號香煙盒裝滿糞積俟薛等出外上前拋擲旋由蔡報請總巡捕房將朱戴兩人拘押昨解公共公堂訊供屬實判朱押兩禮拜戴從寬斥釋 
[小茶館聚賭抽頭]  
　　奚晉良因在海寗路二千零零五號門牌開設小茶館聚賭抽頭被捕房查悉昨將奚傳至公共公堂訊實判罰洋七元充公再犯嚴辦 
[小孩擅開電車之禍端]  
　　戴趙氏至法公堂控稱兇子戴和尚向為小工前日在途工作詎有頑童張阿卜濳入停駐該處之電車內擅自開車致兒子不及退避撞倒碾傷業已報捕拘案求究張供有某姓小孩囑我開車以致肇禍求宥判押一月以儆 
[捕房請勘火場]  
　　法馬路自來火行西街轉角余和源南貨店失愼一事業經捕房查得該店起火後祗一小時已盡付一炬當即拘到店夥數人限交店主迄未交到故稟請法公堂中西官親往火場屢勘實情再行澈究 
[自新醫院之擴張]  
　　英大馬路泥城橋丙中國自新醫院創設十餘年成效昭著今又大加擴充添備病房及產科診療室花柳病診療室並各科新式診療器械最新藥品而尤以產科花柳內科為最該院為博濟貧病起見於每日上午送診僅收號金一角璪院長兼主治醫汪自新醫藥主任張紹修醫生兼藥劑長李兆麟女醫士竺筠調劑士傳列潘夢博均富有經騐且甚熟心云 
[懷仁醫院找尋學坐]  
　　淞滬警察廳長昨日飭知各區署云為飭知事據懷仁醫院西醫繆頌美函稱陽曆三月五號即陰曆正月二十夜走失學生董賢銓一名年十五歲寗波奉化人身材矮小面黃頭戴黃綠色鴨舌帽身穿青灰愛國布長衫腳穿黃皮鞋祈請飭知南北市各警如遇董賢銓即行扣留感德靡涯等情據此合行飭仰該署長即便查照辦理並即轉知該區各分署一體查照為要 
[青年會聖經班開學]  
　　中國青年會聖經班今年更加擴充特請美國教員十一人本國教員十三人按照各學生華英文程度分班教授前晚為春假後開學之期到者二百數十人且有人演說頗極一時之盛聞聖經班不限年齡不限程度隨時可入每星期三晚七時至八時上課一次以期不妨職業易於普及云 
[爭奪坑基之第二審]  
　　姚湘泉前與隣居陳士良為坑基紏葛在地方審判廳涉訟經推事官開庭辯論判令陳士良將坑基讓歸姚姓在案茲陳不服向原審法庭請求續開第二審撤銷原判另行處分昨由該廳王張楊三推事公開合議庭飭傳兩造到案辯論之下認為終結諭候審查後送達判詞兩造退去閉庭 
[再誌合資營業之糾葛]  
　　已入英藉之粵人徐景明前與同鄉人黃少泉（即黃天林）發起股開華僑合眾保險公司舉黃為公司總理嗣因黃復與徐景明訂立合組華僑合資公司為營業及股本保費等糾葛在公共公廨互控業經分別傳案會訊候核在案前日午後由聶讞會同英康副領事復訊先由黃少泉之代表擔文幫辦好卜魯律師向黃詰據供明於改組合資公司時與徐景膽訂立合同並貼印花稅票互相簽字蓋章並立有收條交與徐景明收執各情即據徐景明之代表費性惱律師辯稱雖曾訂立合同由兩造互相簽字蓋章然　因有不符之處故所訂合同徐景明不能承認有效至黃少泉所稱曾立收條但徐景明並未收到不能承認復經徐之另一代表愛理思律師向黃盤詰良久因時已薄暮中西官諭令退去候訂期復訊再核 
[債務人交保候審]  
　　婦人陶素雲控鄭履菴不理欠銀四午五百兩洋一千五百八十八元又朱藝餘控吳桂生不付租金不振茂晉控孫鶴雲薛堯松又廣利仁控胡仁生均不理欠欵昨由捕房將該被告等傳至公共公堂分別交保候訊 
[追還借欵]  
　　大統路仁大烟紙店經理胡榮興前在閘北審判分庭訴安祥里恒豐花衣棧司賬王品珊於陰曆正月十三日借去洋三百元言明兩天歸還屆期屆索無著請為究追等情前日經孫推事傳集兩造質訊屬實即由棧主葉兆蘭繳洋三百元了事 
[警署又獲烟犯]  
　　五區警署前日查獲烟土犯王德才尹興周馮禎祥等三名抄獲土十餘兩及烟泡藥片等物一併移送檢察分庭預訊還押聽候起訴公判 
[車夫累及押店]  
　　長安黃包車公司洋人至法公堂控稱前因車夫時將號衣油衣私自質押故特登報聲明並在衣上印有長安公司字樣不準收押詎有松茂押店有意收押油衣業由捕房查出原贓請為訊究松茂店主供因學徒無知誤押後來決不再押此項油衣求宥判罰洋十元充公 
[公廨懲治過犯]  
　　沈阿其因竊開對路居戶張林記衣物消贓於黃謂鄉被控昨由捕房派探將沈黃兩人拘解公共公堂訊明判黃開釋沈係過犯著押西牢一年期滿函送上海縣知事署遞回湖州原籍如再濳來查獲後定押三年不貸 
[匪徒監禁七年]  
　　匪徒兩三前因糾黨在浦江中行刦項菊芳杉板船上所響之 
 
 
 

Page 11

 
 
牛油二件由項偕同失主馮舜生將唐尋獲鳴警拘送地方檢察廳預屬實起訴審判應昨由周推事官會同徐檢察官公開辯論之下當庭宣判科唐兩三二等有期徒刑監禁七年判畢飭令還押聽候執行 
[不認糾黨行兇]  
　　羅裕來與張小玉施金生因錢財糾葛糾黨將張之右臂骨繫斷並擊傷施之頭顱由捕將羅拘解公共公堂判交五百元人洋並保候訊昨晨由廨復訊原告上堂請究訊之被告供不承認並稱張施實被他人擊傷故由張等同黨陳金標等至海寗路衛池池浴堂內報復用刀將人砍傷受傷人尚在醫院復延律師上堂辯論中西官判被告仍交原保候傳齊人證質訊 
[放棄保洋]  
　　劉桂生沈桂生龔子祥前日在四馬路互扭由一千一百零四號華捕查見阻止不服反被毆打旋由他捕到來幫同將劉等三人帶入捕房準各存洋五元保出候訊昨經公共公堂飭傳劉等均不到案判將保洋充公 
[美租界捕房瑣事]  
　　胡阿三張金春二人昨因索討會欵起釁扭至捕房控訴捕頭以案關民事飭赴公廨稟請傳訊 
　　江興財昨乘王阿二之人力車至西華得路因王爭索車資互相扭毆被捕一併拘入捕房聽候核辦 
雜評三 
[國與普通人之關係（訥）]  
　　若北京所傳洩漏機密於外人與挑撥外人惡感之輩謂之賣國奴若以國勢危迫願犧牲一身以救國者謂之愛國志士賣國奴不恒有而眞能愛國之志士亦不多見今日所見之中國人大抵不賣不愛視國與已無關係而已其實視國與已無關係者卽足以禍害國家從前泛泛然聽其國之若存若亡漠然不動於中而致有今日之危險今再泛泛然無動於中而不扶不助則國將不僅危險而止夫所謂扶之助之者非他即人人盡其力之所能盡者是也然觀於社會狀況或寗浪擲其力於娛樂場中或則惜力而不耐勞苦此其心亦尚堪問耶 
 
 
 

Page 12

 
 
   
 
 

Page 13

 
 
自由談 
愛國叢談 
[愛國叢談為祖國故] [  瘦鳴輯（不受酬）]  
　　（九）老將愛國談（續）（道）　 
　　嗣後軍政上之調度已畢柏林之圍困簡而易然非朝夕事必靜候捷報而大佐時或因消息不至而生煩惱余儕乃偽作其子家報詳述戰勝之情景 
　　當時巴黎之圍已固城中精稅無多殊不敢作背城之戰而外又無援兵惟坐守以待斃耳珊塘敗北美克滿洪參謀部皆束手就縛被禁德國某砲台中少女聞此凶信中心如焚音信斷絕愛父之生死存亡殊不可知又欲偽作戰捷之信以慰老人秉筆時珠淚承睫誦書時歡聲笑容人生傷心時之最　處境也時或大佐欲聞佳音深宵不成寐少女更焦急終日含淚呑聲坐牀頭飾歡容育父書老人支頤諦聽忽而頷首忽而指摘閒步為余儕講解 
　　其最可敬仰而動人者為老人之覆書老人口述少女手錄書中最親切之語曰愛兒乎勿忘汝為法蘭人也幸而眾心如城一戰而勝敵人望風而遁柏林朝夕可破為祖國爭光惟望善體人道主義勿損財產勿多殺戮善護婦女善視降人大軍所之紀律必嚴勿忘吾法蘭西人為正直尚義之民族也 
　　大佐所作書大都類是謂法蘭西仁義之師破德意志殘暴之兵藉軍國民忠勇愛國之氣戰則勝攻則克為天下萬國挫薦瞵虎視之敵 
　　然欲享世界平和之幸福必力下柏林而後可惟入城之時不可施戰勝之威福議和之時不可作土地之覬覬德人兵力已疲財政已困元氣已傷有賠欵已足懲其凶橫至於奪人土地必至仇恨不解且德法民族性情不同萬不能聯合是亦不可不計及者也大佐時而行大將之訓令時而作為俠之壯詞時而為政治家之辯論時而發宗教家之慈心聽者雖驚惶已極而愛國心勃然而生幾忘其身處危城而禍在目前也當時巴黎被圍如故隆冬又至天嚴寒流疫大作饑饉又起德人砲擊甚力老人幸有余儕之護視病日見輕余始終為之設法覓白麺包及鮮肉而余儕則常有絕糧之慮矣 
　　老人高臥牀中身倚枕頸圍白巾少女以飲食不足故面色灰白立牀頭供飲食助談笑 
　　窗外雪花四飛涼風削面室中有爐溫和如春日老人旣飽且暖自述其衝鋒隱陣之勇歷數其斬將搴旗之功談愈久氣愈壯更言其失意之事墨斯谷之役日嚙凜結之麺餅軍行旬日敵人數襲我軍傷亡枕籍道上糧復告盡遂屠戰馬充腹言時笑顧少女曰愛兒亦欲一嘗馬藉否乎少女微笑不應鳴呼巴黎糧食久缺是二月中少女固日以馬踵救饑耳 
　　老人又曰余今已老居巴黎安樂之地天時適中而初交冬即御厚衣而圍火爐殊未覺其暖當俄羅斯退失之時日行水雪中亦不見冷猶能拔幟斬敵蓋臨陣尚勇氣每至酣戰之時即終日饑寒亦不自覺也 
　　老人病日見輕已能起坐腦力亦漸充足嘗聞砲聲驚起傾耳寂聽蹙額而問少女飾辭曰白尚於柏林城下戰捷國人鳴砲慶賀焉一日移牀近窗忽見軍隊集大軍路卽問曰軍隊何來少女曰安不忘危大將閱兵耳老人怫然曰步伐不整形狀倉皇者何也遂終日為之不歡 
　　德兵入城之前一夕少女遑遽失色戰惕問余曰明日大隊入巴黎乎余不應示之以目時室戶半閉老人或微有所聞余入室老人默不言若有深思余儕亦相對不敢作聲 
　　鳴呼老人果聞少女之言矣忽而喜形於色意想大軍凱旋氣象闔目靜思如見美克滿洪及其將佐之入凱旋門軍容整肅器械眩目國人扶老攜幼歡迎道左士女獻花捧觴祝頌軍前皆嘖嘖稱羨愛國男兒之榮歸其子與大帥並騎且行且領笑容可掬老人自衣軍服立露臺上見砲彈洞穿之類軍旗火藥染黑之銅鷹而三鞠躬一時法蘭西萬歲陸軍萬歲之歡聲起如轟雷震耳老人樂極失聲笑忽而戚然憂聞女孫之隅語疑余儕將施阻力不令與此盛會遂沉思若有所謀旣而復現笑容可憐哉此老 
　　翌日老人黎明即起索軍服少女見其舉止生硬不敢言亦不敢逆其意助之衣老人杖而立徐啓窗出視見道上行人絕少聲息不聞殊無歡迎氣象四顧滿城皆紅十字之白旗心滋疑或前言誤會耶抑尚未至時耶 
　　正怪異間忽遙睹有軍隊長騙而來少頃尖頂之軍冠現衣愛那之軍鼓繼作德意志得勝之樂與軍歌相和聲亦起大佐如起夢寐氣魄悚駭如被冰雪身幾仆旣而怒眥欲裂狂呼曰敵人來襲國民速起 
　　德軍前隊當能隠約見高樓上一分布白叟振臂而呼忽如中彈仆身倒地鳴呼大佐不忍目睹國民之失敗而遂謝世長逝矣（完） 
自由談之自由談 
　　有人作愛國歌一首軍人學生昔多唱之其前半云天下榮丈夫鏽呀功天下樂英雄破敵國古今來興滅本無常你看他強呑弱者肉我中原立國數千年老大邦今日受人辱想起來好不憤塡膺欲自強團體須牢固 
　　文雖淺俚激昂動人國人今日尤宜育之 
　　人有雞犬放則知求之無名之指屈而不伸則不遠千里以求伸之今以一國之大吾知當局者必不甘於屈放也 
　　諸君閱報不可僅以自由談為消遣品要知自由談中亦有一片救國苦心也至於本報第一張詳載中日交涉種種消息則尤宜注意[  眞州趙二]  
　　今日何日乃強隣威逼我國家危急存亡之秋也務望我同胞羣策羣力為政府外交之後盾幸勿日事花天酒地要知覆巢之下安有完卵我堂堂中華至於今日被人侮辱致此有不奮然起者非人也[  商界小子姚長庚]  
　　鈍根按商界諸君實有為外交後盾之能力惜乎不用耳願熱心愛國諸君展轉相告暗行此坐而制勝之良法敵雖橫無如我何也何海鳴氏以君子不適仇國之義不惜身冒萬險遄歸祖國然則商界諸公對之熊度又當何如 
　　願海上諸君將坐汽車吃大飱看戲及一切耗費之金錢極意樽節預備助政府對外之軍費 
　　願吾同胞視人侮吾國者若侮吾父母妻子[  永年]  
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第十三章（續） 
　　嫣紅旣出門忽憶及一語乃廻身向裘蘭日尚有一語願君見答亦愛搿所急欲問者蓋今歲之春渠嘗於報紙上見古栢老人病歿特不知渠於臨終之時亦嘗有言及愛搿否嫣紅之語旣出裘蘭之色乃大變條黃條白無復寗耐乃力以手搘椅離座而起久之始抗聲言日然舅氏歿時固當寬恕愛搿且謂以前之光陰茍能復者則其待遇愛搿亦必與前為異特是斯人已往亦惟託諸空言而已密昔司好禮倍登此事吾本擬早日馳書以致愛搿特未知其居里故中止耳嫣紅日但其遺產又裘蘭日此則遺囑已存律師公會中愛搿如欲見者可詣彼處索閱為費亦僅一先令耳嫣紅日特是律師公會遠在英倫愛搿病粗愈又何能往裘蘭聞此聲色遂厲冷然笑日老人遺囑除以少數分授臧獲外其餘悉異其女裘蘭古栢受之實無與於愛搿彼奈何妄想嫣紅日妄想乎此則何敢特愛搿心念老人慮老人或亦念已耳裘蘭亟日否事彼何為念愛搿然比亦愛搿所自取第一不宜逆老人之意投身學界第二即婚事也嫣紅聞語面亦驟赤急日婚事老人不以此事為然乎裘蘭日然且怒甚以此婚事於經濟生活上甚不利也密昔司好禮倍登願君娛悅予唐突然予亦不過就所聞見而言耳嫣紅至此面乃益頳一若天際餘霞飛來鬚際頃之始日吾貧固也但予亦為牧師之女在理亦不為愛搿辱裘蘭乃截之日此舊事耳可母言惟吾為君輩計實不宜居此以此問生活艱澀的損無益也言次始從椅背下其手以指尖授嫣紅令握且按鈴召侍者侍者乃啟廳事之門鞠躬肅嫣紅出嫣紅旣出復循小徑行心中轆轤念此後無論如何必不能更來擾密昔司特雅矣 
痴情小說 
[美女花] [  小山梅郞合譯] 　 
　　愛蘭斯時方呆坐於燈前幔側頃聞倍而那演述戰事無端惹起萬種悲傷不覺自陷於迷離恍惚之境故於倍而那之去熱視若無覩卽侯爵與夫人最後之言亦漠然未嘗入耳幸倍而那之去乃不果蓋夫人與侯爵早已於散步時妥定牢籠之策至是見倍而那竟不別而行侯爵急起立頻牽椅後之幔幔動而廳前之門乃砰然自啓一待者手燭臺入侯爵呼曰日爾邁爾其引先生就寢復向倍而那曰先生此室向為爾父所居諒先生必喜之也倍而那突聞爾父所居四字不覺足為之駐暗忖吾何不一膽老父寢室以證彼等昔日之欵待何如顧又未便遽隨侍者以入彼湊趣之男爵夫人乃急前言曰先生恕罪余輩貪聽先生之豐史遂致先生久談生倦抱歉多矣侯爵曰先生其速往安睡十小時後當能回復精神先生固善獵者明日晨起余輩其共試一獵如何時愛蘭亦已婷婷起立眼紅鼻塞餘悲未已緩步至倍而那之前方欲有言夫人則曰先生余家雖敝陋然爾父斯當雷先生嘗樂於枉顧明日之午先生其屈駕一行蓋此敝廬中爾父之紀念品亦匪鮮也侯爵乃與倍而那道晚安男爵夫人亦以懇切親愛之狀向倍而那笑曰倍而那先生再見爾當思自茲以後爾已非狐身獨處於世者矣愛蘭於是近前握手展其瓠犀曰我友倍而那先生明日見此三字為余與爾父昔日晚間恒用之語今乃用之於先生余見先生猶見我老龍矣倍而那仍默然不答悄然隨日爾邁向寢室而去 
儉德會　　 
[儉德會規則]  
一不狎邪二不賭博三不必以酒食結交四不必華服五不輕寒索（五條規則外別無他項章程） 
[入會者]  
湘鄉康斗文南京宋癯聞南京李鐸浦東趙俊文媝源宦茂如王紀鄉鎭海樂錦兀 
[中國留美學生月報]  
第十卷第三四號巳到代售處申報館 
ＧhrChinpspGiumpmibMniuhlyNo·8All　orKHIN▲BYPrkuJink　Americ　mT　　　　inChinabyDr·Raimeeh 
No·4TheDkathandBervicooofWilliamwkkdwilla 
rkckhillbyHknjkhnW·FoeletTheimpkrhamcokf 
medioinainthekevelkpnkntofChinabyProfvaughan 
[禮拜六四十期三月六日出版]  
水彩畫封面（春睡初醒）　　 
挿畫（我們俩）（惠司德明司大橋）　 
羅馬古代秘史尼羅帝外　（天白） 
滑稽小說眞火之媒　　（小草） 
　智小說冰雪聰明　（　漁） 
短篇小說天子神方　（　夢） 
尙武小說井中怪　（天　） 
怪異小說棺異　（杏痴） 
義俠小說無名老人　（信芳） 
滑稽小說偷上轎　（屈蠖） 
滑稽小說參觀員　（無際） 
偵探小說亞森羅蘋之失敗　（屏周瘦鵑） 
寫情小說兩不死　（太常仙蝶） 
三十四期重印封面外埠隨本期附送本埠已於前期送過 
上海棋盤街中華圖書館發行申報館及本埠外埠各大書房均有出售 
[泰西軒渠錄]  
是書又名西洋笑林廣記原係日本和田萬吉所輯凡歐美有趣之事戲謔之談悉皆擇尤登載共有諧談數百則讀者于酒後茶餘手此一編不特可以撫掌捧腹鼓助興致且可知泰西人之情風俗亦好詼諧不使東方曼倩專美于前也洋裝一册定價四角 
[觀劇指南]  
是書分角色事實曲評三門每册載戲劇百數十齣出版未及一月即行三版其價値無待贅言第二册現亦出版所載戲劇較第一册更爲豐富苟携此書前往觀劇不特戲劇之源流底蘊可以瞭如指掌且能鼓助興致增加趣味使顧曲者别有會心也巳出二册每册大洋一角二分 
三版世界皇室奇談六角 
再版世界新婚奇談六角 
再版新刑律詳解一元六角 
五版家庭應用秘術五百種六角 
再版空中戰鬥術一元 
軍事小說破天荒四角 
經售處　上海棋盤街掃葉山房廣益書局科學書局錦章書局　四馬路圖華書局時務書館　北京琉璃廠富强齋及本外埠各大書莊總發行上海六馬路松盛胡同東方書局 
[文藝的遊戲的消閒鐘]  
第十一期出版 
大贈美術品每期一册定價一角購十二期共價一元贈本局出版鄭曼陀先生所繪五彩美人月份牌一張美人書籤三張外埠郵費另加總發行所上海四馬路國華書局 
[切實應用之救貧雜誌第一期]  
望平街申報館寄售處四馬路廣智書局各大書坊每册二角總發行所文監歸路二二三三號 
國度孱匱民生疲離哀我人斯罔克拔濯沉昏顛倒自速滅亡天假之緣歐禍未已正宜張皇大業宏我漢京若猶不爾酣自淪胥則焉放西洋轅迴東陸疾風暴雨摧此新芽其何能國本同人竊爲是懼著爲斯編介紹新型發撣正義俾人人有自立之道即事事有可轉之機旣合精神物質� 
共爲一爐即舉士農工商各宜一册邦人君子盍試觀焉 
[第四集民權素出版了]  
秋心説部第一集　（内容四種） 
（一）刺虎盟鴛記　（二）鐵血紅絲　（三）蛛絲怨　（四）蘭因　定價伍角 
書目　玉梨魂　六角　錦囊　五角　破涕錄　三角 
孽寃鏡　五角　鐵冷叢談　五角　蝶花刦　五角 
蘭娘哀史　二角　勃雷克探案　二角 
小說　歷史　種族　言情　軍事　國民　葡萄刼　秋心譯 
下卷出版　定價上下卷五角六角　 
總發行所　民權出版部　上海四馬路麥家　　 
長安旅店　上海三馬路跑馬　電話三五三四 
[趣海]  
是書請常熟畢公天先生所編五花八門趣味濃厚類分四千曰趣影趣論趣文趣言趣牘趣說趣問趣答趣經趣史趣傳趣記趣題趣解趣章趣律趣狀趣判趣諭趣告趣字趣畫趣談趣表趣電趣聞趣詩趣詞趣歌趣賦趣聯趣劇趣曲趣調趣謠趣聲趣令趣術趣謎趣屑篇凡四百左右都十萬餘言無篇不趣無句不趣誠說部中空前絶後之作也洋裝一厚册定價五角●總發行所上海掃葉山房●分發行所本埠外埠各書坊另有内容利行本請向各分售處索閱 
[彚司公司]  
男色間新到上等雨衣中國紳商尺寸合式 
Ｋ皮靴皮鞋晴天雨天所用新式花呢小帽 
彚司公司南京路江西路 
[立止白濁丸]  
每瓶三角雙料半元不效倍罰上海二馬路畫錦里北首保太和謹啓 
 
 

Page 14

 
 
   
 
