# 1932 - 34 - 4921136

 

Page 1

 
 
時評 
[如何與日軍作持久之抗爭彬]  
日軍爲欲發揮其帝國主義對外掠奪之野心。并爭取太平洋上之覇權。其處心積慮以謀我。自甲午以來如一朝。去年九一八東北禍變及此次上海事件。特不過其野心之具體暴露與行動之開端。故中日兩國之對立今後必日益尖銳。假使日民主勢力不能抬頭。則中日兩國之對立。且必爲時極長。此次上海事件。即或可能於國際調停之下。勉强解决而最大關鍵之東北問題。以及今後日軍對我各種各式之衝突。終無停止。換言之。中日間仍必作持久之對立。在此持久對立之情勢下。中國如欲爭取民族之生存自由。則非作持久抗爭之準備不可。 
　　此次國府遷往洛陽。免受日人砲艦之威脅。假如遷都而誠爲準備抗爭。并準備作持久之抗爭。則此舉誠爲得計。我民族處於今日情勢之下。惟抗爭乃有出路。惟抱必死之决心以抗爭。乃能圖存。否則漫漫長夜。前途誠黝黑如漆。我國今後究將如何準備作持久之抗爭乎。以吾人之觀察考慮。其道有六。　　舉國上下。竭誠悔禍。精誠團結。和衷共濟道之一。節衣縮食。刻苦奮鬥。人其臥薪嘗胆之精神。且抱犧牲個人利益以求民族利益之决心。道之二。發展内地交通。利用失業羣衆及軍隊。敷設内地各處之汽車路。如西北諸幹綫及粤漢綫等。并築路與蘇聯之土西鐵道相接。使與歐洲大陸通。道之三。集中人力與財力。開發内地及各邊陲。發展小範圍之工業。道之四。救濟農業。維持農村經濟。增加農業生產。道之五。武裝民衆。使人民得有足以自衛之武力。道之六　　上述六者。爲對外持久抗爭之要道。亦即我民族之出路。時危勢迫。我民族已再不容因循苟安。國人其急興 
上海事件 
[日軍變更戰略專攻吳淞]  
水陸空大舉圖攻砲台後路我軍用全力堵禦敵未得逞閘北於傍晚已入休戰狀態眞茹因敵機投彈特别戒嚴日軍前以陸戰隊及在鄕軍人、進犯閘北、數次總攻、均被我軍擊退、損失甚鉅、同時更以軍艦十餘艘、轟擊吳淞砲台、希圖佔據要塞、又遭失敗、旬日以來、日軍雖受重大損傷、而其侵犯之心、仍未稍戢、故自六日晚、新從日本調來四千餘名陸軍到滬後、日軍司令野村、即變更戰略、於昨日早晨、擲其海陸空軍全部之兵力、分水陸空大舉會攻吳淞、並限於二十四小時内、攻陷我方要塞、意欲先行佔領吳淞砲台、冀得自楊樹浦沿黃浦江至吳淞口外、均爲日軍之根據地、然後再以全力進取閘北、故於昨晨七時起、即開始實行此項新戰略、先用飛機十餘架、飛至我軍陣地視察、並投擲大批炸彈、同時又派陸軍二千餘名、由糧米站及軍工路會攻吳淞、停泊張華浜東面黃浦江中之軍艦六七艘、亦同時向我吳淞方面開砲、上午十時許、我方駐防藴藻浜一帶之翁旅、即在裏揚旗防線内迎頭痛擊、敵軍第一次衝鋒、即被我擊退、死傷甚衆十二時餘、復有第二次進攻我軍竭力抵抗、敵軍仍猛力進犯、激戰極爲猛烈、閘北方面、敵軍亦於同時由天通菴路用鐵甲車及坦克車掩護步兵、向我八寺橋陣地進攻、當被我軍擊退、並在江灣路方面毁敵軍坦克車兩部、自下午六時後、閘北似入休戰狀態、又敵軍飛機上下午、均在我吳淞、蕰藻浜閘北、眞茹等處擲彈、但均未命中、我軍防綫、惟民房被炸毁及焚炸者甚多、茲將昨日各處戰况、詳細分記如後、 
[張華浜之激戰]  
日軍分水陸兩路進犯 
我翁旅奮勇迎頭痛擊 
日軍司令野村、以海軍迭次向我吳淞砲台進攻、均遭失敗、同時又因吳淞口外、尚有英艦停泊未便開砲、仍變更計劃、於昨日上午、遣派陸軍三千名、由楊樹浦底軍工路、曁黃浦江旁之糧米站兩處、向我吳淞方面舉進攻、當被我駐防藴藻浜之翁旅、在裏揚旗方面、迎頭痛擊、上午第一次接觸敵即不支敗退、下午二次接觸、戰爭極猛烈、同時浦江日艦五艘、向吳淞開砲助戰、並有飛機多架擲彈、但我軍陣綫仍在原處未動茲將激戰詳情、分紀於下、 
[敵機先來擲彈]  
昨晨七時許 
敵軍派飛機十餘架自上海方面空中、沿淞滬鐵路飛至江灣·高境廟·張華浜·藴藻浜·吳淞鎭·等處、先行偵察一過、隨即沿途投擲大批炸彈、最後又飛至吳淞要塞、擲彈十餘枚、均未命中、當敵機擲彈時、我軍即用商射砲射擊、故敵機在吳淞要塞擲彈後即不敢再來、 
[敵陸軍進攻失敗]  
敵機擲彈 
後、日軍司令野村、即派鐵甲車二輛、裝置機關槍之機器脚踏車十餘輛、及卡車十餘部、滿載日陸軍一千餘名、於上午九時許、由楊樹浦底沿軍工路開至張華浜進攻吳淞、一面有日海軍驅逐艦二艘、載日兵千餘名、駛至高橋沙（俗名老鼠沙）光華火油棧前面浦中、用鐵殼駁船二艘、 
[英兵在滬西佈防（李尊庸攝）]  
渡至張華浜糧米站碼頭登陸、即會同鐵甲車進攻藴藻浜車站、十時許戰事即爆發、敵軍由敵艦開砲·及飛機在空中擲彈、掩護而進我軍現駐守吳淞兵力甚厚、即經譚司令指揮禦敵、當兩軍開戰時、記者適在吳淞張華浜海關河泊司署、其時敵軍最前線在兩路工廠之東藴藻浜車站·西揚旗·甘家橋·軍工路·糧米站一帶、甘家橋有不少草棚、已被敵兵焚毁、砲火初不甚猛、至下午一時許、復有敵艦三艘、開至助戰、而砲火漸趨劇烈、河泊司署方面、流彈飛來甚多記者以該處係在火線之内、危險異常、遂於下午二時許、離該處返滬其時雙方激戰、較前更爲劇烈敵軍死傷不少我軍仍堅守原陣地、兀不爲動、記者遠望吳淞西鎭、已有數處起火、當記者在歸途中、沿途瞥見有敵兵駕駛卡車六輛、滿裝洋松板木·及大批蔴繩、先後向東疾馳、大致係因藴藻浜大橋及鐵路橋已被我軍炸斷、故用以架搭浮橋、偷渡藴藻浜截擊我軍者、聞我軍司令部、得淞方開戰消息、業已派大隊援軍、開往夾擊、 
又據某方消息、昨晨十時前、日軍紛調海軍前往吳淞、同時各方面傳出消息、日軍預定計畫、限於七日佔領吳淞砲臺、計調往吳淞者、陸軍方面有日兵三千名、由日本郵船會社碼頭裝載前往、並由軍工路開出鐵甲車十四輛、海軍方面、除將所有停泊浦江中之日艦悉數調往外、並由白龍港方面、開往十餘艘、空軍方面則由白龍港飛往十餘架、日軍第一次由陸路先向我軍進攻、我軍翁旅竭力抵抗結果日軍不支敗退、第二次、日軍又於中午十二時以鐵甲車六架、掩護步兵六七百名、向我吳淞方面猛衝、同時飛機在南翔亦投擲炸彈現雙方仍在激戰中、 
又據另一報吿稱、日軍遣調新到之陸軍曁陸戰隊一部約三千餘人、分兩路運至藴藻浜附近、一路由軍工路乘軍用汽車並携鐵甲汽車十餘輛、運抵張華浜附近當於十時許、與我軍翁部步哨衝突戰至十一時半、敵不支而退、另一路則由虹口匯山碼頭、以日本郵船公司及日淸輪船公司之小火輪裝載一部份軍隊、由浦江繞至糧米站登岸、於十二時許、再以鐵甲汽車六七輛、與張華浜方面會合再度猛烈進攻、我軍以機關槍及來福槍等掃射甚利、同時再以手溜彈轟炸鐵甲汽車致日方始終未能得手、敵空軍方面以、飛機七八架、冒雨在天空猛襲其目的地在、毁我獅子林要塞砲台、投下炸彈甚多然並未命中、僅傷台兵等十數人、我方以大砲還擊、致敵機不敢降低、同時敵機以暴風雨及稀霧、感受空中氣壓之不便、更因我方砲火猛烈、乃不支而退、至下午三時許、敵方海軍已完全不得逞而退却、惟陸路方面、雖經兩次敗退、但仍在張華浜附近與我軍激戰中、 
[軍部所得之戰况]  
　　關於日軍 
進犯吳淞之戰事、據軍部方面所得戰况如下、（一）七日晨有敵艦十餘艘由白龍港開往吳淞、並有飛機十餘架、由白龍港飛至上海、白龍港僅留敵艦四五艘、（二）七日晨敵軍第一次用鐵甲車十餘輛、由張華浜方面、向我吳淞進攻、激戰頗烈、當被我軍擊退、（三）下午十二時半、敵軍第二次復用鐵甲車六架、掩護步兵六七百名、向我吳淞猛力衝鋒正在激戰中、（四）據外人方面消息、日方確於六日晚到有陸軍數千名、並限令七日攻陷吳淞、（五）吳淞方面、敵艦因有英艦兩艘泊在我砲台方面、未敢開砲、祇有敵機數架、向獅子林砲台擲彈、我軍死傷十餘人、 
[閘北昨日戰况]  
　　敵軍三次猛攻八字橋 
　　均被我擊退傷亡過半 
日軍自變更戰略後、昨日集中海陸空軍全力、猛攻吳淞、而閘北方面、日軍逐漸抽調至吳淞、兵力已見單薄、故形勢較和緩、戰事側重於江灣路及八字橋一帶、敵先後向我軍衝襲、均經擊退、至我軍右翼虹江路寳興路北站等處昨日頗爲沉寂、 
[八字橋我軍勝利]  
敵軍於 
前晚十時、向我八字橋防地進襲、激戰至一時許、經我軍奮勇應戰、將其擊退、大受重創昨日正午十二時許、敵復以飛機大砲、向八字橋我軍防地、猛烈轟擊、同時並以機關槍·小鋼砲·連續射擊、於此砲聲機關槍密射之下、敵軍即拚命向我軍衝襲我軍當亦奮起抗敵、迎頭痛擊、一部份且抄其後方、截擊敵方後路、敵始不支、向後潰退、是役戰約一時許、斃敵甚衆、至午後二時、敵軍喘息甫定、復得援軍、又以一千餘衆、向八字橋進攻、大砲猛轟、飛機仍在空中助戰、惟我軍以逸待勞、勇猛應敵、又將敵軍擊潰、敵軍兩次進攻、均遭失利、但昨日敵軍作戰者、多數係新來之正式陸軍、故終未肯罷手復於下午五時左右、三次進攻我軍、其勢尤較十二時二時兩役爲烈、時敵軍士氣已餒當進衝之時、一經我軍還擊、發槍已多慌急狀態、故終爲我軍逐回敗去、傷亡過半、我軍亦有犧牲、綜計昨日敵機向我軍陣地擲彈、有百餘次之多惟爆發甚少、且多落於空地之上無甚大損失、又狄思威路方面、昨日敵軍亦有進攻、經我軍應戰後、敵即退去、故未有激戰、 
[燬敵坦克車二輛]  
　　昨晨十時 
許、日陸戰隊藉新到之陸軍援助、由虹口公園之北江灣之南、（沿鐵路南）突向我軍進攻、同時日兵在靶子場用野砲掩護、更用新式坦克車二輛、隨軍隊衝鋒、我軍亦用鋼砲機關槍掃射、激戰至烈、相持不久、日兵即漸不支我軍即挺進、日兵乃急用坦克車向我軍再度衝鋒、詎該坦克車二輛、竟墮入我軍戰壕内、日兵尚圖一再奪回、均爲我軍所擊退、而該車乃遭我軍用炸彈手溜彈所轟燬、日兵終未得逞、雙方尚在相持中、 
[敵機擲彈未命中]  
　　昨晨九時 
、敵飛機十餘架、先至天通菴車站投擲炸彈數枚、旋飛至眞茹擲彈百餘、均未命中損害極微、同時在虹口花園之日軍、又用大砲頻頻向寳山路一帶轟擊示威、十時許寳山路天通菴路口、先行起火、至午後一時、香山路與永興路間之房屋、亦相繼起火、一時火光燭天、日軍目的志在破壞、軍事方面以我軍戒備嚴密、陣線毫無變動、 
[敵人稱華軍善戰]  
上海泰晤 
士報云、日飛機以炸彈接續轟擊華兵陣線、華兵或無自衛之方、且地位殊難回答日兵野戰與山砲之砲火、然華兵士氣仍壯、其勇武精神、毫未搖動、此即日水兵亦承認者、昨夜（六日）日陸戰隊某軍官曾曰、華兵之抵抗力、非常强硬、猛烈之砲火、加於彼等、彼等屹然不動、當其陣線爲砲火所毁時、彼等即以持來禍槍兵士伏於闕口、準備抵抗日兵之進攻、故日兵終不能前進云、又據另一方面消息、守衛閘北陣線華兵、士氣極壯、雖屢受砲轟、陣線屢破然彼等　由闕口衝出以抵抗衝鋒之日兵、輔助機關槍、在呼肉搏、華兵經數日之苦戰後、昨夜其實力已能在日兵陣線前鋒數地點、作强力之步兵攻勢、日兵爲免犧牲過巨計、已退回淞滬鐵路東面之舊陣線、 
[我軍開大砲禦敵]  
　　大陸報云 
昨日（六日）午夜後、因日軍砲火猛烈、華兵亦在麥根路附近、以六吋及八吋口徑之大砲還擊、猛轟兩小時、此爲開戰以來所用最大之砲、其聲震動上海全埠、聞經此猛轟之後、已將狄思威路至商務印書館一帶日兵掃除一凈、華兵且以機關槍猛轟北車站附近之日兵至今日（七日）侵晨、槍聲始止、 
[我空軍不碍租界]  
　　字林報云 
、中國飛機二十六架到滬後、將與日飛機在天空一决雌雄、星期五日曾飛出數架、據上海吳市長昨日（六日）通吿英總領事白利南、謂軍政部决計用飛機以抗日飛機、惟諸機均不載炸彈、且將加意審愼、以防危及租界外人之安全、請英總領事轉吿滬上英僑云、已到滬之中國飛機、共二十六架、内有琴克斯式·蛾式·美式者、其駕機師皆在外國受有訓練、在美法留學者數人、餘在英德兩國留學、俟廣東張 
[靶子塲日軍砲位内有大砲十五尊]  
惠長所統之飛機兩隊到滬時、尚有駕機師多人、即將來滬目下在滬之飛機、乃由美國歸來之航空家黃秉衡統帶、黃君近曾環游世界、昨日字林報代表曾訪問黃君、黃君對代表曰、中國空軍人員、深知負責之重大、與國民信賴之殷切、近見十九路軍同志忠勇抗日、以保主權、深爲感動近數月來、空軍人員磨礪以待、蓋知必有一日、奉命爲國作至大之犧牲也、惟中央政府以和平爲重、曾因以種種方法解决中日爭端、而不肯輕用武力、故中國空軍不能即出援助同志、因是愛國熱忱末由自伸、蒙辱良多、今則日本除攻我土地外、且侵犯我天空主權、其野心實可不限量、吾人爲責任心所迫、不能再事　 
蟄伏、唯有與同志立於同一戰線、以抗敵寇之攻擊云、 
[眞茹特别戒嚴擊退襲擊日飛機]  
新聲社記者於昨日午後、乘車經極思非而路直駛眞茹、沿途見避難同胞、扶老携幼、肩挑手提、雨雪紛飛風聲鶴涙之中、踯躅於滬寗道上、共同兆豐公園進發、厥狀甚爲慘凉、又有沿鐵道向眞茹車站前進者、中途均被阻折回蓋昨日我方防守軍士、已奉上級長官命令、眞茹站一帶、業已宣佈特别戒嚴、雖軍隊中人、亦不能隨意經過、於是頗多徘徊躊躇、遲疑道旁、經我兵士盡力解釋、吿以前途危險後、咸皆决然而歸、故記者抵某處時、亦因格於命令、廢然而返、惟當據防守之兵士表示、謂今日上午十二時前有敵方飛機三架、乘朝霧初醒、雨雪未下之際、飛來眞茹站偵察、並擲炸彈十餘次、均未爆發、如是往返四五次、經我軍鳴槍擊退、十二時後、即奉命戒嚴云、言　、頻頻向記者道歉、其謙和之氣、與日軍之猙獰蠻橫、可謂適成反比例、記者將歸之時、側耳四聽、寂然無聲、情狀極爲平靜、歸途中察視、滬西日紗廠豐田喜和等處、雖屋頂之沙袋猶復堆置、惟日軍之踪跡、則已杳然未見矣、 
[國府電勉全國將士]  
保國家之人格 
爲民族爭生存 
國民政府主席林森、行政院院長汪兆銘、及軍委會各委員、昨致全國將士電、勉以大無畏之精神、作長期之奮鬥、茲照錄如下、特急、各省各總指揮各軍師旅長、並轉各將士公鑒、自國民革命軍成立以來、我武裝同志奮其忠勇、以完成中華民國之統一、不幸國内建設、尚未就緖、而外侮漸至、現在國家存亡、間不容髮、舍屈服於强隣暴力之下、喪權辱國外、則惟有出於積極抵抗之一途、遙望我全體武裝同志、念先烈之締造艱難、哀民生之罹於塗炭、以大無畏之精神、作長期之奮鬥、以絀暴力而伸正義、保國家之人、格爲民族爭生存、在此一舉矣、數年以來、我武裝同志、因意見參差所起糾紛、已則誠意共赴國難之一念、消滌無餘、自此以後、生者相與戮力於疆場、爲死者定必歡笑於九泉、以觀吾國最後之成功也、謹布腹心、其共勉之、國民政府主席林森·行政院院長汪兆銘·軍事委員會委員蔣中正·馮玉祥·張學良·閻錫山·李宗仁·李濟琛·何應欽·朱培德·陳紹寬·陳銘樞·唐生智·東印、 
[友邦軍官行動]  
　　駐滬之外兵外艦 
大陸報云、上海防軍司令英國佛禮明少將、已將其司令部、由兆豐路愚園路、移至江西路工部局之二五零·至二六零室内、其地點適中、俾可與美國亞洲艦隊總司令台納少將、英國駐華海軍司令凱萊少將、美國第四陸戰隊統帶賀支大佐·美國第三十一步兵大隊、統帶格拉塞大佐之司令部、密切接近、 
大陸報云、由海防開出之法步兵一中隊、及由天津開出之法步兵一中隊、本星期三四日可以抵滬、於是駐滬之外國戰士、除日兵外、共約一萬七千名左右、 
昨日泊於浦江之美軍艦共有十五艘今日又將增加三艘、一爲艦隊給養艦黑鷹號、餘二均爲埋雷艦、又昨有美艦兩艘開往長江上游、 
[救出大批華人]  
　　日軍擅捕監禁 
　　領團交涉釋放 
　　尚有大批待救 
日寇擄我華人、大都監禁於黃浦碼頭棧房内、捕房得悉後、昨日派西捕往該處營救、而日兵尚不允釋放、經西捕數度交涉、始釋放一部份、約一百零三人、當由捕房車送楊樹浦利物浦路捕房預備隊駐所收容、以便家族認領、但所救出者、皆已遍體鱗傷、形成半死、據被難者云、吾輩監禁已四五日、祗吃過餅乾三片、每日受日兵用鐵棍毆打内有一人、因不能受此暴虐、於前日乘隙躍浦、圖謀自殺、不意被一日兵所見即將其撈起並謂自欲溺斃、乃即置於缸内、以水浸之、現已二天、生命甚爲危險、 
字林報云、上海領事團已推出委員三人、由挪威總領事亞爾爲領袖、其任務在與日當道合作、監督此次日海軍所捕之華人、移交工部局各委員、並不行使司法權力、純係慈善性質、昨夜已有虹口等處被捕之華人一百十七名、移交公共租界捕房釋放、捕房接收之後、立即給與飲食及紙烟、若輩情狀至爲悽慘、據捕房巡官言、大多數見巡捕後、第一語、即詢問「爾等是否來槍斃我輩、果爾、則請立刻賜死、免再凌遲受罪、」其中多數已三日未食、驚恐萎頓、甚致有給以西牢中取來之稀粥、亦不能食者、平時偃臥於地、聞啓門聲、則驚極突然躍起捕房接收後、立派醫官診視、有一人病勢極凶險、立即送往同仁醫院施行手術、又有三人、受子彈傷及刀創、亦分别爲之裹治、據昨夜捕房報吿仍有十一二人、暫留捕房、因受刺刀戮傷甚重、須待今晨加以醫治、其刀創大多數在身旁或臀部、有一小孩、僅三歲亦受創傷、見醫生爲之敷沃度仿謨驚極而啼、又匯中西飯店某西崽亦在在被釋者中、其人係八日前爲日軍所捕、時猶身着飯店號衣、日軍將其手足綑縛六日、腕際繩傷纍纍、又有一華人、在某洋行司賬、因家中藏有萬國商團制服一身、六日前亦在崑山路被捕、兩人見釋後、莫不喜得更生、據被捕者所述、若輩大多數最初拘禁於日本人俱樂部内、嗣即分押於兩日本人學校中、距今三日前、乘夜移送一駁船内、擠塞艙中、悶飢欲死、昨夜捕房始將若輩由黃浦碼頭釋出云、 
大陸報云日兵在租界内外所拘之所謂中國便衣隊、昨已有七十九人、移交公共租界捕房、工部局已派定挪威總領事亞爾工部局律師博良意人羅斯英警察法庭副審官瓊思四人爲調查委員團、盤詰此釋回諸華人、工部局之舉派委員團、蓋因各方面之請求向日當局交涉、索回所拘之華人、以免慘遭槍决、該委員團定於今日盤問諸人、俟詢明姓名職業及被疑之情形後、即將公布、俾家屬前往認領、諸人且將留影備查云、 
[日軍在租界登陸]  
函請設法制止 
納稅會致工部局函上海租界納稅華人會、昨函工部局云、逕啓者、准上海市民聯合會第十七區分會函開、日本憑藉公共租界爲軍事根據地、劃蘇州河以北、爲日軍作戰行動之範圍、蹂躪商場、焚燒民房殘殺華人窮兇極惡無所不至、爲文明世界所罕有、觀其種種暴行、已駕於共產黨之上、敝會會員、地屬北四川路、首當其衝、損失之大、毌待筆述惟工部局係負有地方治安之職者、不能預防於事先、事實上難辭其咎、前謂實力單薄、不能不忍痛待援、尚情有可原、邇來英美各國、已有相當軍隊、陸續到滬則租界上旣已有充分之準備、即宜力謀救濟方法、實施中立以維我東亞第一商、場倘長此遷延、我國商民、雖遭重大損失、各國亦必因此發生經濟上之恐慌當亦爲各國所不取也、然治標必先治本、日本所以能如此猖狂蠻橫、皆以軍艦可以任意到埠軍隊可以任意登陸、最近如匯山碼頭日軍肆無忌憚、自由登岸、工部局即宜阻止、使其接應間斷、軍事不致擴大、租界得保持原有地位、否則日軍源源而來、戰事延長萬一租界發生危險、工部局是否能負完全之責相應函達、請貴會緊急致函工部局、嚴加防範、立刻執行中立辦法、恢復商業等因、准此、查貴局二月五日第五九七七號惠覆、業已奉悉、又讀貴局覆上海市長函、足見貴局對於日本軍隊之蠻橫、已漸了解、惟在此數日之間、日本大批軍隊、源源繼續在匯山碼頭上陸、是其存心擴大戰爭、侵略之範圍、已可槪見、而對於貴局之地位、與其關係國領事及政府之抗議、完全蔑視、本會以爲如再任日軍蠻行而不即予制止、八十八年中外人士所慘淡經營、而欲維持於不敝之上海繁榮、直接間接、均將爲日本暴軍所破壞、歐美與中國之商務、必將臻於萬刦不復之境准函前由、相應函請貴局、並轉吿有關係各國、放大眼光、迅採有效辦法、制止日本之破壞東亞和平、以維世界經濟、勿謂蘇州河以南彈丸之地保全、即所以保全各有關係國與中國之商務也、至希查照辦理爲荷、此致上海公共租界工部局總辦、 
[一區市聯會致納稅會函]  
第一 
區市聯會昨函納稅華人會云、逕啓者、最近中日交涉之上海事件、官長旣已讓步、允其要求、暴日又公然開釁、而租界當局、雖云租界爲中立區域、竟將虹口一帶、交付於日人之手、殊與我方界内外之人民軍隊均蒙不利、應請貴會嚴向租界當局交涉至全市各界關於應付嚴重時局、如金融之流通、餉需之籌給治、安之維持、難民之收容、等項、尤應聯合各法團臨時組織統一機關、速籌妥善、而有系統之辦法、敝會除函提市民總會外、素仰貴會爲華市民之領袖團體、務懇登高一呼、共圖良策、時機迫急、無任企盼云云、 
 
 

Page 2

 
 
[日方種種軍訊]  
日人仍未覺悟日軍迭戰敗北東京空氣異常恐慌、曾見日文報紙、茲又據每日新聞云、政府方面除少數軍人主張强硬外、大率皆已軟化昨日大隈信常·坂本俊篤·大島健一·等、仍不覺悟、聳恿政府主張對華强硬六日午後一時、訪問犬養毅、請其宣示對華主針、（按大隈信常、係前大隈侯之養子、素唱侵略中國之人） 
野村司令抵滬每日新聞載電通社五日佐世保電云、日海軍省新任第三艦隊司令野村中將、於五日午後六時由佐世保出發、預定昨日抵滬 
日指揮官易人日報每日新聞載日陸戰隊指揮官鮫島、已奉命調回、由海軍少將植松鍊磨繼任、植村在佐世保與野村第三艦隊司令官預商後、業於六日午後三時、乘龍田艦抵埠、即赴江灣路陸戰隊本部旋接鮫島前指揮官之報吿、乃驅車至前綫視察戰地情勢、同時發表談話如下、目下時局愈形惡化予今奉命繼任指揮官、原爲武人之本懷、但上海租界之性質、本人亦甚明晰、然英美與其他各國、意見不同予當一九二七年上海騷擾時、曾奉命任日本陸戰隊指揮官、當時集中于上海之英美法意荷西葡等各軍隊、與予頗爲諒解、特英國譚康將軍·美國白得拉將軍·與其他各國指揮官均以協調擔任共同防備云、（譯者按當時係内戰關係、與今日應付暴日黷武行爲、性質懸殊、） 
大批日軍到滬大陸報云、昨日（六日）有日兵一千五百名由日本開抵本埠在楊樹浦登岸、明日（七日）大約將續到八九千名、此即日内閣數日前决議派來上海以增援陸戰隊之陸軍、 
字林報云、據半官消息、日本陸軍一混成旅及海軍陸戰隊等於今日（七日）抵滬、增援上海日軍、惟究否由郵船會社碼頭登岸、入駐日本軍營、抑在戰塲附近登岸、則無從探悉、記者曾以日軍到滬事詢諸日司令部、日人皆諱莫如深、新任日本在滬陸戰隊司令植松少將、已於昨日（六日）下午自日本抵滬、日軍上級武官及領署官吏往碼頭迎迓者甚衆、植松少將曩日曾任上海日陸戰隊司令、至新任第三艦隊司令野村中將則將於今日（七日）抵滬、 
日艦昨日活動日寇侵犯閘北後、日艦調動異常忙碌、昨晨停泊於楊樹浦江面之日砲艦一艘、魚雷艦第三十隊四艘第二十二隊二艘、第二隊一艘、共計八艘、先後開往吳淞一帶停泊、於下午二時許、第二隊魚雷艦一艘、仍駛回楊樹浦云、 
日機停降地點上海泰晤士報云、日海陸軍當局現正在楊樹浦區距平凉路與黎平路轉角數碼之空地、佈置飛機停駐塲、昨日（六日）午後有日兵及俄國二人一大隊從事塡地、甚形忙碌、現已有日飛機四架、駐於該地、午後曾飛出偵察、 
大陸報云、滬江大學之運動塲現正由日兵改爲日飛機降落地、又距德士古煤油公司之油倉約半英里之空地、昨亦有日人由陸戰隊保護、從事塡平、聞亦將爲日飛機之降落地、 
重光巡視戰線日使重光葵、六日偕公使館員、巡視戰綫、並虹口一帶狀况蘇杭日僑返滬大陸報云、南京杭州蘇州之日僑與日領事官員均將於今日（七日）抵滬、杭州日領事與日僑係由國道乘汽車到寗、會同寗蘇之日僑、乘船至滬、其大部分將由滬回國、據日領事估計、連日日僑由虹口回國者、共約四千人、離滬者數約五百人、其中多屬婦孺、男子僅約二百人云、 
日艦載屍返國日前日本有特别陸戰隊數百名來滬應援、不料爲我軍完全殲滅、（聞祇有五人生還）已於六日晨、由日艦間宫滿載屍骸出口回佐世保矣、 
[敵兵慘無人道]  
望我同胞注意 
本埠市民、常爲好奇心所衝動、喜觀熱鬧、平時尚屬無妨、現當恐怖時代、務須隨處隨時留意、自一二八事起、每當日兵過境時、輒開窗探望、成接耳私語、引起敵兵疑慮、常有開槍射擊、或打門入内、盡數拘捕殘害、我同胞之因此傷生者、不知凡幾、凡此皆屬無謂之犧牲、徒害本身、無益於國、幸我各界同胞、注意及之、 
[各方響應十九路軍]  
重慶各界電重慶各界來電云國急、上海吳市長·轉張陳蔡蔣鄧各軍師長各將士義勇軍各同志曁上海各報館及各界同胞均鑒、日虜橫暴、啟釁申江、炸焚我閘北虹口、屠戮我無辜同胞、彼方不顧國際公法、不惜破壞世界和平、吞信咀誓、甘冒不韙幸賴我各將士各同志、忠勇愛國、冒死擊敵、同伸義憤、卒殲彼醜、使稱雄東亞虎視遠東之暴日、受中日日俄兩戰役以來未有之大敗、一洗我百年積弱無能之奇辱、捷音西來、舉蜀騰歡惟憤暴日之絕滅人道、慘酷兇橫、哀我同胞之無辜囗難、國口危急、本區民衆誓掃妖氛、趨囗同途、除報請編組義勇軍及進行募助慰勞金從事接濟外、請先電慰、並祈騰利、重慶市第二區區長兼區團長石榮廷·助理員周介眉·文鏡軒·第五坊坊長劉佑評·張岱靑·第六坊坊長王鶩勛·王和聲·第七坊坊長李成章·樊殿卿率全區各區辦事員保衛隊第二中隊·及各坊精選隊官兵·曁全區民衆三十餘萬民衆同叩、江印、（有囗者電碼不明） 
江西公會電江西公會李烈鈞等電云、蔣總指揮·蔡軍長·戴司令·勛鑒竊自九一八國難以來、倭寇貪欲無厭、侵略東省不已、且進而欲席卷全部、連日肆擾滬濱、幸賴大軍忠勇抵抗、屢挫敵鋒、樹全國之風聲、破空前之紀錄、使積弱中華、一躍而登無上光榮之地位、前恥滌 
[靶子塲日軍砲兵]  
凈、人格爭回逖聽捷音、不禁爲中華民國呼萬歲、爲神明華胄感殊勳、尚懇本大無畏之精神、再接再厲、殲彼醜類、使無生還、敝會誓與三千萬贛民、爲我將士後盾、專此奉慰、敬頌勛祺、江西公會理事長李烈鈞·理事周貫虹·徐元誥·楊賡笙·羅家衡·潘學海·温晋城·李國珍·陶家瑤·劉之綱·胡廷鑾·蕭炳章·葉紉芳·魏調元·李守、誠·同叩、 
湖南錫礦山抗日會電湖南錫礦山人民批日救國會電云、（銜略）慨自倭奴肆虐、東北淪亡、更派遣艦隊、轟擊滬市、禍實迫於目睫、患滋蔓於腹地、若我自以不抵抗爲能事、則國破家亡、指日可待、茲幸公等奮勇拒戰、予敵巨創、逖聽之餘、不勝雀躍、務懇等秉精忠報國之志、再接再厲、掃穴犂庭、幸勿中止討伐、揚我民族、振我國威、本會謹率四萬工商、雖赴湯蹈火、誓爲後盾、特電慰勞、湖南錫礦山人民抗日救國會叩、支、 
黃埔同志組救國團留滬之黃埔軍校同學八十餘人、於昨日午後一時假座一品香大旅社、開談話會交換對於應付日帝國主義者之暴烈侵略行爲之竟見、由何靜民主席鍾劍之記錄、首由主席報吿召集談話會之意義和目的、略謂、處此民族生死存亡之今日、吾輩同學、均受過總理的遺敎和軍事訓練的一份子、爲整個民族國家存亡計、亟應參加前方抗日工作云云、次經各人發表意見當塲議决、組織黃埔同學抗日救國團、内設先鋒隊·宣傳隊·救護隊·總務部·結果選舉何靜民·鍾劍之·搂冶蒼·朱光華·陳光亞·朱麟·盛羣鶴·七人爲籌備委員、暫定城内新北門侯家浜二區二所西沉香閣内後進爲辦公地址、積極籌備、一俟組織就緒、即行馳赴前方、參加十九路軍作戰、 
鐵血救國軍電鐵血救國軍電云、全國同志同胞均鑒竊維暴日逞兇、目我無人、旣陷東北、又危滬地、四月以來、幾全國受其蹂躪國聯空談和平、列强調停無效、我四萬萬同胞、人心未死何忍坐視、此次若非十九路軍將士、勇敢有爲、决死於正義、則滬地淪亡、早與東北同歸於盡、琳等均屬戎行下走、數年沙塲餘生 
、痛心國難、義憤塡膺、凛匹夫有責之言、償馬革裏屍之願、集合所部、仗劍而前、援助十九路軍、忠勇將士、濺血殲倭、誓栟死活、同爭國家光榮、冀得保種存身、自决自殺、不容後人、耿耿私衷、指揮朱琳·參謀處長汪興鏞·副官處長吳健生·指揮謝勇哉·文標别働大隊長徐德源·劉長盛·程海洲·閻璽臣·毛廷明·曁全體官佐士兵同叩、虞、 
抗日急進會工作自十九路軍在滬抗日、全滬人民己積極援助、該會以爲抗日係一長期工作、須全國人民一致奮起、京滬沿線爲十九軍路後方、尤形重要、故特成立後方服務隊、委曹芻君爲隊長、帶領隊員九人、於六日出發、步行至南翔、然後乘車往蘇常錫鎭各地工作、該會又有女會員文季牧等二十餘人、特成立前方救護隊、今日先行出發八人、由二馬路中國紅十字會分派各處、實行看護、又該會鑒於十九路軍爲爭民族人格而戰、爲爭國家生存而戰、特編著十九路軍血戰抗日之眞相一書、業於昨日出版、 
[日浪人仍騷擾不已]  
殺人放火層出不窮 
便衣隊又圖大活動 
日浪人放火前晚十一時、其美路東郊錢郭村附近、突來日武裝浪人二十餘、携帶火油四大箱、及硝磺引火物一大包四散縱火、一時赤燄冲天、鄕民從夢中驚醒、紛紛由火塲中逃散、鳴鑼求救附近華軍聞警趕至、日浪人逃逸、事後經兵民竭力施救、當焚民房十七幢、並斃小孩二口老嫗一人、 
便衣隊活動昨據滬西一帶居民紛言午刻左右、有日本之便衣隊數十人、分乘八輛汽車、自愛多亞路馳赴滬西、似欲越大西路入閘北之中興路在我軍後方擾亂、確否尚待證實、 
撞覆難民船昨日上午十一時由吳淞駛來難民船一艘、行經楊樹浦江面、被日艦之哨船迎頭撞覆、船中三十餘人盡落水中、當經附近之小舢板設法打撈、得救者二十多名、餘均不知下落、而肇禍之日哨船、竟掉頭而去、 
受傷之男女前日下午、閘北天通庵路三九七號、被日軍擲下炸彈一枚、當塲炸傷少婦方何民（年三十歲）、炸傷面部、女孩謝成卿（年十二歲）、炸傷手部、又七歲小孩方小香、炸傷頭部、又住居法租界霞飛路一七六號黃阿金、被日兵刺傷大腹及大腿、又住居寳山路鴻興坊十四號之王松林、被日兵刀傷肩部又向在外灘惠中旅館爲茶房頭目之陳桂玉被日軍用刀刺傷頭部二刀、足部二刀、右手一刀以上各人、均車送仁濟醫院療治、 
[各界乞援電]  
電促四集團軍援滬李宗仁部第四師駐滬辦事處、昨電谬師長袁元云國急、南京第四集團軍獨立第四師駐京行轅、袁元師長鈞鑒、暴日窮兵黷武、寇滬日亟、連日重砲轟炸閘北、市衢爲墟、鐵蹄蹂躪、慘酷殘毒、眥裂若狂我十九路軍秉捍國守土天職、奮勇抗敵、喋血八晝夜、連捷披靡大挫頑寇、斃敵甚夥、茲報載日閣議、續派一師援滬、傾其悍兵肆其侵略、故上海之戰、實繫我國民族存亡大關鍵之一戰、迅乞星夜率部馳援、立翦矮醜、并盼棨戟蒞滬、力策戎機、臨電迫切、待命之至、駐滬辦事處處長許兢公叩陽印、 
湘人電請何鍵援滬旅滬湘人熊希齡等致何鍵電云、長沙何主席·各委員·各軍師旅團營長·各法團·湖南國難救濟會·各報館同鑒、月前日人假毆日僧事、乘隙提出、取銷滬上救國運動、當局含忍接受、日領已表示滿意、忽於二十八日夜、舉兵犯境、我十九路軍力圖自衛、相持一旬敵鋒迭挫、竊慮創敵於一時、恐難繼續於持久、頃閱報欣公已整師應援、待命遄發、大義昭著、先聲奪人、惟兵責神速、事戒稽遲、以衛國圖存之决心、爲赴義恐後之實舉、臨電翹企、佇盼雲　、熊希齡·周震麟·劉揆一·趙恒惕·彭允彝·章士釗·程子楷·陳强·唐蟒·黃一歐·陳才度·袁華選·任福黎·劉人瑞、 
贛人請熊式輝援滬江西省政府各公團公鑒倭寇擾滬、我十九路軍誓死抵抗、屢挫敵鋒、民氣大張、列强重視、此舉不但關係滬局、全國存亡係之、務乞省政府各公團、迅速予以實力援助、俾獲最後勝利、無任盼禱、江西公會理事李烈鈞·周貫虹·徐元誥·楊賡笙·羅家衡·潘學海·温晋城·李國珍·陶家瑤·劉之綱·胡廷鑾·蕭炳章·葉紉芳·魏調元·李守誠·仝、叩微中學聯致各將領電中學聯會昨致各方將領電云、（銜略）自暴日强佔東三省以來、其積極侵略之政策、有進無已、近復在滬起釁襲擊我駐軍、殺戮我人民、凡我國民、莫不切齒攘臂、敝愾深仇、幸賴我忠勇之十九路軍、本軍人守土之責、同具必死之决心、奮勇殺敵、百折不撓、自抵抗迄今、歷經十晝夜殫精竭神、靡不欽敬、惟敵傾全國之力、來滬聲援、我軍衆寡懸殊、實堪深慮、本會特以萬分熱忱、請求全國各將領士兵、以實力援助十九路軍、則全國同胞幸甚、中華民國幸甚、迫切陳詞、伏希亮察、 
[各將領覆孫艶電]  
願効前驅電京請命 
玉碎瓦全義無反顧 
孫連仲電孫哲生先生李德鄰先生并陳馬張薛程陳劉梁傅方李黃孫熊桂諸先生勛鑒、奉讀艶電敬悉、諸先生慨暴日之侵侮、念國勢之阽危喚醒國人、同赴國難、下風逖聽、莫名奮感仲及全體將士、志切國仇、願効前驅、誓執干戈、以衛黨國、除於東日已電軍事委員會請命外、謹電覆聞、第二十六路總指揮孫連仲率全體將士叩支、 
宋天才電駐滬中央委員孫哲生先生李德鄰先生方叔平先生李文範先生陳友仁先生馬超俊先生張向華先生程頌雲先生薛子良先生傅汝霖先生陳慶雲先生黃季陸先生桂宗基先生孫鏡亞先生梁寒操先生鈞鑒、倭奴强橫、罔顧邦交、出兵瀋陽、再攻錦州、近復擾及滬上、進迫閘北、得寸進尺、凶熖彌張血氣之倫、莫不憤忿、我十九路軍將士、激於愛國之熱忱、誠作正當之防衛、勝利迭獲、下風感佩遠辱電示、益切奮發、天才忝列戎行以身許國、報國禦侮、素志不渝前電請纓、諒蒙垂察、時機迫切、不敢後人、願率健兒爲國前驅、玉碎瓦全、義無反顧、執戈待旦、敬候明令、謹布悃忱、伏維垂察、第七十五師師長宋天才叩支、 
張鈁電（銜電）倭奴自佔我瀋陽後、其獸性之暴行、及其積極侵略之政策、早爲天下所共見、我中央政府委曲求全、一再容忍、靜候國聯之制裁、乃彼得寸進尺、咄咄逼人、竟於我方接受其要求之餘、佔我閘北、侵我防線、殺戳我人民、焚燒我房屋、蔑絕人道破壞和平、實舉國之深仇、尤軍人之特恥、鈁待罪豫南、負責剿赤遙聞兇耗、怒髮銜冠、自念神明之華胃、璀燦之山河、由黃帝傳迄於今、已四千餘載、詎令斷送於人、時日旣喪、願與偕亡、一息尚存、豈容少懈、業已鼓勵士卒、迅靖赤氛、一面秣馬厲兵、靜待後命、赴湯蹈火、誓所不辭、并望各軍將士、一致奮鬥、力爭存亡、决不使版圖變色、國族沉淪、以貽世界無窮之羞、枕戈待命、曷勝悲憤、第二十路總指揮張鈁叩支印、 
吕超電（銜略）諸兄與忠勇將士艱戰經旬、屢殲强寇、義聲所播、遐邇同欽、弟限於公務、隨府移洛、弗克効命馬前、深爲遺憾、淞滬戰况、尚望時吿、特佈誠悃、并祝勝利吕超叩、 
[各界救國意見]  
顧鳴九電國民救國軍第二路第一縱隊司令通電抗日云、各報館轉全國同胞均鑒、慨自暴日稱兵東北諸省、淪爲異域、近復悍然不顧人道破壞國際公約、以海陸空軍全力、毁滅我全國商業中心之上海、我閘北市民之生命財產、犧牲於倭寇砲火之下者不可勝計、其殘酷手段、至於此極、幸我十九路軍全體將士、抱守土决心、作正當抵抗、連日倭冦雖迭受鉅創、而援軍猶繼續增進、鳴九等分屬國民、敢忘匹夫有責之義、業經奉委組織國民救國軍、誓以救國衛民、殲滅日寇爲職志、作民衆之前驅、爲國軍之後盾、束甲枕戈、義無反顧、謹布區區、諸維公鑒、國民救國軍第二路第一縱隊司令顧鳴九、副司令劉濟寬、第一支隊丁秉坤、第二支隊陳吉生、第三支隊施朝梀等同叩虞、 
余節高電余楶節昨發通電云、洛陽林元首·汪院長·蔣委員·政府諸位·曁全體國民公鑒、世界進化、最貴開明、前之宣而未戰、今之戰而不宣、皆患虚飾不足立國、今日之變確是守而非戰、黑垣滬埠淞口之抗、關外豪民之擾、不過表示自衛、略見政府可忍辱、而國民斷不受侮、縱有簽約割送、决難高壓而服、頃聞列强保障世界和平、業以五條、調停中日兩國、並聯合促其先撤兵、我國秉承仁讓國性、早經接受五條、而日本尚崛强以拒爲日本計、殘暴行爲、害人即以害己、愛仁乃能愛國、爲我政府計、須以勇者不必有仁爲鑒戒、而深體騐仁者必有勇之古訓、半年以來、天心民意昭昭若揭、天災奇警、民氣激昂、爲救危亡早定國是、無取國難會議之迂緩、更無待國民會議之製造、楶似枯魚、無力拍電、、謹以郵代惶遽上陳、安徽難民余楶節高百叩先 
[有志之士應任後方工作]  
運輸軍火挖掘戰濠 
需要人手甚爲殷繁 
昨有章炳甫者投函本報云、歐洲大戰時、吾國工人應募前往充當華工者頗多、此項工人、槪係担任後方工作、如運輸軍火挖掘戰濠等等、對于戰事、所關綦重、目下日寇來侵、戰禍已發、吾十九路軍將士奮勇殺敵、後方各種重要工作及零星雜事、所需人手必甚殷繁、凡吾工商界同志、不乏愛國之士雖不能効命沙塲、但對於後方工作、必樂於從事、倘能成立一應徵機關、則此事尤易於進行也、 
[市商會勸吿捐欵撫恤陣亡將士]  
上海市商會以十九路軍戮力禦侮、捍衛邦家、爲國犧牲、實堪致敬昨、特勸吿各界、援欵撫恤前敵陣亡將士家屬、以慰英魂而勵士氣、茲將公吿錄之如下、案據潮州旅滬同鄕會提議、凡此次對日作戰爲國捐軀之官兵、應由人民籌欵恤其家屬、以謀善後、電請贊同等語前來、本會認爲此舉足以振作士氣、使吾軍士無後顧之憂、影響作戰、極爲重大、凡各界贊同此舉、可將所捐現金、交由其自行指定之銀行存儲、並報吿本會、俟集有成數彙交前敵軍事當局、自行秉公分配、特此公吿、 
[救護工作緊張]  
戰區難民救出千餘人本市戰區難民臨時救濟會營救難民、截止昨日、已收容一千人有奇、而其寄宿處所、以不敷容納、隨時擴充前曾設有八處、昨日又新添兩處、共計十處、茲將各該寄宿所調查始下、（一）國恩寺（二）淸凉寺、（三）亞爾培路劉宅、（四）棒球塲（已歸婦孺會）（五）鎭海寺）在小南門）（六）小靈山）小南門（、（七）金榮學校）康悌路十三號（、）八（大陸商塲）山東路）、（九）北京路富潤里、（十）法租界馬浪路惠通學校、 
[社會局慰問受傷軍民]  
本 
市社會局局長麥朝樞、昨偕張秉輝·曾繩點·兩科長及周永星·朱福增·兩雇員分赴紅十字會各醫院慰問受傷兵民、並携有餅乾毛巾各數百份、按名分發、且致慰勞之意、據各院負責人員云、刻下所需要者、爲棉被·棉花·綳帶·紗布·及水菓·等物、凡有受傷軍民、多送海格路紅十字會總會酌量輕重分送各院、該會並於吳淞·眞茹·兩處設三分院、救護受傷兵民、又以總會地點不適宜擬於蘇州設立後方醫院、從事工作、刻有救護隊員一百五六十人、多爲各醫校學生及該院護士、對於受傷兵民、招呼極爲週到、又該局昨日發表吿戰地被難同胞書云寇禍日亟、國難頻臨遼東之血跡未乾、滬北之狼烟又起、彼暴者日張其兇威、逞其毒燄、得寸進尺、不宣而戰、屠我民如鷄狗、淪華屋於邱墟、且復悍然不顧、背棄公理、滅絕人道縱所謂便衣浪人之徒、四出燒殺、頓使滬市繁盛之區、階入恐怖世界、哀哀華胄、其不葬身於槍火、而幸被生全於虎口者、蓋亦幾矣、朝樞待罪此邦、奉職無狀、祗以禍起倉卒、釁自彼開、旣事前警吿徙避之無從、又事後呼號挽救之不力憂心如擣熱血徒騰、現幸愛國健兒、舍身抵抗各界志士、協力聲援、正國事之可爲、實人心其未死、自維綿薄、縱不能負戈前驅、爲國效命而職責所在、詎敢忘致知於救護收容之事、藉以稍慰我父老兄弟於顚沛流離之餘、而自贖其咎、兹已與各方接洽收容地址並設法保護運送各被難同胞脫離險境、其有願留滬地或願返故鄕者應請於出險之日、先行詳細報吿俾便一一辦理至以後之安插、失業善後地方諸問題自當於驅逐頑寇出境、軍事吿一段落之後、統盤籌畫、以謀整個解决、現値喘息甫定之時、所當掬誠爲父老兄弟吿者、即自此次出險之後亟應嚴守秩序、自謀組織或宣傳敵方殘暴、使人人存殺賊之心、或講述軍事情形使處處作救亡之計不必氣餒毋須悲觀要知天下興亡、匹夫有責、今日之顚沛流離、含辛而茹苦者、正以勞其筋骨、苦其心志、備異時之昂藏渙發、爲我華胄、一吐氣耳、上下一心、臥心嘗胆、願共勉之、 
[各局聯合辦事處救護工作]  
（一）派往滬杭路一帶接洽收容難民之職員業已回滬據報松江·嘉善·可收容難民二千人、、但給養須請滬方酌助、嘉興可收容六千人、由政商會同辦理、硤石可收容千人、經費有着、杭州可收容數萬人、由當地機關團體辦理、各地對於收容難民、極爲熱心、（二）爲預防受傷兵士發生破傷潮症起見、（按槍子經泥土再射入人體、或創口汚染泥土、即可傳染破傷風症、）即設法向各地購辦破傷風血淸、現已購得八百瓶、分别撥給各醫院及紅十字會應用、（三）各處收容難民約數、據辦事處調查所得如下、童子軍理事會、约三千人、國恩寺、二百七十四人、市民聯合會、約五千人、大陸商塲、二百餘人、四明公所、五百餘人、山東會館、三百餘人、亞爾培路七五一號、三百五十餘人、中國道德總會、二百餘人、靈山寺四十六人、民智中學、一百零九人、 
[紅會各隊救護工作]  
中國紅 
十字會救護第一支隊隊長海宗啟、午後一時、赴閘北大統路共和新路宋公園路、救得連附趙别中·機關槍傷左膀兵士向志材·李廷輝·傷足約救中興路太原坊難民姜利生等七十餘名、救護隊第二隊隊長薛振翼、午前八時出發虬江路 
寳山路寳興路共和新路一帶、救回傷兵文尚德　殷貴海·趙金勝·三人、均湖南人、送第五醫院、又在共和新路救出難民五十餘人、第三支隊隊長史志傑、於九時出發閘北中興路永興路鴻興路一帶、救難民二十餘名、除五名無處可歸、送仁濟堂留養外、餘均自投租界戚友、又陸洪元率救護員赴戰地、運回傷兵三人第四支隊中大醫學院救護隊、已收到各方贈送救傷醫藥用品及慰勞傷兵犒金食物等、均已照數分送、據稱目下前方急需外科醫藥器械各物、後方則餅乾過多、渴待水菓·牛奶·之供給、甚望各方源源接濟、又該隊收到朱子喬君被一百條絨毯五十四條、棉衣褲一千二百八十件、水災急賑會棉衣褲三十五件楊季君棉衣褲三十二件、又衛生局二百件、五洲大藥房紗布三百包藥棉一千包、鍾孫愼芳女士綳帶布小捲五百五十捲、陳炳謙君被一條、舊衣大小十三件、仁濟堂被四十條、美狄耿洋行藥品十八種社、會局長手巾卅四件、餅干三十四包、潮州旅滬同鄕會銀元及餅乾（由來人親自分給、）又第九支隊隊長吳雲卿、在閘北救得被炸難民二人、送上海醫院、又第十一支隊隊長周濂澤、赴眞茹運回輕傷兵十五人、重傷兵三人、中途死一人、名楊良岩、又第八支隊隊長葉植生、在大塲救回傷兵李魁才·秦學成·金炳流·吕剛·李莫·應雄正·楊作如·等七人、傷民二人、救護員陸柏常在中興路被飛機投彈、炸傷左腿 
[紅會循環醫藥隊]  
中國紅十字 
會以各收容所之難民、於驚惶凍餒之環境中、易於受病、特於救護隊中、附組醫藥隊、選任男醫師張志聖、女醫生陳競芳、護士戴自標、章然白、逐日携帶醫藥循環診視、除重病酌送醫院外、輕病則就地診治、 
[虹口一帶救出難民]  
中國紅 
十字會與上海戰地臨時難民救濟會合作、前由紅會救護隊佘曙雲·吳桂榮、會同李組　·汪楚生等、率中國搬塲公司汽車六輛每車一輛、又日商團一人、因得通過日本陣地、救出中國難民二百數十人、又佘曙雲於昨晨九時出發、由三馬路工部局取照會、經外灘吳淞路·沈家灣·日本司令部、經歐嘉路、至狄司威路南豐樂里·肇興里·五興里·吳德里·又至寳安路永安里·福善里·其美路榮福里·壽蔭里·楊家浜路源茂里·八同路胡家木橋·麥嘉里·同嘉里·光耀里、共救難民三百餘人、 
[渡輪借作遣送難民]  
市政府 
各局聯合辦事處、爲戰區難民臨時救濟會商借浦江渡輪、以資遣送難民至崑山·常熟·等安全縣分、昨已由該辦事處决定撥用第五號渡輪、並謂惟該輪以銀行借欵關係須由該會負担相當責任、倘有損壞等情、須照賠償、候復函照撥云云、該會接函、已覆請市府方面准予借用、以利難民云、 
[紅卍字會兩日之工作]  
二 
月五日、本會第一組救濟隊於七時出發、由麥根路橋至中山路中興路寶山路一帶、救得傷兵席柳生等十八名、均車送斜橋本會臨時醫院、第二組於早八時出發、至寶昌路寶通路一帶、救得傷兵十四名、車送本會醫院、又救難民一百四十餘人、午後一二兩組同時出發、在中山路太陽廟一帶、又救難民六十餘人、傷兵吳福興等二十二名、分别送本會醫院與難民婦孺所因人數太多、不能容納、復在天文台路體育協進會添設第二婦孺收容所、二月六日、本會第一二兩組救濟隊、同時於早八鐘由麥根路至太陽廟中興路一帶、救得傷兵張振海·李菊有·王富林·劉先移·鍾信·賴石·梁正淸·又平民張朱氏·周麻氏·等九名、又救難民八十餘人、均分别送往本會醫院、與本會一二兩收容所、午後三時三組出發、由麥根路直至柳營路一帶、救得難民一百六十餘人、兩收容所已滿又在大陸商塲添設第三收容所、由田修本·李慈開·兩會長担主任一職、惟添新營房蘆蓆房一帶、均係前被水災之難民收容、因近日飛落炸彈、該災民等均紛紛四散躱避、甚有三四日未舉火者、即冷食亦無從得、尚望水災會注意此項火上加油之災民也、 
[三山會館呈社會局文]  
福州路三山會館呈復社會局文云、呈爲呈復事、案奉鈞局第七三四號訓令開全叙此令等因、奉此、查自閘北戰事發生、旅滬閩人避難住本館者業經充滿良無隙地、並未見有陳蕚等百餘人來館請求收容之事、其所指公然拒絕、不知何所據而言、本館並因避難閩人無路還鄕、經同人極力與怡和公司設法、請其命直開汕頭之和生輪船、中途折入閩埠、該公司答以船票至少須五百張方可辦到、其船票之價、一再商讓、允定每張七元倘不足五百張、其所短之額、須由本館負擔、本館一一應允、迨該船開行後、計算船票短額、共一千三百餘元、立由本館同人貼足、事實具在本館自謂如此籌劃、對於桑梓熱誠尚見周到、至票價每張七元、經遍發通吿、並託香賓旅館代售、亦可查明該陳蕚竟誣指爲漁利、可謂全無心肝、至本館收容被難同人、本屬分内之事、早已完全辦到何待鈞局明令而行、奉令前因、合將實在情形聲明仰祈察鑒謹呈、 
孫秋屏君昨亦爲此事投函本報云、逕啟者、閱本日貴報載社會局令三山會館收容難民一節、内有三山會館特雇和生輪船駛閩以救濟同鄕爲名售票六百、張每張售洋七元五角、投機漁利無異乘火打刦云云、不勝駭異、除雇和生船經過各節、均由三山會館主事者、另具聲明外、其經售船票、係該三山會館内附設之福建同鄕會理事陳君祥熊·陳君大琦·王君玉富·等委託鄙人辦理、當以事屬義務未便固辭、船票定價每張七元、特於同鄕會門口及敝社大門外、招貼通吿、尤以時間迫促、恐難周知、爲之走吿各船票局、託其掛牌、遇有售票、允以九五扣佣爲酬、此售票經過之大略也、茲將經售船票帳目錄上、即希賜予 
登出、以明眞相、船票一律每張七元、係敝社帳房同人經售、鄙人亦在旁襄理、如有抬價漁利、則鄙人敢承乘火打刦之罪、所望該閩人陳蕚君等出而證實、至鄙人厠身商界、垂廿餘年、平日行爲如何、自有公論毋容贅述也、附經售船票數目如下、代售和生船票共二百四十四張、每張七元、共售洋一千七百零八元、除順泰船票局經售扣佣洋七角外、（有收據）實售洋一千七百○七元三角、此致申報館主筆先生、香賓旅社經理孫秋屏、 
[軍需員棺殮從豐]  
濟生會藍十字救護隊、於五百日上午十一時、在閘北中興路近火線處、救得軍需員郭振英一名、被敵人機關槍擊傷頭部、當送醫院救治、因傷重中途氣絕身死、即將屍身轉送同仁輔元分堂、請爲殮葬該堂以該故員衛民保國而犧牲、功在黨國、特發上等棺木衣服殮葬、以慰忠魂而勵前方將士、 
[慈善團檢獲屍體]  
暴日出兵 
攻擊我閘北後、本埠各慈善團體、紛紛組設救護、連日在閘北一帶戰事區域、檢獲此次被暴日飛機抛擲炸彈及蠻而無理之獸兵戳傷身死之赤手空拳無辜小民、共計男女老幼屍體數百具、業於前昨兩日、分别舁送法租界東新橋街西首寗波路同仁輔元堂、經該堂於昨日淸晨、飭令夫役多名、分别備棺收殮後、即僱卡車四輛、將屍棺車送黃浦灘、轉用駁船渡浦、運往浦東義塚地埋葬云、 
[虹口消防隊救出難民]  
陳儀 
、廣東新會人、患瘋癱症、與二女同寓於北四川路虬江路三多里因在戰區之内、致無法逃出、已有數天未得飲食、幸有虹口消防隊於昨天上午十一時至該處救火、始被發見、當由該隊區長英人密勒君特别隊長葉碧㾗及何·李·二隊長、急用電話通知中央區駕馳救護車一輛到塲、將父女三人救出送至南京路女靑年會收容、而密勒君更憫其遭此不幸、特助洋十元而去、據陳云有子二人、一在四川路美孚行服務、 
[靜安寺收容災民千餘人]  
滬西靜安寺市民聯合會廿二區分會常務王翰成·徐文淵·龔一飛·蔡九臯·王半江·等鑒於此次暴日犯滬、戰區災民、流離失所、衣食無着、慘遭禍害、哀狀可憐、特會同靜安寺住持志法及該處紳士顧嘉棠·張品山·龔嶽泉·陳海棠·談文蔚·等組織上海戰區災民收容所、假靜安寺爲所址、爲救濟戰區災民、自上月三十日開辦以來、被難同胞投所者、已達一千三百餘人、極形擁擠、聞該所收容經費暫由市民會廿二區會員及地方善士自動認助、並未轉托各機關及派人在外勸募、如有慈善家慨助捐欵或衣被食糧者、須直接送交該所、 
[無錫同鄕會增設收容所]  
無錫旅滬同鄕會馬少荃·榮宗敬·王堯臣·陶仞千馮雲初等、前爲救濟被難同鄕起見、曾在西門路山東會館·及大陸商塲·分設收容所、收容同鄕難民、並設法遣送回籍、現以無錫·蘇州·等處、謠言日盛遂决計中止遣送、並以同鄕難民甚多、所有以上兩處收容所、不敷應用、復於昨日在寗波路河南路口寶豐錢莊舊址、增設第三收容所、 
[廣東同鄕之救濟工作]  
閘 
北事變發生後、蒙禍者粤人獨多、廣東旅滬同鄕特在廣肇公所設立廣東同鄕救濟會、從事救護及收容難民、截止本月六日止、除經資送回粤者外、尚有留於該公所内者二百二十人在通路天主堂五百八十人、北城都路玉佛寺六百九十人、共一千五百餘人、而每日繼續投公所求容者、猶源源不絕、該會組織、分總務·秘書·會計·慰勞·交際·通訉·宣傳·供給·衛生·糾察·電話·運輸·庶務·視察·審核·等十五組分工合作、努力異常、各界人士、亦多捐助資物、供難民暫維生活、查該會各組職員錄後、外界與該會有所接洽時、可分别前往晤談、計（甲）廣東同鄕救濟會辦事處職員一覽表、（一）總務組盧興源·黃檀甫·黎樹芳、（二）秘書組張仲平·朱毓珍·林嶽威·李俊卿·郭鎭坤·郭卓坤、（三）會計組張榮溥·黃檀甫·陳伯叔·盧興源、（四）慰勞組陳乙明·梅卓生·張仲平·陳伯權·黃秉章·鄺連觀·夏世安·郭 
惟一·張潤甫、（五）交際組董海基·劉季生·郭順·梅卓生·譚海秋·馮仲容·韋譚堯·陳公哲·劉鐵良·江道章、（六）通訉組郭健宵·劉季生·劉華生·張益濤、（七）宣傳組霍守華·馮少山·黃開·甘自明、（八）供給組郭順·黎樹芳·李乾亨·關士權·黃漢彥·何永元·黃天錫·陳滄來、（九）衛生組袁良騶·黃雲·尹英聲·梅卓生·陳鴻康·唐　英·閔玉泉、（十）糾察組董雲山·韋劍秋·馬鐵生、（十一）審核組黃秉章·陳乙明（十二）庶務組李其光·黃平、（十三）視察組張潤甫·黃秉章·陳乙明、（十四）運輸組陳更生·周華興·柴福根·顧錫庚·王繼權·鄭安明·方阿芳、（十五）電話組李伊文、 
[童子軍服務消息]  
「郵工童軍 
出發」上海郵務工會童子軍、已於昨（七日）組織六隊計六十餘人、由該團團長林紹森、敎練沈桴、王定禺等、率領出發戰地救護傷兵難民、　「四童軍尚未釋放」市商會童子軍四人及車夫曁中國紅十字會職員等共六人、於一日僱車赴北四川路援救中國紅十字會某職員家屬、因該車未帶紅十字會旗幟、遽遭日軍强擄而去、雖經紅十字會一度向日領交涉、然迄未釋放、 
[保生醫院病人脫險]  
靶子路 
保生產科醫院產婦小孩等四十六人、陷於戰區中七日、該院院長張幼銓、即多方設法、終不能使之脫險、昨有中國紅十字會第三救護隊隊長陸洪元等在槍林彈雨中、奮不顧生、始將護士病人及張幼銓等悉數救出云、 
[大學義勇軍設後方醫院]  
各大學義勇軍軍訓部、鑒於後方醫院及救護隊、爲目前所急需現積極進行籌備、醫師亦在延請之中、大夏·曁南·法政·等校女生董淑儀·鍾菊郁·李漢超·陳鳳儀·等四十餘人願負責担任後方醫院看護工作、及前方救護隊工作、該後方醫院設法租界打浦橋法政學院内、聞該部現已着手進行、 
[昨日慰勞消息酬恩會之發起]  
平性居士吿國人書云、此次禦日軍士、皆國民生死骨肉之恩人當人人上以恩勇恩忠等英號、逾格敬禮焉、其已赴義者、當謚以恩烈名號、立廟祀之、厚養其妻孥、鄙人願盡綿力、先助五百元、望國人速組一酬恩會以慰前陣並報先烈 
[市聯會昨慰勞作戰將士]  
市民聯合會、於昨日上午九時、派慰勞代表劉仲英·王劍鍔·陳炳輝·蔣君毅·等四人、僱汽車四輛、裝載慰勞品、計有脚踏車兩輛、雨衣三十三件、餅乾五件年糕一大袋、親自賚赴大塲一百五十六旅司令部表示景仰、 
[勸工銀行同人捐贈藥品]  
勸工銀行同人昨向大華藥房購辦腎上腺水·嗎啡針藥·哥羅方·悶藥罩·阿司匹靈·雙養水·灰醋·鐵絲水·縫皮針·蒸溜水·洗眼杯·壓舌板·硫化加里·海碘方紗布·綠養水·等應用藥品一百十種、請新藥業同業公會坐辦孫籌成送往十九路軍、以備救護傷兵之用、 
[本館代收之慰勞品]  
昨日本 
館收到俞玉麟君捐嗶嘰雨衣一件、無名氏捐洋八十元、無名氏捐千里鏡一只、 
[總工會派員分赴外埠宣傳抗日]  
各盡所能共起救國 
本市總工會、於昨日執監委員聯席會議、議决派員分赴外埠演講暴日轟炸閘北經過、及十九路軍自衛作戰情形、俾得各地明瞭滬案眞相後、積極共起抗日、並儘力援助十九路軍、現聞已成立三組、每組二人至三人、第一組路線由滬出發經杭州紹興寗波各縣屬、第二組經松江嘉善嘉興南潯湖州各埠、第三組經滬寗線蘇錫常鎭掦各地、現正籌備行裝編撰印刷品等不日即當出發、 
[私進大批日煤]  
被煤業公會查獲 
上海社云、本埠北蘇州路招商内河輪船局、昨日私進大批日煤四十三噸之多、由某行駁船兩艘、運往該輪局門首起卸、適被煤業公會檢查員查獲、當往該局交涉、該局負責人、始則藉詞推諉、繼則承認不諱、遂將該項日煤暫予扣押、聞該公會以此次暴日稱兵滬濱、槍彈所至、血肉橫飛、而該招商内河輪局、以爲本市抗日救國會被迫解散之後、預料無人檢查、竟敢私進日貨、殊堪痛恨、將集議予以最嚴勵之辦法處置、 
[國内著名學者李石岑失踪]  
前時事新報學燈欄編輯商務印書館敎育雜誌社主筆李石岑、係當代國内著名學者、著作豐富、在滬上各在學擔任哲學講座、頗負時望、上月中央更聘任爲國難會議委員、聞李先生去年春間由德游學歸國、即賃屋居於本埠閘北東橫浜路景雲里十八號、上月二十八日、中日軍事衝突起後、至今行踪不明、其蘇州家屬與滬上友人、日來多方設法探訪其近况、皆不能得何要領、更聞與李同居者尚有其高足張耀華等數人、亦全不知下落、如閱者有知李氏等下落者、請函知本館楊載臯君爲感、 
 
 

Page 3

 
 
[失蹤者之訪尋]  
　澄甫　　甫叔　、連日探詢、未得音耗、未知全家出險否、現寓何處、乞連示知、姪寓脫險後、暫居法租界、理齋謹啟、 
龔宜澍商務印書館鐫板部聾啞職員龔宜澍現居何處、有知其音耗者、乞通知申報編輯部秦理齋、無任感　、 
江維華江梅芳江維華·梅芳·兩姊、出險否現寓何處、乞函貝勒路西門路潤安里一百十一號秦希蓀、 
王沿津等王沿津·陳嘉猷·顧鴻濤·張之彬·宣勳銘·張師祖·鑒見報請來法租界亞爾培路（霞飛路北首）二百二十二號弄四十二號一叙徐守堅啟 
余芟蓀楊昌溪張曉天你們逃出戰區未、盼吿我於二十九日逃四馬路世界里重慶書店、幸無恙、夏文煥啟、 
廣東中小失踪男女生閘北私立廣東中小學校師生等、前因戰禍突起、蟄處寳源里中凡四日夜驚恐萬狀、至四日上午、該師生等始冒險逃出、而其中膽量較小者、仍不敢冒砲火而逃奔、至昨日止、該校河南路北京路口之招待處、經縝密統計後、尚有男女學生三名、未有下落、該三生姓名如下、黃希連·女生十六歲廣東人、陳宣迪·男生、十五歲·廣東、人陳宣元·幼稚生、五歲、廣東人、 
廖俊淸大夏大學廖俊淸見字後、請至法租界辣斐德路貝勒路口永裕里十三號三樓、葉雨英 
李承泉郭大猷係學生四川人、寄居閘北東寳興路二三七號、適當戰區至今未見逃出、如有知其生死下落者、請通知四馬路世界里上海印書館、 
[各義勇軍消息]  
義勇抗日軍大中華民國退職將校義勇抗日軍副官處啓事云、赴如臯泗安工作諸同志鑒、本軍東日成立、江日曾通電在案、刻因某種關係、已改爲義勇抗日軍、希即查照、 
復大義勇軍復旦大學義勇軍隨營特别訓練班啓事云、本班於一月二十五日投入十九路軍訓練、滬案發生、即參加工作、現均安全康健、請各家長勿念、吳賢淼·黃修齊·趙彰芳·吳世傑·李鍾麟·姚邦華·曾憲猷·周中規·余一萍·張劍萍·趙本楨·許拔·唐賢軫·陳存·楊守文·張容·羅裕久·周蘭波·駱雲驤·譚奕安·李佩龍·卓啓均·唐慕堯·周志滿·干逢時·殷振華·陳昺德·郭堅·同啓、 
[商團華隊出防紀要]  
日兵犯境、戰霧瀰漫、商團華隊、以維護地方治安有責、故於一二八事甫起之際、即下動員令、正常後預各備、應召而集者不下三百人、遂協同英美各國隊伍、駐守要隘、以資防禦、而該隊司令王衍慶、恐避難人民、有中西言語之隔閡、故每於華租交界、外兵駐守之處、輒派華隊人員爲駐防繙繹、藉免有所誤會、以是該隊各級人員、嫻熟英語者、咸荷槍戎服、担任舌人工作、更有派往大西路·海防路·北河南路·新疆路·各銀行門口、爲武裝守衛晝夜輪値、不辭勞瘁、間有臨難規避、或奉公不力、立予開除者、有正備中士施秉珪·隊員何楚翹·徐斌奎·王嘉綏·汪鹿坪·劉世坤·預備王吉人·吳榮柏·張懷德·楊忠勤·等十員云、 
華法防務嚴密 
[保衛團嚴防沿浦]  
滬南區保 
衛團所屬各隊共計十隊、除第十隊隊長周呈祥·担任徐家匯地方防務外、而第一隊至第九隊各隊隊長高子雲·徐德潤·錢樵孫·馮潤生·邵達仁·陳壽康·曾麗園·等、昨午開聯防會議、議决加緊沿黃浦江一帶防務昨晚起南市關橋碼頭·寗紹碼頭·東門路碼頭·董家渡碼頭·曁一區署沿灘地方、每處均有軍警團員二百數十名嚴密防衛、並於八時許提早戒嚴、阻止行人往來、實力保衛沿黃浦、以維地方安全云、 
[法租界安堵如常]  
法租界内 
自滬北戰事發生至今、幸賴法領事與警務人員盡力維持治安、保護非常周密、故界内商店居户、安靜如常、廢歷除夕日夜、南貨糖食各店照常營業、法商電車公司由十六舖至徐家匯善鍾路盧家灣等各路車輛仍照舊開行、惟六路至小北門折回二十一·二十二·兩路公共汽車開駛、又自提籃橋至善鍾路四路電車、亦於前日開行、法國駐軍、仍派軍士開出坦克車、鐵甲車在華英法兩交界各處路口、會同捕房所派中西越巡捕防護界内各處、由通班中西探員武裝梭巡、 
[戰事影響租界敎育]  
北區小學及華童公學等展緩開學 
東西區小學及其他各校照常進行 
前晚閘北事變、除商民所受損失不計外、租界内華人敎育、亦大受影響、愛而近路工部局北區小學二十七日、下午六點鐘、即由公共租界萬國商團屯駐防守、界路赫司克路華童公學、亦因接近戰區、一切開學佈置、頗受阻碍、均於昨日佈吿暫緩開學、惟匯山路東區小學、愛文義路西區小學、麥特赫司脫路工部局女子中學、及其他各工部局學校、去戰地較遠、均照原定日期開學云、 
[張瑞貴電吿汕頭近况]  
潮州旅滬同鄕會昨接汕頭張師長來電云潮州旅滬同鄕會諸同志均鑒、支電奉悉、暴日欲以砲艦政策、擾我沿海商埠、前藉口汕報事、大肆恫嚇、經弟據理抗議、已獲和平解决、然滬事未了、我軍已積極準備倘有暴行、定與竭力周旋、决不屈服、請紓厪注、弟張瑞貴微、 
[滬開甬輪昨又停頓]  
僅廣福一艘於黎明出口預備於昨日下午由滬赴密波商輪、計有伏龍·鳳浦·升安·（三北公司）甬興·新寗紹·（寗紹公司）圖南·（招商局）廣福·（三發公司）等七艘、除廣福提早於昨晨四時許安然出口外、其餘六艘、預備下午啓椗、嗣以吳淞發生戰事、故均停泊十六浦碼頭、各輪搭客以伏龍·新寗紹·甬興·三艘爲最擁擠、餘輪在上午即停止購票、乘客亦寥寥云、 
[由滬赴甬兩華輪]  
在川沙被日軍强制開回昨日午刻、華商輪船公司、有兩華輪、自滬開赴寗波、駛至川沙老虎窪忽逢日軍艦兩艘、阻止行駛並加以監視、該兩華輪以失去自由、乃停泊江中、旋日艦上即派便衣隊多名、登南華輪、强迫押之回滬、聞日軍此舉、實欲使便衣隊登岸時、免去外間注意云、 
[高橋市輪渡停航之反響]  
商辦輪雖照常行駛 
人心浮動遷避恐慌 
高橋自市輪渡停駛後、行旅不便、人心浮動、昨日徐君佐勳等致浦東同鄉會函云、自暴日侵陵滬埠、發生戰爭以來、不料上海市公用局輪渡倐然縮短航線、以上海到達東溝爲止、其終點之高橋碼頭、竟停止通航、棄置不顧、在人心浮動之際、民衆覩此公家輪渡尚然停航、益覺徬徨無措、絡繹遷避恐慌愈甚、查上海市公用局輪渡、係屬公營業性質、原以便利市民、往來浦東西爲前提、不當鶩於牟利之途、當此時局擾攘應於原班之外、加班减價、救災恤傷以定人心、况上海至高橋航路、並未發生何項阻碍、商辦同濟和輪局照常行駛、且展至吳淞濟渡難民、公用局乃竟停航、阻斷交通、擾動人心、是民衆未得其利、反受其累、處置未免乖張、爲特函請貴會、急速提出質問、如公用局並無相當答復時、請取斷然手段、爲擾動人心者戒、想貴會以保護同鄕福利爲宗旨、定能俯如所請云、 
[滬杭行車狀况良好]  
旅行社派員前往探詢 
八仙橋（靑年會新址）中國旅行社、爲明瞭滬杭路行車狀况及南站情形、俾得詳吿赴杭避難旅客起見、特派鄒君前往南站、實地探詢詳情、誌橋華法交界處、有赴杭避難旅客二百餘、人力車四五十輛、均爲鐵栅所阻、候至七時啟栅、方始通過、七時十分抵站、入站則見售票房前人山人海、擁擠不堪、售票員忙碌異常、該站爲避免擠軋起見另闢一窗專售杭州三等客票、走入月台、見頭班車已停停靠於中間月台之旁故已購車票之旅客上車、均須越過鐵道、似覺不甚安全、並有一部份無票旅客、由架橋而下至中間月台上車、緣該處未有騐票員在彼、至站長房晤站長周福生、詢以行車狀况、據答如下、頭班車上午八點十五分開、二班上午九點四十五分開、第三班下午三點開上列三班、如無意外事情發生、準行時駛、尚有臨時專車二班、須視杭站有無開來爲定故不甚可靠列車情形、計每班約掛三等車七八輛頭二等各一輛、鄒君探詢畢、於八時返社報吿車務部同人、俾得隨時轉吿購票諸君、再該社爲便利旅客起見、際此春節例假期内、並不休業照常發售滬杭車票、票價與車站一律、照票面日期一天有效不分班次、惟改期須到站長簽字許可、 
[昨日本埠之雨雪]  
連日本埠天氣轉寒、昨日上午十時許、又忽下雨、旋更雪花紛飛、歷一小時、雨雪始止、惟氣候尤覺嚴寒、至下午一時許、細雨又下、直至旁晚四時、雨中並雜以雪花、南市各處道間、行人稀少、形極靜寂、惟華商電車及滬南公共汽車、則照常行駛、至下午五時、因戒嚴時間、咸相繼提早進廠、 
[各日輪仍圖活動]  
在長江航線大跌船價 
自滬案發生後、各日輪殆已絕迹、雖圖捲土重來、奈受時局影響、兼之華人抗日之心理甚深、在華萬難維持、近日淸公司之各輪船、仍圖活動於長江航線、大跌船價、以攬顧客、同時並用魚目混珠之計、將該公司烟囱之白色、一律易塗黃色、將船身上之日本文字、易以英文冒充英美各國商船云、 
[日本婦孺離滬慘况]  
每日减食米飯兩次 
飯中撒鹽並無菜肴 
婦孺怨憤政府黷武 
離滬時均痛哭失聲 
日商輪金陵丸、於本月四日下午、滿儎日本婦孺百數十名、及大宗行李物件、擬即駛回日本、當因阻於吳淞戰事、停泊浦江二日夜、始於昨早啓椗開出昨據該輪華水手陳某云、彼於前晚秘密離輪登岸、該輪所儎之日婦孺食糧、均由日軍艦發來、每日减食米飯兩次、不用佐膳菜肴、飯中略撒食鹽而已、每晚七時、有日宣傳員一二人來船演講、詳述當日戰事及本國情况滬上形勢、並報吿日軍民一日間死亡人數、少則一二百多則三四百、言下囑全船婦孺肅立、靜默三分鐘、以表哀悼、各婦孺雖均迫於命令、然言談之際無不怨憤其政府無端黷武、名爲保僑反使僑民生死不得、離滬時均紛紛痛哭失聲、 
[虹口兩處火警]  
東西華德路亞德路十三號房屋一幢、於六日下午十二時許被焚、北四川路武昌路口陳嘉庚支店、於七日上午八時左右亦兆焚如、以上二處、均經虹口救火會聞警到塲灌救、始得撲滅、 
[留墨華僑命途多舛]  
方遭墨人壓迫離境 
在滬又被誤認日人 
自去秋墨西哥排華風潮起、我國留墨華僑、均一齊被迫離境、有趙見功（年五十一歲旅順人一九零七年赴墨）、劉貴（年四十六歲奉天開元縣人一九零七年赴墨（、劉文玉（年五十二歲開元人一九零七年赴墨）、焦立其（年五十七歲開元人一九零零年赴墨）四人、向在墨充開礦工人、當排華風潮一起、即由美人救濟、赴美居留數月、至今年一月十五日、始乘美商大來輪遣送來華、於本月四日抵滬、當即寄居公共租界三馬路江浙旅館、時適閘北戰事甚烈、四人均囊空如洗、當被旅館、主人逐出、四人無計可施、乃肩荷破舊棉被、冒雪行至法租界寗波路、徘徊路隅、而四人均身材短小、面色蒼黃、且均着西裝、口操不完全之華語、適被路人瞥見、誤認爲敵軍間諜立、時叢集多人、擬加痛毆、幸被附近巡捕察見、立即報吿捕房、飭派探捕多、人趕往彈壓、將四人帶入捕房、經捕頭詰問一過、始悉留墨華工、當時適有法捕房政治部督察長程子卿在側、見而憫之、多方設法、最後幸得山東會館董事長趙聘三君之許可、准予暫行留養、 
[天氣報吿]  
徐家滙天文台昨日下午四時三十分氣象預報云、揚子流域及此間海濱天氣陰寒、有雨或雪黃海東海之上有正當冬季時令風、又昨日下午三時前二十四小時内本埠氣温最高三九·七最低三○·九去年同日最高三七·二最低二九·三國内外要電 
[美與列强討論二次提議]  
倫敦星期日報紙、仍甚注意中日間所發展之時局、今日觀察報紐約訪電稱、美國現與列强討論之第二次和平提議、俟接到日本關於續派軍隊赴滬之說明後、即可議妥云觀察報稱、日政府派兵侵犯上海租界外之中國土地、確屬不是、此乃明明破壞國聯會章與非戰公約之舉動、且爲對於集中於上海的、國際利益之愚魯的挑戰行尚望日本之乖謬行爲、係暫時事、若英外相西門所發英美友好的干涉、現有發生良好效力之表徵一說、果係事實、則殊可歡迎云、今日星期公評報社論主張國聯列强採行聯合行動、以制止日本之侵略、（七日路透社電） 
（巴黎）聞法國暫不擬續向日本交涉（六日路透電） 
[英工黨主張制裁暴日]  
　　倫敦英下院工黨領袖藍斯堡今日向報界發言、謂英工黨鑒於日本在中國之暴行、甚爲憤懣、各國政府宜採行列强所可協定之辦法、以肅淸中國境内莫可忍耐的與非法的之事態、日本侮弄國聯、並視條約如廢紙、無論商業上或金錢上犧牲幾何、世界各國必須有舉動、此種舉動未必竟成戰爭、因日本旣知文明世界不能容許此種非法行爲、繼續不已、而無抗議、定不敢犧牲其全部商業之前途也云、（七日路透社電） 
[美政府暫取觀望態度]  
白德勒少將談中日前途 
（華盛頓）美國務卿史汀生今日聲稱、關於上海事件、在下星期以前、似未必再有外交行動、美政府近數日内、將暫取密切觀望態度、又海軍總指揮柏賴德少將聲稱、美國改組亞洲艦隊計劃、因上海事件、展緩實行、按美海軍部原擬在亞洲艦隊内撤回驅逐艦六艘、潛艇六艘、飛機供應艦一艘、（六日國民電） 
闢資堡美國退伍軍官白德勒少將、以敢於直言見稱、甲子一九二七年、曾統率美國在華陸戰隊、今日在此間表示意見、謂日本即得上海、在今後揚子江以北之貿易、亦無甚價値、又謂、渠信日本對於黃河以北、欲席捲所有而去、因日人决意欲開拓土地也、但渠料中日民族、在今後二百年間必戰爭不絕、（六日國民電） 
[國聯行政會舉行秘密會議]  
我國代表團發表聲明 
（日内瓦）國聯行政會今日舉行非公開之會議、中日代表皆未出席、與會者以爲列强現所採行之步驟、尚未完畢、故决定現未便公開中日爭點之辯論、中代表團發表一文、聲明中代表今日所以未向行政會有何陳述者、因悉上海調查團之報吿書尚未接、到而行政會若干重要會員復有在談判正在進行、而事態又極錯綜之時、最好暫停辯論之表示也、上海大學聯合會主席電致日内瓦、略謂一月二十八日以來、日人加於無辜人民之橫暴攻擊、加於中國境内不設防居民之天空轟擊、迄今不已、商務書館東方圖書館粤商醫院及許多敎堂學校、悉遭焚燬、敎士學生亦遭拘禁、持志大學校僕被殺、校舍被殺茲以公　與人道之名　語　　　止日人破壞行爲云、（六日路透電） 
[國聯接到滬領團報吿書]  
（日内瓦）上海領事調查團之報吿書現已入於國聯會秘書長之手、但該秘書長以爲如忠實解釋盟約第十五條之意義、則此項報吿書、不應以全文呈送行政院或交付報界、而應由秘書長保留作爲個人考查之材料、僅擇取其可用者連同其他消息、呈報於行政院、但行政院内部則以爲此種解釋實屬不當、一般人以爲領事調查團報吿旣已寄到、則行政院不久將請求中日兩國對於惹起第十五條手續之事實、提出一完全說明書、（七日哈瓦斯社電） 
[美國反對國際警察提案]  
（華盛頓）法國主張國際警察之提案、美國國務院未加可否、僅稱對於一切建議、均準備研究、但其他各方面、則絕少贊成、謂法國雖欲以其素所主張之觀念、爲合理之實施、但其計劃似難實現、尤以美國爲最、蓋法國之提案、與保障公約之觀念密切相連、而對於保障公、約美國代表團、曾受有訓令、不問其方式如何、均加以拒絕者也、國會之表示尤爲露骨、外交委員會、幾一致反對、謂國會絕不允以美國兵力、參加世界警察、一則因輿論反對美國參加一切干涉、一則因其不願喪失憲法上賦與之權力（六日哈瓦斯社電） 
[丁超始終抗日]  
日軍防守哈埠總車站 
（瀋陽）日軍司令於佔據哈爾濱後、即派兵在城外四周設哨兵綫始終抗日之丁超現已往呼蘭、馬占山將軍仍在海倫、中東路南叚客車、即往來於長春與哈爾濱之間者、昨已照常行駛、（七日路透社電） 
（哈爾濱）西路交通現至安達鎭爲止、聞日兵與丁超方面軍隊在齊齊哈爾東北交戰、哈爾濱北面丁軍與熙洽軍隊數起衝突、丁軍經過哈爾濱而退並無暴行、熙洽方面之兵尚未到此、日本生力兵乘火車抵哈、現正防守哈埠總車站、（六日路透社電） 
[大通綫日軍增調援旅]  
（北平）山海關六日下午八時二十分電大通綫日軍、因受重創、六日晨增調大虎山一帶騎砲部隊及鐵甲車隊往援、與義勇劇戰終日、駐津日軍百餘名五日到榆關並運軍需品兩車、送儲日兵營、（七日專電） 
（天津）駐津日兵五十五名、全武裝、七日下午三時、搭帽島丸赴塘沽、又有十九名赴山海關、（七日專電） 
[日憲兵挑釁後天津情勢嚴重]  
日領向市府提抗議 
（天津）六日晚日兵包圍城内駐廣東會館内保安第三隊部、由三蒲參謀寫就之日文字據、逼迫李隊長簽字、大意謂保安隊無故毆傷日兵、李隊長不允簽字、日兵全體準備舉動、形勢嚴重、王省主席周市長恐釀巨變、均主張息事寗人、周親往排解、謂有何問題、不妨從長討論、日兵始解圍而去、晚八時半、香椎司令在公會堂召開緊急會議、正副領事憲兵司令、警察署長、居留民團代表、及參謀署長等均列席、至夜十二時始散會、内容未詳、七日 
[蔡野渡兄鑒]  
戰事發生'兄踪不明甚爲縣念。如已出險請速來（極司非而路四十九號）。有友朋知其消息者'亦請通吿上處爲盼劉大杰啟特甲 
[招尋楊雲氏]  
楊雲氏住邢家橋路祥餘里七號如有人知其下落者請通知外灘字林西報六樓電話（一一○五五）黃耀生 
[老虎車照會作廢]  
車夫彭　川通州人年約二十餘歲在楊大有車行充當車夫於二月四日淸晨出走迄今未回身帶老虎車照（法租界一三六二）（英租界六七九四）（市府一五二三七）三紙現由本行另行領捐前照作廢倘有他故發生與本行無關特此登報聲明地址南市洪昇碼裏行二七號楊大有車行啟 
午日領後　向市府提出抗議、内容未登表　　實質　重固不僅懲兇道歉賠償　費而已、據公安局長王一民談、日兵跑到城内欺侮保安隊、我不與之計較因其無理、遂將其繳械、日兵反自做傷痕、迫我簽字、本人絕不願受此屈辱、本人深悉在津日兵不足千人、連同在鄕軍人、不過二千、决非本市保安隊對手、日本如欲佔領天津、非增派大軍不可、彼此時劍拔弩張、乃虚聲恫嚇耳、（七日專電） 
[東北鐵甲車隊奉令赴平訓練]  
（天津）北寗路空車現奉令集中豐臺、東北鐵甲車隊亦奉令赴平訓練、六日晚至七日午、有四個中隊共四列甲車、過津赴平、（七日專電） 
吳佩孚抵頭攝影㈠吳佩孚㈡傅作義㈢吳氏之孫 
[各地將領一致誓願抗日]  
（洛陽）各地將士響應蔣介石卅電、願一致抗日電文如下、 
韓復榘卅電南京蔣委員介公鈞鑒、卅電奉悉、暴日橫行、慘無人道、中央委曲周旋、彼乃得步、進步、復榘分屬軍人、保國衛民、義無反顧、自當追隨先進諸公之後、敵愾同仇、雖肝腦塗地、粉身碎骨、亦所不惜、上海方面、幸有蔣總指揮、拼命奮鬥、足以張我聲威、保全國家地位、復榘惟有恪遵鈞諭、勉勵部屬、準備犧牲、以盡天職、而維國命、大勢所趨、戰固人將應之以戰、不戰人亦迫之以戰、是戰與不戰、均非我所所能自主、只有各竭全力、遇强橫之所至、拼血肉之軀以與虎狼相搏而已、揮涙奉呈、伏乞垂察、職韓復榘叩卅亥印、 
劉珍年世電、南京蔣委員鈞鑒、卅電敬悉、倭寇肆暴、襲我邊封、猶復變本加厲、橫行滬上、是而可忍、孰不可忍、鈞座憂心國難、慷慨執言、凡屬國人、莫不奮起、謹當追隨鈞座、領導之下、誓率所部健兒、以赤血與暴日相周旋、除飭屬枕戈待命、捍衛疆土、仰副鈞座殷殷之訓諭、而盡我革命軍人之天職外、謹先電覆、伏乞垂察、職劉珍年叩世印、 
魯滌平東電、南京軍事委員會主席蔣鈞鑒、卅電 
敬悉暴日寇、邊東北淪陷熱河繼犯、平津日危、國人矢忍辱之苦心、靜求國聯之公判、乃暴日蔑視世界正義、破壞遠東和平、移師南來、陳兵滬濱、凡屬國人、莫不髮指、所幸棨戟遙臨、指揮若定、運籌决定、旣主持之有人、敵愾同仇、匡復之功非遠、國際公理、尚未全毁、吾國民氣正大可爲、豈能坐視强橫、聽其宰割、誓當擐胄荷戈、報仇雪恥、爲國家爭獨立、爲民族求生存也、滌平謹當激厲部曲、披髮纒冠、義無反顧、謹此電呈伏乞垂鑒、第九路總指揮魯滌平叩東印、 
何健等東電、洛陽蔣委員鈞鑒、卅電奉悉、鈞座奮臂、舉國歡呼、軍人報國正在今日、職等業已準備妥當、敬候隨時令調職何鍵劉建緒劉膺古王東原彭位仁李覺陶廣陳光中張英陳渠珍叩東印 
南京蔣委員鈞鑒、三十電示以中央忍辱經過、及暴日在滬尋釁情形、與此後軍人應抱之最大决心、莊誦迴環至深慨奮誓督部屬、待命殺敵與倭奴一拚也、謹電復聞、總指揮孫連仲叩東子印、（六日）、 
[華北將領决取抵抗態度]  
（北平）華北將領張學良等、先後通電、響應蔣世電、（七日專電） 
（南京）馮玉祥·閻錫山·張學良·領銜發出通電、宣布一致擁護蔣介石、及抵抗日本武力侵逼之决心、聞現除　中央政府决計抵抗上海之日軍外、北方軍隊亦準備開往熱河、並赴山海關、以　規復失地、馮閻舊部現取道喜峯口赴熱河援助、張學良之軍亦準備在北寗鐵路一帶作戰、（七日路透電） 
[洛衛部將成立]  
（洛陽）洛陽衛戍司令部即將成立、除司令長官由陳繼承兼任外、其餘重要人員、均經内定、參謀長史文桂、參謀處長陳以忠、副官長周旋、（七日專電） 
　　洛陽中央黨部定九日招待洛陽各界茶話、（七日專電） 
[京市氣象蕭條]  
（南京）舊歷新年、南京之寂靜、爲從來所未有、道無行人、車輛往來者絕少、往年此時、爆竹之聲盈耳今寂無所聞、滿城爲白雪所覆、且漸見增厚、中山路游客絕跡城中各娛樂所、皆雙扉空閉、其景象殆如往年北平遷都之後、往時中國發生事變、唯富户遷居、貧民或因缺乏資斧、或知家徒四壁、不虞搶刦、故安之若素、此番則大異於前、貧民先逃、今日欲覓一理髮匠、亦幾不可得、因若輩均逃避一空也、（七日路透電） 
[京軍政界領袖將開重要會議]  
（南京）軍政界領袖準備日内舉行重要會議、討論對付日本事宜、汪精衛·馮玉祥、俱已抵滁州浦口間之東葛、羅文幹·何應欽·陳紹寬·陳銘樞·亦已由京赴東葛、又聞劉峙將自豫省抽派精兵三師南來、以固國防、（七日國民電） 
（徐州）路訊、汪精衛等專車已抵浦、正與羅文幹等商洽外交問題、津浦南段安謐、（六日專電） 
[美使暫不來滬]  
（南京）美使詹森今日語人、暫時不赴上海、擬留寗垣、俾可與外長羅文幹繼續接洽中國部題、（七日國民電） 
[薛西爾論軍縮]  
（柏林）柏林日報披露薛西爾勳爵關於軍縮會議之論文一篇、薛氏將軍器判爲攻擊軍器與防禦軍器兩種、認爲顯有區别、又稱法國賴伐爾總理、曾謂一國之軍備與其安全有密切關係、此言信屬不謬薛氏以爲各種攻擊軍器、如轟炸飛機、坦克車、重砲、戰鬥巡洋艦、鐵甲艦、潛水艇、如悉加廢棄則各國間爲維持國際治安之合作當較易組織、此係第一步工作、至第二步則應撤消各種軍備而設立一種國際監察制度、至最後一步、則應將各國軍事預算予以規定、勿使超出一定額數云、薛氏作結論曰、各國民衆以軍縮問題引爲己任此其時矣、（七日哈瓦斯社電） 
[巴黎白俄密謀暗殺李維諾夫]  
（莫斯科）蘇俄政府今夜正式發表、巴黎白俄陰圖在日内瓦暗殺蘇俄外交委員李維諾夫、據稱蘇俄外交委員克雷司汀斯基、已於二月二日將此陰謀電吿國聯總秘書德魯蒙氏、業請瑞士政府、於李維諾夫在日内瓦時特别保護、克氏來電稱、據可靠消息、巴黎有若干俄移民在米勒氏德拉古米諾夫氏、與沙的羅夫氏等領袖之下派人企圖於軍縮會議開會之初、暗殺李維諾夫、并得帝俄時代俄紅會駐瑞士代表勒狄慈亨斯基之助云云（六日國民電） 
[海參崴駐軍嚴防白俄活動]  
（東京）蘇俄屯兵於海參崴之、說雖不足信、但據該埠日總領事報吿外務省、謂海參崴俄當道現大拘白俄人、因監獄人滿、均流放他處又謂近來軍隊馬匹行動大忙、且常運輸子彈、大有戰時氣象、惟此種活動、純係防備白俄之計畫、而並無屯兵之問題云、（七日路透社電） 
 
 

Page 4

 
 
[英軍部調兵來滬換防]  
倫敦駐滬蘇格蘭兵依照原定程序、此時已應離滬返英、但因滬案發作、致未能成行、今日英陸軍部稱、東蘭開夏團之第一大隊、現將調往上海、以替回瓜期已届之蘇格蘭兵、（七日路透社電） 
[中大學生來滬贈旗]  
（南京）中大學生二十人、代表南京學生全體、擬赴滬贈旗與第十九路軍、以慶賀其抵抗日軍之勝利、由前十九路軍指揮陳銘樞及代理敎育部長段錫明作介紹書往見蔡廷楷將軍、定今日出發、（七日路透電） 
[豫南組特區撫委會]  
（北平）張鈁通電到平、稱豫南組特區撫綏委會、負豫南剿赤專責、張任委員長、（七日專電） 
[國難會議延期召集]  
（北平）行政院六日電平稱、政府遷洛辦公、國難會議延期開會、俟佈置就緒、再定期召集、（七日專電） 
[陳公博昨日未到濟]  
（濟南）陳公博定今晚由京到濟、晤韓後、即赴平訪張、張派危道豐今早到濟迎候、危談、張一切聽候中央、亟盼陳到、詢京滬近况、午刻危謁韓、晚平浦車過濟、陳公博未來、車上有南京美僑婦孺百餘人赴平、（七日專電） 
[曹福林赴膠州視察]  
（濟南）二十九師長曹福林定八日乘鋼甲車赴膠州視察、（七日專電） 
[湘各界開抗日大會]  
（長沙）七日早大雪中、各界開抗日示威大會、到百餘團體十萬人、姚雪懷主席、通過武力收回失地、慰勞滬軍、請海外僑胞助餉等七案、全市休業、（七日專電） 
[浦口形勢漸轉緩和]  
（徐州）路訊、浦口形勢、於嚴重之下、漸轉緩和、津浦路局六日電離浦人員除調度股在徐主持電話總機外、其餘即日 
回浦辦公、（六日專電） 
[汕報對日道歉了事]  
（汕頭）市府令各報愼載、市内抗日標語盡已扯去、汕報道歉、日領認爲滿意、（二日專電） 
[無錫江陰接通電話]  
（無錫）建局奉令接通江陰電話、旬日可通話、（四日專電） 
[皖省府常會决議案]  
（案慶）省府五日常會議决、中央敎育協欵無着、舉辦捲烟附捐、委楊毓璸爲徵收局長、安合合蚌滁巢各路令各該縣、限十日内修復、京蕪路暫行停辦、）六日專電） 
[公電]  
杭州來電各報轉留滬各中委鑒、景日陷我東北擾我淞滬、藩蘺旣撤、堂舍垂危、我中央政府爲應急制變起見、毅然遷移洛陽辦公、俾作持久禦侮之計、稽諸歴史、衡諸事實、洵屬空前未有之艱危、抑亦國族興亡之樞機、全國同志同胞、均宜一德一心、共策萬全、諸公身爲中委、且多兼膺政務要職、扶顚持危、責無旁貸、除在地方供職及在滬有特殊任務者外、亟宜分赴京洛、提綱振領、統籌全局、庶幾中樞鞏固、内慰民衆喁望、外正國際視聽、寇深事急、稍縱即逝、旣非高蹈鳴高之時、更乏遲疑猶豫之地、諸公關懷黨國、當能採及葑菲、特電奉懇、敬希垂察、中國國民黨浙江省執行委員會叩麽、 
舊金山來電申報館轉十九路軍蔣蔡戴三將軍鑒、日賊暴行、薄侮同憤、迭聞殺賊捷訉、不勝雀躍、茲託國民黨總支部、彙匯上美金三百八十六元、聊作慰勞、收請示覆、、市作頓埠萃勝工商支會 
舊金山來電申報館轉十九路軍諸將士勛鑒貴軍奮勇殺賊、捷訉傳來、全僑大快、務請殲滅倭寇、湔雪國恥、僑等誓爲後盾、茲託國民黨駐美國總支部、彙匯上慰勞費滬洋二千元、收到後請示覆、三藩市協善堂李福等同叩、 
舊金山來電申報館轉十九路軍鑒、貴軍奮勇殺賊、精忠衛國無任欽遲、茲懇總支部彙匯上美金四百三十元、聊作犒勞、國民黨市作頓分部、 
舊金山來電申報館轉南亦國府鑒、滬戰爲我國存亡所關、請即調重兵赴援、美國金山中華會館拒日後援總會主席黃樗傳叩、歌、　 
要聞 
[丁李團結拒敵]  
李杜部入哈經過 
于深澂助敵窺哈 
哈爾濱通訉、一月二十六日早吉軍第二十四旅李杜部陳東山團協同六百八十二團馮占海部、突入哈爾濱道外、佔據濱江縣公安局·濱江鎭守使署、與二十八旅長丁超·二十六旅長邢占淸團結、一致反抗熙洽、今（二十七）晨已在哈東太平橋·三棵樹（距哈十五里）發生激戰、結果熙洽車大敗、茲將李馮部入市詳情錄下、 
于深澂威逼丁超吉軍馮占海·宫　子兩部退出阿城、熙洽部之于深澂部一團、即行開入、熙洽此時以該軍連戰皆捷對丁超那占淸遂取解决之心、致電丁邢令交出軍權、部衆交與其部下團長接收、同時電委二十八旅六百七十六團長白守彩、接充丁之旅長、委六百七十三團團長宋文俊、接充邢占淸之旅長、兩部即開往一面坡、橫道河于駐剳、聽候改編、邢占淸以無力抵抗、已於二十五日交出印、信由宋文俊接充、丁超則於二十六日交卸、其所兼之東鐵護路軍總司令·及長綏護路司令、由于深澂委代表接收、濱江鎭守使由馬錫麟接收、均擬於二十六日交接、此事與張景惠向雙方調停之條件不符、且出乎丁超等巧電表示之外丁等頗爲憤忿同時于 
深澂致電丁超、限三日内將其住宅騰出、（丁所住爲官房（以便其眷屬移入、在此時會、熙洽除已派金武宣·湯武涉諸人、接任哈爾濱電業局長及濱江公安局長外、另派齊和政來接特警管理處長、馬某接電話局長、尚有趙維楨吳閣臣王之魁陳駟興諸人、分接特區濱江各重要機關、特區原爲張景惠範圍下地盤、熙洽今欲一槪兼併之、於是張景惠亦不滿、二十五日晚十二時依蘭鎭守使李杜、派員來哈、協同馮占海代表、與丁超邢占淸張景惠諸人會晤於張景惠公館、適馬占山聞信亦派代表前來加入、李杜代表、詢丁超有無辦法、丁謂事態至此部下已不聽命、赤手空拳、無以抵抗祗有交卸而已、張景惠謂無論如何、决再向熙洽解釋、以和平了解爲是、其他諸人議論紛紜至二十六日早二時散會、李杜馮占海馬占山代表、各電知本長官、二十六日早三時、李杜自依蘭得訉、即飭所部陳東山團·駐賓州之騎兵營·先向哈埠出發步兵三營、則乘長途汽車、自依蘭出發、馮占海團、則自二層甸子繞過東鐵、亦向哈埠開進、軍行絕迅、二十六早八時、馮團先頭隊機關槍連即乘大汽車進入哈道外、逕向正陽街、濱江公安局馳去、當時市民尚疑爲于深澂軍隊開入、甫經開板之商家、均驚慌閉門、一時間各街大亂、 
僞公安局長就逮大汽車至公安局前、兵士即由車上躍下、向局内闖進門崗阻攔、當爲擊斃、其警長張英傑等三名、保安隊長聶長淸、出外呵斥亦爲擊斃、兵士即搶入正廳、時各公務人員尚未至、兵士在各室搜索多時、於樓上搜獲熙洽委任之僞公安局長湯武涉、即將其捕去、湯擬掙扎逃逸、爲槍擊傷左臂、局内各部人員至此、均不敢去、八時五十分、馮團大部入街、少選陳東山團亦入街、即滿佈街口、於正陽街木古街架設迫擊砲機關槍、各局所警察槍械、均爲繳下、由軍隊監視、情勢緊張萬分、九時許李杜偕團長陳東山到來、即入濱江鎭守使署、旋馮占海偕其營長徐信謙亦到、即邀丁超去、詢其究竟作何態度、設不抵抗、交出鎭守使及二十八旅長職權、則請交與藻與馮占海二人、丁答本人不顧交出、第以所部散駐於外、駐哈者祗白守彩一團刻已不聽命令、李馮謂若僅因此、則先帮同解决白團、然後與熙洽對抗到底丁表示贊同、遂决計一致行動、丁李恐人心恐慌、即發會銜布吿云「爲通吿事、自事變以來、吉省軍隊、向本護國愛民、親善友邦主義、對於地方治安、友邦僑民、英不竭力維護、乃近有于深澂者、招結土匪、擾害地方、更使其黨羽、侵佔哈埠重要機關、破壞秩序、以致本軍維持哈埠數月之苦心、付諸流水現在東北各路軍隊、一致奮起討賊、對於特區長官竭誠愛戴、對於各友邦僑商、加意保護、經過地方、毫無騷擾、仰我商民曁友邦僑民、各安生業、勿自驚擾、此吿、濱江鎭守使丁超、依蘭鎭守使李杜、中華民國二十一年一月二十六日』、 
張景惠電吉調解二十六日午後二時、駐哈各外領在美領署開會、結果推美領翰遜赴長官公署見張景惠、要求對僑民安全注意、張允轉達丁李各司令、决必設法保護、旋張即邀丁李邢馮及熙洽駐哈代表金武宣、在私邸開會當時日本新任哈特務機關長土肥原、亦請以調人資格參與、張不能拒開會時、張謂哈埠爲國際都市、不宜作戰、如果諸位對吉林方面堅持反抗、不妨於市外作戰、軍隊即請退出市外、以免居民塗炭及外領抗謹、如各軍能退却、本人即向熙洽交涉和平解决、張并謂本人早已有電致熙洽請阻于軍之前退、李杜謂熙洽心狠計毒、决不能與之妥協、叙帥（張景惠）目下已受其挾制、如尚不反省、則我輩爲其解决後、亦將解决特區矣、嗣討論結果、决定二十八旅仍歸丁超率帶其受熙洽委昇團長之白守彩、即行免職二十六旅仍由邢占淸回任、宋文俊回任團長、各部軍隊除駐於市街内官店者、均開往哈郊、分駐王兆屯·田家燒鍋·三棵樹·左平橋·等處、如果和平解决、則不成問題、否則以行戰事至於哈外十里地方爲限度、四時許將届散會、熙洽來一電報致張景惠、請轉丁李各將領、謂已電飭于深澂停止向哈前進、哈埠護路及地方治安仍請丁邢維持、於是李杜與馮占海軍隊、遂决於四時半開出道外分駐於近郊一帶、五時後道外交通恢復、人晚六時、第二十二旅蘇德臣部趙團、自三岔河方面開抵田家燒鍋、駐扶餘之騎兵七旅常堯臣部一團·及宫傻子部義勇軍、亦分别開至顧鄕屯黃山嘴子等處、於是全哈悉在軍隊包圍中當長官公署開會時、日飛機一架至哈道外偵察散發于深澂傳單、勸李馮各部投降、飛行甚高、至二時四十分始飛去、 
哈郊外已發生戰事今（二十七）早九時、日飛機一架、先來本埠偵察、十時一刻、埠東三棵樹·太平橋、乃發現于深澂軍、李杜即派隊往禦、埠内得聞機關槍聲、如同爆竹、間以隆隆砲聲、聞于軍來者、約爲一團係由阿城方面轉取埠東太平橋黃山嘴子一帶、故該方槍砲聲較寗、第二十八旅鐵甲車、今午自一面坡開至田家燒鍋、協同馮團、扼守該方、但于軍大部尚未至、澈戰恐在今晚明晨、而李杜諸人、以存亡所繫、故抵禦之心、亦甚堅决、（一月二十六日） 
 
