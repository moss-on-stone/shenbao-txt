# 1906 - 319 - 4912069

 

Page 1

 
 
   
 
 

Page 2

 
 
農商學阻力助力之叢說錄商務官報 
[農業發逹之阻力]  
　　上古之農。祇求給足。不求有餘。盖土地有限。不能兼并。薪取諸山。肉有鷄彘。即有餘財。無所用之。歷代征歛。自顧不遑。無復餘時。可謀技術之進步。 
[農學發逹之助力]  
　　貨幣經濟。忽爾普及。餘粟餘布。遠遜金錢。金錢旣獲。百求斯給。且貢賦之制。易爲庸調庸調又必使錢。於是農隙不得不趨巿井。而所持以如巿之生產物。即不得不計其有無限之豐穰。豪强兼并。羅馬之中世英之大地主。牛羊土地奴僕。擬之素封。所藉旣豪。斯所事益拓。八世紀至十五世紀問。王俟貴族。宗敎徒侶。並置荘園。臣妾奴隷。努力勞役。苛歛無藝。以侈以淫。營利之心罔極。而技術之貢獻於社會者亦無窮。十七世紀以降。租地大農。以及地主。遍布全歐。資本旣豐。生計益密。自號爲農而實商也。 
近世以來。人民脫中古之檢束。得人格之自由。卽爲人役。基於契約雖在勞働。仍能自營獨立之家計。農業之企業遂逹於完滿之域 
[商業發逹之阻力]  
養生之具。求之百畝足以自給。上世之人。無奢侈之慾望。中世之商。純係技術之勞働。朝秦暮楚。聊以糊口無企業之思想。中世法律制度習慣。偏於抑末禁止營利。謂商人所得。祇可以供運送往來之償値。非是者不得濫取。故其時有名之敎會法。謂此爲公正之代價。 
貸金之業。在法律與習慣。祇認爲慷慨好義。不認貨幣有增殖之能力。 
分類配合裝載轉輸。無人代理。 
交通不便。販賣區域較窄。 
商業發逹之助力 
古時交易。屬酋長族長之特權。後漸移於社會之上流。若國王貴族武士僧侶大地主。再後移於平民。商業於是普及。 
工業進步。品類日多。需要隨之而增。競爭亦因之而盛。 
交通發逹。取引之制完備。物如流水。價無大差盈利日難。於是商 
業學成爲獨立之一科。 
法制完密。保護周摯智士得以盡其謀。資本無庸庋於室 
[本館接不准林紹年出洋專電初七日申刻到]  
　　北京專電云廣西巡撫林紹年電請出考察政治奉旨著不准行（白） 
[楊左丞移交電報招商鐵路天津]  
　　楊杏城左丞於二十六日隨同振貝子來津係因新設郵傳部所有電報招，商兩局及京張鐵路各事宜凡向歸楊左丞辦理者皆須料理移交以備郵傳部接收故此次來津與袁宮保商酌移交各事云（兄） 
[工部裁併後情形京師]  
　　商標局發作辦公處所。工部各司日行公事現歸農工商部管理所有辦公之地卽以該部商標局之審判堂審查所兩處撥出暫爲各司員起居之所俟劃交各部後再行分司以專責成 
司員調用不易。工部司員統計實缺及候補額外郞員主三項其三百八十餘員現奉裁撤聞農工商部只調用二十員其餘或朌他部或改外用故日來該部各司員稍通聲氣者無不竭力運動以冀調用其向無倚傍者則無不憂形於色目歏時運不齊云（兄） 
[西報論稅務處歸併度支部事]  
　　西歷十一月十四號北京訪函云鐵良唐紹儀西五月九號奉旨簡充督辦稅務大臣名在總稅務司以上現以部院官制己改稅務處己歸併度支部卽須撤去鐵唐兩大臣當各蒞陸軍部尙書郵傳部侍郞之新任是則中英兩國政府對於此事之爭論當可息止且其實滿洲政府於洋債尙未淸還以前簡派督辦稅務大臣誠不免失之太急也聞度支部內擬分設一稅務處專管海關稅務如是則赫德總稅務司之職任當與前一律矣譯字林報 
[鄂省趕辦編改官制武昌]  
　　鄂督因政府催改外省官制甚急特諭飭文案委員等公同叅酌繕具草單隨時禀呈核奪故日來因此倍形忙碌（戶） 
[開放長春之確報]  
　　大阪每日新聞云長春實行聞放後柴田領事官特自天津來該處定於明春設立領事舘現正預算經費目下北門外有多數日人開設店鋪收拾房屋云 
[富豪交付之糾葛]  
　　大阪朝日新聞云交付台灣 
在籍富豪林彭壽一案至今尙未理楚日本林公使要求外務部外部電致閩浙總督令其交付乃日昨據廈門領事之報告謂廈門以未奉總督之命爲詞是以至今未能交付現在日公使已向外部責其無理並令速命閩督將林某交付云 
[英公使照會外部]  
　　大阪朝日新聞云山西紳士 
 
 
 

Page 3

 
 
學生等因福公司礦產問題開會演說甚爲激烈英公使現已照會北京外務部恐有排外激烈之舉動請設法保護云 
[紀逹賴喇嘛]  
　　大阪朝日新聞云逹賴喇嘛至今當留滯靑海不知何故 
[農工商部咨查運煤公司天津]  
　　天津商務總會總理王賢賓恊理甯世福日前具禀農工商部畧謂房山縣所出之煤轉運各路銷塲甚廣徒以該縣半多高山轉運殊多不便現擬集股若干萬於花漿地方設立轉運公司并向天津恒豐洋行訂購荷蘭電機電垾電斗各機器修築房山縣運煤高線鐵路以便轉運而暢銷路請予立案註冊云云現經農工商部咨行順天府查復有無窒碍再行核辦去（兄） 
[農工商部議設農桑局北京]  
　　商部業已改爲農工商部各堂官議俟各司應辦事務就緒後即行擇地添設農桑局專管各省墾務蠶桑以便易於稽察（上） 
[南洋商人呈遞礦質廣東]  
　　南洋閩商胡國廉日昨將經辦合辦南洋吡叻等埠各錫礦連雜質共四十六種詳註廠主姓名成色高下礦苗旺淡礦本勝敗機器大小股本多少開列說帖並錫礦四十六件編列字號呈進督轅（署） 
[伍侍郞函允回京廣東]  
　　沈家本侍郞致電伍秩庸侍郞云二十三日召見慈諭垂問修律事甚悉並諭云此事緊要催公速來京商辦謹述聞候覆本伍侍郞卽於二十四日覆函云即日假滿遵旨來京供職等語（署） 
[浙撫奉旨給假慰留杭州]  
　　浙撫張筱帥夏間曾專摺請假既又續假求請開缺就醫未奉允准月前復又奏陳病狀乞求解組調理等因上月二十六日奉旨毋庸開缺著再賞假一月茲已批回到浙矣（的） 
[潮汕鐵路定期開車廣東]  
　　潮汕鐵路現經該公司商定准於十月初一日開車其車站有六曰汕頭曰庵埠曰彩塘巿曰浮洋曰楓溪曰潮州府其發車時刻分六次三次往南三次往北其往南者由早七點鐘起至晚六點鐘止其搭客車費分兩等曰一等費曰三等費其一等費至多者一元二毫五仙至少者一毫五仙其三等費至多者五毫至少者五仙皆視站之遠近爲差則准於十月初十日在火車頭設宴演劇以慶告成云（列） 
[浙路招人投標辦料杭州]  
　　浙省江墅鐵路業已開工所需各料除己有人承包外復須采辦四寸至八寸徑亂石三千方又條石百餘方石版三百餘文磗屑三千方送至路線堆積交卸發出告白招人取閱購料章程開明價値運腳繳期并本人及保證人姓名住址石樣投標承攬餘如土方工人日來投標承包者亦甚踴躍云（的） 
[加築滬寗鐵路支綫鎭江]  
　　鎭江小碼頭寗滬鐵路建造之機器房及棧房十餘所業已工竣現聞工程司又繪圖就新河北首沿江築造碼頭一座另建鐵軌一道約數里許以便上落貨物之用（拜） 
[紀山東省土匪作亂]  
　　大阪每日新聞云近日山東省曹州地方頗爲不靖會匪蜂起刦掠財物將山東解往北京餉銀掠奪一空現已竄入直隷省大名府山東巡撫電請袁世凱派兵助剿現聞袁已派某總兵率隊馳往矣 
[派員查辦海州事務鎭江]  
　　前署常州府許東畬太守現奉江督札飭馳赴海州查辦匪亂及淮徐各屬水災賑務太守已於初五日乘輪過鎭即換坐民船渡江前往矣（再） 
[戶部議駁兩廣免補挪移洋欵事廣東]  
粵督桂撫月前電奏柳慶各屬被災挪撥洋欵賑濟由戶部議覆即於停解新案賠欵三十萬內提支廣東所撥洋疑二十萬或由桂撥還或廣東自籌彌補由該督撫自行商辦雲帥等接部電後復電奏稱桂省財政困竭異常懇恩准予桂挪十萬兩卽在准截三十萬內扣除東挪二十萬免解洋欵等語奉旨仍交戶部議奏現據覆奏畧謂洋款關繫緊要旣已挪移卽當彌補廣西匪亂初平亟圖善後業經准緩其解洋欵三十萬並截畱梧關等稅項一十萬撥給膏捐六十餘萬所以爲桂謀者己不遺餘力至廣東地方究稱完善使必因桂及東引例根援倘他省從而效尤恐致洋欵無著所有各疑應仍令該兩省分任籌補勿悞解期云云已奉旨依議（署） 
[欽差接收銀銅元局之要電廣州]  
　　督署現接到京中來電畧謂戶部所留各省銅元局係直寧鄂粵閩奉汴川滇九大廠提餘利四成作練兵經費其餘照舊分流各省各省仍須添派司道一人爲會辦監查各事所有戶部選派之總辦日內即行出京陳侍郞已改定先往南省接收各局接收後即歸戶部管理各省所指定欵項以及佔擱三成本戶部仍不相認云云日來粵督以所畱各局粵滇均在其列部中旣不認還成本以及存料價欵則此事虧損實大必須會同各省商定一交收辦法方不至日後辦理棘手已經　電至天津先與袁督斟酌此事並分電各省矣（署 
[蘇省絲紗兩廠老股代表上蘇撫禀（爲請還息借銀兩事）]  
　　爲呈催事竊蘇經綸兩廠一案紳等於八月二十五日奉商務局照會內開八月二十三日奉撫憲札開督催費商勒限一月內立將新機撤去倘再玩延惟費商是問等因紳等伏查憲諭限期初則十日次則五日令第三次限期寬至一月之久在大公祖固格外寬容而租商則愈無忌憚一味抗違猶憶督憲端前撫吳時風行雷厲小過必懲即如新商祝大椿所犯禮拜不停工以息機力一案當經費承蔭禀請檄飭三首縣立時發封並估罰修機銀兩有案可稽令承蔭自犯背約添機付裝久用等過較之大椿何止十倍乃徒片紙空催是以案懸莫結前欲勾串外人以逞抵制狡謀今又情囑巨紳以圖箝制衆口如此神通廣大徧體護符不遵官法不惜聲名不顧公 
 
 

Page 4

 
 
論之人何屑再與計較竊思建廠股本原係光緒二十年蘇藩司息借銀兩本定四期歸還嗣於二十一年蘇州開埠通商振興商　遂由南洋大臣張奏請將上年息借銀兩改爲商務股本借戶即作股東是紳等於司庫則爲借戶於兩廠則爲股東今係股東收回自辦本屬名正言順並非轇轕現旣不能歸廠惟有辭退股東仍作借戶應請札飭司庫將前項息借銀兩查案憑摺給還並請示期俾得各持股摺赴司具領如此則可恪遵大公祖不得再滋轇轕之諭若使廠任盤踞息借不還誠恐數千餘戶終多轇轕茫無底止紳等旣爲代表雖與租商亦關姻親世誼然不敢狥一人之私致受數千人之唾罵再爲縷陳顚末呈靖大公祖大人查案核斷淮賜施行激切上呈（容） 
[稅務大臣剳江海關文（爲奏准官運物料徵稅事）]  
　　爲劄行事本大臣等奏官運物料一律分別徵稅一摺於光緒三十二年九月二十日具奏本日奉旨依議欽此欽遵由軍機處抄交前來相應恭錄諭旨刷印原奏劄行江海關監督遵照辦理可也須至劄者 
[附原奏]  
　　奏爲官運物料擬請一律徵稅以重稅課恭摺仰祈聖鍳事竊照總理各國事務衙門定章凡官設局廠所用各機器自光緒九年起均不准免稅其所用物料於進口時由經理之官商在未起下之先親赴監督衙門開單呈驗由監督給起貨專照持赴稅務司處換領起貨准單方准免稅至給底各該關稅務司按照所載貨色估價免稅具報總稅務司等語歷經遵辦在案惟查近年來各省免稅之物紛至沓來無論夾帶影射等弊在所難免即使事事覈實而以各省分計之於每物應納之稅所省亦屬無多以公家統計司之則於每年應收稅爲數實屬不少查從前各海關免稅銀數據總稅務司摺報每年不過五六十萬兩三十年分則已增至一百餘萬兩自三十一年二月二十七日一百七十九結起至本年三月初七日一百八十二結止一年中計共免稅銀二百四十餘萬兩之多似此歲益加增漫無限制殊於稅務大有關礙本年六月間兩廣總督以商辦粵漢鐵路物料及學堂儀器材料先後電詢應否免稅均經臣處復令照常徵稅在案因思官物一項本係由官欵購置如以公家之物納公家之稅在承辦者不過於所購物價內多一開支之項於官欵並無出入而臣處於應收之稅得以逐件稽徵旣可免夾帶影射之虞且足收積少成多之效相應奏明請旨嗣後除京漢正太汴洛道淸東三省龍州滇越滬寗等處鐵路所運材料機器等項己與各國訂立合同內載明免稅又關內外曁膠濟兩路雖未載入合同亦經緩案請免有案均係事關交涉仍照舊辦理外此外官用各物料凡係來自外洋者於進口及運入內地擬請統照商民貨物一律徵稅以昭畫一而免流弊如蒙兪允卽由臣處通飭各省新關自一百八十六結起一體欽遵辦理其新關附設之常關及內地常關並官運土貨及自行製造各物由此口往彼口應否免稅再由臣等會同戶部查明另行分別覈辦臣等爲整頓稅務起見是否有當謹恭摺具陳伏乞皇太后皇上聖鑒訓示謹奏（助） 
[上海華商體操會願與西商圑練聯合]  
　　字林報載有華商體操會與工部局往來文牘茲將原文摘譯於後西十月十七號體操會會長虞洽卿副會長袁恒之致書工部局總董畧謂今年西四月間庽居上海租界內之華人設立華商體操會以期遇有亂事保護租界內體面守法之華人特在北浙江路租界外闢地爲操塲聘請敎習訓練會友現有三百人素仰上海西商圑練兵紀律嚴明訓練有方極願聯合爲一祇以敝會甫經設立會友練習尙淺未敢請命惟目前會友皆漸諳操法日有進步前次敝會開會時公議願遵守西商圑練兵之章程受司令官敎練如遇亂事亦出而盡保護租界之責任聽西商圑練兵司令官之命令用特上書申請能否見允望示復施行云云當由工部局書記雷福森奉總董諭復略云來函已收到所云華商體操會與上海西商圑練兵聯合一節已由局董會議尙屬可行惟華商體操會應先訂立專章局董之意以謂（一）華商體操會應遵從西商圑練兵之章程操練之法槪歸一律傳令之辭則用英（二）簡派外國武員二人爲體操會司令官並授特別之敎練（三）未授職任之將校兵人應先操練二十次經在事將校查驗後始得註名人隊（四）該會之會友應有庽居租界之體面華人爲之保證（五）該會會友之數以一百人爲額如其數減至五十人以下則該會當即解散（六）該會祇能於操練及任事時執持軍械以上所述各條皆極重要貴會如能照允則西商圑練兵之司令官當預籌組織該會之方不稍延緩敝局深盼數年以內貴會能成一有用完備保准租界之兵隊也 
[日俄會議商約]  
　　初七日倫敦電云日俄两國在聖彼得堡會議商約漸有進步約內條款两國均以相待最優之國彼此調各不受虧云 
[輪船觸礁失事續誌]  
　　初七日倫敦電云東方漢洲輪船公司郵船公司郵船奧斯逹利亞號在逹文海口觸　後船中所帶郵件貨弊均巳　岸 
[俄國前柜籌借外債]  
　　神戶西報載倫敦電云俄京消息謂財政界傳言俄國前往首相游歷歐洲時曾筵籌借外債英金五十兆磅以國家鐵路作保護文匯報 
[日本練習艦隊定期赴舊金山]  
　　初六日東京電云明春開往舊金山游歷之艦隊乃係練習艦隊定於明年西歷月間起椗 
[駐韓統監回國]  
　　初六日東京電云駐韓統監伊籐候爵今早由韓京起程日本明年財政豫算表尙未議決須俟伊籐伊回國後再行核奪大約陸軍兵費須加裁減云 
[西班牙遣兵摩洛哥]  
　　初六日倫敦電云西班牙政府預備遣派水兵五百人在摩洛哥登岸西班牙京城傳言西班牙有與英法合力調兵示威之約云 
[法國政敎之種突]  
　　初六日倫敦電云法政府實行籍沒敎會產業 
之律全國敎會反對頗爲激烈伯列顛納地方敎士與兵隊及行法之官員衝突尤甚敎士皆用碎石硫黃以與兵士相抗云譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[第二張第九版]  
[電調道員赴皖蘇州]  
　　蘇撫陳筱帥近接皖撫電云皖省奏 
辦墾牧樹藝需材甚急聞敦道重光講求實業處事精詳據皖紳公請商調特此電懇務乞迅飭敦道來皖藉資襄助等語業已允如所請轉飭知照矣（對） 
[知府更調受事杭州]  
　　杭州府缺茲奉浙藩札委三六橋太守署理己於初四日接印前署之楊士爕太守准初九日起程赴嘉 
定於十三日接嘉興府篆務己發紅諭示知矣（的） 
[蘇省官事]  
　　蘇藩陳方伯示期初七日午刻行開庫祭庫禮 
飛划右營管帶米登魁調往江寗差委李標勝接帶（且） 
[浙省官事杭州]  
　　浙藩牌示云建德縣謝福慶開缺遺缺以即用縣增春請補諸曁縣張善友調補平陽縣遞遺諸曁縣缺以即用縣翁長芬請補（的） 
[新委襄河水師統領武昌]  
　　鄂省警察總辦馮啟鈞茲奉鄂省改委充當襄河水師五營統領已于前日禀知到差矣（戶） 
[蘇省軍之怪現象蘇州]  
　　蘇省砲隊于六月間開徵以來督隊官韓洞濤升調後繼其任者諸事廢弛且常謂排長曰兵士不可使有學有學問即難約束大有秦始皇焚書坑儒之見營中內外各事則從不問聞以致內容腐敗日甚一日上月二十七某棚兵士因請假不遂糾集多人起與正副目爲難經排長彈壓始得平靜此亦由于隊官之漫無覺察任意縱容以致有此衝突自經此事出後全隊之人劃爲二派莠與莠爲一派良與良爲一派然莠者十居八九良者十祇一二嫌隙愈深事多掣肘何怪蘇省軍界之毫無進步也（宮） 
[提學使由日來浙杭州]  
　　浙江提學使支太史恆榮赴日本考察學務已逾二月茲已回華由滬乘輪來浙履新約於初五日准曰抵埠所有應需辦差等事現正預備一切云云（的） 
[通飭興辦半日學堂鎭江]  
　　江督端午帥注重學務現通飭各屬設立半日學堂以便推廣敎育日昨常鎭道榮星荘觀察奉札之下卽轉飭屬籌疑興辦（拜） 
[鎭紳加惠飢民鎭江]  
　　鎭郡爲南北衝衢徐海各屬飢民紛紛南下現由吳紳等禀請富道留養並購買蘆蓆數萬張就城廂隙地圈搭蘆棚以便棲止一俟冬賑內籌出的欵再行散給棉衣賑米以惠飢黎（再） 
[砲工發縣蘇州]  
　　初三日朱金殿廉訪回臬司本任接篆時 
砲工某甲連升九砲不響廉訪大怒飭發縣究辦（且） 
[濬浦工程紀事吳淞]  
　　開濬黃浦工程現先在老鼠沙對岸坍塌處用長木打椿堆置亂石椿內護以硬樹枝梗○黃浦岸爲潮水衝陷之處即以將來挖起之泥塡補以便建築棧房碼頭之用聞其地仍須歸華官承辦○此次濬浦南自高昌廟起至淞口外三夾水止總工程師奈克君現已勘定分派工師按叚經理沿浦各處如張華浜子橋口砲隊灣等處均造辦公房屋○又開河各項機船尙未抵滬聞須年底可由歐運滬（不） 
[淞鐵路擬移車站]  
　　砲隊灣蘊草浜軌道在票房東首搭車者必須越軌而過現在工程師倍克你君擬將車站移至東首（川） 
[寶山盜案吳淞]  
　　寶邑劉家行鎭劉蘊堂家於木月初三日晚三更時忽有口操外幇音者二十餘人手執器械破扉直入劉尙未安睡聞聲出視知爲匪類遂即避出後門大聲喊救鄰佑聞知鳴鑼追捕匪等驚而逃逸檢點失物幸未入內室爲數尙少然已吃驚不少矣（川） 
[上海官事]  
　　新簡廣東臬司朱壽鏞直隷提標花翎都司陳翥昨均创道拜謁新委粥廠委員蔣直牧有椿到道禀知定於今明兩日在本廠分發粥牌川沙廳左念慈禀請期服假二十一天雲貴總督岑宮保昨日命駕進城至道營廳縣各衙門謝步道憲瑞觀察昨在洋務局接見新任上海德領事卜利君江西撫憲札委劉千總押解磁器貢物進京昨日到滬卽辭起程（宜） 
[關讞員擬署上海縣之風說]  
　　探得江督端午帥以上海縣一缺當中外交涉之衝非精明西文熟練外交之員不足勝任聞擬以英美讞員關司馬代之（斯） 
[掮牌諭祝萬壽]  
　　城內警察東局長呂參軍特傳各鋪地甲到局諭初十日爲皇太后萬壽飭掮牌傳諭境內各鋪戶居民人等於初九初十十二三日一律懸燈以伸慶祝各地甲奉諭後已遵即掮牌傳知各戶照辦矣（宜） 
[學務公所並不遷移]  
　　前報紀學務公所遷入一粟菴茲悉該菴基捐充學堂公用將第二師範傳習所遷入庵內而學務公所協理遷往其中至公所並未遷入也（宜） 
[西城小學運動會順序]  
　　一開會二歡迎（軍樂）三唱歌（校歌）四萬壽無疆五不倒翁六蜂釀蜜七傳旗八十環舞九移花十蠶吐絲十一學校體操十二花叢蝶新三風車競走十四童稚舞十五架設電機十六表情體操十七瑞典式啞鈴體操十八美容術十九池中蛙二十圓陣競走二十一職員提燈競走二十二假裝隊交替競走（餘興）二十三唱歌二十四閉會（望） 
[尙賢堂第六次演講]  
　　新法界石牌樓後尙賢堂定其初九日卽禮拜六下午五句鐘敦請英國參將克登君演說題爲戰事爲敎育之助任人往聽無須入場劵云（助） 
[續請設立查捐公所]  
　　南巿各業認捐公所前因小輪裝運貨物漏捐不報議設查捐公所隨時稽征嗣因英商出爲阻撓禀由滬道電請外部核示迄未奉覆因於昨日續禀滬道請速設法維持以重捐疑（宜） 
[飭查小輪裝載醃豬]  
　　月前祥茂公司小輪裝載醃豬被認捐公所司巡扣留旋卽釋還詎該行洋東以通商口岸不應收捐禀由英領事照會滬道飭提司巡究辦茲瑞觀察已札行貨捐局查覆核奪矣（宜） 
道批照錄 
 
 

Page 10

 
 
張斐然禀批爾與次弟木係同居苦守可知手足之誼尙敦無論祖父有無遺財茍爾家計裕如何妨酌量資給表其慈愛錢必出於爾之自願並非官爲相强在秀春希望分産更應念撫養之恩婉言情懇乃敢裝傷喊控肆意逞刁實屬見利忘義深堪痛恨惟秀春旣藉口田係祖遺應根查糧冊所贖張斐然張雲彩二戶之田從前陸芧二姓上首之戶有無張姓宗祖的名務得實在憑以核斷方爲止辦即使確係祖傳活典之產而贖罪又然獨自給資迄今又閱三十年時有今昔之不同價有低昂之分別亦祇能酌給秀春價資若干未便竟與均分以昭折服蓋此項產業非賴斐然出資回贖至今日未必保存秀春而果獲分潤已屬幸事自不得再有異議如查無祖傳証據則當治秀春誣揑之咎爲干犯名義者戒仰上海縣迅速遵照辦理具報察奪毋稍違延切切粘併發（宜） 
[示知電廠無碍居民]  
　　昨日上海縣王少谷大令發出告示略謂總工程局電燈公司移設小武當之内前因近鄰疑慮電廠遺火歷陳不便當經奉遵道憲飭查勘明諭知該鄰紳商等遵将疑慮各條開呈照准局董逐條察核該公司所設電廠鍋爐防患甚密决無危險當将紳商局董两造條辯開摺繪圖禀復茲奉道憲批示以旣據勘明四面均有空地並不緊接民房局董答復各節引証辦法亦復榷實詳明自無所用其瞻顧飭卽查照局董辯明各條妥擬告示剴切曉諭等因爲此示仰居心一體知悉云云（尺） 
[押盜解松]  
　　前搶刦滬北戈登路某姓盜犯鄒松順經捕獲解至縣由王大令收禁在案茲於昨日將該盜犯派差押解至松禀候府尊訊鞫（宜） 
[覆請修築駁岸]  
　　總工程經開小東門至西門外沿城河浜因法界駁岸功損不便開工曾經總董等函請本縣轉請法工部局先行飭匠修築等情詎迄今未據照辦故各紳近又公禀滬道請卽函致法總領事轉飭從速興修以便早開溶（宜） 
[拆改老垃圾橋]  
　　汽車公司因路綫逹過蘇州河由老垃圾橋折入美界茲因正在拆改橋梁特于昨日起行人車馬一槪不准過橋（孝） 
[罰欵歸公]  
　　警察南局長昨將各項罰項洋元一併解至普 
育堂充作善舉（宜） 
[丐婦何多]  
　　昨日有鳳陽丐婦一百數十人扶老携幼擁至縣署請爲拯救旋經署中人好言遺散（宜） 
[續獲屍身]  
　　東溝航船戶失事後由救生局撈獲男女孩尸念七名口已誌昨報前日旁晚又撈獲男屍四名昨晨續獲男女屍四名口一體召認（寸） 
[飭傳債務者]  
　　英商老公茂控裕昌號李文周定貨不出欠銀五萬餘兩奉英巴副領事照會讞員關司馬傳案訊追在案兹聞李已避匿他處故捕房飭中西包探往李處守傳云（力） 
[禀究揑造敎堂信函]  
　　曹家渡鄕人羅朗生前與裕興輪船公司執事姚廣甫口角被姚揑造該處敎堂女敎習信函謂羅在途調戲至曹家渡巡局朦控經局員嚴二尹曾　提羅到局笞責一百下送縣重懲後該鎭董及各店鋪到敎習處詢問據云並無其事遂傳地保陸秋堂投局禀明並呈各店铺　章保單符羅保出疑出羅董商民聯名具禀道憲控姚揑造敎堂信函有千例禁若再任其譸張爲幻恐釀交涉爲禍更烈請飭將姚查究驅逐以安地方實爲德便云云（宜） 
[毆人被控]  
　　郁見文前日至新租界牯嶺路華公館問信華姓家人疑其圖竊當塲拘獲先是該公館于初三日失去鎭表等物今見郁形跡可疑即將郁之昵夾袍繻套褲昵夾馬夾縐腰帶等剝下並用术棍兇毆事後郁即投新閘捕房控告捕頭飭中西包探至華公館取出衣服昨早傳同原告解廨請究捕頭稱華姓私自打人與租界治安章程不合華姓家有持華承澐名片至案申訴訊之郁供實係尋訪友人伊等疑爲竊賊被打受傷華探禀稱騐得郁腎有刑傷似非好人明府將原告申斥一番著郁覓保開釋（力） 
[濟良所送女發落案]  
　　濟良所西女董送妓女馮寶寶到案寶寶供年十六歲常州人去年由叔父賣入曹湘大妓院屢被鴇母毆打求恩超拔明府判交西董帶去留養○西董又送馬王氏　負小孩至案供稱丈夫馬長生現充馬頭巡捕近以娶妾　妻昨又被丈夫拳打因此投所請救明府以該所向章不收有夫之婦判馬王氏暫送棲流所留養俟傳馬長生到案訊奪（力） 
[總工程局記事]  
　　浦東人諸有庚扭族叔諸木山到局報稱因妻某氏被其誘匿圖賣已控上海縣署由汪前縣訊斷抗延未交請究孫明府判送縣歸案辦理○源昌祥玉器作主金源志扭控學徒邱國棎竊洋一百元並同伴郭坤富郭坤基两人又呈缴搜獲現洋四十元金戒一雙行李等件孫明府訊判將追出之洋及金戒行李給領變價姑念萬壽期內免予責究交金領去管束二郭無干斥退○益成水菓行黃元泉扭黃長生至局控被欠洋八元八角訊判減半歸償○東區解吳姜氏扭控吳費氏欠會洋一百餘元明府訊判自邀公正人理處（尺） 
[公共公廨早堂案]  
　　嚴徐恆打傷劉鳳山頭額判押两禮拜再罰養傷洋十元○陳阿春因借用扁担打破禇桂明頭面判押十四天再罰養傷三元○胡再昌控童阿金不守婦道奉公共公廨飭傳不到判再傳如違提究○寶和洋人前控袁茂廷收贓訊判繳到五十元餘洋五十元交原保限七天照擬在案昨因逾限廨究判再限三天繳洋如違併辦○王香亭爲道賭博由捕房將賭客陳洪珠王金富王阿元杜金多沈文芳張全壽汪小王王台生等解究明府判王香亭押一禮拜逐出租界其餘各罰洋两元○正豐街孔景仙烟間聚賭筒棋由七十二號西探往拿昨將陳小佩王阿元馬小鈞王阿春沈小弟許子云倪增保等解究沈供並不與賭小的身畔皮夾內洋五元幾角己被西探抄去明府判孔罰廿元王罰十元餘罰六元西探抄洋准禀控查追○七十二號西探又解叉蔴雀之陳福堂沈阿榮王阿保朱阿二誚究陳供西探抄去鈔票洋五元求追明府判陳罰十元朱王沈各罰两元西探抄鈔票准禀候奪○包阿六張阿四串竊馮壽堂之包車由陳阿二賣與顧竹如洋一百零五元經馮報捕解究判押候補提人證再訊○捕解陳阿小茶館容人賭博傳究判罰十元其餘陶阿海張恆榮各罰五元○痴子徐福生在路胡閙由捕解究判發棲流所留養○恊興客棧謝紀生陸紀全拋棄己斃棧客一案昨解復訊地保馬毛大供死者王小王己奉　主相騐實係癆症身故陳山昆供在滄浪池浴堂剃頭王小王雖係同業不知其家屬何在巳收殮待認襄讞孫明府商之美白副領事判罰洋十元違押捕房十天陸罰五元違押五天保人開釋（力） 
[法租界公堂案]  
　　張藎卿前騙杜鴻標購煤銀一千两經公堂斷令保人袁愼生賠償茲袁只交銀五百两餘延不交付昨又復訊袁供小的業己在英公堂控追官判退去候移查英廨再核○王阿毛持刀傷人拘禁捕房茲傷人醫痊解請發落官判押捕房三月○鄒韵甫韓根生騙華關榮方單抵押昨晨提訊鄒供方單係華　 
 
 

Page 11

 
 
小的抵押現寄存城內沈姓處可往支取官判押候飭探帶往指交再核○王金生王小寳串竊時表質用經探吊贓解判金生押一月小寳押廿天○公陽里　子潘阿哥狗串通剃面婦王徐氏拐嚴姓妻子賣娼昨由保人張金川將潘交案官判潘押候交嚴妻到案訊核（臨） 
[美租界捕房事]  
　　某西人醉臥武昌路由一百三十號捕載入捕房押候醒釋○朱家宅王文增報探前晚突來流氓混名小開麻皮者糾黨來家索昨不遂聲勢兇湧並稱明日再來等語而去　究奉飭如敢再來鳴捕拘辦○汪阿福至百老匯路向索李阿芳索欠被毆由捕一併拘入捕頭以事涉錢債著赴公　控告○李金　東洋車昨將馬海生馬車據損由捕拘入奉飭償洋三元了事○某日人乘醉在甫　路胡閙並將十四號雜貨店玻璃　打碎由捕拘入押送日領事署訊辦（似） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
