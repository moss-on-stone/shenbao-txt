# 1884 - 267 - 4904120

 

Page 1

 
 
[第十五號畵報出售] [  申報館主人啓]  
　　我朝中興事業恭邸實冠百僚民間欽仰雖誠恆歎無由寓目近以養疴邸第沐浴聖恩都人士每於閒中獲瞻丰采敬摹小像郵寄南來俾四海影仰之心庶幾共慰再基隆於七月初十十一兩日又復開仗法船三艘均受炮傷退出口外兩圖編入此次十五號畵報准於初六日出售淞隱漫錄一書自六號畵報附送至此次十五號畵報止前後共得圖說十種是爲卷一以後總以十圖十說爲一卷此書凡十餘卷仍分附逐號畵報之未分送閱者鑒之此布 
[尺牘告成] [  申報舘主人啓]  
　　寳山陳起霞先生觀折以名下士爲蓮花幕下客翩翩書記譽噪青油其所著息菴尺牘上下兩卷并附存一卷類皆官塲通問之作　口錦心四　六儷　時　　無過於斯本舘愛其瀛麗端莊足資後學矩矱因以活字板排印分裝兩册准於八月初二日出售收回工料洋一角二分諸君子先　　快者請移玉　取可也 
[築馬路以立鐵路之初基說]  
　　本館前有復河運不如開鐵路之一說誠以河運之復本所以補海運之窮而其法不能駕海運而上之不若鐵路之爲美且鐵路之興中國所必不可省其利續實爲無窮正宜乘此海運難行之際河運難復之時建此大議成此大功以立中國萬世無疆之休故不憚苦心苦口而爲此論然而　之匪難行之實難際此海氛不靖防務日增各處添兵各處招勇應備者備應辦者辦何事不需餉項約計目前中國用欻每月需費二日萬金卽使中國地大物博財源無窮恐亦有左支右絀之勢又安能於此項軍餉而外再出如許巨欵以造鐵路如曰貸之他國則他　雖知中國所借之欵　爲信實可靠莫不踴躍裝輸然值此海防吃緊之時而告貸以爲關辦鐵路之舉恐言者必將以爲不急之務而從而阻之故欲於此時而成此事蓋戞戞乎其難之矣然則鐵路旣不可必　將仍爲海運乎而中國旣無輪船海中又慮阻礙中國自辦則保護頗難他國代辦則體統攸係其事頗多窒碍也將卒復河運乎而河道已淤濬治之工綦難船隻無存裝辦之費亦鉅運路旣不能廣時日又不可期其事亦殊累　也然則轉輸之道不將兩窮也哉無已尚有一法於此請先築馬路以古鐵路之基夫平治道途本爲國政之一端今特於平治道途之中路加開擴所　尚不甚巨欲築鐵路本亦先須開道其寛約以若干爲率今先築馬路亦以若干爲準則將來就此加造鐵路事半而功倍矣由通至淮計爲站一十有八尋常原有車轍馬跡但崎　不平故輪行不能迅速而常有傾覆之虞若就舊路而略加開拓塡而平之俾王路坦坦王道蕩　車可方軌馬可並驅卽按地叚飭地方官認眞督率募匠平除不但所費不多而且成功甚速各處一齊動手當較𥪡置電桿尤爲易易此十八站程途屈指月餘可以告竣一面多製馬車運糧之車與坐人之車其式略異糧車不容坐人其所乘以往來者另置一種並行不悖此十八站中分作若干尖馬行約可五十里負重則不過三十里今專爲運糧駕車計當定以三十里爲一尖逢尖設驛備馬以待車至其處卽易其馬以次遞換則馬不疲而行不滯準以日行六百里易馬二十次計極遲四五日可以達矣較之河運其遲速不啻霄壤且糧車北上時固不可以坐人而囘空時則可以載貨又有外利可圖彼僕僕者亦得以稍沾餘潤當不苦其况瘁也此路旣成車行旣便轉輸旣易然後徐圖增造　路但須加以横木舖以石子擱以鐵條而事已畢至於機器車與夫載運之車則平日可以製備不難出而合轍且其載運之車先時之行於馬路者不妨卽照鐵路之車式爲之他日鐵路一成卽可舉而加之於彼不逾尺寸此又兩便之妙法不然則將來鐵路之旁亦必有枝路以行馬車則日後亦仍有用卽馬亦不至落空縱不駕車亦可分給各驛站竊以爲中國於此一事早當爲之不待今日不過近日則尤不可不亟亟圖之耳此路爲南北之貫通譬猶人身之骨節骨節靈通則神氣清爽外感不乘如骨節不靈則神氣衰而外感叢生矣由南至北前此無輪船時無人而不由此然或以車或以馬或以徒步道路旣不平正行旅未免恇怯不過熙熙而來攘攘而往或爲利或爲名不得不道出於此自輪船旣行營運者旣便於遄行卽彼入都爲引見爲赴選赴試與夫出都之任者回籍者莫不爭先恐後競趨輪船旣取其速又取其便而且舟行較陸行爲適意縱有風波之險嘔暈之苦然較之陸路之多日奔馳風塵况瘁者則相去天淵於是無人不輪船而行旱道者幾成空谷足音非水澤腹堅時竟無向此途問津者矣今招商局出售中國雖無輪船西船仍有行之者故人貨之往來仍可以舍陸而舟獨至天庾正供向歸招商局載運者今不能若前此之便易若以屬之旗昌雖船固招商局之船而人旣易中而爲西事亦同功而異轍其勢不得不思爲變計而所以濟其變者倘不别開生面另出新裁但曰海運旣有不便卽當復河運之舊此說也其所慮固不爲不遠且周抑亦知復河運之難難如蜀道此鐵路之說所以不得不發也顧鐵路之舉原足　爭勝於河運而所費究屬不貲一時未易輕舉則先築馬路以立鐵路之初基其策亦尚可採矣區區芻蕘敬以献諸當軸可乎 
[上諭恭錄]  
　　八月初五日奉上諭朕敬奉慈禧端佑康頤昭豫莊誠皇太后垂簾訓政仰見深宮旰食宵衣厪念民艱無時或釋祗承懿訓緩徵蠲賦迭沛恩綸所願薄海蒼黎咸登康樂上慰慈懷恩念各省民欠錢糧自光緒元年降旨蠲免計期已逾十稔本年恭逢皇太后五旬萬壽仰惟福佑普寰被區率土臣民同深歡忭允宜推廣仁恩覃敷闓澤所有各省節年正耗民欠錢糧及因災緩徵帶徵銀穀並借給籽種口糧牛具及漕　蘆誅學租雜稅等項着各該督撫將軍府尹等將光緒五年以前實欠在民者詳晣查明該省所屬某州某縣銀穀若干速行開單具奏候服降旨全行豁免並着先將此旨刋刻謄黄徧行曉諭城鄉村鎭咸使聞知無任官吏役胥影射侵漁以期膏澤下究用副朕延釐錫羡子惠元元至意該部卽遵諭行欽此同日奉上諭户部奏司員呈請投効軍營據情代奏一摺户部員外郎張蔭清主事趙濵彥均着發往廣東交彭玉麟張之洞差遣委用欽此 
[本館奉電音]  
　　昨午接到北京友人專發電音到本館内有八月初九日諭旨一道謹敬譯登○八月初九日奉旨太常寺少卿員缺着郭勒敏布補授欽天監監正員缺着杜春融補授詹事府左贊善員缺照例將歐德芳轉補所遺右贊善員缺着王文錦補授欽此 
 
 

Page 2

 
 
[港報譯錄]  
　　香港西字報言法國之拉加利桑尼亞爾鐵甲船現已駛出於初五日拖　水雷船一艘並載兵船答拉克前赴芭蕉山想已修治完固矣具阿德郎脫載兵船則於初二開往芭蕉山又言法人在港購得牛羊二十頭須用駁船數隻載運上船而駁船無肯應雇自朝至於日之夕矣牛羊不能下來乃自用兵船上小艇分作數次載以上船法人可謂苦矣自貽伊戚其法之謂乎又言粤垣大憲出示令保護西商教民旋有匪人將示諭撕去爲守兵所見拘案笞責以示儆 
[法人詭秘]  
　　昨聞西人傳言法船擬往津沽其確否則不可必按近日輪船之往來津門者日間並未見有法船而晚間則間有見往北之船船上懸燈輝映海面但黑夜之中不辨其爲何國之船恐法人陰施詭計晝伏夜行潜謀北犯亦未可定惟怡和洋行之廣生船前日由港回滬言親見芭蕉山有商船兩艘不知其爲何國者法兵船十一艘最大之載兵船一艘尚有一載兵船尾廣生而往然則往北之法船又何自而來是眞急索解人不得者矣 
[法帥言旋]  
　　法元帥迷祿告病一節已列前報兹閱西貢法字報知迷祿業已由海防回至西貢將次回國送行者頗甚寥落云 
[倫敦消息]  
　　倫敦新聞紙言曾襲侯往見英外務大臣談論之間說及中法和議一事然曾侯則並未請英國勸和又言英國議院集議時言及中法和局英人皆不願爲兩　勸理也 
[牛庄消息]  
　　天津得有牛庄信息謂該處兵民有滋閙之事有英兵船之在津者名遏思巴聞此信後卽速開往牛庄宋識究因何事滋鬧俟有續聞再錄 
[承辦鐵路]  
　　香港西字報云中國欲造鐵路由津達京刻已出示招人承辦紛紛承攬者殊不乏人怡和洋行亦往承攬此事現聞已定交怡和承辦矣 
[增兵述聞]  
　　香港西字報登有新金山新聞紙所錄電報云孤拔電達法廷謂法兵攻中國地方必須有兵據守故請添兵法廷允之乃於一軍之中調取數營來華然則前報已到新加坡之法兵殆卽此歟 
[夜半焚船]  
　　香港四字報云初六晚一點半鐘有中國沙船義和可裝五千担满載火油棉花不知何故忽然失愼船泊港中岸上水龍灌救不及無從措手惟有聽其自焚俄　錨　已斷適值西風船隨風而東東爲岸上巿房所在急令小火輪拖之以去少頃拖船之索亦被焚斷而船中裝有砲位火藥裝好一經燃及藥彈横飛幸而皆入水中岸側不至傷人而該船上諸人亦均逃出比及天明焚及船底近水始熄救出之貨僅火油一百箱該船值洋三千元所裝之貨計值洋二萬元盡付一炬惜哉 
[天津西信]  
　　天津西八來信言新沽有兵一營係李傅相部下前擬調赴北塘旣而又調往山海兹過天津而去新沽之營房係四年前所造計費銀七萬兩現在兵旣調開營俱拆去木料等物亦皆售出矣 
[黑夜移營]  
　　日間北洋防堵極嚴移緩就急徵調頻仍初五六夜天津河東之陳家溝河西之海大道均偃旗息鼓兵行兩夜不絶河東過者係辛集之銘軍十三營從水路而來換船赴永平府聽調河西則係眞定大名之練軍添赴大沽北塘與及蘆台駐紥者恐民驚擾故卜夜而不卜晝如此亟亟北洋之戰務或難免歟 
[烟臺防務]  
　　東撫陳雋丞中丞刻下駐節黄縣不時往烟登一　巡閱各營操防每日鎗砲之聲輙聞數十里外現又在江南調去李健齋爵觀察老湘毅軍四營觀察爲前安徽巡撫忠武公之哲嗣左侯相向最倚重也又在湘鄂各處添募楚勇一千名已由陸路行抵山東境内本省曹兗等處亦招勇千名不日均可到防似此荼火軍容焜耀渤海諒敵人當先望之而却步矣 
[鎭江防務]  
　　恪靖親軍砲隊正副兩營經大憲調赴下游防堵是以督標新兵統領易軍門於所統五營中先撥兵丁二十棚駐防集山綴撥二十棚駐防都天廟待平字左右二營募成列後督標新兵四十棚　可歸原處駐防云 
[招勇赴臺]  
　　福建台灣道劉蘭舟觀察札委蕭明府及王胡兩叅府至鎭江招勇已於前月下旬開招臺字四營勇丁二千名定例年在十六歲以上三十歲以内不食洋烟能　負百斤者方許入選凡投充者除報名註册外須令解衣詳視有無暗傷其已入册者每日先給工錢一百文待到臺成營方給大餉日下　招一營云 
[皖省募勇]  
　　宋軍門委吴黄二營官到安慶招募慶字中後兩營須年在三十以内技藝嫺熟由本地方人出具保結方可收錄其已入册者先給小口粮一百二十文聞吴黄二營官現寓二郎巷斌升客棧云 
[盜案立破]  
　　前報杭垣有一信局船在艮山門外金門檻被盜搶刼一案現已獲到正犯兩人及窩家一人據盜供稱是夕並無銀洋只刼得船户零星衣服等件均當於上白典中得錢分用同黨八人均係台州籍現尚四路跴緝也聞是日信船共有三艘銜尾而行該船最先所有各處洋包船主作枕而臥忽聞盜己上船隨手將洋抛入河中羣盜均未見也其後二船乘盜忙亂時卽從船畔衝過均未遭刼亦云幸矣 
[京師近信]  
　　宣武門内興隆街舊有粥鋪一家今夏有某姓又於其側新設一舖舊舖主遂向之理論斥其違　行規新舖主不服致相口角經隣右勸散舊舖遂赴精忠廟會首告知一切會首招集各粥行及新舊二鋪主赴廟内憑公論斷僉言旣作此項生涯須守行中規例查會規載明有舊舖處不許有人在隣近新開違者由會衆驅令遷移遠處新舖主自知理曲無奈遵依然心中實有不平遂尋覓無賴向舊舖尋仇上月二九日竟糾合二三十人手持各項器械擁至舊舖呌駡舊鋪已早有聞風亦預備數人及舖中夥伴出與交手祇以寡不敵衆受傷三人内一人傷勢甚重經地方官將新鋪中人送交衙署初二日由南城坊官馳往騐傷聞傷重之人恐難獲愈云○庫　辦事大臣桂公祥請由京旗移撥兵丁一千名携眷赴庫倫所屬昆門地方駐防每兵撥給地六頃令其耕種其所需籽種牛隻等項官爲製備酌童豐歉按年歸欵臨行每兵由京旗給銀十兩京師有此風聞然未見明文也○聞内廷接報處人云越南三宣提督劉軍門永福與法人開仗多次俱獲大勝云○前左帥大閱合操賞銀一百兩經神　營覈對處核算每兵所得無幾實難敬給遂由營務翼長禀請醇邸示下遵行醇邸諭令除左帥所賞卽行核明分給外其是日入操執事各兵每名再賞京蚨一千文由營中公欵開放以資鼓勵云○初一日召見醇邸時皇太后謂福建督撫先事漫無籌備臨時又不振奮致爲法人暗算又謂總署人員較少夙知鄧京卿承修直言敢諫體用兼備可令入署行走聞醇邸奏請飭沿海各統兵大臣及各督撫嚴籌防守遇有法船　行實力攻擊務必出奇制勝殄滅敵人云○風　户部擬將京師文武各官减放俸銀一成八旂及緑營步營官兵錢糧餉銀及宗室覺羅養贍錢糧亦均减一成其减俸之事各堂俱已准行惟减放兵餉一節某堂尚未允諾不肯簽押云 
 
 

Page 3

 
 
[巨蕩浮屍]  
　　杭垣慶春門内東園巷門深徑僻幽　無人雖在城廂宛若鄉曲該處居民大半業織紝而灌園之叟賣築之傭亦十有三四焉相傳南宋時爲菜巿門外迄今富景玉津諸園遺址猶可於荒烟蔓草中搜尋而得　中尼庵極多紅牆紺宇花現優雲茂林修竹之間時有清流激湍之勝園東有機神廟一所規模閎敞殿宇軒昻對面則碧水粼粼緑波渺渺方圓數畝一無主之巨蕩釣魚放鴨之徒濯錦浣紗之婦時或一至此外無人跡到焉月之初一日蕩中忽浮起一男屍居民忙傳唤該地保雇人撈起見屍膨脝碩大彷彿已浮沈多日面目模糊不能認識身畔無長物惟衣禁内藏一油紙小包啓而視之則長蕮累幅密字成行似係寃單模樣墨跡依稀無從辨其字跡里民擬報官請騐招尋親屬領屍而地保以無主屍塲費用皆須賠累是以遲延未禀挨至次日無人承認無奈向各家醵集微資購三尺桐棺一束藁荐艸艸承殮瘞埋至該屍之姓名住址及因何致死皆付諸不論不議之列云 
[宜昌事]  
　　宜昌府存太守蒞任以來勤愼從事恩威互用屬下七州縣頌聲載道幾於有口皆碑三八放告務必高坐堂皇有寃卽伸隨訊隨結署内丁役不准婪索錢文惠澤及人眞古之賢二千石哉○黄州饒某在小十字街開一米鋪同居某乙不知何許人前夜串通某婦誣饒以暗昧事訛詐錢文饒不允竟被將　　剪落隨喊動街隣出爲調處内　劉某者府中蠧役也乙之訛詐伊實主謀是日饒許以青蚨六千頭託其了事洎天明卽以此情告知隣佑地保赴府鳴寃存太守卽升坐大堂訊明情節將劉笞責四百板草去卯名乙笞二百板饒因事有可疑亦責百板某姓婦省釋一時民間莫不頌賢太守明如秋水云○近因中法之變羅鎭軍每日躬率兵弁勇丁在教塲操演打靶并挑練馬步兵丁以資防禦　鎭軍前從　姓近已奏請歸宗故攺姓曰賀云○本月十五日賀鎭軍至各廟拈香先詣大南門城上關帝樓繼至禹王宮龍王廟等處申　　　出北門至水師營查看一切然後排道回轅○南關外稅務司新購之地前已　築石塘工料頗極堅固　因天時暑𤍠停止月　日來又開工趕造矣○　此當道示禁烟館雷　風行個中人攺操他業者十有五六近復法網稍疏以致陽奉陰違重復私相開設一夜委員某君巡至中水門外拿獲某姓烟館主及烟客五六人帶進衙署諒必從重辦理矣○小南門外甲乙二人因事鬥毆甲被踼傷甚重當請海關上某西醫療治業將愈矣一日忽　家人口角竟潜赴大江中溺死刻屍身尚未撈獲云○統帶水師管賀鎭憲每至中元佳節必延高僧建設盂蘭盆會以超度陣亡將士今歲自七月朔起至　日止仍循舊例高建法壇鼓樂銜脾鑪亭經桌舖張藻飾務極奢華𦦨口旣終各哨弁手捧香罏或　檀炷遊行街上觀者密若堵墻至十一日又分送齋　至各文武衙門及西公使署洋關等處云○大江之水前因亢旱日漸退消今江面已增高六七尺矣 
[禁止打鳥]  
　　福州道憲照會英領事官謂現值秋高氣爽之時西人例往鄉間打鳥爲樂惟近來中法失和鄉人不辨玉石一見西人卽不免有驚擾情事請轉諭各西人勿往鄉間打鳥云云英領事接文後卽譯成西文曉諭各西人使自保重云 
[憲示照錄]  
　　欽加二品銜監督江南海關分巡蘇松太兵備道兼管銅務加三級邵　出示曉諭事光緒十年七月二十九日接新關辦理海册處稅務司杜函送第一百八十六號行海傳單請察收轉衆等因到道除咨呈長江提督李曁行捕盜局並支應所轉飭各輪船一體知照外誠恐往來各商船未盡周知合行抄單曉諭　此示仰各商船舵水手等一體知照毋違特示計開一長江通州龔家老圩地方北岸向置燈杆因江堤坍塌己於閏　二十九日自　處移設向北二十一度東相距原處約七十三丈五尺光緒十年八月初七日 
[吴淞信息]  
　　前日下午威靖兵艦從南京來满載鹽蒲包及破舊棉胎等由　船駁赴慶營交納蓋以護衛炮台也○寳山王雲莊大令韓杏溪守戎近飭募成之圑丁逐日操練陣法習演打靶等事是亦有備無患之道也○前日砲台打靶初演　砲靶不甚遠　放槐槐蘇巨砲其靶置於石頭　洋面約計有三十餘里之遥然均能命中炮　誠加人一等哉○上海軍火廠　到洋鎗六白桿火藥四百桶銅帽六千个裝台州船報關騐明出口大約此項軍需由温台購辦防用也○昨有善水性者龔姓云炮台前港底沈有水雷一具曾經摸着大抵雷尾之練斷去故沈入水底業已報明慶字營撈取矣 
[船事彚誌]  
　　昨日十一點鐘威靖兵船由吴淞來滬駛往製造局前停泊○高陞輪船在虹口老船塢修理業經告竣於前晚出塢○旗昌洋行之美富輪船昨晨進塢修理油漆 
[下忙開徵]  
　　上海縣主黎壺山大令接奉藩司札諭現當海防孔亟調兵練勇軍餉浩繁下忙條銀切須赶緊開徵邑尊遵札定期本月十二日傳集各圖地保諭話　於十五日設櫃開徵云 
[縣訊局賭]  
　　張介奎投上海縣呈控賭棍王梅溪胡開良趙麻子等一案疉列前報前晚帮審委員蔣明府提案詰訊張申訴前因胡供小的由王　同設局誘賭僅分得洋三十二元情愿繳案餘洋均被趙王二人吞用張供胡實分得洋四十八元明府謂胡曰　等夥同王梅溪引誘良家子弟局賭害人鬼蜮伎俩不知曾傾陷幾人迭經前縣曁英法兩公廨從嚴懲責仍不攺悛實屬藐法已極卽喝從重笞臀胡一再求恩明府飭令管押　三日内繳出洋四十元再行核辦 
[東夥並押]  
　　昨報列營勇滋事一節前晚黎邑尊親詣該營騐傷并將義昌雜貨店主店夥王觀發帶回縣署升堂訊問二人申訴前因邑尊謂此案雖係該勇不合但爾等貿易之人亦不應因此細　輙與擾衅本縣雖騐得所受之傷無甚要緊然頃據該營官函稱該勇似有性命之虞遂飭將店主交捕　看管王觀發發押班房俟察看該勇傷勢後再行核辦○本館訪事人將此案續報到後又有人將肇事緣由詳細函述據稱十一日貴報　勇滋事一節想係倉猝間採訪未實現聞經上海縣訊明係老湘合字副前營前哨七隊長夫馬寳山於本月初八日向晚手持一盌至顧義昌雜貨店買蛋棄小揀大嗇夫常情詎無心丢破一蛋店索賠夫不允急　原盌欲走店夥王若臣向並奪盌圖償破蛋並將營夫推倒在地滾作一團因而衆夥執棍帮兇將夫痛打以致遍身臥受重傷初尚喊呌救命繼則不能言語是時已晚恰值營弁巡查皆歸合字營規素嚴街上又無一勇一夫閑走惟遇開花砲隊巡弁某路過撞見傳信到營營　派弁往查該夫臥地呻吟無從詰問店主顧雲生先已因事他往店夥語甚支離次日遂函請黎邑尊前往騐明傷多且重命在垂危隨將店夥二人及地保管衙　訊得實大約以傷者之存亡定兇罪之輕重頃聞此夫因醫治得法漸已能食能言尚不至於殞命該兇夥想亦可從末减也來函所述如是合兩存之以俟知者 
[英界公堂瑣案]  
　　包探陳阿九稱天祥洋行失竊鐵欄杆一百五十根每根價值洋三角報捕查獲竊犯吴小弟據言售在朱幅生所開之鐵店内帶同吊贓得六十八根將朱與夥劉阿惠及竊犯吴小弟一併送案天祥行西人投案請追缺贓黄太守　之翟副領事判吴管押二月缺贓着朱賠繳洋二十元違則與劉各押一月起案之贓先交失主領去○開妓院之粤婦王氏昨夜有同鄉客王阿飛嚴阿金　妓房内用磺强水灑被褥衣服立卽朽腐幸卽知覺報捕拘案王嚴二人均不承認好捕頭禀王嚴確曾充富巡捕已經斥　請辦以儆黄太守商之翟副領事判 
 
 

Page 4

 
 
爲首之王　飛押兩月嚴阿金押一月均發捕房收管○高阿三稱向朱必林轉租房屋欲開肉骨頭粥店已付一月租洋四元及搬傢伙去而寳源祥房主派人來阻不得已向朱索還銀洋朱祗肯交還一半以致爭論及華捕來喝令同至捕房詎另有朱慶華挺身毆捕又經别捕帮同拘獲送案請究華捕禀訴前因并稱被奪木棒抛在河中由船户撈起交還朱必林供高來租屋已有十天　欲伊認償半月房租朱慶華不認毆捕黄太守商之翟副領事斷朱必林交還高阿三洋三元再罰朱慶華洋一元歸捕房充公○包探阿五稱緝獲竊犯楊阿四搜出押票吊得自鳴鐘一架係日本婦人之失贓楊阿四尚竊王金氏家之水烟筒及粤歸家之水烟筒賣在王李氏舊貨攤上當往起贓一面知照失主王金氏認非　贓竊犯亦言已被掉贓粤婦現已　徙放未投案黄太守商　翟　領事判楊押一月鐘交日本婦人王金氏旣稱原贓　掉姑將無人認領之水烟筒一併給該氏領去王李氏從寛開釋○五十一號西捕稱有四人雇陶福三之東洋車已給車錢陶福三尚吵鬧西人令我送案陶福三供西人雇我車令侍者給我四　洋一个則侍者祇給我錢百文與之爭論西人究間侍者反言我無端吵閙我以不通西語致受其欺乞恩明察黄太 
守隨飭陶福三退俟西捕知照該西人帶同侍者投案再　 
[並非搶刼]  
　　前報列白晝搶刼一事兹據陳彩堂來言實因彼此摺攬客人爭奪生意起見並無搶　情事而金姓揑造謡言有意誣鑖現已經　照　棧主爲之調處矣本館有聞必錄有則言有無則言無特爲辨正如左 
[招認屍身]  
　　同仁輔元堂來　云本月初十日巡　在金利源碼頭撈起男浮屍一具年約四十外歲身穿白布短衫兩件藍洋布褲白布襪元布雙樑鞋三根頭扁辮線白布褲帶當經在堂殮埋義塜如有親屬來堂認領可也 
[續募山東江西兩省救疫辟瘟丹正氣丸啓]  
　　謹啓者善昌自上年夏迄今陸續募合壇方純陽正氣丸分解直東灾區今夏初有善士助來浙杭萬承志堂太乙救疫辟瘟丹二百錠併解順天嗣接放賑諸君回信　陽正氣丸諸　可服藥到病除惟萬承志堂辟瘟丹霍亂吐瀉時疫給一綻服後竟有起死回生妙術初次祗有二百錠先來求給如獲珍寶一發卽完後有重症來求者未能應給卽來信乞　辟瘟丹正氣丸兩種丹丸最爲得手善昌卽將乞藥治病情形函請萬承志堂寳號執事轉　令東求募辟瘟丹五千錠分解災　不到兩旬已如　募寄勇於爲善感佩莫名此次續解東賑銀卽附解丹丸兩　箱順天天津各一箱託施醫局散放僅存　瘟丹一千綻卽日需解江西賑銀一併附去竊思兩省水災猝不及防灾黎　食不暇焉能購藥治病爲特叩求杭省慶餘堂種德堂兩寳號仿照萬承志堂慨助數千錠廣積陰　并祈代爲乞募多多益善夙仰慶餘種德兩寶堂藥材道地配合精虔遠近馳名足稱鼎峙今承志堂已助五千餘錠用是不揣冐昧登列報章想兩寳堂心存利濟樂善好施不僅災黎感謝已也行道　福可爲兩寳堂旦夕期之上海絲業會館籌賑公所施　昌少欽氏謹啓八月初八 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年八月初五日京報全錄]  
　　宮門抄○上諭四道錄前○發抄旨四道○大臣劉奏酌裁各營並現存官弁勇夫數目清單摺○晉撫奎奏爲仍請以原擬通判試署摺○蘇撫衛奏審明定擬摺○大臣杜等奏據情代請再行給假夾片○將軍慶奏擬請暫爲管理夾片○八月初五日理藩院鑾儀衛光祿寺廂白旗值日無引見○恩承等各課署缺恩○芸公續假二十日○内閣奏派騐放之大臣派出景壽崑岡童華周家楣○召見軍機○發抄鹿傳霖奏卽用令但弼補光山令奉旨吏部議奏欽此○又審明郾城縣孀婦李吴氏京控案定擬奉旨刑部議奏欽此○又勸捐直　賑欵出力之候選州同張蔭孫攺奬底銜更正奉旨吏部議奏欽此○恭壽奏暫　乍浦副都統印務日期謝恩奉旨知道了欽此○欽差大臣督辦新疆軍務兵部右侍郎二等男臣劉錦棠跪奏爲酌裁楚湘蜀軍馬步各紳攺併成旗並現在實存官弁勇夫數目謹分晣繕具清單奏明立案恭摺仰祈聖鑒事竊臣部馬步諸事曁烏魯木齊提標土勇截至九年十二月底止共存五十一營旗開砲隊三哨小馬隊五哨業經遵照部議奏明立案其自十年正月起經臣再三籌　先於行糧馬隊内飭將蜀軍呼敦左右二營楚軍定邊一營湘軍定遠小馬隊一哨裁併攺爲定遠行糧烏隊一旗呼敦行糧馬隊二旗定邊坐糧馬隊二旗又於行糧步隊内裁撤湘軍定遠中營一營並將董字左右二營定遠左右二營蜀軍　副二營楚軍安遠左右二營建威一營裁併攺爲董字左右二旗定遠左右二旗蜀軍正副二旗安遠左右二旂攺建威營爲安遠前旗以上馬步攺營爲旗照章共留員弁勇夫五千九百一十五員名額馬六百三十五四外共開除員弁勇夫二千九百六十三員名額馬一百二十一匹其各營遺勇口糧結算至二三月底不等由臣極力騰挪並將分收上年息借聗商之欵湊放清楚又喀喇沙爾地方險要因就所轄蒙部内挑選蒙古馬隊一旗照依土勇馬隊章程開支以資防衛其阿克蘇道標土勇一旂經部議准現已挑募合之楚湘蜀軍並烏魯木齊提標土勇共五十四營旗開花砲隊三哨小馬隊四哨通共額設弁勇一萬九千一百六十三員名額外營哨官一百二員額外火夫長夫馬夫九千六百二名額馬三千七百八十八匹此臣部諸軍截至十年三月底止現存實數也兹據行營糧台開單詳請奏咨前來臣覆核無異計馬隊攺旗者共三營步隊攺旗者共九營又併小馬隊一哨較之上年營旂之數雖多三旗而實在弁勇减併不少論邊地之遼闊防勇未敢議裁論欠餉之遞增必須及時清理似此設法酌攺减一勇卽省一勇之糧兼之汰弱留强挑一勇眞得一勇之用於防守嚴密之中力求裁省以期上副朝廷綏邊節用之至意所有臣部諸軍攺營爲旗挑募情形並現在實存數目謹分晰繕具四柱清單恭呈御覽伏乞皇太后皇上聖鑒勅部立案施行謹奏軍機大臣奉旨該部知道單併發欽此○○曁署山西巡撫布政使臣奎斌跪奏爲要缺通判缺項議定仍請以原擬人員試署以資治理仰祈聖鑒事竊照准升甯遠廳撫民通判葛士達丁憂遺缺經臣以試用通判張喜田奏請試署經吏部議奏以寍遠廳通判前請攺爲冲疲難邊外要缺並未議定將該廳作爲題缺調缺或題調　項要缺查各省應題各缺例准以試用委用人員内有能勝任者一體揀　題署今寗遠廳通判尚未議定作何項要缺所請以試用通判張喜田署理寗遠廳通判之處應毋庸議其甯遠廳通判一缺應令另行揀選等因光緒十年閏五月十一日奉旨依議欽此咨覆到臣當經行司遵照伏查前准吏部議覆升任撫臣張之洞條奏晋省七廳攺制未盡事宜案内歸化城等七廳何項作爲題要何缺作爲調要何項作爲題調要缺行令議定奏明辦理業經臣督同藩司悉心確核將寗遠廳撫民通判一缺定爲冲疲難應題要缺奏明在案兹缺項旣已議定自應遴選請補以免員缺久懸查吏部通行章程内開道府同知直𨽻州知州鹽提舉通判各項委用試用人員如遇應題　缺定例准其一體揀選題署該廳爲邊外要冲新攺驛路現　牧廠開荒事煩寳重非精明幹練之員弗克勝任晉省雖有候補通判人地不甚相宜實缺知縣中亦無堤升斯缺之員遂於試用通判内逐加遴選惟查有試用通判張喜田現年三十八歲係浙江錢塘縣人由監生報捐通判指分山西試用光緒元年十月十五日經欽派王大臣騐放覆奏奉旨著照例發往欽此十二月十七日到省試用期满奏明照例補用四年丁嗣母憂回籍服满起復七年三月初一日回省於晉省善後出力案内俟補缺後以知州用該員精細安詳才具開展以之試署甯遠廳通判兼理事銜邊外要缺人地實屬相需且試用人員請署題缺與例亦相符合合無仰懇天恩俯念員缺緊要准仍試用通判張喜田試署甯遠廳撫民通判洵於治理有裨如蒙俞允該員係試用通判請署撫民通判銜缺相當毋庸送部引見仍俟試署一年期满如果稱職再請實授該員並無叅罰案件合併陳明據署藩司高崇基署臬司黄照臨會詳前來理合繕摺具陳伏乞皇太后皇上聖鑒謹奏軍機大臣奉旨吏部議奏欽此○○頭品頂戴江蘇巡撫臣衛榮光跪 
奏爲續獲越獄盜犯審明定擬恭　仰祈聖鑒事竊照前據江蘇按察使許應鑅禀報上元縣留羈司監盜犯王二彭學誌越獄脫逃一案於奏叅勒緝後拿獲王二一犯提同刑禁人等一併審擬聲請先將王二正法業經奏奉諭旨飭部議覆在案兹復據該司督同司獄派出丁役於光緒十年六月十四日在清河縣地方恊同營縣續獲彭學誌解省飭發蘇州府嚴訊錄供擬議由臬司許應鑅覆審解勘前來臣親提研鞫緣彭學誌籍𨽻沐陽縣先在上元縣地方聽從夥刼事主劉長發家得贓被獲審　强盜已行得財不分首從皆斬律擬斬立决解由府司勘轉經臣親審具題照例先行剌字留覊司監與王二分籠收禁彼此放封時赴厠會面詢係同鄉道及均犯盜刼罪身命難保光緒四年九月初四日午後彭學誌與王二先後赴厠出恭彭學誌卽向王二商約欲乘夜深禁卒等睡熟越獄同逃王二允從是夜司獄李焜帶同提牢進監收封騐得各犯刑具完固四更後禁卒馬兆等均因困倦睡熟彭學誌與王二先後扭去鑄銬扳折籠栅逃出拔得籠内栅木三根濳至西北角用手巾接　將栅木靠在内圍　與王二先後接脚上牆復抽出栅木越過外墻解去手巾跳落墻外脫逃於初五日黎明混出城外分路濳逃彭學誌用手巾裹頭並拾得舊鐵片磨尖削去面上刺字又遇不識姓名剃頭擔上揑稱久病方愈將髮剃去日則求乞夜宿孤廟並無一定住址至十年六月十四日逃至清河縣地方卽被拿獲解省飭發蘇州府審擬由司解勘經臣親提研鞫據供前情不諱復詰逃後並無爲匪不法及知情容留之人案無遁飾查例載未殺人之首盜與傷人之伙盜原擬斬决若越獄脫逃被獲者於本地方斬决梟示等語此案彭學誌因聽從夥刼事主劉長發家得贓犯案留覊司監輒敢與同監盜犯王二乘間越獄脫逃實屬不法該犯係按强盜不分首從擬斬與例載傷人之夥盜同一斬决自應按例問擬彭學誌合依未殺人之首盜與傷人之夥盜　擬斬决若越獄脫逃被獲者於本地方斬决梟示例擬斬立决梟示已於審明後先飭將該犯彭學誌綁赴巿曹正法梟示禁卒人等已於前獲王二案内擬結管獄官已革按察司司獄李焜失脫斬决重犯二名前於四个月限外獲犯一名仍應留於地方協緝今復將逃犯彭學誌續獲業已革職應請免其留緝有獄官江蘇按察使許應鑅已於二叅限内將犯全獲所有應得革職留任處分應請勅部照例扣限開復至臣應議處分應否註銷聽候部議除供招咨部外理合將續獲越獄盜犯審明定擬緣由會同署兩江總督臣曾國荃恭摺具陳伏乞皇上聖鑒勅部核覆施行謹奏奉旨該部議奏欽此○○杜　爾等片再查前據三盟長公吉克濟特多爾濟等呈據該盟札薩克頭等台吉札木色林札布呈稱舊患腰痛骽麻等症日漸增重呈　照章給假兩個月等情當經奴才等照章給假奏蒙聖鑒在案兹據　盟長呈稱該札薩克頭等台吉札木色林札布假限期满病仍未痊呈請照章再行給假四个月俾資調理等情呈報前來奴才等伏查該札薩克台吉假期已满病仍未痊自應按照新章再行給假四個有令其調理除檄覆該盟長轉飭遵照外理合附片具奏伏乞聖鑒謹奏軍機大臣奉旨知道了欽此○○慶裕片再奴才總督衙門發審處承審盜賭各案以及隨時委派之重大案件一切均關緊要奴才赴防後擬卽咨交奉天府尹裕長暫爲管理俾各委員等有所禀承不致誤除移咨外理合附片具陳伏乞聖鑒謹奏軍機大臣奉旨知道了欽此 
 
 

Page 10

 
 
[返魂無術]  
　　有某姓者居揚州新城左衛街其長女美而賢固璇閨之翹楚也　婢羣以大姑娘呼之某姓有此掌珠擇婿甚苛非才貌相匹者不輕許也適有某生寄食維揚叔寳風神陳思才藻久已藉藉人口某甲爲作撮合山某姓欣然以爲得快壻將畫鴛諸矣而某姓之夫人必欲一見生而後下玉鏡臺甲婉商於生生素聞女之艷名亦樂從次日隨甲至某姓花園佯作賞花也者任夫人伺隙窺之不意甫入園卽聞一片笑聲有人呼大姑娘來者生已悟其輕謔及入廳事見夫人高坐於上客至卽與周旋顔色甚喜令具酒肴相待生赧顔告退繞出回廊見一女子濃粧倚欄以目送生生大疑呼問某姓家僮此係何人僮曰此卽大姑娘也生又問甲汝與女公子係中表親必能道其狀貌甲舉以對適與生所見相符生送以女爲不德托故辭婚甲不得已實告某姓女聞之羞憤自縊生聞女死悔慟交集亦自縊幸爲居停救活星夜送之回家然生雖飲續命湯女已無返魂術絶好姻緣以疑團敗之離恨天中又添一重公案矣 
[弭盜安良示]  
　　代理漢陽縣事卽補州正堂加十級紀錄十次劉爲嚴禁假名保坊以清盗藪事奉本府札奉臬憲黄札開訪聞荆德安漢荆門各府州屬地方有所謂保坊者其初起於前督憲官收用之曹太令其權宜約束匪徒勿令滋擾或一人或二三人分保二十里或二十里不等所住之處名曰更棚自曹太故後餘黨肆行無忌招集各省倖逃法網匪徒素養慣賊假借保坊之名散於鄉鎭恐嚇愚民挨村挨户派歛錢米或米一斗或錢數百文家貲豐者遞加與錢米者墻上以石灰畫斗大十字或畫一圈爲暗號包免偷竊不與錢米者則縱賊抛磚擲瓦挖墻鑿壁必使出錢歸其保護然後已名曰更棚實係窩户且又通同作獘此棚之賊縱偷他棚或向清查輙託言在别棚查獲勒錢贖取甚至恃衆拒捕莫敢誰何若不亟加整頓爲害閭閻伊於胡底恐此等無賴之徒因查拿禁革保坊更棚名目藉端煽惑亟應曉諭民間毋得受其愚弄私給錢米其所獲保坊更棚之人或重治其罪或遞回原籍或取保自新由各該州縣查明所犯輕重斟酌辦理以弭後患而靖地方合亟札飭札到該府立卽嚴飭所屬一律認眞整頓仍將實　情形辦理次第詳悉禀覆等因轉行下縣奉此除飭差查拏外合亟出示嚴禁爲此示仰縣屬軍民人等知悉爾等務知十家門牌爲弭盜良法同村共里如能守望相助匪徒自然歛跡凡從前墻上畫十字卽畫一圈爲暗號之家務各抺洗乾淨毋受匪徒愚弄私給錢米自貽伊戚其保坊更棚之人亦須痛攺前非勉爲善良倘以後再藉保護地方爲名歛錢派費縱賊殃民許該處紳保立卽綑送赴縣以憑照窩户例從嚴究辦决不寛縱其各凛遵毋違特示 
[海防七策]  
　　一海防之有砲台固屬堅壘或有限於時日迫於形勢未能多築但於寛平岸側坎地爲壙深闊約四尺内可伏二三人上用竹排做成人字模樣盖之置砲於岸每砲旁置七八壙側穿二尺以便多藏藥彈人伏其中敵船來擊迎機而伏彈過卽開砲擊之砲前後官加闊輪以便左右高低前後進退照准迎擊砲則不拘多少壙則牽長開去愈多愈好倘敵逕過砲台卽可推砲與之上下相角或逕登岸則羣起奮擊短兵相接後以大隊應之亦可以寒敵人之胆如此較砲台用糖砂鹽等包旣可省費又較活動一守海口兵不須多但擇能用短兵者使之伏壙護砲傳遞藥　精於施砲者使之擊敵砲旣低平命中亦易敵船着孔卽可灌沈其餘各兵但使遥爲聲援以備登岸合擊客主勢殊諒無不操勝算也省得餉糧多備鐵甲庶幾能守能戰一各海口宜首尾相應南洋鐵甲旣少勢不能遊擊互救與爭於洪濤之上僅爲本省之計但用大船三艘方舟置砲上用大竹編成人字下與船齊疉成三層通中灌水每層内鋪舊絮並令常濕旣可以防火箭雨漏又可以柔克剛如敵犯彼口此卽可由海邊赴援隨潮上下加以人力一日夜亦可行二三百里彼雖有水雷轟鑿近岸淺水不難豫探而知凡巨砲礙難加輪推行者可以此裝擊因其進退活動可濟砲台之窮且價廉工省卽各自爲備亦易爲力一堵塞海口下用石塊上必厚鋪粗砂緣砂柔軟水雷驟難擊開且不可堵塞一處宜參差離奇或隔半里或隔數百丈　塞十餘處平日標識以便商船另用他船再備砂石以便臨戰堵口如此則其雇用領港人亦全無用敵旣難入防軍卽可少省此爲愼重之計不得不爲此拙工倘能多備柴薪稻草敵果入口一遇擱淺卽用船排裝載灌油上遮濕絮順流放下兩兩相對遥牽以繩使善溺者御之以行旣著敵船兩旁卽放火燒之船雖鐵甲經火久炙人亦昏迷然後蟻附猱出合力環擊若其擱淺未甚卽先以木料阻壞其輪使其不便拖行終爲我有若在長江上下齊塞但多以草木如法燒之不難盡俘以歸也一招勇以禦外侮者猶小隱靖内憂者爲大凡强壯猛鷙之夫處此時艱多致生事一聞招勇必更磨礪以需招法似宜通飭各縣隨處招致但擇武藝精强且能超越諳水性者方可入選旣成勁旅卽散羣魁易奸頑爲忠義誠屬一與兩得若定于每處招幾營以之成陣或可觀以之野戰恐不足也一練兵以雙刀團牌鎗砲爲上大刀叉旗之類次之至於陣法因時制宜不可拘一大約洋兵以整總宜以偏師制勝鏖戰期以有進無退緣洋人與髮捻異髮捻猶人操之過急卽恐其投降若洋人性忍人盡知之勉以忠勇曉以利害各兵士自知去取然後衝鋒陷　直擣中堅敵砲雖利又烏能爲此所謂置之死地而後生也一製火藥大有高低洋藥尚矣然購用之亦不過旂鼓相當若購到上等洋藥冉以螳螂製入自能格外致遠按螳螂製入火藥此法自台灣生番始緣此虫性最剛故耳然虫性之剛者如蟋蟀紡績之類似均可用[  新安憂天人謹獻]  
[稷臣新獲雋親友賜賀賦此鳴謝卽請粲正]  
　　阿咸資質本馴良不爲飢寒學殖荒六載備嘗狐館苦一枝幸擷泮池香粗知弦股鉶初試寵錫瓊瑶感莫忘欲借管城鳴謝悃推敲幾度未成章[  鑑湖漁隱筱艇氏朱慶礽拜稿]  
[津門秋感四首錄二寄悔遲生]  
　　玉壨旌旗接漢霄西風鞭馬走林皋繡衣分擁三邊節鐵騎寒生八月濤此地銷魂猶竹肉幾人入巿 
訪荆高頻年辛苦從軍幕猶有征塵满客袍萬事全抛東去水我行怕讀北征詩故人天末凉風夕落木津亭細雨時已分飄零身似葉無端歌哭髩添絲瘡痍满目兵戈繼誰更傷心進酒巵 
[接錄蘇州天庫前電局内順直山東賑捐公所經收江西省彭孟楊勸捐第二十八單]  
　　揚字一百零四號册華海初明府勸捐内河水師統領李捐銀十兩玉和堂周錢十千有濟堂陳三省堂曾二户各足錢一千以上一册共捐銀十兩錢十二千○又揚字九十號册許子美經募楊余氏夏魯園承澤堂胡耐菴蔚豐厚五户各捐錢二千無名氏錢一千以上一册捐錢十一千○又揚字九十二號册許子美經募樂素堂李一户錢三十二千○又揚字九十七號册許字美經募汪景川詠軒共捐錢二千裕泰許進偕許民善許子珊福裕五户各錢一千許雅初許禮卿汪寶言許厚遠方惟儉善四六户各錢五百以上一册共捐錢十千○又揚字一百五十一號册許子美經募啓泰昌榮昌洪興廣裕豐隆祥茂元發萬美公壽記福壽堂三友軒力不及十一户各錢一千學糊塗心有餘等十二户各錢五百以上一册共捐錢十七千○又揚字一百三十三號册章子祥經募余卓齋捐銀一兩四錢六分鄭榮記一兩四錢余錫旺朱三泰朱怡和余凝　堂四户各一兩大盛九錢余漢亮鄭聚東鄭崇德兆隆益昌德隆呂振豐以義福成德昌陳生泰啓泰余希程余培之余日新十五户各七錢余兆　余祥泰同興又新振興義福星源余廉益懋記有成九户各六錢怡泰乾達全盛同發洪同興余廉芳余良訓七户各五錢陳新和陳生和二户各四錢以上一册共捐洋銀廿七兩九錢六分○又揚字一百三十四號册章子祥李月舫同募浙紹章氏求孫病愈捐英洋四元樹德堂汪隴西貽經堂二户各二元鄢榮貴王存誠堂王瑞金天杳理卿氏繆球峯德生王槐蔭堂高忠厚堂唐觀吉堂楊四而堂裕成何裕厚堂十二户各一元福泰裕源二户各英洋半元慶餘堂徐劉德泰鄧衡山俊秀堂易茂盛新泰湧大　七户各洋銀七錢陳有厚堂義成鐃孟翌鄭士志吴祥基五户各五錢和大四錢福成六成二户各三錢平陽香氏繆恭儉讓二户各捐對開低洋四元各重一兩四錢王金山對開低洋一元重三錢八分四興堂思孝堂王汪德豐合茂志德堂尤五户各對開低洋一元各重三錢五分以上一册共捐英洋廿一元洋銀八兩四錢對開低洋十四元重四兩九錢三分七成銀色○又揚字一百六十九號册華海初經募蘭陵呂老太大捐紋銀五兩一錢六分○又揚字一百四十九號册賴膺周經募無名氏捐錢五十千小瀛洲二千抱愧生捐銀五兩粧公朝四兩以上一册共捐錢五十二千銀九兩○又揚字第六號册高安縣葉瀛舟明府捐紋银一百兩正又勸捐邑紳陳光斗捐銀四十兩輪翮書軒二兩自怡軒陳二兩世恩堂馬二兩樹德堂葉一兩謙六堂向捐錢四千六桂堂翁四千公盛店二千樹滋堂熊筠陽驛二户各一千種杏山房陳五百文以上一册共捐紋銀一百四十七兩錢十二千五百○又一百十號册雷大順經募王正輝捐爛洋八元周昌裕堂方攬秀堂二户各二元槐蔭堂王樂園先愼堂賴積慶堂陳公和號萬芸香源聚恊和亮記九户各爛洋一元永和曾恆順雙發萬和乾大五户各對開洋一元以上一册共捐爛洋出一元對開洋五元共重十五兩二錢八分此一册内另有廿户共捐錢十三千數月以來迄未交到理合登明○又揚字五十八號世宜春縣徐慕園明府勸捐錢五十千此一册内另有一户捐錢七十千迄未交來理合登明○以上第廿八單計捐册十二本共捐紋銀一百七十一兩一錢六分洋銀三十六兩三錢六分英洋爛洋四十二元對開洋十九元錢一百九十六千五百連前廿七單統共捐紋銀一千一百廿九兩二錢六分洋銀二千三百四十五兩九錢九分洋二千四百九十三元對開洋廿四元錢二千八百六十八千七百七十文捐數現已截止理合登明[  原辦桃塢恊賑同人謹啓]  
[接錄蘇州天庫前電局内順直山東賑捐公所七月分清單]  
　　初一日春草閒房洋十五元葉星記十元○初五百王胡氏求保大小人口平安一元○初六日永平安四元○十二日常熟徐門許氏求病速痊五元○十四日無名氏一元○十五日徐門王氏二元○十六日常熟大義橋黄嘉善洋二十元正○十七日青　積穀倉談笑有先生募二百七十二號四省册五户六元又二百七十三號五户五元對開一個朱沈氏爲母目疾二元朱明桂爲鄰祝　求神四元○十九日陳汝魁一元○二十一日胡開○爲幼女慧○資冥福二十元悔遲子指金澤風吴四元○二十二日徐門許氏求病痊五元○二十三日虔州仙洲氏母　求資冥福一元○二十八日　直鎭李遠青求化濕熱　滯五元無緣氏求央足疾速愈一百元正○二十九日吴江有心子一元○再本月計寄解上海施少欽先生處一百六十一元現擬續解惟　各大善士憫念災黎廣爲勸說敝所得以就近代收代解盼甚禱甚 
[  原辦桃恊賑同人謹啓]  
 
