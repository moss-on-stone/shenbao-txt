# 1884 - 128 - 4903981

 

Page 1

 
 
[畫報出售] [  申報館主人啓]  
　　本館新創畵報特請善畵名手選擇新聞中可駕可喜之事繪製成圖並附事略由點石齋刷印每月定期數次每次八圖出送報者隨報出售每本　回工料洋五分其摹繪之精筆法之細補　之工諒購閲諸君自能有目共賞無俟贄　上海除賣申報人兼售外申昌書畵室亦有出賣外埠則隨報分寄就近取閲可也兹準於四月十四日第一卷書成　兑特布 
[紅樓夢出售] [  申報舘主啓]  
　　讀紅樓夢者均以寳黛人不遇爲憾因欲别出心裁力翻前案冀爲寳黛吐氣於是有後紅樓夢讀紅樓夢等書出焉其實者皆夢中説夢使聖歎見之又如批續西厢而　冷矣俱短中取長似以紅樓夢復夢爲差勝惜坊間版己漶漫閲者頗不殃目本舘用特付活字排印現己工竣廿二日出書每部計釘十本價洋七角　　悉遵舊例有欲破愁城而浮大白者盍取觀乎 
[書和局電音後]  
　　客有問法越之事者曰觀於近日各報所述消息知中朝己决議於和法人意亦宛轉不似前此之危詞恫喝豈非兩國商民之幸而各國所與聞而竊喜哉然鄙意尚有不解法人前者欲中國賠償兵費六百萬磅師船陸續而至大有要挾之意今如所傅電音則賠費一層己作罷論且於去年河内打壞招商局裝米之船轉令賠銀六十萬是前者紛紛傅説中國人萬分憂慮以爲法人既如此意必不肯空手而回中國若曲意相從即使其數不至若是之鉅亦終爲與國所姗笑目下如此定議快何如之吾不知爲法人計者其亦何所取而爲此非禮之言於前日耶至於越南境土雖電者簡要未詳其分界之處然據雲南通商一節言之大約亦如前日本報西人傅述之言謂法人欲以東廣爲界南境則歸法人保護其北至北開仍聽黑旗居之惟紅河上流直逹蒙自縣則法人亦可以船往來等語善法人本意在雲南設立通商埠頭今紅河上至蒙自下通海防任其往來而海防己在保護之内勢必設關榷税置戍頓兵是雖北境尚有隙地未歸管轄然大抵山嶺崎嶇土則瘠薄棄之本不足惜而全越大勢仍在掌握異日通商日盛利益無窮彼於海防殊可操縱自如而他國不能分其利權也吾意先時如此恫喝而今日遽肯罷休亦其熟權夫大勢者固非朝夕之故而深有見於此耳然在中國以萬難成議之和局而遽能不費時日翕然就緒此固薄海民生所同聲慶幸者兩年以來書不勝書至今日而傅此消息吾子亦有快意乎余曰不然此事初越余亦逆料其必終於和法人外强中乾貌爲横恣而實則氣餒彼爲歐西大國以中國之舊藩而謂可以任其所爲無與找事此其有禮無禮豈眞不知之特深窺中國素來行事凡與外邦交涉無不退讓故意嘗試之耳而豈料中朝之視越南固有重於琉球者乎彼視中國尚不足盧則其視劉承福直一夫耳目海防一勝奪踞要口己足控制全越北面之地可以略定劉如畏之而不敢出則聽之可劉如不畏而輕相拒則敗之可用兵之期諒不甚久所費之餉何必過多而又孰料劉之用兵如此以致年餘末定乎竊謂海防既克之後劉軍屢勝李威利敗亡法人雖則自夸而其實己漸有知難之意假於此時而中國豈意備戰則和局可以早成惜乎傅相至滬之日尚未决意與戰遲之又久而始於九月杪明降諭旨也善哉曾襲侯致傅相之書曰備戰稍遲則失地己多法人獲利勢雖吐出眞有以窺法人之心矣夫諭旨指北寗爲界微示法人以可己也此後華軍之戌北寗果能扼險駐守屢敗法兵至今日而北甯之城猶未被佔太原洪化不皆淪没徐而與之議和和亦能成兩國之界直以紅河南北兩岸分之可也甚而雲南通商之説亦允許之岸分南北河中則聽其往來彼希兾通商以後之利未嘗不肯從也而越地之保全者視今日當多幾處此固我之自失機會而曾襲侯所云可惜者民雖然中國己當積弱之後大度含容事事相讓知者以爲懷柔之道則然其不知者將以爲畏葸而要挾愈甚得寸得尺將來正不可問今以嚴整海防之故一張國威而法人遂肯低首下心消弭索賠之念則不得不引以爲幸也所難者越中界畵雖甚分明而未失之地尚多與未失之地己少所以經營善後嚴異日之防閑者正復急急巖疆密邇强敵覬觎交涉之事尚宜妥定章程也况夫雲南通商法人既獨擅其利其財力漸充則其蓄謀愈遠目下雖值兵單餉遺約誓未寒無復可慮然金銀煤鐡礦産繁多彼今將就以成其和彼實籌謀以觀其後所以垂涎者固無分乎和不和然則我之於越正未可一日怠其防也昨聞傅相奏聞一摺宸諭諄諄仍令其顧全國體則此意己包括其中度約條内必有妥爲善後愼立制防者但願一和之後兩國遵守久而不渝杞人之憂如無病之呻吟豈非大幸也哉 
[本館接奉電音]  
　　昨由通州塌局專發電音到本館有四月十七十八日諭旨六道敬謹譯登○四月十七日奉　旨白桓補授大理寺卿欽此同日奉旨海英所管正黃旗漢軍副都統堪者清凱署理欽此同日奉上諭靈桂奏遵旨明白回奏一摺據稱各衙門代遞封章皆由堂官公同閲看必無違悖字句方准代遞編修王濓摺件於十四日交閲即於十六日代遞其編修朱一新等之摺因摺内語涉激烈令其妥爲斟酌冉行代遞並非有意阻遏等語吴峋所奏即着毋庸置議欽此同日奉上諭御史屠仁守奏湖北錢粮積弊自咸豐年間革除冗費奏定章程近年夙弊漸滋開徵時催役揭票下鄉催收每票勒索錢數百文甚至數千文櫃書經收錢糧核算溢額取巧並有盤脚票號等費任意浮收又不當時給票以致鄉民諱候甚或被催重納爲害最甚等語錢粮正供徵納悉有定則豈容奸胥蠹役藉端擾累該御史所陳各穉亟應嚴行禁革着湖廣總督湖北巡撫飭令各州縣查明定例按户豫給易知由單核算明晰納户持單投櫃換票不準濫設催役名目櫃書如有刁難情事准其禀訴懲治倘州縣意存袒庇即着嚴行叅辦至前項各弊端他省恐亦不免並着各該督撫一體查明禁革以副軫念民艱至意欽此○十八日奉上諭都察院奏請將日久曠官之筆帖式革職一摺都察院筆帖式榮俊久未當差經該堂官屢次嚴傅始行到署寳屬有曠職守着即行革職以示徵儆該部知道欽此同日奉上諭京師本年入夏以來雨澤稀少現在節逾立夏農田待澤方殷允宣虔申祈禱朕於本 
 
 

Page 2

 
 
月二十一日親詣大高殿拈香時應宫着派惇親王奕誴昭顯廟着派貝勒戴澂宣仁廟着派貝勒載瀅凝和廟看派鎮國公奕謨同 
於是日分詣拈香欽此 
[T和議確電]  
　　中法議和一節屢經列報本埠中西諸人亦均喧傅殆遍然猶疑和議大事何得以一船主决策昨日上午接到本舘天津訪事人發來確電始悉該船主己奉法廷電授欽差夫乃信和議之果克有成也據來電稱中法和議己成十七日下午四點鐘李傅相己與法欽差福尼兒互立和約矣先是税務司德君璀璘赴烟台偕同法船主福尼兒來津辦理此事十五日法廷傅電授福尼兒爲欽差爲和爲戰限以十六日爲期必須定局如逾十六日則福尼兒帶有哀的美敦書即行投遞是日即奉廷寄議和兵餉兩不賠償惟雲南准定一通商口岸由法人賠賞中國銀六十餘萬兩以作從前河内法人壞招商局米船之欵即於十七日立約矣從此中西商務可以不須觀望皆得照常贸遷安居樂業共享太平中國之大度法人之知幾如天之福不禁額手慶之 
[搜雜越産]  
　　泰晤士報載有洋法京電音云法國水師部大臣行文迷禄將軍請其派人查取東京土産各物及他處生貨由東京製成之熟貨均逐件解赴法國不知作何用也 
[法將遄行]  
　　前晚法國水師副提督利士卑士乘都桂德禄音兵船開往吴淞換坐賴加利雙尼亞爾大兵船啓行出口或謂赴燕台或又謂實回法國云 
[印度茶數]  
　　印度新聞紙云今年四歴正月起至三月底止此三月中印度運赴英國之茶共有九百五十八萬七千二百九十九磅去年此三月内計一千零三十八萬零一百六十三磅前年此三月内計八百五十八萬三千三百九十五磅然則印度今年運英之茶較去年略减而較前年爲多云 
[餽贈大炮]  
　　日本報云美前總統格蘭脱以大炮一尊贈日本國皇其炮極爲堅固云 
[俄船抵日]  
　　昨日三菱公司輪船抵滬言有俄國兵船名喇斯巴尼克泊在日本之長崎待俄國欽差及水師提督抵日即當載往高麗議立和約也 
[閩茶消息]  
　　厦門頭春淡水茶上月底尚未到棧聞二三月間雨水太多茶苗未旺故收茶頗頹現在各商家望眼將穿而採辦者無茶運厦又聞淡水來信茶價比去年稍昂似此情形恐茶市難期獲利也 
[潯茶市價]  
　　九江茶市於十三日開船至十五日怡和德興天裕各洋行共買一萬餘箱寄漢口一萬箱此己由電傅知早經録報兹悉怡和買進約三千七八百件天裕約四千三四百件德興約二千餘件奇韾茶價四十三兩五錢寍州各茶價四十三兩五錢寜州各茶價四十二兩至三十八兩祁門各茶價三十三兩至三十兩通山各茶價二十八兩至二十四兩 
[太惡作劇]  
　　十五日未刻九江各茶棧婦女正手忙脚亂齊聚揀茶忽無賴輩數人至各棧門内報稱法兵船數艘己抵埠尋釁九江城七門緊閉營兵皆登陴禦敵矣一時各婦女大驚失色棄茶亂竄呼兒喚女聲與號哭聲不絶於途棧中茶亦蹧蹋不少及趕至城邊見贸易如故始知爲人所給然己鬢亂釵横面無人色矣 
[漢茶市價]  
　　四月十六日信和洋行進馥香二五通九百十箱二十二兩五天韾二五通五百四十四箱二十三兩五楚魁二五通八百十九箱二十三兩五春華二五通八百零四箱二十二兩五天香二五通八百八十二箱二十二兩五寳珍二五通七百七十五箱二十二兩五保合二五潙一千一百零六箱二十六兩○寳順洋行進春芽二五祁二百十七箱三十二兩魁韾二五祁二百九十二箱三十四兩○旗昌洋行進珍藏二五北八百六十九箱二十四兩清和二五密四百二十四箱三十八兩茗香二五寍三百五十四箱二十九兩二五蕊香二五甯四百零二箱二十九兩二五福葆二五寍八百零六箱四十六兩○生源洋行進雲岩二五瀏五百零五箱十九兩二錢五飲香二五瀏七百四十箱十九兩二○錦隆洋行進香芝二五祁二百五十二箱三十三兩芳芽二五祁二百零七箱三十二兩○元芳洋行進魁芽二五瀏一千一百八十二箱十八兩七錢五天香二五永九百八十三箱十七兩五錢仙岩二五潙一千一百念一箱二十六兩蕊香二五瀏六百五十箱十九兩二錢五福葆二五北三百箱二十一兩雨芽二五潙一千一百念九箱二十七兩蘭韾二五甯八百念四箱四十二兩蘭茗二五北九百零八箱二十二兩奇珠二五潙六百四十九箱二十兩○順豐洋行進靄和二五甯一千三百九十二箱四十四兩○阜昌洋行進億大二五祁二百六十箱三十六兩益春二五祁二百三十九箱三十三兩瑞魁二五祁二百七十五箱三十二兩瑞蘭二五祁四百四十四箱三十二兩五迎春二五湘八百零八箱十七兩五○琼記洋行進蘭芽二五祁二百四十一箱三十一兩魁魁二五祁二百在十一箱三十二兩 
[老號倒塌]  
　　漢皋聞喜帮當同治四五年間其字號不下十餘豕自俊逐漸閉歇惟長盛通即長盛復係乾嘉時之老號粤蜀吴楚各有莊口於該帮中宛如晨星碩果詎以昨今兩年倒店較多銀根緊迫該號亦復不支月初聞由川省重慶府同號倒閉累及漢莊因亦虧負計欠甲乙丙三莊銀一萬餘兩其存貨惟白蠟紅花麝香值銀三四千現在該號己封閉清理各帳矣 
[查閲防務]  
　　曾沅圃爵帥自履任兩江以來勵精圖治業己頌聲交作兹聞十三日黎明率同陳舫仙廉訪隨帶從僕數名輕車簡從親赴各要隘巡閲並勘各砲臺務使無隙可乘江防海防一律鞏固云 
[袁江雜録]  
　　前報英領事欲視黃河故道大憲派員照料云云兹悉領事係由鎭江來公餘之暇寄情游覽曾在吴楚遍歷形勝聞有復淮之舉關係水利民生遂亦興致勃勃王邑尊接得上游文札誠恐領事抵浦民間耳目震駭乃出示曉諭俾民間毋得擁擠嘲謔所謂西法開河各大憲尚無是意也○徐郡歲試現己一律試竣當即按臨海州己於三月二十八日取齊開考矣○浦上挑泥一業其用甚廣其人亦甚多每在義家之間妥施鏃以致尸骸暴露棺柩毁壞兹由保甲局憲特飭城守都司出示嚴禁主亦仁政之一端也○某甲年二十許舊家子也嘗硯某乙女美媒定之乙久而識甲貧蓄退婚意乙本南京人適携家返南京欲另婿他人以甲在終不敢發爰以好言誘中至南京初尚待之以禮旋即欺其孤旅動以財脅以力必欲拆秦晉之好甲籌計再四無能爲力憤懑之際心鏡頓清勘破一切塵緣乃昄依於如來座下剪去厲絲煩惱爰而作自在上人焉○海州某甲子不肖甲管教急遂棄家逸去甲尋覓頗難偶至阜寍境聞有一人爲人所謀殁於某處爲某姓所掩埋甲詢其年貌意即其子因投官呈告立結請騐詎騐後逈與所聞不同固非其子甲至是有口莫辨只好隨解到案半途而逸逸木遠而被緝從此陷身縲　矣○浦上都天會每以四月舉行當河務盛時各衙門官吏争奇衒異凌轢一世咸豐間己不迨前兵燹後浦上各行生意甚好會事得略復舊觀近年來生意鋭减猶復勉强點綴至今年而并不能勉强矣有心世道者能不感慨係之○淮楊鎭章軍門統領老湘合字四營於初六起至初八日一 
 
 

Page 3

 
 
律校隊南下矣 
[嚴禁水手]  
　　法國水手自前次上岸滋事之後現在租界並未見有法水手兹悉係利土卑士副提督通飭各兵官嚴禁水手不准無事登岸法提督之軍令嚴明於此可見矣 
[花會届期]  
　　本埠西商開設花會期在今日故昨日己將篷厰欄干等一切布置齊備并有西樂伺候想今日往觀者定必濟濟賞花聽樂足令心曠祖怡也 
[統領過澹]  
　　駐箚吴淞之曹統領於昨日乘坐炮船來滬停泊虹口招商局中棧碼頭聞今日即欲赴蘇云 
[鄭石判押]  
　　一百二十八號華捕至英公堂稱昨午後上海縣在鐡路大橋堍騐屍時因屍親吵閙由西捕拉開詎在彼觀看之人竟將碎石亂擲西捕眼見此人亦擲石者爲此拘獲送案質之陳阿寍供寍波人爲木匠昨往虹口探友路經該處見有驗屍事駐足觀看忽有人亂抛碎石我之頭額亦被擲傷巡捕查拿抛石之人均己走散我被認錯致遭拘案該捕又稱眼見無錯晳副領事請判陳阿寍發捕房管押兩月黃太守允之 
[提姦反噬]  
　　前有寍人董思昭係爲洋貨生理者投英公堂控妻葉氏不守婦道與同鄉人王藴青有私前夜歸家捉姦當在姦所剪去王之髮辫本欲交捕詎被王之友人石仁福糾人將王奪去請爲提究髮辫呈騐黃太守着候批示旋據董葉氏投案聲稱遭夫董思昭逼娼不遂妾被誣姦請究等情太守隨飭將該氏暫交官媒一面飭提王藴青石仁福到案訊斷 
[復驗有待]  
　　昨報禀請復騐一節兹聞華亭縣雖己抵滬惟劉司馬現己啓程高斌之家屬尚未赶到故未便逕赴廣肇山莊復驗尚須商量定奪云 
[修換鐡葉]  
　　太古洋行之武昌輪船前日由天津燕台回滬其後梢之捲水鐡葉在海面損壞即於前日駛入虹口耶松船塢修換昨己工竣出塢矣 
[棺盖未釘]  
　　昨報騐屍詳述一節後因西捕將邵小春踢傷是以下肯收殮曾赴英總領事署控告領事謂案經驗明着即赴縣呈控而地保因捕房催促亦赴縣署禀報黎邑尊即給名片交該地保赴虹口捕房着催令趕緊收殮嗣聞鮑李氏於昨日午後買棺安殮惟尚未釘盖耳 
[流氓凶横]  
　　前晚陳市安橋堍迎養樓茶舘失去銅壺一把堂倌阿和尚謂此必吃茶之流氓所竊時有流氓季生等十餘人在座吃茶聞之大怒向阿和尚曰爾須於我輩中指出何人所竊立時拳脚交加將阿和尚毆傷並將門口點心店打毁當喚該處地甲到來拘獲三人未知作何處置也 
[失女復得]  
　　蟻媒拐販朋比爲奸無不以花烟館爲淵藪有揚州人王永萬投上海縣控稱在揚州失去一女名甘子現年十一歲因有陸何氏自滬回揚談及上海新街潘光福花烟舘内新買一女改名寳珠據述情形極似我女我即令伊來滬往認確係我女詎潘聞知即將我女藏匿並賄通陸何氏令其不認此事故求提追前晚經蔣明府訊問王供訴前因詰之陸何氏潘光福初尚狡供及將陸何氏掌頰一百始認實情明府飭潘着交王女暫交官媒收管着王覓保具領 
[拔妓案送縣]  
　　前報流氓拔妓一案昨日捕房將管押之二男一女解案據李克明禀稱是崇明人今年三十歲娶妻栢氏同鄉人今年二十歲在光緒七年八月二十日成親去年七月間栢氏私自逃走岳父母向我索人反來吵閙故我於二月間到申尋該現在新街東二號花烟館中尋到指交巡捕喜帖呈案媒人名毛子香妻父乃栢宗理也翁太守詰之該烟妓據供是揚州人姓毛今年十八歲父名毛竹堂父母俱故祗有一兄因家中貧苦將我賣在花烟館取去洋一百八十元我自幼迄今從未定親何來丈夫此人前來吃烟第一次給我錢七八十文囑我嫁伊我不允第二次糾同流氓來搶因之喊呌幸巡捕來拘等語太守詰之花烟舘鴇婦據莊李氏稱該妓係去年九月念六日經沈生和領來託傭婦方娃來説此人有來歴可以收受因借去洋一百八十元曾立筆據方與沈爲中人現在方婦在外翁太守詰之沈生和據供方姓係該女之親戚尚有陸姓婦人及毛許二人在内方姓婦領人到伊家付洋寫紙呌我簽字許姓即許竹泉也翁太守飭法包探將方姓婦傅進據方張氏供在二號弄内爲傭因本家欲添人口沈生和説有人故將此女領來餘不知其詳翁太守又詰之李克明何以祇有婚帖而無庚帖女家父母在否答稱崇明規矩重婚帖而不重年庚我父親己死年己七十歲現在家鄉即岳父母及妻弟兩人亦在崇明翁太守謂爾等所供兩下不符爾當趕緊回籍將岳父母追來即投縣署以便相認隨飭將該妓毛氏花烟館鴇婦莊李氏白螞蟻沈生和氏等四人一併送縣辦理 
[英界公堂瑣案]  
　　江北人徐萬源稱挑擔賣買洋瓶突有十五六歲者二人喚我停擔揀買洋瓶詎甫停擔即被一人攫取擔内之錢九百文疾奔我即追趕串繩己斷散下錢文彼亦不顧我只得回來然散錢己被其同伴拾去爲即拘獲交捕送案質之李阿狗供江北人年十五歲係拾荒餬口者昨見地下有散錢拾取四百文己經還伊至攫錢五百文之人我不相識哲副領事謂此種孩子往往行諸不法事請判枷一月黃太守略予從寛判李阿狗管押一月錢交徐萬源領去○龍飛馬房西人稱前夜寍人江兆方闖到馬房更夫見而盤問即令出外江去後查檢失去馬鞍馬韁等件顯係被竊爲令更夫尋江交捕送案江兆方供爲木匠我之父叔均在龍飛馬房爲馬夫爲此往尋不敢犯竊黃太守以指竊無憑碍難准理哲副領事然之隨飭將江兆方開釋○賈兆芬稱撑西人游船泊在蘇州河中昨夜見隣船上之周阿金竊取我船繩索葫蘆爲即扭住交與洋東喚捕帶至捕房今將人贓送案爲此投質周阿金供亦撑西人遊船前夜賈兆芬以小工碰壞棚頂逼令認償修理我見小工年老竊善勸令解釋伊即與我争論竟被誣竊交捕乞恩明察太守商之哲副領事以賈控竊無憑不准 
[法界公堂瑣案]  
　　開牛行之張阿玉因欠同業人李福林洋一百二十餘元經債主控欠翁太守飭法包探將張傅到押追在案我然張阿玉却與姜小賢合股開行曾用陳阿堂爲司帳未閉之前曾買廣東人所開之恒興牛行内牛五隻計洋一百十四元恒興係台州人阿安爲富手成交後付過現洋四十四元尚欠洋七十元由張阿玉行出票交執行閉涉訟後有西國人某洋人携票到案請追并將姜陳二人指交巡捕連前押之張阿玉一併解案該洋人伸訴前由并稱與張阿玉不相熟但認識張陳二人太守詰張阿玉等曾欠洋出票否答稱却曾欠洋出票惟所欠係恒興行並不掛洋商招牌成交時亦無洋人在塲翁太守謂毋論華人洋人既己欠債亟應還償現在如何還結答稱尚有放出之帳待收下歸還太守謂陳阿堂係司帳人現既閉店與伊無涉而姜小賢乃合股人即着前往收帳如帳目不明着陳阿堂帮同料理將洋交案待傅恒興行經手人具領復據妾稱雖與張阿玉合股却是各管一年去年之帳應由張理楚太守着將姜小賢管押且釋張阿玉出外限日將帳收到繳案以憑核辦○前報五號華捕被建帮人拖過十六鋪橋經巡防局派勇至太平碼頭見逞兇人由舢板船鳬水遁去巡勇即將舢板上人丁阿秋拘押捕 
 
 

Page 4

 
 
房後經交保在案丁阿秋保出後昨日復經保人將丁交案並稱丁病沉重爲家有老母擬即趁船回籍我既擔保自應禀明爲此追回交案翁太守詰其何病據稱被拘時遭巡捕用短捧打傷太守着丁阿秋脱衣驗視見其身上都是點斑據稱貼膏藥後發出復在身畔取出藥方稱請陸基康先生診治者翁太守謂巡捕往往有打人之事汝實無辜受累何不將跳水之人姓名説出即使船己開去不在上海亦何妨直説丁阿秋仍稱實不認識太守謂巡捕打人與被人打均應重辦着將丁阿秋仍交原保養傷并查出打捕之人禀覆○前報華童俞順生在洋涇供外國酒店前聽琴被西捕毆打一案昨日經其父俞錫珍挈予到案請示翁太守即商之法捕頭徐繙譯如何核斷徐君謂此事經捕頭查過巡捕均稱未打况當日因兵船上水手上岸甚多恐有滋事派捕三名在彼處太守謂總是捕房中人豈有查不出之理况騐該童頭上傷痕似係巡捕舉棒以有繩一頭相擊且當日巡捕曾説將繩恐嚇或者手重悮打亦未可知須再查明徐君謂富禀領事官於禮拜四傅西捕到案覆訉○正月間蘇人嚴桂榮稱妻馬氏被莊餘三即箍補阿二連次誘逃經翁太守傅到同居之婦到案訊究看尋到解送己列前報業今嚴桂榮己在虹口鬥鷄塲地方將翼尋到并將篐補阿三之素鞋一雙呈案稱妻實與阿三同住妻母及妻妹等均在該處妻妹亦逃出與裁衣匠拚識今破案由捕解英公堂翁太守詰之嚴馬氏據供丈夫將我寄在别家又無吃用故同女住在虹口洗衣度日此等素鞋甚多何能作証翁太守詰其與箍捕阿三相識否答稱從前却曾同處現己分開太守問嚴尚要妻否答稱不要太守以該氏無恥重掌八十頰着嚴領回如再不端隨時送案至箍桶阿三該氏己認有姦不論何處遇見當扭捕嚴辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[葉成忠司馬招飲即席賦此贈包伯琴主政並希正和]  
　　客路相逢英笑語親兩情投契亦前因果然傾葢交如故偶爾班荆意便眞才富應馳金馬譽量高不醉玉壺春何妨邂逅知心訂前席頻將悃欵陳 
[贈葉成忠司馬]  
　　爲善孳孳樂有餘元龍豪氣未消有除論交慷慨成高義待友殷懃免索居座上酒樽歡醉慣齋中圖畫臥遊舒雅人深致殊流　嘯傲乾坤任結廬[  小樓主人甫稿]  
[第一章] 　 
　　江西省彭盂楊勸捐直東災賑謹將經募及捐貲各善士芳名捐數按照收到捐欵交回捐附先後日期分作若干單並逐單結具散總呈前統共各數目敬求報五舘分日分單登入報中仍俟捐項收　截止再將收解大數開具清單以供衆覽今開第一單楊字第一百三十二號册退省齋勸募裕隆全捐洋八元王騰遠太原氏寜文夢三户各申元裕字鹽倉四元寇吉堂二元叚餘慶楊輝堂楊楚卿三户各一元德大信無名氏二户各三千文周兆信何益齋童似珊德聚錢晋太信乾大信筱梅居士七户各二千文周輝遠愛蓮主人劉應槐德裕堂湯雲豐米乾豐錢吴全七户各一千文周立生南陽氏羅鈊劉旭四户各五百文温東瑛三百文安吴二百文以上一册共捐洋卅二元錢廿九千五百文○又揚字八千七號册顧永欽勸募天保堂顧銀六兩躬厚堂劉四兩天順祥二兩聶富壽林福海劉明德行素堂吴四户各一兩二錢劉祖興退思堂雷志遠堂陳三户各一兩劉筱元行四堂維二户各六錢以上一册共捐銀二十一兩○又揚字一百二十五號册董小石勸募氷心吟舘榮錢十千文穀貽堂董三徑堂蔣述事堂吴植本堂姜四户各四千文敬在居張種德堂潘心田堂余福壽堂劉蕭庫　五户各二千文簷彦文墨號洋二元以上一册共捐洋二元錢三十六千文○又揚字一百五十八號山吴祥卿勸募蔭餘堂吴崇正堂劉二户各錢四千文華封堂陳守餘堂吴無名氏景沂堂王隠名氏一元堂楊六户各二千文崇德堂鄭三益堂楊原合盛恊盛全四户各一千文以上一册共捐錢二十四千文○又揚字一百十七號册劉峙亭勸募劉迪吉堂英洋一百元劉元吉堂錢一百千文劉逢吉謙吉堂合六十千文劉藹吉堂五十千文劉貞吉堂劉安吉堂同濟質鋪三户各二十千文劉敬貽堂劉和樂堂長春質鋪三户各十千文劉李氏六千文陳保安堂劉忠誠堂劉寳善堂劉懷德堂四户各一千文以上一册共捐英洋一百元錢三百一十千文○以上第一單計捐册五本共捐銀二十一兩洋一百三十四元錢三百九十九千五百再所募捐疑本擬全歸直賑繼因山東利津等縣於霜隆之後復發大水灾狀極苦是以將捐項分作直東各半○知杯水車薪無濟於事亦聊以盡心而己理合聲明 
[上海抛球場後街揚泰記衖辦理直賑捐輸駐滬總局第二十五次收欵]  
　　前署杭州府林弨雲太守捐洋二十元並經募貽範堂盛洋三十元孫晉梓張浦各三元吴喜孫楊光熙顧志萊江樹勲張世泰陸惟楷錢慶熙七户各二元章藪卿錢一百千文合洋九十元又錢一百文共計洋一百六十元錢一百文○本城紳士王太守印宗喜經募關桂林助賑洋五十元○衡大茶棧陳侣仙經募本棧洋四元流霞軒陳十元唐省訊愼和棧鄭蕙記各二元共計洋二十元○四川夔州府刑席賈蔭秋印桂琴捐助夔平銀一百兩○以上統其收銀一百兩洋二百三十元錢一百文查林太守係浙江通省釐捐總局提調綜理榷務規畫精詳疊奉撫　憲面諭籌撥順直東三省賑欵爲數甚鉅此次寄來捐册一本係由德方伯發交代募復蘭概解清囊並於同局諸公唐加敦勸集腋成裘其康濟之　籌思之廣欽佩實無既極夔府賈君爲　棻淮海故人闊别廿年音書久曠兹見申報所刋募啓之直省灾况甚重聞之惻然　以寄籍天津不忍膜祖特取舘穀所入慨助百金仰見慈性熱腸迥殊流俗雖關河遠隔猶未忘懷竊爲畿輔灾黎同聲感荷且以此類推其平昔之拜刑佐治知必有可觀者矣幸甚慰甚 
 
 
 

Page 10

 
 
[光緒十年四月三日京報全録]  
　　宫門抄○監督岳奏遵例奏聞摺○河督成奏請旌表片○大臣桂奏請飭酌减灾　差徭帳目片○豫撫鹿奏病痊銷假片○四月十三日理蕃院鑾儀衛光禄寺八旗兩翼值日無引見○豫王等軍政覆命○定公假滿請安○　潤庠謝授可經局洗馬恩○記名總兵俞士瀛謝恩○掌儀司奏十七日祭奉先殿載津行禮○倉塲奏漕船五日回空○召見軍機克王○○張家口監督即奴才宗室岳祺跪奏爲遵例奏聞仰祈聖鑒事竊奴才荷蒙天恩派管張家口税務於光緒九年六月二十四日到任接據前任監督宗室壽蔭移交前任監督英文代徵自光緒八年二月初二日起六月二十三日止計一百四十二日税銀一萬七千四百九十四兩七錢零星税錢一千零二千三百四十五文該監督宗室壽蔭於光緒八年六月二十四日到任接期代徵起九年二月初一日止計二百十八日税銀一萬八千四百二十五兩六錢八分二厘零星税錢二千一百四十九千六百五文等因復准另文移交自光緒九年二月初二日起至六月二十三日止代奴才代徵後任一百四十二日税銀一萬七千五百十二兩七錢四分五厘零星税銀一千零二千九十文各等因奴才除將另文移交代徵後任銀兩錢文循例師入後任報銷外所有接據移交自光緒八年二月初二日起至九年二月初二日止前任代徵計一年關期共徵收正額銀二萬四兩六錢七分盈餘銀一萬五千九百十五兩七錢一分二厘制錢三千一百五十一千九百五十文迨查前項銀錢内發給過察哈爾都統衙門十個月行粮粮銀一百八十兩内除案准哈爾都統來文核减五成銀九十兩另欵存儲解部實發過銀九十兩居庸關税課大使俸薪等項一年應支銀四十八兩五錢二分奉天每銀一兩圻給制錢一千五百文共折發制錢七十二千七百八十文抵銀四十八兩五錢二分外節省制錢二十四千二百六十文另欵存儲解部運送工部年例並添解大馬皮共三千張武偹院大小馬皮二千張大小牛皮一百念二張車脚銀二百念八兩二錢二分四厘奉文每銀一兩折給制錢一千五百文共折發制錢三百四十二千四百故十六文抵銀二百念八兩三錢二分四厘外節省制錢一百十四千一百六十二文另欵存諸解部呈報錢粮解送銀兩盤費騾脚銀七十兩奉文每銀一兩折給制錢一千五百文共折發制錢一百五千文抵銀七十兩外節省制錢三十五千文另欵存諸解部奴才衙門書巡工食心紅紙張等項應支銀二千一百一十三兩三錢六分五厘除搭放制錢二千四百二十一千四百五十文抵銀一千六百十四兩三錢外寔支銀五百三十九兩六分五厘餘剩税錢三十六千八百十二文照例作爲巡查各口往返盤費並署内飯食以及差役巡查各小口盤費動用訖户部户科考核並一年飯銀共三百七十四兩再准前任監督宗室壽蔭移稱户部先後來文内開直隸總督李鴻章遣員採買軍需馬四百匹署理直隸總督張樹聲遣員採買軍需馬一千二百七十匹均經免税放行所有免税銀共五百一兩俱准作正開銷理合聲明又准前任監督宗室壽蔭移稱提前添解察哈都統衙門備放軍台官兵俸餉等銀六百七十兩一錢六分四厘八毫前任監督宗室壽蔭奏鎖摺内聲明在案又准前任監督宗室壽蔭移稱辦解武備院光緒九年分年例羊毛六萬斤又添派五萬斤二共羊毛十一萬斤實因毛價並未見減援照上年成案每斤以九分開支共銀九千九百兩嗣奉户部搭開准其作正開銷至奴才任内應辦武備院光緒十年分羊毛查本年毛價仍前昂貴應如何開支之處己援案呈請户部俟箚覆到日在於代徵後任税銀内遵照動支歸入後任報銷理合聲明兹准察哈爾都統來文内開奏撥光緒十年分有閏之年軍台官兵俸餉等項共需銀二萬三千五百一兩五錢五分應令該監督照數解交等因前來案查前准户部來又近有軍台俸餉奏明自道光二十七年爲始每年祗令解銀二萬兩其餘正額銀四千兩零及停解盈餘銀二千兩仍由該監督按年解部等因在案又查光緒九年預解光緒十一年分察哈爾都統衙門軍台官兵俸餉等銀前任解交在案今奴才應解光緒十二年分軍台官兵俸餉等銀二萬三千五百一兩五錢五分自應遵照撥交惟查前任監督宗室壽蔭移交自光緒八年二月初二日起至九年二月初一日止計一年代徵關期共徵收正額盈餘銀内除發給各增並免馬税暨提取添解軍台官兵俸餉以及發給毛價等欵银兩外實存銀一萬七千九百五十六兩一錢五分二厘一毫不數撥解軍台官兵俸餉之數惟此項银兩係屬奏定餉項奴才援案在於光緒九年二月初二日起代徵後任税内提取銀五千五百四十五兩三錢九分七厘八毫二共銀二萬三千五百一兩五錢五分備文解交察哈爾都統衙門查收至改解部庫正額盈餘銀二千四兩六錢七分全行動用無欵解交理合聲明以上各項並免馬税暨提取添解軍台官兵俸餉及發給毛價以及解交軍台官兵俸餉等項共動支正額盈餘並提取代徵後任税銀統共開除銀四萬一千四百六十五兩七錢七分九厘八毫開除錢三千一百五十一千九百五十文核減存儲解部銀九十兩節省制錢一百七十三千四百二十二文俟奴任才滿易銀解部再據察哈爾都統咨解商都逹布遜諾爾大小馬皮五千八百五十八張大小駝皮二百七十二張又咨解逹里岡崖大小馬皮二千三百二十六張大小駝皮六百十七張又咨解太　寺左翼大小馬皮二千一百四張太冀寺右翼大小馬皮一千一百八十八張以上各牧羣通共解交到光緒九年分大小馬皮一萬一千四百七十六張大小駝皮八百八十九張内除解交工部年例並添解大馬皮共三千張武備院大小馬皮二千張大小牛皮一百二十二張外其餘馬皮六千四百七十六張駝皮八百八十九張查馬皮每張照例變價銀五分駝皮每張照例變價銀一錢五分共得變價銀四百五十七兩一錢五分照例交廣儲司查收至光緒九年二月初一日以後各牧羣解交牲畜皮張並發給書巡工食等項奴才仍遵照例案代辦歸於下任錢糧數内奉銷以照畫一並將一年動用銀錢數目交内務府按例核銷所有光緒八年二月初二日起至九年二月初一日止前任代徵計一年關期共徵收正額銀二萬四兩六錢七分盈餘銀一萬五千九百十五兩七錢一分二厘制錢三千一百五十一千九百五十文除將正額盈餘銀兩盡數動支並以錢抵銀外仍不敷開銷銀五千五百四十五兩三錢九分七厘八毫援案在於前任監督宗室壽蔭另文移交光緒九年二月初二日起代徵後任税銀内提取抵補應歸入後任報銷其核減銀九十兩節省制錢一百七十三千四伯二十二文另欵存儲俟奴才任滿後易銀隨核減銀兩另文解交部庫理合一併陳明爲此恭摺其奏伏乞皇太后皇上聖鑒謹奏軍機大臣奉旨該衙門知欽此○○成孚片再據河南候補道何福奎等會同禀稱竊查同鄉山西興縣縣節婦康余氏係己故監生康奉藻之妻原任陜西延榆綏道康錫齡之冡婦翰林院庶吉士康際清東河候補同知康奉譪之長嫂年二十二歲于歸二十四歲而寡當夫病時該氏親視湯藥衣不解帶者數月迨疾篤醫藥俱窮該氏然香籲天願以身代並濳割臂肉和藥以進夫殁哀毁逾恒喪葬書禮從此柏舟失志屏鉛華上奉甘旨下撫孤子戚　譽美隣里稱堅貲兹於光緒九年病故計守節二十五年核與請旌之例相符職等居同桑梓聞見既眞不忍聽其湮没造具事實册結公懇請奏前來奴才伏查節婦康余氏青年苦節白首完貞既節孝之可風宜褒揚以勵俗合無仰懇天恩俯准給予旌表以彰至行而闡幽光除册結咨部外理合附片具陳伏乞聖鑒謹奏軍機大臣奉旨着准其旌表禮部知道欽此○○桂祥等片再郡王阿木噶巴　爾等四旗此次受灾較重據報該四旂應當一切差徭及所欠商賈張目均無從支持並請核辦等情奴才等查喀爾略四盟一切差徭及欠解商賈帳目向係該盟長等承辦於各項差徭緩急輕重帳目之久暫奴才等不能深悉底藴兹該郡王等四旂被灾寔重自應仍由該盟長等會商將該四旂差徭如何减緩帳目如何减展之處商妥具奏辦理合無仰懇天恩飭下烏理雅蘇台將軍轉傅四盟副長及副將軍何具等迅即酌定四盟適中之地四盟趕緊會商務將受灾四旗差徭帳目如何减緩之處迅速秉公商議妥恊明定章程奏明辦理庶免藉口推諉要差倘有藉詞故意阻撓或面從退有後言之處並請飭令該將軍指名嚴叅是否有當謹附片陳明伏乞聖鑒謹奏軍機大臣奉旨知道了即着桂祥等咨行烏理雅蘇台將軍妥籌奏明辦理欽此○○鹿傅霖片再臣昨因脾瀉舊疾增劇次乞假調理仰蒙聖慈先後賞假兩月私衷感悚莫名邇來加意調攝雖急切未能復元而精力　可支持伏念受恩深重不敢稍躭安逸久曠職守謹如期銷假將地方一切要務振制精神逐漸清厘力圖驚頓以冀仰酬高厚於萬一所有微臣病痊銷假緣由謹附片具奏伏乞聖鹽謹奏軍機臣奉旨知道了欽此 
 
