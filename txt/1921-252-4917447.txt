# 1921 - 252 - 4917447

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[試探民意] （默） 
　　當局如未定外交方針則不妨用此試探民意之手段當局如未悉國民外交方針亦不妨用此試探民意之手段若此次魯案旣拒簽德約於前則以一貫主義言當局之外交方針不啻早已確定國民對於魯案已有種種表示痛陳直接交涉之害旣詳且盡則國民所持之外交方針當局亦應早已周知皆不必再有所試探者也不必試探而試探則不能不疑當局方針之改變而在國民方面亦不可不有更堅决臾切實之表示須知今日直接之活動手段正百出而不已一方藉宣佈節略以試探民意他方又用種種旁敲側擊之法以製造直接之空氣倘當局爲所引誘而更變方針則非特失信於友邦而國家人格亦從此掃地倘國民惑於試探而不能堅持己定之方針則非特陷魯案於不利而國民人格亦從此掃地 
　　前有人主張先與日本非正式開談不利即中止再提太平洋會意在試探日本夫試探日本與試探國民同爲主張不定之表示此吾之所以爲魯案危 
命令 
　　九月十五日大總統令任命梁宓爲京師地方檢察廳檢察長此令 
　　又令任命王濤爲黑龍江督軍公署上校參謀此令 
　　又令任命蔣光裕爲新疆阿克蘇協副將此令 
　　又令參謀總長張懷芝呈請任命聶長善爲黑籠江督軍公署少校參謀應照准比令 
　　又令財政次長代理部務潘復幣制局總裁張弧呈請任命陳克正兼吉林永衡官銀錢號監理官應照准此令 
國內專電 
　　北京電太平洋會日程細繹本文關於鐵路問題僅言發展關於既定成約研究并不妨礙我提案且第六項所負特別義務吾正可據向列國之前要求解除關稅及不平等條約列國既尊重主權且實行開放門戶關稅及條約應容我修正意見外間曲解此日程帶製造直接交涉空氣（十六日下午一鐘） 
　　北京電太平洋會日程第七項係既定成約之研究（十五日下午七鐘） 
　　北京電昨閣議討論太議日程因係草案吾可修正故將璧還議打消惟向美聲明如昨電（十六日下午一鐘） 
　　北京電外部發表魯案節略確爲試探民意各方對此頗注意 
　　北京電徐授意靳不必退維望將某代部屏退因交系組閣非俟曹張吳先施不出蓋恐先求三使反而受制徐以繼任朱尚未肯驟允如靳不肯勉維以閣員一人暫代過度（十六日下午一鐘） 
　　北京電朱啓鈐十八出京赴山東查中興鑛以退爲進（十六日下午一鐘） 
　　北京電王迺斌奉電兩謁張未見經略印應否携京請示（十六日下午一鐘） 
　　北京電徐語某省代表廬議自各省自决政府不加干涉 
　　北京電昨財部向各銀行凑成三百萬分配軍政經費勉強過節 
　　北京電財部庫藏司第二科長黃體濂因在滬公債被騙已電其家屬宵遁財部此兩月運出各年價票赴滬總數計五千餘萬 
　　北京電賈士毅建議實行金本位或以金幣代表物分年收換各處舊幣舊鈔（十六日下午一鐘） 
　　北京電參陸處電姜桂題毅軍一律調駐通州（十五日下午六鐘） 
　　北京電馮玉祥辭電有驅騖於堞顛覆立見語聞某使領去之欵並未解陜昨院覆慰留並謂滙欵何以未到已電保催（十六日下午一鐘） 
　　北京電馮玉祥電黨人鄭思誠等入陝謀亂綏德延川駐軍譁變請電甘督派隊會同陝北軍協議 
　　北京電葉恭綽等捐資在京創平民工廠十處總廠設翊教寺 
　　北京電昨協和醫院開幕羅氏招待報界并招各界參觀內部出席者五千人駐美施使亦來電致賀　　北京電李兆珍鹽日（十）（四）接任 
　　北京電李兆珍十四進小南門入署接事羣衆在大南門守候及知接事始散李寒（十）（四）電呈報府院就任并有刪（十）（五）電謂軍民擁護之誠不得不勉爲其難（十六日下午一鐘） 
　　天津電大同屬內黃境內桿匪焚掠甚厲經官軍力剿稍平 
　　天津電天津米業聯合會公舉寗星甫爲會長（以十五日下午十一鐘） 
　　漢口電川軍陸續下駛元（十）（三）晨又在宜昌對岸施猛烈攻擊大梁山一帶戰事甚烈河西交通斷絕宜昌處於三面包圍中砲彈落於街市城內混亂城門三日未啓各領館及外商大公司皆由外艦陸戰隊登陸保護門首並架機槍戒備外僑避居領館及軍艦甚衆鄂援軍二十四師四十八旅十八師六十九團及八師一部元晚齊到吳乘楚振杜乘楚泰元由沙市出發寒（十）（四）到宜指揮鄂軍始振寒鏖戰甚久東山寺附近川軍先不支潰退十餘里宜昌稍穩城門寒午始啓知事並出布告鄂軍戰勝以安人心吳正布置總攻擊計畫川亦陸續增援預料日內將有較烈戰事但懋辛部抄政當陽被張聯陞擊退湘唐仇兩代表元趕往沙市與吳續商和約（十六日下午四鐘） 
　　香港電國會起草委員會已擬就宣佈徐吳罪狀電稿並修正俟大會通過卽拍發 
　　香港電陳炯光鍾景棠黃大偉等文（十）（二）攻克太平府昨電告捷三江口之桂軍退守龍州粵軍追擊並分四路圍龍 
　　香港電葡警禁漁船泊大環粵派員交淡無效將遣砲艦往保主權　　香港電從泳斯灣回國之俄韓民八百六十八名昨由運艦抵港槪 
 
 

Page 7

 
 
　　禁登岸將卽離埠 
　　香港電伍德霍士昨均乘亞洲皇后船赴滬（以上十六日下午八鐘） 
國外專電 
　　日內瓦電聯盟行政會會長顧維鈞昨在聯盟議會演說闢訾議行政會及秘書處之言論謂行政會考慮各事輒以顧全和平與公道爲前提秘書處辦事亦甚得力王寵惠被舉爲國際法庭副裁判員輿論觀迎（十四日） 
公電 
　　張紹曾刪電各報館均鑒冬電普塵慧照迭荷裁答沁感無量茲更就年來對於時局根本觀察及個人最後信念所及爲我親切崇敬諸公一環質之慨自橫流奔亂浩刧灰飛危亡之禍岌岌不可終日而鞠其致亂之總源究安所在法律也事實也聯省自治也單一分權也南北也黨派也豈眞致禍之源而爲萬不可解之癥結耶其實看板之文何關底事而究其致亂之總源一言以抉之日各方未得開誠相與之機會而已當今志士偉人時髦俊彥上而當局下而在野其初心何嘗不以救國善羣爲目的乃入世旣久而且的難達大氣所感不能自外環境互偪習焉輒化而相牽相率相盪相激遂冶賢不賢於一爐馴致人欲橫流意見紛岐雖至交密友亦各相背而馳迄無披襟握手之一日輾轉糾紛無緣解脫遞演而成支離盡破碎不可收拾之國局如今日大昏暮夜安知所極本人生數十寒暑石火電光一霎萬化自古無不朽之形骸亦即無不敗之事功而多藏厚亡多事多害想到終局四大皆空一轉念間聖凡立判故在人以爲時局之至難解决者我獨以爲至易解决蓋萬法唯心在吾人最後之徹悟而知所當解脫其他法律事實聯省單一南北黨派諸爭皆淺焉者也紹曾數年來深自懺悟閱世觀空蚤同出世此次湘鄂戰息太平洋會議將開良知爲挽回刧運之一轉關故偶發大心輒爲廬山國是會議之提倡冀集各方同志舊好新交於一堂談笑之間立定國是爲黃裔延一線生機即爲吾人謀共同解脫仍希對於冬電予以十分諒解羣策國是會議之早成庶大好山河得以從新整理也再布悃忱伏惟悲悔張紹曾叩刪印 
　　安徽各公團電申報轉旅外皖同鄉均鑒各界拒李日夜揭旗張燈巡守江干乃元夜李乘兵輪來省官塲程炎勛等帶軍警在招商碼頭接官廳擺佈迎接各公團代表往輪拒絕正查訊問詎李已先期改搭民划暗由搬運柴水之小南門喬裝偷渡行類穿窬今早各公團代表往謁李嗾武裝衛隊拒之轅外午刻有女師學生數十人分組講演路過省轅東首被李衛隊驅逐毆打計重傷一名輕傷十二名李又囑張教育廳長傳言將戒嚴殺人並歷舉往年殺人事跡以自炫似此兇殘民無死所皖人爭人格爭生存誓不承認李兆珍爲省長除電政府速予罷斥外乞主張正義共驅此獠再安慶郵電全被李非法封鎖故此電送九江拍發安徽省敎育會商會農會律師公會學生總會及各公團叩寒 
　　安慶來電申報轉華洋義賑會鑒上月江潮暴漲吾和首當其衝災狀不遜皖北瞬屆寒冬無以救生伏乞仁人君子哀而賑之災民幸甚和縣省議員范培柯魯佩璋叩 
世界路透電 
[聯盟會議之新問題]  
　　十五日日內瓦電今日聯盟議會會員請求列入議程之新問題並通過研究此項問題之特別委員會所報告之下列决議㈠薛西爾氏所提公布行政會討論詳情之議案將由議會於討論行政會事業後投票决定之㈡薛西爾氏所提在會各國應於公共學校中設世界語一科之議案將列入明年議會之議事日程同時秘書處將繕擬關於此事之詳細報告㈢南森氏所提救俄荒之議案交政治委員會審查㈣南斐代表茂萊氏所提關於少數人代表之議案交議會第一委員會審查㈣茂萊氏所提創立阿米尼亞國之議案交議員第六委員會審查此後繼續討論行政會事業瑞威代表藍志氏論聯盟兩個軍備委員會之組織（一爲去年會議所决議之暫時混合委員會一爲依據會章第九條前已成立之常駐軍事委員會）謂行政會之組織暫時委員會未曾遵照去年議會之志願蓋議會並未准常駐軍事委員會之會員得加入暫時委員會也至於常駐軍事委員會之組織亦應修改蓋此會係以各國海陸軍之代表所組成而此代表乃各國陸軍部與海軍部所委派者故不得不以其海陸部長之觀念爲其意見也阿爾巴尼亞代表方諾里稱阿爾巴尼亞去年蒙核准入會今始得在聯盟會發表其言論希臘代表佛蘭格里斯言及阿爾巴尼亞問題謂行政會不允六月間同時討論阿爾巴尼亞及希臘與塞國間之邊界問題行政會之措置適當於此可見一斑希臘軍在小亞細亞謀受虐希人之解放世人不應因希土戰爭而責希臘云云政治問題委員會宣布贊成愛沙尼亞國加入聯盟會 
[國際裁判員之小史]  
　　十五日日內瓦電被舉爲國際法庭裁判員十一人之小史如下亞爾太米拉氏（西班牙）爲參議員瑪德里大學之美國政治史與平民制教授西班牙皇家法律院會員安齊洛蒂氏（意大利）爲律師羅馬大學之國際法教授國際聯盟副秘書巴波柴氏（巴西）爲參議員前充財政總長及臨時政府副總統第二次海牙會議時曾充巴西代表力倡各國司法平等之原則布斯太門特氏（古巴）爲海牙國際公法教授一九一九年和會中之巴西代表芬萊氏（英國）前充司法大臣今充仲裁法庭裁判員及愛汀堡大學校長摩特氏（荷蘭）爲律師一九一九年巴黎和會討論國際聯盟公約之荷代表摩爾氏（美國）爲哥倫比亞大學之國際法教授仲裁法庭之裁判員尼化姆氏（丹麥）爲開羅混合裁判所之副總理織由氏（日本）爲東京大學敎授赫白氏（瑞士）爲蘇里克國際法名譽博士聯邦政治部之顧問威士氏（法國）爲巴黎大學之國際法教授法蘭西法津院會員外交部法律顧問仲裁法庭之裁判員 
　　十五日倫敦電王寵惠昨被舉爲國際法庭副裁判員計得二十六票 
[英愛議和之近況]  
　　十六日倫敦電喬治氏與伐勒拉氏以函件磋商開會協商之舉業已决裂因伐勒拉氏力主須訂定新芬黨代表應以獨立國代表地位參與此種會議之故喬治氏現正與同僚磋商應付新時局之方法伐勒拉氏近致喬治氏之書曾提出前項要求喬治氏電覆伐勒拉氏謂彼已於星期二日在英佛納斯語伐勒拉之專使函中所述要求未便照允旋又有專使携伐勒拉氏書至重申前議喬治氏乃請專使以利害警告伐勒拉氏並願視此書並未提出俾伐勒拉氏重行攷慮今日伐勒拉氏忽在杜白林發表函件原文故喬治氏不得不取消下星期英佛納斯開會之協定喬治氏切實聲明政府如接受伐勒拉氏之要求不啻正式承認愛爾蘭脫離帝國而爲獨立共和國則伐勒拉即可宣佈寗願與外國締約聯好而不願與英帝國相結合政府對於愛爾蘭已大有讓步愛爾蘭理當有慷慨之報答乃一再堅持其要求此實令人難堪云 
　　十四日倫敦電新芬黨代表兩人謁見首相喬治時並未呈遞函件僅舉命與首相討論某種因難今晨已回杜白林今日新芬黨國會曾秘密會議兩小時半之入一致贊成內閣覆喬治氏之書並核准派全權代表五人俾與英政府代表開會 
　　十六日倫敦電首相决議取消英佛納斯愛爾蘭問題會議各方面皆贊成之愛爾蘭之失望甚至視英倫爲甚杜白林已呈恐慌之象蓋初不料喬治氏將出此舉也 
太平洋路透電 
[宜昌戰事近訊]  
　　十六日宜昌電昨夜川軍猛攻澈夜不已曾有一時砲火似巳逼近城垣吳佩孚於兩軍激戰之際馳抵即親赴前敵南岸川軍曾攻擊吳之乘船但吳船卒安然下椗於外船之中第八師陸續開抵砲聲似已漸遠 
　　十五日漢口電據宜昌無線電報稱川軍仍佔守該城對面之南岸惟北岸川軍今巳距城四哩之遙戰事現暫告停頓大約因缺乏子彈所致駐宜昌中國砲船兩艘迄今未有舉動又據消息靈通之華人方面聲稱川軍總司令劉湘絕對决計攻下湖北曾於兩星期內調援兵四萬名東下目下戰事停頓大約因近中秋節之故國外要聞 
[世界報界大會消息]  
　　世界報界大會八月份月刋載稱得滬電上海申報已派一代表與會北京萬國報界聯合會亦派代表一人北京通訊社道南爾Ｗｉｌｌｉａｍ　Ｈ．Ｄｏｎａｅｄ君加入中國代表團偕各代表赴檀代表上海大陸報與報界聯合會者有許建屏君東方各國代表准於十月十日抵檀此屆會議中演說者俱爲世界各地新聞界有名人物中國代表之出席演說者現悉有密勒氏評論報董憲克君廣州明星報總理黃新君日本代表之演說者現有三人東京有名記者風達（譯音）將以﹁有關世界之日本帝國問題﹂爲題云東京廣知報聯太平洋雜誌之總理兼主筆美國福萊許氏Ｂ．Ｗ．Ｆｌｅｉｓｈｅｒ亦將於會中發表議論福君熟悉太平洋兩岸事且素以聯絡東西爲懷其言論自必有價値此外英·美·俄·瑞士·挪喴·澳洲·　菲列濱·加拿大·印度·各代表之出席演說者不下二十餘人其中以美國爲最多 
國內要聞 
[日本提出條件後之魯案]  
　　自日使小幡提出魯案直接交涉之要求後政府當局迭經討論業已决定將該案交涉之經過及此次日本提案之內容完全公布昨據外部中人云此項公布文件業經擬就本定昨日即行發表惟前日日使雖商同外部擬於北京東京兩方面同時發表現日使業於十日致電東京請示迄今尚未得有覆電以故公布日期尚須稍待但外部當局之意以爲日本方面即不欲發表此項案件或日內尚未得日政府回電時我國方面惟有先行公布大約發表日期至遲不出十五日至日本提案之內容據某方面所傳其大綱如下㈠膠州灣租借權並關於中立地帶權利還之中國㈡中國政府如將租借地全部作爲商埠自行開放認外人之居住及商工農業其他一切合法職業之自由且尊重承認外國人之旣得權利帝國政府允撤回設置專管居留地及共同居留地案中國政府爲外國人居住貿易起見應速將山東省內適當文都市實行開放前各項開放地之開埠章程應由中國政府預與關係各國協議而决定之㈢山東鐵路及附屬礦山作爲中日合辦之組織㈣根據膠州租借條約關於供給人及資本材枓各項優先權當拋棄之㈤對於山東鐵路延長線之權利及對於烟濰鐵路等之優先權當提供於新銀行團之共同事業㈥青島海關當比德國時代之制度更令明確其爲中國關稅制度之一部㈦租借地內行政的官有財產原則上當護渡中國但關於公共營造物之維持經營別行協定㈧就前各項實行所關之細目及其他事項別行協定因此中日兩國政府當速即任命委員㈨關於山東鐵路特別巡警隊之組織雖中日間應另行協定當照再三聲明之旨俟接中國政府巡警隊組織之通告日本政府即宣言撤兵將鐵道警備之任移交巡警隊後即行撤退 
　　中央通信社消息云此次日使提出魯案條件實有一大黑幕蓋魯案傾向直接交涉係某系爲推倒現內閣之催命符當某專使赴法時密受某鉅公命順道東渡與日政府計議魯案交涉之意見並與日使小幡協議直接交涉之條件於是日政府始有堅决之要求並訓令小幡提出說帖於我國外部爲要求回答在顏外長亦因下列兩種原因遂不能不趨於直接交涉之一途㈠以施使對於魯案提出太平洋會議電請暫緩辦理㈡觀察國際聯盟日無提出希望可言因此始將該說帖收受以爲考慮試行交涉之標準按此說是否可靠固尚未敢臆斷但昨日北京太平洋日刋某君訪問日使詢以魯案節略內容小幡嚴守秘密不肯置答與外傳公開之說顯不相將此中暗幕殊覺可疑茲節錄該報所載如次以供參證﹁本刋對於魯案直接交涉一向爲嚴厲之反對自七日下午小幡公使提出條件後曾往詢外部據錢司長云遲日不妨抄送一份然迄至今日所謂小幡所交說帖抄一分者始終未見公佈而日本報紙傳來之條件與北京各通信社傳出之條件亦多各不相同因外部有﹁好在日使對於此事係取公開辦法﹂之言以爲逕訪日使或者可得原文條件乃於前日致函西田參贊請其轉達約時接談果約定今早九時屆時前往小幡公使接見於辦公室中結果不獨原文不可得且知日本此次條件實取最秘方法因曾問小幡公使﹁原文﹂既不能宣布其大體亦可見示乎中日報紙所載亦已得其大凡乎小幡氏答稱即大體亦恐未便見告中日報紙所載是否與眞文相合亦不便表示意見其嚴守秘密如是﹂ 
[記華盛頓會議後援會]  
　　决定魯案方針發表宣言兩種 
　　華盛頓會議中國後援會於前日（十二）下午三時在江西會館開第三次大會是日議事日程列有三案㈠日本提議交涉山東問題本會應如何主張㈡關於華盛頓會議之會議方式本會應如何主張三華盛頓會議我國應提之議案開會後公推孫寳琦主席首議第一案討論時間極久大要分爲兩說（甲）主張條件附的直接交涉所謂條件附的直接交涉者於未交涉以前我國應提出三條件向日本鄭重聲明如日本能承認此三條件則接受交涉否則拒絕交涉三條件者㈠保留提出華盛頓會議之權絕對不因在交涉中而不提出華盛頓會議（二）交涉至華盛頓開會時尚未能决則所有談判一槪無效㈢交涉完全公開所有雙方條件一槪披露於新聞絕對不閉門私議傾向此說者爲邵振青劉彥吳昆吾三人（乙）主張拒絕直接交涉大意謂就國內論拒絕直接交涉係全國國民之公意就國外論美國上院曾通過山東保留案其重視此案可知今距華盛頓會議開會不過兩月乃不能忍待須臾將此案提出華盛頓會議而幡然與日本直接交涉豈惟違反國民之公意抑且大失友邦之同情故我國爲貫澈主義計始終應拒絕直接交涉主張此說者爲張育海陳寳泉張魯泉羅同諸人嗣由張耀曾總合甲乙諸說謂甲說對於日本提議交涉山東問題研究極爲緻密但此不過外交當局一種運用之方策本會爲國民結合之團體所有主張應完全本諸國民之公意我國國民對於德國在山東之權利移轉日本一說從未予以承認今日山東之局面尚成爲問題者實我國民數年以來奮鬬之成績也是故二十一條之壓迫日本僅能壓迫我政府不能壓迫我國民也民國七年九月章宗祥與後藤換文中之欣然同意欣然同意者政府我國民固絕不承認也試問日本向我迭次所提關於山東問題之交涉曾有一焉爲我代表民意之正式國會所通過者乎無有也故本會今日可以忠告政府亦即援助政府者惟有一言曰山東問題日本應絕對的以無條件將德國在山東一切權利交還中國而已語至此四座掌聲雷動主席即以張君之說付表决全體起立通過次議第二案理事會對於會議之方式先經擬有宣言提付討論衆主將第二項刪去兩語其餘一致通過第三案以時間過晚俟下次大會再詳細研究六時半散會茲附錄宣言如後﹁宣言一」本會爲欲貫澈哈定總統召集華盛頓會議之本旨確立太平洋及遠東永久之和平起見謹本公意議决左列兩項宣布於世切望與會各國加以嚴重之注意併盼我國攻府竭力主張之一華盛頓會議開會前預行協商議題之性質及範圍一事本會認爲有妨會議之成功切願其不見諸實行蓋限制議題則關於太平洋及遠東之一切重大問題將不能悉數提出以求正當之解决果太平洋及遠東各重大問題猶有不能解决者存在則軍備限制案亦無自成立也倘不幸此種預商竟不能免則預會各國均須參與協議二華盛頓會議與會各國之間應絕對的開誠合作切望勿再有二三國另開秘密會議之事倘竟有之則未與議之國對於該議事决無承認之義務華盛頓會議之議事應向一般人公開之並宣布議事錄﹁宣言二﹂自我國對德宣戰中德條約即時消滅凡德國根據條約及其他關係在山東所享之一切權利當然復歸於中國此國際公法之原則尤我國民始終不渝之主張也我國國民從未承認德國在山東之權利可移轉於日本拒絕德約是爲明證雖我國政府與日本政府之間有一九一五年之中日協約及一九一八年名爲山東善後協定之中日換文然均未經我國代表民意機關之正式同意·在我約法此種定約不經代表民意機關同意不能有效故我國民對於山東問題之主張實屬始終一貫不達全部收回之目的不止近開日本政府有向我國提議交涉山東問題之舉或者日本政府鑒於中日關係常欠圓滿亟欲以公明正大之精神圖兩國根本之諒解是固吾人之所樂聞也惟我國民之主張既極明確又極堅定斷非不眞切不澈底之好意表示所能轉移日本政府誠能顧念東亞大局力圖中日親善之實現自當毅然宣言將其所占有之德國在山東一切權利利益不附條件悉行交還中國我國國民必欣然接受之否助無論運用如何策略終難動搖我全國民之視聽吾人認爲决無交涉之必要我國政府尚其惕念責任之重大力圖最善之應付勿事推諉勿違民意特此宣言敬告中外 
[西報記吳佩孚之談話]  
　　字林報十四日沙市電云吳佩孚今日過此前赴宜昌吳於簡短談片中聲明其贊助公民大會之意但因軍閥政客之反對致不能立即召集並謂安福進步國民等黨派皆懐惡意大肆宣傳以反對其個人如决堤溺民之消息即其一證實則無此事也吳談及湘事謂擬扶助趙恒惕如湘省當局能自維持以拒政治上陰謀家則不願侵入湘省此次南方戰事並非欲爭湖南或湖北之自治但係政治作用上之襲攻湖北耳反對最力者爲安福部與孫中山一派據吳意見陳炯明與吳佩孚聯合一層在事實上非不可能如陳贊成將國家問題提交公民大會解决則尤可歡迎吳不重視蜀軍侵鄂事並謂宜昌之蜀兵實屬劉湘部下聞潘正道不承認劉湘權力果爾則蜀事頗易解决吳率兵不多擬先與潘正道談判然後再用武力傳說宜昌兩岸仍時有小戰 
 
 

Page 8

 
 
   
 
 

Page 9

 
 
   
 
 

Page 10

 
 
國內要聞二 
[太平洋同志會之兩大表示]  
　　拒絕直接交涉息戢無謂內爭 
　　太平洋會議後援同志會昨日（十三）發出通電其文如下天舊吾國積弱累　十載以來每况愈下訓使遠東問題乃爲國際暗礁之一列強敢　解决無由自頃美總統哈丁發起太平洋會議以正　　幾邀請吾國加入討論遠東問題夫此會議之效力即結束雖難預言而吾國旣已允認加入且所議者即爲切己之遠東問題舉凡代表人選提案範圍一言一動外繁世界之觀瞻內關生民之菀瘁凡我朝野上下孰不當奮起力追同人等迫於興亡欲求一致對外之實於有本會之組織成立以來接洽進行不敢或怠乃周觀環境愈迫顚危對於太平洋會議之方針外交當局旣模稜未有表示而魯案直接交涉之聲乃闘然充耳更返而觀於國內殺機四起兵革方殷託命漏舟覆亡無日本會同人銜哀閔亂竊忘其無似輒欲就此次國際上較爲特別之太平洋會議中爲國家求一出死入生救亡圖存之計所懷萬種不暇備陳姑取目前最急之務絜取二義以質國人一日於太平洋會議未開會以前我國應保持巴黎和會之態度拒絕魯案直接交涉一曰於太平洋會議未開會以前我國南北應息戢無謂之戰爭請就第一義言之山東問題不應直接交涉三年以前我國民之所呼號者已不知若干次似本會無須再爲辭費而日來直接交涉之說喧騰於北京故不能不略言其不當且並當了然魯案與太平洋會議之關係夫白人歷來主張直接交涉其最大理由即爲繼承德國權利其實我國旣對德宣戰所有以前中德條約上之權利早已解除日人本自無從繼承三年以來國民運動如五四六三之類胥爭此一點即我國不能承認日本繼承德人在山東之權利也今觀日人所提出直接交涉之條件與巴黎和約有何區別與日人前此提出之條件有何區別貿然與之交涉即不啻承認日人承繼德人在山東之權利一中詭謀則凡歷來國民運動以及不簽字於巴黎和約皆成無意識之舉矣今之議者或謂對日宜稍讓步弱國之分則然不知弱國所以自存全恃公理試觀巴黎和會中國雖弱而出席代表侃侃直陳列強亦刮目相待日本雖強而恃強奪理其出席代表反至瞠目可見公理所在不以強弱而移或又謂此次山東問題如不直接交涉則美亦將不我助爲此說者尤爲自暴自棄我昔之爭山東問題豈以恃美之助而始爭乎我中國固弱然公理不爲強者而伸亦不爲弱省而絀凡助我主張公理者皆我友也反之皆我敵也我國家猶有人格但知爭其所當爭不知有助無助也夫我國對於太平洋會議旣爲生死存亡所關固宜有求生圖存之心而况此次太平洋會議實以遠東問題爲中心所謂遠東問題實際即爲處置野心國家在遠東之侵略此寗非中國人之至願今會議轉瞬開始而中日先直接交涉則將來會議中失其中心問題並此會議亦將因此而無意義則中國不獨先自斷送其生機亦復何面目立於國際之林且太平洋會議會期匪遙而日人必欲先與中國議及魯案則直接交涉之有利於日可知我國秉軸者何苦錯認日人之利以爲我國之利以上所述理由尚形簡略而犖犖綱領要不外此唯政府迄至今日對於魯案辦法尚未公開此則同人所望於國民亟爲力爭而更望執政諸公善自愛也（未完） 
[廬山會議之形勢] 　　進行未見順利 
　　張紹曾發起廬山國是會議冬電發表後各方面態度頗爲不一主持此議者爲吳佩孚吳乃扭扭揑揑已不署名而僅居於贊成之列事成已得居中操縱不成已亦無所損失是吳氏自身尚不免於懐疑尤爲羣衆不解之一因故各省贊成之電未來而反對與懐疑之電乃續續至反對最力者厥爲上海學生聯合會旅滬贛民自治促進會其有以個人名義通電駁詰者則有蔣作賓嚴山　逐條指摘體無完膚截至九日距張發出通電約一星期表示贊成者團體則爲兩湖弭兵會個人則爲周自齊岑春萱與陝西一混成旅長張錫元而兩湖弭兵會主要分子又皆漢口各團聯合會內人物通電贊成絕無絲毫價値即吳佩孚趙恒惕先巳擬就聯銜贊成之電至九日尚未見發出（外傳吳趙贊成電江日即發出者誤）據交通方面人云張之冬電八日始達岳州吳怒電局稽遲令將武漢以至岳州各站電局之司機生各押一人以示懲儆故吳氏贊成廬議通電九日晚始送局拍發但另據所聞張紹曾二日自岳州趕回漢口即係拍發該項通電且文字已經修正斷無擱置不發之裏吳之遲遲不發者蓋見空氣不佳欲藉以觀望形勢耳張紹曾本已與吳議定彼電發出吳即隨電贊成嗣見隔延五六日而吳氏之電不至深恐面上無光遂怱怱趕往岳州責吳何以失信是時湘趙以和約未妥協湘人又多責難先期電吳聲明不能暑名吳不得已乃電懇贛陳列名陳覆電允諾臨時遂將湘趙名字拉下而又加以蕭耀南孫傳芳杜錫鈞等以凑熱鬧九日晚即送局拍發此吳電遲遲始發之實在原因亦足見吳氏之滑頭也此外各省督軍除贛陳鄂蕭已與吳聯銜通電外只浙盧與陝馮先後各來一電盧電尚懐疑馮電可云贊成張以盧素強硬彼旣來電懐疑此後尤難預測十一日送赴岳州晤吳吳十二日晨方自宜沙勞軍回聞盧來電懐疑頗爲着慌當囑張返漢急去電解釋以祛其疑又命將各省反對電文彙送至岳以便分別駁覆張氏昨十二日又怱怱返漢當即覆盧一電詞意極爲恭順其用心亦大可憐矣原文如次萬萬急杭州盧督軍子嘉兄賜鑒蒸電敬悉所慮三端足徵老成謀國欽佩無量冬電主張以整理法系爲手叚以剷除紛爭爲目的所以防非法第三政府出現黨派操縱誠爲可慮故冬電一再指斥專制獨裁之弊冀促各派之醒悟惟積重離返全國軍民應共圖預防之策再冬電稿係個人良心主張並非被動別有作用一節毫無事實想係別具肺腸者一種挑撥之詞總之時局至此不可不急圖補救事前顧慮不可不周然亦不可因噎廢食務請毅力主持並冀轉達東南各省有以解除國人疑慮庶此會議得進行無碍也掬誠奉復仍盼賜敎爲幸張紹曾叩文 
[暗潮鼓盪中之陝局]  
　　直軍平定陜局後靖國軍在西安騾馬市設立駐省辦公處派舊國會議員李含芳爲代表與閻前督接洽一切當陳氏未聞西安時吳佩孚曾以師長鎭守使等名位誘惑胡景冀劉世龍及劉旅解散胡在興平又將陳軍收服詎吳佩孚忽面目一變電囑閻相文速解散胡軍並趕去劉鎭華閻以劉胡維持秩序有功請緩圖之因觸吳怒被吳電斥一頓閻大爲不悅又因諸事棘手遂起自殺之念閻死馮繼後擬將靖國軍編爲屯墾隊于右任胡景翼等亦欲藉此息兵故頗樂意相從無奈馮之左右日以解散陝軍進言於馮兼之吳佩孚解散靖國軍之電於閻死後被人披露靖國軍因不自安遂聯絡各陝軍以圖自衛陝北鎭守使井岳秀因此派遣參謀劉滋庶南下與于右任接洽並聯絡田毅民張寳麟張鴻逵等提議編練陝西自治軍另招游擊隊四支隊限三月內將陝軍防線內之零星股匪一律肅清極力向民治上進行于右任日與田野農夫爲伍部下漸知軍紀軍律胡景翼亦敦請學者爲其兵士講演乃靖國軍改爲自治軍後大觸吳忌立促馮氏辦理統一陝局馮因三原方面風聲不佳欲先以移防政策將靖國軍根據地收回不料被于氏偵悉立將西安辦公處撤消所遣之代表亦召回並修築險隘秣馬厲兵發出宣言謂﹁如馮氏前來威迫自治軍同人誓以死力擁護自治﹂馮氏得此消息知自治軍非武力所可屈服兼以肘腋之下尚有劉鎭華在於是改變方針立陞咸陽知事薛某爲關中道尹思藉整頓民政與自治軍抗而劉鎭華方面因馮氏此舉侵犯權限大爲憤恨加以省垣衛戍司令（劉之私人張治公）與警備司令（吳新田）權限時起爭議馮又勒令劉將前收陳（樹藩）部憲兵槍械繳出劉更難安遂勒密派人與陳樹藩聯絡希圖反攻不料此種陰謀被馮偵知祗以無證據不便立刻反目乃呈請升張錫元爲師長並擬委爲潼關鎭守使令其扼守潼關一方可以與洛陽通聲氣一方可以斷絕劉氏歸路祗待時機一到即可將鎭嵩軍一網打盡前日馮氏曾在督署開一軍事會議决定電吳佩孚請由湖北出兵直攻興安兩面夾攻擊破陳樹藩然後以善意收束靖國軍逐去劉鎭華移兵北指以便統一陝局 
[贛教育界之罷工醞釀]  
　　金庫證劵跌價之影響 
　　江西中小學校敎職員因薪水完全發給金庫證券吃虧甚鉅迭次籌議辦法請求官廳酌量發現月來金融界籌備軍需對於庫劵信用大不如前拒絕收買並要求官廳撥欵兌現以資周轉市面劵價由八折跌至六七折此固錢商藉端漁利而官廳濫發庫劵至六百厲元之多始終不爲救濟之策以致有此現象連日楊省長讌請金融界領袖磋商救濟方法擬發行公債掉換庫劵錢商對於換湯不換藥辦法不甚謂然羣請以四成兌現六成給予僨票分期抽簽還本楊省長因稅收不旺庫空如洗頗費躊躇僅允三成兌現好在錢商平日收囤庫劵獲利不少正可乘此時機完全退還官廳以避將來危險故亦樂從陳督楊省長與錢商向有接洽旣受時局影響雙方尚能諒解蓋不早將庫劵收回必不免湖南吉林金融恐慌之續也現在議而未决之時政費發劵無人收受恃博微薪過活之人固甚困難而教育界於暑假扣新之後不得分文現欵大都無心教授日前小學校長呈准官廳發現八成中學以上各校亦援例議决要求一律辦理以資救濟倘官廳不加體諒决定全體向敎育廳辭職另圖生活聞官廳對該教職員請求雖默認有理由然一時無從籌欵僅允准予維持而無確切之答復恐罷工風潮醞釀不已必有决裂之一日也 
[九江近事]  
　　南潯鐵路新總理蔡儒楷偕態石秋十號由漢乘瑞和輪抵潯十一號接事當將坐辦兼營業科長張毅撤退工程師黃復憲清算交代當此路局索債紛集之際各員司及與該路有銀錢訚係者莫不盼新總理携帶現欵來潯藉清欠金（八月初一期條未兌）乃該路李會計科長於謁見總理時問以曾否携欵到此答那有帶欵來幹總理惟工食要堅其餘期條容緩設法聞者莫不失望據聞蔡總理在律已與協理張肇達商借洋數萬元刻已去電催取大約本節各員司薪俸當不至無着也至蔡之成友在此謀事者確有數千人現各科職員尚未更動究未識如何安插昨日已委裘某充採買課副主任 
　　十號爲潯商會改選會董之期九號忽奉省令暫緩改選樓下派因有以武力對付之說樓上派大起恐慌加意防範特請軍警到塲保護是日韓警廳長警備隊向營長率軍警百餘圍繞會塲始將會董五十五名完全產出惟樓下派紀未加入並派員檢查註冊商號二百四十一家有重號二十餘家又選票只送往各商號蓋章並不准其自由寫票均足與人攻擊之點現在樓下派以商業維持會名義將當日投票舞弊情形電呈省長核奪並請電令暫緩互選會長以平商憤 
　　陳督近又在直隸招募新兵二千餘人前日乘据商局輪船抵潯旋趁南潯車運輸晋省聞係補充各軍缺額此項兵士形狀極爲狼狽上岸時每人持一竹筒或麵包數枚在未成軍以前每日本應領得薪餉二角令則僅給銅元數枚 
　　廬山警察分所奉令改所爲署所長文定祥因事撤差警務處委蕭昌國爲署長昨已到山接事惟文尚兼清丈局一差因牯嶺附近地皮多被重賣恐將來發生糾葛是以暫未委人且文尚欠解財政廳一千餘元前日已令九江縣知事查辦 
[浙督對派遣太平洋代表意見]  
　　▲主張由各省公推 
　　浙督盧永祥近對太平洋會議代表派遣問題有所主張錄其電文如下北京大總統鈞鋻太平洋問題討論會太平洋問題研究會華盛頓會議後援會同鑒自歐戰告終和平恢復經濟競爭羣趨東亞中國前途益爲世界各國所屬目此次美國哈定總統召集太平洋會議雖以裁減軍備相號召實則主要目的即在討論中國問題將來會議結果影響於中國之運命必鉅此固有識之士所公認者也我以新造之國大法未立內政之爭亘延數歲顧對內之意見雖有紛歧而對外之觀鮮有異致上年巴黎和會曾由南北合派代表今之太平洋會議關係重要當軸諸公似亦有同一之諒解不過因政治形勢較異致於代表派遣之程式猶未臻於妥協現在開會在即事機益迫若不愼謀融洽貿然派出則難保不因西南之異議而代表列席或生問題又難保不因僑情之激越而代表到美或生危險有一於此皆足以損國家之信譽失與國之同情且西南方面對外旣迭有宣言即使代表到美勉可出席而國中意見參差之情形究難掩外人之耳目代表所發之言論又豈能動世界之觀聽全局利害首繫斯着爲謀南北無間形神一致起見永祥之愚以爲宜以各省爲單位無分南北擇適當地點組織委員會推出太平洋會議代表人員再由政府加以任命庶幾以對外一致之精神祛南北隔閡之情感各員旣受各省代表之公推自屬全國仰望之人物方今外交人才止有此數但使手續上可以互相諒解西南各省當不致再事吹求年來政局俶擾羣情望治苟能以全國之公意保國際地位之安全或不難本國結之精誠求國內政爭之結束是則因解决對外問題之故或可望進而促內部問題之解决斯又永祥所不勝盼禱者也事關全國禍福不容默爾而息敢貢所懐願供採擇 
[杭州快信]  
　　省憲會議今日（十六）仍開會議事日程㈠浙江省縣議會法（三讀）㈡浙江省縣參事會法草案（初讀）㈢浙省縣議會議員選舉法（三讀）㈣浙省省長選舉法（二讀）㈤浙江省市鄉自治法草案（初讀） 
　　省署設立之第三屆選舉事務所昨已實行撤銷 
　　菸酒公賣局長畢奎因病出缺後經軍民兩長會商令委杭縣知事王吉檀代理以汪筠代理杭縣昨已分別接篆另委海寗知事惲福鈞調署杭縣缺簡任職張宏周署理海寗縣缺 
　　浙江體育專門校長王榮昨晚於新市塲泗水坊橋乘車回校途遇暴徒多人攔路攢毆身受重傷適某校學生及憲兵司令部某稽查經過鳴警將暴徒拘訊聞係反對省憲派所嗾使 
　　望江門外陸軍射擊場修築完竣後省垣各家隊巳奉令由下月十日起排日打靶昨令駐舊提學署第一團兵士到塲刈草限月內告竣 
　　上海存棧之浙平米前日已一律售罄聞所耗不貲 
[南京快信]  
　　滬交涉員許沅電稱美國胡德將軍約十七日到滬十八日由滬寗轉津浦車北上麥王兩長派溫世珍謝傅安預備歡迎 
　　邊守靖昨電齊督啣曹使命准十七日由津起程來寗接洽齊諭副官處屆時派汽車赴下關江干迎接 
　　省垣近日發現急症數小時即斃命死者已有二十餘人昨軍署編輯委員是吳鴻昌（前贛南鎭守使）由軍署返寓即不省人事幸某西醫施救迅速聞尚不致有性命之憂 
　　新委江北豬隻統捐局長沈秉德（沈金鑑之子）昨禀辭赴差 
　　軍民兩長函聘周昌壽·趙錫名·孫秉鈞·李文濱·許澄慶·爲賑務處幹事又委向榮生爲稽核股辦事員宋廷謨爲物品展覽會密查員 
　　財廳續委陳昌言赴邳縣·王清濤赴碭山·查勘水災地方通信 
[松江]  
　　知事今日履新調署松江之吳縣溫知事於本月十五日乘車蒞松縣署員投於溫未來前懸旗結彩表示歡迎爲歷來所未有溫下車後逕赴縣署定今（十六）接任視事聞溫第一項新政擬將縣警所內動警察隊改編爲警備隊緣溫意內勤警察平日除守獄捕烟外無所事事不若改編後畀以偵探緝捕之職爲較有用也 
　　泗涇又報水荒入秋以來連遭大雨低窪之處畫成澤國前日二十六保塘橋等處鄉農會因稱田被淹稻苗根腐葉黑秋收無望向縣報荒請勘乃連日大風暴雨至今未已河渠泛濫雖較高之田亦被淹及昨日塘橋迤北之泗涇鄉農人亦相率拔取被淹稻苗續向縣署報荒由縣騐視苗身被災徵象與塘橋等處相同大約一二日中四鄉當　有報荒者來也 
[無錫]  
　　城中已遭水淹錫地自陰曆五月大水後至七月又遇颶風猛兩不意陰曆本月初八日起忽又陰雨晝夜不絕至今尚未見止河水暴漲四鄉前淹被救之田禾今統遭淹沒挽救乏術至於近城商市亦完全停頓此屆中秋之節賬歸不及半南塘西塘北城等處街市水深及膝北門外龍船浜地方水深及腹城中西河頭及學前等處道路均淹水中交通極感不便 
[鎭江]  
　　小麥價格又漲鎭郡麥市仍甚堅昂連日來天氣陰雨河下江干到船每日不過四五艘所載小麥悉被各麵粉廠購進銷路甚暢價又漲起數角昨日開盤江北高小麥已漲至四兩五錢　　醫院注意防疫鎭江一帶入秋以來凉燠不常致霍亂盛行感染者每不及施救茲聞南馬路中西各醫院均備有防疫注射液質一經注射可免傳染 
[揚州]  
　　義興圩被水衝破北鄉義興老圩建築百年因地勢較高未遭水患詎本月十二日湖潮陡漲風助水　勢更澎湃竟將該圩衝破圩內田廬牲畜盡付東流猶幸時在日間農民未遭淹斃現均餐風宿露於屋頂樹枒以待振濟情狀殊慘 
[杭州]  
　　一師校長問題省立第一師範校長姜琦因赴英留學向教育廳辭職昨已批准至於後任校長敎廳已提出北大敎授馬叙倫現正向馬徵求同意（馬君近已來杭寓西湖清泰第二旅館敎廳及學生方面均派代表勸駕）惟姜君因放洋在即勢難久留今晨宣告聞校所有校務在新校長未到任以前請國語科（張天放）英語科（黃善楷）教育科（朱章寳）數學枓（潘承先）理科（徐驥）公民科（鄭鶴春）藝術科（姜丹書）體育科（徐作賓）各學科主任主持聞已呈報教育廳核准 
雜評 
[現內閣與財政] （訥） 
　　外交雖云無辦法然苟决取公開主義視民意爲進退則外交亦未嘗無辦法也統一雖云無辦法然苟拋藥武力主張求解决於國民則統一亦未嘗無辦法也黨派之暗潮雖云無泱調解府院之意見雖云無法疏通然在今日亦未有迫現內閣以不能自存之勢其迫現內閣以不能自存者厥惟人人共知之財政一問題財政無辦法非特各方面不能維持即親如奉張亦不能不有艴然不悅之色說者謂奉張之辭經略爲熱姜實亦爲取求之不能如意也是故財政上能敷衍一日現內閣即敷衍一日前之屢傳請退而卒未退者以有小借欵敷衍之耳然此稱小借欵當然不能持久而其他外交統一等種種問題當局亦實無善法以自處則今日靳退朱繼之說或非如前度之虛傳一時乎 
[怪鞋聲]  
　　怪...............靴...............聲..................怪靴聲是一部新出世的最離奇最完備的好影戲本埠上海大戲院享有最先開演的優先權八月十八晚星期一開演頭二集計五大本 
全部共有三十一本每層星期一 
接演四本怪靴聲是一種新發生的仇殺案因富商之家庭每晚發現極厲之怪聲好似極巨之靴聲往來樓頂之上富室的女公子是絕頂聰明人聞此怪異懼大禍將至不勝恐怖鎭日價憂形於色詎其未婚婿家中居然發生同樣之怪異明知有兇徒從中作祟明探暗訪匪伊朝夕是晚富翁設席宴客女公子與其老父對坐書室中忽見老父面貌形體慚漸隠滅轉瞬已無老父之踪跡因此女公子偕未婚夫邀同偵探冐險偵查不獨毫無兇徒之形影反致發生許多之疑惑翁有異姓兄弟同居一處似與此案有關及至细心研究似與未婚夫有關係甚至大偵探亦爲此案嫌疑犯惝恍迷離使觀者無可捉摸其结果所谓怪靴聲者乃□□之作祟□□何人是在明眼人細心辨認哩上海大戲院啟（宇十八） 
 
 

Page 11

 
 
   
 
 

Page 12

 
 
   
 
 

Page 13

 
 
自由談 
中秋特刊第二號　　 
[太平洋會議之中秋觀] [  黃厚生]  
　　狂颷倐起如火如茶而與吾人有莫大關係之太平洋會議行將於十一月十一日起始開幕矣其開幕之結果吾人雖不能預測然於未開始之前苟不整鑼齊鼓競相呼號以開闢徑路鑿山通道爲我國代表之先鋒則代表將來於議席上動議無威言之不足以駭人縱有經天行地之精義終不能敵外人蔑視中國之心故吾於今日花好月圓人人祝拜團園之際敢以太平洋會問題取中秋拜月之眼光敬告於吾國民之前 
　　憊極思睡痛極呼親人之被壓於強權之下者莫不渴望救星之降臨拯己於不可拔之域若吾國者久受迫於東隣島夷容忍姑與之態度持之已久初本冀其改轅易轍舍野從文孰知其得尺則尺得寸則寸雄心勃勃日甚一日吾國雖欲訴之公理亦不可能今美總統哈定召集太平洋會議於華盛頓以遠東問題曁軍備裁賦問題與夫英日聯盟太平洋中之諸問題爲開會之主要論黠故吾國處此時機凡關於遠東平等之條欵皆可提出抗議證以往事明以大義責以公理庶十數年之積憤能一朝剷除得重覩大來之清光此吾願一般拜蟾蜍者請以跪禱之誠祝此光明燦爛之華盛頓會議永久如水晶體之純潔不染繊微之細塵也 
　　武人跋扈軍需不給盟約告成强梁有偶夫以吾兵不禦侮之病國安能抗雙拳之掊擊乎此吾願此次太平洋會議之結果能將英日續盟二十四條件靑島日佔冇諸問題成爲畫餅（借用官餅之餅字·）則較今日序團圞之樂事爲尤快也 
　　公理潛跡也非一日矣故於此歐戰之後全球渴想和平以息兵禍而崇人道各國願治之民僉以組織發行公理閘明大義之機關爲急務是則天下之人皆以公理爲神聖不可侵犯之勝利品此吾願此次出席之代表儘當直言正色作不平之鳴如菱之鋒芒如燈塔之崴峨如馬鈴薯之圓滑如鮮果品之味甘必不可箝口結舌任人宰割或橫逆恣逞以致僨事也 
[感月記（下）] [  沈禹鐘]  
　　霞生一思及母斗觸其兒時舊事彼此時心影中似湧現一陳舊之廳事供香斗水果之屬於桌上作中秋齋月之像香斗中盛燃檀香氤氳之氣騰播一室其旁立一垂髫之童子則己也而兩親亦坐語於堂上環侍一妹三弟咸活潑可喜彼涉想至是又念當日阿翁曾指余語母曰此兒就傅垂三載聞其師力誇其可造父語此時口角似溢笑意而母聞父言亦喜曰果可造者後此宜愼其所學父曰然余已敦屬渠師矣余聞而竊憂慮師且嚴其所課必至盡奪我自由而止也顧此念起滅絕迅香斗中烟縷僅一二起而余心已釋然若無事矣此外尤有一傭婦方立倚簷下仰望明月且時時廻首語余等曰今夜之月圓明無匹少須當有月華起於雲際顧此惟有福人得見之故雖在貧寒之人苟一旦見之不久亦必大達余即叩以月華果何狀者傭婦舞其手曰此殊不一以余知者大率爲龍舟花樹亭臺樓閣之屬數者之內惟龍舟爲最優見之必富貴兼得此外亦休瑞特稍次耳然亦有命蹇之人每見喪具見之且促其年余聞言則自命有福者趨至中庭望之顧久久無所見見者惟星月而已乃斥傭婦爲謊人傭婦力稱其寃已而齋月旣罷與弟妹分取水菓食之是夜合家咸樂一經回味甘美乃類爾時果味也今父骨已寒其生時愛子之情悉已授之母氏之手而母氏鬢上之髪亦漸易其色似識其一生井臼兒女之勞今茲垂老光陰不能使其子晨夕隨侍徒挺身爲社會之機括人生受贍於家庭而長供社會所　策一若不爲家庭所有思之誠可異已此時皓月忽爲濃雲所掩霞生對之甚憤幾欲飛躍而上疾去其翳已復嘆曰月光者慈母之光而雲者代表風塵之物也余今作客無由承望親顏則正同此濃雲蔽月爾 
[月宮慶壽記] [  金嘯梅]  
　　桂枝飄香月圓如鏡光陰荏苒瞬又中秋矣是日也家家燃巨燭供果餌設香斗開團圝之筵籍以點綴佳節於是婦女喧笑於庭前兒童嘻戲於堂下一片擾攘之聲聒吾人之耳鼓其熱鬧不亞於火樹銀花之鬧元宵也是日之月宮嫦娥襲五彩仙衣姍姍而去高坐受賀移時衆仙乘鶴跨鸞紛紛蒞臨香雲緲緲彩霧騰騰壽筵開　琴筆悠揚笙管齊奏宮中仙女皆霧鬢風鬟艶妝錦服歌霓裳之曲作天魔之舞而玉兎亦蹺其一足效商羊舞俄而上中下八洞神仙紛至沓来有獻蟠桃者獻玉液者一时火棗瓊漿木難火齊羅列殆滿嫦娥一一受之稽首稱謝衆仙歡呼暢飮宮女亦慇懃勸進天上之樂固勝人間也忽聞宮外牛聲咻咻然衆仙相顧驚白李老君至矣乃紛然起逆俄見老君策杖蹣跚人從隨一　以巨䌇綰牛頸衆仙齊聲曰老君來何遲也老君且喘且指其牛曰孼障累人不淺哉衆仙問故老君喟然曰孼畜舊性不改乘吾煉丹乃逸入紅麃轉生輪廻爲武夫動輙使其本性跋扈飛揚人民怨聲載道迨吾覺察今日往招詎孼畜逞其野心擅敢抗拒故吾繫以仙繩綑之歸耳然小民已受害非輕吾之過也言訖嗟嘆不已衆仙皆爲黯然不樂時嫦娥忽拍案大怒曰可惡老道爾爲衆仙之長明知今日爲儂之壽辰爾不早來祝嘏反嘵嘵作敗興語毋乃太殺風景且藐視儂耶老君聞言以杖叩地憤然曰噫嫦娥汝尚作驕態耶思汝宮中伐桂之吳剛昔爲衆口交譽今則與論譁然自與趙玄壇交戰以來聲名益惡今雖握手言和其屬下固猶躍躍欲試刻正在醖釀之中一旦崩綻勢有不可收拾者汝爲一宮之領袖稍不阻止反加以慫恿坐觀成敗令作蚌鷸之爭門外野神方應瞵虎視乘宮中內訌交閧來收漁翁之利汝猶憒憒不覺何預　之甚也况古云一將功成萬骨枯今干戈正熾可憐生靈塗炭小民受池魚之殃於心何忍汝以爲榮者吾實爲汝恥也汝食衆祿而不顧民有倒懸之厄尚冇何顏高坐堂皇而慶壽乎嫦娥大慚拂袖而入衆仙莫不掃興咸紛紛作烏獸散老君亦駕牛而去 
[月到中秋分外明（有序）] [  劉豁安]  
　　一年容易又到中秋香滿木樨光增玉兎大千消受風味良多惜乎烟水蒼茫太平洋才入太平之夢風雲擾攘統一國難招統一之魂且也社會悲觀家庭變相日新月異有不勝言是雖庾亮襟期祗右澆愁之盞而况杜陵時會其能無觸忌之辭炳乎嗟乎佳句偷來首尾之吟聯或可自由談去詩諧之意在於斯 
　　月到中秋分外明太平洋水自澄清東西三島爭稱覇南北諸州薄川兵安得宗邦興壯士會同戰國返連城一年好景君須記月到中秋分外明 
　　月到中秋分外明嶺南湖北正佳兵威名並世孫吳巧直筆千篇　　魏晋輕半壁聯盟眞自信武人謀國太多情一年好景君須記月到中秋分外明 
　　月到中秋分外明層層影片實堪驚風花樓閣誇商戰珠玉言談表世情下士豐財孚雅望蓬門節食重虛榮一年好景君須記月到中秋分外明 
　　月到中秋分外明天倫至性兩相輕從今伯道應無恨往昔希文忒用情白首雙棲人世薄黃金同氣自家爭一年好景君須記月到中秋分外明 
[中秋賞月之面面觀（下）] [  一錢]  
　　永懐愁不寐松月夜窗虛病夫賞 
　　共看明月應垂涙憂時客賞 
　　舉頭望明月低頭思故鄉作客者賞 
　　江上月明胡雁遠郵差賞 
　　海上生明月天涯共此時滬人賞 
　　水月通禪寂魚龍聽梵聲釋家賞 
　　雲雨難忘日月新媚日派賞 
　　禁門宮樹月痕過獄中人賞 
　　二十四橋明月夜玉人何處敎吹簫音樂家嘗 
　　今夜月明人盡望合家賞 
　　中天月色好誰看孤賞 
　　牀前明月光疑是地上霜臥賞 
　　舉杯邀明月對影成三人酒客賞 
　　烟籠寒水月籠沙烟客賞 
　　深林人不知明月來相照賭客有月而不賞 
　　更深月色半人家賞畢 
[中秋新話] [  吳靈園]  
　　外國有蜜月二字我國亦有之或問何在我云在中秋中秋盛行月餅其仁甜者蜜也故云蜜月月餅不行於他日而獨作於中秋是視此中秋爲蜜月時期也有此時期而人之食之者未必香甜而今滬上日又多盛行果肉之仁以壤此相傳之美風我不勝爲中秋痛我又不勝爲蜜月羞 
　　吳佩孚伐湘不難一鼓下長沙充其意力如無輿論之阻撓彼必欲在前十餘日之內南下而入桂境果入桂境當此時期適合吳剛伐桂之神話吳剛不伐桂遂令今歲之中秋少去聲色若干吳剛若伐桂遂令桂樹添樂月中桂子落天香雲外飄之二語無處着落而桂子之賴以保全者非淺矣 
[撤燭瑣話] [  小松]  
　　天柱峯頭捫蘿吟飮龍泉湖畔倚桂遐思今夕何夕非中秋耶竊願偕月姊入廣寒以窺月宮之陳列然而吳剛手持巨斧實口蜜而腹劍靑娥面傅嚴霜亦言是而心非我俗人也旣未生哪𠮟之六臂三頭又不如悟空之千變萬化豈敢扶搖直上擾　兎於月窟盛氣高奔語嫦娥於蓐收哉但彼和平之光固欲吻吾人之額吾人又安得君玉管絃一撥此雲翳耶 
　　月之消長也實奇初五之月才一牙耳十五則如餅圓十五分圓如餅越日則又一牙矣七月望之月猶側也中秋則竟當頭然而月方當頭小兒又羣歌收拾過新年矣人混沌此身正如斯月一時得意一時失意得何足喜失何足悲大人先生只向得意處跑那會不失意 
　　人生行樂須及時撤燭夜游亦快哉是以太素設中秋午月之館（見輿圖備考）貴妃臨液池百尺之臺彼武人政客日度臭蟲生涯方昂然自得亦可憐矣吾安坐梨園中觀嫦娥奔月劇因有慨焉 
[中秋話月] [  孫作民]  
　　余常謂月自朔而望而晦猶人之自幼而壯而老也月之團圓猶之人當精壯時月止一月而一團圓人之精壯亦不過十數年耳然而月尚有時爲雲所掩不能揮發其清光人亦有哀樂以摧抑其精銳壯盛之氣月由圓漸然而至於晦人由壯漸老而至於死一往不復夫月圓人壯旣若是難能而可貴則當好月當頭盛年未艾宜如何寳貴之哉 
　　中秋之月若無古來神話之宣傳與騷人墨客之歌咏以點綴之烘託之則亦等諸平時三五之夜人亦等閒視之推出窗前自酣好夢誰復問其團圓好景哉 
　　每當孤燈枯坐無以爲遣時一輪明月穿窗而入不特立忘枯寂而直似遠離人世矣然而讀隔千里兮共明月之苟念勞人思歸對之當有難以爲懐者然則一爲良伴侶一爲導愁物月自奚知 
　　中秋節屆俗每以月餅相餽遺所以點綴佳節而表人月雙圓之意但月自團　餅自圓而風塵中多少征人對之愈增感慨耳 
[中秋日記] [  張舍我]  
　　（一）食月餅進瓜果美饌盈席佳釀滿壺家人環坐且說且笑此非中秋節之樂事乎非中秋節之家庭樂事乎第我雖有家庭而無樂事非不求樂也求之不得耳蓋人之生活一染貪字則無往而非愁困能於愁困中覔樂字者厥唯聖賢豪傑我雖日以聖賢豪傑自期與困難奮鬬不愁已爲難能安能云樂我之所能差自慰解者其惟彼姝之知我乎唯彼知我我益將奮發以圖有爲有爲之年非我至樂之日乎然則今即極貧又有何憂我無窮之愉快在於將來在於將來之新家庭也此新家庭少則五六年多則十餘年終必有實現之一日然此實現之日廁與彼姝同桌而坐食月餅嘗佳釀雖以南面王之尊不吾易也今日午後吾方思及彼今日之家庭之樂而忽接彼之手書謂渠父利慾薰心竟以其女爲鑽營之利器不問渠之同意與否已字之於某道尹之長子昨爲伊所聞力與之抗辯父不特無悔意且百端詬詈侮辱之然伊必堅守前約死以待我不能是寗爲我死唯冀我速自奮發俾了我二人之夙願耳嗟乎雲仙吾妹爾何若是之多情耶然吾以是知爾雖有富裕之家庭亦無所樂也家庭之樂豈在富哉雲仙之書令吾終日疑懼不審後此之結果如何今臨睡矣尤念念不忘今夜我能安睡耶辛亥年八月十五夜 
　　（二）今夜團餐時吾謂吾妻曰吾愛今日樂乎伊曰人月常圓誰云不樂然吾乃竊人之樂者吾知其言有所指乃告之曰吾愛乎吾不謂彼立志不堅而卒棄吾以去者乎彼非嫁某道尹之長子而甘爲妾者乎今吾又獲一消息矣曰如何吾曰某支謂伊已下堂流入勾欄中矣吾妻驚曰雲仙已爲娼耶吾曰吾友云此言甚確也十年辛酉八月十五夜 
[中秋談屑] [  吳秉恬]  
　　月到中秋分外明中秋見月則盡人眼目爲之一新盡人心理爲之一暢設是日而適逢陰雨途視天際黯黯無光此時又恨無萬丈長巨箒將天半浮雲一掃而空是可知皎皎之月爲衆所歡迎於皎皎者而加之以障碍則人人皆欲得而掃除之矣此其中具有公理存 
　　更正昨日中秋日瑣談十二行﹁予曰﹂下脫一﹁天﹂字特更正 
 
 

Page 14

 
 
本埠新聞 
[蔡徐二氏之行蹤]  
　　國聞通信社云北京大學校長蔡元培新自檀香山參與萬國敎育會議回滬即於昨晨乘車北上聞蔡氏已允許江蘇省敎育會黃任之之要求於十月一日上海全國商會聯合會及全國敎育會聯合會聯合討論太平洋會議時彼亦將由京返滬有所貢獻云 
　　廣州政府大理院長徐謙亦於前晚抵滬稍作勾留即擬以廣東國民代表名義赴美參與太平洋會議又聞徐氏近更以安徽二十一團體代表名義與太平洋會議協會有所接洽 
[亞后號今日放洋] 刁作謙即乘此輪赴美 
　　昌興輪船公司之亞細亞皇后號定今日出口赴美此次由滬乘往之旅客有吾國派赴華盛頓會議之刁作謙及顧問福開森夫婦爲籌備參預太平洋大會事宜故先赴美（其餘立代表團則將乘提督公司之新郵船慧目邦號於下月四日放洋）又前任財政總長周自齊之夫人及吾國派駐華盛頓留美學生監督周君之夫人及二公子亦乘此輪而往至於西人方面之乘此輪赴美者有本埠花旗銀行之經理摩西爾Ｎ．Ｓ．Ｍａｒｓｈａｌｌ及美國信託公司之副經理夫人傅德Ｅ．Ａ．Ｐｏｔｔｅｒ此外有留美學生兩名及中國之外交官三人云 
[太平洋會議代表之艙位]  
　　銀行公會三位 
　　國聞通信社云昨日交涉暑接北京外交部電令於十月四日太平洋會議代表放洋時代銀行公會訂艙位三間許交涉員已經遵照辦理至銀行公會方面上海已公推張公權代表赴美張君正在考慮尚未决定去就北京方面銀行公會上代表尚未確定云方　 
[交涉署歡迎伍特將軍之公函]  
　　特派江蘇交涉公署昨致本埠軍警各機關曁南北市商會公函云逕啓者美國伍特將軍來華游歷一事業經本署陳奉外交部復電開十日電悉伍特將軍來華係應我政府之邀請自應從優接待在滬居住旅館爲相宜仰即派員先期擇定房飯汽車均歸政府供應到滬離滬時希商護軍使酌派軍樂隊在碼頭及車站迎送並先期與領團接洽陸軍部派王家鸞交通部派張福運本部派王麟閣赴滬迎迓定於十四日出京屆時希會同妥爲招待除函請交通部備掛特別花車及頭等臥車各一輛並電請齊督軍及直隸江蘇省長飭屬妥爲照料外仰即遵辦等因奉此查伍特將軍定於本月十七日早抵滬十八日早車北上除屆時派員接待照料外相應函致查照爲荷又聞伍特將軍所乘亞后號船今日正午抵淞交涉署所派楊秘書等將借濬浦局小輪赴淞迎迓云 
[張南通對於時局之主張]  
　　不贊成廬人會議　主張由民間團體召集 
　　辭太平洋會議顧問　力薦顧公使肩任代表 
　　聯合通信社云張南通年近古稀愛國極殷東南士庶倚爲屏藩凡有舉動關係甚重茲得其最近往返文電數通對於杌隉之時局頗多主張爲錄於下㈠張南通復吳子玉佳電岳州吳巡閱使曁陳蕭督軍劉楊省長杜孫司令均鑒佳電肫摯軫念及民民度有生之機矣曷勝敬佩廬山會議解决時局爲太平洋會議對外一致之披露張將軍言之尤切但一般人之揣測則以此會主張於軍閥仍有無窮之猜慮則古諺所云一夫兩心拔㓨不深寗能融洽寗能相見以誠不誠無物安有良果爲今計發生已由軍閥而召集成立必聽各省會敎育會農會商會聯合自動一可見尊重眞正之民意一可明二三豪俊之本心豈不磊落大丈夫哉謇江海衰慵惟以國將顚覆自懼然固不願自著爐火之上供無故揣測華盛頓會議在即時不我暇願詣公俯納而毅决之有所表示也張謇問印㈡北克外交部來電南通張嗇老鋻太平洋會議關係吾國前途至鉅我公德高望重中外同欽擬請屈就高等顧問一席幷帶秘書二員赴美一行萬乞俯允并乞見復再代表團十月初放洋并聞顏惠慶佳印㈢復外交部電北京外交部顏總長鑒佳電奉悉天與我國生存進取之機非一次矣太平洋會機又一我國生存之機會也諸公藎籌碩畫必能有懲前毖後之遠謀副國祚民命之重託實深企祝謇亦中國匹夫之一愛國之志豈敢後人重辱諉諈寗不知奮顧年力衰退暑後贏病加以災難橫罹鄉里待救未忍遠離再四躊躇不能應命少謇一人不足輕重攄誠謹辭千萬融諒顧公使少川前次巴黎會議及國際聯盟會議均能得列邦及國民之信任此會倘亦在列勝謇十倍量進慮戰所望諸公張謇元印 
[閩人觀迎廈門爭海後灘代表]  
　　廈門公民因英人指該處海後灘爲租界一事推舉省議員黃廷元敎育會長盧心啓爲代表赴京請願巳於前日到滬寓大東旅社旅滬福建同鄉會及泉漳館同人聞悉即於本月十五日開會歡迎黃盧兩代表到會後陳述該地被佔之情形及交涉之經過極爲詳盡并分贈廈門海後灘交涉擋案摘要一書以資研究旅滬福建同鄉會及泉漳會館均一致决議誓爲黃盧兩代表之後盾並聞黃盧兩代表定於本日（十七）晨搭東北上赴外交部面陳該案之詳情並請特派委員專辦是案一面轉商英國公使派員會同赴廈調查以謀根本解决之法旅滬福建同鄉會已先致電外交部報告黃盧兩代表行期請到京後迅予接洽茲將原電錄左北京外交部顏總長鈞鑒廈門海後灘地係我國自行塡築檔案具在乃英人強認爲租界侵我主權迭經交涉無效現廈公民推舉省議員黃廷元敎育會長盧心啓爲代表定篠晨由滬赴京乞接洽辦理切盼旅滬福建同鄉會叩 
[關於請撥附捐充賑之部覆]  
　　本埠紳商聶雲台王一亭秦潤卿朱葆三謝蘅牕等以本年江浙皖三省大水爲災被災區域有數十縣之多災民不下數百萬人各處報災乞賑函電紛馳特議發起江浙皖水災義賑會前日曾在仁濟堂開會議决擇期成立並先邀集各團體聯合具名電陳政府請將附加賑稅撥充江浙皖急賑茲得財政部內務部復電如下（財政部電）上海總商會轉江浙皖水災議賑會江電悉所稱上海附加捐稅當係指海常關附加賑捐而言惟此項附捐或撥還賑務借欵或爲賑災公債基金均經指定用途上海一埠究竟收有若干尚未據報全數事關賑務應由內務部賑務處核辦除分咨外特覆財政部陽（內務部電）上海總商會轉各公會各會館江電悉江浙皖災情慘重極深憫念所請將附加各項賑捐撥充賑欵一節現在由部向主管各部處交涉俟商妥後再行酌辦特先電覆內務部佳 
　　又蘇皖魯督軍省長等亦曾電部請撥附加賑捐充賑得內務部覆電如下 
　　安徽山東江蘇督軍省長並轉各慈善團體上海安徽義賑會余壽平先生天津安徽義賑會呂鏡宇諸先生公鑒迭准電達以貴省水災請撥交通附加振捐充振等因到部查此項附加振欵上年經閣議徵收專充滄石等路工振之用嗣又經閣議以五成解交振務處充振本年夏間因振務已竣復由閣議將餘欵撥作京師救濟貧民之用當議决以五成解處充振之初維時正值振務需欵孔亟而附加捐一時未能收集當由督辦振務處先將此欵向銀行抵借現金由交道部按月就五成項下收入之欵撥解該處歸還借欵至還清之後如有餘欵雖經閣議指定作爲救濟京師貧民事項基金而現在各災祲急需救濟可以提議勻撥惟振務處已收若干償還若干有無餘欵未准咨交到部交部魚電所稱應撥交振務處之欵自該處撤銷後即行改撥內部收管云云本部尙未准該部撥交俟收到再行辦理特電奉復即希查照內務部文（十二）印 
[三誌南川奉一帶災狀]  
　　浦東南川奉一帶水災狀况已兩誌本報茲悉此次災情頗爲重大田中棉稻多被侵枯爛本屆秋收勢必大减據老農云沿海低田難望收穫惟腹地較高之田尚可望二三成收穫昨日天雖放晴而鄉間積水未退致柴料缺乏災民尚在流離困苦中云 
[川沙縣農會等報災乞賑電]  
　　南京王省長滬海道尹鈞鑒竊川邑自陰曆八月初八晚起霪雨爲災河水暴漲一片汪洋平地水深數尺秋收無望羣情惶急現在天尚未晴後患莫測謹先電陳懇迅派負履勘不勝迫切待命之至川沙縣農會商會敎育會地方欵產處勸學所曁市鄉全體紳董公叩元 
[觀象台之風赧]  
　　本埠觀象臺昨日午後四時半報告云大風將在長江與黃河間向陸地吹去而浙江與山東間將有東南風南方有微風天氣漸佳 
　　寗波災區攝影）一（ 
　　鄞縣樟村黃家車頭當二水之衝受災最烈 
　　房屋沖毀殆盡人口死亡大半 
[各洋棧預防潮漲]  
　　連日大雨鄉間積水未退茲值八月十八潮汛俗稱大潮生日若遇東北風潮汐盛漲當較曩年爲大現在浦東陸家嘴及楊樹浦一帶各洋棧所堆下層貨物自前日起均經該棧洋東及經理人等飭令小工將貨翻堆二層樓上以兌霉濕而避潮汛云 
[本年新增各公司之航業狀况]  
　　本年東西各國航業界對於中國一路靡不力圖擴張已在中國設有航輪者則注重於增加噸量推行航綫其未有船舶在華駛行者則紛紛添設公司故航業界之發展本年殊有勃興之象茲將各國商輪於本年在滬開闢航路者分誌其營業狀况如左 
　　㈠意輪公司　中意直航輪船上海原無此綫前僅英商天祥經理之奧國輪船代駛之本年夏初奧輪公司以改組郵船班而自設滬公司時意大利航輪公司適因於歐戰期內獲得八千八百噸之德輪多艘遂與本埠天祥洋行協定創闢意中日三國間之航路即委天祥爲遠東經理先以承運貨物爲營業之初步即於六月中派定麥森伊羅號一輪開駛來華初本以四輪往來斯綫後以運滬貨祗有木料若干而由滬至意之出口貨又適清淡故此輪未至上海即返意國此後即未派輪來華但至今航路猶留以待營業上之機會而後再圖行駛也 
　　㈡葡輪公司以現時滬上各輪船公司之航路而言歐美各處均有船舶開往獨葡萄牙則付缺如大戰以後德奧船之被各國沒收者至夥葡國亦得十九艘由是有中葡郵船班之創設上海一埠託美商紹和洋行經理其航路上文斯奔出發經南洋而至上海並循歐洲郵路文定程亦以東洋爲止當葡輪公司闢此航綫時原欲以六千噸左右之印第愛號·古愛號·蒙冒古號·葵里門號·等運量最巨之七八輪開行遠東詎料第一輪葵里門號出發後在中日方面之航務沉寂由是臨時縮短航綫僅駛抵南洋爲止計自開埠至今始終未到一輪因之刻亦在靜守時機中也 
　　㈢天華洋行爲日本新輪公司之一其在東洋方面往來之輪舶祇行駛關東一帶今以中日問航業平日定期班務輪祗有日郵社一家營業異常發達該行遂乘時發展特就神戶·橫濱·至上海路內添開定刻班貨輪三艘並以减短運費水脚與日郵社競爭航業上海已託海洋社經理近來日郵社因中日路內之雜貨水脚費該行特別減短（大約減收十分之七）刻已在抗議中而天津又以一百二十萬元之日金籌備添開揚子江商輪刻下已在建造五百噸之新輪三艘（一時可行十八里較現行各公司之船爲速）準備明春開班且中日綫內更將擴充名古屋大阪等處二 
　　㈣中德郵船由滬至德之公司船祇日郵社有一二艘今美國七海公司已在上海開駛此路第一船克羅克號即於今日出口航行綫已定專駛奧國之曲里司得·德國之鄧瑞Ｄｄｎｚｉｇ與亨堡等埠聞現尚另有一中德綫之郵船公司今已在醞釀中將於明春籌備 
　　㈤英國東方郵船公司該公司發生於兩月之前上海經理業託寳恩洋行並經電報來滬聲明已派定中國勇士號·英國勇士號·印度勇士號·日本勇士號等六輪將於九月內開出十一月內來滬但其航路與大英公司之郵船又不同蓋大英之航綫以倫敦爲止而東方公司則兼航荷蘭者也 
[騐收蘇州河中段工程紀]  
　　蘇州河自梵王渡以東一段前因淤塞有礙水利交通由江蘇省長轉飭吳淞江水利局遷移到滬提前開浚即經該局將各機船分配地段依次開挖於本年六月間該局主任陳委員將中段工程自小沙渡至义袋角計長六里有條呈報工竣請委騐收茲於本月十五日由江南水利局總辦羅毅卿到工逐段勘騐並有本地紳士多人邀同熟諳工程學之某君同時到工騐得已竣河道除去潮水其中洪深度均有八只左右並有灘角六處亦已裁切五六丈水流較暢船舶往來不至苒有阻礙騐畢之後又同至戈登路該工程局討論進行事宜良久而散 
[殖邊清理滬行債務之計畫]  
　　覆西華德路商界聯合會函 
　　殖邊滬行倒閉以後對於鈔票債權迄無清理辦法西華德路商界聯合會因會員請求火速清理之函日必數起曾函達國務院請其速定清理計畫茲接北京殖邊銀行總管理處復函云逕啓者案本年三月二十三日奉財政部令開准國務院函開據上海西華德路商界聯合會函稱殖邊銀行停兌五載受害商民困苦萬狀請會同總管理處設法清理等因抄錄原函請查核辦理等因到部查該滬行鈔票停兌數載該總管理處責任所在自應設法清理准函前因合亟抄發原函令行該處查照妥籌清理辦法以資結束仰即遵照等因並抄發原函到行奉此查本行創辦在民國初元營業數載極形發達分行數十處商民信用並無損失徒以滬行行員用人不當非分營業致遭意外之虧累停兌以來於今五載在滬行當事者責任所關自有法津制裁而本行突然發生此鉅額債務深恐牽動全局以故隱忍維持以至今日現查本行全部營業情形除原招股本折失不計外尚有負債二百七十萬元左右近年本行對於整頓行務清理積欠振興營業各端疉經開會祥細討論良以本行條例原定資本二千萬元自上海行務失敗以後頓行停滯頻年提議添招股本恢復營業而入股者輒以未企新圖先還舊債不惟情所不可抑亦勢所不能本行欲先了債務再招新股而舊債亦非空言所能解以此情形已瀕於十分困難之境所以上海一隅追呼疊至訟案繁興既百法之皆窮終一籌之莫展職是故也馴至去年四月本行開股東大會重復討論當由股東公同議决僉以行務敗壞至此非捨舊謀新不足以冀斯行之重造無善法疏通債務則新股裹足不前行務何能發展債務何能履行當經再三一審核以舊股必須先有犧牲利益之决心了清債務之方法對於新股特與優待庶幾股欵招徠較有希望因特妥定劃分新舊股份權利義務辦法六條呈請財政部批示當奉批准如所擬辦理在案查本行之所以不能恢復營業之原因在於資本之不充而新股之所以不能招入之原因在於舊債之未了然營業不復新股不充舊股東即欲犧牲利益債權人亦終無實際此種理由既非空言搪塞亦非理想玄虛當爲貴會所見諒亦爲各債權人所洞悉者也今查本行負債總額實數約計二百七十萬元內有財政部撥欵一百萬元當然可俟商欠還清再行歸結奉天京津漢張杭等處零星欠欵不過四十萬元本行催收外欠亦可兩抵有餘獨亟須規畫妥洽者僅上海一處之停兌鈔票及存欵共計一百二十餘萬元一項耳今旣經本行會議决定並呈准部案由全體舊股一百八十萬元每年應得之官息·紅利·全數爲了清債務之用一俟新股加入即首先規畫津張滬漢各大埠分行之復業每屆年終决算即將舊股所得利益撥歸滬行轉發各債權人照債務數目均勻攤配如此辦法在債權人總須體諒本行之苦心兼庽維持之盛意而後新股得以無所顧忌自在進行各舊股東顧全大局得以委曲求全亦應無負創立斯行政府提倡之至意爲此合將本行籌畫加充新股清理債務各原由連同原案備文函復貴會即希准照函中所叙各節與上海本行債權諸君初實代爲接洽集議一俟接洽妥當賜與函覆之後當由本行派遣專員駐滬清理各項手續並呈報華洋官應立案以資結束總之本行頻年陷入困難之境進退兩有不能此種情形久承亮察此次籌議各節爲剝極轉復之期惟祈貴會熱心毅力防護維持籌邊實業規模俱在同人振奮母負初衷貴會提倡贊助當荷慨允樂爲不倦也云云聞該會接得此函復後即擬函催其處理矣 
[逖百克任中法銀行法律代表]  
　　英文　報云聞本埠法人逖百克律師已於本月十三日由法國商務裁判廳長訓令委爲辦理中法實業銀行債欵法律行政員之駐華代表 
[無錫米市之報告]  
　　本埠米業昨接無錫快信云今日爲中秋佳節市面到貨更少連日大雨常熟米客爲當地積水三四尺非一時得退田禾淹沒殆盡甚至米價無市面來錫買貨各貨價均漲三角據此情勢過節後新米難旺市價勢必步漲茲將做開行情列下高糙粳八元七八角至八元新粳七元八九角至七元五六角大籽秈八元粳稻四元四角有零 
[金價漸趨高勢]  
　　最近金價漸見轉移其詳迭記本報昨日大條近遠期縮二五惟値中秋節故改爲無錫路老公所內交易片刻午後全體休息其開盤係三百二十六兩俄因某帮大爲拋進所以收盤價漲至三百二十七兩三錢較前日價每條漲銀二兩五錢聞某國匯見緊且銀價恐須再縮據業中人報告金價不日將高至三百三十兩之外云 
[本星期之絲市狀况]  
　　本星期白絲市况呆疲如故黃絲平靜八繭灰經稍有售出惟到貨毫無最上等貨價扯五百七十五兩綜本週中成交各牌絲二百三十四包計天成牌特號廠絲二十包價扯一千零八十兩十三至十五條份特號袁世凱牌廠絲三十包價一千零六十兩明陽黃絲與Ｃ一號五包價五百四十兩二號五包價五百二十兩ＨＫ一二三號合計十包價五百零五兩至五百四十兩四川廠絲雲鶴牌十包價九百八十兩十三至十五條份龍馬牌二十包價一千兩金雀牌十包價九百九十兩龍馬牌十包價一千零零五兩鹿片牌十包價九百三十兩麟書牌十包價丸百六十而又各牌四川廠絲三十五包價九百二十兩至一千零零五兩雙龍牌八繭灰經十包價五百七十五兩日塔牌十包價五百七十五兩云 
[華茶在英之市價]  
　　華茶在英市價之漲落迭誌前報茲據倫敦本月三日來電謂近來茶市平靜市價頗穩祁門紅茶售價自九辦士至二先令六辦士不等較之一星期前似稍回疲珠茶價自一先令一辦士至一先令六辦士珍眉自七辦士至二先令三辦士珠茶自三辦士半至四辦士較前見漲云 
[羊毛與鷄鴨毛之市况]  
　　羊毛市面近來頗形清淡貨無動靜惟四川貨稍有交易來源不多因長江上流兵亂之故嘉興羊毛近價每擔十四兩湖州羊毛價十三兩嘉興羊毛到貨極少是以價格提升倫敦中國羊毛市面近來頗形堅昻國內及歐洲諸邦需要均甚大價格較之七月份時巳好起百分之五至十矣 
　　鷄鴨毛今年到貨甚稀聞至六月底止共計不到三萬擔近來因德國方面稍有生色故市面較形活動云 
[近週中之外國股票市况]  
　　近來外國股票市况呆滯交易稀少人心軟疲東方紗廠本週中揭曉本屆紅利每股一兩實爲紗廠中之錚錚者怡和紗廠前經决議之每股紅利六錢近亦給發本週中各紗廠股均少交易惟價格尚稱平定默察市勢一方面有故意抑價之人一方面又有造謠者故今後如何殊足恐懼也最近怡和股價十二月期二十四兩七錢五九月期二十三兩八錢東方紗廠股十二月期十九兩二錢五九月期十八兩七錢五上海紗廠價十二月期一百六十五兩船廠股交易絕少價與上週相同計十二月期一百二十八兩揚子保險公司股二十六元 
[大批出品今日運寗]  
江蘇第二次地方物品展覽會委託上海總商會會長聶雲台·縣商會會長姚紫若徵集本埠出品前經兩會長會銜函致商品陳列所田所長率同該所商品科長楊自容君代爲辦理並派勸導員陳耀卿秦子枚程士安傅佐衡黃福堂丁正藩等六人分途向各行業及各廠家勸徵出品計竭兩月之力所徵各家出品均送到商品陳列所交楊科長接收現由楊科長造具清冊並裝成五十二箱又有國貨維持會接收各家出品亦有四十箱之多均於今日裝載招商局江孚輪船運茲錄聶會長致江蘇實業電如下江蘇實業廳張廳長鋻江蘇物品展覽會其杰等奉派徵集上海出品現由敝會收品裝成五十二箱國貨維持會收品裝成四十箱茲由維持會推定押運員程迪仁君定於本月十七號裝載江孚輪船運寗特先電聞乞賜接待上海總商會會長聶其杰叩 
[總商會募金團今日閉會]  
　　總商會募金團已定於今日閉會近數日內繳欵者競爭尤烈錢莊業隊先後繳欵至一萬一千五百餘元之鉅該募金團預算每隊以五千元爲限額而錢業超過定額已一倍有餘其餘各隊聞物品雜糧各交易所均積極進行已繳會者如紗廠紗號銀行各隊皆超過原額至商會各會員另組總商隊一隊現收捐欵共已一萬餘元 
 
 

Page 15

 
 
　　衆擎易舉該隊之謂矣又聞該團今日閉會數日前已遍發請柬並敦請王儒堂余日章王清夫諸君演說晚刻並備有西餐杯酒聯歡主賓酬酢屆時必有一番盛况也 
[警察行政處分外僑亦應遵從]  
　　江蘇特派交涉員許秋颿近奉松滬護軍使函開准內務部咨查近來各省商埠地方往往有外人在租界外違禁犯法不服警察搜查逮捕情事查行政執行法第六條及第七條第九條之規定凡認爲有賭博及其妨害風俗或公安之行爲非入其家宅或其塲所不能制止或逮捕者行政官署得行直接強制處分等語警察行政處分外國僑民亦有一致遵從之義務倘外國人·或外國人僱用之華人在租界外有此項行爲而情形有風緊急時我國官廳日應有必要處分之權否則將使我國行政上大受阻碍地方安寗秩序無田保障當經擬具辦法函商外交部去後茲准該部函復贊同前來除分行外相應抄錄外交部復函咨請查照轉飭遵照辦埋等因除抄咨分令各司令警廳上寶松等縣遵照辦理外函請查照一體遵照辦理計抄外交部咨復逕啓者准八月八日來函以嗣後凡外國人·或外國人僱用之華人在租界外如有違犯行政執行法第七條第九欵規定情事我國官廳認爲證據確實情形緊急須急速處分時得由就近警察逕行搜查逮捕如係應歸領事裁判之外國人送交該國領事訊辦如係華人歸我行政官暑訊辦一面知照僱主如荷同意即希見復等因本部詳加審核可表贊同相應函復查照此致內務總長外交部咨復 
[新任梅地審廳長將來滬]  
　　新任上海地方審判廳長梅柏孫奉令迄今延不履新而現任地審廳長戚愚勤則已將移交手續預先辦妥專候梅廳是來滬交卸昨晨該廳接得蘇州來信謂梅業已到蘇不日當可來滬接印矣 
[海關姚監督預備交卸]  
　　揚由關監督陶瑗字希之升調江海關監督有於本月二十號外來滬履新之說故現任監督姚煜已飭各科辦理一切交代一俟新任到滬即便交卸云 
[中秋節各界狀况]  
　　昨日中秋適當久雨初晴上海社會仍循曩例過節各機關停止辦公海關封關一日郵局停寄包裏一天各銀行及各大商店亦均休假各學校停課一天茲將華租各界各方而情形分紀如下公共租界各大商號如各銀行各交易所烟草公司等均各休業一天各大工廠並一律放丁其餘各店舖仍照常營業並派夥四出收束賬欵故路上行人及各路電車倍覺擁擠各捕房均遵麥警務長前日通令加派探捕嚴密梭巡以資防範各戲園加演日戲游戲場亦添時景點綴莫不利市三倍一般勞工則多聚於各茶寮茗談而大馬路之保安司徒廟（即紅廟）迷信家多往進香女界尤多下午更爲擁擠廟中大鐵香爐中火光熊熊入廟者無不汗流浹背各烟紙店并備有多數大小香斗自晨至午已購買一空晚間則燈燭輝煌香烟繚繞蓋皆焚斗敬月矣 
　　法租界各馬路及各路電市均極擁擠戲館茶寮游戲塲亦均熱鬧異常各交易所停市一天注總巡費沃禮君以界內各商戶昨均各結束賬目往來行人之身藏銀洋者居多深恐宵小生心有乘隙攫奪情事故於昨晨傳諭通班包探及中西越各捕分往新老兩租界嚴密梭巡以資防範 
　　滬城各茶肆及戲館均坐無隙地而以邑廟豫園遊人尤爲擁擠園內各茶肆各吃食店無不利市三倍該管警區飭派長警前往分投　料詎有扒竊混名打勿殺者在人叢中攫物爲警查見拘區候辦云 
　　南市采菽堂油豆餅曁米行雜糧行花行鐵行命業等各項商業賬結束後下午休息無市各工廠及機器水木等工場一律停工故茶樓酒肆幾無容足之地各商號並升國旗華商電車公司各車輛亦加插國旗中華路等處於上午十一時起加掛拖車坐客仍形擁擠第一區曁一分駐所均加班巡邏日夜防護李劃吳等各巡官均戎服佩刀出外查崗藉維公安 
　　上海兵工廠謝總辦以高昌廟等區巡士及第九連憲兵稽查防務頗爲勤勞茲屆中秋理應犒賞特於昨日備辦猪肉六十斤兵警各半奬給送由該長官轉發矣而該廠因承造官商訂購之車床手槍甚多急於造解故各工匠於中秋節假·三天期滿·十九日即須一律開工昨已傳諭工頭知照矣 
　　閘北警署司法科循例停訊瑣案各學校各工廠男女工人一律休假一天各戲園亦賣滿座云 
　　流束沒浦一帶華洋各廠棧均停工一天以資休息爛泥渡三區警署曾署長親自會同各分駐所警佐督率長警加意巡邏以難公安云 
[汽車撞斃人命案註銷]  
　　徐桂之弟徐某日前行經法大馬路被張阿桂所駕之汽車撞傷斃命後內巡捕到來將張帶入捕房尸身由乃兄收殮昨日一併傳至法公堂請究先由捕頭稟明前情繼由徐桂稱胞弟慘遭撞斃求請伸雪又據見證某西婦上堂稟稱是日婦人目見死者不愼致遭撞斃張阿桂供是日民人之車由西朝東死者掮包從橫街沖出一時不及停機致肇此禍請求查察聶讞負商之法總領事韋君判以死者自不小心與人無尤將案註銷姑念原告貧苦着被告洋東酌給撫恤 
[青年會消息]  
　　四川路青年會交際部訂於今日（星期六）下午陪同會員參觀虹口協成銀箱廠准二時出發凡欲偕往者須先向該會事務所簽名齊集以便同往並聞該部組織之海寗觀潮團亦於下午二時五十分由北車站乘車出發晚六時爲該會秋季第一次會餐由安慶隊主席餐畢赴同樂會觀劇槪不取費先期由會通知會員刻聞答復與宴者頗不乏人屆時必有一番熱鬧也 
[同德醫學專校開學紀]  
　　麥根路同德醫學專門學校現在暑假期滿於九月十六日開學男女新生異常擁擠又添聘德醫數人及同濟醫校之德文教員吳子敬君分任各項教科上午九時行開學式校長江逢治君宣布本學期之進行方針繼請校董吳和士演說比較中西醫學之短長及對於學生此後之希望又請外科德醫演說勉勵學生勤學末由教務長張近樞君介紹新敎員數人與學生行禮而散聞該校一方面注意內容盡力整頓一方面籌劃經費自建校舍及醫院日來該校敎員及校董正討論此事定十七日下午六時在一品香舉行校董會已由主任校董許秋颿君發柬邀請矣 
[水警廳訂造新船]  
　　江蘇水警廳所轄游巡內河之大雅兵輪近因船壳已爛無可修葺故由該廳呈奉省公署指令准予換製船壳爰令上海華興船塢代爲換造柚木船壳一艘計長七丈中寬一丈四尺深七尺六寸業由該船塢開工趕造大約年底可將鍋鑪機器等件裝配一律告竣茲趙廳長尚嫌該塢工作期間過長前日函令該塢經理迅催工匠趕速工作提前竣工以便差遣而重緝務云 
[水警區防務加嚴]  
　　水警第一區沈區長查得所轄之松江靑浦金山奉賢南匯大團川沙等處各港河道自舊曆七月初九日以來迭遭狂風猛雨河水驟增數尺各鄉農田均已淹沒深恐各帮匪乘機竊發應由各隊長分令各師船各就所轄防汛駕船分投游巡以資防範昨已通令所屬各隊飭屬遵辦矣 
[福州路火警]  
　　公共租界福州路四百三十三號門牌申大房茶食糖菓店內於昨晨四時許忽然起火霎時冒穿屋頂幸隔壁丹桂第一臺戲園·對面大行壹旅館各將皮帶接入自來水管汲水澆熄迨救火會得報驅車到塲見已救滅即駛回去除申大房店面焚燬外並殃及四百三十四號門牌發興水菓店·四百三十五號門牌協興玻璃店門面事後該管捕房派探調查得起火之家保有火險銀三千兩當將該店經理人傳到捕房盤問起火情形候核 
[東嘉興路質舖失愼]  
　　工部局救火會報告略云中秋節午前七時許虹口救火會得東嘉興路某質舖失愼之報告當即驅車往救查見嘉興路Ｃａ三十七號質舖後進樓上有火時値南風火勢向前進蔓延察其狀况似已醞釀多時該處距最近之救火會並不甚遠但聞該舖欲自行撲之故遲遲不報設火勢初發赶即報告則較易灌救損失可少迨火勢旣已蔓延施救自屬較難故火會灌救半小時火勢始衰後進樓上堆有押進各物大受損毀而樓下亦受水漬之損失幸前進保全無恙不過處於下風難免烟燻之損傷耳失愼與遲報之原因刻在調查中 
[親女代姪女出嫁之趣聞]  
　　閘北寶山路義品里張海金姪女小字翠林今年二十歲曾由伊母作主許字西門張氏子爲室擇古舊曆本月十三日迎娶詎翠林不願竟於初七日携帶自己衣飾逃避無踪事爲乾宅偵知以吉期已定未便更改迭與伊督交涉雙方媒證亦往返熟商惟因翠林尚無下落正在爲難之際經原媒商之坤宅請將海金親女代嫁雙方親族俱皆贊成兩家遂復言歸於好及十三日吉期乾宅假滬城也是園禮堂結婚親友往賀者頗多一時聞其事者咸笑謂小說家言今見事實矣 
[拐逃人妻被控]  
　　閘北客民趙文奎之妻王氏上月杪夫私逃茲經趙查悉實爲任廣居誘姦捲逃於前日將任尋獲扭入警區轉送地檢廳奉飭將任收押限交王氏到案再核 
[坍屋傷人]  
　　滬地大雨連朝年久失修房屋坍倒者時有所聞前日下午六時許南市陸家浜業花紗掮客之吳伯林所居房屋後墻壁爲大雨沖激坍倒致壓傷其大女金寳右手肩膀等處當經胡等將女救出雇車送上海醫院醫治據醫生云須星期可愈云 
[持刀砍傷腿部]  
　　孫阿有在楊樹浦華特路向小販高阿增購買水菓口角起釁孫即持切西瓜力將高之腿部砍傷倒地由一千零十一號華捕查見將兩造拘大捕房捕頭諭飭受傷人送醫院醫治孫押候解送公堂請究 
[工頭扭控工人]  
　　某廠工頭徐子香前日扭該廠工人葉維慶至四區二分所控稱前因葉引薦一工人某甲來廠做工詎性甚懶惰業已歇退不料葉懷於心屢欲向民尋釁民爲息事起見不與計較今日因喚令恨工作不聽反敢糾衆以木棍毆傷民之頭部膀臂等處請爲訊究經倪署員質訊一過轉解司法科移送地檢廳核辦 
[懸賞找尋皮箱]  
　　總巡捕房刑事稽查處前日發出賞格文云照得十月十號晨六七點鐘時南滿洲輪船公司碼頭海關騐貨塲被竊或遺失去皮箱一只茲特詳錄如載棕色皮循一只（不新）約三十二寸長十八寸闊七寸厚有手提攀及皮帶兩條上面粘有旅館牌子寫中文﹁青島吉妻館﹂。上海﹁萬歲館﹂在提攀下嵌白色卡片一張上寫日文﹁元崎元大﹂箱內藏有青嗶嘰西衣一套男女各色綢東洋衣衫十件白綢襯衫一件毛絨青衣數件大連灣帶手槍護照一張緊要文件一紮大半均係手書日文係大連灣審判文件如有能將上項物件查獲者原主願給予賞格日金五百元儲欵以待 
[指控不理担保蛋廠欠銀]  
　　美商友華銀行在公共公廨呈訴陸培之不理擔保同慶蛋廠欠銀一萬六千五百七十七兩二錢二分一案前日午後由兪襄讞會同美副領事丁君升座傳訊即由原告偕代表律師到堂證明被告擔保之欵除還過外尚欠所控之數並將筆據呈察被告代表許理律師乃向原告銀行西人盤問畢詰據被告陸培之供稱此欵原爲三萬一千五百兩係新茂洋行大班西門斯付與同慶購買蛋白蛋黃嗣因其貨色惡劣遂起交涉由該大班與其買辦榮萬湖及我往禮明處解决結果劉於此欵由我與新茂大班各負一半我所負之半數已分期償還當時友華銀行以須將筆據存查故未還我等語並邀榮萬湖到案作證旋由原告律師向陸榮萬二人盤駁而其答詞頗多矛盾問官宣諭退庭判本案第一被告同慶蛋廠應予傳喚到案並由兩造自邀見證改期再訊 
[房　屋准予免遷]  
洛士洋行邵錦記昨延巴和律師代表投法公堂控寗興街（即菜市街）房客餘豐等十七戶各虧欠租洋三十餘元不付原告曾於六月間向各房客知照限期遷移各房客置之不理今所欠租洋情願讓去請求堂上着各房客限期遷讓詰之餘豐等十七戶聲稱商人等祖居該處已有數年均係店面今遽爾限遷一時難覔相當之處所欠租洋均已措齊請求成全聶讞員商之法總領事韋君會判以姑念各房客覔屋困難著各限七天內欠租一律付情准由原告向各被台加租如果反對着聞遷移 
[公廨車務公堂訊案紀]  
　　星期四下午公共公解車務公堂開庭由張襄讞會同美奧副領事訊結車輛違章案十九宗如次（一）陸金福（二）吳寳生分別在南京路四川路將汽車疾馳各罰洋五十元（三）王和生（四）陳毛弟（五）葉老梅（六）張小五在威海衛路百老匯路等處或無開駛汽車執照或不聽巡補指揮或將汽車疾馳各罰洋二十五元（七）張阿卿（八）王桃桃或將汽車久停於南京路上或無執照開車各罰洋十元（九）沈郁生（十）劉阿林分別在黃浦灘北四川路均因汽車上無燈各罰洋八元（十一）蘇炳生（十二）陳阿大（十三）倪金生（十四）李榮金（十五）阮銀泉在九江路北京路等處或將汽車久停或車上無燈台罰洋五元（十六）兪小弟（十七）周金發分別在黃浦灘百老匯路均因車上無燈各罰洋三元（十八）丁新蘭在北京路開駛汽車不聽巡捕指揮訊明所控證據不足註銷（十九）韓裕道在河南路拖拉垃圾車錯行路綫罰洋兩元 
[查獲燕子窠候究]  
　　陳阿四在提藍橋昆明路租賃房屋開設燕于窠被滙山捕房華探目金福壽查見將陳連同烟具帶入捕房押候解送公堂訊究新閘捕房捕頭辛克來氏前日帶同探目邵和鈞往愛文義路一千五百九十二號屋內破獲燕子窠一所除將燕子窠主婦金張氏拘送公共公廨收押外其餘烟客丁和尚蔡文元等並烟具帶回捕房准丁蔡各存洋五元保出聽候公堂傳訊 
[客棧陳設煙具]  
　　老閘捕房中西包探前日下午出外調查各旅館有無違章之事查至廣東路（即正豐街）上海樓客棧內見有鴉片烟具陳設房中顯係供給寓客所需當將烟具帶回稟明捕頭諭候轉請公共公廨出單傳該客棧主到案訊究 
[汽車撞傷行人]  
　　昨晚七時許有廚司顧根寳（無錫人）在愛多亞路經過被某號汽車撞倒身受重傷爲大自鳴鐘法捕房十八號包探瞧見來前抄錄該汽車號碼另僱一黃包車將受傷人送往仁濟醫院醫治一面報告捕頭請示 
　　又有十四歲江北女孩唐四子於昨日晚七時半行經北四川路被一千七百六十七號汽車撞倒跌傷頭部等處經北四川路捕房一千一百零六琥華捕前來押令該汽車載送受傷人往同仁醫院醫治旋即帶該汽車夫入捕房稟候捕頭發落 
[介紹新刋]  
　　﹁半月﹂雜誌爲周瘦鵑君新創編者如王鈍根·李涵秋·色天笑·陳栩園·袁寒雲諸君亦均有著作參載文趣盎然昨承惠贈第一卷第一號一冊書此誌謝並爲介紹 
[誌謝]  
　　昨承錢業公會惠贈第一卷第八號﹁錢業月報﹂一冊又中華圖書館惠贈第一百二十七期﹁禮拜六﹂兩冊誌此併謝 
來件 
[旅滬贛民自治促進會宣言]  
　　兩年以來自治聲浪震驚耳鼓有爲揚武人割據之波而言自治老矣有爲緩國民改造之衝而言自治者矣無論其居心若何皆足證明自治實應時勢之需要葉公好畫龍而天龍入室燕王買馬骨未期年而千里馬至者三言雖近於無稽理則可以相通天下事之由僞而眞由簡而鉅者徵之史冊不勝枚舉惟世界進化或走直線或走曲線胥視人爲之力爲转移人爲之力能否減少社會之痛苦增加進化之速度在用之當與不當耳吾贛人民受暴力征服考九年於茲矣舉全省之生產塡少數人之慾壑教肓日以腐敗實解日以廢弛財政日以紊亂南潯鐵路岌岌莫保省會選舉怪象畢呈撥厥總因詎非自治不確定有以致之耶同人旅居滬濱情繫桑梓用是組織自治促進會希望各省人士本互助精神以資觀摩希望本省人士本自動精神以資奮鬥同人所促進之自治在打破集權之迷夢戢除武人之氣燄固非拘泥狹義的地方自治（即縣城鎭鄉自怡）亦非附和流行的聯省自治若以任何政府任命一任何官僚宰制本省而號之日某人治某尤同人以爲失自治之本旨者也總之欲副共和政治之眞諦樹全民政治之基礎則選舉省縣政務官與罷免省縣攻務官之權必完全屬諸人民推行縱有步驟主張務期貫徹大部旣批大大窾旣導其他可迎刅至解玆當成立之始謹據衷曲與我邦人君子共圖維之 
雜評二 
[殖邊滬行清理計畫] （怡） 
　　自殖邊滬行倒開後各債戶之向部處呼籲者無慮數十百次或覆以敷衍之空言或竟置之不理從未有清理之計畫以發表於公衆者嗟我小民血汗之企錢幾若付諸東流久已欲撈而不得矣 
　　今總管理處忽宣布清理之計畫驟觀之似有清理之希望且措詞委婉一若數年中並非置諸度外實有不得已之苦衷者然細按之仍是敷衍之空言也蓋清理債務而必俟諸加充新股以後始將舊股東之官息紅利攤派於債權人然試問新股果能招集乎即令新股招集矣而歷年營業果可必其有紅利乎即使有紅利矣而欲以一百八十餘萬元之官息紅利償清一百二十餘萬元之債務不知其將歷若干年月也故曰仍是敷衍之空言也 
　　總之部中原係該行股東在逃之滬行長家產猶在部不負責而逃者不追恐終無清理之一日耳 
公布欄 
[江蘇高等審判廳]  
　　民庭判决秦束盛（即秦泰巨）爲贖田糾葛對於本廳决定聲明再抗告一案（决定主文）本件再抗告駁回再抗告訟費歸再抗告人負擔司順華爲贖田糾葛對於本廳决定聲請更正一案（决定主文）再决定更正之本件上告准予受理周錦干爲家產涉訟不服南滙縣知事批示聲明抗告一案（决定主文）本件抗告駁回 
　　批示張李氏一件呈請發還與張銘豐逍產糾葛一案原卷由呈悉本案原卷業於本年九月十日發交常熟縣查照辦理在案着即知照此批律師鄒士冕一件呈爲代理權是否存續請求賞批祗遵由呈悉候轉院解釋另行通知可也此批婁效莊呈爲呂敬敷房屋糾葛一案第二審受理錯誤請撤銷原判由呈悉本案旣經三審終結即屬確定未便再以管轄錯誤爲理由請求救濟仰即知照此批殷季和呈爲承審違法再求飭縣迅予送達判詞由呈悉候再嚴令該縣依法速判此批高元慶呈一件爲再請飭縣認眞強制執行由呈悉查接管卷內是案前經本廳於本年五月令縣嚴查具覆並速依判認眞執行在案迄今日久未據呈覆殊屬延玩究竞本案執行因何濡滯候再嚴令南通縣知事具覆並速認眞依判辦結請勿再延宕所請賠償損失於法不合碍難准行此批以上九月十六號 
[江蘇高等檢察廳]  
　　批示沈愛生狀悉查此案原卷處分并無不合業已將原卷發還轉特令起照矣母庸多凟此批汪德生狀悉姑候發還無錫縣知事照判執行此批李紹九狀悉仰候提卷核辦此批龔朝隆朝漢據訴已悉仰候江寗地檢廳送卷到廳再行核奪此批沈逸卿狀悉准將王萬生屍棺給予領回此批李元明狀悉候查明核奪此批張戴氏等呈訴理由附帶私訴并委陳立人代理呈遞二狀王順才等不服丹徒縣違法處分提起抗告呈遞一狀吳德明對於施紹先案被控辯訴呈遞一狀曹森培對於施紹先案被控辯訴呈遞一狀曹訊之對於強欣生案爲病難赴案請求免傳呈遞一狀以上五狀業經本廳查閱函送同級審判廳核辦仰即知照此示以上九月十六號 
[上海地方審判廳]  
　　判决主文（民一庭）一件决定吳倪氏與丁阿毛因竊盜金圈私訴一案主文本件訴說駁回一件判决吳鑅泰與吳朱氏爲房屋涉訟一案主文原告人之請求駁回本案訟費除逾額洋十八元發還原告人具領外餘歸原告人負擔一件判决周守仁與朱菊生爲米欵涉訟一案主文朱菊生應償還民泰米店洋二百四十八元六角限判决確定日繳由周守仁具領本案訴訟費用歸朱菊生負擔一件决定張瑞華與高浦東租屋涉訟一案主文本件訢狀准予註銷訟費歸原告人負擔（民二庭）一件判决張鍾氏與張阿根因借欵控訴一案主文原判决撤銷被控訴人第一審之請求駁回本案訟費歸被控訴人負擔一件判决王戴氏與陳杏蓀爲房飯金涉訟控訴更審一案主文原判撤銷王戴氏應償還蘇臺旅館房飯洋二百五十二元三角五分八厘給該館經理陳杏蓀具領陳杏蓀第一審其餘之請求駁回訴訟費用除因聲明窒礙所生之費用歸王戴氏負擔外餘歸王戴氏負擔三分之二陳杏蓀負擔三分之一一件判决沈金泉訴陳梅生第因田單執行異議一案主文原告人之請求駁回訟費歸原告人負擔 
　　批示一件張卓卿狀保施錦棠由准保此批一件尹郁氏狀交欵洋由准交尹德發井准開釋此批一件陳遠波狀請執行由狀悉查本案卷宗尚未奉江蘇高等審判廳發回所請應從緩議此批一件陳阿明狀請補給和證由狀悉本案和解證書因該民住所不明已於本年八月十六日公示送違在案如果必要者即來廳繳納抄錄費聲請抄錄可也所請補給之處礙難照准此批一件孫晋利狀請執在由狀悉准予分別執行此批一件張永生狀領欵洋條據由准領此批一件周雲冲狀領欵洋契據由准領此批一件曹潤甫狀領欵洋證據由准領此批一件王張氏狀領單據由准領此批一件孫木根等狀領欵洋由准領此批一件夏俊良狀保黃人傑由准保此批一件孫理卿狀領欵洋由准領此批一件劉毅夫狀請暫緩執行由狀悉所請暫緩執行之處應予照准此批一件陳瑚狀領欵洋賬簿由准領此批一件陳士清狀領欵洋由准領此批以上九月十五日 
[上海地方檢察廳]  
　　批示馮蘭洲狀悉該案正在偵查所請應毋庸議此批周愼卿狀悉俟被告人獲案再行核辦所請碍难照准此批朱招泉狀悉候予究辦此批何鬱氏狀悉查刑律第四百零六條之罪須親告乃論爾之所訴即係實情亦無告訴權限本廳未便准理此批張蘭生狀悉查爾妻與王阿慶之妻前因細故互毆經本廳騐明均未成傷業予不起訴在案爾何得復請訴追顯係砌詞聳葉不准此批周根狀悉案經起訴仰候送請同級審判廳核辦此批周根狀悉仰候核辦此批戴銀才狀悉候偵查核辦此批徐錫施狀悉應候李榮春之妻到案再行核辦所請撤銷原保之處應毋庸議此批潘得發狀悉案已起訴候送同級審判廳核辦此批張金榜　悉仰加妥保來廳具領此批以上九月十五日 
 
 

Page 16

 
 
   
 
 

Page 17

 
 
常識 
常評 
[中國之預言家] [  覺]  
　　中国之預言家非李淳風也非袁天罡也非劉伯溫也凡經傳所載先哲之言往往而騐吾以爲此即先哲之預言積善之家必有餘慶積不善之家必有餘殃此孔子之預言也而其言自古至今無有不騐 
　　小人之使爲國家工葘至此曾子之預言也而其言自古至今亦無有不驗今且大騐 
　　多行不義必自斃此鄭莊公之預言也而其言至今日而大騐 
　　夫兵猶火也弗戢將自焚也此魯衆仲之預言也而其言亦至今日而大騐 
　　夫人必自侮然後人侮之家必自毀而後人毀之國必自伐而後人伐之此孟子之預言也而其言亦自古至今無有不騐 
　　凡此之類皆彰明較著者司馬遷云載籍極博當考信於六藝誠哉是言也其他經騐之談有前車旣覆而後車繼之者事後思之皆若預言矣夫是之謂國粹 
經濟 
[苦學生的自救法] [  葉新民]  
　　一個勤工儉學的實例 
　　吾讀本刋笑吾君﹁工業與吾求學的關係﹂一篇很佩服他的毅力他說自高小畢業後沒有力量去升學做了一年的織襪工藝居然償他升學的志願到了暑寒假和星期依舊從事工作對於學資竟不感一些困難他的這個辦法正是一個勤工儉學的好榜樣 
　　中下人家的子弟小學卒業後升學的恐不及十分之一商店做學徒的最多學徒的生活吾不忍說商業上的學識店主沒有一些指導不過做三五年的變相僕役罷了這種少年失學的人將來萬難獲處境的進步上述非本題的範圍吾也不用多說了 
　　盛倡的工讀學校學校工塲義務學校補習學校等等上項的已經試驗失敗了下項的都邑且不能普及鄉僻更不必說了上述都是﹁他救法﹂照吾的意思就是勸苦學的青年總要從自救法上着想（笑吾君的辦法就是自救法之一種）不論工藝啊商業啊農業啊都可以工作的擇能力辦得到的就是了北京大學蔡先生在勤工儉學團演說歐美大學的苦學生課餘每做工作販賣書報啊館舍侍者啊與吾國青年一入學校自命驕子的大不相同現在歐美自覺的青年差不多都承認這自學Ｓｅｌｌ．Ｓｔｎｄｙ的必要就是 
說學校和敎師不過在一個輔導的地位求學總須自動的試看那成功人的歷史少年時代十九沒有受過充分學校敎育的吾希望一般環境不良的青年不必懐着悲觀快些起來奮鬬啊（己種酬） 
[我之經濟談] [  農]  
　　我在紗廠裏當練習生一個月的收入不夠職員們一天的所出但是收入雖少却狠重視並且立了份預算表按月照表上所規定的支用絲毫不敢溢出所以舉行至今方有二年之久也積了一百多塊錢了這是我理財的一些成績現在將我的預算加以說明寫在下邊想介紹給工商界許多少年朋友 
　　　㈠每月就所入中提出十分之四做衣服費我家裏極貧所以一入工廠就想不爲父母之贅瘤以輕父母的擔負所有衣服鞋襪除離家時所做外餘下都歸自辦起初祗夠添換鞋襪現在也可製備衣服了 
　　㈠每月就所入中提出十分之二做消耗費剃頭浴身洗衣之類都在其內但是夏天或易洗的衣服仍是自己洗這種省下或餘下的金錢都作我補習學識和購置書藉的費用 
　　㈠每月就所入中提出十好之一作孝親費我的家和廠相隔有二千多里所以每隔一年回家一次雙親垂垂老矣故每歸必購微物以代甘旨 
　　　㈠就按月所入尚餘之十分之二作爲儲蓄費其他特別之收入若廠中的下脚花红和投稿所得的酬資等亦多入之此費概不提用以爲將來自身創業的基本 
　　我之宗旨儲蓄費月求其高消耗費月求其少不過現尚不能耳（己種酬） 
衛生 
[牛乳中之微生菌] [  希成]  
　　牛乳立營養價值至高滋養品幾無出其右者第其中亦含有至可驚怖之有機物是則吾人所急需研究者也此種有機物泛稱日微生菌Ｂａｃｔｅｒｉａ按微生菌之分布無處無之即在溫度較低之冬日而牛舍中之微生菌至少仍有一二十種之多顧其分布雖廣而其影響牛乳之品質及爲飮者之害者亦不過二三種茲細論之於下 
　　最爲牛乳品質之害者爲稈狀菌Ｂａｃｉｌｌｕｃ之一種此菌最大之力量能使乳糖Ｌａｃｔｏｓｅ（Ｃl2Ｈ22Ｏl1Ｈ2Ｏ）起乳酵作用Ｌａｃｔｉｃ　ｆｅｒｍｅｎｔａｔｇｉｏｎ而變爲乳酸Ｌａｃｔｉｎ　ａｃｉｄ（Ｈ．Ｃ3Ｈ5O3）吾人儲儲稍久之牛乳往往發生酸味即此故也但所幸此種稈狀菌尚不能發生抵抗熱力之胭子Ｓ 
 
 

Page 18

 
 
　　ｐｏｒｅ故容易以高溫度殺之西人之飮料Ｂｅｖｅｒａｇｅ中有一種提凈脂肪之牛乳名爲去脂乳Ｂｕｔｔｅｒ因其所含乳糖成分較高故其發酸味亦特易亦即此稈狀菌麕聚特多之故耳惟變酸之牛乳仍不含毒性雖飮之亦無傷也此外更有一種較重要之微生菌當其發生時狀如一團之支點Ｃｏｌｏｎ　Ｇｒｏｕｐ此菌英文名爲Ｂａｃｉｌｌｉｃｏｌｉ此ｏ類菌各有不同之作用其一種能自由行動而他一種能發生抵抗熱力之胞子當此胞子發生時雖用高溫消毒法煑之達佛點亦無濟於事此種胞子當其繁殖時常發生一種惡劣之氣體使此氣體彌漫於吾人之腸腹中即起霍亂症Ｃｈｏｌｅｒａ或絞腸病Ｉｎｔｅｓｔｉｎａｌ　ｄｉｓｔｕｒｂａｎｃｅｓ之痛苦蓋此菌之繁殖地即爲高等動物之腸內大抵牛之腸內最多其入乳中往往由榨乳時之不愼致被乾牛糞之微塵飛揚於其中遂孳生焉他如乳桶Ｐａｉｌ乳頭Ｎｉｐｐｌｅ不勤擦洗亦至易傳入牛乳中也 
　　有時牛乳方從乳頭榨出現膠絲之狀ＲｏｐｙｏｒＳｔｒｉｎｇｙ是巧牛患乳房炎病Ｇａｒｇｅｒ之證明此病亦由微生菌之作用所致蓋是類微生菌依乳糖爲生活而使乳現膠絲狀者也是病大抵發生於炎夏時乳牛飮不潔之停瀦水Ｓｔａｇｎａｎｔ　ｐｏｏｌｓ所致膠絲狀之乳雖人飲之亦無大害惟往往帶有苦味或惡氣息耳考乳之所以發苦有二種原因其一由於一種生長極緩而在四十及五十度溫度間之微生菌之作用即如上所述者其一則物理作用由於物理作用之苦味祗暫而不久蓋當榨乳時發於乳袋中也是因過多餵含蛋白質之飼料於乳牛所致耳 
　　欲使牛乳中丶生菌類之法最要在保持消潔無論乳頭乳管以及裝乳之器具均宜不時洗滌其次榨乳後即宜將榨出之乳從蘊藏氷塊之降溫器Ｒｅｆｒｉｅｒａｔｏｒ濾過如是則可保存乳之甜味不變而使菌類不繁殖於其中也（乙種酬） 
[用十滴藥水者注意] [  景安]  
　　近來民間無論鄉鎭城市喜用一種止痛止瀉藥水名曰十滴藥水莫不曰靈驗靈驗而不知受其害者已實繁有徒矣蓋於夏間人因食物不潔以致肚痛或泄瀉正當治法先清其腸中積汚然後施以止劑方爲有效乃民間無識之流一遇肚痛或泄瀉動用十滴藥水止之十滴藥水內含鴉牌服之自然暫時止痛止瀉而不知內汚未去腸毒未淨遽速止之貽患無窮往往內毒後發或因此而轉痢疾者有之或因此而遂發熱症者有之此尚就成人而言也若小兒患泄瀉症動用十滴藥水止之其危更大蓋小兒身　繊弱內腑不能抵禦鴉片或致中毒而死予親見數小兒患瀉症而亡其實不死於瀉病乃死於妄投十滴藥水也病家宜注意及之（乙種酬） 
國民常識 
[介紹研究太平洋會議之出版物] [  徐忍寒]  
　　自美總統哈定發起太平洋會議以來本埠中西各書肆所有關於太平洋之地圖銷售一空即此可見國人關心太平洋會議者頗不乏人顧欲從事研究則範圍廣大問題複雜苟非博覽終不免一知半解語焉不詳空論膚淺諸病忍寒有鋻於斯爰就耳目所及多方覓詢更視月之所入陸續購閱以下諸出版版物茲特詳列於左以俟同志者之採擇焉 
　　留日學日季報留日學生總會出版商務中華均有代售實價肆角 
　　日本陸軍中將佐藤鋼次郞著美日若開戰東京出版書價未詳 
　　同上英文本書名ＩｆＪａｐｎ＆ＡｍｅｒｉｃａＦｉｇｈｔＢｙＫｏｊｉｒｏＳａＴＯ丶Ｐｕｈｌｉｓｈｅｄ　１９２１．本埠中美西書公司出售實價五元 
中英合璧四國新銀行團來往文件編譯及發行者北京銀行公會定價一元藍辛氏著和會秘記ＴｈｅＰｅａｃｅＮｅｇｏｔｉａｔｉｏｎＢｙ　Ｒ．Ｌａｎｓｉｎｇ 
　　商務西書部有售價約五元以上 
　　刁敏謙著中國國際條約義務論商務印書館出版定價一元半　　附原著英文本書名ＴｈｅＯｂｌｉｇａｔｉｏｎ　ｏｆ　Ｔｒｅａｔｙ　ＲｅｌａｔｉｏｎｓＢ　ｔｗｅｅｎ　Ｃｈｉｎａ　＆　Ｏｔａｔｅｓ．商務印書館代售處寄售實價五元 
徐世昌著歐戰後之中國中華書局十年五月出版定價五角 
白磊氏著中日韓合論本埠別發等各西書肆均有出售實價十元 
實價十元 
　　附原名Ｃｈｉｎａ　Ｊａｐａｎ＆ＫｏｒｅａＢＹＪ．Ｏ．Ｐ．Ｂｌａｎｄ丶Ｐｏｂｌｉｓｈｅｄ　１９２１． 
　　孟威廉著日本近狀本埠普魯華西書肆有售價約十元以內 
　　附原書名ＭｏｄｅｒｎＪａｐａｎ　ＢｙＷＭ．Ｍｏｎｔｇｏｍｅｒｙ． 
　　按此書關於日本近時之陸海軍備暨外交內政經濟勞動移民諸端論述甚詳 
　　新太平洋日報北京崇文門內煤渣胡同新太平洋社出版外埠每月連郵六角　　太平洋日報北京宣內北新華街丙字六號報資同上 
　　東方雜誌太平洋會議特刋商務印書館出版印刷中 
　　項遠邨編太平洋會議之參考資料本館發行現正趕印大約陽曆十月初出書 
以上諸種有爲鄙人所已閱者有爲鄙人所未閱而擬閱者 
要皆爲出版物之有價値者消極言之大可警醒迷夢之國人積極言之頗足奮興有爲之志士况近世成尚國民外交太平洋會議中一切關於我國之問題尤爲國人應知之常識以是不避廣告之嫌渴欲紹介於國人之同志者聊盡國民一份子之義務云爾至於鋻別優劣乃在高明之卓識譾陋如予安敢妄爲軒輊哉 
 
