# 1920 - 160 - 4916997

 

Page 1

 
 
   
 
 

Page 2

 
 
   
 
 

Page 3

 
 
時評 
[兩派之形勢（冷）]  
　　我前云北之段派與南之非岑派合北之非段派與南之岑派合以目前形勢言之段派與非岑派似處處不利也 
　　何以言之湘事也川事也其明現者也吳之撤軍也奉之入關也其隱露者也其外若和議之不能猝成蒙地之忽生變故也多出意外者也皆處於不利之方也 
　　然則今後兩派之勝敗何如曰難言也無能無德之徒類多反覆形勢雖利自毁者多近時不少非被人擊而自倒者我又烏能測其究竟哉 
[專電]  
　　北京電徐促段來京處分時局（十四日下午三鐘） 
　　北京電安議員烏澤聲克希克圖等七人勸阻徐樹錚來京謂恐有不利故徐至烏得觀望不進昨段電促徐允卽來（十四日下午一鐘） 
　　北京電某使館得庫倫訊蒙匪犯邊勢甚猖獗邊防軍失利徐樹錚京行因此中止（十四日下午四鐘） 
　　北京電蒙院得探報徐樹錚在庫爲增稅問題逼王公簽字一致抗拒引起風潮徐衛隊死百餘蒙人死傷亦衆現徐退至烏得正在調停張家口至庫倫軍商電三綫全不通（十五日下午六鐘） 
　　北京電奥約譯文正本參院未返還現催索俟送到卽公布 
（十四日下午三鐘） 
　　北京電日使面遞魯案回文内分兩段（一）德約經三國批准山東權利移轉於日中國簽字與否絶無關係至國民反對係中國内部事日本不便過問（二）膠濟撤兵應由中國聘日人顧問訓練警備隊成立後接防現時究否籌備是否决行日固惟中國之命是聽 
（十四日下午十一鐘） 
　　北京電駐英施使電日英續盟正在起草互保中利一條以我國内未統一不允删惟除去第四條又日人請增製造原料互相供給一條已加入此事關係重大促國人注意（十四日下午七鐘） 
　　北京電院部電鄂王勸就職巡閱力維大局（十五日下午四鐘） 
　　北京電湘張敬堯迭發覃元各電責客軍不得力又謂中央不下討伐令與南方便利又謂湘部收容業已成隊請照六成發餉 
（十五日下午四鐘） 
　　北京電滬王電湘事失利同深憤慨已向南方交涉（十五日下午四鐘） 
　　北京電部派員調查長沙未失前張部不及兩萬該督報部領餉有三師六旅顯有不實院部據報主澈查（十五日下午四鐘） 
　　北京電漢訊譚得長沙後聲明奉到岑令不再進（十五日下午四鐘） 
　　北京電段請派魏宗瀚劉詢所部九師十五師及龍軍一部援湘但豫境能否通過尚在考量 
（十五日下午四鐘） 
　　北京電張宗昌微服來京密陳收拾湘局辦法（十五日下午四鐘） 
　　北京電張敬堯電范李兩師潰如散沙不知退向何處堯現收集兩師力圖恢復（十四日下午十二鐘） 
　　北京電范國璋電所部有四營不知下落（十四日下午十二鐘） 
　　北京電田樹勳十日受重傷神經顚痴聞已逕回皖省（十四日下午十二鐘） 
　　北京電馮玉祥電常桃危急請速撥援（十四日下午十二鐘） 
　　北京電湘張文日由岳來電堯爲息事寗人起見於本日率隊北上行署暫設岳州（十四日下午六鐘） 
　　北京電鄂王眞電據長鄂路顔局長報稱本日有軍隊六列車由株州退出開抵局沙車站（十四日下午十一鐘） 
　　北京電旅京浙人贊助浙議會彈劾案内部主交某督查復 
（十五日下午四鐘） 
　　北京電日軍越江追擊韓人經吉徐電告外部已提出抗議 
（十四日下午三鐘） 
　　北京電外部向日使提出抗議據吉省長電日軍越江與富黨接仗兩次擊斃十九名竟以我國領土爲交戰地不特侵犯主礶抑且破壞公法請速禁阻並答復 
　　北京電吉鮑電據警局密報謝米諾夫九日變裝來哈與某國約定在十四日佔據鐵路已通令軍警嚴防（十四日下午五鐘） 
　　北京電駐意王使電意内閣由前總理喬利弟出而改組外長爲貝特利尼查喬氏組閣今爲第六次（十四日下午六鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電本日閣議（一）司法官任用法考試法官俸法等案咨送國會（二）内部禮俗司長聶寳琛病故遺缺以秘書吳含章簡任（三）改派魏宸組兼攝法京和會事（十五日下午六鐘） 
　　天津電棉紗洋布商因金價漲受鉅損失欲開會籌議救濟因前會所皆已被封僅能臨時組合連日討論結果先擬退貨凡在西商訂貨七八月始裝來華者取消之已得西商允許惟日商則否因貨已到津祗得由金票行市商酌擬按三錢五付價日商不允原定時二錢五現價五錢五故無結果（十五日下午七鐘） 
　　香港電昨岑陸林温宣言西南護法爲責段討安福次斥孫首倡護法以不得利於粤竟屈身媚段唐武斷提出八條以欲居奇滬會攬收政權竟勾結安福孫段携手王唐密歸協謀總統段許孫年八十萬出游歐美而自攝國政王任總理唐長外交繼堯被動易滇軍統帥推翻粤局再與王開議伍父子捲欵先行吳褚等侵議員欵項他去中言新舊會制憲本段派主張今孫唐等更動總裁名義與安黨魁開議並贊成段軍攻湘末言五條主張原調亭者提出岑未加贊否何得爲罪又言孫伍改選唐撤温代現賡續和議王唐私訂條件無效（十五日下午六鐘） 
　　香港電湘報捷電趙恒惕在護湘關與張敬湯戰張受彈傷敗退南軍分四路逼長沙未攻城内李奎元部十一師與張敬堯七師已衝突十一師連夜退七師軍心大亂亦隨退張不能制灰日率衛隊走岳州眞日午佔長沙繼又佔株請粤桂軍兼程入湘策應 
（十五日下午四鐘） 
　　香港電薩文日電軍府謂譚延闓得寸進尺實爲戎首請電令退回原防（十五日下午四鐘） 
　　香港電顧品珍電已與唐繼堯絶關係（十五日下午四鐘） 
世界路透電 
[英議院中之中國問題]  
　　十日倫敦電英相喬治氏今日在下院答覆自由黨議員美隆氏之質問否認一九○五年及一九一一年之英日聯盟條約曾未得中政府同意而侵犯中國之土地完全且謂含有國際聯盟約章之對奥和約尚未由中國批准至於美隆氏提議將來締結任何條約須先移交國際聯盟一節政府擬恪守國際聯盟約章第十八條辦理 
　　十一日倫敦電禁止危險藥品無執照入口及出口之讓案今日在下院二讀通過内務部次官裴亞德氏謂政府殷殷欲於該議案獲有權力實因駐中日兩國之英代表屢次述及中國嗎啡高根貿易之爲害所致又謂政府深望能得中日良友輔助禁止此項貿易云 
[美國之東方問題]  
　　十一日倫敦電紐約電稱樊德洛浦（著名銀行家）頃自日本歸來據稱國務部毫無能力以致引起危殆之國際時局美政府對於各州之排日法制漠不關心開列福尼亞州之置地議案日人殊爲憤懣國務部如能盡禮進行一切則東方問題自易安恬云 
[德國之黨事談]  
　　十四日柏林電前總理施德滿氏語客謂多數社會黨急宜親密助同獨立社會黨經營者而不應輔助民黨又謂右黨應占有位置證明其能否實行選舉之約言及解除豫算案之困難 
[德國之赴俄代表]  
　　十一日倫敦電偕勞工代表團赴俄之藤勒氏携回列寗一文述及協約國之强盜政府及世界資本主義之匪徒列寗氏並承認游俄之代表多反對勞農制 
[愛爾蘭之新狙擊案]  
　　十一日倫敦電新芬黨昨日攻擊柯克郡開里加特羅塞愛特警察駐防所以炸藥燬房屋之一部分所内之人不肯降服力拒四小時卒將黨人擊退 
[美國勞工界之種界問題]  
　　十一日芒特萊爾電美國勞工聯合會激辯之後通過决議案請鐵路錄事同胞會消除種界而許黑人充會員 
[美富翁捐助英校]  
　　十一日倫敦電每日垂報探悉美國煤油大王羅基菲勒基本金管理處以英金一百二十五鎊捐助倫敦大學及醫學校充敎授及探討學術經費 
[棉業大會之討論]  
　　十一日蘇里克電萬國棉業大會今日討論議案聲明世界缺棉之危險且言俟世界恢復常狀後棉之消費殆將增加故宜大展種棉之地大會深望英國及其他有關係各國政府竭力提倡種棉 
[俄國内事記]  
　　十四日哈爾賓電外貝加爾總司令里志維斯基將軍出示懇請安逹河及附近一帶之紅軍繳械投降 
　　十四日少參崴電義會候選員共分七黨（一）社會革命黨（二）極端左黨包括共産黨（三）烏　蘭黨（四）産業主人（五）正教黨（六）進步民主黨及立憲黨（七）轉人極端左黨得二十席進步民主黨得四席社會革命黨得一席左黨組織完備善於運動餘黨對於選舉不甚關心雙城子之選舉左黨與右黨爭勝左黨得四席右黨得一席 
[俄波戰事記]  
　　十一日華沙電波蘭公報云比里西拉河之大戰敵軍雖得援兵而仍敗北波蘭軍於六月九日前進佔據河外之陣地俘敵兵六百人 
[太平洋路透電]  
　　十五日東京電班勒凡氏等明晚由法行抵横濱當夜由法使署宴待今夜由首相邀宴外交大臣亦定星期四日設宴欵待 
　　十五日北京電日使小幡昨日午後以覆牒送交部略謂中國旣以目前未便開議交還膠州事件日本當暫待又謂日本準備候中國佈置接防後即撤退山東鐵路之守備隊不必待至開議云云聞覆牒原文不久將在山東發表 
　　十四日北京電政府正式通告路透電社謂不欲以他員繼莫理遜博士充政治顧問 
　　十四日北京電林萬里之弟林振玉（譯音）昨夜被殺兇手舊充林宅廚司是日潛入無人知覺行兇將畢驚動林娣姨年十六大呼捉盜兇手棄恨而逃但卒被追及而由警察馳至拘云 
　　十五日北京電張敬堯刻在入京程中王占元請政府取銷湘省總司令之任命政府不允謂關係重大議不容辭王屬擁護總統之　系而吳光新乃段氏之黨吳之被任爲巡檢便志在制王耳政府已遣飛機兩架赴湘助戰 
　　十五日廣州電留粤之國會議員現議宣布政務總裁唐繼堯之解職因唐公然贊助孫逸仙反對軍政府之故温宗堯因王揖唐聲言願與唐紹儀議和故不能赴滬且其旅費至今尚未由軍政府發給聞温將託詞離粤 
　　十四日漢口電日船武陵丸在赴湘潭之程中被刦一空船長回長沙時一無所有該船明日可抵漢口日清汽船會社副經理於施刦時中彈殞命張敬堯出亡之前以所有子彈將督署炸毁並將長沙營房付諸一炬漢口外人現有保兵險以防刦掠者但目下尚無危象國外要聞 
[南美首都各使館訪問記（續）]  
　　本報特派員（中實） 
　　美使館鐵欄圍繞其長處在建築物之規横宏大對後喬木森峻確爲絶妙之一園林然其布置僅從大處落墨其餘精細點綴極少表見 
　　智利使館乃最新式建築物岑樓壯偉屹峙通衢少庭院之點綴直欲以高天深海供其瞻眺其氣概爲何如其占地之適得其宜又若於秘魯外别開生面者也 
　　沃根廷Argentine使館雖祗平房而官舍四周拓地極廣來客自前街之大門進可望及後街之海岸一環顧間大有廻旋之地頓令人忘其建築物層數之少此誠足以表見新造雄邦蓬勃之勢之易令人驚也 
　　麗河一隅恒兼山水之勝上述各館多數以近海故如我中國古語所謂『智者樂水』者流惟中國使館雖不居山上却占兩已之間與法館英對那威館之以山景著者同屬於『仁者樂山』之輩此外如墨西哥館之光潔明凈不令人厭物賂圭Uruguay館之崇閎軒敞不令人輕百里肥Bolivie館之輕描淡寫以側艷勝不至令人一望而盡意大利館之無矯揉氣以古樸勝令人望丹堊崇墉而以色彩感覺發生一種不敢狎侮之態度皆足保有其一國之尊嚴也 
　　法蘭西使館原爲麗河商報總理别業商報在巴西出版最早在平民社會最有勞力同報總理某君不獨其資望冠絶儕輩即其園庭布置亦足與文明古國諸名墅相頡頏故入法蘭西使館之門如親萬寳雜陳之會石像羅列於美蔭中時見落英繽紛冉冉掠帽而過誠寰中一妙構不徒依山爲園之能獨擅其長也 
　　英及那威爾館并屬第三類之高原其住宅區域總名爲『聖墖砥流若』Santa　Thereza以我中國各地爲喻英歸居高臨下其進門處形勢絶類我北京東交民巷使館界内上城牆處之箭道自覺别有一種氣概惟英館可於高丘望海尚非在北京上城牆賞心憑眺時所能夢想而及之者 
　　那威館進門經無數梯級有一小閣狀似譙樓者直據其上俯臨出入口要道記者嘗戲言謂此小閣可以賞月飲酒迨梯級垂盡時有牌向石指謂『客從彼進』 
向彼一望恍若無路可通其幽曲之致梯級之多絶似杭州西湖之虎跑所不同者進門無泉聲此小國駐使平日幽居自遣之狀况也覘國者即微知著不妨於兹瑣屑事隨處留意焉（完） 
[法國禁止奢侈品入口]  
　　中美新聞社巴黎通信云巴黎之首飾商人及婦女衣物商人曁其他專售奢侈品之商人等近日皆甚震恐因法政府自即日起禁止奢侈品之入口印有諸物名單傳布國内而社會公衆則頗贊成其事因如此可使法國滙兌上漸見生色并可將過高之生活程度漸次低減也其禁止入口之奢侈品名戰上凡列一百九十七件美國商人於此大可研究因美國之汽車及打字機亦在禁止之列而此二物則向在法國有極大市面也其間主要物品開列於下已製成之華服各種鳥羽「挿女帽上者」細麻布·黃麻布·凈羊毛布·毛布·「特指馬毛或駱駝毛所製者」眞絲襪·或假絲襪·花邊·手帕·羊毛製或綿製之襪類各種網面紗·刺繡品·領圈·緊身褡·頸巾·皮裘·鈕扣·陽傘·珠·各種寳石·白玉·水晶·扇·象牙及琥珀製品·香水及其他各種香品·細毛刷·頭髮·假髮·假齒·寳玉細工·假寳玉細工·寳玉上之框架·銀器·鐘錶·各種木器·桌布·刀义·光玻璃·顔色玻璃窗·雕刻物·照相器具·照相紙片·影戲片·眼鏡·雙眼望遠鏡·各種軍器·汽車·汽車用品·飛機·各種車輛·自來墨水筆·及各種尋常之筆·木烟斗·點火之物·花房植物·花類·人造假花·音樂器具·旂幟橡皮製品·及皮製品·製過之鷄鴨·鵝之肝臟·鮮製或鹽浸之各種野味·蠣黃·蝦·鮮果·硬果·無花果·葡萄乾·米古律糖·各種糖果·日來各新聞紙上皆登有法國商人等之抗議謂此種禁令將有多種商業盡爲破壞而數百萬之巨利亦將因此而喪失有多數商人則頗希望勿禁生料入口俾能自製各項奢侈品運售國外成衣之匠一時頗爲恐慌因若輩所用上品衣料大半運自英國首飾商亦謂此後將大受損失因一切首飾寳玉之屬皆購於倫敦市上如不許入口則所業敗矣此數日間草帽將轟動一時此項草帽類由英國運來爲數不多不能供全國男子之用烈日旣臨一般人往往需此帽價將見飛漲而欲得之者恐仍不能得云 
國内要聞 
[北京通信（吹萬）]  
　　長沙失守情形與政府態度 
　　湘中情勢吾於前函已略言已而今日（十二）政府得張敬堯文電則長沙竟已失守此次張敬堯失敗之原因雖甚複雜然其最重要原因卽爲客軍不肯力戰此事原係張敬堯所自取非各客軍將帥之蓄意與張爲難也據湘中來人言張對於客軍將帥常存恐其奪督之心防範備至以故客軍將帥多與不睦張復自誇其兵力之厚且信其弟敬湯甚深此次以敬湯爲督署參謀長前敵總司令各客軍皆屬敬湯指軍客軍將帥大都位高於敬湯平日頗有羞與噲伍之概及爲其屬益不能平故多不力戰然尚能保持本人防線不致令他處受其影響張之子者弟皆勇而無謀南軍常用德興登保大將敗俄兵之方法以誘之張之子弟覩南軍僞敗則銳進輒爲所包圍因被重創故衡山株州湘潭之戰張部死傷甚衆張電請救援輒謂請中央撥遺與堯共忠難之隊伍來湘一若表明湘中各軍皆非足以共忠難者迨其旣敗復電中央謂由於各客軍之勿之助本軍將以是益寒心其本日（十二）電略云湘潭失陷即行集合各部退出省垣敬堯以總司令名義督隊退回原防躬率北上待罪據是則南軍未至長沙張督部下先棄之而走者也張敬堯此電文中頗多憤激之辭謂已部血戰多日死傷甚衆而客軍皆漠視不救推原其故無非爲一督軍云云本以此招敗者而復斤斤焉責之亦可謂不悟者矣南軍究竟入城與否政府方面仍未得張敬堯確報據私家電張部未退出長沙以前先在城中放火大掠裕湘銀行與督署悉被焚火勢甚盛莫敢救云然據十二日王占元致政府之電以觀則南軍或已入長沙亦未可知其文曰迭據報稱湘垣已陷武昌適當其衝不得不切實戒備當於滿圻通城新堤等處增兵防範以資巡游云云政府得電後卽提出國務會議討論結果一面電岑林請阻止譚延闓再行前進文曰湘局激烈旣經執事允爲切阻仍殺嚴電譚延闓等立即停止進兵不惟造福湘局實於大局有關望速實力施行云云此電已於傍晚發出矣復擬定命令三道（一）任命王占元爲湘鄂巡閱使（二）任命吳光新爲湘鄂巡閱副使（三）張敬堯褫職留任此命令送府後復經總統改其第二道爲任命吳光新爲湖南檢閱使此三命令皆已蓋章即日發表政府復擬發一通電電文聞已擬就内分二層（一）述張敬堯退兵種種不是以致失地喪師（二）責南軍節節進攻有意破壞和平雖未明下討伐之令實已暗含討伐之意矣吳光新期望督軍已久此次張敬堯失敗位必不保吳氏大有取而代之之意擬率所部赴岳州與南軍一决而以鄂西防務委諸十一師之李奎元刻聞十一師已有一部開拔赴鄂預備接防矣湘　之戰恐尚未可以已長沙無險可守南軍欲保長沙勢不得不攻岳州北軍刻皆集岳城下此次戰事恐更激烈於前亦未可知縱使譚氏得岑電允不攻岳而光新則勢不肯不攻長沙湘亂恐未能即定也某系現力主討伐而東海則始終不肯以此破壞和平不識果能堅持到底否（十二日亥刻） 
[張敬堯去湘後之京聞]  
　　張敬堯退出長沙詳情已誌前報兹據外人方面消息南軍已於十二日正午十一時開入長沙維時北軍尚有一部分留住城内彼此并未接戰但見雙方軍隊分頭放火刦掠商民損失不可數計自十二時後長沙一城全入南軍之手據漢口電局十一日上午四時來電謂長沙直線忽於上午三時三十分不通至八時四十分依然不應等語惟據某使館接長沙電訊云南軍佔領湘潭後尚未前進而十一師已於十一晚陸續撤退長沙即於是晚不守珮南軍均駐城外省中無大騷動外人亦未受退兵影響聞張宗昌退江西范國璋退岳州張敬湯不知下落張督現在城陵磯之一華艦中又聞在湘之安武軍十營現因戰事不利將撤回皖省 
　　長沙失守湘西方面亦受影響聞馮玉祥昨有急電到京略謂省垣危急南軍節節進進逼玉祥爲保湘西安寗起見兹特商同王鎭守使等分兵三部抵禦南軍共護常桃玉祥始終以保定湘西爲宗旨乞釋厪注（按此電當在長沙未失守前所發） 
　　湘潭於十一日晚失守據范國璋眞電報告此次湘潭之失係由張敬堯所部退卻師長暫在易家灣收容散兵俟集齊後力圖恢復云云而張宗昌張敬堯等報告則謂因湘潭不守致省城及醴陵亦不能守云云蓋皆有互相推諉之意也 
　　自長沙警將到後院部立開緊急會議結果决定除以明令免去張敬堯本兼各職仍留原任責令規復外並以王占元巡閱兩湖吳光新副之合力進兵收回失地議定後卽於前日繕具令文送府蓋印嗣經東海核閱以此次特設巡閱使純爲對湘起見王占元本係鄂督以爲兩湖巡閱使固無不合至吳光新職務自不便涉及鄂省範圍故又與薩斟酌將吳改爲湖南檢閱使吳已於前晚急行出京矣又聞除明令外尚有一通電拍至各省區内容與令文所述大意相彷彿中分兩段第一段係言張敬堯負有守土之責乃南軍進攻竟不接戰節節退却實屬不合用特明令褫職仍予留任以策後効第二段則謂譚延闓乘直軍換防之際甘冒不韙破壞和局自應嚴飭各軍明張撻伐以正其罪等語此電昨已拍發蓋係宣示專對譚延闓用兵與大局並無關係之意也在長沙未失以前政府曾將南軍進逼長沙情形電逹王揖唐囑商唐紹儀轉向譚延闓阻止昨日王氏覆電到京謂奉交湘局戰况各件當卽嚴請少川彼允切電譚延闓阻止進行俟得覆電再行續陳云云 
　　廣州岑陸林温四總裁蒸蒸日來電允即轉阻譚部進攻兹得政府文日復電如下蒸電誦悉承允力弭戰禍促進祥機具佩肫誠至深慶幸乃譚軍攻湘得寸進尺破壞和平實爲戎首諸公旣云乾夕蘄求寗息内訌應請速電譚軍一律退還原防不獨湘事得以維持卽和局進行亦無梗阻救國大計無逾於此掬誠切逹竚盼實施薩鎭冰文印 
　　聞政府昨接鄂督王占元來電略謂長消失守湘局已危鄂省境地連接恐萬一撥生枝節武昌不得不嚴爲戒備滿圻通城新堤等地爲湘鄂通衢尤關緊要已加派軍隊巡游防禦特聞 
　　據軍界消息南軍北攻業經中央屢向軍政府嚴行質問刻聞譚軍現已奉到軍政府停戰命令譚軍要求北政府三項條件（一）所得防線暫不退出以觀北政府是否有謀和誠意（二）張敬堯所調各路援軍均須退回原駐防地不准久駐湘省（三）雙方由調人監視不得無故啓釁長沙陷落後擁合肥上台以組織强有力内閣之說因復大盛外傳滬上伍孫唐近派某親信持函懇託某將軍代勸合肥組閣之說雖尚未徵實但此項運動確在進行中而合肥自身則仍以時機未到不欲冒昧登台東海方面復以不欲頒發討伐譚軍明令之故對於閣事仍側重於留靳之一途云 
[日俄之和戰消息]  
　　海參崴消息赤塔方面自日大井司令發表宣言後上烏金斯克政府代表已與日本停戰委員長黑澤大佐開始議和兹將雙方提出之條件分列如下甲俄國提出之條件（一）肅清赤塔斯列手斯克克來烏穆斯克（二）解除謝米諾夫軍武裝（三）恢復鐵路之秩序乙日本提出之條件（一）戰爭以來日軍所受損失由俄國賠償三分之一（二）各地日僑之損傷由俄政府擔任賠償（三）俄政府所有利權應由日本共同分配（四）自停戰後雙方不得無故啓釁以上各條雙方協議多次尚無解决確訊另據政府方面消息海蘭泡稽領事蒸日拍來急電原文謂頃據烏金得面告薩拜哈爾現已停戰惟西伯方面日俄軍隊復生衝突日來俄幣大跌華商虧損歇業者爲數甚多實無維持方法應請迅籌救濟之策核示遵行云云觀此則停戰問題或又緩議矣 
[京華短簡]  
　　奥約批准手續業經决定批准文本無多惟中間須列入譯文全部過於冗長先與印鑄局接洽儘一次發表昨今尚趕辦不及須俟明後日方能發布 
　　全國禁烟總會安會長前因湖南福建各省違禁種烟曾經切實電阻并詳陳利害無如該省長官或則曲爲掩飾或則置若罔聞任令不肖軍人包種漁利邇來疊經中外會員紛紛報告弛禁種烟不僅福建湖南等省他省效尤者往往而是政府雖頒嚴令并派員查勘然并無制止之方而烟禍蔓延貽害全國則無可諱言現擬 
 
 

Page 7

 
 
於日内招集重要會員開緊急會議討論切實辦法以期除毒務盡 
　　時局紊亂南北對峙近且發生黨系暗潮故東海電邀張雨亭曹仲珊李秀山來京集議挽救辦法兹張曹李均已允派代表晉謁陳述策略據聞當軸注意者仍爲曹氏蓋曹氏對於大局已有三項主張向中央表示（一）願全湘即日雙方罷戰（一）願積極力謀南北和議進行（一）願北方要人化除私見對時局不持激烈主義以上各件並擬日内即派代表向中央陳述 
　　聞政府與王揖唐聞近迭有電往復王氏來電則謂南北和議日來已有雙方接洽之籌備惟所擬提出之條件應由中國指示方針以謀進行聞政府覆電大要仍不外南北共同制憲明令任命在職各要人至於善後用欵亦由中央擔任 
　　曩日各界曾主張由滬寗分途接洽和議嗣因多數反對遂經擱置邇來此說復活業由調人分向雙方進言微聞中央已有活動之意南方是否同意尚待調查其辦法則以總代表在滬接令而雙方分代表均在南京磋商 
[張作霖之進京說]  
　　奉天外報消息云張巡閱經中央電召晋京後本擬卽日啓程嗣因邊防諸事與鮑孫兩督尚有所協商並擬帶兵前往派遣何隊一時亦難表决且聞三省政局近今微有變動故不克急遽成行而所帶隨員日來亦未確定然張使因援靳之故時機促迫大約俟上述諸事稍有就緒卽須動身以期實力集合曹李兩督排除政局上之障礙據一般觀察張使之晉京實與中央政府有重大變換之形勢云 
　　另一消息張使准政府電召晋京業已分電曹李以時局重要請曹李兩督一致進行並飭令二十七師長張作相曁俞沐潭副官長預備一切擬一二日内晉京所有三省軍政概由張作相代行惟某君昨晤軍界某要人詢以張使晉京是否屬實則云日前總統來電相邀張使本擬親往解决諸問題現經熟籌結果親身晉京多有未夁因决定派總參謀長秦華前往（接秦氏業經入京）俟至必要時再行親往其欲去復止之原因則爲晉京殊惹各方面注意不若先派遣代表前往較有進退之餘地云云果爾則張之晉京與否尚未决定也 
　　鮑孫爾督滯奉多日商議諸事現已具有端倪昨據確息兩督本擬早日返任因張使擬晉京俟親送啓程然後回任現在張使晉京中止催二督速回以重邊防鮑督眷屬已於九日先行北上鮑孫二督則定於明日（即十二日）晚聯袂返任 
　　駐紥河南之奉軍一師第二旅前有赴湘息兹據軍界人言該旅雖已預備動員然開拔之期尚未一定至將來開往何處亦未奉有明令並聞張使曾於前日致電北京張副司令謂關内奉軍如無途之命令無論何人不得擅行調動可知張使對於湘戰之漩渦不欲加入也張使爲實力掃除某派以資和平統一起見前曾通電長江三督及特别區域各都統請求對於時局主張一致以定國是而免糾紛兹聞各該督及都統多願與張使採一致行動已經相繼電擾張使矣 
[浙省會通過彈劾齊耀珊案]  
　　齊省長自省議員鄭邁許祖謙等先後提出彈劾案遂於元日電呈總統堅請辭職電長七百餘字大致謂議會彈劾雖未通過耀珊信用未孚難再戀棧惟有呈請另簡賢能接替聞昨已奉到覆電温語尉留惟齊氏去志甚堅今日（十五）下午杭總商會又因此案召各商董董議一切 
　　十四日下午省議開會出席議員八十八人第一案爲九年度省地方歳出入預算案通過後鄭邁動議變更日程先議第十四十五兩案彈劾省長齊耀珊案衆贊成書　讀議題畢何紹韓發言謂此案八條理由無苛刻論調而省長藐視議會之處甚多此彈劾案爲儆戒性質萬不可少至於目的亦無非要他離開浙江本　不敢輕易贊同因後來者賢愚不可必况齊氏在浙雖無改造地方進步之能力却有維持地方之成績跫此案成立黨派視綫及於浙江猶恐本省從此捲入政潮漩渦然亦不敢反對衆意云云鄭凝云此乃大勢所趨不得不然周書登台發言深以何說爲非謂現在祇說目前不能論到將來倘後來省長不賢不難再行彈劾許祖謙云何君所說係贊成本案但齊省長非小孩子未能以儆戒恐嚇之鄭邁亦以何說爲騎牆語張鴻材請即開二讀會鄭凝以此係要案請逐條朗誦各席主張删去第三條摧殘敎育第八條廢弛烟禁因存在之六條亦足以宣其罪狀通過後即付三讀會書記又將標題宣讀畢全體鼓掌時已五鐘遂散會 
[蘇議會紀事]  
　　通過預算案彈劾齊耀珊 
　　十三日係星期日本應休息以二臨會期只賸兩日故以十二日談話會之結果照常開會下午三時議員到一百十六人討論預算自省欵補助私立學校分册報告至第十工場止計教育實業歳出均全部通過惟實業行政特别預算未及朗讀會場中爭論之點凡四（一）爲補助私立學校册於上海女子中學校城東女學常熟淑琴女學校女子職業學校均以省視學認爲成績不優異停止一部分議員以爲女學尚在萌芽雖格於規程宜加體諒一部分主恪守規程但南洋中學校民立中學校彭城中學校同有不優異等字様不宜厚彼薄此辯論良久以民立城東淑琴三校仍前補助以後省視學報告須逐項說明優劣之所在不得籠統評判表决職業校因甫設一年與規程已辦二年之規程不合九年度暫不補助（二）爲蘇籍學生津貼報告擬删一部份議員主照原册卒以改爲省外大學專門學校蘇籍學生津貼表决（三）爲省農會補助費有謂省農會事業頗不振作並月刋而無之職員亦太多主減削卒以照報告表决（四）爲海州漁業技術傳習所本爲部省合辦審查報告主改爲省辦海屬議員主照原案主席以照原案表决少數檢點人數實不足法定乃由職員往休憇室找尋入場重表决主席報告多數有提異議認爲表决不明瞭者請求唱號表决一部分議員大反對携具欲出守衛阻於門乃大呌大詈頓足拍案鬧得沸反盈天歷三刻鐘之久有人提議將此案保留俟全部預算案通過再議乃繼續開議至七時半散會晚膳八時半續開夜會以人數不足由職員雇汽車馬車分赴下關城南議員去處找尋待至十時仍缺一人遂宣告散會 
　　十四日下午二時開議仍係預算案二讀會討論省營業各分册以陶業工場入不敷出責令該廠長增加收入期於無缺官紙印刷廠罔民病官旣無整齊劃一之效又有害於省經濟决議停辦將積存機械材料投標競賣（此案有王鴻飛等提議停辦官紙印刷廠案於朗讀分册題時併入討論表决時全場起立蓋不愜於人民者深矣）次第讀完後二讀通過接開三讀省略朗讀略有討論錢淦主張漕糧附稅之附稅字様除去衆反對迨討論終議長以三讀通過表决全場起立於是江蘇省地方九年度歳出入預算案始告一結束議長宣布補發日程第（一）案張福增等提議彈劾江蘇省長齊耀琳案有主張付審查籮以案中所舉不過齊耀琳失職事實十之一二且皆爲衆所共知無審查之必要略有爭執以唱號表决法表决成立與否結果爲八十六對於九十九人之大多數確合法定三分二以上贊成本案成立乃討論辦法决定遵省議會暫行法第十七條經由内務總長交國務會議之規定由會呈内務部（二）朱德恒提議男女合校流弊滋多亟宜取締建議案劉長等提議禁止男女合校案以付審查表决朱以本日已届閉會無日審查表决後猶斷斷不已時已六時半議長遂宣告散會朱大憤趨登議長席聲言與之拚命議長勸慰無效退出議場朱從之大呼非逕咨省長不可衆勸之朱坐於地不肯起後帆　籍議員爲之擔保俟開三臨再咨朱乃已計是日也通過莊嚴之預算嚴重之彈劾案吾人心已覺愉快復得覩此趣劇記者之幸福亦足令人羨妬煞矣大會旣了續開談話以二臨已終而預算案必有覆議議開三臨會有主張接開有主張俟隂曆端節者卒定爲即開刻正招議員署名請求書惟三臨係義務性質不知果能開成以近頃情形觀之蘇議員似都係喻義者大約必有好結果也「前日通信劃分省縣地方欵案江寗未能過係誤實與吳縣一律通過劃分特更正於此」 
[南京快信]  
　　鄂縣王占元電告李督謂長沙眞日陷落南軍文午入城張敬堯退守岳州 
　　張宗昌電告李督由醴陵退至萍鄉 
　　張敬堯眷屬由漢乘江輪昨午過甯赴滬 
　　吳光新十三日晨偕陳德修同乘江輪赴漢 
　　李督昨加調軍艦兩艘進泊下關江中以重江防 
 
[張南通歡迎杜威氏攝影]  
　　李敏孚何尚平張詧張謇高誠身杜威張孝若杜威夫人杜威少女公子張謇夫人杜威長女公子高誠身夫人 
米價昨已漲至九元餘寗紳議决本月十六日先將義倉積榖開辦平糶 
　　六合縣民數千因米荒跪香縣署求見縣知事乞平米價張代知事派警備隊將衆驅散軍民兩長電令婉言勸解勿操切激變聞該縣南門外某米店因售米起釁一時圍集數百人一哄入内將米搶去一空 
　　海屬各縣公團電軍民兩署控鎭守使白寳山假託採辦軍米包庇奸商私運出洋乞澈查 
　　孫寳琦因楓站米案昨由滬來謁軍民兩　請迅予放行即轉車北上 
　　北京僑工事務局咨省署准駐京英艾使函稱關於華工等債案自九月三十日以後概不接收請飭屬佈告週知 
　　粤省議會來電贊成浙縣主張廢督議又電魯閩西藏各案交涉請協爭以救危亡 
　　特派江蘇交涉員許沅昨由京來謁軍民兩長均因病未見今日（十五）午車赴滬 
　　南京學生會改選成蒙三爲會長梅成章爲副會長前會長黃曝寰已任安徽某校農事敎員前副會長許哲任山東某中學敎員評議部長李慶麐任頴州第六中學教員均已離寗 
　　通屬九場漁團總局長張詧電李督齊省長稱許長泰等漁船被緝私隊長王勉之勒起請照章飭放李齊兩長已據情函逹松江運副查辦 
[杭州快信]  
　　省會昨開夜會候至十一時到者不及十人宣告延會浙省考送歐美缺額留學生敎育廳定二十一日舉行初試定額五名各縣保送來杭者人數甚衆 
浙江造幣分廠新銀幣陽面鑄袁世凱側面肖像並加民國八年造字様隂面鑄嘉禾兩枝中嵌一圓二字與民國三年北洋所造者形式相同頃已鑄就昨由該廠將様幣備送各機關察核即日發行市塵 
　　袁項城次子克文前日携眷抵杭暫寓西湖覺廬（即槐蔭别墅）昨已遷至法院街前學生聯合會舊址頗有終老湖山之意 
地方通信 
[松江]  
　　縣署會議平糶縣署奉省令舉辦平糶爰於十四日函約本邑紳富及市鄉委員等人在署公議辦法有松市公民徐壽僧等臨時要求列席以便提出意見經郭知事婉言謝却午後二時開議由縣提出意見書八項（一）平糶之設置設總局一所於縣城二十三市鄉公所爲分局總局設總董一人或二人協董四人會討文牘庶務管米各一人市鄉自治委員爲分局董事每市鄉設糶米局若干所糶米局設段董若干員另設僱員一局二人至四人僱員辛金由各市鄉協謹以歸一律（二）平糶之提欵（甲）提用縣署積存之備荒等費一萬元（乙）提用積榖歷年存息一萬元如實係不敷再加提積榖一萬元（三）經費之支配提用積榖及備荒欵項二萬金半照田畝分派半照人口分派（四）減價之標準以每斤減錢十四文或十六文爲度（五）開局之時間應以隂曆六七兩月爲最宜（六）查戶之必要應按圖查戶以貧苦者爲限（七）倉穀之礱碾礱碾倉穀由積穀董事負責（八）城區之特别派欵不敷應另籌求濟方法以上八條由主席逐條說明理由後交會衆公同討論結果對第一條主設總董三人公推謝宰平耿公逹閔瑞芝三紳擔任對第二條主提公欵三萬金第五條開局時間主愈速愈妙擬即日呈准省長後即行開局餘無大討論通過 
[蘇州]  
　　二農嚴格招生之通函蘇州間門外下津橋省立第二農業學校昨爲招生問題通丞各縣高小學校略謂本校以造就農業蠶業實用人才爲中旨深盼習耐勞苦之農家子弟來校就學較易收效故特開畢業學校保送入學一途似較入校試騐爲宜以母校與學生相處已久必能周知一切也歷承各校選擇保送資格相當宜於學業者固不乏人而體質薄弱不宜習農且非農家子弟者亦復不少此等學生殊非本校規定保送入學之初心此後自不能不於學生體格及其家屬職業一爲注意云云 
[無錫]  
　　北塘火警無錫北門外北塘小泗房衖口源隆衣莊於本月十三日夜間二點鐘時忽然失火霎時冒穿屋頂該段救火會聞警到塲灌救無如火勢甚猛難於撲滅嗣即延及對門益順昌蓆店全城各洋龍旋亦先後到場極力灌救計燒一點鐘始得撲滅兩店房屋貨物全付一炬損失約二萬元云 
[揚州]  
　　反對輪運淮鹽電十二圩人民反對運商直接輪運鹽斤事齊省長頃已會同李督軍電鹽務署請爲取消其文如下北京鹽務署李督辦張署長鑒統密淮鹽輪運有碍圩民生計前經電逹旋准咨復輪帆並運久成習慣亦即轉行惟續據該縣及商會來呈並省議會提案案有不能已於言者淮鹺定章由塲運圩掣交帆船運銷四岸推行數十年之久國體雖改章制無殊當民國二年間鄂湘偕運直逹圩民即羣起呼籲其時黎前總統適督鄂省曾撥銀六萬兩以示體恤並由淮運司揚子棧會銜布告以後商運之鹽顆粒皆須到圩中間偶有直運爲數亦復無多斷不能以偶然之習慣廢歷年之章制乃運商藉口趕運濟銷每年准辦輪運五百票已逹半數以上而猶謂不占巨額其將誰欺况圩民賴此爲生者計十八帮數十萬人一旦以少數犧牲多數勢必鋌而走險彼時地方爢爛咎將誰歸心所謂危難安緘默除將全案另行咨逹外務希俯順輿情以解倒懸云云 
[安慶]  
　　採辦囚糧被扣皖省自米價飛漲後外縣多禁米出境日前蕪湖第二監獄派員就近向含山宣城當塗無爲等縣採辦稻糧以資供給詎採辦員朱淦甫至宣城由周慶源糧食行介紹在該境購買稻三百石雇船二隻行經油榨溝地方被該處地保朱大福率領無賴二三十人將船扣留另有梅小芳自稱商會職員將辦米護照奪去不令開行當由朱委員呈由安慶高檢廳轉請省長飭縣派警前往彈壓追回護照以利遄行 
利賴之云云 
來件 
[省議員盛元音朱世瑾爲請求允公私米在省經過情形報告書]  
　　啓者松江縣楓涇車站截獲私米十六列車公議充公撥作平糶一事元音世瑾於九日接得本鄉公民陳文虎等快函委託代表晋謁省長當於十日晨進署謁見　省長因病未見旋晤第二科長湯文鎭正將開談適黃炎培朱祥紱錢銘銓章紀綱諸君亦以本鄉來信委託到署交涉遂同入坐當由世瑾發議謂此事應有三層辦法第一應將查獲之米悉數充公第二即以充公之米撥作松江及分派南青奉金川各邑平糶之用第三根究偷運奸商從嚴懲辦湯答云現兩縣復文未到此項米糧是否蘇産尚未證實如何辦法似難確定元音即言當七日滬站騐米時音亦在塲親見在塲大家公認爲蘇米且而懇松上兩知事即日據實具復均蒙允辦即於七日晚將底稿送閱確與八日各報所載無訛事隔三日何以尚未到署恐有延誤云云旋朱祥紱君云即請湯科長去一查湯允諾去後旋來云已查過實未到署黃炎培君乃云米在楓站扣留先令松江縣知事查騐何以又令上海縣知事復查即使令上海縣知事查騐亦應以人就米不應移米就人實所不解且聞前日省長對陸規亮君之談話對於此事之態度極爲堅决謂蘇米固應充公即非蘇米而貨照相離亦應充公今嘕嵊長云云似涉模棱弟於此實不能無疑義本省日言禁米而私運日多米價日漲小民未得實惠如於此事不能堅决厲行則省長福利地方之盛意等諸空談應請湯科長立電上海縣查問言畢即偕同退出元昔世瑾歸寓即分電寓滬陸規亮君松江耿公逹君講其轉查元音並函松江郭知事查問（未完） 
雜評一 
[復湘（默）]  
　　戴罪立功此段責成張敬堯語也保岳圖長此政府責成王占元語也張自謂收拾潰兵尚可一戰其語不可謂不壯然挾全師之時尚不能一戰而今撓敗至此反可一戰耶則曷若始終以息事寗人自掩之爲愈也第爲段系計欲恢復名譽自以張敬堯自恢復爲上由吳光新輩本系將領恢復爲次若亦不能恢復而必仍賴非本系之軍隊必待長江三督中之鄂督恢復之則恥之又恥矣 
　　前之復長沙也爲直軍而張敬堯安然攫得督軍一席因以激起軍人之憤慨今湘之若何恢復尚不可知而督軍則已内定爲吳光新鄂軍其肯奮勇以圖湘耶其肯爲直師吳佩孚之第二耶是故段派而能自復也則已不能自復而仍欲用前次之手段人出其力我享其成則恐無人受其愚者矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[伍博士對於英日續盟之意見]  
　　主張中美均應加入 
　　大陸報云上星期六日伍廷芳博士由杭返滬將往日本時告大陸報訪員謂體氣甚佳惟精神不爽辛亥革命後本擬永遠游林下乃事變迭出辛苦尤甚於前今前途事業尙多故須乘機稍事休養伍博士於言及英日盟約謂大隈對於盟約之意見在日本觀察點上固甚動聽蓋英日盟約極有利於日本日當局之欲續盟誠無足怪也盟約之原來作用在防俄德之侵略中國今此危機已不存在尙何有續盟之必要大隈以爲美國加入此盟乃大佳事余亦謂然二十年前美國據有菲列濱島後余駐使美國曾於宴會度上發揮美國應將門羅主義擴張於遠東之議論聞者咸大笑不已其實美國旣據有菲列濱羣島則已與遠東有甚大之關係矣美國在遠東旣有實質上重大關係則爲維持遠東和平保全各國領土現狀起見似有加入盟約之理由而中國地廣人衆遠甚於英美日三國且與盟約最有關係尤應參與盟約若美國加入余敢保中國亦必加入云云 
[四總裁宣言後之北京覆王電]  
　　某方面消息北京國務院六月七日復王揖唐電云上海王總代表鑒密豪電悉孫唐諸君宣言對於繼續謀和曁準備開議各節已有確示一年以來國人所企望之滬會於兹乃露其曙光良堪忭幸執事綢繆壇坫備費苦心自宜乘時接洽以促成統一之局卓籌各節佩仰無斁特是中央所屬望滬會者不僅在開議而必期於解决尤望解决之後推行無阻乃可奠定大局詳繹宣言原文所云由議和總代表準備開議斯固中央禱祀以求者至若否認廣東軍府謂爲假託名義之機關在彼方各派互相排觝固亦事勢之常而中央對此問題有不能不預爲研究者（一）唐紹儀之總代表原係廣東軍府委派今否認軍府則唐紹儀總代表之資格是否存在（一）滬上本非西南範圍前電已述孫唐伍諸總裁或久經辭職或現已離任此時僅以私人資格就滬上私邸集議舉凡議定各端是否確能發生效力西南各方對於此項集議是否皆一致贊同（一）孫唐諸公曁否認兩粤機關將來滬議有成兩粤能否一致奉行而更無激抗之舉（一）唐總代表上年提出八條中央迭次抗爭和議國之中梗今少川宣言仍以和議八條爲據遽與開議是否有前後矛盾之嫌以上各端均須籌慮在主座及政府主恉惟冀和平統一早日觀成惟彼方情形複雜尤賴我公槃猷碩畫用策萬全使大局解决之後不致别生枝節希先就所商各點詳切籌示孫唐等宣言電亦已逕逹中央統俟尊處核覆再酌應付遵諭特逹院陽印 
[赴滇議員陸續成行]  
舊國會衆院副議長褚蕙僧曁議員丁惟汾·張瑞萱·凌鉞·童抗時·白瑞·申炳炎·杜凱元·康汝耜·宋楨·童啓曾·閻綬卿·于思波·方因培·張秉文·高子厚·劉汝麟·鄧天一等二十人又衆議院職員四人均於昨日（十五日）上午八時乘太古公司綏陽輪船赴港然後轉船經安南赴滇至昨日止·議員成行者已二十人職員亦有十人衆議院長吳濂伯因抱病新痊尙須休養數日參院議長林子超亦須稍有所待現尙未定行期云 
[關餘事件之公函]  
　　伍博士允撥大學經費 
　　伍秩庸博士因允將關餘撥充西南大學經費致陳獨秀李石曾汪精衛三君函云仲甫石曾精衛先生大鑒來書誦悉西南大學經費因訴訟突起銀行停支致遲遲未　撥付良可慨嘆彼躬爲原告者當不能其責也查四月間章君士釗所發宣言要求將軍府財政部未次所收關餘撥充此項經費惟末次關餘爲數僅九八規元五十四萬八千兩與額定大學開辦費所差數十萬元兹擬在現存香港之欵依照原定額數指定八十五萬撥充大學經費經將此意商諸孫唐兩總裁曁李代總裁均已同意特此奉告順頌籌安伍廷芳啓伍朝樞代六月十五日 
[李德立論選舉華顧問事]  
　　主由工部局置備選舉機關 
　　英人李德立致函字林報論華人顧問會事略謂工部局前曾表示疑念不知華人佝種團體眞爲納捐華人輿情之代表嗣欲得其一種輿情乃有華人顧問會會議此舉實不能産出少許好處但多數納捐外人贊成此議成事不說姑不贅言以目前而言議案成立惟有實行聊以敷衍一時將來則此問題終須以更敏捷之手腕以解决之也組織顧問會之方法前曾明白言之若工部局遵行之則衝突無自而生眞正代表輿情之人物卽可選出乃工部局别有方法其足僨事莫此爲甚凡商會·各路聯合會·公所·會館等團體實非應請其選出顧問委員之機關蓋此種團體與市治無關旣非市政自治之機關當然無組織顧問會之資格今工部局所行者不過擲一火把於此各團體之中而激起其紛爭一若吾人所見之紛爭尚嫌其少者然夫顧問會係市治性質吾人首當注意者當使之爲繳捐華人之代表即腦筋極簡單者亦知工部局宜請納捐華人自擇其代表祗須 
備有選舉代表之應用機關華人即優爲之而備置此機關者乃工部局事責無旁貸也工部局應備有納捐華人有投票資格者之名單然後請其投票歸工部局監督與外人投票同一辦法否則工部局適鼓勵華人在租界内另創一市治機關辦理市政而不歸工部局節制耳其結果之不善當爲人所共喻查工部局所定顧問委員之資格大旨參照外人議董資格然則工部局何不一手經理以求其合法乎工部局今宜承認函請商會辦理之錯誤而别立一選舉機關以代之今日行之雖嫌稍遲然究較一誤再誤之爲善也目前辦法决不能令一人滿意而余現所建議之法則有民治性質且合法理定能較其他方法爲多數人所歡迎無論其能使全體滿意與否適當合理之法舍此無他道也 
[商界總聯合會挽留董事]  
　　各馬路商界總聯合會因王才之張慕曾兩董事堅請辭職公决致函挽留兩函如下 
　　致王函才運先生大鑒前奉惠書藉悉台端以主張穩健至引求全之毁遽存高蹈之心本會同人未免失望查先生爲首先發起本會之人呼號奔走費盡偌大之犧牲始有今日之結果同人等飲水思源敢忘所自今市民權最終目的尙未完全逹到豈可半途中輟自棄前功且吾人不幸生此惡濁社會上立身行事祇求無愧良心必欲每人而悅雖孔孟復生亦難免於今日之世界况社會久已無眞正是非傾軋成風無轉結實力然賢如曾參尙不免殺人之謗悠悠之口何溷落落之襟懷本會前日開會公决對於先生爲懇切之挽留尙望即日取消退志勉任其難勿負衆望無任禱盼 
　　致張函慕曾先生大鑒敬復者前接致惠農總董書對於本會會計董事一職稱疾引退查本會定章任職以一年爲期會計一職關係極重且旣爲公推任期未滿豈能半途中輟况本會發起之初以先生之力爲多今市民權利題尙在懸擱全賴首事諸君奮鼓精神貫澈終始方不負初衷至貴體偶形不適關於收取會費等事儘可由本會委託他人帮同奔走以節賢勞前日本會開會一致公决挽留衆意所屬敢請即日取消辭意以重會務無任欣盼 
[上海市民公會開會紀]  
　　字林報云上海市民公會十四日午後在江西路三十一號開會英人賀立台氏主席宣佈公會章程規定凡英語人民僑居或營業於公共租界者皆有得爲會員之資格宗旨在對於關係居民之重要市政增進其利益並加以研究發表輿論聯合團體每年會費二元特别用費由會員酌助衆通過會章後舉定賀立台聶雲台等十五人爲會董英人安白萊氏語會董中有平治門氏者其人刻爲工部局議董宜除其名衆不贊成後有一人起問市民公會可否設法辦理房租奇昻之問題謂某處産業原爲華人所有近售與另一華人房租遂視前加倍且有加租不止一倍者安白萊氏接稱平治門氏置有地産在近數月内將其愛多亞路房屋加收租金此種人物不宜爲市民公會董事故余反對云云聞會董行將辦理房租問題 
[民食問題之昨訊]  
　　楓站扣米已奉省令充公在楓涇車站扣留之匯通公司所運私米十四車共計三千五百餘石已由上海松江兩縣知事遵奉省令會同兩縣各團體在南車站公開查騐多係蘇米詳情迭紀前報此項食米查騐後曾經上松兩縣知事電詳齊省長請示曁由各團體調查該轉運公司肛客私運食米出洋已非一次因而滬上米價飛漲至十餘元一石聲請將該米如數撥入平價局爲平價之用昨日兩知事已接齊省長指令着將上海所扣存之米十四車並於楓涇站起存之米一車均分撥江寗·上海·松江等三處平價局以濟貧民沈知事奉令後除轉知各團體查照外並令知商會平價局訂期前往車站騐收並聞上海平價局主任已轉知十九市鄉經董將所撥來之米一股按照擔脚分派各該市鄉爲平價之需其現存楓涇車站之米一車計共九百餘石已經卸車存棧兹經省長令飭松江縣知事前往楓站將所存之米重行覆騐查用擔脚若干亦按照三股分撥於江寗上海松江三處以充平價之用一俟騐明呈復再行分咨上海江寗兩地派員前往點收本埠自治研究會等各團體聞悉上海縣沈知事已接省令飭將楓涇車站追扣之米十四車並存在楓站棧房内之米一車一併充公分撥江寗上海松江等三處平價出糶之消息後人心大快 
　　米價漸見鬆動滬地食米現已流通各米行前向縣商會報明擔脚領取上海縣發給之護照前赴無錫常熟等縣産米鄉區採購大批食米將於日内陸續運滬接濟民食各處市鄉已遍設平價局貧民便於購糴故日來米市價格鬆動聞前昨等日每石已跌價六七角人心稍安 
　　添設平價分局滬北下海浦平價分局現已設備妥貼訂定隂曆五月初一日（今日）實行開辦並聞本邑西鄉一帶鄉民來滬購取平米甚爲不便現由平價局主任商之縣商會會長及慈善團總協理擬在西門外斜橋湖南會館内分設爲上海第三食米平價局現正從事籌備進行俾便即日實行開糶 
　　麵粉公會宣布減價上海麵粉公會於昨日（十五日）開特别會議後公布啓事云滬上米價增漲民食維艱前經縣公署邀集紳商籌議捐欵設立食米平價局仰見痌切民瘼莫名欵感本公會對於滬上慈善事業無不竭力維持此次設立平價局亦經量予補助兹由本公會邀同各廠家開會討論結果公認對於上海市面每日預儰應銷麵粉五千包按照行銷外埠時價每包酌予減價規銀一錢此項減價辦法以平價局裁撤日爲止區區微忱聊盡商界義務用特公布維希公鑒上海麵粉公會敬啓 
　　滬商請租界當道協助米禁各路商界總聯合會致函公共租界工部局請予協助米禁函云敬啓者吾國不幸軍閥專權托名軍米漕運接濟日本遂使米價飛漲逹十二元以外一般勞働界與小本營生者數米爲炊終難一飽弱者因此輕生壯者流爲盜賊關係地方治安實非淺鮮瞻望前途不寒而慄敝會竊維食爲民天米糧問題與民生有密切之關係現在滬上存米僅數數日之用若米源無着去路又不能杜絶俄國前車借鑒不遠貴局有維持租界治安之責任希望自即日起出示禁止食米出口一面偷運出洋者准人告發查出後提成充賞一面設法運米入境以資接濟敝會爲維持治安計爲調節民食計不得不貢獻意見以供採納並盼示復云云 
　　關於浙東紹屬米糧問題之函電「上海去電」杭州盧督軍齊省長寗波王鎭守使道伊公署鈞鑒餘上紳商籌墊巨款由湘購米轉運本鄉平糶早經陳明在案頃悉過甬被警廳禁止裝運並紹縣在甬所辦湘贛米石亦被扣留殊駭聽聞飢民望食迫不及時務懇鈞座迅飭寗波警廳取消此項禁令立即放行不勝公感紹興七邑旅滬同鄉會轼時霖宋漢章等叩元「寗波王鎭守使黃道尹回電」紹興旅滬同鄉會諸公鑒元電悉此次所扣之米據縣訊供係商人販運紹屬者已由商商會證明放行賓慶瀾寒「杭州齊省長來電」紹興旅滬同鄉會元電悉已電飭甬警廳放行耀珊艶 
　　杭站扣留無照米續誌滬杭甬鐵路協濟轉運公司日前由杭州城站運米三百餘包經杭縣所派調查員姚尚德查無護照知照警所扣留並報杭縣核示已誌本報兹悉該米當日已由城站運逹閘口車站當即卸車存入貨棧連前所運共計一千數百包江干且有米船二艘滿裝食米一裝一百四十包一裝九十六负當經姚調查向協濟公司查詢則云該米係與大豐妥永泰隆裕大濟四家轉運所堆之貨每戶不過一百餘包云云姚調查因其所報與棧存之數不符恐其或由錢江漏海情弊當卽商請該處水陸警所派警看守一面報杭縣王知事察核王知事即親自前赴城站察勘確有米車數輪由拱宸橋運至閘口當以目下杭省米糧缺乏未便聽其漏海且所運之米旣無米商押運復無隣縣護照情節大有可疑故於返署後立即電請閘口水陸警務隊長及警察廳夏廳長協同派警監視一面立將詳情呈報浙省長核奪 
　　小工竊米案三起浦東太古公司重慶輪船前日由漢口裝來秈米六千餘包當即雇工扛運進棧以便轉輪出口詎一般貧窮小工迫於饑餓乘間竊取者頗衆兹將昨日破獲三案彚錄於下（一）通州人馬阿海王長安趙連奎等各竊米數升藏於腰間經駐棧巡警獲解三區曾署長判各拘留五日（二）鎭江人楊某竊取米十二磅由浦江雇划船圖逸經巡丁頭目協同水巡華捕將楊連同舢板舟子一併拘解水巡捕房梅捕頭諭令押候轉解地檢廳訊辦（三）江北人陳二將竹扛節打通至該公司假作小工竊米斗餘貫入其内嗣經巡警察破人證併解三區警署押候訊究 
[水木工匠罷工四誌]  
　　本埠水木工人因米價奇昻一律罷工要求各作頭加增工資經該業各董出而維持印發通告定於今日下午二時在公共租界一品香邀齊各代表等會議解决已誌本報昨日爲罷工之第四日各工人成羣結隊往來於城廂内外查察同業背衆做工者至小南門附近楊姓家有泥水匠五人正在建造三眼灶尙未竣工爲衆查見一擁入内將作頭胡某扭住聲稱送往魯班殿勒令長跪一枝香旋經楊姓向雙方解勸始將該泥匠釋放遂將該灶之石灰泥及器具等悉行取去午後衆又至方浜路廣福寺附近見有某姓家修造樓面之木工匠正在工作遂上前喝令進工該作頭不允當被奪取各式器具該作頭命學徒趕上拉住乞還若輩乃將工具抛棄路旁而去前日有木工孫元清沈和尙爲月亭李雲山張承三等五人調查至閘北蒙古路見周金水所開之木作仍在工作孫等欲將其所用器具携往公所由周鳴警將孫等拘入四區一分所轉解司法科聽候訊核又有本帮泥水匠陳生道·周阿毛·鮑和尙·朱阿二·趙阿茂·殷蘭生·喬和尙·顧林生·錢永生等在北山西路某作場内要求江北泥水匠顧培子·茂文潑等一致行動江北帮不從並鳴捕將陳等九人帶入滙司捕房昨解公共公廨經中西官訊明若輩尚無越軌舉動從寛免究並諭再犯必予嚴懲云浦東花園石橋存心堂藥店昨日雇木匠作工時忽來王金生孫東生王和尚等入内禁止工作聲稱吾等水木工業此次要求增加工資問題尚未解决此刻不能工作即將木工器具奪取以致兩造互起衝突當經該店主葉芳林鳴警將若輩拘解三區警署曾署長訊明前情判將器具交葉姓領回王等三人從寛斥釋又松滬護軍使署查悉本埠寗紹三帮水木工匠因求加工資聚衆罷工深恐滋生事端特於昨日令飭上海縣致該業董事迅速妥議解决云 
[湘民紛紛搭輪避難]  
　　據長江輪船船員云湖南長沙兵釁復起以是湘省人民咸皆遷避漢口各旅館棧房已有人滿之患所有招商怡和太古等各公司商輪之下水者乘赴安慶九江蕪湖南京各碼頭均有起岸者直接至上海亦不逐人故各輪買辦所取水脚頓又倍增云 
[江和輪船遇險後之修理]  
　　怡和洋行行駛漢宜之江和輪船於星期三在新提之赤壁誤觸礁石船尾受傷駛滬入楊樹浦瑞鎔船廠修理等情已誌昨報兹悉該輪現泊該處浦江經瑞鎔洋工程司驗看船尾所觸之洞受損頗重須易換鐵板十三塊且船身向例三年大修每年小修是以船身通盤油漆竣工約須一月已由該廠與司和訂立修費工程條約卽日動工各船員現已離船分往大安全安等棧 
[各公司輪船消息]  
　　福來洋行之海瑞惠號由美國新金山開駛來申已於今日進口船上裝有大批鋼鐵及洋油·雜貨·等項卽日起卸後定禮拜四出口仍開往新金山云 
　　太古洋行經理藍烟囱公司之派克陵號日前在吳淞口外擱淺今各貨雖已駁完而船頭尚未起水兹由該公司電喚開赴日本之Orestes號來滬將輪拖進港口以便修理故Orestes號昨日抵申之後即晚開赴吳淞矣三北公司之德興輪船昨由漢口開來進口貨中裝有大宗米糧及菜子·菜葉·并桐油·綢緞等項 
　　太古洋行之九江輪船由香港載來黃白糖一千數百箱其開赴安東之湖南號出口貨裝有白米數百石又開赴香港之漢陽輪船出口有糯米三百擔鐵沙二千數百箱蛋黃三百餘桶均係裝至香港者 
　　昌興輪船公司之俄羅斯皇后號將於七月三日自吳淞開行經長崎·神戶·横濱·維多利亞等處而抵温哥武 
[法租界已實行貼用印花稅]  
　　租界貼用印花一事前由各路商界反對由總商會轉電政府展緩修改辦法故未實行兹悉此事政府已改變方針與前定辦法不同凡特别區域設有交涉員之處由交涉員辦理其有違章等情則由公廨執行檢舉蓋以會審官爲交涉員管轄以此可不失主權此外並與外交方面印花分處訂有施行細則故本埠法租界對於貼用印花一事已於昨日（十五號）宣布實行聞公共租界俟議妥亦將實行云 
[茶業商人之呼籲]  
　　茶業會館昨復總商會函云逕復者承准函開接奉松滬護軍使函開案准國務院函開交通部提議我國公家及人民因俄國政變所受損失應查明確數預備索償一案經國務院會議議决照辦黏抄說帖函逹查照並分别轉行知照等因除抄錄原件知照江蘇交涉公署外相應函逹查照轉知等因奉此合即備函奉逹附錄交通部說帖統希查照等因承准此伏閱交通部說帖有地方人民及駐俄之僑民因戰事影響所受直接之損失及因羗價落所受間接之損失將來均應向俄國索償云云竊查民國在五年以前運俄銷售之茶價額每歳計一千五百萬至二千萬兩迺自六年至今磚茶茶末間有交易其箱茶一項幾已全停綜計前後四年输出價額約短六七千萬此我國運俄業茶商人所受損失之數也就查上海方面在此四年中間計收回茶價積存羅卜共有一千四五百萬受跌價損失約合九八元二三百萬兩此又上海業茶商民獨受之損失數目也相應函請貴會彙報大部以備提出交涉再查現在俄國厲行苛稅華商値百抽至四十又限制華茶每磅售價十二羅卜華商方面受害極酷此則損失之外又以惡例禁遏華茶銷路者也懇併代陳政府向俄交涉撤銷苛制以維茶務無任翹企 
[運滬浙繭數之續報]  
　　今屆浙省各處所産鮮繭業由滬杭甬鐵路先後報運陸續裝車來滬至本月四號止其概數均誌本報兹將本月五號起由杭路各站先後裝運到滬至上海南站之數分列如下五號由閘口拱宸計村長安嘉興等站運到三十八車計裝三千七百二十包六號由拱宸臨平楓涇嘉興運到十九車計一千六百二十包七號由拱宸楓涇運到六十六車計三千九百五十四包八號由閘口拱宸許村嘉興嘉善楓涇運到二十七車計三千七百七十包九號由閘口拱宸臨平硤石長安楓涇運到九十六車計九千五百二十包十號由拱宸臨平長安楓涇運到三十五車計三午六百八十八包十一號由閘口拱宸興楓涇長安許村運到三十七車計八千二百七十六包十二號由拱宸長安硤石嘉興楓涇運四十二車計三千六百二十二包十三號由拱宸許村長安硤石楓涇運到四十六車計五千二百二十九包以上共計四百○五車計四萬三千三百九十九包連前來數總計核計七萬二千六百二十包以上運到之繭均係上海·信昌·世巨祥·吉祥·通和仁·通和亦·富利·裕大·加倫·源大·遂大·公順·正新·裕記·久成·公益·生和·同昌·緯成·大同·益昌·昌記·順康·永太隆·裕農協·寳昌·復興·叙順·同昌盛·振源·仁太昌·世升·瑞豐·震昌·天倫各繭廠之貨均運至上海南站分卸貨棧及臨時繭棚由海關洋員騐訖然後由該路運送處分别裝入榻車送往滬北各廠 
[絲市報告]  
　　中美新聞社譯景昌華絲出口公司報告云（中國機器絲）本星期略有少數運往歐洲價値頗高此外市面沈寂美國目下絶不購進華絲倘此項情形再繼續一兩日恐市價必跌因美國之銷路於華絲極有關係試觀下列之表即可知之在一九一○及一九一一年之絲市季内歐洲購一萬五千包美國購五千包在一九一九及一九二○年之絲市季内美國購二萬三千包歐洲購一萬一千包中國繅絲商倘能依本年四月間來滬之美國絲業游歷團之提議改良華絲則美國必能廣爲採購該團力勸華人採用『重繅』之法此法日本已行多年近又行於廣州但必須注意使所成之絲確合美國製造家之需用其長度·闊度·及光滑均須十分注意此種手續雖繁但必得報酬因美國於一九一八及一九一九年祇購廣州絲一萬六千包而一九一九及一九二○年則購改良之廣州絲四萬一千包幾增至二倍半皆改良所致也中國機器絲市價特别大號一千二百兩特别號一千○五十兩中號九百五十兩（土色及察利）均不活動察利上等號七百七十七兩市號七百三十兩土色上等號四百二十五兩市號四百○五兩（普通）中國機器絲歐莊略有銷路價一千二百兩山東黃色機絲市價機房牌頭號九百十兩美蝶牌頭號九百十兩 
[銀市報告]  
　　中美新聞社譯友華銀行十五日報告云昨日倫敦銀價當地跌五便士又八分之七遠期跌五便士半紐約銀價八角五分但並無交易此間開市時金鎊價四先令七便士金圓價九○日金價五七四分之一開市時要求甚多後即跌價金鎊跌至四先令六便士金圓八八又四分之三日金五八又四分之一跌價後商人方面 
 
 

Page 11

 
 
有重售之事華人投機商賣出甚多市况遂大穩固收市時售價金鎊四先令九便士金圓九二但無買者世界各處銀價皆軟弱恐須再跌日來商業上之交易甚少故投機商之行動於市况極有關係云 
[國民合作銀行股東會紀]  
　　上海國民合作儲蓄銀行係由復旦大學教職員及同學發起得各界同志之贊助於去年十月一日開辦卽附設復旦大學内前日開股東大會薛仙舟主席首報告開辦後半年中營業情形（報告書附後）監理會次提出損益表及盈餘分配表均經衆承認通過次行長卞燕侯因八月中須赴美留學提出辭職公選薛仙舟繼任並聘卞君爲本行顧問副行長朱承洵亦辭職衆挽留仍與陸思安同任副行長次監理會提出各行員勤勞服務應專函致謝衆通過又提議會計徐樹聲從未一日請假尤爲難得請公贈照相架並證書亦通過次補選監理四人薛錦琴女士江少峰張鶴隱金通尹當選次討論應撥義務敎育經費二成撥給何處公决以三分之二撥助學生聯合會議務小學餘三分之一留存再議次抽議擴充辦法公决添招股本推定部仲輝葉秉孚朱承洵三君會同籌辦兹將該行營業報告書錄後本銀行自八年十月一號開始營業至九年三月三十一號止六月之内共做三萬餘元之營業計實收股本洋一千六百餘元定期存欵六千餘元活期存欵一千餘元除去開辦費及各種零用外計共淨餘盈利洋三百五十二元照章提取公積二成義務敎育經費二成（此欵如何分配當由股東會决議施行）股本官利七釐存戶與各股東均分紅利一釐（此爲合作銀行之特點所有盈餘股東不能獨得必須以股本爲破欵與存戶均分是以合作銀行非股東之銀行而爲行戶之銀行換言之非資本家之銀行而爲民衆之銀行此種特點務請諸位注意）餘數均作爲特别公積按照本届盈餘數目存戶與股東可多分紅利惟爲鞏固本行基礎起見故特多留公積然姑以本屆盈餘數目爲準則所得純利已有四分之半之多此固由於營業之順利與夫投資之得法然因本行承復旦大學借給房屋該校同學純盡義務之故致無他種開消而有如此小小成緉苟有十倍現收之股本則可有四千餘元之純利設或百倍之則可得四萬餘元之盈餘是則本行之範圍雖小而前途殊可樂觀且本行借出之欵類皆零星小戶一班小工小商得益不小惟因本行草創伊始且徐家滙地處偏僻知之尚少致不能逹到平民經濟之目的嗣後深冀熱心者之鼎力提倡到處播傳合作主義使本行營業範圍因此擴大由徐家滙而上海由上海而全國俾全國同胞得享經濟上「德謨克拉西」之幸福使各處有平民經濟之機關各地有義務敎育之經費此則不僅合作銀行之幸全國同胞實利賴之 
[漢璧禮路商界聯合會開會紀]  
　　漢璧禮路商界聯合會自與有恒路兆豐路商界聯合會之代表等接洽共議改組一裏虹口之工商聯合會以來各職員力謀發展現在義務夜校地址業於上月設法擴充學額亦由三十名而增加至五十餘名昨晚該會又開談話會到者二十餘人由黃次俊主席陳菖岫紀錄首由黃君登臺發表略謂本會前得本路商號老震大裕豐泰萬祥和裕亨寳源寳裕等數十家來函云該處屋主戚正記將於隂曆五月初一日起實行加租當此米珠薪桂物力艱難之秋實難擔負懇爲設法維持等情當經本會代爲具函懇請屋主戚正樑先生免予加租以紓商困去函數日未獲覆音而各商號等又一再到會催詢本會遂由前晚召集職員會議公推胡君子奎吳君康華會同各租戶等代表於今日午後往晤屋主戚先生當蒙延見由胡吳兩君向戚先生一再懇商之下允緩加租以杼商困足見戚先生之據慨爲懷甚爲難得而本會胡吳二君辛勤勞苦之功亦自不可没也於是吳君起立提議略謂天氣漸熱　種時疫將乘機發生本會旣爲地方自治之機關自應爲公衆人謀幸福鄙意自下月起本會速組織一義務醫院以療病人之疾苦衆贊成又胡君提議云本會與有恒路兆豐路聯合會雖經合併而裏虹口工商聯合會之成立大會猶未舉行職員之推選與會務之進行尤有密切之關係請速定期開會以利進行衆决於本月二十七日仍假老三官堂開成立大會并擬敦請各界名人到會演說想届時走有一番熱鬧也 
[菊社理事會昨日改開談話會]  
　　今日（十六）始開正式理事會 
　　蘇社理事會第一次在滬開會本擬昨日假省敎育會舉行已誌昨報昨日乃因關於調查之文件尚未完全遂改開談話會定今日（十六）晨九時始行開正式理事會地點仍在省敎育會昨日談話會列席者爲黃任之·沈信卿·張孝若·榮德生·方唯一·黃伯雨·馬雋卿·王丹揆·穆抒齋·劉烈卿·周可琴·吳寄鏖·蔡陶模·朱德軒等十餘人云 
[考察歐美敎育後之紀載（續昨）]  
　　團員述美國敎育狀况 
　　（三）「印地安納省蘭答爾夫縣麥肯來聯合學校」此校由十一個單一敎室之小學校聯合而成生徒共三百零二人中學生一百二十五人小學生一百七十七人爲六六制小學畢業者常全數升入中學亦緣升學極便利之故通學路程最遠者八英里來往均用車本校雖設在鄉間而設備完善教室共九處室内温度設有冷暖空氣調節機關以調節之附計温表於機關處欲知某室温度在此可一目了然校外有風車與吸水井之設備鄉村學校而能如此亦難能可貴敎授别無可記 
　　（四）「印地安納省蘭答爾夫縣賈克生聯合學校」全校學生二百八十人小學生一百七十人中學一百十人用六六制編制方法小學一年級與六年級皆單式二與三四與五皆複級小學敎員四人爲級任制中學教員五人用分科擔任制每日上課八次每次四十分鐘無選科男子加習手工女子加習家事中學畢業後可直升入大學據職員言鄉村學校經聯合之後加設職業科目甚便但不主張多占時間致妨文化敎育之發展大致普通科與職業科時數之比爲五與一·或四與一參觀木工成績有學生自製之飼猪桶及玉蜀黍之試騐器等關於農事用品爲多家事科實習烹飪在校午餐之學生即由其供給洵一舉而兩得也 
[新交涉員今日接任]  
　　新任江蘇特派交涉員許沅（號秋　）由汴來滬履新已誌昨報昨日上午許交涉員已抵滬隨同來滬者係眷屬人等午後許君詣交涉公署謁會楊交涉員茗談良久興辭而别聞許交涉員現寓大東旅社十六七號官房定十六日（即今日）上午十時接印視事昨由楊交涉員飭承將印綬等賚送許交涉員接收矣 
[羅馬尼亞太子昨已抵滬]  
　　羅馬尼亞太子已於昨由仰光來滬聞太子擬先往南京蘇州等處然後再往日本云 
[海關小輪救起受傷之日人]  
　　英文滬報云上星期四日海關小火輪在浦東方面救起身受重傷不省人事之日人一名聞係三并洋行棉紗都主任此人喉間受創甚鉅久未能發言故無從事其受傷之詳情云 
[崇明外沙分治案之近訊]  
　　崇明外沙分治案自八年一月由内外沙各舉十代表在滬海道尹公署議决先行設立行政委員爲分治基礎其行政公費公認以崇明清丈經費三萬餘元充之現巴開工建築但内沙人仍隂謀破壞向無間隙近因省長有平糶通令遂禀請沈知縣事議以清丈經費撥充平糶之用外沙人民以外沙十年來呼號奔走僅得之分　基礎坐此竟成泡影特召集各界開聯合大會僉謂崇明人士素以麥黍包米爲糧食大宗米居最少之數况崇明連年豐收今歳小熟尤爲十足崇明素非通商大埠向無糧食外輸以崇地所産之粟供崇人所食之糧綽乎有餘無平糴之必要因公推施代表滋培星夜進省陳述各情施昨日抵滬當即晉謁王道尹詳述各情王道尹允令崇明沈知事平衡辦理施代表昨夜即乘快車赴省矣 
[派艦裝運駐閩浙軍槍械]  
　　海軍總司令公署前日接浙江督軍來電略謂駐紥閩厦之浙軍行將撤防所有兵士槍械運輸不便應請尊處派撥軍艦前往閩厦以便裝運藍總司令不准電後當派定安軍艦即日開往承裝矣 
[證券物品交易所組織將就緒]  
　　上海證劵物品交易所因房屋水竣改期七月一號開幕已誌前報兹悉該所内幕日來組織將就緒房屋裝修亦日夜督率工匠工作聞已訂定端節交屋該所内部職掌規程公决分科職掌（一）場務科（二）計算科（三）總務科（四）會計科場務科掌管之事項關於市場開閉之時刻交易之成立物件之檢查市場之整理等計算科掌管之事項關於各種交易之損益計算總結交割價銀證據金之增收之發還事項等總務科掌管之事項關於文書之擬稿及各種紀錄編纂重要文書之保管及經紀人全體衛生維持風化秩序股東總會股票之讓渡營業上一切之報告本所設備之改良調查農工商狀態等會計科掌管事項關於預算决算有價證劵及現金之保管交割價銀之收付及其他之財産出納事項云 
[耶敎全國自立會預紀]  
　　我國耶蘇教徒自余宗周牧師倡設自立會以來全國景從不日在滬開全國自立會該會因各地信徒代表表與會甚衆曾經據情陳報龍華護軍使署曁閘北地方主管官廳在案田署方面由稽查處雷應春到該會詳詢一切前晚該會會議時由余宗周會長報告其事公决致函雷君請爲轉逹軍使以伸謝悃次由各部長會議僉謂開會期近一切布置分各部進行當時議定以寳山路義品里該堂爲事務所並推定陳維新爲書記游蘭階爲檢察並由公布部廳子賢起草刊布第三次緊要通告分遞各埠赴會之男女職員其通告云本會定於陽曆六月二十八號即舊曆五月十三日起在滬開聯合大會五天一事前經兩次通函佈告諒邀尊悉嗣由籌備委員迭次磋議會場宿舍一切佈置均已就緒除本埠會堂正式代表留膳外特再馳告台端務請貴代表赴會之男女職員注意如下（一）本會於六月二十七號取齊外埠各代表一律於是日以前到滬（二）外埠各員無論趁内河外海各輪船或滬寗滬杭火車抵埠時隨將行李僱人力車直至寳山路義品里第四弄中國耶蘇敎自立會内本處事務所報名領取徽章給發證書（三）乘滬杭火車之代表須購上海北站之票切勿從南站下車以免周折而多費用（四）各代表隨帶簡單行李及貴會原有之敎會旗幟來申沿途務須小心以防遺失（五）届期本處派員在上海火車北站及長江内河寗紹温台閩粤膠濟津河各輪船碼頭迎迓請認明本會旗幟爲記上海中國耶蘇教自立會全國聯合大會籌備處公布部佈 
[青年會今晚之游藝與演講]  
　　本埠盲童學校學生訂於今晚八時在四川路青年會大堂試演中國詩歌英文背誦體育游藝並由該會商請商務書館西文書報部部長謝福生英文演說題爲「救中國之具體辦法」謝君英文孄熟每次演講都予聽者滿意此次演講尤必有以饜飫蒞會諸君也 
[湖北義賑會之結束]  
　　棋盤街湖北義賑會現以賑務告竣於隂曆四月底收束該會沈會長等已電陳湖北軍民兩長原電錄下武昌督軍王省長何鈞鑒敝會遵照鈞命已於夏曆四月二十九日停止一律結束會内卷宗賑目等件統交徐誦先君接收並由徐君移歸義劵局内辦理徽信錄以清手續所有敦和等交卸職務理合肅電敬聞沈敦和朱佩珍芳念祖叩寒 
[江會時疫醫院開幕]  
　　中國紅十字會時疫醫院於昨日開幕先期由王芝卿鮑康寗在天津　　　　　一切院長楊小　王一亭唐露　　　到院繼有　總司令何護軍使代表李幹卿淞滬警察廳徐廳長代表張祝蓀鍾紫垣莊得之等及外國醫士美國紅十字會代表等共一百餘人當塲捐納洋三千八百君元惟天時隂雨來賓較少臨時攝影而散至染疫來院醫療者當時已有數起矣 
[十五團體公送楊交涉員匾額]  
　　華僑聯合會粤僑商業聯合會中華國貨維持會中華工商研究會江浙絲綢和機聯合會全國烟酒聯合會山東會館泉漳會館潮州會館中華武術會五族國民和平含進會潮州糖雜貨聯合會大埔同鄉會嘉應五屬同鄉會粤儲雜糧帮愼守堂等十五團體以江蘇交涉使楊小川三任期職提倡工商維護華僑卓著成効今將去職攀轅無術特發起公製紅地金字匾額一方文曰「流澤孔長」於昨日下午二時各推代表陳炳謙·王公安·許奏雲·汪星一·湖道南·徐春榮等數十人在中華國貨維持會齊集出發公同送往交涉公署以誌去思當經楊交涉使親自招待欵以茶點而散 
[勞工神聖社之發展]  
　　寳山路華興里勞工神聖社所出各種中西信封信箋及紙盒等件頗爲精美永安先施及馬玉山諸公司所用各式信牋信封皆係該社出品近又新出一種西式信牋（横格）上面印有「各盡所能各取需」字様印刷鮮明紙張潔白又該社爲嘉惠失學工人起見在社中特設義務一時學校於每日七時至八時爲授課時間課程皆取實用主義成績頗好并聞該社設有女工練習班凡有志工作者皆可入社自由實習並不收費學成後可在社中作工並聞該社將添闢印刷一部以圖推廣其營業云 
[萬國儲蓄會九十三次開標紀]  
　　國儲蓄會於昨日下午二時在洋涇浜總會内舉行第九十三次開標當由華洋各董及總經理司此門華經理楊潤身君王蔭之君偕同儲戶代表汪集成易子山潘潤之喬國楨君等當衆執行計開出頭標六會第八八八號（蘇州洽記北京王珧璐君合得）第三三八八（上海工部局戴君得）第六三五九（天津馮本如君得）第一一二一四（漢口朱頌椒君得）第一一九九五（漢口李國强君長沙趙志聖君陳克星君合得）第一一九九○（長沙朱香山君漢口唐永棣君朱寳珊君合得）以上各得二千元其餘小奬開出號碼爲一凡會單號末尾有一字者均得奬洋十二元云 
[東方儲蓄公司第一次開奬]  
　　法租界愛多亞路十三號東方儲蓄銀公司於昨日假順豐西飯店爲第一次開奬先由華總理陳慶平·楊鴻聲·柬邀本埠官紳商學各界並合儲戶等蒞會監視當時到者各界與中西儲戶約三百餘人午後三時開奬首由儲戶俞宗周登台演說儲蓄之利益次由經理楊鴻聲等將一千五百號之號珠並五大奬之彩珠當衆放入球内即上俞宗周點騐開奬計開出頭奬一千一百八十九號二奬九百五十七號三奬八百十四號四奬六百零五號五奬一千四百七十二號其餘小奬一律開出後遂略用茶點而散 
[麥田内發現女尸]  
　　二十八保七圖地保宗迪侯昨日午後投上海地方廳報稱今晨徐家滙鎭西首祝仁香之麥田内發現一無名女尸年約四十餘歳身穿條子布短衫褲天然足無鞋似係由他處移尸到此查無尸屬報請相騐梅檢察長據稟後諭候派員往騐 
[西高第里火警]  
　　法租界大馬路西高第里内第三號門牌宣阿才家樓上於昨日十二點時失愼冒穿屋頂當經各救火會會員驅皮帶車到塲救熄祗焚燬樓面一間事後捕房飭探魏志餘前往將宣妻某氏帶入捕房聽候查明起火情形再行核奪 
[限將韓惕生交案]  
　　韓夢九在公共公廨刑事科呈訴住居小沙渡大旭里之湖北婦人韓丁氏與子韓九香於本年八號違法將父韓惕生及弟韓錫九拘至伊家私禁七天等情由廨照准於前日飭令戈登路捕房派探毛伊文將韓丁氏母子拘獲分别收押昨晨解送公廨即據禀告代表律師上堂譯訴原告之父韓惕生被韓丁氏母子用汽車載去私禁多日現尚不知下落要求飭令交出訊之韓丁氏供稱與原告因家産糾葛致起交涉云云中西官核供判被告母子仍分别收押限將韓惕生交案再行訊核 
[領回四年前逃妻]  
　　浦東人唐林奎之妻華氏於四年前私逃來滬與同鄉人王超一姘識住居新閘梅白格路四百九十號門牌前日經唐遇見報捕將男女二人拘獲昨晨解送公共公廨據原告投訴十年前憑媒娶華氏爲妻夫婦和好至民國五年該氏忽爾背逃四處找尋無着迄已多年直至前日始得尋見要求給領訊之唐華氏供認私逃與王姘識不諱王超一供稱實受華氏之愚求宥中西官核供判華氏交本夫領回王從寛斥釋 
[摸竊鈔票押半年]  
　　周海雲前日在南京路王寳和濟店門首摸竊行人身畔鈔票洋一百元圖逃當被總巡捕房包探婁寳生查見將人贓拘入捕房昨解公共公堂據婁探禀明前情並稱失主尚未查到等語中西官得稟並謱悉周係過犯判押西牢半年贓洋暫存捕房候失主認領 
[鋤斃小孩之結果]  
　　江北孩子張小扣子（又名居小扣子）於本月七號在楊樹浦蘭路張家壅地方田内拾荒將佃戶王如揚之農具舉起鋤地爲戲詎鋤齒陷入王道俊之六齡女小二子頭部腦漿迸而死經捕房將張孩拘去收押並稟請公共公廨中西官蒞所騐尸等情兩誌本報昨由關讞員會同美丁副領事升座提訊即據尸父王道俊上堂明此禍被告亦係於無意中所肇不願深究問官以旣據尸屬請求姑爲照准判將案註銷被告開釋 
[科罰燕子窠主客]  
　　江北人紀大在虹口西華路二百五十號屋内私售燈吃前日爲該管捕房包探張金寳染寳森偵悉禀由捕頭加派十六號西探協往將紀連烟客齊永賢·李金山·陸阿二·徐寳根·王鳳五·殷佩蘭並烟具帶回收押昨解公共公堂請究經中西西官質訊之下以紀不應違犯禁令科罰洋三十元無力改押西牢一月齊李兩人各罰洋六元與其餘四人每名各罰洋三元一併充公示儆烟具銷燬 
[攫鈔票押六月]  
　　紹興人張生友前日突入虹口西華德路三千二百五十號門牌義泰錢莊内攫取賬檯上鈔幣一百元當由該莊經理姚錦榆及蔡永廷朱恒豐等鳴捕追獲人贓帶入捕房昨解公共公廨經中西官訊實判張押西牢六月贓交原告領去 
[煙葉抵欵之糾葛]  
　　益大錢莊延巴和律師代表投法公堂控稱前有鼎昌號將烟葉一千一百五十一包向原告抵借洋三萬无了當由被告出立提票爲憑嗣後往出詎科已經出去故投案求請訊究鼎昌號股東孔佩卿亦延谷蘭克律師代辯稱鼎昌號實係孔佩卿個人所開此項烟葉被元記號陸續出去今有元記股東王佐臣所書之出貨據呈鑒王佐臣山逹商律師代表稱王佐臣父父親於民國三年間去世即與元記脫離關係今所控之事毫不知情孔佩卿所呈案之據非王所書請察中西讞員令判退去聽候展期十四天再行核奪 
[借欵先繳二十元]  
　　毛况記前延賚美律師代表投法公堂控周正珊向原告借去洋三百元由唐順福爲保立有借據爲憑向索不付求追等情判着被告於十四天内先還洋一百五十元在案昨日届限提訊周正珊稱民人今祇措得洋二十元餘欠仍求寛限繳付原告律師稱被告昨託方明祺韓文賢兩人至原告處聲稱已經措得洋一百五十元今被告忽稱祗有二十元仍請訊追被告又稱民人並無託方韓兩人向原告料理之事中西官判周唐兩人管押繳案之二十元交原告領去聽候派探帶出查明有無料理之事再行核奪 
[追欵案着向清理處接洽]  
　　洋人魯意瑞嘉昨延逖百克菱斯兩律師爲表投法公堂探稱原告前因歐戰發生回國從戎將上海所開之洋行交與伊弟亞多瑞嘉管理旋因原告之弟與婦人郭桂花交易股份票曾向郭言明日後將欵仍須交還原告嗣亞多瑞嘉因病去世原告因歐戰告終來申向郭索該欵非但不將該股票交還反敢抵押與人計銀五萬元故此投案請求追究繼據巴和律師起而聲稱被告之夫某洋人於上年間因事自戕後由法領事着令敝律師爲管理財産人今日並非爲被告代表乃係聲明原告不應不向清理處報告貿然至案具控請爲核示中西讞員會商之下判着原告向清理處接洽後再行核奪 
[昨日午後公廨訊案紀]  
　　昨日午後公共公廨第一庭由張襄讞會同日林副領事審訊「日商豐田駒五郎訴李泉生央其父李國元擔保租賃第四神丸輪船運宽違背合同請追租金及損失銀九千三百五十四兩一錢三分案」先由原告代表律師述明案情次據原告日人投案譯訴去年十月間被告央其父擔保向我洋行租船訂有合同租價每月日金洋一萬三千六百元兩月爲期由被告先付保證金日本金洋七千元内五千元係住友銀行存據其餘乃銀洋核計迨該船由神戶駛到上海交與被告運煤後向索租金竟無以交付我故將住友之存據向該銀行提現豈知存據上所簽之字非被告筆跡遂不照付而被告父子未幾亦相繼避匿及至尋見除向案遠外尚欠控數但此數係進禀時以日本金洋核算若照現在市價則須控追二萬兩等語該日人因不能操英語而被告三律師亦不諳日語故遂未向其盤駁「結果」改期再訊第二公堂由李襄讞及美丁副領事續訊「美商怡隆洋行訴許君南違背定購糧食合同　追損失案禀由被告代表律師先向原告洋行某西人　問其前堂所供之詞畢次向見證西人克拉克詰據供稱當兩造訂合同時我亦知悉原告雖未付過定銀然其欵已存於銀行祗須被告交貨而原告即可撥欵嗣被告逾期無貨故原告難以付欵且受損失等語「結果」改期續訊第四公堂由俞襄讞及英包副領事會訊（一）「同德泰皮貨呢絨號主邵芾棠因店被焚致欠協慶公等貨欵不能清理請求破産案」前已派員爲之理賬兹據理賬員之律師到堂聲明所有保險公司賠與被告交存公堂之欵請發交理賬處「結果」准將存欵之保險銀欵交付理賬員核辦（一）「蕭國深訴蕭文海不理擔保借欵案」兩造律師皆以案情尚須研究請求改期再訊「結果」照准（一）杜子　訴李桂南騙去羅卜票洋五萬元案」原告因事不到「結果」着被告將五萬羅卜交存公堂改期十四天再訊（一）「凌承志堂訴黃生祥馬張坤售地不交方單案」據原告代表朱斯芾律師到堂陳明本案早經判决諭黃將方單交出今仍未交敝律擬有堂報底稿要求准原告十四天通知被告逾期不交判歸原告將該地管業「結果」准如所請辦理 
[誌謝]  
　　昨承美國德士古汕行惠贈該行所刊本年二月份油學月刊一本又英商公會惠贈本年六月份華文月報二册要目爲鐵道制度與中國之關係銀價問題之研究外人心目中之中國國事觀英商會審查會議記事錄英人心目中之英國國事觀新實業界中　之用途完善之工廠日本商業上窘迫之狀况等等誌此併謝 
來函 
[公立上海醫院來函]  
　　敬啓者氣候入梅時疫又有發現之象日本神戶大阪門司已死亡數十人一水之隔傳來甚易福州重慶台灣汕頭等處又早見告輪舶交通疫菌每由乘客挾與俱來去年浦東情形可以借鑑敝院於治療時疫一切已早籌備惟志切預防職在數治甚願吾國人早加注意勿踏去年覆轍兹將對於時疫應行注意各條附上一紙懇請登入來函欗俾人民知所注意則幸甚專此祗頌撰安　公立上海醫院謹啓六月十五日 
　　公立上海醫院勸人注意時疫時疫中之霍亂症爲侵犯消化器即致毒於腸胃之一種傳染病毒從飲食入口並非空氣傳染「症狀」先瀉後吐甚兼四脚麻木吊脛亦有起先不瀉不吐者「豫防」第一注意飲食竭力清潔飲食十分煮沸之物不食瓜菓生冷不使肚腹受凉不用飛集蒼蠅之物萬一不幸得病即請西法專家診救最好則送入附近著名醫院十滴痧藥水可以服用十滴至三十滴但只可救愈未必能愈病人用過之茶杯衣服便桶等器具欲保存著宜用藥水或煮沸消毒（即放在水中十分煮沸之）不必保存者火燒消燬爲宜不再姑息「禁忌」未病自恃身强不注意豫防之法已病亦仗體健誤信挑痧亂服平常痧藥躭誤診救時期使病毒加深法救治「醫法」此症危險雖亞於肺炎鼠疫並非不治之病致死之由大半自誤醫治方針故一得病最好即送著名專門醫院則亦須請有名醫院之專家打大小針及内服各法救治經騐旣多器械全必能竭力診救也「診例」貧病一概施診並免藥資其體面紳商不屑受施者酌收號金藥本藉助經費出謬隨請隨去公立上海醫院長王彰孚啓院址南市三泰碼頭 
雜評二 
[湘難民來滬（訥）]  
　　吾觀長沙難民紛紛來滬吾憶張敬堯息事寗人之言矣張自到任後商不安市農不安耕士不安學擾擾至今不已者張息事寗人之成績也今之退出長沙時軍隊搶刦土匪焚燒秩序大亂精華幾爲一空者又張息事寗人之成績也嗚呼使湘人無一事得息無一人得寗者張敬堯也而張敬堯乃曰息事寗人亦可憐矣哉幸而張敬堯去矣湘人受張息事寗人之賜亦可稍止矣不然張敬堯息事寗人之手段必將日出不已湘人不幾無孑遺耶然而舉世滔滔皆張敬堯也一息事寗人之督軍去而又一息事寧人之督軍來湘人又將奈之何耶寗獨湘省而已今日反覆於和議中之人物非又皆藉口於息謂盡　　哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[滬濱隨感錄] [  張舍我]  
　　吾國人喜出風頭故凡可以出風頭者無論其事物之是否適用情理之是否相宜皆可以不問吾曾屢言此風以滬上爲最今又目睹其一矣象皮底之白帆布運動鞋所以供運動時之用不待明言而知也乃今之購用之者終日履之不去其足一若除八小時之睡眠外無時不在運動中者吾知購之者非不知「運動鞋」三字之意義特藉此以標奇耳衆人不察則率而效之識者見之得毋竊笑於其中固不特遺譏外人已也是得不償失也豈欲出風頭者所及料哉吾願吾滬人士一思之 
筆剳 
[勞工記] [  鴛鶵]  
　　凡人爲學生時其於學期之轉學必視爲重要之事往往商諸心賞之人如姚君健即其類也君健家吳江文化爲隙地所囿乃羨大埠較鉅之學堂因以往年暑中攷取滬上某校俶裝前數夕凉意適人遂覔隙來會膩友蘇眞卿告之故并亦欲其轉學往滬得時相見庶不爲里人所格眞卿聞將别離愁現於嬌面夫男女求學離家而視同投荒出塞者固比比然也眞卿初頗靳之謂内地人眼中之上海實萬汚叢脞之地以青年投之不絆於魔道者幾希矧君丰采佳必將爲聲色所吸收忘吾如屣在吾家人不允以轉學彼方亦因上海之故君健知其難在己又不能不行則以少失怙恃家政執自叔父之手得此離開範圍之機會而用貲亦漸漸可爭此情以爲眞卿所洞曉卽以告之眞卿乃許其行待自後覓得機綠必當踵至雖數月之相思頗可味也君健遂行尚有耿耿於内者以一己爲眞卿所愛將懸離數百方里彼不愛而求愛之一人乃在此間彼雖未輸與情而較吾卽近將續續用其纒擾然彼無動吾胡憚者眞卿自君健行後不能不思以女子善耐過男子亦不見其煩苦惟課餘無事念及初秋言别之緒看秋花開落若誌别來之時日仰首視雲乃自覺神往旣而天際流丸迅走僅僅將歳然海上耗至謂君健墮落於滬之勾欄眞卿證以手書簡至事或確也果爾君健假日不歸書來要叔父寄資俾予以滬上度歳叔固兼爲管理其産義不能靳旣予行資則大討其無有實則叔之寄資正助令侄之慾燄眞卿聞之爲悲然不劇烈以彼不自愛不念吾言已負我矣我如何苦苦傷之 
新聞拾遺 
　　貪不得安徽人李某日前因事蒞常在舊府前解囊購物身藏現銀被流氓某甲瞥見即召同夥尾至新西門佯使某乙遺物於地李某見之俯身拾取未幾衆集僞稱尋物强逼搜李身畔李不得已將已銀包示之衆乘其不備易以假包迨李覺察則已去遠聞騙去番佛三十餘尊云[  憶珍]  
　　戲無益揚城某校寄宿生陳某少年負氣當自言膽力過人不畏鬼物同學某欲戲之前日陳赴飲某處夜半歸某生預以粉墨塗面並製一紙冠加諸首潛伏校門外俟其至突出嗚嗚作聲陳駭極暈絶舁至校中已無氣息陳之父母現正與某生嚴重交涉云[  吳秉恬]  
　　殺酒蟲哈同路某甲素嗜酒昨又大醉嘔吐不止忽呼腹痛嘔出一尺長之大蟲一條全身白色家人以瓶中餘酒澆之該狐狂吸不已取火燒之全體着火宛似燈心片刻竟化爲水或謂此蟲爲酒精結成故燒之化水云[  浪跡]  
　　裝假辮虹口某女中學學生黃某自新潮流發動以來極表同情故於日前將髮剪去適昨日爲其戚家壽期請其赴宴該生恐親友見而譏笑乃將假辮裝上宴時偶不愼辮落於地衆大笑黃窘極逃去[  一靜]  
餘興 
[海天雋語] [  懷馨室主]  
　　中夜聞嫠婦泣聲心魂俱碎 
　　北邙死别南浦生離是天地間兩大傷心事 
　　男子見美婦人輒默念其妻之何若歡裏光隂與愁中歳月兩兩相較其長短不可測量久婚之夫婦愛情多麻木不仁 
　　天地間美物每不常見即見之亦瞥眼便逝男女分離愈久情愛愈篤可以算學上之反比例證之家庭瑣事經小兒女口中道出便覺娓娓動聽 
劇本瑙威名冢皮琴生著一圭譯[   
[新婚夫婦（二六）]  
　　瑪蒂爾逹我正要把這些話讀給你聽（又讀下去）「我們做人旣時時改變這孝道也須改變小孩子的責任是把眞心對他父母嫁了人便須把眞私對那個人年紀大的把眞心對他兒女丨」 
　　勞拉不要再讀了我不願再聽這書中的意思全都和我的意思不合（停了一停）好一本可惡的書（現着很冷淡的様子）他們的結果又怎麽様 
　　瑪蒂爾逹（不動聲色的問）你指誰 
　　勞拉就是那書中的一對夫妻 
　　瑪蒂爾逹（仍很冷冷的回答）他們的結果並不美滿（略停） 
　　勞拉（抬起眼來）他們兩人中是誰吃苦的 
　　瑪蒂爾逹你料想是誰 
　　勞拉（仍自管織物）我料想定是那做妻的吃苦因爲他早已不快了 
　　瑪蒂爾逹你猜得不錯他陷入情愛中了 
　　勞拉（很詫異）陷入情愛中麽 
　　瑪蒂爾逹是的不論甚麽時候情愛在婦人的心坎中醒回來他倘不能愛他的丈夫就轉過去愛旁的男子 
　　勞拉（着驚）愛旁的男子 
　　瑪蒂爾逹正是（略停） 
小說 
[社會小說衆醉獨醒（七十三）] [  瞻廬]  
　　第十三回重色彩文人結習悔鹵莽道士通疏 
　　自古道挨金似金挨玉似玉子才先生旣是劉府裏的高親貴戚便似金玉一般的身價晚生是何等様人物眞似脚底下的方磚方磚底下的泥泥底下的磕頭蟲（原來有此許多階級）昨天一時該死下賤的磕頭蟲竟爬到貴人頭上來子才先生滄海般量斷然不會介意介是晚生清夜捫心斷然不肯自恕從今以後便要改過自新立誓戒酒倘然再飲涓滴任憑子才先生要打要殺（又要借用打原壤的棒割雞的刀了）今天到府一來是精罪二來要求子才先生在劉東翁面前竭力吹嘘格外包荒子才哈哈大笑道老夫子開口晚生閉口晚生這晚生兩字大欠斟酌論起年齡老夫子須是十年以長那有年長的向年輕的稱晚生的道理明生兩字從此休提青巖道子才先生說得極是晚生從此不敢稱晚生了（又是兩個晚生）子才道老夫子旣在舍親處教授西席地位何等清貴增高先生的人格便是增高學生的人格老夫子倘把磕頭蟲自待看輕自己不打緊只怕連那令高徒都看輕了試問磕頭蟲教出來的學生成個甚麽東西青巖漲紅了臉一疊聲的道個是字子才道你說我與劉邦平結了親戚身價便同金玉一般須是金玉不金玉都憑首自己的人格同那親戚没甚關係况且我與邦平雖是親戚却也各行其是並不十分密切金兒又不是我的嫡親外甥人微言輕你呌我吹嘘些甚麽青巖聽得金兒不是子才的親外甥趕把低着的頭平抬起來忙問道劉少爺不是足下的親外甥他的親母舅是誰 
文藝俱樂部 
[點題短篇小說（二）]  
[夢裏（價探）] [  程小青]  
　　余瞿然謂東方福爾摩斯曰霍桑君言確耶案情離奇一至於是眞乃聞所未聞夫以堂堂一警官所爾失蹤已不可解矧失蹤之地又在彼守衛森嚴之警廳中尤屬不可思議在理如此案情勢不能絶無破綻乃以君幹才盡三日之功竟不能得其端倪直可謂匪夷所思矣余語已仰目余友余友方憑案支頤而坐爲狀滋弗樂旣而徐徐對曰包朗汝善良是吾自治案以來凡十餘起莫不得心應手今遘此奇案眞破題兒第一遭也蓋吾奉命偵查之初不無成見故夷然允以三日之限今限約已滿而端绪茫然奈何言次愀然而嘆若眞無可奈何者余曰然則君當時之成見若何可得聞乎余友曰吾初意毛警官之失蹤殆必故自隱匿彼生平或有隱慝慮人發覺或則奉職無狀心畏譴責遂乃出此遜遁之策果爾則所謂入廳之後猝忽失蹤者勢必出自僞託苟得串謀之人而詢之不難水落石出乃吾多方探詢殊乖所料蓋毛君爲人宅心忠慤初無宿仇而又勤守厥職頗爲上峰所器重故潛遯之想似屬無稽况吾曾就廳中諸人一一詢詰咸謂但見毛君之入而不見其出在廳失蹤之事鑿鑿可證乃絶無疑竇可尋故此想已不能成立矣余曰然則君亦曾另設一想否余友顰蹙言曰舍潛遯而外惟有受愚被困之一想差足爲情理中事蓋以彼職守難保無宵小奸獫之徒結怨於彼因而設穽以待誘毛君墮其術中事或有之顧一念毛君之失蹤實在蒞廳之後以此相揆又覺其背謬不倫夫警廳何地前後均有邏守初無待言毛君之入也固衆目所共睹而出則無一人見之至於閒雜人等勢亦不能擅進廳門若是乃謂有人蒞廳誘引縱令尋常人度之亦必决其爲莫須有事然則豈有不可思議之秘密飛機載毛君以俱昇耶抑或警廳之下有地道可通遂爾爲奸人掩捕以去耶吾於前者雖不敢作無謂之搜索而後者之疑問則固已著手檢察則廳屋完整絶無秘道密隙吾至是實已智窮而力盡君爲吾友今亦有以見敎乎余聆言復見霍桑喪頽之狀心殊不安因婉聲對曰老友如此奇事吾固無以助君然亦不必急急法宜從長計畫也余友遽離座起曰君不知三日之限今日已滿期耶時期旣迫安有從容迴旋之餘地蓋吾生平未失信言出必踐今事旣失敗又安能益以失信之咎今惟有一策足以彌吾之失吾志决矣余駭然曰其策維何余友作堅决聲曰行將蹈東海死耳余大警亟曰妄哉君出下策如東方福爾摩斯大名何余友瞪目答曰此言何謂世事無盡而人智有限以有限應無盡烏能責吾必勝故吾今失敗不足爲恥特初吾不自量貿然允以三日之約今乃不能則不失之躁率即近於驕誇今吾蹈海卽食吾自信過甚之報行矣老友再圖相見余駭極突起而挽阻且縱聲呼曰勿行勿行∶霍桑老友∶當斯時陟聞耳鼓中有聲呼曰包朗汝何爲哉吾今纔至汝乃下逐客令耶余張目見立余前者儼然霍桑也顧面含笑容初無失敗自殺之狀噫余今入夢耶抑出夢耶前此疑案殆係余心造之幻境耶時余友方側目睨余又微笑言曰包朗汝夢中何遇吾知汝日來隨吾奔波腦府所貯無非離奇慘怖之思念當兹晝寐殆必一一湧現於夢境中矣今趣寗汝神吾當述一眞正之疑案爲汝壓警余聞語徐以手撫額則額汗泚泚如綴珠網余此時雖自知出夢乃腦思沉沉反不若夢中之靈妙於是相對無語室中頓形沉寂（終） 
[自由談之自由談] [  鵑]  
　　美國共和黨推定之候選總統哈定氏曾爲漆工爲排字人爲吹鼓手因其殫心求學黽勉弗怠至今日而居然有大總統之望矣醴泉無源芝草無根凡操業較賤者觀此可以神王 
 
 
] 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[家庭改良之第一步] [  老圃]  
　　西人家庭以一夫一婦與未成年之子女組織而成子女婚嫁則各自成家子之有婦猶女之有壻從此與父母分居矣此其家庭甚簡單不若吾國家庭之複雜故凡婦姑勃谿妯娌不和之事爲吾國家庭所習見者在西人家庭則絶無此制度使然也 
　　今之倡言改良家庭者謂宜廢棄舊制盡仿歐西之制此說似矣然數千年來之習慣非一朝所能驟改恐言之匪難而行之實難此其一吾國舊俗父母衰老莫不就養於其子至死不相離析此實善良之風俗而在歐美貧乏之家每不顧父母之養爲父母者雖衰老不任工作猶竭蹶爲之則吾國舊制較之歐美之制雖有所短而亦有所長正有不容紛更者此其二觀此則改良家庭固無取激急之論也 
吾國家庭之所以多故皆由子之生計不能自立而有倚賴之心故也爲子者當壯年之頃正宜自謀生計乃衣食之費仰給於父母婚姻之費又仰給於父母甚至婚姻後所生子女更仰給於父母父母旣不止一子所負之責任太重子若婦乃處於奴隸之地位由是而婦姑勃谿之事起矣由是而妯娌失和之事起矣由是而父子兄弟如仇人矣使爲子者各能自立而無倚賴之心固不至此也苟不能自立不如不結婚苟逆料其子不能自立又何必代爲結婚此所謂庸人自擾者也 
道德叢話 
[新格言] [  漸]  
　　没有勇氣不能成事但有勇氣也要壞事 
　　寳貴時間不能消磨在閑處寳貴精神須要發揮在大處 
　　坐享祖遺財産是青年的羞恥養成後起人才是前輩的責任 
　　不要靠人家的信用圖謀私利不要怕人家的反對犧牲公道要做成一個好人先要不幹壞事要做成一件大事先要不用小人 
　　知識不能正用還彀不上呌知識銀錢不能正用也對不起這銀錢 
經濟 
[補救糧食問題的討論] [  夢廬]  
　　世榮君對於補救糧食的方法從經濟衞生道德三方面着想主張減少口糧是很有道理的我說勞心的人儘可依這様做去若呌一般勞力的也要減少口糧以圖補救那是不容易做到的我現在對於勞力的勞心的各有一種辦法把他寫在下邊 
　　勞力的用代替品窮苦的人一天到晚靠些勞力好容易掙到幾個錢過生活現在米價這様貴一天要吃一斤多米那是决决不能維持的我說可以用些代替品當做飯食一般大概是蠶豆馬鈴薯和用粗磨裏磨過的麥屑（俗名麥頭没有餘掉麩皮的）都可以做代替品和米同煮一様的可以充飢還有喜歡吃麵的人家可以時常買些麵來吃吃究竟麵的價錢比米便宜得多裏諸位想想這個法子能行不能行 
　　勞心的廢止朝食大凡勞心的人任你身體怎様健康食量總不如勞力的大這是因爲劇烈的動作少消化力自然不如勞力的强營養品自然要少些所以有許多人起身以後無論是起得早的和起得晚的都不覺得肚子餓不想吃東西但是他肚子雖不餓心中却以爲不吃東西身體要缺乏滋養料的必定要吃一點其實這些東西是給他糟蹋掉了因爲肚子不餓而吃東西是不衞生的并且廢止朝食據有經騐的說是很衛生的那麽我們旣省糧食又合衛生何樂而不爲呢我願諸位勞心的快快廢止朝食（乙種酬） 
[補救民食問題的研究] [  宗唐]  
　　上天我們見了世榮君提倡減少個人日用口糧爲補救現在民食問題的辦法這個主張確是最簡便最容易所以我們很贊成很歡迎但是我也有一個簡易的方法要和同胞大家研究研究那就是改吃麵食的方法這個方法極其尋常想諸位都已知道了現在我們單把實行這個辦法的好處寫在下面 
　　一『經濟』現在米價每斤不下百文麵粉每斤不過六十四文（就敝處情形）但照每人每餐計算能夠吃米半斤的（指普通而言）只須吃麵四兩况且照着助餐的東西烹燒的燃料講起來旣然有省和費的分别還有簡和煩的講究這個辦法豈不是節省經費的麽所以我們明强學校同事四個人每天晚餐已經改了麫食確實計算天天可以省到一百三十文以後還要漸漸改進咧 
　　一『衞生』俗語云粥半夜麫黃昏這是說麫的消化容易得很據生理學家講起來麫食不獨是容易消化而且有袪除濕濁的效力所以胃力薄弱的同常居低窪地方的麵食最爲適宜現在我們行這個辦法不論什麽都是有益衛生的 
　　上面所講只就小麥一種說現下各種麥類登場除了小麥以外還有許多可以供食他的好處也不少望我同胞不要存着卑鄙他的心理大家拿起來常常喫喫也是一個補救的方法呢乙種酬 
衛生叢話 
[便閉爲百病之母] [  鳳賓]  
　　嬰兒每日大便宜有二三次成人每日宜有一次此種常識宜人人知之但普通社會每不以通利大便爲要病者更味於此鄙人業醫常告人以通利大便之益而其答語輙曰余因胃量不佳鮮進飲食已數日矣腹中豈有餘滓耶殊不知宿食不除何能增其新鮮滋養料况糞穢之盤踞於大小腸者每能使毒質遊行於血液 
 
 

Page 18

 
 
中釀成種種疾病故便閉實爲百病之母苟有閉結即宜設法使之通暢嬰兒患便閉可用蜂蜜或洋蜜少許塗於肛門上使之易解成人患便閉其最易之療法即於清晨飲淡鹽湯一碗即可通順久服亦無妨礙諺云三朝鹽湯一朝參實非虛語與其服參以以培補無寗飲鹽湯以清除屯積之渣滓故云三次鹽湯其功不亞於參閱者弗輕視之 
[新流行之喉痧症] [  李啓賢]  
　　廿五日常識中所登喉痧證治議論詳明頗覺可取鄙意以爲治者倘再能於順逆中分虛實則更妥矣蓋人之體質有强弱禀賦有厚薄苟不攷求虛實拘於一定鮮有不受其禍者上月余胞叔之子痧症極重延醫診治屢投清開之藥而愈胞弟之子亦同時並發仍延此醫診治亦用清開一劑尚覺無事再劑而痧反回逆疹現余父决意改用補托一劑而轉機二劑而痧又透三劑而霍然一家之中症極相類治法已懸殊若此故清開之藥施於實體奏效甚速施於虛者亦宜略事變通 
　　又痧粒透發甚細而紅氣結連一片一片者亦逆症也痧發頭面雖有兩顴俱無者亦逆症也痧出吐　者隂陽並虧也痧出根脚色紅而上現白色小粒者此大虛也痧發下泄青色者不治之症也治者能於順逆中分明虛實再以脈之虛實消息之則得矣鄙見如此質之當代醫家以爲如何（不受酬） 
[蠅與蚊爲病的媒介物] [  守恒]  
　　吾國社便上的普通人以爲衛生一道只要滋養料富足就身體可以免去疾病那裏曉得吾們容易受病的地方不單靠滋養料的多少是要看蠅與蚊的有無呢 
　　蠅與蚊生在夏秋兩季所以人類發生疾病也是這兩季的時候爲最盛稍一不愼吃了蠅的卵就要生痢疾受了蚊子的吸吮就要生瘧疾所以要免去疾病先要除去生病的媒介物才行哪 
　　現在天氣要漸漸熱起來了蠅與蚊也要漸漸兒多起來了人類生病的媒介物要一天增加一天人類的危險也要一天大似一天了所以吾們生活在夏秋兩委的環境裏頭最大的强敵却有兩個一個是蠅十個是蚊蠅蚊叢集的淵藪就是疾病叢生的淵藪吾們當著夏初發生這種疾病的媒介物不可不大家齊心協力的來預防他抵禦他能彀想方法使得少生一個蠅少生一個蚊那就人類可以減少生病的媒介物而增加健康的幸福了（乙種酬） 
調查錄 
[參觀滸錫横蠶事紀] [  魚藻]  
　　九年五月十四日蘇州第二農校蠶桑部員以値蠶眠有暇往女子蠶桑校參觀是校創立已久一切佈置較爲完善學生有二百餘人均輟課養蠶蠶室計有三幢均依學理建築飼育調桑由學生分班行之秩序井然有條不紊校中新闢細菌室一所建築精良佈置完善頗可以資借鏡惜成立未久一切標本太少爲可憾耳細菌室之東有實騐室室内甚整潔檯上佈滿顯微鏡解剖器具及試藥玻管等檯之正中懸掛蒸溜水瓶數只瓶下連有皮管管口置有小機可自由開閉地位旣不費用取亦覺便誠兩美也室之左右另有長檯均置蠶兒若干　施以各種試騐有全齡不除沙者有桑葉上塗以紅綠色及炭酸曹逹與食者惜參觀時間甚短未能一一詳爲研究耳往育蠶試騐場所訪陶式卿君請其引導參觀是所創立未久一切設備均循舊法内分男女二部共飼蟻八兩左右蠶具多未改良如蠶箔仍用圓篋蠶架則用三脚者驟視之與鄉間土法無異蠶室係積穀創改用氣窓炭爐均不合式筲中蠶兒均將就眠而鮮桑累積蠶身都已被蓋於學理上似不合也參觀畢蒙陶君盛意伴往旅社暢叙是晚促膝談心頗覺愉快 
　　習日晨往黃埠墩源康絲廠參觀該廠生黃埠墩之西前臨運河後枕惠山四環風景絶佳不覺胸次悠然襟懷頓廓入其門則聞機聲轆轆如元都觀然廠屋甚廣大有車三百餘部每工人每日平均出絲十三兩左右較之人力奚止倍蓰哉工女手續生熟工等熟者繅五眼生者僅二三眼焉凡朿裝生絲檢查等各有其器各司其事朿裝室位於樓上所用器具係上海式惜斯時不在操作未能一覩其手術耳午後乘慢車赴横林參觀蠶桑改良會及許道生私立育蠶場改食會主任係農校蠶科畢業生許幹方君計飼蟻八兩左右蠶室借用公和永繭行氣窗炭爐均有設備此室雖係舊屋改用而一切布置頗合新理可謂普通養蠶家所採用蠶箔則用蠶牀眠除用網除箔中蠶頭昻白桑葉薄而且匀一望卽知依據學理者也許君私立有蠶場務由滸關女蠶校畢業生曹君等四人　任飼蟻三兩左右飼育繭桑等事亦稱合法箔中蠶兒就眠甚齊惟蠶室蠶具不合新理爲其弱點參觀畢在許君處略談衷曲卽　車返　爲時僅二日耗資祗十數元而獲益實多爾（不受酬） 
小說 
[商業小說模範商人（十三）] [  瘦鵑]  
　　嘉德道我原希望如此因爲我很戀着這紅馬鎭戀着我的事業不願輕輕抛去然而我又知道紅馬鎭的發逹一大半仗着這些礦一方面倒又覺得我不能爲了自己一個人的關係破壞全鎭自私自利的事我是萬萬不願做的我把這文章登了出去就須預備一切和紅馬鎭作别咧當下他就嘆了一口氣把那文章讀將出來眞因洋洋萬方說得非常透切委實好算得一篇大文章咧嘉和聽他讀罷便道這様的文章定能轟動一時不難把紅馬鎭捧到了極高的地位嘉德但你也未免太大量了你只替人家着想却不替自己着想像你這種人可是世界中很少有的呢嘉德道我們立地做人原該如此嘉和道只是把我的眼光瞧去大多數的人都要搶着坐第一把交椅像你這様拱手讓人是從來没有的嘉德道他們要過活便讓他們去過活我何必和人家相爭嘉和道只你如今讓人家過活可就殺害了自己嘉德掉頭道我甚麽都不知道但知做合理的事自己的利害萬不能一起顧到然而我心中却還抱着最後的一線希望望沙伊士那厮不到紅馬鎭來嘉和道我怕你這希望未必能變做事實嘉德道爲甚麽嘉和頓了一頓悄然答道我覺得沙伊士那厮一定要來一定要買了那小桃礦在紅馬鎭中做了番事業我生平有一種奇怪的經騐凡事未來之先我心中倘常有這感覺到頭來這事定然成功那是百發百中没有錯的嘉德道却此這是命運我們不能和他作對雖說英雄不該被命運朿縛須得和命運奮鬭但是白費心力可也没用我以爲大丈夫四海爲家到處都能去過活到處都能去立事業正不必限在紅馬鎭一個地方况且事兒做成功了倘仍留在原處便要妄想安樂把一輩子的志氣都銷盡了這豈不是反被事業累了自己我們在這裏總算奮鬭過一場留下一個很好的成績我們倘到别處去時也儘能奮鬭着立起事業來仗了大刀闊斧跳上那商戰的無台倘能好好兒做去可没有不成功的嘉和微微咬着嘴唇說道你說的話原很不錯只是立一種事業並不容易你好容易做成功了信手抛去没有人給你接手豈不是白白辛苦你倘一輩子如此做成了一件抛去一件臨了兒便没一件留着的事業你可就白辛苦了一輩子這又算甚麽來呢如今我勸你總得設法别使沙伊士來任是没有法兒想也須等他來了再走你可能聽我的話麽嘉德立時應聲道聽你的話當下兩人便没有話說第二天上那篇大文章已在大音報中披露出來果然風行一時人人都要讀他一遍這一天不知怎様嘉德忽地病了忙請醫生診治說是熱病到了晚上熱得更利害連珠般說着　語嘉德守在床邊甚是焦急 
 
