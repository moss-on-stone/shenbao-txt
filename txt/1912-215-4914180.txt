# 1912 - 215 - 4914180

 

Page 1

 
 
評論 
[省官制草案修正事項之計論（一）] [  警眼]  
　　省議會對於總監任命之同意權。 
　　　制草案。既由法制局提交參議院。奉直等省議會。因法制局規定總監由總統任命。電爭民選。聞法制局回修正。承總統之意。擬將簡定三人。提交省議會。要求同意焉。 
　　凡事各執一義以趨者。必至愈趨而愈遠。而終無符合之一日。持此主義以行。吾未見其一事之能就也。於是折衷主義以起。百調和之功用見焉。簡任與民選。主義各趨於一是。乃承簡任之舊。而加以制限。舍民選之法。而求其同意。執兩以用中。其取義亦猶是也。 
　　夫調和之功用。一時有以之收效者。積久而後。往往流弊以至於無窮。故定法制。當熟權於一國之利害。而爲之斟酌焉。爲之裁量焉。非求人人而悅之也。簡任之制。茍不宜於吾國。或且不宜於吾國一省之長官。或無所不宜。而不免於違憲焉。毅然廢之可也。如其非也。則簡任何所事於反對。民選何所事於主張。民選既不符於國情。復不合於國憲。以有爭之者。於是委曲求全。而出於同意於省會之一策。其調停之苦心則得矣。然如政體何。 
　　政府與國民。在在㧦其肝膽以相示。互相譔步。互相推挽。國民有毫未之要求。政府不忍不曲諒以副其期望。此必在政治道德。程度極高之國。始可期之。否則以私見托諸國民之公意。少數人士。假全體之之名義。亦徒以紛亂國是已耳。即不然。政府與國民。亦必遵行於法律範以內。法律範圍以內。法律範圍以人之權利。則主張之。非認爲權利。即無不可以主張也。如微某議會。明明一立法之機關。而非司法之機關。然欲以削奪某某之公權。爲已任矣。行動出於法律範以外。而不知自檢。設聽其冥行。將無一事而不用其要求。亦無一事而不可以要求。無政治上之道德。興不能循法律之範圍以行者。必臻此現象也。寗不可憂乎。 
　　行政官必得議會之同意。此實形式上之規定。美國內閣員。必得元老院之同意。而實際上茍爲總統提出元老院。無不同意。即其國也。此亦如君主國任命議員任命市長之類。先由民選。而後君主以勅任加之。雖選出之員。有正有陪。而君主無不就其得多數之票。以任命也。故曰此形式之規定也。然在我國。則事有出於意料之外者。國務員之須得參議院之同意。殆亦如美國之成例也。然陸內閣所提出之六國務員。即全體否決。法例與外國同。而事實之出現。則與之大異。此次省官制草案之修正。在當局者之意。豈不曰彼有所爭。峻拒之。恐生決裂。吾調停而出以折衷之策焉。以各省總監每省提出三人。電致省議會求其同意。亦如國務員之須得參議院之同意。簡任依然。而可以調停省議會之意見。豈不大妙。然如吾國。無政治上之道德。無尊重法律之心意。果使此策實行。恐陸內閣不幸之事。將一再見於省議會而屢續不已也。調停之美意。乃至流爲無窮之弊害。可不懼歟。 
要件 
[叅議院議員選舉法案（篇）]  
　　第四章　西藏 
　　第二十九條　西藏選出參議院議員之名額。依國會組織法第二條。第三欵之規定。 
　　第三十條　西藏之選舉區劃及議員名額這分配如左。前藏五名　後藏五名 
　　第三十一條　選舉人以西藏選舉會會員爲之。 
　　第三十二條　西藏選舉會。依第三十條規定之區劃。由達賴喇嘛及班禪喇嘛會同駐藏辦事長官。遴選相當人員分別於拉薩及札竹倫布組織之。 
　　第三十三條　選舉監督。以駐藏辦事長官充之。但得委託相當之管吏代理。選舉時間及揚所選舉監督定之。 
　　第五章　中央學會 
　　第三十四條　中央學會選出參議院。議員之名額。依國會組織法第二條第五歀之規定。 
　　第三十五條　選舉人以中央學會會員充之。但被選舉人不以該會會員爲限。 
　　第三十六條　選舉監督。以敎育總長充之。 
　　選舉時間及塲所選舉監督定之。 
　　第三十七條　中央學會之組織。別以法律定之。 
　　第六章　華僑 
　　第三十八條　華僑選出參議院議員之名額。依國會組織法第二條第六欵之規定。 
　　第三十九條　選舉人。以華僑選舉會會員爲之。 
　　第四十條　華僑選舉會。中華僑僑居地所設各商會各選出選舉人一名組織之。前項商會以經本國政府認可者爲限。 
　　第四十一條　華僑選舉會。設於民國政府所在地。 
　　第四十二條　選舉監督以工商總長充之。選舉時間及局所選舉監督定之。 
　　第四十三條　華僑選舉會會員。因故不能到會時得具委託證書。委託相當之代理人。到會行。 
 
 
 

Page 2

 
 
使其選舉權但代理人以代理一人爲限 
　　前項委託證書須經本人簽名並鈐該商會圖記凡選舉會會員不得爲代理人 
　　第七章　附則 
　　第四十四條　本法日公布日施行（完） 
[衆議院議員選舉法]  
　　第一編　總則 
　　第一條　衆議院議員依固會組織法第四條及第五條之規定分別選舉之 
　　第二條　選舉年限以三年爲一屆 
　　第三條　每屆選舉年限其選舉日期以敎令定之臨時選舉日期亦同 
　　第四條　凡有中華民國國籍之男子年滿二十一歲以上於編製選舉人名冊以前在選舉區內住居滿二年以上具左列資格之一者有選舉衆議院議員之權（一）年納直接稅二元以上者（二）有值五百元以上之不動產者但於蒙藏青海得就動產計算（三）在小學校以上畢業者（四）有與小學校以上畢業相當之資格者 
　　第五條　凡有中華民國國籍之男子年滿二十五歲以上者得被選舉爲衆議院議員於蒙藏青海具有前面資格并通曉漢語者得被選舉爲衆議院議員 
　　第六條　凡有左列情事之一者不得有選舉權及被選舉權（一）褫奪公權尚未復權者 
　　（二）受破產之宣告確定後尚未撤銷者 
　　（三）有精神病者（四）吸食鴉片煙者 
　　（五）不識文字者 
　　第七條　左列各人停止其選舉權及被選舉權 
　　（一）現役陸海軍人及在微調期間之續備軍人（二）現任行政司法官吏及巡警（三）僧道及其他宗敎師前項第二欵及第三歀之規定於蒙藏青海不適用之 
　　第八條　左列各人停止其被選舉權（一）小學校敎員（二）各學校肄業生 
　　第九條　辦理選舉人員於其選舉區內停止其被選舉權但監察員及蒙藏青海之辦理選舉人員不在此限（未完） 
專電 
北京電禮制案已經參議院通過慶典祀典婚禮喪禮聘問用脫帽三鞠躬禮公宴公禮式及尋常慶弔交際宴會用脫帽一鞠躬禮尋常相見用脫帽禮女子禮制同但不脫帽軍人警察有特別規定者得不適用本制 
　　北京電　昨有滿族親貴數人謁見袁總統陳明自備資斧赴蒙古考察敎育實業余宣告共各利益袁總稅即通電沿途保護 
　　北京電　連日駐俄日兩代表屢有電報到京袁總統因恐洩漏擬重編密碼電本警員送達 
　　北京電　袁總統延攬人才因公費支絀須自貼補每月需洋五六千元 
　　北京電　叅議院議長因議案甚繁電催請假各議員早日回京 
　　南昌電　日本鳥羽艦兵登岸游歷數日都督諭軍警妥爲保護 
　　南昌電　警監吳照軒辭職赴美留學電召黃輜權接任 
　　南昌電　財政司飭各縣趕辦貧民借貸所 
特約路透電 
　　北京電　參議院今日（十二日）復行討論山西省歸化城另行設立議會問題山西省議會前曾來電反對此舉乃此次會議後投票表決贊成承認歸化城議會嗜竟佔多數照此辦法山西一省將有兩議會今次問端後之援例要請者在所不免其關係匪細聞參議院議員對於此節似若恝然大約此案重將提院覆議云 
　　北京電　產業稅議案第一次宣讀時提議此案之粵人張某起言中國人口綜計四百兆男子實佔半數平均計之二男子合住一屋如男子之住室每月徵稅洋一角則除開銷每年約可入洋一百兆元有奇衆議員多反對其說後付表決贊成者僅有三人 
　　北京電　敎育會已於星期六日閉會當由會長出席宣稱敎育會集議十九次通過議案二十次已呈敎育部核奪又謂此會之效益當能普及全國且望他目中國敎育程度稍高之時再行開會集議云云敎育部次長董鴻褘出謝各員謂諸君熱心從公於本部將來敎育前途定多宏益並深感抒誠與敎育部合力辦事之實心員會呈部之條陳美不勝收敎育部獲如許之良好材料當能藉此而定一鞏固積極之敎育政策議員張保魯（譯音）答稱敎育會全體議員對於敎育部任事之勤懇及政策之遠大極爲欽偑云 
　　北京電　中政府照會駐京各國公使謂孫中山及黃克強二君不日行將抵京可見政府對於二君抵京極深注重且顯見政府尚擬以特殊之禮加之也 
　　成都電　雅州之被掠實由該地方官主謀其眷屬悉被拘禁產業均經抄沒該地延掠實由本地戍兵所爲征西隊之兵與此毫不相干前電所傳實屬不確該戊放火後即拋棄軍服由營內一閧而出至雅州鎮從事刦掠格門之際殺死民人十四名叛兵被拘而正法者約三十餘名餘兵均乘木筏逃去亦有竄往四鄉者 
　　成都電　卞拉（譯音）首領明誠都蘇（譯音）業已重經置之於位現以運送所用各器械供給尹都督及其大軍大軍已由西北大路前進尹都督現駐打箭鑪 
譯電 
　　東京電　日本明治天皇之梓宮至今扔停放崩御之寢宮內日內即須移往宮中正殿於星期四日起供公衆瞻拜桃山陵基已開始建築陵寢之一部分及青山行大喪禮之宮俟喪禮舉行後須行開放從公衆瞻仰及視察至九月三十號爲止 
　　東京電　桂太郎於十一日晨回轉東京即往陛見大正天皇及皇后並赴明治天皇梓宮前行承遠拜別禮 
　　東京電　國民新聞謂桂太郎之歐游雖無特別使命然亦不僅私人之游覧東京某雜誌著一社論謂中國大局不靖將引起瓜分或列國之共同行動茲引其語一段如下（倘龐大之支那以內亂故自相分列而成巴耳幹之現狀則其東鄰日本將大受影響爲日本計莫善於阻止支那使不至此地位並與英俄聯合以成此目的日本與英已經同盟今非與俄同盟不可）其下力言目下支那所謂領土主權之意義僅可適用於支那本部云云乃續之曰（故英國並不反對俄之圖蒙古蓋意在自得西藏也此等敏活鞏固之同意不但可保證遠東之和平並可阻止任何國際間之詭計）其他東京報紙論此問題多謂支那共和黨推翻滿清即已將滿洲永遠棄去又上述之東京某雜誌所登外論中述及一千九百零七年美總統塔孚脫曾向俄國提議欲締結俄美同盟俄國拒絕之云云 
　　華盛頓電　美總統塔孚脫君已派任務卿諾克司君爲赴日謦　便參列明治天皇奉安禮諾氏定本星期四日啓程隨行者有海陸軍代表與論多謂諾氏將乘此機緣向東京政界解釋美國對於中國開放門戶問題之態度美京報紙謂諾氏此行與桂太郎游俄人日關係 
　　栢林電　俄國瑙鳥佛倫牙報載稱日本桂太郎函覆該報哈爾濱通信員謂彼之游俄並無特別使命惟此行目的已達其意願已獲贊同倘中國目下大局長此紊亂則俄日兩國不得不聯合進行云 
　　聖彼得堡電　法國國務總理波因卡君已抵此間俄外部大臣薩遜璃夫君暨他大員欵接甚殷 
　　紐約電　西印度海蒂共和國總統李康脫君被炸藥轟斃一事說者信係反對者之陰謀云 
要聞一 
[參議院紀要（本館參議院特別通信）]  
　　服制之爭議 
　　維持國貨 
　　杜絕漏巵 
　　八月一號議服制案及財政部官制修正案九時十分開議報告文件後張鶴第動議為日皇薨逝參議院爲全國人民代表似亦應去電弔唁以示國民交際之親善或謂宜先詢之外交部如何辦法免致冒昧衆贊成遂開議第一案政府交議案男子禮服以採用西式爲原則庶政審查會復析之爲大禮服及常禮服兩種於舊式之長袍馬褂準暫行適用又質料用本國絲織品或毛織品則原案及審查報告所同由審查員說明旨趣略謂民國初建改定服制在啓全國維新之機與世界大同之義政府交議案男子禮服不中不西女子禮服襲用前清外褂尤於更定服制之意相背故修正之云先討論第一條卒照審查報告表決分爲大禮服及常禮服之兩種如改正圖式次討論第二條於質料之用絲織或毛織爭論頗劇汪榮寶謂毛織品三字宜冊因我國呢業尚未發達必待外國輸入漏巵甚大且於本國絲綢等業大有妨害宜改爲用絲織或棉織品王家襄陳時夏秦瑞玠均贊同之略謂改定服制雖取世界大同之義尤宜法意於國民經濟之狀況若絲織品與毛織品同規定於條文勢必趨重於毛織品一方面徒使外國呢貨源源輸入以物質上之文明而消耗鉅資於服御之末自去年革命後各處商民損失甚鉅非於國貨力予維持何以杜漏巵而安商業曾有翼起而反對謂現時毛織品固多洋貨即棉織品亦多自外輸入中國製呢之原料甚富服制兼用毛織品正所以示提倡秦瑞玠駁之謂提倡之說宜在生產方面想不宜在消費方面著想今本國呢貨極少而徒於服制上增其需要是知有消費而不知有生產所提倡者非國貨實洋貨也辦論久之卒刪去毛織品三字大禮服專用黑色本國絲織品詎至討論第二條常禮服時復有人持兼用毛織品之說宋汝梅尤爲激烈至謂南方人偏護綢業而不顧北方呢業甚實北方絕少機製呢貨所有者出口之皮毛原料而已常禮服比之大禮服所需質料更多即其漏巵更鉅前條既刪本條理宜一律討論至此黨派之觀念與地方之觀念雜糅並起爭持不決已屆十二時遂宣告延會先是財政部特派員本擬於第二案陳述意見嗣見服制案大起爭辯知不及提議遂相率悄然引去 
　　八月二號　九時十分開議報告外交部答復本院對於日本國喪之辦法旋由秘書長宜讀議長演詞並經決定八月五號停議一日以志哀感蓋均從各國通例也政府提出工商總長要求同意定於本日投票陸總理未出席由海軍劉總長到院紹介略謂劉揆一君素有聲譽去年武漢起義尤爲盡力湖南等省舉爲都督均辭不就專留意於社會生計問題任工商總長於實業前途大有裨益云云時議員出席者八十一人人投票之結果同意者四十五票不同意者三十六票多數通過其同意票多爲共和黨員及共和建設討論會員所投同盟會員則以劉隸同盟會籍黨議不準加入國務員統一共和黨員則以彈劾總理案甫經提出且與共和黨近生惡感而欲親附同盟會故兩黨均投不同意票然亦有一二人自由投票而與以同意者更或因左右爲難之故而避不出席放棄投票權故以八十一票之總數而得四十五票之同意通過於是政府完全成立蓋劉揆一之才具品性本爲各黨所欽服故投票之前一日早聞有可望通過之消息惟同盟會及統一共和黨兩者均以黨略上之關擊仍投不同意票由此可見第一次提出之六國務員全數否決致起絕大風潮者非必其人之不才乃適遇不幸之機會所致此間與論均同盟會員堅守黨議猶或可原若統一共和黨之一二首領因有別情故意把持作崇直以國事爲兒戲居心殊不可問深望該黨中之明達者以後知所從違母爲若輩所愚弄則大局之幸也　投票畢方入議事日程第一爲衆議院蒙藏議員選舉法案法制審查會員報告略謂蒙藏既令一律選出議員則其選舉資格應與各省差等以符國民平等之義惟財產資格不能限於不動產且不適用僧道宗敎師之限制其被選爲議員者必須通曉漢語而已此就內容論這也原草案本以蒙藏議員選舉法爲一種持別法今其內容既有共同適用之處即可不必各別單行擬分四編一爲總則二爲各省之選舉三爲蒙藏之選舉四爲附則此就體裁論之也報告畢逐條討論無甚修改全案通過第二及第三案均係三訊會無可紀載略之 
　　八月三號　本係休會之期因衆議院選舉法亟須三讀特開會議現國會組織及兩院議員選舉法案均經三讀會議定下星期即可頒布惟中央學會亦爲上院議員選舉機關之一種其組織法尚須別定當經公決仍由原起草委員會十一人任之是日並開秘密會聞係裁兵善後辦法及其費用等事因時已促未及議決云 
　　參議院質問政府案真相參議院同盟會派議員提出質問案各節已誌前報茲聞日昨院咨送政府質問案計分二件一件係趙世鈺提出質問四項（一）國民公報假政府案久不判決（二）新紀元報主張廢棄臨時約法未有相當之處罰（一）軍警會議機關未聞令其解散（一）章炳麟通電各省破壞約法政府毫不加察仍任爲顧問一件係曹玉德提出質問五項。（一）各國未正式承認我國宜有計畫（一）日俄協約已成應有準備（一）武人干涉政治應實行嚴禁（一）張動盤踞兗州有礙交通現政府復令前往徐州彈壓潰兵難保不另生枝節 
[省官制案修正內容]  
　　省官制案撤回後連日已開會議二次分兩項主張一項主張此案爲過渡之用（大約仍主張暫行軍民分治將來或省制亦須更改）一項主張調和（大約如卾如桂主張分治則行分治如粵如贛主張不分則暫不分治）其總監一缺以各省來電比較主張民選者少主張簡任者多大約則從多數規定現大總統擬先暫定一種通 
 
 
 

Page 3

 
 
融辦法俟大局穩定後再實行軍民分治制度以免中央與地方衝突權就現制稍爲變通都督總監可由一人兼任如以都督兼總監之省分則須另設一民政長專司民事如以總監兼都督之省分則須另設一軍務司專司軍事但總監與都督皆須由中央任命並聞此次修正省官制等案仍取軍民分治主義惟增人暫行章程一章云 
[劉揆一宣告脫黨之苦心]  
　　劉君揆一自被任命後決意犠牲一身以求達其調和黨見之目的而又不肯違反同盟會黨議已於前晚宣告脫黨并函致同盟會云揆一奔走同盟會事以來始終未敢逾越惟前次本會四總長辭職當塲聲明鄙見頗有異同此次置身國務員中雖實行個人主張亦以國勢所趨別有苦意惟格於黨議只得自請脫黨十年舊誼一日分離把筆思維涙落如綆惟揆一誓抱固有宗旨決不加入他黨區區愚忱幸乘諒察 
[新總長振興工商計劃]  
　　工商總長劉揆一現已就職次長向瑞琨不日亦到署任事聞總次長之政見擬先從整頓部務著手對於黨見則力主調和俟內部黨見融洽後再以實力振興工商業其振興之入手對於未恢復之工商業竭力提倡俾其恢復原狀且擬從原始產業行舉辦國際貿易則用保護貿易政策輸出稅酌量減輕輸入稅凡非本國生活品之必要者則會同外交部與各國竭力磋商酌量國稅云 
[總統府議案種種]  
　　國務會議　袁總統通令自六號日起出席國務會議以後每逢星期一各國務員在總統府會議一次是日所議問題如下（一）特別議案（甲）外交問題前日陸總理接駐俄代表鄭延禧駐日汪大燮來電密告日俄協約現發生特別阻力請速交國務會議速籌對待方法等語陸總理已將此事列入議事日程（乙）地方官制問題近日風潮甚烈袁總統已將此問題交國務會議會議之結果均主折衷主義擬將原文刪改再交參議院核議此案不過爲臨時政府權宜辦法至於中央集權與地方分權問題關係國勢至爲重要二者孰適俟民國國會召集後方能解決並以此問題關係重要擬徵集各省意見令各省選派參議政務員到京會議昨日大總統已通電各省都督限於月內務令各省所派參議政務人員一律到京以便接洽（丙）蒙古問題會議那彥圖條陳取消蒙古獨立辦法何蓮清條陳對蒙方針（二）法制議案（甲）大總統交第四十一次通過呈核之改訂國籍法草案內有簽出交回復議條件之原案（乙）法制局釐訂動位制度案 
　　軍事會議　總統府軍事處昨日開軍軍會議除大總統特交關於蒙藏科新滇邊等處重要軍政事宜尚未議決至於實行解散各省軍隊及將來陸海軍額並分區防務又臨時衛戍軍之各手續均已議有端倪即日備呈請大總統核定提交國務會議云 
[歡迎孫黃北上之前提]  
　　孫中山黃克強兩君來京一節大總統聞之極爲歡迎茲將此事消息探誌如下 
　　（一）迎接　大總統因孫黃二君有來京之說特派藍建樞爲迎接孫中山專員張昉爲迎接黃克強專員聞大總統并親具手書兩封敦請兩君來京藍張二君已於月前由津乘輪南下矣 
　　（二）招待　孫黃二君來京一事大總統異常注意日昨特派趙秉鈞梁士詒王賡傳良佐陳宦諸人爲招待員俟動身有期趙君等即前往天津迎候聞刻正預備一切關於招待之事 
　　（三）寓所　日前大總統交諭預備孫黃到京住所現在已經擬定以東四牌樓五條胡同徐菊人住宅爲孫中山寓所以東城東廠胡同良宅（即清相榮祿之房）爲黃克強寓所刻已派人收拾一切以欵嘉賓 
　　（四）來往電文　孫黃兩君致袁大總統電云國基新創締造維艱我公雄略偉畫夙深景仰久欲一親謦欬以慰私衷擬緩數日即同北上承過愛派員及輪愧不敢當謹此布謝孫文黃興叩冬大總統次日即覆電云冬電悉承允貢臨得遂夙慕至深歐忭聞精衛先生現亦在滬務希邀同北來藉慰調飢竚望三益臨電神往袁世凱江 
清談 
[無名罪人（六十七）] [  無名]  
　　同盟會今日。又有合併統一共和黨消息。此後勢力之雄厚。洵乎足以左右全國而雄視一世矣。 
　　然竊謂同盟會之患。不在勢力之不雄厚。而在分子太雜不足以融洽全國之與論。致爲一黨盛德之累。 
　　此後宜竭力注意改組問題。淘汰一二不穩健分子使養成爲民國一大完全政黨。合統一共和黨之所謂賢。而屏斥其所謂不肖。母徒以黨力之雄焜耀於一世也。 
小說 
[無名罪人（六十七）] [  無名]  
　　按是篇於去年七八兩月曾經譯登本報。後因事停譯。今俄王之偵探一書。已經驛竣。閱報諸君。又屢有投書。問及此書未完之故。因特續行譯述。以竟前功。 
　　愛姑一聽這話。纔略放了些心。坐在椅上。黑兒律師又向愛姑說道。你只管放心。那無名罪人的事。總須上控。上控後。還有一個月的空檔。我們在這一個月內便好尋出正真的罪人來了。愛姑聽了這話。更是歡喜。便問道。那麼黑兒先生。可有了罪人的把握了麼。黑兒律師對著愛姑和克路爵兩人。看了多時。纔答道正是。倘若這位克路侯爵。能個真心相助。自然尋那罪人。不是難的。黑兒律師輕輕這一句話。早將克路侯爵。想要推缷的心縛住了。克路侯爵倘若是個無情之人。必然回答道。這事我卻不能爲力。但是克路侯爵。不是這樣的人。搔著頭半晌無法纔囁嚅的答道。我若力之所及。沒有不盡心之理。只恐我能力薄弱。有負囑望罷了。黑兒道。克路君勿得過謙。像你這般精神材力。倘然熱心去做。那有不成的事。我勸你擔任了這件事罷。愛姑在旁含著熱涙。也哀怨道。請你擔任了這件事罷。克路侯爵此時。正是左右爲難。心中極不願意擔任這事。恐怕妨害了親近冰心姑娘。面上郤又不能不是允許。因又推託道。這事恐怕不螝。現在第一要緊的。是那無名罪人相受的女人。無名罪人。他又不肯說出。敎人何從下手。 
 
 
