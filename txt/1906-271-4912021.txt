# 1906 - 271 - 4912021

 

Page 1

 
 
   
 
 

Page 2

 
 
[第二版]  
[電傳宮門抄]  
　　八月十八日召見軍機煕彦 
[論戒煙與立憲之關係）僇]  
求治者必先淸其源。除害者必先窮其本。養苗必先去螟螣桹莠而後灌漑之法乃可施。用藥必先去暑濕風寒。而後滋補之品乃可進。人事如此。國政亦然。欲求興利。必必先除害。不爲拔本塞源之計。而爲因噎癈食之謀。是所謂襲蓉裳以禦冬。畫餅形以餽餒也。求其有效。能乎不能。吾國自歐西通商以來其失敗最巨而受害最深者。莫鴉片若。以彼糞十。易我金錢。種滅人奴伊此之故。百餘年來有志之士所爲痛心疾首。大聲疾呼。日以戒烟勸人。而人莫之戒者。非無效果也。因由在上者以事關交涉且有重稅可得憚於提倡亦由戒之未得其法。以致戒者絶少。而吸者日多。今者立憲之詔頒矣朝廷勵精圖治。與天下更始而所謂由貧而富。由弱而强者皆將於是乎賴。雖然。吾敢正告天下曰。朝廷禁烟之意吾同胞知之否乎鴉片一。日不絶則立憲一日不成而中國亦一日不可救。蓋戒烟與立憲。有至密之關係。尙非他政所能比。鄙人有不能已於言者。請爲我同胞一縷晰陳之。 
一曰鴉片烟與體魄之關係。立憲之國。人盡爲兵。全國國民。無不注重衛生。以養成軍人之資格。試一游英德諸國。其人民之氣象。則活潑也。其人民之體魄則强壯也。無老無少。無貴無賤莫不虎虎有。丈夫氣。惟其如此。是以一遇戰事。靡不奮勇前進。莫敢攖其鋒鴉片。 
煙者。枚叔所謂伐性之斧。傳毅所謂醢骨之藥也。吾見夫鴉片流毒以來。舉中國之大若士若商若工若仕宦。沈溺其中。不克自拔者蓋十之六七。以有限之精神供無窮之銷鑠。不耐勞苦則筋骨衰也。不思久遠。則志氣隳也不能振作。則神經敗也。命塡寸許之盒魂消半。檠之燈爲官者吸焑。則不能黽勉從公。爲士者吸烟。則不能講求學。問軍人吸烟。則無殺敵致果之望。工商吸烟。則無興利除獘之時。夫委於溝壑。奄奄無生人氣。刺之不知痛。蹴之不能起者。枯骨也。同胞。中之大多數。旣日以吸烟爲事甘爲枯骨以代表吾四萬萬人。是四。萬萬人皆枯骨也。夫以立憲之國而聚枯骨之民此其能自强與否。固可篋衍而蒿燭矣。語曰誰生厲階。至令爲梗吾每誦其言。未嘗不。悲來塡膺而歎蒼蒼者。獨降是物以蠱吾種也。未完 
[本館接各大臣人朝日期專電十八日申刻到]  
北報專電云内閣政務處已議定設總理副總理大臣各一員每日入朝十一部大一部大臣均五日一人朝典禮院宮内部大臣不入内閣（孔） 
[京函述會議官制情形]  
官制因意見不合緩議政務處釐定官制王公大臣會議已將一月所議京外各官應裁應增均　議定章程本擬日内彚奏請旨實行乃近日忽有某親王某大軍機與袁宮保意見不合大起衝突今聞將會議之事置之高閣已有四五日不議矣 
袁端兩大臣擬請訓出部釐定官制因有衝突袁宮保端午帥均擬於節前請訓出京 
各部官制未能遽攺之原因各部寺院擬攺爲十一部此稿早已釐定嗣因會議衝突不能遽見實行僅將政務處軍機處攺名内閣並添設元老院資政院其他則目下未遑議及也（訂） 
按此係京師友人十二日所發函與近日本報所登專電已不相同特追錄之畧以見政府會議時情形云 
[日本詰問俄禁日人在北滿洲游歴]  
十八日東京電云得確實報告謂有日本人二十七名在葛羅德柯夫地方爲俄人所阻因　折回海參威日本已將此事照會俄政府詰問並聲言四平街條約業已作廢應頒給嚴厲之訓條於俄員云譯字林報 
[練兵處因秋操事切電卾督武昌]  
　　日前鄂督准練兵處來電略謂本年秋操中外屬目内務外容均應留意請飭貴管官長嚴明紀律認眞約束出操兵丁所帶搶砲無箭空子無論大操野操均須詳細檢查切勿悮將有箭子彈或砂石等類攙雜其中以防傷人騰笑遠近并由該管官嚴諭各兵遵令發槍停愼勿任意亂發虚糜子彈云云因是開差之日軍中官長均認眞檢查一遍始行動身（户） 
[張統制頒發秋操起程次序武昌]  
（命令）一大操出發軍隊之鐵路輸送自本月十三日開始各部隊照以下之日期及順序准備渡江其渡江及鐵路輸送之要欵以後另有命令 
（渡江日期順序如左）○十三日鎭司令處第十六協司令處電缐隊軍樂隊馬隊標本署炮隊標本署及第一營第二營本署工程隊營本署工程隊右隊○十四日炮隊第一營及第二營（欠各本署）○十五日步隊第三十二標馬隊第三營（欠左隊）炮隊第三營（欠右隊）○十六日炮隊第三營右隊工程隊前隊架橋縱列四分一敎員○十七日軍司令處第十五恊同令處步隊三十一標馬隊第一營後隊第二營前隊第三營左隊工程隊後隊○十八日步隊三十標馬隊第一營（欠）衛生隊本部○十九日工程隊左隊馬隊第二營（欠前隊）○二十日步隊第二十九標（户） 
[擬調法政員襄理憲政北京]  
　　政府各大臣現以商訂憲法及定新律各事千端萬緒綜理不易擬調東西洋各國 
 
 
 

Page 3

 
 
留學法政畢業生回國賛助或由各部堂司各省大府等保送通曉法政之司員及候補候選人員到政治館以資佐理（盈） 
[政府議派員查邊京師]  
　　政府諸臣現擬揀　熟悉邊情人員分往西伯利亞中央亞細亞以及蒙古新疆庫倫等處探查俄匪有無滋擾並考察地方吏治情形以便辦理自治預備立憲之基　約在八月當可啟程（諸） 
[電覆核准改設中俄交涉局京師]  
　　日前外務部電致鳥里雅蘇台將軍謂據奏謂鳥城中俄交涉日繁請將中俄通商局改爲中俄交涉局等因業經奉旨交議現已詳核情節旣係因時制宜自應議准務請遴選精通俄文熟悉法律人員充當該局總辦勿得濫竽充數致滋貽誤（諸） 
[領事不滿意於洋務局督辦福州]  
　　福建洋務局督辦陳同書觀察平時辦理外交素欠諳練近又老病頽唐益難理事日前各國領事謁見崇督力言交涉事件積壓之弊以後不認洋務局欲與督署直接崇督極力辯駁相持至四點鐘之久各頒始自行轉圜約每禮拜三請提調到城外洋務分局會議一次）立 
[請廢滇省法商礦約京師]  
　　聞雲南紳商致電政府云法國礦務公司從前由法領事彌樂石與雲南礦務大臣唐訂約開採雲南楚　永北等府廳七屬礦產現法商多未開辦應請將該條約作廢由滇商收回自辦以維利權政府接電後擬先將該礦約詳加調查再行核奪（呂） 
[不允加增恰克圖茶稅京師]  
　　日前外部各堂官與駐京俄使談及恰克圖等處俄商運茶徵稅一事請照原定稅則略爲加增昨據俄使覆稱近年茶商銷路銳減其利甚微若再加徵稅課未免更覺困累此事暫請緩議以恤商艱（上） 
[電請禁阻俄商偷稅京師]  
　　昨陜甘總督電致外務部畧云近因俄商販運磚茶等項時當繞越狼胥山潛出蒙地希圖偸稅迭與肅州釐局齟齬務請照會該國公使飭知各商嗣後運貨一律請領三聨單不得偸漏屇時必須單貨相苻方准放行否則照例扣畱以免藉口（利） 
[黑龍江電政之交涉黑龍江]  
　　由黑龍江齊齊哈爾至喀倫恪（譯音）之電缐現已告成聞駐紥該省之俄官向黑龍江將軍要求謂此電缐應允許俄國使用不收電費程雪帥已電致外部請示（呂） 
[日人謀辦奉天電燈電車奉天]  
　　奉省日商前擬與中國合辦電燈電車公司奉錦道梁觀察以奉省商務未興晚間市面尤爲冷落用電燈者不多可從緩議惟電車則便於行旅擬准其合辦但其所擬車價太貴因令大爲核減乃日領事必欲電燈電車两事同辦且不允核減車價故現尙未能决定（呂） 
[會議電車防險章程天津]  
　　南叚巡警局段總監海關道梁觀察連日與電車公司洋商會議行車防險保安章程已粗有端緖日内該公司即可允認簽字（呂） 
[卾督奏粤漢川漢两路亟須興工摺]  
奏爲粤漢川漢兩路亟須興工以興商利而維衆情現已分投測勘招股恭摺奏陳仰祈聖鑒事竊查粤漢鐵路定議已久必應及早開工不可再緩川漢鐵路前經臣與四川督臣錫良商明自宜昌以上路　暫歸川省承修宜昌以下接通京漢幹路則歸鄂省承修業將兩省商定大綱辦法專摺奏陳在案竊維中國積習患在急于圖利而緩于辦法議論紛紜游移不决以致坐誤事機若各存意見疑惑推延必致歧出之議論愈多意外之覬觎又起故此兩路凡在臣轄境之内力所能爲者必應决計速行以順輿情而振大局茲臣聘用日本專門鐵路高等工程師來卾測勘路缐事宜及豫籌施工次第粤漢一路前經美工程師勘有草圖亦須復勘一次略加酌訂川漢一路大致現擬由漢陽取道污陽州屬之仙桃鎭以達沙市爲第一叚由沙市取道荆門州屬之當陽以達宜昌爲第二叚由當陽取道宜城以達襄陽爲第三叚兩洋工程師細加審酌漢陽沙市一路路平商多成功　易見利亦速商情較便如此則粤漢之路造至卾省後由武昌省城之北渡江至漢口以接京漢一路由武昌省城之南渡江至漢陽以接川漢一路川漢之路至漢陽並可作橋至襄陽以與京漢一路接通無須待至應山縣之廣水始合幹路矣是粤漢路南來可雙承京漢川漢兩路京路北至亦可分往粤漢川漢兩途直達橫通無施不可故與前議由襄陽以達廣水者略有變通其復勘粤漢一路本擬選用英工程師金達以期分任互勉無如該工師現有要差在　屢次推辭勢難久待現由臣派員隨同日本工程師南北分投測勘路缐竊臣近日欽奉本年六月十四日寄諭鐵路係國家要政仍應官督商辦等因欽此聖訓煌煌詞嚴義正不獨爲湘省鐵路之軌範實爲我中國全國鐵路之準繩自應欽遵辦理不容歧異除湘路另行遵旨查明專查復奏外其卾境大江南岸之粤漢路大江北岸之川漢路均以官督商辦之法行之現已刋印招股章程并酌量叅用皖省路工彩票招股之法無論入股者爲官爲紳爲商爲民或本省官紳商民或外省官紳商民均以商論一律改爲股東卽有公欺亦以股東論事權之輕重利息之厚薄但視其股分多少之數不問其人職業尊卑之等至公至平毫無偏私自無流弊惟總以華股爲斷以符原案其股票分三期交付每交一期立時起息按期照付派官錢局承辦經理以期商民信服月餘以來體察情形遠近商情均屬踴躍除將招股章程咨送商部　以後修路情形隨時奏報外所有粤漢川漢兩路分别復勘初勘將在卾境發端之處同時舉辦情形理合恭摺奏陳伏祈皇太后皇上聖鑒謹奏（出） 
[滇督更訂滇蜀路章雲南]  
　　滇蜀鐵路當經滇督丁 
 
 

Page 4

 
 
[第四版]  
徇帥擬訂章程咨送商部查核嗣商部以所擬章程多有不符向章窒碍難行之處因咨請重爲改訂刻丁制軍已派員查照川漢現行規則妥爲改良矣（呂） 
[學部獎勵製造敎育用品京師]  
　　現學部新定製造學堂敎育用吕獎勵章程七條其獎勵之法分一二三等諭令將所製各物送部注册核驗如果製造得法或獎牌或專利或免稅該章程七條已咨行各省督撫將軍知照（呂） 
[請飭廕生人貴胃學堂京師]  
　　滿漢廕生向例於及歲時由吏部帶領引見然後量予官職現政府諸公以此項廕生驟登仕版恐於政體未諳擬奏請嗣後凡應承襲廕者先派人貴胃學堂學習三年俟卒業後再請分别賞給文武實官俾育眞材而諳新政（呂） 
[贛撫致江督蘇撫滬道電（爲運米平糶嚴防夾帶事）]  
昨接文電上海採辦糶米奏奉諭旨免厘應即欽遵惟查成案念六年汪安糧道來贛採辦漕米及念九年採辦積榖均係以印票完釐事後解局移還應即查照辦理並將赴贛採購何項米若干石及塡某字號運照若干張先行電贛知照並請由道於所給運照内另盖圖章爲　密以見示俾易查驗以防夾帶影射諸弊仍請先行諭知採辦員商如查有照外多裝米石以及夾帶貨物定行照章充公罰究不得以補稅帶行緣江省晚稻受風收恐歉薄時艱欵絀偸漏日多不得不認眞稽征諒邀原鑒熹寒（甲） 
[江督批示揚州搶米毆官案南京]  
　　揚州府榮太守江甘二縣委員汪樹堂會禀刁民藉米鬨鬧巡檢衙門聚衆傷官並　搶各米店一案拿獲各犯會訊情形茲經江督批云該犯陳大瓜孫胡氏等擁至巡檢公署撃破洋燈致洋燈玻璃落下碰傷巡檢額顱與有心逞兇毆官者不同該犯陳大瓜旣爲首鬨堂塞署卽不毆官亦應斬梟惟孫胡氏並未下手毆官罪止絞候情罪有關出人陳大瓜一犯差役謝魁將其拿獲釋放究竟係因親戚或因受賄應　質訊明確卽行正法以昭炯戒此案有關奏咨應飭縣將被搶毁情形勘明估計通詳方爲正辦○又批第二次會禀　此案前據開具供摺請示本署部堂因風聞謝魁拿獲道匪陳大瓜因與有親將其釋放誣拿徐大瓜逼令頂認情事查核該府等所送供摺於陳大瓜及謝魁供内均行删除亦不究徐大瓜如何被逼妄認率行釋放即各役如何向各處索詐亦不詳細訊問僅止向某家詐洋若干寥寥數語實屬忽略已札飭嚴審妥擬詳辦在案今據該府等仍照原訊供詞具禀並聲明聞該役謝魁將陳大瓜拿獲因與有親將其釋放妄拿徐大瓜充數提訊徐大瓜據稱係被哄誘冒認要知陳大瓜所犯情罪重大徐大瓜何致被哄頂認况謝魁供稱與陳大瓜並非親戚係屬懷疑誤拿狡避顯然謝魁係在官人役且有陳大瓜可以質証乃該府等任其狡避尙復成何信讞批飭該府縣再行嚴訊詳辦（晦） 
　 
[議復禁止蕪關米糧出口事安慶]  
　　安省產米最富今歲春夏之交偶遭荒歉米價陡然騰涨皖南各屬幾乎有無米爲炊之勢推其故由於蕪湖之出口過多也前月有歙縣廩貢生吳棣禀請大憲奏明永禁出口皖撫曾札飭司道妥議具復現藩司蕪道覆以蕪關應征米稅約在百萬左右江皖兩省釐欵捐欵及洋債要需悉出其中未便永停惟今歲南北各屬大都荒歉擬卽責成所屬各州縣於冬月内將境内存穀查與上兩年爲絀爲盈據實通報如彚核各屬有絀無盈擬即禀請禁止裝載出口三個月俟禁滿後察看春收豐歉再定辦法云（多） 
[營弁受假官誑騙過蘇州]  
　　冒充知縣王祖光擬定監禁十年已紀昨報茲蘇州府孫太守以凌沈一弁以財營求實屬咎有應得請批飭從嚴懲儆等情詳奉蘇撫批准將飛划前旗官沈保義後旗官凌秉忠各記大過三次仍責成郎統領隨時察看禀辦（永） 
[拿獲巨棍之傳說]  
　　著名惡棍范高頭聞前日在海門廳地方爲降弁凌德勝沈葆義等恊同英捕房包探趙銀河等拿獲（力） 
[日本郵船觸礁]  
　　十七日香港電云輪船目北開來者皆報稱大阪郵船會社之受克西丸在美羅潑暗礁之北觸礁失事旋又遇刦幸搭　並無　難 
[美國大將已抵古巴]  
　　十八日倫敦電云美國陸軍大將馮斯敦已抵古巴京城受命爲駐防軍隊之司令宮 
[萬國公法會在德京開會]  
　　十八日倫敦電云萬國公法會在　林開會德國報章特撰論以紀之述及英德邦交一事並云深盼該會之談判足令英德邦交日見親密也 
[英國大風雨爲災]  
　　十八日倫敦電云英國西南境屢疾嶌鳳暴雨爲害甚　屋外之工作皆已停止 
[奥國陸軍叅謀長辭任]  
　　十七日柏林電云奥國陸軍叅謀長俾克男爵已辭職譯字林報 
[續誌英公司輪船失事]  
　　十八日倫敦電云大英公司輪船伊雪斯號載有印度郵件現因渗漏過甚船主已電請撥派兵艦帶同熟諳水性人前往施求查該船肇事係因機器内之氣管炸裂飛入海内當其爆裂時吃烟室内之桌子竟被吹人空中有數人幸而後免故尙無傷人之事英國巡洋艦塞福克號已由地中海爲爾太島啓椗前往襄助譯字林報十九日倫敦電云大英公司輪船伊雪斯號已運載搭客郵件前往塞德海口禮拜六可望行抵該處譯文匯報 
[俄國内亂之一班]  
　　十八日倫敦電云前四月内華騒一處之人被毁者有一百六十四人受傷者五十九人 
[俄京警察查獲炸彈]  
　　十八日倫敦電云俄京警察在鐵路部所設機械學堂内查獲炸彈一百十顆炸藥無　 
[英報關心摩洛哥事]  
　　十七日栢林電云英國泰晤士報論德美公使前往摩洛哥之行程並及愛耳其西亞會議所定條欵實行之法 
[華俄銀行招募新股]  
　　十七日柏林電云華俄道勝銀行擬招募新股二百萬两以其撥用籌備上海本行之存銀 
[俄國實行新政之見端]  
　　法報云俄京傳言俄皇將降旨撤銷各項人民所得之特别利益譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[川督錫札巴縣霍大令文（爲飭除害民捕役事）民捕役事）]  
照得川省差役之多無逾巴縣其最爲民害者更無逾於捕役訪聞該縣　二門班革後改爲書樓招聚徒　常二三千人每遇盜竊之案庇賊踏贓舍正案不辦專與事主劣團捕一遊民乞丐　使誣扳中下户良懦人家名曰牽猴無不爲之破產傾家較搶却爲尤烈蓋被搶被竊只一家每案株連多至十數更或串通無賴揑報竊案藉報睚眦之嫌兼爲生活之計憑空誣指妄証栽贓且信口供稱同夥接贓張三李四洪順興發等雷同習見姓名尋風捕影四處榼索名曰借案開花又有遠近匪徒紅黑兩黨與悶烟剗寳風火爵耀一切脚路生意但至渝城無不依　九門捕役各分地段各認碼頭坐地分肥無所不至城中遂有賊不報捕打死人捕不養賊餓死人之語歴任雖有武健明察之吏或因署事暫時知此輩蒂固根深革除匪易面又懼其激之生變縱使四出刦竊故與官長爲難所謂特擺亂子者遂不敢輕於一發相忍相積叢患以至於今本部堂訪查確切所爲疾首痛心而有以待良有司除此多年巨蠧者也該牧曾經署理巴縣頗著勤能情形較悉合行札飭爲此札仰該牧到任後三月内不露聲色認眞團保俾無𨻶之可乘繼則淘汰白役不至散而爲匪然後與各捕領申明條令有功必賞有犯必懲持之以堅行之以漸無操切無姑容務使剗除積弊永淨根株吾民不再受其荼毒而後已仍將辦理情形具禀考核首以此事爲該牧課績之殿最母得視爲具文切切特札（古） 
[議叙蒙古王公京師]  
　　蒙古王公因現在國家舉　新政情殷報効銀兩若干曾由肅邸代奏當奉旨發還銀兩畱辦各蒙旗新政仍交該衙門從優議叙現由理藩院議議得所有各蒙旗王公貝勒台吉等世受國恩情殷報効應以士默特貝勝色齡那木吉勒旺葆等九人均賞加二級翁牛特旗恊理台吉色巴拉都巴柱爾等二十四人均賞加一級已蒙兪允（呂） 
[蘇藩牌示]  
　　照調補蘇州府知府查恩綏因病出缺所遺員缺查有新授蘇州府遺缺府何剛德堪以請補（永） 
[粤東官事]  
　　新簡廣東朱臬司聞已交卸道篆入京陛見約八月内請訓出都九月初當能蒞粤臬新任矣○委署提學司叚道少滄已　昨日已刻在廣雅書局接篆視事○温道宗堯禀請出洋游歴昨已啟行（冬） 
[郡守廣勸國民捐紹興]  
　　新任紹興府貴壽鑒太守近日照會紳商學界廣勸國民捐並親自編刋勸諭白話淺切歌詞以期激起國民愛國之心互相輸助（早） 
[閩省擬設官錢局福州]  
　　閩中財政困難莫可言喩每年人欵約二百萬有奇而出欵則有三百餘萬以入抵出不敷甚鉅現擬開設官錢局藉資周轉但閩中各錢莊資本充足以素不見信之官與若輩競爭恐非易事（行） 
[土捐暢收重慶]  
　　宜昌創辦統捐各土商前因在重慶完過釐稅未予扣除均停止販運現爲時已久稽貨甚多究竟能否轄免户部尙無明文不得已仍於七月中旬報運出口計一禮拜報嚴者竟有三千餘担之多捐數之豐寔所罕見（近） 
[縣主求通民隠紹興]  
　　嵊縣秦肇北大令蒞任後所有署中之簽稿門　等名目一律裁汰改用收發委員不取禀費大令復就舊有之門簽房内設立外簽押處親自憩坐其問遇有民間喊控立出詢問當堂審理由是民隠得通而訟棍痞匪咸知歛跡矣（早 
[洪提督辦理械門之失策福州]  
　　閩省興化泉州漳州各府屬時多械鬥廈門提督洪永安近調州縣六人自帶全隊携砲四尊前往各屬名之曰淸鄉良懦鄉民不知其意均紛紛逃避洪提督駐節之處數十里内寂無人烟幸田地方官出爲安慰始得平靜（空） 
[議遺警軍回防杭州]  
　　杭垣警察創辦時卽以防軍四百二十餘名改充巡十近自袁巽初觀察承乏總辦後深知若輩不堪造就卽招募新巡士一百名設立學堂敎練操習原定六個月速成茲將畢業日内先將舊警軍陸續撤遣皆逮人武林軍備作省防之用云荷 
[續招師範簡易科錄取名單蘇州]  
　　蘇垣師範學堂續招簡易科一則已誌前報茲悉本月十一日考試各生已於前晚揭曉照錄　下 
正取四十名王炳藻　圖范玉麒黃祖鑒金曾煜王偉路觀瀾許光世宗之鴻吳育萬龔紹年周　金蔡晉城陳景祺趙元愷王倫甲兪致霈朱采錢步蟾金三　張堂兢李寳華周學善白　寳湯心存王傳習張元書吳集雲楊楚材錢人鴻馬以成董家樹殷李鈨周炳森喩承基謝翥耿文華丁玉麎吳壽仁程仁熹備取二十名孫蓉鏡潘晉培余文滮倪國徵朱曾禍　李獟謝淵陸大椿王翰何紹書金煌章莫鳳輝袁昌忠蔣兆文張建猷夏尙忠陳樹廉張釗張預望田國槐（且） 
[招考測繪專科鐵江]  
　　鎭郡師範學校以地方自治必藉輿圖户籍爲先事之圖但測給專員實難且選爰擬於鎭江通州常州等處招考專修持班生若干入由各處學務公所保送所有學費各地方津貼一半開學之期約在九月旬云（再） 
[鄉愚阻學紹興]  
　　諸曁縣東鄉之梅嶺學堂係由傳君倡立以菴產及義墊田畝爲常欵茲有同族鄉民出爲阻撓持械毁學卽經秦鹿苹大令派兵彈壓詎各鄉民咸抱祖先木主到縣喊寃謂設立學堂並非祖命請飭停止鄉愚無知深爲可歎（早） 
[劣董霸持平糶嘉善]  
　　浙江嘉善縣境與太湖相近地勢極低今秋水漲淹没田畝不少農民赴縣紛紛告荒邑尊徐大令亟擬開辦平糶奈　穀董事唐際虞顧錦濤從中霸持事經省憲訪悉派委查勘唐顧兩董托故不出將積穀存欵各簿又掯匿不交各飢民聞之擁至唐董家内將囤米悉行搬空並欲拆其房屋縣主聞警馳往彈壓一再開導而散（南） 
[舞弊司事擬科監禁罪名武昌]  
　　武穴統捐局司事某某兩人因塡　大頭小尾　票事發提省發交江夏捕廳看管茲聞審實擬定監禁之罪惟两司事尙在極力連動不知能减輕罪名否高 
 
 

Page 10

 
 
來函 
[曾少卿經收江北徐海振捐第二次淸單]  
　　招商局銀五百两多記洋九十元李求蘇病愈洋五十元　　莊節筵移　洋二十元江少文宋良臣吳煥章項煥卿周少泉朱漢文王鳴仙唐郎　盛文彬陳聘臣楊鑑　曹石泉沈水如葉小雲蔡瑞生狄菊生談躍卿高　三施學文兪　周　永基田巨卿趙增善金寳　瞿福田　慶夫姚彬甫甫傳偉人馬石甫丁秉忠以上三十户各洋一元共收銀五百两洋一百九十元正謹特登報以揚仁風 
今日尙有本埠及各省新聞均列人第 
三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[上海官事]  
　　四品京堂龐元淸來滬庽牛莊路○江西興使黃炳焜來滬昨均到道拜會禀見○洋務局提調楊寳王上海縣王念祖昨日均奉道轅傳見（宜） 
[製造局紀事二則]  
　　製造局總辦魏蕃實觀察已定期今日將局務交卸新委張楚寳觀察亦於今日午前在局接受關防該局礮隊營各兵丁率樂隊伺候並警察兵亦均站隊以備叩賀一面由張觀察先行電禀北洋練兵處報告即日視事○製造局護勇王寳臣因倚藉局勢招搖撞騙近日招荐巡警藉端勒索荐費爲砲隊營幫帶張千戎及巡警帮帶劉千戎訪悉立禀魏總辦斥革驅逐不准逗遛（尺） 
[查勘新租界屋基]  
　　閘北開築馬路迭紀本報前日北市工程局工程科長李時泉太守偕同巡局員唐二尹查丈新造房屋各户地基應令讓進若干插標照章傳知各業户遵照云（當） 
[移請塜基免築車站]  
　　寳山縣境保安善堂義塜近因滬寗鐵路公司欲于該塜基地建築車站由經董禀請道憲核示茲瑞觀察已移商該公司請爲另擇基地興築車站免致有碍塜基云（宜） 
[道批催訊錢財紏葛案]  
　　候補同知汪鴻年前投縣署控郭建候誑騙巨欵一案業奉汪前縣提郭訊明押追經郭朦保出外串出洋人分赴英法兩公廨控告旋郭又具禀商會由商會轉詳商部汪亦赴商部據　禀明因奉商部札飭滬道親提鞫訊等因茲汪已具禀投到昨奉滬道批示　　此案現又奉商部檄催已另文飭遵該原告旣照例遺抱司帳人馬文英投案候質郭建侯何得再延仰上海縣立　催解鞫訊仍候本道復審時飭令汪鴻年親身到案以昭折服並候飭廨嚴禁探役騒擾體著交郭建侯迅速移解（宜） 
[催解私鑄案内要証]  
　　私鑄銀角之兪鑑波曾經英廨移送上海縣核辦在案茲由王大令訊得案内尙有要証兪桂芳未據捕房解縣故特禀請道台瑞觀察照曾領袖領事催飭捕房將兪桂芳迅速解縣以憑核訊云（宜） 
[批斥茭白船請免捐照]  
　　蘇鄉商民顧法生等具禀總工程局聲稱裝運鮮藕水菓來滬泊在浦灘起運求請免繳捐照費等情即經局董批示以該民等裝運茭白來滬將茭白壳抛棄沿浦經本局雇夫打撈淸潔所費不貲該民等任意蹧不知自愛前經朱總巡辦理淸道時有令繳納私費方可免裝垃圾本局接辦以來曾經免裝並著遵繳領照費亦屬化私爲公起見有益船家該民等　過出給領照費每月小洋兩角何得諉稱勢難支持顯受船埠頭等唆使嗣後毋得輕信浮言如運茭白來滬應卽照納領照毋違（尺） 
[榜示雜項罰欵細數]  
　　總工程局所收七月分雜項罰欵計大洋十七元小洋三百九十七角錢九百八十文業已逐欵榜示以 
昭大公（尺） 
[諭禁醵資唱戲]  
　　現當花稻秋收之際本埠西鄉一帶竟有無賴　徒藉酬神爲名醵資演唱花鼓淫戲敗俗傷風莫此爲甚現爲本縣王大令訪聞當卽諭飭各圖地保從嚴禁阻如有不遵許即禀究該保得賄隠庇併干嚴辦不貸云（宜） 
[西報紀西人强搶珍物圖逃事]  
　　字林報云昨日下午四句鐘時有兩西人一名伊勒貝一名羅索同往英租界雲南路全昌金鋼鑽石號見該店内適僅有一人因噴以硝强水禁勿許聲張將匣内所裝鑽石計値洋二萬元内有一粒値洋七千元盡攫而去之即出門乘馬車向新法界而去捕頭麥克濤于前夜卽已得有風聲當帶同西　薄克勒斯西捕瓊生設法跟蹤追之車至法界卽已望見因得干半句鐘内將伊勒貝羅索捕獲所有贓物皆在身上搜獲當就擒時有一法國遙捕在塲幫助該二犯當監禁干法大馬路巡捕房内再行解歸英國官員審辦事後查得該両犯曾雇得小船一艘在法國郵船公司碼頭等候意欲開往吳淞云 
[紀英署研訊西人强搶珍物事]  
　　安康里全昌金鋼鑽戒號被西人攫物一案已誌昨報昨晨九下鐘英捕房將所獲之两西人解送英領事署全昌號司賬張某投案候訊英沙按察司向之研詰張供十七日午後有西人三名來號以選買鑽戒爲由將我强按于地用藥潑　面上喊救被毆背上受傷當被搶去鑽戒數十只所受之傷情愿自醫沙君向二西人詳加詰問至午刻退堂午後二點　鐘又升堂續訊據西探禀稱查得該西人同伴三人非止全昌一家被攫俟查明再究沙君准之判二西人還押張斥退聞尙有一西人亦由西探續獲一　押候再究 
[查明失火]  
　　前晚九點鐘英界雲南路益泰祥雜貨店樓上遺火幸卽撲滅捕頭特飭包探劉光震前往詳查旋由探回禀實係無心失火（力） 
[逃妻領回]  
　　余錫臣之妻某氏前與王阿生通姦藏匿美租界華特路某號房屋昨爲余尋獲鳴捕將王及該氏一并送入捕房捕頭飭將該氏領回管東王斥釋（似） 
[招領迷路女孩]  
昨有口操蘇音年十齡之某女孩身穿花布衫褲洋布背心有鞋無襪在法租界迷失道　由巡街捕送廨請爲安插詰以姓氏籍貫槪不能答奉判發堂留養候家屬認領深） 
[會訊代銷裁縫機器案]  
　　美商勝家公司控華人龍厚生至紹興代售縫衣機器虧空銀兩一案前日午後關司馬會同美白副領事提訊據原告洋人稱龍厚生代本行至紹興銷售縫衣　器言明每百元扣洋二十元一切關銷均在其内現在龍虧空銀一千三百餘兩除保人賠到銀三百兩外尙結欠洋一千零十七元請追質之龍厚生供當時原議行中給辛俸每月五十元至今時閱二年均未領取再如往杭州等處裝機來往川資每次六元亦應由行中應付以各項計之除還欠之外有　無絀求恩交保請算帳目該洋人稱並無另算辛俸之說司馬得供商之白君判將龍押候著先繳洋四百元其餘限一禮拜向原告理楚（孝） 
[上海縣案]  
　　趙毛毛戳傷趙蘭生趙四四一案英公廨先解幫兇之陸金海到縣後前日又解毛毛及　刀一柄到縣當晚奉王大令審訊蘭生供昨與次　四四路見紗廠小工趙毛毛途中調戲同廠女工小的等斥其無理毛毛即紏人蜂　併用 
 
 

Page 18

 
 
剌刀將小的及四四戳傷幸將刀奪住先獲之陸金海雖亦在傷實未動手求鑒　三保供四四蘭生均是胞弟俱遭毛毛戳傷四四刻在醫院偒重難保無虞大令飭仵騐得蘭生肩甲左手刀傷屬實及訊毛毛供蘭生四四是小的戳傷喝責五百板陸金海供在塲路過見毛毛特刀傷人小的實不相干大令判令交保毛毛收押再究蘭生赶自醫治與三保退去候示○匪犯大刀關勝即徐關勝奉道憲發縣後現提出復訊戳死辛囝囝一案依然狡　不認大令判還禁候再覆鞫○大陽廟巡局函解徐長生控崔吉安等騙洋案内男婦四人到縣訊究徐供由崔吉安陳才芝爲媒議娶阜寗周葛氏爲妻言明身價洋三十六元已付十六元陳即逃逸崔亦推誘控局解案崔供與陳才芝作媒是實惟徐雖付洋十六元除葛氏船飯資六元　其餘十元俱由陳收去脫逃朱廷成供原籍阜寗周葛氏隨小的來滬由崔陳爲媒再醮小的並不干預惟付與船主船飯洋六元是小的過付周葛氏供此事被崔吉安陳才芝两表兄私將婦人價賣婦人並不知情大令判崔收押葛氏交官媒看管朱交保徐斥退候示○王安春控王二潤私質鞋片今奉比訊大令判二潤收押限追如延嚴比○李阿四朱阿大竊限王家弄顧姓衣物昨日提出復訊仍認代賊當贓並未夥竊大令判李責三百板與朱還押再究○徐桂祥之地先賣於王阿大後復賣與徐子豐曾涉訟訊押在案茲提桂祥訊比判責二百板還押限七天交地○許根發控沈咸春拐妻不認收押令據見証富金供四月十九日目視沈與根發之妻同行七月廿七尋見沈即越河逃遁質之沈供仍狡賴判掌類四十下還押再究宜 
[公共公廨早堂案]  
　　棲流所司事高長　控金記瑞誘妻沈氏掯匿請提究等情讞員關司馬准詞將金提案研訊已詳本報昨由新閘捕房將沈氏與金一併解案請究襄讞孫耳三明府會同英巴副領事訊之原告高長　供昨見沈氏在金所開之烟館内商民即與金理論即被藏匿沈氏供前者曾與金相識此次係往金處購烟求宥明府判金紀瑞管押捕房一月沈氏交高領回管束完案○嚴月波遣了投廨控　婦滕陸氏行竊金飾對時表等情前次堂期訊供該傭不認行竊司馬判俟傳到原告再訊昨日嚴姓家丁某甲投案聲訴並提到該傭婦之荐逗陳阿金供已荐該傭三次並未竊物孫明府判着將滕陸氏交官媒管押飭陳阿金幫同原告理楚○章火塘葉永卿來滬尋覔生意　朱榮生將衣箱行李寄於四馬路沁芳園王老板處併由朱荐充沁芳園烟館賬房先交押柜洋三十元由朱之朋友錢阿榮親手過付不料付洋後屢次延約中秋節天氣驟寒葉至王處開衣箱取衣而箱内衣服早被王等常質大半因此投新閘捕房控請追還捕頭飭探李星福將被質之衣吊齋并將朱榮生錢阿榮拘住惟王老板已聞信避匿昨日由探將朱錢送案請究訊之葉永卿供亦相同正在訊問間又有沈榮蘭投稱小的於日前被朱錢二人騙去洋十元據云荐小的至沁芳園爲堂棺須押拒洋十元小的借貸與之刻知過　求恩附追質之朱錢同供洋交王老與取去現在不知何往明府着將朱錢管押候飭提王老板到案再訊○擺小攤之金榮昌年已六旬生涯寂寞與其妻顧氏勃谿潛服生烟印捕以金違章於昨拘案請究明府訊悉前情賞洋两元斥退○對買賊劉德生混入河南路惠羅洋行竊洋　三十碼又混人興昌祥洋貨店竊取泰西縀一疋當塲拿破扭交包探於昨解案判將劉管押三月贓分别交失主領去○西婦會佛而投廨控　婦王陸氏行兇毆打昨由包探沈阿岳將氏拘案明府着交保俟今日德因領事再訊○前卿人吳四海家被盜由吳拿獲王五交探陳云忠解奉中西官訊供係張三劉七子等所搶判押候補提各情已詳本報昨由包探陳云忠卲仁初恊同西探分在法界拿獲張三又在虹口甘肅路西拿獲劉七子及錢老全等於昨解究訊之王供小的實係隨同張劉等人去尋妹子並不搶物求察訊之張供小的姓孫並不姓張因王五向小的借錢買短衫不允被他誣指求察訊之劉錢同供並不同刦求恩襄讞孫明府以該盜等多不承認必須失主吳四海認明方可無訛遂商之英巴副領事判一併還押捕房候復訊核　○唐士林以假莊票先後向恊豐及福昌祥等號騙取川土經恊豐號報探解究恊豐出店何阿榮投呈假票一紙計銀一百二十两求追福昌祥號夥李文明供唐來購土付下莊票同往照對在二馬路逃走拿獲幸土未失去呈求究辦質之唐供此票係汪姓付找不知是眞是假現汪逃逸求開恩典明府判押西牢半年照繳銀一百廿两如違再押半年　翁楚臣積欠洽餘莊圖賴不還控奉提案明府判過案訊追○顧愼　控　云飛欠洋傳案判過堂質究○張榮生竊王阿毛等家衣被判押十四天○船户張林生搬錯盛記號羽綢一箱報捕解究判從寛開釋○朱金生藉　向孟順堂拆梢洋五元不允相打由捕解究官以違章判原被各罰一元充公（力） 
[法租界公堂案]  
　　昨紀韓根生由保人王醴泉送交英廨後當由關司馬飭差將韓送回法廨昨奉提訊抱告人潭文奎供稱前被盜賣之田不願領價請追租價洋八百元官判將韓管押令即函致地保鍾書堂在外赶連理楚○張子　呑沒畢榮華股洋被控管押昨張妻投廨求保明府准之限五天向原告理明否則仍當提追○　興洋行與立成洋貨號爲定沙町魚紏葛一案昨又集訊原告洋東稱定貨必有西文一紙爲憑立成經手揚永祥稱與該行住來已久素無此項章程即本埠各行號定貨亦無此例官判下期到案定　○萬吟香偕鄰人張瑞卿控二房東於松喬放火一案茲　房查明實係誣控盖因於將屋推歸於萬言明貼債費洋六十元後給三分之一餘欲圖賴　詞朦控陳明府察悉前情昨又集訊謂萬本應重辦姑寛着交還於洋四十元下期邀中人到　訊核○張炳榮姦佔徐氏刀傷平榮烈手臂一案昨又解訊判張再押廿天另給平養傷費十五元○陳相根控陳桂生在北京　船竊去皮　鈔票洋一百七十元昨亦提訊陳供贓爲同夥小湖北取去判押候補提訊追○徐阿金掩入郭海泉家行竊首飾洋銀一案昨日提訊郭堅不肯認奉判押查○鋸匠徐紀堂張樹生在老北門外爲王和尙搶去包袱一個拘獲送廨官判押捕房一　贓給　回（深） 
[美租界捕房事]  
　　李阿甫昨至蓬路菜塲購買午肉論價不合互毆由三百四十九號捕併送捕房捕逗以事屬細微一併斥釋○徐阿才昨與沈阿生在西華得路互毆徐即以毆失金戒爲詞報捕請究奉飭自行投廨控告○女孩鄭如意昨經北四川路被汽車撞跌受傷由捕送入捕房轉送醫院求治仍飭查汽車號數再　○馬夫王阿三昨以傷馬駕車由五十九號西捕拘入捕房押候送罰○女孩月鳳逃出在海寗路啼哭由三百八十二號捕帶入捕房旋由女父吳炳華領回（似） 
 
 
