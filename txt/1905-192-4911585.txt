# 1905 - 192 - 4911585

 

Page 1

 
 
[電傳諭旨]  
　　六月十五日奉上諭興京副都統靈熙著充永陵守護大臣恊領宗室中文著補授盛京副都統充福照陵守穫大臣嗣後三陵一切事務均著盛京將軍隨時稽核欽此同日奉 
上諭上諭史念祖著賞給副都統銜隨同趙爾巽辦理賑撫事官欽此同日奉 
上諭景厚儒林鍾靈均都來京當差所有五部事務著歸盛京車兼管欽此 
[電傳宫門抄]  
　　六月十五日召見軍機明吹日本改定法律沿革攷續十五日稿 
其二爲法典調查會是會創於明治一十五年以内閣總理大臣侯爵伊籐博文爲總裁司法大臣侯爵西園寺公望副之委員大都爲帝國入學法科教授及裁判官辨護土各省局長參事官等凡三十餘人蓋全國之法律專家與凡有法律上之經騐者無不薈萃其中其總　及分部規則甚詳今錄如左 
（一）法典調查會總章 
第一條法典調查會屬於内閣總理大臣之監督審議關乎改正或制定法典及附屬法令之事項並調查實施條約之必需事項 
前欵之外凡關乎法令之事内閣總理大臣有諮詢詩則宜陳其意見 
第二條法典調查會以總裁副總裁及委員三十五人以内搆成之 
第三條總裁副總裁由内閣總理大臣奉請任命之 
第四條委員三月以上會議不到由總裁上陳内閣總理大臣 
前欵之時由内閣總理大臣奏請免其委員第五條法典調查會議事及整理會務之規則由内閣總理大臣定之 
第六條總裁掌整理議事以其决議上陳内閣總理大臣 
第七條副總裁承總裁之指揮管理會務總裁有事時則代理其職務副總裁於前欵之外與委員同一資格列於議事 
 
 
 

Page 2

 
 
第八條法典調查會置部長四人起草委員及主查委員若干人由總裁於委員中命之 
第九條總裁副總裁及委員每年給津貼千圆内但起草委員及主資委員得給二十圓以内 
第十條法典調查會置補助委員八人以内使補助起草委員及主查委員之職務 
第十一條法典調查會置書記若干人使從事議事之筆記及一切庶務 
第十二條補助委員每年給津貼六百圓以内書記五百軗以内 
（二）法典調查細則 
第一章調查規則 
第一條修正法典用單獨起草（一人主稿之謂）合議定案（會議决定之謂）之方法 
第二條主查委員中置起草委員二名使專任修正案之起草但必須之時得置恊議委員使恊議定案之事 
第三條主查委員中别設整理委員及報告委員 
第四條整理委員掌審查法典修正案各部之關係及法典修正案與其他法律命令之關係 
第五條報告委員掌左之事務 
（一）查閱帝國議會議事錄法律書雜誌新聞紙等所載實施法典延期之理由及法典之批評等報告起草委員 
（二）審查委員以外所提出之修正意見書其足爲參考之資料者摘其要領報告起草委員未完 
[浙江同鄉京官來電（爲浙省鐵路事）]  
　　寓滬浙江紳商公鑒浙省鐵路事已由仁和相國領銜徧函各帮紳商並請孫問清沈淇泉兩太史張菊生刑部汪穰卿中書爲同鄉京官代表公同會議汪已於十二日動身浙省同鄉京官公具（外） 
[實行不用美貨傳單]  
　　昨日上海城廂各處有人遍發抵制工約不用美貨傳單演成白話約有數百言大旨謂實行不用美貨之期本定六月十八日爲兩個月期滿十八日後各店鋪務須實行此辦法云（居） 
[香港華商聚議不買美貨]  
　　十六日香港電云寓居香港之體面各華商現正聚會均議定不買美貨蓋籍以抵制美禁華工苛　也釋文匯報 
[彚錄各埠女士籌拒美禁華工約]  
　　蘇州女士　議　制禁約十四日蘇郡因果巷蘭陵女塾第三次放足會集議之期蔣振懦江蘭陵謝長逹沈學淵蔣鳳梧蘇麗雯吳靜嘉　燮經吳達時唐忠貞等各女士均在會先由蔣振懦女士倡議發起美禁華工問題繼田江蘭陵沈孟淵兩女士演說美禁之苛種種慘狀次由蔣鳳梧女士發明女界極應及今與男界平等四萬萬同胞女居其半抵制美貨女界自當一律共表同情不用美貨實屬和平辦法聽者皆舉手替成次由蘇麗雯女士演說中國女子向日幾不以國民自居務須乘此機會結成團體爲二萬萬有用之人美人旣不以人類待我華工如我國民不思抵制反用其貨此眞禽獸之不如我等須以國民自居勿受人以禽獸之誚聽者感動義形於色是日到者百餘人均簽名贊成擬日内再開特别大會集議不用美貨之法叧刊廣告遍勸女界云（容） 
上海女士抵制禁約之辦法初七日施蘭英女士借本埠廣西路七十五號榕廬開會抵制禁約到者百餘人先由施女士演說開會宗旨繼日務本女塾王湘齡張昭漢廖斌三女士演說皆以不用美貨爲目的商議辦法十條列左一擬上書美政府據理力爭廢約二致書各男界以表同情三各担運動内地女界之任四刊發美貨明目牌號傳單五分往本埠各家演說不用美貨六擬以此次集會堅持久遠中國婦女會七如有特别善法並成效如何隨時佈告九不時開會聚談以相聯絡十愿贊成以上各條請其簽名并詳明住址隨時捐助刊發傳單者極爲踴躍鍾佩英女士認代刊傳單三百張（外） 
[彚錄抵制美禁華工各函]  
　　庽寗波舊貫同鄉陳壽衡致曾少卿函抵制美約海内共表同情私心爲之悲喜喜者喜公滿腔熱血以隻手挽狂瀾於旣倒悲者悲四百兆之同種沈淪已極至今日而思自存於世界微我公振瞶發聾我同胞大夢正酣何能驚覺剥極必復天道無終窮之理我同胞團體旣結衆志可以成城斷非外來　力所能遏阻讀公聲明未允展限廣告有初心未改阻力忽來等語不禁感慨係之然行銷各貨棄取之權操之在我當路者卽勢迫刑驅亦無奈我同胞何大丈夫處世求自盡其是耳成敗利鈍在所不計刀鋸鼎鑊在所不驚况盡我自有之權並不强人所難所冀我同胞　忍持之始終成之無負我公提倡萬難之意此則壽衡所馨香頌禱而寤寐求之者也第　行抵制轉瞬將届而寗波一埠若罔聞之一無動靜豈寗人獨無種類思想耶抑有鑒於周生有案之有始無終耶要皆非也不過無紳董以爲之倡耳因思上海庽公如嚴君筱舫周君金箴李君雲書等皆一時表表衆望所孚祇須一紙書來有不雲合響應乎（後略）淮安士商烈成氏等致曾少卿函華工禁約我公不忍坐視同胞之故力籌抵制以不用美貨爲宗旨登高一呼中外響應我國合羣團體之舉自君開之愛國保種熱誠可敬然期限未滿各事未行外間頗有商會諸公欲再展限之謠僕嘗疑之及讀日報閣下辨明之函始恍然於吾公力持前說初無疑貳壯哉志士可爲國民吐氣而書中又有初心未變阻力忽來之語僕閱之未嘗不三嘆流涕也夫兹事之起去壓抑保自田我國文明起點歐人傳一傳百以觀我民之造因美人側目側耳以俟此事之結果有此一舉可以覘國民進步此一　可以杜外人輕視此事果能熱力不懈認眞辦到今後西人視我同胞或者易其目的自表面觀之不過商業工業之競爭而就其内容審之則關於國權主權者甚大成則中國民族爲世界上可貴之民族不成則中國民族將愈奴隷牛馬之不若而聽人宰割於斯時也爲政府者方提倡鼓舞之不略萬不料率爾禁止也中國辦理亦交往往於極有關係問題紳民力持於下政府輕忽於上一誤再誤以致於斯可恥孰甚竊謂天下事最難齊者人心最難勝者公憤今日之事人心已齊公憤已勝吾公以商會領袖舉国國未有之舉自以不畏懼不受制爲主腦六月十八日之約萬萬不可　展無論政府如何禁止如何壓抑而我堅持一不用美貨自有之權政府當亦無如我何並請電致各埠雖有政府命令不準倡言抵制而我等不開會則可若美貨之用不用則人人自有之權政府從何干涉即使政府媚外將約私行畫押而我全國同胞萬不承認訂約 
 
 

Page 3

 
 
自訂約林貨自禁貨俾海外各國知中國有無用之政府而有有用之國民一面仍敬禮美人使不釀成交涉各報亦宜將美國所登之告白一律撤去以示薄海同憤之意趁此人心方熱力行此事政府於此諒亦不敢故違衆意强行壓抑（中略）如慮美有責言則乞據理力爭彼能禁我人往安有我不能禁彼貨來况並非禁彼貨來不過僅僅相戒不用而已彼工黨禁華人而政府不能問我民不用美貨而　我政府能阻乎總之此乃文明抵制並非野蠻抵制吾公熱心大力倡提民氣萬不可半途中止爲中外商民所竊笑亟宜聯合衆人力守前約十八之期萬不可改政府之命萬不可遵美使之勢萬不可畏甘詞之誘萬不可聽帷有堅持不用美貨爲獨一無二之宗旨何日改約何日用貨一日不敢一日不用此事自公倡之仍乞自公成之（後略）（外） 
[侍御鴆人巨案京師]  
　　京中現出一命案關係李侍御聞其家人僕婢已交刑部某侍御亦到部質訊一次並潁州會館長班夫婦亦押在刑部中且在廣惠寺開棺驗尸確係原告某某之父爲侍御所毒斃聞其案情有皖人某甲爲某乙所害甲妻某氏携子入京上控甲妻之父亦同行入京投李侍御家李與甲同鄉且有葭莩故亦留之一日李之妻謂甲妻曰此事如成何以謝我甲妻謂一身以外别無長物願終身爲僕以報大德李遂不願雪其寃而優待甲妻與其父其子也如故旋爲乙所聞亦入京見李且許以厚報遂將甲妻等三人遷宿於潁州館甲妻之父常往見李勸以緩辦必能爲力等語甲妻之父亦無如之何又一日甲妻之父携甲之子同詣李侍御家李異常優待少時李命僕人入内告之曰此茶味不佳速拿我的小茶壺來僕人持茶以進甲妻之父一飮而盡甲之子見茶色濃且綠不飲已而李催之曰我今天尙須入城爾等先去容日再晤可也甲妻之父及甲之子相率以退甲妻之父行至中途腹痛卽時倒斃甲之子央人送回會館甲妻一見痛哭隨卽報知李侍御李遂前往並云我剛從城内回寓甲妻以其父身死不明詰之李曰死生有命我當殯之出語長班以上好衣衾棺槨贈之帷之准甲之妻子出門一步其飲饌供應亦優於前甲之妻子心知有異過五六日夜間逃出求算卦人代書呈詞告於工巡局局中派人前往而棺已不見遂拘長班而回長班云奉李老爺之命將棺木厝於廣惠寺甲之妻子請開棺檢騐屍工巡局從之遂帶同件作人等騐得屍身果係服毒斃命隨將李宅男女僕人潁州館長班一并移交刑部審問李侍御央同鄉京官代爲白寃然聞長班男女僕等均已畫供實招矣（月） 
[江督密提方都戎蘇州]  
　　近聞江督周玉帥在金陵拿獲紅帮夥匪十餘人供稱現在蘇州之方壽山者前六年曾與同黨嗣方捐都司在蘇藩憲處當差玉帥得供立即行文至省著蘇藩司交案訊辦十四日藩憲效述堂方伯飭傳方都戎略詰數語以備解赴金陵是日正在盤詰間忽又奉到督憲令箭方再三跪求效方伯以好言慰之旋即備文起解（愛） 
[外商两部互商湖南礦務公司在倫敦註册辦法京師]  
　　湖南長沙礦務公司本有洋股在内該公司洋商忽在本國倫敦註册經湘撫查明核與中國礦章殊多窒碍因咨行商部核辦日昨外務部接到商部來文略謂該公司在倫敦註册一節究應如何辦法希即見復以憑核奪（光） 
[商部咨請江督蘇撫澈查徐州青山泉白土山礦務紏葛京師]  
　　徐州白土山青山泉煤礦經職商朱象鼎韓克舉先後呈請開辦後以爭執礦産朱商則謂青山泉礦係與白土山毗連應歸入利國公司統辦他人不得率　關辦韓商則謂青山泉實係祖遺礦産且距白土山三十方里以外照礦章不得謂之毗連利國公司何得矇稟壟斷由兩造互控疉經商部咨行江督蘇撫查明聲復乃蘇撫咨復則據委查之員詳稱青山泉應歸韓克舉自辦與利國公司無涉而江督來咨則轉據徐州礦務局詳稱青山泉實與白土山毗連仍應歸利國公司統辦案懸日久朱韓兩商固各執一詞而江督蘇撫京各有其說因此商部亦莫衷一是難定是非日前韓克舉又以朱象鼎舊礦虧課有碍新章禀控商部請委查追禁并就礦章逐條黏陳虧課違章情節曁將白土山青山泉界址繪圖貼說現經商部復據禀行咨江督蘇撫請於文到一月内將兩造所禀各節澈底確查詳細聲復以憑核辦（光） 
[外商两部不允駁阻小輪船在内港裝貨江西]  
　　九江關道昨禀外商兩部以現在英商製造小輪船若干隻專在江西内港裝貨核與九江關專章不合并於稅務大有關碍請據情照會駐京欽使并札飭總稅務司轉飭該商遵章辦理等情旋得復電略謂小輪不准裝貨各口無此辦法九江專章與約不符碍難駁阻（光） 
[贛撫批駁撤退洋行詳紀江西]  
　　贛省電請查明撤退洋行各情已迭紀前報兹贑撫胡中丞札飭派辦處司道略謂查此案前據該處呈閱九江道覆電以准稅務司來文現在英商太古洋行置有輪船行駛内河二十八年續定章程載有此節等語查續定新約内港行輪章程第一條英國輪船可在河道兩岸租棧房碼頭等第三條所租棧房祗能用中國代理人執事等人在行輪租房之内居住貿易等語細繹原文所租房屋係專作船棧之用其代理等人在内居住貿易亦卽指輪船貿易而言豈能藉詞影射叧作别項生意以棧房爲囤積貨物之所乎今砡古洋行管事黎廼昌藉内港行輪爲由率在内地開設行棧專賣洋糖實屬有違約章據申前情仰派辦政事處迅即查照轉移饒九道會同稅務司照會英領事按照章程辯駁務飭該洋行收去招牌停止置賣以符約章並將辦理情形具報本部院曁南洋大臣查考仍行南新二縣知照切切此繳（使） 
[鹿軍機病勢甚重]  
　　王中堂出軍機之日某某兩公幾至連類而及故兩公當日頗爲自危鹿軍機因病請假多目尙未小愈又爲醫者誤投藥餌幾瀕於危日來尙未小愈大約樞廷之内將來仍須變動也（日） 
按前日西報載鹿車機病殁蓋出謠傳 
[豫撫奏請將武陟縣管河縣丞移駐詹店兼管鐵路京師]  
　　日前豫撫陳夔龍奏稱豫省大河以北風俗素稱强悍近値蘆漢鐵路開通北自安陽縣境南至黄河 
 
 

Page 4

 
 
鐵橋數百里間軌道聯貫商旅絡繹誠恐匪徒滋事爲患良多必須逐叚稽查方昭妥愼現已由臣開單具奏請將上年擬　之内黄湯陰濬縣各缺縣丞輝縣主薄分别移駐兼理其事如蒙允准則沿路節節布置均有責成惟武陟縣屬之詹店一帶同係鐵路經行之處且何營馬營地方毗連人心最爲浮動若非駐有專員不足以資治理查有武陟縣管河縣丞　駐縣境二鋪營與詹店相去不遠擬請將該員移駐詹店一併改爲兼管鐵路缺分責成彈壓照料以期弭患無形原管河道事宜仍令兼顧廉俸役食一切均照舊制應建衙署照案令其暫賃民房居止辦公云云己奉硃批著政務處吏部議奏矣（露） 
[新委總臺官察閱砲臺鎭江]  
　　新委鎭江一路砲台總台官温幹臣大令到差後於十一日點驗軍裝曁各兵花名箕斗十三日命駕詣象山雩山焦山都天廟東生洲等處　閱砲台隨令守台弁兵合演洋操及打靶諸技（此） 
[振貝子考察工藝京師]  
　　六月初七日商部尚書振貝子至彰儀門内四眼井工藝局考察各項工藝其特色者頗蒙奬譽粗率者亦加勸勉並調查該局章程以備開辦考工廠時一律仿照辦理（人） 
[商部勸工陳列所請飭各省送呈所造土貨京師]  
　　商部所設勸工陳列所已委本部員外郎祝瀛元主事陸大坊爲總理恊理及候補主事靳學禮户部候補郎中顧彦龍等爲庶務長各員該廠工程約在八月即可完竣日昨經祝陸二君條陳本部堂官請通行各省轉飭所屬將所造之各種土貨齎送到部以備届時陳列所中藉資研訊刻己經商部通行各省轉飭所屬一體遵照矣（夜） 
[商部已訂就版權債券两項商律京師]  
商部編訂商律已將片權債劵編成各條日昨由部通飭各省商會議員飭各就本省情形條陳到部以備采擇編入商律（夜） 
[湖北釐金局卡一覽表]  
局所名别委員薪水 
通省牙釐總局總辦一會辦二各八十兩金口牙釐局三十串 
鮎魚套分局二十串 
法泗洲分卡二十串 
沙口釐金專局四十串 
河口專局四十串　 
樊口牙釐專局七十串 
　源口分局二十四串 
黄石港分局二十四串 
羊樓　茶釐專局 
島口分卡二十四串 
崇陽釐局陸卡四十串 
通山釐局四十串 
柏墩水陸分卡三十串二 
通山楊芳林分卡三十六串 
興國富池口牙釐專局三十串 
寶塔洲釐金專局四十串 
漢鎮牙釐專局專辦七十串會辦卅二串石碼頭分局三十串 
漢陽南岸嘴稽查小輪分卡三十串 
鸚鵡洲竹木釐金專避七十串 
坪坊釐金專局三十串 
蔡甸釐金專局七十串 
皇陵磯分局二十四串 
湖口釐金專局二十四串 
漢川釐金專局四十串未完 
[批准緩開米禁]  
　　日前王維孝等投上海道轅禀請勿開禁昨日袁觀察批示云此案昨據顧炳辰等來禀業經禀請兩院憲暫緩開禁仰卽知照（嘉） 
[讞員禀請道憲力爭妓女不能押入西牢]  
　　前有妓女王巧雲效泰西裝束在租界曳客違章由捕拘至會審公廨訊供判罰領事不允欲押女牢經會審委員禀知道臺照會領事駁阻至初十日又有妓女王素卿在途違章曳客拘廨訊供英副領事德君又欲帶回捕房再押西女牢經關司馬一再爭辯德君堅不應允司馬因具禀道臺袁觀察謂公廨向章雉妓曳客並無管押西牢之例且德美兩國領事到堂會譸如遇此等案件亦不過斟酌科罰獨英副領事定欲判押西牢似此辦理甚爲掣肘爲特禀請再行照會領袖領事轉致英總領事霍君迅即解回判罰等情袁觀察已准如所請昨又將情照會租界領袖領事矣（近） 
[滿洲雨汛不能大戰]  
　　十五日英京電云滿洲已届雨汎故不能再有大戰之事譯字林報 
[美牧師觸電身亡]  
　　十五日濟南來電云英國受洗會牧師瓊姆司在泰山地方觸電而亡瓊君本在彼處某廟避暑當觸電時殿宇亦均震壞譯字林報 
[美員往探北極]  
　　十五日英京來電云美國武員潘爾乘新造之特别輪船由紐約起程携兩年之糧往探北極 
[各國領事欲平克雷脫島亂事]  
　　十五日英京來電云駐克雷脫島之各國領事與克島亂黨首領會晤時謂克島之亂如不平靖則政務萬難整頓各領事又允在克島行改良政治之事但十五日内必須將軍械棄去如不照此辦理則各國將施軍律於該島矣 
[俄員用壓力平哇突色亂事]  
　　十五日英京電云路透駐俄蛙突色埠訪事人電稱彼處農民閙事地方官用壓力甚猛克森地方己拘獲農民一千零六人攀羅鐵懦境地監犯被可殺克兵凶毆内有二人受傷而死此等辦法維雖烈然似頗有效 
[英國及西班牙允摩洛哥設國會]  
　　十五日英京電云英國及西班牙爲摩洛哥事己允設各國公會會議此 
 
 

Page 5

 
 
事帷必須將會議辦辦法先告兩國政府譯字林報 
[一日人將全占庫頁島南境]  
　　十五日英京電云俄人大敗於庫頁島之逹里尼被日軍拘去俄犯八十人及大砲五尊自此日人可全占庫頁之南境矣是役日人傷亡之數計七十名俄人十六名譯太晤士報 
[日兵輪出現於西比利亞海境]  
　　十五日烟台電云本處俄人傳出消息日本兵輪近出現於西比利亞之海境又云日魚雷船數艘於十二日駛入西比利亞亞美利加海灣又有日兵輪四艘於同日駛入粤爾格灣恐日人係在彼處測量以備陸軍由彼登岸譯文匯報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[委署漕中協缺清江]  
　　漕標中軍協鎮劉副戎微鳳因事離任經督憲周玉帥咨行已　淮撫恩　帥委城守叅將張叅戎邦才署　叧以詧棟補用副將胡副戎汝餘接署叅缺兹皆到任矣（　） 
[劉侍郎接篆餘聞清江]  
　　江北提督劉軍門於六月初六日由寗赴清江初九日接印先用木質關防隨帶之員爲滋洋武備卒業學生二十二名文案七員文武巡捕各一員（如） 
[淮揚鎮衙門改江北提署清江]  
　　淮揚鎭衙門現已改爲江北提督署其匾額已於上月二十八日更易矣（如） 
[江督派員查勘營房潔凈鎭江]  
　　江督周玉帥以時岂夏令天氣酷熱易釀疫病因特派候補知縣王大令於本月十二日赴鎭江親詣南洋常備第四第七兩標曁新后各營稽查營房兵房及講武堂飯廳等處是否潔凈於衞生有無妨礙隨時開具清單定明優劣分數呈請玉帥覆核以便分記功過藉示鼓勵云（此） 
[鎭道飭將各佐貳官塡注考語鎭江]  
　　常鎭道郭月樓觀察關心吏治考察維嚴日昨分札所屬各地方官將縣丞主簿巡檢典史等官平日聲名如何才識操守如何據官塡注考語限二十日内禀復道轅以憑核辦蓋亦澄叙官方之産也（此） 
[蘇撫批示二則蘇州]  
　　撫憲陸春帥於木月初四日懸有批示二道照錄於下南匯縣紳士批察核所禀該地係衞芝香父子及其黨羽周和海種種惡跡徐阿香强取孀婦張郁氏爲妾該保乘機案詐一端爲實有事可指此外俱係空言來禀又未明列姓名親自投遞此等郵遞匿名禀帖本難率准姑念言屬因公禀尾又據聲稱致恐洩漏貽害該保勢燄之盛至於如此似不得不准子查究以通下情仰松江府卽飭南匯縣密查明確如果屬實立卽拘案嚴辦毋稍庇蹤致貽民害仍將查辦情形據實具復錄報臬司備查○南匯縣寡婦張鳳氏禀批查此案前據該氏來轅具禀即經明晣批示在案兹據瞿阿炳等聯名禀控姚桂榮復於五月十七夜率衆分至該氏及瞿阿炳等各家抄掠衣物擄捉張錫堂勒贖放回該氏之媳張任氏及孫仁郎之弟隆春被擄無蹤則姚桂榮等形同化外法所難寛經該氏赴縣喊控何致被阻不理察核來禀顯有飾聳控關擄掠情事較重虚賣均應澈究仰松江府即飭南匯縣赶速馳往查勘訪訊確一面仍照前辦理至行賄匿之代書及賄之書役併郎提訊革辦毋稍徇庇致滋藉口迅即據實具復錄報臬司備查（愛） 
[縣丞委署道庫大使蘇州]  
　　藩憲效述堂方伯於初五日懸有牌示云照得署蘇糧道庫大使丁尙廣期滿撤回遺缺查有試用縣丞沈愷儒堪以酌委署理（愛） 
[考騐武職廣州]  
　　上月二十七日臬司糧道中協各官會同在北校塲考試武職打靶報名者三十四人其中僅得一千總王崇業全中五槍其餘或中三四槍或中一二槍五槍均不中者占其多數二十八日又在撫轅箭道考驗馬鎗其任馬上連放城十嚮者僅一人（谷） 
[　　邇聞官場傳述謂漢口籌餉局楊吉逢太守有署理襄陽府缺之信張弼臣大令則調辦籌餉局差（民） 
[日船運鐵漢口]  
　　昨有日本船四艘載運漢陽鐵政廠鐵件甚多由稅關驗明開行下駛（民） 
[江北提督與周玉帥互商要公江]  
　　新任江北提督劉延年軍門於前月二十七日蒞甯江督周玉帥卽盛設筵爲之洗塵自是軍門與玉帥　從須相往還所商均係整頓江北要政嗣以軍門亟於履任玉帥又備筵爲之餞行（道） 
[鑄造銅元機器全數運寗江寗]  
　　前者江南銀銀元局會局鄧雲渠觀察禀准前督魏午帥赴滬向瑞生等四家洋行購訂鑄造銅元之一應機器計價銀十萬元後制政一再易人均經委派道員往滬查勘旣而滬南製造局將鑄銅機器運送來寗所有缺少之件亦託瑞生等四家代爲　造刻下四洋行將購訂添記各機器全　辦齊昨己由　運　　交銀元局收楚矣（道） 
[兩淮部餉遵飭提前揚卿]  
　　運司恩都轉前奉督鹽憲周玉帥札文以大部支放各項需欵甚亟各司庫應解本年京餉務各提前解部等因都轉接奉之下已將第三四兩批餉銀分别委員先後護解北上兹又將第五批委葉分轉爲楨起解昨已啓程第六批委曾鹺尹家彦管解大約日内亦可就道矣（木） 
[儀棧憲咨請及時委運北鹽揚州]  
　　運司恩都轉准儀棧總辦蒯觀察來文以皖販銷數日有赴色乘此河流充溢之時請即委員赴浦領運北鹽儲棧濟銷都轉接閱後當將已亥秋綱新增北鹽三千引分委六員前赴清江梱運除申報督監憲外刻已札飭淮南局員傳諭皖販承運各商遵照矣（木） 
[揚州府試八屬案]  
　　揚州府張太守舉行府試於六月初一日併試所屬八州縣童生昨已發案將各縣案首名列左江都江寳麟甘泉　啓 
儀徵于櫛深高郵翟捷寳應張献廷興化景陽泰州章奎森東台鍾靈秀（　） 
[機匠罷工之事已定鎭江]  
　　鎮城機匠挾衆罷工勒加工價己兩紀報端刻經署丹徒縣郭子　大令體察情形傳諭各　號分别　加並不准高　洋價以示體恤各號允之至十二日各機户　　　照常工作鳳湖旣定復醵資招集同　　班　南門張王廟演劇三日以整行規（此） 
 
 
] 

Page 10

 
 
[禀控阻議官渡九江]  
　　瑞昌縣監生吳著蛟等擬于邑城外設立官渡以利濟行人爲封姓　阻遂赴縣府道具禀兹奉道憲批示云設立官渡利濟行人車屬善與自應相度平坦扼要地方作爲碼頭豈容藉端阻撓致碍行旅所禀如果屬實封姓　屬不合惟畢竟有無流弊應如何妥定章程仰九江府督飭瑞昌縣迅速體察情形詳加諮訪議　妥協章程具禀察奪事關善舉毋舟偏　（名） 
[河工局委員因怠公差波]  
　　甯郡河工局事務向由府尊委員辦理現局員王大令公務廢弛城河水道汚塞不濬街衢垃圾堆積如山時値炎夏臭氣蒸人未免染成疾病府尊喻庶三太守查知其事當將王令撤回改委鄞縣辦理邇日鄞縣主高大令已將大池頭起至東門喉橋一帶河道逐漸開濬矣（戴） 
[警察學生毆人江寗]  
　　江寗府中學堂日前有學住課餘之暇偶入警察學堂閱看警察學生練習警察義務警察生羣起毆之中學生衆寡不敵已被毆傷復遭衆揑詞朦訴於警察總辦前以致無辜拘押同學聞信集數十人往見警察總辦　縣察始將在押之中學生釋出（　） 
[蘇省高等學堂招考學生鎭江]  
　　鎭江府承瑞卿太守近奉蘇學務處札　謂蘇省高等學堂爲　省學堂之弁冕遵照奏定章程學生須出在府中學堂遞升現當開辦伊始多未卒業不得不廣行招考之法凡已具中學程度者入正科未及者入豫科按照該堂所開章程赴處報名塡册擇期考騐等因太守已飭丹徒縣郭大令於初五日出示曉諭仰聞邑學生如有年在十七歲以上二十二歲以下文理優通品行端正身體建全及曾習算數或英語法語一二年者依限　章赴蘇報名面塡履歴聽侯考騐仍先來縣報名以便稽考（常） 
[撫批開棺檢驗江]  
　　贛省春和縣圖差毆斃親兵一案陳大令善垣並未相　迨屍親上控吉安府胡太守祖謙以案開差役釀命且兩造均在官人役應否札委鄰封詣驗禀請撫憲核示胡中丞批飭愼選仵作遴員迅往啓檢太守現已赴省招募高等仵作隨同委員親往檢騐聞陳大令現已爲江督揭參矣（償） 
[會匪正法江西]  
　　上年萬載縣解到洪江會匪首楊青山及同黨數名今春該匪首致信黨羽串同翻供適獲信據無可狡賴始照前供認不諱經讞局禀明臬司轉禀撫憲於五月二十九日委中軍參將請軍令正法（信） 
[九江官事]  
　　德安縣保甲委員吳二尹瑞現届期滿省憲即以在縣收發公文委員梅叅軍傳甲接辦所遺收發差委孫少尉錫　接辦（德安縣典史鍾少尉嵩華俸滿赴省騐看府憲委潯城義）渡委員楊少尉承泰代理（各） 
[清江]  
　　銅元局所築馬頭業已竣工計寛三丈石級平疉而上順便起卸重機之用邊道亦累級而升以備　人附力焉○河北岸舊有土藥騐補局專稅土釐嗣添膏捐局仍舊征稅兹奉徐州道來文因土　稅銀已加飭將膏捐裁撤併入土藥局辦理○工藝局委員游大令錫龍禀請上　頒發木質鈐記俸　文牘住來借印不便諸弊兹已奉飭由善後局刊成鈐記一頺札發具領已於上月初八日開用文曰清江農工試驗塲委員鈐記○寳應縣紳士劉孝廉讓諱　集同志創設高等小學堂一所禀請恩中丞　取堂名旋奉批示云該舉人等擬增訛高等小學堂具見熱心教育所請廣籌常年經費議丈量湖灘淤溢　由行認捐稻麥每石二文之處是石可行有無窒碍候飭高等學堂總辦轉飭寳應縣會商紳董　　情形妥議具詳至標題堂名應俟學堂經費籌定章程周妥　行　　可也○日本繭巿將終價甚昻貴每斤須售錢三百二十文收繭之家猶以收買不及爲憾○淮安府考現已畢事兹將各案第一名錢左山陽余乃藻鹽城吕宗誨阜甯沈也坤清河王五安東卜月桃源屈文祥○江北高等學堂於五月二十四五兩日分考華洋文法體操等課一十七日揭曉六月初一日放假○巿間洋價日　每洋銀一元現已换至九百五十文○新麥入巿購者日多價　　　現時行盤每石售至一千二百文○前者江督周玉帥赴清江曾命題觀　兹已發案超等八十名前三名每名奬銀三兩餘以次　臧持等七十名兹將前列十名錄下吕宗安戚　瀛方文緒周卜正張壽榮郝雲礽工福鈞朱將查愼輿盛丙炎（松） 
[ [宜昌]  
　　上月十七日夜大南門外浙江會館旁有二人因妬奸爭間一人縱火焚薦棚霎時附近各草屋均付之一炬懦未聞傷人○上月某日大元輪船來宜拖帶小船一艘載有銅元一千萬枚得此以流通巿廛民間當可稍資周轉矣○某輪船運鑄錢　器多件來宜换裝民船二十餘駛運入川中　鼓鑄銅元之用○現在查騐土藥雖嚴而私貨仍未絶迹前日寳塔河上　林子地方又查獲土藥數斤因由司事携之入悉數充公（去） 
[杭州]  
　　浙省銅元官兌每一墨洋向易九十枚面巿價則僅入入十三枚故皆爭先往兌甚至擠傷多人旣而巿價漸增至九十四五枚官兌局則仍原價以致無人顧問因由督辦朱幼鴻觀察急籌疎通於月之初七日起每洋准兌九十四枚知南價尙豐有漲無已諒此後官兌亦不得不隨之加增也○杭垣自　朔以來天氣酷熱寒暑表曾升至百度以致民間時症大作甚或朝發夕斃死亡接踵且其吐瀉之濁氣一經觸鼻遽即傳染可畏哉（知） 
[蘇州]  
　　蘇垣善長巷某公館長隨某甲於初五日條　　一劣馬　　門内一帶往來馳騁至石巖橋人叢中誤　　　來八齡小孩撞仆受傷甚重孩母某氏訴由公館主人送往恩婆巷閱　傷科屬醫治想難保無性命之虞也○中路總察鍾堯堦大令鴻鈞現經撫陸春帥札委管帶飛划左管所遺中路總察調委　　門外總察楊司馬嘉午接辦至戴子邁大令運寅則派爲閩胥門總察均於前日互相交接矣（　） 
[揚州]  
　　甘泉縣所禁某犯忽於五月二十九日　斃縣主白大令禀由府尊張太守檄飭鄰封江都縣陳明府勘騐卽日下午明府親蒞相騐委係因病身死隨由明府照章具結呈府備案○甘泉縣白大令以近來竊賊甚多密派幹役四出訪查又恐有寗頓之家一面又出示諭禁略謂台基花烟館非唯易藏匪類且敗　傷　莫此爲甚一經查明定行重懲並將房屋發封其餘烟館均令二砲息燈客庽無保不准留住違干嚴究示後大令復用碌筆加寫現因賊風甚熾故不得不清其源自示之後服三日内一律　照如敢抗違定提重辦○揚郡人屬府試已於六月初六日終　即日發貼全案以備申送○前以雨水太多　　收成　折幸二　尙佳現已一律　絲據稱可　頭蠶之不足云○淮南　商只有於　之一家因所鑄官　價太昂貴全不　行現已停止　造　有通泰兩　場商 
 
 

Page 11

 
 
亦久不繳臍　　新　昨於宜之禀請運憲　禁私鑄藉杜私鹽來源未知能邀准否○甘署前王鈞家被刼一案所獲盜犯已由白大令單明通報上台昨奉本管道憲批令就地正法一俟各衙門批同當卽照辦矣（　） 
[寗波]  
　　寗城北門城牆於日前忽然傾圯約丈餘之闊提督吕道生軍門卽傳城守項都戎清藩嚴加詰責現都戎己禀由軍門移文鄞縣高子勛大令趕緊籌欵糾工修築矣○近來甬巿銅元甚多從前每枚作制錢十文邇日僅能作錢九文經紀小民暗受虧　實非淺鮮因之巿中貿易時有滋閙所望當道設法而維持之也（放） 
[重慶]  
　　駐渝德國領事米爾雷君前曾遊歴成都歸來未久又買舟東下駐紥宜昌重慶領事署務由繙譯衞斯君暫行庖代○英國福音道堂原名公誼會去歲改爲佈道公司今購得重慶對岸高山文峯塔後面基地一方建造學堂一所招集生徒教以英文及各種科學○英國武喇兵輪船前曾開往瀘州停泊數日旋上駛至叙州府英領事羅三東君亦附之前往近已叧覔妥舟回淪武喇兵輪船不日亦當遄返也（嚴） 
[移儲起存俄艦之軍裝]  
　　南巿製造局總辦魏觀察查得起存在棧之俄艦軍火等件内有危險之火藥等項深恐易於肇禍乃將無烟火藥碰火銅引電火引水雷藥線藥等盡行栘入浦東棧房存儲至局内日字氣字等號軍火棧内先後起存之滿洲艦奥斯科等十餘艘之軍械共有八千六百四十三件前日已照會上海道袁觀察請即轉令稅司派員來棧點騐其前日續運到之二百三十三件尙不在其内（　） 
[示期發屺棲流所婦女]  
　　昨日會審分府開司馬出有告示云照得發所擇配婦女理宜給　以免失所本分府定於本月二十一日午前十點鐘親詣滬北棲流所爲婦女擇配如有欲娶爲室者先期來廨具詞聲明年籍　業届期各自赴所　候擇配毋梢自誤切切特示（見）　 
[察驗快]  
　　昨紀江督委員來滬騐試日本定造來申之江遠快船兹悉此船實名江元昨日午後駛抵製造局浦濵　督辦葉軍門總辦魏觀察同至船中察騐一周（近） 
[備迎裁撫]  
　　上海道袁　察昨日探知已裁淮撫恩壽定於本月十七日由清江來申卽札飭上海縣汪大令派差在天后宫側預備行轅（近） 
[候補同時來滬]  
　　山東候補道奉調江南差遣之曾督吾觀察兆琨與江蘇候補道沈次棠觀察琬慶等昨均先後到滬分住製造局及鼎陞棧（近） 
[批准接繳船捐]  
　　南市工程局船捐向由商人徐景和沈愛 
仁包認三年月繳洋一千二百元兹因期滿由莫某投禀工程局本包每月加繳洋一百元由翁太守禀詳道台袁觀察兹奉批示　旣據查明殷實應准接充著具保結送道存查（嘉） 
[試驗新]  
　　昨晨製　局總辦魏觀察會同方會辦蒞西砲台閱看試驗新製之毛瑟槍一百五十枝（嘉） 
[法員回申]  
　　法總領事喇伯弟君偕繙譯官蘇烈君前往浙江之普陀山遊歴兹悉二君已於昨日乘江天輪船回滬所有應訊各案定期今日到堂會訊（斥） 
[局員到差]  
　　新委南巿二十三七鋪巡防局員朱二尹昨日奉委到差午後乘輿至各董事處拜謁（欣） 
[親查押所]  
　　前晚夜半二點鐘時公廨讞員關司馬至廨中男女押所查閱查至樓上適有差夥王英在内司馬詢其至此何事某無以對司馬即飭役帶下押候晚堂訊供發落（　） 
[示革滋事巡長]  
　　警察北局巡丁毆辱三鋪董事楊茂才一案迭紀本報茲悉上海縣汪大令除提滋事之譚雲福訊責枷示外查得當時報局往拘者實係南局巡長調往東局之趙以訓因於昨日出示將趙革退矣（近） 
[蒞驗俄船水手自縊]  
　　昨午上海道袁海觀觀察接俄　領事闊君來文謂有本國醫船向泊虹口招商局北棧碼頭今晨船上忽有華水手某自縊身死因查無家屬請　縣於午後五下鐘來船會驗觀察立卽札由上海縣汪瑤庭大令查得是處係二十三保二圖地方乃飭地保預備屍塲一面帶同　　楊君及件差人等命駕往　（近） 
[勒緝兇犯]  
　　永茂花行夥毛和尙因雇未寳生駕船裝運洋銀一千六百元至閔行購花中途失去六百元朱疑同夥　關泉兄弟串竊扭至閔行私刑吊打致關泉自　身死家屬　由上海縣汪大令詣騐屬實當將兇証朱寳生江江二人帶回訊究惟此案係毛和尙起意行兇現尙在逃未獲不能定讞故由大令派差嚴限靳緝歸案訊辦（欣） 
[醫院逃犯]  
　　前晚有流氓楊阿本與同黨周福山二人在典租界某處互相械鬭各受刀傷由捕將流氓等一併帶入捕房奉飭均送醫院求治並派六百六十六號捕在醫院看管旣而周忽遂去由捕報頟捕頭即著赶緊查獲候核（古） 
[解匪請勘]  
　　巨匪周春山由上海縣獲讯禁押現奉蘇撫陸春江中丞札由臬司朱廉訪轉札上海縣著派幹差解省提勘縣主汪瑤庭大令奉文後定於今日飭派捕頭徐文親自押解省垣請勘（近） 
[禀驅無賴]  
　　有陳春圃者專在滬南小南門一帶串同流氓向附近居民滋詐是處商民龔仁記黄源隆及房主薛福生等以陳兇惡已極同投二十三七鋪巡防局禀請派勇押逐局員未二尹得禀候訪明屬實再行提訊（　） 
[流氓攫物]  
　　某甲行行經城河浜被流　某乙攫去小洋銀五角因即投訴捕房旋經某包探將乙拘獲送入捕房押候解堂究辦（斥） 
[請究越界控]  
　　法界臨平里裕和東　開行主唐寳山虧欠陸永生陸阿周等各船户駁運資洋七百元控奉讞員陳大令訊供交保出外勒限三日内查對帳目禀復核奪嗣因逾限不理原告遞禀求追大　著保人交案飭探將唐帶出與原告核帳詎唐延請律師又投英美租界公廨歧控　日陸永生在三涇園茶館被唐扭入捕房陸阿周以唐寳山不應越界朦控任　述章投法公廨禀請大令核示（斥） 
[馬路工程局瑣案]  
　　浦左張江　入張來金　因携同鄉婦人某氏來滬爲捕查見拘解南巿馬路工程局由帮　　二尹提　之下以張不應誘領婦女判責一百板押改過局一月婦交其姑領回管束兹張在押期滿昨由管所委員姚展卿二尹函送到局二尹　命交保開釋○南巿永裕小輪船公司因失去小洋二千四百餘 
 
 

Page 12

 
 
角報捕拘獲積竊王阿六等數名解經工程局由黄二尹研訊之下以贜未吊齊判押在案兹悉此案尙有尙六子在逃未獲因飭包探留心緝拿務獲究辦（欣） 
[上海縣案]  
　　浦東總巡局緝私巡船艙長陳德勝被鹽販毆傷身死一案刻又拿獲高八牙一名前晚經縣主汪大令提同右押之潘發研訊高潘供當時見高八牙手持扁擴在場帷曾否將陳德勝毆擊小的未見不敢妄供高供向以挑火油爲生餘多諉賴大令命跪　踏扛始稱陳德勝向亦販鹽自當艙長捉拿私鹽以致焦湖江北兩帮鹽販恨入骨　是日因拘拿江北鹽販被沙和尙持扁擔毆傷另有一人亦執扁擔欲毆經小的奪下扁擔阻止求鑒大令斥其狡辯判高釘鐐與潘分别收押候再復訊○警察東局函解郭萬鴻斫傷冀春齡頭額一案到縣汪大令向之訊究冀供在郭開設之皮匠店爲夥今日午餐小的嫌飯菜甚劣郭卽辱罵持切皮刀研破小的頭額求騐郭供冀係小的妻弟岳父託小的帶來店中習業今今午嫌菜不佳將碗擲碎復與伊姊口角小的回店查悉向斥互扭伊自跌破頭額大令飭糾騐得刀斫屬實判郭責二百板具保辜結交保冀送醫院　治○王寶鴻控婦陳氏私逃亦奉汪大令提訊陳氏供婦嫁某姓因夫嗜賭不能養瞻婦人遂隨王寳鴻私逃作爲夫婦王今不事正業不願相隨王供鹽城人於十八年分在常州憑媒娶陳氏爲室已生一子一女陳氏於去歲五月初一日私逃查爲妻弟陳茂林連襟小高子所誘求究大令將氏申斥諭令隨夫回去詎氏堅求斷離大令喝令掌　五十下判子女交王具領陳發官媒收押永不准叧嫁○蔣周氏控周錦祥拔簪一案由警察東局送縣訊交捕役帶往查明再核兹據　復實係拔取大令復提周到案判責三百板省釋（近） 
[會審公廨晚堂案]  
　　徐　卿控劣夥徐蘭方私收客帳洋銀求提訊追讞員　　之司馬准即簽差查傳去後前日早堂奉襄讞　耳三大令提訊徐衡卿低在後馬路開設乾記字號去年五月由人薦徐蘭方來號爲經理被陸續　收客帳洋銀七百餘元屢次向索不理爲特投案請追訊之徐蘭方供所虧洋銀七百餘元願娩冋業中出爲清理求恩交保出外子限理楚　原告旣經控告不應將小的私閉空屋數大求恩伸　大令得供以被告私用店欵咎有　得然徐亦不應私禁夥友從　將原告申斥外判蘭方押候人銀　保出外限兩禮拜理楚違干未便○張志安陳長情聯名控志大莊執事董春衢欠銀等情亦奉大令提訊張志安聲稱開有元亨莊董春衢担保蔡友生與莊往來先後被蔡欠銀二千兩向蔡理追無著應向保人董春衢究追質之董供蔡在豐和洋行爲買辦今在鐵路公司却是商人作保與元亨莊往來然核算祇欠銀一千餘兩左右况有吳子洪亦欠商人銀四百餘兩請爲究追大令讞所欠元亨銀　先行還清再追吳欠遂判董押交人銀並保具限兩禮拜措　違干比追不貸○捕送迷路婢女袁阿照到廨亦奉大令提訊陶昭供年十一矋四川人被賣在袁宦處爲卿前日出外不知歸路求察大令判片送袁宦　收領（　） 
[會審公廨草堂案]  
　　羅永德被陳有芳朱阿二等　稱在美豐洋行爲司事以兠售當十烔元爲由先後騙銀四百二十七兩五錢報由包探徐榮　玃案解訊　延律師隆　　到堂將陳有芳臂洋人之名私自在收條上簽押旣而避匿等語代羅縷述畢陳有芳共具朱其生皆爲　客此事雖由小的經手惟收條由朱簽字現在朱不知何往司馬商諸美副領事安君判暫交妥保限十天内繳銀○胡德壽在英界正豐街開某小客棧前日被鄰人林松生藉端案詐洋十元報由包探張財寳解案判責二百板押一禮拜○雉妓陳小桃違章拉客由捕解訊供年十七原籍江西家有一母現在不順賣娼等語司馬判發棲流所擇良婚配○徐子香在李元富所開衣莊内爲學徒串通顧阿龍竊取店中綢衣等物質洋分用由探王長貴解辦判徐押改良所三月願責二百板押一月○李阿梭先後竊取粤婦王大好林王氏各家衣服等物由探解辦判發押捕房四禮拜○婦人胡柯氏係胡存心之妻以來申尋夫不遇前日在廣東碼頭投河圖盡由捕送案判棲流所留養○瞿阿蘭控王石生在四川路口角被王持刀剌傷由捕解辦判責三百板押捕房四個月○賭棍李春元前日在河南路橋上以翻天印誘人賭博由捕送案判枷押各七天○俞東生與其兄金才違章毆捕昨晨解辦判金才押一個月東生押七天○新閘橋堍聚源飯館股東任金生因虧欠各欵無可歸償與蔣阿岳春泉等起意縱火賴欠前日經英副領事會同關司馬研訊之下任供起火之夜係宿於西門外猪作張根奎處因判將任押候飭傳張根奎到案質訊昨日早堂由包探李星福將張傳案司馬著暫行管押俟與英德副領事會訊○本月十三日朱嚴氏控金桂濤拐去八歲男孩阿通等情及訊之桂濤供稱於五月二十八日爲吳阿海領去司馬著將金桂濤押候提吳阿海再訊昨日由包探李星福將吳阿海解案並獲是案之証人徐阿四一併送究司馬判押候今日訊核（見） 
[美租界捕房事]  
　　顧仲康行至北江西路橋堍　來流氓朱掌福等多名攫取所持雕毛扇並用刀戳傷頭面等處由華荒將朱掌福一人拘獲帶人捕房卽候送辦顧則送醫院求治○曹阿弟曹和尙二人向在電燈公司充當機匠日前二曹貿然辭去由公司中西人函報捕房當飭六十六號西探將二人捕人捕房押候送辦○費阿四在公和祥碼頭行　荳菜等物由更夫陸順梅查見費交捕拘入捕房押候送廨訊辦○昨有傭婦張氏手持銅吊在興淞　購買沸水而回偶不繼心悮將女孩徐阿根頭面手背等　泡傷由捕將兩造一併　入捕房女孩送醫院求治氏則由其主人存洋五十元保出俟訊時到案（古） 
[上海六馬路仁濟堂籌公所施子英經收山東各處賑揖五月初一日至三十日第一百三十次清單]  
　　何畏三洋五十元求生意順遂人洋二十元陸永發洋四元隱名氏求家平安石恆　朱氏求病速愈盡心室求咳愈吳　二　隠名氏各洋二元隱名氏洋五元鄭門陳氏鈕西屏各洋一元張福生爲祖母　洋十元西洋無名氏求子保安延年洋三十元一百零二角承豐求功名以濟人汪氏各小洋一百角汪善士小洋念角桶内小洋六角張善生小洋五角本月份共收洋一百三十三元扯七三一二申元九十七兩二錢四分九厘小洋三百三十三角　六九二申元廿三兩一錢零三厘連前共收規元十六萬二千三百三十六兩六錢七分八厘除解各處賑元外　存元四百　零五錢二分一厘銅洋八十三元十七角 
上海六馬路仁濟善堂　收咸有一德施醫贈藥一文愿册捐五月初十日　六月初十日清單無名氏嚴榮甫洪茂　號交到余道林春記各洋五元德和豐　之恆求母病速愈王純立汪昌言生辰無名氏擬祉堂求合家安張姓求合宅安王　　爲兒求病速愈汪自　求外症　　在　德　求合家安廣仁堂　　各洋十元　　豈倪先生張隱名各洋二元隱名士祥　森隱名士儲俊卿各洋一元宵嬰堂　朴小洋六角隱名氏半忍氏各洋三元隱名氏完愿朱晋祥完　　源成各洋四元青撫閣小洋九角無名氏小洋五角　求庻各　　九百三十文白雲觀大煉　　二千零十文元記無名氏長發棧　銅洋一元　　　銅洋九元無名氏潘姓各　洋二元　隱名銅洋四元半共收洋一百五十八元小洋　　　　　元　五角　三千九百四十文 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
