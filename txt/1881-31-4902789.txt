# 1881 - 31 - 4902789

 

Page 1

 
 
[格致編出] [  中]  
　　傅蘭雅先生所　之第三年第十二卷格致彙編現巳由本舘裝印完備卽日出售每本價錢仍一百文　中所　　係格致釋器化學衛生　　　　法及俄國係約並有俄國邊界勾勒分明尤為講時務者所賞如蒙購閱其出售處悉　　例　布 
[建鐵路自先開鐵礦說]  
　　僕作釋俄策及　俄隊議各十篇其中曾關造鐵路以便餉運又言開煤礦以供軍用言之甚詳其實則兩事仍屬一事而巳何則建造鐵路需鐵頗多凡橋樑相接之處無非鐵者如必購外洋之鐵以興此工則其　不　而未免　所疑阻矣夫有煤之地往往皆出五金而中國產鐵之地據西人魯殊屬不少今試延西人之精於礦　者令其遍國內　凡有鐵苗所見之處廣行開採用以置辦鐵路又何難乎四洲之地各國環列而最富之國首椎大英原甘致富之由則以煤鐵之利為天下冠故致此耳英國之煤較他國為佳英國之鐵亦較他國為美有此天生　利而又加以人力開鑿取之無禁用之不竭立法又善民間不得私相爭奪以害礦務則地不愛寶而國富之甚裕此矣西人言煤鐵之用敝金銀為幣故與其得一金礦銀礦不如得一煤鐵之礦此說頗有至理蒂金銀之礦雖得金日可盈斗得銀日可滿籲而無濟于軍國之力用仍須以金銀易煤鐵而後可以用之設使煤鐵不能購取則縱有金銀又豈能造戎　也乎故西人之於煤鐵二者視之極重甚惜中國之有此美利而不知開採徒令藏富於地而不足以裕國家之用何為也哉中國於安徽池州開煤其運至滬上者人皆議其煤不甚佳不及英煤遠甚鐵則幷無所見以為其　恐不中於用然漢口所售之中國煤則甚適用煤色亦有白者頗足與英煤相頡頒識者謂由池州開礦尚淺其所取者皆係面上之煤故劣湖北開礦頗深其所取者為中心之煤故優鄙人不知礦務不敢妄賛一詞然以意測之其說亦似有理大抵煤之佳者其性必重故掘之愈深則煤愈佳其在面上者質未堅凝性未沈重故所掘者淺而煤不佳然則鐵性更重鐵質更堅其必更在煤之底也可知今池州之開煤者僅取其面而不取其中又何由得鐵乎湖北之取煤者已取其中而尚未竊其底又何由得鐵乎果欲得鐵非深開煤礦不可近者西人製有開煤機器漸運來中其開之也必深其用之也必捷得此利器而又加以人工之督責用以從事於煤鐵當無難矣中國苟開成鐵礦則不特鐵路之成用以便轉輸調遣而巳卽國家之富可以立致西人向有中國遍地黃金之說其實則甚而言之蓋深知中國出煤出鐵之地極多惜中人不知採取也外洋之開煤鐵已歷年所雖曰地之所生取用不竭然亦未免有所限制若中國初次試辦正在發軔之初其所出之物勢必日新月盛中國將不可勝勇於是運往外洋以補他國所不足而獲利富復無窮為中國計孰有善於此事者哉俄人之在長崎者聞在日本購煤或由於圖便之固然亦可見俄國之產煤無多不得不惜費於他國不能任意取用也英國之煤不獨足敷自用而且大可售諸他國以獲其利美國近亦頗有所出惟中國則明知開採煤鐵足以富國而裕民而或者泥於風水之說而不肯開或者鑒於前明開礦之害而不敢言坐視美利之湮沒而不為發洩不亦大可惜哉夫風水之說愚夫婦之見不足與辨至前明開礦之害害在任用奄人僕前論已言之甚詳催本朝雖不用奄人而所用之總辦督辦以及監工收簪之委員司事亦未必皆清廉公正之人則或者仍恐有害於民間此則全賴委任之得人而地方官善為撫馭不可因噎而廢食也總之開礦之利　窮而開礦之弊有限近將開辦鐵路需鐵必鉅曷勿下採　蕘一小試之 
[津卡傳聞] ○天津馬家口堤塘形狹而長從前隨修隨圮因加高培厚並就其上建屋十楹為洋築厘捐分局形製軒敝茲復分出五間將閘口厘捐局遷此以該處為七十二沽村落來城必經之路扼其要道則商販不能繞村人短褐不完御一小車過彼上載蝦醬倚威凡鄉人肩挑貨物未滿起徵之數者閒亦留難詰問去臘十七日有兩疑之赶前截阻將車挽入局門開簍查看見是蝦醬計蝦醬每斤價值津錢三十文耳然猶不輕放去聊權輕重兩簍共重一百二十五斤由是噏然若喪吆喝令去時天色巳暗村人推車上路竭蹶不遑詎一波未平一波又起該局隣近有鹽巡寓所津人稱為鹽泊巡丁聞知蝦醬猶復上前攔阻謂蝦醬內有鹽斤是亦私貨不能徑情前往兩村人不名一錢無從賄和鹽巡聲稱解送大泊脅令將車送推龍王廟渡口龍王廟殆亦一鹽泊村人行行且止哀求放行巡丁仍催迫前進幸有路人為之緩頰始得釋去而更　兩報隨地荊棘進退維谷矣此事傳聞不知確否果爾巡役何若是之作難哉 
[善堂遷移] ○天津廣仁堂係南中善士捐資設立收養孤貧婦女撫教流落幼童所以存名節而普生成德莫大焉堂在東門外南斜街原係全節堂房屋規模狹小久欲遷移前以欵項不敷未能檡地另建權從遷就繼因經費籌集覔得一地於西南城脚寬闊平敞堪作堂基隨卽鳩工庀材起造屋宇為一勞永逸之計去冬落成上下廳房工藝各所共盖成屋一百六十間已於上年仲冬月杪全堂遷入該處雖靠城垣而地極僻靜四無居人凡學藝者實 
 
 

Page 2

 
 
可專心致志今春聞尚須添蓋房屋云 
[嚴防書吏] ○皖藩盧方伯莅任以來一切公牘均係親自閱判不獨書吏諸弊難作兼之一字不假手於人前次查出某書有弊當卽革退嗣有書吏劉某暗中舞弊方伯親判公牘兼得其情諭差拏該書訓辦差奉諭往拏該書已經逃避方伯大怒隨出革條將該書革去條示照得吏房書劉楷一名怠玩悮公革黜系不准再充云方伯鑒微知隱燭照難欺吏役畏其神明小民頒夫父母矣 
[江西官報] ○新授廣東臬司倪廉訪文蔚於舊臘十二日路過章門晉謁撫院拜會藩臬道府各官畢十五日卽解纜赴粵又藩肅卿示信　縣陶繼曾飭囘本任署新喻縣張金壽調省差委署定南廳同知事安仁縣釗烈因案詳叅所遣新喻以試用縣干懋寶定南以河口同知馬梁均署理候補巡檢林燦准補系新縣上坪司員缺新班遇缺巡檢鄒承盡准補萬安縣灘頭司員缺德化縣典史汪曾專准升萍鄒縣瀘溪司員缺均應行節赴新任所遣德化典史事務以候補縣丞張福階署定南　下河司戴高期滿更替遺務以試用巡檢章紹曾委署都昌縣縣丞杜紹祖無力赴任繳委遺務以試用縣丞程志道均　理 
[懸賞緝犯] ○舊臘初五夜章門新建縣獄中逃逸監犯二名聞係挖地洞而出者其一名既出後以雙足不良於行仍中地洞鑽入自將鐐𨯕套上坐於原處又一名則不復　之屈而為鴻之飛矣卽經縣主出有賞牌知該逃犯為彭澤縣人姓喻名菖發年三十四歲先曾充當勇丁以事斥革此次所犯乃劫案秋審解省列入情實巳定斬罪照例刺字寄監俟部覆到來或緩或决因未發回原籍逃後卽由新色尊詳報名憲一面移會隣封管縣協緝幷懸賞五百金務在必獲云竊思天網恢恢未容幸脫重賞之下不難揩顧就擒也 
[撫恤焚餘] ○鎮海大火曾經列報茲閱該處友人來函云去臘之火焚去城廂內外居民不下千家自鼓慢前燒至城外大道頭沿江而止凡屬舖面盡成瓦礫宗太守以年近歲募窮苦小民無以為生邊委前辦洋廣局之劉頤伯別駕及前辦漁船保甲之單功甫少尹携銀赴鎮酌量撫卹由周邑俟飭保擇其被火小戶無處樓身者開册呈送委員又恐有浮冒復激城紳鄭珍文司馬前徐慎　善十逐戶的查計有小戶五六十家男女大小七百餘丁口當於去臘念九日在縣署當堂給發每丁洋蚨一元籍資度歲善歸實濟體卹無遺鎮民無不誦宗太守之念切民瘼兩委員之實心任事云 
[局憲親巡] ○皖坦保甲局總辦係丁恬生觀察也去冬以淮北災民紛至慮有匪徒潛蹤諭各段巡查委員及五城員弁嚴密梭巡巡役勤者　賞惰則鞭笞觀察夜間常帶親兵出巡臘月內逐夜於二更時帶同親兵數十人出外巡查五更始囘故夫役靡不認真從事居民聊以安枕無虞親察品秩尊崇而猶不辭勞瘁如此則凡膺巡緝之責者益當知所取法矣 
[火災彚誌] ○蘇郡入冬以來各處火灾巳屬指不勝屈尤有驚心駭目者如臘月念四日自申至戍時不及半日地不越數里竟至火災三見眞足異也是日申刻閶門外白蓮橋浜十間廊廈某姓新媳以刺繍墮針該處房屋低暗無從尋覓因撚紙蘸油取火偏照詎火延帳角如澆星掣電一轟而上遂至燎原延及鄰舍十餘家房屋三十餘椽該處火猶未熄而胥門外某姓米棧以洋燈爆烈災兆焚如於是四處水龍奔赴　較無奈河道淤淺起水維艱不數刻間棧中囤米各厫盡付回祿約被焚倉厫十數間米豆幾及千石復有酒店醫園及各舖十餘家此閒案為五方雜處良莠不齊火光一起槍火者蜂至故隣近一帶人家未被視融之厄早羅盜跖之災良可嘅已是晚城廂內外水龍輾轉奔救　及勞頓故葑門外某姓失慎勢難兼頭幸彼處火勢較殺焚去房屋十餘間卽時得熄云翌日各龍分別歸散方共收拾器具整理關鍵乃是晚城中喬司空巷又火至念五日未刻獲龍街又火此外各鄉亦復火警疊見是真天降厥災正不知何由解禳也 
[邑尊晉省] ○上海縣莫邑尊於初七日清晨赴蘇賀年因慮民船遲延特雇小火輪船拖帶間不久卽囘滬云 
[縱火又見] ○去年租界地方每有匪徒縱火之事本館屢登報章俾居家者留意防範嗣經捕房飭巡街捕認真緝拿明查暗訪方能歛跡至城內尚無此轍不意於前晚城中唐家弄竟亦有人縱火幸被更夫撞見聲喊該匪徒奔逸如飛祗獲縱火傢伙竊思城中非比租界之四通八達各段均有柵欄憲諭夜間不携燈籠者不准開放匪徒何從逃脫豈栅夫虛應故事乎有巡防之責者尚其加意訪查哉 
[索婦案續聞] ○昨報索婦涉訟一節經朱明府親自訪得顧春山向為白螞蟻專作販賣人口放白鴿等事無所不為故昨晨臨捕房發落時提出研詰究竟將妻藏於何處顧春山執定不認問官飭先責二十板謂將妻押洋作此勾當殊屬不顧廉恥原告將筆據呈案見於去歲十二月二十八日尚復加添洋元似此行為責堪痛恨飭再責二十板仍行管押俟禮拜二再解公堂送縣遞籍顧春山連連叩首稱今不要妻室但求從寬釋放旋據包探稟訴訪得此人在原籍有案且逃走之婦係伊由原籍拐帶來著問官謂此當由原籍地方官懲辦云 
[酒醉滋事] ○有水木石匠作頭應文生仝妻業氏及司帳人至法公堂呈稱有某處工作包下後轉包與周江泳經辦前晚接過財神周仝工匠方四升徐金木陸阿二來家飲酒畢向司帳人借洋五元司帳人因我外出囑其少亭再取詎伊等飲酒過多就此尋釁初則吵鬧纔將我家中樣椅打壞並燬碎紅花大腕四十餘雙青花大小碗七十餘雙我妻向伊等理說又失去珠圈一雙計眞球四十粒碎碗送驗周江泳業經逃逸我路過英租界慶雲臺茶館方徐陸三人在彼吃茶見我過彼反向前欲拉我往革公堂幸得英巡捕到來方一倂拘入捕房捕頭訊知是法界之事派捕送歸法捕房方四升本是我徒弟前因不務正而歇去現在周家等情朱明府質之方徐陸三人據供因作頭聚賭以致聲釁明府謂想因酒醉所致但爾等殊不安分所有失燬物件諒不能賠姑加懲責方四升敢在師家吵鬧毀物其罪惟倍飭將徐金木陸阿二兩人各責百板方四升責二百板以儆在逃之周江泳俟獲到再辦 
[更正] ○昨報飭交押布條內有抵押銀八百五十兩之句其八字誤作一字茲特摘出更正 
 
 

Page 3

 
 
[金縷曲] 酬答可憐生寄懷卽請諸大詞壇正拍　○數罷聲聲漏悵芳蹤煙　阻隔淚珠沾袖閒向秋　消寂寞刺骨清寒早透堪　緒留連詩酒欲治相思無藥餌影隨人好比梅花瘦扶杖起看楊柳　蕭薺獨坐沈吟久問何時巴山夜雨烹茶譚舊戶外芭蕉風浙瀝聽到柔腸轉九况又是黃昏時候往事竟同流水逝對青燈默默惟搔首誰遺我埽愁帚[  古吳快雪時晴軒主菊初氏待定草]  
[寄懷朗月仙史] ○秋風緊起動相思閒倚闌干酒醒時望月愁懷何處訴落花心事有誰知斜陽芳草留情地春樹　雲憶舊時料得天涯同寂寞何來銀燭夜彈絲　短檠明滅坐黃昏擾我懷人葉打門寒雨連宵難結夢愁雲到暮最銷魂一年歷洛還詩債兩　斑斕認淚痕前燭西窓君憶否笑譚相對酒盈褥[  古吳快雪時晴軒主菊初氏待定草]  
[題滬江酒樓] ○甬江回首又經秋帶漠披沙上酒樓有例兩行無用淚年年送到海西頭　頻年奔走骨皮空冷煖人情到處同好色有誰憐宋玉仙風吹恨過墻東　江北江南跡漸磨再尋幽夢海山多前宵風雨今宵月一夜相思過楚河　玻璃遙映水天黃榣到杯頭酒亦光那有者般好顏色添他兒女作衣裳　蕭條况味間青燈潦倒江湖歲月增贏得清風常兩袖歸家只許傲親朋[  白下陳挹棻未定草]  
[光緒六年十二月初八日京報全錄]  
　　宮門抄　○諭旨兩道錄前　○都察院麟等　奏為請　旨摺○文　奏為請　旨摺○東撫周　奏請　頒匾額片○大臣劉　奏為銷毀木質關防片　○將軍銘等　奏為據報接印日期片○大臣定等　奏為副都統圍獵事竣回城日期摺○東撫周　奏回空漕船挽送入黃片　○又　奏應徵漕麥請改粟米兌收摺○十二月初八日禮部宗丞府欽天監鑲紅旗值日無引　見○靈中堂雍和宮熬粥覆　侖　○載津由　東陵回京請　安○八顧駙謝專操大臣　恩○岳林謝免其嚴　處分　恩○岳光謝允侍衛班長　恩○富勒渾泰假滿請　安○理藩院代奏蒙古王公到京請　安○記名總兵趙志忠謝　恩○穆鷹阿續假十五日　○祁世長請假十日　○召見軍機　蒙古王公　○○都察院左都御史臣宗室麟書等跪　奏為奏　聞請　旨事據河南民人許群芳以仇殺二命率眾劫奪等嗣赴臣衙門呈控臣等公同訊問據許群芳供年二十八歲河南府孟津縣人綠光緒三年大旱張合成冒充村長吞賑被革身父徐宗泰補充村長合成與伊父張孟寅等聚眾持械將身　並身兄徐聯芳殺斃搶掠一空復將身重傷身合家四散半年後身傷稍平報縣審辦不辦身控府批縣合成串役楊玉奇朦縣偏斷反將身嚴責身母復控府提訊合成勿認勿翻身控臬未提控撫未准等語餘與原呈大畧相同臣等查該民人徐群芳控稱光緒三年大旱村長張合成吞賑被革伊父許宗泰補充村長合成與其父張孟寅等將伊父並伊兄徐聯芳殺斃復將伊重傷伊由縣上控迄未昭雪等情控　慘殺未抵含冤案縣如果屬實亟宜根究謹抄錄原呈恭呈　御覽伏乞　聖鑒訓示再據該民人結稱在本府臬司衙門各控告一次經府提訊吞併聲明　　奏奉　旨巳錄　○○都察院左都御史臣宗室麟書等跪　奏為奏　聞請　旨事據順天民人吳殿擎以賊人越墻槍斃人命等詞赴臣衙門呈訴臣等公同訊問據吳殿擎供年六十歲順天府覇州人綠身家於去年閏三月二十七日夜有賊十餘人越牆進院直堵更房身子吳寶光同工人張羊趙臭一同驚喊不料賊眾手執器械用洋槍將身子打倒工人張趙均被重傷村人集救賊眾上房胆　　瓦身亦右肋　傷將及天明賊復放槍而去查看身子當時斃命報州請騐日久未獲一賊身妻亦氣鬱身死上控批緝刑書王金福李元泰串通說要錢一百吊就將賊人拿獲身實無力措辦不得已來京瀝叩等語餘與原吳大略相同臣等查該民人吳殿擎呈稱伊家於光緒五年閏三月二十七日夜有　十餘人越牆進院伊子吳寶光同工人張羊趙臭一同驚喊　眾用洋槍將　子轟斃報騐日久未獲一賊上控批緝刑書王金福等串索錢文伊無力措辦等情控關縱兇未緝串索案延如果屬實亟官嚴切究辦謹抄錄原呈恭呈　御覽伏乞　聖鑒訓示再據該民人結稱在南路廳控告一次順天府府尹衙門控告二次均未親提合併聲明謹　奏奉　　旨巳錄　○○周恒祺片　再據濟南府知府黃大鶴署歷城縣知縣宋森蔭稟稱縣城東南三十里龍洞山供奉　龍神素著靈異自宋元迄今遇有旱災禱雨輒應又省城西門外五龍潭亦為向來祈雨之地按之郡志　龍洞神自宋元豐二年守臣韓鐸以祈雪請於朝始封為順應侯我朝乾隆年間　欽頒昭靈敷護匾額其五龍潭供祀　龍神潭水深不可測相傳天旱時以物攪潭卽得雨志乘亦載之本年入夏以後省城雨澤稀少至七月間旱象將成農民殊深惶懼經臣督同寮屬虔誠祈求並飭該府等於七月二十四日分禱於龍洞及五龍潭前行禮甫畢陰雲驟合二十六日大沛甘霖四郊霑足枯禾賴以補救凡茲轉歉為暨悉出　神明呵護籲懇奏請　頒賜匾額俾酬靈貺前來臣查廟祀　正神如能禦灾捍患有功德於民者歷經奏請匾額無不仰邀　俞允茲龍洞及五龍潭各　神靈異昭彰載在志乘今秋省城缺雨又復祈禱輒應洵有功德及民合無仰懇　天恩　勅賜匾額各一方由臣祇領懸掛於龍洞及五龍潭各廟以昭崇報而順　情謹附片具陳伏乞　聖鑒訓示謹　奏奉　旨已錄　○○劉錦棠片　再臣於本年十月十二日承准督辦新疆軍務大學士陝甘督臣左宗棠移交　欽差大臣關防前來當卽祇領於本月十五日拜摺謝　恩卽行啓用所有原用　欽差幫辦新疆軍務總統馬步各軍通政使司通政使二等男法福靈阿巴圖　木質關防業經銷毀除分別咨行外理合附片陳明伏乞　聖鑒謹　奏軍機大臣奉　旨知道了欽此　○○銘安等片　再據雙城堡副都統銜總管清瑞報稱竊總管生母於本年正月間病故當卽請假扶柩回京料理事畢由京跪請　聖訓啓程於十月二十五日抵堡二十六日接印任事等因奴才等查照向章凡有外城副都統總管等到任時應由將軍衙門將接印日期除由該總管清瑞專摺叩謝　天恩外合將據報接任日期謹附片奏　聞伏乞　聖鑒謹　奏　軍機大臣奉　旨知道了欽此　○○奴才定安奴才祿彭跪　奏為副都統督率官兵圍獵事竣囘城日期恭摺附驛具陳仰祈　聖鑒事竊奴才等將官兵操閱畢又值冬令應行舉獵藉資演練等因具　奏後奴才祿彭卽於九月二十八日起程督率齊齊哈爾官兵前往拉哈鄂岳一帶圍楊與布特哈官兵會哨連十三圍目覩該官兵等略獵形勢隊伍聲齊見牲追逐均各爭先馬上實屬便捷卽於圍次擇其槍箭傷嫻勇 
 
 

Page 4

 
 
於殺牲者從優獎賞以示鼓勵務使人皆思　　勉精強以期仰副　朝廷整飭戎行悉成勁旅之至意奴才祿彭圍獵事竣於十月十六日率領官兵回城其黑龍江墨爾根呼蘭呼倫貝爾一俟該副都統總管等一體照章演獵事畢報到之日奴才等再行具陳外所有奴才祿彭循章舉獵冬圍事竣回城日期理合恭摺附　具陳伏乞　皇太后　皇上聖鑒謹　奏軍機大臣奉　旨知道了欽此　○○周恒祺片　再本年江北漕船重運經臨黃河北溜甚弱衙水又乏來源以致進出口門節節停滯套塘盛剝煞費經營北上以後臣卽飭令將張秋攔黃　臨清籍口壩一律堵閉河身如有新於樓要挑修通暢以備船隻回空嗣據臨清直隸州等稟報本屆漕船共五百五十隻除由海道南旋並在天津變賣外實在回空船五百二隻九月初八日以後始行陸續抵境時值汶水盛漲運河盈堤拍岸而衛水沛澀口門亭下懸殊若啓埧放船深恐運河之水一洩無餘當將閘內大壩內外修築坦坡多集人夫栓緊繩纜由埧　牽挽進口自十三日起之二十二日全數入運二十五日　過聊城縣二十六日駛至陽穀縣境之郎家灣其時巳逾霜降水勢漸形消落該處距八里廟口門尚有四十餘里河內存水僅尺餘及二三尺不等正在設法逃塘間乃上游直隸境內沖潰大堤黃水旁洩北溜之源益羈船隻阻滯難行幾有無可如何之勢查歷届回空漕船向由江省員弁自　辦理東省幫同照料約計八月內俱已到境此次至九月間始抵臨清盤埧進口為日較遲押空委員携帶經費無多又未能寬雇夫役迅連籌辦臣據東昌府等稟報當經飛飭代為籌墊銀兩多覓人夫分頭築　戽灌當河乾　凍之時該府帶節節打撈拖壩前進船抵口門因運河高於黃水五尺餘又復修築坦坡逐隻拖拉俾得於本月初七日一律出運入黃此次船到較遲兼因上游黃水漫溢八里廟幾至斷流挽運艱難情形實為從來未有查黃水由壽張縣之孫家馬頭分溜近因沙河口門淤高北溜本巳微弱漕船重運北上由史家橋逆溜而行湍激淺瀘奇險不一迨至口門又須俟伏汎盛漲方能啓壩入運本年因舊口情形水勢背溜經臣　奏明改築彼時漕船入運順利非常乃現因東明堤逵黃溜全趨趙王河至十里堡沙河更形淤墊八里廟一帶　泓水不盈尺來歲南漕北上必致貽悮堪虞除委員確切查明應知何設并辦理並將運河游淺段落一併估計工需另行恭摺具奏外所有江北回空漕船挽送入黃南下祿由謹附片具陳伏乞　聖鑒謹　奏軍機大臣奏　旨知道了欽此　○○山東巡撫臣周　祺跪　奏為東省平年麥收歉薄各屬應徵漕麥請改粟米兌收恭摺仰祈　聖鑒事　東省額徵漕種例應徵麥十分之一如遇　收歉舊經歷　奏准改徵粟米本年自春徂夏各州縣或因兩澤愆期或因任風時作二麥收成歉薄顆粒　小不堪兌運若令照常輸將勢須另　好麥完納於民情殊多未便除被災較重之處業經議請蠲緩外其餘應徵漕麥之歷城章　齊東齊河濟場禹城長青陵縣德州平原泰安萊蕪肥城東平東阿平陰惠民青城陽信樂陵商河濱州蒲　滋陽曲阜寗陽鄒縣泗水滕縣嶧縣汶上陽穀曹縣定陶鉅野鄆城單縣武城朝城聊城堂色博平平茌清平莘縣冠縣高唐濟　金鄉嘉祥魚臺臨清邱縣　津等五十四州縣先後稟報麥收只五分及五分餘不等核改徵粟米成案相符又荷　一縣雖據呈報六分第顆粒未能飽綻較之歷城等處情形不相上下　屬難以兌運廳請隨同以上各州縣一律改徵粟米以恤民艱據藩司督糧道會核詳請具奏前來臣覆查無異相應仰懇　天恩　准將歷城等五十四州縣廳徵平年漕麥敗徵粟米兌運俾小民易於輸將來歲麥收豐稔仍飭照當徵兌以符定制除咨部查照外謹恭摺具陳伏乞　皇太后 
　　皇上聖鑒訓示謹　奏軍機大臣奉　旨着照所請戶部知道欽此 
[光緒六年十二月初九日京報全錄]  
　　宮門抄○發抄　旨四道○上諭兩道錄俞○雲　督劉　奏叅革監追片○東撫周　奏為應徵濟豆請改粟米兌運摺　滇撫社　奏為分飭知縣回任署理片○將軍銘等　奏為據報接印日期片○滇撫杜　奏為分別酌擬移設兼管摺○大臣祥等　奏應放官兵俸餉等項銀兩摺○大臣景　奏為奏　聞摺○十二月初九日兵部太常寺太僕寺正藍旗值日無引　見○惇王劻貝勒麟書各謝紀錄　恩○甘肅　察使吏念祖到京請　安○記名提督戴華貴謝　恩○勝凱許景福預備　召見○　貝勒請假數日○堂僕司奏十一十二日祭　奉先殿叅王醇王行禮○兵部奏派彈壓　派出常星阿明魁○召見軍機　勝凱　　景福　史念祖○發抄　裕祿奏蕪湖　徵收洋稅等銀奉　旨該衙門知道欽此○又特叅疎防餉鞘各員奉　旨過春雲着卽行革職離任仍留該地方勒限嚴緝何維傑着照着革職留　餘依議　部知道欽此○馮譽驥奏應解塔城專餉年清年欵奉　旨知道了欽此○又就地正法彚案具報奉　旨知道了欽此　○○劉長　　片　再　委　湖南滇捐清查局務江西卽補道陳鳴志稟稱茲查有委辦湖南汞州府屬　務湖南試用訓導楊燦然　湖南道州人欠繳各項空照三十六張共應繳捐銀一千五十六兩五錢七分除解過外欠繳銀七百三十六兩五錢七分又委辦湖南零陵縣屬捐務候選知縣　善　係雲南人現寄居湖南省城共收捐銀一千三百五十兩八錢二分除解過外欠繳銀八百三十八兩七分前經該道先　咨由雲南捐輸總局詳請咨明湖南撫臣節司提催解繳在案乃該委員楊燦然蕭善慶並不趕將欠解捐項上緊完繳猶伏匿不赴局希圖倖脫實屬狡執事關捐項未便再任玩延由雲南捐輸總局司道詳請奏叅前來相應請　旨將湖南試用訓　楊燦然候選知縣蕭善慶革職除咨明湖南撫臣飭司轉節道州及長沙善化二縣差緝該員等到案勒限監道如果依限完繳再行奏請開復外謹台詞附片具陳伏乞　聖鑒訓示謹　奏軍機大臣奉　旨着照所請該部知道欽此　○○山東巡撫臣周恒祺跪　奏為東省本年豆收歉薄請將各屬應徵漕豆援案改收粟米兌運恭摺仰祈　聖鑒事竊東省漕粮項下例有應徵黑豆如遇歉收之年向准敗徵粟米查民間種豆遲於種穀本年夏秋之間各屬多因被旱被　粟米收成較早尚稱中稔豆禾結實較遲大半受傷顆粒未能飽綻不看兌運除被灾較重之處已議請蠲緩外其餘應徵漕豆之齊河齊東濟陽臨邑長清陵縣德州德平平原泰安萊蕪肥城東平東阿平陰惠民青城陽信樂陵商河寍賜汶上陽穀菏澤　城單縣朝城聊城堂邑　平茌平 
 
 

Page 5

 
 
清平莘縣冠縣館　高唐恩縣濟寗金鄉臨清邱縣夏津武城等四十三州縣均先後稟報豆收歉薄請將應徵豆石及抵額一五耗豆一律改徵粟米兌運等情由藩司督粮道詳請具奏前來臣覆查無異相應仰懇　天恩俯准將齊河等四十三州縣應徵本年黑豆及抵額一五耗豆暫行改徵粟米兌運以順輿情來歲豆收豐稔仍飭照常徵兌以符定制除咨部查照外謹恭摺具陳伏乞　皇太后　皇上聖鑒訓示謹　奏軍機大臣奏　旨着照所請戶部知道欽此　○○社瑞聯片　再准補普洱府知府孫逢源新選弭度通判趙光璧准補羅次縣知縣李清鑑均應飭赴本人以重職守又署祿勸縣知縣韓寶琛調省差委遺缺查有本任祿豐縣知縣孟丕榮應卽飭令回任又署呈貢縣知縣甘潤春現據報病故遺缺查有補用知縣樂理瑩才具穩練堪以署理據藩呆兩可先後會詳前來除分檄飭遵外謹會同雲貴總督臣劉長佑附片具陳伏乞　聖鑒謹　奏軍機大臣奉　　旨知道了欽此　○○銘安等片　再查向章凡有新授外城副都統應由將軍衙門將接任日期隨時具　奏歷經遵辦在案茲查　補伯部訥副都統雙福於九月初四日由省馳赴都訥　據報稱於九月十七日接印任事等因咨報前來除由該副都統雙福專摺叩謝　天恩外合將據報接印日期謹附片奏　聞伏乞　聖鑒謹　奏軍機大臣奉　旨知道了欽此　此本未完 
　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
