# 1909 - 139 - 4913041

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章四月初七日奉 
　　上諭五月初五日夏致大祀地於方澤著肅親王善耆恭代行體四從壇派錫露榮增恩輝延秀各分獻欽此 
　　上諭朕寅承丕緒撫馭萬方敬念列聖御極之初蠲免積逋覃敷闓澤誠以民爲邦本厚民生正所以培元氣也允宜祇遵成憲特沛恩綸所有各直省民欠錢糧即著度支部酌核奏請蠲免用示子惠元元至意欽此軍機大臣署名奕劻假世續張之洞鹿傳傳霖那桐假 
　　宫門杪四月初七日召見軍機程德全趙士琛楊聖清 
論說 
[再論自治研究所章程（愷）]  
　　我江蘇諮議局選舉之事畢。而憲政館核覆自治研究所章程適於是焉頒布。凡地方士紳之𤍽心憲政者。方將移其籌備諮議局之心力。以注重於地方自治。此亦時會之適然。而事實上所不容稍緩者也。乃半月以來。向之。蠕蠕欲動者。今反寂寂無所聞焉。豈我人民之不欲自治與。抑欲有以自治而尚有所待與。我益歎此次憲政館所頒自治研究所章程之爲阻力者大也。 
　　據自治研究所章程第二條。第三條及第十一條云云。各府廳州縣設立自治研究所。非待省城研究所第一届畢業不可。非距省城研究所設立八個月後不可。憲政館爲此迂廻曲折之章程。以蘄我地方自治研究之期限。若惟恐我地方自治之速行成立也者。記者已痛斥之。而并揭其與民政部奏定籌備事宜有。抵觸之處。（見三月二十四日本報論說）繼又嘗反覆求之。而益。歎其章程之不可行者。更不止此也。 
　　其第五條云。自治研究所應講授左列各項科目。如奏定憲法綱要法學通論現行法制大意諮議局章程及選舉章程城鎭鄉地方自治章程及選舉章程調查户口章程。其他奏定有關自治及選舉各項法律章程自治籌辦處所定各項籌辦方法等。其第六條又云。自治研究所講授宗旨應以恪守奏定地方自治章程不越範圍爲要義。夫從第六條之宗旨。則第講地方自治章程足矣。而第五條所列講。授各科目。則又有憲法綱要法學通論及現行法制大意等。誠以欲明一種科學。必有各種關連之學問。相因而起。不能不同時說明。猶舊時研經者所謂不通羣經不能治一經也。其條文抵觸處。我且不辨。即就現行法制大意一項論之。欲講地方自治章程。不能不講行政法然專制時代相沿之制度。旣不適用於將來。而前年所訂之官制草案。又不實行。其能講乎。民法爲普通私法。言自治者皆黨知其大略。而前年民政部釐訂民法之原奏。則分物權爲財產。債權爲交際。不免貽笑海内。而所謂民法草案者。至今尚在編訂。其能講乎。財政一項。有國家地方之分。講自治者所當有事。乃各省財政尚待。清理。而各地方又自爲。風氣。其能講乎。刑法大意。亦公民所當略。知乃去年所訂新刑法草案。非不。合世界之觀念。而各省紛紛議駁。格而不行。其能講。乎種種困難。在館臣亦或知之。而故。爲此含混之詞。孟子云今以其昏昏使人昭昭。其此謂矣。若第八項之自治籌辦處所定各項籌辦方法。即就此次諮議局初選舉時言之。某某等縣。以小學校敎員。是否得爲初選當選人請示。而籌辦處於被選爲議員與被選爲選舉人尚未辨明。竟至剝奪其初選被選舉權。他省我勿知。今蘇省之自治籌辦處。即昔之諮議局籌。辦處也。其所定之。方法。亦大略可知。而又安能以此等方法講授乎。此章程之可議者又其一也。 
　　其第七條云。省城自治研究所學員。應由各府廳州縣遴派本地方士紳。按届送所聽講。每屬每届至少以二人爲率若照第三條云。府廳州縣自治研究所所長講員即以聽講畢業員分别派充。是現　送所聽講之人。即爲將來派充所長或講員之人。夫以第五條所列之科目若其人而有資格有學問素爲。鄉里所推重者。此等科目不待講授而固已丁然。若必待聽講而始明。則其人之學術資望。必不能見重於。鄉里。可知。即使畢業之。後派爲該處所長或。講員。其誰。聽之。此等辦法。大約狃於推廣師範之故智耳。不知師。範者所以課童蒙。其知識有限。故無反對辯難之舉。若研究自治。所以開通一般選。民其知。識非。童蒙可比。即學。識宏富之講員。猶有難色。而况以此等選派之人。講習此等。科目。又僅僅八個月畢業。乎是徒費此一届兩届。畢業之光陰而已。是每縣徒多無。數畢業之聽講。員而已。於地方自治之前途。必毫無影響也。結果之不良。我敢斷言之。此章程之可議者又其一也。 
　　如前所述。其種種可議如此。以此而速求自治。是南轅而北其轍也。是航絶流斷港而欲至於海也。我不知館。臣何樂而爲此迂。廻曲折。之政。策以愚我民乎。我地方士紳之𤍽心自治者其思之。其重思之。 
專電 
[電一（北京）]  
　　攝政王批錫良奏報接任摺云卿謹愼公正辦事認眞朕夙所嘉許當善體倚畀意凡應辦各事務分緩急輕重妥愼籌辦次第施行用副朕訓勉期望之意 
[電二（北京）]  
 
 

Page 4

 
 
某御史奏現當籌備憲政用民力處甚多宜留餘地徵解現銀損下益官遺害無底較加徵尤甚若驟行議准各省紛紛援例擾害全國方今伏莽甚多恐從此多事請飭度支部母輕議准或俟清理財政後另籌補濟奉旨度支部知道 
[電三（北京）]  
　　徵銀事度支部議過兩次澤尚書主駁某侍郎謂州縣賠累自係實情於司庫大有影響若待頒行新幣匀定公費恐遺誤正幣故有暫加二百文之意 
[電四（北京）]  
　　程德全簡署奉撫係錫督力保聞有實授消息 
[電五（北京）]  
　　甘督升允電告逹賴喇嘛已起程出境 
緊要新聞 
[學部奏定變通中學課程分文科實科北京]  
　　學部奏稱竊維治民之道不外敎養故學術因之有文學與實業之異特是敎養兩端分之則各專一門以致精合之則循環相濟以爲用小學堂之宗旨在養其人倫之道德啓其普通之知識不論其長成以後或習文學或習實業皆須以小學立其基此不能分者也至中學堂之宗旨年齒已長趣冋已分或令其博通古今以儲治國安民之用或令其研精藝術以收厚生利用之功於是文科與實科分焉馴至升入大學任以職官而其學業各有注重其成績自各有專長伏查從前奏定中學堂課程凡分修身讀經講經中國文學外國語歷史地理算學博物物理化學法制理財圖畫體操十二門五年畢業普通學科大略皆備果使敎者善敎學者善學五年畢業之後其不再升學之學生於普通知識道德當足應用惟學生畢業有志升學者其所志旣有殊異而所升之學堂亦有文科實科之不同以分科大學言之則經科法政科文學科皆文科也格致科農科工科醫科皆實科也商科課程略與法科相似實業之近於文科者也以高等專門學堂言之高等學堂之第一類優級師範學堂之第一二類高等法政學堂高等商業學堂方言學堂亦與文科爲近高等學堂之第二三類優級師範學堂之第三四類高等農業學堂高等工業學堂高等商船學堂亦與實科爲近學文科者當求文學之精深學實科者尤期科學之純熟中國文學旣難加以科學又極繁重果能於五年之内二者兼通豈非甚善無如近體察各省情形學生資性旣殊志趣亦異沈潜者於實科課程爲宜高明者於文科學問爲近此關於天授者也志在從政者則於文科致力爲勤志在謀生者則於實科用功較切此因於人事者也本此數因遂生差異竊查近日考試各省中學堂學生畢業分數或文學優於科學或科學優於文學則以平日用功有畸重畸輕之故至若天資頴異各科俱優則一堂不過數人未可以常例繩之也昔宋臣胡瑗之設敎湖州也經義治事分齋授業其子弟成就最多近世德國學術號爲極盛考其中學堂之制文科實科則係分堂肄習近來言者條陳學務亦頗有以文實分科敎授爲言者臣等公同商酌籌度再三遠稽湖學良規近采德國成法揆諸學堂之情形實以文實分科爲便蓋與其於升學之時多所遷就何如於入堂之始早爲區分與其蹈愛博不專之譏何如收用志不紛之效擬將中學堂分爲文科實科其課程仍照奏定章程十二門分門敎授惟於十二門之中就文科實科之主要權其輕重緩急各分主課通習二類文科以讀經講經中國文學外國語歷史地理爲主課而以修身算學博物理化法制理財圖畫體操爲通習實科以外國語算學物理化學博物爲主課而以修身讀經講經中國文學歷史地理圖書手工法制理財體操爲通習主課各門授課時刻較多通習各門較少皆以五年畢業學生入學之初令其分科肄習則心志專一程功自易時日寛紆所得較深將來有志升學者本其所學再求精深可以收一氣貫注之效且文科主課之外仍以算學等科擴其知識實科主課之外仍以讀經等科培其本根即令畢業之後不再深求而於普通之道德知識實已完全無缺不至有偏宕固陋之流弊且於主課内所學甚深則將來謀生更易爲無力升學之學生計之當亦甚便利也似此酌量變通於敎育前途不無裨益謹將文實兩科學科程度分别繕具清單恭呈御覽如蒙俞允 
　　由臣部行知各省一體遵行自奉到部文之日以後凡開辦中學堂曁已設之中學堂内添招學生即照此次奏定文實分科辦法於一堂之内分設兩科認眞敎授以廣裁成而期實效是否有當伏乞聖鑒三月二十六日奉旨已錄（清單俟續錄） 
[學部彚覆謝御史等學務條陳北京]  
　　御史謝遠涵條陳學務一摺曁都統鳳山給事中李灼華内閣侍讀學士占鳳翰林院侍讀學士惲毓鼎等民政部右丞劉彭年條陳學務各摺片刻已由學部彚齊核議具摺入奏略云臣等詳加查閱該御史等所陳以關係小學敎育者爲最多臣部正在籌議改定初等小學堂章程因即併入前議叅互考證切實推求就中如謝遠涵原奏敎員缺乏課程不均各節鳳山原奏小學功課應由宫定無求深廣學常母求形式學齡應稍從寛學期不可太速各節占鳳原奏敎科書亟宜審定講義宜用中文編授學費宜切實核減各節皆爲切要之言臣等廣　衆思詳加釆擇　通讀經課程注 
 
 

Page 5

 
 
重國文功課經學感文不至廢墜復初等小學堂之外别設簡易科兩種學科量爲省併則雖學費支絀師資缺乏之處亦可即時興辦自無徒求形式虚擲欵項再蹈務廣而荒之弊初等小學五年畢業簡易科四年畢業而授課鐘點增加放假時期酌减自無學期太速之患乂恐小民力實不逮者不能入五年四年之學堂别設三年一級以順民情亦即學齡從寛暫不齊一之意初等小學堂小學簡易科所用課本皆用臣部編輯審定之本亦與敎科書應由官定用意正同至謝遠涵原奏各州縣設與務專員與臣部勸學所章程相似占鳳原奏出洋學生宜派兼通中西學之大臣切實者試與臣部歷辦舊案相符自無庸另議更張鳳山原奏請實行强迫敎育占鳳原奏敎員宜作爲實官均已見於臣部奏定分年籌備事目自當依限試行乂謝遠涵原奏請裁奬勵鳳山原奏請小學男女同校或爲一時權宜之計或爲中國禮敎所關尚難遽議施行至李灼華惲毓鼎等劉彭年各摺片所陳學堂各事宜或爲愼防弊端或爲保存國粹亦自各有所見惟其所指摘者多係辦理不善之過並非臣部定章即係如此臣部職司所繫謹當督飭所屬並咨行各省實力整頓勿稍偏倚務期文行交修體用兼備庶幾有實效而無流弊至其中所陳考試辦法頗有近于規復科舉之處者斷難議行其謝遠涵原奏尚有中學文實分科一條己由臣部專摺奏陳母庸另議三月二十六日奉旨己錄 
[程德全簡署奉撫之原因北京]  
　　三月二十九日京師訪函云政府以吉黑兩撫周樹模陳昭常辦事不甚接洽值此外交危迫　政日多殊多窒碍特奏請電召程雪帥來京陛見擬仍予以黑撫之任迨程到京請安時攝政王諭及此事并諭汝前在黑龍江辦事甚好程以病軀難勝重任與黑龍江水土尤爲不服等語力辭事遂中止前日錫清帥請訓時又面保程熟悉情形。辦事認眞懇請簡署奉撫攝政王即以此諭詢樞臣慶邸世中堂面奏奉省本有總督駐紥凡督撫同城之省巡撫若非爲該督案所信任可資臂助之人辦理易生意見今程德全旣爲錫良所信任將來辦事必能得手似應准如所請攝政王頗然其言不久當可揭曉 
　　又聞程德全於日前召見時歷陳東三省情形並言外界趨勢日迫一日其影響所及雖各行省如出一轍但其最切近之危迫則以東三省爲第一又言遼東自未改設行省以前無所謂外交亦無所謂内政所謂外交者損失利權之外交所謂内政者剝虐小民之内政今欲收歸利權必先從整理内政下手一切法令日趨於文明官吏各盡其職分使外人知我能自振作外交方有起色東三省之所謂内地者幾與通商口岸之租界相同殆有華洋雜處之現象故一　東三省永有不以外交爲最急者臣則以爲内政爲尤急云 
[商議銅官山礦案問答紀畧北京]  
　　安徽代表到京與英商凱約翰會議屢誌本報聞初一日凱約翰到外部與安徽補用知府任廷梅太守晤談良久兹補紀其問答如下凱問曰閣下此來有何意見任答曰爲廢銅官山約此外無意見凱問曰閣下可有全權任答曰我無全權尚有安徽全省代表諸君在凱問曰代表諸君可帶四十萬磅欵項來任答曰我言廢約非贖礦諸事均由代表主持凱問曰銅官山礦事已成國際交涉只有安徽官場來可以作主不必問代表任答曰該山附近爲安徽人民財產須要代表主持任問曰麥奎在山鎗傷居民及種種不法應令其離山凱答曰此事恐係傳聞之誤可有人告發任曰此事是我親自查出貴國領事亦知此情形皆係　實凱曰明日再與代表會議 
[京師近事]  
　　澤尚書所調襄辦海軍之海軍畢業生河南候補府王鼎鎔太守早已到京聞王太守於日前上書海軍大臣條陳籌欵辦法五則一請出財政監理官由協欵報銷内酌量籌撥一速行印花稅每年以四成入海軍一請開某項捐輸其餘未詳 
　　中俄北滿洲鐵路沿綫各埠自治制協約内有所有細章自大綱訂定簽押日起不得過一個月即須會同商訂等語刻聞商定細章俄使主持在哈爾濱辦理而中國外部主持在京辦理磋商數次遂决議在京商訂並聞會商時東清鐵路總理霍爾窪杜將軍須再晋京参議 
　　日前某侍御特上封奏略云資政院爲議院基礎惟現在人員皆係兼差並非出自選舉者實與議院制度不合且議員官吏各有職權斷不能兩盡其責應請按照原奏章程舉行欽選互選之法以專責成而資整理　　日前攝政王召諸軍機議商嗣後遇有預籌行政各事除遵旨由軍機繕說呈進外凡關某部某省之事一律先行徵取各該堂官及各督撫意見進繕說帖以備釆擇其奉旨交政務處議奏之件不在是例 
　　郵傳部昨日會議擬於該部設立郵便研究所製造一般管理郵便上之人材并擬遴派妥員先往東洋考察郵船會社組織法以便將來收回招商局後爲改良管理之預備 
　　御史謝遠涵前叅郵傳部陳尚書摺有各鐵路局靡費鉅欵遇有事件 
 
 

Page 6

 
 
與部不能直接辦理等語今又有御史劉顯曾奏請將鐵路總局併歸郵傳部以節經費已經攝政王交諭郵傳部知道刻由李尚書與吳沈兩侍郎商定將京奉京漢鐵路兩總局全行裁撤歸併部内路政司掌管兩路一切交涉文牘等件以免隔膜聞京漢鐵路局裁後每年可節銀十四萬兩京奉路局每年節省銀四萬兩部内設立之鐵路總局長一缺亦已裁撤該局長梁士詒仍派冋該部丞参上行走其交通銀行總理仍舊兼辦　　滇督李仲帥定於初五日起程赴天津與楊制軍商議事件並拜祭李文忠公祠堂然後再赴滇督新任聞各隨員已先赴津等候 
　　度支部昨接直督榻蓮帥電略云本埠銀元局近來鑄成新銀幣爲數不多均已發行使用但近受本埠各銀行發行鈔票之影響所以目下不見暢銷亟宜派員調查各銀行發出鈔票數目若干於資本是否相符并將巿井商家情形調查報部查核以便整頓 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[張管學奏定變通初等小學章程清單（四）]  
　　四年級小學簡易科學科程度授課時刻表 
第一年 
　學科　程　　　　　　　　　　　　　　　　　　　　　　　　　　　　　　　　　　　　　　　　　　度　　　　　　課　　　　　　　　　　　　　　　　本　　　　每星期鍾點 
　修身　但有標目及圖畫文字從略最初數課專就在學堂而言其後皆就日用起居敎誨之擇其淺近易行者言之特詳　　　　　　部頒初等修身敎科書第一二册　已經頒行　　　　三 
　國文　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　簡易識字課本正在編輯　　　　　　　　　　　　十八 
　算術　珠算　記數法　加减　　　　　　　　　　　　　　　　　　　　　　　　　　　　　　　　　　　　　　　　　部頒珠算敎科書正在編輯　　　　　　　　　　　六 
　體操　專重游戲以活潑學生之興趣爲主兼授排隊及進行法爲體操之準備　　　　　　　　　　　　　　　　　　　　　　部頒初等體操敎授書　已經頒行　　　　　　　　三　下敎體操者併入國女課内 
　　　　合計　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　三十 
第二年 
　學科　程　　　　　　　　　　　　　　　　　　　　　　　　　　　　　　　　　　　度　　　　　　　　　　　　　　課　　　　　　　　　　　　　　　　　　　　　　　　　　　本　　　　每星期鐘點 
　修身　全用史事人物爲敎材間証以淺顯切當之格言每課字數以三四十字爲限下學期敎授國民必讀課本　　　　　　　　　部頒　專修身敎科書第三册　已經編輯　下學期用國民必讀課本正在編輯　　四 
　國文　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　簡易識字課本　正在編輯　　　　　　　　　　　　　　　　　　　　　　　二十二 
　算術　珠算　加減乘除　　　　　　　　　　　　　　　　　　　　　　　　　　　　　　　　　　　　　　　　　　　部頒珠算敎科書正在編輯　　　　　　　　　　　　　　　　　　　　　　　六 
　體操　兼授游戲及簡易之徒手體操約游戲居三之二體操居三之一　　　　　　　　　　　　　　　　　　　　　　　　　部頒初等體操敎授書　正在編輯　　　　　　　　　　　　　　　　　　　　四不敎體操者併入國文課内 
　　　合計　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　三十六 
第三年 
　學科　　　程　　　　　　度　　　　　　　課　　　　　　　　本　　　　　　　　　　　　　　每星期鐘點 
　修身　　　　　　　　　　　　　　　　　　國民必讀課本　正在編輯　　　　　　　　　　　　　四 
　國文　　　　　　　　　　　　　　　　　　簡易識字課本　正在編輯　　　　　　　　　　　　　二十二 
　算術　　　筆算書法記數法加减乘除　　　　擇講部頒初等筆算敎科書第一二三四册　正在編輯　　六 
　體操　　　同前學年　　　　　　　　　　　部頒初等體操敎授書　正在編輯　　　　　　　　　　四不敎體操者併入國文課内 
　　　　合計　　　　　　　　　　　　　　　　　　　　　　　　　　　　　　　　　　　　　　　　三十六 
第四年 
　學科　　　程　　　　　　　　度　　　　　課　　　　　　　　本　　　　　　每星期鐘點 
　修身　　　講解　誦默冩回講四事不可缺一　　孝經　　論語　　　　　　　　　十二 
　國文　　　　　　　　　　　　　　　　　　部頒初等國文敎科書第七八册　　　十四 
　算術　　　常用通用之加减乘除　筆算　　擇譯　頒初等算學敎科書第五六七册　　六 
　體操　　　游戲與體操相間練習約各居其半　　部頒初　體操敎授書　正在編輯　　四下敎體操者併入國文課内 
　　　合計　　　　　　　　　　　　　　　　　　　　　　　　　　　　　　　　　　三十六 
[奏報京營禁烟成績北京]  
　　步軍統領衙門奏稱查奴才等所屬京營地面方數百里五方所歸旗民雜處所有關廂村鎭吸烟之户無處無之辦理禁烟尤應切實舉行曾經陞任步軍統領那桐會同順天府揀派司員並大興宛平知縣遵照定章嚴定規則於光緒三十四年十月初一日開辦並在奴才衙門設立禁烟總局使派出之司員等總理其事又於中北左右四營地面各設分局揀派營弁專司稽查其專賣膏土各舖發給營業執照不准再行添開寄賣各舖予限三個月令其全行改業吸烟之人發給購烟執照註明每日吸烟分數按年遞减仿民政部章程抽收照費作爲總分各局經費不敷之欵另行籌措並出示曉諭依限戒斷茶坊酒肆概不准備烟供客各在案奴才毓朗到任之後又復督飭局員認眞經理每十日飭將各分局禁烟事宜禀報一次每一月由總局列表一次以資考核並查京營地面無知之徒有私運烟土售賣情事最爲禁烟之害當經重懸賞格督飭局員及各營官弁嚴密訪獲數起均行從重懲罰仍飭隨時訪拿重辦以杜私運查開辦之始專賣土膏原三十一舖現已歇業四處寄賣土膏原五十六舖現已一律改業吸烟者原五千六百餘户現已有戒斷者約千餘户開辦以來迄今數月雖未有成效可覩而通盤核計賣者陸續漸少吸者有减無增奴才等自當懍遵諭旨切實辦理隨時具奏三月二十六日奉旨知道 
分類新聞 
政界 
[撫批上忙啓征辦法蘇州]  
　　蘇屬各府廳州縣會禀本年上忙將届啟征是否循舊照巿定價迅賜示遵各情奉陳伯帥批云此案現據寗蘇兩藩司會詳請將地蘆各欵仍照旧年奏請改爲徵銀另收公費等情 
 
 

Page 11

 
 
到院業經電請督部堂主政會奏在案自應靜候奉到諭旨通飭遵辦目前未便另議辦法致涉紛歧仰寗蘇二藩司轉飭遵照 
[桃源禀陳清訟辦法蘇州]  
　　桃源縣陳大令杭通禀各憲略云去臘到任後兩期告詞收近四百起之多爲之詫歎即籌防杜之策自本年正月起特於本署宅門内設立繕詞所手訂規章數則每逢三八告期知縣親詣該所諭令繕詞書記生列案兩旁知縣居中設座並置竹籤數枝將各書記生姓名書於籤上裝入筒中凡訴訟者咸令入所先掣竹籤一枝掣得何人即歸何人繕詞以杜預串由知縣親訊告狀人姓名及所告理由書記生聽供起稿呈由知縣核明與供相符再令謄清收入倘有支吾隨時駁斥行之半月訴訟逐漸減少現在每期收詞不過四五十張無論訟棍不敢入署逞其伎倆繼若輩在外敎串而鄉民大都愚蠢及至見官面詰彼已記憶不清難圓其說倘行之不懈訟源似可不清自清 
[批示調查局現行辦法安慶]  
　　皖撫朱中丞批調查局詳送調查現行辦法摺云該局所管事項範圍較廣自非統籌兼顧終恐莫究莫殫所陳明定期限代籌補助兩端正欲力救斯弊自可照准惟察閱摺開共分三期每期均予限二十日爲期似覺過促查法制統計兩項應調查者屬于州縣爲多若勒限愈近巧滑者且視爲具文務實者則赶辦不及其照例率塡敷衍塞責者雖勉副期限而調查不實何足以資纂輯本部院一再審度准照該局劃分之期每期改以四十日爲限責令一律依限報齊如此格外體恤倘各屬再有置不禀覆及虚應故事者即由該局指名詳報輕則記過重則撤叅以爲玩視憲政者戒 
[飭議震澤鎭銅元罷巿案情蘇州]  
　　震澤縣張令以震澤鎭商民抑短銅元相率罷巿現已遵諭開巿可否從寛免予深究等情通禀省台奉撫憲批云此案前據提學司以陳翔等一日兩電請辦請免起滅自由不成事體報明飭縣查辦在案兹閱來禀陳翔等恃係學界揑情電禀固屬躁妄而舖商私自抑勒銅元相率罷巿此中必有倡議主使之人刁風亦不可長所請能否准行仰按察司會同提學司核議飭遵具復至南潯鎭銅元如何行使候咨請浙撫院查明辦理 
[定期會勘秋審各犯蘇州]  
　　蘇省本届秋審人犯遵照法部定章凡情罪稍輕各犯均母庸解省候勘僅提情實各犯解省是以本届僅止十四起罪犯十七名業經各州縣陸續解省日前署臬趙廉訪詳奉撫憲陳中丞示定四月初八日督同藩學臬三司會勘届期陳中丞因政躬違和未能升座聞已商請署藩左方伯主政代爲提勘 
軍界 
[整飭軍營需索問題。安徽]  
　　皖撫朱中丞嚴飭營務處查禁丁役需索札云照得丁役需索流弊無窮矧在戎行尤當厲禁近來整頓武備凡置身軍界者各宜痛除積習振奮圖新乃訪聞該處家丁書辦號房等不免有需索陋規等事殊堪痛恨查治軍之要首在體恤兵丁實發軍餉該處爲各營表率一舉一動爲全軍觀聽所係若該處不能禁絶需索之風各營隊必至相率效尤無復顧忌由此層層尅扣試問此項浮費不蝕軍餉又將何從取給則是兵丁之缺額紀律之廢弛皆此不禁需索有以啓之也現值整飭戎行之際斷不容再染舊習合行札飭札到該處立即諭飭家丁書辦號房人等務各潔已奉公不准稍有需索 
[鄂督檢閱陸軍之預備武昌]  
　　陳小帥現定於日内調集第八鎭及第二十一混成協全軍在南湖卓刀泉一帶地方檢閱督練公所昨特傳知鎭協兩統制通飭各標營預備一切並出示於軍隊經過各地如有損害民間田產之處由憲兵官長隨時查實報知督練公所設法賠償切勿驚疑 
[裁缺武員一律交卸武昌]  
　　鄂督奏裁綠營員缺計副將二缺參將一缺游擊四缺都司三缺守備六缺千把二十三缺業經奉旨允准兹悉裁缺各武員刻均遵於四月初一日一律交卸歸標委用 
學務 
[籌辦處請展考試優拔期限南昌]  
　　贛學使遵照學部定章於暑假内考試優拔以便學堂未得奬叙之生員一律與試不悞學期行文各屬以六月十五日齊集省城諮議局籌辦處聞之引爲大戚當即具呈撫院以提學衙門考試優拔現定六月取齊適當複選舉投票期限查全省選舉人生員實居多數若紛紛應考則與複選投票大有妨礙應請撫憲電逹憲政編查館咨明禮部學部飭江西提學司將考試優拔展至七月以便複選如期辦理諮議局得依限成立 
[鄂省改良敎育之議會湖北]  
　　提學司通飭各屬視學員限期赴省開會文云本司前派各廳州縣視學員會同地方官整理學務迄今年餘其中辦事認眞者雖不乏人究竟各邑勸學所是否組織完備具有條理敎育會是否研究敎育不干外事官立學堂是否辦理令法公立學堂是否日見增加私塾改良章程是否切實奉行刁紳劣士把持學欵阻抗學務者是否曾經歛迹師範生畢業回籍賦閑者計若干人是否留心敎育愛惜名譽業經撤差人員是否深知悔奮力圖補蓋均宜切實調查報告藉資整理現值朝廷立憲期邇一切預備以敎育爲第一要着敎育不能普及則人民知識不全道德不立更或事理未明假團體公益之名以濟其結黨營私之實譸張爲幻將一切新政名詞均爲訟棍地痞所利用爲害伊於胡底本司興言及此不勝憂慮前以地方官事務龐雜敎育一部或未能推闡盡致特派各州縣視學專員以資佐理責任綦重非隨時研究考察無以期改良而促進步爲此札飭仰各廳州縣轉飭各該視學員限於五月二十日以前齊赴省城學務公所聽候本司示期開會詳加考究以便興革一切 
實業 
[禀報撥兵保護繭巿浙江]  
　　蕭山縣余文鉞禀請省台文云蕭邑南沙一帶向以蠶繭爲出產大宗每届繭巿各繭商赴沙設棧收繭者計有二十餘家之多資本重大兼有洋商附股迭經各前縣認眞保護在案本年適值清丈仁忠兩字號旗地風潮迭起沙民惑於謠言幾至激生變 
 
 

Page 12

 
 
端今繭巿已届各繭行業經陸續開設迭據開源永合義和繅絲廠職商袁文緯等禀請派兵保護前來當於本月二十一日晋省面禀撫帥請兵保護蒙派杭防第一副隊馬管帶長春督帶三排到縣現擬酌留一棚駐札東門外絲廠其餘均赴沙地擇要分布一面商調原駐錢清鎭之水師船一艘在於瓜瀝龕山兩鎭之間往來游弋實力梭巡期與省軍聨絡互相接應現在繭行開巿在即知縣擬於初二日親赴東西各沙巡歷一周以昭愼密而示鎭靜 
[錫金繭巿之一班無錫]  
　　錫金蠶繭素稱出產大宗本年各繭行均一律照舊開設計共大小一百餘家外埠各繭商已於日昨陸續來錫定於本月初八日在繭業公所會議收價及并定開秤日期以便各赴本行預備一切 
[電請疏通淮揚航線鎭江]  
　　鎭江華商聨單總會總理魏謙日昨電禀江北提督王聘帥云六安閘至汜水寳應一帶數十里河道擁擠舟楫不通將及半月其害有六一連環帮靠火患堪虞二帮雜人衆滋事可慮三貨駁於岸盜賊生心四旅郵遲滯貽悞良多五船户盜賣商本攸關六貨停銀擱巿面不靈仰乞帥恩迅賜電飭地方州縣營汛設法疏通並懇飭派營委彈壓地方幸甚商務幸甚 
[派兵彈壓茶巿湖南]  
　　湘省各屬產茶地方每值新茶上巿商賈雲集五方雜處良莠不齊難保不藉端滋事應由地方官禀請派勇駐紥以資巡緝本年安化等縣迭經禀請省憲撥派哨勇前往彈壓現有桃源縣屬之沙坪地方開設茶莊不少昨由該縣張大令禀准東路巡防第四隊何管帶酌派哨弁彭致祥率同該哨勇丁往駐沙坪以維茶巿 
[咨設寗波出品恊賛會南京]  
　　江督端午帥咨浙江巡撫文云案照南洋創辦第一次勸業會業經派員前赴貴省調查一切物品並宣勸紳商組織協會咨明在案查貴省寗波府屬物產豐富工藝勃興即應先設出品協會蒐集土產出品設所陳列預爲比較以備明年運寗與賽之地步兹查有翰林院編修盛炳緯内閣中書范翊鉁農工商部四等議員顧釗寗波商務總會總理鄭賢滋吳傳基等才識閎通𤍽心公益均於寗波商情最爲熟悉以之分任寗波出品協會協理必能收效除已分别照會札委外相應備文咨會貴撫請煩查照迅飭寗紹合道曁寗波府等會同該協理按照章程體察地方情形妥籌興辦至紉公益 
雜記 
[訊辦假冒職官人犯長沙]  
　　鍾拱宸等冒充湖廣墾務局委員並湖南鐵路採木公司及承泡土工名目先後招股詐騙得財爲數甚鉅前經湘省鐵路總公司查悉禀請拿辦在案兹由警官吕大令拿獲並獲雇役蔡純臣一名起出圖記簿據會同長沙縣余大令訊據供認不諱並稱有王鎭湘等在塲夥謀昨已會禀撫轅奉批照例詳辦以肅法紀仰按察司飭差關拿王鎭湘等務獲提同該犯研審確情錄供通詳核辦至蔡純臣訊祇受雇服役不知詐騙各情應准開釋以省拖累 
[文廟添用武舞蘇州]  
　　禮部日昨咨行蘇撫文云至聖先師升爲大祀前經由部議奏將樂舞舊制六佾改用八佾舊制專用文舞今擬添用武舞直省府廳州縣文廟禮器樂舞擬並同太學特繕具清單奏請各直省府廳州縣文廟一律於初献時添用武舞以昭隆重所有武舞儀制應用干戚叅考成規繪爲圖式通行各省一體遵照辦理 
[蘇垣委差類誌蘇州]  
　　蘇撫陳伯帥以陸軍混成協營務日繁自應委員調查以資整頓昨特札委知州陳世恩太守充陸軍諮議調查員業已到差視事蘇垣牙釐總局以本届新繭陸續登塲各處將次繅絲出售亟須委員辦理絲捐昨特札委王縣丞祖恕辦理錫金絲捐從九錢爕元辦理木瀆絲捐俱分别於日昨謝委蘇垣本届秋番將次舉行昨經上憲札委縣丞黄毓琨陳增端從九徐鍾毓布庫嚴翼巡檢周祖揆典史應德麟充秋審執事員業於日昨謝委 
潘傑小史 
[（四）抉術]  
　　黎姆司擱置手中鉛筆。回首矚契來。語曰。爾是契來乎。抑非契來乎。爾何不類往日之甚也。爾今盡反爾行。黎姆司語時。其一種仁慈柔和之氣。令契來翻然醒悟。爽然若失。趨至黎姆司前。以臂挽其頸曰。兒知罪矣。天下愛情。無過慈母。兒之冒昧。今知悔矣。兒適有愁慮。攪亂神經。以致不能自檢。恣其暴其於慈母之前。惟有一語敢請。今夜兒將至鎭。母親其許我乎。 
　　黎姆司曰。何爲。黎姆司莫知契來與潘傑有秘。且黎姆司性素和順。每不欲拂其兒女之願。故此時契來要求。亦允從焉。 
契來曰。夜半即歸。訪一良友耳。母親莫問余。余必不爲非行。 
　　黎姆司曰。今晚有膳頗佳。其母尚未語畢。適南禪入。 
　　南禪姿色秀媚。都麗絶人。世尠其偶。且性甚仁愛。平時無勃理之談。亦無荒謬之行。未入室時已微聞其語。及入室。詢其母曰。何事。母未及答。南又回顧契來曰。汝何言。余聞汝要求於母曰。假令母親淮許。爾將至鎭。爾究何爲乎。 
　　契來曰。南禪。此事與我有非常之關係。余必得要求母親准許。余車票已購。晚滕後即便行矣。惟汝居家中。不與我俱往我孤行。無旅途中未免寂寂。語時以目語南禪。以示使彼要求母親偕行之意。 
[文苑]  
　　詠孫韞玉女士七絶八首 
　　女士嘉善人由杭州公立女學校畢業升入京師女師範肄業抱疾而歸卒以不起惜哉　　項乃登稿 
　　生長蘭閨嗜染翰。清才贏得白金鑾。任他簾外雙飛燕。那有閒情注目看。 
　　别母登程五内煎。武林負岌幾多年。裙會集翻新譜。儘是瓊華下降仙。 
　　奮然鼓勇奪前茅。崇嘏咸驚學業高。豈止九章　數理。佉盧也够誦滔滔。 
　　薄裝迅速走燕京。雲澍參差見帝城。進士未妨呼不櫛。埋頭仍作校中生。 
　　無端忽遣病魔來。造物夢夢太忌才。一報家書馳萬里。鬢絲撩亂帶餘袁。 
　　杏花風裡展歸輪。露宿晨餐又苦辛。恐到堂前驚白髮。愁眉散盡强含嚬。 
　　磨蝎臨頭未過宫。呻吟伴老藥爐紅。眼枯魯女憂時涙。一縷精魂貫碧空。 
　　月照莓苔冷畫堂。雕匲賸有墨痕香。不堪鄰遂聲嗚咽。吹斷　家姊妹賜。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[複選舉開票]  
　　江蘇寗屬（通州） 
通州複選舉當選議員姓氏已錄初六日專電兹錄詳情如下初五上午八時舉行覆選投票至十二時開票滿五票者七人適符通州議員額數尚關候補當選四人即於下午二時重行投票得候補者三人復行三次投票得候補一人兹將當選票數及候補當選人姓名票數列左 
　　當選人名票數孫寶書通州十一票龔世清海門入票張鑑泉泰興八票沙元炳如皐七票張蔭穀通州五票張謇通州五票沈藏壽海門五票 
　　候補當選入（二次投票八票當選）于振聲通州二十五票沈文瀚泰興十六票沙元榘如皐九票（三次投票二十八票當選）陳其嘉三十八票 
[預備舉行複選舉]  
　　福建（泉州） 
泉州府管太尊現訂四月初六日在大堂投票初八日開櫃所發傳啓綠下敬啓者庶民有詢謀之際時勢有轉移之機今我中國開二千年之專制合四百兆之人心選舉儀員以代表國民設局諮議以博采輿論凡與初選當選人之列即有選舉議員與被選舉議員之權際此運會其有不爭先恐後急起直追者乎務望複選届期詣郡投票一俟議員舉定省垣諮議局成立上可叅國政之得失下可見地方之利弊是在諸君子之好自爲之者也但風氣未開深虞觀望權利所在可不勉旃耑此敦勸曷勝諄切跂禱之至複選監督知泉州府事管元善謹啓 
[初選舉開票]  
　　福建（泉州惠安） 
惠屬此次投票僅有四百餘票當選者七名　李慕韓　陳蓉光　劉友生　張時覺　黄大機　王仰曾　施雨時 
　　山西（潞安襄垣） 
襄垣縣於三月十五日行初選舉實到投票者六百零二名按襄邑應出初選當選人十二名以二十五票以上爲當選十九日初選監督親臨開票當選者六人其不滿當選票數者即夕就得票較多者按應出當選人加倍開列榜示各投票區定二十九日再行投票所有初次當選人姓名票數錄後　王煥文六十五　趙海清四十三　董守身三十五　苗雨潤三十一　王培鑾三十一　連篤敬三十 
[官長調查]  
　　江西（南昌） 
南昌縣選舉事務所以速成師範振東師範普育師範各學堂畢業生年限均與諮議局章不符應不得有選舉及被選舉權方言　備學堂南昌人在該堂畢業者除羅綱一人外餘均修業文憑亦與定章不符民立心遠中學堂現尚未辦畢業亦不得有選舉資格前項人名均不得謄入正册以符定章而示限制昨已分别表示 
　　又（新建） 
新建縣選舉事務所員紳前次赴鄉調查所有各畢業生迄今尚未赴所切實詳告以致無從查塡該縣王大令以調查選舉一事最重資格造報正册尤須詳細斷不容草率疏漏致干駁詰無論在城在鄉統限於五日内將畢業文憑持赴事務所即由該所員紳查照塡註册内以憑編人正册而免稽延昨已示諭周知 
　　又 
籌辦處近接各屬電告選舉人數分錄如下崇仁南昌諮議局籌辦處憲鑒崇仁選舉人數確定一千二十八名請分配當選飭遵册另詳送知縣羅煥垣事清江南昌諮議局憲鑒清江正册中區七十八東四百九二南百三九西百八六北百五三共千零四人即解知縣劉采年禀先安福南昌諮議局憲鈞鑒安福選舉人名更正確定共六百二十五名正册後申瀾冬印廬陵南昌諮議局籌辦處憲鑒廬陵選舉人名確定一千一百五十八名錫蕃叩禀南康南昌諮議局籌辦處憲鈞鑒南康初選舉合格人數確定七百十二名王鴻壽禀樂安南昌諮議局憲鑒樂安縣選舉一千五十九名現造册申送景星禀冬印德安南昌諮議局籌辦處憲鈞鑒縣轄選舉人名宣示告竣確數三百十七名册遵即另詳德安知縣柴正衡東 
本埠新聞 
[商務總會呈江督文（爲公擬繭業條規事）]  
　　竊職會據繭業總董楊兆鏊吳慶第顧壽嶽黄晉紳沈鏞等略稱竊查近年繭業興盛各處所設繭行向由上憲派員駐行抽收繭捐所以重課釐而清界線至爲鄭重上年曾有私販在嘉善各鄉收買鮮繭搬至楓涇鎭雇輪拖帶至徐家匯直逹法租界者不下千數百担蓋以租界地方向無釐捐而滬北徐家匯馬路適與法租界相連故可遂其偷漏繞越之計本年楓涇鎭已通火車竟有人　該鎭東栅口坐落江蘇婁縣地界新設裕成繭行其行面設在江蘇收繭全資嘉屬近於各處遍貼招紙冒書嘉善地址冀釣浙省之繭不但捐務大受影響且於嘉興全府繭巿從此被其擾害蓋裕成設行楓涇運貨至滬瞬息可到旣無繭捐之費又省烘焙之勞放盤兜購乃意中事若不設法禁止將來輪車並運捐務商情何堪設想董等前因蘇屬繭業公所成立已久甫於今年新設嘉屬繭業公所推舉董事會議條規十則禀請府縣通詳各上憲鑒核立案内開各條以越界設莊放秤收兜最爲注重今裕成首紊規條爲特合詞上陳伏祈迅賜分繕文電轉求浙江撫憲電飭收捐委員各派巡船會同嘉郡鹽捕營酌 
 
 

Page 19

 
 
撥砲艇前往楓涇嘉善交界處所嚴密梭巡不准嘉繭外溢並咨會蘇撫憲遴派幹員馳赴裕成繭行畫界監收不准潛放私秤私販至浙擾亂繭巿以杜取巧而安營業附呈章程十則並乞查照立案等情據此職道等伏查楓涇鎭毗連嘉善爲蘇浙交界之所輪舶火車均已通行裕成設行於此則所收鮮繭自可由火車逕運至滬入廠烘焙一應捐釐悉可朦混繞漏若不嚴爲查禁將來效尤踵起實於繭務釐餉大有窒碍據略前情除先肅電禀外理合抄粘公議規條十則據情呈請伏乞大帥俯賜鑒核札委梭巡並予電咨江蘇撫憲遴派幹員駐所監收俾安商巿實爲公便 
[塡築馬路之阻碍]  
　　總工程局以大南門内薛家橋迤西至城根一叚小浜塡築馬路業已動工未奉江督批准特具禀滬道請爲轉催督憲示遵昨經蔡觀察電稟督憲云開闢城門事於閏月中詳報已蒙撫憲批准兹據工程局禀路已築至城根城門不闢無從接砌陰溝惟未奉憲合批示祇能停工以待請再電禀前來乞迅賜核示遵行 
[敎堂請設界外德律風]  
　　大南門外美國清心敎堂現擬裝設德律風惟該處地屬華界禀由美總領事田君轉請滬道准予安設一次後不爲例未識邀准否 
[緝私請撥鎗彈]  
　　經售租界浙鹽事務所因浦東一帶私販甚多禀准浙撫添設巡船七艘惟未配軍械不足以懾匪胆因特禀陳滬道請飭火藥局撥給後膛槍三十二桿並配子彈六千四百顆以便分撥各巡船安設現已奉蔡觀察允准飭撥 
[滬局催解浙屬漕米]  
　　浙江海運滬局開兌上届冬漕共四十萬石并前次截漕十萬石内提三萬三千石一併帶徵兹總辦李時泉觀察查得尚有十餘萬石未經解到已分飭各屬赶限本月杪解齊騐竣以便報請糧道驗看 
[浦東巡防拿獲盜犯情形]  
　　浦東盜刦姚小湖家一案昨由該處駐防帝敕菴巡防步隊第五營左哨哨長鄒宏炳投縣禀稱當時偕同巡警總局侦探課員周亮工帶同各侦探捕及爲眼線之朱老五等到盜窟陳阿根陳阿香家朱首先入内即受刀傷不知被何人戮斃即與什長王聚源奪門入内見陳阿根奮勇衝出遂在門首將陳拘住其沈功化一犯亦相繼奔出經謝雲升熊雨春上前攔阻扭住不放當塲被盜擊傷謝之背脊熊之手腕亦被毆傷謝等不肯釋手致遭擒獲其時有楊再榮欲向後門逃逸亦被劉明軒扭住故遭木棍毆打劉之腰際受傷甚重弁兵曾富開周福生帮同拘拿始將楊再榮在後門拿住隨後弁兵劉義春王維求李月明到房内尋見王存福匿在床下拿住今將受傷之弁兵謝雲升劉明軒熊雨春三人帶案請驗司馬察得謝等受傷尚輕諭飭帶回醫治 
[定期舉行蒔花會]  
　　西商蒔花會定期于四月初九日在大馬路小菜塲議事廳樓上舉行午後一鐘起至晚十一鐘止奇花異卉搜羅甚夥庽滬紳商不可不一擴眼界也 
[城内]  
　　做董事保釋流氓○前晚城内廟西中和永酒店有流氓周元開周元春周杳搪陳杏元龔阿六等五人飮酒旋向賣餛飩之徐阿大朱堂生張來寳等尋事硬欲减價給付徐等不允恃衆凶毆站崗巡士喝阻不服當將該流氓周元開等五人拘住并帶同賣餛飩之徐阿大等三人到東區訊問周等裝作酒醉大肆咆哮將案桌推翻噐具什物搗毁一空當經副巡官將周等八人移送一路分局游正巡官見周等出言蠻横解至縣署請辦詎有董事陸松侯投縣具保求　釋出 
　　贖方單每多紏葛○包裕清因贖單不遂與沈蔭庭在縣再控昨日復訊包供光緒初年將計地四分五釐之方單借與表兄渴某向陳詩庭抵錢一百五十千文後表兄病故表嫂即同小的到陳詩庭家述明日後准歸包姓取贖前年向贖陳詩庭因欠欵被人控縣在押病故小的已將贖欵分三次交楚而陳妻游約至今始稱單已轉抵與沈蔭庭處往贖被沈霸掯沈供該單是否由包抵於陳詩庭小的無從知悉惟陳將單兩次抵加共洋六百元之巨判兩造枝節叢雜各邀公正人理處禀　 
[翻供]  
　　搶刦莊家涇某姓之犯陸貴才前經緝獲與正盜高彩雲劉三等質訊供認搖船等語前日復訊供詞翻變非但不認與盜搖船並謂並不在場前堂供認均諉劉三所說與小的無干明府大怒喝責五百板仍不供認復飭跪練踏扛矢口不承判還禁再訊 
[妾]  
　　住法界餘德里之程錦章將妾張氏凌虐致氏吞煙畢命報縣蒞驗程由法公堂獲送到縣不認凌虐判交差覔取店保無保即發改過局収押 
[刨棺]  
　　工程局發解刨棺賊王桃桃並銀飾十餘件到縣　究據供前日行經欽公塘在地拾得銀飾來申質押被拿司馬喝令掌頰五十下笞一千板狡供如初司馬判釘鐐収禁候復審嚴辦 
[毆傷]  
　　殷海毛會欠蘇雙林錢一千一百文向索行兇毆傷頭額扭局訊究判從寛具安分結斥釋 
[道批]  
　　楊進春禀批查楊順子即小順子係瑞升　訪拿賭棍爾侄揚京臣如係被差悞拿何致由縣訊押惟旣稱在押患病甚重由縣驗明屬實應准交由該民人暫行保出醫治仍將　前縣如何訊辦情形錄供具復以憑察辦仰代理上海縣李丞辦理朱美臣禀此此案當時廨訊如何判斷未　抄呈無憑察核仰會審官寳令核案辦理仍錄報母違即行抄賬并發郭雲軒禀批所議條規究竟衆情能否允洽有無窒礙仰代理上海縣李丞會同租界會審官查明核議復奪條規抄發朱顧氏禀批案已批縣飭查應候復到核辦母得噪凟抄黏附 
[官]  
　　委辦考察兩江安懲農工商部略礦差候補知府龍佐才候選道鄧耀昌昨日到道拜會太陽廟巡員汪鴻銓禀銷病假南巿 
[開會]  
　　江陰工商界捐買本埠大南門外地基一方前日因提議逮造房屋問題在點春堂會議到者二百餘人公推沈子卿爲臨時會長嗣有會員毛耕園與各員宗旨不符致起衝突爰由會長報告訂於十二日　事務處開職員會以便公决 
[皮夾]  
　　川沙人某木行　李雨莊前在王家碼頭正興棧前遺失皮夾一只内有鈔票大小洋共十元及金線圈一對後由某鄉人所拾旋被王和尚冒名失主向之討回後被李得悉向追不認扭控判王押繳賠洋十七元釋出後昨又扭王友趙聚生至案控被趙將皮夾在王處取去趙供詞支吾判着先貼還王洋十元其餘七元出外拔還 
[凶犯]  
　　昨日王鳳臣因案判押工程局押所旋被同押積竊張阿香敲詐不遂任意兇毆由管所巡士報明當值處解訊判戒責一百下照原斷加押兩月 
[電燈]  
　　南巿外馬路一帶新設電燈因工匠失修明滅無常經該處各商業董以電燈不明匪徒蝗於潛藏　往返行商諸多不便業已函　工程局轉告該公司設法整頓 
 
 

Page 20

 
 
[彩票]  
　　寧波人黄生棠向爲彩票掮客偷漏警捐被認捐公所查獲搜出江南分票三張九條又查知黄在江南公司有定票一百張送局請究昨日提訊以照定票一百張而論查公所章程巳應罰洋一千元嗣黄再四苦求判罰洋三百元撥充醫院經費搜出之票給還諭令補捐 
[米債]  
羅義泰米店主羅鳴歧扭控米花作主　阿狗欠洋二十一元一角昨經總局訊判折還洋十六元一角交保照還 
閘北 
[大來頭之車夫]  
　　巡　　局某科長某課員之包車夫狄阿福狄阿六徐阿二王阿三等多人前夜十二時半在新閘橋堍互相滋閙橋巡士袁幹臣喝阻不服上前拘捕反被掌頰毆辱袁急吹警笛喚同隣崗巡士始將一干人拿獲到屬局番巡士向詢姓氏狡不肯吐正擾嚷間忽某科長某課員各遺人持函至巡官視書畢命將一干人交來人帶回丁事 
[眞勢利之姘婦]  
　　姜周氏投上路分局控金　竊當衣服經正巡官提訊金供前曾與氏姘識今因小的失業該氏復與倪阿二私姘誣竊圖害官判押候查核 
[尋開心之無賴]  
　　女工陳阿妹仇陳氏葉鮑氏等同坐小車行經海昌公所突來舞賴周章元攔　調戲推翻小車壓傷陳阿妹右足由巡士拘解四路分局訊判笞責一百板枷號三大 
[慣拆梢之流氓]  
　　流氓包祥和冒充屇役向積竊張即金拆梢分贜由巡士拘解四路分局宫判一併枷號七天 
英租界 
[定貨]  
　　　道蔡觀察前日午後在洋務局會同義總領事會訊義商義與隆洋行控劉人貴定貨紏葛一案原告延律師到堂代表譯訴定貨紏葛情由　追劉供議據未帶等情中西官以此案非閱明成單不能訊斷判劉交差帶回公廨限五天　合同交案再行定期會訊 
[租地]  
　　前美副領事白葆羅控祥森火柴公司經理人洪益三佔地一案昨日復訊先據原告律師投稱白之租地已經呈案奉飭會丈局丈量並將滬道詳文與本律師抄錄應請訊奪洪益三亦延律師上堂聲稱該地係郭起文租與祥森並無洋商界石請察中西官判洪仍交原保候將郭起文等地單移　上海縣並會丈局查　俟復到再行訊斷 
[覇妓]  
　　新清和鴇婦蔡二姐控林榮祥霸妓林新梅一案昨日會訊原被均延律師上堂互辯林妓以蔡鴇霸阻從良並虐待等情中西官以兩造所供均無實據遂判將案註銷林妓發濟良所留養一年擇配 
[爭風]  
　　顔栢雲控瞿連生行兇搶物昨日解究顔偕婦人王阿寳投案經中西官　係爭風起釁判顔瞿各押一禮拜王阿寶斥退 
[錢債]  
　　唐連生控朱春榮私運木料昨日訊究係錢債紏葛刊朱將木還唐欠欵著朱另行具控 
[拐妻]  
　　黄順泉控金少香黄蔡氏吳倪氏串拐伊妻阿寳昨日復訊兩氏供稱實不知情求宥金少香供稱前雖與黄妻同居實不交談現不知其匿居何處求鑒判兩氏仍交原保金押限一禮拜交阿寶到案再訊 
[賣娼]  
　　濟良所昨解婦人朱王氏到　攎供伊夫朱全山欲將其賣娼等情判氏暫行留所候查明再訊 
[掉包]  
　　吳根生控黄毛毛掉包行騙昨日將黄解究訊無証據判黄交保候查明再訊 
[欠銀]  
　　華安保險公司控陳子祥黄春記顧金卿均欠銀不還昨將隙顧一併傳案判分别過堂候訊伶人三麻子即王洪壽欠楊浩芝押櫃銀兩不理被控昨將該伶傳至公堂判交差候晚堂訊理周根源因虧空楊煥文銀三千餘兩被控傳案訊究判周押候原告到案訊核 
[拉客]  
　　雉妓陳興寳王老二王金秀陳四實與鴇陳顧氏王李氏沈李氏均在途拉客昨　一併傳案請究判三鴇各罰洋十元四妓合罰洋二十元充公 
[縱逃]  
　　煙鴇王張氏因縱逃窩贜煙妓王巧雲昨將張鴇解訊官判押女所一年二月美租界 
[驗屍]  
　　前晚有一美艦兵士喚杉板船擺渡歸艦中流被浪擊沈溺斃昨午屍體浮起由水巡船撈獲送入驗屍所後經英領事偕同西醫驗明收殮 
[封屋]  
　　天潼路探花樓酒舘積欠房租八百餘元又百老滙路日升里八百三十四四十一兩號租户亦欠房租多月均由房東控准昨經廨差協探同往發封 
[哉美人手]  
　　美人某昨在百老匯路將行人范子美黄安官扭住兇毆范黄同報捕房捕頭飭投美署控告 
[痛哉永林鼻]  
　　美華書舘出店陳永林昨向天潼路裕興牛肉莊買物論價起釁被店夥毆傷鼻孔流血不止投報捕房因無訨人飭投公廨控告 
[苦哉雲清眼]  
　　船户沈雲清應得實昨因爭裝貨物起釁互毆沈被毆傷眼角扭訴捕房應押一天 
[壞哉阿東心]  
　　維阿東向法界租脚踏車一輛坐至美界圖售由控緝獲拘押解辦 
法租界 
[查起火一]  
　　前　永安街協倫煙紙店失愼焚去貼隣　麻袋　成太昌烟間等屋三幢已由捕房飭探在查起火情由並將火首拘案訊究 
[查起火二] 　 
　　法馬路吕義泰烟袋店自失愼後前日經捕房將該店小主人吕鴻軒傭婦張王氏一併傳廨請訊供不知情中西官以該店保有巨險判吕及張王氏收押候查 
[賣垓歟送兒歟]  
　　陳錦華吳德友揚昌張來順等五閩人因帶小孩四口趁海晏商船渡閩中途　錢扣回送請公堂澈究各情巳誌前報前日鹹瓜街復興桂圓店出店蔡得友偕通州人趙生泉投廨蔡稱因無子嗣在通州買趙生泉之男孩託妹丈帶回並非拐販趙供生有四子因家貧將銀海一子送與蔡德友爲子慈特禀明聶司馬判趙蔡退去餘人還押候　送堂之小孩銀海逮案証明再　 
[合同歟筆據歟]  
　　大利洋酒公司因欠通明西字報告白費洋六十四元被控一案前日被告王鳳伯蔣前與雷大所訂合同呈驗原告開逹律師稱係當初租開之筆據並非以後退租聲明交接之憑証不能作據中西官判王將所呈西文合同譯就　文再核 
國外新聞 
[横須賀大火]  
　　初六日東京電云昨日下午横須賀失火延燒五百餘家並有水陸兵卒二十名因助同施救均受火傷 
[日報被控]  
　　初六日東京電云坎拿大商業委員泊萊斯登君因日本每日新聞毁其名譽控官索求損失費日洋二萬圓已於今日判決與日洋五千圓並訟事各費以償損失原告心不甘服故已上控 
[香港大學費近聞]  
　　初六日香港電云英國史維爾父子公司允助香港大學經費英金三萬磅太古糖公可及輪船公司已各助英金五千磅合成英金四萬磅 
[美總統注中國利益]  
　　初六日倫敦電云鈕約日報載稱美總統塔孚脫　簡海門特君爲駐華公使蓋因各國在華爭攬借欵而美獨從未預聞故急欲得一幹材委以此任按海君爲礦學工程司兼善理財斐洲乾姆笙一役曾經特人定以死罪初七日倫敦電云海門特君不願受任駐華公使 
[英商部大臣演說]  
　　初六日柏靈電云英國商部大臣屈其爾在明其斯脫演說痛詆好事之　對於外國飛船播散駭人之言 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專作 
[南洋勸業會事務所代訂各省出品協會章程草案]  
（一）緣起南洋第一次勸業會業經奏明以宣統二年四月初一日爲開會期惟以中國地大物博傳集匪易且各地方農工商等業向無集會陳賽專法有不得不先事籌備分地集合以期完善周密　現除南洋直轄之蘇皖贛三省已由本所参仿日本共進　辦法詳訂各府屬物產會章程通飭本年分芿舉行外本所特復代訂此項出品協會草章以爲其餘各省及著名實業（如茶業絲業等）仿照各國賽會組織協會辦法各於省城及著名商埠所在組織出品協會以便彚集物品定期展覽及轉運陳賽之用 
（二）定名此次出品協會應由各省各大商埠組織者　南洋大臣咨請各省長官督冋地方紳商辦理即名曰地方出品協會其各大著名實業如在南洋營轄境内者中南洋大臣札飭該業舉　如在境外者則由南洋大臣咨照該地方長官轉飭該業舉辦其名即　爲某業出品協會（如茶業則定爲茶業出品協會絲業則定爲絲業出品協會餘以類推） 
（三）組織内部組織一切均由各省各業自行裁定以期切合情勢其大概應設各職略定如左 
（一）監督（二）總理（三）協理（四）書記（五）會計幹事（六）庶務幹事（七）陳列幹事（八）評議員（九）臨時職員以上各員以事務之繁簡定人數之多寡 
（四）區域凡各省會及著名商埠或該地有著名大實業者均可組織出品協會其餘或一二府屬或十數府屬如物產豐富另自組立該會者亦可各視情勢所宜酌量增設惟均須於事先報知該省地方長官轉告本所或直接通告本所以便查考 
（五）會所及會塲凡該會籌備一切事宜應設之事務所即設於各該省之商會局所或勸業道署内如爲各專業所組織之出品協會則設於該業之公所内以期事權可以合一而費用復可節省至該會出品尅期彚集之後當即由該會另行擇借公所祠宇等合宜之地布置會塲以資該會開展覽會之用 
（六）會用凡該會關於會務之籌備組織與出品蒐集展覽轉運之一切費用均由各省各業分别設法籌措擔任至其用額之多寡則各視其地出品之豐嗇與道路之難易爲衡 
（七）彚集該協會自成立後凡爲該會區以内應隸之各屬地方所有著名之天產工藝一切物品均應尅期分類蒐集以資完備 
（八）陳列該會出品彚集齊備後即由該會職員等督同該會之各出品人一律搬運入塲分類依次陳列至其分類之法另以清單說明（此項分類清單照物產會細則特注）（未完） 
小說 
[俠情小說縵卿小傳（一名像片案）㷳著（五）]  
　　第四章　張伎家之故居 
　　時值八月上旬。燕山公將有京都之行。漫眞聞知。赴江西會館訪之。適燕已　出興頗索然。略賞風物而返。途次萬家巷口。值燕山公之座客黄氏。問曰。漫公何來。漫曰。聞燕老將有遠行。會往訪之。究其確。否詎已他出。乃興盡而返耳。黄曰事良確。約中秋。後成。行期以兩月。歸時恐已届隆冬矣我擬擇日爲之祖餞。漫公亦。與讌。否漫曰。極佳。我亦正。作此想也。漫轉詢黄何往。黄曰。燕老適　。張素雲家讌飮正縵卿爲之餞也。邀我爲燕老陪。我以故不能。即赴。然重以縵卿之約不能不一至也。頃瑣事已訖。特往致酬酢耳。漫曰。張素　家在何地。黄曰。盡此巷。東向門。前有老柳一樹。覆方石井欄者。是也漫公曷偕往一憩否。燕公想止盻公。且藉可一覿縵　面也。漫略一凝思。曰子先行。僕與張素雲家初未相識。未便預讌。稍緩。即踵至耳。黄諾而去。 
　　漫眞與黄氏語畢。即轉至山巷訪一友。未值。計燕等讌飮將罷。即復轉至萬家巷底。折而東數步。果見青漆雙扉。門外方石井欄。疏柳一株椻倚其上。漫甫入門。有人漫聲呼。曰客來。即聞梯齒丁丁。有弓屐聲自樓而。下俄一好婦人。年約不及三十。淡妝雅態。欵欵而來。含笑延漫就西偏各舍。漫曰。是爲張素雲家否。婦人曰然。素雲即妾字也。漫一注視見其年齡雖長。丰神尚媚。而滑伶睩老。迥不尋常。一望而知爲尖。俐險狠之人。因問曰。燕山公尚未去否。素雲曰。現在樓上。飮未終也。漫曰我特造之。爲我導也。可素曰諾。 
　　漫旣踵素躡梯登樓見樓爲東向凡三楹南北分二室素即向北室呼曰。有客來訪。速啓幕。即有小鬟自門内搴帘肅候。漫入。見座中六七人。燕山公與黄陳二客俱在。側座二妓亦頗佳麗。末坐則縵卿也。羣起逆漫。燕曰。漫公來大隹。座無車公不樂也。漫就坐。笑曰如此佳會。而不預招我。而乃爲我蹤跡得之。亦大快事。 
 
 

Page 27

 
 
   
 
 

Page 28

 
 
   
 
