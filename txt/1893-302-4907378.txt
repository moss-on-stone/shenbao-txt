# 1893 - 302 - 4907378

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡淸晰紙色亦極潔淨洵爲鄴架中必不可　書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新科順天江南浙江廣東江西闈墨出] [  圖書集成局啓]  
　　時文雖小道而士子進身必基於此每科闈墨出揣摩家於此覘風氣焉今歲慶榜宏開多士之負異懷奇者先後名題雁塔榜花旣放友人感以闈墨郵寄本局速付手民印以潔白連史紙刻巳印成順天江南浙江廣東江西五省闈中傑作首弁題名錄後附試帖詩校讐精審圈點分明每本碼洋七分諸君子欲覩時新花樣請至本埠三馬路申昌書室及各埠申昌或發售申報處購取若欲躉買則請移玉申報舘帳房面議此布 
[論客棧抛棄病客之可恨]  
　　今夫見赤子匍匐入井而不援手者必非人情見有人疾病垂危而不加憫惜者又豈人情乎哉縱不必與其人有葭莩之誼車笠之盟杯酒之歡傾蓋之雅而一覩其痼疾沈綿勢將待斃則惻隠之心自不覺其油然而生卽或與其人有睚眦之恨芥蒂之嫌平日欲得而甘心一旦見此顛連困苦之狀亦必爲之悚然攺容惻然動念而不忍剸刃於其腹况開設客棧者旣以逆旅爲生涯卽以招徠爲至計除緑林豪客穿窬小竊不准容留外尋常旅客望門棲止無不欣然延入床被必期潔淨茶水必期便當豈不謂如此欵待庶足使遠方覊旅躡屩偕來乎乃於無病之客則厚待之於有病之客則薄視之揆諸招徠之本意已屬大相刺謬何况乘其病勢垂危竟於深夜無人時委棄路隅此其居心之殘忍誠有過於蛇蝎者矣夫投宿此種小客棧者大抵行李不多囊資不裕他鄉托足旅邸棲身旣無相識之友朋亦乏關心之戚族被棄於客棧無不倒斃於道旁殯殮無人棺衾孰給卽使爲巡捕及地甲所見往報善堂給以薄棺草草成殮擡赴義塚窆諸淺土而姓名或有所不知籍貫或未能詳紀倘其人原籍尚有親人日後雖知其已死亦無由知窆骨之所在死者飲恨於黄泉生者招魂而灑涙人世傷心之事孰有過於此者乎尤可恨者則在乘危抛棄凡人梁患疾病雖至險至危苟使延醫服藥調理得宜未嘗不可出險而入夷轉危而爲安在開設客棧者惟利是圖固不肯代解囊資爲之醫治然旣已延納於前必不容恝置於後旣見其病勢垂危則當代爲訪問其有親屬者則送往親屬處安置否則報知各善堂舁往醫治如此辦法方臻妥洽何以計不出此而惟乘危抛棄但顧自已清淨不顧他人性命不知垂危之頃倒臥街頭風寒露冷未有不立致其死者是旅客之死不死於病而實死於客棧之手也尚得謂非殘忍乎哉仲尼不云乎敝帷不棄爲埋馬也敝蓋不棄爲埋狗也夫於狗馬尚生其惻隠之心今該客棧之抛棄病客視之反不若狗馬此豈近於人情旣爲人情之所不應有卽爲官法之所必當禁上海爲通商碼頭巿廛繁盛甲於各口遠方之人絡繹偕來故開設客棧者無不藉此爲漁利之計其大客棧專接體面官商尚無此種惡習而小客棧之抛棄病客則竟習以爲常屢犯而不知悛改殊足令見者傷心聞者髮指如本報前紀縣署差夥趙德生於本月初患病因無家可歸借宿縣署左近某客棧中越數日病勢有增無减棧主恐遭拖累卽於晚間將趙曳出門外有人見而憐之扶入縣署頭門白虎殿中此一事也又法界興聖街福生棧有畢姓衣衫整潔投宿其中近患痢疾彌留之際被棧生扶出門外尚存一息不轉瞬而魂歸地府此又一事也前一事係在城中以明幹有爲之黄大令苟有所聞當無不急行整頓後一事係在法租界法捕已將該棧主拘入捕房聽候訊辦而克捕頭又飭包探徧諭各客棧凡有投宿者須問明姓名住址登載號簿設有不測庶可便於稽查善堂亦可標誌姓名以待屍屬認領如敢不遵卽當照章科罰吾知自此以後各客棧當懍然於法令之不可干不敢再蹈前轍矣雖然此僅就法租界言之也英美二租界中開設小客棧者密若魚鱗抛棄病客之事前此亦時有所聞雖經公呇嚴申禁令諄諄曉諭然閱時旣久難保不漸萌故態所望中西會審官轉告捕頭飭令包探巡捕時時查察遇有前項情事立卽拘送公堂從重懲辦庶若輩有所顧忌不敢視人命如草管商旅　之孰尔　出於其途哉吾且引領望之矣 
[諭旨恭錄]  
　　九月十七日本旨簷事府右中允員缺著瑞洵補授陜西道　察御史員缺着曹榕補授押連江安糧道馬恩培著回任交軍機處存記保舉廣西候補道何照然直隷候補同知高翰閣山東候補同知彭培保直隷候補知州古銘猷山東候補知縣傅培裕俱照例用服滿前浙江新昌縣知縣孫鼎烈著不必坐補原缺捐復前安徽候補道袁秉楨准其捐復原官照例用分發直隷道員吳懋鼎河南道員士夢熊廣東道員葉御璜直隷道員林志道浙江知府鄭言紹聯豫廣東知府何匯仁江蘇同知葉大莊甘肅同知張暉暘江西同知董允斌江蘇同知鄧文堉湖北同知羅鑫四川直隷州知州孫汝霖江蘇直隷州知州方臻喜直隷知州朱成衍江蘇通判婁俊兩淮鹽運判何炳燾山西知縣張印曾甘肅知縣鄔緒棣浙江知縣徐思敭福建知縣劉錫渠浙江知縣李昌洵胡子功蕭煥南程鵠雲廣東知縣楊福雲南知縣賀宗章陳其昌貴州知縣劉廷福奉天試用知縣蘭維烜某肅知縣王譯來四川知縣王觀潮楊徵兩淮鹽大使陳景鉤陳懷淸浙江鹽大使周志恭雲南布庫大使盧廷琛俱照例發往吳懋鼎著仍交軍機處存記泰陵工部員外郎員缺著福藩補授盛京工部員外郎員缺著文瑞補授擬補内閣中書沈桐著准其補授長蘆巖鎭塲鹽大使衡吉著照例用盛京户部本處主事員缺著宜吉補授明保直隷試用道張鼎祐著以道員發往直隷補用並交軍機處存記欽此 
[本館接奉電音]  
　　昨由京友電傅上諭一道敬謹譯登○九月二十三日奉上諭御史聯　奏科塲舞弊倖中多名請飭究辦一摺著派麟書徐桐取本科順天鄉試中式舉人周學熙湯寳林蔡學淵陳步鑾黄樹聲萬航錄科卷與中式墨卷核對文理筆跡是否相符據實覆奏此次覆試著禮部卽將周學熙等六名先行扣除另行奏請定期覆試欽此 
[蘭臺佳話]  
　　每逢繙譯鄉試例應奏派左右翼副都統各一員各帶本旗叅領一員章京一員領催五名於是日在點名處彈壓繙譯士子領簽進塲本科兵部咨取各固山副都統銜名繕單請派九月初七日奉硃筆圈出 
 
 

Page 2

 
 
正白旗漢軍副都統慶福正黄旂漢軍副都統彭壽欽此遂由兵部行知正白漢正黄漢二固山查照辦理○十五善射大臣處爲咨行事查兼充十五善射人員現懸數缺應卽咨取文武人員揀選帶領引見請旨簡充相應咨行八旂各營於文職四品以下武職三品以下實任人員中擇其步射有準家道殷實者各保送一二員造具出身履歴務於五日内咨送本處以憑辦理○明年皇太后六旬萬壽慶典京外官員報効欵項一疏内有援照乾隆年間成案各省鹽商皆有報効應由該督撫奏明辦理兹聞山東引票商人劉洪緒等公捐銀四萬兩由山東鹽運使李鹺憲希蓮據情詳請福大中丞潤專摺入奏九月初九日奉旨准其報効該部知道欽此○原任熱河都統奎統制斌靈柩進京由禮部奏准予祭一壇訂期九月初八日午刻往祭家屬預備黄亭儀仗鼓吹恭舁祭文前有衣蟒袍補褂之官數員乘馬列對導引至東四牌樓遂安伯胡同本宅孝子跪迎門左主祭者爲禮部左侍郎錢子密少宗伯陪祭者爲斌俞二掌印捧祭文者爲太常寺官一員展祭文者爲禮部司員二人執壺捧璣者亦禮部司員二人恭引祭文者爲禮部筆帖式四人少宗伯至靈前太常寺官宣讀祭文畢宗伯立奠三琖將祭文捧至燎爐中焚化孝子向上行三跪九叩禮謝恩各官遂退出孝子跪送如儀○户部示傳直隸請領永定河工銀兩本庫定於九月十六日開放該領員禧麟知悉務於是日辰刻赴庫承領○絪貝勒薨逝後飾終一切皆循郡王儀度府第中所竪引魂旛架座飾以杮紅油太平夾樻木飾杮紅油繩用杳黄色布包裹過棺軟片亦用杏黄縀上繡寸蟒奉移金棺大杠用八十人恭舁兩班人夫均穿緑駕衣號帽戴黄翎金棺係硬山荷包式板厚六寸五分高四尺五寸上飾硃漆週身金團壽字前繪大金喇嘛字後畫金蓮花在府第暫安期内延集和尚及喇嘛各唪經三棚討十有八日焚化樓庫卓張冥物六次 
[巽吉題糕]  
　　温處道蔣幹臣觀察因公晉省尚未回轅○温州府劉玉延太尊於前月望接奉陳六舟文宗行知示期九月十二日縣試十月十二日府試約計瘐嶺梅香時文宗定可按臨甌郡劉太尊奉文之下赶卽分飭各屬一體舉行縣考現經出示曉諭預於月之初八日起齊彼應童子試者磨厲以須莫不擔簦負笈于于而來巿廛中當可利巿三倍○瑞安雙穗塲徐星北鹾尹福辰因公晋省道出申江逆旅風霜致爲造化小兒所虐聞前月杪已因病出缺云○永嘉西溪司巡檢桑誦先少尹蒞任甫閱兩月差使蟬聯應接不暇現因雙穗塲出缺又奉札委桑少尹權行代理已於初二日趣裝赴瑞履新所遺西溪司及保甲局育嬰堂各差另當委員庖代矣○委署西溪司巡檢徐伯瀛少尹繼曾筮吉二十八日接鈐任事兼管保甲局差查少尹甫於夏初分府來温正在英年儀表超羣現委代理斯缺當可收委任得人之効也○新任温州鎭張奎垣鎭軍聞乘兵輪而來指日榮蒞麾下將弁在倉橋郭廣文家預備行轅大約萸酒斟餘菊花揷後當可望節麾之遙集也○温州佞佛之風邇來極盛鄉愚附會其說踵事增華往往有不近情理之舉府縣城隍神每年桂秋有開娘娘名目燈彩輝煌牀縟畢備然城隍神名姓在故名宦中其生前原有夫人雖循俗例猶可說也若東嶽忠靖之名位何等尊嚴卽使果有眷屬豈肯大開閨閣任聽庸夫俗子入室穿房之理前月廿六日八仙樓東嶽廟亦大啓後宫奩具美備宛似洞房俗人之見殊爲可笑神如有靈諒亦吐而棄之矣○邇年來九皇斗懴禮拜益盛每屆重陽咸以月朔爲始聚集不僧不道之流拜懴九天各廟宇星羅棊布老少咸集自成一班法鼓金鐃晝夜諷誦美其名曰九皇懴南門巽山東嶽廟亦自初一起至初九止啓建九皇斗道塲並於初七日舁忠靖王偶像出巡一日專在大小南城外地方吁賑捐孔亟何不移此等浪費之資以救民命耶○府前永義昶信局夥某甲因前次報關致與洋關巡丁齟齬初一日甲適從局報騐後接取包封而出肩荷銅板蹣跚欲歸該巡丁以爲夾私握甲髮辫拖之使返時有全泰盛局某乙在旁代抱不平幾欲以老拳奉敬詎甲與巡丁彼推此挽誤將肩頭銅板觸破巡丁額角鮮血迸流該巡丁卽以拒毆爲詞禀叩局員轉詳總局憲飭縣出差立提究辦刻聞信局挽出紳士代爲緩頰已經調停了事矣 
[珠江雜錄]  
　　武生某甲係新會人邇因赴省應試僑寓粤垣東門外某試館前晚往酒樓暢飲沈醉　歸瞢騰就寢次早日上三竿高臥不起館中人異之入幕細視見其口流白沬氣息全無知係服毒自盡急爲解救已無及矣檢點衣箱祗有質票十餘張此外别無長物始悟其爲賭所累出此下策聞甲上有老親下有幼子乃因好賭之故遂棄父母妻子於不顧賭之爲害烈矣有地方之責者曷其奈何弗禁○初三日在南番兩縣獄提出犯人七名由臬憲略訊數語飭令押赴法塲斬决首府及兩縣四營將官往視行刑聞此七人皆係盜刦重犯云○東閂外東皋里某甲農家子也去年娶妻年方二九楚楚動人嫌夫粗陋常有彩鳳隨鴉之慨前日乘甲往田間操作竊取所有而逃迨甲回入宫不見驚駭欲絶當卽高懸賞帖四處偵尋未知能珠還合浦否○東門外校塲每日有赳赳武夫在彼習射一日有甲乙兩武生不知因何啓釁口角之餘繼以用武該教師亦各偏袒其徒糾率多人前來助陣勢甚洶洶地保恐釀禍端急赴防營禀報派勇彈壓各武生始紛然散去○城西河溪有某孀婦並無子嗣畜一婢女藉供指使年已及笄風姿絶世日前經富室選擇欲置爲側室先交定洋一百元藏於篋笥中詎爲匪徒偵悉至晚間糾率多人破閂行刦婦畏其兇燄不敢與較盡出所有與之匪始呼哨而散婦念此區區者將爲生養死葬之需一旦失去何以自全其生也不如其死也解帶懸梁欲圖自盡幸經人知覺立卽解救得慶生全盜賊猖狂閭閻受害除凶暴而安善良夫豈異人任哉○撫標營兵日前在北校塲操演洋槍有某甲貪圖小利在靶後拾取彈子冀易銀錢忽有一彈由耳畔飛來將耳轟去一半鮮血淋漓呼痛倒地當經兵丁用藥敷治扶掖回家雖無性命之憂然亦備嘗痛苦矣此可爲貪小者戒○統帶巡防營勇李剌史宗道日前拿獲土棍陳阿漢一名該棍係番禺人向在城巿横行無惡不作凡賭博塲中以及娼寮烟館無不奉以陋規且具飛墻走璧之技積案櫐櫐剌史訪獲後研訊明白卽片送南海縣監禁候辦聞者莫不鼓掌稱快○沙地李某家本小康前晚携帶妻兒往大觀園觀劇僅留女僕一人在家看守至夜深時女僕睡熟被賊捲取衣飾而遁及李歸來見閂户洞開女僕猶高臥未起始知被竊檢視箱篋所失衣飾約值數百金疑女僕與賊串通解官審訊想秦鏡高懸者不難判分曲直也○文闈業已揭曉剛中丞示期於十二日辰刻爲新舉人簪花 
[神山大會]  
　　蕪湖城隍會定期九月十七日舉行屆時各帮將數旬來殫精竭慮以成之各種執事及奇巧景物排列廟中會董恐臨時人海丿山易於擁擠特令當衆拈　以定於是萬人絡繹絶無參差錯落之虞鐘鳴十下會已扮齋遂由廟啓行前導除五猖十破等惡相外卽木帮所紥之龍燈兩架鱗甲飛舞宛似從僧繇壁上飛來次則土業所備之香亭骨董亭又次爲錢業所備之顧繡縀傘十柄及金爐玉碗再次爲米業所備之旗幟並由鎭江賃來之明角燈牌花籃燈紅緑綢結成之香亭此外京廣雜貨綢布藥材槽醬礱烟等帮下至挑魚貨肉種種手藝人亦莫不别類分門各樹一幟所製景物亦皆出奇制勝不肯拾人牙慧如京貨帮則以絲線結爲細網傘廣貨帮則以玻璃製成燈傘香作則以細香紐成香亭亭臺花木洪纎畢具布業則以俊童十餘輩各跨雕鞍串成黄鶴樓及八仙上壽諸戲劇薰香薙面頗動人憐最後有白鶴一雙羽衣翩　臨風軒舉後有鞦韆一架上坐數齡童子四扮爲百壽圖童顔白髮倐升倐降恍如身歴唐宫觀士女戲舞爲樂聞係河南岸居民所賽鶴則醬坊羅而致之者也外此有全金神盔一頂玉帶一圍則首飾鋪所助也至旗鑼傘扇鑾架之類幾於無一帮不有而傘尤多至三四百抱或以顧繡擅長或以剪綵爲勝更有飾以孔雀翠尾者錦天繡地染成絢爛文章尤令人目不暇給自淸晨排至午後綿長至五六里而神駕猶未出廟其繁盛可想見矣第一日先就城中遊行轉出東門繞長堤至文澤橋由大礱坊回金馬閂時巳斜日啣山晚烟籠樹矣次日出西門循長街迤邐至江 
 
 

Page 3

 
 
口由五顯殿轉過二街取道北門第三日出南門過浮橋巡行南岸一帶至大關折而由寍淵觀渡河以歸此三日中城廂内外已約略一周至神駕前後披枷帶鎖及裝扮白衣鬼者尤如玉笋聯班無慮百數十人之衆其扮罪犯者以幼孩爲多富家郎則以紅緑綢挽綴木籠坐孩於其中衣飾亦别有一種丰致經過街巷無不萬人夾道駢趾縱觀雖至靑衫紅粉耳鬢厮磨亦不以爲忤所幸當道者先期諭令團保並保甲巡員逐叚彈壓又多調老湘營兵密站街沿是以惡少靑皮尚不敢肆情輕薄保甲總辦吳太守又專派曾傅劉三委員終日隨會以行並以水師練軍爲之押後故得無所事事又聞會董以此會爲兵燹後初次重興此後仍照曩章五年舉行一次云 
[謀通關節確供]  
　　浙江鄉試時革員周福淸謀通關節一案爲前報所已登某日杭州府陳六笙太守升坐花廳飭將周從仁和縣獄中提出由管獄官押解至署太守向之研問供稱犯官於丁憂回籍後遊幕於外旋於七月間至蘇州實因名心太切是以沿途往拜殷主試主試因關防廻避歸寓卽修就書函倩人投送當塲被獲身犯王章今巳知悔太守問信中馬姓等五人知情否供稱均不知情問銀票何來供稱實係空票並無銀兩初意馬姓等五人均身家殷實者倘文字果能中式將來可設法往取若不獲中此票亦無處支銀太守再三訊問周仍執定前語矢口不移遂交管獄官帶回獄中監禁一面將口供已照錄申詳 
[漢皋火警]  
　　九月二十一日一點鐘漢口熊家巷口正街德泰雜貨店因熬油燭爐火過猛遂致轟然一霎時不可嚮邇幸附近有培心善實敦仁樂善道心等堂水龍急來灌救源頭活水汩汩而來且左首被熊家巷路隔斷火勢未能飛越右首有小關帝廟與信和洋行帳房高牆抵住後面係某缸院絶無引火之物前面有水龍扼救回祿神見勢不敵遂捲旗息鼓而去此次被災者德泰之外一爲寍波人所開之寳記館一爲廣東人所開之泰來館惟祗廷及後進若門面櫃臺依然無恙云 
[觀察客]  
　　兩江營務處曾仰階觀察因有要公乘輪來滬昨日亭午時乘坐緑呢大轎入城至文武衙門拜客繼至上海縣拜會黄大令適大令因公出署卽由家丁擋駕 
[天長節屆]  
　　今日爲日本天皇壽誕日人謂之天長節駐滬日總理事林君特就署中開盛會邀集日人士虔心祝嘏并具戲及花火欵賓濟濟蹌蹌必有一番勝事也 
[龜鴇虐妓]  
　　法界孫家弄第九號門牌有揚州人某甲開設花烟館藉夜合之貲爲度日之計積銖累寸稍有赢餘遂蓄雛妓二人招引游蜂浪蝶滿冀門庭如巿可以傲視同儕無如二妓不善逢迎楷杷門巷游屐漸稀卽有命壽嘯侶而來者率皆徜佯户外曳之不入甲大怒遂與其姘婦俟夜靜更深時將妓毒打遍體鱗傷又罰令長跪一宵二妓不堪其苦呼號之聲逹於門外安得拘凶龜惡鴇從而碎其殻　其羽爲小妮子一雪此恨哉 
[幼孩失路]  
　　孩子葉懷堂失路無歸由某號巡街捕帶至捕房捕頭命移送英公廨蔡太守諭令留候飭差查明家屬何人禀覆候示丨 
[滬南紀聞]  
　　前晚三鼓時有小竊某甲撬開陸家浜西弄賣菜傭某姓家之閂掩入圖竊某姓聞之手執樹柴潛從後門出抄至前門向甲猛擊一下某極聲呼痛登時口吐鮮血昏仆於途某姓見勢不佳急贈以靑蚨二百翼令其切勿聲張甲身受重傷不能行動詢以家居何處則云在北巿虹口向當怡和碼頭扛煤夫近因久病淹煎無可食力今晚來南訪友在某茶肆晤談不料竟負約不來腹中餓餞難捱不得已而爲此言罷放聲痛哭後有好事者令其坐至天明喚小車送去鄰近更湊出錢數百俾作小本經營甲乃叩頭稱謝乘車而去○昨日一下鐘時有甲乙丙三人衣履翩翩高騎駿馬由大教塲飛馳至陸家浜左近丙不善罄控見甲乙去遠不免意亂心慌致馬絶塵而奔闖入某西人家内適園丁俯身刈草不及避讓以致手背蹈傷丙懼而欲逃出奈宅外團團圍住只得從身畔取出水晶眼鏡給園丁質錢爲醫藥之貸園丁質得錢七百文其事遂寢 
[覆勘綫路]  
　　英工部局在美租界虹口地方起築西華綫路直逹滬北新閘地方迭經上海縣黄大令英廨讞員蔡太守會同四官前往詣勘劃定界址建立石碑兹悉此路立石將次告竣是以大令於昨日會同太守等復往履勘 
[地甲溘逝]  
　　滬城新北門内九鋪地甲向由開設米店之唐立齋承充巳閱多年邇因唐年老患病療治無效延至前日逝世當經家屬知照頭鋪地甲轉告頭役赴縣具報大令諭候出示召充 
[犯官過滬]  
　　前報紀欽犯已獲一則兹悉臺灣巡撫邵中丞業巳備文將縣丞假冐知府之何隆簡委龔君竹山等兩委員押解赴都乘斯美輪船過滬上海縣黄大令接奉電音預飭差役人等赴碼頭伺候昨日上午斯美船駛抵浦江當卽下提龔君等將何押解登岸由差役兩旁擁護迤邐至金利源碼頭換登招商局海晏輪船北上該輪船定於夜半開行是以自晨至暮員差等在碼頭往來巡察以免疏虞 
[會勘河道]  
　　英工部局董事與駐滬美總領事會商大略謂蘇州河卽吳淞江東由老大橋起迤西至新閘兩岸多築就石磡木駁然未築者尚多今擬一律興築庶不致岸土坍卸河道淤塞可否照會江海關道聶觀察請札飭上海縣及英讞員會勘美總領事允之旋委副領事易孟士訂期昨晨會同上海縣黄大令英讞員蔡太守及工部局打樣西人某甲朱吟香汪靜岩瞿梧生諸董事由閳北沿河逐叚勘視釘立樣樁事畢至中虹橋察視一周旋有引翔港董周子靑寳山縣屬江灣大塲吳嚴王董事來謁與大令傾談良久謂此處係江灣等處水程要路近經王發高何永茂等人將煤灰棄置河干高如山積長泰木行又將木植佔住官河請爲嚴禁大令飭二圖地保將何傅案諭令拆去河沿竹笆並楊家灣等處煤灰一律移去何唯唯遵諭而退打樣西人商請大令將裏虹橋拆毁大令與諸董事商議以此橋曾載諸邑志碍難遽毁遂又諭令地保於明晨邀齊王何及長泰木行中人在彼伺候至河中所泊艒艒船立卽協同巡捕驅使開去地保免冠答應中西官遂分道而回時已四點鐘後　 
[縣訊行兇]  
　　餅師張則門持刀剌傷馬雙喜卽胡雙喜一案由捕拘送公堂蔡太守飭送上海縣訊辦已紀前報前晚公堂差役將張押送到縣胡亦自行投到值差連盛禀明黄大令於二鼓時在花廳研訊胡訴稱係山東人今在英租界四馬路擺設餅攤曾向張借錢三千餘文前日張向小的索取適囊内空空約伊暫緩數天如數歸還張急不能待一味吵閙致相口角經人勸散不料張懹恨在心於昨晚手持利刃伏在店内扶梯下以待不逾時我自外回卽欲登樓就睡張暗中躍出持刀向我額上猛砍一下小的大呼救命張又連砍二下飛步奔逃小的共受三刀高聲喊呌由捕帮同拘獲送至公堂轉送案下現求騐究大令提張至案問曰爾可是與胡同鄉答稱是謂爾等山東人何以如此蠻横一言不合膽敢持刀尋釁若砍在致命處豈不釀成命案前有山東人擺設餅攤之馬長根用刀戳斃寍波人翁錦章一案未滿一月爾竟敢效尤乎究竟因何行兇從實供明尚可從寛供稱小的有錢三千四百文被胡借去已閱多時此次向索伊言須緩數日小的允之並未行兇胡之傷痕不知被何人所剌大令曰當塲拿獲尚敢抵賴耶喝令掌頰二十下張堅執前詞大令命再責二十下始供稱胡所設餅攤並無資本向小的借去錢三千四百文且用小的爲夥約有數月工資借欵均無著落前日向索胡非惟不還反敢出言挺撞小的因此懷恨於昨晚持刀報分太令飭仵作檢騐旋據禀稱騐明胡實係受傷大令親視無悮問曰現在何處療治胡供在仁濟醫院療治大令著仍往該醫院醫傷張著具保辜切結呈案判令笞責 
 
 

Page 4

 
 
五百板收所候胡傷痊再訊 
[上海北巿絲業會館籌辦順直新災賑捐滬局瑣記廿七]  
　　十七日承蕪湖大成祥朱筱莊親家續募不書名助洋一百元又盡心子洋四元十八日詩義堂求人口平安助洋一百元澄江補過子助洋五十元烟台北洋海軍採辦所葉君懋蕃助三新棉衣褲五十套憫飢寒之交迫荷募助之頻仍感戴恩施曷其有極同日奉津海關盛道憲函開本年順直災况較諸從前尤屬困苦現雖另派員紳分投賑撫而災廣欵絀難資補救且冬令伊邇啼飢號寒更形急迫兹有查賑員紳帶來草種一包係災民資以餬口者特以寄上俾此間災苦情形可以瞭如指掌尚祈詳叙情形登諸日報布告同仁以廣集腋等因則敬查閱革種其一係稗草子卽朱註所謂草之似榖者其一較稗草子粒小色次嘗之味尤苦澀實難下咽災民資以餬口恐將來面目浮腫必致疾病叢生想仁人君子存救人救澈之心必能慷慨樂輸共襄義舉臨池望澤盼禱良殷又奉順天府治堂蔡公鶴君印壽臻電開臻司賑撫局事欵項支絀武寳霸東各邑承義紳協助感甚香河災亦重求撥欵數千金延紳拯救爲盼則敬按褚敦伯經佩卿兩先生分賑武淸霸州兩處均以户多欵少函囑迅籌解濟現於廿一日商由各賑所續解規銀一萬兩禀請周憲分撥武霸各五千兩交由褚經兩紳及時湊賑尚恐不敷應用所有香河被災各村如將來集數較多或可設法撥濟否則博施濟衆自古爲難惟有徒存仁心而已又接多年助賑之梅君詠之函稱北運河上下游漫口五十九道惟河西務上紅廟水口寛而且深迄今尚未合龍水由口門奪溜東趨以致通州武淸寳坻寗河香河玉田各屬被災最重民困不堪南運河漫口雖蒙道憲派員搶堵而水來過猛災象已成大淸河下游格甸堤全行漫决各河合而爲一東南各屬到處皆水要以文安大城霸州保定天津靜海靑縣爲最重田禾顆粒無收房産全遭漂没慘苦情狀觸目堪憐尚乞執事與各賑所諸大善長登高一呼集資濟賑俾億萬災黎同登袵席感甚盼甚　一併鈔登伏祈公鑒九月十丸日錢塘施則敬子英甫謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[芝山選勝]  
　　重陽日我中國駐紥日本大臣汪芝房太史遨集東國文人在芝山　葉館作登高會所　　　　　　　　　　　　　　　　　　　嫺吟詠　皆與焉是日來會者不下百數十人各賦卽事七律一首首唱者爲永坂石埭局　十四寒韵　嘉會　番　溶　　　　　　　　名園歌舞徵新曲滄海又章補古歡白鴈一天懸夕照黄花兩鬢逗星寒之句繼之者爲森槐爾大來矢土錦山勝之皆　　　　　　　　　　人以　　　於東京其詩　　風流一宗温李槐南爲老詩人森春檮之喆嗣年少多才　名　於　近錦山工古文遠宗　　　　　　　　　山文屑　三者者僕於昔年航海東游時皆與之歡聯緺帶酒邊紅袖時聞挾瑟之歌花下靑樽屢訂題襟之集風流美　　　　　　　　　　濵屠沽　　無復能抽箋記事刻燭催詩悵望扶樂殊不禁物換星移之　已○日皇於上月二十號駕往羣馬縣聞閱近附　　　　　　　高崎回輦皇后得報預備郊迎於是日午並九點四十分出宫派室町典侍驂乘宫香川皇后宫大夫三宫皇后宫亮及女官　　　　　　　　五分至上野停車暫憇閱三十五分報天皇輦到皇后由杳川宫大夫前導供奉諸員隨之出棧橋　迓在京各大臣及各省高　富　　　　　大皇下輦將進便殿各官整列御道兩旁天皇由德大寺侍從長前導堀川片岡北條三侍從花房宫内次官及其餘扈從諸員隨　　入　宣各大臣以次入謁有頃卽起駕還宫德大寺侍從長驂乘皇后仍命室町典侍驂乘花房宫内次官摺澤陸軍步兵大尉香川皇后宫大　三宫八部次長片岡堀川北條三侍從池田御醫皆從焉○日本議院創設以來今年已第五次開議其期定於十一月二十五號○上月十一號　至二十號後各縣皆遭風雨之災最重者爲愛媛岡山鳥取德島福岡佐賀福島大分宫崎島根宫山諸縣人畜死傷房屋塌倒橋梁流失堤防潰决以致鐵道電信扦格不通山陽鐵道受傷尤劇會社股金虧折不少災後地方官由電奏聞一面以備荒貯蓄銀購食料散給災民邇者大災　俊病疫流行内務大臣得報特命衛生局後藤君查察水災後人民宜如何處置家屋飲食令各縣知事出示曉諭居民聞各條中以飲水及臥牀二者最爲注意云至兵庫長崎神奈川三縣雖亦風雨爲災然不如以上諸縣之重 
[武試闈差]  
　　文場旣罷武試將臨浙江武闈差遣各員經藩憲劉方伯逐日懸牌派委兹就所已委者先錄之杭府學陸教授仁和縣學朱廣文武闈放馬差從九品陳君　夢武闈内巡捕差布經歴顔君福之候補縣丞張君紀雲武闈印臂差府經歴金君標府照磨朱君毓英主簿譚君銘瑞從九品孫君曾祐武闈雜職差 
[調停續述]  
　　本月十二日報載余元生之妻宋氏向藥材行夥邵鉅林纒擾經女棍張大小妹及蔡多等解勸給洋了事云云兹悉蔡現當十六　保甲北局巡勇頭目並非流氓云 
[法廨停公]  
　　昨禮拜四係法公堂訊案之訊因葛同轉之二公子適於是日重續鸞膠賀客盈門同轉遂飭家丁咨照捕房停訊一期　 
[捕房瑣事]  
　　滬城叅府衙門前萬源酒店主馮子卿有子名阿時不務正業專事遊蕩遂與匪類爲伍昨在菜巿街某烟館内竊取烟槍一枝至虹口押鋪質錢適爲美包探所見上前盤問阿時將烟槍抛棄飛步而逸包探拾槍寄存美捕房旋爲失主將阿時拘獲解送捕房捕頭飭包探郁庭湘帶至虹口捕房管押候俟有堂期解訊○杭人某甲素以駕駛划船爲事昨在小東門外某酒店飽餐因與堂倌爭論擊碎盆碟遂被鳴捕拘入捕房捕頭飭賠錢一百餘文卽予釋出○無賴某乙秃頂光頭自念觀瞻不雅欲假裝髮辫爲巡街捕所見向之盤詰乙不肯低首下心竟與捕爭毆被捕拘入捕房管押又有某丙在東洋車上竊取坐墊巡捕見而拘之捕頭命押候堂期解訊 
[同心共濟]  
　　慈航普渡拯苦海之沈淪涸轍難堪沐恩波而潤澤敝堂施醫贈藥經費正在不敷迺蒙麥君羲民經募義成寳號義泰昌寳號同義成寳號各慨助英洋五元春華泰寳號三元瑞成錦寳號二元陳君麗明經募梁氏助洋五元高君任輿經募有心人助洋七元三角花木春主人洋四元信昌隆寳號交來江西益記號經募廿五户共收愿洋十三元陳柳氏愿洋三元王氏信士慨助痧氣丸三十五瓶午時茶五匣先後祗領具徵諸善信扶持共切畛域胥融布惠及時甘雨與和風並至容光必照景星偕卿月齊輝謹誌報章藉伸謝悃上海虹口元濟善堂同人拜啓 
[廣東官報]  
　　九月初九日補用巡檢佈克坦禀辭解餉進京候補典史李恩霖禀知委往廣西查引地禀辭○初十日新授督糧道魁元禀到禀見候補同知章廷綸禀到禀知解京餉並引見回○十一日河源典史何禀到缷事回從九品阮毓麟禀到京來○十二日新授潮州遺缺府周開銘禀到京來○十三日候補典史李光斗禀銷河口厘廠差從九品李琬禀知調辦善後局收發文件差補用通判沈贊清禀知調文案分辦禀見鹽知事吳亨籌禀知丁母憂○十五日補用鹽大使吳曾柱禀到服闋回 
[鄂省官報]  
　　九月十二日調署興國州陸祐勤來省禀到藩憲牌示黄州府武黄同知要缺詳請以候補班本班儘先補用同知陳世卿奏補○十三日新授湖北提督軍門吳鳳桂來寄本任潛江縣劉壽椿禀辭回籍終養缷署應山縣徐冠瀛丁憂回省缷辦松滋磨盤厘局事候補州同譚光伯回省○十四日署理潛江縣事周耀崑銷讞局承審兼臬署督審差○十五日辦理宜昌厘局候補班本班儘先補用同知陳世卿見辭回局禀謝牌示擬補黄州府武黄同知要缺調署漢陽縣仁義巡檢事邵星森禀知任事 
[金陵官報]  
　　九月十九日威靖兵船徐九成辭赴上海○二十日江西湖口掣騐朱麟成到候補道陶森甲劉秉楨禀知赴江西勸辦賑捐卽辭皖南鎭李占椿謝委先赴新任督左營遊府金謝委兼代新兵左營大橋厘捐通判朱廷佐謝委調辦界口厘捐知縣張義樹禀謝飭知改留江蘇補用通判崔貞知縣常桂馥均奉府委發審差理問錢職昌通濟門從九劉鼎臣儀鳳門均到稽查差 
[蘇省官報]  
　　十九日　補道福盛通知奉撫憲委辦蘇省牙厘局務府經謝瑞麟禀知奉委解供布差縣丞善啓解棉衣赴順直辭○二十日新授蘇糧道吳承潞昨日辭行赴金陵見制憲又通知本日交缷牙厘局務並銷善後局差准補松川沙同知陳家熊謝飭知赴任請補蘇總捕同知劉錫庚禀知奉委學憲考試蘇屬提調差通判孫毓驥交缷代理武進縣事回撫轅武巡捕楊朝樑禀知解貢赴都指分江蘇試用未入李國墀　京驗看到省 
[上海北巿絲業會館施子英經收順直賑捐癸巳三月十八至七月十二日第九次淸單]  
　　三月十八日殷玉山善士募五十户洋一百元○四月初二日任藻淸洋三百六十元又洋二百十六元規銀一百五十兩汪龍孫龍翔遵母遺命冥壽節儉移助洋五十元○初六日陳道宏洋十元○初七日黄州府蘄州署何益亭募湘中畢記洋四元古樵漁人務本堂寳厘堂昌盛厚昌大慶大有榮昇義聚九户各二元蘄州麥邊洋棚周善孚無明氏余恆豐同順源遠余德豐恆祥八户各一元共十八户合洋三十元○初十日心餘力薄人爲子生甫痰咳求速全愈續助還願由惠泰莊來洋三十元○十一日注文明洋五十元○五月十九日紹屬酒業捐助由同樂里萃豐茶棧謝蓉齋兄來庫紋一百二十兩一錢七分五厘新昌縣濮洋二十元○七月初一日隠名氏求體强健合家平安功名順遂洋一千元○初九日武汝舟程疉生許仲平三户各洋一元餘慶堂無名氏各五角○十一日龍城隠名氏求家室平安錢二千文合銀一兩三錢○十二日駐汕英領事文案劉惕生募須彌芥室劉洋四元又廖瓊軒二元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九月十五日京報全錄]  
宫門抄○　　　　　　解京餉摺○將　　　　奏會閱盛字營大操情形摺○晉撫張奏委護大同鎭篆片○　　奏總兵因病出缺　　　　　　○又奏查報　盛　　　　　數片○皖撫沈奏查明本年上忙錢糧已未完數目摺○豫撫裕奏　　毅軍協餉　　　　　　十五日兵部太常　　　　正藍旗值日無引見○睿王等塲差覆命○漪貝勒謝管覺羅學恩○那公假滿請　　　　　　　十日○召見軍　　　培布壽蔭○○武備院卿銜淮安關監督奴才常怒跪奏爲籌解京餉銀兩先行設法　撥　　　　　摺具陳仰　　　　　　照户部奏撥光緒十九年京餉案内指撥淮安關常稅銀二萬兩欽奉諭旨並承准户部劄　　　　　應依限籌解惟　　　二月間新季開徵正當災歉之餘本無大宗賃稅又值河運漕船聯檣北上攬裝各貨甚鉅肇交夏　　　　　月分雖經加意　　　法招徠而銖　寸累收數甚微所徵錢糧除照例支銷外實屬不敷籌撥兹承准户部奏請　催　　　　　餉要需不　不　　湊撥謹由正稅項下動支銀四千兩並向淸江票商日昇昌暫借銀六千兩共銀一萬兩先行墊　隨　　　　稅銀内　續撥　　　週轉此項銀兩循照成案於光緒十九年八月初七日飭交該票商照數承領匯兌赴京由奴才專差家人　　　批管解前赴户　　納其餘銀兩俟徵有成數隨時接續籌解以淸撥欵而慰宸懷除報明户部並分咨外所有籌解京餉先　　法湊撥緣由理合恭摺具陳伏乞皇上聖鑒謹奏奉硃批户部知道欽此○○奴才定安裕祿跪奏爲校閱盛字營練軍　損清形謹會同恭摺具陳仰祈聖鑒事竊照盛字營練軍兵丹向按春秋兩季由奴才等會同校閱認眞甄别以肅戎行所有校閱情形均經隨時奏報二案兹當校閱秋季大操之期奴才等當於八月二十二日會同親詣教塲悉心校閱所有馬步各隊施放連　　　　響均各聯貫　演陣法及添練之五行八卦等陣與洋槍隊相輔而行者步伐尤極整齊分合進退變化亦均靈便至於藤牌維技擊　縱跳之法亦皆　捷純熟洵屬一律精强堪備禦侮折衝之用其焉隊馬匹間有疲老者本年七月間已飭各營購買挑換俱各　壯套演砲車亦能範我馳驅演打槍靶命中約在九成以上隨經當塲分别酌賞以示獎勵其中偶有一二技藝稍涉生疏者亦卽立予責懲庶賞罰兼施俾兵丹知所激勸益加奮勉以冀仰副朝廷整軍經武愼固邊防之至意除由奴才定安仍飭總統豐陞可幫統桂祥等隨時督練並派委全營龔長寍夏副都統蘇嚕岱馳往吉林黑龍江校閱吉齊兩軍兵丹外所有會閱盛字營大操緣由謹合詞恭摺具奏伏乞皇上聖鑒謹奏奉硃批知道了欽此○○張煦片再大同鎭總兵呼延霖因病出缺經臣恭摺具奏在　所遺該鎭篆務應先遴員先往接署以專責成惟晉省將材乏人候補總兵僅有現署河保營叅將鄭兆蘭一人歴練未久尚難勝專閫重任其餘實任副將或現居要地或甫經履任均未便稍涉遷就惟查有總兵銜儘先候補副將臣標中軍叅將方致祥老成練逹才善經權在晉年久地方情形亦頗熟悉堪以委令護理除行知遵照外理合附片具陳伏乞聖鑒謹奏奉硃批兵部知道欽此○○頭品頂戴山西巡撫臣張煦跪奏爲總兵因病出缺請旨迅賜簡放以重職守恭摺仰祈聖鑒事竊據大同鎭標中軍遊擊清弼申稱大同鎭總兵呼延霖因患瘧疾觸發舊傷醫治罔效遽於光緒十九年八月十六日因病出缺等情呈請具奏前來臣查呼延霖忠勇性成久經行陣上年由山西潞安恊副將蒙恩簡授大同鎭總兵到任以來正值北路及口外各屬辦理賑撫饑氏衆多深恐不逞之徒伺隙乘機勾結爲患該鎭督率練軍帮同散放口糧稽查彈壓地方賴以安謐方冀久鎭邊方長資控禦詎意傷疾舉發竟至不起悼惜殊深除遴員先往接護外所遺大同鎭總兵一缺晉邊重鎭兼統馬步練軍整飭防範責重事繁最關緊要相應請旨迅賜簡放以重職守謹恭摺具陳伏乞皇上聖鑒訓示謹奏奉硃批另有旨欽此○○張煦片再前准部咨京控交審案件無論奏咨每年將已未結數目分兩次開單具奏並摘錄案由註明交審月日及未能審結緣由聲明咨部等因歴經遵辦在案兹查自光緒十九年正月起至六月底止晉省並無新奉交審京控案件所有舊管光緒十七年十二月二十二日准順天府尹咨交李張氏一案因原告在京咨傳未到致未訊結據按察使張汝梅會同布政使胡聘之詳請具奏前來臣覆核無異謹繕具淸單附片陳明伏乞聖鑒謹奏奉硃批刑部知道單併發欽此○○頭品頂戴安徽巡撫臣沈秉成跪奏爲查明安徽省各屬光緒十九年分應征上忙錢糧已未完數目恭摺具陳仰祈聖鑒事竊照各州縣徵收上下忙錢糧例應截淸解司銀數按忙專摺奏報造具簡明清册送部又於咸豐元年十二月户部會同吏部奏定嗣後各直省應徵上下忙錢糧豐年以額徵數目爲準蠲緩之年以應徵數目爲準均按八月計算責成藩司督催以上忙均爲三分徵收如能完至三分著免其議處完至三分以上者卽予議叙下忙均爲五分徵收如能完至五分者免其議處完至五分以上者卽予議叙以昭激勸等因在案兹據布政使德壽詳稱查得安徽省各屬額徵地丁米麥豆折等欵正耗錢糧向係照例分忙完納按忙提解司庫依限截數造報並以向年查照秋撥册籍歴係截至六月底止各屬每年完解上忙銀兩請照秋撥之例截至六月底造報下忙完解銀兩截至十二月底止歸入次年春撥册内造報以歸畫一咨部查照各在案伏查光緒十九年分安慶等府州屬額征地丁米麥豆折蘆課省外屯衛等欵正耗銀一百六十三萬七千五百三十九兩五錢七分二厘内除荒田緩徵正耗銀三十二萬八千九白二十六兩三分三厘又除懷寍潛山太湖宿松英山等五縣光緒八年水衝沙壓田畞無徵正耗銀一年五百二十五兩九錢四分外實徵正耗銀一百三十萬七千八十七兩五錢九分九厘遵奉部議上忙匀作三分徵收計應徵正耗銀三十九萬二千一百二十六兩二錢七分九厘内各屬留支祭祀役食孤貧並各官養廉等欵經支正銀三千八百七十三兩八錢四分七厘耗銀二萬四千八百八十六兩二錢四分四厘已完解司正耗銀一十一萬四千四百五十四兩五錢七分五厘内計應完正耗銀一十一萬一千二百六十一兩二錢五分祁門南陵等縣溢完正耗銀三千一百九十三兩三錢二分五厘現將正銀造入光緒十九年秋撥册内新收項下報部查覈耗銀歸入本年耗羡四柱册造報尚有各屬已報起解正銀二萬一千四百兩因離省較遠一時不及赶到而造辦忙册例有定限不能因此遲逾應將已完銀兩先行册報其報解未到銀兩由司委員分往迎提俟解到兌收另行專案詳咨赶報撥用歸併次年春撥册内造報仍實未完正耗銀二十三萬七百四兩九錢三分八厘此項未完銀兩實緣皖省本係積歉之區自兵燹後水旱頻仍民情本屬困苦上年被水受旱勘不成災民力益形拮据本年春夏之交晴雨欠調麥收未能豐稔迨交五六月間又復大雨時行江淮泛漲濵江沿淮之區多有被淹平原高埠間有受傷以致應征上忙銀兩完不足數統俟秋成後察看情形分别飭催赶征完解另於下忙册内歸併次年奏銷計考相應先造簡明銀數清册詳咨其應造撒册一俟造齊另詳補咨並聲明各屬每額徵本色南米麥豆者正耗銀兩除版徵折色州縣應分上下兩忙其中有編徵本色兵南米在向係隨漕徵足供放兵糧之外始能照例折徵銀兩解司充餉統歸下忙徵完並非概定折徵之數上忙難以按欵欠徵又契雜稅一欵係屬儘徵儘解例無定額上忙亦難定數又各屬額徵驛站銀兩歴係留屬經支餘解司充餉其支銷數目必俟周歴一年始據各屬分晰細數於次年五月造報臬司覆栘應徵上忙銀兩照例留支亦未能扣除仍照原額開報支賸銀兩統於次年奏銷歸入地丁册内計考又新安衛芚折錢糧因屯民散居徽州寍國池州三府屬各境内離衛窵遠花户完納不前歴於下忙秋成後該衛守備携帶册串親赴屯坐各縣按户徵收統歸下忙全完造報各等情具詳請奏前來臣覆核無異謹會同兩江總督臣劉坤一恭摺具奏伏乞皇上聖鑒勅部查照施行謹奏奉硃批户部知道欽此○○裕寛片再部庫撥協毅軍餉銀每月一萬兩光緒十九年分共應協銀十二萬兩前經奴才照案奏明仍在豫省應解地丁京餉内按月如數劃出分批抵解下餘應解京餉仍解部庫淸欵奉到硃批户部知道欽此當經行司遵照並將本年正二三四五六六個月餉銀共六萬兩分批先後委解具奏在案兹據署布政使長祿撥銀於八月初九日發交善後支應局委員具領解交宋慶軍營應用詳請具奏前來奴才覆查無異除分咨查照外理合附片陳明伏乞聖鑒謹奏奉硃批尸部知道欽此 
 
 

Page 13

 
 
[光緒十九年九月十六日京報全錄]  
　　宫門抄○諭旨一道錄前○東撫福奏東海關抽收土藥稅厘銀數片○又奏徵收輪船稅銀數目片○又奏東海關收支洋藥厘金銀數片○川督劉奏重慶關徵收鹽厘數目片○又奏籌解滇省鹽厘銀兩片○將軍依奏查辦觀音山流民偷挖私金情形片○桂撫張奏查報捕獲盜犯就地正法名數片○九月十六日刑部都察院大理寺廂藍旂值日吏部引見五十七名禮部一名值年旗三名廂黄漢四名正黄滿二十二名廂白漢二名兩翼十三名奉宸苑二名○慶王崇禮謝寛免欠項恩○曹鴻勲服滿請安○莊王請假十日○召見軍機阿克丹張蔭桓廖壽恒○○福潤片再濰縣等處抽收土藥稅厘向歸東海關監督派員承辦所有收支銀數截至光緒十七年年底止均經造册奏報在案兹據該關道李正榮詳稱自光緒十八年正月初一日起至六月二十九日前任盛宣懷交卸之前一日止又自六月二十九日該道到任按徵起至十二月底止遵照奏定章程每土藥百斤收稅銀十六兩共收銀四千一百八十三兩五錢六分除留支一成五釐局用銀六百二十七兩五錢三分四厘實存銀三千五百五十六兩二分六厘造册呈請　○奏前來奴才覆查無異除淸册分送總理各國事務衙門曁户部查照外謹附片具陳伏乞聖鑒謹奏奉硃批該衙門知道欽此○○福潤片再招商局派撥小大火輪船赴萊州等處往來裝貨咨准總理各國事務衙門核覆作爲内地民駁輪船在常關照例完稅並經户部核准將此項稅銀撥抵泰安輪船不敷經費所有報銷卽隨同輪船期限辦理已將光緒十五年開辦起至十七年十二月底止征收銀數分起奏報在案兹據署東海關監督登萊靑道李正榮詳稱自光緒十八年正月初一日起至六月二十九日前登萊靑道調任直隷津海關道盛宣懷交缷前一日止又向六月二十九日該道到任接征起至十二月底止計福山縣之烟台口黄縣之龍口掖縣之太平灣口共征收廣濟民駁輪船進出各貨稅銀四千一百七十兩四錢二釐歸入洋藥釐金撥抵泰安輪船不敷經費俟墊欵歸淸後再行存儲候撥至隨征一分耗銀四百十七兩四分二厘除開支經費銀四百九十七兩九錢不敷銀八十兩八錢五分九厘八毫照章由該關道自行籌補造册詳請具奏前來奴才覆核無異除淸册咨部外謹附片具陳伏乞　聖鑒謹奏奉硃批該衙門知道欽此○○福潤片再東海關抽收洋藥厘金上屆自光緒十六年十一月二十一日第一百二十二結起至十七年十二月初一日第一百二十五結止所收銀兩數目業經奴才開單奏報並造册送部核補在案兹據署東海關監督登萊靑道李正榮詳稱上屆舊管並無存項尚不數輪船經費銀六萬五千七百七十七兩五錢五分一毫二絲五忽七微在於庫存稅銀内借動並自光緒十七年十二月初一日第一百二十六結起至十八年十一月十三日第一百二十九結止按照稅厘並徵新章共收洋藥厘金銀二萬四千八百四十三兩二錢又收十八年正月初一日起至十二月三十日止内地民駁輪船稅歸併洋藥厘金項下開支輪船經費銀四千一百七十兩四錢二厘又收十七年泰安輪船官弁勇丁薪糧扣收湘平折合庫平銀九百三十六兩八錢八分三厘八毫四絲六忽一微又收十八年泰安輪船官弁勇丁薪糧扣收湘平折合庫平銀四百二十七兩一錢四分六厘七忽六微又扣收十八年泰安輪船支應局租一分平餘銀二兩四錢又收回泰安輪船礮位原價銀二萬二千七百六十兩統共收銀五萬三千一百四十兩三分一釐八毫五絲三忽七微除開支輪船經費銀一萬三千二百五兩七錢九分六厘二毫又扣提准支洋藥緝私並各項善舉經費銀四千兩又按照洋稅章程洋藥厘金每兩扣一分二釐傾鎔銀二百九十八兩一錢一分八厘四毫共銀一萬七千五百在兩九錢一分四釐六毫計實存銀三萬五千六百三十六兩一錢一分七厘二毫五絲三忽七微除撥還上屆不敷之項仍不敷銀三萬一百四十一兩四錢三分二厘八毫七絲二忽俟下屆征收暢旺再行撥還歸欵等情造册呈請具奏前來奴才覆核無異除支過輪船經費數目另摺開單奏報核銷外所有東海關光緒十八年收支洋藥厘金銀數謹照歴屆成案繕具淸單附片陳明伏乞聖鑒謹奏奉硃批該衙門知道單併發欽此○○劉秉璋片再查川省重慶鹽釐自咸豐十年起至光緒十七年止抽收鹽釐銀數均經先後造册奏報在案兹據鹽茶道延煜詳光緒十八年分川東道册報抽收鹽釐銀一十七萬五各四百八十五兩一錢五分五釐三毫全數移解藩庫撥　軍恊各餉應由藩司查明支欵造册請銷鹽茶道衙門並無支銷欵項無從造報謹將十八年分川東道册報鹽厘收數逐欵核算按半年爲一次彚造收數淸册詳請奏咨前來臣覆覈無異除將淸册送部查核外謹附片具陳伏乞聖鑒謹奏奉硃批户部知道欽此○○劉秉璋片再官運局每年認解雲南省鹽厘銀一萬四千兩由局分夏冬季搭解滇省兌收歴經遵辦在案所有光緒十八年分認解鹽厘銀兩業已分别彚解奏咨在案兹據會辦鹽務總局候補道文天駿會同署理布政使文光鹽茶道延煜詳稱光緒十九年春夏兩季分認解雲南省鹽厘銀七千兩於本年七月初二日仍照原案發交滇省駐瀘催餉委員楊輝承領轉解雲南藩庫上納等情詳請奏咨前來臣覆查無異除分咨查照外謹附片具陳伏乞聖鑒謹奏奉硃批户部知道欽此○○依克唐阿片再鐵山包駐紥下游步隊統領富保前往觀音山地方查看偷挖私金流民等情業於本年六月二十二日奏明在案兹據統領富保呈稱帶領兵丹二百五十名當因山深樹木叢雜無徑可尋轉由巴彦蘇蘇小河渡口雇覓民船繞駛嫩江順流東下至觀音山查偷挖私金流民均係四外麕集實有三千餘人搭蓋房屋數百間傅其爲首數名詢問開導委係窮迫謀食起見並無别情當卽出示曉諭予限三日盡數出溝旋卽依限均行四散凈盡毫無抗拒情形始將其所搭房屋一概焚燒無存搜查左近亦無隠匿之處遂卽飭令哨官帶領百餘名兵由三姓繞回該統領自帶兵丹一百餘名雇覓嚮導直奔山曲穿入藉以躧勘道路取其嗣後往返捷便一路聳峯疉嶂林密溝深逢山則登巒繞越遇水則砍木搭橋隨走隨修按叚標記千餘里露宿星居二十餘日始行馳抵防營等情呈報前來查該統領富保跋山涉水竟將挖金流民三千餘衆掃數驅散辦理深合機宜尚屬妥善所有往返帶用船脚駝價等項旣由餉内墊發應俟此次鎭軍報銷時再行覈實請銷以淸欵目除咨總理海軍衙門户兵部查照外理合附片具陳伏乞聖鑒謹奏奉硃批該衙門知道欽此○○頭品頂戴廣西巡撫臣張聯桂跪奏爲州縣捕獲盜犯飭令照章就地正法按季彚案具陳仰祈聖鑒事竊光緒八年五月准刑部咨酌議盜犯就地正法章程原奏内稱廣西省爲昔年　亂之區暫准就地正法統限一年規復舊制實係距省窵遠長途恐有疎虞亦可酌照秋審事例解赴該管巡道訊明詳由督撫題奏等因當經前撫臣轉行遵辦在案惟查廣相盜風未息尚難卽復舊制數年以來各州縣緝獲强刦盜犯均於審明後解赴該管知府直隷廳州覆審禀請就地正法緣各屬地雜苗猺山深箐密最易　奸自咸豐初年土宼蠭起辦理軍務垂二十年始得以次戡定而伏莽未凈猶虞竊發持械搶刼之案隨在皆有無財可刦卽擄女口爲害實甚非速加刑誅無以昭炯戒而示懲儆惟應正法者該州縣必須細心研究取錄切供就近解赴該管道府廳州覆審果係情眞罪當錄供由司核定轉詳方准正法以昭詳愼自光緒十五年七月起經前任撫臣將正法各盜犯叙具案由按季彚奏至光緒十九年春委止各州縣决過盜犯名數供情俱已并具淸單奏明在案兹查十九年夏季分據寍明遷江來賓鎭邊宜山貴縣昭平等州縣先後具報緝獲各案盜犯許老五等二十二名均據該州縣詳細研審各供認持械行刦得贓或拒捕傷斃事主各等情不諱所供行刦年月日期均與事主報案相符究明此外並無另犯搶刦别案錄供解經該管府州提犯覆審供情確鑿轉報臬司核明無異各該犯均係罪應斬决或應加梟示法無可貸先後由司詳報批飭隨時就地正法並飭嚴緝各案逸犯務獲究報勿稍疎懈其有獲犯尚未及半或首犯未獲者分别照例開叅所有十九年夏季分各州縣緝獲盜犯審明就地正法緣由理合繕摺具奏併將各案犯名數供情開具淸單恭呈御覺伏乞皇上聖鑒訓示謹奏奉硃批刑部知道單併發欽此 
 
 

Page 14

 
 
[光緒十九年九月十七日京報全錄]  
　　宫門抄○諭旨一道錄前○陜督楊奏甘肅文闈鄉試完竣接試繙譯並房考兼用候補人員摺○將軍長奏報回任日期摺○又奏委署吉林府員缺片○又奏率屬捐助順直賑銀片○湖督張奏江漢關籌解四批籌備餉需摺○又奏籌解廣西恊餉片○　奏籌解第一批加放俸餉片○蘇織造榮奏報銷前任辦解工料銀兩摺○九月十七日工部鴻臚寺八旂兩翼值日廂黄蒙引見六名正藍滿十七名兩翼十四名○長麟等塲内專摺請安○敬信謝充總族長恩○帛公由西陵回京請安○甘肅凉州府知府王傚謝恩○肅王續假十日○工部奏派勘估承修寳泉局工程派出崇禮崑岡○内閣呈進雲南等省勾到本○召見軍機敬信汪鳴鑾王傚○○太子少保頭品頂戴陜甘總督臣楊昌濬跪奏爲甘肅文闈鄉試三塲完竣接試繙譯一律安靖並房考兼用候補人員恭摺具奏仰祈聖鑒事竊甘肅本年癸已恩科鄉試臣照例於八月初六日入闈監臨其應調同考官八員於進士舉人出身之實缺知縣内考取伏羌縣知縣晉滎張掖縣知縣喻炎丙二員餘遵照道光十年通行章程在候補人員内考取得試用知縣程德音卽用知縣楊增新卽用知縣秦瑞珍卽用知縣張心鏡大挑試用知縣劉至順大挑試用知縣錢廣恩六員文理優長堪以派充分校應試士子共二千零三十四名三塲完竣已將硃卷封送内簾十七日接試繙譯計駐防士子一十六名照例點進貢院隨詣内簾恭領欽命題目嚴密繕刊散給士子十九日出塲内簾一律整齊嚴肅除將繙譯試卷一十六本逐一彌封鈐印卽日委員解交禮部外所有原奉欽命繙譯題目敬謹封固附摺恭繳臣於二十日出闈仍留提調官安肅道何福堃監試官蘭州府知府丁振鐸在闈内稽查彈壓並飭督標中軍副將鄧全忠住宿貢院閂外巡邏稽查以昭愼密所有甘肅鄉試三塲完竣接試繙譯均各肅靜曁房考並用候補人員緣由理合恭摺具奏伏乞皇上聖鑒謹奏奉硃批知道了欽此○○奴才長順跪奏爲恭報奴才回任日期叩謝天恩恭摺仰祈聖鑒事竊查奴才前請出省校閱水師並請假順道回籍祭掃自奉旨後當於本年三月二十八日將交卸起程日期專摺奏明在案一面卽乘船由江道出省浺泝至賓州夾板站地方調集水師校閱後卽赴三姓巴彦通一帶察看形勢折回伯都訥由嫩江至布特哈原籍祭掃祖墓事竣卽回取道齊齊哈爾與黑龍江將軍依克唐阿商辦一切事宜兹於八月初十日回至吉林省城准護理將軍奴才沙克都林札布將印信並王命旗牌令箭文卷等件委員齎送前來奴才當卽恭設香案望闕叩頭祗領任事伏念吉林根本重地三面臨邊舉凡察吏安民整軍經武以及緝捕撫綏籌邊諸大端在在均關緊要奴才當此重任義無旁顧此次出省以巡閱之餘閒識先人之廬墓皆由天恩優渥得遂私情雖捐摩頂踵不足爲涓埃之報惟有益矢愼勤遇事悉心經理以期仰答高厚鴻慈於萬一除將校閱水師情形並布置各事另片陳明外所有奴才回任日期並感激下忱理合恭摺叩謝天恩伏乞皇上聖鑒再吉林闔省年景順成奴才回省經過地方均獲豐收民情亦極安謐合併陳明謹奏奉硃批知道了欽此○○長順等片再署吉林府知府葉聯甲因病出缺所遺之缺應卽遴員接署兹查有在任候補知府實任賓州廳同知謝汝欽精明諳練堪委署理以專責成據吉林分巡道訥欽具詳請奏前來除檄飭遵照外理合附片具陳伏乞聖鑒謹奏奉硃批吏部知道欽此○○長順等片再此次順直各屬猝遭水患人民蕩析離居朝廷軫恤窮黎恩施疉沛凡屬臣庶孰不當仰體皇仁各謀賙救紳民好義雖多亦祗聽其自然未便由官勸募兹奴才等與外城副都統並道府廳州縣等官量力捐廉又旗員局員及邊練兩軍翼長統領各營員弁各捐薪俸共湊集銀二萬兩匯解直隷督臣兌收散放謹附片陳明伏乞聖鑒謹奏奉硃批户部知道欽此○○頭品頂戴湖廣總督臣張之洞跪三爲江漢關籌解本年四批籌備餉需恭摺奏報仰祈聖鑒事竊照前准户部咨奏撥癸已年籌備餉需案内撥江漢關四成洋稅銀十二萬兩六成洋稅銀十六萬兩行令遵照辦理等因業經提解本年第一批至三批籌備餉需四成洋稅銀八萬兩六成洋稅銀十二萬兩委解赴京交納奏報在案兹據湖北漢黄德道監督江漢關稅務惲祖翼詳稱在於第一百三十二結所征四成洋稅項下動支庫平足色銀二萬兩六成洋稅項下動支庫平足色銀三萬兩共銀五萬兩作爲本年第四批籌備餉需飭委補用知縣羅忠祥補用知縣江夏縣縣丞張南瑾管解赴京交納等情詳請奏咨前來臣覆核無異除分咨外謹會同湖北巡撫臣譚繼洵恭摺具陳伏祈皇上聖鑒謹奏奉硃批户部知道欽此○○張之洞片再前准户部咨議覆廣西巡撫李秉衡奏邊防各營請撥的餉案内令湖北省自光緒十三年起按月恊解廣西邊軍餉銀一萬兩業於光緒十三年分籌解銀二萬兩嗣因湖北力難續籌咨准户部核覆議令將調直武毅二營裁撤騰出餉需約銀七萬餘兩籌解廣西軍餉並經北洋大臣李鴻章奏准自光緒十四年起武毅二營由直籌餉旋於十四年分匯撥劃解計共解銀十萬三千八百六十六兩零十五年分匯撥劃解計共解銀七萬一千一百五十三兩零十六年分匯撥劃解銀八萬一千七百一十一兩零又籌解廣東墊付鎭南關砲費劃抵恊餉銀一萬兩計共解銀九萬一千七百一十一兩零十七年分匯解銀七萬兩又解鎭南關砲費劃抵恊餉銀一萬兩計共解銀八萬兩十八年分匯解銀七萬兩本年已匯解銀一萬兩均經附片奏報在案兹據湖北布政使王之春會同善後局司道詳稱現復籌撥銀二萬兩查照廣西來文較準砝碼發交百川通商號匯赴廣西交收等情詳請奏咨前來臣覆核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批户部知道欽此○○張之洞片再前准户部咨湖北省應解加放俸餉一欵自光緒十五年起每年應解銀二十萬兩按年解部等因光緒十四年十一月二十四日具奏奉旨依議欽此咨行欽遵辦理歴經如數籌解劃撥奏報在案兹據湖北布政使王之春會同善後局司道詳稱籌撥本年第一批加放俸餉銀三萬兩飭委候補知縣史恩緜試用知縣黄州府經歴吳明管解赴京交納其餘應解銀兩容再續籌委解等情詳請奏咨前來臣覆核無異除給咨管解外謹會同湖北巡撫臣譚繼洵附片具陳伏乞聖鑒謹奏奉硃批户部知道欽此○○蘇州織造奴才榮廷跪奏爲奏銷前任辦解緙繡蟒袍面蟒縀以及縀綢紗縐等項動用工料銀兩繕造黄册進呈御覽恭摺仰祈聖鑒事竊查接管卷内光緒十六年八月十二日奉内務府開由敬事房傅旨派辦上用賞用蟒袍面旗蟒縀江綢宫綢紗縐等項共計四千一百八十三匹件當經前任織造毓秀接照部定現行章程後歴辦成案核實估計料工裝盛銀一十三萬六千三百三十三兩三錢七分七厘呈請户部指撥欵項　因文限過迫籌欵爲難具奏請緩限期分批報解奉旨允准在案所有工需銀兩該前織造咨商撫臣飭催司關各局迅速籌撥一面督工竭力儧辦業於光緒十六年十一月並十七年三月先後辦齊分批解京奏交各在案伏查此項活計由蘇州藩司江海關道蘇滬兩厘局撥到銀一十萬四千三十一兩一錢三釐計兩批辦解各件共動用料工銀一十三萬五千六百三十三兩八錢二分五厘裝盛銀六百九十九兩五錢五分二厘總共動用銀一十三萬六千三百三十三兩三錢七分七厘照撥到欵項儘數動用外計不敷銀二千三百二兩二錢七分四厘查此不敷銀兩係蟒縀一欵奉部覈减令照年例運案内蟒縀料工核辦該前織造因此次蟒縀係奉　　特傳要件單内聲明加密織辦是以花樣加細多用圓金與運案内蟒縀不同原估銀數難以核减暫由申餘　卜墊發一面呈　尸部拔撥滴因交缷未及造報移交前來奴才接管後卽將前項料七逐欵查核尚屬相符惟蟒縀不敷借撥一欵奴才因甲餘無　磚　　墊代爲呈請照數加撥業奉部准加撥一半銀一千一百五十一兩三錢六分一厘先行歸墊其餘一半銀兩亦須歸墊以清欵臣　　仍請補撥向未奉文核准所有前任辦解敬事房傳辦各項活計除代爲造具收支細數淸册呈送户部覈銷並咨報内務府　　　　　繕造黄　恭摺奏呈御覽伏乞皇上聖鑒謹奏奉硃批該衙門知道册併發欽此 
 
