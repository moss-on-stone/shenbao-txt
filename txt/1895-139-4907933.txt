# 1895 - 139 - 4907933

 

Page 1

 
 
[敬募順直急振啓] [  申報館恊振所拜手]  
燕地告災已經年歳兹者奇荒洊至小民益不聊生易子析骸慘酷萬狀加以日人肆虐轉徙蒼黄歷觀報章所述情形及散振諸君來信較鄭監門流民圖所繪尤爲高目傷心本館承諸大善士慨解腰纒源源接濟前已集銀一千兩會同仁濟堂解往災區仍恐地廣人多非區區所能濟事昕宵籌畫倍覺焦勞惟有籲懇仁人善緣廣結不拘多寡隨意解囊俾得集腋成裘及早解往散放庶百千萬哀鴻涸鮒或尚得有生機乎肅此布陳伏惟德鑒 
[觀左公平西新劇有感]  
宿雨初霽旅寓無聊酒後枯坐感懷時事浩然長歎有客叩門而請曰子何憂之深也今晚天儀茶園新增左公平西戲文有興相偕一寓目乎余曰可相與携手而往六街如畫車馬駢闐未幾入戲雜坐時正新劇登塲余於戲文情節關目均未考究但見有紅其頂黄其褂雙眼孔雀翎者客指曰此左公也旁有紅藍晶頂而趨者卽江劉王楊諸將也一齣既下卽有賊目軍帥率衆逆繞塲外一週作羅　狀塲中設布城上題甘泉城有縣令衣冠憑城而守忽有左公差弁至諭令招兵禦宼縣令遂升堂招募無兵無餉作種種爲難狀未幾有正花旦各一小生並僕婢四五輩登塲則縣令之夫人子女也令告以兵單餉竭孤城不足當劇宼誓以身殉諭家屬先行微服出城逃避衆皆哭拜願同死未幾而滿城百姓扶老携幼倉皇奔告曰宼深矣將奈何令諭曰宼至我先與之約若能無害爾等當舉城降我則再作計較問夫人公子如何則仍願隨同殉令乃以幼子付託長老俾承宗祀惟時滿塲哭聲鼎沸電光燈乍明乍暗座客目定口呆有屏氣不息者有含涙欲墮者忽焉火把如林鼓鼙動地刀矛旗㦸蟻聚蜂屯百姓驚竄四散賸縣令全家被執令駡賊被焚死夫人女公子守節不屈先後飲刃血濺横飛座客皆驚莫不浩然咨喟然歎逡巡離坐而起余亦惘惘者久之偕友回寓挑燈就枕百感交集因思梨園演劇本寓勸懲近來海上所駢新曲大半不經獨此齣演說近事雖不無描頭畫角而摹冩忠臣孝子節婦烈女令人驚心動魄可泣可歌嗟乎人生一入仕途無論其爲勸納爲科目爲達宫爲末秩君臣之分旣定義利之界須明不幸而身臨大節子死其父婦死其夫僕死其主大義昭然彪炳日月咸同兩朝髮逆之亂忘身殉國者指不勝屈足見聖清名教綱常淪肌浹髓凡有血氣莫不尊親乃曾幾何時宦途愈雜官品愈卑甚有是官而實商總理官局經手官項借重官勢不顧官聲平時藉官以求利臨難見利而忘官者比比皆是今者倭奴犯順關遼邊郡相繼淪陷兵弁將校望風潰竄督撫舉實叅奏業已降革逮問科罰有差矣乃屢閱邸抄所失州縣之郡縣牧令從未見有某員殉節某員死事如咸同朝之請祀昭忠請加褒錫者豈人心不古耶或天良之漸喪耶抑上之德不足及下而居官者大半視作官如作賈本無忠義之心耶不然何以如平西曲中之甘泉令者竟不獲一見耶雖然軀命者人之所最貴也刑戮者人之所大恐也倉卒臨難而欲其從容就義誠非易事一旦貪生忘死而出於逃亦急廹無計萬不得己之下策乃自倭入宼沿海告警中原樂土僅恃上海一隅半載以來本埠之輪船進口坐客常滿且時有眷口數十人箱籠數百件僕從十餘輩盈車累擔者幾於無船不有未幾而五陵年少綉闥嬌娃乘綱絲車遊靜安寺開聚豐泰和之筵聽丹桂天仙之戲叩其來由則皆有土有職之貴公子尊眷屬也而細叩其所來之處則又云去宼尚遠並未曾有宼至在有土職者或預備臨事死節不欲牽累家屬故先爲安頓之計然欲求如甘泉令之子死其父婦死其夫僕死其主全家相隨恩義固結者亦竟不可復得嗟乎三綱淪矣五常斁矣文臣無死守之心武臣無力戰之志以至我皇上宵衣旰食忍辱允和上安宗社之靈下惜黔黎之命特不知内外臣工亦曾計及君父之憂而爲之怦然一動其良心否也國語有之敝屋蓄鼠穴牆作室牆空室罄而鼠壓焉今之中國猶敝屋也今之潰逃諸臣皆鼠　也安所得善捕之猫撲毅羣鼠俾屋中人得以救其不敝免其再敝庶無慮風雨之飄摇乎此余所以觀左公平西之劇而不禁感慨係之者也惟時曉鐘乍鳴寐不成夢披衣起坐泚筆抒冩以質世之傷時嫉俗者同作戲曲聽可也 
[本館接奉電音]  
　　昨日午後京師飛電傳來上諭一道敬謹譯登○四月二十七日奉上諭王文韶奏臬司因病懇請開缺回籍調理據情代奏一摺直隸按察使周馥著准其開缺欽此 
[服之無斁]  
　　昨日京師來電云現換單袍褂時當初夏固宜爾也 
[津門來信]  
　　天津來信云山海關兵勇閙事遂由天津調勇前往以資防勦於四月二十四日乘火車啓行 
[之罘來信]  
　　烟臺來信云俄國兵船十餘只於本月十七日至烟臺日日操演至廿五日又到一只旣至卽命髹工改色俾夕照銜山時使人不能辨别此外尚有雷艇英水師提督率兵船往長崎駐泊港内觀此是中日之事尚未平安海上風波瞬息可覩也 
[京函錄要]  
　　京師訪事人云四月十七日皇上密召六部九卿至内閣會議大约爲中倭事也或謂俄國已派鐵甲船五十號遊弋海面不聽中國割地求和之議又謂臺灣邱　自立爲大將軍聯絡臺人建立義旗將與倭人有事云○刻下臺灣通省應由户部支發解報事件已一律停辦若此則割臺之議似已有成說矣○十一日法國駐京使臣至總署問中國旣準以後高麗自主如倭人狎侮高麗中國當何以處之未悉總署大臣如何回答也 
[奉省近聞]  
　　有自奉天至烟臺者告諸本館訪事人云自有割地舁倭之議民間皆大爲失望或議遷入内地或議悉衆抗拒又有韓邊外一流人及宋某等草野雄英昔爲莠民今　義士相率與倭抗衡則是倭人雖狡當亦知衆怒難犯矣刻日倭人之受傷抱病者紛紛載之回國弁兵人等蒼黄擾攘似皆有歸志云 
[北通州近聞]  
　　前報三河縣蔡官營逆犯王玉章弑母逃避一案刻因日久未獲上憲先將署三河縣事陳大令澤醴撤任調省查辦遺缺以候補知縣吳大令大照署理已接印視事矣○署東路廳陳小亭司馬履任以來除暴安良政聲卓著刻聞藩憲牌示東路廳捕盜同知以謝玉凱補授至何日來通履新尚未有聞也○山東粟米於三月間由德州水次開行曾列前報傳言德正頭帮粟米行抵御河因風浪過猛沈毁米船三隻未識確否○陝西永定軍馬步十二營於二月初間奉調來防直至四月十二十三等日始由通州經過　往天津聽候調用○四月十四日俗傳爲吕祖誕辰凡廟内供奉吕祖神像　莫不大開寺門香花供養間有演唱坐腔戲者善男信女紛紛往拜絡繹於途○東門外豆腐坊有某甲者因熬豆腐漿正在開沸之際甲失脚陷入鍋中登時斃命嗚呼慘矣○近日本邑諸物昻貴雜糧尤甚 
 
 

Page 2

 
 
除平糶曰米價尚平允外其餘玉米每石通制錢十一吊文紅麥子每石通制錢十五吊二百文曰多子每石通制錢十六吊四百文餘糧仿　　價雖日見騰貴仍有缺糧之慮至於鄉村居民飢　萬狀室如懸罄日斷炊烟當春耕之際枵腹播種惟冀麥秋成熟可　餬口不意月初霪雨連綿歷三晝夜不止低窪之田盡被淹没靡有孑遺有一家數口蕩析離居各求生路有鬻兒女易糧充飢　有拆房賣木藉　食物者種種　形實難筆述近聞鄉村富户日有本村飢民或數十人或數百人來此就食俟將此家糧米食盡後就食於他家如此傳食富户將何以處此也寗河　坻香河武清三河等縣飢荒尤甚○王升軟紅塵裏人也近來積有餘資歸家度日不知何故自縊於門楣上張直　提訊尸親委無别故當飭家屬備棺殮瘞具結完案○傳聞山東頭帮粟米已抵天津關果如斯言行見連檣北上也○倉憲四月十二日出巡之說係屬子虚本月十六日京署　期倉憲傳諭定於二十四日出巡按臨通州行轅預備收漕事宜○北鄉雙阜頭地方某姓家老幼十一人連年水災元氣未服今春播種春麥一頃五十畝全家賴以過活不意月初大雨三晝夜麥苗全被水淹自顧别無生路全家服毒尋死後經鄰人灌救三人得慶更生其餘八人已名登鬼籙矣良可哀也 
[羊城樹色]  
　　粤東信云海關之掛銷號本爲丁役利藪蠧國病商素稱虐政客冬曾蒙督憲李筱泉宫保批准奏請裁撤以恤商艱迄今已歷數月之久仍未奉有明文衆商見宫保交卸在卽遂聯具禀詞於前日伺宫保出轅時攔輿呈遞求懇速子施行俾得羣沾實惠當蒙宫保收閱衆商卽叩謝而退聞此案早經宫保移請關憲照辦而關憲堅執不從今聞宫保已專摺入告請旨　奪○新任督憲譚文帥因在閩垣感受風寒故赴任之期略有遲緩今已喜占勿藥定十五日起節來粤二十日接印任事行轅預備兩處聽候憲駕到時暫住襜帷一在皇華館一在貢院○河南聚龍社有黎錦煥者年約廿餘椿庭早背萱蔭未凋以負販營生菽水承歡頗稱孝敬近日忽染瘋癲或哭或歌天眞頓失然尚未逞兇傷人故閭里不加防範初十日晨方在廚下作炊忽瘋症大作手執菜刀走出廳中向母亂斫其母痛楚之餘大呼救命鄰人聞聲齊集救護然已徧體　傷奄奄待斃矣衆見事關逆倫重案不敢隱諱卽將黎綑拿解交番禺縣審辦縣憲惠大令聞報急升堂提訊其時黎已恍然如夢初覺自知錯悮叩乞施恩大令大怒飭責一千板發獄監禁一面延醫爲其母調治視能否醫愈再行核辦○區某順德陳村人比之匪人多行不義瞻敢勾引外匪向村中之富有者行刼孀婦某氏蓄積旣多姿色亦麗區先刦其財又刼其色鄉人恨之切骨咸欲得而甘心日前帶領兵差到省跴緝行至西關楊仁南約適與之相遇區兇悍異常尚欲與兵差抗拒後被差等鎗傷不能行動始被擒獲解回順德縣歸案審辦○駐紥河溪觀音橋旁之安勇出隊巡緝行至舊寳華坊見有匪徒將一婦金環搶去遂代爲追捕放鎗擊之轟然一聲適中匪之要害倒地而斃翌日南邑宰聞報親蒞屍塲將匪屍騐明備棺收殮○機坊中人最易滋事好勇鬥狠習以爲常前日有甲乙兩人同在某店操作本無嫌怨乃於酒後茶餘談論細事一言不合頓起干戈號召多人互决勝負鎗火環攻如臨大敵迨西關汛官帶勇親往彈壓始行解散然已傷害多人並有兩人因傷斃命云○黄沙有某婦專携玉器往穀埠各娼艇販賣藉以營生每日載寳而行久爲匪徒所覬覦遂於日前傍晚時截其歸路要而奪之婦被奪不甘大聲喊救練勇聞聲齊出追捕匪施放洋鎗將練勇擊傷一人倒地而斃翌日坊衆卽代婦出首禀官騐屍緝匪究辦○南番兩邑宰將所屬文童考滿七塲業經揭曉南海案首係林君耀增番禺案首係黄君煥基其餘列前茅者皆積學知名之士故衆論翕然稱服 
[潯江雜佩]  
　　九江訪事人云關道誠觀察札委朱明齋少尹煒管解藩庫銀三萬兩由水路赴省并飭營縣派撥兵丁護送○漢口廣昌和鹽倉令船户傅洪發運鹽至某處行至九江下游八里江遭風沉溺○本月初一日郡城安和土棧雇甲乙丙丁四挑夫挑洋藥至省垣行至慈姑地方被强徒搶刼一空挑夫遂奔赴地方官衙門據情報案旋經拿獲十人嚴刑訊鞫○署理九江府兼辦湖口厘局崔蘭嶼太守考試闔屬文武童事畢於本月十八日赴局料理擬於重五節前回署屬下各員均赴江岸恭送○江西巡撫德大中丞札委南昌同知蔡乂臣司馬世俊率同候補縣王蘭舫明府書城至九江會訊盜賣廬山古牛嶺等處一案本月二十日辰刻同抵潯江卽會同德化縣彭大令及王涵之明府提集一千 
驚懼脫逃委員乃將婦帶回飭家屬具領 
[禾試續聞]  
　　浙江學憲徐季和宗師按臨禾郡考試前報已屢紀之今將八學新進前列十名列後○撥入府學潘辛乾梅占魁錢濟仁張寳銘謝丙林姚肇型梅基張壬鈞以上係由嘉興撥入陶保霖張鴻儀此兩名由秀水撥入○嘉興吳寳良王振聲萬書銘汪洋陸昌域董德謙董德孚陳以義馮敦翰張惟涵○秀水褚元仁王頌鴒楊徐麟張建殷祖培徐文淵朱金耀陳書酉殷安華許家昌○嘉善李秉鐸金煥鼎孫鈞杭鳳梧黄振桐周斌周朱熙曹文錦程成鑑唐文彪○海鹽朱興淮徐寳華王定基徐文淵徐文霨沈濟康王銘勳劉光祖王乳楨徐鑫○平湖奚曾緒屈軼祥俞肇炳屈爔馮國華孫元瀛朱鳳瀛吳思永丁保純沈玉章○石門徐受清金有成朱翔鴻姚應魁陳爾恒嚴以恭陳彭壽楊文蒸陸寳璣張大文○桐鄉盧學溥張其璋王蘭階汪紫瀾于觀光嚴善坊朱圻于家桐金成熙申鴻　 
[白下官塲近事]  
　　金陵訪事人云自倭奴起釁南洋大臣張制軍陸續札飭文武各往湖南湖北江西安徽浙江廣東等省招募水陸弁勇以備江防近雖和局已成而徵調各軍仍復絡繹而至謝鎭軍得龍招集三湘鶴字五營陶協戎寳登募成湘字新軍六營金都戎滿統帶湘軍滿字四營均於本月中相繼抵白下香帥以下關砲臺兵力單薄不能禦侮特於二十二日委謝鎭軍與各營官前往勘騐砲位並携帶營勇駐守○署理海州惠澤司巡檢傅少尹書俊近屆期滿藩憲札調來寍聽候差遣所遺惠澤司一缺另委試用巡檢王少尹澤田署理已於本月二十三日赴藩署謝委束裝就道矣○張制軍因倭奴犯順需用浩繁各省大憲莫不添派各員勸捐助餉前經札委李觀察宗棠葉太守永恒陳大令紹唐等員赴皖粤及在省泰州東臺如臯一帶分投勸募兹聞陳大令甫至泰州東臺卽有急公好義之士踴躍輸捐解囊佽助計某紳輸銀一千兩某氏婦助洋銀五百圓不數日已積成銀數萬兩於是遍辭地方各官扁舟上駛於某日馳抵江寗趨轅禀到制軍令將銀兩交支應局收儲○正任湖北提左營遊擊丁游戎大文由督憲札調來寍面詢軍務本月二十日游戎由漢口戾止 
[滬江宦轍]  
　　松江府知事廳沈彬如司馬前日因公來滬命駕入城赴各衙門拜謁 
[禁捕田鷄]  
　　田鷄一物别名護穀虫因其能驅逐螟螣保衛田禾補人力所未逮是以歷奉官憲嚴禁無如民間貪充口腹置禾苗於不顧任意捕捉買食陽奉陰違實屬忍心殘害前經本城同仁輔元堂董事王承基等禀請府憲通飭各廳縣一律查禁歷久循行在案兹奉松江府憲恩太尊循照成案出示移行嚴禁前日行到本縣黄大令遵卽發貼照墻大旨謂兹當夏令滋生之際誠恐漁利之徒仍前違犯捕捉田雞賣食除移行廳縣曁派委認眞查禁究辦外合行出示嚴禁爲此示仰闔屬城鄉市鎭均不准再行捕賣買食倘敢故違定卽飭縣提案從嚴究辦不貸毋違切切特示 
[兇犯解省]  
　　前者滬軍營蕭雲卿軍門飭標下蕭守戎在漢口招募新兵一營到申尚未成軍卽有勇丁宋鎭標持刀戳傷同營勇丁蔣 
 
 

Page 3

 
 
福元身死一案經上海縣黄大令騐屍訊明宋供認不諱釘鐐收禁錄供通詳上憲現奉批飭解省勘訊擬辦黄大令奉批後札飭典史蔡少尉騐明該犯面貌塡註文牘整備解省一面飭承赶備文牘差役製辦赭衣木籠部署停當聽候起解昨日下午典史蔡季卿少尉奉札後卽飭原差從獄中提出該犯宋鎭標到本署升坐二堂略訊籍貫該犯供稱湖南人氏年廿六歳少尉飭仵騐明面貌箕斗騐畢還禁開單申覆縣尊以便瑱文起解 
[巡局押遷]  
　　顧式馥前在總巡局呈控龔少圃租屋積欠房金不肯搬讓一案經前總巡翁笠漁明府提訊龔供此屋係先父在日租住已有三十餘年當時先父與顧父彼此莫逆相交重頂輕租其時小的幼稚不知確細頂首若干惟市房兩進每月房金一千五百文可知重頂輕租矣刻下非小的欠租因顧嫌租金太輕欲令搬遷之故揑詞誣控原告遣抱顧升投稱積欠十九千一百四十五質對之下龔供認欠十五千文明府斷令限一月内搬出交房所欠十五千亦子免追具結遵斷在案現經新總巡夏芝蓀明府查閱接管卷内龔迄今尚未交房搬遷又復提案訊比飭差將在陳市安橋堍九圖地方現開烟間卽龔所租之房先行發封押令搬出再行核辦 
[上海縣案]  
　　陳蔣氏控族長陳汝東吞地一案黄大令前晚升坐花廳提訊陳蔣氏供地在本城魚行橋南首火腿弄計四分餘地當分地時控蒙陸前縣憲斷令陳汝東檢明方單分給小婦人收受歸地詎被陳汝東雖將契交收而地已盜賣於泰元錢莊致小婦人有契無地屢次向論置之不理欺負孤寡萬不得已又復赴案請斷陳汝東供小的所賣之地是自己名下非蔣氏所分之地大令曰爾旣不賣該地可劃出交付蔣氏與契相符免得拖延訟案陳供該地字號頗多指劃不清約在彼字圩九十五號九十四號兩處毗連之地非丈不明大令以其供詞含糊有意逞刁大加申斥傳問册書蔡錫華雖指明字號界址亦不能指明蔣氏之地大令反覆研訊皆屬含混諭飭册書詳細查明劃清禀候核斷并飭陳汝東限三日内將出賣泰元莊之契據概行檢齊呈閱以憑查核 
[法界捕房瑣案]  
　　昨禮拜三鄭大令蒞八仙橋捕房發落各案旣升座命提太古陳次甫控毆傷茶房陳阿和何阿坤至案著掌頰八十下申斥一番卽行釋放○包探拿獲在碼頭竊煤之王阿福經鄭大令飭提至案照原斷笞責一百板飭包探押送至高橋航船勒令回籍又提江裕輪船冐充家丁竊取搭客鋪蓋之張壽泉至案照原斷笞責一百板勒令回籍不准逗留○費香生控族人費海根借錢不遂糾衆滋擾大令訊供之下著押候責懲昨日命提到案照原斷笞責一百板押候覔保○竊賊王亭方獲案後大令已訊得實情昨日著照原斷荷枷兩月期滿責釋○倪阿毛王星生爭奪太古碼頭小工頭目各邀羽黨百餘人至洞庭春茶館評理擊毁碗盞物件經包探拘解至案大令訊供之下著押候分别責懲昨日將王從重笞責二百板倪及朱春泉掌頰五十下黄萬泉曾在英界犯案怙惡不悛著笞責一百板英探顧阿六之夥役投案禀請帶回英廨大令著顧探自行投案洞庭春茶博士史阿隆請追賠所毁之物大令著肆主於明日投案候訊○竊取裕生祥海味店油魚之董阿二王阿寳前經訊實昨日著照原斷各笞責二百板董加笞二十板卽行釋出不准逗留○扒竊王阿林照原斷笞責一百板還押○金陵幼孩汪永青於四月十三日解訊包探禀稱此孩隨其叔父附某輪船來滬登岸後走失沿途啼哭經巡街捕帶入捕房汪供稱父親名永甫家住金陵六橋被父親訓責是以逃出大令著留在捕房待家屬認領昨日汪煥新投案訴稱小的向在金陵與孩之外祖母鄰居兹有信來囑爲代領大令著具領狀准予領回○富利三李妙生陳阿榮三人同竊招商局黄豆若干雇車裝運經巡丁拘獲解請大令訊供著押候責懲昨日著將富笞責一百板李陳各掌頰五十下卽行開釋○扒竊幼孩羅阿富窩留十六鋪汛捕麻皮阿金家經包探拘獲解請大令訊供已詳昨報昨日著照原斷掌頰一百下○竊賊趙阿二前經訊實昨日著笞責二百板交二十三鋪地甲潘遂帶回究辦後仍著送回捕房○沈榮生在賽馬廳俄領事公館中竊取刀义售與王中記得小洋銀七角五分經包探拘獲解案大令著先行枷號一個月期滿責釋玉笞責一百板從寛釋出以後不准收贓○幼孩沈阿桂被拐匪領入某烟館竊去烟槍一枝經其父沈文桂賠洋銀四圓五角昨日送案大令交其父領回管束 
[法界捕房紀事]  
　　公館馬路新開德源館飯店昨日西門著名流氓根泉邀同無賴入座果腹計飯資五十餘文給以四開小洋銀一枚强令掌櫃者出票掌櫃者不允根泉再三商懇姑如其所請旋將票改冩大洋銀一圓持往贖取以致互相爭論經館主送入捕房捕頭令押候堂期解請讞員究辦○前日江裕輪船抵埠時包探拘獲扒竊一名解入捕房捕頭令押候堂期解訊 
[美捕房瑣事]  
　　美界蓬路北四川路角嘴有某木作雇用工匠分本寗二帮昨晨九點　因爭奪器具起釁互相爭競樹木並舉惡鬥一塲寍帮勢寡不敵以致敗北甲乙二寗人被本帮人擊破頭顱血流滿面餘衆奔散經某號巡街華捕聞聲馳至將受傷之二寍人及行兇之本帮匠共四人一併送至捕房捕頭略問數語命將受傷人送至同仁醫院療治行兇者押候解送英公堂訊究○孀婦陶徐氏住居美界西華德路西王家宅向與成衣匠倪雲卿者姘識儼若伉儷去臘杪倪亦得疾逝世倪子名桂源年已弱冠居浦左亦習縫工餬口其時聞訃奔喪偶見氏女小字阿金係亡夫陶阿來所出年逾瓜破尚未許字頗有姿色欲結秦晉求之不得至前午倪忽率領流氓數輩並吹手彩輿等渡浦至氏室將女攫出喧言搶親納入輿中蜂擁而去斯時徐氏因事他適祗有房東潘海泉夫婦向未聞此女許字倪姓知爲刦奪遂併力追赶將女並倪桂源及叔倪某等一併扭入捕房捕頭詢悉原委不爲深究惟將　等先行釋出猶恐倪等出外欲復刦搶故覊押二點鐘之久始釋放諭謂租界不得舉此惡俗否則卽解公堂求宋老爺恩斷倪等稱謝而退○美界天潼路青雲里粤婦某氏前日購得金圈一對甫轉瞬已不翼而飛屋内祗有十餘齡男孩一口氏以並無外人至室故將小孩責究孩認賣與鄰居得小洋七角氏卽奔訴捕房捕頭立飭包探倪順泉往查並無憑據乃許另行查緝 
[正悮]  
　　本月二十四日本報所登倭奸詭計一則言及倭奸音嘉納宋云云兹訪悉音嘉納宋實係葡萄牙國人並非倭人當十年前曾佐法人德威尼及吉利豐辦理旅順船塢工程及事竣卽乞假至申江未幾開設英嘉洋行以權子母迄今並未離過上海前報之言必係訪事人以訛　誤特此更正以釋羣疑 
[飢黎頌德]  
　　昨日承朱少梅惠函本館協振所云今奉上續募醫藥資洋銀五十圓又綺園節省費用洋銀五十圓祈代爲彚解順直災區散於於闤闠之中行施濟之事居心慷慨一再傾囊誠近世所不可多得者矣彼千萬飢黎有不同聲頌德者哉 
[賑函續錄]  
　　天津廣仁堂董事盛星杉先生禀津海關盛道憲第三函云今午周弁高紀來唐奉到鈞諭敬悉種切竊查灤豐濱海南鄉東西二百餘里南北四十餘里共大小村莊四五百個其中次貧不少極貧更多日昨所禀五百餘莊大小十餘萬口不過略舉大數究竟實數必須查户之後方能深悉其現有麥苗及將來可種雜糧者三四月後卽可接濟現有水者非獨麥秋無望卽種玉米高粱等亦無把握如每大口給東錢十千僅合銀一兩二錢每人每日需食銀一分合大錢十三四文則一兩二錢之數亦不過一百二十天之糧况目下糧價昻貴恐一分銀尚不足以過一天若到一百二十天之後仍是飢餓然目前救急只能如此而已覺極優矣小口减半壯丁剔去一户中口數過多亦須折减統扯每户多則四口少則三口此義賑舊章必當遵守惟災區較廣斷非鍾岐等一二路所能遍及奉諭嚴佑翁帶十餘人四月望後可到不勝盻切蕭文軒莊季祥二人擬請其往西南路王蘭莊一帶放高啓雲等所查之錢兩路轉運往來百餘里四日兩班一往一來則王子壽諸竹卿適合其用而竹卿尤爲雜務必不可少之人惟查户不易恐各人眼光不一性情緩急不同卽有苦樂不均之處是以鍾岐初二晨親往東南路小集莊一帶察 
 
 

Page 4

 
 
看繆陳陸三人所查有無遺濫擬囑春宇仲愚隨時稽查通報數天後卽回唐山再往西南察看一切情形三月三十日據高思敬等函稱塘坊事站盤獲拐販女口之匪徒兩人鍾岐卽令竹卿託礦局發一德律風囑站長將匪及女一併送局四月初一日已將被拐女口兩人送來其拐匪尚在塘坊約定初二送到聞拐匪係天津人尚有餘黨在津是以擬初三日備文申送憲轅請飭天津縣一併訊究詢該二女云並無父母又未有夫家倘發廣仁堂留養擇配亦屬合例拐販之風斷不可長祈請王制軍飭各地方官從重禁辦爲要頭批難童八十六名臨行病不能興者一人有父母而僞稱無以圖粥者究竟不肯遠離臨時脫逃者計有八人是以僅剩七十七人二批所收難童亦擬初三解送周弁暫留一天令其初三押送拐匪難童來津馬兩疋擬備鄉間查户之用此次義賑局人物銀錢往來各車站均承張觀察通飭各站一體照料及發免票殊可感也今日收到松江銀四千兩昨日換錢松江每兩合東錢八千六百文上次所換寳紋一兩僅換八千五百五十每兩反少五十文可見天下之物不論高低只論合用不合用耳屠文翁來函云每日在津收錢派人押送來唐等語惟此項現錢擬運往西南路王蘭莊一帶散放不必每日運唐請囑文翁將此項現錢收齊之後俟鍾岐處有電來津再行起運蓋自津至唐必須路過塘坊及胥各莊而王蘭莊離塘坊胥各莊不遠運到唐山之後仍要再上火車徒多上下脚費不如一面由鍾岐派人在塘坊胥各莊收錢然後發電關照文翁若干運塘坊交某人收若干運胥各莊某人收較爲便捷今晨接春宇仲愚來函云啓泉及陳振塾等三人廿八九所查之六莊三十日已將錢分送該莊不令該災民遠領大約以後由小集鎭望南莊多必須擇一適中之地散放誠如憲諭遠恐旁人代取必有弊病也肅禀敬請崇安盛鍾岐謹禀四月初一夜四鼓上海北市絲業會館協賑公所施則敬子英甫鈔登 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英堂]  
　　　　　　　　　　　　陳阿弟　　其寡嫂　氏　　潜逃宋通刺庭訊之餘判將張氏及陳分别管押候飭差查明再行訊　　　覆　　　　　　　　　　　縣人向在原籍耕田胞兄錫堂素　　外營生曾在吳江縣境盛澤鎭開設烟館娶醮婦阮張氏爲室歷經十　王　　女　　　　　　九歳前年胞兄病故嫂氏竟不通知小的後幸　鄉友人還家說及小的至盛澤將胞兄靈柩盤回埋葬迨至上年　　　澤擬　　　　　　　　　　　料嫂氏早存不良之心已將胞兄積蓄串同陳運匿他處及向詢問反肆蠻潑不得已投吳江分司署控　　　得　　　　　　　　開烟館儼若夫婦小的爲此來滬役案控訴今奉覆訊伏乞嚴懲張氏供稱小婦人係吳江盛澤鎭人夫故無依曾　　　烟　　　　　　　　　諏歷將十載已生一女前年錫堂棄世後伊弟錫元突將氏等逐出小婦人衣食不繼不得己於上年十月挈女　小　　　　　　　　　　　面半間住宿日在某繅絲廠工作不料錫元　來纒擾其實小婦人並無與陳私姘及捲逃之事陳供稱小的亦　　人　在　堂　　　　　夥現米治下開設小烟館並未誘拐張氏捲逃實被諷控錫元又稱嫂氏之胞兄張明三在虹口小的可邀來質証通　著　　　質　　　　及陳分别還押○朱松濤控龔雲隆調戲妻子王氏通刺提訊之下朱訴稱小的家住川沙現在虹口菜　設肉攤娶　　　　　　　　　曾經小的訓責每以吞服洋烟及投河自盡等事要挾小的受累不堪日前由外歸家甫入門突見龔　臥房躍出將小的猛擊一下旋卽逃　事後　妻子細詢實係龔與妻子有姦既而妻子復私購洋烟吞服幸覺察尚早倩人解救得生日前小的在途與　遇爲　　　　　　　供稱小婦人年二十歳十九歳由父母作主嫁朱爲室已歷三年從無不端事日前丈夫强誣小婦人與龔犯姦小婦人自念無顔在也　　　服　　今奉傳訊伏乞原情龔供稱小的係本邑浦東人向在善中馬房當馬夫日前至金波玉泉樓啜茗突遇無賴顧少雲等向　的折梢　　　王氏卽小妹犯姦朱又稱妻子屢次犯姦小的不願收留求老爺發交善堂擇配通刺令將王氏及龔分别還折候傳應訊人証來　　　核奪 
[英界公堂]  
　　包探黄四福偕西探禀稱小的查得寗人王發記在家製造假老牌紙烟西文圖章及製造器具等件均在林童氏家查出爲　　　　　訊究王供稱小的前者確曾造過現已停歇不敢假冐林童氏供稱小婦人實因家貧難以度日故與王包印紙烟上　記每十大匣計工資洋三角小婦人並不知是違禁尚乞施恩宋通刺再三駁誥各執如前遂據情商之傑繙譯判令將王管押三個月再罰銀洋五十圖林童氏罰洋十圓一併撥　善舉○三百六十三號華捕解葉玉成朱少堂雷慶榮三人到案禀稱伊等均在菜市擺設肉攤昨日鄉人劉阿生亦以猪肉　市求售　等以其不應賤價將肉奪去並將劉毆擊適爲小的所見解請訊究劉訴稱小的被毆須請將葉等懲辦葉朱電　供稱劉將肉賤售有壞　規故而奪下通刺刺令各枷號一禮拜發犯事處示衆○包探顧阿六解小賊沈仙榮至案禀稱此人屢經送大老爺懲辦今又竊取路人之洋刀對時表等物經小的緝獲向詢失主不能指實是以解請究懲通刺判令責手心二百下送回松江原籍○一百二十七號華捕解流氓陳阿六到案禀稱陳前因犯事送請老爺懲辦甫經釋出又與某繅絲廠女工蔣陳氏口角經小的拘獲解請訊懲蔣陳氏訴稱昨晚陳至小婦人處事門小婦人以並不相識詢問來因以致口角陳供稱小的因欲尋友誤叩蔣陳氏之門通刺著管押三禮拜　一百八十號華捕解　夫朱阿狗到案禀稱朱駕馬車在路飛駛以致碰傷張秀寳之頭是以拘解請訊張訴稱小的所傷尚無大碍通刺判罰朱洋五元○包　賣如海禀稱范高郎失去東洋車查得已死之王阿四所竊賣與陳順金當時有沈裕卿者曾知其事故一併抲送請　范投案申訴前情陳供　車向王買得實不知是賊　　刺判罰洋銀十圓沉無于省釋○四百七十四號華捕禀稱洋人華陀士被俞洪壽竊去墨水筆一枝因將俞　交小的送入捕房俞以洋銀二圓爲質得以釋出今未投案通刺著將洋銀充公○蔡木木竊取范桂榮之釘靴一雙經包探倪順全拘獲送究通刺判令管　一禮拜 
[蘇省官報]  
　　四月二十二日知縣翁有成禀辭赴横沙攤地差府經沈振綵禀知奉藩憲札赴松江差遣卽辭縣丞龔世樣由寳山公幹回○二十三日知府沈桓由寗禀知奉蘇寗籌餉　司遺　委勸辦常屬謂損卽辭○二十四日知縣汪鳴鳳禀謝　委汪陰釐局差巡檢張書紳禀辭赴丹陽縣保甲差 
[邦江官報]  
　　四月十五日沈分轉述曾許分轉開文到揚○十六日饒鹺尹祖護委罷蘇州餉銀起程阮鹺尹啓焜赴省公幹○十七日朱鹺尹作霖許鹺尹　　　銷儀河工鮑鹺尹美　委解金陵餉銀○十八日子觀察琬之公幹到揚韓鹺肘家　禀銷儀河差○十九日　鹺尹玉成辭赴淮北大伊山卡○二十日路分轉孝篤由零四揚　鹺尹　委豐掘　收差陳鹺尹懷清鄭鹺尹敏勤均委南掣聽差朱鹺尉楚英起復回淮 
[滬北鐵馬路廣益善堂收三月份月捐清單]  
　　唐幾技　洋八元陳善亭洋五元戴運來老順記各洋四元李光琴義昌成吳春　戴　之四户各洋三元朱　三黄佐卿譚幹臣和昌成　　　　順記徐棣山七户各洋二元一層樓莊源大各洋一元二角　　　　一元　　　　記錄記各洋九角源豐潤洋一元七角錢五十文順泰傅晋友陳　　何植圍張金和何瑞棠福昌韓　　新順記　章源利大柳　亭老悅生　任之周逆塘吳仁翁十六户各洋一元保安丹會天成嘉　三户各洋六角愼餘堂祝源昌　煥　宏　隆昇李珊記　記天益萬有全永昌祥豐　力采章可熾丁　記元茂元順萬榮順萬椿祥順九户各洋一角源通錢一千八百文存濟鐵一千五層樓錢八百文介福裕　都九　　　延康晉和餘大愼餘惠泰元甡元茂衍大厚康水豐存德利亨恊昇宏元寳和泰源鴻順彚　宏大正大承裕寳順昇大廿七户各錢六百文可職同昌泰各錢五　　四　昇平樓　蓮閣　錢四百文恆合祥大章錦章昇利九和宏章泰其萃樓春園周同太謙　祥萃源洽記沈裕春十三户各錢三百文翁愼記通裕金合順五雲日昇　三元同　　一壺春　生　鴻　樓元利義成廣盛十一户各錢二百文萬興永愼恊成祥各錢一百文以上共收洋八十三元六角錢廿八千另五十文又附　法美三界三月份收　各　士一　愿捐　廿元另九角五分　三十千另九百五十文謹登報章以誌徵信 
[元濟掌經收三月份月捐清單]  
　　唐茂枝五元陳可良韋文圃唐郁君三户各二元唐　輝　　成號恰　號三户各一元王　川五角又收春季恆生　愛　室　大生二户各五角又在二月　翁醉　四元寳成號鏞春祥各四角又梁日三惜字洋二元合其收洋二十二元八角又　管　捐北窓　　生三名麥肖　二名麥逢源一名　　　一名陳可楊半名共七名半每名每月捐錢六百共收錢四千五百文○三月份收常捐一文愿清單○麥桂　堂　　　　記卅　梁日三廿五愿九章號　　　　三户各甘愿　和記致實　　亮光三户各七愿華榮和永義源怡珍戚益齋湯鴻實小舫主人巢子餘巢潘氏　　堂九户各十愿　榮昌　　　守　殷守源殷許氏殷　　　　堂揚雲亭八户各五　　慮　守缷子湧幢氏三户各二愿至　居六　　祥三愿以上共三十户計三百六十一愿共三十千零六十三文又收正二三月份何日葵鄭　　裕　　王　堂四户各五愿梁　堂壬尊勳何麗初洗　珊許盛堪五户各三　黄敬全　給則二户各二愿恭　堂徐宗潢昭　氏三户各一　以上十四户計四十二　共收　三十七百十又改李　香　春　各一愿正二月份錢一百廿合共錢十四千七百三十文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十一年四月二十一日京報全錄]  
宫門抄○諭旨二道錄前○缺單○雲藩史奏報回任日期摺○雲臬岑奏報回任日期摺○將軍增奏將同知撤任片○又奏奬振捐人員摺○又奏建衙署房間數目片○署江督張等奏總兵缺出擬定正陪請旨簡放摺○又奏委署總兵片○督辦雲礦唐奏開辦白鉛廠懇恩免課摺○又奏匯到奉撥銀兩片○四月二十一日禮部宗人府欽天監侍衛處值日無引見○端王續假十日○大額駙續假五日○明桂請假五日○禮部奏派查看標識派出熙敬崑岡徐郙溥顧錢應溥長萃○又奏派稽察中大門派出奕功○又奏派護宴之大臣派出色楞額○召見軍機崑岡○光緒二十一年四月分缺單同知直隸正裕綸故知州山西岢嵐豫臨捐　任知縣山東新城凌漢丁廣東始興魯宗頲修墓甘肅鎭遠許國榮修墓吏目奉天復州張錦屏革典史四川灌縣周詒本　○○頭品頂戴雲南布政使臣史念祖跪奏爲恭報微臣回任日期叩謝　　恩恭摺仰祈聖鑒事竊臣於上年十月恭逢慈　端佑康頤昭豫莊誠壽恭欽獻崇熙皇太后陛下六旬萬壽遵旨晉京隨班祝嘏仰蒙召見二次翹瞻壽寓宏開旣幸躬親拜舞敬懔天顔咫尺復邀恩賚頻頒感激莫名懽忭靡既陛辭就道水陸交馳於本年二月十四日行抵雲南省城奉兼署督臣崧蕃檄回藩司本任並委總理通省營務隨於十六日准署藩司岑毓寳將印信文卷委員齎送前來當卽恭設香案望闕叩頭謝恩祗領任事伏杳滇省地處邊疆界連湎越自倭氛不靖以來西南之防務益殷備禦之經營宜早舉凡用人理財安民察吏整飭營務籌備軍需在在愈關緊要如臣檮昧懼弗能勝惟有恪遵訓誨勉竭愚誠隨時禀商兼署督臣認眞經理固不敢存駕輕就熟之心亦不敢萌畏難苟安之見以期仰答高厚鴻慈於萬一所有微臣回滇接印任事日期並感激下　理合恭摺叩謝天恩伏乞皇上聖鑒謹奏奉硃批知道了欽此○○二品頂戴雲南按察使臣岑毓寳跪奏爲恭報微臣卸署藩篆仍回臬司本任日期叩謝天恩恭摺仰祈聖鑒事竊臣於光緒二十一年二月十五日接奉兼署督臣崧蕃檄知本任藩司史念祖由京旋滇飭令各回本任並委臣仍總理通省營務遵於十六日將藩司印信文卷移交史念祖接收隨於是日准署按察使糧儲道英奎將臬司印信文卷派員齎送前來當卽恭設香案望闕叩頭謝恩祗領任事伏念臣識淺才疏渥蒙寵遇封圻暫護藩篆兩權受恩逾山嶽之高報効乏涓埃之細撫心内省實深夙夜之慚復掌刑綱彌切冰淵之懼况值邊防緊要尤宜未雨綢繆臣惟有隨時隨事禀商兼署督臣認眞經理期於勿忝厥職不敢稍涉因循以冀仰答高厚鴻慈於萬一所有微臣卸署藩篆仍回臬司本任日期曁感數下忱理合恭摺叩謝天恩伏乞皇上聖鑒謹奏奉硃批知道了欽此○○增祺片再署呼蘭理事同知刑司委署主事文曜於稅巡疑拿三姓隊兵恩棠送廳未能詳訊關查經該隊委叅領連喜等領兵索要致釀命案已經奴才咨會吉林將軍派員同往騐訊應將該署同知先行撤任聽候查辦除另行揀員接署外理合附片具陳伏乞聖鑒謹奏奉硃批知道了欽此○○奴才增祺跪奏爲遵將上年籌集順天府屬賑捐人員照章擬請奬叙恭摺仰祈聖鑒事竊照奴才接管卷内前准順天府府尹咨開於光緒二十年二月二十六日片奏上年順天府屬猝被水災辦理振務需欵甚鉅當因庫存振餘銀兩不敷應用經臣衙門電致各直省將軍督撫籌捐恊濟嗣陸續接據黑龍江將軍依克唐阿集捐銀一萬兩解到臣衙門臣等伏查各直省將軍督撫等顧全京畿根本重地或自行報捐或籌集鉅欵接濟災黎均屬不分畛域除飭籌撫局道廳等隨時將各直省解至銀兩分撥各屬散放至應得奬叙照章由各直省自行分别奏咨辦理並由臣衙門咨行查核等因具奏本日奉旨知道了欽此等因咨會前來前任將軍依克唐阿正在行取核理間旋卽帶兵赴奉天援剿未及具奏現據彚齊應行照章奏咨奬叙除前任將軍依克唐阿捐廉一千兩據稱不敢仰邀議叙外其餘銀九千兩計請奬叙花翎四隻藍翎二十六隻從九品銜藍翎一名監生五名奴才覆核與順直振捐章程均屬相符敬繕　　恭呈御覽合無仰懇天恩飭部准奬核覆以示鼓勵除將各該員履歷造册咨部查核外理合恭摺具陳伏乞皇上聖　訓　謹奏奉硃批户部議奏單併發欽此○○增祖片再布特哈新改副都統移駐博兩多站距興安城不遠興安城現已奏　　設稅卡一處擬自本年改歸該副都統照章派員稽察以重稅務其應建副都統及司衙署房間經前任將軍依克唐阿奏明需　無　籌欵動用不必另請欵項現值軍需緊要籌措維艱奴才前曾派員查看己裁興安城總管衙署木料等件大半尚有可用並將布特哈總　衙署均可拆運博爾多站由該副都統添補赶緊興修以資棲止惟此項衙署係用舊料添補遷就修建其價自難照例估計應將建蓋房間數目先行繪圖咨部備案既不另請專欵將來仍請毋庸題銷以歸簡易除咨部查照外謹附片具陳伏乞聖鑒謹奏奉硃批該部知道欽此○○署兩江總督湖廣總督臣張之洞署理長江水師提督臣彭楚漢跪奏爲長江水師總兵因病出缺遵章保舉堪勝總兵人員擬定正陪請旨迅賜簡放以重職守恭摺馳陳仰祈聖鑒事竊據署長江水師湖口鎭標中軍遊擊王洪陞呈稱湖口鎭總兵柳金源因舊傷舉發復感風寒醫藥罔效於本年二月二十七日卯刻出缺當將總兵關防封固存儲等情呈報前來伏查湖口鎭爲江西湖　門户總兵有專閫之責員缺極關緊要未能虚懸除分别委員署理並暫行兼護另片陳明外查長江水師總兵各缺同治七年欽奉諭旨遇有缺出卽由該省督撫保舉堪勝總兵人員擬定正陪請旨簡放等因欽此欽遵在案今柳金源所遺長江水師湖口鎭總兵員缺臣等遵照定章詳加遴選查有提督銜記名總兵長江水師正任湖北田鎭營副將調署江南江陰營副將績勇巴圖魯許雲發樸勇廉明聲威素著才具穩練辦事勤能歷任水師各缺舉凡約束弁兵訓練技藝靡不認眞整頓實力講求水師中最爲出色之員堪以擬正又查有記名提督長江水師湖北荆州營副將周芳明老成持重訓練嚴明久在水師兵民交悅堪以擬陪以上二員均堪勝江西湖口鎭總兵之任相應請旨速賜簡放以重職守所有長江水師總兵因病出缺遵章保舉堪勝總兵人員各緣由謹合詞恭摺馳陳伏乞皇上聖鑒謹奏奉硃批另有旨欽此張之洞片○○再湖口鎭總兵柳金源因病出缺所遺總兵篆務現經臣等查有長江水師　標中營副將魯洪達曉暢營務紀律嚴明堪以署理其未到任以前查看署湖口鎭標中營遊擊王洪陞才具精明營務整肅堪以先委暫行兼護除分别飭遵外理合附片奏陳伏乞聖鑒謹奏奉硃批兵部知道欽此○○張之洞片再蘇松鎭總兵員缺前經臣奏委該標中軍遊擊滕代勇暫行兼護在案兹查該處地方緊要必須大員鎭守方足以資表率查有記名提督王衍慶資望老練夙著戰功堪以署理除檄飭遵照外謹會同江南提督臣譚碧理附片具奏伏祈聖鑒謹奏奉硃批兵部知道欽此○○三品頂戴督辦雲南礦務世唐炯跪奏爲開辦龍街小街白鉛廠籲懇恩施免課三年以廣招徠恭摺仰祈聖鑒事竊據礦務公司禀稱上年十一月曾將辦出白鉛五十萬黑鉛四十萬解交貴州貴西道委員收齊報明在案查礦山年來白鉛礦砂日少礦質亦薄不能不推廣開辦以供京運因於昭　府屬之龍街老廠設法調辦又踩得東川府屬之小街礦苗發霹開設新廠半年以來漸見起色惟龍街廠廢弛已久小街廠　苗雖旺而炭斤購運不易廠民慮有虧折尚多畏難觀望應懇奏乞天恩賞准免課三年俾窮民得資生活踴躍開辦至龍街較榨廠遠三站小街較礦山遠六站所有運脚應懇照章就廠按站發給等情前來臣覆查該公司所禀均屬實在情形合無仰懇天恩俯准將龍街小街兩廠暫免納課三年運脚就廠按站發給以恤廠艱而廣招徠謹會同雲南巡撫兼署雲貴總督臣崧蕃恭摺陳請伏乞皇上聖鑒訓示謹奏奉硃批户部議奏欽此○○唐炯片再廣東奉撥銅本兩次交商天順祥匯到共銀十萬兩據署布政使岑毓寳布政使史念祖先後詳稱於十二月二十六日二月二十九日飭庫兌收訖理合附片陳明伏乞聖鑒謹奏奉硃批户部知道欽此 
 
 

Page 14

 
 
[光緒二十一年四月二十二日京報全錄]  
宫門抄○諭旨一道錄前○署甘藩聯奏署缺謝恩摺○兼署雲督崧奏道員呈請廻避揀員對調摺○又奏委署同州縣各缺片○又奏飭藩臬回任并委營務各員片○又奏甄别同知片○又奏振捐第三次請奬摺○大臣恩奏新揀佐領防　各缺援案引見片○四月二十二日兵部太常寺太僕寺廂黄旗值日無引見○瀾公海緒各假滿請安○長萃奕功稽察中左右門覆命○遷公由西陵回京請安並續假一個月○李芳柳謝授山東遺缺知府恩○陸繼煇謝授陝西知府恩○濓貝勒李端棻各續假五日○恩公裕興各請假十日○連印德蔭各續假十日○召見軍機李芳柳陸繼煇　○○二品頂戴署甘肅布政使甘凉道奴才聯魁跪奏爲叩謝天恩仰祈聖鑒事光緒二十一年正月三十日奉陝甘總督臣楊昌濬札飭以沈晉祥奉旨開缺來京另候簡用欽此其所遺甘肅布政使員缺委奴才署理於二月初九日馳抵蘭垣准前任布政使臣沈晉祥齎送印信文卷前來當卽恭設香案望闕叩頭謝恩祗領任事伏念奴才滿洲世僕知識庸愚始供職於中樞謬膺上考嗣備員于西隴忝任監司未報涓埃方深兢惕兹復濃恩渥被俾攝藩條查甘肅爲邊要之區藩司有旬宣之責籌餉集兵均屬軍國之重務豐財和衆愧無報蕭之長才奴才惟有矢愼矢勤事事禀商督臣悉心經畫斷不敢以暫時權篆稍涉疏虞以冀仰酬高厚鴻慈於萬一所有奴才感激　忱謹繕摺叩謝天恩伏乞皇上聖鑒謹奏奉硃批知道了欽此○○雲南巡撫兼署雲貴總督奴才崧蕃跪奏爲道員呈請廻避揀員對調恭摺仰祈聖鑒事案據卸署雲南糧儲道本任迤東道李肇錫禀稱現與雲南藩司史念祖新締兒女姻親應行廻避請照例於總督兼轄省分酌量對調等情據此查該道李肇錫現年五十三歳山東諸城縣人由翰林編修洊升兵科給事中光緒九年十月初七日奉旨補授貴州貴西道十年六月到任十三年十二月丁憂開缺光緒十六年四月初六日復奉旨補授雲南迤東道是年十二月二十七日到任二十年六月調署雲南糧儲道現在交卸在省兹據呈明與雲南藩司史念祖新締兒女姻親自　照例准其　避奴才於兼轄之貴州通省道員内逐加遴選查有缺項相同之貴西道邵積誠現年四十九歳係福健侯官縣人由翰林院編修補授湖廣道監察御史光緒八年十二月簡放四川學政十年補授禮科給事中俸滿截取奉旨記名以繁缺道員用十二年轉補吏科掌印給事中十四年正月二十八日奉旨貴州貴西道員缺著邵積誠補授欽此是年六月十六日到省七月初二日到任奴才前在貴州巡撫任内深知該員器識穩練辦事精詳合無仰懇天恩俯准以貴州貴西道邵積誠與雲南　東道李肇　互相調補係屬缺項相同且李肇錫曾任貴西道情形更爲熟悉如蒙俞允於地方實有裨益一俟接准部復卽照例給咨李肇錫赴黔所有道員呈請廻避揀員對調緣由謹會同署貴州巡撫臣嵩崑合詞恭摺具陳伏乞皇上聖鑒敕部核復施行再該道李肇錫呈請製避係在限内又雲南巡撫係奴才本任毋庸會銜合併聲明謹奏奉硃批吏部議奏欽此○○崧蕃片再署龍陵同知鄧瑶調省遺缺查有准升該廳同知張曾亮署馬龍州知州焦鼎銘調省遺缺查有該州知州吳雲升均飭赴本任又署會澤縣知縣宋惠方撤省遺缺請以彌勒縣知縣張垣調署遞遺彌勒縣知縣缺請以卽用知縣王懋昭署理鎭邊直隸同知李應棠烟　三年俸滿撤回候升遺缺請以試用同知傅鶴署理署威遠同知汪應芬調省遺缺請以補用同知何兆齡署理姚州知州蔡之模因前署石膏井提舉任内欠解課欵撤省清繳遺缺請以補用知縣吳申祐署理署平彝縣知縣韓冉蘭撤任遺缺請以補用知縣鄔振鐸署理南寗縣知縣孫　麟調省遺缺請以試用知縣鈕承植署理署富民縣知縣陳雲霖調省遺缺請以補用同知承保署理署浪穹縣知縣田亮勳調省遺缺請以補用知縣秦定基署理據署藩司先後會詳並聲明彌勒縣知縣張担任内並無三叅屆滿已起四叅之案等情前來奴才到任未及三月例不出考查委署各員尚屬人地相宜除分檄飭遵外謹附片具陳伏乞聖鑒再雲貴總督係奴才兼署毋庸會銜合併陳　謹奏奉硃批吏部知道欽此○○崧蕃片再雲南藩司史念祖前奉諭旨派令進京隨同祝嘏現已回滇應飭回任原　藩司岑毓寳仍回臬司本任署臬司英奎仍回糧儲道本任各重職守其署糧儲道之迤東道李肇錫現因廻避應飭另行辦理所有養後厘金兩局事務照案派委該司道等會同辦理至通省營務前經札委岑毓寳會同開廣道湯壽銘辦理在案今藩司史念祖　已回任該司在滇年久於通省邊防營務極爲熟悉開廣道駐紥蒙自距省較遠遇事商辦維艱兹委史念祖會同岑毓實總理通省營務處南防開廣一帶防營林立事務殷繁稽察整頓均關緊要現委湯壽銘辦理南防營務處俾各專責成而昭周密除分檄飭遵外　附片具陳伏乞聖鑒再雲貴總督係奴才兼署毋庸死銜合併陳明謹奏奉硃批知道了欽此○○　　片再道府同通州　等官到省試用一年期滿例應由督撫察看才具出具切實考語奏明甄别以肅官方兹據藩臬兩司詳稱查有在任補用同知直隷州知州易門縣知縣王德中試用己滿一年例應甄别查該員才明識練治事精詳詳請具奏前來奴才到任未及三月例不出考惟復查該員王德中應請以同知直隸州知州在任補用除將履歷清册咨部查照外謹附片具陳伏乞聖鑒再雲貴總督係奴才兼　毋庸會銜合併陳明謹奏奉硃批吏部知道欽此○○雲南巡撫兼署雲貴總督奴才崧蕃跪奏爲雲南賑捐第三次請　　　仰祈聖鑒事竊查滇省連歳被災貧民待賑綦切前經奏請仿照順直賑捐章程展辦滇賑捐輸一年由司刊發實收廣爲勸辦奉硃批著照所請户部知道欽此業將光緒　　年三月二十日開辦起至九月底止收獲捐數列爲第一二次請奬在案兹據署雲南布政使岑毓寳會同善後局司道詳稱自光　　十年十月起至十二月底止收獲捐生黄天保等三百四十一名各報捐貢監生虚銜封典翎枝等項共收獲捐輸正項銀一萬　　三百六十二兩四錢部監飯食錢兩業經隨時移解善後局歸入賑務項下作收其所收部飯照費銀兩存俟集有成數另文批解理　　該捐生等年貫三代及所收銀兩造具清册並截存副實收彚繳列爲第三次詳請奏咨等情前來奴才覆查無異除將清册副　收分送部監查核外所有滇省賑捐第三次請奬緣由謹恭摺具陳伏乞皇上聖鑒敕部核復施行再雲南巡撫係奴才本任毋庸列銜合併聲明謹奏奉硃批户部議奏欽此○○恩澤等片再據司呈報阿勒楚喀滿洲正黄旂佐領玉壽調轉所遺佐領一缺按照奏定章程擬由應升人員内揀選請放當經將軍長順於去歳九月十四日由該翼應升人員内詳加遴選查有吉林滿洲廂藍旗慶祿佐領下儘先佐領花翎披甲吉字軍委哨官留柱緝捕勤能打仗勇敢堪以　正吉林滿洲正黄旗赫爾蘇遼　花翎防禦德順堪以擬陪又阿勒楚喀滿洲廂黄旂防禦德雲調轉所遺防禦一缺查有吉林鳥拉滿　正藍旗依陞阿佐領下藍翎驍騎瑞齡久歷戎行熟悉營務堪以擬正吉林伊通滿洲廂黄旗明德佐領下佐領銜花翎　騎校慶福　以擬陪例應給咨送部引見惟查擬正佐領儘先佐領披甲吉字軍委哨官留柱於去歳十一月二十九日隨營往直奉天前敵的　又擬陪防禦佐領銜花翎驍騎校慶福於十月二十一日經前任黑龍江將軍依克唐阿調赴奉天前敵助剿各等因奴才等接署任　卷查揀放官缺未便入懸大思刻當奉天軍務需員之際實難遠易生手擬請仿照前經奏放章程仰懇天恩准俟軍務凱　再　該員等送部引見並　案請旨將擬正佐領留柱　正防禦瑞齡依擬升補擬陪佐領德順擬陪防禦慶福照例記名如蒙　俞　恭候命下之日奴才等　　敕　擬正佐領留柱擬正防禦瑞齡一所　底缺另行　放其擬陪佐領德順擬陪防禦慶福俟續有　領防禦缺出卽行　　　　　俟送部引見持再行循例　文造册咨部以符定制所有新　佐領防禦各缺　案引見緣由謹附片具陳伏乞聖鑒　　　　　　奉硃批著照所請兵部知　欽此 
 
