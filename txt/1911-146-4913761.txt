# 1911 - 146 - 4913761

 

Page 1

 
 
   
 
 

Page 2

 
 
宫門抄 
初五日召見内閣總協理大臣奎珍孫笥經劉慶松溥毓厚饒寳書 
交旨 
　　四月二十七日欽奉 
諭旨農工商部右參　邵福瀛外務部叅議上行走廖恩壽均着賞縱二等寳星欽此　　四月二十八日欽奉 
諭旨郵傳部會奏郵政定期接管以歸統一一摺着依議欽此 
　　四月二十九日欽奉 
諭旨資政院奏議員缺額遵章繕軍請旨補選一摺着不入八分鎭國公載岐三等承恩　公頭等侍衞瑞興靑海霍碩特郡王　克濟爾噶朗西路中左翼右旗札蕯克輔國公巴彦　濟　噶勒爲議員欽此又奉 
諭旨害政編查館奏遵限考核京外各衙門第三年第二届籌備憲政成績一摺知道　了欽此又奉 
諭旨此次廷試游學畢業生着於五月初九日起分三日帶領引見欽此又奉諭旨理藩部代奏敖漢郡王色　敦魯布呈請分旗治理一摺着依議欽此 
論說 
[論中央與地方之權限問題（帝）（民）]  
今吾國欲。植立憲政體之基礎。而望國。家行政之系統。不至棼如亂絲者莫不曰釐定官制爲第一要着。顧自此問題爲改革根本上之關鍵而中央與地方之權限。遂成上下互爭之一大事實。去歳降旨飭下憲政館修正籌備清單。詳訂内閣官制後。各省之督撫。卽聨銜合詞電請參預外官制。奏上。而特派五督協商官制之諭果下。此亦近今政界上最有研究之資料矣。嗣憲政館所擬閣制。及外省官制。皆有限制督撫直接上奏之條。錫李張陳瑞五督。以得參預外官制之權遂同起反對之謂我國總督。萬不能擬諸日本府縣。若事事秉承中央各部命令。而無直接上奏之權微論上下情形暌隔且各部辦事迂闊緩不濟急。若剥奪上奏權。是自缚其手足也。業於前日聨電該館。與之力爭。壯哉五督。亦可謂勇於抗議矣。以今日之時代而言。上承夸毗闒冗。朝三暮四之中央政府。則集。權愈重。肆毒愈宏儻非許一二良二千石以治之於其下行見地方政務益以不舉而國家擁爾許尨犬之版圖。卽起俾加管葛之政才。而萃之於中樞。吾恐雖鞭長而不及馬腹政治統一未見。而萬機之叢脞且益甚矣。是故吾 
 
 

Page 3

 
 
國中央政府之下。與普通地方圑體之間。而獨有各省督撫之一階級以法理論。固當置督撫於各部監督之下。此採中央集一派之所主張也即以各部爲其上級官廳。而後政令之設施。乃可以保持其統一而不至於分離涣散。如是其組織斯日臻於完善。其制度亦漸趨於單純不然所謂指大如踵。股大如腰。平居不可屈伸。昔人非之矣雖然以事實言。督撫之位置。沿古代封建之餘燼遞嬗至今。其根據於歷史者。蓋己數千餘年。遠者不論。近自康雍乾嘉以後。督撫之威重己不讓前代迨至曾胡左李崛起方鎭。以一旅之師。特建殊勲政府不過受成而己。是督撫之地位乃驟高。中央與地方之關係。直如廢藩置縣前之日本與費城政府時代之美國無擇。然其所從來亦遠矣。是以目前若减殺督撫之權匪特證之於時勢爲不可。而驟欲以地方行政之實。悉舉而肩諸於中央之政府而靳其克盡厥職恐。亦敬謝不敏焉矣。觀此次憲政館覆五督抗爭之電文。曰督撫政權本與日本府縣不同。督撫旣仍舊設立。自不能照日本府縣之制。則今日督撫之權限範圍。編訂外官制。自不能縮小可知至於歷來各省遇有疑難事件多請部示。遇有議駁事件。亦必奏聞己成習慣若督撫必秉承内閣而行。此固不能無慮者。我朝官制督撫多兼都察院御史銜故對於中央行政。苟以爲不當者。可以行其彈劾權且凡事皆可以直接出奏質言之督撫與各部尚書。處於同等之地。位並無長官。屬吏之分别。今憲政館擬俟釐定各部官制。於草案内聲明。各部對於各省。除尋常事件徑行照章准駁外。凡事關重大者。統由部送交閣議奏明辦理。由是以觀。似稍轉圜。然外官制草案水曾。産出時。猶未能懸爲定論。也夫從中央政府以觀督撫。其權力之所統攝。幾若莫可比倫。就督撫以觀中央政府。其權力之不完全。猶復不可思議。緣是種種之牽制。遂致施行之結果往往不能如其所期。固出積。漸使然。然非中央機關組織之不健。行政系統之不分明。亦何至於此哉。今東督拜命。特别要求。而朝廷亦不得不宣示兩次特權以予之。其故可思矣。 
譯論 
[記俄相司徒列賓之爲人（選）]  
强硬專制之君。必須有强硬之臣。以爲輔。俄之大彼得普之弗蘭特立克。法之拿破侖。未見其臣屬之中。有較此三主爲强硬者也彼有需於卑士麥或斯旦福（英之政治家）以爲之輔者。乃專制君之懦弱者耳卽以英王查理土二世而論。彼固有其强硬之臣矣然不料與己爲敵者其中乃有更强硬之人。而吾之所恃者。遂見厄矣。若法王路易十六世則不知强硬之人。乃在稠人廣衆中。徒以未及物色之故。而遂身上斷頭台又有若葡萄牙王曼紐爾者。則以并無一强硬之人可恃。而遂以失國者也當俄國會初次召集時。内閣總理。爲高門金氏。其容貌軀幹槩不足以動人。其音吐之微弱。殆所以表示其執政之意見。與行政之手段。當時報。館之滑。稽畫者。對此。薄弱和易庸庸碌碌之首相。亦幾悵然擱筆。無法以逞其形容之筆仗。昔俄帝於議院中。對此重臣。其中心惕惕。蓋可知矣及司徒列賓身居相位。而滑稽畫者。乃大饜足。時未及三數月而此少年首相之嚴容厲色。幾傳遍歐。洲有如托爾斯泰之形。容爲人所一望而知矣。司徒列賓者。軀幹脩偉。膂力堅壯。其後厲健俏之形容實一習慣專制。之貴族。自俄羅斯開國以來。恐更無有相當之人。足爲皇族之喉舌專制之代表也。 
當其在議院之中。雖身坐議長之後。與同列。悄然輕語。其形態未必爲議員所盡見。而其威自足以懾伏全院時。則全院無聲墮針可覺也其肩胯。之闊大。舉步之稳疾。氣槩之活澄堅毅。數者似合成一種催眠之術使全院自然受制。夫全院之中。固不少激烈奮厲之士也 
司徒列賓生平無笑容。其形色曰嚴。曰定。曰全神灌注。譬諸伏獅若將躍而起者。譬諸舵工之駕駛於礁石間。若稍懈則性命將不保者當。其身蒞國會。就坐權樞臣之席。而面對全院時。一若全院之心目。盡爲所吸收。彼之一舉一動。無弗爲全院所審視。而此審視者。又若於急切之中含有難堪之意。當司徒列賓伸手而取一書。握管而草一字側首而與同列發一言悉有一種剛果堅决之氣象。實爲筆墨所莫可形容。總之俄國第二次國會召集時。一易首次柔靡庸弱之氣。而爲莊嚴慘淡之象。此莊嚴慘淡之象。獨具於首相。而籠罩於全院。以精刻之語譬之。則相之神色一若二十四小時之内。無一小時不與相對者死戰。及其出議院而入劇塲入公園。入政治集會。則又未嘗見此神色。非第未嘗見此神色。且未嘗見司徒列賓。公然身入劇塲公園政治集會。蓋一披露焉。則性命且不保矣 
[（未完）]  
專電 
[電一（北京）]  
聞俄兵確有行近伊犁之耗署將軍廣福昨有電到京請示辦法並催志銳迅赴任以免誤事 
[電二（北京）]  
粤路將另行借欵仍由郵部盛尚書主持其事己議 
 
 

Page 4

 
 
有頭緒 
[電三（北京）]  
　　弼德院長陸中堂又調翰林院舊内閣人員十餘人襄辦组織開院事宜 
[電四（北京）]  
　　湖北學務公所科員宗芾因私佔女學生行止不檢經鄂督奏請斥革奉旨著照所請 
[公電（南京）]  
各報館鑒今收到廣州商務總會匯來募捐江皖賑欵計商務總會洋五百元愛育善堂洋五百元廣濟醫院洋二百元廣仁善堂洋一百元惠行善堂洋一百元除滙匯水外實收洋一千二百九十六元一角請即登報以緊要新聞一 
[俄將實行佔據伊犁之警告]  
　　外侮又來了　　且慢防家賊罷 
西報載前月二十六日聖彼德堡電云俄國藉口中政府不能實行近今答覆俄國愛的美敦書各欵擬俟陸軍大臣（按即近日遊歷遠東者）冋抵聖彼德堡後即行占據伊犂地方聞俄政府實行此事時將與中政府交换公文惟僅戒以此舉萬不能免云又二十七日聖彼德堡電云俄國前任國會議長戈區柯夫君游歷中國後致電聖彼德堡保皇黨機關部謂中國現正竭力預備抗拒俄日兩國其進步頗足駭人十年之内中國將爲遠東大國（過譽不敢當）衝突之舉恐不能免 
[日本最近處分滿洲策]  
　　試看今日之域中 
東京通信述日本拓殖局某君宣言云滿韓移民集中說本爲小村外相一時之私議現我政府於殖民朝鮮一舉己委東拓會社由政府頒與相當之補助惟滿洲情形與朝鮮不同朝鮮全權己入我手滿洲尚有清吏掣肘其問我國意思不能十分自由查熊岳城相近可耕之地甚多沿岸從事漁業者大都皆我邦人爲將來我國拓殖有望之地但移住地尚無適當之處昨年政府二十六議會己決議要求清國延長租期及推廣勢力範圍前日伊集院公使歸國時或謂曹汝霖己允許此事此次伊集院歸國當可從容商辦矣又謂我國政府近來專注意於金融機關己命正金銀行擴充範圍力圖商工業之發逹云 
[内閣密議日俄責問借款辦法]  
内廷近信日前内閣總協理大臣物在政事堂召集外務度支郵傳各大臣開秘密會議約一小時之久關防極爲嚴密據聞所議之事確爲日俄兩國己有正式公文干涉四國借款之交涉并聞俄國仍以强硬之詞責問要求相當利益以爲抵償日本則僅詰問東三省借欵之用途此爲棘手問題各大臣籌議良久竟無相當對待辦法不知内閣外部將來何以對付云 
[幣以東三省爲試行地]  
度支部幣制處屢次會議頒行新幣事宜澤公原主張七月初一日實行章宗元嚴复等以兹事關係重要若推行不善轉爲新幣阻力羣以東三省幣政紊亂爲各省最議從東三省試辦當趙爾巽赴東時澤公己將此意與之商酌趙允到東後察看情形再行電商定奪云 
[志留守之要求未遂]  
　　其能力究不及趙督 
新簡伊犂將軍志銳奉命以後延不赴任探悉原因留守以伊犁逼近俄境交涉甚繁且地屬邊遠人民悍野風氣閉塞内部不治對外即難著手欲圖治内對外之法非財力充裕人才足用萬難舉辦故連日要求閣臣須允其由度支部指撥現款二百萬并由該留守奏調能員數十人始肯赴任聞閣臣己有允意惟商之澤公以目下庫欵支絀萬難籌此巨欵只允先撥二十萬餘须俟其到任後陸續籌匯且能否足此二百萬之數尚不可知故留守仍躇躊不行大致便事須奏請監國訓示方能定奪也 
聞現署伊犂將軍廣福己屢次　催志留守速赴新任監國前日面諭内閣總協理大臣謂伊犁内政外交情形日亟應促志某速往接任以免誤公而專責任閣臣唯唯而退故連日總協理正與留守籌商撥欵辦法以此催其速赴新任云 
[順邸體恤嗜烟大員之苦心]  
新簡總理禁烟大臣順承郡王上月二十七日特謁内閣總理大臣慶邸於西苑聞該郡王謂自禁烟令加嚴以來親貴中之嗜烟者固己十戒八九然現充御前要差之王公大臣晚間吸食鴉片者尚有六七人旣蒙聖恩簡授斯職即應遵章奏明候旨辦　惟此事一經舉 
 
 

Page 5

 
 
辦中外觀聽所繫恐開外人藉口之階擬請由慶邸分知各王公大臣如有未經戒斷者速卽戒斷俟本届分騐各部大小官員後再行上奏則届時當己一律戒淨庶可保全面子云云慶邸亦甚爲然聞己决定照辦 
[魯省又請保存防綠各營]  
　　各省竟同一心理 
東撫孫寳琦奏爭東省綠防各營餉項碍難裁減一摺略謂山東防營餉項共銀八十九萬三百餘兩上年資政院議减三十五萬六千一百餘兩又綠營餉項議令全裁各等語伏念東省地廣兵單加以兗曹一帶民俗强悍盜風素熾當兹新軍未立時事多艱全賴巡防營隊分駐彈壓通省馬步勇額不過一萬有零五路分防己形單薄今據議减之數約在四成非裁去十七八營不能足其銀數勢必銳减三四千人之多難保不流而爲匪别生事端利害相形萬難遵辦惟有仰懇天恩取銷院議准將防營免予核减至綠營歷經分别裁汰約己節省銀一萬六百餘兩奏報有案敢據實陳明以維軍政己有旨着陸軍部議奏 
[軍事上之計劃種種]  
軍諮大臣前日又與陸軍廕大臣會商蒙古各地僻處邊陲與俄界址毗連防務事宜關係極大若由内地編練新軍派往駐防恐人地不宜致多不便擬就蒙古各部落招募蒙民編成新軍藉資鎭攝查此事己提議多次刻始决定惟編練此項新軍需欵甚巨此欵碍難加入本年預算案内議於明年始行著手編練當經該大臣等知照理藩部轉知各旗蒙王等分别籌訂募兵規則以便届期實行 
本年秋操派舒清阿馮國璋爲東西軍總統官業見明諭現由軍諮府派定陸錦爲東軍參謀官章亮之爲西軍參謀官并派楊廷溥即日前往永平灤州一帶籌備一切 
此次粤東事起京中大小官署異常恐慌而親貴大臣尤有相驚伯有之勢僉議皇宫最爲重鉅倘有疎虞關係匪淺軍諮大臣濤朗兩邸近與禁衞軍訓練大臣　將軍將守衞章程重新改訂以嚴禁衞日來三大臣因此異常忙碌 
軍諮府宣布成立後與陸軍部原劃權限須修改者尚多現議關於各項立法事宜如編制之類則陸部須向軍諮府商酌會同具奏其關於行政事宜則由陸部徑行具奏辦理 
濤貝勒昨遞封奏一件探係派定駐紥各國武官事宜并聞此項武官每月薪金各一千兩惟駐日本者月只四百金其放洋之期約在七八月間 
民部提署迭次會商裁併辦法均誌本報現己議决將提署改隸民部另設長官以資督率惟可由部員兼充至安置五營兩翼各武職辦法擬即按其資格之深淺考其成績之優劣分爲一二三三等一等者卽時錄用二等者聽候補用而於補用時仍加考核以示限制其營翼所屬兵弁己經編入巡緝隊者尚屬可用無須甄别其未經編練新軍及不諳警務者則分别攷核去留此後無論武職兵弁凡經錄用即改著軍服與警察一律此近日會議裁併步軍衙門之大略情形也 
[京師近事]  
　　政府前爲整顿界務起見曾電飭各省赴各交界地方詳細勘閱繪圖咨部以便奏派大員查勘等情滇督前曾電告於上年十月間查勘昨復電致政府謂前電己悉本擬於十月間赴河口與越南總督會晤兼查閱邊防事宜嗣因越督因事赴西貢天寒晷短以致遲延迄今現在天氣和暖己致函越督再行訂期卽日前往俟查勘完竣再行電告望勿厪注　　内閣總協理與各部國務大臣集議憲政館大理院會訂各省分設大理分院辦法大致擬照該館院所訂辦法兩省合設一分院作爲终審之法庭並擬隨同内外新官制奏請欽定其實行期則尚未議定 
　　資政院近議就開辦公所續辦速記學堂養成本院補充速記生並爲宣統五年國會之預備共招生一百名其中五十名由本院招考五十名由在京各衙門咨送外間謂由各省咨送者誤也 
　　近據内閣人云新官制現己議定不日上奏准於秋季實行文官考試又因司法需人約八月内考法官九月内考文官其考試章程亦己派員起草 
　　聞内閣以吏部所管事務頭緒太繁一旦遽由内閣派人接收必致茫無把握總恊理大臣對於此事異常愼重擬俟六七月間奏請欽派大員接收該部事務 
　　自濤貝勒考察回國即有游藝院之組織以期發起軍人尚武之精神聞其内容係以跑馬擊劍手談（取圍棋象棋）按琴玉突（卽打盤球）諸術誘起軍人之興味其經費則由陸軍人員集腋而成現訂購西洋馬匹己運到京大約辦理秋操後即可開幕矣 
　　交通銀行恊理陸宗輿因與郵部堂官意見不合屢次辭職近己奉堂官批准刻正遴選接辦之人 
 
 

Page 6

 
 
　　東省疫氛消滅淨盡己有月餘刻接哈爾濱通信所有華人前往俄境俄官仍扣留騐疫五天不免有意爲難聞政府將出而反對此舉。 
　　前汪榮寳等倡議組織之中央醫院刻己組織就緒聞所派總辦爲伍連德副辦爲屈永秋不日即可發表 
　　唐承鐵路起自唐山越鐵山關而至承德府之熱河計程三百餘里估費六百餘萬現有試用道趙毓奎等糾集股本百二十萬兩先行著手開辦餘欵陸續招募日前將路線圖說股東欵單等項禀請郵部立案郵部以此路線長費鉅現集股本不及五分之一而認股諸人至多僅及十萬兩發起之人尚如此零星湊集日後招股恐無把握業經批駁立案一節著無庸議欵亦無庸候騐 
　　此次墨西哥内亂華僑生命財産被害甚多駐美使臣張蔭棠以墨亂未己中墨國民感清己傷除飭駐墨參贊嚴行交涉外一面電致粤督請其阻止華民勿復往墨 
　　監國因禁衞軍業經成鎭原定上月二十七日親行觀兵式兹聞監國因新内閣成立伊始攝理萬幾殊無暇晷且自廣州革黨肇事不無戒心日昨傳諭軍諮大臣暫緩校閱濤朗兩大臣己遵諭通飭該軍遵照矣 
時評（東吳） 
[其一]  
　　近據各西字報。轉載聖彼得堡電音。頗多駭人聽聞之語。有謂　　中國政府。贊成上海義勇圑。以期逞其排外舉動者。有謂庚子　　拳亂將復見於北省者。有謂中國現正預備抗拒俄日兩國者。　　種種無稽之詞。雖未必爲各國所盡信。而俄人則若津津樂道　　者其用意固可想見也。 
　　記者曰。兩國相遇。各衞其主我不爲他人責也獨憶我國遇有　　困難交涉時。各華字報。紀載稍或不愼。則該國公使。必向政府　　抗議。要求相。當之辦法驖而我政府奉命惟謹。極全力以遏阻之　　或且有因是封閉者矣。 
　　今我國獨無派駐彼國之公使乎我政府中。竟無一人留心外　　事者乎。何以熟視若無覩。不聞有一字之抗議也。人必先侮而　　後入侮之此可見不平等之。待遇。我國政府。亦有以自致之矣 
[其二]  
　　明明我國地也。而他人處分之。尚有不能十分自由之憾。充其　　意。直舉全部分之土地權利。雙手奉送之可耳。何必多。此延長　　租期推廣範圍之舉哉。 
　　嗟乎。外務部有曹汝霖亦滿洲第一不幸之事矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘赣俱以粤匪爲藉口矣]  
　　奏電禀牘之好資料 
[湘省]  
　　鄂督昨接湘撫電云永州郴州桂陽各屬毗連粤境層巒疊嶺林密山深素爲會匪盤踞出没之區匪首杜騏彪歷年勾結黨羽不下數千自粤省肇亂後該匪時出騷擾意圖乘隙思逞己派陸軍曁巡防等營赴老安堡各要隘分途駐紥以資防範又續電謂瀏陽縣城於上月十九二十等日忽有痞匪籍口米貴聚衆要求助賑飢民擁閙縣署搗毀警區當經派軍隊馳往彈壓近己將匪首張壽廷黄三等拿獲就地正法餘匪均己潰散知關厪注合肅電陳云云又聞湘潭一帶亦有匪類五六百人藉端滋事湘撫己檄巡防營馳往鎭攝以故鄂督瑞莘帥日昨亦有電到閣謂湘撫楊文鼎因革匪倡亂四境不安請緩裁防綠各營當奉俞允现澂與文鼎往返磋商綠營疲敗性成難資臂助鎗械多係舊式難望致勝擬請添募步兵四五隊並由鄂廠購新式快槍入千枝子彈四百萬粒分給舊有與新募之兵其槍價等分三年匀付並稱省垣爲重要機關亟宜扼要防守况革匪扮作各色人等難辨眞假非添派偵探隊分赴各屬調查難以知悉現己凡臣等於省垣内外各添偵探隊一百名相資策應其兵餉服費各銀則以鄂現有之款酌量挪用一俟事定卽行奏報再綠營旣不足恃仍遵前旨於六七月間裁撤妥爲遣散 
[贛省]  
　　贛南道俞觀察明頤以南贛各屬毗連粤省邊線綿長粤省自三月朔實行禁賭後南雄州等處迭出搶刧重案近日迭據二十營申管帶禀稱南雄州城内前被偷竊鉅贜近日舗户亦多搶刧而道路之間匪棍聚集十餘人攔奪過客己層見迭出並駐紥河洞劉哨弁報告風聞南雄所屬之文韶墟一帶有匪數百人日夜搶刦捉人勒贖該處離河洞九十餘里又聞有匪數百餘人於上月二十七晚由廣東百順上木地方欲假道凌溪當卽會同局紳鳴鑼通知各段隨爲防範一面派勇馳往偵探月朔又據駐紥吉村邱哨弁報告風聞粤省州田墟上月下旬迭遭搶刦聚匪二百五六十人竟與官兵開仗勇祗三十餘人衆寡不敵先後被匪拒傷勇丁九名匪黨仍未擊散長江墟扶溪距該處僅百數十里故刻下頗覺驚慌除飛飭各哨加班巡緝搜山並一面派弁偵探如有警信卽當親率勇丁馳往查辦又據二十一營張管帶禀稱粤省南雄州屬之長江白雲一帶有賭徒身帶短鎗或二三十人或四五十人不等隨搶隨散尚無大股囤聚又仁化縣屬之南木羅洞等村有匪二百餘人快鎗八九十桿旋往魚王烟竹一帶匪蹤無定亟應探明現由管帶親率護兵定於月朔前往邊界各隘口詳查布置並探匪情近又據申管帶續禀州田墟聚匪二百數十人竟敢與官兵開仗拒傷勇丁九名匪黨日多勢頗猖獗雖未竄入贛邊然南雄仁化在在與大庾崇義毗連則交界隘口節節宜防除隨時會商邱總鎭劉統領相度機宜妥爲防範外特行禀請贛撫察核云 
[寗波搶犯就地正法之大風潮]  
甬民自搗毁審廳搶掠米店後行政官卽將該盜就地正法有侵司法權限審檢二廳全體辭職官廳間之衝突情形己詳前報此事人民因要　正法而致有搗廳搶米之舉行政官因人民搗廳搶米而致有卽將該犯正法之舉司法官因行政官之侵越權限而致有全體辭職之舉原因複雜愈演愈大兹將最近情形探錄如左 
[行政官廳之措置]  
　　道府縣官自電禀撫憲援法部通行章程游勇聚衆搶掠後於初二日辰刻將方犯就地正法常日又調新防各營軍兵數百名分叚嚴密梭巡守護並再電逹省憲大意謂游勇正法衆己平靜一面又邀請米商辦米接濟亦己允洽卽將首途採運至各宫廳禀省電牘俟覓得原稿再行續登 
[搶米犯之被拿]  
　　初一日搶米時由巡警楊仁甫郭敦堯等獲有搶米犯三名一係張桂生木工爲業一係金蘭蓀年糕司一係王仁官無職業當擬備文移送檢察廳核辦但該廳早己電省全體辭職停止辦公警務長暫將該犯在警務長公所内拘留餘犯尚在查拿云 
[警務長之辭職]  
　　鄞縣警務長劉君采亮上月間本擬辭職旋由紳士挽留尚未離任。初一日因人民要求立斬白日搶奪兇　搗毀審檢兩廳現劉君以巡警保護不力難辭其責己電禀警道自請撤差矣。 
[人民訴訟之無門]  
　　自初一日地方審檢兩廳電省辭職後前昨二日各處人民有因民刑各事迫切赴廳呈訴者見廳門牌示停止辦公檢察廳己不收狀受寃受屈赴訴無門只得悵悵而返有某甲等被盜聞此消息均不呈報此種現象於人民權利大有關碍也 
[城巿之現象]  
　　自初一肇事後初二晨除被搶較甚之米店外均一律照常開巿嗣聞該犯正法人民得遂要求益深快慰惟曾經搗廳搶米之人事後追維咸深惴惴想由巡警拿獲三犯後人民益知畏法至街頭巷尾茶坊酒肆一稱談論亦己知此次方犯正法後道台與審判廳大起衝突將來必有一番大交涉至談起初一日因追犯被傷之黼章包額店夥鮑仁寳章義興之經理某君則均稱其勇義 
 
 

Page 11

 
 
憫其傷害不置云 
[省台之意見]  
　　浙撫自接寗波審判廳來電後卽電復云游勇方得勝聚衆搶刧如由防營捕獲有抗拒官兵情事自應歸營務處會同統領或管帶訊明以軍法就地懲辦否則應歸該廳判决惟查現刑律營兵爲盜起意爲首者斬立决方得勝是否爲首之人應訊明按律擬辦並希會同府縣勸導居民告以該犯無論由何處判决定擬死罪斷不輕縱不過稍分遲早全速解散母再紛擾仍將辦理情形電復爲盼院冬印按此電係覆東電而冬電則尚夫見復云 
分類新聞 
政界 
[民刑案件報部程式之規定蘇州]  
　　法部函致蘇省提法司云查日本統計年報刑民訴訟列表極詳誠以刑事固人民生命所關民事亦人民財産所繫均爲司法重要之點近自司法改章以來所有京外各審判廳判决刑事案件業由憲政編查館於奏定死罪施行詳細辦法摺内聲明分别報部獨民事案件尚未議及報部之法是以本部兩次統計表京城各级審判廳民事案件均經分别開列而各省尚未詳晰造報卽業經報部之刑事案件册式亦多參差今酌擬各省民刑案件報部程式呈堂核定刷印郵寄即查照轉飭辦理再此項辦法係暫行規程一俟民刑訴訟律頒布後再行參酌改定 
[免收膏捐之空望蘇州]  
　　蘇省各膏店自見明發上諭中英續訂鴉片條約後加增土稅其舊有之牌照等捐及關於大宗銷運一切土捐概行停收等語莫不希冀免收膏捐以輕擔負惟聞蘇撫程中丞詢據外務部電覆謂續訂條約係就土稅免損若關於取締禁令仍須照辦且查膏捐原係取諸吸户由膏店代收代繳並非出之膏店於定約毫無窒礙仍應飭遵照辦云云現巾丞己札飭禁烟公所轉飭各屬遵辦矣 
[調查事務歸併會議廳之宣告杭州]  
　　浙撫增中丞前准憲政編查館電開各省調查奏奉諭旨所有法制事宜歸併各督撫會議廳辦理以節糜費等情日前復奉該館正式咨開略謂查館奏變通各省調查辦法以節糜費而裨統計一摺着依議欽此相應恭錄諭旨刷印原奏咨行貴撫查照欽遵辦理可也等因到本撫院准此自應查照定於五月初一日起在本衙門内設立統計處彚核全省統計事宜其法制一項歸併會議廳參事科兼辦除行知調查局遵照曁分飭外合行札飭札到該府廳州縣即便查照嗣後關於調查法制統計各表册務宜依限逕送撫院統計處彚核編制母得任意違延 
[鄂省組織臨時法官養成所武昌]  
　　鄂督前准法部電咨以明年各省府廳州縣各級審判廳卽應成立需用推檢計逹萬人此後鄉鎭設廳需員尤多亟應早爲籌備現己奏准責成各省開辦臨時法官養成所曁附設監獄專修科於本年五月以前一律開學三學期畢業以備明年冬間應法官考試當經行飭法司遵照籌辦惟提法司以部章限三學期卒業不誤明年法官考試但鄂中天氣炎熱暑假中萬難授課若以三學期計算則卒業期限當在明年年底勢必有誤考期爰擬變通部章將三學期教授科目於兩學期内卒業星期年假亦不停課以冀期限縮短而授課加多業己詳經鄂督電商法部復准昨特出示招考凡有與　格相符者即赴司署報名考取務須繳十三個月學費計銀三十九元一期繳足不准延欠蓋以一經卒業即可考試法官較尋常學堂之僅得出身獎勵者爲優有志顯揚者當不吝此區區也又鄂省法政學堂附設審判員養成所亦爲造就法官而設該所於元年秋間開學曾經奏咨立案原定以四學期畢業扣至本年八月爲滿現因籌設臨時法官養成所經費無著爰將該所授課時間增加赶於五月間畢業即行停止續　以便騰出經費舉辦臨時法官養成所至此項審判畢業學員其學科與部章相同而學期且較部章爲多將來應准予一體考試法官以免遺棄英才聞日昨鄂督電致法部請其立案己得覆電允行矣 
外交 
[洋商販運土貨之限制鎭江]  
　　鎭關道林觀察頃據揚由常關分卡禀稱近來洋商在内地採運土貨往往抗不納稅應明示限制以重稅務等情當卽明白批示謂洋商採運土貨均視家無聨單分别辦理在關領有聨單沿途概不完納稅釐由各關卡查驗放行如未領聨單則洋商一律逢關納稅遇卡抽釐此係載明約章倘或違抗不遵應即由該關卡將船貨扣留禀明本關道照會該管領事照約辦理以重榷政 
[日本長崎實業圑游鄂之酬酢湖北]  
　　日本長崎十八銀行經理永見寛二刻約集長崎巿役所庶務課長堀見章商業學堂校長齋藤氏長崎縣會議員森慶次郎市會議員永見豐次郎商會議員淺田勝郵船會社支店長田野莊平贸易商人德永眞晤水産組合會理事竹中正東洋日四出新聞主筆大串喜好等一共十人組爲實業圑至中國各埠考察商業永見氏自爲圑長日昨由上海乘輪來漢旅漢日商二并正金日清各洋行大班及日總領事松村貞雄君特於二十九日在該租界三好料理館開會歡迎五月朔該圑渡江至武昌謁見鄂督及司道各官瑞制軍特派交涉司施炳爕勸業道高松如招待設筵於城外乙棧爲之洗塵是日大雨傾盆讌後復由各官導引其游覽紡紗織布絲蔴各局及各實業塲所學堂聞該圑於初二日往漢陽考查鐵廠兵工廠惟官塲招待之狀並不十分歡洽與去歳美商圑之接待禮儀殆判若天淵矣 
軍界 
[飛划營捕務廢弛之一斑蘇州]  
　　蘇省飛划水師第五營管帶劉在中接差以來捕務廢弛毫無振作致所轄防地如崑山夏家橋等處屢出盜刧鉅案失事日久不能破獲一贜贓一盜地方人民積有煩言而營中勇缺又皆不足不識在上者亦有所聞否 
[常屬官引滯銷之整飭常州]  
　　浙西鹽捕總統洪觀察以引鹽銷數在於緝私勤惰前因春銷緊要早經嚴飭認眞巡緝在案兹核常屬各處公堂月報引鹽銷數自正月至今較之上年短绌甚鉅則此爲私鹽充斥官引滯銷無疑緝務疲玩己可概見應將右營管帶徐誠檀丹武營管帶王道輝江巡營管帶袁崇訓江隂岸巡營管帶桂景標各記過一次以示薄懲等情飭令督飭弁勇整頓巡務勤巡密緝力圖補救如再疎懈定行分别撤懲决不寛貸 
 
 

Page 12

 
 
[飭庫配放礮台火藥江西]  
　　贛省九江四路礮台總台官徐世法前禀江防戒備官兵可恃請配軍火一案奉馮中丞批云此次粤匪被擊四散逃竄難免不隨地濳匿勾結滋事九江爲長江出入要道各礮合均關緊要自應嚴密防範以期消患未萌仰兵備處轉飭遵照速飭各砲台台官督率兵弁認眞嚴防查察一面加派兵丁在於藥庫妥爲護守並將槍械要件移存台内勿稍大意至稱金鷄坡馬當磯各台快炮無烟藥旣己全罄自應購備併即由處核明移會布政司籌欵照購備用 
[鄂督派兵彈壓爭礦械鬭武昌]  
　　鄂省全口鎭距省六十里該地有馬鞍山素爲産煤礦之區工人不下數千時有爭鬭之事故由武昌城守營參將派綠營練軍三十名在彼駐鎭近該山有趙劉二姓向來合資開挖一窿現因分煤不匀起釁兩姓各集工黨數百在山中械鬭練軍勢弱彈壓不平並聞趙姓捉去劉姓之人活埋於窿内勢甚汹汹該處士紳以方今革匪正思倡亂誠恐乘機竄入爲患匪淺特來省告急請兵彈壓昨瑞制軍己商之張提軍飭派第八鎭步隊三十一標第三營前隊隊官安永年督率所部於二十九日拔隊馳往彈壓並飭搜索該山一帶有無匪人嘯聚妥速解散以遏亂萌但聞該礦工等均持有火器據該處紳土云山上日理有開礦炸藥互相轟擊竊恐非一隊新軍所能攝服也 
學務 
[藝師養成所之風潮武昌]  
　　鄂省藝師養成所爲造就藝徒學堂教習而設昨該所有鑄金科工師王某因原訂合同每星期授課二十四點鐘現每星期授課二十八點鐘殊背前約當向所長余德元君質問詎該所長不惟不好言安慰反出言無狀恥其爲匠人不屑與伍王君以其野蠻無理知不足與理論遂糾集全體工師一律停止授課赴學署禀謁王提學求卸差使聞王提學己派員查辦矣 
[桂平中學之風潮未己廣西]  
　　桂平中學堂因新班學生上梁監學堂課致梁辭職温監督亦旋告辭一節現管學劉令勸學所總董朱金鐘均將温慰留於十七日同蒞該堂以該生等聚衆抵抗囂張己極若不從嚴懲究殊不足以肅學規即將倡首滋事之陳匡劉應廷等二人懸牌斥退以儆效尤詎該班學生以二人被革咸懷憤激即聚集各生將行李遷出紛紛離堂一同罷課以圖要挾現劉令己懸牌勸諭限期回堂矣雜記 
[工程委員乾没公款之下塲鎭江]  
　　駐鎭南洋陸軍三十五標營房係高委員杰監造偷减工程乾没公欵日來該標營房屢有傾塌情事經敖標統據情電禀江督責令高委員賠修詎高得信後逃遁無蹤日昨張制軍特派凌啓秀大令到鎭先將高委在鎭山巷南首私建洋式住房抄封以備賠修惟核抵修欵所缺尚鉅聞須參革功名嚴拿到案押令繳足以重公款 
[鄂垣開辦電光影戲之不准武昌]  
　　鄂垣雖爲東南大都　絶少遊觀之所除黄鶴樓及二三叢林寺院外别無可以遊玩之公共塲所省中旣無戲園妓館　爲警章所嚴禁卽會館公所之演劇酬神者亦非巡警特許不能公然扮演而漢口與省垣一江之隔游戲之事應有盡有日前有向在漢口演影戲之姚鑑堂以武昌風氣淳樸銷金窩窟寂然無聞如演電光影戲必可獲利爰勘定司門口漢江春茶樓舊址開演特禀請巡警道派警保護自願繳纳捐款詎警道祝書元以司門口爲通衢鬧巿人烟稠密電光影戲雖能增人智識然事涉危險稍一不愼即於公衆危害有關按之警章實有違背因遂批斥不准云 
[模範監陳列所被盜之疑問武昌]  
　　鄂省模範監獄於大都司口設有出售罪犯製品陳列所向有司事雜役數人照管近因節减費用祗留司事一名經理發賣日昨該所忽被盜竊去陳列物品甚夥模範監典獄官汪宗洙直刺己報請江夏縣李振卿大令遴派差捕嚴行緝拿矣但該所雖祗司事一人而其旁駐有城守營兵守衛且電燈煇煌晝夜不息被盜携去多物殊可疑也 
[發堂婦女情願擇配之瑣聞松江]  
　　松郡去冬著名蟻棍朱阿九陸桃等一案由警察破獲蘇周氏周王氏兩名一操無錫口音一操寗波口音經華令訊實收押迄今己逾半年並無一人認領現有人欲娶以爲室經沈大令提訊兩婦供在上海傭工被誘到郡本無家屬願由堂上擇配云 
[清談]  
　　對於鐵路改定政策之疑問天下自有一定之是非。朝廷斷兩可之政策。 
如必以商。辦之抽收各股爲。累民。也則朝。廷必自今以後。永不。累民而後可。然試問朝廷今日。何一不。有賴於民人。億兆。之賠欵無非民人。之血汗也。大官之膏髓。無非民人之脂潤。也矧揆之玉。食萬。方之義。他年之。還債。更當屬之何人。設萬一。因還債。無着而更　。加賦濟用之舉。累民與抑利民與。此其故更百思不解者矣。 
如必以息事安民爲绥靖地方之政。策也則朝廷旣許商。民招股自辦。何必兢兢反汗。曰改。歸國有。即咸商　遲延。監督之可。也資助之可也。何必以力。能自。辦之路。而沾沾焉以輸入外。債爲得計。目股東爲匪徒。指　局爲悞會。以喪失利權。爲樂。從停止。股欵爲。體恤。曾是息事安民者而如是乎。 
嗚呼政府。諸公之。爲回扣起。見則得矣。雖然其如小民。之愈　抑愈不甘心何。 
[說苑]  
[吳柳堂侍御可讀]  
臯蘭吳柳堂侍御。少時頗倜儻。好押。邪游。不修邊幅某科。計偕入都遨遊北里中。會試被擯乃留京候再試。寳則戀某妓不忍言别也。數月後資漸罄其座師某公勸使出城。僦居九。天廟謂其地清僻遠城巿。可一意讀書也九天廟在廣寗門外爲關中會館公産）侍御從其言往居之。甫三宿。鬱鬱不自得俄勃然起曰。人生實難。何自苦如是。即日。入城。仍宿某妓所。久之金己盡。妓亦稍不禮之。漸至衣。食不給鄉人士始資。以金而要。以仍居九天。廟否則不予金。侍御不得己。始悞　去。都下。人皆呼侍御爲吳大嫖。初京師鞠都向推四喜三慶。咸豐中葉四喜漸不振。諸伶謀散去。余三勝自江南歸。乃悉槖中金重新之。都人爲譔聨曰（余三勝重興四喜。班）而難其對。至是或曰得之矣。則（吳大。嫖再住九。天廟。）也一時聞之者無不謂爲絶對柳堂侍御晚年。佗撥不得。志毅廟賓天。惠陵禮成後。以一死泣請懿旨。預定他年大統。之歸。草摺具陳。仰藥自。盡於薊東某廟。中藎忠亮節。時論悲之。當時曾。題絶命詩一首世多不傳。偶見某書錄之詞旨悱惻情見乎詞又曰。（回頭六十八。年中。枉事空談。愛與忠。坏土己成黄帝鼎。前皇預祝紫薇。宫相逢前輩寥寥甚。到處先。生好好局。欲問孤臣戀恩虞五更風。雨薊門東。）其到處先生好同一語尤見世　。時當穆宗。中興　後。士大夫習尚。　多模稜有識者固己深知天心人事之未艾也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[中國大律師演講法律]  
　　初四晚八句鐘寰球中國學生會開第二次演說會請中國大律師丁榕君蒞會演說法律之解釋及其位置大旨謂法律乃最高尚之物由人類之智識進化而來亦可謂造物之本意宇宙之原則試就目前所見隨舉一物皆可證明天然之法律質言之乃萬類所不能外之條理準則也然法律者非能自行而必附權力以行論其主要可分三部一曰主權一曰命令一曰懲罰泰西各國法律由議會協贊國家而定中國法律由君權獨裁而成政體雖不同而主權則一故國定法律必由主權者以命令施行所以昭布全國示以統一之意蓋法律之作用本有國家臨時命令變更法律之特别法而通常宣布施行則一國上下皆受治於範圍之中不能容一人或一部分之人依賴特權而違法不容有情迹相同之罪上下其手異法施行此所謂法治國之原質也至於法律實行尤重在懲罰中國法律不行幾成虚設皆由於無懲罰懲罰者非指通常治罪而言乃違法廢法亂法者應得之罪也此種懲罰爲保護法律之必要有懲罰則法律有效無懲罰則法律成廢當兹改良刑律之時尤當注重懲罰母任意縱弛母輕重不平庶幾法律能實行云云中間又雜引西國故事以證法律之一班演說畢復由楊心一周詒春高堯夫韓賓秋沈楚臣諸君各舉近事關於法律者質疑問難討論良久而散 
[部派專員查閱製造局]  
　　江南機器製造局與各省局廠一律改歸陸軍部管理經紀前報兹由該部廕都統奏派軍察司司長李壽春（名仁和）與軍察司科長存履端（名仁）及文質夫（名斌）等查閱各廠己於上月間由湖北乘輪來申卽與該局總辦張弢樓京卿及帮辦提調等員議商一切調查旣畢又至龍華閱看火藥局將存貨軍械開明帳略並將合廠員司人等一併造册然後赴寗查閱再往鄂省查竣回京復命此次所帶隨員姓名如下汪德生洽石醉六陶均李孟熊文簡篤初業敬陳鎭南廷甲 
[查復閔行鎭民警衝突原因]  
　　閔行鎭民警齟齬言 
詳情迭見前報兹經閘北巡警總局派員前往查得該鎭流氓甚多有三十六個黨名目此次風潮實由四十四圖地保吳少琴故意反對籌政當街小便由巡士拘局懲罰吳更懷恨唆使該黨流氓黄雲生范侯齋王小和尚阿連堂戴慶全阿大斷練才生牛屄阿四鐵阿狗金皮匠之子金小弟麻子安林長脚阿四程三山陳道士阿春阿佳徐桂生招小阿狗等遍佈匿名揭帖摇動人心以圖報復業經課冐王文昭據情報告局長請爲察核又初與土妓玫瑰花衝突之巡警李康林昨己由巡邏隊官帶回總局押候訊究矣 
[萬國體育會正式賽馬初誌]  
　　昨爲萬國體育會在江灣舉行第一次正式賽馬之第一日淞滬鐵路特備專車頻頻來往觀者甚衆下午一點半鐘起共賽七次中西乘馬各員莫不精神振奮至夕陽西墜始奏凱旋俟初七日賽續所有賽跑距離前列名次曁贈彩分列如左 
　　第一次七五英里第一名葉子衡得洋一百元第二名麻勒得洋五十元第三名勞倫司得洋二十五元 
　　第二次一英里二五第一名西白克得銀杯一只（蘇撫贈）第二名喬其大得洋五十元第三名强生得洋二十五元 
　　第三次一英里第一名喬其大得洋一百元第二名勞倫司得洋五十元第三名林瑞得洋二十五元 
　　第四次跳浜第一名强生得銀杯一只（日本實業圑贈）第二名勞倫司得洋五十元第三名西白克得洋二十五元 
　　第五次一英里第一名胡西藩得銀杯一只（滬道贈）第二名葉子衡得洋五十元第三名吳星閣得洋二十五元 
　　第六次一英里二五第一名勞倫司得洋一百元第二名麻勒得洋五十元第三名喬其大得洋二十五元 
　　第七次一英里二五第一名强生得銀杯一只（江督贈）第二名葛明得洋八十元第三名林瑞得洋四十元 
[靑年會演劇助賑誌盛]  
　　前晚八時由中國靑年會同人發起音樂演劇補助江皖振捐來賓極多幾無虚座首由曹雪賡君報告發起音樂演劇慈善會之理由次由韜麥司君獨唱西曲中西女塾女士鋼琴合奏並該塾全體女士四十餘人登檯合唱極響遏行雲之妙旣有汪昱亭君之琵琶獨奏高下疾徐不同凡響殿以許少甫南風亭長張廷榮林步瀛張籋雲諸君合演之哀鴻涙一劇座客爲之慘然下涙當塲有周芝君女士急取手上眞珠手鐲一只及金錢一枚擲檯助捐續有來賓紛擲洋蚨鈔票小洋約百數十元每齣前後附以活動電光影戲並由該會會員說明情節不啻身歷其境時至十一點二刻演畢而散是晚劵資及擲檯捐約共千餘元並無絲毫開支業己悉數交由華洋義振會分解災區矣 
[匪徒私募賑捐]  
　　華洋義賑會籌募江皖賑捐除指定各處代收外並無派人在外隨處募捐之事乃近有不肖之徒在新閘虹口一帶各里巷手持災民國說禹人勸募業經該會同人訪查確實特派會員包探分投密拿凡有受愚捐户儘可赴會詳告以便送官究辦 
[蘭英大灌罌粟漿]  
　　英商新瑞和洋行在公共公廨控告地販趙 
 
 

Page 19

 
 
發茂不理抵款一案業經中西官商定辦法着將趙之浦東房屋十八間暫歸原告收租抵息詎前日派差恊同浦東爛泥渡巡警局長警人等往釘門牌趙妻蘭英卽奔至該處地保陸某家吞烟覔死該地保恐釀人命將情禀知局員遂諭來差暫緩從事仍着回禀讞員再行核奪 
[差夥抑何疏忽]  
　　甬人潘國豐之妻謝氏等拐賣於西鄉楓涇地方由潘控奉公共公當派差帶同沈謝氏前往指提去後詎差夥蔣阿生張岳金看守不愼致被沈謝氏乘隙脫逃昨日張先回廨據實禀復寳讞員以其辦公疏忽着卽收押勒交沈謝氏到案再行核奪 
[謝贈]  
　　四馬路惠福里底光華堂發行之清醒丸純用中國藥品製成爲居家旅行所應常備之良藥昨承惠贈二十包書此誌謝 
[城内]  
[圖賴工資]  
　　老婦陳王氏昨至一路分局控被鍾琴生圖賴工洋即經德區長提案研訊原告供有女兒二人專做繡花戲衣被鍾積欠工資洋二百零八元向索圖賴情急　追鍾供　州人所欠工洋無力歸還求恩免究德區官謂爾係生意中人豈可虧欠婦女工資况爲數省少女工何能受虧着即拘留勒限繳洋如延重懲 
[借單紏葛]  
　　何永祥前將田單借於嚴啓堂向人抵借銀洋到期不贖何知將來必有紏葛因將嚴付給他人之欵由何經手過付者先扣二百元以爲抵制之計嗣被受抵之人遞禀縣署求請照單管業己奉田大令批准傳訊乃何亦具禀聲明嚴啓堂所抵之單向伊借來請先給還至押欵一節則請將嚴押追與己無涉當奉田大令申斥不准 
[遵斷繳洋]  
　　王濟泰沙船舵工顧明堂張文甫朱海沂吳義張朋常等控被華龍占崔文瑞謀奪生意以致受虧當經本縣田大令飭　華崔二人到案訉實判令繳洋一百元以三十四元賠償損失六十六元充作公費昨日華崔將洋如數繳案由大令傳到原告倩帮審承明府當堂給發各原告叩謝而退華崔飭即省釋 
[考試操法]  
　　滬城體操會會長顧鴻逵前日函請商圑公會總司令江榮濟君蒞會考試會員操法以分優絀而資鼓勵江君允俟訂定日期再行佈告各會員齊集與考 
[道批三則]  
　　陳雲　禀批此案現據靑浦縣詳復己批飭速催陳王氏等赴嘉投質該職亦即迅速自行投案聽候秉公訉斷可也着即知照抄黏附傅子祥禀批仰會審官實令照案勒限理償母任玩延職商經滌濤濤禀批據禀遺失漢冶萍煤鐵廠礦各號股據旣經上年分登滬漢各報聲明並己挽保向公司换領新股票執業應准如禀立案並候分行縣廨查照可也 
[縣批七則]  
　　孫　才禀批據禀情不特與巡防局所送之譚楊氏即唐楊氏所供不符且於該局初訊毛芊子供詞亦不盡脗合恐係冐揑着遵用狀式另呈核奪楊保成禀批是項祖坟地畝如係三房公共之産其無後一房是長是次是何名字何人承嗣旣未叙明楊氏爲楊姓己嫁之女胡文觀等係爲外姓若與該田一無交涉何能平空盜賣察核情詞顯有不實單契糧串並未呈驗更屬空言無憑不准陸德華禀批是項坟田爾抵與火姓係在何年何月火姓轉賣與陸梅林亦在何時呈内均未明叙究竟是絶是抵錢糧係何人承完候吊齊陸火兩姓所執單契糧串並補傅火家梓集訉察奪張錦堂禀批是案業己斷結張桂堂又敢抗違殊屬可惡候諭族親張瑞卿等速即照斷理妥復奪周廷弼禀批來牘閱悉希候補傳俞雪岩訉究斷追此復龔豫昌禀批候詳請道憲照會英領及值年領袖領事轉飭照章合銀繳納李徐氏禀批案關人命己通禀不能起滅自由應候提集訊詳結發還 
[道轅記事]  
　　貴州廣西駐滬採辦轉運義振委員候選縣丞張培褘昨至道署禀見南巿 
[仍被尋獲]  
　　女子周大寳去冬由其母押於滬北四馬路寳和里凌陳氏所開之雉妓院内賣娼嗣被狎客徐仰山誘逃無綜兹由該鴇在南巿蘆蓆街徐之家内尋見報告南區一併拘獲留候該鴇邀到女母然後移請裁判所訊究 
[不認負欠]  
　　己閉大源草貨店主程正銓控鞋底作主徐興隆虧欠貨洋二百四十七元圖賴不還經裁判所傳訊徐不承認判令交保候移送該業公所妥爲理處 
[私刑弔打]  
　　同泰藥材行前日雇令車夫蔡來來運送茴香中途失竊半句責令蔡賠洋三十餘元蔡即扭到張阿福指爲竊賊當由行夥費廷華等强用私刑敲逼承認旋有隣人不服報告裁判所派探一併拘案並傳執事殷錦榮研訊着費罰洋三元候再派探查明張阿福如非歹人應將洋三元給予具領爲醫傷費殷略予申斥而退 
[閘北]  
[幸未燎原]  
　　總局路協興胡同張科長公館内於昨日上午十一時半燃放鞭爆詎有火星飛至凉棚上幾兆焚如幸即撲滅 
[是否吞没]  
　　侯松齋控顧清華及寳山縣地保倪渭卿吞没地價洋一千元前日由巡警總局孫裁判集訉一過判令退去聽候查明再行訊斷 
[控追房租]  
　　譚王氏控沈王氏虧欠房租洋十九角向索不還前日由三路分局黄區長集訊諭令被告出外理處 
[英租界]  
[率涉多人]  
　　英商羅白臣在公共公廨控告地販　微生抵單不贖一案前日午後仍由寳讞員會同英康副領事復訊兩造均延律師上堂代辯並牽涉地販雷汲安等多人判葉還押候補傅人証再訉 
[各宜留意]  
　　近來公共租界内各行號門前所懸之銅質招牌時常被竊兹經華捕張正巡官查悉特於昨日通諭各捕房捕頭轉飭中西探捕人等一體留心偵緝如能破獲准即酌予獎賞以資激勸 
[私刋圖章]  
　　俞桂生私刻天津路者仁信票號圖章昨向河南路有隆洋貨號騙取線襪香皂等物旋被該號察知扭交包探帶入捕房押候究辦 
[冒名收帳]  
　　河南路和盛米店探王茂生僞造該號往來帳摺向江西路益盛順報關行冒收米洋一百三十八元昨經包探嚴阿慶將王查獲拘押捕房候解公堂訉辦 
[暗受虧損]  
　　紹興嵊縣蕭山等各客商因存棧絲繭被管棧人等串同舞弊另買雙宫繭混人湊足斤數受虧甚巨昨特集議杜弊辦法免再虧損 
[補出提票]  
　　湖北路福興圓作主唐木生積欠英商營業公司房租銀一百二十兩逃匿城内昨經公廨移請上海縣派差龔順將唐提獲送至總巡捕房捕頭因查無公廨備票將唐押候請廨補出提票帶回訉究 
[自投羅網]  
　　住居芝罘路二百二十九號屋内之馬夫張阿三昨投老閘捕房控被四百二十九號華捕無端辱罵旋經捕頭飭探查得張有誘拐婦女情事着覓妥保出外候核至指控華捕辱罵一節無憑不理 
[洋行索租]  
　　英華街十一號住户因欠新沙遜洋行租金被控發封在案兹將房租付清昨日由廨派差協探前往啓封又雲南路六百六十一二號住户亦欠該洋行房租昨日由廨派差協探將屋發封備抵 
[查獲車夫]  
　　南京路盧少棠家被包車夫李阿二竊去值洋六百元之衣物逃逸由廨著將李之保人陳阿三交保尋交在案昨日由探陸桂山將李查獲拘入捕房押候訉究 
[因何遺失]  
　　寗波路源盛隆茶棧昨日派人至法界金利源碼頭車運茶葉五百四十六簍至七浦路源盛祥茶棧内在途失去十二簍共值洋一百念元即報捕房　爲查緝 
[美租界]  
[醉漢妄爲]  
　　某洋人前晚乘醉闖入百老匯路朱阿林家將朱婦扭住圖姦迨唤到三百十八號印捕向之喝阻非但不聽反將號衣撕破旋即拘入捕房解送該管領事署責令償還修衣費斥釋 
 
 

Page 20

 
 
[因何衝突]  
　　船户張全林昨向吳淞路某蠟燭店兌洋不知因何與夥毛文龍衝突被毛毆傷頭顱由捕併送捕房聽候核辦 
[碾傷車夫]  
　　塌車夫王和尚等昨載玻璃多箱行經新記浜撞倒車夫楊少卿碾傷足骨由捕併送捕房王暫管押楊送醫院療治 
[法租界]  
[劇賊就獲]  
　　劇賊周福林何德發王榮仁等紏黨十餘人在新租界華洋交界處合借房屋一所日則匿居夜則行竊所得贜物均托劉阿照金阿五等舊貨攤代銷兹爲捕房包探偵知禀明捕頭將周等三人緝獲餘均逃散昨日解廨訉實判王枷號一月押八月周何各枷一月押捕房二月劉阿照押兩禮拜金阿五罰洋兩元充公以儆 
[撞壞馬車]  
　　太古洋行馬人潘阿四前日駕車由二洋涇橋往北邊有李泮林所駕之電車隨後馳來潘以路旁停有塌車小車地窄難讓照章舉手令電車緩行詎李置之不顧致將馬車輪葉撞損時有四十九號巡捕目覩報知捕房一併傳至公廨訉明判李罰洋五元充公 
[老漢推車]  
　　車行主張四經將東洋車租於年老之吳富林上街載客撞于某號電車上幾遭危險當由巡捕拘入捕房傳同行王送廨請示中西官以張不應將車租於老人判罰洋五角充公 
[木匠串竊]  
　　木匠老桂前日偕仝業忻金生在太古棧修理門牕乘間偷竊牛皮棗子等物被棧中人查知老桂即逃避不見當將忻拘入捕房解廨請究忻供寳由老桂起意現己不知逃往何處判忻枷號七天示衆 
[虧欠房租]  
　　吳子香錢伯言俱欠公和公司房金由收租人報知捕房傳至公堂請究錢供情願將各物提賣歸償吳供實因貧苦難以料理判吳搬遷免究錢押候再核 
海上閒談 
昨爲端陽節日。店舖居户。有煨燒蒼术白芷者。有燃放高升邊 
炮者。叩其故。則曰袪毒何迷信之不易破耶。夫使蒼术白芷。高升邊砲。果足以袪除毒氛。則不僅端陽節日宜有此舉。上海地。 
方竟無一日可以無此舉。何也。人心之毒。尤甚蛇蝎。吾恨不得。 
一掃而空之。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[鹽政處會奏議覆粤督等奏湖南衡永寳三府酌擬劃分淮粤引界摺（續）]  
衡永寳鹽務旣便於粤而不便於淮且不便於蘆東自當求其實際正其疆界以期方針之有定而免甌脫之相爭兩廣督臣張鳴岐請將衡永寳三府劃作粤鹽引界實屬正辦所稱蘆鹽東鹽與粤省之鹽同一借運何云規復尤爲破的之論而湖南諮議局乃謂其舍久定之省疆立新分之界綫藩籬盡撤門户洞開必致淮岸盡被侵銷鹽法概行紊亂不知所謂舍久定之省疆者乃舍其有名無實之省疆所謂立新分之界綫者乃立其自然而成之界綫所謂藩籬盡撤門户洞開必致侵銷淮岸紊亂鹽法者乃借運蘆東之弊非劃分粤界之弊也至於該局所稱衡永寳三府自光緒二十七年開辦官運配銷淮鹽至宣統二年共銷五萬八十八引核計稅捐所入湘省實應收八十餘萬兩若照湘議借運蘆東整頓官運歳可得欵一百三十餘萬兩將來漸次拓銷其增入之數亦當以百萬餘兩計必粤省能全數承認湘省損失之欵方可議及更張等語不知光緒二十七年創辦衡永寳三府官運係由湘省收買粤鹽與湖岸督銷局之配銷淮鹽兩不相侔豈能混而同之且官運粤鹽亦並未嘗實行該局所稱宣統二年共銷五萬餘引者仍配銷淮鹽引數耳而配銷淮鹽居其多數者實祇衡陽清泉衡山邵陽新化等數縣若以此數縣劃爲淮界則宣統二年湘岸配銷淮鹽引數自可如故而湘省所得淮鹽稅捐銀數亦可如故不獨湘省無所損　卽淮南亦無所損失豈能責令粤省承認其欵此外各州縣配銷淮鹽爲數無多如果劃爲粤界自可查明配銷淮鹽稅捐等款實數飭令粤商照數承認且可查明湘省所收衡永實三府粤鹽稅捐等欵實數全由粤商照數承繳湘省亦有何損失之可言至湘議借運蘆東以銷於衡永寳核與淮南商人借運蘆東以補淮産之缺而保淮銷之數者其事逈不相同斷無可行之埋是則該局所指借運蘆東漸次拓銷之增欵不過以無爲有課虚責實爲此臆說而己母庸深論臣等公同商酌擬請援照湖北川淮分界成案將衡永寳三府各屬現在實銷淮鹽者歸之淮實銷粤鹽者歸之粤庶幾名實相符不致彼此淆亂查衡州所屬衡陽清泉衡山三縣與寳慶所屬邵陽新化兩縣或己全銷淮鹽或己淮多粤少且其地形均有要隘可以設卡緝私該五縣應卽劃爲淮界行銷淮鹽至衡州所屬耒陽常甯安仁三縣寳慶所屬武岡新甯城步三州縣以及永州所屬零陵等八州縣或全銷粤鹽而淮鹽顆粒不到或雖强勉配銷淮鹽而實在銷數亦屬甚少且衡永所屬各州縣本與粤鹽引地之桂陽郴州毗連而衡州所屬之酃縣又屬粤鹽引地緊與耒陽安仁相接兼之地勢散漫灘以設卞緝私該十四州縣應卽劃爲粤界行銷粤鹽如此則地利民情兩得其便將來分淮界内尚可遂漸整頓增銷淮引無須倚賴於蘆東分粤界内亦可省巡緝之煩除需索之患商販無虞閭閻不擾粤銷更當暢旺從此在淮在粤在湘均可有利而無害而國計之裨益己非淺尠至分粤界内十四州縣凡由湖南征收粤鹽隣稅釐捐等欵奏咨有案者應以宣統二年收數爲斷由湖南廣東兩省會同查明宣统二年實收之數責成粤商照數諰繳其兩廣督臣所秦粤商報効銀十萬兩應由臣部查明宣統二年該十四州縣實銷淮鹽引數再行分别核撥界限旣己分明欵項亦各有著此一舉也可以斷從前淮粤鹽務數十年之轇轕矣如蒙俞允即由臣處臣部行知各該督撫遵照並飭鹽務各官妥愼辦理以期私淨官暢弊絶風清鹽務日有起色所有湖南衡永寳三府酌擬劃分淮粤引界缘由謹合詞恭摺覆陳是否有當伏乞皇上聖鑒訓示再此摺係督辦鹽政處主稿曾同度支部辦理合併陳明謹奏宣統三年四月十七日奉旨依議欽此 
國外新聞 
[土耳其勦亂近聞]  
　　初四日倫敦電云據君士担丁電稱土軍在塔格脫與阿爾排利亞亂民屢次交戰土單統領希開脫報告亦謂曾見激戰數次 
[日本銀行更换總理]  
　　初四日東京電云日本銀行總理業己辭職横濱正金銀行總理高羽男爵己調此任該銀行恊理井上君陞爲總理 
[臺灣疫患續聞]  
　　初四日東京電云聞臺灣近復有疫症發現 
[英議院問答豕肉問題]  
　　初四日倫敦電云倫敦自治局總理巴恩斯君在下議院答某議員問近由中國運到生豕一萬六千零八十九頭一事據稱此數不過爲曾經起岸之一分查騐一切費時甚久故暫時不能得其結果惟聞主人等擬將全批生豕改爲鹹肉（以上譯字林報） 
[德國國會通過德日商約]  
　　初五日倫敦電云德國國會己將德日暫行商約第三次宣讀通過 
[法軍續抵番士城]  
　　初五日倫敦電云據湯其愛爾電稱法將戈郎特統帶之縱隊得逹白利愛將軍由番士派出軍隊之助力與商民激戰之後己於前月二十六號行抵番士 
[俄德兩君將次相會]  
　　初五日倫敦電云俄皇將於月内與德皇會於芬蘭斯開里斯 
[美政府圖成公毖條約]  
　　初四日柏林電云美政府現與英德兩國商訂公斷條約 
[奥皇政躬漸健]  
　　初四日柏林電云奥皇約瑟政躬現己大有進步 
[俄外部大臣赴德就醫]  
　　初四日栢林電云俄國外務部大臣薩薩洛夫君己往德國巴丹就醫 
[墨西哥華僑可危]  
　　初四日栢林電云墨西哥各省有亂民四出刦掠華僑多有被害者 
[奥國政界近事]  
　　初四日栢林電云奥國外務部大臣己向蒲爾 
 
 

Page 27

 
 
茄利亞國君（現駐維也納）重行申明土耳其在馬基頓之圖畫保其無礙（以上譯文匯報） 
小說 
[殖民小說華僑涙（二十八）]  
范鳳洲猛然見了這個女子。直覺得神光離合。倩影隂陽。不覺呆了一呆停。住脚步。把身軀閃過一邊再打起精神來。細細的舉目看時。只見這個女子。寳　啼紅。愁眉鎖翠。低著個頭。一步步的走進旅館。好像心上有極大的心事一般。范鳳洲看了。心上甚是疑怪。看著這個女子走進雙鷹旅館的大門。自己便也不因不由的。掉轉身來。跟在這個女子的後面。好像受了電氣。的吸力一般只見這個女子走進旅館。便有旅館的執事人。上來招待。這個女子只說要找一間上等的庽房。執事人聽了。連忙鞠躬答應。便同著這個女子。到第二層樓上。去看定了一間狠寛廠的房屋。剛剛奇巧不巧。的就在范鳳洲庽房的隔壁。范鳳洲見了。心上十分歡喜暗想有這樣一個美人。住在間壁就是早晚間多看幾眼。也是好的。想著。又見那執事人走上一步。恭恭敬敬的問了幾句。那女子也不回答只在身上取出一張名剌來。交給執事人執事人接了過來。又向那女子鞠一鞠躬便走了出去。范鳳洲便也跟著那執事人出來。一眼看去。早看見那張名剌上。端端正正的刻著一排英國字。用拚音讀起來。是張月華三個字兒。范鳳洲看得清楚。也不去和執事人兜搭。依然回到自己房中。靜悄悄的坐著。心上暗想這個女子不知道究竟是什麽人。看著他神色悽凉。容華。慘淡。一定有什麽愁苦的心事。口中說不出來。我不免想個法兒去探問他。究竟是怎樣的一回事情。若有可以帮他的地方。我就竭力助他一臂。也是我們中國人應盡的義務。正想著。忽聽得隔壁房内低低的長嘆一聲。又接著低低的說道。　世界上竟有這般的負心男子。我當初不合薄視同胞。崇拜異種。以致·····那女子說到這裡。好像一口氣咽住了。說不出來。接著只聽得嗚嗚咽咽的聲浪。好似那孤雁悲唳。哀猿夜啼。只把。 
一個憐香惜玉的范鳳。洲聽得個孤耳搔腮。十分難過。恨不得把自己的身體。去替代了他方好。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
