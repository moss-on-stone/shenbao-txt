# 1904 - 231 - 4911260

 

Page 1

 
 
[重印大字康煕字典出售] [  圖書集成局啓]  
　　康煕字典一書爲考求字音字　者不可不備之　本悟木版卷帙繁重不便携帶石印字　過小又失目力閲者　　　本局特　前已　　之鉛版重印校　縝密　憾無遺每部定價碼洋三元卽日出售賜頋者請向申報館申昌　　　　可也此佈 
[續錄奏定商標註册試辦章程]  
　　第十七條如有欲抄錄商標檔册或閲看檔册者准其至註册局或掛號分局呈請距局較遠者可由經手代理人呈請第十八條註册局將註册之商標及註銷關係各事刷印商標化報布告於衆第十九條有侵害商標之專用權者准商標主控告查明責令賠償第二十條控告侵害商標者辦法如下所列一如被告係外國人卽由該地方官照會該管領事會同審判二如被告係中國人卽由該領事照會該地方官會同審判三如兩造均係洋人或均係華人遇有侵害商標事件一經告發由各該管衙門照辦以示保護第二十一條如犯下則各條者　以一年之内監禁及銀三百兩以下之罰欵但須俟被害者控告方可論罪一意在使用同種之商品而摹造他人註册之商標或將此販賣者二將商標摹造而使用於同種之商品者又知情販賣其商品或存積該物意在販賣者三以摹造之商標用爲招牌登入報章告白者四知他人之容器註卽箱匣瓶罐等類包封等有註册商標而以之使用於同種之商品者或知情販賣其商品者五明知可以侵害他人註册商標之品物故意運進各口岸者第二十二條如有以上各條情事將其製成之商標及製造商標之器具均收没入官其與商標不能分離之商品或容器或招牌則毁壞之第二十三條凡呈請掛號註册給照等無論華洋商應繳各項公費如下所列一呈請掛號每件關平銀五兩一註册給發印照每件關平銀三十兩一合用轉授註册每件關平銀二十兩一期满呈請展限再註册每件關平銀二十五兩一抄錄註册商標之文件關平銀二兩註過百字每件加五錢一到局閲册每二刻鐘關平銀一兩一遺失補請印照關平銀十兩一報明冒牌等事每件關平銀五兩一呈請再行審查關平銀五兩一呈請註銷關平銀三十兩一留傳後人請换印照每件關平銀五兩附則第二十四條本章程自光緖三十年九月十五日起施行第二十五條本局未開辦以前照條約應得互保者旣在當　門　　　　　　本局當　其已　呈請合　第二十六條本局未開辦以前在外國已註册之商標須於本局開辦六個月以内將此項商標呈請註册本局當認此項商標爲呈請之最先者第二十七條本局未開辦以前其商標雖經各地方官出示保護如本局開辦六個月以内不照章來請註册者卽不得享保護之利益第二十八條前三條情節於第五條所定之章程無關以上作爲試辦章程其未盡各項俟商標例訂成後再行酌量增補章程登畢尙有細目容再續錄 
[本館接奉電音]  
　　昨日午後一點鐘時京師友人飛電傳來上　二道旨一道敬謹譯登○七月初十日内閣抄奉上諭八月初二日祭社稷壇朕親指行禮欽此同日奉上諭鐵良現在出差兵部左侍郎著堃　兼署欽此同日奉旨鐵良現在出差正藍旗满洲副都統著岳　署理欽此 
[電傳宮門抄]  
　　昨日午後一黠鐘時京師友人專電告知本館云七月初十日皇上如見軍機大臣及蔡曾源周樹模現换　葛紗 
[廷寄補錄]  
　　兩江總督魏午帥於五月二十七日接軍機處電云奉旨柯逢時電奏廣西柳州　逆北趨土匪　應攻破永寍州之三隍城省城解嚴省防僅有三營請撥兵恊防等語廣西軍情吃緊著張紹華卽派道員黃忠浩統帶得力數營飛速馳赴桂林協同防剿務卽迅掃匪氛毋任　趨蔓延湖南兵力尙單應防各路亟應節節布置著魏光燾迅派道員杜俞所統一軍乘坐輪船兼程前往湖南扼要塡紥以資　應昨已電飭藩司劉春霖統帶滇軍馳往剿辦湖北新軍尙稱精練能否赴廣西著張之洞卽行電奏該督撫等務當不分　　所有派出各軍餉械仍由本省壽濟以靖邊疆而全大局欽此○軍機大臣字寄兩江總督魏午帥光緖三十年六月初三日奉上諭淮安關監督缺業經降旨裁撤所有該關應辦事宜著卽移交兩江總督辦理近來淮安關徴收異常短絀而商民日多苛擾有煩於民無益於商朝廷鋭意裁撤交該督經理著卽將該關現在情形確切查明妥籌徴收善策詳細具奏總期積弊一清税收核實商民不擾是爲至要欽此 
[日擊俄艦]  
　　昨晚十二點二刻鐘東京來電云千歲艦長亭木報稱千　及對馬兩艦於華歴七月十一日午後及十二日午前在　太島海面矻擊俄艦那惟克受傷甚重現己擱淺船尾已沈我對馬艦爲敵擊傷煤　刻已修整於戰鬥力航海力尙無損害在艦人員一無死傷 
[派送德員專電]  
　　昨晚八點鐘接日本東京專電云頃據東鄉司令官報　華歴七月初八日我水雷艇在旅順口搜獲華式船一艘内有德國觀戰之少佐一員詢知少佐名禾普满蓋因遵日皇頒發之旨而離開旅順者現已　人送該員前往膠州矣 
[日廷派艦至滬]  
　　昨日日本東京來電云日廷以旅順俄艦逃至上海特命瓜生中將　率　洋　駛赴滬上辦理此事 
[俄艦啓程東渡]  
　　前晚英京倫敦來電云波羅的海俄艦　十一艘並　　船數艘已於華歴七月初五日啓碇駛赴遠東 
[旅順價値]  
　　奥京維也納來電云此間某某諸日報登亞迭殺革訪事人手函略謂本地陸軍　稱俄人失　 
 
 

Page 2

 
 
旅順之期當在此後二禮拜内日人稱師前往必以大砲環攻需費旣多流血亦復不少聞之俄國某將校謂旅順口内一切軍艦運船大砲砲臺之類約共値英金二千五百萬磅合之日幣得二萬五千萬圓 
[江督魏午帥遵旨節欵練兵裁併局所札]  
　　爲飭遵事照得本年五月二十八日奉上諭欽奉皇太后懿旨各省督撫各就本省財力實心籌措外銷之欵核實騰挪中飽之數從嚴釐剔並歸併局所裁汰冗買清提陋規力除糜費以資挹注每年匀出的欵若干以爲練兵之用不得僅據屬吏之詳報任聽局員之把持多留優缺優差爲調劑屬員地步現在時艱日棘除寛籌的欵迅練勁兵實無救急之策並將籌辦情形限一月内具奏等因欽此當卽遵旨分飭司道各局切實查議詳復去後兹據密藩司分别開報呈核前來本部堂先就省埠各局所逐加察核權衡繁簡應將派辦處裁撤歸併藩司衙門辦理馬路工程局裁撤歸併保甲兼巡警局辦理譯書局裁撤歸併官報局辦理每年共約節省經費若干由司查明彚案具詳以憑覆奏除將省外各局所如何裁撤叧札飭遵并行金陵釐捐局查明各屬局卡何局可裁何局可併切實議詳曁分行籌防支應各局及各關道查明外銷之欵若何核實騰挪中飽之數應如何從嚴釐剔據實詳辦外合行札飭札到該局卽便遵照札指辦理勿違特札 
[奏罰贜欵]  
　　京師訪事人云日前某侍御遞一封奏略謂方今懲治官常之例至於革職以昭　戒而後已乃由今觀之革職可以儆常人而未足以懲貪墨故朝廷以爲赫然怒者此輩仍怡然安之誠以彼方假官爲謀利之階但使積蓄錢多則已償所願初未嘗以一官之去留爲榮辱也所以常人革職則一朝貧賤誠有不堪言狀者貪吏則满載而歸依然富户求田問舍其樂或勝於有官卽或年力方强官情尙熱則挾其多金以結交勢要而河工洋務軍營諸優差無求不得不數年而開復原官矣又不數年而保陞過班矣夫貪吏而偶然敗露者祇十人中一二耳而此一二人者其究竟仍未嘗有所損也良出所憑者厚而勢處於常伸故進退升沈無往不可以自得而法令幾等於無權無怪乎朝廷日嚴懲貪之令而貪吏仍日見其多也擬請嗣後遇有懲辦貪吏之案於處分之外復量其資財分别罰繳贓欵以充軍餉庶法令有權而貪吏稍知歛跡夫金作贖刑著於經訓况當財用匱乏之時籌欵匪易若將貪吏悖入之資充整軍經武之用無傷正理亦且得情法之平未始非籌欵之一策也摺上 
[商部考試實業餘譚]  
　　京師友人來函云此次商部奏請創設實業學堂自正月間卽刊刷示文遍寄各省故赴試學生多至二千六七百名比試期在邇一時都下嘖有煩言僉謂非有大力人情不必入場云云聞者疑信參半及榜發果然疑　甚多如兄弟三人同榜者劉式曾劉式郛劉式元直隷京官之子兄弟兩人同榜者沈承焌沈承煌浙江人刑部侍郎沈少司宼家本之子花連布花山布内務府旗人家號素封梁大誠梁鴻年廣東京官之子以外類此者尙多閲其姓名籍貫自然了了其可疑者一商部候補主事張璧田遵化州人其胞弟名錫田靳學禮河南人其子名家伾覆試均列正取然二生素無新學名左侍郎陳玉蒼之甥馬恒幹素不能文前在學堂肆業被黜二次此次覆試前一日已得有題目由外間倩人捉刀是日帶稿入場亦係正取其可疑者二傳聞某生已交白卷迨塡榜時某堂官見無其名向閲卷者索取其卷補入正取其可疑者三覆試日某生見同號一生題紙未下已錄就一藝其可疑者四又某生見同號一处書寫皇上二字誤作單　倉皇失措監塲某君見之教以攺上字爲土字且云不妨不妨其可疑者五預示七月一日覆試發榜届期遲至黃昏始貼門外看榜者終日奔走絡繹往返無得見者其可疑者六素稱好手正塲取列前茅者覆試槪不錄取其可疑者七備取人數向來减於正取兹正備同額足見人材擁擠故破格推廣其可疑者八友人之所述如此其出於忌者之口耶或妄相懸揣之語耶抑赫赫諸公果有别比營私之意而道路口碑固不盡無稽耶筆而述之竊願當軸者有則攺之無則加勉而愼勿再貽人以口實也 
[逃員口供]  
　　廣東逃員裴景福由澳提回省垣經藩憲胡方伯會同臬憲程廉訪於本月初三四日研訊等情已登前報兹閲時敏日報云當日提訊時廉訪先詰裴何故逃澳裴答稱當時岑雲帥勒令報効無奈革員歴任四缺均遭賠累不名一錢不得已赴澳籌措不料遽被澳官扣留何敢私自逃逸訊以任内所辦各犯站籠致斃之案共有若干起供稱約百餘起當日之事實因盜賊橫行先後禀准督憲要筱帥德靜帥用此重典以遏亂萌原不該干及夫已氏之私人廉訪命傳兵刑吏曁劊子手到案裴稱此案革員並非不承何須若輩作證廉訪乃止及訊　罰一節裴供稱革員已奉父命此欵萬難遵繳祗得一任雲帥如何治罪雖至九死無可强也廉訪大怒飭攺押他所旋有爲之緩頰者廉訪問傳大令曰爾敢具保否大令慨然許諾廉訪遂飭大令曁周少尉同具印結繳案乃將裴帶回獄中聞裴在任數年手辦站籠之犯共計一百二十餘起内有四起係命案其餘俱係盜犯迨交缷時已將全案卷宗攺作病故希冀彌縫不意爲數過多遺漏十餘起皆有親筆硃墨判可憑大約卽將據此定罪亦可謂天奪其魄矣 
[優容疆吏]  
　　金陵訪事人云江督魏午帥前經汪侍御鳳池參劾謂終日以聲色自娱付大權於僚幕甚至僚幕所爲該督毫　覺察云云摺上留中不發聞近日午帥忽奉廷寄有則攺之無則加勉之諭聖恩高厚優容大臣午帥宜如何圖報哉 
[縣令朦詳]  
　　錫金兩縣米業中人以捐欵事焚燒楊範天孝廉之宅並拆毁竢實學堂本報已迭紀其事兹有無錫友人摘示錫金兩縣主詳文略謂移借廟捐作學堂經費各米行已經具結在案乃以訛傳加捐小民無知拆毁學堂而是夜楊紳家又忽火發焚去房屋兩三進以致訛言愈甚店鋪罷巿經卑縣等會同彈壓出示曉諭民間始知原委卽一律照常開巿訛言亦息其中究竟有無匪類唆使尙待細查云云 
[粤督行程]  
　　廣州訪事人云粤督岑雲帥於上月十三日由梧州啓節至藤縣之濛江登岸十七日至平樂府之永安州十八日至荔　縣之馬嶺地方由縣城至此共一百四十里時已將近三更地方供應未能預備從者僅差官武巡捕十餘名其文案隨員均　後　到　星夜馳赴桂林 
[浙學出轅]  
　　紹興訪事人云浙江學憲陳蓀石宗師定於本月十二日由省起節渡江按臨浙東考試嚴紹等郡聞嚴州府黃峙青太守已奉札飭知定於十九日取齊各邑生　矣 
[皖省官場紀事]  
　　安慶訪事人云六月二十四日撫憲誠果泉中丞委曹大令述誥押解京餉若干萬赴京交納○前任阜陽縣閻大令恩培近經藩憲聯方伯詳請撫憲題補當塗縣六月二十八日方伯先飭前往署理大令接奉行知卽詣轅禀謝○調署當途縣　　濳山縣凌大 
 
 

Page 3

 
 
令謙現經方伯飭赴潛山縣新任○截取同知李司馬永鎭到省有年現値廬州府同知遺缺已由聯方伯詳請補授矣○委解五六批京棕魏殿臣二尹楊少尹寳勛已於六月二十七日回省詣各憲轅禀知銷差 
[蠡城秋色]  
　　紹興訪事人云越郡各農民應完糧賦向由莊書保役人等分里收取任意浮加大爲民患曩由紳耆聯名具禀至府請秉公劃一嚴杜侵蝕府尊熊再青太守據詳立案出示勒石兹届下忙開徴先期曉諭謂照額則每地丁銀一兩隨收捐錢三百文此外並無絲毫需索如有浮加各項情弊准卽指名禀究定當查懲○前者省憲派員來越會同縣主清丈升科時有湯緖者糾衆抗拒故卽訪拿到案押候嚴懲詎未數日乘隙逸出以致典史姚少尹以焕因之撤任勒限跴緝刻始購綫至山中沙民家拘獲派兵星夜護解省垣聞須治以永遠監禁之罪矣○餘姚東關釐局委員齊大令宗筠前於交缷後虧短經徴銀兩久延不解故奉藩憲派委徐大令士鋆前往守提刻已如數清解惟彼處現已舉辦各業認捐釐局亦將定期裁撤矣○紹屬上遊各境向多梟匪蹤跡近因防營陸續裁汰尤無顧忌每向富有之家强行勒借稍不遂意拔刃搶劫業已數見不鮮邇來更肆披猖如西郊塢俞姓之婦年方花信被匪所見喝令醜類乘夜破罪直入强劫而去頃由左近各村集議禀請查剿俾免貽患養癰 
[北固秋雲]  
　　鎮江訪事人云六六月二十八日有英法兩國兵艦各一艘均由滬江鼓輪抵鎮暫泊江中有頃各艦弁兵登岸　詣租界一 
帶閒遊旋卽展輪溯江西上向漢皋進發○常鎭通海道憲郭月樓觀察以時事多艱深恐肖小乘機竊發特嚴飭城内外各叚保甲委員認真巡緝各處栅欄一律於二鼓上鎖誠保衛閭閻之善政也○江安海運鎭局委員張王兩大令兑運　米近已告竣隨於六月二十七日撤局並赴各當道處辭行二十八日附某輪船回金陵銷差○海州人某甲冒充新勝營弁在山巷左近開塲聚賭引誘良民事爲新勝營管帶徐寳山都戎所聞日前已飭勇設法拘拿嚴訊之下重責軍棍若干貫耳游街示衆○連日江水大漲三江口一帶水勢尤急月之初一日有某雜貨船一艘行經其處遽爾沈沒船中人悉入波心以泳以游幾占滅頂幸經救生紅船施救得拯起三人尙有三人已魂遊地府矣 
[白門瑣錄]  
　　金陵訪事人云江西督銷局一差例以一年爲满由兩江督鹽憲　員接辦以重官銷現辦是差之某觀察已届瓜期督鹽憲魏午帥查有兩江營務處總辦夏觀察時濟堪以委辦江西督銷已於六月二十八日懸牌示知觀察即日趨轅叩謝一俟營務處有人接手卽將束裝赴差矣○自客冬以迄於今四鄉盜賊繁滋赴官報案者踵趾相錯春間經花神廟鎭董督率練勇先後拿獲沙洲圩等處刼盜重案七八起解縣訊供收禁鄉間盜風稍戢六月某日之夜又有盜匪夥劫谷裏村姚學中家刃傷傭工劉四一名登時身死盜衆得贜四散次晨行經小米行鎮適遇團董率同練丁巡夜歸卡向之盤詰言語支吾當卽拘獲盜匪劉春本劉春必楊文秀等三名搜出手槍小刀九龍袋等件並原贜廣土四枚洋銀三十餘元卽將犯贓一併解送江寗縣訊辦事主已先赴縣投案縣主立傳事主認明原贓具領三犯不能狡展一鞫盡吐其實縣主飭令釘鐐收禁候詳請上臺從嚴懲辦 
[鄮山挹秀]  
　　寗波訪事人云六月三十七日之夜魚更三　時城内鼓樓前税關側某鋪不戒於火忽兆焚如霎時烈　飛騰直衝霄漢而城内外各水龍馳至汲水狂噴無如火勢奮揚不甚得力轉瞬已殃及左右鄰下焚至一點餘鐘之久始得熄滅計共燬店鋪十餘家○日前浙江提督呂道生軍門派練軍正中營在奉嵊交界處拘獲著名臣盜　文解交鄞縣收禁旣而縣主周少軒大令飭差將關由獄提案研訊之下供稱小的向住左溪坑附近素諳醫道是處時有盜黨避匿小的　爲盜醫足得謝儀洋銀八元以致被人控告初因懼禍逃匿寗海不意甫經回里卽被獲案大令一再推鞫堅不供認乃令還禁俟覆訊明確再行核　○定海　民婦徐張氏同姦夫劉某謀斃親夫一案　廳尊楊子荔司馬拘案訊明飭差解府府尊喻庶三太守覆勘明確收禁鄞縣獄中旋由原差將男女二犯置之木籠解赴省垣　現有陳某開設辦利公司赴各鄉民家凡置織機一具收取洋銀一元五角給發憑照聲稱保護事與專和緯成　布局頗有關碍日前已由局董禀控各當道　爲查辦矣○前者浙江提督呂道生軍門以寗海縣境訛傳鄉民聚衆仇教杯蛇巿虎人心皇皇當派練軍副中營張易軒游戎帶勇前往駐紥寗奉交界之栅墟嶺訪聞距彼處二十里奉屬叚泉山一帶地臨海濱山林叢雜賭徒洪作濤在彼開設花會貽害鄉民因督勇至山分别布置然後鳴號兠拿衆賭徒出而抗拒毆傷二勇拿獲洪等四名並起出賭具等件一併送至奉化縣王大令訊辦 
[貝子北上]  
　　專使赴美之倫貝子公畢回滬小駐行旌訂期昨日乘招商局安平輪船北上鐘嗚二十本埠駐防各營管帶督率兵丁列隊江干護送邸駕俄而江海關道憲袁海觀觀察提右營周參戎以次文武各官咸至碼頭恭候三點鐘時貝子由行轅乘坐紫韁雙馬車蒞止旋卽登舟定於五點鐘鼓浪起程出口 
[直刺禀辭]  
　　新任太倉州知州謝枝詵刺史由蘇領憑來滬擇於本月十二日接篆現因爲期急迫爰於昨晨詣道轅禀辭卽日起程蒞太倉履新 
[諭辦商會]  
　　上海縣正堂汪爲出示曉諭事光緒三十年六月十一日奉署府憲田札光緒三十年六月初二日奏藩憲效札本年五月初十日奉撫憲恩札開案准商部咨光緒二十九年十一月二十四日本部具奏勸辦商會酌擬簡明章程　單呈覽一摺本日奉旨依議欽此相應刷印原奏章程恭錄諭旨咨行貴撫欽遵辦理可也等因到院札司飭府轉飭示諭商民一體遵照等因並奉發章程到縣奉此合將章程抄錄出示曉諭爲此仰闔邑紳民人等知悉一體遵照辦理毋違特示 
[釐局批詞]  
　　寳山縣商民張傳生投淞滬釐局禀控徐長順並無部帖私開行場等情兹奉督辦陳亦漁觀察批示一道照錄於下查此案前據張協盛以徐長順無帖私開求提押閉來局具控據經飭據該縣以徐長順本請司照領客　買以後不准私設行塲詳復前來卽經批示在案兹又以徐長順之司帳沈阿江私設行塲招攬亂規等情續禀如果屬實殊違例禁仰寶山縣立卽飭查明確控果非虚仰速押令來局捐請部帖執業倘敢抗違卽予押閉追用充公毋稍違延切切此批 
[盜案又見]  
　　本月初八夜虹口迤北寶山縣境天通菴一帶王家宅左近王四六家被盜一案報經縣主王緯辰大令於初九日乘火車前往查勘諭候飭差緝拿事畢回署上晚又有盜匪數十人明火執仗擁至巡防局北首永壽寺中用石撞開山門將僧七名用繩縶縛幽閉一室然後翻箱倒篋搜括一空呼嘯而去天明鄰人入内始釋各僧之縛查檢所失除洋銀衣服外有小金香爐一枚値價頗巨當　住持僧開單投報寶山縣署請爲勘緝説者謂彼處自今歲以來盜案迭見巡防局近在咫尺略平顧問殊可異也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣州雜志]  
　　廣州訪事人云香山縣屬匪首林瓜四近又竄往蕉門大衝沙東圍地方糾黨數百人負嵎抗拒李統巡偵悉遂調第十五營管帶呂鎭凱十六營管帶馮應琛督帶勇船隨同圍捕上月十九日清晨猝與匪遇林燃砲拒戰適遇廣安兵輪船駛至還砲相攻遂斃匪多名計是役相持一晝夜而林則仍未擒獲○粤省船捐自奉撫憲通諭普免後翌日各船户仍未解散上月二十五日由省中各善堂及七十二行商家向各船户開導再三勸令照常安業現各船户業已知悔不敢再思抗拒矣 
[上海縣署瑣案]  
　　杜明奎控張錦榮違章開設水爐曾經縣主汪瑤庭大令提訊飭水利廳孫少尹查勘禀復判張遵章遷讓旣而張又倩人出面仍在原處開設前日杜又投案禀控至晚汪大令提案研訊張供小的奉諭後已將店閉歇將屋出租於人刻由他人重開與小的無涉大令得供判張速將房屋收回不准租與他人開設水爐飭具切結存案杜斥退○去年春間顧蘭卿控李錫桂虧欠股銀經大令屢次提訊押追刻下李在押日久分文不繳前晚大令命將李提案此追李求請交保出外拔還大令查得李實在貧苦無力籌還遂判責五百板從寛斥釋 
[馬路工程局紀事]  
　　邇來南巿老白渡附近燒酒公所司事以彼處時有遊民設攤誘賭禀知馬路工程局總辦翁子文太守卽飭地甲查明驅逐○南巿大馬頭左近王姓所置房屋近以雇匠修理租户和昌成盤踞不遷具禀馬路工程局總辦翁子文太守派地甲押令遷徙○日前巡街捕在途查獲男孩一口帶入捕房留候家屬認領昨日婦人鄧陸氏投馬路工程局禀稱此孩名阿五年已五歲係小婦人之子今特覓保求恩給領總辦翁子文太守准之○前日南巿馬路工程局包收船捐之徐錦和遣夥杭某代收捐欵杭不知章程收及十六鋪浜北水果船上適爲法租界巡捕查見致被拘入捕房管押由徐赴局禀知總辦翁子文太守不知如何辦理也 
[南巿捕房紀事]  
　　昨日蕭貴發扭王來臣施維采至捕房聲稱被欠瓶價洋銀十五元向索不還捕頭令押候解送馬路工程局禀請總辦翁子文太守訊究旣而蕭以事已理明請免解局捕頭允之○前日工程局小工孫吉昌向萃豐碼頭大春南貨店購物因與店夥某甲爭論找價口角起釁遽以被夥毆擊爲詞禀知總辦翁子文太守卽命捕頭查明實情拘案究辦 
[英美等國租界公堂會訊案]  
　　德商捷成洋行控林佑之不交虧本銀兩一案前次堂期中西官著原告呈遞拍賣清帳前日午堂讞員黃耀宿司馬會同德總領事署繙譯官麥令豪君覆訊原告洋人偕買辦某君將帳略呈案並稱林之貨物當時爲望賚洋行拍去實虧銀六百餘兩除收過定銀二百兩尙應找銀四百餘兩又有叧欵銀八十餘兩請一并追給林供求准交保俟將帳理算清楚方可措繳司馬遂商之麥君將林還押再行勒追○天福洋行控華商福和祥冒牌兠銷牛奶等情前日被告朱世恩仍延律師博文投案候示原告洋人禀稱已致信好時洋行旋據覆稱實係朱世恩向好時購買故刻下本行當向好時理論所有控朱世恩冒牌之案請卽註銷中西官准之 
[英美等國租界會審公廨紀事]  
　　英商新康洋行投本管領事署控華商萬安祥號不付票銀等情經領事准詞照會公廨會審讞員黃耀宿司馬司馬查得此項票銀係崇明德記土棧主郁予千向萬安祥借用因卽簽差至崇明縣提郁來申飭押候訂期會訊核奪○德商廣豐洋行控華人裴芾棠定貨不出等情經英副領事德爲門君照會黃司馬司馬准卽簽差協探將裴傳提至廨押候訂期會訊○前日有丁受其者投廨控被劉金氏引誘其媳兹將氏扭案請究値日差據情禀知司馬飭將劉金氏交官媒看管著丁補詞候訊○翁兆科扭控劉餘慶圖賴票銀二百七十餘兩等情司馬飭押候分别補禀核辦 
[英租界捕房紀事]  
　　六百五十八號華捕在某處見一男孩迷失歸途當卽帶入捕房捕頭訊知姓夏名福加年十三歲隨飭送至會審公廨禀情讞員黃耀宿司馬出不招人認領○七百零一號華捕見年甫十齡之女郎傳五雲在途嚶嚶啜泣因卽帶入捕房捕頭著送到會審公廨禀請黃司馬安插○金姚氏年已三十有七亦復迷失偦途徘徊路側經某號華捕送入捕房捕頭飭轉送公廨禀請司馬出示招認○　民謝金連橫臥街衢爲某號巡捕帶入捕房捕頭令送廨禀請安插○一百虹十九號東洋車夫某甲行竊坐客姚芝山綢長衫一件報由包探邵仁初將甲查獲起到原贜送入捕房捕頭令押候解送公堂禀請讞員黃耀宿司馬訊辦 
[法租界捕房紀事]  
　　前晚某水烟袋作學徒某甲手持烟袋套數隻在途形迹慌張爲包探拘入捕房捕頭訊問之下甲稱店主命送貨至某處並非私自行竊捕頭命暫行管押候傳訊店主再行核辦○小車夫某乙代客裝運行李迨交缷後多出鋪蓋一副爲包罙所見向之盤詰言語支吾因卽解至捕房押候解送公堂訊究　拐匪某丙在英租界誘拐幼孩一口匿跡法租界失主偵知投控英界捕房捕頭飭探至法捕房請派探恊提遂將丙及孩一并帶回捕房捕頭准交英界包探帶回歸案辦理○小車夫甲乙二人不知因何起釁互相毆扭爲巡街捕拘入捕房捕頭命押候解送公堂請爲訊究 
[美租界捕房紀事]  
　　前晚十點鐘時俄羅斯國甲乙丙丁四人行至蓬路見日本人某戊踽踽獨行不問情由肆行毆擊適爲二百二十三號印捕所見將甲等拘入捕房捕頭令押候解送俄總領事署禀請訊究○前晚九點鐘時工部局所雇捉狗夫龔炳祥至斐倫路不知緣何被印度人某甲扭住兇毆一百九十三號巡捕見之上前喝阻亦遭毆擊因奮力拘入捕房捕頭令押送本管領事署禀請究辦 
[贈書鳴謝]  
　　餘姚王蓮溪先生亨統䆳於學問近世偉人也著作等身皆有關於政治教育餉遺學予獲益良多邇者著有中國近世地理志一書分上下二編上編早經刊成曾以惠示其於疆域之深廣山川之形勝以及一切風俗物產靡不條分縷晣燦若列眉而其所注意著九在於政治蓋政治不修則雖洞知地理亦等於石田之無用也惜以未窺全豹不免有美哉猶憾之心兹先生以下編刊竟復以一帙見貽於是此書乃獲全璧朝夕展對足備研磨學堂教科之書斯尤傑出有志地學者誠宜各置一編者也爲綴數語藉展謝忱 
[金陵官報]  
　　七月初一日藩轅牌示調署甘泉縣王彥澂因病一時未能到任遺缺查有代理甘泉縣白承頤委署農工學堂黎赴日本辭金陵船廠沈禀知由滬勘估艇船回候補道左禀知到軍械所差調署邳州胡希林禀知交缷　徴縣回叩謝知州江朝銘知縣潘陛奉示　别知縣孫筠叩謝獎給學堂出力儘先超委優一次王國振禀知　運下局事竣回馮　　由徐屬催提奏銷餉税差回劉懋均叩謝冬賑粥廠蒙给酌委一次　初二日籌防局李叩謝委淮宿　等關總税務局差江蘇候補道方臻喜由京引見來省張應銘謝委署寶應縣桂聚　叩謝　别考試新選江西撫州府王乃澂由京來江蘇試用知縣林介均由京引見來禀到江西南安叅將調補廣信叅將奎旺叅將沈葵綸副將吳立斌均到典史謝希賢禀知奉往寗勸廣西餉賑捐輸局委隨地帮勸差初三日候補道李本森李有　奉示察看皖南茶釐局張彬專丁來省叩謝秦晉賑捐案内蒙保二品頂戴　准飭知知州孫傳準禀知奉委赴安徽查案初四日知縣張珪禀知奉委軍械所火藥局差上海籌防捐局知縣魏詩銓饒州叅將吳家位山西候補府經歴余益謨按　獄李　慶銷雙甸釐捐差回均到候補道朱恩紱見謝委辦兩江營務處初五日委署寶應縣張應銘上海籌防捐局知縣魏詩銓裕蘇官銀錢局知州應祖錫均到世職朱作勲見奉示騐看　河鹽釐提調知縣曾廣璜辭 
 
 

Page 10

 
 
[邗江官報]  
　　六月廿三日運憲詣龍王廟拈香撤壇廿四日范分轉慶錫辭回通屬顧鹺尹冕禀知赴省林鹺尹景禧銷鄂岸差新委餘西塲唐鹺尹啓泰銷　坊寺卡辭赴任荆部郎中袁正郎廷彥抵揚廿五日張鹺尹　勛委北鹽鄭鹺尹貽泰銷揚莊卡陳分轉廷輝銷西岸差許鹺尹星淦由十二圩來揚廿六日萬壽聖節黎明時運司恩都轉率屬至萬壽宮行慶賀禮方分轉在　由淮北公幹回單鹺尹庭蘭銷京餉差劉鹺尹傳鴻淮北來夏鹺尉之柏由通屬來廿七日署泰分司胡分轉光　缷事回委淮北催運差鮑鹺尉彭齡由淮北來廿八日正任漬河縣俟大令紹灜過楊胡分轉辭赴淮北署新興場倪鹺尹壽銘辭赴任廿九日柴鹺尹九齡辭解京餉起程程鹺尹思煦起復回淮七月初一日朱分轉煦同姜　卡來沈鹺尹　禮禀知到二橋卡許鹺尹之憬銷道庫生息到巡庫差初二日楊鹺尹文鍇銷北鹽周鹺尹積康淮北來初三日夏　尉澂鮑鹺尹彭齡均回淮北初四日胡鹺尹遠成赴四浦差葉鹺尹祖泰由旴眙差次來王鹺尹壽榕委西壩卡卽辭赴差劉鹺尹傳鴻辭回淮北 
 
 
 

Page 11

 
 
   
 
 

Page 12

 
 
   
 
 

Page 13

 
 
硃批知道了欽此 
　　江西巡撫夏奏爲商訂黃大壎前赴日本將各項實業認真考察並隨帶學生十名前往分送各學堂肄習專門之學片夏　片再江西省原設農工商務局鑛務公司經前護撫臣柯逢時於上年正月歸併派辦政事處列爲兩所奏明在案竊維朝廷振興百度商部特設專官舉凡農工商礦一切生利之圖事體重要臣上年奏留會辦之紳士翰林院編修黃大壎禮部主事劉景熙均於春間到省正宜及時會商認真籌辦派辦政事處諸務殷繁勢難兼顧自應叧設農工商礦總局以專責成卽以藩司爲總辦添派提調文案等買於三月初三日開局迭據會紳籌議江西物產雖富風氣未開如造紙榨糖織布卷烟等事本地皆足取材而江藝實形窳敗他如種植蓄　皆爲興商之本事資擇善師貴從長因商訂黃大壎前赴日本將各項實業認真考察冀有成法之循裨獲攺良之益並隨帶學生十名前往分送各學堂肄習農工商鑛專門之學異日畢業回華推行盡利其成效必有可觀現已遣派陸續起程理令將設專門派紳督率學生出洋緣由附片具陳伏乞聖鑒謹奏奉硃批該部知道欽此 
　　　江西巡撫夏奏爲江西振捐案内懇恩分别獎叙以昭激勸片二十日 
夏　片再不西各屬連年災歉工振兼施需欵甚鉅三次奏請展限接辦振捐均奉硃批允准並將所收捐項列爲十次造册請獎續准户部咨奏定各省振捐銜封貢監均收五成實銀各項翎枝仍准接振捐章程上兑等因又將所收五成捐銀列爲第十一至十八次造册奏咨在案兹據籌振捐輸總局司道詳　續據各處造報收捐貢監等項二千七百一十四名共折收實銀一十七萬二千八百二兩悉數解存藩庫陸續轉發被災各屬修築玗堤及歸還挪借之欵列爲第十九次造具各捐生姓名年貌籍貫履歴三代清册同副收詳請奏咨獎叙等情到臣覆加查覈所捐銀數及請獎各項均與例章相符合無仰懇天恩分别獎叙以昭激勸除將清册副實收送部外理合附片具陳伏乞聖鑒敕部核覆施行謹奏奉硃批户部議奏欽此　　　 
　　　湖廣總督張奏爲沙巿關第一百七十一結期满收支各欵税銀數目遵照部章開單具陳摺廿一日 
太子少保湖廣總督臣張之洞跪胡爲沙巿關第一百七十一結期满收支各欵税銀數目遵照部章開單恭摺具陳仰祈聖鑒車竊照前准户部咨蘇州杭州沙巿三口通商經總理各國事務衙門咨准核定於光緖二十二年八月二十五日卽各海關第一百四十五結之第一日一體開關應飭該關道將税務認真經理設法稽徴以裕餉需並將徴收各項洋税銀兩遵照奏定章程自開關日起按結開單奏報並飭分晣造具細數清册咨送總理衙門户部户科以憑查核等因當經轉行遵照辦理兹據湖北荆宜施道沙巿關監督余肇康詳稱沙巿關徴收各項税銀前經截至光緒二十九年三月初三日第一百七十結止詳請奏咨在案兹自光緖二十九年二月初四日起至閏五月初六日止第一百七十一結期满共徴收各項税銀四千一百十九兩四錢六分五釐除存票抵税銀十六兩並支傾鎔折耗銀四十九兩二錢四分二釐關用繹費銀五千七百八十一兩六錢將本結收數開支尙不敷銀一千七百二十七兩三錢七分七釐已在上結是存銀六千九百三十九兩五錢七分一釐一毫三絲内如數提出動支彌補外下餘銀五千二百十二兩一錢九分四釐一毫三絲存俟下結開報再本結並無洋藥進口無庸造册報銷等情詳請奏咨前來臣覆核無異除清單清册分咨外務部户部户科外謹會同南洋通商大臣兩江督臣魏光壽恭摺具陳並繕具四柱清單恭呈御覽再湖北巡撫係臣兼署無康會銜合併陳明伏乞皇太后皇上聖鑒謹奏奉硃批該部知道單併發欽此 
　　　湖廣總督張奏爲宜昌關第一百七十一結期满收支各欵税銀數目照章開單具陳摺廿一日 
太子少保湖廣總督臣張之洞跪胡爲宜昌關第一百七十一結期满收支各欵税銀數目照章開單恭摺具陳仰祈聖鑒事竊前准户部盜鈔奏内開各海關洋税收支數目辦理未能畫一應令遵照定章按結開列清單奏報一次仍扣足西結開單奏銷一次槪不得以收支數目串入原摺以致混雜不清仍一面造具四柱清册曁支銷經費銀兩清册分送户部曁總理各國事務衙門核銷等因奉旨依議欽此歴經遵辦在案兹據湖北荆宜施道宜昌關監督余肇康詳稱該關税銀前截至光緒二十九年三月初三日一百十一結止詳請奏咨在案兹自光緖二十九年三月初四日起至閏五月初六日止第一百七十一結期满所徴各項税鈔銀四萬一千四百四十六兩七錢四分七釐除存票抵税傾鎔折耗關用經費税務司經費並解外務部三成船抄總税務司七成船抄洋貨辦足値百抽五免税之貨完税增收銀俄法六成本息並加撥磅價曁給委員解費各銀兩總共支銀八萬一千一百四十九兩二錢一发九釐歸本結收數開支尙不敷銀三萬九千七百二兩四錢七分二釐已在一百六十九七十兩結存銀四萬八千七百九兩七錢四分四釐内提出彌補外實存銀九千七兩二錢七分二釐此項銀兩歴照奏案除解還英德俄法本息外歸入一年報銷案内掃數解清又本結並無洋商進口亦未征收洋商自備華式之船抄毋庸造册報銷詳請奏咨前來臣覆核無異除清單清册咨送外務部曁户部户科外謹會同南洋通商大臣兩江總督臣魏光壽恭摺具陳並繕具四柱清單恭呈御覽再湖北巡撫係臣兼署應毋庸會銜合併陳明伏乞皇太后皇上聖鑒謹奏奉硃批該部知道單併發欽此 
　　　湖廣總督張奏爲滇越鐵路請撥的欵暫向商號息借長平銀二萬兩發交商號具領匯赴雲南藩庫交收片廿一日 
張之洞片再前准户部咨會議雲貴總督奏滇越鐵路請撥酌欵一摺原奏内開各省减撥恊甘新餉内撥湖北省三萬兩迅速解滇等因光緖三十年二月二十三日具奏奉旨依議欽此咨行欽遵辦理查湖北省每年奉撥甘肅新餉銀三十萬兩曾於上年經户部議减銀三萬兩每年撥解銀三十萬兩是鄂省艱窘情形早爲户部鑒及然卽此三十萬兩能否解足尙無把握且此項减撥之三萬兩内近年未能籌解之欵本年因日俄戰事商務侵　釐收减色撥補鹽釐又復無著者居多兹將議准减解甘餉之三萬兩撥作滇越鐵路購地之需實屬無從設措但此項鐵路需費甚鉅事關中外交涉勢難緩辦鄂省又不能不勉力籌助然庫空如洗支絀萬分經臣督同司道再四籌商惟有暫向商號息借長平銀二萬兩於本年四月十六日發交漢鎮天順祥商號具領匯雲赴南藩 
 
 

Page 14

 
 
庫交收以期妥速而濟要需據湖北布政使李岷琛會同善後總局司道詳請奏咨前來臣覆核無異除分咨外謹附片具陳再湖北巡撫係臣兼署毋庸會銜合併陳明伏乞聖鑒謹奏奉硃批户部知道欽此 
　　　直隸總督袁奏爲審明謀斃胞兄重犯按律定擬摺廿一日 
太子少保北洋大臣直隷總督臣袁世凱跪奏爲審明謀斃胞兄重犯按律定擬恭摺仰祈聖鑒事竊可新河縣民人王計印謀殺胞兄王計學身死一案前據該縣知縣傳澂源審擬由州解經按察使寶葉勘轉到臣因値駐津飭委布政使楊士驤提審犯供翻易批司飭據保定府知府朱家寶覆審明確擬議解司勘轉復經委審無異臣覆加確核緣王計印籍隷新河縣已死王計學係伊胞兄平素和睦近二三年内王計印不務正業伊父在日屢訓不悛王計學向伊父聲言王計印游手好閒無法管教將來必致爲匪連累欲將王計印處死王計印聽聞生氣時與王計學爭吵光緖二十九年五月間王計印之父病故因　王計學不和情願分家王計學將祖遺地二十畝分給王計印下地六畝並令聽償舊帳王計印不允口角爭毆經遴人王長在等勸散王計印因思王計學前欲將伊處死已無兄弟情誼現又分家不公與其相爭力不能敵愈思愈仇起意將王計學謀死洩忿又可獨得財產至六月初七日夜知王計學赴鄰人王長在家閒坐乘涼卽携帶尖刀至王長在家門外暗地遠遠等候二更時分王計學由王長在家院内出來王長在關門進去王計印伺王計學走進悄悄進前用尖刀向王計學身上狠扎一下王計學負痛用手遮護奪刀王計印又在其兩手連扎二下乘勢推跌倒地王計學在地亂滚王計印復用刀在其身上腿上砍扎一會因黑夜看不清砍扎何處部位致傷王計學右手指左右乳心坎肚腹左脅左骽左膝左手背左後臀左後腿等處王計學喊嚷王計印慮恐有人聞見料其傷重必死當卽避回家内將血衣脱换尖刀棄撩維時王長在聞喊開門出視見王計學受傷在地不能言語氣絶殞命卽通知王計學之母王陳氏趨往看明投地報騐訪聞王計印情有可疑傳案驗明所穿褲襪均有血跡並起獲血衣究出謀情訊詳審擬由州解省因犯供翻易批司飭府審擬解司勘轉到臣復經委審確核無異查律載謀殺期親尊長已殺者凌遲處死等語此案王計印因胞兄王計學前向伊父言伊必致爲匪欲行處死迨父故後復分產不公輒敢起意謀害用尖刀砍扎王計學致傷身死實屬罔顧倫紀自　按律問擬王計印合依謀殺期親尊長已殺者凌遲處死律擬凌遲處死左面刺兇犯二字恭逢光緒三十年正月十五日恩詔核其情罪係謀殺胞兄罪干凌遲不准查辦鄰人王長在訊係赶救不及應毋庸議無干省釋屍棺飭埋兇刀供棄免起血衣解騐發回存庫備照除供招咨部外理合恭摺具陳伏乞皇太后皇上聖鑒敕部核覆謹奏奉硃批刑部速議具欽此 
　　　山東巡撫周奏爲揀員請補鹽塲大使員缺以裨鹺務摺甘二日 
頭口頂戴兵部尙書銜山東巡撫臣周馥跪奏爲揀員請補鹽塲大使員缺以裨鹺務恭摺具奏仰祈聖鑒事竊查王家岡塲大使恩蔭於光緖二十九年十二月十九日聞訃丁憂應以該員聞訃之日作爲開缺日期歸十二月分截缺業經咨部開缺聲明扣留外補是月分祇此一缺毋庸掣籖例應按班序補查山東鹽大使一項上次出有西繇場大使一缺係以捐納儘先補用人員請署又出有永利塲大使一缺係咨部銓選今此一缺東省現無坐補原缺截缺卽用迥避即用新選新補留省叧補並曾任實缺丁憂服满人員輪應遇缺先人員到班查鄭工遇缺先無人應用新海防遇缺先補用鹽大使孫祥麟堪以請補王家岡塲大使等情具詳前來臣查孫祥麟年三十二歲貴州清鎭縣人由監生報捐部司務銜復遵新海防例加捐鹽課大使指分山東試用光緒二十四年三月十四日經部帶領引見奉旨著照例發往山東補用欽此閏三月初六日領照到省二十五年二月復遵新海防例報捐遇缺先補用捐免試用該員安詳穏練以之請補王家岡場大使實堪勝任與例亦屬相符如蒙俞允仍令試俸三年除咨部查照外理合恭摺具陳伏乞皇太后皇上聖鑒勅部核覆施行謹奏奉硃批吏部議奏欽此 
　　　山東巡撫周奏爲報銷山東省善後局第八十一次收支各欵銀數繕具清單摺廿二日 
頭品頂戴兵部尙書銜山東巡撫臣周馥跪奏爲報銷山東省善後局第八十一次收支各欵銀數繕具清單恭摺仰祈聖鑒事竊查山東省善後總局經理各防營餉項並製造事宜一切收支數目向按半年報銷一次業已截至光緖二十九年六月底止作爲第八十次造册報銷在案兹自光緖二十九年七月初一日起至十二月底止左翼防軍四營右翼防軍四營利捷親軍營水師砲船四號官弁勇夫薪糧並隨營文武員弁鹽糧及各營洋槍匠工食共支八萬二千八百一十兩零又東昌府巡勇口糧銀三千五百四十兩又沂州府巡勇口糧銀三千一百八十六兩又青州满營挑練佐衛練軍馬步各營朋餉銀一萬二千兩由青州副都統自行支放造報又在右翼各營製造旗帳器械等項銀五千九百九十兩零以上共支銀十萬七千五百二十七兩零遵照部章薪糧等項共扣四分减平銀三千五百八十一兩零又收一分平餘銀一千一十五兩零内除提解報銷飯銀一百七兩零實扣收銀九百七兩零又扣收六分减平銀一千七十九兩零以上共收平餘並减平銀五千五百六十八兩零又收藩庫銀十三萬六百三十八兩零又收運庫銀三千兩共收銀十二萬九千二百七兩零内除解交藩庫减平銀四千六百六十兩零又撥還善後第八十次支發各分局繕書工食紙張油燭等項籌墊銀三百四十四兩又撥還海防第十八次報銷案内各分局繕書工食紙張油燭等項籌墊銀八十二兩零實剩銀一萬六千五百九十一兩零撥入沿海防軍第一次報銷案内造報據善後局同道造册詳請全咨前來臣覆核無異除清册咨部外理合繕具清單恭摺具陳伏乞皇太后皇上聖鑒勅部核銷施行謹奏奉硃批該部知道單併發欽此 
　　　山東巡撫周奏爲東海關光緒二十九年分抽收洋藥釐金動支存剩銀數繕具清單摺廿二日　 
頭品頂戴兵部尙書銜山東巡撫臣周馥跪奏爲東海關光緒二十九年分抽收洋藥釐金動支存剩銀數繕具清單恭摺仰祈聖鑒事竊照東海關抽收洋藥釐金前經奏明自一百三十八結以後按結支剩銀兩移緩就急專供山東省海防軍餉由户部 
 
