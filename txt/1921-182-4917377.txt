# 1921 - 182 - 4917377

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[信用與國籍　（老圃）]  
　　信用二字以經濟之實力定之尤以商業之道德定之俗人不察徒注重於國籍乃以國籍定信用此大誤也向之守錢虜藏金於地窖以爲至固今之守錢虜藏金於外國銀行以爲至安此其法雖不同而淺見則一自今以後未知能稍稍覺悟否 
　　北方有官僚知自設金融機關必不爲人所信用乃標其名曰外國合辦其實外國之資本家并未與聞不過交給一二外國人借其名以招摇俟有機會并借其人作引線尋覓外國資本家作借欵之紹介此其伎俩固易見然窮餓之政府竟驚此官僚爲神通與以勳章願問此在武人輩固無暇研究其组織然人民存欵者固當具有常識若亦憑其所標之國籍而信用之恐後車之覆尙未有艾也 
　　凡關於經濟商業皆當研究其利害空言愛國誠大而無當固守奴姓亦未必獲益自今以後崇外輕内之風或亦可以稍息矣 
[國内專電一]  
　　北京電直曹轉閻相文陽（七）（日）電陳樹藩自臨潼敗退僞詞求緩半日交代卽收合餘殘軍於灞上昨日背城大戰我軍奮勇猛攻陳大敗將印信交劉鎭華出長安西門向咸陽逃走除派隊進撃外准今日入城接任（八日下午四鐘） 
　　北京電陜訊直陜兩軍魚（六）（日）早開火陜軍失利已向咸寗退却 
　　北京電渭南轉來張錫元歌電職部支四日西進當夜宿營水車橋閻督所部宿臨潼敵由斜口退至十里鋪職旅魚（六）日前進威脅十里鋪之敵軍退却協同第四十旅進攻或駐軍省城或駐郊外均候閻督命令而行院電歌電悉一切禀承閻督協力動作可也 
　　北京新靳覆張錫元執事輔助直事應秉承閻督協力辦理俟陜局奠定行當借重鴻才會辦陜西軍務（八日下午五鐘） 
　　北京電黄陂少樸徐王使又招新兵是添兵變資料鄂人何罪而必欲盡置死地徐電王占元停止補充以便轉圜鄂人感情 
　　北京電譚浩明電院粤襲梧防經派賁軍往援馬師長申司令盧旅先後電告高雷欽廉得手沈司令雷告佔領韶關所有連山英德廣寗粤軍均降（六日下午四鐘）　　北京電昨閣議討論粤桂戰事并將贛閩來電不肯援助併案議决致陳光遠一電謂桂軍佔韶與贛南一氣呵成援桂卽以安贛仍希量力出兵（六日下午四鐘） 
　　北京電滬關扣留槍彈百二十萬因粤代表赴關請求結果總税務司批暫緩放行（八日下午一鐘）　　北京電昨天津加車奉軍官陳深押無線電話機砲車軍裝軍米等以無護照經津海關扣留 
　　北京電美代辦昨在使團會議席上反對設立宜昌租界謂此乃侵略主義不適於今後對華外交故無結果（八日下午四鐘） 
　　北京電昨英使法代辦先後訪顏催速結宜昌交涉宜昌開租界問題美代辦助我甚力使團會議得否决昨某晤美參贊甚怪宜昌華人請闢租界謂只須將軍隊離開城市便是保障人民財産一處兵變卽改租界恐今後租界太多 
　　北京電外交團將先致中政府一答復書謂修改關税未至時機　　北京電昨美代辦照會外部請撤回二月七號美使關於無線電問題之照會可信中美無線電臺内容有變化（八日下午一鐘） 
 
 

Page 8

 
 
   
 
 

Page 9

 
 
   
 
 

Page 10

 
 
[國内專電二]  
　　北京電赫列查斯基呈外長請釋放謂已到還我自由時機 
　　北京電廬山西人房屋公司自辦電話政府電阻謂如設電話應由九江電話局添線（八日下午一鐘）北京電中東路將發行債票定額二千五百萬（八日下午五鐘）　　北京電吳俊陞新訂軍人擾路懲罰條例頒行中東路（八日下午一鐘）　　北京電黄河橋比工程師費倫德領欵不來魏使向索不理已延律師在比控訴（八日下午一鐘）　　北京電總郵局抄哈埠日郵局辦理公衆郵政各證據請吉督與日本交涉（八日下午一鐘） 
北京電院覆榮廷滬抇槍彈卽日放行（八日下午一鐘） 
　　北京電參陸處覆陸榮廷譚浩明沈鴻英克韶繋全避勝利大庾南雄贛軍駐紥甚固務取確實聯絡李閩督病愈允將臧師進駐潮梅（八日下午一鐘） 
　　北京電政府密令緝黨人聶龍梁先復係電氣暗殺隊首領 
　　北京電張景惠昨夜九時由奉齎張作霖復蒙計劃書今日七時可到京（八日下午一鐘） 
　　北京電八校代表赴清華校調停經董事會拒絶（八日下午一鐘） 
　　北京電陜訊西安米價飛漲每斗十五觔售洋五元人心極爲恐慌 
　　北京電豫訊趙倜密令豫西軍隊準備入陜助閻（八日下午一鐘） 
　　北京電赤政府要求共同征蒙我政府復以兩國關係尙未回復張使兵力無煩協助（八日下午一鐘） 
　　北京電劉鎭華來電表明心跡决無助陳抗閻理（八日下午一鐘） 
　　北京電外部照會使團征蒙大軍行將出動請嚴戒僑民勿在戰地游歷有潛往者倘遇危險我不負責（八日下午一鐘） 
　　北京電閣議决定征蒙以前先派牛福厚前往各旗宣布中央德意蓋從張使所請（八日下午一鐘） 
　　北京電熱姜電經棚圍塲各處黨匪旋撲旋起東撃西竄實因各路防軍不敷分配所致應責成征蒙各軍早向熱河開拔將内地俄黨剷除後再以大軍攻撃外蒙 
　　北京電奉訊耿案經吉黑兩督力保可從輕發落（八日下午六鐘） 
　　北京電奉訊征蒙軍次第出發張經略儗删（十）（五）赴張口誓師 
　　北京電江朝宗調查鄂省兵災回京報告王督確已失其統兵能力府院會議决計撤换但繼任人物尙難選定（六日下午一鐘） 
　　天津電魚日（六）（日）中國银行團調查中法銀行發行鈔票數並將未發票封鎖據確訊數日後可望兌現惟存欵尙不能提近數日錢業中乘機折核收買或八九扣不等魚日行市爲八七扣 
　　天津電華北華洋義振會魚日結束停止收捐 
　　天津電昨由恰克圖運來傷兵九十四名同赴京（以上七日上午八鐘）　　漢口電贛代表潘毓桂陽七日赴湘熊克武庚（八）（日）由湘返鄂 
　　漢口電漢商會陽（七）（日）開會適英海軍司令同英領來會參觀突言中英親密願代保漢治安萬會長婉示拒絶因决議组武裝商團免人代謀（以上八日下午五鐘）　　香港電欽廉息惡洪兆麟亦將出發海軍已派艦赴該處 
　　香港電粤軍黄大偉等歌（五）（日）電進駐高州城地方安謐鄧鏗等電歌日復陽山李明揚所部歌日收復連縣沈軍大損 
　　香港電譚浩朝督師白馬大倫冀反攻梧被陳炯光所部撃退粤軍分五路圍賀縣許部限十天攻下（以上八日下午八鐘） 
[國外專電]  
　　紐約電巴黎消息法國財政外交當局開聯合會議白里安盧休宣讀公文建議關於中法實業銀行事其負失敗之咎者應予懲處並冀表示法政府當竭力維持使該行仍得復業不使法國信用因受損碍（發電日未詳） 
[公電]  
　　閻相文通電各報館均鑒慨自世衰道微四維不張外重内輕政綱解紐陳樹藩負嵎戀棧抗命阻兵以禮義廉恥爲蒭狗視法令紀綱若弁髦長此效尤國將不國相文奉命督陜原爲救民起見但期出水火而登袵席不妨歸馬華陽與民休息以故督隊入關逡巡月餘遲遲吾行原冀陳氏悔悟遵令交代苟全中央威信得保三輔治安雖令相文低首下心亦所不惜乃陳氏冥頑不靈以相文退讓爲無勇以三軍濡滯爲怯戰率其爪牙之士以與我周旋於臨渭之間釁自彼開甘爲戎首我軍將士義憤填胸實至忍無可忍彼旣敢爲螳臂之抗我不得不奮鷹揚之威遇敵即摧勢如破竹崇朝之頃克復周京陳氏前途倒戎勢已土崩瓦解相文於本日接在視事查陜省變亂已歷六稔所有地方善後事宜萬緖千端决非相文輇材所能勝任尙望先進袍澤錫我圭臬邦人君子示我周行俾關輔治安日臻鞏固豈惟相文之幸三秦父老亦利賴之敢布區區竚候明敎閻相文 
　　廣東陳炯明通電各報館均鑒迭據報載此次日本小野氏來華係專爲整理以前日本對華借欵已向北廷財部提出辦法略係所有本年應付本利皆展期一年至明年歸還利息按月增至一分所有一切本利此後之擔保爲鹽税煙酒税關餘等語查民國六七八年内北方私借日債名目繁多如吉會路借欵高徐順濟兩路借欵林礦借欵滿蒙路借欵電政借欵等外尙有無抵押品而僅以國庫劵作證者爲數甚巨均係秘密進行由私人僉定不獨國人莫明真相即當時北廷亦未經閣議日本亦知爲不正當之授受故此次小野氏因北廷無力償還本利遂乘機要求從新指定擔保品顯爲將來要索地步北廷當財政破産急莫能擇之時自不難聽其指使查議决國庫有負擔之契約屬國會職權此種借欵旣不經國會之議决當然不生効力斷難承認惟事關外債在事實上多一重糾紛總非國家前途之利爲此通電各省預先聲明否認以爲將來清理時之根據愚見所及用敢縷陳如荷贊同尙希協力廣東省長兼粤軍總司令陳　明江 
世界路透電 
[英日續盟近聞]  
　　七日倫敦電首相喬治氏今日在下院答覆關於英日聯盟現狀之質問多起謂彼望不日可在下院宣述此事大約爲下星期一日惟稱此須視中美日三國之覆文爲决若未及其時而有所宣布則將妨碍現在進行中之談判 
　　八日倫敦電每日紀聞報登載昨日帝國首相大會重要之决議該報謂各首相關於外交政策大問題連同太平洋問題遠東問題防務問題均與英政府同意大會之意見應將日本對英帝國之特别友誼自中國之自由發展及英美兩國之密切提携相提並論大會會員泰半主張英日盟約應依國際聯盟公約修正之大會贊成英國之中東政策而尤以關於美索波太米亞與巴力斯坦之委託代管權者爲最此項政策之精神乃完全尊重 
各項義務並使英帝國於責任與經費上受最小之擔負殖民地首相皆感克松貴族坦直宣布外交事務關於殖民地移民律一事並未發生困難蓋印度日本均承認殖　地有選擇本境居民性質之權也殖民地首相並切願擴張帝國之新聞電報預料大會尙將集議兩星期之久 
七日墨爾邦電國民黨開會由代理首相柯克爵士主席一致通過議案贊成休士氏在倫敦對於英日聯盟 
問題所取之方針 
[愛爾蘭問題調和記]  
　　七日倫敦電斯末資將軍今晨親見英皇奏報愛爾蘭事務旋赴唐林街首相邸參與帝國首相大會是日會議全係討論外交事務關於斯末資將軍再赴愛爾蘭事未有决議惟米特爾登伯爵明日將參與杜白林會議解釋英内閣之態度並將説明鳥爾斯特首相克萊爵士之態度 
　　七日日倫敦電自愛爾蘭議和談判開始後杜白林境頗爲安靜惟愛爾蘭其他各處仍時有仇遇國軍事件連 
日襲撃警察及陸軍巡邏隊共有二十五次計死警察十四名兵一名傷警察二十名兵五名新芬黨之施撃者輒爲軍警所敗 
[土耳其與協約國]  
　　七日巴黎電晚報載稱君士坦丁總司令哈林登少將已赴安哥拉以期與土人與訂條約法政府曾贊成此舉已促請刻在巴黎之土耳其代表團主任皮克薩米氏赴倫敦一行 
　　七日倫敦電聞哈林登少將將在黑海某港會晤土耳其國民黨領袖基瑪爾氏聆其宣述條件然後送交協約國高等委員哈林登少將奉命向基瑪爾氏聲明英國對於土人虐待英俘之憤懣此次會晤乃基瑪爾氏申請之結果據某要津聲稱關於時局之警人消息皆屬不確基瑪爾氏之軍隊雖已占據伊斯米特但英人各界不 
信基瑪爾氏將攻撃君士坦丁之協約軍 
[英國之新船塢開幕]  
　　七日倫敦電英皇與后將於明日舉行新船塢之開幕 
禮此塢爲倫敦當道所辦之最大事業能容五萬噸船隻泊於距倫敦中心六哩半之内其濕船塢長六十四英畝深三十八呎可容大船十四艘又旱船塢長七百五十呎日後尙可擴張 
[法總理宣讀關於中法實業銀行之電報]  
　　七日巴黎電各報載稱總理白里安氏向參議院委員會宣讀關於中法實業銀行事之電報兩通一向駐東方法國人員聲明法國與各大財政機關連同中法實業銀行之連帶關係一詢問駐倫敦法國大使哇萊勒氏能否仰頼倫敦財政界之助力消除該銀行之困難第二電乃一月十三日發出惟法使時方履任未能答覆所問之事 
白里安氏之意大約不日將組織大銀行團接管中法實業銀行之事務 
[各國近事記]  
　　七日柏林電外交總長羅森博士因上西萊西亞白才恩德人聚衆示威致死法陸軍少佐一員又微傷法下士數名特向法大使道歉 
　　七日紐約電鋼公司爲抵制竸爭起見宣布與伯資勒恒鋼公司同様减價並宣布自七月十六日起取銷逾時工資之辦法此舉等於减輕工資百分之十 
七日印度瑪特拉斯電此間因紗廠工人罷工屢起騷動日者有工人二百名毆撃一歐人機師並有巨萊紗廠工人一千四百名加入罷工 
　　七日倫敦電印度府禁止缅甸之米出口惟運至印度者不在此例聞仰光米市因印度數處之狀况價已大落每百籮現值五百五十羅比 
　　七日巴黎電日太子今晨由巴黎啓程赴杜倫明日 
將乘船赴意 
太平洋路透電 
[粤桂戰事記]  
　　八日香港電據廣州官塲消息粤軍已占據沉塘現因雷州滇軍態度可欵廣州政府已不解軍火接濟之桂軍已於本月二日占據北海桂軍旣抵粤軍即登某軍艦 
[長沙烟土案]  
　　八日北京電長沙勝家缝衣機器公司之中國辦事人 
販賣鴉片美領事曾搜查若輩寓所抄出鴉片旋有兩人以恫嚇信致美領事故美砲艦維拉洛波斯號乃派水兵一隊登岸保護領事署惟未發生意外事端 
[北方近事記]  
　　八日北京電談判中德商約之巴愛氏已被任爲駐北京德國代使 
　　八日北京電王寵惠電辭國際聯盟中國代表任並推薦王正廷自代 
　　八日北京電奉天軍事會議已告終止對付蒙局之辦法已得征蒙軍各司令之完全同意 
　　八日北京電聞謝米諾夫現與張作霖談判請張准其將部下軍隊由格羅台柯伏開往西部 
[横濱盗殺英人案]  
　　七日横濱電英人希爾氏昨日爲盗殺死横濱外人甚爲震動擬上書當道請予充分之保護聞現已拘獲嫌欵犯數人惟警署對於此案默無一言 
國外要聞 
[考察歐洲敎育之大槪考察歐美敎育團團員蔣乃曾]  
　　考察美國敎育所得之實况及特别種種原因已如前述然美國人民皆由歐洲前往故其敎育亦發源於歐洲 
歐洲爲西洋學術淵藪文化之發逹製造之精良與夫一名一物一材一藝之研究之發明歐洲實開其先美國名敎育家亦多留學歐洲蓋自有其所特長者在地第爲期間經濟所限不能胥全歐各國敎育悉加以詳細之考察僅擇其最著者若英若法若德而特别爲之注意則與英法德敎育或相類似者自不必一一盡入其國而亦可得其崖略即如瑞士一國合法國意三國邊壤而成故敎育亦分三部一部與法國相似一部與德國相似一部又與意大利相似觀此一國又可推知其他各國循是以行庶乎事半功倍矣不謂所得之細仍不敵所望之奢蓋在歐洲考察數國敎育之期問之經濟不加多而在美洲僅僅考察美利堅一國者又不加少則其所得詳於美利堅而略於歐洲各國宜也惟詳略不同自無由加以比較且列國敎育主義皆視其國家及社會之需要而定所以表示特具之精神其所至之目的則又由異而同舉足以致其國於富强而有餘所謂和平者特名焉已耳故歐戰後中等敎育益重身體之鍜鍊不特兵式操普通操認真訓練即游泳運動亦極注意皆將以養成軍國民精神俾更貫澈其國家主義者不特歐洲各國爲然即美國近亦積極行之此爲我國今後所急宜取法者當再另爲報告兹先忽就見聞記憶所及分别略述如左（一）大學專科重用考試法判定學生成績法國聖路易中學專爲中學畢生考入大學專科之預備學校即以大學入學考試之學科爲敎授課目每週即請大學敎授蒞校試騐以養成學生受試之習慣修業無一定期限即以考入大學專科爲度可見法國大學專科考 
試之嚴重英德雖無此預備學校然欲入大學專科者使非預備充足聞亦不易及格入學後之注意聽講與否敎員從不之問惟至學年或畢業考試時敎員宣示問題判定成績均極不允甚至公開任人參觀及格者升級或畢業不及格者絶無絲毫屈抑聞有累次不及格而不怨者惟其無僥倖之望期益刻苦進修可得真實學業歐洲各國科　程度之高大率由此（二）中等師範學校漸少有高等師範及大學師範科小學敎員從前祇須中等師範畢業全程度日漸增高以高等師範充任者益多於是中等師範始漸减少英法先有此議德國近亦實行高等師範學校敎員均極一時之選有時即以大學敎授兼任其學生皆由中學畢業而來法國路易中學另設一班專爲高等師範之預備每年至少須升送二十人高等師範程度較大學師範科略低然大學往往有僅設文科而不分列師範科者歐洲敎育將次普及敎員已足敷用故師範僅占敎育一小部分若我國正當施行義務敎育敎員缺乏之時未可遽語高深也（未完） 
國内要聞 
[陜西戰局之形勢直軍已進逼西安]  
　　陜事開戰後直軍方面頗爲得手據幂界消息馮旅佔領零口鎭後刻已進政臨潼陜軍分兩路一駐灞橋鋪以防馮旅一駐高橋鎭以禦吳師灞橋鋪距西安僅有二十餘里直軍得此即可長驅直入省城現陳樹藩已退駐咸陽督師並將全眷移居乾州預備爲退守漢中之計惟直軍已將迫城下而劉鎭華之態度仍是不明瞭據閻相文豪日來電謂迭次聯絡劉鎭華請其遣派鎭嵩軍與直軍合力攻陳彼雖連聲稱諾而不見諸實行據報鎭嵩軍現在宣言中立旣不援助直軍亦不攻撃直軍等語謹電奉聞云云又張錫元冬電略謂直陜兩軍戰機業已發動迭電所請軍費餉糈務請速發俾資需用再職旅兹奉閻督電令準於支日出發前進據政府方面所接之報告陳軍烏合之衆其戰鬥力遠不如直軍然其槍械子彈則異常充足蓋在段氏當國時曾由中日軍械借欵中撥出陸砲山砲野砲等各二十餘尊機關槍二百架又最新式馬步槍五千支曁各種槍砲彈等八百萬粒陸軍旣富有軍械不可輕敵聞當局已轉電入陜軍加以注意 
[中東路之股不曾議]  
　　中東鐵路股東會議於前日五日下午在華俄道勝銀行舉行華洋股東到會者甚衆對於俄經理奥司杜魯莫夫提出擴張該路營業計畫咸表贊同奥氏擴張營業之計畫要端有二（一）減少運費（二）加購車輛爲運貨之用並可藉與貝加爾及烏蘇里鐵路聯絡此項計畫係奥氏任事五閲月以來潛心籌畫者前次已經董事會核准現復得股東一致贊成預料此計畫實行後該路運運費旣减運貨額必大增將來營業之佳必超過歐戰以前而該路將爲遠東俄國之重要脈絡一變其政治作用而爲純粹的商務營業矣是日會議並討論削平沿路鬍匪問題由宋小濓督辦報告謂關於此事已與政府當局接洽當局亦亟欲肅清沿路鬍匪現已訂定妥善辦法至前在瑪子烏齊（譯音）被鬍匪掳去勒贖之俄委員八人業已釋放回哈爾濱云云會議將終時由俄經理奥氏詳細報告該路之財政狀况謂該路自上年十月改組以來收入較前增加一倍股東極爲滿意就是日會議情形觀之中俄股東職員均有一種互相提携進行之精神故數月之間即有良好之成績席間北京華俄銀行經理白君演説盛稱宋督辦與奥經理之功中國交通部方面亦頗表同情云 
　　字林報六日北京電云中東鐵路之會議今日終畢午時股東與董事設筵請客到者爲宋小濓等要人此會之最重要結果爲發行五釐債劵之决議債額二千五百萬兩以中東鐵路爲抵押品中政府得一千五百萬兩之債劵抵付舊欠五百萬兩及一九○七年以來之複息其餘債劵則公售於市塲以籌鐵路行政經費北京人士莫不謂此事明爲發行公債實則將中國管理中東路財政之權賣與日本而已華人得此債劵勢必出售而此種投資除日人外不爲人所歡迎蓋日人近曾願借二千萬以鐵路爲抵也中國在中東路上之唯一財政關係厥 
 
 

Page 11

 
 
爲此債劵若出售債劵是無異將其財政關係讓與日本故預料中國之售此債劵必遭重大之反對俄人所以默認發行債劵之辦法者殆欲日本保護北滿之故預料此債劵必盡爲日人購得果爾則財政上旣無俄政府之存身又無中國之關係俄銀行僅有五百萬盧布之股本 
而日人則有二千五百萬兩之債劵一旦有事日本振振有詞可佔據此路而伸其勢力於北滿視如南滿矣中國政界謂此議之成當由靳雲鵬蔡成勳潘復張志潭負責協約國技術委員會頗不謂然主張提出外交上之抗議銀行團不注意中東路事而日人亦不願銀行團與聞中東路事也非官場之華人以爲國人反抗或可 
阻政府之出售此債劵據銀行家云此種債劵以中東路爲擔保品或在市場中索價在七十以上則惟日人願購之他國人必不過問因其利率太低且他國不準備出兵以保護此路之安寗也 
[調停中之京敎潮]  
　　北京敎育風潮自范源廉張一麐傳增湘等出任調停已漸趨於緩和一途政府方面因日來粤桂陜直各軍均已發生戰事而湖北浙江問題又甚覺棘手故對於敎育風潮頗有希望從速了結之意據聞關於六三問題敎職員所提出之條件如政府派大員道歉明令引咎及賠償醫藥等條件可望辦到至於經費問題除履行四月三十日閣議辦法外對於敎職員所擬之四項保障方法頗覺躊躇就中尤以第四項指定價值二百萬元以上之擔保品大有難色至敎育員方面除由主席王兆榮與調人會晤外尙未有正式接洽刻抱冷靜態度以待調停人之消息微聞若六三問題有圓滿解决則敎育經費中之保障方法問題將開大會徴求多數意見以便解决 
　　昨日(六日)敎職員代表開第五十五次聯席會議仍由女高師代表李大釗代理主席報告最近情形及八校畢業生代表來訪王兆榮之談話畢即由梁希報告與清華學校金仲藩校長接洽情形金校長已允將來意轉達董事會旋議决本日再派代表二人到外交部與該校董事會接洽即派梁希燕樹堂前往遂散會 
　　又京師國立公立學校學生臨時聯席會議於下午二時在法專開會由何王書主席(一)報告派往調停清華學潮代表四人近來接洽情形(二)去函上海各代表報告本會最近情形（三）討論靳郭訴狀議决由本會推定二人會同訴訟委員修正并定於本週内呈遞檢廳（四）美術學校代表提出對於學術講演會組織竟見書議决須待與敎職員開聯席會時决定辦法（五）法專代表討論對於調停人之態度議决以冷靜態度對待旋以警察干涉遂閉會 
[新公布之市鄉自治制　（四）]  
　　第五章經費第四十九條市自治經費以左列各欵充之（一）本市財之産之收入（二）市自治税（三）本市公共營業之收入（四）規費及使用費（五）過怠金第五十條市有由國家撥給之士地山林及其他不動産時應作基本財産永久維持之以其收益充市自治經費第五十一條市因救濟災眚或經營公共營業得由國家酌給補助費第五十二條市税之附屬於國家税徴收者其税率及徴收方法以法律定之第五十三條使用市之營造物及其他公共設備者得向之徴收使用費第五十四條市因個人請求爲執行事務時得向之徴收規費使用費規覺之徴收以市規則定之並得規定十元以下過怠金第五十五條市爲創興必要之公共事業得經監督官署許可募集市公債但市公債之債權者以中華民國人民爲限前項市公債之利率及募集償還方法須經内務部財政部核准第五十六條成市財産中有爲個人捐助且經指定用途者不得移作他用但其指定事業依法令變更或廢止經市自治會議决由直接監督官署呈請該管長官核准者不在此限第五十七條市自治公所於每一會計年度前應將本市經費之歲出歲入製成預算表於每年四月通常會會期前提交自治會預算提出時應將事務報告書及財産表一併提出第五十八條以市經費辦理之事件有非一年所能完竣或其費用非一年年能籌撥者得經市自治會之議决預定年限設繼續費第五十九條預算内除正額外得設預備費以備預算不敷及預算外之支出但不得充市自治會否决事件之用第六十條市自治公所對於旣定之預算在同年度之會期内有追加或更正時須請求市自治會議决（未完） 
[東三省通訊　（隠）]  
　　吉林宦海之一波 
　　吉林自孫烈臣氏調任後軍民兩方面官吏業經先後更動孫氏辦事較前任各督長爲風厲宦海中人未免惴惴第孫氏雖爲張作霖氏信任之人無如張自任巡閲使以來左右參議之人不一以致主張不能完全一致而吉黑軍氏政權已集於張氏掌握外傳吉黑兩省任免簡任以上官吏須先得張氏同意者非虚言也以故孫氏辦事亦未免有的掣肘孫氏自上月赴奉後吉省政局稍覺沉悶但有兩事極可注意者（一）吉長鎭守使耿玉田之被押耿在黑龍江頗爲孫氏倚重此次吉長鎭守使闞朝壐調任孫即以耿繼之詎於月前張作霖在奉召集軍事會議承啓處傳稱奉諭今日入場者須各卸去武裝各軍官遂遵諭將武裝卸存在外奉吉黑三省軍官魚貫而入最後入内者即爲耿玉田張見耿入即厲聲指斥命左右將耿綁縳孫烈臣時在座即起立云烈臣等奉職無狀重勞老帥顧慮孫氏此言一面微示牢騷一面聊以慰張之怒不意張聞言大不懌曰如此吾亦向中央辭職不幹一時相顧錯愕不歡而散外傳耿氏之被縳實爲俄舊黨謝米諾夫事所牽涉究竟内幕中真相若何不得而詳惟耿在黑河時或不能與謝絶無關係此次發覺出於意料之外然張旣得訊又加有人從旁慫恿事遂不易收拾矣現在耿之家屬雖往奉天哀求釋放始終未允孫於耿爲僚屬關係張不委孫查辦而當羣衆之面命即綁縳於孫面子上實有幾分下不過去以是近來孫之興致較前闌珊大有趨於消極方面之態（二）吉林交涉員王嘉澤之免職孫烈臣到任以來吉省政界大加更動簡任官中所殘留未動者僅有二人一爲交涉員王嘉澤一爲敎育廳楊乃楊（王爲皖人而蘇居者楊爲浙人亦可謂南省人在吉林政界中之碩果僅存者）王在外交界十餘年由科長洊升特派交涉員其手腕極靈敏故歷郭宗煕徐鼐霖鮑貴卿三任省長他官更迭而王終不動平日辦理交涉案件亦尙無大謬此次孫氏蒞吉適王因公晋京屢催不回其觀望之原因緣王氏在吉年久交游最廣自爲特派交涉員後由與夙有舊好而賦閒者王類予以位置或津貼因此署中經費分攤殆盡而王之手面又向闊綽以致所入不敷所出乃將某項存欵計銀八萬兩挪用補虧詎愈虧愈多而不能彌補前此隨鮑貴卿晋京時鮑尙未决心辭職原冀乞其設法彌補詎鮑到京後孫烈臣調吉事實現而王亦不敢回任遷延復遷延至五月中旬孫即派警務處長鍾毓暫行兼代六月中旬即查明王之虧欵電外交部以曠廢職守四字免去王職一面將王之眷屬隠爲監視所有箱籠亦加封鎖聞王曾有函致孫訴述虧空之真情並表示並無挾欵潛逃之意現在此事尙無辦法王氏去職後繼任何人尙未發表聞外交部曾以周愷向孫徴求同意孫覆以業已定人即將請簡所謂定人者即前黑龍江敎育廳長孫其昌氏不日可以發表此後吉省之外交將與奉天爲絶對的一致行動年來日本之於東省外交本早傾向於奉天方面以在奉接洽不但視與吉林爲有利即視與北京接洽亦尙有利今以完全奉系人物主持外交日人之所希望更易成功矣 
[贛陳對於粤桂問題之態度]  
　　贛省自癸丑而後湘趙粤陳屢派代表楊紀武鄧文耀來聘請訂聯防條約陳督亦屢派潘毓桂夏同龢戴秉清等前往報聘電函交馳備極歡洽惟粤軍派别甚多雖陳炯明與贛無違而李烈鈞許崇智部時有越防之舉陳飭贛南各軍嚴密戒備以圖自保近中央曾商令閩贛出兵援桂陳以江西財力竭蹶軍餉困難開拔餉械尤須鉅欵援桂事一時無從説起今粤得勝有直搗桂林之勢故援桂更不成問題湘趙贛陳約爲異姓兄弟醴陵萍鄉米荒湘贛互爲平糶正見情好之一斑日前外傳湘趙有派兵隨粤攻桂之説陳督特派潘桂赴湘謁趙接洽一切於是推測者謂陳督趨重聯省自洽或將步湘後塵者其實陳素以擁護中央爲職志曾言贊同蘇齊主張遇事以保衛本省治安爲前提故其對於粤桂問題决採不干涉主義不援桂亦不助陳可斷言也 
[皖學界請願慘案之一波折學生與地檢廳長之交涉]  
　　蕪湖學生代表以懷寗地檢廳對於議員慘殺學生一案辦理鬆懈玩視法令特於前日與該廳長赴省署請求省長懲辦並將該廳長交衛隊看管嗣經敎農商三會出爲調解以雙方誤會所致當將該廳長放回現法庭方面以學生舉動激烈妨害個人自由與法不合特電大理院聲明總辭職至於此案則請求移轉鄰省管轄故該廳已自今日始停止辦公矣 
　　另據學生會方面消息云安慶學生六二請願被倪道烺馬聯甲趙繼椿劉碩等縱隊殘殺一案懷寗地檢長劉以茀依阿權要對於被害學生之告訴延宕不辦各凶犯如劉趙等不拘不押任其遠颺重要凶犯倪道烺學生屢請劉以茀呈部停職歸案劉竟不理輿論大譁學生方面尤爲憤慨七月一日姜高崎在醫院身死學界更爲悲憤狀催地檢廳拘凶劉仍不辦七月三日上午省城各校學生連蕪湖來省學界代表共十餘人赴地檢廳訪劉催請依法拘凶行至中途（警務處東首）適與劉以茀相遇代表内有識劉者因説此人即是劉廳長於是各代表即請劉回廳有公事面陳劉持不允代表等再三申説劉即指揮所帶衛警鳴哨調來法警十餘名携帶手鈕鐵練聲言拘捕當將各代表擁至警務處門首各代表説我等要求貴廳照法拿辦毆殺學生的凶犯並無惡意你們法官何以如此野蠻當即請劉以茀同見省長説理比同到省署學生代表等即向聶省長報告路遇劉檢長及劉指使法警拘辱學界代表各情形代表又恐劉反噬面請聶省長派嚴秘書當塲將劉以茀自頭至足並衣服等件週身騐看一番當面質明學生等並無侮辱劉以茀情事此時有商會長程鳴鸞敎育廳長張春霆警務處長陳炎勳在塲證明維時蕪湖學界代表即向省長提出三條件（一）學界代表請督促劉檢長速將殺傷姜高畸案内凶犯依法緝拿到案嚴辦（二）學界代表路遇劉以茀請劉回廳説話並無惡意劉不應縱使法警肆行侮辱應負責任（三）劉以茀自從在途與代表相遇起至同到省署止學界代表等對劉毫無侮辱事故已經嚴秘書驗看並憑有張廳長陳處長程會長當面質證明白應請省長保證劉不得藉詞反噬聶省長謂此係兩方誤會當和平解釋至於姜高畸案内凶犯自當由法庭依法拿辦云云各代表稱謝而出 
[厦門星期休業之運動]  
　　厦門各商途運動星期休息迭開會議兹聞自六月六日（星期日）錢業途實行休業後首飾途於六月二十七號簽字贊成者爲寳豐寳光瑞珍益美天寳裕發瑞寳瑞裕金源珍寳藏興振豐瑞美景福協發承義玉斯永茂崑記泰金永章寳成福記啓時莊聚美長發德記聚興怡泰瑞興建興謙成藏美尙珍萬發謙美藏珍振華有美聚發寳成金寳慶雲久和大豐同昌瑞華洽成裕寳協成復發振昌三益合昌金惠美自成天華瑞記霞聚美天成承發泰豐頴記長美寳珍蘭馨寳華協美等號顏料途亦暗中聯絡運動星期休息但未開會外間鮮有知者藥材途亦運動星期休息但以反對者多故未能成立至七月三號（星期日）除錢業外又有三途休業綢布途門首粘貼紅紙大書（本途公訂星期休業）八字首飾途門首粘貼紅紙大書（本途贊成星期休息）八字顏料途門首粘貼紅紙大書（星期休業）四字沿街並升國旗是日上午首飾途假座大同學校開成立大會名曰珠寳商學公會八點半摇鈴開會臨時主席盧漢興宣布開會宗旨次即討論草程章程分三大綱（甲）會所（乙）會費（丙）選舉討論畢付表决一致贊成十二點散會下午三時復開會會務主任報告畢由各界來賓演説次各途代表演説次首飾途代表致答詞畢撮影茶話而散聞雜貨途米途批郊等不日亦將實行休息 
[南京快信]  
　　安福黨人張春霆（陸軍中將）金光灼朱琨甫盧劍龍等六名已於昨日（七日）上午四時提赴刑場執行槍决緞業機工要求加倍工資相率工各機房主人以連年虧本未允加給刻仍相持未决 
　　駐寗英領事翟比南任滿交卸即日歸國齊督王省長 
昨午在軍署西花園設宴祖餞並請新任哲領事陪席午後二時賓主盡歡而散 
　　交部咨省署云現在振運期限届滿擬將災民無票乘車辦法一律停止不再收運如果確係災民須由地方官廳或慈善團體開單函送路局方准照運請飭沿路地方官出示曉諭 
　　顧潤章呈軍署謂有欵可籌請速添設禁米查驗積極進行齊督批本省禁米出口事宜業經本督軍會同省長議訂辦法六條通行遵照並佈吉曉諭在案所請應母庸議 
　　交通大學函蘇敎育廳請在寗招考郵電航空鐵路專修科三項學生各十名送校肄業以宏造就 
省署連日接到地方各公團公民等來電控告省會初選舞弊者已有五十餘縣每日文電數一起 
昨許世英由津抵寗即轉車赴滬張一鵬由寗赴京皖敎育會長劉道章因學風事昨過寗赴蚌謁張文生又皖督秘書長史久常由蚌來寗 
[杭州快信]  
　　省憲委員會昨電嵊縣縣議會魚電悉現各縣初選自决停止者均堅持特覆 
臨海公民吳均等二十萬人昨電軍民兩長臨邑省選自公决停辦人心已定詎杜棣華私願未遂利令智昏嗾痞周士駿等招集濫棍巧立名目自命團長意圖暴舉人心復動伏乞電縣會營拿辦以維秩序 
江蘇省議員華彥銓等昨函浙省各法團軍閥專横民生日蹙欲謀幸福以行使參政權爲第一要義一面速籌省治促成選舉召集國會勿任軍閥政客爭權攘利 
　　餘杭雞籠山官荒三百餘畝經省農會承領闢作第一林塲現聘定吳㟈爲該塲主任於前日着手開辦呈報官廳備案 
　　本日（八號）午前九時省立甲工甲商甲農甲蠶一中女師等六校在省敎育會舉行聯合畢業式督軍派厲爾康（參謀）省長派馮學壹（第二科科長）代表致訓詞 
省垣中等以上學校職敎育聯合會開評幹聯席會議推舉代表赴京力爭敎育基金聞已擬定一師校長姜琦女師校長葉謙 
　　台屬路振董事會議先領撥部欵十萬金詎省署已移抵他項急用一時無欵應付頗費躊躇 
地方通信蘇州 
　　省會舉行决選昨日爲舉行决選之期城市投票所係東南西婁齊葑四區鄉間投票所係西華角直光福車坊東後山五區其　織内容大致府泰階馮澤萬二人除鄉區票紙外各有城票補助可望産出潘家鉅金恩燮二人則自甘放棄惟吳允中與程邦達一占東區勢力一占婁區勢力鹿死誰手尙未可知開票期已定九日上午八時仍在縣署大堂舉行 
　　王仁山赴豫接任前江蘇高等檢察廳長王仁山已於一日交卸在城各機關及紳董等先後設筵祖餞昨日上午八時該廳長赴豫接事審檢兩廳長曁各推檢書記官并温縣知事李警廳長均赴車站送行隨行人員聞僅會計内收發數人而已 
[南通]  
　　省會初選揭曉南通省會初選於七月一日各區舉行投票所有各區票匭一律於次日封送縣署即由瞿初選監督指定舊貢院内爲開票塲所並邀地方紳士蒞塲監察昨今兩日開票完畢共計初選當選人七十四名其姓名如左張孝若江毓衢嚴樹釗彭錫爵吳增黄樹模劉永銘沈來蔭徐人驥朱兆英徐丕揚江鈞周燧楊振聲程昌鼐顧擴顏仁傑姜浚孫張文明李諤張鏡洲宗之瑜溤琳沈思義湯桂筒保錫銘高孟啓俞邦梀湯恩湛張鴻甲章煕愈李毅張範廉曹之龢凌國榮徐鴻章李昻徐士達易仙樵瞿名卿戴之僡季玉鳴陳元功熊祖鴻季德杓顧貽榖顧俊闓陳懐岡于宗敏張聞捷姜達邱祖耀周小村易用怡邢啓才王建國劉宗海徐善基陳汝文夏廣德張佺龔璋顧桂榮張蔭榖吳逸馬鑑清侯資森單嘉榮張正炷徐安仁袁承曾達享瞿朝慶張鴻翔 
[鎭江]  
　　省會定期决選鎭屬金壇縣省議會議員初選舉已於七月四日開票除選出各當選人外照額尙缺七名初選監督特就得票較多者按照所缺當選人名額加倍開列定於七月八日在原投票所舉行决選投票昨已發出通告矣 
　　麵粉市價又漲鎭江華商機製各麵廠日前派人携欵紛往江南北内地各産麥區域採辦新麥嗣因各屬收成不佳貨終有限來麥旣少各廠麫粉極感缺貨加以近日洋莊銷路甚旺價格反漲貽成廠頭牌麵粉昨日開盤每袋（計重四十二觔）已提至三元以外次者三元 
　　順江洲之水災鎭江對江順江洲一帶昨降大雨山洪暴發初蒔之秧悉被淹没難望有秋該洲農民等已赴縣報荒矣 
金融最近狀况鎭郡金融界刻因各業生意清淡規元無甚進出價格步跌銀拆因受上海飛漲之影響隨之增高欠拆每千兩已升至十五兩 
[嘉興]  
　　布莊停止營業嘉興北門外塘灣街益昌永布莊因虧欠上行欵項周轉不靈於前日宣告停業各債權人已連日紛纷集議公决將該莊所存綢緞布疋盤查賠抵預計平均可扯八成餘總共虧蝕約萬餘金 
　　省選重行舉辦禾邑人民於七月一日之省會初選竟不投票現省中又來電催辦汪知事决於八日重行選舉特於七日通告監察管理各員届時履行職務並佈告闔邑選民於八日依時逕往各該投票所投票毋再放棄 
雜評一 
[戰與援助默]  
　　陜直之戰也或希望甘助或希望川助迨戰事旣起而所希望之援助皆大失望桂粤之戰也或求助於閩贛或求助於湘黔迨戰事旣起而所求得之援助皆徘徊觀望而不敢動兵力餉械皆不可得所得者精神援助之空言而已 
　　蓋自閉門自治盛倡以來各省皆存暫時休養以復元氣之心理事前商榷援助或以情不可却而有口頭之允許苟再進而促其實行則又誰肯犧牲生命財産以助人無謂之爭者而今之好戰者不悟此心理以爲有後援可恃益鼓其作戰之興一旦戰釁旣開向之所謂援助者皆袖手坐觀成敗而彼乃陷於不進不退之境徒自苦人民而已今日之情勢如此非好戰者之一大敎訓乎 
　　此非僅戰事然也凡欲對付人而不先自備足實力徒欲藉他人援助之力以冀成功者結果無不陷於不進不退以自苦之境可斷言也 
 
 

Page 12

 
 
   
 
 

Page 13

 
 
自由談 
閑話 
[英倫風俗叢談(一)] [  注振聲]  
　　（一）每日飲食 
　　英國人家除主婦起較早預備早餐外其餘大約在七時半而起至八時早餐然照例早餐時間不必一律或早或遲視其辦事時間而殊總不出八時與九時之間耳早餐之物普通人家千篇一律先爲麥粥一盆加以牛乳及糖或鹽次爲一熱菜不外鹽肉燻魚或雞蛋外佐以麵包牛油不足可更食麵包及糖漿均雜陳桌上外更有茶佐以牛乳及糖年年如此日日如此亦家家如此也 
　　午餐時間約在十二時半至二時然大多數人因辦事地點離家甚遠往來不便類即在飯店取食故普通飯店之多幾於百步之内必見一二家最著名者有三家各有分店數千凡略有市廛之處無不見此種飯店取值甚廉然仍清潔可食 
　　下午五時至六時爲普通商店除戲館飯店酒店烟紙店糖食店每晚息業之時此時辦事人均紛紛回家故城鄉間交通之擁擠以上午八時至十時下午五時至七時爲最計交通之機關有四種（一）公共汽車（二）電車（三）高架火車（四）地道火車在此時間則無車不滿且健者先登弱者常待一二小時而不能上一車尤觸我等之眼簾者則倫敦執事之婦女其數與男子相等（却酬） 
筆記 
[刼翠記（下）] [  嚴芙孫]  
　　維時翠姑艷名藉甚五陵年少爭擲纒頭有黄又龍者匪首大彪之幼子也年事尙幼老於花叢見翠姑大爲傾倒多方報効冀得美人青睞翠姑則已早知固仁彼傖有戴天不共之仇一寸芳心殆如刀割秋波送媚詭意逢迎又龍本急色兒郎顧而大樂殊不知美人一笑暗裏藏刀偌個傖夫已作 
刀下鬼矣一夕翠姑感懷身世涙下沾襟輾轉中宵不能成寐忽接閔生由揚遞來快郵一件亟剖讀之蓋閔生絶筆也其辭曰 
　　嗟夫翠妹我負汝至是在理我不應喋喋之語以凟汝重傷汝心但我將永永别汝轉入地獄受極慘之苦刑或可 
稍贖我之前愆我今有一言以告汝汝因愛我者汝其母爲我悲汝接我書時也已一瞑不視幽明路隔覩面無期自邇日别汝後雖歷千百年千百世我不能復覩汝之音容笑貌此恨綿綿曷有窮極我别汝我即隻身走維揚冀戚嫻有所佽助得金即來贖汝詎料人心叵測我貧不能全衣履我訪戚即司閽者亦不我上達人情冷煖一至於此爲之三歎汝雖有汝之私蓄移以贈我轉以贖汝之語 
嗟夫我雖赤貧又何忍受汝賣笑之錢哉我旣不能贖汝 
我更有何面目以見汝回首前塵柔腸寸斷嗚呼白綾三尺了我殘軀生死情空一場幻夢烟花非久計汝其擇一可恃者而善終之唱隨間幸勿忘一塵海傷心人如我者則我之軀殻雖死我之靈魂不死一瓣心香當永永繞汝而不散今生長别珍重前途璧如絶筆 
　　翠姑初接快郵即驚愕不勝開緘誦讀見字裏行間斑斑血滬迨悉原委擲書痛哭曰天乎我殺閔郎矣翠姑自得耗後日以涙珠洗面形容枯槁瘦比黄花默念俟雪大仇再殉閔郎猶爲未晚志旣决在鴇兒前露從良意且利又龍多金爲詞鴇兒惟利是圖大爲所動又龍忻喜欲狂即日整備千金聘翠姑去藏嬌之夕燈燭煇煌備形熱閙翠姑則明璫玉珮宛若天人燭影摇紅凝裝端坐見者咸以又龍何物傖夫得享如許艷福迨至酒闌人散又龍已爛醉如泥翠姑四顧無人乃乘間出袖間利刃致又龍死命藏其首級犯晨夜冒霜雪逕赴蕪城尋閔生死所則閔生畢命於某客寓已閔七日矣其遺櫬則厝於連花庵中翠姑趨至頓足搥胸撫棺痛哭曰璧哥乎生不能作同命鳥死當化爲連理枝此爲我二人最初之誓詞曩得凶耗未能即以身殉者以大仇未復死不能甘耳今我刃已染賊子頸血我死又復何怨璧哥乎汝其俟我行將伴汝來也憶昔不遭匪亂則今日梁案齊眉此其樂正未有艾何圖賊人殺我父母兄弟破我美滿因緣演此絶大之慘劇賊人雖遭天誅我心實猶不某今更取得賊子首以祭靈右璧哥有知亦當莞爾言訖以首觸柱腦漿迸裂而死翠姑身畔藏有慘史甚詳事聞遐邇喧便甚衆縣令嘉其俠烈爲請旌表并與閔生合葬以償其同穴之願此爲咸豐初年事至今父老每談翠姑事猶津津樂道云（完） 
雜談 
[二樹居贅談] [  質庵]  
　　曹澹泉含雨花如抱恨人句爲袁隨園的賞採入詩話惜未見其上句近李綺城先生爲余誦吳書城曉行即景云出林鳥似離鄉客含露花如送别人與曹作句調相同而比屬極緜邈之致洵非躁心人所能領會也 
李綺城先生次友人吞韻云涙滴瀟湘乾又濕氣凌雲夢吐還吞極爲工穏又咏餓鬼云胡天雪窖吞氈易末路臺城索蜜難亦嘗傳誦一時 
　　泉唐黄碧栖君精鐵筆余曾以根古人不見我六字乞鐫所爲詩亦頗多佳句如感時云燕經秋雨難巢幕狐聽春冰怕渡河蓋庚子亂後兩宫回鑾進止間頗有審慎遲回之勢即此可見碧栖選詞之工又如客韓雜詠云南山當户立凉月逐雲流不事雕刻音節自高君又爲述隨徐進齋采風三韓時病中不寐得冷月千山白殘燈一燼紅之句朋輩頗以其詩有鬼氣爲愛憂迄無恙又僉以爲幸云 
曩見碧栖寓齋懸楊藐翁集句贈聯云顧我老非題柱客期君早作濟川舟蓋賀碧栖采芹之作出自名手自爾雋妙友有委余撰聯輓微軍上人者爲擬句云「輸公十笏一瓢氈寒我困人間世」「後此六橋三竺吟苦誰敲月下門」見者以爲尙不近俗 
小説 
[社會小說衆醉獨醒（三七八）] [  瞻廬]  
　　第五十七回得警報夫妻喪膽酬香願叔嫂失蹤 
邦平看罷來信面容失色一疊聲的喚劉福發下緊急命令慌得劉福答應不迭劉福趕快把下書人扣住了劉福道是取我名片把下書人發往縣公署去劉福道是嚴究誰人主使重重定一個罪名劉福道是（主使之人即在目前而邦 
平不見也哀哉）這緊急命令聯珠也是的發下劉福只道得幾個是字依舊垂手而立郤不動身邦平發怒道蠢才我吩咐你的話怎麽你不幹劉福指着信封道老爺這信封上明明黏着郵票下書人便是郵差老爺儘管嚴辦下書人小的郤没膽量到郵局裏去抓人郵局裏有外國人小的怎敢去亂闖邦平瞧那信封果然黏着郵票暗想我可氣得昏了這封敲詐信黏着郵票我不見還道是下書人送來當下喝退了劉福又把這信顛來倒去重看了幾徧皺皺眉摇摇頭驀地裏又冷笑了幾聲青巖在旁暗暗着急道怒者常情笑者不測他在那裏冷笑敢怕有甚麽破綻吃他瞧破了這便如之何其可也嗄邦平忽的拍着書案道畫虎畫皮難畫骨知人知面不知心...這十四個字直剌青巖的心坎不由的卜卜幾跳但是不動聲色竭力鎭靜聽他下文説甚麽邦平又歎道人有了良心狗子也不吃糞了真個人面就是鬼面人心就是獸心我開了天窗説亮話那一件待虧了人不該以怨報德暗地裏把我來播弄似這般鬼鬼祟祟的勾當打量把我瞞過誰料我胸中雪亮甚麽事都瞞不過我哼哼欲人弗知莫若弗爲堂堂劉邦平怎肯受人家的恫喝説時揑了拳頭重重的在案上敲了一下這一敲不打緊直把青巖嚇個半死邦平發的牢騷話句句都剌入青巖的心坎 
餘瀋[  莫釐桐聲]  
　　深於愛人轉忘其自愛 
生而無可愛之人斯爲真樂生而無可癖之物斯爲真 
福 
　　人之境遇至於不能言不能哭嗒焉木坐倐而作痴笑者其胸中不足與人言人亦不能名其狀（却酬） 
 
 
 

Page 14

 
 
本埠新聞 
[米業領照問題告一段落]  
　　昨日已有多數米店開市今日可望一律照常營業公共租界方面公共工部局施行米業領照條例界内米商以與營業不便全體反對於七月一號起實行休業華法兩界爲援助同業亦於三五兩日先後響應貧民遂大感痛苦自前日傍晚兩商會及嘉榖堂董在總商會開聯席會議後議决即日開市當即登報通告米店方面亦以領袖英領事旣何證變通條例總商會又願於米店開市後仍擔任繼續交涉務期將執照條例修改似可下台以免曠日持久發生事故故接得總商會等續發即日開市之通告後昨日公共租界各馬路及虹口楊樹浦米店開門者頗多實行營業者亦已有數處今日當可一律開市 
　　法租界方面法租界内同盛隆泰等多數米店昨已有米出售照常營業餘者因存米售罄現均趕緊向行家購進米糧一律開市出售法捕房以停售已届五天恐購米者人多擁擠故特飭探捕分往開有米店之處妥爲保護 
　　華界方面城廂内外各處大小米舗於昨日已有開市交易者城内小橋隆茂米店昨晚先行出售惟西門等處仍有閉門停售者南市各米店事前先將存貨一律售罄昨雖有多數店家開張後因存貨不濟一時難以應市故迅向河下及行家購買斛運後準備妥貼今日始可回復原狀照常售米有在嘉榖堂最後會議時列入調查員名義之家如萬豐兆豐等數户昨日尙未啓門又閘北潭子灣鎭上共有米店四家連日經商會長王彬彥勸導已於前日起先行開市照常營業矣 
　　巡警保護米店南市十六舗等處各米店均已相繼開市預備照常售米該管第一區警察署王金署長以米糧停售已多日恐一經開貿購糴米糧者紛至沓來或有匪徒附和其間發生事故不得不預加防備長以除每日撥派崗警注意彈壓外又添撥落差之便衣長警多名在各米店左右查察又經該署李劉兩巡官隨時巡護其一人分駐所轄境之王家碼頭迤邐至滬杭車站一帶米店亦復不少刻由牛雲舫署員會同吳世均巡官輪流前往督率長警加意保衛 
　　船米開斛之擁擠連日各米行停斛滬南浦江中陸續所到南北帮米船至昨日止計停泊關橋迤南至董家渡止共有一百十餘號閘北河下亦有六七十號昨日起晨間均已開斛各米店雖有買存若于而擁擠在於一時米店於此機會開價不肯稍减故高機北帮白粳每石開盤須十一元七八角南帮白粳亦十一元四五角中關米有因天雨久停發熱者急於售去故市價高低參差不一云 
　　碾米業通告各埠運米來滬上海機器碾米公所昨日因滬上米店領照風潮已得解决故於昨日下午開評議員會議决將滬地米店業已恢復原狀照常營業備函知照長江各埠各米行請囑即將客秈運裝來滬以平市面云 
　　米業董陳述開市情形米業公所嘉榖堂董事奚賡虞昨日午後詣上海縣知事公署晉謁沈知事將總商會聯席會議議决辦法及本日同業開市情形詳細面陳沈知事又派縣警察所警佐程渭南分往華租各界實地調查到便呈報省署備核 
　　官塲報告上峯之公電沈知事於昨日報告軍民兩長電云南京督軍省長鈞鑒滬米業相繼罷市經各方面負責調解本日一律照常開市民食所關厪念尤篤除代電呈報外謹先電陳寳昌叩庚滬海王道尹亦有電告軍民兩長曁内務部等報告米店庚日一律開市許交涉員亦電告外交部内有工部局顧念輿情米業深明大義而尤以商會米董調停得力云云 
　　商界總聯合會覆閘北米業公會函逕覆者接奉惠示當將原函照轉五顧問嗣悉五顧問受總商會及貴會董之請已向工部局提出抗議並將副本送至商會又閲報載領袖英總領事致函交涉公署以領袖領事名義保證工部局除欲確知存米實數外捕房及衞生處决不加以于涉并經總商會登報聲明雖取消領照未能達到目的然爲關係全市民食地方治安起見未嘗不可稍事通融想諸君子當必引爲同情也專覆順頌公綏商界總聯合會謹啓 
　　昨日嘉榖堂一部分米商之會議米業中一部分人前日下午在城内嘉榖堂開會仍主繼續休業延至昨日見大多數同業已經贊成開市取消前議無可固執乃於昨日午後三時又約前日開會各人在嘉榖堂開會討論一切當時主席言今日情形與昨日不同諸君應持何種態度請公决旋有人起言昨日開會後本欲進行因總商會聯席會議已表决即日開市吾人爲同業一致對外免貽外人恥笑計應即一體開市諸君以爲如何主席付表决衆舉手贊成 
　　添設食米零售處之打銷滬上官紳在南市大南門施粥廠薛家浜豐記碼頭之滬南慈善會西門外西林菴等三處組設食米零售處擬章開辦售米以來已有三天上海縣沈知事以滬地人烟稠密貧户繁多三處零售食米恐難普及擬再酌量推放兩處以示接濟昨特商之滬上慈善團主任以便實行添組開該主任復以滬上城内外各米店現已先後開張大約可即日回復原狀故食米零售處可無添設之必要云 
　　護軍使之布告松滬護軍使署何豐林昨發布告云爲布告事案照上海米業反對公共租界工部局領照新章一案迭經交涉署總商會與公共工部局磋商調勸辦法工部局已允容納米業之請求通融辦理乃各米店竟受少數人鼓惑趨於極端始則英法兩界米店相率停業繼則内地米店亦隨聲附和本使以事關民食誠恐奸人藉端滋擾妨害治安當經分飭軍警嚴密查防一面派員會同上海縣知事召集南北兩商會及嘉榖堂仁榖堂米業董事開會籌議當經議决辦法三項（一）領照問題由總商會負責與工部局磋商妥善辦法從速解决（一）開市問題責令嘉榖堂米業董事分頭勸導即日開 
市勿得再生枝節（一）民食問題由縣會同地方紳董於閘北南市多設食米零售處以濟貧民日食之需如此辦法方期風潮可以平息治安頼以維持詎料昨日總商會召集米業全體宣布與工部局磋商通融條件辦法 
勸導開市當時多數米商均表贊同乃有自稱張慕曾之人登台反對開市並拍案呌囂旋有同黨數人從而附和秩序大亂致無結果據嘉榖堂各董當場聲稱均不識該張某爲何人可見並非真正米業同時會塲並發現激烈傳單甚夥查核情形此次風潮顯有奸人從中鼓煽冀圖滋生事端致令我良好商人不能營業坐受捐失殊堪痛恨亟應嚴拿懲辦以維市面而保公安除令行淞滬警察廳上海縣並函致交涉署轉行英法兩公廨一體查拿該張慕曾等務獲究辦外爲此剴切曉諭爾各米店商人須知領照問題旣由總商會商有辦法决不致再有窒碍難行之虞且輟業一日受一日之損失血本所關民食所繋應即日開市照常營業勿得再聽奸人煽惑自受損害倘有阻擾營業之人准隨時扭報該管警區自當從重懲辦也其各懍遵切切此布 
[查禁運米出省之懲奬辦法]  
　　江蘇督軍省長公署爲議定查禁私運米石懲奬辦法通令水陸警廳各關監各道尹一體查照並撰布告令縣粘貼曉諭兹將令文録下近日蘇省米價日見騰漲雖係青黄不接之時亦由私運未絶所致查蘇米禁運出省旣經三令五申復又派員密查無如好商詭幻巧計百出各主管地方官吏切實嚴查者固不乏人而敷衍因循者亦恐不免民食所關即治安所繋若不趕籌一具體辦法懲奬兼施以期禁絶私運民食前途何堪設想本督軍省長兹特會同議定查禁私運懲奬辦法六條通令一體查照並撰發布告仰由各該縣知事尅日粘貼曉諭俾衆周知自此通令之後該主管地方官吏等責任所在務各竭力奉行以維民食而保公安倘或陽奉隂違一經告發定即按法嚴懲决不姑寛凛之切切並即將遵辦情形具報此令兹附録辦法如下（一）蘇省與鄰省交界地方及沿海各口遇有蘇米出境無論何人均准就地向縣警税卡告發截留（一）拿獲私運之米在一百石以内悉數充賞一百石以外以五成充賞五成充當地公益經費（一）充賞分配之法以七成給告發人三成給受理告發因而拿獲之當地縣警税卡人員（一）沿邊沿海各縣警税卡應負禁米出口責任如有故縱或失察以致偷運出境及遇有報告因循不辦者一經查出除將主管官吏撤懲外其餘員司並予從嚴懲處（一）報告私運之人倘係挾嫌誣控一經查明應即按律治罪以杜流弊（一）各地轉運公司米行等倘有私運蘇米出口及與奸商串通情事一經查明應即勒令停止營業並予嚴辦 
[銀行公會維持中法實業鈔票]  
　　連開緊急會議三次决定聯合各埠公會代兑日前中法實業銀行宣佈停止營業上海銀行公會以該行發行鈔劵頗多一旦停兑於小本營業損失甚巨且該行發行鈔劵爲我國政府所特許與尋常外國銀行發行之鈔劵性質不同故即於本月三號召集緊急會議討論維持辦法又於四號由上海法領事邀請上海銀行公會正副會長盛竹書錢新之兩君及中國銀行行長宋漢章君前往中法銀行將該行已收回及未發行之鈔劵公同檢查當由領署蓋印鎖封是日下午該公會又開緊急會議同時得北京銀行公會來電主張由各埠公會代理收兑該行鈔劵其代兑之欵已由財部公函擔保等云惟上海公會以代兑之欵尙未指定確實擔保故先電詢北京銀行公會再議辦法又於六號開緊急會議爲代兑鈔劵事不獨爲維持金融安寗並於社會小民亦寓救濟之意且政府對於中外合辦銀行濫予發行權亦可藉此警告政府從嚴取締會議結果一致贊同現聞北京上海兩公會均已籌有的欵並已請各埠公會着手調查該行流通鈔劵總數待調查就緒尅日照兑云又聞本埠銀行公會已於昨晨由盛竹書錢新之宋漢章三君會同法領事威君該滬行經理柏君出納主任費君及買辦朱君將本埠中法實業銀行發行鈔劵簿據詳細檢查會同簽字其簿據交由法領事保存兹查得中法銀行上海銷票流通額共計七十五萬一千九百二十八元由法領事與銀行公會代表會同封存庫内未發及收回之銷票共有四百六十二萬元 
[航業消息零拾]  
　　招商局之廣濟號昨晚開赴厦門裝去金子一箱太古公司之順天號輪船今日開赴烟津裝至天津有英洋 
一百二十五箱計五十萬元又有開赴汕港粤之綏陽號裝至汕頭有小洋十箱合四萬元 
　　太平洋郵船公司向美國船政部請撥長五三五尺之新郵船七艘以五輪派駛中美兩輪派駛印度錫蘭小吕宋至舊金山一路頃以印美航業發達且於中國及上海各埠之客貨亦有聯絡啣接之關係故原定兩輪已不敷駛用又續撥長五二二尺之新輪一艘名曰青田石邦ＧＲＡＭＩＴＳＴＡＴＥ刻下已在駛航中矣 
　　本埠怡和洋行經理美國西亞公司（原譯愛蘭梅勃克奈爾公司）去冬定建一萬二千噸左右之世界商輪多艘均係指派行駛中國之船已經來滬者有上海城瑙威城勃列思朋城等輪今以廣東城北京城等輪亦已落成故廣東城一船已先於六月十四日由紐約開出其航綫走日本高麗菲律濱中國等處據該公司來電報告將於八月中旬至滬至北京城一輪年内亦可開出 
　　招商局之海晏輪船此次由蕪運米赴温船身稍有損傷昨日進口後便駛入船塢修理矣 
[旅滬皖人團體消息]  
　　電請撤懲劉以茀安徽駐滬救國代表團旋滬學生會兩團體昨致皖省各公團電云頃據報載倪道烺馬聯甲曁議員等殺斃姜高琦毆傷戴文秀等四十餘人一案地檢廳長劉以茀不惟故意延宕反哨調法警携帶刑具刧嚇學界代表其附倪媚官骫注縱凶罪惡可謂昭著務乞就近向當局嚴重交涉不達撤懲之目的不止臨電髮指無任盼禱安徽救國代表團旅滬學生會同叩庚 
　　定其奠祭姜高琦該兩團體又啓事云旅滬同鄉定於本月十日（星期日）下午三時假靜安寺路福源里二十二號奠祭姜君高琦凡我同志務祈届時賁臨以伸哀悼 
[上海敎職員職合會明日開會]  
　　上海敎職員聯合會因北京敎潮迄未解决該會同人迭經商議僉謂似此情形勢難坐視乃訂於明日（十日即星期日）下午二時在寰球中國學生會開茶話會邀請各界人士蒞會協商辦法云 
[交涉員宴請外部次長]  
　　江蘇特派交涉員許秋颿於昨午在一品香設筵宴請外交次長劉式訓陪宴者本城紳士姚子讓陸伯鴻等縣知事沈寳昌及陳世光亦在座至興盡而散聞劉次長已定九日早車北上許交涉員預備躬送云 
[藥材業會議領照事]  
　　法租界近欲調查境内藥房藥舗有無售賣嗎啡高根克羅英等毒質藥品擬令藥業一律領照藥材商人大起恐慌前日下午假閘北商業公會開同業會議籌商辦法當經到會者公推奚少峰爲臨時主席宣佈開會宗旨後有某君等發表息見以吾業遵古法炮製藥材藥料有以久陳爲貴者亦有須附著原有沙土以保存其藥性者若經外人之手檢查取締難免不因誤會而起糾紛况藥材並非不正當營業云云由衆公决請同業信義堂司董向法公董局交涉云 
[絲繭業交易所議定派股辦法]  
　　上海中國絲繭業交易所籌備處於三日遷入公共租界江西路六十二號三層樓洋房内連日由正副主任沈聯芳孫問芻黄搢臣會同全體籌備員於每日午後三時起七時止開會集議所有同業派股問題業已議定分廠業繭業兩項絲廠以繅車計算繭行以繭灶爲衡仍符前旨計絲廠現在開車者共八十家每車得一股計二萬一千一百股未開車者十二家以四車得一股計八百卅四共二萬二千股由總公所將認股單分送各廠提前領股日後二次續發照加前後共計四萬四千股所有各廠同事前由代表送所之請願書現已議决照派二千六百股由代表十二人簽字蓋章向總所領取認股單即可領股並再提出四百股交由代表辦理同仁會二交續發照加前後共六千股繭業亦照廠式議定二萬二千股現計廠地雙連灶九千數百副每灶先領兩股有餘凡有分公所之處則由分公所向籌備處報明每縣灶額總數先行認定再由分公所集議公派發給認股書填明灶數蓋章領股如無分公所之處則由各繭商於三日内至總公所報明（一）行主姓名（二）地址行名（三）雙連灶數（四）通訊處所（五）開設年期（ 
六）本届收繭若干先行註明由所查明代領認股單分送領股如有灶無帖有帖無灶或多年不辦坍塌廢棄者一槪無效至各處風氣不同派股手續由各分所因地制宜集議秉公支配前由各分所抄送之册報每有不符俟查實再給以上廠繭兩項共計四萬七千股尙有二萬八千股俟籌備處議定再核昨日已由籌備處 
通告廠繭兩業查照矣 
[昨日成交之乾繭價]  
　　昨日永泰絲廠買進楓涇裕成繭行之楓涇乾繭二百擔價一百八十兩身骨尙高聞本年各絲廠買貨不多故 
存繭甚缺以是所有餘繭身骨堅好者成價皆有漲無缺也 
[近一週中之絲市]  
　　本星期來生絲市况雖屬穏定而交易甚少廠絲市頗活動價亦繼漲黄絲則亦堅定綜一週中成交者計有水仙花牌廠絲五十包扯價一千一百十兩戰勝牌廠絲五十包扯價一千一百兩稗農雙鹿龍鳳旭東牌西川黄絲三十包扯價八百八十兩團龍牌湖北黄絲二十包扯價八百十兩凱旋門牌廠絲五十包扯價一千一百四十兩ＣＳ牌五十包扯價一千一百三十兩ＳＦ牌三十包扯價一千一百三十兩進行牌廠絲三十包扯價一千一百三十兩ＦＬ牌廠絲四十包扯價一千一百二十兩八封牌四川黄絲十包扯價七百二十兩蠶醫牌廠絲三十包扯價一千一百二十兩海歐牌廠絲三十包扯價一千一百二十兩三跳牌廠絲二十包扯價一千一百七十兩天成牌廠絲二十包扯價一千一百三十兩蘭花牌廠絲三十包扯價一千一百三十兩海歐牌二號廠絲二十包扯價九百五十兩久成牌廠絲五十包扯價一千一百七十兩共計成交五百九十包云 
[本星期成交之紗數]  
　　本星期中紗市較形活動印紗成交者計有二千三百二十五包 
之多計十支紗一千六百包價自一百二十二兩至一百三十一兩五錢不等其中一百包係四川帮辦去餘爲津帮辦去十二支七百二十五包價自一百二十八兩五錢至一百三十一兩係内河 
各帮辦去本埠英日各紗廠開出者計九千三百包價不見好如南滙紗廠所開出之十六支水月牌成交一千包價一百五十兩零五錢二十支七百包價一百七十三兩半係七八月期貨上海紗廠開出十六支雙虎牌三百包價一百四十五兩八九月期貨皆係各帮去路本紗交易六千餘包價格平穏小包紗成交七千包云 
[旅滬安徽省憲共進會之發起]  
　　皖人張我華等主張省自制憲爰發起旅滬安徽省憲共進會録其通啓如下自民國改朔伊始吾黨即主張地方分權制度爲建國經邦良圖乃二年天壇憲法草案一被迫於袁世凱五年憲會之地方制度案再被撓于隂謀派以致國會兩度被非法之解散推厥原因實以地方制度之爭爲其燒點自是武人横恣官僚賣國浸淫至於今日民權日削民生日蹙而我烈士仁人鐵身搆成之約法亦遂名存實亡曾餼羊芻狗之不若乃至莊嚴燦爛之民國竟成千鈞一髮朝不保夕之勢誰爲爲之孰令聽之此吾人所不能不歎息怨艾於我國民之放棄主權責任之所致也今也潮流所趨邦人覺悟知欲救死必先救國知欲救國必先救省知欲救省必先省自爲治知欲省自爲治尤非省民自治省憲不爲功蓋武人官僚之不可恃且足以病國而厲民其成蹟彰彰矣然則舍吾民自動自决一途實無生路省自治憲者爲自動自决中比較的最爲良善和平之舉動也今湘浙首先實行各省亦皆風動暛吾皖省獨非搆成中華民國之一省乎對於省自治憲又寗能獨後同人皖人也用是不敢暴棄本素昔之主張應時勢之必要特擬發起旅滬安徽省憲共進會以冀聯合皖人專心壹志以喚醒吾皖三千萬人民自起治憲並觀厥成此吾人唯一宗旨也倘荷贊同即希加入再開成立大會共同發布宣言兹先申明四義聊當誓約凡我皖人祈鑒察焉一本團體不與聞現在政治問題二本團體不分别現在黨派關係三本團體不擅决定治憲機關四本團體不先提出具體憲法草案右列四義非同人故爲多讓也特以省憲關乎全省大多數人民之利害故不得不留待全省大多數人民自决之吾皖父老兄弟有志切救省以救國者乎 
曷興乎來張我華楊嘉紳盛璞岳相如李壁仞史啓賢張雨人周石柱褚惟和陶久植楊煜臣韓經芳徐炳烈汪禹丞戴膏吾闞鈞闞楚卿李公采李雨邨陳星岩李廼璟張仲掖管鵬 
　　張我華等又啓省自治憲實爲救國切要之圖時勢所趨已成定論同人不敢暴棄爰擬舍旅滬同志發起安徽省憲共進會喚醒吾皖三千萬人民自起治憲明知兹事體大非同人少數之集合所克蕆事然而椎輪爲大輅之始層冰由積水所成莫爲之前誰踵其後用是不自量力誓此决心對於省憲問題不達目的不止第因吾皖不幸適起學潮學生被毆横遭慘死舉國憤慨何况同人昨經公議以省憲固應積極進行但學潮正當汹湧澎湃之時允當權衡後先斟酌緩急一俟學潮得有端倪即當奮勇急進以慰邦人謹此佈告即祈吾院父老昆季垂鑒焉名同前 
[省會初選監督通知當選人函]  
　　上海縣第三届省議會議員初選舉事已於本月六日决選七日開匭當選人之姓名票數業經公布電呈在案昨日沈知事分致各當選人公函云逕啓者案照省議會議員選舉法第六十條載當選人確定後應即榜示並由初選監督具名分别通知各當選人第六十一條載當選人自接到通知之日起應於十日以内答覆願否應選其逾限不覆者以不願應選論各等語兹查執事被選爲省議會議員初選當選人合行記知並將復函裕式另紙送請查照希於限内答復爲荷 
[商品陳列所呈部備案]  
　　上海總商會創辦商品陳列所徴集各省著名産物訂於本年陽曆八月間開幕所有籌備情形迭誌本報兹聞該所爲奬進商業起見議定規章每年開展覽會一次即在展覽會中召集海内外工商業家組織審查會審查商品分别等第給予奬牌並擇尤呈請農商部核給奬憑以示鼓勵前經總商會呈請農商部備案昨已奉到部批准予備案並通令各省實業廳查照辦理兹録該所展覽審查章程如下第一條本所每年於陽曆八月間開展覽會一次以兩星期爲會期由所長商承上海總商會會長訂期舉行第二條訂定開展覽會日期由上海總商會於期前一月布告第三條每日展覽間上午九時起下午六時止如認爲必要時得延長時間第四條開展覽會時由上海總商會召集海内外工商業家富有經騐或具有專門學識者暫定三十人組織審查會審查商品第五條審查會成立時由會中推舉一人爲審查長餘皆爲審查員分部擔任審查事宜均係名譽職第六條各部審查員如對於所審查之商品與自已有關係者應告迴避陳明審查長另行派員審查第七條同一部分之商品應得審查員三人以上之同意分别等第第八條各部審查員如對於所審查之品分别等第有爭議時開全體審查員會會議解决之第九條審查後分别等第給奬如左一等奬呈請農商部發給奬憑二等奬由上海總商會給予金牌三等奬由上海總商會給予銀牌四等奬由上海總商會給予銅牌第十條審查報告於展覽會閉幕二十日公布之並呈報農商部第十一條本所平日執行之觀覽規則適用於展覽會但遇有特别情形隨時在展覽會中另訂規則執行之第十二條本章程由上海總商會常會議决公布施行 
[外洋輪船進出口消息]  
　　太平洋郵船公司之金邦號昨日下午六時由港還滬今日赴美在華裝往之貨計有湖絲一千二百包茶葉一百噸紡綢二百箱餘爲雜貨 
　　昌興郵船公司之亞細亞皇后號昨日傍晚抵吳淞此次由温哥武來貨共有一千八百噸之多大半爲機器即於本日八時赴港在申裝往者計有鮮雞蛋一千二百件洋山芋五百件 
　　提督公司之可益賽號定十三日開往香港上海有麵粉等三百噸裝去又有斐脱倫號此次由美直往漢口裝去大宗木料五金等共四千噸現定十三日由漢來滬十五日開往香港及小吕宋　　藍烟囱公司之塔梨瑞司號係中歐班内之甲級商輪今已由利物浦開抵香港來電告十四日進口惟其抵申後須起東洋故必須至八月十一日開還歐洲云 
[國内輪船運貨進出口之調查]  
　　進口貨（長江）招商局之江永號昨日由長江裝來麥子二千二百零五包黄荳二百十二包菜子三百十一包芝蔴八包荳餅三千片黄白絲三十九件棉花八十三包毛茶六十箱蛋黄一百八十六桶蛋白十桶茶葉二十三箱青蔴三百八十三件水靛二百零九桶絲棉一件磁器三十九件桐油七百六十五桶土絲四件緞子九件粉絲四十四件紅棗二十包夏布五十件尙有信石鮮蛋紙頭雜貨四百九十九件（寗波）太古公司之新北京號昨日由寗波裝來蠶荳五百四十三包珠茶一百九十六簍茶末五十一簍及乳腐鹹笋乾杉木竹根香粉川貝藥材草蓆雜貨等多件（青島）太古公司之綏陽號前日由青島裝來芝蔴一百二十四包黄絲四十六件生仁九百九十包烟葉八百六十件羊毛五十七件生果九十五件雜貨一百八十二件 
　　出口貨（港粤）太古公司之綏陽號昨日由申裝往汕頭計大豆餅一萬八千片裝往香港計有花生油一千九百聽猪油二百五十簍油四百簍青蔴三百件及乳腐皮蛋鹹魚等貨裝往廣東計有芝蔴黄荳二千一百包麵粉七千二百包荳餅一千七百九十片花生油六百簍青蔴二百五十件洋紗一百三十五件雜貨一千二百五十五件（福州）招商局之廣濟號昨日由申裝往福州計有麵粉七千九百五十包金針三十一件雜貨且百件（天津）太古公司之順天號昨日由申裝生天津計有麵粉七千五百八十包黄荳一百四十八包白糖九百零三包冰糖二十三箱洋布一千二百三十六件機油五十九聽茶業八十九簍茶末三十簍靛青十一桶鐵條二百三十六根及牛奶香烟油漆木耳杉木竹器藥材草席紙頭與雜貨多件（寗波）太古公司之新北京號昨日由申裝往寗波計有白米四百十二包赤糖五百包青蔴十件麵粉一千六百五十包鐵釘一百三十七桶水泥一百六十桶青鉛九十件及肥皂香烟藥材大頭菜雜貨等多件又寗紹公司之新寗紹號昨日亦由申裝往寗波計有白米四百包洋布一百十四件鐵一百二十二擔水泥二百桶及紙頭蝦醬鹹菜肥皂香烟雜貨等多件轉口桐油等二百七十七件 
[友華銀行銀市報告]  
 
 

Page 15

 
 
中美新聞社譯八日友華銀行報告云昨日倫敦紐約近遠期銀價俱不動紐約倫敦間匯價商至三七一又四分之一今日此間開盤價亦不動市况終日穏固開盤時金鎊售出七月份價爲三先令七便士又四分之一遠期爲三先令七便士金洋七月份爲六六四分之三遠期爲六六半午後價較佳金鎊七月份爲三先令七便士四分之三金洋六八倫敦紐約電彼間銀幣俱寛舒中國或將再購銀云 
[函請撤換路政員役]  
　　旅滬閩人兩團體致滬兩工巡捐局名譽董事公函云敬啓者竊有已故敝會館董事歐陽煌之子鐵梅向營絲業於隂曆五月初二晚間由廠回家道經西門内靜路修因滬南工巡捐局在該路添築隂溝深掘丈餘興工多日旣不圍以木欄又不燃點紅燈以致倒堕入溝撞破腦門立時殞命家中尙有老母寡妻并子女九人聞耗趨視呼號欲絶慘不忍聞此外如隣近之女尼車夫及賣罷飩者均經跌傷爲人救起乃演此憐劇後迄已逾月該局嚴守秘密絶不將工程員役加以究治屍屬加以撫恤日前裏馬路舊滬軍營前開築大隂溝仍前玩忽適遇大雨水漬滿溝溢出路面有江南船塢洋工程師毛根曁大北電局公司某西人之汽車又復接踵陷入幾瀕於危道路喧傳貽譏中外聞該工程科主任衛某尸位素餐向不負責在局辦公時間極短平日輒大言不慚曰吾的辦法悉仿英工部局他人都是外行乃其成績不過爾爾事前旣不能督察督後又不知修省放任一般員役氣燄逼人偷工懶做虚糜地方之捐欵玩視人命如草芥至若工程之草率從事給照之延宕留難異口同聲更不必贅似此路政腐敗達於極點若仍嘿爾不言如衛生何如地方何現在除已呈請護軍使令飭澈查外又恐爲彼等飾詞朦復致死者含冤莫伸迫不得已敢將實在情形瀝陳於貴董之前此係良心問題絶無私意存乎其間伏祈迅賜調查即開臨時會議將此等庸碌無能不負責任之員役公議撤換勿徇情面勿爲朦蔽地方幸甚旅民幸甚上海海泉漳會館福建旅滬同鄉會代表陳聘璜敦滄洲沈次裳謹啓 
[續誌白晝路刦案卽破]  
　　公共租界愛多亞路大昌烟公司出店張阿福夥友屈鳳亭前日上午僱乘黄包車押送欵銀行至北海路(即六馬路)被匪搶刦當經探夥帮同追獲二匪已誌昨報兹悉所捕兩人一係興人名胡春生一係通州人楊阿三當時帶入捕房後搜出原贓鈔票洋二千元莊票洋一萬三千元昨由捕房將胡楊兩人押解至公共公廨第一刑庭即據華探目黄潤甫包探陳桂卿西探目依壳相繼上堂稟明原告當時車送共計鈔票洋五千零五十元及各銀行錢抵 
莊票洋四萬七千零九十五元當塲拘獲兩人尙有同黨在逃且贓欵缺少甚多請爲展期以便偵緝該同黨到案併究經李襄讞得稟商之英包副領事判被告兩人仍帶回捕房候緝拿同黨展期七天開審 
[汽車撞斃馬路小工之訊判]  
　　上月二十三號午後有一西婦自開五百七十七號汽車經過南京路四川路轉角將寗波人顧野灣撞倒碾傷身死由捕報官相騐諭令屍屬顧秀忠領屍棺檢候訊等情已誌前報昨晨捕房傳齊人證至廨由陸襄讞會同英赫副領事升座集訊首由一百九十八號華捕二百六十五號印捕相繼到堂證明出事時伊在該處站崗目覩五百七十七號汽車係一西婦開駛極速並未聞其鳴放汽笛死者係上部局所僱掃垃圾工人身穿紅色號衣無論何人一望即知云云次由一西人到堂證稱是日伊站在該處之水門汀堦沿上見該號汽車開駛甚慢曾鳴汽笛數聲等語又據宋桂福上堂供稱伊係該西婦之汽車夫是日係由主婦自行開車伊坐在後面等語問官訊學畢判曰馬路小工顧野灣委係被汽車撞傷斃命該西婦應負過失傷人致死責任由捕房或死者之家屬赴英領事署起訴可也 
[夜火車碾斃人三名]  
　　前日(七日)晚天氣酷熱滬寗路無錫車站相近有鄉人三名睡在軌道中納凉被夜班車頭碾斃身體軋爲二段當由該站站長派警招尋家屬備棺收殮矣 
[風捲船婦落河淹斃]  
　　昨日下午吳淞方面怱有巨風繼之以雨有泊於藴藻浜舢板船上之少婦始在舟中安睡怱聞風雨交加起立船旁收取所晒衣裳當被狂風吹落河中立時沉没鄰船瞥見大聲呼救時堕水之處停船衆多聞聲竭力援救當用滚鈎四處打撈其人已無踪跡竟遭淹死矣 
[坍屋壓斃人命]  
　　吳淞鎭迤南唐家橋西首某小村中有黄姓者耕種爲生家居房屋數間年久失修　璧走損柱木腐朽前日下午風雨大作該房全數坍倒黄家數口不及走出均遭壓在内鄰人聞聲冒雨到來將磚瓦搬去始將歷傷數人扶出中有婦女二人血肉糢糊業已氣絶慘遭壓繼矣 
[第二師範歡迎賈校長開會紀續賈長之演詞]  
　　（三）中學敎育美國中學男女同校而女子多於男子在小學畢業後大多在社會作工任事不願再入中學其校内設備之完全令人可駭有極大之舞臺游泳池冬用温水職業頗重有鐵工物木工物解木刨工均有機器學生自治在美參觀十餘校 
惟勞市校成績最佳校中經常費約五萬元而所費九萬五千其超過數則學生自治會演劇跳舞等籌募之自治會分男女兩部各有會長所辦事業如學校新聞等印刷均在校中（美國敎育經費甚大僅紐約一市超過我國全國敎育費）自治會中規則極嚴學生請假須得自治會之認可與該校自治身會長談話知其中組織甚完備然至芝加哥謁大敎育家嘉特先生詢以學生自治問題彼似不甚贊成並言萬國甚提倡今則不盛行矣至坡士頓紐約考察學生自治問題各敎育家意見相同至於考試一層各國均非常嚴格如紐約省省立學校則由省敎育局辦理市立學校由市敎育局辦理雖私立學校亦須經敎育局檢定與我國前 
清時相似法國中學考試必請外人出題監試因學校文憑須得社會信用大學亦然其意以爲師生之間相處旣久總不免有感情作用故其成績無不斐然中學宗旨美重實用主義以出校能自謀生活爲主故校中有工塲之設英主人格敎育以養成紳士之風爲主法之中學一如專門學校之預備科以升學爲主有一校須考入專門或大學之後方爲畢業年限二十二歲逾時須除名其品行亦最重舍監每星期報告品行分數不及格者開除師生之間甚爲嚴肅德在帝國時代階級綦嚴貧民無入中學之機會革命後工黨要求義務敎育增至十二年至中學爲止余向知小學爲義務敎育今則自幼稚敎育始中等敎育止均將列入義務敎育之範圍内矣中學不收費敎科書由校發給但全畢業即須歸還學校然無汚損者吾省僅百分之三十學齡兒童受敎育彼且普及中學矣而吾則小學猶未普及也中學之理科設備非常完備美無寄宿舍而英德法有之英人敎育本以養成紳士爲目的故有一人一室者華麗之會客室法國則統居每室有數十人有一舍監將風時舍監電鈴一鳴在五分中須就寢白色之電燈光熄同時開藍色燈二床前有几下置尿盆有蓋明晨聞鈴五分鐘即起至鄰室洗盥亦限五分鐘德之宿舍附在校旁分幢居住每幢有舍監一居十餘人不等一切宿舍整理均由學生自治有整齊儉樸之風夫敎育以良心爲之則有效苟徒有高論而不懇切實行是無用也以後吾人當少談主義重實行自由嚴肅一任良心天下事無絶對的利弊只須能自問犧牲否能以良心做事否空言無益也美國中學學制前爲四年今大改變美爲八四制小學八年中學四年特小學時代適爲兒童發育旺盛之際在敎育上爲最大難期故今改爲六三三制小學六年初等中學三年高等中學三年在中國高小與中學課程相似不過深淺不同而已陳陳相因循環不息實勞而無功美之高等中學分科似爲入專門之預備故中國中學之救濟法亦當分科而高小程度當提高之如美之初等中學然 
[各學消息彚録]  
　　　城東女校南市竹行弄城東女學校應學生之要求提前暑假故於昨日（七日）上午九鐘行休業式除該校敎職員先後致訓詞外專修科普通科全體學生臨時表演各種成績以助餘興至十二時始散楊校長購置書畫範本等件以奬給學生下學期開學日期預定陽曆八月二十六日二十九日正式上課　　申新學校老北門東首民立路申新學校係榮宗敬所創辦本學期有學生二百名兹届舉行第四第畢業高小科董文浩林培根徐天錫毛兆琳鮑匡權等五名國民科男生蔡政泉等二十三名女生金安鳳等二名現定七月十日休假八月二十一日開學 
　　十一團學校中華救國十人團聯合會鑒於北方學潮迄無解决辦法長此以往恐敎育前途將陷於破産地位昨日開會議决下學期再辦一學校以副根本救國之旨聞該校定名爲市西公學特推舉唐豪任矜蘋朱昌利錢楚玉余鵬汪濤孫道勝蔣志鴻姜槐卿陶笑舫公國勛陳勇三等爲委員内部組織日内即可就緒並聞暑假期内辦一補習科聘請前寰球中國學生會敎員王瀛洲及顏問行數君擔任敎授定隂曆六月初十日開課又該會平民義務學校業於前日行休業禮並舉行國民科第一届畢業式 
計畢業者四人 
　　五馬路義校五馬路商界聯合會爲義校籌欵假座寗波旅滬同鄉會開游藝會訂於今日下午一時舉行除少年宣講團絲竹和平社新劇中國女子體操學校舞蹈影戲等游藝外尙有臨時加入各團體拳衛刀搶雙簧及施湘芸女子蘇灘陳君三弦拉戲等想届時當有一番熱閙也 
　　新閘聯合會義校新閘路商界聯合會義務學校昨日上午行初等四年級學生畢業式並暑假休業禮畢業生爲李永烈戴青王泰康胡祖雲四人成績均佳九時校長胡鑑人及敎員相繼到校遂振鈴開會秩序如下（一）全體向國旗行三鞠躬禮（二）奏樂唱校歌（三）校長訓詞曁職員演説（四）敎員訓詞（五）校長給文憑（六）散會 
　　　勵羣公學馬立師勵羣公學於昨日上午九時行暑假休業式首由吳右雲報告本學期經過情形曁各生考分計分數最優者戚顯偉程志東夏定敬等八名次校長吳吳山訓詞校董吕靜齋張公威給奬各敎員相繼演説行師生暫别禮同學暫别禮攝影散會聞下學期擴充校舍添招義務生四十名定於舊曆七月十二日開學云 
　　國語專修學校國語專修學校係黎劭西王藴山沈信卿李頌唐陸費伯鴻諸君發起第一班現已畢業成績甚優大半已就各 
地之聘該校署假講習科原定兩班現因報名踴躍另借西區小學擴充課堂宿舍女生則宿萬竹小學女子部現定二十五日開學　　思本學校徐家匯法華思本學校係去歲秋季創辦本月七日下午二時舉行第一次畢業式來賓有朱子橋黄任之沈信卿張劍心沈叔逵諸君首由校主趙晋卿君報告開會守旨次由教務主任吳憲章君揭示各學生成績後請黄任之君訓話又請交通大學主任張劍心君給憑給奬末由學生致謝來賓唱歡迎歌校歌及畢業式歌行致别禮一鞠躬畢振鈴散座並宴請來賓盡歡而散該校建築及敎務等費均由趙君獨力擔任完全義務性質開辦經年成績甚佳足徵辦學者提倡敎育之熱心且於善署假期内設英算補習科由復旦大學葉柏蔭吳奎二君擔任兹將畢業生姓名録下王炳生俞鴻勛王宗毅 
[美術展覽會之第四日]  
　　上海美術專門學校十週紀念繪畫展覽會昨日爲開幕之第四日天雖隂雨參觀人仍極踴躍南京敎育廳林君侣雲及杭州第一師範李君厦門集美學校劉君平江皆專程來滬觀覽四時許有朱子橋趙晋卿兩君由該校董事沈信卿黄任之兩君偕同到會參觀并加以極美滿之批評參觀後由校長劉海粟延入應接室晤談良久朱趙兩君以該校爲中國最早創辦之美術學校皆願極贊助該校云所有昨日曾書批評者再兹再接録其姓氏如下章伯寅林侣雲竇家楨劉平江程伊畊侯可九均其贊美該校成績云 
[證劵物品交易所消息]  
　　上海證劵物品交易所市塲揭示第三百十四號云第一百零二號經紀人王清泉君來函請求將商號讓渡與胡志賢君承受業經本所承認自七月十一日起王清泉君停止定期買賣胡志賢君准其補受第一百零二號經紀人專營棉花定期買賣 
[時症已有發現]  
　　近日天氣酷熱中暑發痧者頗衆天津路紅十字會時疫醫院甚形忙碌惟真性霍亂尙無發現内地因霪雨爲災患瘧者頗衆云 
[公義會分送暑藥]  
　　中華公義會在閘北新民路協志里辦理施醫藥及養務學校已歷四載地方貧民受惠非鮮該會醫藥主任徐錦裳醫生鑒於今夏霉雨連綿寒暖失常一經書熱薰蒸疫邪瀉痢等症勢所不免該會常年施送之辟疫金丹兹特製就五萬服除分送各機關外并指定分送地點閘北新民路該會第一施診給藥所北浙江路和康里一弄徐醫寓所新閘牯嶺路餘慶里振新學校法租界蒲石路中華實業女子學校南市公義碼頭餘春花行西門唐家灣邨廬吳淞殷行鎭浦濱公益會 
[道士議决加價]  
　　本埠道士向分蘇帮本帮而本帮同業約有一千餘人近因米貴共同集議擬請增加工資定於舊曆六月初一日起加增如不照加實行休業藉以抵制北因迄未解决故由該業領首張子卿於前日分發傳單邀請各同業於昨日午後三點時假城内旣濟道院開會商議增加工資辦法南北市各道士到者甚衆旋即議决按照前定工資錢碼一律改作小洋給發惟零頭仍以銅元照發云 
[昨日公共公廨訊案紀]  
　　昨晨公共公廨民四庭由張襄讞會同美約副領事訊理一婦人陳陸氏聲請給諭執管其故夫陳財生之遺産案因有陳蘭亭等具稟反對謂該氏係財生姘婦等情兹故傳訊據該氏訴稱伊於去年十二月嫁與財生有憑證可憑應得遺産等語「結果」改期續訊（二）婦人程土氏訴程寛如程少山遺産糾葛案「結果」改期續訊 
　　又午後民二庭由李襄讞會同美副領事訊　美商白六洋行訴德國人弗列剌潑希違背售地合請追損失案原告代表許理律師對於四月七號判决不能滿意兹遞聲請狀要求判告賠償損失銀一萬零五百兩被告代表甘維露律師到案反對「結果」着仍照前諭執行所請礙難照准民一庭由關讞員同美約副領事訊理敦康顏料號倒欠各商賬欵案兹由債權美商利達洋行代表律師到案辯明該洋行售與該號之顏料其買賣手續舉普通有别不能將此貨歸人公攤貨物所有權仍屬於該洋行云云「結果」應由各造律師缮其答辯訂期訊核並准利達洋行將此項貨物以最高價格出售得欵繳存公堂其餘該棧存貨由理賬員變賣查明所欠棧租付清報告候核民四庭由俞襄讞會同美粤副領事訊理孫楚卿訴夏秉潮舞弊賬目案「結果」改期分别傳提人證到案再訊民二庭由陸襄讞會同領袖英總領事特派麥君訊理王國璋訴俄人惠鐵門不還汽享租洋二十二元案「結果」着被告照數償還並繳堂費 
[公廨訊理車輛違章案併紀]  
　　星期四午後公共公廨張襄讞會同美奥副領事升座第一公堂訊理車輛肇禍案三十三起併誌如下（一）汽車夫葉和尙（二）陳和尙因在南京路靜安寺路開車不慎肇事後尙不停駛訊判各罰洋五十元（三）應裕慶在靜安寺路開車不慎幾致肇事訊罰洋四十五元（四）曹阿三（五）王阿甫（六）陸清生因在愚園路浙江路靜安寺路等處擅開汽車肇禍判各罰洋二十五元（七）王阿三（八）沈福生（九）張雲生（十）劉和尙（十一）陳順寳因在百老滙路山東路南京路圓明園路等處開駛汽車不照定章並夜間不點燈火訊各罰洋十五元（十二）胡紀林（十三）譚阿龍因在蓬路吳淞路等處夜間開車不點尾燈判各罰洋十三元（十四）王阿金（十五）傳明山（十六）劉長生（十七）高阿興因在江西路百老滙路愛多亞路等處夜間開車不點燈火訊各罰洋十元（十八）張新寳（十九）王阿福因在福州路海寗路等處夜間開車均不點燈訊判張罰洋八元王罰洋六元（二十）仇子元（二十一）奚錫春（二十二）倪全生（二十三）魏東生（二十四）顧少林（二十五）顧友山（二十六）鄭永富因在黄浦灘愛多亞路靜安寺路百老匯路等處夜間開車不點燈火並停車礙路判各罰洋五元（二十七）陳金生（二十八）王雅如（二十九）王阿毛（三十）馬夫張金坤等因在江西路靜安寺路海寗路等處停車礙路並夜間不點燈火判各罰洋三元（三十一）張根全（三十二）包夏蔡（三十三）魏阿寳因在愛多亞路福建路南京路等處駕駛馬車不聽巡補捕指揮並在車上瞌睡判各罰洋二元 
一併充公 
[屍姪認領屍棺]  
　　日前大達碼頭倒斃年逾花甲之老者一名身畔有小洋十角銅元三十枚並顧亮臣金廷皐等字様之書信二封當由十六舗地甲投報地檢廳稟請相騐奉諭騐明棺殮候認在案昨午地方檢察廳忽據金廷臯具稟聲稱丹徒人今年四十八歲現在嘉定城内東坡橋源泰昌皮貨號爲夥死者爲民人堂叔金明琳今年六十二歲 
昔年亦爲皮貨生理兹已失業此次由藉來民處游玩住居已久至隂曆五月二十九日由嘉定動身回里民人派一友人伴送到申送上輪船我友即返嘉定不料在該輪舊病復發被驅上岸不救而斃其時民等均不知悉昨日民人在店閲上海各日報登有老人倒弊身有顧亮臣金廷臯書信於是方知死者實爲我叔無疑爲此來案請求將屍棺給領王訪渠檢察長據稟後諭令具結送 
查准將屍棺給領 
[身帶烟土之科罰]  
　　楊郭尙於日前携帶烟土一蒲包計重十餘磅行經法租界小東門地方爲二百五十二號華捕查見將楊拘獲又陳金竇身藏烟土一小包在黄浦灘碼頭行走被捕查獲帶入捕房昨日併解法公堂請究先由兩華捕上堂稟明前情詰之楊等同供此項烟土實 
係客人令民人等送至某處餘供支吾中西官判楊罰洋一百五十 
元陳罰洋三十五元充公烟土銷燬 
[汽車傷人兩則]  
　　昨日上午有某號汽車駛經福州路撞倒顧姓老嫗受傷頗重由印捕到來僱人力車送往仁濟女醫院醫治一面抄録汽車號碼呈報捕頭請究又有蘇州人王三壽昨日下午行經南京路被汽車撞倒受傷由老閘捕房五百五十五號華捕到來抄録汽車號 
碼另雂人力車送受傷人投仁濟醫院醫治 
[男子投浦遇救]  
　　廣東人楊金煕今年十九歲原籍尙有父母兄妹近楊在滬失業加以久病不愈乃於昨晨奔至浦灘投浦自盡當爲水巡查見立即設法將楊救起送入水巡捕房奉梅捕頭着送地檢廳請爲安挿 
[攫飾物禁押三月]  
　　江北人伏德奎前日下午在虹口伯頓路攫取行人陳阿堂身畔之金表金四開夾金香烟盒等物飛逃由陳狂呼經附近飯店内之堂倌奔出帮同追獲人贓交給包探譚鳳池帶入捕房押至時昨晨解由公公共廨中西官訊實判伏禁錮西牢三個月贓交原告領去 
[誌謝]  
　　昨承保安堂送來蟾酥丸臥　丹各一百瓶午時茶一百袋又中華公義會送來痧藥一百服當代分送以揚仁風謹誌此以代謝 
　　更正本月一日報載寳出電車公司爲聶雲臺君發起實係傳聞之誤合爲更正 
中華職業敎育社通訊 
[致徴求社員本埠各隊通告第六號七月八日]  
　　此次本社徴求社員猥承慨允擔任不憚奔走熱心贊助同深感謝現距報告截止之期祗有旬日尙冀努力進行佇盼佳果兹將截至昨日止各隊報告分數分列如左第一隊四百分第七隊二千一百四十二分第十隊一千分第十一隊五十分第二十一隊一千六百分第二十二隊一千八百分第二十三隊八百五十二分第二十五隊二千七百八十二分尊處徵求所得仍望隨時開示曷勝企幸 
雜評二 
[皖學潮與司法　（訥）]  
　　法律本以保障要權而今日之法律則非以保障人權而爲保障武人勢力之物故與武人爭而訴之法律不啻訴之於武人自身其必無幸也可知 
　　在政府勢力下之法庭則懾於政府之勢力在武人勢力下之法庭則懾於武人之勢力此固無可諱言者然懾於武人勢力不過不敢主張公道而已法律猶非即武人之勢力也若畏之而并媚之則逢迎意旨鍜鍊周内可以無所不至而法律乃真武人勢力之何障物矣至以法律爲武人勢力之保障則法律非特不能解决爭端旦反足以引起爭端而益陷於糾紛不可收拾之境如皖學期前不過與武人爭今則又進而與司法爭風潮遂愈閙愈大吾故不僅爲皖之敎育悲更爲皖之司法悲 
公布欄江蘇高等檢察廳 
　　▲批示王雪生狀悉查控告案件人犯在所者照章應由主任檢察官指揮執行所請發還本縣執行之處礙難照准▲陶宗榮狀悉仰候審廳將卷送到再行核辦▲張家林狀悉准予撤銷上告▲陳高元林恩榮狀悉准予上告▲劉泉榮狀悉准再令催江隂縣知事迅予法辦並具復核奪▲董仁寛狀悉所訴如果屬實應即提出確切證　仍向原廳訴請核辦毋遽來廳越凟▲徐阿福狀悉准予上告俟選達判决書後着即補具理由以憑核辦▲邢柏生狀悉准予上告▲嚴阿四准予上告俟送達判决書後再行補具理由可也▲沈杏全狀悉准予令發上海地方檢察廳核辦劉涵海狀候局級審判判廳核辦以上七月八號 
[江蘇高等審判廳]  
　　民庭判决　沈杏全與侯沈氏爲竊取財物涉訟控訴一案决定主文本件控訴管轄錯誤應移送上海地方審判廳受理▲斐顧氏與顧世英爲房屋涉訟上告一案判决主文願判撤銷本案發還上海地方審判廳迅予更爲審判　　公示送達　案據王永年與袁　成因抵欵糾葛涉訟奉大理院發還更審一案兹本廳定期七月二十一日上午九時開庭審理查被控訴人袁錩成住址不明傳票無從送達爲此公示送達仰該被傳人知悉務即遵期到庭候審勿誤特此公示右仰被傳人袁錩成遵此計粘傳票一紙以上七月八號 
[上海地方審判廳]  
　　公示送達全文在本廳揭示塲公布第九一號（民一庭）一件周信三與陳秦氏因欠欵糾葛控訴一案兹本應續定於七月十五日上午十時爲公開審理日期仰該被傳人陳秦氏遵照依期來廳候訊毋違特示右仰被傳人諫秦氏遵照 
　　判决主文（民一庭）一件决定厲朱氏與朱流流等婚姻糾葛一案主文本件訴訟應予註銷訴訟費用歸原告負擔（民二庭）一件决定嚴樹昌與嚴伯勛等因田畝糾葛一案主文本件控訴不合法駁回▲一件决定蔡少卿與張菊生爲基地涉訴聲明抗告一案主文本件抗告駁回抗告費歸抗告人負擔以上七月七日 
 
 

Page 16

 
 
   
 
 

Page 17

 
 
常識 
常評 
[肥料交易所] [  老圃]  
　　甲問於乙曰吾欲發財奚道而後可乙曰發財至難所謂富商者其始不過得數釐之利皆勞苦積累而爲之藉曰欲速何不爲强盗乙曰此殺身之事吾不願爲請思其次甲曰其次莫如賭博乙曰此無必勝之權請更思其次甲曰子旣不願盗又不願賭旣不冒險又不安分而欲發財何不發起交易所乙曰吾非部中紅司官并非商界有名之商人他人發起者不願送我紅股待欲自爲發起而交易所已在阬滿阬在谷滿谷商品種類無多試問今之商品有未設交易所者乎同類商品在區區之地已有無數交易所若再疊床架屋恐亦未必發財甲曰今肥料尙無交易所何不聯絡一二著名人物創設肥料交易所此極有益於農業乙曰吾不習肥料之業且嫌其臭恐爲社會所厭惡而官廳又未必批准甲曰子迂矣今之號稱某業交易所者豈皆某業中人爲之子欲發財乃畏臭乎乃畏社會之厭恶乎至於官廳存案更與香臭無關苟有註册費運動費雖臭於肥料者亦能批准若無註册費運動費雖設香料交易所猶批駁也 
　　評曰肥料交易所固不可嚮邇矣然肥料國貨也猶愈於爲他人作嫁衣裳專爲外國輸入品而立交易所者商有逐臭官有銅臭觀止矣然猶愈於敎猱升木爲虎作倀立交易所而求外人之註册者 
衞生 
[沸水洗滌水果之必要] [  天鳥]  
　　桃李杏梨之屬枇杷楊梅之類爲鮮果中之佳品嗜之者頗不乏人但其味雖甘美可口而其表面時爲蠅類所吮塵埃所集穢垢之外尙有細菌及原蟲之沾染食鮮果者每不之覺而并微生物亦啖之苟微生物中有病原性則胃腸首當其衝必受侵害可不慎乎 
　　夏秋之間易發時症其導火線雖多而水果之不潔者實引人罹疾之一大因也例如痢疾水瀉霍亂諸症由水果爲煤介者比比然也 
　　余家喜啖水果而恒嫌其沾梁菌蟲若用冷水洗滌則水無消毒之力若用消毒藥液洗之又恐影響及於本味近用沸水或淋灑於果品上或浸果品於沸水中須臾即起持拭乾而後食之頗覺穏妥蓋沸水之熱度細菌原虫均不能稍耐而倖存則食之者自可無憂也 
　　某夕余偕小兒入影戲館席未暖而有市茡薺者來兒必欲購食余亦不忍拂之遂將所謂扦光茡薺者投入沸熱之茶水中移時攝取而食小兒幸無恙 
　　顧利用沸水以殺細菌而滅原蟲不僅可行於果實之上即生菜黄瓜等物苟欲生啖亦宜先以沸水浸而滌之方爲安全 
道德 
[選舉舞弊根本救治談] [  蔡行素]  
　　選舉舞弊現已成爲慣例各地情形幾於無不相同苟有本諸良心之主張發爲正當之表示幾無不嗤之以鼻笑其迂腐目爲痴狂舉世滔滔習非成是於此而談根本救治非摧陷廓清不爲功然吾人究有何種力量欲一旦摧陷廓清寗非虚囈無已其爲三年蓄艾之圖乎爰就拙擬所及述之如次 
　　（一）組織正當之公民團公民無團正當之公民無團所以遇事毫無實力之表示一任營私自利者之所爲而末由制止余意各地非無正當之公民組織團體力圖挽救未必一無效果轉移風氣砥柱中流匪異人任放棄公權與夫隨俗浮沉者皆足陷選舉入於萬惡之境斷非正當之公民所宜取法也 
　　（二）灌輸公民智識凡爲公民須有公民智識今試執途人而問之曰何以要有選舉何以要有選舉權行使選舉權與自身有若何之關係吾恐不能答者殆十而八九所以對於選舉非常冷靜一市鄉有數萬之選民選舉之日門前冷落車馬稀實行投票者殆不及百焉其餘並非盡如高潔自愛者之放棄公權不過不知公權爲何物選舉爲何事以爲於我無關故遂漠然置之此非竭力灌輸公民智識多開講演多辦書報使之有所覺悟不可多數之人如能覺悟則少數人亦自難作弊矣 
　　（三）推廣補習敎育智識之吸受不外由於目由於耳然以前者之效力爲尤大多數選民未有公民智識其故由於少受敎育或竟並未識字故希望公民智識之增進亟須推廣補習敎育使於業餘之睱讀書識字吸受智識成一健全有用之國民 
　　（四）實行義務敎育注重道德及公民智識今日之學齡兒童即未來之公民吾國辦學二十年就學者尙不過十之二三敎育遠未普及亟宜實行義務敎育使人人就學并須注重道德觀念與公民智識養成將來健全有用之公民 
　　上述四項雖難期速效然實爲根本之圖三年之艾請自今日蓄之將來之選舉或有異於今日乎斯則全國人民之福也（乙種酬） 
敎育常識 
[暑假義務學校談] [  龐執中]  
 
 

Page 18

 
 
近日各校學生紛紛朿裝歸里歸里後何所消遣一時殊難解决若將此數月光隂耗費不亦可惜乎建立暑假義務學校乃學生利用暑假服務社會最好之機會也學生在校讀書時或以自身功課太忙不暇顧及義務敎育事放假後正可乘此暇日在義務敎育一方面積極進行我國敎育不普及重大責任盡在有機會在大學或中學中讀書之學生也以下所述乃討論建立義務學校之種種問題也 
　　一地點　義務學校不宜設在荒靜之處蓋荒靜之處居民甚少招集學生頗難若設在人烟稠密之處民口旣衆來讀書者自多 
　　二時間　義務學校開辦之日期以兩月爲最適過此則假期且滿學生勢不能再當義務學校敎習矣每日上課時間以上午爲最適蓋暑熱天氣上午恒較下午清爽最合讀書或作他種舉動人每喜凉若在清凉之時上課則來讀書者自多在敎習一方面亦可得大利益 
　　三課程　在區區兩月之間而欲敎以各種學識收效甚難若能敎以最普通最實用之學問則來學者所得利益自不淺鮮大槪來學者以店徒失學者及失學兒童爲最多數故以國文珠算常識道德各科爲最要使若輩在謀生一方面有良好之訓練也又義務學校學生當人人能唱國歌蓋國歌爲人民愛國心之寄托我國人能唱國歌者百不得一能勿爲外人所笑耶（乙種酬） 
法制 
[夫妻違反同居義務之制裁] [  瞽丐]  
　　近今夫妻之制度各國大勢所趨惟一夫一妻制是尙吾國民法雖未頒布然後來之裁用必爲一夫一妻制無疑觀諸新刑律之重婚罪可知也惟夫妻之制度旣從嚴格限定則夫妻之同居亦不得浪事曠廢各國民法所以有違反同居義務之制裁者此也其制裁如夫不與妻同居時則妻可以要求生活之資料可以提起離婚之訴訟可以請求損害之賠償反而至於妻不與夫同居時則夫不與扶養可也請求離婚可也要償損失亦可也以上種種制裁無非救濟一夫一妻制之窮而已近來吾國社會上夫妻違反同居義務者常常有之無如被違反之一方面不知依法救濟輙以軼出範圍之舉動相加以致違反者有可藉口救濟者終無結果殆亦一般人民不知法律之病也歟乙種酬 
家庭常識 
[屏聯之經騐保護法] [  汪琇]  
　　屏聯一物向爲我國家庭點綴之要品或出自名手或羅自遠方其價值之良否殊非可以斷言苟保存失當即易於損壞則保護之常識實不容緩兹就個人經騐所得一告閲者倘亦諸君子所樂聞乎 
　　（一）懸掛屏聯無諭位置何處旣懸後必上下斜網以堅質之線（最好白色）以防入月之風鼓蕩而致破裂 
　　（二）設附着牆壁懸掛時必釘横木於牆面（厚約五分闊約寸許）以絶潮氣之侵入但不可露出致礙雅觀 
　　（三）霉期前一逢晴天即拂去灰塵略曝日中而收藏之否則一經霉天即呈黑色斑紋永難消除迨大暑中再出而曝諸日中曝法祗須解開軸繩放鬆稍許然後以紙覆諸上面以杜曝痕約三四時收之而包以白紙外復裹以新聞紙（按新聞紙味劣小蟲聞之即遁）藏諸樹中（樹中最好再放散樟腦丸數十粒蟲魚更不敢侵）发製曝架若干以備安放更覺安穏兹將鄙人習用者繪圖如左 
 
[聯架圖]  
　　以上種種純係鄙人經騐所得面余家所藏之書畫屏聯雖數十年前物迄今皆煥然一新深望家富屏聯者一試騐之方知余言之不謬也（不受酬） 
問答 
[問夏令滋養品及調攝法] [  樓劍南]  
　　劍南每届夏令即呈精神昏弱之象腦際漲悶飲食遽减至見飯生厭怠於工作且皮膚毛孔漲在識者皆謂氣體虚弱所致然服用滋養品如牛乳雞蛋於暑天皆似不宜如承高明不棄以夏令滋養品及其調攝法見示則銘感無涯矣 
[答祝耀綱問手汗治法] [  仇堃盦]  
　　僕素患汗掌之疾常覺手腕乏力一年四季皆如是且僕經商珠玉珠玉最忌汗酸糢糊光彩然苦於無方療治忽客歲面部生熱瘰甚夥因閲無敵牌牙粉袋上之治瘰法每日晨起凈面時以無敵牌粉和掌敷面孰知二星期後非惟面部熱瘰毫無且汗掌亦竟霍然而瘳故特謹繕治法以祈試用治法如次 
　　晨起凈面時以手掌及背浸於沸湯中而後以無敵牌擦面牙粉塗於手之全部（未敷之前先以皂角酸去垢而後敷粉）待乾後即以濕毛巾將粉擦去（以上治法二星期即獲完美之效果此附） 
　　更正昨日常評第五行末第二字興應作與特此更正 
 
