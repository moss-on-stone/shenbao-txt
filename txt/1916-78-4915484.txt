# 1916 - 78 - 4915484

 

Page 1

 
 
   
 
 

Page 2

 
 
　 
時評 
[帝制之罪孽(冷)]  
　　因贊成帝制而爲人所暗殺者因反對帝制而爲人所暗殺者今其人死矣而帝制亦取消矣試問取消帝制者亦能如取消帝制之輕便取消其死而使之復活否耶 
　　因發生帝制之故所謂公民選舉也其用經費若干萬所謂大典籌備處也又用經費若干萬此若干萬之經費無所出則加價也加稅也發行內國公債也皆取之於我民者也今帝制已取消矣試問此所用之經費亦能如取消帝制之輕便取之復還原主否耶 
　　其外若因帝制而擾亂因擾亂而人民所受之損失更不勝枚舉而取消帝制者决不能并此損失而一一取消之則帝制雖取消而帝制之罪孽不能因此或減 
　　况乎帝制之罪孽以意度之今尙未即巳也 
[專電]  
　　北京電懐仁堂昨討論保湘衛粤嚴防長江各計畫並用長電分告𡩋徐� 
　　北京電指示粤湘防務地點粤以肇慶連川湘以東安永明道州 
　　北京電議平桂計畫除加派第二軍外仍主剿撫兼施 
　　廣州電陸榮廷巳率精銳之卒二十營駐柳州蓋陸早巳蓄志反對中央因兵未集中不欲同時發作現借入黔名義將兵准備完佳即在南𡩋宣布獨立且巳接得中央滙欵三十萬查柳州至桂林不過三日路程桂林至衡陽多亦不過旬日陸軍編制甚爲簡單其先鋒隊卽其子陸裕光 
　　北京電探聞政府昨接廣東來電有請如廣西陸榮廷之勸告之說 
　　北京電又聞前（十九）午接到南五省（江蘇江西徐州山東浙江）軍民長官聯名長電一件內容係力請速行取消帝制并懲辦禍首語極憤激總統閱竟變色幾致暈倒 
　　北京電軍務處提議封禁海岸辦法 
　　北京電黎段二公將聯袂出山　　北京電徐相定沁（二十七）日視事 
　　北京電倪嗣冲昨晚返皖 
　　北京電張壽齡上財政特别條陳分開源十二項節流六項 
[譯電]  
　　北京電袁總統發一長命令交政事堂宣布諭令退還各省恢復帝制之請願書並取銷帝制今日在總統府召見黎元洪段祺瑞徐世昌此事頗堪注意京中人士紛紛議論推測取銷帝制後南軍能否停戰熟知時事者多謂革命未必因此而止（二十二日路透電） 
　　北京電政府鑒於兩廣不利中央之發展又慮外人干涉將於今日或明日正式取銷帝制徐世昌將仍任國務卿如取銷帝制後滇黔桂仍不止兵則段祺瑞將任總司令 
　　黎元洪仍任副總統袁已諭將關於帝制之勸進文件悉數送還參政院 
　　（二十二日大陸報電） 
　　北京電昨夜有重要命令交政事堂發表退還參政院推戴書洪憲年號行將取銷從此中國對內對外仍爲民國黎元洪段祺瑞徐世昌不久將復出就職（二十二日字林報電）　　北京電可恃方面消息云參政院諸領袖昨日議决呈請取銷帝制蓋鑒於南方形勢之危迫也亞細亞報猶出以模稜之詞謂元首决計却還參政院推戴書（二十二日路透電） 
　　北京電英文京報云近數日帝制報不復沿 
用皇帝等名詞至可注意如今上皇上聖上等字樣昔日觸目皆是者今已不見改稱元首又從前對於袁克定稱皇長子今則改爲袁大公子（二十二日路透電） 
　　北京電路透電社從可恃方面探悉徐世昌將復任國務卿反對帝制退居西山之段祺瑞將任陸軍總長或他項軍事要職（二十二日路透電） 
　　香港電粤省富戶紛紛遷至香港人數日多起初多屬婦孺今則男子亦接踵而至 
　　北京電取銷帝制之申令昨晚發表大旨如下民國成立以還國內騒動迭見屢有以恢復帝政爲請者余輒嚴詞拒絶去年全國人民請余改共和爲君憲當由參政院代行立法院議决交公民會議解决公民會議全體贊成 
帝制但余不欲破壞誓言不允踐阼參政院復一再呈請余遂飭令籌備迨滇亂發生余即諭令停止籌備禁止勸進文電以待立法院之召集今余不願禍及子孫不忍生民塗炭特將所有推戴文件一槪却還參政院並將去年十二月十一日之申令取銷無效嗣後如再有亂事本大總統定以武力平之（二十三日）　　北京電今夜將有明令宣布取銷帝制並任徐世昌爲國務卿段祺瑞爲西南軍總司令徐世昌已受任現在赴京途中段祺瑞受任與否尙未可必政府現望此項辦法可使大局轉危爲安聞此次申令乃馮國璋張勳及魯湘浙三省將軍聯名合請之結果（二十二日）　　北京電第二申令任徐世昌爲國務卿第三申令本月二十三日召集代立法院 
　　（二十三日） 
　　北京電國務卿徐世昌定於下星期一日就職（二十三日） 
　　北京電帝制派首領楊度有赴美之說 
　　（二十三日） 
　　北京電模範團擬於下半年增兵八旅直隸河南山東之新兵已開始召集此項新兵將在保定北苑南苑訓練（二十二日） 
　　北京電裁釐一事擬暫緩實行因每年可收十兆元之故惟釐金制將加改革（二十二日） 
　　北京電亞細亞報載稱政府擬聚兵湘西由辰永二處進攻黔省且由湘南進攻桂省而以主力軍由川攻滇（二十二日） 
　　北京電北省已招募新兵六萬五千名以補出征北兵之缺額（二十二日） 
　　北京電俄使廓氏昨日由袁總統邀請宴會 
　　（二十三日） 
　　北京電皖省將軍倪嗣冲明日回皖 
　　（二十三日）以上德文電 
[東方通信社電（日本人組織）]  
　　東京電今日都下新聞均論袁氏取消帝制之事謂此舉却長討袁軍之氣勢至論叚徐二氏之起用於二氏之同意頗有可疑謂即使起用亦究不能妥協云（二十三日） 
　　北京電長沙電云政府前因借欵擔保特派委員實查湖南礦山近巳擬將水口山鉛礦向某西人借欵决將礦砂若干噸運往某國聲言係作樣子有一部人士謂該借欵若成即用爲討伐軍事 
之費云（二十三日） 
　　東京電廣西獨立之通牒昨逹日本政府　　（二十三日） 
　　北京電據政府關係之某要人言廣西有獨立之眞意本月上旬北京即有密報袁總統於此非常憂慮因雲貴之討伐不能遽已乃於廣西獨立之前宣布四川湖南方面官軍勝報以誇示政府之威力一面以緩和之策使各省不爲響應且使其親近者密對北京及各省之主要人士聲言表面上袁氏初無即皇帝位之意况有內亂及外交之關係等語鼓吹其暫時取消帝制之意以爲轉圜地步惟帝制贊成派以此際取消帝制表示內外未免隳政府之威嚴且失該派之人心而長共和軍之勢力且袁大總統之地位亦難保全有此顧慮遂力主張實行帝 
制與武力討伐及至廣西獨立與南方各省不穏之密報頻四川湖南之軍事行動亦不能如豫定之活動乃决於表面上取消帝制云 
又一說謂政府之决意取消帝制固爲對內對外種種之關係其主因實欲取消洪憲年號先是政府因充軍費之用發行洪憲元年公債曾向某外國人商議承受此項公債該外國資本家主張須改民國五年公債議乃不成有此關係今後如向外國借欵殊屬不便故有是舉云（二十三日） 
　　北京電山東土匪巨魁劉乾方剛等之羽黨自劉方等於去年末在濟南鎗斃後即已匿跡 
消聲以待時機近者潛入海州地方勸誘革命黨員聞已妥洽有定於劉之故鄕沂水附近起事之報（二十三日） 
[戰電]  
　　其一（英人路透電） 
　　巴黎電今日下午公報云夜間德軍在亞伏柯與瑪蘭柯爾之間接續進攻數次敵軍於該處以大口徑砲彈轟擊毫無間斷繼復以流火作戰敵軍雖爲法軍砲火加以重創然節節進取不稍鬆懈瑪蘭柯爾森林東南部分石亞伏柯爾叢林者卒被佔據敵軍屢　由該叢林衝出均遭失敗凡爾登各處戰事頗沉寂敵軍在波桑桀北面襲擊即爲法軍逐走歇比叢林邊際法排砲甚爲活動今晚公報云亞貢有炸彈戰事末斯河左岸瑪蘭柯爾境仍有猛烈之砲火德軍不敢冒砲火進攻末斯河西面等處有間斷之砲火法飛機隊以炸彈擲擊登須末斯及晆登車站（二十一日） 
彼得格勒電公報云俄軍占據米夏里士橋端獲砲兩尊橋端守兵多死於短兵戰爭高加索俄軍戰爭後西進數英里特文斯克南之俄軍已奪獲敵軍前鋒戰壕（二十一日） 
　　彼得格勒電軍事評論家謂俄德邊界戰事漸多進攻里加之敵軍仍注重俄軍兩翼但未得利里加境俄軍陣地足以保衛里加鎭加柯斯 
太及特文斯克陣地已成鞏固防守地點俄軍可以由此取有力之攻勢以截斷特文斯克與維爾拉鐵路期使特文斯克與維爾拉兩處德軍不能互相策應（二十二日） 
　　倫敦電海格將軍報稱昨夜英軍小攻摩基薩 
　附近敵戰壕俘敵若干人今日侵晨敵軍攻佔松末河小防營一府座後爲英兵逐出且被俘軍官一員（二十一日） 
　　德黑蘭電俄軍已於十九日入波斯伊斯巴漢城（二十一日） 
　　倫敦電海軍部宣稱英國驅逐艦四艘在比國海濱外望見德國驅逐艦三艘德艦即向齊不 
 
 
 

Page 3

 
 
魯日駛逃英艦追擊之且駛且戰擊中德艦兩艘英艦傷四人（二十一日） 
　　巴黎電意國統帥稱俟氣候晴爽時意國將進兵攻敵（二十一日） 
　　巴黎電法報謂可恃方面皆稱德軍在凡爾登之攻勢已完全失敗（二十一日） 
　　亞姆斯特丹電巴逹維亞公司船之水夫不允開行要求政府派飛船護送（二十一日） 
　　倫敦電加西號駛入蒂爾布里船船塢火勢迄未全熄船首已沉陷入泥中全船物貨勢將不保（二十一日） 
　　巴黎電法國新發明一種治黴毒藥其功效倍於歐里希博士之藥且無遺患　（二十一日） 
　　倫敦電西班牙京城電稱前葡皇麥紐爾願爲葡國効力（二十一日） 
　　倫敦電外相葛雷今日在下議院宣布英法俄致布國之宣言書大旨謂將來時機至時開議媾和談判則必請比國與議各國願擔保非俟比國恢復其政治與經濟獨立及得一切損失之賠償决不停戰協約國且願助比恢復其經濟力云云全院聞之歡聲雷動（二十一日） 
　　紐約電晚郵報華盛頓訪員稱德首相近請駐德美使在假期中勿離柏林並告以德國願和之條件內有德軍退出比境及法國給予賠償恢復戰前舊狀三欵德相雖未請美國出場調停但美使以爲此言寓有試探之性質 
　　（二十二日） 
　　倫敦電愛士葵夫人因地球報毁謗其名譽訴訟得直獲賠償金千鎊（二十一日） 
　　巴黎電俄國統帥阿勒克齊夫氏代表俄皇電致法帥霞飛謂俄皇對於法軍在凡爾登之防務極深欽慕確信　軍必能使敵人屈膝求和俄軍巳準備一切聽命進攻以破公敵云云　　（二十二日） 
　　倫敦電今日下院中商部大臣任錫門稱他種奢侈品不久亦將禁止入口喬治稱協約國在巴黎舉行經濟大會之日期今尙未曾擇定商部任錫聞將爲英國領袖代表已請日本派代表與會喬治又稱政府派援軍接應愛爾梅將軍未嘗有誤至於克特傷兵情狀與戰士健康政府尙未接到消息印度事務大臣張伯倫稱印度俾路支邊界自歐戰發生以來並無禍亂各部落舉動皆佳基拉特與拉斯比拉之酋長已募集二千駱駝隊助戰政府深嘉其忠誠已調駱駝隊一部赴美索波太米亞戰地 
　　（二十二日） 
　　其二（德人德文報專電） 
　　柏林電德軍大本營宣布公報如下 
二十日戰地天氣晴朗雙方砲隊及飛行家甚爲活動末斯河境及華愛佛平在砲戰仍在進行異常劇烈法軍以新抵之師團一部分從事回攻以阻德軍續攻杜哇芒砲台及伏村之防地未獲效果且大受損失里盎西面敵軍陣線有天空戰事德飛機擊落敵飛機一架末斯河左岸福爾巨森林毁敵飛機一架又福爾巨森林西面巨伊細附近亦毁敵飛機一架尙有二架爲抵制飛機砲所中一起火落於萊姆附近一落班特薩附近敵軍陣線後（西境戰况） 
　　二十一日德軍在末斯河西謹愼布置後奪獲亞伏柯爾東北森林及附近敵軍固防之全陣地法軍大受損失德軍俘未傷軍官三十二員內有聯隊長兩員又兵二千五百餘人獲戰品無算敵軍回攻者未得利且反增其損失末斯河東面戰局未變（西境戰况）俄軍之攻擊地已延至左翼極端俄軍已於杜伊拉陣線里加南面受挫損失頗大又有偵察兵一大隊在茄柯白斯台西面敗走俄軍晝夜猛攻波斯太維西北及拉洛斯區與維特細湖間之德軍陣線毫無效果拉洛斯區湖正南之德軍前鋒小陣地已退後數百邁當至白里尼基附近之高地以免爲俄軍環轟（東境戰况）　　維也納電奥軍大本營宣布公報如下 
　　二十日奥軍勇守六個月之烏細斯柯西北橋端戰壕昨已棄之該戰壕已成瓦礫巨堆晨間俄軍以地雷炸毁戰壕三百邁當且以八倍之衆攻擊奥軍奥軍雖負重創仍冒猛烈砲火抵禦七小時之久下午五時司令泊蘭克陸軍大佐决計盡毁戰壕棄之而退先以小隊兵士及傷兵乘艇渡登里斯特河南岸無何敵軍砲火聚注河面奥兵乃不得渡奥皇龍騎兵及工兵寗死不降力攻俄軍固守之烏細斯柯鎭奪路至里斯特河北岸加入柴萊齊基北面高原之奥軍卒破敵陣地泊蘭克大佐 
繼乃乘黑夜率兵至柴萊齊基西北與先鋒隊會合今晨巳抵柴萊齊基（奥俄戰况）昨晨戈爾士橋端砲臺之奥軍砲擊波特哥拉高地南部前之敵陣地因而起火下午奥砲隊猛轟橋端前之敵軍陣線夜間逐走佔守塞瑪前戰壕一道之意兵土爾滿橋端戰事仍在進行奥軍固守所佔之陣地迄今共俘意兵九百二十五人獲機關鎗七枝敵軍進攻米士萊及克朗數次均未得利奥軍奪獲羅姆邦境陣地一處俘敵兵一百四十五人獲機關鎗兩枝加林西安陣線活動之戰事仍在進行（奥意戰况 
　　二十一日前敵砲隊益復活動尤以泊佛蘭碩巴爾汀將軍陣線爲最（奥俄戰况）戰局未變敵軍進攻奥軍所佔羅姆邦及末里伐境之陣地受挫而退奥軍復在羅姆邦進攻俘意兵六十一人（奥意戰况）奥飛行家乘夜轟擊伐洛拉港及兵房頗獲效果諸飛機雖受猛轟均安然飛回孟台里格洛及阿爾巴尼亞均頗安靜（巴爾幹戰况） 
　　柏林電海軍部宣稱德魚雷艇三艘三月二十日在佛蘭得斯海濱外遇英國驅逐艦五艘英艦中彈數次開足速力逃去德艇未受損傷 
要聞一 
[字林報之廣西獨立觀]  
　　字林報十九日北京通訊云據可恃方面云桂省宣告獨立之電係由南寗發來陸將軍刻在柳州此電 
旣非由柳州發出則必係陳炳焜拍發故政府特電柳州質問陸氏陳炳焜爲立憲黨之急進派刻在南寗總握軍權邀梁啟超赴桂者即爲陳炳焜非陸榮廷大約陸爲陳等所脅遂反對中央蓋陸僅有少數軍隊駐於柳州不足以抗諫也十五日南寗來電署名者爲陸榮廷陳炳焜梁啟超徐佛蘇及其他立憲黨黨員但梁是否在桂尙未確知最近上海偵探來電尙謂梁氏在滬中央已電致上海飭查梁氏行蹤再十五日來電列有王祖同之名與龍建章之列名於黔省獨立電文同出一轍龍濟光電稱自信能維持粤省治安目下粤省之重要視蜀爲甚如龍氏確有可以自信之根據則粤省尙可無虞龍氏對於王爵一辭而未再辭但却未正式承受云云 
[南京快信]  
　　第二師長朱琛甫第四旅長蘇崑山鎭江要塞　司令龔靑雲均奉馮將軍電飭來省籌商布置蘇鎭防務機宜住憲兵司令陳調元寓內四圍派陸軍警察防護 
　　統率處電調蘇軍六營開駐湘省隠防湯薌銘之舉動馮將軍以蘇省防務緊要湖南勢又危急頗有進退兩難之狀 
　　下關某洋行湖北帮工人昨又與附郭山砲台兵士尋釁風潮甚劇省警廳接商埠警署電話即派保安隊乘火車出城彈壓 
　　近日謠言益甚輪埠車站旅館軍警搜查愈形嚴密民苦其擾 
　　齊使以各屬保衛團仍多未呈報成立昨特嚴限呈報違即懲處 
　　馮將軍以署內消息時有傳出揭登滬上各報昨特密諭幕僚此後關於應秘密者切戒洩漏以重軍機 
　　此間人民見滬報登有康有爲湯化龍等自上海寓所發請袁總統退位電非常注意 
獅子山紫金山地勢險峻可以俯瞰全城現均巳安設過山砲資防範 
各釐局稅所以戰事影響稅收虧短近來徴解比較多難足額財廳長胡翔林頗爲愁慮 
　　內部咨齊使謂京師高等警察學校附函授科各省知事一律修業 
編輯餘談 
[日人論取消帝制事（默）]  
　　今日東方各電論取消帝制事有三要語一謂爲表面之取消一謂取消之主因爲借欵一謂取消　足長共和軍之聲勢以其言解釋之則所謂表面取消者即言暗中仍欲進行取消將不久也所謂主因爲借欵者即言此次取消絶非眞心屈服於民意不過欲得借欵以充兵費也所謂適長共和軍之聲勢者即言取消非但不足平西南之亂或　因之益亟也 
　　兩方面果皆如東電所料則中國之亂事其尙未能因帝政之消滅而消滅乎 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[粤湘與桂事之前途]  
　　粤東難撥軍隊頃得官場消息廣東龍濟光於日前十九日晚間有密電一道致中央政府內中所陳對於政府預定攻桂之政策有衝突之處昨二十日上午公府已將是電提出討論辦法茲探得原電之大網係　陳該省現有之軍隊僅供省防尙虞不足分佈實無餘力轉攻桂省並謂黨人謀粤已非一日竭力防維尙有小亂發生是以前請再加協餉添練新軍正爲鞏固省防嗣奉電飭即先行撥軍分截桂軍等因再四思維誠難應命濟光係維護本省責重而對於鄰防又何敢謝責無如若再抽撥省軍外調黨人亦必乘虛襲取倘有不虞責將安歸請另謀安全策畫使桂軍出動無由誠爲地方大幸等情聞會議後復有密電致該將軍內容尙未深悉並聞政府頗以龍陸素有姻婭關係深慮雙方暗通聲氣又以貴州廣西二省獨立以前均曾對中央政府要求發給餉械朝獲餉械夕宣獨立故政府對於龍將軍前次請餉之電報又竊凛前車之覆其可否應允實左右爲難矣 
　　兩龍現狀關係現在南疆大局前途祇以龍濟光將軍態度如何以爲轉移昨聞政府近息在此數日間龍將軍亦曾連來萬急密電報告近狀當局均秘不宣布未識何故略聞所主持意見係請中央速籌特别解决手續勿得專恃武力並未自請討伐亦未附和儼似有中立之勢政府爲此對待甚爲困難除晝夜召集會議密商防禦方法外更　將前裁駐滬海軍司令再行規復其駐在地改遷廣東以防各軍艦響應南軍聞前廣東水師提督公府軍事顧問李直繩頗有駐粤海軍總司令之希望日內當有明令發表又聞龍覲光奉命征滇之初政府曾電諭該將軍令其每日電報一次以慰懸盼聞自本月十四日以來數日未見該將軍來電總統甚形焦灼日昨電詢該將軍欲藉知其近况而又迄無回覆外間紛傳桂事宣布後龍氏已失其自由是或然與 
　　主力軍急調南下自廣西之事發現後湘省大局益形危險湯靖武將軍及沈叔詹巡按使前日均有萬急密電到京三四次不等報告湘省大局之近狀昨聞湯將軍於下午五點所來之長電上冠火萬急字樣所陳報者爲省垣防務近狀湘南永州等處防務近狀湘西防務近狀各情形均屬極爲緊迫請速由政府趕籌相當辦法以免陷於不可收拾之地位措詞甚爲危急中央爲此曾迭開緊急密議趕籌維持辦法此數日來已解决之要欵甚多聞最近所决定者係急調兩項主力軍南下直赴湘省以厚兵力而維大局所謂主力軍者聞係奉天第二十七師全師之七由張作霖師長親統又熱河之毅軍十二營由崑源中將統領昨已有電令分飭趲程開行大約日內即當南下矣 
　　湘桂界嚴兵戒備統率辦事處昨日密電湖南靖武湯將軍令將湘桂交界之永州所屬地方宣布戒嚴所有精銳軍隊移其半部駐於該處據公府消息臨時軍務處於二十日上午接奉大元帥特交密電令一道當即封交軍電處拍發據聞係特電皖南鎭守使倪毓棻迅率所部全軍前赴湘省東安永明及柳州邊境一帶駐守嚴防桂軍會合黔軍由全州入湘之要道以阻其攻入湘省計畫等語又據順天時報載漢口電云河南混成第七旅第一團本日抵漢不日即將開往湖南並聞湖南湯將軍及沈巡按使灜眷由湘來漢避難云云然則湘事吃緊之程限其何如也 
[廣西獨立之內幕與影響]  
　　桂省行動之主力說某使館人云此次廣西獨立其主動力以岑春煊爲多數岑近來往返南洋各埠及日本等處僕僕道途其目的固在勸募軍餉而又以乃父毓英之名望聳動人聽遂有華僑多人擔認捐助岑目的巳逹乃回廣西原籍商决陸榮廷突然獨立反對中央岑本將門之子舊部甚多現已召集子弟五千人仿從前湘軍例編爲十營名爲雲字軍因伊字雲階故也又聞中央現得密報廣西陸軍第二師長譚浩明業由龍州出發聞係開往泗城截防官軍砲艦並有會合滇軍等事內容尙待偵報政府旋發廣東龍將軍密電一道內容即關於調查此事云 
　　中央明令之宣布難桂省獨立消息傳至北京巳經數日乃迄未見明令宣布外間頗滋疑訝昨據政府方面調查其命令之緩布厥有三項密因一爲此事關係重要遽行宣布恐於東南大局及國際外交均有牽動必須預行籌畫完妥一爲此事之內幕極爲複雜必須調查明晣一爲此事發現關係綦要中央尙不願以積極的武力對待故緩頒明令以圖尙有轉圜之餘地以上三端雖未必果確要亦並非無因也 
　　各省覆電之主張少廣西宣告獨立同時曾向各省通告獨立理由各省將軍巡按使接到後即向中央政府電詢廣西果否獨立政事堂及統率辦事處一一電覆甚形忙碌當時中央覆電之措詞大槪係廣西獨立確否未判現正在調查中等語惟日復一日中央迄未發表各省不無搖動加以外交險惡財政困難政府有無可奈何之勢連日開會討論重要問題又主張紛歧未能决定日昨特分電各省軍民長官徴集其對於廣西獨立之意見一以覘各省服從中央之態度如何一以確定進行之方針聞日來覆電爲確實之主張者甚少 
　　在京桂人之運動熱英文京報云聞廣西獨立後政府亟欲設法使其取消日昨有該省某參政四出運動在京桂人連同署名致電陸榮廷請其取消獨立以免地方糜爛惟桂人均以此事斷非一電所能了極少贊成又聞桂人某某將奉命至桂運動陸榮廷部下軍官使與陸氏反對發生內訌其所需之經費必設法接濟云云惟據知粤西情形者言陸氏爲前清舊將其威望逈非泛泛可比其部下各軍官皆久與相處亦非尋常所謂運動者可以轉移其態度至於政府比來之經費較之二三年殆難比例據政界某要人處消息中央近因軍費浩繁庫欵不濟公債募集爲難曾向某國資本家密議借欵一千餘萬元其經過磋商巳有兩次停擱現復繼續提議將有成說近因廣西問題該資本家業於二十日上午將已交換之條文草略等件附函送還經手某要人將前議完全取消然則對於桂事之進行無形中又添一重困難問題矣 
[帝制派其何以處此]  
　　取消帝制之說當川中軍事吃緊時傳說頗盛其後北軍於叙瀘間稍稍得手忽又寂然無聞幾令人疑前此傳說之無稽茲聞當初確有此議非特籌安派未曾阻撓即著名堅忍不拔之請願派首領亦不復持異議獨某外交當局力言此際取消帝制威信全失外交更難措手總須俟打幾個勝仗方能商議事遂中止無如旣得勝仗又無人再敢提議取消遂致無端逸去一個機會今則局勢又變未知後事如何據政界秘息中央昨接某將軍來電密陳大計傳聞有堅請取消帝制以收民心之說電中聯署者尙有數人皆爲高級軍官內容殊爲密要究未知眞相若何是晚公府召開秘密會議某要人對於帝制問題巳决心發表一種意見其內容雖不可知然其事若見實行與肅政史方面頗有密接之關係是以主張帝制一派人士聞此消息現巳在戰戰兢兢之中矣 
[紀湖北最近之防務]  
　　鄂省前因風聲甚緊各機關人員皆預作避亂之舉將軍署中人尤甚業經王將軍查知擇尤撤差記過在案但將軍細究謠風之所由來對於鄂籍屬官頗滋疑竇因此下令甄别屬員業於日前督同參謀長何佩鎔副官長張厚德及軍務需法醫各 
課長等傳集所屬各處課職員逐一考詢履歷籍貫及現任職務家居地址問答良久然後就各員所司職務上之關係管理法保存法稽查法會計法分别出題考試各員皆不知宗旨所在異常惶懼迨日昨揭曉則落職者多係首倡鄂軍都督府黎前督引用之人計參謀副官調查三處各二員軍務需法醫四課共十一員所有各員遺差即以額外課員補充而額外課員名目遂亦裁去另行增派差遣 
　　鄂省南湖原爲偏僻之區近因營房多移設該地漸形熱閙但該處離城甚遠本不在戒嚴區內茲當道因前月有馬砲隊之變誠恐復有人運動軍隊起事特於南湖設防守司令官一員專管該處戒嚴事宜聞巳委定留鄂北洋第二師砲兵團長王定邦氏承乏此職現王又聞悉有黨人匿跡南湖一帶運動軍隊際派兵逐戶檢查外並出示謂現値戒嚴吃緊誠恐南湖附近或有黨徒藏匿民間乘間滋事如爾居民人等有藏匿情事一經查出定與一律治罪爾等務各安分自守勿貪小利貽害身家本司令現擬凡附近水陸各路於每夕八點鐘一律禁止交通至次日晨五點鐘後方准行人愼勿出入逾限致干答戾故南湖居民現皆於薄暮即閉戶不出矣 
　　將軍巡按因現在黨人私以郵函印刷物四處散布郵局檢查雖嚴仍被假冒名稱朦混投遞近日武漢等處均有發見巳飭軍警偵探加意查緝惟恐商民人等有被寄投此種函件致受牽累特飭警務處長置備木匭懸於通衢以便投繳並出示曉諭各色人等如有黨人託名寄遞前項信函及印刷物者一經誤收或自行銷燬或投入木匭由警處每日親檢銷燬無論其語句如何槪不追究收信之人以釋危疑現此項木匭已經製成油漆茶色照信箱式高二尺寬一尺二寸正面書有誤收煽亂函件投銷處字樣於軍巡二署各廳處道縣學校營舍公所前均已遍行設置矣 
　　王將軍近准統率處電開現據偵探報告滬上黨人現擬分途起事其進行方法共有五端一聯絡靑紅帮及各處會匪擾害地言爲發難先聲二運動駐紥各處軍隊以爲起事之主力三運動各處水面軍警師船以備舉事時運送之用四各繁盛地方雇派婦女預先混入居住迨至起事之時擔任縱火五密派精細黨人充作小販分往駐有軍隊之處運動聯絡以冀臨時響應報請分飭各省嚴防等情合亟電逹希即飭屬嚴密防範云云刻已由王將軍通飭軍警各機關一體密探嚴防矣 
[湖北又破獲新同盟會機關]  
　　海湖會首向海潛籍隸大冶勾結邑中靑年學子及退伍兵等密謀暴動迭被查獲詎日前駐防第一師第二團步隊又在該縣北門外楓樹鎭名叢樹林地方破獲機關一處聞係受向指使并受有留東已革少將黃某之委任狀等往返漢冶萍鐵路風聲大播旋被軍署調查李某偵悉會隊咨請大冶縣緝拿當獲向大頭向潤林周某陳某（均向族戚）並鐵山堡蒙師黃玉風外科賣藥之盛某及縣城第一半日學堂敎員柯長卿等多名在縣會訊除柯長卿跡涉嫌疑未得證據外餘則以事出有因故已派隊押解駐黃司令部訊辦聞不日即將轉解來省 
[江西軍政界要聞零拾]  
　　法制局僉事夏同龢前奉令派充貴州宣慰使現 
又啣命來贛十八號坐火車到省南昌新建兩縣知事及警廳長督派巡警二十名赴車站迎迓人城住西大街怡園旅館夏君此來一說謂係前奉立法院事務局派委往湖南江西等九省調查覆選經過情形宣慰發表在夏出京之後且不願往黔故仍就調查職務一說謂夏此行帶有重要使命與湘贛等省將軍巡按有所商榷未知孰是也 
　　江西自廣西獨立後影響所及居民甚爲惶恐雖經軍民兩長力飭鎭靜而謠言屢起人心總覺不安頃聞北京陸軍部以子彈一項爲軍用要品非廣爲儲存不足以資應用特飭德州兵工廠將該廠所製之七密里九口徑毛瑟快鎗子彈一百五十萬粒機關鎗子彈二十箱運解江西交李將軍收儲備用　於十八號到贛當經李將軍派輜重營兵士一排人力車百餘輛將運來子彈解交軍械局李局長存放軍庫此蓋恐湘中戰事萬一延及江西故爲此軍事上之預備云 
　　滇警發生後贛省防務已甚嚴密故毗連湘粤各縣雖有驚惶而秩序亦尙安謐各知事爲愼重地方起見先事紛紛具詳軍巡兩署或請添撥軍隊以資鎭懾或請發給鎗彈以備不虞曾經戚巡按詳爲誥誡務须力持鎭靜近李將軍戚巡按又以贛西鄰近湘省之萍鄉等縣業已加調陸軍前往駐紥他處亦另有佈置足咨防衛故昨復電飭各知事毌再稍涉張皇率請兵械致駭聽聞矣 
　　戰事延及湘西後萍鄕頗覺吃緊故連日軍政會議防禦辦法據某要人意見湘西一帶雖有響應之處而鄂皖閩粤諸省穏固如常江西處各省圍護之中黨人進兵不便是可暫無憂慮云云此殆姑作寬慰之詞也 
　　自第六師出發後本省即添募第三混成旅一旅及第六師備補軍兩營並挑選第九旅上士另編模範營一營由李將軍親自統率現均分别成軍第三混成旅第一營業巳出防萍鄕其前往萍鄕之第一團聞已飭令駐紥湖南醴陵爲協防之用矣 
[詳紀郫縣之亂事]  
　　四川郫縣亂事略誌本報惟究竟是否黨人抑係匪待殊難測知蓋川中近來之所謂黨人所謂從前熊克武部下之散兵所謂匪徒每每混而爲一頗難分别茲據來函稱爲匪亦姑以匪稱之以俟　聞 
　　此股匪衆於二月二十八號由賀家場竄至盤龍場後又竄至崇寗之豐樂場復折竄入郫縣境於二十九日到溫郫交界處之河壩場其首領多謂係孫澤沛又有謂係吳二代王者但其所出之告示上皆書有四川護國軍司令吳等字　或又謂首要係吳慶熙於二十九號竄至河壩場時警備國司令部黃處長駐在該場率警隊數十名與之交戰被擊斃數名黃處長正困急間而灌縣之警備隊同團防適至又復激戰當時燒毁民房數十家據稱匪徒約有數百人陳將軍聞信昨已派北軍四連隨帶機關砲六尊分道前往剿辦 
　　匪徒每至一處皆自稱義軍不擾人民公買公賣惟遇有團練處所者則將其槍枝刦去每鎗一枝給銀六元而團丁之被其脅從者亦有現　匪巳他去軍隊駐紥城內考棚人心始稍定城門開閉亦已照常時 
　　又聞　縣之匪數百人前面一大旗上書護國軍司令吳榮超數字先在溫江境內搶一團局又在郫縣搶一團局近巳向新繁屬之竹瓦鋪去矣 
　　另函云灌縣近來謠風日熾搶劫時聞知事乃集紳會議招募壯丁百人以資防禦管帶尙未委人練長已委本處之沈某駐紥城中華光寺佈置方就突於二十六日午後有股匪三百餘人紅旗土槍抬砲毛瑟由玉堂場焚掠而來偵探急報楊知事調團督警出剿遇於距灌六里之馬家渡雙方開槍戰二小時團警不利知事恐城內有變急返匪追抵城下城內團警合力抵禦匪始向花園場暫駐是夜宿於蕭宅昨又與該場之團大戰 
　　郫灌崇近日均有匪警黃處長於日前帶隊與之在三元場接戰互有死傷黃君繼駐河壩場三二日後即行返崇灌縣楊知事前在縣屬浦村地方擊匪擒十餘名擊死三名而郫縣屬之報恩寺向駐有團防日前來有大股匪徒將團局槍支盡數搶去至於崇慶屬之合江店一帶亦有小股匪徒滋事匪蹤無定警團難追云 
　　郫崇灌等處自經匪擾後不但該處趕辦防務即鄰封各縣亦急急於辦團以備不虞昨聞黃處長報告司令部請添派警隊一連以資調遣並聞匪徒經過地方年壯人民多和附而去灌縣楊知事昨拿獲數人詳細訊問多係本地鄕民 
[苕溪春訊（靜眼通信）]  
　　（一）吳興夾浦間之新航路寗紹公司總辦王清夫熱心航業於嘉湖杭紹間屢闢航路以利交通本月初旬特用海寗煤油小輪航行吳興夾浦間上午七時半自吳興開十一時零過長興一時許抵夾浦稍停數刻即由夾浦經長興而回晚七時許歸抵吳興來往旅客喜汽船之穏而且速也紛紛改乘是船舊時手搖民船營業大衰乃減價以敵之惟其力有限恐終無效也 
　　（二）長興縣推廣小學長興縣知事黃鏡人抵任以來力爲地方謀公益該縣小學去年只有四十所本年度經黃知事會同紳士悉心籌劃推廣至六十所核之原數適爲三分之一當茲國內外戰爭風雲瀰漫大地各地學務皆奄奄無生氣而長興乃能擴張如是不可謂非難得之事也 
　　（三）合溪鑛業之前途長興縣合溪地方鑛產豐富如石灰鑛質之佳爲全浙冠就近且有烟煤之鑛前年有廣興煤礦公司試掘因經營不合恐難獲利又有劉某組織之長興煤礦公司聞頗有成效聘請　國工程師探勘已爲作證書證明該鑛可開掘六十年現在購器建廠已相繼興工聞投資者頗多其前途殊有望也 
　　（四）輕便鐵道之測勘合溪鑛業旣抱樂觀惟其距水程尙有二三十里之遙故由長興煤礦公司發起開築輕便鐵道以利運輸頃已派人測繪聞資金已籌得測竣後即可開工 
　　（五）長興實業界之樂觀長興煤礦旣有希望將來興工開掘於運輸業及勞動家均有利益而烟煤又爲各種實業之前導煤價旣輕各工場易於發展如繅絲打米磨粉等公司必相繼而興况該處原隰沃衍水路四逹其繁盛 
 
 
 

Page 7

 
 
可預卜也 
　　（六）各社會對於帝制之態度湖屬各界對於帝制問題頗形冷淡雖公衆聚集不敢公然倡反對之聲而朋儔私談則不妨借爲談助用以遣興其最可表見態度者則不用洪憲年號是也除純粹官　關之外凡公私各地其簿册所記年月均書丙辰年而已蓋民國五年字樣旣不敢用而洪憲年號則又不　用　　滇　疊起中途取消故益徘徊其間民意所在可以覘矣 
　　（七）中學改爲商業吳興中學校沿用愛由書院舊址地位寬暢開辦巳閱多年該縣恃　捐之增加稅以供經費故雖不得省欵仍能維持茲以社會注重實業乃改爲甲種商業且該處巳有省立中學不必複設也校長朱仲飛君係日本高等商業學校畢業本地商董之子也楚材楚用學有專長其進步可操劵矣 
　　（八）萬壽寺將復興乎吳興城內有天寗萬壽寺開山已數百年矣民國元年省立第三中學因不得愛山書院舊址乃退而居此歷年興築敎室及寄宿舍等煥然一新頗適學校之用近聞有人向內務部控告言寺僧因寺屋被佔將向日本求助恐將來釀成交涉不如先行遷讓爲愈云云內務部已飭巡按使酌辦曾派員來查惟控告之人遍索城內不得此事若實行消耗公費必在二三萬以上且屋旣改造寺僧得之亦無用或疑帝制實現舊有萬壽寺本爲拜牌之地不可不力謀興復彼告發者或乘機希竉因不必實有其人也地方通信 
[蘇州]  
　　　酒公賣認稅近聞蘇常菸酒公賣分局前奉省飭每年認繳公賣稅十五萬元續又奉飭加認五萬元計共年繳二十萬元唐翼之局長及分棧各經理因此赴寗商減等情已記前報茲悉唐局長等赴寗謁見財廳胡廳長省局高局長後不得要領唐局長不得已乃又與各棧經理及各商籌議各商等以酒業之燒酒黃酒紹酒三項約計至多可抽公賣稅十萬元　業因蘭州水菸已另辦七省包認逕向中央接洽外僅止皮絲旱菸等項銷路有限且又當香烟盛行之際故菸業亦止可抽稅二萬餘兩每年共可認十二萬元即使再行加價出售勉力籌足十五萬无至矣若二十萬元實在無力包認云云唐君則仍勸各商極力籌畫恐又將成畫餅矣惟聞各商議定自四月一號起菸酒各貨酌予加價出售一面備具請求減稅意見書送請總商會轉送吳縣國民代表彭子佳君携帶進京俟立法院開議時提出請願以冀挽回 
　　飭查退伍兵士蘇常鎭守使署接奉軍府飭行准陸軍部咨行飭查各縣境內有無退伍兵士詳細塡表報告應行注意塡報者五項（一）以前之軍職（二）退伍之年籍（三）現有之職業（四）在籍或何往（五）出外作何業殷使分飭憲兵營及各縣一體查報矣 
　　請求更換痘醫蘇垣護龍街大關帝廟牛痘醫局光復後由某紳保薦邱省三陳怡善二人主持局務奈因辦理不善即經蘇紳尤鼎孚禀奉韓前省長批示邱省三等旣執業未精自應另行組織更換良醫等語詎批爲邱運動某課員擱置至今現又届開局之時巿民公社鴻昌祥等恐其貽誤嬰兒生命禀呈警察廳請求更換良醫未識崔廳長如何辦理也 
　　鄕民被刧蘇鄕橫涇巿七都六圖旱涇村農民韓錦楚家前夜被盜匪十餘人明火執械擊開大門擁入臥室翻箱倒籠搶刧一空並毆傷韓錦楚之母頭額又擊傷長工一人事後檢點損失甚鉅翌日由事主來城赴吳縣知事署報請蒞勘當經孫知事派員查勘被刧受傷屬實囑令韓開明失單飭屬協緝一面由孫知事將被刧情形咨請水警第二廳長轉飭所屬一體跴緝矣 
　　曾承審員丁艱吳縣知事署承審員曾國霖日前因其父在寗病重當請假一月赴寗省視所遺之缺已暫派陳　垓代理茲悉曾父巳於前日逝世巳由曾君派人來蘇赴高等廟及吳縣署禀報丁艱矣 
[南通]  
　　屠宰稅委員辭職巿董薛郢生君自兼任屠宰稅徴收委員後即擬訂徴收方法改良章程其鄕區稅欵　託各該地方董事辦事處代收邇因各鄕區徴收者多未得人以致地方頓生煩言故特禀請辭職免誤稅收 
　　籌欵　助難民前有漣水縣難民二百餘人由白蒲抵劉橋巿經警區張區員親率長警每名酌給銅元若干押逐出境惟該巿與如境毗連常有難民過境警區經費困難萬難迭予　助故特遵照前次縣飭會同地方董事勸令紳富隨時籌欵備用想亦地方人士所樂爲贊成也 
　　合祭關岳誌聞本月二十一日爲合祭關岳之期通邑即將舊玄妙觀舊址略加修葺改爲武成廟是日文官自盧縣長以下武官自管鎭守使以下均一律到廟與祭云 
[無錫]  
　　巡官被刺案續聞無錫第四分所巡官陶春圃被人在檀頭巷戳傷一案已誌昨報茲悉陶巡官自舁赴醫院後經院中醫士驗得頭部前面受有刀傷兩處後部五處傷勢雖重可保無虞至出事之原因據警界中人傳說云有該分所備警怵陽人葛兆惠者備用年餘希望補實陶巡官因其平日品行不端未允詳補致葛憤而出此現兇手雖未當場捉獲而葛已逃避無蹤則葛之確 
爲兇手無疑頃已派警票傳葛警保人王榮觀及店保老榮興到所根究矣 
[鎭江]  
　　水警防務近狀瓜洲水上警察趙署長通飭分防小河三江營各區巡官嚴密防範以保治安趙君亦於口昨乘坐師船駛赴小河下游一帶及各防地巡視一週即行回署詳報備案矣 
　　各區添設崗警鎭江警察局創辦店屋捐後已辦有成效較之從前舗捐增出數倍章局長特於昨日蒞局將前月所募巡警實行編制分派各區添設崗位以資守望 
　　阜寗鄕民閙事阜寗唐知事電致南京官產處云該縣境內鄕民因屯田繳價聚衆滋擾請飭催陳孕寰駐辦員趕速回阜料理善後事宜曾處長接電後當飭陳駐辦到差故陳已於昨日在省過蘇改乘小輪星夜前往矣 
　　堤工提調蒞差前任高郵縣知事姚熙哉君現奉運河堤工馬總辦委任爲該局提調姚君奉委後已於昨日蒞差視事矣 
[揚州]  
　　米商捐貲修路江邑西鄕司徒廟爲運米入城必由之路惟因年久失修行旅苦之刻經該處米業董事商同各戶捐欵興修已先由廿四橋至西門一帶着手估勘不日興工云 
　　更調警察區長江都縣警察所頃將宜陵區長商寅調往邵伯鎭邵鎭區長李鵬年調往大橋鎭大鎭區長蕭溎調往宜陵均已紛紛到差矣 
[杭州]  
　　歡送專使北上中央特派萬專使日前來杭賫送賜品文武長官宴會情形已誌本報茲悉專使公幹已竣於昨日（二十二）上午向朱屈二公辭行起程北上　由軍署守備隊嗚砲致敬仍涙金參謀長張政務廳長葉師長童棄兩旅長汪營長徐夏兩警廳長莊王兩高等廳長温交涉員姚知事等文武職官率領軍樂隊衛隊歡送至杭州站迨十點十五分鐘四等客貨車開專使在車房口與各員拱手而别 
　　硤石信船傾覆紀聞三月十九日有陸姓信班快船自硤石開駛屠鎭行至衙西德和染坊門首前面突有小航一隻搖駛甚急　快船不及躱避將船傾覆船內有趁客男女六人均入水底其時幸人船衆多奮力施救不致殞命最危險者惟有一女客救起之時尙存一息未斷久之方醒船中所寄物件除趁客鋪蓋衣包寄送貨件悉數撈起外所有信札紙包銀洋及船中什物盡付流水聞寄銀洋信札各戶擬將該快船一面仍許其照常開駛其餘損失各物雖該船傾覆出於不得已總由船夥不甚小心之故議酌量賠償以爲此後儆戒 
[安慶]  
　　鳳台縣槍斃蠧役皖北鳳台縣署有蠧役繆春王成李順等三名在該縣境種種不法居民大受其害現經該地紳董聯名控告由該縣錢知事查明確實昨已禀請將　巡按使批准就地正法矣 
　　安武軍採購軍米安武軍每年應需軍米九百六十九萬九千三百斤以每包一百六十斤計算共約六萬零六百二十餘石今年應需軍米又經倪將軍塡就護照派員分赴合肥三河等處就地採辦并飭經過各關卡驗照放行 
[江西]  
　　宣講員蒞贛宣講周行宣講社副主任黃恩隆蔡松齡社員陳鴻藻何家駒薛文連黃恩祺宣講員方宣翰徐壽祺韓貴輝等九員到贛後寓百花洲奉直會館由戚巡按使特飭南新兩縣假新舞台爲宣講地點并擇定本月十九二十兩號爲宣講之期所有演詞均編成白話使聽者易於領晤其宣講目錄分十三種（一）愛國（二）勤儉（三）除怠惰（四）國民道德（五）國民與國家之關係（六）公德與私德之關係（七）强迫敎育之利益（八）當兵之義務（九）納稅之義務（十）勤儉足以致富（十一）勸購公債之利益及理田（十二）中國必興之眞因（十三）中國財政之困難 
雜評一 
[帝制取消之疑問（默）]  
　　籌備可取消也尊號可取消也年號可取消也從前之申令可取消也而此政府所失之信用人民所受之痛苦亦可因此取消乎此一疑問也 
　　寶座紀念幣可因取消而藏庫也請願推戴書可因取消而却回也辭職之文武大員可因取消而召還也而此一般所封之王所頒公侯等之爵亦將因取消而取消之乎此亦一疑問也 
[第一步（默）]  
　　此次反抗帝制所謂全國人心之表現也今帝制取消第一步目的逹矣將僅就此而止乎抑不僅就此而止乎此　　之全國之人心以全國人心决此關係全國利害之事其思想必周密見解必遠大將止乎否乎吾不得不觀其第二步 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[取消帝制之萬急通電]  
　　　北京政事堂前日拍發萬急電一道分致各省詳叙是日聯席會議情形决議取消帝制得各部總次長列席參政院贊同已有明令公布該口 
口身　　寄體國公忠愼勿輕聽謠言阻撓大計保衛地方治安維持原有秩序其有造作謠言希冀煽惑有應飭屬嚴防拿辦並將令文速即通飭週知以定人心而維大局云云聞本埠某機關亦於前日深夜接到此電云 
[報告川省醫隊救護近况]  
　　本埠紅十字會昨接川省自流井高文明醫博士來函云此間醫務綦繁久稽報告歉甚查近日病傷軍民來會就醫者爲數甚夥綜計上星期內共治三十起而最多之一日則有十七名昨日北軍又進開始攻擊傷兵尤多現本醫院除治愈出院者不計外尙有留院傷兵七十餘名其受傷較輕之軍士每日由營來院求治者數亦甚夥藥品需用浩繁文明來時曾携藥品約値數百地除酌撥瀘州應用外頗形不敷該處戰事甚劇即綦江方面亦較此間爲烈文明醫務旁午不能前往幸重慶分會醫隊業巳至彼辦理一切該分會組織頗稱完備足任綦江方面救療之責瀘州有傷兵數百名均屬北軍本會樊立德醫博士正從事療治並有軍醫協同辦理可分其勞叙州唐醫博士亦極忙碌幸有魯特醫士帮辦該地傷兵均屬滇軍一俟接有該醫長詳細報告即當據以轉陳所惜者總會所寄各項印刷品記章等物迄未遞到無如十字會不甚明晣難免有冒用記章之處應乞酌頒印刷品若干以資佈告文明已假報紙　述紅十字會組織情形及其章程一面并擬分往各處調查各機關辦理情形期臻　洽而符博愛卹兵之主義特是軍務繁與傷　遍地本會職司救護需費浩繁尙冀我會長鼎力籌募并多備藥品以裨進行無任切禱 
[力保粤省治安之顩龥懇]  
　　聞旅滬粤商因本省時局殊爲可慮設有客軍過境偶啟衝突必糜爛地方業已公電龍上將軍龥請力保地方治安以慰遠念云云 
[尼庵被盜搶刧續誌]  
　　盜匪周阿金於本月十五號夜糾黨持械夥刦英法交界長浜路陸家觀音堂女尼値洋六十餘元之現洋金飾圖逃當經新閘捕房中西探捕將周攔獲解送公共公廨訊供收押在案昨晨由王襄讞會同美副領事别君復訊先由中西包探上堂禀明將周攔獲並至尼庵察勘情形繼由一千零三十號華捕投訴是晚在重慶路孟納拉路站崗聞有盜警即招呼鄰崗同往拘拿見被告手携小鐵箱迎面跑來我即開鎗遙擊該盜棄箱飛逃旋經他捕等帮同追獲是實並據女尼根林投稱是晚正在今佛忽聞有人敲門據云小孩患急症求神護佑是以啟戶見被告等六七人一擁而入三人執手鎗一人拖我領口嚇禁聲張餘盜至各人臥房內搜刦旋見門外尙有盜匪四人看守幸有人潛出後門大聲喊捕該盜始各逃竄訊之周阿金供稱本邑人向爲客棧茶房此事係由在逃之某某等起意先在雲南路茶館內會齊即往搶刦中西讞員會判被告押候抄供備文解送護軍使署按律懲治 
[盜案嫌疑犯尙須質證]  
　　阜寗人陳長林因盜案嫌疑經公共捕房緝獲與許吉仁一併解送公共廨轉解松滬護軍使署經軍法科訊明巳將許吉仁鎗斃陳長林因無實據仍送回公廨復經中西讞員訊判押候詳請護軍使署軍法科將訊供詳情復廨並着阜寗來探到廨質證在　昨晨復由捕房將陳解廨請示即據總巡捕房繙譯謝培德上堂禀稱於一月前偕西探海明威同解盜匪至護軍使署問及盜黨陳長林曾否判决據稱訊無證據可以交保如公堂仍欲提訊當備函送回等語查阳長林曾於二年前與阜寗團練局局長陳伯明（現在江西臨淮關水利局辦事）來滬充作眼線協同法捕房探目沈德福捉拿伏誅巨匪戴如山第一次經英捕房將伊拿獲認爲盜匪陳萬木嗣無關係故經軍法科訊明交保開釋第二次又經英捕房查獲疑係軍署逃犯解至公堂訊供仍解送護軍使署因據供稱係由江西水利局陳伯明囑帶禮物來滬一送與淞滬測量所一送圖書公司即經軍法科派憲兵分往調查與陳長林所供相符是以仍備文送回公堂發落云云又據華探王松濤投訴三月十九日與西探海明惠同往製造局觀看鎗斃盜犯許吉仁事畢西探囑至軍法科詢問何以祇鎗决許吉仁一名尙有一同解來之陳長林曾否判决據一委員答稱陳長林口供之符且有人保他現未判决如公堂尙欲提訊即可備文送回並稱出案時陳長林不在上海此次係由陳伯明囑送禮物來滬言至此堂上詰問禮物送往何處曾否問及王探答稱此節並未問及繼由陳伯明倩代表投案聲稱陳長林向在阜密爲銀匠素來安分請求省釋關讞員商之美副領事郭君判陳長林仍帶回捕房候檢齊二次證據於下禮拜四由陳伯明親自到堂質證再核 
[南滙縣移提盜匪]  
　　淞滬警察廳偵緝隊前在浦東楊家宅緝獲夥刦楊家鎭仁源槽坊案內盜匪謝天生等五名起獲原贓解送警廳飭　司法科收押候訊巳誌前報茲悉發生此案之楊家鎭雖與上邑浦東楊思橋距離不遠實係南匯縣轄境自案發生後南滙縣公署接據仁源坊主周偉卿報告曾經據情咨請淞滬警察廳協同查緝昨聞案已破獲特派偵探兩名賣文來滬投請移提徐廳長當將獲盜謝天生等五名連同贓物點交來探帶去歸案訊辦 
[謀財害命之尾聲]  
　　成衣匠朱文奎前糾同黃包車夫王小王及賣油魚之王小弟於去年陰曆十二月間謀斃住居法新租界霞飛路富德里之老婦陸陳氏後由包探拘獲抄出原贜大小銀洋三十元解送護軍使署訊明槍斃當將贜洋送回法捕房昨由石總巡飭傳屍子陸聖銓陸根生至捕房着具領狀將洋領去 
[綢業春貨減色]  
　　絲織品中之熟羅紡綢官紗生紗等貨其用場雖在夏季而客帮躉批生意實在三春故該業稱紗羅等貨爲春貨本埠綢業門巿所銷之春貨均來自浙省这杭州紹興湖州等處每歲於開春後必往彼處設莊收買源源運滬以應銷售本年因西北多故人心不定客帮辦貨者大都觀望該業覩此情形知今届春貨難免滅色故在浙竐莊者亦不敢多辦以免擱置虧本云 
[驗收縣署工程]  
　　上海縣目新署落成遷入辦公後即由沈知事詳請省道各署派員驗收工程由齊巡按使飭行周道尹就近驗收茲由道委龔應鵬驗得該署新造洋房計前後十四幢兩旁二十四幢公宅房五幢圍牆口（訪稿字跡糢湖）百丈電燈三百餘盞大時鐘一座其餘縣警察所拘留所等均設在內頗稱完備業巳歸報道尹轉詳省署察照矣 
[催解師範講習科經費]  
　　上海縣公署奉巡按使公署飭開案查上年十一月飭催各縣籌撥省立師範學校講習科第二次經費原限年內一律解齊現已逾限三月降蘇常道屬早經解完金陵道屬亦有解到其餘迄未遵解殊屬違延合再飭催仰各報解本公署轉發切切 
[頌布禁遏造謠之申令]  
　　宣武上將軍江蘇巡按使昨將會銜告示發交上海縣知事公署飭即張貼通衢其文如下本年二月二十五日奉申令滇變發起於少數人權利之私（已見前報中略）以維商業而靖人心此令等因奉此除分飭嚴拿造謠奸徒盡法懲治外合亟恭錄曉諭各商民人等各安生業勿信謠言自貽伊戚是爲至要切切特示 
[禁止迎神賽會]  
　　上海縣沈知事訪聞西鄕漕河涇及浦東龍王廟等處近有好事这徒定期集衆迎神賽會當此時事多艱未便以有用之財爲無益之舉業巳飭吏分投知照各圖地保傳諭禁止如敢故違定將爲首之人按名提究云 
[信局班船遇盜]  
　　信局班船戶傳阿春自杭州載貨開駛來滬於本月二十一日晚十時許行至閔行鎭北之夏家嘴浦面來一盜船內有盜匪七八人各執手槍利刃將傳船攔住擁進艙中刼取所載之錫箔六大包棉綢四疋銀信三封以及紙貨等物携贓過船飛駛而云該船 
戶傳阿春於次日來滬開具失單投報水陸各警署請爲查緝 
[禀訴匪徒罪案]  
匪類李德貴前晚在吳淞路弄內徘徊窺探由捕查見拘入捕房昨解公共公廨據中西包探上堂禀稱查得被告曾於二月十六號與在逃同黨四人在斐倫路中搶日本人値洋二十元之鍍金時計等物請爲訊究中西讞員判李押候照會日領訂期會訊 
[電車司機人不任其咎]  
　　英租界南京路三泰南貨店經理葉才興於本月十二號乘坐黃包車行經法租界吉祥街與電車相撞王從車中跌出傷及耳部身死車夫王金法亦曾跌傷今已醫痊昨解法公堂請訊屍母葉莊氏投案請求伸雪電車司機人嚴浦成供該車夫車入軌道之內民人一路踏鈴置之不理迨欲停車已經不及以致相撞並由五十二號華捕投稱是日先有黃包車一輛在前行走王金法因欲爭先車入軌道之內致被碰撞咎在該車夫是實王供一時不及避讓以致肇禍求宥判嚴無干省釋王押半年所有車夫醫費洋五元着車主楊三繳出 
[旁人代抱不平]  
　　賣掃帚人王啓高昨在西門內余公祠同香園啜茗嗣由店主韓自濤向收茶資口角爭毆韓將王之頭面毆傷當有茶客劉如德代抱不平報告巡警將韓拘入二區二分駐所連同受傷人併解地方檢察廳訊辦 
[婦人咬人中指]  
　　山西人張田祥專放印子錢盤剥重利近有婦人王陳氏爲住居中華樓後面安平里內之婦人徐小妹介紹向張借得洋十元現連利息應還十餘元附付過外尙少九元昨日張偕王陳氏至小妹處索取口角爭鬬張之左手中指被小妹咬傷由警一併拘送第一區警署連同證人王陳氏轉送地方檢察廳押候訊究 
[傭婦發瘋自盡]  
　　滬城淘沙場王某家之傭婦陸氏係崇明人年近四十邇來忽染瘋病舊曆本月十七晚該氏奔至花衣街泰興里王之親戚彭玉泉家聲稱家主欲將我殺死等語彭知其神經錯亂當於晚膳後勸令回去不料該氏潛入厨房携取菜刀向自已頭上亂砍受傷流血彭即報告巡警將該氏送往上海醫院醫治及至前晚該氏在院乘人不備竟將自已足上所纏之脚帶解下套入頸項自勒斃命嗣經院丁查見解救不及知照一區一分駐所將彭等傳案函送地方廳並請相驗旋由樓檢察官沈檢驗員等蒞院驗明委係砍傷頭部後用帶自勒斃命塡明尸格判令王某備棺收殮發封候家屬認領 
[茶館値堂人猝然倒斃]  
　　滬南三角街福泉樓茶館値堂人陳順金現年四十六歲昨日在店工作之際忽然倒地氣絶該館主即投報一區一分駐所立命二十七舗地甲報告地方廳由廳長委派樓檢察官沈檢驗員等至該茶館驗得陳順金實因痰湧氣閉而死餘無别故判令該館主備棺收殮發封候家屬具領 
[違章打架]  
　　沈阿成劉阿寶等昨在百老滙路某弄口不知何故互相兇毆當爲巡捕查見一併拘入捕房請爲核辦又小工楊富金高阿三二人昨在西華得路因爭運貨物大起衝突由捕拘入捕房經捕頭略詰一過一併斥釋 
[火從何來]  
　　湖北人張春林住居美租界肇勤路永安里一千零四十號屋內昨晨尙未電牀不知何來火種焚燒衣被灼傷頭面手足等處迨巡捕聞警到來巳由鄰人撲滅當將張車送同仁醫院爲之醫治再行查核 
[不認施用騙術]  
　　匪徒王春山前日在雲南路用擲包術騙取蔡福生現洋三元當被察破鳴捕將王拘押捕房昨晨押解公共公廨經中西讞員訊供不認判王押候查明再訊 
[破獲兩處賭窟]  
　　北山西路一千零五十九號門牌居戶羅三洪糾同宓阿六盛福全錢加生張桂元潘阿三張德興聚賭抽頭又海寗路二千六百四十六號門牌某茶館主葉毛囝亦糾合王明章王茂章陶阿寳朱桂芳等賭博均經捕房於昨日將各人傳至公共公廨經中西讞員分别訊明判羅葉二人各罰洋十五元無洋改押兩禮拜餘人各罰洋五元一併充公無洋改押五天賭具銷燬 
[小販擺賭受罰]  
　　小販宋招權王阿三前日在靶子路鴨綠路等處設攤誘賭被捕查見一併拘入捕房昨解公共公廨經中西官訊明判宋罰洋一元王罰洋二元一併充公賭具銷燬 
[私販烟土烟膏]  
　　王雲章在滬私購烟土二十兩趙榮德私購烟膏四十盒昨日擬乘火車往內地販賣當爲巡警查獲當將人贓解由警廳司法科函送地方檢察廳罰辦 
[客機留人吸烟]  
　　天津路八十四號門牌謙信客棧因容留外人開燈吸烟被總巡捕房捕頭查悉於前日派令中西所探往查屬實昨將該棧經理人胡雪安傳至公共公堂經中西讞員訊明判罰洋二十元充公烟具銷燬 
[贩賣小孩之懲治]  
　　鎭江人汪少全崇明人劉查林誘拐熱河路王子裕家八歲女孩小海串令同鄕人朱洪章朱周氏夫婦希　販賣被無賴周寳泉得悉向之勒詐洋四十元不遂以致爭執由捕查見詢悉前情將以上各人與王女並另一四歲男孩一併拘解公共公廨經中西讞員訊供分别收押在案昨晨復由關讞員會同美副領事郭君逐一研訊明晰以周寳泉無干開釋四歲男孩因無家屬諭送救濟會妥爲安　王小海交其父領回汪劉與朱洪章夫婦各押五年期滿併送上海縣知事署遞回原籍 
[警佐約朿長警]  
　　淞滬警察南巿一分駐所宋警佐出牌示云照得本署長警平時非有要事不准擅自出署如有事時着該棚巡長代爲請假經長官核准發給牌照由値日巡長門崗驗明實屬掛號准其放行倘若私自放行惟値日長警是問决不姑寬 
[德商控告冒牌續紀]  
　　德商順利洋行西人阿立　控華商陳子廉製造之桂花香皂等物假冒漁利經公共公堂傳陳到案訊判交保候核在案前日午後由廨復訊原告延代表禮明律師上堂譯稱被告自去年六月間發行各種香皂不應仿照原告出品之花樣裝飾混售漁利現在原告已大受影響應請追償損失銀一萬兩並將原被所製之花盒胰皂逐一呈案請爲察核又據禮和洋行經理西人愛卡克及式老夫王子藩相繼投案供明被告假冒各節並稱被告所製花盒香皂式樣相同購者頗難區别訊之被告陳子廉由代表担文帮辦畢士華律師辯稱近來滬上出售此種式樣之香皂甚多製造者共有數十家何止被告一處且被告出口業經禀請官廳給示保護請爲明察襄讞員王肇之君與德副領事裴君以時巳薄暮不及研訊判被告仍交原保候兩復訊核辦香皂五盒暫行存案備查 
[婦人爲夫辯訴]  
　　英租界江西路三十八號門牌某洋行出店齊嫩弟控美捕房華捕徐德生與周阿四等誣指賭博圖詐洋一元昨由捕房將被告兩人拘解公共公堂請究原告投訴前情徐捕由其妻徐趙氏上堂訴稱伊夫由周阿四與原告糾往賭博是實中西讞員以原告所供不實判與被告一併押候查明再行訊核 
[被訴人暫緩聲辯]  
　　　居北四川路一千四百二十四號門牌之日本人推木控方巧生竊取木板昨由捕房將方拘解公共公廨請究原告投訴前情訊據被告供稱因向原告索欠被伊誣控求察中西讞員以今日並不開審毌庸置辯判被告交五十元人洋並保候函請日領蒞廨會訊 
[存欵暫行扣留]  
　　法商怡生洋行以士賴因與興利公司定交皮靴糾葛延蒲石律師代表至法公堂請求給諭扣留殖邊銀行存欵等情昨經中西讞員准詞傳同該銀行司事李照松面諭將存洋二萬元暫行扣留俟此案解决再行通知辦法 
[鄰居儘可通融]  
道逹洋行洋人前至法公堂控稱前曾購進地基一方前面毘連之地現由王左禹購去致將商人所購这地之出路攔阻請求訊斷業經中西讞員會同往勘現又由該洋人投稱商人需用出路長十五尺寬八尺請堂上准予出價向王相讓王稱與該洋人旣係鄰居如若情商可以通融相讓惟地價若干雙方不能自主須邀同地保酌核定奪判准如所請於七天內商明價目禀覆候核 
[被告擔任堂費]  
　　陳君烈前至法公堂控稱商人因受徐泰記主徐寶山之欺騙請求追還股本洋五百元判令交保限繳後業已繳過洋三百元尙少二百元昨日届限陳又請追徐由伊子到案將洋繳清中西讞員以案關欺騙所有堂費着被告照繳完案 
[飛艇牌香烟漲價]  
　　南洋兄弟烟草公司創辦一載頗著成效聞該公司所製之雙喜三喜飛艇等牌香烟其原料皆爲黃岡均州宿松南雄等處所產近因政府厲行烟酒公賣烟葉價格業已增昻而所用之捲紙牌紙錫皮鐵罐等品大半來自歐洲現因來源缺乏價亦日漲該公司爲顧全成本計爰將行銷最廣之飛艇牌比照原價略爲增加昨已通告各烟店一體實行矣 
[查見被人竊去之車輛]  
　　江北人五幹臣以放租黃包車爲業日前有匡華元向王租車一輛載客至滬寗火車站匡因代客搬運行李上車將黃包車停放鐵欄以外被人竊去前日由王幹臣之夥王孝林在閘北共和路見此車由朱四在途拖行當即鳴警拘入四區警署押候訊辦 
[龍頭水表何來]  
　　四區崗警前日在閘北大統路見有某甲手携自來水龍頭及水表等件形迹可疑上前盤詰據稱在附近某　店爲夥因即帶往該店質問詎甲乘隙從小弄內竄逃該警追趕不及將龍頭水表帶回四區警署暫存候查 
[尙須查究收贓]  
　　理髮匠顧麻子因與張阿二邱福生串竊新記浜路陳維岳及福建路王永林等各戶衣物被捕查獲昨解公共公堂經中西讞員訊明判顧張各押西牢九月邱押五月並飭補提收贓之北京路玻璃店主任友卿到案訊究 
[竊賊管押候查]  
　　陳金發竊取勞合路四百四十九號門牌戴步祥家衣物由探查獲昨解公共公廨經中西讞員訊判押候查明再訊 
[江北船業設立公所之批詞]  
　　滬海道公署據江北沙船業代表宋若谷禀報設立公所請求給示保護等情當於昨日發出批示云禀黏均悉該船業設立公所維持業務本無不可惟簡章內由各船議提公費未定數目未免漫無限制如代辦關稅挽回利權一節究爲何種利益及該利益之處分又未聲叙明白至船戶因事涉訟均由公所擔任代表更爲迹近把持况邇來各業團體禀請立案時有飭查未竣而同業之禀訐紛乘與其紛擾於後何如妥愼於初據禀各節究竟是否該船業衆情允洽及該簡章如何妥改報核旣據分禀有案仰上海寳山兩縣知事體察情形切實查議詳候核奪毌延禀黏均分發仍繳 
[清理官產辦事處批示]  
　　清理江蘇官產駐滬辦事處昨日發出批示六道照錄於後 
　　顧紀生禀圖謀官產移知地方廳銷案由批禀悉查官產被人民侵佔冒認一律由行政官廳辦理奉財政部呈准通飭遵行在案此案上邑西新塘灘地坐落二十二保四十三圖道字圩確係充公官地前據上寶事務所册報該民繳價承買業經核准傳妙全等對於官產行政官廳設定之權何得委執廢單朦控地方司法衙門希圖翻案據禀前情究竟傳妙全等指控盜賣之地是否即在該民所領自地範圍以內舉本處官產行政設定承買人權利有無侵害仰候函知地方廳查案函復再行核辦此批 
　　商人趙祥楨禀原據擦損願繳價領單由批禀悉候派員查勘核辦 
　　符順卿報告二十五保十圖談字圩業戶陸海春無單地由批禀悉仰候派員查明核辦 
　　何仁發報升浦東西溝口無糧地由批候派員查明核辦 
　　商人陳錫鈞報告二十七保十圖新閘橋北堍卡房由批查舊志金家灣新閘南北兩堍均設有　夫樓止之所以司啓閉嗣改爲　口汛俗遂稱之謂卡房確係官產現在廢撤已久亟應查勘收回該商人前禀報上寳事務所請領北卡房與其基地應候派員將新　南北卡房一并查明核辦 
　　商人徐沐薰禀報二十五保正十九圖黎字圩蔡襄侯田單糜爛繳價領單由批據禀原單糜爛係該圖黎字圩第三十九號蔡袁侯戶則田一畝九分二釐而所陳糧串則爲徐宏文戶名則田四畝六分二釐是否併戶抑係單外溢地且险一畝九分二釐請給執照外其餘田二畝五分原單戶名號數均未聲叙應候飭屬一併查明核辦 
[招請南巿訪員]  
　　本館現需招請南巿訪事一人以探事翔實文理清順爲合格願承斯乏者無須托人介紹請先送訪稿三天註明住址姓氏以便函訂申報編輯部白 
[雜評二]  
[萬急之取消電（訥）]  
　　取消帝制何以用萬急電以時局急取消不得不急而宣布之電亦因以萬急也 
　　時局何以急以廣西巳繼雲貴獨立而此外之欲爲廣西而未爲廣西者迫在眉睫之間各省不明之態度皆將大明政府知之欲乘此危機一髮時挽回之故取消之不得不急也雖然此萬急之取消果能挽回萬急之時局乎吾以觀各省欲明未明者今後之態度矣 
 
 
 

Page 11

 
 
來件 
[派遣女學生出洋游學意見書（穆湘玥稿）]  
　　管氏有言一年之計樹穀十年之計樹木百年之計樹人人才與國運有密切關係古人已先我計及矣吾國自海通以還與外人接觸步步退後至近年益形　迫非吾國無人才也恃以舊人才馭新氣運恒有不能從容廳　之　近二十年來時局愈艱難實業愈消歇起衰策進在在需才於是乎派遣游學之事起 
　　至近年出洋游學之士益盛　八年前即前清宣統元年玥在美時留美學生僅有百四十人至民國三年玥回國時留美學生已增至八百七十餘人視宣統元年巳增六倍有奇聞今已逹千人此僅就留美學生言之耳其留歐學生與留日學生之盛更不待言矣 
留學生分自費官費兩種自費生畢業回國後任何職務姑不備論今止就官費生言凡官費生回國後定章須任義務官費生畢業回國者已大有人在其由政府派以相當職任使盡義務者有幾何人其未由政府派任義務而由本人自盡義務或迫於處境勢不能盡義務者有幾何人舉不得而確知之吾人之所知者不過少數急於就事用非所學之人其大多數新人才畢業回國後政府不之用其懷才而深願爲世所用者或能在社會事業上少盡義務或力有不逮不能盡義務均之用其所學也即使長才短用循序漸進展布其抱負造福於邦家然由實際上觀之脫離宦途獻身社會亦寥寥若晨星吾人之所確知者多數高等人物無所事事覔一地位難如登天使各人自已之大好光陰與國家前此輦出之巨大學費舉消磨於無何有之鄕亦良足痛已男學生且然又何論乎女學生 
　　雖然社會新潮流方層出而不已出洋游學亦新潮流之一種前此之新潮流爲派遣男學生後此之新潮流爲派遣女學生有此潮流旣經造就之人才如其盡爲國家社會效用則此新潮流大足以福國利民如其不能盡爲國家社會效用則此新潮流徒足以消耗國家社會無數之金錢實際不能收幾何之效果是空增國家社會之負擔而已於福國利民乎何有 
　　今請就派遣女學生言之彼提倡女子游學者以爲女子天性與敎育事業有巨大關係女子苟無高等學問將來辦學不免起幾何窒　之處 
　　然則競言派遣女學生矣而其未嘗出洋以前如何堅立根柢如何十分預備則罕有計及者以故被派遣之人西文程度到彼能即入大學與否不問也國文之程度更不問也中西文學程度旣不甚關心更降一步叩其所習科學之目的若西文也若美術若家政若醫學也是爲最普通之目的故占　爲最多其他有裨於自立立羣之新學術男學生間有視爲畏途者固不得苛求吾女學生 
　　玥不敢謂女學生不應派遣留學惟以中國金源窘迫上下交困之現狀言之覺此舉大可從緩耳請進言可以從緩之理由 
　　女子讀西文非急務即西洋音樂國畫等美術亦非甚急之務夫音樂舍學校與會場調節心神外不過求家庭間之歡感而已然中國自有雅樂如古琴等精其藝者可以驚風雨泣鬼神此項國有絶藝反弁髦　之偏讓日本音樂專家銳心研求起承斯乏 
　　西畫長於寫生與我國畫術之重意匠略天　者相比較固大足促吾人之研求得其神致者于家庭之布置兒女之訓育以及凡百工業之助進於女子獨立自助事業上有無限之作用然擲國家巨萬金錢而僅易得此戔戔之美術似得不償失已况學焉未必果盡盡焉未必果用則不値益甚矣 
　　若家政烹調裁縫各學術國習旣不同施行即不適假令自己家庭作歐化計種種設備耗費多金生利之程度未嘗增高用財之數目隣於豪奢是白趨窘境而巳夫何苦而出此 
　　至於醫學爲進化國重要學科人民之程度旣高生命之防衛益急邦人士苟由是竭力注重家庭衛生公衆衛生自治事業則必隨與俱進則他人雖挾蠶食野心以來而藉口以蝕我國權之事可以歛戢是醫學之研求固宜急急然而女子學此須得終身守不嫁主義方克鞠躬盡瘁造福人間否則所結之果能有幾何更進一步言有高等學術之女子方於社會有關係然在社會上作事非有思想不可欲有思想非有國學根柢不可國學根柢旣深方能吸收他國精華以補養內國之不足欲吸收他國精華且僅有國學根柢亦有所未能必也兼有極高深之西文程度始能進彼大學然而求之現在欲覔若干中西兼長之女界人才恐不多得 
　　即萬一得此中西兼長之人才游學耗金即以留美論歲必每人擲金二千元卒業以五年計是一人學費須備金錢萬元藉令中西兼長之女學界人才旣得每人萬金之學費旣備學業旣告大成一旦回國必在國家社會擔任義務始有裨益然獻身國家社會擔任義務云云求之男學生中尙不多得而况女學生也 
　　由是觀之浪擲內國多金僅弋獲一女學士頭銜而巳雖得與外國女子相　美而實際則無補 
　　然則女學可不必急急提倡乎曰否否不然女學之提倡實不可一日緩　拙見所謂不可一日緩者屬之女學界之普通敎育因普通敎育最適用於現社會最爲社會所需求若以歲派女舉生十人出洋游學投金錢二萬元於不必收獲效果之鄕誠遠不如節省此項金錢多設若干女學校使一般女界俊秀其增知識使我中國國家社會實際受益之爲得也 
　　玥並非反對派遣女學生如能在派遣女學生出洋游學時第一中西學間程度充足第二經濟力充足有一不足即以從緩爲宜玥未出洋以前涉足社會多年確見國家社會所需要所缺乏之學術有若干種及到美後見一般學子所學者大半非國家社會所需用之學回國後已一年有半益痛心於幹濟之才之缺乏培育之力之不足照現今大勢論派遣女學生一事誠非當務之急故發表拙見求敎育界相與研究而討論之知我罪我舉不計也來函 
[李思愼來函]  
　　敬啓者鄙人抱病在蘇見口口口報載進步黨仍委任鄙人爲上海交通處處長仍極力贊助帝制等語鄙人參預本黨滬處事宜已歷數年未嘗中間何須重行委任方帝制進行之頃旣未表贊成安有於其行將取消之際加之贊助諒係傳聞失實敬請貴報將鄙人此函刋錄報端庶海內同人知鄙人固未改初衷也李思愼謹啓三月二十三日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬創辦代言學校宣言書] [  山陽宋焜]  
　　近以西南不靖警廳禁談國事於是時茶坊酒肆通衢大道頗覺靜默少聞人聲然因噎廢食不免餓死吾聞東西洋皆設立聾啞學堂是眞不能言者尙敎授以代言之方法稽其詳程大都藉手勢以代言表明心中之意思而巳余謂代言之法除以手外或以目或以頭皆無不可秋波傳神是目之言情也目光灼灼是目之言憤也心有所愛則注目以表之心有所惡則閉目以避之此以目代言之大略也承認則點頭以示之反對則搖頭以示之道遇朋友則點頭以代招呼語不投機則掉頭不顧而去此以頭代言之大略也爲此擬創代言學校一所專授各種代言方法敎授之時亦即用各種代言之法行之並不開口數月即可畢業所有詳章容俟續定先此奉布以當宣言（四） 
海外奇談 
[世界最大之石像] [  雨槎]  
　　尼嘉隆（譯音）者日本之烈士也國人感其愛國熱誠特立大石像於牛頭島上置之山峰極頂永誌紀念像作偃臥狀純以天然之花岡石爲之其晨自足至頂共計二百四十英尺較缅甸西貢最著名之釋迦牟尼眼伏像猶長六十英尺較埃及之獅身人面獸像尤長大故此石像咸謂世界最大之石像云（三） 
憶珠樓筆記[  天白]  
[秧哥塔什]  
　　余友徐生從軍西域過烏什見萬山叢綠中有白石峯皎然玉立如淡粧美人翹　首有所凝盼問之土人曰此秧哥塔什也回語婦人曰秧哥石曰塔什蓋清兆惠平西域時有某部酋子被俘入關其妻思之日佇立山頭以望其反後遂化爲石云此與吾國所傳望夫化石事相類精誠所感理或然歟 
[梅花]  
　　衡陽某公嘗有句云一生知己是梅花且鐫此七字於墨以贈知交有謂梅花爲女郎名蓋公所眷情好最篤者也余嘗疑公生平剛正不苟素有清名當不至有是己酉秋省親武昌湘人某君爲余述公軼事蓋公微時侘察不偶司筆札於某巨家初恒遭同伴白眼幾欲引退後以文字受知於居停居停蓋嫠也美而文始厚公廪糈待以殊禮繼欲效文君焉卒皆以禮自持未及於亂第相愛之誠雖伉儷不是過常爲詩歌相酬以逹意女於箋尾輒署曰梅花蓋其小名也公貴後梅花已前卒公感其相知悼念不已嘗畫梅花數幅外柔媚而內剛健題詩　如之蓋寫其所思且以相况也 
小說 
[俠情小說紅蘩蕗别傳] [  天虛我生]  
　　第二十二章（續） 
　　白拉根內暫匿其信不視歸其寓舍反鍵其門然後展而讀曰 
　　白拉根內鑒吾罪誠萬死不敢求君恕亦不敢望君恕然而君當一念白浪琪之命實懸汝手中也一昨之夕吾固巳親見其名標於敎堂獄名册之上恐吾此書逹君左右時吾親愛之女郎巳受繯首之刑亦未可知也吾身雖巳得復自由然仍等於無形之監禁步步有人追躡吾本欲來見君特吾至直無異引盜入室故吾足欲行而吾心口遏止之者屢矣爲今之計唯有請君趣來我所今日之夕吾當坐待君來吾屋主婦賢必不敗吾事君但見西窓之下燃有蠟燭者是其時矣君可由窓而入事必萬妥吾室在東偏君不難摸索而得嗟乎吾親愛之紅蘩蕗汝其視吾姊之面務來與我一晤吾不知白浪琪近在監中抑在國家欄也 
　　紅蘩蕗讀巳不禁微笑旣而曰亞猛抑何痴愚乃爾汝不信我乃汝自取憔悴旣又笑曰然此亦無怪使我而以馬克格尼爾托於人者吾又安能恝然置之是夜之十句半鐘白拉根內仍衣其工人之衣跣足向亞猛寓所而行大門固虛掩一推即闢則見西窗之下燭巳將跛白拉根內遂轉向其東隅其旁爲一扶梯拾級而登遂得一室燈光隠約自門縫中漏出知門固未鍵遂一推而入此着實大僨事但聞忽　一聲樓下潮湧而上者可二十餘人直前禽白拉根內亞猛則僵坐室內面色慘白海龍與舒勿林夾之而立氣度儼然白拉根內雖被禽而心中殊不少怯其視冒險之事蓋猶博者之擲孤注勝固不足喜即敗亦不爲憂乃仰面笑曰吾乃中鼠輩之計乎海龍見其抗岸之態唯恐其逸且風聞紅蘩蕗孔武有力二十人或非其敵乃暴聲曰若等以鎗柄擊其肩毌待其舉手語出衆械立下白拉根內之臂乃不期立垂不復能舉衆復出巨繩縳之週身紅蘩蕗大呼曰鼠輩縳人奈何如縳鷄舒勿林笑曰汝狸　耳稍縱且逸因令益收其繩白拉根內呼吸乃不能續然猶竭力言曰亞猛白浪琪早巳出獄汝弗信彼鼠輩言當知鼠輩亦猶在夢寐中耳言次眼皮漸垂負痛不禁暈去是日爲一千七百九十四年正月二十一日亦即民國二年解凍月之禮拜二紅蘩蕗遂被禽於巴黎至次日巴黎晨報悉記其事曰昨夜有一英人被禽於冒德山即全國震動之所謂紅蘩蕗者是今已囚入敎堂大獄自此以後法蘭西共和國家當永永高枕而無憂矣 
[義俠小說復讐（七）] [  小靑]  
　　順臾蓋衣之卒果應召而至列隊於帳外一隊長抽佩刀向錫搿門爲禮肅立聽命錫搿門目洼洛温特面顔色忽微泛垔白已而移目注地作冷澀聲謂隊長曰汝前此少佐洩漏軍秘在律宜死今趣執之令出有數卒遂前引洛温特至於帳後廣場中場周老樹無數槎　植立樹幹粗巨皆可數人合抱衆卒引洛温特至一樹下反翦其臂復以白布羃其兩目洛温特屹立無動似絶不懼死旣竣衆卒皆退立架槍於肩專俟錫搿門最後之令人人屏息慘默無聲惟樹巓小鳥弄舌啁唽動聽似憫此少年無辜因度歌慰其垂死之魂於時藍衣之伍伯咸平擡其鎗雁行而立以鎗口擬注樹下之少年而衆目睽睽若爲鎗管所吸引亦隨之集其視線於洛温特一身視線旣　中一的初不旁瞬遂無一人曯見一頎然修長之婦　足自樹陰出婦人長　没踵色灰褟厥狀如魅首蒙黑巾面貎都不可辨舉趾絶輕捷行坙錫搿門身後忽戢其足讀者思之此婦伊誰自不難想像而得然彼倉皇戾此究爲胡故豈以十二年來其仇家天君被祰龜嘗諸苦怨嫌縱深至是亦都消釋故今來恕其前眚將救此無罪小年以續其將墜不絶之嗣息耶抑或殺夫深仇訖猶耿耿舊怨未泯乃欲一觀此慘劇之結果以洩其餘慽耶凡此二想爲著者擬度所得而婦心若何著者殊不能預知此時婦人雙日　　亦隨衆直射於樹下少年之身覺如此景象實爲前見蓋囊年己夫受戳慘狀入眼已深鐫腦蒂今以此狀印之歷歷無爽藍衣之卒挺鎗排列面目　冷望之良足喪膽而少年翳目兀立則彷彿當年　砧舊狀也（未完） 
[滑稽小說美人掌] [  佚名]  
　　吾愛新華銀行儲蓄要又將抽籖屈指計算去今實已不滿一月上次第一等奬旣爲汝儕女子所購得在理此次第一等奬當屬吾輩男子吾愛汝視吾氣色佳乎吾妻不答但廻其首雙眸烱烱直注吾面而視且視且雙輔展笑曰吾視汝氣色殊佳汝盍挽鏡自照當知汝之氣色直與財神堂中財神菩薩相伯仲吾亟引鏡自照吾面本黃至是不覺發爲異彩有類黃金設在他日吾妻必大駭以爲吾人患黃疸病矣而在此時竟以財神比吾吾乃喜不自勝一躍起曰然則吾果購儲蓄票者第一等奬定屬吾矣吾妻點首吾乃懹銀圓十枚而出邁步至溥利公司分銷處購得全張展而視之覺此一紙之儲蓄票似向予作憨笑曰汝行交佳運矣予更狂喜復邁步而歸歸乃授之吾妻吾妻什襲藏之撫吾肩曰不轉瞬間汝且擁鉅資作富家翁矣第吾問汝汝得十萬銀元之後將如何支配吾乃歘然曰吾將以三萬存入外國銀行生息三萬購置租界地皮二萬起造新式洋房五千購紅木傢具五千購金剛　戒　三千購細毛衣服二千購摩托卡五千討小老詎吾言未畢而吾妻巨靈之掌已着吾頰吾頰雖覺奇痛而陣陣香氣直擈予鼻觀予乃不怒轉覺大樂及廻視吾妻吾乃幾於失聲而號蓋吾妻方撕儲蓄票爲數十百紙已片片作蝴蝶舞吾妻爲狀正如天女散花而吾種種之夢想至是乃盡歸泡影嗟夫人至鉅富孰不思左擁右抱吾但存此想而吾妻已將醋甕倒翻又幸而吾所損失者僅僅十大銀元世有懹奢望不惜耗盡財力喪盡元氣而奢望卒不能遂者盍　諸 
　　勘誤二十二日游戲文章第四行第二十四字膺誤歷合更正 
 
 
 

Page 15

 
 
   
 
 

Page 16

 
 
   
 
