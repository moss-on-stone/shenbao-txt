# 1914 - 295 - 4914778

 

Page 1

 
 
游記 
[新疆旅行記（下篇）（十六）（單騎）]  
　　十九日至各街觀察一周一切布置全是俄國習慣如店外鋪張店内陳設馬路上來往之馬車無一非取法俄國者予不欲言矣 
　　二十日天微風稍熱午後八時由塔城聚奎店滿帶糧食科台車向俄界進發沿途地多荒草無人烟因久旱塵土飛揚夜四時抵一小河不詳其名流水澄清氣味較佳卽停車河畔取道側駝馬糞爲薪煮水充渴此處距塔城約一百三十里自此以北水草乏絶苦不勝言 
　　二十一日晴天稍風殊凉爽午後二時出發沿途荒凉人烟絶跡十時行抵一溪亦不詳其名即停車溪畔煮茶飯就食是日約行一百五十里至夜分甚寒擁羊裘猶懔慄不止宛若十月間氣候也二十二早天風小雨間作寒甚煮水飲食畢即北行入塔爾巴哈台山脉均係峻嶺崎嶇萬狀車行甚難是日風雨交作路上冰花滿結氣候更寒雖服重裘猶不能禁噫異矣午後二時行抵一傾斜較緩之大坡坡上有大石一塊據車夫云此石係中俄交界之點云四時抵一山谷谷底泉水清冽尚堪供飲遂停車休息烹水引食是時風大氣寒燃火不易備極辛苦始加一餐亦云苦矣晚九時起程下坡山後道路平坦惟風仍不止氣候猶寒沿途除荒草外别無所覩 
　　二十三日風减尚凉爽上午六時半抵一大河水大流急不詳其名亦未知其源河畔有俄卡俄哈民數家多憑河而居尚不荒凉遂尖於此土人爭送牛乳以求麵包因彼等罕見麵包故也午後一時復行入山道路尚易行五時行抵一山坡下即休息進食九時又行概係山路較前難行又兼草地多蚊蟲其大異常夜行殊受其累 
　　二十四日晴微有風早八時抵跑扒梨福即登汽船處也住汽船公司所設之乘客待合室内此處距齋桑尚有七十里因近水故蚊蟲多而且大終夜未能交睫 
　　二十五日晴天氣凉爽早六時汽船抵埠遂登舟舟中殊清潔有食堂任人購食午後二時啟碇僅 
 
 
 

Page 2

 
 
一小時抵齋桑淖爾湖水平如鏡風景殊佳連日陸行困苦異常至此豁然大快惟蚊蚋猶多不堪其擾耳查齋桑淖爾湖原係中國領土今爲俄有極傷心事也（未完） 
時評 
[新局面（冷）]  
　　段祺瑞返京劉冠雄到京徐世昌蒞京張謇出京約法會議正在開議知事考試又將再考五國銀團將開談判平政院制開始建設北京政界又有一番新局面矣 
　　而且叚祺瑞返京周自齊將退陸軍部而專掌財政部張謇出京章宗祥既長司法部而須兼農商部徐世昌蒞京而粤皖兩派之相爭更烈約法開議而政府之組織將變銀團談判而第二次之大借又有希望是故更閱幾時而北京城中既有財又有事更有互相對壘之敵手其新局面之發展更將猛進而無前矣 
　　雖然此種新局面其於中國國家有益耶無益耶嗚呼 
[命令]  
　　四月三十一日大總統命令　兹制定平政院編制令公布之此令 
　　又令　任命汪大爕爲平政院院長此令 
　　又令　兹制定民業鐵路條例公布之此令 
　　又令　兹制定鑛業條例施行細則公布之此令 
　　又令　兹制定權庫條例公布之此令 
　　又令　陳樹藩給予三等文虎章此令 
　　又令　據直隸民政長兼署都督朱家寳電稱接家電丁父憂應刻日奔喪回籍懇即派員接替等情本應准予回籍俾遂孝思惟現在國家多故金革毋避禮有明文近代名賢如曾國藩胡林翼李鴻章皆以墨縗從職功業爛然務望勉節哀思取型先哲移孝作忠勤服國務俟大局奠定再歸女窀穸上安親心切勿過爲拘泥也此令 
　　又令　昨據直隸民政長兼署都督朱家寳電請刻日奔喪回籍籲懇派員接替當以國家大故飭令節哀服務移孝作忠旋據電稱悲痛塡膺五中摧裂所有都督府暨行政公署日行公事已委參謀長内務司長分别代行仍請刻日奔喪回籍等語情詞迫切具見仁人孝子之用心惟直隸接近京師一切行政胥關重要朱家寳到任未久設施初有頭緒秩序賴以維持深維緩急輕重之宜公義私情自須兼顧朱家寳着給假一個月在署持服直隸民政長着吳燾護理遇有地方重大事件商承朱家寳辦理仍俟大局奠定歸安窀穸俾遂孝思此令 
　　又令　署陜西民政長高增爵呈請辭職高增爵准免本官此令 
　　又令　任命宋聯奎署陜西民政長此令 
　　又令　任命吳燾爲直隸内務司長即赴本任此令 
　　又令　任命趙鍾奇爲雲南陸軍第一師第一旅旅長韓鳳樓爲雲南陸軍第二師第三旅旅長此令 
　　又令　屈永秋王文藻授爲陸軍軍醫監此令 
　　又令　兼代陸軍總長周自齊呈請授徐英揚爲陸軍一等軍醫正黎澍貴爲陸軍二等軍醫正應照准此令 
　　又令　前據護甘肅民政長張炳華以朔方觀察使陳必淮人地不宜呈准免官嗣聞陳必淮在甘居官事蹟與原呈頗有未符飭交接任甘肅民政長張廣建查覆去後兹據覆稱該員陳必淮循良之頌異口同聲朔方民情愛戴請仍留朔方觀察使本任免予更動並稱推究免官緣由皆因車玉衡運動留署海東觀察使前護督勉從其請現任羅經權又未便投閒置散遂呈請撤換陳必淮以羅經權往署等語此案張炳華呈劾失實業已顯然陳必淮應仍任爲甘肅朔方觀察使其現署是缺之羅經權着即飭回海東觀察使本任現署海東觀察使車玉衡應即撤去署任另候核辦張炳華聽受屬吏運動徇私骫法着國務院將全案交文官高等懲戒委員會分别嚴議懲處並由該民政長將此案運動事實呈院核交併案懲辦以儆官邪至整飭吏治迭頒明令以後各省舉劾屬僚務當審愼持平一秉大公母得稍事欺朦致干察究此令 
　　又令　内務總長朱啓鈐呈據兼護甘肅民政長張炳華轉據省城警察廳長楊丙榮呈請任命黄桂昌爲科長應照准此令 
　　又令　兼代陸軍總長周自齊呈請授徐夢起爲陸軍步兵上尉竇習賢梁振五謝廷山爲陸軍步兵中尉應照准此令 
　　又令　兼代陸軍總長周自齊呈請授白廷旺李雲德張鳳圖鄭秀東王良泗韓春霖王德文崔學寛孫彦奇趙維城王繼武孔光晏張心容吳熙貴王進文梁得平爲陸軍砲兵少尉應照准此令 
　　又令　代理國務總理孫寳琦呈據蒙藏事務局呈稱科爾沁左翼前旗扎薩克實圖郡王丹巴逹爾齋提倡剪髮該旗員等贊助樂從請予嘉奬等語該郡王力除舊習所部一體景從洵堪嘉許應令即傳嘉奬此令 
專電 
[北京電]  
　　段祺瑞昨自汴出發今日到京農商張總長九號以調查水利名義南行　周自齊將卸陸軍部任財政一席恐亦不久 
[北京電]  
　　徐左右語余確有擬徐内務說但徐以宿望决無與後進比肩理此次偕其夫人來亦决不即去恐須就一閑散名目爲袁輔弼云云余意國務卿制尚未定故徐之去就此時尚難斷言 
[北京電]  
　　自徐到京後暗潮愈列各報多爭先鼓吹謂期人不出如蒼生何而論調不同進步派則謂梁士詒等暗中排斥而公民黨則謂該派蓄意排徐扶植黨勢今見勢大乃搆陷梁士詒而利用徐云云 
[北京電]  
　　汪大燮之簡平政院長以熊派極力主持現汪尚在津 
[北京電]  
　　駐外財政員電告歐洲以狼匪及將裁司法故中國債票大减此電經財政部之政治會議議員報告該會後故司法案頗有轉機現財政當局亦主留存省會商埠各廳 
[北京電]  
　　呼倫貝爾頗内鬨有一部人仍願歸中國近外報載中國代表抵呼與俄副領事及勝福交涉一面認呼自治一面令呼及俄認中國在該地宗主權頗有進步 
[南京電]  
　　淮徐海匪風仍熾馮督現加添軍隊協同白統領力勦 
[南京電]  
　　中國銀行因公債票財部現未核准特函復省署碍難付息抵借 
[打箭爐電]  
　　西藏久無確實消息各處傳言紛紛不一殊不足爲憑兹鎭守使署頃據彭統領日昇由定青專差呈稱藏番情形最爲確實其文曰自葱坡埂潰變後退聚碩般多復調派多數番兵四出滋擾三十九族百姓遭彼蹂躪粉粉來營請兵保青統領乃率隊親返定青居中調度旋接留駐類烏齊王排長炳權禀報解糧軍隊行至下噶茹地方藏番堵截運道先行放槍接戰從午至夜番盡披靡退聚撈多寺嚴設卡防番堅槍利砲兇猛異常查藏逆擾我後路接濟堪虞若不急攻將成坐困乃飛調駐葱坡埂嚴營長帶兵併力合攻以期滅此朝食正交戰中又接距定青二站之打堆地方從百户報稱藏番約有千餘蹂躪該處附近民房焚燬一空請兵救援當飭邊軍第七營蔣張兩隊長各率目兵數十名星夜開拔行至半途即與匪遇彼此互相射撃斃匪多名生擒偵探一名左隊正兵帶傷二名統領復加派陸軍一隊前往以厚兵力而資抵禦去訖忽接該番官噶布來函要求停兵罷戰統領未敢黷武窮兵好爲多事覆書允准約令派員來定青會議惟迭去函信竟同石沈大海杳無消息各處堵聚番兵不惟不退反自增添揣其意殆欲遲緩我軍進行而暗爲布置調兵運械以圖抵制觀此情形我軍不能不有所淮備以爲先發製人之計奈疊奉中央命令飭軍隊各駐原地暫不進行聽候後命至會議地點與駐軍相距過遥而邊藏不便情形至爲隔閡藏逆受人嗾使機詐百出危詞聳聽無理要求有意延遲時日藉增軍備加以英人居心助逆暗攫利權在印會議勢必妨害主權當局者應如何另謀抵制迅飭解决不可以議會可恃而蒙其害云云 
特約路透電 
[北京電]  
　　段祺瑞今日下午五點三十分鐘由開封抵京即赴陸軍部沿途以憲兵警察嚴加守衞叚之回京大約因豫省不必由其鎭守之故或謂因梁士詒粤黨與陸軍黨爭權之故其說尤爲近是 
[北京電]  
　　張謇呈請袁總統准其出京調查淮河現狀張出京後將以章宗祥長農商 
[北京電]  
　　豫料新約法草稿將於四月九日擬定 
[北京電]  
　　袁總統致書約法會議議將優待清室條件加入修正之約法内袁之此書不啻請於約法之内重行承認此項條件也 
[北京電]  
　　印鑄局所負美國紙　印刷公司之巨欵無力償還局每月開支甚巨該公司現願接管局務租用一切機器添置應需各物以代政府印刷公債劵紙幣郵票印花其辦法悉照該公司與坎拿大政府所訂之合同聞此項談判進行頗爲順手預料不日可以議决則政府每年節糜費不少云 
[北京電]  
　　英文北京日報載稱聞政府對於津警廳長楊以德之舉動殊不滿意將易他員 
[北京電]  
　　巴拿瑪博覽會勸導員曾告路透北京訪事謂此次由滬赴北一路如甯津等處皆蒙歡迎殊深銘感周自齊已允撥洋一百萬元充賽會費中國委員黄君定四月十日啓程勸導員請中國派兵一隊赴舊金山大蒙贊許 
[北京電]  
　　安徽鳳陽府附近之定遠縣遭匪焚掠大約死者必衆京中尚未得悉詳情 
[成都電]  
　　當道已派兵開往邊界防堵白匪竄入川省近駐萬縣之秦軍現亦移駐邊界防匪 
譯電 
[北京電]  
　　張鳳翽電告政府現軍藍田縣日内將與白狼决戰 
[平陽府電]  
　　據西安府消息大局已有進步官軍已退 
[北京電]  
　　叚祺瑞劉冠雄將於本月十日回京預料兩員抵後政府將照約法會議通過之決議改變制度 
[北京電]  
　　據國權報載稱五國銀行團通告國務院彼等現預備討論續行贊助中政府之辦法 
[北京電]  
　　第二次考試知事定本月二十八日舉行須前清之舉人或曾入政界三年者始准應試 
[倫敦電]  
　　英國國會自昨日擾攘後今已安靜政府復欲與保守黨和衷調停首相愛斯奎士君兼任陸軍大臣現命詳細調查陸軍事變 
[倫敦電]  
　　昨日平民議院討論自治議案兩方面之辯詞一若星期二日之和平國民黨議員狄倫君謂觀於理論之正黨辭旨之和平足徵兩方面皆有調停之意云 
[倫敦電]  
　　今夜海軍建築社開常年宴會由白里斯托爾侯爵主席駐英日本大使答來賓之頌詞謂日本欲與英國競爭以保其國家之利益文明進步端賴和平此爲日本堅毅之志深望得與英國提携使和平理想見諸實行以垂永久云 
[倫敦電]  
　　上年英國國用共英金一百九十七兆四十九萬三千磅入稅共一百九十八兆二十四萬三千磅盈餘七十五萬磅惟財政大臣喬治君今須增需九兆四十萬磅彌補一九一四至一九一五年之國用 
[巴拿馬電]  
　　前巴拿馬運河總工程司戈特海爾斯陸軍大佐今日已履運河界域内之知事任並未舉禮 
[巴黎電]  
　　法國國會已通過預算案入欵稅亦列於内所缺英金八百四十萬磅將以短期公債劵彌補 
[巴黎電]  
　　著名飛行家樊特林斯之弟愛米爾今日在里姆斯昇空墮　殞命該地尚有一飛行家及搭客一人焚成灰燼 
[愛爾派沙電]  
　　墨西哥立憲黨總司令維拉將軍已收降托里盎全境 
要聞一 
[賦稅司長請假之原因（北京特約通信員談虎客）]  
　　現今財政部賦稅司司長李景銘號石芝福建人也由進士館學生出洋曾在日本早稻田大學畢業其人小有才文學頗佳辦事亦甚熱心在留學時代即由郵傳部派爲調查員歸國後應學部游學生攷試獲奬主事簽分度支部民國成立組織統一政府時即由熊希齡調財政部辦事周學熙任財政總長時任爲秘書後署賦稅司司長兼任審計處第一股股長熊希齡二次長財政欲以周宏業爲司長遂命李專任審計處之股處熊辭職周自齊兼署李景銘司長之官星復現調回財政部爲賦稅司司長而周又仍回審計處報復相尋毫釐不爽矣李既回司長任頗欲打起精神做一番事業以顯其才然才學雖有可觀而經驗未富往往有違反在中國辦事不可太熱心之原則故回任不及一月竟有兩事爲難李司長遂不能不請假避避風潮噫辦事之不易從可見矣 
　　有一日來一件公文書張次長曾在後面批有辦法發交賦稅司去擬稿李司長本祇須看過一遍即交第四科科員去辦乃又在次長所批辦法之前面另批一個辦法其未看見次長所批抑或以次長所批之辦法不甚佳妙乃有此舉余固不得而知但該司承辦員因恭維司長遂祇照司長所批將稿擬好送往次長畫行次長一見未照彼之所批辦法並不召李司長去問但傳擬稿員上堂迨某科員至次長室張次長即問曰爲何不照我批的辦法辦某科員惶甚半晌不能答次長乃又指李司長所批辦法而問曰這個是誰批的某科員答曰是司長批的斯時次長頗正襟作色印我既批了辦法我就要負責任難道你門的司長没有看見麽這個地方豈是你們司長可批批子的地方請拿下去另行擬稿某科員遂唯唯面退而以其事告知司長此李第一次次長爲難之情形也 
 
 
 

Page 3

 
 
李回任後對於司員所下條子嘗有奉大總統面諭及呈復大總統之語其令行各機關及各省之文電開章明義即用奉大總統面諭字樣實不止一次不過凑巧電令各省民政長以後縣知事之任免須會同國稅廳會銜呈請一事亦用奉大總統面諭等字樣各省民政長以如此辦理事權紛歧諸多不便紛電力爭照錄原文大總統接電後深爲詫異隨即問周總長曰我幾時說過各省縣知事之任免要由民政長會同國稅廳長呈請周總長答曰前次財政會議時大總統謂民國官吏對於徵收租稅不免怠惰不力此後應設法整頓其時財政部賦稅司司長李景銘曾謂各省徵收租稅多由知事而任免知事之權操諸民政長之手故知事對於國稅廳之命令視爲具文欲求徵收有起色莫如假國稅廳長與民政長同有任免知事之權彼見大總統並未置可否回部後即擬此電拍發大總統頗爲不悅謂我並無此諭財政部何得遽爾發電　向來命令必經國務院咨行各部方能發表此事關係何等重要豈可輕率等語周總長既受大總統責備次日到部即責備李司長李既連受責備遂心灰意冷當日請病假五日其意病假滿後或即辭職或仍續假蓋已不欲再在財政部當事長但此電係周總長畫過稿李請假後周知李有去志遂派人慰留李昨已赴財政部但聞未到賦稅司耳 
　　至各縣知事民政長會同國稅廳長呈請任免一節大總統已令國務院通電各省謂前電係財政部誤會意旨應即取消矣 
[第二次大借欵進行之近情]  
　　議案之難點　據與大借欵有關係某外人之言曰五國財團本團審議北京五國團代表起草之借欵案曩訂於本月十六號在柏林開會既延期於二十六號在巴黎開會業經開議矣必俟此會議决定後然後始能由北京五國團代表與政府開正式交涉此會議之關係重要可知伹開議以來其討論之内容尚付秘密然據予一人之觀測此借欵案之難關厥爲下之兩問題（一）擔保所京五國團代表之意見以鹽稅之殘額及海關之增收充此借欵擔保已屬充分然海關增收即爲實際之值百抽五僅可達五百萬兩鹽稅之已充擔保者已超四千八百萬兩其收入或稱爲四千萬兩或號爲六千萬兩據最近鹽務顧問丹恩之報告確實屬於銀行團之支配者約二千四百萬元此額尚不足充賠欵之用歐洲幹部對於北京代表之報告果滿足與否尚未可知也此爲難問題之一（二）監督北京五國團之代表以中國財政之紊亂第一次大借欵既不數月間而消費淨盡對於此第二次借欵决定取相當之監督法以保護債權者之權利歐洲幹部於此條件亦極表同意唯監督過寛則不足保此借欵之確實過嚴則不能得中國政府之允諾斟酌於寛嚴之間爲最費研究也此爲難問題之二 
　　官吏之心理　第二次大借欵目下交涉歸於停頓而財政部庫空如洗各署人員之薪俸多未能如數照發日來頗有官吏薪俸减成發放並倣照從前一律發給六十元之說故一般未領到薪俸之官吏對於此事無不希望此項交涉之汲汲進行合同早日成立以期得沾餘潤而收直接間接之利益 
　　停滯之原因　第二次大借欵之交涉雖由我政府派員與銀行團代表磋商然其内幕中主持此事者則各國政府也兹據個中人云五國政府刻下意見至不一致或以五國團所持之宗旨與已國政策未合或以己國金融緊迫對於此事頗主從緩進行或以政治上之變遷不暇顧及此事内幕中種種情形頗有難於强同之勢故此項交涉之進行銀行團與我政府均在被停滯中也 
[新國會之前途]  
　　總統電示意旨　約法會議召集後各省督長等頗有請改該會議爲正式國會者袁總統昨與梁秘書長會譚以國會組織法包括於約法之中此次增修約法所有將來國會之組織必得該會之忠心規定至國會召集手續應俟約法修改完竣再行討論此時不必過於汲汲等語即令梁秘書長飭由秘書廳擬定電稿將其意見電示各省查照矣 
　　提出要點四欵　增修約法案以勢測度不日即可通過在此案之後繼續提交者爲國會組織法現總統府邀集孫施兩議長討論一切手續聞注重者大約四欵（一）改兩院制爲一院制（二）縮小職權範圍（三）减少議員額數不得逾二百人（四）選舉限制法務從嚴格 
[關於蒙邊之最近行動者]  
　　帕王辦理報銷　督辦西北邊防兼阿爾泰辦事長官帕王到京一　已　報端查其此次來京之故係以辦理報銷爲首務蓋因帕王年前辦理邊防曾費用六十餘萬此六十餘萬之餉駐阿之伊犁軍隊實用去四十餘萬當時政府未發現欵由帕王發出軍用手票六十餘萬元以接濟之及帕王交卸之時後任辦事長官劉長炳不肯擔負此六十餘萬之軍用手票而此軍用手票展轉而落於俄商之手者已有二十萬盧布約合華銀十六萬左右其餘則由文武各屬員及阿爾泰各商號籌墊現欵遂將發出之手票收回帕王現求財政部撥給現欵以歸還各屬員與各商號並謂去年軍務俄防阿責任頗重六十餘萬之餉尚不爲多云云又帕王此次來京帶來文武隨員四十餘人皆在邊境多年不知將來如何位置之 
　　撫蒙專使北行　長春觀察使署接奉天都督電稱赴蒙專員哈噠杭阿刻奉蒙藏局貢桑諾爾總裁命令前往車臣汗呼倫一帶招撫並預籌中蒙聯合會諸事哈君業已到奉連日籌商决定會場仍在長春較爲適宜擬先赴外蒙回至呼倫俟聯絡既妥方得規訂聯合會之準備日内由奉啓節仰於到長時妥爲招待云云 
　　庫倫電召勝福　中俄聲明文件訂立至今已將半歲外蒙古自治區域約有明文在江省之呼倫貝爾明不在内是勝福獨立之幟天然須倒所遲遲不决者則其部下一般胡匪凶棍特鴉片賭博爲生之輩刧持之故耳兹聞勝福漸悔悟又兼交涉局員某冉三慫恿即將解决自行取消其獨立名義乃聞庫倫活佛忽有電來招勝往唔勝准本月底成行結果如何還須視此行之影響但聞呼臚兩屬五總管所轄十七佐領實親俄派爲多他時即使歸降而大多數仍須改隸俄籍云 
[浙商請免附加稅]  
　　貨物附加稅　將實行浙省寗波商民等聞之甚爲惶恐紛電省垣請爲維持情詞頗爲激切亦足見近日商　之大概矣兹彚錄原電如下杭州商務總會鑒貨物附加稅四月一日實行各商增重負擔要求本會設法維持貴會對於是案用何種手續補救請電示以便協力進行寗波商務總會叩民政長鈞鑒貨物附加施行期迫各商驚惶無措紛集本會要求電省免加情辭頗激現在商業萬分凋敝實不能再增負擔可否從緩加征俟中央統一稅法確定再行酌辦無任切禱盼復寗波商務總會民政長鈞鑒梗電已遵照預備詎今午衆商羣集縣署要求轉請免加附捐復擁至商會公懇維持一面堅求職局等從緩實行應如何辦法乞電示祇　洋廣局長趙潤統捐局長夏啓瑜船貨捐局長顧學成閩捐局長林松堅三十一民政長鈞鑒貨物附加稅施行期迫商情　駭現在商業凋敝至臻極點何堪再增負擔矧鄞邑城鎭鄉自治深悉商困向不附捐貨物今雖自治附一律取消實惠未沾負擔益重層層剥削萬難忍受迫即免予加徵以卹商艱盼復舊寗屬公民林鍾來包用康洪家汭梁秉年周光昕林賡堯郁桂芳周永濬戴鴻祺陳廷芳馮蔚章江義方鄭良植黄際雲鄒宸笙邵運昌孫耕堯　沛柱蘇振夔王賢瑞 
[雜評一（無名）]  
　　世界風潮　近數月來所謂世界之風潮者英國之愛爾蘭自治案也日本之海軍收賄案也德俄之羣相備戰說也墨西哥之革命事件也今愛爾蘭之事已由武裝而趨於和平海軍納賄之事已因務算而内閣辭職德俄備戰之說已暫時消滅唯墨西哥之總統革命則亘一年有餘而成敗尚未定世界風潮多矣而其間之有幸有不幸有消滅有不能消滅者顧視主其事者之能力何如也我國人當擇所法矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京監獄現形紀（植生）]  
　　余於前日訪間司法界某君據其所述近日北京司法現况頗有足以引　吾人之刑律感想爲述如左 
　　犯罪者之增多　近來北京犯罪者年益增加民國二年犯罪之數較元年增至三倍而三年開始較元年增至六七倍殊爲可駭北京地方現無適宜未决監獄　　第一第二第三看守所兩處近來均有人滿之患據稱此三處所收人犯已逾二千餘名所拘押者有已决之罪因有未决及嫌疑犯等其已决監僅有北京監獄一所然該監非五年以上徒刑不收此外有德勝門外宛平監獄一處（原順天習藝所所改）亦有人滿之勢合計每房一間約收四五十人其中蓋不復有就寢之地矣 
　　病死者之日衆　春初以來因氣候不正致發生瘟疫瀉痢諸症每日平均死人約在六七名以上蓋犯人　擠氣味薰蒸加以寒暖不時致疾自易也又自去年囚糧折價向發白米者今以每担四元合價　發每飯合予以窩窩頭兩三枚（係玉米麵製熟之食物類如慢首）夫　製作此項獄食多不留意間有未蒸熟者所　對待犯人亦少經心食後輒與以未熟之水因而罹病致死皆意中事也 
　　收押中之陳璧　陳璧自被拘後即收押於第一看守所始而在普通監房與其他犯人雜處共同食宿陳之生平何嘗受過此罪案雖未定處此亦　爲難矣後經閩同鄉某從中緩頰始移入優待室雖名之爲優待室每間房尚收容十數人然較普通　舍寛舒已冬然此等待遇彼陳璧之寰老餘生究難任受聞　人云陳已面如死灰形容憔悴恐案未决即不久於人世矣 
　　檢廳中之名優　北京著名武旦九陣風前因虐死伊女被拘於檢察廳至今尚未判决其造意實行着手聞係伊之後妻與九陣風無干詎彼爲情　其妻之罪均攬於其身遂致不能出獄聞某推士極想設法開脫奈彼不悟每臨公堂則必滿口擔承日前　公判一次由獄中提出彼已面無生氣據聞將來　决時可有減輕之希望或云將以一年徒刑判結拘禁數日肢體已暗受損壞將來案結出獄不能驟理舊業須調養兩三年方能登臺演劇即演劇亦不能如昔日之活潑出色也 
　　一般舊腦筋之流每　新律過輕然據以上種種觀察現在司法狀况凡受刑事裁判者一入此等黑暗獄舍可謂九死一生較之昔日流徒發遣者殆猶過之此亦新舊刑律比較之一端云 
[經濟學會第二次講演會紀聞]  
　　經濟學會在北京組織本部每月必開講演會一次對於財政經濟上之學理由會員詳細講演以供研究日昨（二十九）爲講演　之第二次於下午二時開會到者六七十人是日開　秩序（一）萬諾發君（審計處俄國　問）講演俄國最近鐵路借　及其特别借疑（二）王筱宋君報告調查財政（三）吳蓋忱君演說幣制問題屆時由李君京銘報告開會首由葛諾發君演說其大要分爲數叚一中國財政現狀及借欵問題二俄國鐵路及實業振興之起源三俄國政府對於鐵路建築及對待之方針四俄國鐵路在外國所辦之借欵五俄國舊日鐵路借欵之窒碍六俄國現在鐵路之計畫及應訂之外債七俄國募借外債之新法最後則言近閱報章俄國今歲關於鐵路之計畫預計新修者有二十四處共計約有二萬萬里其欵項之大自不待言大約不外由政府募集内債或商借外債又云俄國三十餘年以前鐵路上之情形及其財政之困窘與現在中國情勢相等經數十年之經營始有今日中國近來較往時已有進步再進而求之則與盛亦自不難矣次由王筱宋君演說首言到京倉猝適值本會開講演會深爲欣幸惟以報告調查財政作一演題本爲不合但在各省調查所得亦應以見聞所及貢獻於諸君之前此次之調查先赴東三省其情形已詳於前番報告次至山東該省之財政較優於他省（一）由於此次改革該省之財政秩序未經破壞故根本上不十分紊亂（二）由於辦理財政人員深爲得力故得收效果該省辦理財政最有明效者莫如稅契一端稅契法通行於各省獨該省行之最力而東省又以泰安縣爲最在省城之中但見四鄉平民來往輻輳絡繹不絶者大率皆爲換新契而來當時親至秦安縣調查見其縣署已破爛不堪詢其原因則以四鄉稅契人多道爲之塞署門爲之擠壞其踴躍一至於此次至上海最注意者即在海關親至海關造册處調查十餘日吾人平常所得見海關報告不過一貿易總册及其論略此即爲海關統計之樣式第其如何造成此二種書册則非詳細考查不可遂由海關令華供事最熟悉者檢閱各種册據並爲解釋在該處所得之材料甚爲不少又海關逐日有日報一份關於每日貨物之出口入口以及價格比較一一登載各洋行各有一人專閱此報隨時彚集作爲比較以爲洋行輸入貨物多寡之標準故外人之在中國經商者非特恃操奇審機之術蓋皆有學問存焉無怪中國商人之不如也次至廣東並特受政府　任調查紙幣之命該省紙幣之數目在前清時已有一千萬陳炯明胡漢民先後發出二千萬陳胡敗後遂將機器携去暗將紙幣輸入故現在有八千萬之謡說又其紙幣價格最低去歲尚作八成現在則跌至五成八九矣而巿面流通之現金聞用銀角平時購買物貨紙幣與銀角各異其價當時與該省都督省長以及維持紙幣委員會討論數次尚未有一定之辦法嗣奉政府急電促其返京日内正與政府商議救濟該省紙幣方法云云演說至二小時之久演畢已至五鐘吳君演說改於下次補演遂散會 
[平政院官制之發表]  
　　平政院制不日發表設院長一人都肅政史（仿都御史）一人院設三庭庭有長肅政史若干人評事若干人以糾彈官吏不法行爲爲職掌此官制已屢易稿因國院員中挑剔者多故遲未發布惟近聞其編制之法已經法制局擬就呈請總統核定施行准一二日内即可以教令公布矣 
[新報律未即公布之原因]  
　　内務部近日所訂報紙條例大概就前清報律加以添改已提交國務院由孫總理諭交法制局審定聞該局人員對於此條例其主張分爲二派（甲）嚴重派謂取締報紙非用嚴重主義難顯眞正輿論凡有造謡生事與故意毁人名譽者應照刑事辦理（乙）寛大派謂報紙天職有聞必錄若取締過嚴殊非尊重輿論之道故應取寛大主義試觀近來外人之華文報紙多言我所不能言營業之盛蒸蒸日上若對我報紙再用嚴格是故爲外人之華文報紙所用也現在兩派爭持未决而乙派之主張頗占多數以此之故不能即時公布新例云 
[楊以德被捕說之訛傳]  
　　津友之來函　前數日有一最奇之謡傳曰楊以德被捕或曰楊以德現被看管衆口喧傳滿城風雨昨友人自津來函其詞如下楊以德氏前充津警道現充巡警廳長兩年以來於範黨人維持治安實頗爲得力津人甚德之昨某報忽有楊某被看管一說並無其事日前弟赴津弔趙前督喪見楊尚在趙宅知賓與談甚久可見看管之說不確或忌楊者故爲是言云云 
　　京報之互異　據北京民報云上月天津海關查出　運軍火情獘細爲檢視有津警道護照前任趙都督當以詢楊楊諉爲不知並聞楊本目不識丁平日公事皆其手下之人爲之畫行蓋印究竟此事係楊自爲抑係受人朦混傳言不一莫得其眞當時趙前督因案情重大擬將楊看管適突然逝世此事遂擱置日昨聞楊已被看管云云然據某報又云楊以德前日尚在北京無恙惟聞有須交陸朗齋查核之事云云此二說未知何自而來 
[太平洋東西岸之新聞家大歡讌]  
　　京報界之公讌　昨午（二十九）十二時北京報界同人新中國報汪怡安京津時報汪建齋國權報李迴齋天民報畢冰公北京日報劉哲民醒華報王芷唐國華報烏澤聲鄭天章民視報康士鐸民報余爕梅黄鐘日報周秦霖民憲日報常秋史上海時報駐京記者濮阿嚴等公讌美國米沙利新聞大學教習威廉紐約希魯報駐京記者端納兩先生於陜西巷醉瓊林飯莊入座後略相酬酢端納君即取案上東洋紙一幅用中國毛筆書頌詞數語并書名共上即請座客以次遍書姓名及報館名稱更由某君逐位詳詢報館名稱之義用英文譯出書於其下蓋威廉君云須將此紙帶回美國攝影製版登諸報紙以供衆覽汪建齋亦另取一紙略書今日盛會緣起即請威廉端納兩君及在座諸君次第書名留置報界同志會吏由諸君代表北京報界公致兩君頌詞濮阿嚴代表上海報界致兩君頌詞俱由烏澤聲書之送與兩君然後威廉君演說略謂鄙人環遊地球各國與其新聞記者無不接洽而此次到北京尤爲生平快意之事蒙北京報界異常優待不勝感激今並代表端納君深致謝忱中國報紙開始最早報界之有經騐自在意中鄙人與端納君在美國報界有年亦屬由經驗而出惟主持報界之事僅憑經驗尚恐有不能圓滿之處故鄙人在米沙利辦一新聞大學共有學生二百人就其籍貫論之有美國二十州世界七國之入學者鄙人並在該處出版一報並未受地方政府之補助所有費用全出之於消售報紙登載廣告爲獨立之性質該處尚有二種報紙與鄙報競爭所可恃者鄙報頗爲發逹不受競爭之影響紐約亦有一新聞大學富翁卜勒生君捐入三百萬金元作爲學欵該校辦理亦甚有成效鄙人深願中國報界注意此點於經騐外並設法辦理此項學校以造就由學問中出之報界人材與經驗相輔而行就鄙人觀之目下中國報界氣象頗好當不難辦到鄙人謹代表美利堅全國向諸君深致期望之意云云在座中國報界諸君公推汪怡安作答謝之詞略謂中國報界現均幼稚新聞學校之舉辦尤屬當務之急今承友邦同業良友威廉博士之諄諄誨導同人欽佩無似感何可言同人雖駑鈍不敢不各盡綿薄努力進行以答雅意也云云賓主盡歡席散時適二鐘餘 
　　端納氏之邀請　當晚八鐘由端納氏邀請威廉博士及路透德華兩處通電訪員中外各報所聞記者與美使館博里参贊美孚煤油公司代表安得森氏會讌於六國飯店主賓數十酬酢頗歡宴將酣端納氏起言今晚歡迎威廉博士中外記者得共一堂實深欣幸云云次由威廉博士演說其大意謂人種有五色之分而報紙獨否故凡爲新聞家者不但身居本國可免國界之觀念即出至異國於通信之際亦當無彼此之分且余隷美籍而美人始祖大概來自英倫三島或歐洲大陸歐美兩洲實爲昆弟至與日與華同濱太平洋畔則謂爲昆弟亦無不宜以此關係故尤盼望我各國新聞大家視同一體以謀人民之幸福且凡爲新聞家者當具偉大之才識公正之道德有此美質自可造主於人彼巴爾幹半島今口各國人民能得自由幸福者考其原因實由於新聞通信員鼓吹之力今吾國席有英德日中美各國記者互相握手則異日邦交之輯睦當可逆料余游歷來此得與盛會實爲欣幸云云嗣詢博里安得森二氏言吾同席皆在新聞界何二子獨異而二氏答復亦極詼諧有致足供全座一噓次由大阪每日新聞通信員德華電訪員路透電訪員順天時報訪員記者等相繼演說而大阪每日新聞通信員操用華語路透電訪員言吾國人向富哲學思想異日報界必能發逹云云聞者更多拍掌以應末由汪怡安董顯光相繼演說汪謂端納威廉二氏前此之演說爲益於吾新聞界者已大可佩今晚端納招飲又得聞威廉氏之偉論自此中外記者携手進行爲世界謀幸福則人民受賜當更無量董謂吾國新聞界近狀如是倘威廉氏三五年後能重來華土得見進步實所希望云云演說畢時已將近十鐘賓主遂歡呼而散 
[狼禍聲中之陜豫軍情]  
　　鄂省助剿之文電　自匪竄入陜境後連擾龍駒寨商南進逼商州勢頗猖獗陜督張鳳翽親率大軍出省迎勦業已有日尚無何等捷音刻聞政府昨日（二十九）接有鄂督段芝貴來電稱現聞白匪竄擾陜西勢甚洶洶目下特派張金聲石振聲二團長統率軍隊兩團尅日相助兜剿以期早靖匪氛云 
　　南陽剿匪之報告　交通部郵傳局前月二十八號接到南陽電報局來電稱碼日據偵探報告現有獨樹鎭陸軍混成旅第六團營長周啓南胡志洲等於十七日早八點鐘帶隊至南陽進撃由太尉廟出發行至王樓地方遇匪首李鴻賓等一股且戰且進追至賈寨檀木溝白龍山等處張師長親率六營在山後堵撃成旅長率所統親軍並一二兩營由山前進攻而該處形勢險要四面懸崖匪人約六七百人多係快鎗佔據山嶺仰攻頗爲困難幸賴兵士恐後爭先胃火循烟攀援而上斃悍首黄占元名餘匪二十餘名生擒二名獲土鎗二枝斃匪馬十餘頭得活馬十二頭並奪回肉票十餘匪隨向西北逃竄成旅長因葉縣空虚防務吃緊當於十八日午後收隊連夜各回獨樹太尉廟防次等語又據淅報告荆紫關失陷電郵兩局被匪燒燬員役逃避十六號匪到西坪鎭並聞王慶善禡 
[湖北軍政譚]  
　　副官長之權限　湖北都督府副官長陳鎭藩少將任職迄今三年未將更易段香岩都督　職仍將留任惟段督現兼有拱衞軍統尚未開去該軍總司令部副官長汪佛生素爲段督信任現隨同來鄂在府中辦事頗有權力段本擬將陳辭去以汪爲本府副官長因陳功勳甚重辦事認眞且於軍事情形更稱熟手恐授之汪氏反多隔閡是以不能准陳辭職第一府而有兩副官長不獨出乎都督府編制定章而且辦事每虞掣肘主客之見不易融化也現經叚督决定暫時並留特將其權限劃分凡關於拱衞軍及留鄂客軍一應事務統由汪辦理凡關於鄂軍一切事宜及本府内雜務概由陳辦理以專責成 
　　差遣員之清查　段香岩都督之同鄉舊僚近日來鄂投謀者甚多以值减政時期苦於無事安插僅擇其素有關係或其才識經驗不致僨事者計一百餘人註册存記聽候差遣并每員月貼旅膳費洋六元各給予差遣徽章出入府署無阻現叚督聞此項人員因候差日久有恝然他往並未將徽章繳還者又有將徽章借给友朋來往府内求差會友者誠恐有不肖之徒藉名招摇及陰謀危害等事特飭副官處查明各員如已他往即將徽章追繳或將註銷作廢其仍在鄂候差者必須於徽章上塡明姓氏照像稽查倘有冐頂情事查覺定予重究以杜意外云 
[贛省拿獲運動軍隊黨人]  
　　江西李都督於三月二十八號接警廳密稱竊於三月廿七夜間奉都督函開密啓者據贛北鎭守使陳廷訓電稱據派滬偵探報告擔任運動南昌軍隊之黨人夏懷魯安徽人年三十餘歲前充九江警察署巡官此人現住南昌老天保旅館等語相應函逹查照速飭得力偵探認眞查緝勿任逃逸等因奉此當經職廳漏夜派探四出查緝直至二十八日據偵探報告在高等審判廳馬弁房内將夏懷魯一名拿獲並有其伙夫洪得勝一名來省送信囑其逃逸似與此案不無關係當經併獲關禁云云日内正在審問中都督府密探隊以前充五十五標營長林鵬飛一名與運動兵隊黨人密有關係於三月二十七號在瓦子角地方太陽公司靴鞋店内拿獲亦已解交軍法處驗收訊辦矣 
[粤省各縣亂事防勦彙誌]  
　　順德　順德樂從前年革命軍起時屢以該處爲集合場所是亦取其地名之朕兆也不期近　有人號召夥黨希圖起事事爲當道所聞於前兩天派出游撃隊軍隊水陸馳往分别剿捕詎該黨異常勇猛鑒戰移時各兵勇捐傷四人及後四面兜截卒擒獲十餘名解案訊辦速　正搜捕餘黨地方均已安靖又聞二十日當道接順德電報探悉黨人在樂從墟屯聚八九百人定期是日圍刧該墟同和當店因蠶繭將近上巿各繅絲廠皆預備欵項收買寄存該當店者約有數十萬之鉅黨人擬刧奪後即乘機起事刻有人奔赴縣署告變云云當經都督省長於是日派撥濟軍五百名馳赴該處鎭壓現已聞風解散矣 
　　香山　香山縣知事兼警察事務所所長殷紹章佈告照得本月二十一日革黨譚成德由澳率匪數百到泮沙環地方圍困勇廠勒繳鎗械徧竪白旗大書革命軍譚字樣本知事聞報後即飭游撃隊協同鄉團攻撃該匪退至泗東山並函請袁統帶率隊進剿該匪聞風逃往淇澳現經商請趙統領飭隊嚴拿其白石環大涌安堂一帶股匪本知事亦會同袁統帶親率軍隊協同濟軍往剿邈兹小醜立可蕩平現計縣城有游撃隊及趙袁名大軍並有前山濟軍協助各要隘又有梁義梁俊鏢等軍隊駐紥大兵雲集决保無虞凡屬士紳商民均應各安生業切勿妄聽謡言自相惶惑仍着各區警察隨時密查如有窩藏革匪及妄造謡言煽惑人心助逆滋事者立即拿獲解案嚴加懲辦决不姑寛云云 
　　陽江　駐陽古統領以第七區紳商來城告急親督馬羅兩營長兵隊馳赴儒垌剿匪已紀前報兹聞古統領十五日晚抵織貢十六日出隊至涌口追剿無奈終宵淋雨兵士難行是日午刻先派馬營長督隊跟蹤追至儒垌附近棉花嶺地方與匪鏖戰統領繼至鎗聲隆隆圍攻數小時匪復退竄於鷄籠村各處是役聞當場斃匪二三十名並奪獲鎗械十數桿陣亡軍士一人阮副營長微傷軍士輕傷者數人云 
　　陽春　昨有客自陽春回者云該處地方土匪素來猖獗且多嘯聚山林捕獲非易惟縣城頗爲安謐李耀漢統領督隊到紥之後匪風亦不如從前猖獗該縣亦不甚通用紙幣勉强找換可得六成軍隊衙署日用火食則由商民調查明確將現銀與其轉換紙幣以便購買而免爭執惟不得額外勒索十足兌換巿面銅元概不通用所用者全屬私錢榖米甚爲豐收計每元可購米三十五觔柴薪極平鷄鴨價值最賤每兩約值五十文以十六兩爲一觔然秤之每觔可得十五兩其權衡之不劃一有如此者其地方則不甚繁盛其風俗淳厚居是邦者尚無賊匪搶掠宛如世外桃源云 
[粤省水陸防範紀]  
　　陸防情形　二十三日午後五句鐘時有憲兵押解二犯行經德宣街該犯一穿京醬色線仔絨長衫一穿灰色線仔絨長衫均手持一竹夾筆袋狀甚狼狽二十四早在紀綱街忠昭書院拿獲三十餘人已紀前報兹續聞此案係由增城縣（該書院乃增城劉姓試館）知事密電來省查得黨人已經抵省匿在該書院旋由警廳派密探查明即行園捕共獲四十四人押回廳署密訊至若何供認仍未 
 
 
 

Page 7

 
 
得詳是日下午四時許有軍隊多人押解一犯至都督府該犯年約四十餘歲身穿藍布衫褲雙手以　繩綑綁再加黑布　結束牽之使行前後左右均有軍隊　　似甚戒備另有一人手持一小夾筆袋隨行又聞龍督近以各營軍隊捕獲軍事人犯每用兵士多名押解聯翩　進督署殊非愼重防衞之道　特通飭各營嗣後如有捕獲軍事人犯解署者每解人犯一名准以兵士二名押解以昭愼重 
　　都督　賞購緝陳炯明等十人已誌本報頃聞都督現復今飭軍政各機關購緝陸領等三人計陸領懸賞三千員陸常張炳二人均懸賞一千員 
　　水防情形　潮屬黄岡軍人倡亂經已敉平惟當道得患預防特抽調各路巡艦駛回省河停泊以便隨時調遣曾紀前報現江固江大江鞏江漢四巡艦以及寳璧均已一律回省而廣海戰艦則停泊平崗加以中央派來之海圻應瑞肇和四大戰艦分駐黄埔及九龍扼守由港來省之要路而所有一切魚雷艇亦將陸續調回省河大致頗形周密海軍總長劉冠雄日前統率海容肇和應瑞三艦來粤本欲少爲勾留巡閱各處砲台軍港適因潮汕亂事乃派海容駛往該處遊弋肇和則駮赴九龍應瑞則仍泊黄埔血粤省因潮汕影響所及加以黨人時欲蠢動故水陸戒嚴不得不增加海軍兵力以爲思患預防之計現又奉派海圻兵艦一艘南下以資鎭攝頃查該艦本月二十四號下午二時半經已行抵黄埔旋在是處鴻福巿河面寄碇該艦有巨炮七尊兵士二百餘名司令官一員艦長一員艦長係姓湯名朗廷廣東花縣人前年曾充鎭　管帶者日昨中央發餉來粤海圻林司令已向水　警察廳借撥雷艮巡艦一艘赴港運餉以便久泊面資防範 
地方通信 
[杭州]  
　　浙省財政近聞　國稅廳胡處長迭奉中央電以中央自去年十月以來借欵告罄政費無着財政困難逹於極點查浙省所征國課除支出外當有盈餘而應籌解若干滙部以應急帮胡處長得電即會商屈省長先籌洋十萬元即匯交上海中國銀行聽候中央撥用日前又奉財政部電以浙省應解洋欵向由浙東貨釐抵解現在部庫支絀無欵可籌應仍由浙籌解閱胡處長以浙省本年五日應解還禮和借欵甚鉅實無餘欵可籌昨特電復中央俟自七月分起仍由浙省籌解 
　　饅頭山移駐機關鎗　浙省十二旅内之機關鎗連向駐水師前旅司令部内頃聞葉頌清旅長以該處地方狹隘不合駐紥且外間匪氛不靖不能不嚴加防守查鳳山門外之饅頭山地勢平坦空曠特飭該連移駐聞定明日遷移 
　　雷雹聲中之遭刧者　昨日黎明時忽大雨雹雷電交傳霹靂一聲屋瓦皆震迨雹止天霽喧傳羊巿街古城隍廟側有某甲被雷震死云 
[安慶]  
　　財政會議員之說帖　上月安徽特派駐京財政會議委員潘伯和近日具一說帖於財政部（一）釐金須增加收入與常年比較約加七十萬金（一）田賦俟二三年後亦須加入歲入（一）征收官吏無過失者須有終身資格各辦事員司亦應優給薪水昨復備文呈報倪民政長考核矣 
　　英山知事提解來省　頃聞英山縣紳民王朝棟報告都督謂該縣知事劉子敬當白匪擾亂六安之際該知事聞警潛逃並將獄内要犯悉數放出縱令土匪殃及商民云云當經倪督令飭新任郭知事查明情形旋復電令將劉子敬押解來省已於昨日解到矣 
　　定期恭送勳烈入祠　皖省懷寗縣知事徐茗樵日前奉省長令轉大總統令以各省起義以來對於前代勳臣各專祠往往仕意佔毁致令盛德大業是非混淆不得與革命死事有功之人並隆享祀殊非情理之公因令各省長通飭所屬調查各祠除私建者仍歸私有外其餘國家及地方所營構者應仍仿日本神社之例酌留兩祠分别前代勳臣民國烈士爲爵位令祀餘悉撥充公用等因徐知事奉令後業將公建私建調查明確現已酌定以省城原有之曾文正公祠改爲前代勳臣合祀祠以原有之俠烈祠改爲民國烈士合祀祠并將兩祠次第修葺建築神龕精製勳臣烈士總牌位兩座訂於陽曆四月二號分别恭送入祠昨已布告各該勳烈家屬及各界人等届時均應　同恭送以重祀典 
[廣州]  
　　民政長電報辦理灰石案情形　北京外交部鈞鑒灰石案辦理情形經於效電詳復旋飭實業司派員往晤英領將種種不能起運原因開誠相告并聲明官廳力所能及無不設法通融以示確無絲毫留難之意至下級機關或居民人等設有暗中阻撓儘可切實指証俾便嚴究倘係礦商辦理不善自致延滯則官廳愛莫能助决不任咎并請切勿偏聽誤會等語適英商青洲公司大班在座聆此頗爲滿意英領答云此事既經面談融洽自後可不再提彼要求賠償一層實在無此情理英使倘再提及務乞鈞部嚴詞峻拒以免另生枝節署廣東民政長李開侁叩有印 
[雜評二（默）]  
　　平政院　各國行政裁判不外英美與大陸兩派大陸派有行政裁判所英美派則不設行政裁判所而有行政裁判法也我國則非但無行政裁判所且並行政裁判而無之以故查辦違法之事毫無制裁一任官廳之自由而吏治遂腐敗而不堪問中國前代之都察院僅有查参之權性質與行政裁判所大異今者平政院之設條文雖未見殆必取各國行政裁判所與都察院制而混一之誠不能謂爲無益於吏治然我所竊竊疑者中央既以經費支絀方將減少司法機關則何不以此行政裁判歸司法兼理以大理院兼中央平政院以各高等廳兼地方平政院不較爲省費耶且省費猶次焉者也倘以無識撃學之官吏而任平政院職其不曾者必致藉法律以相舞弄恃權力以作威福名爲監督而實袒護其官吏則不如其無之矣蓋立法當取其精神而不在機關之美備也 
　　經濟學會　中國財政之狀况危險極矣論者輒謂根本救治之法非確定稅源不足以鞏固財政之基礎非統一幣制不足以調和經濟之平均非趨重各種實業不足裕財之源非整理各項預算不足節財之流近來之經濟學家無不以此數者爲根本救亡問題著書盈寸演說萬千然試問今日之稅源何如幣制何如實業何如預算何如蓋所謂根本已不治矣病在膏盲良方奚益哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[交通部關於招商局事之佈告]  
　　爲布告事上海輪船招商局於二月十五日在滬開特别大會先經本部電令楊觀察使到會監督並飭該局將會議情形報部嗣據呈稱此次開會擬分設航業産業兩公司塡換新式股票二種計航業項下塡掣新股票八百萬兩每股執舊票一百兩者換給新票二百兩此項股票名曰商辦輪船招商局有限公司股票又無關航業項下塡掣新股票四百萬元每舊股一百兩者加給新票一百元此項股票名曰積餘各埠産業有限公司股票等語查該公司章程第六節内載本局産業如有售變買換等事必須禀部核准方能辦理歷經遵行在案兹據該該局所擬變更股本分析公司辦法此事關係至爲重要現在該局財産實存若干所估價值是否正確對外方面有無應還債務以一公司資本所經營之財産析而爲二是否適當均應詳細調查以昭妥愼現在本部會同農商部切實審查所有此次辦法非由兩部核定不能作准在未經部准以前該局如有印發新股票及以該新股票轉售抵押或被人没收等情事無論内外國人收執此項票據不得作爲有效應即一體周知除電該局遵照外特此佈告 
[全國商會聯合會紀事（十八）]  
　　全國商商聯合會昨日又值停會審查之日上下午審查員均齊集樓上審查室 
　　審查長盛竹書君因商會法審查報告前日（一日）會議時各會員互有爭執由貝代正會長宣告再付審查今日因將此案查照部令如有窒礙難行之處切實修改月具報告書呈請大會公决當集是案指定之審查員馬息深等十一人詳細審查互相討論之下僉謂商會法案與聯合會章程案均關緊要而聯合會章程案亟待表决應先將聯合會章程案審定後再將商會法案重行審查復具報告書以便呈候討論遂即經衆公决先審查本會章程案兹將聯合會章程案審查各員表决之要件四條探錄於下一本會爲永久機關之臨時會議一大會每二年舉行一次一會期以一個月爲期得展會一臨時時經各地聯合會一處之請求三處之連署得各地聯合會過半數之同意方得召集 
　　又進舉商會法案二次審查員張造卿馬息深周爕衡吕超伯楊欣甫修辛齋龍鳴九沈聯芳余民進等九人聞沈聯芳君對於商會法案提出條陳三條繕具意見書送交審查會以備採擇 
　　午後保商案内之審查員吕超伯余民進顧竹溪應惠堂王伯衡胡慶階傳仿卿顔守愚等在審查室將是案詳細審查完畢提出報告書付印兹將報告書照錄於下爲報告事竊查保商問題原包括於商法以内但事實之變幻無定各業之利害不同既不能不謀普通之保護更不能不思特别之補救原案第二件發給護照以保行商與第九件嚴訂保商法律以杜倒騙搶竊等獘此普通保護法也到第三件整頓出口土貨第四件挽回茶巿損失以及第八件之維持押欵第十件之維持典業等議案此特别補救法也然其中有事實可行而法律不能生效亦有習慣不同而辦法殊難一致此原案之不能無所損益也兹仍原案之順序附審查之意見共當然成立者辦法不厭求詳其礙難實行者原文概從省略此本審查會審查之結果也一商會入會之商人請由商會發給護照以便保商案（審查之結果）護照保護客商利便行旅立意甚善但原案以會費爲前提視護照爲一種利益倒果爲因轉失保商之本意本審查會對於此案認爲義務性質非權利性質爰就大會表决情形擬具護照式樣護照存根式樣並章程列舉如左（甲乙兩種護照式從略）護照章程第一條此項護照專爲商會對於商商保護各行商之憑證第二條此項護照由全國商會聯合會刋定式樣發寄各商會照式刋行第三條凡已經遵章入會註册之商人得請領此項護照　第四條各行商請領護照應開明各項如左（一）商號牌名（二）經理人姓名籍貫年歲（三）前赴何處（四）運輸何種貨物（或買或賣均須註明）（五）來往期限第五條各行商於請領護照時將前條各項開明交由本帮業董函請商會核發第六條各行商領用護照應由同業三家出具保結申明並無違禁物件第七條各行商有請求保護之處應於到逹日將護照先送所在地商商查騐第八條各行商呈騐護照後各商商即應盡保護之義務但以照内註明之商業爲限第九條各商會保護行商應查明各該地商會章程辦理不得歧視　第十條護照效力以照内註明繳銷之日期爲限二整頓出口土貨勿使攙僞作弊補救信用案（審查之結果）原案第一種取締方法之設立土貨檢查所本審查會絶對贊成唯此項檢查所官辦不如商辦應由本聯合會知照各出口地商會分頭設立即以上海爲總檢查所其檢查所章程及檢查方法由聯合會書記起草通過大會呈請農商部批准立案後定期開辨第二種勸導方法之通告本審查會亦表同情唯勸導應分三項（一）檢查所未設時之通告大致謂攙僞作獘有害於土貨出口之銷路（二）檢查所已設後之通告大致將檢查所之罰則及取締攙僞作獘之方法明白宣布（三）由各商會知照各商　於各業會館分别勸導各商人以收實效三研究茶巿損失原因擬議補救方法案（審查之結果）原案爲研究茶巿損失擬議補救方法其原案一二兩條在廣立專門學校講求種植改良製造其三五兩條籌備資本由茶業公所經理訂盤杜樣茶先行之弊其四六兩條係劃一磅秤釐訏稅則綜覽六端本審查會逐條研究均屬切要之國應由本會行知産茶省分商會邀集茶商妥籌辦法尅期舉行惟四六兩條關乎國家行政現正改訂稅則統一權衡一俟頒布後當無苛征縮磅之弊暫可勿議四維持押欵案（審查之結果）維持押欵誠爲保商之要圖但原文押欵應由商會催贖催贖無效責成代賣是視商會爲各業之司帳人非特商會不勝其煩且抵押期限因地面異因人而異因抵押品而異非事前有完全之契約即事後乏處置之效力本審查會以爲維持押欵必須於受押時雙方訂立合同載明某種貨物若干抵押銀錢若干以幾個月或某年月日爲滿期滿不贖者得由受抵人變賣其抵押品如是締結條約彼此遵守倘有不服變賣致起爭議得聲請商會或商事公晰處辦理此維持押欵之不二法也應由聯合會擬訂押欵合同公式附加說明分給各地商會凡有以他項貨物抵押銀錢者均適用此項之合同期滿變賣商會有督同辦理之責庶較原案維持押欵更爲有濟也五請嚴訂保商法律案（審查之結果）此案内容倒編賴債爲一問題搶竊拐逃爲又一問題二者性質不同界線似宜劃清查倒騙賴債由商人對於商人因錢貨往來發生之糾葛將來商法上必有條文之規定暫可勿議至如搶竊拐逃純然屬於司法範圍原案云法官無法可施是法律至此已窮而又欲請求於商法中訂定一特别嚴厲法律甚於民刑等法者以保障商界不獨事實上必難做到亦恐無此種法理本審查會對於此案以爲無聲請之必要至原提議人以目撃地方現狀而發此問題藉謀維持方法似不妨逕由本地方商會商請司法行政官廳切實整頓俾宵小潛蹤地方肅靜事實上當能得良善之效果似無庸求逹萬難之目的也六維持典業案（審查之結果）原案維持典業主張三項（一）豁免雜捐（二）减輕官欵及公欵利息（三）縮短取贖期限本審查會對於一二兩項極表同情然此方面維持典業即宜於彼方面體值民艱查各處質典利率参差輕者按月一分重者竟超過三分以上民生已覺不堪且各典又以物值之貴賤準利息之重輕富者得享輕利貧者反苦重息似宜酌中定制統一利率以昭平允至第三項依照北京以八個月爲取贖期限此更利於典商不利於貧民查各省取贖期限或二十四月或十八月或十二月至不一律如必依北京之習慣驟然縮短以數月之時間收没半價之抵當物習慣固覺不便情埋亦未爲平維持之法祇應將原文豁免雜捐减輕官欵及公欵利息兩項呈請農商部核准後並由聯合會知照各地商會勸告各典商减輕利息以惠貧民其取贖期限似應仍從各處習慣無庸置議也 
[訊結拘捕王憲章案高華廷判押三月逐出租界]  
　　吳淞砲台營副官高華廷因與南京軍事偵探張慶五即張慶和）及長江巡閱使駐滬偵探耿華堂拘捕王憲章被捕房查悉指爲越界誘捕由二十七號西探目彭山華探殷玉鼎將高獲案迭次訊供詳情已紀本報前日午後由廨復訊捕房牛門律師暨王憲章家屬代表德雷司被告代表福履理以及代表楊觀察使之沃沛等律師相繼到堂候示 
　　至鐘鳴兩點三十分時由關讞員會同美領詹君升座公堂先由旅泰管房間侍者上堂由牛門律師詰據供稱三月十九號下午約在四點鐘前後先有身穿華裝體質魁梧之張姓來至二十四號房内與原在房内之張福順（即張慶五）耿華堂二人叙談至此牛門律師即以張承泉之照片與看並問是否此人答稱不能一定指認惟面貌似與彷彿繼復供稱約在半點鐘時又有一西裝之張姓（即張秀全）來由當差之人持名片至二十四號房内通知後先來之張姓即走入二十五號房内直至晚間九點多鐘始去即在二十五號房内晚餐所吃之物與二十四號請客之食品不同是由我承值二十四號房内請客亦由我值席至於西裝之姓（即張秀全）來後在二十四號房内與原在房内之張耿二人所做何事談甚言語因我在房間之外且將房門關閉非呼喚不能還内故不知情二十四號房間内餐畢列伯泉與張秀全高華廷先去劉與張高去後在二十五號房間内之張姓即走入二十四號房内因將房門關閉不知在内做甚後來大約在九點半鐘時候二十四號房間内之張福順（即張慶五）耿華堂與二十五號内之張姓及王姓客人同乘汽車而去他四人去後張秀全復又回來付是日請客之菜帳在二十四號房内稍坐片時候至當差人來即一同去的其時尚有一潘姓之人來過臨行亦未說明往何處云云關讞員得供即向詰稱是日二十四號房内所請之人姓名爾何能一一知悉劉伯泉與張秀全高華廷三人先行是同行抑是逐一走出後來四人同坐汽車去時爾看見否答稱房間係由耿華堂介紹張福順（即張慶五）所借高華廷先時亦來過故知他三人姓名其餘之人初本不知後來聽見說起故此曉得劉與張高三人先行是逐一走的後來四人同坐汽車去時我在房門口看見伊等上車關君復問爾既在房門口何能看見伊等上車王姓客人於上車時可有異樣情形抑與常人一樣汽車後面可見有甚異樣之物否答稱在房門口可以看見伊等上車王姓客人是好好步行登車並無異樣情形車後亦未見有甚物復據沃沛律師詰稱請客時所吃何酒答稱啤酒沃沛律師復問啤酒之瓶是否爾開所吃之菜是否由廚房整理由爾　送答稱是沃律師又問然則酒中菜内均無害人之物攙入答稱是供畢退下 
　　繼由見證耿漢初上堂由牛門律師詰據供稱我因聞友人羅君由南洋爪哇來申寓處非孟淵即旅泰故我於三月十九號晚間九點多鐘往旅泰訪問據帳房云並無羅姓之人寄庽我即返身欲走旋因至小便處解溲見有汽車一輛有一西裝身材長大之人似酒醉光景從房内出來登車另有華裝者三人一人與西裝之人並行二人在後是否一同登車我不甚注意並未看清供至此關讞員即詰稱爾所見汽車是何式樣何種顔色車後可見有甚物件答稱汽車是轎式顔色帶紅至車後有無物件我不注意故不留心旋又供稱當時我亦並不在意且我與王憲章張秀全劉伯泉均不相識迨至二十五號我在法租界華盛頓里友人潘康如之家中潘談及伊友王憲章被偵探用迷藥在租界内捕去解送南京我問何日被捕係在何處潘云十九號晚間在旅泰旅館我即將我在旅泰之人詰據潘云正是此人我聞言以此舉不但違章且擾害治安心中大爲不平故云照此我狠愿意作證證明在旅泰所見情形我至捕房係二十八號曾同西探至汽車公司將汽車指認云云復經沃沛律師盤詰數語即行退下 
　　復據二十七號西副探目彭山上堂經牛門律師詰據証明三月二十八號晚同見証耿漢初至南京路三百七十號梅溪汽車公司指認汽車情形並稱該公司各式汽車共有十五種由見證逐種辨認指出惟所指認之車據見証云不過與所見彷彿不能認定又稱被告在捕房由其詰問口供錄有供單言畢即將所錄洋文供單呈案 
又據見証邵金珍上堂由德雷司律師詰據供稱向在湖北爲廣貨生意與王憲章前在湖北時係鄰居認識三月十九號晚約在十點鐘光景我因至愛而近路訪友後坐電車至火車站因欲往虹品故在火車站守候外圓路之電車先在　欄之外繼往裏面閒玩時見有一輛汽車駛至火車站停歇見有三人下車一係西裝外罩大衣二人係華裝西裝之人望去似已酒醉之狀且有些像王老爺（即王憲章）由二人扶掖下車其時我因不甚注意且外圓路電車已到故即走出跳上電車後來如何均不知情迨至二十三號遇見王太太（王憲章之妻）向問王老爺在申否據云在申惟已出外數日未回且見各報登載已被捕往南京未知是否確實我即將在火車站所見訴知王太太始知實已被捕云云復經沃沛律師盤詰一番並經關讞員詰稱爾所見汽車祇有三人下車車中還有人否答稱祇見三人餘未細看大約連車夫至多不過五人云云 
　　又據十五號西探目伊克上堂由牛門律師詰據供稱中國政府由公共公廨出票要求捕房協助拘捕之人共有八十一名内中並無王憲章之名推於去年往白克路八百五十三號門牌内查案時查出許多偵探作用之紙張現均留在捕房至此牛門律師將由武昌致偵探之電以陳其美王憲章等二十一人在租界内私立秘密機關請協力緝捕之電報一紙與看並問此電是否在許多紙張之内答稱是即據牛門律師將電呈案沃沛律師以此係案外之事與本案無關起立反對堂上即命該西探退去 
　　即據沃沛律師上堂譯稱此案原告見証均已訊畢所有各見証供詞堂上諒亦明晰然均無充分之理由可以証實此案之原因查原告所控之理由分爲兩層（一）控被告在租界内越界拘人違章（二）控被告與未獲之人同謀在租界内誘捕王憲章然原告所控兩層理由各見証均不能確實証明拘捕王憲章確在租界之内反証明王憲章實在租界之外逮捕則原告所控第一層應即取消如以汽車係由租界駛往然被告並不同在汽車之内應與無涉况拘捕王憲章確在租界之外原告亦明知在租界之外祇因如承認在租界之外即不能以越界違章控告故又說用迷藥叫這許多似是而非之見証到堂說出許多離奇支吾之言語然控案單上并未寫明用迷藥且與被告有何關係故今原告証據不足此案亦不必再問應即註銷如果堂上决欲研究應請先命捕房兩西探到堂將界線劃清華興坊究在租界之内抑在租界之外如該兩西探不肯到堂應請出單飭傳到案証明界線否則華興坊之地點原告究承認在租界之内抑在租界之外即據德律師承認華興坊在租界之外沃沛律師又續行聲辯其文甚長大旨謂王憲章係緝拿要人之一此次在旅泰請客乃係議革命事業如何運動軍隊如何籌餉等事殊不知與議之同志係拘捕黨人之偵探被告亦係偵探之一至於王往華興坊係欲會見南京來申之重要人物（即嚴兆慶）故欣然自願同往且至華興坊後叙茶坐談至半小時之久始行拘捕並無强迫誘騙情事被告可以到堂証明云云 
　　即據被告高華廷上堂由福履理律師詰據供稱在南京充當偵探奉都督委任且有訓令不能在租界違章以免政府起交涉王憲章係奉都督飭拿黨人之一我與張秀全認識與王並不相識張秀全之名飭拿黨人名單上亦有三月十九號在旅泰請客係會南京來申之周志共議革命事業議於南京蘇州上海揚鎭等處起義推湖北京政府由張秀全爲首領所有種種提議均由王憲章起草王在旅泰時曾寫提議之各項條件現已一併呈送南京都督我與張秀全同往華興坊本想拘捕張的乃張在馬車内不肯走入華界我亦不使强迫故先下事至華興坊弄内第四家一號門牌耿華堂家至於王憲章係自愿要會見南京來申之重要人物故由耿張二人陪坐汽車至華興坊耿之家中吃茶叙談有半小時之久王說要見重要人物乃張慶五始向王說明係偵探特來捕爾王亦無言祇自呼受愚云云並經德律師盤詰多時而退 
　　又據被告代表福履理筆師上堂辯護略謂原告到堂各見証潘康如張秀全劉伯泉三人與王一黨之人而于龍章周永清乃係張之僕人所証各情均無切實理由至於汽車夫及旅泰管事西崽所供亦甚支離另有案外之見証二人一云係往旅泰尋訪爪哇來申之友故見汽車開行然伊友究竟來申與否又不實在一云在火車站看見下車情形均係似是而非惟祇旅泰管房間西崽所供見同登汽車情形較爲清楚然王憲章乃係自願前往要會南京來申之重要人物實與被告無關無違章情事云云 
　　復據德律師聲稱此案証諸各見証所供頗爲明晰且係汽車夫供稱先本直至火車站繼復打倒車轉入華興坊則用意亦已題見查王憲章係武昌人不過反對中央政府之設施並無不規則之行動即欲拘捕亦應照章辦理不應施此鬼蜮至王自愿前往云云更屬不可深信因王平素謹愼决無自願前往華界之理顯被用迷藥使其神志昏亂此種舉動實足擾害租界治安如不懲一儆百將來必致騷擾不堪應請照章嚴辦 
　　互相辯論良久經中西官會商之下因判高華廷確有同謀違章拘捕情事着押三個月期滿逐出租界以儆將來判畢即由中西探將高帶下押坐馬車解回捕房收禁時已鐘鳴七下矣 
[李華龍入網]  
　　閘北偵探前日午後又在二區大德里拿獲黨人李華龍一名當解司法科審訊據供去年二次革命時曾在何海鳴部下當軍需長直認不諱昨解鎭守使署交軍法課訊辦矣 
[拘獲安勤白而路之彭某]  
　　前晚法捕房得有報告有黨人江西人彭某携眷匿居法新租界打鐵洪畔安勤白而路四百十號門牌内暗設機關云云藍總巡立飭中西探捕前往將彭拘入捕房並飭探捕將房屋暫行看守俟搜查得違禁品物等件再行核辦 
[沈翔雲不認附亂]  
 
 
 

Page 11

 
 
曾充前派軍都督府外務科長沈翔雲被探在小北門左近拘獲解送鎭守使署疊經軍法課王課長研訊不認附亂轉禀鄭君飭押候密查并電中央核辦在案兹悉昨晨（二號）九時復經王課長將沈提案密訊有見沈者言沈衣履如前惟形容　悴當簽提出外際兩手緊拷至案經王君諭飭除去研訊甚久據聞沈供仍執如前並歷訴光復時有功民國滬亂時並未預聞懇求澈查死亦暝目等語訊時王君曾詰以陳其美現在之行蹤則稱毫不知情當經王君諭飭還押抄錄供詞呈由鄭君鑒核並密查沈於滬亂時是否附亂聞沈之生死關頭即在此點云 
[盜犯解回法捕房]  
　　法新租界敏體尼蔭路新有慶里十三號門牌史瑞雲家被盜搶刦由探目黄錦榮沈德福等獲盜與贓解經法公堂訊供屬實因該盜等尚犯英界馬立師路三德里刦案故判虞阿安俞阿龍王阿五許來法張成年吳小三小金甫陸杏生洪阿根王啓仁等十盜並嫌疑犯陸福祥王八齊王永生顧長逹陸伯郎朱阿福孔榮來等先行移送英界訊明後再申送觀察使署轉解鎭守使署照律鎗斃在案現由英界審訊已畢於昨將虞等十七名仍送回法捕房收管藍總巡諭將嫌疑犯陸福祥等七名照公堂原判各拍照相一紙存案一併驅逐出租界虞阿安等十犯案情重大着一併發交西牢嚴行禁押俟備齊文牘即行申送鎭守使署懲辦 
[白克路又出攔刦案]  
　　昨日下午四點一刻時有住居白克路七百十五號之婦人蔣載氏　同二婦人在白克路附近之解燒里内行　决來匪徒三人（丙二人手持手鎗）上前　去值洋二百六十元之金鐲一對當時匪徒共有四人一人望風搶得後即開鎗三響而逸聞該婦之夫即　任金山縣知事云 
[押店又被搶刦]  
　　前晚十點時有匪類兩人至法新租界緻體尼蔭路三百二十三號門牌甡隆押店内持别店押票託名贖當店夥正在察看押票之際該匪等突出手鎗向樓板上連開兩鎗即入店堂之内搶得洋銀六十餘元旋即出門逃逸事後店主投報捕房請緝捕頭諭令各探捕嚴緝該匪等到案訊辦 
[籌設駐滬軍官調查所]  
　　江蘇馮都督前曾派委朱先生杜淮川章駕時來滬與上海鎭守使會商招撫流滬軍官事宜嗣因租界調查手續須與領事團接洽復請楊觀察使與領事團往復磋商兹聞此事已協商就緒先在租界設調查所定名曰駐滬軍官調查所並由鄭鎭守使朱中將等續擬辦法呈候江蘇馮都督鑒核大約開辦之期當不遠矣 
[請復船牙之不准]  
　　上海巿政驅改組工巡捐局後所屬之巿舶科亦已一併取消惟巿舶科本係前清船牙所改經管浦江内各項大小船隻刻有一般牟利之徒聞知巿舶科取消遂又紛紛向縣知事公署遞禀擬仿前清船牙章程辦理願常年報効公欵請爲核准照辦等情縣知事洪伯言君得禀後以此項船隻自船牙名曰化除後即裁汰一切浮　漏規現巿舶科名義雖已取消而稽查約束仍須照巿舶科辦法辦理業已將此禀批斥矣 
[籌辦工藝習所定期開會]  
　　本邑南北商會領袖提議創辦工藝傳習所擬章招股由各商業領袖擔任代招股銀各情迭紀前報兹聞此事已在北巿天津路永安里設立籌備所定於本月五號開會推舉正副幹事長并各職員等現擬先設收股機關數處分任招股聞將於南商會附設收股處云 
[藍格志股票之巿情]  
　　大陸報云星期三日股票貿易開巿藍格志股票全無過問者而託股票經紀代售者爲數頗多是日絶少現欵交易買賣者多定四月份結賬下午以四十九兩　　而在前一日須六十兩始能購得既而買賣者甚多其續均在五十五兩以下本乃以五十兩收盤聞此項股票四月份結賬之價前會張至六十六兩照是日開盤之價竟跌十七兩有奇其價格驟落莫明其故大約因前月産油所减之額果如豫料有以致之按該公司上海總經理曾於星期二日常年大會宣布公司現狀頗愜人意今每月平均産油九千順後此兩年似可保其不减且　深油井及經營公司其他讓與權尚有絶佳之希望該公司駐滬總經理曾接蘇門答臘來電三月份共産油九千七百零四　查二月份則有一萬零一百二十六噸云 
[鄉民因傷斃命]  
　　青浦縣珠家角附近鄉民姚關金於舊曆二月下旬將自己所備之船裝載稻柴偕子某甲並鄰人某乙來滬求售舟泊曰暉港地方旋將稻柴售得洋十餘元於三十日下午姚身帶洋元往北巿賣物順道至九畆地游玩不知如何爲該處流氓軋住拆稍當被兇毆受傷身畔之洋亦被攫去十元始一鬨而逸姚遂負傷回船同子返鄉不料歸家後延至初三日因傷身死姚子某甲據情報告該鄉圖董於前日同來上海擬報官廳請爲查緝伸雪 
[爪哇西瑪蘭開博覽會]  
　　昨承駐滬荷蘭總領事署見贈爪哇西瑪蘭殖民地博覽會英文說明書一册該會定本年八月十六日開幕至十一月間閉幕乃由荷屬東印度總督主持云 
雜評三（訥） 
[近今之盜案]  
　　前此外交團會議捕匪用電氣鎗治匪用機器皮鞭用電氣鎗不過防誤傷行人要亦爲捕匪之利器機器皮鞭則痛苦異於常刑對付盜匪之法日益嚴重而匪盜之横行不法如故如今日某押店之被搶某知事妻飾物之被刧盜案何仍日出而不窮歟租界匪盜如此其多而人乃紛紛麕集視爲樂土而不懼租界治匪如此其嚴而匪乃日事搶刦坦然行之而不懼是皆可異之事也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬代某縣知事呈該民政長文（原文見三月二十九日申報第七版）] [  天虚投生]  
　　案奉指令内開據呈報該知事暨佐治管獄各員履歷各表均悉查來表年歲欄内均首尾列一數目中列一圈共計三數殊難索解如該知事所塡年歲爲四○四以算術推之則爲四百零四歲彭祖以還人物想難再有此等高壽若或以下四爲小數中爲單數上四爲十數則又成爲四十歲零四小歲世界上似無此奇怪之稱謂飭縣另行塡報並嚴斥主稿人員等因奉此查塡送履歷係第一科事務該科長曾於統計學學有專門何至荒謬若此當經知事嚴詞詰斥據稱現在知事資格極嚴據大總統教令第四十三號第二條之規定年滿三十歲以上並具左列資格之一者方得應知學試騐伏查知事於左列六項雖無一項相符但年齡確已滿三十歲以上條例特定滿字正爲嚴格的規定是不滿足而稍有欠缺者必不能認爲合格可知惟人之年齡向無精確之算式現以陰曆改爲陽曆而過去之年月則又陰陽夾雜其間計算之法又無明文規定條例既以滿字爲重自宜愼重計算以期精確科長伏念現在紀年之法以三百六十五日爲一年以二十四小時爲一日則條例所指滿三十歲以上自必扣滿二十六萬二千八百小時以上方爲合格若僅二十六萬二千七百九十九時者其不合格可知伏查知事現年四十六歲生於正月十三日辰時據星家推算謂辰初生者父母雙全兄弟五六辰末生者有父無母有弟無兄辰正生者無父無母終鮮兄弟仰體知事情形是知知事必係是日上午八時辰正所生倘在十五年前正月十三日上午七時造送履歷尚不能滿三十歲現在文官學生以及選舉人無不以年齡爲重是以煞費苦心精確計算塡爲四○四小時係遵部令塡註統計數目方法以千數爲單位所塡四○四數目蓋四十萬零四千小時也計算之法係以三百六十五日爲一年每年計八千七百六十小時合計四十六歲應得四十萬○二千九百六十小時因生於正月十三日上午八時應扣除三百十九小時計實四十萬○二千六百四十一小時内中經過十五閏年應加十五日計三百六十小時令於二月十一日下午四時塡註履歷又應加上本年過去四十一日計九百八十四小時又加本日過去十五小時合共四十萬○四千小時當塡註落筆之際適值自鳴鐘敲過四下長針指在十五分止本應塡作（４０４００　）因遵統計法四舍五入並不得塡列命分之規定爰將小數舍去不計故塡四○四並無錯誤等語據此查積時成日積日成歲似不背於古訓亦不失於知事試騐條例第二條所以特著滿字之本意該科長爲恪遵大總統教合並遵大部頒定統計算式核實塡註正爲愼重資格起見理合呈明理出仍將原表備文呈送鈞長察核准賜彚轉母庸更換以免轉致失實謹呈（二） 
筆記 
[夢史（續）] [  李生]  
　　秋月既望凉風清爽開軒散髮頗有高世之想仰首望天見明星榮榮白雲皎潔不知天上宫闕今夕何年誦東坡學士歌幾欲乘風歸去也納凉既倦乃就枕臥夜夢姮娥語予曰汝欲一觀天界乎予有藥以餉汝服之可登天得暢遊以遂汝願予受藥如其言服之頓學身輕如葉如電梯自上瞬息萬里至最高處見樓閣玲瓏彩雲四起金展雙扃朱門半啓予俯身入曆數廻欄見數十仙子方倚樣弄斷玉偑明璫妙容絶世侍者見予趨下告予曰此仙府不可久居宜速出予叩以上坐者姓氏曰此皆太眞飛燕流亞也予慢步而出沿途行數里忽見一奇鬼當道而立目若閃電齒牙磨戞似欲噬人予大驚怖肺葉震撃有聲顧奇鬼見予不甚留意自驅大步而去予蹲伏道左見羽衣侍者從西來　馬十萬騎夾道而馳金驚　革之聲繞途不絶最後則鳳輦一乘天皇儀宇華表冠劍黼黻坐其中車馬既去子亦遄歸府視下地不知幾千萬丈忽失足墮下而黄梁醒矣乃作夢游天歌 
　　予嘗告戒兄弟輩幸賴先人力得以温飽平居無一技一能足以謀衣食苟無自立之性未或不亡而於寒素士尤不可輕視之使予身爲乞丐其風味又將何似顧予懷此平等之觀念實由於夢寐間閱歷來也某夜予夢爲丐懸鶉百結囚首振面自念平日饜膏梁衣華繡何墮落如是之甚亦不審何以至此然既有窮途之歌不得不假吹簫之技沿途乞食凄風苦雨之風味平生所未嘗者今則悉嘗之矣至一家門半掩予攜籃狂號冀得一飽俄頃一丈夫出以足蹴予而詈予平生素負氣自念彼男子我亦男子何受辱如是乃憤不欲生沿途至一河念投水死計亦良得方擬從汩羅遊而後忽有老者持予問予青年男子不思自進何忽作自戕計予告以所苦老者啞然而笑引予歸飯予並資予從軍子從軍以戰功封將軍百計求老者不可得千金謝漂母一飯感王孫予夢實有感焉忽窗外曉烏亂啼予夢驚醒而老者之恩終不可報矣暛乎貧窮則父母不子富貴則親戚畏懼人世冷暖之態夢寐猶然使無季子多金之尊必遭阮郎白眼之待茫茫天壞間誰爲青衫人之知己也豈不悲哉 
自由談話會 
　　有人問於余曰君非寒士乎而今日三分明日三分貼了郵票去投稿有何用處而且報上向未見大名披露而君不知止不亦愚乎余曰不然我做我的事不必問人至於登不登則又其餘事耳總之天下事要有恒有恒必成故我寗於他項糜費上省下三分以作投稿之用而投稿之事絶不敢因貧而稍有間斷也君勿以我廢三分錢去投稿爲無用之事如以君之去三分錢再加十八文買紙烟一盒吃之彼此相較又何如耶其人笑而退[  眞州趙二]  
　　儉德會規則　一不狎牙　二不賭博　三不必以酒食結交　四不必華服　五不輕寒素 
　　入會者　泰縣秦又龍　何定丞　福建巫芙俠　鎭海顧福懿　慈溪宋家宸　蕭山董煜夫　青滿潘其昌 
醫話 
[安眠法（三續）] [  丁福保]  
　　小兒成寐視其母誘掖之法 
　　由小兒之發育上言之安靜睡眠實爲最要而安撫小兒循循然使之入睡則視其母之誘掖其母誘掖得法則小兒絶不啼泣漸入於黑甜之鄉矣七八個月之哺乳兒未知世情之若何者誘掖不費苦心亦能安然就睡迨積時既久至於成長則無知之小兒亦稍覺世情矣於是其母之誘掖法苟不能和洽其意即啼泣不止及狂啼自止而種種之要求以生故萬一就寢前其母不善誘掖小兒不克償順必至終夜開眼耿耿不寐焉 
　　是以小兒之安眠與否與其母誘掖之法大有關係世間爲父母者恒言其小兒夜分不能安眠殊爲焦灼是無異自宣其不能撫字小兒可恥孰甚 
　　世人欲使小兒安然就寢絶不啼泣或環抱而摇之或謳歌而誘之其稍能解語者則教以淺易歌謳而導之此等方法雖亦爲誘掖小兒安眠之良法然余以爲不如省之之爲愈也 
　　蓋小兒於思睡之際不謳歌不低唱置於臥榻亦能安然成寐人之善惡都由習慣而成俚歌多粗俗小兒習聽之甚非養成善良之道也 
[明室與喧譁]  
　　室之明暗與睡眠有至深之關係諒爲人所共知然自小兒之睡眠言之則寢於明室不能强謂其有害於衞生明室暗室皆與小兒無關俗謂明室不能安眠非確論也 
　　家之四周聲音嘈雜每足擾人清夢然於小兒之睡眠亦絶無妨害假食家之附近建有工場故設有劇場而騷然不靜吾以爲小兒亦能安眠也 
小說 
[牟尼珠（十三）（續三月廿三日）] [  仁後]  
　　藕香與小齋志既適合德乃不孤性情之團結非他人可比使謂彼其之子殆深慨於人有兄弟而吾獨無始爲此助人自助之計畫猶皮相語也蓮儔少孤露依叔父誠齋以居而嬸又前殁以故蓮儔僅髫齡即不能不爲家政之練習誠齋生活程度雖非甚低而貲産不踰中人其得保存此局面絶未左支右絀者實深賴蓮儔悉心爲之紀理量入爲出乃得收效果以故誠齋鍾愛如己出不欲輕易偶庸俗雖問名者踵相接誠齋輒婉却之蓋以世祿之家鮮克由禮紈袴之子尤多喪德使貿然許可萬一所適非人吾又何顔見吾兄嫂於九京之下况年未及笄何事急急時至人得吾自遣嫁此際固非蘇張之妙舌所能炫惑也自此意發表而一般問名者乃知難而退不復敢浪作秦樓吹簫客想矣蓮儔性幽孄而容窈窕秀外慧中言笑不苟知言者評爲素心之蘭綠萼之梅清才玉質高不可礬絶非嗣桃艶李比以此故見者雖甚涎其美而不敢干以私特是六寸圓膚雖亦未嘗不少加以束縛終不類世俗之處心積慮刻意求工必使翹翹如解結錐人或以此少之究之婦女所重乾首在德性才次之貌又次之至於裙底雙鈎實爲戕賊肢體妨害種族之一大原因求其目的僅在美觀尋其歸宿但爲誨淫之媒介而已曾何足增重美人之聲價顧舉世風靡爭相夸尚一若不如是即不足稱完全人格也者自經遠見之士竭盡能力以提倡天足口講指畫筆秃舌敝座賴此熱心毅力廣種良因漸收美查數千年之流毒雖未能一掃而空然此風亦稍稍衰矣所望明逹之士宏此願力相助爲理勿欲往而仍回勿始奮而終怠則久之又久終必有完全逹的之一日造福於未來之女界直與人類相終始關係之鉅有如此者即以現在論中年婦女久墮魔道乃類無力楊枝恆隨風作摇曳習慣所驅小之爲　雖明知循是以往終此生將不良於行座亦含涙忍痛以赴之今則半生束縛一旦解除譬如亞美利加之黑奴向受　於特别法律之下黑暗無天日乍　解放俾游息於自由空氣中精神上之愉快舒適有非拙筆所能描寫其百分之一二乾雖習於覊絆驟空依傍轉若徬徨無可自主在奴根深邃若或反咎解放政策之非良然爲數少爲時暫也纒足爲吾支那人種野蠻風俗之一端島國忮刻好矜己而抑人嘗以女　列入博覽會之陳列品遂今　笑全球貽羞萬國見兎顧犬未爲晚亡羊補牢未爲遲及今深自策勵力圖改良障百川而東之挽狂瀾於既倒對内足以助生理上之發逹而植强種之始基對外亦足以爭回國際上所喪失之名譽個中利病得失誠不待智者而後知獨怪纒腰之獘等於纒足歐美列强爭以文明相夸示乃坐視婦女以美觀故務令廋削如蜂腰若絶未計及於衞生上有何等關係者吾國女子心儀西俗漸相倣效爲形式上無謂之摩擬一波未平而一波又起良堪浩歎夫善善宜從長師法貴舍短若生計獨立之養成若家政部署之習練其足資借　者當亦匪鮮乃不此之務而獨於末節獘俗刻意以求形似是豈不可以已乎值此萌芽時代脫非思忠而預爲之防竊恐不出數年影嚮且普及於全國届時而謀補救寗非事倍而功半哉　儔恃天然之風貎對於形體土　塗飾夙未注意且嬸既前殁遂未吸入於纒足之潮流蓋亦機會佳幸運亨也 
文字因緣 
[觀南洋路礦學校記] [  鈍根]  
　　沿四川路而北越横浜橋居人漸稀馬路平闊空氣清潔野花送香間有小學生三數人顔如平果活潑可喜短衣長袜且行且躍前者一呼後者奔赴小靴鞳鞳然追逐路隅左折入横途而去途亦寛廣洋房翼然迎面而起粉額大書南洋路礦學校然則　校者其即予戚胡君執教鞭於其中者乎略一延佇閽者已戴笑容而出鞠躬問所訪予應之曰胡監學且授以名剌閽者乃導予入欵賓室持剌自去未幾聞室外戇笑聲則見所謂胡君者解其豐頣張口擠目如彌陀吃吃棒便腹而入握予手者數十凝視且笑曰不圖子來視我今日天氣良佳子勞乎茶房將茶來今日爲禮拜六課已畢余司監學故留守弗出子初次來此亦欲一觀全校乎然則余當爲導子趣從余來予曰諾固所願也乃從之行歷教室凡八操場一儀器室一室中陳列種種礦質强半莫能名又有火車鐵道小模型及其他精巧之物使小兒入此必以爲玩具滿前流連弗能去矣大小寢室數十或在平地或爲樓居登第三層憑欄四眺平田沃野在其北春樹暮雲啓人遐想其南則屋舍如鱗烟麝籠罩苦工勞役蠕動其間不覺掉首欺息幾息忘其頃從此間來也最後入餐室室軒厰如戲廳長桌聯椅同向而列無慮百十予戲爲胡君言此地惜爲學校否則一聲店主東裙屐滿坐矣日暮辭胡君返燈下回想津津有餘味夫是校之設纔二年而生徒濟濟已逹三百餘輩所延教師如美國魯畢士夫婦我國温其濬葛耀良朱貢三吳梁臣王愼先余明德諸君皆曾畢業於中外路礦專門學校而得有學位者不可謂極一時之選哉林君兆禧以獨力創此校尤爲難能雖然吾尤願中國之路礦事業不遽盡入外人之手稍存幾微留待此一班新少年以爲他日藉手報國之地步庶不負造就者一番苦心也 
[敀匡伯岳五裘壽誕] [  沈其光樂賓甫稿]  
　　年華五裘豈蹉跎翁子當年尚嘯歌共惜廣文覊冷宦（丈於前清時爲高淳教諭一十二年）可堪内翰憶春婆舟因風浪收帆早鶴到林泉好夢多回首淳溪舊風月那將銅狄再摩軍 
　　介眉詩當南飛曲令節欣逢正上元家有圖書眞福地門無車蓋即仙源中天月滿聯吟侣一樹梅開侑酒尊愧我葭莩叨末誼公然祝嘏負春暄 
　　瘦鵑仁後超然韋士青史瘦蝶率公覺迷不才佐彤眞州趙二揚州小杜慨風叔良警衆莽漢劍秋豁庵孽兒嘉定二我梅夢諸君鑒感承投稿本館備有潤筆資少許務希飭使或函致本館賑房陳賓賢君收取爲幸 
 
 
 

Page 15

 
 
   
 
 

Page 16

 
 
   
 
