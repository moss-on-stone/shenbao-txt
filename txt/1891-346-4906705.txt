# 1891 - 346 - 4906705

 

Page 1

 
 
[新增正刑案匯覽] [  圖書集成局啓]  
　　刑案　覽一書爲申韓家金科玉律學者苟揣摩有案則片言決獄卽無難　起青油近又增輯續編三編于是搜采愈多卷帙益富鏡古書屋生辭亟宜出而冏堪因倩本局排以新式鉛字用雪白連史紙印成准在明春卽可告蕆如欲預定者計每部價洋六元可至申報　帳房先有三元製取書票書成之日再付三元卽可取書一部若欲觀様張則請移玉至申報舘至出書後購取則當另定價值不能若是從虚矣此啓 
[軍書]  
　　西國之兵多中國之兵少非中國之人數少於西國也中國人民將及四百兆各西國莫與比倫惟專事設兵衛民之意故此四百兆之中其爲兵者不及萬中之一而西國則有全國皆爲兵官者半爲兵者兵數之多有較中國一倍數倍者說者謂西國之兵强中國之兵弱而不知强弱初不以衆寡分也夫中國養兵之費計輕於西國者大半西國養一兵中國幾可以養兩兵以找之二抵人之一勝可必矣而有時亦難遽必者亦勢有不同也大凡用兵之道全在得勢得勢則横衝直撞人不敢攖失勢則胆落魂飛不敢攖人此自然之理亦必至之情也昔髮逆竄擾江浙時余猶居越紹城不守賊衆擾及鄉間每出必擄人入城或以一二小長毛牽十數壯漢之髮辮徒手不持寸刃而此十數壯漢咸俯首帖耳隨其所之不敢發一言吐一氣迨官軍克復紹郡賊有潛避鄉村者多爲鄉人捕獲屠殺如犬豕最可笑者有一處鄉村名曰趙家坂屋廬以外繡壤縱横時在正二月之交田中尙未插秧一片空曠笨賊自夜間出城竄入田中潛伏至晨刻有老嫗收拾田地手一竹帚顫魏巍行且至諸賊望見之知不能匿出向老嫗長跪乞命老嫗憤然曰我子死於爾我婿死於爾我侄我孫皆爲爾擄今日相逢尙肯饒恕乎舉手中竹箒奮撃之計賊十餘人皆眼露凶光臉生横肉者而此時亦伏不敢動一任老嫗之敲拍良久而後喃喃誦佛號而去賊不能久伏分投逃竄旋陸續爲鄉民所獲縳而投諸　　此事爲余所親見由是觀之則可知氣之餒不餒卽兵之强不强繫之傳云師直爲壯曲爲老所謂曲直者以理言實　氣言理直者氣壯理曲者氣卽餒矣然而以官軍撃賊又安有理不直者夫亦何氣餒之有而當賊勢鴟張之際官軍見賊卽逃甚且有棄兵就賊爲前徒之倒戈者迨賊氣運將終官軍得手一節之後勢如破竹眞有所謂無復着手處今日賊遇官軍猶昔日官軍遇賊抱頭鼠竄之不暇又何敢與之兵刃相接然則兵者氣爲之主也氣壯則兵强氣虚則兵弱中國之兵少則或恐於臨敵之時不免自揣不濟以至氣有所餒此大可憂也雖然所以憂之者以其寡也兵貴精而不貴多又日師克在和但能上下一心一鼓作氣則不難以一當百以十當千岳武穆練背嵬軍以五百人破金兵十萬其在朱仙鎭也以三百人破兀术之衆十五萬金兵死亡枕藉中原士氣百倍盖以少許勝人多許全在乎平日之教練而其所以教練之法則第一在乎養氣士人十年讀書十年養氣此中功夫頗不易領會豈能望之於軍伍中人古人所謂禮義爲干櫓忠信爲甲胄則舞干羽以化苗頑之說耀德不觀兵者也當其用兵則一以理氣二者爲之主今中國自與泰西各國通商凡有交涉之事無不讓人以先甘居於後從未聞有開罪於隣邦之事卽如今年閙教之案咎在匪人而中國一一認賠其所以賠償之數全憑西人所言絶不與較其首禍者按圖而索獲則誅之傳首藁竿以洩西人之忿試問此等事西人肯爲之乎中國毅然爲之則知其度量之宏兵法所謂守如處女者也各處之兵陸多於水而水師乘輪往來亦尙便捷設有軍務調取水師亦爲易易所缺者陸路師行尙無鐵路然此議旣興則不過緩以時日將來必有成之一日則調兵運餉尤爲便易一省有事可以飛調數省之兵前來協力則一省之兵數雖少亦無憂其不足軍中當時時宣示此理俾軍士恍然於理之直而氣之壯但奮其力以作其氣而敵無不摧古今之軍勢一而二二而一者也若軍士皆洞明此種理勢則平日無事投石超距以爲樂一旦有警揮戈拔幟以先登所以養其氣者有素則所以收其效者不難矣至於軍火精良餉糈足備則皆所以養氣之秘方納氣之要樂而運其氣以使之疏通鼓其氣以使之發揚此又主帥之責也故日夫志氣之帥也 
[本館接奉電音]  
　　昨日本舘接京師電傳上諭四道敬謹譯登○十一月十七日奉上諭葉志超等奏官軍進剿沈家窩舘賊匪獲勝曁剿除高爾磴一帶賊匪各摺片本月初二三等日西橋頭之賊近併毛家窩館一帶紏合道匪共有二千餘名負固死守初四日經副將满萬才飭營官將廣楝等率隊分路攻撃殺賊甚多並撃斃賊目多名賊始退入莊内憑牆抵担官軍復三面攻撃當將賊巢撃破陣斃僞大王趙金貴徐小枝及僞領兵侯陳忠等十餘名並馬賊三百餘名道匪一千餘名奪獲槍砲馬匹旂幟無數並生擒僞大王劉獻堂正　梟示復於初六日在二十家子地方將起事賊首王廷照宋學智宋濟大三名一併擒獲均經訊明正法又建昌縣屬高縣磴等處匪徒船踞經總兵曾騰芳等率隊在爛泥溝葦子溝及三官廟各地方迭次獲勝斃賊多名並起獲金丹道盟簿符咒等件生擒匪首王剛及著名賊匪八名均已正法並將道士吳廣生一股悉數殄除又據總兵蘭福喜禀報在建昌附近將僞　西王　傑拿獲交縣審辦高爾磴一帶現已平靜剿辦甚爲順手仍着葉志超督飭各營將弁乘勝進攻合力兠剿毋留餘孽以靖地方欽此同日奉上諭前據給事中張廷燎奏叅河南巡撫裕寛人地不宜於地方公事未能整頓當派尙書崑岡侍郎錢應溥前往查辦初據該給事中奏河南尉氏等縣刼案層出該撫裕寛毫無振作各節復經諭令崑岡等彚入前奏一併查覆兹據查明覆奏已故彰德府知府謝祖源並非氣忿殞命已革臨漳縣知縣連印亦非匿報蝗災已故延汀縣知縣郭炳新因虧短交代情急自盡非由後任逼勒已故河南候補直𨽻州知州徐本華已革東河候補同知秦培委辦河工查無夤緣入局情事巡撫裕寛亦無信任家丁等情旣據分晰查明均著毋庸置議南汝光道朱壽鏞於練勇誤拿顧桂身死一案不卽申報巡撫僅將武弁黄全文發縣審辦實屬疏忽朱壽鏞著交部議處武陟縣知縣賈聨堂於所屬刼案迄無一獲實屬捕務廢弛賈聨堂著先行交部議處仍勒限嚴緝逸犯署光山縣知縣蔣斌審理案件將原告秦熊氏責押病斃已屬任性妄爲修理城橋各工並未禀報上司輒卽派捐錢文顯有科歛欺飾情弊臨穎縣知縣孫寳璋勒捐科罰罔恤民艱修理衙者派令書役捐辦尤屬糊塗荒廖蔣斌孫寳璋均著卽行革職似此貪劣不職之員該管上司毫無覺察 
 
 

Page 2

 
 
實難辭咎著吏部查取職名分别議處河南巡撫裕寛於地方應辦事宜尙無貽悮惟本年夏間信陽等處百姓因訛言驚徙並無拿人激變互相殺傷　事該撫於查明後不卽具奏亦有不合裕寛著交部議處唐縣袁譚鎭設卡稽查試辦之初商民不免阻現免在業已相安仍著該撫督飭局員隨時體察輿情妥愼辦理毋任再滋事端河南盜風本熾游兵散勇所在勾結該撫務當　申禁令督飭地方文武及留防各營實力查拿嚴行懲辦如果稍有懈弛卽著分别撤叅餘著照所議辦理該部知道欽此同日奉上諭定安奏官軍撃散朝陽竄匪續獲勝仗一摺熱河股匪前在朝陽縣界滋擾經定安等派出各軍會剿疉次獲勝該匪竄至朝北營　一　　　經總兵張永情等於本月初三初七等日督飭馬步隊進剿擒斬千餘名復乘勝進剿照樹湧賊匪生擒匪首李濟道卽李教明正法北路邊界人心安定統領豐陞阿由大廟貝子府進剿擒獲賊目陳洛濵道士盛信滄等二十名正法沿途殄斃賊匪百餘名並獲匪首潘岳淋一名仍分督各隊四路巡緝總兵聶桂林追賊至興隆窪等處斬賊一百四五十名復分隊攻撃又斃賊六百餘名生擒賊目侯可均訊明正法各隊剿辦情形均屬得手仍著定安裕祿等督飭諸軍會合直𨽻官軍迅速進勦務將各股竄匪悉數殄除毋留餘孽所有打仗出力各員弁著該大臣等分　存記彚案奏請奬叙該部知道欽此○十八日奉上諭劉坤一奏請將耆懦宣付史館立傳一摺江蘇江寗縣已故舉人汪士澤篤志潛修於光緒十三年間經前任江蘇學政黄體芳奏保賞給國子監助教銜該故舉人操行清峻博學通經主講安徽東山書院士林矜式著准其宣付國史館死入　林傳以爲窮經砥行　勸該衙門　道欽此 
[輪船失事續述]  
　　太古公司雲南輪船失事已列昨報兹聞該輪船並不由外洋來滬乃於本月十一日由滬開往福建在後不知如何在汕頭相近海面失事至其細情俟接續信再録 
[營河寒汛]  
　　往年營口封河皆在小雪以後去冬則過小雪十餘日始封河今冬寒信較早十月二十日大雨如注俄而雨止六出花飛豕玉堆銀約逾一尺廿一早满河冰牌陣陣漂流海關因囑各輪船火速裝貨以便出口廿二日進口輪船一槪不令下椗不料河中冰牌愈積愈多停泊各輪船共有十餘搜遂於廿二早鼓輪出口鎭東日新兩輪船自别埠駛至不能進口將貨退回旅客南旋欲渡無梁未免臨流悵望耳 
[閩督閱兵]  
　　福州每届年終調集省會各營操演一次所謂冬操也本届由卞頌臣制軍牌示定於本月十一日往南校塲閱看省會各營大隊合操並閱全福三營洋槍陣八營鳥槍抬砲兵練營槍砲兵操演打靶是日清晨制軍排道出城署督中協萬協戎曁現任候補協戎叅遊都守等均在營門口跪接俄而制車升座中軍登壇令旗一麾帳下貔貅一齊擁出操演各種陣式乍分乍合步伐止齊馬兵左右旋繞來也如風去也如雨重珠砲響震撼山谷烟𦦨迷漫幾於對面不相見及烟消霧散忽見帳棚數座森然布列幻世界於須臾起樓臺於平地手法之靈軍令之謂洵屬寡二少雙合操甫畢接閱槍砲打靶亦皆擅命中之長操畢中軍下壇繳令制軍升坐肩輿排道出營各員弁跪送如禮時則暮烟塞路斜日銜日道旁縱觀者亦皆扶老携幼咏陌上花開之句兵可百年不用不可一日不備卞制軍號令整肅賞罰嚴明宜乎士盡知方民知向義也 
[閩事雜俎]  
　　本月初九日爲卞頌臣制軍懸弧令誕文武各官均赴轅叩祝制軍令巡捕官在門外擋駕凡饋送　俄者悉效晋公子之返璧升傳諭門丁不得收受門包亮節清風一時無兩○南臺稅厘總局許觀察整頓厘務弊絶風清秋間查悉哨丁林番仔通同漏私捕而置諸法　前茶亭某店運到女巾百餘條並不完稅爲哨丁偵知回局報明會同廳差前往拿辦店主一味倔强與差爲　鄰右　户聲氣相通　致罷市觀察大不以爲然聞將禀明上憲澈底究辦爲逞刁抗官者儆○福州禁用小錢小票通用角番洵屬救時良法期如奸民市僧陽奉陰違實堪痛恨閩縣王吉人大令密飭親丁向各錢店支取現錢通津鋪和成號每白有小錢八文旗汛口聚源號每白有小錢三又閩縣前信鋪號每百有小錢十三文親丁立將各該店東夥拘獲到縣大令升堂訊問　成店夥吳弟弟供稱此錢係由鋪家買來大令喝日本縣前　諭各錢鋪如有缺串及私和小錢者每一文當罰十千文爾　私錢八文應罰八十千未免過多著加恩减半議罰如不遵罰則重責四百板吳猶狡辯大令卽喝令如數笞責次提聚源店東黄鈞訊問大令喝日汝和小錢三文應罰十五千如不遵罰該打一百五十板黄叩頭如搗祘清願遵罰人合又喝日所罰之項係爲撥局撫貧起見限三日内繳楚續提本署前信鋪店東張如如到案詰問以其　和小錢過多喝令重責三百下荷以巨枷遊街示衆○某甲者以軍功起家聽鼓頻步雖未能大　高牙威宣閫外然頗邀上憲之垂青差委未嘗間斷飽暖之餘每不覺有髀肉復生之歎遂以魏公子之醇酒婦人換了李將軍之短衣匹馬南臺花月甲於閩嶠鴇兄名三閣者蓄二三雛妓色藝冠一時走馬章臺咸以一聞薌澤爲幸中從公之暇鬥酒徵歌必於三閣之室借名花以銷英氣仗美酒以袚清愁自謂兒女英雄照耀風流千秋獨絶上月間三閣因有他故舉室遠徙怱促間不暇告甲及甲重繋青驄則門户依然玉顔已渺悵悵而歸閱數日訪得蹤跡所在直造其門效樊噲之排闥而入厲聲喝日小妮子深藏在此狡兎雖營三窟然乃公却有擣穴擒渠手叚勿驚惶吃我一掌遽摑三閣之頰悻悻而去三閣閱人已多自念生平未嘗爲莽男兒所辱今若此何以生爲乘無人時取酒和烟將圖自盡幸有人阻止不致釀成風流公案嗟乎將軍用武幾遭煮鶴之譏老妓多愁空灑杜鵑之涙此亦花叢之小刼舞榭之惡魔也○花巷口太和堂茶葉店生涯素盛小主人朗朗年纔弱冠作狹斜游與某公子因看花結怨遂有兩雄不並立之勢一日在鼓樓前相遇各欲决一死戰號召遊蜂浪蝶大逞凶鋒幸經和事老人爲之勸阻始免釀取命案然亦險矣紈袴子弟恃財妄作何惡不可爲而爲父兄者乃置若罔聞抑獨何歟○達明里公建七晝夜道塲業已開壇所設　壇共有十餘處梵唄之聲聞于遠近總督署後一帶燈棚如鱗之比一至金鳥西墜玉兎東昇萬盞明燈寳光四射又有紙紥鰲山一座裝潢各種景色無不栩栩如生更有木連戲臨水築臺每日唱演各善士就地宣講善書　神道設教之中寓提撕警覺之意觀者駢肩接踵而來香閨女件蓮步如婷鬢影厮磨衣香遠送殊有一種少年齊目斷不知誰是比肩人之想　會保甲局總辦楊觀察逐日帶勇出巡甚形嚴密以故無賴不敢滋事也 
[哲人其萎]  
　　前護臺灣撫憲沈中丞病歸武林於葭月初五日戌刻辭世聞者莫不悼嘆此係杭友所述 
[虎林火警疉聞]  
　　杭友信云時際隆冬天乾物燥祝融肆無忌憚横行於城廂内外自羊壩頭三元坊兩處失愼　疉聞警　甚致一日之聞一波未平一波又起某日清晨清泰門外茅屋失愼午後横河橋某姓因炊爨　火積薪幾成火患幸取水甚便當卽撲滅初九日錢塘門外松木塲裏街一帶居民房屋盡被祝融氏收拾而去是夜魚更再躍日新橋某姓墻上稻草無端被火焚燒護墻板均已焦灼好車者遂託於　妄之說謂爲火毬從天而下係天火非人火也然天道遠人道邇諉之於天不如求之於人也初十夜十一下鐘上城小井巷某姓南貨棧房因炒長生果餘燼復燃焚燬房屋十餘間十二日東園巷馬姓醉後將洋油燈携入臥榻沿燒床帳焚去平屋四椽火警疉聞居民鋪户可不加意訪維哉 
[白下瑣言]  
　　初二日陰雲四合細雨霏霏入夜北風大作緑紗窓格摇撼有聲次日震起六出花開輕飄亂點至午後方歇大氣驟寒御重裘閉户而坐尙覺王樓起粟鶉衣百結之流更難與冰雪相撑拒是夜東西水關乞兒凍斃三人云○武闡揭皢上江二縣中式八人初四日舉行　揚宴制軍以下均呵殿而來一切典禮與宴鹿鳴時大同小異　新貴諸君逐隊偕來較文孝廉多至數倍頁院前熱鬧非常道旁縱目者咸嘖嘖稱解元公丰采不置也○城北首麻營某姓夫婦有佰道之戚惟一外甥朝夕承歡而已初二日婦溘然長逝家貧無以爲殮其夫哭訴於　友夜半未歸倩隣人與外甥在旁看守忽見婦手足　動身軀欲起疑其復活細視　瞳直竪鼻息全無相與驚訝一轉瞬間已瞥然下床不走而 
 
 

Page 3

 
 
踊知爲走尸大駭奔出其夫歸詢知其情在外室蜷縮過夜天明入視尸已横倒階下急殮而葬之甥受驚後次日卽病不久竟相繼而殁吁慘矣○儲憲於初二日考試鍾山尊經兩書院是日尊經文題善人爲邦百年　詩題　儉以養廉得廉字　鍾山文題善大教民七年詩題三冬文史足用得三字初四日師課鍾山文題其間必有名世者詩題　疎影暗香得香字　尊經文題　行　子以四教章　詩題　久與青山爲弟昆得昆字 
[津摭實]  
　　新簡臺灣巡撫邵筱村中丞於上月廿一日抵臺廿四日辰刻接印護院沈吉田中丞藩司唐薇卿方伯督率文武各員前赴撫轅恭賀如儀沈中丞于交卸撫篆後卽刻命輿出城以備乘坐駕時輪船由申北上邵筱帥亦卽排導至大稻埕碼頭寄請聖安兼恭送行旌一時冠蓋往來頗形熱閙○日前藩司懸牌以本任雲林縣知縣現署嘉義縣李君璧大令聨珪調省察看遺缺以現署臺東直𨽻州林桐甫司馬元榮往署而以臺灣縣黄芝生大令擢署臺東直𨽻州以現署淡水縣孫萼齋司馬傳衮調署臺灣縣遞遺淡水縣缺以鹽務文案呂幼漁大令兆璜接署○大嵙崁生番滋事各節屢登前報兹悉大憲以統領是處隘勇等營高楚珩軍門辦理殊多未善立子撤差另委管帶是處土勇防營之前署鹿港游撃鄭協戎榮接統又辦理是處撫墾總局之某大令因案撤差上憲另委陳實齋司馬接辦查司馬前以銘軍營務處兼辦基隆配運及挖泥輪船事務素爲上游所倚重刻下接辦是差諒必有勝任愉快者矣○自新任邵筱帥于廿四日接印後連日文武各員之趨轅謁見者脚靴手版忙亂異常廿八清晨由巡捕官傳諭着令各局所委員立刻來轅以備分班傳見○管帶中路屯兵正營林某因病請假大憲查有定海副營幫帶葉渭泉協戎精明强幹打戰奮勇堪委接帶查協戎浙省人前者法人擾臺時督勇堅守基隆砲臺因功得保今職充當副館幫帶未匝月間教成各勇中外數陣圖旅進旅退步武井然此次得委是差亦足見大府之知人善任也○大稻埕艋舺等處向有小火輪船來往只准搭客不准裝載貨物乃日久弊生月前有大稻埕騐卡司事查出某小火輪夾載貨物不遵查騐禀由該局總辦王小林大令詳請稅厘總局司道行文飭令淡水縣確查示禁刻已由孫萼齋大令簽票飭差傳齊各小輪行主取具甘結　約禁止矣○前署淡水縣知縣吳禮堂大令近奉大憲委辦保甲總局局設府署北首每晩督率勇丁沿街巡緝披星戴月勞瘁不辭民間賴以安枕○帮辦全臺撫懇林時甫星使前因大嵙崁地方生番滋事商明護院沈大中丞親率定海正副兩營前往該處剿辦近以番衆兇鋒稍戢星使因於日前凱旋面晤邵筱村中丞商辦要公○日前臺北忽地震數次自清晨六點鐘起至十一點鐘始止屋瓦振振有聲無知小民多有奔往空地趨避者 
[嶺南梅信]  
　　卸署水師提督北海鎭總兵王虎臣軍門孝祺現奉制軍札委調署瓊州鎭總兵印務瓊州現在籌辦海防增建砲臺制軍以軍門韜略夙嫻算無遺策故特調署斯缺俾得從容布置○製造局委員魏君步瀛朱君昌駿究心化學於泰西製造諸法無不精通奉委以來勤愼當差局務日有起色大憲論功行賞各子超委一次以示鼓勵○從前中法有事於越南從軍之士大半得保官階歴年以來投營効力者紛紛而　異常擠擁制軍見武職缺分無多不特補署無期卽差委亦難徧及遂傳諭各營將官嗣後遇有保奬武職員弁禀請歸標者一槪不准俟疏通後再行照常辦理○八旗官軍每日晨起列隊赴東門外燕塘操演大砲直至日暮始收隊回城旌旗蔽日劍戟凌雲如火如荼不足喻其軍容之盛○新選化州知州李刺史光高由京領取文憑來粤履任已於前日到省隨趨詣各鈴轅禀報聽候傳見○城北二十里許某村中人多往外洋貿易家道半皆殷實前晩被盜多人明火執仗入村行刼人皆畏其兇暴不敢與爭盜遂如取如携連刦五家慾壑旣盈始長揚而去事後來縣禀報邑宰卽帶同兵差馳往勘騐飭捕查緝但未知能獲案否也 
[縣試四述]  
　　十五日華亭吳堇村邑侯面試前二十名仍合五人爲一題各作起講一首爰録於左何陋之有至雅頌匍匐往將食之至吾必以仲子爲巨擘焉曲肱而枕之至五十以學易不爲酒因至子　上日十六　華婁兩邑尊乃叚交上官　月覆式題　照　左方華草木之名至禮去禮云賦得毋雷同得雷字五言八韵接輿歌鳳賦以接輿歌而過孔子爲韵婁齊景公待孔子日三章餘題未悉容俟續録 
[文旌北上]  
　　前任江蘇學憲楊蓉圃宗師交卸學篆後道出滬上暫駐滬北泰安棧此已列報兹悉宗師業已乘輪北上矣 
[託名逃荒]  
　　前報本邑西門外圓通寺被鐵算盤去洋銀七十五元等語兹又聞大東門外花園弄萬成靛行亦於本月初八日三點鐘時被外來男女三四十人入行將夥友圈住不許走動旋索得二百文一哄而去及開櫃檢點已竊去洋四十四元三角夫在熱閙地方彼匪人尙敢施其詭計若窮鄉僻壤必更受累不堪矣 
[上海縣試三覆題]  
　　文題君子所以異於人者詩題賦得袖中吳郡新詩本得吳字○昨日袁大令提取二覆前列金祖圻等三十名在内花廳另試一塲文題則我出此言也作起講次題所欲與之聚之至猶水之就下 
[曉諭武童]  
　　欽加四品銜升用直𨽻州正任南匯縣調署上海縣正堂袁爲出示曉　事准華婁兩縣移奉學憲札行該屬童生舉行縣考等因奉經移訂同日考試文童在案兹擇本年十一月二十五日考試武童外塲移煩一體出示同日考試等因過縣准此除分别移請會同監試外合行出示曉諭爲此示仰合邑與考各武童知悉爾等於三日前赴縣報名仍赴學塡名及三代親供保結由廪保認識畫押至期各帶弓矢齊集演武廳聽候本縣會營考試其餘一切内塲事宜另擇日期考試悉照文童例遵行毋違特示 
[火災續述]  
　　昨報紀滬北火災兹悉係英租界盆湯弄中市朝西門面之萬生利顧繡莊起火緣其内進廚下遺火積薪不及覺察遂致赤熛怒煽由内進向北延燒門面尙無大碍南間壁之王恒源顧繡莊受驚不淺辛免池魚之殃北間壁之惠升錢庄周振泰壽器店門面依然樓上則已焦灼矣震昌絲線店門面焚去其半益昌興升泰洋貨號門面亦無損壞則以名洋龍救護出力之故是役也計共焚去十二幢當此天寒物燥居家者可不爲曲突徙薪之計以防患於未然哉 
[發堂安置]  
　　婢女陸金龍年僅十一齡籍𨽻湖北却仿廣東裝束日前遭主母凌虐逃至法租界迷失路途經巡街捕帶入捕房解送公堂朱明府飭令暫留浦房俟失主認領迄今已閱多日無人來領朱明府因於昨晨飭會捕局綫勇持名片送往城中普育堂暫行安置仍俟失主認領 
[巡局瑣紀]  
　　帮辦城廂内外總巡朱森庭明府訪聞老閘地方有著名流氓施引奇疉犯拆梢誘拐等事不可不有以懲之遂飭局差協同地保將施拿獲笞責二百板荷以巨枷發往老閘一帶遊行示衆俟游街畢再行帶案發落○朱明府於前日督同差勇巡至南市紫霞殿附近見有老嫗白髮垂肩悲啼不已呼問何故若此嫗言被剪綹賊搶奪青蚨三百翼明府飭差將剪綹賊張子明追獲帶回局中令老嫗隨往質訊嫗堅執被奪錢文張子明支吾以對明府知張作此勾當夙有名望判笞四百板枷號一月發犯事地方示衆自捐錢三百文給嫗領去憐其貧且老也○著名流氓施金虎向在滬城積惡多端前晩十點鐘突至縣署後某甲家尋釁甲日我與爾如風馬牛之不相及何得强來　釁施不由分說洶洶滋閙甲不得已訴知地保將施扭送巡防中局經局員判笞八十板著具安分切結驅逐出境 
 
 

Page 4

 
 
[英界公堂瑣案]  
　　野鷄妓女張小鳳與女傭陳陸氏在路拉客被三道頭西捕所見拘獲送案三道頭西捕申訴前情張小鳳供籍𨽻揚州與女傭陳陸氏在路游行遇見熟客偶與絮語不敢拖拉陳陸氏供蘇州人在妓處傭工突被拘拿尙求開釋宋二尹飭將該妓傭婦暫父官媒俟過堂覆訊○某西人醉後失去金表金練由包探查明寍波人夏小福將金表交與沈阿生同往寍波出售解案後宋二尹飭俟覆查再訊此已列報昨據包探禀西人報稱表在衣袋内被竊夏小福則言在金利源碼頭拾得抵與沈阿生計洋十五元同往寍波沈阿生將表練售洋九十元分給夏小福爲數不多已由捕頭繕函至寗波捕　查到原表原練今又解案夏小福供小的係駕舟爲業拾得金表金練抵與沈阿生被其誣累並非行竊沈阿生供認前情宋二尹判將夏小福沈阿生管押一月金表金練暫存捕房給還失主○包探禀小孩任阿根學習手藝被陳阿二騙取衣服鋪蓋質錢一千五百文將陳拿獲送案質票呈堂任阿根訴稱陳向我言許荐好生意囑將衣包鋪蓋取出不料付諸長生庫陳阿二供任阿根自將衣被寄存我處暫付質庫本欲贖還宋二尹判陳阿二管押七日著繳質本續還衣被○僧人悅來報失洋銀一百二十元由包探查係陳長順行竊交與姘婦王氏及解案訊問王氏供明洋銀已用去廿元尙有一百元交與外甥祝仁山帶往寗波宋二尹飭包探將陳長順帶回王氏暫交官媒俟查獲祝仁山再訊已列前報昨據包探禀查獲祝仁山問明洋銀轉交與縫工孫瑞生續獲孫瑞生已將洋銀作爲販柴資本且祗認收取八十元及對質始湊成百元交出王氏之二十元亦已交到僧人悅來投案請領洋銀並願酬謝包探陳長順供寗波人竊洋原是不合王氏供詞支吾祝仁山供寗波人王氏是小的舅母實不知伊與賊姘識以致受寄贓洋孫瑞生供寍波人與祝同鄉寄存洋銀不知來歴不明宋二尹謂陳長順屢次犯竊判笞三百板管押三月王氏掌頰一百下發官媒管押一月祝仁山受寄贓物咎有難辭判押一月孫瑞生罰判二十元起案之洋給悅來領去願酬包探自行酌給可也○包探禀莊來發向女子金桂英王阿秀調戲因此拘案請辦金桂英王阿秀同供係本邑人在新　繅絲廠作工回時坐小車遇見此人貿貿然言欲趁車我等置之不理伊一路相隨欲將小車推倒我等駡了一聲伊卽逞蠻打失銀簪各一枝由捕將伊拘案莊來發供偶與碰撞遂生口舌不敢調戲宋二尹判將莊來發枷號七日發犯事地方示衆○沙遜洋行經收房租西人偕周蓮塘訴　新閘地方租户胡德勝積欠房租循例將門封釘胡竟以失去孩子爲詞向收租之某甲尋釁扭交巡防局移送案下胡德勝兇横異常請令具結胡德勝供釘門時被伊毁壞什物又失去兒子名昭弟情不能甘故向理論後在方姓漆作尋見兒子不再與伊爭閙矣被毁傢伙願自行修　此處不欲再居不日卽當遷移宋二尹謂胡德勝旣願不日遷移不子深究斥退○捕房解送捉姦擾釁之朱紀生王明表錢毛海朱阿生等到宋副捕頭稱伊等捉姦訊問毫無頭緒用特解案請訊宋二尹飭將朱紀生等帶候晩堂訊問○包探禀昨夜盆湯弄失火時見王阿三馬有岳各持絲綫十餘紥王阿生持絲綫一紥帶至捕房問明係震昌絲綫店失贓今將人贓送案震昌店夥投案請領失贓王阿三馬有岳王阿生同供在路拾　惟求施恩宋二尹判王阿三馬有岳各枷號半月王阿生枷號五天發犯事地方示衆贓給失主領去○包探禀剪綹賊洪阿友剪竊粤婦　銀一元七角半及拿獲已用去三角半尙存一元四角今將人贓送案失主未到洪阿友認竊求恩包探禀洪係剪綹老手求請重辦宋二尹判發捕房管　一月洋俟失主認領○包探禀緝獲竊賊王永海起到衣物係姚子亭張少仁之矢贜今將人贜送案姚子亭張少仁投案請爲領贜王永海認竊求恩宋二尹判笞責一百板管押一月贓給失主分别認領 
[法捕房瑣事]  
　　馬王氏開設臺基引誘女子徐秀貞與廣東人陳某姘識唆使秀貞向陳勒索錢文意圖分用秀貞不允馬王氏因此挾恨誣指秀貞行竊紡綢衫褲經葛蕃甫同轉判將秀貞鞭背三百下交其父領去馬王氏鞭貲三白下枷號三個月期满責放均已列入前報昨日枷號期满朱明府著將該氏逮案疎枷令具攺過切結交其母領回管束○藍小亭至焑妓魏雙喜卽魏王氏處自刎一節疉詳前報昨晨朱明府復將兩人逮案詰問藍供稱小的尙有物件寄存雙喜處請令交出雙喜供藍並無物件寄存明府喝將藍拿責四十下立卽出境不准逗留雙喜掌責一百下諭令不再爲娼違干提究兩造遵諭而退○開小烟間之蕭明山鍾和和王錦山等欠錢軫　經司閽人應開觀指控此已詳列昨報者也昨晨應復投案禀追明府著將三人逮案詰問之餘鍾一和禀稱蕭明山欠小的洋銀二十元會將烟間生財作抵立有筆據明府謂旣將物件作抵目下蕭明山所欠房租洋四元二角半無力歸還爾能代還否答稱小的情願墊付房租所有生財請大老爺變賣充公蕭借去洋二十元願不追還明府日爾旣允墊付房租生財卽由爾收管不必充公鍾稱生財所值無幾不足抵償欠欵明府以其言語反覆喝令笞責鍾一再叩求始得免責明府著各人一併出外繳付租洋完案 
 
夫瘰𤻤一證小者爲瘰大者爲𤻤總由三陽受毒而生故有痰濕氣筋之别其曰貫珠曰馬刀曰母子曰重臺曰蛇盤曰蜂窩曰燕窩更有板𤻤瓜藤流注蓮子鼠𤻤總總異名難以枚舉而難治易治究其源祇分陰陽二證惟切忌針砭追蝕等法則難收歛其證形名雖異受病不外痰濕風熱毒氣結聚而成然未有不兼恚怒忿鬱者本號獨得秘法每治此症不事刀針割炙　主外散内消藥性和平不傷氣血解鬱化毒去濕除痰無潰肉傷筋之弊有扶元固氣之功誠瘰症之聖藥也如染是症者祈到本號取藥内服兼用外敷立愈永無復發之患每日茶送下三錢○内消𤻤丸每罇洋一元○外搽𤻤散每罇洋五角瘰𤻤生肌膏每盅洋五角○另有正猴棗子發售 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嘉禾紀事]  
　　本月十三日午刻嘉興西門外壽星橋杲姓家不戒於火各水龍電撃雷轟而往竭力噴救祗燬茅屋一椽○郡中文武大小各官及嘉協水師砲艇齊赴杭州塘恭迎前任學憲潘嶧琴宗師衍桐回京覆命至傍晩尙未見文旌遥莅及上燈後始聞　砲聲如連珠之不絶始知憲舟已抵嘉禾矣 
[邗江官報]  
　　十一月初八日許分轉開文由京回銷解餉差惲鹺尉洪年銷大伊山卡沈鹺尹師濓委曲塘卡初九日李鹺尹德桯委白塔河卡初十日李鹺尹宗業委吳家集陳鹺尹毓祥委廟灣鎭王鹺尹錫祥委泗源溝均緝私差陳分轉宗旭委赴泰屬查探水勢十一日同知朱司馬焯解金陵餉赴徐州過揚施分轉　禀知鳳凰橋壩合龍儀徵縣李大令來揚公幹許鹺尹承藻委泰州南門差十二日徐州道桂觀察嵩慶過揚 
[上海六馬路仁濟善堂籌賑公所施少欽經收山東賑捐十一月初一日至初十日止清單]  
　　天水濂記棻記合來元三百兩鎭江糖業敦潤堂洋六十元澄心書屋洋三十元求應願生阮李氏求病愈劉雲階求女病愈沙市陸峻甫求母增壽人五户各洋十元求事平允人五元掦城四知堂朱涵如求病愈二户各四元懷德堂萬三元許金三二元俞渭卿筆耕生二户各一元乾茂土棧來銅花洋十九元隱名氏錢九千文共收九八元三百兩洋一百六十元銅花洋十九元錢九千文 
 
 
