# 1888 - 81 - 4905365

 

Page 1

 
 
[新印東華錄東華續錄出售] [  圖書集成局啓]  
　　東華錄一書初編于蔣氏後長沙王益吾祭酒從事史舘復取累朝掌故列聖宏謨編纂成書箸爲續錄由是自天命迄道光九朝治績燦然大備恭閱之下不特仰見祖宗宵旰勤勞孜孜圖治之至意卽列朝名臣章奏大將勳猷以及外藩恭順之情邊疆開拓之事亦皆編年記月一覽可知固宜家置一編朝夕披閱者也第原本已多漫漶坊間翻刻又皆魯魚亥豕訛悮良多茲用新式鉛字排印精選上白紙張校對裝潢俱極佳妙刻已告竣每部分訂六十四本外用紅木夾板六副定碼洋十二元定子本日起出售賜顧者請至本埠及各外埠申昌書畫室購取均可如欲躉購則請移玉至申報舘帳房面議可也此佈 
[一百四十五號畫報出售] [  點石齋啓]  
　　猜謎之戲不知何防或日其源出六書卽止戈爲武反正爲乏之類或曰昔齊髠好以廋辭行其譎諫故世稱謎爲髠語盖麥麯山芎濫觴已久外孫韲舅寓意偏深工其體者亦足以見巧思號别裁也近有杭人新製謎詞懸燈索客其間有以戲名數齣串成一字者最爲解頤有索隱之癖者取本期畫報披閱可也准於十六日出售前後仍附漫游淞隱兩圖說 
[杜絶拐匪論]  
　　拐匪之爲害甚矣近年以來拐風愈熾其大者足以斬人宗祀害人性命其小者亦足以壞人名節傾人家産其害如此而南面者視之輙不以爲意此誠有不可解者矣原夫拐風之所以盛則由於各處妓寮串同蟻媒販賣婦女以入靑樓而大家之鬻爲婢妾者猶少也閩廣風氣喜鬻人子以爲子其無子嗣者猶曰螟蛉有子果蠃負之尙可說也而彼處風尙卽有子者亦必購買他人之子養之教之其有在他處經營者則卽使假子管理店務如其克勤克儉則卽爲之成家立業撫之如已出或有不自愛者則逐而出之其稍有惻隱者則拌一店之業以予之不復過問倘不成材勢必至流入匪類此種煕習僕前曾苦口勸之而未聞有所感悟彼梨園中購買幼孩教之演戯者猶其害之小者也有此數端出路夫是以無論男女幼孩皆不能免或子女衆多尙不至十分痛苦而以清白之家致其女流爲婢妾失身娼妓已覺痛心疾首而况有生平止此一子或數房共此一子而一旦掌上明珠忽焉失去其父母有不痛不欲生者乎故失子女之家常有抑鬱以死或忿不欲生者卽不至於痛而死忿而死而祖宗血食自此而斬此其造孽爲何如哉竊以爲拐風之熾非拐匪之咎而官長之咎也且不僅官長之咎直不啻縱之使爲拐也何則拐販子女律有明條例禁本屬甚嚴而近來辦理拐案者則不過罪祗枷責而止正不知其所援何例彼爲拐匪者意中亦未嘗不知爲犯法特揣知官府斷不加以重懲按以律例區區一枷輕輕數板彼則何所畏憚以故枷者尙未釋而犯者已有人責者尙未瘥而拐案又見告受其害者乃至於無所控訴無從洩憤又何怪拐風之日熾也乎說者謂官府之意亦非故爲之縱也但以仁慈爲念惻隱爲懷彼被拐之孩究不至置之死地不過賣至遠方若遽科拐匪以死罪未免失之太酷故往往不敢按律懲治而僅子以薄懲此其情亦可諒也而不知聖人辟以止辟刑期無刑懲一可以警百拐風或可稍戢而乃僅予薄罸並不痛懲則彼且有恃不恐而無所畏忌子女之被害乃無窮期矣近年以來輪船盛行轉販更易以故各埠皆嚴定章程凡於輪船開行及到埠之時必先嚴密查察倘有形跡可疑之人卽時拿獲送官核辦然雖有此說而拿獲者究屬寥寥現聞高廉等處之船亦照此法而珠塲司某巡檢到任之後乃並不查及於此但以數十洋十數洋付之領取護照無論何人皆可徑行無忌故自是而該處拐販之事益復加多幾於防不勝防噫此其咎尙有可諉耶夫巡檢雖屬微官末秩然亦朝廷命官稽查船舶辨别良莠是其專責卽曰領取護照自應稍有費用而其實則究以稽察非常爲先務今但知收取護照之費而不復逐細稽察以致拐販之風日益加盛查該處幼孩之受害者日見其多父母斯民之謂何而亦儼然民上耶此說也得諸粤友傳聞其信否不可知第天下實有此種人非敢謂爲必無如其此說而出之訛傳則地方之幸也倘其果有此事則該處之拐匪其勢益張地方之禍何自而弭卽曰大憲或有所聞卽時雷厲風行不稍寛貸而撤差委代動需時日子女之被拐者當不乏人矣吾以爲拐風之熾不足爲慮所最可慮者官長之舞弊而已顧猶有說焉彼官長豈眞甘爲卑鄙齷齪至於此極哉大都其病在於偷惰一行作吏卽付諸事於不問黃綢被裏放衙而寄耳目于胥役巡丁之輩此輩蠧胥狼役全無天理但知索賄不顧本官之考成或者某巡檢之所以至此亦爲胥役所誤未可知也然官長而不能約束胥役卽已有失察之咎其罪又安逃哉雖然天下之官如某巡檢者正復何限此其道在乎大憲之有以振作而勸懲之而後有所感悟而生其激厲而所尤當嚴者則在拿獲拐匪之必當治以重罪所謂重罪者亦不必故用非刑但按律照例而辦則彼等匪徒有所嚴憚而不敢作奸犯科幼孩之幸地方之福也一家哭何如一路哭所願存仁慈之念者一一詳慮而熟思之　 
[本館接奉電音]  
　　昨接京友發來電音有本月十五日上諭一道敬謹譯登○二月十五日奉上諭西寗辦事大臣李愼奏病勢未痊懇請開缺一摺李愼着准其開缺欽此 
[戶部提撥大婚典禮用欵奉稿]  
　　戶部謹奏爲欽遵懿旨提撥大婚典禮用欵恭摺仰祈慈鑒事光緒十四年正月十七日臣福面奉懿旨辦理大婚典禮戶部去歲籌撥外用之欵二百萬兩着戶部全數提撥來京由禮儀處交進其傳辦外省應需之欵由禮儀處隨時奏明核定價值請領由内支發再辦理大婚之欵四百萬兩尙不敷用着戶部再行籌撥一百萬兩先行提撥二十萬兩亦由禮儀處交進其餘八十萬兩陸續籌撥欽此臣部恭查上年五月間欽奉懿旨大婚典禮應需欵項着戶部先行籌畫銀二百萬兩奏明候旨辦理等因欽此當經臣部於各省應需解部欵内分别匀撥内撥十三年部欵一百萬兩十四年部欵一百萬兩奏明行令各省敬謹照數備齊一奉提撥卽行報解不得稍有延緩在案兹欽奉懿旨將去歲外用之欵二百萬兩全數提解交進自當由臣部飛咨各省關報照臣部上年指撥改撥之欵迅速欽遵辦理惟查各省之路途遠近不同匀撥之數目多寡不一且内有本年現籌之欵恐不能同時一律解齊擬俟各省關陸續解到時暫存部庫湊足四十萬兩交進一次分爲五次二百萬兩交齊續行籌撥之欵一百萬兩擬由庫儲六分扣平項下先行提撥銀二十萬兩交進其餘八十萬兩容臣等盡力設撥籌有庫欵再 
 
 

Page 2

 
 
行奏聞謹將臣部提撥大婚典禮欵項恭摺具陳伏乞皇太后皇上聖鑒謹奏光緒十四年二月初一日具奏當日奉旨依議欽此 
[黃堂受篆]  
　　新任杭州府陳太守籍湘南以名翰林出守金華精明幹練爲守兼優兹交缷金華府篆五馬來杭於本月初十日接印至前任吳太守交卸後卽過道班候補並換二品頂戴云 
[厦門零拾]  
　　綢布鋪向推火燒街頭聯美號爲巨擘資本十餘萬人皆以長袖善舞稱後與某紳夥買北海輪船意圖大張旗鼓不料生涯不佳空負洋銀嚴萬元又被香港倒虧平空波累近因陳姓茶棧匯欵一千數百金一時不能應付竟被陳禀請厦防分府簽票飭封忽而倒閉此誠意料之所不及也○水師提標武弁紀某横行鄉里朋大妄爲近竟串同匪徒賃屋以居分赴各處拐帶幼孩來厦出售事經奎樂峰觀察查獲科以應得之罪一面將孩交父母領回闔厦人民無不頌觀察辦事廉明不狥情面云○地保公差串同敲詐假票私押爲害閭閻土人名之曰合虎藥久奉大憲示禁有犯必懲日前有地保某甲因英領事照會厦防廳請拘黃某追繳福昌棧欠銀竟將黃相識之人拘回私押盡情吊打勒寫因公調處單書明酬儀若干兩在官人役公然敲詐良民盡法重懲是有望於上憲也○彭提憲軍門泉州陸路提督孫庚堂軍門劉璞堂觀察均於初五日晚坐琛航官輪赴省沿海各砲臺次第升砲致送各提標兵亦排隊江干在龍泉宮碼頭鵠候○隔水鄉農民生齒甚繁無田可種往往赴南洋各島托足謀生其中富至數十萬金者到處皆有俗以番客呼之浮嶼對面葉姓鄉社有某姓番客家資甚巨某死其妻孀居度日族人因其富也竟於正月初十晚八點鐘時勾通匪類毁門行刦掠去衣節不少及現銀三千餘元並將孀婦烙以紅鐵傭人供出金銀後爲乞丐偵知出首報案當卽破獲緝捕正兇破案之速可謂極矣 
[寗波瑣錄]  
　　南鄉姜山一帶邇多霍亂之症初起覺頭重如山眼花撩亂繼而吐瀉交作晷刻靡寍一晝夜時便至不起旬日之間約死百餘人攝生者宜如何保衛哉○自本月初六放晴後艶陽天氣漸覺温和至初十日鬱悶燥熱大有初夏光景人皆由裘棉而換單夾亦有科頭揮扇汗出如漿者十三日忽又北風陡起釀就春寒料峭尖風刺人衣袂嘻豈碧翁翁亦解炎凉世態耶何面目之頃刻變換也○前報紀鎭海人某姓私遷電桿一案兹聞道憲已將其人發交鎭海縣懲辦矣○日前甲乙丙丁四人在南門内倉橋何某家作馬吊戲甲性粗暴不知何故與乙口角驀飛茶椀擊碎乙之頭顱鮮血迸流幾如桃花浪湧幸得丙丁解勸始免禍端事後乙欲鳴保赴縣喊寃何見事不佳再四懇情肆筵息氣遂得和好如初 
[襄垣雜採]  
　　蕪湖道雙錫五觀察示期二月二十二日甄别中江書院凡皖南各屬生童欲赴書院肄業者俱先期在蕪湖縣學塡註籍貫年貌以便臨期點名納卷○蕪湖縣錢孟超明府赴省公幹於本月十一晨回蕪書吏屬僚咸往馬頭迎迓○洋務局提調鄒墨賓太守增翰自去冬接辦以來凡有交涉事宜無不衡情酌斷商民悅服輿論翕然其襄辦皖省賑捐局事亦能悉心綜核凡事週詳太守日前晉省謁見各大僚旋卽乘輪回局○日前狀元坊後居民招集花鼓戲班在隙地搭臺演唱雲情雨意極意描摹舉國若狂爭先快覩宵小因而混迹其内迨夜有胠篋者由檯上翻進茀康綢鋪潜入貨房所有綢縀銀洋盡情竊去踰垣遁去蹤跡杳然莊夥查點所失約值洋一千餘元遂赴縣據情禀報經邵捕廉勘騐立提該戱班並捕役到案責比○張姓忘其名生有一女年已及笄碧玉小家夙嫺姆訓幼時許字江姓子嫁有日矣張之妻弟陸某謡言張將索生聘江以家貧窘情急不堪邀同媒人往張家面懇以致口角將庚帖退還張氣忿交加回家向女告知前事女知事已如此遂將過禮衣飾穿戴一新服毒身亡以明苦志女父母以釁由江起糾人赴江家吵閙扭赴縣署哭訴緣由錢明府訊明情節謂諸人均有不合之處本應里責因念女懷貞守志之死靡他姑子從寛斷令息訟并飭江姓將女屍妥爲棺殮在江氏祖瑩側度地安葬題其碑曰某烈女之墓復親製匾聯躬往祭奠出殯之日用明府職事導引 
[姑蘇雜記]  
　　各省人之筮仕吳門者每於正二月間就各會館行圑拜禮日前江南提督譚青崖軍門碧理統帶太湖水師正前營李玉堂太守松榮同時來省以湖南會館爲行轅初九日邀集同鄉文武各員舉行圑拜并傳寳鳳戲園諸子弟演劇入座而衣冠蹌濟登堂而袍笏鮮妍拇戰飛觴興高采烈誠一時之盛會也○臬憲張屺堂廉訪下車伊始首先出示禁賭剴切曉諭雷厲風行一時倚花骨頭爲生涯者莫不凛然有懼色邇來牧民者以簿書叢雜不暇躬親細務且各大憲深居簡出耳目難周又有差保得規包庇故或留意訪拿若輩聞信卽逃從未有所弋獲本年入正以來城内外賭檯不下百餘處或在菴觀寺院或在密室深房或借公館以護身或藉客棧爲陷阱呼盧喝雉徹夜不停少年子弟一入彀中莫不蕩産傾家且不免有短見輕生之事所賴賢有司設法嚴禁懲辦一二以儆其餘未始非善政也 
[勘修堤工]  
　　揚屬運河連日水漸加漲據各汛弁呈報暗潮滲漏之處甚多堤工局總辦吳柏莊觀察隨於日前帶同熟諳員弁赴工履勘以便擇要興修兹聞由邵伯鎭起至寳應止東西兩隄亟應修築萬不能緩者約有二十餘處刻已派員往估聞估定後本月下旬卽可一律興工蓋桃汛將臨不得不預爲籌備也 
[鴛水春鱗]  
　　日前嘉興府宗太守往平湖乍浦一帶徧查保甲旋於十一日回郡○近日禾中誘拐婦女之事疉有所聞城内報忠埭水果店内一女南門剃頭店中一婦西門内某裁衣匠家一婦先後被人誘逃現經事主飭人追尋尙無蹤跡也○日前由新塍鎭拿獲盜犯三名解至秀水縣收禁待訊未知是何案中之犯也 
[皖省官塲紀事]  
　　委辦巢縣厘金局錢安甫司馬應豐於初一日辭赴巢湖接管局事前辦巢縣厘務彭受臣太守祿亦於是日辭赴巢湖交代厘務並保甲事宜○鳳頴六泗道王介艇觀察廉於初五日抵省賀各大憲新禧並商要公○委辦蕪湖洋關稅務鄒墨賓太守增翰於初六日行抵省城○首縣范映泉明府於初九日辭赴廣濟圩查勘圩堤工程 
[星使啓行]  
　　前出使日本大臣徐孫麒星使於前晚乘招商局輪船入都陛見道憲以下各員咸至金利源碼頭恭送 
[西節停公]  
　　明日爲耶蘇受難之日海關停辦公事一天各銀行及各領事署則停公四天禮拜二始辦公 
[研訊花烟館打架案]  
　　蘭芳里花烟館馬販打架一案訊理情由已登昨報所有受傷之天津人王桂卿王司馬本著送縣騐傷後王哀求免送因著投仁濟醫院察看傷勢若何再行核辦昨晨司馬先提烟妓李桂林詰問桂林遞呈禀詞司馬閱竟詰其爾旣管押在此禀帖何來答稱家内送來云是小王所繕不知是何言語司馬問小王是何名字答稱不知問究竟如何起釁可在金林房中答稱在街上司馬謂衆人均言在爾家内何尙說不知乎喝令掌頰二十下复加研詰始供在金林房中閙事并稱金林從前在他家花烟舘時有熟客短少錢洋是日路過向索紛爭事在晚上十一點鐘時金林房在樓上小婦人房在樓下打架則在梯後問金林所識係何人答稱是崔金桂打架時崔在樓下金林曾呼伊名字司馬謂此事與爾無干亦可照直供出桂林仍照前供司馬着帶鄭玉亭到案指問桂林曰此人在塲否答稱此人並不在塲事後曾來探望小婦人言今日不可與伊等兠搭適巡補至將鄭拘案司馬謂爾與伊于何時相識答稱去年臘月鄭供小的在廣東兵艦上現在請假回籍于去歲之杪到此司馬謂旣欲回籍何事逗遛爾昨供短少盤川如何還至花烟館生事究竟崔與玉桂卿有何仇恨答稱不知惟聞王欠崔洋五元向索 
 
 

Page 3

 
 
肇釁司馬傳訊李金林供稱今年十九歲湖北人與桂林合開花烟館並無所謂本家者問爾與王相識至今幾何年矣答稱並不相識司馬謂若此則是桂林說謊矣遂喝再掌頰桂林旋與金林對質兩下各無實供桂林仍指定是金林所爲司馬著取竹枝來喝令將金林衣服脫去正欲鞭笞金林叩乞求饒供稱是崔與趙錢等三四人打架鄭不在内司馬着傅錢裕和詰其如何打架答稱不知司馬謂金林眼見爾在塲何得諉爲不知打架之事由崔領袖與爾無干何妨直認錢仍含糊以對司馬着傳趙殿香詰問趙供此事小的實不知道是日路過花烟間見多人擠擁因之袖手閒觀司馬謂不打諒不招喝令笞四百板又提王占鰲詰問王供天津人二月初二日偕馬姓販馬到滬司馬詰錢曰崔王之事是何仇怨爾總知道錢仍支吾司馬喝拖下笞至二百板又問崔曰爾與王有何仇怨崔供稱前次販馬來滬王向小的借洋五元延約不還找尋無跡前日偕鎭江人啞巴子在烟館吸烟王將啞巴子打傷因之閙事司馬謂爾旣借洋與王諒有交情何得將伊毒打喝再拖下責八百板判今荷校半年趙枷四月錢枷二月三人鎖在一練上發蘭芳里滋事處示衆鄭王旣據烟妓供明無分着尋妥人保釋旋有留春戯園包飯人鄭耀山將兩人保去司馬又謂桂林金林兩妓曰現在此等人在滬者不少事後諒要尋仇可速將烟館閉歇勿再作此種生意遂判將兩妓發交普育善堂擇良婚配案結 
[上海縣署瑣案]  
　　前紀已革副將張德孚賒取安吉衣莊之貨不付價銀由衣莊控諸英公堂蔡二源太守訊供送縣前晚裴邑尊升堂訊究莊夥施吟香訴稱張誑去皮衣十七件價洋二百二十元叩乞銘追給領張稱寓在洋涇浜中和棧皮衣由該莊夥方姓携至棧中交司帳人曾和園售賣當卽付洋惟欠找六十元而已何誣稱誑騙施稱莊内並無方姓夥友當日實由張姓經手邑尊着施將張姓交案張仍發水利廪看管候函請英公堂飭傳中和棧司帳曾姓到案集訊核辦○去年野雞敦夥刦縀子案犯陳矮子訊實解省臬憲過堂時忽翻供不認發回本縣前晚裴邑尊升堂訊鞫陳堅不吐實邑尊怒飭暫置木籠内令將原供承認再行批解○前有唐儲氏控稱陸阿春欲以未過門之長媳配與幼子叩求提究裴邑尊批飭原差查明實在情由禀候核辦○楊師橋人余松寳控王桂生糾人突至家中將兒子振法拉去叩求提究云云曾登前報裴邑尊訊供之下着地保王肯堂明白禀候核辦并函請鹽巡營將肇釁人交案 
[英界公堂瑣案]  
　　華捕禀稱山東人曾南生與林阿三爭設魚攤持刃逞兇并將林之醃魚抛散爲特拘案請懲林供小的在菜巿設攤售魚曾突來驅逐將魚抛散約值錢四百五十文曾供此處向爲小的設攤今被林佔小的惟向理論不敢行兇蔡太守謂曾持刃紛爭與理不合着賠林錢四百五十文兩行交保回籍○捕頭稱粤妓連喜訴稱初賣與梁氏轉賣與葉氏今又押在郭氏處計洋三百六十元該氏欲販往新加坡我實不願有同鄉人葉九芬肯爲擇良婚配料理身價洋銀故特送案請訊連喜供與相同葉供認識該妓已有多年見其情狀可憐故願爲之擇配郭氏稱小婦人並無將妓販往新加坡之事旣欲從良决不敢阻惟請追還身價銀兩蔡太守飭將該妓交保酌償郭氏洋元○包探王阿二禀獲積竊陳阿四起到衣物失主金阿四等四戶均已認明今將人贓送案金等投案報失請領陳認竊求恩蔡太守判笞責二百板發捕房管押半年以儆起案各贓交金等分别認領○二百三十六號暗捕禀稱竊犯姚桂松專用長桿挑竊人家所晒之衣今經緝獲起到衣服并詰得尙有各贓已賣與舊貨攤主張阿順往吊不承旋被搜出失主均到捕房認明今未投案該竊俯首求恩張供不知竊贓是以誤買蔡太守判姚笞責一百板發捕房管押三月張罰洋五元起案各贓交捕帶回給還各失主○華捕禀稱查獲竊犯張和尙起到衣服醃肉失主已到捕房認過今特送案請懲該竊泥首求恩該捕禀稱張已屢次犯竊蔡太守判發捕房管押三月各贓帶回給還失主○華捕禀稱昨獲挨門圖竊之王阿元送案請辦該竊供稱飢寒交迫無奈犯竊蔡太守以其圖竊未成姑從寛宥判管押七天○包探秦少卿禀稱徐阿元所拉東洋車並無照會中途情形慌亂恐是竊來徐供車實租來情願補領捐照蔡太守判罰洋一元着卽補領捐照 
[法界捕房瑣案]  
　　前報列會捕局勇在葉秋江家查出販賣幼女一節所謂周大蓬者於前日至公堂攔輿控訴王司馬着帶往捕房昨日升坐訊問趙彩珠之父趙邦才投案備質司馬將周研詰周供彩珠脚痛領至醫館敷治路過葉家門首小坐片時旋有人來索錢卽被拘進捕房管押司馬詰訊趙邦才趙供小的在鎭江爲染坊生意前年小使走失因偕妻來滬找尋回家後妻與小的反目乘間脫逃因託周姓表兄帶彩珠來尋母司馬謂尋人何必帶女兒諒爾窮苦欲將女抵押或售錢耳又謂周曰爾何不直說周仍照前供司馬著提葉及彩珠到案問葉曰彩珠究竟住爾處幾天答稱祇初八一天初九早上卽被拘進捕房司馬謂周曰爾如何說小坐片時卽被拘押且爾稱與趙爲中表行前日彩珠已供明是隣居遂着掌頰一百八十下趙不應將女交周帶來糊塗已極着掌頰二十下責畢將彩珠交趙領去周葉兩人分别押候交保○昨報列無錫人馮阿狗控妻陳氏走失云云昨晨王司馬蒞捕房提案研究衆人均照前供司馬以馮陳氏不應私自在外着掌頰六十下交馮周氏馮阿狗領回伊母陳王氏叱釋○昨有瞽者倩人扶掖至案遞禀訴稱小的曾相識一婦於去年八月走散至十月經人執柯另娶某氏爲妻前婦時來吵閙爲之投案請懲司馬問爾在何處營生答稱在三馬路設灘日日在外算命時或穿走小弄前婦動輒兇毆司馬謂爾住在英界可投英公堂控訴倘在法界生事不拘何處皆可鳴捕拘拿諭畢叱令退出 
[上海四馬路高易籌賑公所起解河南第十三批賑欵並請惠賜賑捐公啓]  
　　敬啓者經佩翁准十七日起程前赴河南放賑敝所於今日湊備庫平紋銀三千兩申規平銀三千二百八十八兩計裝三箱託佩翁帶去以資散放前蒙全亨號助痧藥一千二百瓶梁金池太守助自製甘露午時茶五千六百包陳善昌助痧藥一千二百瓶紅靈丹一千二百瓶太乙丹一千粒李協翁助痧藥五百瓶蔡同德號助藿香正氣丸二百包邇遐齋助甘露茶五百包并託佩翁帶去當疫疾之盛行藉靈丹以補救功德誠非淺鮮惟大工尙未合龍春水已形危險哀鴻徧野待賑維殷查潘振翁已由東赴豫今經佩翁又中滬起程不患辦理無人而患無欵以接敝所謬司收解四載於兹當此災形吃緊警電頻仍旣乏點金之術復憂無米之炊終夜以思旁皇無措惟有籲懇海内仁人不厭不倦慷慨樂施或示以持籌之法或代轉募同人倘藉衆善挽回天心俾黃水不至直趨下游是則敝同人所日夜叩禱者也謹此布聞伏唯公鑒[  兩廣協賑同人詠南陳德薰拜啓二月十五日]  
[上海陳家木橋電報總局内豫皖賑捐處會同絲業與昌高易文報四公所起解豫皖第十一批賑銀公啓]  
　　敬啓者本年正月三十日起解豫皖第十批賑銀三萬兩後疉承各直省官紳義士賜助捐欵業已積有成數兹于二月十七日會同起解河南匯票庫平銀六千兩皖北庫平現銀一萬兩匯票四千兩共合規銀二萬一千九百八十兩又痧藥四千一百服紅靈丹一千二百甄太乙丹一千粒純陽正氣丸三千七百服甘露午時茶六千一百服膏藥一小箱卽交經佩卿先生帶至豫省分别散放連前共解規銀三十二萬一千五百四十七兩七錢五分内計敝處收解者十七萬一千兩有奇絲業會館籌賑公所收解者六批止四萬兩陳與昌棧協賑公所收解者八批止二萬一千兩高易公館内　賑公所收解者十三批止六萬兩有奇文報局内協賑公所收解者十批止一萬九千二百兩有奇計歸豫賑者二十萬一千一百六十二兩八錢歸皖賑者十二萬另三百八十四兩九錢五分尙望海内大君子陸續輸捐俾資接濟不勝叩禱之至二月十七日盛宣懷陳煦元施善昌葛繩孝陳德薰王松森經元善謝家福同拜啓 
肇 
 
 

Page 4

 
 
[上海陳家木橋電報總局豫皖賑捐處初十十一日事略]  
　　二月上旬共收英洋一千五百餘元規元一百三十餘兩湘平銀五十餘兩曹平銀四十兩連仝爐坯對開銅洋制錢砂錢折合規元一千三百八十八兩七錢二分二厘○𪶌省來電綏翁鑒李君秋坪准由汴公禀旌卹請將官銜年歲籍貫及何年月日病故辦賑幾年從速電復○俞蔭甫太史續來楹帖十聯又蘇電局來太史所書屏幅四條係潘心一善士所助均托戲鴻堂代銷○小補老人函云有本堂潘余氏産後垂危脫簪珥以助賑經貢建侯先生先後寄繳八十餘元病竟獲痊人言助賑療病不爽於此益信○盛澤王夢翁同里金小翁太倉繆季翁各第四批蘭溪電局郭六批戲鴻堂來黃愼之殿撰潤資武進縣正堂金浙江防軍文案貢建翁各欵均到先此報聞 
[十月四日爲紫詮老伯大人花甲誕辰南保遠在金陵不克登堂拜祝今值歲暮賦閒學吟四章非敢云補祝榮慶聊以表景仰微忱而已 
錄呈訓政]  
　　先生風雅獨持輪壇　東南屬此人曾記昔年吟拙句曾蒙賞識出風塵群彦趨承舉壽觴側聞四海頌聲長蟠桃熟候春常在絶好年華正杖鄉江左蜚聲學業純况栽桃李徧成春辦香專向南豐祝詩賦萊臺敢效顰自愧髫齡學未成清時人瑞慶昇平南天爲仰星辰爛昨夜光芒分外明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[墨蘭助賑]  
　　茂苑周秉臣先生誠心爲善前見晉豫順直各災屢經以畫資助賑今於十五日起仍畫墨蘭三個月盡行交陳與昌彚解災區摺箑紈扇每頁五十文屏條加倍堂幅再加倍由英大馬路善　里施醫局收發遠者信資自給扇册五日取件大件十日取件同人公啓 
[勸人百錢助賑歌]  
　　天道從來必報施福善禍淫語豈謬他人有難我救他我若有難天必救此乃循環一定理世人何爲參不透吾今作歌告同人但願人人能聽受今年鄭州河决堤二十餘縣成澤藪死者已在魚腹中生者逃奔棲高阜身無所穿口無食僅存殘喘命難久皇帝宵旰念民災百萬帑銀發恐後無奈災區地甚廣哀鴻嗷嗷身羸瘦昔年吾亦曾游梁旱荒已覺救掣肘而今又遭大水荒萬姓陷溺難援手家産蕩盡井廬空流離失所如遇宼如此奇災世所稀令人聞之要發抖十年水旱兩度災此意難將天心叩其中亦必有緣故天曹定案决不苟溱洧自古多淫風輕棄五穀罪難宥或者以此干天怒竟使河伯蕩其垢當此天災流行日必有神明鑒屋漏作善降祥作惡殃人人皆當書座右我蘇雖然少大災水火瘟疫亦時有卽如今冬天不雨都愁明春麥難秀幸遇大憲虔告天觀音大士代申奏大降瑞雪壓麥田春熟必定盈田畝臘雪兼可免喉疼上蒼何待蘇民厚以此視彼河南民不啻地獄苦難守奢華成俗是吳風内省未必眞不疚何弗趁此好年成做些善事消厥咎吾今勸人捨百錢窮人勉力亦堪湊蘇城戶口二十萬集錢萬貫立時就其數雖微推行廣災黎亦可沽升斗富家原當解餘囊廣積陰功貽世胄平民無力難厚施小惠天知亦不負非敢以此博善名聊以報答佛天佑譬如燒香還箇愿菩薩　亦肯點首救災恤鄰垂古訓行道有福天所祐當年蘇丐助旱賑佳話流傳豫民口我等反　及若輩自問亦覺赧顔否天下苦人原不少此等災民不如狗此歌雖俚或可聽更發狂言驚老幼我若不救他人難自已有難無路走[  昔遊梁人作於吳門]  
[上海四馬路高易公舘内籌所李秋坪經收河南皖北十二月廿八至三十等日第三十三次振欵清單]  
　　廿八日信昌隆交來慶商佐堂洋四元汪春華劉雪堂劉日暄各洋一元無名氏錢五千鄭業卿三千六百友留餘書屋一千四百文共捐洋七元錢十千文伸洋十元○宿邑同善堂募求愈子錢六千補過齋散人善上無無名二戶各三千文悟養子無名氏各二千無名氏空空子各一千共捐錢念九千伸洋廿七元○天順祥號交來雲南鹽法道湯幼庵觀察寄　捐册十二本内安字七百零五號册武定州胡岫册剌史銀十兩又百三十號册雲龍州張典三刺史　雲龍州屬公銀三十兩又七百四十九號册平彝縣劉紹田大令銀二十兩又七百五十三號册麗江縣韓西舫大令銀十六兩又七百三十八號册楚　縣吳荆湘大令銀十兩又鎭雄州吳啓夫刺史募七百六十四號册性誠堂慶餘堂各銀十兩主敬堂六兩張秀峰五兩共銀三十一兩又宣威州陳竹史刺史募七百五十號册陳鴻勳銀二兩七錢金　勳炳陽黃謙程廷照揚好謀各銀一兩劉益順九錢李恆順掦鴻各三錢六分支吉甫吉盛東福星燕賓各二錢七分鴻順昌二錢四分嚴永清彭開泰各一錢八分共銀十一兩伸愼平銀一十一兩三錢八分又羅次縣賈退菴大令芬七百廿三號册賈汝讓銀二十兩羅次戶書一兩高淮清張曾寸文林姜開科王兆吉各三錢王聯魁二錢李春熙周際昌王文波王際泰正昌王銓史開吉耿升陳在范　張廷弼駱鶴年幸泰各銀一錢共捐銀廿四兩安字七百五十八號册永平縣丁酉谷大令募永平縣正堂丁銀十兩范榮李玉梁各二兩劉焙芝羅耀章廉紹唐張裕昆趙常進各銀一兩蘇振宗周喜各五錢共捐銀二十兩安字七百三十三號册阿迷州吳楚潭刺史募銀二十兩雲字十五號册曲靖府正堂全八兩宣威州正堂陳六兩馬龍州正堂杜四兩共銀十八兩雲樓軍門募雲字九號册雲南臨元鎭何聰彝堂七物山人各五兩臨普中營哨弁九員五兩四錢敦厚堂四兩戴作舟三兩胡景春天祜昌戴齡葉樹藩中立堂熙珍蔡渠堂彭祖詒夏献與吳渭生二二兩遊府楊一兩六錢以餞敬堂一兩二錢都府楊楷守府顧思義李萬華克復堂登灜徐儒楨陳葆勳鄭說陳書田劉崇本堂譚有章奏佐西李四部堂孔四源堂餘慶堂王錫吉各一兩宗紹曾張百煦敬開第各五錢共銀六十七兩七錢以上十二住共捐二百七十八兩零八分除匯費五兩五錢實匯來銀百七十二　五錢八分伸規元二百八十七兩八錢四分○知省惕子無名氏各三百文熊氏四百郭氏桐蔭軒仁卿氏敬丨堂無名氏二戶有心記桐蔭堂各二百同蔭軒無名氏二宏業堂各一百共錢三千文伸花洋三元○湘恆祝廷翁寄來涇川翟舘紋十兩趙思詒堂洋五元心餘居士四元聊負居士三元繼述主人二元付兆生一元共洋十五兩又紋銀十兩伸規元十兩三錢八分○全泰盛局交來皖省三又河厘卡募啓氏因病愈洋十二元仁之氏陶庵氏各三元路河居士朱紹訓堂寳善堂各一元僊源居士蘭坡氏各半元共捐洋廿二元○揚州謙益恆堂一元○洛德堂半元寳善堂無名氏各二角無名氏一角合來洋一元○通州怡生福銅洋廿元○廿九日綁如内史洋四元又册彰秋樹主那各山人洋一元○　城祝萬氏洋十四元高蔭芝銅洋一元○乾昌局交來江右太和號吳宗敏錢二千五伯謝應星劉作棟各一千五百文謝廷住謝席珍謝文尹相清各一千文繼美堂彝叙堂力不足氏各五百文謝恩芳吳惟選各四百文蕭繼三蕭秉振蕭和卿王常利王恆吉羅炳章各三百文蕭玉卿胡華玉蕭義宣謝寳亭黃桂英賴建恩趙春華陳景明廣聚店謝炳輪謝笑山李鳳五尹安行各二百文謝鳳騰同德合德蓮英欽邦分邦銘清泉劉藜閣松齡陽春頌智順成否尹雅才尹大忠袁呂元張俊魁張舜階謝學揚學錫與渴學士各一百文共捐錢十八千合來洋十六元○漢口茶業公所寄來祥册有心無力人無名氏方靜薌方茂隆致和祥生泰行曾體臣隱名氏質南濱日新求免灾疾謹愼山房恆義泰各三元歐陽亨梅徐　垣榮生周楚楊觀泉傳恆英歐陽鳴卿彭芹修各一元共洋三十四元○朱傳文本洋一元陳采臣洋一元江萬順胡用各錢二百文古猷州三百文　周諸琴溪合四百文左宅一百五十文史若舟一百文古猷胡五十文共捐英洋一元本洋一元錢一千四百文換來銀一兩零九分○三十日福州莫藹樓翁寄來漳州無名氏銀一兩九錢八分劉崇德堂三錢六分揚殿堯吳劉氏各一錢四分四厘無名氏七分二厘共銀二兩七錢○義昌懋洋十元○以上統共收規元三百零二兩零一分英洋十六元三角花洋三元本洋一元銅洋念一元 
[上海北巿絲業會舘籌賑公所施少欽經收山東順直河南皖北賑捐丁亥十一月十八日第一千五百八十五次清單]  
　　葉遠蔭葉長清合洋一元無名氏求病速病愈五元安記求小試順利高列前茅三元微愿氏一元再生氏爲與室八裘氏同庚七旬雙壽求保康健由恆康莊來十元翁詠笙一元悔過子求保祖母病愈十元嘉善求是居主人節省日用十元蕭山萊歡堂揚寄來楊門王氏求病速愈十元鎭海袁江李佐飛求骽疾速愈四元内有銅洋二元玉峰氏託存義公號來山西祁縣闔宅利生堂十元朱姓錢五百二十文汪益修先生交來皖芝無名氏曹平足六十兩合規元六十四兩五錢江海　關許載倫洋一元寳綸堂十元元源莊來隱名氏二十元徐德昊爲妻眼内瞳人反背求保速愈十四元寳應許庚生寄來京口慶餘軒七一老人求病愈五元同里吳小谷一元又無名氏一元金　陳世德堂爲小兒驚愈完愿求保平安二元尤門王氏咳嗽完愿二元媚川逸史求病卽愈先助十元嘉興勸募公所寄來王笠夫募四元浙寗昭文號五元姜堰瑞元號寄來宮姓七　常熟陳門黃氏求病速愈一元恊泰同人節省口食五元李文煥緣衣捐助山東二十元又助河南綿衣捐三十元平安氏綿衣捐五元丹陽無力子同人四元楊州春羲堂一元南京曹梅生一元杭州晋義莊由愼裕莊來二元○易豐棧來隱名氏無名氏不書名清和氏張芝珊張禮昭六戶各洋一元邵松記孫來記各五角○高平瀾記雲記師曾室主三戶各洋一元立記二角力不從心人錢二百瑛記靜記漣記三戶各一百文存根文記各五十文共十戶合洋三元二角錢六百文又治記珠記各錢二百文又唐金生一百文○本埠全盛局募張墨齋邱紹盈陳瑞祥施咏琴王雙桂鄔來金施賜福張子銘陳永智陳裕生吳永國陳明奎十二戶各錢一百文又無名氏四百○烟台春成德號募黃永興隱名氏韓仙喬三戶各錢五百文谷文江三百賀萬年彭竹齋合五百文福發順全發順雙發順三戶各二百共九戶合錢二千九百○種德堂經募應惠善戴養元各洋四元應林小姐二元無名氏二角陸阿秀一角○愼餘庄來山陸姚酬愿洋十元又平安二十元○古潤無名氏募拙存居陶延英各洋五角春輝堂四角十八子尹氏各二角不名氏無名氏各一角共七戶合洋二元○琴川可讀軒主人募葉錦如洋一元可讀軒三角程是伯二角無懷民友石山人各一角無名氏三戶各一角共八戶合洋二元○天成泰布號來其順堂周洋十元樂安堂孫無名氏朱無名氏陸三戶各二元敦善土一元○仙女鎭金帛非子後裔募十七戶洋三元○蕪湖崔同茂募無名氏洋十五元崔義記五元崔　氏一元崔金記六角陳芝屏戴炳全各五角恨無力戴潘氏各三角吳新記趙氏無名氏三戶各二角董先春王雲卿各一角同茂銅洋八元共十四戶合洋二十四元銅洋八元○周　陳季生募計槐堂洋一元榮泉松盛各四角立隆曹星岩各三角良利不留名恆源隱莊馮九華同順六戶各二角張同泰一角共十二戶合洋三元七角○姑蘇宋士杰募洽記棧諸同人合洋七元二角又各工司二元八角○無錫求康安求子平安勉力子三戶各五角不書名四戶各五角無名氏三戶各五角○景鎭余盈軒爲子今春入泮蒙親友賜儀筵資移助代爲造福本洋十六元隱名氏求同事病體速愈本洋二元又求慈母康健本洋二元○仙女鎭碌碌子募楊連標楊寳生各洋五角鄭紀昌曹昌位李　福三戶各二角王錫庚李助釗張炳初李朝品四戶各一角共九　合洋二元○蕩口壽萱堂師儉堂寳樹堂張合華種善會五戶各洋一元○乍浦朱來安募潘同興顧信成陳永茂泰和昌恊大號蔡裕記張仁德泰和楊西屏九戶各錢三百文懷芬二百文不留名翁梅卿各一百共十二戶合洋三員錢五十五○吳山洪中和寄來師竹居募車福善堂洋二員夏岱峰聚福堂各五角揖兖山房綿力子各四角不揚名愼修堂韓晋廷三戶各二角朱和尙洪蘭卿洪仁山德順仁力不足不書名六戶各一角共十四戶合洋五員○仙鎭過壩釐捐分局周愛蓮堂洋十員黎抱璞山房五員陳守樸主人四員無名氏二員忍冬室俞駁賢各一員○平湖秀平橋釐捐分局募怡性居士洋五員徐聯璧二員婁潘鼎二員漡月泉一員 
 
 
 

Page 12

 
 
   
 
