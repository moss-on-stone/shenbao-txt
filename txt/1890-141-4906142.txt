# 1890 - 141 - 4906142

 

Page 1

 
 
[請速領彩] [  申報館協振所啓]  
　　集腋社恊振彩票開彩以後所有賑物經諸君子陸續領去尙有四五彩及其餘小彩約百餘號未經領去務希得　者速來持領俾本恊振所經手事件得以早日了結無任翹盼專此布逹鵠候移玉 
[賑物求售] [  申報館恊振所啓]  
　　本舘開辦賑捐以來蒙海内諸同仁捐助各種貴嚴早已製成彩票售完矣兹又承陸續助下七俠五義卅部隸有五十部吴都法乘一部石印小號石齋盡館廿部東洋漆水錦匣一具内裝感應編未及編入彩物之中是以另行求售諸君子有情殷匡救者請臨本舘選購庶幾裘成築腋飢民得早慶來蘇乎 
[梟博説]  
　　五木之訣有雉有盧有梟梟者色之最下者也博者得盧則勝得梟則負此其意殆亦取鴟梟惡鳥之義故不僅博者惡梟卽非博者亦無不惡梟於販私鹽者而亦名之曰梟則更爲天下之公惡矣吾不知私鹽之蠧國病民與梟之惡孰爲高下第以其爲害於閭閻結黨横行抗拒巡軍習以爲常毫不爲怪是殆性之凶頑本於載禀與梟烏之啄晴書母同一天地間乖戾之氣所鍾若而人者不知之則已苟其知之未有不遠而避之者孰則親而近之也乎乃孰意梟而以博誘人而人乃竟受其惑而庇之親之也噫異已昨有署名蒿目時艱人郵來一函其言曰賭博爲害地方多矣賭博而出於鹽梟其爲害更何如耶近有人自蘇州震澤鎮來述及現有鹽梟在震澤鎮卜塘地名小稻塲一帶大張旗鼓開設賭塲雖未識其姓名實　其爲梟匪本地間有紳士之公正者恐結怨於若輩後禍不堪設想皆箝口結舌而不敢聲其紳士中之不公正者則難保無得賄包庇之事且近來風氣往往於當道尚未舉辦之時彼受苞苴者恐利源之將絶卽思嫁禍於公正里紳以故公正紳士亦懷畏懼居其地者在從前茶寮酒肆或見若輩在座居然陳利兵帶洋槍人亦莫敢誰何况又借賭以誘人則將來後患更不可問所願當道袞袞諸君惠甩閭閻安輯鄉邑去莠以扶苗除暴以安良消患於未萌内斷於心勿專仗可以賄通之吏胥紳士致受其蔽密查而嚴禁之則小民之被德無涯矣來函之所言者如此竊以爲梟也者人之所畏者也梟之横可以殺人可以放火可以刧財可以刧人勒贖其爲患於人也無所不至誰敢親之近之賭之爲害也苟非甚不肖亦無不惡之充其害可以傾人之家蕩人之産壞人之名節隳人之聲名甚而至於可　喪人之性命其爲患也亦無所不至二者有一於此已足以害人而况合而爲一乎然或有好賭者以是爲玩具藉此爲消遣計或小作輸贏不甚輕重勝固欣然敗亦可喜若此者不得以賭徒目之然此輩所與必係同類諺所謂錢不對不賭人不對不賭者也若夫鹽梟而大開賭塲則其所與賭者大都皆梟之類也嘗聞人言賭塲無父子初聞之駭然繼乃知此言也盖賭經中之所載以言乎賭則勝負之數必誠必信决不可以容絲毫之情雖父子亦無所私徇故曰無父子然則卽此言以思之在賭塲上者尙得謂之人也乎哉曾與友人言夫人之賭也何爲也哉求其贏也然與賭者若而人孰則自求輸者如人人皆欲贏則輸者其誰苟無輪者卽無嬴者此理甚明獨奈何想贏者不肯計及於對面也且賭塲之中奇禍百出僅曰輸錢猶其小焉者也而其奇禍之來則又無不由於輸錢而起嗚呼人雖至愚極陋安肯自掇奇禍而乃以好賭之故偶一涉足禍卽隨之彼雖不自哀人且從旁哀之矣梟之不可以爲雉雉之不可以爲盧賭塲之信也以雉爲梟以盧爲雉則又賭塲之智也賭徒之伎倆神妙莫測而傖猶以信義目賭徒吾則以爲賭徒之與鹽梟直是一而二二而一者耳鹽梟之惡在於奪人之財賭徒之財又何嘗非奪之於人者哉乃爲鹽梟所奪則切齒恨之爲賭徒所奪則俯首甘之則是賭徒之奪取人財其手段且十倍於鹽梟衙門吏胥差保本以賭徒爲養命之源地方不肖紳士亦多步其後塵故凡有賭博無不聯絡若輩若輩旣受其賂卽視之爲衣食父母又孰知爲何人所設卽明告以鹽梟彼亦充耳不聞若彼公正紳士又因懼禍之及而緘其口則此一區地方直爲梟匪之魚肉寃從何處伸耶當其爲梟則惡之梟而爲賭則庇之梟之取容於人者其毒乃更甚於梟焉地方有此紳士而地方無可爲矣衙署有此吏胥而耳目不能明矣官斯土者正不知其有所見聞否也昔人有言同惡相齊夫曰相濟則猶是兩黨之人互爲濟助也今以一人而爲兩害則并不得謂之相濟矣有司牧之責者若竟聽之任之清夜問心其將謂之何哉 
[本館接奉電音]  
　　昨由京友電傳上諭一道敬謹譯登○四月初八日奉上諭前據御史文上諭前據御史文郁奏叅通州知州張兆豐嚴押斃命重徵勒索等情當經諭令潘祖蔭等查奏兹據查明覆奏此案張兆豐被叅玩視民命重徵糧稅各節均查無其事惟勒索斗行商人王永清月捐米石津貼押犯口粮雖係因公起見究屬不合張兆豐着卽開缺仍交部議處欽此 
[茶船開行]  
　　今年由漢口裝載新茶赴外洋者以婺源輪船爲第一批已於前日行過吴淞云 
[京華寄語]  
　　四月初二日常雩壇皇上親行告祭前門大街經步營修理街道所有兩旁席棚均令暫移步軍統領三堂不時查道諭南營張叅戎將各巷口栅欄關閉多派兵丁把守以昭嚴肅○三月中旬有鄉人數名齊集户部門首適值堂官入署攔輿遞呈堂官停輿閲畢交承辦現審處辦理現審處司員接呈後卽令鄉人對保暫去俟人証到齊冉行到案聞呈中告某公爺訛詐地畝户部須澈底根究也○三月中旬粤海關監督呈報所有大内傳辦五色洋金線一千綹紅飛金二千匣辦理齊全交委員齎京前赴造辦處投交其兩項瀆值應在於六成洋稅項下動支報明户部一俟洋稅屆期奏銷作正開銷○三月中旬有一僕婦回家其夫與之牽驢携帶包袱甚多行至中途　無業游民所見未免垂涎時當日暮四顧無人游民攔住去路將包袱並驢以及頭上蠶珥盡行刦去幸未傷人夫婦狼狽遄行此地距通州二十里旋至通州禀報蒙州派差住拿游民早已遁跡矣此婦上京數年些微積蓄一旦蕩然幾於痛不欲生後得其夫相解始得無事○三月中旬直隷總督半傳相將光緒十六年分長盧鹽課銀四萬兩内有二萬兩易錢八萬串交委員解　户部投批銀錢兩宗暫儲庫門外一俟開庫再行兌收○崇文門中二條胡同有鍾姓者以打鼓爲業生 
 
 

Page 2

 
 
有四子常苦饔飱不繼三月二十三日鍾夫婦忽萌短見吞烟而死由東城坊相騐確係吞烟當具屍格填　詳城一面將屍棺理四子失所依恃悲痛啼號經坊官諭飭分交戚屬豢養○崇文門外打磨廠有玉器周三月二十四日夜間被梁上君子撬門而入將鎖揪開所有各玉器無論已琢成未琢成盡數失去該局未之知也次日始行知覺報明南城坊署及東河沿汛聞所失玉器約值三百餘金兩衙門派役尋拿至今仍無下落云○前門外肉市地方有蒸食鋪三月二十二　薄暮時爐上製煉猪油無人看守以致熱油火發濃烟四起左右隣人惶惶失措　移物件更夫見之卽敲里鑼水會聞警卽來幸人手衆多以水灌潑竟自化險爲吉保將窓所焦灼餘皆無恙真不幸中之幸也○三月中旬粤海關監督將大内傳辦緑玉鐲扁方等件採辦齊全委員齎送内務府交納所有傳辦緑玉鐲等件共銀一萬七千兩在於六成洋稅項下動用俟四結洋稅報銷再行開支○浙江巡撫將浙海關四成洋稅銀四萬兩解部委員親自投批銀鞘暫放於銀庫之旁俟擇定日期劈鞘兌收○崇文門解京銅十大錢一萬六千串按四串抵銀一兩共合銀四千兩差吏解部當日收訖 
[興修要工]  
　　天壇祈年毅客歲遭焚曾經工部派本殿商人赴上海等處採買材料刻經採運到京復經查估大臣率領司員書吏丈量估計尙須銀二十七萬零不日卽奏明開工云 
[茶市情形]  
　　漢口茶市自開盤至今已兩禮拜有奇矣查至初四日爲止寗祁共來一千零二十二字計二五工廿九萬三千餘箱沽出七百零五字計二五工二十一萬二千餘箱兩湖共來五百八十七字計二五工三十六萬五千餘箱沽出五百十六字計二五工廿九萬九千箱有奇然則寗祁之頭春茶核算已來三分有二兩湖則已來七成光景售目之迅捷來源之湧旺俱較勝上年一籌今年俄商辦茶比往年有增上年向英埠轉購者兹悉數到漢自辦故縱使標碼尙稱合算若華商之　牌高貨易得俄商歡心售之可多獲利有許多好茶行情簿上並未見及但聞寗茶之奇馨沽價六十六八兩亦未書入簿内本屆之茶雖云有利然兩湖中之醴陵桃源咸云吃虧最大安化茶有幸有不幸亦頗多耗折照茶師品評謂其出産稍次不爲俄商所悦至寗祁中之祁門河口兩處亦間有吃虧者且言本屆祁門茶額亦增多因婺源與籐溪向産緑茶難於沾利今亦改做紅茶也刻今行情步縮高莊每担約减三五金粗貨隨意减削無定近今俄商購辦稍懈若轉投於英勢必割削更甚始肯收受江上現泊外洋運茶船五艘定恊和行之婺源船爲頭船現已受載議四月初六日起椗出口其餘四船除受雇於俄商爲其運茶外次船不獨無期并未裝有一件較之上年亦未有寂寞如斯也 
[海外奔喪]  
　　秀水莊守齋觀察少有大志尊公蔚人先生由乙酉拔貢甲辰舉人官江西新昌縣經亂殉難觀察以縣佐從軍薦保大令需次豫章曾署武寗縣事居官有聲以事解組在江南辦鹽多年前年渡臺辦宜蘭鹽務留心撫悉事官頗能消弭隐患今年三月十七日偶因感冒遽歸道山年僅五旬有八長才不禄時人惜之長公子儆盫觀察在日本使署隨員差次聞訃奔喪王事賢勞不皇將父亦可哀已同槎諸君所寄輓聯頗多沈痛而貼切以限於篇幅不及備録 
[命案駭聞]  
　　宜昌訪事人信云上路命案之多甲於全省有非命案而謊報命案者一若視人命爲兒戲也聞目下某縣不及兩日竟疉出命案十三件且逆倫居其三不知地方官考成有關否焉按此事實屬駭人聽聞姑録之以符日報體例 
[白下奇聞]  
　　金陵賭博之盛甲于五羊八閩官府以爲禁不勝禁　兄以爲防不勝防局賭者始則以飛甍畫棟爲之窩繼則以皓齒蛾眉爲之餌葫蘆依樣數見不鮮盖若輩之所以引人入勝者無非欲其傾囊倒篋飽我慾壑貪溪耳然而陷其阱者初試焉尙不之覺再蹈焉未有不悟而且悔者卽使劉盤龍賭興方豪並不慮一擲白萬損九牛之一毛究竟此種佳公子翩翩濁世十不得一焉故精五木訣者局不嫌　翻新技不厭其入聖緣近來紈袴家多物以類聚其視尋常賭徒非畏其如炙手之熱卽虞其爲刺眼之芒故一有耳濡目染之人無不爲晋文之避三舍以致若輩有十網九空之謎語由是幡然改計先籠絡一班鮮衣怒馬之闊少或停舸于丁字簾前或小酌于辛夷花底　箋召客不知者疑爲滅燭留髠實則東道之雄北里之稚答賭棍所置之摸金校尉耳乘興而來以爲招我者當不我欺也詎人心如蛇蠍竟不擇人而噬一至是乎邇日有潇湘客槖千金裝初到江南因漁洋有不緣今夕相料理辜負花枝肉映紅之句日傾倒於所謂盛小叢者纒綿不艮忽來某某公子者因之相率置酒以爲歡酒後卽賭不數日罄其裝客始悟某某公子皆局騙蹤迹之則又居然非鳥是子盧也刻下此事已爲大府所聞正不知作何了結耳○不覺燈花落荼毗一个僧此東坡在某寺讀佛經因燈花爆裂將僧字燒去之戯語耳乃前日哄傳城北毗盧菴有燒僧一事並云衆檀越已請官示燒有日矣事爲大府所聞僅令遞解回籍而止城内毗盧菴不一大則種天上之白榆小則栽日邊之紅杏是殆所謂自修菴耳僧湘人也募湘人士之宦於江南者得衆擎之力莊嚴此菴雲斤月斧窮極奇巧足當頫杳眇而無見仰草潦而捫天奔　更於閨闥宛虹拖於楣軒四語中有千佛樓所塑十賢皆不過二三寸沿棟宇上下安置金碧輝煌無比鄉愚見聞朴陋到此不敢仰視惟竊歎那得如許小人成此正果寗俗喜佞佛謂佛世界無貴賤貧富但視其焚修之所至分上乘下乘故習俗移人賢者不免大抵人生以天上王麒麟爲難得未得者卽疑爲寗馨之所出旣得者卽認爲阿嬭亦不辭而闍黎家又創爲無師不度之説使凡持念珠饌伊蒲名爲心出家之深閨秀媛咸願向蓮花座下屈此軟膝焉上年官府以婦女燒杳欲禁未果然試思此身旣生在名門世族婿不患非阿大中郎子亦合有封胡羯末間心有何不足而必持齋茹素一效夫寒乞婆無依無靠者之所爲不亦傎乎有知其事者謂該僧有意還俗尙未蓄髮近來更不歛迹每日專事别誘以至琵琶有落雁之聲菱鏡有驚鴻之影於是有引爲風化之憂者徑羅列其劣狀謀照彼戒中不守清規之律舉火焚其凡骨云○中正街有某嫗嫗子某甲在某署司門簿未納室嫗以屋空因賃與湖南客旅居焉先是有某乙在對門某公館内爲親兵前月因隨官赴任卽以行李交嫗滌而藏之至是乙來取行李則絮在而被皆不知去向嫗亦莫解念居無别人惟湖南客實共晨夕得毋客借藏鈎相戲而忘越俎爲嫌乎客曰然則瓜李之間非口舌所得爭也無已當以老拳奉敬於是約其同鄉之遊閒者十數人將嫗家什物一毁而空嫗遂赴上元縣喊禀且　　傷時署縣事爲梅大令久寓省垣稔知閭巷中逞兇打架皆少年子弟恃其勢力一人倡而百人和不顧法紀不由分説自恃鳥合一散便可置身事外此最惡習下車伊始已將青皮輩懲辦一二今訊嫗知係湖南人益不容寛縱立提客至一訊卽得其情法當笞詎其黨已同來在堂下聞訊頗不平忽有一自稱哨官者上堂一揖願保笞者大令斥以揷訟罪不惟笞而且枷號此人見不准保忿而挺撞又有一自稱少爺者奮衣而上口指手畫以扇拍公案大肆咆哮大令乃將哨官笞一百板少爺笞一百五十板各使荷校於頭門民間以從無衣服都麗之人作楚囚相對者一時傳爲奇事至空巷來觀莫不惋惜其新洋縐袍新京式鞋委頓於風塵中云 
[甬江失火]  
　　月之初六夜三更時警鑼亂鳴葢香客弄同生廣帮棧失火各處水龍洋龍先後馳至文武官員均出城彈壓約焚一點餘鐘共燬去樓房十餘幢幸四面均有圍墻足以格開火路然同門内之鼎豐花莊亦罹是厄該棧存儲貨物甚夥約值二萬餘金且有大錢八百串銀洋二百元不及搬運同被祝融氏收去不亦大可惜哉 
 
 

Page 3

 
 
[南昌近訊]  
　　蒲萄架地方有某婦以棉被出租每夜取錢十六文某甲賃其一賃錢數夜不償婦索取甚急甲欺其女流出言無理某乙見之不平直斥其非甲卽扭乙重毆經人解勸始散噫甲之强暴亦殊可畏已○江省牛痘局設立近三十年例不准取分文近日天花盛行甚至傳染流痘雖倩局中醫治而亦無效殊不可解也昨德勝門外有子媳兩人皆因流痘以畢命媳係童養在家者其母族疑有凌虐情事到來滋閳旋得且實墊用錢千文痛哭而回或者因以爲該局有名而無實不知引種牛痘實稳妥簡便之方且不費分文何善如之至死生自有天命豈局中人所得主持者耶 
[僞票訊結]  
　　西包探瓊同華包探王阿二查得出售小票各家解由蔡太守訊供再候覆訊各情均列前報兹悉該包探等查得文宜齋書坊亦有籌匪彩票出售該書坊夥陸茂生言票由求是齋書局之陳少卿托售及拘陳又言陳少齋托伊轉交書坊消售昨晨一併解案訊問源發來之陳阿狗仍執前詞出售福州票之高阿二仍由怡和洋行寫字人王金和承認此票在福州開張消售向不在禁例是以寄來轉交高阿二消售自高阿二拘案後已函致福州不再寄票來滬齊青書局之胡卿三供確爲籌賑而設如得大彩儘可照付所得盈餘槪充賑濟某書局主仍執前詞文宜書坊之陳茂生稱陳少卿現已到案陳少卿供票由陳少齋托我轉交文宜書坊消售祗賣去二張陳少齋現在蘇州太守商之易副領事謂查得齊青之票的係籌賑卽將胡卿三開釋惟嗣後不准再售此票高阿三旣由王金和申明不再經售福州票須令具保如再出售定千究辦陳阿狗資本無幾明係騙人判押一月以儆文宜書坊之陳茂生旣將陳少卿交出便無干涉卽准省釋陳少卿亦須交保具不再售票切結某書局有起案之洋四十三元撥充棲流公所經費完結某稱此洋原要歸寳山縣境大塲鎮善堂經費太守謂同是善舉毋分彼此以後不再售此小票可也斥退 
[續訊僞表]  
　　播喴洋人查得私造僞表一案昨日下午覆訊播喴洋人偕買辦紀小亭見証陳省三投案禀訴前情捕房將在押之鐘表匠戴雨甫交保出外之同成冷店主劉阿三等解案請訊同轉詰戴曰爾做僞表幾時共做若干戴供自去年七月間起至九月止做過六隻問此表均係同成囑做抑有别人之貨答六表内有四表係同成之貨其餘兩隻本是單播喴舊表另添一印冐充雙播喴間怡拿牌子可曾做過答一樣可做問兩舊表是誰家囑爾做計價若干答由順興衣莊囑做一對得工資洋六角此種生意本不算好决意另改行業所以包探搜時做表之鐵印均放在廢物中同轉曰此印據爾云出洋一元買來爾祗做得六表算來尙未敷本究向何人買來答在豫園内請刻字匠鐫刻尙該匠是何姓名答在途相遇約在茶館鐫刻不知姓名住處問劉阿三曰戴之供詞爾聽見否劉供店中事均由陳者三一人經手做表事只須問陳定可明白同轉曰陳本在爾店爲夥經手諸事均是爾店貨物答店中未曾做過僞貨僞表均係陳之私貨不與店中相干同轉曰陳做私貨爾豈不知答實在不知陳本在我店爲夥後因店中失表兩只綢一疋知陳作事不妥卽將生意停歇因此懷恨有意誣指同轉曰陳前供爾將店中夥計盡行辭歇是否答店中夥計祗有陳一人餘皆學徒不能隨時停歇問戳僞牌之工資必由爾店給付荅店内洋錢進出均歸陳手小的不知旋據專售無印新表之大昌洋人偕鈞泰洋貨店主投案禀稱表由該洋人在外國寄來由我店代售與各鐘表店不知伊等另加牌子同轉問爾等之表共有幾樣荅大八件悶表開天窓四號表等問爾與同成交往幾時答今春經手與同成往來每表一打計洋七十八元同轉卽將存案之僞表給與該店主細看據稱此表認不清楚問原來之表可有花紋答花圈有邊　諭何人均可戳印同轉問陳省三曰爾在同成做幾時答去年六月間進店間店中各事是否爾一人經手表見爾囑戴僞造否答櫃檯上進出生意是我經手帳檯上事與我無十所有造表由店主與戴兩下往來小的不知詳細問爾知該店囑戴雨甫共做表多少答約有五打同轉復謂劉曰爾聞陳供詞否答店内之事並無别人經手小的未曾囑戴做表復問戴曰表究由何人交爾答由陳省三交我陳稱伊等兩人已經合口問陳曰爾旣知其事須將給付戴雨甫之工資帳簿檢出可以查核陳卽查得簿上所付有福小洋三角卽係雨甫之帳劉供此帳由陳所寫小的不知爲何項用塲陳稱小的素不能寫字此帳由爲徒陳鶴生所寫去年交戴之表亦係鶴生經手據紀小亭禀戴雨甫實姓龔到案有意改換名姓陳省三稱要知寫帳事須飭差至徐元盛冷店内傳到陳鶴生可以查對同轉商之祁繙譯官暫各退堂立飭包探往傳鶴生少頃包探李雲發將陳傳到同轉與祁繙譯遂又升坐詰陳鶴生曰爾先時在同成爲學徒否答小的名桂生同成店中之事均有陳省三經手别人不得而知問囑戴所做之表誰人經手答由陳省三交付或一二只不等問爾見過幾只答初見七八只問爾知有福何姓答不知同轉復謂省三曰爾與劉如有仇恨儘可言明須將僞表實在情由禀明陳稱與劉等本係好友决不敢誣指此次之事小的因閒話中被人聽見爲此來案禀明據紀小亭禀此次事幸將造表器具查到如無贓証各冷店竟約齊投呈公禀矣同轉間戴曰爾應有簿據可與人結帳答有經摺現在家内同轉商之祁君謂據戴所供另有經摺務須吊到又可核究祁君然之同轉着陳桂生交劉阿三具保劉仍交原保陳省三交紀小亭帶回戴還押明晨至捕房將摺吊到再行核辦 
[勞燕分飛]  
　　前月中旬黄世表　妻李氏縱令母屬吵擾續將媒証邵廷珍扭案旋據邵遞禀聲稱曾與潘二江爲鄰潘妻與我妻説及伊母早故伊父世表内助無人欲將妓女張月仙聘娶囑我爲媒云云我知黄晨次兩女均嫁與潘其言似屬可信當卽講定茶禮迎娶過門嗣因張月仙回母家黄疑有變與潘串通將我扭案蔡太守隔加研訊着自清理邵又續禀黄到店中百般辱駡又敢刊刻單張分送各店鋪等情前日仍由潘出爲調停兩造各願離異昨日交割收回憑據銀洋婚帖各具切結銷案 
[發倉賑飢]  
　　本邑上年秋收歉溥上憲飭發積榖以濟民食裴邑尊早飭各鄉董保造具清册以便核實散放前日城鄉各董齊集縣署禀商一切旋命關常平倉按圖給發 
[縣案彚録]  
　　范阿全喊控唐俊生顧雲華誘拐伊子和尙當經裴邑尊將唐懲責收所限交和尙而顧避匿無蹤前日由幹差李明將顧拿獲到案昨日午堂邑尊提訊范投案求請究追唐求交保出外以便尋緝顧供本地人向來安分實被誣指邑尊以顧誘拐幼孩情殊可惡判笞二百板枷號三天游鄉示衆○蔡松桂控蔡小芳拆毁房屋案内插身多事之羅暫甫經邑尊枷責在案昨日午堂邑尊問案時有羅雲喬投案求保邑尊准如所請將羅晋甫交羅雲喬保去如有前項情事惟保是問○前經法公堂解送騙子朱東生至縣由邑尊將朱枷責游行街市昨日午堂邑尊提訊朱供現已知悔情願改過求恩交保邑尊以朱屢次犯案實屬可惡着於面上刺誆騙二字使人一望而知不致墮其彀中旋由朱金奎投案具保邑尊斥退候示○前報記薛德泉在城上擲磚由巡防局送縣云云昨日午堂邑尊提訊薛供爲竹匠初次來申在城上游玩見犬在下面行走將磚擲下並無别故邑尊以薛故違禁令判笞一百板枷號三天游城示衆 
[英界公堂瑣案]  
　　包探唐寳榮稱看管洋之陳永生因空房之鎖及銅鈴時常失竊留心查看見有孩子李杏堂串同銅匠店學徒陸金福行竊鎖鈴由李將銅鈴賣與陸金福之師父錢佩卿其鎖賣與林根仙董阿順分别吊贓送案陸申訴前情李供認串同陸金福行竊價賣陸供李向我言　房鎖鈴可以行竊囑我同去我尚不敢李言我等孩子到官亦不致打板子遂與同竊我被師父錢佩卿知打過一次錢供初聞學 
 
 

Page 4

 
 
徒犯竊立卽打伊後由李托寄銅鈴並未受買董供開銅匠店李言拾持銅鎖因之收買林供南京人擺舊貨攤不知竊贓以致悮收蔡太守判李陸二人各責一百下董管押　天林着回籍錢交保贓交陸領○三道頭華捕稱昨夜一點半鐘時聞有聲鏘然似擊碎玻璃窓正在探視適洋房内西人答刻地利司持燈照看我卽入内見李少堂向花園内躱避拿獲送案答刻地利司稱禮拜五曾見此人　過昨夜擊破玻璃窓田巡捕進來帮同獲住在園中檢得磚二塊布袋一隻查係此人行竊之具李供寕波人向爲洋行廚司之阿狗邀我去薦生理不知如何被西人喚捕拘拿指爲竊賊我以無顔見人自尋短見被捕所見送到醫院吃下許多藥水現尙腹痛該西人及巡捕同稱當時搜查祗見李少堂一人並無别人蔡太守問李曰旣稱由阿狗邀爾去荐生理何以時在深夜旣有人查究何必入花園躱避李堅稱實有阿狗其人太守謂今當派差同爾指提阿狗如無其人定須加等治罪李稱務　開恩阿狗諒可尋獲太守飭押候派差指提阿狗覆訊核辦○旗昌洋行西人挨倫稱有姜阿生向我侍者劉紀生尋釁爲此交捕旋據劉言與姜是親戚情願送伊回　波請免究辦劉紀生上堂稱姜是母舅願送伊回鄉蔡太守准劉紀生送姜回寕波○賀東生稱在洋人處經收房租時有遊手妊閒之人在新砌墻上打拳以致時常坍倒囑令工人守候昨晨金菊生練拳當卽　獲尙有唐雙發江小生諒是同伴一併交捕工人稱見金菊生打拳墻上有洞金菊生供工人掮扶梯碰我與論口角並未打拳唐雙發供金被交捕我爲勸致被併拘江小生供與我不涉蔡太守判金管押三天唐交保江開釋 
[法界公堂瑣案]  
　　亨特生收租洋人前　小客棧主某甲欠租避匿一案看棧中婦人張張氏交保尋訪某甲所有生財定期拍賣昨收租人投案禀稱已將該棧生財賣得洋廿五元尙少四十六元請追同轉詰之該氏曰爲何不將棧主尋來氏稱屢尋未見問棧内生財何人拍賣答經收租人賣與陳炳生計價洋二十五元同轉商之祁繙譯曰收租人拍賣生財應請捕房派人看估不應擅專且棧主未到無從再追祁君以爲然隨謂該氏曰爾主人欠人租洋理應調處如今避匿無蹤實爲非是着退下容後再核○通事稱事夫楊子卿因搶奪生意拘入捕房令罰洋二角楊竟出言不遜口稱巡捕拆梢是以押解請究楊稱不敢胡説同轉謂身　無錢亦可懇緩遽行出口駡人實屬可惡　枷號七天發洋涇浜西酒肆前示衆○踏布公所中人在新和樓茶館相打一案判罰該茶館洋元並令吴乃昌將該業行規告示呈詞一併帶到昨吴偕堂倌馮云生投案吴卽遞明白禀詞並呈行規告示馮亦將罰欵十二元繳上同轉收閲畢詰吴曰禀上所稱金姓是誰答係董事吴禀前數日有袁錫祺來店欲將告示牌除去同轉謂告示本不應掛在爾店前日滋閙之事究晉何如答已由同業中理勸楟當矣謂事已理妥准爾將　押尹錫貴等三人保去完案津卽充公○捕禀陳阿榮偷錫茶壺一把由捕拘案贓已有人認去陳則請爲發落包探王榮培禀陳身穿虹口捕房犯人之衣有字跡可辦同轉遂詰　何處人向操何業　南匯人做外國鞋生理隨判還押捕房明晨釋放○捕又禀昨夜小工張長生計阿六偷金利源碼頭煤一包約八十餘斤由捕拘案張計同供煤係駁慶掃艙抛棄之物並非竊物同轉謂掃艙煤均係細碎此煤整塊顯見强辨着押候各掌頰二十○李德秀積欠宋　房租洋五十二元由宋控追限三日内先交三十元餘儘兩月拔付昨宋佑生代兄投案請追李亦役案繳洋二十元餘十元請兩禮拜後再繳同轉謂前限已逾今日尙求寛緩實屬任意延宕着於十三日交洋十元其餘均照原斷○壬鳳寳莊謝氏被騙來滬賣爲烟妓經夫屬尋見控告同轉訊明後飭將一女給領並着鴇婦張周氏將蟻媒尋來再核迭紀報端昨據張周氏將莊謝氏堂母舅張阿榮扭送到案同轉卽詰阿榮曰莊　氏是爾領　否答由其父謝春發等領來許與張周氏爲媳送過八字年庚並非價賣隨間張周氏曰爾前次所交之賣契何來供稱本欲作媳後因兒子亡故乃令爲妓問尙有經賣王鳳寳之蔡大阿姐着爾交出爲何不來答蔡大阿姐現在家内小婦人喚他不動同轉着將張阿榮張周氏分别管押候尋到蔡大阿姐再核 
[贈書鳴謝]  
　　王紫詮先生思將平生著述陸續鋟板行世自去年以來已印成六七種兹又有西學輯存一書剞劂工竣昨以一帙見惠知此書共分六門曰西國大學源流曰重學淺説曰西學圖　曰西學原始考曰泰西著述考曰華英通商事略有圖有説本本源源源講洋務者所當奉爲圭臬先生之博聞多識賑哉時賢中可首屈一指焉 
[正悮]  
　　粤海關監督長榷彼由粤來滬前報悮爲由津來滬訪事者之悮也合爲更正 
[蘇省撫轅抄]  
　　三十日縣丞吴敦復禀知辭奉委赴錫金帮辦絲掮差馮詠芝禀辭秦委　洞庭絲繭差常鎮道黄老太太於四月十六日壽辰○四月初一日藩轅牌示照得署震澤縣知縣李玉方來省另有差委所遣員缺查有海防新班卽用知縣沈熙廷堪以署理 
[浙省撫轅抄]  
　　三月廿六日諭杭縣永辛傳註禀謝飾知赴任正任海寗州判愷壽禀辭赴龍游厘局差試用巡檢曹晋泰由籍起服來省禀　○廿七日前任江蘇海州分司張禀辭赴都 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[妻釀命]  
　　上月某日升江興教寺南北河下地方王姓門首忽　斃一人經該處地保禀縣勘騐當邑　塲時屍親亦聞信赶到旋騐得實係吞烟致死隨飭棺殮領理兹聞其自盡之由殊堪一噱緣死者某中向當長隨因無力娶妻於數年前出資賃得同事某乙之妻暫爲伉儷雙飛雙宿魚水甚欺生有子女各一甲嘗語婦曰爾我雖是假大妻然未始不可白頭偕老當共勉之盖深知某乙癖嗜烟霞而又非常窘迫也不料上月乙忽持價來贖笑謂婦曰春風一别倐忽五年人則猶是也唯齒加長矣甲意難捨難分大爲悵惘然物各有主亦無可如何遂别　聴其領去旣而偵知此事由舊友王姓欲鵲巢鳩占故出資效曹阿瞞之代贖又姬乙特受其指使耳然而隹人已屬沙叱利義士今無古押衙遂愈思愈憤到者控訴官閲調　以甲無論是粗是買總之使君有婦羅敷有夫非他人所能霸佔斟情酌理當歸本夫中無由置辯惟有吞服洋烟與王拚命不意甫至其門卽毒發而斃檢騐之際身畔有寃單一紙瀝訴前情屍親亦屢請將王擬抵現在王及某乙夫婦已帶至縣署但未識賢邑宰若何判斷耳誠罕有之奇聞也故聞其事者莫不嘩爲笑柄云 
[邦江官話]  
　　三月廿九日新任楊州粮捕分府鄧　馬福昌捧檄來揚禀知壬事吴分轉流鑫由甘肅回銷解餉差三十日新委揚莊陳鹺尹紫綬禀知赴差四月初一日閔鹺尹奉璋由通屬來揚初二日都博公座掣籖咠埝塲王鹺尹到揚泰壩李分轉禀知回署○現署兩淮通州分司徐星槎分轉紹垣前經上憲題補海分司缺現奉部覆核准亟應飭赴新任所遺遞分可缺鹺憲卽以准補是缺現署海州分司項書巢分轉晉藩飭回本任第分轉均候署任例應先行委員前往代理俾可交卸起程兹江都轉特委候補運判田蕚齋分轉恩厚代理海州分司已於本月初三日牌示聞田分轉指日卽束裝就道矣 
[江西官報]  
　　補用府何煥章卸辦徐家埠卡回省補用縣陳鼎昌聞訃西母憂署南昌縣馮蘭森禀知三月二十七日任事府經王書臣禀謝充富撫轅文巡捕補用縣張國禎禀謝加級紀録二次日知分發典史陶乃豫繳照係浙江人翰林院檢討連培基由南城籍進京知縣馮學澧騐收五　寨塘上吴世熙兼辦文報局事務江蘇候補縣文頣禀辭回金陵前順天寗河縣丁符九由德化藉來省年文蔚委解九江闕餉進京湖口鎮標外委宋上銓九江城守外委葉東陞俱齎表來省同知葛榮貴知縣孫啓瑞俱解九江關餉進京吕敬直委往南昌東北鄉騐收圩堤府經顧人彦委查德勝門安徽候補同知丁繼瑞由德化籍　省請充駐省提塘周定邦禀見騐看湖北候補府喬聯寳來江領餉士之　禀辭回河南籍守制府經曾仰顔由九江關解餉來省 
[閩省官報]  
　　同知唐雨時卸辦保甲局提調辦福寗府局同知紫棠委辦省會保甲局提調同知沈興本委辦　杭厘局准補水師叅將梁汝魁於二十七日禀謝赴任同知王　禀辭延平府局督轅牌示照得新補延平恊副將賴安邦現已到省應卽飭赴新任以專責成特示 
[蘇城安節局山東代贖江浙恊賑公所三月初一至三十日止第二十一次清單]  
　　王曉初來翁印若助洋一百元陸小園捐閏記保病愈十元恆孚銀樓桶吕仁齡小姐病愈十元無名散户共洋七元長吉氏求免口舌二元企鵪主人一元咳愈一元明心子求妹病愈三元無名散户籌錢一百零錢十四福泰當禀一張當錢二兩五分柏年長桶許人壽堂補種牛痘喜浦氏因種牛痘順吉樂敦勤堂三户各一元以上共收捐洋一百三十七元錢一百十四當票一張恆孚樓桶下旬南陽保安三元長吉氏求免口舌一元馬聾聾錢二百無名另户洋二元又錢十九王鴻耆堂桶調梅書室二百河南善人二百太和堂桶無名錢一千無名氏一百人和震記桶無名助洋四元涵雅堂洋二元顧吴氏一元潘記五百承志廬二百無名十文以上共收捐洋一百五十元錢二千五百四十三文當票一張正在湊解浙江賑欵適有翁印若善士雪中送煤樂善好施助洋成百堪稱見義勇爲善冠羣仁特此申謝合并聲明 
[上海四馬路文報局内恊賑公所經收江浙山東賑捐三月下旬清單]  
　　廿一日至三十日止○吉林軍窻　撥助瀋平銀五千兩申合規元五千二百八十兩又續撥瀋平艱五百兩申合規元五百廿八兩以上均由本埠志信票號交到○仙鎮王陶庵翁募求孫病愈求外孫病愈求甥病愈四户各助洋二元又續來求孫痘症求子痘症兩户各二元福州電局洪竹卿翁一百元由總收支所交到○蔣雩旋二元高郵武廟賑所丁玉軒翁募隨緣堂三元郭宇平海會堂兩户各一元李敏卿爲先人冥辰懺資移賑四元又　來足　軒四千文代人和事一千不書名早有此心意兩户各二百龍姓一百朱任氏服符病愈三百以上實收洋六元安懲桐城縣署徐祥守翁募　洋十元銅洋兩元無錫知仁莊經募趙旭升善士次共洋廿元無名英十元銅洋一元○本埠可熾順號來營口天合永號規元十兩另四錢四分源增永號規元十兩另三錢七分淮安姚止卿經捐周靜安六元姚止記三元姚秀記一元金陵機器局帳房王楚賓募山陰八十三老八求平安十元張華炎李士慶張學初繆乃彬袁仕逹尹健菴仕國起姚少齋杜來寳九户各五角孫萬順唐夢如萬元祥潘世燦王廣興李長慶樹德堂郭炳均謝志棠李竹生王德發魏阿士嚴阿有十三户各三角吴星齋郭雨樓共捐五角王楚賓湊一元一角○天津海防支應局憲朱觀察經交救災册陳華珊經捐原庫平銀四十四兩申合規元四十八兩六錢七分三厘以上細户另登報章○蕪湖招商局李募補過處補讀書屋二户各一元○申報舘賑所彚解第七批賑欵規元二千兩○楊州陳熙春經交鎮江元和莊募各大善士一百三十二元又本洋十元合規元九兩五錢無名保小兒平安陳談氏求症愈兩户各十元江蘇無名五十元常州馬趙氏兩元○高易賑所彚解第六批浙賑規元一千五百兩絲業賑所彚解第九批浙賑規元四千兩○耕讀齋洋一百元○高郵武廟賑所丁玉軒募趙名誠六元田寓恆二元藍之楨四元不書名爲乳孩莊子祈災退平安五元○安慶電局經交張青翁銅一元○漳州電局李鳳儀捐漳州龍溪縣刑慕沈可齋翁捐周崑山番洋四元黄雨生黄用斌陳春記何笑山蔡　成傳伯猷六户各番洋兩元福記慎德堂魏張孫黄　占宜昌號怡興號永泰源七户各番洋乙元新泰安王惠山王家和黄益之采南緞莊采南布莊棉發布號森記布經記布恊隆布昇茂布捷記布益昌德成棉泰徐蘇堂恊遠號彩彰號聯茂恊安布泉榮長成面文彰號二十三廫各番洋五角以上實收爐坯洋廿七元爐坯虚開十五個承德堂黄爐坯洋二十元○湖南長沙寳成銀樓捐隐名氏銅洋十一元英洋兩元○○本旬共收規元一萬三千三百八十六兩九錢八分三厘英洋五伯廿四元計合規元三百八十七兩二錢三分六厘爐坯洋四十七元計規元三十三兩三錢七分銅洋十五元鎔見計規元三兩三錢二分五厘爐坯對開洋十五個計規元五兩三錢二分五厘○五項共合規元一萬三千八百十六兩二錢三分九厘○連前共收規元一另三萬五千二百廿二兩二錢分一厘○解出浙賑第十一批規元一萬另一百九十二兩○併前共解過規元一百另五萬七千六百廿二兩二錢五分六厘○實凈墊解規元二萬二千四百兩另三分五厘合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
