# 1909 - 85 - 4912987

 

Page 1

 
 
   
 
 

Page 2

 
 
   
 
 

Page 3

 
 
宫門抄 
　　閏二月十一日召見軍機李德順　徐宗蔭 
[交片]  
　　閏二月初六日軍機處奉 
論交宗人府轉傅慶親王年高爵尊輩分較長免其在文華殿班見相應轉傅遵照可也此交 
論說 
[論華婁之違法選舉]  
　　諮議局選舉。於我國爲創辦。於我蘇爲獨先。辦理得宜。遠足立各省之模範。近足令本省人民。興起其重視選舉之觀念。即將來城鎭鄉自治職員之選舉。莫不視此次辦理之如何。而間接以受其心理敬怠之影響。一或不當。不獨貽鄰省羞不獨鄰省之不明事理者。且將援我蘇爲口實。而奉爲辦理之圭臬。而留爲選舉之汚點。即本省之無識鄉民。因未得其利。先覩其害。則此後之選舉。無論爲諮議局。爲議事會董事會。皆將有深閉固拒。而避之若浼者。然則今日蘇屬之辦理初選舉。其關係固絶鉅。而報紙有指導社會之責。得宜者。揚之以示表率。失宜者。砭之以警當局。此固報館記者所有事者也。今請本此主義。以論華婁之選舉。 
蘇屬自閏月朔。舉行初選投票。而各州縣發現之怪狀。報章所載。以華婁爲獨多。雖他縣選舉之内幕。因揭破者少。而未露其眞相。第即已揭之華婁觀之。則辦理者之種種違法。選舉人之運動狂熱。不有以砭之。將使選舉之尊嚴。因此褻瀆。安寗之社會。因此騒擾。而影響於選舉前途者不少試舉其違法之最著者爲主持選舉者告。 
[（甲）初選監督之違法]  
　　選舉章程第六條規定初選監督職掌。其第二項載。（保薦初選投票開票管理員及監察員）第七條規定複選監督職掌。其第二項載。（派定初選複選投票開票管理員及監察員）可知管理員監察員。在初選監督。不過有保薦於複選監督之責。而無派定之權。華婁監察員。先由調查事務所所長。開單保薦於初選監督。而由初選監督逕送照會。是以年長而行初選監督之職掌。以初選監督而侵複選監督之特權。雖照會中有詳准複選監督字樣。然派定必有證書。照會者。派定之證書也。派定爲複選監督之職掌。則證明派定之照會。必複選監督。而後可以發送。若華。婁兩令。於保薦爲懈怠。其職掌。於派定爲濫行其特權。違法一 
章程第三十二條載。（投票所除本所職員及投票人與巡警外他人不得闌入）所謂職員。當指辦理選舉人員而言。所謂辦理選舉人員。當指監督管理員監察員而言。此外皆非職員。即皆不得闌入之他人也。華亭第一區投票所。初一日投票時。有跟丁二名。梭巡於投票人書票之時。或指示其摺疊之方法。或監視其被舉之姓名。無論監督跟丁。未便入所。即隨管理員來者。回顧監督之名義。亦應揮之使出。而濫厠於職員之列。是何爲者。又如婁縣第一區。另有幫察員招待員多人。任意出入。聞該員普無照會。臨時由婁令發一名片邀請。無論幫察員招待員名目。爲章程　無。非本所職員可比。就令有之。不以正式之書類證明其　掌。而僅用個人之名片。俾任意出入於所中。揆諸法理。當不認其有效。旣屬無效則幫察員招待員即在他人之列而爲章程所不許。違法二 
投票用無名單記法。（第四十五條）投票匭除投票時外。應嚴加封銷（第四十條）所以示秘密也。投票開票。除管理員監察員外。初選監督有監督選舉之責。（第六條第一項）所以示愼之又愼也。初四婁縣開票時。檢點匭内票紙。核諸投票簿實到之票。忽少五票。在事諸員。驚惶無措歷二小時之久。忽有某監察員。聲稱票已查得。係由監督誤置他簿所致而婁令飾詞。則謂此五票者。來自某區。因係作廢之白票。未投匭中。而偶置於他簿云爾。不知票紙之有效無效。當由檢票時。當衆核定。未開票時安知其爲廢票。藉曰知之。投票者必自投於匭中。投票之管理或監察者亦當姑任其入匭。以待開票時之檢定。而匭外之廢票　來者。即謂因廢票故未曾入匭。則婁令。於將開票時。亦應預爲聲明。乃時已薄暮。參觀者往。來嘈雜。毫無秩序之際。而票數忽缺。而身任監督之婁令。遲之又久。而始有如此之飾詞。安知無别項情弊。安知非婁令。急智姑取空白之餘票而藉以搪塞者。夫選舉務取愼密。而已投之票。發現於未開票時之匭外則匭内之票。難保無漏洩之事。違法三 
[（乙）辦理選舉人員之違法]  
　　投票者。選舉人之特權。於法令範圍以内。有任意選舉之自由。不受他人之脅迫。者也如或脅迫。則法律必施以禁罰。所以保護選舉人之自由也初七日婁縣重行投票。有杜某將入所投票。幫察員朱某。（姑隠其名）突執其手。謂不舉錢某。定將干涉。此何等行爲。何等口吻。揆諸選舉章程第九十八條。非所謂以暴行脅迫妨害選舉人歟。本條規定一月以上。一年以下之監禁。或三十元以上三百元以下之罰金。而朱某公然無忌。無論幫察員。非章程所應有。而朱某之暴行脅迫。致妨投票之自由已如此。違法一（未完） 
專電 
[電一（北京）]  
　　國籍法條例刻已核定共二十四條其大耍凡入中 
 
 

Page 4

 
 
　　國籍須居中國十年或二十歲或品行端正有殊功於中國者部得特請准其入籍非住中國滿二十年者不得就職軍機内府軍官等四品以上之官及充當議院諮議局員等差出籍須請部批准未經批准無論如何仍中國籍又須無官職及不欠稅者方准出籍嫁女於外人須出籍娶外人女須入籍出入籍均除本籍妻子隨同除籍婦有夫者均不得獨請出入籍復籍或嫁後離婚或此例未行前出籍而仍居中國與權利猶有關係者仍以中籍論 
[電二（北京）]  
　　今日（十一日）王公百官在文華殿班見攝政王均穿朝服 
[電三（北京）]  
　　皖撫奏肅清皖亂余大鴻請軍機處存記加二口銜劉利貞黄鳳歧均懇開復免繳開復銀兩顧忠深已革翖頂應再撤差奉硃批該撫相機應變調度迅速深堪嘉尙所請給獎着即照准餘准擇尤保獎 
[電四（北京）]  
　　江督端奏任德和助振一萬兩請獎候選道奉旨着照所請緊要新聞 
[廷寄催辦匀定州縣公費北京]  
　　攝政王對於民間 
困苦異常關念前日特諭詢樞臣匀定州縣公費一事各省奏報籌辦者已有數省樞臣面奏現覆奏者仍屬寥寥並非有意因循實在不易辦理攝政王諭此事於吏治固有關係於民困亦影響甚大應通飭各省從速辦理不准再緩樞臣遂擬旨廷寄各省略云匀定州縣公費關係吏治民生亦憲政中應行籌備之事豈得視爲緩圖除川貴等省已經奏報外其餘各省迄今尙未議覆實屬玩視要政自此次通諭之後着予限六個月一律恪遵諭旨迅速籌辦並將籌辦情形明白覆奏欽此 
[清理財政處官員銜名北京]  
　　度支部奏設清理財 
政處派定正幫提調總辦各員專司清理財政事宜茲將所派人員姓名録下一正提調四員左丞陳宗嬀右丞傅蘭泰左參議曾習經右參議劉世珩一幫提調二員丞參上行走林景賢程利川一領辦一員丞參上行走筦榷司郎中晏安瀾一總辦十員軍餉司多成制用司管象頣通阜司奎廉槽倉司閔荷生稅課司宋守溦庫藏司孚恒廉俸司博齊圖會計司吕彥枚田賦司郭集深（以上均郎中）筦槯司員外郎張茂烱並聞奏派各省監理官即由以上各員内開單奏請欽簡 
[新易鐵路改歸京漢管理北京]  
　　郵傅部片奏再由 
高碑店至梁格莊之新易鐵路向歸京奉鐵路兼管中隔京漢鐵路不相聯屬調度每苦不靈去歲十二月初十日京漢收回自辦臣部因將新易一路改歸京漢管轄以期脈絡貫通現經分　交收清訖先後據各該路局禀報前來查該路沿途客貨無多進欵甚形减色雖建築資本無須付利一切用度均係撙節開支然每年所虧約在二三萬金上下現歸京漢兼管應即由京漢全路進欵項下彌補仍督飭該路員司認眞經理以期日有起色 
[東督覆查鹽務情形北京]  
　　翰林院侍讀榮光奏東三省鹽務改設官局弊竇太深請妥定章程一摺現由東督徐菊帥覆稱原奏内稱官運局引用失業之無賴鹽商爲員司常令偕同赴灘强硬買鹽且當赴灘裝鹽之際員司夫役勢同搶刦照釐捐票開石數往往浮裝過半一節查吉江兩省官運局並無本地鹽商充當員司惟吉省官運局去夏開辦之初曾令營口向開鹽棧之張績廷代雇車船並無令其赴　裝鹽之事嗣查出張績廷每雇車船間有私扣用錢情事致車船各户嘖有煩言早經將其辭退至裝鹽之際員司夫役勢同搶刦一層詢之各灘尸僉稱官　局員司带同大車下灘裝鹽當車輛畢集時或數十輛至百餘輛各車户中有不耐久候爭先裝載事或有之如果勢同搶刦及浮裝過半灘尸等豈能　忍不言以原奏内稱吉省當商運時每鹽一百斤售東錢六千五百文今官運增至十三千文江省當商運時每鹽一百斤售東錢十三千文今官運增至二十八千上下扶同利歸中　一節查近年商銷鹽價因時漲落本無一定　以奉天省城論之每百斤售東錢十二千則比吉省幾多一半較江省相仿如吉江兩省道路之遠運費之多即商運時果係此數不特無利可沾尙須賠累孰樂爲之現據吉省電稱官鹽定價長春伊盤兩局每斤小洋三分三釐省倉四分二釐榆樹哈爾濱兩處四分五釐阿什河四分六釐寗古塔四分八釐與未開官運以前鹽價除寗古塔相埓餘皆有减民間樂購並無嫌貴江省電稱自去年十月起售鹽定價每石合市錢一百二十八千未開官運之先每石合市錢二百五六十千其價倍廉民間稱便均無勒售情事各等語原奏所言自屬傅開失實又原奏内稱官運之初三省　務總分局各員及天津商人王竹林均暗中集有股分一節查奉省鹽務就灘抽釐本無庸籌集股本至吉江兩省創辦官運均係由公家籌本並無集股之事亦無天津王竹林其人原奏所稱各節未免傅聞失實臣查東三省鹽務前雖　議創辦督銷 
 
 

Page 5

 
 
　　迄因經費支絀且無大本鉅商堪以擔任引課而南北滿鐵道及邊界口岸外鹽尤易侵灌防範稍疏利權即不免外溢不得已乃仍就灘征釐分設吉江兩省官運局與南滿鐵道議定運價妥定稽查章程分起載運且鹽雖由官運仍係由商分銷旣據查明赴灘裝載當無私弊兩省售價加耗亦無畸輕畸重之處辦理情形尙無不合且鹽由官運無需商本自不至合股營私並可杜絶從前奸商等挾私罔利之弊雖從前運鹽之車近或無利可圖然鐵路通行以後前此商銷時即已改裝火車並非因官運而始然現自改章以來鹽釐收數增至數倍成效實己昭著至各該官運局創辦未久詳細章程容有未善自當逐漸整飭即各火車赴灘裝鹽百十乘同時守候爭先恐後雖亦車户人等之恒情然久後或難免别滋事端亟宜飭其妥定章程改良辦法俾從前運鹽各車户亦藉得圖謀其生計務期鹺政振興商民交便以仰副朝廷興利除弊體恤小民之至意奉旨仍着認眞整頓毌滋弊端欽此 
[禮學館酌擬凡例並開館情形續]  
　　一道光禮有一時疏誤亟當改正者即以吉禮言之旱潦祈報徹饌之時乾隆禮皆有樂章道光禮改之報有樂而祈無樂然删徹饌之樂章普删徹饌之禮節則删除之未當也又如祀先醫篇乾隆禮在祀眞琥篇後故於設樂條下注云器數　祀眞武篇道光禮旣升先醫於眞武前此注尙仍不改則注釋之未當也似此之類悉詳加校正 
一道光禮有依據古制而與今不合者如今人居室之制堂不必有東西階士大夫不盡有廟雖有廟多與宗族共之行禮皆於寢不於廟他如廟見之名加景之用凡引據未磪者皆爲更正 
一原書内執事官屬自光緖三十二年奉旨釐定官制所有業經裁撤歸併各衙門自當改書見在官名而於其下附注原作某官以備稽考其吉禮皇帝臨雍釋奠之陪祭官嘉禮臨雍講書之進講官舊爲祭酒司業今當臨時請旨改派暫以陪祭官進講官稱之仍附注原作祭酒司業於其下猶鄭注周禮必引故書某爲某之例 
一乾隆通禮未載堂子祭禮至道光重修炲據欽定皇朝文獻通考爲元日謁拜立杆致祭二篇而於大内祭神之禮尙示及詳伏查欽定皇朝通典載坤寗宫朝夕祭外每月朔祭神翼日祭天其制亦立杆於庭而每歲十二月二十六日恭請神位供於堂子正月初二日復自堂子恭請神位入宫與元日謁拜立杆致祭禮節相因未可闕略謹依欽定大清會典補載大内祭神於後猶明史禮志記嘉靖初沿先朝舊制每日宫中行拜天禮也 
一乾隆道光禮均載皇帝東巡闕里親釋奠於先師孔子之禮而無春秋闕里釋奠之禮似尙疏略應由臣部咨行衍聖公開列禮節編入闕里祇告之後其顏曾孔孟四氏學從同 
一自道光四年修定通禮以後屢更兵事凡各直省名臣忠節諸臣奉旨建立專祠春秋致祭者並應載在祀典編入吉禮 
一直省專祠之祭乾隆禮祇有九神道光禮又增四十四神其中或竟無姓名或僅有姓而無名殊不足以重祀　擬行文各省詳查始末凡係不經之祀悉行釐正 
一光緖年間皇帝萬壽皇太后萬壽大慶遇駐蹕頣和園舉行朝賀筵宴典禮應遵照欽定大清通禮所載圓明園綺春園朝賀禮敬謹增入 
一乾隆通禮於親王昏禮云將及冠道光通禮於民公以下昏禮亦云將及冠而喪禮又有已冠未冠之差恭讀乾隆四十七年上諭嗣後着將王貝勒貝子公子嗣及閑散宗室年已及歲者俱照蒙古王公台吉他布囊之例分别給予品級冠頂其宗室見在當差職分較小者准其與閑散宗室一體照例換給冠頂等因是我朝冠禮載在與章而欽定皇朝通典不著録者當時纂修諸臣或以祖宗家法不立皇太子不能如開元禮之冠禮託始於皇太子加元服耳不思冠義言天子之元子猶士也唐制别立皇太子加元服禮本非經義茲就經義言之則皇太子用士冠禮親王以下可知今擬請旨稽度古禮尋繹祖宗給予及歲王公宗室冠頂之意補冠禮（未完） 
[咨請查拿革員胡煥天津]  
　　吉林巡撫咨北洋順天府 
各處查拿革員胡煥文云照得已革刑部主事胡煥前此在京因案被參驅逐回籍竟敢私行來吉投効在官紳兩界遇事把持罔利營私劣跡昭若曾據紳士張松齡等聯名揭告多欵禀請拿辦前來因已畏罪遠颺故暫從寛免予深究詎該革員不知悛改近復潜行來吉到處招搖實屬　大妄爲正飭查拿歸案訊辦而該革員又復逃避誠恐前往京津一带難保不再生事端除分行外相應備文咨會貴大臣府尹請煩查照轉飭所屬一體查拿　逐爲盼按此事已見前報要聞欄 
[京師近事]  
　　前日召見薩鎭洋攝政王　云海軍一事萬難再緩祇以經費難　只可先行籌備基礎逐漸擴張善耆等於此事究少閱歷你於此事歷練有年遇事切不可推　盡力贊助統期於三年内辦有頭緖纔奸並飭内監賞給食物及荷苞等數事籌備海軍王大臣曾經提議以建築軍港一事關係海軍之命脈將來建築時統歸自行籌辦不假外人之手否則虚糜巨欵猶其餘事 
度支部與政務處議定將各省督撫公費一律增加前己禀准慶邸現擬將如何增加辦法詳加釐定聞此事係因清釐外銷各欵起見不如此恐各督撫必不肯和盤托出云 
軍機政務兩處已將憲政館所擬外官劃一制度改定尙未入奏其内容駐紮總督省分設左右參贊交涉度支提學提法四使巡警勸業兩道其巡撫駐紮省分以度支提學兩司兼左右參贊設提法司使巡警勸業交涉三道區别大略如此 
 
 

Page 6

 
 
川督趙次帥奏川番事繁總督有鞭長莫及之處請將總督移置建昌府於舊治添設巡撫一缺以爲策應又建昌道請加提法使銜拉薩巴塘裏海打箭爐等處民刑訴訟槪歸轄理以免遙隷川臬提解不便之患 
攝政王日昨升圪清宫覲見日英兩　欽使及文武官員親受國書並賜温慰之詞外部態君恭爲繙譯攝政王顏色甚豫 
軍機大臣已决議俟朱祖謀侍郎到京後派在資政院幫議一切事宜民政部肅邸日昨咨飭各省督撫及巡警道以各省警員服制互有參差刻已擬定劃一辦法各省會及廳州縣等處巡警規模粗備其帽靴服色當遵照部定式樣辦理其招募充當巡警者務以資格較深者挑取藉於警務得有速效並派警官查閱各警平日成績若果實力當差即予加薪水以示鼓勵每一期年將各巡警等通行考試一次以資甄别至所需銀欵由巡警道與該省藩司籌商辦理 
理藩部壽尙書日前咨行駐内外蒙古之將軍都統等凡各蒙旗地方若有訓練新兵都當由該旗蒙王先行知照該將軍都統等咨報理藩部所練兵數俟核准後再行訓練以便發給購買軍裝鎗械執照 
政府因閩粤沿海各處島嶼孤懸海中者不一而足必派員詳細調查如有應行墾闢者擬即設法招集僑商振興墾務參倣胡國濂亦卿倡辦瓊島之法辦理 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[俾御史奏叅王協統之結果北京]  
　　御史俾壽奏 
奉天協統王振畿縱容兵丁擾累村民致釀人命一事已經東督徐菊帥覆奏略云覆查此案護兵王簣川因同營兵丁硬坐民人車輛被會衆送局竟敢挾嫌以追要子母爲名將程慶啟毆傷倒地堡防周福財前往彈壓復敢開放手鎗迨程恆啟往救又復舉鎗冋程慶啟開放原參謂該兵丁將程慶啟辱駡兇毆意圖致死不爲無因似此依勢欺凌實屬目無法紀該犯程恒啟往救情急開鎗致斃事犯在光緖三十四年十一月初九日恩詔以前雖係火器殺人不准援免惟係兵丁挾嫌尋釁擾害民人定案時因係彼此互毆未便照擅殺科斷其情實有可原在部議條欵酌入緩决之列應請將該犯程恒啟於秋審時酌入緩决兵丁王文山陳雲勝李貴榮出外辦案硬坐民人車輛致肇釁端已屬不合因會衆將其獲送王文山陳雲勝竟敢隨同王簣川復至該屯以追要子母爲名雖當時王文山陳雲勝並未進屯究未能諉爲不知鮑永興隨王簣川一同進屯將程慶啟拉出與王簣川毆打均屬干犯江規業經兵備處將王文山陳雲勝李貴榮擬以監禁與鮑永興一併責革現又恭逢恩詔請免重科王簣川挾嫌尋釁兇毆傷人本干例擬業經身死應母庸議該協統王振畿於兵丁出外辦案硬坐民人車輛經兵備處送交該營酌量懲辦該協統實因該兵丁探有鬍匪蹝跡仍飭赶緊捕拿以致未及按律懲治復釀事端殊非該協統意料所及尙無縱容兵丁擾累村民情事應謂免其置議 
[湘路公司覆張中堂郵傅部電]  
　　（洙昭允歸公司承辦） 
北京督辦粤漢鐵路大臣張中堂郵傅部堂鈞鑒大部箇電許將洙昭一叚仍由湘路公司興築傅示紳商歡聲雷動莫不欽服中堂大部維持粤漢路政全局一秉大公之盛心遵即赶將洙昭已購尙未發價十餘里立飭寫契交價以竟全綫一百於兩三月内將一應事宜妥爲布置以呈報開工之日起兩頭並舉期於遵限八個月完竣其長沙工頭亦仍分投塡築俾早銜接省綫至公司現購洙昭地畝本係可容雙綫地位目下粤路尙未接通軍軌儘敷萍局煤運將來煤貨並盛遵由湘路公司添築雙軌俾免擁擠其萍灯運價萍洙旣有定章亦應查照並叅酌各路章程定議其各項料件肇康前曾面詢薛道云尙未購如有已購之件公司自應核明照價承受鋼軌一項盛宫保來電云大部已飭漢廠定造價照九廣等處由公司收軌付價查公司去臘已與漢廠議就定軌合同價與粤公司不相上下大部旣先已飭造應請飭即移歸公司接收公司亦即加電聲明並一面將前合同電商照繕簽字以便分限彼此價貨交收謹電呈　乞迅賜據情會奏定局先電飭遵不勝感叩之至先謙肇康匯湘等同叩朔印 
分類新聞 
政界 
[土膏專賣之先聲南京]  
　　江南財政局以委查省垣七業情形酌 
　辦法具禀請示當奉午帥批云查土市公行之設原爲稽核土藥銷數起見所議責以專售批發勿得零賣甚屬公允不惟對於零星土店界限分明而於逐年减銷辦法亦有把握應准照辦至零星土店旣按章祇准零售並應責成公行嚴密稽查不准出境販運及接受外來大宗貿易以保存公行之權利仰候通飭該管衙局所遵照辦理 
[邊吏剗烟之肆擾貴州]  
　　興義縣郭次堯大令於剗烟一事頗爲 
注意然殘酷成性往往借端以魚肉鄉民共闇無天日之狀態實足令人髮指眥裂者一距縣三里之東壩鄉民李小井與夸缋拔貢蔣體勁有隙蔣誣李於大令謂其違抗不剗大令遂將李枷號示衆朝夕带枷同出親臨剗除李有老母年八旬餘攀轅哀祈衰老之人悲痛過甚復被差役叱嚇揮之道旁膺疾不起家人抬回即行就斃隣里爲之陳情邀恩大令判罰繳三十金始允釋回奔喪一距縣三十里北鄉之楓塘因該處出一命案縣役盧金奉票到鄉大肆婪索爲鄉民所攢毆此次剗烟議起盧獻策謂楓塘產烟最盛請先從該處下手大令從其請率差前往鄉民聞之男婦皆潜蹝匿跡大令至枵腹從公差役又獻徚曰居民雖逃牛則依然在也盍牽回署中彼愛牛必羣來求取則罰金不難矣大令然之將闔村牛數十隻槪行牽加署内幾不能容限三日不領變價充公三日後果來領者纷纷每一牛繳價銀十圓云一距城八十里之外北鄉鄭屯魯屯萬屯熊屯各處大令於去臘親臨其地剗烟天寒晷短所剗無幾地方插花甚多或府或廳犬牙相錯地又奇零年事迫促爰派差分途督同圑首剷除魯屯劣圑李成龍視爲奇貨串同縣差曾發藉端勒索有賄者略事敷衍無賄者不惟凈絶根株尤任意箠楚有鄉民周某被李與差非刑吊打炮烙徧身傷重殞命大令驗屍後僅在屍塲宣言此差係誤夘曾經革出云 
[澈查皖南釐卡南京]  
　　安藩司前奉江督札飭會同牙釐局委員 
澈查灣沚釐卡司員等勒索米商規費一案日昨將查覆情形開摺會詳督轅略謂本司遵即會委試用知縣陳懷清馳赴灣沚釐卡嚴密訪查去後茲據陳令禀復按照單開各節逐一查明開呈清摺到司查核摺開各條雖多係查無實據然或事出偶然及援例而行等語即爲釐卡弊　若不嚴行禁絶何以肅釐政而服商民現在該卡委員業己改員接辦所有 
 
 

Page 11

 
 
　　司扞人等均已易人本司等一面將所指各弊嚴札該卡並通行皖省各卡一律革除務期有益於公無病於商上副憲台裕課恤商之至意所有遵札查覆緣由理合照録清摺具文轉詳云云奉批仰即轉飭接辦灣沚釐卡委員妥爲整頓革除積弊務期裕課恤商兩無窒碍並通行皖省各釐卡體遵照辦理 
交涉 
[哈埠籌收華商經費之交涉吉林]  
　　俄鐵路界内之華商因未納 
俄自治費均被封禁經李右軒觀察與俄員違尼耳磋商數日始充暫准行商數星期俟外部與俄使會議妥洽再行定奪即將情形電禀公署徐欽帥當即電違外部恐至期未結商民大受影響特撥銀一萬兩交鐵路商會存儲俟到期不結依然閉門困守以作各商飮食之用並令哈爾賓關道施植之觀察曁江省鐵路交涉局會辦于振甫觀察親赴外部禀陳此事以便磋商了結因偕東清鐵路幫辦違尼耳於十七晋京 
[禀催飭令麥奎離礦安徽]  
　　英商凱約翰開辦皖省銅陵縣屬之 
銅官山礦案訂立合同早經逾限作廢乃礦師麥奎不遵廢約匿居該處雇工開採裝運礦質迭經皖紳督催該礦師迅速離山停工將案議結詎麥奎仍復開挖裝運如故實屬不合刻經全皖路礦公會會長洪思亮等按照該英商訂立合同逾限早應作廢各條逐欵駁詰上禀當道咨請江督轉飭英領速飭麥奎離山停工將案議結以杜後患而保主權經帥據禀後即准照辦矣 
軍界 
[籌辦長江要塞工程南京]  
　　江督前委章觀察亮元沈觀察炳謙 
辦理要塞工程事務現經兩觀察擬定辦法將要塞全部工程分爲三期第一期專事計畫第二期辦理要塞内部建築交通等事第三期安排砲位布置兵房至要塞總局第一期内設於省城以便與各叅議籌商第二期内即移設江陰以便實施工事 
[獎勵辦圑得力紳士江西]  
　　贛南道俞觀察日前電致撫憲云庾 
境各匪首迭經各營陸續拿獲現查僅有雲吉孟和尙一名已購線懸賞嚴緝餘匪多於深谷中零星藏匿山徑紛歧已飭各營分路細心搜捕吳鎭已派宋中軍明都率隊抵邊常川會哨彼此梭巡惟粤境之匪首尙未就擒殊深焦慮現懸重賞購緝紳士李天明周述舉辦圑練甚爲得力職道已諭令幫同營縣辦理清鄉該紳應請各先賞給五品翖頂並乞先行電飭傅諭以爲激勸 
[整飭淮安圑練南京]  
　　淮揚海道吳觀察前將閱看清河縣圑練 
及各鄉常圑情形禀請督憲鑒核頃奉批云淮安各屬盜風甚熾搶刦頻仍舉辦圑練實爲目前當務之急該道親赴清河各鄉閱看圑練具見盡心民事勞瘁不辭深堪佩慰前據電禀大槪當己擇　電復茲據禀叙詳細情形頗爲切實惟事貴持久應仍切飭清河縣督率在事　董隨時妥爲經理勿任稍滋弊端至應如何明定賞罰之處即由該道妥議章程禀候核辦 
學務 
[陸軍小學畢業之訓詞南京]  
　　本月初八日爲江南陸軍小學畢 
業之期江督端午帥蒞堂演說略謂今日爲諸生得畢業證書之日此爲江南有陸軍小學畢業生之始本部堂不勝欽慰至於陸軍中學須於秋初開辦諸生受憑之後仍須遵照本部堂去年留堂補習之飭珍惜光險勤求學業異日者蔚爲將材發揮國光軍旂所至　若長城此諸生之榮亦國之榮也聆者肅然 
[豪紳毁學之結果蘇州]  
　　靖湖廳西洞庭山用頭鎭豪紳鄭祖庚 
等毁學各情迭紀前報茲悉旅滬同鄉公舉之調查員沈君齊安已與秦君清之於初二日調停竣事仍以雲深堂租與小學堂其毆辱人員由鄭祖庚等服禮了結初七日爲該學開幕之期靖湖廳劉司馬率同用頭司親蒞該校行禮學界到者如戚君蘭初徐君日先徐君仰韓何君省三蔣君宗培吳君炳剛徐君紹龍等先距鎭之一里外早有紳士鄭君伯軒劉君馥齋鄭君連城等歡迎道左另有第一第二兩學堂學生均來参觀禮畢徐君日先沈君齊安相繼演說而散 
實業 
[粤路共濟會之後勁廣東]  
　　近有股東宋以梅到共濟會取閱章 
程（宋係留日理科畢業生）深明公理慨言粤路股價日就公司内容腐敗可知已於前數月在高廉雷瓊八屬學會内刊發章程組織股東會不科省城今日竟有共濟會出現深表同情將來彼此可以聯絡一氣 
[店夥要求增工風潮漢口]  
　　漢口各疋頭店有因事出號之王明 
安徐俊卿等假齊帮爲名煽惑各疋頭店帮夥要求店主加增工價并閏月全薪經布帮首事在夏口　禀控以王明安等事不干已傅案收押各疋頭店夥因之大動公憤相約同盟罷工所有各店現在只有小倌站櫃台照料生意各店夥復齊集大布公所擬用强硬手段勒令疋頭店一律停閉不准不倌站櫃關道齊觀察聞信以似此擾亂市面形同棍徒當禀請鄂督飭巡防隊管带督中協陳士恒鐵路營標統張永漢巡警江漢二道夏口廳督率兵隊合力梭巡彈壓　免匪徒暗中乘間滋事一面查拿聚衆爲道之人懲辦如有抗拒者格殺勿論並由夏口廳諭知各店夥請商會與店東和平商量照舊安心貿易風潮始漸平息 
[窰灣鎭商務分會成立清江]  
　　徐屬窰灣鎭商務素稱繁盛去歲 
由各商集議設立商務分會公擬章程并舉定王祖培爲總理禀准大部特於二月二十七日假蘇鎭揚公所開會任事是日來賓除本鎭各商號外州尊曁本鎭文武印委各員紳學兩界并邳屬各集鎭商號之執事共約百有餘人先由徐州清鄉局坐辦吳太守靜山演說刻當商戰之時設立商會最爲切要之圖惟須實事求是勿盜虚聲庶成效可期繼由應州尊韓卿演說商會成立原補官力之不及惟須研究公理和平辦法使風氣開通庶炣日期進步又由釐捐局總辦鄭大令筱軒演說商會重在維 
 
 

Page 12

 
 
　　持商務本鎭積弊日深一日極宜固結圑體整頓改良庶商務可以蒸蒸日上後由該會代表鄧君築之演說開會之宗旨與本會應與應革之利弊至晚始散 
雜紀 
[李長發打虎紀吉林]  
　　延吉廳屬春芳社土名凉水泉子獵户李 
長發素以圍獵爲生日前持鎗赴石頭河溝裡打圍途遇猛虎即開鎗該虎受傷竄入林内李跟踪尾追不意虎伏林内迨李近前突出撲李相持許久將李某髮辮抓去嚼斷左臂同時李亦抽刀扎傷虎心而斃李即旋回行五里許流血如注加以天氣嚴寒倒地凍斃閱四日家中赴册尋找已獲屍軀尋其血跡得獲死虎售錢一千一百吊作爲埋葬之費 
[饋送牌傘之末路山東]  
　　魯撫袁中丞接據紳民呈詞以各處牧 
令往往於到任或去任之時授意不肖紳衿或本署書差賫送德政牌傘此項費用率攤派民間前官去而後官來視爲例舉政民間疾首蹙額怨　繁興等情遂牌示云德政美矣苟有恩施於民則翦嘉樹而心傷樹豐碑而淚墜古人可作誠不我欺乃下車之席未温而皷吹之聲忽起期月未必已可三年何嘗有成牌傘胡來德政滋愧想該牧令爲此或有二計一則以爲民間旣予我以德政之名必不能再加以貪暴之目一則以爲上司設因事而加愆彼即有詞以護短此外則尙有二便一便於歸田以後爲到廟之陳設品一便於諛墓之文爲碑誌之渲染料不知如前之計今日容有受愚之百姓未必盡爲受愚之上司不因多牌傘而紀功亦不因無牌傘而加罪如後之說則家祠之陳設何如公衆之口碑一手之揄揚難掩萬口之唾　亦未見其便况今日之訐告者即爲賫送此項牌傘之人是民也未必盡愚而官乃如此不智牌黯黯兮無色傘纚纚其不揚本部院並非煞此大好之風景特憐此掩耳之盜鈴嚴檄同僚收拾盡凈少一份牌傘並無損於諸有司留一份脂膏亦有益於我百姓文到之日即將本部院此諭照録黏貼並敍明該牧令如遇有此項牌傘亦應拒而不納私相接受自好不爲但儆將將勿追已往　再藉此擾民論罪惟墨勿謂言之不預也 
小說 
[初選舉之醜歷史（續]  
[一名哭松江]  
　　廣演說令子赴卿　運動請友吃麫列痊諸公。又兩日不聽見在下講醜歷史了只爲在下多無事的忙碌。所以不能按日演說給諸公聽。這是在下的不是。致勞諸公渴念。今日又要重　　　。再登講席。說給諸位聽聽。想在下所說黄大鵬的事情。諸公必定還没有忘記。這日大鵬聽見鵬子的話兒。便詰問道。你有什麽法子。鵬子不慌不忙說道法子甚多。還是甚易。大鵬轉憂爲喜道。有甚麽法子。快些說來。鵬子把指頭在棹上一拍道。你要常選。必須多得票數。你要多得票數如何能够多得。必須運動。你要運動。那在城運動的人甚多。你資格較淺。素來又是吃烟的。城厢内外的人。那一個不知。這又如何運得動呢。說到這裡。大鵬又着急道。你說法子甚多。我本並没說有法子。鵬子笑道。兵法所謂攻其無備。出其不意。你要運動。必須避熟就生。避近就遠。孩兒鄊下的親眷朋友狼多他們尙没有懂得選舉是何等事。也不曉得議員是何等人。倘然喚了一只船到四處鄉下去運動。不怕父親不當選。大鵬一聽孩兒一番的說話。笑得大鵬兩眼没縫。說不出話道。是眞的是眞的。鵬子道。這豈有假的事情孩兒　年開船到小崑山賭錢的時候。那裡賭友。狼有幾個熟悉的。若此去運動。必然還有效驗。鵬子說到此間。便搔首道。所難倒有一事。大鵬急問道。何事何事。鵬子道。金田螺釣玉蟹。必須要有金田螺。然後釣得動玉蟹大鵬笑道。我道什麽事。倘　做得着議員。這此船費我倒不惜的。其子道。不是船費的話兒。到了投票的日子。必先還要預備百餘碗爆魚大麫。十念棹豐滿酒席。 
[南湖小萬枊堂内夕照亭之影]  
人日雪霽與孫 
寒厓登夕照亭 
作亭對雷峰塔 
故名（南湖） 
不夷不惠兩孤 
蹝坐對寒華野 
興濃盡日吟懐 
無處着四山殘 
雪一聲鐘 
清談 
[選舉瑣談]  
　　監察員一時失着運動家當面受欺蘇屬禀縣重選舉日。警兵五六人伺門外有鄉人某。甲短褐不完。手執洋傘。貿然入投票所。張目四顧。問某相何在。（所謂某相者初次投票任監察員職而此次不到者）時有某監察員。詢以何事。甲闖然答曰。彼屬我舉彼。我己請楊先生寫就。故特送來。彼何故不在。監察員笑云。汝旣欲舉彼。此處自有票紙。請在此處自寫。鄉人搖首曰不會不會。遂逐之出。 
又有某乙。似學生狀。入所執筆自語曰。錢某乎賤某耳。遂書賤囗囗三字而去。旣田所。即途遇錢某拍其肩曰。弟已遵命書君名矣。其人大喜。再三稱謝而别。後某乙語人曰。余豈肯舉彼哉。聊以相戲爾蓋明知此票之無效云。嗚呼甲何愚乙何黠。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行選舉開票]  
　　江蘇蘇屬（蘇州崑新） 
崑新兩縣初七日重行投票初十日開票仍以實到數平均折半計算崑山以二十二票爲當選姓名録下胡國樑二十七票　張遇高三十二票　蔣大光三十五票　蔡璜四十票　孫邦英二十四票　余宏淦二十二票　新陽以十六票爲當選姓名録下錢鎏三十四票　王同球二十票　朱以增十九票　沈錦標十九票　趙詒翼十六票　候補當選一人王頌文十六票 
又（松江青浦） 
青浦於本月初七日重行選舉城鄉共投六百十七票以十五人計算得二十一票爲當選初十日開票自上午八時起至下午三時畢事共得合格者十三人照額尙缺二人惟内有少一二票者甚多是否重選容後續報茲將當選人姓名票數録下許其榮五十一票　徐宗德四十八票　蔡鍾秀四十六票　張毓英四十一票　許啟琳四十票　許啟秀三十八票　錢學乾三十三票　沈樹敏三十二票　陳作成三十一票　朱履中三十票　施恩霈二十四票　高藴玉二十四票　吳炳熙二十一票 
又（太倉嘉定） 
初八日行重選舉投票者共計八百七十七人以十三人除三十四票當選初十日仍在縣署大堂開票茲將當選人姓名票數録下李汝堃七十八票　金文翰六丁七票　陸錦林六十三票　錢元轍五十一票　黄世祚四十九票　黄增禧四十八票　夏日琖四十五票　錢江四十三票　張世雄四十二票　潘元善四十票　陳乃鈞三十七票　陳慶容三十五票　葛以浩三十四票　連前次當選十一人合計二十四人適足嘉邑應出初選當選人額數 
[官長設立]  
　山東 
籌辦處日前通飭各屬略稱查上年憲政編查錧議　湖南巡撫諫電内開有初選凡同廳州縣之合格者皆可舉複選時凡同府直隸州之合格者皆可舉等語是調查當劃分區叚而選舉巃不分畛域總而言之初選舉時此區可以舉彼區複選舉時此縣可以舉彼縣以選舉區爲限不以投票區爲限除黏録原電分行飭知外合亟札飭遵辦 
浙江 
又聞温州平陽選舉人名前由城廂各區調查員先後報告事務所經王蘭蓀大令會同司選員詹偶几君覆加校核業於二月十一日彚繕全榜張貼縣署并分繕八分馳貼各　總計得有選舉資格人九百二十二名聞各區尙多有遺漏現正着各調查員磪實調查以便續報云 
[官長調查]  
　　湖南 
湘省諮議局籌辦處近據各屬先後電禀將選舉調查事務所所得選舉人名數據實呈報茲照録如下零陵縣蘇令電紳士勤奮現已複查畢總二千三百零九名除另申册圖外謹禀武陵縣陶令電初選調查草簿已如限造竣共得選舉人一千八百十二名現卽遵章辦理複查事務黔陽縣后令電調查複查均畢共得六百六十三人巴陵縣梁令電初選人名册總數九百三十二名古丈坪廳莉丞電選舉人名一千零八十九尅專賫 
山東 
籌辦處致登州府電登州文太守鑒來牘及司選員禀均悉寗海馮牧辦理選舉名册種種違章似於迭次公牘均未庽目訪聞馮牧凿未實行調查但飭每社各舉兩人塡入名册故於選舉資格一槪懵如似此敷衍搪塞新政前途何望名册爲咨部根據本處斷不能代人受過貴府見聞較切且申送清册爲期甚迫甚請加派妥員前往督同照章覆查赶辦並盻將馮牧因何違章詳情報處并逕禀撫院查核籌辦處養籌辦處批附生孫迺濬等呈寗海州蔑視選舉禀據禀如實該牧敷衍搪塞殊出情理之外昨據登州文守來禀大略相同當即電飭迅派妥員前往切查赶辦仍依限造册申送矣候抄行登州储一併據實查覆詳院核辦 
籌辦處詳撫院文略稱奉憲台札開准青州副都統咨開以據本處詳請轉咨青州副都統查明駐防旗籍學額歷年進取名數切實咨覆轉飭核辦據查旗營學額定例每五六名取進一名每届入場人數多至一百餘名少則六七十名光緖二十一年歲考取進十八名二十二年科考十五名二十四年歲考十五名二十五年科考十名二十七年歲考十一名二十八年科考六名三十年歲考八名按照歷年山東學政送到紅案名次逐細開列咨覆憲台飭由本處會同本署學司查核具覆察奪等因當經咨由本署學司檢齊接管裁缺學政衙門歷年考取紅案巻宗逐細稽考查光緒二十四年姚任歲考取進青州駐防十三名二十五年榮任科考取進十名二十七年尹任歲考取進十一名二十八年尹任科考取進六名三十年載任歲考取進八名三十一年載任科考取進九名綜計青駐防學額近十年内最多時在十名以外最少時在十名以内咨覆到處核與青州都統咨報名數大致相符查選舉章程第一百八條各省駐防專額議員視該省駐防舊日學額全數在十名以内者設議員一名二十名 
 
 

Page 19

 
 
　　以内設二名二十名以外設三名該駐防歷年學額最多時旣在二十名以内自應酌設議員二名以符定章應請憲台酌核轉咨青州都統知照辦理所有遵飭會核名數緣由理合詳明憲台察奪分别咨照施行再本署學司兼充本處總辦會同主稿不另挈銜會印合併聲明 
[奉天全省選舉合格總數表分别如左]  
　　複選區域　　　複選監督　　　　總數 
奉天府　　　　高樹　　　　　一二七六九 
昌圖府　　　　查富璣　　　　　四五一二 
新民府　　　　管鳳龢　　　　　三四四八 
海龍府　　　　孫壽昌　　　　　九○一六 
錦州府　　　　　恒慶　　　　　四二九○ 
鳳凰　　　　　譚國桓　　　　　七○八二 
興京廳　　　　廖炳樞　　　　　一三七一 
洮南府　　　　孫葆瑨　　　　　　四八二 
統計作處　　八員　　　　　五一九七○　　 
來函 
[續紀長洲縣初選情形]  
　　逕啟者敝人前次投書第三條云云於局章第七條第一項本省二字尙少體會蒙加駁正極佩感敝人所以致誤之由緣初見元和選舉人名册以陸尙書发下京外實缺（亦有非）實缺者在骨）各官姓名等項另行開列以别於非停止公權者竊謂彼造册者之意以爲雖非本省官吏似未便離其職守而行使本籍之選舉權以情理論度亦無願開實缺而應選之人似可無俟當選知會後聽本人辭退也故於長洲開票時遂混合言之致與本省幕友相提並論旣承指示自無疑義惟長邑趙監督及從事開票所職務者偏以本省幕友兩江總督署文案章主政鈺仍列入次多數重行選舉單内謂初選當選非議員可比不應作爲無效堅執不可遽爾宣示竊謂初選當選人仍複選時行使選舉權者本省幕友選舉權且停止之自與小學堂教員得被初選當選而不得被複選當選爲議員（見第八條案語）僅停止其被選舉權者不同（初選當選人云者乃複選時行使選舉權之人非謂複選當選人必限在初選當選人内選出之也）近有一般論者每謂初選落選即複選時無緣被選則局章第五條當云凡屬本省籍貫或寄居本省滿十年以上之男子年滿三十歲以上而初選被選爲當選人者得以互選被選舉爲諮議局議員而該條所加案語不當更立程式云云適相牴觸足見其說之不可通以如是之解說致初選時小學堂教員竟無人被選而開票之宣示偏又謂初選當選人尙非議員雖屬本省幕友當作爲有效一彼一此又適相倒置是何薄教員而厚幕友乎無論不能應選即欲選舉他人而不得又何待當選知會乎然則此次再選雖遵章加倍開列姓名已有又次多數中一人隠抱向隅之憾有效乎無效乎以俟夫世之明於法理　論之再初九日該縣第一區投票所秩序凡敝人前次投函及其他揭載所指各節已逐條改良過則改之有古君子風良用欽佩合併奉闻 
本埠新聞 
[紳董請改建馬路]  
　　本邑二十三保十一圖紳董王增元商民王 
志徴等以工部局擬自高郎橋起續築馬路至引翔港西栅爲止惟該處一带古廟墳墓以及鄉民房舍甚多若在該處築路殊多未便具　蘇　請商領袖領事務將路綫移北十餘丈朝東至引翔港鎭北築造方可無碍現奉瑞方伯批示云高郎橋接築馬路圈及民房廟墓果如來　所叙路綫移北十餘丈彼此即可無碍以與工部局築路工程尙無出入究竟開拓馬車遇墳廟蘆舍如何避繞租界章程曾否詳議及此約章有無專修姑候咨請上海道查明商辦該董等應即回滬候示不必來省歧凟　茲經滬道蔡觀察查核虹口租界定章第二條内載凡工部局築造公路遇有廟墓不得擅自穿越應將路線改避又第三條華人墳墓非由家屬允遷不得强令拆毁路線應用之地尤應預先商明價買今該處旣有廟墓應得繞避特請租界領袖飭遵云 
[各賭徒聚衆尋仇]  
　　虹鎭二十三保十五圖鄉民吳燕三等昨投 
道轅呈控著名賭棍高大全即白頭大全等向在胡家木橋聚賭自去冬由巡警局捉賭釀命後串通地保周祥貴遷至虹鎭相近張姓地上搭棚擺賭本月初七日另有江北帮賭棍大英子俞二等爭擺賭檯起　尋仇經高大全約得浦東旗晶棧碼頭鹽梟帮一百多人大英子亦糾順泰碼頭小工帮百餘人各藏手鎗刀楷到塲械鬭如臨大敵鄊民恐肇巨禍嗚鑼告警幸由巡警局馬隊到塲始各驅散所有附近田園均遭踐踏爲害鄉民環求嚴禁等情經蔡觀察閱第即諭俟移行巡警局英公廨會同協拿務獲究辦 
[郵差違警交涉]  
　　郵局信差周雨林於本月初三日在城内塌水 
橋地方乘脚踏車疾駛站崗巡士勸阻不服當即拘局將車扣留現由郵政司李君函致滬道請飭將車發還蔡觀察飭據一路一區游正巡官查復從寛斥釋詎周甚爲咆哮不允带去且被撞破巡士號褲本應究罰經郵政司一再道歉並允代派妥人至局領車觀察准之刻已派人往領矣 
[札飭保護教士]  
　　俄東天主教士巴縰非固羅司現在上海鎭 
江各處傅教深恐沿途來往或有匪徒滋擾情事禀由俄使轉請外務部核給護照並請飭令地方官妥爲保護本縣李大令現奉道憲轉札飭差一體保護矣 
[創中國製鹼有限公司誌略]  
　　中國實業素不發違即以洋鹼 
一項而論漏巵已屬不少近聞商界有創辦中國製鹼有限公司之舉集股章程亦已發布該公司董事多侮華人之有名望者或大資本家或大實業家總理兼公司代表考伯爾君與總參議金君子剛素稱熱心辦事西人董事捷成洋行主麥拉君於實業考求有素此外尙有紳富數人附股頗鉅亦允同心扶植協力共濟將來出鹼行銷必廣該公司之發違可操左劵云 
[日領請懲滋事巡事]  
　　日人國慶三郎於上月二十八晚行經舊 
 
 

Page 20

 
 
　　江橋地方突被閘北落差巡士四五人無端毆傷爰於日前禀陳日本領事永瀧君請爲查辦日領以警局巡士例應保護行旅今敢毆辱洋商實屬無理已極故特轉請滬道應即移文該警局迅將不法巡士嚴加懲辦 
[城内]  
　　陳家港塡塞不通○南碼頭地方紫竹林尼菴門首有小港一條本名陳家港不通舟楫近日被商船會館將此港塡塞不通出水妨碍農田經該處董事具禀到縣請　大令准擇於昨日午後會同會丈局委員王明府到場丈量測勘 
印花坊紏葛依舊○道憲蔡觀察批印花坊染業司事蔣子春禀批此案現據上海縣訊詳己函請法總領事飭將染業酒資循章酌給應侯復到核辦毌遽往店内算取至所控包探麗紀生带夥入城肆擾一節如果屬實殊爲不合候再函致法總領事查明飭阻著即知照城内七舗地甲楊福即吳杏林爲聽從法包探顧紀生違章領至染業司事蔣子春家捕捉並带同流氓　發等多人搶去英洋四百七十三元曾經蔣　禀控告在案昨奉李大令飭差將該地甲拘訊楊供詞含糊判責四百板並發出堂諭云蔣子春等係飭提之人又據禀請給又自行前赴法廨質訊乃甫經備文即有包探顧紀生違章入城向七舗地甲楊　不見　差竟敢爲之領路實屬荒謬着即嚴責押令將　發等小流氓交案延干再懲 
[南市]  
　　拐幼孩從寛責押○婦人何劉氏住城内竹素堂因其四歲女孩阿五在門前戲耍濳被鄰居童子朱洪生誘抱至小南門外鈎玉弄周姓家議價圖賣被四號巡目偵知一併拘至南區轉解工程局陳參軍訊明姑念朱患瘡從寛戒責一百下押改過局半年 
欠貨洋覔保赶理○滬北新閘成大木行夥葛和　扭控木作頭徐廢堂至工程局因被欠貨洋二百五十元出有期票五紙到期不理陳參軍判交的保趕理 
小學徒懼責私逃○紅木作學徒沈炳業因其師顧順卿時常呵責懼而私逃在南市祥記碼頭被無賴莫阿新勾引由巡士拘至工程局陳叅軍訊判交其師領回莫申斥從寛交保開釋 
莽司帳悮貨分賠○陳家橋航船户某甲上月向王家碼頭祥泰洋貨店購取老牌火油兩箱新牌油五聽火柴一聽被司帳人發票上悮書陳家行潘家航船主楊如堂致由店司施阿福陳順福誤送察出向論楊僅認收火油兩箱店夥陸少琴偕施陳扭楊至工程局控追陳叅軍訊明判照價着分四股認賠火油兩箱着楊交還該店具領 
遇事生風之候究○王家碼頭某洋貨店主周漢臣偕司帳宋鑒山至工程局控被販火油之何華農紏人拆梢洋十二元陳叅軍訊供因何揑稱僞牌火油來店滋詐何供小的見鄉人爭論因買冒牌火油不肯甘休在場理勸並未詐洋判押候查明再究 
昧良密串之竊案○城内源順皮箱店有同業學徒王寳元歇業　借住店内被竊去皮箱兩只匿在小東門外某老虎灶旋與源順學徒徐林生串賣被六號巡士查獲拘至工程局陳參軍訊判押候查明詎被店夥王阿興私開發票託稱該箱賣至某論船未曾送到投工程局冒領局中傅到店主徐海榮質訊屬實判阿興戒責四十下交徐領回管束寳元責一百下拍照逐出箱給領 
[閘北]  
　　不肯認爲舞弊○裕通紡織公司丁函送嚴福梅丁昱章至巡警總局控被侵吞　花洋一千七百餘元經汪裁判提訊嚴供被杭文堯欠去洋一升餘元自已並不舞弊丁供欠洋是實求交保清理官判一併還押候提杭覆訊 
未免含混供詞○蒯滿記毛步裕等控程煥廷祁二以謀充巡警總局馬路工程爲由騙去洋八十餘元一案嗣有安阿福等投道轅禀控亦被程騙去洋數百元請追汪裁判迭次提訊程供詞含混判還押候禀請督辦親提研訊昨日下午道憲蔡觀察親蒞巡警總局審訊因人証未齊改期會審 
[英租界]  
　　賣地案就此了結○德商惠大洋行控蔣石卿賣地紏葛一案昨日會訊原告廷哈律師上堂聲稱蔣於光緖二十九年係將道契抵與原告銀三萬兩至三十三年又找給蔣銀九千兩當時已將該地賣絶恐日久另生枝節應請堂上給諭受業蔣延担文帮辦費律師到堂代表譯稱該地蔣己承認賣絶毌庸涉訟此係原告悮會請察判准給諭原告受衆兩造遵　而退 
殺妻事不能無疑○虹口哈爾賓路居人王美生前晚忽持刀將其妻祁氏砍傷頭面復取剪刀自剌咽喉由氏投報捕房將王拘押昨解公堂請究氏稱其夫素患瘋顚因被用刀砍傷别無他故王美生供稱因妻不守婦道以致氣忿成疾求察據王父王松茂投訴伊子素有瘋病媳婦向來貞潔因兒病發致將媳砍傷是實判王美生送樓流所醫治病愈再核　 
自願歟抑被誘歟○吳廣隆之妻楊氏被鴇婦　王氏黄土氏串誘至小東門外逼令爲娼經吳知悉控請捕房派探　三婦一併提獲解究兩鴇供係吳妻自愿爲娼吳楊氏供稱實被該二婦誘令賣娼是實判劉鴇押女所半年黄鴇押三月楊氏亦有不合發棲流所三月期滿着吳來案具領 
受愚乎非受愚乎○鎭江人王國發之妻王戴氏被黄記泰拐带來滬前日經王來　尋獲扭控捕房昨解公堂請究王戴氏供稱實受黄氏之愚求恩愿隨夫回判發棲流所三月期滿交王來案領回管束 
[美租界]  
　　作苦工押犯行兇○美捕房通事顧月明前日下午乘包車經過吳淞路該處有西牢押犯在途工作忽被三十八號管犯印　將車推翻跌仆於地並被木棍毆擊扭至捕房將行兇印捕管押候飭探查明情形核辦 
賖吃米葡人無理○某葡人住北四川路昨向陸富寳米店賖米不允尋　胡閙華捕上前解勸反被毆打並將號衣扯破拘入捕房押候解送該管領　署訊辦 
硬拆梢○過犯戚道子前晚紏同流氓周金四至海寗路向馬夫陳大生子拆梢不遂將陳腿戳傷三處由印捕拘入捕房押候解訊陳送同仁院醫治 
猛敲打○某日人昨在北四川路將某車夫扭住兇毆並踢傷車夫下部由捕拘押捕房候辦該車夫送院醫治 
[法租界]  
　　法副領升調○法副領事惠法氏近奉政府命令升調漢口正領事惠君奉命後當將一切交代清楚即於昨晚起程前往履新 
經租人控告○祥茂洋行經租人前日赴公堂控義生祥鐘表店盤踞不遷等情經中西官飭傅店中人水長康審訊水稱在該店爲夥店主有事出門該店搬入甫經數月裝修各費已去不資現房主欲令出屋　因一時難覔相當之屋致不能搬遷品司馬以所供尙屬實情姑准限於二十六日搬遷所欠房金一月毌庸置　 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[禮部奏遵議滿漢服制摺]  
　　奏爲遵旨議奏事光緖三十四年十三月二十四日承准軍機處片交欽奉諭旨御史趙炳麟奏滿漢服制請飭催議一摺著禮部議奏欽此欽遵到部查原奏内稱前奉上諭以滿漢服官守制及刑罰輕重參差不齊飭議畫一章程此事業奉明詔無難準情酌理求其可以通行者議訂詳細章程奏明辦理等語臣等逢光緖三十三年九月初三日欽奉詔旨以後夙夜考求竊以爲服制一層原與刑罰不同刑罰重輕所異者罪名自無難折衷酌改服制隆殺所關者倫紀斷不能輕率依違况習俗相沿諸多窒碍議章程則易求實行則難苟遷就而顯悖禮經懼貽憂於世教或定議而終虞扞格抑何取於部章臣等所以愼重審訂而惴惴不安者也臣部自奏設禮學館以來與館員商訂凡例辯論疑難不厭往復近始粗有端緖旋奉上年九月二十九日上諭責成臣部修明禮教移易風俗臣等復思今日大勢欲收修明移易之效其宗旨必先正人心正人心必先厚民德厚民德必先定喪服而喪服以三年之喪爲最重伏查現行事例漢員無論黄外大小文職遭喪皆去官守制扣足二十七個月不計閏起復旗員文職京官遭喪者穿孝百日進署當差其外官遭喪則去官回旗穿孝百日滿後道府以下回原衙門行走惟漢軍任漢缺者丁憂始行照漢官例開缺終喪旗漢旣屬分歧即旗員未能畫一今該御史奏請準情酌理求其可以通行者欽奉諭旨飭催議覆竊維通行之法不外使旗員悉從漢制或漢員改從旗制而已近年以來新政繁興需才孔亟京外各衙門多咨調丁憂人員差委論者或持因時通變之說謂不妨使漢員槪從旗制者謹按中庸九經四曰體羣臣朱子釋之曰體謂設以身處其地而察其心也曾子曰人未有自致者也必也親喪乎公羊傅曰三年之喪疾矣非虚加之也古者臣有大喪則君三年不呼其門所以然者君察臣之心而使之一乎哀也記曰夏后氏旣殯而致事殷人旣葬而致事周人率哭而致事夫殷周待至旣葬卒哭者非謂前此可兼營職事也正以其心專乎哀雖致事猶未遑顧及是以優游以待之也君能使臣以禮臣故克盡其哀所謂體之以察其心者莫有大於此者也後世道衰金革之事有弗辟者然公羊傅稱閔子要絰而服事旣而曰若此乎古之道不即人心夫以服事爲不即人心則可知以致事爲卽人心矣自漢唐迄今治亂相乘歷世久遠喪服輕重間有異同獨親喪去官著在令甲未之或改若因一時之權制而變易千古之經常無解作俑之譏有虧同倫之治此不敢輕議者一也三年問三年之喪何也曰稱情而立文因以飾羣别親疏貴賤之節而弗可損益也創鉅者其日久痛甚者其愈遲三年者稱情而立文所以爲至痛極也斬衰苴杖居倚廬食粥寢苫枕塊所以爲至痛飾也是則父母之喪創鉅痛深必積久而後能釋聖人順乎其情由殯而葬而虞而卒哭而小祥而大祥而禫推而即遠冀孝子之哀思以漸而减所謂立文也飾羣據鄭注羣謂親之黨親疏有别則情有厚薄其服即從三年而遞降於是有期年者九月者五月者三月者所謂親親之殺也若親喪以穿孝百日爲準則期功以下幾同無服而喪服一經爲可廢此不敢輕議者二也論語記宰我問三年之喪期已久矣君子三年不爲禮禮必壞三年不爲樂樂必崩孔子斥其不仁繆協以爲爾時三年之喪不行宰我懼其往故假時人之謂啟憤於夫子義在屈已以明道也其曰期可已者即齊宣王欲短喪公孫丑以爲期之喪猶愈於已之意乃孔子若不相諒而直責予之不仁且决其無三年之愛於其父母何也蓋必其必先以三年之喪爲可已故言發諸口而無疑使誠有愛於其父母則視天下事宜無有大於親喪者而何禮樂崩壞之足憂乎今之丁憂當差者亦未嘗不有說以藉口而天性之愛豈盡泯滅若使明著法令百日之後徑許釋服從仕食稻衣錦相習而安旣非伯禽之有爲而爲將同墨氏之以薄爲道實與今日崇尙孔教之宗旨不符此不敢輕議者三也漢人於期功之喪尙多去官降至魏晋猶或行之若夫罔極之哀本無窮已今功令丁憂起復斷以二十七個月者三年問所謂立之中制耳史稱宋海虞令何子平母喪去官八年不得營葬晝夜號哭常如袒括之日梁殷不佞母卒江陵陷不得奔赴及陳受禪始迎喪歸不佞居處禮節如始聞喪如是者又三年以六朝之兵禍相尋風俗頺靡而士大夫敦篤笍行猶能自行其志如此矧在聖明之世明代張居正奪情起復吳中行趙用賢之徒抗疏力爭至於廷杖謫戍而不悔此特一人之事爾若居官者皆在奪情之例其不肖者或因爲利而賢者豈遂俯從設使海内通儒持古義以相難臣部職司風化何所逃責此不敢輕議者四也我朝以孝治天下官員士子丁憂有朦混匿喪者斥革禁錮定例綦嚴律例載凡居父母喪身自嫁娶若作樂釋服從吉者皆有常刑恭讀高宗純皇帝聖訓雍正十三年十月上　有曰夫事親孝故忠可移於君使其人本仁孝而强奪其情則儳然不能終日必至惝怳昏迷廢弛公事若以爲安則忍戾貪冒之人也國家安所用之而所治士民亦安能服其政教乎大哉王　所以教孝立極凡屬臣子皆當感激涕零豈可輕改彝章顯乖祖訓此不敢輕議者五也伏維聖朝定鼎之初各旗生齒未繁四裔尙多不靖政務緊要人少缺多故令八旗人員百日孝滿後照常當差當時立法自有深意今則天下一家人才輩出旗丁休養生息蕃衍日滋大都托業詩書者居多逈非日從金革之情形可比前者迭奉詔旨令滿漢婚姻弛禁衙門員缺不分近復特派大臣變通旗制獨服制一事依違不决畛域顯公似非所以昭一道同風之盛治也昔元臣烏克遜良楨上言國俗父母死無憂制夫網常皆出於天而不可變議法之吏乃言國人不拘此例是漢南人皆守綱常國人不必守綱常也名曰優之實則陷之外若尊之内實侮之所以待國人不若漢南人之厚也其言至爲沈痛道光年間江蘇按察使裕謙奏請終喪起復滿漢一律一疏謂急公奉上之誠漢員應不後於旗而創深痛鉅之私旗員豈獨薄於漢率土臣民幸際禮明樂備養生送死莫有遺憾惟旗員遭喪獨不能盡禮伸情揆以同以難免隠痛所奏雖未議行亦可見毛裹之愛有生所同旗員之於親喪非不欲自同漢制特以格於成例耳歷稽會典列聖皆嘗欲行三年之喪卒以臣工籲懇勉從所請持服百日仍素服二十七月康熙六十一年十一月世宗憲皇帝並有持服一節乃天子第一苦衷轉不如臣庶之諭此次承辦喪禮百日之内遇元旦冬至及萬壽 
 
 

Page 27

 
 
　　聖節服色臣部援案上請皆奉旨仍服縞素孝思作則允堪垂範來茲曾子所謂愼終追遠民德歸厚者轉移風會端在今日臣等公同商酌服制一事斷自禮經行之千載欲求　一之法别無通融之方中庸稱非天子不議禮不制度魏徐幹中論復三年喪篇謂事行之後永爲典式臣等學識譾陋何足以仰賛高深可否恭請明降諭旨凡内外各衙門丁憂人員無論滿漢一律離任終制扣足二十七個月不計閏起復永著爲令以彰初政之美而垂萬代之型如蒙俞允所有一切喪服事宜再由禮學舘詳細編訂奏明辦理所有遵旨議奏由是否有當伏乞皇上聖鑒 
專件 
[蘇撫咨憲政館籤注新訂刑律草案文（十）（三）（續）]  
　　第九十九條因犯本章之罪而應宣告二等者有期徒刑以上之刑者褫奪公權其餘得褫公權全部或一部按本條規定犯本章之罪加以附刑褫奪公權自可遵行惟公權之全部一部總則所害尙欠周妥應詳細釐定後一律遵照 
第一百條几以顚覆政府僭竊土地或紊亂國憲爲宗旨起暴動者爲内亂罪從左列分别處斷一首魁死刑或無期徒刑二執重要之事務者死刑無期徒刑或一等有期徒刑三附和隨行者二等至四等有期徒刑因前項所揭宗旨聚衆掠奪公署之兵器彈藥船艦錢糧其他軍需及携带兵器公然占據都府城寨其他軍用之土地者均以内亂旣遂論按謀反之罪擾亂治安匪特爲害政府實貽禍於地方不淺其首魁固宜處以死刑現凌遲已廢應處斬决之刑即黨同助惡之人亦未便輕恕今本條規定首魁死刑或無期徒刑以謀叛逆跡已著之首魁豈容尙貸其一死攷日本刑法覆政府或　竊邦土及其他紊亂朝憲爲目的而起内亂者首魁及教唆者處死刑亦無或予無期徒刑之說誠以首謀創亂罪無可逭教唆者情同首惡故均處以死刑似頗允當可以仿辦其餘如第二項執重要之事務處死刑無期徒刑尙可照行其次亦須聲明如何情節處一等有期徒刑又如何情節更輕處四等以下有期徒刑請再妥細釐訂 
第一百零一條前條之未遂罪罰之按謀叛非尋常罪惡可比以其行爲未遂稍從寛貨則可似應不准折罰且下條豫備或陰謀似亦在未遂罪之列或將兩條修併爲一請再酌定 
第一百零二條几豫備或陰謀爲内亂者處三等以上有期徒刑按豫備或陰謀爲内亂自必謀情已屬顯著幸而尙未實行即經破獲此等人犯似未宜輕縱應否改爲無期徒刑或一等有期徒刑惟其中如有隨聲附和者事尙未行可酌予輕刑以安反側 
第一百零三條几知豫備内亂之情而供給兵器彈藥船艦糧錢及其餘軍需品者處無期徒刑或二等以上有期徒刑按旣知豫備内亂之情而供給兵器彈藥等項其爲甘心從逆可知事雖未行罪難寛恕本條規定處以無期徒刑誠爲允當似可不必再贅或二等以上有期徒刑之句 
第一百零四條凡暴動者違背戰鬥上國際成例犯殺傷放火溢水掠奪及其他罪者援用該項條例照行二十三條至第二十五條之例處斷按本條所註理由謂違背戰時國際法規惯例之罪者如交戰之時無故殺戮婦女老稚燒燬寺院美術館博物館荒廢良民之田圃牧場掠奪金銀及有價物品以自利之類皆乘内亂而起不能僅以内亂論應援用該項條例與内亂罪照俱發例加重其弄也等語自可查照辦理 
第一百零五條因犯本章之罪而應宣告二等有期徒刑以上之刑者褫奪公權其餘得褫公權全部或一部按此條犯内亂罪在二等有期徒刑以上自應褫奪公權其餘得褫奪全部或一部均可遵照 
第一百零六條犯第一百零一條至第一百零三條之罪未至暴動前自首者免除其刑　按欲起内亂而未至暴動前自首者即予免罪旣嘉其悔禍之誠说係消除股萌之微權自應遵辦 
第一百零七條凡對於留　中國之外國君主皇族或大統領加危害或將加者分别故意過失照第八十八條至九十一條之例科斷中國臣民在外國對其國之君主皇族或大統領或對留滞其國之第三國君主皇族或大統領有不敬之行爲者亦同按春秋齊君之母猶晉君之母之義則凡與中國有條約以敵禮往來者我國臣民對於其君主皇族或大統領有加危害或將加之事自應分别故意過失即照第八十八條至九十一條之例處斷惟須聲明有條約以敵禮往來者爲準 
第一百零八條凡對於留滞中國之外國君主皇族或大統領有不敬之行爲者照第九十二條及第九十三條之例處斷中國臣民在外國對於其國民之君主皇族皇陵或大統領或對留滞其國之第三國君主皇族或大統領有不敬之行爲者亦同按本條與前條意義相同止可照行（未完） 
國外新聞 
[俄國海軍問題]  
　　初十日倫敦電云俄京聖彼德堡電稱俄國議 
院已拒絶撥欵建造新戰艦之請 
[英政黨集議海軍]  
　　初十日倫敦電云英國保守黨近在伊斯林登開會集議海軍政務蒞會者七千餘人反對黨領袖貝爾福群演說謂彼黨己力請政府承認對於國家應有之海軍責任並請政府於稅則問題應從各殖民地衆願以答彼等貢獻奪雷諾脫式戰艦之盛意 
[日本硫礦肇禍]  
　　初十日東京電云函館附近某英商所開之硫黄礦日前猝然崩塌毁壞坑道一處其崩落之土將其坑道之口堵塞致斃礦工三十四人傷者四人 
[美國修改稅則問題]  
　　初十日鈕約電云美國修訂稅則議案仍在國會討論共和黨對於此舉之意見已漸有違異之態 
[近東大變局百二十六誌]  
　　初十日析靈電云塞爾維亞内閣已允各國之要求電飭駐奥公使米里區君遵照各國照會奥國外務部大臣辦理布加利亞外務部大臣裴泊利柯甫陸軍中將已抵俄京聖彼德堡調停償欵土爾其及承認帝國問題十一日倫敦電云奥京維也納官報法郎丹勃拉脫載稱奥政府因英法兩國暢言復讐之說故仍照現狀維持軍勢不稍减弛 
[德報譏刺海軍之狂]  
　　十一日倫敦電云英國下議院及德國下議院討論海軍問題德國各報微有譏刺并歡賀英德兩國在巴爾幹告成之功績而對於英外務大臣葛雷之宣言謂大陸之國設欲左右大陸政策則必釀成戰禍云 
小說 
[譏彈小說滑稽魂]  
　　第六回吃番菜曲辮子坍檯應堂差紅倌人出局 
走到施雨田背後。對着他微微的笑了一笑横波一盼。啓齒嫣然。這一來把這位包師老爺。看得個目定口呆。神魂飛越。覺得一生一世從來没有見過這樣的麗人。連忙抬起頭來。仔仔細細打量。只見他穿一件密色外國緞夾襖。元色外國緞褲子。襯着一雙不到四寸的湖色弓鞋。身叚輕盈腰肢裊娜頭上带着一頭的珍珠押髮。鬢邊押着一支小小的珠花。淡掃 
 
 

Page 28

 
 
蛾眉。薄施指粉。丰神清麗華彩飛揚。只見他伸出一雙纖手扶在施雨田的椅子背上。把眼波欵欵的四面轉將過來。又向著蕭雲峯點一點頭低鬟一笑。方才坐了下來只。看得包松濤骨軟筋酥。滿心奇癢眼睜睜的。釘在那倌人身上。目不轉睛的呆看。張開了一張嘴。再也合不攏來蕭雲峯一眼看見了包松濤這個樣兒。心上覺得甚是好笑。便把手在椅子上一拍道。你不要看出了神。快快的講下去。到了巡捕房便怎麽樣呢。包松濤正在看得高興的時候。忘其所以。被蕭雲峯猛然拍了一下桌子。吃了一驚。失神落智的直立起來口中連連的說道不怎麽樣不怎麽樣。看看罷了。說得三個人都哈哈大笑起來連著那個倌人也掩著嘴格格的笑。蕭雲峯一面笑着一面說道。你眞眞的看昏了。我問你到了巡捕房怎麽樣。你聽到那裡去了。聽你的口氣這般講法。難道除了看看之外。還想要把他怎樣不成。說得包松濤自己也笑了。 
來函 
[日輝織呢商廠組織之内容]  
　　日輝織呢商廠在滬南日輝港自呢貨行銷口廣官商籌議設廠仿製者多有所聞而完全成立出品精良則日輝呢廠實爲蝥弧之先登矣濱江地八十餘畝廠内居其八廠外居其二廠區爲間十有四曰鍋鑪曰引擎曰修機曰揀毛曰洗毛曰烘毛曰打毛曰梳毛曰紡線曰織呢曰縮呢曰刷呢曰染色曰修整又有儲水池提水櫃清水櫃水馬頭及囤棧辦事房各二座規制宏敞廠外鐵橋接以馬路夾路建市房百數十楹廠中辦事員及華洋工匠就賃居之廠内洋匠悉比利時人首領一匠目十各職其務間有兼任兩事者各間設預備生皆年少通法文隨洋匠操作備日後派赴外國呢廠練習技師之材廠中工作上午七時至十二時下午一時至六時午餐夜宿均就廠外總理及首領洋工司亦候號筒之鳴隨衆出入廠内嚴潔整蕭　若無人入者幾不知爲製造工場也是廠發起於丁未之春購地建廠雇匠裝機首尾未及兩年屹如山立從來建設之神速未有及者閏月初六日董事鄭君蘇戡柯君貞賢樊君時勛丁君价侯招集旅滬紳商叅觀成績到者二百餘人陳列華呢十餘種見者均極歎賞查辦廠宗旨在專力考究中國所產羊毛製成各種名曰華呢又偏重於軍界學界所用取其樸厚堅勒至仿製企呢光芒精緻亦突過外洋之品或猶疑我國工業必遠遜於歐美諸洲者非知言也使我國人皆知矜尙華呢爭先購用則各項實業亦將接踵興起豈不盛哉 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
