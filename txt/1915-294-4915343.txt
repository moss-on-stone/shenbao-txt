# 1915 - 294 - 4915343

 

Page 1

 
 
   
 
 

Page 2

 
 
　　日星期四（申報）舊曆乙卯九月二十日 
時評 
[深刻之談（冷）]  
　　今日所譯字林報之通信我國人宜深思之也何則字字皆中我中國人之骨髓而無法可以躱避也其心思其狀態其政治現象實描寫殆遍　　夫字林報非有憾於我中國人而必如是描寫也蓋中國人如是字林報如是描寫不過適如其分耳然而我人讀之不覺手骨悚然嗚呼中國人乎何爲而到若斯之情狀乎若斯情狀其亦曾自知之乎願我國人三復此字林報之通信也命令 
　　十月二十六日大總統策令夏東曉授爲陸軍少將此令　　又令四川檢察使胡忠亮差竣來京呈請免去本職胡忠亮准免本職此令　　又令陸軍部呈請任命顧恩厚爲陸軍第二十八師步公第一百十二團團附應照准此令 
專電 
[北京電]  
　　參政院昨議民業鐵路法案審查報告違警罰法案通過 
[北京電]  
　　楊左丞將確任國卿聞係東海力薦 
[北京電]  
　　葉恭綽昨囘本任 
[北京電]  
　　陸軍第四五六十師檢閲使張永成昨赴魯蘇二省檢閲 
[北京電]  
　　政府擬在甘肅伊犂新疆青海設墾務局 
[北京電]  
　　京兆參照綠營規模擬下月初試辨營汛 
[北京電]  
　　京兆覆選定下月哿日舉行 
[北京電]  
　　舊金山華僑擬招股五百萬元創辦郵船行駛太平洋 
[北京電]  
　　日本駐京衛隊昨赴山海關演習野操 
[北京電]  
　　册封專使請撥川資萬元已准 
[北京電]  
　　規定選舉經費大省一萬五千元中一萬二千亦小萬元 
[北京電]  
　　本年各省地丁收入總額約逾九千萬元 
[北京電]  
　　敎育部請撥敎育補助費已充譯電 
[北京電]  
　　徐世昌致書袁總統謂病重不能回任乞准辭職他日病愈凡於政治問題有所諮詢自當抒誠報答以盡友誼云（二十五日） 
[北京電]  
　　楊士琦今名義上已爲代理國務卿日内將任爲正式代理國務卿周士齊有繼周學熙爲財政總長之望故皖派粤不日復將得勢（二十五日） 
[北京電]  
　　交通部致電各省禁止外人在内地設立電報電話及無線電報局（二十六日） 
[北京電]  
　　中政府擬請各國裁撤在華所設之郵局因中國已入萬國郵政公會之故華字報極譖中國郵政之進步謂外國郵局裁撤後中國郵局必能令外人滿意惟料此事非俟歐戰了後不能解决（二十六日） 
[小吕宋電]  
　　此間遭颶風大受損失颶風中心點於星期日侵晨經過距小吕宋與哇隆加波南五十英里之處星期六夜巴柯爾附近覆艇一艘溺斃菲人二十五名内有十五名乃美國海軍船廠用人加維特海軍站受損甚甧防海堤坍一部分哇隆加波海軍站未受重損（二十五日）特約路透電 
[北京電]  
　　袁總統之五公子昨與滿人端方女行結婚禮日人大倉氏刻在北京華人消息云大倉氏刻擬聨合中日兩國商會協力發展中日間之商業聞東京大阪之日本銀行家多人不日將因中日銀行事來京云（二十七日）戰電 
　　其一（英人路透電） 
[雅典電]  
　　據確實消息謂伐蘭杜伏附近大戰後法軍追擊布軍直至邊界布軍且在庫泊魯魯敗法（二十五日） 
[亞姆斯特丹電]  
　　塞維亞官電謂布國已占據里哥汀與泊拉化伏（多瑙河之港）布國薩里爾親王已正式入烏斯庫白（二十六日） 
[巴黎電]  
　　法國無線電線徴實法軍於二十一日在斯特魯姆怪柴附近拉白洛伏擊敗布軍之説布軍次日復大舉進攻亦大遭挫衂二十三日未出戰法軍七五大砲甚爲得力（二十六日） 
[倫敦電]  
　　今日藍斯唐爵士在上議院聲稱德軍在塞境之進步已至塞軍似難久拒之地位布軍攻塞國之背尤使塞軍難以支持藍斯唐爵士反復聲明評議戰事之不易謂有一部份國人以爲内閣中不知兵之人好規定戰術而强軍事家行之其實並無此事而吉青納偏聽政府計畫之説尤屬不實云（二十六日） 
[倫敦電]  
　　藍斯唐爵士續在議院發言曰内閣必須辦理軍事與政治之複雜問開余深知有人反對新糾紛及新戰域但此次人數無多之軍隊其開往薩洛尼加之情形爲如何耶德奥軍不能得志於西境又被阻於東歐受迫於意國乃不得不覓新戰地以求一逞於是擬越塞境逐我加里波里之軍隊且將攻我埃及其企圖之大可無待言今日解决此難題之鑰在於塞國之東隅况塞國已乞救於吾人乎希臘之善意乃最重要之事希相維尼齊洛氏請吾人備軍助之俾希臘得以踐行塞希條約之義務故吾人以目前可得之軍遣往薩洛尼加惟兵數無多則以能調集之軍僅有此數故也法國亦遣兵前往一面且籌派大軍續往此種辦法當然不能完備然曾經與陸海軍顧問審愼商榷施行甚爲迅速英軍在薩洛尼加者共一萬三千人可以視爲大軍之先鋒其如何調用須視戰地情形而定英法政府深知將來援軍一抵東地中海時不可不詳察其地位今時局變幻甚速希臘之不踐行其條約義務及敵軍在塞境之進步皆在有影響者也藍氏結語曰英法海軍顧問現正會商戰局孟羅將軍已赴戰地該曾受命儘速報告對於戰局之意見藍氏謂政府决不鹵莽行事每有舉動必從軍事家最良之忠告云（二十六日） 
[倫敦電]  
　　今日上議院洛爾本爵士質問是否政府海陸軍顧問員以遣派軍隊至薩洛尼加一舉爲滿意乎軍事之交通軍械之接濟曾否有完全準備乎洛爾本言及達達納爾軍事之失望並要求政府給予國家不受無準備無决斷大危險之保證（二十六日） 
[倫敦電]  
　　路透電社得塞國方面消息謂塞人對於時局頗爲滿意蓋法軍顯已痛創敵軍今主要之點乃在北方布軍欲得泊里伐以與哇索伐之德軍相接兩軍相距僅三十五里該隅塞軍兵力單薄兩面受逼但德軍攻勢已於最重要之地點即摩拉伐被阻聨軍如能及時在南方策應塞軍則塞軍自信終能逐出攻軍云（二十五日） 
[哇德薩電（由哈爾濱轉）]  
　　布人之寓哇德薩者開會集議成以布皇政策爲異當即議决反對此種導國家於危境陷人民爲奴隸之惡政並向斯拉夫民族之母國俄羅斯請求保護一面表示願爲俄國幸福流血之意哇德薩希臘僑民電請希皇加入協約國方面以擊希臘歷史上之仇敵而擴充希臘之勢力又發一電致首相薩米斯請其實行與協約國提擕行事之政策（二十六日） 
[巴黎電]  
　　雅典來電報告法塞軍中克里伏拉克（距庫泊魯里三十七英里）勝戰之情形大旨謂布軍進攻時法軍冒險擊其右側而塞軍則迎面回攻於是命軍向斯特魯姆尼柴方面退去法軍與塞騎隊追擊其後云薩洛尼加來電謂意商船細細里亞號（三一八七噸）在愛琴海未接警告遽被德潛艇以魚雷擊沉（二十五日） 
[倫敦電]  
　　外相葛雷今日在下議院宣稱協約國之願以居比魯島割讓希臘須希臘即行出兵助塞始能照辦今限期已滿云（二十六日） 
[雅典電]  
　　昨日國會會議時財政大臣特拉哥米斯與維尼齊洛斯關於巴爾幹戰後希土交換抄没産業條約意見互歧維氏乃發動人聽聞之演説屢爲大臣黨所阻維氏乃告議院謂政府今恃維之下黨而得大多數云於是全院譁然遂停止會議一小時由内閣各大臣集議無何議院復開會由財政大臣發和平之演説維氏意爲之慰乃得免起風潮（二十六日） 
[彼得格勒電]  
　　今日公報謂里加東南二十五里之伊克斯庫爾及伊魯克斯特東面有慘烈之戰事德軍於二地進攻甚猛德軍在伊克斯庫倫敗五次第六闪得一立足地但卒爲俄軍殲其大半餘悉就擒德軍在伊魯克斯特進攻者亦同一劇烈均未得利里加境之戰事仍在進行（二十五日） 
[彼得格勒電]  
　　今日公報謂里加東南二十五里之伊克斯庫爾及伊魯克斯特東面有慘烈之戰事德軍於二地進攻甚猛德軍在伊克斯庫倫敗五次第六次得一立足地但卒爲俄軍殲其大半餘悉就擒德軍在伊魯克斯特進攻者亦同一劇烈均未得利里加境之戰事仍在進行（二十五日） 
[羅馬電]  
　　官場宣稱星期日晚間有飛機三架來攻威匿斯擲落炸彈數枚内有發火性質者斯加爾齊敎堂之屋頂爲一彈所中以致上有寳畫之頂板悉被擊落此外無甚損失居民無死傷（二十五日） 
[羅馬電]  
　　今晨又有奥飛機三架來攻威匿斯受㣲傷者三人産業上所受之損失尚不重大（二十五日） 
[倫敦電]  
　　據日怪伐電稱意軍大攻勢志在阻止奥軍開往塞維亞意軍軍火甚足（二十六日） 
[巴黎電]  
　　彼得格勒訪員謂據軍事專家推料一月之前陣線長八百英里敵軍共有一百三十師團今日陣線長七百英里敵軍共有一百二十五師團里加陣線之敵軍幾增一倍皆由他處陣線調來者泊里貝河與羅馬尼亞邊界問則僅增兵十分之一洛伏佛萊雅報戰事訪員估計德軍在特文斯克損失之將士共有四五萬人伊魯克斯特至特里斯維亞蒂湖陣線長僅二十七英里德軍以八萬人屯集其間携有攻城砲及白砲甚　（二十五日） 
[巴黎電]  
　　今晚公報謂德軍回攻今日下午公報所云之防禦工程諸方面甚爲劇烈法軍仍固守所得之地惟中央之戰壕已爲德軍奪回數叚該處炸彈戰事現正劇烈進行（二十五日） 
[巴黎電]  
　　今日下午公報謂香巴業古爾蒂勒周圍之惡戰互有勝負然法軍卒能持久已復取攻勢擊破敵軍之回攻勢法軍且在瑪細巨東北以襲擊得有進步二十三日布軍進攻占據斯特魯米柴境全陣線之法軍完全敗退（二十六日） 
[倫敦電]  
　　德商船日耳達號（二三三噸）在波羅的海爲俄巡艦拘獲同時有其他商船六艘逃入港内（二十五日） 
[瑞典京城電]  
　　各報稱瑞典商船華來號裝連象皮開往萊摩中途爲德潛艇捕去（二十五日） 
[倫敦電]  
　　英皇已於二十二日抵哈佛爾游閲英兵營壘後即赴前敵法國視英皇此行絶關重要（二十六日） 
[巴黎電]  
　　巴黎瑪丁報稱日本事軍團已抵羅馬（二十五日） 
[亞姆斯特丹電]  
　　德軍至十月二十日止九日内所受之損失逾五萬七千人（二十六日） 
[亞姆斯特丹電]  
　　德首相邀各黨首領會商糧食問題（二十六日） 
[倫敦電]  
　　德人四名在鈕約就逮被告圖以自炸之機毁輸運軍火之輪船預料此案將續有發覺美人甚怒要求查究主謀（二十六日） 
[海牙電]  
　　荷蘭禁麻出口（二十五日）　　其二（德人德文報專電） 
[柏林電（由塞維爾轉）]  
　　十月二十六日德軍大本營公報云十月二十四日德軍所失香巴業美斯尼爾北面長二百五十邁當之陣地已於昨日奪回俘法兵一百五十人今僅餘美斯尼爾東北小戰壕一道仍在敵手（西境戰况）興登堡元帥之軍復越伊魯克斯特境奪回加細米爾斯基田莊里哇波爾特 
 
 
 

Page 3

 
 
　　中華民國四年十月二十八日星期四（申報）舊曆乙卯九月二十日元帥之軍在巴拉洛維斯奇東面維哥洛維斯柯桀湖南面擊退進攻之俄軍（東境戰况）林辛干將軍之軍在柯爾基陣地東而阻止進攻之敵軍又在恰土里斯克擊退回攻之敵軍俘軍官四員兵一千四百四十人獲機關鎗十枝德軍昨復前進（東南境戰况）德軍已抵維斯格拉東面蘇哈哥拉與波拉斯山占據巴蘭加南面拉加山谷北坡德軍又在瑪柯伐克東面占據拉哇爾與庫斯奇伏近三日内德軍共俘塞兵九百六十人（巴爾幹戰况）（二十六日） 
[華盛頓電]  
　　駐美奥國大使署宣布十月二十五日維也納公報云恰土里斯克西面之戰事仍在進行奥軍俘俄軍官兩員兵千名獲機關鎗四枝（奥俄戰况）伊森沙大戰第四日意軍進攻者均遭失敗被創甚重意飛機擲炸彈於特里斯特死平民二人傷十二人（奥意戰况）奥馬隊已占據伐爾桀伏（二十六日） 
[柏林電]  
　　據布國官場消息謂塞軍於烏斯庫白附近一役大遭挫衂現向加夏尼克山隘退走布軍追擊甚力據匈京電稱烏斯庫白巷戰甚烈馬其頓人民亦紛紛助戰以報近兩年内塞人虐待之讎（二十五日）東方通信社電 
　　（日本人組織） 
[東京電]  
　　日本内閣昨日會議因岡陸相尾崎法相均在演習地故外交問題尚未確定（二十七日） 
[東京電]  
　　日本駐華代理公使小幡氏之往訪北京政府非因帝制問題實爲交涉關於張家灣（譯音）事件警告通牒之風説已打消矣（二十七日） 
[東京電]  
　　日本在英國建造之驅逐艦浦風號於今日駛抵横須賀軍港（二十七日） 
[東京電]  
　　日本新造超無畏級戰艦山城號定於十一月三日進水已預發表矣（二十七日） 
[東京電]  
　　大隈首相確定於十一月六日西下十九日歸京（二十七日） 
[東京電]  
　　東京電車增值案由巿長之手提出巿參事會（二十七日） 
[北京電]  
　　聞清皇室瑾太妃因關變更優待條件集各親貴協国議當時瑾太妃頗露憤懣之態其結果决定以舊條件爲基礎惟變更名稱之同意方針云（二十七日） 
[東京電]  
　　新簡外務次官前駐和蘭特命全權公使幣原喜重郎氏今晨八時安抵東京據該氏談和蘭介於交戰國之間海陸共處於不利益之地位然卒能完全維持中立並無何等加担云云 
[北京電]  
　　北京各新聞多攻擊財政總長經營華新紡織公司之事（二十七日） 
[濟南電]  
　　收買一文制錢原有禁令因近巿價有利可獲故中日商人之間交易甚盛因是山東官憲取締益加嚴厲致成問題二十五日晚有日本商收買一文制錢二千元運至此間爲中國巡警押收致起格鬭日本人負傷者十二人目下已起交涉（二十七日）要聞一 
[比國富剌曼族傾向德國説]  
　　華德日報曰富刺曼族受法比之壓制者由來久矣當承平時代富刺曼族之人旣屢圖脱法比之束縛而托庇於德國奈限於時局未克實行及德勝比後富刺曼族方慶更生但舊日亦嘗屢思革命以圖恢復其自由而富刺曼族與法比所所結仇如是其深者以禁用其富刺曼語蹂躪其文化也茲據德國消息稱富刺曼族有曰里格特者現在荷蘭出有一報而其社論即傳檄富刺曼族之文議論高尚令人閲之不禁嘆服其中有言曰吾人與德旣屬同族則痛癢相關今德人變玉帛而執干戈以與列强戰正吾族揚眉吐氣之時也今吾族若不急起直追是自甘滅亡嗚呼吾族人其諦聽之吾族受法比壓制者多年矣今宜乘此天賜之機會出而親德而與富郎族斷絶政治上之關係用我族國語以求文化保我國粹以謀幸福幸甚盼甚否將悔之無及矣查比國共有兩族一曰富刺曼用富刺曼語散居比國北部地多膏澤一曰富郎族用法國語及富郎語世居比國南部多操政權此外尚有一萬一千餘名分居比之盧克森堡省統計比人用富刺曼語者佔百分之四十二用法語者佔百分之三十九兼而言之者佔百分之十二富郎族雖用法語而係日耳曼族與愷爾屯族所合成今該族之布雷貝省者生齒日繁而富刺曼族在比國北方不特人多户衆且文風日盛蓋其所居皆著名之都巿如比京不吕塞爾雷温等地是也今富刺曼族旣欲親附德國可見德政之善的確合乎比人大多數之心理矣 
[青島之現在與將來（一）]  
　　（東京通信社社員飄萍）日民一萬三千妓女十居其一鐵道鑛山經營不怠我國人河以爲情日人陸軍少將山田氏論青島之現在與將來先言青島戰事以後變遷之狀况謂青島戰後旣已一年戰塵漸消元氣將復第一期之整理事業旣着着就緒今已入第二期整理時代秩序克復於舊觀日本人之新住者與華人之歸來者絡繹不絶潛居四方久經閉歇之大小商家先後再開至家屋有不敷之勢巿場日臻於繁盛實爲可喜之事當青島之始開城也日本人懷一攫千金之夢爭先恐後而來自滿洲奔集者十之五自朝鮮奔集者十之三自日本國内奔集者十之二徒手空拳爭目前之小利無永久確實經營之策倐焉失敗自歸於淘汰今遊民無業之徒漸次減退日本人約一萬二三千人漸求活動之地與昔日來者異矣　　又青島之新開地戰後驟見賣笑婦之多數輸入一時殆達一千數百名與住在之人數相比則十人約有賣笑婦一人淫風熾盛實爲可驚目下稍沈靜約在九百名以下（不爲不多矣）其營業地域制限極嚴又藝酌婦等於指定區域以外不許營業取締嚴重以維風紀中國人漸次歸來其數已達二萬五千人以上其他德奥人三百名英法俄美五十名日人人一萬三千名總計現住者約四萬人（戰前在青島居住者我國人六萬名德人二千日人三百耳然則我國人還於青島者尚未及半數也）此青島戰後變遷之狀况也再論鐵道與鑛山山東鐵道當戰爭之時爲德人所故意破壞及爲洪水衝壞之橋梁計有七所線路約長三哩戰後着手修理以今年八月十日全部完竣自青島至濟南府延長二百五十哩之全線及博山支線運行開始毫無障碍（目下之鐵道力自青島至濟南之客車須十時間）日本又擬依德人所定之計畫據濟南以西之延長線與京漢線聨絡又自高密至徐州之線路現亦辕其速成鑛山事業從來德人所採掘之坊子煤礦收不敷支祗得放棄淄川之煤礦一日可出煤一千三百噸尚有擴張規模完成之後可一日出三千噸以言煤質坊子不良淄川極好可代海軍用之卡基夫煤其他有金嶺鎭之鐵山凡德人未竟之業日本皆擬繼續實有望之事業也云云（未完） 
[西人對於中國時局之憂危者]  
　　字林報十月二十日武昌通訊云鄂省盜風大熾武昌亦然搶刦之安案幾於無日無之雖重大案情尚屬不多而就全體言之亦可謂爲官場不能鎭靜地方之明徴矣新式警察於清理街道等事較諸從前確有大進步處然於捕盜一層則轉不若昔日捕役之能盡職也　　黄梅縣盜匪連搶六家縣知事電請派兵彈壓聞已撥兵兩中隊前往　　上海所傳武昌起事之謡全無影響當一九一一年革命之後路透電社未在此間設立分社之前外間謡諑繁興常有武昌起事之説今則此種謡傳與夫革命計畫當不若昔日之易於傳佈一九一一年革命功成其得力之處半在於兵力半在於謡言筆鋒利於刀鋒誠如古人所言但一九一五年之戰爭家則不可以此爲訓也　　此間華人對於帝制運動威抱憂慮之觀念袁氏之有兵力足以爲其所欲爲固屬人人共喻惟在華人名之爲物甚於實際彼等縱非眞正共和然雅不欲人言之寧願得共和之形似而不願袁氏背誓稱帝之預言竟成事實也外人或進言曰汝華人曷不承認事實乎袁氏旣有皇帝之實則何妨予以皇帝之名然此非華人觀念之點也華人嘗自稱中國位於法美諸大共和國之列矣今一旦事變情遷華人安得不自恨貽萬邦之笑柄而供有力者之玩弄乎雖屬無可如何究非情之所甘他日變局華人惟有逆來順受抱恨於心而已特怨憤日積寃屈不忘將來總有清算之一日耳　　印花税之新思想日見發展今棺材亦有三種新税視壽板之優劣而分等差中國人衆每日死者自必甚夥此誠歛財之一妙法也售烟有印花税而各種裹物之粗紙亦有印花税全國之人殆未有能免擔任財政之義務者蓋不吸烟者似可免印花税矣然不能無所購買旣有所購買則不能無税即使有人旣不吸烟又不購物然必有身死入棺之一日終不能免於印花税也即使窮死無加購棺然善堂代爲棺葬代爲繳税仍不能謂印花税與我無絲毫關係也然則如之何而可免印花税乎則惟有如和尚火化或葬身魚腹之一法耳雜評一 
[一文錢交涉（無名）]  
　　山東今又以日人收買一文錢起交涉矣此種交涉雖未必能演至重大然每一交涉起國家必失權利若干此定例也然而中國官吏好在今日志不在此 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國四年十月二十八日星期四（申報）舊曆乙卯九月二十日要聞二 
[國體問題之京塵點點]  
　　青黄不接之預防國民代表選舉事宜各省正在趕速進行但遲速總參差不能一致故外間有傳各省國體投票早者在十一月五日以前遲者須在二十日左右因此參政院决定所謂國民代表大會總意見時必在二十日以後聞總統以現在所居之地位亦係受諸國民届時若果决定君主國體擬先向代行立法院辭去民國大總統之職以便該院對於應行正位之人可以竭誠勸進此層手續總在十一月底惟一方辭職一方勸進其問必做得首尾銜接庶　青黄不接之弊云　　憲法起草之關係自國體問題改由特别妥善辦法解决於是憲法起草一事驟然停頓始但謂須俟國體問題根本决定方能着手繼且傳該會將解散另組蓋此十委員者固爲草擬共和憲法而推出非爲草擬君主憲法而推出此後國體若果變更本可由君主派人起草以着欽定憲法之實不必由參政院推舉惟今日則尚非其時故憲法起草會在國體决定以前阻然無從進行亦自不至解散也至於憲法内容則就新約法論之已與君主憲法相差無幾國體改變與否實與起草委員胸中夙構無多大之影響惟君主政體之下無與總統制相當之制度不能不使一年前廢除之内閣制一旦復活此爲一大問題耳聞總統日前曾召集各顧問内史參議等十餘人討論將來憲法起草及另組委員會之方法末後更論及採用内閣制之適否及其責任權限等等歷時甚久　　嚴禁謡言之文電自國體問題發生以來政府已屢次嚴電各省禁止謡言茲聞於二十二日午後復分電各省將軍巡按使重申此令嚴重取締以維治安又聞不久將復頒一安輯人心之命令此外則各地方上金融一事亦非常緊要政府尚不知各省長官能否確有把握昨已由財政部電詢各省矣　　滑稽選舉之外報昨英文京津泰晤十報載北京通信題云滑稽之選舉其大略謂地方當局者對於中　政府維持　　　　這出國民代表之次序進行事宜而奉天山西湖南最爲迅速且此等地方擬於月之二十四日舉行選舉代表繼於二十六日或二十八日舉行解决國體之投票焉據此觀之代行立法院預定十一月十五日以前國體早已决定之言必成事實矣然而據余（該報通信員自稱）接受之各處通信余斷然不能信其實行正當投票而令國民各從自由之思想以決贊否也更據日前在京之初選情形而推測之亦不能不信决定國體之投票辦法實僅屬一片形式焉現今旅京外國新聞通信員等因咸聞得二十日爲舉行初選之期均頗注目視之孰意其投票地點竟密而不得探知并據聞當日選舉人亦不知選舉之時刻及果有舉行選舉之事與否云云夫總統會宣布選舉必須合法之明諭矣然當局者毫不思之竟敢行如是之不合法令處置苟政府當局者屏除欺詐而眞欲令國民自由投票則必須破棄日前於本京初選之效果爲宜也外國人士原叢信爲依據四萬萬國民之思想完全投票以解决國體問題然而迄今竟見有如此之滑稽投票焉總之政府須破棄日前在主洋之投票而再行誠意正當之投票始合法令也云云　　提前公布之傳疑國民代表會議之國體變更問題投票本定爲十一月十五日公布據箇中人傳出消息謂各選舉區監督辦理此事異常迅敏所有山西陜西湖南等省經電達中央於月之二十四號及二十六號爲此代表投票之舉行其餘各選舉區之此項投票卽本月月底不克全部竣事至遲當不過來月五號因此之故各區投票結果聞將提前於十號公布而君主正位之期亦依次提前政府目下正在籌議之中云云此信而確各監督之辦事果神妙不測耶抑吾民之渴望其所謂君主者竟三五日亦迫不及待耶誠令人索解無從矣　　滬上學界之質疑滬上人士對於國體問題之眞情大多數自有顯見之表示近頃北京鼓吹帝制之報紙乃忽載一通信略言日昨上海學界人士開會討論本國國體問題開會之場所係在中國庽滬最著名之某文學家宅中到會者皆一時文士之選其會議之結果則擬一洋洋長篇大文寄與北京憲政會内容如何雖不克知其詳但聞其中簽名參與者共有一萬一千餘人之衆云云試問題上果否有此一萬一千餘衆之參與寄文憲政會者其所謂之洋洋大文果爲何人之手筆敢以質諸在滬學界其能一一公認否 
[津浦膠濟兩路之聨給問題]  
　　日前膠濟鐵路營業主任北田氏來京與我當局磋議膠濟鐵路與津浦鐵路聨絡問題聞已議有頭緒其所議之内容爲津浦鐵路所經營之灤口黄臺橋線與東站黄臺橋線之聨絡及濟南津浦鐵路車站與膠濟鐵路車站之聨絡前此德國欲吸集灤口之貨物於膠濟鐵各　　　要求承辦黄洛一線後經人民反對卒歸我自辦准仍許德國敷設自東站至黄臺橋之一支線於是有與津浦鐵路黄洛線聨絡之計畫未及定議適因時局問題中止今日本方面見爲該二線之聨絡有利於彼故向我提議至濟南二站在德國當時本自聨絡自日德戰後歸日軍掌握乃各不相謀日軍向用大小車輛搬運貨物諸多不便故向我協議欲藉二線之聨絡以便轉運 
[津浦路案之裁决書（續昨）]  
　　第三朋開公司營私舞弊一款查銀公司洋員梅爾思柯達士致交通總長函有滙通公司聞有辦理中國鐵路位高之官員合辦等語傳詢葉恭綽趙慶華是否有股均堅不承認袁長慶則稱滙通公司初開辦時曾充執事人並未入股三年八月到交通部後即辭職有致該公司信及該公司復信爲證袁長坤則稱洪少國雖在上海見過並未談過滙通公司事亦未經附股迭經以公司成立情形詳訊洪少國據稱滙通公司自民國元年成立專辦津浦南叚運輸事宜三年三月二十日始與趙局長訂立合同推廣至北叚因南叚運輸事業發達故趙局長特别人任予以權利其初推林康侯爲總經理林旋辭職遂由少國一手經理趙局長係在南叚相識葉次長本年四月儲蓄票開彩時始相見二人皆無何種關係亦無股分等語調查該公司收股存根自一百五十一號至一百六十九號止共計銀元五萬七千五百元股東名氏但稱某堂某記不知確係何人其第一號至一百五十號係委託交通銀行代行收股其中只塡寫一號至七號均經塗銷訊據該銀行經理任鳳苞供稱此係已入股而又退股者檢閲農商部送到卷宗有三年七月匯通公司呈報各股東退股情形一禀與任鳳苞所供相符此外未塡一股該公司本年五月續稟農商部請註册文塡列各股已繳銀數亦僅六萬七千五百元是股本原不充足不知趙慶華何所徴信竟於到任未及三月内遽與訂立最有利益之合同詳由交通部核駁代售客票及專利五年等節外均與核准且查前清公司律及民國三年一月頒布之公司條例均有未經註册不准營業之規定滙通公司於三年四月禀請農商部註册經農商部以設立運輸公司於路政有無妨礙等因咨請交通部核復其時葉恭綽爲路政局長於到文上註有愼核二字後竟延擱一年未予咨覆（見農商部本年五月咨文）而該公司則已於三年五月一日開始營業據葉恭綽供稱農商部咨未經答復係由梁總長初到任應商之事甚多遂致停擱各轉運公司均未經註册先行營業已成慣例故未加干涉等語然是時梁總長因洋員梅爾思柯達士有函指駁滙通公司合同即有取銷合同之意故特飭津浦路局查覆乃趙慶華覆稱合同報部有案取銷合同須發生損害賠償問題遂遷延至今依舊成立計該公司因合同所得之利益約有七種（甲）運費記賬查津浦鐵路記賬運貨章程第十條如有某商記賬運費未至月底結賬之先已達其保證金四分之三應即由會計處立刻開具賬單向該商行收款又第十一條會計處須負責任不得使記賬運貨之運費有逾保證之數目滙通公司與路局所訂合同亦載明公司交存路局二萬元作爲預付車價之款隨時續存不得透支各等語檢閲路局賬務處三年十一月二十五日致滙通公司函稱九月十月分共欠運費五萬三各六百九十三元十二月九日函稱十月下半月賬單連同前欠運費共四萬六千四百五十五元又四年五月十五日路局會計科函稱上年十二月分運價約十萬以上較之預付之數超過已越五倍且本月運費細賬必至下月始能結出時經兩月已逹二十萬元左右區區預付之二萬元實不足維持保證之信用云云賬務總管袁長漪亦稱滙通所欠運費算至本年五月底止約計二十萬元據趙慶華所遞理由書内稱津浦路局自土貨酌減運費後各轉運公司營業因之發達滙通運費每月自六七萬元增至十二萬有奇故記賬之數亦漸增加如藉兩月之久爲數自鉅等語續據送到賬單内開滙通公司記賬津幹段結至四年二月分止共該二十六萬四百三十六元八角五分韓浦段結至四年四月分止共該三十萬九千一百三十九元八角兩共五十六萬九千五百七十六元六角五分匯通所繳結至四年五月二十日共收五十三萬五千四百五十四元八角一分除收外計該三萬四千一百二十一元八角四分匯通存有保證金二萬元又存四年分上半年應得之回扣核見有餘無欠等語查核所送賬單津浦段記賬尚有三月分五萬二千二百二十二元四角四月分五萬三千六百八十二元六角五分五月分四萬一千六百三十九元八角五分韓浦段尚有五月分三萬一千四百五十八元一角均在趙慶華任内應彚入記賬之數乃所註洋賬房開送賬單日期列在趙慶華本年六月卸事以後固屬洋賬房送賬遲延而局長亦難辭責任（未完） 
[龍沙將築輕便鐵路]  
　　俄報載齊齊哈爾鐵路站線以内建築窄軌輕便鐵道定立契約由齊安（譯音當係齊昻二字）鐵路公司經理此約現在業已發生效力按該項契約之規定特准齊安鐵路公司於齊齊哈爾鐵路站線以内敷設窄軌之輕便鐵道該輕使鐵道之幹線全路計長五百一十丈該輕便鐵路線上所必須建造之建築物所用之土地以及該輕便　道與齊安鐵路用地界限以外之路線連接時所用之土地悉數歸於此五百一丈土地之内然在該路路線以内尚須予該公司以兩叚土地其一叚需用土地七百零五平方係用以建築房屋容　搭客住宿修築站台並於站台之旁建造貨棧以備安置搭客之行李所用之器具車輛也中東鐵路因欲轉運該路（指新建之輕便鐵路）所需用之物品特於齊齊哈爾站上鋪置枕木安設寛闊之軌道代其轉運材料器具所需之欵項若干悉由齊安公司支給給之中東鐵路公司暫設轉運器具材料之短線所用土地計長五十丈此項之道木係專用之於車站該鐵道路線因爲齊安路線所横斷故該鐵道路線尚須改道至改道所用之一切欵項悉數由齊安路公司擔任云 
[東省新發生之兩交涉案]  
　　長白兵警衝突案奉省長白縣對岸之日本憲兵與長白縣軍警大起衝突鎗傷我警事務所于股員經長白馬知事與日員交涉詳情已誌本報茲聞馬知事將日兵誤會之故致生此種風潮與日員談判已可和平解决當經馬知事將傷斃之于股員備棺收殮我警兵之受傷者亦經雙方驗明撥醫調治所斃日本之備補兵一名亦由該知事從豐盛殮該日員等回彼韓岸之後該營長忽提出條件要求該知事承認（一）採木分公司應派日本兵八名以便保護該公司中之日本人員此事自該處採木分公司被胡匪搶刧後即由韓岸派來日兵數名查驗當時被刧情形即常駐該局經馬知事以該局本已撥兵保護若添日兵事權不一且恐民間疑慮故電東邊道尹採木總公司交涉請其從速撤退此本另係一案該日員牽連及之要求馬知事承認也（二）韓岸電線應通至長白縣境以期消息靈通然内是甚有關係緣長白山沿江一帶上年曾有日兵數名在彼測量以劃分國界之故已在山上築起房屋插立國旗至今尚未退云其將電線通過注意殆在於是馬知事因事關重要已答以須電請省憲核示後方能回復乃日人不待馬知事允准即派工夫多名馳赴我岸豎立電桿矣張家灣設立日警案德惠縣屬張家灣日前聞有設立日警事茲得長春消息張家灣鎭自九月初旬日人即在該鎭西首設立張家灣警察官吏出張所嗣經道署知悉飭縣詳查並禁阻設立李知事乃派該區區官赴日警處要求撤除日警不允嗣經該區官力爭將懸榜撤除由該區官帶回送縣詎日警即日報知長春日領日領乃派員赴道署請同時派員赴該鎭重行懸榜道署以德惠警區辦法並無不合未允所請日領館當日又派日警十餘名到鎭詰問區署區中與之辨難且告以榜由日警撤後始由華警携回送縣云云日警揚言明日亦須將中國警署牌子除去而日領於前日親晤郭道尹以東省内地設警爲日人應有之特權指華警所爲爲不法郭道尹告以德惠向屬東蒙日人經赴彼處已屬不合南滿新約且有服從吾警之文更不能設立警察機關等語談論良久日領始興辭而出尚不知後事如何也 
[俄輪船之大刦案]  
哈爾濱函云本月十八日有某俄輪開赴伯力方行至老山頭地方突由艙中跳出胡匪十一名各持手槍向搭客挨次搜翻共翻去羌洋一萬餘元有某號櫃夥二名來哈討債共討得羗洋五千元當時向各匪哀懇當被各匪槍斃俄人聞槍聲亦各持槍擬與之抵抗被君匪突然開槍將三俄人槍斃又有受傷者二人華人受傷者共五名各匪搶畢仍逼該輪前行及駛至某口始逼該輪攏岸登陸遠颺該輪返哈後即報俄探訪局等捕合又聞此案發生係本月十七號晚五點鐘該輪船名吉普塔由傳家甸擬開往富錦縣艙内載有搭客一百八十餘人不料内有胡匪十二名均持短刀及手槍藏於後艙内迨船開出哈埠約七十餘里天已十一點鐘該匪等呼嘯一聲將出入之門户全行把守遂向搭客及防兵開鎗令彼等高舉其手遂一一將客之囊槖搜盡又以一部分人攻擊船上人員先將大副用鎗擊傷並將船上之舵反轉改航告其定向又有匪徒兩名向司機者費多爾開連擊兩鎗司機者立即倒地一匪以斧砍其脇把舵之華人亦被胡匪打倒擲於水内又自下面艙内跑出胡匪三名闖入船長房内船長之夫人聞聲出視鄚以刀即刺立倒於地該匪等並將錢櫃打碎搶去財物不少計該匪等在船上約三小時即將一切機關全行打毁始下輪遠颺聞此次共傷十人失去現錢十萬餘元由船長房内搜去一萬餘元此外有糧客二人所帶之款盡數被其搜去或云胡匪此來實注意於此二客者其他不過受牽累而已該船於次日始開回哈埠當喚紅十字會將受傷之人車送該院療治十人中計受重傷者有五名云 
[周樹模之出處談]  
自周樹模去志旣决外間即傳錢能訓將兼代平政院長乃昨日命令發表則錢之平政院長旣非兼代亦非兼署實署理也然則右丞一席又起擇人問題矣或謂近日眞正機要政務都由總統臨時點派人員到府密議政事堂所掌尚屬尋常例行公事國務卿久病旣可不派代理右丞一缺亦可不急急補人然内情如何究亦不强作解人也聞周氏自某項問題發生時即相傳其語所親云我家尚有飯吃意以表示其决不戀戀於此雖有人譏其失言謂此此君事專爲吃飯來乎然就大體論之今日因病去職者究僅周氏一人士各有志周能孤行己意一無瞻顧有足多者然京中人士則對於周氏亦頗有評論略謂周氏當民國元二年間遯跡滬濱怡情吟詠大足送其遺老之餘年何必忽動凡心多此一舉此已非自命沈幾觀變者所當有矣若云爲國家故不得不出乎則周氏在任年餘亦不過養花蒔竹飲酒賦詩每日驅車入署一坐而去或竟間日一至所謂彼之如蒼生何蒼生之如彼何者自顧分當失笑也云云然則人之以遺老自居者出處之間固亦良不易易矣 
[鄂省檢查印刷品之嚴密]  
鄂省近日防務至爲周密而尤注意於黨人之印刷品所有日本上海各地發行之書報雜誌立意有與政府反對者如國民必讀最近中日問題等各書籍甲寅正誼民權各雜誌均已嚴禁販賣並由各處警廳署所隨時派員往郵局檢查遇有寄遞此項書報者即行没收銷燬惟尚無查究收件人之事蓋以此種印刷物與私通黨人不同也乃前日武穴商埠警察局長程光棨派員在該埠郵局查見由日本寄到印刷品四種内有中華國民必讀第一集一册國民必讀最近中日之問題四册民口雜誌一册民約論五册報由程局長以民約論一書譯自盧梭闡發共和原理似非亂書可比仍發回郵局照章寄遞其餘三種均係詆毁政府之辭查其封面係寄往廣濟縣萬春發布號田煥存收無寄書人姓名拆閲書面有勁生敬贈字樣並鈐有天涯過客及老李兩印章其爲李姓所寄可知而民口一書查係新出雜誌歷奉禁書通飭並無此名特將原書扣留寄陳江漢道尹范守佑察核范道尹以黨人往往藉文字以煽惑人心又復僞託名目以冀淆亂國民之觀聽特飭行廣濟知事查明李勁生其人如係廣濟縣留日學生即行詳請轉詳巡按使咨部備案以後該生回國禁止應試一面偵察萬春發布號及田煥存有無通黨確據分别詳辦一面並由該道尹據情連同原書詳報巡按請驼飭各屬一體查禁段巡按准詳後除通飭各道尹三警廳六十九縣知事一律查禁外仍飭該道尹嚴飭廣濟知事查明該縣有無勁生老李其人具復核辦 
[蕪湖快信]  
皖省國民會議初選當選人業已次第揭曉倪將軍以復選事宜業於二十五日下午由寗乘利濟兵輪上駛是晚八時過蕪蕪湖國民會議初選舉於本月二十三日開始投票有選民資格者計一千五百餘人應額定初選當人二十三人適連日大雨有選舉權者甘自放棄直至二十五日下午三時截止來所畫到投票者僅七百餘人皖省國民會議議員額定九人蕪湖道屬二十三縣約得議員三人刻某君得京函云吕祖翼陳惟彦胡襲文及周某均有當選希望因吕某等均已加入某會也云云蕪湖公民請願團於二十二日假湖南會館函請各界開茶話會聞所到者僅二十餘人次日曾用蕪湖請願團名義發電到京内有指該團名譽理事吳振黄爲商會代表該團副理長庚伯華爲各同鄉會及各學校代表字樣此間商會及各同鄉會各學校現正根究其事 
 
 
 

Page 7

 
 
　　中華民國四年十月二十八日星期四（申報）舊曆乙　　蕪湖烟酒公賣事商會據該兩業商人報告曾派 
職員劉澹如調查得金陵蘇州兩處確係值百抽十二並無新税在外而蕪局長李子輝君仍堅持不變執定值百抽二十五並擬即日開征聞該兩業商人在公所開會集議僉謂如果蕪局獨異强制執行寗可歇業不受苛征云云地方通信 
[鎭江]  
　　軍長行將蒞鎭管理鎭江防務要塞司令龔旅長接馮上將軍電謂蔭上將劉海軍總長不日均將南下檢閲海陸軍隊並巡視要塞等語龔旅長已通飭所屬預備一切矣 
[南通]  
　　新縣署指日觀成前州署舊址房屋頗爲寛廠紙以年久失修窳陋不堪居住現在縣知事假縣議會房屋爲辦公處所一旦縣會開辦即須搬讓終非持久之道故縣知事特飭令該署技士孫支夏繪具改造詳圖核實估計工程費用約在八千元之譜日内已僱工庀材着手將舊署改造矣　　張旅長消假視事駐通蘇軍第二師混成旅張旅長鼎勛一月前曾告假旋里邇因地方謡言不不靖業於日昨抵通消假照常視事矣 
[杭州]  
　　運動會定期舉行杭縣小學聨合運動大會本定於本月二十四日在大東門直街大營内舉行無奈秋雨連綿不克如期舉行當由該會通告改期兹悉該會職員業於前日議决倘二十六日天晴决定次日舉行適昨日天氣晴明自無再有天雨之患遂由各職員派人前往場内趕行布置二面通告各校准於二十七日上午七時開會不再延期　　金衢嚴水利處之籌設金衢嚴舊三屬港汊淤淺水旱迭呈非特農田爲災即於交通前途亦大受影響前次屈巡按使出巡上江一帶杳明各港道狀况議設水利夫役擇要疏浚並沿岸裁植林木以防水患當由金華沈道尹就所屬各河流覆勘一過開掘誠不容緩且冬防將届水警設置未遍尤宜仿辦撩溪夫藉資捍衛擬即在署内籌設水利處辦理工賑事宜一面由所轄各縣測勘繪圖依限具報以憑核辦 
[嘉定]  
　　嘉定選舉之追紀此次選舉先於一月前揭示選民名單其中不無漏落而請補入者疎甚尠届時設投票處於明倫堂先一日將堂前之甬道劃分出入二口而於翻軒之後障以大白布幔幔内位置棹椅三棹上更三面圍小白布此爲投票人之寫票處惟堂前有大布幔而棹上又有小布幔將日光蔽住甚爲暗瀅若自頭門内望不知者將疑爲孝堂惟少嚶嚶哭聲耳此次職員由縣署委任士紳及署中人爲之會場上秩序甚好可惜天公惡作劇不陽不陰遂至寫票處暗黑異當高年之人竟看不出遂多幾張廢票其選舉之結果舉得六人戴思恭侯兆圭顧瑞郁文燕黄金鉞諸晞沅當夜張知事設宴請六位初選被選舉人且舉一位解决國體者至事後所得之趣聞則以　某之枉費運動爲最足解頤顧於事前大施其運動手段以謀當一名初選被選舉人乃不料至期疾作不能到場失其人面熟情之效力而被其運動者固罕有眞意贊成故開票時惟三票耳顧懊惱異常某君詩有望斷佳音顧囗囗（一仄一平）之句或云事乃與顧相反對謡言不可信也然有此點綴其間亦足爲此次選舉生色其當選之郁文燕即葛隆鎭之郁吉甫年已古稀選出之後羣以爲老當益壯擬舉之爲解决國體者惟聞投票舉郁者僅西鄉一帶之人鄉人識字者少能寫者尤少故開票時郁之廢票獨多云 
[吉林]  
　　胡匪刧獄駭聞昨接和龍函云和龍縣署於本月三日夜間三鐘時忽來胡匪二十餘人各携槍枝從牆垣破壞處向内開鎗轟擊希圖刧獄署中衛兵及看守兵等正在睡夢之問聞鎗驚起手足無措看守警兵長佟姓當時被匪擊倒由洲巡隊官張星三立時邀集雇工人等七六人携帶家藏槍枝前往救護黑暗中相持數時之久天微明警佐陳大綬帶領警兵及保衛團蜂擁趕至該匪等見勢不佳向後山逃逸而去除傷佟姓一人外尚無損失 
[哈爾濱]  
　　破獲黄天敎機關哈爾濱租界黄天敎匪李小辮在中國十三道街某飯館内設立機關專以邪説鼓惑愚民入敎初入其敎納敎費一元以後每月常捐少則一元八角多則一百八十元不等愚民被騙去款項至鉅現李匪又復造謡騙欵謂其始祖居於五台山能知過去未來之事現來密函招其首領前往告以將來之要事但首領前往每人必須出款若干以博始祖之歡心云云此種謡言一出愚民意信以爲眞一星期間　得三千餘元李匪正洋洋得意詎該匪類在奉天設立之機兩經巡警抄拿抄出李匪謀爲不軌之函件多種富即電告哈埠吉林交涉員捕拿該局接電遂於本月二十日會同俄警將其機關抄獲該飯館中之同黨盡行拿去惟李則聞風遠颺未曾拿獲云雜評二 
[盧梭民約論（步陶）]  
　　武漢間檢查黨人書籍甚嚴密而盧梭民約論五册獨以其爲闡發共和原理之譯本發還遞寄然則共和二字非盡不宜於今日之人心固猶爲當道所默許矣　　嘗考盧氏一生幼貧無以自給發憤讀書徧遊各國歸而有民權學説（即民約論）之大發明政府大忌惡之乃避地瑞士旋客英倫無所獲復返瑞其時政府以盧爲羣情所繫屬許之歸國而預約其勿復著述盧氏俯仰身世謄顧宗邦不得已忍悲含痛槖筆來歸然感羣治之不進念民生之益艱自　病軀難支晚景深虞一旦陵谷丘山又不忍並此寸衷素裕之人羣眞理隨以俱逝爰復力疾著識悔論等暢發其半生來胸臆間格格未吐之一腔心事顧格於勢終不能出版而盧氏憔悴憂傷遂大有類於我國三閭大夫行吟澤畔之情况久之神益耗志益苦竟困頓以至於焦勞而死嗚呼盧氏亦可哀已　　然而盧死越四歲識悔論卒爲世傳佈於是法國大革命之導線即以觸發遞闡遞演後起一般政治學家對其學説或有持其他異説者而近世政治上公理要不能或外其範圍今者中國政潮洶湧一言及共和二字無不爲當道所厭惡獨對於盧氏譯本惴惴焉若有餘懼嗚呼同是一盧氏生則抑鬱無聊死則所如辟易甚至百餘年後之中國郵局且視盧梭爲神聖不可侵犯之名詞寗非可異之一端耶雖然孔子死而儒道乃行釋迦牟尼死而佛敎乃昌耶穌釘於十字架後而耶敎乃大傳例固有然也中國而欲留一線種子乎窮愁著述者其勿灰厥心而人人以孔釋耶盧爲前導之良師一時雖或無所見而人心國脈必終以保存不少余蓋不禁翹跂深之矣 
 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國四年十月二十八日星期日（申報）舊曆乙卯九月二十日本埠新聞 
[謡言黨人起事之防備]  
　　昨日期舊曆九月十九日爲謡言黨人起事之期軍警各　甚爲注意淞滬警察　廳長昨飭警備偵緝兩隊長着於上燈時起至天明爲止各率警士及探士等佩帶鎗彈馳往西門外斜橋至龍華路衣新築之眞人路康衢路局門路新橋路並滬杭車站南碼頭陸家浜裏外各馬路民國路等處往來梭巡一律給予口令凡遇沿途站崗須彼此詰詢口令倘有形迹可疑者務須盤詰所有高昌廟一帶各馬路及軍廠内外緊要各處並由步兵第三十八團馬團長飭令所部三營長派兵分叚巡查製造局内之崗位每處站立四兵持鎗實彈防守甚爲嚴密　　鄭鎭守使查得浦東東溝附近之火藥局及白蓮涇港口之火藥庫防範自宜謹愼除函請海軍司令部派兵保護白蓮涇口之藥庫外並飭駐浦第三營林營長務將東溝藥局撥兵嚴防以免意外至浦東洋涇一帶因素有匪類出没亦飭林營長督兵嚴密巡防　　海軍李總司令以高昌廟地方爲海陸兩軍根據之地亟應派兵登岸巡查故於昨日派兵二十名自入夜爲始通宵持械遊巡一面分飭駐泊浦江各軍艦長於夜間督率水兵分班在艙面佩鎗巡防遇有民船夜行喝令停泊岸灘不得駛近兵艦　　鎭守使鄭君以民國路之馬路自小東門起直達西門外方板橋皆與法租界毘連亟應妥爲保護爰於昨午起特飭陸軍三連各兵士持槍實彈赴該處一帶不分晝夜輪流梭巡　　上海縣警察所所部之四鄉警察現亦一律荷槍實彈認眞巡邏落差後並不准將槍卸置鎗架上仍責令各警保管以免臨時倉皇並發出鎗珠數箱昨派得力長警押送各警察分所分給備用　　警廳長徐君以製造局爲軍事重地昨特飭知該管警署查禁居民夜間喧嚷以及燃放紙爆等事以免駐防軍隊之誤會該警佐遵即轉飭各長警隨時查禁　　近日滬南各商民因謡言蠭起不無恐怖高昌廟南碼頭一帶之住户竟有遷往他處或避居租界旅館者聞上海縣沈知事行將會同警廳出示曉諭安慰居民云　　聞前夜一時半淞滬警廳二區三分駐所敬佐余炳文親往該管境内各地巡查經過徐家匯西瞥見小木橋堍站有十餘人因其深宵聚集情節可疑即出手鎗施放一響若輩聞聲即往西北一帶奪去余警佐以該處爲華法交界之區恐有匪徒由此竄入回署後立派警察一排荷槍實彈前往站巡以免肆擾　　淞滬警廳徐廳長昨日通傳各區署所文云照得現在地方吃緊防務重要迭經通飭各區嚴防在案茲復由本廳長特訂防規則十二條飭發各署所隊仰即遵照辦理毋稍疏忽切切此傳計開（一）各區轄境各要道皆須多派巡警嚴加防堵（二）各區休息長警夜問一體著制服守夜（三）各區地界如有火警發生祗准本區長警往救他區不得前往（四）各區地界每晚十鐘後所有入境車人一律認眞檢查即空車亦須檢查車箱（五）各區長　無論何時遇有二三人成羣行路者宜特别注意（六）各區夜間如有特别事件發生除要路崗警照常防堵其餘各崗應由各長官臨時改爲巡邏（七）各區地界電線宜特别注意如該公司派匠修理時非有特别標記式經該公司預先通知不得任其自由總機器房所在地應由該管區特别注意（八）各區對於人力車夫以及各項工人皆宜隨時注意嚴防（九）各區設卡應由各長官酌量地段情形嚴爲佈置再於下子左近添設警探一二人以便遇有緊急時消息可以靈通（十）各區各備洋燭火把以便臨時應用（十一）各區崗位臨時由各長官隨時應變（十二）各區現當地方吃緊之際各署隊長員不准私自離署宴會如有實不得已之事必須由電話通知總務科請本廳長核准方准離署廳長不時親自抽查如有不遵者定行立予撤換决不寛貸 
[法租界破獲黨人機關三誌]  
　　法捕房探目黄錦榮沈德福包探韓邦達方福林任水揚於二十三號夜在法新租界愷自邇路蔭餘里三十八號門牌内破獲黨人機關並先後拘獲唐耀輝即唐堯飛等四十七人又在王效定身上抄出炸彈一枚詳情已兩誌前報昨日捕房將唐等押解法公堂經聶讞員會同法副領事德君升坐特别公堂詰訊捕房將搜出之白洋布江蘇都督僞印襟章十餘張呈案請察此項襟章上書有中華革命軍軍政都督府及委任某人執行某職務字樣聶君先提王效定詰訊據供湖南長沙人初次光復時在南京當兵取銷後以小販爲生於今年二月間始來上海仍爲小販與張阿三相識本月二十三號下午在南巿董家渡地方與張遇見張言你如此貧苦我可介紹投入民黨每月可得洋十元並將洋鐵盒一只交我言伊明日在老門内等候囑我將盒送去我祇知盒内藏有火藥不知炸彈當即藏在袋内携回客棧至翌日送至老北門内尋張未見又往租界找尋行至八仙橋即被巡捕拘獲並無謀亂之事求察次訊唐耀輝據供湖南長沙人於前清光緒三十一年間在南京當兵初次光復時始來上海在李英石部下當排長二次革命時即至陳其美處當馬兵惟攻打製造局時我未打仗祗運送食物失敗後又往南滙縣當警察今年正月十四日有民黨中人前任江蘇十三團軍統蕭正清寄信前來邀我至上海我即來申至蔭餘里三十八號蕭正清家中代爲煮飯蕭家中並無多人祇有梅姓韓姓等三四大至本月二十三號由趙姓等招集三十餘人至蕭家中至晚蕭偕梅姓等出外囑我同衆人在家候信並言伊已向淞滬警廳警察運動已熟即往城内舊道署總廳先搶軍械然後至製造局起事浦江中所泊兵船四艘亦已運動成熟决不開砲惟究竟運動何人不知詳細當蕭出門之時又囑我在家候令詎候至半夜蕭未回來即被包探拘獲至蕭逃匿何處實出不知旋有淞滬警廳偵緝隊隊長翟世清帶同偵探王順卿投案禀稱二十四號天未明時有巡警兩名被匪用斧砍傷頭部拘獲朱少春一名亦係長沙人餘匪逃入法界唐耀輝等亦係傷警案内之犯請爲引渡訊辦中西官會商之下判唐等與未訊之四十五人一併還押候禮拜五提案詰訊並諭翟隊長退去如訊明唐等實係城内逃入法界之犯再行商明核辦 
[四誌謡諑聲中之兇劇]  
　　淞滬警察二區一分駐所警察張萬福古衛生兩名於本月二十四日黎明在崗巡察時被人用斧砍傷詳情已三紀前報茲悉鄭鎭守使對於此事非常注意已將匪徒戕警奪械情形電咨齊巡按使馮上將軍轉電陸軍部並統率辦事處呈請政府賞給兩警卹欵業奉核准每名給卹若干元鄭鎭守使得覆後立飭淞滬警察廳長徐國樑着即在公款項下照數開支撥給俾張古兩警得以悉心調養一面仍趕緊飭緝在逃各兇徒並查明眞相以憑核辦惟聞警廳各偵探連日四出緝拿未有頭緒是以徐警廳長又於昨日日請上海縣沈知事面諭地方警察景警佐領袖轉飭四鄉警察分所警佐長警等一體協緝務獲解究 
[木板内夾帶手鎗八誌]  
　　甬人董贄塘與吳士品吳文興叔姪私運軍火一案昨日午後二時年仍由公共公廨原審官俞代襄讞會同英領卓君在樓上公堂繼續研訊先由被告董贄塘之代表穆安素律師與捕房代表牛門律師相繼上堂將吳文興前堂所供各節向之盤詰良久並據吳文興供稱經做此項板木之木匠已於被獲之前四天離滬等語繼由穆安素律師詰據被告董贄塘供稱兩月前在某洋行爲寫字至德國人牛爾生係做保險藥材顔料等生意曾與相識迨我辭退洋行寫字後即在虹口天潼路一百五十九號門牌東方駁船公司營業舊曆八月初一日途遇牛爾生囑我代覔一人送貨故爲代雇吳文興嗣於九月二十六號牛爾生給我紙匣樣一只令我照式定製洋鐵匣一百三十只復托我雇匠經做板木據云係運藥材之用並與吳文興説定運費水脚計洋四百元因見板木内所裝之洋鐵匣二十二只分量頗重即向牛爾生詰問何物稱係藥材尚有車來之一木箱計有洋鐵箱五十只安置牀下迨至上星期六（即破案之日）上午十一時吳文興來稱洋鐵匣内均係手槍當用電話向牛爾生詢問因牛爾生出外未得回音迨至下午即被拘捕云云又據牛門律師詰據吳文興供稱董贄塘囑我代送板木内藥材先由董給我川資八十元嗣見洋鐵箱内係是手槍故於上禮拜六雇車送回致被捕獲繼由穆安素及吳士品之代表担文帮辦好卜魯吳文興之代表恩格利等各律師復向盤詰一過並由江海關代表馬斯德律師到堂略述關於税餉之大略訊供至此時已鐘鳴七下中西官宣佈退庭判吳士品仍交五百元人洋並保董與吳文興及車夫徐土寳薛良甫仍帶回捕房候今日午後繼續研訊 
[匪首開鎗拒捕]  
匪首沈阿福（綽號烏　阿福）前與已經槍斃之廣東桂林即許桂林及小丹陽阿發等迭在英美租界搶刦傷人聞拘逃逸現沈又潛來上海匿跡法界西洋涇浜七十二號客棧内爲探目黄錦榮逃德福包探韓邦達方福林楊振富偵知於前晚二時前往拘拿詎沈雙手持槍開放拒捕該探目等不避危險奮勇上前將槍奪下方始獲住沈尚赤手行兇當被解入大自鳴鐘捕房經石總巡詰訊供認迭次搶刦傷人不諱論令嚴行管押候請公廨中西官訊辦 
[美國製造家擴張營業]  
　　大陸報云昨據美國來函云及美國格斯登維廉維格摩亞公司現議於上海設一巨行以爲美國有勢力製造家團體之代表已派吉干君與羅森克蘭士君來華組織一切二君熟悉遠東商務明年正月間可以抵滬偕行者有工學專家十餘人上海之總公司規模甚大共分若干部陳列各項樣品每部以專宜人司理之格斯登維廉維格摩亞公司現謀擴張營業於全球中國一地已委託吉羅二君辦理他如英國南美及澳大利亞等地亦正在進行中云 
[撤銷閘北審檢分庭預誌]  
閘北審檢分庭推檢官陳李二君前日奉上級官廳飭知儘本月内清　積案將分庭撤銷故自昨日起該分庭於民刑誣案已槪不受理矣 
[演説德國戰時之醫術]  
寰球中國學生會江逢治君於今晚八時演説德國戰時醫事情形江君爲同濟德文醫學堂畢業士繼乃遊學德國又值歐戰發生凡戰地上之醫術閲歷甚深頗有心得今江君已獲得博士學位而歸將以歐戰實在情形及醫學上之實驗效用供同人之研究云 
[美醫生由京來滬]  
美國煤油大王洛克菲勒赴華醫學國之主任醫士已於昨夜由北京抵淞擬勾留兩星期調查本埠衛生情形 
[八團體公餞楊道尹]  
滬海道道尹兼駐滬特派交涉員楊小川君近奉政府命令開缺進京本邑南商會敎育會大通公司南北慈善團救火聨合會普益習藝所新普育堂等八團體訂於二十九日（即陰曆九月二十一日）下午一時假城内也是園設筵公議以誌去思 
[新道尹定期接任]  
上海商會總理周金箴君奉命任爲滬海道尹兼特派交涉員所有商會總理一席已舉協理朱葆三君擔任而以議董沈聨芳君擔任協理已誌本報茲悉周君迭奉部中來電着將會務交卸迅赴新任故周君已於昨日（即星期三）將會務商請新舉之總協理擔任交接清楚定今日（星期四）赴寗至軍巡兩署禀明後定於一日履新 
[日領備慶祝]  
駐滬日總領事有吉明君以該國大正皇帝加冕舉行慶祝典禮昨特柬邀本埠各當道及駐滬各國領事於是日前往觀禮想届時必有一番熱閙也 
[私種烟苗案辯論終結]  
前崇明縣知事費熙梀因被控告謂其在任時有違法瀆職濫用非刑並赴四礁山查辦烟苗得賄私縱情事曾經奉飭費知事先行解任並行文上海地方檢察廳飭提該縣巡記徐國恩到案研究並吊查費當時赴四礁山查辦烟苗之日記簿其中有私種烟苗之季振槐一名由該廳提案預審明確起訴審判廳請爲公判在案昨日午後由該廳端木棻推事官會同鍾尚斌檢察官開庭辯論季供稱崇明人家居北沙地方素以耕讀爲業曾爲議員所有餘田各式俱種去冬十一月間買得菜子種於田中至十二月中發生不料此項菜子内有鶯粟子攙雜其中因此崇明縣飭派法警前來檢查指民人私種烟苗有一百四五十步之多其實祗有七八十步係是無心誤種未　該縣法警又至家内搜查二次至第三次被其搜出烟具數副致將民人解縣是實並據瞿翔律師爲季辯護陳述一切謂季振槐實係無心誤種應請輕辦鍾君當庭起訴謂季私種烟苗按照刑律實犯二百七十一條之罪問官會商之下即以今日爲辯論終結聽候宣判着季還押瞿律師起言曰可否請求堂上將季交保問官曰季振槐私種烟苗罪已成立所請交保碍難照准瞿又稱然則請求易科罰金問官曰案未判决所請易科罰金尚非其時瞿律師乃退去閉庭 
[緝獲施用迷藥之匪徒]  
匪徒周林發綽號小奉化又名小楊花曾於本年五月十一號與現押西牢之王小和尚由寗波乘新北京輪船來滬中途將同艙婦人王沈氏應史氏史王氏等用迷藥迷倒乘問竊取王沈氏值洋三十二年之金戒一枚逃逸奉飭緝提未獲前日經總巡捕房包探王松濤王桂亭協同六十二號西探將周查獲昨晨押解公共公廨經會審員王肇之君與英領康君略詰情由以此案前由德領陪審判周押候德領堂期解訊 
[判决私販鉛質小洋案]  
美捕房控墨克登路一百號門牌婦人朱楊氏與一百十五號門牌婦人潘王氏私販鉛質小洋一案昨日復經公共公廨中西官訊得此項僞小洋八百餘枚係由潘王氏之夫寄於朱楊氏潘王氏亦不知來歷姑寛判兩氏各押女所一月所有抄獲之僞小洋悉數銷燬 
[不服判處死刑]  
持刀戳斃婦人張大嫂勒斃丁王氏又砍傷薛王氏案内之兇犯李麻子（即李文龍）及本寳洪等兩犯前經地方審檢廳訊實以三罪俱發判李丁兩犯各處死刑在案茲悉李丁因不服判决遣人赴高等廳上訴昨由地方廳林檢察長備文飭警將李麻子丁寳洪兩犯押乘火車解赴蘇州高等廳訊究 
[捕獲乘機越獄之盜犯]  
江北人王六於辛亥革命前曾與已獲正法之沈阿妹金妙生等夥刦南匯縣境六團灣地方某姓家贓物後經商團拘解上海地方審檢廳訊實判處有期徒刑十二年發監執行嗣因二次革命乘問越獄脱逃經地方檢察廳通緝在案日前地方警察第五區署員王崇善帶同偵探因事經過南巿南碼頭地方適見該犯王六在彼行走當即拘獲押送到所奉飭嚴行看管廳候司法員提訊核辦 
[集議牌照税問題]  
上海南商會總協理因奉上海縣沈知事飭催舉辦普通商業牌照税特於昨日午後三時開會集議到者有洋布業代表朱侍軒土布業代表汪寛也油蔴業代表姚伯棠紙業代表壽秀甫建帮代表葉鴻英磁器業陶理堂參業金秋舫織布業陸崧侯南北貨業倪槐江陳壽生等共十餘人先由總協理宣告開會宗旨請爲調查各業交易之衰旺勸導擔任次由各代表聲明南巿各業已有印花税等各項税款平日擔負極重此次舉行普通商業牌照税須與租界各業商家同時並舉庶免偏枯如此則内地各商亦易於勸導應請轉禀縣知事轉詳上台請示施行等等互相討論至傍晚始行散會 
[寳山縣校之運動會]  
寳山縣立第一高等小學校定於本月三十一號聨合城廂各學校開運動會聞此次開會以表見平日體育成績爲主旨各種體操以關合生理爲主眼各種遊技以道德敎育爲歸着點各種事務凡學生能勝任者統由學生擔任之届期當有可觀並聞於會後開園藝會該校學校園内所種菊花數百盆種類較多即由販賣部定價出售亦足覘美感敎育之一斑云 
[核發免罪證書]  
黨人周之楨淡宅暘姜國樑蔣開濤等均悔罪具結要求赦免業經統率辦事處允准赦罪昨已飭行上海鄭鎭守使核發免罪證書 
[海軍司令部紀事]  
福安兵艦現奉李總司令飭裝軍廠機器已於昨日由滬運往滇陽交卸又肇和練習艦業已修理告成昨奉海軍李總司令飭在浦東火藥庫配裝藥彈據聞因烟台洋面各海島時有海盜與鬍匪聨合搶刦航商海軍部曾電飭派艦往巡現肇和艦旣已修竣故飭該艦開往烟台巡查 
[檢察廳預審竊案]  
竊賊唐阿囡在漕河涇附近陸阿堂家行竊棉花二包當爲失主覺察追捕唐又行兇當場鳴警將人贓拘送地方第四區警局昨解警察所轉送地方廳午後經檢察官提案預審之下判唐收押棉花二包並抄出之當票等一併存案候傳失主陸阿堂到案再訊 
[過犯偷牛]  
楊樹浦附近祝家浜鄉民周炳炳控黄金彩竊取值洋一百三十元之大小黄牛兩頭昨由捕房將黄拘解公共公堂經中西官訊知黄係過犯判押西牢二年期滿逐出租界 
[匪徒强搶金飾]  
匪類沈阿福與同黨唐少卿劉小二仔於前日傍晚在新閘路太平坊弄内攫取婦人陳龔氏金耳環又流氓沈友發前日在浙江路搶取朱高氏金挖耳均經包探查獲昨解公共公廨經中西官分别訊明判沈阿福押西牢十五個月唐押一年劉押候另行訊核沈友發因患有瘡毒着押候送請醫院驗治再核 
[流氓攫取銀圓]  
流氓田阿虎前日攫取楊樹浦路六百九十八號門牌水菓店主沈方元現洋十六元圖逃當被鳴捕拘押昨解公共公廨經中西官研訊屬實判田押西牢三月示儆 
[要求核減押期]  
湖北路福興京貨店主鄔芝田（即鄔復記）因竊用工部局電燈公司電汽由捕拘解公共公廨經中西官訊實判押西牢二年在案茲因鄔不服判决昨延律師上堂要求復訊核減押期工部局亦由牛門律師到堂代表中西官准予訂期復訊再核 
[不認串拐女孩]  
山東人王有仁與王楊氏徐陳氏串拐唐家弄一百十四號門牌王陳氏家十二歲女孩杏嘉藏匿克能海路二十一號屋内圖賣被探查獲昨將王等男女與孩一併解至公共公堂經俞代襄讞會同英卓副領事訊供不認判女先交其母領回案證宣王氏暫留王與楊陳兩氏分别押候查明實情再行訊核 
[狎客擊傷鴇婦]  
有自稱學生之山西人卞惠坤前晚被貴州路五十四號門牌雉妓院妓女姚夏氏强曳入内因爭論夜度資起釁卞將鴇婦張陳氏頭面鑿傷當被鳴捕拘押昨晨解至公共公廨經中西官訊明判卞洋五元内提三元給原告爲醫費無洋改押七天示儆 
[酒醉尋釁]  
夏殊勛前日因酒醉與陳維珍尋釁毆傷維珍之母陳郭氏之頭額由四區警署移送檢庭提起公訴經審庭陳推事判夏處拘役一天以儆 
[車夫猝斃]  
有恒路五十一號門牌陳姓家之包車夫奚正佳前晚拖車歸家至門首時忽然倒地氣絶身死當由該處值差華捕巡見歸禀捕頭屍體送至驗屍所候驗明再核 
[投河遇救]  
南京人吳子蓉近因失業度日維艱前晚至斐倫路投河圖盡經五百六十一號華捕設法援救帶入捕候解公堂訊明再核 
[審庭判决烟案]  
閘北檢察分庭前日起訴烟案二起經審庭陳推事判决王彬卿帶烟一錢罰洋十五元嚴阿連帶土五兩罰洋五十元押候繳金釋放 
[被告交保候訊]  
紹興人倪森哉控倪陶氏不還聘金洋二千元並求離異又惠華公司控廣安震記號主鍾炳坤冒用商標請追損失洋二千五百元又王鳴世控華昴山欠洋一千元不還又瞿敬伯等同控顧金餘欠洋六百四十元又顧厚生等控顧茂卿欠洋三百元又何耐菴控錢惠農欠銀三百五十二兩等案昨由捕房將被告各人傳至公共公廨中西官諭令分别交保候訊 
[工巡捐局長喪母續誌]  
工巡捐局長朱壽丞君之母程氏在滬寓壽終已紀昨報茲悉朱局長於前晚由寗返滬後已於昨日午後親視含殮事畢即詳請鎭守使及滬海道道及轉電江蘇巡按使呈報丁艱 
[救國儲金昨日之收入]  
 
 
 

Page 11

 
 
　　中華民國 
　　昨日（二十七號星期三）爲中國銀行收受儲金之第一百三十三日計收銀元五十四元連前共計已上收銀元七十五萬九千五百零四元三角銀五千六百五十二兩四錢七分氣候報告 
　　（上海徐家滙天文臺天氣測候報告）　　十月二十六日中國大陸全境有反旋風範團頗大勢亦頗猛天氣因此甚佳南部之南海颶風漸縮小　　　氣壓驟高故有大風在安南海濱　　二十七日氣壓甚高農五時四十分略有驟雨日出後有北犯風爲勢甚厲　　二十七日下行四時三十分預測天晴沿海一帶有信風頗大菲律濱羣島兩方面天氣惡劣　　二十七日下午四時前二十四小時内上海氣候温度至高六八七至低五八二去年同日至高七一八至低五七六雜評三 
[謡言之由來（宇）]  
　　近日外間謡諑繁興謂有黨人會集滬上定期二十六晚（前夜）先搶巡警軍械然後於二十七晚（昨夜）起事言之鑿鑿一若果有其事者乃前夜各警區均毫無爲動昨夜至本報付印之時（一句餘鐘）亦未聞有黨人起事之警耗則謡言之不成事實已彰明較著矣試推究此次謡言之所由來則觀於最近遽捕黨人之供詞其内幕已昭然若揭簡言之是仍設阱陷人冒功圖賞之慣技也然而地方人民已因之受驚不淺矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[無腸公子傳] [  醒厂魏頌予]  
　　公子龐姓名海漢龐德公之後裔德公世居峴山不入城府與謝太傳所居東山盧藏用所隠終南山大有徑庭之别建安初携妻子移隠鹿門山下匪伊朝夕可想見其山居之樂矣經數十世而至公子龐海始棄山居而卜水居蓋山之質厚重不遷性主靜水之質周流無滯性主動海固生性好動有似於水故樂水此龐海水居之所由來也公子少時即習武善使戟每出必以雙戟自隨嘉武揚威大有吕温侯英勇之氣槪觀其身常着鐵甲胄作青黑色無片時或釋如臨敵將戰然復得仙人傳授雙鉗八臂變化多方東海龍王知其能嘗築墳而拜爲大　委以心膂託以股肱龍國無事則涉水以優遊大有自去自來之樂萬一異族侵侮輒統十萬海軍同仇以拒敵屢戰屢勝歐唱凱歌致獲海晏河清之慶故龍王加以恩寵如地之厚如天之高公子亦恃寵而驕雖於龍干駕前亦復横行無忌遂相呼横行公子云公子於泅水而外又喜鼓興登陸横行田畝間田中之稻輒遭蹂躪以視野人之牽牛以蹊魏武之馬犯麥田殆有過之無不及者農人恨公子切骨欲得公子而甘心無如公子往來無定徒喚奈何即或沿岸隄防公子又以蘆葦爲護符不受野人之束縛否則潛行水底鞭長莫及亦惟令人望洋興歎而已孰料禍福無門惟人自召公子平日雖横行一世而龍居淺測之中反遭暇戲虎落陷井之内轉受犬欺誠非公子意計所及料也一日過勁敵之漁父忽挾一籪而來乘風　潮來之際公子順風而上正興致勃勃之時不意漁人編籬以待之斷彼歸路入我網羅斯時公子雖持雙戟無所施其勇雖披鐵甲難以展其能於是身處牢籠早已視死如歸付性命於東流而不顧刀鋸鼎鑊均不計焉嗟乎公子以一念之疏虞雖戟利甲堅亦不免受漁人之侮朝遊乎江海夕調乎酸鹹豈不大可懼哉世以徒勇凌人者尚其鑒公子之失而自戒也可 
海外奇談 
[願天下有情人都成眷屬] [  楓江]  
　　倫敦爲世界最繁華之地有一事最足引起人之興趣者則爲各國之曠夫怨女咸視倫敦爲逋逃藪率相約私遁一至倫敦卒成多情之眷屬　　某日一德國陸軍士官偕一少女至倫敦行秘密之結婚成禮後擬遄返故國或告以彼等之婚禮係代理人所假定殊不能得法律之允許於是逗留倫敦卒重訂一正式之婚禮而後去　　又有一回敎徒與一羅馬貴族女郎在倫敦結婚當此女郎初至時從者九人悉爲女郎之親屬而任保護之責者及女郎下嫁　徒乃科敎徒以一巨大之罰金存於倫敦銀行生息若他日女郎未死而敎徒重與他人結婚者則此金悉爲女郎所得云　　數年前德國柏林之某爵士悦一富豪之女兩情俱洽而女之父母不允乃相偕遁至倫敦成婚觀　雙樓旣富且貴似占盡人間之幸福矣詎新郎旋知富豪之女每年僅得千鎊之入欵而女亦知新郎之勳爵爲僞託舌劍唇鎗互肆攻訐新郎竟别娶他女以去乍占鳴鳳便賦離鸞亦情場中之慘劇也　　每年至倫敦結婚之男女無慮千數若俄羅斯人若澳地利亞人若瑞士人靡一不有而尤以德國人爲最多嘗有一十七歲之德人挈其二十歲之女僕至倫敦行婚禮蓋德國視婚姻極重苟夫婦於形式上或倫理上有不正當之處則舉行結婚之時皆得倡議反對而反對之舉又不僅行於禮拜堂中新聞紙之評議欄禮拜堂門前之通衢以及齒德兼尊之人士皆可肆其駁議一經宣布通國皆知况以少主而娶侍婢有不惹起旁觀之非議者乎以是之故凡不能公然行結婚之禮者悉視倫敦爲樂土坤靈扇牒好注雙星琴瑟旣調則他人亦無由離間聞有兩律師專爲人代理此種婚姻之事歲入不貲竟藉是致富云 
詞選 
[添聲楊柳枝] [  顧佛郎]  
　　病了梨花醉了鶯院深沈烟喧雨閙做清明瘞愁銘楊柳絲長吹太瘦甚簫心紅簾璧月守三生感卿卿 
[鵲踏枝閨夜]  
　　斜倚吳綾嬌倦繡卸了春衫鬆了芙蓉扣淺夢　花花僝偢香渦酒渴微雲逗虬箭冬冬蓮轉漏鳳脛膏融沈水添金獸秋逼衾窩掀乍邊嫩寒天氣防新嗽 
[南鄉子閨情]  
　　帳額綉芙蓉涼褪吳棉午夢慵心事未抛殘酒上惺忪贏得菱花幾度紅十里絮花風商略春郊踏翠茸明日羅裙先試着西東反覆胡姬郎笑儷 
[沁園春夏日幽居] [  東園]  
　　漏盡銅壺簾掛銀鈎疎星在天正塘東風是起芰荷積雨浦南雲散楊柳摇烟衆綠横生落紅零亂畫意詩情滿眼前延凉好記曉晴時候殘月如弦廓清世界三千看鰲背參差火鏡圓恁卯沽斗酒雙柑留客午窗攤飯一枕遊仙寳扇龍皮爐杳雞舌人到心清佛有緣神遊處是丹青宇宙宫徴山川 
小説 
[家庭小説嫣紅刧] [  常覺小蝶合譯天虚我生潤文]  
　　第六十九章（續） 
安西來聞語殊不驚詫扶威廉肩行如常威廉見安西來無怒容心稍稍寗貼又曰當此不幸之事未嘗發現以前實欲娶安娜爲婦其朝夕所籌劃者莫非此事以爲如何而可乃能得主人之許可安西來知威廉所謂不幸事蓋指哈勃克事耳乃點首曰今如何矣威廉曰今則亨利已不愛是人唯歷年來所蓄心願一旦怱歸泡影悔憤之餘乃不禁遽病亨利之事止此而已他則非所敢知安西來曰謝汝汝今夕之語吾必不告之第三人汝可無慮安西來言至此忽改其言曰汝房屋不嫌小乎威廉不解曰主人何謂耶安西來被詰始自覺其言之陡乃笑曰吾謂汝夜館房屋過窄殊不能容多人耳汝不觀此濟濟者將不能更容一膝乎威廉曰吾亦深以爲憾蓋邇日來願入館者正不乏人獨苦屋隘乃不能容多人令人抱向隅之歎吾亦殊歉安西來曰吾聞之亨利謂汝嘗欲得莫門敎會以爲館舍信乎威廉笑曰此不過虚望耳蓋是届年賃且四十鎊吾力又曷克辦此安西來曰然則汝蝴日可即往商之屋主將汝夜館遷入其中賃費吾當任之威廉大喜過望曰主人此語眞乎安西來曰安得非眞此事汝任其難我爲其易自今以後無復終了行見此夜館逐漸推廣流澤遍於九洲言次拍威廉肩曰而汝之名姓亦且震響古今老夫與有榮施焉 
[滑稽小説孟嘉買帽（續）] [  東埜戲續]  
　　那廟祝笑道先生這般外敎應該要買不着紗帽了老爷紅袍紗帽太太自然鳳冠霞後要不然他撒一個嬌説老爺吝嗇不肯替他置備衣飾罰跪踏板那時老爺兩膝雖是天生成厚皮金鑾殿上也跪得夠了再到房中來受苦不成先生這般外敎孟嘉聽他説話頗有道理暗想我在碼頭上失去一頂帽子就到廟裏來學着一個乖塞翁失馬就是我今日之謂了將來升官發了財討那揚州相好做姨太太衣衾首飾須得預先托大綸新鳳祥裏置備纔可以免傷和氣他一個轉身瞥見殿角落裏立着一個泥塑的無常鬼登時觸動心思拍手大笑道有了有了踏破鐵鞋無覓處得來全不費工夫有在這裏了那廟祝一把拖住他説道先生你犯着神經病嗎孟嘉道你不要管我病不病我且問你肯賣不肯賣廟祝道你要買什麽東西孟嘉道自然是買帽子廟祝道在那裏孟嘉舉　向無常鬼頭上一指道那個不是廟祝笑　先生你眞着了官迷這種帽子地獄裏通行官場中如何可以戴得孟嘉道官場便是地獄廟祝道怎見得孟嘉道一般黑暗廟祝道黑暗儘管黑暗把無常鬼帽子戴在頭上究竟不像樣孟喜笑道你方纔説我外敎聽你這種議論眞有些外敎了要曉得當今之世官便是鬼的變相鬼喜戴高帽子官也喜戴高帽子我買這頂帽子歸去不是自用是預備巴結上司的我將來一品當朝做了宰相皇帝便是我的上司待他升殿受賀舉行加冕禮時我就恭恭敬敬把這件寳貝雙手獻上他戴着這麽一頂世界上獨一無二的高帽子有不龍顔大悦的嗎况且御冕之上寫着一見生財四字我朝覲時向他望望知臣莫若君皇上猜着我的意思有不把極優的差使給我的嗎我所以要買道頂高帽你索價幾何廟祝呵呵大笑道先生你不但是老江西老上海簡實是老北京了帽子奉送只求先生只求老爺將來栽培賜小的一官半職或是縣知事或是釐捐局　辦小的就感恩不盡了説着就跪倒神座前在香凳上碰了幾個響頭孟嘉拉他起身説道禮尚往來我一飯之德必報何况受了你的重禮你放心廟祝又碰了兩個響頭説一聲謝大人栽培纔立起身來向無常鬼頭上取下帽子授給孟嘉孟嘉嘉接在手裏擺出上司架子謝也不謝一聲向外就走廟祝在階前跪送直等到不見上司形影方敢起身入内且説孟嘉拿着帽子興興頭頭走出城隍廟來只聽路旁行人譁然大笑目光都注在他手内孟嘉一想不好他們看得眼熱不要再來搶去帽子又是硬的不能摺疊放在衣袋裏如何是好後來走過撤尿地方眉頭一縐計上心來他走上去拉開袴子扮作小解模樣却把那頂高帽暗暗納入袴檔裏仍舊拽上袴子用長徇一罩就看不出了他一壁走一壁暗想這個辦法人家再没有法子來搶帽子雖染着一些臭味好得我們大　軍遺臭流芳都是隨便的（未完）　　勘淚二十五日筆記醉靈軒瑣話第三行第四字悵誤歉第十二字讀誤該又二十六日第十一行下司馬青衫之淚青衫二字衍又末第二行第二十字華誤輩均此更正 
 
 
 

Page 15

 
 
   
 
 

Page 16

 
 
   
 
