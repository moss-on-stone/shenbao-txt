# 1908 - 177 - 4912724

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
論說 
[論近日捐稅之繁（嫉）]  
　　中國舉辦新政以來。若預備立憲。若地方自治。皆不過塗飾耳目。敷衍衆聽。曾未嘗有尺寸之成效。而惟理財一事。心思則層出。不窮。進步則一日千里。今日添某項。明日增某數窺其用心。幾有取之不窮用之不竭之勢。不知政府諸公。亦曾審量。二十二省垂敝之民力。果足勝此否。且政府每加一進項。必洶洶以立憲國民有納稅之義務爲言。使人民不敢稍事反抗。不知諸公亦曾以責之我民。者與我民所得之權利。一權衡具輕重否。哀哀黎庶。來日大難。敲骨剝膚。何時　己。今將各種新增之捐。加重之稅列表於下。亦可以見我民負擔之難堪己。 
　　一房捐庚子以後。萑苻四起。警察團防。相繼設立。而地方官以經費無出也。乃創辦房捐抽取十分之一房主租戶各出其半。 
　　一畆捐山東某縣。近以辦理新政爲名。創收畝捐。每畝八文。又蘇屬泰州。因上年積榖虧耗。禀請江督開辦　捐以期補還原數。 
　　一烟酒捐泰西各國以。烟酒爲消耗。品入抽稅特重。中國仿之。以爲辦理新政之用。如近日皖省童道。苛捐烟商至每担二千餘文。可以爲例。 
　　一魚蝦捐魚蝦一。項取捐本。微前年蘇皖兩撫因江輪有私帶之事。遂嚴札整頓。其最甚者。鹽已加價。魚蝦亦己卜捐。而醃作鹹魚蝦醬。輒乂捐之。 
　　一牲口捐天津景州以開辦警察。抽收農人牲口捐。幾致激變 
　　一糖捐糖稅向有定章。自湖北前年加抽糖捐後今皖省亦援例加収皖皖省白糖正半稅。每石向徵銀三錢今加捐王六錢上下。合之共九錢餘與消耗品之烟酒稅等。遂惹起洋商之干涉。 
　　一加倍當捐當業爲富戶所經營。若稅課若房捐若巡防捐。若善舉捐以及官欵存息。取之獨多而浙省近來又有加倍當捐。 
　　一田房契稅田房契稅行之己久廣東前年竭力整頓。稍有不符。即須處罰每年溢收至一百餘萬。各省艶之。有札飭籌餉財政等局。即行仿辦者。 
　　一婚帖稅直隸臨城縣令請以官印婚帖。發售民間。分别三等收費。上台以其藉新政之名。行苛擾之事。未經批准。乃近日竟以不爲新政籌欵等詞。請先收費試辦。而廣東某府亦以印花稅諸多窒碍請先從婚帖典押等契辦起。 
　　一茶稅中國茶捐之重亦茶業衰敗之一原因近日長江内河進口茶稅又擬每引加徵銀六錢而江督最近奏定之數則原征茶捐銀 
 
 
 

Page 5

 
 
七錢二分歸運商按引完納其餘引課等項一兩。五錢二。分名産地稅。歸業戶承納。不可謂不重矣。乃聞度支部以産茶日多。茶稅未加。尙欲澈查辦理。 
　　一鹽斤加價近十年來償外欵。籌軍餉。辦新政。鹽價幾於無年不加。前月川漢洛潼各鐵路。以籌欵爲難。又有議加四文者。今度支部以抵補藥。稅又奏准加價四文。通電各省一律照辦 
　　一錢糧帶征各捐州縣征收錢糧向有帶征塘工積榖等名目。自十餘文三四文至百文不等。今因學堂經費無着。乂多帶征學捐者。或五文。或十文。其數亦不。貲 
　　一規復浮收銀兩各省州縣征收忙銀。其價本不一律。往往浮收二三百文不等。自奉迭次飭減。大約以二千二百文爲平均數。近各督撫因州縣虧累。許其設法。故杭之金華八縣。己請規復浮收。蘇省各州縣。亦於去年全體請復舊價。 
　　綜斯種種。容有缺漏之處。然即此以觀。其取之於民者。己不可謂不苛。而印花稅且决議實行矣。海軍捐且接踵繼起矣。某大臣日欲清查戶口抽收丁捐矣。我知政府中之舊黨。必曰三百年食毛踐土爾小民當激發天良。其稍覽東西藉者。且曰。納稅。當兵乃國民應盡之義務。諸君誠足自圓其說矣。然而民力幾何。猶堪此重重之剝削耶。傷哉我小民也 
專電 
[電一（北京）]  
　　樞府諸公近日爭論國會年限略有意見故未能即宣布 
[電二（雲南）]  
　　滇督錫良電告革黨近尙安靜並無復起之事與越南接壤處亦己嚴飭各軍勿任侵擾 
[電三（北京）]  
　　鄂督陳請加抽川淮塩價撥充新增軍艦餉費度支部現巳會議此事 
[電四（北京）]  
　　晉撫寳棻奏藩司丁寳銓懇免赴部查驗奉硃批吏部知道 
[電五（武昌）]  
　　湖北在籍候補知縣丁澤安奉旨賞給内閣侍讀銜 
緊要新聞 
[政聞社爲國會期限致憲政館電]  
　　北京憲政編查館王爺中堂軍機大人鈞鑒開設國會一事天下觀瞻所繫即中國存亡所關非宣佈最近年限無以消弭禍亂維繫人心且事必實行則改良易空言預備則成功難凡事如斯豈惟國會近聞有主張十年廿年者灰愛國者之心長揭竿者之氣需將賊事時不我留乞速宣佈年限期以三年召集國會宗社幸甚生靈幸甚政聞社總務員馬良等謹叩 
[警戒出洋考察人員山東]  
　　駐日欽使李家駒咨行魯撫内稱各省咨送來東攷察之員其關於學校各局所等處皆由本大臣發函介紹該員持赴各處俾獲參觀其關於陸軍各部省者則由本大臣照會日本外務省請其轉達各部省規定時期派人招待在我旣於事甚重在彼亦於禮爲周乃近來到東攷察人員聞有事前開單訂明臨時爽。約不到或竟遽行返國或又求請改期以至失信於人寖至嘖有煩言接應漸懈甚非所以崇國體愼鄰交也嗣後遇有此項咨派攷察人員應即請貴部院給咨赴東之時諄切告誡幸喩此意是爲至盻 
[滇軍誤斃法官交涉近狀]  
　　字林報北京訪函云滇省華兵悞斃法官一事外務部雖向法政府道歉而仍諭飭滇督錫清帥派幹員會同法員赴肇事處查勘此舉是否華兵應任其咎并謂雲南革命黨種種舉動中政府亦不能擔其責任云云蓋政府頗聞革命黨之攻佔河口實由法境馳入且由東京法員代爲計畫故也 
[英輪遊歷内地之交涉江西]  
　　英國兵艦四用卜號辨沙號兩艘由湖口鼓輪晋省游歷停泊河干當經洋務局委員查詢因違約章勸令出口該輪西人語多反對嗣汪甘卿總辦接見西人據約力辨彼此口舌相爭亦不退出刻下洋務總局己照會上海英總領事　照約章嚴行阻止以後不得藉口有失邦交云 
 
 

Page 6

 
 
[洛潼鐵路勘估竣事開封]  
　　洛撞鐵路工程師李吉士由洛陽西行勘測路綫己於上月二十一日勘估竣事回省後即出詳圖一幅報告鐵路公所據云中間須穿過土山洞三處計長八十餘里約需欵二百萬元 
[劉道赴寗訊結夏家橋案鎭江]  
　　松江府戚守崑山縣王令自將夏家橋寗軍鎗斃貧民案卷人証解省後質訊數次己有端緒現聞端午帥復又電飭原委查辦是案之常鎭道劉觀察促赴金陵督同訊結觀察奉電即於初三日　火車赴寗 
　　今日因告白過多尙有緊要新聞接入第二張 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞（要摺移入第三張） 
[漢紳禀請保全大别山漢口]  
　　漢陽縣紳耆黄嗣東張緝熙張仁英劉應庚吳躍金方家炘李國珍朱榮暉易鍾蘅許仰中丁曰琇張仁熟張桂鼎朱韻梅史兆松方正余嶽霖劉其昌林翰藻涂堃張仁勳蘇逢庚李鑒劉作杞羅良經余印楊緯昌宋謙劉策勳劉逢源夏國墀姚範姚壽東蘇德薰胡應暄萬昭度羅仲賢朱𢡟炘張惠迪李郁芬爲據情瀝陳伏乞垂鑒以順輿情而全大局事頃奉照會轉奉督憲札知盛宫保欲穿大别以廣鐵政俯察輿論之從違以權事理之輕重仰見督憲虚懐若谷曁視民如傷之盛德循涯揣分感激涕零伏以大别爲亘古之名區鐵政迺當今之急務競謀新而含舊敢徇私而廢公唯是大别之麓馬鬣如林天塹之險鵠磯對峙乞墦者倍於東郭尸居者視於北邙虞夏以來圖書可考謹以愚慮所及衆論僉同者爲我公陳之倘使重門洞闢萬骨皆枯山靈受炮烙之刑寳藏悉歸一炬野哭傷析骸之爨衣冠禍及九原陵谷頓遷神人共憤暴骨以逞豈無惻隠之心過墓思哀各有髮膚之痛此其可慮者一也武漢兩鎭輔車相依大别失則鄂州不守武昌失則天下可危石赭秦關知祖龍之不祀丁開蜀道歸杜宇以何年脣亡齒寒安危所係此其可慮者二也加以神禹導江倚大别爲屏障孫吳窺蜀據大别爲上游潮吞白馬終蹈孤臣吳沼之悲羽化黄熊難補九載堯天之恨藩籬一决田舍爲墟此其可慮者三也况夫名山實合衆之國巨室無專制之權道路以目匹夫有志鑠衆口之金浮言胥動合六州之鐵大鑄難成發言盈庭誰敢執咎此其可慮者四也縱使力能扛鼎錢可通神挾泰山壓卵之威有烈火燎原之勢衆怒如水火同舟若敵國風聲鶴唳草木皆兵火炎崐岡玉石俱燼禍福無門惟人自召此其可慮者五也竊查西法凡産五金之區開採時皆就廠設爐以省運費議者謂鐵政之賠累係不諳西法之故若今及時改良移廠大冶補牢未晚獲利必多未必非兩全之策也詢千芻蕘幸南國之是式澤及枯骨卜西伯之必昌辱承下問理應合詞詳復以便採擇伏乞垂鑒 
[西報譯要]  
[禁止外人測繪地圖]  
　　字林報北京訪函云中政府近接東督徐世昌電告有日本游歷人多名在蒙古測量地勢等語當即電諭直督楊蓮帥及各省　撫嗣後須嚴禁外國游歷人在中國内地測繪地勢須先禀准該省督撫經該督撫將測繪之地先行查核果無詭謀始行頒發執照如有私自測繪者即由地方官拘拿就近送交領事署懲辦 
[政府爲喇嘛忙碌字林報北京訪函云慈宫因達賴喇嘛將次晋京特召張蔭棠回京該大臣己於二十四日抵京二十六日晨赴頣和園覲見慈宫諭飭速與慶親王袁世凱商議西藏改省各事聞張須於明春與達賴喇嘛同回西藏美使柔克義現仍居五台山聞須於十月間隨同達賴喇嘛回京班禪喇嘛曾請入京覲見現經政府婉詞謝却爰達賴旣不在藏則班禪勢難再離職守也 
分類新聞 
[政界]  
[禁烟調查社紀念會記事杭州]  
　　初一日下午　時浙江禁烟調查社借協和講堂開週年紀念會首府卓大尊仁和縣李令錢唐縣伊令巡警總辦崔都戎提調張令曁上中下三總巡均先後蒞會惟紳學兩界到者極少除會塲職事外各界來賓僅數十人下午三鐘時由發起人宋君略述　會宗旨次由巡警崔總辦演說此會成立經年效果極速所望諸君子始終勤奮掃除毒氣共謀社會之幸福次社董貴翰香報告入會理由並代發起人宋君辯護斥某報館爲無端誣衊據云事後經一標隊官顧乃斌代表該報向宋君謝渦云云次由社員徐補齋報告本會成立迄今共查獲私售燈吃之戶計一百四十三家會計員宋翰卿君報告收支欵項大數及職員交替大略謂會中本派幹事四人常川駐社現在推廣外府交涉更繁擬再選舉總幹事一員次有來賓尙鏞洲演說謂舊年禁閉煙館收燬烟　早己實行何以現在如元井巷各處舊貨店仍敢公然販賣其餘雜貨明角等店亦間有售賣官紳不加聞問然祇禁民而不禁官亦非正躬率屬之道風聞官塲之吸烟者指不勝屈即如警界長官及今日在坐諸公亦未嘗無吸烟者等語一時致觸上城總巡　令之怒立刻起坐告之張提調回明崔總辦謂此人以想當然之詞肆口譏詆必欲勒令指出上城警界中何員吸烟務須澈底根究嗣經崔總辦以會塲無阻人言論之理當面諭張提調查明言者姓名籍貫營何職業再行查辦可也末由來賓倪君演說禁烟之利害並由書記員代表全體致謝與會諸君乃搖鈴散會 
[議請免加東綱鹽捐山東]  
　　豫省咨請東省鹽斤加價協助路欵一節魯撫札行運司核議現己議覆奉袁中丞批示略謂豫省籌辦洛　鐵路酌擬蘆路淮東四綱鹽捐每斤均加四文鐵路爲交通要政無論何省協助維持義所當盡惟預省州縣行銷東鹽平時銷數已屬萬分短絀若再加捐勢必銷路愈滯于引課大有窒礙該司所詳各節自係實情　候咨請河南撫部院體察東省爲難情形免予加價以維鹽務 
[角里减折銅圓之風潮松江]  
　　靑浦縣西朱家角鎭南貨業巨興恒泰祥吳合隆　家於　月中徧發傳單邀請各業會議洋價意欲將當十銅圓折作九文各業多不贊成詎巨興等號不顧公議竟於六月初一日將銅圓折作九文行用洋價勒短一百文於是闔鎭商民大譁初二日有賣客因銅圓論價爭執衆人咸抱不平遂將巨興號櫃檯打破該號不知自悔勒令各店閉門罷市以爲要挾地步除油醬米鹽木磁各業照常開市外其餘各鋪己一律罷市是晚該鎭紳董蔡君連夜禀縣商量辦法不知若何處置也 
[銅元減折之難行松江]  
　　松郡銅元充斥價值日賤目下市　兌 
 
 
] 

Page 11

 
 
價每洋一元約換銅元一千二百二十文商家恐因此暗受虧耗故提議欲作九折計算然懼参差釀禍贊成者少故作罷論 
　　又富陽函云富陽紳民桂森然等以銅元减折行使非正當辦法特函請邑令查禁略謂邑　銅元行用旣改作九復抑作八破壞圜法盤剝鄉民際此灾荒頻迫之時萬釀激事端身任地方者將何以自安縱或商權偏重不免藉口於一二鄰縣執非爲是然敝邑隸於杭屬距省甚近總商會業已定議大旨主疏通而不主短折若不遵照一律當十轉足資奸商漁利妨碍省城市政實多幸即嚴予查禁勒令規復實紉公誼 
交涉 
[奉撫注意鴨綠江奉天]  
　　鴨綠江航業木植久經奉撫唐少帥在京與日公使開議商辦現己逐件解决昨聞欽帥己派員前往調查一切凡關於地方公益邊界關係皆當確切考查將來定必有一番設施也 
[委員查辦拿獲鬍匪之交涉奉天]  
　　東三省行營翼長張軍門勳日前在黑龍江省拿獲鬍匪多名内數人與俄國軍隊中頗有關係俄人因强出干預要求釋放張軍門不允幾起衝突經濱江道出爲調停並將情形電禀奉撫請示辦法現聞派行營發審處范總辦良貴前往查辦已於二十六日早刻首途 
軍界 
[管帶盜賣軍裝駭聞揚州]  
　　淮北前得勝緝私營滕管帶晋昌上年請領新式鎗械未　舊式鎗械繳庫商同該營領哨孟獻廷全數私售與梟匪計鎗四百餘支彈藥甚夥並有尅扣勇餉情事現經淮北六岸督銷惲守查悉確情密派員弁至宿遷縣拿解來揚禀經運憲趙運轉發交甘泉縣訊明詳辦 
[縣令督防匪亂安慶]  
　　靈璧縣地方與睢邳毗連民風夙稱强悍盜匪又出没無常所有派駐防營難免不日久生懈昨馮中丞特委新任袁令充當營務稽查員遇有警耗隨時會營調遣並監察該營一切如有缺額短餉等弊立即密禀以重防務 
[兵事研究所提前畢業蘇州]  
　　蘇省兵事研究所定章一年卒業須至八月下旬期滿茲該所各科員以秋操一事皆有專責因特禀請蘇撫提前畢業業由陳中丞允准定於七月中旬行畢業禮奬給文憑 
[派兵分防要隘鎭江]  
　　沿江一帶近來屢有匪徒蠢動謠駐鎭巡防隊統領周錦堂特派所部兵弁分駐黄山京峴山圌山各要隘以資防堵 
[標營管帶易委蘇州]  
　　二標二營管帶朱雲齋現已另有差委經標統禀請陳撫另委劉建章接充 
學務 
[浙撫准撥歐美留學經費杭州]  
　　浙江旅滬學會會長周蝁鑣等禀請派遣歐美留學生由浙撫批飭藩學兩司議籌經費茲己禀覆奉馮中丞批示據詳所議七條思慮周密果能切實遵行自免糜財費時之弊此項游學歐美經費每年銀　萬兩照從前派遣游學日本師範生成案自可奏請作止開支但靜候奉旨交議部復往返需時緩不濟急准由司挪欵暫墊萬一奏奉部駁即於將來官錢局利息項下儘數抵撥不足再於現在未動用之籌防絲捐項下借支另籌的欵撥還此等學生旣擬秋凉咨送出洋應儘暑假内定期分科試驗惟合格之襄校員逆料浙省官塲現難其選宜速由司照請浙江旅滬學會員紳公同推荐素有聲望之文實兩科專門家三四人再由司加池禮聘來浙託以襄校之任一面知照省城高中學堂各府中學堂曁敎育總分會遵照條議愼選學生至學務公所報名註册限六月底截止即於七月初五日起排日分科試驗如來試學生及格者不足二十名任缺毋濫除分咨學部出使歐美各國大臣曁歐美游學生總監督外仰該司等迅即遵照辦理 
[厘餉局不允再給辦學欵項杭州]  
　　海寗各學堂於去冬被匪焚燬後巳由該州紳士吳昌祺等具禀藩司請留善後絲捐以資規復經前藩司喩方伯移商釐餉局以學堂爲地方公益創辦匪易據禀請留解省半絲捐俾資規復以省城經費支絀而論似難照准惟地方公益亦不能不量爲維持所請能否通融移商核復等因茲由厘餉局移復謂據該紳等禀請籌欵己將河工絲捐批准州城提給三成其餘七成悉數撥給硤石復於善後絲捐項下酌撥洋五角爲辦學之用此次又請截留絲捐學務關係重要公家能有通融之處自應力爲扶助惟近來局庫支絀善後一項現須籌抵餉需斷難再予撥給應由該地方官紳等就地籌助濟用 
[飭查阻學刦殺重案湖南]  
　　湘省寗遠縣廪生黄望衡等月前以辦理該縣小學堂被人阻撓刦殺等情具禀提學司　經批飭該縣查辦在案旋據該縣傅大令以現經了結詳禀到司日昨復由黄廪生等以該縣傅令遇事　頇無不暗無天日揑詳朦了等詞並出具摹結赴司呈控旋經吳學使飭以回縣聽候訊結並嚴切批縣確查禀辦 
實業 
[私販海味干犯衆怒廣東]  
　　自抵制日貨之事起新嘉坡華僑以激於國恥奉行最力各舖均貼有某貨免問字樣有某店私販該國海味十餘箱被衆偵知即集議懲罰咸責駡該店不置該店云係誤賣自願遵罰旋問應罰若干衆以該店首先破壞非重罰不可此事須俟集議方能解决是日全埠譁然極憤激某店之無恥濳於黑夜以元寳臘燭札成一束如弔喪者然掛於該训門首翌早該店啓門見寳燭懸掛門首不下千數百對某店知衆怒難犯遂將該海味運往别埠銷售旋再集議罰銀三百元了事 
[改派礦學管理員武昌]  
　　陳小帥刻將兩湖礦業學堂飭歸提學司管理並遵照定章將該堂總辦魏觀察允恭改爲監督提調李大令元音則飭令銷差另由學司遴派監學一員以資管理 
[保護測勘路線鎭江]  
　　鎭徐鐵路工程師現在揚州西鄉一帶繪 
 
 

Page 12

 
 
圖測線近日匪徒忽布謠言謂沿途所插之標戕來須將該地全數充公致鄉民異常驚懼工程師恐有暴動昨特請縣出示明白曉諭並請防營派隊沿途保護 
[麫粉市權操於華商大連]  
　　本年入春以來麫粉跌價日商爲銀根奇絀勢難把持遂將存貨盡數讓交華商聚昌政記各號獨攬市權故邇來麫粉價值漸昂業己加增三角 
[常郡商業蕭條常州]  
　　常州今年市面枯寂較去歲尤甚店舖倒閉時有所聞春間恒義油號倒閉以來涉訟多月迄未定案幸各莊往來不多惟聚昌厚吃虧三千餘金又甘棠橋堍福綸和綢緞號忽亦於前月倒閉虧欠莊欵甚鉅大約爲該號用人不當所致現各莊止在嚴追聞此次吃虧之家亦以聚昌厚爲最鉅約六千數百兩該莊　心甚不悅經手王某素有心疾現被風潮激刺病勢加劇此事正不知如何結果也 
[北貨號倒閉又見鎭江]  
　　姚一灣義太生北貨號倒閉未久而義太恒號近又繼之聞虧空莊欵亦有八九萬金 
雜記 
[薙髮同業罷工蘇州]  
　　蘇州薙髮同業以邇來百物昂貴由各店主會議增價議定每人至少須錢五十文小兒　十文詎各夥友以薙價旣增工價亦須照加於初二日約同各夥友一律罷工要求各店主增加工價午後聚集數百人至各處查看見有工作者即行阻止查至定善橋附近見有一夥與某水工薙髮上前攔阻被木工多人擁出毆打於是互相鬥毆各有損傷旋經北路巡警拘至局中移送吳縣署請爲究辦長元吳三縣均巳飭差查拿現各店仍未開市 
[警官笞責紳士杭州]  
　　日前花牌樓顧紳少子與同伴偕赴元帥廟觀劇其同伴偶因細故與途人爭閙巡　插勸不理反欲揮拳巡士遂吹警笛協拿同伴見勢不佳乘便逸去致巡十竟將顧紳少子誤拿扭回公所不知如何觸怒巡官又將顧擅加笞責事爲上城總巡官查悉立刻用輿送回並親至顧紳處道歉一面回明崔總辦以該區長違背警章擅用刑杖請即撤換查辦 
[鄉民攔阻火車蘇州]  
　　寗滬火車於上月下旬某日駛至溧水縣境之某鄉碾斃鄉民王家杞之子經屍屬禀官批飭公司給予撫恤銀兩該公司以並未違章不肯照給該鄉民遂於初一日糾集男婦老幼數千人攔臥軌道致火車不能開行旋經公司電禀府縣派差前往始得勸散 
[飭查經書侵蝕公欵蘇州]  
　　蘇州織造棫尙衣到任後盤庫見庫儲現銀僅止四千餘兩等情已誌前報茲悉實係經書王紫翰從中作弊所致即前織造崇尙衣交卸時該書又朦混開庫放去銀十四萬有餘將庫内歷年扣存九一升之平餘一欵亦湊入放欵内以致庫中一空如洗且目下棫尙衣因有要需無欵應付已派員復查擬將該經書王紫翰歷年侵蝕各欵照數追繳究懲以重公欵而儆效尤 
[控究團丁欺虐鄉民松江]  
　　婁縣鄉人顧某於上月二十五日與姘婦金顧氏雇舟來松經過天馬山左近忽來鄉團楊某顧某等五人身穿號衣手執刀械聲稱查艙顧疑姦案敗露甚爲慌張遂賂以銀洋四元不足復由金顧氏脫耳上金圈爲壽楊等始登岸而去翌日金顧氏心不甘服來松控告該處紳士亦公禀婁縣略云天馬山團丁酗酒强賒拆梢打降之事不一而足三月間以硃標封條封雇民船己堪駭異近復有團丁楊阿雲等攔路調戲孀婦金顧氏并搜索財物扯碎衣裙其時團　張葆芬張汝礪張汝翼等均未覺察及金顧氏告發台差下鄉尙未將犯事團丁即行解出小民易虐言之可歎某等爲桑梓計爲大局計爲敢據實臚陳等語現劉大令又添派差役下鄉按名查提矣 
[航船遇盜蘇州]  
　　蘇鄉甘露航船於初一夜行至齊門附近突來强徒廿餘人肆行搶刼併波及他船五艘約共失去二百餘金幸未傷人 
[雨雹又見鎭江]  
　　聞句容縣一帶於初二之夕忽然雨雹歷兩時之久大者如卵各鄉田禾均受損傷並打斃牲畜無數 
[時疫流行杭州]  
　　杭垣自入夏以來雨多晴少天氣陰寒致近日發生一種時症初起頭痛發燒二三日即己不起患者初以來勢平淡每輕忽之不知頃刻即變危疾近如上城鼓樓外中城豐樂橋下城東街等處死者踵接惟霍亂喉痧等症反較上年爲少 
小說 
[言小說新三笑（九）]  
　　枝山道。這不過一只說嘴老猢猴就是了。有什麽好笑。伯虎道。這本不甚好笑。我所好笑的。還不是這人。這個說嘴老頭兒說罷。走了下去隨後又有一個中年的戇大登壇。站上台去。也灣了灣腰。低了低首。聽者亦皆鬆一鬆屁股。以示還敬之意我想那人必定又有一番議論出來。屏氣靜聽。那曉得此人上了壇。垂下了兩只手。把身子搖擺。搖擺。如小學生在先生而前背書的樣式。他演說之快。猶如蒼蠅膠了蜘蛛網。其演說之輕。猶如蚊虫鑽。在缸甏裏。不知所說這麽。聽的人多笑不可仰。一個一個漸漸散去。可笑那在。場數百人。只剩了幾個招待員。還在那裏走來走去。此人仍在壇上呶呶不休。司法員着了這樣情景。甚爲煩躁。又不好呌他下來。只得搖鈴散會。最好笑的。那人臨了還說了兩句可笑的話。說道（我今日不曾預備所以說不出舍）那嚕嚕　　。說了半天。還說說不出哩說畢又從從容容。一躬而下。枝山道。難道世界上有這種人麽。。伯虎道我也第一次看見。阿二即揷口道。兩位大爺正是初出茅廬。第一次來上海哩。我在上海也不久。已看過了不數次。有何希罕。唐大爺且慢。小的相煩的事。久屬如何。原來阿二聽了半日。两人多說閑文。不但時侯費了多少。紹酒已吃了斤半心中十分焦急。（未完） 
[清談]  
[孟夫子當厄]  
　　洪武初即位時。讀孟子至則臣視君如宼　句。欲撤孔廟孟子牌位。賴儒臣諫止。此一厄也。聞前日政府奏請黄宗羲從祀孔廟。滿大臣某以宗羲學說。主張民權。其說本於孟子民爲貴君爲輕二語。議將孟子祀典　去。聞者復爲孟子危。使當日果從滿大臣之議而撤去之。則孟子將無冷肉吃矣。余謂孔夫子旣窮而借債矣。宜乎孟夫子之窮而無冷肉吃也。夫賢如孟子。千載後猶有議奪其冷肉者奈何今人尙欲著經說。呈撰述。而思吃冷肉哉 
　　按孔夫子借債事見初三日報 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[農工商部會奏畿輔農田水利辦法摺（續）]  
　　又查第三條曰招南農備水器第八條曰攤還挑壓地畝以順輿情但係民間世業估以時價畀以應得之值各節查直隸開辦農政已數年矣除營田墾務外復於保定府設立農業學堂農務總會以爲提倡其間講求播種各有技師製造農具設有專科現己接續推廣高陽縣復設農業學堂任邱縣則設立農工商局寳坻縣曲周縣則開辦農桑會小站立小學堂附設農科宣化府設立農業中學堂均由農業總學堂遴派敎員分投前往詳爲指授用爲先河之導以後漸次擴充俾各州縣皆設立農學會悉心研究各相上宜以謀種植水利自然振興水具白能改良似無庸沾沾於招南農也至挑壓地畝前經怡賢親王奏准均攤撥抵乾隆時旗地仍歸撥補民地則改行給價林則徐畿輔農田水利議亦謂時價不齊少給則輿情不洽多給則經費不資仍宜於灌漑所及之地計畆均攤撥還竊以爲給價撥地兩　不必執一當各隨民情之所願蓋以成熟之田爲小民衣食之資一旦挑壓應以相等熟田撥補寬其生計願作價請領者按照時價發給或經費不資則以灌漑所及之田攤還以昭平允斯二者爲現經開辦而與原摺稍有變通者也又查第六條曰籌運糴之方一節查直隸近來商務發達生聚浩繁地不加闢榖食翔貴己數倍於曩時故各直省有禁米出洋之請果能普興樹藝則稻榖豐盈或可改折南漕處農戰商戰之世祇患地利不興何患銷售不廣發帑收糶意美法良揆諸現時民情似無事鰓鰓議及此原摺所陳參以現在時勢而無庸籌辦者也又查第四條曰開奬勵之門第五條曰責成地方官第十條曰立考成以規永久此三者有相輔而行之理而機要則在州縣查治民不外乎敎養而勸農爲敎養　二端爲地方官應擔之責任然司道離民稍遠州縣則爲親民之官爲上下承接之樞紐州縣奉行不力即大利亦不能興應飭各州縣首以研究農田水利爲第一要義即以所研究者敎民試辦每一州縣穿渠若干鑿井若干灌田若干畆其有旱澇之地不宜五榖者或栽種果木榆柳若干株年終繪圖具報如飭查果有成效民則奬以周禮農官名目自集公司或出資代人營治墾田至數頃以上者擬查照奬勵公司之例照章給奬以墾田之多寡察民情之勤惰即以課收令之殿最昔燕王求賢自郭隗始今直隸奬勵興水利之員當自平鄉西寗　縣始平鄉開渠約可灌田千餘頃西寗開墾沙壓地約百數十頃已由該縣捐資興工俟辦有成效應派員前往查勘屬實破格給奬以昭觀感其田野不闢者即考列下下永著爲令庶乎實心任事者自能銳意經營而畏難苟安者亦必勉力規畫此原奏議論切要而當急行舉辦者也惟是事甚創舉風氣未開小民可與樂成難與圖始振興水利固在官僚提率之初而奏效農田當在學會精進之後是以農工商部於上年九月間奏請通飭各省設立農會爲研究農業開通民智之基礎直隸首先創立勸導尤易爲功一俟農會大開農學進步地利旣盡旱澇無虞倡始者旣收效於前繼起者必趨從於後應由臣士驤再飭各州縣逐漸推廣庶幾溝渠隄岸得因勢利導之功土壤膏腴有棲畆餘糧之慶所伴籌議畿輔農田水利辦法緣由理合恭摺會陳伏乞皇太后皇上聖鑒訓示再此摺係農工商部主稿會同度支部直隸總督會議具奏因往返咨商是以議覆稍遲合併聲明謹奏光緒二十四年五月十九日奉旨依議欽此 
本埠新聞 
[五誌外人在寳山購地之交涉]  
　　前任駐滬美副領事白保羅君之花園被寳山鄉民拆毁一案曾經白君禀由美總領事田君照會滬道責成該縣嚴拿究辦並令購償茲因日久未獲一犯是以乂由田君向道台詰責現聞蔡觀察　札委譯員陳震東　尹前往調查禀復核辦 
　　初四日文匯報云聞寳山鄉民毁壞白君花園一事實由該縣地保釀成惟地保爲衙瘦公役此事之起雖寳山縣未必允准恐亦未必先無所知使果預知則情節尤重吾人可以藉此與寳山縣交涉矣 
[租界禁閉烟館之嚴厲]  
　　租界禁閉烟館四分之一業已於初一日先期收歇昨卜總巡恐仍陽奉陰違諭飭英美各捕房捕頭轉飭中西包探至應閉各家挨戶密查以杜流弊 
[洋貨同業上控苛罰續誌]  
　　洋貨同業因英界河南路廣章洋廣貨號失火後公堂判將股東葉古蟾罰洋五千元號夥葉亦池收押捕房四日葉品廣開釋斷案不公赴道上控巳誌前報茲由滬道蔡觀察札飭公廨於昨日復訊洋貨同業公請穆安素律師到案聲稱廣章股東兼經理葉古蟾是晚起火時並不在店該號保險銀祇三萬四千兩存貨甚多應請察核葉古蟾自延禮明律師投稱公堂前以該號起火不報捕房判罰鉅欵不知起火時巡捕早已到塲捕房亦經得悉何必再報應請將此案車行核斷襄讞王松丞刺史商之美巴副領事判葉品光仍予開釋葉亦池還押葉古蟾帶回捕房存洋五千元保釋候下禮拜二再行會訊核奪 
[查獲漏捐棉紗]  
　　金錫芝代英商某洋行在徐家匯地方購買棉紗迭次抗繳棉紗認捐公所捐銀由公所禀請拿辦有案詎金近文購得棉紗數包希圖漏捐爲該公所司巡查獲扣留三包業己由董事翁君等函請本縣李大令飭提金錫芝到案從重究罰 
[蕪闗籌解濬浦經費]  
　　蕪湖關奉撥濬浦經費銀一萬餘兩現經該關道文觀察在徵存洋藥常稅項下如數動撥交商匯滬 
[呈送美國新書]  
　　美總領事田君現奉美政府頒發美國新政書籍一部飭送滬道轉交中美換書總局掉換茲蔡觀察己送請江督端午帥查收察閱應將何書掉換請示遵辦 
[敎堂置産問題之遷就]  
　　本埠法總領事向皖撫詰問敎堂置産官格契紙問題茲聞皖藩曁洋務局己會議詳復皖撫擬仿照寗省所定官契不分民敎一體領用仍於契内載登條欵中明同治四年敎堂置産約章其以前所發敎堂官契未用者一併繳銷己用者更換與否亦悉聽其便云云 
[滬道會訊不交定貨案]  
　　德商巴色洋行延佛威律師控寳昌號 
 
 

Page 19

 
 
主唐昌猷不交定糖一案迭奉公廨中西官會訊曹不甘服迄未定斷前曹乂赴道上控昨奉蔡觀察在泥城外洋務局會同德副領事馬克林君親自研訊 
[新定傳提人證條規]  
　　英總巡下君於西歷七月　號起新定傳提人證條例凡英公廨出票傳提應　人證須將此項提票傳單送　福州路總巡捕房山八十三號西探譯存票底然後令八十八號西探按被告居址轉致該菅捕房協同華探傳提 
[城内]  
[維持捐辦衆安社]  
　　本縣李大令昨日出示云據南三舖職董楊辰等禀稱竊董等前奉前升憲汪倡捐洋五十元照會董事等置辦救火器具當由本舖戶捐洋五十元六角並由縣差薛貴勸募各縣役洋一百五十元一併送交同仁輔元堂托辦皮帶車一輛由堂函送憲署安放土地祠内經汪前升縣于總　程局洋龍調查單内註有此項帶車歸本舖備用等語去年春間本舖衆姓以憲署本有洋龍漸見損舊前次所備帶車願歸憲署專用本舖另辦一輛以資便利卽經董等重向各舖戶勸募洋二百十一元一角交虞德記顧繡舖將皮帶車及各項噐具一律備辦共用洋三百九十八元四角六分内不敷之洋由虞德記先行籌墊暫租縣西唐姓餘地一方支搭木棚爲存放車件之所定名南三舖衆安社草擬章程延訂司月認眞經理已近一年遇灾救護頗有效果惟車件繁要不敷安置現查運糧河浜口淤地實係官中公産左近居民用作天井並無往來行走之人地叚甚小於存放車件最爲合式禀請飭差將該地查明撥給衆安社爲存放皮帶車件之處再查城廂内外各處置備救火洋龍歷經禀請立案給示曉諭在案皮帶車事同一律合將衆安社章程及收支清册呈請立案出示曉諭俾衆周知將來如有充公罰欵並求憲恩隨時賞給以維善果等情到縣據此除飭差查明該地撥用外合行出示曉諭爲此示仰該舖戶業主人等一體知悉須知該董等勸捐創辦皮帶車救火器具係爲預備不虞起見自示之後爾等務各量力捐助共襄善舉遵守章程毋許閑人藉端阻撓滋生事端其各遵照毋違 
[開河閙事之餘波]  
　　去冬浦東馬家浜開河閙事一案今又緝獲爲首之沈榮海及附和之金阿榮楊兆榮奚增發四人解　請讯均供詞狡賴判沈責五百板一併押候復訊 
[連傷三人]  
　　馬阿新顧姜氐等前日將馬新桂等三人抬至縣署喊求驗傷即由李大令升訊孫明海供昨夜忽有馬新桂等三人　受刀傷推門避入小的出外查　兇手已遁地保孫悟汀供馬等被戳時小的並未目覩馬阿新供胞兄新桂在某姓船上爲夥正月間被流氓馬阿秋借去洋三元不還焺晚登岸路遇阿秋又欲借洋五元不允被毆同船顧鑑林金阿和登岸解勸亦被阿秋喝令同黨戳傷求驗顧鑒林金阿和及顧妻姜氐供詞略同大令驗得三人受傷甚重判送仁濟醫院醫治 
[敗家之子]  
　　　海全控胞姪阿金將祖遺田地十畝餘售賣淨盡祗存住房五間不許居住昨由本縣李大令提訊查悉汪前縣任内亦經涉訟斷令將廂房兩間歸海金居住有案判阿金遵照　斷不准再阻 
[痛責拐匪]  
　　劉寳裕誘拐婦女孫氐押於周王氐花烟間爲娼經孫氐之父尋獲往領反被王氐　縣判將孫氐發堂在案今獲到劉寳裕解縣訊究王氐供　將孫氐押去洋六十八元據云是伊妻室立有筆據呈電劉供小的與陳周二人爲中求宥判重責五百板押辦 
[究辦騙子]  
　　一路四區某巡士查獲騙子徐松林專至吉祥里用百家鎖封袋藉圖欺騙當即拘入局中由虞副巡官判令笞責一百板並鎖示犯事處一天 
[局批]  
　　淞滬厘捐總局批裕昌禀云查此案前據閔行厘卡具禀到局當以船戶周阿寅裝煤六十五　送交平望卸載乃呈出憑單係塡往嘉興不惟指遠卸近且二船一單更無旗照可憑種種不符情弊顯然業將送到憑單信件移請江海關照會稅務司查究在案據禀前情須知報關民船請領旗照向係一船給一船牌報往何處卽須實往何處交卸違則照章罰辦今核該煤船運往平望交卸而關單則報嘉興指卸地方已屬不符又係二船祇有關單一紙雖稱由途船　撞損另雇一船分運此事已據查復當時盤問至再該船戶并未供有前項情事顯係事巳敗露一味揑飾殊屬可惡案經咨關查辦毋許來局混瀆着即遵照此批 
[官事]  
　　前廣西右江道易順鼎　即補知縣宋能述日本留學生伍學澧昨均到道拜會禀見 
[南市]  
[顧全體而之諭]  
　　總工程局警務處條諭巡目巡士云凡馬路街市行人稠密如有中外官員體　商人馬車經過有碰傷行人及違章等事應即婉言問　姓名住址或取名片不必一定扣住馬車到局暫放前行一面將受傷人扶送到當值處酌量醫治然後核奪辦理如受傷甚輕坐車人情愿立給藥費巡士可立予了結不必送當值處常人不在此例自示之後一體遵照辦理 
[土行受騙]  
　　鹹瓜街瑞成土行前日來有某甲購取小土二十斤囑店司送至三洋涇橋天泰順客棧當給銀票一紙令店司隨往新關兌銀二百餘兩甫至新關甲即交以洋傘一柄囑令稍待詎甲登樓後艮久不下招尋無蹤店司回行訴明始知受騙遂報請總工程局緝究 
[學徒犯竊]  
　　永順米行學徒張長生串同茶房宋炳牛竊取主婦金鐲一只持至鳳翔銀樓兌洋二百十六元又購取包金銀鐲一對以一只給宋並酬謝洋十八元另將一只托宋安放原處以圖掩飾茲被行主孫福奎察悉立將二人送至工程局請究張供尙有兌得之金戒兩只存在家中判張戒責二百　宋戒責一百下押候弔到金戒再訊 
[小工行兇]  
　　求新機廠小工馬喜狗向同廠工人王金貞借洋不遂奪取一元復持刀戳傷手背由南區巡士拘獲解至工程局判戒責四百下押改過局半年 
[英租界]  
[兇手還押]  
　　木匠顧良卿　瑞生前在新馬路鳳仙園茶舘與鋸匠張根祥爭奪銼刀將張毆斃一案昨由捕房將顧王解廨復訊中西官判仍還押候上海縣復到再訊 
[棧房發封]  
　　河南路德慶公棧積欠新瑞和洋行房金洋一百三十餘元控奉公廨於昨日派差協探前往發封 
[尋獲逃妾]  
　　洋貨掮客葉大成之妾近與人私識捲逃前日爲探緝獲昨解公堂請究判還押候今日早堂訊辦 
[拍賣抵租]  
　　福和利記等號控沃保康段長榮積欠租金由廨發封在案茲又由各原告禀請啓封拍賣抵租昨由寳讞員核准飭差協探前往南京路將該屋啓封一應生財貨物均棆交魯意斯摩洋人定期拍賣 
[電車傷人]  
　　王阿三昨午在河南路同芳居門首被三十九號電車撞倒跌傷頭額胸背等處該電車飛馳而去王即雇坐人力車追至丹桂戲園左近追獲當由巡捕認明電車號碼將王車送捕房轉送仁濟醫院醫治候再核辦 
[雜妓罰洋]  
　　范阿大劉月紅金小妹胡阿九四雉妓違章在馬路拉客由探傳至公堂判各罰洋五元充公 
[馬夫行兇]  
　　馬夫揚五郎盧阿三李阿五毆打虞金奎兄弟控由捕房解廨訊究判揚押三禮拜李盧各押兩禮拜 
[吞没皮衣]  
　　黄又泮黄妹弟吞没王新所寄之紫貂馬褂昨由公廨訪探將黄妹弟傳案判過堂候訊黄又泮諭探再傳 
[吞没田單]  
　　張周氏控張和尙吞没田單昨由包探將張和尙傳至公堂請究判交差候晚堂訊奪 
[串賣松柴]  
　　楊柳門控無錫人潘福正兪阿大許阿德串賣松柴一案昨由公堂復訊明確判兪開釋馮押西牢九月許押一月 
 
 

Page 20

 
 
[廨批]  
　　公共公廨批孫萎忱禀云任長春挾資逃遁殊屬可惡着即前往尋追可也 
[公堂瑣案]  
　　信亨洋行西人控姜金言吳愛寳串竊紗罩等物值洋一百元因訊無証據判各交妥保候查金杏榮行竊怡和洋行舊銅押二禮拜電車公司控用人張二寳竊洋三百十元因人証米齊押候下禮拜二再訊頑孩張阿毛與王阿三串竊王阿翠綢衣張押改良所半年王押捕房兩月逐出顧正山圖　袁阿二衣物押兩月逐出 
[美租界]  
[西探]  
　　提籃橋匯山捕房八十八號西探昨由卜總巡調往福州路捕房管理傳單牌票事務並以一百四十九號西捕拔充西探 
[黑人閙院]  
　　前晚有一黑人在斐倫路王阿銀妓院失去銀洋肆行嗨訕由西捕將該妓拘入捕房訊無証據斥釋 
[粤妓訴寃]  
　　仁智里二百四十七號妓粤宋福安因被鴇凌虐投訴捕房飭送濟良所留養候再送所訊專 
[醉徒胡閙]  
　　前晚有一酒醉洋人在西華得路胡閙由捕拘入捕房押至昨早開釋 
[學徒逃逸]  
　　楊樹浦梅興街西式成衣店學徒金晉生逃遁由店主羅福山報請捕房查緝捕頭准之 
[飯店失竊]  
　　蓬路廿九號外國飯店失竊洋銀數百元將出店張順之送入捕房領查 
[法租界]  
[分派包探]  
　　法捕房向有包探二十名探目三名現由總巡派令二號探目帶同包探四名專查花烟間窩匿盜賊等事派一號三號两探目帶同包　六名專管公堂催提押解案犯並查禁演唱攤簧等事尙有十名派駐小東門羅家灣等處各捕房值日值夜尙有探目三人每人派值公堂一星期以均勞逸 
[扭控保人]  
　　泰記米行夥楊紀餘用虧洋數百元逃避經店主左春生將保人金耀忠扯控捕房解廨請訊判金幇同找尋解案訊辦 
[無心收]  
　　王阿二王阿三串竊歸化城統制眷屬珠飾一案茲又由探緝獲同黨王永年一名解廨訊究據供寳戒實兌與景福銀樓因上期殷炳年所供兌價分量不符以致賬簿難以查出景明府得供復飭包探傳該銀樓夥李兆堂到案閱查簿據係照市價收買並無不合惟李夥當時失於檢察咎實難辭判罰洋五元兩王各押五月殷交保候將金絲圈贖出再核 
[胞弟滋擾]  
　　紹興人王揆九在茂隆洋行營生因胞弟厚生由原籍來滬以被吞立嗣家産等情向之滋擾昨由揆九投廨控告判揆九給弟洋廿元不准再吵两造准斷而退 
[烟店失愼]  
　　寳興里口福泉樓茶館樓下震豐　紙店前晚失愼焚毁房屋两間 
國外新聞 
[摩國部民擊退法軍]  
　　初三日倫敦電云有法國測量隊自宇其達起行從事測量於前月二十八日爲摩國部民所攻旋經法軍派隊前往鎭剿現己爲敵軍大隊擊退部民現叢集奥蘭（奥爾其利安之口岸）之南聞四部來者絡繹不絶彼等現正計議侵攻法人之策 
[要求選舉權女子暴動]  
　　初三日倫孰電云英國要求選舉權之女子因首相愛斯奎十君却見女子代表大爲憤怒故今日赴西明思脫會議時在途情形殊爲騷擾警察嚴兵以待當時拘獲違法女子二十九人下街首相之宅邸其玻璃窗皆爲女子擲碎 
[英國入入稅減少]  
　　初三日倫敦電云英國夏季入稅少收二百三十三萬七千三百八十八磅 
[墨國亂事將平]  
　　初三日華盛頓電云墨西哥亂事咸謂平定在即以上譯字林報 
[德國不認與土結約]  
　　初三日柏林電云德政府不認與上爾其締結巴幹特約之說 
[波國駐俄使臣更動]  
　　初三日柏林電云波斯駐俄公使業己召回以伊塞克開繼任 
[減短從軍年限]  
　　初三日柏林電云美國上士宫要求將軍弁從陸軍年限以六十二歲改爲五十五歲 
[坎人臣請禁鴉片]  
　　初三日倫敦電云奥大樺電稱坎拿大工部副大臣曼開齊京近於華人索償文戈武暴動損失報告中謂索賠者中有烟片業者兩人實獲戶利該大臣並提議請定禁止坎拿大貿易法律 
[波斯亂事益熾]  
　　初四日倫敦電云波土援兵旣扺台勃里後激成衆怒故亂事益熾蓋亂民皆助革命黨反對該兵入境也 
[英國尊榮赫德]  
　　初四日倫敦電云英政府因赫德在華勳績頗著　准具享培爾發斯脫城之自由 
[主敎獲名譽學位]  
　　初四日倫敦電云英因奥斯福大學以名譽博士學位贈上海東京兩處主敎以上譯文匯報 
小說 
[社會小說照胆犀（旡）（生）]  
[東瀛之留學生]  
　　如是我聞。某月某日。日本之東京。京之小石川區。區之久堅町。町之幾十。幾番地地之某客棧。棧之第幾層樓。 
　　此時。此地。此樓。有一支那學生。年約二十許。短衣革履。氣象特雄偉。右手持紙烟。左手執信函。坐一安樂椅中。讀且詈。椅之左側。坐一　木　子。　眉媚目。嬌豔無倫匹。低首默默不作聲。 
噫。斯日本女子何許人。斯讀信者何許人。斯奇信與讀信者。又何許。人有知其事者。曰讀信者爲某志士。寄信者爲志士之母。側坐志士旁者。則志士之所歡。某棧中之下女也。志士姓某。名某某郡人。少孤。賴一寡母相存活。於某歲。由官費。留學日本法政科。志士至東後。垂四載。上課纔三數次。日游蕩於外。庽中下女某。尤物也。志士見之輒心醉。於是運精心。設奇策。得乘間與女。參歡喜禪。實驗製造國民之法恐女父母之見責也乃父女父。而母女母。置所生母不之顧。母思志士成病。囓指親作書。與志十。促志士歸。詞意至惻愴。略謂汝赴東時。售去田若干畝。汝數載不歸。無養瞻資。售去宅若干區。近况至窘迫。日受飢寒。念汝致成疾。緜惙牀蓐。間務求　念母氏養育恩。内渡謀一面緣。遲且無及。語多不備錄。蓋志士所　者。即此書也。（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
公牘 
[北京禁烟公所檢察人員規則]  
　　一調人員由各該管衙門咨送來所查驗者本公所查其果有嗜好將該員咨回原衙門照章參辦如經本公所訪聞向各該衙門咨調到所查驗人員其有嗜好均由本公所照章辦理 
　　一調驗人員到所先入接待所由檢察員接待監視 
　　一調驗人員到所由檢察員一律接待無分品級 
　　一調驗人員到所由檢察員詳細檢察有無携帶嗎啡鴉片戒烟藥品等物 
　　一調驗人員自到所日起如有親屬來所省視由檢察員在接待所陪同接見不得收受藥餌等類物件 
　　一食宿之所應由檢察員分别辦理 
　　一調驗人員槪不准携帶家人由檢察所派人伺應 
　　一調驗人員到所如奉有堂諭應格外優待者檢察所遵照辦理如未奉優待堂諭卽照通行章程一律辦理 
　　一調驗人員留所三五日或六七日由檢察員斟酌情形禀明辦理 
　　一調驗人員凡有食宿皆由檢察員監視 
　　一調驗人員留所食宿皆有一定時刻早七鐘振鈴晨興晚十點振鈴息燈睡歇午刻振鈴早餐酉刻振鈴晚餐後當按照晝夜長短隨時酌定 
　　一調驗人員有患疾病由檢察卝禀明延醫診視並服藥如病來甚劇即可徑行延醫或禀明後傳知該員家屬暫行接回療治俟病愈後再行來所補驗 
　　一留所人員如檢察員監查詳確實已戒斷即行禀明給予執照並參照調驗人員應守規則辦理 
　　一以上各規則係就現時開辦情形酌定以便調驗人員到所遵守如有未盡宜再當隨時斟酌增定以期實行而免流弊 
[蕪湖油糖紙雜貨商會爲糖捐事再上皖撫禀]  
　　爲迫不得已再陳下情糖捐萬難承認乞恩曲予矜全以紓重困事竊商等前以商困日深糖捐力難承認禀求作主於五月十五日奉憲批内開據禀己悉垷在時事日艱商民重困所禀自是實情惟本省舉辦新政需欵甚殷不得已而取之糖捐以皖省之財供皖省之用該商等深明大義自能照章遵辦至中國稅章與外國稅章不盡相符且有大相反者歷久相安一時未能强合毋庸繁稱博引所云糖爲五味之一屬滋養料非烟酒所可比擬國家於鹽法定立專門獨非滋養料乎中國稅章於行銷最廣日本必需者抽捐相沿己久糖捐業經開辦毋庸多瀆設印花稅　行後自當體察情形分别減免也湖北一省地大物博籌欵之法甚多非皖省財政拮据可比仰卽遵章完納毋誤要需切切繳等因奉此仰見大帥大公祖大人體國愛民不得己而有糖捐之舉商等力苟能逮敢不奮勉輸將特以糖品稅釐素重本有左支右絀之勢今忽加捐落地其數至與烟酒稅相等商等實力不能支其間萬難承認之故敢爲我大帥陳之糖捐新章本云仿照漢口成案辦理又以皖省非湖北易於籌款可比捐數勢須加增因於糖品稅釐外加落地捐每百斤八百文意在多多益善以爲新政之用而以湖北地大物博其商力之厚可以想見且於籌餉局糖捐原章不能遵行必至二十九年改行新章減半抽收始能如數繳捐以湖北之商力且如此矧在地瘠民貧之兩皖此萬難承認者一糖爲滋養料其用固與鹽等而國家緣明制定鹽法以塲任丁以引任商以法任吏運有官商之分票有大小之别大率限引地以行鹽非其人則有罰非其境則有罰所以保其專利者倍至且煮海爲鹽成本甚賤故屢次加捐其利仍大而逋課常至二千萬若糖之爲物非煮海可成無引地可限商人成本倍於鹽值有重疊之征無可專之利實難以鹽爲比例加捐而不加價則病在商加捐因而加價則病在民此萬難承認者二本省以新政需欵開辦糖捐以本省之財供本省之用誰曰不然特不曰稅而曰捐其性質固迥然大異大抵稅爲一定之制捐則含有勸捐樂捐二義必須體察民情始能量力定數今皖省白糖正半稅合計每石徵銀三錢而新章加捐至六錢上下是捐倍於稅實與捐之性質不合此萬難承認者三中國稅章與外國稅章不盡相符一時固未能强合而當預備立憲時代一切舊章之未善者方且逐漸改良即以烟酒加稅論固法外國稅章因其爲消耗品重征無害也今忽於滋養生人之糖加抽捐數至與烟酒稅相平等利害不分視同一律商等實有所不解若以糖爲行銷最廣日用必需之物凡類於糖者正多何獨於糖而抑之此萬難承認者四夫自古財匱之國其取於民不得不急無暇計及其他而實心愛民者猶必别其利害量其有無俾出貲者無力難勝任之苦此周官九賦歛財之成規管子官山府海之遺義今以皖省稅釐素重之糖責以大義重複加捐其數倍於正半稅以上勉認於今日者必逋捐於來日民近於無良官近於逼勒勢必商與捐交受其害何如早籌之爲愈早言之爲愈耶商等思維至再萬不敢避多瀆之責見好目前惟有再行披瀝上陳籲懇大帥大公祖大人俯念商艱曲予矜全免加糖捐以紓重困實爲德便干冒尊嚴罪當萬死不勝隕越待命之至謹禀 
商務要件 
[錫蘭報載華茶與印錫茶爭市情形（錄商務）（官報）]  
　　近得確實消息云倫敦會員已電復此問董事謂華茶銷數日形起色此事未可忽視請撥欵二千磅爲錫蘭茶競銷之助云云此蓋因前次董事會議後曾電詢倫敦抵制華茶方術也查華茶會設立未久而近數月來於推廣銷售之道極爲發達華茶美名遍傳英國今錄最近消息如下華茶在英國暢銷增進之數據去年西歷十二月進口數目計之較前年十二月加增之數不下一百七十五萬五千磅所以然者因印錫上等茶葉價日昂貴茶商往往攙以華茶以冀本輕易售又據英華茶業公司經理人云華茶本色銷路確有起色不獨供攙雜印茶之用此蓋以近來華茶廣登告白而華茶會又竭力推廣之耳又華茶商會報告一分譯錄如左 
　　華茶商會爲倫敦茶商創辦成立於一千九百零六年迄今十八閱月矣 
 
 

Page 27

 
 
謹將辦事情形及所著成效略述如左 
　　本會設立之初曾發公啓於倫敦各市舖謂本會有登報揄揚華茶及阻止攻擊之法自是以來凡報紙論及茶市遂多勸用華茶語謂華茶韖性（英文名ＴＯＮＤＢＡ西人用以製革）最少著名各報若泰晤士（商務門）若斯担達ＳＴＡＮＤＢＤ以及各地新聞不下十餘家皆主是說然助我者有人敵我者正多蓋凡業印度錫蘭茶者以價廉之故獨占零星售賣之利中國上品勢難與之爭市且彼能廣登告白而我以本微　登告白有限不過泰唔上等　數家耳幸報紙之外主張華茶者尙有著名醫家如威爾生沙利倍兩公皆額丁白拉皇社一時傑出之士亦杍推重華茶者也其最足以徵本會之效者莫如近來錫蘭茶商請欵二千磅抵制華茶一事錫蘭報云華茶商會數月以來推廣銷售不遺餘力華茶美名洋溢　國矣乂謂此皆係廣登告白所致印度他報亦主是說蓋本年西歷二月以前九閱月之中進口華茶較諸上年此數月内其數目竟至逾倍者不可謂本會無功也本會本金共收九百七十磅十先令 
　　支出五百八十六磅十二先令八便士 
　　現存三百八十三磅十七先令四便士 
　　以與我爭利者多本會未便將支出細目開出致彼得竊我妙術蓋所費甚少而收效甚大者全賴經理之善及與我同利者之輔助耳試觀彼等所費何止數千而本會則僅數百耳帳目具在凡助欵諸君儘可檢核本會任事諸人深　華商旣有恢復茶業之意必能源源接濟且知中國方注意商務亦必以此舉爲重本會己逐時報告倫敦中國使署彼處於此事亦甚關切惟彼阻止華茶進步者九量甚大我不得不嚴陣以待則本會所當注　者也 
[英倫華茶近情]  
　　自印度錫闌茶盛行歐市華茶銷塲日微近年英人設一華茶商會專事推廣華茶銷路以冀獲利此舉於中國茶業或有轉機茲將該會　本館欽使函譯附華茶商曾上本館欽使函（西歷一千九百零八年三月初九日即中歷三十四年二月初七日）略云近得茶商公所報告知西歷一千九百零八年二月以前九閱月内華茶進口總數較諸上年所增逾倍此固由是數月中茶市暢旺使然然華茶銷數之旺亦未始非敝會竭力推廣效也讀錫蘭報所載一節便知其詳今將原報附上祈一併呈貴欽使察閱昧該報之意乃欲勸令印度錫蘭兩處茶商合謀扺制華茶進步若是則敝會恐當其衝貴欽使公事賢勞敝會同人尙未獲聆訓示惟敝會有不能不亟陳於貴欽使之前者敝曾本輕力微當此鉅敵若貴政府不能援手恐華茶銷數日即衰微甚爲可慮查希臘野葡萄乾一業自得彼國政府助貲廣登告白銷數近巳加至三倍華茶情形正與相類且更有一事足徵多登告白之益者敝　近接利物浦妥瑪若望公司來函謂去年十月至十二月終（均西歷華茶銷數確較上年冬季加倍可見登報告之益云云該公司已立多年且爲良格墟茶商領袖良格墟地方居民約有三四百萬所言茶市必有把握也 
　　附倫敦茶商報告表 
　　名色西歷一千九百七年六月一日至一千九百八年二月二十九日止西歷一千九百六年六月一日至一千九百七年二月二十八日止　　進口磅數進口磅數 
（甲）康果蘇冲一五·四四六·三九○七·二五五·三五三 
（乙）烏龍花北口八五二·七九五七二三·五六五 
香茶七三七·○九三一·一○四·九三八 
綠茶三·一八四·八五七四·○二六六·一七 
雜色茶茶末七四三·七六○六二·二八○ 
華茶總數二○·九六四·八九五一三·一七二·七五三 
爪哇茶七·六一三·六六四八·四一四·五六八 
印度紅茶一四五·二○三·二四三一五九·二二五·六三五 
印度綠茶四六·一七八四○·四九二 
錫蘭紅茶七九·五一三·七八五七五·四二一·○○五 
錫蘭綠茶三五二·三六五一七二·○四五 
總數二五三·六九四·一三○二五六·四四九·四九八 
　　據右表觀之中國香茶綠茶兩種有減無增雜色茶及茶末所增亦甚微惟甲乙　項頗有進步故西歷一千九百零八年華茶入口總數較去年爲多然錫蘭茶未嘗减少所奪者僅印度紅茶一類及爪哇茶耳 
[南滿洲野蠶繭業（譯英國商務官報）章乃煒]  
　　南滿洲産野蠶甚饒蠶食小櫟樹即作繭其上大率自蠶子迄于成繭爲時不過六十日約在九月上旬即可向樹上收取其繭其安東出口繭數額中有百分之三十産在安東左近乂百分之三十産在鳳凰城等處去年秋間野蠶繭之收成異常豐稔約略而計該處之野蠶作繭者竟居什之八其繭價之平均數每千個僅值安東銀一兩零一或零二安東繅絲廠見有利益　圖益奮力從事惜其地繅絲廠現今僅　二所繭之裝往烟台以供繅絲之用者實占大半英商在烟台經營繅絲絲業者現方籌畫在安東設立繅絲廠謂爲旣可省安東烟台來往之水脚且抽繭成絲絲之出口較繭之出口輕重相去懸絶其便利誠不可以一二數 
　　滿洲野蠶繭一業儘可力圖發達地利人工旣屬相宜種育收成又不費事加之滿地衆山叢雜山多小櫟樹無算以育野蠶無虞不給此西人所以有滿洲野蠶繭業之發達殊未可限量一語今其地從事野蠶繭業者每人率能照料野蠶五千個農民釋來　而逐逐于此者爭相繼踵則以力省而獲利多也 
　　去年曾有英國汽船兩艘載該地野蠶繭運至烟台計六千九百六十一筐約占去野蠶繭出口總額百分之二十八其由安東運往煙台之水脚漲落不定大約繭每筐水脚銀需一兩 
　　去年野蠶繭山口總額計二萬四千八百零二筐其運往日本者計三千筐餘則俱運至烟台 
　　附註野蠶繭一千個計平均數十斤一筐之量可容繭三斤如此推算則裝繭一筐爲數約需三萬個 
 
 

Page 28

 
 
　　譯天津警衞報所載格利斯國添購法國克魯蘇　乃得砲原因擇要一千九百零七年九月二十六號堪利須賽通報同時與伯利南陸克安士佳報載克鹿卜因與士乃得比較落後而反誣監視人不懂不公初格利斯國王族密可勒斯亦以克鹿卜爲佳及至當塲比較而克鹿卜落後其美名則霎時頓滅因其弊害已達極點甫經試放即受損傷子彈車中又自炸一彈其管退尤不能退還原位更兼針演偏差殊不靈活瞄準試放度又不夠按士乃得係汽管退比試毫無弊病無論快放緩放及連擊無不退歸原位盡臻美善誠爲克鹿卜所不及其在克鹿卜妄言吹求目的在挑剔而自旁觀公論殊非情理夫格利斯旣注意嚴行攷驗豈有茫不加察而舍長取短歟間閱德國他報每論及此事莫不稱贊士乃得環觀吕宋普利牙卜格利牙賽維牙比有魯格利斯諸國近時均易新砲悉向士乃得廠訂購頻見克鹿卜廠之工人散去三千查此次格利斯國在法國克魯蘇士乃得廠添購陸路快砲三十六隊過山快砲六隊云 
 
 
 

Page 29

 
 
   
 
 

Page 30

 
 
   
 
 

Page 31

 
 
本公司今將設分局於中國各處將以前由咪吔洋行瑞記洋行代表之向日最著名之僧帽牌及十字牌火油收回商標可與本公司直接交易現擬將咪吔两字剔去改作亞西亞公司賜顧者幸留意及此至牌號仍用僧帽牌及十字牌不加更改雖將咪吔两字改作亞西亞然其貨仍是原公司之貨請認箱上所印牌號庶不致悞請惠顧諸君留意閱仿單上僧帽與十字两牌郎印於火油鐵箱上之鈐記爲證本公司有極美之燈專爲點十字牌油之用其光異常各客家均有出售價洋每盞一角二分 
[好富滿紅利股票公司]  
經理歐洲國家工部紅利股票 
上海義國銀行擔保開設黄浦灘第二號 
此股票每份開彩有一定時期每開一次有多數股票可以得彩所得之彩有英金二萬四千磅者有二萬磅者有一萬二千磅者有八千磅者得此銀款遂爲富人外國各政府均以此法抽取辦公經費此項彩銀隨時即付並無遲悞欲知詳細情形者請來訽問可也再本公司發售此票均係現售又可逐漸零付其價自五元起至三百元不等欲每月先付一成者亦可通融無論爲數多少均照此辦法第一次付銀之後開彩時已可望得彩如到期不付可將所售之票轉售他人已付之銀照九折歸還本公司經理此事代客領彩並不抽取用錢開彩時當佈告大衆也 
[辣克戒烟補丸中外歡迎]  
惟辣吾克　中外歡迎　五天斷瘾　保單爲憑 
本藥房經理辣克戒烟補丸以來未及一月而批購者已紛至沓來無異山陰道上應接不暇本藥房見此情形深恐間斷担悞受戒前程故特急電到即嘱其續運近接各路來函知此藥已經各大醫院以及醫學研究所考驗得此藥寔具尅烟之性質而補腦補血安神之藥居其大半藥極王道並不涉絲毫嗎啡靈魂所以受戒者愈加深信不疑銷路因此日廣中外大埠到處歡迎保證來函幾如山積何如近日應酬主顧日無暇刻一俟稍有餘閒當即抄錄登報藉供衆覽爲特奉告購藥諸君欲訂辣請克即從速遲恐難於滿意本藥房並非固意誇張而效驗昭彰在人耳日諒購服者定必早有見聞耳 
上海法界全球大藥房謹佈 
英大馬路南洋大藥房 
棋盤街美華大藥房五馬路中廣濟祥 
[懹中良劑淸快丸商]  
時屈夏令宜　良藥　之以備急可須用也本行發售之　淸快丸　者可稱謂　世界　第一　良藥　也　功效之大早已蒙其所賞用也　治病之最著者時行　惡疫　上吐　下　瀉　眩　暈　宿　醉　一　　切危難等症無不立奏　奇効　再進者如近時　戒烟諸君戒烟丸之服後屢副作用有種種之害毒與困難故如服藥之後再佐以淸快丸　少許即能補精提神　永　不發病誠衛生之至寳救急　之　良藥也價目　小包六分○中包一角二分○美術罇盒三角○小桐木匣六角○大桶木盒一元二角本鋪大日本大阪巿高橋盛大堂藥局經理上海法大馬路日信分行藥品部 
[英商巴勒火險公司]  
本行經理北英商火險公司資本銀四千餘萬两在申開設最先汔今已數十餘年專保房産貨物棧廠一切火險遇有不測無不立即照賠保價格外公道如蒙紳商賜顧請至五馬路口第辦號門两本公司　二面議自當悉心照房以副○惠顧之意此佈 
[盤店聲明]  
茲者三馬路晝錦里金秀齋壽記該東另有别業今將店基生財貨物一應盤與金秀齋恊記承受倘有前東壽記往來銀錢等情均歸壽記理直與後東恊記無涉恐未週知特此登報佈聞晝錦里金秀齋恊記告白 
[密采里大菜館]  
小店大菜久蒙仕商贊成顧光感戴隆情茲將大菜間放大裝以各種風扇異樣電光地位清潔服侍周到若屈暑天一登斯地殊覺心　神怡所修大菜潔凈味美與衛生大有益處請諸君賜顧嘗試爲荷　午時大菜每客一元二角半晚上大菜每客一元五角密采里公司啓 
[常備至寶]  
麝香痧氣丸每元百廿瓶 
本堂靈效馳名麝香痧氣丸八寳紅靈丹大瓶一角中五分中瓶每元百廿瓶行軍散卧龍丹白痧散時症丸如意丹俱大瓶瓶一角中五分小瓶每元百瓶廣東同文堂在上海五路馬寳善街 
 
 

Page 32

 
 
   
 
