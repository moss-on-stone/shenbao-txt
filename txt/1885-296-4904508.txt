# 1885 - 296 - 4904508

 

Page 1

 
 
[本館代文報局恊賑公所分送催捐啓] [  申報館謹啓]  
　　啓者頃承文報局協賑公所交來催募兩廣山東沙州賑捐及直隸棉衣公啓囑爲隨報分送以廣勸募按本年灾區之廣需賑之多籌捐之難逈非從前可比啓中懇切哀告情溢乎辭天地鬼神殆式憑之將使垂斃灾黎藉延殘喘而始有此啓也本舘旣爲分送并贅數言務求諸君垂鑒倘送報人未及送到務乞向取爲禱 
[順天江南闈墨出售] [  申報館謹啓]  
　　本科江南闈墨業遣手民照排並用上等潔白連史紙刷印其圈點悉照聚奎堂原本校對無訛準於月之二十日出售每本價洋八分正順天闈墨刻亦告成其紙張印工以及校對之精詳圈點之勻整同一精雅准於二十三日出售每本價洋七分至江西浙江等省闈墨卽行續出售處照舊 
[五十五號畫報出售] [  申報舘主人啓]  
　　京師前門甕洞内來一遠方孩子頭足俱備而無臂印度之勒鐃地方有一孩子一頭兩身四手四足兩孩之年俱在十齡以外造物生人無獨有偶大是奇絶用兩圖之以供衆覽報首畵譜一驢一麒麟均係任君早長所繪後附淞隱漫錄圖說一則准於十六日出售此佈 
[論輪船防盜之法]  
　　前曾著一論謂輪船開行之時宜專派一人先爲稽查恐有輪葉損傷以及機器等件偶有不愼以致誤人性命工部局當有其權然此僅所以防船身機器之有損與否而於盜賊之混跡其中則仍不能防也上海各輪船之往來天津閩廣長江各口者不時有小竊扒手雜處其間搭客什物一或不愼便破篋飛去報捕緝獲嚴加責懲卒亦不能少减然類皆小件零物大件則未之聞也最大者莫如近來豐順輪船失金一事其數爲最巨其事爲最奇其案至今仍不之結說者咸藉藉然議其後以爲前者某船失銀因鎖匙在買辦處故令買辦賠償今此次鎖匙則不在買辦處將來令何人賠償若竟令船主賠出則該西人一年所得辛資恐尚不足以償此巨欵數萬里外來此受雇於人勞勞終歳何爲也哉然此說也亦旁人擬議之詞而其後之果否能獲眞盜則亦未可定倘其弋獲則終不難追比原贓總之此事雖所失者如此其巨究亦不過竊賊所爲初非大盜之顯操戈矛者也乃近日香港天祥洋行之格來紅輪船被盜一事則尤爲駭然矣該船素來往來香港北海盜忽於此次起心動手度必偵探該船此次有銀可掠而下此毒手觀其在船自言早知僅此區區之數何必小題大做卽此而知彼黨必其聞所聞而來而不意其見所見而去也顧其來時則冒充搭客同儼然搭客莫辨其爲盜也迨入船以後猶復照數付交水脚尚未露出盜之眞面目至去港旣遠而後一聲暗號拔刀相向一齊攻擊時則船主以下各司其職人皆散處猝不及防而遂得以逞彼之志一舉手而船主殞命二副等人亦均受重傷而阻禁嚇司機仍令行駛使過往船隻見之莫測其中有變布置旣周而後肆行搜括蓋其處心積慮已非一日故措之也從容不迫如此所謂大做者曾非虚語也若此等大盜實係積匪統計三十餘人無不能操各西語及其去也又復絶其後路攫取吸水機器以去使之不得吸水入鍋無能行駛其思慮固周且密矣特不料船中尚有另備吸水機器故俟盜蹤去遠而船尚得以駛回香港耳或者謂該船有此幾多盜黨搭入船中而不能先事覺察未免疎忽吾以爲爲此言者未嘗身歴其境者也夫輪船規例有先至行中買票而後下船者亦有先下船而後在船中付水脚者彼盜匪面目亦猶人耳未嘗一露凶横之形跡又安能朱卜先知而禁之使不上船以此爲責不亦過爲苛刻也乎然則欲有以防之將用何法余因思前人安不忘危思患預防之法之大妙也查該船失事之處係去港二百十里之萬山海面該處名曰萬山者緣小鳥林立其間而得名如大豆山大緑山等處皆在此一帶地方先時本多盜賊無異緑林淵藪前此有船行經其地一名斯伯克一名君曾經遭劫嗣經英之香港葡之澳門泒兵船勦捕使盜無立足之處始各鳥獸散當初甫經敉平防其尚有餘孽故於輪帆各船往來其地皆派水手等持械戒嚴鵠立船面以備不虞至今由港至澳之船尚復如此而獨於此一帶未經失事於是衆心漸懈防備漸鬆又久之則以爲水手等一無所事徒耗辛資不如節而去之以省糜費如是者行之數年而幸無事遂以此處爲太平之地矣而孰意此次被刼之竟在是處也蓋盜亦有道彼前者之絶跡於此初非眞能改過遷善也蓋以防之旣嚴無隙可乘則不得不潛伏而不敢動而耽耽者固如故也一旦防者旣懈至於撤去戍卒悉無戒心而乃突然披猖以攻人之不備然則自此以後仍當自嚴其防也可矣且不獨該處應防也凡輪船所行之地處處應防刻刻應防不特防大盜亦當防小竊大抵人之行事能處處留心則自不致於誤事一或大意禍卽隨之無論該船之被劫也卽豐順船失金之事賊之能獲與否金之應賠與否姑不之論而金則明明先後失去兩箱典守者終不能逃踈忽之咎何如愼之於先防之於早不至貽悔於後日貽累於他人之爲愈也哉 
[東國采風]  
　　日報載對州一鳥孤懸海外關係東南洋全局今雖派員擇險建築砲臺營房加意整頓开遣兵艦常川停泊巡視惟東向駐營口子離島心甚遠食物一切諸形不便且周圍毫無遮蔽布置殊費躊躇故日廷深以爲憂復派前海軍提督現任海軍省仁禮侍郎偕樺山侍郎坐龍驤輪船于本月七日由馬關發往對州察看形勢行將妥爲布置云○日廷現以時勢相迫非精兵利器不足以立國是以汲汲運籌時虞不及近命陸軍大山卿前往大坂鑄炮廠察看廠内規模斟酌損益業於本見十二日坐山城輪船馳抵神户卽日坐火車進大坂云○又聞擾本公使此次由中國回京因有要公面商日廷以其素著勳勞有錫封子爵之說○本月七號法國駐中國全權欽差巴特納由上海回國取道日本行抵神户前赴西京遊歴適新簡駐中國公　途出大坂同往西京當由大坂府派出委員兩人隨同照料一切○近得山梨縣來信稱該縣之南巨摩郡早川之源白嶺山地方流出金砂傳聞有礦苗甚旺卽經該地紳士望月某等二名雇請礦師前往試騐如果屬實則多一自然之利也○三菱共同兩公司未併之前三菱只泒廣島九玄海九名士屋等三輪船專走上海横濵香港并帶花旗公司王家書信前月因玄海九船由長崎開往神户時船人忽染急症 
 
 

Page 2

 
 
暫行停駛用横濵九船代走上海將玄海九改駛神户横濵兩處今聞已由新郵船會社派定以後添用横濵輪與玄海九名古厄廣島尋三輪常川走上海横濵等處開行日期悉照三菱舊章○日報載今年駐防朝鮮第十隊兵卒田川德二郎在韓砍殺孫田一案朝廷派井門叅將井上執刑軍法官馳往查辦屢經開堂審問中國亦特派官員前來會訊尚稱辦理公平不料中國官員以處分田川未滿其意近復由中國政府照會日廷秉公覆訊近已往返數回未知將來作何結案也○日報稱朝鮮風氣向來尚舊不喜新自近年通商以來頗能潜移默化卽如日用之火油消路日見其旺輪舶進港接運不斷可見火油價廉而利用也○日本民間崇尚西法幾於無事不然向來所用香水銷路甚廣皆來自外洋今有長崎縣酒辰街商人伊藤者於本月試製發售直與外洋來者無分軒輊爰擬推而廣之以兾行諸通國云 
[北闈餘話]  
　　九月十一日爲北闈塡榜之期先一日順天府各書吏陸續進院黎明後大主考十八房監臨監試等官齊至至公堂廾座飭吏拆開彌封自第六名塡起以上號大宣紙攤于地上書吏匍匐書明名次姓名年歳籍貫每名書作一行每書五名易一書吏輪流執筆周而復始堂外探報人屏息鵠候書吏于塡榜時另有人在旁抄錄榜中人姓名省分每五名書作一條揑成紙團擲子堂下堂下人卽拾取而同牆頭遞出如紙條中中有旗人卽另行錄出貼于東轅門外某空屋中任尋消問息者入内觀看以博蠅頭之利其紙條即行飛遞出城至琉璃廠西門内觀音寺等處黏貼于牆如欲寓目又須出錢其實各新貴之得信較他人爲早盖當名條遞出貢院後報子卽抄塡紅紙條中分投馳報也迨　烏西墜城門扃閉所有高中名條卽由門役傳遞内外俱有人接送未塡五魁時鼉更已交二下未幾喊賣紅錄者一片聲喧徧處皆是夜半後闈中剞劂氏偷印之闈墨從貢院後墻成捆擲出飛赴書肆卽日發賣黎明順天府沈大京兆飭令官員恭置全榜于黄亭中以四人抬之出西磚門經水磨胡同羊肉胡同至崇文門大街迤邐而赴順天府一路鼓吹騶從甚形煊赫此榜懸于府尹大堂前蓆棚中計期三日大主考等塡榜畢後卽行入朝覆命監臨官十八房内監試巡場御史亦卽陸續出院所有落第之卷均歸順天府收去由書吏拆封塡名以便各士子領歸中詛聞領落卷時每名須給京蚨一吊以酬書吏之勞 
[榜後餘聞]  
　　本月十三日爲江南放榜正期先一日總督卽携印入闈監拆彌封聽唱名畢已交十二點鐘例升砲九門由中軍官捧榜置龍亭中八人舁至藩署西北之榜棚内高掛兩邊護衛兵勇有數百人少頃有落孟嘉之帽者有脫圯橋之履者又有攘馮婦之臂欲出而不得出投稷門之蓋爭先而不得先者正喧嚷間忽一燈光熊能自上墜下觀者一擁而散未幾榜尾又一燈火灼及棚席已如虎氣之必騰上幸榜紙尚未焦已有吸西江之水來救者或曰榜中人必有聯捷登龍門者是卽燒尾之預兆與 
[揭曉餘聞]  
　　粤東文闈於初十日揭曉先是初九日督撫兩大憲親臨貢院監視塡榜司道府縣以及四營將开亦均在伺候二主可鑑空衡平所中各卷俟兩院到來公同校閱始定次第是日申刻開塡至初十日丑刻始塡竣撫憲隨委四營將弁捧榜往照墻懸掛親自排道護送隨行鼓樂笙簫極形熱閙觀者密若堵墻幾至肩摩轂擊撫憲跕立榜棚下俟榜懸華然後回署是時砲響連珠聲威甚壯宦途最重是文衡誠哉是言也○第七名舉人許君炳昭與許侍郎之猶子炳照音相類報者不察遂向侍卽第報捷侍郎家屬信以爲眞喜出望外後查明係報者之誤意遂索然○本科謄錄加意認眞萬餘卷中無一草率者實爲近科所僅見提調華觀察禀商倪中丞請酌給奬賞以示鼓勵中丞許之擬定銀兩於本月十九日發給届期各總書帶同書手視赴貢院當堂領取觀察之嘉惠寒儒可謂加人一等矣○初九晚開榜省中文武官員次弟親臨貢院車馬喧闐頗極一時之盛貢院外紥營數座旌旗蔽日劍戟凌雲如火如荼不足喻其嚴肅有二西人相聚閒觀營官恐游人衆多或致生事遂卽延入帳中小坐西人欣然從之○新孝廉於十三日行簪花之禮是日黎明舉朝服朝冠先赴撫轅叩謁隨往學宫謁聖親屬皆預備儀仗鼓樂在文明門鱗比以須回家時路由高第街狀元坊冠盖如雲途爲之塞解首區君年尚弱冠貌若陳平觀者咸稱羡不置○文闈揭曉所取多宿學知名之士士論翕然咸謂主司鑒衡之明○兩主試及提調各官均于十一日出闈仍駐節皇華館須靜養數天然後出園拜客云 
[變起䦧牆]  
　　杭省駐防營中有名二皮者鑲白旗之馬甲也其人好勇善鬥終日以酒肆爲家醉後輙酗酒滋事臨以刀斧勿懼也家中祖母尚存兼有一妻一女而子則三珠並立焉其兄本武舉出身而兼襲世職弓箭技勇皆列上選故已官至五品藍翎兄弟本屬同居嗣因妯娌間時有口角唇槍舌劍各逞其鋒遂致同氣壎箎未免因婦言而離間分門别户各不相謀祖母則輪流供食二皮以食指繁多入不敷出擬爲其子補入馬糧略助家用適其兄所管旗下出一兵額因向其兄懇商爲其子斡旋之而其兄以業許他人不能更易爲辭二皮銜之入骨以爲雖有兄弟不如友生吾必將假周公斧斨剖其心腹庶以洩乃公之氣九月望日二皮之婦以浣衣細故與姆氏大相爭閙而其兄在家未免略爲偏袒迨至黄昏二皮帶醉歸來婦細告之且述伯氏偏護狀二皮醉後胆力愈大提起兄名殺心陡起卽將衣服脫去手挾短柄小尖刀飛奔出門一路尋兄不見直至衆安橋孩兒巷口等處仍無蹤跡乃復回至營中奔入兄家時其兄已安睡側身而臥二皮搶步入房卽以小刀在兄左肩背上儘力一刀剌入寸許兄被剌驚醒從炕上飛身躍起一拳一腿二皮身被踢倒刀亦墜地蓋二皮雖好勇鬥狠而一遇乃兄正不啻秦武之鬪孟賁也其兄將二皮撳倒騎其身上飽以老拳適二皮之婦赶來嚷罵謂終朝打閙不休非閙死一人不能了結也二皮身遭騎定不能掙扎而兩手則皆閒暇卽在身畔摸得小刀儘力在兄小腹上連剌兩刀洞穿一穴腸亦流出其兄痛極倒地尚飛一足踢二皮於門外二皮乘勢逸出其嫂坐待天明至佐領恊領各衙門控告立卽派兵將二皮看管一面請醫療治乃延至午後其兄以腸痛難禁自將茶椀砸碎卽取椀片將拖出之腸割斷不期疼痛愈甚腹又進風當卽殞命該佐領禀知將軍恭問松都護以變出倫常不禁大怒立刻札知理事分府會同仁和縣相騐照例詳辦是日屍場左右分設公座二處縣尊坐賓位而理事廳則居士位稍下另設一座盖佐領所坐也縣尊於十二點鐘後到塲略加檢驗屍親叩請舁回家中自備棺衾承殮邑尊准如所請凶手早經營兵押送縣署命將其妻一并帶去以俻傳訊是日八旗各官皆禀請縣主照例議抵至以後訊供情形容俟續探登報 
[津門紀略]  
　　秋瘟盛行病多不起其求醫針灸者尤難奏效蓋針灸一科除薙髮匠可以置諸不議外卽以此專門名家者亦惟頭痛針頭脚痛針脚求其於腠理脈絡明白精通者亦屬不可多得故非徒無益而又害之也其症以嘔吐爲多○輪船上火夫水手等人夾帶私磺日多一日除海關簽手外居然明目張胆事無避忌無論日夜駁下小船或搬運上岸行所無事從未有過而問者每船泊岸關上派有差役一名常川看守販私者視之蔑如該役亦一若耳無聞目無見也者租界之巡捕從前間或要截近則聾瞽一如關役至出租界則所有弓兵衙役皆與尤輩一鼻孔出氣更可爲所欲爲矣至回貨雖亦間有私硝然不如來磺之充斥事關軍火敢效饒舌豐干○月初大沽營有馬砲六架送交車械所收存計後車零件俱全兩架前後輪軸高矮相符四架後輪高過前輪且車箱過大不能行駛自如大約需更換也軍械所當發製造局相度情形修理中國武備卽此可見事事講求不似從前苟且了事矣聞該砲卽容四磅彈之後膛克虜伯云○旗昌擬在天津開設分行一事已列前月報章現已開張在紫竹林下英租界從前新沙遜行屋内來貨以洋布爲大宗去貨以駱駝絨爲大宗或云大沽至京鐵路亦係旗昌包造人云亦云未 
 
 

Page 3

 
 
敢信以爲實也 
[圖詐遞回]  
　　龜奴被控一案縣中提訊情形已詳前報前日下午幫審委員王司馬飭提覆訊原告祁杏村投案伸訴前因並稱胞兄裕村之女子蘭實被長春堂妓院主楊小弟及龜奴俞大寳等偪勒爲娼向論藏匿請令交出領回俞龔二龜奴同稱裕村之女在長春堂爲妓確係憑中價買去冬祁屢來盤踞糾纏曾由小的等出爲調處補給鷹洋一百元以清轇轕現子蘭早已嫁朱姓爲妾何得又來朦控司馬謂祁曰爾之侄女已爲妓多年爲何不早控告况據俞等稱爾已屢往纏擾得過洋元此次顯係圖詐不成揑詞朦訴本應治爾誣告之罪今姑從寛押候遞解回籍 
[看出破綻]  
　　新關桂星輪船管事邱元生投法公堂稱本月初寄信回甯波將妻林氏妻母林趙氏接到滬上寄居姊丈家中數日因有口舌故在小嫏環里賃屋一間我於十二日解餉往别處及回滬家中闃其無人後在法租界臨平里飛姐家中將妻母及妻尋到因之鳴捕一併拘入捕房所有凉床廚箱什物等均在飛姐房内求請着交翁太守詰之邱林氏據稱丈夫有信來接故於初四日到滬租屋在小嫏環土小妹家内後王小妹與夫串通要將我賣脫故同母親逃至臨平里僅携棉被席各一條餘無别物林趙氏稱因接壻信送女到滬初住親戚家中後因饔飱不繼搬到王小妹家内壻要我寫收女領據并要我洋六十元是以逃往法界實無物件帶去翁太守謂邱林氏據說汝夫賣汝尚無痕跡何得背夫逃逸卽使要賣何不投控太守又詰張章氏卽飛姐何得容留年輕婦女邱元生控有物件在爾家内當爲交出張章氏供稱夫故多年兒子現在洋行爲侍者與邱妻相識十四晚我正煮飯忽見邱林氏母女到來說伊丈夫聽信王小妹之言意欲賣脫我卽勸伊回去伊不肯因卽住下並非容留亦無物件携來所有擱几等都是已物邱元生堅稱是已物務必取回翁太守着將三婦帶出細詰邱元生爾之物件如何在伊家邱初稱是妻搬出繼稱早經買就放在張處翁太守謂爾妻何以不串通王小妹而串通張章氏顯有不實不盡爾何不直供邱堅執如前太守着將邱元生帶出復將張章氏傳進亦堅執自買太守謂爾房中什物邱何由知之其中必有情節張章氏供夫死之後伊到我家走動已六七年床廚等物實是伊買但伊曾取我洋太守問肯還物否答稱公斷翁太守謂肯不肯爾自說張章氏含糊荅應翁太守着將邱元生傳進謂張章氏已認爾往來六七年床廚兩樣是爾所買擱几等實是伊物邱仍執前語翁太守謂爾等執迷不悟當爲查辦但須提人著將邱元生交保張章氏邱林氏交捕管押林趙氏放出下期傳王小妹到案核辦 
[中冓之言]  
　　無錫人吳順亭及捕房笞押之吳徐氏徐孫氏李正發等均在法公堂具禀翁太守閱竟詰吳於何年成親徐于雲是何人吳稱光緒三年成親徐子雲是妻兄開瑞昇祥洋廣貨店現已逝世李正發在義順祥做生意是王阿福之學生太守問和泰何人所開吳答稱是我所開問店中用幾人是何名姓答稱用兩夥計不知名姓太守謂豈有開店不知夥計名姓吳答稱我不諳算盤故以李正發爲擋手夥伴是伊所用故不知名姓又問萬茂何人所開答稱是和泰分店問每店資本若十答稱各三百元問和泰未開之前爾住何處答稱在義順及問李正發據供在義順學生意先生王阿福與徐子雲換帖好友故呼徐爲師伯吳妻徐氏爲姑母和泰是徐子雲出本託葉寳夀出面萬茂是和泰分店均有合同議單和泰後因資本缺少故拼唐姓進股翁太守謂現在店歸何人答稱和泰分與我萬茂分與吳順亭及問吳徐氏究竟嫁何人答稱嫁吳順亭曾囑伊將我送到無錫家内太守謂有爾無廉恥婦人據法包探嚴頌眉禀昨日拘李時吳徐氏邀到間壁去實有可疑徐孫氏稱女婿一向賭錢我女由兄撫養一世太守謂都是老物不好做出許多怪事着將李正發管押吳徐氏徐孫氏交保并將議單取到下期覆訊 
[英界公堂瑣案]  
　　包探陸阿長稱鹽城人唐白氏投捕房報稱四歳之子與同居之如皋人李德明之子玩耍後忽走失疑被李德明所拐及往詰李子李子則稱姓張年六歳父親張桂見確被李拐來因將李與孩一併送案唐白氏申訴前因李德明不認誘拐羅太守飭將李押候覆訊孩暫交唐白氏收領候質○包探顧兩大稱蘇人張寳生到捕房報稱有皮箱四只放在自已門前雇車裝運忽失一只察得貼隣粤人布姓家之門初時洞開及查箱時忽然扃閉因此懷疑我卽同三道頭西捕前往察看及到布姓家搜查無有旋又察得聞壁空閉之房前後門封釘亦須從布家入内始可開門及搜到空房之第三間有短墻外係小夾弄原箱固在其中設法吊起箱之銅環上繫棉紗繩一條顯係布姓藏匿者當令張寳生承認無錯檢點衣物亦不少今將人贓送案張寳生申訴前因并稱開丸樂鋪因接父親在籍患病之信故欲運箱回里布初供經手賣買田地餬口家中祗有二子並無女眷職員從未犯事不知張之箱如何在空房且離我住屋已有三間可請訪查羅太守謂揆度情形係　竊藏無疑旣獲人贓尚圖抵賴而以職員自稱實屬無恥布極口稱誣該包探又稱布生初前曾揑造田單賣與西商涉訟到案太守飭將布押候懲辦箱交張領其子布阿羊上堂稱並不犯竊不能將我父親管押太守謂何謂不能飭一併押俟過堂發落○洋藥局現請前在盆湯弄捕房爲巡捕頭之西人惠爾牛稽查租界漏捐之土昨同二十四號巡丁袁子興到案稱查得陸春發張炳永帶大土一只碭山土三包恊同巡捕拘至捕房今將陸張解案十存捕房未解陸供在眠雲閣烟館爲夥羅太守飭將陸張管押退堂與美繙譯易孟士君商請飭捕房將土解案○包探秦少卿稱前有吳姓住永安棧失竊時辰表鼻烟壺後卽起程託棧夥徐春林報捕今獲梁海林已認竊贓質洋九元交田押票計表六元壺三元立卽吊贓送案徐春林申訴前因并稱吳臨行時說明苟能查獲當卽代寄梁海林供湖南人係甘肅候補知縣李姓之家丁亦住是棧誤犯行竊羅太守問主人現在否何時跟李姓答稱在九江跟李來滬現在主人仍住是棧太守又問主人肯保爾否答稱肯保押舖夥二人請追押本太守隨命徐交押舖半本贓還失主梁押令知照主人保釋○張瑞華稱駕船爲業至碼頭停泊被劉瑞生之船擋住與論之下被持篙戳傷右手鳴捕拘劉管押送我至醫院半月未痊我係經紀人何堪困苦劉瑞生俯首求恩羅太守隨判劉繳洋五元給償張瑞華養傷資 
[法界公堂瑣案]  
　　永安街包正生成衣店學徒倪阿龍於十三日出外汲水將桶跌碎不敢回家逃往英界昨經英公堂差役將羅太守名片將倪阿龍送到包正生妻莊氏投案認領翁太守准其領回并諭包莊氏伊無心將桶跌碎回去不必毆打包妻唯唯并問倪碎桶在何處答在小東門外行仁里弄某姓家内太守着莊氏退夫給來差回片○前日有少婦在八仙橋相近獨行匪人見係失路欲軋往茶肆小巡捕房巡街捕見之將婦送停捕房解請安插旋據錢高氏供家中祗有太公丈夫錢丫頭在泥城橋洋人處燒飯我因尋夫失路前次曾經熟人領到行中翁太守謂已走過可知中國房子抑西國房子答稱中國房子旋據法包探孫寳生禀稱恐是錦名收租洋人處現在收租華人爲别事在外當去問明無誤翁太守着將錢高氏送往○日前小東門内失愼時有王榮春搶蟹青棉紬一疋賣與城河浜舊貨攤陳阿順得洋二元陳將棉紬轉　城内某姓家得洋四元旋被法包探偵知將王陳兩人送案并往某姓處吊到原贓翁太守詰訊之下王供所賣之洋已用罄法包探稱某姓不願到案亦不要洋翁太守着陳阿順將洋四元繳案王榮春着笞責百板枷號一月○前報列老虎灶擅寄賭檯將堂倌陳金咸管押一節昨經包探將鴻春樓店主席香觀傳到翁太守謂茶肆賣講茶照章罰洋十元充公今寄賭檯着照講茶例罰洋陳金咸釋出該店主俟繳　再釋越刻卽經繳洋釋放○捕房昨解杉板船户陳小寳生請訊據通事傳言前日有德國人飲酒過醉行路欹斜遇一西人知係某船中人故喚杉板送回舟子以 
 
 

Page 4

 
 
無錢不肯據西人謂舟子將德人推落浦中幸德人諳水性始得上岸故將舟子送案詰之陳小寳生據供因伊打我逃至岸上並未推伊亦未見落水翁太守謂西人打爾明明已上爾船爾雖不推伊落水豈有不見之理着將陳小寳生再押二天 
[上海協賑公所籌賑業譚廿八]  
　　四達端洋貨寳號來函云本月初四晚小東門内失愼仰承戚好代爲搬移貨物復蒙福庇得免殃及池魚本擬設筵葢課兹以席費念元移賑爲諸公造福云人之欲善誰不如我倘有聞風而起者天富善人亦必利市三倍○賑捐枯窘籌解無資盛杏蓀方伯見而憐之飛函四出代爲告哀旬日間蒙直隸練餉總局史公勸集銀三千兩雷軍門諸公勸集銀二千兩曹軍門勸集銀一千兩或已匯到或先電示同人承流布惠遂得於二十等日分解廣西第七批銀一萬兩山東第四批銀五千兩仁人之言其利溥哉 
[廣西恊賑局嚴佑之梁資卿先生來信]  
　　江浙閩粤諸善長大人閣下七月廿三日由梧州起程一路灘河行程迂緩廿九至昭平八月初六至平樂頃於十二日安抵桂林奉到一二號賜示奉發第四批賑欵計文報局八千兩絲業會館三千兩與昌棧二千兩高易行二千兩曷勝拜佩災况以臨桂興安靈川三縣爲最重傷人甚多柳州被災亦重然死者已死卽使竭力補救實已緩不濟急三縣約十二萬金可以敷衍矣敬請台安嚴作霖梁輝庭頓首八月十三日桂林泐第三號○頃奉初六日三號副信藉悉起解第五次賑款計文報局一萬兩陳與昌棧二千兩高易行三千兩感佩之至弟連日赴靈川興安臨桂鄉間查賑身親目擊房屋之冲刷凈盡者十居其四坍塌未修者十居其三幸存未倒者不過三成户口死亡之數不待言已傷心慘目有如是耶約計臨桂靈川興安義寗懷集五縣有十二萬金可以勉强一賑來示慮及無款續賑敝見亦只能以一賑爲止盖照此情形雖十年難以復元也廣東之三水四會兩縣與懷集毗連又在下游如晚禾無收不能不補賑一次總視尊處解欵爲斷再弟等中梧州至省旱道僅八百里無如平樂府屬有三百五十里山道崎嶇不能起旱必由灘河舟行灘河逢五六月間水漲之時損壞船隻傷斃人命不可勝計弟等此次遇險五六次幾瀕於危灘河萬難疏通旱道大可鑿平如能再籌五六萬金卽招平樂潯州災民以工代賑百世之利也平樂潯州兩府弟等以被灾稍輕賑欵不多故未查賑倘有此舉亦免向隅之憾姑備一說以俟釆擇專此布復敬請德安嚴作霖梁輝庭頓首八月廿一日第四號○附啓者本月接到各災區來函廣東賑務漸次收束廣西尚須銀數萬兩山東災况猶重直隸於封河前需棉衣數萬件江蘇各沙洲於十一月開辦冬賑欵尚無着現經同人公議除於二十等日報解第七批廣西及廣東邊界賑捐銀一萬兩山東第四批賑銀五千兩月杪酌解沙洲賑欵直隸棉衣款項外十月分所收捐欵以四成解粤三成解山東二成歸直隸棉衣一成歸沙洲謹此布聞伏乞公鑒王心如任逢辛丁柏卿謝銳止同啓 
[吕宋票彩洋助賑續得四彩奇騐]  
　　四川高姓隱名善士來敝公所云上月買吕宋票得彩洋五十元曾託友以洋十六元助賑許願續得再助嗣在豐和行買票半張竟得四彩因續助山東洋二百元囑卽另啓登報以誌爲善者之有感必應焉[  上海絲業會館籌賑公所謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[俄自尊大]  
　　士兼折日報言俄皇現欲自尊其號曰亞洲中境大皇帝現聞亞洲中境各官民等皆大不悅機華與博夏剌等處因而驚惶殊甚現博夏剌之日長自稱爲回教王大馬連之後三馬根城乃其所屬現爲亞洲中境各王子舉其踐位宫中名其號曰世主又曰各王之逆知教化王必不肯踐此高位蓋教化王日間將復踐大馬連之銜也惟亞洲中境之回教人又甚願俄王自尊其號俾藉其權力以索回中國得之地故耳說見華洋新報 
[邦江官報]  
　　九月十五日王鹺尹夀桐魏鹺尹光裕均奉委解南京餉銀起程○聶司馬徽焜奉藩憲委攔截貧民差到揚○刑部汪主政昌然過揚○十六日温鹺尹世孚委栟角兩場稽收差○十七日王鹺尹師德銷璧虎橋救生局差 
[廣州官報]  
　　蕭祀山觀察謂署督粮道已於本月初八日接印任事矣○調署惠朝道益觀察公館遷住百邑會館制府飭知觀察早日履新以便張觀察交卸起程○廣州府訓導梁廣文夀昌於本月初六日因病出缺所遺篆務經藩憲札委王教授學華兼理 
[滬城雜誌]  
　　每届冬令本城各巡防局例由道憲添潑勇丁以資守衛至來春二月始得撤回自下嚴冬將至　觀察照例於十月初一日爲始派勇捘巡　冬防委員爲粤八黄君云○昨日黎明時有魚販三四人道經本城邑廟前見廟西某姓家烟焰冲霄因卽叩扉告警洎家人及比隣起視則屋宇完好如常什物亦毫無焦灼痕跡好事者謂爲狐仙惡作劇然有識者則未敢信以爲眞也 
[牽涉盜案]  
　　包探王阿二至英公堂稱李鳳祥向我言及此次法租界潤康錢莊盜案有天津人爲馬販之趙四係坐地分贓者盜黨皆在趙處聚集我問李何由得知李言當時拿獲之田五覊押在縣田之友人曾向伊言及等語因告西包探立卽同李拘趙并搜得時辰表鋪盖等件惟無盜贓今特送案并稱趙患目疾今已三日羅太守飭將趙四押候過堂訊究李鳳祥暫退候質 
[來信照登]  
　　敬啓者每閱貴館申報素仰先生筆挾風霜胸存涇渭詞源倒卷不殊蘇每韓朝墨雨横飛無異咳珠唾玉是以千秋公論具在鄉評一字褒嘉榮於華袞此固僕等欽佩而朝夕鄉往者也兹有兩淮候補鹽大使徐文約蔚　者山東人也以同治八年庚午筮仕來揚挈有一妻一女迄今十有五載隨班聽鼓未得優差范丹塵甑依然孟光荆盡質雖曰中郎有女堪嗟伯道無兒今秋七月偶感寒疾竟入膏肓醫藥罔效幼女侍奉湯藥衣不解帶疾劇之際焚香告天願以身代遂竊廚刀力劈小指血如湧泉昏量少甦仍以斷指煮藥奉父兾其獲痊乃昊天不吊竟於廿四日長逝身後一無長物幸得運憲發給卹欵同鄉同寅相助棺殮暫厝郊原旣無白馬遠臨惟有青繩作吊煢煢母女依傍無門傷哉惟是女尚髫齡如此奇孝一片血誠直從天性中流出逈非尋常割股者可比况其貌旣端秀言動亦如戎人將來後福自必可卜至幼女别指救父鄟實可風未忍聽其湮没用是逕懇先生彚入申報俾闡潜德之幽光想平日見善如不及必樂得泚筆而記之則感泐實甚草草奉佈并頌吟安諸希雅鑒不旣[  邗上候補同人公啓]  
[上海三馬路與昌絲棧陳竹坪經募兩廣山東江寗沙洲賑捐棉衣九月十七日第一百三次清單]  
　　南誠信烟號本月初一日至十五日止茶捐移助洋十二元○鐵沙合慶鎭張鴻泰號洋五元無名氏助山東洋五元善元泰章渭記洋二元雷長興助山東余姓助江寗兩户各洋一元○張綠初先生書潤助江寗洋六角○丹陽匯源典洋六元乂經募昌字六百五十二册躍源典悅興提莊兩户節省衣客席資移助洋三元常郡濟源同人洋四元丹邑珥陵鎭潤源典丹邑不書名培本堂三户各洋三元悅興提莊休寗黄安定胡毘陵馬毘陵劉丹邑珥陵鎭朱家記常郡勉力子又存心氏又不書名常郡不書名又務本堂又不書名省食氏愿劣氏榮陽記十五户各洋一元不書名銅洋三元頂記息劣氏二户各銅洋一元以上廿五户共來洋世七元銅洋五元○秦曉園善士交來印溪生爲保妻子病愈助山東洋五元何源典中缺諸友保平安洋二元又居易齋銅洋二元○昌字一千二百九十四册鎭江談湧茂寳號經募不留名錢六百八十文石翼之洋五角陶正華楊君懷二户各錢五百文以上四户均助江寗共來洋二元○昌字一千一百廿號九江順豐洋行經募楊本富洋三元無名氏柯鳳巢二户各洋二元程萬進凌墨香二户各洋一元柯鏡泉隱名氏二户各洋五角以上七户共洋十元○三茅閣橋隆泰肉莊三次桶捐散小洋二角散錢六百八十四文○本日共收洋八十二元小洋八角銅洋七元錢六百八十四文合併聲明 
[上海三馬路與昌絲棧陳竹坪經募兩廣山東江寧沙州賑捐棉衣九月十八日第一伯四次清單]  
　　昌字五伯八十五册支應局胡仲選翁經募輪船支應所中秋酒筵移助洋八元欲寡過齋洋五元薇記指捐棉衣無名氏商房堂寳恕堂四户各洋四元能天主人凌雲書屋清儉堂章發桂胡中興堂百忍堂六户各洋一元以上十二户共來洋三十五元○昌字一千九伯三十七册烟台豐興棧經募振德雲卿豐興孝思堂四户各洋十元隆豐棧洋四元隱名洋兩元永成炳名隱名祝萱氏德勝堂五户各洋一元其恕堂錢一千無名氏林汝燦忠恕堂蔣秀民四户各錢五伯在其恕堂錢三伯六十文以上十七户共來洋五十四元○曹大興銀樓募江寗水災册昌字三伯六十九册大興洋兩元祥源漆號又衆友寳源老乾記寳華又衆友六户各洋一元順興洋四角以上八户均助江寗共來洋八元小洋四角○昌字七伯九十七册瀏河陶靜涵善士募源記衣洋四元三夀堂榮陽氏二户各洋一元守源洋一元又錢二伯十文吳潤昌銅洋一元承志承遠承永和記四户各洋半元金同順錢五伯文守型錢四百文以上十一户共洋十元銅洋一元○昌字七百五十五册餘姚益泰興洋五元又經募羅子良謝樹庭丁隆泰慶祥泰生茂莊五户各洋一元文升鼎升二户各洋五角以上八户共來洋十一元○無名氏銀二十兩另五分又銀三兩又銅洋二元以上三户共來銀二十三兩另五分銅洋二元○大浹江居保父平安洋十元黄氏求保産平安洋四元生昌無名氏洋三元浙慈邑人洋一元無名氏銅洋五元南翔元森莊助山東銅洋兩元金戔助沙州銅洋一元○南潯東粤人經募柳信成號泰昌號二户各洋五角鼎隆號泳泰號廖吉泰三户各洋二角厚生號夫姓李士斌三户各錢二百文翁三春劉錦盛劉立彭吳樹德不留名五户各錢一百文以上十三户共來洋一元對開二个小洋六角○本日共收洋一伯三十七元銀二十三兩另五分合九八元廿三兩五錢虚對洋二个銅洋十一元小洋十角合併聲明 
[上海北市絲業會舘核奬籌賑公所施少欽經收山東賑捐九月十一二日第八百零三四次清單]  
　　寓大馬路親仁里王同茂劉杏園代舒子庚交來程尚賢集募各善士洋四十元謙祥益號交來東帮無名氏十一元陳王氏求女病卽痊十元陳氏女自省點心資求病卽愈四元春水綠波居士求增母夀十元朱贊虞捐脩脯資移助十元朱隴西無名氏五元平陽汪寓爲十齡孫患瘧節省醫藥資移助以祈速愈二元葛鴻年因父親久病求保速愈愈後再助現先助兩元吳興悔過子兩元太源樹森求妻病速愈一元霍西卿求合家平安一元懷肱房求病卽愈一元枕劍兆封侯張保安求福由江西全泰盛局來九三八市足色銀一百兩估見九八規元一百零五兩九錢二分八厘以上十一日○　明隱名氏求母病安痊已病速愈二十元巨豐莊代交來淮城周允文洋十六元曹楚書妻産平安續助完愿十元雲記七元錢曾銘求母患肝胃氣卽愈六元晋生莊交來無名氏四元濟陽行素堂三元永安街泰記號交來湘省救嬰局寳善堂湘平銀五十八兩三錢合來九八規元六十兩另一錢三厘○本埠蔚長厚票號代江右李岳年交來泰和縣陶百生明府勸募無名氏劉觀美曾建樹三户各花洋八元不留名花洋七元鼎豐豫蕭篤祜和泰號新麗源鄭萬豐蕭勳德陳福昌陳金山八户各花洋四元益豐號陳德清二户各花洋三元益昌和恆昌和怡美號添成號和昌號永昌號萬聚順吉祥和蕭恆昌恆豐泰温詔蕭追遠堂蕭允中堂蕭光裕堂陳詠六新和號人和興蕭天銘蔣子蔚十九户各花洋二元陳益茂玉蘭齋胡敦本堂陳望成嚴懷玉永昌隆彭宗桂吉泰號興隆號紫雲齋錦江春十一户各花洋一元以上四十四户共捐花洋一百十八元除銅洋三元凈收一百十五元重八十兩零九錢二分九扣易江西公議平足紋銀七十二兩八錢三分合來上海規元七十七兩八錢五分五厘以上十二日　 
[上海絲業會館籌賑公所施少欽經收兩廣水灾賑捐九月十一二日第一百十次清單]  
　　春水綠波居士求保平安洋二十元春水綠波居士求保平安十元浙寗鄞庠詠花書屋沈由全盛局來代東萊生以書院膏火花紅移助洋二元隱名氏祈保平安六角以上十一日○無名氏七元寓常熟金陵存德堂經募徐木君指助江甯洋一百元又洋十五元又洋十五元又竹西惜隂書屋洋十元以上十二日 
[上海北市絲業會舘核奬籌賑公所施少欽經收山東賑捐九月十三日第八百零五次清單]  
　　浙湖謝竟芳求母沈氏病速痊洋五十元潘仲溪求子病卽痊洋一五十元潘仲溪求子病卽痊洋一百元錢塘儒學姚靜菴廣文由永泰豐局來還心愿十元無名氏因病愈完愿五元河東裕記藥資移助五元仁濟堂來俞震榮求妻胎安靜四元如臯嚴增祥求母病卽痊由全泰盛局來三元寓蘇沈一梅由全盛局來茗水知一子求病卽愈并求年運亨通二元陸門石氏二元洞庭有心無力人求子病速愈一元○福州裕昌洋行莫藹樓寄文報局來奏書勛陳篤阡經募昌字二千七百二十二號册無名氏洋三十元承恩堂十元求福子八元隱名氏玉照堂臨川子知非子聚寳堂五户各四元程萬氏公善堂正卿氏無力氏同善堂雙木氏合善堂至善堂筆耕齋毓蘭堂雙鳳堂謙德堂懋德堂范潤堂十四户各二元拱三氏福華呇無非子愛蓮子法義堂十德堂聚星堂春波氏德星堂頴川堂學陶氏處涯阡六桂堂五善氏璧山館三和堂又合氏四毫力篆匪堂慶美堂知過子毋自欺夀臣氏德善堂四名氏四慶軒二十六户各一元午樓氏三齊堂同合堂善慶堂三槐堂德善堂合德堂三省堂宣三氏愛蓮子扶風馬古松軒紫荆堂石鼓軒藜閣堂三竹齋文田氏泉漢堂求是齋夀萱堂增母夀吳德氏楚軒氏宏有堂復捷氏存名氏慶善堂藕絲力募善堂二十九户各半元以上七十七户所募洋輕重不等秤見建平銀八十八兩四錢六分合來上海規元九十兩零九錢九分以上十三 
[上海絲業會舘籌賑公所施少經收兩廣水灾賑捐九十三日第一百十一次清單]  
　　江南海門營恊鎭王厚山大人爲次子夀昌祈病卽愈洋二十元榮門鈕氏多病無力延醫典易首飾移助求痊一元江西餘干縣署朱六樵嬸病許愿卽痊毛洋十元○徽州無名氏由全泰盛局來助江寗洋四元以上十三日 
[果育堂經收山東兩粤賑捐數九月初一日起十五日止]  
　　胡愼堂經勸父病求速愈古松氏爲母病沉重祈祐速愈楊煦亭三户各十元陸柏泉千竹居主人愛蓮居士隱名氏四户洋各三元陸柳田干崙山二户洋各二元田堯卿陳蔚坡范暢園行素子四户洋各一元○蔡吟珊經勸鄭瑞成洋二元安和森德興許佑勤鈕記陳煥亭無名氏廣成廣昌無名氏隱名氏翁文瀾陳丙合許和豐光記史夢記周文記德茂德順鄭同順義泰鄭義興厚安號内眷洽成永隆恊盛郭源茂恊興方宅内眷隱名氏錢清甫林青記郭新興郭和裕施守之北慶雲世德堂誠記隱名氏求子蔡郭氏蔡爾雲三十九户洋各一元鄭裕記本洋一元無名氏銅洋一元芝記孫準甫周文記合源號内眷四户洋各五角無名氏裕源楊泰記三户足對各一元鄭同成李應庚無名氏三户虚對各一元無名氏張錫球鄭裕豐三户四開各二元八開各一元無名氏五户四開各一元陳子才四開一元許文氏廣東隱名女史二户八開各一元徐順延錢五百六十文隱名氏錢二百○隱名氏求穩産洋十元江陸氏求病速愈洋五元吕元祥以筆資爲父夀洋四元程桂清求病速愈勉力人施周氏求病愈三户洋各二元南匯周錫山子病求愈江紹陞紹昌合二户各一元鄭隱名虚對一元曹秋塘錢五百○斗香捐蔣姓八開二元馬桂春錢五百零八八鋪錢五百萬信昌錢五百六善口錢三百六十何元增瞿貽孫朱仲甫朱姓四户錢各二百徐錫熙錢一百以上共收英洋一百二十元本洋一元銅洋一元足對三元虚對四元四開十二元八開七元錢四千零日八文○敝堂自經辦斗香捐後本月輸欵者寥寥此次續收捐數大半經胡君愼堂蔡君吟珊二位所募足見利濟存心景仰奚似復蒙胡君愼堂募到賒棺捐計禺麓莊子錢三十六千文湘潭陳汝霖錢二十四千文本城古松氏錢十二千文灾黎頌推解之恩枯骨免抛殘之慘救生恤死善念之宏蔑以復加矣爰列報章藉伸欽佩[  果育仝人附誌]  
 
