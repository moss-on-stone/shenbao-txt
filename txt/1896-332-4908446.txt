# 1896 - 332 - 4908446

 

Page 1

 
 
[考試時務塲中必備書翻刻必究] [  申報館申昌書畫室美華書館格致書室寄售]  
　　今年以來各省歲科考場各處書院兼考時務策論視制藝詩賦爲尤重廣學會新著中東戰紀本末八卷凡泰西新政之可作掌故者精心考訂言皆有物實與去年所譯之泰西新史攬要同屬投時利器應試諸君奉爲藍本大可名利雙收而其價只一圓五角亷莫甚焉○廣學會新譯文學興國策兩卷凡泰西學校中之良法美意臚列無遺塲中如考新學舍此無以運典每部兩角亷之又亷○時事新論十三種圖說四十種繁稱博引鉅細無遺亦由本舘代印計價六角 
[求補韓文古闕書] [  圖書集成局啓]  
　　韓文故一書爲福建光澤高雨農先生澍然評點本局承友人諈諉重付手民排未竣工偶疎藏庋被鼠嚙去卷一第六十一六十二兩頁及　三第一至第十七頁以致排工暫輟不得不重事搜求敬告海内藏書家如鄴架中儲有是書者乞借補鈔以成完璧本局願贈新書或洋銀若干聊獻微芹以酬雅意至於原本仍當歸趙决不破損沾汚倘許玉成請惠寄上海三馬路申報館或福建南臺怡興洋行轉交爲盼手此布陳維冀雅鑒 
[書十三日本報女伶臺基兩則後]  
　　滬上一隅本爲三吳下邑風俗素稱簡樸所有靡麗奢華之習昔固未之梁也一自我朝康熙雍正以後海禁大開里中殷富之民遂各出其所有建造沙船載運貨物航海以逹遼左山左如牛莊奉錦登萊青諸處謂之沙船者以此船託始於崇沙雖爲滬人所製故仍襲其名而不改也每一歲中船之往還者數次獲利不貲滬江遂爲沙船分碇起落諸貨之所而市面漸改舊觀然猶未能遠勝於前也道光二十二年西人定議首於滬上創設口岸商利卽於是而振興迄今五十餘載百貨麕集列肆鱗比無論中邦各行省凡土地之所産人力之所成與夫貴重微賤之品莫不綑載而來以與西商貿易卽環瀛大小諸國亦各契其章身之布帛適口之珍餌一切日用之器皿以與我互市而繁盛之形因亦有加無已西儒之論五洲大埠者均謂除英京倫敦外滬上實居天下大埠之八所闢租界延袤一十餘里西商第宅約得其半中人廛肆亦得其半山邱易爲華屋往日衰草白楊之域一旦悉成紅燈緑酒之區此其繁盛爲何如乎然而風俗之敗壞未嘗不由於此蓋民勞則思思則善心生逸則淫淫則忘善忘善則惡心生所言雖若近於迂闊而斯理固閲千秋而未之或爽也今者租界之中通衢僻巷無不有賣茶之坊沽酒之店售烟之室梨園奏曲之塲百戲駢塡之所土木雕繪備極紛華日甫午而偕來夜已闌而未散金錢之浪費又何待言乎浪費如是而欲物力之無耗事變之不興更何可得乎况乎譸張爲幻者日出其巧詐以蠱惑乎人以罔其所欲得之利戲館不已則雜女伶烟館不已則用女堂而妓館之外别有雉妓雉妓之外復設臺基此其爲人心風俗之害詎勝言哉幸也有西官以主持政令於上日察其爲人心風俗之害者懸爲厲禁與爲驅除復得西捕巡邏於下周視其干法犯紀者告之西官量爲懲儆以清其淵藪而流弊不致無所底止此西官西捕之所以大有造於租界也然而中土人心不古雖西官久所垂禁之事又未始不乘其耳目之偶忽私行嘗試如前烟室又有雇用女堂者賴捕房偵而知之立時勒令遣去是固不必置議矣詎意同慶戲園復招女伶登臺演劇我海關榷憲與以兩月期限後卽回籍可謂體卹商情無微不至矣而該園逾期匝月迄未停止弁髦憲諭得無已甚宜昨觀察面諭英界讞員飭卽知照捕房傳令停演不得再事遷延我知捕房每事秉公而不玩公守法而不賣法其所以禁止者當必不再遲緩識者向謂租界中苟非西官西捕爲之隨時補救風俗將致不堪復問信不虚也雖然臺基之惡較女伶爲尤甚此亦何容任其陰設於租界者哉先時曾有職官局紳私入臺基情事中西各官一懲創之而臺基以息未幾又有開設者至釀命案而後重申舊禁臺基又幸一息無如日久玩生先時閉歇之家近又暗集無恥婦女再啓穢墟夫無恥婦女本不足卹然安保無清白之軀陰墮網羅致受玷汚者此而可忍孰不可忍我知捕房聞之自將雷厲風行立子查究决不使之蔓衍於化日光天之下一時造福於人者要豈淺鮮也耶抑又思之西官之所行者法法則施之於旣犯之後者也苟或遁於法外法卽不得而加之惟諭之以禮義之防示之以廉恥之道則人心可以返樸而風俗可以還醇今夫市井儇薄不學之子家人生事日不暇給而高軒大馬鮮衣華帽謬爲富蒙博簺呼盧奔走聲色視錢財爲糞土笑馴謹爲拘墟一旦迫於逋負無救飢寒欲悔之而已晩使有人早爲之指其迷途極之覆轍不可憬然悟歟而婦女之好爲嬉游者各得父兄夫男預爲誥誡自不致或受意外之辱此實正本清源之術尤欲衆之自相勸勉而無待禁令爲也世有知本者當不河漢斯言 
[本館接奉電音] 昨日午前京師飛電傳來上諭二道敬謹譯登○九月十三日奉上諭陳寳箴奏查明知府信用劣紳舉動乖謬請旨懲處一摺已革湖南常德府知府文杰在任多年暱比匪人聲名甚劣著卽行革職永不叙用同知職銜吳愛亭卽吳金棠交結官長多招物議著革去職銜交地方官嚴加管束餘著照所議辦理該部知道欽此同日奉上諭陳寳箴奏屬員治行卓著請旨奬勵一摺湖南岳州府知府調補長沙府知府鍾英樸實精明整躬率屬署永州府知府朱其根敏果有爲不避勞怨候補知府前善化縣知縣趙宜琛學道愛人忠實懇摯邵陽縣知縣毛隆章盡心職事慈惠精密前新寗縣知縣署偦化縣事李尚卿廉勤艱卓實惠及民清泉縣知縣調署臨湘縣事計黍生悃　無華輿情推服永明縣知縣調署清泉縣事盛綸辦事勤能撫綏盡善江華縣開缺廻避知縣署湘陰縣事湯沙和志操堅卓果敏有爲署巴陵縣知縣陳英萃聽斷公明吉知民隱以上諸員據陳撫奏稱皆能勉自樹立克薯循聲爲守令中不可多得之員卽著傳旨嘉奬併令該員等益加奮勉毋得始勤終怠有負朝廷勤求吏治至意欽此 
[建章秋汛]  
　　八月二十八日軍機處交片吏部以前四川鹽茶道降補同知玉銘奉旨革職發往新疆効力交兵部尅日起解毋任逗遛聞案中尚有醇賢親王府總管太監高德安並甲乙丙丁四管家分别定罪高發往黑龍江充軍二十九日兵部派差官押解○前門外東珠口有茶社焉額曰海興軒俗以月亮館呼之八月二十六日清晨有一年約二十左右之閹豎入座啜茗購取栗子剥而食之將殻剥抛擲满地茶社主憎之令拾棄於外閹豎出言無狀茶社主大怒上前扭其辮閹豎髮本寥寥無幾一扭卽脱落以致唇槍舌劍爭閙不休旣而訟諸中東坊署將茶社主掌頰若干下收禁囹圄中○步軍統領衙門以結夥搶掠行旅刦奪餉銀槍斃事主一案解交刑部薛大司宼簽掣廣東司某正郎訊問過堂之際將盜犯王玉珍張玉山梁九兒梁四張二等隔别嚴鞫有掌頰者有笞臀者有跪鍊者然仍堅不吐實也○某日刑部山西司勘訊迭次結夥竊取武備院公物一案賊犯王山兒鐵兒文子竇文元等均已承認惟沈慶安信王順二犯熬刑狡賴承訊之某正郎喝令跪鍊拷問歴數日仍未得確實口供 
 
 

Page 2

 
 
[訂製雷船]  
　　西字報言及上海泰來洋行與中國總理衙門訂定在德國西喬廠代製小雷船四號蓋亦安不忘危之意也 
[臺舶章程]  
　　香港中外新報云日本旣得臺灣卽訂定章程除淡水基隆安平打狗四口外復准添開舊港鹿港兩埠所有舊式帆船理宜嚴查以免淆混兹由臺灣總督府設有船舶管理章程海關更購得列紐戞打號小輪船用以巡邏稽察其章程附錄如左第一條所有中國式船隻業主應指定船籍口岸禀請地方管廳執領船牌第二條船牌竪八寸横五寸厚八分以木製之上註明左開事項以便稽查如船之姓名住址及船籍港名船名船隻種類船牌號頭執領船牌年月日等船牌上須塡地方管廳之名并烙廳印船牌應釘在船内易覩之處第三條倘有在船籍港外製造船隻或因事故取得入手須向該船根址所在廳署禀請船牌暫用前項船隻業主自執領暫用船牌之日起應於半年以内照第一條規章遵辦以昭愼重第四條船牌上所開事項倘有更變或牌有遺失損壞及因故不堪用者應向地方管廳禀請改繕或從新執領第五條所有船隻如更換業主或沈毁失落廢撤等事除當具報廳署外再有更換業主或自行廢撤之時卽將船牌繳官毋悮第六條船隻業主如不住在船籍口岸應聽委定代理人報案以便折辦一切事宜第七條如禀請船牌除應繳規費洋一元如請改繕或領暫充船牌應完費洋五角爲定第八條所有駛航本局沿海船隻每逢出入港口應向海關或海關分局如無設海關之地卽向警察署或憲兵屯所報案候查第九條以上官署一經接到出港禀報俟勘騐無碍卽將搭客曁船手姓名載貨種類數量以及出入寄椗各口岸事項繕開騐單交領令其俟抵港下碇或駛航各口卽附騐單呈報如因意外事變飄流别處以外港口亦照此例第十條倘有未領船牌肆行航運或私自買賣借貸船牌或違背第三條第一項至第四條第五條第六條第八條明文者應照二十五圓以下之譜處罰第十一條本章程自明治二十九年十月一日起施行 
[履勘沈洲] 揚州采訪友人云城之東南隅有地名再興洲距杭家集約二十餘里濵江沃壤也連阡接陌一望無垠雞犬桑麻無異桃花源　本月初七日午後洲上沿江田畝忽然中裂水卽噴薄而上民心知有異舉室蒼黄未及片時騞然一聲全洲沈下惟見江濤滾滾雪練翻空無復有綺陌繡　如雁之罫矣洲民間有存者奔赴地方官衙門呈報江都縣葛邑宰卽於初九日黎明時帶同弓彈丈尺及丁役胥差同駕扁舟躬親履勘大約閲三五日内方可言旋 
[書院月課] 杭州孝廉堂定於本月初八日考試官課由臬憲聶仲芳方伯主試文題子曰賢哉回也四章賦得事賢友其仁得賢字初九日仁邑尊伍芝大蓀令考試東城講舍文題吾聞用夏變夷者未聞變於夷者也賦得故園明日又重陽得園字 
[雪竇泉聲] 寗波采訪友人云本月初七日爲鎭海營務處吳吉人遊戎懸弧之吉郡城提道府縣各官均往祝賀遊戎特假鎭海叅將署肆筵設席并徵梨園子弟演劇以宴嘉賓○廿四日鎭海大道頭斬决兇犯二名聞卽上月經巡洋水師輪船擒獲之海盜也○鎭海西鄉杜家橋人王甲近與族人王乙不和一日偶至凉亭與乙子遇突抽刀戕害乙祇生一子甫十餘齡愛若掌珠一旦死於非命急欲赴縣鳴寃旋經族中人出爲和事令甲以其子爲乙後並終養乙夫婦乙始默默無言○八尺龍鬚方錦褥已凉天氣未寒時竊以爲石窓月浦之間當可疹癘潛消無復有疫鬼向民間爲害矣乃前晩七點鐘時東鄉穿山人某甲至仁安公所叩門乞療疫諸丸散甫至門首勢巳垂危公所中人急延醫生診視投以雷擊散等藥至次日天明時始得轉危爲安問其姓名自言姓陳名阿小務農爲業家有父母妻子因事上郡無端見崇於病魔乃着人伴送回家○某日郡城江東灰街某鐵店主與某脚夫爭一狸奴兩相格鬥其婦出爲解勸被脚夫踢中小腹時方懷孕登時嘔血不止胎遂墮下旋因血竭而亡刻婦夫已赴鄞縣報請相騐不知楊穉虹大令將何以處之 
[重九登高記]  
　　金陵采訪友人云重陽佳節半陰半晴家人方團聚一堂揷茱萸花話劉夢得題　故事旣而貓睛轉午麗日當頭客有欲效醒景之登高者挈鷺提鷼步上城東北極閣憑闌四顧塵慮頓消閣建於山巓高與西峙之鼓樓東峙之雞鳴寺相若樽前山色足底江聲勝概豪情大有提筆四顧天地窄長嘯一聲山月高之意旣而下山行一二里則有菊花隖焉隖中老圃皆以藝菊作生涯满徑連畦奇葩絢爛每有文人墨客聨袂偕來於金迷紙醉之中尋東籬詩興是日也霜清日煖佳種尚在含苞襯以雁來紅翦秋羅殊覺名士文章獨有老氣横秋之概而遠眺莫愁湖影鍾阜雲痕渺渺子懷頓觸無窮感概正不第千載秦淮嗚咽水六朝流盡又南朝爲足動人流連歎息也 
[南海蜑歌]  
　　廣州訪事人函云闈姓新充商人日前督轅曾有禀批新商承充認繳報効銀一百六十萬兩先繳一百萬兩其餘六十萬兩截至九月初三日悉數繳清方能發札給照承充兹該新商復向善後局遞禀該避批示據萬安孚信兩堂商人鄭錦福等禀批據禀已悉查此事已懸牌准充在案仰卽照牌示辦理可也據此批如無銀繳足則前報所謂已托人說妥准於廿八日發札開辦者皆是空言矣○花縣土匪張還駐紥獅子嶺糾黨四出打單每墟塲要銀六百兩保他一年無事如有别人行刼照數賠償如有船隻在境上落每船要收銀二元有猪船二隻被匪擄去日前在炭步碼頭收船頭銀有一下水船見其在上收銀該船貨物已满卽解纜開行匪黨看見發鎗轟擊適中該船主要害登時殞命該船伴卽將船灣泊向匪首理論該匪亦自知理屈卽補銀五十元了事聞日前大憲巳撥安勇前往剿辦矣○廿六日城内巡防營勇在大馬站關家祠拿獲私鑄僞銀機器六箱帶回營中禀明聞該機係關遊戎之物遊戎係武進士曾補江蘇遊府緣事撤任今其眷屬亦在祠内居住不知該機器果係他物否○日前狀元坊失愼打銅街之機器小龍不能得力人言嘖嘖兹查悉該水龍狀元坊約内每年亦有帮補養車銀若干兩上年建醮該車日夜發火補回煤銀四元另加工錢二元今年建醮該值事吝而不與適是夜該管機器人并不在車房只留帮工二人守戶及該處被焚管機器人回來已火頭四起延燒甚廣矣於是各街鄰謂該承辦管機器人每年收養車銀千餘兩今衆議罰他工銀一季約銀三百兩以息衆忿而警將來○黄沙新橋前月十九日大風該處橋脚建有新屋二間被風吹倒刻下已從新建造非常華麗惟地頗荒僻日前有人遷入侍從如雲連夜演唱彈詞喧闐鄰近聞係十八甫伍家將其舊居沽去得銀六萬遷來此處從新建造故如此熱閙也詎賊匪垂涎於廿七晩四鼓時由天臺而下竊去贓物不少約計有二千兩之數聞已報官捕緝未曉能珠還否耳○諺云屠宰之人多不能善終今亦不然南邑人李巨川在省西關居住世以屠猪爲業前六七年自老城至西關一帶開有廿餘家字號俱皆有份出欄買貨雄視一方曾在十五雨後又遷至多寳大街搢紳之家亦與結爲婚媾前兩年生意不佳倒帳歇業該住宅亦沽與别人現賃屋在寳源北約居住本月廿三日乃其生日是日親朋眷屬到門慶賀閙熱異常樽傾北海李亦陪飲幾杯入内覔睡延至申刻竟已去世計年六十一歲搜其遺匣有商州府聞姓中式首彩票巾二紙約計得銀六百元有子四人其一已入武庠孫三人亦可謂庸庸多厚福矣 
[蟹舍漁歌]  
　　松江府陳蓉曙太尊蒞任以來疉飭各縣令嚴拿賭博諸匪棍婁縣楓涇鎭著名賭匪綽號小鬼阿五者通同光蛋到處横行曾經撫憲趙大中丞札府訪拿葛豫齋明府接奉府憲轉札特飭已革差役吳某諭以如能拿獲該匪逮案准予上卯復充將功贖罪吳某感激圖報當於本月初旬帶同夥役前往旣抵鎭適遇該匪於某茶肆小鬼見而心慌急向後河聳身圖遁吳及夥役數人恐被兎脱亦卽飛身追赶得以擒獲捆解到縣明府　堂研訊小鬼供稱姓王將平日聚賭事一一供認明府叩以何爲綽號小鬼該匪謂小人身體瘦弱兼以家貧乏錢使費每每不敷故名明府頷之未幾小鬼又供小人雖然犯賭不過性之所近實與吳某有財有勢羽黨繁多奚啻霄壤大老爺若欲拿吳小人願爲領 
 
 

Page 3

 
 
導否則若令差役往拘徒飽私囊雖沒世不能弋獲明府笑而不答隨令帶下押入禁中同時又由金山縣劉大令飭差押解廊下人金坤秀並同黨汪阿方俞阿海兩人到府寄禁婁縣所中某日太尊飭帶案審問金堅不供認叱笞千餘下復鞭責數百仍不吐實黨令還押再訊按金本以開肉鋪爲生膂力過人性亦强暴該地大小賭局動由彼爲領袖餘黨數十人呼之立應較吳某不啻若雙峰並峙至汪某俞某聞已在今歲夏間拘案兹與金一併解府以其三人本狼狽也當日太尊提審該二人亦不吐露實情各笞千下殆私相合口者與特不知以後究將如何也○華亭兵房書楊某烟霞癖重嗜好尤深前曾充當漕總於地方利弊事宜眞有包一切掃一切之概本屆陳太尊訪得楊有包賭集賭情事與漕涇莊董楊重堂朋比爲奸聨絡一氣當經密札到縣飭卽提辦葛江邨明府特於月初某日嚴飭壯役甲乙兩名前往傳喚比楊書到署明府卽在内堂申諭大致謂奉太尊嚴札務須押禁翼房况院試伊邇更應防範嚴密以杜在外聚集賭博爾且稍安毋躁俟飭提楊莊董到來再行核奪該書面有難色以病爲辭再三固請明府不允當經簽牌飭押旋懇某總書輩赴案極力具保乃得垂頭喪氣而返○衙署差役無論奉有票籖動必多所勒索卽小而頒發示諭一經地保轉手亦不免哄嚇索擾府尊陳太守雖服官伊始悉心訪察早已燭破弊端而又廉得差班中更有一種酷喜賭博者嚴加誥誡已不啻三令五申前月間有皂班頭役郎某邀同快班夥役馬某膽敢在家作麻雀戲事爲同班某甲所知告以不得有違憲諭至于未便郎大不以爲然角口之下詈駡頻頻甲忿不能平投轅禀訴卽由太尊委某叅軍訊究禀奉將二役斥革不准復充經此一番整頓想可稍戢頹風矣○南匯七團沙棍吳竹村横暴性成流毒鄉里雖經訪拿而遁跡申江迄未被逮太尊於前月密飭幹役萬全齎札至上海縣署恊同該地差役跡至南市地面遽爾就擒隨卽押解到松經發審某大令更番研鞫吳初尚狡賴旋令重笞數百乃供認年來爲人作和事老不下二三十起某大令以此卽武斷行經洵非善良隨命畫押飭帶下還押太尊以吳富有造孽錢而該役恊同縣差不以私賄而誤公事誠屬勤愼可靠聞已賞給有差以昭激勸○西門外大寺秃奴满願擅開齋壇作念七佛之舉婦女溷雜大傷風俗誠恐尤效者接踵而起經朱孝廉等十餘人禀呈并羅舉本郡寺院庵觀二十餘處請各頒給嚴禁示諭等因太尊允之卽給諭示一通飭役張貼通衢嚴爲禁止○宰殺耕牛本于例禁陳太尊已查明例載罪名條舉詳晰出示禁止無如禁者自禁犯者自犯有本署轎班頭馬某者設肆攤賣名雖由滬上教門辦來然月黑星沈時或牛刀一試太尊廉得其情面加申斥毋許再作此項貿易詎料金陵人小辮子及周某者依然明目張膽設攤列肆彼此生意俱佳有知其底藴者謂小辮子在馬基守周在一粒珠地方擇僻靜深邃處時作庖丁之解是眞玩法之甚矣豈不知三尺法一秉至公耶 
[道憲丁憂]  
　　蘇松太道黄幼農觀察之太夫人年登耄耋迎養在署向來萊彩承歡精神矍鑠惟步履久已不便日前萱帷抱恙延至十四日子時竟爾仙逝觀察擇於本日申時大殮一面電禀督撫憲請派員接署道篆以便交卸回籍守制 
[兵輪差回]  
　　南洋鏡清寰泰兩兵輪管帶董李兩恊戎前奉南洋大臣委裝軍火赴北洋業已差竣回滬在吳淞張華浜暫泊 
[縣示照登]  
　　上海爲江海通流要埠江浙兩省糧米咸設海運總局於本埠南市各州縣之有漕米者莫不連檣裝駛抵滬投局騐兌轉瞬冬漕啓徵江浙内河胥從南黄浦一帶駛來閔行鎭濵浦扼要市集甚旺糧船過此必停泊水手舵夫上岸閒游動輙滋事商民苦之因投縣禀求預爲保全黄大令乃出示嚴禁示文照錄欽加鹽運使銜在任候選道江蘇松江府上海縣正堂黄爲出示嚴禁事據閔行鎭各業店鋪衆商同源典等聨名禀稱竊商等向在閔行鎭開各店業安分營生並不生事緣有過往糧船在此停泊每每結隊上岸三五成羣恃勢肆横藉端索詐商等本不堪其擾僉以細故情願受虧不敢爭辯詎前有糧船帮十餘人一路白吃訛詐頃刻之間已擾及五家又驀入醉白園白吃圖賴將店夥毆傷貨物家伙一應打毁該店所有資本盡化烏有商等見之莫不心寒瞻裂二十四日下午又有二十餘人有意訛詐連向戴義茂酒店緑甌春茶樓逞兇肆打將門窗檯凳打毁甚且傷及鄰店兩日之間共擾八家區區一鎭豈堪如此蹂躪商等均係將本就利之人藉此營生若不禀請保衞勢難瓦全不得已據情環求恩賜保全等情到縣據此查此案先據黄浦司以糧船戶汪瑞興等在鎭滋事送請訊懲當經訊明責懲枷發閔行示衆期满保釋來案據禀前情除飭差彈壓外合行出示嚴禁爲此示仰往來糧船戶保甲人等知悉爾等行駛船隻逢潮停泊該鎭上岸購物務各守分交易照市給價不得向該店鋪强賒硬買白喫訛詐任意滋擾如敢故違卽由黄浦巡司會同在鎭紳董督保押解來縣以憑究辦不稍寛貸其各凛遵切切特示光緒二十二年九月日示 
[重禁私宰]  
　　私宰耕牛大干禁令上海縣黄大令日前查案示禁略謂開設圈店盜宰耕牛實屬罪不容誅歴經示禁嚴辦在案際兹秋成農罷訪聞仍有棍徒販牛至租界虹口八仙橋殺賣除飭差訪拿外合行出示嚴禁如有私宰偷渡等情一經訪聞定卽提案嚴辦云云未知犯法者畏法否也 
[軋傷求醫]  
　　寗波人張國興素業銅匠刻在百老匯路耶松船廠爲夥昨日上午偶不經心致被機軋傷右臂勢甚危重經人送至同仁醫院求治 
[求釋不准]  
　　奉化人高景才於光緒十年正月同張安新夥刼張金榮航船一案訊供狡展收入内監候緝逸犯質訊在案日昨該犯倩人繕遞禀詞略謂在監已逾十載家有老母鄔氏孤苦無依俾遞回得以奉養靜候緝犯質訊云云大令卷查該犯係監候質訊要犯未能擅釋因批飭不准 
[相騐弊犯]  
　　盜匪董金標張言團任浪子陳洪台陳言英蔡仁英王福生張小寳劉大定等九犯在大戢山洋面行刼崇明縣黄仲蘇大令行李拿獲後解至上海縣訊控旋因蔡仁英在獄病故由鄰封相騐已誌前報嗣劉大定又患病發堂醫治日昨亦斃於堂中司事呈報黄大令傳齊刑仵一切人等前往騐視 
[滬南瑣話]  
　　高潘氏之子年僅三齡昨因迷路走失在大東門城脚啼哭由十六鋪局勇帶回局中待領該氏得信急往探視確係己子乃託洽隆土棧作保領回○沈桂榮昨在新會館塲擺設賭攤招人賭博被十六鋪中局巡能所見拘送局中請辦李蘭史二尹判責手心一百下驅逐出境 
[巡局一則]  
　　本邑人葛少卿賃居外虹口老街開設麫粉作去歲冬間向住居寳山縣境頭圖邢家宅地方之邢桂芳借得方單一紙向人抵押洋銀二百元當押抵時言明今夏贖回今已逾限邢屢次向索無著因於前日午後投圓通寺巡防局控告王壽華二尹立准飭差勇恊同二十三保二圖地保奚坤寳前往拘拿旋因葛住居租界中未便越俎拘人據情回禀未知如何核辦也 
[咨照停訊]  
　　昨禮拜二法公堂訊案之期鄭大令别有要公飭家丁持名片咨照捕房暫停訊案一期 
[法捕房瑣事]  
　　前晩鐘鳴十二下五十三號華捕巡至某客棧見男女二人相携入内恐有濮上桑間之約遂將二人拘入捕房經捕頭研訊之下據訪婦供稱家住西鄉被此人誘拐來滬捕頭命押候堂期解訊○某甲在洋關執役前晩持洋一元二角至小東門某花烟館意在合歡該妓已將夜度　收取　因與甲同夢巫山詎此時復有熟客某乙接蹤而至妓遂舍新而就舊甲索還夜度資妓約以來宵歡叙甲不允將水烟袋攫去交與摇杉板之某丙轉寄與潮州人某丁處巡街捕拘入捕房押候解堂請問宫究訊○八仙橋某烟館失去烟槍一支將烟客某甲扭 
 
 

Page 4

 
 
送捕房押候堂期解訪○興聖街問茂棧莊姓客投捕房報失珍珠八十粒值洋四千餘元又晉安里協昌茂皮貨行報失羊皮六十件均倩代爲查緝鴻飛冥冥未識能入弋人之手否 
[美界捕房瑣事]  
　　嘉定縫工張寅生開設成衣店在吳淞路猛將堂附近樓上時常聚人賭博抽頭漁利前日某號落差華捕行經是處喝令阻止張等反將捕毆辱捕回告捕頭未幾張手持捐票投案控該華捕折梢捕頭謂爾舞頭聚賭本欲拿辦尚敢投案嘵舌殊屬刁惡喝令押候送廨訊究○西華德路通和酒店主婦昨日上午携木桶至近處順仁里取自來水金興昌酒店夥某甲見之膽敢調笑旁人代抱不平奉以老　然後扭送捕房捕頭判罰洋銀六角釋回○浦東人張金生昨日午後溷入蘇州河停泊某鄉船上竊取紅羢毯一條持至北河南路經包探竇　海緝獲人贓一併拿解查詢失主該船已開往姑蘇押候解送英公堂訊究○寍波老賊王根生前晩溷蹟西華德路某弄内經包探石金榮巡獲拘入捕房旋查知此賊犯案共四五起押候吊贓查明失主送廨究辦○北山西路德安里第一百九十一號門牌薛姓家前晩被偷兒預伏屋内伺其家人睡鄉深入卽將一切細軟搜括殆盡昨晨投報捕房捕頭先遣包探查緝 
[奉災乞賑]  
　　奉盛京依軍憲電開敝省安東縣大東溝營口海城盖平等處大雨海溢水災甚鉅淹斃人畜冲倒房屋尤爲慘烈現已奉明籌欵撫卹恐杯水車薪終屬無濟聞大君子上年派友到奉辦賑已活多人此次奇災應如何設法補救伏望援手並示周行等因遵查大東溝等處去年被日人肆擾業已困苦不堪不圖兵荒之後繼於水災苟非籌募鉅欸解濟多方相彼小民不致盡塡溝壑敝所現擬十月初旬先行湊解一批伏祈樂善君子俯念時艱及早慨助俾全民命而慰憲厪至深盼禱請登貴報布告同仁上海北市絲業會館籌賑公所制施則敬子英雨謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣案瑣紀]  
　　改過所逃犯前有陳顯　一名逃匿在沈阿英茶肆黄大令訪悉飭差　案　　　剌史升　陳稱是慈溪人曾爲蠟燭店生理失業後向叔父借錢被送改過局月初同顧紀堂在局越垣逃出計同逃有十五人小的匿在沈　　中求恩　　沈供不知陳係逃犯求宥旋有廿七保二圖地保沈中林供沈阿英雖開茶肆人尚誠實此次想非有心藏匿刺史判陳仍送改過局沈交地保帶回管束○江北人劉紀發在南市被流氓小羅意子拆梢打傷由十六鋪中局李二尹送縣將竊收所出單補提王鬚子孫小長子等前詰報中前晩蔣刺史提訊羅供小的拆梢分用得質紡綢褲洋八角已蒙責過二百板求恩乃傳孫小長子至案據供年二十八歲江北人那天羅等向劉拆梢硬剥其紡網褲不過代質得洋二元並未分用後僅吃伊烟一錢求恩刺史謂看爾定非好人著將孫笞責二百板枷一月發南市示衆羅再責二百板交的保○徐家匯人周蓮生因向伊伯周尚文索錢符刃恐嚇爲吳淞巡檢司解經黄大令訊責送入改過局日前在局患病局員馬二尹乃備函到縣請撥醫調治未識大令若何辦再○前有張嚴氏控王大榮吞沒存銀經訊著王大榮赶緊清理在案前晩蔣刺史升座帶比王大榮匍案供稱小的本當遵諭措繳無如胞弟麗卿至今措資未回待其措回定可理楚屈指七月初二往寗波岳　約　内定可回來况原告張嚴氏亦是親戚小的連累實過意不去而張嚴氏目下亦不在此約半月方來彼時方可了理求寛　剿史判著從速違定重比 
[英界公堂瑣案]  
　　包探趙銀河禀爾賭徒鄒阿土前因犯事解送屠大老爺判令管押半年嗣後在押所患病禀請屠大老爺准令出外醫治愈後不許復入租界中　晩小的見其仍任意游行是以拘請訊究鄒供稱小的係本邑人天寒欲贖棉被故偶入租界中問官著再發回捕房管押六個月期满逐出租界之外○包探趙銀河解柯海泉金雲卿至案禀稱昨日賭徒練阿連控柯金向詐洋銀二圓捕頭令小的往查並無訛人實據旋在陳身畔取出洋銀一圓今特解案請訊陳訴稱小的與夏抺牌爲戲夏輸洋銀數圓突稱小的作弊糾同柯金强令出洋銀二圓且將小的兇毆小的心有不甘奔投捕房控訴夏供稱陳等專慣誘人局賭從中舞弊騙取資財前日小的被誘以致輸去洋銀數圓因邀同柯金與之理論柯金同供稱小的等不敢訛索實被寃誣問官判令將原被告各管押三日○包探顧阿六禀稱賊犯陳阿才久已案積如山今又潛來滬上在各處圖竊適經小的查獲解請訊懲陳供稱小的係浙江寗波府屬某邑人遞解後本不敢復來因有親戚在滬特來探望卽欲回籍小免施刑問官著押候再行遞解○包探孔隔才禀稱賊犯　炳南會解請屠大老爺懲辦後遞解回籍兹復來滬竊取劉錫榮家衣物若干件報捕後捕頭令小的吊出原贓送請訊究劉訴稱被竊衣物今旣吊出求准領回張供稱小的係常州府屬無錫縣人以後不敢再犯矣如今求姑念一遭問　判令笞責二百板仍　解回籍○包探秦少卿　　昨晩有宋貴卿香行經某洋行門前誤碎竊上玻璃經行中細崽周彩山扭入捕房誣以竊取釘靴捕頭令小的往查毫無憑訨今特解請訊斷周供稱小的　去釘靴時　宋入内並無他人是以指爲伊竊宋供稱小的係浙江寍波府屬某邑人實未行竊叩乞原情　官著交人保釋○一百三十九號華捕解馬夫吳阿長至案禀稱昨日小的見此人駕車至黄浦灘加鞭飛駛　他車爭先有違工部局定章是以送究吳供稱小的係浙江紹興府屬某邑人實因馬性不馴以致受驚奔逸小的旣充執鞭之役以後自當格外小心問官判罰洋銀五圓如數充某處醫費○包探沈金隆禀稱賊犯徐金興前因案發解請屠大老爺責懲甫經釋出又在西門外竊取某姓家布褲携至租界中向某質鋪質錢適經小的所見拘獲送懲徐供稱小的係鎭江府屬某邑人屢次犯事一死無辭惟臀上尚有棒瘡乞恩免責問官判令遞解回籍贓歸捕房存候失主認領○包探倪順泉禀稱沈藩氏曾隨伊夫沈小弟服役於洋婦某氏家兹者洋婦祟於病魔在醫院暫留醫療沈夫婦卽商同扭鎖入房行竊事經小的查悉詰知始末忽有沈阿福顧阿林二人揷身滋閙因將一併解案诅懲小弟供稱小的在某洋婦處傭工妻子忽患病魔以致悮入女主人臥室沈潘氏供稱小婦人無可狡辯惟乞原鑒阿福及顧同供稱小的等不敢阻包探查案問官著將一千人帶回捕房查明始末下禮拜二解案覆訊○二百五十四號華捕禀稱昨日小的見乞兒王大成入租界中行乞并向各鋪戶滋閙驅逐不服因之拘入捕房小的未及隄防突被咬傷手指今特解請究辦王供稱小的係江北某邑人巡捕之指實是悮傷眞是可憐叩求免責問官判令笞責一百板 
[金陵官報]  
　　九月初八日巡道胡正陽關鹽釐捕淮北督銷候補道曾貴州古州鎭丁槐前統江靖軍余光德前福建建寗鎭楊德珍同知李文濤均見○初九日新授長江提臺黄到會湖北宜昌加抽川鹽釐江西候補道惲祖祁見辭徐州府詹鴻謨到見翰林院編修陳吕紳辭行進京提督劉青煦交缷署九江鎭回蘇藩牌示金匱縣王念祖因病請假一月遺缺查有候補縣吳熙暫行代理新任鹽巡道唐准於十一日寅刻在　台接篆○初十日巡道胡傳見調補廣東大鵬恊陳廷樑叩謝咨文辭赴粤新選如臯縣單儒紳禀知在鄂湘賑捐案内報捐同知銜知縣朱之幹奉府委　江寗縣秋災並查荒田回 
[江西官報]  
　　八月十五日補用縣潘紹誼往豐城查騐繼工包國瑚禀謝提前拔委一次行知府經余廷珍查惠外保甲知縣汪守棪解海軍鐵路銀進京張肇基禀謝酌委一次行知張維商往新昌辦保甲萬安縣丞黄廷珍據　病故以捕用縣丞湛精署理署義寗州黄壽英　事清理交代回前任蓮花廳崔祺回河南籍守制王瑞同往崇義縣催賈丞代理任内交代遞結○十七日布經錢林年臨江府送新印回調署廣信府王之　飭回臨江府本任額勒經額飭回廢　府本任署餘千縣薛銓缷事清理交代回新選東鄉縣王會同禀到委辦鄂湘悲捐浙江候補同知林澤由湘來江禀知十九日開辦鄂湘賑捐局設狀元府蘇宅典史黄勤補餘干辦保甲回黄毓芝贑縣候差回駐省提塘劉鎭邦禀知湖北賑捐奬加都同銜○二十日候補縣彭瑞廳往九江查私黄壽英禀謝題補義寗州行知署永新縣石守謙缷事清理交代回簽分從九郎錫恩投文武寗縣丞曹建勳缷事回嚴濬源撫州措貲回凌盛瑶聞訃丁母憂回籍守制洪祖誥往臨川崔紹曾往泰和彭祖荃往廣信俱催地丁陽秉衡往臨川劉承祜往陜江章錫朋往奉新俱催税契梁棟材往武寗等縣催减平南康潭口司咸富春期满更替以宋入姚聨第署理 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
