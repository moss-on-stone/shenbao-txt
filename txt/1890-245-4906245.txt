# 1890 - 245 - 4906245

 

Page 1

 
 
[勸募順直山左急振啓] [  申報館協振所同人拜手]  
　　順直山左洪水爲災自四月迄今一片汪洋數千里盡成澤國災民遍地轉徙死亡男女屍骸蔽江而下其幸而不死者當此炎威似火坐曝日　　氣薰蒸易于昏暈加以飢腸轆轆全無粗糲下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷慨輸　　兹畿輔巖疆齊魯名境遭兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵己 
[點石齋發售各種精本石印書籍]  
　　硃批雍正上諭御纂五經經策通纂五經文埠經藝淵海五經儘　三層偑文龍府三層淵　皇朝　直省地署十三　　　史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必　八賢手札元　　成增補角山樓先正事略○本齋種類繁多不及備載擇其尤者登報以供海内文人賞鑒價當格外從　即希光顧爲盼售處一在三　　　報舘東隔　又設分局在二馬路横街三層樓紅墻洋房内此佈 
[安行旅說]  
　　由小東門迤邐而北門而西門以迄内外虹口荒無一片古塚纍纍數十年前人鮮涉足自與泰西通道洋人不遠數萬里航海而來漸而築馬頭漸而建貨棧漸而造住房漸而闢馬路迄於今熙來攘往日漸興隆行號如林人民若蟻向之烟荒草蔓者一變而爲熱閙巿廛合中國二十餘行省之民貿易十斯居處于斯甚而至於長子孫置田宅寄居至數代幾不知原籍之究隷何方苟非賓至如歸無虞無詐待人以信接人以誠使行旅之出其途者略無受人欺罔之處而能若是之羣趨若騖願受一廛乎而抑知正有大不然者滬上之俗凋敝不堪滬上之民澆漓日甚如臺基如局賭如誘拐如拆梢即土著者稍不自持亦或悮入彀中更何論乎外來旅客然果心剛氣直守正不阿則彼雖甘言誘人亦何至被其所惑所最難防範最足爲行旅之害者其惟棧中接客及馬頭上挑夫乎按接客者每伺侯于馬頭之上一見輪船客至必多方招攬接至棧中所携行李箱籠彼自能代客照顧範夫挑送由棧給發力錢挑夫亦不敢肆意誅求悉索無饜行人稱便莫過於斯不料邇來變故日多花樣百出客或信爲可靠彼遂肆其奸謀如近日本報所記情形眞有令人髮指者矣報載陶熙治至英公堂訴稱由九江乘輪船至　突有王鳳山者自稱爲大方棧接客人當將忱箱及籃交付由王轉交與葛桂亭及至大方棧查無王鳳山其人所失之箱儲有金銀首飾衣服約值洋銀二百四十餘元後得尋見葛桂亭送請究辦蔡二源太守飭差赴法公堂請協提王至案搜出原贓葛不認與王同黨土則惟求恩宥太守着押候持陶投質以便訊懲夫接客者何以取信於客人將物交付曰有棧中仿帖可憑也今王乃敢誆物脫逃而棧中並不承認是仿帖亦係僞刊矣推而極之各棧仿帖皆可僞刊何必定冒大方一棧此案一出客皆遲疑審顧輪船既泊斷不肯將物交付接客人不特客人苦投宿無方即客棧生涯不將從此寥落乎即曰接客者既不可信儘可自雇人挑入棧中而挑夫凶惡不堪每遇接客人不敢肆無忌憚若客人自行給力則必多方勒索恣意誅求甚且口出惡言横行不法一里半里之路三擔二擔之物中途索價嬲之不休務饜貪嚢始肯挑往然則行旅受害無底能不望而却步視爲畏途熱閙馬　保　漸變而爲荒涼世界乎曰是有法焉僕曾航海游日東歴長崎神户横濱諸埠船甫泊定各客棧接客者即督率挑夫而至向客兠攬生涯其人類皆身穿號衣書明某處某棧接客某處某棧挑夫若營中兵勇然令人一望而知無須問訊是以將行李一一交付從無差失之虞不似滬上接客之僅憑一紙仿單可以僞刊冐頂今若概倣東瀛之法將地名棧名書明號衣之上無此衣者不准上船而棧中自用挑夫亦就衣上標明姓字庶乎客人得以辨認不致將行李悞付匪人即有　人倣製號衣則接客在見之即可扭送捕房從嚴懲辦更何患遺失行李涉訟紛紛耶抑更有望者臺基局賭之類洋塲十餘里内環列如林遠客甫臨彼其人必將花樣翻新多方勾引一或不愼則身敗名裂較喪其行李者益覺進退兩難往往無面見人含羞自盡今者松江老太婆之臺基既拿獲矣上臺基之郁謝二犯既弔取捐照行將詳革重懲矣彼局賭之徒亦屢經公廨捕房盡法懲治然此種陷人之阱到處有之所望作客滬江者矩步規行守身如璧既不入迷龍之陣又勿貪花戀酒效郁謝一犯之所爲庶幾得樂業安居不致憂天荆地棘此固子日望之者已 
[京都紀事]  
　　　部爲曉諭事奉天奏請揀發委用縣丞一員州吏目二員巡檢二員典史三員未入流三員等到部相應傳令曾遞過揀選河工及各省地方呈結之候補候選縣丞州吏目巡檢從九品典史未入流各員取具同鄉京官印結限五日内親身赴部投遞揀選呈結有執照者携帶呈騐其具呈如在限外者即　該員扣除應不准列入揀選爲此曉諭○神機營各隊本年應屆保奬弁兵之期所有守衞三海外圍值班官兵自創設值班以來已屆三載該弁兵傳　巡守　雨寒暑並無間斷勤苦備甞微勞已著自應一律保奬經稽察海班翼長禀奉王爺批准惟西苑值班弁兵除本營各隊弁兵保奬仍由該管官歸於本屆保案照章辦理外其八旗滿蒙漢槍營入值西苑班之弁兵雖准保奬然不得不予限制所有此屆保奬自以值班數目爲斷每百名不准保逾三名仍由本固山分别酌子陞階坐補錢粮七八九品頂戴各奬叙等語已由神機營分行八旂滿蒙漢各固山飭知槍營遵照辦理並將擬　各弁兵花名奬叙咨行本營查核○順天府爲曉諭事照得京城額設孤貧口粮自光緒九年春季奏改實銀并米石一同開放以廣皇仁而恤無告所有光緒十五年秋冬兩季銀兩刻由委員解到應同米石開放惟聞有　貧人等病故不報希圖冐領近有牟利之徒預購此牌冐往關領該孤貧人等當思此牌爲養命之據不得貪目前微利售牌致日後無以資生已委員邀同紳董細加訪查核辦所有應歸五城之三百分仍由附近指揮衙門於本月十六日開放除委員邀請紳董屆期分往監放並由各指揮自行出示曉諭外其應歸大宛之五百三十一分放本月十二十三開放爲此曉諭孤貧人等附近五城放十六日前往指揮衙門關領大興放十二日午刻宛平於十三日午刻由該印委在順天府會同首領核放該孤貧人等屆期持牌往領如查有冐支立將此牌扣留另補以昭核實○黑龍江呼蘭廳轄境有地名上圖集廠者昔年荒僻結廬僅十數户近來生聚日繁商買輻輳儼成重鎭且時有俄人貿易其間該地方應駐文員以資治理擬將呼蘭同知經 
 
 

Page 2

 
 
歴移駐其間以示鎭撫所有該處尋常地方公事訟案即由該經歴收理分别詳辦應建修衙署已委員度地估修以資辦公繪圖禀覆等情已由依軍帥馳逹九重矣○京帥粮價昻貴米麵每斤已漲逾百文以外玉米高粱價已加部叔豆小米每石昻加七八錢許細訪其故知京北昌密順懷等處粮店以本地巿上粮價過昻潛入京中購取駄載本處以售是以京巿聞此亦爲拾價而銀價因此頓落每兩已跌落至七八百文之數如此則京粮倒雚於外銀兩轉集於京長安居大不易官憲若不設法妥　善　恐京城五方雜處良莠不齊則粮日昻而銀日跌轉瞬秋凉所謂飢寒起盗心不可不慮也○禮部祠祭司滿掌印恒介眉副郎現放江西吉南贑甯道所遺滿掌印一缺經各堂憲將該司幫掌印員外郎斌儒點充祠祭司滿正掌印已由恒觀察將印鑰移交斌副郎接受佩帶矣○鑲黄漢等固山槍營專操大臣懸缺經值年旗咨取該各固山堂銜分繕銜牌奏請派充奉硃筆圈出容貴着充鑲黄漢專操大臣符珍着充鑲曰滿專操大臣續昌着充正白滿專操大臣欽此得旨後即由值年旗分咨八旗各固山　照並知照神機營查照矣○吏部軍機處交片内開軍機大臣面奉諭旨本日引見截取郎中丁之栻趙亮熙二員着於本月十三日預備召見欽此等因富由吏部恭錄分行户工二部傳令各該員於是日丑刻赴西苑門預備召見並各備銜名緑頭簽自行齎交軍機處呈　○東安門内齊河棲地方住有耿宅即二品頂戴上駟院掌印郎中德正郎生也　爲其夫人設帨令辰於十一十二兩日雇同春徽部演劇兩晝夜備筵以欵佳賓同寅戚友躬往視嘏者甚多而女眷往賀亦衆即大僚中亦有賀壽降臨者該里巷輿馬擁塞行人幾無地可以往來洵十分熱閙然非廣交游豈　若是耶 
[電傳噩耗]  
　　昨接貴州發來電信云清溪礦局開爐後霪雨連日煤氣鬱蒸工匠抱病者甚多潘鏡如觀察日後督工感受瘴癘忽於十六日身故中丞不勝傷悼現兩司禀請停工以待請旨遵行附錄中丞哭觀一聨語甚眞摯萬里炎荒遇弟兄祗爲他土産丹砂謗書盈篋異域難辭烟瘴苦數載馳驅依骨肉爭看得花開鐵樹證果湼槃連床莫慰雨風思 
[揚河水漲]  
　　揚屬運河近因上游來源暢旺河水泛漲異常本月既望缺口城外低窪之處河水漫溢上岸約深八九寸不等臨河店鋪居民皆用板片支搭往來者須　人劍負而行今已二日尚未消退蓋邇日江潮亦在盛漲時也並聞高郵玉馬頭誌椿本月中旬存水尺寸較上年大水啓放車邏壩時保少七寸五分云 
[豐歉懸殊]  
　　客有從徐屬至揚州者據云今年徐屬如桃源仲興蔣壩一帶黄荳收成極爲豐稔鄉農無不歡欣鼓舞刻已陸續裝運南來南省荳油價值似可無虞騰漲然過徐屬而上一入東境非惟年榖不登且地方被水一望汪洋災民無數兒啼女哭鵠面鳩形又是一種氣象何苦樂地均如是耶客又云邇來高寳一帶鄉間夯漢甚多或肩販鹽斤或裝作逃荒乞食成羣南下蠻横非常鄉民無可如何相與退避三舍刻聞已爲松漕帥訪聞行文通飭江北各州縣略云私販鹽斤固屬有磚岸銷而一種暴戻恣睢騷擾百姓亦實爲地方之害嗣後凡夯民不安本分肆情滋擾着地方官認眞杳辦毋稍寛縱云云仰見大憲除暴安良惟能先事防維故免臨時叢脞也 
[烟禁綦嚴]  
　　湖北省垣及武昌漢口等處烟館如林約以數千計納污藏垢流氓皆恃以爲逋逃藪而工匠之類終日勤動得錢百餘文一至晚間無不花消於此亦有青年子弟留戀烟霞無夜無明横陳一榻久之亦面黄肌瘦毒癮已成正業日荒端人見而不齒生民之害莫過於斯矣譚敬帥保赤爲　力除隠患高懸厲禁有犯必懲復飭地方官傳集鄉約地保各將所管坊堡内　館明白開呈給以禁條勒限七月十五日前一律關閉十六日限期已過各官親向街頭巷尾挨户稽查如敢不遵立即帶案嚴辦行見芙蓉之瘴一掃而空保全無數期民有不頌敬帥之德威並著者哉 
[惟楚有材]  
　　湖北省垣對面地名鸚鵡洲長約十餘里爲竹木行聚集之所邇日京都廠商重建祈年太和諸宫殿所需木植俱派人來此購定轉運至京連次和興公司輪舶到來已運去大木六萬顆其餘雜料爲數尚多亦有紥牌順流東下者說者謂約自六月下浣至七月望前　得連竣云 
[鄂垣官報]  
　　七月初二日本任蘄水縣陳夔麟見辭給咨赴京引見本任竹谿縣黎垿禀見委赴四川公幹赴兩院禀辭初三日准補監利縣白螺巡檢史悠政禀辭赴任初四日委辦漢鎭土藥局候補縣姜光裕赴兩院禀知進局候補縣聨均奉粮憲委解荆州米折銀兩禀知初五日山西候補道陳禀辭赴廣東委辦老河口嫠局候補府史敬銘禀辭赴局候補縣丞唐潤起服禀到湖南試用典史王天爵禀知進鐵政局藩轅牌示江夏縣縣丞要缺飭本任之葉雲鑑回任初六日候補從九馬繼寛禀　留查仁壽二上鋪差藩憲牌示羅田縣典史員缺詳請以鄭　新班遇缺先補用典史祖文煥咨補初七日准補督標右營游撃楊龍章由京引見回省禀到候補巡檢崔其釗銷帮辦鸚鵡洲竹本厘務從九胡毓麒俱奉漢陽府委赴新關差遣俱赴兩院禀知辭辦理宜昌土藥稅務局候補遵吳進見赴局候補縣王奎照赴宜昌土藥局差遣俱赴兩院禀辭 
[兩志寓日華人案]  
　　日本神户華商義盛生號倒虧巨款執事人楊汝玉逃避無蹤理事蹇明府逮副執事人童汝材收押署内迄今已逾四月楊仍音耗杳然一再研求堅不供出楊之所在嗣用刑訊亦無的實口供旁人入内相勸謂爾能供明楊在何處則罪可歸楊一人即使爾平日分肥亦可曲爲原諒况滬上欠欵大半由爾羅致現在逼迫甚緊已有莊上經手者因此急死爾族人某亦被株連如事不理清累死人尚不止此爾何忍而爲楊所愚乎童聞言極稱善惟言此事實不知情人即不信天必知之吾願回華而死不願死在日本抱此不白之冤云云勸者遂廢然而返明府以此案未結正在躊躇適黎星使隨員張君東甫假滿回東道出神户張君老成練逹夙　折獄才明府因倩爲代審張君允之飭吊童至案始則婉言勸諭繼則厲聲恐嚇終不得其實情遂大怒喝責數次笞至五百下皮開肉綻血濺滿臂問肯實供否童不發一言但求饒命捕投代爲禀求張君乃諭曰今寛汝一夜須靜以思之如祗一味熬刑决難了事明日再審毋再　瞞諭畢退堂不知翌日供認否也○日本所出手鎗琉磺等類華官皆禁止不容販賣無如禁者自禁犯者自犯利之所在不顧官刑也此次日本公司神户丸將自横濱赴滬有甲乙二人同坐三板船而至甲先登輪等候乙有手槍三十枝撃諸褲帶正欲躡梯而上一失足墮入海中甲恐露出手槍致干未便駭而奔走不敢呼援奔至大餐房與友述及情狀友勸甲逃逸甲乃從後艙至船尾下三板而逃自以爲抛却本錢置身事外矣不料三板船户高呼救命且責甲之見死不救於是聞聲而至者𢋵集若堵牆咸謂既係華人自應禀知華理事時羅少耕觀察已聞信飭捕先查船上用人有無缺少再查搭客始悉乙向在甲處帮工後因失業無聊倚甲餬口中甯波人姓王逸其名專販東洋參爲業今年　負四百金又被控官笞臂二百下罰銀二百兩遂改而販運軍火恐被關官察出因倩乙懷之下船事既爲署中查知着甲速雇人打撈屍首甲遵諭至原處雇船打撈并私賄以錢囑於撈獲時將槍抛棄及撈之不獲又倩著　死鬼用機器網打撈有頃報稱屍確在此惟重不得上甲復賄通水鬼就海底割斷褲帶手槍紛紛散落始將屍吊上嗣觀察騐得死者褲已破碎將甲嚴刑訊鞫供出實情旋命收禁一時觀者咸稱折獄如　 
[鎭江近事]  
　　京口南門外機房主某甲收有乙内二徒年俱十餘齡午夜將闌機聲軋七襄雲錦花樣殊新某夜相約至門外納凉乙 
 
 

Page 3

 
 
語丙曰病渴難熬幾同司馬隔岸甘瓜正熟盍取以潤乾喉何必守古人不納腹之言致同望梅止渴耶丙欣然應諾乃迂道循板橋而往各取一枚細嚼水晶凉沁肺腑不隄防被守瓜人某丁所見手持五色棒怨狠狠奔來並未推求遽呼捉賊乙丙駭而逃逸丁緊追其後誓不甘休而衣帶盈盈阻絶歸路意欲鳬水而過以致溺斃波心丁見聲息全無遂即廢然而返次日甲遍索二徒不得因即四路找尋一面遣人告知家屬其家聞信悞以爲懼師約束之嚴約同私逸不之異也越兩日道路傳言有二屍一深於辛豐一浮於越河急往視之果乙丙也遂奔投丹徒縣署請騐帥邑尊隨帶刑仵前往騐得自上並無傷痕顯係失足墮水遂令甲先行　棺收殮然後帶回細訊清由按此事乙丙既死竊瓜被追一切情事誰見之而誰言之殆亦與鉏麑觸槐時數語相類皆出於意度之辭耳姑存之以博一笑○廣東會館自本月十三日起迄十五日止舉行盂蘭盆會延高行僧三人施放焰　壇中陳設簇簇生新又以紙糊成各種鬼雄成青面獠牙或蚒髯蠆髮或瘦長如枯行或矮胖若泥團怪怪奇奇令人恐怖紅男緑女觀者成羣他如鎭江關全浙會館太古躉船馬頭各處亦皆爭奇鬥勝燈彩輝湟以有用之錢財塡無窮之慾壑雖曰熱閙誠何益哉○帥邑尊嚴禁賣娼聚　雷厲風行一日有租界内　酒館某烟寮及華　内某某　皆有客帶局事經公差訪悉一併獲住送官嗣接英領事來又將租界中違禁之人保釋其犯事在華界者想必須盡法以懲也 
[瘋子闖道]  
李瘋子者不詳其史堂上有母滕下有兒且已娶媳原籍王家　人當未瘋時挈眷來津住於天津紫竹林北之小庄斯人而有斯疾不過三年初只語言失次哭笑無常並未滋生事端故未循例禀官禁錮　住屋計兩間一以奉母一棲兒媳瘋子妻已作古如逢夏秋炎熱夜朝襥被寄人籬下日出而歸十五日晨户破絮被躑躅行來遇房主　　　惡其瘋下令逐客瘋子作劉辊罵人嗣悻悻出門不知衣底已藏菜刀一柄麫棍一條而去家人固不及覺也是日某局總辦某艱　上院衙叅　憍經法租界寗安居茶樓門首猝與之值瘋子手持麫棍碎其轎上玻璃濺傷觀察眼　涙血交不與夫前捕瘋子又被傷及一公正擬拔刀　藏　與夫一擁而前將刀格落瘋子始受傷被執送縣懲辦觀察亦回局養傷瘋子之母某氏亦捉將官裹去矣 
[雲間雁信]  
　　茸城普照寺南周公堂張莊有八齡童子愛若掌珠某晚在街頭嬉戲認失所在嗣偵悉孩被南門賣菜傭某甲串拐當即禀控婁縣張肖芸邑尊籖差拘案研訊供出由乙丙設計　賣在申江租界廣東人某姓家及拘乙丙　案聲稱此孩早被廣東人帶回鄉里邑尊得供大怒喝令將中鞭背一千乙丙亦各鞭數百分别　禁俟備文移知上海縣署關提到來冉行　究○演戲酬神沿爲俗倒此愚夫徼福之見也　以戲而演諸集面鬼王之前則有何福之可徼乎且所演之戲半多淫靡開罪之不暇奚以福爲楹郡中元節夜間正營新兵支搭高臺於四營堂校塲演唱孟妻尋夫等戲數齣盡相窮形維妙維肖其東徧招雇秃奴　以焰口一時鑼鼓聲鐃鈸聲聲聲相應不絶於耳以有用之財作無益之舉何其愚耶○婁縣西鄰何家村邇來仍有地痞支厰闕　呼虞喝雉無聞昕宵賭徒之負實而來者一望江干帆檣鱗接又該縣泗涇鎭有某姓抽頭集賭永朝永夕何物棍徒竟敢明目張膽設此迷龍陣以陷入乎○城廂内外鼠　狗偷这事時有所　說者謂多係烟館深夜洞開致宵小易於匿跡有地方之責者不可不急爲整頓也 
[袁江雜錄]  
淮楊海道憲於初八日赴省叅謁制事商酌　務○光　寺正　　樾岑京卿於十六日白阜甯藉來拜會漕憲旋即回里○淮地今歲收成豐稔新米早經入肆每石需錢三千二百文晚稻刈後價當　减　增豆價每石跌錢三　文○署理海州劉筠　直剌禀報丁艱道憲已委周雲門司馬前往代理司馬曾任斯缺道憲遴選及之俾收駕輕就熟之效也○浦上所食之波視落花生之豐歉以定價值之低昻現當新舊交接之際油價因小漲每担加錢八百文 
[細故爭毆]  
　　天津訪事人來信云租界有華衆會者西國飯館也十六夜　　總共假座宴某粮道座中佳客半係津城司道之當差者門盈車馬入盡簪櫻賓主酬酧尚未話别圉人某未遑晚膳適有售不托者擔出街頭圉人　買止弛擔間旁有落班巡捕揮之使云謂租界章程凡貿易者需繳捐領照汝獨一文不付敢向此間逐什一耶買不托者自知卵石不敵何　担馳圉人代抱不平爲之剖辯捕謂吹縐一池春水干卿底事敢向太歲頭上動土耶圉人回駡捕遂動手並吹號筒號召同儕作將伯之　一時巡捕暨找掃天畢集拳脚棍棒交下如雨差官人等以在租界只得袖手旁觀回禀鎭軍再行區處鎭軍聞報怒於色而未怒於言座中某大員忿不能平投袂而起一聲令不差官巡捕蜂　下樓巡捕見勢不佳各鳥獸散惟餘一落班捕並打掃夫尚奏手如前當塲被執即以其人之道還治其人之身並　海關道懲處法領事官連夜拜會海關道請釋該捕自行處置關道姑允其請立將該捕釋出詎料一波未闰一波又起洋行馬夫又與巡捕　毆彼此勢均力敵巡捕訴於法國捕頭請拘馬夫以莫得主名而罷一夜之間肇事兩起矣 
[花封重蒞]  
　　正任天津縣孫筱坪明府錫康大計卓異於四月十六日交郋篆務由隆小村大令代理晉京見程列前報　　計卓異並十年俸滿拿獲隣境劇盜例應引見兩次計住京華兩月有餘現經事竣榮旋於七月十六日回任視事 
[邑尊回署]  
　　履勘界浜兩登前報兹悉陸邑尊勘畢後乘坐原舟於前日二鼓時抵埠當即乘輿回署 
[體恤下情]  
　　臺基案内之張王氏張阿金孫李氏等奉陸邑　諭　發堂候具夫屬具領兹悉陸邑尊以張王氏等發堂多日無人具領揆度情由想該夫屬等畏羞所致邑尊體恤下情函囑堂董如　有人到堂具領准其領去不必該夫屬等到案禀求以全顔面邑尊之用意可謂湥矣至發廳之郁顯成前日又奉邑尊諭飭交保候示 
[毆傷請騐]  
　　前日有顧德昌投上海縣喊控流氓某某等藉端詐　將我弟德雲毆傷請爲騐究當經陸邑尊提案詰問騐得德雲受傷屬實即着舁回自行醫治並令顧德昌補詞核奪 
[踵事增華]  
　　英租界中馬車行集資建設盂蘭盆會己列前報兹悉前日設會看係坭城外一帶馬車行今三四咱各馬車行踵行是舉集資建醮定於今晚賽會一切儀仗香亭寳馬較前更形在色己報知捕房屆時派中西捕按叚　壓以免人多滋事 
[重申誥誡]  
　　英租界地方禁止野雞妓女出外誘客曾列前報此令甫出若輩稍知歛跡四馬路一帶茶寮烟館酒肆耳目爲之一清近日漸萌故智麥總巡捕頭復諭中西包探如見野雞妓女違犯禁令者隨時拘拿送官究辦寄語個中人尚其歛跡藏形毋徒以狐媚惑人致罹法網也 
[牽馬糾葛]  
　　前日有沈善鍾馬房内之馬夫陸阿毛將傷馬駕車被三十六號西捕所見拘送英公堂蔡太守飭將馬匹交公一馬房喂養醫治俟傷痊給償醫資始准領馬次日陸阿毛到公一馬房言主人沈善鍾已向副巡捕頭哈利言明准其將馬牽回并償料洋二角公一馬房沈阿友恐有不實　令牽馬至捕房間明如果的確即任牽去及至捕房副捕頭以陸阿毛揑詞朦混殊屬非是隨傳沈善鍾一併移送公堂副巡捕頭哈各申訴前情公一馬房之沈阿友禀明前因沈善鍾供知照陸阿毛到自已馬棚牽馬誤爲到公一馬房牽回傷馬原是不合尚求施恩陸 
 
 

Page 4

 
 
阿毛俯首求恩蔡太守問沈阿友馬傷已痊否答稱馬僅擦傷醫治之下已生新皮沿未出毛易則領事親騐屬實太守飭將沈善鍾陸阿毛申斥命　馬匹仍交公一馬房醫養須俟傷痊告知捕房騐明屬實方給　料資領回馬匹沈阿友又稱前有瘦馬奉發醫養充公現已多日請示遵行太守問巡捕頭捕頭請將馬匹送給該行沈阿友又稱須作價扣除醫料資餘者呈堂　示决不敢平空受領太守然之 
[法捕房瑣事]  
　　蘇人鄭阿法因將寄養之小孩賣與開化烟諒之盛王氏堂訊將鄭鞭責枷號仍行管押鄭在押日久現患疾病昨晨代理讞員宋莘樂二尹蒞捕房時命將鄭提案問現已有病有人爲爾作保否鄭供　界命公館中之庖人係小的親戚可以作保二尹謂爾所犯案情甚重本不能從寛姑念患病准爾覓保待病愈再行送案補枷發落○車夫趙阿才因竊寡婦王顧氏之子項上所掛金鎖一具經該氏扭控宋莘樂二尹訊無贓訨着押候交保有核已詳前報嗣因趙在押日久尚無人保二尹着提案詰問金鎖究竟何在答稱實在不知並未偷竊二尹謂爾以該氏夫認旘幾年答稱約有四年謂該氏何以來案控爾答稱該氏向來　睦家中尚有花燭丈夫死者乃是姘夫二尹謂何以無人保爾　小的本籍江北滬上甚少親友謂在申作事總有爾友　爾必然失業無聊以致無人探問答稱有管門人名喚仁川是我朋友未知肯來保否二尹着押候交保擺盌攤之山東人董老明即董二因窩　賊贓反敢毆捕經包探拘案訊押已詳昨報昨日二尹提案覆訊謂窩贓本當重辦爾尚敢行兇實屬目無法紀董一再求恩嗣後不敢再犯二尹着押候交保即日搬往别處　住如敢延遲定當驅逐出境○二尹復將被騙來申疑竊拘押之奉化人顧阿仁逮案詰曰爾言有宜昌輪船上之包飯頭目施毛可以保爾爲何至今尚不來保顧一再求請釋放自當即日回籍二尹謂姑念年幼無知從寛釋放○陳金福因竊日增盛烟館烟槍一枝被烟館堂倌王阿隆追獲人贓拘　捕房二尹着帶案笞責四十板釋放諭以嗣後再犯前項情事定當從重究辦 
[招領屍棺]  
　　棲流公所來信云本月廿二日清早敝所救生船撈獲無名男屍一具年約五六十歲鬚髮花白身穿藍布夾袄白布短衫藍布單褲白布襪無鞋查無别情當報保安善堂棺殮埋葬如有家屬可向敝領柩可也 
[助賑摭要]  
　　直東罹災後各户顚沛異常所賴樂善者隨緣拯濟俾甦殘軀厥功亦甚偉焉無名氏由許公若兄來洋五十元揚州荆華書屋漕平足紋二百兩合規元二百十四兩六錢比部沈少洲政洋一百元俟朝宗司馬洋一百元以上兩户由振興來事規元一百四十四兩温州榖貽堂由豐泰莊來洋一百元梁溪逹源脩身子由同康莊來洋一百元箮欽堯翁募培德堂求保平安由廣和糖行來洋二百元委角災區悟敦誼於種荆同懷濟世憶行仁乎貽榖有志救時源以逹　愈周德以培而彌固登兹仕版實萌蘇困之忱撫及窮簷洵乏揚名之願並資則傚謹特臚陳[  上海北巿絲業會館籌賑公所施善昌謹誌]  
[救疫仙方]  
　　本埠時疫盛行頃刻猝斃深堪憫惻敝同入虔誠開壇求方施救蒙純陽吕祖師降諭治急痧如辟瘟丹行軍散紅靈丹飛龍丹正氣丸古方皆已齊備而今時疫氣或從水或從風從露不等總之暑毒包寒　之不治今擬外治之法如遇痧起四肢瘚冷各症用水鳳仙連梗葉約八兩陳蔴袋一方約尺許寒蒜梗六兩桑根皮五兩宣木瓜一兩煎水一鍋冲陳酒半斤用　將熱水塗病人四肢及遍身洗隨冷隨換轉機爲度[  中和壇啓]  
[蘇省撫轅抄]  
　　十八日江蘇候補道穆克登布辭行回江寧○十九日方道濟禀辭奉藩憲委赴京都公幹八月初一日新任江寗藩憲瑞同日正任蘇州府魁官太太初五日署臬憲朱官太太守七日江南提督譚官太太初八日又老太太均壽辰○二十日候補知縣韓國楹禀知委解南河工需銀兩差即辭新選杭州府於潛縣知縣文玉禀知交卸高郵州界首司巡檢事回來省請咨赴都引見委署丹徒縣主簿何樹動禀辭赴任准補長洲縣吳塔司巡檢張元照禀謝奉飭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[魚軒就道]  
　　江西巡撫德中丞之女公子與景侍郎之公子聨秦晋之好擇於月之初八日由中丞之夫人親送女公子入都成　用砲船數艘沿途護送阖省文武員弁申賀盡禮 
[光緒十六年正月分起六月底止恆濟戒烟局牧付報銷清單]  
　　正月分伙食柴米油鹽連飯來共計八元三角○雜用茶樂水烟紙連戒烟燈油共計二元三角四分○洋燈火油計洋二元一角五分○荼爐用煤洋一元四角二分一期戒烟樂本計洋十七元七角六分正月分共用洋三十一元九角七分○二月分伙食柴米油鹽連飯菜共計洋九元六角五分○雜用茶葉水烟紙連戒烟燈油共計洋三元五角八分○洋燈火油洋二元二角○茶爐用煤洋一元四角二分二期戒烟藥本共計洋四十三元二角六分二月分共用洋六十元另一角一分○閏二月分伙食柴米油鹽連飯菜共計洋九元七角四分○雜用茶葉水烟紙連戒烟燈油共計洋二元八角九分○洋燈火油洋二元二角○茶爐用煤洋一元五角二期戒烟藥本共計洋十四元二角八分閏二月分共用洋三十元零六角一分三月分伙食柴米油鹽連飯菜共計洋九元二角六分○雜用茶葉水烟紙連戒烟燈油共計三元二角五分○洋燈火油洋二元二角○茶爐用煤洋一元六角二期戒烟藥本共計洋五十一元三角三月分共用洋六十七元六角一分○四月分伙食柴米油鹽連飯菜共計洋九元六角○雜用茶葉水烟紙連戒烟燈油共計三元七角八分○洋燈火油洋二元一角八分○茶爐用煤洋一元四角○上匾費洋二元一期戒烟藥本共計洋五十六元四角四月分共用洋七十五元三角六分○五月分伙食柴米油鹽連飯茶共計洋九元五角○雜用茶葉水烟紙連戒烟燈油共計洋三元二角二分○洋燈火油洋二元二角○茶爐用煤洋一元三角五分二期戒烟藥本共計洋五十五元二角九分五月分共用洋七十一元五角七分○六月分伙食柴米油鹽連飯菜洋八元三角二分○雜用茶葉水烟紙計洋一元二角七分○洋燈火油洋二元一角五分○茶爐用煤洋六角六月分六用洋十二元三角四分○正月起六月底止共計七个月房租洋九十八元春夏兩季巡捕捐洋七元二角局中司事三名服待戒烟役夫一名廚司一名七個月共　薪水洋九十一元又端午節看門工人洋一元添置捐册簿十本計洋二元四角以上七個月共用經費洋五百四十九元一角七分○正月起六月底止共收各善士捐　洋數開列于左收道憲龔大人善士助春季捐洋九元比收雲隠舘主善士共月捐洋八元○收德和士棧主王子良善士助洋五元○收馮步安善士助洋一元○收敬其事居善士共月捐洋七元○收接元堂無名氏善士助洋五元○收吟香子善士助洋六角○收萬隆質與交來無士善士　洋一元○收經鋤居士善主共五六七月捐洋三元○收雙林并襄觀人交來無名氏善士助洋二元○收譚寳臣齋善士助洋三元○收顧雨田善士助洋四元○收敬氏善士助洋二元○收劉成清善士助洋四元以上共收捐洋五十四元六角○上年下半年之收付清單今年正月十一登報計墊用洋三百十七元九角七分八釐今年七個共付洋五百四十九元一角七分除收共墊洋八百十二元五角四分八釐前年開辦各司董先捐入洋五百十二元三角二分已作墊底不開報銷外仍墊用洋八百餘元至於各均有執業飯食　用均由自備分文不支公款惟是敝局此舉惠心籌畫捐濟歸公結繕清理自蒙公鑒無如捐數寥寥墊用纍纍雖後竭力支持終悲不能持久伏望樂善君子　貲嚢同襄是舉俾黑獄中人常得此一線生機則本局有厚望焉[  上洋平康里恆濟戒烟局司董繡鍾洪南啓]  
 
 
 

Page 10

 
 
   
 
 

Page 11

 
 
[光緒十六年七月十二日京報全錄]  
　　宫門抄○諭旨三道錄前○發抄硃批五道○御史周奏請開溝渠摺○豫藩廖奏撫臣因病出缺請迅賜簡放摺○御史何　奏請旨申禁告祭官員婪索摺○又奏設法疏通廕生補班片○閩督卞奏叅革守備片○七月十二日户部通政司詹事府八旗兩翼值日無引見○大額駙等謝專操大臣恩○張中堂請假五日○倉塲奏漕船五日回空○召見軍機○發抄譚鈞培奏楚雄縣旱災田糧請豁免奉硃批着照所請户部知道欽此○又酌發喬後井柴本銀兩奉硃批户部知道欽此○又陳清昌署尋甸縣奉硃批吏部知道欽此○又知縣馬世麟期滿奉硃批吏部知道欽此○又南寗宣威等州水災奉硃批即着飭屬認眞查勘賑撫以恤災黎餘依議欽此○○督理街道掌江南道監察御史臣周大霖跪奏爲大雨連綿積水難消民不適居請開溝渠以資宣洩恭摺具陳仰祈聖鑒事竊臣恭讀本月初四日上諭京師自上月二十九日以後大雨滂沱連宵徹旦河流驟漲誠恐禾稼受傷朕心實深焦慮着直隸總督順天府府尹查明各屬地方有無被災之處迅即馳奏近日京城内外倒塌房屋甚多有無傷斃人口並首步軍統領衙門順天府確切查明即行奏聞以慰厪系欽此仰見我皇上子惠元元軫念民生之至意臣查房屋與街道爲附麗街道與溝渠相表裏溝渠不通則街道之水必泛濫街道不治則房屋之水必灌流正上月二十日大雨淋漓前三門外水無歸宿人家　有積水房屋即有倒塌至二十九日以後大雨如注歴四晝夜尚未稍息家家存水墻倒屋塌道路因以阴滯小民無所棲止户挑貿易覔食维艱情殊可憫大清門左右部院寺各衙門亦皆浸滿水中墻垣間有坍塌堂可各官進署沾體塗足甚至不能下車難以辦公水順城門而出深則墐輪淺亦及於馬腹岌岌可危並聞外城之永定左安右安各門雨水灌注不能扄閉行旅斷絶一切食物不能進城物價爲之騰貴推原其故皆由溝渠阻塞水無所洩關繋殊非淺鮮溯查水道自乾隆七年曾經諭令户工二部步軍統領衙門帶同欽天監逐一相度詳議疏濬將京城内外護城河並城内各河各牐口及蓄水四軍各橋露明溝渠城外大小街巷溝渠以至各倉水道並各部院洩水溝渠一併疏濬至乾隆三十一年復經山西道御史督理街道臣戈濤條奏外城一帶溝帮多有坍塌溝蓋半皆朽壤兼有溝底全無以致大雨之後淤塞不通行路居民深爲苦累懇請逐加查勘一侓挑修經該管河道溝渠大臣議覆發帑十七萬餘兩分叚承修計爾時距大修不過二十餘年外城溝渠情形已至於此矧迄今又一百廿有餘歲五城所屬溝渠半皆溝帮酥堿損壞坍塌甚且迷矢處所蹤跡全無每歲春月開溝多係壅積滯塞不能通逹若不及時籌修必至全行失陷無可補求所費尤屬不支亦明知庫儲支絀未易籌此鉅欵但臣職司街道水不歸溝即平街亦無從措手况大雨時行目撃窮黎失所露宿街巷敢不體皇上殷殷垂詢之意急思綏輯之方是開溝渠正所以消雨潦消雨潦正所以奠民居尤可慮者地溝藏納汙穢每當暑雨蒸潮潢潦滿街濁污流溢民間癘疫之作未必不由於此固不僅房屋受害已也至城内外官溝民溝一時並舉又恐欵不易籌請旨飭下步軍統領衙門河道溝渠大臣會同工部應如何擇要興修分年分叚陸續培築庶官舍民居雨有裨益是否有當伏祈皇上訓示施行謹奏奉旨已錄○○河南布政使臣廖壽豐跪奏爲撫臣因病出缺循例由驛馳陳請旨迅賜簡放以重職守恭摺仰祈聖鑒事竊撫臣倪文蔚前因查閱南陽鎭屬營伍途中感受暑濕請假旋省調理嗣因假滿未痊續經奏請賞假一月署中公事委臣代行代印在案詎發摺後病勢日見增劇多方醫治迄難見凃瀕危之際伏枕哀鳴聲稱渥荷國恩不能再圖報效嗚咽流涕口授遺摺交臣呈遞於六月十三日子時出缺當將巡撫關防並王命旗牌等件敬謹封固存庫伏念該故撫臣由安徽進士歴襄曾國藩官文嚴樹森李鴻章戎幕忠清儻直不求聞逹渥蒙穆宗毅皇帝嘉奬有廉讓可風之諭由主事特賞郎中外摺郡守薦歴疆圻所至卓著藎勤官民思慕自蒙簡任豫撫到任後值鄭州决口一時工賑併興事煩費鉅該故撫臣殫心籌措年餘之久奔馳工次酷暑嚴寒弗辭勞瘁遂得楷料應手大工合龍各屬災黎幸免昏墊而受病之由實基於此迨賑務既竣善後一切事宜猶復詳加擘畫不遺餘力如興修水利抽收厘稅編查保甲整頓營伍靡不厘定章程次第修舉近年江浙東皖等省告災尤能不分畛域籌欵接濟上年夏間染患時症因科塲在邇不俟期滿力疾銷假時復兼署學政接辦文武兩闈終日孜孜力圖整飭未敢稍自休息本年正月兼署河督二月即出省周歴南北兩岸查騐工程甫卸河篆又復出省校閱營伍初抵南陽即已攖疾猶自勉力支付一切公事照常判核迨至旋省病漸沉重遂至不起是其積勞已非一日易簀時猶以河工地方諸事眷念不置絶無一語及私其長子世煕花翎三品銜户部候補郎中次子世燾鹽提舉銜候選通判均隨侍在署身後蕭然該撫臣病重時臣屢往看視目覩情形深堪悽惻現在河臣防護大汛親駐河干臣與臬司費致恩糧儲道鍾瑞開歸道蔭保督同府縣妥爲照料一應公事查照成案由臣暫行代辦遇有咨部及文移稿案仍用布政使印信俾免稽延所有河南巡撫員缺緊要相應請旨迅賜簡放以重職守併將遺摺附呈御覽爲此循例恭摺馳奏伏乞皇上聖鑒訓示謹奏奉硃批另有旨欽此○○稽察太平倉福建道監察御史臣何福堃跪奏爲告祭官員藉差婪索擾累地方請旨先期申禁以除陋習恭摺仰祈聖鑒事竊惟國家每遇慶典必遣員告祭前代山陵充此項差使有旗員則駐防副都統漢員則各路總兵皆出自朝廷特簡所以重典禮也該員等奉命前往宜如何恪恭將事迺近來外省陋習往往隨從多人沿途騷擾並向地方官勒索規費河南陜西等省前代陵寢最多有一邑數陵者臣聞每祭一陵輙有一陵之費稍不如願則於祭品中多方挑剔則必飽其嚢而後已此外車馬供應所不待言一省如此他省可知夫地方遇有差使無不派之民間如臣所聞前項情弊是朝廷舉一典禮民間多一擾累豈國家行慶施惠之初意本年恭逢皇上二旬萬壽將屆告祭之期應請特降諭旨嚴禁騷擾婪索諸弊如有蹈前轍者治以應得之罪地方幸甚是否有當伏乞皇上聖鑒謹奏奉旨已錄○○御史何福堃片再查本年五月十四日給事中殷李堯奏請將廕生分部人員變通補缺班次准補留題之缺等語欽奉諭旨交部議奏仰見皇上邇言必察之至意曷勝欽服臣竊維該給事中所請自係爲廕生補缺艱難起見查近年以來部中各項班次敘補無不艱難如不將全局統籌則廕生補班見優必至榜下等項補班見絀其不能兩全額缺艱之也又查吏部前定選缺留補章程係專爲疏通榜下等項而設微特他項不相　越即宗人府起居注調繁主事本係正途出身會膺實缺遇缺選用即補之員然調繁後如適遇輪用留題之缺則不得請補推原立法之意無非爲榜下等項人員曲留地步廕生由考試奉旨錄用分部學習之日即准食俸原非捐納可比第簽分不及吏禮兩部核與榜下等項究有區别向例廕生分部未經奏留之先歸於月分銓選其業經留部者選班始斷今設法疏通似宜於每輪第五缺出應歸咨選時先將留部廕生插補一缺不積咨選之缺如遇留補資深之缺仍照舊序補則該員既不至向隅於本部他項補班亦無所窒碍是否可行請旨勅部核覆伏乞聖鑒謹奏奉旨已錄○○卞寳第片再台灣滬尾爲通商口岸華洋雜處彈壓稽查最關緊要署滬尾守備候補邵司黄有　於營汎兵丁需索貼差規費每名按月收洋銀一圓即免當差其當差者又多雇替街巿開設賭塲該署備得規包庇種種貪污實屬無恥已極相應請旨將署滬尾守備候補都司黄有忠即行革職永不叙用以肅戎紀謹會同台灣巡撫臣劉銘傳附片具陳伏乞聖鑒訓示謹奏奉硃批着照所請兵部知道欽此 
 
 

Page 12

 
 
[光緒十六年七月十三日京報全錄]  
　　宫門抄○諭旨二道錄前○發抄硃批五道○内務府奏爲奏聞請旨摺○大臣興奏恭報交卸起程日期摺○將軍托等奏查閱學生馬廠並擬按年增取馬駒各數目片○又奏請刊給各員木質圖記片○又奏何貝札薩克多羅郡王假限已滿呈請照例開缺摺○大臣鍾等奏協領病請休致摺○七月十三日禮部宗人府欽天監侍衞處值日正白滿引　見三名内務府十二名南苑四名○胡聘之等前往粥廠請訓○福建知府吉昌謝恩○道府劉亮沅等謝恩○截取道府繆荃孫丁之栻趙亮熙各預備召見○景善請假十日○掌儀司奏十五日祭奉先殿澤公行禮○又奏十七日奉先殿親行禮節○召見軍機　吉昌繆荃孫丁之栻趙亮熙○發抄沈秉成奏安慶等屬被水成災奉硃批被水地方即着飭屬妥爲撫恤毋令失所欽此○又盱眙縣被水成災奉硃批即着分别被災輕重妥爲撫恤欽此○裕祿等奏故員銘恩欠欵完結奉硃批户部知道欽此○又徐鏡中等委署同知各缺奉原批吏部知道欽此○又寗遠等五廳請銷工料銀數奉硃批工部議奏欽此○○總管内務府謹奏爲奏　聞請旨事恭照道光十年八月奉旨嗣後織造等每屆一年期滿着内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起子限六十日即令到任自到任之日起扣足在任一年由臣衙門先期奏聞請　旨等因在案查杭州織造文逹由上駟院員外郎於光緒十五年六月初九日奉旨補放杭州織造該員於光緒十五年八月二十六日至任按至任之日起扣至光緒十六年八月二十五日係屬一年期滿理合先期具奏可否更換之處伏候訓示遵行爲此謹奏請旨奉　旨已錄○○奴才興陞跪奏爲恭報交卸起程日期仰祈聖鑒事竊奴才於光緒十五年七月十五日奉旨補授奏天府府尹當經具摺叩謝天恩籲懇陞見九月初四日奉到硃批着來見欽此旋經前署將軍定安以地方緊要奏會奴才暫緩入都俟新任將軍裕祿到任再行遵旨入覲欽奉硃批着照所請欽此恭錄咨會欽遵在案現新任將軍裕祿業已到任本年應辦秋審及錢糧奏銷各事宜均已核辦完竣奴才應即遵旨入都陛見兹於六月初六日將奉天府府尹印信暨經手事件一切案卷循例移交將軍兼管奉天府府尹事務裕祿接收奴才赶緊束裝於十一日由奉天起程趨赴闕廷跪聆聖訓所有奴才交卸起程日期理合恭摺具陳伏乞皇上聖鑒謹奏奉硃批知道了欽此○○托克湍等片再奴才於到任後循例應查倉庫糧餉軍械各廠駝馬已將查騐過各項數目相符次第另摺陳明在案兹查南北孳生馬廠前已飭調附近地方牧放以備點查嗣因往查台尗畢奴才即順道親往該兩廠地方查騐孶生馬匹計共二十群當即分群照數逐一查點兒騍騙馬各數核與管廠章盖等册報數目均屬相符各廠馬匹亦皆臕壯惟查得本年所産馬駒孶育蕃衍核與例定數目皆有盈餘詢據該章盖等僉稱委因去冬今春未落大雪幸無損傷而入夏以來水草暢旺時景頗佳較比往年倍加蕃孶等語奴才於查閱事畢回任後當向管理孶生馬廠蒙古叅贊大臣親王車林多爾濟面論既經所産馬駒孶生盈餘曷敢不據實陳明以重官畜奴才等再四熟商雖未敢保其每年果能如斯蕃衍第此次盈餘馬駒有應妥籌長策辦理按年增取方昭愼重牧群之道查向來例取孶生馬駒如本年所産者應歸次年入册提取當將孶生馬駒自明年起除例取之外每年每群各增取馬駒十匹計二十群按年共增取二百匹歸廠牧養以備調撥除屆年終入册報部外所有查閱孶生馬廠數目相符並擬按年增取馬駒數目以裕邊儲緣由理合附片具陳伏乞聖鑒再此片係會同蒙古叅贊大臣親王奴才車林多爾濟合詞謹奏奉硃批該衙門知道欽此○○托克湍等片再奴才此次援案親往查閱邊尗各台事畢回任日期並各台卡額設各項數目均屬相符各情形已另摺陳明矣惟沿途查得所屬津吉里克等處呈遞文册皆係白紙押文並無圖記至奴才到任以後乃今據管理緑營守備呈遞請領官兵粮餉車械等項册領及呈報一切事宜亦係白紙押文尚無圖記殊非愼重邊務之道奴才伏思各卡倫侍衞等遠駐邊下稽查要隘誠爲緊要而管理緑營守備乃有專管粮餉蒙地之責更宜愼重均非末職可比若不陳請刊給木質圖記不惟不足以　信守且將來設有錯誤情弊深恐無憑究查致誤邊事誠非淺鮮奴才既蒙聖恩恭任邊職凡於公務有裨者無不竭力　飭以圖報稱曷敢拘泥成格相應請旨可否准由奴才刊給六處邊卡侍衞及緑營守備木質圖記各一顆用昭信守之處出自逾格鴻施如蒙俞允除奴才一面由本處刊刻分發各處承領並將應發圖記數目另行造册咨部開用外奴才爲愼重邊務以杜别端起見所有請旨俯准刊發各邊卡侍衞及緑營守備木質圖記永昭信守緣中謹附片具陳伏乞聖鑒訓示再此片係會同蒙古叅贊大臣親王奴才車林多爾濟合詞謹奏請旨奉硃批着照所請該部知道欽此○○奴才托克湍奴才車林多爾濟跪奏爲何貝札薩克多羅郡王假限己滿呈請照例開缺恭摺具奏仰祈聖鑒事竊查前據三盟盟長呈報本盟何貝札薩克王車林多爾濟素患腰痛加以嘔吐神迷較先沉重實係不能辦公先後照章奏請給假六個月調理在案兹據該署三盟盟長報稱何貝王車林多爾濟現在六個月假限已滿病仍未痊呈請照例開缺等情祈請查辦前來查定例内載内外札薩克漢王貝勒子公台吉塔布嚢等如遇患病告假六個月限内病痊將病痊日期報院接任如扣滿六個月不能痊愈中盟長查騐屬實加結報院勒令開缺仍戴原品頂戴不食俸不預公事所遺之缺照例承襲其有兼職任者另行請旨簡放等語復查同治十二年間准理藩院奏定新章内開嗣後喀爾喀四部落盟長副將軍副盟長何貝及有世派差之各漢王貝勒貝子公札薩克等如遇患病請假由該將軍大臣及盟長等分别查騐屬實均由該將軍大臣奏明給假兩個月俟限滿病仍未痊再由該將軍大臣奏請續假四個月先後統計六個月以符定例如再限滿未愈即由該將軍大臣等奏明開缺各等語查署三盟盟長呈報何貝札薩克多羅郡王車林多爾濟前因患病先後照例奏請給假調理今該何貝札薩克假限已滿既經奴才等派員查騐屬實取具印結自應將該何貝札薩克多羅郡王車林多爾濟照例奏請開缺仍戴原品頂戴不食俸其所出何貝札薩克多羅郡王各缺應由該署三盟盟長照例報部另行揀放承襲以符定制除札薩克印務仍派委管旗章京台吉逹什多爾濟署理並飭覆該署盟長轉飭遵辦及取具印結存案備查外所有何貝札薩克多羅郡王因病開缺並委員署理印務各緣由理合恭摺具奏伏乞皇上聖鑒謹奏奉硃批該衙門知道欽此○○奴才鍾泰平福跪奏爲寗夏滿營協領因病未痊呈請休致恭摺爷祈聖鑒事竊奴才等于光緒十六年正月二十二日據副都統銜廂白正藍兩旗滿洲花翎協領瑪魯堪呈稱現年六十四歲共食俸餉四十九年自同治二年寗夏軍興以來守城三載當賊匪登梯入城之際迎頭堵截與賊巷戰立將賊匪攻退繼因賊匪屢攻滿城節次縋城而下在四圍長湖沙窩迹良田渠雙渠口鹹湖大路樊空廟吳家橋等處與賊迎敵誘戰並攻打賊壘先後共打仗三十二次殺賊十二名奪獲大炮一尊籘牌一面賊馬一匹腰刀一把因節年守城打仗殺賊尤爲出力經前任寗夏將車穆圖善保奏於同治五年三月二十二日奉上諭瑪魯堪着賞戴藍翎欽此同治六年十月間因攻克蘇家燒房賊巢暨歴解寗夏城圍案内異常出力經前任將軍金順保奏同治八年十一月初一日奉上諭瑪魯堪着賞換花翎欽此同治七八年間疊有董志原大股陜匪竄入寗境逼近城垣節次出隊堵剿在威遠堡蘭峯寺長湖大廟等處先後共與賊接仗二十六次殺賊二名生擒匪首黄廷揀等二名奪獲賊馬一匹大旗一桿大砲一尊因帶隊撃賊身先士卒經護將軍豐紳副都統謙禧保奏於同治十年十二月十二日奉上諭瑪魯堪在賞加副都統銜欽此欽遵各在案又於同治九年十月間節次奉派出隊會合各軍圍攻王疃納閘通昌通貴等堡曰巢一律蹈平並撃剿後路另股陜匪共出隊二十三次前在威遠堡長湖等處地方兩骽染受濕潮時發時愈兹因年逾六旬氣血漸衰感受風寒觸動舊疾醫藥罔效步履維艱不能當差難期速痊惟有據實噖請休致等因據此當派協領裕通查看得協領瑪魯堪現因患病觸動舊疾醫藥罔效舉動維艱查騐屬實結報前來奴才等覆覈無異相應循例具奏仰懇天恩俯准將協領瑪魯堪原品休致以示體恤之處出自逾格鴻慈除將該員履歴造具滿漢清册照例咨送兵部覆核外所有協領患病難期速痊呈請休致緣由理合恭摺具陳伏乞皇上聖鑒謹奏奉硃批着照所請兵部知道欽此 
 
