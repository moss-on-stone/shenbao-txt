# 1886 - 148 - 4904718

 

Page 1

 
 
[新出石印小題螂嬛] [  點石齋主人啓]  
　　石印小題文現已不一而足然祗取其宏富而選擇未精是集係芹香館主人採輯同人密課會藝等作請名手選定皆係及時眉樣足爲揣摩家之圭臬尤妙在與已印之文藪宗海無一題相同並無虚題重題幾於無題不備共文八千餘首託本　石印分訂十二本至　　　　守晝　　　爲餘事另有廟諱聖諱刋列箇首俾初學者知所敬避云准於卽日出書每部價俾五元五角南北申昌並各書坊代售血欲蔓售者格外减價請至本齋帳房及南市郭豐泰木行或後馬路景行里第二石庫門內郁宅　梧書屋面議可也 
[丙戌科會墨出售] [  申報舘主人啓]  
　　本屆丙戌科會試揭曉後本舘除先後將電傳題名録登報外並託都中友人將官板題名録并會墨迅速　實其官板題名録已列入十九日報中所有會墨亦卽付工晝夜赶緊排印仍將題名録列於首帽訂件一本　已將次工竣定於　 
本月二十四日出售白紙每部收回工本洋八分正想猪君當無不爭先快覩矣售虚仍照　例先此布聞 
[七十七號畫報出售] [  申報舘主人啓]  
　　福利公司新到外洋救火藥水日前在白堕橋邊演試照會中西什商同往觀着以驗功效見者無不喝彩本齋之　之也　　　　居民分　購　以備不測更望好善君子開此風氣留以待失愼之家之所需以取信於目所未覩者則造福實無限量畫報之末仍陪淞　漫錢　　一則　於二十六日出售此佈 
[照録謝方山主政條陳擬稿]  
　　兵部職方司四品頂戴主事謝光綺謹呈爲敬陳管見擬懇代奏事恭查同治九年欽奉上諭近來内外臣工往往　事機緊急徒事張皇迨禍患略平則又泄沓成風爲目前苟安之計卽使創立戰守章程而在事諸臣奉行不力有名無實遂使朝廷深謀遠慮均屬具文似此因循成習何時可兾自强何時可平外患宵旰焦勞無時或釋等因欽此敬讀之下仰見廟謨深遠欽悚莫名竊維今日自强之策不在於人力之不至而在於財力之不充不患於遠謀之不成而患於始謀之不濟濟之之道首重生財生財之方貴求應有不揣愚昧敬陳管見四條一釐差勿拘年限嚴定功過咸置初年軍餉匱乏故兩江總督曾國藩在湖南本籍創辦釐金原屬無可如何之舉于籌餉之中仍寓恤　之意以公正紳董專理其事以廉潔委員考覈其聞故至今鮮弊其後各省仿辨情形互有不同原不必規規　　船　以抽收之旺淡定去留委員之貪廉行舉劾初未嘗一年一換元爲優差者有之自近年始自有此例委員之自好者固無舘念其不然者先存一年之見務營　載之餘釐差曰優所優維軻計惟有賣充司事簽手尺手巡丁使之或虐取商資或賄逃重實以償其觖望而歸公之款日消耗於暗昧之中上官雖有辦理得力再行留辦之議亦多託之空曾吏一員則賣一次簽尺立献數百兩司巡歲析百餘金此等積弊以廣東爲甚他省蓋亦難免甚至節壽索規皆取辦　一年之内又向來釐卡設有扒船派用武弁以資巡緝原歸卡員一手調遺各省聞有分而爲二者另派武　管帶　　　祟薪資亦厚不聽調度别户分門浸至卡賣私船亦賣私卡索規船亦索規音只弊一今乃弊二卽或卡不賣私飛規面船竟　私索規則尤難禁制厘金日淡又何怪乎擬懇奏請飭下各省大吏各就省分確查情形力革諸弊　定去留實行舉劾其奸貪牟利者雖數日亦予撤叅其廉謹奉公者雖數年不妨委辦其有大卡剔盡弊端抽收尤田者准十破格優　籌例勿執　常勞績相難其有小卡入不敷出歲收無幾者卽行裁汰併歸疆臣勿任局員位置見好有功必賞有過必懲如此認眞奉行釐金定有起色一沙田酌量升科不執成例濵海臨江沿河之區連年涸出沙田不可　故　田之有無係乎水之來去以故官民不敢遽報升科誠恐執爲成例歲以爲常一旦田没水生無從應賦則是　以輪枕轉因受累以廣東一省而論沙田最多已捐續田者又復日增月益豪民築就圍基頗能保護惟水災以後稅　從前其有礙河道應在禁例者更不具論此外濵海臨江沿河省分大致相同擬懇奏請飭下各省大吏考覈户部開源推廣沙田　輸一條查明凡有沙田處所勿令暗飽地方官吏私囊不可徒聽𩕟頇率捐了事或酌量升科政從寛大或奏明給奬勸以多輪宜用公正紳耆喻以不得已大義勿派營私員弁固之大肆其貪惏如或潮汐改移仍准呈報年月勘明扣除其有印　骫法苛求者立予嚴叅丁書藉端訛索者立予重咎上籌國計下恤民情是在辦理有方可期經界必止此稿未完 
[本舘接奉電音]  
　　昨接在京友人發來專電有本月初一日諭旨四道敬謹譯登○五月初一日奉上諭 
倪文蔚奏病勢增劇懇准開缺一摺倪文蔚着准其開缺俟病痊後仍遵前旨來京陛見廣東巡撫着譚鈞培調補卽着馳赴新任毋牖來京請訓欽此同日奉上諭陳士杰着來京另候簡用山東巡撫着張膠調補卽着速赴新任毋庸來京請訓廣西巡撫仍着李秉衡護理欽此欽奉慈禧端佑康頤昭豫莊誠皇太后懿旨天津大沽口海神廟素著憲應迭奉列聖頒發御書匾額此次醇親王等巡閱各海口涉歴波濤仰邀神佑迅速平穩現值廟宇重新工程告竣着頒給御書匾額二方交李鴻章祇領分别敬謹懸挂以答神麻欽此欽奉慈禧端佑康頤昭豫莊誠皇太后懿旨　親王奕譞奏巡閱北洋詳陳水陸操演情形及請獎叙將領員弁及分給寳星各摺片覽奏均悉精　水師前經着令先從北洋開辦此次醇親王奕譞親赴天津會同李鴻章着慶周歴旅順等處將南北洋輪船調集合操並將水陸各營一律校閱技藝均尚純熟陣法亦極整齊除各軍統帶管帶各員及哨弁兵勇由該王奬給物件銀兩外四川提督宋慶署湖南提督周盛波廣東陸路提督署通永鎭總兵唐仁廉天津鎭總兵丁汝昌皖南鎭總兵史宏　大沽協　將　榮光候補　將鄭崇義記名總兵黄春源津海關道周馨直隷候補道劉含芳袁保齡均着交部從優議叙候補道潘駿德盛宣懷分省補用知府龔照璵均着交部議叙已革總兵吳安康留營効力統帶南洋輪船尚稽　力着加恩賞給四品頂戴至洋員教練兵艦著有成效亦應一律奬勵除分别給予寳星外楠威里教演水師尤爲出力着再加恩賞給提督銜漢納恨監造砲臺堅固如式着再加恩賞給三品頂戴以示鼓勵海防關係緊要必須逐漸擴充歴久不懈據奏練兵先須選將陸軍人才以武備學堂爲根本水師人才以駕駛管輪學堂爲根本洵屬扼要之讑並據王面奏各學堂肆業於講求戰備 
 
 

Page 2

 
 
外兼習經史尤屬合宜又據奏已革道員楊宗濓前辦天津武備學堂規制頗能整肅可否棄瑕録用等語楊宗濓着准其留於直隷交李鴻章差遣委用經此次巡閱之後醇親王務當會同李鴻章等物色將才實力整理並督飭現在管帶各員認眞練習力求精進應如何籌集巨欵續添船砲之處並着隨時會商奏明辦理欽此 
[法電譯録]  
　　西貢法字報載有法國電音言法將尼格禮也近已回至巴黎斯其由安南撤回之法兵抵法京登岸之時在碼頭迎接者殊形熱閙也又云法國有王子三人現在法人擬逐之出境蓋防患也 
[招攬鐵路]  
　　西報云法人現將在東京創造鐵路由河內以至北甯又由北甯迤邐而東至七廟山而止刻已出有招人承攬告示定於西歴本年底爲期並言如有承攬之人准其承辦七十年之後再行歸法人收管且由法國代包利益云 
[邸駕回京]  
　　醇邸之莅天津也見攔輿遞禀者紛紛不絶因諭天津縣姚鐵山大令略謂此次出京係奉懿旨查閱營伍所有地方公事自有有司衙門訊辦小民卽有冤抑並非控訴無門國朝定例綦嚴親藩過境例不與聞民間詞訟大令奉諭之下已於四月廿四日出示曉諭矣當邸駕赴旅順時英提督帶領兵船恭迓旌麾提督過船請謁醇邸以殊禮相接並照相以示記念廿二日回津又將親兵營砲隊楚車馬隊各照一像廿四日合操各營陣式於吃緊時又照數像醇邸又與善軍憲李傅相合照一像以誌一時盛會邸駕卽於廿三日三點鐘回京是日先赴怡賢王祠僧忠親王祠曾文正公祠金龍四大王廟拈香畢赴通商在臣衙門午膳席散後坐長龍砲船用小輪船拖帶駛過西沽閱視火藥局當卽回京此次由京到津赴旅順過威海烟臺再回大沽遍閱水陸各操及砲臺機器局往返不過半月傳得在旅順閱操時海面曾現神山一座竹石清華烟嵐縹緲衆目共覩醇邸曾書一扇紀其事云 
[撤勇爲匪]  
　　軍法森嚴一則昨從西報譯登兹又得本舘派往漢臯訪事人來書云上月二十五日美富輪船由閩裝載撤勇而來船上有營哨等官管束旣抵鄂境卽雇民船載回湘楚當未至時某日清晨船上水手人等至煤艙糞除忽見血污滿地細細查察則煤堆上有屍骸數具俱係被刃身亡當向船主報明轉致押兵官弁其時人俱麕聚艙中因飭通船稽察復於暗黑處尋得棄屍立將散勇逐一嚴訊實因謀財夥殺且某兵官之少君亦已遭害其起意者爲某甲某乙等人遂於抵埠後逐一解交漢陽地方官悉心推鞫定擬罪名當卽先後正法數人事後地方文武鑒及前事查察更爲緊急忽有清軍府前某棧房主人往都閫府署禀稱小的棧中有客二三十人來住匝月未見營生刻在板隙瞭之見多人圍觀紅布一大幅上書諸名并有結拜同盟字樣小的恐遭波累特此禀明胡都戎探悉其黨各有軍械恐難制伏因於晚間會同升字營將棧兠圍拘得廿餘人概交地方官審究臨拿之際都戎幾被其害幸平日深通武藝得以制伏羣匪近日查街甚嚴晚上九點鐘將卽巷栅扃閉云 
[茶市續話]  
　　漢皇茶市自上月初六日開盤廿六日止計三禮拜中甯祁茶共來九百四十餘字額計二五工三十一萬四千二百餘箱沽出七百五十七字額除二十六萬有奇箱核算寄存漢棧者祇五萬四千餘箱續來者約止萬箱兩湖茶共來八百五十餘字額計二五工五十四萬三千二百餘箱沽出六百九十二字額除四十四萬八千九百三十餘箱核計寄存漢河兩處者祇九萬四千餘箱續來者向有七八萬箱之譜查今年兩湖甯祁各茶頭春頭字箱額較上年稍多二字則略短矣其故緣漢口開盤後行情漸漸從廉茶商各發專信入山停秤山頭之茶赶裝頭字致二字略少兩下總計究竟較舊年無甚軒輊前月二十一日起至廿六日止行情視上屆少一二兩因頭春二三字攙和雜售故也兩湖茶近日俄國行家競相收買市價略高總之茶商折閱早已無可挽回約計共虧銀一百二三十萬兩湖居十之三甯祁則竟有十之七外洋茶輪連俄商共到十七艘現泊溪江者尚有七艘俄一英六已開之十艘則英九俄一各茶師有于本禮拜內先行回申者 
[茶商覓死]  
　　漢口西人來信云有華人之作茶生意者三人因進山辦茶貲本頗昻及售與西人甚多虧耗遂自尋短見二人係服洋烟一人則投江而死其詳俟接續信再登 
[宫保過蕪]  
　　彭雪岑宫保自新起程遄返湖南原籍順道巡閱江防上月二十五日節抵太平府查閱水陸各營事畢小憇一日隨於二十六日起程馳抵弋磯調集蕪湖營杉板船操演水陣九點鐘抵蕪水陸防軍均列隊升砲迎迓文武員弁晉謁者宫保槪令免見船泊江干一時許卽起椗上駛 
[軍門回署]  
　　浙江提督歐陽健飛軍門于四月十五日乘元凱輪船出洋巡視兹悉軍門順道至甌與温州鎭張奎垣軍門叙談兩夜旋以感冒風寒已於前日回署延醫調理云 
[烟臺紀要]  
　　四月廿一日午刻山東撫憲陳中丞行至登州卽赴校場閱視鎭標中右登榮水師練軍廣武中副中各營大隊旂幟鮮明隊伍整肅而練軍訓練嫻熟尤爲節制之師嗣閱中右營各官馬步箭亦能命中中丞隨於廿二日起節所有各營槍砲委李鎭軍閱看并留銀三百兩　賞員弁之勤奮者鎭軍先看水師槍隊三槍全中其中兩槍者僅有二名鎭軍以所留之銀不敷賞犒乃將花名册飛差馳送中丞行轅請示遵行○甯海界之儒林集地方有匪徒搶劫鋪户二家該處土人素工拳勇聞信往救拿獲匪黨數名解至州署其時州尊在烟候憲篤聞當卽回衙訊辦○日前張朗齋欽憲隨邸駕赴津其隨員兵役仍在烟臺現聞欽憲由天津陸路逕回行轅故隨員等亦於二十六日收拾行裝馳驅就道矣 
[營口叢談]  
　　海防同知一缺已由軍尹兩憲會奏請以章幼樵司馬補授已邀俞允前任海城縣賀筱泉明府現已補授懷陽縣缺○慶軍憲曾有乞骸歸老之請樞庭以其辦理防務歴有年所未便遽易生手不允所請柱石重臣固宜仰邀倚𢌿也○此次慶軍憲校閱各營於各統帶均加賛賞管帶水雷營之劉守戎以製造水雷試騐得法許以不次超擢惟劉恊戎因然砲不能應手大受申斥賞罰明而後士卒勸邀賞者固當感恩受罰者亦應無怨○新築砲臺共領工料銀甚多垷據工程估計殊不值所領銀數且所造地營開價亦多不實軍憲查閱之下心滋不悅報銷時必多周折　○醇邸在旅順口閱操時見宋軍門慶所帶毅軍最爲嚴整心焉識之及邸駕回京遂挈宋軍門同行俾得入覲天顔聽候擢用○水雷營禀請軍憲購置小火輪一艘已蒙批准札飭道憲籌欵購買近以關稅大减欵項難籌尚未購就○復州背山臨海風俗素稱强悍自德沛亭刺史到任後清理積案約束吏胥人皆凛凛然不敢犯法他邑或報旱災或苦水潦而復州頻年豐稔紳民感之爭送萬民傘剌史謙讓未遑謂爾等如愛我則當永爲好百姓無取献諛貢媚也紳民聞之至有感泣者方之古循吏殆無愧色○營口貿易推潮廣帮爲目擘近以市面艱難該帮中人集衆公議約四月二十八日起六月初一止此一月中不准程輪裝貨俟營口貨價日跌汕頭行情漸漲再議營運○數年前賭徒開詭銅寳局大街小巷棋布星羅以差役爲護符置官法於不顧近年來賭徒改絃易轍散布四鄉開設花會男婦老幼受其害者不可勝數而開花會之人無不坐擁巨資聲勢烜赫以致後來者接踵而起官憲卽欲設法禁絶恐非旦夕所能奏效也 
[京師近事]  
　　前報載榮宅被盜一則兹聞東城坊官役於東直門外十方院地方將某甲緝獲解送刑部歸案訊辦傳聞某甲係相國宅內從人家道頗形殷實爲案犯所供出也○本科中式第三十一名貢士麟子鶴現官國子監典籍年已六十有二塲中十四藝洵稱佳搆故爲主 
 
 

Page 3

 
 
司所賞識覆試之時首先交卷文字頗佳較之梁灝登科尚少二十年都下播爲美談○興修三海工匠甚多午夜兩餐例由工頭散放屇時各匠持牌赴廚下司事者騐牌放入章程劃一庶免淩躐紛紜四月十六日午飯時有抬上小工劉某不守定規向趙姓手中奪去飯牌數十趙怒向之索還劉不肯以致鬥毆趙驀批一堂劉仆地不醒趙驚甚令諸匠扶至禁城外延醫調治至日暮劉卽斃命次日報經中兵馬司相騐劉父亦來認屍經官判令棺殮後將此案解交刑部審訊○吏部考功司茶房方阿四家屬向信本司門房月前有解交刑部之巨犯小柴素日與方同盟因將其妻暫寄方家柴妻性淫蕩日與所私歡會漸且不避耳目幾如後庭人體雙方屢勸之不聽四月十九日方又諄諄勸誡柴妻唾罵交加方怒開槍擊之復持刀斫其頭　幸經家人攔阻不致有性命之虞然已血如泉流受傷甚重嗣經司員察覺將方送交官廳轉解步軍統領衙門聞翌日卽解交刑部審訊云○傳聞日前工匠修整南海掘地深二丈忽得王板二縱横均八尺有奇灑以水見玉質晶瑩雕鏤極細工匠用力撬開則下又一玲瓏玉蛟蜿蜓盤臥蛟下深如并一時觀者如堵咸不知其埋自何年也○四月初十晚左安門外有十八人各負行李口操南音至城城已扄遂在附近小店暫宿店主窺其非善類濳赴都司署報聞史都戎聞報卽率兵圍而擒之啓視包袱皆男女衣服金銀首飾之類遂將其人解交步軍統領轉送刑部審訊聞東安某富户甫經被盜所獲者卽此案要犯也○每科鄉會試揭曉之前一日前門外琉璃廠設有紅録公所數處自清曉至四更闈內塡榜者每唱一名辦差人役卽從旁濳冩一簽積至二三十名由門隙遞出守候者持之飛奔至紅録所冩帖墻上以浜衆覽○入觀者於索費三五千不等蠅頭所博獲利甚豐今年四月十二日日已西沈琉璃廠觀音閣紅録所所到名次約祗數十名士子怒其誆財羣　而與所中人爲難并扭一二人送至官廳請辦廳官見之復派人分赴各處搜拿數人痛加笞責然後釋之去當士子毆擊時有二人將所得青蚨千餘緡懷之而去受責者反妙手空空云○前報列户部俸餉處冒領庫欵一事兹悉該處計科房八人除客歲某科房經承病故外尚剩其七此次惟正紅旂科房經承閻姓及上庫辦稿管檔吏書未經斥革盖經司官詳查卷宗獨此科房毫無冒領祇某案中多放庫銀五兩遂將閻記過一次而已其餘六科房經承解交順天府發配三年上庫辦稿管檔書吏二十一名則皆笞責斥革云 
[茘灣清話]  
　　粤省五方雜處良莠難分現在府試期近士商雲集匪徒痞棍尢易潛蹤孫太守因飭保甲局嚴密查拿出示嚴禁亦關心瘼民之一端也○西關多寳橋護紅香舘爲劉氏别業花木樓臺頗擅名勝日前有梨園子弟來自燕京借此演劇徵聲選也皆極精良座客常盈咸有觀止之歎○南海某鄉落甲乙二人均以務農爲業日前因爭水界遂至鬥毆旋經鄉鄰從中排解乙已斂手而歸矣甲不服赶往尋釁乙不及防竟爲傷斃隨有屍屬來省具控適張邑侯扃試文童例應廻避遂請候補縣陳大令瀛藻帶同刑仵人等前往相騐飭役拘凶○方車門行營解到犯人十名發交讞局研訊聞各犯均係著名積匪迭經出洋行劫諒須就地正法也○東關三拱門有賭舘數家向藉差役爲護身符故敢肆行無忌日前正在興高采烈突有數無賴手執洋槍來局搶掠差役聞之卽執軍械拒敵致傷差役二名及過路之劉某一名街鄰目覩情形協力拿捉匪徒紛紛鼠竄僅獲楊亞地一犯解送縣中劉邑尊訊悉緣由飭將該犯監禁俟傷者醫痊然後核辦○日前礦政局出示略謂粤東五金並産地利之富甲於他省亟應及時開採以裕餉源爾商民人等如有願集股承辦者許卽查明某山產某礦赴局報明以便給示開辦惟必由局委員查勘該山與田園廬墓無所妨礙方准開辦云云於開原之中寓　民之意凡名人民當何如感激耶○去年海氛不靖八旗官軍防守城廂及北郊一帶始終勤愼著有微勞日前督憲張香帥咨請繼軍憲開列各旗領銜名擇尤保舉以示鼓勵○清遠大嶼山礦苗甚旺大憲札飭地言官查明地係官荒因卽招商開采居人李某上舍生也以山係祖傳砌洞赴礦政局呈遞局員未經批示又有陳某出而　爭局員遂禀詳督撫二憲遴委幹員馳往查勘○四月十七日奉到刑部釘封文卽由縣獄提出犯人一名押赴市曹正法聞該犯姓黄名坤年四十餘所犯者係行劫渡船刃傷事主云○方鄭兩軍門督率所部往各鄉查辦積匪匪徒聞風多以香港爲逋逃藪張香帥訪聞已照會港官一體查緝矣 
[拐匪站籠]  
　　胥門外朱氏婦客籍也其夫久出未歸專賴縫紉洗滌以餬其口有子十齡貌頗清俊月前婦將已浣之衣送還各户其子適在外嬉游因反鎖柴扉而去隨有江北人陳某誘其子至滬售與粤人言明價洋四十餘元將署劵矣朱孩見拐匪不在側向買主泣告被誘各情及住居姓氏粤人潦良不忍卽鳴捕獲陳及中人某甲解送會審公堂訊悉緣由移解吳邑質訊之下分别飭領禁錮旋卽禀明上憲將陳裝入站籠於上月廿五日發往　妙觀山門示衆三日再移至胥門犯事地方倘不至死猶將科以應得之罪云 
[撈取沈船]  
　　前有小火輪名洛格者在吳淞口內沈没現經設法撈起已在船廠修理矣 
[觀馬戲記九]  
　　前日車利尼馬戲日夜開演兩次晚間所演尤爲出色盖緣是晚有尊貴官客往觀故其所坐之官房陳設煥然一新所演之戲亦與日間略異戲栅上之電氣燈飾以異綵馬上鞍韉錦繡銀鑲爛然奪目各戲士衣服亦鏤銀爲花編綴滿身輝煌璀璨得未曾有其戲則更屬格外加工竭盡其長毫髮無憾演至舞獅而止籠中烟火燃放兩次衆官客以及奥國領事官曁奥國兵官與官眷等莫不極口賛揚栅內拍掌聲喝采聲聲聲相應誠大觀也 
[龍門書院甄别題]  
　　昨日龍門書院補行三月分甄别題刑中於　教美於魯餘人云 
[草房失火]  
　　前夜十二點半鐘捕房警鐘　鳴各處水龍紛紛馳救均不知火之所在仰視空際亦不見有紅光遂卽折回惟英法现界火龍未出事後查得失愼處在南八仙橋直西長浜地方某竹匠店焚去草房間立卽撲滅云 
[讞員請假]  
　　昨禮拜四係法公廨訊期因翁太守赴道轅請假特囑捕房停解公事 
[鹽梟拒捕]  
　　浦東一帶鹽梟蠁横異常持械傷人往往而有上月杪經鹽捕營弁帶勇赴川沙查緝鹽梟膽敢稱戈抗拒弁勇奮力鏖戰越時良久鹽梟勢不能敵棄械而逃遺下鹽三千餘包船九隻經該弁飭勇駕回 
[匿妻可異]  
　　張錦春投上海縣訴稱妻父汪瑞亭向在杜玉山雜貨店爲夥去春染病由杜函追小的之妻到店侍奉迄今一載尚未回家前向領歸遭杜藏匿不得已叩請提懲莫邑尊謂爾之妻父旣在杜姓店中豈有杜藏匿爾妻妻父付諸不見不聞之理况此事旣閱一年何以此時始行往領其中顯有别情擲還不理 
[研訊渡船]  
　　渡船遭厄一事已登昨日報章前日船户吳蘭國投縣禀報下午莫邑尊升堂傳訊吳稱小的向在西三林塘撑駕渡船上月二十九日傍晚載客十四人往龍華放乎中流突有一船揚帆駛至船上十餘人均操湘音聲稱來捕私鹽一躍而上渡客懼悉數躍入水中小的見勢不佳鳬水而遁事後客人舟子共十六人除救起外尚有三人未知下落邑尊問爾船究竟專渡客人抑尚攬裝别貨可曾載過私鹽答稱專渡客人並未裝鹽問爾旣是渡船並無貨物伊等行劫何爲其中顯有不實不盡答稱並無别故叩求明鑒可也邑尊謂現在行劫之事本縣不子根究可將溺水之人速卽撈起吳唯唯叩頭而退 
[債户銜忿]  
　　昨報列控欠轇轕一節聞莫榮昌椀店已經閉歇後店夥均已星散由尹永瑞派人并邀地保看守上海債户劉振紀等七户謂未奉官諭尹何得擅自看守譁然不平尋該店執事人某甲詢問甲言店主莫荷亭之族姪莫德祥與尹質訊時曾往探聽及回店夥學徒均 
 
 

Page 4

 
 
已不見惟尹則在焉後尋各夥詢問據言被尹驅逐云云各債户忿甚謂甲初不應被尹取去帳簿鎖匙繼不應被尹驅逐深恐欵項無着昨晨齊集公廨欲遞禀詞因見羅太守仍未升堂始各散歸 
[扭控串逃]  
　　公陽里妓女周素娥之傭人沈壽福周丁氏汪丁氏等扭李雲生至捕房據沈等言在妓處爲傭被妓欠洋及代借之款約共八百元近有李客留連匝月不名一錢日來約妓至徐姓家作葉子戱本有女傭伴去後遣女傭買點心及回而妓客皆已不見顯係串逃因將李客扭來李言在製造分局曾至妓處並無串逃情事捕頭命將一干人解送英公廨羅太守着管押候訊 
[英界公堂瑣案]  
　　昨日英廨各案仍由帮審委員宋二尹獨判擇要録左○昨報列病馬肇事一節由副捕頭申明碰撞情形且言老嫗至仁濟醫院據醫生言七日可痊兩車相碰車　均有不合爲將兩車夫一併送案馬車夫李阿二供駕空車被東洋車撞來致馬驚跳損壞甚多須修理洋十五元東洋車夫郭富春供我車亦已損壞宋二尹謂馬車較東洋車受損尤多此必東洋車去撞馬車隨問郭富春車主何在旋有張阿二上堂二尹隨判張罰洋六元酌償李阿二副捕頭稱碰撞之咎實在馬車不能罰東洋車二尹謂揆度情形咎在東洋車夫旣據申明馬夫亦有不合卽將罰洋充公可也副捕頭稱老嫗應給養傷費二尹謂然則酌給養傷餘充善舉副捕頭稱老嫗受傷雖稱七日可痊惟老年人恐有不測可否俟老嫗投質再行定奪二尹允之飭將李郭張暫押候老嫗到案再訊○包探秦少卿將揘像店之王季和劉西林二人送案宋二尹命管押候查昨據該包探稱往查時伊等將春宫藏匿當我被毆時有戱園管門捕眼見該捕上堂申明包探被毆屬寔王劉稱我等被包探所毆尚失物件二尹謂何以前日並未言及今不准理春宫旣無實據從寛斥釋後如再賣禁物定干重辦○大埔人藍國恭近患瘋疾在路滋閙由捕拘案宋二尹飭差交其家屬管領○包探秦少卿稱據鼐普洋行司帳人劉子芳報失衣服及往查劉言除衣服外尚失銀洋鈔票及公大莊往來摺查無外人行竊痕跡又有方伯順報失洋二百五十元爲將同住之陳藹堂鮑阿春送案請訊方伯順供與該行買辦許思忠爲友躭擱彼處前日收得洋三百元用去五十元尚存二百五十元携到帳房放在抽屜內忽然失去當時有張茂堂見我携洋到帳房惟放洋時伊未看見劉子芳供當日六點鐘有事出外及回失衣報捕後又檢得尚失銀洋鈔票莊摺因又開單報失買辦許思忠之友方伯順同時亦報失竊銀洋不無可疑請爲察究陳藹堂鮑阿春供我等均不在帳房是日並未出門不知伊等如何失竊宋二尹隨飭暫押候訊○前報王汪氏被流氓攫失金珠首師由包探顧阿六先獲李小雲判押一月繼獲韓寳洪莊阿南堅不承認經宋二尹着押候查明再訊昨據該包探稱韓莊係不安本分之人韓供當時並不在場事後解勸如何反控及我莊阿南是啞子宋二尹隨判韓莊均發捕房各押一月○包探王阿二稱耶松船廠西人失犬曾登新聞紙告白倘有人送犬卽當酬謝後有張雲發送犬索酬西人問犬從何來張稱出錢三百文向銅匠阿大買來問阿大能交出否張言可交西人定欲交阿大始肯給酬張不能交致被交捕張供阿大係挑銅匠擔來去無定知伊出錢二百文買犬轉買與我宋二尹謂該西人旣登新聞告白應不究　犬之人且犬已交領何必擾訟副捕頭稱張可交人二尹隨飭暫押候示○　房昨送乞丐二十二名到案宋二尹令驅逐出境 
[上海文報局籌賑叢譚九十]  
　　頃接廣東愛育堂諸大善長賜函云日前來函囑募助賑遵經標紅出啓勸捐因恐緩不濟急兹先由敝堂倡捐二千元由粤省均益號匯上等因仰見諸君子當仁不讀見義勇爲當此東賑孔棘欵難爲繼之時更望源源而來多多益善翹首每雲無任禱切○又接香港東華醫院諸大善長賜函云奉到鈞示內詳山東水患貴埠籌賑公所亦來捐册已卽匯銀四千元云云敝所與高易籌賑公所本屬一氣蒙此盛惠感激無涯敬代災黎九叩以謝除由高易公所向銀行兌收外敬壹報章以揚仁風 
[浙省撫轅抄]  
　　四月廿一日通判柳均照禀知釐捐局委衢州府運湖厘局差叩謝卽辭准補臨平務大使周錫祥禀辭赴任侯補縣丞胡炳章禀奉厘捐局委台郡江厦風卡差叩謝卽辭○廿二日候補同知楊鏡涵禀知藩司委查禁卽包差○廿三日候補縣潘駿禀知釐捐局委松厦厘卡差吳承恩禀奉潘司委解京餉差○廿四日陸邦輝由京騐放來省禀到 
[蘇省撫轅抄]  
　　二十六日藩轅脾示照得常熟縣知縣錢保衡現經撤任遺缺查有新陽縣知縣李福沂堪以調署新陽縣知縣李福沂現經調署常熟縣遺缺輪應候補獎班到班該班內查有候補知縣吳兆楣堪以委令理太倉州萬禀知交缺回省候補通判陳鎬禀知奉委發審局差請補長洲縣主簿陳萬貞謝飭知赴任籛掣江蘇孝亷方正試用府經歴汪爾艙山東人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東粤官場紀事]  
　　鄧鐵香星使自關外劃界回卽乞假回籍省親皇華旣拭旋詠曰華止不獨焜燿里閭爲宗族交游光龍也○雷　道王灼棠觀　兩江補用叅將桑叅戎儒修均由關外勘界回隨赴督轅謁見制軍設筵欵待禮意有加○新授廉州府吳太守錫璋於上月十七日由京到省公舘花都府街○署瓊州鎭總兵劉協戎成元由瓊交卸回省於上月十九日赴督轅禀見○製造西局製就軍裝多件由局憲騐明派委奏撻輪船運往梧州轉解鎭南關以備防營需用○督標左營叅將永叅戎壽後營叅將成叅戎聚控路隄褾前營游擊　游戎瑞均奉督憲牌示飭赴本任○上月十八日管帶廣安水軍記名提督王軍門光耀晋省謁見制軍禀陳河務○新任番禺縣陳大令於上月二十二日在公舘接篆任事其代理之劉大令卽於是日交卸淮縣試尚未告竣大憲以番邑政務殷繁故先飭陳大令赴任而以試事仍屬之劉八令云 
[善堂薦人宜愼說]  
　　善堂之制曷昉乎昉於文王之發政施仁所以惠大下無告之窮民也乃自兵燹之後各處善堂林立立法不可謂不善經費不可謂不充間嘗　窮民而問之其得沾實惠者寥寥無幾而善堂司事則皆養尊而處優家肥而身潤是善堂之設本以惠窮民而今則但以惠司事則經理者亦豈能無過哉曰此非經理者之過而濫薦非人者之過里夫善堂司事原無取乎奇材異能然亦須心地明白勤苦耐勞有操守無嗜好者方可勝任乃今之薦入善堂者每以闒冗之流濫竽充數或嫖賭失業流落不偶皆有之或吸食洋烟貧苦無聊者有之成雌無甚惡習而一無所能形同木偶者有之或雖稍有微長而性情驕傲懶惰偷安者有之大抵與薦者非親卽故旣位置之無策復痛癢之相關薦入官塲而官場不受薦入店鋪而店鋪不受卽薦者自家立有基業亦深知其萬不可靠不欲留爲已用以免貽害遂不得不千方百計推入善堂及薦舉旣成方且詡詡自矜謂仗吾情面俾若人不爲溝中瘠實是一大功德而於人地之相宜與否局事之有濟與否概不之問嗚呼以如　之人而欲其實心實力有守有爲經費不至虚糜善舉不爲虚設蓋亦難矣或者謂薦者誠不免於濫然使局董堅拒不納彼亦無如之何曰經辦善舉時有盛事交涉且須籌畫經費勢不得不與官紳相往還官紳薦一司事甚屬細微若竟堅執不允必至寖成嫌隙後來事多掣肘具何以堪實有進退兩難之勢薦者知其如此亦未免有挾而求故其過不在收者而在薦者也然則善堂司事斷斷不可薦乎曰是又不然如果其人心地明白勤苦耐勞有操守無嗜好則薦入善堂旣可使藉此謀生又不至貽誤公事誠爲一舉兩得之計何嘗非一大功德若不問其爲何如人而濫作曹邱竟以善堂爲　垢納污之所曾不思善堂與他舉不同他舉不得其人不過本身一家之害義舉不得其人必至紊亂局規侵吞公欵一人玩法衆人效尤不獨無益於貧民抑且有累於大局使人人皆以善舉爲有名無實又誰肯解囊襄助集腋　裘目前雖善舉日多恐一轉瞬而善舉日少皆濫舉司事者之過也可不戒哉可不愼哉 
[助賑安]  
　　二十四日王大善士來助賑洋五十元求產平安二十八日復來助洋五十元因獲平安而完愿也於以知善無不報誠無不格謹誌之以諗產家[  陳煦元啓]  
[輓華亭胡公壽先生]  
　　半生賃廡滬江邊揮徧柔毫氣欲仙書妙門前穿鐵限畫奇海外輦金錢談兵杜牧狂難用傲俗稽康嬾善眠身後莫愁名寂寂流傳翰墨定千年尋師千里去怱怱繪作僧裝四大空白社詩情凄舊雨青山畵稿冷春風雲間鶴遠軒誰寄曙後尾孤境太窮我欲題碑同蔣沈墓門長伴夕陽紅[  約齋沈祥龍不定稿]  
[紅樓絮别圖爲家韻生先生作限韻溪西雞齊啼限字一二三四五六七八九十百千萬兩雙] 　 
　　一帶垂楊百丈溪千廻萬轉　樓西四更絮語愁分鴈七尺蘭衾帕聽鷄十載空驚雙夢别六時遙想兩心齊九秋三五蟾光半二八青娥背面啼[  逸生徐邦未定草]  
[胡公壽先生案頭讀韻生大箸]  
　　五百年前共一支南州冠冕　清時何期安定齋頭座得讀徐陵艶體詩[  逸生徐邦未定草]  
[殘紅]  
　　細雨廉纎晝掩門落花成陣易黄昏尚餘猩血三分染猶剩燕支一抺痕蹴浪好尋桃葉渡停鞭猶指杏花村最憐繡閣人何處剩粉殘脂鏡　論○新縁已覺春華冷豔陽爭看緑意滿池塘草痕上砌侵簾幙竹影搖窗轉畫廊眉黛淺描初嫁女腰支乍試舊時妝别看對岸漁家住醮水柔絲曵緑楊[  雙水吳榮森葭笙氏稿]  
[上海四馬文報局內恊賑公所經收賑捐四月下旬清單] 　 
　　廿九日廣東愛育堂倡捐第一次規元一千四百四十兩滬上安泰保險公司英洋一百元蘇城公益興號同人節酒移賑一元支塘大生興諸同人節省端節酒筵又省添菜資移賑英洋十元銅洋一元○急單蘇城老人和震記英洋三十元惠泰莊交來蘇州源康莊募許小初尹殿華李蓮記孫吉齋李瑞計開山氏楊子雲朱瑞卿去疾齋顧少溪程光伯十一户各一元源康生莊端陽節省席費四元徐氏求病愈四元願助山人二元王受之無力人雲罷士力不從愿四户各五角顧少溪四百文環翠軒無名氏錢嶺梅朱藎臣無名氏五户各二百文陳署士子記丹記善記無名氏無名氏無名氏無民書屋八户各一百文李星橋二元寶收英洋廿七元羅店鎭潘思孚先生募同記興記承記三户各一元志記二百八十四文漢記仲記友記譜記蕙記五户各一百文粹德二百文榮記一百廿文實收英洋四元○本日共收規兀一千四百四十兩英洋一百七十二元銅洋一元○本旬共收庫平寶銀五千兩計規元五千四百八十兩湘平銀五千兩合來庫平銀四千八百十六兩九錢三分一厘計規元五千二百七十九兩三錢五分六厘規元二十五百九十二兩零三分二厘英洋三千六百十四元零一分三厘計規元二千六百六十七兩一錢四分一厘現銀六十九兩六錢八分計規元七十兩零六錢七分三厘銅洋五十一元烊見規元七兩五錢二分七厘爛印洋九元計規元六兩一錢二分足對開四個虚對開十四個計規元五兩六錢零九厘小洋五角計規元三錢六分九厘錢四千七百三十二文計規元三兩一錢五分四厘○十項共合規元一萬六千一百十一兩九錢八分一厘○附收江寗捐規元一千零五十四兩五錢英洋八十九元計規元六十五兩六錢八分二厘錢七百四十文計規元四錢九分三厘三共合規元一千一百廿兩另六錢○附收江靖賑洋二千零九十九元計規元一千五百四十九兩零六分二厘○連前共收規元日五萬零一百五十二兩零八分一厘○付解山東第十九批庫平銀一萬兩計規元一萬零九百六十兩○付又解第二十批庫平銀二千五百兩計規元二千七百廿五前○付解江靖沙賑英洋二千零九十九元計規元一千五百四十九兩零六分二厘○付解江寗七邑公所一千零五十四兩五錢○付解江甯七邑公所交張雪翁手高淳續賑規元三百四十二兩五錢四分五厘○五項共解規元一萬六千六百三十一兩一錢零七厘○連前共解規元廿五萬八千四百六十一兩四錢零二厘○凈實墊解規元八千三百零九兩三錢二分一厘合併聲明 
[上海三馬路與昌絲棧陳竹坪經募山東賑捐四月廿七日第二百八十九次清單]  
　　　　承裕泉記杭莊經募徐一桂洋廿元徐茂順洋十五元姚建章金漢章二户各洋十元徐益發養吾庵二户各洋五元姚憩亭世德堂宋鼎臣三尸各洋一元以上九户共來洋六十八元又衆友折價節省端節席費移助銅洋八元○平湖縣署王憂三善士經募信述堂彭洋十二元含香居楊小琴徐士英嚴承桂戴仲軒王樹楠王慶三彭振鋪八户各洋一元以上九户共洋廿元由恊大局來○桐城全泰盛局經募黟邑慶貽堂程保母康健合家平安洋三元姚江崇本堂邵保母康健洋一元○寧國府全泰盛局經募英洋四元銅洋三元○王如海洋一元泳利號錢二百五十文○信昌經募廿八户共洋二元五角○蘇州同泰祥銅洋五元恊源局來○張植蕃經募趙敦仁陳祝王張五户各洋五角無名氏洋三角王養拙洋二角以上七户共來洋三元○巢崇山善士洋二元○湶涇增盛莊經募增盛洋二元張浩卿洋一元范君儒錢一千文不書名錢八日文蔣義昌同升不留名胡伯康各錢三百文十户錢二千文廿六户錢二千六百文二户錢一百文以上四十六户共來洋十元○元昌豆行經募四户錢八百文六户錢六百文以上十户合來洋一元錢三百文○甯波成豐號周寶林錢五百文陳文寶秉維顧全記丁運楊同泰茶棧徐武德成豐各錢二百文六户共錢三百文以上十四户共來洋二元○南市全盛信局經募全盛合記洋二元盧蒲泰洋一元楊三泉葉鶴峰應馥棠李德謀高阿六邱炳釗各錢四百文戴阿珠錢三百文曹宏寶管阿友葉如者廿五各錢二百文以上十三户共來洋五元又本洋一元○杭省吳日新經募吳繼成堂錢一千五百文蔭橋錢一千文吳福建法慶吳鑑周張寶生吳立常各錢五百文潘澤之錢四百五十文吳在春錢五十文以上九户共洋五元○瀏河沈藤記經募十六户共洋二元錢六百文由寳順局來○杭省慶餘莊經募六十户共合洋五元由順成局來○以上均係塔舟○陳禄田善士洋五十元無名兵洋六元無名氏祈小孩平安洋五元海陽金潤記求保病愈洋四元無名氏洋三元不留名祈保平安洋二元無名氏錢一千文乾吉正德合助銅洋二元○本日共收英洋二百另五元內有本洋一元銅洋十八元小洋五角錢二一千一百五十文合併申明 
[上海三馬路與昌絲棧陳竹坪經募山東賑捐四月廿八日第二百九十次清單]  
　　閩行鄉約局范養田善士經募十户各錢一千文四户各錢七百文八户各錢五百文十六户各錢四百文廿二户各錢三百文又募四十六户各錢二百文四户各錢一百五十文十户各錢一百文以上二册計一百廿户共合來洋五元錢三十一千六百五十文次錢三千四百文○嘉善全盛局孫書玉經募陸言哉銅洋一元郁菊如陸言哉陳儀吉三日合洋一元孫書玉陸光裕各洋五角求壽錢五百文三户各錢一百文又募公益洋五角三尸錢三百文以上二册共來洋一元銅洋一元虚對洋二个錢一千六百四十五文○何朱梁三姓合錢五百文○蘇州林三和曾記經募林鎭記移愿子無力氏應勤隱名氏棠棣氏各洋一元林曾記洋九角盧容德堂洋七角盧容堂洋二角劉大和林在維各洋一角以上十一户共來洋八元○杭州公信紙號經募李翰泉錢一千四百文程儀養錢一千二百文李幹記程炳記王錫記王渭記各錢一千一百文敦仁堂錢七百文三户各錢五百文八户各錢二百五十文三户錢六百文安敦學錢一百五十文三十一户錢三千一百文七户錢三百五十文以上六十户共來洋十四元○蘇州豫泰成經募諸友錢四百文五户錢二百文○復茂雜貨號洋二元六角又銅洋廿三元○王順茂錢五百文○廣大信局李安泰銅洋一元○蘇州怡生經募無名氏不愿無緣廬周家來爲喉症不發各洋一元知足軒洋二元三户各錢三百文一户錢二百文十一户錢一千一百以上廿户共洋八元由寳順局來○如臯無名氏錢一千一百五十文又募余利昌錢一千一百文無名氏錢七百文林茂和錢五百文三户錢六百文二户錢二百文公濟美錢一百五十文以上十户共洋四元由三和號交來○平湖魯義昌經募三十七户錢三千七百文廿二户錢一千一百文沈嵩仙錢二百文共來洋四元錢五百六十文○魯大昌經募魯紀常錢三千五百文婁雷桃婁蘭亭黄大經各錢五百文胡小梅錢四百文張仁哉黄大忠王春泉各錢三百文十三户錢二千六百文廿二户錢二千二百文以上四十三尸共洋十元錢五十文二册俱由全盛局交來○朱允錩洋一元又募廿六户共錢一千三百文以上廿七户共洋一元錢一千三百文○七寳呂順興友華文卿經募六寳舊區隱洋三元呂朱氏錢三百文呂隱士李朱氏各錢二百文三户錢三百文十五户錢七百五十文以上廿二户共來洋三元錢一千七百五十文以上均係塔册○產平安完愿續助洋五十元禹明德堂洋十元泉唐無力人祈足患卽愈銅洋五元南申昌銅洋六元余姚氏洋三元履思堂叚祈小兒病愈崔多壽各洋二元袁梅卿汪迺卿各洋一元江于孫銅洋一元包謹安洋五角○本日共收洋一百廿九元銅洋三十七元虚對開洋三個小洋六角錢三十八千五百五十五文合併申明 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十二年四月二十二日京報全録]  
　　宫門抄○發抄旨四道○將軍慶等奏審明分别辦理摺直督李奏請開復同知片○陜督譚奏請飭部更正片　川督丁奏特叅知縣片○○粤督張奏請免𢠺銀兩緣由片○四月二十二日理藩院鑾儀衛光禄寺正紅旂值日無引見○恩中堂等塲內專摺請安○岳林刊刻題紙覆命○恩全等稽查中左門覆命○齡公崇禮各假滿請安○召見軍機發抄文緒等奏酌保頻年剿捕馬賊出力官兵奉旨該部議奏單片併發欽此○又調度有方之呼蘭副都統倭克津太可否賞戴花翎奉旨覽欽此○又總管海昌署呼倫貝爾副都統奉旨兵部知道欽此○謙禧奏駐熱練車巡緝地方著有成效可否請奬奉旨着准其擇尤酌保數員毋許冒濫該部知道欽此○○奴才慶裕寳森裕長跪奏爲會同審明因姦謀殺一家三命重犯照例分别辦理恭摺仰祈聖鑒事竊照光緒十一年十二月初八日准奉天府尹衙門咨據東邊道審轉據鳳凰直隸廳同知王籌高詳解客民宋安幅因姦謀殺旂人湖萬順等一家三命一案造册連犯解部奴才慶裕寳森會同奴才裕長督率司員提犯研鞫緣宋安幅係山東登州府萊陽縣民該縣城裏居住向作小爐匠爲業與已死胡萬順胡宫氏胡小子並在案胡丫頭均先不相識光緒元年春宋安幅來至鳳凰廳屬賽馬雜一帶地方營生十一年四月初間宋安幅至大筆溝等處覓活在白水寺王姓銀匠鋪浮住胡萬順將其尋至家中修鋸缸盆三四日由此認識時常往來與胡萬順之妻宫氏並其女胡丫頭見面不避五月初六日宋安幅至胡萬順家閒逛見胡宫氏獨處向其調戱成姦嗣乘便續姦不記次數亦未給過錢物胡萬順並不知情僅知宋安幅有時寄存衣物八月十一日宋安幅乘胡萬順外出復往與胡宫氏續舊因見胡丫頭年少可愛亦想通姦恐其不肯向胡宫氏商允成就是夜胡宫氏令胡丫頭與宋安幅姦好未允胡宫氏氣駡次日宋安幅至彼胡宫氏令胡丫頭在屋伊自走避宋安幅知已商妥先向胡丫頭調戱不允後被糾纒始與成姦嗣宋安幅與胡了頭續姦五六次胡萬順亦不知情胡宫氏因不與其續舊心生妒恨向宋安幅索錢買棉花織布宋安幅允許嗣因無錢胡宫氏氣言不許伊與胡丫頭見面並不准進門如若再來伊卽將與胡丫頭通姦告知胡萬順將其處治宋安幅因與胡丫頭戀姦情熱央許至李皮峪討債得錢代買棉花嗣因債未討得無錢買花欲往續姦又恐拒絶宋安幅因思胡宫氏如此薄情可恨起意將其致死可將胡了頭拐逃作長久夫妻恐胡萬順在家不能下手莫若一併殺害方無阻碍九月初二日午後宋安幅至胡萬順家揑稱買得棉花穰一䭾前來寄放行至南山岡上因牲口驚跑被樹枝刮破花包棉花散落在地央胡萬順代往檢拾胡萬順允諸起身前行宋安幅乘便携取鐵鐝一把在後隨行三里許山坡下小道濠溝旁四顧無人乘其不防上前用鐵鐝毆傷其額門右太陽穴並腦後左右接連髮際項頸喊跌倒地當時身死宋安幅恐被人看見起意將屍推入溝內用浮土掩埋仍帶鐵鐝回向胡宫氏揑稱胡萬順一人檢拾不完央其帮同去檢胡宫氏應允前往宋安幅復尾隨行二里許山坡下小道濠溝旁突用鐵鐝狠毆傷胡宫氏右腮頰接連頷頦左耳根倒地立卽身死推屍溝內用土掩埋宋安幅携鐝回向胡丫頭揑稱爾父母在外檢花一時不能回歸商量同逃好作長久夫妻胡丫頭戀姦情熱亦卽允從維時屋有胡萬順八歲幼子胡小子在炕睡熟宋安幅急取寄存衣物正欲同逃胡小子睡醒啼哭宋安幅恐其見伊與胡丫頭同走告人察道敗露不如致死滅口囑令胡丫頭先行在路等候伊將胡小子哄住隨後赶去胡丫頭聽從先行宋安幅窺其走遠用身帶　刀槍頭將胡小子咽喉肚腹狠力割札致傷卽時身死時已傍晚宋安幅背負衣服逃走一二里赶上胡丫頭偕行因恐胡丫頭知曉不依故未向其吐露乘夜前行七八里半夜時宋安幅等因路徑生疎投入素識傅顯龍家揑稱胡丫頭係伊姑表妹將其送往蓋州出嫁因吉期已近故連夜赶往浼允傅顯龍帮送次早傅顯龍將宋安幅等送至小高嶺地方折回宋安幅帶領胡丫頭前進沿路仍揑說護送表妹出嫁逃至貨卽溝因無盤費又聞前有官兵宋安幅等恐被查拿折回繞走僻路隨將衣物變錢花用至初十日方逃至遼屬三道溝在案不認識孫姓家借宿詎被鄉約任文魁與胡萬順族弟胡貴查知帶人追至將宋安幅等拿獲盤詰宋安幅隱匿不住告知前情胡丫頭聽聞向宋安幅哭閙不依宋安幅畏懼用刀自殘傷胸膛肚腹經任文魁瞥見奪獲將宋安幅胡丫頭帶回報經該廳騐訊録供解部會同嚴審該犯等各供前情屬實奴才等仍恐不寔不盡反覆究詰矢口不移案無遁飾查律載殺一家非死罪三人者凌遲處死財產斷付死者之家又例載殺一家三命以上兇犯審明後依律定罪一面奏聞一面先行正法又父母教令子孫犯姦被人謀殺者將犯姦之子孫杖一百流三千里各等語此案宋安幅因姦好之胡宫氏杜絶伊與其女胡丫頭續姦該犯起意致死輒將本夫胡萬順姦　胡宫氏先後誘出謀砍殞命埋屍滅跡並將其幼于胡小子傷害滅口復將其女胡丫頭拐逃實屬淫兇已極宋安幅除姦拐胡丫頭應擬軍之輕罪不議外應依殺一家非死罪三人律擬凌遲處死例應先行正法以照炯戒奴才等一面恭摺奏聞一面咨取官兵派委蒙古主事職銜恒逹將將宋安幅綁赴市曹依律凌遲處死訖明該犯原籍有母蔣氏胞弟宋小三並無妻子應免置議行文山東巡撫照例將該犯家產查抄變價關解到日飭傳屍親具領胡丫頭與宋安幅通姦伊父雖不知情實係伊母教令且聞宋安幅謀殺其父母胞弟三命卽向哭閙不依尚非戀姦忘讐未便照子孫犯奸致並未縱容之父母被人謀殺者科擬胡丫頭應依父母教令子孫犯姦被人謀殺者犯姦之子孫杖一百流三千里例擬杖一百流三千里杖决流贖追取贖銀入官飭交其親屬領回無干省釋兇器存庫除抄録全案供招咨部查核外所有奴才等會審重犯照例辦理緣由理合恭摺其陳伏乞皇太后皇上聖鑒勅部議覆施行謹奏軍機大臣奉旨刑部議奏欽此○○李鴻章片再已胡河間府河捕同知程迪華前因津軍廳任內交代造册會算逾限並虧欠內結銀一千二百十七兩三錢四分一釐當經奏叅革職勒限着落家屬完繳嗣據該員胞兄甘肅平慶涇道程鼎芬願以該道應得養廉　完程迪華欠欵亦經奏明在案兹據程鼎芬代繳清楚由署藩司松椿具詳前來查該員程迪華交代前已遵照算清並據其兄將虧欠銀兩照數完繳擬懇天恩俯准開復已故河間府河捕同知程迪華革職處分以昭平允理合附片具陳伏乞聖鑒訓示謹奏軍機大臣奉旨着照所請該部知道欽此○○譚鍾麟片再六品銜不論雙單月卽選縣丞蔡世金同治五年由訓導挩効甘肅軍營於省城解圍案內保六品銜七年攻克渭源案內經署督臣穆圖善奏保免選本班以縣丞不論雙單月卽選均經奉旨允准在案嗣該縣丞請假歸籍久未領獲行知兹由籍來甘禀請補發該員原名世金因開保時誤繕世經前詳請咨部更正嗣准部覆應奏明辦理等因兹據藩司譚繼洵詳請奏更前來臣覆核無異理合附片陳明伏乞聖鑒飭部核辦施行謹奏軍機大臣奉旨吏部知道欽此○○丁寳楨片再查忠州直隷州知州凌其榜臣於其去年秋後卽隨時留心查看訪之民間所言俱稱其信用門丁甚深而于各前任所革書役陋規全行索取又遇案索賄習以爲常無錢不要竊隷州有表率屬員之責似此貪婪成性豈可身爲人上日本年忠州又有童試設使滋出他事貽害非淺臣當卽飭署藩司將該牧立卽撤任另行委員接署併飭於到省後發委首府確切審辦應俟發審具禀再行據實嚴叅以儆官邪理合附片先行具陳伏乞聖鑒謹奏軍　大臣奉旨凌其榜着卽撤任審訊據實叅辦欽此○○張之洞片再指撥恊餉必宜於休戚相關道里略近曁力量能及之處方有可恃今爲廣西邊防計廣東爲督臣兼轄之地誼同家湖南則脣齒有倚地處上游兩省利害旣切轉輸較便近年廣東竭力籌濟固不待言湖南協助最　次則四川湖北又次則江蘇及江海浙海兩關若於歴年恊解較多之省關分别等差酌量派撥或有實濟惟各省疆臣及藩運司道雖皆能公忠恊力而各省均非庳欵充裕之時惟相籲懇聖恩勅下户部此次於各省指撥廣西邊　若干卽將該省原派别項實解之數减撥若干俾　騰挪兼顧府於邊防大局藉可支持不獨爲桂省一隅計也至廣東現處極窘之際本省現支撥解要欵均極浩繁義則不能不顧力則萬難再籌然論廣西意計所及則廣東恊餉較他省爲可恃可否將廣東應解固本京餉銀十二萬兩懇 
恩免解俾得此欵以濟桂餉盖直隷練軍餉項固屬綢繆要需而廣西邊關設防尤當前敵冲要在直隷來源較廣當不計此區區之必廣東有可羅掘方可不悞協解否則左支右絀難爲無米之炊雖將藩司重處嚴叅亦仍無益若部臣於固本一款必不允改撥則此次廣西邊餉懇恩准免派撥以免兩悞出自逾格鴻慈謹將各省關情形略陳梗槪以備户部核酌是否有當謹合詞附片具陳伏乞聖鑒訓示謹奏軍機大臣奉旨覽欽此 
 
 

Page 13

 
 
[光緒十二年四月二十三日京報全録]  
　　宫門抄○發抄旨四道○蘇撫衛奏審明織造書役各情按例定擬摺子○陜督譚奏委署副將片○大臣文等奏請補協領摺子○四月二十三日吏部翰林院廂白旗值日無引見○恩中堂等塲差覆命○繡貝子馮光勛各假滿請安○江蘇布政使易佩紳請訓○六額駙麟書各請假五日○召見軍機易佩紳○發抄陳士杰奏派委署運司張桐致祭泰山奉旨知道了欽此○又鉅野令徐大容等署卽墨令等缺奉旨吏部知道欽此○德馨奏完交欠欵之前署瑞昌令舒雲彩開復處分奉旨着照所請該部知道欽此○又欠解交代之前信豐令朱國光革追奉旨着照所請該部知道欽此○○頭品頂戴江蘇巡撫臣衛榮光跪奏爲織造衙門書役審無舞獘實據惟究出藉端索賄各情按例定擬恭摺仰祈聖鑒事竊臣接准前護撫臣譚鈞培移交光緒十一年十月初三日承准軍機大臣字寄光緒十一年九月二十五日奉上諭有人奏江蘇織造衙門書吏嚴椿把持織務等因欽此欽遵抄録原片寄信前來當經前護撫臣移准織造世勳將書吏嚴鏞同歴年文春先行解到查訊嚴鏞供詞游移而承差張安又赴京未回不及訊辦移交到臣迭經備文催提並咨順天府五城一律查拿旋准織造衙門傳到張安咨送質訊供亦刁狡並牽指幫差呂培復經一併提集督飭委員按照原叅情節逐加研鞫如所叅風聞蘇州織造衙門書吏嚴椿自咸豐年間把持公事歴辦二十餘年一切不肯假手於人辦理上用織務弊竇甚多因此致富陸續開設舗户廣置房屋田產今爲蘇城著名富室嚴椿故後其子嚴鏞接充其役其驕横更異於嚴椿擅坐網穗大轎進署前內務府行文該織造　大運綢縀年不如年該書例應斥革並開明定例丈尺斤兩行令照辦不料該書竟免斥革其舞弊仍復如故一節訊據嚴鏞供稱係吳縣人伊父嚴椿在日充當織造衙門庫房經書二十餘年承辦歴屆大運綢縀等項解京並無貽誤伊在織造署先充清書光緒七年四月內伊父病故所遺經書係伊接充伊父在日置有住屋一所祭田一百四十餘畝並在江甯與人合開錢店一座業已倒閉復在蘇城與親戚夥開源大祥錢店伊止出本銀五百兩此外尚有市房數處並無廣置田產亦無擅坐網穗大轎入署情事曾經委員密訪該吏所置鋪面田房數目大略相同結報據張安供出嚴鏞承辦綢縀偷减絲料不能如式致內務府挑駁更換八百疋係伊買補交庫伊在前織造屢遞禀詞均未接收等語咨准織造查覆光緒七年三月間接准內務府派辦辛已大運文內有按照册報絲斤分兩製辦無任書吏舞弊倘仍前疏懈卽將該承辦書吏呈明飭革之語惟查嚴鏞承辦七年辛已綢縀係八年三月間簽差顧熊張堃解鏞交京納並無辦不如式致奉挑駁之事而張安管解光緒六年庚辰大運綢縀係嚴椿承辦於七年六月到京已在內務府派辦辛已大運行文之後似亦非因此次挑換而發此外並無奉文飭革嚴鏞之案至張安於前任織造立山丁憂進京之時屢在京寓遞禀碍難查究是以並未接收以上各節核與原叅未甚符合諒由一時傳聞之誤現訊張安所供運解年分亦屬相符似册隱飾又如所叅大運繳庫之綢竟有霉變者八百疋駁令運差張安更換張安卽在鏞京買補傳云嚴鏞所辦之綢偷减絲料太甚如業經人庫者以後難免再有霉變各情其綢如此其縀可知聞每年該織造衙門所撥工料銀兩約計二十萬若遇恭逢典禮添撥又數萬兩值此庫欵支絀之時豈容該書等侵蝕無弊如此應請勅下江蘇巡撫傳提嚴鏞嚴行訊究並提承差張安質訊按律懲辦以免偷减而杜把持一節訊據嚴鏞供稱於伊父故後接充經書向來年例辦解內務府户部綢縀縐紗絲斤等項約共需銀十萬七千餘兩倘逢添辦差使亦不過一萬數千兩並無每年二十萬及添辦時加銀數萬之事至光緒六年庚辰大運綢縀絲斤等項係由伊故父嚴椿承辦於七年四月內交承差張安點騐解京交納向章如所辦綢縀不能合式咎在書吏倘中途遇雨致受潮濕責在承差乃張安回蘇後聲稱內有解交內務府綢八百疋因偷减絲料已經霉變不能交納卽代爲另換如數買補交庫墊付銀一千數百兩向伊索討伊因歴來遇有駁換皆於批上註明此次此廻並未註有駁退字樣詢之帮差呂培稱無其事卽斥張安揑造不期張安屢次遞禀攻訐伊因綢係故父承辦曾否如式未能深知當時充役未久慮被人指摘遂付銀六百兩以圖息事張安聲言不敷節次催索又兩次給銀一千兩共付銀一千六百兩均交張安接收伊寔無承辦庚辰年大運綢縀偷減絲料情事亦非安心行賄求和惟求詳察等語質之張安據稱伊運解庚辰年綢縀等項內有數箱綢已變色至八百疋伊同帮差呂培將原綢領出卽在京城天興綢店買補八百疋如數交庫有呂培可証等語復提呂培質訊據供七年分伊與張安解送綢縀等項赴京行至清江浦因爲兩阻禀明改走輪船進京交庫內有七八箱浮面綢兩三疋因中途受潮顔色稍變張安面求暫存內庫以後張安聲稱已經義妥交納清楚當時伊並未將原綢領出亦未聞張安有在京買綢補交情事詰之張安供仍狡執又經咨詢內務府覆稱副任蘇州織造於光緒十年委員解交庚辰大運綢縀等項查照原文按欵如數收庫當時發給庫收執照並無霉變情形亦無飭令更換情事又准織造聲覆凡有解京綢縀倘遇駁換皆係註明批廻此次庚局大運承差張安回蘇呈繳批廻並無駁換字樣足徵所供虛揑又飭查京城不興綢店亦以細查簿據七年六七月以後並無張安買綢八百疋之事復提張安再三推鞫始無可狡辯據供係吳縣人充當織迦衙門承差光緒七年伊奉派解庚辰年大運綢縀等項共計三百六十餘箱因內有七八箱上面綢身沿途受潮稍覺變色每箱不過兩三疋卽爲買補更換呈交內務府收庳並無另買八百疋之數回蘇之後伊知嚴鏞接充伊父遺缺經書未久卽向揑稱原辦紬身偷減絲料不能如式致有霉織累伊買補八百疋向其索取綢價銀兩嚴鏞以批廻上並無駁退字樣斥伊揑造伊在前任織造屢遞禀詞嚴鏞先給伊銀六百兩伊言不敷復兩次付銀一千兩共收銀一千六百兩屬實委非平空訛詐情甘認罪等語復經提同嚴鏞反復究詰均各矢口不移應卽擬結查律載官吏受財不枉法贓一百二十兩以上無禄人罪止杖一百流三千里又家人求索律註云若因事受財仍照官吏受財律定罪又例載以財行求計贓與受財人同科仍分有禄無禄各等語此案張安充當織造衙門承差奉派解送綢縀等項赴京交納卽或沿途受潮變色亦其自不小心之故與承辦之書吏本屬無干况所稱買補事無從據且數亦無多乃輙敢藉端圖利揑稱原辦不能如式致被挑駁經伊代買綢八百疋欲令嚴鏞交還綢價屢次瀆禀先後得受銀一千六百兩殊屬狡猾可惡該犯雖因詐欺得財然亦由嚴鏞因其故父承辦曾否如式未能深知且甫經接充恐被人指摘自願出銀求息並非盡由該犯詐騙而得按以財行求應與受財人同科其藉詞索銀於法尚無所枉計贓已經逾貫自應按律問擬張安合依不枉法贓一百二十兩以上律擬杖一百流三千里該犯居心詭譎要挾多端到案後復肆口狡展情節較重應請於滿流罪上酌加一等遵照通行改發極　足四千里充軍到配杖一百折責安置嚴鏞與其故父嚴椿先後充當經書承辦歴年綢縀絲斤等項研訊並無偷减舞弊寔據惟旣知其父承辦庚辰年綢縀業已接有批廻並無駁退字樣當張安藉口索銀時並不力爲刮辦禀請查辦輒因父故未久甫經着役慮恐被人指摘情願出銀求息卽屬　財行求亦應按律問擬嚴　合依以財行求與受財人同科例擬杖一百流三千里到配折責安置該犯等重犯在光緒十一年正月初四日恩旨以前核其情罪雖在准减之列惟發覺到官在後應均不准其援减張安所得贓銀照數追出入官册報至原叅嚴二父子歴年舞弊因此致富查無寔在舞弊侵蝕確據亦無應行著賠之款所置　產應請免其入官至稱擅坐大轎入署一節訊無其事應毋庸議惟嚴鏞之子嚴鈺現在充當清書應令一併革退以杜日後影射把持朋充之弊帮差呂培訊無領紬吏換情事亦毋庸議再查織造衙門承辦綢綴縐紗錦繡絲綫等項均屬緊要不容稍涉草率偷减浮胃轉瞬又值恭辦大婚之年尤不宜任聽積年盤踞久慣舞弊之書吏人等承攬包辦致生弊竇應請勅下該織造加意訪查詳愼選擇分别去留卽將寔在留用書吏承差舍人一律造册報部以備稽查而杜流弊除另備供招送部外所有審明定擬緣由是否有富伏乞皇太后皇上聖鑒勅部議覆施行謹奏軍機大臣旨刑部議奏欽此○○譚鍾麟片再臣准署陜西固原　督臣沈玉遂咨稱商州恊副將朱正和之父迎養在署於光緒十二年正月二十八日病故該副將係屬親子例應開缺扶柩回籍守制請委員接署前來臣查有陜西漢中鎭屬甯陜營叅將王培秀樸寔幹練營務整飭堪以委署除委該員前往接署並查取朱正和原領副將相付及任內有無未清錢粮事件印甘各結另咨送部外所遺商州恊副將員缺容臣另行揀員請補謹會同署陜西提臣沈玉遂合詞附片具陳伏乞聖鑒謹奏軍機大臣奉旨兵部知道欽此○○奴才文緒禄彭跪奏爲循例請補　領員缺以重職守恭摺具奏仰祈聖鑒事竊貪齊齊哈爾城正紅旗恊領博遜泰因病出缺亟應遴員請補以重職守奴才等查有齊齊哈爾城廂紅旗花翖佐領常明現年四十九歲前因剿辦呼蘭青黑兩山賊匪出力經調任江寗將軍豐紳保奏以恊領補用先換頂戴於光緒七年請咨赴部經欽派王大臣騐看照例用於十月二十一日覆奏奉旨依議欽此欽遵在案查該員當差勤愼管轄嚴肅今博遜泰遺出恊領之缺擬請以常明補授洵堪勝任旗翼亦属相當如蒙俞允該員已經引見毋庸再行送部卽令任事以重職守所有奴才等請補恊領緣由理合循例恭摺具奏伏乞皇太后皇上聖鑒謹奏軍機大臣奉旨着照所請兵部知道欽此 
 
 

Page 14

 
 
[高國采風]  
　　有鄉民驅牛運柴至城售賣牛忽倒於道旁鞭之不起視之已斃鄉民大懼自投并中而死葢鄉民家甚貧此牛係借自戚黨者今若此無以對其戚不得已而竟以身殉可憫也○有屠户某年五十許業此已三十年近得異症日斆牛鳴肉奇癢以刀劃之則大聲呼快皮血模糊創痕鱗次人以爲屠牛之報○有華人數輩出外道賣藥數月未歸一人忽病卒草草藁葬其魂附同伴而語曰手無銀錢幾成餓鬼且無憑照路神不肯放行生不能還鄉死覊異地爾輩其安心乎以好言慰之移時始蘇同類者皆囊空如洗又不知向何處討取文憑徒呼負負而已○某婦產一兒頭角崢嶸頂竪紅髮目眶圓如鈴面作靛色尻垂尾寸許產婦見之驚暈幾斃急棄於野而埋之誠奇事也○有乘船者暗載虎骨數具至大洋風浪陡作有若牛首者有若馬頭者有若驢面者奇奇怪怪奔赴舟前舟人見之羣相驚愕有老於涉海者曰此必私藏他物攖海神之怒搜索得骨急投之風濤忽息衆將載骨者唾駡並罰重貲焉○羊不多見遂有不識羊　何物者一日有人牽羊於途指謂華人曰爾識爲何物華人僞　曰不知問值　何答以五十千少見多怪何異遼東白頭家乎○有探虎穴而得處子者只尺許晨見人卽作齒噬狀善於外國人得洋二十五元○山中多產虎豹熊亦有之而豺狼則從未見也城內某洞民家忽出一蛇粗如巨椀黄質黑斑喧逐之掉尾傷人面入地炕中而隱受傷之人隔日卽斃有見之者謂其身長八九尺云○馬夫多狡詐有某商下馬小遺馬夫將商打倒攫其行囊策馬逃去禀官追拿尚未獲也○有自平安道歸見一人急去如飛後腰掛鈴聲璫璫然帽上左右二白翎如插花狀訊之知爲送信捷足也○有戴細竹帽兩旁插孔雀翎二片帽頂周　有白翎管四各插小彩紙花一朶洋洋得意自在游行詢之知爲官妓之夫也○凡嫁女轎前必用少婦或二人或四人頭戴假髮盤結而成大如拷栳上頂箱筐名曰油娘宫女用油皆此輩所供給旣應此差嫁女者必使之送箱酌賞厚督以酬其供油之舉亦習俗如是也○商人以商務不興多動歸恩惟爲欠債所累未能遽行利之蠅頭味同鷄肋沈淪海外情何以堪商人没有移居漢江之說無心經營漢江地處水濵伏天易受洪波之害故皆欲往仁川仁川中國租界已無隙地有教商人於朝鮮界內購買地基擇日建屋○游勇之被逐回者現又暗乘民船紛紛來止濳　匿跡莫可追尋日久無所事事　將相率爲非矣○有練軍兵丁數十人面塗墨衣碎衫戴破帽鼓樂前導若甚得意蓋其人超升隊長故以此誇耀於人焉○四月朔民換夾襪之罪而穿綿襪者比比皆然王亦無如之何○奴婢例準贖身惟贖身後不得欺凌故主犯有仍科重罰○去城四十里有客行於途被盜殺却尚無苦主盜亦未獲○鐘樓左右爲四逹通衢一國富商聚居於此初二夜有盜二十餘人到一布店　門而入劫去布數百疋將其夥縳住示以利刃使不聲張任其飽颺而去說者謂夜間巡役皆盜之羽黨故盜敢任意横行也 
[江寗府示]  
　　欽加三品銜卽補道特調江寗府正堂加八級紀錢二次孫爲出示嚴禁事照得本府訪聞城廂內外有等不法之從夤夜放火希圖乘閒搶奪實屬膽玩已極亟應嚴拿懲辦以靖地方除飭上江二縣縣立賞格會同保甲　局委員嚴密訪拿從重懲辦外合亟出示嚴禁爲此示仰軍尺人等一體知悉爾等須知各有身家務各日夜加意防範如能將放火之人登時拿獲並搜有確據者一經送縣或　保甲分局移縣訊問確實者卽照縣中賞格給賞決不食言並將該犯從嚴懲辦不稍寛貸爾等亦不准挾嫌妄指致干咎戾各宜凛遞毋違特示 
[捐書院]  
　　九江濓溪書院三月初六夜大風時將景行堂吹倒奎星閣以及横舍　坍塌多處該處紳董擬　修葺以經費浩大而未果也九江關道李亦青觀察慨捐廉俸銀四百兩交該紳等鳩工庀材重　修葺想日後凡堊一新觀瞻倍肅諸生之絃誦其中者孰不拜觀察之賜也歟 
[火水二劫]  
　　日前京口西門外小街東偏某姓草　因　晚炊不戒於火一時熊熊上燭霄漢通紅常鎭道聞警急坐肩輿臨場彈壓少選府縣及城守保甲局員皆督率洋龍竭力灌救迨至吳回怒息火勢告衰而三十餘户貧民已苦雞棲無所矣火烈可畏尚其謹愼防維哉某甲駁船停泊馬立師麥邊躉船南首代某號裝貨渡江纜已解矣有一十餘齡之童子植立船唇偶一張皇跌入江內甲急呼隣船撈救而已仍搖櫓過江各船聞警打撈毫無蹤影盖早已從前種後胥乘白馬素車而去矣說者謂甲因博蠅頭置骨肉之親於不顧雖曰爲貧所累夫亦殘忍不堪已 
[佛誕放生]  
　　四月八日爲緇流浴佛之期金陵士女皆醵金作道塲以祈佛佑並購買鱔鼈魚蚌峆螺等水族雇舟滿載投諸江心雖曰顓愚亦足見仁心愛物也是日下關放生船多至二百餘艘漁人伺各舟放畢隨操答箵取之某善堂司事押載黄鱔五十餘擔行至石城橋畔陡然嘔暈不克前行遂就是處傾放奈是處河窄水淺未能悠然而逝漁父遂爭相捕捉幾於一網打盡刻市中魚價視四月初大爲减色良有以也噫名爲功德實乃聚而殱旃不知我佛慈悲能以八功德水化成大地江湖使百千萬生靈盡脫無量苦楚否耶 
[縣令政聲]  
　　正任泰興縣陳大令在泰興循聲卓著同僚咸推爲斵輪老手今春調任上主亟思以治江北者治江南新政所布於草棚惡丐兩端尤加意焉上元江甯劃清溪而治溪北屬上元地最曠僻兵燹後　居鮮少於是敗垣荒址間多有埽瓦礫以植緜蕝者偶或不愼星星之火卽爲厲階近更有一種放火匪徒或挾耰耡德色之嫌或抱　梭折齒之怨又或涎其閈高閎厚之比隣作假虞伐虢之計數月來東崩西應爲家督者至不敢安枕而各段保甲局拿獲送縣之案不一而足因是陳大令傳集各坊地甲諭令嗣後無論荒基叢薄不准添葢草屋如有隱徇照例治罪其已經造定者免其拆毁並曉示通衢之見嫁禍者立卽扭禀又有惡丐多係不安本分落拓江湖無面目見其故鄉父老者此種人雖倚市吹簫猶復强項視一文錢不屑作搖尾乞憐態一遇平等人家有慶弔事則率其鶉結坐臥於衣冠薈萃之門庭宇稍促狹則放肆尤甚主人苟出爲呵禁卽自詡其遙遙華胄並不爲主人留一點銅臭向孔省事者多隱忍不與較　益横甚至在鄉間奪喜轎閙周堂搶芻靈　遂所欲便以血肉圖賴上年城鄉紳董各據情禀縣飭拿嚴禁當經江甯縣擇其武健遞解回籍其窮而無告者撫卹局又衣之以棉衣飽之以饘粥故去冬丐禍頓息現在陳大令又查知城北一帶漸有三五成羣蹲門强討欺碧玉之無夫伺青毡之有客逐之不從揮之不去城內且如此城外之横暴可知爰刊刻條示令城鄉遇有此等惡丐務必扭赴縣庭從嚴訊究以故蔀屋茅檐無不頌腎令尹　新政又有一種豐衣美食之人終歲逍遙於盧雉間紈袴子弟無不浸潤而入其彀中此種人土人名之曰南巴數年以來南巴之衣鉢授受幾遍城邑陸春江明府在金陵久稔知其獘到江寗任後卽揀幹差給以訪單單內共列二十四人非　塲搜獲賭具者不得妄指明府之意盖欲驚其人使之濳移而默化寛其罪使之革薄而從忠張三面之網於將來開一自之羅於旣往其人必內念身家不敢輕罹于縲絏矣惟聞其人多類而不類有綽號九江王者有渾名壺鐵嘴者有曾經聽鼓而不諱其名者今陳明府飭逐名訪拿不稍寛假眞鐵面哉 
[通州近聞]  
　　四月十三日倉憲提騐浙江第八起漕粮山東濟左帮粟米十五票又浙江第二起曰粮十七號至三十三號十四日提騐江蘇第八起漕糧山東濟左帮粟米五票又浙江第二起白粮三十四號至五　號　五日提騐浙江第九起第十起漕粮江蘇第二起白粮前半起十六日提騐浙江第十一起漕粮十七日提騐江蘇第九起漕糧十八日提騐山東濟右帮粟米二十一票江蘇第二起白粮後半起十九日提騐江蘇第十起漕糧浙江第十二起漕粮江　第三起白粮前半起二十日提騐江蘇第十一起漕粮江蘇第三起白糧後半起○新簡漢坐粮廳周方圃部郎尚未履新○山東粟米前後截留十萬作爲東賑曾見邸抄兹聞粟米已過德州經過醫閘若欲繳回必須起旱裝運脚費殊屬不貲刻山東撫憲擬由今冬新漕籌借十萬以濟賑需此次粟米仍行運通仿照江浙章程存倉作爲籌備云○十八日有憲提騐山東濟右帮粟米船户韓保珍歐連元攙水舞弊經倉憲將該船户立交坐糧廳嚴行枷責飭令收拾一律乾潔方准斛收○江蘇督粮道韓觀察于十八日由津抵通謁見倉憲次日親往北壩交米○薛大京兆瀛眷　十八日進京　盜營兵列隊護　　某宦　寓通州十有餘載宦囊告罄差委無期困苦之情難以筆述每日清晨到北壩騐米處求北委派充颺米夫役得青蚨數百借以餬口宦途之苦良可慨已○浙江督粮道廖觀察於二十一日由津抵通謁見倉憲○　開外楊富店娘娘廟上月十四至十七日雇優演戱是日三五成羣觀者如蟻趕廟之小經紀大獲其利○入夏以來雨暘時若麥　豐　　　農夫預慶 
[邗上官塲紀要]  
　　四月二十四日新任廣東布政使司高方伯崇基抵揚各官迎迓如禮聞勾留一二日卽須解維蔡觀察逢年於本月廿三口仙逝於左衛街公舘中海分司項分轉到揚公幹二十五日分發經歴應鹺一蘭階禀知到淮 
[閩省官報]  
　　藩轅牌示閩縣主簿朱應鎬准升頭圍縣丞遣缺應以閩縣永慶巡檢鄭之麟升補同知唐雨時委辦泉州府局同知狄麗源委辦上杭　局從九張祖綬委辦秃塗厘卡均禀辭通判李春輝委帮辦善後局提調縣丞巫宜勳卸辦延平東溪厘卡 
 
