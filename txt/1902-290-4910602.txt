# 1902 - 290 - 4910602

 

Page 1

 
 
[第六次印二十四史售書啓] [  圖書集成局謹曰]  
　　經世之學備於乙部二十四史薈萃歴朝之典章制度興衰治亂斟今酌古洵足以因革損益上以佐隆冶之宏規下以起民生之疾苦矧自科舉攺章以後大小考試皆以史事命题博求通達之才藉收宏濟之效若非貫通全史本本原原斷不足以應俊乂之旁求挽艱危之時局本局有見於此因又校印是書業已竣工裝訂成册紙張潔白墨色精良視　所印售者尤臻精美定價仍遵曩例每部洋銀五十六元海内通碩有抱經濟之宏願而欲以政學鳴者請卽惠臨申報館購取可也此啓 
[保民食議]  
　　嗚呼中國民食之匱乏未有甚於今日者也從前水旱偏災雖無歳蔑有而移民移粟施濟尙易爲功良以此處縱無顆粒之收彼處尙有指囷之望今歳卽虚篝車之祝明歳必免庚癸之呼從未有連年災歉頻仍到處倉箱告匱者以故補偏救患在上者但能籌集鉅欵飛芻輓粟直一反手之勞耳今則秦燕齊凶荒迭告漸至江浙皖朝夙稱産米之區亦有大無之慮向所恃以接濟他處者至此而民食亦幾難自謀是豈汎舟輸粟爲數過多轉致不能自給耶抑奸商販運出洋不可勝計遂使華民懸磬興嗟耶閒嘗觀於近年各處米源之竭　價之昻而知此中盈虚損益之機固自有在也夫耕三餘一耕九餘三地之所生古今無異乃堯禹成湯可備　年之水七年之旱屬自今民間儲蓄竟鮮有能支持至一年者顧天災流行國家代有有備無患古訓昭垂以中國目下民生之困窮不預籌足食之方自保之策恐一旦變生不測發棠難謀於本境乞糴無望於鄰封人心皇皇必有朝不保暮之慮時局至此尙可問哉聞之父老言乾隆朝物阜年豐民情悅豫斗米僅値錢數十文雍穆休風雖難復望於今日然猶記十餘年前米價卽甚昻貴大抵每石亦不過洋銀四五元左右分計之每斗在四五角之譜未聞更有所加也故當光緖十五年秋淫雨四十九日米價每石亦止五元有奇至丁酉年春夏之間江浙告災搶米之案層見疉出然彼時米價只每石六元有心人已不勝私憂竊歎後經當道議發倉榖礱米平糶民心乃得稍安自是以來歳之豐歉不同價之低昻亦異然總在五六元之閶欲求每石仍如前之三四元已不可多得至今年夏秋之交而米價之層累而上較前益甚數日間竟至每石需洋銀八元有奇坐使前之平糶倉榖尙未一律買補還倉今竟又倡平糶之議論者皆謂有人焉居奇龍斷　利病民而不知被人運入外洋冥焉忽焉無人知覺者其數已逾幾千萬石米安得而不有此奇絀乎幸而大憲軫恤民艱奏請截漕平糶好善巨紳又或出家榖濟之於是米價貶至七元左右貧民羅雀掘鼠以圖殘喘之苟延無非望新榖登塲時市價得以平減乃何以數日前每石忽又貴至八元以外迄今雖得稍平而後顧茫茫殊難逆料夫論本年秋收即非大有尙屬中稔自下浙之紹興贛之南康等處早稻已大半入市晚禾亦指顧可收小民方冀從此得以鼓腹嬉游不致再有啼飢之苦乃江西粤東等處又以亢旱告此外各屬尙不知情形若何惟卽所聞見者徵之杞人之憂已難自已嗚呼中國民食之匱至今日而極矣米價之昂亦至今日而甚矣盡地之利給民之欲維持調護猶恐有不繼之憂設再任奸儈逞其多財千倉萬箱源源運出而竟不自爲吾民食用計也吾恐米價既有加無已民困亦無日克舒矣竊願有父母斯民之責者及早熟思而審處之 
[本館接奉電音]  
　　昨日午前京師飛電傅來上諭一道敬謹譯登○九月二十日内閣抄奉上諭劉坤一恩壽奏二品頂戴鹽運使銜候選道張丙炎鄉舉重逢請准與宴一摺該員早登科第曾歴清班現在年逾七秩鄉舉重逢洵屬藝林盛事加恩著賞給翰林院侍讀學士銜准其重赴鹿鳴筵宴以惠耆年欽此 
[宮門抄]  
　　九月初九日工部鴻臚寺廂藍旗値日無引見特圖愼謝署工部左持郎恩文煦謝授武備院卿恩沈敦和預備召見德公請假十五日明安遞遺摺工部奏派查收工程派出特圖愼内務府奏派管理處所派出世續增崇召見軍機及沈敦和○初十日内務府國子監八旗兩翼値日無引見定成謝放河南正考官恩恩燾謝授上駟院卿恩世續等謝管理處所恩水師副將謝詩才謝恩廣東叅軍張殿琦謝恩鐵良假滿請安内閣奏請勾到日期奉旨著於九月十六二十三日及十一月初三初七十九日掌儀司奏十五日祭奉先殿奉旨洵貝勒行禮召見軍機○十一日理藩院鑾儀衛光祿寺侍衛處値日無引見山西副將谷國棟謝恩紹昌謝賞侍衛銜　恩松溎因伊子得保奬謝恩善豫等謝調授署缺恩召見軍機○十二日外務部鑲黄旗値日無引見桂伯假滿請安惲毓鼎謝賞一品頂戴恩崑中堂代奏提調官潤昌等得保奬謝恩錫公續假十日王福祥因伊孫鍾秀得保奬謝恩召軍機及景禮 
[俄報之言]  
　　俄國士滑日報云德國水師日漸雄强我俄及英大爲危險以故此後德若製一戰艦則我俄當製兩艦以敵之况英日刻已聨盟是以我俄兵艦之在太平洋者必照目下增五倍方足制勝摧强至地中海俄艦亦宜逐漸添設以保利雲一帶利權似此辦理雖糜巨貲然我俄水師欲與各大國並駕齊驅誠不得不如此也 
[俄添雷艇]  
　　香港循環日報云邇者俄國水師大臣某君飭聖彼得城尼庫奇船塢製造各雷艇刻已大半製成行將派赴東方以厚海軍之力某日有某某等九艘在奇倫士達港中試騐軍裝速率 
[日船告竣]  
　　香港循環日報云英國也羅公司爲日本製造獵水雷船八艘邇已陸續告竣由日本海軍省派人駕駛東回各船皆工料堅固途次雖遇大風浪毫無震動之虞 
 
 

Page 2

 
 
[命婦瞻天]  
　　徐家匯匯報云上月某日皇太后召見駐京各使館命婦計應召入内者共一十五人推美使康夫人日使内田夫人爲領袖自東交民巷至德勝門一路皆有兵丁站隧諸命婦在德勝門外下轎同登御舟以小輪船帶至頣和園就萬壽山麓登岸兩宮既升座諸命婦遵禮覲見皇太后御案上置有紙筆每有所問必握管記之皇上御座在旁皇太后與康夫人談及美國賽會中國開設女學及通州傳教士重設學堂事旁有一宮女傳宣康夫人亦帶有女繙譯既而皇太后謂内田夫人曰中國匪亂時荷蒙貴邦厚意實深感謝隨又回首語康夫人及賜讌畢皇太后復陪諸命婦乘舟赴瀛臺縱觀頣和園風景誠中外一家之盛事也 
[法員入覲]  
　　昨承京師友人函告云本月初十日已正皇太后皇上升仁壽殿准法國署理使臣買斯那帶領水師提督馬立山覲見天顔有喜温慰有加 
[海城剿宼記]  
　　天津大公報云東三省鬍匪杜立山率黨拒捕勢頗猖狂海城縣王大令商諸俄人督率兵士三百名會同駐營口之俄兵一百七十名駐海城之俄兵二百名前往協剿並以王鐵屯練長王攀桂勇敢善戰命作先鋒上月某日陣於二堡迤西三十里之某河畔匪人善用快槍迭斃大令所率勇丁三十餘人攀桂奮力向前被匪彈洞胸而斃大令遂退至王家坨子休息片時旋復躬率俄兵與匪人鬥於沙嶺之北輕身猛進斃匪二十餘名餘黨乃北竄至牧馬塲一帶大令恐有埋伏未敢窮追只留俄兵擇險設營以遏餘匪來路 
[桂撫韻示]  
　　昨有友人由梧州郵寄欽命廣西巡撫部院王芍帥解散匪徒韻示一道列諸報上亦足見大帥之寛嚴互劑保赤心誠也其言曰本院視師軍法極嚴首懲匪類以靖閭閻業札州縣率爾紳民清查保甲聨具結呈編造丁籍註明執業按户抽查毋得飾揑一家爲匪九家首告一家被匪連村集捕不首不捕分别嚴究挾嫌誣指不稍寛宥團中送匪必予優奬一經審實隨時給賞倘敢夥匿同拿懲治聨絡團防禦侮至計及時訓練有警應援統限一月辦理全完並飭防營保護民居分紥要隘遇匪卽誅脅從解散不許牽連絲毫騒擾典刑必先設有踈失嚴懲不貸並勸匪等當爲自計誰無身家各有父母妻子爲戮詎不悲苦大軍進剿螻蟻不如良莠旣分非種必鋤何如棄械各安耕鑿出作入息洵有至樂特此示諭殷殷戒警及回頭各宜猛省如願歸農庶安疆畎欲回籍者准給資遣檄有軍裝照價給銀槪寛旣往予以自新含生負氣都具靈明勿再迷誤各速遵行 
[護理江西巡撫柯大中丞奏仿照泰西銀行章程試辦官銀號併行用官錢票片]  
　　再泰西各國皆有國家銀行公司銀行本國及各口岸遍爲設立以握財貨之樞而利轉輸之用故能重洋萬里呼吸相通大股鉅資咄嗟立辦理財之道莫要於此江西地處腹内市面狹小銀根緊迫臣前在藩司任内籌解償欵每苦周轉無從撫臣李興銳亟擬仿行累札飭議祇以財力不給勢難一蹴而幾擬先開設官銀號試辦一年徐圖推廣當經酌議大略辦法籌備官本銀八十萬兩於省城先設總號并於九江漢口上海鎭江等處分設坐莊略仿銀行及商號成規以期周妥惟是官經商辦流弊最多開辦之初不難於立法而難於得人查有留江補用道王芝祥心細才長精於綜核南昌府知府江毓昌熟諳商務辦事實心擬派爲總辦專辦凡招集股本稽核出納均責成認眞經理而藩司爲之督率會同司道詳經撫臣分别札委據報於光緖二十八年七月十五日開辦所有一切章程聲明另行妥議會詳又江西近年制錢缺乏專恃錢票流通市價則任意低昂股東則居心叵測商民完納官欵又復挑剔多方奸商從中把持官民並受其累亦經臣上年於藩司任内詳明製造官錢票一百萬張每張足錢一千文鈐蓋司印發交牙釐局行用准其完糧納釐民皆稱便爭相購買所易之銀陸續充官銀號資本如有不敷再於司庫各欵内暫行挪借並飭釐局存儲制錢聽民間隨時持票領取俟銀號辦有端緖卽將錢票併歸經理臣仍實力稽查不令稍有虧空冀以通商而不奪商之利以便民而不剝民之財挹彼注兹庶於礦務農工可以次第開辦除詳細章程容俟議定另行咨部立案外所有江西籌撥官本開設銀號並行用官錢票緣由謹會同南洋大臣兩江總督臣劉坤一附片具陳伏乞聖鑒訓示謹奏奉硃批該部知道欽此 
[宮保閱路]  
　　漢口采訪友人云本任湖廣總督調署兩江總督張香濤宮保於本月十七日清晨乘某輪船赴漢皋由大智門外起沿途閱視鐵路火車歴灄口劉家廟盛家磯花園孝感黄陂廣水以達汴之信陽州鐵路漢局總辦鄭蘇龕觀察聞之亟率同所屬各員整肅衣冠竭誠迎迓 
[起節展期]  
　　武昌采訪友人云湖廣總督張香濤宮保自奉調署兩江總督之命原擬本月十六日登程嗣以交代一切千頭萬緖頗極紛仍因展期至二十三日卸篆二十六日秉節啓行 
[遠迎帥節]  
　　金陵訪事友人云護理兩江總督李薌帥前接本任湖廣總督署理兩江總督張香濤宮保來電請飭江寗府轉札上元江甯兩縣主選釋行轅旋擇定鍾山書院屋宇預備一切供張一面派某兵輪船赴鄂恭迎未幾宮保忽又電促前辦江西督銷局務之沈又彦觀察赴鄂日來觀察已東裝啓行矣 
[憲旌抵漢]  
　　漢口采訪友人云卸任四川總督奎樂峯制軍由蜀取道宜昌附快利輪船東下本月十六日午刻安抵漢皋在漢各員暨 
各防營勇丁咸赴江干恭迓 
[閩闈瑣紀]  
　　福州訪事人云閩省每届鄉闈不無弊竇此次攺章伊始腹　空疏之輩犬不藉將伯之呼而闈中巡綽甚嚴若輩竟無所施其伎倆以致頭塲之因曳白而登藍榜者多至四十餘人二塲二十餘人三塲尤多不可以數計眞自取其辱也 
[鷙嶺鐘聲]  
　　杭州訪事友人云新任浙江提督呂道生軍門於本月十一日乘巡洋之便順道抵杭杭州協郭協戎先期乘舟赴石門迎迓及憲節抵埠省中各營兵士咸排隊恭迎十二日軍門登岸乘輿入城暫駐湖南會館隨赴撫轅拜會任中丞并至各司道處投刺○浙江甯紹兩府人之在省垣貿易工作者爲數甚多昔年集資在江干建立公所營造殯房以便客死異鄉者將靈柩暫行寄厝本年夏末秋初兩府人之死亡者不下一二千之譜大半貧不能扶柩回里刻下甯郡公所中約有柩一千具左右紹府公所中亦多至七百餘具經理其事者徧黏招紙催各家屬於本月二十五日以前前往領回否則槪於十月初一日埋諸義塚本科浙省鄉試於本月十三日放榜兩主司定於十五日率同諸新貴在撫署望闕謝恩并領取鹿鳴筵宴十六日官塲假柴木巷某紳家公宴兩主司並傳菊部名優演劇文星酒星輝生四座誠一時盛會也 
 
 

Page 3

 
 
[上海官塲紀事]  
　　浙江補用府王介臣太守江蘇候補縣李海門李耐庵兩明府均於昨日來滬趨詣道轅謁見蘇松太兵備道袁海觀觀察然後至上海縣署拜會縣主汪瑤庭大令○本城巡防北局委員黄子欣二尹高昌廟巡防局委員馬午橋叅軍同於昨日乘輿詣上海縣署謁見汪瑤庭大令面述要公 
[局批照錄]  
　　日前牙户劉永昌投淞滬釐捐總局具禀兹奉督辦朱詵伯觀察批示云前據該牙户來局禀控卽經確查顧阿華父子果係白拉抽用卽行提案押追歴年私用充公限將倪泰豐廢帖繳銷押捐部帖在案迄已數月未據查復兹據禀前情仰南匯縣遵照先今批示赶速提案究追私用充公押令捐帖執充並將倪泰豐廢帖勒令繳銷俾安生業毋任隱朦久訟切切此批○窑户朱兆炳亦投局具禀昨日朱觀察亦批示云所請加成並酌收船捐扣繳一月捐欵各情是否可行仰貨捐局查議復奪 
[西儒講說]  
　　美國舉人李佳白先生每禮拜四在格致書院用京語講說各國政治學術本館已紀其事於前日報端本禮拜四卽九月二十二日晚八點鐘時先生仍至院講說其所讑係英美兩國政治之異同欲聆高論者務須先時入座緣上次講說時人多如鯽致後來者幾於無地可容也 
[倒帳述聞]  
　　昨報曾紀前昨兩日滬市喧傳某鉅商所開字號忽然倒閉約欠外洋某某諸銀行二百數十萬金云云兹悉某鉅商産自甬東實姓周牌號興泰夙以長袖善舞著近忽虧欠甚鉅以致呼應不靈或曰其人物産尙復不少故已有人設法扶持若何細情姑待明續錄又聞大連灣有山東人張得路者夙精俄語承攬鐵路工程近忽虧倒七十餘萬金乘間逃往俄國猶幸滬上無銀行以及票號錢莊往來無多不致大受其累 
[上海縣署瑣案]  
　　陳和福控高壽隆行凶一案前晚縣主汪瑤庭大令升堂研訊二十七鋪地甲陶陞禀稱陳高兩人於六月某日互相爭毆小的實不知因何事故陳供稱小的與高隣居今春高向小的借取洋銀不遂所求以致懷恨六月某日在途相遇卽被辱駡繼復兄毆求恩究辦高供稱小的前曾糾合一會陳和福之主人欲登一股被陳阻止後其主知照小的如日後陳來冐取銀錢斷不可付小的允之陳因而挾恨六月二十七日與陳途遇突被毆撃致失去布衫一件袋内有當票洋銀等物求卽究追大令訊得兩造均非安分之徒判各掌頰一十下交地中管束如再滋閙解案究懲○法界公廨讞員孫建臣大令移送竊犯王阿寶孫阿林兩名至縣前晚大令升堂研訊王供稱小的向爲玉器生理目今失業無聊不得已而出此下策求恩寛宥孫供稱小的向作小工自知犯法尙乞施恩大令判各責二百板發攺過所收押五月○前者朱王氏朱朱氏因爭家産投英美租界公堂互控兹又投縣控陳前晚大令研訊之下馬阿華供稱小的與朱王氏係親戚爭産一事迭經親族解勸均不允從朱朱氏供稱丈夫陸茂堂入贅小婦人家攺從朱姓父親遺下新老兩宅住房小婦人向住老宅今被寡嫂賣去得洋銀九千元小婦人向索剖分寡嫂浼圖董陸正甫地保黄士泉理勸許給一千元後又悔頼是以控求公斷朱王氏供丈夫逝世已一十年翁姑亡後遺下房屋向由小婦人執管翁姑在日欠債甚巨今將老宅賣得洋銀四千元除還各債外衹餘三百元曾給朱朱氏三百五十元嗣被纒優不休故在公堂備案今朱朱氏聽人唆使赴案妄控求賜鑒原大令謂朱朱氏曰爾前已得過地價洋銀况係已嫁之女烏得爭奪母屬産業隨叱之使退 
[馬路工程局紀事]  
　　英商老公茂紡紗廠執事洋人享達生投英美租界公堂控王文毓吞没銀兩避匿無錫等情代理讞員魏蒓塢大令關提訊究供出同黨蕭邦懷家居南市因於昨日飭差赴馬路工程局禀請派捕恊提總辦翁子文太守允之當卽派出局差前往提回以便歸案訊辦 
[南市捕房紀事]  
　　日前山東船户寳順之妻夏氏在指南白玉樓啜茗同帮人石銀全與之戱謔氏怒向之作申申之詈並舉掌批其頰石心不甘服率同黨羽將林寶順曳至指南白玉樓紛紛滋閙茶博士恐釀禍事投報捕房捕頭遣巡捕往拘一千人押候解送馬路工程局禀請總辦翁子文太守訊究○偷兒沈阿寶潛至某糖果店行竊橄攬一簍携至馬路中被巡街捕拘入捕房捕頭令押候解送工程局禀請翁太守訊究○前晚擔糞夫張貴全違章擔糞經巡街捕拘至捕房捕頭令罰洋銀一元以示之儆 
[驗棉局紀事]  
　　前日鄉人王瑞堂裝駕舟棉花若干包來滬正欲投行求售突被騐棉花局巡丁查出濕花數包因卽拘送至局局員何吉生明府研訊之下判責一百五十板枷號七天 
[英美租界公堂會訊案]  
　　英商摹素投本管總領事署控華商廣利錩廣義興兩號及張分甫談毓秀何養源違背合請爲提究等情經英總領事照會英美租界公廨分别傳到訂於前日午後由代理讞員魏蒓塢大令會同英繙譯官迪比南君研訊摹素延律師侯魯公談毓秀延律師凱弟士何張及廣義興延律師哈華託廣利錩延律師博易主控先由凱律師聲稱查原告禀控之人並非廣利錩主其另控之談彩生業已病故所販猪油旣稱售入意國何以並無字號况第九條所控情節不甚明白請示大令與迪君許之旣而侯律師稱摹素與廣利錩廣義興兩號主談毓秀談同興張分甫何養源均有往來且何另在摹素所開行中當買辦上年西歴六月行主與談何繕立合同販運猪油至意國費去資本甚多當裝箱起運時談等在據上簽字註明潔白上等猪油不料油到意國在尼步地方開騐竟與原様不符其中攙各假油有四百餘箱之多當時曾付廣利　等洋銀一萬餘元油裝白鐵箱外套木盒先將匯運單寄往意國允俟收到後照付價銀迨後騐有作僞情弊致應匯之銀指不匯付無奈將攙雜僞物之油收回計用去銀一萬七千餘兩摹素因辦此貨賠出洋銀六千餘元當寄去時不知有此意外之事故用本行牌號今以作僞之故貼去寄費四千餘兩且嗣後此項牌號不能再用須另立新牌應費銀四千餘兩加以電信往返費去一百六十餘兩匯票費去二百五十餘兩開銷各項零用五百餘兩如果能辦頂上之貨每年約可赢銀二萬四千餘兩今以伊等舞弊致倫敦香港等處行名因之而壞若果另立新牌連虧耗之價約需銀一萬七千一百二十餘兩况意商見油不佳另向他人購取亦虧耗銀六千兩之譜所延律師費用等銀尙未結算皆由談等違背合同所致以上各項銀兩應令逐一認債况摹素與意商訂立合同指明購辦頂上猪油以一年爲限種種虧折應請照追博律師稱摹素與意商所訂合同雖係意文殊難憑信侯律師爭辯良久摹素稱商人與廣利錩廣義興往來尃辦猪油寄往香港意國等處查兩號主談同興與談竹生係昆季行張分甫係廣義興股東何養源當買辦均有合同字據爲憑請堂上核奪時日已西沈大令與迪君會商之下著將談毓秀張分甫何養源押候覓殷實人具呈保單保出仍候將摹素與意商所立合同寄往意國請駐紥彼處之英領事傳詢意商曾否簽字俟得回音然後訂期復訊 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
　　禮拜四拍賣 
　　茲於廿二日下午二句半鐘在本行拍賣各種外國香皂毛巾五彩爽邊紗巾八寸十寸十二寸魚尾鐘念打花旗香餅數十箱紅酒白藍地皮酒脚踏車鳥槍外國猪油金銀時表火爐窻簾外國褲紙烟什物不計　隆大洋行啓 
　　禮拜四拍賣　　 
　　本行每逢禮拜四准十點鐘不限價拍賣羽毛　嘰小呢羽綾羽綢市布原布洋標細布細斜粗布漂布及花旗粗布斜紋等貨皆列明拍賣部内屆時請到本行面拍可也元芳洋行啓　　禮拜四拍賣 
　　准於廿二日十句半鐘在洋涇浜萬興祥號拍賣底貨廚窗絲絨椅子式大廚梳粧檯寫字檯書廚銀箱鐵床花瓶箱物不計此佈瑞昌洋行啓 
　　禮拜四拍賣 
　　准於二十二日十二點鐘在南京路馬頭拍賣白相船一隻　狗三只屆時在該處面拍可也瑞和洋行啓 
　　禮拜五拍賣 
　　准於本月廿三二點半鐘在公和祥棧房拍賣三角鐵尖口鐵約一千六百担火石肥皂洋燭鐵條鐵板及雜貨等物屆時請駕臨面拍特此佈告　　壳件洋行 
　　江海關啓 
　　本關現有充公之食米土酒並洋雜等貨訂於本月二十三日下午兩點鐘在本關棧房拍賣　　車床天平頭髮 
　　今有英國六尺車床一部花旗大天平一只頭髮十餘担出售欲購者至四馬路巡捕房西首五十號新昌洋貨號　　ＳＥＮＩＣＩＤＥＭ　Ｓ·ＮＩＡＬＲＥＢＭＡＨＣ 
　　曾伯亷各藥料 
　　醫生云小孩咳嗽夜晚更甚及哮喘之症痰在喉間不能咯出卽用曾伯亷所製之咳嗽藥服之病卽可鬆動咳嗽漸止痰亦易吐曾伯亷所製咳嗽藥治咳有效决無危險之事　　發痧一症須立時醫治不可稍緩爲此家中應儲曾伯亷痧藥此藥可隨便用之其中並無毒物無論小孩成人用以治痧别無他患　 
　　曾伯亷所製止痛油爲至妙之劑無論人身因何疼痛敷之立刻可止頸子生硬風涇疼痛筋絡疼痛骨節不和諸病因曾伯亷所製止痛藥油敷之眞絕好方法分寄各藥鋪出售每小瓶洋五角大瓶洋一元丁上海新晉隆洋行總經理 
　　香港太古糖局 
　　車糖出售 
　　本行由港自運BA唛五温B唛四温半OW唛四温二五　唛四温　唛三温七五H唛三温車糖出售如　貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白 
　　禮拜五拍賣 
　　准於廿三日十句鐘在本行拍賣烟葉數十包鉛筆數十打象皮墨水筆各色　結抽口鏡子翡翠石玉石小鐘十餘打外國木器鐵床雜物不計其數此佈瑞昌洋行啓 
　　禮拜六拍賣 
　　啓者禮拜六卽廿四日十點鐘在本棧不限價拍賣各色海馬牛牌獅牌龍牌三皮八福等呢各色斜紋呢各種洋紅標各色加官羽毛等貨此佈　義記洋行啓 
　　禮拜六拍賣 
　　准於二十四日十二點鐘在南京路馬頭拍賣白相船一隻屆時在該處面拍可也瑞和洋行啓 
　　遺失匯票 
　　通恆大匯申萬昌福號九月廿五期票三百元六百四十七號廿六期票二百元六百四十八號廿七期票三百元六百四十九號廿八期票二百元六百五十號又同大匯萬昌福申義善源莊九月廿期票六百五十五號洋八百元被中途遺失已向該號止根倘有各寳號切勿收用以作廢紙特此聲明　　福興潤信局具 
　　遺失支票 
　　今遺失支啓源莊第十七號本月廿五期九八元一千四百七十六兩九錢一分又支第十九號同期九八元七百六十七兩四錢六分八此兩票已向該莊說明均作廢紙無用望　各寳莊號切勿收用特此佈聞　興泰號啓　　盤受訖豐成絲廠聲明 
　　新閘鴻慶里乾豐成絲廠向係陸純伯之業今經中盤與源昌公司祝蘭舫執掌立有議據爲憑所有價銀當立契日一幷付訖此後廠中機器鍋爐引擎烟囱及絲車等連帳房棧房車間絲間一切動用生財槪與前廠主陸純伯不涉倘在九月以前有與乾豐成往來帳目槪歸陸純伯淸理與祝蘭舫亦無干涉特此聲明伏乞公鑒源昌祝蘭舫具 
　　哈味洋行遷移 
　　啓者本行茲因翻造房屋今已遷移至五馬路南順泰對門第十四號門牌内交易凡　光顧者請移玉趾恐未週知特此佈聞老哈味洋行啓　 
　　失票 
　　今遺失厚大莊本月廿二期第二萬二千號八十四號規元二百六十五兩五錢望各寳號切勿收用已向該莊說明作廢此佈瑞隆啓 
　　聲明 
　　關報品仙園主吳獻廷所登一節均屬虚言盖吳獻廷所欠公記手巾押櫃洋五百元又借洋四百元均有親筆憑據在公記處不難取閱何得云外無手據妄登報端用特聲明　　遺失票莊 
　　今遺失鈞康莊票一紙第二萬三千二百廿三號本月廿九期計九八元一千九百兩又一帋第八號元三百兩已向該莊說明作廢望各寳莊號切勿收用恐未週知特此登報聲明瑞嘉馮什記啓 
　　盤作聲明 
　　浦東六家渡福記酒作各東不欲開張愿將福記酒作牙帖房屋缸壜錫器生財什物一應盤與茂記爲業所有福記往來向前東理値與茂記無涉恐未週知特此告白 
　　浙江大票二彩聲明 
　　浙江大票開辦以來通銷各埠遂月開出大彩皆鑿鑿可據而本月朔開第八會二彩又由本行門莊售出得主台銜列下　南市順元莊陸君得五條副中營劉少溪翁一條小東門王祥興彭正柏翁一條泰源棧楊元祥翁一條泰山堂陳君一條崇明普鎭費榮成翁一條共合得洋三千元現售第九會票全張五元並售湖北江南北洋等票無不此衆從亷以廣招徠　諸君欲奪錦標請速賜購爲盼函購原班回件申南會館碼頭萬倍利行啓 
　　金山鮮苹菓 
　　本號自運外國銅鐵鎖鉸漆油木匠器具並有新到美國鮮苹菓批發零拆均可尙祈　賜顧棋盤街北首永生利啓　　出賣 
　　今有頂上各種中國東洋古錢古器出售合意者請至本行面觀可也此佈魯意師摩啓 
　　尋物 
　　昨日途中遺失潯陽官銀號錢票樣底板二張如有人拾得請送到西棋盤街新泰和館隔壁當酬洋三元景慶益石印局白 
　　痴癲第一 
　　室人痴癲四年醫藥莫效月前幸閱貴報得悉申江鐵路天后宮東首粤省保壽堂大藥房秘傳癩狂定心至寳丹異常立騐卽奉上英洋五元托全盛局寄購貴藥房寳丹五粒卽日依法開服一粒其病日覺减輕再寄服五粒其病痊好眞世上痴癲第一名不虚傳喜錄報謝江寗城經芳書屋主人啓 
　　段大房眼科局開設法大馬路二十餘年前年移四馬路今遷北泥城橋西堍新造石庫門永吉里内恐病家不知特此佈聞周志仁啓 
　　招尋色老夫 
　　茲者本行欲用色老夫一位須要熟悉洋廣什貨幷猪羊毛等能就此職者祈請卽臨小行面議可也庚興洋行 
　　上海華章造紙公司啓 
　　本公司現欲廣收破布價値每百斤洋二元四角如貴客有貨不拘多少請裝至浦東本公司過磅後卽付現銀此白　　京都天寳齋 
　　秘方哮喘氣急化痰止咳靈丹 
　　哮喘一症其名有五曰痰哮風哮冷哮水哮鹹哮名雖異究其原皆由頑痰壅塞肺氣鬱結致時而氣喘時而痰壅或感外邪失於表散邪伏於肺淹壅歲月特發時止甚則食不得下體不得伸晝夜不寗苦楚萬分臨咳虚汗或致失音本齋秘製是藥專能豁痰理氣順肺寛胸痰去氣順呼吸自靈其哮喘自平矣此方獨出心裁靈騐異常萬不爽一服之無不應手而愈誠普天第一靈丹也每盒價洋一元每料五元抑或遠年老症一料足可除根白毛花橘紅每對五角化痰丸每瓶兩角上海二馬路鼎新里石庫門内便是　　上洋彭誠濟堂 
　　遷居新屋 
　　本堂向來開設老巡捕房對門今遷移二馬路中市禮拜堂西首十六號門牌照常交易創製極眞戒烟參片久已名馳天下立命參片每洋十五塊定心參片每洋念五塊安神藥片每洋三十塊參茸定神戒烟丸每瓶洋五角戒烟呬噶草每洋五十包○仕商賜顧者請認明本堂招牌庶不致　 
　　預告 
　　啓者小號向做五金及洋線袋等素承各行信實定眞素有成票盖印爲憑近有無恥之徒假冐本號招牌在外定貨爲此聲名望勿愛欺以後定貨須將成單送至本號盖印以腰圓藍印爲憑倘無此印不作爲准與小號無涉特此預布裕茂和白 
　　招尋失油 
　　茲於十六晚在浦東鴻源紗廠碼頭被潮失事打返駁船一只内裝機器油五十七桶刻下尙少六桶無著望各碼頭各寳號切勿收買爲要倘有所得者祈卽送至上海水巡捕船收下是有重謝决不食言倘藏而不報一經查出定當究辦此白光裕洋行啓 
　　寗波王文正浙江票 
　　頭彩售出 
　　浙江票第八會一萬二千零廿三號並上下附彩甬江太極圖售出立昌書局 
 
 

Page 8

 
 
   
 
 

Page 9

 
 
[英美租界公堂瑣案]  
　　包探金立生張寳成解陸根濤金逹山到案禀稱陸在鉅昌絲行當車夫前日乘間行竊白絲二十三斤分兩次售與鼎昌絲行周玉林得洋銀四十八元既而行中出店人錢土金失去洋銀一百六十八元并衣服若干件報由小的拘獲　悉曾與細崽金蓮山同謀因此一併解請訊究陸供小的與金同竊自知不合尙乞施恩金供小的每日營生夜則回家佳宿斷無同竊情事驀被誣指叩求明察鉅昌買辦徐新甫投案訴稱蓮山服役年餘從無過失錢供小的前日失去洋銀衣服請卽究追代理讞員魏蒓塢大令商之英總領事署繙譯官呆君判責陸五百板枷號一月押捕房一年金押一禮拜候查明有無實據再行核奪周罰洋銀四百元以儆○包探陳金標解王阿金到案禀稱此人前曾犯竊兩次逐出租界今又行竊朱竹卿家衣物故由小的拘請究辦大令判責五百板枷號三月期滿押捕房五年○包探張天林解黄于炎卽黄芝賢到案禀稱黄行竊李錫奎家首飾衣服報經小的拘獲解奉大老爺訊供諭候傅到伊弟再訊兹經小的往傅伊弟以兄長犯此不端之事顔面兹關丕肯投案請爲核示大令判責黄三百板押捕房四月某押店夥汪大全當包探查吊贓物時不卽交出著枷號一月以示薄懲○包探石金榮解朱義寳到案禀稱此人行竊張阿保家衣物請卽究追大令判責三百板枷號兩月○包探方長華解王阿田到案禀稱此人行竊復昌恒等七家衣物報由小的緝獲連贓解請訊核大令判責五百板枷號四月期滿遞解回籍○包探陳雲香解成衣匠彭順思到案禀稱此人將公餘倩囑製之衣服私行付押向索避匿報由小的送案請究大令判責五百板遞解湖北原籍○包探李星福解陳阿根　阿有張阿普陳順友到案禀稱陳等至萃隆一大各衣莊佯爲購衣乘間竊取綢縐衣料報由小的拘獲在陳箱内搜出洋銀一百十餘元今特送請究辦大令判各責五百板枷號兩月期滿分别遞解廣東原籍起案洋銀除償質本九十四元三角外其餘一併充公 
[法租界捕房瑣案]  
　　本年六月某日法商伊麽田扭控細崽潘丫頭私收客帳洋銀一百四十餘元並疑去年行中所失洋銀一千餘元係潘所竊經前讞員杜枝園大令訊供押追案縣迄今尙未了結昨日新任讞員孫建臣大令提案復訊潘供小的全頼服役餬口家中並無産業安能措繳如許洋銀求恩交保出外俟覓得生意每月拔遷明府謂爾須自向主人懇求如能允從本委方可照准○李阿大陶阿春行竊英界宏昌洋貨店中洋線數十匣匿蹟法租界中報經包深緝獲入贓解請大令訊供飭各責一百板移送英美租界公廨昨日英界捕頭派中西包探投案請將人贓一併帶回大令准之○俞少來前因收買某賊所竊之樟腦控經前讞員杜枝園大令訊明飭賠銀一百八十兩再罰洋銀五十元迄今分文不繳嗣經孫大令再三酌减飭賠洋銀八十元連罰欵繳案俞仍置若罔聞昨日大令提案復訊喝令重笞俞哀啼求免願卽遵繳大令著仍還押所速將洋銀如數繳案如再遲延定予嚴比○偷兒王阿章楊六行竊檀香棉花等物經包探解請大令訊供著各責二百板釋之使出免予嚴追 
[美租界捕房紀事]  
　　昨日積竊李桂卿陳金爾混入外虹口公和祥碼頭所泊某輪船上竊取某客所佩銀質對時表及衣服若干件携至某押店質錢適爲包探錢榮堂所見連贓帶入捕房捕頭令押候轉解公堂禀請代理讞員魏蒓塢大令訊辦○前日傍晚時粤妓某氏因被鴇兒凌虐不堪奔至斐倫路浦濵聳身躍入水内適爲某號華捕所見設法救起送入捕房捕頭令轉送公堂禀請妥爲安插○昨晨東洋車夫劉阿松飛駛至北河南路偶不留神將某姓東洋車輪軸撞損適爲某號巡街捕所見拘入捕房捕頭令劉酌償洋銀若干爲修理費從寛釋出不復深求○昨晨妙手空空兒楊錦堂混入狄思威路一百四十二號門牌某姓家竊取衣被後經包探沈阿岳查獲連贓帶入捕房捕頭令押候解送公堂禀請懲辦 
[蘇省官報]  
　　九月初九日直隸州德堪禀辭赴錫金江靖抽查保甲差通判王常珍禀辭赴甯知縣李輔頭由上海縣茶北卡差次來汪嗚風禀知赴十里亭稽查火藥新厙本日卽回巡檢金道臨禀知初四川問訃丁祖母承重憂初十日知府湯在　由　回署金匱縣張專丁來省禀知交代　初限内算結閶　門外總巡知縣趙夢奏禀謝奉飭留辦常昭海日厘局知縣張學鴻專丁來省禀謝半年期滿比較盈收奉飭照章留辦知縣陳作銓禀知赴甯縣丞汪嗚謙　知奉上海道懸委梅家街欽道查保甲差魯寳清禀銷解首級赴溧陽回五品藍翖指分江蘇分缺先補用縣丞黄樸浙江人禀知奉撫憲驗看到省巡檢鈕存忠禀謝飭知奉節核　注册　遇缺先巡檢補用十一日候補道慶錫庚安徽人由寗來松增辭行回寗知府胡玉瀛禀知奉委赴上海浙江裝訂方略差知縣陳香祖禀辭赴崇海抽查保甲差並催捉贓局經費差鄭兆雷禀銷文闈差許文濬程鵬汪受榖均禀知奉藩憲傳閱課巻黄煊禀辭回寗直用判丁樹曾禀銷守提金青太嘉房捐差盤胥厘卡委員道庫大使楊廷魁禀謝本飭酌委署事一次記大功二次常功三次又奉飭四季連盈記大功一次巡檢黄晸隆禀辭赴寗管帶撫標　划營叅將徐錦堂禀知赴蘇屬各縣巡緝十二日知府宋學周禀知赴寗回長洲縣蘇吳縣田均禀知赴白龍廟秋祭新選金山縣蔣清瑞由甯回禀銷文闈隬封差知縣汪受榖禀知今日仍在藩署閱巻守備丁魁榜禀謝委署誠守左軍守備事十三日首府向禀知奉撫憲派赴江甯公幹卽辭指分江蘇試用知府趙曾翥安徽人由京引見領照來省禀到元和縣金禀知　和縣任内交代算結知縣米仁粟禀縣赴高寳興東抽查保甲並提讞局經費差恩厚由車坊釐局專丁來省禀謝飭知四季連盈記大功一次詹樹梅禀知由甯來典史梁伯怡禀並奉委調辦婁門水關差張廷墀禀謝奉委婁門旱關差前署兩江中軍副將統領新兵等營趙雲龍由甯來十四日知府莫枚禀知出巡各卡回長洲縣蘇吳田昨日禀知由白龍廟秋祭回 
[邗江官報]  
　　八月二十五日分發大使程鹺尹榮齡安徽人分發巡檢朱鹺尉恩源浙江人均禀到二十六日徐鹺尹讓立委二橋緝私毛分轉昌駿辭赴十二圩公幹許鹺尹善登辭赴四捕分發運判孫分轉多灝安徽人經歴朱鹺尹景繩浙江人均禀到二十七日泰圑黎分轉到掦二十八日分發大使張鹺尹成銓湖北人禀到二十九日丁分轉乃鎔由高寳差次來凌鹺尹沆委通屬聽差虎皮營管帶李副戎到掦袁鹺尹鎭湘委瓜洲大口緝私凌鹺尹沆委調辦李家橋卡江蘇巡檢姚少尉愼修公幹到掦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
