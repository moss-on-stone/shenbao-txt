# 1917 - 207 - 4915973

 

Page 1

 
 
   
 
 

Page 2

 
 
時評 
[事前事後（冷）]  
　　近時執國政者對於國家之大事即有危害事前每事縱容事後乃行倒拔無論其結果成功與否即曰成功而其妄費心力亦可惜矣 
　　試以歷來之事言之督軍團之創禍也復辟案之遺害也以及川中之戰亂徐州之兵匪也無一不如是也其爲精力心思所不及顧歟抑有意造成此危難然後再平之以顯其權力與才能歟無論何者然均非所以保民衛國之道也嗚呼 
[命令]  
　　八月一日大總統令　蒙藏院副總裁熙彥著卽免職此令 
　　又令　任命治格爲蒙藏院副總裁此令 
　　又令　任命唐瑞銅署吉林財政廳廳長此令 
　　又令　財政總長梁啓超呈署黑龍江財政廳廳長魁陞應請免職魁陞准免署職此令 
　　又令　任命王丕煦爲黑龍江財政廳廳長此令 
　　又令　　軍總長劉冠雄呈司長王會同另有差委應請免職王會同准免本職此令 
　　又令　任命林葆綸爲海軍部司長此令 
　　又令　陸軍總長段祺瑞呈請任命安毓清爲浙江督軍公署副官長應照准此令 
[專電]  
　　北京電　今日下午臨時閣議畢齊赴公府以宣戰案開聯席會議馮已同意兩三日内即發表（二日下午七鐘） 
　　北京電　今日閣員將同謁馮密議急要問題聞參院蘇督等問題均將發表馮又有電請各省勸黎復職惟馮已决代理以待國會解决（二日下午四鐘） 
　　北京電　國際政務評議會改參戰事務委員會以國務員爲主前次聘任各員均參加（二日下午四鐘） 
　　北京電　據報川省黔籍長官如高等檢廳長參謀長道尹等一概被殺在京黔人非常憤慨已屢請梁湯在段總理前力主正論（二日下午五鐘） 
　　北京電　梁湯等在閣議力主征討劉存厚范汪亦贊同惟曹汝霖尙欲爲劉辯護聞段意已决定如果戴死則必討劉俟得周道剛覆電即發表（一日下午五鐘） 
　　北京電　日法得川領事報告但言戴左臂受傷法領署被燬戴出城後劉軍始入戴似未死政府懲劉輕重以戴生死爲標準（二日下午四鐘） 
　　北京電　昨又急電川督查戴戡下落如不死令討劉（一日下午二鐘） 
　　北京電　川事已密派蔣百里就近澈查現又加派吴光新查辦（二日下午三鐘） 
　　北京電　王丕煥已逃陳光遠即帶兵赴綏（一日下午二鐘） 
　　北京電　交通銀行向日本借二千萬元以國庫證劵爲擔保正在進行確係事實（一日下午五鐘） 
　　北京電　財政次長金還曾與銀團爲非公式之借欵談話聞總額爲一萬萬先付二千萬財團言如用途不以之直接壓迫反對黨抵押利息均依彼方要求則可正式開議（一日下午五鐘） 
　　北京電　中國銀行向中法銀行借五百萬爲兌現準備金（一日下午五鐘） 
　　北京電　財次長兼鹽署長擬張嘉森（一日下午八鐘） 
　　北京電　研究派已形破裂交通系已開始攻擊進步系（一日下午八鐘） 
　　北京電　妄用國欵懲戒例將發表百元免職罰金百元上者以贓論罪（一日下午二鐘） 
　　北京電　臨時參議院限一箇月召集（二日下午三鐘） 
　　北京電　對德宣戰案明日閣議討論要點（一）無條件宣戰（二）不加入某戰團及經濟同盟僅爲對德宣戰（三）對奥與對德同（四）力弭日美兩國之猜疑（五）以命令發表（六）不俟召集國會留待追認當可决定（二日下午四鐘） 
　　北京電　宣戰案决提出於星期五之國務會議據外交界消息爲無條件的宣戰惟國會通過問題正在研究（一日下午五鐘） 
　　北京電　馮因黎堅不復職已於昨晚通電各省依據約法仍代行職權（二日下午三鐘） 
　　北京電　馮以黎不允復任乃允暫代（二日下午三鐘） 
　　北京電　今晨馮再向黎勸駕黎云母固讓不必用代理名詞速請正式繼任聞通電將照發（二日下午三鐘） 
　　北京電　馮到即謁黎於東廠胡同黎稱病不復識語甚堅决（一日下午六鐘） 
　　北京電　昨晚馮電過津不留今午准到段推梁湯代表國務院赴津又派曾毓雋張紹曾葉恭綽隨往歡迎馮到後先勸黎復職再正式繼任（一日下午二鐘） 
　　北京電　府秘長定張一塵侍從官長仍蔭昌馮固留王士珍王堅辭府官制仍舊軍事幕僚處主恢復（二日下午三鐘） 
　 
 
 

Page 3

 
 
　　北京電　黎今晨自醫院回宅待馮下午二時馮往黎宅談一小時馮言不得已暫代請速復職黎答已屢聲明决不復職馮又言公未復職惟暫代行黎答不必代行即請就職三時别黎於五時復回法醫院不日赴津（一日下午九鐘） 
　　北京電　馮今午一點到接見特簡文武官并外賓後出站乘大禮車赴東廠黎宅請復職黎堅辭至淚下談畢出進天安門入公府大禮堂受覲賀留國務員晚餐此來僅帶警衛軍四營分兩隊前隊早車到後隊隨車至均紥府内余由府歸見運輜重甚多沿途軍警分十六起護衛清道一小時歡迎達三千人（一日下午八鐘） 
　　北京電　馮意從譚督主張在漢開一和平會調停南北擬設之軍事會議即由京移漢討論善後多數取决（一日下午八鐘） 
　　北京電　蒙院正裁擬阿穆爾靈圭（一日下午二鐘） 
　　北京電　吉長鐵道合同不日將與日人交換（一日下午二鐘） 
　　北京電　徐世昌挈眷來京與馮商存清問題（二日下午三鐘） 
　　北京電　崇文門監督馮意屬禁衛軍張某（二日下午三鐘） 
[外電]  
　　北京電　總理昨發表宣言表示政府維持共和與民意機關之意蓋欲歐美諸國聞之庶不爲民黨宣言中指斥近日武人違叛民國破壞自治等語所動也政府向各省徵集意見以察召集臨時參議院重制憲法之計畫是否可行今已有數省覆電贊成餘省大約亦無異言惟此種同意之覆電皆督軍所發若省議會則尙未暇議及此問題也聞内閣中一小部份主張召集依據臨時約法而選出之新國會馮國璋殆亦有此主張總理之宣言就其擔保不背自治主義之語而言固可滿意第在其實施之手續未經披露以前南方反對之聲調未必遽息馮國璋今午十二時半到京總理往豐台迎迓迨車抵前門車站後馮段同乘紅色汽車緩緩駛行沿途兵士致敬馮段一一答禮外人亦有往觀者馮先往見黎總統黎暫離法人醫院以便接見嗣後馮遂赴總統府聞馮之衛隊五百人今晨入京又有衛兵百人隨車而來前門車站及總統府門首裝飾甚爲華麗一切佈置不減於袁世凱出殯之熱鬧（一日） 
　　自流井電　此間大勢極嚴重爲前所未有嘉定叙府瀘州之外郊悉被水冲毁淹斃數千人船隻盡爲軍隊留用人民因以無從逃生川軍刻向此處進行惟自流井現尙安靜（三十日） 
以上字林報 
　　北京電　聞曹汝霖現與日本商訂借欵銀千萬兩以供交通銀行兌現之用蓋曹爲該行總裁也聞以國庫劵爲抵押品又聞日本現圖得該行與京張鐵路之管理權並擬將該路展至綏遠俄國或將提出抗議京人士現甚注意此事（一日）大陸報 
　　北京電　馮代總統於今日下午十二時四十五分鐘到京前門車站政界人物歡迎者甚衆且有軍隊嚴加防衛月台上有憲兵雙行站隊示敬並有軍樂數班車站外有紅色馬車並侍衛等候伺但馮代總統仍乘摩托車至府稅駕後擬先謁見黎總統黎將由法醫院回府蓋馮於數日前曾發通電謂擬入京親勸黎總統復任也 
（一日） 
　　廣州電　國民黨領袖已得西南諸省之同意刻籌議南方軍政府之人物俟國會開議時即須交會通過舊國會議員逐日有抵粤者張繼已到朱省長决計不承認北京所發粤桂省長對調之命令謂段政府違法無效且粤省現爲自治省長不受段政府之節制南方領袖宣稱段政府與外人締結之借欵國會不能承認今已警告外人資本家路透訪員往晤孫中山孫謂南北分裂實爲可痛召集國會乃統一南北之要着以國會代表全國可規定法律能創立政府如黎元洪辭職且可選舉新總統也孫仍信可設法救出黎元洪目下陸榮廷陳炳焜日與國民黨領袖會商陸陳否認反對孫中山計畫之說不過陸陳常有建議面孫中山亦擇善而從耳（一日） 
以上路透電 
　　北京電　昨日午後三時馮接見文武大員後與段祺瑞劉冠雄會議（二日） 
　　北京電　馮代總統將任張一麐爲公府秘書長蔭昌爲副官（二日） 
　　北京電　據華字報云北京政府佈告内政外交方針之命令不久卽將發表（二日） 
　　漢口電　豫省北境與直隸西南大水暴發京漢火車被阻路線在新鄕縣與正定府之間已被冲毁約長三百五十基羅邁當（每一基羅邁當即一千邁當約合一英里之八分之五）潰堤者百餘處道路半被冲毁橋梁多已傾陷水勢甚急生命損失當屬不少恐水災將延至黄河流域（一日） 
以上德文電 
　　北京電　馮國璋入京後即往謁黎元洪勸告復職歷三十分黎氏斷乎拒絶馮氏歸府於段總理以下國務員及他文武各官接見之際卽將此意通告又黎氏於馮辭出之後即入法蘭西醫院（二日） 
　　北京電　第二次借欵成立之期係在六月十八日期滿後可議更展期一年惟銀行團要求中國承認德國退去銀行團即以比國資本團加入銀行團體目下正由四國銀團之間在東京協議據聞由比國方面之現狀推測非歐洲戰爭終局之後不便加入云（二日） 
　　北京電　改訂吉長鐵道契約之件懸案已久昨日曾經國務會議討議據通國務院方面消息者言此問題擬俟近將召集之臨時參議院開會時交議（二日） 
　　北京電　馮國璋氏昨夜以長文電報分致各省通告黎黄陂不允復職因據約法代行總統之職（二日） 
　　北京電　馮國璋氏稱病以避一般之晉謁者（二日） 
　　北京電　本日國務院開臨時會議聞專協議發表馮氏代行總統之文件（二日） 
　　漢口電　岳州駐屯軍司令官吴光新本擬率其部下前赴四川茲因湖南形勢頗危險遂又中止仍駐岳州防備湖南（二日） 
　　漢口電　現有湖南督軍譚延闓免職以上海護軍使盧永祥繼其後任所遺上海護軍使任命第八師長李長泰之說（二日） 
以上東方通信社電 
[戰電]  
　　倫敦電　海格將軍報稱英軍入夜戰於伊泊爾至柯米萊運河南面以固所佔之新陣線敵軍回攻拉巴塞村伊泊爾至柯米萊運河北面伊泊爾至羅萊爾鐵路附近英軍之新陣地均遭挫衂昨日下午起大雨如注現仍未止殊不利於戰事（一日） 
　　俄京電　克倫斯基氏已由前敵回京里伐爾水兵三百人組成敢死隊近奉命破敵軍戰濠線兩道該隊竟破至四道旋因兵力不足派人求援俄兵置之不顧且向轟擊該隊爲兩面砲火所逼固即退走僅餘五十人未傷逃出軍官五員寗自殺而不願逃（三十一日） 
　　倫敦電　海軍部宣　上星期内抵　之船共二千七百四十七艘離英之船共二千七百七十六艘被沉之船計載重逾千六百嚬者十八艘不足千六百　者三艘被攻而得脫險之船共九艘（一日） 
　　倫敦電　泰晤士報謂漢特森氏之赴巴黎已引起工黨風湖聞戰爭内閣各員昨通告漢氏謂急欲一晤又聞漢氏關於工黨政策之新趨向並未商諸工黨大員數人工黨大員之至有力者决計不須其所爲有建議令漢氏辭職以解决此事者（一日） 
　　巴黎電　今日下午公報云法軍在比境大獲勝利後卽於大雨中修繕所得諸地之防務愛恩河全陣線砲戰仍在進行法軍在塞尼東面猛力回攻已於數地點獲進步俘敵三十人昨晨德軍在亞伏柯爾叢林與三○四山間全境猛轟數小時後攻　七月十七日法軍所佔之陣地至晚僅抵法軍第一陣線數地點且已爲法軍砲火所阻（一日） 
[公電]  
　　劉存厚通電　大總統叚總理各總次長陸巡閱使各督軍省長各報館均鑒竊維共和國家貴明法紀軍人職責首重服從使秉軍政者皆擁兵自衛殘民以逞則大局將立見分裂而國家必立召滅亡厚以川人謬領川軍區區此心惟知擁護共和力謀統一第　川六載以來四被滇黔之禍地方蒙害海内共聞曩歲迄今凶横更甚腹心深入宰割自由擄掠貪殘慘無人道厚以瘡痍未復休養爲先國步方艱内訌宜懷故於羅戴之焚刧成都也一奉明令立停戰爭乃羅去則提兵叙瀘日增師旅戴去則合師仁壽併力來攻而始終必誣詆鄙人以爲侵略地步前閱唐劉兩督通電尙以厚爲挑撥倪總司令爲附逆别立靖鄂靖國保安等軍名目當以滇黔僻處奉令或遲聞見所及誼當忠告當即將大總統電令各省軍隊各回原防維持地方秩序勿得别立名目藉端號召致滋紛擾之明令電勸滇黔兩督及駐川滇黔軍隊停止進攻乃羅戴不悟更肆兇鋒旣侵仁犍復窺嘉定并由涪江襲入竄擾川東兵禍蔓延蜀民何罪本日閱唐繼堯號日通電乃竟喪心病狂力圖破壞藐視中央不留餘地如曰北征則段倪義軍早告捷音如曰討蜀則羅戴兩督實爲罪魁此之不明而妄思大逞興無名之師行併川之實司馬用心路人皆知飾詞靖國實以蠢國若再曲予含容直早養成叛亂厚爲國家守此領土義難坐視披猖除謹遵中央明令聯合川中各師誓死堅持以待援助外應請中央明頒揵伐力遏横流母任統一國家爲滇黔兩省所破壞庶足以伸國法而塞亂萌臨電悚惶不勝涕泣待命之至川軍長劉存厚叩監 
要聞一 
[粤川時局之京訊]  
　　在前數日傳聞中央政府將有擬任命龍濟光督粤之耗此數日又已沉寂據偵其内幕實含有一種重要關係來日聞政府提出此議時係在陸陳態度不明之際本擬以龍軍牽掣陸陳之反抗旣而又　若果發表陸陳或至激變是無異迫使桂粤兩軍與民黨之合也且使陸陳果與民黨合併恐龍濟光之兵隊亦將無補事實此政府不得不特别愼審出之遂决將此議暫行取消又據一說則謂廣東督軍重任龍濟光爲段内閣唯一之主張業得馮代總統之同意嗣又致電陸幹卿徵詢意見陸氏亦極贊成此項問題俟河問來京即可確定更聞陳炳焜督軍之位置擬定非任爲兩廣巡閱副使卽任爲兩廣軍務總司令兩說未知孰確 
　　某部員昨曾述及星期二日國務會議段總理對於四川不靖問題提出討論善後辦法會議甚久聞已擬定明令一道惟未悉是否逕即公布抑待呈請元首後發表又聞前由瀘州進發討伐劉存厚之滇軍先鋒隊於二十一日佔領仁壽（距成都南方二百二十里）該軍司令官田鍾慤刻散布檄文據謂即向成都進兵討伐劉存厚並聞戴戡部下全部擬與滇軍合併現已南下近將與田鍾慤協同北進至於成都劉存厚已派混成部隊南下守備簡陽新津兩處以備阻止滇軍聞周道剛近已有電到京謂戴戡確被劉存厚鎗斃　形頗慘現劉自擅居督軍職位云云又聞川中亂事倐已數月當時國會川籍議員曾聯名電川該電原文閱者當尙記憶旣而裁兵事起劉存厚與羅佩金遂起衝突是爲川滇軍之戰復辟事起劉存厚得授四川巡撫於時而有劉存厚與戴戡之戰是爲川黔軍之戰川中紛亂數月以來未嘗寗息人口財物消耗無算頃聞政府擬本此意褫奪劉存厚職權但内閣中又有一部份人爲劉回護者結果如何尙未可知也 
[馮代總統過濟記（懷瑾）]  
　　千呼萬喚之馮代總統今已北上矣魯中父老旬日以來延頸企踵盼旌斾之辱臨而今始如願此間與論咸謂馮就職與否雖不可知但値茲風雨飄搖之時局如果馮段一致左提右携好好爲之未始非國家前途一線之希望也特未知中國之命運何如耳馮之北上消息傳來後紳學兩界之穩健份子與舊之進步黨派均歡迎之惟國民系則多持反對態度在濟上之國會議員如于某張某等方謂馮决不入都决不贊助段祺瑞而不謂一刹那間馮已翻然蒞止此蓋大勢所趨一部分之理想政策難遽成功此無可爲諱者也督軍公署於三十日晚六時接到靳翼卿專使及齊兼督來電後張懷芝督軍即派陸軍中將參謀長朱泮藻帶同參謀二人副官一人衛兵若干名遄赴徐州出境迎迓一面飭知各機關於次日預備一體歡迎計此項迎迓之人員共分四起（一）滕縣爲第五師師長張樹元第九旅旅長徐鴻賓團長趙子才張培勳王翰章等（二）兗州爲鎭守使施從濱旅長唐天喜曹州鎭參謀長吕秀文及其他軍官等（三）泰安三十一號午後二點張懷芝督軍帶領副官長陳賓龍副官吴師程楊廷森侯貞參謀任居建兵工廠長何元春等乘專車至泰安站恭候（四）濟南爲鎭守使馬良新軍司令何　　旅長岳兆麟尹錫武薄子明團長上官建勳郝景星戴春成督署課長宋德玉萬其誼張仁濤譚斌宜警廳長雷存修政務廳長安茂寅財政廳長王璟芳濟南道尹唐柯三高審檢廳長沈其昌梅光義及各警察署長商埠局長交涉員等百餘人午後六時自濼源門以至津浦車站沿途軍警密佈極爲整齊八點二十分馮代總統專車到站軍樂齊奏各歡迎員均在月台按次站立向馮總統行三鞠躬禮此外又有駐濟日領事林久治郎英領根卓氏亦到站歡迎表示陸誼馮一一答禮畢並對馬鎭守使何司令等慰勞有加勾留約半小時始行開車北駛時已晚九點矣商學各界有擬發起歡迎會者惟以倉猝之際無從預備且又在暑假期間學生大半回里遂作罷議此役也張懷芝督軍極力周旋蓋以馮段携手此後北洋勢力日趨穩固彼之歡迎固不待論至個人關係則張馮之間不免有小小芥蒂緣三月以前馮氏入都調停政局依違兩可無所表見彼其時張懷芝方傾向辮帥所抱政見與馮不同故大樹肇戟返寗之日車行到濟張以疾辭不招待馮以已固副總統且北洋派之老前輩也則大怒凡張之派員槪屏諸門外衝突情形久未能釋故今茲之行張督軍乃竭力周旋雖以主座關係不得不爾然前嫌亦可從茲消滅矣 
[南京快信]  
　　陸榮廷不知馮已起節北上昨又來電謂段爲非法總理勸馮勿爲非法總統 
　　蘇皖魯汴四省進兵會剿辮兵計畫尙未實行報傳已開始攻擊實不確當輔現仍主撫並擬將該軍改編爲蘇皖兩省警備隊駐防各縣惟據聞各辮兵現狀雖稍安然仍有乘機竊發之勢當軸不爲一勞永逸之計恐後患更不堪設想也 
　　戒嚴副司令趙俊卿奉令督率所部第七十四混成旅開赴阜寗一帶剿匪聞將改任憲兵司令陳調元爲戒嚴副司令 
　　陸軍第七十四混成旅旅長趙俊卿奉令移駐阜寗防剿請督署飭寗省鐵路局於四五兩日預備廠車三輛並撥小輪五艘以備渡江齊督已令副官處辦理 
　　齊兼督接銅井鎭來電近有辮兵竄擾請迅派兵駐防 
　　齊兼督近以津浦路線潰兵甚多特令第十四師師長劉恂派兵防範 
　　近日車站輪埠檢查更嚴行旅苦之外來客商無保不許留住以致城外旅館客棧生意大爲減色市面亦極冷落 
　　滬海道尹王賡廷昨日晚車由寗回滬 
　　軍署後牆衛隊營房已全空出禁衛軍師長王廷楨調所部三營塡駐 
　　粤事日急停泊下關江中之軍艦昨又有二艘開赴下游駐泊以固江防 
　　范國璋確有奉令率所部南下赴閩浙助防消息 
　　江元砲艦昨由下游開來現停泊草鞋峽 
　　薩鎭冰仍堅辭海疆巡閱使職饒懷文司令擬日内赴滬有所接洽 
　　海軍饒司令昨接浙督楊善德來電稱有軍艦數艘進泊瀝港似有窺浙舉動 
　　准安縣知事曹元鼎辭職遺缺委阜寗縣知事馬佳績調署所遺阜寗縣知事缺委陳公錦署理 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[馮河間北上與政局]  
　　馮河間已北上矣而京中一般傳說仍有謂河間此來其第一任務係請黄陂復職者其持此論之觀察亦有數說第一說謂馮河間此來雖係來就總統之職但馮河間前曾發一寒電　請黄陂復職自已謙讓未遑此番到京而後對於黄陂仍須表示謙讓之意明知黄陂不肯而形式上必須如此一做蓋亦人情上所宜有者也第二說謂馮河間之來請黄陂復職對付現内閣而發者蓋内閣制之總統尙不如副總統兼領江蘇督軍之望實並茂且數月來政治上之軒然大波即從府院問題產出以黄陂之篤實尙不免爲左右所牽致遭非常之變河間與合肥交誼至深雖極好說話但地位相迫而左右難防亦不無凛凛之意且大難甫平問題極多觀察之點不見得盡趨一致故河間來京必與現内閣有許多條件之磋商姑先提出請黄陂復職問題以爲可進可退地步者蓋亦有之第三說謂馮河間之來請黄陂復職係對付西南及民黨而發者蓋馮河間坐鎭南京數年以來尙能與西南及民黨接頭隱然爲調停南北之中心點此次民黨對於現内閣極端反對而河間之意總以能平和下去保全元氣爲上策深恐現内閣對於此種意見或過偏激以至不能爲圓融之解决故仍以請黄陂復職爲題一以安民黨之心一以表示自已之政見殆亦河間之一種苦心也以上三說皆能言之成理惟聞黄陂已擬於河間到京後即行出京赴津暫住不知事實上能否成行也 
　　馮河間來京昨早（三十日）尙有從海路及京漢路來京之說嗣經公府指揮使徐邦傑上將將去電徵詢李和諸氏據覆電（三十日午後五時半到京）聲稱元首准三十一日早二時由寗起程北上東日（八月一日）早車一准抵京祈飭員迎接等語故馮氏抵京後之住所已由公府指揮使徐邦傑指派庶務司預備大禮堂所有護衛司令文武承宣司職員一部分派往大禮堂應差一部分仍在豐澤園門内辦公室應差蓋因大禮堂爲臥室居仁堂爲辦公地點故耳有謂懷仁堂爲河間住所實無其事北京政界之迎迓馮氏已訂有秩序單並錄如下　一各院部長師旅長到站上車謁見後卽由西苑門至懷仁堂覲賀　一各國武官來見者派員招待收片下車後見　一外人男婦參觀者於相當地點酌設一栅欄以免擁擠　一農工商學各界在中華門兩旁至天安門棚内先時呈遞名片　一商民懸旗誌慶　一軍隊内行舉鎗外行距内行二三十步向外看　一正陽門門樓由游緝隊看守　一侍從人等後行（府中另備）　一車到站時應在下午四點鐘以前　一特任簡任各官逕至懷仁堂恭俟大總統到府排班謁見行三鞠躬禮作樂又路線單一各部院長各師旅長在站備差官員上車謁見後赴懷仁堂覲賀所有車馬均由東西門洞入城經東西長安門進南府口至西苑門　一赴車站歡迎及備差人員所有車馬均停放於稅局樓前及貨場迤西迤南空曠處所　一各界歡迎人員赴休息栅者均由中華門東西豁口方門入所有車馬東西停放富貴街警廳迤北一帶西面停放西皮市一帶　一東西長安門在未遮斷交通以前仍准車馬東西通行但不准向南　一裝卸行李車輛均停放於貨場内 
　　聞馮河間之前站已於昨日午前將傢具等押運來京當即分運於中央公園及總統府暫行安置並聞河間在津之公館設於奥界電車公司旁昨二十九日早七鐘卽由津浦鐵路西站運下傢具行李及衣箱等物共十餘車至奥界公館交卸又據政界消息段内閣迭開國務會議所議决施行者約有三端日前已飭院秘書長擬就命令一平治内亂維持統一之宣告一財政計畫特提之緊急處分令一關於召集臨時參議院之辦法惟必俟河間抵京後由全體閣員面陳一切請其裁可然後公布故此項命令之發表尙須稍緩又聞駐岳總司令吴光新此次奉召來京政府極欲以平定西南大計委其辦理茲聞吴君業已將一切進行計畫與當局商議妥貼其所以遲遲未出京者因總理及吴君等均以此種軍事計畫非得河間承認不可故專候馮氏來京面陳辦理方法後方行南下也 
[近畿水災之所聞]  
　　京漢鐵路被水淹壞不能通車經登報端茲聞自琉璃河以南之鹿駝村至曹河一帶鐵路左右十數里外皆被水患村莊被淹没者不計其數由鹿駝至永樂村平地水高丈餘涿縣西門外被冲没村莊四十餘地自永樂橋以北之數段小橋均被冲壞不能行車曹河車站以北鐵路亦被冲壞由高碑店至西陵之鐵路所有橋梁均被冲壞并聞保定之南如望都縣新樂縣一帶鐵路橋梁亦被冲壞三度并冲壞電桿至今電話電報皆不通又京奉線落垈至楊村一帶冲没村莊亦甚多又京奉鐵路新民屯附近前因積雨二尺餘深淹没軌線以致行車一時停滯嗣經修復業已開車詎二十五日又有大雨以前修復之處又被破壞故自二十五日以來火車又不通行矣 
　　永定河自本月十五六七二十一等日大雨之後全河屢出險工均經搶築平穩不意自二十三日起至二十七日五晝夜大雨不止河水漲至二丈四五尺不等水與堤平而上遊山水仍續續暴發二十八日懷淶縣白洋河水又陡漲五尺水勢益猛所有險工沿掃加掛之大柳均被巨浪捲去聞北三工業經漫决北一工仍在十分危險正在拚命搶護惟盼水勢退落不致决口倘或發生危險則水勢直冲右安門永定門京師亦將波及矣 
　　北運河自連日大雨通汎張辛莊及香河汎沙古堆後兩處堤工萬分危險通汛搶護掛柳加築圈堤幸尙平穩香河沙古堆後堤身於二十三日已坍潰百餘丈二十七日風狂雨猛外帮水門檻漫水滙箭桿河近堤雨水夾堤致人力不能與水爭隄身遂坍缺四五十丈幸尙未成災惟二十八日雨尙未止未知以後情形如何至於寳坻則地勢更低十年九潦各河均已漫决災情之重可想而知武清楊村一帶爲各河總滙此次漫溢成災該處尤無可幸免涿縣因連日大雨又上游忽來大水二十六七等日平地水深丈餘除縣城堵塞未被淹没外餘均一望汪洋成爲澤國房屋木植牲畜隨水漂流淹斃人口確數尙待調查聞官廳及順直義賑局已派員分赴各災區查勘並籌放急賑以維現狀 
[統一鐵路會計繼續進行]  
　　交通部引用私人大失人望故外間多有誹議然問有一二事辦理尙若差强人意統一鐵路會計即其一端蓋改良路政首以整理出入欵項爲要務而統一會計即預防舞弊之一要着前因政府屢有變更統一會計會命運幾乎告終幸賴王景春力爭得以存留名義今竟以部令復活亦云幸矣茲錄部令如下統一鐵路會計事自民國二年以來本部幾費經營訂定各項則例頒布施行並歷經派員赴各路查核帳目接洽改良事項各路多能按照統一辦法辦理成效漸彰惟規模雖已粗具運用貴有精神近來迭因時局影響統一會計之進行不免遲滯現共和恢復庶政方興所有統一會計事宜應繼續切實辦理合行令仰各路按照則例將應行改良事項妥爲籌擬呈部核定施行並仰統一鐵路會計會隨時討論以臻完善仍由路政司會同該會督促實行隨時酌量請派員司赴各路實地考查務期循軌而行藉收財政整理之效本部實有厚望焉 
[借欵兌現之競爭]  
　　數日以來國務會議尙無何種可紀之事惟交財兩部各别進行頗爲勇猛其所進行之事爲何卽財政部要使中行鈔票價格抬高交通部要使交行鈔票價格抬高也兩邊各有爭競之心大有誰先辦好誰先吃香之意至其辦理此事之手叚不外乎各借一筆外債日内此種借欵新聞業已累載不一載其結果誰先借欵到手誰先辦理兌現論借欵之難易以中行需欵數目少交行需欵數目多固有交難中易之勢但曹葉均係借欵能手且交系辦事向來格外奮進財部之王叔魯雖亦交系分子脚色亦不弱因此兩部競爭頗極激切云 
[進步黨議再恢復]  
　　近日政黨組織之聲漸漸喧騰於耳鼓最著者如舊進步派同人已於日前决議重振該黨正在起草黨章籌備一切是也惟距此事發表月餘以前已有人在津商議組黨之事意欲網羅一部之軍人及若干之官僚爲其基礎當時並黨名亦已擬定有人告以現在國民派人旣紛紛南下進步黨似已獨盛一時將來進步黨若行重振設復有異軍蒼頭特起非特政綱不免重複即黨員亦必有抵觸何如合同進行之爲愈且所定黨名經人用過亦似未妥也其人答言黨名固可再商惟此事則勢難中止其後又有人以姻婭關係商請前進步黨理事某君出而組織冀以招致進步派分子某君未遽承諾然其事尙在進行之中大約將來之加入者在進步黨人所向希望者爲一部較有實力之人與夫若 
干之官僚派也又據英文京報云日前研究會開會主張恢復進步黨之名稱各節昨據研究會人云此次湯濟武梁任公二人所主張實有莫大之作用因研究會本係由進步黨蛻變而出但旣改爲研究會直變成議員之獨有物大有具體而㣲之槪梁君意謂黨在滇池起義之時本用進步黨名義將袁氏推倒今回掃蕩張勳該黨又一着先鞭故今爲擴張範圍計且爲與東南起義各省（指陸陳唐劉）敦好計再將進步黨之老招牌掛起與天下同氣連枝者相號召以便與國民黨對壘此即研究會將恢復進步黨老牌號之原因也云云 
[鮑督未到任時之黑龍江]  
　　黑龍江糾紛已久仍未解决聞鮑廷九氏來電謂日内將出京到奉小作勾留卽行赴黑履新中央處置江事頗擬照前此浙省辦法鮑氏赴任後擬召集兩方在省解决一切并聞鮑氏在北洋派中資格最深舊部亦多現在職員均不更調惟參謀長一席已屬意張戍秋氏張作霖擬薦張允孚氏未知將來鮑氏之抉擇如何也 
　　英許相持雖經各方調停無暴動之舉然兩方面招募兵隊籌備軍需則日甚一日現兩軍相持以拜泉爲界許軍佔據大泡子英軍佔據三道鎭防範均甚嚴密 
　　黑龍江反對許蘭洲之軍隊經各方面代表調停據英旅長答稱須候中央命令如欲速和卽將許之左輔右弼解職出境云云張道尹杜知事已於十九日由呼回省公民代表金純德於二十日回省吉德純耿之光於二十一日回省均即日面見許氏陳述一切矣 
　　英旅長等要求調停條件中有非去許之左輔右弼不可之說茲聞李參謀長已於日前携眷去江以爲和平解决地步楊處長亦宣言去江以保全許氏地位現李參謀長在昂昂溪俄旅館小住聽候中央命令又聞許以相持日久恐中央不滿於已特電請馮總統段總理速任妥員來江接任 
　　許氏新招軍隊現已成軍由省軍械所發出快鎗千餘桿子彈十萬粒又將本城機關鎗連改編爲營原有機關鎗不敷應用現令修械所晝夜仿製機關鎗數十具以資軍用　 
　　省城呼蘭兩方面自軍潮起後各派偵探多名偵查一切行動聞省城拿獲呼蘭之偵探數名呼蘭亦拿獲省城之偵探數名均拘押於監獄聞此次英旅長赴哈在道外拿獲省城高等偵探一名當日卽派兵解送呼蘭旅部審訊又省城呼蘭兩方前將綏化海倫木蘭巴彥蘭西餘慶泰來肇東大賚拜泉各縣警察改編軍隊事出突兀應編兵士異常惶恐以致謠諑四起市面頗受影響 
[廣東海陸軍警歡迎大會]  
　　昨日廣東全省警衛軍海軍警察全體假座東園開會歡迎孫中山先期將全場用生花國旗點綴一新各軍隊由天字碼頭起一直列隊到東園門口人山人海未開會前陳督軍朱省長曁各高級軍警長官陸續到場一點半鐘孫氏座馬車偕同章太炎胡漢民汪精衛陳烔明諸君蒞會全場軍隊行舉鎗禮奏軍樂歡迎開會由警察廳長魏邦平主席宣布開會理由警衛軍統領謝昭代表全體宣讀歡迎詞李繼衡代表海軍何洪鈞代表警界各致頌詞隨請孫氏演說略云救國不論成敗祇論是非譬如列强有以雄大之兵力來侵我國若論成敗彼必得手是否吾人亦甘心被其征服吾人立志當國存與存國亡與國如宋代之文天祥仍可留天地一點之正氣故欲恢復民國非先恢復辛亥革命時代之民氣不可次由汪精衛演說北方陰謀謂不論復辟與共和均係兩種面具純然謀一已之私利且北洋派中不少擁護共和之人若西南能聲罪致討北洋派中當必有起而響應者再次由胡漢民演演表明陸巡閱使擁護共和之堅决態度謂已定有種種進行計畫惟目下不便宣佈云云繼由朱省長演說謂凡開歡迎會一般歡迎的人其宗旨當與被歡迎的人同一趨向故今日歡迎孫先生自當竭誠以歡迎眞共和云云最後由黑龍江國會議員秦君廣禮演說謂民國命脈端在擁護共和當以恢復國會爲先此吾人所最希望於西南各省者也云云衆演說畢復奏軍樂宣佈茶會拍照而散是日到會者凡數萬人國會議員中如馬君武季茂之王斧軍鄒魯等均在座會散後孫氏復偕同簡琴石到實業團小憇然後赴朱省長晚餐各界人士本擬於禮拜日開全省歡迎大會嗣聞程璧光唐紹儀諸公率領海軍艦隊來粤三數日内卽可抵省擬俟到時一併開大會歡迎故日期地點尙未能即時决定也 
[恢復國會聲中之粤要人觀察]  
　　各省國會議員頃已紛紛南下預備卽在粤省重開大會現孫中山等以不久即可開會當即派員選擇地點以作臨時會場聞擬即將廣舞臺建復暫爲會場因是處水陸交通均極便捷如建築不及則擬借用省議會或其他適中地點至會中員役紙墨稱稱雜費由孫氏擔任墊支茲將各要人最近之態度錄下 
　　（一）胡漢民　前廣東都督胡漢民氏與其兄青瑞於月之二十二號由邕乘廣西第一號巡輪東下二十四號到梧借天和洋行駐足二十五號卽趁渣甸行南寗號輪船來粤其隨行有楊愿公梁秀年於昨早七時行抵省河旋卽轉輪赴黄埔謁見孫中山然後來省會晤當道據胡君云陸巡閱使同日由邕乘第二號巡輪東來現因事暫駐桂平鎭守使署三數日内卽可到粤 
　　（二）汪精衛　昨日海軍警衛軍及警界歡迎孫中山隨由孫氏以汪精衛新自北還特介紹汪君演說汪云兄弟自辛亥改革後讀書法國今春還國絶無政治氣味茲謹將數月來艦桓於北京天津上海間所得者告我同胞馮國璋之不 
 
 
 

Page 7

 
 
願爲總統實有兩原因一因江蘇督軍一時未得親信人代理又以段祺瑞擬以倪嗣冲代理雅不願意二因江蘇任内每年所得甚多若爲大總統每年僅得百餘萬頗不合算胡展堂新從廣西還謂見陸巡閱使其態度甚爲明瞭足疾每年必發一次此次足疾益劇起居亦須有人扶掖其在南寗時適傳復辟噩耗陸聞後竟將該電文擲地聲明誓必擁護共和謂年前入京見宣統不過私人舊誼若實行復辟破我共和誓必本我素志而行至如馮國璋本爲拜把兄弟若破我其和亦不能曲從之也旋謁譚月波督軍見其集全體上級軍官徵求意見亦皆慷慨激昂誓必擁護共和云云 
　　（三）陸榮廷　廣西函稱陸巡閱使昨在軍事會議中宣言孫中山之三大主張其所謂在粤歡迎海軍招集國會兩項尙覺易行至恭迎黎總統來粤一節恐有不能如願之處蓋黎過於忠厚民國以來鮮得自由活動經此創鉅痛深將益堅其息隱園林之志而不肯來粤但我輩旣依約法而行則即堅執不來我輩豈能因之而罷手今先爲預擬如黎公果不肯來我西南各省應推舉一二人以主持大計前者廣東陳督軍朱省長李恊和諸公通電聯絡西南各省擬某爲盟主某以足病未能出山殊多抱歉茲者時局較爲危迫某以病軀斷不能膺此鉅任鄙見以爲應推唐蓂賡孫中山二人分别正副以主持大計則大局可以挽救而共和可以恢復雖然黎公手造共和斷不忍以手上覆亡遂息隱山林而不顧余言不過先爲退步之設想耳云云又聞陸巡閱使贊成民黨要人計畫指定區域增募新兵續備出師惟以新兵訓練需時能多留一舊兵即目前多一勁卒聞昨已致電陳督軍將原定裁遣陸警各軍　辦理爲難裁汰手續尙未實行者一律免裁以厚兵力 
　　桂省議會長姚健生等得孫中山三大計劃之宣言卽往見譚督軍詢其意見譚督極表贊成姚等乃復致電陸巡閱使云武鳴陸巡閱使鑒倪楊謀叛張康復辟叚氏竊權朋比爲好亂綱紊紀北京政局已無共和可言茲孫中山主張在粤組織政府招集國會歡迎海軍計關大局必向當道妥商賴公一諾請公玉成此舉以救傾危共和維持造福不淺健生無識頗戚時艱謹上愚忱伏希鑒納健生　印陸使復電云中山大計救國良齊拔樹撼山盡心努力足下關懷大局殊足拜嘉所賜敎言敬卽如命專此佈覆臨電依依 
　　（四）章太炎　江防司令馬濟昨到黄埔謁見章太炎談論時局頗久馬氏問曰近閱報章所載黎總統辭職似甚堅决馮國璋似有允晋京就職之意段内閣又復成立我們對此當如何對付乎章答此次變亂自宣戰案發生至張勳復辟其中情節變幻離奇然用統系的觀察則由流溯源明眼人皆能見之今段氏一逐張勳遂自居總理收羅帝孽私組内閣國會問題則置之九霄雲外此次段氏内閣之成立可謂陰謀家之成功至馮國璋代行大總統職權乃根據約法若渠不恢復舊國會亦是廢棄約法約法旣無效吾人不惟對馮由約法取得之代理大總統職不能承認即馮之副總統職亦當然取消蓋無約法則無此種職權也黎大總統辭職雖頗堅决然總統由國會造出辭職須得國會表决方能有效今無國會將向何處辭職耶總之今日無法則亂眞心擁護共和者速召集國會議員來粤開會組織合法機關然後民國始有政府可言云云 
[黔兵入川之目的]  
　　字林報七月十二日貴陽通訊云黔兵數百已遣赴蜀境隨後出發者尙絡繹於途蓋欲平蜀省政治上之紛爭也劉督軍刻正招募新兵似有切實備戰之意聞黔兵不赴重慶但越邊界過合江縣向西志在與滇軍聯合進行聞滇軍若干今在鹽井附近今派兵入川之眞目的何在不易推知大約第一在保全戴戡之地位第二在鞏固滇軍之勢力耳黔省已見大雨田禾有豐收之望黔地磽薄農人怠惰素不蓄水以備旱災故須雨暘時若始無荒歉也 
[宜昌最近之水災與難民]  
　　泰晤士報七月二十七日宜昌通訊云此間入夏以來幾無日不雨且觀江水之逐日漲高可知多雨之處不僅限於宜昌今則水已溢流房屋多被淹矣招商船局外水深及腰日人船局亦被水淹而稅關外之樹木矗立水中别饒風景下游地勢稍高故尙乾燥低處房屋之陷於澤國者約數百間損失不小幸今晨略退然據稅關測量水表水高已達四十八尺此乃十年來所未有者也昨晨聯華船擬赴重慶但因水流太急僅達宜昌峽口該船上次下駛時裝載成都難民四百人彼等多爲富户因成都兵亂不可安居故避至重慶附船下駛携帶現銀頗多昨晨東和船因風大水急靠岸停泊舵工在艙面整理一手鎗不知内裝實彈偶觸鎗機彈忽飛出致將太古洋行所僱拉風扇之僕擊中洞穿其腹當卽抬往醫院診治然已不可救矣 
[皖省近事]  
　　駐泗縣辮兵一營於七月二十七日譁變當卽閉城姦淫搶掠無所不爲現正勾結泗陽一帶土匪盤踞該城肆無忌憚泗縣知事趙鏡源並倪省長所派宣慰副官鮑某均被辮兵圍困縣署昨（二十九日）安武軍李統領已奉令率隊三營前往剿辦矣 
　　五河縣烟酒稅局日前被采石鎭竄逃辮匪搶刦數千元當地商民亦被該匪刦掠一空昨由該局長來電呈報財廳核辦並請通飭協拿懲辦以重國稅 
　　五河縣知事王壽炯前曾奉倪省長命令組織警備隊一營旋因乏欵中輟地方治安全賴安定兩軍維持現王知事鑒於該兩軍不但不能保衛地方反肆騷擾已面諭各區紳士趕速招募以期早日成立當塗匪亂刻已蕩平昨由第三署水警署長派員赴小輪公司勸令在當塗靠岸並派警士四名駐輪保護 
　　張逆之辮兵統領陳德修李紹臣曾與張逆赴京其部辮兵分駐皖南當塗寗國等縣日前譁變焚刦地方潰散惟有數營未曾附亂倪嗣冲已派馬統領史帮統收撫現委駐當邑營務處馬西林就近接帶管束 
　　昨有友人自宿縣來省云該縣知事包允榮當復辟實現之始曾去一長電與張逆賀喜（計三百餘字電費四十七元半）且受張逆密示招募軍隊三營自稱爲統領其軍官皆係張逆之部下支配定名爲警備軍迨張逆失敗彼無所恃遂欲解散其軍而又無餉項日來該軍肆意專横蠢蠢欲動包知事亦不敢呈報倪嗣冲收撫已勢成兩難之　矣 
　　安徽公益維持會近以時局粗定會務宜急進行昨特派員分赴各縣調查宣布宗旨及進行方針所有前次宣言分會經費有不敷之處由總會設法代籌經此次調查後擬在省邀集各分會正副會長開第一届聯合大會散會後卽由各分會長將此項經費帶回其他一切機宜卽與該員就近接洽 
[蕪湖快信]  
　　倪嗣冲前日派安武軍第三路統領高元凱來蕪赴當塗犒賞辮兵聞辮兵各營外面極表歡迎高統領於三十日回蕪次日返蚌埠銷差大通辮兵係由第三路田副官携帶酒麵前往犒賞 
　　當塗采石辮兵七營業經由倪嗣冲擔任發給月餉倪前日已電令辮兵營務處馬西林兼代該軍統領當塗附近各鄕鎭無一不受辮兵騷擾此次高統領赴當不過敷衍一時該處人民深慮該軍一日不離當塗搶擄之舉終難幸免是以避亂來蕪者均不肯冒險而返 
　　合肥辮兵十營前日已開赴壽州由省垣安武軍第六路某營抽撥兩連乘潤南小輪於二十九日到蕪次日改由箏笛浦輪送往合肥塡防 
　　駐蕪安武軍第一路第一營兵士不知因何與道尹署衛隊忽於三十一晨大起衝突衛隊受傷甚重事經馬統領知悉除將爲首兵士嚴懲外各官長亦分别處分以了其事 
[徐州快信]  
　　馮代總統北上今日（三十一號）過徐各官廳已在車站搭棚結彩預備歡迎 
　　寗軍劉師長二十九號到徐駐車站 
　　辮軍統領康得勝前因兵潰自戕其靈櫬前夜抵徐張文生率各級軍官及辮兵均至車站致祭哭之失聲 
　　豫軍四營二十八號已開至碭山昨又有三營開至銅山縣境之郝集駐碭辮兵均散處四鄕 
[江北勦匪紀]  
　　江蘇沭陽辮兵變亂後有一部分逃至與淮陰接壤之錢集胡集小張圩一帶勾結土匪四出搶掠沭陽官紳紛紛電請淮揚鎭守使出兵痛剿馬玉仁以沭屬雖非轄境然一旦勢盛難保不竄入淮陰遂於七月二十六日派兵進攻錢集匪即退守胡集復又圍攻劇戰六小時匪漸不支退踞小張圩老巢官兵連夜追擊現已在包圍中馬使以前敵兵士奮勇可嘉特購猪肉麵包運往犒士茲將馬氏報告　代總統齊兼督軍原電錄下　查沭陽叛兵最初由城内中左兩哨發生譁變搶掠出城同警備隊擊散後復連同胡集右後兩哨亦叛該處下馳要道已爲職旅袁營長進駐徐溜等處軍隊扼堵改竄泗陽窺視衆興又爲職屬將楊莊等處各營調集准備前進泗　亦有准備該變兵見此面難逞直向宿遷洋河奔潰據沭陽竇知事電稱城内漸安此漾日敬日之情形節經電陳在案現復據報該兵叛後經過沭邑之錢集胡集一帶勾結匪徒思逞職旅駐沭邊之袁營長隊伍已令就近督隊分别剿撫惟中間阻隔南北兩六塘河當茲伏汛盛漲必得多備船隻以便濟渡現已廣爲徵集方克直援沭城徐圖分剿四野白使已過浦計日當可回署海沭難於著手者在兵匪不分旣經收撫較有分别職旅防地淮屬各隘節節佈置周妥四境平安派隊赴沭進剿兵力原屬有餘現擬派郁團長督率一三兩營前往沭境錢集胡集一帶相機痛剿以慰沭人請求之望藉紓鈞座北顧之憂 
[杭州快信]  
　　楊督軍爲撙節經費起見擬將建德蘭谿麗水三團區司令部卽日裁併 
　　楊督軍委謝葆鈞爲省會衛戍司令部軍法官昨已到差 
　　督軍公署昨委二等副官張焯爲一等副官（即吴斌遺缺）三等副官俞同爲二等副官已發表三等副官缺尙待另補 
　　吴斌王惟案昨已正式開審判决不日宣示省公署添招衛隊業已成立昨（二日）將機關實行移設太平門直街顯眞道院原有巡邏警察一隊已飭遷往華藏寺 
　　財政廳昨（一日）續解中央協欵十萬元 
麗水縣知事陳贊唐電呈到省以所屬轄境每有退伍兵勾結土匪爲患現値戒嚴期内獲犯訊實可否先予鎗斃再行呈報齊省長已批令察酌情節分别辦理 
　　黄巖所獲黨人王植民昨由該縣按站遞解來省交軍法課訊辦 
　　永嘉縣甯北門兩徵收局（即洋廣局）即擬更換日内當有明文宣布 
地方通信 
[揚州]  
　　軍事近聞　駐揚陸軍第七十六混成旅全部前有調駐通州之說紳商各界聞此消息以揚州爲江北要隘張仁奎旅長駐防年久熟悉地方情形一旦離境恐生事端除紳界於昨日抬電寗垣挽留外聞各鹽號發電馮代總統請將全旅或一師留駐揚州至省中所派劉統領之陸軍巡緝隊三營來揚駐紥一節須張旅長事解决后始可確定又兩淮張司長以緝私軍隊單薄擬再招三營特呈請北京鹽務署核奪又清淮鎭守使馬玉仁昨由寗來揚在吴某家小作勾留業於今日（一日）乘輪返浦 
　　迭獲烟案　住居運署頭門以内之民户前爲警察權所不能及以故任意開設烟燈私售烟土人呼之爲小租界嗣縣署知悉此情商請姚前司長將該處所通運署之路斷絶另關道路通行警察不時稽查得將烟燈禁絶未幾辮軍來揚駐紥中有嗜好未除者仍就近在該處居民家開燈私吸愚民遂復私售以辮軍爲之保障現在保障已傾而居民習慣已深一時難除私售私吸者依然不少日前縣署禁烟委員石成琛親在該處連獲烟犯五名計三家解縣經承審員訊明分别輕重罰趙立棠龔炳生各二十元陳四毛七十元洪慶四十元方劉氏十元又前晚警所隊長李維周在方圈門地方拘獲私售燈吃及烟犯朱某等六人帶所拘留候訊聞朱某被拘時仍敢在拘留所内開燈私吃後經一等警佐沈孝丹判罰謝某三十元厲某三十元朱某一百元當時各缴欵牘罪了案現被罰者以繳欵時警所未給高等廳所頒罰欵正式收條擬具情在蘇高等廳提起控訴云 
[安慶]  
　　天長擬招警隊　天長縣界連江蘇六合冋爲鹽梟土匪出没之區現値時局不靖而附近各縣如五河等處又有辮兵大肆搶刦現在該縣民人恐其竄擾異常惶恐刻經該縣知事邀集士紳會議擬招募警備隊三十名連同原有警隊輪班梭巡以資鎭攝 
　　催徵丁漕積欠　倪嗣冲前以招撫定武軍及安武　薪晌等項需欵甚亟電飭財政廳速籌鉅欵解蚌以應急需鄭廳長以巨欵一時難籌遂擬或募公債或辦附加電請倪氏核示倪氏以皖省本係瘠區迭遭水旱偏災若再附加皖民何堪擔負惟查丁漕爲歲入大宗政費軍需均恃此欵乃民國以來各縣蒂欠甚多値此軍務倥偬待欵尤亟之時通令各縣知事自民國二年起至本年止所有丁漕兩項積欠若干逐年清查詳細列表呈報并照會省議員王樹功等十人分途赴各縣調查會同各縣知事督催故各縣知事近日催徵積欠較前光爲嚴厲 
　　辮兵滋擾皖南　自當塗采石等處辮兵搶刦居民後與土匪結合愈集愈衆搶案日多雖經定武軍馬營務處曁宋知事派得力軍隊四處追捕而該匪等仍潛匿於皖南一帶四散鄕間現値徵收上忙之期加以各縣奉令催徵蒂欠雷厲風行鄕人之赴城納糧者絡繹不絶每有携帶銀洋路遇該匪等卽被搜擄而去以故鄕人等均畏縮不前云 
[九江]  
　　軍隊調防消息　贛省駐紥吉安之陸軍第三混成旅黄旅長振魁以所部第一團業已奉令開拔晋省第二團駐在萬安而旅部尙設吉安似覺鞭長莫及昨特電呈督軍請示辦法並請將旅部移駐南昌當經李督軍電復第三旅旅部暫勿移動可將駐紥萬安之第二團一二兩營調駐吉安以資防守 
　　諮議官將蒞贛　國務院委派來贛之諮議官任沛由京起程計已多日尙未抵贛聞其原因係中途接段總理電令先與湖北王督軍接洽一切並考察鄂省近日狀况故現尙滯留漢上一俟手續完竣卽行蒞贛云 
[杭州]  
　　夏期講演會開幕　昨日（一日）爲省敎育會開夏期講演會之第一日下午二時半行開會式聽講員到者百餘人省長代表馮季銘錢塘道尹代表汪仲華杭縣知事兼勸學所代表張韻蕉杭縣敎育會會長朱汲民均到首由經子淵述開會詞略云本會用意第一卽希望喚起公共研究心之必要第二公共研究必須有同一之標的第三須有適當之時機此本會夏期講演會之所以發起也云云次由省長代表馮季銘演說認　舉爲國民學校敎員有自覺心次由道尹代表汪仲華讀演說稿次由杭縣代表張韻蕉演說次由程光甫朱估生錢墨卿張子成諸人相繼演說末由經子淵將講演會内容及講堂秩序撮要報告一過時已四下餘鐘振鈴而散聞今日下午二時半卽繼續開會實行講演云 
雜評一 
[和平會（默）]  
　　川省戴戡遇害之說尙未查明而黔籍長官一律被殺之消息又傳布矣是川省之兵禍正醖釀而未已也政黨復活之說甫見報紙而研究派破裂交系開始攻擊進系等消息又踵起矣是政黨之内訌正醖釀而未已也 
　　吾謂此二事者雖僅關係一省一部分然一則可以代表全國兵禍之相尋一則可以代表全國政爭之　漫前此兵禍與政爭互相倚伏遂至釀成今日之時局故觀此二事卽可以見中國之亂機尙躍　欲動也 
　　然而今日之當局方亟亟以弭亂爲務議設和平會於漢口以調停南北夫當人心好亂之際又値各方面亂機躍　欲動而乃强言弭亂吾恐非特關係南北之大問題不能以和平了卽僅關一省一部分之亂機亦豈易調停而消滅之耶無和平誠意而强言和平其能獲和平之效果耶嗚呼調停嗚呼和平會 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[省教育會訂期開會之通告]  
　　江蘇省敎育會昨致各會員通啓云本會照章定於八月二十九日（陰曆七月十二日）開第十三次全體職員常會並先期按日分開各項研究等會凡本會會員務各携帶應交會費來會換取入場劵其評議員會即於八月二十八日上年起全日開會不另知照如有提議事件請於八月二十日以前寄會以便刷印交議至開會秩序届時宣布除登報通告外合再函達 
　　附各研究會分日開會表　八月二十一日上下午中華民國江蘇童子軍聯合會　二十二日上午理科敎授研究會又幼稚敎育研究會下午理科敎授研究會　二十三日上午小學敎授研究會下午幼稚敎育研究會　二十四日上午小學敎育研究會下午體育研究會　二十五日上午職業敎育研究會下午英文敎授研究會　二十六日上午職業敎育研究會二十七日上午師範敎育研究會（以上均在三層樓開會） 
[三誌北兵南下之消息]  
　　中央抽調北兵南下已兩誌本報茲聞此次擬派南下之兵約有兩混成旅現先開㧞一旅其餘察看情形再行南下至其駐紥地點尙未指定因滬浙之間已有兩師足資鎭懾故尙有赴閩換防之說姑誌之以觀厥後 
[水警廳規定檢查旅客辦法]  
　　水警第二廳長以本省戒嚴總司令部所頒戒嚴條例中檢查船舶等事係屬水警範圍茲特劃分區域並規定檢查輪船火車客商辦法於昨日通令所屬第一二三各專署遵照茲將劃分檢查區域及檢查辦法併錄於下（應設檢查船舶地點）閔行鎭　五厙　北新涇　松江車站　應歸第一專署派員檢查　無錫　黄婆墩　北望亭　塘河口　無錫車站　應歸第二專署派員檢查　蘇州外跨塘　五龍橋　　楓涇　横涇　平望　崑山車站　應歸第三專署派員檢查　以上所有車站或係衝繁要道或係偏僻處所均接近河道爲匪徒往來混跡之區與本廳地方治安直接具有關係自應派員檢查其間設或已由陸軍或其他機關派員檢查者應勿庸再事辦理（檢查船舶及火車辦法）一查以上所指定船舶火車各地點或係衝繁要道或係偏僻處所匪徒最易混跡當此時局不靖亟應派員檢查以保治安　一水警各專署按照以上指定各地點酌派巡船一隻或兩隻擔任檢查惟該船官長巡士均應愼重挑選務須深明事理熟諳章程庶不致辦事進行有叢脞操切致生枝節之弊　一檢查開始務將奉令戒嚴及軍署頒定戒嚴條件並檢查事由先行布告如與其他機關會同辦理者須先接洽妥當再行布告　一施行檢查之檢查員不得進入輪船及火車以内對於登岸下車客商不得無故威嚇致擾行旅惟對於形跡可疑之人應認眞搜查　一查出匪徒或違禁物品卽按戒嚴條例第六條辦理並立卽報廳查核若該處並無司令所在即呈廳核奪　一檢查時應由商民自行解開各件檢查後須以和平手段對待客人不得無故加以惡言厲色並不得遇事張皇致滋紛擾（未完） 
[眞茹鄕發生盜案]  
　　强盜繫斃强盜 
　　寶山眞茹鎭北鄕潘家巷住户葛勉之家道小康前晚自鎭回家因天熱在門前納凉至十二句鐘時有盜匪四五十人各持鎗械蜂擁而來見勉之身穿綢褲即在勉之身上搜得洋數元並令將綢褲脫下問其是否主人勉之答我是本宅傭工盜不信隨即揮拳毆打逼其指出藏金之所並將勉之拖至室中由數盜監視並加拷打餘盜有入房搜索者有在外把風者爲時甚久旋爲隣右得悉鳴鑼報警各鄕民聞聲羣集橋上把風知事不妙卽示號携贓而逃當此之時事主欲乘隙跳窗監視者見其先已而逃當即開鎗幸事主瞥見伏身避讓一彈自頭頂飛過旋又被盜拖回擊傷踝骨流血甚多不能舉步各盜始四散逃走有兩盜前後狂奔前盜疑後來者爲追捕之人即放手鎗後盜應彈而斃此時鄕人雲集各盜無路可逃散伏田中蛇行逸去有兩盜伏至昨晨由鐵道徐行鄕人見其赤身破褲手携白夏布長衫腰朿白縐數尺上前盤詰言語支離隨將兩盜獲解四區三分署經藍祝三警佐訊問屬實隨接事主開具失單報告被盜現洋五百餘元及衣飾約値數百元共失一千三百餘元藍警佐擬解　廳而事主已往報寳山縣昨經縣委到鄕相騐盜屍復到眞茹將所獲兩盜帶往寳山訊明懲辦 
[乍浦路刦案暫緩開審]  
　　海門人徐阿二因糾黨搶刦乍浦路二百七十一號門牌葉炳倫家現洋鈔票逃匿閘北華界經美捕房華探目王賜福偵悉協同警區偵緝隊將徐緝獲並抄出勃郎林手鎗一枝提解公共公廨訊供管押在案昨晨復由包探將徐解廨請究據西探目利扶司上堂禀稱查得此案内尙有同黨數人在逃請爲展期開審俟將同黨緝獲再行解訊中西官判徐阿二帶冋捕房候補拿同黨到案併究 
[搜獲炸彈後之根究]  
　　揚州人高雷（即高雷泉）身藏炸彈一枚行經虹口被滙山捕房包探張金寳西探壳羅香查獲搜出炸彈解至公共公廨訊係受人指使擬携至某處抛擲判高押候補提同黨併究等情已誌昨報茲悉前日將高帶回捕房後復經捕頭訽悉係寓居廣東路高陞客棧二十號房内高之同鄕人鄭雲甫及南京人陶春甫指使抛擲當卽密飭中西包探前往將鄭陶兩人拘獲並在高雷所寓之泰華旅館二十二號房内搜出炸彈兩枚一併帶入捕房押至昨晨解送公共公廨請究先由中西包探上堂禀明前情經俞襄讞商之美柯副領事以此案係由英領陪審判鄭等押候禮拜五（卽今日）解請英領會訊 
[嚇詐案不止一起]  
　　同居泥城外馬霍路一百八十九號門牌之蘇州人王克剛安慶人俞小軒浦東人譚炳生因寫揑名信函向法租界泰昌洋貨號嚇詐巨欵經法捕房派探將王等移提至法公堂訊供收押在案茲經老閘捕房捕頭查得王等曾向公共租界九江路天蟾舞臺股東許少卿嚇詐戲劵洋二千八百元昨飭中西包探至法捕房將王等三人提回並傳同許少卿解至公共公廨請究先由中西包探上堂訴明前情被告王克剛俞小軒同延律師到堂代表聲請展期開審當經王崧生襄讞商之美領博君判被告一併押候另行訂期研訊 
[洪述祖預審終結]  
　　昨日午後二句半鐘公共公廨襄讞王崧生會同美博副領事升座第二公堂續訊暗殺前農林總長宋漁父案内之要證洪述祖由捕將洪解案後堂上命洪站立見證桶内由原告代表馬斯德律師詰問曰燬宋酬勳四字你當時看見否洪答稱燬宋兩字之文義太短不知是何用意故曾向趙詢問云云馬律師又問燬宋之燬字與無火旁之毁字有無分别而毁人名譽之毁字未識較有火旁之燬字誰爲相當並將字典給洪閱看被告答稱燬毁譭用法大旨相同並無何種區别惟燬字係熱度高極之意馬律師又問梁山匪魁已滅等字樣爾明白否洪答稱當時我接到此電因係應密我處無電本故即轉送於趙其電中旬語並未得知現在觀之顯係暗指宋姓又問爾爲秘書官職甚小當時袁總統派令差官護你出京時你心中驚疑否答稱驚疑的至此被告代表畢士華律師卽起而詰問據洪供稱當時袁總統府差官來向我聲稱總統呌你至青島我即偕同出京迨至天津該差官卽向我云總統得有各處探報有許多人欲圖暗殺爾命是以令爾至青島暫避等語我遂至青島閑居云云供畢退下即據被告代表禮明律師譯稱原告方面證據已經完全被告所供各節原告亦無見證到堂反對但本案開訊迄今業已多次其爲政治發生之原因堂上諒早明白然此案早經政府在青島德國法庭照現在相同之案由正式起訴經德國公堂訊無證據將被告省釋當被告在德國公堂所供之口供與現在所供亦屬相同所有現在呈堂之各種證據被告亦早在該處見過不料事隔五年因政局之不同忽至貴公堂翻案然案經訊明註銷而又至另一公堂控告欲將被告引渡豈有此種辦法况被告住居租界已有兩年之久原告豈無聞見如果原告確有控告被告之意應早起訴現在本案原告之請求須請堂上格外注意因日前曾有一政界中人到堂作證云伊與政治並無關係敝律師現知此人已赴廣東組織國民黨政府總之此案原告並無實在證據惟在交涉公署送來之證據中檢出函電幾種卽以此中之句語作爲控告之案由現在敝律師卽在交涉署送來之證據中查出數種證據可以證明被告對於此案實爲無罪之人（一）第十一號趙秉鈞寄應之信筆信函（二）第十五號應桂馨致趙之電報（三）第十四號應桂馨託陳世經轉遞與趙之冬電均足表明此事係因政治關係祇有燬壞宋之名譽並無殺人之事迹且被告所發各種函電係奉趙之意旨而各方面旣無殺人謀害之事實又何能指被告爲同謀暗殺之人應請堂上將供詞證據研究明白將被告開釋云云原告代表馬律師駁稱所呈各種函電均爲本案確實證據且現在公堂係屬預審並非開審判决被告之罪况各種函電大半出自被告親筆顯見當時實有同謀之事應請將被告照章引渡云云又據政府代表某律師聲稱案經堂上預審終結請將被告解送内地法庭訊辦中西官會商之下判被告洪述祖還押候查閱口供研究證據會商堂諭宣布飭遵 
[刺趙嫌疑犯將次引渡]  
　　浙江督軍署參謀長趙禪被刺一案前經公共租界老閘捕房在北海路華與旅社内緝獲嫌疑犯陳惠慶即鄭永乾等八名解由公廨預審押候訊明再核在案茲悉趙被擊之槍彈前經西醫驗明含有一種毒藥見血即亡性極酷烈兇手施此毒手其蓄心謀害已可槪見現獲八犯内有陳惠慶等數名係於肇事日自杭垣來滬且均係退伍兵士於此案實有種種嫌疑故楊督軍特派稽查長吴鶴庵來滬於前日公廨預審時到案聲請移提歸案質訊中西官諭候訊明引渡云 
[婦人爲夫呼寃]  
　　暗殺夏粹芳案内之嫌疑犯周棲雲經公共公廨預審終結引渡軍署審辦已迭紀前報日昨周棲雲之妻沈氏以其夫横遭誣攀含寃莫白具禀軍署籲請伸雪不識能否邀准茲將原禀錄後竊氏夫因兇徒王慶瑞暗殺前商務印書館經理夏粹芳一案寃被株連經由會審公廨判决引渡遂於本月二十三日檢齊卷宗詳解鈞署辦理理應靜候施行曷敢上凟第查因案論罪必須有確實憑證方能使身受者心服情甘而後法不偏枉今氏夫對於本案並無證據關係僅憑該兇犯最後之口頭陳述遂認爲跡涉嫌疑要知本案發生之時氏夫方在日本東京浩然學校肄業未歸遠隔重洋安知底藴且案關暗殺必有深仇氏夫與夏素昧平生曾無絲仇髮怨不特該犯供詞惝恍卽死者家屬亦絶無絲毫證據足以證明氏夫之果與本案有關况事過境遷兇犯業經伏法乃無論追溯旣往舊案重提事實不明何以示公平而昭信讞總之該犯含沙射影信口扳人自到案以來供詞主張前後屢經更變如囗囗囗等均與氏夫同爲本案中寃遭誣陷之人而囗囗囗且嘗給予手鎗許以千金爲報言之尤確鑿可憑前者旣不成問題後者自不生效力且氏翁與姑並近六旬僅此一子相依爲命邇因思子情切先後均染病魔氏則忍死須臾奔走號呼泣求昭雪今旣歸入軍法則鈞署素重人道定能秉公訊判（下略） 
[金銀進出之調查]  
　　前日日本裝來金洋爲數甚多各路客帮亦稍有出入茲將進出槪數錄下進口東洋莊由日本運來金洋九十三箱値銀二百十一萬七千兩客帮從天津裝來寳銀五萬兩又從青島大連裝來寳銀一萬五千兩洋九萬三千元出口中國銀行裝往南京新幣五萬元交通銀行裝往南京新幣十二萬六千元廣帮裝往香港廣東墨洋七萬六千元又小洋三十四箱合洋十一萬四千元 
[上海認借冬漕之結束]  
　　蘇省財政廳查照上届成案預借六年冬漕三成一案上海縣應借之六萬元前經沈知事會同省委范鍾湘商准縣商會紳富經董等擔認措借維時省庫支絀待用孔般即由縣公署先行籌借三萬元以濟急需現認借之縣商會紳商經董等已於七月三十一日截止將欵如數繳縣除扣除七個月利息等項外昨已由縣照交江蘇銀行兌收一而呈報齊省長財政廳長曁滬　道尹請爲查照 
[花業整頓行規之提議]  
　　南市花業董事沈潤挹因今届新花將次登場而底貨已經結束近來價忽飛漲無以應售當此大局飄搖銀根緊急各同業不免本重利㣲凡做交易必須注意故擬將行規大加修改以期愼重進行爰定八月四日（即陰曆本月十七日）午後在花業公所吉雲堂開會籌議並討論整頓方法以垂久遠 
[濬浦局酌減工巡捐局升科銀兩]  
　　新任江蘇特派交涉員接濬浦總局函開南市工巡捐局報塡升科灘地計三十九畝一分一釐三毫每畝以七千五百兩計算計銀二十九萬三千三百四十七兩五錢曾經將築路駁岸塡泥及挖泥費一半等均已除去尙應找銀一萬六千三百六十一兩二分開單函致工巡捐局照撥在案復經工巡捐局以估價太昂要求海關公斷旋由海關稅務司函復工巡捐局以是項升科費銀因塡築駁岸等均爲公衆利便且有益於浦江已經特别優待似難核減仍請工巡捐局照繳等情去後又准前任朱交涉員函據工巡捐局稱實以經費支絀仍請通融核減等情到局經本局一再核議决定南市灘地升科一事所有塡築駁岸工程均與浦江有所禆益所塡之地亦爲公益之用是以本局願將前項升科銀兩減半收受前定應找一萬六千三百六十一兩二分現減爲規銀八千一百八十兩五錢一分相應函致即希轉致工巡捐局迅將此項減剩升科銀兩尅日照撥以清欵目而資結束是所至禱 
[司法行政經費之兼籌並顧]  
　　滬海道尹曁上海縣知事均接江蘇省長公署訓令文云案據高等審判廳長莊璟珂呈稱案奉鈞署指令職廳呈爲核議六年度縣司法經費在未改組縣司法公署以前暫緩停撥一成政費由令開呈悉各縣一成政費甫經批准免提自應仍照前令辦理惟司法不敷亦爲實在應如何酌量挹注並顧兼籌仍仰核議呈奪此令等因奉次查蘇省縣司法經費原無規定專欵除假定司法收入十萬元外雖向賴提撥一成政費以支持而稽核各縣報銷册表收支相抵類皆有絀無盈種種窘情歷經呈報計已早邀洞鑒無遺今並是項區區劃補常費亦旣奉准免提自亦無容膠柱而鼓瑟惟案查蘇省各縣署行政經費在民國三年財政部所以未加核減而持尙寛定者原爲預備兼理司法費用酌盈劑虚起見故五年一月鈞長在巡按使任内方有前項提補辦法之准行乃現在各縣知事必以行政司法區分畛域籲請免提亦曾思絀於此而徒盈於彼所見實爲偏頗廳長以司法亦係國家要　旣不能因噎而廢食嗣後撥補一成政費名義固已就删而政費餘存實際則仍可挪用廳長爲酌劑計擬請自六年度起照各縣司法經費預算範圍除應解部十成訟費外先儘該縣所徵之司法收入全數以爲供應其有不敷者仍應着令各該縣自行在政費欵内提撥彌補以收抵支尙有盈餘者仍着依舊解廳以備撥補庶於遵照明令之餘而亦無礙於事實所擬如果有合應懇由鈞署通 
 
 
 

Page 11

 
 
飭各縣知事遵照辦理以　要政等情據此除指令呈悉各縣兼理司法經費向未列入預算司法收入有限以收抵支不敷尙鉅歷年牽蘿補屋糾葛紛紜殊非持久之道該廳謂政費旣已免提實際仍可挹注所議固是惟司法行政必須並顧兼籌所有解部十成　費亦應量予留用應准自六年度起各縣司法經費均就預算範圍先儘各該縣所徵之司法收入全數開支如有不敷再行留用解部十成訟費如仍不敷即在行政費項下自行提撥彌補至以收抵支尙有盈餘者仍令循舊報解以昭核實除通令外仰即查照辦理此令印發外合亟通令仰即一體遵照辦理此令 
[組織女子文學專修社]  
　　李右之君發起組織女子文學專修社請徐慕郭君爲敎務主任擬訂簡章如下　一宗旨本社爲女學生有志補習國文而不願肄習普通科學者而設專以研究文學培植根柢採取實用主義造就女界文才爲宗旨　二程度本社暫設學額四十人組織一班不限年齡須文理粗通者爲及格　三課程授以詩古文詞左傳函牘文字源流文法要略每週計十二小時又英文六小時共十八小時每日下午二時起五時止星期停課　四收費每學期學費銀十二元雜費一元僕費一元均於入學時預繳另付書籍費二元有餘發還不足補繳　五地址本社附說英租界南成都路　裕坊二百三十七號貞一女校内　六報名報名時預付保證金一元將來在學費内扣除　七開學九月二號即陰曆七月十六日 
[女學生情急求援]  
　　某女校學生袁德貞被父母賣於鴇婦吴老四强迫爲娼該女不從潛逃回校請求援救經校長朱某代報法捕房請爲緝究法捕房以此案人證多在華界業已提集該生之父袁白生繼母尹氏及鴇婦吴老四一併引渡歸淞滬警察廳辦理現朱校長已代延律師王某等除向警廳控訴外並擬赴地方檢察廳告發云 
[通俗宣講社圖書館開幕紀]  
　　南市水神閣樓上學商公會内通俗宣講社附設之圖書館於前日（一日）晚六時正式開幕發起人王立才顧翕周袁頌豐東區理事單貽孫南區理事俞元爵西區理事汪春波講員陸治天葛雲韶葛敬業曁來賓共有百餘人未開幕前先由顧袁二君引導來賓展覽各種圖書繼乃振鈴開會先由袁君報告試辦以來之成績並說明組織圖書館對於社會敎育之關係次由王君演說圖書館足以增進民智並說明參觀圖書應守之規則次請陸君演說題爲過去現在未來世界之進化退化至未來之進化須重人道及普及敎育揣摩理想研究科學自謀生計各種問題須聯絡設施方達目的二君講演反覆透澈娓娓動聽其間請助理俞君奏琴以娱來賓至十時後乃贈各種印品振鈴閉幕又聞該社夏期宣講星期日在火神廟中區宣講所開會已請理事洪廣揚布置一切並請徐警長届時派警在場照料以維秩序云 
[甄别鐵路人員]  
　　滬寗鐵路管理局所派各站站長及稽查員等均經局長及車務總管分别委派現新任車務總管韋燕以所派稽查站長各員責任重要自應嚴加甄别以資整頓故於前日起從事考察矣 
[景警佐代理海門知事]  
　　上海縣地方警察警佐領袖景毓華自代理川沙縣知事交卸後仍回本職現奉齊省長於昨日電飭代理海門縣知事景君業已預備一切惟外問有謂署理者至所遺警佐一缺何人繼任刻尙未定云 
[麥根路站長辭職]  
　　滬寗鐵路麥根路車站長王炳甫自滬寗鐵路開辦後卽入該路局充任職員繼而遷調是缺亦届六載平日對於路務頗爲認眞現車務總管韋賢擬將王君調充鎭江江邊車站站長惟王君因不願出門是以於前日呈請辭職昨日已將麥根路站務移交新站長接管該站同人因王君平日辦事公正特於午後邀集全站八十餘人在站特開歡送大會並合攝一影以爲紀念攝影畢略事休憇即用軍樂隊一班及高升鞭砲於三時許雇備汽車一輛及馬車數輛歡送王君至閘北公益里寓所途中軍樂洋洋頗爲熱鬧王君返至寓所卽邀同人入内欵以茗點並向衆道謝始各分散 
[運輸公會又發通告]  
　　滬寗車站運輸公會與米麥雜糧業仁榖志成兩公所爭奪麥根棧掃倉地脚一事相持多日雙方皆不退讓茲該公會又發通告照錄如下　謹啓者八月一號實行管理麥站出貨係奉車務總管照准一切手續議决於後請各公司履行是荷　一來貨堆存須將破包剔去另堆一處　一出貨除整包不破不負責任外所有破包由承裝之家派人與公會所派監磅者眼同貨客過磅如有缺少以漏出地脚補入再有短少由承裝之家與貨客酌量賠償倘出貨時並未聲明短少承裝者不負責任　一原有磅秤已由仁榖志成二公所收回刻由路局購磅六隻以備出貨過磅之用所有磅費悉照舊章凡過磅小工等費由承裝者向客現收報告監磅者登錄　一仁榖志成兩公所旣止出樣單本會奉路局議决辦法凡各轉運公司取其存在麥根路棧内各貨之貨樣單據須由本會自行妥備等語現本會已另刻樣單凡各轉運公司一律送去備用　一持各公司本提單爲憑照發樣單如經售行號自掣樣單來扦者須向各公司換給樣單照行　一仁榖志成二公所如出樣單來扦者本會亦當承認照上項手續辦理 
[六區火政進行之一斑]  
　　南市第六區救火會以界内各街道所設救火龍頭上遮護之鐵蓋時被偷竊迭經函請警署飭探查緝從無破獲近來被竊鐵蓋益見其多不獨有碍行人抑且易於積　銹壞龍頭設遇火警爲害實匪淺尠因卽派員查明界内所設地龍頭被竊鐵蓋其有幾處及所裝龍頭被翻高馬路深陷地中者其有若干籌備欵項函請自來水公司將被竊鐵蓋一律配齊並將深陷龍頭添配凡而鐵管一併翻高俾遇警時易於裝接並將當時設在道路中間者悉行移置路旁免被重車壓損業經水公司派匠動工修理矣 
[督促繳納烟酒牌照稅]  
　　江蘇第二區烟酒公賣分局謝局長昨出布告云爲布告督促烟酒牌照稅事案查征收販賣烟酒特許牌照稅定章第二期以七月一日起至七月末日爲限販賣烟酒店舖應於限内納稅未納稅者須行文督促並照章應納督促之費如於宣布督促公文之日起十日以内並不照完其牌照即失效力應繳銷牌照作爲無牌照營業應繳足稅額補領牌照並應處以罰金定章如此嚴切凡有販賣烟酒店舖亟應依限納稅免致逾限罰辦合行布告督促仰所屬販賣烟酒各户遵照於十日以内將本年第二期應納稅銀如數繳納母稍延誤特此布告 
[新官到任之浮文]  
　　新任外交部特派駐滬交涉員薩福　君於昨日下午三時乘車赴縣知事公署答拜當由沈知事飭丁擋駕故薩君遂折赴地方審檢兩廳曁淞滬警察廳等處分投拜謁　又聞薩君於昨日（即二號）上午九時許乘坐汽車帶同交際科科長陳世光譯員楊小堂分往英俄日美比義各國領事署拜會直至下午二時許返署 
[焦副官僕僕道途]  
　　閩省李督軍因有重要事件特派副官焦某來滬與某方面接洽後隨即往浙聞焦某前次曾來滬浙今復奉命往來頗爲忙碌云 
[南滙知事易人]  
　　南滙縣知事葉樹維因被人控告現奉齊省長核准撤任所遺兩滙縣缺遴委前江蘇省立第五工場場長杜福堃署理業已牌示委任矣 
[地方廳新看守所動工建築]  
　　西門王家闕路上海地方審檢廳新屋業已落成惟因經費支絀看守所新屋尙未建造以故遲未遷移而該廳舊基已由興市公司承買曾由該公司迭次函催該廳趕緊遷讓袁林兩廳長自經該公司函催後互相磋商尙無的欵建造看守所因即呈請高等應核示茲已得覆着將新看守所房屋迅速建造所需欵項俟落成後撥下袁林兩廳長乃飭承造新廳之作頭辛和記卽行起建已於昨日動工聞限期甚促遷移之期想必不遠矣 
[警察又與電車司機人爲難]  
　　昨日清晨八點餘鐘華商二十二號電車由小東門口開駛至拱宸門迤東詎該處軌道内站有二區一分駐所某號警察托鎗直立該車上三十二號司機人連踏警鈴該警呆立不動遂即停車向之聲說始行讓出軌迨該車由西門回行原處又與該警相遇該警忽上前阻住不許行車將司機人拘入該所指爲侮辱該車停頓後法公司之電車至此亦不能前進越數分鐘始由六號查票員代爲開駛旋爲華商電車公司總理所知以警察屢次爲難殊於營業進行大有阻碍因即函致該所向警佐申說請卽轉知各警察嗣後切勿站立軌道以避危險 
[電車查票人被毆]  
　　工人何阿寳張阿和袁萬興等昨在北四川路某號電車上不知何故將查票之高麗人卡志明扭住毆打當被鳴捕將何等三人拘入捕房押候解廨訊究 
[緝拿兇犯之賞格]  
　　昨日公共捕房刑事檢查科飭探將懸賞一百元之通緝單持至淞滬警察廳禀請協緝後開人犯徐廳長准即分飭偵緝隊士及所屬各區署所一體協緝茲錄賞格如下　爲懸賞緝拿事照得兇犯一名刁秀峯卽小三子年二十一歲山東人身高約五尺六寸身軀瘦弱髮短面黑業紗廠裝包者因於西一千九百十七年七月十八日在楊樹浦地界犯有命案該犯犯事後逃逸無蹤業已出票拘拿在案因此出示仰諸色人等一體知悉如有知該兇犯下落或拿獲者當將賞洋如數發給通風報信者請即至總巡捕房報告總巡可也 
[牙科之家學淵源]  
　　此次儉學會赴美學生中有徐仲乾一名係香港著名牙科徐善亭之孫上海牙科博士徐景明之子歷年在上海各大學肄業中西文字均佳今復每年自備千金之學費隨江亢虎君赴美入璧忌利大學學習齒科將來畢業返國於牙科一道必能發一異彩而爲三代出洋畢業之著名牙科矣 
[塌車碾傷人力車夫]  
　　昨日午後有王三等所騙塌車裝載芋粉由南市信泰碼頭往外忽有人力車夫陸志寶駕車向南疾馳互相碰撞陸之右足拇指被塌車碾傷血出由警帶至一區署飭陸送紅十字會醫治王暫留候核 
[鄕人撞見逃妻]  
　　崇明均安鄕沈家鎭鄕農龔華郎之妻黄氏於六年前私逃來滬與賣珍珠米之北沙人某甲姘識生有女孩一口匿居法新租界李梅路地方前日華郎與伊弟因事來申行經該處忽然撞見囑令一同回家詎黄氏反誣夫弟爲蟻媒不願回去姘夫亦出而霸阻當經華郎之弟投報捕房派探前往拘拿姘夫已乘隙逃逸祗將該氏帶入捕房據稱現願隨夫回家捕頭准交伊夫領回管束 
[父不以爲子]  
　　向在東馬橋開設小飯店之某甲生有一子小名阿毛平日素不安分經伊父控訴官廳驅逐在外詎此次又不知因何犯案被拘禁錮前夜三時許忽用長衫遮掩脚鐐鐐練用繩　於褲檔緩步至穿心河橋西某豆腐店哀求卸去脚鐐該店中人與伊熟識遂同至屋後用斧鑿開遂得遁去至天明該店向伊父詢問所犯何案伊父謂不肖出外已久未知因何犯案其在外所做之事槪不負責去 
[飭拘毆斃同業之帮兇]  
　　學宫路同興泰紙作坊主白禮文於舊曆本月初九夜糾衆將同業鎭江人趙廷章兇毆斃命後即央人向屍弟廷秀屍子如松出洋賄和旋經地檢廳查悉以案關人命將白拘案訊供收押一面派員至京江公所聞棺相驗判令家屬重行棺殮等情屢誌本報茲經林檢察長查得白於初九夜糾衆將趙毆斃是以令飭承審此案之沈檢察官嚴究帮兇諸人沈君遂又飭警傳到在明月樓評理時之該茶樓堂倌並目覩行兇之各證人到案提同在押之白禮文預審據供帮兇之某某等數人現均逃匿在外問官即禀明林廳長飭派法警務將帮兇各犯拘案訊究 
[周浦航船户受騙]  
　　周浦航船主陸雪海昨日駕船來申登岸購物行經法大馬路六號弄口被擲包匪徒甲乙兩人誘至弄内施其技術當被騙取龍洋十九元而逸迨後陸知受騙投報大自鳴鐘捕房捕頭諭飭包探曹福昌前往拘拿該匪已杳無蹤跡當即回禀捕頭候再查緝到案訊究 
[拐案解送檢廳]  
　　拐婦陳邢氏因誘拐丁榮氏之女小粉子及沈吴氏之女阿寳賣往青浦由該兩女家屬尋回即將陳邢氏扭至四區警署告發已紀昨報茲悉此案前日解經司法科段科員訊得該氏已第三次犯案實屬怙惡不悛當即備文派警押送地方檢察廳請爲照律嚴辦以示懲儆 
[貼招紙須先納捐]  
　　原任法捕房總巡克賴美君在任時因各戲園及藥房店舖等每將廣告報紙在沿途牆上任意亂貼漫無限制曾於前清光緒二十七年春間出有佈告嗣後無論何人欲在界内粘貼廣告須將刋就之招紙先行呈送捕房察閱按其長短闊狹分爲三等取捐蓋印後方准粘貼無如日久玩生近又有人每在弄内違章粘貼故飭探捕悉心查察在案昨有甲乙兩人持未經繳捐蓋印之招紙在法新租界李梅路等處黏貼爲捕查見拘入捕房詰問甲等伺稱因不知章程以致誤犯現願遵章繳捐捕頭准如所請着將捐欵繳清然後將招紙蓋印發還 
[墨作主指控冒牌續紀]  
　　墨作主查濟錢控時灶茂時長耕冒用商標由捕將兩時拘獲搜出製墨印模一併解送公共公廨訊供收押已誌昨報昨晨又經集訊原告延海德禮律師上堂譯稱被告將次貨冒用原告商標混售漁利已由捕房搜獲印模實犯中國新刑律第三百五十九條請爲訊究訊之被告時灶茂供稱請求堂上准予交保出外俾可延請律師代表辯護中西官判被告兩人各交五百元人洋並保候下禮拜四再訊 
[攔路攫物類誌]  
　　鎭江人吴阿三先後在廣東路雲南路等處串黨攫取妓女金小樓値洋三百五十元及婦人王汪氏値洋五百二十元之珠花各一朶逃逸業經老閘捕房包探姚錫卿將吴緝獲解送公共公廨訊供管押昨晨復訊先由姚探上堂禀明在新世界附近將被告拿獲所有同黨已逃匿他處無從提究等語並由原告投訴當時被攫情形訊之吴供認不諱中西官判吴押西牢九月示儆 
　　匪徒李東生前日午後在南京路高陽里口攫取王郭氏金押髮圖逃當經氏之同件張海泉帮同追獲鳴捕拘入捕房昨解公共公廨經中西官訊知李係過犯判押西牢二年期滿逐出租界 
　　金李氏控流氓翁金標於前日午後在小花園附近攫取伊所抱小孩胸前之金鎖片昨由捕房將翁拘解公共公廨經中西官訊實判翁押西牢一年期滿逐出租界 
　　匪徒山東人王竇昨晚在楊樹浦路糾合同黨孫學中王常林等攔截行人陳竹卿嚇禁聲張在陳身畔刦去羅卜票洋一百九十七元逃逸經陳之友人王泉文隨後追捕旋喚巡捕將王等三人帮同拿獲搜出原贓拘入楊樹浦捕房經捕頭略詰一遇諭飭押候解送公共公廨訊明懲辦 
[冒名行騙之懲治]  
　　葉瑜生控王春記私刻圖章冒名揑寫字條向泗𠗊路十四號門牌梁和浦騙洋四十元由捕將王拘解公共公廨諭交一百元人洋並保在案昨晨由廨傳訊原告偕證朱雲生上堂訴明前情請究訊之王春記供詞支吾中西官以王不應冒騙判押西牢三月示儆 
[被毆受傷之控訴]  
　　吴阿玉控陳阿牛糾同阿發慶大及婦人陳氏將伊兇毆受傷昨由捕房將被告陳阿牛阿發慶大三人傳至公共公廨吴延朱斯芾律師上堂聲明被毆情形並以陳氏避匿要求出票提究中西官判陳阿牛等三人分别交保聽候傳訊 
[客棧内拘獲賭徒]  
　　賭徒葉阿初租賃福州路一百十五六號門牌某客棧房間糾同翁芝九謝銀根葉金鄭亞桂楊阿增張明和等聚賭扑克（係外國紙牌）被總巡捕房中西包探查悉於前晚協同前往將葉等各人一併拿獲連同賭具帶入捕房昨解公共公廨經中西官訊供屬實判葉阿初罰洋七元餘人各罰洋三元連同抄獲之賭洋一併充公賭具銷燬 
專件 
[蘇省視學侯鴻鑑上齊省長辭職書]  
　　敬啓者鴻鑒濫厠視學一職先後十年於茲竊歎江蘇敎育旣有今昔盛衰不同之感又恐將來墮落更甚於前此鴻鑒有不得不提出辭職書以謝我敎育行政之長官殷殷提倡敎育之心旦告我江蘇敎育界同人俾知非有眞實高明之學識不足以處此現世敎育之潮流也鄙見所及謹爲我省長略陳之一省敎育之不能統一也約有三端甲管理訓練之主義不同乙敎育行政之事權不一丙外界之干涉頻來曷爲管理訓練之主義不同也各校之校長及管理員各據一已之見解或主嚴格或主放任實施旣殊收效全異使果有一種眞實之學說堅持到底亦未嘗不足以表見其能抑知借放任爲藏拙之地流傳謬種貽誤青年甚至劉阮猖狂敝屣生命　　嬉戲土芥光陰放任之現象如此敎育前途何堪設想此可慨者一也曷爲敎育行政之事權不一也同是江蘇公共敎育基金所建設之中等學校視察所及有所改而革悠悠半載省公署無直接統轄之權甚至文牘往還無非姑息風潮激蕩相率罷歸在行　方面失其管轄之權旣如此威信漸失他日更無統一之方固可知矣此可慨者二也曷爲外界之干涉頻來也調查各校敎員之缺席無一月無之學生之風潮無一學期無之在經濟上之恐慌每因時局之影響旣時時波及而經費寛裕之校又復浪　金錢延請聲價最高之缺席敎員以沽虚名而鮮實效此最足以惹人注目者也於是前届　商校質問今年之法校取消已爲他人干涉者如是而他校有同一之景象未經提出者正多也此可慨者三也二地方敎育之有退無進也亦有三端甲以敎育事業爲私爭權利之焦點乙敎育無主張而多盲從丙學校多幼稚而鮮進步曷爲以敎育事業爲私爭權利之焦點也地方士紳往往黨派紛岐歧鄕意見不同互相攻訐不惜個人名譽不顧學校存亡徇私見以爭權利此屈彼伸出奴入主控案疊見敎育贅疣耳以一縣敎育之紛更幾有與今日政潮之激蕩相上下者此可慨者四也曷爲敎育無主張而多盲從也敎育界人旣於個人之眼光無宏遠之見地猝聞新學說之主張不禁趨其勢而揚其波不問將來之結果是否有一定之把握乃僅於一時風會所趨彼如是我亦如是耳甚至盲從之形式已非提倡者之初心盲從之潮流養成奴隸者之模刻此可慨者五也曷爲敎育多幼稚而鮮進步也吾省敎育名譽播於各省者有年各省參觀之人絡繹於蘇滬通錫寗揚諸地者僅見一二表面之學校競相告曰此江蘇之優良學校也抑知江蘇地方敎育實在之内容如淮徐海水旱兵匪之災無年無之人民生命之不暇保何暇言敎育此其程度之幼稚無可諱也蘇滬寗錫都會交通之地著名財賦之區除一二表面之學校可以供人之參觀外校長敎員類多以學校爲傳舍旣無責任心又無眞實力欲收效果難乎其難其下焉者别字連篇不通之句觸目皆是國文之根底日淺科學之智識尤薄學校不足以取信於社會及學生之家庭致私塾日多敎育日見其退步而已此可慨者六也三個人職務之曠廢也更有三端甲學識不足以補救乙個人事業之損失丙個人疾病之紛擾曷爲學識不足以補救也世界日新學問無極從前貽誤漸知伯玉之非此後補愆莫企曾參之恕骨鯁在喉人怨徒招術蟻無靈自知不足雖欲假年以學易其奈光陰如駛何學識陳舊而頑　職務廢棄而敷衍此可慨者七也曷爲個人事業之損失也溯自犧牲身家戮力社會個人獨力創辦之學校由男女五六校而退化至今日僅有競志女學一校十餘年之心思財力無非爲此校之經營年來經濟困絀進退維艱不得不藉文字有靈作杯水車薪之助又不得不分風塵餘力爲口講指畫之謀於是視學上之職務不免抛荒而女學内之進行終多梗阻倘使依違兩可彼此俱傷不若擺脫一方公私有益自維駘駑籌度已深所謂於人無益於已有損也此可慨者八也曷爲個人疾病之紛擾也以車馬疲勞之境效頂踵摩放之行覆轍邵伯傷胸脅而臥維揚力疾眞州感瘧痢而返鄕里韜園重病累我故人青瀷遄歸嗔彼𥪡子河魚腹疾冒暑猶飲陽羡之茶惓鳥雲飛薄暮未返蓉湖之棹自春徂夏偕魑魅以爲鄰由北而南指江淮以返省盱衡時局變遷孰識焦鹿之夢幻瞬息秋風顦顇曷禁病馬之馳驅此可慨者九也鴻鑑以奔走餘生補救無策甘引咎戾退讓賢能歷陳負疚之多端不覺所言之覼縷敬祈鈞裁俯准辭職臨書悚惶不勝待命之至 
雜評二 
[警察與電車司機人（步陶）]  
　　警察與華商電車起繆　者屢矣一月前方演電車罷工之惡劇曾幾何時乃又有軌道上警察起拘電車司機人之交涉焉夫軌道上非警察適當崗位寗有警察而不能知之理單至踏鈴以警司機人之職分已盡又特别下車以爲申說誠不可謂非愈分之恭且敬矣且警察當時亦自讓出軌道而默無一言又豈非默認自身不合之一種表示耶乃忽於歸途而執司機人於警所並加之以侮辱之罪名誠如其言而分解之其將以不踏鈴不申說直以電車餉立者爲不侮辱乎抑將以停車不進恭候鵠立者倦而之他始行開車方爲不侮辱乎不知警察中有何條文可爲此項特别辦法之解釋也 
　　今者公司之函請尙未知其下文拘入分所之司機人尙未聞如何發落甚願警署長官有以持平而愼處之也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[字典中宜删除意見二字說] [  瞻廬]  
　　意見者殺人之利器也倉聖造字鬼神夜哭何乎爾哭意見二字之由此而出世也是故主人與主婦鬧意見則洩其忿於子女打得大哭小喊矣先生與師母鬧意見則遷其怒於學生敲得頭破血流矣鬧意見者之地位愈高受影響者之苦痛亦愈甚近頃以來督軍與師長鬧意見官僚與民黨鬧意見政府與國會鬧意見北派與南派鬧意見海軍與陸軍鬧意見哀哉小民不知破多少財產廢多少職業流多少血淚塗多少肝腦喪多少生命以供此意見二字之犧牲也然使經一度之犧牲而意見二字即可從此消滅則吾民亦當忍痛須臾以希冀未來之幸福無如意見愈鬧愈大愈鬧愈深歧路之中有歧路意見之中又有意見吾不知吾民究有幾多之財產職業血淚肝腦生命以供此無限之犧牲也推原其故皆由倉聖好事無端造此意見二字爲後人作俑而自來編輯字典者又誤將意見二字收入以致流毒無盡爲今之計不得不從根本上解决所有新舊字典中之意見二字槪予删除務使未來之青年目中無意見耳中無意見乃至心中腦中亦無意見拔本塞源無逾於此中國前途庶有豸乎編輯字典者諒不河漢予言（五） 
家庭常識 
　　臨池洗硯　取枯蓮蓬壳持其柄而擦之宿墨卽解且免石麻洗畢將蓮蓬壳收之聽其自乾可留爲下次之用 
　　盆花　每逢驟雨蓄水盈盆惜花者見之多側其盆而傾其水則土皮仍閉再雨再盈至盆中之水傾不勝傾而花經久淹十九萎敗此法遠不如用箸刺盆土到底成孔數個俾雨水隨降隨洩之爲愈也 
　　滌燭油汚　燭油汚及燭臺與衣服可刮去堆油然後以豆腐漿熱而濯之燭油悉除 
　　捕鼠捷法　於夜眠之先取長方磚三塊置平面處以一磚横陳再取木面盆側立於上其他二磚則以豎於磚兩旁用防盆之左右抛而盆中預以針刺香甜食物爲餌迄人寢燈滅之後如有鼠出至盆前仰餌欲取勞必舉足踐盆口盆由是即斗然下覆而鼠被幽矣當時即已入睡鄕者莫不爲盆聲震醒得起而移盆以捕之斯法（俗名神仙照鏡）雖簡然試無不中者 
　　去燈帶灰　用剪剪去馬口燈帶上之灰頗難持平致焰不偏吐予所常用之法將燈帶絞起取紙裹上以二指拈住竭力揑之則灰自落且燃時必焰吐整齊（栩按不如將帶旋低用粗紙拭去其煤尤爲平易） 
　　禁止咳嗽　若欲暫時自行禁止咳嗽只須屏息以兩指揑捺喉管可也[  讓竹]  
　　白蓮片　五六月間白蓮花盛開取其初放而無疪之瓣蘸以鷄蛋清和稀麵漿入油鍋炸之現微黄後加白糖其上食之香脆可口且可以藉解暑氣若以肥大菊葉如法製之芳香尤烈 
　　久藏鮮棗　取棗蘸燒酒及半而止藏於器内密閉之可經冬不腐而甘脆如故[  程濯青] 不受酧 
工業須知 
[象皮物之製造法（一）] [  桂峯]  
　　象皮一物盛行於近數十年之中凡機械品軍用品服飾品學堂及工藝用品無不以象皮爲利用故象皮公司之經營與象皮物件之製造亦遂日新月勝無國蔑有惟中國則但知購用外品絶不思想自造雖其原料多產於印度及南洋各島然苟取原料而製之未始非競爭製造之一端也考象皮一物分爲四類（一）軟象皮亦謂之生象皮乃兩洋諸島及印度所產樹汁而成其樹爲無花果類亦名膠樹土人將樹體鑿成一坎下承以器汁自流出待其凝結成皮揭下出售乃整塊原料無甚大用蓋相象於皮而並非象之皮也（二）熟象皮亦稱硫象皮乃以生象皮製成物品再用法使之含硫能伸縮有彈　用途最多如膠皮車輪機器軟塾軍用醫具理化器具及一切伸縮有漲力者皆是（三）硬象皮乃用硫象皮加以最高熱度使其變硬如牛角可以離刻可磨至極光如留音器之唱盤及盒蓋刀炳一切似角非角之物類是也（四）另一種硬象皮與前略有不同乃新嘉坡等處所產其樹高六七十尺其汁與前言者略同惟凝結之際其質硬　以熱水則變軟可以任意揑印爲各種式樣至冷時復變硬故亦謂之硬象皮又名（格搭伯查）模印各物用之最便茲將製熟象皮之法略言之（未完） 
集益錄 
　　答第三十八問　兆城君云自製胰皂日久色變而收小其弊有二（一）因碱内水份太重（二）因煑時火候未足欲免此弊宜減輕水量煑時火候須足試火候之法挑起少許滴於鐵器上用口吹冷剔下用手撕之綿而難斷色亮則足矣脆而易斷須再煑此法曾經試驗有效至於黄色顏料聞友人云亦可自製有二種（一）用松香研細粉（一）用黄豆稍炒黄研粉卽可未卜果否望兆城君試之以免利權外溢[  程山農]  
長篇小說 
[寫情小說柳暗花明錄] [  常覺小蝶天虚我生合譯]  
　　第二十七章（三） 
　　羅倫此來倫敦初無人知故宴會皆不赴但與薏德茜雪諸人追尋歡樂其唯一消遣之場亦不過劇院與音樂會耳日者皇家劇院方有琴師自巴黎來歆動一時羅倫諸人即在樓下包得一廂至時人已塞滿幸廂已前定乃不患擁擠劇且半適有一女自人叢中擠身而入經過薏德之前其人頗頎美雖已過少艾而丰姿不減行過包廂則向薏德一笑時羅倫方傾耳聽歌因未覺有人行近時女已得座即自坐而觀劇羅倫乃笑顧薏德曰妙哉此曲可謂···言時昻首笑語忽止容色立異薏德不解曰可謂如同因以手撫其肩羅倫微微一噤則勉强笑曰無之然此一笑乃愈見其面色之難堪又按薏德肩曰吾愛此間熱甚直令我腦昏矣因自拭其額上汗珠薏德曰今如何羅倫曰愈矣而面色仍不轉其時滿場彩聲方雷動而羅倫竟忘聽歌面上如被重霜所坐錦毯乃一變而爲針氈目光下注及地偶一昻首卽自起驚疑額汗乃如迸珠薏德雖仍自聽歌而其心則仍緊羅倫覺其已自座中起立似有所矚旣又入座面色乃大變似其全身亦顫薏德始駭然曰羅倫何事何事試告我羅倫曰無之汝勿問我言時其聲至嚴厲爲羅倫從來所未有者且亦不顧薏德逕自行出甬道一出則不禁長噫脫口呼曰天乎我其夢耶抑癎發耶不然何爲見此幻象因以食指自叩其額卽在酒排間中市勃蘭地一氣乾之以手自撫其胸而噫似胸中横梗有物驟不能下旣又自笑曰我何太懦天下固有同貌之人我何必駭而並惹及薏德言次勉强一笑然而頰已似石膏所製竟無一絲笑影又曰但相似耳我何必駭言時又聞一陣鼓掌之聲羅倫不禁長歎行至甬道又復竚定自言曰此事不佳吾終不能留此疑團苟不决則吾魂夢亦不安矣固轉繞出座前將以細視此女而女亦似知羅倫視已竟昻其首向羅倫微笑嗟乎此一笑者頓令羅倫腦際感受奇痛幾失聲而呼蓋此女非他實爲裘狄斯之魂也羅倫受此一笑全身失其能力欲步不能其狀乃如受催眠之術顧又自疑爲痴死人安得復活不如更往飲酒方欲轉身而女忽以巨扇相招並以戲單草成數字搓作一團以指彈之適墮羅倫身畔羅倫欲不理顧又不能不拾瞠目視女女面有得色羅倫乃展其紙則寥寥數字曰今夜可來榴花街下署三字則赫然驚人蓋卽裘狄斯也羅倫不禁呻曰嗟乎天此何事哉踉蹌復出甬道則覺有人撫其肩羅倫大驚巡視乃爲薏德面容亦變曰羅倫汝究何事者吾儕歸乎羅倫額汗涔涔一手握住薏德儼若被溺之人忽得援手顫聲曰吾愛歸矣歸矣言次乃慘然而現勉强之笑容（第二十七章完） 
　 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之絲茶 
[論今年各絲業（見本報癸酉年十二月二十七日）]  
　　絲茶兩項爲中國出洋諸貨之大宗近來兩項貿易均有滅色而今歲各絲業之耗折更甚於茶緣今年新絲初到上海時以絲之價値較前更廉貿易諸客多不願在上海銷售後歷三月之久絲價仍無起色諸絲客不得已託西商代寄外洋另覓售主者共一萬包以上計値價銀約三百萬餘兩茲聞所寄之絲已買去者僅三分之一面虧折本錢爲數甚巨統計之則價銀百兩虧至十兩及十五兩不等其餘仍然未售將來虧損之大小多少尙未可測今據外國新來信息市面仍舊阻滯槪無轉機查今年絲業非但泰西市價不佳也即由產絲之地運至上海除初次之絲偶得小利外無不折本惟大小多少不一耳先是辦絲時成本尙輕是以初次之絲尙有利息各絲客以爲今歲絲業頗極穩當倘使偶有變更必能有長無落定可多沾餘潤故於產絲之地辦絲者甚衆私相揣測不至虧折繼而上海忽傳意大利國新絲歉收於是上海絲價陡漲銀五十兩皆曰西國絲市大有轉機此後不可復如前賤售以故產絲之地其價亦至大昻及各絲陸續運至上海始知傳言皆屬子虚所辦之絲無不折本故上海今歲絲客太約均經受累所有本銀僅在四五千兩之譜者皆將歇業其情良可憫矣夫絲茶實中國最良之土產亦出洋最大之貨物乃歷年情形如此而今歲又較甚絲尙如此其餘各貨物之滯銷虧折更可知矣亦何怪今年上海各業之多倒賬閉歇也夫蘇藩所轄之四府浙西之三府蠶桑之利數倍於農錢　之重甲於天下承平之世民力已不能支所賴繭絲豐稔獲利較厚尙能彌補耳向來七府所產之絲實甲於五洲今聞泰西已有數國產絲亦不亞七府所產故中國之絲至於滯銷跌價如此將來若無轉機七府之民力更將不堪此固關乎天下之大局豈徒七府諸民之不幸哉（12） 
尊聞閣筆記 
[呑壁虎（見本報癸酉年七月初七日）]  
　　壁虎四足長尾形如蜥蝪最大者身長一二寸尾則倍之俗列之五毒未聞可以下咽也浙之平湖縣城北荳腐店夥某常食此物博彩而好事者令其取食或賭酒菜或博銀錢被食者已不知凡幾矣一日有人獲得最長大者一條與賭銀四圓並有酒肉某因司空見慣毫不畏難往常則必用腐皮捲而嚼食此次賭歎較多不許裹物某旣取食未經動齒尙活潑竟自下咽食畢如常直至一載有餘人漸無力肉亦消瘦不能工作歇業在家有江湖走方醫家見而驚問謂腹中有動物否答以無之蓋日久已忘食此活物也幸其妻尙能記憶告其所以醫曰是也急宜取出否則數月後必致命夫婦求治醫索價須銀十六圓少一不可某將退縮間爲隣居親友擔保於成功拚凑醫者允之遂令將病者各竅一併塞没僅留其口而倒縣之咽喉週圍搽以藥粉少停物從咽喉中探出急欲提取因滑膩而仍被縮進醫曰難矣恐人倒懸久則發暈若坐起物必不肯再出衆人聳之醫即多搽藥粉於咽喉物果再出立用鐵鉗夾住衆人園視仍是壁虎一條惟通身紅色血艶耳醫曰此物食時未斃彼卽涵養血中人正血旺之際伊不能翻動偶或血枯彼必搖動猶幸是雄物苟食其雌則能於血中散子已不救矣衆乃醵酬而散（12） 
[腹内蟬鳴（見本報癸酉年七月十四日）]  
　　寗波北門外　姓婦年未三旬身孕七八月忽腹内大痛勢若臨盆委頓昏沈問聞腹内有聲如鳴蟬者嘶風哽　儼然綠槐深處煩聒不絶而痛亦愈劇穩婆視之則胎氣未動並非分娩展轉牀席間至次日竟死旣死而腹内蟬鳴聲猶與誦經聲啼哭聲喧咽互答及殮畢後尙聞絡絡有聲云（12） 
[神童書虎字（見本報癸酉年七月十五日）]  
　　富陽周芸臯觀察之孫生二歲而能識字年四齡好　槧日從事於東塗西抹母夫人敎之以問架結搆法大有領悟輒畫磚作字以爲嬉戲端午日忽以水畫磚作虎字母夫人見而異之命取大幅紙鋪地上縱筆爲之若有神助遂連書三紙並書欵云周允卿書一時親友傳爲奇談神童之名大噪有友人爲周之親屬目覩其事現其字幅已經富陽邑令鑒賞題䟦其上付杭城大井巷某梓工摹刻云（１２） 
文苑 
[洋場詠物詩（龍湫舊）]  
　　（見本報壬申年七月初九日） 
四面周遭馬路開輪蹄飛處滿鏖埃五踜挾妓胼肩坐十里看花轉瞬回江上疾馳同破浪街前乍過似奔雷何時異國皆遵軌不使矜奇圖捷來（馬車） 
　　誰知鐵樹竟開花謬語當年信不差鑿地金蓮生萬朶燭天銀栗照千家輝光燦爛欺明月烟燄迷離奪彩霞一路笙歌常徽夜樓臺爲爾更繁華（地火） 
　　海上濤頭一線通機謀逾巧技逾工霎時得借雷霆力片刻能收造化功擊節宵應驚蟄蜃傳書今不藉飛鴻寄言當局防邊者勝算先籌帷幄中（電線） 
　　一輪滾滾走雷聲機勢全憑火釀成浪拔鯨　能獨破波翻龍馬任横行暗偷吴國餘皇製偏竊中原大地名聖代别　舟楫用會看四海共澄清（輪船）１２ 
警世寓言 
[門客嚼舌（見本報癸酉年十一月十二日）]  
　　蘇城某宦家用繡娘某氏係青年嬌居者也主人憐之而繡娘亦感知遇之恩凡事格外謹愼故賓主極相得因繡娘茹素已久主人送以京冬菜蔴菇等件携歸爲門客某見而哂之揚言若不與主人通好則决無如是優待也主人聞之辭歇以免沸議乃繡娘失就未免氣憤因而成疾某門客竟復謠爲害相思矣繡娘知而絶命以自白詎殮後甫及首七之期某門客在家自稱京冬菜蔴菇味美將舌頭嚼爛而死噫是即所謂報應也耶（１２） 
[狐祟（見本報癸酉年正月初十日）]  
　　内廷都領侍某嘗給事丹公之邸偶見黑物如貓臥樹下戲以彈丸擊之其物甫一轉身即巨如犬再擊之又一轉身即巨如驢懼不敢復爾物亦自去俄而飛瓦擲傳諸變𨺗作知爲狐魅惴不自安或敎以繪像事之其祟乃止後於几上得錢數十枚知爲狐所酬試收之秘不言次日增至百文自是日有所增漸至盈干又改爲銀一錠約重一兩亦日有所增漸至一錠五十兩不能密藏遂爲管領者所覺疑盜諸宫庫榜掠誅問幾不能自白然後知爲狐所陷也（１１） 
[雜錄]  
　　疝病徵方　鄙人患疝左偏墜數載于茲逢天陰受寒或操勞過甚則發發則漲大于尋常十倍外面堅冷如鐵漲痛甚劇雖中西藥遍嘗罔效因特徵求治疝靈方望海内大醫士或曾同病者有以指示則銘感之至（金潤孚）（９） 
　　答疝氣徵方　黑丑二錢煎酒服之初起者一服即愈黑丑卽牽牛各藥材店俱有弟常患此症後得此方服之卽愈至今不復發且傳之多人服之俱驗故敢舉以告患者（子鴻）１２ 
　　走馬牙疳方　於七八月將結子之萈菜梗去葉留梗放在屋瓦上經過霜雪至次年清明前取下火煆爲炭放泥地上少許時研末存貯用麻油調敷患處雖至牙齦盡爛齒已脫落者亦可治愈兼治牙縫出血此症極危險如出血三四日則口腫牙根盡爛血兼津涏隨口流淌不止用此藥敷治血遂漸止實能起死回生 
 
 
 

Page 18

 
 
   
 
