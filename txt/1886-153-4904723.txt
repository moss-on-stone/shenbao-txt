# 1886 - 153 - 4904723

 

Page 1

 
 
[新出石印小題嫏嬛] [  點石齋主人啓]  
　　石印小題文現巳不一而足然祗取其宏富而選擇未精是集係芹香館主人採輯同人窗課會藝等作請名手選定皆係及時眉樣足爲揣摩家之　臬尤妙在與巳印之文藪宗海無一題相同並無虚題重題幾於無題不備共文八千餘首託本齋石印分訂十二本至校對精詳字畫端整猶爲　　另有廟諱聖諱刋列簡首俾初學者知所敬避云准於初四出書每部價洋五元五角南北申昌並各書坊代售如欲躉售者格外减價請至本　帳房及南巿郭豐泰木行或後馬路景行里第二石庫門内郁宅雙梧書屋面議可也 
[丙戌科會墨出售] [  申報舘主人啓]  
　　本屆丙戌科會試揭曉後本舘除先後將電傅題名錄登報外並託都中友人將官板題名錄并會墨迅速馳寄其官板題名錄已列入十九日報中所有會墨亦卽付工晝夜赶緊排印仍將題名錄列於首幅訂作一本刻已將次工竣　於本月二十四日出售白紙每部收回工本洋八分正想諸君當無不爭先怏覩矣售處仍照曩例先此布聞 
[七十八號畵報出售] [  申報舘主人啓]  
　　車利尼馬戲至申開演巳將半月中西人無不爭先覩以爲快顧未經寓目者仍不知凡幾本齋特倩名手按照班中所豢各獸若獅若虎若象若曩蛇若巨猴牛首而身似駝鳥首而身似羊者凡人生不恆見不易見之物一一摹繪絲毫不爽不啻入其中而周覽之快何如也再此次淞隠漫錄所紀事實皆屬時下著名之詞史名曰申江十美亦屬畫手分繪小影傳神阿堵准於初六日出售此佈 
[習俗移人說]  
　　自鴉片烟流入中國愈推愈廣亦愈積愈深禁令雖嚴竟不能挽壯瀾於旣倒一二傷心蒿目者或爲詞賦或作詩文以期警醒奈言雖懇切類指爲老生常談樂此不疲江河日下甚至閨中少婦亦沾染比中風味是殆氣運使然歟試略述近事藉資談柄非敢云勸戒也武林閂外湖墅某甲家惟一母溺愛殊甚欲爲授室而甲選擇太苛迄無成議今春偶在貢院左近小烟館内享烟霞淸福館主有一女年甫破瓜清揚婉麗甲見而惑焉歸告母母卽央媒妁往求聘禮悉如所命始下玉鏡之臺言定四月迎娶如禮親友畢集乃自廟見禮成新人卽上牀偃臥不起喜娘敦請再三置之不睬姑親往問訊新人忽大言曰我家賣烟誰人不曉爾家何必再三相求娶我來此受死乎其他可笑之言尤不勝述衆人訪諸送親媪始知新人烟瘾甚大是日雖吞丸藥竟不能過瘾故恨恨出此言云是可謂洞房花燭中别開生面者矣昔姚芙溪云古人以酒爲狂藥言其爲害也若今所嗜阿芙蓉膏其爲害也直當名爲毒藥父之於子未有不深惡焉妻之於夫未有不力阻焉是萬不至引爲同調然亦竟有爲惡習所移久而效尤者牀第間最多友人某甫壯以名進士候銓邑宰倜儻不羣丰姿玉立詩詞書法各極精妙皆以未入館閣爲屈第不免烟火癖其妻名家女明慧端淑嘗苦諫之不從　輩有時過訪不遇妻必再三欵坐出晤時力懇規勸其夫至於跪拜垂涕情極可憫莫逆者咸爲盡心忠告法語巽言展轉陳說裦如充耳若罔聞知有時先杜衆口勢將數而致疏矣琴瑟素調順以藁砧勿納良言抑鬱不舒抱病投繯者　次是斷無濡染爲患隨波而逐流者也乃越二年則雙管齊下競致唱隨問其何以前氷炭而後鍼芥則亦囁嚅而含糊答之噫此一物也有浸潤墜其中而不自主者矣春陽佳日鶯啼花放水碧山靑風景宜人不知領略炎蒸三伏拳曲牀頭一燈黯黯十指玷汚如果吸之可以延年已覺抱悶束縳樂少苦多况又召病傷神耗財誤事則亦何所以而甘之如飴耶且文人墨士嗜之者大半聰明居多非不知縻費滋甚也非不知廢時失業也非不知干犯功令桎梏形骸也乃竟陷溺殊深一日不可暫舍不懼敗家不懼殞身伏於坎窞入而不出此眞亘古以來未有之毒藥也或曰此亦有鬼物焉若或使之有不期然而然者夫卽有鬼物亦擇人而崇之豈知九州四海之人可祟者竟如此之多耶抑孟買孟加臘爲五印度地亦烏知中國溥天之下竟必不可少此一物遠涉數萬里海洋不憚艱辛勞苦輸稅報關而中國之栽種鶯粟者亦實繁有徒習俗移人賢者不免殊莫測其究竟焉近聞烟稅一項曾襲侯在英京議定條約邵觀察偕赫稅務司將往香港以要其成旣收其稅必不更嚴其禁滔滔皆是將如日用飲食不可一日無而後已乎智者不爲人所料且能出人之所不及料獨此鴉片之患雖志堅意定似能不受牢籠而忽不自持已迷途之深入矣諉諸天而天不任咎也諉諸人而人不自知也兄弟連牀初非話雨夫妻並枕不是行雲但使入其彀中無復超乎象外雖陳苦口視爲紙上空談各欲甘心實屬世間怪事俗多瞌睡漢烟霞之痼癖難消我亦過來人日月之居諸空擲偶揮柔翰敢託晨鐘無非菩薩慈心莫笑豐干饒舌 
[諭旨恭錄]  
　　四月二十九日軍機大臣面奉諭旨御史良弼奏請旌表節烈婦女等語果興額之妻愛新覺羅氏國裕之妻翁氏均着准其旌表禮部知道欽此 
[詳紀劉爵撫抵閩事]  
　　劉爵撫蒞閩日期已據電音登報昨又得訪事人手畢云爵撫于上月二十三日節抵榕垣文武各官次第出城迎接午後爵撫命駕入城駐節貢院旋赴總督司道各轅投剌拜會藩司張方伯以病辭爵撫再三請見始延之入寢室細談臺地經費支絀等情良久始别至二十七日淸晨乘輪回臺林星使维源李觀察彤恩亦於是日偕行聞制軍已允撥庫銀二十萬充治臺經費云 
[高法約成]  
　　西報云法國與高麗所訂通商和約巳於華本月初四日在高京畵押矣 
[厦門茶信]  
　　厦門新茶刻已上巿怡和洋行格崙捱分輪船早經裝滿日内卽欲放洋水脚每墩英金四磅云 
[永嘉試事]  
　　温郡各縣現適舉行縣試永嘉與考文童共有一千一百餘名邑宰周輯之大令於四月十九傍晚進塲頭塲首題已冠可也未若貧而樂至子貢曰詩云未冠女爲周南召南已乎至子曰禮云通場次題不學詩題賦得敦俗勸農桑得敦字次晚初鼓後放牌有一童被擠倒地身受重傷淨場後檢查試卷缺少一本當卽懸牌扣考廿三日復扣三名一係不完卷一係有眞無草一係聖諭默錯廿四夜三鼓時出案冠軍者爲葉景僖所取前列皆係知名之土人咸頌大令鑒衡之精旋於廿七日初覆四書題章經題穆穆皇皇宜君宜王不愆不忘率由舊章詩題賦得四月淸和雨乍晴得和字是日共覆七百十餘人 
[宫保臨皖]  
　　上月二十八日下午三點鐘時皖省官塲接得蕪湖來電言彭雪琴宫保於是日九點鐘時由蕪上駛屈指傍晚當可抵皖水陸各營齊赴江干迎接嗣悉宫保杳閱大通水師後復登岸赴九華山進香延至本月初二 
 
 

Page 2

 
 
九點鐘時始由靖海兵輪拖帶座船駛抵皖垣東門外官碼頭下椗旋登岸至寅賓舘各官紛紛叅謁宫保隨乘輿入城至湖南會舘行香示期翌日巡閱各營操演沿途觀者咸謂宫保精神煥發瞻視尊嚴不愧爲中興柱石云 
[帝京勝事]  
　　四月二十八日新進士在保和殿朝考首題君子以類族辨物次題德懋懋官功懋懋賞詩題賦得五明開製得銘字○步軍統領衙閂奏稱拿獲斷路人犯王至懷等五名請交刑部嚴行訊辦其原拏官弁著有微勞俟刑部定案後再由奴才衙門擇尤奏請施恩○醇邸於上月二十九日抵京本月初一進内恭請皇太后聖安其總管李姓亦於二十九日進京云○前報列吏部考功司茶房方四施放洋鎗擊傷監犯小柴之妻一案兹聞兇手實係方四之弟方六曾充吏部皂班因事革除無從餬口乃與小柴結盟狼狽相依專以妓寮爲魚肉當小柴被獲送交刑部時曾託其妻於方六六慨然允之及柴妻寄居方家輒招無賴子苟合六勸之不聽反以邪事誣六六怒擊以鎗嗣經步軍統領衙門解交刑部屢動大刑堅不承認差役潛來六家以言哄六母誘得兇器呈堂六至此氣爲之餒始招認畵供聞該部擬定絞監候之罪云○順天府八旂滿教授承子瑞廣文玉現巳選授部屬所遺之缺歸部照章辦理查廣文抵任至今得屆廿載始得榮遷云○西直門内柳巷胡同某甲授室之次晨岳家前來會親甲妹偶爾失言甲之岳母陰語剌之甲妹哭不止氣閉欲絶甲母駭極亦卽氣閉甲夫婦及泰水皆一慟幾絶親友見此情形赶爲灌救至午後始甦一塲好事幾乎悮斃多人原其初皆由甲妹失言而起然則言可易出乎哉含章可貞吾乃筮易而得坤卦已○自春徂夏雨水調和二麥芁芁春穫可慶而大田禾稼亦已勃然而興故米麫雜糧每石已跌價三四錢至八九錢不等茅簷婦孺此後其可免庚癸之呼乎○優人周春奎於四月杪來京邀集舊時同事議創嵩祝成班袍笏登塲興高采烈選聲徵　餘力不遺特恐梨園子弟白髮己新雖極簧煖絲清終不免今是昨非之感耳 
[接錄訂製快船合同]  
　　第十欵此兩船若雇船主及大副自瑞納們駛往中國此人爲伏耳鏗廠合意者該廠必保固船之工料並一切相隨之物但行海之費全歸中國使舘給付凡船身各件及大小汽機如行海時察出工料不佳該廠卽應自行修理否則中國官員可自令人修理其費由該廠認賠若在外國修理該廠所認不可過於在德國所修加倍之費如修理之工船上管機者不能修理卽應送該處汽機廠船廠先估價送呈船上華員核算如有不合可請德海部定斷凡華員自令人修理則該廠所薦之管輪正副三人亦可在别廠比較商同訂攬所壞之件爲汽機上打成之鋼鐵或砲銅伏耳鏗巳賠出新者其舊者由中國送至德國海口令伏耳鏗收回所言保固之期限自船到中國路過上海抵天津海口後三个月爲止當此三个月内必仍用此船主大副此三个月内亦可任派該船駛往他口但如在沿路有他故稽遲則保期自瑞納們開行後不過一年如沿路修理過八日者卽以所過日數展於到津後三个月之期尋常小修則不展期在保固期内其汽機必歸伏耳鏗所薦一正二副三人專管此三人並按德海部章程歸船主管理如三人内有不妥卽由該廠發電令已在船之人代之以免遲誤所有管　等人薪水屇時由中國使署另訂合同酌定再船到中國後中國不拘何時可辭去管輪三人僅發給至當時應得之薪水並川資如此卽作爲保固期滿又船往中國時在途時中國可令船主駛至别口騐收如此亦作爲保期已滿○第十一欵汽機必在伏耳鏗廠自造不准他廠代造自定合同後五个月内必送詳圖至使舘閱看候使舘核准圖内須詳繪汽機各件若何安置何料所造此詳圖須遵本合同所附汽機程式詳繪并附詳說載明各件尺寸輕重等事在造大小汽機及鍋爐十四日以前送至使館以便從容核定并須送圖之前十四日先行知照再該廠必送每船一分汽機各件詳細分圖大小汽機之汽水各管及隨件皆必有圖一切尺寸註明於蠟布圖中此圖在汽機每裝入船之前送至使館如果此次未全者須於第五欵交船之期補送齊全其蠟布圖須留餘邊以便裝成一册○第十二欵此船造成時預備一切出海應有之物可試騐船之汽機并所訂十五海里又四分里之一速率其在何處試騐由使舘與伏耳鏗臨時商定此試騐並保險各費俱由該廠給付試騐之時有使舘官員在彼看騐如與所訂速率不符則可再騐以定汽機力眞足或眞不足之實據所試汽機應用全力行三小時之久其内一點鐘必應通算有十五海里又四分里之一其砲位各件並須裝齊再試船身側度其擺心高於重心若干度應用同類船所合之度惟不可少於六百密里倘砲位各件不全可用等重之件安置原處並加試吹風新法以知汽機馬力可以增多○第十三欵以上承造之船及代購鐵甲裝配釘連之工及各欵内所開隨用物件一切造齊第一船與第二船全價開列如左第一船原定價三百萬馬又加四十七萬馬共三百四十七萬馬第二船原定價二百九十四萬馬又加四十七萬馬共三百四十一萬馬二船通共六百八十八萬馬中國使舘與廠中議明於原定價五百九十四萬馬内於每批付銀時照扣釐惟每船加數四十七萬内不扣所有應付各期約定如左一西一千八百八十五年十二月初一日付第一批三分之一二每船外　釘齊或由監工查明有相抵之他工於十四日内付六分之一三每船下水後及鐵甲一半在廠十四日内付六分之一四每船内鋼工俱全及汽機鍋爐之大件全行裝入於十四内付六分之一五交船之前試驗速率後有中國使舘立據一切能照合同者十四日内再付大分之一此批之價必在船離瑞納們之前付給凡二船應付價數開列於左第一船第一批一百十五萬六千六百六十七馬此數内扣回一釐計一萬馬第二批五十七萬八千三百三十三萬二十五分内扣回五千馬第三批同第四批同第五批同共三百四十七萬馬内扣回三萬馬第二船第一批一百十三萬六千六百六十七馬此數内扣回九千八百馬第二批五十六萬八千三百三十三馬二十五分同扣回四千九百馬第三批同第四批同第五批同共三百四十一萬馬内扣回二萬九千四百馬○第十四欵使舘不收此船或不收彼船或兩船均不收因汽機速率不符合同所訂之數及他件與合同不符者皆可不收其所有不收之船伏耳鏗必繳還巳收之價而自收銀之日起照按年五釐賠繳利息現在二船不用押保該廠情願送還中國使舘一萬馬此數每船各承五千馬卽於付末批内扣回○第十五欵此船尚未交於中國之前船身汽機一切相連之物皆歸伏耳鏗出費保險其保單可呈使舘查看○第十六款鍋爐及汽機必用壓水力試騐其試費由伏耳鏗廠給付必於試驗之前十四日知照使館以便派員往同試驗所有試騐之法附載於本合同之汽機程式○第十七欵如伏耳鏗不照合同辦理或合股者欲散股停歇或倒帳關閉中國使舘官員仍可用此廠之機器房屋并料件造完此船其費仍由伏耳鏗給付○第十八欵一切印費保單之費皆由伏耳鏗給付○第十九欵伏耳鏗於每船造一木樣大小爲五十分之一九個月造竣送與使舘其費由該廠給付○第二十欵中國使館可派年幼學生十六名至廠中習練但在廠時必遵廠規本合同兩份彼此俱書押蓋印中國駐德大臣許係代中國書押蓋印○第二十一欵鋼面鐵甲照德國海部按照新定章程在所造之廠騐收光緒十一年十二月二十八日西一千八百八十六年二月初一日立於柏林 
[維揚瑣話]  
　　揚城馬巿口泰山堂茶葉店主林某于上月杪自縊及家人驚覺則三魂渺渺入枉死城矣說者謂該東因積欠債項二百餘金天中節屆無力償還故尋短見或謂該店閂正對馬巿口牌坊殺氣太重向於店主不利前此某某等在内開店一吞烟死一暴疾亡故林某以泰山二字爲店號冀以鎭壓之詎意山頽木壞與前人鼎足而立或亦風水之明証乎傳說紛紜一笑紀之○揚州旗杆巷中有名謝三娘者烟 
 
 

Page 3

 
 
花領袖也家蓄名花甚夥臨風招展座客常盈日前因忤某客片送捕署某少尉以下車伊始正在查禁遂飭差往捕比差至龜鴇不但不搖尾乞憐竟敢率領蟹卒蝦兵將役毆辱役等横遭汚穢將前後門把守一面回禀本官某少尉聞而大怒立卽加差前往將龜鴇及雛姬二人一併拘提略訊數語卽發官媒管押連日作護花鈴者紛至沓來不識少尉何以處之也 
[定期赴港]  
　　正任蘇松太道邵小村觀察由京回滬已列前報　聞觀察擇於十二日偕赫稅務司及前爲洋藥局總辦之方觀察沈仲禮叅軍等乘輪赴香港籌辦洋藥捐稅事宜至本埠洋藥局業奉上憲札委嚴伯雅太守爲總辦已於前日到局視事賀各盈門殊熱閙也 
[觀馬戲記十一]  
　　禮拜一之晚訪桐蓀詞友不值乃乘車往車利尼戲園時則鐘鳴八下戯未登場而車水馬龍絡繹如織座閒裙屐早已密若繁星盖是晚各戲統換一新故覲者較往時倍蓰焉閱半時許樂作首先演虎戯次則塲角立木竿一西人將紙糊人頭懸竿杪三女伶乘馬馳數週手執長矛次第挑人頭下復懸數竹圈大僅如盃女伶戳以槍亦無一差累黍者旋於場左立三木竿竿上設木盆置紙人頭盆内女伶馳將至則燃槍擊之人頭紛紛墮盖猶營中之打靶也女伶旣入卽有小丑上場撲擊也秋千也轉盆也飛刀也其中變化離奇要非中國梨園所可及旋有一伶以雙足分騎二馬並轡飛馳略無先後旣而車利尼牽馬出疾徐淮退磬控調良畢献所長無不如志塲四隅設交椅四馬一一踼之倒復一一啣之起善解人意竟如是乎至十下鐘時四花面五雛伶跳躍而出四人攘臂立其三猱升至肩上二復躍登其頂層累益上若寳塔然舉步廻旋令人四面皆見觀者咸慄慄危懼而諸伶屼立如山不少搖撼斯時西人之鼓掌贊歎者如疾雷如怒鼓幾令人耳爲靈聾末則六照人各乘小馬首戴冠如覆盆身衣長衣若一口鐘坐作超躍之餘就錫邊鴈翅排列髣髴營勇演陣也者一小丑策假馬至褪其鞋以襪履地扭扭捻捻效諸黑人之所爲諸人以捧攢擊小丑趨避不遑連馬躍上臺柱黑人極口揶揄之戲遂畢予乃歸而紀之猶以未遇桐蓀不獲偕游爲憾焉 
[得彩電音]  
　　英六月份呂宋票業已開彩計頭彩六千七百六十九號二彩一萬四千四百九十四號三彩二萬二千三百八十九號想得彩者自必欣然色喜也 
[新樣合同]  
　　西人與華人貿易必先訂立合同所以昭信實免翻悔也不料有以握雨携雲之事效剖符調水之爲郎意纏綿畵來鴛諾妾心宛轉網得雉媒如昨報所列潮州人某甲事是可異已甲卽陳漢明昨由捕房解案婦吉施氏遞禀訴稱小婦人本借居陳之樓面曾代陳　印子洋十元已還過梅花之數邇來索逋甚迫遂由小婦人稱貸以償旋卽移住他方詎陳心懹不良昨日遇諸中途竟爾糾人拖扭以致滿頭　珥遺失途中陳供小的並不託借印子洋該氏在靑樓時由小的爲之贖出費去身價洋一百三十元所有身契文憑呈請鑒閱翁太守見所呈梅紅全帖上寫姘識合同穢語淫詞不堪入目遂怒謂此是何物胆敢齎呈乎本應將男女一併嚴懲今且從寛僅辦陳逞兇之罪遂飭笞責一百板吉施氏斥退一時觀審之人咸撫掌失笑曰此之謂新樣合同 
[縣中二案]  
　　向爲長隨之蘇人某甲前曾私識一婦雲牽雨引已歴多年邇忽喜新厭故又與某乙有私旋效巫臣之盡室偕行至七寳鎭潛匿焉前日經甲緝知赴七寳分防廳控告廳尊提乙及氏訊明將氏交甲具領乙則移送總巡局訊理嚴懲馮剌史遂飭發七鋪地甲看管候訊昨日氏忽赴縣誆稱遭甲圖賣莫邑尊略結緣由以該氏一面之言殊難憑信飭值日差暫行看管候提集甲乙兩人訊供核奪○徽人詹望林控遭洪旺曾潘裕堂等乘夜劫洋一案莫邑尊提集訊供將洪潘分别責懲管押詹所控無憑不爲准理此皆前報所已登者也前日詹復赴縣瀆陳邑尊飭提原被集訊兩造仍執一詞邑尊飭差赴西三林塘查明再候復訊核辦 
[召領失孩]  
　　前紀厦門厘捐局憲託招商局輪船載來拐孩二口請善堂留養以待家屬領歸一事事隔多時無人認領陳竹坪大善士遂將兩孩拍成小照黏貼牌上倩人掮赴城廂内外鳴鑼招認牌上大書如有該孩親族人等指明確實卽赴與昌棧中說明被拐緣由並何日何時走失復將該孩領出兩相認識無誤卽可覓保領回云行善不倦其陳大善士之謂歟 
[屍棺已釘]  
　　汪桂生與劉明德酒後爭鬥越日斃命由父月桐報縣騐明飭卽棺殮及月桐抗不釘棺抛屍劉處等情前已兩登本報兹悉此事業經劉父挽人調處由劉從豐超度月桐允之昨已將屍棺釘好倩人抬出矣 
[英界公堂瑣案]  
　　何許氏稱王黄氏到我處借錢不遂竟敢滋擾打傷我頭其夫王阿林同聲附和由捕一併拘案王黄氏供前被該氏欠錢向索不還以致爭執王阿林供與同何許氏稱從未欠伊錢宋二尹驗得何許氏確受微傷王黄氏犯法罪坐夫男姑判王阿林管押七天王黄氏開釋○華捕稱昨見三人在路爭毆拘案請究李阿榮劉阿炳許阿炳等同供我等因算工帳不合一時爭執現已算明乞恩免究宋二尹謂李阿榮等總不應在路擾毆判各罰洋半元撥充賑濟易繙譯請攺撥棲流公所經費二尹允之○沈富明稱顧阿大闖到我家竊自鳴鐘一架追獲送捕現請給領宋二尹判將顧發捕房管押七天贓交沈領○王長興稱王三林昨來借錢婉言却之不料伊竟擾擾不休爲此報捕王三林供與王長興同宗我因失業向伊借錢旣不允從已作罷論詎被交捕宋二尹謂王三林不應滋擾姑念與王長興同宗判押一日○胡喜子稱無端被樂阿珠辱駡與論恃蠻適逢巡捕拘樂送案樂供係醉後所致昨已被押一宵宋二尹以釁起細微且管押一宵已足示儆從寛斥釋 
[法界公堂瑣案]  
　　鎭海人楊雲橋訴稱去年九月間妻子鍾氏私行來滬至歲杪小的到滬找尋未經遇見至前日始見伊在吉祥街吉人樓茶肆叱令回去被此人掯住不放因鳴捕將妻及其人送案請斷楊鍾氏供小婦人在甯波時與楊相識已五六年去年來滬傭工現在吉祥街租得房屋經楊尋到本願隨回惟因向索盤川是以吵嘴被告施仁信卽吳有明供稱鍾氏本是土娼去年隨我出來太守問楊曰爾在甯波住居何處答稱鄉下太守謂住居鄉下决不爲娼楊鍾氏背夫私逃情殊可惡着掌頰一百下吳犯姦拐逃責一百下枷號一月隨着楊於今晨投楠房看責後將妻領回管束○蘇人周阿金遞禀聲稱小的曾與徐葉氏私識生有一女小字雲卿年方十一歲當三歲時寄養陳阿小家現徐葉氏另與他人私識同住醬園弄傅葉氏家昨日雲卿出外買物驀被徐葉氏領去陳稱雲卿由周寄存我處今已八年素未見徐葉氏其人昨日雲卿出外買貓魚驀然不見因卽告周四處訪尋始知被該氏領藏爲此鳴捕傅葉氏稱小婦人與徐葉氏同胞現因有病住在我家徐葉氏供本夫徐阿金已去世十餘年生有雲卿被周領去不知何往周本有妻太守問徐葉氏嫁周由何人主婚何人作伐答稱並無媒証又無主婚太守謂此卽和姦特覬觎此女思欲發財耳遂着將周笞八十板徐葉氏掌頰八十下雲卿係姦生之女着發善堂收管配人陳阿小傅葉氏二人無干斥退○押店夥蔡銀泉訴稱昨晚陳昌携銅練條來店質錢看破後放入藥水中銷毁陳卽吵閙不堪爲此鳴捕送案包探將陳身畔搜出之時辰表一只呈案陳供甯波人本爲洋貨生意兄長在虹口洋貨店内小的現在帮忙練條由友人陸林寳欠洋兩元持以暫質表係兄長託往修理業已修好於昨日取出修工四開洋一元錢八十文翁太守問在何店修理陸在何處答稱陸住彩視街表在小東門外俊記修理太守飭將表暫存捕房着伊兄來領并着陳將陸交案詰問○陳高氏託木工陳阿虎投案訴稱姑嫜陳葛氏年已五十九歲前日在太古碼頭被車壓惕脚上由捕將車夫送入捕房今蒙解案叩請究懲包探王榮培禀稱是婦現在仁濟醫館據醫士云脚骨未斷皮肉則已壓破矣翁太守謂車夫李才元雖非有心將 
 
 

Page 4

 
 
人壓傷究屬不自小心着交捕帶回管押俟婦傷痊再核○前報列新北門外火塲有人雇船將瓦片磚頭裝運經收租人扭住二人送入捕房管押等情昨日解案收租人陳夢蘭訴稱小的在鄭義合公司收租此處房屋曾經保險現被張編梅丁阿尤裝去磚瓦一　保險行知曉扣去保險銀六十兩張福梅稱有俞金壽來雇船裝物言明船價洋一元五角丁阿尤供三馬路悅生棧房内陳先生囑我將磚瓦載至虹口賣與俞金壽我惟趁得船錢俞投案訴稱出洋二元買丁瓦片陳夢蘭稱悅生棧曾去問過並無陳先生其人明是造言誆說翁太守看將丁帶回管押張俞交保出外先將船上磚瓦搬回再行核辦 
[上海高易籌賑所撮要]  
　　頃接澳門鏡湖醫院匯賜賑欵函云昨接惠章并賑捐册均已收到備悉山左重遭决河生民顛沛待哺嗷嗷深爲憫惻賴諸公極力拯援無微不至弟等亦當竭力以副善懷承擲下捐册卽照分送澳中各行號苦口勸募冀資集腋惟見賑務孔急刻不容緩特由本院先墊洋三百元零募到柯翼堂翁一百元陳善昌堂一百元共湊成五百元七二兌託善昌榮寳號匯上彚解災區經派之册現未見繳俟有捐集再行陸續匯上等云敝所現當籌解急迫恐難爲繼之際迺荷惠賜此欵拜領之餘仰見諸君子慈祥在抱見善樂爲寔深感佩還冀捐數源源而來以資接濟尢深叩禱除備函奉復外謹登報章以揚仁風兩廣協賑同人李朝覲秋坪等謹誌五月初六日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年四月二十九日京報全錄]  
　　宫門抄○諭旨一道錄前○發抄旨四道○監督耀奏報關稅正額無虧盈餘未能足額摺子○監督謙奏報關稅正額無虧摺○川督丁奏叅知縣摺○又奏爲甄别知府片○直督李奏爲請查抄知縣夾片○浙撫劉奏爲留副將夾片○四撫李奏叅都司片○四月二十九日内務府國子監鑲黄旂值日無引見○惇王等謝賞紗葛恩○恩全稽查中左中右門覆命○張之萬等謝教習庶吉士恩○周家楣奏請開缺○掌儀司奏初三日祭奉先殿瀅貝勒行禮○召見軍機○發抄沙克都林札布等奏光緒十一年分屯田收成分數奉旨該衙門知道單併發欽此○又儘先防禦祥凌充補蒙古事務章京奉旨着照所請該衙門知道欽此○又粮餉章京鴻臚寺筆帖式恩厚年滿請飭部揀員接替奉旨該部知道欽此○又請將科城迤四新設蘇木台站所剩殘餘牲畜分給各台官兵奉旨着照所請該部知道欽此○○奴才耀年跪奏爲關稅一年期滿正額稅銀徵收無虧惟盈餘未能足額恭摺奏聞仰祈　鑒事竊奴才蒙恩管理左翼稅務循例奏派内務府員外鄰慶寛鹽同辦理並巖飭書巡人等實力稽查不得稍有疏懈以重稅課奴才自光緒十一年三月十三日起至十二年三月十二日止計任一年期滿共收過牲畜稅銀二萬一千二百五十一兩九錢房地稅銀二千五百七十四兩九錢三分除正額銀一萬零八兩房地稅銀二千五百七十四兩九錢三分下徵盈餘銀一萬一千二百四十三兩九錢内遵照向例動發過犠牲所草豆銀八百兩河南道刷卷飯銀一百三十二兩户部貴州司付咨飯銀七十二兩户部廣東司更差飯銀五十兩署中一年心紅紙悵銀一百九十一兩五錢署中書役人等公費飯食銀三千七百六十五兩二錢四分張家口南口書役人等盤費銀一百九十四兩五錢照例賞書吏銀九百四十兩以上共用盈餘銀六千一百四十五兩二錢四分均係查照向例給發下存盈餘銀五千九十八兩六錢六分查左翼定額盈餘銀一萬八千兩按現存盈餘銀兩數目少徵盈餘銀一萬二千九百零一兩三錢四分奴才體查情形左翼徵收稅課向以猪羊馬匹爲大宗寔緣去春口外雪澤過大羊隻多有受傷羊稅一項較之前數年甚形短絀又因聞閻生計維艱商人販運牲畜來京一時銷售不易多須出資餧養去冬以來京中銀價驟落粮價騰昂商賑層層虧折資本遂多裹足不前且各省牌馬屢經裁减馬稅本屬無多又經兵部奏准馬匹不准在京城購買此項馬稅更形减少以致盈餘未能足額之寳在情形也奴才伏查前經户部奏准關稅情形照常徵收不得援案辦理咸豐三年八月十七日奉旨各關均宜設法整頓仍遵額定稅數照常徵收不准以儘徵儘解違例奏請如將來虧短實屬有因着俟一年期滿奏報時由户部酌量情形分例奏明請旨等因欽此欽遵在案今奴才一年期滿所徵稅課較之前數任雖屬加增而盈餘銀兩仍未能足額所有短徵　餘銀一萬二千九百零一兩三錢四分奴才自當赶緊設措再奴才一任接准各部院衙門知照買辦各處祭祀牲畜並戰馬免稅等項共用銀一萬二千六百零三兩五錢九分除將正額銀一萬零八兩曁房地稅銀二千五百七十四兩九錢三分坐行動用並用盈餘銀二千兩六錢六分下存盈餘銀五千零七十八兩或照向例交納廣儲司抑或應交何處伏候皇太后皇上訓示遵行謹奏請旨奉旨已錄○○奴才宗室謙光跪奏爲關稅一年期滿正額稅銀徵收無虧盈餘未能足額謹恭摺奏聞仰祈聖鑒事竊奴才蒙恩管理右翼稅務循例奏派署勲舊佐領恩樸隨同辦理並飭書巡人等實力稽察嚴防偷漏勿　疏懈以重稅課奴才自光緒十一年三月十三日接任管理起至十二年三月十二日止一年期滿遵照户部奏定章程銀錢並徵共收牲畜稅銀一萬六千八百六十二兩八錢七分西山牲稅增銀四十兩房地稅銀一千二百三兩三錢三共收銀一萬八千一百六兩一錢七分例交户部正額銀一萬五兩一錢二分内除免過直隷等省戰馬稅銀一百六十兩五錢一分外應交户部正額銀九千八百四十四兩五錢二分西山牲稅增銀四十兩房地稅銀一千二百三兩三錢本年准各部院衙門來文採買祭祀豬羊牛隻價值除照例由止額及西山牲稅增銀並房地稅銀全行動用不敷外動用過盈餘銀六百十五兩七錢六分五厘下存羡餘銀六千四百二兩五錢四分五厘循例發過犠牲所草豆銀八百兩河南道刷卷飯銀一百二十二兩户部廣東司更差　銀五十兩貴州司付　飯銀七十二兩書吏人等公費飯食等項四千五十四兩九錢一分心紅紙張銀一百二十八兩照例發給書吏等辦公銀八百五十八兩張家口南口書役人等盤費銀一百二十二兩以上共用羡餘銀六千二百十六兩九錢一分均係核減搭錢給發除交部庫及動用經費外下存盈餘銀一百八十五兩六錢三分五厘察右翼定額盈餘銀七千三百二十一兩四錢除動用辦差及現存盈餘外計短徵盈餘銀六千五百二十兩奴才體察情形寳因近畿一帶水災頻仍小民蕩析所來羊馬無多滯銷尤甚又兼京外銀價與京城大相懸殊客商販運恐虧資本是以均各裹足不前以致盈餘未能足額此係短徵之實在情形也奴才受恩深重曷敢冒昧瀆陳伏乞皇太后皇上格外鴻慈奴才不勝惶悚之至所有現存盈餘銀一百八十五兩六錢三分五厘可否照例交廣儲司抑或應交何處恭候訓示遵行謹奏請旨奉旨已錄○○太子少保頭品頂戴降三級留任四川總督臣丁寳楨跪奏爲知縣虧挪地丁銀兩延不解淸請旨摘頂勒催恭摺仰祈聖鑒事竊照知縣經徵地丁銀兩例應按年全完不容絲毫蒂欠兹查前署榮經縣知縣祝鶴年前在榮經任内征收過光緒十一年分地丁銀六百六十九兩九錢三分九厘四毫交卸時未據批解經臣督飭藩司飭次勒催迄今仍未解納實屬泄玩若不叅追何以儆玩愒重正供據藩臬兩司詳叅前來相應請旨將前署榮經縣知縣祝鶴年摘去頂戴勒限兩月嚴追完繳如能依限解淸再行奏懇恩施惝逾限不解或解不足數卽從嚴叅辦除咨部外理合恭摺具陳伏乞皇太后皇上聖鑒訓示謹奏軍機大臣奉旨着照所請吏部知道欽○○太子少保頭品頂戴降三級留任四川總督臣丁寳楨跪奏爲知府到省年滿循例甄别恭摺仰祈聖鑒事竊照道府等官到省一年期滿例應察看才具分别堪任煩簡專摺奏聞兹查候補知府唐承烈年年三十七歲係山東兗州府鄒縣人緣議叙木入流報捐縣丞因剿平捻匪方略全書告成保以同知分發省分歸候補班前儘先卽補並加運同銜同治十一年八月二十七日奉旨着照所請給予優獎欽此又因承辦軍機漢檔告成保奏十一月初四日奉旨看俟補缺後以應升之缺歸候補班儘先並卽補欽此遵卽捐指四川十二年八月十二日引見奉旨着照例發往欽此領照起程於十一月十七日到省題補馬邊廳同知光緒六年六月二十日到任因剿辦馬邊夷務保以知府在任補用八年五月二十日奉旨依議欽此七年閏七月在任聞訃丁艱開缺九年十一月服滿就近在川起復例應以知府仍歸原省補用計算自九年十一月初一日起復之日起扣至十年十一月初一日一年期滿據藩臬兩司詳請甄别前來臣查看該員唐承烈才具精明人亦隠練堪膺表率之任應請留川以煩缺知府補用倘或始勤終怠仍當隨時核辦斷不敢稍事姑容致滋貽悮除咨吏部外理合恭摺陳明伏乞皇太后皇上聖鑒謹奏軍機大臣奉旨吏部知道欽此○○李鴻章片再前因休致知縣昆嘉木解成安縣地糧正耗銀五千四百八十三兩二錢二厘内結雜欵銀三十兩九錢六分五厘又巳故知縣李紹濂未解靈壽縣内結各欵銀二百二兩一錢四分一厘當經奏叅革職勒追在案兹據署藩司松椿詳稱該革員等任催罔應巳逾限期仍未完繳實屬玩違詳請從嚴叅辦前來查昆嘉係止藍旗滿洲錫銳佐領下人李紹濂係廣東鎭平縣人應請旨勅下該都統巡撫將昆嘉李紹濂原旗原籍家産查封備抵仍由直行查歴過任所寓所有無資財寄頓一體查封備抵昆嘉虧數較　並卽提訊照例嚴追以重庫欵理合附片具陳伏乞聖鑒訓示謹奏軍機大臣奉旨卽着咨行該都統巡撫將昆嘉李紹濂家産查封備抵餘依議該部知道欽此○○劉秉璋片再總兵銜兩江儘先補用副將高景照係江蘇江都縣人於同治元年投効江蘇軍營厪在江浙皖等省剿辦粤逆疉次着績由報捐千總歴保以副將留於兩江儘先補用並加總兵銜來浙投効禀請奏留浙省以副將歸外海水師儘先補用等情前來查該員係臣咨調熟悉水師營務堪資驅策合無仰懇天恩俯准將總兵銜儘先補用副將高景照留於浙省外海水師營收標補用以勵人材除飭取履厪咨部查核外謹曾同閩浙總督楊昌濬附片陳請伏乞聖鑒訓示謹奏軍機大匠奉旨首照所請兵部知道欽此○○李秉衡片再臣准提臣蘇元春咨稱隨管差遣都司趙從楷派出文州採辦米粮接濟軍食被人禀訐有大秤收小秤發出情弊因該都司先經請假回籍屢經札調來管以憑查辦轍復推延不到顯見情虚請子叅革前來相應請旨將江西儘先補用都司趙從楷卽行革職以爲營私玩法者戒臣謹旨同提臣蘇元春附片陳請伏乞聖鑒訓示謹奏軍機大臣奉旨着照所請兵部知道欽此 
 
 

Page 12

 
 
[日報彚譯]  
　　日本報載秋田縣秋田區於前月十三日夜起火連燒一晝夜始熄計燬民居三千四百七十四户燒斃男婦十名日皇發帑金二千元爲之撫恤○朝鮮叛臣扑　孝匿於日本東京此次住西京大坂地方遊歴○大坂府下近時疫症流行勢甚蔓延所以横濵長崎港口設立查疫委員凡自有疫地方來者一體加意防患而朝鮮釜山地方及金海龜等處亦多患疫病患此者不過數時卽難施救居者人人自危大半思避生意因此淸淡○政府前派海陸軍大臣迭次巡閱沿海要隘擬設重鎭以資防禦現經擇定長崎縣所轄之佐世保港爲西海緊要去處擬設海軍鎭守府　兵其地行將建造房屋布置一切又擇廣島縣下之吳港水深地險足以駐泊大兵船亦擬建造衙署凡需用粮食軍火等件擬設大船以安放之聞擬購郵船公司之新東京船爲船庫未知確否○日本在英國船厰新造速浪艦兵船早巳由英起程大約六月中旬可抵日本此船新式堅利水師　此頗足壯觀○政府夙有擴充水師之志惟限于財力一時不及舉辦今擬次第定購鐵甲戰艦併入艦隊以壯軍容添造水雷火船布置海岸以攻敵船特聘法國有名造船工師微魯宕來東察看全國海岸防戰之方卽據條陳大略謂日東全國形勢大半山島濵臨大海港汊紛岐防戰爲難應卽多造水雷船隻密布口岸使敵人無隙可乘漸次添造戰艦加意操練然後出洋决勝於波濤方操勝算聞已蒙當道採擇矣○朝鮮著名學士李樹廷於四年前遇大院君之變閔氏一族幾遭滅門之禍王妃出奔幸李樹廷搭救匿於李氏别莊得免於難旋應日本政府之聘掌教東京學校巳歴數年造就生徒不少此次因韓廷將學校廢去故擬回國想回國後必爲朝廷重用也 
[分發人員騐看名單]  
　　海防例掣籖分發中書科中書梁世　山東内閣中書孫葆瑨福建陳嘉銓河南光祿寺典簿李維翰河南○籌餉例掣籖分發郎中王煥浙江主事員外郎升銜胡鍾駒湖南潘邦燾湖南○保奏掣籖分發主事恒安廂黄漢○海防例指省分發同知沈文照安徽南河批騐所大使華澐直隷山東鹽大使方勲安徽雲南姚近元浙江山東州判胡汝諧江西湖北按察司經歴魏德坊直隷山東府經歴孫傳恩安徽江蘇王書臣貴州江西劉賡南貴州直隷吳宗瑩直隸江蘇朱炳粮浙江福建縣丞傅祖培福建廣東鄭祖訓順天山東陳體堯廣西江西蕭堃三湖北江蘇桯爾昌江蘇浙江祝薌望河南浙江立剛厢黄漢陜西鹽知事徐承諫浙江兩淮縣主簿左文炳湖南江蘇柳汝霖山東江蘇趙國泰浙江江蘇州吏目鄭秀儒安徽江蘇譚寳稼浙江山西府照磨黄晉年順天浙江鹽巡檢沈春折浙江河東沈繼德浙江河東巡檢李祥雲廣西廣東蘇宗海福建廣東朱肇基順天四川謝秉衡山西直隷成希廷湖南江西李裕唐湖北河南張鼎銘浙江江蘇汪兆焜浙江江蘇汪塏浙江福建鳥其昌陜西廣東潘惠深浙江山西郝炯四川湖南蔣贊淸江西安徽吳恒江西湖北華承棨江蘇福建土度安徽湖北祝廷琛河南湖南張瑞麟湖北湖南從九品王恩錫順天山東黄詔鏘福建廣東夏昭湖南江西魯鈞浙江福建貲景裳浙江湖北閘　郗建功陜西東河典史楊鎔直隷山東程　順天江西邵寳森順天四川王承先安徽直隷周雲麟江蘇山西謝維興浙江四川趙以濬浙江直隷田金聲安徽河南未入流孫壽朋浙江江西○籌餉例指省分發同知盧宗齡河南江蘇通判鹽提舉銜劉春旭安徽河南洪祖詒安徽江西知縣同知升銜葉惟憲江蘇河南鹽大使胡東昇貴州雲南府經歴周許芳貴州四川曾壽榮江西廣東縣丞李銘新江西湖南丁曰棟安徽江蘇沈兆瑛江蘇浙江湯樹聲湖南四川劉正芳河南東河鹽知事劉光源江西兩淮程世錦安徽兩淮陳致遠浙江兩淮巡檢李守訓廣東福建温耀西福建廣東陳逹朝江蘇浙江王傳家河南廣東徐恩溥貴州雲南從九品高曾彦直隷江蘇羅祖蔭湖南廣東莊祿江蘇浙江○勞績出力掣籖分發知縣花翎五品銜唐則瑀廣西陳作基福建陳光斗福建劉綸雲南○勞績出力指省分發道花翎二品頂戴莊賡良江蘇湖南知府唐贊袞湖南福建知縣五品銜賈培業正黄漢廣東莫炳琪湖南江蘇同知銜胡杰安徽江蘇許金綬浙江安徽五品銜諸可寳浙江江蘇鹽大使五品銜鄧璞文湖南雲南縣丞王健山西陜西林之珍江蘇安徽巡檢文廷瓚湖南雲南○截取掣籖分發同知王貽璋江蘇○截取揩省分發直隸州知州延祉鑲紅滿山西○教習製籖分發知縣陳鴻筠福建金盛秋湖北姜定保江蘇王開運江西李慶浙江廖鴻緒四川孟積伸陜西○孝廉方正掣籖分發知縣李文治直隷胡治安山西○議叙掣籖分發知縣薛培樹江蘇○議叙指省分發典史田嘉禾山西直隷○應補呈請分發知縣張翔舉山東直隷鹽大使藍翎同知銜余慶麟安徽浙江府經歴五品銜榮科正白滿湖北縣丞王世瑞浙江直隷從九品常恩紱直隷福建方熙森浙江廣東未入流黄吉裳四川貴州張則良安徽山東 
[上海北巿絲業會舘核獎籌賑公所施少欽經收山東賑捐四月十二三四日第九百九十九十一二次淸單]  
　　前福建巡撫部院張集募楊盛等家二七庫銀一千六百兩歸安顧瀓龍病中託大東閂豐源糖行友楊兆棠兄交來求患發背卽愈庫平銀一千兩合來規銀一千一百兩廣元豐玖洋二十元求保慈親康健洋十元求保合寓平安洋十元不留名洋四元又虚對開二元陸基康爲孫兒延勲病求速愈洋四元崔明如賣票再捐洋一元不書名由常州義大莊寄全盛局來洋一元蘇金氏求胎産平安洋一元補過子虜對開一元浙省懋昌全記由杭州全盛局來銅洋十六元○朱來安求慈母康健廷壽洋一元又求在乍浦灾免厄平安無事洋一元共兩元由乍浦公昇號寄全盛局來○濟大公興衆不書名衆不書名三户各洋十元落蔭書屋洋五元嚴辛記張佩記汪壽記周松記曹積記須秋記六户各洋五角共十户由蘇垣濟大典張寄全盛局來洋在十八元○野鶴手來救災圖說祝同心先生勸募册同字一次二千八百十三號紅豆書屋洋十元德載堂洋一元二户合來洋十一元○梅里永義昶局來救災圖說祝同心先生勸募册同字一闪四千六百零五號時昇洋二元以上十二日○潘仲溪求子珙先患病卽愈洋一百元九江佋商局孫楚卿湯餅筵資移助洋五十元松江恆益典各友由順成局來洋十元胡渭仁由甯波廣大局來洋十元江蘇無名氏洋十二元知非子將濟善典及同人惠賜壽分移助由江陰濟美典交全盛局來洋七元沛國善人求大胞妹患病速痊洋五元天涯遊子求病愈洋一元九江恥道人由乾昌局來洋一元○文德堂主人以和豐諸友賀儀洋九元申江諸友賀儀洋二元備席酬謝洋四元共十五元又和豐號洋一百元二户共一百十五元由永安街廣和糖行交來○太倉州附貢生蔣聚奎求痰火咳嗆氣喘神疲速愈洋五元節婦陸顧氏求腦後疽速愈洋五元二户共十元由朱萃卿先生交沙溪永義昶局來○安徽甯國府敦厚堂王經募九户共本洋五元由蕪湖太古晉局來○蘇州趙公舘帳房胡君郁文經募趙居氏求身體安康趙陳氏求身體安康二户各洋四元趙尤氏求身體安康趙阮氏求子目疾全愈二户各洋二元胡氏復荄求家宅平安洋二元陳性眞求身體安康洋一元六户共洋十五元由蘇州通裕局來○大團鎭元昌號募救災圖說祝同心先生勸募册四千六百三十八號鄭不留名洋一元盛不留名四開洋一元盛不留名八開洋一元吳不留名錢三百文金李鄭楊四姓不留名各錢二百文共八户由大團寶順局來洋二元四開一元八開一元○鎭江正和恊記局來救災圖說祝同心先生勸募册二千八百四十五號裕豐公典洋十元管事黄彦齋洋十元二户共二十元○梅村裕通典募萬葉氏完宿愿求病速愈洋五元又募救災圖說祝同心先生勸募册四千六百零六號裕通典洋二元浚記洋一元錢六百文併巳錢一千文若陵代錢八百文無名氏錢五百六十文翰記秉記二户各錢四百文代捐錢二百二十文心求氏賓記二户各錢二百文共十一户由永義昶局來洋十二元○蘇省怡和茶行經募救災圖說祝同心先生勸募册二千八百二十三號蘇省同人重修善堂掩埋義塚餘錢移助洋八元錢一百七十三文陳留了愿子怡記和記三户各銅洋一元四户由恊源局來洋八元銅洋三元錢一百七十三文以上十三日○署浙江乍浦海防同知莊鳳梧庫平五十兩莊納齋洋五十元二户由浙江臬署淸訟局莊耀甫先生寄託恊源莊交來規銀五十四兩四錢洋五十元美記洋一百元公昇主人洋十二元由乍浦全盛局來筆花舘主人涵精社學人合洋十元由乾吉莊交來寓柘湖螺山居士求全家消災納福由洙徑全盛局來洋十二元名心氏由姑蘇全盛局來洋十元心餘力不足人由南巿椿元莊來洋五元皖省吳　士由福興潤局來英洋五元銅洋二元盛澤中浜王第王榮記求病速愈洋二十元來復子慨然子合洋一元由全盛局來○巨豐莊來救災圖說祝同心先生勸募册同字一次二千二百十二號隆昌裕洋十元丹陽訪仙橋大生烟店丹陽恆昌烟店丹陽萬春烟店三户各洋四元周柏年夥洋四元錢一百五十八文孟河天山烟店鎭江和泰豐烟店鎭江謙泰烟店三　各洋二元孟河震泰烟店丹陽大昌烟店二户各洋一元十户共合來九八規銀二十五兩太倉公茂號王碩甫募救災圖說祝同心先生勸募册同字一次一千九百八十九號公茂團太原節省人求家安二户各洋一元公茂醬酒作各司務錢一千文怡和堂錢四百八十文陳師竹太原省食費人延陵懷古居陸蓮記周警記陸頌記徐肇記馬柳記王耀記金錫記賀錦記吳靜記陳康記萟杏屋顧蓮記九如堂十六户各錢二百四十文同茂坊錢一百八十文共二十一户由永義昶局來洋七元○袁化錢嘘雲募救災圖說祝同心先生勸募册同字一次五千三百十二號善寶堂有心子念災生憫黍生隠名氏惟善居六户各洋一元由全盛局來六元以上十四日 
 
 
