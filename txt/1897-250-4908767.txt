# 1934 - 250 - 4908767

 

Page 1

 
 
[閩刻武英殿聚珍板叢書寄售] [  本館謹啓]  
　　刻有友人寄售閩刻武英殿聚珍板叢書計共一百四十八種釘成一千本板旣精緻紙猶潔白裝訂亦工欲購者請移王至三馬路申報館及中昌書畫室閲看可也此佈 
[推廣郵政芻議]  
秋風初凉皎月窺户蟲聲喞喞如訴離愁雁陣迢迢久沉芳訊旅懷孤寂欹枕無聊爰乃攬衣而起剔銀燈據吟案偶繙本館報章見十二日紀信局誤事一則云滬南致大信局因躭誤嘉定某公館要信經上海縣帮審委員蔣刺史飭十六鋪地甲查明并將信局主帶回縣署飭令交差看管候訊云云遂泚筆爲之論曰嗟乎夫人别故鄉過異域悽悽楊柳之詩惘惘關山之路行者腸斷居者心悲凡自仕宦遊學商賈下逮販夫傭卒無不盼一紙音書以慰旅人情况當夫平安報到喜逐顔開若或雁杳魚沉卽又書空咄咄悲歡欣戚蠻幻百端故凡信函之果能速達者雖索價過昻亦必如數給償曾不稍形吝惜則以望其通兩地之情懷慰三秋之思念也乃中國自有信局以來延緩遲誤不一而足甚至如賅信局竟效殷洪喬之任意浮沉今此次事涉官塲故賅局未能逍遥事外然其平日貽誤事機民間之受其害而忍氣吞聲者盖已不知凡幾矣竊嘗攷之泰西各國之設立郵政局也統以大臣位齊卿貳近年各國均有公司船數十艘名曰信船遇口停泊信包未到不得啓椗其鄭重也若此又復時時討論有不便於民者則更張之雖至曲折委瑣曾不憚煩故能寰宇通行利權獨擅今國家事事效法泰西近又毅然自設郵政局與各國聨　凡沿江海通商口岸先行開辦又憫民局之一旦失業也於内地各埠仍令帮同遞送朝廷之體恤商情無微不至乃賅商等不顧大局始則呶呶瀆請兾將成命收回嗣後明知勢不能中止又復多方爲難倡言郵政之諸多不使一時無識之徒遂爲其所惑從而和之甚至封疆大吏亦有以罷設斯舉爲請者其迂腐謬戾一何可笑今郵政之行已逾半載寄貲旣廉遞信又速通商各口之相近者殊屬受益無窮惟内地各埠則各信局抑勒把持依然如故且從前有遺失遲滯等事向之理論雖係空譚無補彼尚自認理虧今轉藉口於郵政之立法不善其可惡孰甚於此今擬於名都大色以及僻壤遐陬處處設立分局其巿廛繁密商賈雲集之處尤於道左多設信箱欲寄信者只須自計分兩黏貼印花投入其中每日由局派人收取其有忘貼印花或雖貼而分兩未足者仍爲照常遞送惟遞到後必須再行補給信貲如此則民自信從可以推行無弊至若中西之性情不同尤須因地制宜隨時立法中國向來風氣憚於行役現雖輪船鐵路漸咨通行出門者日益衆然旅居他處者動輙思故鄉風物故一切零星物件最喜携寄今郵局旣無帶物章程而各民局又多有意爲難以是行旅之人未免時形不便考泰西之設立郵政其初亦未能盡美盡善自後屢屢講求漸臻有利無弊觀近時所譯德報論德國郵政事宜云德國初立郵政局時亦僅送遞信件自一千八百七十八年始代辦匯兌銀項至一千八百八十年始代寄衣包箱隻一千八百八十五年始代索欠欵一千八百九十一年始代買新聞報等事今按代索欠欵一端中國似可無須至匯兌銀項及寄衣包箱隻必須設法仿行盖郵局之設非但爲國家牟利實欲使民到處稱便然後出行者無所疑畏而民之智識日以開闢商務之貨物日以流通如此而國家尚患不富强　吾未之聞也傳曰愚者千慮或有一得區區之心竊願爲土壤細流之助焉 
[諭旨恭錄]  
　　八月初五日奉旨太常寺博士著程鴻遇補授國子監監丞著蔣志震補授陜西鳳翔府知府著傅士煒補授河南懷慶府糧　通判著周志焌補授湖南辰州府通判著王之垣補授山東高苑縣知縣著張之仁補授安徽青陽縣知縣著鄭佐霖補授陜西清澗縣知縣著張景融補授廣東清遠縣知縣著魏學恒補授廣西興安縣知縣著劉乃賡補授四川長寗縣知縣著馬斯才補授廣西貴縣知縣著祿坤補授截取舉人邱仰山著以教職用光祿寺筆帖式著恩德補授都察院筆帖式著斌越補授二品廕生世雋著以文職用内閣侍讀學士著崇壽補授截取御史徐道焜中書鄭葆琛倉永勳田應樞俱照例用卓異俸滿四川重慶府知府王遵文著回任准其卓異加一級仍註册候升卓異雲南鶴慶州知州王寳儀著准其卓異加一級仍註册回任候升明保江蘇截取進士知縣沈祖燕著交軍機處存記保舉山東補用知縣郭肄三四川候補知縣秦宗藩俱照例用俸滿直唐縣知縣秦家棫著回任擬補盛京工部筆帖式吉春盛京寍遠防守禦衙門筆帖式德潤俱准其補授欽此同日奉硃筆齊蘭著掌京畿道事務欽此 
[本館接奉電音]  
　　昨日上午京師飛電傳來上諭二道敬謹譯登○八月十三日奉上諭奎英奏假期屆滿病仍未痊懇請開缺調理一摺歸化城副都統奎英着准其開缺欽此同日奉上諭趙舒翹奏耆紳重遇鹿鳴懇恩與宴一摺按察使銜前山東補用道張雲望早登科第曾列清班現在年逾八秩鄉舉重逢洵屬藝林盛事張雲望着加恩賞給二品頂戴准其重赴鹿鳴筵宴以惠耆年欽此 
[族長提省]  
　　巨梟黑面施老窩子在江浙一帶販私開賭刼掠資財不法情形難以縷述兩江總督劉峴帥以該匪籍合肥其宗黨仍聚族而處爰飭合肥縣將該匪族長某甲拘禁囹圄著交施匪以便按律懲辦旋由江蘇臬憲吳廉訪飭文武委員至合肥將甲提蘇一切情形均紀前報兹悉該族長名究齋年已六十有七鬚髮皆斑於本月十三夜黄昏時解抵省垣吳廉訪飭發吳縣署收禁候訊有知其大略者謂施匪於去年出門時曾邀集合族在家祠内拜别祖宗然後出外上憲訪悉其情深責該族長不應聽其爲匪卽或畏其兇悍不敢與較則於祭祖時應卽報請地方官查究今施匪作奸犯科該族長不得辭其咎戾故將其拘案監禁俟交出施匪然後可脱身事外也又前據官塲傳言謂施匪已於建德縣黄磨墩地方拿獲江蘇藩憲聶方伯飭水師營某管帶前往提解云云兹亦探悉其實是日所獲者係施匪之堂叔人極奸猾施匪所作所爲皆係此人主　其羽翼人等亦聽指使早經官憲訪拿久未拘獲兹在黄磨墩被擒亦惡貫滿盈也 
[文宗返斾]  
　　江蘇學政龍大宗師蒞寗考試遺才已屢誌本報兹接金陵訪事友人來函云宗師於初二日公竣後擬卽返斾嗣因政體違和故又勾留旬日近已勿藥有喜遂赴督轅辭行擇於月之十三日起程督憲預飭兵輪伺候護送是日天甫黎明合城文武印委各員先後至碼頭恭送迨至鐘鳴八下宗師排道出城各官迎入接官廳茗談片刻有頃命　登舟城守督標等營兵弁列隊江干鳴槍恭送宗師坐小火輪船出下關江口然後换坐兵船鼓輪下駛下 
 
 

Page 2

 
 
關砲臺燃放巨砲聲震山嶽幾如石破天驚聞宗師此次回轅後卽當料理交卸篆務以備北上覆命也 
[密郡火警]  
　　本月十三夜四鼓時寗波靈橋門内車橋弄某店不戒於火一時紅光燭天警鉦亂擊遠近各水龍以及寗防局之洋龍星馳電捲而至文武官員均到塲彈壓督救約焚一點鐘時始熄計共燬去房屋二十餘間至如何起火容俟探得實情再錄 
[更委統軍]  
　　福建水師提督中軍劉毓仲副戎萬鍾於七月中旬赴省恰值漳州鎭侯桂舲軍門出缺邊制軍遴委管帶兩翼練軍徐統領署漳州總兵篆務所遺兩翼練軍福字營委劉毓仲副戎統領水師提標中軍叅府則札委朱叅戎到厦署理於初八日來厦初十日新　交接任事矣 
[巡丁爲盜]  
　　流娼阿富等夥盜刼取福建漳州西溪厘卡局員官私巨欵一案經厦門地方官破案緝獲盜首歐廷桂老朱等二犯起出贓　証據並訊出在局司事巡丁有通同裏應外合之事由内開門放入兹將此案人犯移歸汀漳龍道訊辦矣 
[觀察抵甌]  
　　新任署理温處道王心齋觀察祖光已於本月初九日午刻附坐招商局普濟輪船抵甌温州府王雪廬太尊曁總捕府水利分府永嘉縣均先後馳赴輪船馬頭呈遞手版恭迎憲節王觀察接見之下隨至官廳小憇須臾卽乘轎進城儀仗鮮明銜牌林立由大街直入考棚行轅暫駐襜帷筮吉於十二日辰刻接印 
[會審搶案]  
　　寗波蕭家橋陳紳家被賊放火搶刼經事主赴府道衙門上控己將細情縷紀前報兹聞鄞縣楊大令奉道憲批示於日前會同發審委員梅司馬飭提已獲首犯蔣順之到堂研訊多時堅不承認司馬飭差將蔣還押候傳陳紳傭僕到案再行核辦 
[監司遺愛]  
　　前署温處道宗湘文觀察蒞甌兩載善政多端積勞成疾遽爾西歸都人士感其德政咸擬恭立長生祿位在郡廟後進報以馨香永昭欽慕兹聞宗公子筮期於本月十八日開吊廿二日發引扶櫬回籍 
[莊主逝世]  
　　上海震源永錢莊被擋手人馮山林虧欠倒閉一案自前年解至蘇省後迄今案懸未結馮山林現仍收禁吳縣獄中原告黄永齡自到蘇以來假住道前街同康客棧前月某日忽遭二豎之災延醫診治藥石無功爰於上月下旬鼓棹至青浦名醫陳蓮舫比部處求治比部診治之下謂病入膏肓難以救藥急令返蘇本月初七日船抵蘇埠黄果溘然長逝當經親友人等在城外某會館門首搭蓋篷廠備棺成殮 
[訊結租船案堂諭]  
　　英商信隆行控金陵籌防局出租輪船轇轕一案南洋大臣兩江督憲劉峴帥特派蔡和甫觀察蒞滬與駐滬英總領事韓能君會同審訊鳳䕫九太守及駐滬英副領事薩允格君爲中西繙譯官自本年六月初一日起至七月二十九日止連訊三十六天而原告信隆行所控不實之情始定兹得其堂諭一通爰亟錄付手民以供衆覽堂諭英商信隆行控金陵籌防局出租輪船轇轕一案按照津約十七欵並烟臺條約第二端第三則設立公堂審判本道奉南洋大臣兩江督憲劉札委來滬承審是案大英駐滬總領事官韓照約臨堂觀審鳳守儀爲本道繙譯官駐滬英副領事薩允格爲觀審官之繙譯官威金生爲原告信隆行律師担文爲被告金陵籌防局律師本年六月初一日假天后宮出使行轅設立公堂第一次堂訊嗣遷至廣肇公所直訊至七月二十九日方畢連審三十六天共四十餘堂原告索欵有三一爲一萬零七十八兩三錢一分一爲五萬九千九百二十四兩四錢八分一爲五萬兩並請令被告將租與原告之武寗江寗新福建三輪船照二租約逐欵照辦被告不認欠原告銀兩並控訴原告索欵均屬朋串誑騙查原告索欵悉憑原狀内開之甲乙二租約爲張本甲爲租用三輪船卽駕時改名蜜州斯美改名武寗並新福建其租約於光緒二十二年三月初四日簽字乙爲租用江寗輪船卽前名江順者其租約於光緒二十二年四月初九日簽字原告所索以上所説之三欵謂代被告墊付各欵並各船修理裝修屯儲用物等項並謂照租約被告應當擔認至五萬兩一欵謂被告鈤扣各船因此原告索償之賠欵據被告答云原告所索之欵卽一萬零七十八兩三錢一分五萬九千二百二十四兩四錢八分此種索款係屬虚假欺騙被告並不欠銀至五萬兩一欵據云有理扣船不能擔當賠欵並反向原告索償二欵一爲八萬三千三百兩一爲七萬八千四百元然被告當堂並未供證案將訊畢時僅請謂原告應行付給被告反控之欵皆因原告行爲錯謬被告因此受虧此項受虧之欵被告可以證實等語查六月初一日初次堂訊時原告律師威金生因病未到其代辦律師納而生爲原告申言後威律師悉本其説又推廣言之當時納律師開辦原告控案時並無簡明綱領僅以大槪立論其言曰原告照租約曾付被告之經理人徐賡陛共陸續付過銀七千八百三十七兩均付以買辦帳房支票支票悉由徐姓蓋章與租約一式嗣因被告深訝修費太重索還二船允存銀二萬五千兩在英總領事衙門爲賠欵此説並未照辦徐某復以派兵看守各輪恐嚇原告因此原告將寗州報赴烟臺實開往香港歸入英國海面江寍輪船於二十二年七月十六日不准出口新福建於七月二十一日爲鎭江關拿住寍州船由香港英臬司衙門拿住均未在上海英臬署控告如此拿船實違公法且徐某又干預原告辦理船務等語第二次堂訊時威金生律師曰前堂納律師所言本律師意見相同今當推廣言之徐委員所借給原告之銀皆係徐之私銀與被告卽籌防局無涉當此案轇轕之始被告只有兩路可走或　英署控告或赴北京上控查各船雖打中國旗號按照租約應當英船觀非華船也原告已用去修費銀一萬二千兩爲被告未交船之前所應修者此一欵連已付之七千兩船租兩共銀一萬九千兩此案轇轕之始此欵被告應收入在原告帳内因欲證實原告所爭各情卽傳以下所開人証訊供邊列士寳勒克勒斯基而萊王榮祥蔣伯恩赫思勃審訊各証時原被均有許多字據呈堂作証原告之案於本年七月十三日完畢担律師卽於是日引開被告之案曰被告案情其要端有七可以包括一切一被告不能擔任原告一萬二千六百二十兩索欵因有至理是以不付二所有原告索欵全是虚假三被告扣船時被原告欠有銀兩四被告有理扣船五原告行爲是朋串誑騙六原告之案藉武寍機壞砌成該船機器損壞無論原告有意毁壞與否其咎總在原告七被告多設善法請調處其事而原告並不還設一法遷延之咎全在原告担律師又云所有一應租船事宜統包括在租約之内原告欲以未簽租約之前口説作準此説不能聽焉緣原告自供一萬二千六百二十兩索欵大半以未簽租約以前之話做成不憑合同查各船被告並未截拿照原告所供不過恐嚇派兵上船船傍泊有兵輪直至如今等語且原告口供已顯出原告欲將該船移出中國海境船掛中國旗號自然被告有理扣船何能勒令被告赴英署控告或至北京上控此時無庸詳述將來總辯論時再當細説卽傳以下開列之人証訊供徐賡陛郭勳英格哈富勒雷樂石梅斯沙納黄德順並有多件字據呈堂被告之案於七月二十七日完畢威律師卽於是日起總辯論原告之案至二十八日畢担律師卽於是日起總辯論被告之案至二十九日畢担律師又云威律師總辯論内所説原告案中之要端就説被告違法扣住江寍輪船爲一大錯此錯惟堂上可以直之然此案堂斷悉憑此翁堂將來再坐與否威律師總辯論曰查被告當時曾許交原告可以行駛之船並允付一切修費照商船修理能使各該船照常貿易並指邊列士徐委員之供以證各船修理又辯租約字義又指赫斯勃供證武寍船機器又云該船機艙内有許多塵垢各船裝修交船日期付船租銀致南洋大臣曾道臺各電報致徐委員各函一萬二千六百二十兩索欵徐委員所呈之帳不眞徐委員認欠原告銀五千九百兩議交還二船一萬二千六百二十兩索欵何以驟增至二萬五千兩等情又云案中要欵有二一爲一萬二千六百二十兩照租約被告應付而未付一爲本案控追之欵現在應付蓋寍州船之開往香港因徐委員不肯付還索欵又不能得南洋大臣曁籌防局曾道臺復信徐委員又恐嚇用勢力挾制各船如此情形有據可證所以寗州之開往香港爲覓公道起見此事他人不能詰問惟海關能之然海關亦未嘗詰責又云扣留江寗實違 
 
 

Page 3

 
 
公法又云被告應至英臬署控告彼時英總領事署中官員並未結實設法以助之英正自司並不知此事若一經知情胸有成見決不審理此案所以被告應照律法前往控告否則束手聽之威律師又將細帳申説並云扣留江寗與帳目無涉如徐委員願以局銀借與原告豈能作爲原告欠籌防局銀兩至担律師引開被告之案時所説之七端並申統原告不肯請人公議之故又控訴原告朋串誑騙等情所説不眞兼有稚氣 
[使節言旋]  
　　英皇維多利亞登極六十年之慶中國特派張樵野侍郎赴英慶賀兹因禮成取道紐約加拿大七月廿六附乘英公司日本皇后輪船於八月初九抵横濱十五晨抵吳淞請假一月回南海原籍叅隨諸員大半隨往惟刑部郎中顧肇新兵部員外曾廣銓兵部郎中錢紹楨分省道李經翊在吳淞換船到滬又出使秘魯叅贊謝希傅回華同船到滬 
[令節停讞]  
　　昨係中秋佳節英讞員翁笠漁明府循例知照各領事及英美各捕房停訊一日今日又逢禮拜所有應訊各案均於禮拜一卽十七日訊判昨日清晨明府命駕至道轅賀節廨中書差捕役等人亦均在明府前叩賀　也法讞員鄭大令亦咨照捕房暫停訊案一期 
[商民感戴]  
　　廣東馮鏡人觀察前隨楊子通星使出使美日秘派充舊金山理事同知歴保今職辦理諸事悉臻妥善商民翕然悦服近以任滿回華旅美六邑商民製就德政牌匾數十對轉托廣肇公所董事衣冠鼓吹送至觀察公館沿途觀者甚衆咸稱羡不置云 
[驅逐門丁]  
　　本埠總巡局丁趙某招摇訛詐無惡不作昨爲鍾明府訪悉立卽斥革驅逐不准逗留 
[失女待領]  
　　三百八十號巡街捕送粤東女孩梁阿才一名至英公廨翁明府詰問之下據稱出外賣物迷失歸路被捕送案父名阿林在虹口以鐵匠爲業明府飭交官媒暫行看管待其父投案認領又捕送啞女一名年約十六歲未知如何迷路明府亦命交官媒看管待其親屬認領 
[女巫可惡]  
　　南巿馬路橋左近之某氏女巫以能役使鬼神哄騙愚夫愚婦平日肩輿出入身價自高昨爲中秋令節藉名香斗會預雇清音鼓樂亭午時該女巫忽稱神附於身裝腔做勢口中囈語喃喃著令某家貲助冥鏹數千經懴若干否則災悔立至更使垂髫之童口韻吉語舞蹈中有一人身穿袍服手執紙旗在神前招展大喚老幼延年關煞開通隨將黄帋書成驅邪降福符飄飄墮下衆皆匍匐拾取一時金閨少婦繡閣嬌娃咸藉一瓣心香求神庇佑内有一女郎事畢乘一小車欲回高昌廟家中甫至南碼頭先農壇左近該處地甚荒僻流氓等竟敢阻住去路肆意調謔車夫停車斥之不服反遭毆打幸該處江蘇撫標滬軍營近在咫尺營勇瞥見之下率衆執籐條前往彈壓流氓等見勢不佳一鬨而散女郎始得脱圍而去噫師巫邪術本禁令所必誅流氓横行亦王章所難宥安得良有司雷厲風行盡拘此輩而嚴懲之也 
[上海巡局紀事]  
　　游勇李洪貴屢次在滬犯竊前因在高昌廟地方行竊某姓家絲料二把當經巡局判責二百板枷示二十天發高昌廟示衆兹該犯前晚乘人不備在班房中毁枷脱逃比及知覺業已逃逸無蹤該地保卽投是處巡防局禀陳局員魯介朋二尹大怒立提張保重責三百板限令赶緊跴緝如敢遷延定提嚴比○本邑大南門外瑞昌印花坊夥朱廷奎前日被同業人勞文榮無端霸持工程以致口角放復扭住攢毆兩造卽赴二十三七鋪巡防局中請爲訊究等情經局員姚殿卿二尹准詞立卽升坐研詰朱廷奎投案供訴前由並請訊辦勞文榮供稱小的自知不合惟求恩典二尹以無端霸工打架實與流氓無異大應深究姑念手藝中人從寛免究遂申斥數語然後交保開釋○楊樹浦廿三保十三圖鄉民王關榮因竊取大順紗廠附近某姓家木料若干經事主控諸巡防局李葆初二尹准詞飭差訪查昨經避差將王解案二尹升座研訊王認竊不諱惟原贓業已售去二尹着責一百板驅逐出境○楊樹浦鄉人李佛大結欠源發米店洋十餘元刻屆中秋源發遣夥往索李出言不遜并將夥毆擊因投巡防局控告李二尹飭勇將李拘案訊問判責手心二十下限日將所欠歸楚 
[英界晚堂瑣案]  
　　卜陳氏控顧秦蘭借洋不還曁捕房解送顧控拆梢之經勸人馬海堂陶子連等一案翁明府於前日晚座提訊陳氏患病遣子投案供稱上年十二月前顧托石阿林爲中向母親借去洋銀八十元每月利息二分立有借據今向索還意圖吞没情急投控案下後由馬陶理勸顧初允許三期歸還次日反投捕房誣控馬陶二人拆梢今將借據呈閲求請追給質之顧供向業木匠並未向陳氏借過洋銀借據不知保來求恩鑒核馬供卜陳氏具禀控顧由小的保戳因此向顧理勸始允分期理楚在南誠信烟間當面允許小的信以爲實不料反投捕房誣控小的與陶向伊拆梢叩求恩　陶供與馬同明府訊得供詞各執判令馬海堂陶子連覓保保釋顧旣出立借據有石阿林爲中著押候　石到案質訊○潘龐氏控張唐氏阻領女兒翁明府亦於前晚提案研訊龐氏供吳江縣人年五十歲生有一女名阿寳由六歲時過繼與同鄉唐氏爲女今已十七歲聞唐氏欲將女兒押入娼寮因此領回唐氏不允無奈扭案叩求恩斷質之唐氏供於光緒十二年分撫領龎氏之女爲繼女當給以禮洋二十元出立契據今龐氏視女長大心懷不良欲思賣入妓院爲娼故向小婦人領回但氏已將阿寳許與陳榮生爲室倘被領去陳姓婚娶將　回復因此不放渠反謂小婦人欲將女兒押入娼寮情殊可恨求問阿寳虚實是明阿寳供年十七歲自幼被生母過繼出外今見小女子長大意欲領回小女子恐被價賣是以不願且繼母並無將小女子送入妓院之事叩求明察明府得供謂龎氏曰爾旣欲將女兒領回可將所受之禮洋二十元交還唐氏並再貼還養贍洋二十元准爾領回以待陳姓婚娶如賣女爲娼著阿寳赴案喊控龎氏唯唯遵諭著具領狀飭釋○粤妓彭阿鳳喊控被鴇凌虐求請超豁當蒙翁明府提訊判令發堂擇配兹有粤人李阿珠投廨具禀求請給領明府閲禀後於前晚堂復　　阿鳳至案研詰阿鳳供久落烟花被鴇荼毒受盡苦楚蒙恩拔出火坑今旣李阿珠欲領小女子爲室情願相從叩求恩斷李供廣東人向業鐵匠尚未婚娶擬領阿鳳爲室渠亦願從叩求鑒奪明府訊得李阿珠與彭阿鳳旣兩相情願著李具結將阿鳳領回完婚李叩謝具領而退 
[英廨紀聞]  
　　十圖地保徐子良經升科局許朗軒太守飭其帮同清查無糧地畝嗣以延玩誤公函請上海縣黄大令傳案笞責枷號發新閘地方示衆乃徐頸雖荷枷依舊遊行自在看役以徐爲該處著名棍徒無如之何只得任其所爲前日徐忽喚坐東洋車欲至家中適爲巡街西捕所見誤爲逃犯上前拘住送至英公廨請訊值日差問明情節知非逃逸據情入禀翁明府着送新閘巡防局收管○妓女王菊仙在東棋盤街聚順堂賣娼聲價自高無人過問以致門前冷落負債纍纍邇以中秋節屆索欠者户限爲穿無可彌補挈同姊妹行至虹口各烟館找尋相識欲向借錢相見之下妓卽横臥榻上婉陳衷曲正在絮語喁喁之際適爲包探石金榮所見以婦女吸烟有違禁令遂連堂倌拘入捕房轉送英公廨值日差禀知翁明府着分别押候訊核○錢王氏有一姪女小字大寳年已及笄向由王氏撫養在家近忽逃逸王氏找尋無着日前在四馬路迤西會香里遇見令其跟隨回家大寳不肯依從遂扭至英公廨喊控翁明府着將大寳交官媒暫押王氏隨堂候審○袁王氏向在妓院帮傭曾向龜奴某甲騙借金約指等件約值洋數十元甲屢向索還竟無以應經人理勸王氏置之不理甲忿甚據情報知捕房捕頭飭包探何瑞福往查屬實將王氏拘入捕房轉送英公廨翁明府着押候禮拜一審訊 
[法界捕房紀事]  
　　老妓蔡桂英年將大衍依然塗脂抺粉妖艷動人登徒子一流人無不趨之若鶩有趙某者杭州人也寓鼎陞棧十八號房間蔡因前嫁眠雲閣館主孫某亦係杭産認爲鄉親往來甚密致所帶囊資盡被騙去邇來又與西門唐某姘識倩唐至天津某店賒取鵰翎扇二柄值洋十六元屢索不還旋以閉門羹相待唐心實不甘昨日投捕房控訴請追未識　俯如所請否○洋涇浜内停泊客船一艘擬赴松江前晚被妙手空空兒竊去自鳴鐘一架立卽報捕經包探查獲人贓一并解送捕房捕頭命押候堂期解訊○甲乙兩賭徒由十六鋪逃至法界爲 
 
 

Page 4

 
 
巡街捕拘獲送入捕房旋經地甲帶同局勇持中局委員蔡蓉卿二尹名片投捕房請將該賭徒帶回究辦捕頭允之 
[美界捕房瑣案]  
　　小竊劉順香前晚溷至楊樹浦怡和紗廠附近張王氏家竊取布衣若干件負至中途爲包探徐榮珊緝獲拘解捕房黎副捕頭令押候解送英界公堂訊究○鄉人王仁泉昨午駕駛駁船一艘裝載小猪行經虹口港中虹橋左近與張晉發所駕垃圾船互相撞碰張藉端攫取小猪一隻聲言須洋一元方能取贖王不得已喚一百十一號華捕將張拘入捕房捕頭令禁押半天以儆○洪阿莫王正生二偷兒前夜偕至吳淞路第五號門牌竊取布衣三件正欲脱逃爲事主羅連山當塲捉獲扭交巡街捕拘至捕房押候解送英界公廨訊辦○偷兒龔全佳前晚闖入下海浦第一號門牌某馬房内圖竊經事主拘獲扭交某號巡街捕拿送捕房押候送廨訊究○昨日午後有崇明人袁錦春董慶郎二人爲錢鈔瓜葛在西華德路互相扭毆適包探石金榮巡至卽將兩造拿送捕房捕頭令押候解送英界公堂訊辦○賭徒王阿寳設攤於天后宮朝塲昨經五百零二號華捕緝獲拘入捕房解送英界公堂究辦 
[電函照登]  
　　澄衷子眉子英子萱諸善長鑒常德所發之電諒達霖由常起旱卽至石堤山道崎嶇無日不雨一路有空屋無人者大約貧户價流離失所轉徙他鄉若在二三月來當不知保全多少惜太遲矣訪聞酉陽爲重秀山次之擬明日赴酉先查放酉陽所幸秋稼尚好聞施南百福司一帶尤苦滋帥前電囑改道䕫府兼辦鄂界極苦之區將來擬不分軫域仰體滋帥一視同仁之意波及百福且俟酉陽後再定家鄉秋稼如何念念霖叩石埠廿五發 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[吞烟自盡]  
　　嘉興人陳文淵在南巿十六鋪外　　　　　娶妓女高彩雲爲妾前晚不知何故高忽吞服　　　　　　鐘陳偕同十六鋪地甲裘鎭投縣具報黄大令諭卽補詞候　　　　　 
[上海縣署瑣案]  
　　會捕局線勇顧榮投上海縣喊控被　　周銀福兇毆受傷等情經蔣刺史於前晚升座花廳命提訊驗顧榮供稱　四十六歲在會捕局當差已有二十餘年本月初奉局憲差遣往浦東龍王廟一帶緝訪梟匪信息突遇著名流氓改過所逃犯周銀福無端尋釁　肆兇毆致小的右肋等處受傷叩求騐明提究刺史飭仵騐得顧榮有拳傷一處判著自行醫治飭候提案究辦○前據趙琴英在縣呈控侄媳趙曹氏被楊全元等誘逃串賣等情迭經蔣刺史研訊前晚又經刺史復訊先據朱蔣氏供曹氏寔係張李氏囑小婦人領至朱家角帮傭後李氏將曹氏價賣小婦人並未分得洋銀求察質之張李氏一味抵賴連呼寃枉刺史怒其狡展喝令掌責二十下仍然遊移命提具保楊全元之蔡連榮至案據供並未將楊藏匿此事俱係張李氏所爲求鑒刺史以其有意袒庇喝責一百板始供楊現匿嘉善地方求恩寛限十日尋交刺史准之飭令具結並著覓人環保原告趙琴英偕姪立珍及婦人趙曹氏女孩蘭貞投案候示刺史命將張李氏朱蔣氏給蘭貞指認均稱認識且常至楊家復詰李氏仍前堅執刺史判將曹氏給趙琴英具領交地保帶回張李氏等分别具結交保候楊全元到案再行訊辦 
 
 
 

Page 10

 
 
   
 
 

Page 11

 
 
[光緒二十三年八月初四日京報全錄]  
　　宮門抄○諭旨兩道錄前○滇撫黄奏爲造報鹽科收　名欵摺○皖撫鄧奏恭報皖省各屬雨水糧價及地方情形摺　撫德　　　　報江屬糧價及各屬兩水情形摺○川督鹿奏爲揀縣調補省會要缺知府摺○又奏藩臬兩司各回本任片○閩督邊奏總兵各回本任片○陜督陶奏總兵暫緩到任片○八月初四日刑部都察院大理寺廂藍旗值日吏部引見四十九名禮部四名太常寺十四名正黄蒙二名正白蒙四名廂紅滿二名兩翼二十三名○卓公桂公克公耆齡希朗阿各假滿請安○徐會灃等各謝署缺恩○直臬司袁世凱請訓○瞿鴻禨謝放江蘇學政恩○姚丙然謝放山東學政恩○興伯續假十日○裕公續假十五日○許應騤請假五日○太常寺奏改派致祭先師孔子廟派出熙敬○禮部奏派選擇神牌派出壽耆○召見軍機袁世凱瞿鴻禨姚内然○皇上明日辦事後至頤和園皇太后前請安後駐蹕○○雲貴總督臣崧蕃雲南巡撫臣黄槐森跪奏爲造報光緒二十二年分鹽課收支各欵恭摺仰祈鑒聖事竊據鹽法道普津會同布政使裕祥詳稱滇省鹽務光緒二十二年分循章應徴各井原額正課銀二十六萬一千六百四十五兩零又應徴名井原額不及六成廉役井費雜欵銀六萬三千六百一十兩零二共實應徴銀三十二萬五千二百五十五兩零溢課一項向無定額兹查道庫　管項下存銀二萬八千九兩零新收項下截至奏銷前止計徴獲黑元永等二十二井鹽課並維西通判河鹽税課共銀三十五萬二千八百五十五兩零又收白喬等玖井各灶繳還二十年分柴本共銀一萬八千二百兩又收回已故劍川州知州呂調陽因奉文在後請領在先計長支自光緒二十一年十一月二十二日奉旨升補鎭邊同知起至年底止劍川州任内攤閏一半養廉銀九兩管收共銀三十九萬九千七十三兩零開除項下撥入二十二年分各井溢課銀二萬七千五百九十九兩零又咨解布政司庫共銀二十四萬兩又减成支發各官廉銀三萬二千二百二十八兩零又摘要支發井學廪餼等雜欵銀三萬一千三百八十一兩九錢零又奏准借發黑元永等十二井灶户借領二十二年分柴本銀三萬三千二百兩總共開除銀三十六萬四千四百一十兩零實存道庫銀三萬四千六百六十三兩零刊入來年舊管項下造報又溢課　　　管存銀五千三百二七八兩零新收項下共報收二十二年分溢課銀二萬七千五百九十九兩零舊管收共銀三萬二千九百二十八兩零開除無項計實存道庫溢课銀三萬二千九百二十八兩零專欵積存留備邊防要需以濟時艱分造清册詳請奏咨前來臣覆核無異相應請旨　部核覆施行除册分送部科查核外所有造報光緒二十二年分鹽課收支各欵緣由謹合詞恭摺具陳伏乞皇上聖鑒訓示謹奏奉硃批户部知道欽此○○頭品頂戴安徽巡撫臣鄧華熙跪奏爲恭報安徽省光緒二十三年五月分各屬雨水糧價及地方情形恭摺仰祈聖鑒事竊照安徽省各州縣晴雨糧價情形歴經循例按月奏報在案兹據署布政使于蔭霖將本年五月分彚詳請奏前來臣覆加查核是月分安慶徽州寗國池州太平滁州鳳陽頴州六安泗州滁州和州廣德等十三府州屬晴雨欠調江淮並漲低窪悉被淹浸沿江圩堤岌岌可虞現已飛飭各屬妥爲防護所有未經被水高阜田地二麥收割完竣早禾長發晚未栽插地方民情悉臻安謐堪以仰慰宸衷再各州縣米糧價值安慶徽州池州太平廬州六安泗州廬州八府州屬價中鳳陽頴州二府屬價貴寗國和州廣德三府州屬價賤核與上月相等理合繕具清單恭呈御覽伏乞皇上聖鑒謹奏奉硃批知道了被淹田畝卽飭查墈圩堤妥爲防護欽此○○頭品頂戴江西巡撫臣德壽跪奏爲恭報光緒二十三年五月分糧價及地方雨水情形仰祈聖鑒事竊照江西省光緒二十三年四月分巿糧價值並雨水情形經臣恭摺奏報在案兹據布政使翁曾桂查明通省光緒二十三年五月分麥米豆各項糧價開單彚報前來臣逐加查核南昌等十四府州屬米　　　麥豆各項價值均與上月相同省城各屬地方五月内雨澤稍多並據義寗州禀報五月初旬山水暴漲一時漫溢宣洩不及以致衝壞田屋人口附近各低田間亦被淹又據南昌新建進賢豐城清江新淦等縣並饒州府鄱陽等十二縣及都昌安福永新德化湖口澎澤上饒瑞昌廬陵永豐吉水萬安星子德安南豐等縣曁蓮花廳先後禀報五月初中下等旬連朝大雨山洪陡發江湖水漲田廬多被淹浸沙塞圩堤亦有衝决各等情均經臣分别批飭各該縣親詣衝壞田屋人口地方及田禾被淹處所查勘明確量予撫恤酌給口糧並借給耔種諭令農民圩業人等將被淹田畞赶緊疏消積水及時補種晚稻雜糧以冀有秋併飭將被衝各圩堤籌欵修築完固以工代賑而衛田廬其有情形較重之處由司撥欵委員馳往會同印官親歴各鄉分别查辦仍察看收成有無防礙隨時禀報查核其餘各屬旱稻結實晚禾次第栽插民情安謐堪以上慰聖懷理合恭摺具奏並繕糧價清單敬呈御覽伏乞皇上聖鑒謹奏奉硃批知道了卽著飭屬查勘撫恤一面赶緊疏消積水補種秋禾欽此○○頭品頂戴四川總督臣鹿傳霖跪奏爲遵旨揀員調補省會要缺知府以資治理恭摺仰祈聖鑒事竊臣准部咨光緒二十三年二月二十七日奉上諭四川成都府知府員缺緊要該督於通省知府内揀員調補所遺員缺著潘炳年補授欽此自應遵照揀選調　　　　府管轄十六州縣爲通省領袖時有委審要案政務殷繁非老成練達守潔才明之員不足以資治理臣督同藩臬兩司於通省現任知府　　加揀選查有䕫州府知府劉心源現年五十歲湖北武昌府嘉魚縣人由廪生中式同治十二年癸酉科本省鄉試舉人光緒二年丙子　　　　　中式進士改翰林院庶吉士丁丑科散館授職編修十二年充國史館協修十三年考取御史十四年戊子科充順天鄉試同考官　　　　理正白旗官學事務十五年己丑科充會試同考官補江南道監察御史歴署掌廣東道監察御史山東道監察御史十六年六月稽查内　　　　　截取記名以繁缺知府用十七年欽派署理街道事務轉掌江南道監察御史十九年欽派管理街道事務歴署兵科工科給事中　補京畿道監察御史二十年京察一等奉旨記名以道府用欽此是年甲午科充河南鄉試副考官二十一年閏五月十八日奉旨補授䕫州府知府欽此六月初十日赴部領照十一月二十一日到省二十二年二月初一日到任該司等以該員才具優長明達政體任内並無降革留任展叅案件歴俸年限例免計扣其餘因公處分例免核計且係正途出身人員以之調補成都府知府實堪勝任與例相符合無仰懇天恩俯准以䕫州府知府劉心源調補成都府知府實於吏治地方兩有裨益如蒙俞允該員係實缺知府調補知府銜缺相當毋庸送部引見所遺䕫州府知府員缺遵旨以遺缺知府潘炳年補授各重職守所有揀員調補省會要缺知府緣由理合恭摺具奏伏乞皇上聖鑒訓示謹奏奉硃批吏部議奏欽此○○鹿傳霖片再新任四川布政使裕長於光緒二十三年六月十一日到省應卽飭赴新任卸兼署布政使文光卽飭仍回按察使本任各重職守除分别檄飭遵照外理合附片具陳伏乞聖鑒謹奏奉硃批知道了欽此○邊寳泉片再新授浙江海門鎭總兵余宏亮入都階見現已旋閩應卽飭赴新任供職其調署海門鎭余朝貴仍回定海鎭總兵本任各專責成除分檄遵照外理合附片陳明伏乞聖鑒謹奏奉硃批知道了欽此○○陶模片再記名提督新授新疆伊犁鎭總兵焦大聚現統帶督標新軍　步營旗駐防安定一帶該處漢回雜處爲四路通衢巡防最關緊要該總兵前在北大通掃蕩回堡立功最偉旋復調勦關外敦煌等處竄匪亦經迅速奏功臣以省城重地防範宜周因將該總兵調回分紥軍路要隘數月以來訪務認眞地方安謐洵爲得力之軍永便遽行更替合無仰懇天恩俯准焦大聚暫緩陛見並暫援赴伊犁鎭總兵新任以裨地方除咨明伊犁將　新疆無臣查照外謹附片具陳伏乞聖鑒訓示謹奏奉硃批著照所請欽此 
 
 

Page 12

 
 
[光緒二十三年八月初五日京報全錄]  
　　宮門抄○諭旨三道錄前○陜督陶奏叅候補直州摺將軍依奏渾河口徴收税欵未能足額片○又奏造報奏　旗界民欠各課徴信册摺○東撫李奏武員緝獲滋事勇丁懇恩賞還頂戴片○川督鹿奏查明贍對陣亡員弁請卹摺○江撫德奏派員搭解餉需片○陜督陶奏委署州縣片○八月初五日工部鴻臚寺八旗兩翼值日無引見○崇光明桂各假滿請安○懷塔布等謝寛免欠項恩○徐會灃謝仍在上書房行走恩○祿祥謝授科布多帮辦大臣恩○熙敬請假五日○明秀續假五日○工部奏派勘估太廟工程派出懷塔布○又奏改派管理溝渠河道事務派出松溎○召見軍機祿祥○○頭品頂戴陜甘總督臣陶模跪奏爲特叅包攬私貨之候補直州知州請旨革職以肅官方恭摺仰祈聖鑒事竊維釐税爲壽餉大宗不容稍有弊混兹查有甘肅候補直州知州李瀛丁憂起復由湖南原籍來甘路過陜西經善後局司道委令解運凉州滿營軍械詎該員藉此多索車輛勾通商人裝載洋布等貨至二十餘車之多一路偷漏厘金行至蘭州將貨物藏匿城外湖廣義　經東門厘卡委員查獲禀經司道飭委皋蘭縣知縣覆查屬實禀揭前來臣查李瀛在甘年久曾充厘局委員歴署隰州階州固原直州素稱精明此次見利忘義竟敢包攬私貨行同巿僧實屬瞻大妄爲未便稍事姑容除飭局將漏厘商人照章處罰外相應請旨將甘肅候補直隸州知州李瀛卽行革職驅逐回籍以肅官方理合恭摺具陳伏乞皇上聖鑒訓示謹奏奉硃批李瀛著卽行革職驅逐回籍該部知道欽此○○依克唐阿片再查渾河口徴收糧貨税欵上年因軍務甫平商賈乏資販運徴　恐難足額當於八月間援案奏請儘徴報解仍免計額責令賠補奉硃批著照所請户部知道欽此欽遵在案兹據管理八界恊領程世榮　　德縣知縣祥瑞會銜禀稱本年自開河至今税務未見起色實緣商賈元氣未復加以上年荒糧石稀少糧貨税欵恐難足額應請援案　　　　　一年儘徴儘解等情據此奴才等覆查該恊領等所禀尚屬實在情形且稽查近來收欵與額數大相懸殊合無仰懇天恩俯准將本　　　口應徴糧貨税欵儘徴報解仍免計額責令賠補俟明年船隻盛行糧貨輻輳卽行照額徴解不准援此爲例並由奴才等隨時稽察如有　　　少精弊立予糾叅斷不敢稍事廻護以重餉源除咨部查照外謹附片具陳伏乞聖鑒訓示謹奏奉硃批該部知道欽此○○奴　　　　　溥蔚跪奏爲奉天旗界光緒二十一年分民欠各項課賦徴信册刷造完竣依限送部恭摺仰祈聖鑒事竊查光緒二十年户部　　　徴信册式章程通行各省一律照辦所有奉天旗界經徴紅餘各地光緒二十年以前應造民欠各項錢糧徴信册均已按年刷造奏咨送部在案至二十一年分徴信册應卽接續辦理查覈刷印遵照部咨覆准定限於本年六月底彚齊送部前據各城旗界於二十二年十月續報考成將經徴二十一年已完未完各欠錢糧數目先後造册呈報到署經奴才等飭司按欵詳核除已徴收全完無欠者應遵部章毋庸刷造外其義州盤蛇驛養息牧廣寗並廣寍屬之巨流河白旗堡小黑山閭陽驛開源屬之法庫錦州旗倉及所屬之小凌河寍遠中後所松嶺子新台梨樹溝等城旗界所報民欠未完二十一年應納正賦並能徴節年拖欠及因災遞緩帶徴各項錢糧均校閲核對與奏銷考成各案相符陸續擺印完竣應卽頒發各界分散鄉村查閲以杜侵欺弊竇仍按界按欵各檢一分開具本數清單送部查核此次刷印工本按照部定章程仍請用部庫支領作正開銷俾資公用謹將刷印徴信册並用過工價銀數開單咨部查核理合恭摺具陳伏乞皇上聖鑒謹奏奉硃批户部知道欽此○○李秉衡片再前管帶開字營兼統中營補用遊擊馬振武因勇丁海忠生等在魚臺縣滋事脱逃日久未據報獲經臣奏叅將該遊擊馬振武摘去頂戴於光緒二十二年正月初四日奉硃批著照所請兵部知道欽此欽遵轉飭該遊擊勒限嚴緝首犯海忠生等務解完案去後旋據馬振武禀稱　　　於奉文勒緝後親赴各處設法查訪海忠生等下落本年五月初七日探得海史生潛回原籍直東明縣王家莊地方避匿該遊擊隨卽踵　　東明縣因公晉省當卽知會該縣代行典史派出緝役隨同該遊擊前往密拿海忠生逞兇拒捕用刀將捕役拒傷該役等登時回格致傷海忠生　額　手大指中指海忠生畏罪自戕小腹卽行拿獲送交東明縣典史騐傷訊供管押醫治詎海忠生延至是月初八日因傷身死由該典史申　　　蘇過境騐訊轉詳等情前來臣卽據禀行司委員前往東明縣確查獲犯情形與該遊擊禀詞無異由司轉報到臣伏查該遊擊馬振武於管帶　伍時在臺滋事勇丁先將弁勇韓疏桐等扣留解省訊辦因首犯海忠生在逃經臣奏叅後乃能親赴犯籍會同該地方官將海忠生拿獲尚知　奮合無仰懇天恩俯准賞還前管帶開字營補用遊擊馬振武頂戴出自鴻慈除仍飭嚴緝逸犯馬連瑞等務獲究報外理合附片具陳伏乞聖鑒訓示謹奏奉硃批著照所請兵部知道欽此○○頭品頂戴四川總督臣鹿傳霖跪奏爲查明攻勦瞻對陣亡員弁勇丁遵　　彚案請卹並懇附祀省城昭忠祠以彰忠藎謹具清單恭摺仰祈聖鑒事竊查上年官軍攻勦贍對迭克碉霖瞻地肅清經臣等奉奏諭旨　將出力員弁及陣亡各員彚案奬卹等因欽此當經臣等將出力員弁另案奏請給奬在案兹據統領防邊各營記名提督周萬順查明陣亡　故員弁勇丁共計一百一十三員名造册請卹並懇附祀四川省城昭忠祠等情呈請奏咨前來臣等查該員弁勇丁等前於攻勦逆番收復　對之役或捐軀殺賊効命疆塲或陷陣摧鋒積勞身故均屬殁於王事忠烈可嘉而陣亡各員尤堪憫惻除將陣亡傷亡病故各勇丁飭　　　　司道核明照章分别給予卹賞銀兩另案造册報部覈銷外謹將陣亡員弁勇丁繕具清單恭呈御覽合無仰懇天恩飭部將陣亡　　　　子分别議卹並懇與陣亡各勇丁一併附祀四川省城昭忠祠以慰忠魂而勵士氣除咨部查照外謹會同放都將軍臣恭壽署提督臣夏　　　詞恭摺具奏伏乞皇上聖鑒訓示謹奏奉硃批兵部議奏單併發欽此○○德壽片再江西奉撥丁酉年籌備餉需銀二十四　　光緒二十二年十月二十日欽奉上諭按照指撥銀數於來年四月前解到一半十月内全數解清等因欽此旋准户部咨丁酉年應解籌備　需俟限報解卽經行據司道具詳以司庫無力全籌此項本係甘餉改撥擬照籌解甘肅新餉成案在司庫地丁厘金項下籌撥三分之二銀　　萬兩又道庫錢糧内撥解三分之一銀八萬兩以資湊解查照動用漕項應先奏明定章經臣附片具奏接准部覆在案兹據藩司翁曾桂詳　查此項籌備餉需係爲彌補京餉而設自應竭力籌解以供要需現於司庫動放光緒二十三年地丁銀三萬兩以爲司庫第一次撥解丁酉年　備餉需遴嗣疺解地丁京餉派員補用通判楊鴻翥截取知縣檀家琮等會同搭解於二十三年六月二十八日起行由陸路前赴户部交收詳　具奏等情前來臣覆核無異除咨户部外所有奉撥丁酉年籌備餉需第一次動放司庫銀兩委員搭解起程緣由理合附片陳明伏乞聖　謹奏奉硃批户部知道欽此○○陶模片再新授凉州府知州慶恕現已到省卽赴新任以專責成秦州直隸州知州張珩卓異俸滿併案赴部引見遺缺有本任靈州知州查之屏堪以委署肅州直隸州知州廖振喬調省遺缺查有候補同知吳人壽堪以委署本任岷州知　署寗州知州惟曾病故遺缺查有安化縣知縣陳慶堪以調署所遺安化縣知縣查有候補知縣鑄鏡南堪以委署署貴德　同知張暉暘調省遺缺查有現署巴燕戎格　　　補清水縣在縣鄧朝卿堪以調署所遺巴燕戎格判員缺查有徽縣知縣張　金堪以調署署金縣知縣謝祖植請假回省就醫遺缺查有另補同知葉克信堪以委署據藩臬兩司先後會詳前來　　　分别給委外理合附陳明伏乞聖鑒謹奏奉硃批吏部知道欽此 
 
