# 1902 - 99 - 4910411

 

Page 1

 
 
[皇朝三通出書并仍减價訂期預定全書告白] [  圖書集成局啓]  
　　九通爲當今必備之書本局不惜重貲首先刊印皇朝三通業已出書與股諸君請臨申報館憑單找價取書其有同各外埠購取者仍由原處檢發惟有轉運之煩不免略覊時日至通泰淮等處由愼記分莊所售者亦歸上海發書再去年因股票所印不多截止甚早遠近都以不及購致爲撼爰於股書外多印數百部其有未及購票者可於二月望日起至三月望日止於此一月内逕繳洋銀五十元卽取皇朝三通一部并給以憑單一紙至四月六月再取續三通正三通各一部本埠仍在申報館發售外埠須俟皇朝三通寄到後方有憑單以備續購本局區區之意無非欲洵内有志之十皆留心於經濟實學盡成有用之才也售處悉仍曩時售票處將來全書告成定價洋銀六十元决不稍有减讓此佈 
[新印南皮張宮保政書出售] [  圖書集成局代啓]  
　　兩湖總督香濤宮保學問經濟負海内重望仰止廬主搜得宮保歴任以來奏議數百篇如創設學堂舉辦農工商諸要政悉行採入釐爲十二卷由思益學社倩本局用大號新字印成紙墨精良裝訂六本碼洋一元四角江左書林及漢口江左漢記均有出售有志經世者請擇便購閱可也 
[論河南巡撫舉劾屬員是非失當]  
　　天生民而立这君所以治民也君以一人之身不能徧治億兆黎庶乃設爲官以分治之官有大有小在官近於君故其賢否君能知之小官遠於君故其賢否非君之所能徧知也乃寄耳目於大官爲賢爲否皆憑大官之舉劾而黜陟之内而京察外而大計以及循例之甄别隨時之舉措無非激揚淸濁使各屬員皆砥礪於廉隅而已若使舉劾失當所舉者未必皆賢則舉不足勸所劾者未必皆不肖則劾亦不足懼當明季時撫按啓事不實廉謹者不屑以苞苴爲緣撫按卽目之爲罷輭貪墨者日以金制行賂撫按卽盛稱爲幹才甚至糾爲貪者皆眞廉獎爲廉者乃大貪黑白倒置濁吏橫行民生之困苦日深而明社遂以亂而屋興言及此可爲寒心然則爲大臣者欲輔弼其君佐治天下其於考察屬官舉劾一事不當視爲國家之絶大關繫而愼之又愼乎乃今觀於河南巡撫升允之舉劾屬員而不禁駭詫欲絶矣升允之所舉者自漢中府知府楊崇伊以下凡十五員所劾者自試用道史悠贊以下凡十一員而議叙知縣夏良材亦在白簡之列升允之所舉所劾僕且不論其餘但卽楊崇伊夏良材二人觀之而知其於是非之間大爲失實夫楊崇伊庸惡陋劣之小人也其守舊錮習固爲通國之人所皆知然楊崇伊抑豈徒守舊而已哉帷簿不脩聲名狼藉貪利罔義奔走要權綜其穢跡旣不足以汚我筆而亦非罄竹所能書試問虞山之人皆能歴歴言其隱事夫豈楊崇伊得罪於鄉里故虞山之人皆詆毁之不啻若自其口出乎抑豈楊崇伊翻然一變忽悟其前此作事之非如郭丆之於湯文正湔滌舊染頓成好官乎放下屠刀立地成佛在他人容或有之若楊崇伊者僕逆料其斷斷不能至議叙知縣夏良材卽前署臨潼縣篆之夏良材也去秋聖駕自西安回京臨潼首站夏良材以辦理要差不善爲升允奏請革職并自請處分蒙皇上聖明曲予優容加恩將夏良材攺爲交部議處升允亦從寛免議究之夏良材初非辦理要差不善徒以王公僕從結黨攫食以致誤公升允不能將此情陳之於聖主之前率然奏叅并自請議處窺其意無非欲結好於侍從官員也無非恐自干辦理不善處分也嗣夏雖邀聖恩而結怨於内寺勳僕則益甚升允恐遷怒於彼有礙官堦故中傷之以示吭癱砥痔之意劾之曰貪婪無能糊塗鮮恥僕謂夏良材不過不肯破費宦囊重辦差事耳不過不能以暮夜金彌縫其事致上司幾爲所累耳以此爲貪婪以此爲糊塗升允小人之心肺肝如見矣嗚呼一楊崇伊之舉未足以爲害也一夏良材之劾亦未足以爲害也一升允之舉劾不當抑亦未足以爲害也特恐所舉者皆楊崇伊一流所劾者皆夏良材一流而天下操舉劾之權者亦皆升允一流是則國家之大患而明季覆亡之禍可取爲殷鑑者也聖人如神之智或有時而蔽之匹夫察察之明則不能不大聲而呼之 
[本館接奉電音]  
　　昨晚京師飛電傳來上諭二道敬謹譯登○三月初七日奉上諭本日道傍叩閽之蒙古婦岳曹氏武生杜子龍孀婦王趙氏之抱告王保均著交行在刑部嚴行審訊欽此同日奉上諭朕此次謁東陵所有蹕路經過之大興通州三河薊州遵化五州縣地方應征本年錢糧著加恩蠲免十分之三欽此 
[俄招股銀]  
　　日本報云日前倫敦來電謂俄國修建滿洲鐵路尙未竣工而欵項不繼因之續招新股計股本銀共須羅卜七億方足敷用也 
[意存籠絡]  
　　日本報云華民之僑居暹羅者約有二百五十餘萬法政府欲招之令隸法籍窺法人之意以爲中國有亂廣東必爲法有故先欲招致寓暹華民以開風氣也因之暹國境内上下皆爲皇皇今聞英日聨盟共保中國和平之局始各釋然免慮而寓暹華民尤爲忻喜焉 
[日涎威海]  
　　日本報云英人經營中國威海衛初亦莫測其究竟今知欲通達香港使南北海軍可以聨合耳自英日聨盟後日人謂中國禍亂未已目今熱河一帶馬賊猖獗出没于東三省之間未能保其安然無事故安集院少將赴英擬與英政府商酌請將經營威海衛之事英日兩國協同辦理特不知英政府能允許否也 
[日廷簡官]  
　　日本長崎訪事人云磺毒宜防已紀前報兹由日廷各大臣將查辦政務及查辦礦毒應派各員議妥由首相桂上馨奏知日皇傳集各員諭以辦事大要其派爲查辦政務者係法制局長奥田義人爲首此外則有内閣書記官長柴田家門法制局奏事岡野敬次郎有松英義下岡忠治道家齊上山滿之進小林丑三郎内閣書記南弘山中政亮外務總務長珍田捨已外務叅事倉知鐵吉内務總務長山縣伊三郎内務地方局長吉原三郎大藏總務長 
 
 

Page 2

 
 
　谷芳郎又書記荒并賢太郎陸軍總務長山村雄次郎海軍總務長齋藤實海軍經理局長村上敬次郎司法總務長波多野敬直又叅事官石渡數一文部總務長岡田良平又書記福原鐐二郎農商務總務長安廣伴一郎又叅事織田一遞信省官方長仲小路廉又書記湯川寛吉會計檢查院部長濱弘一等至查辦礦毒委員則係博士技師書記各官等共一十四員今已前往將事矣 
[籌備使費]  
　　日本長崎訪事人云英皇行加冕之禮日廷遣使往賀其賀禮及一切經費核計須日銀三十六萬餘元擬於第二預備項内酌撥業已由大藏大臣奏知允准矣至載送这船派出高砂淺間兩兵艦惟聞歸國時淺間兵船須駛赴暹羅因暹王欲至日本作汗漫游也 
[蠶學復興]  
　　杭州訪事友人云浙省西湖金沙港地方設立蠶學館已有五年去歲因經費不敷遽爾停辦兹撫憲任大中丞以蠶桑爲浙省利源事廢半途殊爲可惜爰飭藩運兩司力籌欵項仍行開設現當蠶事將興之際復招舊時肄習諸生入館照常供事并由館中總理出示曉諭如有鄉民欲知育蠶新法并去蠶病辨别種子高下之法者准其來館詢問以便指示 
[嚴催解欵]  
　　杭州訪事友人云浙省開辦學堂經費浩繁需用甚急前經藩憲派撥各縣欵項未能如期解省現於本月初一日特委員分赴各州縣勒限嚴催并於是日榜示轅門其文云照得省城創設學堂所需一切經費必須按欵解給萬難缺誤所有各州縣地丁漕米平餘項下應提之欵光緒二十六年以前尙有欠解未完至二十七年並無絲毫解省現在用欵緊要斷難任其延緩除再通飭嚴催外合行牌示爲此示仰各屬前後各任知悉所有欠解學堂經費在光緒二十六年以前者限一月内解淸二十七年者限兩月内解淸如再逾限不解現任人員卽行撤任交缷各員記過停委詳叅决不再寛其各凛遵毋違特示 
[書院歸倂]  
　　松江訪事人云松江求忠雲間景賢三書院經府憲余石蓀太守於正月下旬就校士館命題甄别以定去取兹已將三書院試卷校定甲乙列榜張掛聞目下官紳籌創學堂日不暇給當遵擬將雲景兩書院歸倂求忠留作諸生考課所有書院經費儘數撥歸學堂矣 
[浙學出轅]  
　　杭州訪事友人云新任學政張燮鈞宗師亨嘉莅任後查悉上年歲試尙有金温台處衢嚴六府未經舉行爰於本月初一日行文金華府定於初九日取齊宗師卽擇於是日起節 
[蘇州縣試二誌]  
　　姑蘇訪事人云本月初六日爲蘇州府長元吳三縣文童初覆之期蘇王田三大令於初五夜三鼓時命駕至貢院四鼓後升座點名各童魚貫而入旋卽扃門命題兹將題目照錄於下長洲四書題公寛信敏惠義五經題謙謙君子二句義元和四書題惟仁者爲能以大事小是故湯事葛文王事昆夷惟智者爲能以小事大事故太王事獯鬻句踐事吳義五經題鄭伯以璧假許田義吳縣四書題聖人治天下使有菽粟如水火菽粟如水火而民焉有不仁者乎義五經題動之以雷霆二句義是日下午六點鐘時卽放頭牌至二鼓已凈塲矣 
[松郡府試四誌]  
　　松江訪事人云本月初六日府尊余石蓀太守考試南匯靑浦兩縣正塲黎明點名傍晚卽放頭牌隨發奉金上三縣招覆案計奉賢取九十六名金山取九十四名上海取一百二十名兹將奉金前列二十名上海全案及南靑二縣題目照錄於後南匯已冠四書義題君子義以爲上義未冠義人路也義通塲經題當其可之謂時義靑浦已冠四書義題君子義以爲質義未冠義者宜也義通塲經題相觀而善之謂摩義奉賢顧汝楫蔣大猷莊正華周應鳳羅人驥莊禮陶朱祖廉陸承朱季諾曹鳳翔唐敦仁阮尙喈沈平章姜鴻濟汪桂淸宋傳璧阮尙端朱文德蔣時鎔沈德壽金山姚維城俞心安丁延康王平成陳宗器丁延年李贊勳盧淦俞雍張光燿錢庠沈士濟奚維楨陳煜高增姚庭萱黃景仁錢潤靑徐兆楫陳璜上海潘曾黌唐迴李文浦楊書誠王臨照王承恩周澂張之綱陳其藻吳嘉賢曹浩唐寳鑫李景鎬張雋朱學錦朱炎楊我煥顧昕姚明燽趙温克何維章張之紀胡嗣型唐在章徐世達張佐辰朱垚奚濤盛朝爵高壽基邱復黃燿沈澄淸李秉厚陸樹棟吳傑才陳瀚淸楊世勳陸燿楷趙純熙奚維塤高壽田周賢蔣宗詡葛士熙沈聨桂諸崇坦吳樹祺朱開烈金澍孟忠唐志賡孫燾楊兆鳳王汝楫季鴻勳金鉞張其楝艾曾悌尤桂芬蘇海倪鍾浚楊兆鵬李維華杜翔聲方彥章項鎮方潘樹元謝其駿黃圭王茂功楊洪鈞周成德胡光驊凌希曾張之綸曹堅趙鴻鈞王臨垓丁光弼喬國英劉濤張仁龍朱樹蒸范永增張啓佑潘浩王承梁趙承慤張嘉吉姚明輝金希聲胡尙彬范曾煜孫壽康張慶熙徐寳璜梅祖蔭張鏜吳中俊楊昌煜龔福常周家翼曹永達張其垚丁樊葆深裴邦藩葉永鎏朱學儉陳其經顧昀錢樹奎陶錫年干思頣王承綸范李祖同姚寳文 
[拿獲海盜]  
　　甯波訪事人云日前某商船在獅子口洋面被盜刼去貨物並擄去夥伴一人幸遇新寳順輪船將被盜情事詳訴鎭海吳吉人統領立刻鼓輪追拿盜黨胆敢開砲拒敵越時盜船愈聚愈多經吳統領飭兵奮力格殺十餘人拿獲三四十人衆始畏逃所獲者綑送鎭海縣研訊先將十二名口供認實者綁赴南門梟首示衆餘皆釘鐐收禁申詳上憲核奪 
[盜案破獲]  
　　温州訪事人云上月初六日之夜永嘉縣所轄慈湖南村陳茂才家被盜劫掠約計失贓四千餘金之鉅盜臨行遺有刀一柄隨於初七日繳呈縣署請爲緝盜　贓縣主秦大令未及會營詣勘初八夜江頭存姓家又遭盜刦并將事主手指裹以棉花醮煤油燃點勒令交出洋銀其餘男婦大小均被綑縛柱上以敗絮塞其口任聽取携揚長而去秦大令聞報赫然震怒立提三班差役嚴加血比勒限五日内贓盜並獲差頭董鎬等集資購線分投跴緝隨於十三夜在雙門外某烟館獲住白眼郎一名詰知此案均係湖南游勇所爲各勇散寓郡城各客棧其巨魁自稱劉少爺此外某某等或住饅頭巷或住小南門小高橋外通班皂快分投緝捕共拘到九名解至縣署訊究卽行釘鐐收禁照例懲辦 
[惡俗宜除]  
　　姑蘇訪事人云距蘇城六十里太湖之濱有地名五庫者一熱閙市廛也是處鄉民每屇淸明日例有擲石之舉預期往各處拾取磚石堆積河濵或亦藏諸懷中屇時合鄉男女老幼麕集於鎭以河爲界彼此各以磚石倂力飛擊一時拳石紛飛幾如雨點洶洶之勢無異大敵當前設彼岸人不敵而逃則此岸人躍過河界倂力窮追務必擊倒數人而後已當此之時卽至戚密友亦不少讓至受傷者無論輕重均舁至本鎮土地廟拈香膜拜以香灰敷傷處卽可平復從未聞有因傷致命者相傳謂此舉不行則一年之中必瘟疫大盛是以雖經地方官屢次示禁此風終不能息也 
 
 

Page 3

 
 
[京江春漲]  
　　潤詶訪事人云上月二十九日有英德法奥四國兵艦各一艘駛至鎮郡下椗江中各統帶均登岸拜會駐鎮各西官旣而艦中兵士登陸閒遊洋馬頭及烏洲山各處常鎭通海道長久山觀察知之特飭租界總巡周錦堂遊戎洋務局總辦邵虎伯大令親帶差勇沿途保護○常鎮通海道長久山觀察以鎭郡人烟稠密難保無匪類潛蹤特於日前面諭水陸總巡及保甲各巡防局委員分叚梭巡如三更後夜行無燭不分良莠一律拘案懲辦卽使携有燈火亦須盤詰是否急務方准放行○前者府尊許東畬太守擬將寳晉書院攺作校士館示期二月二十五日甄别各生童是日太守命駕戾止點名給卷命題扃試計應考者六百餘人生員題脩身則道立一節義傅介子常惠合論童生題博學之五句義袁盎鼍錯合論 
[吳宮芳草]  
　　姑蘇訪事友人云省垣正誼平江二書院自經當道攺爲中小學堂後所有課試一切事宜經府尊向子振太守倂入紫陽校士館舉行二月二十五日平江甄别題爲惟天下至誠爲能化義觀乎人文以化成天下義○邇來蘇垣米價騰貴上白米每石需錢五知七八百文稍次者亦需五千五百文撫憲恩藝棠大中丞心竊憂之聞擬將積榖倉存榖雇夫樁米設櫃平糶特不知確否也○上月二十四日胥門外某橋下河中忽浮一男屍傷痕歴歴血蹟模糊彼處地甲見之以人命攸關不敢隱匿投報吳縣署禀請縣主田大令相騐 
[親藩蒞滬]  
　　出使英國慶駕英皇加冕之振貝勒定於昨晚蒞滬蘇松太道袁海觀觀察先於前晚乘鈞和兵輪船駛往吳淞迎迓縣主汪瑤庭大令亦於昨日清晨乘坐火車前往郊迎至四點鐘時貝勒由吳淞乘新關開辦小輪船抵埠各官敬謹恭迓碼頭上有印度兵一營約二百人并英兵馬隊印度馬捕英兵頭英領事稅務司均恭立迎迓印兵鼓吹恭迎貝勒穿黃馬褂三眼花翎乘輿登岸先期由上海縣就新關洋房内陳設一切呂鐘宇大司空李木齋星使盛杏蓀宮保等五人先恭請聖安然後叅見貝勒貝勒答禮如儀旋乘紫韁雙馬車向洋務局行邸進發英美捕房派出全班中西探捕沿途保護彈壓經過之處各鋪戶均懸燈結彩以伸敬意旣抵洋務局行邸呂大司空盛宮保李星使李軍門等先入叅見繼則袁海觀觀察黃承乙觀察毛實甫觀察英法兩租界讞員上海縣令及朱總巡等以次叅謁貝勒一一接見至所帶隨從僅十餘人亦足以昭其儉德矣 
[恭迎節鉞]  
　　江蘇巡撫恩藝棠大中丞秉節出轅校閱蘇松太各屬營伍將於初八日蒞申駐紥南市之江蘇撫標滬軍營管帶龍葆珊遊戎卽於昨日傍晚時督飭各哨弁率同麾下親兵至招商局金利源馬頭恭迎節鉞 
[札委照料]  
　　蘇松太兵備道袁海觀觀察札委南市十六鋪巡防中局委員黃衡堂二尹兼辦馬路工程局襄讞事宜嗣因江蘇巡撫恩藝棠大中丞將次由蘇蒞滬舉行大閱昨復札委黃二尹爲文巡捕飭於中丞抵埠時妥爲照料一俟交卸巡捕差使方得到差視事二尹奉札後已遵照辦理矣 
[札調候閱]  
　　江蘇巡撫恩藝棠大中丞於初八日出轅蒞滬大閱已誌昨報兹悉道憲袁海觀觀察接奉中丞札文令將道轅各營預飭管帶調齊以便屆時校閱惟派出各巡防局當差之勇丁例免調回操演觀察當卽遵照辦理矣 
[趨轅謝委]  
　　駐紥本邑九畝地之滬軍親兵營中哨哨官車煥章都戎德文現奉蘇松太兵備道袁海觀觀察札飭升補幫帶遞遺中哨一差卽委拔補守備之陳翰廷守戎接辦昨日守戎奉到委札已趨轅謝委定期到差矣 
[暫停讞政]  
　　昨日英美租界公廨讞員張柄樞司馬及法租界公廨讞員杜枝園大令均因隨同道憲袁海觀觀察迎迓出使英國之振貝勒故各先期咨照捕房暫停讞政 
[製旗請印]  
　　新關稅務司戴樂爾君因内河各輪船拖帶之民船稽查頗難爰製就小旗數十方送請道憲袁海觀觀察蓋印以便分發各輪船局插於拖帶之船俾有區别以便稽查 
[示禁滋事]  
　　欽加三品銜賞戴花翎在任候選道特授江蘇松江府上海縣正堂汪爲出示嚴禁事奉糧道憲羅札開照得蘇省海運冬漕向歸招商局輪船與沙船四六分運今屇蘇松常鎭太四府一州屬認運交倉本色漕白二糧六十萬石除循案由招商局承運四成其向歸沙船分裝之六成米石現經本道援照光緒十年分運成案派員赴滬與太古洋行議立合同由該洋行裝輪運赴塘沽以便換裝火車逕運京倉業已會司詳奉撫督漕憲會同附片具奏曁咨明戶部倉憲查照一面由道飭據海運省局將各屬應行起運交倉本色漕白二糧照案騐分沙船與招商局輪船應裝米數抄單通飭各屬分别交兌并札海運滬局遵照辦理各在案兹太古洋行承運沙船應裝之六成漕糧現已議立章程定於三月初四日就於上海十六鋪大關馬頭賃屋設立蘇漕處卽於是日開兌所有該處應辦事宜已由道札委沈令翊淸顔令㴻督飭司事人等妥爲經理並札海運滬局總會辦督率各員認眞騐兌惟查各屬運滬漕船水手人等良莠不齊聚集一處誠恐易於滋事合亟札飭札到該縣立卽遵照尅日出示嚴禁各屬運漕船戶水手人等務須各安本分靜候交第騐兌毋許籍端滋擾致干重咎切速此札等因到縣奉此合行出示嚴禁爲此示仰各屬運漕船戶水手人等知悉爾等運米抵滬務須各安本分靜候騐兌毋許聚衆滋爭倘敢故違定卽提案嚴懲决不寛貸凛之切切特示 
[幾肇巨禍]  
　　日前本埠太古洋行所雇小工頭目楊九朱洪生等招集工人多名至浦東華通碼頭裝載糧米運赴京津突有山東靑口及浦東本幫各工人因爭奪不遂聚集數千人手持軍械欲與爲難事爲行中司事翁某所知恐肇巨禍立卽訴知洋人一面知照水巡捕派印度捕數名前往兠拿若輩見勢不佳始各一哄而散 
[治爛喉痧方]  
　　爛喉痧一症古無是名自宋以後始有之乃時行瘟疫之變症也傳染極速若不急治卽能殺人治法古書罕見唯虞山陳氏疫痧艸中曾論及之然亦語焉不詳大抵有痧而喉不爛者輕病在表也爛喉兼有痧者重表裏俱病也爛喉而無痧者最爲危險邪陷裏也正虚之質感受尤易邪壅太陰陽明與厥少無涉治法初起宜以三分疎達七分育陰之藥與之繼則專主育陰少叅解毒切忌苦寒攻下發表火盛可投甘寒而尤重在吹藥先程思敏許愚山兩師治術最精近來此症盛行爰以聞諸提命者公之當世並擬吹藥及預防傳染方劑以備採擇棠干醫隱謹識杭省豐禾巷棠干鮑寓製有吹藥外埠函索信力自給預防傳染煎劑方　豆衣三錢紫草茸一錢連翹一錢五分去心凈銀花一錢冬桑葉三錢苦杏仁三錢去皮尖不研微打象貝母一錢人中黃一錢寸麥冬一錢五分不去心菉豆衣三錢黑芝麻五錢搗水煎珠 
 
 

Page 4

 
 
黃冰石散方　初起以此散吹之如覺喉中稍有不適用新汲水調服四五分亦可預防眞犀牛黃三分珠粉二分白殭蠶一錢去頭上梅片二分硼砂五分辰砂二分水飛滑石三錢生石膏八錢生甘草八分川貝母一錢去心蒲黃五分共研極細末磁瓶收貯千金奪命丹方與珠黃冰石散間吹眞犀牛黃五分蒲黃八分白硼砂一錢靑黛六分水飛滑石一錢五分生甘草四分上梅片四分生黃柏一錢寒水石二錢煆提凈牙硝一錢馬勃八分共研極細末磁缾收貯急救回生丹方設或喉閉不開此丹吹鼻男左女右俟口能開再用吹藥冰飛雄黃炙酥蝎尾皂角藜蘆枯礬牙硝等分共爲細末磁瓶收貯以上三方俱須研極細重羅過篩研至無聲爲度否則不效 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鷲嶺閒雲]  
　　杭州訪事人云浙省詁經精舍掌教汪柳門少宰於上月二十八日開課題爲自强不息解諸葛武侯王景略論淸訟說策題未詳二十九日樊介軒太史考試孝廉堂望課题爲力農與孝弟同科論問去年雨水過多今歲得雨較遲以致米價騰貴其籌備之法若何盡善以濟民食試詳言之又初二日藩　誠方伯考試敷文書院月課題爲問管子云粟也者民之所歸也粟也者財之所歸也粟也者地之所歸也粟多則天下之物盡至矣試詳言之越王句踐剪髮文身以治其國論○本月初三日爲致祭先農之期并行耕耤禮撫憲任大中丞因有要公特委藩司誠果泉方伯恭代行禮○浙省二月中旬晴雨調匀所栽棉花皆有欣欣向榮之意乃半月以來天時寒冷異常又　發榮滋長至本月初三日天氣晴暖一輪紅日捧出遙空四野居民無不歡聲雷動也 
[上海縣署瑣案]  
　　前年閏八月間本邑民人許雲生在廿三保三圖地方被寳山縣圖董之子孫濟和率衆毆斃當經屍兄許斌如投縣禀報縣主汪瑤庭大令詣騐後拘獲帮兇之張錫堂沈雲亭訊供監禁前日又拘到孫桃桃一名至晚汪大令提案研訊孫供小的亦住三圖是日沈雲亭因事備酒三席雇小的司廚席散後小的挑碗先歸翌日至鎭始知是日飲酒之孫濟和等行經楊家浜將許玉泉所玩仙人擔抛入河中有人欲代撈起濟和不允致與玉泉爭毆玉泉卽邀同堂兄許斌如許雲生帮毆致被濟和及張松松周阿三等將雲生毆傷斃命是實大令恐其諉卸喝令掌頰十下仍執前供判收押再訊○開設糞行之俞鍚林前與滬南清潔局迭次興訟縣主汪大令飭將所捐監生執照交案察騐旣而道憲袁觀察又查知俞所開之柴糞各行均無部帖札飭上海縣提案訊追判收押所兹因在押患病由看役禀報大令遂於前晚提俞至案詢以究竟有無部帖須從實供明俞供部帖確曾領取求交保檢呈大令准之諭令速將部帖監照一倂呈案違干提比○張順松控嚴桂蟾贖單盜抵一案亦經汪大令提訊嚴供張順松昔將田單一紙托陳松卿爲中小的爲保向徐姓抵借洋銀四百元後因兩年不交子金徐姓催贖卽由陳松卿墊價贖出轉換道契押與日本洋商旣而張又將是地禀報升科以升科單爲憑出售與人得主欲往管業始知其事與張理讑張將小的誣控求鑒大令以一面之詞殊難憑信判暫交保候提原告質訊核斷 
[南市捕房紀事]  
　　楊張氏昨在南市董家渡馬頭雇陳金　之划船渡過浦江嗣因論價不合互起紛爭扭至馬路爲五十號巡街捕所見一倂拘至捕房捕頭令押候移解馬路工程司禀請訊究○昨日四號暗捕巡行至馬路中見王德發肩負木板俯首疾行以其形跡可疑上前盤詰言語支吾遂拘至捕房捕頭令押候解至工程局請訊 
[英租界捕房紀事]  
　　開平礦務局出店李寳元日前行竊洋人鈔票洋銀六百元逃逸洋人報捕請緝捕頭派探沈阿岳於前日將李緝獲押候解送公廨請讞員張柄樞司馬訊究○高士根在彚司洋行遊船爲舵工日前將布蓬洋燈等物竊出售賣經包探沈阿岳拘獲押候解送公堂訊究○俞阿三潛入某姓家圖竊被包探王長桂撞見拘入捕房押候送究○積賊王高三至史公館穴隙圖竊經包探徐榮珊拘獲押候送究○騐花巡丁沈大觀冋鄉人王阿銀索詐洋銀九元經五百九十四號巡捕及包探徐榮珊拘獲押候送究○寳山人沈杏和住湖北路陳周氏福記小客棧前晚回棧後直至昨日晌午尙未起身棧主呼之不應視之則已殭斃遂急報捕房派探張寳成前往查明并飭該圖地保報縣請訊○陳紀生行竊夏三根家縀帽等物經包探趙銀河拘獲押候送究 
[法租界捕房紀事]  
　　江北人某甲手挽脚踏車一輛在途行走包探以其形跡可疑向之盤詰一味支吾遂拘送捕房押候解堂訊究○偷兒某乙竊得洋紗一包携贓逃逸爲包探拘獲一并解入捕房捕頭命押候堂期解訊 
[美租界捕房紀事]  
　　江北人名袁洪者向在本埠招商局北棧爲小工日前忽患喉症棧中某西人知之恐致傳染立即送至虹口司考脫路工部局醫院内醫治至前日晚袁忽從後垣逸去爲醫生查知函致捕房請飭包探將袁查獲以便送院醫治捕頭允之○前晚竊賊丁全福混入漢璧禮路唐姓小客棧内行竊衣服及水烟袋等物携之而出適爲包探劉杏春所見連贓帶入捕房捕頭令押候轉解公堂禀請讞員張柄樞司馬訊辦○昨日潮漲時有駁船一艘滿載草泥駛至外虹橋左近因水勢甚急舟子力不能支忽然沈没某號華捕見之卽報捕房捕頭令查明有無傷人再核 
[金陵官報]  
　　二月二十日楚西掣騐候補道謝元福帶安徽皖南練軍右營金德恆均辭候補道劉秉楨請假赴蘇見撫憲候選道黃鉞到上海來卽辭赴江西接辦宜泰礦務候選光祿寺署正羅振玉到由日本回知縣劉懋均請假赴蘇見撫憲府經歴王紹裘巡檢渴銘新按司獄陸永謙鹽巡檢鄧嘉淦典史李炳堃均奉示騐看又楊瑞麟奉示寫履歴縣丞朱燮堯禀知到省二十一日督轅牌示督標中軍趙署將撤任遺缺本部堂查有現任海門協丁副將華榮堪以調署並兼統新兵營務所遺海門恊副將員缺查有前太湖恊徐副將耀廷堪以委署候補道劉式通由蘇回候選郎中張通典辭赴江西直隸州王茂中辭請假赴蘇見撫憲留川差委管帶四川威遠親軍江蘇候補直隸州劉毓湘到奉四川督憲委赴滬公幹禮部小京官王履康到新選通分司栟茶塲天使方思允到知縣舒駿儀奉示寫履歴二十二日藩轅牌示安東縣訓痄李振禧病故遺缺查有试用敎諭載起芬堪以委署金陵營叅將陳麟書見禀知巡江回知縣齊堯年奉府委赴江北查案件辭補昨日候補道李維翰叩謝咨文二十三日文武各官均祝壽留川差委管帶四山威遠親軍江蘇候補直隸州劉毓湘辭知縣彭年奉厘捐局委差遣卽到差世贓鄭許高巡檢蔣如松均奉示騐看補昨日巡道徐禀知師範學堂開學二十四日奏調江甫差遣正任南贑鎭何明亮　田江西來奏留兩江記名總兵譚文秀到湖南來通判吳淸鑑謝委下關厘捐差知縣趙嗣鼎由京來到省江平輪船馬儉餘由鎭江回 
[上海陳家木橋電報總局籌賑公所經收江皖水災急賑第十九次淸單]  
　　王介眉翁規元一千兩適安居洋二十元以上共收規元一千兩洋二十元正 
[正月朔日至二月二十九日止藥捐淸單]  
　　麥容氏太太求子病愈平安助洋五十元楊潤芝翁爲慈母病愈酬願助洋十元無名氏洋十二元杏花樓洋三元全益號保號中平安助洋十五元隱名氏洋一元七角郭善慶洋五角王瑞記洋十元朱梅林洋二元宏源廠洋一元六角忠衍書屋程洋十元陳金滿求咳痰速愈助洋一元李芝順洋二元曹春翁洋二元梁宅求合家平安助洋四元東海居士洋二百元王姓銅洋一元崔瑞廷洋一元林合記洋三角升大瑞源二莊合助洋三元德署朱全炳洋三角吳蘋初交來壽岳洋十元又祝益　洋八元鄧定炘翁洋一元湯蓮笙洋廿元張名道銅洋四元李氏求孫病愈助洋一元朱子祥求子柳門病愈助洋十元梅里省悟人求平安順遂助洋一元揚州汪世德堂洋二元新吉陞棧罰朱阿大移助洋三元敬修堂洋一元梁宅時求病愈助洋四元以上共收洋三百八十七元四角銅洋八元滬北天后宮前廣益善堂司董嚴信厚龔心釗施則敬朱佩珍唐榮俊葉貽釗等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年二月十一日京報全錄]  
　　宮門抄諭旨均錄前○燕督袁奏爲揀員請補知府摺○又奏爲遴員接署鎭篆片○趨撫任奏爲報銷光緒二十六年分世職俸銀摺○又奏爲報銷光緒二十六年分武職養廉摺○秦撫升奏爲撥解陜省本年正月分償欵摺○豫撫錫奏爲調署州縣片太子少保署理北洋大臣直隸總督臣袁世凱跪奏爲揀員請補要缺知府恭摺仰祈聖鑒事竊查正定府知府李映庚經臣奏叅開缺察看奉旨允准所遺員缺地當孔道管轄十四州縣並有沱河工事務紛紜係衝繁管河要缺例應在外揀選題補查定例道府同知直隸州如係奉旨命往或督撫題明留於該省候補者無論應題應調應選之缺均准該督撫酌量補用先儘科甲出身人員如科甲出身人員不合例或人地不宜應令詳細聲明方准以别欵出身候補人員請補至題調要缺酌量以候補人員請補時該省如有截取記名分發人員應先儘酌量請補如果實係人地不宜始准聲叙以各項候補人員請補等語臣督同藩臬兩司逐加遴選直隸現無截取記名分發正途出身人員其科甲出身候補知府均與此缺不甚相宜未便遷就惟查有各項出身候補知府江槐序堪以請補據藩司周馥臬司周浩會詳請奏前來臣查江槐序年六十七歲浙江錢塘縣監生捐批騐所大使指分兩淮因克復瓜洲保以知縣留蘇卽補復因廻避攺指直題補甯津縣知縣丁憂服滿起復回省歸直隸州知州用隨辦海運出力保俟補缺後以知府在任候補題補深州直州知州丁憂服滿起復回省委署正定府知府於光緒二十六年閩八月二十一日到任該員老成練逹爲守兼優以之請補正定府知府要缺實堪勝任與例亦屬相符合無仰懇天恩俯念員缺緊要治理需人准以候補知府江槐序衱授正定府知府實於地方有裨如蒙俞允銜缺相當毋庸送部引見除將該員詳細出身履歴淸册咨送吏部外理合恭摺具奏伏乞皇太后皇上聖鑒謹奏奉硃批著照所請吏部知道欽此 
袁世凱片再據統領北洋親軍署天津鎭總兵章高元禀稱現因久病精神智慮較前稍遜請派員接署等情經臣批准給假三月來省調理所有天津鎭員缺亟應遴員接署以專責成查有提督銜記名總兵吳長純才明心細訓練認眞堪以派委署理並兼統北洋親軍以重操防而免廢弛除分飭遵照外理合附片具陳伏乞聖鑒謹奏奉硃批知道了欽此 
頭品頂戴浙江巡撫臣任道鎔跪奏爲報銷光緒二十六年分世職俸銀恭摺仰祈聖鑒事竊查浙江省各世職應支五成全半俸銀前經戶部行令酌裁擬名數發標學習者以三百名爲限仍支五成全俸職官舉貢生員兼襲者以二百名爲限支五成半俸年未及歲者不計額數仍支五成半俸應儘賸朋銀動用稍有不敷酌借雜欵卽以上年全年　銀抵用不敷若干請以各屬解存當稅及顔料燭茶等欵湊支濟放亦經先後詳咨經部覆准照辦惟當稅銀兩現無存銀可劃應於兵餉朋銀及顔料燭茶欵内動撥支放於本案核實造銷各在案兹據布政使誠勳詳稱今光緒二十六年分兵馬錢糧現屇造銷之期所有此項俸銀自應隨同造報以符成案查舊管光緒二十五年册存銀二十一兩六錢八分九釐新收一收光緒二十五年餘剩銀一千七百九十四兩四錢五分六釐一收光緒二十六年恊撥武廉疑内例動朋銀三千兩一收光緒二十六年分朋銀七千一百二十七兩二錢九分八釐一收各屬解存光緒二十六年顔料燭茶銀五千五百兩管收共銀一萬七千四百四十三兩四錢四分三釐開除一給浙江省世職騎都尉雲騎尉恩騎尉各員應支光緒二十六年分五成全半俸銀一萬七千七十六兩三錢七分三釐實在存庫銀三百六十七兩七分應請儘數留備湊給光緒二十七年世俸之用理合造具四柱清册詳送察核具奏等情前來臣覆覈無異除清册分送部科外理合恭摺具陳伏乞皇太后皇上聖鑒飭部覈樓施行謹奏奉硃批戶部知道欽此 
頭品頂戴浙江巡撫臣任道鎔跪奏爲報銷光緒二十六年分武職養廉恭摺仰牢聖鑒事竊查浙江省各標鎮恊營官弁應支養廉銀兩例應按年造册題銷所需銀款在於上年契牙雜稅及當年朋銀項下濟用如有不敷應以兵餉截曠等欵詳咨協撥歴經遵照辦理前因營制未定經前藩司蔣益澧詳咨戶部核覆照實造銷業將光緒二十五年十二月以前各營官弁支過養廉銀兩造銷各在案兹據布政使誠勳詳稱光緒二十六年分各標鎮協營額缺官弁仍照實在支給銀數核實造銷舊管光緒二十五年契牙雜稅銀二萬八千四百一十九兩四錢四分一釐九毫五絲又收各屬續完契牙雜稅銀一千四百二十兩八分七毫又收司庫光緒二十六年例動朋銀三千兩又收光緒二十三年餘剩兵餉截曠儘數協撥銀一萬五千五十七兩一錢八分三釐四毫三絲二忽又收光緒二十四年兵餉截曠湊撥銀二萬一千三百七十四兩九錢四分一釐九毫一絲八忽以上共收銀六萬九千二百七十一兩六錢四分八釐開除一給各標鎭協營各官及經制外委應支匀閏養廉銀六萬六千二十三兩一錢七分一釐一給定海鎭標等營署理有員實缺應支匀　半廉實銀七百四十兩一錢八分七釐以上共支給銀六萬六千八百六十三兩三錢五分八釐實在扣存停給一成銀二千四百八兩二錢九分應俟專案造報聽候戶部撥用此外並無扣存截曠銀兩造册詳送察核具奏等情前來臣覆核無異除各册分送部科外理合恭摺具陳伏乞皇太后皇上聖鑒勅部核覆施行謹奏奉硃批戶部知道欽此 
頭品頂戴尙書銜陜西巡撫奴才升允跪奏爲撥解陜省光緒二十八年正月分償欵銀數恭摺仰祈聖鑒事竊查前准戶部電咨新定各國償欵本息數鉅期迫奏派各省籌解每年匀分十二次解交滬道按月彚交陜省每年派銀六十萬兩又戶部騰出之的欵陜省應解旗兵如餉銀十萬兩加復俸餉銀四千兩共銀七十萬四千兩飭自二十七年十二月起按月匀解並申足關平匯交江海關道衙門交納等因查陜省每月應解銀五萬八千六百六十六兩六錢六分又申足關平足銀九百六十三兩八錢九分三釐共銀五萬九千六百三十兩五錢五分九釐前於上年十二月分應解第一次各國償欵銀兩當經電商廣東陜捐局由所收秦晉實官銜封捐輸等欵共銀一十萬兩全數匯解滬道兌收劃作陜省解到上年十二月分償欵銀五萬九千六百三十兩五錢五分九釐外下餘銀四萬三百六十九兩四錢四分一釐仍請存抵陜省應解一十八年正月分償欵銀兩當經前護撫李紹芬奏明在案兹值應解本年正月分償欵之期據署布政使樊增祥詳稱本年正月陜省應解各國償欵銀兩除前存抵收外尙不敷銀一萬九千二百六十一兩一錢一分八釐擬卽在於庫存釐斤加價項下照數發交匯商大德恒具領匯解上海關道衙門同前存銀兩一倂收作陜省解到本年正月分各國償欵等情詳請奏咨前護撫臣李紹芬未及核辦移交前來奴才覆核無異除咨明戶部曁兩江督臣江蘇撫臣查照並由藩司備具文批移明江海關道核收外所有陜省撥解本年正月分償欵銀數緣由理合薛摺具陳伏乞 
皇太后皇上聖鑒謹奏奉硃批戶部知道　此 
錫良片再長葛縣知縣王錫晉升補鄧州知州所遺該縣篆務飭本任宜陽縣知縣周雲調署又泌陽縣知縣錫鐸調省差委飭委實任柘城縣知縣黃鴻年調署各員任内均無已起四叅之案亦無關礙錢糧降調處分據藩臬兩司會詳請奏前來奴才覆查無異除分檄飭遵外理合附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十八年二月二十二日京報全錄]  
　　宮門抄諭旨均錄前○兼管閩海關景奏爲瀝陳藥厘短絀實難劃撥賠欵情形摺○燕督袁奏爲招商購運南來籌辦平糶請免稅厘摺○豫撫錫奏爲報銷光緒二十六年分地丁正耗錢糧摺○署秦臬嚴奏爲接署臬篆日期摺 
福州將軍兼管閩海關稅務奴才景星跪奏爲閩海關藥釐短絀實難劃撥湊還賠欵恭摺仰祈聖鑒事竊奴才准閩浙督臣許應騤抄摺内開閩省舊有洋藥釐金現擬湊撥攤派賠欵請敕部臣轉飭行令福州厦門二口稅司自本年正月起按月提銀二萬兩匯交上海道查收備抵等因前來奴才隨卽檢閱藥釐舊卷悉心稽核謹將收支虧短敬爲縷晰陳明溯查洋藥釐金一項自光緒二十三年攺歸海關倂征首年收稅一百餘萬兩以後按年逐漸遞减現奏銷一百五十七結至一百六十結計四結洋藥釐銀僅征四十餘萬兩比較歸關時征數只有三分之一其支解稅司經費物法英德洋欵並武衛中軍餉項船政魚雷快艦工需攺解部庫銀兩及稅局藥釐各欵統計每年約需銀八九十萬兩以入抵出短絀甚多所以近屆奏報四結實存項下多係不敷此閩海關征收支解實在情形也至應解閩省稅釐局銀兩當初年攺歸海關倂征議請劃撥銀四十萬其時征稅暢旺所撥之欵自能如數今則撥欵增多而收數又短致飭發閩省釐局之欵遞年已屬設法騰挪匀解卽京餉之要需亦尙藉此挹注故前閩浙督臣邊寳泉奏攺撥福建省武衛中軍餉項銀十萬兩亦未能照數撥解也兹督臣許應騤又請每月劃銀二萬兩無米爲炊更難籌措且新案賠欵閩海關按月亦須籌欵撥還所有籌解掣肘情形久在聖明洞鑒之中卽閩浙督臣許應騤兩兼權篆亦深知關務棘手爲難也究之閩省與閩關洋藥釐銀同是國家課欵何敢稍分畛域實緣所入不敷所出顧此不免失彼奴才早夜焦思實乏良策惟有據實直陳請旨飭下全權大臣外務部戶部體察情形俯念閩海關藥釐虧短甚鉅所請每月劃撥銀二萬兩委實難以應解懇乞攺撥俾免貽誤至於應解稅釐局藥釐銀兩仍當竭力撥解斷不敢稍存意見有負生成除分咨查照外合將閩海關洋藥厘金短絀實難劃解湊還賠欵緣由謹恭摺具陳伏乞皇太后皇上聖鑒訓示謹奏奉硃批該部議奏欽此 
太子少保署理北洋大臣直總督臣袁世凱跪奏爲招商購運南米籌辦平糶請免稅釐以顧畿疆民食恭摺仰祈聖鑒事竊查順直各屬民間本乏　藏光緒二十五年旱災甚廣次年復遭非常兵劫人民逃亡失於耕種是以上年收成又歉仰荷聖慈將二十六年錢糧全行蠲免復將二十七年錢糧亦分别蠲緩恩澤下逮浹髓淪肌而銀短錢荒糧價久昻值此靑黄不接之時民間生計益艱亟應從長培養以先濟民食爲根本重要之務溯查同治二年其時因南漕起運數少經前御史洪昌燕以商販南省稻米來直免徵稅釐藉廣招徠公濟民食奏奉允准有案上年由部臣酌議自本年起江浙起運漕白糧計共一百萬石其餘及江安漕糧均攺折解約計每年少運正耗各米數在六十萬石上下京倉自前年亂後餘粒無存短此鉅數恐妨民食臣悉心籌計及時派委大員招商購運南米庶可酌盈劑虚查有前任通永道沈能虎曾辦輪船招商局多年從前迭次平糶均係該道辦運是以上年江浙漕糧攺由火車軍京由戶部會同全權大臣奏派該道籌辦其於滬市商情頗爲熟悉現經臣會同會辦商務大臣臣盛宣懷仍派該道會辦招商局並令就近在上海蘇州常鎮等處分投招商辦運米石陸續裝運北來按月間報運數官爲收買儻一時招商未能踴躍再議設法湊撥欵項助籌購運於京津保定分設平糶或酌立官米局冀平糧價應請自本年起每歲辦運六十萬石由臣分别刊給印照凡經過沿途局卡及出口海關均騐明照内所塡米數免征釐稅此後如水旱災荒藉此以爲培養期以三五年屆時察看民情再行陳奏以江浙少運漕糧六十萬石之後而籌此購運於南省運出之米並未有增以京倉少進漕糧六十萬石之後而籌此購運於市面行銷之米亦不致見少至免此出口六十萬石之釐稅適如向年不納釐稅出口漕糧之數於經過各局卡釐捐及關稅實亦並無短收而於畿疆民食大有裨益惟有仰懇天恩飭下兩江督臣江蘇撫臣通飭關卡騐明臣處所給印照免納稅厘並令出口海關加蓋關防由出口進口各關道按月開報此項出口進口米數互相考核仍責成沈能虎妥速招商購運認眞稽查不得稍有疏忽以杜影射夾帶之弊所有招商購運南米嚮辦平糶請免稅厘以顧民食緣由理合恭摺具奏伏乞皇太后皇上聖鑒訓示謹奏奉硃批著照所請戶部知道欽此 
河南巡撫兼管河工事務奴才錫良跪奏爲奏銷光緒二十六年地丁正耗錢糧遵旨攺題爲奏恭摺仰祈聖鑒事竊准内閣咨還本章令卽照章辦理内有前撫臣松壽題銷光緒二十六年地丁正耗錢糧一本内開據布政使延祉呈稱遵將二十六年地丁正耗本折起運等項錢糧及解文動存各項銀兩數目與催徵各官職名逐一造送又臬司糧道庫儲驛漕等項銀兩數目業經該司核明並各府州庫儲錢糧准各道移查均無侵挪虧空情弊各具保結開摺詳送核題等情當經前撫臣查河南省光緒二十六年分實徵折色起存本折扣解停免開墾荒田等項共銀三百二十四萬三百八十七兩零内除經解糧儲道隨漕銀兩本色米石及存留各欵實徵折色等銀二百四十五萬六千八百一十九兩零各屬已完倂動支銀二百一十四萬四千八百五十七兩零彰德等府屬未完麥後啓徵銀一十一萬四千七百三十二兩零開封等府州屬未完開叅銀一十九萬七千二百二十九兩零新收光緒二十六年地丁等銀一百八十六萬四千九百二十七兩零開除支給庚子等年滿漢官兵俸餉公費獎賞河工歲修額欵京恊等餉善後餉需石壩工程鞘箍水脚憲書工價匯解洋欵綢綾部硝等價文琥舉人會試車價路費烈婦建坊及撥補留支等項共銀一百八十五萬五千一百七十五兩零實存庫光緒二十六年地丁等銀九千四百八十八兩零又光緒一十六年額徵耗羡銀四十一萬四千五百八十四兩零實徵耗羡銀三十六萬六千六百六十八兩零各屬已完倂動支銀三十一萬五千三百七十四兩零彰德等府屬未完麥後啓徵耗羡銀一萬三千一百二十二兩零又未完麥後啓徵留支地丁隨徵耗羡銀七千四百四十四兩零開封等府州屬未完開叅銀二萬五千六百二十一兩又未完留支地丁隨徵羡銀五千一百六兩零所有光緒二十六年分地丁並留支耗羡均係未完不及一分督催係原任河南撫臣裕　經催係布政使延祉除應送部科各清册業經循例由司徑送外理合將奏銷光緒二十六年分地丁正耗各銀數目緣由照案恭摺具陳伏乞皇太后皇上聖鑒勅部核覆施行謹奏奉硃批戶部知道欽此 
二品頂戴署理陜西按察使新授延榆綏道臣嚴金淸跪奏爲恭報微臣接署臬篆日期叩謝天恩仰祈聖鑒事竊光緒二十八年正月二十日奉撫臣札關署陜西按察使吳樹棻丁憂遺缺委延榆綏道嚴金清署理臣當卽恭設香案望闕叩頭接篆任事伏念臣起家戎幕轉戰新疆被　　而需次關中奉鸞綸而眞除邊要豈意榆關未到柏府叻塵回思暫綜鹺綱黍豫班聨於行在近值酌裁軍額兼司訓練於防營才本衰庸事多重要臣惟有黽勉從政明愼用刑遇事禀商督撫臣整飭官常滌除錮習安民察吏不敢存京兆五日之思糾慝防奸冀無惠伊訓三鳳之戒所有微臣感激下忱謹具摺恭謝天恩伏乞皇太后皇上聖鑒謹奏奉硃批知道了欽此 
 
