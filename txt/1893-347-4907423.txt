# 1893 - 347 - 4907423

 

Page 1

 
 
[本報附張添印章奏啓] [  申報館主人拜手]  
　　内外臣工封章言事爲溥海觀聽之所繫關心時事者無不爭先快覩而尋常京報所登章奏限於篇幅遺漏良多閱者每以爲憾本館特倩安友在内城抄錄緊要摺件迅速郵寄印入附張有時每本非一頁　能盡則擴　頁數舉凡樞臣之擘畫疆吏之敷陳壇坫之折衝屏藩之貢獻嘉謨碩畫無不悉寓於其中當亦諸君子所心許也謹布微忱尚希亮察 
[增廣新聞] [  申報館主人啓]  
　　本館今歳以來各處添設訪事友人博采旁搜必詳必盡以故新聞山積美不勝收今者精益求精更復擴充篇幅凡朝廷之涣汗臣下之鴻猷海外之郵音民間之委語以及奇聞艶蹟佚事閒情一得郵筒卽登報牘庶幾多而且速無負諸君子賜閱之盛情乎敢布區區伏維均鑒 
[申昌書畫室告白] [  申報館主人拜手]  
本館申昌書畫室開設在本埠三馬路本館圖　已歷多年今仍在原處大事　充凡藝林　賞之品無一不備紳商惠顧卽請移玉爲盼此佈 
[整頓書院以宏造就論]  
古無所謂書院也所以教士者學校而已天子之學曰辟雍曰成均曰澤宫是爲大學諸侯之學曰頖宫是爲國學鄉則立庠州則立序黨則立校是爲小學凡公卿大夫元士之適子十有三年始入小學見小節踐小義焉二十入大學見大節踐大義焉餘子十五始入小學見小節踐小義焉十八久大學見大節踐大義焉其比年入學也中年則考校一年視離經辨志三年視敬業樂羣五年視博習親師七年視論學取友謂之小成九年知類通達强立而不及謂之大成有詩書禮樂以廣其見聞有干戈羽籥以和其血氣有大司樂以掌其教有樂正大胥太師以分其職凡三德三行六儀四術五禮六樂五射五御六書九數上自綱常之大下至術數之微因序設教無不備具故上古人才無不出於學校自後世臨雍講學之禮廢於是學校變而爲書院故書院者卽古時黨庠術序之遺意也考書院之興昉於唐而盛於宋唐初日立六學以造天下士曰國子學曰大學其生徒以大臣子孫爲之曰四門學其生徒以朝臣子孫及凡民之俊秀爲之曰律學曰算學曰書學其生徒以習其業者爲之而門下省有宏文館東宫有崇文館其生徒以宗室功臣子孫爲之自京府以及諸道州縣皆立學其生徒以州縣之上中下爲差其時旣聘名儒碩彥爲學官又不時臨幸命生徒講經義而新羅吐蕃高麗諸國並遣子弟入學中宗時又設修文館元宗時又置廣文館立學之盛近古未有宋初立五學曰太學曰宗學曰武學曰律學曰算學皆隷國子監宗學又有六齋曰貴仁曰大雅曰明賢曰立慶曰懐德曰升俊德學廢置無常自三舍法行則太學始定凡始入學試補外舍踰月齋長書其行藝試之優者升内舍内舍試其行藝優者升上舍上舍又别爲三等上等授官中等俟殿試下等俟省試其後鵝湖鹿洞講學著聞安定先生分齋設課得人尤盛盖辭時各學並重所以爲科目者不一其格猶有古時學校之遺風今也不然所以程士者止有時文試帖之一途雖能文之士如司馬遷相如董仲舒之徒非是則無由進取國家取士旣偏重於時文則所以爲書院者自無不望風而靡一意於時文試帖而不暇乎其他每歡今日士子句讀稍明文理稍通父若兄卽使從事於帖括之學舉一切有用之學有用之書皆秘之使不得聞屏之使不得見務以一其趨向專其心志以爲非此不足以掇巍科而取高第也逢師課官課月課則聚書院而課以文推敲經營盡一日之長所屬不過塵羹土飯陳陳相因之語平時散居里巷酒食游戲相徵逐書院山長亦僅操衡文甲乙之權而無師表訓導之責其有肄業院中以經濟實學相砥礪而山長亦能以師道自居循循善誘範圍不過曲成不遺者蓋一省之中不一二　焉夫治國以得人爲先得人以育才爲急本學校之意以立書院固將以育才而期得人也方今中外相通有洋務有交涉有各種藝術之學士之以幼學爲壯行本家修爲廷獻者斷非時文試帖所能包涵該括而一以時文概之所習者非所用所用者非所習此中西人才之所以不相及剦不能不嘆息於書院之立法有未善也泰西各國無不有書院其爲教也自語言文字以及天文地理厤算諸學靡不切其講求而若礦務農政商務水師武備算學更有專設學堂以資教授故其國旣多博雅淹通之才而專門名家者亦復不少日本區區島國而其國中男女大小書院有三萬餘所嘗考日本工藝學堂之設至今僅十有七年設立大學院亦不過十年而目前由學塾以升入學院者已形濟濟於工藝一道已無不造其精微此皆廣設書院教育得宜之功也中國之大反多不及是中國之恥也苟欲發憤自强留意人才莫若盡書院而整頓之遠師唐宋近法泰西各省所有書院一律分齋設課聘名師精教授務爲有本有用之學兼綜今古條貫中西小以成小大以成大小沾沾於時文以錮蔽其聰明閉塞其心志教之者不一其程取之者不一其格用之者不一其途以漸復古時學校教人之意而又因時變通先其所急夫而後人才於以振興國家於以强治矣此整頓書院之舉當局所宜急起立行者也 
[諭旨恭錄]  
　　十一月初一日奉旨巡視西城事務著桂年去欽此同日奉旨巡視東城事務著龎鴻書去欽此同日奉旨巡視南城事務著孟繼壎去欽此同日奉旨北城兵馬司吏目著王夢溎補授欽此同日奉硃筆徐致靖補授翰　林院侍講學士欽此同日奉筆李殿林轉補左春坊左中允華金壽補授右春坊右中允欽此 
[府學命案確聞]  
　　江寍府學季廣文之子殺斃查太太一案迭將情節錄登報章兹據金陵友人述及此呈較詳且確爰再紀之八九月間季某狡展無供督憲批飭承審各員嚴刑審訊毋令謀財害命重案稽延時日　由阮水三太守陸春江大令提案嚴訊備嘗五刑大季始招認謀殺查太太是實季弟及廚役招認帮兇爲從似可援照此供申詳院憲惟季弟供詞内微有不符下手情形及某處幾刀未能針鋒相對恐將來兩司過堂時必遭駁詰此認供而未上詳之故也文武闈後承審官擬提全案人犯將所有供詞农件覆訊俟各犯異口同聲百折不變方成信讞不料廚役張衡在獄抱病勢頗沈重一時未能上堂致將此案暫緩復聞前在府學之家人某甲係海州沭陽縣人當查太太被戕時不知正兇何在曾提甲訊問緣由後因無干釋放回籍近日沭陽縣某大令來省謂　知甲居鄉頗有金珠莫測其所從來懐疑殊甚密告上元縣王大令同禀制軍制軍密飭沭陽縣拿甲到案是否與季同謀一審必得顚末現已押解在途此因張廚抱病又因　取某甲所以緩訊之故也至某甲何以令人動疑容探細情再述總之此案必俟張廚病愈泉甲來寍乃能確實定　詳復院憲或歸秋審勾决或照謀財例外結此時不得而知有謂已定罪名者皆外間臆度之詞不足 
 
 

Page 2

 
 
憑也 
[爵帥起節]  
　　長江水師提督黄昌岐爵軍門至江寍校閱武闈現已事竣定　冬月初六日起節回太平府赴督轅辭行後卽出石頭城登舟解纜仍用小火輪拖帶各屬員恭送如儀營兵列隊江干尤爲熱閙云 
[提前讓利]  
　　天津典鋪向章十一月十五日起减讓利息原定三分者减作二分原定二分者减作一分五厘至年終止如歲逢災歉則由縣詳請藩司再行核减或提前讓利以示體恤今歲津郡被水成災貧民徧野天津縣李摶霄大令申詳府道轉奉藩司批准於十一月朔日起將利减讓以便貧民取贖免嘆無衣 
[冐賑宜懲]  
　　十月下旬天津城西查振委員孫某赴鄉編查户口由綫河楊家河東西堤以迄义房子李家塲袁家塲安家莊上中下河頭一律無遺及查至靑光有柴墨林者原係小康之家不至下儕貧户家人婦子咸以不願食振米對孫正欲去而之他柴突聞信而回詰責家人籲求員董謂小人耕田兩三頃今歲幾至顆粒無收號寒啼飢勢所不免幸蒙皇恩普徧分應實惠均沾孫諭以放振之舉須分别極貧次貧汝陸有田園水有船舶且更紅陳在廪尚得謂之貧乎柴出言頂撞孫惡其冐濫令手下搜出存麥充作振需然後按口給予次貧糧以償其願柴始默而不言孫以其擾亂振務定欲送縣請懲經衆環求始允保釋 
[龜奴倔强]  
　　福建南臺紫鸞厝妓院大妹者色藝雙佳風流年少爭以千金買笑固此中之翹楚也其母寳珠與鄧姓客欵洽病篤時將大妹售與龜頭康康爲螟蛉女約定不得售入娼家鄧亦備聞此言不料口血未乾康遽悔前議卽倩曲師教以歌舞授以應對之方迎送之術使操舊日生涯大妹頗聰慧善伺人意不二年聲名噪甚鄧聞之投禀海防署請令擇配官已准如所請康知勢力不敵挽某二尹出爲調停願將實珠墳墓先行修理展限二個月將大妹擇配立字畫押爲憑荏苒一年仍不爲之擇婿枇杷花下依然絃索錚鏦鄧忿甚日前與其同輩入院理論想非官威不足以攝之也 
[四明宦轍]  
　　寍波厘捐總局前係常太守督辦兹因常太守年老乞休浙撫崧振帥札委候補府景太守方昇接辦已於初一日進局視事○初五日鄞慈奉鎭象五縣大令公請新舊兩太守曁新舊兩總辦赴江東新會館飮宴召梨園子弟登臺演唱藉以侑觴至紅日西沈始盡歡而散○初六日浙江提督馮煜康軍門乘坐兵輪巡閱洋面屬下各員均至江北招商局碼頭恭送如儀 
[江右患疫續聞]  
　　江右各屬瘟疫盛行前已列報兹聞蓮花廳自八九月以來山上茶子竟有未及摘取者田中晚稻亦有未及收穫者十人十病死亡枕藉醫生藥肆道士棺材鋪冥財鋪皆忙碌異常利市十倍甚至市材不足多有取樓板爲棺具者卽南昌新建各鄉亦復如是幸會城頗覺平善眞乃如天之福又萬載縣饒田地方延至十月尚有未能刈稻者隣鄉有四人乘夜偷刈挑至半途其三人卽染疫症頭痛如劈倒斃道旁共一人恐不能免棄稻而逸可見疫氣之盛矣餘如黄田呼田王前各處大致髣髴民間貲財多耗於醫藥喪葬及禱神祈鬼之用聞袁瑞吉臨各府屬亦多傳染病者甚多死者亦不少說者謂上年萍鄉會匪倡亂各屬未受荼毒今年天降疫癘使幸免刀兵者得保首領以殁亦上天仁慈此善於彼之意然而慘矣要之本年夏間多雨少晴秋冬則久晴不雨夏有伏陰冬有亢陽疫癘之酷死亡之烈大率由此刻下節交大雪而驕陽燥熱晝極晴暖朝夕則寒氣侵肌稍失防範卽易染病養生者不可不愼也 
[潯江絃語]  
　　前報九江龍池寺旁某姓妓寮買良爲娼一節兹悉係黄甲之女因家貧不能撫養送往育嬰堂經周乙抱去乳哺成人迄今年已及笄兩下認爲親戚迭相往來詎周心懐叵測將女售與鴇婦張大脚家得身價銀一百六十兩尚未過門女知其事不願墮落風塵剗去靑絲甘心守志暗中報信與黄黄遂將女帶回已家周以人財兩失忿不欲生吞服阿芙蓉膏畢命周姓族人以鴇婦威逼釀命具詞控官旋經人爲之調處未知能轉圜否○潯城對岸上游三十里黄梅縣屬之新開鎭地方有周王氏者年二十餘其母家在大定橋於八月三十日歸寍行至中途大雨驟降時已昏夜卽在劉姓家住宿迨夜深時劉以棉絨塞婦口復束以手帕使不得出聲反縛其手負置小划船上載至九江下游六十里之流斯橋地方售與高姓爲妾得穀六十石作爲身價婦抵死不從身在荆棘心同皎日月餘後有同鄉人知其事通報婦家興師問罪高大懼願將人退還查閱賣身字據則係胡亂揑造婦家擬報官請究不知如何了結也 
[文星莅止]  
　　浙江學憲陳六舟宗師出棚考試金衢嚴三府已列報端兹悉宗師於十一月初一日試畢金華府屬卽日起馬旋省於初六日抵杭垣江干上碼頭登岸回署各員恭迎如儀 
[壽星見]  
　　浙撫崧振帥武闈試畢政體偶爾違和凡尋常拜會非緊要公務者概不進見兹已勿藥有喜精神漸漸復原初五日爲大慶之期城廂中文武員弁以及在籍紳士等躋堂恭祝車馬喧闐冠裳蹌濟頗稱熱鬧云 
[北通州近聞]  
　　石壩督糧廳高西林别駕報捐同知遺缺現奉憲檄以通州吏目程少尹代理於十月廿五日申刻接任所遺吏目一缺以候補巡檢畢少尹代理亦於是日任事○前報紀天津浦口接修石子路直達京都沙果門以便貨車拉連刻已修過河西務今年祗用土高墊一俟明春再用碎石鋪面○有幼童一百二十名乘坐大車住南關客店另有少女三百餘口乘坐大車住東關客店身穿棉衣單戴皮帽訪悉係山西大同府人避難而來籌賑局可道特備車輛載至天津分置各處免致流離失所○上市雜糧昻貴異常玉米尤甚每石市價增至八千五六百文與麥子價相等近因糧商由天津運到玉米幾如山積其價每石跌至七千四五百文物多則價賤此固不易之理也○北門外浮橋爲東三省驛傳要路日前河冰甫結旋因氣候温煖冰塊順流而下竟將橋面冲去由司橋頭目禀報州尊從新支架○官鹽由津運通向有應行之路名曰鹽路不准越雷池一步前因河道不通鹽包均卸在武淸縣界業由鹽商華某據情禀報鹽運憲轉詳李傅相出示曉諭矣○城東南十五里劉各莊由京紳捐設粥廠每日領粥者四千餘人城東八里古城新設粥廠每日領粥者六七千人又江蘇海運通局散放棉衣一千件聞係前任江蘇糧道景月汀觀察捐資購辦發通施放衣被蒼生當頌觀察之德於不置矣○前日由寍河縣解來囚犯四名押解兵役二三十名戈矛林列氣象森嚴聞所解者係偷堤之犯俗名水賊又名水鼠能在水底伏兩三日此次解往保定府按例治罪○日前河路不通貨物改由陸路運載脚價倍於往昔驢騾駝馬咸於此爭利市焉然赴山駄煤者甚屬寥寥近日天氣嚴寒煤鋪銷路甚旺來源不濟大有缺乏之慮將來煤價昻貴固在意計之中也 
[魂戀靈禽]  
　　穗垣東門外張某性愛禽鳥嘗畜一山麻雀頗解人意每當曉日初升或燈光晤對則奮翼長鳴愈唱愈高雖黄鸝紫燕弗若也張由是愛同拱璧出入必偕有人常欲購以五十金張雖貧不肯割捨而每日供以草龍蚱蜢歲亦需數十金家人頗厭之而不敢言前月張　病將死囑其子曰吾早晚將就木子若孫自能成立吾無所繫戀所未能忘懐者惟此么麽小鳥耳我殁後汝等宜善視之勿違予囑言畢而暝及回煞之夕家人聞籠中撲翼聲籠内篩沙聲知張魂歸而戀此鳥也愈加珍護旣而張友某甲知張已死而此鳥尚存願以三十金購歸其子恐違父囑躊躇不能决甲曰汝等不諳鳥性苟矢所養致反促其天年是重違父志也况汝得此金一可濟目前之急一可免供億之煩何樂而不爲 
 
 

Page 3

 
 
之子以其言近理遂售之甲携鳥出門忽聞拍翼數聲卽倒臥而斃人以爲被張魂收去矣甚哉人之溺於所癖也昔王子猷有竹癖　淵明有菊癖劉伯倫有濟癖土　子有馬癖今張某乃有鳥癖甚至魂返泉臺猶戀戀於么麽可爲羽族部增一故事 
[電線逐利]  
　　中國電局與東部及大北兩海電公司鼎足而三分占利權有自來矣閱西報言東北兩公司現因中國電局將來往上海及香港厦門福州汕頭羊城電費低减一事從而議論謂中國電局所收發往香港電費較諸東部大北兩公司所收僅得其半發往羊城所收則僅逾三分之一且擬凡代發電語必爲覆准以免訛誤果照此辦理則上海及南方各口電傳生意將必盡歸中國電局掌握中况聞電局今旣减收嗣後不復再起由是觀之東部大北兩公司若不照樣低減恐難與中電並駕齊驅也 
[山崩確聞]  
　　前報紀杭垣正陽門外上四鄉楊村地方山崩兹悉係鳳凰山離城僅里許所謂楊村者傳聞之悞隨往觀焉出正陽門全海月橋有廣化寺在鳳凰山之陽寺後則見沙石纍纍大小不一從上直瀉而下於是沿沙石至山之半其崩裂處四圍約有丈餘碎石紛紜最深處亦有七八尺之譜聚而觀者日有數十人莫不拾石而歸蓋作磨刀之具也詢之寺僧當崩之夕適鼉更三躍其聲如霹靂然房廊震動復有細石飛入院中 
[茅龍更衣]  
　　杭垣於初六日上九點鐘淸泰門内城脚下某姓茅屋失愼近處龍夫聞警往救幸四面全是隙地一經灌救當卽撲滅不至蔓延云 
[二期閱兵]  
　　本年係大閱之期兩廣省憲李筱帥欽奉上諭認眞查閱兹督憲示期十八日閱看八旗大陣合操二十日閱看八旗洋槍隊廿三日閱看督撫標及廣協三營官兵合操廿六日閱看廣勝軍全字營各弁勇操演刻已札知各營將官屆期一體預備矣 
[皖垣求雪]  
　　安慶自九月初間晴霽以迄於兹屈指兩月有奇久亢不雨而距城一帶田疇龜坼菜麥春花不能播種農人不免皺局近日首縣章榦臣明府謂轉瞬節屆冬至農田未見雨雪種蓻無方生計維艱深恐明年春荒良可憂慮遂於月之初六日設壇城隍廟龍王廟兩處明府每日晨夕虔詣拈香至初六七兩夜油然作雲大有催詩之意想賢有司爲民請命至誠感神雨師滕六稅駕當不遠矣 
[軍麾到皖]  
　　實任江西湖口總鎭柳馥堂軍門於月之初八日到皖旋卽乘輿晉城拜會沈仲復中丞晤談片刻興辭而出拜會司道以及各文武小住水師協署譚侣生軍門處聞軍門此次來皖實因要公面商仲師不日辭行再赴曰下謁見劉峴莊制軍然後回轅 
[靈輀到皖]  
　　原任皖南鎭憲徐叔平軍門靈櫬由其公子扶回安慶原籍於月之初七日到皖初八日上八點鐘靈柩遵例入城進鐵牌樓本公館筮筮期題主開弔發引一切細情容再詳報 
[委辦撫]  
　　安徽候補知縣何明府恩　現奉大憲委辦春撫報銷事宜明府奉札後隨卽詣轅謝委聞不日到局接辦云 
[幾兆火災]  
　　揚城左衛街小巷内某烟間初五日午刻幾兆焚如緣該烟間主人令一十餘齡小孩執爨火星遺落柴堆登時柴薪盡灼孩周身衣履亦被燃見者急代解卸一時竟解脫不下嗣經觀察者令其臥地翻滚始熄是時幸在白晝人手衆多赶急相助澆救祝融氏始歛威而退房屋雖經保住然此孩身首均被灼傷不識能保無恙否 
[禍生不測]  
　　邗上聽鼓者不下千餘人其間賦閒貧苦者固多而席豐履厚者亦复不少本月某日 
關卦麫　早點肴酒並進適口充腸闊論高談頗爲歡洽食畢緩步而出將及盛世嚴關甲等偶一擡首忽見鹺尹面色陡變正欲詢問詎已玉山傾倒吻間涎沫直流不省人事甲等立卽倩人飛報其家一面設法將其舁回乃未及入門已魂歸泉壤意者此症卽俗所謂中臟歟　鹺尹年逾花甲精神素健居移氣養移體家道頗豐不料竟於街衢猝斃說者謂其維命時距食麫纔數分鐘耳是眞所謂禍生不測者矣 
[定期開倉]  
　　杭州仁和錢塘兩縣開倉徵收漕米以應天庾正供頃聞錢塘縣擇於十一月初七日祭倉開厫仁和縣擇於十二日祭倉開厫想屆期鄉民之負擔而來者玉粒金秔當莫不躋彼公堂也 
[榷使赴粤]  
　　新簡粤海關監督德榷使由京南下道出滬江已紀本報兹悉榷使於前晚乘坐招商局輪船赴粤履新本邑各員又自關道憲聶觀察以下武自提右營廖叅戎以下均至江干恭送 
[領事欵賓]  
　　昨日葡萄牙國駐滬總領事華君德師柬請江海關道聶仲芳觀察筵讌午後鐘鳴三下觀察偕譯員徐蘭齋司馬鳴騶至葡署握手入席各道闊忱旣而水陸畢陳殽芬酒冽觥籌交錯興往情來直至月上花梢始興辭而返 
[火警幾成]  
　　本邑　租界四馬路西首兆富里口潯陽樓每晚有柳敬亭一流人演說平話一聲醒木座客常盈欄杆内鑲嵌嵌璃招牌中設火油燈分外光明璀璨昨夜八點三刻火油燈忽然炸裂焚及欄杆火勢飛揚無異金蛇迅走伺應人驚駭欲絶急將欄杆推倒取水以灌始免成災然附近之酒肆書塲烟寮茶館客皆受驚而遁所失諒已不貲矣 
[火警詳述]  
　　寳善街火警昨已記諸報端兹查得火起於復新園酒館東首愛吾廬茶肆斜對面元利廣東茶食店樓上某甲所開小烟館是夜鐘鳴七點一刻悞碎火油燈立時火星四射冐穿屋頂延及東鄰瑞昌京鞋店西鄰石庫門内廣昌土行再西恒升泰顧繡店義陞齋京鞋兼京貨店共燬門面樓房五幢石庫門房屋一所連内進樓房約八幢披屋亦付焚如此處係熱閙市廛人烟輻湊土行及顧繡店皆保火險想不能免於賠償矣當火熾時復新園酒館中座客如雲名花滿座猜枚射覆釧擊花飛聞警之餘爭先逃避客旣落帽失履妓更鬢亂釵横甚有蓮瓣輕盈化鳬飛去一雙白足寸步難移者殊可憐也火塲之後卽金隆里泰和館酒肆雖未波及然當時亦大受虚驚云 
[領養小孩]  
　　前報紀有山相省被難小孩解至滬上經蘇松太道聶觀察飭發普育堂及劉公祠安揷兹悉小孩共有一百零四名沿途病斃二名走失四名到滬祗有九十八名聞此等小孩共有五六百名當經該省大憲分發江蘇安徽浙江等省派給居民收養此次抵滬後滬上居民赴堂具領者絡繹不絶堂中董事並不收取分文惟令在道轅及堂内各具切結一張載明作爲義子不准作爲奴僕如有領作手藝水木作及成衣薙髮者概不給領至前日袛存二三十名午後經觀察領得十餘名發給本署當差人作爲子嗣雖謂他人父未免傷心然去瘠土而適樂郊不可謂非人生幸事也 
[罪人已得]  
　　嘉定人張某携其梅鶴來滬棲止美租界漢璧禮路永祥里其子某甲年已弱冠自幼娶本邑人某乙之女新囡爲童養媳女年已十九豆蔲梢頭春光漸逗本邑人徐多多者登徒子一流人也在虹口西人處爲侍者見氏而艷之設計勾引於去年十一月間誘匿僻處張偵知蹤跡將男婦拘獲送入美捕房研究而徐竟被洋東保釋未幾又將女拐逃至寳山縣張華浜地方張遣人四出尋消問息前日躡蹤而至將野鴛鴦拘獲女則由張先行領回徐由該處廿二圖地保潘鳳鳴保去約於次日送交張處以憑送請英公廨究辦 
[逃婦領回]  
　　松江人瞿三仙者自幼失怙其母某氏不甘獨宿與人有私倦物逃遁瞿悵悵無依由某氏婦收領學習整容匠氏有女名阿來寳又名愛寳年將瓜破待字閨中氏爲終老計遂贅瞿爲婿以爲桑榆晚景倚賴有人私心空喜不料瞿不思習業竟與無賴爲伍置家計於　　　領養小孩ＤＤ前報紀有山西省被難小孩解至滬上經蘇松太道聶觀察飭發普育堂及劉公祠安插兹悉小孩共有一百零四名 
 
 

Page 4

 
 
不顧被氏逐出不令入門瞿遂在滬北頭壩萬陽樓茶肆整容迄今已屆六載阿來寳不甘岑寂潛逃來滬賃居閘北地方專以姘人爲事上月間因與所歡口角身受刀傷曾訟涉公堂前日阿來寳偕二三少年至萬陽樓啜茗經瞿瞥見上前扭住爭論之下各懐忿恨嗣經吳淞地保葛小弟爲和事老向兩造再三解勸阿來寳始隨瞿而去 
[擬興土木]  
　　滬南二十七鋪三官殿内向設冬防局兹以房屋年久失修局員黄劉戴三二尹特於昨日勘視一周商同該處董事大加修理不日卽可興工矣 
[傳諭茶肆]  
　　滬南二十三七鋪巡防局委員黄衡堂劉穆亭戴憶珊三二尹查知鋪内茶肆以及老虎灶每於深夜賭博特於昨日傳集該鋪地甲陶小弟錢炳奎及副甲老朱等到局諭以後如有茶肆及老虎灶聚衆賭博務將該店主拘案以便懲辦飭令挨户知照免致匪徒混入致有閙事及縱火情事自諭之後務於二鼓收市息滅燈火如敢故違定卽提案重辦 
[流氓猖獗]  
　　著名流氓徐春春遭著名地棍萬高頭萬毛毛糾衆在小東門並老閘等處連日凶毆徐受有微傷心不甘服正欲報復卽被上海縣黄大令訪聞飭差前往將徐拘獲惟萬等在逃未獲大令判將徐收所候提萬到案訊辦已紀前月報章兹悉徐自收押以來迄今尚未訊結萬已私行回滬不改前非前晚糾合浦東流氓數人在南市龍德橋相近某烟館聚會磨拳擦掌向南而去揚言須尋某某報仇後不知所終 
[疎枷交保]  
　　胡叙珍在上海縣控錢阿美與閔行鎭著名訟棍錢昭榮及老監等搶花縱火一案黄大令訊供之下阿美供由昭榮老監爲首大令判將阿美枷號三月一面差提昭榮老監到案再訊已記本報前日阿美枷期已滿原差從鄉間解至案下帮審委員葉司馬升座訊供阿美俯首求恩並稱此事實係訟棍錢昭榮老監等唆使司馬著疎枷交該處地保管束一面仍提照榮等到案訊究 
[攘難評理]  
　　滬城東街中市東姚家弄内有鎭江人某甲開設帽子作雇用伺鄉人某乙爲夥迄今三月相安無事前日上午甲忽失雄雞一頭四處尋覔杳無所見旋有人謂甲曰頃見乙出外一次肚腹膨脝得無攘雞耶甲疑之一再查察知係乙行竊向之理說乙非但不服反出言挺撞甲大怒扭至小東門亇某烟館評理後不知其究竟 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美]  
　　　　　　日南　　憲　　封條爾張委典史徐捕亷帶同兵差人等住沙基大街查封潤昌洋貨店緣日前捉獲　犯一名供稱火槍　　　　店　　故有是舉其時兵差如狼似虎紛紛搜掠貨物鄰里見此情景大抱不平咸謂兵差藉勢行强又與盗賊何異於是鳴鑼號衆將各栅門關閉便不能脫逃捕廉初猶袒護兵差欲以官威欺壓後經衆人在捕廉轎内搜出貨物多件捕廉始語塞詞窮向衆作轉園語貼上封條倉皇　　諫店貨物　被搶去大半受累不淺矣聞該店是否私賣軍裝不過據該匪一面之詞並無確據該店係與某西人合夥所開某西人刻已禀請領事向華官伸理並追索所失各物云○日前有某營兵在東門外購物因爭換私錢起釁口角之餘尋至相毆該兵氣力强大竟將小販之某甲打傷營官聞之赫然震怒立提該兵枷責以儆將來一時見者咸頌其軍令之嚴○某甲乘轎進城往親串家賀喜行經滿洲街突有强悍者數人手執刀鎗攔截去路喝令某甲下轎甲畏其兇燄不敢稍違遂將甲所穿之袍褂朝珠刼奪一空呼嘯而散甲見該處地面係旗員管轄且各匪皆操滿洲口音遂繕就呈詞向將軍衙門禀究未識軍憲能俯賜辦理否噫光天化日之下膽敢如此猖狂誠地方之憂也彼官斯土者何竟充耳不聞哉○某甲富家子也前日往河南大觀戲園觀劇迨觀畢回家行至半途陡然倒臥在地路上行人見而異之近前撫視則已身冷如冰魂歸地府矣旋經其親屬訪聞將屍舁回棺殮云 
[天花盛行]  
　　日來寍波天花流行凡未種痘及已種牛痘者無論年歲小大均患此症其勢頗危每致不起醫家皆束手無策湖西花園弄凌姓不惜重貲秘製回生大造露施送亦好行其德者歟 
[甬守去思]  
　　寍波府胡練溪太守莞郡多年商民皆感其德兹悉太守自初六日交卸篆務後卽定於初八日回省故北號衆錢行衆木行皆製萬民傘德政匾先期恭送府署以表去思是日太守乘坐江天輪船到滬由滬回省自新任錢太守以下印委各員均至招商局碼頭恭送如禮 
[新守牌示]  
　　新任寍波府錢甘卿太守接印日期前已錄報兹將牌示照錄於下十二日詣各廟拈香閱城十六日考錄代書十八日點卯放告 
[恭送五馬]  
　　署理鎭江府譚少柳太守泰來交卸鎭篆後擇吉於本月初八日起程已紀前報兹悉太守在任未及四閱月嚴拿拐匪重辦靑皮而於地方事宜尤能加意整頓商賈士庶無不口碑載道現因起程有日依戀情殷闔郡紳董公送德政牌萬民傘藉表謳思擇於初六日淸晨送至署中懸掛大堂匾曰萬家生佛庆守謙遜再三然後收受並設筵欵待酒闌席散時已鐘鳴二點矣至初七日上午丹徒縣王伯芳大令預飭辦差人等在丹徒碼頭搭蓋蓆棚懸燈結彩璀璨輝煌是日午刻太守躬往文武各衙門辭行旋於初八日早十點鐘時起程乘藍呢大轎排齊全副儀仗命駕出西門其時本衙書吏差役在小市口排設香案酌酒餞行鞭爆之聲絡繹不絶俄而憲馬至碼頭旋卽登舟其時在城文武印委各官已在此鵠候殷勤握手驪歌三唱别緒千重旣而各官又至舟中話别依依不捨直至鐘鳴十二下始興辭而出斯時遥望碼頭上簪裾薈萃羽葆紛馳少頃客散太守命卽解纜由内河望姑蘇進發瀕行岸上鼓吹大作槍砲齊鳴數月恩威一方保障有令人永矢弗諼者太守亦加人一等哉 
[壽域宏開]  
　　本月初六日爲揚屬運河堤工總局歐陽觀察之太夫人九秩設帨良辰觀察預於前三日張燈結彩預備稱觴宣閣承懽萊衣舞彩備極天倫之樂並招集菊部名優開臺演戲太夫人顧而樂之惟太夫人素有痰喘之疾初五夜忽舊疾舉發觀察立卽延　診視居然手到春回初六日已占勿樂之喜於是闔郡印委官紳均各衣冠往賀車塵馬跡局門外擁擠塞途濟濟蹌蹌一時捐盛觀察肆筵欵按熟附非常轉瞬期頤想觀察之所以娛太夫人者當更有進也 
[女巫敗露]  
　　女巫以少翁致鬼之術圖騙資財婦人多愚凡有病者旣使扁鵲治内復求巫咸治外故巫覡之術得口彼新垣平之詐特末經敗露耳粤東三江司某鄉鄧某向隨戚友服賈金山滿載而歸業經兩載今歲春仲妻　疾不起岳母愛女情殷以爲病魔纏繞也特住良坑而問覡焉巫言有女鬼爲崇若欲病傅須向壇中求祖師驅而遣之則此病可愈知岳母固有私蓄者問所需幾何女巫曰吾與汝情關梓里豈敢多取經資楮帛之費若干足矣岳母情急如數給之浼其作法驅除旣耗此資病益增劇巫訪知甲前有一女幼殤屈指於兹爲鬼已及笄矣乃復言於甲之岳母曰今查確此鬼非他卽病者之女也倘爲擇泉下少年郎爲壻以完冥婚則便佑母愈矣甲之岳母亦如言爲外孫女鬼選擇東牀一時未就巫進言有姨甥何乙久客安南已爲異域之鬼吾姨門户可相當也復爲執柯說合姨家迎聘之禮一如生人中之遣嫁奩儀諸費亦耗白十兩之數由是兩家結冥婚焉後甲妻幸遇良醫其疾漸愈咸以爲女巫之功也詎知事出意表忽於前月初旬何乙返自滇南緣乙前居安南遭法䟎之役轉徙至雲南邇來營運頗順倦於遠游捆載而歸乙母見之悲喜交集卽將乙之牌位毁除並諱其冥婚之事而甲妻一聞是耗以爲死女之鬼幸得生人爲夫他日香烟有賴也且壻捆載榮歸更爲光寵因請於甲曰婿幸生還忝附婚姻盍亦履門一叙乎乙諾之迨乙至時有外戚潘某陪宴筵中詳述女巫謬妄騙財之事潘曰吾當爲甲少懲之已而辭席合歸越數日潘帶弁役突至良坑將女巫執之繫以黑索本擬解官究辦奈女巫之族老與甲爲巫代求方便並願供應弁役艇費茶資潘以甲之情面難却遂釋之至是巫之欺詐方始敗露好鬼者可以爲鑒 
[弟承兄婚]  
　　嫂叔之分本當别嫌故曲禮曰嫂叔不通問所以别嫌也通問且嚴而况爲妻何物村夫而竟蹈此亂　事哉李某粤東高要縣五班茅江鄉人也本係村農問雨課晴而外一無所知有子二年逾弱冠无未有室長子甲執縫衣工藝傭於香港矣子乙隨父耕作家居於鄉數年前李爲甲聘定鄰鄉古壩譚某之女擇吉完婚先爲納聘不意納聘之後甲在港忽　暴疾而死李聞凶耗方歎門衰祚傳已屆納婦之期旋遇喪明之痛爲可惜也竊念婚聘儀物已費不貲田舍之家所來不易　死而媳不歸則人財兩失矣竊計乙年亦長少於乃兄不過二歲猶未爲之定婚乃秘甲喪不發葬中於香港而諱其死移乙作中以承其妻族人鄰人安有讀書明理者故雖有知其事亦諒其貧而爲之掩覆乙本粗蠢田夫竟冐爲甲而承其妻卽於原下之婚期備彩輿舁至女家鄉中娶婦多以夜歸婦至婿門乙草草行禮卽媒嫗亦不覺也迨至翌晨新婦聞戚屬中有稱之爲二嫂者早爲譚女所聞竊念已身許配於甲本冡婦也何以亞婦稱之早聞有叔已長何以當兄婚娶而不在家勷事不免可疑密令從嫁僕歸告父母父母至而究詰之事始敗露　事已誤成媒妁不能爲之平章紳耆不能爲之調處譚已具情控李於案夫譚女雖爲甲未婚之妻而其分則仍嫂也斷斯獄者若判之合則倫理有乖若判之離則夫婦已定其將何以判鴛鴦之牒乎 
[魚販罷市]  
　　新嘉坡來信言小坡鐵巴虱内魚販萃聚之區也河魴海鯉列肆而沽凡臨淵而羡者皆於此取給焉前月望日販等忽爾聨行罷市小鮮不給人嘆無魚嗣查其故則因地方官欲抽取地稅衆販不服是以停止也方以爲彈鋏難求則春韭秋菘亦可加餐一飯乃至翌日不獨魚販罷市卽各頂菜蔬亦相率效尤於是謀肉食者遂爭往屠肆購辋及至其训則祗有閉門羹一味他無所聞蓋亦已停止交易矣至十七早工部局人員見情形如此甚爲可慮遂至巴中面諭諸人曰爾等倘有不平之事儘可到局申訴必當代爲調停何必藉此要挾致自碍其生意也請卽復開幸無自誤衆聞工部人員之言心稍平允於是相繼照常貿易惟有魚鮮一項仍須結網而求難索諸枯魚之肆云 
[影相存案]  
　　邇來新嘉坡官憲查辦闈姓之案跴緝極嚴前經訪拘六人審訊後判將一人釋放餘則遞解回籍嗣又查獲三人一名陸弼　係粤籍全一名李賴一名林裕均屬閩人雖非東道主人亦廠中之爪牙也三人被拘後卽經護憲著令影相存案以便異日稽查 
[新造砲輪]  
　　美江自被法人所踞生意利權將盡歸其掌握中法廷以利之所在恐啓鷸蚌之爭故特先事預防赶造淺水砲輪多艘俾資護衛一俟竣工卽派赴西貢美江等處駐紥聞此等砲船食水不過英度二尺有三寸而機器靈捷每點鐘可行十一海里左右其裝造之法每船分作七叚載運極便待至西貢然後湊合成船每艘用員騹三名水手八名卽能駕駛自如其巧妙如此船内配置荷芝基士快砲兩尊足可進戰退守誠防堵利器也 
[滬南巷語]  
　　有彈棉花小弟者浦東人也向在滬南陸家浜某姓彈花店爲夥昨日因向店主支取辛工兩相口角各奮老拳後軋至浜南老虎灶中評理一言不合又肆爭鋒紛擾之間有老龍者出爲拱解令小弟緩日再索工資小弟始無言而返○有曹祥和者罰爲鞋店夥住居本城西門内前晚有事出外家中被妙手空空兒竊去布皮馬褂一仵做就之鞋底數雙曹回家後向各處尋覓蹤跡杳然日來竊案疉出有巡防之責者可加之意哉 
[賣孩訊結]  
　　朱王氏之子遭吳阿金誘拐央陳阿榮　　　與王阿金爲子王出洋　二元亦央楊阿庚作保吳取洋　　虹口茶肆中 
 
 

Page 10

 
 
　　被包探江兩三拘入捕房解送公堂轉送到縣朱王氏亦後　悞訊前日黄大令請帮蕃委員葉臨恭司馬升堂研訊叅　　　　　　　　家住八仙橋地方以安紅度日此孩係小婦人親生今年三歲上月里門前游玩轉瞬铁失所在各處緝訪杳無影響日前幸山色探　　　　　婦人來案具領王阿金供稱爲小本生理家住虹口地方因乏之嗣適有陳阿榮到來言吳阿金生有一子因家中窮苦情願　　小的　　　　出洋廿二元買得令楊阿庚爲中次日包探來傳始知吳將小孩誘拐今吳尚存洋十三元小的願將小孩給還失主惟求追還身價楊供稱　該之事伊等自行說妥央小的爲中並未收受分文陳供稱吳令小的爲中共得洋二元不知拐騙之事吳供稱該氏之子在路啼哭無人收領小　不知係朱王氏之子無從送還是以收養司馬一再駁詰各執如前判將小孩給朱王氏領回撫養所有吳身畔搜出洋十三元給玉阿金其　楊阿庚旣不得錢從寛開釋吳阿金誘拐小孩離人骨肉殊堪痛恨判重笞三百板交丐頭管束陳阿榮着押交洋二元案遂結 
[英界公堂紀事]  
　　娼婦王文娟積欠男女龜傭帶擋洋銀索之不還致遭毆擊旣赴公堂控訴蔡太守著交其母具領並具再不賣娼明結俟　良婚配時將所得身價給償帶擋此已列入報章兹者龜奴王阿寳龜傭　阿泉以王娼所欠洋銀皆龜傭張阿道經手借去向張追　口魚爭毆奔投公廨控陳蔡太守諭候訊供發落○金阿鳳與某甲等口角爭毆由四百十六號華捕拘至浦房捕頭命先將阿鳳送至公堂候祭太守訊供時再將甲等解案 
[法界捕房紀事]  
　　寍波人某甲家於瑞福里納某蛳院龜婢爲小星豆蔲年華風神婉轉雖連船盈尺未能束　作新月形而畹地裙長伶仃細步花間乍遇亦不疑其缺憾若湘蘭焉鄰有某乙者年方弱　好作狹邪遊其姊在英租界某龜子家賣娼已則高戴緑頭巾終日逍遥浪蕩見甲妾美時時目逆而送之前日上午十點鐘時甲方有事出門乙貿然闖入臥室適中妾　往不學賊心頓起竊取衣廚中金練金釧金約指等物約値百餘金貯諸搭連袋中躡梯而下不隄防甲事畢而返覿面相逢將乙扭住乙知已漏洩春光急將搭連袋從　窗跑出甲知非　　盗遂交捕拘入捕房克捕頭令將原被一并押候堂期解請葛同轉訊究○有某甲者僦得新街第五十四號門牌之屋開設小烟館前日忽　捕房報失烟鎗三枝及零物適某包探巡至護城河時某小押鋪見某乙將烟槍付質觀其形狀與所報者相符盤問由來乙稱借自五十一號門牌　丙處及帶至丙處詢問丙對以不知旣釋去矣旋訪知乙實係偷兒遂復留心偵緝閱片刻見其在寳心園烟館與値堂人某丁一榻横陳吞雲吐霧昏昏如醉倦眼麻茶烟盤内有洋　一頭及小洋銀二角因連丁及丙拘入捕房捕頭命一併押候堂期解訊繼有人將丙丁保去捕頭允之令俟堂期交案質訊○某小竊在八仙橋河沿某姓家竊取鷄一頭行經租界中巡捕見之拘入捕房管押 
[善迓天和]  
　　凃紫巢翁交來金陵勉力子祈子病速愈助賑王仰高祈長子病愈愼裕號來受記益親各洋百元心齋室主人由大理陽號交來爲女病痊完願洋五十元救人一命勝造浮屠求登報章爲善人祝[  上海六馬路仁濟善堂籌賑公所施善昌等謹誌]  
[江西官報]  
　　十月十八日新選安仁縣左秉鈞補用縣鄭輔用縣鄭輔淸俱禀謝考呂敬直豫章書院點名白賡梅記大功一次策窩儘先酌委一次黄增榮邵循名供友委一次陳希曾劉家隷俱儘先酌委優缺一次縣丞葛慶鍾儘先酌委一次王遐齡往貴　催道欵從九錢炘往金谿帮辦保甲新建縣丞熊汝舟告終父養呈請開缺以准補陵　　照王洪達　異○二十日代高安縣丁樹棠卸事淸理交代回省瑞昌縣吳念慈記大功一次王作渤王易張廢俱儘先酌委優缺一次楊景星解三批漕折進京余銑往币　辦厘　徐　麟　修城工鄭景洙解漕折進京縣丞劉春溶丁本生母憂王鑣儘先酌委一次陳錫疇酌委司　首領縣丞狄如椿兪官勳俱儘先酌委張日成酌委優缺唐印庚酌委一次繆士華儘先酌委司道首領姜震南解試卷進京指分從九馬祥麟順天人道庫李樹森廣西人俱禀到典史陳啓霖解鹽餉往金陵渚溪司王傳澤往瑞州催道欵准補梁平典史　裴萬年典史沈毓華均赴新任現接電報贑州姚鎭廣武因病出缺所遺篆務以贛標中營熊得勝暫行兼護 
[浙省官報]  
　　十月二十五日李寳章由江蘇撫院騐看病痊紿咨來省禀到建德典史潘煦禀知藩司飭知赴任叩謝何廷楷由京來省禀到○二十六日同知方駿禀　京餉差錢鴻策德武安孝四縣通判李傳組永樂二縣候補縣歐景芬海平石桐四縣俱禀知藩司委催地丁差叩辭建德典史潘煦禀辭赴任○二十七日新選辭州府林　　　臣由京領憑來省禀到時慶萊禀知本日丁母憂同知黄昌甲麗縉靑松遂五縣夏之時奉鎭象三縣過士昇嘉秀善三縣通判張廷梁臨黄太三縣俱禀知藩司姿催地丁　　　柳商賢建湻遂三縣胡元溥永武浦湯四縣汪元龍寗天仙三縣俱禀知藩司委催地丁差叩辭金廷棟禀知臬司委發審差叩謝吳忠炳禀知臬司委上城總巡差叩謝顔其　　銷解京餉差 
[邗江官報]  
　　十月二十九日何分轉炳燾由京回揚禀銷解餉差○三十日東臺厘捐局朱大　文炳過揚○十一月初一日監掣魏司馬秉鉞　省公幹分發巡檢柴　尉延　朱鹺尉遜分發大使陳鹺尹景琦均禀到許直刺之琪禀銷前解京餉差○初二日夏鹺尉之栢委通屬鹽色差張鹺君灝由通泰查探水勢　揚 
[金陵官報]  
　　十一月初二日滇州鹽運分司徐紹垣奉委辦通江集河工知縣潘升南正辦並銷會辦差王以乾會辦均謝委善後局銀錢所差府經歷禹松齡通州海　巡檢德齡阿泰州東臺從九曹和沅海屬均奉委查牙帖差龍江關大使吳啓堃奉委會辦東水關工程差○初三日通判程埏北一叚知縣曾風祺調　北二　並　　一叚差均謝委保甲卽日到差又王以乾銷北二叚保甲並到會辦善後局銀錢所差○初四日鎭江營守備許和生到叩謝禀知任事○初五日日辦金陵機器　直隷候道徐建寅到　　京引見回禀謝保舉過班並銷解餉差丁健相北河口木厘分局差湯官賢禀知北河口木釐分局同知陳航於十月二十七日病故巡檢賀炳南奉委鹽安阜三縣　刁帖　○初六日二品頂戴軍機處記名分發江蘇試用道陳壽庚由蘇來前署揚州營叅將彭仁壽交卸回督轅牌示鹽城營遊擊陳金福當卽撤任調省察看兹　該員　任以來尚知　奮應卽仍回本任藩轅牌示海州直隷州楊朝鐸病故遺缺查有截取儘先直隷州　慤立請　又山陽縣特秀丁憂遺缺查有安東縣柏壽調補又泰　縣祁炳綸因病請假遺缺查　輸委到班之候補知縣任洽堪以署理又請補東臺縣湯曜現已泰部覆　自應飭赴　任 
[後通官銀號勸辦順直義賑公所第四闪賑捐淸單]  
　　元興長　三十元姜孝鳴善士卞元仁和長三十元陳　權善士十元魁盛隆三十元豐　善士十元　裕公　　　　和洋行　房十元隱名氏西帮二十元泰隆洋行帳房十元無名氏西都二十元益詎　布號十元四知堂楊二十元有心無力善士五元光裕堂信二十元久成　棧五　萬　洋布號二十元裕昌洋行帳房五元姜忠堂善士二十元中和洋　帳房五元大豐洋布號二十元麥　洋行帳房五元萃昌順洋布號二址元大再洋　帳　五元　敦厚堂二十元茂生洋行帳房五元德義生十五元宜逸軒　善士一元無名氏西帮十元宜逸軒陳烏氏一元無名氏西帮十元泰隆毛善士一元無名氏　帮十元　　　善士二　葆吉祥十元泰隆江善士一元錦章廣貨號五元泰隆無名氏洋二元一角六分何補園善士洋六十七元八角四分以下三十九户共收英洋五日二十元均係何前園兄經募合併聲明 
[上海北市絲業會綰籌賑公所施少欽經收直山東河南山西賑捐六月十四至十八日第三千六百十六至廿次淸單]  
　　十四日長沙徐泉生求　速　由　昇昌來規元一百兩無名氏由無錫輔仁莊託同康莊來洋一百元崧厦茸人長爲兒壽祺求足疾速愈聰敏洋一百元　善堂招商漢局蔣賓翁寄來廿七元侂角　成　　大帝　辰懸　資　助十元皖省有心無力人求兒咳嗽速愈無病無災十元内銅洋一元蘇城尹銘求妾氏諸恙速痊懐孕不墮　十元蘇州昭湯小氏十元雙　嚴　生八元　江池　氏由孫菊畦兄來六元又沈文元劉姓各一元無錫正大行五元歸安學錢老師首盤餘潤五元崑山顧桂堂一元○平湖同人奉陳大宗師頒到賑圖　貢勸　述石　奥　四元大福堂余厚　堂曹徐余黄程六户各二元琳記琅記圩記雷記霞記杏西虎記慶記餘記立本堂有心無力人厲沈忠孝堂吳積善堂陳宏農堂楊餘慶堂徐十七户各一二悔　允記無名字仁濟堂童三鳳堂四户各五角共八户合洋三十五元○蘇城華天益王半痴同募六月上旬桶捐錢一百零四文李增福洋十五元汪國煥求妻病速愈十元汪曉　二元○十五日退齋主人洋一元靑鎭恆裕西號徐紫臣徐靜涵爲市房貼隣失愼幸獲平安洋五十元許眞記十元杭州湖墅隱名氏完願無名氏各八元公記銅洋九元無名氏銅洋二元浙杭張桐孫募洋六元求安氏六元隱名氏二元朱家角裕生　潤昌棧手無名氏五元湘記無無力人由江裕船來二元厚卿隱姓子二元銅洋一元無名氏洋二元不留名十角無名氏二角○十六日湖北武昌縣劉種德堂卾平銀一百兩批見規元一百零一兩七錢零四厘山左虞卿氏景謨氏求胞弟薪廷病速愈洋四十元汪春華病愈完願力元淸記十元望亭厘卡募四隱名氏十元泰州退思堂主人五元陳門王氏求合家平安二元沈姓一元太售胡錦茂李恆氏五角○浙杭慶福　莊丁曉芳募第六次丁　復正　廿元興善金玉許筱舫各二元李門蔡氏端娘邵義盈安定胡陸松秀堂韓敦厚堂馬修德堂周啓文桶捐桂姑有姑九户各一元張燮鑫樂善堂魏各五角共十四户合洋三十四元懺知居士九七杭平銀十一兩一錢○婁城陳仲衡募　被　　客洋一元陳衛記典記隱名杏記菊記頴川力不同心六户各五角共七户合洋四元思慈子銅洋一元○十七日武林吟梅僊館洋一百元聽春桂主人求孫病早愈三十七元海陽松記募集廿元淮陰蔣嘉德堂廿元無名氏五元揚州張泰祀十周奉祀子均爲嚴慈求資冥　懺費移助各四元鎭海無力隨心子祈母費氏康健延壽由乍　愼餘寄來一元實應周炳生募侯三有堂無名氏各錢一千文鴻儒堂六百文屈楚記汪寳記各五百文延福堂慶餘堂秦孫樂安堂三槐堂敬修堂潘五户各三百文執中堂二百文共十一户合洋五元○十八日復茂恆錢莊經收揚州協賑公所由陳煦春先生　惠泰莊來曹寳銀一千四百八十二兩四錢六分八厘合規元一千五百九十七兩四錢八分七厘又福和祥錢莊經收揚州協賑公所曹寳銀三百十九兩七錢一分八厘合規元三百四十四兩五錢二分四厘錢塘計崇先計寅祖爲母章氏高年　恙叩求挽回延齡洋一百元師山無名氏洋五十元存仁堂二十元京口從善氏水竹居完心願三户各十元六合古棠林紹興槐蔭王頴川居士湖山小築四户各五元無名氏二元耕山氏一元通州張梓庭由丁裕大來十元蘇垣吳友耕堂求咳嗽肝胃氣痛速愈十元書薌草廬求病愈五元黄石港肇泰大典錢靑四元江省樟樹　世恩堂岳自外縣回還願並求遇事亨吉四元蘇省蔣仲孫爲瘧恙立止二元安慶吕不善名二元杭州協鎭署林步靑求濕温寒熱速愈二元秀水縣署任雲　本洋二元方澤英洋一元無錫朱鳳山義鼎順各一元　贊卿一元琴川慈水居士小小洋五十個 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年十一月初一日京報全錄]  
　　宫門抄○諭旨六道錄前○豫撫裕奏查明徵收新舊錢糧完欠分數摺○桂撫張奉　南關通商收支銀欵數目摺○東無福奏報銷出京通商收支數目摺○又奏查報春夏季分委署知縣緣由片○河督許奏叅革縣丞勒令回籍片○水師提督黄奏恭報閱伍事竣　駐太平府日期摺○陜督楊奏委署知府片○又奏飭鎭迪道赴任片○江撫德奏籌解海軍經費片○都統慶奏准州　開復愿官片○浙撫崧奏查明九月分海塘沙水情形摺○直督李奏叩閽妄訴審明按例定擬摺○東撫福奏保奬辦理遷民出力各員摺○十一月初一日工部鴻臚寺八旗兩翼値日無引見○怡王謝准其請封恩○陜西正　考官丁惟提徐繼孺到京請安○安徽臬司員鳳林請訓○吏部呈進月官卷○召見軍機員鳳林丁惟禔徐繼孺○本日皇上升承光殿比國使臣陸彌業覲見○○頭品頂戴河南巡撫奴才裕寛跪奏爲查明光绪十八年豫省徵收新舊錢糧比較上三年完欠分數恭摺仰祈聖鑒事竊照徵收錢糧例應於奏銷截數後明列三年比較并單奏報歷經奏辦在案兹據署布政使長祿將光緒十八年徵收錢糧分數開單造册詳請奏咨前來奴才查光緒十八年豫省徵收解司地丁銀二百三十一萬四千四百七十五兩零已完銀二百一十萬一千八百八十七兩零計已完九分八毫未完九厘二毫比較光緒十五年少完一厘七毫比較光緒十六十七兩年均多完六毫所有已完銀兩均經提解司庫分别報撥作册咨部外理合同帶徵歷年舊賦解司分數敬繕淸單恭摺具呈御覽爲此專摺具陳伏乞皇上聖鑒謹奏奉硃批户部知道單併發欽此○○頭品頂戴廣西巡撫臣張聨桂跪奏爲鎭南關通商第一百三十一結期滿遵將徵收洋商稅銀並船鈔銀兩及支銷經費數目開列淸單恭摺奏報仰祈聖鑒事竊照前接總理各國事務衙門咨奏明中法議定商務廣西在龍州辦理通商各等因飭行遵照去後嗣據廣西太平歸順道鎭南關監督蔡希分呈報光緒十五年五月初三日開關辦理援照瓊州等處能商成案將所收正半各稅洋藥稅曁船鈔罰欵銀兩按三個月奏報一次將收支數目造册分别呈報查核所收洋稅毋庸分别西成六成除應支一切經費外餘銀按三個月一次全數解部以充京餉船鈔一項以七成解交總稅務司爲建塔樓等項之用以三成解交總理衙門作爲同文館經費罰欵銀兩以三成解總理衙門三成歸監督四成歸稅務司用資辦公已將開關起各結收支銀數迭次奏報嗣准户部咨洋稅收支數目應開列四柱淸單具奏以淸眉目不必串入摺内聲叙等因亦經照辦並將截呈光緒十九年二月十四日各關第一百三十結之期收支數目開單奏報在案兹據太平思順道鎭南關監督蔡希詳稱自光緒十九年二月十五日起至五月十七日止乃各關一百三十一結期滿所有徵收稅銀自應按結具報惟鎭南關開辦未久洋商尚未開立行棧貨物尚難暢行徵收致難豐旺兹將本結徵收正稅並船鈔銀兩及支銷經費銀數造具四柱淸册詳請奏咨再本結無各洋商載運洋藥洋貨來龍州毋庸造報合併聲明等情前來臣覆核無異除將四柱淸册咨送總理衙門曁户部户科外所有鎭南關按照第一百三十一結徵收洋商正稅並船鈔銀兩及支銷經費銀數理合繕具淸單敬呈御覽謹會同兩廣總督臣李瀚章恭摺具奏伏乞皇上聖鑒訓示謹奏奉硃批該衙門知道單併發欽此○○尚書銜山東巡撫奴才福潤跪奏爲報館山東通省光緒十八年抽收各項釐金並支存銀兩數目繕具淸單恭摺仰祈聖鑒事竊山東省各海口抽收百貨厘金向歸州縣經理解至省局交兌洋藥釐金歸併東海關徵收彚報腹地洋藥稅厘歸於省局稽核收解與海關課欵各不相涉嗣因開辦土藥稅釐將腹地洋藥一項統歸土藥稅厘局徵收彚解至部議開源節流案内奏明省城販賣洋藥坐商十二家各歲捐銀二十四兩係屬鋪捐與按貨抽厘者不同是以仍照向章歸併厘金項下辦理河路鹽貨發捐先後在於濼口安山姜家溝舘陶城外等處設卡抽收所有收支各項銀數截至十七年年底止均經分起奏報造册咨部在案兹據總理厘務司道詳稱督餫在事各員檢齊卷宗逐加稽覈自十八年正月起至十二月底止共收過海口陸路河路各項厘金銀六萬五千九百四十一兩四錢七分九厘連前次報明存銀三千三百一十二兩八錢六分八厘統共銀六萬九千二百五十四兩三錢四分七厘内撥解固本兵餉銀六萬五千兩尚存銀四千二百五十四兩三錢四分七厘仍留爲湊解固本兵餉之用歸於下次造報詳請具奏前來奴才覆加查核收支各欵均屬相符東省地處偏僻向收厘金無多腹地洋藥一項又歸併土藥稅厘徵收另解以致來源益少比較上屇所收數目尚屬有盈無绌局用等項按照部章應支一成銀六千餘兩今僅支銀二千兩有奇不過三分之一在事各員實係涓滴歸公並無别項情弊除飭造具總細各册咨部查照並令將光緒十九年以後釐金認眞徵收外謹將十八年抽收各項厘金支存銀數繕具簡明淸單祇呈御覽爲此恭摺具奏伏乞皇上聖鑒謹奏奉硃批户部知道單併發欽此○○福潤片再定例州縣缺出先委正途一人次委勞績一人再將各項委用試用人員輪委一人於應署班内統按出缺先後察看人地相宜之員酌量委署毋庸計其科分名次並試用年限俟屆三月彚報一次歷經遵辦在案兹據落司湯聘珍詳稱光緒十九年春季分並無州縣缺出夏季出有知縣一缺將委署班次銜名造册呈請具　奏前來除咨部查照外理合附片陳明伏乞聖鑒謹奏奉硃批吏部知道欽此○○許振褘片再豫省下屬造謡挾制上司以爲得財委署地步此風積有自來經前撫臣鹿傳霖特叅一人始爲歇止今又復蠢動矣然未有如東河試用縣丞宋樹棠之聲名惡劣膽大妄爲者查宋樹棠本無賴小人自同治年間捐一縣丞卽引誘良家子弟以嫖賭局騙爲事又屢在戲臺唱戲與羣優狎處官塲衆目共見言之鑿鑿特臣不早知耳臣整飭河工凡廳員領欵辦工皆料物有餘不誤要需而其日用僅能自存郤無從饋送人閒以爲掩口地步且旣已認眞何必掩口此中得失公論官塲不言士民亦歷歷親見之矣臣於往來請託之函皆無從應付至於屬員時有捐輸禀到旣擇其廉能者以承工役其餘約計同通知縣及佐雜已過四百餘人而大小實缺寥寥只能按班叙補不能僥倖貪鄙别開巧便之門宋樹棠前曾呈遞臣衙門一禀係訴窮求助雖於例禁尚不十分違悖頃聞於外間四處揚言北洋大臣尚饋其銀數百兩河南撫臣亦與有舊時加照拂此次淡漠相待當由河督毁言所致但河督能傾助數百兩伊自不言託人再三恫喝臣與撫臣以宋樹棠職分較卑從未言及不料其狂妄造言挾制至此頽風惡習殊不可長相應請旨將行止卑污心術狼詐造謡挾制圖賴銀錢之東河縣丞宋樹棠卽行革職勒令回籍交地方官嚴加管束以儆官邪所有臣據實具摺參劾緣由伏乞皇上聖鑒訓示施行謹奏奉硃批著照所請該部知道欽此○○長江水師提督三等男奴才黄翼升跪奏爲恭報奴才閱伍事竣回駐大平府日期恭摺具陳仰祈聖鑒事竊奴才於三月初三日循例出江閱伍曾將起程日其恭摺奏報奉旨知道了欽此欽遵在案奴才拜摺後督帶師船先閱下遊瓜洲鎭標四營旋泝江上駛按閱提標五營及湖口鎭標安慶華陽等營行棹江西接閱吳城饒州兩營遂駛赴武昌閱漢標四營次及岳標陸溪沅江荆州四營所有經過各省日期均會同各督撫臣隨時具奏在案其各標營員兵丁陸續操演經奴才詳加校閱擇其技藝嫺熟尤爲出色者面加奬勵存記拔升其才技庸劣者或勒令學習或責懲記過均當斱分别賞罰隨時發落以明軍律而昭激勵不敢瞻徇姑息稍事寛容奴才按巡事畢卽於九月十五日回太平防次仍督飭各標將弁加意訓練精益求精以期悉成勁旅轉瞬時交冬令尤虞宵小潛滋冬防更爲吃緊總當嚴督營汛會哨梭巡毋稍疏忽俾匪類潛蹤江面安堵以仰副○聖主整飭舟師愼固江防之至意所有奴才閱伍事竣回駐太平府日期理合恭摺具陳伏乞皇上聖鑒再奴才經過沿江五省地方秋稼均已登塲閭閻亦俱靜謐堪紓○辰厪合併陳明謹奏奉硃批知道了欽此○○楊昌濬片再甘肅蘭州府知府丁振鐸升補新疆鎭迪道所遺蘭州府員缺查習平凉府知府胡孚駿才識練達堪以調署所遺平凉府知府員缺查有候補班前遇缺儘先卽補知府袁春江年强才裕堪以委署甯夏府知府祝维城選升平慶涇固化道所遺寗夏府知府員缺查有候補班儘先前補用知府謝威鳳明幹有爲堪以委署據藩臬兩司會詳前來除由臣批飭分别給委外理合附片陳明伏乞聖鑒訓示謹奏奉硃批吏部知道欽此○○ 
 
 

Page 14

 
 
楊昌濬片再臣接准部咨蘭州府知府丁振鐸升補甘肅新疆鎭迪道兼按察使銜現已交卸府篆應卽飭赴新任以專責成除咨部並新疆撫臣查　外理合附片陳明伏乞聖鑒謹奏奉硃批知道了欽此○○德馨片再查前准户部咨各省關應解士藥稅厘銀兩自光緒十七年起查照本部前咨徑行批解海軍衙門兌收俟將海軍經費還淸後卽行批解部庫以供京餉毋得擅行動用等因轉行遵照去後兹據藩司方汝翼詳稱准分巡吉南贑寗兵備道兼管贑關稅務周浩移贑關光緒十七年分徵收土藥正稅連耗併厘金共銀一千三百一兩三錢業已如數解司委員解赴海軍衙門兌收在案兹自光緒十八年正月初一日起至是年十二月底止計徵收土藥正稅連耗銀八百四十一兩七錢七分五厘又厘金銀五百五十兩九錢八分又遵照部咨土藥稅厘每兩隨解一分飯銀一十三兩九錢二分八厘三共銀一千四百六兩六錢八分三厘移解司庫請給便員搭解兹查有試用知縣樊恭慈管解本年第六批地丁京餉之便遵將前項土藥稅厘連耗銀並隨解領飯銀如數發交該委員搭解於光緒十九年十月初八日起　由陸路前赴海軍衙門交收等情詳請○奏咨前來臣覆覈無異除咨總理海軍事務衙門曁户部外理合附片陳明伏乞聖鑒謹○奏奉硃批該衙門知道欽此○○慶裕片再准直隷提督葉志超咨稱前署平泉州州判候補知縣袁以烈經前都統奎斌以擅受偏斷控案纍纍奏叅降爲巡檢處部銓選查該員袁以烈於十七年冬教匪倡亂之時不避艱險供應各軍糧草用能士飽馬騰迅奏膚功不無微勞足錄且原叅摺内亦稱其年尚强壯可望有爲是該員有功未錄乃因一時薄懲致受屈抑未免可惜相應咨明奏請開復等因前來奴才當飭熱河道府詳查該員究竟有無控案以憑核辦去後隨據熱河道府詳覆並無控告袁以烈案據等情據此查該員袁以烈前在署州判任内正直教匪倡亂各軍進剿該員籌備糧草並無貽誤委屬著有微勞其原叅控案亦查無實據委係傳聞之誤若遽棄置未免可惜合無仰懇天恩可否將袁以烈原官開復以觀後效之處出自鴻慈逾格謹附片具奏伏乞聖鑒訓示謹奏奉硃批著照所請吏部知道欽此○○頭品頂戴浙江巡撫奴才崧駿跪奏爲查明本年九月分海塘沙水情形恭摺具奏仰祈聖鑒事竊照浙江省仁和海寗二州縣海塘沙水情形向係按月繪圖具奏兹據布政使劉樹堂杭嘉湖道王祖光會禀稱九月朔望兩汛時屆季秋潮勢量盛查勘得東塘尖山護壩並西塘范公塘兩處沙塗及南岸各山之外新舊漲沙逐細查量均無升刷與上月相同等情禀報前來奴才復查無異謹繕單繪圖恭摺具奏伏乞皇上聖鑒謹奏奉硃批工部知道單圖併發欽此○○大學士直隷總督一等伯臣李鴻章跪奏爲叩閽妄訴審明按例安擬恭摺仰祈聖鑒事竊准刑部咨靑縣民馬升堂以戴壽岱等挾嫌揑控伊叔祖馬三元放火賄串杖斃並伊父馬洮龍京控遞回逼認誣告等情在道旁叩閽一案將馬升堂審供擬罪奏奉諭旨解交直隷集證訊辦卽所告得實仍治以衝突儀仗之罪等因當飭臬司提訊兹據該司周馥督同保定府審明擬議解勘前來値臣駐津委據藩司裕長代審無異臣覆加確覈緣馬升堂並其父馬洮龍係靑縣回民與戴壽岱戴象濟周天榮戴五横子戴象咸戴小濟戴桂春素識無嫌在押取保病故之馬三元係馬升堂無服族人不記尊卑名分馬三元素不務正常向鄰村人劉鳳桐等及本村居户訛索錢又光緒十八年四月十三日馬三元因向劉鳳桐借柴未允是夜挾嫌將劉鳳桐唐占熊村外堆積柴草放火適戴桂春巡更瞥見將其拿獲喊同牌頭子殿印邀集村衆用水潑救尚未燒燬馬三元乘閒脫逃于殿印報經該前署縣駱孝先詣勘拘獲馬三元訊供狡展帶回管押屢經集審馬三元忽認忽翻旋經在押患病取保醫治罔效至是年十月初二日因病身死駱孝先騐訊看役人等並無凌虐情弊取具圖結報經批飭核實詳辦馬洮龍因貧難度稔知戴壽岱戴象濟戴五横子戴象咸戴小濟周天榮家道殷實起意誣告訛錢卽揑砌于殿印並戴壽岱等妄控馬三元放火被縣責押斃命等情控府飭縣查係虚誣立案不行馬洮龍添砌戴壽岱與周天榮均係綽號棍徒夥衆聚賭挾嫌揑控賄串書役朦縣立斃杖下等情又因事不干已恐難准理揑稱馬三元係伊胞叔赴京控經都察院咨解回直行司發交前天津府鄒振岳督同委員准補東光縣知縣吳保芳審明馬洮龍實係誣告將犯擬議解司提審無異正在詳辦間馬升堂圖卸父罪復以前情並添砌委員刑訊勒結等詞在道旁叩閽呈訴交部審供擬罪奏奉諭旨遞解回直飭發臬司訊辦據供前情不諱案無遁飾查例載聖駕出郊衝突儀仗妄行奏訴者杖一百發近邊充軍又妄控干已情事聳准及至提集人證審辦仍係不干已事者無論所控虚實先在犯事地方枷號三個月滿日發近邊充軍各等語此案馬升堂因伊父馬洮龍京控戴壽岱挾嫌揑告馬三元放火賄串杖斃等詞遞回坐誣輒以前情並添砌委員刑訊勒結在道旁叩閽呈訴訊明盡屬虚誣雖因圖卸父罪與平空誣告有間惟於蹕路經由處所妄行呈訴應仍照部議合依聖駕出郊衝突儀仗妄行奏訴例擬杖一百發近邊充軍至配折責安置馬洮龍因族人馬三元放火燃燒劉鳳桐等堆積柴草被控管押取保病故輒因貧起意藉端訛詐臚列多欵赴京妄控拖累無辜情殊刁惡查該犯所控各節以戴壽岱等挾嫌揑告馬三元放火爲重如所告得實戴壽岱等應於放燒曠野柴草被救尚未燒燬徒罪上加三等擬流今審屬子虚該犯反坐加等亦罪止流惟已死馬三元訊係該犯無服族人乃揑稱胞叔赴京越訴實屬事不干已自應按例從重商擬馬洮龍合依妄控干已情事聳准及至提集人證審辦仍係不干已事者無論所控虚實例擬先在犯事地方枷號三個月滿日發近邊充軍至配杖一百拆責安置馬三元因向劉鳳桐惜柴未允挾嫌放火故燒曠野堆積柴草被救尚未燒燬犯係當塲拿獲指証確鑿本應照例懲辦業已病故應毋庸議其平日訛索劉鳳桐等錢文身死勿徵載壽岱等訊無綽號棍徒夥衆聚賭及挾嫌揑告馬三元放火賄用杖斃情事應與據實禀報放火之牌頭于殿印及並無賄串斃命之書役鄒榮藍鳳山等均無庸議承審委員更無刑訊勒結重情亦無庸議除備錄供招咨部並咨都察院銷案外所有審明定擬緣由理合恭摺具奏伏乞皇上聖鑒敕部核覆謹奏奉硃批刑部議奏欽此○○尚書銜山東巡撫奴才福潤跪奏爲遵旨酌保辦理遷民出力各員缮具淸單懇恩俯准給奬恭摺仰祈聖鑒事竊奴才於上年十一月初二日具奏歷城等八州縣濵河村莊遷徙完竣情形併請酌保出力各員按照河工異常勞績請奬欽奉硃批所辦尚屬妥速在事印委各官准其酌保數員毋許冒濫等因欽此跪聆之下欽感莫名伏查歷城等處夾河以内村莊連年被水民不聊生不得已創議遷徙勸辦之初小民依戀故土頗形觀望不安本分者尤復多方阻撓當經設法開導凡淸查户口闢基相宅事極紛繁辦理甚爲不易總辦道員黄璣督同提調印委各員悉心籌畫在於大隄外附近高阜處所購地蓋房發給津貼勸令遷移一年之間共遷出歷城章邱濟陽齊東靑城濵州浦台利津等八州縣災民三萬三千二百九十七户計三百五十村莊設立新莊三百三十九處小民袵席同登咸欣得所河面亦藉以展寛免致與水爭地本年接辦上遊長淸等處亦已將次完竣在事各員實屬著有微勞據賑撫局司道詳請奏奬前來除道員黄璣業經仰倚恩施交軍機處仔記簡放不敢再邀奬叙外所有提調楊建烈一員前因上下游地叚綿長恐難周到添派知縣陸安淸帮同辦理該二員心地慈祥安揷災民悉臻妥善均屬尤爲出力擬請將在任候補知府准補鄆城縣知縣楊建烈俟離知縣任後加三品銜並加隨帶一級同知銜指分山東補用知縣陸安淸請免補本班以同知仍歸原省補用並加四品銜其餘各員紳經奴才再三確核遵照部定新章擇尤酌保十員不敢稍涉冐濫謹繕具淸單恭呈御覽仰懇天恩俯准照擬請獎以示鼓勵出自鴻施除將各該員履歷送部查照外謹恭摺具奏伏乞皇上聖鑒訓示謹奏奉硃批吏部議奏單併發欽此 
 
