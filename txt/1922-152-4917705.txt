# 1922 - 152 - 4917705

 

Page 1

 
 
   
 
 

Page 2

 
 
   
 
 

Page 3

 
 
時評 
[談法律（續）（老圃）]  
　　中國不論何黨派談法律皆不能一貫知民國數年來之内爭非爭法律也不爭法律而欲談法律以解之是猶治病者不知病源而投藥今人法律論或連篇累牘要皆藥不對病者也鄙語有之隔鞾搔蛘愈搔愈蛘讀今人法律論輒感不快亦猶是也　　譬之外國法廷以裁判官判法律問題以陪審官審事實問題今日中國之國是蓋亦陪審官所定非裁判官所定也又譬之國際公法雖號稱法律然發生國際問題大率以交涉决之由恊定行之不能由法廷執行今欲定中國之國是當亦以交涉决之由協定行之非有法廷能宣告判决也　　明乎此則知中國國是仍以媾和之形氏决之但日法統法統無論其誠意不可知即出於誠意人亦不信也故爲今之計當由南北兩方各派全權代表集於中立之地協定議和大綱其代表亦無取乎多但須南一人北一人其能力足以代表南北者記者私意南以伍廷芳爲最宜北以薩鎭冰爲最宜二人皆新派皆老輩皆對内對外有聲望果能協定國是必中外人所歡迎也 
 
 

Page 4

 
 
中華民國十一年六月九日星期五（申報）舊曆壬戌五月初十四日（四）命令 
　　六月三日國務院令國務院秘書長著參議張名振暫兼代理此令　　六月五日大總統令任命秦穆特多爾齊爲翊衛官此令　　又令史俊至授爲陸軍少將王寳山加陸軍少將銜此令　　又令内務總長高凌霨呈河南汝陽道道尹楊承澤懇請辭職楊承澤准免本職此令　　又令任命吕均　河南汝陽道道尹此令　　又令内務總長高凌霨呈河南警務處處長兼省會警察廳廳長龍敏修呈請辭職龍敏修准免本兼各職此令　　又令任命鹿鍾麟　河南警務處處長此令　　又令署交通總長高恩洪呈請將僉事顧凖曾程平顔視實蕭日昌校正張鑄免去本職均照淮此令　　又令内務總長高凌　呈准江西省長楊慶鋆請將南昌縣知事吳亮勳免去奉職應照准此令　　六月七日大總統令特派王正廷爲魯案中日聨合委員會委員長此令　　又令派何宗僅唐在章徐東藩爲魯案中日聨合委員會第一部委員勞之常陸夢熊顔德慶爲第二部委員此令　　又令任命馮驥駿署陜西財政廳廳長此令國内專電 
[北京電]  
　　黎宅某君電話告予李鼎新董康羅文幹昨夕九時見黎黎曰魚電已拍吾不爲北方總統亦不爲南方總統明知廢督裁兵與虎謀皮人民公意不得不言請勿勸駕李言外交無元首影響甚人東海瀕行曾問保定公允擔否保定答謂已同意故東海遂行今若此不其僵乎黎曰瑞士無總統行政會主持東海依約法以職權交院院應維持董曰瑞士疆小與華不同黎曰去東海原太孟浪吾事前並未同意請不必來勸吾（八日上午十二鐘） 
[北京電]  
　　津黎宅電話顔惠慶高恩洪今日十時見黎黎如語董等言並談及盧何通電與西南態度種種轼難且保定仍迷信武力皆爲本人出馬之梗保定當感能發不能收之痛苦昨夕董康羅文幹李鼎新訪顔於抱德飯店顔亦怪倒徐太孟浪謂閣員不應任徐卸任顔并謝絶勸黎任務（八日上午十二鐘） 
[北京電]  
　　某自津回傳黎宅會議陳宦饒漢祥均謂黄陂無復職充分理由並因熊炳琦王家襄等有威懾行動不敢入京但亦未有明白拒絶正在糾紛之中 
[北京電]  
　　董康今卯回京十時赴閣議報告昨日赴津見黎經過並見顔顔未允回京情形閣員相與歎息周曰維持一天是一天再説黎今日起不見客謂如有見教請看魚電黎昨語美記者恩多士普遂二人謂每日見客七十餘實非精神能報（八日上午十二鐘） 
[北京電]  
　　直系一部會議黄陂不願出山亦不必相强擬擁趙爾巽爲臨時首領先與奉天携手主張甚力熊炳琦離津時以黄陂不肯到京至於流涕今日各省區代表同時到保會商最後辦法 
[北京電]  
　　黄陂問公府指揮徐邦傑公府經費崇文門及烟酒署每月有的欵三十餘萬聞公府亦欠薪水用至何處（八日下午三鐘） 
[北京電]  
　　曹鋭在津保潛勢力甚大吳政策每爲所阻政局暗礁多 
[北京電]  
　　昨吳中止赴津聞曹系將官力諫吳勿往津恐受政客包圍實則不願裁兵廢督（七日上午十一鐘） 
[北京電]  
　　吳原定昨抵津曹勸阻電託薩鎭氷王承斌代表見黎黎云東海政令不出國門吾若相等何必多此一舉廢督裁兵理財爲救亡要圖苟不切實保證予决不出誰願當總統者請誰後熊李兩參謀長夜深見黎黎云人民盼望政府廢督裁兵並非歡迎元洪個人予惟視主張能否貫澈爲進退薩王熊李今晨急電吳請來津自勸（七日上午十一鐘） 
[北京電]  
　　曹系軍官不信任張紹曾故張聲明不組閣襄助吳辦裁兵但保軍官不信任張者以張主裁兵廢督并主黎任期一年三月之故吳甚灰心黎聞之將原擬通電稿撤回另增字句不僅廢督并總司令亦不能存在昨夕曹吳兩參謀長見黎願代吳贊成廢督裁兵不便代表其他巡閲督軍 
[北京電]  
　　外交團昨日會議已承認周自齊爲北京行政首領外交部特向使團聲謝如黄陂就職直派决以張紹曾爲閣總外間言唐少川伍廷芳等均不確（七日下午九鐘） 
[北京電]  
　　聞伍廷芳近與外交團往來函電甚多主張推孫文爲正式總統但外人方面尚無表示 
[北京電]  
　　熱河方面近日戰事甚爲劇烈王懷慶已派十三師及公府衛隊星夜赴援昨日京城大車被三特别區總營務處扣用甚多 
[北京電]  
　　熱河張翼廷赤峯殷貴告急云汲金純齊占九率部攻赤峯奉天又增援兵兩旅意在佔熱爲根據地又殷貴米振標支微魚電報告奉軍沿途戕害教士燒毁教堂政府决派十三師援熱先發開拔費五萬（七日上午十一鐘） 
[北京電]  
　　王懷慶十二赴熱就任電吳請另任衛戍司令（八日上午十二鐘） 
[北京電]  
　　後豐台東昨夜小接觸奉軍退湯河（七日下午九鐘） 
[北京電]  
　　六日下午直飛機兩架投彈於張大本營北戴河奉軍潰退湯河直軍佈置已妥明日攻秦皇島（八日上午十二鐘） 
[北京電]  
　　公府衛隊百六十名給餉解散送河南原籍昨外次宴領袖葡使及法使波蘭公使巴德克近來外團訪問時局外交當事頗難措詞故談話畢聲明個人觀測蓋未敢爲負責談話（七日上午十一鐘） 
[北京電]  
　　將令王正廷爲魯案中日聨合委員長唐在章何宗蓮徐東藩第一部委員勞之常陸夢熊顔德慶第二部委員稽鏡會務主任 
[北京電]  
　　隴海車支日由汴開至内黄野鴨岡間遇股匪劫車轉回開封太康（七日上午十一鐘） 
[北京電]  
　　京綏債四百萬福槪爾要求交長親自面訂展約（七日上午十一鐘） 
[北京電]  
　　英使接道克雷烏魯木齊電稱奉交通部令來此造無線電費用告罄將餓死英使面告外次設法（八日上午十二鐘） 
[北京電]  
　　京滬航空停辦改議滬杭飛行遊覽今正起草（七日上午十一鐘） 
[北京電]  
　　院推高凌霨赴津二次迎黎（七日上午十一鐘） 
[北京電]  
　　吳陽電京師總商會請催黎就任該會已發促黎電 
[北京電]  
　　國會决十二移京惟粤滬議員到津寥寥（八日上午十二鐘） 
[北京電]  
　　莫斯科沈崇勳電蒙古代表團抵莫請注意（七日下午九鐘） 
[北京電]  
　　滙豐函部湖廣金鎊借欵敝行及滙理花旗到期本息十六萬餘鎊須按上海規銀一兩合三先令六本士撥付（七日上午十一鐘） 
[天津電]  
　　曹吳虞日（七日）二次派代表馬毓寳謁黎携有曹吳完全負責之條件（一）請黎犧牲清福出山救國救民維持國法（二）曹吳完全負責恢復中央威信及兩院下期選舉國家大權由黎依法頒行（三）軍人完全遵從黄陂命令及不干政治（四）請黎維持到底係指久遠而言並非專爲目前現狀（五）求黎卽日晋京維繫人心以慰衆望 
[天津電]  
　　曹吳陽日電黎云恭譯魚電如沛綸音經世宏猷濟時碩德凡屬血氣罔不傾心廢督裁兵實爲當今切要之圖俟鈞座復位後飭早實行錕與佩孚謹當遵命爲各省倡伏乞卽日赴京以維大局而慰民望 
[天津電]  
　　黄陂陽日下午一時得一男孫（以上七日下午十鐘） 
[漢口電]  
　　聞湘軍魯滌平與鄒序彬微在湘鄉發生衝突長沙戒嚴蕭於陽派留省二十五師一部赴岳增防並撥彈六百箱援贛 
[漢口電]  
　　豫軍第一師派副官張志臣在鄂撥運槍千餘支彈十萬發陽運贛同日蕭又派員運槍彈五十萬發砲彈四百顆運贛 
[漢口電]  
　　湖北自治聨合會各法團聨合會魚電黎請依法復職 
[漢口電]  
　　蔡成勳有庚日可到漢説（以上八日下午五鐘） 
[成都電]  
省會教職員全體昨日起罷課要求教育經費獨立 
[成都電]  
各軍聨合處日内可望成立各將領將在資中開善後會議解决川局（以上七日下午十一鐘） 
[香港電]  
孫新兵數百往韶關中途被陳部解散孫陳部各有三營駐近兵工廠 
[香港電]  
大本營聞陳嘉祐謝國光旅入贛擬變計畫由贛州側出贛東轉萍鄉通株萍路與陳部聨 
[香港電]  
李錦綸因澳事七呈省長均無答憤欲辭擬請假 
[香港電]  
安插澳門歸國難民設澳僑義工築路處名義工路一從石岐起築一從山場起築 
[香港電]  
永翔艦開赴澳餘艦亦備出發（以上八日下午九鐘）特約路透電 
[北方政局觀]  
八日北京電董康昨夜回京今晨報告内閣曾在津謁黎黎謂不欲僅爲北部或南部之總統而願爲中華民國之總統如統軍各員贊成其計畫則彼將來京否則决不作此行云内閣因高恩洪及顔惠慶將於今晨謁黎故决議候接二人之報告再事討論高顔今晚可抵京八日北京電華北明星報載稱曹吳電覆黎元洪略謂廢督軍裁冗兵固當今急務俟公入京自當遵從唯謹且願先自罷職以爲各省督軍倡願公迅速入京以挽救國家之危局云云八日北京電中政府近請外交團注意一九一二年所發之宣言書内謂嗣後一切財政談判應全由財政部辦理凡財政部核准之合同與外國借欵須交外交部正式存案然後由外交部致有關係之使署如不經外交部存案之合同槪作無效按某力面近曾向外交部詢問此項宣言書之意旨外交部覆文表明凡供給貨品以抵長期付欵如承辦鐵路材料類之合同皆在其列 
[東京政局觀]  
七日東京電松方侯爵及青浦子爵今晨爲政治風潮事入謁攝政各報於高橋繼任者紛起猜測提出山本青牧浦野齋藤後藤加藤諸名各報皆信華會各約將於高橋卸任前調印 
 
 

Page 5

 
 
   
 
 

Page 6

 
 
中華民國十一年六月九日星期五（申報第二張）舊曆壬戌五月初十四日（六）特約路透電二 
[奉直休戰條件]  
　　八日北京電京津泰晤士報載稱吳曹覆張作霖請休戰之電含有下到條件（一）奉軍須退至奉天而以錦州易州綏中爲中立區域（二）奉軍須交還截留之火車不得再行干涉京奉鐵路之車務（三）直軍允不過山海關或朝陽熱河區　　七日北京電北方奉軍開始遏制左面側擊之直軍直軍已占據朝陽敗奉軍於赤峰聞奉軍已占據建昌希圖克復熱河　　八日海參崴電聞高士儐之敗兵希圖逃入五站附近之俄境爲加浦爾防邊軍隊解除武裝狄特里志斯將軍已抵此大受羣衆歡迎　　七日北京電近因乏欵裁撤之四平街路政處覆函交通部謂不復承認交通部之權力而將歸張作霖籌欵進行據滿洲消息高士儐已退至海參崴其屬員某氏率兵千名現向琿春南進 
[安福與南方之聨合計畫]  
　　七日北京電盧永祥近赴厦門引起一般人士之猜測按浙軍第二師向駐該處聞有傾向吳佩孚之象故衆猜盧擬更換該師師長或謂盧擬與陳炯明討論大局盧似爲安福派運動粤桂贛浙閩五省聨盟盧近嘗致電安福派數督軍反對黎元洪回任並建議舉段祺瑞爲總統現信贛省如得援逐退南軍則桂閩兩省必將宣布擁護吳佩孚而盧將無能爲力矣　　七日漢口電長沙趙恒惕宣布戒嚴後昨夜駐湘鄉鄒魯二部之湘軍因是自相戰鬥 
[國際銀行與賠償委員會]  
　　七日巴黎電賠償委員會多數委員贊成擴張國際銀行家委員之權限獨法國反對之凡爾塞和約所規定賠欵無論多寡如欲取銷之必賠償委員會全體贊同而後可今法國旣持異議此事似將停頓　　七日巴黎電據法人可恃方面消息德國國際借欵之問題今日已解决賠償委員會之法國委員已聲明國際銀行家委員會所請擴張關於减輕德國賠欵之權限以此爲核准對德借欵之條件一節法政府仍持原議未便允准　　八日倫敦電法國與協約國關於賠欵問題意見各異所造成之危局今已銷滅因法國聲明不願妨碍銀行家委員會之事業也比國贊成英意之見解法國因比國改變態度爲之失望　　八日巴黎電普恩賚在會對參院外交委員會演説希望國際借欵之談判繼續進行並謂借欵與法國利益及凡爾塞和約條欵皆不刺謬惟法國不能允减法國之債權　　八日巴黎電國際銀行家委員會與賠債委員會間關於德國借欵問題之往來文件表明銀行家委員會欲解釋凡爾塞和約中付欵條目詞句之意義一面又欲可自由考慮其解釋含有修改付欵條目之意賠欵委員會覆稱此種建議苟不拘束賠償委員會之責任頗有價值法國雖獨持異議然承認賠償委員會之决議爲有效並稱銀行家委員會可依此進行其考慮今日銀行家委員會將再開會以討論賠債會覆文所造成之時局 
[德國審訊暗殺案]  
　　七日柏林電前海軍司令季林格被控暗殺前海軍部長愛資白格氏一案今日在鄂芬堡開審按愛資白格氏爲代表德國簽字休戰條約之人被告曾參與加浦之亂事衆料休戰後許多政治暗殺案將因此而得端倪德國軍人之秘密組織亦可因此披露證人約及百人裁判官於開審之初警告陪審員勿爲政治意見所感動法庭防衛頗嚴因有刦釋被告之謡言也 
[意國之外交談]  
　　八日羅馬電今日外交大臣山塞爾氏在下院宣稱英意兩國在歐洲東方及地中海更密切之合作應以公允估計彼此之利益及和好研究各項外交問題爲基覺英意因日諾瓦會議所發生更密切之步趨一致現正在一種與戰時其他聨盟國互得諒解之規模中發展諸聨盟國中尤以法蘭西爲重英意視與法交好爲兩國政策之主要根本及維持歐洲和平之必要之舉 
[意商船被俄盜]  
　　八日巴黎電君士坦丁消息意國商船兩艘近在巴敦被勞農非常委員團之兵士所搶刼船客與船員之財物皆被搜取一空估計損失約九百萬佛郎 
[駐英日使之中國時局談]  
　　八日倫敦電日使林權助主席於日本公會之宴會於舉觴視英皇健康時稱英太子之游日本愈增進英日邦交兩國將永還友好英人銀行家愛狄士氏旋舉觴致詞祝日使健康林權助答稱不幸中國現處於甚困難之境有人謂此爲國事解决之曙光渠望中國恢復常狀中國乃一大國如適當發展前途無置英國將見中國爲其最大巿塲之一此乃愛狄士爵士所當注意者日本甚願與英友合作華會以後合作尤屬可能英日得在中國合作太平洋得眞正太平吾人不可不感謝美國云 
[俄政府否認虐教]  
　　七日倫敦電俄政府已答覆康特堡與約克主教之抗議否認會攻擊教堂並謂政府擬救千萬生命而有人阻之如堂長狄康氏即其一也政府僅對於此種人加以懲治耳乃英國宗教中人所表同情者不在缺食垂斃之人民而在與俄皇貴族及官僚派時常接近之極少數俄國教堂人物此誠可爲歎息者云云康特堡主教已答覆之不允撤回前言但謂俄國旣切實否認則應准英教會派代表赴俄調查 
[愛爾蘭憲法問題]  
　　八日倫敦電格里斐士自愛爾蘭來謂前所提出之愛爾蘭憲法爲英政府所不能接受者臨時政府願修改數節格氏刻與邱吉爾白根海討論此事 
[列寗病狀]  
　　七日柏林電前爲列寗療病之德醫克倫譬勤醫士現又奉亟召起程赴莫斯科衆料列寗病勢必較莫斯科所傳出者爲重 
[英荷討論橡皮業]  
　　七日倫敦電荷蘭政府代表克魯納夫氏與英殖民部詳細討論橡皮業之地位後已返荷蘭在事將在海牙續商本月杪可望續有發展　　七日倫敦電第六届橡皮與其他熱帶出産之萬國展覽會將於一九二四年四月在北京舉行 
[英法黑夜飛行之試騐]  
　　八日倫敦電昨夜法國飛行家在倫敦巴黎氣路作黑夜飛行之試驗計飛機一架載乘客十司機者二於三小時内由巴黎飛至倫敦上星期英飛行家亦曾有此試驗 
[英國失業人數]  
　　七日倫敦電五月底英國失業人數共一百四十七萬一千六百去年六月失業人數逾二百萬此後輒在一百五十萬以上直至五月底始减至一百五十萬以下 
[各國近事記]  
　　八日里伐爾電莫斯科某報載稱俄國現有虎列剌疫患其傳染之速三倍於上年　　七日巴黎電法國萬國運動大會委員會一致議决開辦一九二四年運動之籌備事宜　　七日西姆拉電印度時季風已到第一次兩力弱而短　　七日倫敦電愛爾蘭非混合派昨被選出四十七人衆料其中必有多人於複選以前自行聲明不願膺選　　七日捷克京城電捷克斯拉夫國與烏克蘭國之條約業已簽字　　七日孟買電時季風尚未發作但上星期印度各處業已見雨交通大學無線電 
[南北政局觀]  
　　北京電廣州消息孫中山不允退位以廣州政府爲中國唯一合法政府爲理由孫挽留南國會議員在粤衆料吳佩孚今日可赴津勸黎就職蓋恐主座久虚國會將另舉新總統也　　天津電黎元洪因勸駕者多特通電全國表示意見痛言督軍制之禍國主張裁督及類於督軍之軍職並謂督軍必自犧牲否則國人將犧牲之其言沉痛令人感動 
[愛爾蘭憲法之商榷]  
　　倫敦電晚報稱南愛格里斐資氏携至倫敦之修正憲法規定愛爾蘭在英帝國之内與海外殖民地同凡關於自由邦之憲法事件除附以某種條件外須經英國樞密會議决議後始能有效　　杜白林電南愛臨時政府領袖格里斐資氏現往倫敦重開關於自由邦憲法之談判自格氏由倫敦返後憲法有無重要改變現尚未悉 
[菲島請願團在美之歡迎]  
舊金山電舊金山巿長及金融界商界要人今日在商業俱樂部開午餐會歡迎菲列濱獨立請願團菲代表葵松氏勸美商會請國會迅速解决美國是否將聽菲人自治其國抑或收回已許權利之問題昨日沃斯梅那氏與葵松氏在共和俱樂部菲島學生聨合等處演説 
[各國近事記]  
塞國京城電巨哥斯拉夫國財政大臣與紐約某資本團締結借欵合同債額一萬萬元年息八釐實收八七•五以築池至阿德利亞海之鐵路辛辛納第電據鐵路工團佈告路工一百二十萬人之罷工投票紙由各工團之受减資影響者自行發出華盛頓電哈定總統請國會准撥經費二千八百十萬二千五百元以便給還一九二一年六月十三日以前年内非法徴收之税欵庫倫電俄官塲消息列寗所患者爲腸胃炎温度甚高但現已輕减華盛頓電美郵局營業今年五月份較去年同月增多百分之十五華盛頓電參議院經費委委修改衆議院海軍經費案决定暫將飛機經費增至一千一百五十萬元按原案爲五百五十萬元塞國京城電巨哥斯拉夫國王亞歷山大（即塞王）與羅馬尼亞公主瑪麗結婚賀客甚多外賓亦不少馬尼剌電美商貨船芒龍加希拉號現由清理員售與舊金山某公司價一萬三千一百元此船因待訴訟之結果泊於馬尼剌灣已一年餘在一年半以前此船載貨由馬尼剌開赴舊金山乃行至中國海爲風所阻支持一百餘日卒不能前進遂折回馬尼剌華盛頓電美國宣稱準備討論償付戰債問題蓋因法總理普恩賚近曾牒告美國謂法國戰債委員將赴美國討論還債事宜故美國有此聲明以答覆之公電 
袁祖銘贊成恢復舊會電各省軍民兩政長官各護軍使各鎭守使各師旅長各省議會各報館均鑒溯自民國六年國會非法解散後法統破壞擾攘頻年議論紛呶兵戎迭　内而各省分裂外而列强警告民生凋敝國脉虧豐　南各省痛心邦本之沈淪亟圖根本之救濟憑良知盡護國之職責以武力作法偉之　盾雖荏苒至今未得澈底解决而此心此志未嘗須臾放棄明知民窮財盡不宜用兵貽我國人愛而國會不立一切棼擾即緣是而起兩害相權當取其輕有不得已者在也乃者宜昌孫總司令删電主張恢復法統召集舊國會解决一切紛棼至理名言適中竅要與西南護法本旨恰相吻合愚以爲解散舊國會爲違法造亂之重要原因恢復舊國會卽爲依法解决時局之惟一辦法諸公熱忱偉抱夙所欽仰伏祈犧牲成見本自覺之精神爲一致之主張俾舊國會早一日恢復棼爭即早一日消泯大局早一日解决小民卽少一日痛苦國家前途永利賴之謹佈愚忱佇候聞教袁祖銘汪印譚慶林通電保定曹巡帥吳巡帥北京王巡帥各省督軍省長各護軍使各總司令各都統各省議會各法團各報館鈞鑒頃致天津一電文曰天津黎大總統鈞鑒邇來人心厭亂統一心理薄海周聲茲以尊重法統順從民意之故東海旣已不惜敝屣尊榮翩然下野則法统所在舍公而誰慶林等謹率察哈爾文武軍民曁蒙古王公併八　三翼各總管等竭誠翊戴務懇我大總統即日入都早正大位俾慰海内喁喁之望察哈爾帮辦軍務譚慶林•察東鎭守使丁長發•察西鎭守使喬建才等同叩魚印等語特聞譚慶林魚印天津參衆兩院通電各省區軍民長官省議會教育會農會商會工會各法團各報館公鑒連日接各省省議會軍民長官各法團來電均請國會即日移京正式集會本日開會議决准於六月十二日移京所有天津第一届國會繼續開會籌備處至六月十一日止即行結束特聞參議院議長王家襄衆議院議長吳景濓兩院議員陽印湖北省議會通電各省區軍民長官省議會教育會農會商會工會各報館鈞鑒民國六年法系中斷南北紛擾解决無方比歲以來軍閥爭權彼起此仆勢力消長法紀凌夷大好山河舛離破碎民命無託國本動摇瞻念前途不寒而慄今幸羣雄悔禍切救危亡統一之謀舍恢復法統外别無他道舊國會自由行使職權一切問題不難迎刃而解時機迫促尚望各省一致主張電促舊國會從速開議奠定邦基全國上下尤當以誠守法以力保安毋令以民爲主之國家重演軍國官國之怪劇則國民幸甚民國幸甚湖北省議會虞印國外要聞 
[日内閣人選未定]  
東方通信社八日東京電云清浦子爵於昨日赴興津中途特訪現在葉山之山本權兵衛伯爵密談亘數小時之久今日將改訪西園寺公爵矣今據本日各報所載清浦子爵物訪山本伯爵之消息則有二種觀測一爲推山本伯爵爲後繼内閣而豫詢伯爵之意嚮一爲欲推加藤海相而求某同意然二者之中度爲後者居多數憲政會昨晚於丸之内東京海上保險會社之建築館内中央亭開評議員會協議之件大體如下（今聞有運動中間内閣或大命再降於高橋子爵之事若此事果確則本黨當舉行全國總動員猛然起而當爲决死的擁護憲政運動）又是日憲政會院外團亦别爲决議大要如下（現有中間内閣説之傳吾人當力排此等謬説以期極力準據憲政之常道）國内要聞 
[北京特約通信（穆）]  
黄陂就職與廢督裁兵其他疑團盡釋自三日至今黄陂雖未拒絶復職之請而迄不肯表示入京之期其親向各方面勸想者所述之理由則（一）須全國一致推戴始得爲含法之大總統今表示之省數上十餘是否全國一致尚是疑問（二）必須有統一把握今護法政府尚在統一之實恐不易舉（三）必須有實行廢督裁兵之辦法且須得一可以實行保　凡勸駕之代表　議員皆一一予以解釋而黄陂之意殊未活動而外聞疑雲密布傳説紛紛如任期問題謂黎以任期甚短有所不願辦事問題謂黎聞蜚言將仍以彼爲傀儡由直派及國會操縱一切面尤可驚詫之論則屬於黎宅方面者謂周樹模諸人勸退不勸進陳宦日夕在側發爲種種恫嚇黎氏之論力主不可允許二人包圍之形勢殆不可破屬於直派方面者謂曹鋭邊守靖自謀入閣因慫恿張紹曾組閣倩吳景濓推薦黄陂未允邊曹因包圍吳量濓使不與黄陂見且在外散布謡言以直派之勢力作恐嚇挾持之論黄陂被可嚇倒屬於外人方面者則謂日本之新聞記者告黎左右謂聞諸某議長黎會違法解　國會　會開後將予以裁判黄陂聞之深爲恐懼截至今午爲止黄陂之態度愈不活動則外間之謡諑愈見其多風雨滿城人心惶恐不可終日勸駕之勤以自昨日（四日）上午至今上午二十四小時之問稱爲極盛如十一省區駐京代表保定兩代表江蘇三代表舊閣員代表北方軍警界代表黑壓壓地一屋子人於昨午在黎宅同見黎所表示即上述三項（各報有詳載者不贅述）絶無活動之徴形勢已趨於僵之一字然其中之最急者爲曹之代表熊炳琦吳之代表李卓璋於一日之中得吳佩孚十八次電話詢問情形務以勸黄陂卽日入京爲斷熊李無策雖有主挾黄陂上車徑行開往北京者而勢覺有不順亦未敢從事下午商之參衆兩議長曳與俱行而六時至黎宅已逾見客時間黎已往特别區之别邸陳宦出而招待直謂總統不見君等君等亦不必再勸渠已决心不幹然此四人者以飫聞外間之蜚言於陳宦之所説未之信也夜十時後再往黄陂仍未見但覓得饒漢祥質以陳宦所云而饒絶對否認之謂總統並無此説並約以明日再談故在昨夜十一時後大僵　僵而指摘陳宦者猶不一面足其時熊李已聞外間傳説以張氏組閣曹邊恫嚇一事關係直派尤重即電告吳氏吳立拍一電來謂擁黎復職統一國家死生以之斷不容薰心利祿之徒乘機攘位而囑以轉告總統此層疑雲已有揭破之機而昨晚今早間川湘漢東三省之法定團體已有勸駕之電凡十數通名流如章炳麟亦來賀電黄陂之意已爲之動然尚未出諸口也今日上午北京各機關及其他各省之代表又到與王吳熊李同見黄陂所言仍是官話如昨日所云但已側注廢督裁兵一層而舉民六督軍團之所爲以爲説自十一時至二時王吳熊李與黄陂談於别室王吳謂總統之不肯行眞意何在應請明示以便商酌黄陂允之吳氏乃舉外開蜚言一一詢問（一）外問所傳兩議長赴保已爲接洽將用爲傀儡者是否懷疑在此黎否認之謂我不信此説（二）即内閣問題吳謂三十日面談商及閣事是濓固曾薦人然以後卽未再説何至發生　諑黎謂此賞吾二人私談更無關事實（三）即某外國記者之裁判説吳謂我與日人談話係某某議員代爲傳譯有無可詢彼等且約法上之彈劾是謀叛非違法黎　謂　君如裁判我我卽不復職亦無所逃此層更是笑話（四）卽任期嫌疑之説黎謂但講做事不講任期於是一切疑點都冰釋矣 
 
 

Page 7

 
 
中華民國十一年六月九日星期五（申報第二張）舊曆壬戌五月初十四日（七）然猶未談到眞因也四人繼續請示黄陂乃言曰我有一疚心之事即民六之解散國會然爲督軍團之所逼今日督軍團依然存在難保以後之不逼我再行解散且督軍久爲人所厭惡擁兵自重日向中央索餉我前在任時每月收入輒有所餘今日窘到如此地步雖欲整理而不可得此皆兵多所致不裁兵絶無辦法且中央政令不由國門省自爲政弁髦國紀雖非一朝一夕之故而如此僅一守府之總統實不能爲除非全國軍人皆有覺悟肯廢督肯裁兵與我一切實辦法我方能從事云云王吳問總統不去之原因止此乎如此層有辦法亦肯爲國家一犧牲乎黄陂曰我意只是一層果能有辦法或重要軍人有决肯提倡實行之表示則一經議定我卽成行熊李兩人乃謂總統意思極爲明了當以打電致吳使召其來津親承總統之意旨議定辦法黎亦允之此長時間之談話結束而兩日來之沉悶始有一線光明矣　　自昨日以來已有人主張吳須親來一次今日熊李退出即以電話致保吳以事牽未能即來但有一明確表示謂内閣問題聽總統乾綱獨斷决不干預總統大政方針絶對服從有所驅遺惟命是聽且請薩鎭冰代表入見陳述一切薩氏今晚已到黎宅已以電話囑楊以德請其今早談話大約黎薩會談之後當可决定行期以此間一般揣測裁兵廢督非一時所能辦成不過商一辦法黎儘可談吳無不允黎即可以入京而果能辦到與否尚當俟之將來也（六月六日） 
[天津特約通信（樸）]  
　　黄陂廢督通電之因果及時局之前途黎氏於今日發一三千餘字之通電主張廢督舉督軍制之五大害而重之以廢督之事不足慮者六應先决者三請各督立釋兵柄尅日解職相待於都門之下凡其所害皆今日人人所欲言而政府當局所不敢言者黎於近數日内曾對人表示計畫主張盡廢巡閲督軍護軍各職不設總司令不設軍區長軍官以師長爲最高級一切直隸陸軍部餉項全由中央經理謂如此則督軍旣廢兵即易裁財政易於整理今之通電即本此意而談特饒漢祥之文字本爲舊式的且文勝的故只根據此義而於條件辦法未甚瞭然然無格格不吐之談爲娓娓動人之論實今日不朽之文也　　此電之擬稿在昨夜黎氏游大羅天（津之游藝塲）歸即召饒漢祥瞿瀛歐陽某劉某斟酌撰擬至今早六時始脱稿至九時始拍發然恐各督代表聞之籲請勿發故事前非常秘密内容不肯告人又恐曹吳代表因怕將局勢弄僵囑電局抑留此電而再來哀求故派一副官趙某在電局監視拍電直至下午四時各地通電拍出大半趙霜始返下午一時徧電各代表及議長議員於下午六時在宅茶會將此電稿印就各給一紙與會者近百人黎只簡單發言慰勞各人之遠來告以赴任之主張已有表示通電已經拍發請各人歸後與其長官商量辦法面此一會也列席皆勸駕之人一覩此電面面相覷其交頭接耳之私議則有説其痛快者有慮其不調者有謂决作不到者有謂不知誰爲設計誰爲作文説得挺牆貼壁一無轉圜者察其情勢不外（不歡而散）之四字各代表已决計明日各歸勸駕之事將由此告一段落矣　　此電之結果如何耶各督擁兵自重誰肯自行廢除者依一般人之推測此電到後擁黎之各督或自行往返電商一次其非擁黎者亦不必電商而自今以後未必再有勸駕之使且只有一種態度復電其一在一二聰明人則作空言的慨允而不説自己之尅日解職但贊成此議望他人之實行且連皮帶骨將所不悦巡督譏疆一頓其一説大總統偉論讜言老成謀國某等久膺疆寄萬事困難久有此志惟元首不可久懸應請大總統迅行入京主持一切某等當互謀收束將一切善後手續籌有妥法即可實行其一則不再勸駕亦不再復然即有前二種之復電黎亦决不能入京蓋話已説死非督軍先廢不能入京而無其他轉圜之餘地也有人謂企電之中只須改却數字詞氣略爲活動則當可有法轉圜信矣　　此次之擁黎復職及各方　駕之殷除隨衆附和者外實有一種眞切之意思蓋徐退以後必有一過渡之方法而此時期之糾紛必多從純理上立論大家旣説孫中山大功告成當然可認孫氏之地位即令謂非合法選舉亦可認爲臨時而迅進行選舉然北方各督與孫素不融洽不肯推戴北方直派以外有安福派有奉張皆將乘時活動爲不可思議之變局故一面旣藉黎拒孫一面又坐鎭北方免生他變吳氏近數日内對此非常着急卽以如無辦法即生紛糾而吳氏戰勝之局面必不可保且陷入荆棘之中即政客方面其從事勸駕者亦認定减少糾紛徐圖統一四字以爲各方對黎比較的無惡感且與西南談收束亦較他人經手爲易故各方對黎固不免有疑爲無用者未忘違法之前事者而爲勢所迫不得不然但見此電後各方之心冷却一半即在吳氏前昨兩日尚説自己要求而熊李二人電話去後則忽來一電謂對政策絶對服從一任總統作主有所使令唯力是視其辦法由薩鼎銘上將代表面商佩孚以前責張作霖保鑣現欲遠嫌不敢赴津云云説者謂吳亦因廢督之説不允不可慨允又招各督反感因而不敢來也今日下午熊炳琦見黎時聞電文之大意見勸駕之無效泣數行下則其僵可知即曹吳之困難亦可見矣　　誰爲黎設此計者一般人皆指爲陳宦以近日在黎左右心計最工者莫此人若而此人又不主黎卽復職者也其密商之地皆在大羅天其時爲夜九時後黎每日下午三時必赴特别區之别邸夜九時必至大羅天觀劇周樹模陳宦均在彼私議謂黎即出山萬弄不好且黎之才具亦不能應此時局故共設此計爲不拒之拒且博此社會上好彩爲將來地步三日晚會於大羅天因有復八督軍自稱才力不勝之復電次日陳宦語人前兩日好危險今後可有一兩日之安眠五日之夜又會於大羅天即决發此電今晨陳宦至黎宅入門即問電發未及知發出乃曰今後可無恐矣此眞爲黎個人計者也　　至今後之時局如何則殊不易測其所至段祺瑞已於今日發表主張恢復安福國會之説而安福議員亦先有宣言段之出此蓋係日爲欲藉安福國會自躐大位者直派必覺不安南方之反感必更進一步而北京報紙反對黎氏反對舊國會者亦日見其多此中灰線明明可見加以徐十諸人亦暗中活動謀壞大局嗚呼紛糾將益甚統一益無望矣（六月六日） 
[各方勸駕中之黎黄陂]  
　　黎已有最後表示前晚（五日）黎黄陂知吳佩孚將於六日來津勸駕當即囑秘書電覆阻止謂執事來津惹人注目余之宗旨已詳江電日内仍有詳細宣言請閲之便明故吳佩孚昨（六日）未來津黄陂於旁晚即外出游玩至夜間十一時始歸寓態度殊覺安閑　　六日上午十一時薩鎭冰王承斌熊炳琦李卓章等同往謁黎一再懇求黄陂復職略謂法律已無問題我們（薩等自稱）請公復職並非請公作總統乃請公救國公如不出中國實無法收拾矣公所要求各事都好商量公如一經復職我們當協力做去一定可以辦到望勿過慮公如不以國家爲念執意不幹不特元首無人立陷中央於無政府之地位恐國將不國矣説至此淚隨聲下黄陂覩狀頗爲動容乃云諸君爲國宣勞余深感佩但余視名譽較生命爲尤重倘有利於國雖犧牲性命亦所不惜倘於國無補實不能犧牲余之名譽也王承斌云灤州正在開火之時我於前線來津實指望總統復位特來商議辦法請總統體諒輿情早日就職今總統執意不幹何不早説黎云欲余復職須實行廢督裁兵以及財政根本整頓得有確實保證方可薩等見黎意堅决無可再言相與默然黎乃欵以午餐餐已又談約二小時仍無要領而教熊炳琦李卓章又往訪周少樸請其諄懇黄陂復職周固深知黄陂之宗旨初不允繼見熊李一再央求並促即刻同赴黎宅周無法推辭乃與熊李等同往黎宅熊李待於室外周入見黄陂密譚良久黎之答辭仍與上同周亦莫可如何乃辭别出黎宅時已七句半鐘矣　　黎黄陂六日晨囑秘書擬一極長之通電（卽魚電詳另條）並東邀各省區代表各法團代表各議員本埠各長官於晚七時半在本宅開茶會届時所邀之人均齊集會堂黎出通電遍示各人各人大爲失望黎見各代表到齊卽登台演説其演辭略謂近因國事多艱承兩院議長議員及各省長官各處代表來津敦促鄙人復職情詞懇切至再至三各省區勸促電文亦有數十通自慚薄德未克勝任前經專電聲明並於晤諸公時縷述種種苦衷諒蒙鑒察而諸公遠道來津一再枉駕催促不已解説無效迫不得已本日特發一電對於時局前途有具體之主張此種主張實出於多數國民之心理卽南京齊督軍等領銜所拍之冬電亦大致相同不過鄙人引伸其意明白定出辦法而已此電發出後各省是否贊同能否實行實不可知惟鄙人出處以今日所主張者爲唯一關鍵在座諸君可以此意轉達各省區長官及全國國民如以鄙言爲不合則今日與諸君暢談之日即爲最後會晤之一日鄙人不敢再問國事矣至電内所言弊端不無過激之處敬希諸君原諒今日之會一以表鄙人謝意一以表鄙人主張是否有當望兩院議長議員及各省長官各代表從容審議鄙人不復再贅一辭矣今日會場請楊敬林君吳秋舫君嚴慈約君湯鑄新君韓達齋君李組紳君共同招待鄙人恕不久陪言畢退席各代表皆大失所望而散 
[黎黄陂籲懇廢督裁兵之通電]  
北京廣州府院部各省區巡閲使督軍省長總司令都統各護軍使鎭守使海軍各總司令天津第一届國會王議長吳議長各議員各省議會教育會農工商會各報館北京王聘卿張鎔西谷九峯汪伯唐莊思緘蔡孑民王亮疇孫慕韓上海康長素張仲仁岑雲階唐少川章太炎譚組庵孫伯蘭廣州伍秩庸李協和胡展堂汪精衛惠州陳兢存濟南王儒堂重慶熊錦帆桂陽劉如舟南通張季直天津薩鼎銘段芝泉熊秉三嚴範孫梁任公張敬輿范靜生周少樸北京各國公使各省埠各國總領事均鑒前讀第一届國會參議院王議長衆議院吳議長等宣言由合法總統依法組織政府併承曹吳兩巡閲使等十省區冬電請依法復位以維國本曾經復電辭謝頃復承齊督軍等十五省區冬電及海軍薩上將各總司令等江電京省各議會教育會商會等來電均請旋京復職又承兩院議長曁各省區各團體代表敦促僉以回復法統責無旁貸衆意所趨情詞迫至人非木石能無動懷第念元洪對於國會負疚已深當時恐京畿喋血曲徇衆請國會改選以救地方所以紓一時之難總統辭職以謝國會所以嚴萬世之防亦旣引咎避位昭告國人方殷思過之心敢重食言之罪縱國會諸公矜面復我我獨不愧於心乎抑諸公所以推元洪者謂其能統一也十年以還兵禍不絶積骸齊阜流血成川斷手刖足之慘狀孤兒寡婦之哭聲扶弔未終死傷又至必謂恢復法統便可立銷兵氣永杜爭端雖三尺童子未敢妄信毋亦爲醫者入手之方而癥結固别有在乎癥結維何督軍制之召亂而已民軍崛興首置都督北方因之遂成定制名號屢易權力未移千夫所指久爲詬病舉其大害厥有五端練兵定額基於國防歐戰旣終皆縮軍備亦實見軍國　義自促危亡獨我國積貧甲於世界兵額之衆竟駭聽聞友邦之勸告不聞人民之呼籲弗恤强者擁以益地弱者倚以負嵎雖連年以來或請裁兵或被繳械卒之前省後增此損彼益一遣一召糜費更多遣之則兵散爲匪召之則匪聚爲兵勢必至無人不兵無兵不匪誰實爲之至於此極一也度支原則出入相權自擁兵爲雄日事聚歛始挪省税終截國賦中央以外債爲來源而典質皆絶官吏以横征爲上選而羅掘俱窮弁髦定章蹂躪預算預征旣及於數載重納又限於崇朝以言節流則校署空虚以言開源則巿廛蕭索賣兒貼女禍延數世怨氣所積天怒人恫二也軍位旣尊爭端遂起下放其上時有所聞婚媾凶終師友義絶翻雲覆雨人道蕩然或乃暗扇他人先行内亂此希後利彼背前盟始基不端部屬離貳各爲雄長瓜剖豆分失勢之人又圖報復陰結仇敵濟其慾心禍亂循環黨讐百變秦鏡不能燭其阮禹鼎不能鑄其奸覆亡相尋憯不怨悔幸制一省復冀兼圻地過八州權逾二伯扼據要塞侵奪隣封猜忌旣生殺機益烈始則强與弱爭繼則强與强爭終則合衆弱與一强爭苟可洩其私讐寗以國爲孤注下民何辜供其荼毒三也共和精神首重民治吾國地大物博交通阻滯雖有中樞鞭長莫及匪厲行民治教育實業皆難圖功自督軍制興濫用威權干涉政治囊括賦税變更官吏有利於私者弊政必留有害於私者善政必阻省長皆其瑣婭議員皆其重儓官治已難遑問民治憂時之士創爲省憲冀制狂瀾西南各省迎合潮流首易爲總司令復擬易爲軍務院隸屬省長北方明哲亦有擬改爲軍長直屬中央者顧按其實際已成積重難返之勢今之總司令固猶昔之督軍也異日之省長軍長亦猶今之總司令也易湯沿藥根本不除雖有省憲將焉用之假聨省自治之名行藩鎭剽分之實魚肉吾民而重欺之孑遺幾何抑胡太忍四也立憲必有政黨政黨必有政爭果由軌道則政爭愈烈眞義愈明亦復何害顧大權所集旣在督軍政客爭權遂思憑藉二年之役則政黨挾督軍爲後盾六年之役則政黨倚督軍爲中心自時厥後南與南爭北與北爭一省之内分數區焉一人之下分數系焉政客藉實力以自雄軍人假名流以爲重縱横捭闔各戴一尊使全國人民塗肝醢腦於三端之下惡若蛇蝎畏若虎狼而反鍵飛箝方鳴得計卒至樹倒猻散城崩狐遷軍人身徇政客他適受其害者又别有人斬艾無遺終於自殺怒潮推演可爲寒心五也其餘禍害尚有不勝枚舉者元洪當首義之時原定軍民分治卽行廢督方其孑身入都豈不知身入危地顧欲求國家統一不得不首解兵柄爲羣帥倡禍患之來聽之天命輕車驟出江漢晏然督軍之無關治安前事具在項城不德帝制自私利用勸進授人以柄荏苒至今竟成　盩今日國家危亡已迫眉睫非即行廢督無以圖存若猶觀望徘徊國民以生死所關亦必起而自救恐督軍身受之禍將不忍言爲大局求解决爲個人策安全莫甚於此或謂茲事體大旦夕難行必須於一省軍事妥籌收束徐議更張不知陸軍一部責有專司各地獨立師旅皆自有長官統率與督軍存廢影響無關督軍果自行解職但須收束本署旬日已足此外獨立師旅暫駐原地直接中央他日軍制問題悉聽軍部統籌全局妥爲編制此不足慮者一或謂師旅直屬恐餉項無出激成變端不知督軍之餉皆取國賦非捐私財督軍雖廢國賦自在且漫無考核之軍事費先行消滅比較今日欠餉或不至若是之巨此不足慮者二或謂倉卒廢督恐部屬疑懼危機立生不知督軍易人黨系不同恐遭遣散心懷反側誠或有之若督軍旣廢咸轄中央陸軍部爲全國最高機關昭然大公何分畛域萬一他日裁兵偶然退伍軍部亦易予安置寗懼投閑督軍果剴切勸導當可渙然氷釋此不足慮者三或謂督軍皆望重功高國人託命一旦廢除殊乖崇報不知所廢者制並非廢人督軍多首創民國與同休戚投艱遺大重任正多望崇者國人必有特别之報酬功偉者國人亦有相當之付託果其自行解職國人更感激不暇寗忍聽其優游否則民意所趨發生誤會恐有不能相諒者人情莫不去危而就安避禍而求福督軍之明抑豈見不及此此不足慮者四或謂戰事方　兵禍未平猝言廢督必至統率無人益形危險不知全軍司令并非盡倚重督軍且年來爭戰皆此省與彼省此系與彼系耳即或號召名義彼善於此國人皆漢然視之所謂春秋無義戰也若旣求統一中央當一視同仁不分畛域從前誤解皆可消融萬一怙惡不悛征伐之權出自政府亦覺師直爲壯此不足慮者五或謂中央此時已無政府稽留時日牽動外交不知閣員攝行已可負責且法統中絶已及五年國人淡然若忘久儕元洪於編户此元洪法律不負咎也元洪所求論旣至公事尤易舉久延不决責有所歸此元洪事實不負咎也况華府會議外人以友誼勸告久有成言各公使旁觀旣熟高義久敦當必恤此阽危樂爲贊助此不足慮者六或謂總統不負責任廢督與否應俟内閣主持不知出處之道不可不愼量而後入古有明箴以今日積弱之政府號令不出國門使非督軍自行覺悟則廢督之事萬非内閣所能奏功彼時内閣可引咎辭職總統何以自處若督軍自行覺悟放刀成佛指顧間耳嗣後中央行政亦易措施此爲内閣計應先决者一或謂東海去位京畿空虚一再遲延恐生他變不知國無元首匪自今始總統一職名存實亡空籍縱久何關輕重京畿責任自有長官必可以維持秩序果其有變元洪無一兵一卒又何能爲若督車不廢他日京畿戰禍能保其不續見乎此爲地方計應先决者二或謂督軍愛戴反欲廢之以怨報德非所宜出不知督軍請復位者爲有利國家也元洪請廢督者亦爲有利國家也目的旣同肺腑互諒元洪與各督軍分同袍澤情逾骨肉十年患難存者幾人他日共治天下胥各督軍是賴旣倚重之必保全之此爲督軍計應先决者三督軍諸公如果力求統一卽請俯聽芻言立釋兵柄上至巡閲下至護軍皆刻日解職待元洪於都門之下共籌國是微特變形易貌之總司令不能存留即欲畫分軍區擴充疆域變形易貌之巡閲使尤當杜絶國會及地方團體如必欲敦促元洪亦請先以誠懇之心爲民請命勸告各督先令實行果能各省一致迅行結束通告國人元洪當不避艱險不計期間從督軍之後慨然入都且願請國會諸公繩以從前解散之罪以爲異日違法者戒苟利於國犧牲不辭非然者亡國之禍即在目前奴隸牛馬萬刼不復元洪雖求爲平民且不可得總統云乎哉方將老死於津海之濱不忍與世人相見白河明月實式憑之廢不能徧圖不能盡靦然出山神所弗福救國者衆人之責非一人之力也元洪頽然一翁何所希戀但願早見統一死無所恨若衆必欲留國家障礙之官而以坐視不救之罪責退職五年之前總統不其惑歟諸公公忠謀國當鑒此心如其以實權爲難舍以虚號爲可娛則解釋法律正復多端亦各行其志而已痛哭陳詞伏希矜納黎元洪叩魚 
[各省推戴黎黄陂電]  
曹錕吳佩孚支電黎大總統鈞鑒祇讀江電莫名欽悚鈞座愛國肫誠海内共喻猶執高誼益見淵懷惟是全國人民渴望統一敦請復職悉出眞誠非一人之私言實天下之公論伏望鈞座念救國之大義舍撝謙之小節當此法統初復之際國家存亡安危繫於鈞座之出處職責所在義無可辭宏濟艱難在於今日錕等分屬軍人以效忠國家爲天職謹申愚忱伏希鑒察曹錕吳佩孚叩支印蕭耀南劉承恩豪電萬萬急黎大總統鈞鑒江電祗悉盛德謙光欽佩曷極國是顚連幾經波折剝極而復以望今日大勢所歸羣情所嚮均惟鈞座是仰鈞座撥亂反正功在生民悲天憫人願存飢溺當此興亡絶續國主虚權詎忍遲回重違民意致大局更陷陸沉伏願推仁民愛物之心卽日命駕返轡首都與天下更始幸勿再事遜讓不勝區區除派專員恭叩崇階代申忱悃外謹電陳詞伏維垂鑒蕭耀南劉承恩叩豪印許世英豪電英租界黎大總統鈞鑒昨奉徐大總統通電宜言辭職薄海人士羣望鈞座俯從民意蒞京就職以謀統一面圖革新許世英謹叩豪印濟南各團體支電黎大總統鈞鑒自公韜隠法失其序民無所宗擾攘紛爭迄尠寗日今幸人心厭亂期望統一萬口同聲解决糾紛僉謂非公復位别無良策徐大總統屈己息爭昨已宜告下野中樞亟宜有託大位不可虚懸法律賦予在公一身南河陽城無所遜　伏乞俯從衆意命駕還京以奠邦基而慰民望臨電迫切無任禱企山東教育會濟南總商會省農會濟南商埠商會銀行公會叩支東三省省議會支電黎宋卿先生鈞鑒南北分裂五載於茲政局糾紛國幾不國今幸東海下野統一可期正宜依法成立中途解散理宜恢復我公旣因國會而去職自應隨國會而復任羣情擁戴義無可辭我三省省議會聨合會謹代表三千萬人民企祝我公卽日復職俾統一實現永奠邦基國家前途實利賴之臨電神馳佇候明教東三省省議會聨合會叩支北方海軍界江電黎大總統鈞鑒曩者解散舊國會本屬不得已之舉我公素志淡泊推位讓賢亮德高風早爲中外所欽仰茲徐大總統已於東日下野應恭請我公卽日旋京復職以維危局而順輿情無任跂禱海軍上將薩鎭冰•海軍總司令蔣拯•第二艦隊司令杜錫珪•練習艦隊司令楊慶保•第一艦隊司令林建章同叩江印 
[吳佩孚促黎復職之三豪電]  
吳佩孚因黎氏遲遲其行特於豪日急發三電與熊炳琦李倬章專促黎復位原文如下（一）天津張敬輿將軍熊潤丞參謀長李參謀長倬章均鑒頃接重慶劉甫澄總司令江電楊子惠軍長冬東兩電均敦促恢復總統一致進行金曉峰兄江日自長沙來電亦云湘趙及各將領皆表示誠意深願贊助早定國本希兄等迅禀首　並宣示同人爲盼佩孚豪（二）天津熊參長潤丞李參謀長倬章均鑒總統紳聖資格非可任意誣蔑六年解散之令本由張勳威迫元首以首都治安之故不得已而從權當爲國人所共諒縱令出自元首本意亦豪無損及神聖資格大局至此議會諸公應從遠大　想何得苛求往跡弟等迅請元首尅日還都凡事兄負完全責任兄佩孚豪（三）天津熊潤丞參謀長李倬章參謀長並轉張敬輿弟同鑒敬輿江電悉國會已有翊戴表示敦請省分已占多數餘亦陸續而至東三省尚爲鬍逆所厄碍難表現川湘滇黔等省先後來電贊同至廣東政府非元首還都中樞確定斷難撤消現惟有敦請元首本法定職權還京負政治上一切責任以答國民喁喁之望兄只知効力國家翊戴元首死生以之他槪不計弟等奉職總須負責代伸誠意不宜令利慾薰心之徒假公濟私多所摇惑事理昭著何待電詢希卽敦請總統尅還京勿稽延時日爲盼兄佩孚豪 
[魯案細則將開始協議]  
中日山東條約業於本月二日正式交換即日發生效力關於詳細節目雙方各派委員協商中國方面决定以王正廷爲委員長並派行政鐵路委員各三人就由東士紳外交交通部員及華會團員分别派充鐵路部委員三人爲勞之常•（山東士紳鐵路專門）陸夢熊•（交通部參事）顔德慶•（出席華會之交通委員）行政部委員三人何宗蓮•（山東紳界領袖）康在章•（外交部參事）徐東藩•（出席華會團員）此外另設專門委員由青島商會及税務處鹽務署農商部各機關就工商各專門人才派充税務處並派原任青島海關洋員出席説明聞已定於本月十五日開始商議東方通訊社八日東京電云山東交涉委員已决定秋山青島民政長官•外務省之出淵參事官•木村書記官•白諸人委員長爲小幡公使諸委員已定於十五日由東京啓程赴中國北京又吉田參事官等北京公使館員之一部各兼重要之事務木村書記官則將當事務總長之任 
 
 

Page 8

 
 
自由談 
遊記 
[普陀游記] [  范烟橋]  
　　至石刻之肆購石器數具據云石出自處州粗者一元可易七八十斤佳者爲瑪瑙凍玫瑰凍等等於五色之石中包含晶瑩之白石光澤有類夫玉匠人因其地位支配花木人物亭榭其樹悉稱且不具稿眞妙手也佛像鼎彝用巨石爲多文具則皆細石至昂者須四五十金易一具至廉則百文可以購一水盂筆架矣其虚價大致爲八折亦不一例惟對客謙和雖論價不合無慢客也　　山中俱素食定海縣署有公告聲明入山者必須從俗爲巡士所見或且干涉惟游人而非香客則可以出罐缸大嚼故不耐素食者不可不預備挾帶也　　全山雖商人工人例不許住眷屬故由中除進香之信女外不見一婦人惟九月以後香汛已過游客漸稀若董乃輪流歸其故鄉樂家庭之樂矣　　山中有學校曰（化雨）有（警察所）有（醫院）有（救濟社）儼然一新佛國也　　返寺卽夜膳素肴六色以筍爲多新鮮可口豌豆初摘香嫩亦饒勝味院中在禮懺施食幸相隔遠不相擾耳　　十九日八時吃粥後喚山兜至乘之出寺過諸寺上（茶山）山左兀立上附塊石有如靈龜初疑爲二龜聽法石遍相其一不可得展風景畫圖證之知非是斯也無名不得見重一笑從此而上石級修平數百十以鐵欄護之故婦女之進香者亦能徒步登陟雖西湖不能及也路側山石玲瓏方弗天平一線天以上題字甚多皆作釋氏語時有似雲似霧之水氣瀰漫山間頓失來時光景俯視則白茫茫一片幾疑脚下數十步即爲巨没失所謂雲海歟鶴望師謂廬山之雲亦有是妙有時且騰騰起脚底相隔數尺不能辨顔色則此間不及 
 
[尚在鏡中　銓统一裁兵復國會] ·定憲法·整理債務·財政公開· 
劇談 
[梅訊（十）] [  珍重閣]  
　　王城似海中或有謂畹華在滬評劇者少而記注者多云云有爲解之者曰劇評爲藝術上之表示記注爲人格上之表示畹華人格學問并臻勝境而一時冠蓋交游不可以無記亦如李方叔之師友談錄湯雲孫之輯東坡志林一時名士大夫風會之盛將使百世之下想見其爲人也　　前日記載鄧華石望氣中有舛處蓋紫氣亦致福之一而誤書青紫爲一行昨承張孝若指示特更正之　　天漸炎夏逞歌喉者於演後不敢凉飲懼損嗓音若日間非演劇時閒則仍可佐以水果彼以一技自名者最珍重其技之所寄故前日有人貽贈謂未舞先憐鎖骨當歌最惜珠喉也　　薛秉初劉訥庵　浣孫日前於筵閒值畹華懇求便面率承俞允　　畹華日昨手中用摺箑乃得於廠肆者一面繪山水頗工細一而繪無量壽佛惜忘其錄欵姓氏矣　　畫安趙安之日昨已至滬行裝甫卸即弄丹青分别繪事以備貽贈鳳畹妙玉也　　張嗇老七秩大慶畹妙均將作繪事以上壽奉卿則書對聨南通别業中生輝不少　　覇王别姬一劇爲畹樓生平得意之作畹華嘗見語謂生平新劇素心以此爲最方來海上即分次排練配角亦漸純習今園主已露布斯劇開演有期足以慰海上人士之飢渴矣其劇本明日當索之畹華爲先揭載也　　玉芙見語謂大詞宗朱古微前日演黛玉葬花時已買座想低徊諷詠必有新詞也　　軍署陸達權君每日買座前屢次題名均忘記錄茲爲補登前晚楊晤山胡蘭生劉訥庵趙浣孫均造平安里投謁即就畹華室中茗談同赴劇場　　林鐵尊詞共二十二首茲率錄之　　烏衣巷舊人立斜陽瘦愁緒萬千縈别後消涙自憐紅袖舞衣疊損年年珠喉重度花前又見柳綿飛盡珊瑚何處遺鞭　　爲春憔悴春去春知未寫怨箋愁都娬媚况是簪花小字動人憐處清憨人前特地矜嚴桃李微嫌粗俗許它位置香南　　香南雅集風景成今昔仗有過江名士筆寫出眞香生色如卿我見猶憐羅浮縞袂仙仙直恁被人看殺鏡中驀換朱顔　　新妝點額粉黛無顔色雪遜精神氷鍊魄隔斷軟紅千尺三生慧業同參華曼繁果誰諳從此隴頭驛使一枝休寄江南　　比者林鐵尊方建甌社文酒從容翹企海濱江南五月必有新詞惠寄足使畹華解顔也 
小説 
[社會小説人間地獄（一二○）] [  娑婆生]  
　　第十八回宵深看竹狎客輸金歲莫與裘鴇兒寡義於是程二少爺也吩咐小大姐先拿飯給賈大人吃賈大人心中有事怱怱的吃完了飯遂謝過主人與鄒芝誥等人略一招呼趕忙的僱了事子向徐和卿家來路上還嫌車夫拉得不快恐怕趕不上徐和卿連連對車夫説你快點跑到了我多加你一角錢酒錢車夫聞言没命狂奔到了徐和卿家時候還早徐和卿剛陪著他姨太太吃完了晚飯賈大人在客廳中又候了一刻徐和卿笑嘻嘻的走下來見了賈大人忙從身邊掏出一封電報給賈大人看只見上面譯好了寥寥幾句話是請轉致賈君卽來有事借重圖皓賈大人看了一遍又細讀了一遍仍舊還給徐和卿徐和卿道照這電報上看來你到南京去一定可以如願以償或許事體已經發表了也難説賈大人道這全是仗著大力纔有這個結果感激之至徐和卿道我們自已人何必還説客氣話但是他電報上盼你去甚殷似乎你也不能久耽擱恐怕遲了錯過機會賈大人道那是自然我想明天早車或則午車去儘明天到南京後天一早就可以和胡禮圖見面了什麽局面那時一定可以知道了徐和卿道好極了可是我有一句秘密話對你説你不妨先打聽打聽那一處税局好那一處不好須要預先胸有成竹萬一胡禮圖弄一個難辦的壞局子給你間接來搪塞我你簡直可以不必就當面可以辭他不幹賈大人道我拘執不幹那不是呌你難爲情了嗎徐和卿微微的笑道近來胡禮圖託我在上海經手做的那筆大借欵裏面的回扣我替胡禮圖預留地步不少他有説不田感激我的地方你若不幹壞局子他一定要另行設法來補報的所以你這一次實在是一個絶好的機會呢賈大人連連拱手道感激感激説罷徐和卿先站起來道我十一點鐘還要上車候你南京回來再細談罷賈大人也不多談便欣然的出來回到客棧收拾行李布置文具預定第二天赴南京去謁見財政廳長准備走馬上任自有一番忙碌且按下慢表再説鄒芝誥自從與憐影混熟了幾乎天天必到總算是牯嶺路蘭阿奶那裏的常駐委員什麽衣服等件全交給憐影替他收藏鄒芝誥在别家堂子裏吃花酒應酬的時候偶然碰着天冷了鄒芝誥便翻轉局票一揮而就歪歪斜斜的寫幾句呌人送到憐影那裏去取一件皮袍子來換上在鄒芝誥以爲這種辦法是閙闊顯得他和憐影有密切關係光陰易過已是十二月二十邊鄒芝誥因爲結束年賬有兩三天没到憐影那裏去住宿二十七午車要回杭州去一早呌人到牯嶺路去取那件狐狄袍子等着要穿誰知取袍子的人空手回來説憐影小姐出去燒香去了没在那裏老鴇蘭阿奶説袍子没有只有一張票子在那裏請鄒大少自已去取芝誥聽罷勃然大怒正是　　狎客床頭金未盡如何倫典　霜裘不知鄒芝誥大怒以後如何發落那袍子究竟有無下落且聽下回分解 
[餘瀋] [  錢樹玉]  
　　謳歌固可以怡情悦性也然不善此者雜音亂發高唱入雲猶自以爲陽春白雪殊不知匪特不足取反足擾人聽聞耳　　南北分裂國人之期望和平解决若大旱之望雲霓今之倡統一議者誠一曲妙歌也吾人固宜洗耳聽之乃當局者嘵嘵終日猶南腔北調糅雜不分吾實厭聞之矣 
 
 

Page 9

 
 
   
 
 

Page 10

 
 
中華民國十一年六月九日星期五（申報第三張）舊曆壬戌五月初十四日（十）國内要聞二 
[盧永祥致周自齊電]  
　　盧永祥沈金鑑昨致周自齊陽電云北京國務院周總理鑒徐大總統稱病出京令國務院攝行職務執事承命之後又挈同閣員通電舉此職權奉還國會暫以國民資格維持一切聽候接收不勝驚詫徐大總統在職數年内頒政令外協國交負責至重今一旦倉猝解億兆付托之責任雖因故去職在法律上原無限制然代理攝行載在國憲非可任意變通據聞此次退職因有人以黄陂復位爲請一國元首更迭此何等事乃欲以久經滿任之人强令承乏如帝制時代擁立廢君故事誠屬共和國家所創見永祥等已於江日通電據法詞闢諒已達覽至此次國務院於奉令攝行時竟不謀諸國民率爾承受將謂準大總統選舉法第五條攝行之規定何以公然通電以職權還諸自稱舊國會之少數議員將謂自解於總統非法内閣聨帶無效顧何以本月三日公然發布院令明言奉令攝行是明知爲國法所不許姑以此欺詐天下之耳目迨若輩三揖三讓之後其又將居之不疑殊不知數年來之爭議即在新舊法統今執事對舊議員言尊重法統即不啻自認新法系統下之内閣爲非法非惟等於兒戲抑且等於病狂國家名器私授自　縱不畏國人指摘如神明内疚何假令當日東海甫　頒令退職時執事以違法受代不敢負責爲詞諫阻元首或不至如今日之皇皇無主今大錯鑄成百棼立起執　詎能辭其咎乎促東海退辭者固以尊重法統爲言執事忽受忽讓果依據何法乎黄陂羣喙喧嚷之中當屹然不動正見其守法之誠試問今之内閣果以何等自居東海以非法去職則内閣已失約法上之國務院資格今日之攝行即是以非法代非法而執事反大言炎炎尊重法統毋乃自欺乎永祥等職在疆圻分屬國民似此越法行動實於國家的人格有玷國家之辱亦國民之羞也如何湔此羞辱想執事必有以自處矣爰附諍友之義敢陳質疑之詞狂夫之言聖人不棄惟執事實圖利之盧永祥沈金鑑陽 
[北京高師學生歡迎顧維鈞]  
　　五日午後三時北京高師學生自治會在該校風雨操塲歡迎顧維鈞王寵惠兩代表京中男女各校學生前往與會者約有五千餘人三時餘高師校長李建勛伴顧蒞塲（王寵惠因有喉疾未到）與會者當爲最熱烈的歡迎之表示旋由主席羅君報告開會大唱國歌次由湯茂如致歡迎詞略謂今日歡迎顧公使以其爲爭權奪利之大家爭權奪利之人何必歡迎以顧公使所爭之權爲我國民已失之權所奪之利爲我國民丢之利顧公使有勇氣富責任心爲我們青年的好模範故大家竭誠歡迎云云次顧氏登臺講演其演説辭大致如下（我今日得與諸位聚首一堂非常歡迎第一因爲我久在外洋常想回來看看祖國的狀况我與諸位同爲青年今次回國得與這許多青年同志相談能不快樂第二我雖讀書不下二十載但自覺現在仍是學生仍想常常研究國内狀况所以今以學生資格與諸位同學相聚更覺快樂我今天所講的題目是（華府會議外人對中國之感想）華府會議情形代表團中列位回來的已講過報紙已有許多記載無取重述所以我今日不是講會議之經過是講會議前後外人對中國人之態度與心理在會議才開始的時候外國人對中國有一個致中國死命的打算先宣傳説中國人無自治的能力無自治的資格内亂頻仍應當歸國際共管此種宣傳日日宣騰於歐美兩洲之報紙鼓吹者多爲有力之人其來勢亦復洶洶可怕外國人對我國所持之意見分爲二派一派是中國人的朋友説中國以數千年的專制一旦變爲共和其不能立即平治乃當然的狀態應假之以時日使具國民慢慢的自己解决一切問題外國人不必過問一派爲野心家説中國變爲共和已十載於茲天天内亂人民之無共和自治之能力可以槪見中國人自己不能解决自己問題乃鼓吹應歸國際管理大家替之來解决這一派人背後有許多人贊助花許多金錢去宣傳運動其用心無非欲使中國在華會失敗吾人代表全國同胞丁此四面楚歌之局驚心動魄乃迸全力去抵抗到處演説宣傳或在報紙上發表説中國人如何能夠自治外國人提議之國際共管辦法如何謬妄並且説此種妄誕的提議不但决不能見之實行即消息傳到中國亦恐國民震怒予華會以莫大的打擊使之全盤失敗賴吾人之努力與國民之爲後盾此種謬妄的提議幸未成功但吾人所當常呼爲某國某國者乃大施其鬼蜮以經濟的原因爲理由要求中國源源接濟原料開發中國的寳藏此種提議更令吾人震驚因爲今日世界經濟的戰爭此政治的戰爭邏要利害十倍代表團同人又用盡種種方法向各國開誠疏通述説我們國民合理的要求與成功的希望使各國覺悟我瘊因取兩個根本辦法（未完） 
[皖政潮之近訊驅逐王源瀚問題]  
　　許世英因剏辦六角出口米照捐致引起各界之反對即素與許氏親善者亦變更其從前維護之宗旨文電攻擊幾如雪片飛來許氏深悔操之太急一面批答蕪湖總商會之請求准暫行緩辦一面當即擬電辭職此六月二日事也是日正值北京發生政潮東海退位突接中央急電政權交國務院攝行疆吏辭職關係重要此時斷乎不暇顧及是以辭職之電擱置未發惟三届省議員對許懷恨甚深先開許氏辭職莫不彈冠相慶復聞辭電停發則又欲藉米照捐事驅逐許氏但米照捐亦已取消無從發端乃變計先以驅逐政務廳長王源瀚爲入手第一步謂張許締結密約皆王氏一手造成并以剏辦米捐爲財廳交換條件由凌某等發起糾集百餘人昨日假東門内省農會爲開會地點詞意激昻結果推代表赴省署實行驅逐王源瀚限三日内出署説者謂若爲米捐條件何以不驅代理財廳之朱清華而歸罪於王源瀚一人其故蓋因王係舊國會議員日内即須赴京彼等用意將借此目爲嚇走以壯其虚聲也許氏偵悉前情以彼輩聚衆脅迫長官去職當傳警廳長王善荃到署詢問關會者究係何人王答未據東署長報告許氏大怒謂署長爲誰王　徐炎許氏卽云速將徐炎撤差王請回廳查復許氏不允命王立即下令撤差并由王廳長遴選會任南署長姚崇一接充復飭以後有類此集會務須隨時制止以免擾害治安今日省署又復如前次防止議員入署之辦法東西轅門特派保安隊數人把守不許閒人攔入惟此一會驅許驅王旣皆未成事實而巿上又發現一派之傳單聲數凌鐵菴何文樓等罪狀號稱一千五百人亦不過爲一種反對之虚聲耳王源瀚赴京參與集會行期已在不遠其政務廳長一席逐鹿者自不乏人舒鴻貽原任印花税處長謀得新新國會之當選倒塡辭職日期以抵制告訴當選之不合法者孰知新新國會現已永無召集望空費三四萬元之代價而已故亟思攫一位置以償損失適有王源瀚去職之機會乃大施運動聞已得許世英許可將以王善荃任政　廳長遞遺警務處長兼省會警察廳長畀諸舒鴻貽按舒與許世英曩日同官京師兼之同鄉交情甚厚且以舒前清　任直隸巡警道有警政經驗故政界中咸認此種消息爲可靠今日省署又復傳説謂許世英已將前所擬計畫略有變更政務廳長以安慶道尹李大防調任道尹遺缺畀王善荃警處長仍委舒鴻貽據一般人揣測謂王善荃亦爲許氏親信人特由福建調皖自當委以要缺藉資臂助究竟此兩説孰是則尚未可知也 
[高士儐變軍將平]  
東方通訊社七日奉天電云高士儐所率之叛軍五日據小綏芬附近之天險試最後之决戰然爲張宗昌軍所窮追即向馬橋河方面逃潰又一部隊則於五日自正午左右始陸續退至古拉尼那耶至同日午後其數已達五百彼等由傍晚始以中國街爲中心開始掠奪自午後九時左右始該處遂罹火災至夜半求息一方面之張軍約四百名亦以裝甲列車於是晚十一時半運至僕古拉尼那耶至後雖　向高士儐之殘軍開始攻擊然旋卽停止占領該處東方高地高之殘軍亦同時四散依此次兵變故由僕古拉尼那耶陸續向哥各狄誇避難者甚多幸漸有平穏之望又久已不通之哈爾濱至海參崴之交通亦因此恢復自六日左右始列車運行一如平日高士儐於此時亦以避難列車載叛軍將校家屬及其他之人一同於五日由僕古拉尼那耶避難於哥洛狄誇以此叛軍已有鎭定之形勢矣 
[江西停戰中之所聞]  
　　粤孫攻贛完全出李烈鈞之計畫贛督陳光遠初與陳烔明有結合意必有以牽制攻贛軍之後故對邊防一無設備前敵乞援陳輒一轉京保亦無誠意之接洽蓋恐援贛者之奪其地盤而又不設兵站不發軍餉將士凶有他發財我打仗之怨言及粤軍三面進攻陳部給養旣無後援亦虚因之不數日間要隘盡失贛州亦幾不保粤軍之所以長驅直入易如反掌者更利用土匪（赣南民風强悍人習械鬥爬山越嶺尤其長技三點會匪遍地皆是）爲前導殺機旣啓糜爛罔顧土匪潰兵爭相焚搶贛南人民慘苦萬分今停戰已一星期適有東海宣方退位之電發表人民咸希望贛之戰禍就此收塲故對此異常歡忭至陳光遠地盤問題尤爲贛人盼望解决之要點陳在任六年掊克聚歛悉飽私囊羣衆反對已久詎能再留當贛南危急時陳盡將珍貴輜重運之津滬預備作富家翁頗有知幾而退之意京寗同鄉紛拒援贛窺共主旨亦爲不慊於陳蔡之援贛或卽改作主人亦未可知也 
[孫中山對解决時局之宣言]  
　　東方通信社七日廣東電云廣東政府外交部以孫文之名發表對外宣言大意謂徐世昌之退位已除去國家統一上無數障碍一九一八年徐氏就非法總統任乃關聨於前一年称元洪之非法解散國會徐氏在職職中政務廢弛財政窮乏國威失墜其咎半在列國列國承認此非法總統卽所以干涉内政列國已將其所監督之國家收入付與徐世昌或供給外債以助長四年間國内之混亂今者我等已立於根本上改造中國之歧路此等事業當依中國自身解决之因不待言望列國基於過去之經騐不再干涉内政卽對於此次北京擁戴黎元洪運動亦勿再演如前次承認徐世昌之過失又云六日孫文關於中國現在之政局發表長文之宣言先陳述年來北方官僚軍閥之非政及五年間之奮鬭我等已着着得占勝利次述救濟時局方法（一）不能不治民國六年破壞憲法者之罪（二）爲將來國會及法律擁護起見當以廢止軍國主義爲先决問題軍隊當縮減至僅得保國民之安全及行使政權不生障碍之最低限度以被裁之兵組織勞動團與以正當之工資及合理之待遇便從事於鐵路道路開墾等生産之事業又各軍指揮官不問其爲年來爲護法而盡瘁者與與之反抗者當一律裁撤此二條件則將來之國利民福必可增進須知此非困難問題亦非新主張爲改造中國所必須之道也云云 
[粤政府對葡抗議]  
澳門葡兵慘殺華工一案廣東政府自接前山各團體電告後以葡入如此虐待吾國僑民旣傷人道復背公理實大傷兩國睦誼當於三十號早十時由交涉主任陸敬科親住沙面向葡國領事提出嚴重抗議惟葡國正領事適因會議修改税國事赴滬未返其職務由剛領事代理該副領事藉口未接正式電告當時尚無何種切實答復惟當道對於此案經已認定嚴重交涉卽於三十號由交涉公署特派專員一人繞道香港赴澳（因工人總罷工後已無省澳輪船開行）切實查明當日肇事情形俾便交涉茲將粤政府對葡警告錄後大中華民國外交部特派廣東交涉員李爲照會事據報本月二十八晚九時澳門葡兵侮辱華婦被旁觀華人勸阻該葡兵逞兇毆人爲葡兵警逮捕華人數名回警局嗣中華人赴該局請願釋放葡兵警妄行開槍當場擊斃請願華人數名傷者十餘名翌日全澳華僑均動公憤同赴該局請求懲辦逞兇兵警并釋放無辜又爲海上葡艦水兵登岸開槍射擊復當塲斃華人十餘名重傷百數十人并將屍首投入海中等情前來本交涉員查葡兵悔辱華婦已屬不合葡警復妄將從旁勸阻華人逮捕及將請願華人前後兩日用槍轟擊以致斃傷百餘人似此違法逞兇虐待僑民旣傷人道復背公理本交涉員合亟提出嚴重抗議相應照會貴總領事官煩即轉致澳門總督所有此次事件之經過及此後發生之結果均應負完全責任本政府除因必要便宜處置外先此警告即希查照爲荷須致照會者右照會大西洋國駐廣州總領事官曰 
[杭律師公會之時局主張電]  
各報館轉全國各團體公鑒自曹仲珊諸君效電發表各省軍人競言服從民意尊重法統較之數年前公然肆其武力摧殘民意機關者已有覺悟其中或雖有未盡澈底之處我輩正宜因勢利導不必過爲刻論尤不可聽其所爲如效電雖以恢复六年國會制憲與第三届國會制憲及國民制憲並舉而旬日趨勢已偏重恢復六年國會一端然六年國會議員多有已改就行政職務或省議會議員曁所謂第二届第三届國會議員者此時是否認其復職國會本可自由集會是否廣州集會可以抺殺京津集會乃爲有效恢復之後此兩問題如何解决不能解决到彼時又將如何救濟國會制憲窒礙甚多久爲有識者所共見不趁此謀根本革新而反以復舊相號召竊恐十年以來之紛擾又將循環再見爲今之計自以國民制憲聨省自治爲根本辦法同人等以應照民國九年全浙教育會聨合會通電所主張由各省省議會及各省區農工商學法軍各界（軍人不干與政治全國虚僞之言俄蘇維埃卽有軍人加入此仿其例）就其團體内各舉代表一人擇適中地點開一各省區代表會議限一個月制定憲法會議組織法成立憲法會議限三個月制定憲法再依憲法選舉國會議員及行政機關人員如逾限均解散另選所有各省區各界代表及憲法會議議員實需川費及出席日費均由原選舉團體擔任至北京政寗久已政令不出都門東海出走無關輕重在憲法未制定前儘可暫組行政委員會以維持秩序各省則由當局辦公無論何黨何派均各竭其能力勵行裁兵及扶植自治將來選舉行政機關人員時國民自當視其成績加以推選若仍思擁兵自衛或利用金錢政略徒苦吾民於彼個人斷無利益項城前轍具在稍有常識者當能辦之國會議員諸公不乏賢傑將來各省區代表會議憲法會議國民正多借重之處此時尤不可爲人利用爲根本改革之障礙本會旬日以來失經評議確認上述主張爲今日救國不二方法所望我全國各團體迅起爲一致之主張彼南北當局及國會議員自不能違背我眞正之民意也杭縣律師公會歌十一年六月五日 
[蘇議會紀事第二次大會情形]  
蘇議會久未能開成大會昨日徐果人特向城南各庽敦請今日（七日）午後三時三十分議員果簽到八十四人已足法數摇鈴入議場徐果人主席吳廷良請變更日程將其所提電請黎大總統依法復位以安人心而定國本並通電各省省議會一致主張緊急動議案提前討論雖有人贊成而表决少數據知其内幕者云係某部議員與本省當局不表同情之故後依程開議（一）省長交議閘北水電廠建設自來水新廠並自辦電機案與王綱等提議應將上海閘北水電廠南京電燈廠改歸商辦以重巿政而便商民緊急動議案一併討論結果付審查（二）省長交議補助松江私立景賢女子中學校經費案結果付審查（三）省長交議貨物税帶徴教育特捐以充義務教育經費案朱德恒屠宜厚張肇炘等反對甚力結果付審查喬國楨請變更討論吳鴻璧等提議教育廳長胡家祺溺職違法請咨請省長查辦緊急動議案表决少數周榖陳請變更討論馬顯宗等提議咨請省長查辦沭陽縣知事張景衡溺職營私貪贓枉法緊急動議案結果逕咨省長朱世瑾請變更討論張葆培提議查辦青浦縣知事蕭文彬浮報糧額侵蝕巨欵案结果逕咨省長屠宜厚請變更討論龐振乾等提議查辦江蘇菸酒公賣局總務科長郭祖慶舞弊營私案許銘範等提議查辦江蘇烟酒公賣局長李廷棟勾結僚屬營私納賄案朱德恒等提議查辦第六區公賣分局長張國健營私舞弊緊急動議案許銘範朱德恒等均主張逕咨省長張援謂本會對於查辦案總是逕咨此三案自不容異議但科長舞弊營私理應由局長負責許案旣查辦其局長當將郭科長列爲一項不能並將龐案照咨胡允恭謂科長非獨立官吏龐案應否决結果三案歸納爲一逕咨省長朱積祺請變更討論其所提裁撤蘇省各税所由各縣商會加成包認溢出税欵作爲地方義務教育經費藉裕税收剔除中飽緊急動議案並歷舉各税所長之發財情形朱翼雲主張改爲建議案季通朱紹文均主張詳加討論結果付審查黄端履請變更討論侯兆圭提議咨請省長取消江蘇减價騐契暫行章程緊急動議案盛元音等提議否認續行騐契請咨省長令縣撤銷緊急動議案朱紹文正欲發言侯兆圭便駡宋銘勳謂當一面逕咨省長一面通電六十縣張援謂本席亦贊成逕咨但旣逕咨省長當由省長執行如不執行再爲通電不遲宋銘勳謂可取消通電主張主席仍以通電付表决起立多數朱翼雲謂不明瞭乃反正表决起立少數胡允恭請檢點在場人數祇七十一人遂散 
[南京快信]  
齊督駐京代表田錦章昨反寗謁齊報告時局眞相並述黄陂意除提出裁兵廢督財政公開三條件外又以在津舊會祇二百餘人南方各省無歡迎表示故遲不復位寗垣各公團昨電津勸黄陂速復位以安人心旅寗贛商接贛州來電稱粤軍復於江日攻克贛州地方秩序尚安陳光遠又募新兵千人昨由浦轉輪運贛財廳派往各縣息借冬漕委員近日均已返省消差聞所借確有把握者不到五十萬元揚州十二圩船户因勞工風潮毆傷多人商店閉巿齊督昨飛電駐揚旅長黄振魁速派兵到圩彈壓省署並電江都江知事迅連調解前充張敬湯副官之高文德（即占文）因販運烟土在寗被獲旋又發覺其接濟山東兗州鄆城縣匪搶械經魯田督懸賞購緝並供勾匪圖謀起事各種陰謀經軍事審判處長楊書林錄供呈奉齊督核准照懲治盜匪條例於昨晨驗明正身提赴刑塲執行槍决駐寗美國領事擬謁齊督約今日下午三時接見機工要求增加工資前日機釀巨禍現經江寗吳知事竭力向緞商調處允改錢爲洋風潮可望平息皖張文生夫人夏曆五月十五日治喪兩長昨均派代表赴蚌吊唁 
[杭州快信]  
省議會今日（八日）上午十時行本年度第二次臨時會開會式省長派錢塘張道尹代表致詞議員到四十七人杜棣華蔣方震等五人相繼演説惟蔣對於中央時局問題言頗沉痛謂吾輩當共濟艱難力持危局要以本會内部先求鎭靜爲主京師總商會通電謂現徐總統倦勤退位中國無人主持情勢萬分危險惟黎總統任仔肩始能有濟敝會已專電敦請求來東就總統職務請貴總會一致迅電敦促以奠中國國立北京師校參觀團二十四人昨由教員王立敬張安國等督率到杭北京國立女師校參觀團十四人亦於今日早車蒞浙甲種農校校長周清　職未准學生部分昨又在筧橋鎭楊風廟開會務達驅周目的並擬入城游行請願省城自集成經絨公司連絡紡業不做各綢莊包經惹起絶大風潮機織業一致反對誓不用該公司經絨俾免壟斷現蘇商吳錫圭等乘機奮起特集巨股在林司後創設龍昌祥經絨號專銷蘇貨應各機織户取求高審廳昨日委梁焴充杭地審廳推事林叢充鄞地審廳推事地方通信 
[蘇州]  
各公團贖路會議蘇州農商學各界於昨（七日）日下午四時假青年會禮堂開籌欵贖路會共到二十二團體公推劉北禾爲主席報告開會宗旨後首由張仲仁演説略謂此次贖回膠路關於國家命脈苟能達到目的足以爭回吾國民之人格推想此三千萬之鉅欵只須各人節省浪費便克有濟次由文乃史演説略謂華會告終關於中國最切要之問題爲儲金贖路據密勒報評論美國希望中國乘此時機收回膠路增進國際地位云云演説畢遂由各團體開始討論議决推定商教農會學生聨合會教職員聨合會青年會巿公所等七團體爲臨時幹　部每團體派一人組織幹事會並定於下星期一下午四時半開幹事會議决各項事件繼又推定姚鐵心爲書記彭敏伯爲執行部長及至散會已六時半矣茲將各學校已認定之贖路儲欵數目如下東吳大學一萬元桃塢中學四千元景海女學三千元女子職業學校二千元省立一師一千四百元二中一千元慧靈女學五百元博文中學五百元其餘各學校亦在竭力進行中云水利測量員出發太湖水利局王督辦上届親自查勘各縣水道以運河淤塞之處頗多對於太湖宣洩殊有妨碍昨特派定陳永年王喜生等爲測量員自吳江縣之平望起經遏無錫常州宜興至鎭江爲止分段測量俾將閉塞之處從事疏濬該測量員等已於昨日分乘測船前往測量矣編造貧户册籍蘇警廳李明遠廳長前日接准各區平糶董事公函以平糶在即擬請通令東南西北閶五區警察署長巡官派遣長警會同各區平糶所司事先行編查平糶户口發給領米小票以便統計而資散發警廳准函後已令行所屬各區署遵照因是各區平糶所業於昨日（七日）起派遣司事數人携帶糶米小票會同各該警所是警手持户口册籍實行挨户編查云警察檢查印花現届夏曆五月例行檢查印花之期閶區警察署長袁孝谷昨特派長警出發會同金閶四隅山塘皆盤等各巿民公社職員分赴境内各商舖挨户察閲賬簿是否貼有印花城内各區署亦已於前昨南日派遣長警會同巿民公社實行檢查矣三女孩同時失蹤葑門内石匠巷脂橋堍沈姓家四歲幼女昨日（七日）下午四時忽然失蹤同日同時沈姓左鄰荳芽作内之五齡女孩曁沈姓附近徐姓之四歲小女亦皆失蹤經該女孩父母察覺後分頭派人在城内外觀前街閶門馬路等各熱　處所及輪埠車站四處招尋均無蹤影當即開明三女孩年齡容貌衣飾分别報請該管警署曁偵緝隊派遣探警代爲訪尋並已呈請警廳通令所屬各區警察署長巡官等轉諭值班崗警一體訪緝矣 
[松江]  
鄉校展覽會成績小崑山全鄉國民學校八所於舊 
 
 

Page 11

 
 
中華民國十一年六月九日星期五曆端午節假第一校開成績展覽會由縣視學倪伯英勸學員秦自芳學務委員陳自雄等分任評判現倪等已將成績分數結算終了於七號仍在第一校揭曉聞倪等評判主旨在考查各校師生之勤惰將各校訓練管理之發現於表簿者作爲學校成績再與學生成績分相合併即爲各校總成績茲將各校次第及總積分錄下（一）第七校九○分（二）第一校八九分（三）第八校七三分（四）第四校六○分（五）第五校五七分（六）第三校五一分（七）第六校四八分（八）第二校一九分　　鄉校因痧疹停課理鄉第三國民學校約有學生五十餘人因發痧疹者互相傳染竟多至四十餘人校長陳念慈不得已通告學生家屬暫時宣告停課以免蔓延　　盜掘古墓之拘究縣屬盤龍塘十字廟南有明代南京兵部尚書謚莊簡張悦及太子少保南京兵部尚書謚莊懿張鎣等古墓係於宏治十六年賜葬於此邇因張氏子孫式微無人祭掃該處鄉人宋蘭泉因此覬觎墓地遂先將該地完賦户名賄通册書改立宋姓完納而墳餘基地亦即挖掘成田占爲己有尚有墓前翁仲石贔屭及各種石獸華表等亦先後賣去近更由蘭泉之子友生將墓上竪立之曹時中李東陽所撰兩處墓誌銘及賜葬御祭文等碑碣並附葬郭甎亦竟招由江北人計阿大一併拆賣以期毁滅形跡得遂其全部占有之慾望該處士紳周以房等不忍五百餘年名臣古墓一旦摧殘特請新橋警區派警將宋友生及拆傳之江北人一併拘解縣署訊明盜掘不諱判先收押俟補拘計阿大到案一併公訴科刑以保古蹟而儆不法　　糧櫃公欵被竊天馬山錢糧櫃於四日下午被竊公欵洋七百餘元業經張協徴員向該櫃經賬張菊生查問一過據該經賬目稱此項公欵於徴起後即鎖於賬房内保險箱中以備翌日解繳鑰匙亦藏於身畔是日夜飯時因有催徴吏之子何某等三人借櫃上飲酒伊與同櫃夥友湯蔣兩人則赴茶肆啜茗並不留人守望詎至回櫃查點則箱門已啓銀元已失飲酒諸人亦已散去惟箱旁遺有鉛絲一段似爲退鎖用者當找飲酒者詢問則均稱未悉其事但張湯兩人儲於同處私欵則未被竊去至保險箱之啓閉須配鑰匙斷非鉛絲所能退開此中疑竇殊費推敲故張協徴員已决定暫緩報縣俟其帶同張菊生等曁飲酒諸人同赴該櫃查軋後再定追賠辦法云 
[無錫]  
　　女子職業學校二週紀念會澄屬青暘女子職業學校五日舉行二週紀念會共到學校團體男女來賓千餘人上午十時開成績展覽會下午二時開紀念會其秩序如下（一）校長薛珊報告經過情形（二）奏軍樂（三）國歌（四）校歌（五）二週紀念歌（六）歡迎來賓歌（七）全體新徒手操（八）童子軍記憶競爭（九）變化舞（甲組）（十）童子軍包紥（十一）校長述謝詞（十二）餘興化裝游戲·雙簧·歡迎來賓趣劇第一幕家庭鑑第二幕長爪兒雙簧木蘭詩演畢前校長丁誦香演説及來賓謝心畬李志雲祝平陶少卿沈步昇李仲丹等演説畢即散會 
[常州]  
　　路局擴充馬路武進路工局擬將原有馬路大加擴充現已規定路線自小北門外恒豐麵粉廠起點與原有馬路接通經過小南門振生電燈廠常州紗廠及大南門外大綸紗廠迤東接至廣新紗廠沿塘直達戚墅堰鎭日來正積極進行籌備一切昨日並致函路線經過之鄉董佐及工廠經理請其擔任評議員藉便合力舉辦　　縣委檢查印花五月爲檢查印花之期前已由縣署通知商會商會轉知各商號六日下午縣署特委派朱大文爲檢查印花委員前往商會接洽商會卽派職員吳省方偕同朱委並隨警察數名赴城内外各商號實行檢查經西沄里大街千秋坊等處而至西直街灣弓街在新橋衖李聚泰紙燭號查出不貼印花帳簿多本當卽携出以備處罰　　設立儲金贖路機關富華銀行七日接上海總商會函知指定該行爲武進儲金贖路收欵處代收儲金轉滙上海總機關不取滙費並附有勸告人民儲金贖路之傳單及貯金之方法該行接函後擬即通告各界矣 
[鎭江]  
　　新絲暢銷漲價新絲自開秤以來因連日綢莊各機户爭收價已迭漲細絲每百兩在六十九元左右而滬蘇錫各地絲商又紛至鎭地放價搜羅裝車輸出者爲數頗鉅恐今後絲價仍有續漲之勢　　神拳惑人之宜禁鎭地近日忽有人傳授一種神拳其教法係先令一十四五歲之兒童焚香繼令在地下畫一圈書日月二字於内直立於其中彼則喃喃念咒念畢兒童即暈絶倒地嗣復跳起亂舞謂是神人授拳若能演至七七四十九日即可練習純熟刀槍不入並可轉授他人現城内外兒童被惑練習者頗多而尤以江邊小閘口一帶爲最盛似此煽惑人心負地方之責者亟宜認眞查禁也 
[揚州]  
　　縣商會開會紀江都縣商會於七日上午開會到周榖人錢瑞生王瑞裕胡顯伯及各業董事王錦文賈鼎銘吳淦泉曾萬里金樹滋金介眉朱明中等五十餘人即由會長朱竹軒報告振揚電燈公司開點夜燈後虧累甚鉅請加燃費並以自身係該公司董事因退席請周榖人代表謂該公司請求每盞每月增費三角各業董似嫌過鉅再三磋商結果仿照鎭江辦法每月十六枝光每盞一元三角六分應照原價再加一角六分此事遂告解决次報告前經各業攤認之全縣每年三千六百元印花税已經處令核准其證書不日由會給發各業收執以昭愼重嗣周榖人附議巿間銅元充斥每元兌一百七十五枚影響貧民匪淺現議一補救方法約分兩點（一）銅元减折（一）銅元作零找之用嗣議先組一銅元研究會本以上兩點研究進行並經與會諸人簽名贊成訂期再開成立會議乃振鈴宣告閉會　　四鄉春繭豐收四鄉本届春蠶以天時人事兩皆合宜故春繭出産良佳較諸往歲幾增倍蓰現蠶户已運新繭來城求售每斤（二十四兩）值大洋五角來源極形踴躍云　　撤銷振務機關左衛街鎭揚義振分會機關近以辦理工振手續完竣即日澈銷歸併上海蘇省義振會辦理已函達各處查照矣　　十二圩罷巿續紀十二圩罷巿情形已紀昨報茲又接十二圩訪函云十寺圩收税局現更名稽核所頃定新章調銷貧婦前領掃鹽符號另由該所收買以爲裁汰零鹽局之先導抬鹽夫役前由扛頭承領該所現擬裁去扛頭由該所自由僱用向章各船裝鹽必先期掛號按票與船之大小有一船裝一票者有兩船或三船共裝一票者由儀棧先日領籌然後受儎除大風雨阻隔不得間斷必須此票裝完方始再掣别票現該所不用舊章各岸裝鹽自由支配不論何岸何票挪東扯西今日裝幾包明後日再裝船户慮其延宕誤事羣衆表示不願突於六月五日卽陰曆五月初十日先由一般婦女千百成羣由西而東整隊游行勒　商店閉門旋即包圍該所並該所長周三農袍褂撕破不准自由出入圍至夜深方散次日仍將鹽院中東西三門緊閉一般婦女復於午刻沿街滋閙各商店仍未開門不知如何解决也 
[南京]  
　　汕頭旅寗學界對澳門案之憤激汕頭旅寧學友會爲澳門葡兵殘殺吾同胞達百數十人備極憤慨特於六日晚假座金陵神學召集職員開臨時緊急會議一致主張通電政府向葡人嚴重交涉其致廣州電文云（廣州伍省長鑒葡人蠻横殺我同胞請嚴重交涉汕頭旅寗學友會）聞該電卽於翌早拍發矣 
[徐州]  
　　匪刦鄉團槍枝銅山棠梨鄉鄉團團部四日晚八時許忽來匪徒五人擁至局内將所有槍械七支盡行搶去據聞當出事時該鄉團團長靖某因事赴城一般鄉兵遂卽外出只留一人管門致出此鉅案云 
[紹興]  
　　局員寃殺人民之請究餘姚西北蘭塘鄉省委王嘉曾帶兵設立清丈局人民早有戒心舊曆初夏月杪淫雨連綿春苗被淹沙民邀集各户擬撬開塘下引洞洩水除患適因該處地點插有清丈局測量標桿因奉有禁令不敢擅動該沙民卽推定代表七人至局向委聲請移動標桿洩水後仍歸原處詎七代表入局許久未見出來門外候信者深爲着急有二人欲閩入探聽消息被衛兵攔阻致起口角衛兵卽開鎗示威與局内衛兵裏應外合將七代表中立時在天井内槍斃三命有一人受傷負痛逃出門外又被衛兵槍刀剌死另受重傷數人如此慘無人道可謂已極除各界電請派員查辦外並旅甬旅滬舊紹屬七邑同鄉各推代表如徐乾麟魏清濤等業已晉省上訴請求伸雪并懲辦縱殺無辜之罪云雜評一 
[政治手腕（默）]  
　　今日談法律之兩方面各有理由而各不能澈底紛紛以爭無一確當解釋且又無最高機關以裁决之勢必愈談法律而愈糾紛此其情形之可危者也　　或曰舊會恢復東海去職本爲事實上政治之變動宜舍去一切法律空談而以政治之手腕解决之其言固未嘗不是然卽以事實論各方面旣各有用意則無論何種方法皆不易取得一致何人能負此解决之責任而用此教治上之手腕乎故愈以事實解决而愈糾紛此其情形又可預測者也　　吾以爲在此種特殊情形之下不在無適宜之方法而在各方面之各有心事各方面苟能覺悟者則無論以法律以事實皆可遷就解决如其不能則談法律固無用即舍法律而用他手段亦寗能有濟哉 
 
 

Page 12

 
 
   
 
 

Page 13

 
 
中華民國十一年六月九日星期五（申報第四張）舊曆壬戌五月初十四日（十三）本埠新聞 
[岑春煊對於時局之通電]  
　　駁盧何之談法天津黎大總統鈞鑒國會繼續開會籌備處王吳議長曁議員諸公北京各部院保定曹吳巡閲使各省督軍省長總司令都統護軍使海軍總司令各司令省議會各埠各報館均鑒迭讀盧督軍江電何護軍使歌電於舊會重集黄陂復職及東海任内之政令如何處置就此三者標陳異義質疑國人推其用心在愼求國是具見老成而綜其立言在研求法理不肯假借夫國論糾紛今逾十載當代權要率以愛憎爲是非視利害爲從違久矣而盧何兩公獨能據法侃談空谷跫音佩仰何極惟旣言國法斯貴確切條文具在不容曲解以某愚昧就法言法於二公論旨實多未安謹舉所見就正海内賢達第一舊會依法當然可以恢復也約法未嘗賦予解散　會之權能民六暴舉出自强藩脅迫中外皆知此而可認爲正後將何以立國議員當選雖歷十年而常會未滿兩届中經暴力障碍致任期中斷絶無時效消滅可言倘謂二年選出之議員不足代表今日民意則純就政治立論於法無根廣州集會純會集合護法同人戡　靖國而設政府方面並無正式之大總統及國務院等機關與之對抗執行則約法上所賦國會之職權無從依法行使議員任期知不能因此而扣除昔在廣州雖有除名推補一再變遷之事實今言恢復舊會旣以民六解散當時爲凖則種種糾紛一言可决悉反其舊自軌於正若依何使歌電祗令國會繼續制憲然憲法會議據國會組織法之規定係由參衆兩院組成之兩院若不恢復則憲法會何所依據而成立是國會問題已無所用其懷疑此其一第二黄陂復職與國會重集法理原屬一貫也今之懷異議者咸藉口河間代理本任任期已滿總統由國會選舉辭職則無明文當然應徴國會同意黄陂辭職旣未經國會許可事隔數年亦無合法國會另選繼任之人以承其乏則法定未滿之期間孰得而抺煞之查大總統選舉法第五條規定大總統缺位時由副總統繼任至本任大總統任滿之日止第二項又云大總統因故不能行使職權時以副總統代理之今黄陂健存自非缺位河間代理並非繼任繼任期間雖至任滿之日止而代理則無此種規定俟代理原因消滅之後自應奉還大政意義甚明且該條所謂缺位限於本身死亡則第二項因故云云亦當限於本身之事故發生與民法上所指行爲能力相當除大總統陷於心神喪失或身體失其自由外絶無所謂不能執行職權者故馮河開雖有代理事實而其原因由於六年張勳復辟黄陂身陷重圍失其自由所致迨復辟亂平則代理原因消滅河問當然不能繼續乃久假不歸竟以命令搆成參議院由參議院搆成新國會由新國會選舉徐束海千里臺釐愈趨愈遠以後遂完全陷於非法時代暴力擅權環境之障碍迭生致本任總統不能復職此與大總統選舉法第五條所指因故不能執行職權之情形截然不同是河間雖爲依法當選之副總統其在復辟亂平以前暫時代理尚爲國法所許但自亂平以後繼續代理聞屬違法矧竟以代理之名行繼續之實尤與立法之精神完全背馳若强指外力壓迫致本任不能復職即爲因故不能行使職權之解釋則凡任大總統者隨時可被人依法迫其離職寗非作法奬奸居其位者誰不自危天下安有此種背理亂紀之法律條文耶今非法暴力之障碍已除六年之國會及元首自應同時恢復由復辟平定之日起至河間交代之日止當按日補足其日數使天下後世咸曉然於法律之爲物不能絲毫假借而逞力亂法者終於勞而無功則國民此後所得守法之觀念更深切著明所關實大此其二第三東海任内之政令援照先例辦理對内對外絶無可慮也國會元首一經回復民六原狀則自六年六月以至回復之日爲止所施政令固屬非法然援照前例除與現行政體牴觸者外合法政府當予追認非經明令宣告廢止當然維持現狀在昔辛壬之交前清政令及丙辰以前之項城政令繼今仍繼續有效者甚多成案具在紛擾無虞獨至今日何嫌何疑而鰓鰓及此此其三要之國難待解途轍無多不爲嚴格守法卽當澈底改造守法之説簡而正改造之道歧而紛守法者返諸舊軌回頭即岸改造者放諸中流險狀環生茲幸恢復法統之議海内從同爲時局開一坦途卽爲將來垂一明訓立國大本寄於法律如日月經天江河行地不以蝕而晦其明不以決而易其流久屈而終仲歷變而彌彰想愛國如盧何二公當不以斯言爲河漢海内賢達幸加察焉岑春煊陽印 
[旅滬國會議員否認天津開會宣言]  
　　中華民國第一届國會於民國六年六月十二日爲黎元洪非法解散同年八月集開非常會議於廣州續開正式會議及憲法會議迄今國會仍在廣州旣未宣告閉會又未議决遷地乃吳景濓曁解職議員王家襄等陰圖破壞忽於天津擅設機關號稱籌備毁法亂紀莫此爲甚此應請國人注意者一議員爲組織國會之分子其資格得喪皆規定於法律非任意所能予奪查天津自稱籌備開會諸人多爲民國七年正式會議依法解職喪失議員資格者且或阿附非法身任僞職如王家襄卽其一也覆水求收國法安在此應請國人注意者二準上二義則天津所謂第一届國會繼續開會籌備處者其集合爲非議員之集合其行動爲非議員之行動輒敢冒稱國會名義行使職權私戴黎元洪爲總統并假護法大業已告完成之説欺罔天下此而可忍國誰與立某等爲崇重法統愛護國家起見認定王家襄吳景濓等憯竊之罪浮於推翻矯誣之行實滋紛擾其言論行動當然無效願國人忽爲所惑謹此宣言旅滬國會議員彭介石張知本覃振方潛杭辛齋趙舒陳榮廣凌毅周積匠李夑陽項肩丁惟汾劉積學譚惟洋茅祖權 
[税則會先開五金審查省]  
　　本月十三日修改税則委員會業於前次會中决定貨物種類之劃分此後將就每一種類開一審查會以示鄭重茲悉該會决定於本月十三日仍假總商會先開五金類貨物之審查會云 
[華僑學生會力爭澳門慘殺案]  
　　國聞通信社云本埠華僑學生會昨爲澳門葡人慘殺華人事亦致電廣州云廣東省長伍先生鈞鑒澳門葡兵慘殺華僑視如螻蟻其心殘忍無以復加經蒙派員查問派艦保護感激實深中葡邦交最久素稱篤厚意謂葡政府必能持平辦理以敦睦誼豈料報載葡督竟有視葡兵任意開槍慘殺多人爲正當舉動對於死傷之華僑誣爲亂黨强横已極憤慨異常此而可忍孰不可忍務懇繼續嚴重交涉以雪國恥駐滬中華民國華僑學生會叩齊 
[各團體請釋閩學生]  
　　十九團體具函審判廳國聞通信社云前日各團體假三山會館開討論援助閩學生會議全體主張備函呈請審判廳於今日開審時從速將此案了結不宜長此拖延有妨青年學業並損司法威信議定後即請廣肇公所代表馬少山盧煒昌福建同鄉會代表毛一豐將公函繕就由各團體蓋印呈廳原函如下敬啓者閩粤籍學生劉開祥等九人因閩省官廳誣指與暗殺陳鴉岐謝翔高有關一案前由上海檢察廳偵查已逾一年迄未决定現此案移送貴廳審理復經數月之久并由陶刑長親自赴閩調查該生等有無犯罪證據當可辨明竊以此案係由閩省軍閥奸商有憾於學生互相勾結加以罪名端賴司法官廳保持獨立之精神爲之伸雪乃遷延兩年未蒙判結非僅不能保障人權且亦違背法律程序貴廳處華洋薈萃之區爲輿論集中之　豈容多所瞻徇自隳威信茲聞貴廳票傳該生等定於九日下午二時審訊務懇秉公迅予决定將本案撤銷不勝迫切待命之至此致審判廳長鑒旅滬福建同鄉會廣肇公所華僑聨合會華僑學生聨合會各路商界聨合會全國各界聨合會泉漳會館晋惠會館留日學生救國團福建自治促進會新閘路商界聨合會愛多亞路商界聨合會女界聨合會福建學生會工界協進會職工俱樂部少年宣講團全國學生會工商友誼會等同上　　又福建來滬代表劉學基擬即日赴京向司法部請願各團體亦備函託劉君帶呈部（函文與上同）云 
[交大驅陸風潮三日紀]  
　　交通大學上海學校主任張鑄被校長陸夢熊撤任以代理副主任張貢九接任張覆電辭職六日張接陸氏來電云（張貢九主任鑒江電敬悉滬校關係重要絶難另易外人執事才學俱優多士信仰務請即行視事弗再固辭至學生誤會之處全因路遠傳聞失實滬報所載各節更屬無據眞相個人進退所關甚小叔逵先生爲總長所器重校務可與商酌而行副席容互商定近日學校情形盼電示是荷夢熊支）張貢九當覆電云（北京陸校長鈞鑒支電敬悉總長關心教育校長愛護母校意重情　令人心感昨日學生開會議决罷誤並派代表八人入京金曾痛切開導反對此等舉動午後開全體教職員會討論維持辦法公舉委員五人與學生評議會聨席談話詳切解釋學生明知罷課無益但勢成騎虎一發難收金事前不能弭學潮之發生事後又無鎭壓之力濫厠其間益滋罪戾惟有再瀝下情凟申前請務懇開去正副主任職務速派賢員維持校務廷金魚）當晚七時半學生會召集全體學生開全體大會議决各項如下（一）副會長茅以新提出辭職經多數贊成准其辭職（二）吳某起立宣布吳采人爲陸氏黨羽應請吳先生暫時離校當傷通過（三）前校長唐蔚芝先生久主校務評議部已議决派代表二人敦請爲吾校聲援當即通過並舉出胡瑞祥顧榖同二人爲代表定七日赴錫（四）罷課期内必須有人維持秩序議决每班舉糾察員一人組織糾察部（五）去年學生膳餘共一千六百四十餘元現已提出七百元五百元已作代表路費學生會尚餘二百元但現在用費浩大必須全數收回以便隨時取用（六）通過某君提議派人聨絡本校從前舉業生之有名望者以資聲助而維現狀七日九時又開大會爲討論昨晚未决事宜議决四項辦法至十時散會（一）推定代表六人聨絡舊同學（二）對教員聲明所缺功課及考試罷課期後當即補足（三）舉出委員九人組織董事會組織法研究委員會討論董事會恢復後如何組織之法（四）學生教職員合組臨時機關繼持校務派代表四人與教職員商量一切　　八日上午十時學生會又開全體大會由學生會會長主席報告（一）學生會議决因吳采人與陸氏有關係謂彼暫時　校吳氏已不在學校（二）學生會副會長湯天梀當選（三）董事會組織法研究委員會委員九人趙景　陳裔彝王魯新茅以新湯天梀陳廣沅胡瑞祥高爾松魏詩塘九君當選（四）此後大會議决案列席者皆知悉不必抄出公布後請赴無竭代表及列席南洋同學會董事會代表報告情形胡瑞祥報告略謂（唐先生對於此次學生舉動表示贊成惟切誡須守秩序自願爲學生帮忙但所處地位甚難聲助云）高爾柏君報告略謂（南洋同學會七日下午五時開會黄任之先生主席議决（一）由同學會董事列名電呈交部總次長請仍召集交通大學董事會解决此次學潮公舉黄任之穆杼齋胡敦復爲起草員（一）同學會推舉代表三人帶同董事會列名函件請唐慰芝發起會同張季直嚴範蓀等公電召集董事會解决此次學潮公舉胡敦復張松亭穆杼齋三人爲代表（三）由同學會備函向母校同學勸導上課各董事及同學列名推舉張叔良胡敦復二君起草）云後又議决（一）報載北京學校事科生揑名學生會來函語多荒謬　請文牘科備函辯駁（二）今日教職員開會應派代表四人赴會（三）再致電赴京代表力爭電云（滬同學會及教職員皆已同情電爭請力爭董事會滬庚）（四）致部電云（虞電誦悉請速示根本辦法生等仍罷課待命）附電報數通（一）交通部來電（上海交通大學主任廷金該校學生感魚兩電均悉本部於交通大學現籌根本解决辦法希轉知各生應照常上課毋得曠誤交通部虞）（二）張貢九復電（交通總長鈞鑒虞電敬悉大部於交通大學現籌根本解决辦法英名欽仰敬請迅予宣佈以慰羣情廷金庚一）（三）陸夢熊來電（張黄九主任鑒魚電悉本日部電諒達學問題正在籌議最妥善之辦法决非如學生主張董事會一節所能簡單解决學期將滿希會同教職員剴諭學生即日上課毋誤舉業學期考試若濫川罷課手段相要挾使部無轉圓之衛弟乏回護之方不但學生自身不利且恐於學校前途發生影響謹本維持母校之誠意爲最後之忠告主任一席非公莫屬即辭亦難得總長之同意務請即日視事夢熊陽）又孩校教職員會議結果由職教員電京　總長暫代校長即行召集董事會選舉正式校長以解决風潮此議决案如能得同學全體同意即照辦否則另籌他法故學生會又定昨晚八時開全體大會討論此案云 
[函覆鄂學校贖路辦法]  
組織民有公司本埠籌贖膠濟路委員會昨復湖北漢東中學詢問贖路方法函云接准大函敬悉貴校學生熱忱愛國集欵贖路至堪欽佩承詢籌欵以後手續敝會以爲路係民有民辦當以組織民有公司爲惟一要務惟公司如何組織關係甚大敝會雖經討論數回現尚未决有具體辦法須待一月以後方有决定茲先寄上海力面贖路儲金章程及説明書以供參考至貴校進行狀况深盼隨時告之云云 
[花館主任提倡贖路儲金]  
膠濟鐵路經我國太會代表力爭東鄰迫於公理始允我國備欵贖還但如此鉅欵雖經各團體竭力勸募斷難指日可集福州路長樂茶館裏堂主任柴祖祥君本天下興亡匹夫有責之心即日向自轄部份啜茗各客商分頭勸募諸客商感於柴君之熱心咸皆踴躍輸將頃刻間卽集認至六百元有奇聞是欵訂於陰曆三十日以前如數彚集擬託中國銀行保存以吾國人民之衆苟能人人如柴君之熱心樂爲勸募則集成三千萬元之贖路欵誠指顧間事耳茲將認儲各户姓名列左史惠生認洋三十元戴杏林章林生范槐莊林厚卿金思義錢彰茂俞竹亭凌順友陸安楠李少英盧彩章等十一人各認洋二十元張允慶戴少安朱立廷褚明德任欽源俞廷瑋沈榮山柴祖祥邱應臯楊品珊潘根麟朱五均楊修鴻許文斌徐時隆王天榮何榮坤胡均卿朱祥符劉永慶莫乃和陳壽生劉寳生孫松樵王家祥毛觀浩褚瑞庠彭惠生等二十八人各認洋十元詹信寳鮑咸發黄大霖蔣福昌張寳山孫萊芳鄭延甫史久福沈鴻卿石省三范松林盧九臯蔣鏞棠沈友兩毛和源蔡和記胡永綏樂泳蘭李敬文柴福生郭叔良德大布廠徐君等二十二人各認洋五元以上共儲洋六百四十元 
[昌興公司今後之中國航業]  
昌興輪船公司添加坎澳兩皇后號新郵船迭誌本報坎拿大皇后號將於今晨十時進口停泊吳淞下午二時該公司特派維多利亞號小火輪在新關碼頭迎接柬請至船參觀之中西人士至三時又派伏爾康號小火輪在海關碼頭接第二批赴輪之參觀者該輪當日五時卽須開赴温哥武上海有新絲二百五十件茶葉一百噸運去旅客之乘此輪動身者以西人爲多鹽務署洋員耿布氏卽乘此輪歸國旅客之往歐美者均有該輪於二十五號到温哥武後往歐洲之客即有該公司派定之印第安皇后號輪轉航大西洋若赴美國者則由該公司派專車在坎拿大接送至芝加谷紐約兩處華人之乘此船出口者有五金商人陳煥芝挈同眷屬赴英比德法游歷再該公司之日本皇后號此次最後來華業已在途二十日可至申下月一號由上海開歸温哥武以後便將此輪撤除太平洋之中國班中坎之間規定坎澳亞俄四皇后號往來其噸位等如下（一）坎拿大皇后號二萬二千五百凈噸六百五十三尺長七十七尺九寸闊每小時速率爲十八海哩（二）澳大利亞皇后號二萬一千五百凈噸六百十五尺長七十五尺闊每小時速率爲十八海哩（三）亞細亞皇后號一萬六千八百五十凈噸五百九十尺長六十八尺闊每小時速率爲二十海哩（四）俄羅斯皇后號一萬六千八百十五凈噸五百九十尺長六十八尺闊每小時速率爲二十海哩澳洲皇后號下月亦可由温哥武開出八月十二日卽可至此該輪加添之後每月派定兩輪道出云 
[航業消息彚紀]  
聞怡泰洋行之格林茄里號輪上月駛至哥倫布左近六十哩海面其船内之引擎機器忽然損壞當時修理無效遂發無線電到滬請本埠分行内速派拖船前往以便援出修理免遭危險日本郵船會社之横濱牛莊班郵船花笑丸刻下因汽管損壞不能行駛已經開還東洋修理遂宣告停航一個月至七月内再行復航惟其班次或將另調他輪接替云聞太古公司有將海口號温州號兩輪售歸華商之舉已在議價中日郵船長野九由孟買裝到棉花三千零七十件皮貨八十三件洋燭六千七百四十箱轉目者有米三千三百二十包菜種及菜種粉七千餘件鉛鐵一萬九千件又鳥羽丸由美裝來油二千一百七十五桶烟葉一千六百八十九桶又日本來貨由近江丸裝到者有時計一千二百八十箱白米三千包紙頭五百七十一件由八蟠丸裝到者有赤糖一萬一百包冰糖六百包棉布一千零五十四件昨留東學生之歸國者有徐超•劉文林•于秉甲•徐增明•邊甘棠•夏雄海•史中堅•孫慕喬等九名英國皇家郵船公司之蘭拿曉號商輪由倫敦日内瓦開出明日可抵上海須八月四號赴英德荷比諸國又格林公司之新摩托輪格林皮搿號刻將行抵南洋定於二十六號進口瑙威菲澳輪船公司現又有米司那號及德尼立發號商船兩艘由瑙威丹麥經蘇彝士來華米司那號在十六號可進口德尼立發號則須下月下旬始可抵滬該公司之在華航務現爲順亭洋行經理云英印輪船公司之古奇拉號輪由仰光開出後十日可至上海來貨以白米爲主又有大英公司之郵船克爾盈號昨日由英來電業於五號九時安抵倫敦矣 
[國是會議昨日之談話會]  
國是會議本定昨日下午二時開第三次大會嗣因不足法定人數改爲談話會到會代表爲邱醒旦崔藩張一慶沈信卿盛竹書馬炎文戴天球胡靈圃吳弦劉陽生陳問鼐何積煜温嗣康等十三人公推盛竹書主席書記孫福基報告（一）蚌埠總商會來函前推之唐代表因公他出已去函敦促蒞會該代表未列席期内凡經大會通過議案一律服從所有議案俟唐代表出席再行提出（二）經費問題（三）泰與縣教育　推殷佩斯爲代表（四）松江縣教育會推張芝爲代表（五）江蘇國是會議促進會賀正副主任得人報告畢討論組織國憲委員會及國民監督財政（路政府）委員會數事至三時半散會至下次大會日期現尚不能預定云中華民國八國體國是會議議事日程十一年六月八日第二號（一）聨合組織草擬國憲爲制憲之參考案山東農會代表崔藩張濤張啓昆提議（二）解决國是應法律政治雙方兼顧案江蘇省教育會代表沈恩孚提議（三）南北統一辦法案江蘇縣教育會代表黄立提議（四）國民監督財政路政爲救國之本案江蘇通崇海泰總商會代表馬炎文提議（五）勸告日本保持華會結果勿涉中國内爭並通告歐美友邦聲明中國内爭當認爲國民自决之動機與國家統一之先聲案山東省農會代表崔藩張濤張啓昆提議經意見書審查會提交大會者三件（一）張嘉森提議組織國民委員會案介紹者沈恩孚崔藩邱醒旦（二）沈区孫主張聨省政府案介紹者聶其杰趙晋卿（三）　一坤提議籌欵興路之具體辦法案介紹者黄炎培沈恩孚提案二件（一）謂先認定全國最高民意機關完成憲法案長沙律師公會代表何積煜提議（二）建議裁兵宜同時擴充工業案長沙律師公會代表何積煜提議 
[獲訊泰興莊刦盜三誌尚有餘黨]  
十六舖泰興錢莊被盜搶刦經淞滬警察廳偵緝隊在鹹瓜街施相公弄破獲盜犯陳金標等押候訊究各情已誌前報茲悉此案連日因該隊郝隊長將所獲盜犯袁軼泰凌三狗陳銀紹等提案研訊該犯等同供民等日間做小本營生晚間出外行刦全由陳金標等發起現在除陳等被獲外尚有同黨等已赴浙湖等處問官得供判令還押再究一面派探持文帶同線索由滬出發分投查拿矣 
 
 

Page 14

 
 
中華民國十一年六月九日星期五（申報第四張）舊曆壬戌五月初十四日（十四） 
[續誌破獲私鑄銅圓之機關]  
　　熊警佐二次前往稽查又獲計數簿及往來函件上海縣知事沈寳昌前日督同縣警察所警探在蒲淞巿緝獲私鑄銅元機關當場捕獲蒲淞巿農會會長趙登鰲等十名訊供狡展收押候辦等情已誌昨報茲聞沈知事以滬上輕質銅元充斥擾亂金融影響商巿實厞淺鮮近日銅元價愈跌愈賤與小民生計地方治安均大有關係若不嚴懲一二不足以寒匪膽而昭儆戒查趙登鰲身爲蒲淞巿農會會長玩法妄爲膽大已極故又飭令警所司法員陸邇誠於昨日復又提犯隔别研訊務得主名之人以便併案訊辦供出各犯昨日已將犯名住址詳細開明備函派探分赴英法兩公廨請爲協緝歸案訊辦所有現獲各犯業已訊明俟錄取確供申送松滬護軍使署嚴辦一面將破獲詳情會同淞滬警察廳快郵分呈江蘇督軍省長兩署核辦　　又聞上海縣警察所主任警佐熊育衡此次對於破獲私鑄機關手續頗爲愼重因往捕時趙登鰲消息靈通一若有人預先通風已將機件拆動故辦理不厭求詳當將起獲之機件督同内勤各員詳爲檢點察看該機似係鑄銀元爲主體銅元爲附件昨日上午熊警佐及郭朱劉三稽查員下鄉至趙家内作第二次之搜查以便嚴緝從犯併案訊辦該稽查等到鄉後察看趙之住宅房屋甚大共有三進四面俱有小溝當在屋内搜得賬簿兩本係平日收買紋銀之計數簿又函件多種均與本案極有關係察看情形似已私鑄多日勘畢當即繪成房屋圖形連同搜獲證據一併帶回警所報告熊警佐核辦所獲機件名目件數照錄如左軋銅片機兩部三十寸大鐵輪一個回絲一袋車床一部鑄銀幣機冲一座絞手一個老虎鉗一把壓重鐵球二個長螺絲五只冲銅元機二部壓重鐵它四個鐵鍾三個紫銅鍋二只快慢盤連灣壓軸一座螺絲盤一個發火罩五只十字絞手兩把大剪二個烟囱八個鐵地軸一根鐵球絞手一個機器鐵欄脚二只鐵管八根鐵盤子六個苦而把一個鐵銃一對皮帶一條小鐵圈一個鐵盤一個鐵它一個大冲座子一個鎔銀鍋四只鋼模五個方華絲一個大冲座子一個鎔銀鍋四只鋼模五個方華條六十二根（以上均起存警察所）　　又一訪函云趙家堰地方爲上海縣警察所派探緝獲私鑄銅元機器及僞銅元並軍械槍彈等件曁獲首夥各犯趙燕堂等十名已誌昨報茲悉熊警佐訊得趙係蒲淞巿農會會長供認私鑄銅元及鉛質銀元混銷不諱並據供涉西鄉虹橋鎭紳董前充省議員之顧肖岩串通股購機器僞鑄等語當派偵探密往本埠西站外顧之庽所查提無着旋又偵悉顧已匿居租界而顧之眷屬亦已偕逃故由熊所長函請英法兩廨飭探協緝矣 
[四路房客會交涉報告]  
　　雙方推誠協商聨合通信社云山東路等四路房屋趕移翻造一事迭誌本報茲據該四路房客聨合會報告謂於星期二特派交涉長向房東公平洋行經租處要求展期經該行總辦汪君再三申述房主拆屋理由共分幾種（一）此間房屋係多年舊屋若不從事翻造於住户不無危險而衛生亦有莫大關係（二）房東祥利洋行出頂係房東自由主權公平洋行無權阻止（三）公平洋行待遇房客極爲和平加租亦爲公允如諸君定欲反對是不思舊好（四）且前次派代表來本行陳説鄙人已爲設法寛限半月不收房金以表不忘多年之友誼（五）業經與承租人雙方訂立契約限期交屋拆屋翻造之期經工部照會核准等語經代表童君云汪君之意甚善但房客方面貧寒之家已佔多數一旦迫令遷讓恐生意外之虞因近日天氣正熱拆屋搬移於衛生上亦有關係况全體房客素感房東恩惠時刻不忘倘翻造之後仍欲繼續承租亦頗不乏惟目今拆屋打笆之期不遠非速從事調和以期雙方和平了結不可否則代表不能負責據調查房客等已覔有相當房屋者不過十分之一無屋可尋者佔十分之九若不寛予期限直置房客於無路可奔之地步萬望汪君體恤苦衷汪君云余力能辦到者無不帮忙現定五月初二打笆如果無屋可遷者再住幾天不妨惟欲繼續承租者余不負責童君辦法尚有商量餘地故於昨日據情報告以便召集全體會議云 
[蘇議會再否認有奬債劵]  
　　蘇財政廳發行有奬債劵一案輿論頗不謂然蘇議會五日談話會中曾决定省署覆文退回并通告本省各公團切實否認現此項文件已分别發出特錄如下（（一）咨省長文）爲咨還事五月二十六日本會咨請公布財政廳擅自發行江蘇省有奬債券應即咨請省長嚴加制止一案本月三日准貴省長復開（原文已錄七日本報從略）等因准此查此案關係省債問題本會議决當然依據會法第十六條第四項辦理事理極明今貴省長乃以原咨未經叙明爲疑本會合即補行聲叙至本會對於來咨種種未能同意之點敬爲貴省長詳晰言之公債必經議會貴省長旣知之矣貴省長亦知議决以後其手續應如何乎國會議决則大總統公布而後財政部發行之省會議决則省長公布而後財廳發行之手續苟有不完及錯誤人民即絶對無遵守之義務今如來咨所云是院部核准財廳發行公布條例者何人則無聞焉冒國債之名而行之以非馬非驢之手續本會誠不能料貴省長之違法罔民至於如此惟以該項公債首冠蘇省字樣發行又在財廳則擔負自屬蘇民本會職責所在義難嘿爾是以有咨請嚴加制止之議决來咨以丁漕作抵院部核准兩語爲拒絶本會議决之惟一理由不知漕糧列入國家預算本省絶未承認即置而不論要之院部核准斷不能代表國會議决及大總統公布之兩職權蘇財廳亦斷不能作財政部之代用品故國債之名萬難假托債發自蘇即屬之省本會斷不能放棄監督之職權至於有奬一節債券旣根本不能成立原無討論之價值特來咨殷殷言之則本會亦願略貢其所懷募債不賴誠信而以有奬爲招徠是否係引誘人民趨於倖獲較之彩票作用是否在五十步百步之間本會代表蘇民禁止彩票議决有案有奬之説自難贊成貴省長以原諒期諸本會本會寗不願仰體賢長官之苦心所難者本會不敢求諒於蘇民耳來咨又謂本省財政早經公開等語未知何所據而云然無論官廳訑訑然拒絶人民干預之國家預算除耳聞債臺日積瀕於破産外他無所知即地方預算本會迭次催造之七八年决算案亦等諸泥牛入海公開之説毋乃適得其反乎尤可異者來咨有碍難公布及本署應認爲建議事件等語查本會議决事件按照會法第三十七八九條之規定省行政長官僅有十日内公布五日内咨交復議及認爲違法咨會撤銷之三項職權此次貴省長對於本會議决咨請公布之案不依會法辦理而武斷爲建議事件侵犯本會職權本會斷難忍受爲此具文將原咨送還仍希查照前咨議决案依法辦理除電國務院財政部曁再通告六十縣外此咨（（二）致國務院財政部電）北京國務院財政部鑒蘇省長王瑚議發行蘇省有獎債券四百萬元不依法交本會議决經本會提議禁止乃以案經院部核准諉係國債不予公布竊念國債發行必經國會或國務會議議决大總統公布財政部執行今該省長用蘇省名義發行債劵乃以院部核准爲藉口假托國債剝奪本會議决權實係違法罔民本會代表蘇民誓不承認有奬性類彩票蘇民尤所對合併陳明徐咨明省長並通告蘇省六十縣外謹電奉陳伏祈垂察蘇省議會叩陽（（三）通告本省各團體文）江蘇六十縣各法團及父老昆弟公鑒蘇財廳擅發有奬公債四百萬元本會議决咨請省長制止業經通電奉陳並聲明該項債券無論何人收買及抵押槪歸無效各在案現准省署咨復以該債指丁漕作抵經部院核准指爲國債剝奪本會議决權查國家發行公債必經國會或國務會議通過大總統公布財政部執行人民方有遵守之義務今省公署用蘇省名義發行債券乃以丁漕作抵部院核准兩語爲藉口假托國債冀避免本會之監督違法罔民莫此爲甚且蘇省積虧將及千萬破産迫於眉睫乃謂後此之丁漕足以騰出爲償還四百萬公債之用誰能信之有奬性類彩票尤足爲江蘇之污點本會對於此項公債誓難承認除咨復省公署並電國務院財政部外合再通告 
[昨日之外幣巿况]  
　　昨日（八日）外幣巿價漲少跌多巿面岑寂羅卜五百元老票漲五錢計買價十一兩五錢賣價十二兩五錢又五元至二十五元老票亦漲五錢計買價九兩賣價十兩馬克跌一毛法郎漲一釐計買價一角五分八賣價一角六分一新加坡跌一分買價八角七分賣價八角八分香港鈔票漲二釐東京老頭票跌去一分半買價一元七角三分賣價一元七角三分五英金票跌八分計買價七元九角賣價七元九角五分荷蘭票跌二分計買價六角三分賣價六角四分云 
[昨日之國内滙兌巿况]  
　　昨日（八日）滙價各處跌落者頗多漲者甚少京津兩日無巿昨日行巿跌落甚鉅北京銀滙跌去二十三兩計爲一千零二十六兩洋滙跌去二元計一千零三元天津銀滙較星期二亦跌三兩計爲一千零五十四兩洋滙一千零二元跌二元濟南銀滙爲一千零二十九兩跌一兩洋匯一千零一元跌二元青島銀匯亦跌一兩計一千零六十九兩五錢七洋匯跌二元計一千零三元漢口銀匯不動洋匯跌落一元計一千零三元沙巿宜昌長沙九江南昌蕪湖等處銀洋匯價均無漲落安慶蚌埠洋匯各跌落五角福州洋匯前日曾跌落二元昨日又復回漲二元仍爲一千零十元江蘇浙江兩省各處匯價均無漲跌仍與前日相同萬縣重慶成都均不動云 
[友華銀行滙巿報告]  
　　和日友華銀行滙巿報告云七日倫敦大條銀價近期長三七五遠期半便士紐約銀價漲至七角一分三七五倫敦紐約間滙價四元五角零半分今晨此間各國匯價英鎊長至三先令六便士美金七十八元七角五分日金縮至六十兩七錢五分其餘亦各有漲縮開盤時巿况堅定其後陸續見硬晨間英鎊成交價六七月有份三先令六便士二五美金成交價六七月份七十九元二角五分午後英鎊售開價六月份三先令六便士八七五七八月份三先令六便士七五美金售開價六月份八十元三角七分半七八月份八十元二角五分今日復有少數滙票出售投機家亦紛紛售出昨日印度及中國俱在倫敦購銀倫敦巿况堅定紐約亦堅成交不多 
[昨日之金融巿况]  
昨日上午銀幣巿價與前日收盤彷彿開盤仍係七錢一分九釐八七五浙江造幣廠現因新絲上巿留省應用故少有裝申無錫裝申又有二十萬元中國銀行買進現洋三十萬元價照午前巿盤午間有裝往湖州二十萬元亦有絲行用途午後收盤價爲七錢二分零五毫較上日大六毫二忽五洋釐自端節以來頻頻跌小去一分之多照目下觀測已跌定似可轉機若干云銀拆上午巿面仍爲二錢九分滙豐收欵元三十五萬兩道勝花旗等各銀行收欵十五萬兩下午收盤爲二錢六分較前日小去三分 
[昨日元芳呌莊之巿况]  
昨日星期四爲元芳洋行拍賣各種疋頭之期共計排列七百二十件計三萬一千零八十五疋比較上届少一百零三件計四千五百七十疋所拍巿價已見起色客帮中如北帮天津漢口長江寗波等帮均有買進白貨則更升提也所拍之價詳商情欄 
[絲巿消息]  
滬上各絲廠自紹錫等處收繭回滬之後已陸續於端節先後開車本星期來日本絲價平常故日商方面少有購買花旗莊尚稱活動買價較上月做開略軟一二本週間美商各洋行之買進者約有數千擔高貨每擔一千三百兩中者一千二百兩至一千一百五十兩不等但本届春繭價格扯盤已高烘拆鮮繭三百十斤烘乾繭一擔繅折繭身尚高按成本對於目下絲價尚可有利也美商美信洋行昨日買進克來方特别條紋廠絲五十擔價爲一千一百七十兩由某絲廠售出昨據絲廠中人述稱本年春蠶繭信滬地各絲廠赴常錫 
溧陽嘉興等處收買鮮繭總扯無錫一埠常年繭欵用洋六百萬元之譜本年無錫出産約六分年歲收數殊少而行情則鉅故無錫裝去之洋尚有剩餘退回數十萬元常州則較無錫爲佳可得七成之外溧陽則又遜於無錫祇五折收成又嘉興嘉善交界之七星橋有繭廠一家常年呵收鮮繭一千擔今届僅得五百餘擔江浙相毘連因天時不熱故蠶繭受影響耳 
[顔料之巿况]  
姜黄爲出口顔料之一種近來洋莊不動銷塲見呆來貨頗湧故巿價續跌現下高貨售開每擔元五兩八九錢嗣後或可看小面礬銷令將終巿上存貨將罄每擔現開一兩三錢價定勢棓子近因洋莊不動内地染坊銷塲本屬不多亦無大宗交易壯棓售價每擔元十九兩角棓每擔十五兩五錢 
[生油價格驟跌]  
生油一物上海全賴廣東汕頭厦門等帮之去路上月間各油巿價頗昻廣帮因粤省大局不靖皆未動辦停頓已一月有餘茲汕頭厦門兩帮觀巿面已見平鬆汕頭存貨已將銷罄遂不能再延於前日起在申購辦行號方面執貨者以銀根關係再不能擱故此兩日間生油頗爲活動采菽堂巿上做開二千餘件開價十兩零一錢較前巿價每擔驟跌去一兩之外有貨者亦不得不售觀此情狀巿價尚須看小云 
[寗波新菜子到滬]  
寗波新菜子現已見新前昨兩日頭批貨由招商局新江天及新寗紹等輪船運來共有八百餘包當由日商鈴木洋行買去開盤每擔四兩四錢半開價甚好聞本年收成豐稔身骨亦優至二十邊能可一體上巿云 
[研訊迭犯三十起刦案之劇盜]  
内有北河南路開槍擊斃錢茂安案王阿二•王寳生（又名蘇州阿榮）•陳長順•陳阿三•張阿二•王阿福•張子卿•丁阿三•毛阿甫•毛川郎•倪阿福•秦小其•楊阿成•張阿六汽車夫秦毛狗三百五十八號華捕朱新發婦人朱林氏均因有强盜行爲被匯司捕房華探目金福壽包探陸連奎侯阿寳王桂亭劉永茂陳玉山費克倫與虹口捕房包探孫阿慶及西探陸續在華租各界購線緝獲解經公共公廨押候特别訂期研訊在案茲由該中西探目等偵查得各被告共犯盜案有三十起之多内並有命案一起卽乘坐秦毛狗所開之汽車在北河南路搶刦大通轉運公司送往錢莊之現洋因而開槍擊斃該公司押送人錢茂安其餘被刦事主姓名地點臚列如次盆湯弄九號吳兆康錢金氏陸淡成成滋生張沈氏勞合路二百三十五號周曹氏白克路三百八十八號錢芥塵台灣路十號邱仰峯北福建路五百八十號袁秋葵兆豐路九十六號毛趙氏通州路五十一號萬生泰煤炭店派克路七百二十三號沈聚成三秦路二百七十九號沈茂盛北浙江路一百七十二號王徐氏北山西路一百七十九號金大生胡啓明甘肅路德興坊六百八十五號謝克生梅白格路八百六十五號吳陳氏密勒路九百四十五號孫根生九江路二百二十三號何志卿阿拉白司脱路劉道生新唐家弄二號張景益張梅芳唐家弄二百三十一號李伯勳白克路八百六十號胡鳳喜浙江路三百十五號林漢文威海衛路一千零九十號蔣昌堯顧家弄單吉臣北山西路黄品三等三十家所搶之物槪係金珠首飾現洋鈔票綢衣衣服衣飾原贓業已吊出前日下午捕房傳齊事主將男婦各犯及抄出之手槍兩枝與贓物解至公廨由張襄讞會同英米副領事升座第一刑庭研訊首由西探目泮林士與陸包探上堂陳述偵查情形將捕房所錄各被告之口供單呈案請葵次由事主吳兆康甘茂林錢金氏證明伊家被刦時在民國八年三月六號夜盜匪有十餘人連刦同居五家損失一千餘元各盜當時均出手槍恐嚇惟事隔數年盜匪面貌辨認不清周曹氏證明伊家被刦時係八年十一月八號晚損失四百五十元錢胡氏證明前年四月初九下午七時半先一盜來伊家喊車夫阿二繼有五盜擁進各執手槍將伊綑縛搶去值洋二百三十九元之衣飾邱仰峯證明伊家被盜損失五百元袁秋葵證明被盜多人擁入賬房袖出手槍恐嚇搶去鐵箱内現洋一百六十餘元毛趙氏證明去年十一月二十二號有盜五人手執槍械擁入内室搶去金鐲三隻金戒四隻萬生泰店主證明去年十一月二十二號被盜六人侵入搶去銀洋沈聚成證明亦係被盜六名搶去銀洋沈茂盛證明伊被搶去係狐皮綢衣其餘各事主已不及一一投案證明當時被刦狀况遂質之王阿二供稱今到堂證明被刦之各事主家確係我與王寳生陳長順陳阿三張阿二王阿福及在逃之金標等同搶得贓均分起案手槍有一枝是我的等語而王寳生陳長順陳阿三張阿二王阿福均供認與王阿二夥刦不諱時已薄暮餘人不及審訊中西官判各被告分别還押聽候續訊 
[漢口路參與萬國拒土大會]  
萬國拒土會定於本月二十三日開本届大會日昨特通函各團體要求推派代表參與斯會各團體得函後僉以鴉片流毒四海若不嚴行禁絶病民弱種關係非淺咸擬一致加入並聞漢口路商界聨合會已推定吕靜齋張秉鑫二君代表與會云 
[浦東紡織工人會函謝互助]  
聨合通信社云浦東紡織業工人會昨函致各工會云承蒙各貴工團熱心公益援助敝會得能恢復工作感德深重敬謝之至所有代募欵項請由貴會保存以助公益或仍發還熱心贊助諸君則敝會感德銘鼎特此敬謝浦東紡織業工人會叩 
[婦孺會代伍瑞雲偵查]  
陸梓桐者何如人耶國聞通信社云中國婦孺救濟會爲一般被騙婦女之救星茲聞該會近有崇明女子伍瑞雲投會訴苦據謂春初由原籍來滬求學有自稱神州醫院總務科之陸梓桐者設計騙取該女珍珠現洋等並欲姦污軟禁某客棧内故設法潛逃至會請求救濟云云該會以事跡維奇且涉拐案業已從事偵查云 
[派挖泥機開濬日暉港]  
滬西日暉洪爲潮水通達徐家滙虹橋七寳等處之内河要港船隻行駛甚繁近因年久未濬淤泥積滯航行與農田均有妨礙自宜開濬以期暢流昨由滬南工巡捐局派挖泥機船一艘前往趕速開工濬深矣 
[斜南路將改名滬閔南柘路]  
滬閔南柘長途汽車公司刻正趕鋪車路建造橋梁擬於本年秋間称行開駛由滬至閔行一段已誌昨報茲悉該公司之上海車站業經擇定設南車站之斜南路地方茲爲便利乘客起見昨特函商滬南工巡捐局請將斜南路路名改爲滬閔南柘路已允照改矣 
[豆米業兩公所增加費用通告]  
滬上豆米業羣秀仁榖兩公所前公議售與客帮之貨增加費佣於本月初三日邀集同業開大會經衆議决昨日兩公所刊發通告知照同業即日實行通告如下查我同業配裝滬寗鐵路及江北帮等雜糧所加費川參差不一現因生活程度漸高駁船扛力　增數倍若仍照從前加派斷難維持茲經公議酌加費用以資挹注自即日起以每包論者除照向章外增加九八元二分以每百斤論者增加元一分半外加公會挹每包元一釐　浦水險每千兩元一兩如停泊過夜以兩夜爲度倘逾南夜照加停泊過夜費自即日起一律實行 
[因賭釀成命案之結果]  
王阿大並非毆斃周小林押一月江北人周小林倪大興楊士總王仁福（即王阿大）於上月九號被陳連甫邀至塘山路七十一號渠之家内陪夜周等四人聚賭麻雀起衅王被周毆斃後由包探錢連奎何慶恩將周倪楊三名拘解公共公廨訊押候究等情迭詳前報昨晨陸襄讞會同美約副領事升座提審王愛秋上堂請求爲其父王仁福伸雪質之周供是晚因賭口角伊隨手將王之頭額毆打一下並非故意行兇等語而倪楊兩人則各證明周與王相打是實惟不涉伊等之事中西官訊畢將醫生呈案之剖騐尸體報告書察閲之下宣布判詞云據醫生報告王阿大致死原因並非由於鬭毆惟周小林不應打架着押西牢一月倪楊兩人無干開釋尚有本埠新聞等轉入後頁雜評二 
[盡心力而爲之（旡用）]  
天下事盡心力而爲之未有不見效何者事在从爲人而能爲事無不成不觀諸膠濟路乎集金貯贖各界共助或撥筵資或扣薪資或行附收或爲勸集得寸即寸得尺即尺有百利而無一害者莫如此事然未有如長樂茶樓裏堂主任柴祖祥當衆勸貯猝集六百金趣而且易盡心力而爲之之效也拐犯禱張詭計百出常人見之或不易窺破奸謀婦孺救濟會於將開之船盡搜查之職屢獲奸匪拯人水火盡心力而爲之之效也蚊蠅么蟲耳滬中人士大舉驅滅不知者以爲小題大做其實小事易忽能注意其小者養成精細之心思即於大事可得縝密處置之益自此舉成民國十一年夏秋之蚊蠅吾敢斷其統計表上必可减少數位隠消疫癘功如曲突徙薪盡心力而爲之之效也即如銅圓之毒當局悉心搜查竟得破一大窟罪人斯得不稍瞻徇移送軍法不解普通法院當局之意殆亦感於銅圓病民官廳同被其擾一路哭何如一家哭普通法院程序繁多無寗舍經從權付諸軍法之直捷了當殆亦盡心力而爲之之意記者曰人之爲善而能盡心力其人必君子官之爲政而能盡心力其官亦良吏勉之哉 
 
 

Page 15

 
 
中華民國十一年六月九日星期五（申報第四張）舊曆壬戌五月初十四日（十五）本埠新聞二 
[藝術會之第一回洋畫展覽會]  
　　各種精美出品約百幀展覽至本月十二日止藝術會係俞宗凡·陳抱一·許敦谷·洪野·關良·君等所組織自昨日起在寗波旅滬同鄉會舉行第一回洋畫展覽會開至本月（六月）十二日止昨日爲其第一日往參觀之士女甚衆陳列之出品以俞宗凡君之（燈光下的人）爲最佳陳抱一君之（婦人像）·（黑帽）·關良君之（黄浦灘）·（花）·洪野君之（鬱樹）·許敦谷君之（魚）·（朝）·徐祖馥女士之素描三幀·張毅漢君之（曉色）·亦均爲精妙之品俞宗凡君之（微醉後）·（窗前）·（農村斜陽）·陳抱一君之（雷峰）·（靜物）·（西湖蘇堤的一部）·（三潭印月的一部）洪野君之（初夏）·（岳廟）·關良君之（靜物）·皆甚優美出品共約百幀粉畫·油畫·水彩·炭畫等各體俱備愛藝術者盍往觀諸 
[童子軍比賽之昨訊]  
　　本邑童子軍大比賽自十一月二十七日開始迄今業將次第告竣乙種救護已於五六兩晚比賽終了甲種則定於十日下午舉行乙種烹飪亦定十日比賽至訊號一項定在十一日上午八時三十分在寳山縣舉行分東中西三站距離約一千五百碼收發時間以五分鐘爲限業已由會發有通告知照各團遵行矣 
[少樸英文專門學校之創辦]  
　　小西門中華路文惠里少樸英文專門學校係沈少樸君所創辦現聘請經騐豐富程度高尚之歐美教育家擔任教務該校交通便利校舍清雅附設暑假學校定於陽曆七月一號聞學近聞學生報名甚爲踴躍沈君尚欲購地建築校舍以資擴充云 
[民生女學發刊十周年紀念册]  
　　法租界貝勒路民生女學校係胡韞吟女士以私資創設迄今十載成績昭然曾於去年十月間開十周紀念大會於寗波同鄉會今又發刊十周年紀念册五千本分送各界該册由王景石主編内容極爲美備足供創辦女學者之借鑑聞一星期後可以出版云 
[明星影劇事業之進步]  
　　我國影劇事業近數年來大稱發達上海貴州路明星影劇公司爲鄭正秋·張石川鄭　誠·任矜蘋·周劍雲等集合同志所創辦股本雄厚該公司以吾國影劇尚在幼稚時代故先從培植人才方面着手附設明星影劇學校以資完成影劇界高尚人才茲該公司編定一滑稽趣片連日拍影甚爲忙碌不日可告完竣其中精微奥妙趣事尤爲吾國影劇界之别開生面將來一經開映定受社會歡迎預料該公司前途之發達可操左券此亦吾國影劇事業發達之一斑也 
[守望團開第八次委員會]  
　　六月八日午後四時上海南巿守望團開第八次委員會到者穆抒齋毛子堅賈粟香凌伯華賈季英姚子讓姚慕蓮等七人公推姚子讓爲主席共同討論呈文底稿當經到會各委員公决修改即日繕發又籌備處主任凌伯華報告收到人團志願書共計二百二十七份議畢散會已六時矣 
[菉筍業常會紀]  
　　南巿青雲堂於陰曆五月十二日晨八時開常會到者二十餘人公推孫永年爲主席報告（一）菉筍夥友棧司來函要求加薪各會員討論之下因無代表具名作爲無效（二）滬上屢報火警殊爲危險本業新貨已届登塲由閩運滬均堆洋棧向無保險恐遇火警何人擔負今議决於本月起凡菉筍投行客貨每件抽收保火險規元一錢五分代客保險倘遇不測由行家賠償客家每件規元二十兩推以貨在同業本棧或代上之棧爲限如在洋棧浦江及客家自上之棧遇險本同行槪不賠償責任曾經通告沙永筍客惟恐道途遼遠或有未週茲届新筍登場再專誠佈告以便週知議畢已鐘鳴十二下始散會 
[廣東旅滬金銀器工業會新屋落成開幕]  
　　北四川路虬江路中廣東旅滬金銀器工業會新屋落成於昨日下午二時行開幕禮來賓到者有中華海員工會上海支部代表林偉民陸常吉香山同鄉會代表徐公溥粤僑商業聨合會代表李卓英民治急進社代表何梓生崇明路商界聨合會代表李一嗚等首由賴郁文報告經過情形次由嚴春生主席宣言略謂本會此次建築各費雖爲數頗鉅但均由會員熱心捐助並無在外勸募吾人團結力之進步於此可見一斑較之前二十年無會所之渙散相去奚啻霄壞由是工業促進以與舶來品競在國貨界中占一份子於國於家不無少補等語次由會長林寛庭關贊庭並來賓徐公溥林偉民麥嘯蒼等相繼演説大致均係提倡工業改良國貨云云繼以廣肇公學學生演劇茶點攝影奏樂而散 
[洞庭西山旅滬同鄉會常會紀]  
　　昨日下午二時洞庭西山旅滬同鄉會在西門黄家關路金庭會館開常年大會到會會員百餘人三時振鈴開會由會長秦山森君報告一年來經過狀况照本會章程一年一選現已届期不日印就選舉票分送入會同鄉於下月十三日當衆宣佈再議决徴信錄日内付刊會員如費未繳足者注明錄内並停止此次選　及被選舉權徐　吟君報告各賬沈薇卿君討論一切散會已四時矣 
[檢查印花税訊]  
　　今届夏季印花税大檢查業經廳縣委派之温城兩稽查連日會同南巿第一區警署李申二巡官率同長警在該管境　各商舖挨户檢查在案茲查獲張湘記南貨棧賬簿三本登記號五本信泰鎰雜貨莊五本徐同泰酒店一本懋記號一本韓順興　店一本順茂協菉筍號一本志和雜貨店一本愼源衣莊一本源興水菓店一本大白樓徴館三本德和油蔴行四本均因述法貼不足數及漏貼等事一併帶回該署存候分别飭傳科罰昨日即有信泰鎰志和愼源與等投署各繳呈罰金洋五元將簿據領回俯法補貼 
[滅蚊之利器鷹牌盤香]  
　　鷹牌滅蚊盤香係仙樂種植園出品該園在浙江定海地方栽有大批除蟲菊此香即以菊粉製成上年經農商部考騐其殺蚊效力不亞於舶來品特頒囊奬以鼓勵之行銷各省頗爲各界所樂用滬漢兩埠銷路尤廣故該園特在南京路民康里設立總發行所以便支應各商號爭相批售營業頗稱發達愛用國貨諸君盍試用之 
[警察更改站崗時間]  
　　淞滬警察廳長徐國樑查得現届夏令天日正長所有各區署所警察出勤站崗時間向例每日甲乙丙三班分兩時至五時五時至八時八時至十一時現應改爲每日三時至六時六時至九時九時至十二時爲出勤時間昨日已通傳所屬各區署所警正佐自即日爲始遵照改定時間云 
[南巿警察檢查行人]  
　　近來本埠華界城内外一再發生盜刦之案因此商民咸有戒心淞滬警察廳長徐國樑有鑒於此令飭所屬各區署隊等防務加嚴其各警署外勤長警自落差後亦不准擅離職守前日下午並由一區二區所屬各分所派出武裝巡警五名巡長二名以七警爲一組於五時後出發分赴各要道檢查行人分班輪流至次日天明爲止 
[工巡捐局長察勘機廠塡塞之浜基]  
　　南巿廟橋港出浦地點近爲某機廠侵佔動工塡塞迭經滬南工巡捐局函致該廠交涉延宕數月迄未解决現經該局姚石蓀局長訂期本月十一日（即陰曆五月十六日）會同該局各董事前往該處履勘俾將所塡浜基清丈並察看該浜塡塞後究與民間農田水利有無阻碍以便解决云 
[任筱珊由京回滬]  
　　滬寗滬杭甬兩路局長任傳榜日前因公赴京昨日（八日）乘滬寗路快車於下午六時四十五分鐘返滬 
[迷路男孩招領來滬擬學紅帮裁縫]  
　　上海棧業公義會昨（八號）午後由王瑞龍君查見在會門首迷途男孩一口當詰據稱年十三歲係浙省奉化南渡後江地方人家有母在鄉爲女裁縫前日由乃叔帶滬擬學紅帮裁縫生意不料在碼頭人衆擠散等語當即轉送婦孺救濟會一請將該孩暫爲收留一而飭探訪尋其家屬赴會具領云 
[懸賞招尋女屍]  
　　新寗紹輪船於夏暦木月初七日自滬駛往寗波行經吳淞口外時有現年四十歲之某婦忽然投海自盡尸首失踪該婦之夫係上海德商美隆洋行華經理稽某昨嵇偕妻弟張某兩人到淞報告救生局如能將尸撈獲賞洋五十元聞該婦素患神經病投海時身穿白縐地布衫藍花布褲子身長脚小現書招尋女尸告白多張遍貼各處倘撈得者可報告救生局云 
[閘北火警燬平房兩間]  
　　前晚九時許閘北夏家弄大中燭皂廠後某客民所住之平屋内不戒於火由各段救火會到塲救熄計燬平屋兩間有一同居老者被火灼傷頭面等處當送紅十字醫院療治並無大礙云 
[林慧記倒欠案之審訊]  
　　着理賬員查明債權人再核林慧記主林慧波前因倒欠福康義生等錢莊之往來巨欵被控法公堂判派貝明忠爲理賬員查明賬目再核在案昨又傳訊先由原告達商律師聲稱被告共計倒欠原告兩共銀一萬四千六百五十餘兩凡聲請被産理應先向債權人清理賬目如有不數之數方可稟請破産今被告並未向債權人清理即聲請破産對於法律手續不合前次被告請求將案結束准予被告離滬一節敝律師甚爲反對案未結束不能離申况敝律師查得查賬員報告之償權人共有十餘户始終未見投案請追顯見被告揑造無疑現由檢察處將被告生財等物拍得二三千兩之數應請先行分派等語理賬員貝明忠雖據林　波報告稱有債權人十餘户惟始終未到清理處有無此項債權不得而知中西官判限七天内着理賬員查明有無此項債權覆到後再行核奪 
[餘慶里房主呈述加租之理由]  
　　閘北共和路餘慶里房屋係謝林記公司之産今年該公司將房屋大修翻蓋屋面所費不費故籌議加租由租户李震康南貨店爲首反對具呈松滬護軍使淞滬警廳上海縣公署請求明令禁止業經何軍使沈知事等批令仰閘北巿經芾調處解决前日該公司亦具呈軍署縣署畧稱本公司創　民國元年其時閘北商巿初創户口稀疏故所定租價極廉核計成本不敷甚鉅年來各種營業均已　達不亞於租界繁盛之區而房租較租界不及十分之五况近年木木上料無不飛　有紹過原價二三倍者常年修費浩大　行錢莊折息又貴平匀社算須二分左右種種損失舍加租外别無他策應請上官體恤商艱俯賜核准云云 
[張松桂控袁雙喜恐嚇案註銷]  
　　會德豐駁船公司小工頭張松桂指控漆匠袁雙喜在虹口漢碧禮路用手槍恐嚇等情由捕將張獲解公共公廨訊供收押在案昨晨由廨提訊據特别機關西探目利扶司投訴查得袁雙喜前在楊樹浦犯事曾經公堂出票拘拿未獲而袁又於本年四月二十三號在百老匯路糾黨持械夥刦裝於汽車内值洋十萬元之烟土請爲訊究云云並據張松桂稟稱被告欲將其謀害等情經俞襄讞與美丁副領事一再向張研詰詎張言語支離中西官核供以其所供前後矛盾遂不向研詰即據被告代表律師到堂辯稱原告前堂聲言不欲進行繼又以被告用手槍欲圖謀害等詞控究反覆無常請爲明察堂上核供以原告所控恐嚇一層並不實在判令將案註銷因袁尚有另案着仍帶回捕房候提前訊核 
[俄教士請逐不正俄人]  
上海俄僑通商事務局會辦格羅思昨函工蘇特派交涉公署畧以據北河南路俄國教堂神父史馬來德呈稱有住在教堂屋内俄籍避難人伊范葉齊司基因其行爲不端令其離屋詎該俄人不願離開函請轉知閘北警區催令離去　屋等情聞許交涉員昨已函請警廳長轉飭該管區署迅予查明見復以憑核辦云 
[楊樹枝頭縊死鬼]  
二十五保十五圖地保顧德榮投上海地方檢察廳報稱外日暉橋潮惠山莊圍牆内楊樹上今晨發規無名男屍一口在彼自縊身死年約四十餘歲身穿螞蟻布衫藍布褲子查無家屬報請相騐奉車檢察長諭候派員往騐 
[輪船上查出拐匪]  
新豐輪船係開往天津茲有天津拐匪鄭招雲拐得清江婦人二十二歲之周張氏又蘇州輪船係開往厦門亦有拐婦張平氏拐得蘇州女子十六歲潘富寳分乘該兩輪動身該輪未啓椗時由救濟會調查員余杏鏞偵探虞占順余長林高金林等分往該輪查獲一并押送地方檢察廳下午奉許檢察官提案預審之下判鄭招雲張平氏分别收押候究周張氏潘富寳着發往該會留養候查傳家屬來案認領 
[拐賣鍾娥娥之王阿大]  
本邑人王阿大於前年五月間將二十歲女子鍾娥娥誘至奉天賣入妓院爲娼茲經該女投函婦孺救濟會由會稟明該處官廳將女送滬後即報告老閘捕房飭探姚錫卿於昨將王阿大提解公共公廨經中西官略訊一過判王交三百元舖保候改期研訊 
[夫兄夫弟捉姦記]  
曹家渡寡婦陳金氏今年二十八歲因不守婦道與人私識事爲夫兄陳旺根夫弟陳金根等查悉訓戒不改前晚該氏又與山東人劉恩榮通姦經旺根等糾衆前往雙雙拘獲鳴警送入四區四分所昨將原被函送地檢廳奉檢察官訊供之下判陳金氏劉恩榮分别收押陳旺根等斥退候示 
[孫萬科失妻控洪德琴]  
麥根路永順里客民孫萬科之妻孫王氏今年二十六歲五月初九日氏忽失所在嗣據住在大德里之孫步璜向萬科聲稱王氏未走以前伊曾見該氏與洪德琴絮語形狀極爲秘密足見爲洪誘逃孫萬科即據以報告四區二分所飭警將洪拘獲連同原告證人移送地檢廳訊究 
[逃婢發濟良所留養]  
濟良所中西女士昨晨伴送女子吳蘭文至公共公廨即據吳女供稱年十七歲原籍崇明在城内吳姓家爲婢因遭主人虐待逃出等情中西官得供判女發濟良所留養 
[凌虐買女押四月]  
蕪湖路一百十三號門牌居户張陸氏因將買女壽珍凌受傷被包探榮錦林查悉於昨將氏與女一併拘解公共公廨經中西官訊供屬實判氏押女所四月女送濟良所留養 
[天主堂街麻袋店被搶]  
法租界天主堂街二十七號門牌大有麻袋店於前晚十點時收巿後突來口操北音身穿長衣之盜匪三人撞門入内闖至客堂各出手槍嚇禁聲張將店主婦朱許氏手上所戴錦福牌號計重三兩五錢金鐲一付三錢重線戒二錢重嵌寳戒各一只又在傍開談之某氏手上計重一兩五錢金鐲一只五錢重線戒一只强捋並搶取抬上大洋二元奪門逃逸事後開單報告大自鳴鐘捕房請緝由探目沈德福帶同各探前往查勘一週並詢各盜而貌服式據情回稟捕頭諭着務獲各該匪到案究辦 
[勒索陋規之訊判]  
胡國安日前偕同俞紹忠至法大馬路李濟山所開之廣源昌内勒索陋規洋六元當爲包探吳炳泉查見上前將胡俞兩人拘獲帶入捕房昨解法公堂請究先由原告報稱是日被告等同來以購嘗云紗爲由强向商人索取陋規六元惟被告俞紹忠雖係同來並未聲張請求　究詰之胡國安供認糾同俞紹忠至原告處拆稍俞紹忠供是日民人行經法大馬路與胡過見由胡約我同至原告處購買香云紗不敢串同拆稍並延律師代辯一切中四官判胡押西牢一個月俞交保於一年内如無過失准予註銷 
[售賣鴉片烟具罰十元]  
周金生王書榮與婦人茅滕氏均因在蕪湖路攤設售賣鴉片烟器具前日被一百廿八號西探查見以其違章稟明捕頭於昨將周等三人傳至公共公堂經中西官訊明判各罰洋十元充公示儆 
[公共公廨訊案彚錄]  
昨晨公共公廨民四庭由關　員會同英包副領事訊理（一）顧仲記訴陳蔚青不理賬欵案結果改期續訊（二）俞錦芳聲請破産案結果改期再核又午後民二庭由俞襄　會同英包副領事訊理茂興號主陳繼茂聲請破産案結果着理賬員薛邁羅會議調查陳繼茂有無别項財産具復改期一個月再核民四庭由張襄讞會同日副領事田中氏訊理（一）薛維屏在城内審判廳訴段雲軒債務糾葛案結果被告着地方審判廳來警帶回歸案訊理（二）應頴生訴朱加昌不理賬欵案結果改期兩禮拜再訊以下尚有陳志剛與陳朱氏爭産等案三起因各方面之律師均未到齊故一併改期云來函 
[上海總商會致會董湯節之函]  
節之會董先生大鑒逕復者接誦大函以遇友人談及本會對於時局表示主張電致黄陂勸其復職事關國家全局鄙人忝列會董未接接會議時局問題之通告外間所傳有何根據盼復等因查昨日爲英商保泰保險公司與聚大等號因有賠欵交涉邀請本會全體會董曁入會各業團體到便討論辦法正開會間接准京師總商會電開現徐總統倦勤退位中國無人主持形勢萬分危險惟黎總統任仔肩始能有濟敝會已專電敦請來京就總統職務請貴總會一致迅電敦促以奠中國至爲禱盼等語即經同時提議當場宣讀電文并爲傳觀旋由到會會董曁各業團體表决一致主張電請黎總統早出維持爰將擬就電稿送請昨日未到會各會董詧閲或贊成發電抑或否認請各分别簽註再從多數决定在案此項電稿想於貴會董發函時尚未邀覽計在此時當可送達矣乃辱函詢合先奉復惟祈詧照爲荷順頌時祉上海總商會啓 
[湯節之再致總商會函]  
會長先生大鑒接准惠覆具悉電文尚未拍發尼見外間所傳尚非眞相差慰懸念本日午後庶務某君賚電稿送敝處傳閲業將鄙見大略簽註茲事體大願爲左右再詳陳之國事俶擾由於民意無確切表示含辛忍痛倐逾十年現局之壞壞於何處人民所欲究爲何物宜有具體主張條列意見深思熟考詢謀僉同然後發爲言論斯有力量若範統含混泛望和平所求者是而不問所以求之之道則國内之特殊勢力即有以窺吾商人苟安旦夕之微欺其參政能力之弱追維往事可爲寒心今次變局爲五年來所未有前途安危所爭一線毫釐千里宜愼其始吾人縱不能救國亦當求不害於國若但憑京商會一電之徴求少數會董倉卒之同意遽對國事率作主張非唯無以對全國亦且無以對同會之會員當知南中民意全國具瞻本會尤爲南中重要團體發言輕重不可不愼鄙意以爲如此重大問題應特開會董會由各會董親自出席發表意見折衷衆論作成提案再付會員會表决方可對外有所發表萬不宜以已擬之電文用傳觀之辦法而遽倉卒發出也冒昧貢言維冀審擇會董諸君當亦以鄙言爲然敬問起居不備湯節之拜啓六月八日 
[上海縣警察所來函]  
逕啓者閲本日貴報載破獲私鑄銅元機關一則其中情節均尚相符第其中有沈知事以趙燕堂爲農會長予以優待等語殊與事實不合敝知事以邇來銅元充斥貧民生計極受影響此次破獲私鑄銅元之機關自應將人證一併解送軍署盡法懲治决不以該犯等供詞狡展稍予寛容更何優待之可言貴　所載容係訪員誤會用特專函奉達即希更正爲荷上海縣警察所啓六月八日公布欄 
[江蘇高等審判廳]  
批示惠美瑄呈爲徇情庇匪宕案埋寃請令彚送李保善全案並民指控全案以便貫澈電核令辦而免舞弊由呈悉本案仍候再令該縣依照職權秉公查訊實情從速辦結將來該縣辦結後該具呈人果有不服儘可依照刑事訴訟進行程序提起上訴自非無從救濟所請調卷核飭辦理之虚於法不合應毋庸議仰即知照此批（以上六月八號） 
[江蘇高等檢察廳]  
批示楊金氏狀及抄件均悉本案關於私訴執行部分應由該氏逕向原購呈催毋遽來廳凟訴此批翁鈐狀悉據稱各節查與再審條件不合所請應毋庸議此批吳大狗等狀悉候調卷核辦此批張純　狀悉候送審廳核辦此批陳春山狀悉候提卷核奪此批劉維仁狀悉候提卷核奪此批邱吳氏狀悉候令丹陽縣知事迅予依法辦理此批（以上六月八號） 
[上海地方審判廳]  
公示送違（全文在本廳揭示場公布）第七一號（民二庭）一件羅傑輿田松喬等因租屋糾葛一案（判决主文）原告人之請求駁回訟費歸原告人負擔右仰被告人劉汝修應詩均知照第七二號（民一庭）一件周少伯等與陸竹屏因詐財私訴一案原告人應繳第一審審判費三十七元五角未據私訴原告人繳納合行令仰該原告人於收到命令後七日内來應照繳如逾期不繳亦不聲請救助者本件訴訟得依修正訴訟費規則第十三條予以駁回毋自延悞此令右仰原告人周少伯等知照批示一件徐阿銀狀交案欵由狀悉據繳洋一百元存候核辦此批一件邱延獻狀稱奉傳眞相未明請示祇遵由狀悉按照三審判决陳春發負清理償還之貴　該民固　無關然該民應負收訟費除已繳納外尚欠洋十九元着即如數交案毋得延悞此批一件樓岳年爲受推德成木廠　請館案由仰即呈騐原據再行核辦此批一件劉胡氏狀請執行由狀悉查本案卷　尚未奉高等審判廳發還所請應從緩繕此批一件孫晋和狀請給領房票由准領此批一件謝林記狀領定洋據由准領此批一件錢阿三狀請執行由狀悉仰候傳案訊奪此批一件賀秀岩狀交欵洋由准交此批一件陳明孫狀請執行由狀悉准即派吏照判執行此批一件黄通董狀請分别執行由狀悉准予分别執行此批一件力餘泰狀交欵洋由准交此批一件陳明記狀請照判執行由狀悉本案判决尚未確定應從緩躍此批一件朱靜菴狀請駁回抗議並予給領契據由狀悉着即來應候諭此批一件陳烈生狀交案欵由准交此批一件朱　亭狀請執行由狀悉查本案業據方翔森聲明窒碍矣所請應從緩議此批一件倪炳華狀請銷案由狀悉准予銷案此批一件陸望山狀請給領房租洋由准領此批一件周守仁狀請給　案欵由准領此批一件陳有慶狀稱判賠恤金請求追繳給領由狀悉准予提案訊追此批一件董左氏狀請執行由狀悉准予提案訊追此批一件劉思誠狀因執行情形請將被告交保開釋並責令指明抬賣地點由據狀已悉此批一件周分財狀保徐阿根由准保此批以上六月七日 
[上海地方檢察廳]  
批示張運坤狀悉所請易科罰金一節礙難照准此批彭片山狀悉准予傳訊此批金阿方等狀悉仰候傳人提案覆訊核稟此批葛金生狀悉用案業經當疑却下所請應毋庸議此批陶阿薛仰該民等來廳訊明再奪此批朱金榮狀悉候訊明核奞奢此批徐士鎔狀悉仰即約同倪清華來應候訊核奪此批黄鶴林狀悉仰即邀同順英來廳候訊此批馬漢臣狀悉准予上訴限七日内補理由書以便呈送江蘇高等檢察應核辦此批黄雍狀悉候訊明核辦此批孫永奎等狀悉案已訊明候送同級審判廳核辦此批孫永奎等狀悉業於前狀批示矣仰即遵照此批張萬森狀悉案廳起訴所請交保之處未便照准此批張萬森狀悉案已訊明候送同級審判廳核辦此批王保錦狀悉案即起訴仰候審判此批奚阿威查是案陸阿儧儧阿土因細故互吵爾事不干已加入陸阿興扭打亦犯警章至騐爾傷痕僅頭部有磕傷甚屬輕微姑念情節尚輕雙方不予深究將案却下所謂不准此批陳寳祥狀悉業於陳阿泉狀内明白批示矣着即遵照至張順陳長根等如再滋擾應屬違警範圍仰即鳴警保護可也此批秦兆懋案經起訴靜候判决此批倪關勝候呈送高等檢察廳核辦此批全月亭案已却下毋庸多凟至爭地部份係屬民事着送同級審判應請求可也此批張鳳亭爾妻捲逃侒竟與誰姘識應自查明確實再來告訴所請備案無此辦法此批姚福生狀悉仰候傳訊核辦此批姜湯氏狀悉候傳訊核奪此批王恭讓狀悉憑訴不無别情候書區送案再行核辦此批陳兆福狀悉候送同級審判廳核此批張成昌狀悉候傳案核辦此批曹瀛洲狀悉所請備案於法不合應毋庸議此批馮榮全狀悉應候偵查所請暫毋庸議此批潘逸生狀悉仰開來廳聽候訊奪此批周阿雲察聞訴狀爾旣未被楊春　詐去財物不生刑事問題所請備案無此辦法此批沈鴻沼等候催覆矣此批王運發狀悉姑准傳訊此批以上六月七日曹金山狀悉候傳訊核奪此批許馬氏　訴係民事和解執行請求本廳未便遽予受理此批朱定生狀悉查此案已迭預審仰候同級審判廳决定可也此批王吳氏靜候判决毋庸多凟此批唐鶴已諭訊矣此批沈榮泉狀悉候訊明核辦此批陸鈞仁狀悉案正偵查所請交保之處未便照准此批奚金福狀悉施某如有詐財情事該民儘可　時别請崗警帶廳核辦所請拘訊之處着毋庸議此批李劉氏狀悉仰候核辦此批姚柏麟狀悉仰遵應諭所請應毋庸議此批以上六月八日 
 
 

Page 16

 
 
   
 
 

Page 17

 
 
常識 
　　（一）投稿本增刊者其材得除衛生法制道德經濟四項外增教育科學宗教巿政雜緣問答六項共　涉攻計個人者恕不登載　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人摘指其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閲本增刊諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
常評 
[法統與武力] [  覺]  
　　法統不能以武力維持以武力維持法統則法統之精神全失其結果或仍不免摧殘於武力此在思深慮遠者誠宜有此最高之理論　　若以事實言之則西南之護法固以武力護法也今之以武力推倒非法總統而主張恢復法統者亦不復謂其與西南護法之意有所不同也苟推倒非法總統者能使人確信其無取而代之之意則昔之護法者當亦决無總統非我不可之意然則時局之所以驟難解决者其病仍在不能相見以誠耳　　所謂相見以誠者當從事實著想而法統尚不過其表面也苟事實方面尚有不能相見以誠之處則雖有武力無所用之雖欲維持法統而此亦一法彼亦一法有法統與無法統等然則武力不足解决時局也法統亦不足解决時局也惟相見以誠爲能解决時局徐世昌之失敗不誠之前車也 
經濟 
[儲蓄禮券] [  朱鳳豪]  
　　贖路儲金各界已辦得有頭有緒非常踴躍眼看鉅欵立成此正是可欣可喜的事現在再將一種大家還未曾提起的辦法貢獻各界討論討論　　社會對於一種婚喪喜事不論親戚故舊都要我來你往互相贈送過年過節還要辦什麽（節禮）（年禮）在那寒素人家遇着婚喪的事收幾個禮份在經濟上面或者有些補助不過還要辦着酒席鋪起塲面還到送禮人的肚裏映到送禮人的眼中得到的實惠極是有限至於什麽（做壽）（湯餅會）（節禮）（年禮）等等一槪繁文更是無謂之極社會還説是（禮尚往來）（聨絡感情）呢但是這已成了牢不可破的習慣一旦要改了昨很難因爲人家都有禮送獨你一個不名一錢一物不免要受親戚故舊的評論在（親睦）上大有關係所以現在想一個儲金禮券的方法來救濟他就是勸儲蓄銀行發一種儲蓄禮劵票面可定一元二元數種專指定爲贖路與存欵享着一樣的利益中途不得挪用我們遇着親戚故舊有饋送事件發生就可以買了這種儲蓄劵當做禮物送給他那受禮的人亦就把筵席改作了一種茶會形式此外還有什麽小孩了的（壓歲錢）（見面禮）都可以改現錢爲贖路禮券大約一年之中這種收入至少也可以添上數百萬元的補助呢（不受酬） 
[商業問題之研究（續）] [  吳東初]  
　　零購學（二十六）進貨計劃（一）明事實凡事在未進行之前而能明白事實之必要經過的手續此爲最不可少之知識進貨人購買貨物亦何獨不然故吾論進貨計劃之首步卽在求知關於生意上之事實也　　紐約某地氈商專喜與人道其初次進貨之經騐該商初非習於地氈業旣不諳其製造法復不知其種類與價值所謂完全一個門外漢而其所供職之店肆强以擔任地氈部之進貨職務一日往支加哥定貨遇廠家經理某君年紀已老一望而知其爲商界先進也彼於買客之照顧招待非常殷勤二人相見之下談及生意老經理並不强該地氈商以購買而先就其對於斯業之經騐多方盤問意在無論生意之成否而存心不欺人自問可告無愧吾現於其問答亟爲譯出以供吾人任商業職務者之研究或者於此亦能興發其對於已業進貨之感想歟問你從前買過地氈否答没有問你從前賣過地氈否答没有問你的巿鎭上人口多少一時該地氈商不能確實答復於是老經理則不待其回復而接續問了幾句如左問貴地居民等級如何問你是否欲做上等居民之生意問貴地居民好奢華否抑專務儉樸問同行有幾家競爭如何問同行是怎樣的一種做生意人問你可留心調查貴地郵局及轉運公司對於函售店每年做多少生意問畢並不强其即時答復只囑其仔細研究其中利害然後定規購買越數日該地氈商因加數日之思索與研究復來就老經理曰（吾聞尊言不啻夢中喚醒設非承示方針事後必遭失敗今吾于先生所問各端業已研究清楚而仍覺此生意尚可做得故望先生發貨一該老經理即代爲選擇數種計美金一千五百元命其携回善爲售賣卒以事實預先明白而該地氈商之生意始則稍爲獲利久至發達無已由此觀之進貨計劃中對於明白事實一層豈可忽乎 
 
[在短促的時門内　少壯晚三老死鏡容]  
衛生 
[驅除蚊蟲之討論] [  擁城]  
　　每至夏日最足爲吾人之敵者莫蚊蠅若蓋各種傳染病實由之而生由之而起也故吾人對此小小么蟲不得不用大大手段合羣力以除之滅蠅之法日見本聞茲不論及惟就除蚊之法拉雜述之　　（一）蚊之研安蚊之最毒者爲亞諾佛爾蚊（Anopheles）蓋麻剌利病（即瘧）（Malaria）由其傳染也此類之蚊先吮病人之血更以经種血質傳染無病之人故相繼而成病疫吾人欲區别此種蚊類亦甚易易當其噬人或集於地面時後部必突起約成四十五度之角他種之蚊則爲平行線且亞諾佛爾蚊類之足甚長此更顯然而可見者也 
　　（二）蚊之所在蚊之傳種多在積淤之水拉圾之堆草塲花園之澤地厠所污穢之辟處卽至面積狹小之水上亦可留藏而有餘馬蹄之跡印於泥上積雨成溜而種可傅於此若不用之馬槽飼雞之小盆磨石架上之水孟泥濘之陰溝無在不有蚊種之蕃殖而日間則潛伏於隠僻之處黑暗之鄉也 
　　（三）蚊之除法普通惟有避之一法故有蚊帳之設烟燻之舉以求旦夕之安並不足以减少蚊之量數也是以吾人第一要義須將蚊種滅絶無滋生之虞庶蚊患乃可勉耳其法有二 
　　（一）吾人已知蚊之産卵處多爲不潔之地故欲除之首當清潔凡受水之器必當滌除凈盡更移至他處使不再積雨水若本用之以儲水者（水桶水槽等）則當用物蓋之凡此設備不過杜絶雌蚊之不得傳種於其上耳　澤地及廢池之水當想法排放之其因特别情形而不能者則可灑入石油少許惟用澆花器灑之爲善卽不然亦需將水面灑遍使水面之油結成薄膜幼蟲不得呼吸空氣雌蚊不得播種於其面也每一夏季所需之石油大約十五平方呎用一温斯即足以驅除蚊患矣 
　　（二）由警察局發出通告（按此本屬衛生局然各處少此機關不得不歸之警察局）令各家户主擔任杜絶蚊種之責再派專員檢查凡有雨水儲蓄之處則設法排放之不能排放之水則置石油（如前法）以防止之（此屬之城巿）各家可用淺底鐵器（他種亦可）内置石油一匙接近大花板上或屋之陰角處則蚊類必飛出而死於石油内也 
　　總之此非一人一家之力所能成功必得羣力以除之庶炎炎夏日病疫不能生也（乙種酬） 
道德 
[西方格言（二九六）] [  謝介子選譯]  
　　全不冒險奮進將一事無所成（法蘭西諺）能使一事大成不啻作多事也（英吉利諺）借金生仇（葡萄牙諺）能受忠告者大幸（英吉利諺）希望爲人思想之極（柏拉圖）（Plato）最弱必致最艱（莎士比亞）（Shakespere）人間之權力僅生於比較耳（英吉利諺）能節省者斯富期望（丹麥諺）細鼠亦足致舟沈（英吉利諺）人之生活狀况當視其能力而定（希臘諺）法制 
[政體之類别] [  瞽丐]  
　　政體之類别以三權之歸執爲標凖三權者何行政權立法權司法權是也三權分峙不可偏廢是爲全球各國之大同至於三權之歸執則各國互有異點政體之種類遂亦因之而分今分兩種以説明之一曰專制政體一曰立憲政體專制政體三權悉歸執於君主此種制度現在世界已廢不復見立憲政體又可分之爲二曰君主立憲曰民主立憲君主立憲之制度行政權歸執於君主立法權歸執於君主與國會司法權歸執於法院民主立憲之制度行政權歸執於總統與内閣立法權歸執於國會司法權歸執於法院此近今政體之大别也我國共和初建時三權之歸執界劃分明初亦未嘗偏廢無如行之未幾行政勢力逐漸彌漫挾立法於肘腋之間玩司法於鼓掌之上此種政體其爲專制歟其爲立憲歟吾不得而知矣（乙種酬） 
 
 

Page 18

 
 
   
 
