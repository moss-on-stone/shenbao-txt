# 1901 - 126 - 4910081

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[新印日本國志] [  圖書集成局啓]  
　　是曹爲粤東董公度亷訪所著亷訪前曾贊使日本研求彼國數千年來禮樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每部碼洋二元五角世有先覩爲快者請臨三馬路申報館申昌書室二洋經橋煥文書局南北掃葉山房金陵詞源閣購取可也 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連價貴不易購文緐不易請山隂湯墊先先生有三通考輯要通雅堂主　　人購付本局鑄印兪曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書警校精詳紙墨加料有識共寳分裝六十本業已成書股票以外餘者無幾購宜從速遲恐不及每部定價十二元不折不扣批發面議上海三馬路申報館申昌書室發售外埠在曩時售股票處 
[論旗兵閧署事]  
　　本報前紀京口駐防旗兵爲盜一事未幾而又有旗兵閧署一事一波未平一波又起旗兵何不法如是哉說者謂旗兵之肇禍皆由將軍都統及以下之旗員層層庇護以致視王法如弁髦以性命爲兒戱有所倚恃則自縱肆而無所忌憚已非一朝夕之事故旗兵閧署爲盜旗兵之過而實非旗兵之過也推其所以庇護之者皆由門戸之見太分旗人往往將漢人藐視預有一不甘退讓之心遇事遂致不能平允養癱成患以致於斯旗員若不早除門戸之見將來旗兵之爲禍恐尚未有艾然竊以爲尚非正本清源之論也旗民肇禍旗員庇之固亦在所不免若皆以爲因庇護而致肇禍肇禍之後而尚欲始終庇護則旗員亦斷不致昏謬若此我以爲旗民之動轍肇禍者窮迫之也我朝以弧矢定天下一時附風雲而依日月者有滿洲之八旗蒙古之八旗漢軍之八旗類皆汗馬功高故世祖章皇帝定鼎燕京酬庸賞功予以圈地養以月餉不致有漢代功狗之譏聖恩汪濊卓越古今惟當時兵額尚少習氣尚樸故旗兵無不家給人足乃自數十年承平休養之餘不但漸卽奢侈且更生齒日繁至雍正末年八旗已生計日蹙乾隆二年御史舒赫德以旗人無農工商賈之業皆仰食於官卽添設佐領之額優給養育之糧終無以救其窮苦請酌派丁口散列邊屯使自食其耕牧之利宣宗登極之初喀什喝爾叅贊大臣武隆阿秀堃奏緑營旣有滿官亦不妨有滿兵請將各將軍督撫提鎭標緑營馬兵酌分十之五爲旗缺以駐防八旗馬甲養育兵就近補送無駐防者以附近之駐防兵往補差操錢糧卹賞與緑營同是皆逆料後來旗人生齒日繁必生計日窘以有數之錢糧贍無數之生齒則兵弁之關支不足供閒散之坐食欲添給於額餉之外則民賦之常制斷不可加而國用所必需又無可節故爲此疏通調劑之法乃舒侍御之奏旣未能行而武秀二公亦以八旗集議事格不行且因此獲譴後之言者亦不外屯田分額之意當時旗兵生計雖蹙尚未至今日之甚習氣雖壞亦未聞有今日之事至今日而卽以屯田分額之事疏通調劑恐亦不能如前之易易矣何則當時緑營尚可以振作今則江河日下且仍使之爲兵則與在旗何異至於屯田則勞苦較尋常農夫爲甚旗人嬉游習慣驟使爲勞苦之事無論其依然玩怠恐更無拘無束而肇禍愈無窮矣然則如何而後可曰是宜寛其禁令泯滿漢之限無論農工商賈悉准其自爲則旗人之生理與漢人同自不煩官之給餉非但國庫可節而旗人能人人自謀生計亦不至有今日之窮蹙而爲非作歹之事自少矣朝廷若不早爲設法則將來之弊必較北宋之養兵有明之宗室爲更甚爲盜閧署猶其小焉者也若無事之時養之縱之及至犯事罪之殺之亦何異父兄之不能使子弟習業任其流蕩及入於下流而始以鞭撻從事其可得乎 
[本館接奉電音]  
　　昨日午刻西安行在飛電傳來上諭二道敬謹譯登○三月二十四日行在内閣抄奉上諭廣東廉州府知府缺著郭之全補授欽此同日奉上諭戸部左侍郎吳樹梅著仍在南署房行走欽此 
[子目議成]  
　　京師采訪友人云近日和約子目將次議成欽命全權大臣慶王李相業己向各國駐使商訂聯軍撤退事宜除酌留護衞使署之兵士若干外其餘遲至五月十六日一律退出京師先是三月二十左右美國軍隊已撤退若干此外各國之兵大約日内亦須陸續就道矣 
[暫停銓選]  
　　京師采訪友人云三月十五日内閣欽奉行在電傳諭旨轉飭吏部暫停三月分銓選一次俟皇上回鑾再行開選緣聖駕啓行在卽恐拜發摺件沿途投遞不便良多也 
[保陽近信]  
　　天津直報登保定來信云本月十五日淸晨九點鐘後忽有法國步隊四五百名迤邐至省垣就臬轅止宿一宵隨於次日乘火車赴京邸聞此軍由獲鹿一帶折回未知確否至十六日又由定州撤回法兵七八百名整隊至南關雇民船返天津駐紥是日另有德兵一隊乘火車入京 
[刑人於市]  
　　天津直報登京師來信云歹人張廷福張松生假冐洋人句結匪徒向民間恣行劫奪經德軍拿獲審實定以斬立决罪名本月十八日午前十點鐘時連甲乙二犯綁赴市曹前導六國洋兵各二十餘名其後護以馬隊五十餘名首先一犯身穿缸靠大褂年約二十餘隨後一犯身穿洋綢夾襖年約三十餘蓋卽二張也至甲乙二犯則陪綁者已非一次此次仍得免决旣行刑卽將二張首級解往犯事地方懸竿示衆 
[警醒愚頑]  
　　揚州訪事人云兩江總督兼南洋通商大臣劉峴莊制軍以近日長江一帶靑紅會匪愈聚愈多膽敢設立堂名散票誘人入會因特出示剴切勸諭並頒發各屬以期警醒愚頑本月某日札發到揚隨由地方官飭城廂保甲按叚裱糊張掛俾衆周知其文曰近聞長江一帶及瓜州六七濠等處靑紅兩帮會匪麕集搶掠刼殺忌憚毫無並開堂放票曰春寳山堂惡跡多端不法已極前曾諭飭任春山將會中首要招入新勝虎字營予以自新乃所入有限兹訪有楊長富船快張德之子張榮洲及僞糧臺劉寳林曁黄大刀等六名均爲水埠總領仍在瓜濠一帶誘脅鄉愚入 
 
 

Page 2

 
 
會鎭江及十二圩之黄老五毛老九亦係著名匪棍瓜鎭衙門及各局卡均近在咫尺豈竟不見不聞蓋署局書差等人類皆與之通同一氣並聞沿江小船數百號亦皆被惑入黨殊堪痛恨現在長江上下游水陸防軍星羅棋布原不難一鼓成擒第其間被誘之無知鄉民同罹大辟情殊可憫本部堂不忍不教而誅除覈飭新勝等營查緝並通飭各地方文武一體嚴密訪拿外合先出示勸諭爲此示仰諸色人等知悉爾等何事不可營生而必甘心從逆一經拿獲身首異處悔已不及兹本部堂予以自新如果有眞心悔過者卽赴新勝虎字營自具悔過切結呈由本部堂分别摘釋免其拘拿倘仍執迷不悟直是頑梗性成定行提獲嚴懲又聞官塲傳述前日接奉上游來電謂刻下各項會匪所在多有長江尤甚難保無康梁逆黨通同勾串防範毋得疏虞云云以故各處細柳營中人咸戴月披星不憚昕宵巡邏云 
[逆匪逞刁]  
　　近匪李某匿跡湖北省垣斗級營某客棧中事爲湖廣總督張香濤制軍訪聞密飭武昌府余堯衢太守督標中恊吳恊戎率同兵役馳往擒拿此已紀諸昨報矣昨得武昌采訪友人手書云連日營務處司道督同府縣各官升堂研訊李匪供詞狡展異常旋復提到逆黨伍某與之質對依然極口呼寃卽伍亦一味含糊頗難指實聞李匪號次生籍隷江蘇常州府屬某縣幼時曾名列膠庠伍名金魁向在某營當勇犯事被革後削髮爲僧曾在某寺受戒現又蓄髮還俗潛至漢口冐充某營統領頭戴藍頂花領高視闊步自去擬在漢口募勇十營以資調遣某日與陳慶門都戎晤談論之下見其形跡可疑密派親信弁勇詳加偵察知其决非善類因卽拘送夏口廳署廳尊陳少石司馬嚴行訊鞫供稱募勇一事實係李某指使爰禀請漢黄德道岑馥莊觀察電禀督轅將李拿獲旋復徧搜行篋並無違禁之物遂暫禁省垣監獄須俟訊供明確然後按律嚴懲 
[會匪正法]  
　　寗波訪事友人云哥老會匪首某甲前在浙江提轅當巡捕官賃居老城隍廟之後邇經提憲余瑞廷軍門查悉飭弁督勇前往擒獲訊取口供隨於本月二十二日綁赴南門外法塲梟首示衆 
[皖省裁軍]  
　　安慶訪事友人云安徽巡撫王芍棠大中丞以和議將成擬將去年所募各營陸續裁撤本月十六日示令駐省武衞楚軍正五營每營酌裁一百名前後左右中五營共裁减五百名各給恩餉一月飭將軍械繳呈然後由營官派弁督上某輪船載至漢皋換船回湘中分投遣散 
[募勇述聞]  
　　漢口訪事人云鄂垣防勇以護軍營爲最優其次則推工程隊惟額設無多不敷調遣湖廣督憲張香濤制軍近擬添募數營日前已飭吳中軍元凱張副戎彪會同招募矣 
[革員移押]  
　　杭州訪事友人云已革浙江金衢嚴兵備道鮑祖齡自去歲獲譴後卽由大憲拘禁臬轅委卽用縣都大令毓椿候補縣周大令錫康支大令潤彦候補把總胡把戎福保嚴行看管兹者臬轅各處不日卽須大加修葺三大令及把戎爰於本月十八日禀知上憲將鮑移押吳山葉公祠 
[三竺慈雲]  
　　杭州訪事友人云浙江候補道李鳴九觀察奉上憲委令統帶省防各營本月十六日在羅木營會操各式陣圖自辰至午始得竣事○本月十八日爲立夏令節六橋三竺之間士女之結伴出遊者無異蜂屯蟻集午後有甲乙二人乘馬至錦帶橋畔放轡疾馳某銀飾店學徒正在隄畔閒行見馬飛駛而來急向湖濱暫避不隄防被人擁擠失足墮入河中幸經濬湖局工人竭力救援得以誕登彼岸然已奄奄一息氣若游絲矣○鳳山門内大街有樓翼然名曰鎭海相傳有關省會風氷兼以鎭壓江潮去年被火所焚畫棟雕梁化爲瓦礫邇經大憲撥欵重建委撫轅文巡捕蕭二尹攸裕督工擇吉本月十九日破土 
[月湖泛棹]  
　　寍波訪事友人云無賴周阿法左維金游手好閒無可餬口相約於本月某日持銅質僞金戒指至東門一帶誘人新聚泰店主湯某見之深恐鄉愚受騙貽害非輕喚令地保扭送鄞縣署縣主徐蓉齋大令發押自新所聽候訊辦書曰作僞心勞日拙是之謂乎○自入暮春晴雨無常寒燠靡定本月十九日上午天時鬱熱行人脫帽露頂猶苦汗雨涔涔翌日傍晚雨師風伯並駕齊臨天氣陡寒頗有三冬氣象衞生者可不於此加之意哉 
[蜃江桃浪]  
　　温州訪事人云本月初八日新任温州衞守備方遇春守戎由滬附招商局普濟輪船抵甌擇吉本月十二日履新任事○去歲温郡四鄉收成尚稱中稔而米價仍日益加增現在上白秈米每石需洋銀四元四角猶幸每次輪船從蕪湖及揚州仙女鎭一帶購米而來者源源不絶得此接濟民食或可稍充否則居民當更形窘迫矣○淸明節後連日大雨傾盆下隰高原半成澤國田中所揷新秧根淺泥鬆尤易霉爛沽體塗足者流相率將水戽出桔槔之聲昕宵不輟倘非碧翁翁速放晴光恐農民不免稍受虧損矣○温州府王雪樓太守嫉廾如仇蒞任以來首先訪拿地棍本月初三日拘獲著名流氓葉巖富發交經歴袁新栽叅軍訊辦此外各地痞尚須按名訪拿似此雷厲風行彼羣不逞之徒當不敢復萌故態矣○上盦山某西人向在洋關辦公本月初五日忽失去皮袋一口内儲金約指及銀票等物所值甚巨旋投報永嘉縣署請爲緝賊追贓縣主秦鹿苹大令偕典史程敬之少尉親臨察勘迨初八日已有人從某處將原牣尋交矣○本月初九日之夜更魚二躍時雙門内打繩巷葉姓家忽然失火火烈具舉毒燄上騰適雨師命駕而來視融氏遂稍稍斂蹟僅焚去後進小屋三楹 
[上海官塲紀事]  
　　昨日午後蘇松太兵備道兼江海關監督袁海觀觀察命駕至斜橋左近北洋務局與各國駐滬總領事官晤商公務至傍晚始回轅○福建候補知縣福祥營營務處李大令溥霖署理武進縣竇甸膏明府鎭山均於昨日禀謁蘇松太兵備道袁海觀觀察觀察以禮接見茗話移時○記名提督黑軍門松阿克由某處因公來滬昨日午前命駕赴蘇松太兵備道轅拜會道憲袁海觀觀察茗談移晷然後興辭 
[豸節將臨]  
　　正任浙江寗紹台兵備道升任江蘇按察使誠果泉廉訪刻將由甬啓行大約明後日可抵滬昨日上海縣汪瑤庭大令特飭辦差公人預備供張 
[大令騐屍]  
　　前日午後二十八保十二圖地保張顯明投上海縣署報稱圖民盧良卿自縊身死求卽蒞騐縣主汪瑤庭大令准之隨於昨日午後帶同刑仵書差人等鳴騶前往旣升座卽傳地保張顯明訊問供稱此地士名姚家角己死之盧良卿年己六旬耕田度日妻早物故家中僅有一女性甚呆　被人勾引成姦盧知之遂羞憤自縊並無别故大令命提屍女詰問呆若木鷄無供可錄乃飭仵作將屍檢騐報稱並無傷痕委係自縊身死大令離坐親視無誤遂飭地保備棺收殮傳盧良卿之同族弟來案領棺埋葬判畢回署時已六街三市燈火通明矣 
[援例留養]  
　　上海縣獄所覊兇犯張茂康因將邵金生毆傷致斃由縣訊實申詳督撫憲核准科以絞監候罪名月前縣主汪瑤庭大令查得張母楊氏年已七旬因援親老丁單之例申請府尊余石蓀太守轉詳臬司朱竹石廉訪准予留養一面飭傳屍兄邵春生及犯隣沈錦山地保施福到案將情諭知諸人均願具保結大令遂申禀臬轅兹經廉訪批仰松江府親提訊奪大令飭卽傳齊施沈備文派差約於今明解府候訊 
[英員回滬]  
　　英國簡駐滬上副領事官梅爾思君於日前遊歴杭州迨前日游畢回署昨日淸晨卽命駕詣英美租界公堂與讞員張柄樞司馬會訊一切案件 
[南市火警]  
　　前晚四鼓時本邑南市大東門外裏鹹瓜街義泰藥材行不知因何失火突肇焚如　鉦旣鳴十六鋪地甲裘鎭急率同更 
 
 

Page 3

 
 
夫奔投文武各衙門凛報俄而　廂内外各洋龍或風馳電掣而來就護城河吸水施救直至天將破曉始得火滅烟消事後查悉義泰藥材行悉付一炬幷廷燒阜泰參行張錦昌銅錫鋪某姓成衣店未開市之聚泰參行福森春桎圓店順成信局某姓漆作泰昌糖果店此外仁昌參行興和蜂蜜行恊興信局唐義泰洋鐵店等四家雖未被焚然門面均已焦灼當火熾時蘇松太兵備道袁海觀觀察上海縣汪瑤庭大令提右營廖楚材叅戎城汛周鑑之千戎均在大小東門彈壓匪人保甲總巡朱森庭明府亦偕各巡局員督率營兵四圍照料 
[火未成災]  
　　昨日天未黎明鐘鳴四下英界大馬路德仁里第二百四十二號門牌徐姓家遺火積薪中以致濃烟四佈幸卽撲減未致成災未幾四馬路聚賓轅爐内餘燼延燒屋柱火燄上騰某號巡街捕見之叩門入内帮同救滅嗚呼險矣 
[美界火警續志Ａ]  
　　美界火警已誌昨報兹悉火起於虹口北河南路西首唐家弄永泰繅絲廠汽爐房内幸救火會西人聞警馳至用皮帶裝自來水管上吸水狂噴約歴一點鐘之久始得熄滅焚去機器房絲頭房各數聞餘未殃及 
[四續張季直殿撰謇變法平議]  
　　凡禮部之事八一並興學校國待人而治人待學而成必無人不學面後有可用之人必無學不專而後有可用之學東西各國學校如林析其專家無慮百數前導後繼推求益精但能擇善而從皆足資我師法端其基礎首在正蒙日本普通以及高等小學校卽各國鄉塾其尋常中學校及尋常與高等師範學校卽各國郡學院陸軍及各專門學校卽各國實學仕學院大學校卽太學院其學分法學理學文學其章程有初定有攺定爲中國今日計不獨當師其攺定之法亦當深知初定之意知其初定之意而後我無操切率易之心師其改定之法而後我無苟簡紛歧之弊較其次第宜各府州縣先立一小學堂於城小學堂中先特立尋常師範一班選各府州縣學諸生年二十至四十束修自愛文理通暢者四五十至七八十人視學大小爲人數多寡延師範師教之三月後試令分教小學堂學生由地方視學官每月會同師範師試其學業教法之進退而第其優絀第二年四鄉分立小學堂府州縣大者四十區中三十區小二十區酌分地叚有寺廟者先借爲之分師範生優者爲教習其優而願留堂力學者聽第一年師範生不納膳金試而優者分三等給奬最優者五圓優者四圓次優三圓學生納膳金第三年卽以先立之小學堂爲中學堂仍幷尋常師範學堂於内兼教西文而别立高等師範學堂凡學生皆納膳金數各隨地酌定是爲官學若紳富私立或公立者聽便建設之始報明視學官轉報文部給子準據學堂教育章程及課本書學官學同考試給憑出身亦同第四年各省城立專門高等學堂第五年而京師大學堂可立矣凡第一次官立者書籍由學堂置備其餘無論公立私立皆學生置備有人捐備者由官給奬凡各府州縣公立私立之學堂初設及設後費用不足由官補助此由各府州縣小學中學循序而至高等學堂大學堂之序也其應特立者仿日本學習院於京師五城擴官學堂十區凡宗室八旗王公大臣子弟年二十以上或屆學齡者自六歲至十二歲日本謂之學齡無人不入學入焉其功課普通及高等小學堂程級與各小學堂同畢業後以次入中學堂大學堂與漢高才生同學異之者崇以特絶之禮而動分外向上之心同之者平其挾貴之心而化顯分畛域之見其應分立者各府州縣警察法理農業工藝學堂高等商業學堂女子師範學堂其可較緩者高等師範音樂學堂盲啞學堂凡學堂官立及補助公立私立之費皆入豫計各省學堂以府州縣稅支辦官學堂則以停止八旗兵丁口糧支辦以奪之者子之而平其怨卽以教之者養之而當於施聞之普之勝法也羣臣相賀其相卑士麥執小學校夏楚以示人曰撻法者此也大哉斯言考諸三王而不謬百世以俟聖人而不惑矣一酌變科舉今有木焉根柢於崖﨏之間巨石上壓氣至乙然四出其萌蘖久之則化爲叢莽矣樵者過之斧其三而留一根之受氣畢由一達而益旁薄久之森森而幹矣又久之腉崖而出其上匠石以爲材木德此樵也矣而必以爲向之斧者戕其生不如叢莽之以不材爲材也誣材之性也哉科舉之妨學堂猶是斧其三奈何與科舉而並妨學堂者曰捐納保舉捐納停矣辟召之奏任判任任其人以事必其人之所曾學是保舉猶在也而非向昔之所爲保舉也是斧其二凡應科舉而工其術者其智故學堂之上材矣今變五百年之科舉而使天下人材舉出於學堂之一途天下之士年二十五以下天資頴異其術能取科舉者必無不能就學堂以成一業其二十六以上至四十之人可學於師範學堂習小學堂師範課本書教授旁里或應各府州縣以下官之辟選亦不致大違其素業其聞變科舉而色然駭皇皇不可終日者年四五十以上業科舉而不能自立之人冀幸不變而有舊株可守也然四十五以上則有子弟矣論者或主策論代制藝或主習經而減鄉會試制藝之篇數夫學堂主學而科舉主文學可賅文而文不足盡學與其主策論制藝而翻騰於其中不若賓策論制藝而消息於其外年二十五以下諸生自中學堂始亦須十年畢業而爲世用此十年之中年三四五十之諸生正可取學堂文科理科法科之書如史哲地理倫理社會教育經濟財政政治數學農商十二學已譯成者普令肄業應試之日分爲兩塲第一塲試以九經義一首工制藝者聽作制藝一首第二塲以十二學各發問題試之凡九經義十二學占習何門並令自報試中者分門注籍由考官咨送各專管之部以憑京外各衙門辟舉任用斷以十年爲限限滿卽停中額减半略依嘉道間舊例是亦移花接木之近方吐故納新之漸徑矣一學堂先學畫圖山川都邑非圖不明戸籍水利非圖不淸警察非國不靈海車陸軍非圖不行礦山鐵路工商非圖不營圖固變法之軌道哉測量畫圖之學本不精深學以半年卽能成就日本初等小學卽事繪圖故雖工商出游莫不能右握鉛刀左擎紙素隨所遊覽形形貌勢今擬各府州縣初立小學堂卽延測繪教習一人專教測繪學生地大者二十人中十六人小十二人臨派測量各减其四以留於學爲學生或有疾病事故或學之不精而辦事無實者更換之備圖成由教習參合訂正之一譯書分省設局集一裘之腋者必獵千狐求連城之璧者必剖萬璞非好爲是煩難也西政專門之書經東人列爲學科者類已踰百而一類之中又有新舊之本各家之說約計所知大抵又五六倍焉若西書之繁尤不勝數據花之安德國學校論一千八百七十七十一二年新撰書二萬七百餘種英國一千八百七十年新撰書三千四百八十九種今中國爲先河後海之謀宜譯東書卽爲同種同文之便亦宜譯東書然各省同時並立學堂並需課書若專倚一省不及供求取之殷而各省轃興亦慮有複沓之弊謂宜約分門類就江南蘇州淮南書局幷入上海江西湖北湖南山東四川浙江福建廣東十處原有書局經費各認若干門延致通才分年赶譯每成一種互相分送全數譯成仍分各類由宏達之士爲之芟蕪薙遝集要鉋元都爲一書以餉學者收通力合作之效亦卽爲博學詳說之資抑更有說焉今天下新舊南北之見囂然矣譯書事繁雅才難得苟勝斯任宜破嫌疑非特藉兹實事弭釁化爭而已以愛力合羣其將由之徵諸古則宋太祖之修太平御覽攷諸今則我聖祖之修明史胡文忠之寳善堂曾文正之忠義局聖君哲相神明之用不大可思乎此議仍未畢明日續登 
　　　申報館恊振所經收順直陜西振捐三月十一日至三月二十日止第八次淸單 
十一日高敬義堂洋四元許門郁氏求肝胃氣速愈洋二十元○十二日王錦和洋十元羅植夫羅駿業同益張汝霖福記成記李姓張甘氏共八戸荆沙久章　號經手交來紋銀六錠一小件合元二十八兩七錢三分半兌見洋三十八元八角三分○十三日吳淞黄督華求妻肝旺氣急病除根洋五元無名氏洋一元周劉氏求病速痊洋二元賴永盛代募小洋十角對開洋一元曾湘洲小洋四角祐啓書屋洋三元愼德堂銅洋二元二角力不足銅洋五元○十五日洙涇黄芳墅交來黄子　求病速愈洋五十元又不留名爲小兒病愈完愿洋九元永生和交來徐峨生洋二十元又徐廣福二十元又陳天錫洋十元又李益卿洋十元松江無名氏洋二元謝榮林洋一元○十六日許小松洋二元九角錢十五文慧娟女史求子洋二元二角陳光齋銅洋二十元通利銅洋五元裕豐諸君洋三元四知堂洋一元鍾裕泰洋二元無名氏洋四元又小洋十九角金鐘爲父求冥中赦罪合家消災洋五元○十七日趙春山銅洋十二元六角怡豐諸友節省立夏酒筵洋八元黄姓銅洋一元林榮慶爲小兒病愈還愿英洋八元又銅洋二元○十九日新安歙東葉魁杭州宏裕號交來洋四十元陳恆興洋五元崔姓洋一元恊和豐小洋五角○二十日瑞蚨祥慶祥號瑞生祥瑞林祥謙祥益戲筵資助英洋一百元成大昌號敬神筵席資助洋十元以上總共收洋四百零二元二角三分銅洋四十七元八角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[火車失事]  
　　京師訪事友人云本月初十日午前津蘆鐵路火車由蘆溝橋開往天津行至楊村迤西機車忽出軌外客車遂隨之傾側以致跌斃十四人傷百餘人司機失役亦多受傷内有一人砸折一股生死尚難逆料事後已載往津沽延醫調治矣 
[操演受傷]  
　　揚州訪事人云郡城團防自陸通守接辦以來訂期三人日會同府縣各官分投巡哨所有武衞等軍每日操演列陣打　風雨無間蓋亦安不忘危之意也本月十九日淸晨某營哨弁督隊在二郎廟隙地演放聯環槍勇丁某甲之槍藥彈忽從後膛穿出以致胸脇　傷排列左右之兩勇丁亦遭波及惟甲傷勢最重不知能保全性命否也 
[示禁佞佛]  
　　寧波訪事友人云本月十六日鄞縣徐蓉齋大令發出告示曰爲出示嚴禁事奉前府憲胡札開照得婦女入廟燒香本　例禁乃訪聞寗郡風氣更有一種婦女不脩家政專好菩提每於蓿觀寺廟設置凳桌逐隊成羣朗誦佛號嫌疑不顧此等惡俗甚可痛恨除出　嚴禁並飭差訪查外合行札飭札縣一體嚴禁計黏示稿等因到縣奉經示禁在案兹恐日久玩生仍蹈故轍合行出示嚴禁爲此示仰闔邑軍　人等知悉自示之後爾等務各遵照憲示嚴禁婦女愼修中饋不准故違禁令如有無知婦女仍蹈故轍許本廟住持及本處地保攔阻倘有不遵許卽禀縣以憑飭提夫男按律照辦若地保徇隱不舉察出一倂究治特示 
[上海縣署瑣案]  
　　華盛紡紗廠執事人某甲控吳心田吞没貨鎭前晚縣主汪瑤庭大令升堂研訊吳供小的在華盛紡紗廠爲夥去年甲令携銀六萬兩至海門收買棉花裝運來滬事畢餘下銀一萬兩被某花行主陸某袁某侵用九千餘兩大令著押候尋陸袁到案澈底根求○喬高氏訴請騐傷前晚大令升堂研訊氏訴稱小婦人有地一畝數分被傳維中串同地保盜賣向之理論竟敢行兇叩請騐傷究辦大令飭仵作騐得氏受傷屬實惟供詞頗覺支離因諭令退去靜候飭差查明核奪 
[上海巡局瑣案]  
　　前日南市十二圖汛捕戴五行經三泰馬頭見偷兒陳金生在金大昌繩索店左近窺探因卽拘解二十三七鋪巡防局局員邱友林二尹研訊之下判責二百板飭捕驅逐出境不准逗留○日前大東門内森泰木器店主兪某之子阿生阿園等昆季四人私取家中金約指一枚偕驢夫徐小龍等携至某押鋪求質洋銀七元瓜分使用事後兪控諸二十三七鋪巡防局局員邱二尹飭提一干人訊責限徐將金約指呈案前日徐贖出繳呈二尹飭具改過切結然後交人具保隨傳兪到案具領○前日引翔港流氓陸四全張松二人向鄉民張祥麟訛詐不遂曕敢行兇事後張投控巡防局局員李二尹飭差將陸張拘入訊得確情判令各責一百板○無賴張和尚張聖全在引翔港開設小茶肆專以糾人聚賭爲生昨爲李二尹訪知飭差拘入局中略訊數語判令各枷號一月期滿責釋 
[英美租界公堂瑣案]  
　　包探張寳成趙銀河同禀稱前者甯波躍謝崎亭家火災小的等查係積薪過多所致且同居沈吉甫葉桂榮所積柴薪數亦不少是以傳送至案禀請罰鍰謝等同供房屋衣物盡付一炬並未保險無力繳銀讞員張柄樞司馬商之梅繙譯官諭以此次姑念被焚甚苦從寛豁免以後不准堆積柴薪旋復語梅君曰本分府之意如欲正本消源非租界中禁售稻草不可梅君頷首應之○包探陳金標解積賊陳德明即張阿二到案禀稱此人竊得寗波某姓家金飾約值萬餘金潛來滬上昨由甯波某署公差奉文來緝中途遇見陳卽飛步奔逃旋被四百十七號巡捕拘入捕房未幾陳復在寫字房中擊脫手銬意圖逃逸　　捕頭令小的解案請辦司馬略詰情由諭令仍押捕房聽候覆訊核奪○三百七十四號巡捕解流氓兪金寳到案禀稱兪攫取西人海茂皮治所佩金對時表一枚經小的拘獲請究司馬判責五百板發押捕房一年○四百七十二號巡捕解郭阿三至案禀稱郭攫取某西人衣袋内金錢二枚經小的拘案請辦司馬判責五百板管押捕房一年○包探趙銀河解朱阿三到案禀稱此人竊得陳才信家烟槍一枝經小的拘獲解請訊辦司馬判責二百板贓給還失主○包探石金榮解黎阿色到案禀稱此人竊取西國皮鞋一雙經小的拘獲解案請辦司馬判責五十板○包探金立生解生阿二到案禀稱王搶劫周葉氏金挖耳簪一枝經小的拘獲請辦司馬判責三百板枷號半月○包探顧阿六解胡永寅到案禀稱胡店内堆積火油八十五箱有違租界章程經小的傳案請辦司馬判罰洋銀十元 
[法租界捕房瑣案]  
　　煤掮客沈昌寳由同業戴子梅應五福吳如　等輾轉兠攬向德昌煤號購定烟煤四百五十墩每墩價銀五兩由沈押送華盛紡紗廠交納翌日往收銀已被吳收去掣有收據爲憑旣而德　執事人某甲向沈索取沈無以應因於前日扭送捕房昨日讞員杜枝園大令研訊之餘諭令交人保出限一禮拜内尋吳到案否則如數　銀給領○常州府屬某邑人蔣文敏虧欠利喴洋行貨欵洋銀四千餘元控經大令訊追祗繳到六百元昨日利喴西人投案訴稱商人因有要事頭　回國此銀務乞嚴追大令命提蔣詰問蔣求交保出外措繳洋銀六百元餘容向原告情商陸續拔付大令准之限五日内繳呈六百元如延押候嚴比○流氓王阿生張阿桂前因犯案經大令枷號一月昨日期滿命帶案疏枷各責八百板押候送往攺過所收禁○任桂昌盛新寳龔彩章均在新馬路中斫伐工部局所栽之柳經包探拘獲解請大令訊供此前數日事也昨日大令命提到案判令枷號一月發犯事地方示衆期滿責釋○偷兒楊文金吳金生均經包探拘獲解請大令訊明口供押候笞責昨日命提到案各枷號一月期滿責釋○偷兒方阿雲徐長生陳和泉陳阿立均經包探拘獲解請大令訊明昨日命提到案將方徐各責四百板二陳各責三百板一倂釋出 
[美租界捕房紀衙]  
　　昨日午前外虹口華記路倒斃一無名男子年約四十餘獨衣百結狀若卑田院中人巡街捕見之卽投報捕房捕頭令地保轉報某善堂備棺收殮○前晚小竊王金　濳入崑山路第二十九號門牌某西人家竊取大餐時所用刀叉等物携至某押鋪質錢包探倪順泉見之拘送捕房捕頭令押候解送公堂禀請讞員張柄樞司馬訊辦○前晚有恒路第二十四號門牌某西人家失去大餐時所用刀叉數十柄屍係庖丁唐谷洪　松濤竊取喚令二百七十九號巡街華捕拘入捕房捕頭令押候查明然後解送公堂禀請讞員張柄樞司馬訊供核辦 
 
 
 

Page 10

 
 
   
 
