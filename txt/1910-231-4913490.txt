# 1910 - 231 - 4913490

 

Page 1

 
 
   
 
 

Page 2

 
 
 [HH ] 
論説　 
 [p>論借欵之説足以惹起風潮　　近數年來。路礦風潮。歳無蔑有。究其風潮之所由起。。靡不由於借外債。上之人以經濟之困難。路礦之事之不可不興。乃欲借外債以爲之。而外人利我之借債。又或從而强迫之。政府諸公。内惕於興事不艱難。外迫於外人之要索。而借債之事。遂至易成而難破。而在下者。惕於在權之喪失。後患之無窮。一聞借外債之説不憚奔走相告。合衆力以堅拒。此風潮之所由起。而上下之情之所以不相洽也。近者四國借欵督催簽押湘鄂之人聞而大懼於是乎集團體。開大會。函電交馳聲涙俱下。幾有曩者滬杭甬風。潮之氣概焉。乃一波未平。一波又起。自奉湯壽潛。不准千預路事之諭。浙人惶恐異常。董事局之人員。諮議局之代表。莫不發電警告。視爲特别重要之事。此豈去一。湯壽潛。無復有如湯壽潛者繼起而任事。故若是之恐慌歟。抑豈以朝廷不准湯之千預路事。不合於公司律。故羣起而。反對歟。自表面觀之。或稱湯之全力保路。或謂浙路係商辦總理由公舉。非朝廷所得撤退。其所以驚皇無措者。一由於德湯之保路。一由於反對破壞公舉之効力。然此特形式上之行爲。而尙非其恐慌之原因也。 
其恐慌之原因何在。則仍在借外債。浙人之視盛宣懐。夙有主張借外債之意。而盛主回郵傳。部侍郎任。自盛到京後。監國屢召詢借債事盛每以商辦鐵路。徒托空言。不妨借債。對風説流傳。士民心理中。已懦懦焉恐其借債。乃忽焉而。湯壽潛以言獲譴。不准干預路事。浙人乃聞而駭懼。恐商辦之路。將收爲官有。官有而無力進行。則必至於借債。借之害。將至於外人干預。而失中國之主權。故一聞諭旨。乃皆倉皇失色。相與警告籌議之不止。而以公舉之總理。忽爲朝廷所斥革。又實有可據律以力爭者。故遂有電致郵商兩部。懇其代奏。求請朝廷收回成命之舉。蓋其意中。已夙以歸官有。借外債爲慮。一旦公舉之總理。朝廷從而摧挫之。乃益動其夙所切慮者。而必欲爲之申請焉。故浙人之恐慌已甚。實起於借債。而怨朝廷之。破壞公司律。干涉商辦之局。猶其後焉者也。且夫湯壽潛之。攻訐盛宣懷也。亦以外債而已。設使盛宣懷當時。不爲士民所指摘。則湯壽潛攻訐之言。固將不作。惟盛與蘇浙路。已早有惡感曩以借債問題深爲士民所怨懟。今爲郵傳部侍郎。商辦之路。亦且聽其敎令。心不能忍。而攻訐之言。乃由之以作。攻訐之言作。乃不准干預路事。而浙人反對之舉動。乃胥由以發生。故此事之始末。其原因皆在於借外債而已。其所持。之説皆緣借債以遞生者也。 
夫民之所以反對借債者。以一借外債。而外人將干涉。也彼其所以主張借。債者以民實無力興路。徒托空言。而借債之舉。又未必果有害也。夫使借債而果可以無害。則民之反對。實出於過慮。其必欲竭力商辦也。亦殊爲多事。無如國力衰弱。外勢盛强。一借其債。種種干涉。將有不可以止者。此士民之所以反對。而商辦之局之所以必竭力保存也。今欲弭路事之。風潮而不先消滅。借債之説。雖日詔國人以借債無害之理由。民固不信。而路事之風潮。亦不得而息也。何也國會未設。則民力不厚無論外人不能抵制。即一切用欵。民皆不能監督。而借債之害。且將無窮也。然則一開國會。則外債可以借風潮可以息上下之情可以洽。害由此去。而利由此。 
 
 
 

Page 3

 
 
 [HH ] 
生又何憚而不爲乎倘不從根本上解决而欲藉專制之氣燄以壓制之。又安得而制哉。 
專電 
電一(北京) 
攝政王聞鹿相出缺之耗甚爲惋惜語各樞曰老成曰少如國事何王退朝後擬親自往弔各樞臣保東撫係寳琦堪以入賛樞密 
電二(北京) 
江督奏查明江北盗案奉硃批着仍督飭查緝隨獲隨訊勿枉勿縱 
電三(北京) 
江督奏保吳璆奉旨著送京引見電四(北京) 
桂撫張嗚岐電告樞府業已缷篆月抄到京 
電五(杭州) 
今日(二十三日)各界開路務大會到者數百人衆情憤激以湯總理敢言受譴究與路事有功去非其罪决議公電政府奏請收回成命 
電六(東京) 
日本醫學博士長興稱吉因伊父專齋有貢獻于醫學界之功績受封男爵 
電七(東京) 
日本選定學生八十二名送往上海東亞同文書院入學定陽歷八月二十九日由東京起程該學生等於二十六日被許觀覽宫城 
公電(安慶) 
各報舘浙路董事會鑒蟄老去路危股本難保乞力籌對待股東方文佩緊要新聞一 
 [p>浙人對於湯總理遭譴之愤激杭州　　自嚴旨 
斥浙路湯總理不准干預路事後湯即於二十二日在浙路公司董事會遵旨辭職謂潛無狀以言事獲罪不能始終路事旣辜特許商辦之恩復負股付託之重歉罪何可言顧盛侍郎與江浙鐵路之關係三尺童子皆能言之滬報載其奏對以借欵造路可無流弊無論他路即滬寗一路亦盛所借欵以造也流弊若何中國現正支絀潛恐借欵之説易以惑人故螻蟻之忠特揭其隠在路言路尙非位諸老熱誠當能鑒諒今事已如此濳雖心不忘浙而遵旨脱缷斷不便違旨于預大雅扶輪責在諸老願诸老同以路事爲心羣策羣力繼續進行幸勿以潛故節外生枝以重潛罪而禍浙路潛雖去職有餘感焉云云浙人知湯總理獲譴辭職羣情惶駭三日之中發電至一百七十餘起之多(據電局中言)旅杭各府團體已刋發傳單開臨時大會紹屬湖屬均於念二日下午集議每會人數均逹千人以上情形甚爲憤激並有臨塲痛哭者是日午後復由温州徐班侯侍御發起定二十三日邀集各府紳商學界假座總商會特開緊急會議諮議局亦於二十二日開協議會閉會後常駐議員紛纷上院面陳人情汹懼情形增中丞於念一晚先行電奏籲請收回成命其餘辦法概俟念三日會塲宣布　浙諮議局曁寗波紳商學界電稿附録於後 
　浙諮議局致北諮議局聯合會電　北京諮議局聯合會諸公鑒十九日諭下人心惶駭盛侍郎向主借欵今先從不用存欵之完全商辦浙路下手影響所及非但全國商辦鐵路危險即全國商辦實業亦必破壞事勢危迫敝局力求補救現得沈君钧儒來電知在京提出議案墾乞極力維持並通電各省諮議局合籌扶助以保大局浙江諮議局養叩 
　寗府各界上浙撫電　杭州撫憲钧鑒十九電旨蟄公革職不准干預路事商民聚議惶駭浙路恭奉先朝諭旨商欵商辦總理係由公舉爲商民所信用今杭嘉早竣寗紹開工諸事吃緊全路勞動界幾以萬計農工兩界投資附股尤多設易總理恐滋紛擾蟄公言論雖稍質直辦路實著勤勞人望所歸必宜俯順輿情以安秩序誠知朝旨嚴切未敢竟望收回成命惟有墾請電奏仍留總理責成始終路事大局幸甚寗披紳商學界暫紹冠等公叩馬 
 [p>部議鄉自治成立提前二年北京　　民政部前會奏定全國自治統於宣統六年一律辦理完全現肅邸以各省新政進行頗速自治機關爲輔助憲政之基礎自宜及早籌備以利憲政之進行因擬將全國自治成立期限縮短至宣統四年届時各省自治均須全行辦齊不准稍有缺畧一俟議决即行入奏通行各省一體飭遵 
 
 

Page 4

 
 
 [HH ] 
 [p>長庚奏請添設甘肅巡撫北京　　陜西總督長少白 
制軍昨有電奏到京當由軍機處按例代遞其内容係稱甘肅地方接近强鄰諸凡一切事務十分繁難臣長庚尙兼理陜省事務甘肅種種事宜若仰臣一人辦理實難措置裕如可否仰墾添設甘肅巡撫一缺以資臂助 
 [p>咨請各省畵一財政册報北京　　度支部前曾通咨各省凡外銷欵項飭令一律核算切實具報並予酌量劃留以資辦公去後現查各省所報情形其籌欵辦法與各支出項輕重緩急彼此參差自非通盤查算不足以清眉自至凡特别議辦之事酌留若干尤應核實咨明以便彚核詳定劃一章程昨又通咨各督撫查照矣 
 [p>旗制大臣果願開差耶北京　　變通旗制處自戊申十一月特派大員成立迄今將及三年一事未辦其原因一由各大臣兼差太多不能兼顧一由保存之念太甚澤尙書日前在内廷會晤那倫兩大臣建議以變通旗制各政延緩至今實在無可再缓應於日内特開會議研究辦理之策如實不能兼顧須公司奏請開去此項兼差另簡明幹專員辦理以免貽悮 
 [p>理藩部不允爲商人保債權北京　　札薩克圖前曾向萬慶永盛等號借債銀數萬兩庚子後復將本旗土地作押與俄人借银四十萬經前東督徐世昌奏明以官欵購回並將萬慶永盛等號之債欵奏明謂該商量利盤剥有年應請將犯劵追回作廢等語早經辦結在案乃本年五月間該商等呈訴理藩部請將該旗印劵追還當經該部批諭謂此案係前東督奏明辦理奉旨依議之案本部碍難追還云云現各該商等連次會議擬再行呈訴理藩部祥細陳述此事之理由含有冤抑仍請奏明追還印劵以保商本然此呈雖上仍恐難收效果也 
 [p>咨查蒙藩鹽務狀况北京　　理藩部壽尙書以蒙藩鹽務向多商辦雖經有報部者多非確情難期整頓現督辦鹽政大臣澤貝子屢次磋商整理蒙古鹽政但本部於蒙鹽狀况旣未詳知欲謀整頓實無著手擬通行各路將軍大臣及各旗部落將各該處鹽務切實情形辦法及産鹽區域性質詳細調查明晰咨報本部以憑與鹽政大臣會議辦法藉資整頓 
 [p>預備招待美商團之通咨北京　　外務部日前通咨沿江沿海各督撫請招待美商團游歷畧謂據上海商務總會禀稱上年春間聯合各埠商會仿照日本商界辦法邀請美國舊金山一帶商業領袖來華考察商務藉資聯絡當經禀請農工商部轉咨钧部在案兹得美商來信准於西歷八月二十號(中歷七月十六日)左右在舊金山起程轉瞬已届自應早爲預備此次美商所到地方大約由滬而杭再滬而蘇以至江寗參觀勸業會後溯江而上至漢口由漢而陸上北至京津復由海南下至烟台厦門福州廣州等各埠墾咨會沿江沿海各督撫預備照料等情前來查此次美商來華於中美邦交及中國商務均有關係相應咨行貴督撫查照妥爲預備届時從優照料以敦睦誼而聯商情 
 [p>議准江西添辦七項常捐北京　　贛撫馮中丞奏江西賑欵急須抵補請援案添辦七項常捐一摺兹經度支部議奏云查原奏内江西賑捐前因上年新建等縣迭遭水旱需賑甚急勢難依限停止詳經奏請展辦一年奉部議准業經另刋實收分發各印季遵照加成新章勸辦在案覆查江省賑捐早成弩末加成核收捐數更屬寥寥今歳米價昻貴爲數十年所未有民間粒食維艱值此青黄不接各處開辦平糶耗折甚鉅而上年被水較重之湖口彭澤等縣哀鴻徧野待哺嗷嗷尤非撥欵賑濟不足以拯災黎兼之鄰省流離覔食老弱婦女絡繹於途給賑資遣皆屬要需本年又因雨多河漲圩隄間有冲决及時搶修以工代賑不得不助以官欵司庫竭蹶異常賑捐勺水難補亟應設法措籌因思直隷湖北等省補災均經奏准開辦七項常捐江省事同一律惟有籲墾天恩添辦七項常捐遵奉部定新章以五成實銀上兑仍以一年爲率限滿即行停止至捐免騐看一項並請留撥賑濟等語臣等伏查宣統元年九月二十八日臣部議覆前直隷總督端方等電奏整頓捐務籌擬核實報銷摺内陳明擬將常捐七項酌以五成實銀上兑等因奏准通行遵照在案又上年十二月間飭據大清銀行正監督張允言酌擬由銀行取解捐欵詳細事宜章程十三條當經臣部開單通行飭照亦在案兹據江西巡撫憑汝騤奏稱江省今歳米價昻貴爲數十年所未有各處開辦平糶耗折甚鉅又因雨多河漲圩隄間有冲决及時搶修以工代賑請援案添辦七項常捐一年至捐免騐看一項並請留撥賑濟等因臣等查該撫所奏各節自係實在情形擬准該省援案添收七項常捐一年俟限期届滿即行停止至收捐成數即應遵照臣部奏定新章辦理所捐銀兩均歸大清分銀行核實兑收以符奏案再查佐雜各官捐免騐看向在部庫上兑不准外省收捐惟生員考職一途曾經臣部變通辦法准在外省捐免騐看而其捐項仍應隨時解部交納不得擅行挪用此次該撫奏請留撥濟用之處應母庸議依奉旨依議 
 [p>浙撫奏報編訂財政説明書北京　　浙撫增中丞 * 
奏稱查清理財政章程第十條内開清理財政局應將該省財政利如何興弊如何除何項向爲正欵何項向爲雜欵何項向係報部何項向未報部將來劃分税項時何項應屬國家税何項應屬地方税分别性質酌擬辦法編訂詳絀説明書送部候核限至宣統二年六月底陸續咨送到部等囚富經轉飭遵照兹據清理財政局司道詳稱該局於上年三月間開 
 
 

Page 5

 
 
辦後遵即移行查報祗以浙省欵目太繁機關不一地漕鹽課税釐旣淵源之互異藩運糧　局所又征解之各殊取造收支報告以知其名詮發調查條欵以求其實列爲類目徴集説明其未能詳盡者則窮原竟委究厥指歸其涉於敷衍者則博採旁諮抉其隠微於是商是監理官督率科員依門類欵項之名稱定總叙分編之體例因輾轉覆查之濡滯致排比叙述之繁難兹幸如限卒編分裝成帙計上編歳入門協收二類十三欵共五十四篇下编歳出門解協支三類二十二欵共六十二篇都一百一十六篇附表三頁順其目次弁以例言综其大綱闡爲總叙等情詳請奏咨前來臣覆核無異除將各册咨送度支部憲政編查舘查核外理合恭摺具陳七月十三日奉硃批度支部知道 
 [p>職官捲逃旗營學堂存欵北京　　江寗將軍清鋭等奏稱本年六月初八日據江寗旗營開通中學堂總理鄒麟書呈報該堂庶務會計員江寗正白旗二甲佐領恒斌於六月學欵並未支放逕將所存學欵銀三千五十九兩席捲而逃不知去向等情當飭由左司協領吉林該旗協領吉勇會同緝獲去後兹據覆稱派弁四出訪緝實在杳無蹤跡等語查恒斌係由正藍旗頭甲雲騎尉挑放防禦於開通中學堂開辦以後即在該堂充當庶務長嗣挑放佐領該堂會計乏人遂派兼司會計但學欵於解到後向由該堂總理出具鈐領如數領存該堂按月支放兹據報由該會計席捲而逃該總理鄒麟書於存欵如此之多豈竟毫無覺察其中情節亦屬支離除將學欵一節查訊明確另案追賠以重公欵外查佐領有管轄牛录之責員缺未便久懸應請將恒斌即行革職另行挑補以專責成並飭由左司通行緝拿務獲究辦以申法紀而肅官方七月十三日奉硃批著照所請該部知道 
 [p>京師近事監國昨在三所與各軍機及濤邸等會議整頓軍政事宜擬令度支部將一切糜費停止開發所節之欵悉充練兵之用 
軍機大臣朗貝勒日昨面奉監國交諭飭將海軍事宜會同海軍大臣详細籌措至鄂督瑞澂所陳海軍三要頗爲中肯並即切實籌議以期迅速收效 
外部日作代遞駐英李欽使經芳封奏一件摺上即由軍機處抄文禁烟大臣外部理藩部及駐藏大臣知道 
江隂要塞爲國防上最重要者現軍諮大臣已决定會同陸軍部海軍處妥擬一切布置之法以便籌畫完備 
海軍大臣前已議定今年創設海軍小學於奉直東江浙閩粤七省由各省高等小學畢業學生内選取合格學生入敎授海軍初级學科以便按其程度遞升學级爲將來海軍將弁之籌備 
已革逹賴喇嘛運動開復一事曾誌前報兹聞該革逹賴之運動今已成熟旋因濤邸回國洞悉該逹賴與某某兩國之眞相故某當道即不敢爲之幹旋開復之議已作罷矣 
濤貝勒現因禁衛軍訓練需人擬保侗　兩將軍及良協統均升專司訓練大臣吳禄貞叚祺瑞並肅邸世子憲公充帮辦大臣以資臂助 
總税務使近報告度支部本年春季各海關之收入税比較如下由本年正月至三月共收入進口税五百七十萬零三千五百九十六兩(三月以後之收入數尙未造册呈報)計大連收入三十七萬六千二百二十七兩營口收入一萬零四百二十四兩秦皇島收入五萬三千五百三十七兩天津收入四十二萬六百八十九兩烟台收入十四萬四千四百九十二兩青島收入四十萬一千九百八十三兩上海收入二百八十六萬六千六百二十六兩廣東收入七十七萬二千八百二十四兩漢口收入六十五萬六千七百元九十四兩 
理藩部壽尙書昨日傳諭各司處云現值整頓本部部務之際凡各司處應辦各項奏咨電牘各稿件自今爲始統以十日爲限計已經辦過奏稿若干及咨牘電文各稿若干件一律分門别類列具清單呈堂閲覽以備查核 
翰院侍講文伯英太史斌昨遞封奏一件其内容係條陳敎育利病並請先於八旗試行强迫敎育辦法洋洋數千言頗中肯要奉旨留中 
署步軍統領烏侍郎昨日伺候召見監國埀詢京師警察情形並四郊辦理如何侍郎奏對四郊尙未舉行監國因諭飭於年内開辦以重警政 
魯撫孫寳琦以此次萊陽民變經王寳田侍御彈劾竟運動得免以故日來趾高氣揚想入非非擬再運動躍升一級其覬觎者爲湖廣總督一缺現已派心腹來京走某邸門路聞已有八九分可靠 
郵傳部昨接粤路公司總理來電云郵傳部列憲鈞鑒四月朔舉總協理迄今三月未蒙宣示股東切盻滋疑光廷才輕力薄勉獨支持久難勝任且恐貽誤大局懇恩速賜奏派以安衆心粤路代辦總理羅光廷禀冬法部各堂爲愼重司法起見擬由部組織官報一種刋布關於司法各報告及學説頒發各省司法衙門隨時研究以期增進學識 
外城偵探員前晚在崇文門外東茶食胡同拿獲私運洋鎗人犯王奎一名並起出洋鎗等件現正在外廳研訊餘黨之下落 
本月十五日吏部遞封奏數件内有一摺係奏開缺軍機大臣尙書袁世凱可否給廕當卽奉旨准其給廕 
 
 

Page 6

 
 
時評 
 [p>其一法律之效力强於命令故法律所在雖君主亦不能逞一時之意見而以命令變更而破壞之此爲東西國憲政之主要。而籌備立憲者。所亟當則傚者也。 
公司總協理之退進權在股東周煌煌。　先朝所裁定之公司律所規定者也。　朝廷旣無。隨時干涉之。明文即不宜有撤。銷之事實。湯壽潛縱措詞狂。悖懲戒處分。亦不過褫職而止。乃十九日軍機所署名之。　上諭。至不准其千涉路事。此眞薄海臣民所惶惑不解。而疑非出自。　朝廷之本意矣。 
浙公司旣一朝失此信。仰之總理。則欽遵公司定章。開會討論善後方法。亦固其所。而樞府乃電飭江浙督撫。隨時解散。是袞袞諸公。於浙路公司。不特褫其總理。并　先朝所明認公司開。股東會之特權。亦剥奪之矣。無惑兩浙輿論。疑樞臣所以挾萬鈞之。威固不尃斥湯而别有在耳。 
嗚呼當盛汪初簡爲郵侍之日。湯壽潛曾出其愚而且戇之詞。上瀆樞要。有所異同。　兩宫聖德。俯順輿情。而柄政諸公。復能力顧全局。卒使汪也虚懸而盛也調離路事。撫今思昔。徘溯遺謨。痛攀髯之無及。而涙涔涔下也。 
 [p>其二官方之敗壞。皆由官吏私德之隳落。故國家而欲整飭官規。道先在詷察官吏之私德。蓋世未有私德多瑕。而服官乃克稱。其職者也。 
立憲之國。監督官吏在輿論。專制之朝。稽察官吏在言官。當專制立憲遞。蜕之交輿論之力。每不敵言官之有效而强。竊願主持風紀而有澄清。吏治之志者於官吏之私德一注意也。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [HH ] 
緊要新聞二 
 [p>英報關於日韓合邦之評論　　文滙報載二十二日倫敦電云倫敦各報評論日本优韓之舉稱爲遠東歷史變動之關鍵今日所最當研究者則爲日本勢力之擴張於遠東將至何處而止乎保守黨各報謂此次變動名甚於實蓋韓之獨立早爲名義上之虚文而已急進黨之每日新聞謂日本以殘酷手叚實行併吞此實爲東方帝國王義厲行之前驅云　字林報載二十一日栢靈電云駐德日本大使已將日韓合邦之約報告德政府又載二十二日倫敦電云日日新聞謂日本必將以尊重關於合邦事務之責任昭示天下斯丹逹報則稱日本今可博世界之美譽謂日人兼有自治治人之能力云 
 [p>瑞督核减鄂省行政經費詳情武昌　　鄂督瑞莘帥致度支部電云(上畧)鄂省預算重煩藎慮力顧大局感佩實深第號電所指不敷之三百三十五萬内開公債少列二十萬查係照原數按期攤還而言並未少列又籤捐餘利四十六萬查係按分年减數核算尙非無著又宣統三年以前籌備新政各欵雖屬認派並本籌定計七十五萬八千餘兩應一併提出歸新增另案辦理除去上項不算實祇不敷十百九十三萬一千九百餘兩飭據藩司詳加復核所有省關歳出各欵除京協餉賠欵洋欵六百餘萬兩公債一百七十萬六千餘兩外惟軍學兩費六百二十萬九千餘兩爲出欵大宗此次限制裁减若不從此下手實無辦法查混成一協本無的欵歷年騰挪受虧已鉅擬請由大部商同陸軍部主持撥歸湘省計可節四十六萬五千一百餘兩第八鎭新軍營制過求完備不免糜費擬商由統制於活支雜項極力核减又艦艇無着等欵共計可節二十四萬六千八百餘兩學費項下原有鹽政加價撥濟已奉大部電示祗允支四分之一據學司考查驟减此數甚覺爲難第今日學費浩繁各省同病過求完備患同新軍又豫算表内敎育各欵實較已酉增加十萬餘兩詳加籌酌擬飭由學司設法省併能照大部議案則此數應於出欵減去三十餘萬其他解欵協餉財政司法民政交涉實業等費復經竭力釐剔零星核减計共减去六十四萬八千二百餘兩併軍學兩項共減去一百七十餘萬兩約計不敷尙二十餘萬兩所有此次議减各數除移撥新軍應候部裁即其餘欵項亦均於萬不得已之中盡力搜剔簿酌再四而出其中能否一一辦到尙難决定惟際兹萬象艱窘不得不勉爲其難除將遵示議減數目查照原案逐欵開列標舉理由另册咨送候酌外先行電聞 
 [p>鄂省學界之消極主義武昌　　鄂省學務經費爲度支部提别用致省垣各官學堂乏欵不能照部定期開課現在學務公所已籌借欵項得暫敷衍開學然不出一月欵即告罄届時必又形恐慌昨高學使特通飭各校遇事再力求節减敎員薪水减成發給其聘有洋敎員者酌量辭留凡一堂而監督堂長監學舍監各管理員俱齊備者則或裁監督今堂長兼攝或裁堂長令監學兼攝或堂長監學一併裁撤改舍監爲學長總核一切事宜以節經費而重事權至敎員薪水擬照授課鐘點酌定普通功課每點鐘一元五角專門功課每點鐘三四五元不等各堂敎員聞悉此信極爲反對葢因敎授普通功課即每星期有十餘點鐘月算酬資亦不過五六十元與從前每堂按月致送薪水兩堂月入即有百餘元者殆判若天淵矣而各堂學生之含有師範性質者現聞須納學膳費亦全體抗議已具禀懇將所納各費令各兩縣攤派否即請給修業文憑退學如此紛擾敎育界前途必不堪聞問矣 
 [p>兩湖移民近况黑龍江　　兩湖難民移居江省者因被當地官紳異常虐待又因水士不服致罹重病近日死亡者已有二百餘人之多其餘各難民每將逐日領來官給之糧米上市換錢蓄作歸鄉旅費並率領老幼沿街乞食恣横異常當地貧民猶謂官憲優待客民怨聲載道並有赴撫署陳情請將當地貧民與客民一視同仁者周撫恐滋事端倡議此後所移來之難民應在奉天安插不必運往該省惟政府已允撥欵二十萬兩作爲移民補助費以故東督現與該撫會商妥善辦法以爲一時救濟徒耗鉅金擬將該欵作爲開墾基本金即令移民從事墾種並聞南滿及東清兩路亦雇用飢民多名以丁代賑 
 [p>贛撫發交諮議局議案南昌　　贛撫馮中丞以本省諮議局現届第二次召集開會之期因按照定章預飭司道各就主管事項發抒政見兹已擇其尤要者彚交該局集議大綱如左(財政)甲提議本省歳出入預算事件　乙提議本省税法及公債事件　丙提議本省擔任議務之增加事件(學務)甲提議本省敎育經費(司法)甲提議各廳州縣設立地方審判廳(一民政)甲提議統籌全省巡警經費乙提議劃分巡警區域　丙提議限制錢店妄出錢鈔　丁提議調查地方財政辦法(一實業)甲提議築隄開塘以興水利 
 [p>西報譯要逹賴喇嘛希望復位　文匯報載二十三日倫敦電云大吉嶺路透通信員電稱外間咸信逹賴喇嘛如經中政府還其完全之禄前則可依從中國之命冋抵拉薩並聞該喇嘛業已電請拉薩中國堪布前來大吉嶺認可此議 
東督鄂督同時晋京　又載二十二日北京電云鄂督瑞澂東督錫良明晚均可抵京聞瑞錫兩督有對調之説 
 
 

Page 11

 
 
 [HH ]　 
分類新聞 
政界 
 [p>北鄉添設治所業已核准揚州　　揚州甘泉縣境北鄉添設自治籌備事務分所前經禀奉江南籌備地方自治局批示查復嗣由萬大令以北鄉離城甚遠城内籌辦處難於遥治等語禀復自治總局當奉批云旣據查明縣境北鄉距城遥遠地面遼闊僅恃城内事務所實難兼顧自應准其另設分所以收通力合作之效仰即督飭該鄉士紳切實進行務使欵不虚縻事歸實際是爲至盼仍將所中辦事規則及職名銜名補呈備案 
 [p>咨行籌備預决算案表册廣州　　度支部現以籌備預决算表一案迭經咨飭遵辦在案惟調查歷年各案自非另列詳表恐多疏略現特將洋常税項鹽貨厘欵膏賑等捐路礦餘利與及内外債項出使行政學務軍務各費與銜生賑撫各雜支共訂成表十八册纸等情咨行來粤請轉發各州縣藉作表式當由粤督札發各縣矣 
 [p>通飭勸諭士舉辦家族自治廣州　　粤省大吏以地方自治尤須注重家族自治各屬地方烟户繁密良莠不齊難免習於鬥盗有碍地方治安應由各地方官勸諭紳士將家族自治各規條詳訂籌辦化莠爲良以成美俗昨特札飭籌辦自治處通飭各屬遵照究别勸諭舉辦幸勿玩延 
 [p>南雄商會電告猪捐苛擾廣州　　南雄商會電告報界公會轉自治會云同仁公司串同自治社員藉名重抽行商猪捐扣留船猪逼遏甚全體憤激防暴動請捐承辦皆該堂局各商經過貨多勢將他及幾同釐税乞禀外懇協力维持拯救南雄商會叩 
 [p>鄂督嚴釐局舞弊員司武昌　　贛商葉某採販布疋行抵湖北長江埠釐捐局完捐匿報白布二十疋經司事錢幼卿查出將船扣留竟罰錢至三十串之多且不給予罰票祗填給六十六文捐票該商不服訴於漢口商會轉禀鄂督委員查實當以該局委汪令汝傑縱司苛罰侵蝕税捐立飭撤差查辦錢司事則提省訊辦現已經武昌府讯明録供詳院擬將該司事拘管兩月開釋汪令旣經撤差請勿置議瑞制軍以所擬太涉寛縱殊不足以蔽辜飭即改爲監禁一年汪令則飭司註册停委二年並由司將此案原委抄録通行各税釐捐局一體知照以爲鑒戒 
 [p>鄂省實行裁汰書役計畫武昌　　鄂藩司公布裁汰書役文云裁汰差役早經欽奉明詔自應切實遵辦以期廓清積弊整飭官方况當預備立憲時代尤屬萬不可緩近經諮議局提議復奉督部堂裁奪公布迭經由司抄録議案通飭各府廳州縣會商紳董妥籌議復在案查議案内開裁吏招用士人應由廳州縣就地籌欵酌定薪水裁汰差役量地方之繁簡定名數之多寡惟事關全省改革非與地方紳董和衷共濟難期盡善應即廣爲宣示使全屬士庶共見共聞俾收實行之效而建立憲之基合亟出示曉諭爲此示仰闔省紳耆軍民人等一體知悉如遇該地方官會商前項事理務當開誠布公妥爲籌議勿得視爲具文漠然不顧也 
交涉 
 [p>蘆林湖遷移敎堂暫從緩議武昌　　沔陽州屬蘆林湖之上垸居民因爭水利械鬭前經盛觀察禀奉督憲飭由江漢關道委員馳赴該處商辦遷移敎堂以清亂源在案兹齊觀察已將委員會商情形禀復督轅刻奉批云據禀委員查復情形甚屬切要趙敎士答覆之言亦甚明白事現旣云將來該處敎堂如有不測决不向地方官索賠亦不向陸軍爲難並不歸咎於地方官與陸軍之保護不周果有此言可爲憑據所有移建敎堂一事應即暫從緩議 
 [p>通傳警區保護游歷洋兵江西　　贛省現有英國兵輪梯爾號一艘入湖游歷於十二日申刻抵省停泊義渡局對商河心艦員劉愷倫軍醫長羅多栢及洋兵共四十餘員上岸游歷正區區官許自興報由警務公所禀院通傳各區巡警如遇洋兵上岸一體認眞保護免滋事端 
軍界 
 [p>大冶營勇紛紛告退原因湖北　　大冶縣保安鎭外委所帶勇丁十餘名均係本地人素與哥老會匪柯玉山黨羽往來親切勾同磕詐之事不可枚舉兹因柯案追究甚烈恐被株連大起恐慌羣向該弁告退業已有五名退缺另補矣 
 [p>粤防八旗新軍領械編練砲隊廣州　　粤防八旗編練新軍本無的欵所有應需軍械均係備文詳請大吏札軍械局照發歷來辦理有案現八旗兵備處據砲營管帶詳稱編練砲隊擬請領七星半開花彈子五十顆以資研究并據各官長聲稱晝夜巡城需用打燈千里鏡惟因經費不敷無力置辦應請一併照發等因該處即詳請大吏札局照發具領矣 [p>籍紳禀請嚴勦衢嚴土匪杭州　　金衢嚴三府交界之馬鈴山林密箐深山勢險要本爲土匪出没淵藪迭次揭竿形同叛逆舊經沈統領督兵進勦僅僅撃散而妄報肅清濫列保舉而匪勢日渐蔓延著匪丁漢齊自稱民軍總統黨目梟張本年以來蔓延沿江一帶如七里瀧磧溪淳安遂安等處商旅時被刦掠行道惴惴日前有衢屬籍紳直隸候補道徐思謙等公呈撫憲謂三府所屬之馬靈山七里瀧等處山源益遠林簿叢深匪盗出没不僅爲害行旅涓涓不塞將成江河籲請設法勦撫並擬呈告示一紙應否頒發告誡以懾匪胆而杜巨患等清聞增中丞以該紳熟心桑梓優加奬許一面札飭臬司迅飭各該道府嚴密勦辦矣 
學務 
 [p>府中學請提鹽務雜欵揚州　　揚郡八屬紳士夏寅官等公禀府中學經費串捐不敷請提鹽務雜欵一案當奉藩司批云揚州府中學堂經費支絀各州縣帶征解府之串捐旣不報明實數又不依時批解實屬玩視學務仰該府速即分别催提並將新舊交替之際如何接收妥議章程禀明立案以免推諉鹽務雜欵項下能否援照成案酌量挹注候移請淮運司核辦飭遵 
 [p>各學堂暫行停課情形浙江　　杭垣近日天氣奇熱華氏寒署表幾逹百度省垣各學堂均已酌量停課半天或减少數時而小學生體質尤形稚弱兼以學區未定通學生遠近不等冐暑往來尤與衛生有礙其寄宿在堂者聚多人於一室夜間熱氣薰蒸深夜驟凉受熱受寒均所難免聞各小學中現已間有因此致病者故兩級師範附屬杭州高等仁和 
 
 

Page 12

 
 
 [HH ]　 
錢塘鹺務木業等小學均已暫行放假以華氏寒署表九十五度爲標準熱度稍减即行如常上課惟正蒙學堂正在敎練武舞一經放假勢必召集爲難故雖早已停課而並未全體放假云 
 [p>鄂學飭停民立學堂津貼湖北　　鄂省學界經濟困難雖經迭次設法維持而羅掘俱窮仍屬一籌莫展近高澤畬文宗以爲開財之源不若節財之流鄂省學欵旣無源之可開自當以節流爲入手辦法特諭各民立學堂凡向有津貼者無論百元八十元六十元以及三十元者從本年下學期起一槪停止給發以故向有津貼之各學堂現開辦者不過什之二三而已 
實業　 
 [p>飭查麵粉公司實數揚州　　揚州府奉藩司札云麵粉公司合興等前曾電禀江督謂匪徒匿名妄禀運往外洋有碍民食意在激動愚民爲難請飭杳禁如某公司有運麵出洋情事願將貨物及股本一併充公等情業經通飭在案查近年寗屬麫粉公司開設日多上年各屬被水秋收歉薄迭經通飭禁止販運出境現在揚屬境内麫粉公司共有幾處於何年月曰開設是何牌號股本若干刻日確查據實禀復並嚴飭各該公司將麵就地銷售不得出境 
 [p>禀請派員勸繳茶商路股安慶　　皖省鐵路公司抽收蕪湖廣潮帮米股徽州府屬茶商茶股路捐前經各商議明暫行停繳現由該路總理周學銘動丁修築竭力趕辦需欵也殷所有蕪湖米股路捐業經各商遵議規復惟徽郡茶股尙未遵繳頃經該總理禀請江督札委直隷候補直隸州洪爲彭江蘇直隷州洪冀昌前往該州興茶商妥爲接給所有認捐路股期與米股一律規復至洪牧等均係徽州人素孚茶商衆望故該總理禀請江督札派前往勸辦云 
 [p>僑商蒞浙展期原因杭州　　浙撫增子帥注意實業首董墾荒前經會商僑商吳錦堂觀察决擬组織全浙農業公司集股百萬然兹事體大雖經吳君擔任轉勸各埠同志協力賛助俾得早日觀成以樹人望聞各僑商參視勸業會返滬設立親睦會以便偕游各省即經增帥敦託吳君駐滬招待外續派勸業道曁田嚴諸委員赴申迎候以示優異並得粤紳劉問蒭觀察擬辦西湖馬路就商同鄉梁君自任爲東道主人業已約定本月二十一日來杭兹因巴逹維亞代表陳滄浪及望加锡島林君等二人避暑日本迭經同人電催又因細故覊遲現得覆電據稱已乘某國郵船出口念七八准可抵申等語即經招待委員電禀中丞展期於月杪來杭 
 [p>漢商創辦商團會智漢口　　漢口商董宋煒臣蔡輔卿等刻集同志组成商團益智會以營業餘暇研究各種實學公舉總協理各一人書記會計各二人理事四人會董八人以資督率會員現暫定額六十名凡入會者須在漢上有正當營業由本帮董事介紹者方能承認並須年繳會費銀十八元每星期日敦請精於各科學之士講授一切現已租定歆生路房屋於十七日開辦矣聞來會之人異常踴躍幾逾定額三倍經理者以諸人嚮學情殷未便阻其上進之志刻正籌畫擴充辦法然於此可覘漢上商界程度之進步矣 
雜記 
 [p>旗兵持刀殺人鎭江　　鎭郡城内旗兵李十六子日前因在外滋事被大市口八旗警察分局巡官劉某拘獲懲辦迨保釋後李恨之剌骨竟於二十一夜三鼓時手持大刀二柄至該警局敲門而入欲置劉於死地爲報復計詎劉未宿局中遂執雙刀向巡士甲乙二人週身亂砍聲勢洶洶甲乙以李本强有力者未能禦敵均被砍死血流滿地見者慘之旣而李復持刀出外砍傷站崗巡士丙丁二人習晨經八旗警察總局據情禀報副都統奎仲連統制聞警之下當即派員臨塲檢騐屬實一面飭弁將李設法拿獲暫覊丹徒縣内監聽候照例懲治至戳傷二人刻已舁送醫院救治據醫生騐得二人均傷要害恐難保全性命云 
 [p>泰屬　塲受淹揚州　　泰分司黎分轉據丁草劉伍新廟北六塲同時禀報於六月底風雨大作海廟上湧　塲均被淹漫鍋蓬大半被其括損存滷多冲淌幸人牛未受傷現已疏消積水赶緊辦煎等語當即轉禀增都轉鑒核矣 
 [p>蘄水縣之人瑞湖北　　蘄水縣西鄉吳姓村庄有極貧夫婦年均四十餘膝下尙虚並無伯叔兄弟專靠傭工耕織營生十三日午後三點鐘時吳某妻某氏孕滿一産三男臨盆異香撲鼻隣衆咸驚顧家無蓄積食飲斷炊尙幸同村素信該夫妻守分旣覩此瑞各家齊送柴米鷄卵油麵等物以供産婦之餐 
 [p>南城縣之人瑞江西　　南城歳貢生劉秋田明經品學兼優有聲閭里現年九十有二皤皤白髮杖履康健被公舉爲乙級選民上月躬親扶杖自往投票見者莫不起敬而熱心公益雖老不倦一時傳爲人瑞 
 [p>清談 [p>説合邦名與實不必相符合也天下之事。固往往有其。名在此而其實則在彼焉者矣。 
合邦美名也。北歐之瑞挪。南歐之奥匈。何莫非合邦者。然自有假合邦之名。以隠遂其攘奪之實。則名爲合邦。而實非合邦矣。 
記者曰是亦滅國之新法也。吾不意乃於東瀛三島創之。哀哉三韓。巧哉日本。 
 [p>説樞臣一樞臣出。而一樞臣繼之。不數日間。而湯壽濳革職不准干預路事之命下。 
説者曰。鼓鐘於宫。聲開於外。新樞臣於此。其用意蓋自别有在也。旁有應之者曰。吾於以見新進之英鋭。有不如老成之持重矣。湯壽濳之事特一端耳。 
今者老樞臣又弱一个。而新樞臣又將應運而拜命矣。吾不議新樞臣之爲人何若。更不識新樞臣于此究抱何等政見。且不識新樞臣拜命後之。或靜或躁。或過于故。或更不。及於故。而第聞京外各界中。喜者悲者。太息者。希望者。送往迎來。振觸不絶。亦更有執佛説以應于其旁者曰不。滅不生不減不增。 
 [p>瀛談 [p>羅馬訪古録六余觀寺中。情形酷似佛寺。其聖壇宛如佛壇。多置彫像畫像。猶所謂崇拜偶像者何以與佛耶相判乎。其餘摩雜乙克神畫之似曼陀羅。洗禮之似灌頂。僧衣之似袈裟。僧侣門徒之手持念珠。以及燒香燃燭讀經之聲。無不相肖。天堂凈土之同上異典。孰謂佛耶相去甚遠哉。或謂耶蘇步歳入可度。受菩薩戒。或謂此子虚之言。然一面議人。一面救世。此二敎所同也。予鳥能辦其不然乎。 
觀畢出抵法至宫宫接聖被得寺北是日也適值令衆庶縱觀宫中所議彫像繪　古名物之期游人頗多將人宫前置一大水盤。鑿全石而。成極爲偉大。令人驚異。旣入宫而觀所收彫繪諸像。妙皆入神。更令人歎服。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
+ [HH ] 
要摺 
 [p>大理院奏美國舉行萬國刑律監獄改良 [p>會派定會員起程日期摺奏爲美國舉行萬國刑律監獄改良會派定會員起程日期恭摺具陳仰祈聖鑒事竊臣院於本年正月初九日准外務部咨稱美國今年八月舉行萬國刑律監獄改良會應否派員與會當經臣等遴派候選知府刑科第三庭推事金紹城法政科進士候補從五品推事李方届期前往赴會並調查一切於一月初七日專摺奏陳聲明所需經費擬俟該員等起程有期咨商外務部度支部酌核辦理並將起程日期一併奏報等因奉旨允准在案嗣將該員等出洋所需經費開具清單由外務部核覆後咨商度支部支領此數月中該員等於關係刑律監獄等事逐一研究以爲入會之預備現定七月十六日自上海附輪由曰本至美入會俟會事告竣再往歐洲各國並至日本調查法庭規制審判辦法均於回國後確實報告用備叅考支領經費届期開單咨部報銷以重公欵所有會員起程緣由理合恭摺具奏伏乞皇上聖鑒謹奏宣統二年七月初十日奉旨知道了欽此 
 [p>湖南巡撫楊文鼎奏請將湘省指定繁盛 [p>各地方及省會首縣議董各會展限辦 [p>理摺奏爲請將湘省指定繁盛各地方及省會省縣籌設議董各會展限辦理緣由叅摺仰祈聖鑒事竊照籌辦地方自治前經查照民政部奏定逐年籌辦憲政未盡事宜清單指定湘潭武陵洪江等處繁盛地方曁省會長沙善化兩首縣先行籌設議事會董事會限今年十一月成立擬定辦法咨明民政部在案查籌設議董各會必先開辦選舉開辦選舉必先確切調查當指定之初原以各該地方著名繁盛風氣開通較早欵項尙易籌集不難尅期舉辦聿觀厥成乃自三月間省垣大亂各屬匪徒響應時有滋擾地方官分投捕治日不暇給又以米榖缺乏省城長沙善化兩縣及湘潭等處正值青黄不接人心浮動辦理平糶力難兼顧而五月間常德又遭大水武陵災情最重洪江當黔省下游亦被浸灌居民蕩析流離閭里蕭然現正籌辦賑撫一切經費尙無著落據署常德府知府譚承元武陵縣知縣劉鉞禀請緩辦其湘潭等處體察情形均屬爲難恐不能如期成立臣督同司道等公同商酌地方自治爲立憲基礎固不容置爲緩圖　際此時艱孔亟災亂之餘倘過於膠執竊恐拘牽適以僨事操切益難圖功效未見而害先形轉於自治前途大有妨碍擬請將指定各繁盛地方及省會首縣籌設議董各會應辦事件暫行展緩一俟秋收豐稔民情大定即行併力趕辦按序程功限宣統三年五月一律成立至本年應行指定中等城鎭地方督催照章籌設議董各會等事亦請以次遞推俟繁盛地方成立後再行賡續舉辦其他各廳州縣應辦調查户口區域選民資格以及設立研究所宣講所各事項仍由臣督飭遵照原定期限切實奉行不得因武陵等處展緩稍涉觀望藉詞延宕致滋貽誤似此量爲變通按之部定限期雖有出入而於憲政分年籌備期限仍無違逾惟前案業經咨明若不將困難情形預先瀝陳將來考核成績必至有干查詰據地方自治籌辦處司道詳請奏咨立案前來臣覆核無異除咨民政都查照外謹會同湖廣總督臣瑞澂恭摺具奏伏祈皇上聖鑒訓示謹奏宣統二年七月十五日奉硃批民政部知道欽此 
本埠新聞 
 [p>三誌王紳與徐氏婦之交涉　　服官浙省之邑紳王豐鎬與婦人徐氏在縣涉訟已兩紀前報兹又聞一説謂上海縣飭役查得王宦於光緒十三年間憑方鳳儀等介紹徐氏爲妾始猶相安迨十六年王宦游歷外洋該氏已不安於室念二年王宦回國查知與趙姓有私該氏情虚席捲衣飾並江灣鎭屋基地單據值銀二千深夜潛逃四載找尋無着後有人傳説該氏已嫁高姓王宦因該氏淫賤不予追究現又姘方姓住美界新署第門首貼方第字様旁懸女醫生醫牌此次該氏知王宦因公在滬徧挽戚友轉圜王宦以該氏捲逃情殊可惡將禀官提辦該氏惱羞成怒串同訟棍刋刷揭貼以汚名譽王宦遂不復優容送縣究辦云 
 [p>竊賊開槍拒捕　　總巡捕房六百七十三號華捕睦桂山於本月十六夜在福州路桃園浴堂舊址弄内查見巨竊陳和尙即王有利又名夏巧生與同黨分贓該捕上前拘拿陳竊卽出六門手槍向之轟撃陸捕急卽避開陳遂逃逸前日經探自李星福將該竊緝獲昨解公共公堂請究生據李探禀稱二年前美捕房探夥小無錫亦被該匪等刃斃請爲嚴究陸捕投稱是晚查見陳竊與同黨三四人在弄内分贓小的上前拘獲該竊卽放手槍幸未撃中訊之陳竊供是晚在四馬路摸竊得洋五元被流氓軋入弄内勒詐詞見該捕到塲遂各走散不知何人開放手槍求鑒寳讞員商之德裴繙譯官判陳押候補拿同黨到案於下禮拜六再訊 
 [p>紗捐局司巡擾累鄉民　　鄉民張阿小和等前日各負洋棉紗二三機行經曹家渡西同善橋地方被紗捐局司巡殷心田巡丁老槍阿狗長脚炳根油嘴阿毛等查見指爲漏捐將張等軋至某茶舘百般敲詐張等以向例回包起捐因此不允互相衝突路人見之亦咸抱不平該司巡等知事不妙遽將洋紗搶之而逃嗣衆鄉民同赴該局認捐請領詎局中人竟不承認紛紛擾擾不知若何了結也 
 [p>東區第二小學補給文憑　　大東門外篾竹街小九華南首東區第二小學校於二十二日開學補給上學期初等畢業文憑計畢業六人最優等龔俊優等陸佐震周文柄中等嚴士倫王榮春單根源 
 [p>城内偷漏税餉○胡錫疇私帶雜貨及五茄皮酒運往旅順並未報關納税經新關税務司查明將胡解送道署奉蔡觀察發交上海縣押候訊究 
調戯婦女○趙阿春調戯張梅春之妻某氏由巡士拘送一路巡局經德正巡官審訊據張夫婦同供趙硬行調謔將氏肚腹打傷 
 
 

Page 19

 
 
 [HH ] 
恐有小産之虞應請嚴懲判將原被移送縣署請辦 
鄉愚無知○内地自來水公司函致一路巡局略謂查有木作沈杏勳違章竊水請爲究辦等情經德正巡官訊據沈供因天主堂用水不知該公司章程並非小的自用巡官念其鄉愚無知從寛斥釋 
小孩慘斃○小橋北首十四號門牌張阿海家之三歳小孩在街行走被萬升槽坊出店手提之熱水燙傷旋竟因傷斃命張卽報知二十鋪地甲與該店理論詎出店早已逃逸後由店主出洋數十元從豐成殮了事 
道批三則○蔡賢燧禀批案經公廨迭次會訊因朱紳等出爲調度暫交人銀並保勒限一月理楚無非曲加體恤乃竟抗置不理始則抺情朦控謂未對簿公庭迨經批廨申斥猶敢砌詞飾瀆殊屬健訟查股東張人傑等前以録呈廨批本有著保交案押追字様仰公共租界會審官照案飭遵母任玩延 
蔡明德禀批此案飭據上海縣申復以奉發墊銀三千兩項下除兩次給發儲蓄六成外僅剩銀二百二十兩除以之補發未領六成尙不敷銀一百八九十兩所請照發四成一節應暫從緩籌議著卽知照黏單節略附 
瑞盛春禀批各户所欠正元兆康等莊之欵前經示諭限令十五日呈繳着卽赶緊清理如期送交源通豐裕等銀號代收呈道核辦未便違延兹該號尙五六月派交共銀六千兩係何人手收並即查明具復勿遲 
 [HH ] 
地甲疲頑○本巴房捐委員查得城内十五舗地甲張鏞經收本年三四兩月捐欵短交洋二百餘元延約抗傳殊屬疲頑前日飭差拘送工程局請爲究辦該地甲始照數措繳奉飭具結並限五天内務將五方兩月内欠捐各户及新開收閉各店舗一併查明造册具報 
侵佔公路○總工程局路政處近據陳姓報告二十三舗境海神廟前恆豐煤炭店之竹笆佔及公路有礙行旅等情當飭該舗地甲赶緊拆讓如違究罰 
是否被誣○女子貝金福年僅十伶前日懐抱幼甥至大東門外購物被成衣匠李金之乘隙剪竊金鎖片而逸當塲訴知九十五號崗巡追捕未獲當將李所遺之布衫一件携報工程局後在洪生碼頭拘獲解案經陳裁判研訊李不承認判交的保候查明實情再核 
挾嫌鬥毆○剃頭匠洪長發之夥劉正德被同業謝德方挾合會不允之嫌紏同無賴多人軋入茶肆評理口角打架傷及劉之頭面當由巡士將謝及同黨尹道生解到工程局訊明屬實判謝尹各罰洋兩元充公交保出外著交在逃之周文元胡老三候究劉傷自行醫治 
分贓衝突○江北人陳招江馮小狗姚阿三楊萬順等在某茶肆口角打架由工程局偵探拘局研訊陳供小的前在致遠輪船掃艙拾獲某客所遺之嗎啡一瓶當倩馮小狗轉托某水街地方之潮州人姚呵三售與藥材掮客計洋五十五元僅付小的洋六元後因查出實價向之追討馮供餘多洋三十元存在家内姚供小的應得洋十元尙未付來楊供在塲解勸判陳留候查核姣交保限三天内交還嗎啡馮交保繳洋三十元再核楊無干斥退 
背夫私逃○海門婦人施沈氏挈其幼女惠寳私自來申旋由王國清蔡月明在輪船瞥見起意勾引至北市觀劇又同至某客棧住宿昨由崇明同鄉會送至工程局請究土蔡同供與該氏素不認識因其初次到甲不識略徑是以代爲指行當判交保候查明有無别情再行究辦既收氏夫施祖培投案聲訴前情湯裁判以該氏不應背夫私逃判戒責五十下交夫領回該女一併給領蔡戒貢一百下王從寛免究 
[閘北]  
能否管束○住居陸家莊之吳沈氏有一女兒名招弟招贅孫金福爲壻五月間被陸蒙泉將招弟拐往南京並被捲去衣飾約值洋三百餘元由孫控奉巡警總局飭涙探弁孫晉發將陸與招弟一併逮案昨經孫正裁判提案訊實判陸笞責四百板發押改過局一年招弟掌頰一百下交孫領回管束 
亦思染指○蟻棍金木生日前將瞽者金阿福之妻王氏賣往吳淞張家村得洋二百元本夫止得洋八十三元嗣被該處更夫莊阿奎偵知向金分肥不遂扭控四路五區移解一區押候訊究 
拔還房租○收租人顧鵬昨至四路分局控烏鎭路租户陳宗根積欠租金十月計洋二十元當奉黄正巡官傳訊屬實判陳交保公期拔還 
[英租界]  
包探被毆○虹口某日本人所雇經收車租人蔡阿二前日向車夫蔡川寳索取軍資無着即將川寳私押勒交租洋旋被美捕房捕頭偵悉立飭新充包探周耀庭往查詎蔡不服反將周探毆打旋經該探將蔡拘入捕房昨解公堂請究寳讞員以蔡係日商用人著暫行押候補出傳單送請日領簽字後再行訊究 
小孩待認○昨有年約四五歳之男孩一口身穿藍市衫頸内挂有銀圈又女孩一口名名小鳳均因不辦路徑由捕送至公堂請訊小鳳供揚州人年十三歳父名陳永章在南京路新馬路開設剃頭店兩所家居六馬路被人拐出訊之男孩不能言語判留本廨懸牌召領小鳳留候查傳家屬來案具領 
累及房東○住居虹口武昌路之韓任記因將餘屋祖於陳阿東上阿二等在内私鑄鉛質小洋昨由捕房將韓拘解公堂請究判押候查明於下禮拜五訊究 
乘間攫物○張金生前日至南京路裘天寳銀樓内外兑取金戒爲由乘間攫取一枚逃逸旋經櫃夥姚國華追獲鳴捕拘入捕房昨解公堂訊實判張押六禮拜 
私姘結果○正新機器廠用人鄭伯道前與甬婦魏王氏即阿金姘識兹鄭另有所好棄氏不顧前晚在途相遇互相口角鄭指該氏爲雉妓位客訴知捕房將氏拘送公廨經中西官訊悉前情以男女均有不合判氏押女所三天著鄭給氏洋四十元如該氏再向滋擾准即控究 
責成保人○張錦春控伶人梁炳恆不還米價洋九十四元一角前晚由廨提訊被告請保人孫徴祥到堂代質判孫交人銀並保限五天帮同清理 
董事負債○二十七保八圖董事姚芝亭借秦周氏洋三千餘元不還前晚由廨提訊讞員以原告未到判姚交保候訊 
何必興訟○經租人齊延貴控房客沈松卿欠租不付前晚由廨提訊齊供被欠租洋九元五角讞員以爲數甚微無須興訟判沈開釋着自行理處 
限贖道契○柯鴻年控曹全福代友談子卿説合抵押道契延不取贖一案前晚由廨提訊柯倩居少卿張錫記到堂請追訊之曹談兩人供認抵單屬實判各交一千兩人銀並保限十天内取贖 
揑詞朦控○沈杏村控陳福隆周官官包辦浚浦石子工程捲洋二千二百元串逃一案前晚由廨提訊據陳周二人供稱實孫沈圖賴塾欵讞員以沈所控不實且查有張滄海控追欠欵遂判沈交二千二百元人洋並保與張滄海算明帳目禀候訊核 
控追倒欵○川漢鐵路控邱某等倒欠鉅欵昨由差探將邱等傳至公堂請追判均交差候核奪 
定貨糾葛○德商克魯森洋行控陳烈清定貨不出一案昨由包探將陳傳至公堂判交保候下禮拜六訊核 
[美租界]  
大蛇可慮○楊樹浦路三百零八號門牌俄人家前因所豢大蛇一條忽失所在欵係侍者所竊報捕飭探拘獲詢無証據當將該侍者開釋兹該俄人查悉此蛇潛匿地板之下欲捕則無法不捕恐嚙人當即投報捕房請爲設法帮捕捕頭允之 
洋兵酗酒○美盤兵丁某甲飲酒過醉在斐倫路一帶胡閙並將工部局所設路燈撃碎由二百九十九號等巡捕將該艦兵帶人捕房飭償修費了事 
走失小孩○百老匯路四百五十號朱夏 
 
 

Page 20

 
 
氏之五歳男孩福才昨忽不知去向氏即報由捕房盆飭探訪查 
無此權力○張阿順之寡弟婦捲物潛逃四尋無着近知匿居元芳路薙髮店内報請捕房拘究捕頭以弟媳自由非夫兄所能限制飭赴公廨控告 
[法租界]  
是否拐來○某包探巡至某輪船上見有粤人賴天順由長江來申帶有三歳男孩一口形跡可疑拘入捕房後旋又在輪船查見王德卿陳福生偕同粤婦郎姚氏劉陳氏亦帶有小孩三口另又手抱小孩一口一併拘捕轉解公堂請究賴供原籍廣東在湖北開烟膏店妻子病故後因所遺之子無人照管故帶回原籍並非拐來詰之郎劉兩氏同稱丈夫俱故在日俱開烟膏店所帶之孩係在盛澤硤石等地方由親戚陳福生買來爲螟蛉子並無别故所有身據未曾帶來求察聶司馬判賴開釋餘人一併押候查辦又有李子雲亦因帶有六歳男孩由探送究據稱在蘇州爲挑烟膏生意此孩向張姓買來約有一月嗣因妻子病故將孩帶回廣東原籍判一併押查候核 
托病不到○周瑞春前控伊妻李氏匿迹母家與人私識曾由公堂判氏飭令母屬暫領候夫往領在案前日周投案求領李氏避不到案因由公堂將氏姊馬李氏提案訊問據稱妹子有病不能來案判於下期將周妻交案以便給領否則送往醫院驗病 
尙未理清○厚大莊前至公堂控恆泰報關行主張炳生及周竹香等虧欠往來莊欵銀數千兩判令交保出外料理在案兹經竹香料理明白由原告投案求銷惟炳生保出日久仍置不理故又傳案判候原告到案訊奪 
 
 
 

Page 21

 
 
   
 
 

Page 22

 
 
   
 
 

Page 23

 
 
[幼年即可用　你自已可剃]  
吉立保安剃刀　無湏皮布鐴利　無湏刀石磨利　 
此圖吉立保安剃刀洋行專版 
本行寫字間與棧房皆設在四川路九十七號 
夫肥壯之人即爲快樂之人以其身健故也欲使人肥而且健須日飲濃啤酒其最佳而最有力者莫如喇叭牌因其極補氣血且於夫婦之間大有裨益蓋此酒可以壯陽長此而不疲也　嘉泰洋行江西路念五號 
[家用要品百格飛沙濾缸廣吿]  
啓者本藥房經理百格飛秘製各式沙濾缸發售各界膾炙已久有口皆碑貨美價亷毋庸贅述誠所謂家有此缸醫生可免所費無多如保壽險賞鑑家欲知詳細請向本藥房取閱或函索圖說全册　環展玩便悉其中佳妙不啻巧奪天工如操却病延齡之劵該圖說並不取資特此佈達　上海英大馬路三十七號科發藥房特白 
[啟新洋灰有限公司告廣]  
啓者本公司係承受唐山洋灰公司老廠另購外洋最新式機器施窰等創設新廠自丁未臘月新廠開機以來出貨加增行銷愈廣灰質經本廠西洋化驗師悉心研究精益求精曾奇由德國國家栢林及日本關東都督府上海薛爾惠君各化驗所驗得灰質之細勁力之堅日增月加凝結之遲速合度超出英國各工程司於西一千九百另七年六月所定之成色單實與外洋最高等之洋灰相伯仲用能信用日廣故京漢京奉京張正大南滿洲津浦南北叚各鐵路紛紛訂購名譽日隆尙有機器製造之紅磚花磚洋灰瓦水溝管　子土等項無論零躉交易均可本公司總經理處設在天津海大道英租界並在北京奉天大通烟台牛莊青島上海漢口南京鎭江各埠均設有經售處如蒙　賜訂大批價値從亷交貨不悞期限所有洋灰及各種磚瓦等件重量式樣大槪用法另刋有華洋文廣告　賜顧諸君請向本公司面議可也 
[永年人壽保險公司廣告]  
總公司在上海廣東路十號房屋　東方各埠均有經理之分公司　發出各式壽險及付欵之保單章程極爲通融此項保險甚爲結實而且保無損失　第十二年公司銀欵總數　現在保壽之總數　共銀二千八百三十九萬一千九百十四兩　現有產業總數　共銀六百三十一萬一千四百三十七兩　現有銀欵總數共銀六百十六萬二千六百零九兩　一年進欵總數　共銀二百六十七萬四千九百十八兩 
董事兼總理華田先生書記郁賜先生會計倪安先生 
[（失票聲明）]  
金壇益豫莊匯付乾元昌　鎭平紋三百兩六月初十期向鎭江宏仁莊驗兌此票遺失票根已咨該莊註銷有人拾得當作廢紙九江同春和謹白 
[新到軋利火油輪船引擎]  
啓者本行近來新由外洋運到新式輪船引擎專用火油運動不須電力機器堅固玲巧價亷而費省近來大清及俄國政府均訂有合同承辦如蒙紳商　惠顧祈請　駕臨面議此佈　五馬路十五號得律風一六六一　信亨機器公司告白 
[秘製墨魯窩兒華譯鰵魚肝油精丸]  
墨魯窩兒者即華言鰵魚肝油精丸也此油之功用能治内傷　　吐血陰虚癆瘵肺痿咳喘肺管發炎童子身體軟弱肌肉不生等症無論老幼服之均能立著神效但其味腥厚胃弱之人或不能下咽而况詐僞日多每難辨别不但無益且有大害本藥房因詳加考究以化學提取此油之精秘製爲丸此丸之力實具二十五倍之功效凡平時服油一瓶者改服此丸不啻已服二十五瓶魚肝油矣價原功倍莫過於此而且一經製丸不論胃强胃弱之人皆可吞服以小瓶裝之隨身皆可携帶年老者以之補血生精孕婦以之固胎滋乳小兒隨意與食尤以糖果無異易化易長疾病不生一切男婦服之開胃健脾身强力健服丸一個月能抵服油兩年之功真挽回造化培養後天之一大補劑也　維亞兒藥房謹啓 
服法每天服三次第次二丸　上海中西各藥房均有寄售 
[（遺失支票）]  
今遺失泰興支兆豐莊第七號七月廿四期支票一紙計洋三百元此票在途遺失已向該莊說明作爲廢紙望各寳莊號切勿收用恐未週知特此聲明　方良記謹白 
[告白]  
澳門麗華廣靛加石藍洋竹布上海各埠久已馳名今自運來上海批發如蒙光顧移玉到四川路騰鳳里德和接洽可也 
[怡園茶樓廣吿]  
樓下今有門面雙間通進後廂並樓面均可商酌欲租者速來面談租價已賤若開酒肆更屬相宜而且生意相連 
[遺失滙票]  
大新公由奉天世合公嗣申申字一百零六號匯票一紙英洋六百元中途被竊當返奉向原根電致申世合公掛失作廢望各行號切勿收用特登報聲明　大新公啓 
 
 

Page 24

 
 
   
 
 

Page 25

 
 
   
 
 

Page 26

 
 
 [Ｈ>第二第二版 
［Ｌ>陸軍部奏定採購軍馬資格年限規則一軍馬資格須依照左列各項注意採購一額宜平闊二耳宜削直三目且凸長四鼻宜平直鼻孔宜大五上脣宜厚下脣宜垂六頭宜小而仰七頸宜修細而活潑八前胸宜挺滿寛闊九前足上截宜長下截宜短其隔離宜開至少以一尺爲限十後足定長而細其隔離宜隘十一蹄宜圓厚堅固其斜直須在埀綫直角斜角三十度左右十二行走時宜以後蹄追蹴前蹄跡印爲佳十三鬃宜纎長而綿薄十四膀格宜寛十五鞍部宜稍彎十六腰幅宜廣從側面視自前腹至後腰須成一長方形十七臀部上端宜高而方其左右宜圓削十八尾骨宜高十九關節宜大而有力二十全身以柔活短壯爲良 
二前條但就普通軍馬資格示其標準至分别騎砲輜重三項馬匹資格可依左列各項注意採購甲騎馬資格一富有悍威者二頭輕而正眼大而活並耳締良好者三頸長而有力又其傾斜適度者 
四鬐甲之發育良好而不突起者五肩斜長而運動活撥者六背直而廣且有力者七腰短而强其前後之結合適良者八尻長而廣又稍傾斜者九尾有力而附着得腚者十胸前發育適度又肋骨豐圓者十一四肢之長短適度者十二腱鮮明而堅牢者十三繋之長度及傾斜適良者十四筋肉緊縮又發育良好者十五步様輕廣而正者十六體高約在部尺四尺七寸以外五尺一寸以内者乙駕砲馬資格一有悍威者二背梢長而有力者三腰廣而有力者四尻長而廣且有力者五胸前開闊者六步様廣而正者七體高約在部尺四尺七寸以外五尺三寸以内者丙輜重馬資格一體幅廣者二鬐甲豐厚而不突起者三背短而有力又背線不突起者四步様穏實者五體高約在部尺四尺五寸以外四尺七寸以内者 
三採購軍馬如槪照前兩條規定資格或有爲難之處採購員臨時可酌選相當之資格總以適於用役爲宜仍將其理由情形報告陸軍部二四採購軍馬須避左列各項一有各種疾病者二頭大而俯又呈凹隘者三兩耳如羊下垂而厚大者四眼盂深陷者五鼻狀如羊又鼻也緊小者六眼皮起有稜角又睫毛過長者　七頸短而粗者八前胸瘦隘者九前肘突出者十腕節短麤者十一蹄如熊掌又過於跛斜者十二鞍部過彎或反上凸者十三腰部瘦細或過長者十四骨格平扁者十五後足短直者 
五採購軍馬其毛色須以左列各項爲合格棗騮黑色紅色紫色栗色鼠灰火灰乾草黄烟薰海騮鐵灰鐵青油色兎花鵲青 
六採購北地馬匹其體高約須在部尺四尺五寸至五尺以外採購西口伊犁等處馬匹其體高約須在部尺四尺七寸至五尺以外 
七滇黔土駒體裁短小或因山地利用暫行採購該處馬匹其體尺不能槪照第二第六兩條規定之處届時可酌定適當之尺寸注意選購仍咨明陸軍部查核辦理 
八採購軍馬年齡須以五歳至六歳爲合格臕分須在七成以上 
九採購馬匹撥充軍隊以後應卽由各該鎭按照左列表式祥細填注造具清册報告陸軍部查核(表式從略) 
［Ｌ>小説奇情小説鸚鵡禪五[第二章决策]  
西風殘照。天暈朱霞。辣特而姊妹踐遠遊之文履。曳霧縠之輕裾。相將往臥室擬易服爲晚餐計。時斐德蘭忽思及一事突至前禀白謂柯利機將來此作勾留母姨幸允其請 
斐德蘭之母辣特而同母姊也殁時斐德蘭纔八歳雛鴻失哺。宛轉嬌啼。辣特而撫如已子。寒夜縫衣。篝燈課讀。勞瘁特甚。又以其貌之似已也。益鍾愛之今聞其與柯利機交。則爲之憂慮不置。蓋柯於鄉里。名譽頗劣。處士尙盜虚聲。下流寗堪共處。爲斐德蘭言者屢矣。顧斐終不悛而此時辣特而之妹台遂乃更助之説項謂柯即來者。庸何傷。斐德蘭乃謝之而出既出辣特而頗不直其妹台遂曰余豈不知柯利機之非善類。顧以柯。利機與琴宜相。較則未有腸心之患未除。而惴惴以癬疥爲慮者。失琴宜美而佻。天下英發少年。因眷戀温柔。而阻其鵬程萬里者何限。矧吾甥自非洲歸後粗豪之氣。狂犯妄之言。不覺時時流露。若復與琴宜厮近者。薰蕕之染。正復大可懼耳。 
辣特而聞之心頗不悦謂台遂言之太甚台遂因述種種之證據以實之辨論間忽聞琴聲悠揚起於膳室台遂曰是琴宜之聲也盍往觀之乃偕辣特而悄步而往至則見琴宜艷粧端坐鼓琴而歌法蘭西神女之曲詞曰 
金醴酒兮玉鸞笙。送君子兮芙蓉城。何以贈之兮。白雲英英。 
歌時華容婀娜。轉盼流精。斐德蘭蹲其身於琴案之旁目奪神移殆不曾眞個已魂銷矣。 
台遂顧謂辣特而曰何如語時變德蘭遥見之急悚然起立而琴宜亦頳發於頰推琴而起辣特而曰姑娘逸興哉抑有請者頃遇醫士侖支謂密司得來得加有憂疾須汝得間往佛蘭登一行藉爲看護也琴宜斯時方與斐德蘭愛情正濃慮不允其請於事無幸又不知辣特而此言實無異 
 
 

Page 27

 
 
逐客之令也則悄應之曰諾 
斐德蘭聞之。惶急特甚。思尼其行而不得其辭。乃輾轉陳言。托他故以露其意。辣特而假作憒憒。第以密司得來得加之病况何如。𤨏𤨏爲斐德蘭告。斐德蘭亦故抑其如火如荼之思欠伸言曰。竊意彼或情有所鍾。故至。於此。辣特而姊妹聞之。咸怒其語涉輕狂。台遂仍赧然叱曰。頃所言爲閨閣中人烏可以蜚語誣之曰正惟其爲閨閣中人故甥敢作是語耳。大抵香閨弱質靜度華年。愈岑寂則愈憔悴。冬缸訴夢。春篋言愁。雖病未必在膏。肓而亦斷非藥力所可及。是以醫家有治百男子易。治一婦人難之語。言未已侍者來速晚餐。斐德蘭乃興辭而出。 
國外新聞 
 [p>美國火車互撞慘報　　二十二日倫敦電云美國格蘭特屈倫克鐵路公司之火車近在米其千省特郎特地方互撞死者十八人傷者十人車中忽又起火羅災之人多有焚成灰燼者 
 [p>法國注意民食　　二十二日倫敦電云據巴黎電稱民政部大臣白利安君商務實業大臣特配伊君現已調查食物騰貴之故並决議控告抬價抛盤之商民 
 [p>德皇豫賀加冕　　二十一日柏靈電云德皇致書芒台里格洛國尼柯拉公爵豫賀加冕 
 [p>俄皇將抵德國　　二十一日柏靈電云俄皇俄后將於本月二十九號行抵德國拂里特堡地方 
 [p>飛船探極之難行　　二十一日柏靈電云德國亨利親王及齊泊林伯爵探險隊已由斯闢資堡冋抵基爾據調查之結果觀之以飛船往探北極一時似難成功云 
 [p>希臘皇太子回京　　二十一日柏靈電云希臘皇太子已抵雅典（以上譯字林報） 
[郴州大旱]  
郴居湘之南服地當五嶺之脊山多田少故嘗患旱惟每歲所產縱屬豐稔亦只敷數月之用餘則全賴下游一帶接濟去歲甚旱收成不過十之四五衡湘之米又復斷絕以致今歲饑甚斗米價竟漲至一千二百文之數此實我郴未有之奇也今歲入春以來雨水仍復稀少泉源旣示漲發塘池亦未足滿故自耕及蒔挹注萬端始得竣事入夏後雨　益稀自五月初四日普通一雨今將兩月不惟雲霓之望未得一酣即土人所謂過山洒塵等雨亦一並絕跡雖經州尊馮公四處禱祈而彼蒼意在爲難迄無一應日惟日風愈如烈燥而已乃未幾而泉源之灌輸告竭塘池之分潤亦窮矣田野之間田乾坭坼所有一切禾苗無論高低至此無不坐視其稿矣嗟乎斯厄也一州六鄕廣約數百里無一畝得以逃脫而獨能全者天實爲之耶仰人有以召之也非然者何吾郴頻遭此厄今且加厲也現在早稻已屬顆粒無收即中稻亦不過一成之譜晚稻雖未盡稿然亦必三四日得雨方可望一二收成否則亦無一　矣郴自去歲被旱農民艱難之狀已不可言至今春告貸多方始得耕作及米貴如珠乃日啜一粥雖酷日如火或車或戽亦不敢稍息蓋欲潄出一塵一家數口或不至爲餓莩又豈知靑黃不接之時忽焉遭此大刦匪獨一春之辛苦徒費且亦目前之炊淅已窮故詣田塍而痛哭者有之鬻兒女以爲食者亦有之逃入異鄕以就食者亦有之甚有不能舉火竟以自縊者種種困苦不堪言狀然此不過一時起點之現象耳而來日方長哀鴻嗷嗷惟不知將何爲命矣現𨵦州士紳業已呈請州憲赶據此情申報　各大憲發賑救此巨災想　大君子嚮以民瘼爲念如何籌賑之處自不能膜視我郴也　郴州𨵦州紳民謹告 
[奏辦安徽全省鐵路點字副勸股票第九十七會七月念五日在蕪湖當衆開標特此廣告]  
[中國合衆人壽保險公司廣吿]  
啓者本公司前由經手人在蘇州各處接保人壽各户目下頗有到期而住址未詳末由通訊者用特登報廣吿請曾在本公司保壽諸公或遷居或交費可逕向上海泗涇路二號本公司總寫字樓接洽是禱此佈 
[保裕亨茂洋行保險廣吿]  
本行開設中國數拾餘年在上海江西路Ｂ字六號洋房專辦進出口貨兼經理塔勒司派的克火險有限公司專保華洋房屋廠棧店號貨物家具器皿等項如遇意外不測賠欵異常迅速惟目今内地風氣開通紳士鉅商投保者接踵而至本行幾有應按不暇之勢因此由四川路八十三號亨茂洋行同爲經理並在各内地開設分行如　杭州　塘西　紹興　寗波　温州　蘇州　蕪錫　常州　揚州　丹陽　鎭江　南京　蕪湖　及長江一帶内地各埠均有分行或分經理處自分設以來保價之亷賠欵之速久爲中外紳商所欽仰即如今年鎭江杭州之不測本行賠欵之速已荷各何家登謝報章此更近面易證者也倘蒙紳商賜顧請各向分公司接洽可也　本行○麥干而○亨生○白達司特白 
[奏辦湖北籤捐大副票頭彩五一萬元七月念七日八月十一日開彩]  
本局奉湖廣總督部堂張奏明開辦第一百零四會票額設六萬張每張售洋六元現因銷路暢旺不敷分售准加設第廿二會副票六萬張每張售洋一元中彩號數之多派發出彩銀之高比各公司爲優大票准定期七月念七日開彩副票定期八月十一日均在漢口開彩紅票得彩憑本局對號單兌銀元本總局在漢口鎭江上海分局設在南市萬聚碼頭信成銀行樓上惟本分局圴係躉批向不零售外埠來往信力一槪不付統請自給再紅票如無本分局騎縫圖章因無票根可查槪不發兌特白 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
