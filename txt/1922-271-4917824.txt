# 1922 - 271 - 4917824

 

Page 1

 
 
第一萬七千八百二十四號;中華民國十一年 西曆一千九百二十二年十月六號
星期五 * *   
 
 

Page 2

 
 
第一萬七千八百二十四號;中華民國十一年 西曆一千九百二十二年十月六號
星期五 * *   
 
 

Page 3

 
 
第一萬七千八百二十四號;中華民國十一年 西曆一千九百二十二年十月六號
星期五 * *時評 
[今之政局觀（冷）]  
　　德志者左支右拙不得志者環起而攻非我之人不能盡如我意是我之人又并此不盡如我意者而不可得此今日政局中表面與裹面之眞象也 
　　政府與軍閥之對於時局也其所感之困苦如是也政客與軍閥之對於政府也其所感之困苦亦如是也總之今之投身其中而自命爲國家效力者其根本之弱點爲欲奢而能薄言大而力小但知求達其欲與言而不自知其能與力故也 
　　今具通天之尺但知衡人而絶不自衡故人盡不能入格而已之長短勿知也 
[命令]  
　　十月四日大總統令閻治堂授爲陸軍中將此令又令石紹明孫積孚殷學潢均加陸軍中將銜康新民加陸軍少將銜郭金榜授爲陸軍步兵上校並加陸軍少將銜王祖德授爲陸軍步兵上校林奎福加陸軍憲兵上校銜張林加陸軍騎兵上校銜此令 
　　又令簡任職存記劉光興着交農商部酌量任用此令·　　又令署財政總長兼鹽務署督辦羅文幹呈晋北榷運局局長王徵善請予免職另候任用應照准此令 
　　又令署財政總長兼鹽務署督辦羅文幹呈請任命尹朝楨爲晋北榷運局局長應照准此令 
　　又令署内務總長孫丹林呈請將察哈爾警察廳廳長何果忠免去兼職應照准此令 
　　又令署内務總長孫丹林呈准察哈爾都統張錫元呈請任命張璧兼察哈爾警察廳廳長應照准此令 
　　又令署陸軍總長張紹會呈請授曹戍功王景有爲陸軍憲兵中校紀福瑤爲陸軍憲兵少校均照准此令 
　　又令阮毓崧晉給一等大綬嘉禾章此令 
　　又令許逢時陳培錕均晋給二等大綬寶光嘉禾章李厚恩汪守珍均給予二等寶光嘉禾章蔡鳳禨張國鈞均給予二等大綬嘉禾章史廷颺兪紹瀛均晋給三等嘉禾章孫翊給予四等寶光嘉禾章陳大澍晋給四等嘉禾章此令 
　　又令柴雲陞晋給二等文虎章此令 
[國内專電]  
　　北京電内閣形勢目前無變更國會開後王閣提出似難通過因議員與現閣感情不佳而今日疏通結果某議院要人云政府果能將本年歲費十足籌出的欵將基金存於外國銀行一文不欠一日不延則國會當對内閣寄以同情否則實無法辦理政府方面某答謂新債支配單必可履行但十足尙待考慮（五日下午一鐘） 
　　北京電保定派不樂現閣是實保實無人材替代現閣卽有之亦臨時拉攏仍不能建立鞏固内閣 
　　北京電中部疆吏更調王内閣於閣議上主張緩行林俊廷督理桂善後沈鴻英帮辦今黎不肯蓋印謂桂議員全體反對因民黨在桂漸佔勢力政學派不足以统一全桂且滋反響但曹吳必電催發表無疑（五日下午一鐘） 
　　北京電高凌霨奉黄陂命昨晚赴保疏通王閣（五日下午六鐘） 
　　北京電吳佩孚電飭常德盛周蔭人會剿許崇智王永泉並電請政府籌撥常周軍事費（五日下午六鐘） 
　　北京電吳佩孚對薩督閩謂和靄慈祥恐精力未周以杜錫珪繼李爲上薩則崇以海疆巡閱 
　　北京電各機關發薪甚參差法部本年二三兩月及六月之六成未發先發八月全月内部四五兩月未發先發六月閣員僉持前任欠項不管主義（五日下午二鐘） 
　　北京電秋節各機關除敎育費特優餘勉發一月院僅發半個月財部等一個月半現半劵劵與董康辦法不同係抽籖取現故市上不收卽作價僅三成（五日下午二鐘） 
　　北京電張作霖電津旭街陳月波轉公府陸軍顧問諮議謂三省需才甚殷倘荷惠臨津埠及榆關外并營口均有招待者（五日下午二鐘） 
　　北京電楊增新電新議員蔣舉淸等赴新但孫道仁已定十月十五左右起程（五日下午六鐘） 
　　北京電農部十一月十五日在萬牲園開八次農商展覽會 
　　北京電報載直隷礦英商借欵二百萬已簽字英使館謂無其事　　北京電昨外部例見使團僅義參贊賁薩那威公使米薩李皆普通訪問（五日下午一鐘） 
　　北京電昨黎餞英艾使艾云中國財政苟能整理非無辦法不必開源節流已敷開支（五日下午一鐘） 
　　北京電昨交部招待中東路華俄股東（五日下午一鐘） 
　　北京電財羅算淸政府積欠軍政費截至八月底止實欠一萬八千餘萬元（五日下午一鐘） 
　　北京電蔡成勳擬仿蘇公債發行省庫劵三百萬（五日下午二鐘） 
　　北京電王寵惠羅文幹未赴西山高凌霨等赴津渡節（五日下午二鐘） 
　　北京電勞農政府電越飛蒙古撤兵須開議時方能討論中國不預備接防軍警徒然催撤兵不知如何接收聞政府主組一中俄蒙古撤兵委員會在中俄會議外專議此事並須俄聲明儘三個月内撤盡方可討論（五日下午二鐘） 
　　北京電駐英某要人電英對土方針因對於印缅等屬地有顧慮故决定土不侵英軍防地及破壞中立决不助希（五日下午二鐘） 
　　北京電王懷慶辭巡閱黎諭綏靖西北維持京畿卓著勞勳原呈璧還（四日下午七鐘） 
　　北京電前電京奉車出事係美兵遺火膠片燃及汽油燒三車死五人傷二十餘（四日下午七鐘） 
　　漢口電唐仲寅支日（四）（日）午到漢與湯密談良久當渡江謁蕭 
　　漢口電川訊熊克武在城都墜馬跌傷甚重又賴心輝與劉碩範因爭防地衝突張蜀權部二千人亦無駐地向黔省赤水縣進攻 
（以上五日下午五鐘） 
　　成都電鄧錫侯田頌堯石靑陽昨到省與善後會尹昌衡今日返省　　成都電劉成勳委員分别復查松珩茂珣礦產便與華僑許某訂約儘先開採許昨日離省到滬接洽後再返川進行成渝馬路現仍舊進行（以上三日下午三鐘） 
　　蘭州電葉爾衡與財政會議赴京　　蘭州電此間以煙禁肅淸反對孫道仁來甘（以上三日下午二鐘） 
　　香港電聞陳席儒因各方反對有打銷大借欵說 
　　香港電昨同安艦滿載軍實駛離白鵝潭聞係赴汕 
　　香港電儉日（二）（十）（八）洪兆麟率部三千赴閩邊蕉門嶺一帶防守對閩戰守中立（以上五日下午四鐘） 
特約路透電 
[南北時局消息]  
　　五日北京電李厚基電令駐京代表請政府助抗許崇智之軍李之代表擬遵令於日内赴保洛與曹吳討論此事 
　　五日北京電聞黔人袁祖銘將軍將任黔省軍務督辦　　五日北京電北大敎員已得俸若干將於明日上課 
[駐英華日使之聯盟會談話]  
　　五日倫敦電林權助歸自日内瓦語路透訪員國際聯盟議會已成就有價値之事業奥國問題之解决策定可覓得）聯盟會對於解除軍備事已有一進步已指派委員會繼續討論並擬召集華會條約簽字國之海軍會議林權助又謂據渠意見聯盟會連土國在内應被請擔保韃峽之自由渠對於聯盟會信仰愈堅確知單獨國家所難以解决之問題宜交聯盟會解决之朱兆莘亦自日内瓦返倫敦路透訪員往見之朱因中國被覆選爲聯盟行政會非常駐會員表示滿意謂此亦因中國代表團所提依照地理關係分配行政會位置之議案所致中國遂天然被選爲亞洲之代表矣朱言及日内瓦各國代表對於顧維鈞博士而表示之好感朱又述各代表對於鴉片事之努力朱末稱中國提出維持充分海軍以保禦其甚長海岸線之保留案將在聯盟行政會不久召集之國際海軍解除武裝大會中討論之云 
[近東休戰會議之順利]  
　　四日君士坦丁電英代表總部電稱墨達尼亞會議三日午後三時開幕進行尙堪滿意土代表伊斯麥將軍一再發出通告致國民軍諭令務避衝突國民黨已接受協約國公牒之原則云法代表總部電稱協約國司令與伊斯美將軍集議時賴雙方態度和平凡爲磋商基礎之條欵大都得有同意而無困難晚間八時散會今晨十時復議協約國司令於未開會時互換對於土代表各種非根本的反對之意見一般印象甚好云英法公報皆謂希臘軍事代表團今日可到墨達尼亞基瑪爾現已抵安戈拉 
　　四日倫敦電墨達尼亞會議因事有須極端秘密者不許新聞記者旁聽今日英人評論家謂有兩種障碍將使土希休戰條欵不能立即解决即希臘不允退出塞拉斯與土國要求英軍退出恰萊克是英國對於撤兵之態度仍甚堅硬至於希臘方面則維尼齊諾　聞已請新政府承認時局中之事實否則渠不願擔任爲希臘在外代表希臘甚以土國即將佔領東塞拉斯爲慮倫敦則謂九月二十三日協約國公牒已明明規定未在大會解决以前協約國應管理東塞拉斯蓋協約國之目的一面欲使希軍退出一面不許土軍登陸以免助長巴爾幹半島之戰禍也協約國派赴塞拉斯之委員團業已出發想居民當可聽從各委員之勸諭靜待最後之解决 
　　四日君士坦丁電哈林頓將軍在墨達尼亞開會時致演說詞說明此會之目的如下㈠停止戰事㈡决定應請希軍退出之界線並籌議希臘退兵及以治權交與土國之詳則㈢籌備和會土代表在未試驗協約國以塞拉斯交還土國之誠意時不注意於治權之詳則但旣聞塞拉斯交還與否視土國接受協約國公牒與否而定之說伊斯美將軍即謂土國已正接受來牒之原則法代表查披將軍乃草擬關於治權之議案會議歷五小時之久歡然而散 
[英國獨立自由黨對於近東問題]  
　　四日倫敦電孟却斯德指導報云英國會集議時獨立自由黨將要求政府發表自九月十五日起至月底止危機四伏之十六日中所發之文電聞英政府在希臘革命後完全改變其態度致有二十九日以哀的美敦書送交基瑪爾之說但哈林頓將軍不允遞交哀的美敦書而英艦隊司令白羅克與英高等委員任波爾二人亦皆贊成哈林頓之主張獨立自由黨以爲英帝國之得免戰禍實賴哈林頓維持之力孟却斯德指導報著一社論謂目前大局混沌不明頗堪憂慮而政府態度又絶不和平國人宜鼓起輿論勿使政府再鑄大錯致爲國家之患云 
[希臘新政府之國際運動]  
　　四日倫敦電聞維尼齊洛氏今日謁見美大使哈維大佐請美國干涉近東事務並勸協約國派兵管理塞拉斯至基督敎徒全行出境而後已 
　　四日巴黎電法總理普恩賚允於星期五日接見維尼齊洛氏 
　　五日倫敦電泰晤士報載維尼齊諾氏之函後安戈拉政府代表賴查德氏投函駁之謂目前之糾紛維氏實尸其咎如維氏今日之建議見諸實行則將來結果必較因一九一九年採用維氏政策而發生者尤爲慘惡云賴氏指斥希人虐待他國人民並謂君士坦丁與東塞拉斯之希人不足四十萬 
　　四日巴黎電尼特將軍已被任爲希軍司令希皇康士丹丁遜位令在送往印局之途中遺失現信乃爲軍官扣留以阻其付印前相稱渠於此事並無所知惟允將康士丹丁所致其述遜位問題之一書交與新相 
　　四日倫敦電據雅典半官電稱土軍砲轟愛伐里運送難民之美國驅逐盤惟此說尙未證實 
[印度之騷動變爲革命]  
　　五日倫敦電每日新聞亞拉哈巴訪員電稱據印度本加白消息亞加利之騷動現驟變爲猛烈革命運動加以印度全部現有秘密宣傳致大局更形阽危訪員聞回敎敎長委員會現邀安戈拉·伊拉克·埃及·波斯及其他回敎國政府派代表參與十二月間舉行之敎務會議據喀爾喀特消息該委員會决議以飛機一架贈與基瑪爾將軍 
[各國近事記]  
　　四日巴黎電普恩賚將請巴爾都繼杜波華充賠償委員會法代表之說已確内閣將因以稍事變動杜氏因與普恩賚意見不合故辭職 
　　四日亞姆斯特丹電萬國職工會聯合會自稱代表勞工二千萬人已定期十二月十日開世界和平會議凡和平合作勞工團體即敵對之萬國勞工大會均被邀派代表與會 
　　四日柏林電莫斯科消息列寗氏因近東問題吃緊及因英俄所協訂之俄亞整理公司合同之故已違其醫士之言回任視事 
[馬克之落價與英美]  
　　四日倫敦電今日倫敦馬克價落至九四○○德國現仍無限制發行紙幣故豫料價將續落現與德國作商業勾當更見困難 
　　四日倫敦電紐約世界報載稱戰後美國有一千萬人投資德國紙幣其數約計有二四○○○○○○○金鎊今日所値不足一四○○○○○○金鎊英人因投資于馬春所受損失約一七○○○○○○○金鎊交通大學無線電 
[近東休戰談判]  
　　倫敦電墨達尼亞休戰會議之談判情形現守秘密帮協議未成以前暫不發表公報 
　　倫敦電法代表波益龍氏前有遄返巴黎不參與休戰會議之說現悉波益龍氏並未赴巴黎但將出席於墨達尼亞會議 
　　倫敦電克松勳爵照會法使謂政府已訓令哈林頓將軍在墨達尼亞要求土軍由中立區域退至不致與英軍接觸之地而英軍仍駐韃峽之亞洲海岸安戈拉政府未答覆協約國九月二十三日公牒以前希臘未便撤退塞拉斯之軍隊至於塞拉斯將來行政事權之問題惟和會有權决定之故目前未便討論云 
[近東戰事與各國]  
　　巴黎電據倫敦半官消息土軍迄未退出恰萊克陣地不過稍向後移耳 
　　巴黎電芝加哥講壇報云國務卿休士已牒致希臘及其他有關係國請尊重近東美人之生命財產與權利又要求對於土國境内之少數基督敎人民及希臘境内之少數回敎人民皆予以保護 
　　倫敦電希臘報紙皆深慮法意兩國將爲土國後援以取回希臘所已得之塞拉斯要求政府增厚塞拉斯兵力冀保全領土並希望維尼齊洛氏能運動英國援助希臘但據倫敦半官消息克松外相已聲明英國不能依維氏所請 
[各國對於德賠欵態度]  
　　柏林電法國伐加羅報謂德國迄未履行其義務九月份應繳之煤較議定之額量少百分之十而八月份短少之百分三十亦迄未繳足德政府增發紙幣但並未依賠償委員會之要求發行内債或增稅以抵之云云柏林報紙見此議論遂預料協約國將續與德國爲難 
　　巴黎電國際賠償委員會已編製白皮書内載自一九二一年五月五日起至一九二二年七月一日止與德政府往來之文件及一九二一年五月五日起至一九二二年四月三十一日止德國所付賠欵之數目 
[德奥近聞]  
　　柏林電德國鐵路部長定十月十五日起續增運費百分之六十 
　　柏林電意國法斯里斯黨徒反對奥國舊屬台羅爾省之自治者約有千人携帶武裝擁入波森鎭强令民政官吏辭職並佔據學校房屋勒令德人七百學童出校而招二百意童肄業其中 
[馬克價落原因]  
　　柏林電馬克　價又大落因收買外幣以付原料貨價之故投機家極持重四日匯市對英九三六八·二五對美二一二七·三三對荷八二三九六·八五馬克 
[公電]  
　　徐樹錚由延平通電（銜略）前者樹錚痛念國無政府難安忍默曾於七月二十一日繕印公函遍寄各省區道縣學商諸會以及吏民軍伍附寄建國詮眞遠希照察至今兩月間北京則羣兒相貴自號總統國會總理總長盤踞府院部衙各利所私雖所屬員司鍵門停辦闌院洶毆仍各好官自爲靦然不知羞恥各省則兵潰匪擾較前益劇即北京内外城南苑北苑皆所不免加之風災水旱迭苦吾民而居民上者酣睡如恒但知棓剥脂膏趨奉渠帥竊舐其餘腥以自飫吾民析骸賣子曾所弗恤質言之總京内外不農不商不工而以官謀剥者皆吾民之賊而已吾民何不閉目一想其情狀思所以自救者乎京内外詭秘借欵濫發公債仍復有加無已田市輟業財政之脈竭學校餓斃人材之源涸猶且藩鎭爭覇黨朋肆奸擾擾營營無非金資利慾曾不念及列國共管之訊日迫一日即擁多金亦復何用彼輩痴愚樹錚何暇與較惟自顧束髮受書弱冠從軍至今一衣一飯莫非食國之惠天下譽我者衆是願我進德也謗我者亦衆是責我遷善也丁此國家急難安得不捐　頂踵爲國馳驅即今孤身逃竄手無寸鐵而義誠所振奮自信此志可貫金石當日袍澤必不忍終於棄我是以比歲經營罕見成就而近來結契乃極堅剛各省區軍民將吏夙好不少而閩中部分尤多迭經函電信使分微福厦汀漳泉延各軍意態羣願相從救國因即間道先來延平妥爲籌備謹於民國十一年十月二日楚香誓天本此志節出任國事力謀統一冀挽危亡絲毫私曲神明殛之即於是日設立建國軍政制置府樹錚自任總領建國軍政制置事定尅日移駐福州處理一應軍民諸務標依建國詮眞臚列諸端切實辦理儘德信威力範圍所及自行其是他省區將帥吏率我舊侣前此或有嫌怨一槪蠲除樹錚决不置懷後此交結厚薄一視能否推行建國詮眞爲斷用人求材亦不離此經緯不拘何項吏民人士凡有改正吾書俾更有益於國者吾師之孰能授我以國家全力使實 
 
 

Page 4

 
 
第一萬七千八百二十四號;中華民國十一年 西曆一千九百二十二年十月六號
星期五 * *踐吾書所言聿奏成效者吾尊之願準吾書爲行事之的約共安危者吾樂與结刎頸之交信口吾書願奉约束者吾問編爲部曲不至通國合一復設正統政府之日無論何人命令樹錚槪所弗受惟以至誠至敬尊奉合肥段上將軍祺瑞·中山孫先生文·爲領袖國家根本人物服從其道義在今之日我中華民國非此純潔堅貞之二老出任艱鉅國基萬難奠安樹錚敢舉此議明告天下冀天下有力豪賢競起圖之何日見此二老共踐尊位發號施令樹錚即日束身歸罪聽候質訊即令頸血灑地亦有餘甘矣制置府及地方軍民各官制陸續制定布達謹此電檄伏希明照樹錚冬印 
　　安慶敎育界來電由報轉江西各法院各公團學生會安徽會館鑒新簡内次孫培本係倪孽前於國會事務局撤銷後僞造公文意在動搖法院已經判决之皖省選案皖人刻正依法訴究近復假借調解贛省政局實受姜案凶犯倪道烺運動别有所圖務請特别注意安徽省敎育會學校聯合會學生總會　支 
　　台州來電申報新聞報轉台州水災籌振會鑒臨邑艷陷二日又遭天風水災情慘烈比前兩次更甚官绅束手無策請速籌拯救詳情另報臨海縣議會鈐冬 
　　鎭江來電申報轉滬同鄉鑒丹徒土豪柳肇慶侵占同善堂善舉事業吃食雅片均被告發飭傳在案並串同爪牙孫永貞楊烈侯吳小山包庇烟土朋分規費經省長查明屬實指令拿辦乃丹徒縣張知事違令不理故意縱逃輿論譁然乞維公論戴端甫左念敬步長生顏惠張少泉等三百十四人叩 
國外要聞 
[德國特約通信（王光祈八月二十六日柏林）]  
　　苟廷根大學之特色 
　　記者日昨通信鼓吹新來留德學生前往德國京外各城留學不必羣居柏林其理由有四㈠德國各地大學皆各有專長㈡柏林生活常較他城爲貴㈢柏林風景不如京外各城㈣柏林風俗不如京外各城之良善今再舉一實例以證吾說 
　　日前記者曾因事赴苟廷根ＧＯＴＴＩＮＧＥＮ一次苟廷根者卽德國所謂『大學城之一也德國共有普通大學二十三所（工科大學等尙不在内）其設立地點除幾處通都大邑外其餘多在各小城中如ＧＯＴＴＩＮＧＥＮＧＩＥＳＳＥＮＧＲＥＩＳＳＷＯＬＤＪＥＮＡＭＡＲＢＵＲＧＴＵＢＩＮＧＥＮ（以上各城人口不過一萬左右）ＢＯＮＮＦＲＥＩＢＵＲＧＨＥＩＤＥＬＢＥＲＧＲＯＳＴＯＣＫＷＵＲＺＢＵＲＧ（以上各城人口不過五萬左右）等城是也此種小城旣非工商薈萃之地亦非政治中心之點論其人口面積尙不及中國一個小縣徒以有一大學之故四方學者羣集因而馳名中外卽以苟廷根而論人口不過一萬左右而大學生徒竟有四千餘人之多大約該地居民平均每家皆須留寓學生一人故此種小城之工商各業皆賴大學爲生換言之此地居民完全在大學勢力範圍之下此其所以名爲『大學城』也然諸君萬不可因德國各大學城人口稀少面積狹小之故遂起輕視之心而與上海中國公學所在地之吳淞相提並論蓋德國各大學城地方雖小而設備極爲完全有博物院有圖書館有美術院有大戲園有議事堂有大公園所謂麻雀雖小肝膽俱全論其建築設備規模尙遠在吾國北京南京上海以上（德國此種關於文化之設備不但各大學城如此即其他無大學之各小城亦復如此此所以德國文化能燦然於一時也）故吾輩僑居各大學城無論天然風景人爲設備皆有取之不盡用之不竭之勢决無冷淡枯燥之虞也 
　　苟廷根大學以數學著名當代德國各大數學家多出於其間此校執德國數學界之牛耳者已近百年故習數學者以此地爲最佳舉其特色約有三種 
　　㈠該校數學敎授皆係德國超等名角該校旣以數學著聞於世故德國數學大師多羣集此校·擔任敎授譬如德國最著名之數學大師ＫＬＥＩＮ從前亦在該校擔任敎授現在年事已老不復任職然仍卜居該城未嘗他往亦猶吾國劇界大王之譚鑫培晚年仍卜居知音者多之北京而不肯貿然僑寓外江派之上海也除ＫＬＥＩＮ外在現任德國數學敎授中坐第一把交椅者當推ＨＩＬＢＥＲＴ德國各處大學之數學敎授多出其門下當記者前次赴苟廷根國際靑年團年會之時曾一見此老於該城附近之山中年事約八旬左右蹣跚道上神采煥然除ＨＩＬＢＥＲＴ外如ＲＵＮＧＥ亦爲德國數一數二之數學大師此外尙有在數學界有名或無名之英雄若干人無不集中該校擔任敎授故在此地習數學者旣得良師之指導又有益友之切磋爲他校所罕有此其特色一 
　　㈡該校數學設備比之他校較爲完備記者曾參觀該校一次計校内共設有四大櫉櫃陳列各種數學模型此種模型不但爲其他大學校所鮮有而且在敎育用品店中亦不能購得蓋其中多係該校敎授各出心裁自行製造外面商店不能仿製即能仿製亦無人能講解故此種模型極爲可珍模型下面多書有各該敎授之名除模型設備外尙有盈筐滿架之數學書籍以供學生參考種類衆多列有專室往往一位敎授私人所有之數學圖書竟占房間一二其豐富可想而知此其特色二 
　　㈢該校旣以數學見稱故凡在數學界擅有專長之人無不羅致聘請常開臨時講演大會譬如丹麥人ＢＯＨＲ爲研究原子論最精之人該校特請其舉行臨時演講自數學大師ＨＩＬＢＥＲＴＲＵＮＧＥ以下無不前往聽講聞講演時ＢＯＨＲ曾有一次將公式偶然寫錯一個不能往下講解正在惶惑之間ＨＩＬＢＥＲＴ與ＲＵＮＧＥ二位敎授即從座起爭相奔向講臺代爲改正以免躭擱講演時間其一種活潑之氣可以想見此種臨時講演會常常舉行其於學生之智識進步上必有重大影響不問可知此其特色三 
　　以上所舉三種特色爲苟廷根大學所獨有故習數學者以往此校爲最宜至於其他各大學校亦莫不有其專長譬如ＭＡＲＢＵＲＧ大學之於哲學ＦＲＡＮＫＦＵＲＴＡ·Ｍ·大學之於經濟皆有特色吾輩留學德國儘可自由選擇京外各校初不羣居柏林蓋京外各校不但於學術有益即以空氣而論亦較柏林淸爽至少可以多活十歲記者若非通信職務所覊早已逃往各『大學城』去矣 
[海參崴俄械問題益嚴重]  
　　日參謀部確有建設緩衝國計畫 
　　海參崴日軍保管中之軍械子彈已秘密移交崴埠政府及賣與張作霖之事已誌前報據東京國民新聞九月二十九日所載則此問題之風潮有愈加擴大之勢其文云海參威日軍保管軍械移交事件及以上原參謀總長爲中心之參謀本部的大緩衝國設置計畫外務省方面及各方面均已秘密調查事實之眞相據調查所得已陸續暴露其可驚可怖之各種事實遂引起日本政府内部之一大問題查該事件外務省方面固不待言即陸軍省方面亦毫未與聞係完全由參謀本部之專斷令派遣軍任意爲之故其責任全在上原參謀總長聞加藤首相以爲該事件之發展如何恐其累及内閣本身已擬斷然責成參謀本部表明責任一俟山梨陸軍大臣歸抵東京後即當處置並聞内田外務大臣之態度亦頗强硬似已密定最後之决心 
　　關於軍械移交及緩衝國設置計劃問題新關東廳長官伊集院彥吉曾於九月二十七日上午十時往訪上原參謀總長謂該事件於關東長官有極重大之利害關係要求其說明眞相上原總長對於新售軍械與緩衝國計畫已認爲實有其事並答以該緩衝國計畫乃爲日本之將來計不得已而出此爲經營西伯利亞及滿蒙起見苟非實現此計畫則日本帝國之地位舍滅亡之外别無他途云云而於對俄對華策上見解不同之伊集院乃力言該計畫於日本帝國之不利必子日本以大損害極力反駁其說乃上原總長頑不之聽致兩者之間有非常之激論卒以意見不能一致就此辭别聞伊集院因今後關東長官與滿蒙方面爲事實的接觸時若該計畫依然繼續於自已所處之地位上到底不能安然在位已有一種决心 
　　此外更有極奇怪之一種事實大正八年（民國八年）因援捷克斯拉夫之故海參崴有屬於捷克軍之步槍及子彈等曾滿載於貨車十九輛成一列車當時係委託日本派遣軍保管於法國某官憲到塲列席之下將各車輛封鎖並加以日本及捷克兩方之關防邇來日本則當保管之任曾置護衛兵逡巡保護至本年六月間突有日軍將該軍械子彈秘密售與張作霖之風說捷克國領事恐果有其事乃對日軍司令部質問有無其事要求查騐封鎖之車輛司令部不得已與捷克國領事法國領事共往查驗不料該貨車之號數及其他記號果然有全行更換之形跡而捷克國之關防封印亦悉被毁去僅有日本方面之關防衆乃大驚即闢開車中查點一過則車中已不見軍械之形影全部化爲空車捷克國遂非常憤慨即由該國領事向日軍司令部及日本領事館嚴重抗議一面拍電報告本國政府請與東京政府正式交涉捷克國駐日公使旋即接到本國政府訓令於九月八日往訪内田外務大臣提出正式抗議外務省方面亦大驚即報告陸軍省詢以此事之眞相陸軍省亦完全承認實有其事惟懇求此事作爲僅由派遣軍未奉政府命令之舉動從簡解决外務省乃將此意答覆捷克公使交涉結果决定㈠由派遣軍司令部表明責任㈡該軍械今旣不能收回當由日本予以相當賠償捷克國亦認爲不得已於是以在海參崴當監視該列車之任之某少尉爲責任者交付軍法會議處以重禁錮之刑並依捷克國之估價該軍械總額作爲八十萬元由日本即時賠償數日前該賠償金之全額已由臨時軍事費中支出此事遂告一段落據確實探悉該軍械之處分　係日軍所爲將該列車與空車對換而運往德尼古來斯克方面其中一部則已交與張作霖之手矣 
　　直奉戰爭失敗後之張作霖對於吳佩孚日夜不能忘復讐之事專俟時機之來即當再戰該三省之各省長及文治派諸人爲欲東三省實行自治制雖始終反對張作霖之再戰的態度而張之軍事顧問日人本莊少將或町野大佐等乃極力提倡主戰論獻策於張請擴充軍備因此張氏對吳復讐之念愈熾滿蒙獨立之决心愈固遂决定大行充實軍備之計畫惟奉天省長王永江當其就任之際曾反對擴充軍備對張提出條件謂對於擴允軍備槪不能挪用省收入及其他公欵張不得已乃出私囊一千萬决計擴充軍實並欲購買海參威日軍保管之軍械遂特派張宗昌及町野大佐赴海參威關於此等事實張曾對奉天赤塔總領事言明謂奉軍目下異常缺乏子彈故派張宗昌與町野大佐赴威埠採購張氏因已購得海參威日軍保管中之步槍及子彈甚多乃對人傲然語曰目下之奉軍狀態步槍及子彈均已到手軍實已相當可用惟未有良好之大砲故欲進攻吳佩孚雖尙困難然於吳軍來攻於守勢則有充分之勝算矣夫日本帝國聲明之外交方針對於中國則不干涉對於俄國國民則表同情然而竟有爲張作霖採購軍械起見而供給張氏以一千萬元鉅欵之日本會社並有經辦此事之日本銀行一方且有供給海參威狄第里以一千萬 
元之計畫此則有三會社與聞其事 
　　關於以上各種事實政府某當局曾言實有其事無論如何辯白亦不能否認其事實此實最感困苦者至於此外尙有何種事實雖不得而知惟此事則慮其或引起國際問題果爾則華府會議後日本地位略得轉元者又將受世界之攻擊帝國前途誠足寒心也 
　　又關於此次參謀本部之陰謀事件某大官談話云以上原總長爲中心之參謀本部之此種陰謀實非始於今日自謝米諾夫失敗後卽已有此計畫誠奇怪不可方物之事也現此問題政府内部亦甚重視威將影響於内閣之壽命亦未可知内田外相與加藤首相似均已有相當决心故此問題究將發展至何等程度當前尙難斷定惟上原總長爲人極頑固諒不輕易屈服結局或將惹起内閣對參謀本部之衝突亦未可知但無論出何方面觀察參謀本部横暴亦難免人之非難此事誠不可不早日解决以救帝國之前途但此種事件非止一次苟非上原總長退職將參謀本部之空氣更新斷不能除盡此種事件之根苗且加藤首相究能辦至若何程度不得而知故結局捨日本國民奮起而圖之外殆屬至難之事也 
[美國對付中國欠積辦法]  
　　世界新聞社云據美人方面華盛頓消息美政府近來對於美國發展在華經濟勢力一層非常注意進行不遺餘力美商在華貿易條例旣已批准施行南部總長霍佛氏近又選派全國著名工商界領袖若干人組織一顧問委員會其任務在設法統一美人對華之一切財政利益換言之即處置美人對華借欵約共美金三千萬元是也此舉之動機乃因法英日等國對於其在華借欵等經濟利益各有統一保護機關或方法美國獨否致處於不利地位爲保障美國利益計不能不依照辦理以期得一均等根據 
　　委員會之委員業經選定卽代表貸與中國各借欵大部分之各公司者其人名公司名如下紐約國際共同電氣公司奥丁氏紐約美國汽機公司莫契尼克氏紐約格林司公司格林司氏舊金山商會副會長哀思伯氏西雅圖弗蘭克華透好司公司弗蘭克蘭透好司氏 
　　中國政府所欠外債約美金一萬萬元之譜其中三分之一係欠美國者交通部欠美國公司鐵路材料價一千六百萬元財政部欠某某兩銀行借欵一千一百萬元又零債三百萬元此等欠欵皆未有充分擔保依照中國財政上目下緊急情形非速設法至少取得較相當之保品不可 
　　顧問員會將對於此問題爲詳盡之考查通盤籌畫擬具說帖提出保障美人利益之辦法呈請商部總長霍佛核辦霍佛氏將再與國務院討論之 
　　從前美國之對華債權者皆各自保護其利益無統一合作之機關他國則否如英有中英公司凡關於英人利益之事皆由其出面其他各國亦皆有同一機關因此苟有交涉勢力雄厚中國財政當局有所畏憚不敢輕易應付 
　　中國關稅現在依九國條約之規定而改訂一俟實行後收入增加當可撥定相當數額以作美債擔保預料美國方面若能作統一之要求當可達此目的並取得應得之利息 
　　此項計畫不僅可取回債息並得擔保而已又别有一種利益商部遠東股近來屢得報告美國商行與華人各别交涉不相爲謀往往有發生衝突之事如某美商行在哈爾濱取得承造電車讓予權已訂草合同又有一美商運動當局格外遷就承造權卒被奪得於是釀成訴訟問題相持不决恐終將兩敗俱傷而爲漁翁之日本人攫此權利以去今統一計畫若成則此等衝突之弊亦可免去云 
國内要聞 
[北京通信（亦栖）]  
　　醞釀中之各省區代表聯合運動 
　　此間現有一絶大新起之結合體醞釀已久實現在邇預料其影響於政治者决非細故可比此爲何即各省區代表聯合運動是也茲詳說如下而爲表現其個性特分數項說明之㈠原因（甲）發動原因初鄂代表林炳炎徐炯王漸櫆等之來京請願也曾向政府要求三事一促湯薌銘接印二懲辦蕭耀南并廢鄂督三撤退客防軍隊及無一得請乃更增加四廢除兩湖巡閱使官制殊不知請願愈多愈久而消息愈查愈乖鄂代表憤激無似適於某日向國務院請願時遇贛代表李紹忠易烈振章國華等亦爲撤退客軍與懲辦蔡成勳并促謝遠涵到任而請願尋復遇魯代表張茂楷魯佩璋董星五等爲罷免田中玉·撤換王正廷·與根本取消接收威海衛之梁如浩任命而來遂相與各道痛苦而爲自然的結合及出院乃更約皖代表葉光宇范培柯吕顯曾等商議結合而皖代表又係爲省長問題裁兵問題而來京者於是曾於上月十六日在江西會館開一聯席會議議决邀請各省區代表一槪加入共爲大結合的聯省運動迄今先後加入者有豫陜甘京兆察綏熱滿蒙華僑等省區各法團代表以及十一省區公民代表（即新新議員）其聲勢頗不在小會章亦已由鄂魯皖贛豫五省代表草就專待不日提交大會通過（乙）結合原因京察綏熱爲改省運動滿蒙華僑爲擴張公權運動而豫陜甘則皆爲自治運動聞東三省亦有函覆加入不日卽派代表入京要之所抱目的雖有異同大小之别而其歸則槪爲伸張民權改造政府之一非常運動蓋潮流所趨聯省自治之激盪乃有不可遏抑者此其所以結合易也㈡接洽（甲）團體的接洽除鄂魯贛皖豫五省代表時常於旅報會館相互往來爲其結合中心外陜甘亦由其所住之旅餘會館接洽京察綏熱則以後門外兵將房之京察綏熱自治聯合會爲接洽所滿蒙以報房胡同法華寺之滿蒙協　會爲接洽所華僑以東單三條之僑工會爲接洽所東三省則係以郵函接洽其代表尙未來到（乙）大老的接洽直曹方面除各該省區旅京大老各有其相當的接洽外並由豫代表國會議員岳秀夫陳鳴疇魯代表張茂楷等向曹三接洽曹派熊炳琦接見先由岳氏說明來意略謂年來吳孚威訓練兵士成績昭著是所極端欽贊惟其干涉政治及以鄂魯爲其征服地則絶對不敢贊同今番各省區代表自由結合即爲反動之見端 
熊氏答言如該結合不出於被動而出於自動者老帥極端贊成但望要穩健組織俟到聯合形勢重大時此間自有辦法老帥常慮人民壓迫過甚便起過激行動至一發而不可收拾所以上次撥與八校十二萬元者亦祇爲恐敎育界一旦脫離關係到處傳播過激思想又眼見各處罷工舉動甚是憂慮之至否則本省軍餉尙該欠二三月不等焉有餘錢無故給予八校乎子玉行動老帥常當規勸望回去爲穩健的組織到那時未必無辦法也云云岳等遂辭出回京洛吳方面係由魯代表張茂楷等接洽述及本省田中玉包辦選舉一事吳即云我省人不能窺測我意故無甚結果而出㈢進行（甲）極的作代表團的羣衆請願運動此預定於旬日内舉行消（乙）積極的派出代表赴各省區運動響應此預定於兩旬内實行而此兩種進行皆决於本月八日第一次聯合成立會提出討論方法㈣主張（甲）廢督及類似督軍之軍閥（乙）裁兵及撤換違法殃民之官吏（丙）制定各省省憲實行自治（丁）監督外交保全領土至若經費一層則現時由各省區平均擔負將來或再由會員私自攤助凡此爲該結合體之醞釀中經過情形及其個性所在容俟開會後續報（二日午後四時） 
[外交團注意私售軍火]  
　　大陸報四日北京電云使團及外部官員對於洋商私運軍火入境違約售與武人以供内爭之用深爲法意各公使除出訓令外刻已籌商切實禁止之法 
[海參崴軍械庫爆燬]  
　　星報三日哈爾濱電云據海參崴消息該埠砲台軍械庫於九月二十九日晨間一再爆發燬第八號砲台一部損失甚鉅死傷頗衆遭事情形官塲秘不宣布聞庫中儲藏軍械甚多有砲彈地雷水雷炸彈及手擲榴彈等多種是日晨間七時許日守兵更迭之際忽然爆發一小時後往觀者徒見地窖傾陷庫房全燬當道深恐瓦礫場中尙遺有未爆之彈即下令嚴禁人民走入出事地點百五十碼之内至十一時許毘連之軍械庫忽又爆發内儲大宗火藥爆聲尤爲猛烈爆後繼之以火守兵　盡力撲救無如勢已燎原瞬即延及全台此次喪失生命及所遭損失官塲尙未發表爆發原因亦未明外間謠稱係欲燬去俄械者所暗縱云 
 
 

Page 5

 
 
第一萬七千八百二十四號;中華民國十一年 西曆一千九百二十二年十月六號
星期五 * *   
 
 

Page 6

 
 
第一萬七千八百二十四號;中華民國十一年 西曆一千九百二十二年十月六號
星期五 * *國内要聞二 
[李厚基準備出走]  
　　福建形勢日趨險惡王永泉自正式就任總司令後卽於南平道署内設立總司令部内分參謀副官兩處及軍務軍需軍法等課分别委人辦理旋卽親赴九里灘舉行誓師指揮作戰其先鋒司令已委任旅團長劉永福充任劉已於前月二十九日就職二日卽向水口進攻該軍集中九里灘計有四千餘人分兵兩路一路取道水口向省西城攻擊一路進窺福州附屬各縣包圍省垣使李無所退守現省城李部軍隊均陸續開赴水口應敵省會甚見空虚居民紛紛遷徙福州銀行除勉强支付軍餉外業已停止兌現省銀號亦於一日停兌至上游徐鏡淸由建甌發難席捲福寗府全部與駐福寗之第十一混成旅工兵營長林文瑛聯合並與王永泉通欵共負攻守責任即下游方面莆仙旣被宋淵源佔領而晉江安溪又爲楊漢烈軍佔據與許崇智之北伐軍日來兼程北上陸續抵延已有二千餘名加入王永泉軍協同作戰聞李厚基眷屬已令乃弟厚恩於一日離省赴滬至各官署眷屬亦已潛逃滬上而海軍練習艦司令楊敬修已於日前統率海容等艦赴閩厦門方面則推薩鎭冰乘聯鯨艦開赴馬尾據此以觀則閩局危迫已臻極點矣至政府方面日昨連接李厚基急電兩通懇請撥餉派援而蔡成勳亦爲代電院部謂接李督來電請由贛省派兵赴援但此間無隊可撥應請中央另爲抽調勁旅尅日赴閩援應等語聞昨日閣議曾將閩事提出討論結果僅發去兩電一致薩鎭冰請詳察形勢便宜行事遇必要時得電調海軍維持閩省秩序一致杜錫珪令其查照 
　　東方通訊社四日福州電云據傳王永泉於昨日午前向李厚基發最後通牒限於二十四小時内退去聞李氏現已準備退去 
[越飛來京後之中俄會議問題]  
　　俄國總代表越飛氏已於昨日（三日）上午十時餘抵京病狀若何不能深悉惟越氏至其寓所後即通知外交部謂五六日後即將到部訪問顧少川總長届時談及中俄會議開幕問題自屬意計中事今日俄事委員會開會時對此略有討論並對於中俄間一切懸案有所籌商觀測各方面之形勢中俄會議或可於本月中旬開幕至會議之重要事項據外人所傳當有下述六種（一）中俄通商條約（二）中東鐵路問題（三）庫倫撤兵問題（四）松花黑龍兩江航權問題（五）俄國租界問題（六）俄國使館收回問題第一項之中俄通商問題表面上雖頗複雜實則較爲單簡其骨子當爲俄國承認問題俄國方面擬倣俄德及俄捷（捷克斯拉夫）條約之先例要求以交換外交官爲承認手續而我國因顧慮各國之對俄態度此實有難於承認之勢故其結果或當以交換領事或商務官爲承認手續第二項之中東鐵路問題自俄國革命以來該路實權已歸我國該路現在之重要職員亦多爲俄國帝政府時代或克運斯基時代之人物並無勞農一派人物在内故莫斯科政府特將前中東鐵路副總裁衛西哲里西氏加以重用前此該路重要職員亦多採用以爲收回該路之準備一面我國方面則因張作霖如此跋扈對於該路事實上不能不顧及張作霖之態度故此問題各方面均認爲中俄會議之尤重要問題亦爲最難解决之問題現聞克連斯基内閣時代所任命之現任該路長官阿斯特羅摩夫已於前數日抵京正與政府商議又中東路附屬地之行政權由俄國移歸中國之件俄國亦頗不滿故亦有在中俄會議席上主張收回之說至於第三項之庫倫撤兵問題乃我國屢次對俄要求之案此項會議我國亦視爲先决問題必當首先提出要求俄國先爲撤兵然後議及其他問題而外蒙自治問題則俄國有提議之說第四項之航權問題預料俄國必要求繼續松花江航權而我國則擬要求自松花江與黑龍江合流點起下游之黑龍江我國有商船砲艦之航行權第五項之俄國租界問題我國當主張完全收回天津上海漢口之俄租界但聞俄國之要求雖未必爲恢復專管租界制度然於承認中國之監督權外如司法及行政則擬主張完全保護俄人權利第六項之俄國領使館問題實際上關係雖小然而俄國則認爲有關國家體面故擬要求中俄通商開始後即將中國保管中之俄國使館領事館同時交還俄國云 
[魯案公產委員到靑後之經過]  
　　魯案善後事件自中日聯合委員會停會之後我國與日本方面同時組織公產分委員會於九月初旬前赴靑島蓋以種種事實問題頭緒紛繁有實地勘查之必要也該會到靑以後中國方面分委員長徐東藩各股主任林澄波王大楨貝壽同先與日本委員互換意見復約集靑島市民重要分子說明分委員會來靑之任務請求贊助如各地方團體及個人對於公產範圍内各案有何等主張并得隨時指陳意見月來兩方委員已正式會議七八次我方對於土地公產評價及日人要求保留總領事館·及館員宿舍·與居留民團等應用房屋提出數項意見原文未詳其大致如下（甲）關於土地者（即屬於地產者）日本委員對此曾於北京聯合委員會席上提出三種希望（一）承認土地所有權（二）要求改暫租爲永租（三）以後靑島市政廳處置土地租貸等事對於外僑須持以公平寛大現我方於此三者均已詳審考核惟其所謂土地所有權者絶對不能承認蓋靑島地區在德人管有時代即爲租借性質無論日人所指繼承德人權利自拒簽德約而後已完全否認即退一步言之亦只限於租借地權而非所云於土地所有權之旣得權此固不得不鄭重聲明於事先者至所謂永租以理解釋亦頗困難蓋靑島七地基於太平洋會議之結果土地主權已完全恢復租借與否永租與否儘應完全根據國内法以爲解决不過於事實上爲接近兩方意見以期成功之迅速起見准許日人於有效期間已租到者即現在十年之租約准其繼續使用倘此項契約性質原係合法公正我國接收之後仍認其契約爲有效（但須聲明自二月四日太平洋會簽字之日以後新由日本官廳租出者不在其内）除此之外均須一律遵照將來市政廳商埠地產章程公平辦理又如日人所謂公平寛大本屢當然之事將來市政廳自可酌量採納也（乙）關於公產評價者靑島問題中關於公產一部除去德人舊有當然以無償收回之外其屬於日人增加擴張之部分因受太平洋會議之拘束固不得不給以相當價金如期收回但所謂相當者究以何爲標凖必折衝至如何程度始能令兩方各得其平是固不能不有一定之方法聞該分會事前所預備者（一）先照日人所提出之賬簿切實核計某項爲應給價者某項爲不應給價者擇其應給價者彙成總數作爲日人方面提出之價（二）同時另由專門技術人員親赴各項公產所在地詳細勘估就中估計某項確係德人舊有某項確係日人新增又其據增部分究已使用幾許歲月减損幾許成分復按解决山東懸案條約所謂繼續效用是否收回後尙有使用之效然後逐項列舉與日人方面提出者兩相對證其果有給以價金之實在及必需者即列入總數之内其不然者即除而不計以期解决之平允惟上述數者猶僅就每一公產之估計而言至若抱括的所定之標准譬如日人方面提出總數爲一千萬元按照華會條約先除去折舊三百萬元（根據確實估計）復除去無繼續效用者一百萬元（根據確實勘查）下餘僅有六百萬元復按華會條約給以公平之成數再减去二百萬元祇給以四百萬元但所指四百萬必盡係由日本政府支出實費者方可算入如電燈水道屠獸場洗衣所等原係以該項實業收入純益項内增加擴張者猶須照數除去假如此項用費爲一百五十萬元卽須再减一百五十萬元結局所照日人提出之一千萬元我方僅給以二百五十萬元已極公平此該會對於公產評價標凖之大致也（丙）關於日人要求保留領事館居留民團者按日人在北京聯合委員會提出保留之房屋除領事館神社忠魂碑外尙有司令官邸法院等公產數十處現我方實地察看日本所提出者實極無理查華會談話錄日本代表最初希望保留數處我代表施肇基以數處字樣恐留語柄當曾許以三處最後解决簽字之時折衷兩方意見又改爲六七處現我國分委員會仍根據條約上之精神並斟酌聯合委員會兩方折衝之意思除去神社忠魂碑墓地學校總領事館等必須保留者外火葬場日人希望二處今允給一處又其一處希望劃地五萬坪者今允給以五千坪此外醫院學校日人希望保留數處者只允給新町施療所一處靑島中小學校各一處餘則一槪收回惟所謂保留者亦只假以使用之權仍與地上權同一精神上述數者我國方面爲便利解决起見不得不於旣定範圍之中略求活動至將來能否循此以行則在日本方面之有無誠意而已 
　　又聞魯案細目協定經中日委員協議結果一切重要問題大體俱已解决王正廷擬於日内前赴濟南將各項問題情形對魯省各團體明白宣布隨卽回京會同日委員籌商結束手續有定本月十五日前實行簽字之說 
[中法銀行復業協定]  
　　中法兩國政府對於運用法國部分庚子賠欵餘額及整頓中法實業銀行之辦法協定如左第一條關於中法實業銀行與管理公司訂立五十年之租讓一節中國政府以爲租讓手續將來由中法實業銀行與管理公司另行規定契約其契約期間以中法實業銀行能付淸存户或將與該行有關係之各項訟案結束完竣爲限此節法國政府容納中國政府之志願第二條關於發給債權人證劵一節中國政府表示將發給遠東小數存户之美金債票由管理公司按照票面價格以現金收回管理公司對於此節可使中國政府滿意第三條關於中國政府表示贊同管理公司股額及餘利分配辦法一節法國政府備案第四條關於中國政府未經付淸法國部分庚子賠欵之運用中國政府聲明贊同左列之用途（甲）作爲五釐金劵付息拔本之用此項金劵卽係用以換回發給中法實業銀行遠東存户之無利證劵者（乙）中法間敎育事業（丙）中國政府應繳中法實業銀行股本餘額法國政府對於上述各節表示與中國政府同意第五條關於發給遠東存户換回證劵之美金債票中國政府擬請將利息由五釐减至四釐此節法國政府未能使中國政府滿意因减少利率與遠東存欵利益有所衝突　且使此項債票在市面活動甚非易事第六條關係發給遠東存户換回證劵之美金債票總數須照將來兌價核定第七條關於中法間敎育事業每年應收之經費約在一百萬金佛郎之譜第八條關於法國政府用美金債票換回所發給遠東存户之證劵應交中國政府作爲中法間敎育事業及關善事業之用其數目性質預算及管理將來由中法兩國政府協定第九條照第八條所載之證劵法國政府聲明此項證劵之收贖應視中法實業銀行資產之收束及管理公司之得利情形如何爲準第十條中法實業銀行鈔票須由管理公司以現金收贖第十一條中法實業銀行與中國政府所訂各項契約管理公司應確實履行第十二條中國政府結欠中法實業銀行欵項將來由管理公司與中國政府直接規定一最便利中國政府之方法且管理公司董事部將來有中國政府之代表第十三條中法實業銀行管理公司之股本中國政府凖備認入三分之一第十四條管理公司章程中國政府與組織管理公司銀行團之和蘭銀行代表甘司東君協定之 
[黄攻素辭萬國商業會議代表]  
　　萬國議院商業會議原定十月間在威尼士開會但因希土戰爭久有展期消息最近英欲助希俄法則欲助土戰爭範圍益形擴大該會議勢不能不實行延期聞我國代表赴會之黄攻素前經參衆兩院推定之後本擬擇期出發祇以希土戰事一時難望結果而兩院籌給之經費僅有兩千元萬一會議展期過久則所携旅費定必不敷應用因此已致函兩院辭去代表職務並請轉函外部電令我國駐歐公使就近代表列席其原函如下敬啓者前承兩院公推攻素赴威尼士出席萬國議院商業會議至昨日外交部始將護照辦妥緣照護照上所塡必經之途徑詳加探訪知兩院所允給之赴會經費二千元尙不足來回川資且參議院所允給之一千元去領數次皆無結果前日晤兩院議長皆謂經費不足不必前往可逕電公使完全代表出席又土希戰爭影響威尼士會久有展期消息現在英欲助希俄法欲助土爭戰形勢日益擴大萬一展期過久經費不足冒險前往殊非愼重之道並擬辭謝赴歐出席之職照兩議長之言徑電公使代表出席可也此致參衆兩院議長黄攻素謹啓 
[關稅研究會開會紀事（尊庸）]  
　　今日（三日）關稅研究會復在財部會議廳繼續開會政府代表出席者十五人商會代表出席者十一人共計二十六人十一點二十五分開議正會長李景銘主席提出四案㈠財政討論會代表强運開提中國裁撤釐金并改定常關稅不收行貨稅後所有輪船裝運土貨由此口至彼口海關應免收稅建議案㈡浙江商會代表朱襄燿提海關監督須移駐海關實行職權案㈢綏遠代表邢克讓提裁撤殺虎口稅關案㈣陜西商會代表王 
覲彤等聯名提廢除一切雜稅案先議强運開提案主席謂今先請强會員將此案先行說明再加討論强遂起謂輪船裝運土貨往來於内國各港向章與出洋之土貨同一完納出口稅若由此口至彼口并須完納復進口半稅將來加稅實行更須完納二五加稅（即出產稅）綜計所完稅項已合値百抽十倘再運至租界以外銷售仍應完納銷塲稅今假定銷塲稅數普通物品爲値百抽五奢侈物品爲値百抽七五是此項土貨少則納値百抽十五之稅多則納値百抽十七五之稅較之進日洋貨納稅十二五之數已覺過重即較民船裝運之土貨在内地第一常關完納二五出產稅後須至銷售之處由最後常關再征銷塲稅普通物品納稅總數爲値百抽七五奢侈物品納稅總數爲値百抽十相差更多同一行銷國内之土貨因裝載輪船由海關徵抽則重裝載民船由常關徵抽則輕辦法兩歧殊不公允然均載在約章欲加改訂未能自由此可見協定關稅之爲害今依大議關於我國關稅協約各國皆將派員來華開臨時特别會議修改稅約是亟應將一千九百零二年中央續議通商行船條約第八欵第七節所載條文「又因裁撤釐金及各項貨捐之故所有土貨販運出洋或由通商此口轉運通商彼口除出口正稅外可於出口時加抽出口正稅之一半以爲抵補」應將（或由通商此口轉運通商彼口）一句删去又第八節條文「今進口洋貨出洋土貨及由此口至彼口往來土貨所加之稅」亦應將（及由此口至彼口往來土貨）一句删去美日葡各約亦加以同樣之修正再裁撤釐金并將常關舊稅廢除改收產銷兩稅是向有之行貨捐通過稅業已悉行革盡然輪船裝運土貨由此口至彼口所納之出口正稅及復進口半稅亦係通過稅中國對於各種稅捐旣欲大加興革則此種往來國内之土貨海關稅亦當然廢止并列舉四大理由㈠土貨二五加稅不出洋者實爲出產稅將來不出洋之土貨出口正稅尙應免除更何有於加稅㈡輪船裝載土貨往來通商各口與出洋之貨課同等稅槪名出口稅此種稅實非關稅性質乃爲通過稅之一種裁釐改制後若海關所收通過稅仍獨保留甚不公允故不出洋之土貨海關應免收出口正稅庶輪船與民船裝載所納稅俱爲一律㈢輪船載土貨此埠往彼埠所納之復進口稅亦爲通過稅之一種　應廢除㈣按英約「凡民帆各船出入通商口岸裝載之貨所納稅項不得少於輪船裝載同類之貨所納進口正稅以及加稅之總數」等語是輪船裝運土貨所納稅數爲出口正稅及復進口稅共爲値百抽十若運至通商口岸租界以外銷售應更納銷塲稅普通品已爲値百抽十五奢侈品則爲値百抽十七五民船裝載土貨照本節所定在内地第一常關完納出口稅（卽出產稅）給予憑單無論經内地何關均不再征稅項是民船於起運處完二五加稅即至銷售處再完一道銷塲稅合計總數普通物品爲値百抽七五奢侈物品爲値百抽十若不將輪船土貨出口正稅及復進口稅免除實無法使輪船與民船納稅平等至或謂裁釐之後國稅損已不貲若再將輪船裝載土貨出口正稅及復進口稅免去查民國十年海關貿易總册此兩項稅收共爲九百八十四萬三千八百三十八兩應如何抵補此一說也殊不知海關出口及復進口稅雖廢而常關之銷塲稅又興抵補自有餘裕至關稅關係賠欵及將來輪船可否受常關徵稅此俱手續上問題耳浙江商會代表朱襄燿發言謂土貨完稅輪船民船應當一律約應修改删去語句雲南商會代表關中敷謂出口正稅復進口稅皆是通過稅應行免去湖南商會代表張先贊謂輪船受常關徵稅恐難上海商敎聯合會代表江經沅謂取銷出口及復進口兩稅極表贊同惟留常關辦產銷兩稅終不免與海關衝突處處被協定條約束縛根據條約生關係不根據條約亦生關係故不如脫離條約舉辦營業稅及所得稅且常關若留稅雖改正人仍其舊則流弊復與今日等此猶督軍改爲督理軍務變名不變實殊無貴於此種改革農部代表梁孝肅發言謂取消出口稅及復進口稅甚表贊同惟保留常關則不敢附和仍若用常關經收產銷兩稅則將來流弊仍是變爲釐金裁復進口稅與廢常關皆關條約今旣須修正應即一併修正不必留常關爲後患稅務處代表徐德虹謂贊成廢常關興辦營得兩稅惟沿海沿邊各常關主張分别保留爲徵收進出口洋土貨稅之機關梁孝肅發言謂修改條約一句亦修改一部亦修改全部亦是修改今旣須修改不如全部修改徐德虹謂馬凱條約内如第八等節皆有一個可字此可字頗有研究價值因推知當日盛宣懷與馬凱議约時常關是盛要求爲留收產稅機關此中係含有馬凱因盛要求而允許之之意强運開謂總之土貨出洋不能過値百抽七五（未完） 
[蘇代表爲省債質問羅文幹紀]  
　　附上王羅節略 
　　江蘇旅京同鄉因得蘇省七百萬公債通過閣議之訊上星期五（二十九）由張汝霖楊年顧名等四代表赴財政部謁財長羅文幹氏有所質問據羅氏答覆此案由王寵惠與蘇省督長直接商洽財政部不甚明白即最近通過閣議亦係王氏主持財部不負責任茲將雙方問答情形略紀如次楊年云我們來呈到否查賬人派定否羅答查賬人尙未派頃因節關部事甚忙張汝霖云我們同鄉所以力請財部派員查賬其中具有理由江蘇在民國九年八月五日財廳胡任交卸時餘欵有四十五萬餘距今未及兩年何以即虧至千二百萬其中如何開支姑且勿論江蘇官廳認爲須發公債人民認爲尙有盈餘不應發公債人民旣根據約法上之權利向財部請願查賬財部未查得江蘇財政上之眞相即不能斷定人民之請求爲不正當江蘇官廳之請求是正當其請求正當與否尙不明瞭如何可以核准羅答此事不必貴代表陳述當蘇省來請發行公債時財部本有依據法定手續解决此事之意詎知你們江蘇有二派一派主張不發一派主張立發楊年云我們主張不發是爲江蘇着想是爲政府着想他們主張發公債是别有作用與圖得回扣顧名云江蘇之賬盈餘有二部分一中央直接收入盈餘二省庫之盈餘倘一旦淸理就緒則省庫之盈餘可用以興辦各項行政中央之盈餘 
 
 

Page 7

 
 
第一萬七千八百二十四號;中華民國十一年 西曆一千九百二十二年十月六號
星期五 * *可以還欠可以照解中央與省交受其利倘長此糊塗紊亂兩方面交受其困每思借債已經例斃之中央狀况又見之於地方感兩層之傷心故主不濫舉債必先查賬羅答在法律上與事實上本來都是這樣說法不過總理接着蘇電認爲政治上有緊急情形不能不發連昨日經過三次國務會議在總理及多數閣員俱是如此財部及我個人雖有異議也不能固執張汝霖云主管部事應聽主管部之意見主管部有意見别部亦應尊重羅答在法律上會議服從多數閣員與閣揆如有爭執閣員應當議閣揆不然就是滾蛋現在我忍痛犧牲深恐財政部無人近畿發生特别事故所以我現在精神日夜疲敝於籌欵以渡節關能過到十五不能還不自知只好如此好在此事總理毅然負責由國院與蘇省督軍直接接洽此事由閣全體負責總理所知情形比我還較詳細雖則准其發行而條件上多有商酌昨晚猶去一電現在有無回電尙不知道張汝霖云上次總長說法律上責任是我負擔我們代表很滿意此事所謂法律責任即是如爲國債照約法應交國會如爲省債照省議會法應交省會現在國會省會俱是十月一日集會相差不過兩天爲何要於這兩天之内急急忙忙去做羅答此事本應交國會省會惟國會省會未開以前政府可以先辦後交追認雖追認後違法與否是另一問題即如現在一千萬的公債我就違法張汝霖云違法如果有不得已的情形猶有可說沒有不得已的情形也去違法未免把這違法二字看得太輕總長要知道中央財政鬧得如此地步全是由於濫支濫借我江蘇本是完善省分若是也步中央後塵一省如此他省亦如此將來大局成何世界總長總攬度支責無旁貸應不能不計及到此顧名云此事應分兩部如一千萬公債中央或有不得已情形若江蘇請發七百萬公債則喧嚷已有半年又并非爲過節之用何必混在一起去不得已而違法就是如中央的情形這個違法尙有幾分可原諒之犧牲若江蘇則純粹無價値之犧牲羅答總理也認爲江蘇實在是政治上緊急顧名云總理根據何項事實何種電報江蘇以前是完美的省分是債少的省分假使在不幸的短促期間於總長手上於此届内閣手上將江蘇擾亂將江蘇變成一個債台高築的省分江蘇全省人民言論很難講的所以爲愛國愛省愛内閣愛總長不能不爲詳細之陳述張汝霖云在此種政府之下人民未免太危險羅微笑楊年云在羅先生說是總理的主張人民的一方面認爲江蘇不但不虧債而且確有盈餘所有盈餘皆是中央應得之欵我們此回請查賬一方面係證明江蘇無發債之必要一方面係中央還可以拿錢回來羅先生說過節爲難得此也可以稍舒愁眉了羅答中央所以也要着急召集財政會議淸查全國的賬整理全國的財政不過這種種都等到過了節顧名云公債的事何不也等到過節再辦羅答總理認爲此事是政治緊急問題應提前辦張汝霖云這件事祇有法律與事實問題法律是約法與省會法事實是先要確認江蘇有虧空有發公債之必要决無政治問題總理所謂政治問題據何種現况作何種解釋斷不能憑一紙恫嚇電文認爲什麽政治問題犧牲江蘇人民脂膏况蘇省此次募債據稱係還銀行舊欠還賬非緊急問題前次貴部對於發行四百萬公債批復須交省會如果江蘇軍人要發生危險在那時候早應發生齊愛名譽决不如此四百萬旣須交省會七百萬何以不交議會羅答此事將來必要交會追認追認後違法與否係另一問題不過如果違法閣員負責我閣員之一當然也逃不了違法二字最好議會不加通過楊年云部中派人同鄉會也預備派人同鄉會所派之人係幫助官廳之不足部中前後果曾派人否羅答在新舊交替時聽凌次長說已經派人了此人現已回來了詳細情形凌次長比我知道的多張汝霖云此人回時曾否謁見總長所查之賬如何羅答此人亦弄不淸楚無結果顧楊同稱同鄉會有信到部請宣示江蘇三年收支情形及截留中央欵項數目請總長知會一聲羅答很好准知會公債司長楊年云此事不止公債司一處尙有會計賦稅兩司及鹽務署即如截留鹽餘一百二十萬當時在部我曾親見羅略作愁眉之態顧名云請總長遇見總理時詳述江蘇民情不必過違民意羅答種種我盡在國務會議席上說過了　去閣議我一天到晚在部可惜無機會見面張汝霖云務請總長爲江蘇留一綫生機代人民留一條生路羅頷首代表遂告辭出部 
　　附九月二十五日四代表面陳王羅節　敬啓者代表等因蘇省請發七百萬元公債一案於本月十八日進謁財政部前張代部長面陳蘇省財政并無虧欠公債不經法定程序不宜准予發行現宜先從淸查江蘇財政入手以定江蘇是否確有積虧假使確有積虧是否曾經逐案報部經政府審核承認再定以後辦法各情當荷張代部長面允咨行陸軍部會同派員赴蘇淸查案牘具在蘇人待命甚殷乃本月二十四日晨報京報同載有江蘇七百萬公債居然解决新聞内稱江蘇督軍齊燮元電迫某閣員迅速將七百萬元公債案提出國務會議核准等情旅京蘇人閱之深爲詫慨雖該報所載新聞是否確有其事代表等未敢加以評信然消息旣已披露代表等受鄉人之委託爭持此事不得不再將蘇省財政情形及十一年預算應有盈餘一千三百萬元之譜詳晰申述以備總理總長參考母爲蘇省軍民兩長電報所蒙混而爲江蘇三千萬人民稍留一線生機查江蘇此次請發七百萬元公債之理由謂係彌補積虧淸還舊欠而就嚴財廳長所公布之國家經費狀况報告及韓省長致同鄉書互相核計不但十一年度不必借債而收入確有盈餘蓋據財廳報告所附國庫收欵表自九年十一月起至十一年四月底止計十八個月除代收繳還欵及借欵兩欄係屬轉賬性質不計外實收二千一百七十二萬二千三百五十九元五角三分依此比例則十一年度應實收一千四百四十八萬一千五百七十三元零二分但上年係屬災歉年分各項歲入自屬短收災年短收之數卽熟年應收之欵本年蘇省收成并無災歉照韓省長致同鄉書内加入併計應收一千八百六十九萬一千零九十元五角二分又財廳報告所附國庫支欵表自九年十一月起至十一年四月止十八個月除墊撥及撥還歸還墊欵三欄係屬轉賬性質不計外實支二千零五十六萬一千三百八十八元零一分依此比例則十一年度應支一千三百七十萬零七千五百九十二元兩抵應餘四百九十八萬三千四百九十八元五角二分加以蘇省截留中央各項稅欵十一年度約共六百三十九萬零六百元連同上項預算上應餘之欵共當爲一千一百三十七萬四千零九十八元五角二分事實朗列即照韓省長致同鄉書内所謂一千萬元庫虧在本年度撙節彌補并非難事况軍政兩費據云尙可再減一百六十三萬元則此項公債是否有發行之必要一經淸算自可了然或謂蘇省截留中央各項收入事屬權宜未可撥爲確數然依表核算即將截留之數删除仍餘四百九十八萬三千四百九十八元五角二分若更加計尙可裁減之軍政兩費一百六十三萬元共得餘額六百六十一萬三千四百九十八元五角二分以之彌補六百四十五萬餘元之公債額尙屬有盈無絀况韓省長致同鄉書内曾稱中央尙積欠蘇省六百六十九萬餘元是今將中央各項收入暫截一年即可將中央蘇省積欠掃數償淸然則所謂截留者實際即爲扣抵若云截留中央各項收入政府絶不承認然今日擅行截留中央收入者寗獨蘇省在蘇省業已截留中央又何嘗能向之索還即使中央向蘇省索還蘇省又豈肯輕易照解與其中央擁有虚名何如將蘇省全部收入切實淸算以明眞相代表等所不得不向總理總長鄭重申明者公債募集關係人民負擔無論國債省債必須經過議會議决明明載在約法及省議會法現在國會省會均定十月一日集會十一日開會爲期不遠似不宜僅以國務會議輕予解决以蹈違憲之嫌如必於此短促期内倉卒進行則人民將謂政府瞻徇軍閥不惜犧牲權限代負違憲責任母乃不値蘇人對此不經議會議决之舉動亦絶無承認之餘地矧依據嚴財廳長所公布之國家經費狀况報告及韓省長致同鄉書實行該計江蘇省十一年度國家收入連同中央各項稅欵實收入二千五百零八萬餘元與實支出一千三百七十萬元相抵再照韓省長稱核減軍政費一百六十三萬其所盈餘之數當有一千三百萬元之譜誠不知果何爲而必有舉債之事謹將江蘇嚴財廳長公布之國家經費狀况報告及韓省長致旅京同鄉書附加簽註一併送請總理總長察核江蘇旅京同鄉會代表丁錦張汝霖楊年顧名 
[長沙通信（華）]  
　　聯省自治與湘局 
某要人由北京歸言及聯省自治之前途頗中時局關要其言云余在京師始知聯省自治空氣之不佳蓋國會議員爲曹吳所軟化者甚多曹吳因聯省自治之大障礙也今表同情者僅川湘滇黔粤五省如奉張浙盧皆非眞心贊助故不足數川湘等省亦不能趨於一致日前報載五省協約以聯省自治爲解决時局方法實屬推測之談粤本主張甚力之人近日熱度已减彼因孫中山派反對聯省甚力若再堅持主張必更火上添油永無融洽之日又因吳佩孚極力勸阻陳不欲兩面落空故暫取觀望形勢滇唐派人在京保洛一帶勾結甚深不露痕跡表面亦贊成聯省實則祇要中央不動搖其地位於願斯足聯治實現與否彼視爲無關痛癢也黔之袁祖銘本仰洛吳鼻息吳囑其不必附和袁焉敢再持異議川省則異乎是劉湘楊森本贊成聯省之人一旦失敗乞援於吳不惜以反對聯省爲交換條件吳遂利用之以圖川至今吳仍積籌備援川使聯省自治少一堅固之根據地（吳之援川計畫雖已失敗但仍暗中進行授楊森以武器）惟川人劉成勳熊克武但懋辛等反因此趨於聯治一途蓋劉等與楊森立於相仇地位事事必背道而馳也然川中情形複雜難期有成比較已有成績者僅一湘省耳以故湘省之責任綦重不可不努力奮鬭湘人須知聯治雖爲軍閥所不容已得多數名流與人民之贊助湘省萬萬不可自餒有人懷疑湘省自治 
爲一塊招牌因自治成效尙未大白也然廢除總司令而改省長即是成效之一因此省長必經過預選决選手續始能當選當選以後又必事事經省務院同意始能發號施令是省長之受束縛已甚顯明較之以前督軍總司令威權削减多矣此不得純粹謂之爲假面具胡適之君之努力週刊近頗提倡聯治者即以此也湘省此時尙無外患曹吳對湘政策暫時以不理會爲前提無論湘省如何實行民選省長彼若不聞蓋彼固不能因此興兵鋤除異已也若國憲製成不能容納省憲則彼將以擁護國憲爲名壓迫省憲此不可不預防者且即曹吳不取壓迫手段各省聞不容納省憲之國憲業已告成必有隨風轉舵者湘省孤掌難鳴亦必中道而廢矣言念及此不寒而慄湘省民選省長旣已產出趙氏固醉心聯治者望其奮勇當先以鞏固西南爲初步廣其聲援庶不至功敗垂成也云云記者特爲述之如上（九月三十日） 
[山東宫家壩籌欵之經過]  
　　日昨山東省長公署第二科將宫家壩决口後之籌畫工欵經過情形擬定報告書宣示各界不日卽將發表茲將原文披露如下查魯省於民國十年七月間霪雨爲災黄流暴漲利津所屬宫家壩大堤潰决二百餘丈其時沿河災狀至爲慘迫防堵工程刻不容緩適値本省財政奇绌迭向中央告急請速撥欵堵築乃中央財政同一艱窘無欵撥給責令就地籌辦當以此項河工所關重大中央旣不能救濟地方受切膚之災萬難置爲緩圖爰由省公署令行河務局開始勘估堵築經費約須三百餘萬元一面由本省財政廳擬訂籌欵辦法仿照濮陽工案規復附捐挪撥溢收鹽欵·開辦河工奬劵三種咨請院部核示接准部覆以河工附捐應先徵求省會同意溢收鹽欵河工奬劵二項均難照辦籌欵辦法旣未奉准而水勢日益險惡致口門冲刷至五百餘丈旋經河務局勞局長復估計增至五百七十餘萬元復由省署迭派專員核實估計亦須四百數十餘萬元工程旣大費欵尤多再四切籌復將前此籌欵辦法酌量修改計分三項㈠河工附捐仍援濮陽附捐成案恢復征收每正銀一兩加征洋二角二分每年約收六十萬元征期以五年爲限維時省會在閉會期間無從商洽請先核准公布俟省會開會時咨交追認㈡鹽稅附捐係照直隸鹽稅餉捐成案每鹽一包加稅一元外加耗鹽二十斤東省年銷鹽額三十餘萬包約收三十餘萬元咨請部署核准施行㈢交通附加賑捐中央提議展期一年請由此項内撥給現欵三百萬元或將魯境所收前項捐欵全數發給以上各節又經呈咨院部請示於十年十月二十四日准財部咨以恢復河工附捐一案提付閣議通過飭令如擬辦理抄呈行知本年二月據財政廳呈請公布自本年上忙隨糧帶征現計財廳實收約二十餘萬元其鹽稅附捐一項内務部咨商鹽署因與外債合同攸關仍難照准交通振捐一項前於十年十月二十五日内務部復電允撥六十萬元如有不敷仍商財部續籌或由東省挪墊嗣經省署一再陳明工欵不敷仍請照原額三百萬元撥給復於本年九月十四日部復准凑撥一百萬元卽行就地指撥省署又請將魯境交通機關附收賑捐全數逕解省庫并先照一百萬元之數由各關局設法預墊於本年二月二十二日部覆准咨交通財政兩部并賑務處核辦旋准賑務處咨以魯省財廳烟酒局東海臨淸兩關具報收數共十四萬三千四百餘元與部議協濟百萬之數相差甚鉅所請就近由關局墊撥難以照辦等語此外另有鹽署協欵一案查本省原請指撥溢收鹽欵又擬加增鹽捐均經中央否認前已叙明但工欵至鉅籌定之欵仍不敷用曾擬抽加鹽斤四釐工捐辦法年約收四十餘萬元咨請部署查核一面向鹽商各綱總籌備施行并聲明中央但能接濟工欵此項鹽捐即不啓征所幸鹽商因公熱心一致籲請卒邀鹽務署派委來東會同鹽運司與省署議商停辦鹽捐酌撥協欵辦法於本年三月電准財部鹽署允撥協欵年額四十萬元自本年三月起由署於放撥鹽餘項下按月分撥等語即將鹽捐如議停辦計自本年三月起除前由濟南中行劃撥洋十萬元外及今數月未准續撥現經電催尙未復到又有河工奬劵一項當時部議核駁經省署一再陳請始邀内務部提付閣議准予照辦共計正副劵二十四萬元招商在上海及各省行銷曾與該商擬定合同以二十個月爲限每月認繳包費一萬二千元於本年六月實行嗣據該商呈稱劵局林立銷場停滯請將一二兩期應繳之欵准予豁免并請自第三期起每期减爲八千元由財政廳轉呈省署核准并聲明由廳隨時察看以後銷路果能暢旺應繳包費再行酌量增加惟現接中央來電各省奬劵奉令一律停止尙未擬有辦法此籌欵之大槪經過情形也（未完） 
[張文生强取皖裁兵費]  
　　許世英通飭各縣攤籌裁兵費三十萬元各縣解到者已有二十萬元左右裁兵經費旣有着落但得軍閥能表同情即可見諸實行皖垣廢督裁兵會曾建議對於裁兵費請省長愼重保存倘此次兵仍不裁而欵項化爲烏有將來再籌分文恐亦不能詎現在各縣所籌裁兵費尙未解齊竟已發出變故緣有陳文權者電請張文生通飭各縣將所籌之裁兵費悉數解蚌不知陳文權是何心肝廢督裁兵會得此消息已預備招集大會討論對付方法茲錄張文生通飭各縣知事電文於後安徽六十縣知事覽案遽旅京省議員代表陳文權等電稱許省長籌欵裁兵是否與軍署共同計畫究竟如何裁法何日裁起事由何人負責欵交何處保存統乞明白宣示以釋羣疑等語當經以此案槪未與聞并未據各縣知事分報到署無憑宣示電復去後茲復據該代表陳文權等以銑電奉悉查裁兵係屬軍事範圍許省長此次籌欵旣未與軍署有一定之接洽足見徒託空言毫無辦法現聞省署已派員四出提欵當此庫空如洗政費支絀之時萬一兵未及裁而欵先挪作别用竭人民之膏血又擲虚牝贻害地方何堪設想文權等再四思維惟有懇請督軍通飭各縣務將所籌之欵悉數解蚌交由國家銀行專欵保存并由各縣推舉正紳代表民意監視用途一俟計畫確定實行有日再乞督軍妥愼辦理以期欵不虚糜事歸實際是爲盼叩等語電呈前來查皖省裁兵一案迭經本督軍擬具辦法呈報中央旣出於自動之决心亦應負保管之專責欵幸有着事再施行據電各情自係爲愼重公欵促成盛舉起見除轉電省長查照外合亟通電仰該知事遵照將該縣所籌之欵悉數解交銀行專存候撥并將遵奉省電籌集情形尅日補報備核母違切要督軍張印 
[贛敎廳長奪印之一劇]  
　　贛敎廳長朱念祖突於東晚八時率學生數百擁至敎育廳取去印信代廳長梅士煥（南城人）則突於冬晨接事十二時警備隊統領向得高奉令至心遠中學索印朱不交三時校長敎職員學生數百又擁朱至敎育會開會歡迎演說異常激昻朱且誓與印同生死五時羣衆復擁朱至省議會向左右爲難延至夜深未决當開會時人聲喧嘩情形激烈經向隨徒手隊士數人和平商勸未釀事變先是省公民團欲以朱盧到任爲承認李交換條件各公團以已破臉拒之朱盧至潯公民團遂聯合潯之公民團李家浦（盛鑫子）等阻勿准來傅春官爲朱座師邀往下榻東日舊議員賀贊元過潯至省朱揚言送行乘車俱來敎育界先允爲朱後盾故朱敢率衆取印蔡本不滿於朱至是遂以手續不合搶取廳印行同盜刦等語引朱罪敎育界憤甚羣起反抗此事未知何日解决梅士煥運動代理久不接事今見朱來突然到廳亦太不知趣云 
 
 

Page 8

 
 
第一萬七千八百二十四號;中華民國十一年 西曆一千九百二十二年十月六號
星期五 * *   
 
 

Page 9

 
 
第一萬七千八百二十四號;中華民國十一年 西曆一千九百二十二年十月六號
星期五 * *   
 
 

Page 10

 
 
第一萬七千八百二十四號;中華民國十一年 西曆一千九百二十二年十月六號
星期五 * *國内要聞三 
[粤大借欵與省議會]  
　　大借欵之說轟傳多日茲據某方面傳出消息謂此次大借欵發動係在陳席儒未就省長職前已預行與債權方面接洽即關於各項夠約亦於是時定有具體辦法至現在始爲社會所聞者因已成事實且亦已簽約故　至所以舉辦此大借欵之原因一爲軍事收束後之善後事務亟應借欵辦理二爲省庫窮困萬狀施政上亦須借欵方能發展三爲維持紙幣之基本金是也至債權人爲香港英商債額確爲六百萬元外傳二百萬元及一千萬元均誤其用途則爲上述之三原因惟如何支配現尙未定抵押品則爲造幣廠廣三路及北江礦山之一部份至陳席儒對於此舉以外間責其秘密故已飭政務廳凖備於日間赴省議會對衆宣布並說明不得已而借欵之苦衷請省議員爲之原諒予以追認一說陳席儒就職多日無若何大政策施行者實因以全神貫注於此項大借欵其他各事乃未能理及即此次海豐祝壽陳祇派代表前往者亦因此事正在接洽不能須臾離廣州也至報市政廳借欵係完全無根之言蓋市政借欵前在孫哲生任市長時曾有是議今則市政雖屬重要然當此大局敉平之初不暇急急爲此據吳代市長意現在省長對於市廳及各局應加委之職員今尙未加委是市政之不甚動省長之注意可知加以現在情形如市廳及各局能維持現狀足已且市長未加委市參事會又未正式開會借欵之舉更自不成問題云云此次陳席儒係由省議會推舉故省長對於一切施政用人當本諸人民公意而後可乃陳此次借欵并未經議會同意致引起一般人反對近聞此欵業已簽字故省議員中對此極多不滿意擬將此案趕於第四次特别會内提出質問陳氏并請其宣佈事實及條件内容與抵押品爲何物又聞此項借欵如中秋節前仍秘密如故不予宣佈即於星期五日（即中秋後一天）開會討論正式質問　盡代表人民之責 
[將議善後時之川政象]  
　　　礦與敎育現狀 
軍政善後與民政善後會議頗爲各界所注視因川省屢經軍事人民輸將已多（去年共用六千餘萬）而軍閥意猶未足人民實不堪負擔故甚望經過此度會議各方發現天良從事裁兵節餉理財勸學能從建設上進行則幸甚也此次軍事會議除陳遐齡别有主張外均將親到成都以便解决一切鄧錫侯田頌堯劉斌已於九月二十一日由重慶起程來省但懋辛石靑陽頼心輝亦有於二十一日動身說至一軍系之余際唐何光烈張冲各師旅長將由川東北道防地起程來此三軍系之張成孝旅業由新津旅部來省藍世鉦旅長則由測城於昨日抵省其他將領在十月四日以前亦可相繼到齊軍事會議重要之案各方均在積極凖備聞廢除三個軍長取消混成旅長編足成整十師打破防區制度種種計劃之方均有一致贊成之傾向至民政會議除設籌備處外其他未有所聞因川省民政盡屬於軍政之下各方均不甚注意劉成勳對於民政有意加以整頓其對於敎育實業交通各端均備有議案日前曾向新來成都之資本家許亮臣接洽一次聞許君所籌四川開礦費一百萬元已匯存漢口惟川礦公司進行必須俟川將條件大體議定始能著手至對於鐵道事業另具有意見書查最初川路舊公司股東以成渝一段路權歸交通部或歸舊公司尙未確實解决而交部欠欵亦不知何日能淸恐新組公司築路將來或不免發生問題近日各方互相討論以新公司旣許贖回卽無異乎代築將來成渝路權無論誰屬出欵以贖此築成之路决無損失至成渝一段以外以四川地域之廣礦產之富尙須築支路五千華里内外始足以利交通據預定計劃集股一萬二千萬川政府入虚股二千萬不必繳實欵一例分紅息卽以此項紅息存作贖路之需五年一次不過六次計三十年卽可完全贖回爲川省公有是成渝路權問題旣不生障碍交部與舊公司誰取得路權而能認建路費者均可贖回卽使三十年内未贖而三十年後此成渝一段亦與其他各線支路同爲川省公有苟欲贖成渝路卽與川政府川議會解决亦無困難可言蓋新公司不過代築而所以願爲代築者不過以交通不便鑛業卽不能盡量發達耳近聞各方懷疑已澈底了解省議員亦多表示同情俟再詳加討論卽將備文咨請付議大致可望通過又聞將來招集股欵毫無折扣許君能代表財團首先投資許君於中國各線鐵路均已詳細調查酌中以爲比例更證以四川之地位與貨物之運輸狀况每年鐵路獲利總在二分以上也 
劉成勳現在對於學務取高壓態度一面委唐德安爲肉稅收支處長表示敎育經費完全負責外復訓令通知各學校校長整頓學風其原文云案據中城小學校校長石生同等面呈學生聯合會通函質問小學各校開課理由限時答復等情前來查敎育費業經獨立八月以來本部積極籌措嚴令各縣趕緊劃交據旣經報到遵交者已達六十餘縣其餘未報到者復經文電嚴飭速交現値開課之期學生光陰至爲重要該生等復欲藉詞罷課廢學自誤殊堪痛惜所稱學生聯合會原非法定機關豈能肆行干涉敎育行政函中詞語甚至有威脅侮辱各校長之處尤爲非是此種通函究係何校學生主使該會圖記究係何校學生掌管除分令查究外合行抄發原函令仰該校長查明校内有無附和此項行動學生據實揭舉并集合全體切實開導俾母再致逾越範圍昨又牌示云照得暑假届滿各校亟應開課其應領經費現經本部積極籌備分别撥支乃查省城男女小學各校已遵限開學者復被學生聯合會以各縣肉稅尙未交齊等語質問開學理由並分派代表阻止上課情事似此行動乖張實屬無理取鬧除分令函令查究外合再牌諭爲此諭仰該校敎員學生等賡續上課倘該會人等再敢來校借詞阻撓卽由該校辦事人員扭送來部懲辦云云其欲以威力懾服學生於此可見矣 
[成都通信（忠頫）]  
　　川戰結束之經過談（一） 
　　四川此次戰爭雖云牽動全省而其實只相對的一二兩軍之衝突第三軍及鄧錫侯賴心輝田頌堯劉斌陳洪範等乃乘兩軍相持不决之際應聲而起以坐收漁人之利者也故一二兩軍之衝突解决川中之戰事即告結束即兩軍川東實戰之經過乃爲川局解决之關鍵且影響於局勢之將來者甚大讀者其勿以爲明日黄花而忽其有可注意之價値也 
　　㈠二軍之進攻一軍川省一二兩軍之不協也初原於國民進步兩黨之暗鬭劉湘雖非純粹進步黨人然因未虁門一步眼孔旣小私心頗大楊森則雄悍跋扈出忌人尤甚因此二人握强兵柄川政後一般進步黨人遂得陰以利用之以反對素不相能之國民黨所以自一二兩軍成立以來無處不生猜疑即無處不起衝突觀於去年出軍援鄂時之調度部署互相防扼已可見一斑及援鄂無功各回原防内訌横生劉湘不安於位而通電辭總司令職又率無挽留之者於是釀成此次之酷戰 
　　此次之戰禍首實在二軍於發難之前二月即已妥爲籌畫一軍視之初無防備悠悠忽忽直至七月七日得其重慶留守部陳道五參謀長之專函始知二軍進襲一夜之間卽命一師退出忠州而戰事因之以起初二軍欲乘一軍不備取暗襲手段以彼部九師之一部牽制一軍在大竹駐防之六師（其時六師只騎砲兩團其十二旅方開赴東鄉收撫該師林光斗獨立第三旅變亂之事尙未回防）以彼部二師之一部牽制一軍開縣方面之二混成旅面以九師大部從上流酆都墊江抄至一軍駐忠州第一師後方之洽甘井（該地爲忠州梁山通道上之一市鎭距忠州二十餘里）二師大部亦從下流抄至洽甘井彼部三混成旅則由施南方面直攻忠州對忠州成包圍形勢限定一二日之最短時間將一師殲滅後即由梁山直攻綏定取第六師根據地（其時一軍長但懋辛亦在綏）忠梁綏旣通則二混成旅與六師大竹方面之聯络自斷且第一師旣歸消滅則二混成旅與六師之軍心自餒至一軍之五師何光烈早由劉湘命劉文輝用同爲保定派之關係相聯絡態度不明餘若一軍獨立第二旅鄭經武之衆則可不戰自散無足置懷如此則不出旬日第一軍已無有矣此劉楊最初之作戰計畫也其時一軍上自軍長下至師旅團營初無一人知者有人謂二軍運動部隊而一軍猶以爲彼軍移防無關於已且楊森方於六月三十日在渝將一軍江防保商軍兩連步槍提去雙方正文電往還從事筆墨之爭執以表面之態度語言而觀并無作戰之可慮者忽於七月六日午後一軍留渝陳參謀長偵得二軍已於午前下全部動員令因重慶電局已爲二軍把持遂密函遣人搭二軍運輸部隊下駛之輪船以至忠州轉報綏定順慶各處其時一軍方召集本部各將領將於綏定開會籌議軍實忠州一師之一旅長李因一師長喻培棣在省代其　務已啓行赴綏只二旅長鄒在忠七日之夜得此信息卽以電話告知駐梁山六師向旅轉報一軍長但但聞之以第一師所駐地點形成突出旣於戰術不利且兵力薄弱非二九兩師及三混成旅之敵果二軍至者槍必被提人必淹死至盡當即電令鄒旅是晚速退然因二軍早忱鬼心於援鄂而還劉湘卽以總部命令將各師旅戰時所用力夫一槪取消一軍各部因圖省節支出方將力夫取消凈盡今一師猝遇事變又以忠州地小人稀拉索無從當夜退却異常凌亂幸以存亡所關上下竭力於八日之天明均過洽甘井甫過不半日而九二兩師之抄襲部隊已會於洽甘井矣一師之不亡幸矣 
　　二軍見上計不行抵洽甘井後乃又定計不由正路追擊料第一師退至梁山必稍事休息乃又以抄襲洽甘井之部隊改由迂道以抄梁山第一師全部尙未退全梁山其一四兩團卽被二軍抄住兩軍遂開戰六師向旅因忠州之退即對墊江方向設有警戒於是夥同一師對敵防禦一師雖得突圍而出然不耐戰而向旅之二十二團長白駒廣安人也與楊森有同鄉之誼乘此時機率其全團變投二軍於是一軍戰不二日又由梁山退却 
　　當七號之晚一師李旅長甫至梁山聞報即趕返本部二混成旅長張冲五師長何光烈尙未及知猶至綏定然皆不二小時而返各事凖備二混成旅原駐開縣以師旣去忠州形成偏東之狐勢於八日之夜始由開縣退却倉卒之間力夫旣無加以二軍之二師部隊又僅相距四五十里行李輜重遺失無算其狼狽之狀勝於一師連夜趕至開江聞梁山已失二軍尾追一師正在距綏定九十里之麻柳塲大石橋等處作戰此二處正當開江至綏定之要道二混成旅退却之兵雖繞道未入虎口而其大行李及輜重多有挑入二軍境内者綜其損失不下數百餘挑（綏梁道上距梁七十餘里有一任市鄉當一師已退去數十里二軍已追至該塲時二混成旅之行李數百挑方運至塲尾廟内息氣兵夫均因數晝夜未眠日餘未食倦臥不覺旣知前後均爲二軍乃舍行李而逃而其數十名監押行李之兵則因熟睡悉爲二軍所擄而提其槍於此可見一軍之慌亂不堪皆由於不能早事凖備之過也 
[南京快信]  
　　旅寗浙江學界四日下午七時在公共講演廳開籌振遊藝大會所得劵資備充浙省災振 
　　美公使苪恩施氏及美艦隊司令希恩氏由滬返京昨乘專車至寗交涉署特派員到站觀迎旋即轉車北上　　省公署委曾雲程充第二科辦事員財政廳昨委胡維藩赴武進江浦劉仁裕赴泗陽均會勘伙成夏敬德赴海門李瑞奇赴溧陽均催算交代陳逎勳充無錫淸理田賦委員 
　　實應民人朱紫貴控警備隊官趙德魁擾害地方省長批令實應縣知事迅查呈覆核辦 
　　泗陽民人邵桂林在督省兩署呈控新編第三師顧營長藉端索詐已會令淮揚鎭守使確查具覆核奪 
　　政治研究所第八十一期考試定二十九舉行 
　　齊督昨將軍署軍務課長張松柏調充糧服局長所遺軍務課長以軍務課主任課員李梅升充 
　　部電兩長段書雲兼徐州商埠督辦閣議通過照准　　李厚基迭電齊督告急並請撥濟餉械 
　　上海總商會商品陳列所定明日開展覽會實業廳長張軼歐昨晚車赴滬觀禮 
　　兩長通令各機關雙十節停止慶賀筵宴典禮 
　　昆蟲局長吳偉士創辦第一届講習會定十月十八日開講十一月一日閉會聽講者額定八十人由官廳正式公函保送 
[杭州快信]  
　　餘姚五夫相近之某村梟匪拒捕槍斃鹽警三名昨已電省告警 
　　諸剩土匪經派隊痛剿後由富陽餘杭等處竄入安吉孝豐兩境擄人勒贖到處連刦民心惶惶甚有全家遷避者該匪等均持快利槍械各法團已紛紛電省乞速派隊剿辦 
　　閩浙毘連之浦戰事至今未息該處交通現尙梗阻外傳業爲閩軍克復探非事實 
　　紹興蕭山新設各鹽店現經杜運使分别核定計紹興城區及柯橋安昌等處由凌志雲屈念慈楊錫庭等承辦蕭山城區及橋臨浦等處由胡南祥金守信李輔臣楊壽康施癸生等承辦 
　　本日秋節各機關各法團各學校均放假一天西湖游覽協振會售劵二千餘張倍形熱鬧 
地方通信 
[金山]  
　　金山嘴海塘已動工修築金山張堰鎭商會接江南水利局快郵代電云金山縣張堰鎭商會錢潤澤曹邦安黄熙莘楊成育諸君曁錢君祖繩黄君象頣均鑒頃荷代電以金山嘴海塘迭遭風潮損壞瞬届八月十八日潮汛務於汛前動工修築以資捍禦等情均悉查該處塘工坍損情形業經敝總辦親詣查勘督同塘工委員造册轉請省長撥欵興修已奉發工費銀一萬元已飭工員立卽購料開工並請省長派員監工矣知念特復希卽察照羅樹森漾印 
[寶山]  
　　呈請速修海塘寶山城外一帶海塘直至瀏河楊林　　鎭止綿亘百餘里年久失修潮浪衝激石樁木桿日益傾倒設再不修一旦堤塘崩决關係嘉寶各縣鎭人民生命財產何等重大現有嘉定公民張宗望者乘韓省長履勘海塘之際上書省長請採用以兵代工之法并請就近商之護軍使及防守司令趕緊撥兵一二千名一面着地方紳士飭匠率領兵士共同修築至木石等材料可飭就地紳商趕速採辦成交駁連河塘左近以期指日興工云云未知省長若何批答也 
[蘇州]  
　　搶刦航船案已破往來蘇州常熟之王玉成航船月前在白蕩灣被盜搶刼槍斃管船周小弟搭客瞿小二並槍傷船夥查金生葉小任等一案現由水警第三區宋區長嚴令勒緝經偵探探悉住居曹家巷之湯柏生頗有嫌疑當卽前往捕獲並獲張金生張阿狗兩名立卽解區研訊供出所用器械係向珠明寺前十五號門牌韓永盛軍械店購置復由宋區長派警將該店主傳區一併解送水警廳審辦據聞該犯等已供出多案同黨亦有多人云　　警長車撞傷行人前日下午六時許警察廳李廳長因公乘車出城道經胥門内歌　橋有一中年男子不及讓避致被撞倒車輪在身上碾過一時昏絶不能開口李廳長當卽下車囑送醫院醫治聞受傷者係再直人預備雇舟回里此次受傷頗重不識有性命之虞否　　秋節之蘇市情况各機關局所秋節均停止辦公一天繁盛熱鬧之處均由各該警區巡官督同長警梭巡傍晚時並由警廳騎巡隊游行街市以保護商店收賬人 
[揚州]  
　　警務視察員閱操警務視察員黄紹　於三日上午在使益門化莠所前空地視閱江都縣警察操法維時所長警佐巡官都陪同前往節目爲兵式操連敎練操畢復由該員傳集全體訓話而散 
　　勒限破獲盜案淸鎭長班招商局輪船經過邵伯荷花塘遭盜刦去現洋三千元一案尙未破獲現省長已電飭江知事限十日破案縣署除懸賞千元勒限探警以五日破獲外並於三日電懇省長展限矣 
[南通]  
　　請建兩港涵洞日前颶風爲災福德太平等圩江潮倒灌冲毁堤岸數百丈業由該區紳董督率農民搶修並籌集二千元就堤外帮砌亂石厚修子堤以資捍衛茲悉各圩鄉民太平老甲兩港涵洞至關緊要特請縣派員趕速修建俾利宣洩云 
　　報領城基執照縣自治會前以規劃城基市場特商同台營局派員來通會勘復委張以誠催繳執照費茲悉該會工程股已繳欵報領總執照聞原有各房主刻正摒 
擋一切以備興建市房 
　　忙稅抵借敎費通縣代師大農甲商七中等校八月份省費業由財政廳飭令縣署設法籌借即以忙漕省稅爲抵補昨經瞿知事遵令措就分發各校聞共五千六百餘元 
[南京]  
　　蘇省昆蟲局特設講習會江蘇省昆蟲局自今春　辦以來局長吳偉士博士及各技師對於撲滅蟲害問題極端提倡不遺餘力此次創辦第一届講習會其宗旨在灌輸昆蟲學智識聯絡蘇省農林界人士以防治農田主要害蟲爲主至講習曾學程所有農田蟲害植物病害及衛生蟲害等由局長吳偉士博士技帥胡經甫博士張巨伯碩士張海珊碩士等各昆蟲學專家擔任演講並法意野外實習勘查蟲害採集標本等其他農業演講敦請東南大學金陵大學各機關農林專家悉心演講以期普及農林新鮮智識聞該會講期自陽曆十月十八日　至十一月一日止凡蘇省農林界人士有下列各種資格者均得報名聽講一各縣第四科科長二省縣農職員三省縣農林機關職員四農業學校及鄉村小學校敎職員由服務機關正式保送學額無多以八十人爲限有志聽講者務宜從速 
[嘉興]  
　　竊賊刃傷事主南門内河東街黄姓家於四日四　時有一竊賊挖門而進躍入臥房年逾七十歲之老　因從夢中警醒大呼捉賊該竊遂出利刃向該婦頭部頸部亂戳頓時血流如注該竊見已肇禍遂即脫逃治家人聞聲聚集兇竊已去遠矣該姓當於是日九時許報縣驗傷並延醫敷治惟傷勢甚重恐有生命之憂也 
來函 
[紹興朱華鄉民徐維梅等來函]  
　　爲保護先賢墳墓敬告父老兄弟王陽明先生餘姚人旣貴始家紹興今所稱上伯府者是封翁海日就養子舍卒葬　興　華鄉百家墺村土名茅山陽明子之墓亦在絶興宋華鄉花街村七名茅山兩山相距二十里都遺有秀穴爲一般　輿家所注目五百年來人知恭敬先賢無敢問鼎紹興士紳向有王劉會以防護先賢祠墓爲職志遂使賢商能世世保守年來王劉會詺老寥落辰星於是有杭人住紹之曹萃華特　財力竟肆野心以重賂誘王氏子孫謀買海日公墳山并及　莊屋基竪立石刻曹界八方估山四畝由西光坊王標堂户除出之興字號山不過二畝五分是謀買二畝半加侵佔一畝半山場可量詎容含糊至此曹萃華所恃者恃居紹之中氏多被利誘傳聞契紙所批假託修詞 
正用藉曰修祠則修王女成公之祠也女成公非他海日公之子也古語有之子雖齊聖不先父食將賣父之墳山以修子之祠宇天下寗有是理雖假借名義不應棄理蔑倫至此海日公當明孝宗之世居講幄最久指陳不避權倖其淸風亮德允爲吾浙鄉賢陽明先生創明理學從祀文廟彪炳宇宙束鄰日本且以陽明學爲維新强國之導綫至今盛傳陽明學派極其尊崇二賢墳墓俱列兩浙防護錄向山國家保護斷非後裔所得賣斷非居民 
所能買現雖政體改革而保存名蹟政府疊經令飭有案先賢道德亘古常新凡有血氣都知崇拜今曹萃華膽敢謀買海日公墳山并及墳莊屋基罔知顧忌此墳莊者陽明子常年　墓之廬也而謂豪强可恃財佔領先賢有知將毋是恫走等景仰　哲不後於人住居山下我不舉發誰則聞知夫保存古蹟地方有責况其爲先賢墳壟所在用敢不避謙怨敬告我父老兄弟知之民國十一年十月紹興朱華鄉民徐維梅陶光斗賈鑑蕃茹維連周謹 
業駱嵩壽祁傳硯婁志兆謹啓 
雜評一 
[皖裁兵費保管問題（默）]  
　　以羅掘已盡之皖民爲欲免兵禍之苦痛不得已而納此裁兵費實出於無可如何非皖民之有餘財也若此忍痛耐苦以籌得之裁兵費不用於裁兵而流用於軍民當局之浪費則將更有何術以再籌此裁兵費故此裁兵費之當愼重保管不待言也 
　　保管於省長省長固不可恃保管於督軍督軍其可恃乎此裁兵費由省長飭籌即由省長保管人民雖未敢信其必不流用於他途在省長固尙有說若今日之督軍於事前旣未與聞其事而事後　欲攫歸諸已假名代爲保管而實則心不可測已顯然共見兩方爭相保管將來必化爲烏何有之鄉皖人而果覺悟當力爭此欵由人民保管不得存放於其他無論何方面之手蓋此裁兵費爲皖人生死關頭倘今日不能爭回一旦化爲烏有而始奔走呼號其何能及故今日非特爲解除督長爭奪計當爭歸人民自管也 
 
 

Page 11

 
 
第一萬七千八百二十四號;中華民國十一年 西曆一千九百二十二年十月六號
星期五 * *   
 
 

Page 12

 
 
第一萬七千八百二十四號;中華民國十一年 西曆一千九百二十二年十月六號
星期五 * *   
 
 

Page 13

 
 
第一萬七千八百二十四號;中華民國十一年 西曆一千九百二十二年十月六號
星期五 * *本埠新聞 
[韓省長抵滬五紀]  
　　昨日勘視茜涇海塘即晚回滬 
　　今日在交涉公署接見各國領事 
韓省長前夜駐節瀏河朱宅昨晨自行轅至茜涇勘視海塘隨行者王道尹太倉縣廖知事塘工委員歲修局委員等午刻回瀏滬太汽車公司即在行轅設席欵待云另一函云江蘇省長韓紫石察勘海塘原定昨日午後乘滬太長途汽車回滬因蒞巡寶境縣道以及在大場鎭應該處地方機關歡宴直至昨晚九時許始由大場乘汽車回滬聞今日係駐滬領袖總領事曁各國領事預約回拜韓省長於交涉公署自上午十時起至下午五時止均在交涉公署迎候不赴他處宴會故地方團體原定今午公宴省長之舉恐届時尙須變更云 
　　又一消息云韓省長前日往吳淞察勘寶山海塘駐節瀏河朱紳家中已見昨報昨日閘北四區警署及偵缉隊游巡隊均接警廳電話云省長卽晚由滬太長途汽車公司特備花車送滬先期由徐廳長乘汽車往接經過閘北時沿途應加派雙崗認眞防護等情當經顏署長轉飭巡官李壽山知照各隊長各派隊士分段照料云 
[韓省長蒞閱寶山縣道紀]  
　　寶山南北縣道卽滬太汽車公司借用以營業之汽車道全線長六十餘里此次韓省長駐節瀏河寶山縣交通事務局於昨日三時卽就瀏河車站開歡迎會並請省長蒞閱縣道記者於一時許搭車赴瀏各鎭車站俱高紥松柏綵布牌樓題有「交道接禮」「桑梓騰歡」「棨戟遙臨」等字瀏站附近亦皆縣旗誌敬鄉民扶老携幼欲一覘省長丰采者不下二千餘人會場爲臨時建搭之大棚約可容五六百人交通局到者副董事長金巨山總務營業部長陸紫雲·王拒玉各市鄉董事趙蘭墅·施文冉·顧珍彝戴聞庠等滬太方面洪伯言·朱愷儔·洪景平等地方紳士陸吉卿·朱厚菴·朱誦六等韓省長准時蒞會來賓有滬海道尹王芷颺·交涉員許秋帆·警察廳長徐輔洲·滬關監督姚文敷·江南水利局羅毅卿·吳淞商埠局坐辦金左臨·上海稅務所長孫少川·省署諮議黄伯雨· 
上海縣知事沈韞石·滬北工巡捐局長許劍靑·吳淞市政籌備處駐辦金侯城·省議員許九疇等百餘人學校學生百餘人先由寶山交通局副董事長金巨山君（董事長袁觀瀾因公赴京）報告開會宗旨次寶山縣馮知事致歡迎詞滬太汽車公司董事長洪伯言歡迎詞省長訓詞王道尹黄諮議及許九疇君均有演說畢欵以茶點攝影以留紀念散會已將五時矣 
　　附省長訓詞國鈞此次以太寶二縣海塘最爲險要而來得見寶山縣道可知地方之興惟交通便利是賴民國二年在任時美人安德森曾以滬寗沿路無錫鎭江等處均能發達而上海附近卽有數處鄉鎭將發達等語見告今茲來此知沿此縣道各鎭發達必有望矣滬太爲長途汽車之創成績如此殊可欣慰但交通旣利便矣生活程度必隨之日高人口聚集日衆而地方事業如學校·警察·衛生·槪括於市政者必須使其有相當之成績與之並進國鈞希望地方之發達交通之便利對於此種事業苟有可以爲力之處無不相助但願此道由七十里而七百里而七千里此國鈞之意也 
　　歡迎會旣畢韓省長坐徐廳長汽車逕赴大場金宅之宴各長官皆與焉主人除金氏三昆仲外爲張嘉森·李中一·陸紫雲·一路汽車十餘輛首導以警廳樂隊車軍樂攸揚魚貫南行道經各站觀者空巷歡呼爆竹之聲不絶記者以時促不及與宴所紀止此 
[各工團代表今日請願韓省長]  
　　請求恢復浦東紡織工會 
　　國聞通信社云本埠各工團前日開會推定之代表偕浦東紡織工會代表張益章王春森二人爲請求恢復浦東紡織工會持公函往交涉署求見韓省長當由交署辦事人答云韓省長已於昨日赴寶山察勘塘工尙未回署請明日上午再來各代表當即退回定今日上午再往接洽茲錄其請願書如下上海浦東紡織工會於上月二十八日被淞滬警察廳第三區曾署長無故派警封閉並驅逐義務學生數百人經各工團調查確實係無辜被封此事關係工人敎育及工界治安經各工團勸慰現全體工人尙持平靜態度由各工團公推陳童二代表偕同該工會代表張王二人前來請願省長務懇鈞座轉飭警廳收回成命即予啓封以維工人敎育則全體工界感激無涯矣云云 
[昨日美水兵游邑廟紀]  
　　美國遠東艦隊一小部份之水兵及船長副官等共約一百五十餘人於昨日下午三時在愛多亞路海軍靑年會齊集由該會幹事愛立斯Ａ·Ｃ·ＡＬＬＩＳ君引導步行至邑 
廟游覽先在内園假山邊全體攝影旣入内門過一小石橋直登假山該處靠近小世界以之一時屋頂上聚觀者甚衆各水兵對之亦頗以爲異後經愛立斯君指解明白始得了悟時大陸報記者與本報記者亦在旁故本報記者卽爲之講解豫園之歷史繼卽出内園走九曲　過桂花廳直達城隍廟昨日又値中秋節焚香祈禱者較平日尤爲擁擠各水兵見求籖間卜等事皆奇形於面過各珠寶攤時有購買綠寶者亦有購買古錢者至五時始四散但大部皆向原路返間有數人與記者由舊校塲至福佑路然後向愛多亞路而去 
　　今晚下午十時海軍靑年會假座公共租界市政廳開跳舞大會歡迎美艦隊水兵並由美國婦女會會員招待尙有旗艦華倫號軍樂隊之音樂助興云 
[美海軍上將晋謁護軍使]  
　　美國海軍上將安迪生君於昨日上午十時許帶同譯員赴龍華晋謁軍使當由何護軍使命派軍樂隊及步兵一排站隊奏樂迎迓入内欵以西式茶點略叙數語告辭而别聞何使定於今日（六號上午親往安上將坐）船答拜以敦睦誼 
[軍警注意保護美水兵]  
　　高昌廟江邊碼頭一帶日來因浦中所泊美國兵艦之美水手往來絡繹人數尤多人力車夫之爭奪營業者途爲之塞該處淞滬警察分駐所許巡官曁憲兵九連閔連長等深恐附近之乞丐等因向美水手等索錢不允致有抛擲磚石擾禍之虞故於前日起加派巡邏軍警沿途妥爲彈壓藉以保護 
[閩戰影響商業之滬訊]  
　　國聞通信社云閩中戰雲甚亟前日同安輪船自福建興化運桂圓來滬本擬八月十六日由申復開興化昨因振安公司有電止開現已改變航路開往烟台·牛莊等處聞莆仙兩縣已發生戰事云又昨閩商接莆仙急電止辦各貨故各商號遂將已辦者完全告退未辦者不辦並皆從事結算賬目聞商界有得私人密函略謂四處民軍已紛紛發動莆仙兵力薄弱風聲鶴唳一夕數驚以致城中及市鎭商家富户多已遷徙山僻處所避難云 
[赴檀代表今日放洋]  
　　上海總商會因派會董趙晋卿赴檀香山出席太平洋商業會議曾於卅冬兩日致電北京國務院請發護照已誌四日本報茲悉該會前日（四日）接國務院復電謂趙代表及陶秘書護照已電上海交涉公署辦理請就近與許交涉員接洽云云故總商會即將原電抄交趙君請其逕往交涉署領取矣交聞赴檀經費除由該會自籌外尙有紗業公所協助一千元錢業公會四百元大約今日即可搭威爾遜號出發云 
[商界電請交涉奉天金建制度]  
　　國聞通信社云上海各路商界總聯合會昨爲奉天朝鮮銀行發行金紙幣强使該地華商使用事致外交部電云北京外交部鈞鑒大連頒行金建制度華商經濟恐慌岌岌可危此種經濟政策其害足以亡國朝鮮實爲明證請速嚴重交涉以爭國幣主權而絶無形危機云 
[蘇商會事務所選定赴漢代表]  
　　上海縣商會接全國商會聯合會江蘇事務所公函云敬 
啓者本届全國商會聯合會在漢口開常年大會本省應推代表十五人赴會列席當由敝事務所援照上届成案函請本省各會通函選舉并徵集大會經費在案現自通函之日起至本月四日止本省各商會先後函選到所者計有三十五縣四十三會合計已過法定數目即於是日將函寄之票彙齊檢查當將得票最多者十五人提出爲當選人其得票次多數者亦提出十五人爲候補當選人分别列册備案除函報湖北省事務所曁通知各當選人外相應將油印當選人候補當選人名單一紙函請貴會查照爲荷至應攤本届大會經費除已繳者不計外未繳各商會請查照應攤數目尅日照繳以便彙匯漢會應用至深企盼再各會如有自願赴會之人而此次未被選及者即請由各會自備正式印函逕赴大會照例亦可列席合併陳明附當選人曁候補當選人名單 
　　當選赴漢代表十五人姓氏票數錄下南通馬炎文三十六票南京蘇民生三十三票寶應鮑執之三十一票宿遷周彝臣二十五票淮安徐子榆十九票姜堰沈幼樵十七票淮陰王斗符十六票南京甘仲琴十六票鎭江于小川十四票六合張小宋十三票武進于定一十三票上海宋漢章十四票聶雲台十二票湯節之十二票蘇州王介安十二票次多數姓氏票數如下蘇州貝哉安十一票儀徵周茂如十票揚州朱竹軒八票沙溝姚子秋七票宜陵倪伯符七票海安王錫光六票漣水李壎六票無錫王克循六票上海姚紫若六票方椒栢五票崑山方惟一五票瓜州田寶林四票武進李復稔四票常熟邵玉銓四票蘇州季小松四票 
[宿遷商會贊成大會移京舉行]  
　　本埠全國商會聯合會總事務所昨接宿遷縣商會函云 
敬啓者前接江蘇省事務所來函徵集裁釐加稅意見並示知關稅研究會各省商會代表主張本届大會在京舉行正擬函復適接湖北省事務所有電仍主在漢開會等因歷次大會議决之案不爲不多考之政府批准施行者則寥落可數揆其原因實由於官商隔閡不能接近有以致之此次大會唯一問題即在裁釐加稅關係商業何等重大倘再同床異夢毫釐之差即千里之失茲就事實立論敝會贊成本届大會在京舉行至謂國會與政府向來情同水火不思改革以後立法行政往往以黨爭之故每見極不相容若商會代表爲商民請命純出於良心之主張毫無黨臭於其間縱有時請求政府政府拒駁庸或有之絶不致勢成冰炭往事昭然可爲今證且裁釐加稅之案尤非任商會或政府一方面所能獨行政府果肯推誠協商在京開會有何不可民七第三届大會本應輪在漢口舉行比因武漢戎馬倥偬諸多未便臨時變更在津可見開會地點亦能變通即使此次在京下次仍可在漢總之勿論在京在漢但求有益於商緣未可膠執成見也鄂省事務所尊重大會議案深爲佩欽惟視各省商會多數之意見以定可否耳除函復蘇鄂兩省事務所並函達北京聯合總會外相應函達即希台照 
[今日錢業常會之議案]  
　　今日爲錢業第十六届常會之期其議案如下㈠本公會擬設標旗徵求圖樣案此案上期常會由盛會董筱珊臨時動議先徵求圖樣再於本期常會交議茲據恒祥莊趙安慶君送到圖樣擬用篆書泉字於旗之中間作一圓圜形旗用黄地圖用黑質字用白色蓋以錢業之錢字古作泉黄者屬土爲金之母黑者衆古錢之質白者取庚金之義是否應用應請公决㈡關稅研究會主張廢除舊稅改徵所得營業兩稅案此案由本埠總商會轉函到本公會應如何發抒意見應請公决㈢農商部會勸用新式簿記案此案由本埠總商會轉函到本公會在總商會意見以改用新式利益孔多惟兩端困難一原有店員未必盡諳新式簿記另聘又多糜薪金一新式簿記需用各品皆取給於舶來支出必多未免長慮卻顧由前之說擬設補習夜校由後之說擬仍用本國堅潔紙共同商議等語同業作何主張應請公决㈣報告蘇省公債案在京江蘇同鄉會來電謂蘇省公債未經議會議决雖閣議通過根本違法不生效力旅京蘇人决向國會請願向平政院訴訟務期撤銷幸勿承銷抵押自虧資本將來蘇人决無償還責任等語合照來電報告云 
[各團體籌議雙十節裁兵運動]  
　　日昨本埠各團體齊集各路商界總聯合會開雙十節慶祝大會籌備會到者五十餘團體代表七十餘人公推趙南公主席戴宗樸紀錄首由主席報告此次發起慶祝大會原以國民年來受軍閥之摧殘對於國慶紀念已漸趨冷淡如欲喚起國民注意不可不於慶祝之中作一種裁兵之運動今北京已有多人發起上海爲中外觀瞻之區尤不可甘居人後應與北京遙爲呼應俾全國國民共同奮起藉達實行裁兵歸工之目的請大家討論鄧嘉縉謂據今日報載吳佩孚徐謙往來電吳氏對於中山先生兵工之主張已有容納之意思前途不無希望吾輩國民不可不積極進行周霽光謂十一年來國民心理爲大兵蹂躪痛苦已極裁兵固爲國民所希望惟是問題太大非短時間所能辦理現今籌備慶祝國慶應先從國慶着想故主張一面舉行大規模之連動一面通告全埠各商店居户懸掛國旗倪旡我謂慶祝之際如需各種游藝敢代表民生協濟會排演新劇以助餘興徐瑞昌亦代表同志友誼會加入游藝結果舉出籌備員十八人分五組進行㈠會計一人趙南公㈡文書四人周霽光·胡廷鑾·王亞樵·黄暉㈢庶務六人江錦春·汪醒齋·徐良基·林大松·鄧嘉縉·吳晫㈣交際四人黄輝·王吉人·穆志英·童理璋㈤游藝二人倪旡我·徐瑞昌當定每日午後四時至六時到福祥里共同籌備一切進行最後周霽光提出名稱問題當决定爲『雙十節慶祝大會籌備處』時已七句鐘遂散會第二師範學生快郵代電云各報館均鑒吾國民之渴望裁兵者久矣自奉黎大總統就職時之裁兵宣言以來各省奔走呼號力求實現而回視全國軍事長官仍漠然視之招募補充有增無减是以近者北京武昌等處相繼有裁兵運動之發起竊以此事關於國家前途定非一二處呼號所能奏效滬上素爲中外觀瞻所繫自當有所表示本校爰集本埠各校於雙十節舉行裁兵游行大會爲京漢兩處聲援刻已籌備就緒凖時舉辦尙望全國同胞同聲響應以期兵禍消弭國基鞏固臨電不勝盼禱之至江蘇省立第二師範學校全體學生叩支 
[國慶日鼓吹贖路之演講]  
　　江蘇省敎育會昨致本埠各學校函云敬啓者籌贖膠濟鐵路爲目前重要問題接收之期轉瞬卽届我敎育界應如何積極鼓吹以達早日收回之目的値茲國慶紀念最易發激國民愛國思想敝會擬請本埠各學校於雙十節舉行慶祝儀式時將贖回膠濟鐵路之处益切實講演於提燈游行時特製燈旗專以鼓吹贖路爲主旨並沿途講演散發傳單寓鼓吹於慶祝之中貴校同仁當必樂抱同情也另郵傳單（原文見前從略）三百份即請酌辦爲幸 
[贖路會致各團體領袖函]  
　　本埠籌贖膠濟鐵路委員會昨爲募股事致函各重要團體領袖云敬啓者膠濟鐵路交還之期現已迫切而民有公司旣未成立路欵亦未籌集瞻念前途不勝危懼敝會同人以此舉關係國際信用國民人格非常重要决不能遷延猶豫坐失時機議决於最短時期聯合本埠各重要團體及有力分子共同結合爲全國創因思台端領袖商業衆望所歸且熱忱愛國素所欽佩對此偉舉諒必贊助茲特送奉傳單二張即請察閱設法提倡藉利進行而收實效不勝企盼 
 
 

Page 14

 
 
第一萬七千八百二十四號;中華民國十一年 西曆一千九百二十二年十月六號
星期五 * *[松江旅滬同鄉請濬蒲滙塘]  
　　上省長公函 
　　蒲匯塘爲松滬靑三邑往來水道要衝故每逢開浚必須三縣曾同其地叚之分向例松江縣（即舊婁縣）自西北小淶口起至上海縣界牌橋止北小淶口以西則由靑浦縣承浚上海縣由舊婁縣界牌橋起至日暉橋爲止開浚之期向例五年一舉現已十三載未開故河底祇存水線旣阻舟楫而且汚潦日積極害近側居民衛生至水利之何若更不必言前後曾由七寶鎭公民李友賢函呈滬海道尹請其飭縣籌開李炎馥又禀請王省長飭縣設法籌浚均無批復後由李炎馥等聯名公禀松江 
縣知事請其咨行上靑兩邑分令沿塘各市鄉籌議開浚雖經縣署批示分咨上靑兩邑酌核辦理詎迄今數月上海縣仍未籌議進行昨日松江旅滬同鄉爲濬蒲匯塘事特上省長公函云省長鈞座敭仁風於前度棠本留甘溥膏澤於同胞葵還嚮照東山再起南國臚懽幸福如蘇曷其有極惟賢長官握省政大綱六十縣民之利害固均在度量中而善厥奉行尤賴知事茲有請者松江縣屬之蒲匯塘受歇浦灌輸積於易滿而其地又爲徐滙至佘山要道向例五年一濬尙易施功今則十稔逾三幾成溝凟不獨難沾水利抑且有阻航行該處敎士外人往來較夥輒遭阻礙嘖有煩言當地士紳曾向縣署請求撥欵疏濬無如此塘毘連上靑兩邑須行互助乃克有成彼二方屢經縣署行咨士民接洽獨上海縣以上游是占置諸不理似有以鄰爲壑之心再一蹉跎冬令迅届來歲一方生計又將熟視而無如何倘有人起而代治之如濬浦吳淞覆轍事關内政更何以爲情某等誼屬梓桑見聞較碻用敢凟請鈞長扎行三縣并飭上邑速與松靑兩縣協助動工俾蘇民困庶幾登高而呼地方官當不再致玩視民瘼也迫切陳詞統希朗炤專肅敬敂勳安松江旅滬同人懇親會公啓 
[工部局宴請華顧問]  
　　大陸報云公共租界工部局昨晚在禮查旅館設宴欵待華顧問五員由總董西姆士氏發言表示歡迎之意並奉觴祝壽旋由華顧問主任謝君答謝如儀陪宴者有工部局各科主任星期二日華顧問將由總董等導觀工部局新屋及各辦事部 
[公共租界東區地價表（續）]  
　　地皮每畝地皮每畝地皮每畝地皮每畝 
號數値銀號數値銀號數値銀號數値銀 
　　６７０　７，７００　６７７　８，５００　６８５　９，０００　６８３　５，７００６８５　６，０００　６９５　９，０００　６９９　８，５００　７１３１，００００７２０　８，０００　７２５　７，７００　７２８　７，７００　７３０　７，５００７３１　７，５００　７３２　７，５００　７３３　３，５００　７３４　７，５００７３５　７，５００　７３７　３，５００　７３８　５，５００　７４０　６，０００７４１　５，５００　７４３　４，５００　７４６　７，５００　７５１　４，７００７５２　２，５００　７５３　７，０００　７５５　４，７００　７５６　４，７００７５７　４，３００　８０１　２，５００　８０３　３，０００　８０５　３，５００８０６　３，０００　８１４　２，２００　８１８　３，０００　８２０　２，０００８２１　４，２００　８２２　４，２００　８２３　３，０００　８２４　４，２００８２３　２，７００　８２６　１，８００　８２７　１，８００　８２８　２，５００８３０　１，８００　８３５　２，０００　８４０　１，８００　８４４　４，４００８４５　４，３００　８４６　３，０００　８５０　１，８００　８５２　１，８００８５３　４，３００　８５４　２，０００　８５５　３，５００　８５６　１，８００８５７　１，５００　８５８　３，７００　８５９　１，８００　８６０　３，８００８６１　３，７００　８６２　３，５００　８７１　２，５００　８７４　２，９００ 
[美按察使之回滬期]  
　　星報云駐華美國按察使羅平傑氏約在本月十五日左右由津回滬續審各案天津各案於本月九日可以辦竣於是羅氏將入京勾留數日然後南下 
[傳增湘南下]  
　　前敎育總長傳增湘由京南下轉乘滬寗路快車赴蘇州將於今日由蘇乘北車來滬 
[少年團請願提倡社會敎育]  
　　本埠少年宣講團因見社會敎育之重要與國中社會敎育之衰廢特上書全國敎育聯合會請願茲悉該團已將请願書擬就寄交大會原書如下 
　　敬啓者竊維社會敎育爲今日不可稍緩之急務乃全國有識者所公認國家設有專司以事之亦曾經貴聯合會議决提倡在案於此可見諸公促進社會敎育之誠摯矣在上者負專責以司之自必力求發展冀與其他敎育相輔並進在下者亦應自動舉辦盡國民之天職上下策進則傳佈文化灌輸智識其收效自非淺尠據敝團調查所及除京津晉爲社會敎育發達之區外其餘各處祇通俗敎育館一所而已於他項進行手續及發展方法均不甚注意因循敷衍良抱悲觀敝團見斯現狀不忍坐視以是請願貴聯合會諸先進要求作事實上之提倡並略供鄙見倘荷採及芻蕘請付表决呈請敎部施行國家幸甚祖會幸甚（下略）又該團所提出之意見書云（一）呈請敎育部規行奬勵辦理社會敎育人員查敎育部條例凡損資興學者得由地方官廳投部請奬以資鼓勵此係專指興辦學校敎育而設學校敎育果應提倡而社會敎育亦須相互而行近來公立機關雖多創行之者而私人之辨社會敎育者幾無其人現欲在官廳舉辦之社會敎育外使社會之熱心者以私人資格興辦之自應定以奬勵條例俾踴躍將事無怠厥志以輔公立機關之不逮吾國社會敎育前途庶有望焉（二）呈請内務部飭令各地保護社會敎育事宜當此民智未盡開通之時社會敎育自屬當務之急但下級社會對於出發宣講及舉行各項通俗敎育時未免常有阻礙非但不能實施職務且易使責任者之灰心應請敎育部轉咨内務部凡全國各處社會敎育團體施行社會敎育時應飭各地方官廳隨時保護照料以利進行而資發展（三）商請各學校兼辦社會敎育現在社會領袖推重學界而執行社會敎育之職尤以學界易爲先覺覺人本學界之天職星期假日不妨山敎員及高級學生任之或游行宣講化裝演講或辦流動敎育館露天學校非惟有功社會實有益於身心且可免去一切不良習惯對已對人一舉而數善備焉以吾國今日學校之發達苟咸能實行社會敎育之事業則收效宏而成功速不數年間中國尙有無知之民乎應請貴聯合會議决轉咨各校辦理國家幸甚 
[閩學生案今日續審下午一時開庭]  
　　福建學生陳國瑞被暗殺謝翔高案牽涉於上月二十二日上海地審廳刑庭開庭審理庭諭陳國瑞准予仍交原保出外候訊一俟閩省人證到齊再行續訊等情迭誌本報茲悉地審廳已定於今日（即六日）下午一時繼續審理聞被傳到庭作證之何崇斷陳心烺盧學堯陳衡甫等均到庭候質故該案即於今日開始辯論届時陳國瑞辯護人楊春綠律師必有一番辯論理由也又聞本埠工商學各界團體仍派代表到庭旁聽對於該學生案極爲注意云 
[修改稅則會調查商會長履歷]  
　　修改稅則委員因會議終了辦事入員不日赴京昨特致函上海總商會謂在滬開會諸承指導俾早觀成不勝銘感請將贵會現任及前任會長銜名履歷詳細開示以便彙案請奬云云頃聞總商會已將前任聶雲臺秦潤卿二會長及現任宋漢章方椒伯二會長銜名履歷抄交該委員會矣 
[全浙公會請撥烟酒稅辦振]  
　　本埠全浙公會對於桑梓災振事宜曾致電北京大總統國務院文曰北京大總統鈞鑒國務院鈞鑒浙省不幸疊被奇災哀鴻待斃當此全國兵燹百業凋敝零星捐募萬難濟事籲請指撥浙江烟酒稅銀二百萬元充辦急振以救災黎幸甚盼甚全浙公會叩艷又電杭州督辦省長文曰杭州盧督辦沈省長鈞鑒浙省不幸迭被奇災渥承鈞座設會籌振造福哀鴻未有涯量謹代災黎頓首鳴謝惟以全國兵燹百業凋敝零星捐募爲數旣微且難立集迫不獲已籲請大總統國務院指撥烟酒稅銀二百萬元以充急振鈞座饑溺爲懷尙希力贊厥成同予上請不勝迫切待命之至全浙公會叩陷 
[江灣中秋賽馬記]  
　　前日大雨淋漓全夜次日之江灣賽馬滿望又將延期矣而昨日於上午十時後雨點漸止天氣忽見晴朗殊出於意料外故往觀者莫不興高采烈是日因草地被雨故十分軟腐而勝者諸馬則盡在意中也騎者以愛痕道勒斯君（Ａ·Ｎ·ＤＡＬＬＡＳ）爲最連勝三次又有野長雄君（ＴＯＮＭＯＮＯ）次之其餘俱各平平茲將是日之結果錄左 
　　第一次中秋初學騎賽（ＴＨＥＭＩＤＡＵＴＵＭＮＮＯＶＩＣＥＳ）ＲＡＣＥ）九法郎９ＦＵＲＬＯＮＧＳ 
　　共十八匹馬起步獨贏票共一三二五位子票共二四七五 
　　馬名騎師名重磅獨贏票數位子票數 
　　㈠阿哥麥有野長雄一五八二七六六ＪＫＯＷＡＪＯＭＯＮＯ 
　　㈡叟常莫利莫托一四七七九一四二ＳＩＲＪＯＨＮＭＯＲＩＭＯＴＯ 
　　㈢矮婆潭陳其浩一六○四四一三二ＡＲＢＯＲＤＡＹＫ·Ｈ·ＣＨＵＮ 
　　頭馬勝三乘二馬勝數乘二分三十二秒 
頭馬獨贏分洋二百二十元八角（位子）第一洋五十元一角第二十七元三角第三二十七元五角 
　　頭彩三三五號得洋一五○一元五角二彩二二五號得洋四二九元三彩一六七號得洋二一四元五角除頭彩二彩三彩馬外其與賽而未勝之彩票號爲四一四三九九五二七二七六五○二五二八二一八二四○二三一一七一四三九四五七八四九四一五八 
　　第二次馬球衡鋒賽（ＴＨＥＰＯＬＯＤＡＳＨＰＬＡＴＥ）約三法郎ＡＢＯＵＴ３ＦＵＲＬＯＮＧＳ 
　　共十二匹馬起步獨贏票共一八三七位子票共二八三九 
　　馬名騎師名重磅獨贏票數位子票數 
　　㈠司學蘭愛痕道勒斯一六○五○一九六七ＳＴＡＲＬＡＮＤＡ·Ｎ·ＤＡＬＬＡＳ 
　　㈡錫物不來拿哈不一六○八一一四九ＳＩＬＶＡＰＬＡＮＡＧ·Ｇ·Ｃ·ＨＡＲＰＥ 
　　㈢温亞夫才惟大一六○四○五六七七ＯＮＥＯＦＳＨＥＭＦ·Ｒ·ＶＩＢＡ 
　　㈣啞多磨皮兒吼達一六○三七四四六八ＡＵＴＯＭＯＢＩＬＥＨＥＡＲＤ 
　　頭馬勝一乘二馬勝一乘半三馬並行四十七秒零一頭馬獨贏分洋十六元五角（位子）第一六元三角第二十一元三角第三六元及五元六角 
　　頭彩四八九號一六八九元二角二彩一二二號四八二元六角三彩三一六號及四七一號各一二五元六角 
　　除頭二三彩外未勝之彩票號爲三三四三四九二一七一八八一九八四八六五八三 
　　第三次飛賽（ＦＨＥＦＬＹＩＮＧＳＴＡＫＥＳ）半哩１／２ＭＩＬＥ 
共十五匹馬起步獨贏票共二三八九位子票共三六九三 
　　馬名騎師名重磅獨贏要數位子票數 
　　㈠不尼飛吼達一五五九九四一二四三ＰＥＮＮＹＦＩＥＬＤＨＥＡＲＤ 
　　㈡康門蘭愛痕道勒斯一五二三八一五五○ＣＣＭＭＯＮＬＡＮＤＡ·Ｎ·ＤＡＬＬＡＳ 
　　㈢太古莫利莫托一六一四五一○三ＴＯＫＥＯＭＯＲＩＭＯＴＯ 
　　頭馬勝二乘二馬勝數乘一分零五之二秒頭馬獨贏分洋十元八角（位子）第一洋六元一角第二洋九元二角第三洋二五元一角 
　　頭彩四三五號得洋二一八五元九角二彩七三六號六二四元五角三彩三一七號三一二元二角 
　　除頭二三彩外未勝之彩票號爲五五四二六二六九一七七一三四四六八四四四二九九七五七一○八五二九三一九 
　　第四次中秋出賣賽（ＴＨＥＭＩＤＡＵＴＵＭＮＳＥＬＬＩＮＧＰＬＡＴＥ） 
一哩ＯＮＥＭＩＬＥ 
　　共十四匹馬起步獨贏票共二三○五位子票共三九二○ 
　　馬名騎師名重磅獨贏票數位子票數 
　　㈠密加山有野長雄一四九一六○三三九ＭＩＫＡＳＡＴＯＭＯＮＯ 
　　㈡慷慨大利糯而一五○八二四一二六四ＣＯＮＱＵＥＲＯＲＤＯＢＬＩＡＫＮＣＬＬ 
　　㈢法老令納吼達一五○二五八三五七ＦＬＯＲＩＮＡＨＥＡＲＤ 
　　頭馬勝一馬頭二馬勝一馬頭二分零十二秒頭馬獨贏六十四元八角（位子）第一洋十二元七角第二洋七元第三洋十二元三角 
　　頭彩三一七號得洋二二八二元一角二彩六三二號六五二元三彩三八一號一二二六元 
　　除頭二三彩外未勝之彩票號爲二七五一二六九二三四八一○五三四七三二○一一二五七五五二一一 
　　第五次中秋杯賽（ＴＨＥＭＩＤＡＵＴＵＭＮＣＵＰ）一哩零四分之一（１１／４ＭＩＬＥ） 
　　共六匹馬起步獨贏票共二二○三位子票共二九六五 
　　馬名騎師名重磅獨贏票數位子票數 
　　㈠生白雷自立台而一五○三四一六○二ＳＵＮＢＬＡＺＥＬＩＤＤＥＬ 
　　㈡挪跑克勞根一五六三八九五○二ＮＯＲＤＢＯＲＧＣＲＯＫＡＭ 
　　㈢地啞夫培白蘭一五○三九一四○○ＴＨＥＯＯＦＢＩＲＤＢＶＲＡＮＤ 
　　頭馬勝一馬頭二馬勝一乘半二分五十二秒頭馬獨贏二十九元（位子）第一八元二角第二八元八角第三九元八角 
　　頭彩四七一號得洋二六二三元七角二彩二二○號七四九元六角三彩三七號三四七元八角 
　　除頭二三彩外未勝之彩票數爲二○五四○三一二二 
　　第六次公共假日賽（ＴＨＥＰＵＢＬＩＣＨＣＬＩＤＡＹＳＴＯＫＥＳ）四分之三哩３／４ＭＩＬＥ 
　　共十三匹馬起步獨贏票共二八二八位子票共四一二一 
　　馬名騎師名重磅獨贏票數位子票數 
　　㈠箱根白蘭一五二三九六六○二ＨＡＫＯＮＥＢＲＧＮＤ 
　　㈡湯姆四白蓋克勞根一五一九五五一一一四ＴＨＯＭＡＳＡＣＲＯＫＡＭ 
ＢＥＣＫＥＴ 
　　㈢富而好施四必林飛一五二三八五五一二ＦＵＬＬＨＯＵＳＥＳＰＲＩＮＧＦＩＥＬＤ 
頭馬勝一乘半二馬勝二乘一分三十四秒零五份之四 
　　頭馬獨贏三十二元一角（位子）第一洋八元九角第二七元一角第三九元一角 
　　頭彩七五四號得洋二五三三元一角二彩一五一號七二三元七角三彩八四號三六一元八角 
　　除頭二三彩外未勝之彩票號數爲五五四一三八○五四二三四五五六八三二六八八五六五一四九三 
　　第七次速力賽ＴＨＥＳＰＥＥＤＹＰＬＡＴＥ一哩ＯＮＥＭＩＬＥ 
共十一匹馬起步獨贏票數共二四五六位子票數共三七七三 
　　馬名騎師名重磅獨贏票數位子票數 
　　㈠啞哈啞糯而一四四三二七四四六ＯＨＩＯＫＮＣＬＬ 
　　㈡吐温克令司帶黄頣一四七一六五四ＴＷＩＮＫＬＩＮＧＳＴＡＲＹ·ＷＯＮＹ 
　　㈢立四必克的夫愛痕道勒斯一五五七三七九二四ＲＥＳＰＥＣＴＩＶＥＡ·Ｎ·ＣＡＬＬＡＳ 
　　頭馬勝一乘半二馬勝一乘半二分十三秒 
頭馬獨赢三十三之七○（位子）第一洋十二元三角第二六十五元八角第三八元五角 
　　頭彩二七號得洋二四七八元七角二彩一四三號七○八元二角三彩七三五號三五四元一角未勝之號五○七六九八二七一四八四三七四四七三四九六三六九 
　　第八次四必林出賣賽（ＴＨＥＳＰＩＩＭＴＳＥＬＬＩＮＧＰＬＡＴＥ）五法郎５ＦＵＲＬＯＮＧＳ 
　　共十六匹馬起步獨贏票共二一二九位子票數共 
三一一八 
　　馬名騎師名重磅獨贏票數位子票數 
　　㈠　大皮賽愛痕道勒斯一四八六九六九四六（Ｄ（）Ｅ（）Ｒ（）ＢＹＳＨＩＥＲＥ）　 
　　㈡四賣鐵取羅糯而一四五一二七一九四ＳＮＦＡＲＴＬＥＬＬＯＷ 
　　㈢位而鐵惠而胡誦初一四四三二三六ＢＥＪＴＥＤＷＩＬＬ 
　　頭馬勝一馬頭二馬勝三乘一分十九秒五份之二頭馬獨贏分洋十三元七角（位子）第一洋七元九角第二二十元四角第三八十一元二角 
　　頭彩六一三號洋二五八六元五角二彩三二二號七三九元三彩四二九號三六九元五角未勝之號二二六二七○一八九八五八三七八八四四七九六四五八四六二七九一六四二七七四四八 
　　第九次中秋賽（ＴＨＥＭＩＤＡＵＴＵＭＮＰＬＡＴＥ）一哩半１１／２ 
ＭＩＬＥ 
　　共十一匹馬起步獨贏票共二九二一位子票三三二○ 
　　馬名騎師名重鎊獨贏票數位子票數　　㈠百福來愛痕道一五八二九二三七七ＢＲＩＧＨＴＦＣＩＬＹ勒師 
　　㈡辣去飛吼達一五二一二九○一三七二ＬＥＴＣＨＦＩＥＬＤ　 
　　㈣稍司唐白蘭一五六五七一四八四ＡＯＮＴＨＤＯＷＮ 
　　頭馬勝一馬頭二馬勝三乘三分二十八秒五分之二頭馬獨贏四十五元（位子）第一洋八元三角第二五元九角第三七元五角 
　　頭彩四四二號得洋五六四一元六角二彩二三○號一六一一元九角三彩二七三號八○五元九角未勝之號六一○四三五六七八一四四五○二五二八○一七四○ 
　　尙有本埠新聞等轉入後頁 
雜評二 
[請濬河塘（豫）]  
　　河塘之通塞一方之生計繫焉河塘而通交通便灌溉利人民受益非淺河塘而塞交通阻灌溉失人民受害亦非淺其理殊顯地方官以關心民瘼爲惟一之天職 
可不於此加之意乎 
　　蒲滙塘爲松上靑三縣往來水道之衝向例每届五年由三縣會同開濬一次所以防淤塞亦即所以保民利也今逾十三年而不開宜其難沾水利有阻航行矣當地人民曾一再函請地方官廳迄無進行之籌議豈關心民瘼之地方官所宜出乎 
　　松邑旅滬人士今復公函省長欲其令飭三縣知事會問開濬果能令行於上則事之舉行當不至遙遙無期而當地人民之利賴無窮可以預卜非然者則轉瞬隆冬又至而來歲一方之生計勢必仍如公函所慮者矣 
 
 

Page 15

 
 
第一萬七千八百二十四號;中華民國十一年 西曆一千九百二十二年十月六號
星期五 * *本埠新聞二 
[滬銀行公會對公債之要電]  
　　北京銀行公會鑒接安稅司電開尊第三電悉舊債由予辦理者予當竭盡能力使成爲第一等之投資品請稍緩時間予或能得三四年公債之同樣成績等因是安稅司經手各債均有辦法其尙有非伊經手者究竟如何整理還祈向當局詢明切實示復爲感滬公會支 
[日人夫婦私販槍彈之定罪]  
　　僑居楊檩浦路一千四百六十一號門牌之日本人淺野田前從外洋私販大宗手槍子彈輸運來滬藏匿附近一千五百十四號門牌房屋地窖内串同伊妻日婦淺婁在吳淞路九百號門牌鴨綠路二號門牌兩處組織機關秘密售賣軍械八月十三號被美捕房包探柯振武協同日探剛島·西探康仇破獲當搜出勃郎林手槍七十四枝子彈三千餘粒連同淺野由等男女兩人一併拘入捕房轉解日領事署訊辦各情屢誌本報前日經日領事署法官傳齊人證開庭研訊據捕房方面日探剛島·華探柯振武投案證明本年八月十二號先查獲代被告駁運手槍子彈之船户高成生詰問口供始供出被告私運軍械遂破獲此案情形並將手槍七十四枝子彈三千數百粒呈案請究詰之被告淺野田俯首無詞而淺婁亦承認私販槍彈不諱遂由日本法官判决淺野田監禁二十九天淺婁監禁二十二天分别示儆起案手槍子彈一併充公 
[相持中之飛星黄包車問題]  
　　中國通訊社云飛星車務各大頭目以明日爲領十月份新照之末日若七號不易十月份新照則各車均不能行於馬路昨日報載華洋人力車公會開會時飛星公司大班國恩述及各大包頭有要挾種種各大頭目閱之甚爲不然情願一律犧牲職務爲最後之籌劃飛星公司若不表示讓步十月份新照决不領取昨日下午又聚集各大頭目三十一人在該會集議辦法結果議决推定代表如顧松茂·房錦森（代表周志寛）·后少安·姜春翹·馬金標·黄仁香·潘如標·莊立基·花金標·陸遜賢·十人齊向飛星公司大班國恩作最後之要求八條（一）風雨無租（二）撬照會無租（三）法租界罰欵抵車租（四）停修車輛無租（五）賠欵硬壞照賠（六）車身天然朽壞一槪不賠（七）禮拜停工無從修理無租（八）修改章程公佈並又致函華洋人力車公會請求設法補救從根本解决爲一勞永逸之計原函如下逕啓者昨奉一函諒邀公鑒乃閱今日報載飛星大班國恩在貴公會宣稱敝社同人要挾種種設有不遂即將罷工云云並藉口過激正盛希圖聳人聽聞而貴公會亦有討論補救方法從速帮同根本解决之表示敝社同人深滋感激但敝社前日公啓所述均係確切事實該大班謂爲類皆虚構故不得不就所云各節而一一加以駁正查風雨停車一事該大班謂有停車不至大公司者須照繳車租不知向來停車皆在各分公司每逢風雨往報大公司請其查點數目乃往往於查點後因車損壞送進公司修理本非放出之車迨一經復查即須罰洋二元或一元不容一語置辯資本壓制實難忍受至車上物件凡係天然用壞應當不負賠償責任即以橡皮言之購有保單用有限期乃偶爾爆裂該大班一槪勒令賠償外胎每付十三四元内胎每付四五元何嘗載明契約形同敲詐無從抵賴再去年九月改訂新章增加車租亦因成本加重等情竊思歐戰終了百貨已較從前低廉去年各處災荒飢民來滬覔食爲數甚多求過於供市面大非昔比該大班巧於乘間逐利而必欲粉飾其詞將誰欺乎又云各包頭以七角五分放八角五分公司另外給以薪水似較資本家爲優更屬欺人之語敝社同人服務飛星有多至十數年者從未領有一文之薪水即以七角五分放八角五分所得亦祗一角帳房墊子間各項開支無不在内加以車夫之拖欠借欵之墊繳每月爲數不資查人力車每輛資本約須百二三十元每輛每日車租以七角五分計算全年利息共約二百四五十元即除去開銷一切用費仍屬莫大厚利試問所得孰優敦劣又加苛重之賠欵則其所得更爲優厚今不自責其貪贖無厭而反以責人該大班何其不恕若此耶以上種種情形貴公會各華洋車主當早明白了解不爲所矇特恐外界不知以致觀聽淆亂但敝社同人始終以和平請求爲職志前以該大班不能容納請求陷敝社同人於無法維持狀况故特陳述苦衷懇求各方鑒諒現在事機危急如貴公會能於設法補救從根本解决爲一勞永逸之計則敝社同人不勝馨香頂祝之至專此續布伏希垂照此致華洋人力車公會上海人力車務友誼社啓十月五日 
[中秋節之景象]  
　　昨係舊曆中秋節期經政府定爲秋節本埠軍警政學各界均循例休息一天實業界之各工廠亦一律停工勞工得此暇日多集於茶寮酒肆此兩種營業生意因而甚盛商界中祇有銀行休息餘則照常營業烟紙店生意最佳香斗一物午後即已售罄入夜各家莫不燃燒此物而虹廟　燒者更多以有用之金錢購此種物品付之一矩殊爲可惜他如各游戲塲則增加應時燈彩戲館加演日戲無非欲吸引游人耳 
[閘北新建之小菜塲]  
　　邇年以來閘北寶興路一帶市面日益發達寶興路沿馬路舊有小菜擔甚多每日淸晨車輛之經過該地者頗覺擁擠倘遇失愼貽害更非淺鮮閘北工巡損局爲謀地方市政整飭起見於寶興路天通菴路轉角處建築極大之小菜塲一所一俟工竣即將勒令原設寶興路之小菜擔遷入該塲動工已月餘大約九月底即蕆天雨泥濘不堪居民大感不便均望工巡捐當局早日興築以利行旅云 
[縣議員聯合會定期開會]  
　　江蘇縣議員聯合會昨致各幹事通告云敬啓者參衆兩院定於本月十一日開第三届常會省議會定於雙十節開常會此正本會努力進行之時機不可失諸事亟待討論茲訂於本月八日（即陰暦八月十八日）下午二時在本會開幹事緊急會議爲特函逹千乞撥冗蒞臨共商辦法無任企禱 
[秋祀關岳之預備]  
　　本月七日即陰曆八月十七日爲秋祀關岳之期一切供應俱由公欵公產處採辦各項執事亦由上海縣公署函請紳學各界擔任昨日縣公署又分致附祭各官公函云敬啓者案奉松滬護軍使署函開查禮制館頒行關岳合祀典禮以每歲春秋分後戊日致祭茲接感日京電奉大總統令本年十月七日舉行關岳廟秋祀典等因自應遵照致祭於是日上午七時在上海關帝廟舉行由護軍使親詣主祭除派定分獻糾儀及陪祭人員另行傳知外所有民政外交各機關應行陪祭人員即請貴知事分别知照并希查照成案先期預備爲荷等因奉此除派員預備外用特函達敬祈察照届時詣關帝廟與祭以重祀典云云 
[美雅副領事請假回國]  
　　駐滬美副領事雅克博君近已禀准美總領事克銀漢氏給假四個月回美聞將於此數日内俟威爾遜總統號輪船抵申即乘該輪放洋其所兼任公共公廨陪審一席業由美總領事派副領事奥爾門君代理奥君年前曾爲公廨陪審此番庖代自能駕輕就熟也 
[騙案中之騙案]  
　　福州路懷遠里怡康西藥公司主寗波人凌仁友被前因犯案·經公共公廨判决監禁西牢三年·近復冒充某省軍署秘書之林世淸（又名凌志泉·）串同王世昌（綽號麻皮阿祥）·兩次局賭騙去洋四萬六千元銀行存票洋一萬五千元凌急成癲疾醫愈後在一品香設宴請客即席演說翻戲黨設計騙人之情形已誌本報凌旣將個中黑幕道破林等乃大恐懼深慮滬地不能溷跡施其翻戲神通亟央出劉某黄某殷某及名小林者等數人居間調停由林於所騙之欵内吐出存票洋一萬五千元現洋一萬元而凌亦自認晦氣不與計較欵由劉某過付豈知劉某鉅欵到手貪念遂生以爲可收漁利竟將一萬元中呑沒六千元而以四千元與原存票一萬五千元交還原主被凌得悉以若輩反覆無常貪得無厭故又决計不與和平解决現正進而爲訴諸法律之手續矣 
[大中華紡織公司董事會通啓]  
　　大中華紡織有限公司董事會通啓云敬啓者本公司前因新舊兩公債均未成立改向錢莊另議借欵近日議在頭緒行將簽字所有七月十六日發函通告之三股加一由總理名下紅利作爲酬勞一事現因所募集爲數祗得二萬（原額四十萬兩）對於此項酬勞辦法碍難進行查現在發行之優先股辦法權利優厚投資穩固已將台端所繳股銀改入優先股是否同意敬乞示復爲盼 
[粹華製藥廠增設無錫分行]  
　　本埠粹華製藥廠係吾國首創之中藥製煉廠專選各省藥材用化學方法製成各種藥水供配中醫方劑並發明靈騐新藥多種加粹華杏仁精淸血片等業已銷行國内外茲聞該廠因無錫地方繁盛工廠林立特設立分發行所於無錫光復門外交際馬路定期陰曆八月二十日開幕云 
[法探捕保衛商民]  
　　昨日法捕房費總巡以中秋節届各店舖結束賬目途中行人往來收賬身帶洋銀者居多深恐匪徒有摸竊强攫情事諭飭各探目率同通班探捕嚴行巡緝以衛商民 
[法公廨秋節停訊]  
　　昨爲法公廨應訊民事堂期適因中秋節故由中西讞員通知檢察處停訊一天檢察處曁各機關辦公人員亦各休息一天 
[淞滬車碾斃鄉人]  
　　昨日淞滬支路由滬開淞之尋常客車駛至靶子塲相近有一鄉人在軌道行走彼車頭碾斃司機人立時停車由車長將屍移至路傍並派警招尋其家屬備棺收殮 
[電車衝上階沿]  
　　昨晚十一時二十五分鐘公共租界七路電車在北浙江路自南往北駛至華安坊口華盛義轉運公司門前該電車忽衝上階沿撞壞一電桿木電車路牌及玻璃等亦均激碎乘客多均滾在車中惟並未傷人 
[商務書館職工團體之同孚合作社成立]  
　　本埠寶山路商務印書館職工所組織之靑年勵志會附設有同孚儲蓄會及勵志消費合作社均已成立有年極爲發達近該工團體爲謀發展起見共圖合併已於前月磋商就緒更名爲同孚合作社分爲二部（一）儲蓄部（二）消費部租得寶山路景德里市房一間爲會所於前日開幕聞儲蓄部儲欵之數已達一萬餘元消費社所售食品如食米毛巾牙粉等一切生活必需品無不齊備 
開幕以來事業極爲發達云 
[靑年會預祝國慶]  
　　四川路靑年　訂十月七日即星期六晚八時開預祝雙十節國慶紀念會凡非會員得會員之介紹亦可加入届期必有一番大歡樂也茲錄其祝禮節目如下（一）卿雲歌（二）邵仲輝演說「民國日報主筆」（三）行升旗禮三呼萬歲（四）餘興（雙簧提綫戲跳舞） 
[中華紗帶公司之新出品]  
　　南市尙文門南中華路之中華紗帶公司去冬由裴國雄君所創辦出品優美頗爲各界所樂用各處賽會亦均得優奬爲中國紗帶公司中之第一家茲悉該公司近有副產品之「小國旗」一種出售精雅可愛顏色鮮明日内正在加工趕造以供雙十節之需用云 
[沈松林請懲電車查票員]  
　　華商電車三號查票員陸機榮將小孩沈義順在電車上推跌受傷奉發新普育堂醫治一面由檢察廳將陸傳案訊供候示各情迭詳前報前日午後沈松林投檢察廳繼續訴稱松江人現在大東門祥順漆店爲庖人沈義順爲民人之子年十六歲上月中承友介紹舉荐義順在高昌廟北首振興小飯店學習八月初一日上午十一時我子乘電車經過望道橋時被該查票員陸機榮將我子從車上打下跌傷目下雖送新普育堂醫治已有二星期之久傷勢未減口不能言連日民人在堂服侍片刻不離爲此來案禀陳票求究懲車檢察長諭着靜候辦理 
[木匠倒斃梅溪弄]  
　　前日上燈時滬城梅溪弄中倒斃一無名男子當經崗警查見報告二區二分署令飭該處二十鋪地甲邵梅生派人將屍看守昨晨正擬報騐間有龔阿大前來將屍認明謂死者是渠之子名龔錫生年三十六歲向爲木匠現在小南門附近某作場内做工素有疾病此次實係舊病復發而死毋庸報騐遂雇人將屍舁回浦東張江栅家内成殮矣 
[瞿眞人路倒斃男尸之請驗]  
　　二十五保十五圖地保顧根榮昨日午投上海地方檢察廳報稱瞿眞人路今晨倒斃無名男屍一具年約四十餘歲身穿白柳條布短衫褲查無家屬禀請相騐車檢察長諭飭靜候派員往騐 
[西探目奎爾銷假]  
　　匯山捕房一百九十六號西探目奎爾於上月間稟准麥警務長　假一月赴莫于山避暑茲已期滿前日乘輪返滬昨日已到差辦公矣 
[楊樹浦捕房秋節之防範]  
　　昨日爲中秋節楊樹浦一帶各工廠均循例休假一天工人出游勢必擁擠該管捕房捕頭强生氏深恐有等不法之徒混雜其間發生刦奪行人財物之事故特飭通班中西包探按段在所管區域内糾察以保治安 
[明星影片開映誌]  
　　明星公司所攝之『滑稽大王游滬記』及『勞工之愛情』二劇昨日夏令配克影戲院開映至二時該公司職員張石川鄭　　周劍雲任矜蘋等俱親自蒞院招待門前由天津路三二零號晨社代銷部派有工讀學生四人發售該社所發之『晨星中國影戲號』至二時半觀者湧至第一次約一千二百人第二次八百餘人第三次尤爲擁擠觀者對於二劇俱極歡迎每逢發笑之處即聞鼓掌之聲其光綫造意插字俱在從前所演各中國影片之上聞晨社所發行之晨星已售去二千餘册該社已預備發再版云又聞明星公司在影片未映以前曾應南京某巨商之請特派任君矜蘋赴寗接洽租片事務與南京百利影戲院及花園飯店曾爲一度之商榷茲聞南京方面已决定於十日十一日十二日三天映演是片聞該公司已派鄭君　　於昨晚乘車出發矣 
 
 

Page 16

 
 
第一萬七千八百二十四號;中華民國十一年 西曆一千九百二十二年十月六號
星期五 * *   
 
 

Page 17

 
 
第一萬七千八百二十四號;中華民國十一年 西曆一千九百二十二年十月六號
星期五 * *自由談 
[中秋小言] [  徐冷波]  
白駒過隙　光易逝七夕栽過中秋又來皓月流天銀河瀉地蟲聲唧唧良足動人愁思因物思人觸景生感他鄉游子至此得毋惆恨於心乎雖然吾聞之昔有謂天上月圆人間花好人壽者今則縱有好花供人賞覽然狂風頻至含苞之嫩蕊又豈其敵摧殘也可知矣至若縱有人壽然兵燹連年風災水眚月必數起夫妻子女失散流離人間最傷心事　極於此然其能不爲天災人禍所及而千載不磨滅者僅月耳月乎月乎世間最皎潔者其惟子乎噫吾安得前導之師而闢登天之路效唐皇一游淸虚之府哉悠然以思不禁心馳神往矣 
[中秋] [  吳靈園]  
　　今歲中秋雖以閨晚一月然與雙十節僅隔四日中秋之月燦爛光明或將爲今歲雙十節慶贺紀念者然往歲此時有吳剛伐桂之比擬今歲傳言亦有洛奉兩閥待秋高氣爽再至疆塲一决勝負之議則是今之中秋燮十已爲愁雲慘霧迷漫有可知其不能爲歡者矣春秋攷異郵曰諸候謀叛則月生爪牙后族專政則日月並照今之情勢果何如耶葛洪神仙傳載晉君思夜坐室中遣子視月中有異物否子曰今年當水月中人乃披蓑帶劍思出視之曰非水也將有兵月中人乃帶劍仗矛耳果如其言後之情勢果如其言耶月若靈明夜中當有以詔我國人矣 
[步月記（下）] [  沈禹鐘]  
　　珊文聆至此則顧定瑛姊妹問曰彼所言皆實耶雖然今且勿言其他君等可飲我罰酒矣質明遂應聲引滿迨席散質明已有醉　　中秋號㈡ 
　　意而珊文等亦以中酒意興飈舉言辭若湧濁珊文之母嫂未醉則以沾唇無多故也少須質明見庭外月色正佳不期動其雅興遂力邀珊文等外出步月珊文欣然從之曰一年好景無逾此夕古人云人生幾見月當頭矧中秋月乎於是佩蓀及其嫂氏曁定瑛姊妹相率結伴而出惟珊文之母以年老畏動獨留部署齋月事諸女伴旣出緣徑徐行質明珊文駢肩爲前導且行且語月色之妙質明尤續續出醉語謂月中果有廣寒宫殿者則余亦樂居之特恨無梯可度耳珊文曰世人苟咸如君意者則廣寒宫殿勢且弗能容此芸芸矣且君家朱婚夫壻欲以鸞踐寄汝時將無路可達君其何以爲情耶質明聞之立以手撻珊文肩際曰痴婢子汝口甚於蟞矣願汝他日字人後一日十二時中汝郎無時不以情書致汝更願空氣爲汝任郵人息息可以問暖嘘寒汝意愜耶二人言時語聲甚抗似均爲酒力所鼓者定瑛等在後聞之均拊掌大笑曰若二人絮絮語此等事乃不畏羞　乎是時夜籟沉寂四顧無人故諸女伴任情調侃無復避忌而明月下燭爲光淸澈似默嘆此諸女伴之未攖世網故嬌憨若是也諸人中惟珊文嫂氏默躡於後悄無一語之圖入而於衆醉中彼乃爲獨醒彼於月光之下流眺所及覺此世界所呈之境象凄曠遐邈竟不能因此月光而一加以凝縮使關河萬里一一移致於眼前彼見夜雲粼粼作暗綠色狀如壽起秋星數點疎列雲皓魄皎然縱其光照似玉盤之高捧夜中一切咸爲淸光所渲染大類素紙之上復罩滾墨之色以是夜景愈見其淸寂月色愈形其幽悄矣彼對景默嘆興感不已時佩蓀忽回首曰嫂往時談興至健今夕乃未聞一語向人豈亦有所思耶嫂微笑曰在理賞月固不在談興試觀彼月何言哉若等被酒之餘　　風生直爲酒力所助毋咎余默默也佩蓀又曰嫂誠擅詞令此寥寥數語已足自文而有餘然余終以爲嫂中心必有所耿耿難忘者在耳嫂力辨其妄而定瑛忽隣曰君等勿呶呶詞費不聞琴聲起耶其聲和樂似爲西去高樓中所出者珊文聞聲曰是必理瓊之弄琴也理瓊於前一月於歸於王氏今爲時尙未　蜜月此琴聲中實宛宛庽有新婚之樂諸人遂駐足聽之一開未終珊文嫂氏遽欲先返珊文等止之不從因共偕歸歸途中月色益淸澈冷風被體生寒珊文等笑談雜出意興初不稍减而珊文嫂氏見諸女憨跳之狀不豐憶及未嫁時與彼等亦無稍異則彷彿見其未嫁前之小影此際亦雜在諸女中恣意笑樂也 
[月餅] [  姚賡夔]  
　　現在的中國倒煞像一個大月餅這個大月餅人人要想去嘗嘗滋味吾也嘗一些你也嘗一些把外面的油酥全都嘗去了只剩些雞零狗碎的餅屑兒然而這些餅屑兒去嘗的人還是很多只怕再隔幾年連餅屑兒也沒有都搬到人家肚子裡去了呢中秋佳節照理不當說這不吉利的話可是吾吃月餅的時候倒覺得有些喉癢怪難過的那麽就說了罷 
[吳剛可爲國人之模範] [  天妒子]  
　　酉陽雜俎載月桂高五百丈下有人斫之斧痕隨滿其人曰吳剛學仙有過故謫令伐其樹云事雖近於荒誕然我今欲假以警惕國人相傳吳剛斫桂已數千年雖斧痕隨滿初不因此氣沮數千年曾無一夕息雖未達目的而其毅力自不可及今中國軍閥猶之月宫之桂威風百丈根本千年欲一旦伐而去之殊非易事是以近年國人高唱裁兵而軍閥擁兵自若國人力謀統一而軍閥各據地盤形同割據國人頻勸軍閥覺悟而軍閥執迷不悟國人屢欲將軍閥推翻而軍閥地位毫未動搖國人若皆能有吳剛之恒心吳剛之毅力今日不成俟之明日今年不成俟之明年不稍氣沮不稍懈高合四萬萬人之力以伐此萬惡之大樹力旣大於吳剛萬倍國人又皆能具有吳剛之恒心與吳剛之毅力則推翻軍閥自能易如反掌願我國人其各以吳剛爲模範一 
[中秋賦（效赤壁賦）] [  金嘯梅]  
　　是歲八月之望爲筵於堂將慶乎團　有客邀予作郊外之遊寒風撲面桂子飄香遙聆他處笙歌聒耳予聞樂之已迺歎曰歌台舞榭鶯鶯燕燕爲霓裳之曲其樂何如乎客曰今方災荒蛟蟲爲害災民遍野皆流離而失所雖有樂何樂乎歸而謀諸翁翁曰我有杖頭藏之久矣將以爲災振之助於是携金而出竟詣慈善之機關人聲寂然門可羅雀景呈衰颓狀殊窮困憶笙歌之樂地而覩是不能無悲矣予遂投金而行過北里見游者趨如骛和酒聲　鬨然達户外聽高歌之繞　狎客興高采烈焉饑民哀號兒啼毋慟嗷嗷待哺慘裂五衷予不禁黯然悲肅然而思彼亦人獨不悲乎舍而復進角聲鳴鳴摩托來如雲焉風馳電掣掠予身而束也車極華美上坐麗妹珠翠明璫鑽光耀目旁坐子弟傲然有得色須臾車杳予亦遂歸和衣睡倒夢客相召遊浙江之西客謂予曰災區欲一觀乎予隨之行其疾若飛鳴呼悲哉予見之矣荒蕪之地赤體而僵臥者非災民耶 
客大聲應予亦驚寤啓户視之月明如畫 
[中秋雜話] [  健]  
　　勞人草草年復中秋其憶舊遊至足回味前秋予在京華中秋佳節倍起鄉思壓綫依人燕雲惆悵那得平空飛去與家人共話桑麻但與京友二三市蟹大嚼沽酒痛飲三人凡罄酒一巨饅亦云豪矣予自八九齡時即有能飲之譽迄今二十餘年雖不時把盞而卒未至醺醺然醉也日前周子劍雲京華倦遊至津寵過偕友張子秋俠與俱因共飮於酒樓秋俠意態間頗以能飲自豪然飲酒二升許酒霞上臉乃謝不勝予尙行若無事秋俠推案起曰嘻子之量誠不可及吾知難矣劍雲則僅盡酒三杯觀其態知其確不長於此道也噫濁酒新詩空擅豪名落拓塵寰依然故我吾負此物多矣 
　　佳節之應時小說以中秋爲最易着筆然佳著蓋鮮吾友瘦鵑之月一篇設想翻空可稱傑搆今年吾亦嘗試一爲體雖哀情意則非戰頗自以爲心血結晶自春組秋凡爲小說十二首此爲吾作之魁也因以獻諸瘦鵑充半月之選但疎狂似我郵遞綦遲未審能及付刊否耳 
　　津中今年蟹價大廉鋼元十餘可易一斤劍雲留僅二日愧未能盡其饞吻京中得此則大不易杯大蟹輪即登酒肆以爲奇貨可居矣吾每食必進蟹一日與内子共食竟罄百餘雖未如梅庵之以百蟹自豪然亦自謂饕餐之量初不讓人也若在京中若此食法殆非十金不辦且產量有限取公限以供一人於意亦有未安也 
　　桂子飄香枝頭漸綻皓月樓頭碧雲湧現斯時此景當之魂銷乃覺僕僕社會中大是無味美景移人大致如斯塵俗中人那復解此予今操管疾書翻覺有負良宵焉爾 
[中秋零語] [  華吟水]  
　　高樓赏月不可無酒中流泛月不可無簫前庭望月不可無家人閒話 
　　月餅雪藕爲中秋時物又爲中秋最吉利品夫月餅則色相團圜雪藕則情絲纏綿 
　　中秋爲團圓佳節而世人每稱之曰月半是以知世上多缺陷也月兒團圓年度十二而世人獨稱賞於中秋猶世之懷才抱器者奚止千百而得展少驥足者曾不數數覯耳 
[月語] [  金聲賦]  
　　我是中秋的亮月什麽都被我瞧見說些出來給諸君聽聽那所高大洋房的窗子上都被外國紗遮住了我從氣窗衷望進去時見中間坐着一個肥頭大肚的男子下面珠圍翠繞團坐了一桌子地下站着許多俊俏丫環遞茶遞水忙個不了正在酒香脂 
膩的常兒那男的忽然敲着桌子道靠着這癆瘟秀才看他怎樣應付我的三百萬軍餉女的同聲笑道大帥有了千把萬家私何必和這些人爭閒氣呢 
　　啊哟那邊曠野裡的一羣是什麽東西我看他們三分不像人七分不像鬼吃些草根樹皮在爛泥地上掙扎哩 
萬字欄杆上倚着一個靑年美婦回頭向那西裝少年笑道但願常似中秋月永久團圓 
　　這間很緻的臥室裡坐着一個少年手支着頣歎道我眞不願意再度這悽凉的中秋再見這傷心的月色了去年今日不是霞妹的···』 
　　小兄弟倆坐在書房裡商議道今天母親給我們兩塊錢買些什麽東西呢哥哥道自然是買月餅吃好弟弟道你忘了膠濟鐵路嗎 
[中秋談屑] [  立德]  
　　去年之中秋恍惚在目而今年之中秋又届矣流光易遊能無興慨 
　　雖然吾人試撫躬自問此一年中對於國家社會及個人家庭中所作之大小百事亦有可述者否如曰無之則一歲之光陰寗非辜負耶 
　　先哲云往者已矣來者可追願吾國民羣起圖之 
 
 
 

Page 18

 
 
第一萬七千八百二十四號;中華民國十一年 西曆一千九百二十二年十月六號
星期五 * *常識 
常評 
[男聲女聲] [  老圃]  
　　中華文法無男聲呼女聲呼之說慧苑解華嚴經慧琳一切經音義始有此稱如瞿答摩爲男聲呼其女聲呼則瞿曇彌也優婆塞爲男聲呼其女聲呼則優婆夷也歐大陸文字於男聲女聲辨之最嚴雖無情之物亦有男聲女聲凡習德法文者皆苦其苛此足爲敎育普及之阻猶漢文之多形矣英文法較疎然猶别男聲女聲中聲公聲文法書中列男聲女聲表習者以暗誦爲苦中華文爾雅所載如　鷦雌鴱雄鳳雌皇牡　牝麎牡麚牝麀牡驪牝騋牡隲牝騇牡羒牝牂牡羭牝羖亦男聲女聲之别然其數絶少今且爲死文矣古人有男字女字之不同蓋猶歐人男女初名绝不相淆說文媊字以下媧娀娥嫄嬿妸　姨嬩孁嫽㛄婤姶改　𡚮㛅皆爲女字然女子或用男名而男子或用女名此歐人所無如孝女叔先雄晋武悼楊皇后小字曰男胤宋武帝女豫康公主名次男山陰公主名榮男孝武帝母路太后名惠男金史鄧國長公主曰崔哥海陵王妃曰定哥此女子用男名也孟子晋人有馮婦荆軻傳有徐夫人漢書郊祀志有丁夫人皆男子也後漢書有魯女生宋書魯爽小字女生梁書有馬仙婢唐李君羡小宇五娘此男子用女名也又通例無婦曰鰥無夫曰寡然左傳生成及彊而寡是男子亦稱寡也通例男子曰婚女子曰嫁然列子國不足將嫁於衛蔣子萬機論主失於國其臣再嫁是男子亦稱嫁也俗稱女子拜曰歛袵然古稱歛袵而朝則男子亦歛袵女子省父母曰歸寗然錢起詩才子欲歸寗棠花已含笑則男子亦歸寗凡稱君稱公皆專屬男子然女子稱小君郡君古稱君本曰后其後乃稱君之妻南齊宫中呼韓蘭英曰韓公則亦爲男女通稱知中華文法於男聲女聲之律最疎殆中華文之特色矣 
經濟 
[勸移海寗觀潮費拯災]  
　　海寗觀潮的時候已經到了各位也早想到那裹看一看這聞名的大潮不過正當排山倒海萬馬奔騰般的大潮來的時候曾想到那些被風災水災的地方災民哀告求救的景况麽這次颶風爲厲拔木倒屋漂流人畜損失的是成千成萬不可勝言那些靠近河海的地方白浪滔天正不亞於海寗大潮不過結果一是博得各位的興高彩烈一是損財產傷人民嗷嗷急待救濟正大不相同啦這次往海寗觀潮每人所費的總在十元以外若有一萬人觀潮則合計豈不有十餘萬嗎若以這欵救濟那些死亡流離的災民不有數萬人因此得救嗎前人說救人一命勝造浮屠七級功德如何之大呢這話說的口焦舌爛雖然說是行者寥寥不過常常接觸眼簾亦能發生效騐的我末後一句要請讀者細細想想就是這筆欵子有兩種結果一種是不過徒飽一時眼福一種是救人的苦難何者正當一看就曉想各位都是樂善好施的何不大發慈悲救苦救難又施恩與人又修自已的陰德呢（未署名蓋章） 
[商業問題之研究（續）] [  吳東初]  
　　零購學（一○○）廣告與陳列上之協助（一）進貨人之於廣告 
　　進貨人對於店中廣告應有相當之協助此乃近代商店所認爲最要問題之一也夫廣告貴能實收廣告之效用欲收其效用非於廣告之本身將其貨物之來源去路以及形式價格說得透切不可但欲知曉貨物情形詳細無遺是非進貨人不爲功故吾謂商店所登廣告必須首得進貨人之協助斯乃克臻美備矣 
　　店之小者固進貨與賣貨同爲一二人所主理即有所登廣告亦由原經手主其事故展閱報端有時小店所登廣告倒覺頗有足引人注意之處彼一般大商店分設各部事多隔膜廣告全由廣告部經管各部須登廣告隨便通知一聲而廣告部亦以爲例行公事慣套廣告成語卒致所登載於報紙者有廣告等於無廣告吾敢謂如非大公司因久已著名誰也不去注意其廣告矣雖然此不過專指一般不知改進之商店而言至於勇於進取極力維新之店家其組織之周密辦法之認眞固有足爲他店之模範者也現吾就模範商店之於廣告一層略提數事有足爲尋常店肆所取法者斯篇命題爲進貨人之於廣告吾所欲言者今已包括於其中矣按廣告之效力在事有專責商店自度其力之能設廣告部者不妨設立之然廣告部之設立苟無其他部分之協助仍未能收廣告之實效也最好進貨部主任不時與廣告部主任相接近遇店中欲於何貨謀獲銷售即以其對於其貨之智識完全向廣告部主任陳述之廣告部只愁不得良好資料有之即可着手擬稿後仍交進貨部閱看徵求同意進貨人對於廣告措詞不但能校正事實更亦於形式及字句之斟酌得有所供獻也是廣告部所擬之稿有時須經幾番手續方能定奪付印也總之進貨人若以進貨爲一事廣告又爲一事對於廣告事不置可否或廣告部於擬稿前不徵求進貨人之意見而貿然惟自已之意旨是行則其結果鮮有佳勝者矣 
衛生 
[止打冷噎兩種簡法] [  樂詩農]  
　　冷噎又名寒噤每遇食後受冷或起時冒風則噎喔之聲起 
自喉間每數秒鐘或數分鐘即一喔一噎有不可遏抑之勢此時雖飲以熱茶或圍以重裘亦未能霎時制止此種小恙患之者以其稍久當愈故多未加重視然當冷噎發作時食固不能即言語亦屬困難茲吾於打冷噎經過思得二法不藉藥石不用針炙而信手一試即冷噎立止法至簡單絶不勉强無論男女老幼於冷噎起時任便擇用下列二法之一即能奏效 
　　第一法冷噎起時急以左右手之食指按左右耳蓋止塞耳孔勿使透氣若按時在第一噎發作後則第二噎即不復作約按數秒鐘以放手不再打噎爲止 
　　第二法用左右手向上直舉彎至肩後如作伸欠狀約數秒鐘冷噎卽止行此法時以坐於有背之椅上免至顚撲爲宜（乙種酬） 
道德 
[模範車夫] [  嘯]  
　　余兩讀本刊之模範車夫於是第三者之模範車夫不得不亦表而出之以稱車夫三絶云前日余以通俗演講事手持旗幟背負傳單雇人力車至大馬路車夫某且拉且間余曰先生至該處爲何事余曰演講儲金贖路彼又曰儲金二字聞之稔矣但不知多少可以儲之余曰一文至於千百萬文惟隨國民之慷慨與否耳語畢目的地已至余甫出車而該車夫忽擊掌召六七車夫至朗聲言曰前日常會時非提及贖路儲金乎今請述其理由與辦法略謂「我輩雖苦力車夫然國家興亡匹夫有責鄙意同業諸君十九嗜吸香烟多則百餘文一日少亦非四五十文　可旣傷身體又耗金錢何如移以贖路完我國民一份子之責乎」衆車夫聞之莫不點首微笑衆口贊成並請邀同他路同業者一致進行之較易爲力也云云余聞其言驚訝之乃偪而詢其姓名始知吳其姓順大其名大馬路之人力車頭也嗚呼困苦卑賤如車夫至矣顧知愛國儲金不甘落後彼豐衣足食號稱財主者寗無愧乎（乙種酬） 
法制 
[警察得逮捕非現行犯之理由] [  竹賢]  
　　警察不得逮捕非現行犯已爲一般法律知識薄弱者所深悉然究其至理警察何嘗不應逮捕非現行犯蓋警之不得逮捕非現行犯法學上固有是說惟其倡是說也乃防制警察濫用職權恐無故逮捕無罪之人妨害人民自由此所以有此規定但警察之不得逮捕非現行犯非絶對不能逮捕如受有長官命令或經被害人陳訴則其不得逮捕非現行犯即變而爲應行逮捕非現行犯矣不然違警罰法規定違警罰消滅時效以六個月爲期如果不得逮捕非現行犯則犯違警罰者除當時外皆可以警察不得逮捕非現行犯之法義提起反抗不受警察官廳之傳喚違警罰法之判罰通緝逮捕之罪人亦得依警察之不得逮捕非現行犯而不受警察之逮捕矣是故法之定也雖爲不移而其用也大有出入警察之不得逮捕非現行犯防警察之擅作威福也警察之應行逮捕非現行犯維持國法保護人民也研究警察不得逮捕非現行犯之法理者於斯二旨不可不知（乙種酬） 
科學 
[防火紙之製造法] [  嶺秀]  
　　此紙入火不燃故名防火紙以之製成箱匣夾子之類而儲貨幣可免焚如之患故歐美銀行家儲藏鈔票之内箱均以此紙爲之以防不測若我國則尙鮮用述其製法如後實業家盍注意及之 
　　原料石綿細料八成精製楮皮繊維二成榆皮液淸水或石綿細料七成半三椏精皮二成半食鹽 
　　製法（甲）將石綿與楮皮投入紙槽加以適量之淸水與榆皮液攪成糊狀（乙）將石綿與三椏精皮混和後加入適量之食鹽然後用竹簾濾之紙造出後滴之約十二三小時入壓濕器壓去水分貼板上灑乾用壓機研光卽成 
（附註）石綿一物我國四川省年產甚豐爲礦物之一種具入火不燃之特性質軟如綿可以搓線（乙種酬） 
雜錄 
[國旗] [  佳]  
　　雙十節將到了請各界注意下列三條 
一國旗的顏色是紅黄藍白黑不要倒掛 
二國旗要升足不可升至旗桿之中 
三國旗上不能有各種字貼在上面像許多商店在國旗上加ＳＡＬＥ（出賣的意思）眞是侮辱國家萬萬不能用的（不受酬） 
[對於飲料之管見] [  徐聲聰]  
　　常人對於飲食之淸潔與否極不講究每以全權託之廚房而不自監督以致廚房中穢氣觸鼻不堪立足此於個人及家族方面之有碍衛生固不待言而各種流行病每因之而起其害於社會何可勝言故廚房中務求淸潔此責當主婦負之平日於廚房中勤加巡察汚穢物質不宜堆積時時洗掃則蚊蠅等無由發生可少傳染病對於廚子時加勸諭曉以利害此事輕而易舉敬告諸家長勉而行之總可得良善之結果 
　　朋友往來每設宴以表敬意中上之家動輒數十元即家常便飯亦在二三元以上如能稍事節略以餘費充作贖路之用集腋成裘當亦不少省無謂之金錢移爲愛國之事業又何樂而不爲况朋友之交本不在乎一宴人身之健康無關乎飲食之美惡當余在家及於朋友處之飲食較之現在學校中何啻勝二三倍然余仍保持余之飯量及健康可見人之於飲食祗求淸潔適時而已海内諸君子其以余言爲然否（不受酬） 
 
 
