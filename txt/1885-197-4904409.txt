# 1885 - 197 - 4904409

 

Page 1

 
 
[四十五號畫報出售] [  點石齋主人啓]  
　　從前烟舘僱用女堂倌業經前任官憲懲辦示禁在案近日法租界中又有復蹈前愆者爲翁太守訪拿懲辦遊街示衆此風庶可永絕特繪兩　以紀善政再者廣東大水其西寗東安等十數州縣悉被冲沒灾民流離瑣尾慘不忍言滬上樂善諸君子籌欵不遑爲圖以當將伯之呼助本齋照印八圖列入畫報之首願見者厪懷飢溺惻隠同深其畫譜暫節一期下次卽當續出畫報於初六日出售後附淞隠漫錄圖說一則閱者鑒之此佈 
[廣弊俗宜防其漸論]  
　　前日報首論及上海弊俗近來又增出呌相公一事夫相公之應局也在京都己行之久矣然其所以能久行者以京帥宴會大都貴官顯宦與夫詞人風雅之所聚集而其規矩則比之奴僕之於主子弟之於父兄猶有加焉是以大廷廣衆之中皆能容之不覺其清濁之溷淆冠履之倒置也蓋京師伶人出而應酬者無非幼年童子其師專教歌唱兼習禮儀並有延師教讀工寫小楷者文人學士雅尚風騷經此輩之揣摩承迎逞妍獻媚自然色與神授然有操持者究能守正不污無所陷溺而此輩亦不若外間之孌童甘作下流句當故好之者猶得以提唱風雅爲名羣焉推爲盟主國朝以來名流輩出得名於燈紅酒緑之塲者難以更僕數矣若外間則斷不能開此風氣以優伶專以唱戲爲生活而不講應酬雛伶學技出山間有吐屬騷雅體格温和酬應周到者未嘗不可得盛名第數年之間容華减色或更以供應煩數勞弱堪憐因而沾染嗜好吸食洋烟以至面目都非韶光早過設爲之師者不能多得一二俊童遞傳衣鉢則後起無人歡場寂寞矣至於鄕僻城鎭神會廟臺歲時報賽所招戲班更覺卑無高論焉上海通行京班伶人來自京中聲價高者聘金千餘第來者皆以唱著其專教雛伶習應酬之師則無輕舍輦轂之下者以通商之處騃俗者多不得近清貴也故論上海伶人以藝爲優劣者多不以色之妍　論若崑班則近年已爲京伶壓倒時尚靡靡大雅淪落寥寥數伶參見於魚龍曼衍之中不足數也久矣乃竟有賞識周鳳林與八琴旦者同一沈迷炫惑噫彼殆自命風雅而不覺其爲久居京師者所齒冷也本館甚爲滬上風俗立之防維誠恐始爲作俑　其事者由是生心將買雛童而以樂師教相公之法調而習之不必數年可一新局面無異於京師之宴會且以商賈多而官宦少溺愛周至則略省福文小人得志輙忘本來弄懽怙寵弊不可問甚且知愛其色而悮會其意風雅掃地齷齪形骸爭相角逐艾豭婁豬之恥何可勝言故以爲南中必不能學北地之好尚也今者萌蘖初生芟除猶易所願有人心風俗之憂者亟起正之也然而論今日之洋場　有不可不禁者在也從前洋塲茶館惟生意人涉足其間烟舘亦然好冶游者除妓館之外酒樓戲園書塲而已自四馬路各茶館一開而冶游之人或茶或烟悉從其便冶游者往則妓女傭婢無不皆往四馬路一帶氣象頓覺改觀而不知其中造孽不少妓館長三么二皆儼然開門　客者也更有住家且有年輕傭婦大姐等人所私往來輙賃一椽下則有所謂野雞者路歧賣俏眉目含情一笑句人紅樓遥指此其人大都妓女之别樹一幟者或已嫁復出羞見故夫不敢公然再入妓舘否則傭婢者流耳此輩招引少年往往藉茶烟之地以爲撮合山人家子弟店面小夥或讀暇閒游或生意約談旣有四馬路諸處之勝則其他茶館烟館皆覺不如而粉白黛緑之儔隔坐笑語挑引兠搭出門携手直入迷香因而敗壞行止虧空避走向非此等處所則婦女究竟罕來而少年之保全者不少其尤甚者不特害及男子而害及婦女焉大凡比匪之傷雖賢不免近朱則赤近墨則黑洋塲居家擇隣乃大難事一巷之中魚龍混雜開門見面因之往來閒話偶道及某處之勝暫焉游憇當亦無妨主人日出夜歸耳目難周况洋塲十家九妾本來面目大率妓家偶一挑逗則死灰復熱固不若紳宦之妻女持躬以正縱有匪人不敢輕試者也此輩婦女寡廉鮮恥或爲人利陷而至或恥巳獨爲小人白計哄誘軟圈硬套務令失足而後已跡其原委無非由此等茶館而起而此等處所又專有一種無恥少年素以句引迷惑婦女爲事甚則攫其資否亦漁其色不知罪過不識報應一任其猖狂竊弄敗人家風污人名節是可慨已鄙意謂伶人之弊或尚不至於太甚惟茶烟館日開日多其中流弊實難悉道莫妙於嚴禁婦女不許品茶吸烟有入此處者隨時拘訊懲責則不肖之婦女無所容其哄誘而狂且者流亦欲入無門矣或曰近五六年洋場置造房屋一樓一底獨啓一門者居多一巷之内櫛比鱗次月租不過三四元而家具又有貰用之處苟合之徒往往潛蹤於此甚至日間空閉而深夜携手以來或男女同居卜畫而不卜夜以其無合居之人耳目可瞞是絕好藏奸處也竊謂此亦應與有産之家商量改造者也因附及之 
[諭旨恭錄]  
六月初四日奉上諭楊岳斌劉銘傳孫開華奏臺北戒嚴請將歷年戰守尤爲出力將弁官紳及籌運出力人員奬勵各摺片劉銘傳駐守臺北未能相機决策攻復基隆本屬無功足錄而各營將弁官紳固守要隘歷時甚久迭次接仗亦能竭力抵禦自不能因督帥之不力並沒行間効命之勞惟所請奬叙未免過優應量行核减酌子恩施提督蘇得勝着交部從優議叙郎中林朝棟着以道員不論雙單月遇缺儘先前選用總兵劉朝祜看以提督記名簡放道員陳鳴志着以道員歸江蘇候補班遇缺題奏提督聶士成着以總兵交軍機處記名遇有海疆總兵缺出請旨簡放柳太和着遇有陜甘總兵缺出請旨簡放副將劉天雲着交部從優議叙提督劉見榮着以提督交軍機處記名請旨簡放總兵易玉林着以提督交軍機處記名請旨簡放總兵唐安仁廖得勝桂占彪均著賞給一品封典副將談發祥着以總兵記名簡放遊擊蕭清福着以遊擊以叅將儘先補用叅將鄭洪勝着免補叅將以副將儘先補用都司陳輝煌着免補都司以遊擊儘先補用知府方策勲着免補本班以道員改留閩省補用知縣鄭建中着免補本班以直隸州知州仍留閩省歸候補班補用郎中林汝梅着以道員不論雙單月儘先選用知府陳霞林着免補本班以道員仍留原省歸候補班補用内閣中書潘成清着以同知不論雙單月遇缺儘先前選用廪生李秉鈞着以縣丞不論雙單月遇缺儘先前選用同知劉勲着免補本班以知府仍留閩省歸候補班補用縣丞蔣本鑑黎庶懷均著俟補缺後以知縣仍留原省補用縣丞戴運寅着俟選缺後以知縣歸候補班補用福建布政使沈保靖前長　鹽運使額勒精額道員奎俟均着交部從優議叙道員伍廷芳着仍以道員不論雙單月選用盛宣懷孫欽昻葉文　均着交部從優議叙朱福榮胡矞 
 
 

Page 2

 
 
棻均着仍以道員歸候補班補用邵友濓着賞給一品封典龔照瑗着賞戴花翎巳革副將武清龍着賞給叅將銜已革道員裕庚着以知府留閩補用己革花翎四品官兼佐領金福元着銷除氶不叙用字樣王詩正沈應奎均係已革司道大員左宗棠並未先行奏明輙令赴營本不應給予奬叙姑念該革員等業經渡臺不無微勞足錄王詩正着賞給五品頂戴沈應奎着賞給四品頂戴至單開之提督曹志忠等四員及片奏之提督彭楚漢總兵吳鴻源據稱該員等奮勇出力請分别奬勵等語曹志忠楊金龍申道發賀興隆彭楚漢均着交部從優議叙吳鴻源着賞給頭品頂戴陣亡之總兵曾照禮副將劉義高千總叚有升把總尤運農祁文等均着交部照陣亡例從優議卹該部知道單一件片二件併發欽此 
初四日上諭前據電傳已敬謹節登在報惟其間尚有脫漏處兹經接奉邸抄合將全文照錄以備恭讀[  本館敬識]  
[本館接奉電音]  
昨接本館駐京訪事人專電傳來本月初九接奉邸抄合將全文照錄以備恭讀本館敬識 
接仗尤爲出力人員懇恩奬勵一摺浙江鎭海砲臺上年十二月及本年日○諭一道敬謹譯登○六月初九日奉上諭劉秉璋奏遵保鎭海督歐陽利見親駐前敵督率有方着賞給頭品頂戴至所請各員奬叙未正月迭被敵船攻撲均經在事各員弁奮勇擊退尚屬著有微勞浙江提興着以提督記名簡放提督伍金洪着賞給三代一品封典劉玉田着賞免過優特釐加核减酌予恩施提督楊岐珍着賞給頭品頂戴總兵錢玉名簡放叅將張國林着免補叅將以副將仍留兩江前先補用副將陳勝給頭品頂戴總兵何元啓着以提督記名簡放副將唐秉鈞着以總兵記副將費金徂着免補副將以總兵記名簡放都司周啓勝着俟補都司後文着賞給三代一品封典叅將鄭鴻章着俟補副將後以總兵記名簡放補副將後遇有水師總兵缺出記名簡放都司鄭碧山着俟補都司後以以遊擊儘先補用都司銜鄭骢保着以都司儘先補用副將貝珊泉着俟儘先補用副將陳旭着俟補副將後記名遇有水師總兵缺出儘先簡放叅將仍留原標儘先補用守備吳杰着免補都司游擊以叅將留於浙江均着俟補副將後以總兵記名簡放總兵黄錦文着交部從優議叙都司五品軍功周冽訓着以守備儘　補用並賞戴花翎副將王立堂倪祥福將儘先補用總兵何乘鰲黄瑾均着以提督記名遇缺題奏副將龔錦標劉懷珍着俟補都司後以游擊儘先補用游擊雷芸桂侯桂林均着以叅儘先補用總兵蔡邦清着以總兵記名遇缺提奏儘先簡放千總蔡錦章着俟補守備後以都司儘先補用副將周士盛着俟補副將後以總兵記名遇缺提奏道員薛福成着賞加布政使銜同知杜冠英着免補本班以知府留於原省遇缺卽補並賞加三品銜知縣徐春榮著俟補缺後以直隸州知州仍留原省補用訓導李樹聲着俟選缺後以知縣分發浙江補用其餘出力員弁着該撫詳細查核據實保奬不准稍涉冒濫欽此 
[越南傳述]  
上月十四十七等日越官黄廷經率領遊勇鄕團與法交戰聞斬獲百餘名奪去輜重頗多其餘遊勇等成羣結黨自樹一幟者亦不止數起内有梁三者聚衆至四五千人在牧馬一帶專以搶掠爲生有運貨及軍械至彼者梁卽以婦女相兌換故越民苦之 
[俄高確信]  
天津西人來信言前此傳聞俄高暗自立約一說兹悉官場確信實係子虚烏有殆好事者爲之也 
[求地續聞]  
德國欲得高麗一島地曾列前報兹閱外洋新聞紙亦有此說緣德人謂東邊商務近來日增故欲得一高麗海島以資便利然則前言殆非無因矣 
[孟買地震]  
本月初九日倫敦電報言孟買地方近遭地震勢極猛烈地方廬舍坍壞不少壓斃人口亦多是亦不測之災也 
[俄兵消息]  
前報言俄兵之在阿富汗邊界者忽已拔隊前進兹閱俄國新聞紙亦登有此事惟稱俄兵之前進盖恐阿富汗之兵猝來攻擊故進至要隘以資扼守云 
[東莞近事]  
香港西字報言廣東之東莞縣其婦女多以織布爲業近以加捐之故該業婦女意頗不洽致與委員齟齬乃拘獲織女數名欲以官法治之因此激成衆怒羣起而攻將該處某宫眷刼去刻下邑令已禀請調兵前往剿辦但該處及左近居民素來强悍最喜滋事未識官軍能有以敉定否也 
[歸欵定章]  
京師訪事友人來信云今春左侯相所借洋欵一百萬磅合規平銀三百九十三萬四千四百二十六兩二錢三分刻戸部議准由閩海江海浙海三關稱課項下歸還以本年二月起至光緒二十一年止於十年内帶還半年一期歸還一次共分二十期按九厘加息分定閩海關稅項下共歸本銀二百萬兩加息銀一百廿三萬七千零六十八兩三錢四厘四毫江海關稅項下共歸本銀一百二十萬兩加息七十四萬二千二百四十一兩一錢九厘三毫浙海關稅項下共歸本銀七十三萬四千四百二十六兩二錢三分加息銀四十五萬四千二百六十七兩九錢四分五厘七毫核計十年共出息銀二百四十三萬三千五百七十七兩三錢五分九厘六毫每届期前六十日由各關解送至閩彚繼購磅歸還已於五月下旬行知各關遵辦矣 
[憲節抵蕪]  
廣西巡撫潘琴軒中丞解組後於本月朔日抵蕪官弁紳耆咸詣江干晉謁詩筒酒盞往返流連中丞原籍廬江現擬僑居無爲州城内故小住二日隨卽解維試爲詠孟襄陽紅顔棄軒冕白首臥松雲之句中丞聞之定必色然而喜也 
[官場消息]  
英租界會審委員蕢芝生太守與川沙廳羅少耕司馬對調並英國會審官翟副領事亦將調往别處等因均列前報兹又得官場信息知駐華京之英署欽使已咨明總理衙門上海租界之會審英員卽飭駐厦門之副領事佩福來君接辦月内當可到任一俟來滬翟君便當交缷云 
[屍身巳見]  
日前下午甯人某甲赤身至老閘大橋赴水覓死旁人見而呼救經是處各划船放槳打撈見甲冒起離船約祗丈許急用竹篙命其拉住詎知甲非惟不拉反將竹篙揮去以致沈溺無蹤矣至前日下午屍身仍在大橋附近浮出經地保雇人撈起舁放江干旋由屍親往認俻棺成殮聞甲在某洋行爲夥不知因何事故竟從三間大夫游也 
[衆怒餘聞]  
前報列衆怒難犯一節兹又聞鄕民等聯名控諸新閘巡防局局員查君飭寺僧且暫停工俟禀明總巡申詳道憲再行核奪隨又傳諭謂該寺旣經粤紳襄助落成但粤省現在水災粤人誼關桑梓何不將此造廟銀兩先行助賑然後再集廟資云云說者謂查君名正言順頗能見其所大云 
[英廨停解]  
代理英界會審事務之葛蕃甫大令昨因别有要公預先函致英領事復知照捕房停訊一日所有公事併歸今晨解訊 
[上海縣示]  
特用府在任候補直隸州江蘇松江府上海縣正堂莫爲轉飭事奉署本府正堂時扎奉布政使司譚札奉爵閣部堂曾札開據江西奉新縣知縣蔣誠禀稱切照貞孝節烈婦女朝廷有旌表之文舊例本由儒學採訪牒縣轉送府司核詳彚辦同治三年奉部奏准嗣後各直省貞孝節烈婦女應旌表者該州縣取具供結限一月經詳督撫學政歸入年終彚題毋庸申報府司轉詳等因通行遵辦在案無如舊例相沿各省遵照新章辦理者固多而循舊例查辦者亦復不少况窮鄕僻壞苦志守節者尤多或因不諳例章無人呈報或因奸胥索費無力請辦 
 
 

Page 3

 
 
以致湮沒情更可憫是以查照通行刊立深訪小啓章程頒發各鄕紳董採訪每辦一名捐給經書飯食錢一千二百文不准取請旌之家分文以杜弊端而期迅速刷印採訪章程禀請通飭江寗江蘇安徽三藩司轉飭各州縣一體採訪照辦俾得闡發幽光等情到本爵閣部堂據此除批據禀已悉舉報節孝仿照該令所擬辦理自可杜絕需索之弊無虞湮沒遺漏仰候分飭江安藩司一體轉飭遵照辦理可也札發條欵轉飭照辦等因到司由府轉行下縣奉此除照會紳董外合黏條欵出示曉諭爲此示仰合邑軍民人等知悉如有貞孝節烈婦女未經請旌者務遵抄黏條欵迅速舉報聽候核辦並一體採訪辦理毋稍觀望遺漏切速特示光緒十一年六月初九日 
[逆屍免騐]  
前報列逆子監斃一則兹悉前日屍母姚余氏投縣叩請免騐莫邑尊俯准所請着卽自行棺殮並具領棺切結至旁晚時遂由屍　備棺收殮云 
[刑訊蟻媒]  
前有徐棟千投上海縣呈控蟻媒王寳男等拐賣伊女莫邑尊准卽提集蟻黨並傳買主鄔姓劉案研訊之餘飭鄔先將該女交徐領回寳男及王有二人押令追繳身價洋七十九元並著交出蟻黨嗣二王倩人交保出外爲時已久並不措繳價銀且又抗不投案前日邑尊因着保將二王分别交到並提集蟻黨葉阿四周金氏陳王氏三人尚有張趙氏一人因患重病不能拘到故傳伊夫張桂泉候示庭於下午升堂集訊寳男供稱小的拐得徐女後卽串同王有僞爲女父託葉阿四周金氏陳王氏等輾轉賣與鄔姓爲女小的祗得洋三十七元尚有洋四十二元由王葉等人瓜分使用王有供稱費男來央小的將徐女售錢據稱女父患病急需價賣小的並無僞爲女父情事求請鑒察邑尊問爾究竟得洋若干王稱祗得二十六元餘由葉阿四等分用詰之葉阿四周金氏陳王氏同供各得洋五元請俟措齊繳案張桂泉供拐賣徐姓女孩實由寳男等人起意與小的妻室無于小的之妻惟　同奔走祗由寳男給洋一元邑尊謂爾等分用之洋現擬作何料理同稱求恩寛限措交邑尊謂此案遷延己久尚未理楚實屬可惡己極飭將葉阿四等三人各責藤條四十下張笞二十板限五日將洋措齊繳案並分别交保王寳男王有押候繳齊身價洋元再行核辦 
[小工失足]  
本城某姓有空房一所在舊教塲地方前日囑木工某甲前往抺油偶然失足翻墜街心以致頭破血淋暈倒在地旁人知照房東急情人舁回延請傷科鄭錦標醫治未知可保無性命之憂否 
[法界公堂瑣案]  
前報列某車夫控拐孩一案當經拘到著名拐匪楊慶和卽楊文楊稱小兒係湯德喜領來小住三天卽來領去詰其爲何領至爾家答稱湯住在原告家中現已逃逸請問原告便知因將楊管押嗣稱家中物件被人搬去翁太守着將楊交保出外收管物件并將擅搬之鍾學正蒯得標并吊到物件存在捕房楊第二次保出後竟不投到鍾蒯在押患病送入醫院醫痊仍在捕房管押曾供有梁二楊二等人同搬楊文物件楊文忽久不到案太守着傳保人據保人稱車夫家小孩係湯領至楊家湯現在揚州楊已前往找尋詎楊並不往揚竟赴道轅控訴旋卽避住南門前日楊忽投到太守問從句處來答稱往揚尋湯不見太守謂旣尋不見惟爾是問隨着交捕　回管押昨臨捕房提楊詰問謂爾上控之案未曾發下姑置不論所失之物已將鍾蒯二人比追吊到各贓供出爾家尚有楊二梁二等人逃往揚州應將鍾等送縣以便備文關提與爾追究所失契張物件爾旣去尋湯爲何不投案說明况爾又並不赴揚實借住本埠南門究爲何事現湯可能交案楊稱實尋不見太守着責一百板飭押交湯德喜到案○金利源碼頭小工蔡調順逃逸後將其弟蔡有良管押訊理情形已登前報所有德春錢莊帳簿亦巳取到昨據陳桂投案遞禀請保蔡弟有良以便出外料理所欠工錢向中德春錢莊往發現亦應該在林阿明發給小工陳大有等六人亦遞禀請將工洋一百十元給發翁太守飭通事轉問備捕頭可曾問過旗昌蔡可有存洋通事轉逹巡捕頭言有旗昌回信云實有銀兩在彼惟未載　目太守飭傳德春錢莊林阿明旋有林阿丙投案稱是阿明之弟兄因有病不來大守再三開導謂已問旂昌果有銀洋存在彼處將來蔡項可向歸取現在陳等六人之工洋着爾墊出先爲了結阿丙答稱寔　被蔡拖欠甚多目前似難再墊太守謂蔡雖走失林阿修尚在碼頭且小工人數衆多爵若不墊恐將來與爾爲難有于未便如一日不及付洋可出外先付一半餘俟三日後找清林聞諭遵斷太守傳陳等到案諭以不准向林吵擾各人均叩謝而出○去年昇茂錢莊夥經文以木匠作頭曹青章將房抵久不還銀兩一案控諸道轅邵觀察准詞發交法會審委員翁太守訊理一切情由均登前報本年原告曡次投案請追太守亟請英會審署請着保交曹歸案嗣曹託人保出其保單係小東門外湘園茶館列名前期太守傳曹問案包探將情禀明太守立飭包探將該保人拘押捕房未經解案昨日昇茂莊夥胡寳元訴稱曹事業巳調處明白聞有保人管押捕房求請開釋太守聞而異之問如何調處何人出場答稱憑魏勉齋周惟翹二人說明伊出現銀一千七百兩不再另立票據太守謂然則曹實有現銀藏起否則何來多銀交出爾莊旣許完結可於明日投公堂具禀准予銷案爾亦不必多營閒事旋着將在押之保人湘園茶肆主於今日解案 
[急籌山東水災賑捐啓]  
謹啓者疉奉山東撫憲陳雋臣大中丞來函該省需賑孔亟務請諸大善士大發仁慈如有獨捐鉅欵專摺 
奏請奬叙等云○放賑紳士來函章邱漫口齊高博樂數處罹此奇災凡居斯土者困苦流離待賑甚迫叩求各省諸大善士垂憐該省豐遭水災悽慘情形不可勝數敝公所發出萬善同登勸捐册承祝同心先生代發出富貴源頭勸捐册善昌百叩籲告務請各省大善士如巳募成從速交下如未募齊亦請先行賜下方可集腋成裘以救燃眉之急鷗鄕溷迹悵飄泊以何之蝸舍浮生望扶持其不已善昌昕夕躊躇實飲巿道拮据籌之無可籌也謹代山東災戸乞命惟有叩告上蒼願各省大善士福壽綿長公侯萬代多方剴勸婦孺咸悟解推量力輸捐黔黎漸蘇困乏請列報章謹呈台鑒上海北巿籌賑公所教弟施善昌少欽　氏謹誌六月初十日 
[上海籌賑公所施少欽經解廣東賑捐]  
謹咨者今敝公所籌解廣東水災賑捐第四批英洋二千元仍託禪臣洋行大買辦梁金池先生俯賜報關裝禪臣北京輪船所有水脚錫兩承洋東慷慨捐助寄交廣東愛育堂紳董陳春田先生查收賑濟連前二批共解英洋一萬圓謹特登報奉聞[  教弟施善昌拜啓六月初十日]  
[上海文報局内賑寓同人公啓]  
啓者同人前年在金州局經辦順直山東賑捐所有捐銀一千兩以上應請建坊者勸募一千兩以上　請匾額者務祈於一月内卽賜關示以便遵辦其已經請坊請匾者開明於後○已請坊者蘇松太道邵憲老太太李太夫人○候選　中江君　葑○二品封職曾君紹傳○已請匾者横濱神戸長崎各中華會館○仰岡中華會館○新　坡中華會館○香港東華醫院○蘇州公鹽堂○鎭江各善堂○杭州同善堂○福州裕昌行普安堂○臺灣鳳山書院○廣東愛育堂○河南省江蘇會館○常州保嬰局○上海縣山東衆商○盛澤鎭吳善士○高郵州丁善士○黎里鎭各善士○雲南省各善士 
[上海文報局賑寓起解廣東廣西第九批賑捐啓]  
啓者敝寓於初九日起解八批賑欵後又承甯波利生行卓文光大善士杭州大善士募到巨欵并蒙諸善士捐助廣西賑欵合數將及二千元急卽叩托韋文圃先生　十一日匯解廣東愛育堂兼賑廣西并俟籌有巨欵卽請嚴佑之大善士前往助賑如蒙好善君子協賑舊侣廣爲募集飛速擲交不勝感禱之至[  同人公啓]  
 
 

Page 4

 
 
[賑捐數目]  
六月初十日西商助廣東水災係洋布衆商所募計哈華托狀師助洋五十元公和祥英商大班麗如銀行大班各助洋念五元有利銀大班廿元新康洋行十五元華泰洋行十元美署美商不留名十元保安洋行大班十元以上共收洋一百六十五元又挨凡洋行助九八元廿兩○初九日共收洋六百三十元以上統解廣肇公所又募到泰來洋行洋二百元阿加拉洋行洋念元泰興福利字林每洋五十元[  洋布同人啓]  
[上海三馬路與昌絲棧陳竹坪經收廣東賑捐六月初十日第八次清單]  
苕溪求平安子大善士洋三百十三元沈孫氏募來善信隠名氏洋一百念四元英國正領事官法國正領事官兩戸各洋五十元餘姚曹鶴塘洋二十元源元莊交來同心勉力氏又思遠堂慈谿葉伴梅居德錩號森元交來硤石韓廣興五戸各洋十元北慶雲洋六元寗波聚康寳善街王大吉恒大號交來無名氏養生記天祥絲客洋人五戸各洋丑元公和土號順元莊兩戸各洋四元不留名合掃葉山房北號兩戸各洋三元彩章衆友洋兩元一角森泰號彩章　彭誠濟朱泉生求脚病速愈鄞縣張清河居善記蔚豐厚德興盛裕康莊大生號同泰號王鳳鳴瑞生交來嘉興巢宅十三戸各洋兩元林裕豐林蘭亭宋公祠謙吉祥裕記經租帳房大新瑞泰卜文記瑞裕祥永泰號永盛號悅興號三泰號隴西求安氏有心無力人永豐莊萬生利朱少記魁泰順正裕莊北成大萃昶祥老閘萬昇醬園無名氏連陞發福森春洪春圃洪朱氏本城無名氏周益大又交來唐隆興恒昌號福　泰鴻昌福李氏三十五戸各洋一元南山堂南成大成太號仁裕號承泰號五戸各洋五角壽域堂許虚對開洋一元袁聲大本洋一元恒記煙葉行募來沈裕春洋五元恒記行洋四元葉小林洋三元葛永修黄鳳山范萼生謝如竹四戸各　兩元無名氏洋一元同春洋貨號募來馮聚記洋五元蔡宗記虞煃記兩戸各洋兩元公和募來錢承本堂洋三元馮辛桂救癬愈周馮合葛謝潘合三戸各洋一元同泰號募來無名氏洋廿元聯記洋十元德基麗堂　戸各洋三元晴記業　鏡記善脩匹戸各洋兩元泰記洗星記球記三戸各洋一元陳萬泰珠號募來福記陳萬源兩戸各洋兩元陳淵如陸延記郭記錢榮記四戸各洋一元同樂存善錢六百文悅泰藥石募來下帷　人菊如氏洋廿元無名氏無名氏兩戸各洋二元張筱淵翁募來蔡永成洋一元李蘭卿枕梅仙舘二戸合洋一元汪杏卿三隠名有心無力子三戸合錢四百文張春記叚蓮　譚子鳴鄒烺龎有林汪良棟黄　生七戸合錢一千二百文共收洋八百三十四元六角本洋一元虚對開洋一元錢二千二百文合并聲明○初三日至初十日止八次清單共收洋四千二百六十八元五角規銀一百十兩零九錢二分七釐兌見洋一百五十元零一角除初六日第一次解愛育堂洋二千元今初十日第二次解愛育堂洋二千元元揭存洋四百十八元六角本洋一元銅洋一元虚對開洋二元金飾重六錢銀飾重四錢六分錢三千四百文白米票十担合再聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[復辦女堂]  
前月中旬法界會審委員翁子文太守查拿小東門外女堂烟館將乾源祥主顧海泉望蘭閣主婦蔣阿寳祥發六記主婦陸陳氏順興主婦張陶氏及女堂王小妹嚴阿五王阿二等分别責枷遊街以昭炯戒詎禁者自禁犯者仍犯致彩視街小東門各處仍難净絕根株日前袁俞氏所控之案亦曾牽涉女堂可見惡俗相沿誠難一朝盡革也所有前次拘押之女堂倌除望蘭閣之嚴阿五經具母周邢氏託魏同源木作頭擔保領出外尚有乾源祥之王小妹雖經其父王關榮母周氏央上林舘飯店主高和尚到案具保太守以此等飯店與女堂烟舘何異遂着另覓保人繼太守查得小東門外乾源祥等烟舘竟敢仍用女堂遂于前晚八九點鐘時飭包探嚴頌眉孫寳生帶同探夥拘得乾源祥主婦顧張氏協盛祥主夫婦二人順記主一人并親女二人共計二男四女管押捕房昨晨太守發落各案畢飭提顧張氏問近來是否仍開烟館雇用女堂答稱因欠房租故未搬空住居城脚下烟館早已閉門太守謂門果已閉熟客到來依然招接但仍用女堂可記得本月初五日晚上九點鐘時有一中等身材之年輕人身穿白洋布短衫褲前來叩戸爾卽招使上樓少頃又一人較先至者略加肥胖亦來叩戸爾等開門後答以巳不賣烟其人稱然則頃間之人爾等爲何招接爾稱祗賣熟客不賣生客開門者是一女子可是爾否顧張氏稱並無其事惟二阿姊家之大姐因無住處躭擱我家太守謂本分府必經眼見始飭查拿昨確見有婦人提茶壺携烟鎗絞手巾方令拿獲不則恐爾等又將賴稱或係店主或係親戚或係舊隣多方唐塞冀脫罪名矣爾丈夫顧梅泉枷示捕房未滿一月爾等竟敢仍蹈前非豈眞目無王法乎着卽還押俟今日偕獲到之協盛祥順記等烟館男婦併解公堂候斷旋據王關榮携順興槽坊保單求領王小妹太守問順興開設何處店主何人王竟茫然太守謂爾但知女兒爲女堂日得幾角洋銀餘均不知着先笞責一百板責時王小妹在押啼哭聲稱願代父責太守亦着提案謂旣是孝女爲何不顧廉恥作此傷風敗俗之事着包探將保單對過無錯卽飭王小妹交其領去 
[來書照登]  
少欽封翁大善長大人閣下聞善長之名久矣孟子所謂雞鳴而起孳孳爲善者惟善長足以當之歌功頌德巳遍　區更何俟鄙人贅祝惟有景仰而己僕粤人也衣食於奔走雖居貧有素而災患不侵得免流離實叨天祐近閱日報知本省有廿餘州縣悉被水災遍地哀鴻慘人心目蒙各處善士飢溺爲懷協力同心勸捐助賑善長亦卽移欵先解災區凡我粤　同深感戴僕誼關桑梓志切輸將其奈囊槖空虚解無可解減衣縮食亦費躊躇當坿膺歎息之際於身畔摸得小金錢一枚乃昔年置以爲佩用備客途緩急者念此原自爲計今且移作捐貲非云舍已從人但求用得其當因卽解下函呈善長敢祈投入賑欵併寄粤城是所拜禱計值銀不過四兩微末等於毫毛正如納一粟於大倉有何裨益然馬負千鈞蟻䭾一粒亦各盡其力之所能到而巳伏冀凡我同儕聞風興起無拘多寡諒力捐輸集腋自可成裘爲山基於一簣苟能踴躍似不煩難凡物可施豈必青蚨白鏹憐他失所孰非赤子蒼生如解倒懸期於急就祈速惠而毋遲是所望於安居樂土者爲災黎而請命謹朕拜以陳詞敬請登入報章藉以廣爲激勸耳肅此佈悃恭[  嶺南慕善子頓首] [  嶺南慕善子頓首]  
[譯資助賑]  
近閱貴報驚悉粤省被災甚慘百萬蒼黎雛居蕩析眞令銅人墮淚鐵漢傷心所幸當道諸公曁各省大善士百計勸募不遺餘力僕夙承庭訓每以拯困救災爲囑惟白恨棉力無多致辜素願午夜皇皇五中欲裂再四躊躇祗得將繙譯中西文契書信一切照仿單减半助賑如蒙惠顧祈將一半送到文報局或陳與昌絲棧交大善士代收匯解卽將收條遞交敝館以昭核實蟻䭾一粒聊表區區更願諸君子聞風興起設法樂助僕不禁爲粤省災黎禱祀求之[  寓新橋浜文德里繙譯館主雨香王宗福謹啓]  
[潤資助賑]  
仁和吳叔匽專書紈摺扇行書每件角半楷隸加倍雙行摺扇六角女扇杭扇一元託邑廟得月樓北巿戲鴻堂兩處經收其潤悉充湘粤賑欵七日取件 
初八口貴報弊俗防漸一論所稱某詞人者卽僕八琴旦實係余玉琴之誤也貴報不忍揚人之惡僕亦何敢自護其短爲詩證之以博一 
[粲何如]  
載酒題詩忽半生偶從歌舞寄閒情蛾眉敢怨遭讒毁鴻爪何期得品評未减清狂緣好色豈甘佳話不留名自憐無計同蠻觸暫向下流行處行[  太痴生戲稿]  
[上海四馬路浦灘文報局經收粤賑六月上旬清單]  
初八日恊源庄募電字一百三十二號恊源庄十元幸安居十五元祿從居士記過氏姚邑憶母氏古虞求安氏移補居五戸各一元求安子二元知愧軒無名氏聊補齋無力氏四戸各半元共廿四元○寗波味間室徐四元徐屠氏二元○益昌興募申字三十七號冊鄭黼記增記翠記惠記各半元榮陽子求父病速愈益昌興傳經堂劉三戸各一元免過子免禍人隠名氏常健人求命通消災子合一元求合家平安鄭湯氏牙症速愈身輕健合一元鄭夢記蘭記附驥尾人三戸各一百文共洋七元錢三百文○陸德盛五元陳吳氏一元陸曾氏二元○晋生莊募電字九十四號册無名氏太古東愧少氏裕德棧聚康庄公泰近益七戸各二元榮記耕記無名氏大和興永豐盛恒豐信萬生瑞無名氏無名氏張心泉康記陳自愈無名氏無名氏林怡記隠名子陳瑞記無名氏旡名氏無名氏仁和益甡和源祥豐源昌積善汪道生新安棧萬昌廿九戸各一元鼎記四元晉生莊十元無氏隠名子各五角共五十八元○顧勉夫五十元○雲間氏募申字三十八號晚香山　十元親仁堂丑元敬業堂四元求安氏求健氏求平安三戸各二元江夏氏寒風氏修心氏佐時氏四戸各半元共廿七元○無名募申字三十九號單六十戸共洋十五元○嘉興亷靜書屋十元祖蔭堂二元裕昌祥安定居汪勝雲三戸各一元○抱芳閣募申字四十號單倪鴻書二元小洋二角丁清來丁瑞泰各二元攘臂生鍾靜山江耀記丁子因松韵閣五戸各一元康祝山小洋五角管沈王殷陸謝包聞八姓各一百文郭吉甫楊正旺各五百五十文共　十一元小洋七角錢一千九百文○南大生烟店募申字四十一號單盧曉亭丁蘭齋各半元馮順元沈善貽孫恭恂顧逹三沈麗生五戸各二百文朱𦚭寳四百文朱如魁吳美麟匡錦魁張應魁四戸各三百文李福官王柏春席金生王守恒顧芳萊無名氏六戸各一百文陳金生何章景各五十文無名氏九十文共洋四元○廣昌典募申字四十二號單衆友四元朱麗生深甫詹子俊三戸各一元無名氏七百文怡怡居吳錫周各三百文文瑞卿五百文姚大士一百十文松濤居三百十文共洋九元○吳子實大人募甲字四十三號單吳子實翁一百元潘玉泉翁三十元無名氏公十六元葉小山翁十四元共一百六十元○保安堂募電字一百廿四號册年映川五十元虞陽運糧局徐韻記連記三戸各四元無名氏六元無錫三里橋運米局八元汪仲樞五元盤記漕務衆友二十元福記王子才吳志和二戸各十元洽記棧徐嘵山高桂壽記求身健吟花山人雲陽子求合家安省過齋求宿疾愈萃美軒求身安昭正室求事遂篤初堂敦本堂　硯堂留有餘齋無名氏十三戸各二元陸遠甫松筠堂孫斌士三戸各五元丁芝山孫長德合一元陸桂庭樹德堂印各一元共一百六十五元○頻香閣主人五元勝蓮花室十元杭州作揖人求病速痊二元張鶴峯一元青浦不求　逹八元映雪居地元電局司事書扇潤資洋一元錢一百七十文○蘇省張少渠翁募仁壽室十元春永堂四元堂樂軒五十元無名氏三元○知過子銅洋一元虚對開一元常州拾遺曾許十元○補初三日晋生庄募電字九十四號冊共洋四十二元之細戸祥餘庄四元留餘軒馮敦裕無名氏益康莊彚吉庄泰源庄恒和庄安裕庄義生庄源潤庄瑞大號生琛庄晋豐莊通泰莊愼生號鋤梅居十六戸各二元有心無力子隠名子隠名士無名氏圭賢氏蒼梧書屋玉照書屋七戸各一元○本日共收洋陸百七十元銅洋一元小洋一元一角錢二千三百七十文此稿未完 
[上海絲業會舘籌賑公所施少欽經牧廣東水灾賑捐六月初五六七日第十十一十二次清單]  
蘇松太道憲邵續助規銀五日兩映雪居善士錢四百千合來英洋三百五十八元同盛經募先墊三十元勉力子十元又助賑彩票一千九百三十八一千九百三十九　兩張處陽守城子捐筆墨費七元無名僧六元追遠子五元耕　因五天寒熱不退但願卽痊藥資移助四元無名氏四元福保因體瘦保平安三元徐門朱氏女求母朱陳氏手痛卽愈三元槐蔭堂王三元玉峰夢樵子三元德生提莊來泗水求安居三元免力子求妻病　愈兩元殷謝氏求病速痊兩元無名氏兩元黎志彪兩元錢三百文姚杏記一元孫祝年左手中指腫爛求速愈東洋對開一元以上初五日○大豐洋貨號交來津東兩幫善士二百元振華堂洋布同業二百元星江長慈氏規銀一百兩退省齋一百廿四元董子良求病速愈五十元星江寡過未能堂十元愼修堂主人八元德清徐步青求兩慈康健六元嘉定姚燮臣求幼子五兒安睡易長五元春池艸堂半齋子五元瑯琊氏爲女病求痊五元含章主人五元平江畊心居士求病速痊兩元以上初六日○天寳銀樓來元方子一百元疎紅氏二十元蘇源保兒病體速愈十四元禾中穎川子十元欲寡過齋十元顧念椿五元錢培之五元南潯傳求病速愈五元不留名五元悔過生祈合家平安五元黄木林四元陳必植三元雲德臣求氣促速愈三元隠名氏祈身體平安三元李元泰兩元徐錦村求妻病愈兩元樊名揚二元蛟川胡貽安二元黄鴻賓兩元長白隠名氏女兩元力不足子求胞弟病速愈兩元力不足者求保平安兩元江麟書二元葉承熙父病完愿一元姚雲松節省日用一元無名氏求妻産後平安一元許桂氏保母平安一元羅藴保母平安一元小補軒錢三百文申園銅洋三元○嶺南慕善子金鈕頭一粒平見二錢五分　醒吾八月分吕宋票兩條二萬二千二百六十八一萬七千二日十九號以上初七日登報奉聞 
 
 
 

Page 10

 
 
   
 
 

Page 11

 
 
[光緒十一年六月初三日京報全錄]  
　　宫門抄○發抄旨四道○御史汪奏敬陳屯墾事宜擢○川督丁奏叅革同知勒追片○粤督張等奏關稅碍難遽定額數摺○又奏報第一批匯解銀兩數目摺○内務府奏爲奏聞摺○大臣文等奏遵章請補理刑主事摺　○六月初三日禮部宗人府欽天監侍衛處值日無引見○畢道遠假滿請安○錫珍惪銘名請假五日○孫家鼐請假十五日○順天府奏京師得雨深透○召見軍機醇王○發抄卞瓊第奏候補道沈錫慶署荆宜施道奉旨吏部知道欽此○曾國荃奏淮揚鎭標中營遊擊田恩來升補漕標中軍副將儘先叅將陳懷中借補淮揚鎭標中軍遊擊奉旨兵部議奏單併發欽此○裕祿奏宜昌關第九十五結至九十八結徴收稅數奉旨該衙門知道片併發欽此○崧蕃奏接署川臬謝恩奉旨知道了欽此○○江西道監察御史臣汪鑑跪奏爲敬陳屯墾事宜恭摺仰祈聖鑒事竊臣伏讀本月十三日邸抄内閣奉上諭屯田墾荒均爲目前要務迭經飭令各省舉辦第恐陽奉隂違未臻成效仍着該將軍督撫等叅酌成法實力奉行毋任法立弊生等因欽此仰見朝廷念切民依立法必期盡善之至意欽佩莫名臣愚竊謂事無大小必設誠乃可致行非空言所能責效伏查康熙年間西路用兵之始卽勅所司留意漢臣趙充國屯田三奏此後屯墾一應事宜均屢經奉諭會議然後施行是以豐亨豫大聿著成效近來迭奉諭旨飭令各省舉辦屯田墾荒而部臣第行一文書疆臣第張一告示内外皆視爲具文日久所以無成效也然疆臣亦非必故意延玩不欲舉辦殆亦無未難炊欲辦而不能耳蓋屯墾之事固戸部專政而兼隸兵工二部然舉辦之衣成效與否則有議叙議處承墾之或多或少則給實職虚銜其事皆隸吏部至各處安插之戸口人丁將來如何著籍應試其事又隸禮部遣犯中之官員軍民或集資率墾或量力受田將來應如何減免如何入籍其事又隸刑部名爲屯田墾荒兩事同爲一事而實究其中之層累曲折則統關六部之事部臣苟不爲之定議以啓其端使疆臣各竟其委竊恐經此次諭旨通飭之後各省仍舊畏難苟安成效卒不可覩矣臣不揣固陋謹叅酌方策成法條列事宜另繕清單恭呈御覽可否飭部妥議施行伏乞皇太后皇上聖裁　奏奉旨巳錄○○丁寳楨片再查前營懋功廳同知朱庭桂於光緒十年正月二十七日交缷欠交應發懋功各屯扣存廳庫麥價及欠發廣法勝因二寺口粮米折各項共銀七千二百九十二兩零經臣督飭藩司迭次勒道迄今年餘之久延不措交實屬任意延玩若不叅追何以儆玩愒而重交案相應請旨將缷營懋功廳同知候補直隸州知州朱庭桂暫行革職勒限兩個月嚴追如逾限不交或交不足數卽再從　叅辦除咨部外謹附片具奏伏乞 
聖鑒訓示謹奏軍機大臣奉旨着照所請該部知道欽此○○兩廣總督臣張之洞粤海關監督臣海緒跪奏爲廣東廉州府北海常稅關徴收稅銀碍難遽定額數恭摺具陳仰祈聖鑒事竊准戸部咨廉州府屬北海關稅擬照該關奏報多收年分以三萬三千兩作爲正額外加盈餘銀一萬二千兩每年共徴正額盈餘銀三萬五千兩自本年十月二十六日起照額徴收俟一年期滿隨同粤海大關一律奏報如有虧短查照定例分别議處着賠等因光緒十年十二月初四日具奏奉旨依議欽此欽遵咨行到粤臣等伏查廉州府屬北海地方前於同治十年間經前監督臣崇禮會同前督臣瑞麟查明内地商販每在該處運銷洋貨奏准設立關廠專收此項洋貨稅銀歸入常稅造報開辦伊始歲收尚多迨光緒三年北海添設洋稅關稽徴洋船裝運貨稅洋船機輪快捷商販樂其速於行銷於是北海洋貨由華船裝運者漸屬寥寥常稅所收日形减色矣溯查前監督臣歷年奏報各關徴收貨稅摺内北海關一處光緒四年以前每年約可收銀二萬二三千兩五八兩年及九年僅收一萬七千餘兩至一萬九千餘兩不等此則洋關旣設常稅日短之明証也兹經部議該關常稅照多收年分以二萬三千兩爲額又外加盈餘銀一萬二千兩戸部按籍而稽第論其暢旺之年不復深求具消長之故微特外加之一萬二千兩徒存其目卽定額之二萬三千兩照徴亦有爲難臣海緒身任搉司洌議固不敢辭於稅帑恐仍無益查該處係偏僻之區雖設有洋常兩關乃過路埠頭並無行棧亦無大宗貨物迴非富庶通商口岸可比且自本年正月以來節據禀報北海口岸己爲法船封堵商民遷徙一空三月以後仍有法艦來往游弋華商船隻疑慮不前稅收因之大絀臣等審此情勢正恐本年該關常稅求如最淡之年而不可得右以徴收最旺之數責諸短絀日甚之時又復加以盈餘定爲悄額勢誠有所不能冉四籌維惟有據實奏懇恩施准將北海關本年常稅暫緩定額仍當督飭管關員役切實稽徴儘數報解不任欺隠一俟商民漸集船貨流通再由臣海緒查看情形如果收數較旺再行酌定稅額奏明辦理庶督徴較易爲力額數不致虚懸是否有當謹合詞恭摺具陳伏乞皇太后皇上聖鑒勅部議覆施行謹奏軍機大臣奉旨戸部議奏欽此○○兩廣總督臣張之洞廣東巡撫臣倪文蔚粤海關監督臣海緒跪奏爲粤海關籌解第一批京餉等欵銀兩委員起程日期恭摺具陳仰祈聖鑒事竊照粤海關稅戸部奏撥光緒十一年分京餉銀二十萬兩新增盈餘銀六萬兩限五月以前解到一半十二月初間全數解清嗣准總理各國事務衙門節次來電欽奉 
懿旨賞給蘇元春等營出力兵勇内帑銀三千兩廣西各軍内帑銀五千兩雲軍内帑銀五千兩此項銀兩卽由粤海關應解京餉内劃解等因均經遵照劃解轉給又光緒元年間准戸部咨各關應還閩省借欵自光緒二年正月起在四成洋稅項下每結提銀六千兩解部以抵閩省應解京餉又光緒十年十二月初七日接准部咨清單内開奏撥近畿防餉案内議將粤海關四成洋稅項下光緒十一年應解陜西軍餉銀十二萬兩仍令全數解部作爲近畿防餉之用又内務府廣儲司公用每年額撥銀三十萬兩例分四季起解以上各欵銀兩均應赶緊籌解以濟要需查粤海關節次起解部庫各欵銀兩向由西商先行借墊勢難起解現銀光緒十年四月間經前督臣張樹聲會同臣文蔚將粤海關稅徴不敷解實在情形附片陳請仍交商匯兌奉旨戸部知道欽此恭錄咨行查照在案兹光緒十一年分應解第一批京餉等欵經向西商志成信銀號借銀一十五萬三千二　二十八兩先行墊解隨後由祱收陸續歸還以資周轉飭據廣東布政使龔易圖遴委試用縣丞慶濬吉壽試用從九品劉粲候補鹽經歷施樑領解光緒十一年分第一批京餉銀五萬兩内除撥解署廣西提督蘇元春等營賞項銀三千兩廣西各軍賞項銀五千兩雲軍賞項銀五千兩外實解銀三萬七千兩另加平銀五百五十五兩飯銀一千七十三兩抵還閩省京餉銀六千兩恊陜月餉改撥近畿防餉鈒三萬兩又光緒十一年春季分廣儲司公用銀七萬五千兩另加平銀一千一百二十五兩新增歸公加平銀一千八百七十五兩抬費用項銀六百兩統共解銀一十五萬三千二百二十八兩飭令該員等領齎匯單文批於光緒十一年三月十五日起程附搭輪船由海道進京前赴戸部内務府分别報到聽候飭傳交納以期妥速除分咨查照兌收外臣等謹合詞恭摺具陳伏乞皇太后皇上聖鑒謹奏軍機大臣奉旨該衙門知道欽此○○總管内務府謹奏爲奏聞請旨事恭查道光十年八月奉旨嗣後織造等每屆一年期滿着内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起扣足在任一年由臣衙門先期奏聞請旨等因在案查蘇州織造世勲由愼刑司郎中於光緒九年五月初四日奉旨補放蘇州織造該員於光緒九年七月二十二日到任之日起扣至光緒十年七月二十一日係屬一年期滿臣衙門於光緒十年閏五月二十日具奏本日由内閣抄出奉旨蘇州織造仍着世勲援管欽此扣至光緒十一年七月二十一日又屆一年期滿理合先期具奏可否更換之處伏乞訓示遵行爲此謹奏請旨奉旨己錄○○奴才文緒祿彭跪奏爲尊照定章請補理刑主事員缺恭摺仰祈聖鑒事竊奴才等衙門刑司理刑主事現己升補新添掌印員外郎遞遺主事一缺有帮辦之責自應按班請補以資辦公查於同治十三年二月初十日接准吏部咨開議奏黑龍江營檔銀庫理刑主事缺出各積各缺先用勞績一人再由該將軍本處應升人員揀選升補一人相間輪用等因在案兹查奉准部議此次所出理刑一缺係初次出缺按照各積各班應先用勞績班次查有儘先卽補主事祿祥係正白旗滿洲前在奉天軍營由委筆帖式剿辦大東溝匪犯案内保以主事用嗣因歷次斬獲首要各犯出力經署盛京將軍崇厚保奏以本省主事儘先卽補經部議准歸於勞績班内照章序補該員由營請咨赴部引見經欽派王大臣騐放祿祥一員堪以照例補用於光緒五年四月初二日覆奏奉旨依議欽此欽遵由奉遣撤回省當差今　鑾所遺理刑主事之缺查該員人尚明白辦事稳練核與章程相符堪以補授惟該員已經引見毋庸冉行送部所有奴才等遵章請補主事緣由理合恭摺具奏伏乞皇太后皇上聖鑒謹奏軍機大臣奉旨吏部議奏欽此 
 
 

Page 12

 
 
[接續前稿]  
初十日馮子材親率十營出關攻文淵州法匪望風潰遁追擊斃紅衣法酋一遂復文淵法以越官文淵州知州通馮剖其腹殺之而去十二日諸軍三路攻諒法踞諒城固守並扼對河北岸之驅驢墟墟有王德榜舊壘甚固黎明王德榜進攻之士卒多傷斃其六畫兵總一午後諸軍至王德榜與王孝祺兩軍戰尤力傷亦多孝祺部將潘濓執旂先登諸軍並進克之法涉水而逃併守諒城十三日五鼓馮子材軍楊瑞山劉汝奇等潜渡河攻諒辰刻克之獲其軍械糧米無算皆納之於官軍無私焉諸罼大至法悉衆遁分兵追剿桂軍楚軍追中路廣軍追西路十五日陳嘉攻谷松賊勢仍悍王德榜力援克之斬三畫法酋一馮子材軍追賊至觀音橋破其巢同日克復屯梅屯梅卽長慶府生擒五畫法酋一斬三畫法酋一遂進軍克拉木逼攻郎甲郎甲卽諒江府王孝祺進軍貴　關連日諸軍追殺搜獲法兵極多盡復去年官軍所駐邊界此初十日至十五日廣軍會合諸軍分兵追剿獲勝復界之實在情形也越人久苦法虐聞馮子材此次起家治兵欣若望歲越官越民多來人關通欵當卽密布間諜宣慰招徠及克諒後遂慨然盡掃盪北圻之計越官北甯總督黄廷經糾集各路義民立忠義五大團二萬餘人皆建馮軍旗號供糧米作鄕導或分攻或助戰北寗城内逃潰大半李揚才之弟在北寗來報官軍破郎甲彼卽率衆内應馮子材各許官賞分給旂榜河内海陽太原等處皆密受約信紛紛叛法西貢亦以重金購線通欵巳令莫善喜一軍由欽州襲廣安時唐景崧一軍亦由牧馬進窺太原馮子材己定於二十五日親率全軍進窺北甯並率勤軍同進適奉停戰撤兵之旨乃止前軍馮紹珠麥鳳標等于二十九日尚攻郎甲是夜前車聞旨乃還目三月十四五日起廣桂楚鄂諸軍連環捲紥至二十日皆撤入邊馮子材之軍分屯樟山平而關彬橋等處王孝祺軍屯彬橋此二月十六日以後三月二十日以前廣軍進規北寗遵旨凱撤還界屯防關内之實在情形也竊惟法虜自去秋敗盟以來擾閩圍臺增兵踞越攻犯桂軍諒陷關失以後大局岌岌此戰若再不利則南太將危欽廉隔絕兩粤事體殆難措手幸賴國家威福宏遠詔令嚴明諸將同心士卒效命遂獲大捷克復越南一省一府一州擒斬注酋六畫至一畫數十法提督尼忌理亞重傷法之精銳盡殲客教離散全越警擾法人自謂入中國以來未有如此次之受鉅創者時滇軍亦獲大捷於是法都震懾天威舉國嗟怨將其外部花利罷黜倉卒乞欵聖上寛仁不欲黷武俯允其請　兵息民是此戰勝負之所關實非淺鮮在前敵親見戰事者僉言法二次犯關非有生力大軍難遽言戰非馮子材創築長墻與王孝祺合軍死守則諸軍無所依倚更無戰守之法當初六七廣軍苦戰兩日之後非蘇元春軍往援陳嘉蔣宗漢力拒東嶺則馮軍亦將不支非王孝棋疉次肉薄陷陣横衝敵堅則馮蘇諸軍亦不能取勝非干德榜截其後路斷其軍火關内外夾攻則亦不能如此大潰然非馮子材之素得人心忠勇奮發鎭邊女民戢掠收潰設險倡戰料敵情散賊黨廣援應則法亦不至如此摧破瓦解惶駭遠遁故諸將皆有功而尤以該帮辦爲功首然非李秉衡之廉勁公誠堅鎭龍州力持危局卜匡撫臣下調諸將弔死恤傷多方慰勞以撫殘軍苦心撙節悉力供賞以勵勇士糧餉軍火不分主客隨宜接濟則諸將亦不能成功該護撫臣之搘拄挽回其功不細凡此皆叅考各路電報禀函采訪關内外軍民輿論並詢訪自龍來粤人員公論確情俱　之一轍其廣軍屢次出九傷亡員弁勇丁已中臣之洞咨照蘇元春李秉衡彚同各軍奏請奬卹不致慮有淹沒聖主明見萬里優奬戎行其應如何 
特頒懋賞朝廷自有權衡惟晏敵情軍勢將略民心臣等旣考察詳實不敢不詳晣上陳不惟知以前之戰狀亦可以籌後日之邊防所有廣軍會合諸軍保關克諒遵旨凱撤入邊各緣由謹繕摺合詞具奏伏祈皇太后皇上聖鑒謹奏 
[鮑爵帥縷陳選將練兵疏]  
欽差會辦雲南軍務前湖南提督一等子爵奴才鮑超跪奏爲和局難恃後慮宜周戰事宜講縷陳選將練兵情形恭摺仰祈聖鑒事竊奴才由廣西歸順進紥牧馬途次准督臣岑毓英函商往河陽會勦當卽折回行抵馬白關准兩廣督臣張之洞咨奉電寄法人請和已允停戰撤兵著毋庸出關等因欽此仰見聖主柔遠息兵之　意惟將領思勇性成聞之皆　胸跌足怒曰豎眉恨未能戰統領徐洩陞李金聲向世珍周鵬舉並諸將俯伏帳前力請兼程一戰營務處何應鍾則求迅速拜摺請戰奴才以君命爲重再三慰退及門我兵退而注不退兵諸將憤怒又環列帳外擦掌磨拳同聲請戰戰如不勝先立結狀甘從軍法奴才諭之不應揮之不退更叩頭不起言詞激烈至於涕泣奴才行止兩難心如錐剌不得已乃獨責營務處以違命悖理更委婉慰退諸將然心中焦灼廢寢忘餐欲上言請戰不但千違 
旨之愆而且恐勞聖慮欲極言停戰不但阻將士之　而且恐懈軍心以奴才蒙三朝之恩當五旬之後久積憤懣之懷幸奉主戰之旨於此而不圖報　後恐圖報無由於此而不期誅法後恐欲誅不得故選將練兵益加嚴愼深期一戰而捷以彰國威雖邊釁久開恐兵連禍結然痛加懲創而許和則法人胆懾羣醜心驚宼患可除今聖主懷柔俯允其請虚糜帑金製千里徒勞士卒此奴才中心之恨事亦卽爲奴才畢生之恨事也且和議雖經初定後慮尚多隠憂奴才身列行間言之則迹近戀棧不言又心實難安積日思維人臣當不避斧鉞何况嫌疑營兄所及不得不爲我皇上縷陳之法人狡詐甫敗請和安知非避我銳氣懈我軍心耶安知非老我將帥糜我帑金耶我初勝而彼請和安知我稍懈而彼不乘隙狡發耶海國迢遥謀爲莫測輪船飄疾來去難知敵情詐而防不勝防海岸闊而守不勝守和議後該敵不必防我而該敵易於乘我我不能往攻該敵我不能不防該敵籌防日久糜費日多將領日衰軍士　懈不數年間元勛宿將壯者老而老者殁一旦有變欲求如今日之能戰能攻誠不易也卽不然而選將練兵另起爐竈勢必緩不濟急較奴才去年之成軍爲尤難且訓練隊伍需用鎗炮均非急切所能辦再兵端一關各守公法　爲臨時所不能辦况審時度勢眈眈而視者又不僅一法人也然旣經許之大信難失但條約不可不愼後慮不可不周勿使其獨據利源勿　其得有地勢往歲議和敵屢索賠兵費今無故擾我藩疆侵我内地壞我兵輪毁我船廠彼豈不應賠償耶再按萬國公法據理力爭彼將何辭以對設從寛免賠則越藩之疆土尺寸不可讓臺灣之法人一卒不可留越連滇界滇産五金垂涎内犯後患何窮臺雖海島物産富饒乘間相侵全閩何恃得隴望蜀人情類然而况詭譎之法人乎現在我正撤兵彼反添兵我已退滇粤彼尚紥臺澎不開臺廉海口反禁我拸濟船隻耶郎甲退師又開四砲以擊馮軍新議便違詐情巳露如此奸欺殊堪痛恨倘和約稍涉要求仍請一意主戰奴才合滇粤諸軍及所部將領誓拚犬馬餘生力滅豕狼小醜必動出萬全功成一戰庶我朝柔遠之恩威並周而報國之愚忱略盡使天下臣民廿餘年之積憤亦得稍抒在法人所恃者鎗砲奴才所恃者隊伍鎗砲爲呆物隊伍乃活人若專賴鎗砲與之决勝負實攻其所長卽勝而所傷亦多雖不能不用鎗炮决不專賴鎗砲徒爲遥相轟擊必率隊直入敵陣短兵相交四面兠勦盡戮之而絕其根株正月二十八日片請添募二十營者原戎厚集兵力擬獨任滅敵復越之責添營雖必添餉滅敵後各省之防餉可輕一勞永逸是添餉尤爲省餉計也若洪逆竊據江南使諸逆各陷各省賊數無算帶隊攻剿無一不戰而破其全軍數年肅清數省滅全逆而致中興如朝廷信奴才於昔委以重兵授以重權勢必復全越而滅法人奴才成軍時已　諸將不誅法復越必不生入關門况法兵無多卽傾國來犯亦斷不及洪逆十中之一分法据越地萬不及東南數省之一隅今昔相較多寡相衡則奴才破之滅之更如拉枯折朽成案可鑒非　侈張欺罔于君父之前海内臣民無日不以誅法爲心而奴才舊部將士亦無日不以滅法爲念又望我皇卜赫然一怒伸天討而快人心奴才賦性愚直責任戎行戰事外不敢多言而一片血忱不得不披肝瀝膽詳細直陳伏乞諭令總署深思妥議勿失事機致貽後患必患自强以杜彼詐則臣民幸甚大局幸甚並令沿海沿邊選將練兵議求數事以壯軍心萬不可因和而稍懈夫兵可百年不用而不可一口無備用兵以得將爲先選將難而得將尤難募兵易而練兵不易選將貴先選其心性氣刀次之心性樸誠者勉以忠義授以機宜平時秉性不移臨敵自奮身不顧紳兵貴紳眞隊伍技藝次之隊伍闞肅者步伐整齊進止如一操演呼應旣靈對敵自指揮如意所謂恃一人之力而力有限合衆人之力而力無窮滅髮剿捻實由選將得將募兵練兵合羣策羣力之所致前督撫臣曾國藩胡林翼集載霆軍進如潮湧立似山峙又載霆軍自成一家不二注門者此也如唐仁廉孫開華婁雲慶曹志忠陳由立王衍慶龔占鰲熊鐵生唐得勝江自康李定明等皆霆軍舊部恪遵舊章精練隊伍臨敵皆能力戰去夏奴才奉旨出師八月十三日始　　　　招募萬人因居家無現成之勇籌餉之權數千里調將二千里籌餉憂心棘手焦急如焚諸將雖奮勇赶來而器械勇糧動難敷用全軍　　　　　槍又皆前膛到未及半乃捐餉挪辦快鎗十月二十二日倉猝起程沿途借銀賒米費盡周張不有商號借銀九萬餘金全軍萬難速　　　　　　雪地仍飭半日行程半日操隊跋涉巳艱苦萬端將士仍勇氣百倍一路官民同稱精壯而亦竊喜勝算堪操然數月來艱難憂急實　　　　　　徒奔走馳驅先後斃九員將官百餘兵勇卽江直之撥鎗子亦未到齊而捐辦之快鎗子火更難赶到於此知成軍之難而採辦槍械　　　　　苟非平時選將練兵而臨事招募無不貽誤事機以目前之時勢而論戰事尚可忽乎哉兹謹將所部久經戰陣之將領銜名籍貫另繕　　　　　御覽以俻選將之用現因馬白糧少兩軍共食粮草仍屬難辦故移師廣南就糧勤加訓練恭候聖命所有和局難恃後慮宜周戰事　　　　　練兵各緣由理合　摺由驛六百里馳陳伏乞皇太后皇上聖鑒訓示謹奏 
 
