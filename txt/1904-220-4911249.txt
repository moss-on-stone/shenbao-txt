# 1904 - 220 - 4911249

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[重印十三經注疏○五經備旨○十七史商摧出售] [  點石齋啓]  
　　自來詁經解經之說莫詳于十三二經注疏一書其次若五經備　則疏　五經語意跪各樹一幟而其闡發精義　皆詳盡無遺本齋前將此二書讐校精詳悉心石印以惠士林海内　行早已不脛而走兹更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商摧一書爲　西莊先生所輯　論超卓者据詳明論世知人折衷至賞有志史學者不可不加意講求兹　　 
亦用頭等潔白連史紙印在成每部定價洋銀五角卽日出售 
[三續北洋大臣袁宫保頒發各州縣教案簡明要覽]  
　　光緒二十二年四月前總理衙門奏近年各省教案迭出地方官處分誠不能不明定專條第操之過蹙必至以規避處分之故縱教虐民翻致積隙日深發機愈烈迨至釁端旣搆又自知一經罣議無望原情惟有束手聽參不思力圖補救似與立法預防之意轉有所妨擬請嗣後遇有拆堂殺教之案除有心故縱以致釀成巨案者應酌量案情隨時請旨辦理外如係事起倉猝迫不及防應將地方官照防範不嚴降一級留任公罪例議以降一級留任其保護未能得力自係辦理不善應照不應重公罪降二級留任例議以降二級留任俾示懲警等因是拆教堂殺教士之案降級留任州縣自應隨時加意以上一條是地方官教案處分查天主耶穌兩教在外洋雖分新舊兩派而意在勸人爲善仍是異流同源不過講解不同規條不同别户分門各從師說至於毋殺人毋攘竊毋作妄証毋貪凡屬於人之物則遠宗摩西十誡大都皆同其愛人如已待敵如已之宗旨亦兩教如一凡入教者如能毋殺毋盜毋誑毋貪在教中固爲善士在鄉間仍屬良民官長自應一律保護如或酗酒鬭毆肆　罵詈甚至逞忿尋仇貪財索詐以致釀成搶殺重案如近來甯晉教民滋事等案一經查辦正定教堂卽將其人革除由官照例嚴訊正法監禁有差悉如律令誠以干犯國紀罪固應誅而不守敎規先宜屏黜法令具在斷不能因是教民倖邀寛典也查天主敎堂刊布教規勸人向善其有不率教者一則曰送官嚴懲再則曰送官治罪可見官能執法正可以輔教權之不逮彼教甚賴官之有權地方官斷不可自失内治之權而權所以能不失者則尤在平日蒞官行政廉公有威必須正本清源然後令行禁止仁聲循譽固不能取辦於臨時也以上二條是論兩教源流並堂中教規 
查以上十三條不過就成牘中撮取大要以爲各知縣辦理敎案之一助誠恐約章徧覽難得要領成案過多憚於披閱故條列大略意在簡明至案關交涉比引公法詳核條約神而明之存乎其人尤願强聰之官吏佐治之幕賓愼思明辨之也 
[電傳宫門抄]  
　　昨日午後三點鐘閱二十五分時京師友人專電告知本館云六月二十八日皇上召見軍機大臣是日並無明降上諭 
[日榷營稅]  
　　日本京來電云本月某日我日駐京使臣内田康哉氏電達外務省内開營口稅關暫由幾路科利司脫管理但目下形勢更變我日本急宜派設專官是以檄令黑澤永吉爲代理稅務司已定於東歴八月一日入關辦事矣 
[俄艦受代]  
　　英京倫敦來電云西歴八月之朔有俄國滅水雷艦二艘帶同高揭軍旗之甲乙兩大輪船鼓輪而北行經丹墨國所轄逹列脫培洛脫海洋盖將駛入紅海之中俾義勇艦受代而返也 
[日追俄艦]  
　　日本東京來電云東歴七月三十日清晨七下鐘越二刻時遙見房州希司峽附近波浮港寅方距岸約二百四十華里突有軍艦三號將敵之甲乙丙丁四軍艦狂追相隔約十四海里之遙迤邐向南不知所向旋據大島島司電禀始知追者爲日本軍艦蓋見俄艦又從海參威突出正欲追而擊之也註島司係微末人員專司島中細事者 
[俄艦行蹤]  
　　日本東京來電云東歴七月三十日午後一下鐘時有甲乙丙三俄艦鼓浪而經尻矢崎外海洋向西飛駛迨二下鐘越三十分時已駛入潮首岬矣至大島島司所報目見日艦列隊窮追等情旋得北海道青森電音知俄艦早已出津輕而入太平洋並未經由大島洋面云 
[停運赴東]  
　　近日外洋各輪船運貨至東洋者皆以途中有意外之外不願履此危途昨閱華歴六月二十八日英京倫敦來電謂英公司輪船行駛東洋已停運貨近又有紅烟囱藍烟囱之某某兩輪船亦已停運貨物赴東矣 
[旅順近狀]  
　　烟臺來電云旅順口内俄人泊有戰艦及巡洋艦七八艘砲艦五六艘註中有以商船改製者滅水雷艦十四五艘水雷艇若干艘其中每有被彈所傷鳩工修繕者外人從而鄙薄之指爲與廢艦無殊不久必澌滅殆盡其實旗艦昕宵舉火時見黑烟縷縷起自突中每覷敵人不及隄防帶同軍艦數艘游弋口門以外其意蓋欲使全隊乘機出口掃凈海洋也日本艦隊見之以其勢力衰頽不甚措意偶或駛離口門稍遠其彈可擊至日本陣地然亦愛惜殊甚不肯輕易發砲遙轟一見日艦鼓浪而來卽駛近砲臺藉資保護日入夜輒放出二三哨艇偵探敵情臺上照海之燈終宵大放光明照耀遠近其防務蓋仍異常嚴密云 
 
 

Page 2

 
 
[俄兵降敵]  
　　日本大阪某日報云東歴七月二十四日有一俄人向攻圍旅順之日軍前哨乞降訊之則稱隷後貝加爾湖氣他軍第四營第十四旗步兵第三哨哨長哈伊若路部下因見日本招降之檄約同甲乙丙三兵伺隙脫逃詰以旅順敵情言俄人派守旅順者係第四第七兩大營都計兵士四萬名以第四營爲右翼第七營爲左翼邇者彈丸火藥依然高積如山所苦倉廪已空絶似一千八百六十年飢饉時光景至總統司多伊瑟爾刻方示疾未能臨陣指揮云 
[俄將負傷]  
　　日本京來電云大石橋之戰俄將殺哈洛夫臨陣負傷按殺哈洛夫以陸軍副將充滿洲軍總營務處兼總統昆獨辣獨烏衣氣大軍蓋以殺哈洛夫夙以將略聞于時當日俄開戰之初卽馳赴遼東充大帥苦洛拔托金氏幕僚帷幄運籌多所贊畫一旦戰而失利人皆惜其時運之不齊云 
[俄路將成]  
　　俄國諾何亞愛埠烏列米耶日報云由啞倫部路岳以達他尤鏗獨之鐵路就南北兩端同時工作今者土地己塡築蕆事方在亞倫部路岳之南九百俄里他希尤鏗獨之北五百四十俄里安置鐵軌其間未設者祇餘三百俄里屈計今年秋季當可告成從此由亞倫部路岳以達他希尤鏗獨輪轉如飛不難瞬千里矣 
[節錄蘇省整頓錢糧章程]  
　　一蘇松等五府州屬未懇田地不及十分之一現在蘇省設立農務局清出荒田講求樹藝除實在坍没及義塚荒墳外凡可開闢處己實力清查予限一年有主者照界墾闢無主者招民領種倘限滿仍復抛荒卽使有主亦歸農務局召佃承墾以期逐漸復額二各屬未墾老荒及積年坍缺應將坐落區圖頃畝數目查勘明確坍則報豁荒則招墾分别有主無主繪圖造册分送藩司衙門農務局存案其有業佃續墾成熟者由屬於每年秋勘案内詳查開報仍俟届限起征以便稽考三蘇省自光緒二十五年奏明設局清賦舉從前匿熟包抗中飽諸弊一律廓清此後查辦秋勘仍應認眞釐剔如非實在歉收不准率請酌减並由司分年列表嚴定比較以重考核其實被水旱偏災未能照額輸納者仍由該管道府按畝確勘應蠲應减由司酌量核定彚案詳辦四從三十年起除熟田項下應徵錢糧均須實力催追年清年欵外如有貧苦小户數目畸零催徵不齊該年奏銷時由司道查明實非劣紳包抗及書差朦混者核其爲數無多串未離根方准據實開報仍令按限催追補解足數若己經截串不許託名民欠以杜弊竇所有災荒項下蠲减之數應令開列都圖頒示民間務使家喻户曉官吏無從弊混倘敢匿示不張私徵入已一經查出或被告發卽行從嚴參辦五民間售賣田地立契成交後賣者貪一時之利短撥糧額情弊最深兹從三十年起責成該管州廳縣凡遇新業持契報稅確查舊業户糧曾否按數推收如有隱混短撥勒令新舊業户當塲收清違者懲辦六蘇省自清賦以後大户各早目經革除當無包完欺隱情弊各州廳縣每年起徵錢糧定期示諭設櫃大堂間有疲玩糧户延不赴櫃截串交差催追之處兹從三十年起各屬經徵錢糧飭令按時設櫃催收不准將民間未完糧串先行裁截發交差保領追以杜流弊倘敢陽奉陰違察出定行參處 
[嚴杜苞苴]  
　　江蘇撫憲端午橋中丞下車伊始查知所屬各州縣來省謁見向有致送家丁門包之舉嚴諭革除令將此欵撥入學堂充遴派學生出軍游學經費昨已略志報章兹得中丞分飭各屬札文較爲詳盡用亟錄之其文曰照得門包一項各省相沿己久名雖似乎犒賞義實近於苞苴本部院下車之初查悉本署向有門包名目每分八十四元自到任賀年以至節壽皆有餽遺已成定例核計每一州縣每年支給此項總在四五百元内外合蘇藩司所屬三十餘州縣計之其數已將及兩萬元矣若以此項貲送學生出洋遊學則每一州縣可送學生兩人出洋十年以後其所培植成材正復未可限量果使用之得當損益豈不懸殊本部院痛念人才消乏教養無資而官場積習相沿浮文不少曾無人省無益之酬應養有用之人才中夜徬徨亟思補救此等門包浮費必須先予革除儲爲正用嗣後以本部院到任之日爲始各該州縣無論何時晉謁均不准再送門包尋常節壽之禮更宜一律禁絶本部院内署僕役無多皆係從豐發給工食其巡捕及在署雜役亦皆酌給薪工决不令其枵腹從事已一面諄切告戒不許擅受絲毫各該州縣如不遵行或竟私相授受一經察出亦必從嚴參辦所省之費於資送學生時如何派撥另候飭遵除通行外合行札飭札到該州縣卽便一體凛遵辦理毋稍嘗試切切 
[實業試題]  
　　京師招考實業學生已紀本報兹又得京師訪事人來函云商部於六月十五日考試八旗江蘇實業學生應考者四百餘人是日所命史學時事題爲宋理宗編端平會計錄論泰西各國機器製造日異月新日本亦日有進步何國工廠最多何貨銷路最廣試撮其要以覘心得策物理題爲甲物質之態若何變化乙水有平性其大用安在丙冷熱與水之關係水至成冰而不沈何故丁空氣在地平界每英方寸壓力若干戊助力器有六試言其名目用法已日本攝氏熱表及華氏表差異若何並中名何表庚電之正副若何分别辛博物有分類學解剖學生態學進化學有何等分别壬礦學最要莫若認别礦石認别之法若何癸中國自然銅爲何質化學題爲中國瞻礬在化學中爲何原質算學題甲商人向銀行貸銀六百八十圓年利八分訂明每半年加利入本問至一年有半其利幾何乙時辰表二點鐘後長短兩鍼相對成一直綫問是何分杪 
[選充供事]  
　　京師訪事人云六月初旬某日外務部招考供事時到者六百餘人後經選定四十名當考試之日每人均照一像迨傳所取者察騐見四十人中有兩人與像不符顯係雇人頂替立卽扣除另補立法可謂嚴矣 
[律師上控]  
　　廣州訪事人云革員裴景福逃匿澳門初時澳督准請律師聲辯並在砲臺行坐自如迨後允華官之請解回省垣卽命嚴行監禁雖經律師巴士道再三禀白不稍轉圜巴君乃具詞上控於匍政府乞恩保全未知能償斯願否也 
[粤議種菸]  
　　有客自粤之新會縣境江門埠至廣州語本館訪事人云現有某洋商聯合華商陳某集得二萬金創設烟業公司擬墾闢無碍室廬墳墓之山塲栽植菸草且云察得牛屎環兩岸山麓甚多所産之菸不亞南洋吕宋至低濕之處則可植上等巴西烟將來擬仿製捲烟專利行銷說者謂中國嗜烟之風日盛一日此舉若成亦挽回利權之一道也 
[榷及土偶]  
　　廣州訪事人云粤東省城神廟林立其香火最盛者首推城隍廟廟祝三年一換由商人出巨資承充每歲約納洋銀二萬元歴任府尊輙視爲應得之利迨前任龔太守心湛議開中學堂將此欵移充經費並勸加五千元共合二萬五千元後沈太守傳義到任欲於二萬五千元之外加抽學費二千元商人未允遂不復置議邇者府尊陳太守以前數猶不能敷再三勸諭聞商人已允再加三千元惟係撥入學務處不歸中學堂云 
[鹽局述聞]  
　　温州訪事人云浙江温處鹽釐總局總辦郭馥卿觀察查得歴年新榖登塲時每有刈稻農夫肩負鹽斤免其稅課特定於六月望前後三日照章放行十四日某某等奸商販運私鹽數百艘連檣而過緝私船役瞠目直視不敢發一言洎十七八日刈稻者擔鹽過關反 
 
 

Page 3

 
 
被扣留不放一時紛紛擾擾有赴琴堂擊鼓鳴寃者有持械擁入局中譁譟者司巡知人衆難以阻遏令每人各肩一擔而去其有人少鹽多留頓艙中者卽指爲船户夾私雇匠將船鋸斷各船户哀求再四甚有典妻鬻子設法贖回者怨苦之聲洋洋盈耳甌諺所謂神吃肉鬼代災斯言亦頗有至理也 
[劣保縱梟]  
　　松江訪事人云有客自楓涇至郡述及飛划副左營哨弁林秉忠卽降梟林得勝沈葆義卽降梟沈小阿妹自將瞎子阿雲李壽慶二匪獲解滬江後卽奉文帶師船七號至楓涇偵緝某梟六月某日夜半喚地保入舟令於破曉時前導地保素與梟善欲遞消息苦無閒隙可乘不得已導令沈等前往叩門剥啄大呼曰道憲大人有公事在此爾尙高枕無憂耶梟聞聲甚厲知禍將及遂踰後垣而逸傳聞如此其確否不得而知也 
[屠人罷巿]  
　　松江訪事人云郡人籌興團練前以經費無出禀由當道協力籌維擬將猪捐茶捐膏捐酌量加徵以資挹注旣而婁境屠肆中人白諸紳董謂每斤捐錢二文不無暗耗不若每斤捐至十文轉可加諸買户紳董允之至華境各店仍定每斤捐錢二文以致巿價參差議論蠭起六月二十二日肉業領袖某甲邀同城廂内外各肉鋪主至妙嚴寺互商擬禀請府縣設法挽回旋知事在必行遂於二十三日一律閉門歇業不知經理其事者將何以息其喙而服其心也 
[東粤官塲紀事]  
　　廣州訪事人云粤東營務處兼武備學堂總辦李五青觀察以道員在滇候補前經兩廣總督岑雲帥奏調來粤委以各項要差本年四月偶抱微恙請假調理延至六月初九日子刻溘然長逝一時赳赳桓桓之士無不痛悼良深○兩廣總督岑雲帥擬委卸任水師提督何榆庭軍門統領續備軍十五營飭通判敖别駕廷銓齎送咨文關防赴香山珂里敦請出山軍門以閉門養疴堅辭不就蓋軍門仍被雲帥奏參故不願再受節制也 
[邗江雜志]  
　　揚州訪事人云揚屬亢旱已久六月十八日下午甘霖大沛得雨約二寸有奇胼手胝足者流謂東南各鄉得此膏澤田禾已欣欣向榮惟西北隅山田地勢較高尙未深透安得雨師命駕重來俾下濕高原一律旣沾旣足也○兩淮運司恩新甫都轉接湖北督銷局來文略謂敝岸銷巿日暢請迅開新綱以資接濟等情隨據情詳奉督鹽憲魏制軍准開鄂岸乙未春綱因於六月某日牌示轅門一面札飭淮南局員轉諭鄂岸各運商遵照 
[上海官場紀事]  
　　昨日新委江南機器製造局會辦何仲圻觀察葆麟及隨辦商約委員嚴少和觀察開第先後至上海縣署拜會縣主汪瑤庭大令○昨日江蘇候補知縣曹九田明府因公來滬命駕至縣署投刺拜會○昨日龍華保甲巡防局委員沈秋蓀二尹祺年虹鎮保甲巡防局委員王肇之二尹篤基太陽廟保甲巡防局委員章次荍二尹仲英偕至縣署謁見縣主汪大令 
[梟匪解道]  
　　日前降梟林得勝在金山縣境拘獲梟匪沈幼波昨日押解蘇松太兵備道轅禀知一切道憲袁海觀觀察飭發交上海縣署縣主汪瑤庭大令諭令收押自新所聽候訊供 
[移提土棍]  
　　浦東土棍潘其祥前因無賴小福生向之尋釁疑同黨胡錫卿嗾使將胡所開烟館擊毁逃匿蘇州旋被吳縣差役拘獲解經縣主李紫璈大令訊取口供嚴加管押事爲上海縣主汪瑤庭大令所聞昨日簽派差役全順薛貴捕頭徐文赴蘇禀請李大令將潘交伊等解回歸案辦理 
[示改捐章]  
　　欽加三品銜在任候選道特授松江府上海縣正堂汪欽加三品銜總辦滬南馬路工程局江蘇卽補府正堂翁爲會銜出示曉諭事照得前奉道憲文開十六鋪裏街向有之壯丁清道路燈等捐一律改歸工程善後局酌量抽收飭卽議章禀辦並頒發告示到局卽經分貼曉諭在案兹查北自十六鋪裏橋起南至萬裕碼頭大東門直街東自大馬頭起西至吊橋並界於内外馬路之間各里巷久經設捕燃燈自應首先起捐現定於七月初一日起除各省會館曁實在貧苦小户房租不上二千者一概免捐外其餘大小各鋪以及公所行棧均係有業營生擬定每月按照房租酌收五釐居家各户减收二釐五毫如此辦理比照縣收房捐僅止三股之一於局中經費雖見短絀而各鋪商民以向有之壯丁清道等捐移作五釐鋪捐旣非額外加收亦屬輕而易舉業將籌議章程具禀道憲奉批如禀辦理希卽會縣出示等因奉此除由本局派定司事照章按月抽收造册呈報外合亟會銜出示曉諭爲此示仰南巿裏街鋪户居民人等一體知悉爾等須知此次所定捐數比照外灘馬路格外從减自應遵照定章按月輸將不得以多報少致干查究倘有刁猾棍徒藉詞抗欠或有意阻擾者定卽提案嚴辦决不寛貸其各凛遵毋違特示 
[集捐清道]  
　　南巿裏街　處經馬路工程局總辦翁子文太守奉蘇松太兵備道袁海觀觀察札飭推廣巡政並經收界内清道壯丁路燈等捐以充經費兹已定期七月初一日起收捐先舉以清道事宜昨日已飭捕頭派人遵照辦理矣 
[禁售蘆粟]  
　　昨日本邑城廂内外保甲總巡朱森庭明府出示曉諭曰照得蘆粟一物本草未載並非食之有益之品現屇蘆粟上巿鄉民販賣者日漸衆多粟壳渣滓蹧蹋街道城内街衢狹窄原有垃圾掃除殊難罄盡再將渣壳散棄積聚引動蠅蚋穢氣薰蒸殊爲地方居民之害爲此示禁各鄉民不准進城兠售并飭各鋪地甲嚴禁驅逐如不遵從仰該地甲將鄉人扭送至局聽候究辦毋違 
[劣保宜懲]  
　　西鄉徐家匯土山灣左近有一木橋年久失修欄杆朽敗歴經無賴鄉民竊取殆盡事爲城廂内外保甲總巡朱森庭明府查悉飭差傳曰十八保十四十五兩圖地保到局訊供竟敢抗傳不到明府大怒函請上海縣主汪瑤庭大令飭提又下海浦半淞園左近某姓地基近被毘鄰某船廠侵佔控由明府飭傳二十二保二十二圖地保諭令清查地保任意玩延明府爰亦請大令提究 
[謀財案發]  
　　本年五月常州人杜倍海向某處租得一船滿載家中器具雇江北舟子張少根張阿三張少裕駕駛來滬行至六社三張就僻靜處泊船將杜綑縛意圖謀害杜哀求再四盡獻所携洋銀六十餘元始棄之岸上揚帆徑去後經途人援救送回故里旋邀同長兄杜鳳海至蘇州湖州嘉興平望八社等處找尋無著月前訪知若輩匿於滬上因追蹤來此遇諸新閘向索前船及一切器物三張答稱船在虹口器物寄存叉袋角左近某姓屋中如欲取回須以洋銀二十元爲壽杜與以五元三張置之不理迨加給一元三張雖指示其處而器物仍不交還迨偕至虹口取船事爲包探朱桂生所知始將三張拘獲押往裏虹口將船弔出繼又至叉袋角檢獲器物將三張送押捕房改日捕頭解送英美等國租界公廨讞員黄耀宿司馬詰訊之三張狡展異常遂商之英總領事署繙譯官德爲門君著發回捕房押候禮拜五覆訊核辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者張靜聲控其妻鄒氏捲逃一案前晚縣主汪瑤庭大令升堂研訊張鄒氏供小婦人年己五十湖北武昌府人於十九歲嫁張生有一子赴盛京謀良十餘年未回小婦人平日皆由夫兄照顧嗣因丈夫出外音信杳然由揚州王姓婦說合改嫁趙嵩芝並無捲逃之事大令判掌頰二百下發交某善堂留養○秦厚坤控周長春强佔地畝等情前日大令升堂研訊秦供小的有墳地一畝二分有奇周因造屋侵佔若干求恩訊究十三圖地保沈瑞春呈遞魚鱗册禀稱小的查得周並不佔及伊地周供秦地與小的及朱王兩姓之地毗連小的之屋蓋造迄今閱十餘年豈有及今始佔伊地之理事緣秦欲出賣墳地唆令小的將屋基併售小的不允是以架詞誣控大令諭候飭亭耆丈明核奪 
[浦東保甲總巡局紀事]  
　　前日汛捕某甲拘獲小竊金阿三卽小浦東解送浦東保甲總巡局總巡謝岳松明府升座研訊判責一百板○浦東鴻源紡紗廠執事人某甲函送竊賊范石郎至保甲總巡局總巡謝明府訊供之下判責二百板 
[南巿捕房紀事]  
　　昨日木工鄔金生李阿濤掮木料至太平碼頭誤撞行人某甲甲怒而申斥以致互毆旋被巡街捕一併拘入捕房捕頭令押候轉解馬路工程局禀請總辦翁子文太守訊究 
[英美等國租界公廨晚堂瑣案]  
　　前者朝鮮國商人金亨玉延律師賀立格控華商同吉昌號主余愼齋吞没參價銀兩等情經讞員黄耀宿司馬會同英總領事署繙譯官德爲門君訊明斷令余償金規銀一千一百七十兩另給川資洋銀二百元限一月内繳案余到期不繳旋經賀律師投案請催司馬復將余提案詰以斷定之欵何得遲延余稱同吉昌係各友股開此銀尙須攤派務請將股東王興隆傳諭前晚司馬提王詰訊王供稱同吉昌係余及謝世昌孫愼齋等股開此項銀兩理應公攤司馬謂余禀稱爾股銀並未交出反侵吞一千三百餘兩之貨刻下須先將此欵料理清楚然後理明私帳王唯唯遵新司馬隨著交的實人保出赶緊將欵繳呈○金陵普育堂傭人何二之子名水子被歹人余德彪等輾轉誘賣控經江寗縣差役某甲帶同許阿和至虹口找尋買主陳月恒前日恊同廨差凌振將陳解案至晚司馬升堂研訊陳供稱小的價買水子後卽轉賣至厦門現無從查攷司馬謂如此爾竟販賣人口矣如能將水子交案尙可從寛隨援筆判曰陳月恒旣交不出水子揑函謊說可惡已極著押候嚴比○上海縣移文公廨請提劉金松劉長發等人前日廨差將劉及魏馬甫提到司馬研訊之下謂王老和所控之事爾等知之否劉魏供詞一味游移司馬飭卽移送上海縣署○前者韓東林控張友如欠銀不還等情前晚司馬升堂研訊韓供稱張結欠洋銀五百餘元浼人作保立據拔還後竟置之不理張供自上年十月起至本年三月止陸續還過二百九十餘元司馬詰以收條何在張稱並無收條司馬曰爾已付洋銀至二百九十餘元尙不將據收回又無收條殊難憑信韓稱上年歲暮張窘迫非常至除夕索取施米施衣安有付還洋銀之事張供還銀之事由陳登科謝某等人目擊司馬著押候傳中保人質訊○上年英商伊德控華人鄭湘藻欠銀三千餘兩司馬訊得鄭所欠屬實發押捕房至今春改押公廨鄭始終一籌莫展日前致信伊德請將兒子代押俾得回鄉變産以償前晚司馬飭提至案詰其如何變産鄭供産在丹徒丹陽等處田契或藏故鄉或藏杭州已致信去取三日内可到售産一節必須親自一行刻下旣無的保祗有將兒子代押以便出外句當司馬問爾兒子幾歲答稱二十二歲司馬日本分府亦不忍將爾子代押且俟三日後田契寄到再行投案候示可也 
[英美等國租界公堂瑣案]  
　　包探陳雲忠解吳和尙王道山至案禀稱日前某洋人遺失金面銀質香烟盒一枚被吳拾得携至新閘橋街玉所開錦華銀樓兌得洋銀三元一角後經小的查獲押至錦華吊贜己被鎔化惟稱此盒重二兩一錢因連王傳案請究讞員黄耀宿司馬會同英總領事署繙譯官德爲門君研訊之下洋人投案聲稱此盒金面銀質價値洋銀五十元王不應任意鎔化合請訊懲吳供小的無知誤犯尙乞恩寛司馬判責吳手心一百下向王追賠洋銀五十元然後管押兩禮拜○工部局管事之某洋人投案禀稱泥城外牛奶棚主蔡子言前因攙水牛乳中向人混售已三次解請究罰六月初七日復蹈前轍奉判罰繳洋銀九十元今甫越二旬又有前項情事且經醫生騐明此等牛乳實於養身之道有乖若仍前罰鍰不足以昭儆戒務請重懲司馬判令將蔡發押捕房二月再罰洋銀五十元 
[法租界公堂瑣案]  
　　吳福三扭控妻父高錦春將妻價賣等情讞員陳楚生大令訊詰之下吳訴稱妻子高氏眷念母族由家挈孩來滬探望不意岳父竟賣與某酒店主阮某現經小的尋獲是以扭案請懲高氏供父親向阮收去身價洋銀一百五十元迫令小婦人改嫁阮姪福生投案候示大令商之法總領事署魏繙譯官將福生交人保出著交伊叔到案訊究高父女一併管押○曹阿發被潑婦陳潘氏借錢不遂逞兇毆傷扭案請究大令判將氏掌頰二百下○招商局金利源棧房印度巡丁某甲扭小工金家才張惠益至案禀稱伊等不遵約束反肆兇毆求恩嚴辦大令判各責一百板○陶阿彩被流氓王阿泉糾黨攫取洋銀扭案請辦王供小的實因索欠起釁大令判責一百板○前者流氓岳阿才王龍生至孫家弄某花烟館尋歡拔刃戳傷烟妓逃逸無蹤近經包探拘獲連同黨房阿東解請訊究大令判將岳王各枷號一月責五百板房責二百板○前日潘氏婦乘東洋車至公館馬路適與蘇竹軒之車相撞以致拉破衣服蘇怒將氏車推翻氏從車中顚出經巡街捕拘蘇管押昨日解案請訊大令飭交人保出爲氏修整車輛再罰洋銀四元○扒手藍阿四經包探拘獲解案請辦大令判枷號半月責四百板○正記洋貨店主陳子劬被學徒孫錫雲私收客帳洋銀五百七十元詰知與林申甫周平堂張松巖賭博致被騙去二百元其餘均在妓女王三寳處因報請包探拘案請究大令飭將林周張三人交人保出孫押候查明訊核○某洋人扭控葉勝榮將田永遠出租匿單不付等情大令著交的實人保出限十日内繳單○法商利喊播喊兩洋行主控華人陸靜安欠銀一千五百餘兩等情大令准詞提訊著押候一禮拜内赶緊理明○某洋人向周茂盛號購辦各種貨物分裝二百七十四箱由茂盛執事人王雨新倩協和公報關行執事朱麗芳報關納稅王言共需銀一百二十五兩五錢洋人以此買祇須三十八兩七錢控經本管領事照會公廨大令將王朱提案訊取口供交人保出候再訊核○嚴紹先控媳兄劉阿長將媳劉氏誘賣等情昨日阿長將劉氏交案太令詰究之下劉氏供稱阿翁無禮是以小婦人逃回母家並非兄長誘賣大令著發交某善堂留養待其夫來案具領○陳子卿控已歇廣德成烟館値堂人吳元生誘騙擡單二十六方向索不還反敢兇毆等情大令訊究之下烟館主郭國成投案訴稱小的處亦被吳竊取烟槍烟土等物叩求一併究追吳矢口不承大令著交人保出聽候查核 
[美租界捕房紀事]  
　　前晚十一點鐘時曾雲弟金萬葉投捕房訴稱賃得脚踏車一輛在南潯路一帶試行突被僑居二十四號洋房之某西人奪去請卽查追捕頭令包探劉阿炳前往甲家將車取回交曾領去○前晚雷電交作大雨傾盆某西人雇坐薛江郎所曳東洋車至虹口新碼頭相近薛欲暫停避雨西人不允持刀剌傷薛臂薛負痛赴捕房訴請捕頭允之○昨日甬人李德芳投捕房訴稱僑居西華德路生生里某號房屋鄰人某姓不知因何强借洋銀三十元捕頭令自投公堂具詞禀控 
 
 

Page 10

 
 
[皖省官報]  
　　六月十七日湖北督銷江蘇候補道曾紀壽到太湖縣華錫　辭委署全椒縣陳贊平辭祁門縣恩　到候補同知陳遠　知奉委催廬州府屬烟酒稅知縣廖昌彝到解犯官赴河南回州同王賓面試十八日委辦馬頭釐卡直隸州松岳辭卽用知縣王元　知奉撫台委收詞差泗州州同梅啓勲辭候補同知陳遠績辭赴廬州府　催烟酒稅直隸州判張宗翰辭赴皖南勸辦山東工賑捐縣丞汪孝銘辭解水師月餉赴金陵十九二十日祁門縣恩揚辭缷任渦陽縣張樹建專丁知交代清楚委辦烏溪釐卡知縣錢元稿專丁謝奉委調辦羅昌河厘卡委辦烏溪厘卡同知惲福麟辭候補知縣陳兆祜知奉委騐收社稷壇官廳丁程廿一日候補直隸州李萬基知縣萬雲松均一次蔡世信沈釗均二次州同趙鏡源三次從九劉兆梅一次均酌委陶邦榖府照磨王自怡巡檢祝宗瑩均超委一次縣丞傅炳章各一次以上均謝課吏超酌委巡檢殷廷鶴謝課吏超委一次李葆綸謝奉行知請補寗國岳山司廿二日候補直隸州李家澍知奉會委皖南公幹知縣王用霖謝超委一次陳星海謝酌委一次直隸州同黄自炳府經史繼昌典史張浩然巡檢陸景澄均謝超委一次沈秉煌謝奉行知請補蕪湖河口司賈寅熙張瑞祥李鑒張崇孝府經葉贄業顧松吏目福蔭縣丞瞿世禹趙爾豫以上均知銷院試各差廿三四日安慶府同知志瑞知銷院試點名差委辦霍山茶釐知縣周炳煃專丁謝超委一次直隸州李家澍辭赴皖南公幹州同胡斌巡檢何承賀縣丞趙鳳儀均謝酌委一次趙士英巡檢黄朝燕李榮奎均知銷院試各差知縣陳采蘭謝超酌委一次高拱辰知奉委辦山東工賑捐曹述誥辭解京餉周兆鏞辭赴清江提餉廿五日候補知縣陳兆煊知奉委發審局副委行走陳詩知奉委發審局差巡檢沈啓麟從九左丙燮均謝超委一次廿六日准補望江縣查光華卽用知縣馬育麟候補知縣賈士駿朱膺爵均知奉府委閱高學堂課卷並銷差李籛學習高拱辰行走均知奉委發審局差通判王鏡涵知縣張鑑杲均謝酌委一次巡檢楊彚眞謝超酌委一次陳錫琛知銷院試巡查差 
　 
 
 

Page 11

 
 
   
 
 

Page 12

 
 
   
 
