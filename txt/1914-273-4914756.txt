# 1914 - 273 - 4914756

 

Page 1

 
 
   
 
 

Page 2

 
 
時評 
[收歸國有（冷）]  
　　我之論此題者非反對收歸國有之說也鐵路收歸國有爲統一鐵路之計不得不然况非國有之鐵路財力不足不能竟如初志無可諱言者也礦產收歸國有爲開發大利源故非具大資本不足以成事此亦可相諒者也其外電話電報等事關於交通上之便利與行政有涉者更無論矣 
　　我之論此題者乃欲望政府中人於種種收歸國有之中其一最宜計及者則人民之收歸國有是也毋徒爲淵敺魚爲叢敺雀使富商大賈寄於外人之籬下使才有能士激爲禍國之陰謀使安居樂業之徒轉爲匪徒兵吏所殘殺其次所宜計及者所收之稅宜歸國有勿爲收稅者所中飽所養之兵宜歸國有所任之官宜歸國有勿爲兵與官自私自利祇自張其權勢若能如此則國自强而我於收歸國有之說有何間焉 
命令 
　　三月九日大總統命令據國務院呈稱擬設淸史館經國務會議議决請鑒核施行等語查往代述作咸著史篇蓋將以識興革之所由資法鑑於來葉意至善也維大淸開國以來文物典章粲然具備遠則開疆拓土有關歷史之光榮近則革故鼎新尤繫貞元之絶續迨共和宣而讓德昭垂我中華民國特頒優待條文允彰崇德報功之典特是紀載尙關觀感無資及兹文獻未湮徴求宜亟應卽准如所議設置淸史館延聘通儒分任編纂踵二十四史沿襲之舊例成二百餘年傳信之專書用以昭示來兹尊揚盛美本大總統有厚望焉此令 
　　又令沈致堅給予二等嘉禾章此令 
　　又令任命孔庚爲陸軍第九師師長此令 
　　又令據新疆都督楊增新電稱參將童明才等辦理　戕官一案查獲會匪四十餘名首要悉已伏法地方一律肅淸請將在事出力官弁等分别獎勵等語此次卡牆會匪越境戕官一案辦理尙屬妥速自應准予獎勵童明才應授爲陸軍騎兵上校孫積祥馬良童振邦馬彦林應均授爲陸軍騎兵中尉丁彥胡馬德勝應均授爲陸軍騎兵少尉庫萬應授爲陸軍歩兵中尉盧則凝給予九等文虎章以昭激勸此令 
　　又令據署歩軍統領江朝宗等呈稱查明歩軍校南連印造謠生事擾亂軍心一案已撤隊官歩軍校南連印係正藍旗漢軍副都統福壽之姪此次造謠煽惑確係福壽主使並查得技勇兵連戴在福壽家敎讀與南連印同惡相濟迭經研鞫其爲造言生事確鑿無疑旋據左翼各隊全體呈具兇結僉謂福壽等造意害人擾動全局應請各予嚴懲以肅軍紀等語並據開具調查福壽事實節略呈請一併嚴辦前來京師人心甫定秩序粗寗該副都統身充要職應如何整飭僚屬維持公安乃竟主使南連印等造意陷人藉端滋事希圖糜爛大局擾亂軍心實屬狂悖已極若不嚴予懲辦將何以肅軍紀而儆效尤正藍旗　軍副都統福壽及歩軍校南連印等着卽一併褫革交陸軍部嚴行拿問盡法懲治以昭法紀此令 
專電 
[北京電]  
　　白狼羽黨敗竄四散最近有竄陷老虎山消息 
[北京電]  
　　上星期六總統府會議由國務院提出者爲預算遲延處分案審計處及蒙藏局改組一案續籌勦匪經費案由總統提出者爲國務要案暫行分理法案財政會議議决實行案 
[北京電]  
　　朱啟鈐將專長交通至内務總長一席或云王賡及許世英等似均不確現已派人往接徐世昌月内可到 
[北京電]  
　　粤向德商克盧布公司借德欵五千萬馬克息五釐以兩粤地稅擔保限二十五年外償還不日簽押但尚須中央許可 
[北京電]  
　　陸參兩部擬本年秋季在内蒙及張家口舉行機動演習其費不得過四十萬元 
[北京電]  
　　南苑航空學校飛行機今日（十一）游歷保定 
[北京電]  
　　政府得贛省電現因防勦白匪宣告戒嚴 
[北京電]  
　　新設禁煙總局以陸天池擔任 
[北京電]  
　　政府將以陳漢第爲平政院之檢察長 
[北京電]  
　　洮南各路現無匪跡 
[北京電]  
　　葫蘆島借美欵五百萬元傳稱已定 
[張家口電]  
　　歸綏土匪經張炳賢帶隊追勦各匪分三股潰竄一竄石槽子一竄五地溝口一竄北腦色均係深山無從搜索 
[開封電]  
　　豫鄂聯軍總司令王占元由初六日起率隊回鄂請取銷總司令名目沈項一帶仍飭唐天喜駐防大股土匪已竄隨州大約仍回棗陽新野南陽等處 
[信陽電]  
　　駐馬店附近程莊一帶土匪經趙倜派寳德全帶兵擊退中央特頒賞洋一萬元 
[徐州電]  
　　張團長張金甌等破獲新同盟會一案政府賞洋三萬三千元各將士愈形踴躍 
[蘭州電]  
　　甘肅裁兵甚爲順手現已裁三分之一約實有兵數不過一萬人張廣建蒞任後大約更須從新組織以成勁旅 
[南京電]  
　　江蘇憲兵現已改編第一營駐寗第二營駐浦第三營駐蘇第四第五兩營尙在從事組織 
[南京電]  
　　貢院對面貴池試館因浚河土鬆坍倒房屋十餘號石壩街劉河廳倒去五六號東關頭杭宅亦倒數號其餘屋脊已坍欹斜欲倒者不可勝數昨日省長特與馬張二司長至秦淮河察勘 
[南京電]  
　　韓省長昨赴貢院視察預備改建市場 
[南京電]  
　　韓省長上年派員分往各縣騐契刻將竣事擬一律取銷以歸劃一 
[南京電]  
　　前台營官地局長朱大斌虧空公欵二千七百餘圓刻呈繳一千餘元餘由江寗縣代請免追 
[南京電]  
　　淸鄉會辦來電東海紳商學界請以李友洙爲團練營長 
[南京電]  
　　海州商會請將河捐内酒米兩項分别减捐已邀允准 
[南京電]  
　　韓省長委管肇鵬爲蘇州警察廳署員 
特約路透電 
[北京電]  
　　國務總理提議嗣後國務院僅能討論關係全國利害之問題内政各事應准各部及各局自行解决不必移交國務院議准 
[北京電]  
　　熊希齡不日將赴俄國繼赴美洲調查油礦 
[北京電]  
　　英文北京日報昨載社論論各省鐵路盈絀問題文中貶責滬甯公司用費浩大以致虧折據謂該公司之薪水過巨且一切建設踵事增華徒多糜費並以巨金供養一般職員又謂鐵路當道似皆不肯增加貨車致使商民多蒙損失云云今日該報載有愛中國者具名之投函内謂鐵路之累皆在當道所委之一羣吮血人類中國如能掃除若輩則糜費可少各鐵路自能免遭虧折至車少之故實因交通部近年不准添置所致彼望宣布此事後可令當道注意一般剥蝕鐵路之利而無益路政之劣員云云北京日報復著論表示同情且望交通部注意此事 
[北京電]  
　　安徽倪督致電袁總統請予各都督兼管軍民政務之權鎭守使以下之官員僅能各司厥職不能與聞他事並請廢觀察使重行縣制 
[北京電]  
　　陸軍部請袁總統下令將貴州福建黑龍江都督府改爲軍政使署或卽由鎭守使管理嗣後撤銷都督之省悉照此辦理 
[北京電]  
　　今晨有飛機四具在總統府上飛行多時旋赴保定内有一具乃由外有駕駛餘悉華人 
[北京電]  
　　昨日出發之四飛機已展緩至今日出發現回南苑稍加修理 
[北京電]  
　　英文京報載稱政府聘用瑞典礦務督辦安特生博士爲中國礦務顧問由瑞典公使華綸堡君爲介紹人該使今得中政府之保證謂中政府誠願借助外才外資振興礦務　關利源近發表之礦務章程曾於宣布以前大加修改而於外資不得逾百分之四十一節尤爲注重云 
[北京電]  
　　内務部請法制局重訂報律現信該部此請意在加嚴 
[漢口電]  
　　瑙威路德會之傳洛倫博士在老河口遇害該會之薩買敎士則受重創老河口之外人多抵樊城惟白萊克女士及白利頓女士之下落未知衆信當皆平安老河口之失乃由内應所致攻城之匪僅四五百人匪於星期一日向河南鄧州進發擄去二千有爲其擔負贜物外間謠傳現復有大隊白匪進撲老河口亞西亞火油公司及勝家縫衣公司之屋均被燬英美煙公司亦被刧匪得大批軍火後勢力大增内有來福槍六七百枝野戰砲數尊機關槍數架現有官軍一隊行抵樊城向老河口進發 
[廣州電]  
　　美國米沙里新聞學校校長維廉君游歷全球研究各國新聞學已抵此間曾赴各報館參閱聞尙將赴上海北京及日本一游並籌備關於巴拿馬博覽會所開之世界新聞大會事宜維廉君實爲籌備會會長 
[廣州電]  
　　粤省數月以來聞有鬻職情事現由民政長示禁 
[成都電]  
　　德雲（譯音）一帶近復不靖巴塘司令電催軍火甚急鄕城孫司令已辭職聞當道有招回尹昌衡舊部之意 
[成都電]  
　　據打箭爐來函調查尹昌衡用項一事業已告竣軍用之欵皆無訛惟民政所用 
 
 
 

Page 3

 
 
之欵賬已焚去故有數月無從調查會計員已被拘 
[成都電]  
　　邇來晴雨均調春收希望甚佳綦江縣有人運銀七挑爲匪所刧並傷兵四人夫來福鎗二十枝 
[東京電]  
　　時事新報載有社論謂希其特向西門子公司勒索金錢之文件曾由一德國專門家仔細察閱知係僞造惟該員曾謂據其他枝節足徴久疑之舞弊情事實有確鑿之痕跡所付回扣金爲數不貲皆由倫敦西門子公司經手且足徵德公司與日本海軍官員之介紹人　　　　　　　　　　　　　　　　　　　　　　　 
呑没此金甚巨該案所拘之人或能因乏證據而開釋云 
譯電 
[北京電]  
　　四川城口縣知事所上總統任期以終身而止之呈文已付各省都督民政長徴求意見如得同意將付約法會議議覆 
[北京電]  
　　袁克定因體弱歸寓項城故里嗣後擬時來北京省親現由丁克爾少佐柯里格大尉法國巴萊大佐授以軍學諸員輪流與之同寓一星期 
[北京電]  
　　署理交通總長朱啓鈐已免除内務總長本官現信朱將實授交通總長許世英有任内務總長之望或將任爲約法會議議長 
[北京電]  
　　此間復設一軍學會研究高等戰術陸軍制度陸軍歷史及參謀部各問題入會之軍官已有一百十五人由德人丁特曼少佐主持一切 
[北京電]  
　　段祺瑞將於日内來京行蹤極秘 
[北京電]  
　　王占元有任河南都督之說 
[北京電]  
　　政府擬予熊希齡洋四萬元出游歐美六個月大約將於三月十五號首途 
[北京電]  
　　據北京日報載稱政府因改革司法諸多困難有因缺乏經費故擬將司法事務歸縣知事管理且將重設臬司云 
[北京電]  
　　政府訂定美國借欵洋五百萬元興造葫蘆島商港 
[漢口電]  
　　白匪於三月八號刧掠老河口翌日退走敎會稍受損傷惟未擾及外人 
[倫敦電]  
　　今日下議院議員海萊君提出關於中國讓與權極長之質問外交次官亞克倫君答稱駐華英使於近十一年來得間即促中政府當按馬凱條約自行發達礦業利源以圖自利今後仍將照此進行英政府近嘗研究揚子江鐵路與實業之發展問題及吾國因於該處占有優勝之商業與經濟利益應册要求之權利已將意見照會中政府至四川省讓與權合同所開經營礦產與實業各事英政府現候中政府來文聲明願否賠償損失註銷此項讓與權如能與中政府商定修改原合同或代以他項合同辦法則英政府自無異議而不可不復要求賠償損失云 
[倫敦電]  
　　潘克赫斯特夫人今日在格拉斯戈某會堂女子參政權大會演說時有警察一大隊持棒擁入堂内各女子即與激鬥演說臺横繫鐵絲掩以花朶警察登臺時臺上紛擲杯盞花瓶几案等物且有短銃及小炸彈之聲婦女舞棍者甚多警察各以警棒左右揮擊卒將潘克赫斯特夫人拘獲置入馬車解往警察局警察傷者頗多並傷女子二十人旣而各女子希圖滋擾警局爲騎歩警察百人驅散 
公電 
[財政部减輕契稅電]  
　　各省民政長國稅廳籌備處長同鑒查契稅條例第三條載賣契稅照契價百分之九典契稅照契價百分之六等語現因光復以後元氣未充暫行减輕稅率以恤民困兹由部酌定辦法五條如下一自契稅條例公布之日起計算一年以内賣契稅暫收契價百分之二典契稅暫收契價百分之一限滿後仍照條例所定百分九及百分六辦理二舊契所報之價有未塡寫確實者准換新契重新納稅除原有已納之稅外照數補交三此次减輕納稅如更有匿稅及以多報少情獘應由國稅廳處長酌定嚴重罰則四特别印花未來頒到以前准收通用現銀另欵儲俟特别印花頒到再照條例辦理五施行細則由各省另定之以上各節應由籌備處處長會同民政長即日籌議舉行庶於一年内將契稅减輕或期投稅踴躍於財政前途稍有裨益財政部陽印 
要聞一 
[政治會議之存廢消息]  
　　日前政治會議議員李慶芳提議本會議自身問題李議長曾答以容與政府交涉再作計議兹探得各方面消息彙錄於左 
　　須俟國會成立政治會議開會以來議决重大案件甚多日昨李議長晋謁時大總統特謂之曰國家大政交議者甚多國會一日不成立政治會議亦一日不能停止李君聞言卽有請假一星期往靑島一行之請大總統亦未允准謂須俟各要案完結後再說罷最後仍促其派人往靑島接眷來京免致跋涉之苦云 
　　皆爲自身問題李議長以本會議自身問題無足重輕惟本會議議員被約法會議選出者甚多將來是否兼職係一問題如兼職於本會進行旣多障碍於增修約法亦難圓滿况本會已將各要案議决關於立法方面應由約法會議取决故絶對主張裁撤在一般未被選人則主張永久設立稍明大勢者又主張俟國會成立時再消滅總之皆爲自身問題於國家則無與焉李議長已將意見徴露於各議員云 
　　尙須國務會議李議長昨進謁總統請示辦法大總統云共和精義在集思廣益以謀利國福民况正式政府成立根本大計討論尤貴精詳故組織斯會奠收羣策羣力之效成立以來對於大局扶助甚多非在事諸君共濟艱難曷克臻此約法會議召集在即貴會議議員多被選者尤徴衆望所歸貴會議原係諮詢機關與造法機關性質不同爲永久的一時的均無不可候交國務會議議决後施行云 
[約法會議之資格審定談]  
　　議員蟬聯辦法約法會議議員二十二行省及京師蒙藏靑海並商會均次第選出發表唯此選出議員之人材不外下之三項第一現充政治會議議員者第二現充行政方面各重要差委者第三現在閒散之地位者而尤以第一第二兩項人員爲最多幾占全額三分之二聞已擬定辦法如下（一）約法會議關係重要旣經選出之員除朱家寳現任直督重職勢難兼顧尙須另選外其餘均無庸更選並不得辭職（二）現充政治會議員者於約法會議開會之中作爲政治會議缺席無庸更動（三）現充行政方面各要差者於約法會議開會之中暫行給假或請員代理以閉會爲限 
　　開始審定日期此次當選約法會議議員其中兼有政治會議委員資格者爲數甚多此實爲審定資格之一問題日昨李仲仙委員長約集各審定委員會開一茶話會籌備一切進行手續而政治會議議員兼任約法會議議員一節當日亦曾得出研究有主張可以兼任者有主張不可兼任者故討論不得結果擬下次開會再行研究並聞約法會議事務處送交審定會通告一則其開始審查日期已經籌備約法會議事務處定妥兹將其通告照錄如下查約法會議議員資格審定會組織令第八條載約法會議議員資格審定會之凖備開會及其他庶務由籌備約法會議事務處派員兼辦但須受會長之指揮等語現在約法會議議員資格審定會會長及會員業奉大總統任命本會亟應尅日成立兹暫假衆議院爲約法會議議員資格審定會會場並奉會長示定於本月九日午後二時開始審查除通知各會員届時蒞曾外特此通告 
雜評一（無名） 
[中國之飛行業]  
　　中國之設飛行學校而編飛行隊也自去年以至今矣今日乃能自駕飛機自京飛至保定而一無意外之事不可謂非進歩之速也苟能從兹猛晋追蹤歐美之程而稱雄於東亞亦軍事上之一助也强國之基益有賴焉飛行家勉之哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[最近著手之外債兩起]  
　　二次借欵總額第二次大借欵外間所傳之總額不一或謂爲二千五百萬磅或謂爲二千萬磅兹據政府消息現在雖與銀行團談話一次不過雙方疏通意見略示借欵之大致而已其一切要件尚未提及至於欵額尤不能預行規定緣政府對於此次之借欵欲將各種用途包括在内故外人甚加注意兹將最近所需要各欵探誌於下以爲該借欵欵額之參考焉（一）去年九月至本年六月到期之借欵約欠八千萬元（二）短期公債及賠款共一億二千餘萬元（三）改革幣制資本金共一億萬元（四）臨時準備金二千萬元（五）籌畫八旗生計五六千萬元此外尙有行政費若干如按上次善後借欵之價票實扣而每百磅不出八十三磅計算則四千萬磅尙不敷用然政府現在又擬以他項用途提出另籌辦法惟欵額則確難預料云 
[瑞記借欵近聞]  
　　三號午後瑞記洋行經理巴貝帶同繙譯陳旭東到國務院謁見總理適正會議巴貝在第一客廳坐候約二十分鐘孫君方由會議處來巴貝面陳總理德文單兩紙總理命某秘書譯成華文隨卽秘密對譯據知者謂所談各節確係爲借欵事詳情甚難知悉巴貝所呈兩單一係提出之條件一係投資志願書巴貝將行時總理付與密函乙件内容未悉又得報告巴君帶同陳繙譯於六日以又到院由某秘書代爲接洽聞所議仍爲前項借欵問題查上次總理曾付與密函一件今者到院卽爲答復密函内各項大致已將就緒一惟詳情甚難探得云 
法官甄試後之司法思潮 
[司法考試餘聞]  
　　最近京中二大考試同時發現一司法考試二知事考試司法考試於月前舉行至日昨始行揭曉取錄者只一百餘名之譜以與應試一千餘人之原額相比較殆只十分之一再經口試則被取者當不過數十人其去取不可謂不嚴昨據司法界某君談話謂此次司法試考取人之少與梁任公司法計畫案有密切關係以司法計畫擬將各省審檢兩廳分别歸併停辦司法機關旣少司法人員當然無須過多計畫案提交政治會議後雖未審查完竣而審查會員多數贊成任公原議益以前趙都督之通電以及日昨浙民政長之主張司法獨立岌岌可危司法甄拔委員會見風使帆其去取司法人員遂持極端的嚴格主義惟因此落第者多窮愁之狀隨處皆是某省司法甄拔應試員某君家素貧來京時只携旅費百餘元長安居大不容易日來囊中已不名一錢然猶冀榜上有名以期不虚此行及揭曉竟落第同日又往應知事試驗口試亦以經騐不足被主試員斥落歸後語其同庽者云不圖八股時代之小試落第滋味復於今日嘗之蓋某君在前淸時代曾應八股小試者也聆其語人爲之鼻酸 
[司法司擬規復]  
　　司法司一缺早經裁撤現聞各地方以下審判廳將漸次裁併仍由縣知事兼理訟訴事務擬仍行規復司法司一缺以便核理縣知事所辦案件云 
[司法機關將來]  
　　梁卓如所上整頓司法條議十條日前政治會議開會討論未得結果遂付審查兹聞審查會業已决定對於該條議大體表示贊同惟其中窒礙難行之點亦不少應請發交主管衙門酌核辦理庶收實效而免流弊又據該會議委員云此問題之解决爲期不遠大約必保存司法之最高法院而裁撤初級審判廳歸於地方所有輕微案件卽由地方行政官兼辦又新刑律尙未頒布所有請編新刑律施行法之意旨即採其適用者加入刑律草案中作爲條例頒布剌配刑或可復用而笞杖必不見於復行司法獨立之名稱總可保存至其細目實不妨復用舊制庶一便於行政機關二得節省費用云 
[律師團盡義務]  
　　聞北京律師公會會員中之熱心公益者擬組織一義務辯護團專爲貧苦無力之刑事被告人出庭辯護不取公費適司法部有公文至該會略謂律師制度業已實行凡刑事案件被告人應科二等以上徒刑及婦女幼年或聾啞殘疾貧苦無力延律師者擬由法庭指定簫律師代爲辯護以昭公允該會接到此項公文竊喜與義務辯護之旨相合闻已呈覆贊成云 
都門政局新談薈 
[孫内閣新條陳]  
　　孫寳琦代理總理後以國家之政務非將財政軍事實行集權於中央不足以言整理且本年之預算竟虧至七千餘萬之多若不從根本上設法則將來終不能有收支適合之效然考預算所出之數以軍餉一項爲最多刻雖減政與裁兵之兩大問題均經入手而進行之計畫更宜勇猛兼程昨特面呈大總統條陳一件内容係條擬實行减政辦法二十條軍事集權辦法八條聞大總統擬即日召集特别會議以便取决云 
[劉總長將赴粤]  
　　海軍劉總長前有已行赴粤之信惟因軍餉支絀致行期屢易逗遛閩中兹聞日前海軍部與財政部屢次交涉方肯暫撥欵六千金滙閩交劉總長應用國庫竭蹶之情形亦可槪見日昨該部始得劉總長五日自閩行營來電准於本月七號由閩啓節赴粤巡視大約一二月後卽可返京供職矣 
[章總長新建議]  
　　六號大總統特召章仲和總長到府密談多時聞總統提出之件係關於增修約法及關於憲法上一切要件並討論文官懲戒各事宜章總長對於各項問題頗有建議云 
[某局員陳辦法]  
　　自熊前總理勵行减政主義後各項職務人員被裁者頗不乏人刻聞某局人員提議擬訂立處置被裁人員辦法以供職年月之久暫有無成續可考爲標準孫總理深以爲然大約此事可望實行云 
[直督缺不遽裁]  
　　自直隸趙都督出缺之後大總統已任命朱民政長暫行兼理以致外間紛說直隷將不設都督兹聞政府確息大總統以直隷爲京畿屏藩極爲重要都督一席自難遽裁惟須審選知兵親信幹員方行任命刻已擬定張錫鑾調補直督王揖唐任命奉督又據一說云張錫鑾將調任直隷都督以趙爾巽維任奉天都督兹正往返電商俟表同意卽行發表云云姑並錄之 
外交方面之俄日新行動 
[中日興業公司]  
　　中日興業公司有復現消息昨悉日人關於興業公司一方面派倉知氏來京運動我國政府立案一方面仍在東京請願於該國政府請其出而維持以逹成立之目的該國政府已表示允意不日當有相當之維持方法發現中日興業公司本倡於孫文此次復現說之傳出自當以漢冶萍及陜直煤油礦問題爲其直接動機至日政府維持辦法仍不外由駐京日使向我國政府要求將孫文成議繼續有效云 
[俄國撤兵日期]  
　　俄國撤回駐華軍隊於本月中旬實行撤回等情曾誌本報兹聞其撤兵日期確决定於本月十七日先行撤回駐京軍隊嗣於二十二日撤回駐津軍隊並據一面消息俄國已將北部軍隊撤回仍擬加增駐漢軍隊但此項消息未知確否 
水利進行之狀况 
[導淮入手]  
　　導淮問題自經美國赤十字會借欵二千萬元並聘定美人薩姆遜氏爲總工程師後現在雖未交欵而張總長已將此項辦法籌訂妥協其入手方針係遴委妥員先後測量事項八欵（一）測量河流平面之水量及深（二）測量長淮千里節之壅墊及預定宣洩之路停潴之區（三）預計河灘當可涸出若干處（四）預計共能淸理之地若干畝（五）其起工之地點及工事之如何進行（六）測量全河本流支流之形勢（七）可資灌漑之區域若干（八）測量沿岸之形勢及土質 
[溝通松遼]  
　　兹聞水利張總裁擬導淮兼治沂泗而松遼二水亦亟應溝通現已擬有辦法並訂有對付日俄交涉之計畫日昨呈請大總統核閱云 
官府眼中之匪犯 
[拿獲聚衆戕官者]  
　　山東樂安縣暴民因抗拒騐契聚衆戕官曾由靳都督田民政長立派岱北觀察使夏繼泉參謀長王學彥率隊前往查辦已紀前報兹悉現已拿獲一犯正在嚴訊碑寺口一帶鄕民皆徙避卽出示慰召良民安業一面購拿首要地方情形均尙安靖此等情事殆皆由於鄕愚無知再有一二不安分之徒略加煽動遂忘法紀出此暴横行爲推原其情與故意聚衆謀變者不同所以戕官以後卽知國法之可畏相率遷徙不敢再與官兵抗也靳督與田省長核其情形無須用兵已飭夏王兩員回省暫將所帶之兵留樂彈壓歸膠束吳觀察使指揮並飭偵緝首要妥籌善後云 
[查辦樹旗嘯聚者]  
　　東海仲匪潰後已由白統領及沂防軍等連次痛勦撲滅殆盡詳情屢記前報當仲匪初潰之時恐其四竄淮徐海接壤一方面會由蔣護軍使派兵杜截兹悉是時蔣護軍使派吳團長士芬編一支隊帶往桃宿一帶分投搜剿仲匪並查辦樹旗嘯聚匪首丁明淸旋據該團長報告一號帶隊至夕興集探丁匪窩聚丁莊鮑家河一帶三號早四點往剿適大霧詎匪已偵知先行開鎗迎拒我兵奮勇前進擊斃匪人八名生擒十五名奪獲快鎗五桿來福鎗七桿我兵陣亡二名傷三名匪首丁明淸逃逸等情現復由蔣護軍使該團長仍督所部趁銳搜剿各處餘匪務令根株淨絶云 
近今注目之兩控案 
[汪瑞闓自行解釋]  
　　解任江西民政長汪瑞闓以紊淆財政任用非人頗滋物議已奉大總統明發命令交高等懲戒委員會議處在案該民政長以所控各節事多悞會現在擬具解釋原控各節詳細理由並各項証據呈請大總統鑒核大總統批閱後飭將原件送交高等文官懲戒委員會併案辦理 
[陳伯台被殺近耗]  
　　陳伯台被殺案在審判廳一面漸漸逼緊日前已將陳璧之五姨太太傳去拘留女看守所其次日復將陳璧之子陳繹傳去亦被拘押繹當前次被务時曾由前署審計處總辦徐恩元具函保釋此次繹以原有保人爲詞檢察廳則謂前雖取保但徐恩元已不在審計處該函當然無效又謂繹近日已請假尤應看押在此嗣聞有人央及現任審計處總辦章宗元循徐恩元之例出具保函未得章之許可現在該省同鄕京官尙擬設法爲之保釋據聞審判廳擬於日内再開預審細爲審訊云又聞陳璧之辯護人汪有齡氏確已推卸接辦者聞爲黃遠生及劉崇佑二人云 
趙智菴將在津開弔 
　　趙督死後其幕僚與人談及謂趙督嗣子名阜者年十四歲趙雖生前甚淸廉然生計亦頗不窘迫且其公子自去年春間由朱家寶爲媒已與凌福彭之第五女公子聯姻此後喪事完畢大總統必接趙公夫人及其公子至總統府中課其訓讀以示篤念故交之誼現在擬於十號在津開弔淸皇室派溥倫帶禁衛軍軍官前往致祭聞總統府一方面所派專員爲陸建章及某君二人此外内務部亦有派員賫送奠儀之說惟所派何人尚未擬定趙於革命前後坐鎭京師維持地面商界人民所受幸福實非淺鮮故商民對於趙别有一種感情此次聞其逝世頗爲哀悼現聞於開弔之前一日即（九號）即有若干人預備祭品乘京奉路晚車前往津門致奠其中代表係中義本廠數家云 
核定鎭守使薪水公費 
　　兼代陸軍總長周自齊以關於各鎭守使薪公各案有呈請規定者有擬定數目報部備案者辦法紛歧數目不一亟應通盤籌計明定數目以期一律現在陸軍官佐俸給法尙未頒布所有鎭守使及鎭守副使薪水除上海鎭定使鄭汝成係海軍官階業經每月支給八百元在案擬暫仍其舊福建鎭守使一缺現該省都督已裁管轄區域較廣並經海軍總長劉冠雄電請從優規定薪公有案亦擬每月支給八百元外其餘均擬暫行查照各該員官階公别擬定其公費應分缺分爲繁中簡三種酌定數目以資辦公除該署各職員薪水由部令規定外業已具文繕單呈請總統批示以便通令遵照並陳明各省如因財政艱難前項薪公應准酌量情形暫行减成支給報部備查袁總統已准如所擬辦理矣兹將核定各鎭守使薪公數目錄後 
[薪水]  
　　鎭守使及鎭守副使以中將充任者每月支給五百元鎭守使及鎭守副使以少將充任者每月支給四百元如原有底缺兼充鎭守使者不支薪水 
[公費]  
　　多防上海川邊福建伊犂均繁缺每月各支給六百元烟台赤峯林西蘇州大通蕪湖重慶長岳廣惠晋南均中缺每月各支給五百元漢口天津荆州江甯鎭江冀南薊榆袬州曹州南陽松江皖北常灃湘南湘西贛西贛北贛南均簡缺每月各支給四百元漢口天津江甯等處鎭守使與都督接近故定爲簡缺 
漢口印捕越界逞兇記 
　　本月七號午後一句鐘時有肩挑熟藕出售者在漢口英租界三碼頭後華洋交界地點售賣被印捕驅逐該售藕者正在移開印捕卽將其擔踢翻於地且奪其扁擔擊之追至華界天字段内猶毆之不休該地巡警王義富李樹森上前攔阻勸其寢事詎又來印捕三四人不由分說帮助前捕棍擊二警王義富連受扁擔傷數下昏倒於地李樹森亦受重傷頭破血流該地人民及行路者見之大爲不平齊聲呼打然皆手無器械各拾石子亂擲該印捕等又鳴笛號召同類數十人越界追擊逢人便打追至華界三公里口華民愈爲憤激始有拚力與印捕眥毆者該地巡警七區長率全班警士彈壓亦被捕亂擊退避旋有憲兵二人來此彈壓亦被擊傷衆民忿怒遂擲石子於租界圍觀者幾逹萬人且皆大聲呌喝英領聞警立調江中兵輪英兵及洋商團負槍至華洋交界處防堵而印捕等猶在三分里口兇閙不休時鎭守使杜錫鈞已親率軍隊一營荷槍而至夏口知事警察廳長及駐漢憲兵營長亦各率軍警赶到彈壓先行驅逐圍觀之衆禁止擲石喧譁一面由鎭守使派外交參事石龍川君與租界委員侯小汀君商請英領將英兵商團撤退各滋事印捕則由捕頭到場帶去此時風潮雖息鎭守使仍派兵在後城三分里等處站守以防流民再鼓動滋事聞該售藕者仍被印捕帶去發落而受傷之二警以王義富傷勢較重恐有性命之虞事後已抬至仁濟醫院診治當夜外間閧傳王義富已死於院中李樹森亦傷重不起不行確否 
武漢颶風爲災 
　　近日武漢一帶天氣甚熱至本月五號晚七時許忽起颶風雷電交作水陸各方面因猝不及防頗有受災者聞有往來六碼頭之鵬雲小輪是夕將由漢渡省往平湖門停泊行至黃鵠機（即觀音閣）被一陣旋風將煙篷折毁待至平湖門舵房機房火艙均已打壞僅存船身至六號晨卽拖入鮎魚套候修尙有過文昌門之楚裕過漢陽之南通二小輪亦均受傷惟較　雲稍輕而停泊鮎魚套一帶之民船當風起時亦支持不住致該處泰豐恒水菓行之貨船兩只均覆没該處江岸其餘船隻破壞物件者不可數計頃刻間呼救聲四起幸水廳竭力保護得以無恙至陸路自警察署濱江一帶警燈被風毁碎者三十餘盞崗篷玻璃亦無一完全武勝門外下遊亦略同凡街市之廣貨攤水菓攤熟食攤被掀者十居八九一時街巷人跡稀少燈光頓滅幾如黑暗世界幸瞬起瞬息翌晨即晴朗如故否則受災尤巨又聞是晚十二鐘時風雷交加大雨傾盆老朽房屋多有折椽頽牆情事其最可慘痛者爲中營台街明遠宫對面曹四之家維時已將安寢其房屋陡爲風伯所摧全家六口斃命者二傷頭折足者三其一雖得倖免（因爲樓板撑住故未受創）然已館受驚駭且其房屋由西南面倒塌時並將西鄰劉姓之牆擊倒惟未傷人云 
皖垣大戮黨人 
　　日前皖垣東門外拿獲黨人十二名隨後又在某客棧捕獲二名經都督府軍法課長研訊供認不諱該課長當即呈奉都督批令除劉啓仁一名咨請江蘇都督核辦外其餘均着卽行鎗斃業於本月八號六句鐘將十三人綁赴北門外由都督衛隊李營長執行並於刑場發貼罪狀照錄如下照得宣布罪狀事案准軍法課移奉都督令開亂黨何海鳴張孟介等委派李興禮等十四名來皖組織機關倡謀内亂擾害治安均屬罪無可逭除劉啓仁名咨請江蘇都督核辦外李興禮等十三名均着卽行鎗斃以昭烱戒等因准此卽將李興禮等十三名騐明正身遵卽正法除將各犯姓名罪狀附開外合行宣布週知此布計開李興禮係何海鳴張孟介等委任來皖謀亂兼携毒藥暗害自爲參謀長兼爲秘書人段克明係何海鳴張孟介等委任來皖謀亂私刻僞印自爲總司令兼爲第一路支隊長周定鼎係王劍芳委任來皖謀亂公舉爲副司令李寳坤係窩藏亂黨並私藏毒藥運動謀亂人黃玉山係窩藏亂黨同謀毒害人趙泰燃係同周定鼎倡亂招隊人張深培係同段克明等會議參謀擔任招隊人李助廷係同段克明等會議參謀擔任排長李正華係李寳坤之弟與段克明會議謀亂人白金標與李寳坤同居與聞謀亂人朱聲揚係同黃玉山密謀投毒人黃桂生係黃玉山之父與聞謀毒人陳瑞在李寳坤家同謀起事任財政部長 
　　又聞自此次黨案發現後其中有因嫌疑逮捕之龍小雲一名龍向在軍界爲穩健一派去歲在路團長靖坤部下充當軍醫今春路團長陣亡龍卽回省並與倪都督曾見面一次近因趙泰燃於審訊時謂與龍小雲相識意在求其保護因是龍亦逮捕後經訊問倪督尙憶及其由舒城團部回省繼聞趙泰燃所供僅與龍相識並無與謀情事故執法者准其取保開釋又有南京人傳炳章前淸時以末秩筮仕皖垣兼開傳文韻紙號光復後曾委署泗縣知事昨日亦不知因何事故被探訪局派人拘去移送軍法處訊辦現經街董正紳具保尙未開釋云 
浙省實業觀光團之談話會 
　　十號下午三時浙省實業觀光團在商會開談話會商會總理顧君未到由協理王湘泉報告觀光團共五十人由杭總商會推選三十人寗波總商會推選二十人現杭會業已齊備而寗波至今未有信來不知如何情形各團員請王協理由電話詢問公署旋據回答寗波總商會前有電來已選定十一人業由公署電促補選准二十日到杭取齊二十八號出發致商會正式公事 
 
 
 

Page 7

 
 
卽日可送遠云云次議舉團長僉謂寗波一方面團員均未到廳俟到齊後再行推舉現在杭總商會一方面所選各團員請袁子受暫爲領隊以便接洽又議定服式用中國常禮服元色馬褂長袖對襟禮帽殿靴以歸一律旋由袁子受演述日本交際儀節散會時已五時半矣 
地方通信 
[天津]  
　　議事會無庸開會天津縣議事會自接到縣分署取消自治機關公函後業已赶辦交代惟以事關全體呈請知事召集八區議員開臨時會一次以便當場報告昨據縣知事函覆謂現在奉令停辦自治曾向民政長請示辦法祇須將經管財產文牘等項趕卽交縣接收毋庸開會應請貴議長發一通知報告各議員以免疏漏至舉員交代係交接上之手續督同文牘會計即可淸楚似無開會之必要緣刻下再行開支欵項恐與部令牴觸云云 
　　當商亦欲抵借洋債當商董事李元善前在商務總會陳請源和當等因壬子被災歇業擬借洋債辦理一案昨經該會答覆查災商困難本會素所深知但有一分維持無不竭力進行以盡本會保商之責惟讀來書源和等五典以各房產抵借洋債姑無論能否辦到現就商訂辦法而言息借百萬元或六七十萬元按五釐五毫行息交欵又以八六作扣前五年付息後十五年還本若該典入也相衡勢　暗受虧損况借洋債部令綦嚴照轉亦必干駁斥借債又僅此五家事關全局所請碍難率准 
[漢口]  
　　反對稅章之轉圜漢口商界反對釐稅徴收局新定取締分撥票一事風潮甚烈現由總商會極力調停可望變通昨商會發出通告云案照漢口徴收總局奉令飭足分撥票期限一事前經各帮會同總局代表在本會會議請予變通在公家爲杜焚起見在商人以流通爲主近日各商帮小倌對於此票爭先恐後以致擁擠殊與局務辦公大有妨碍而商家輸轉亦不免阻滯時間本日又經各帮董與總局代表繼續會議擬由局呈請改良辦法並定於初十日在本會大開會議另　舉約除由會派員前往稅局襄理秩序外用特通告各帮簡君囑令各店小倌照常將事勿再在局外喧譁静候開會解决辦法是爲至要 
　　各帮理債問題漢口各商因兵燹後元氣未復近雖勉强支撑終屬外强中乾故對於損失債務未能解决特集各帮組設理債處自行淸理近已就前總商會將所擬理債草章再三修改分致各帮請再研究如尙有應行修改之處請於三日内函復以憑决定後公舉代表赴商會磋商早日解决蓋以鄂當道以理債一事責成商會也 
　　謠言牽動商務自白匪竄擾武勝柳林以後武漢謠言愈熾現雖屢得捷報人心未定故商家皆不敢以現銀放出又値洋商現正須辦入口貨紛紛匯欵回國以致市面銀根驟形枯窘拆息每日漲至四錢各錢莊周轉維艱頗有岌岌可危之勢現聞段香岩鄂督以謠言牽動商務深爲注意除飭武漢主客各軍認眞防範外并令武漢商會妥爲維持解釋疑惑且令警廳偵查造謠惑衆之人嚴行懲辦云 
[鎭江]  
　　妓女解釋嫌疑妓女明月樓原名王彩雲於光復時曾嫁於營長許燕士爲妾隨往金陵迨去处寗垣紛亂許卽逃匿王彩雲窮無所依隻身返鎭改名明月樓復操舊業詎有人至南京密報該妓設立機關聯絡黨人省中密令駐鎭某營員查拿究辦嗣經某營員明查暗探並無通同黨人証據業已赴省述其由寗來鎭歷史免予逮同矣 
　　地保兇毆區長鎭都烟禁綦嚴凡城内外各處私設烟燈行將畫絶距北門外一大都地保父子丁文隆丁坤仍在小市　開設三台客棧爲名私開烟燈兹經警察七區訪悉由王區長親率長警前往查拿搜出烟膏烟具多件東洋刀一把丁文隆當將烟缸奪去擲碎於地兇毆拒捕王區長以丁身爲地保如此不法已將丁文隆並証據一併呈送縣署核奪聞尙須補提其子丁坤懲辦云 
雜評二（默） 
[政治議員與約法議員]  
　　政治會議之存廢問題約有兩說一說主約法會議開幕時卽撤銷以爲此次所選約法議員多半爲政治議員以一身兼兩會太忙碌且於兩會均有所不便焉一說主永久設立或國會成立時裁撤以爲政治會議係諮詢機關約法會議乃造法機關性質各殊不妨並存也主前說者多約法被選之人主後說者多約法未被選之人然則所謂自身問題者非本會議之自身問題乃議員個人之自身問題而已微特於回家無與且亦於議會何與哉 
[汪瑞開與張鎭芳]  
　　當汪瑞闓之撤任付懲戒也雷厲風行說者謂爲民國第一振作事然其時卽有人謂將來必得贛旋而記者初不之信以爲旣查實而付懲戒則自無轉圜餘地今不料果有罰俸回任之說矣斯言果確則非特控汪　　經卽查汪者亦所查不實又將何以處之耶 
　　或曰不僅汪氏一案然也卽張鎭芳之撤汴督任以其治匪不力而示懲罰也今聞已列顧問席且亦有仍將出任都督之說矣然則民國之所謂罰有罪者果僅如是耶 
 
 
 

Page 8

 
 
[]  
[]  
 
 

Page 9

 
 
   
 
 

Page 10

 
 
本埠新聞 
[彙誌前晚之刧案]  
　　前晚十點時法新租界敏體尼蔭路新有慶里十三號門牌在自來水公司執業之史姓家有盜匪十餘人先來敲門問史先生在家否史姓家人悞爲親友探望當卽開門該匪等一擁而入將門緊閉各出手鎗器械嚇禁聲張遂在樓上下任意搜括致被搶去金銀首飾衣服洋銀共値洋二千餘元藏在袋内然後一閧而出地上遺下袋一只史卽投報捕房捕頭立飭通班探捕前往拘拿均已遠颶當由藍總巡嚴限各探於三天内破案至昨日由探目沈德福黃錦榮率同包探韓邦逹等先後拘獲是案搶犯甲乙等四人解入捕房抄出白郎林手鎗兩支珠彈數十粒及利刃等械經西探目石維也詰訊據供共有同黨九人往刧等語石君諭令管押候嚴緝各同黨到案併解法公堂訊究旋得訪員續報云昨日拘獲甲乙等四人後至下午又獲陸福祥及經法公堂辦過之王阿五等五人解入捕房抄出原贓尙少金鐲兩副各盜匪供稱係陸福祥爲首起意往刧金鐲兌在某某銀樓得洋分派是實捕頭飭令管押候吊贓到案解堂訊辦 
　　又匪徒陳芝卿前晚七時糾同在逃同黨八人在虹口天潼路靑雲里内將住居該處二弄第三家開設成衣店之陳茂榮攔住卽由身穿黑衣之同黨兩人將刀架於陳茂榮頸内嚇禁聲張將其身畔所帶現洋十餘元搜刧一空再欲剝取衣服適爲鄰人林阿鳳暼見通知陳妻曹氏出視大聲喊救該匪始各分投逃竄巡聞聲趕至當將陳芝卿追獲拘押捕房昨解公共公堂請究先由中西包探上堂禀明前情繼由原告夫婦偕證到堂証明當時遭匪蹂躏情形王襄讞得供商之英領哲君判被告還押候提齊人証於下禮拜三研訊 
[洋商擅入内地之取締]  
　　政府近因某國人在我國内地經商者幾於無處不有深恐華洋雜居易生交涉業已按照通商條約設法取締並由外交部通令各埠交涉員略謂近查外人在我國内地經商所在多有尤以某國人居多查通商條約内載凡洋商無論係何國國籍不得在商埠以外居住營業本部爲愼重邦交曲加保護起見除與駐京各國公使照約磋商取締並咨請内務部分行各省民政長查明該省有無洋商在商埠外居住營業並令限期勸令遷移外仰卽查照等語聞駐滬楊交涉員亦已奉到部文矣 
[第七次警務會議紀要]  
　　滬南警察分廳於前日（九號）召集署長署員開第七次會議議决事項如下一上海現已解嚴警察貢任較諸平日更爲綦重各區署應添派巡邏嚴密防範以保治安一近來英美法各租界搜查盜匪甚爲嚴厲凡各區境内旋館茶肆及閒人聚集之處應卽加意嚴查以免匪類乘隙匿跡致擾治安一上海解嚴後各區署對於搜查事項務須格外鄭重妥爲辦理不得草率從事致侵及人民居住之自由一各區原有地保不准再令傳案以杜獘端一各區署不准容留閒人致妨公務 
[市債問題之詳細淸查]  
　　市政廳改組後前總董陸崧侯君對於市政廳所欠公債一項迭經各債户紛紛函催追償等因迭紀前報兹悉現奉鄭鎭守使飭知楊局長轉知該董查明呈報故特淸查各户債欵實數詳載某欵爲某項之用明晰造具淸册交由楊局長呈報鎭守使俾由工巡捐局繼續理償其各區移交之公欵應有尾找若干之數亦飭詳細開報呈繳 
[楊局長接辦城濠事務之手續]  
　　提回存欵城濠事務所前將公欵銀一萬三千四百餘兩存於瀛豐錢莊自城濠事務所一切文卷公欵由縣知事移交工巡捐局楊局長接收後曾往該莊提取頗有周折詳情已誌前報兹悉楊局長前日又派稅務處許劍靑君前往瀛豐莊將存欵如數提回另行存儲矣 
　　核對印照城濠事務所辦事機關現經楊局長指定附設於工巡捐局内改名城濠事務辦公處已委徐伯琴君辦理所有前城濠事務所發各組户印照限於五日内來局呈騐昨日領地各户特將所執印諭合同繳局經楊局長逐一查核均有存根可對惟未經交齊半價者照章並無合同僅有城濠事務所掣給之收條而前事務所移交案内未將收條存根檢交到局以致無從查對故即函致上海縣洪行事迅將收條存根尅日送局以便核對 
[預防冒名收捐之弊竇]  
　　工巡捐局楊局長以前市政廳每月所征各項稅捐業已派員接續徴收惟恐不肖之徒或有假冐本局收捐員名義在外詐擾等獘是以特頒收捐執照蓋有印章等情曾誌昨報兹將執照錄下爲給發執照事照得本局派員徴收捐欵及稽查隱匿偷漏等事責任甚重恐有不肖之徒冒充滋擾自應嚴加防杜兹特發給執照爲憑仰該收捐員隨時持帶將應徴之欵照數收繳如有隱匿不納及有意反抗者准向就近警局報告罰辦惟不得干涉他項情事以淸權限須至執照者 
[楊局長注意稅捐]  
　　工巡捐局楊局長以境内商舖居户所繳地方稅等捐欵爲數無多其中必有遺漏業已商請各警區速將户口册籍送局查核以便派員分投查詢如有遺漏者勸令捐輸以充地方公用 
[鎭守使取消工夫隊]  
　　上海鎭守使鄭汝成君曾於去年九月間將製造局内原設之巡警一律裁撤酌留三十五名改編爲鎭守使署工夫隊隊兵仍委原辦巡警處長傳嵩球爲隊長近因奉令裁减經費昨已將工夫隊取消給發三月分薪餉一個月着令各歸原籍惟該隊長傳嵩球查係浙省警務畢業學生且於去年戰事頗爲出力是以留候移送淞滬警廳蕯督辦處酌量委用惟傳以刻患脹病難以效力已於昨日呈請鎭守使免予移送以便回杭就醫矣 
[警察敎練所之規則]  
　　地方警察事務所長景毓華君前奉省長訓令開辦敎練所業已呈奉縣知事洪君委任陸軍中學畢業生熊育屬爲該所敎練員卽日開辦兹將敎練規則十條錄下（一）凡本事務所及各區長警之操練槪由敎練員分班敎授按最新歩兵操法及體操敎範敎練之（二）敎操鐘點除本事務所另定外各區由敎練員酌度情形時間及集合場所另表定之（三）各區操練除由敎練員定表按期前往敎授外其餘日期即由該區區員督率巡長按照日課表將該區巡警自行敎練不得曠課（四）體操爲强健身體乃一切敎練之基本以次及於各項操法（五）歩操無論徒手及鎗操均由敎練員按照操法循序訓練務期純熟總以敎練一人卽得一人之用（六）各項敎練實施時動作務必整齊口令亦須劃一不得參差錯誤（七）每届兩月考騐一次由敎練員評定分數呈請警務長分别獎罰（八）考騐分數以十七分至廿分爲優等十三分至十六分爲上等九分至十二分爲中等五分至八分爲下等一分至四分爲劣等（九）凡長警除勤務外不得於操練時間託故請假規避（十）操場另訂應守規則各長警應共守之 
[張天師途中之没趣]  
　　昨日午前三時本城某醫士柬邀張天師至某處赴飲派馬夫將自備馬車往接天師登車後該馬夫戚阿毛加鞭疾馳行經南市久大碼頭悞將對面之人力車撞倒致坐客飯店主張子山與車夫俞長桂跌仆於地略受微傷遂由十一號守望警察沈壽生將車夫扣住張天師自知不妥遂另雇人力車而去該警卽將受傷人等與馬夫一併解至一區警署轉送第一初級檢察廳預審 
[誘姦案上訴却下]  
　　醫生顧鴻勛控潘自新誘姦伊妻顧李氏並誘令捲逃一案前奉地方審判廳訊明以潘和誘和姦罪成立判决監禁七個月並賠償原告損失洋一百五十元又擔負訟費洋六元五角該氏亦監禁三箇月在案兹因潘不服判决於上訴期内投地方檢察廳聲明上訴汪廳長閱禀後以此案確爲和誘和姦今潘自新自認爲詐欺取財與律不合所請轉行上訴着不准行 
[姦拐案控請移提]  
　　商人朱炳生曾投地方檢察廳控王壽生將伊妻朱沈氏引誘姦佔並將伊之親生女兒招弟價賣在南京董姓鴇婦處爲娼現在王與我妻均不知下落請求查緝等情當時汪廳長諭令調查王等匿跡之處來案報明准飭提究在案昨又據朱炳生到廳禀稱查得王春生姦佔我妻匿居法界菜市街居安里今欲逃往他埠小民情急故先將王與我妻扭送法捕房收押兹特來案禀明請求移提訊究汪君准如所請諭候飭警赴法廨迎提到案究懲 
[追回被拐姪女]  
　　住居梅園地方無錫人徐强氏之姪女徐阿弟前被鄰婦徐王氏拐往奉天販賣經救濟會偵探查悉將該女追回由警廳偵探李鴻强探悉情由將徐王氏拘送到廳並傳徐强氏徐阿弟等質訊屬實一併移送檢察廳究辦 
[尋獲逃妻]  
　　龍華鄕人沈阿耕之妻孫氏前年被張桂生誘逃無蹤遍覓不得近始偵知匿居小南門外鈎玉弄内前日適在聖賢橋地方途遇立卽扭控第一分署奉飭移送公廳司法科預審核辦 
[姦夫復來勾誘]  
　　包車夫徐阿大姦拐前居閘北之江北人劉松林之妻劉姜氏經劉控奉閘北警區將劉妻與徐一併拘案訊明判徐具結姜氏交劉領回管束在案兹劉已遷居蘇州路附近三泰弄内前日森又往劉家内勾誘姜氏經劉撞見在途扭毆由捕查獲一併帶入捕房經捕頭詢悉前情着將徐拘留昨解公共公堂訊明奉判徐押西牢三月示儆 
[妓女從良]  
　　虹口鴨綠路三十六號粤妓院妓女王阿鳳欲嫁狎客張阿洪被鴇婦王李氏覇阻該妓自投濟良所解奉公共公堂訊明判王鴇開釋該妓發濟良所一年照章擇配在案兹悉張投所懇求所董成全昨復由所將該妓解案請示中西官以男女旣已同情判准張阿洪具結領回婚配 
[夫婦串拐女孩]  
　　住居平橋路太平坊專翻絲棉之南潯人陳子芳與妻劉氏因串拐北京路八百八十三號居人曹銀寳之十三歲姪女阿秀圖賣被控公共公廨訊判陳夫婦分别押候補傳見証到堂質証在案昨晨由廨復訊屬實判陳押西牢三月劉氏押一月分别示儆女交原告領回 
[無端凌虐]  
　　住在周家渡婦人馬周氏之養媳馬阿妹被毛張氏設計騙出領至各處兜售未成將阿妹帶回家中任意凌虐以致阿妹頸項受傷事爲該處警局查悉即將兩造拘送地方檢察廳昨奉檢察官提案研訊之下騐得阿妹受傷屬實判交馬周氏領回自醫毛張氏收押候查明再核 
[報告搶物之被阻]  
　　住居西南門外萬生橋附近之川沙有傳貴三向爲庖人近改業在小菜場擺設筍乾攤前日午刻傳收攤歸家後命妻傳張氏至西門吊橋附近萬和粦園購買醬油詎該氏行至該園門口忽來匪徒甲乙二人一有執刀一人執手槍將該氏扭住嚇禁聲張並連批其頰將其耳上金圈一付攫去向北而逸該金圈約一錢數分値洋八元五角該氏被刧後不敢窮追只得回家報知其夫卽經傳貴三投該處第二區警察署禀請查緝不料該區値班巡警非但不錄傳之報告反大言恐嚇傳不服聲稱白盡被盜搶刦我妻金飾係大衆所見不妨往該處一查即可証明有無其事該巡警仍置不睬又以其多言欲將其拘留傳知事不妙始怒駡而去 
[火警三起]  
　　前晚七時三十分鐘大南門外某染坊不戒於火經警鐘樓鳴鐘告警各救火社會員驅車到場救熄衹焚去草屋一間當火熾時有森甡南貨店夥某甲住居與該染坊鄰近恐遭殃及携取衣包而出該處崗巡疑爲搶火卽將甲拘送該管警署詢明確爲已物遂擇之使去詎甲以爲沿途受辱不堪意欲在署自盡由某巡官再三勸慰並允將該巡警懲罰甲始悻悻而去 
　　法租界新北門沿城河浜七十八號門牌源興鐵器店樓上於前晚五點時起火經洋龍到場救熄已延燒萬昌五金店永大蔴袋店等兩户事後傳到源興店主詰訊供稱不知如何起火未保火險是實捕頭判候查明起火情形再行核辦 
　　公共租界山西路（即畫錦里）八百八十三號門牌紫陽觀醬菜店内於前晚十句餘鐘忽爾火發霎時燎原經瞭望台暼見立鳴警鐘告警由捕房驅皮帶車馳往澆息已殃及右鄰振昌祥女式鞋帽店樓面計燬樓房三幢事後由捕房查得該店保有火險恐有别情節飭專理火政之九號西探詳查起火綠由復候核奪當火熾時有北京人趙金生强欲趨近火場由五百九十六號華捕向阻不服反被毆打因將趙拘入捕房昨解公共公堂請究經關讞員會同英領康君訊得均有不合判趙開釋 
[法律專家來滬]  
　　法京大學法學博士德理榮曾在英國受過高等敎育係駐美舊金山總領事之哲嗣並在法京著名律師處爲帮辦多年今已來申設辦事所於逹商律師公館承辦英法各國裁判所訴訟事宜如有委任者前往該處接洽可也 
[銀樓業興高彩烈]  
　　上海各業因連年海氛不靖莫不大受影響獨銀樓業則因各處富户大都遷至上海生意頗不寂寞且有蒸蒸日上之勢該業中人又極力揣摩時尙鈎心鬥角興高采烈去年英租界抛球場南之資成裕記銀樓復在大馬路香粉弄口建築高大洋房經營數月現已告竣其規模甚爲闊綽聞將於本月十四號遷往貿易云 
[抵單不贖兩則]  
　　呂湘濤前投法公堂控謝德奎將田單抵洋七十元日久不贖向催不還經法公堂押追不理判將田拍賣作抵在案今呂又投稱受抵之單係屬假造並無地皮且抵押已有八年利息祗收洋二十元除追本外所欠利洋求恩一併訊追訊之謝供前還過洋二十元今再交洋五十元本已淸訖利息求恩讓去聶讞員酌斷本利共還洋一百元着交如數人洋兩保限十四天交淸又張志伯前將田單一紙由袁松庭擔保向吳慶華抵押洋二百元過期不贖昨日吳具控法公堂請向保人訊追訊之袁供所保之張志伯並不避匿當催張料理判令退去着下期交張到案訊追 
[不理抵欵]  
　　交通銀行控徐樹榮不理抵押鉅欵前晚由廨傳訊兩造各由代表律師到堂互相辯護並據原告浦口分行經理嚴小秋夥友王壽年上堂證明王襄讞得供與觀審西官美强副領事判被告交原保候下禮拜一再訊 
[保人賠欵]  
　　恒升錢莊傳鍾泰不理票欵洋五百元業經公共公堂傳案交保前晚由廨傳訊因被告抗避不到故將保人傳案訊得所控之欵已由保人如數照賠並經原告代表律師投案請求銷案聶襄讞與觀審西官英哲副領事判旣據保人如數代賠准予將賠繳之欵給原告具領完案 
[控追墊欵]  
　　朱少梅控旅滬甬紳李雲書朱子謙等糾同某西人爲經理創設英比銀行由前淸滬道蔡和甫之子蔡鑄成爲買辦李等均爲該行董事以介紹分行經理爲由騙取墊欵銀兩一案迭經公共公堂傳訊在案前晚由廨復訊原告代表律師上堂譯稱前項墊欵雖係直接交與某西人但被告等旣爲董事應負責任訊之各被告亦均延律師到堂代辯稱查英國派爾瑪（譯音）香港註册章程一百四十八條董事不負責任云云聶襄讞核供以理由各執與觀審之英領哲君判被告各交原保候商定堂諭再行判决 
[補傳理帳人]  
　　蘇運卿控已閉源豐潤官銀號主嚴子鈞不理倒欠鉅欵一案迭經公共公堂飭傳嚴屢次不到故前晚原告律師投稱被告屢次抗傳不到應請照章缺席判决被告亦由代表律師上堂辯稱被告因事在京以致不能到案並非有意抗傳况此案原告應赴杭州起訴不應在公堂控追云云聶襄讞核供被告旣在北京不能來滬惟查被告之理帳人馮蔭山在申因與觀審之英領哲君判候補傳馮蔭山到案再訊 
[拘獲在澳門犯事之葡人]  
　　甲乙二葡人在澳門犯案搭乘永生輪船濳逃來滬當由該管領事諭飭美捕房查緝在案昨經捕頭特派某四探往怡和碼頭守候該輪抵埠隨卽上船查看當將二葡人拘獲解入捕房由捕頭略訊一過押解回澳門歸案訊辦 
[小楊浜内發現浮屍]  
　　閘北徐警廳長前日據二區第四分署呈稱案准上海第二初級檢察廳函開二月廿七據地保唐桂林報稱小楊浜内有無名男屍溺水身死岸旁遺有衣履錢洋銅元等件已由崗巡檢呈貴分署報請相騐等情到廳當經前往騐明發封浮厝在案（中略）兹將所遺靑洋緞皮馬褂線緞棉袍靑布鞋及小洋十二角銅元廿五枚蘇杭嘉湖船票等物一併送廳以便出示招領云云昨日廳長已將各物移交檢察廳收存出示招領矣 
[販土犯在押病斃]  
　　沈阿琛前因私販烟土敗露由警解送地方檢察廳預審明確聽候起訴在案詎沈在押患病奉發新普育堂醫治無效延至前晚斃命堂中函致該廳昨午後奉汪廳長委派田檢察官吳檢騐員等蒞堂騐明沈阿琛委係因病而死並無别故判由堂收殮候屬認領 
[押犯搶食]  
　　法捕房解押犯陳守輝至法公堂禀稱陳出外做工見有食物車過膽敢搶吃身已在押尙不守法送案請究陳供一時貪吃求宥判加押十四天 
[掉換銅洋]  
　　俞洪山至海寗路一千一百十號木板　　　　　　　乘間混掉銅洋被該店夥劉有雲察出鳴捕拘解公共公堂訊供押查在案昨奉中西官復訊屬實判俞押三月期滿帶案再核銅洋燬去 
[吵鬧女校]  
　　包子祥至靶子路三十六號某女學校吵鬧被該校敎習林小姐報捕將包拘押昨解公共公堂請究據被告供稱因妻子在原告處爲傭前往找妻並不吵鬧並據原告控訴被告之妻因其時來纒擾已於去冬辭歇中西官以包不應吵鬧着罰洋二元充公無洋改押兩天示儆 
[圖詐受罰]  
　　無錫人王金壽因在東棋盤街一帶各土行門首探望似欲尾隨購土鄉人至僻靜處圖詐由捕查見拘解公共公堂訊供押查在案昨奉公堂復訊據包探禀稱被告前堂所供在南市福泰和帽店爲夥曾往調查不實等語並由洋藥公所延律師上堂代表請究訊之王供不承認中西官會商之下判王押兩禮拜示儆 
[限還車租]  
　　滙芳公司經理車租之徐占元前日扭江北人趙月卿至第二初級審判廳控被拖欠車租洋八十元有零請爲究追等情當奉訊明判趙交保限期拔還 
[公共公堂瑣案]  
　　邵連記控黃雲彩又姚錫康控殷培芝又顧鏡淸控張根林又韓棟林控韓春年均不理欠欵又於靄人控劉幼咸呑没紅利案内之保人邢國林曾宇淸昨晨由控將該被告等併傳到案請示奉判分别交保候訊 
　　虹口漢碧禮路廿四號居人邱老虎家因多積稻草由捕查見以其有違定章於昨將邱傳案請示奉判罰洋五元充公 
　　沈小蓮子與吳阿林同在靶子路木作場内做工前日因游戲起釁沈被吳推跌於洋鐵皮上以致割破腎囊倒地不省人事由捕查見將吳拘押捕房並將受傷人車送醫院醫治於昨將吳解送公共公堂請究奉判押候原告傷愈再訊 
[誌謝]  
　　昨承中華書局以新編春季始業小學敎科書見惠編輯精良圖畫優美泃爲近時完善之敎科書此誌謝 
雜評三（納） 
[淸償市債問題]  
　　漢商之淸理債務問題以所擬淸理章程不善致引起各帮商人之反對風潮所播迄今未已誠哉債務之最難了埋也今上海之市債問題說者謂其不易結束與漢商之債務正復相似然以記者言之上海市政廳之欵項較漢債爲小紏葛亦不如漢商之甚且所借所用之欵自有歷年預算决算表及各項賬册簿據在按欵調查必有着落然則當局者苟平心以處理之解决亦甚易易也 
來件 
[敎育讜言（續）（民國三年二）（月項鎭方稿）]  
　　第二篇論規畫 
　　我所謂敎育之規畫者非大有異於今時之所規畫也惟於中小學校則主張順地方之情形於專門學校則主張應時勢之需要而已小學授一般人民生活上必需之技能知識當然以普及爲正鵠惟其然也即宜審量地方之情形使敎育流行無阻而民間實得其益中等學校所授較深不得謂爲純粹普通學然非此不足以經營上等事業若專門學校則由生活敎育而漸入人材敎育决非盡人皆能亦正不必盡人皆能我嘗論之國家不患蚩氓而患流民不患無才而患小有才故曰應時勢之需要而規畫之也 
　　吾所最不解者近世敎育家必耗敎育經費之大半以辦下師範也且師範生徒必特與飲食服用由校支給之利益也將謂無良師範卽無良敎育歟師範畢業生之賢於他校者幾何將謂師範生徒有服務之義務歟則中國敎育猶未發逹得一敎席如奉丹詔無所用其師範生之服務彼東西各國求小學之發逹不得不減少敎員之薪金薪金旣少又不願溢竽充數不得不特設師範學校以養成一種特殊人物吾國現勢豈其然耶由吾觀之師範之異於他校者不過敎授法與管理法而已斯二者語其小則讀書數册已足蕆事語其大則亦非演講所能盡也某省以數十縣之地立師範十餘處費用之大四倍於中學顧聘敎員乾仍多舍此他求豈無故哉况夫食必多珍居必巨廈電燈明瞭僕從盈庭逈非尋當家庭所有靑年子弟趨之若騖其父母之短視者狃於免費遂放行卒之生活之技能未必熟習即熟習亦未必能售而生活之程度突然加高畢業回來不安藜藿安在其師範之利益也 
　　以生活爲前提以地方情形爲衡鑒實力辦理小學而初等實業各校可以不設以生活爲前提以敎授管理各法爲訓導實力辦理中學而中等實業各校及師範各校可以不設今之以中初實業及師範爲别派以中小學爲正宗者不知正宗之所敎者爲何物也我謂中小學中除生活之知識技能外無所謂學無所謂敎我之消納别派於中小學中非棄之也將以化之也居海者以漁爲敎居陸者以耕爲敎居山者以林爲敎居市者以工商爲敎其有五方雜處職業各異者則分列各校聽民自擇敎者不至河漢其言學者不至鴻鵠其志是之謂眞正之敎育 
　　進而言專門學校及游學生徒斯固漸漸有人材敎育之臭味者然人材効用於國家而國家之用人材自有限制假令造就陸軍人材而不知用其跋扈可以亡國造就法政人材而不知用其横議足以亂政造就似人材非人材之中間物其爲禍尤甚中國之專門學校本甚幼稚其歷來之遣派留學則眞有不可思議者前淸之季日本東京一隅中國學生爲數凡二萬數千錚錚者詆其儕輩曰何謂留學生領官費到東京冶遊三月便畢業回國耳是雖不可以一槪論而大多數要皆如此故當時之遣派留學特一種變相之殖民政策非培植人材也民國代與革命元勳無從位置紛紛皆送歐美名曰求學實則防其在國内爲亂耳故今時之遣派留學特一種變相之充軍政策非培植人材也目的不在人材結果遂十九爲中間物中間物卽最高等之流民竭國家之力不足以盡養之而大難作矣此前淸之所以亡也前淸已矣民國奈何我非謂遣派留學之不當也伹非有眞正切要之目的非是專門學校畢業生必不可以遣派留學愈鄭重愈精審乃愈有把握果能供給恰如需要所得適合所求我又何必絮焉（未完） 
[來函]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[亡婢秋梅傳] [  朱石痴]  
　　秋梅冷姓余家婢也瓜字年華天眞爛漫姿態嬌憨柔肢婀娜余方呱呱學語時秋梅抱而作呼唾語或囑物與予食予若哭子父必怒而實之不自知也及予長輩稚時猶不識彼卽家婢也由是日與之戲或追之　瓦磚而仆秋梅急趨而扶起余哭訴於父父　秋梅故秋梅必自罪　光易遏一轉瞬間予年已十二齡矣秋梅時將擇人約有期矣余見其别無長物乃與以十數金作妝奩之資　於夜闌人靜時奪門而出杳無形響嗟夫一介美人人間多少繁華　　在徐娘未老時其必知此語而遽去也 
[循吏] [  覺迷]  
　　今之斯卿官吏對於上官循規蹈矩撮臀捧屁對於人民大模大樣　循吏　見金錢則簫簫然出其善誘手段則人皆拜服之曰循吏循吏 
尊聞閣詞選 
[蕪宮花選] [  侍仙]  
　　一枝獨占百花怒　不調美亦異才淸福幾生修得到羅浮仙子下瑤疊（梅花） 
　　東皇龍誥降瑤天魏紫姚黃分外妍豓色無雙香第一花王富貴自奇緣（牡丹） 
　　國香品格自超羣半面傳神半面薰　佩風情抛不得美人倩影寫湘君（蘭花） 
　　梨花雅淡傍銀塘月色溶溶更助光自是風流推絶代不施脂粉也新妝（梨花） 
　　霞光照眼喜還篤一隊紅裙欲妬卿結子轉從春去後名花有福爲多情（榴花） 
　　水　　裳隱約閱鉛華洗盡出塵寰田田唱罷江南曲爲覆鴛鴦宋許榮（荷花） 
　　海棠春睡不知秋高燭燒來照綺樓非比閒階秋後發盈盈寫出幾枝愁（海棠） 
　　小山叢桂白雲封金粟堆前潮舊蹤知否嫦娥愛年少一枝折贈倍情漢（桂花） 
　　是誰冷駿壓羣芳瘦骨由來可傲霜不信此花皆倣骨一籬佳色媚　　（菊花） 
　　白蘋紅翏一時新隨意淸游灑涵巾莫向秋風怨遲暮涉江定有采花人（芙蓉） 
　　羁紅不怕蹺憲　斛眏窗前色自深試看寳珠兼玉磬天生麗質冠當今（山茶） 
　　凌波仙子惹相思絶世孤標絶世姿自有氷肌淸不藥素心那許俗人知（水仙） 
遺聞軼事 
[孝子頭顱復仇記] [  太白]  
　　江蘇徐淮之間民風强悍有斬蛇策駐之勇自古已然於今未變有姜士剛者以拳術鳴於徐當是時天下聞風而慄行遇其門者不敢正目焉然姜不肯懷不忍之心每有來此武者輒斃之仇家懾其威不敢思報一日有僧叩門而入見姜卑辭屈禮再拜而言曰敝寺長老耳震老師之名欲仰望風光特遣小僧恭敬將事請駕屈臨敝寺辭畢出金百兩爲壽姜初以生疏故不之允繼見僧誠敬若是乃許之士剛子冠東隨行及僧寺僧入報未幾住持引數十僧出迎老僧狀貌崢嶸豹目狼口三髯黃絲隨僧亦赳赳勇武冠東搴父袪姜曰彼好意耳卽不然我何畏彼說旣登大殿老僧率其徒下階羅拜咸贊姜武德無疆姜大悅老僧請登高閣飲宴姜許諾循數層樓梯而上冠東曰宴殿上可飲何必高閣老僧急伏地謝曰令公子膽怯恐老師爲僧等所謀老僧不敢請登閣矣姜自許勇敢生平不受一怯字乃命他僧引冠東出冠東不肯姜怒而拳之冠東乃泣而去曰父好自爲之老僧再拜曰老師之示人赤心如此天下無雙矣令左右進酒爲壽且飲且行及至高閣推窗四顧但見四方危山高聳下臨絶澗悸然心動然已半醉肢力微弱突聞鳴鐘一警老僧及徒輩皆出刀尺共撲姜姜大驚急以手拒戰數合斃僧徒十餘傷者不可勝計然身被數創神力乏盡卒爲老僧所殺冠東旣聞父爲害欲與老僧鬥然自知不敵乃匿伏殿側伺老僧出以刃斫其頭頭不爲動冠東急奔提兎脫勺水不入口者三日泣盡繼之以血號啼於荒山之麓有樵父聞其哀問曰種子何自苦如此耶冠東告以故樵父慨然曰子爲爾復仇何如但今逆僧備極戒嚴他人不得近非......不可冠東曰能復父仇雖頭不吝樵父曰誠然冠東曰逆僧勇甚其頭利刃不能傷也吾畏頭雖割而仇不可報也樵父以拳撲山巖山巖崩曰逆僧頭視此若何冠東乃三叩首而自刎樵父取其首見老僧請賞逆僧命之入口未啓而樵父已引刃斬其頭樵父乃還首於孝子之尸埋於山麓余叔舊爲徐州守知其大略爲子言如此時前淸光緒二十九年云 
自由談話會 
　　讀天一君婚姻不自由一則人都爲某君悲余獨爲某女子悲人生研醜各有不同面相天然本無勉强彩鳳隨鴉鳳固可憐而鴉隨彩鳳情亦正同在某君固出入自由後日方長而某女則終身埋没不可復拔右不悲哉竊願世之未嫁者當愼之於始勿悔之於後愼於始者權在女家不致貽人口實旣經出嫁權屬他人三妻四妾莫可如何雖曰訴之法庭究有何益其時父母之苦痛正無限量而其女之苦痛更無論矣夫父母之心豈欲子女之受痛苦哉抑時勢所逼不得不然耳雖然有法焉爲父母者宜量其女之品學擇其相當者面嫁之是爲上策不宜故事高求致有醜女之誚若早有成約度有未當則亟宜收回以免後患若待男家要求退婚則面子攸關已不及矣如是則一方旣可另嫁一方又可另娶此兩全之道也否則勉强從事完姻之後夫婦不睦致美滿之家庭演悲慘之惡劇欲益反損求樂成悲不特女受其苦而男家亦受其害於人於已兩無俾益此策之最下者也願天下之爲父母者幸勿河漢斯言[  悲世]  
[元言] [  嘯霞山人]  
　　元言之風關於曹魏此以詐術取天下之效也本有不遜之志而曰吾其爲周文王本爲攘奪之事　曰舜禹之事吾今知之污其行而欲淸其名匿其心以求欺夫貴而浮颶放言之士遂從此起矣詩書六藝之文如布帛菽栗一日不可缺而何晏王坉　乃以爲聖人之糟粕挾老莊弔說之論以示其淸遠而不可淅浩　而不可窺而不知其　富貴溺勞利之心時時發露而不自覺也平叔旣云天地萬物以無爲本無之爲義無　而貴則宜以三公爲可薄矣而召管輅爲卦問當至三公不何也王戎旣知老莊明自然則宜以機械爲可恥矣而田園獨天下自執矛善會計賣李鑽核刻絶千古何也王夷甫登朝營三窟以保身家而見執子石勒乃自云少無宦情殷深源喪師被嚴冀桓温之復用慮有謬誤竟逹空函而其初固屢徴不出者也蓋魏曾問其上之天下以詐術取之其下之士風亦以僞術濟之故用人者先白望而後事實應用者心躁競而口淸虚以詐召僞固勢之所必至矣管輅諷何晏以衰多益寡非禮不履可罰能見其微者而袁了凡乃云正始中何晏選舉内外衆　各得其材晏蓋用世才不爲浮競於　正始之際正當塗轉爲典午之機仲逹伺景平叔論空其有益於内外者果安在哉世說湯餅之談又何足以辨傳紛之疑哉竊謂宅心事外與物無競惟無道則隱者宜故應公崔州平司馬徽管幼安一輩人理義灼然於中而榮利脫然於外有鳳回翔千仞之風槪予黨歎其不受點塵者夫身　污濁之中心没權利之藪而風流自喜放誕爲高其级自免而　人國者亦鮮矣晋范寗追原蔑棄典文幽沈仁義之失以爲一時之禍輕歷代之慮重自襄之惡小述衆之罪大王何罪浮榮紂誠不爲過也 
　　儉德會規則一不狎邪二不賭博三不必以酒食結交四不必華服五不輕　素 
　　入會者天津藍耀華周小農江蘇興化徐琴琴莫釐嚴守一浙江平湖沈超陳腐伍笑呆魏雲漢張作民鄧振華女士厲志新女士紹縣楊銀傳定海襲遷蒼餘姚施生桂慈谿徐汝樛雙林孫文瑞邵雪麟姚建鐘吳選周松鬱嘉定葉贊臣嘉禾張文鈺吳興楊純夫孫子銘蘇州沈冠軍 
　　凡願入會者請直接函致無庸請人介紹也 
　　有人函詢儉德會章程本會除五條規則之外並無别項章程已入會者謹守此五條規則可矣 
小說 
[牟尼珠（五）] [  仁後]  
　　第四章快劇之排演 
　　人情於驚怪駭愕之點均足喚起其注意面振刷其神經至求其故而不得釋其疑而無從恒不惜犧牲寳貴之光陰屏棄切要之企圖冀力揭其黑幕而窺其　相蓋形爲心所役面心又爲境所役也無量無數無邊衆生如恒河沙鮮能超越此範圍者在旅客漫游之目的係欲得其意中人之蹤跡珠還合浦劍會延平斯覺生平願足耳是以不辭勞瘁鎭日奔馳匝月以來誠有席不暇暖者今也因奇事之發現而希望奇遇之續來若特殊之塵埃之履跡之聲浪之題壁遂往復於中而勿能去試剖視斯時旅客之腦筋蓋已爲特殊狀態所迷惑所充塞乃不復能更容他物矣 
　　夫理想爲事實之母故有閉門造車而出門合轍者今試卽字畫之刻　以相推求固可决其爲時非夙也非然者山徑之磎間介然用之面成路爲間不用則茅塞之矣似此塵府轉瞬可封從字畫之天矯如龍不出數旬恐亦東雲一　西雲一爪耳　此僅得推定題壁之時間至若其他種種之痕跡仍難必果否出自一人也即使出自一人而閒雲出岫究屬無心野鶴横江寗參成見似此偶然之息影正難期舊地之重來假令與有前緣覓逢良會得師資於黃石從壯游於赤松如龍創劍影鳴盡不平視人間世之浮利虚榮正類浮雲過眼耳深思入幻豪興轉高遂欣然掩閉窗户收拾簡編還至中層仍加扃鎖而返其鑰於燃燈古佛之座下 
自笑乍聆聲浪之際頗疑老衲所爲顧老衲以武德世其家亦或粗通文美耳言乎韵語决非所長故即此兩絶之留題更足証明其誤會矣晚餐之隙遂以所聞所見相告語而老衲爲之愕然繼而曰閣之中層尙復以時洒掃而上層則僅一至焉不圖勞人草草暫息征塵適發現此可驚之奇事也共話良久還至臥所而切膚之痛又轆轤於眉頭腦帶間回溯數年之伉儷直欲終老於温柔閨房之樂固有甚於畫眉者化爲蝴蝶竊比可憐之蟲繡到鴛鴦暫作同心之鳥我不負卿卿又安忍負我也乃自東濟返棹西蜀甯家檢點香奩僅獲細君之尺素研求往事飽聽繼母之　言一若此高尙純潔之女子竟一變而窺宋玉之墻奔姮娥之月者脫非求而得之則雖傾太平洋之水勿能洗此日之羞矣思念及此不禁適適以驚今也捕風捉影探跡尋蹝擲美滿之韶光度愁煩之日月苟意中人尙留人世未爲天國之游則雖杳如黃鶴一時莫測行藏要自有釵合鏡圓之一日突如其來忽焉而遇不相謀而適相値雖似出人意外究亦在人意中也思至此則又忻忻以喜然而采雲易散好夢難圓慨女媧之煉石依然莫補情天　精衛之銜寃終古難塡恨海繆艮古風云紅顏自古遭天怒况復淸才益天妬旣怒復妬總由天自古紅顏多可憐此固爲蓮仙傑出之詩而亦細君常咏之句也夫女子獨行本多危險萬一遭逢强暴激烈者恒慷慨以全貞尋紫玉而成烟覔緣珠而化土可憐無定河邊骨猶是深閨夢裡人使竟易地而然則即此尺素之留貽正無異詞成訣絶也思至此慄慄以危盈盈以涕矣嗟乎春蠶到死不盡柔絲蠟炬成灰未乾血涙人當陷身情綱之中片刻之間備嘗五毒情天無告之苦有甚於拘囚者讀我書者誠飽經閱歷於情場對於旅客迷離焦灼顚倒錯亂之情形料應哀其所遇之酷而不復笑其用意之癡矣旅客苦思力索熱血如沸腦府爲昏遂爾排啓疎檽徙椅曲㦨覧淸澄之夜色吸新鮮之空氣而襟抱爲之一舒日値旣望時正夜分斜月皎潔明如白盡仰觀天際微雲宛約自西徂東隨風卷舒蔽月而過光線映發似罩輕羅於電燈之外嫩紅淺碧暈作重圍時於雲隙中流露疏星三五點綴此蔚藍之天光景幽備彌復可愛引領四顧沈沈廢宇如貯冰壺而東望高樓猶復燈光燦燦人影幢幢是又解人難索矣（二） 
文字因緣 
[和雪泥悼亡詩] [  綺雲]  
　　花因香艷毒難長天妬良緣自古傷不道天心今更厲啼鳴聲裹散驚行 
　　料是梨花厄閏年紅顏竟　藥爐烟何堪病裹哥哥喚夫婿多情　　　　　　　　　　　　　　　　　　　　　　　　　　 
倍覺憐 
　　反魂無計奈愁何鵑血啼殘遺恨多繡榥塵生明鏡破不堪板響誤鸚哥 
　　傷心夫壻斷腸歌血涙繽紛滴綺羅人總多情天總妬哀聲赢得萬人和 
 
 
 

Page 15

 
 
   
 
 

Page 16

 
 
   
 
