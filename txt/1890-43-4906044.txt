# 1890 - 43 - 4906044

 

Page 1

 
 
[招請蘇州訪事人] [  申報舘啓]  
　　本舘現欲招請一人在蘇訪事上目官塲要務下及里巷瑣談務須博采旁搜隨時函寄如有願就斯職者請先郵示數則并開明住址姓名以便修書訂定也此啓 
[集腋社彩票助振引言] [  申報館協振所謹啓]  
　　啓者本舘恊賑所自去冬創辦以來蒙諸同仁慷槪解囊捐囊賑欵除銀錢外各項珍物亦已集聚甚多邇者飢民雖已捱過殘冬而春日方長靑黃不接嗷嗷待晡依然苦不堪言因思設法變通將諸物估計價値約値洋一千餘元編成彩票一千二百張每張善洋一元統解災區散放計頭彩一張得烏雲豹袍套統各一件白陽山人眞蹟蓮花一軸金挖耳簪一支湯文正眞蹟手卷一軸二彩一張得猞猁狲袍套統各一件刻絲壽障一軸三彩一張得金壳大表一枚綾裱倪文正眞蹟中堂一軸以下各彩另有仿帖不及備登總之每張皆不脱空至末尾亦有彩物奉贈一俟　罄卽就仁濟善堂向神前拈杳叩首以明至公無私然後當衆開彩所望四方樂善君子從速賜購旣得珍物又拯飢黎此實本舘所九叩首以俟　者也 
[西說質疑三]  
　　或問曰子言地日互動固視西說近理矣天道信然乎曰僕前說亦姑就西說變通之求無大乖理數耳天道不測畢竟如何實難以人意妄斷此聖人所以但就目中實象立法也易傳曰在天成象又曰成象之謂乾一闔一闢之謂變往來不窮之謂通竊嘗歴觀中外言天諸說左旋右旋赤道黃道天動地動互相聚訟雖皆有理可據有數可推而頗多近於穿鑿附會未臻自然何如盡指壹是名目但就目中實象立算順天以求合乎竊疑天左旋則在天諸象必皆左旋天行亦道天象必皆行赤道而所謂天者亦非眞别有一天覆於諸象之上也天一氣耳古人云地以上皆天天無形其行不可見可見者諸象皆順天氣以行見象卽見天象行卽天行也其所謂九重者亦不過就諸象略分之以便推步耳未必如西說眞有各本天又各有軸有輪也分有之爲諸象台有之爲一天亦如人雖五官四體各異其名而合之實爲一身也竊疑恒星之外大氣盤旋於太空之中其行至健恒星以次順氣而旋以各爲其遲速如湍水之旋沙石水旋沙石亦旋重重相旋各順水力以爲遲速梅氏左旋說極是而所謂帶動則須善會諸象互動固因天動以爲動而非天氣但旋於外恒星以内遂無天氣眞外之一天帶動内之諸天如機器之牽掣也天可以氣有不可以形有也諸象雖未必不自有氣以動而氣亦分之於天九重天皆一氣之旋轉諸象之行安能與天逆行且與天異道且天之左旋赤道人孰見之不過見天象而知之若天象果右旋黃道又安見天之左旋赤道乎天象而與天異行是天自爲一氣象又别有一氣矣有是理哉無是理安有是氣哉且所謂天左旋赤道者亦非眞平行赤道也黃赤雖差四十七度有餘而乃積日爲月積月爲歲始成此象耳若論每日差原無幾也日每日繞地一周萬無逐日平跳一規之理其行必帶斜勢也自冬至逐日斜旋而升二十三度餘而至赤道而春分又二十三度餘而夏至乃反而斜旋以降二十三度餘復至赤道而秋分又二十三度餘而復冬至并非平行赤道亦非左旋赤道右旋黃道不過終歲斜旋以升降於大圜中紘上下四十七度有餘耳周髀所謂七衡六間歲一内極一外極中衡卽赤道内外實上下也月星亦然月至近故升降至速土星至遠故升降至遲所謂周天名爲黃道一周實赤道上下一升降也人身一小天地呼則氣降吸則氣升人小故氣之升降速天地大故氣之升降遲諸象皆順天氣以升降而各因遠近以爲遲速周髀曰冬至夏至者日道發歛之所生也陰陽之氣不能無闔闢往來呼吸人氣之開闔往來也發歛者天氣之闔闢往來也人無呼吸不能自生日無發歛不能生物一闔一闢往來不窮天道之變通也天地之道易傳盡之矣日之發歛天地之呼吸也月星之升降又順日之氣升降以爲升降也此天地陰陽闔闢往來自然之道天地亦不能自主者安有諸天諸道諸樞諸輪之分更安有游樞定樞輪以輪周同心兩心之别哉言天之書莫古於周髀算經觀其所言皆就目中之實象無穿鑿附會之名目與經典悉合足徵古聖人欽天授時皆順天求合不强不知以爲知自愧不諳算數但能空有其理如有精於數者依此推之以自然之象求自然之數合自然之理較之西說不亦易簡乎地動雖經緯書曾言及之未必無其理而非目中實象究近好奇如必欲兼以立算亦未爲不可但亦應左旋乃合或謂地陰不應左旋不知天地爲物不貳大氣地形互爲陰陽陰當從陽形不能自動地動亦順天氣豈能逆大而旋或謂天地同左何以分畫夜不知地果動必更遲於月地旋不及一周諸象已旋至地左而上卽一畫夜何必地右乃見天左乎然憑空穿鑿附會縱理數倖合究無實據何如目中實象之可信乎若惟新異是尙但求數之合不顧理之違善算者皆優爲之中西舊說早已推步無遺攺其名而竊其實何難之有是必歌白尼始能翻新自立　說哉[  此稿未完]  
[帝里韶光]  
　　太和門底座石堦及前後門臺石欄杆皆係漢白玉琢成昭德貞度二門亦然前歲被災石塊炸裂所毁十居八九現在太和門興工需用此石無如七八十年來山塲未見此石卽覓舊石攺做價亦極昻每尺約値二十金如此鉅工需石尤夥斷不敷用當經廠商徧語石廠採辦石料現經永泉等石廠於薊州北某山覓得白石性質顔色與漢白玉石相等堪以適用拉運新石數塊至東華門外存放備騐以便開運說者謂此種白石世不恒見一旦得之仰見聖人在上地不愛寳也○浙江巡撫崧振靑中丞以嘉　等屬地方客歲驟遭水患被災過重災民嗷嗷待哺雖荷皇仁發帑賑恤無如災廣民多接濟深虞不給値此重災辦賑宜亟所有浙省應解本年新舊各餉力難兼顧擬請飭部停撥免解等情奏懇恩准奉硃旨交户部議奏○官塲傳述各國駐京欽使以中朝大皇帝親裁幾及一載覲見之典尙付闕如咨請總署據情代奏允准入見呈遞國書以篤邦交而郭睦誼不知總署如何裁答也○兵部行文各項稱多羅定郡王溥喣門上長史賡音泰現在出缺應咨取上三旗頭等侍衛冠軍使叅領前鋒護軍叅領人員揀補相應行文貴處卽於前鴻正三品人員中擇其老成謹愼當差持重者保送三員造其履歴咨送過部以憑揀補○前浙江布政使王朗靑方伯德榜自中法和議成後統軍由越南凱撤回湘客歲蒙恩簡授貴州布政使方伯接奉吏部行知咨由湘撫代奏謝恩並請入都陛見現奉硃批王德榜着來見欽此○右翼前鋒營印務叅領德濃等議 
 
 

Page 2

 
 
商本年閏二月十五日皇上恭奉皇太后啓鑾祗謁東陵本營恭備圍差例應派撥章京弁兵隨扈該官兵雖按行圍日支領口分然沿途物價昻貴加以治辦行裝費用浩繁不敷開銷擬前鋒校藍翎長前鋒等每名給帮貼銀三兩以免賠累惟本營公項無幾無欵可支援照十二年東陵行圍成案自本年二月起至七月止於前鋒校藍翎長前鋒應領月餉内按月攤扣銀三錢昔年庫銀未裁於弁兵歲支庫銀内攤扣今旣無欵可籌不得不坐扣月餉等情禀請本管前鋒統領巴克坦布書押照行未知統領允准否○浙江副考官翰林院編修陳太史鼎去秋出闈後業已抱病當經浙撫代奏請假前往常州就醫奉硃批賞假二十日欽此兹陳太史假期已滿而病體尙未痊愈近又感受風邪咳𠻳嘔逆難以起程容俟病愈卽行回京恭覆恩命等情咨請江蘇巡撫代奏已由剛子良中丞據情奏聞矣○内首領由内右門齎出燕窩數兩　黃綾匣裏以紅紙當由内監送往恭邸皇上優禮懿親於此可見○前報恭紀正月初十日上幸紫光閣賜外藩宴兹聞入宴者有蒙古王貝勒貝子公二十有二人台吉塔布囊十有一人喇嘛佛五人回子郡王一人由理藩院帶領入宴朝鮮大使官一人副使官三人伴官五人經禮部内務府帶領人宴皇上於十點鐘逾五十分臨紫光閣入座筵宴閱看善撲營官兵貫跤騙𩥮騙駝精捷營官兵對單刀對竿子樂部跑竹馬射嗎呼音律處彈簸羅唱庫們回回營官兵唱西番回回曲及各玩藝内有所謂羊上樹者以木製成臺高約三尺寛方亦然上置靑松一株臺南有層級官兵悉用西番衣冠撁羊於臺南十數步外撤手令羊自踏層級以上升至樹下前足雙跪昻頭長鳴一聲倒退而下仍至原處站立外藩八宴者欽賜尺頭什物各有差等宴畢皇上起座還宮衆始退散○地安門外西皇城根宛平縣迤西甬路旁有無名男屍一具無人赴官呈報正黃滿三甲步軍校以該　看街兵有疎忽之咎大加申斥一面報知提署札坊詣騐其詳容俟續錄 
[粤東雜誌]  
　　粤垣西門外花地鄉園囿林立花木幽深景色之佳首屈一指新正自人日後氣候和暖天宇暢晴游春士女買棹而來異常熱閙茶亭酒肆無不利市三倍○廣州府李宮山太守率同南番兩邑宰於十三日親詣東郊舉行迎春典禮鼓樂前導儀仗鮮明各鋪户備辦彩色簇簇生新惜是日適遇陰雨執事人等咸怨天公之不做美云○省内河道向例不准小火輪載運客商去臘有西人名必又者購置淺水小火輪每日由省開往黃埔復由黃埔回省絡繹往來藉以圖利官憲以其有違定章方欲查禁前日河南火船由港來省行至黃埔因潮水退落不能駛進省河暫行停泊必文卽派小火輪轉駁客商來省每位收洋二角諸人貪圖快便多樂從之關憲訪聞大爲不悅謂船内搭客必須查騐方准放行今擅自駁連來省實於稅務有碍此例一開流弊胡底遂飭差役向前阻止並諭令嗣後不許照常開擺以杜影射必文不允關憲以事之是非當有公論飭將此事請駐紥羊城之各國領事官會同酌議云○大河基地方有操外江口音者一人手持剪刀私將某甲髮辫剪去甲知覺將其人擒住搜其身　尙有髮辫多條問伊何用其人不肯吐實旁觀者咸抱不平向伊毆擊人手衆多拳如雨下毆至垂斃始各罷手此等情事城廂地方均有所聞或謂係教匪所爲刻蒙大憲通飭地方文武嚴密查拿以除奸宄而靖人心 
[暫停甄别]  
　　新正二十四日浙省大憲借學院考棚甄别書院肄業生童已列前報是日與考者約有二千餘人崧振帥曉諭諸生非本人親到槪不給卷且一一親對年貌故考生莫不按部就班循序而進崇文書院諸生由東左門進藩憲許方伯點名點至將半因進牌者先後倒置頓使聽點者擁擠一處將大門捱倒幸爲院夫等捧住而試卷已紛然落地一時人多擁擠遂致踏損方伯赫然震怒隨同崧振帥詣學署面見潘文宗良久復懸牌曉示云巡撫部院爲曉諭事照得本部院考試甄别各士子並不安靜聽點擁擠喧譁殊屬不成事體本日應行停考各該士子均各散歸　各遵照毋違特示 
[鄂撫示諭]  
　　照得本部院於光緖十五年十二月初九日由兵部火票遞到准禮部咨開光緖十五年十一月二十二日經本部奏准各省恩科舉人到京覆試因値明春節令較遲適逢有閏若照向例恐届期寒冰未解海道行程濡滯請展期緩至光緖十六年閏二月十五日覆試一摺旋卽奉旨依議欽此相應抄錄原奏咨行各省一體遵照辦理出示曉諭俾使周知查向章各省舉人到京覆試期在二月十五日一律赴貢院應試如有途次濡滯不能及時而續到者歸入順天舉人另行請旨示期一體在保和殿補行覆試歴届遵辦在案兹本届己丑恩科舉人覆試値光緖十六年届期逢閏應查照雍正四年上諭緩至三月之旨展期緩至閏二月十五日仍在貢院覆試倘有濡滯而續到者歸人順天一併請旨在保和殿補行覆試 
[綢莊倒閉]  
　　客歲漢口各行生意减色年關已過而元昌益綢縀店突然倒閉虧負莊欵至十萬餘兩店主素日聲名闊綽是以各莊多信而不疑累萬盈千取携任便及至旣倒倩人調停將所存底貨若干按成攤派其餘作十二年攤還云 
[衣錦榮歸]  
　　浙江提督歐陽健飛軍門旣解組筮期新正二十六日遄返珂鄉先期雷叅戎督飭兵丁在江北岸招商局碼頭預備供張是日鐘鳴八下六營兵及各勇咸列隊江干少焉軍門乘輿戾止道府廳縣及六營各弁均往禀安至四點鐘時遂乘超武輪船鼓浪而去 
[鄂垣官報]  
　　正月十一日本任襄陽縣梅冠林奉憲臺委帶同礦師赴沿江一帶查勘煤鐵礦禀謝辭京山縣縣丞呂賢笙來省請領撥給京山縣賑欵赴兩院禀到十二日按察使司按察使成奉委署理布政使司布政使事鹽法武昌道葉奉委調署荆宜施道事候補道瞿賡甫觀察廷韶奉委署理鹽法武昌道事俱赴兩院進見謝湖南候補縣洪忠培解餉來省禀到署鄖陽鎭總兵樊國泰禀謝兩院辭赴任十四日卽用縣陳閬候補縣程恩培俱赴兩院禀謝儘先酌委一次十五日候補府韓鑑奉委赴興山縣會勘煤鐵礦務禀謝候補縣包鵬飛禀謝儘先酌委一次調署隨州事陳禀辭赴任候補縣張炳赴兩院禀謝知調簾外奬給予儘先酌委一次十六統帶鴻字營記名提督宋進見並赴撫署禀辭赴新隄隄工候補縣譚爲霖叚承霖劉翰藻大挑縣梁沛英俱奉藩憲札准給予酌委一次湛福春謝元祖俱給予儘先酌委一次各赴兩院禀知謝　七日藩台蒯差人赴兩院禀知卯時交卸印務署理布政使按察使成署理鹽法武昌道瞿俱於是日卯刻接篆赴兩院進見任事調署荆宜施道事鹽法道葉進見赴兩院銷假禀知卸事候補縣梁家鈺赴嘉魚修隄見辭候補縣茹朝政楊泳春俱奉藩憲詳給儘先酌委一次赴兩院禀知謝 
[壽母西歸]  
　　東河總督部堂吳淸卿河帥之太夫人韓氏壽逾古稀素稱康健素由長公子培卿封翁在籍侍養故未迎至署中今正偶抱微疴遽歸仙島擇於正月二十五日大殮培卿封翁誼卿太史親視含殮哀悼逾恆當道諸巨公均往吊奠生榮死哀太夫人有焉 
[庚寅年格致書院春季課題]  
　　今年格致書院春季課題例應蘇松太兵備道龔仰蘧廉訪所命以去歲北洋冬季課題遲至除夕始來故先由書院董事擬題應課遂攺冬課之題作春季其題乃由長蘆運憲胡芸楣都轉所命爲論事物各有消長試求其正變公例今自二月初一日爲始至閏二月晦截止限期兩閱月凡在院肄業者至日仍至格致書室交卷卷由自備其式不拘一例大小廣狹各隨其意惟須自行封固而書明姓名籍貫於上内外相符交卷之日務寛其期庶使肄業者得以各盡所長更冀博收廣取來者益多則西學之旣興且盛可翹足而待也芸楣都轉學貫天人識窮中外以石渠天祿之英持玉尺以量才一經品題聲價自高龍門旣登驥足遂展有可必也况此次加奬必異尋常肄業各多士其當有以副所望焉 
 
 

Page 3

 
 
[縣訊局賭]  
　　李春森控張樹卿秦少梅陳錫卿王雲峯等一案前晚經帮審委員陳伯葵明府升堂訊究李稱張等同蔣益卿及王某約弁往劉雅仙處賭博弁贏得洋三元餘張旋向弁借銀一百六十一兩洋一百五十圓言往無錫伊兄處措來卽行歸還豈知一去不來是以往英公廨具控張稱李欲拜職員爲師彼此交好曾同賭博秦陳略輸李略贏王並不在塲嗣李有玉鐲搬指典押失票因托職員向王借洋八十三元將土鐲搬指贖出抵與王處職員因事往無錫李竟揑情誣控求請明鑒張妻陸氏稱李時常來家與丈夫交好丈夫往無錫後李唆令將女兒賣洋同往江北買幾個女孩卽可在揚州等處開設窰子賺錢小婦人知其奸猾當卽峻拒伊遂誣控丈夫希圖索詐秦陳同稱小的等與李賭博一次輪洋七元並無轇轕叩求明察王稱職員與李並不相識亦無賭博情事因張再三相懇暫借洋八十三元言明立卽歸還玉器暫行轉抵李不應牽涉無辜務求鑒核王錦堂稱小的在張處充當廚司諸博等情並不知悉明府以原被供詞各執其中顯有不盡不實着一併管押李及王錦堂交差看管候裴大老爺親訊核辦 
[邑尊回署]  
　　上海縣裴邑尊赴金陵謁見曾沅圃爵帥曾紀前報兹悉邑尊禀見爵帥後卽乘太古公司北京輪船起程於昨日午後抵申差役人等咸詣碼頭迎接邑尊乘輿登岸徑赴道署謁見龔觀察然後回署 
[着交小孩]  
　　范阿全扭控唐晉生誘拐小孩叩求訊追前晚經陳明府升堂訊究范稱有五歲兒子被伊拐匿無蹤請爲追交唐供詞支離明府喝責三百板始供孩寄爛泥渡地方明府飭令管押着交小孩到案訊辦 
[英界公堂瑣案]  
　　楊紹宗控妓女徐蘭仙借洋并欠男女傭入銀洋共計四百元不料馬德芳糾同張紀生等拔妓希圖賴欠由捕房西包探同華包探何瑞福等拘獲馬德芳張紀生等解由蔡太守訊供飭將妓女徐蘭仙先發棲流公所馬德芳張紀生等押候查明核辦已詳前報昨經楊紹宗及男傭朱阿狗女傭王李氏等投案請追銀洋太守謂此案已函致法公廨請查拔妓情形尙未接到覆函飭將馬德芳張紀生曹生林王松濤曹德紀等仍行管押俟下禮拜二定斷○錢昌裕同妻錢王氏投法蘭西神父處訴稱女兒被華阿大金阿金等誘令爲娼請爲究辦由法神父禀明法領事轉由英捕房派包探何瑞福拘華阿大等解由蔡太守訊明錢昌裕縱女爲娼攺名沈紅玉曾欠妓院及男傭華阿大女傭金阿金銀洋共三百五十元並非誘娼且有珠寳鋪於去歲暮被錢王氏取去珠花質洋了債請爲追究太守飭候覆訊核辦已列前報昨日覆訊錢昌裕及妻錢王氏不到沈紅玉投案候示華阿大金阿金等均請追洋太守問沈紅玉曰爾父母向妓院及男女傭人借洋外尙欠珠寳鋪銀洋爾知否答稱知道太守又諭華阿大等曰錢昌裕自知理虧故不到案窮迫如此想難追洋飭候再訊核辦沈紅玉仍發棲流女所○包探秦少卿查得已故西人四美鐵之侍者郭阿四將鍍金表金練質洋因四美鐵未死之前曾報失竊銀洋自鳴鐘表練等件爲皮拘郭吊到表及練由四美鐵之兒子認爲故母之物解由蔡太守訊供飭押候再訊等情已列前報昨又覆訊四美鐵之兒子仍執前詞并稱母故後見表及練尙在郭阿四仍供娶妻時女東家送表與我此練女東家已不要拿至會中洋行搖彩小的出洋二元搖得東興西國帳簿鋪及工部局經管洋槍西人之侍者月秀陸雲等皆知道可以作証包探禀查得會中行並無每人出洋二元搖得練條之事太守商之易副領事諭郭阿四須邀的實見証到案再行覆訊核辦○王華氏稱失竊布衣二十二件綢衣十八件共値洋四十元光景報由捕房緝獲人贓送案請領華阿大供與該氏係親戚因窮迫竊衣質錢原是不合蔡太守以該氏與華阿大旣是親戚着償一半質本始准領贓華阿大管押四十二天以儆○馬桂林稱在烟舘吸烟被顧會春竊去時辰表鼻烟壺小洋六角質票六張由包探陳阿九獲顧送案因馬已往蘇州遣人投案蔡太守飭將顧交保俟馬投案質訊已列前報昨據馬投案申訴前情顧供與馬相識商借小洋六角并取伊質票表烟壺等物馬稱與顧向不相識包探禀馬用顧裝洋烟太守判顧管押四十二天以儆○包探秦少卿稱巡捕見王阿福手持春宮册頁在茶坊烟館兠賣計有二册欲售洋二十元有干例禁由該捕拘王至捕房詰得係胡漢臣托王銷售旋將胡拘獲盤詰認托王售又查得胡尙有出色春宮册頁數本要售洋八九十元問胡可能取閱則稱已抵與他人須俟王售去二册方可贖出再售今將王胡二人送案春宮册頁呈堂土供蘇州人向來托盤賣京貨册頁由胡托售圖得微利而已胡供江西人春宮係家藏之物因有急需托王代售此外並無春册易副領事以王係賣京貨人豈不知春宮有干例禁擅自受托兠售殊屬非是請與胡一體治罪蔡太守判各押三月以儆春册存俟銷毁 
[法界公堂瑣案]  
　　昨日禮拜二祁繙譯宮並未到堂觀審各案皆由朱森庭明府獨判旣升座卽由包探王榮培禀稱昨有崇明人陸阿炳在海定輪船竊取客人之物經客察知未被竊去及小的訪悉拘陸搜查見身畔有押票數張研詰由來據稱竊得各物質錢以吸花烟明府詰陸曰爾于何時來滬供稱小的於正月初六日前來問押票上寫明正月十四日押女棉袄十六日押靑布棉袄皮坎肩絨衫究從何處竊得供稱棉袄兩件在垃圾碼頭所泊垃圾船上竊來皮坎肩在某火輪船上竊來問爾在崇明曾犯竊案幾次供稱並未犯竊謂諒爾因崇明犯案過多不能容隱是以來申本應從　究懲姑念失主未經報案格外施恩判押俟明日至捕房笞責二百板以儆○嵆坤和訴稱叔子元利　江北來申在南市萃豐碼頭雇駁船將行李運上宜昌輪船欲往寍波旋檢得失去小包一個内有洋銀一百數十元查問搬運之張正榮王品薄諉爲不知故此送案請究朱明府謂爾叔爲何不來答稱有事往南市尙未回來明府着暫退去明日邀元利至捕房質究張王一併還押○詹中朝屢竊一大染坊布疋經包探查獲吊贓朱明府着給還該染坊夥沈兆川各押店斷償半本一案已紀報章昨日明府着將該竊帶至公堂　爾與該染坊因何相識爲何躭擱坊中詹供稱小的向爲染匠與該坊夥何芝銓爲友由何引至坊中躭擱　刻何已他往矣明府謂據爾所供何已受爾之累停歇生涯爾豈非害人有淺乎詹稱何現在楓涇爲夥明府謂生意中人竟敢屢次竊物實屬胆大異常姑念初犯格外從寛判責二百板○包探王榮培禀稱釋子福慧同某僧硬借錢文沿途吵閙十四號華捕見而喝阻福慧不由分說將捕兇毆爲此拘案請究朱明府詰福慧曰爾向在何處焚修答稱原籍江西六歲時在關帝廟祝髮日前飛錫來申該僧不准掛單以致爭論明府謂毆擊巡捕卽係不守淸規判掌頰四十下○土藥局緝私巡丁土良海禀稱正月二十七日晚三點半鐘時竊賊王銀永毁門而入竊去房中衣物穿在身上復將皮箱打開小的聞而驚醒該竊卽棄物脫逃尾追至門前得以拘獲該竊膽敢肆行毆擊因呼巡捕拘押捕房朱明府着將交案之贓給王領去判將該窮笞責一百板枷號一月○包探王榮培禀稱小的於昨日拘獲積竊張思永在身畔搜出押票數紙盤問情由據稱前日在春園烟舘竊得銅壺因卽吊贓交春園堂倌認明無悞今特送案請究朱明府着傳該堂倌詰訊據堂倌蔡阿華稱此壺於正月二十七日之晚失去遍覔無蹤昨由包探獲案乞賜領回明府判責張三百板贓父蔡領去○大昌洋行西人某甲訴稱行夥張桂林等積欠洋銀一百數十元前蒙訊押交保理淸日久遲延請爲追究張等由原保人送至案下朱明府向之詰訊張供稱欠洋人已往姑蘇小的實係荐保務求稍緩待原人來案請再訊追明府諭候下期來案再核○某處收租人周翰祺扭房客張王氏至案請追租洋四十四元張王氏供稱小婦人有會洋二十六元可以作抵此會由周經手如能得彩儘可扣除朱明府謂欠租總須淸理爲何爾夫不來答稱丈夫殁已多年兒子年十九歲不知事務明府着將該氏管押交人保出限三日内理淸租洋如違定當提其 
 
 

Page 4

 
 
子來案押交 
[招領屍棺]  
　　本月二十六日宜昌輪船由寗波來滬有搭客當晚痛故在船年約四十餘歲身穿黑洋布舊棉襔灰色綢舊棉袄白洋布短衫褲子白布棉襪剌花縀子舊棉鞋頭戴元縀瓜帽身形中長略有短鬚隨帶鋪盖一付花洋布舊帳子一頂小布包一個竹簍一隻内有舊襪烟袋筆袋藥方丸藥等零碎不物並有鷹洋五元一角錢二十一文孤身無伴二十七日輪船到滬在船司帳於下午卽着茶房投報敝堂述悉情由本堂　　隨往到船察得該客果係病斃當卽代爲檢拾備棺收殮送義塚挨號埋葬如有親屬來堂認領可也同仁輔元堂啓 
[勉善可嘉]  
　　二馬路賞星居主人許君海珊去冬曾以所印灶神馬助賑迄今尙有未盡售罄者昨又以石印胡公壽山水立軸先後五百十七　交本館協賑所附入集腋社彩物内以濟賑需又周君友勝以手繪獅子梅莊兩種共成洋十元之數託本所代售悉數助賑獅子每張售洋六角梅莊每紙二角是皆勉力爲善孜孜不倦殊可感也謹爲先誌數語以鳴謝 
[助振獲佑]  
　　謹啓者頃奉到南陽氏大善士來函云廿五夜隣居失愼勢將延及當卽叩許助賑卽蒙神佑返風滅火轉危爲安特繳浙振洋六十元又葉順安病在埀危立願振濟沉疴頓釋謹助江浙振洋三十元又南陽五齡和孫客冬抱恙許愿助敝堂醫藥經費十元立見痊愈三共計洋一百元樂輸而來祗領之餘莫名忻頌竊以作善降祥古有明訓諸大善士之逢凶化吉每兆一念之誠上格天心助振救災獲報更速特列報章藉資觀感[  上海六馬路仁濟善堂董事施善昌等謹誌]  
[四謝册捐]  
　　謹啓者敝堂分送一文願捐册勸募醫藥經費仰蒙各埠善士陸續惠助藉濟病黎廿五至廿七日三天承本埠杭省常州大通寗波定海無錫等處由信局寄回捎册三十二扣共收到洋一百四十三元銅洋二元錢五千零四十文見册解囊幸承恩於偉賜扶危濟困是所望於羣公不惟貧病窮黎飲和食德感同再造卽敝同人欽佩之忱亦不啻身受已也先登報牘藉頌盛德上海六馬路仁濟善堂董事施善昌等謹誌 
[醫金續賑]  
　　仁和高君雨之夙精歧黃之術去冬曾以醫金助振杏林芳譽噪遍瀛堧祗以時近歲闌暫行告止兹自二月初一起再行助賑一月如有求治者請臨四馬路西胡家宅高公舘一試回春妙手可也[  申式夢畹生黃協塤謹啓]  
[文字助賑]  
　　臥雲山舘碑　墓誌書傳記序不拘散駢每篇廿元題跋銘贊詩詞長四元　兩元提半充賑又十五齡小蘭閨秀楷書紈摺扇六角琴條册頁同小楷加倍泥金再　提半助賑均取本舘協賑所收條并件送城内三牌樓金陵公估局内三日取件 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[籌賑瑣記]  
　　災區告急孔殷助賑各款　滬　爲總匯　賴者報舘之費筆普天下所共見共聞也敝賑所所收賑捐淸單頻年佔報館新聞地步尙有數十天積壓未登各善士庚郵遙隔寅念忌勞爰將本月内所收摘錄　則先請慈鑒其餘仍依十一月杪之淸單鴛序蟬聨而登以免褂漏計錄安徽李氏求愈病洋一百元　　延母壽一百元榮陽榮記一百元户部彭完愿京平銀五十兩皖桐方張　愈姑病一百元寳華樓姚李氏親友送其故夫冥壽資一百元營口泰康隆營平銀五十九兩四錢平湖朱求愈　子病一百元無名氏二百元長安右堂盛募規銀四十二兩六分溧陽槓善堂宋二百元臺北營務文案張募餘慶堂林二百元倪錦榮得子續愿四十元閩省退省軒張由源豐潤來四百元退省軒張又由協同慶　四百元望江縣由撫　來曹平銀四十兩酆都縣何由天順祥號來湘平銀四百兩漢口方義大敬神資三十元揚州協成乾記同人募由巨　莊來一百三十一元曹平銀十兩致恭氏規銀一百八兩四錢二分光緒十六年正月廿八日絲業籌　公所施善昌拜登 
[題香尉徐園奉母賞梧圖]  
　　吾表香尉性至孝菽水之供無缺少妻妾賢淑更兼得蘐堂春深博懽笑君家禾郡楓涇間利擅蠶桑堪養老海上頻年作寓公椊鄉回首情逾渺倚閭望切恐莫慰侍奉曾聞安裏好小住雖云無幾時承歡亦足紓懹抱時値淸和夏令初徐園勝景事幽討板輿緩緩籬邊　桐　森森屋角繞此時紅紫褪芳菲惟有淸隂匝　罩幹直渾宜玄鳳棲花閒不許游蜂閙孫枝茂盛滿階前百尺良材挺奇矯阿母顧之色然喜裴裏小坐臨淸沼迥看子婦更欣欣汲水呼童枯稿拭罷菭莓轉眼新碧痕鮮暎庭心草君依膝下樂何如氣宇霞軒出塵表荆釵布裙賢婦粧　林瓊樹高人貎因嘆世人多下愚桃蹊柳陌情絲裊天倫固有不自知浪跡冶遊誤年少骨肉團欒亦大難斑衣娛　須當早如　樂境何可忘廼倩畫師摸粉稿屬我題詩紀其事謂將留資化教我聞此語觀此圖　木之悲難自了失情之餘還失恃弱齡　胡天不用家室喪亡留一身如荼苦味俱嘗飽嗚呼父母誰不有苟能終養斯大妙不然僅存其一罔極深恩亦可報奈我親庭俱見背終天抱恨無人告詩成擲筆淚如綆一聲長慟霜林曉[  高太癡稿]  
[上海北市絲業會舘籌賑公所施少欽經收山東江浙賑捐十一月廿六至廿九日第二千三百零二至零五次淸單]  
　　姑蘇朱家園鎭武黃公舘力不足氏助山東二元铜洋三元江浙捐蘇　人和瑞記王敦素完願廿元關昌保合家平安規元十兩揚州劉漢棚求妻孔氏孝喘速愈十元浙紹　馨山陰　不名祈病卽全十元沈善士募會稽陳二元西岑陳守瓶募黃土希爲妻唐氏求諸病速愈十元湖北公濟益孫啓夑求子喜春病安愈助湖州九元馬橋同和典衆友省節酒五元徐福保求本原病無三　西塘悟化子小稻香村各三角家雲樓不留名各二角揚　連文生募文根心堂八元文慶嵩文慶泰文慶元三户各四元文二貞許應氏許蔡氏許沈氏四户各一元許應氏羅氏一元無名氏錢二千再修生求病速愈好母女合家早日團圓助嘉郡洋十元錢朱氏錢熊氏各一元程無名氏宋無名氏各錢五百童子二人二百文九齡五齡二童子二百文三齡童子求親壽求如志三户各二百文錢朱氏徐康氏洪祝氏三户各一百文共廿三户合洋四十一元浙江捐倫玉泉完願一元江西撫州同仁堂諸君洋銀念兩欠二分掃花仙舘文銀三兩申四分九如堂一兩扣色二分留餘堂四元重二兩二錢六分德星堂麗條甫結綠齋三户各一元重二兩一錢七分樂根堂七三洋一元五知堂錢一千合洋银七錢四分共七户合洋四十元銀三錢九分鎭江恆吉號蔣省吾經募洋三十元仲其柯助震澤二元懷春林張成林張文星談忠德仲盛庚仲盛才無名氏凌德貞八户各一元嘉郡捐王揚氏六角王長生王秀英王彭齡王玉霞四户各一角以上廿六日○江浙捐平江培德洋念元太倉太原王氏完心願十元高陽子助棉衣二元蘇州鹽公堂蘇仰泉募蘇源爲室病全二元又助嘉郡五角樹本堂五角江　捐新塲黃旬咸黃楨榮祈症速愈各五元黃楨逹寄名曹府惠果儀移助祈關煞開通易長成人十二元浙江捐無名氏由徐石士兄來廿元寶願莊嘉相莊各同洋一元杭郡捐安孚莊來安徽　憲沈曹平銀五百兩合規元五百三十七兩另四分又勸募馮瑞庭王玉如助浙江各十元朱愼伯八元佘理堂張僕山各六元沈朗山五元楊曉塘陳小雲陳補亭三户各四元胡駿卿梁藍巨各三元　景奇談夢白馮時泉余桂生張子實劉仁甫六户各二元楊春亭徐鑄九焦勳臣湯承雲黃陰午方子成沈秀川七户各一元湖州捐消災延壽諸事順流三十元消災降福諸事遂意廿元無災無難二元無名氏一元四户由巨康莊來四川長邑吳成章七元八角錢九十四文震澤捐陸駿甫由江裕船來一元浙寗裕全隆無名氏對開一元求安愈銅洋十一元以上廿七日○江浙捐董丙芝求病速愈百元杭城無名氏一百元無名氏十元陶菊生求父病速愈五元淸江陳雲樵募燕詒堂蕭五元又票塲子張傑堂各一元乾泰土號五元裘佐周求妻産後病愈三元陳桂福二元高郵武廟賑所丁玉　募申記二元又母存心子注意得善堂三户各一元浙江捐蕪　大成祥敬畏齋募求平安氏規元二百兩存養齋敦恕堂各洋十元淮城周淑貞姑求病愈四元淮城華玉生募鮑豫卿翁錢五伯自怡主人三惜主人各三百文無名氏三户各三百文又三户各二百又一百廿文又十一户各一百彝倫堂二百文共十三户合洋三元湖州捐吳金庭二元蕪湖匯康募崔陰記一元崔彬鄭壽宰枚林三户各錢一千呂良坤五百呂景三百夏應何員有愼兄謝鼎記無名五户各二百文呂蓮盧聲汪鑑泉汪斌張厚五户各一百共十六户合洋六元震澤捐松銘堂濟陽氏樵郡氏三　各一元錢寳　無名氏各五角以上廿八日蘇省鎭記助山東洋一元師曾室主爲繼母陳氏五旬壽辰助江蘇十元蘇省曲園居士將墨資助德淸廿元江浙蘇省信昌成四册洋八元筆耕四元僕院戴門朱氏祈身體康健四元常熟歸大保病愈完願二元揚州厲耕岩完愿一元無名銅洋十三　浙江捐惠泰莊來西壩永昇號募無名氏不書名勉力長茂興隱名氏童氏善差秀人映雪書室八户各洋一元永昇無名無力堂無名省得堂未能氏修德　七　各五百黎照堂四百金記容德堂趙晴公記一槐堂徐并卿無名氏善記八户各三百署記同發號補過氏鐘培榮無名氏萬二呆無名射潮堂無名射潮堂四知堂省過氏　過子子記仲記紹記注禮堂益記趙明均公善廿户各二百不留名少記泉記盡力子四户各一百謝客之一百六十文共四十九户合洋十八元錢二百七十文以上廿九日 
[上海六馬路仁濟善堂籌賑公所施少欽經收自十五年十二月廿五日起至十六年正月十五日止兩旬各賑捐淸單]  
　　第十批江浙賑捐淸單郭亮甫爲子病愈了願洋廿元趙貞氏鄭潤益兩户各洋十元無名氏生産平安洋五元郭氏完願洋二元無名氏夏攸卿二户各洋一元　慶峰洋四元又銅洋乙元聚雲氏洋六元銅洋四元曾霖森寳文一百兩批申九八元一百另四兩一錢七分三厘單宜慶洋二元湖南長沙稽山鶴樵經募常種經堂馮瑞景堂周再軒陳雲山鹿靜亭路河仰束氏龍西堂李羅蒙仙林八户各洋一元稽山鶴儔四元又文銀十三兩八錢已山鶴樵經募一千三百三古號册無名文銀三兩九錢三分又募萬義同錢二千劉德興堂一千周迪齋劉明初易廷舞吳雨河四户各四百陳子掦黃鼎卿章益順黃雪帆盛桂林劉春亭易子卿徐富業周聲核張有文汪德安李星甫郭福照嚴成美王琴　謝萬和無名氏陳德華十八户各錢二百又募一千三百三十二號册四公堂福蔭堂郭蔣子言江雨時周垕生五户各錢一千顧第雲黃雙井二户各六百郭受庭左氏兩戶各錢四百郭駿明楊春霖二户各錢五百又募一千三百三十五號册劉翰橋周恆興古虞存養堂三户各錢兩千胡厚德堂譚敬業堂謙益山房守拙山房郭守約堂五户各錢一千巢棣華堂饒午臨堂鴻鈞店恆昌堂顧春山郭勤生襄陽易蕭氏佩增女使楊氏十齡小女九户各錢五百以上錢文批申合見九八元三十八兩五錢三分以上共收九八元一百四十二兩七錢另三厘英洋七十三元銅洋五元○第十四批山東賑捐淸單江陰慈竹平安子洋三元無名氏洋乙元以上收洋四元○第六批震澤賑捐淸單知非子二角梅花人二角有心無力五位合洋五角以上共收洋九角代贖捐第十九批淸單郭亮甫爲子病愈完願洋廿元 
 
 
 

Page 10

 
 
   
 
