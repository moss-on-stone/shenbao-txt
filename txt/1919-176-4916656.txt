# 1919 - 176 - 4916656

 

Page 1

 
 
   
 
 

Page 2

 
 
   
 
 

Page 3

 
 
時評 
[屈與服（冷）]  
　　爲强力所制者謂之屈爲强力所制而承認之者謂之服此屈服之解釋也 
寧爲强力所制而不自承認是屈而不服也此即弱國人之表示意思之法也 
命令 
　　七月一日大總統令　農商總長田文烈呈請將黑龍江森林局局長錢德芳免去本職另候任用錢德芳准免本職此令 
又令　調任何守仁爲黑龍江森林局局長此令 
又令　任命王景福爲黑龍江採金局局長此令 
又令　陸軍總長靳雲鵬呈准奉天督軍兼省長張作霖咨請以孫景　陞補佐領應照冷此令 
又令　陳廷甲蘇德罄張天驥均給予四等文虎章此令 
專電一 
　　北京電　今日午後府始接陸電報告和約已拒絕簽字 
（二日下午七鐘） 
　　北京電　巴黎陸使二十八所發第二電到京内稱前電計達現雖拒絕簽字但對德應表示已終止戰爭云云第一電尚未到（二日下午九鐘） 
　　北京電　某使詢龔何故勿簽字法意態度尤冷淡頃懷仁堂大會總統自列席（二日下午九鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電　中國簽字與否迄今午止尚無官電（二日下午四鐘） 
　　北京電　希臘達意的城華僑請速謀統一勿放棄膠州 
（一日下午五鐘） 
　　北京電　院復魯省會電魯國民分子愛國不讓於人懲奸案涉法律非行政機關能問 
（二日下午四鐘） 
　　北京電　魯女界聯合會電魯團要求三項無效女界組織請願團不日來京（二日下午四鐘） 
　　北京電　來京請願團昨返魯報告並通函各省對外交上合力堅持（二日下午四鐘） 
　　北京電　重要各督密電東海内閣久懸人心無主請速提人合肥亦主張卽提周樹模不必先疏通國會東海决提周周意亦活動惟聲明不受條件覊束 
（二日下午四鐘） 
　　北京電　田文烈决不組閣昨下午田特赴農部召集員司預備交代總統亦不復勉强龔心湛經徐叚極力勸留已允多代幾日（一日下午一鐘） 
　　北京電　内閣問題仍未解决（二日下午四鐘） 
　　北京電　段派督團對新國會主保存者祗倪一人連日專員往返協商（二日下午五鐘） 
　　北京電　汪江兩代表來電艶日與唐總代表會晤八條不允撤回卽磋商亦無大修改究應如何進行乞示方針（二日下午四鐘）　　北京電　江蘇省議會代表徐瀛等電請朱總代表南下先將新國會問題提議解决（一日下午五鐘） 
　　北京電　府某要人謂龔爲岑舊屬使龔組閣和議或易進行安福因此謂龔有私通西南嫌疑予調查龔岑除公式電往還外卽在京南派政客亦皆未與龔謀面龔實不敢背安福與岑言和（一日下午三鐘） 
　　北京電　安系本部議决每週三五移曾毓雋宅開密會商應付滬議維持新會方法（二日下午五鐘） 
　　北京電　邊防軍因某項作用不復開出（二日下午五鐘） 
　　北京電　徐樹錚請設邊業銀行（一日下午五鐘） 
　　北京電　徐樹錚與陸部商定邊防軍火供給辦法一砲彈重砲彈由漢廠擔任一機槍馬槍子彈滬廠擔任一步槍子彈由德州廠擔任（二日下午四鐘） 
　　北京電　江西全省礦業維持會會長文羣等電請取消仙居公司回復江西固有礦權 
（一日下午五鐘） 
　　北京電　决定郵政法案及交通部所管路電郵航四政八年度特别會計預算案均提國會 
（一日下午五鐘） 
　　北京電　陳樹藩電派張鴻遠接收乾城人民逃避一空留者被搶殆盡房屋亦大半燒燬請中央特頒巨欵辦理賑濟 
（一日下午一鐘） 
　　北京電　楊增新電俄活政府感謝新疆協助特贈奬章 
（二日下午四鐘） 
　　北京電　林建章電烏蘇里中國軍隊被激黨痛擊力不支後退現糧械俱盡請接濟（二日下午六鐘） 
　　北京電　蒙邊出兵徐樹錚通告二日由興和起程七日可到庫（二日下午六鐘） 
　　北京電　靳雲鵬呈總統以後蒙邊出兵事宜俱由西北籌邊使主管以專責成此卽靳徐不和之表示（二日下午六鐘） 
　　北京電　謝米諾夫聯合布人迭向外蒙活佛運動外蒙官府現定陰曆六月二十日召集各旗王公籌議對付陳毅電謝得某國援助如再援兵不到惟有聽謝指揮（二日下午六鐘） 
　　北京電　李厚基電副司令一缺遵卽取消（二日下午四鐘） 
　　北京電　王廣圻電意新外長在國會演說此次和約意國於阿海地中海及殖民商業各層如不得有利條欵認爲不滿足又聲明意國此後純係國民外交云（二日下午四鐘） 
　　北京電　關餘三百萬意使阻難未撥（二日下午四鐘） 
　　香港電　湘省南軍司令因程潛與段祺瑞秘密通電均與斷絕關係程電稱來粤聽候處分二十九日晚已由郴州逃逸現由趙恒惕繼任維持湘南治安（二日下午二鐘） 
　　香港電　三十日政務會議開會通過（一）唐紹儀議和建議案四條（二）唐紹儀規定與北代表議和條件之意見（三）議和事件悉由軍政府主持（四）答覆龔心湛主張保留簽約之電文 
（二日下午二鐘） 
　　香港電　國會昨日討論内國公債時議員彼此起爭近來議員中意見殊爲不一與軍政府時起齟齬議員多人因以不願出席（二日下午二鐘） 
各通信社電 
　　北京電　昨日（三十日）山東代表進謁龔心湛要求解散安福俱樂部及新國會龔答須侍熟商 
　　北京電　國務院電汪有齡江紹　速商唐少川定期開議 
　　北京電　安福系昨開會議將對時局發表宣言抵制某種運動由吳文瀚起草 
　　北京電　劉恩格吳鼎昌函勸朱啓鈐勿遽辭職以免他派乘機竊取 
　　北京電　安福系多謂龔心湛係岑西林昔日舊屬員恐私通西南（以上一日） 
　　以上平和通信社電 
　　北京電　昨下午龔仙舟奉命訪田煥庭組閣田拒不見 
　　北京電　魯二次請願團一百零八人陸續到京魯督省長電告勸阻無效可保必爲有秩序行動 
　　北京電　張謇電請速成立内閣 
　　北京電　山東請願團今日返魯（以上一日）　　北京電　院部聯電謂國會爲代表民意機關如再有請願希隨時勸阻 
　　北京電　熊克武電川事有期解决請派員來川協助（以上二日）以上中　通信社電 
　　北京電　我國簽字與否迄今未接各專使電報對各協約國賀電暫不致覆 
　　北京電　以錢能訓爲總代表昨已通知西南徵求同意 
　　北京電　山東第二請願團到京徐因感冒未見由龔接見 
　　北京電　國會反對共管鐵路質問案政府昨已備咨答覆大旨對於鐵路統一絕對否認（以上一日）　　北京電　交部允徐樹錚請准將張家口無線電臺移設多倫以利軍用 
　　北京電　靳雲鵬因支配軍費事仍不慊於龔未允銷假 
　　北京電　農部電奉天張作霖允維持殖邊奉行俾可兌現 
　　北京電　段書雲電告留寗候沈金鑑到滬謁唐（紹儀）回即一同返京 
　　北京電　京商會聞蘇齊僅允漕米二十萬石公商漕運局陳部電請擴增額數以資宏濟（以上二日） 
　　以上中孚通訊社電 
法國無線電 
　　一日里昻電　德國代表團已離凡爾塞偕英法美義代表各一人赴來因普魯士 
　　一日里昻電　擔任預備修改六月二十八日所簽定和約之委員會業已任定協約國及共同作戰國各派代表一人 
　　一日里昻電　和約已提出於法國衆院請求批準該院開會時有極莊嚴之表示議長歡祝亞爾薩斯勞蘭之復歸法國及法國兵士之勇武 
路透電 
[德約簽字記]  
　　二十八日凡爾塞電　今日此間異常熱鬧晨間各街道奏凱之音樂洋洋盈耳步兵騎兵鳴鼓掌號游行者到處皆是巴黎人士之來觀戰爭最後一幕著名人物來往者絡繹不已簽約之處乃在凡爾塞之鏡宫中央設高壇備與會主要人員之座一端設貴賓四百人之席内有外交家海陸軍官及貴婦人他端亦設多席皆新聞記者會場甚爲莊嚴惟欠煊赫協約國全權代表首先會集次　德國全權代表外交總長穆勒氏交通總長裴爾氏蓋他員不願蒞止故以裴爾氏爲代會場極爲擁擠三時過五分由克勒滿沙氏開會發簡短之宣言謂協約國與共同作戰國政府均贊成媾和條件今國簽定表示彼等忠誠依守莊嚴之了解繼乃請日耳曼民國代表首先簽字德代表所坐之席次忽發大聲曰德意志德意志克勒滿沙氏於是乃改稱德意志德代表即起立簽名約上裴爾氏首先簽之時爲午後三時十二分也園中噴泉四射砲聲大作當德代表回至坐處時全場之人皆露喜容繼由威爾遜總統與美國代表團簽字次爲喬治氏與英國代表團即波拉勞氏米爾勒氏巴恩斯氏貝爾福氏也次爲殖民地代表斯末資將軍波薩將軍孟台柯氏等次爲法意日三國代表最後簽約者爲捷克斯拉夫代表一員禮節並不隆重三時三十五分簽字完畢由克勒滿沙氏宣布散會於是砲聲與樂聲齊作克勒滿沙氏威爾遜總統喬治氏同行離會衆皆向歡呼維時砲聲仍隆隆震耳且有飛機翺翺天空 
[和約簽字前後之德國]  
　　二十五日柏林電　德政府受納和約後夜半有喧譁之示威運動暴民毆刦行人惡遇兵士屋而屢有槍聲亞力山大街曾爲兵士清除禁止行人來往盜匪成羣搶刦斯台汀車站附近之商店攻擊乘火車而抵之旅客阻攔電車搜奪乘客身藏之簿册刦取婦女之約旨　格魯安華爾特鐵路機廠之工人四萬人同盟罷工各車站現由軍隊保護 
　　二十四日柏林電　政府布告全國人民謂目下急務首爲履行和約條欵次爲工作次爲忠盡責任脫離和約黑暗之唯一方法乃在同心同德盡力工事以維持祖國云云 
　　二十四日巴黎電　高等經濟議會今日開正式會議籌畫供給立陶宛　車貨車辦法並議决商請各政府清理部以所能餘之物品供給波蘭衛生部清除瘟熱病賀佛氏提出五月份救濟事務報告計以糧食一百十六船分給十七國其值美金洋一百六十二兆八十七萬五千元其大部分乃欠資者餘爲慈善性質查四月份共運出糧食五十一萬一千八百四十三噸共值美金洋一百四十七兆八十萬元撫育失於營養之兒童之機關已組織完備兒童四百萬人可困以保全現信此項事業至秋收之時可以完畢云云 
　　二十七日丹麥電　訂結德俄和約時著名之郝夫滿將軍宣稱彼不承認和約决不願割　德國寸土 
　　二十七日柏林電　郝夫滿將軍業已免職國防總長諾斯克氏下令禁止鐵路停止開車並命罷工者於明日上工 
　　二十五日亨堡電　此間因食物不潔發生重大騷亂及因斯巴達團之活動已宣布戒嚴令死傷者多人斯巴達團初曾占據總車站後爲國民軍奪回 
　　二十六日柏林電　亨堡消息黨人完全控制亨堡鎭政府派里托伏比克將軍率重兵前往恢復秩序　　二十六日柏林電　國防總長因協約國拒絕德國保留和約條欵詢聞興登堡上將具何意見興登堡覆稱如果開戰德軍尚能克覆波森省維持東疆惟西疆難保勝利彼爲軍人寗願榮譽而滅亡不願受辱國之和約云 
　　二十五日柏林電　柏林日報韋瑪訪員稱國民軍一枝隊赴宫邸要求交出副總理歐士白格氏擬縊殺之歐士白格氏已逃至歐爾佛特 
[和約簽字前後之法國]  
　　二十八日巴黎電　凡爾塞簽約之禮節將甚簡單並無演說等事除中國代表宣布擬保留關於割讓膠州之條欵外不致有何重要事端簽約之後封鎖仍不解除戰俘仍不開釋須俟約文由德國及協約國國會批准後再行考慮　高等議會决議奥國債務須由前爲奥國部分之各國分負故意國亦須負債務之一分　　二十八日巴黎電　德國如再爲桃釁之攻擊美國允即出助之聯盟條約今日可由威爾遜總統簽字如未齊備則將由藍辛簽之該約之有效至法國自信國際同盟能予以充分保護爲限 
　　二十七日巴黎電　星期四日晚間法總統欵宴美總統於愛萊細邸此爲簽約後第一次正式慶祝協約國柋表皆與宴法總統奉觴祝頌美總統謂美國在歐洲戰場之出力及苦心經營人道之新憲章法國永不能忘諸此後美法兩國之友誼當更密切而爲尊嚴之性質美總统簽稱德國無端與戎鑄成大錯但可警示全球便知各國必須互相團結而免再有此錯且可警示欲步武德國之各國使知苟行此舉必被征服而蒙大辱云 
　　二十八日巴黎電　巴黎全市休業咖啡店仍啓門至夜半一時 
[俄國之過激戰記]  
　　二十六日倫敦電　路秀電社探悉波蘭與烏克蘭近今所訂之休戰條約業已决裂彼此照常開戰波蘭確言烏克蘭軍司令彼特留拉將軍受德人之煽惑協助過激黨維爾拉等處巷戰之際猶太人死傷者固多但華沙協約國代表皆謂所傳消息張大其詞與事實不符　匈牙利所取態度大爲可疑匈牙利軍司令波姆斯氏表示願遵從協約國之要求但國民黨受里寗氏之密使薩末里氏之運動出而反對匈牙利勞兵委員會皮拉根氏現施詭計傳播似是而非之消息謂捷克軍希圖攻擊匈境以掩飾其不　依從協約國要求之舉動一面準備以重大之打擊施於捷克斯拉夫俾藉勝利免除不遵協約國命令之惡果 
　　二十六日倫敦電　路透電社山波蘭方面探悉德國上西里西亞之兵工廠仍在日夜製造子彈德政府現派運動員多人在西里西亞煽亂德軍已準備占據達白羅伐豐富之煤礦波蘭人刻正竭力準備抵禦婦孺亦助同開掘戰壕 
　　二十五日巴黎電　波蘭軍總司令通告克勒滿沙氏謂在西里西亞截得德國官電允於西里西亞及東西普魯士之德國高等委員在東境宣戰時設法助之故德人已準備違背休戰條件 
　　二十六日倫敦電　路透社探悉台尼金將軍於六月一日進攻後已占據俄士七萬方哩俘敵五萬人獲砲三十尊機關槍七百架機車二百輛估計台尼金將軍所占之土地可得新兵二十五萬人此數大逾其現有之軍台尼金將軍現距亞斯特拉克漢六十哩已抵距柴里新西北五十哩之桐河現逼及克里米亞過激軍之鐵路交通過激軍已匆遽委棄齊哇杜西亞向速接克里米亞與俄國大陸之地頸退走南陣線過激軍之地位日見阽危杜尼資河流域之煤礦俄國鐵路之燃料多利賴之今全入台尼金將軍之手台尼金將軍之前進加以烏克蘭之擾亂必令過激黨失去最富之榖倉過激軍在加瑪境擊敗柯爾恰克海軍大將所得之勝利不能償此損失 
[各國近事記]  
　　二十五日羅馬電　新任外交　長蒂土尼氏今日在參議院宣稱政府仍堅持施行倫敦條約之要求意國外交政策嗣後將爲適合國民心理之政策彼擬請協約國許可以備敦條約全文報告國會國會必能堅勇擁護意國正大之主義彼信協約國之尊重意國友誼當能如意國尊重協約國友誼英國在斐洲所予意國之保酬殊可滿意惟法國所予者尚應增大云 
　　二十五日丹京電　匈京消息克勒滿沙氏致電匈政府謂協約國已令捷克斯拉夫軍總司令籌力捷克斯拉維亞退兵事宜如有非法損失須索充分之賠償實行之後協約國將請羅軍照此辦法退出匈境捷克斯拉夫軍總司令已於二十四日下令休戰定於二十八日告竣退兵事宜匈軍司令已宣布願遵此項條件　　二十四日巴黎電　塞勒議員倫格氏法國社會黨秘書佛羅薩氏星期一日同行啓程參與二十五日英國南港之勞工大會迨抵福爾克斯同時受當道通告不得前進乃折回波洛業其他法國代表及瑞士意國代表均許前進 
　　二十六日倫敦電　南港勞工大會能過决議案抗議各政府阻止法國代表與會並抗議加拿大政储將參與近今工業爭端生於英國之工黨領袖秘密驅逐出境且促請帝國政府用其勢力阻止加拿大政府行此舉動 
　　二十四日倫敦電　棉花紡織工人拒絕所提出之調停辦法 
　　二十五倫敦電　衛生部已於今日正式成立自治局今後不復存在衛生部大臣以愛狄森博士任之博士語客謂振興與管理居住爲新部第一重任關於公共衛生已從事設立母道與兒童幸福之機關花柳病醫所亦將設立至少當需千處肺癆病事務將大加擴張云 
公電 
　　北京學生聯合會公電　全國學生聯合會各省省議會商會農會工會敎育會各學校各報館均鑒昨據里昻無線電二十八日爲歐和會簽字期我專使業經拒絕簽字是政府尚知尊重民意專使亦能力保主權此後當合全國上下一致對日同人等竊謂此時有應立即實行者數事（一）由各界發表對外宣言或派代表赴歐聲明我國拒絕簽字專爲對待日本與協約友邦無涉仍要求加入國際聯盟以爲聲訴地步（二）各省速開國民大會籌議對日政策並練國民軍以備萬一（三）實行國民斷交堅持到底抵制日貨辦法使其工商業大受打擊内部自生變動（四）籌欵二千萬元督促政府交涉取銷濟順高徐兩路草約以上數條望諸公一致進行關於第四條此問已與各界聯合不日即開大會實行籌集先此奉聞尚希賜敎北京中等以上學校學生聯合曾東叩 
　　貴陽劉顯世通電　各報館均鑒國事蜩螗外交失敗人心浮動大變乘之内外交侵上下相迫風雨晦冥禍將胡底數月以來屏息以待深望南北當局體察羣衆勒馬懸崖推陳致新與民更始不圖反覆頓挫盪漾牽延民病日深國基日圯言念前途痛何如之顯世忝膺疆寄七載於茲上無補於國本下無利於人民午夜　心慚恧何似故特保衛一方以俟政變之有定因應大局俾圖根本之改革乃天方喪亂各持是非政象與民心背馳事實與眞理乖錯泯泯棼棼何時可已國家中心已失社會潮流不變持義不足以自守發言不足以起信荏苒歲月前途茫茫不能不行其心之所安求一當以自處茲者準備後來實行裁兵注重民治振興實業蘄合民本主義以應世界進化之潮流不背社會原理以爲事實解决之先導更望執政諸公俯察輿情豁然覺悟竭誠相見亟圖變更以先導社會寗息政潮庶幾一線生機得以延長百業凋敝或可復蘇區區苦衷尚希其諒貴州督軍兼省長劉顯世叩感印 
　　沐陽公電　各報鑒日貨以六月二十二日禁進逾期查出全數焚燬沭陽學生團商會東 
 
 

Page 7

 
 
國外要聞 
[西伯利亞通信（二）任堅]  
　　紛擾之實狀 
（四）政治上之無組織　吾人試一回顧其歷來政界事實即可知其絕對的無組織也自聯軍占據Vladivostok之後該地人民即公舉一過激派爲府尹旋Czeok之將軍名Ｚa　ide擁兵稱迭克推多時大將Ｈuovnth在哈爾濱又不服其權威洎乎Omask政府成立聯盟方擬承認而又爲Kolohak所推倒現後者方與在Ｃhe　地方之Semenoff相抗衡若無聯軍以遏之早已交鋒　壘矣總之事之最難者在不易得一大公無私之人以主宰其地舊時官吏於公俸界往往另有進項沿久成習至今口變本加厲故官吏輒蹈貪贓舞弊之罪自過激派被逐後經濟狀况益趨芬亂致人民咸心向過激派而希冀舊日之重來者亦不乏人雖在上者竭力壓制而民心固如是也至諸聯盟國對西伯利亞之無一定政策亦爲紛擾之一因各國均無定見有之則各懷意見各加利己而已如西伯利亞鐵路本早歸美工程師管理而日本在此滿極端阻撓不特使美不能成事而更有種種秘密外交在焉此一端也 
（五）社會上之無組織　西伯利亞之社會情狀迴非舊觀億萬難民逃匿於此大都係舊政府官吏兵員田主學校敎師及富商等等皆非過激派分子也所可憐者若輩對於其國中激變之所以　猶且夢夢不一究其過激派之何以風靡一時起而至於不可收拾徒知忿恨塡胸以圖報復而過激派當得勢後慘施殺戮作　作惡又短於識見不知從事建設是固失去大好機緣也至從一般俄國農民工人眼光觀之若輩受資本家之箝制歷有年代時不可失斯仇不復當永永無公道正義矣斯郎其根本理由過激派之所以能得民心亦在此一點晚近西伯利亞頗有一種復辟之傾向以復辟之後事於易趨入常軌有友自該地來者在Ｔomsk聞人言曰農民激變至可恐慌然以格殺勿論之手段行之轉瞬即波平浪靜從知可證其不謬矣至社會情狀黨派分歧彼此視如仇敵不顧民事之如何可以改進國事之如何可以息亂徒知互相尋仇報復而巳 
（六）宗敎上之無組織　俄國平時宗敎自耶敎舊派當權其勢力舍政府外莫與之抗其性質之趨於專制而不與平民主義表同情明矣迨大難一起其極端之反對過激派又不待言矣幸俄民富信仰心舍有數處個人反抗外對於敎會無有一種團體之摀亂自茲以往舊敎已失勢於一般人民矣又舊派耶敎與猶太人宿怨頗深過激派中多猶太人勢力敎會與之自水火不相容参蓋自革命而後猶太人即麕集俄境頗多爲過激派中領袖而若輩之陰謀詭計荼毒俄民不淺此後猶太人當益爲俄民之仇敵一旦俄貴族苟再得勢若輩在俄必無揷足地矣 
（七）OzechoLovaksCzEOHOloaks之歷來事實夫人皆知今所言者即若輩欲經過西伯利亞至法中途始則爲過激派所拘留而强迫從事戰役繼則爲聯軍所截留從事救援然若輩以戰事已終亟於返國奈恐傷同盟國之感情姑且駐節而心至不甯也在該地同盟國之軍隊爲數甚少不足應調因不得不有Orcchoslovaks之助然歷來因病傷疫癘而死已過半矣 
結論　情勢至此補救實難惟同盟國對之非干預　置之兩者必居其一然同盟國一旦放置則西伯利亞將再淪浩刧血流徧野可預决矣或謂同盟國已救Ozecks出於水火已使大半軍火不入諸過激派之手德國東境之德奥戰犯巳有處置大功幾盡告成而不知穩固之政府未立難民與居民胥需保護其責任不减於疇昔也故記者以爲舍同盟國用有效的絕對十涉不足以救方今之厄第一同盟國須有一定之政策行事無所準的則朝夕考查於事何濟第二須有穩固之政府此非有足夠之兵力以爲後盾不爲功前數日聞在Cmsk過激派又起事新組織之西伯利亞俄軍皆參與之起事時大半過激派罪犯皆已出獄經一番大殺戮事乃得平第三須有一種穩固之幣制而欲求鈔幣　悠久之價值不可不有準備之擔保此或以同盟國之信用擔保之或以物抵約始克有濟第四即管理西伯利亞大鐵道　乘載取資事權統一俾政府有所收入人民亦得持以便交通而得食料否則經濟狀况將永無起色也 
[法國與叙利亞之關係]  
　　法國無線電社巴黎通訊云法國因地勢之關係文物聲敎易傳佈於他處在中古之初敎化已灌輸於地中海流域惟興廢靡常存者殊鮮其根深蒂固迄今未廢者惟亞洲之一隅即叙利亞耳當十字軍初起時叙利亞之居民多信奉基督敎其中最重要者爲瑪羅奈民族此族居利巴嫩山中對於阿刺伯人之侵入抵抗甚力而對於第一次出發之十字軍則偕其他民族贊助頗多此爲叙利亞居民與法國聲氣相通之起點蓋組織此十字軍者爲敎皇歐般第二籍隸法國而統帶此十字軍者又爲法國將帥也一○九九年十字軍入耶魯撤冷城拉丁勢力因以大振迨一二九一年愛克爾城失守法國治權遂隨之銷滅第政治連瑣雖破斷於彼時而宗敎與商業之關係則歷數百載未曾中輟此亦可見叙利亞與法國之情感矣十七世紀以還叙利亞基督敎日臻興盛而最大敎會則爲法國之耶穌會故一五三五年法土問所協定之約於十七十八兩世紀中迭經賡續皆以東方基督敎徒之保護權許諸法國約中明白規定敎徒可自由居於土爾其境内歸法國保護法國敎士乃紛往傳道不獨大有功於宗敎且大有造於法國蓋法國因敎士與商人之活動遂與叙利亞關係愈多矣一五三五年協約土國且許法國在土境内商務自由是以叙利亞各口岸皆有法商蹤跡法皇路易十四保障宗敎自由不遺餘力叙利亞敎徒對法感情乃愈深篤一八六○年拿破崙第三因到羅奈民族慘遭屠戮出而干涉叙利亞人民感之視爲救主焉法人在叙利亞開辦學校提倡敎育成　亦甚可觀除大學與專校不計外即以法人敎會學校一項而言一九一三年共收學生二萬五千人法文通行於全境法人又從事經濟之發展造成鐵路七百基洛邁當復修築倍魯資口岸與里昻互通有無故徵諸歷史騐諸現象法叙關係由來已久今日叙利亞人民之請以法國爲保護國非無因也今年一月十日叙利亞中央委員會以六十萬人名義上書法總理克勒滿沙請求和會准叙利亞自治而以善後辦法託諸法國焉 
國内要聞 
[我專使未簽和約之京訊]  
　　中美通信社接巴黎無線電云歐洲和約各國於昨日簽字惟中國拒絕簽字 
北京法國某機關接到里昻三十日發無線電云二十八日下午三時德代表到會簽字其時克里曼素有簡單演說至三時正美國威總統及其代表簽字三點零七分英代表及其屬地代表簽字三點十五分法國克里曼素及代表簽字三點二十分意大利代表簽字三點二十二分日本代表簽字至三點四十分突有某國代表拒絕簽字會場秩序稍亂各國代表大爲震動口本代表尤有驚異之色云云觀此似拒絕簽字者則係我國代表 
外交團方面得里昻無線電稱歐洲和約德國簽字後各國代表相繼於次日（二十九）簽字在協約國方面首先簽字者爲法國其次爲美英日等國依次到吾國代表簽字時吾國代表聲明拒絕簽字和會各國爲之震驚 
外交部方面對於此事尚絕無所聞據該部人云吾國專使來往電報因不能用無線電均由海電傳達近數月來海電異常擁擠至快亦須五六日或一星期方到陸使二十四日自巴黎發電甫於二十九晚抵京王使二十五日自意京發電甫於昨日到京以此推測則二十八日發出之電須三號或四號到京 
天津大公報得六月二十四日巴黎電云山東案我國專使於五月六日二十日兩次聲明對於德國移交日李國私利各條提出另訂現在定於即日簽字約内注明仍維持前情若不能注明定通告聲明 
交民巷法國使館巳懸燈結綵舉行慶祝其他各國使館亦將舉行大慶祝昨日（三十）協約國人有綵衣游街以表歡忭者政府以爲吾國亦戰勝國之一自應隨班慶祝惟國民現對於山東問題風潮正烈而財政又極困難龔代閣意主張不廢慶祝典禮惟極力縮小規模現正在籌備之中云 
[魯代表團之續聞]  
　　前日下午山東第二次請願團七十六人到京原舉者爲一百零七人因火車不能容故僅來此數其來京之原因以山東僅接到國務院第一次之批而未接到國務院第二次之批故突然來京有到京後始悉二次之批乃急電該省所有未來者均暫停止今日（三十）下午三鐘雨團推代表八人分舉魯省各團體請願團及各縣公民請願團代表旗幟往謁龔代總理仍由馬錦門督察長携帶同往龔見之於純一齋各代表相間發言龔言無人民督促政府亦不能任外交歸於失敗何况有諸君敦促當益策厲進行云云繼而各代表要求須將第二次之批登諸政府公報龔云斟酌代表堅持終由馬督察長擔任如不照批行事均虫我馬某擔任代表等始辭出又在沿路散放傳單其傳單上所載者卽爲第二次之批示及回至齊魯中學天已七點五十分矣 
二十八日東海在懷仁堂接見代表時之言論非正式公表如下詞云諸君言論均甚明澈世局之危殆人民之困若要亦人所共知故本大總統去歲受任之始審愼遲迴不敢驟擔艱鉅實深知國事之不易挽救苟有脞失無辭以謝國人乃堅辭不獲勉爲其艱自任事迄今凡八閱月滬會雖有梗阻歐議雖未定局然政府於此二事實具苦心其所經歷之艱辛諸君固不能盡知其詳亦不能　悉畢告於諸君今爲諸君概括言之卽如歐議簽字與否之問題諸君亦曾思及我國與列强相此議和會中能列席與否之關係乎蓋我國積弱之甚無可諱言若非從前政府審勢知機力排浮議加入參戰今日卽不能加入和會席上將來即不能與世界各國立於同等地位更安有容我置喙之處然終以積弱之故雖以土地之廣人民之衆而仍居列强之次且得之巳屬萬幸凡我國人宜從此處深思猛省奮具精神擴其眼界各就其職業地位上憤發精進力圖自强不可以一隅之見致誤遠大諸君第一條所謂謬澳問題簽字保留與不簽字一節此中種種計畫利害所在政府均早已逐細細求疊電專使辦理復得英美法各國協力相助日本亦屢有交還之宣言惟外交情形瞬息變易且勢連各國不能獨持片面主義能辦到如何地步實不可知然總以收回靑島爲目的總理當已備言其細矣第二條所謂高徐順濟鐵路問題此項草約本尚有磋商餘地且其辦法大異膠濟仍是借欵築路之式與京漢津浦各路大致相同興築無期並非眼前急務第三條所謂南北和議一節此由本大總統崇尚和平之初意故於去年就任之後卽設法溝通意見遣派代表赴滬集議其中經過情形報端所載　君當已備知底藴現雖小有停頓决不能任其中輟况統一與否國體所繫尤爲各國所注目若自相紊亂實不足以圖存諸君類皆明達亦皆具有世界知識學生固屬優秀分子即工商各界亦國家倚賴振興實業之人本大總統願諸君學業日新實業日漸發達爲我中華民國大煥光明則富强指日可待本大總統更將爲國民組成一嶄新之大共和國以慰億兆喁喁之望也 
[天津各界聯合會近聞]  
　　代表回津之報告　天津各界聯合會評議部於三十日下午五時仍開討論會議首由劉家麟王醉生（本會赴京請願之代表）報告在京進行之情形云日前得有巴黎和會簽字之耗代表卽於是早齊赴總統府晋見以前情形業經各報詳載勿用再述晋府首與吳總監王懷慶接談次與龔代總理接談據龔所談政策注重理財分清源截流二端以人民之困苦清源係辦不到的惟截流一端尚可實行查中國最大之支出莫過於軍費必須首先借債以資裁減軍隊等語後晋見大總統時提出要求四項一不簽字並明令公布二廢約三懲辦國賊四廢二十一條密約總統簽云民氣如是决不能背業電巴黎專使保留山東惟事關外交殊難宣布倘或簽字亦無妨我政府否認和會亦不能通過當然可以挽回其高徐順濟鐵路草約甚難取銷將來政府不與訂立正式合同彼亦無法實行三四兩項要求未簽卽表未其政策注重敎育提倡實業及全國路礦之開修不過須借大債方可實行各節實行後用小節之權利即可償清外債言至此該代表等繼欲要求總統已退入公府臨去時言曰以後有事儘可直問總理余（總統自稱）年老多疾恕不多見云云興總統談話者爲王厚齋韓致祥劉清揚然劉女士說得尤屬痛快以上情形是否認爲完滿代表應如何進行之處特返會報告請評議會核議指示並報告與由東代表聯絡之情形孟震侯主張此不能認爲完滿之答覆主張十代表仍在京與山東代表一致進行全體贊成王醉生又報告請願書仍須修正俟評議會通告修正之孟又宣讀聶醒吾所擬通電稿表决交馬副會長總務部長協同修正時至八鐘閉會 
　　省長公署之訓令　直隸省長公署昨訓令天津各界聯合會云承准國務院沁電開頃據天津各界聯合會宥電稱現公推十代表即行晋京偕同山東代表請願敬望特予垂憐准照所請等語歐會和約山東問題各條所關至爲重要保留一飭我專使尚在多方進行政府責任所在於國土國權自必悉力維護以慰羣望日前山東各代表來京請願經迭次傳晤詳切曉示均巳感喻卽將定期回魯某天津各界聯各會係何方面組織務希轉知該會毋庸再推代表來京以免冒署往還有妨本業並望轉飭地方官吏切實勸阻爲要詳情如何卽盼電覆等因承准此令合行令仰該會遵照靜候中央解决無庸再推代表赴京致荒本業是爲至要此令 
[美國反對和約者之論調]  
　　中美新聞社紐約通信云美國參議院議員之反對和約因其與國際同盟相牽連而國際同盟乃以國際幻想爲基礎也參議員强生之言曰國際同盟之意味實是新世界自由主義之停頓及被賣舊世界暴戾外交之戰勝與美國理想之屈辱及終了而已國民報新民國報與日規報均爲自由主義之報紙領袖均反對和約均謂和會之解决法不啻譏笑美人之民治信仰急進派報紙謂和約係一種阻止公衆革命之約章商業協會似不加可否但不滿意於勞動問題之規定大多數輿論均謂和約殊不完全但係向正道而行之步驟故美國應贊成之缺點將來可修改反對派雖居少數勢力殊不弱惟波士頓基督科學勸導報向來極贊助國際同盟彼謂一種和約欲使人人滿意乃不可能者茲將該報及反對派兩報之意見節錄於下 
　　勸導報　國際同盟雖可謂爲無一人之同盟然終可證明爲人人之同盟同盟約章乃一極合人道之公文其目的確在使世界實現和平使世界成一大聯邦但同盟現尚在幼稚時代彼反對之者不啻搤搖籃中新生嬰兒之吭而不許其成長也實則應贊助同盟使之生長而成一完全强健之組織耳 
　　日規報　凡不能踐言之國家乃軟弱而無信美國宣戰之時宣稱欲使世界安全容受民治主義流血之美兵不下三十萬人願作犧牲者尚數百萬今和會之解决不啻譏笑美人之民治信仰國際同盟實爲强權者所訂之約耳世界之最後和平與人類之自由仍未解决所訂和約與約章反足以阻碍新紀元之進行也　　哈佛週刋　亦痛斥和約並列舉外交上之得失如左表　英國得（一）海權之保障並不減少（二）控制國際同盟因可投票六權美與他國祇一權（三）得大半之德屬地（四）各國承認其埃及所有權（五）增加東方勢力（六）英國平民之損傷得賠償　法國得（一）阿爾薩斯勞蘭二州（二）沙河流域（三）沿萊因河一帶之保障以防德之二次進攻（四）平民之損傷得賠償　比國得（一）增加領土（二）恢復獨立（三）戰時損傷賠欵　意國得（一）恢復意來滕達地方（二）阿爾伯斯山邊界之保障（三）控制阿得里亞海（四）戰時損傷賠欵　日本得（一）太平洋前德屬羣島（二）控制中國（三）增加在亞屬俄國之勢力　威爾遜得在歷史上國際同盟創造家之一地位而此同盟實使美國受危害　美國失（一）獨立及主權（二）對意國日本及中國之友誼（三）日衛之力（四）陸海軍大小之自决權（五）自由締約之權（六）　管己事之權然則威爾遜孶孶從事主個月之外交果有價值否耶 
[靳雲鵬單獨出閣之裏面觀]  
　　陸軍總長靳翼靑氏雖與段合肥有密切關係然其所抱之宗旨在合肥黨系中比較的近於光明此次錢幹丞受安福派之逼迫而去職靳氏對於安福派頗有不滿意之表示兼以素與靳氏精神扞格之龔心湛出而代理總揆與靳氏更不　容故自龔氏受職以來靳氏卽不到部視事迄今巳半月矣據接近靳氏之某氏云靳氏不日將正式提出辭呈决意下野參戰軍訓練處之兼差亦擬同時卸責其所以抱此不幹之决心原因至爲複難而要以不願受龔氏之指揮爲最大之主因其他因京内外各軍隊欠餉過多（聞新國防軍第二第三兩師壓欠餉銀三月駐湘攸縣某軍隊巳六個月未發）四圍索欵之聲時撞觸於靳氏耳鼓更有曹經略使徐邊防司令要索鉅欵財部方面均以告貸無門相搪塞予靳氏以種種困難此亦靳氏辭職之一原因尤有難堪者與靳積不相　之徐樹錚雖形式上積極籌備邊防然精神之所注射仍在陸軍總長一席最近安福派用盡紆迴曲折之手段冀達到王揖唐組閣之目的此項計劃純係徐樹錚主謀徐氏惟一之目的專在陸軍總長於是對於靳氏暗中多方牽掣便靳氏陷於進退維谷之地步而乘機以攫取軍政大權靳氏受此種種無形之壓迫故决意脫離政海云 
[北京中美通信社消息]  
　　魯省沿海各縣因鹽稅問題釀成亂事其中眞相外人尚不明瞭茲由該處友人報告云魯省沿海十八縣每年産鹽額數甚鉅政府曾設局徵收鹽稅惟此種鹽局純爲包辦性質每年報効若干其餘均爲包辦者收入私囊爲數不資大致爲前清之釐卡内容腐敗不堪言狀此輩以此類　差死力把持政府亦因省費起見未曾根本改良任其舞弊民生受困而已去年政府毅力革除徵稅局將應收鹽稅攤入地丁内蓋使食鹽之户分任其稅簡便公允莫過於是惟包辦此類事業者因失其飯碗問題頗不廿心乃運動政府恢復徵稅局并以厚重報効爲餌今年竟達目的於是鹽户羣起反對致激成亂事再事因循或至不可收拾蓋包辦者之作弊政府之糊塗有以致之也 
陳毅自蒙古來電云謝米諾夫在赤塔召集第二次會議蒙古親王及要人均預會請政府先設法應付此事日本現因福州抵制日貸風潮劇烈已派軍艦數艘來　李厚基因此事巳電政府願擔任閩省秩序之平安勿庸顧慮 
[京華短簡]  
　　兩日間公府方面接到各省（如直魯豫晋蘇贛鄂等省）來電請以最靈敏手段將正式内閣組織成立更應使二次和局即日開幕 
政府現已派定陸軍中將張斯　赴北鄙與渥蒙斯克政府接洽要政一二日内即行起程前往 
據密訊吳佩孚又由衡州來電要求迅將辦理靑島外交情形宣告 
政府接駐英公使施肇基來電報告已由巴黎返倫敦特電請施使函泰晤士報將紀載中國上海罷市事件即行更正 
財次長張弧交次長曾毓雋均於今午（三十日）十二時十分快車由津回京午後曾往段合肥宅 
東海今日上午又派袁乃寛親往東單牌樓三條胡同勸慰田煥亭切勿離京 
[程潛潛逃之原因]  
　　戊午編譯社通信云程潛與北庭溝通破壞西南早有所聞前年受賄退讓岳州致北軍乘勢進佔長沙逆跡已著當時西南羣帥不予深究尤應感激圖報乃程通敵詭謀一日未息近巳敗露潛逃證據確鑿茲將衡州公民及湘省議會同口致旅滬同鄉電錄左 
衡州電　上海湖南同鄉諸公并轉各報館鑒程潛通段證據搜獲湘軍全體忿激誓除此賊程於艶（二十九）夜潛逃秩序安謐特聞衡州公民周肇邦等叩 
永州電　上海貝勒路泰安里彭議長曁　同事并轉同鄉諸公均鑒程潛代表陸詠霓由北京返郴過馬路墟被馬總司令軍隊檢查搜獲通段函電多件現陸押馬部馬已將其證據正式通告郴永各將領憤激異常誓除此賊敝會爲代表民意機關急應通電一致聲討一切證據容再函詳湘議會副議長廖爕議員譚柄鑑周鴻勛袁守仁等五十餘人同叩艶 
程之證據電文如下　北京大總統叚督辦國務總理各部總長各省督軍都統護軍使總司令廣州軍政府各總裁各督辦各總指揮均鑒今者全國上下内痛夫民生之窮蹙外鑒於外交之危迫莫不希望和平急謀統一曩者南方軍界發表政見主張軍人不加入政治潮流並確定軍事中堅以資改革北方一律贊成南北政見旣歸一致本可力冺爭端今和議近又停頓湘人水深火熱氣息垂盡若再靜候解决力謀收束子遺之民恐無噍類潛等手握軍符安忍坐視謹代表全湘泣告全國自今以往湘省軍事願秉承中央力謀收東至於法律問題潛等一依曩日不干與之宣言任諸全國公意之解决謹當惟命是聽毁譽責難均所不計已書名畫押者朱深董王正雅卿衡周崇岳朱邦紀艾漢萌莫南風 
[粤省主客軍隊之概數]  
　　粤省現有主客各軍隊異常複雜茲查核其總數已及十萬即除去在閩陳炯明所統之粤軍在湘南馬濟所統之第一軍不計外其現駐粤省内地者已有八萬人左右今將各軍名稱人數列後（一）護國第一軍爲馬濟所統數凡一萬二千餘人原由廣西武衛軍改編入湘後復招　軍至有此數現駐湘南（二）護國第二軍爲林虎所統數凡七千餘人原駐廣屬之東莞增城兩陽今全調三水肇慶（三）護國第三軍爲沈鴻英所統數凡五千餘人除原有桂軍千餘人外餘由龍軍改編分駐恩平欽廉省城今有一部分調駐瓊崖（四）護國第四軍爲劉志陸所統數凡三千餘人現駐潮汕（五）護國第五軍魏邦平數凡三千餘人現分駐香山陽江（六）護國第六軍劉達慶數凡一千八百餘人現駐東江（七）福軍爲李福林所統數凡四千餘人分駐河南及東江上游中有保商衛旅營七八百人歸其兼轄（八）陸軍第一師爲陳坤培所統數凡三千餘人由桂軍改編現在增募中不足一師之數駐省城東關軍府附近及分駐虎門（九）援閩粤軍爲陳炯明所統數凡一萬一六千人出發時僅三千許餘在閩陸續增募現分駐閩南仍有一部份駐潮惠（十）援閩靖國軍爲方聲濤所統數凡六千餘人出發時僅三千餘均新募或由民軍招撫現駐汕頭及閩邊詔安及贛邊等處（十一）浙軍爲呂公望所統數凡七千餘人現駐閩邊潮汕初僅陳肇英一團餘皆新募槍枝最缺乏（十二）靖國聯軍警衛混成團爲李明揚所統數凡二千餘人現分駐南雄始興及韶州省城各地此爲李烈鈞直轄部屬中有砲隊一營（十三）滇軍爲李根源所統數凡一萬四千餘人現分駐北江贛邊（十四）陸軍游擊營爲申葆蕃所統現分駐省城及虎門數凡二千餘人（十五）黄志桓所統數凡一千餘人現駐欽廉（十六）黄明堂所統數凡一千餘人現駐瓊崖（十七）莫正聰所統之陸軍游擊營數凡二千餘人内有一千餘人爲王傳善舊部現分駐省城順德若舊肇軍之分别改編及鄧文輝等所統之陸軍游擊等其數又皆在數千以上以此觀之粤省主客各軍現時已在十萬以上矣 
[尚有要聞及地方通信轉入後版]  
雜評一 
[拒絕簽字後之問題（默）]  
　　據陸使電告確已拒絕簽字矣今後國人急應籌措者即不簽後之進行方法也夫拒絕簽字不過暫時使有戧地以圖挽救耳今應如何進行以達挽救之目的或仍辦到保留乎抑别有方法乎此爲爭不簽字之第二步其責仍不能諉諸政府而須由國民自籌此外對德應用何法以表示終止戰爭如陸電所言者亦當早爲注意者也 
 
 

Page 8

 
 
要聞二 
[山東之國民大會]  
　　山東代表此次赴京後要求三條而政府仍一味含糊未有明白表示故有組織二次請願團之舉及代表起程後忽由旅京代表王樂平君來電力阻北上電文如下其（一）請願事已粗有效果第二組可暫緩發動至要樂平感其（二）請願事已奉院批示有結果聞第二起預備出發昨十鐘曾發電阻止不知何以未行拍到今晚二起到京如何辦理俟另議决定第三起請緩北上山東各界請願團王樂平等勘各界接此電後仍以政府未有明白簽覆不能中止遂由商學兩界召集各界人士於昨日（二十九）在省會開全體國民大會以决進止又因天津商學聯合會副會長馬君濬泉與北京學界代表黄君季清此番爲國勞瘁聯袂　濟藉此用表歡迎至昨日午前各界人士陸續前往十鐘振鈴開會由主席夏君德鄰報告開會宗旨次山山東派赴上海聯合各界之代表某君新從滬回登壇報告接洽情形與上海民氣之現况旋由馬君濬泉當衆演說謂現以外交如此之緊急國勢如此之阽危鄙人此次東來乃欲觀魯省同胞是否尚有生氣是否尚有血誠外交失敗大陸淪胥是否甘心爲人奴隸全國同胞爲山東問題一致興起誓死力爭東省首當其衝禍切剝膚是否能當仁不讓一致力爭果與鄙人所言成一反比例則鄙人亦只於無可奈何中大聲哭曰山東之人死矣否則吾人尚有一線生機則吾外交仍有一線希望前途萬千風雲變幻仍當於此一線光明求生活及鄙人抵濟後詳細調查默觀各界情形大慰下懷不特民氣之激昻心志之統一爲各省所僅見而一種英　堅忍之概尤足爲國民生色故鄙人於今日會中與同胞握手一堂非惟聯絡各界感情亦所以爲國家賀爲吾東慶也而鄙人更有一言奉告大家曰（做）望大家本吾目的盡力做去堅决不撓鄙人亦當聯絡各省一致進行以期達我要求如或半途而廢有始無終則鄙人决非中國之人民决無顔以再見我同胞望大家與鄙人同一心理盡力做去云云演說畢台下掌聲如當繼由各界男女人士相繼演說旋有張君振方（商界登壇宣講未數語忽上衣袋出小刀直利中指鮮血横溢臺下感其血誠大聲歡呼高震屋瓦張君當衆索布一方將筆醮血大書（良心作用勿爲金錢所欺）十字以布縷太粗書時旋漬旋蘸血流太多顔色已變慘白而一種蒼涼氣概忽將萬衆歐聲煞時抹倒四壁寂寂羣目睽睽咸悽然下滬旋聞張君大呼曰鄙人所望於諸君者即在此十字中諸君言至此氣　聲顫身搖搖欲倒忽一女士疾步登壇言家兄旣破指血警告同胞望大家本家兄之志　持進行則家兄感激無旣言畢即將布爲張君包裏傷處扶之下台繼由一形似乞丐之童子亦登台演說言辭頗爲明晰旋一老者當衆宣言謂鄙人所要求於君者亦不過堅持到底良心救國數端諸君能否允許鄙入所求大衆高呼贊成老者喜極就　上叩謝頭觸木几輕砰然與掌聲相呼應火衆演說畢共同磋　續派代表辦法當以王君旣有此等之電報政府或有轉意亦未可知吾東第三次請願團暫不必出發可先派代表赴督署謁見督軍省長報告今日開會情形並求張沈即時致電中央將代表所要求條件請政府完全允准否則第三第四第四第六之請願團亦將繼續出發而第四次之請願團先由工界女界組織云云大衆一致表决卽舉定張芹香黄傳緒胡超然韶天秀張振方王益齋劉憲章李天倪八人爲代表赴督署請求大衆遂宣告散會 
[湘省各界游街後之一劇]  
　　憤毁華泰長洋貨店 
　　湘省學生以此次靑島交涉失敗爲我國大恥特發起游街大會於二十五日舉行是日午前八時學界如高等商業法政專門甲種工業長郡中學楚怡嶽雲兌澤各中學曁張督所創設之養中外人所經營之湘雅雅禮各校商界如長沙總商會蘇廣同業會工界如模範　工場印刷同業會萃華毛巾公司等均齊集省敎　會約計不下五千人十時左右繞場出發其次序（一）路程牌（二）高脚牌上書一致對外堅持到底提倡國貨大家努力母忘國恥莫買日貨等字樣（三）學生聯合會職員（四）軍樂隊（五）商會及各團體（六）各校學生隊或携花圈或執小旗依次由敎育會出發時天巳微雨至學院街雨勢更急各人均不撑傘滿身淋漓毫無懼色且無一人退回者有河南人杜君茂林爲第三師軍佐齧指書母忘國恥四字並放聲大哭聞者莫不爲之改容又每行至洋貨店門首即相率大呼莫買日貨坡子街華泰長以日貨冒充國貨是日游至該店門首時有人憤不可遏主張將其搗毁後經多數决定暫予優容乃罷又行至老照壁某洋貨店店夥加以嘲笑羣欲毆之後經店夥謝過始已並聞游街時各界均派有糾察員與軍警共同維持秩序自始至終井然不紊各人皆精神煥發雖八九齡小學生亦絕無倦容各處軍警對此游街會不僅不加干涉且多於經過其崗位時舉槍致敬計自十時出發直至下午四時始返敎育會繞場站立由各界要人先後演說畢再向國旗行三鞠躬禮三呼中華民國萬歲攝影散會 
湘省學生聯合會前查得省城坡子街華泰長洋貨號於各界發起維持國貨之際即將洋貨號改爲國貨號及入内檢查則所有貨物悉係東産當即報告蘇廣同業會查明屬實隨經决定除勒令將國貨號之國字掩蔽限一星期内將所有某貨拍買盡凈外並罰欵十二元充作蘇廣同業會經費一面登報宣布以示薄懲乃該店不惟不遵反日日私進某貨不已雖屢經提出警告仍視若無睹昨二十七日學生聯合會又據報告謂該店復進某貨不少當即約集學生百餘人整隊往該店質問一面派代表分赴戒嚴司令部及警察廳報知此事不意學生至該店質問時該店不但不知悛悔反報以惡聲以致激成罪怒立將該店所有某貨悉行搗毁因恐該店誣賴又恐痞徒乘機刦搶乃請街團崗警至店檢視爲之證明始仍列隊回會詎華泰長於學生退回後即用電話揑報長沙知事嵇炳元謂有學生數百人無故將該店貨物搗毁損失共數千元並有學生數千人將　本日下午在省敎育會集議須將省城所有洋貨店概行焚毁云云稽知事爲共所給轉電各軍警機關請卽預爲防範警察廳亦派出長警偵查並在東興街等處逮捕修業嶽雲長郡三校學生各數名帶廳訊問及至詳加詢問始知爲該店揑報故意架誣此時學生聯合會亡得學生被捕消息除立將華泰長罪狀宣布以釋君疑外並立派代表前赴警廳呈遞全省學生請願書並陳述搗毁華泰長一切情狀警廳自知誤會遂電請各該校校長將學生領回一面邀請總商會及蘇廣同業會代表到廳商酌善後方法學生聯合會亦派代表與蘇廣同業會磋商了結辦法詳情續報 
[九江開放米禁後之彼折]  
　　江西九江復弛米禁後連日運出之米約一萬餘石官廳防範風潮特沿街加派陸軍崗位並分派隊伍各處梭巡迄今尚未撤去地方士紳雖具維持民食之苦心堅持不允出口然終不能見諒於當道亦徒呼奈何而已聞商會會董楊顔森因聯合各商號禀請禁米出口其手續稍有不周將以此獲罪茲將各官署致商會函錄下（鎭署致商會函）逕啓者查商會爲法定機關商民代表一言之得失輙關全埠之治安責任綦形重大九江復弛米禁一事曾准貴會具函要求迭奉督軍省長嚴電速予放行業經鎭道會銜佈告在案方謂此案確係公衆同意斷無他項問題發生不意六月二十六日據有以九江全埠商民名義加蓋各商號圖記禀求嚴禁米糧出口以維民食等情詞意涉及貴會臨時會議不足法定人數又假借衆議要求弛禁等語顯與貴會宗旨大相背馳商業前途何堪設想茲將原禀附上即希台閱查明其中情節據實見復如該商等實係故生枝節有意煽惑治安並乞指明爲首造意之人以憑核辦原禀閱後希卽擲還備案爲盼（關監督致商會函）逕啓者本月二十五日貴會會董楊顔森君來署調查本署近日發給出口米照數目當由本署派員接洽查此舉原爲簡便起見俾免文牘往返之繁惟事實所關即職責所係嗣後貴會如有代表來署接洽事件務乞先期函知爲盼至紉公誼（道署致商會函）逕啓者昨夜一句鐘接九江警察廳探報據稱貴會因奉鎭署公文詢問日前本埠各商店要求禁米出口究屬何人主使並謂慶昌和店主楊顔森等四代表向監督盤查已經完稅之米若干石等因當時楊已到會陳會長乃向楊質問楊答係屬鈞署代表並未假商會名義云云接報之下良深詫異回溯本月二十五日楊顔森以商界名義突如其來敝道尹與楊素不相識因關於貴會自應接待詢其來意渠以禁米爲請又請先放已經完稅之米敝道尹告以完稅之米若干事由監督主政敝署無案可稽並無派楊代表向監督盤查之言假使敝道尹果欲調查完稅米石敝署科長科員孰不可派而派一向無半面之楊顔森爲代表耶不待智者而知共虚僞矣仍請提出質問並祈見復爲荷 
[高陽棉業之前途]  
　　中美新聞社二十九日北京通信云北京師範學校實業科學生近派代表一團至保定運動抵制日貨因此該處棉花工人間發生一種有味情形該地居民本組有一極大實業團體公所其中心點在離保定三十英里之高陽縣亦即棉織事業之中心也所有各項棉布貿易均以該公所爲總機關保定一府業棉者有六十萬人平均每人每年可賺洋十一元製棉工作之中有一節非當地人所爲故損失利益不少即紡紗是也本地所出棉花生纎維多年以來皆運至日本由日人將較長較堅之美棉　維與之混合紡成紗線再運回保定織布現高陽人一致抵制日貨並停止將棉纎維送往日本此乃有損無益之事學生之代表頗以爲慮因詢之曰何不購用美棉或自行改良華棉俾本地工廠可以紡紗乎據當地織布公所副會長李希良君答稱並非爲缺乏資本故不爲此經營數年前曾購新機器開一紡紗廠但無人能運機紡紗機並不壞但無線可紡不得已將機出售而抛棄此計畫云今因决計與日人斷絕往來該公所領袖又願聽從學生之計畫大致設一工業學堂由棉業中人出資辦理一面商請美國製造家借機器與該學堂試用即由北京實業學校畢業生爲敎習俟造成紡紗人材後公所卽出資購備美國機器當地美人福斯脫本巳設有一工藝學堂其畢業生亦可爲敎師李希良君現在亟欲設立紗廠俾當地棉業手續可以完全自操現正與北京學生會接洽一切並已將改良棉業之各項需要開列一單送往北京又請福斯脫之學校代爲試騐改良棉纎維之法又棉花掮客擬組一互助機關俾彼此聯絡减少規費李君又擬發行一實業雜誌專鼓吹改良棉業之法文字極淺顯俾大衆可續云按據上星期報載日本某大城紡織人混合開會决議請政府設法阻止中國抵制日貨因彼等之營業巳大受影響云此殊堪注意也 
[杭州快信]  
　　一師師長印信自上月下旬派副官郭相時送　後此間代理師長郝國　已取銷代理名目改稱留守司令官暫借用砲兵團長關防 
軍署顧問官成鯤此次因在滬被人誤會下毒攢毆慘死楊督已允咨請陸軍部從優給卹 
興復西湖岳武穆墓道省會工程處巳定本月六日破土十一日動工就近舖户昨示期予限拆讓 
杭縣知事景崧時已奉省署牌示調署永嘉知事遺缺委長興知事王吉檀接署（號藹南江蘇人）另委馬德恩署長興知事同日又以衢縣知事譚家臨調署桐鄉縣缺義烏知事劉蔭榕調署衢縣缺紹縣知事王嘉曾調署議烏縣缺壽昌知事金兆　調署常山縣缺另委曹文爕署壽昌知事余大鈞署紹縣知事陳協恭署雲和知事午後已一律發表 
會稽道尹張鼎銘電告東日返署 
地方通信 
[松江]  
　　搜捕螟蟲之動棧　去歲螟災以官紹鄉爲最劇惟秧田内初未有蟲蛾發現今春則秧苗方　而潛伏遺孼即蛻化成蛾飛出散子若仍聽今滋長則爲患之烈不堪設想前日該鄉自治委員周鐵橋因向縣署呈請撥欵三百元以便購備誘蛾燈千蓋散給鄉民合力搜捕並請設局收買成蟲卵塊以絕根株縣署據呈後業巳委令縣苗圃技術主任吳步蟾馳往該鄉實地調查以便按照户口量給誘蛾燈數 
[無錫]  
　　警察捉賭溺斃兩命　浙省長興縣屬水口鎭張桂生與王阿貴合夥販賣桃子來錫由素所往來之北塘通茂山貨出售得貨欵三百餘元翌晨即須啓椗當夜天雨無聊即約船夥兩人來爲麻雀之戲將至十二時江　菴内警察分駐所季巡長帶同警察五人上船捕賭船夥兩人坐在艙口先被捉住張王兩客因身懷鉅欵恐被搜去即避往船梢長警追趕不捨張王兩人跌落水中該巡長即帶所捕兩人而去去後船上婦女號哭呼救通茂行夥於　夢中聞聲出視即向警所查詢季不承認有人落河指爲逃逸在外迨翌早由通茂行雇人打撈兩屍已淨出王屍堅　張屍之腿張屍則手中堅握鈔票不放一時兩岸商店及途人均爲之不忍警局於此時方知肇禍胡巡官即喚地保吳長康逼令通茂行報縣請騐該行云巳電告兩屍屬並有長興人前往報訊須候屍屬到場胡巡官又將在押之兩船夥送交通茂該行以兩人身受棍傷恐有他虞亦不受領午後季巡長及　禍警察五名均爲第一分所許分所長傳去管押縣署據地保報告後即派刑事承審　王賢帶同檢騐吏擬即往騐通茂行立即具呈謂屍親未到無人負責未便檢騐附近莊號商家亦以警察肇禍公稟縣署請求澈究故未實行相騐惟屍屬地處偏僻至速須後天傍晚方來云 
　　麥船被刦　江陰月城橋張協興米行雇舟裝運新小麥八十餘石來錫糶售行經白湯圩將近收口時有廠船兩艘潛尾在後呼詢所裝何貨舟人以其形跡可疑默不之答因恐長途危險逾鐵路橋即泊瓦　　地方夜半突來匪徒十餘人上船將主夥兩人用被單朦百將繩縛住開往白湯圩口用將舟人統擲在桑田之内船貨兩失天明舟人被救即奔至錫城會晤貨主報縣跴緝 
　　夏繭會議　本届夏繭因氣候寒冷蠶身發育欠力大爲減色故一般採收夏繭者均觀望不前昨日下午繭業公所召集各繭行商會議夏繭價目限盤及開秤日期適逢陰雨到會者祗三十餘人改聞議話會議定信洋照舊繭價看高以三十五元爲限開秤時期因各鄉遲早不一議定舊曆六月初五初六兩日各就地方便利情形酌定 
[杭州]  
　　苦雨之餘杭　餘杭城市村落都半　溪全持塘堤爲屏障年來南北中三苕溪南北二湖失於疏濬致積沙高逾平陸日來梅雨經旬溪流暴漲各塘岌岌可危南區將軍塘潰决二洞堵塞得法未成户害然蔣家潭一帶街市水深四五尺柴紙各行皆已停市西區免涵西莊姚村塘上首水已没塘幸農民　築圩堵禦得保安全瓶窰疏濬苕溪工程處雖於去歲開工先濬龍　嘴一帶無如溪闊沙高進行甚緩目下因水亦已停工欲弭水患非潯三苕二湖不可欲減少泥沙非提倡上游各山森林不可否則沙隨水下今挑明漲徒耗金錢難望收完備之效果也 
 
 

Page 9

 
 
   
 
 

Page 10

 
 
本埠新聞 
[昨日之代表會議]  
　　聯合通信社云前日國民大會散會時曾决定昨日上午仍在公共體育場再開團體代表會議徵集各界意見討論進行方針昨日上午九時各界代表先後接踵而至及届場門已被該管警署派警將門關閉各代表一再與之婉商該警以奉長官命令莫可如何對各代表擬打電話至龍華護軍使署而電話局又以線不通對正在紛擾商量時又來陸軍第三十七團第三營兵士一連排立路邊及由北京學生代表方豪乘車往雇汽車兩輛共去代表一十七人當代表往龍華後天復大雨由李大年向體育場左鄰滬西尚德學校商借課室一間暫爲與會者息足之所羣至尚德學校後閒立無事乃請甫由歐洲回國之巴黎和會我國專使之秘書朱念祖君報告巴黎和會經過之大略痛心簽字之害且勸國人對於外交失敗之誌哀勿與他人慶祝之日同行藉以表示吾國民自誌隱痛不忘邦交之美德聽者羣稱是是旋有各界多人演說與會之各界代表均未午餐枵腹鵠立歷二時後頃往龍華之代表回來報告盧使因病未見由副官長孫梓琴代見言前日國民大會有人提議之九條軍使不能贊成處此外侮危急之候亟望國人免除意見一致對外故今日開會未能應允諸代表答以今日之團體代表會議係廣徵意見以挽失敗之外交並無激烈主張磋商至再孫副官長乃言體育場旣經禁止開會未便取消諸君如果爲不背法律之會議可另擇一地行之各代表報告至此即將前所議之八條提出請衆討論少頃門外軍警擁入相間雜立衆人之中衆乃離尚德學校東行復借中國體操學校課室開會軍人亦仍擁入各卸其槍置課桌上就坐爲數甚多會衆因之四出而散 
松滬盧護軍使昨出布告照錄於下爲曉諭事照得前因各界人等於六月二十七日擅行集會在西門體育場開會先期並未報由警廳許可依法辦理殊與定章不合當經出示曉諭嗣後各界人等如欲在該處集　須遵章先期推定代表將開會宗旨討論問題到會人數呈報警廳察核許可依法辦理否則即行禁止一面諭令警廳以後各界人等如赴該廳聲請在該處開會須詢明開會宗旨並限定討論問題之範圍及到會各界之人數届時由該廳派警到場監視倘開會宗旨有逾越討論範圍等事即行禁止嗣後據各界人等推定代表一再來署請求准予在該處開會又經面諭遵章辦理在案乃本日據警廳曁憲兵營先後呈報本月一日西門體育場國民大會開會情形並開列各團體表决條件請予核示前來查核呈開各條均出乎應行討論問題之範圍以外涉及政治違反法律且有破壞治安情事此種會議自應嚴行禁止以杜滋擾而保治安除飭警廳查禁外爲此示仰各界人等一體知悉勿違爾各界人等須知愛國舉動不能越乎正軌倘敢故違本使職責所在斷難稍爲寛假也懍之切切特示 
[蔣智由主張認還墊欵廢約]  
　　蔣智由對於和約不簽字後之進行辦法已載昨報來件欄昨日蔣氏又發布一文云簽約彌留外交迅迫商工學界恫駴徬徨時急無暇擇發起何人請南北總商會即日電商認欵二千萬認定即電駐京各國公使請轉電歐會聲明高徐濟順二路全國一心不予認許此事但有草約本可撤銷願還墊欵如數廢除路約云云我旣有此主張實行收回各國必樂起爲助日本能顧念親善重視各國聽從吾言甚幸甚善否則東亞俶擾責在日本我則有辭而各國亦能集我同情矣於外交甚利所有商會認欵事定由國庫或國民捐歸還本息伏乞迅斷决行草議蔣智由 
[全國學生聯合會消息]  
　　對外宣言（譯文）　文華民國全國學生聯合會謹以無上之誠摯宣告於世界諸友邦人士之前歐戰告終協約勝而德奥敗威廉第二武力萬能之迷夢打破吾人方冀此後國際間漸露公理正誼之曙光各國開和會於巴黎我國專使王正廷等提議取銷歐戰期内中日間一切不平等之條約而巴黎和約竟以德國前在山東所有之權利歸日本繼承我國爲對德宣戰之一員反不能收回其應得之權利殊予吾人以莫大的懷疑與失望若以日本之取山東權利爲戰勝攻取而得者耶則英美之軍在歐洲戰塲所攻克之區域皆一一歸還原主矣若以中國之參戰無何等勞績之可言耶則丹麥猶是中立國也而德國六十年前所奪彼之領土今亦歸回原主矣况日本於攻克靑島之時對列强宣言以靑島還我今何以自食其言耶　吾人據種種之報告始知日本此次在巴黎和會之勝利一由歐戰方酣之時彼國要挾英法俄意准其於議和時得繼承德國前在山東所有之權利一由中日間一切不平等之條約使彼國在山東之權利益以鞏固在英法俄意諸友邦於對德戰爭正劇烈之際權與日本訂約吾人尚可說解惟日本頑固腐敗之軍閥官僚處心積慮在侵人以利己其謬誤實與威廉第二相等我國萬不能受此不合理的支配查段祺瑞勾結日本軍閥官僚假參戰名義訂立一切密約借欵以所得之軍械金錢以壓制異己而我國僅以十五萬華工服務前敵則段氏欺友邦欺國人之詭謀至此已畢露於世界矣　徐　　一日國民大會場内預備游行時攝影 
世昌者雖號稱非武人派究其實際則以日本之軍閥及官僚之奥援又與段系及媚日黨相結納軍事協定當然及歐戰結束而取銷徐世昌竟於本年二月一日與日本定時效延長之附件七路條約段黨於去年九月與日本訂立草約至今年一月應即作廢徐世昌復因提用一千七百萬墊欵成立約此種條約完全履行之後日本本其頻年來所鼓吹之東亞門羅主義壟斷中國之軍事交通諸友邦之商務將被其排斥殆盡不獨喪失我國之獨立資格已也且前此中日間一切不平等之條約及此次對德和約皆未經我國國會之同意按照國際法國際聯盟原則不能認爲有效也　徐世昌近復爲少數武人官僚所播弄悍然不顧民意對於學生之救國運動屢頒文告加以糾衆滋事之罪名此種行爲實與民治主義不相容吾人爲中國計爲世界和平計不能不以喚醒國民自覺期合全國國民之能力以除國内頑固腐敗之軍閥官僚實現民治主義之眞精神進與諸友邦携手希望日本國民警醒其政府矯正對華政策深願諸友邦人士予以精神上之援助以維持我國地位者維持世界和平掬誠宣告共鑒存之 
　　致北京漢口各報館轉學生聯合會及各團體電天津益世報北京晨報漢口大漢報轉學生會曁各團體鑒本會近日極趨重外交問題（一）反對不保留簽字（二）否認二十一條及一切密約爲有效并注意敎育實業以謀根本救國特聞上海全國學生會冬 
　　致北京天津南京漢口學生會電　北京天津南京漢口學生聯合會本月四日爲美國獨立紀念希派代叟赴使館領署慶祝并會商商民懸旗誌賀上海全國學生聯合會冬 
　　致北京國將院電　北京國務院濟南來電日人在我國地域擅捕學生并堵截膠濟路甬通抽通過人稅如此横行蔑視公法望速向日使交涉以舒魯難全國學生聯合會冬 
　　致濟南張督軍電　山東張督軍鑒昨聞日人在魯地擅捕學生并堵截膠濟路甬通抽通過人稅如此横行必由守吏懾外欺内所致祈速籌安全以靖人此上海全國學生聯合會冬 
　　全國學生聯合會緊要啓事　近日我國委員簽字歐約與否問題喧傳不一本會仍持曩日態度（一）反對不保留簽字（二）否認二十一條及一切密約爲有效本茲意旨鎭靜進行此外無所主張他日如有何意見當用本會名義敬告國人 
　　嘉興來電　全國學生聯合會轉各報館鑒本校於沁日繼續罷課特聞浙二中校學生勘　又全國學生聯合會轉各報館鑒本校二十九號繼續罷課嘉興秀州中學 
[上海學生聯合會消息]  
　　上海學生聯合會昨前兩日均有職員會議其對於暑假期内之職員辦事方法尤所注意聞該會昨日對於各界又發一緊急啓事内所述者卽係該會對於時局之進行方針茲特錄出如左　（一）歐洲和約如損及中國山東政治上經濟上權利者概不承認（二）二十一欵要求軍事協定及其他一切中日間之密約未經正式國會通過者概不認爲有效（三）堅持抵制日貨（四）開辦工廠以裕國民生計（五）提倡義務敎育以促多數國民之覺醒凡越此範圍以外種種舉動非由本會先期正式通告者本會概不負責云 
該會交際部昨日下午三句鐘亦有會議首由該部主任桂勗剛君述前日國民大會之見聞並云本部每值開會各交際員不得任意缺席如有意外事故不克到會者須經本人之分會證確方可其對於提倡國貨及調查日貨之方法又議定多種末桂君又云值此暑假期内各交際員之通訊處如有變遷須隨時報告今日該會對於各界之啓事亦由各交際員分發並特蓋該會圖章云 
[中華工會之通電]  
　　各省督軍省長省議會敎育會商會農工會學生聯合會國民大會各報館護軍使鎭守使各師旅團長均鑒歐和條約已過簽字之期我國專使已否保留簽字尚無確耗然時機急迫務望一致宣告如再使承受亂命違反民意擅行簽字國人誓不承認並盼火速籌備相當救濟方法非達到取消中日密約及收回前屬德人之一切權利不止黽勉進行幸母自怠中華工會會長陳孔等叩冬 
[四川旅蘇學生會之三電]  
　　四川省長公署轉各法團各學校各報館鑒本會已於六月二十九日成立志在敦睦鄉誼砥礪學行指導新進同志灌輸桑梓文明如各界有事須與本會接洽惠賜函電請由劉亞休代表轉四川旅蘇學生會叩 
　　成都高等師範學校轉國民大會鑒全國國民對於歐和會山東問題及各項亡國條約始終不允簽字現各省各界開國民大會反對者前仆後繼激烈非常已籌有最後對付方法希我蜀父老兄弟速起一致進行以圖挽救四川旅蘇學生會叩 
　　北京國務院鑒國民對於歐約山東問題始終不允簽字若政府故違民意則本會與各界决認簽約爲無效而另籌對付方法四川旅蘇學生會叩 
[慶祝美國共和紀念之預備]  
　　江蘇特派交涉　署昨接外交部來電七月四日爲美國共和紀念日現正從事籌備慶祝届期前往美領署祝賀俾敦睦誼同日又接美總領事函同前由楊交涉員當即函致各機關查照　又本埠學商各界昨發傳單於各舖户預備於是日舉行慶祝 
[慶祝恢復共和之紀念]  
　　滬甯杭甬兩路管理局昨接交通部電令略開本月三日係馬廠倡義恢復共和之紀念日各機關應各停辦公事一天等因任局長當即分飭兩路機務車務工程帳務材料各處科主任准於今日（三日）放假一天惟各該處科應各酌留辦事員一二人俾資接洽要公 
江海關賴稅務司亦通知滬南吳淞兩常關照例停止辦公一天並懸旗慶祝 
上海地方審判廳長張子鄭檢察廳長梅伯孫昨午會銜發出牌示云爲出示佈告事照得七月三日國會議决馬廠首義再造共和之日爲民國紀念日業奉大總統令公布在案本廳應於是日停止辦公一天仰訴訟人等一體知悉特此布告 
本埠各官廳各團體機關亦均循例停辦公務一天並　　一日國民大會開始游行時攝影 
懸旗張燈以表慶祝昨日各商家亦均預備五色旗於今晨扯懸以示擁護共和之决心 
[大陸報所載論取締報紙函]  
　　二日大陸報載有投函係論工部局取締報館事第一函係本埠西人愛里歐特氏所投其言曰余爲上海居民之一且與報紙有多少之關係故對於工部局擬通過條例勒令報館領取執照之意不能不表示訝異而對於大陸報評論此事之態度亦不能不表示欽佩工部局今僅提議取締報館即其所抱獨裁勢力的極端思想之萌芽因其如是故當以全力爭之不獨經營報紙或恃報館爲生之個人所當力爭即與生意有關之人亦當以全力對之其不合憲法違反自由法律姑不具論且恐此例一開工部局可援例以取締上海各項生意矣中國報紙在公共租界之外者已受取締深望公共租界内居民不願如華人之不能多得新聞也報館領取執照其意如何一般衆人或不深知余試舉一事以明之數月前京津警察奉中政府命封閉報館多家詢其原因則不過登錄外報之譯文耳華文京津秦晤士報亦載此　而獨免於干涉則以其發行地爲英租界而主筆又爲生於香濬之英籍華人英國許報紙自由故其管轄境内有此利益不幸上海工部局今竟願廢除此種利益所謂報紙領取執照者無非捕房得隨時往報館敬告主筆勿登載當道所欲守秘密之消息或批評當道所不願公開之事件換言之即事之進行獨當道知之而公衆秘不與聞是巳腐敗當道甚至利用此法以濟其私如中政府向日人借債時之行爲即此類也設令主律拒絕干涉不受指揮注重公共之利益登載當道所不喜之新聞則報館諸人難免不全被拘禁而報館營業難免不完全破壞如一年半前之英文京報案即其證也當時京報主筆膽敢批評中政府濫將國家天然寶産賣與日本之行爲以致報館被封編輯排印諸人均被逐出第勒令報館領取執照其作用不僅在禁止主律撰述某種新聞登諸報端巳也且將授權當道可扣留或删削電局或郵局傳來之消息此種舉動已於中國境内見之矣俄國革命以前所有報館與印刷局皆向警察領取執照故俄人之知識愚闇主因在此夫愚民政策乃執政者所主張蓋人民愚闇則執政者儘可增長其專制威力也授權警察以國愚民此非專制計畫而何於此可見工部局諸公完全不與新思想之趨向相適合若干時前余適在新開之某印刷局内與經理交談倐見捕房職員一人不速而入詢問其營業之性質余見之殊爲驚異蓋其來意乃在詢明該局營業是否與工部局志願相合如依其個人見解斷爲不合則即可乘其營業發達以前開辦經費業已用去以後或其所訂印機業已在途之時而封閉之也人與團體苟不犯法不爲有罪此爲英國法委之精義美國法律想亦若是工部局則反是人未犯法而預先假定其有罪焉報紙破壞個人名譽或煽亂公共治安懲戒之法未爲不嚴故身爲主筆者自知利害輒於發稿時愼重將事詳爲考慮今公衆所不滿者不在主筆發稿之太多而在公衆所得新聞之太少若工部局再加以取締則趣味雋永關係重大之新聞勢必愈少其結果未必果有益於公共之幸福也事關公共宜舉其眞相以示人方爲有益不宜改頭換面或守秘密須知删削之新聞較諸令人不懌之新聞尤爲不善也或謂執照辦法係對華字報而言但若此種辦法旣經通過則其適用儘可施諸外人報紙蓋法律一經成立即可依法實施非發起人所口允者所能限制之使此條例目標專在華字報紙試問華人果已有何行動而工部局竟願剝削其權利耶工部局何爲竟願以公共租界外所巳行不近人情之虐待使華人主筆受之耶工部局何爲醖釀此種排華之精神耶工部局固可對於華人採用針刺政策但若欲滅華人之情感阻華人愛國心之膨脹則其愚妄無異欲以油布撲滅燎原之火也云云 
第二函署名者爲（美利堅人）其言曰二十六日大陸報關於工部局擬令報館給取執照之社論實獲我心尚望堅持到底以新時代之光燄觀察之今之工部局可謂爲年代不合之物其組織頗類寡頭政治而不似平民政治且求有益於欠席之地主今日何日乃古舊政府紛紛傾覆依照民治精神重行改組之日也云云 
[關於取締報館之函牘]  
　　本星期公共租界工部局公報發表關於報館領取執照事之文牘數通茲節譯於下 
六月二十五日工部局總董丕爾斯致領補領事比總領事函略謂近因學生罷課影響終及於華人商工兩界以致擾攘不寗工部局因無特權以入搜疑係承印足以煽亂治安各種傳單等品之房屋故於維持安寗與秩序之際極感不便按平時習用手續須向有關係之公廨請發搜查證此種辦法輾轉費時若遇非常情勢如近來租界所經騐者則難免不釀成甚嚴重之結果工部局爲租界全體居民之代表負有維持安寗與秩序之責今爲便利其執行其職務起見余謹請領事團准予工部局於不靖時日有無須搜查證可入居民房屋從事搜查之權余謹聲明於此如此請求不蒙允許則工部局將負有一種不能適當履行之職務且恐將來發生甚可慮之結果云云 
六月二十六日工部局總董丕爾斯致領袖領事函略謂六月十二日來函交下領事團現所提議之修正條例交業已敬悉查此項修正條例似酌照一九一六年三月二十一日工部局交納捐人年會核議之條欵而成惟管理電車章程與報館執照辦法等尚未加入今工部局覺以加入爲宜故擬日内交納捐人特别大會請其通過報館與印刷所領取執照之規定苟不加入在工部局視之殊爲重大蓋工部局雖無箝制報紙之意而納捐人亦不肯批准箝制報館行爲但工部局不可不受有維持租界治安秩序所必要之各項權力試觀近來學生罷課工商繼起罷市時所有之不靖情形即可知之工部局所需之權力其最要者莫過於無庸訴諸任何其他當道立即行事之權力庶可阻止任何印刷品其性質足以煽亂公安者之發行此種權力惟令報館與印刷所等領取執照始可得之故余謹述明工部局之意見擬於將領事團修正條例提交納捐人核議時請於第二十三欵加入凡經營印刷呈雕刻事業者或發行新聞紙等者須領執照一條想領事團當亦一致贊成使工部局得以禁止煽惑文字之發行也云云 
六月十八日法總領事韋禮德致工部局總董丕爾斯函略謂六月十五日承君以救亡日報數份見示該報載有性質足以擾亂公安之新聞（即日人置毒消息）昨日法會審公廨已對於該報主筆宣佈中國法律所規定極嚴重處分之判决罰洋百元並勒令該報停止出版目前余正繕擬領署示文擬管理法租界内華文報紙雜誌與印刷品之發行此示文規定預先允准　在署存案之辦法君對於此事擬有何種視爲必要之計畫如荷見示感甚云云 
六月二十八日工部局總董丕爾斯致法總領事函略謂奉六月十八日來書得悉法公廨辦理救亡日報案事工部局聞之甚爲滿意余承下問茲將本月二十五日二十六日工部局致領袖領事兩函及二十六日工部局公報議事節錄抄呈備覽請查閱一九一八年工部局報告第八十四頁與上述各附件卽可見工部局以爲於不靖時有權取締煽亂印刷品實爲極關重要之圖工部局不欲箝制報紙蓋此種舉動按諸公認報紙自由之主義實不相合且亦不堪容忍此當爲君所鑒及也工部局僅欲獲取約束之辦法庶於維持租界安寗與秩序認爲必要時得卽施行迅速而有效力之舉動他日公共租界舉行納捐人特别會議時望君對於工部局此議予以贊助云云 
六月二十六日法總領事致工部局總董函略謂余現已發表關於法租界内發行華人報紙之示文茲特抄送一份交閱近來時局不靖時所發見華文報紙之出言不愼致使余有此計畫即在公共租界發行而以法人名義註册之華文報紙此項計畫亦適用之此種報紙已承認法會審公廨之裁判權矣此種報紙苟有過失請囑公共租界捕房總巡向法會審公廨起訴爲荷云云 
附抄示文如下　茲按照西曆一千八百六十八年四月十四號法領署組織章程第十三條特訂條欵如下（一）凡刋行華文雜誌書籍新聞紙等書社報館如未奉法總領事允准不能在法租界内開設（二）前條内開之准許請求書須載　負責之主筆姓名及所抱之宗旨再出版公司之組合章程如需及時應於請求時呈遞存署（三）如請求巳准無論書籍雜誌新聞紙及印刷文件非豫以一价送法捕房及法總領事署存案不能在外發行（四）如捕房查見刋行文件内有妨礙公安或違反道德者則可在會審公廨起訴負責之主筆與著作者如有必要並可起訴印刷人按法懲罰（五）凡書社報館不照第一條規定而開設者可由捕房隨時封閉並可在會審公廨起訴違章者（六）此示自宣布日起實行（七）此示由法捕房總巡執行六月二十日示 
六月三十日法總領事韋禮德復函致公共租界工部局總董不爾斯曰六月二十六日函告之六月二十日告示中有錯誤茲特更正如下　第三條關於華文出版物問題（非豫以一份存案）數字實爲（非於印刷後即以一份存案）之誤又示文宣布日期爲三十日非二十日 
[胡漢民堅辭代表職]  
　　胡漢民致廣州電云廣州軍政府政務會議并轉國會 
 
 

Page 11

 
 
諸公鑒漢民於五月元日與各代表聯名辭職雖經來電挽留竊願保存士各有志之義敬再聲請後此勿論和議是否繼續漢民個人不復任代表之責又本日報載南方代表報告汪江二人來滬電漢民并未與聞合併聲明胡漢民冬 
[同春泰洋布店業已啓封]  
　　高昌廟同春泰洋布店因於戒嚴期内粘貼煽惑軍警告白曾經護軍使署提究判决繕寫告白之學徒張文正處以四等有期徒刑監禁二年十個月店主朱馮氏除罰洋二百元外再行封閉該店三星期以示懲儆在案茲悉慮護軍使以封閉該店業已届滿應准啓封仍予開張營業昨特令飭憲兵營即往該店啓封並將所封物件點交具領並取該店領狀送候備考 
[請救暹羅華僑之部批]  
　　廣肇公所等前爲暹羅華僑慘遭虐待具呈農商部懇迅與訂約保護等情昨接農商部第八零四號批云據呈各節經本部據情咨行外交部查核辦理已批示在案茲准復稱查此案先據旅暹羅華僑商學代表瀝陳暹羅政府種種虐待華僑情狀當經本部據情電致駐日本莊代辦按照原呈所開各節先與駐日暹使聲請轉告該國政府顧念同洲同種關係量予減降以蘇僑困并責成該代辦將設使訂約各節悉心籌畫務達目的惟茲事關係甚鉅往返磋商自非計日所能就緒除俟該代辦呈復到部再行函達外特將本部現辦情形咨復查照等因前來合先批示仰即知照此批 
[華工期滿回國]  
　　英屬駐滬招工處於去年十月間在漢滬招募放洋赴白式拉工作之各華工巳届半年期滿經該處依照合同陸續分批送回昨晨由英公司輪船運來此項華工三百餘人抵岸後即赴招工處報到由照料員導引至新大方棧等處安頓駐宿聽候招工處將該處抄寄工賬核對清楚訂期發給齊全即當分别送回原籍遣散現留白式拉等處尚有萬人聞二星期後尚有一批來滬云 
[張季直之發展棉業策]  
　　張季直復北京國民外交協會函照錄如下　敬復者頃得五月二十六日書具悉愛國救國之挈注意提倡國貨振工商而挽權利尤佩遠謀來書及棉紗一項謀所以推廣發展之策下走於此薄有所見敬爲諸君一詳吾國産棉地在世界幾占十分之三四面紗椗之數據最近之調查則合滬上中外各廠不過一百萬椗有奇於此而言去日今所有之紗機尚遠走前在農商部時即注意棉業曾有計畫就今日全國論須更自有一百萬椗始可言抵制世之紡紗機器英製爲最耐久出紗最良但歐戰以來機來絕乏聞頃復限制每年以其全國所成紗機五十萬椗於十分之一售與中國卽五萬椗也百萬椗非二十年不辦即使一半兼用美機亦非十年不克達此百萬之數而成之此百萬紗機之廠須資本五千萬元以十年成即須年備五百萬元又須有管理此十廠之人吁其難也設政府社便上下一心盡趨正軌一面植信用一面養人才一面定每年一廠漸進之法庶幾十年後有達此目的之一日若徒空言抵制抵制則彼一物而我無物抵且不能制於何有是則不僅棉紗而已而棉其尤要矣否則但可云不買而已何云抵制抑又有一說焉不買即可行彼所必需於我之原料不賣可乎不賣則我農産物壅滯而價落又病農也故農工商必兼計而後能相救目前亦一應慮及之題無已惟有加重出口棉稅一面自增紗廠或者亡羊而補一面之牢之計也敬請大安 
[九江綢緞洋貨棉紗帮新章]  
　　旅滬商帮協會昨接九江綢緞洋貨棉紗帮函云近來外交失敗風雲日惡抵制聲浪盪激全國凡我商人應憑良心之主張堅持到底免貽五分熱度之譏近有無恥奸商將某國之貨冒充西貨改頭換面欺賣國人藉以魚目混珠乘機漁利不顧大局深堪髮指敝帮爲杜漸防微起見已於六月二十四號公同集議公訂新章四條寄呈公鑒務祈轉知各帮於進貨之時認眞分别以免貨運到埠釀成糾葛是所拜禱等情當經該協會通告各帮各號於進貨時務須特别注意以免受其朦蔽其增訂新章四條附錄於下（一）議公函潯地駐申辦貨友人以後愼防變形東貨如遇以上情形一切破壞損失等情應由駐申辦貨友人向賣出之家交涉完全負責（一）議公同派人逐日檢查輪民各船水陸各隘如有進口查出確實當將該貨燒燬以昭大義（一）議我帮自願簽字蓋章各家如有私運進口被檢查出者當卽酬勞英洋五十元知風報信因而查出當酬勞英洋三十元其酬金應由辦貨人罰出若一時不得主名暫先由公所先行墊出（一）議本帮檢查各員耳目有限如本帮簽字各家如有背運情事不問何帮何人查出報告商會察實當即酬勞英洋五十元知風報信者因而查出當酬英洋三十元以上新訂四條各願簽字蓋章即日實行以昭信守九江綢緞洋貨棉紗帮謹訂 
[軍官被毆斃命案又釋一人]  
　　浙江軍署諮議官成鯤字培九於上月十號下午被人在滬西康腦脫路疑其置毒結合多人毆傷殞命經戈登路捕房中西包探在出事左近鄉村拿獲七人解由公共公堂訊判兩人開釋五人還押候西醫到案再訊等情已誌本報前日下午由捕傳齊人證將在押之蔣六根朱桂銓張金根汽車夫談和尚包阿毛五人解奉關正會審官與英卓副領事升座第一刑庭續訊先由工部局醫院西醫華人陳貽生上堂譯稱檢騐死者遍體有傷胸脯更重是否因此而死未曾解剖不能證實而所傷究係何物所擊亦不能知云云又由見證談和尚上堂供稱汽車夫談和尚實與人追逐死者打否我未看見前堂所供是虚等語又據蔣六根供稱當時我曾去看見百餘人將一人圈住但未見毆打朱桂銓供稱雖亦去看因脚痛半途而歸詰據汽車夫談和尚供稱往茶館時有人傳說死者片刻溲溺三次似有中疑並朱去打包阿毛供稱是日下午在該處洋東家樓上聞汽車夫談阿毛在馬路上說有澆藥水之人經過我即出外見談追逐蔣朱二人後跟等語即由捕房代表高易律師聲稱查被告張金根無聞請爲開釋並與蔣朱二人之律師辯論一過中西官核供磋商之下判張金根開釋蔣朱談包四被告帶回收押候下禮拜一宣佈堂諭 
[中西女塾演劇之第二日]  
　　昨晚（七月二日）中西女塾假座博物院路大英戲院演奏第二次西劇觀客來者視第一次尤衆後至者二百餘人因坐滿不能入有在包廂前方梯級著地坐者上海著名人士如唐少川夫人及寶琄寶玫兩女公子如章行嚴夫人之妹吳女士如章行嚴君如岑西林公學岑心督君如任筱珊王伯羣諸君及黄國樑胡宣明二博士莫不同時蒞止並仍由寰球學生會童子軍在場任招待言其演劇時之精采如程叟齡之（女子）張敏錫之（無人）張愛貞之（情敵）夏路得之（良心）並皆佳妙又如朱潤之女士背誦（莫蹉跎今日好韶光）慷慨激昻悠然不盡如吳玉芳女士之背誦（流光電逝記）態度淵雅優美無倫聽衆鼓掌不絕均經重演一次其熱心可佩外若女士十六人之海浪舞寛衫大袖自舞臺左右出塲倐合倐離步驟如一行動甚活潑也今日係於下午四時後開演仍在靜安寺路寰球學生會售劵云 
[科學名詞審查會開會預誌]  
　　科學名詞審查會定七月五日開第五次審查會分組織學細菌學化學爲三組先於四日上午舊鐘九時開預備會茲將敎育部及各團體代表姓名開列於下 
　　敎育部 
組織學組湯爾和細菌學組湯爾和化學組朱炎　　博醫會 
施爾德李清茂魯德韾寶福德謝恩增紀立生竇維廉伊博恩黄新彦　　中華民國醫藥學會 
湯爾和朱笏雲劉之綱李定嚴智鍾葛成勛胡叔威吳傳湘楊自汧張修敏彭樹滋李繩其　　中華藥學會 
周達胡宣明王完白張近樞俞鳳賓曹惠羣徐善祥卻兆鴻　　江蘇省敎育會 
余日章沈恩孚周仲奇俞鳳賓江逢治吳濟時吳家烈顧型陳慶堯　　理科敎授研究會 
沈奎伯蔣乙生惲福森鍾稀臧　　中華博物學會 
吳和士鄒秉文于鑛龐敦敏　　中國科學社 
鄒秉文錢崇澍胡先驍張準王璡程延慶 
[滬杭路開駛夜貨車情形]  
　　滬杭鐵路之夜貨車於昨日（一日）實行開駛當有上北站之麥根棧貨車五輛上南站之貨車二十一輛又車守車一輛於夜間八時開至新龍華站聯合駛杭於三時左右抵閘口站其杭來之夜貨車共計南北站二十八輛及車守車一輛於夜間三點三十分到滬計逾法定時間約三十分因沿途加掛車輛之故惟日來霉雨連綿浙省内河水漲交通被阻百貨運到車站待運者稀少故來滬之貨不能暢旺耳 
[滬杭路運繭計數]  
　　滬杭甬鐵路運繭狀况迭誌本報目下春繭告終夏繭已陸續産出故近日運滬者夏繭居多茲將六月二十三號起運滬之數錄下　六月二十三號由閘口運到乾繭二車計一百六十六包係上海彙通源絲廠之貨　二十五號由閘口運到二車計二百三十包係上海公和絲廠之貨　二十六號由南星橋運到八車計五千八百零三包係上海恒新祥恒豐嫘始太豐各絲廠之貨　二十七號由南星長安運到（夏繭）六車計五百五十七包係上係新豐公裕各廠之貨　二十八號由長安運到一車計一百二十四包係上海公裕廠之貨共十九車計六千八百七十包均由南站卸入貨棧由海關洋員騐訖然後由運送處陸續分裝竭車分别送往滬北各廠云查浙省各屬所運來滬乾繭自起運日至六月份止共運到滬乾繭計九萬餘包 
[各學校消息併紀]  
　　中醫專校　上海中醫專門學校學生勵志會調查中日藥品頗爲順利本星期當可查竣通俗義務社詳章已印就廣告地點範圍由城隍廟九畝地以達西門報名自即日起六月十五日止入文字班者以略識書字爲合格入普通班者不識書字亦可唯皆須具有誠實之志願書藉等費概由本社供給入社聽講之後不得中輟報名時須親鄰保證所定講演課程於國家思想公私道德及普通文字知識之餘並授救急衛生學　　崇德女學　北四川路白保羅路廣東崇德女學校於六月三十號舉行畢業典禮兩等小學畢業生徒共二十餘人由褟良才牧師主蓆萬應遠夫人頒給文憑來賓觀禮者頗多該校女生自此次外交問題發生後即採用國産材料製成各種應用手工器物陳於課室以備各界購用所得之欵除充該校學生聯合分會並紅十字會經費外以之協濟學生聯合總會經費陳列各品尚須績陳四日往觀者無須入場劵云 
　　萃英小學　北浙江路華安坊二弄私立萃英學校學年考試竣事前星期舉行暑假攝影本月六號（陰曆六月初九日）行休業禮假期内仍設補習科不願入該科者亦可到校温理一二星期云 
[上海海軍聯歡社章程]  
　　上海海軍人員因謀同寅中聯絡感情起見仿照北京辦法組織聯歡社呈奉海軍部核准在靜安寺路馬霍路口購得洋房一所於上月間遷入選舉社長理事評議文牘庶務等各職員並行開幕禮式擬訂章程開會通過分發各社員遵守茲將章程鐵后　第一條本守專爲海軍人員公暇文明聚集之所專以敦修睦誼交換智識爲宗旨不涉其他政治軍事一切行爲　第二條海軍官佐及海軍各機關人員均爲社員但須按月繳納社費規則另定之　第三條所有海軍出身人員授有官秩者現雖不在海軍服務仍得爲本社社員其納費規則另定之　第四條社員應由本社特給會證以昭信守此項會證各處海軍聯歡社通用之　第五條本社應設職員如左正社長一人副社長一人理事一人評議員八人會計一人書記一人庶務一人　第六條本社職員之職務如左（一）理事經理本社一切事務（一）評議員審議本社一切興革事宜（一）會計掌理本社一切收支及册報事件（一）書記常事本社一切文書（一）庶務掌理本社一切庶務（一）雇用司事一人常川駐社承同各職員料理一切雜務　第七條本社職員除社長副社長外其餘任期爲六個月届時即行改選其選舉規則另定之　第八條本社遇有重要事宜應由理事秉承社長通知各職員開職員會其會議規則另定之　第九條除前項職員外如有評議員二人以上之請求得由理事秉承社長臨時召集評議會討論本社一切改良增進事宜但開評議會時非有評議過半數出席者不得開議會議規則另定之　第十條評議會議决改良增進一切事件應陳明社長知會理事從速施行　第十一條社中設有書室報室浴室球室酒室餐雅集式其各室細則另定之　第十二條非社員不得入社享一切權利若有社員介紹入社者不在此例但每次均須有社員介紹如有違背社章介紹人應負責任　第十三條社員得假座本社宴會但須前一日通知理事以便接洽宴會規則另定之　第十四條非本社社員擬假本社宴會者須由社員介紹於前三日知會理事陳明社長開評議會議决如經議决應由介紹之社員諄囑借用者遵守本社宴會規則　第十五條本社一切器用玩品及各種書籍報紙等件無論何人均不得任意移置及借用如毁壞者如式賠償　第十六條本社不得留宿惟遇風雨之夕經理事之許可者不在此例惟不得預定亦不得連夕但外來社員經社長評議員許可者不在禁例　第十七條本社雇用茶役厨夫門丁如有不聽社員正當屬使者得由社員告知理事查明輕重分别懲罰撤換惟該茶役等專備社中伺應之用社員有所驅使應就社事範團之内如有社員因有要事萬不得已須遣茶役遠往他處者須通知管理員許可仍不得同時派出三人　第十八條社員來社聚集須抱定第一條宗旨不得酗酒滋事及賭博挾妓如藉竹牌象棋圍棋爲消遺者不在禁例　第十九條每年春季應開社員大會一次以敦睦誼　第二十條凡中外海軍大員過境得開歡迎大會以敦睦誼此項歡迎會應由評議員評定之　第二十一條凡海軍人員未逮納費資格以及在修業期間者概不招待　第二十二條本社社員均應遵守社章不得故意違犯損壞本社公衆名譽　第二十三條本社地址現在租界之内凡租界工部局章程所懸爲禁例者本社社員應一律遵守亦不得故意違犯以保全本社名譽　第二十四條本守章程如有未盡事宜均隨時召集評議會秉承社長修正之 
[上海閘北車行公會呈請立案]  
　　閘北車行同業潘松林朱子清張壽榮等呈上海縣文云竊商等向設黄包車行於閘北專爲苦力賃租以維貧民生計現查正式車行共有二十八家車輛約有四百餘部人數旣多事漸繁複若無團體散漫無稽或則對於警章毫不注意或則對於捐務陽奉陰違甚或苛待苦力多索租金或更壞車供人危害行旅苟長此不振恐愈趨愈下竊思凡百商業無論大小悉立同行蓋當商業競爭時代苟無　體何以圖存商等爲特邀集同業磋商數月開會三次一致贊成當經二十二家簽名蓋章前次早經呈案現巳改正名稱定名爲上海閘北車行公會謹遵部定工商同業公會規則訂立行規十二條悉以聯絡同業維持利益矯正營業上之弊害爲宗旨謹將公會規章職員名單錄呈察核備案以維公益而利貧民云云沈知事以此案業由上海南商會加具證明書一併呈縣除批呈及章程名單均悉仰候轉詳核示外并呈實業廳核示備案矣 
[檢察廳裁減法警]  
　　上海地方檢察廳長梅柏孫昨日發出命令略謂查本廳預算規定司法警長一名法警二十四名茲查本廳司法長警計有三十四名之多竟致逾額九名而各警所支月餉復視預算規定數目有减旣不足以養廉亦殊與公務有碍亟應預算予以釐正除將副警長王錫堂等九名暫行裁撤外特派梅南枝仍充警長督飭各法警在廳服務勤愼辦公切切此令母違 
又函云上海地方檢察廳長梅怡　自蒞任以來對於司法警察一部大加淘汰日昨梅廳長傳到王錫堂王進卿李文耀陸壽康毛錦榮錢子餘陸雲卿等九人面諭休止云 
[互訴案塗銷而非註銷]  
　　南市已閉寶愼雨記澧行主郭雨初延律師在公共公堂呈控經理梁鳳山用空　銀六萬一千零八十三兩一錢七分而梁不承認所控亦延律師反訴迭由公廨傳訊判令將案註銷等情曾紀前報茲悉此案當時承審官王襄讞與英卓副領事以原告所遞禀詞紆回曲折案情複雜而梁之反訴亦無充分理由故將兩造訴訟硃筆塗銷並非註銷云 
[保護火藥庫軍隊調防]  
　　浦東火藥庫地方原由護軍使署派三十八團二營第五連全連官兵在該處駐防茲值換防之期故於前日另調第三營十二連連長盧多培督兵一連前往火藥庫駐防一面將第五連全連官兵令飭回營候示 
[警廳製配夏季制服]  
　　淞滬警察廳長徐國樑現因時届夏令所有各區署所長官長警等應照向章換穿白色竹布制服並於警帽上加用白竹布帽套刻已飭本廳庶務處製配齊全昨特通傳各區署所警正佐來廳具領分别發給以便訂期承穿其價仍於月終發餉時照數扣回以符成案 
[管理陸軍監之布置]  
　　松滬護軍使署陸軍監獄長敖雲亭以第二監獄司法人犯已完全遷往漕河涇新監而陸軍監收容之軍事人犯僅數十名四圍空虚管理難週前特親赴軍署面陳布置辦法反署後又飭科將辦法擬稿呈請添用看守十名藉資戒護旋奉盧護軍使指令呈及清朋均閱悉應准如擬辦理仰即遵照此令册存等因敖典獄長遂飭各員士認眞辦理母稍現忽惟陸軍監職員較少誠恐服務不敷分配又將職員查家燮陳鈺坤二員調赴陸軍監補助夜勤以便輪值百免疏虞 
[油豆餅業采菽堂五月份貿易報告]  
　　滬南油豆餅業采菽堂貿易每届月終循例調查全月銷數報告各行知照茲將五月份各行號家交易錄下　大豆油七千三百五十九件　各種小簍油一萬三千四百六十三件　豆子一萬七千四百二十七石　豆餅二萬二千一百三十八片 
[帶土人訊明原因開釋]  
　　湖北人陶自羣陶瑞亭近由外洋私帶印土一磅零四兩來滬前日携至滬西麥根路被戈登路捕房包探毛伊文查見將陶等與烟土一併帶入捕房昨解公共公廨請究即據中西包探上堂訴明前情將烟土呈案請察訊之陶自羣供稱與瑞亭因承招華工出洋運送糧食至本年五月份期滿回國所領工資悉係羅卜票不能通用道經猶太國所屬市集向之購買印土帶回是實詰之陶瑞亭所供相同王襄讞核供商之英卓副領事以陶等旣非私販判一併開釋烟土送海關銷燬 
[破獲製造冒牌香烟之機關]  
　　蔡國貞日前串同曹某等數人租賃法新租界銀河里某號門牌樓上私製香烟冒名英美香烟公司出品在市混售現爲該公司中人偵悉於前日下午密報嵩山路捕房請爲緝拿當由捕頭飭派包探前往該處查抄適蔡正在製造香烟之時當即將蔡拘獲並抄出冒牌香烟甚夥連同製造模型器具等物一併解入捕房詰據蔡供實係曹某等發起捕頭諭令管押聽候緝拿同黨到案併究 
[茶肆堂倌住棧斃命之請騐]  
　　十六舖地甲盧永德昨投地方檢察廳報稱有徐連生年三十八歲向爲菜肆堂倌素無家室每晚借宿老白渡永安小客棧中昨晚徐連生在棧忽然斃命據稱染病所致旣無屍　爲　偕同永安棧主來案具報請求相騐 
[懸掛慘畫之傳訊]  
　　法租界大馬路陳鳳韶周九臯兩人所開之店内門首懸掛韓人被日本人截入泥土之圖畫爲法捕房捕頭阿而風西君得悉以該兩店搖惑人心故於前日親自督同包探方福林等前往該兩店將門前所懸之圖畫並陳周兩人傳入捕房詰據陳周兩人同供此項圖畫實係别人發來並非自己刊印是實遂諭令交保出外聽候解堂訊究 
[冒領油價扭控掮客]  
　　豆行夥張薔卿扭掮客尹吉甫至第一區警署控稱尹與同業人葉姓來行云及西門外鼎豐肥皂廠欲定購籽油十件當即同去接洽將貨送去後僅收收條一紙其貨價銀六百餘兩約期二十天付銀不料到期往收貨銀時據該廠云及已被葉姓將前項貨銀如數收去迨向尹追問一味支吾因葉係尹之同伴葉旣不知下落惟有向尹追究是以扭請追償等情趙署長飭將原被一併申送警廳司法科訊核 
[張寶慶業已拘獲]  
　　張寶慶前因拐案牽涉經地方檢察廳函請救濟會派員查緝去後昨經該會將張拘獲函送到廳收押候示 
[車夫勒索車資]  
　　西人勃蘭五脫（譯音）昨在江灣路雇乘陳三之黄包車往訪友人詎陳欲加車資不遂故意遲緩迨該西人下車另雇則又將該西人拖住迫令給洋四角否則堅不釋手嗣經四百五十號印捕查見詰悉前情將陳連車拘入捕房稟明捕頭押候解廨訊究 
[縣署批示三則]  
　　趙鴻藻呈爲田單遺失呈請補給印諭以資執守由　候令册書查復核辦此批糧串一紙保狀一紙存 
　　薛廷谷呈爲竊失單契懇請備案由　薛鳳祥户則田九分五釐七毫據稱併入薛廷谷户總串完納糧賦趙裕堂户則田三畝二分據稱尚未過户究係何項户名完糧未據聲叙着另呈復奪此批糧串報紙各一紙存 
　　金鐘英呈爲架空損譽請澈查由　呈悉此案前奉飭查業經派委查復已據情呈請滬海道尹核轉矣據呈朱黻索詐旣有函件案關刑事該具呈人儘可自向法庭起訴此批 
[誌謝]  
　　昨承靑年會全國協會書報部惠贈新刊之苦英雄（中述林肯生平事蹟）一册又銀行週報社贈第一百零五號銀行週報二册書此併謝 
來件 
[上海學生聯合會牙簽工場簡章]  
　　（一）本工場由上海學生聯合會各分會委派代表一人共同組織以製造應用牙簽故定名爲上海學生聯合會牙簽工塲（二）本工塲暫定資本一萬元分爲二千股每股五元（三）各分會代表俱有募集股本之責 
（四）本工塲委託囗囗銀行爲收欵機關股欵收到後即發給收據至開辦時另換股單 
（五）本工塲俟股欵收足時即開開辦會公舉議董二十人（各董事至少須得五十股以上之委托）復由議董公推正副董事長二人正副經理二人查賬五人任期經理以三年爲期議董等各以一年爲期 
（六）本工塲股東每一股有一選舉權惟每人不得過五權（七）本工塲營業盈餘分爲十成以二成補助上海學生聯合會經費一成作爲議董及各職員酬報二成爲各股東紅利五成爲擴充基金 
（八）本工塲股單每年更換一次依營業現狀增其價值二十年後再議辦法 
（九）凡爲中華民國國民皆得爲本工塲股東倘非中華民國國民有轉購或冒購本工塲股單者由議董宣布證據作爲廢紙 
（十）本工塲支收各賬每月報告一次單上由查賬員蓋印負責 
（十一）本工塲簡章至詳章議定後作爲無效 
　　附日本牙簽與本工塲牙簽之比較 
日本牙簽　每二十四枚爲一札五札爲一小盒二十四小盒爲一大盒共計二千八百八十枚售洋四角五分 
本工塲牙簽　每木料一方尺可得牙簽約一千枚木料每方尺約價五分裝璜一分人工約六分共約計洋一角二分 
　按照以上兩項比較每洋四角五分可得日本牙簽二千八百八十枚可得本工塲牙簽三千五百枚即每洋四角五分本工塲牙簽可超過日本牙簽六百二十枚 
　　附簡略辦法 
先製造一機器購辦木料製造若製造能有成效即當購田種　木料 
　　　提議者評議員任矜蘋　連署者邵禹襄丁遠徐友陵來函 
[全國學生聯合會來函]  
　　民國不幸外患頻仍近日滬人士以歐約簽字問題號呼而走數逾千萬暴身於烈日狂雨之中相顧駭汗其赤誠義憤足以奪賣國黨之氣而褫其魄也人誰無良疇不感奮矧復敝會同人爲爭外交而來者乎上次公共體育場之國民大會同人無不爭先參與血性過人者演說激昻條陳數說　以敝會爲各省學生之集合體凡有云爲自當求之各省道阻且長消息梗滯而國民大會之組織純以國民個人爲本位又非集團體而後成因是各本良心主張以純潔之精神作愛國運動皎志貞心必爲國人共諒矣時局蜩　外交阽危尚當一力對外流言中傷奚益也敢書固陋以爲欵敝會有不利於國民大會者告焉 
[歐美同學會來函]  
　　啓者貴報所載歐美學生會六月三十日來函聲明前星期日西門國民大會擬與北京政府脫離關係事並未由本會代表提議等語閱之不勝駭異查本會並無派代表到會之事且本會正副會長及各職員均不知該函之來歷本會對於該函不能負責特此聲明俾免誤會　歐美同學會事務所謹啓　按六月三十日函係該會公佈部送來 
雜評二 
[不簽約當如何（邠）]  
　　我國專使之未簽字於和約雖未得專使之正式報告然合各方消息觀之疑若可信矣果爾則國人最近之所爭爲有效矣於是乃有人人意中所欲問者曰不簽約當若何 
國人何爲而求不簽字曰恐簽字而後成爲對日直接之交涉而列强不復過問也曰恐簽字而後列强無復過問之餘地也然則所以求暫不簽字者意在稍展時日以便求列强之同情也今果尚未簽字則自當於此稍展之時日間并力以赴此目的蓋所謂山東問題者於不簽字起非於不簽字畢也雖欲赴此的非專恃一般人民所能爲功然一般人民不可忘此本意也 
欲得列强之同情則非與列强爲敵可知矣我一般人民如何而可得同情歟曰必我人有足使人重視者而後可曰必我人無足使人輕鄙厭惡者而後可如何而使人重視如何則受人厭鄙此我人所宜愼重自省而互相戒勉者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係張季直先生手書 
新談 
[上海觀察談之一節] [  一之]  
　　新女界之習性觀　（二十一） 
代表上海新女界之第一流名女校有三物最多見一日眼鏡二曰金鋼鑽三曰自出心裁之新女服此固足知女界性習均以尚華靡好美觀爲得計也美國專營交際生活之諸女校其奢華之程度或更甚於上述三端然其純粹學生生活之諸女子自奉均甚　儉其外服式樣雖必趨時而計料估工錙銖較量實非我上海競效奢侈之習不慮家計之有無者所可同日而語若其他貴重　裝飾物大抵皆以僞者代之以其所費不多而於外觀亦無損世美國假鑽石製品各處分部大店每星期必有一日可出若干種改用廉價發售昔茂漪留學海外時嘗於廉價品中更求得以至廉之值選購之我中國製造界倘能注意及此是誠爲新女界謀便益之一良法祗求製作精美銷路必可日見其鼎盛也惟眼鏡之一物歐美幾與而　等視凡眉目間有缺點者駕目鏡固可以增益光彩否則極美觀之婦人若非目短視者似不必定有此物云 
新智識 
[童子軍游戲（二）] [  上海十二隊副隊長上虞陳伯源譯黄縣林嘵聲校閱]  
第一章　斥候游戲 
　　（三）諜報 
選隊員一人（此員准其僑裝無論何種人物惟婦人不在其例）使傳急諜於一被圍之城（此城設爲司令部一村一屋以人駐之均可）取顔色布一方長須二尺訂於諜員肩上令達其目的地而後已而攻圍者則宜設諜不令間諜得通但防諜距被困之城不得在三百碼之内（界限須先劃定）圍攻者捕諜以得其肩上之布爲準諜員之起點須距受困地一英里之　并其起行之方向及時辰均宜預告圍攻者攻者得以阻諜通過或設計捕捉任意謀劃但諜員之起程不得窺也此種游戲可於市鎭上擇二屋一爲諜員之起點一爲受困之城域舉行之喜游戲者試之或亦有趣 
（四）實測 
此乃觀圖記憶實騐之競爭山設帥隊至異域或崎嶇山險或稠密城鎭欲得其地勢之詳乃　派測探員取該地輿圖將探員所必經之路及遠近所過村落廟宇一切應注意之要　按圖一一詳爲指示然後使各員各探所指示之地俟返統帥者錄記各探之報告取其最詳而時聞最短者勝之 
（五）驛賽 
隊長先以二排告以某處（地點當時指定）約距二英里（若以踏脚車傳遞則可又遠）有文牒三件（即以三種微物或樹枝代之亦可）即須以敎隊員依次替換輪傳該處但必須第一件送到後方可返取第二件故每次不得兩件併傳 
告旣畢每排長乃令衆出每於　當之地置隊員一二以爲該站驛員此種游戲若得鄰近大隊之贊助雖道程遼遠亦可行之倘以踏脚車傳遞驛員輸送之際境内團長須加意保護若數區軍隊互相競賽以考成績頗饒意趣 
（六）赴援 
兩軍在陣軍隊四佈設有一隊垂困於敵（此隊地點宜擇高大顯著之所以代之）情急遺一隊員持行營地輿圖乘汽車而出乞援於隣近駐防各隊 
中途偶遇斥候軍營（此營宜距持援軍二英里）亟將垂危軍隊之情形略告該斥候軍諸排長並出示輿圖指明待援軍駐紥所爲敵所窺勢將不支敵哨蹤跡（敵軍行蹤在待援軍及斥候軍之問）則以紅旗樹於道旁爲號一一報告之俾有所向往 
告旣畢各排長乃即會合其衆向前猛進試援被困之軍務不爲敵所覺 
敵哨如見援軍驟至則鳴笛爲號援軍或不之顧則須錄其排名以使考查 
援軍以首到待援軍處不爲敵覺者爲勝 
此種游戲無論幾排均可參賽 
劇談 
[蘇常學生演劇記] [  蘭陵劍鳴]  
　　學生救國迫於經濟北京學界聯合會首創演劇南方亦多發起者誠如靜觀君言一方而售票得資可以補助經濟一方而現身說法可以開通民智藉此機會旣足以表示學生之能力亦足以觀察社會之心理蘇州學生會近組一新劇團願犧牲其可貴之光陰心力編演幾　警世劇其劇務主任張君應武進女師範之招先行來常接洽後全體團員於二十八日蒞常　假座玉帶橋新舞臺開演　義務爲女師範學生會代經籌費預定劇目第一日日戲爲（愛國男兒）下午二時開幕夜戲爲（生死鴛鴦）下午七時開幕價目五角三角二角三種先期由女師範售票連日陰雨而購票者十分踴躍六月二十九日日曜日爲演劇之第一日是日陰睛不定開幕前一小時天忽大雨而道途間車馬紛馳大都上中社會士女劇場中佈置井然台上事務由劇團自行主持台下秩序由常州學生會分任維持是日劇場中一切案目照料小販營生　舊習慣所應有而足以令人生　者莫不袪除盡淨學生會童子軍守衛森嚴流氓拆白等看白戲者均不得其門而入團營本部長官告誡兵士於三五日内不得往新舞臺觀劇軍官欲觀一律捐資當開幕前該團排演主張振之　臺演說無非解釋開幕原囚愛國宗旨演說畢軍樂洋洋幕啓矣是　即所謂愛國男兒者大略述一志士拼除一切爲國捐軀劇中主要人物爲孫士　正在新婚　聞外交失敗之警耗念國家之垂危憤奸雄之賣國抛棄室家奪走國事而喬裝入敵盜取密約出萬死一生不避鋒　卒能除奸退賊爲國增光頗足以激勸我靑年國民劇分十五幕第一幕（約友）登場者姜宗牲與邵始醒皆爲外交特使奸險陰惡寫出一副官僚惡疾姜邵相約游圍以解悶第二幕（游園）姜邵旣往公園遇某國外交家寫出姜邵之趨奉某國人描　官僚之卑鄙齷齪狀態第三幕（狎妓）某國人約姜邵冶遊以利色誘賣國土並用美人計迫姜邵簽訂密約 
 
[魏高堂隆造像石刻（二）石側唐代刻文]  
　　按魏亡於靑龍五年高堂隆係當時名臣有奏表流傳此造像乃因隆疾其妻子禱於白馬寺疾瘳而造此像也白馬寺在洛陽佛敎入中國之第一寺院也石藏通運公司 
雜錄 
[感時詩] [  振時]  
　　搔首長空日幾回邊庭　鼓劇堪哀分瓜疾汝靑　力披甲憐他白紵才涙灑新亭杯見血陣亡寃鬼骨成灰書生無力迴風絮投筆追隨定遠　 
啓扉開看白雲飛飛去飛來復掩　草野忍將眞士隱河山翻覺覇才稀干戈任意强凌弱言論無權是也非我怪金人遽緘口天生吾舌道奚微 
雙方未飲合歡杯引綫憑誰更作媒幾輩思潮同火熱何時笑口對花開羣憂故鬼瞰人室那爲哀鴻散鹿臺舉國爭談竦手段驚心今又想登台 
怪儂素性慣疏慵獨爲傷時轉懊儂作氣任憑三伐鼓熱心難過五分鐘筆當誅處心隨手事不平時火燒（去聲）胸厄我書生何已甚江湖滿地有潛龍 
小說 
[潛艇歷險記（）] [  翠岑譯]  
　　Ｒ十九號因特别機械上之設計備有極重之　質外龍骨此龍骨遇意外危險時可自艇内卸去卸去之後艇即可驟然上升水而惟此僅爲最後之一策苟有他計可施不得用之蓋惟於極危險時光陰最可寶貴而火櫃之排吸海水動需數分鐘之久而此數分鐘時艇身將爲衆矢之的欲取其速則端賴此龍骨之作用矣時麥快亞聞艦長計對曰甚善麥快亞之爲人極盡本分艦長曰如何便如何艦長旣不問其意見則亦不自主張即有時明知艦畏之判斷爲誤而以嚴守服從紀律之故亦决弗聲無何遙遙似無期之六小時滿矣Ｒ十九號仍弗動然亦無變象除已修竣之裂隙外艇身完好無缺亦無受重内陷之形台列克視其腕間之表宣言曰吾意今必當冒險爲之矣趣先定輔助水櫃之水且觀何狀於是强有力之抽機大動以常情論之艇身且立浮至水而今則絕無此種傾向且不稍現活動之象艦長曰無效耶然則以半速力前進電動機旣動艇身因輪葉之推進亦發顫動艇目旣盲故前進與否亦不得知惟見水平舵向上氣壓計不變則知依然不前耳艦長又曰止以半速力向後令行除艇身顫動外亦别無效力最後命加全速力艇亦不動艦長乃命盡排大　之水艇身始現浮泛之象諾愛爾報告曰艇尾似上斜艦長曰碻耶然則命可暫離者　集前部且觀有何變動於是艇内人羣聚於第一與第二　而同時以全速力前進約五分鐘絕無可觀之影響已忽猝然上傾直透水而其速如矢旣上艇中初猶不知已而見發動機速度大增輪葉以不可思議之速力飛轉於空氣中（艇中水　畫定艇身透水過高且艇首被重下傾故輪葉出水）始知艇已浮起機旣止　十九號遂停泊於水面 
[自由談之自由談] [  不冷]  
　　惡感與善感　惡感與善感雖爲時勢所迫有不得不然者然亦有應付不當而無端自召者故凡人行事於是非利害之外此感情一端亦不可不留意之也 
 
 

Page 15

 
 
   
 
 

Page 16

 
 
   
 
