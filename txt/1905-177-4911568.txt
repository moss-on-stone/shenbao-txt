# 1905 - 177 - 4911568

 

Page 1

 
 
[電傳　上諭]  
　　五月二十九日内　閣抄奉 
上諭署兵部左侍郎徐世昌著派充政務處大臣　欽此　同日奉 
上諭户部右侍郎鐵良署兵部左侍郎徐世昌均　著會辦練兵事宜欽此 
[電傳　宫門抄]  
　　五月二十九日召見軍機　趙爾巽　連甲　炳泰 
[皖省高等學堂全體學生退學始末記]  
　　皖省高等學堂今歲風潮迭起迨五月二十四日竟至便體解散噫破壞者改艮之因也五月二十三日退學者皖省學界之大記念也進步耶退步耶是在安徽人自爲之而已記者調查其原因並當日退學情形縷述如下 
　　一爲學生因飲食污穢而斥廚役學生反革廚役反留此足徵其管理之一斑也 
　　二爲多數學生擬去某敎員暗投書函而焦生被誣某某生等退學又足徵敎員之一斑也 
　　三爲日記簿而啓革命黨之疑黄生退學秦敎習辭席更足徵總敎習（見前月十六日本報）敎 
 
 
 

Page 2

 
 
第二版 
　　育之一斑也其種種怪狀猶不勝枚舉積此種因遂造成全體决裂之一大結果 
　　五月十三日高等學堂齋務長顧以衞因學生多服白領陳請監督示止其日遂有禁服白領之牌示（略云學堂現未定有劃一服色諸生衣服自當以守舊式爲是近來風氣所趨大褂夏衣多服白領中國向以白領爲喪服非喪而服此甚覺無謂撫憲不日臨堂諸生可將白領拆去以正觀瞻）牌示數日而諸生之白領猶在（此二十二日以前事也） 
　　二十二日下午六點鐘（卽禮拜六日）課畢有舒城縣學生周光弼外出適行至大講堂遇齋務長顧某卽叩周生如何擅自出外周答向例禮拜六課畢可以出去且此刻出去不止學生一人顧某謂吾乃報法者爾何得不受法周答君雖執法子亦未嘗違法顧某謂爾何得說不違法監督牌示著拆白領已歴數日爾白領猶在此非違法麽厲色曰聽我就在此地拆去周對以未去白領者不止子一人君必欲予去白領予可返齋就拆顧乃不由解說呼茶房一擁而上圍住周生並呼監學官梁某制周之手親自將白領扯下曰任你去告監督罷顧比亦至監督處 
　　周生因憤憤返齋隨具條至洪監督處告退而顧已在坐仍言詞粗暴且謂凡白領者予將一一代行扯去諸生見如此情形皆大憤遂至監督處據理辯論監督答曰諸生不去白領亦無甚要緊而顧從周生身上强行拆下誠爲過當但諸生來堂求學總以能忍爲是諸生聽洪監督如此勸解事已寢 
　　適有顧某同鄉庶務長田毓璠從旁謂諸生不遵牌示又復聚衆爭辨似此舉止誠無人格諸生聽此語愈加忿激（此二十二日傍晚之事也） 
　　諸生返齋均有與顧田不兩立之勢有龔生虬等頓足謂我安徽何不幸容此輩敗壞學務且侮辱吾等其時顧竊跟諸生後聽此語返向監督說龔生等肆口嫚罵　未完 
[外國公使防中日之齟齬]  
　　二十八日北京電云中日目下似稍有齟齬之處駐京某某兩國公使勸令日本公使在此時與中政府交涉須格外謹愼以免俄人乘間取利譯太晤士報 
[記德領事赴江寗與周玉帥商議各事]  
　　二十九日德文報云本報聞青浦佘山築路一事將有進步蓋周玉帥已許領袖領事德領事克納貝君派員至上海辦理此事至於牛釐金一事亦已議定通融辦法滬道已與牛商商定故牛價可望低減又聞開濬黄浦一事玉帥並無阻難之意已籌定所擬之欵止須外務部議定後即可動工至克君此次往南京與玉帥所商之他事尚未提及 
[俄添派議大臣]  
　　二十八日東京電云由可靠處得有消息俄政府添派駐法俄使納立道夫爲議和大臣外又派前駐日俄使卽現駐美國公使羅生男爵爲議和大臣譯太晤士報 
[俄人誇言]  
　　二十八日東京軍云俄國現分布各種虛言以便議和時獲寛大之條欵如云奉天之所失今己復元西比利亞鐵路之旁路業已改良俄迭薩及莫斯哥現已調聚後備兵但此等皆係誇言故有人謂日軍須再將俄軍痛擊然後和議可成也譯字林報 
[杭州第三次會議抵制美約辦法杭州]  
　　五月二十三日杭州士商在西太平巷馮宅邀集各商董及各商家聚議抵制美約事到者洋貨廣貨顔料各號共五六十家均賛成决意不進美貨始終堅持兹將代表人姓氏列下　商董張肖雲丁彩章顧竹溪吳彝齋姚潤輝胡藻青華昌襪廠余春叔宏大布莊人和布莊元利布荏宏裕布莊開泰布莊文泰廣貨號怡順隆廣資號致中和顔料號後於市中見有傳單係禁用美貨名目計粗布牌名十一種　老鬼頭　馬狗　三兎　跑馬　喜鵲　雙兎　雙魚吉慶　新鵲梅　小獅球　圈狗頭　大鹿甲　細布牌名四種　太和天官　太和人槍　太和三桃　恊隆人槍　斜紋布牌名四十一種　飛龍　飛鳥　人馬弓　喜鵲　三桃　鷹桃　龍馬　藍鹿　新雙虎　雙狗（粗細布亦有此牌）　羊頭　藍獅　雙象　藍象　龍船　松鹿　人船　鷹兎　人槍　藍鷹　象頭　人球　圈三英　大小鼠　大小馬　回頭獅　草牛　藍牛　草孩　頭號鳥　二號鳥　老佛　貓頭鷹　雙圈頭　雙圈馬　鹿狥　鐵公鷄　半月　單鳳　駱駝　龍鳳　餘如老牌洋油品海毬牌香烟茂生皮皂等類均係美貨云云 
[摘錄四明市隱條陳不用美貨辦法]  
　　一美貨以洋布爲大宗次煤油次麫粉香烟展限期滿實行不用美貨則各商先定先買之貨不惟虧累且受外人勢逼出貨等情故必須分别辦理期前定買之貨准其銷售隨時出清免致疑懼觀望祇須期後不定不買即屬實行抵制　一止定美貨在展限期滿之後應由商會柬請各業董事邀集同行訂自某日起不定美貨不買美貨之約同心輦助簽字以清抵制之源　一如有不願簽約者應將禁工之利害剴切開導如果不聽是全無心肝同胞冨不齒之各報從而指斥并告知錢業各帮不與交易　一簽約之各商如有陽奉陰違察出議罰提半奬報信人餘充善堂　一如美商自將各貨運往各口岸即電致各處同業悉照上海章程訂立展限期滿以後不定買美貨之約辦理　一由各商將期前定買及現存美貨報告商會註册以便調查出口美貨　一記載抵制日記凡關係美約各　一一詳記彙訂成册以傳後世　一如美政府依舊延不改約應多刊白話報將美苛虐情形一一說出并圖畫虐待形狀分送各鄉各鎭又立一合羣抵制會按期演說以告同胞美國一日不改禁工條約一日誓不定買美國貨物必達其改禁華工條約目的而後已 
一實行抵制以後華商有不允照辦因而虧耗者此乃自欲虧耗非商會之咎更非國民之咎（外） 
 
 

Page 3

 
 
第三版 
[息借民欵備贖粤漢鐵路廣州]  
　　近日粤省大吏接鄂督來電謂粤漢鐵路廢約一事可望有成惟粤中須籌措贖路欵項三百萬請從速籌備現粤督因議定息借民欵三百萬兩每百兩爲一股行息七釐分五年攤還田緝捕經費項下撥給歸稅務司經手以昭信實望己飭司道督同善後局妥議章程矣（暌） 
[决議開辦國民贖路股票章程廣州]  
　　日前粤省紳商在天后宫會議籌措粤漢鐵路欵决議開辦國民贖路股票章程一議聨上公呈請大吏維持勸銷二議舉紳商暫權辦事人紳以鄧筱帥爲代表商以八善堂爲代表三議宣布問題徵集衆長（暌） 
[石涌塩梟倡亂廣州]  
　　石涌一帶向爲鹽梟窟穴近日省憲因整頓鹽政將平櫃埠收回派委孫大令士鼎辦理特在石涌等處設立分卡日前彼處忽聚匪千餘人殺牲祭謝冋分卡肆行焚掠現經擒獲梟匪陳蛇八一名已禀詳督憲請札飭地方官究辦矣（暌） 
[韶州府屠户罷市廣州]  
　　韶州府屠户因開辦屠捐於五月五日一律罷市聞彼處風氣最重肉品如猪肉停賣則各項菜蔬亦不登場適十二日爲府試之期士子雲集人心甚爲惶恐云（暌） 
[調兵輪赴瀘州保護敎士重慶]  
　　駐泊渝城之武喇兵輪船因聞富順縣罷市民情洶洶特於四月二十二日開赴爐州保衞英國敎士并聞英領事羅三樂君亦附此船前往查看情形（險） 
[柯中丞將次赴宜漢口]  
　　督辦八省督膏捐柯遜菴中丞定於五月二十五日首途赴宜昌布置一切（泰） 
[刁民佔地不遂上控縣令鎭江]  
　　駐寗將軍永留守蒞鎭時有男婦數十人攔輿禀控丹徒縣郭大令留守因滿漢并無統屬未便過問發交郭令自行訊辦兹悉此事係因周姓有基地被敎民與青紅帮以及溷跡軍營中人久佔爲業周姓呈契請由郭令飭差押讓敎民等心不甘服故聚衆以求一逞云（井） 
[商民控官漢口]  
　　漢口糧捕府宋鼎勳遇事苛索聲名甚劣聞已被商民等聨名在關署禀控未識若何批示也（泰） 
[丹徒縣據條約以清洋商購地界限鎭江]  
　　鎭江爲通商口岸其商民執業基地被土豪盜賣轉入洋商掌握者輒苦無從追還丹徒縣郭重光大令頗欲查照約章力清界限兹特錄大令批示一則於左　查通商條約洋人在通商口岸租地須報明地方官前往勘明與地方如無關碍及無盜賣等情方准立契租用此項基地係屬劉瑞珍管業喬慶林串同朱以謙盜賣與卓姓而卓姓并不查明來歴昧然受買己屬不合何得擅自轉賣洋商且洋商租地亦未據來縣報明其爲私相授受可知亦屬違約自應追地歸還原業以符約章據稱萬難退繳等語尤屬荒謬著即仍遵諭限迅將是地先行理明交還所有卓姓契價聽候於朱以謙喬慶林名下追繳歸還以清糾葛（井） 
[江蘇分攤奉省恊欵銀數蘇州]  
　　蘇撫陸中丞前准奉天將軍趙次帥電開奉省瘡痍滿目百端待理莫不倚賴財政而行連日　召對諭令向各省籌協新欵至少百萬明知各省同此艱窘未便强爲取求第東事關係大局務乞援手能代籌若十並希先行電示等因中丞當即札藩司效方伯籌撥八萬金無如司庫支絀已甚方伯僅能由庫提出二萬餘金擬援照蘇省分攤成案派江海關二萬五千兩鎭江關一萬五千兩蘇州關一萬兩牙釐局六千兩善後局四千兩以期衆擎易舉藉濟要需已詳請中丞分飭照數籌解矣（井） 
[尼庵改建銅元廠蘇州]  
　　蘇垣銅元局代理提調陸映庚太守現禀上憲請添購小機器一部專鑄當五銅元惟廠屋限於地址無可添建兹查有福壽尼庵與廠相連旋往勘明菴中大殿本已焚燬地基頗爲寛廣以之改建廠屋尚堪適用女尼明徒再三求免太守諭以禀請大憲再行定奪尼又請田姓代爲出面親向太守處緩頰謂此庵係田姓世産礙難改建太守允擇他處照式叧造一庵田姓始無辭現已飭匠估計擇地興工並禀明各憲矣（蠱） 
[英國兵艦入鄱陽湖請據條約照會毋再駛入詳文江西]  
　　派辦政事處司道爲呈請核示事洋務所案呈光緒三十一年三月二十八日准饒九道移并光緒三十一年三月二十三日准本處密電内開頃奉憲發下處電英艦遊弋商允不再演砲乞將督憲來電錄禀等因准此查三月初二日本道奉督憲來電内開九江瑞道台漢口桑道台岳州韓道台上年英德兵船欲入鄱陽洞庭演砲曾經禁止查鄱陽湖係内地不通商約内無准各國兵船駛入内港之條自應力阻至洞庭湖因岳州長沙通商情形微有不同但亦不能准其演砲第前晤德領蓋薩時偶語及此渠允函囑德提督傳語兵輪禁止放砲昨英兵船官塗飛龍過寗又談及此亦允禁兵船以後在長江等處游歴不再操砲塗君過潯鄂必拜客望接待聞彼到漢後俟重慶船回驗過再還滬也特聞馥東印等因本道當以兵艦入湖連年爭執現蒙商禁演砲實深感戴塗君到潯當以禮接待倘逐禁止駛入鄱湖足杜後患電復督憲察核三月二十一日英水師統領塗飛龍到潯偕同駐潯英領事樂民樂來署拜謁遵即以禮相接據稱派艦三艘隨樂領事二十二日赴省遊歴沿途往謁府縣藉聨情誼本道以各國條約並無兵船駛入内港之條江西鄱湖係屬内地未便兵艦游弋塗飛龍面答前在江寗已與督憲議明嗣後游歴不再演砲可無過慮等語是以當時電禀督撫憲查核一面飭行各地方官以禮接待妥爲保護二十四日據湖口砲台正台官陳忠張禀稱二十二日午刻英國兵輪三隻到湖該台官卽以旗語阻止捕艦見砲台扯升旗語全隊下錨該 
 
 

Page 4

 
 
第四版 
　　台官立赴兵謁見統領塗飛龍領事樂民樂據云特意晉省拜謁各官長該台官以未奉公文婉言阻止塗統領口稱已兩請督憲故爾前往决不驚擾地方請勿憂疑旋即啓椗上駛等情兹准前因除申報督撫憲外相應移會查照施行等因准此查本年三月二十三日駐潯英領事樂民樂兵官德克麥乘坐兵船二艘一名金沙一名提祿到省停泊城外河千入城謁見業經接待旋據南新兩縣禀覆樂領事乘坐兵輪馳往省城上遊之豐城縣樟樹鎭游弋沿途測量河道深淺樟樹鎭以上艱於行輪慮有膠淺因而折回省城駛往饒州其提祿兵輪已赴鄱湖並據湖口縣電禀申報英兵輪三艘一名金沙一名提祿一名司乃普道經湖口砲台官婉阻不從該兵輪駛赴省城並有大兵輪一艘帶領入湖該大兵輪旋由英水師統領塗飛龍乘以折囘九江兹准前因本處復查上年美德等國兵輪違約駛入鄱湖游弋演砲曾經申明英約第五十二條意義詳奉前憲批示會同督憲咨達外務部核辦旋奉行准外務部咨以英國薩領函稱本國師船駛入鄱湖被砲台統領攔阻請照津約辦理經部切實辨論函復駁回嗣後英美各使如向本部商論自應一律阻止以符約章本意等因奉經分别移行遵照在案此次英國兵輪違約駛入鄱湖内地及江西省城上游該統領等强謂已與督憲議明故爾前往本處細繹督憲來電明言鄱湖係内地不通商約内無准各國兵輪駛入内港之條自應力阻特飭九江府接待至云游歴不再演砲但指長江通商等處而言不得援爲已允入鄱湖内地之據該統領等未免巧於藉口今特以其隨同領事晉省拜謁官長以禮接待以固邦交而敦睦誼若不與之辨明竊慮因此誤會嗣後各國紛紛援請難杜將來本司道管見所及擬請憲台咨商南洋大臣照會英領　援據條約切實辨明阻止以後母再駛入是否有當理合具文呈請憲台俯賜酌核批示祇遵（晉） 
[湖南礦務局詳請湘撫咨外務部商部照會英國駐京公使文]  
　　爲詳請事竊照本局查閱本年三月初七日上海泰晤士英新聞報内載長沙礦務公司在倫敦商務局業己註册資本英金十萬磅尋常股分有英金十萬磅每股英金一磅其中有六千特别優待股分每股分一先令該公司擬開辦礦務冶金鐵路工程司運貨車路等事云云及譯閱倫敦新聞報紙亦載有此事惟股本係十萬零三百英金磅尋常股分共十萬英金磅每股係一金磅叧有特别優待股分共六千股每股係一先令所稱亦大同小異上海華字各報亦有譯登　項新聞者接閱之下不勝駭異伏查湘省礦務久經紳商設有礦務通省總公司招集鉅資奏明開採從未招有洋商股本即新訂中英中美各商約内載有華洋合辦礦務之文而該條内亦載明從前所訂章程尚須更訂應俟新章頒行後方准華洋商人照辦等語現在此項新章尚未頒行光緒三十年二月曾奉商部訂立暫行章程亦經載明凡華洋合資辦礦者應由佔股多數殷實公正之華商與地主商明允　呈由地方官　　無礙劃定地叚始能禀　商部給發探礦執照俟探明無誤仍須遵照章程禀請換給開礦執照定章極爲明晰現倫敦註册之長沙礦務有限公司旣未由華商禀明立案又未經地方官查明無礙復未經商部批准種種辦法全與章程違背湘省斷斷不能承認難保非奸商欺詐洋商爲誆取資　起見應請憲台迅即飭由長沙關監督及洋務局照會湘漢英領事查照一面咨明外務部商部照會英國駐京欽使速卽轉達倫敦政府告以此項公司全不合條約章程難保非欺騙股商資本飭予即行停辦以免糾葛本局爲保全外資起見是否有當理合詳請憲台察核批示飭遵（藏） 
[讞員堅不允捕房帶回發落人犯]  
　　前日英界鮑總巡以公廨紅禁班人等有向發落各犯索賄等情禀請領事俟各犯行刑後仍由捕房帶回釋放襄讞孫明府以自設公廨至今向無此章何得更改因與德副領事力爭謂如本廨差役需索一節本委可保其必無於是德君亦允隨責隨釋不意昨日晚堂發落各犯時有浜北捕房捕頭到堂禀請俟行刑後仍由捕房帶回明府不允謂如必欲帶去本委只有不發落之一法爭持不下各捕房仍將各犯帶回明府立卽至道轅禀請袁觀察諭示（木） 
[上海道詳江督請核信安公司不完糖捐]  
　　英商祥茂洋行分設南市信安公司内將糖裝載出口抗不完捐迭經關道照會英領事飭令補捐並由糖捐局總辦延請担文律法官伸辨兹悉英領事堅執約載通商口岸免釐之說未允照辦而糖捐局以信安公司迄未補捐且由小輪船載出白糖仍復不絶故特具禀關道請示袁觀察再三晤商亦未就範因特詳請督憲核示一面批飭仍著妥商辦理云（别） 
[禀請免遷墳地]  
　　鈞和兵輪船管帶馬千戎廷樹有祖墓在金陵神策門外滬寗錢路必須經過其地故　千戎特具禀上海道請爲轉商鐵路公司可否准予繞越以免遷移已奉袁觀察批准轉商矣（别） 
[旅順俄沈艦又撈起]  
　　二十八日大阪電云官塲宣告在旅順之俄國沈艦比利司維戰鬥艦於昨日爲日人所浮起按此船排水一萬二千六百七十四墩速力十九海里 
[英公爵宴日本有栖川親王]  
　　二十八日倫敦電云日本有栖川親王及王妃於昨晚赴維斯明司脫公爵及其夫人在公邸之跳舞會所到之容有英皇英后及此外王室之人譯字林報 
[俄哇突包亂事續報]  
　　字林報接二十八日倫救電云俄哇特薩埠之戰船於昨日半夜前開始砲擊岸上有一運船之水手附從之現有戰艦四艘巡洋艦一艘魚雷船　艘已田海軍總港開往肇事之處奉命將數艦擊沈如投降則免又奉命助岸上之觀察及陸軍平亂　又電云哇突包之中央鐵路車棧巳爲亂民焚燬　港中所燬之船有義勇艦隊輪船一艘排水八千五百五 
 
 

Page 5

 
 
第五版 
　　十六墩速九十九海里○　　報　二十八日柏林電云俄哇　色之肇事尚蔓延未已輪船及棧房尚在焚燒里包之水手亦在作亂恐他埠亦將如是也 
[俄里包又起亂事]  
　　二十八日倫敦電云俄波羅的海旁里包湘之水手兵亦已起事將營房坼燬地方官巳將砲隊及可薩克兵　出彼此相鬭尚未有詳細報告譯字林報 
[俄防日後波羅的海岸]  
　　二十八日倫敦電云英太晤士報之聖彼得堡訪事人電稱俄政府恐日艦隊將攻俄國之海岸故已設法防護因此將芬蘭境内之鐵路增成三軌以便載運　太晤士報 
[德法交涉將有結局]  
　　二十八日栢林電云德法政府爲摩洛哥一事所交涉之公文自下尚不能宣布法首相羅維盍君答覆德國未次之公文不久將交於德政府 
[荷蘭内閣大臣將辭職]  
　　二十八日柏林電云荷蘭之内閣大臣不久將辭職可見荷蘭所行之重稅進口貨政策不能成 
[德在西南非洲戰事]  
　　二十八日柏林電云德軍在西南非洲雖近日戰勝十人多次然傷人不少譯德文報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
第九版 
[咨請查報應入昭忠祠銜名蘇州]  
　　撫憲陸春帥近接監造昭忠祠大臣鹿芝圃大冡宰咨文請飭各屬將應入昭忠祠各藎臣之銜名詳細查明列册具報俾京師昭忠祠工竣後彙奏請入等因春帥遵卽札飭各屬一體遵照辦理（隨） 
[札委監督遊學預備科蘇州]  
　　蘇省遊學預備科設於滄浪亭學左側即從前古堂房屋額設入十名所習課程係專備出洋遊學之用限二年卒業後派赴各國游學現經撫憲陸春帥委定學務處叅議龐茂才樹典爲監督張大令祖爲廉提調（隨） 
[籌捐串票興學紹興]  
　　越郡官立府縣學堂近因經費不敷擬定每糧串一張捐錢六文隨同正賦帶收禀奉省憲批准於今歲上忙爲始除山會二首縣業已開辦外如新嵊餘蕭等外縣均擬援案照行（頤） 
[奏請嘉奬學務委員鎭江]  
　　甯垣將軍永留守於二十二日清晨蒞八旗中小學堂察視一切學務委員王令雷夏率同敎員接見之下留守一一垂問姓氏並盛贊王令爲能實心辦事當即商諸京口奎都統會銜入奏請　旨嘉奬土令以示鼓勵（井） 
[改良管制展限漢口]  
　　前日官塲中議定於本月内舉行改良營制事宜嗣以爲時太促辦理不易須俟至皇會完畢後再行切實開辦也（泰） 
[營操幾致閙事揚州]  
　　揚州巡警營總辦兼督操總敎習蕭遊戎於本月初十日晨率隊至西門外大敎塲操演打靶敎塲四圍皆係農田鄉人正在工作排長令各鄉民暫退以避槍彈波及各鄉民不聽排夏遂用力驅至道旁鄉人大譁以爲吾等並未犯法何驅迫我一倡百和擬欲羣起爲難游戎急以好言撫慰並將排長罰跪於演武廳前衆始散去見者謂此事非遊戎排解得宜不免又釀事端矣（益） 
[張太尊申飭縣令揚州]  
　　十亦江甘童生考畢後太尊親查本署圍墻見有小洞數處知爲傳遞之所立將巡差人等發縣究間並傳陳白兩大令嚴行申飭（益） 
[學務處添委帮辦蘇州]  
　　學務處羅叔藴署正以學務紛繁一身不克兼顧禀請撫憲陸春帥添委帮辦以資臂且春帥准即遴委直隷州判徐直刺光煦爲學務處帮辦兼理文案月支薪水銀三十兩直刺奉札後已謝委到差矣（隨） 
[局員留辦漢口]  
　　漢口火車瓜貨釐局總辦陳立生大令宗揚期已滿上憲以所收捐數尚旺遂札飭留辦以示優異（泰） 
[常鎭道示諭華工自備資斧赴墨傭作]  
　　五月二十日常鎭道郭月樓觀察發出告諭一道其文曰奉南洋大臣札開准商部咨光緒三十一年三月十六日准駐美梁大臣咨稱前因風聞墨國於加敦地方有　主凌虐華工情事當經札飭駐墨叅贊梁詢馳往查復候核去後兹據該叅贊禀復前來查所禀各節於華工在墨情形尚屬明晣旣無凌虐實據自應毋庸置議至謂華工赴墨訂約應招種種束縛且所受傭值亦見低减不如自備資斧隨便傭作較爲得計所呈不爲無見除札飭隨時查探保護外理合抄錄原禀備文咨請察核酌量咨行曉諭利便傭民等因前來查中國工藝未擴民多游手出洋謀食自屬有裨生計現在墨國勞傭缺乏　需孔殷旣無英美重稅苛例百端禁阻之害若能自備資斧隨便傭作更得去就自由此中利弊出洋工人恐尚未能周悉自宜詳悉曉諭俾得知所趨避相應抄錄該參贊原禀咨行貴督查照轉飭沿江各關道酌量情形出示曉諭可也等因轉行到道爰卽示諭華工諸色人等知悉爾等如擬出洋謀食務各照章前往愼毋輕聽傳言自誤生其各遵照（觀） 
[查收當五銅元松江]  
　　華婁兩縣奉府憲田紹白太守札各派吏役持簿入市查詢各店鋪有無此項當五錢文即在簿上蓋印圖章十三日起各就大堂設拒聽民携錢來換其不滿百文者當即換給多則塡票付執俟當念到時再行曉諭調換（賁） 
[獄犯病斃松江]  
　　南鄉有沈某者曾佔某姓女爲婦閱五六年矣有子女各一嗣被婦屬告發經前任華亭縣陳仲陶大令拘案研訊斷令離異沈堅執不肯乃科以徒罪擊獄候解十五日忽病發斃命隨由獄卒禀執現任趙大令轉報府署太守即委婁縣屈大令相驗（賁） 
[獲解土棍松江]  
　　十五日午後飛划營沈何兩哨弁奉蘇撫陸春帥命前往浦南一帶巡緝獲到土棍阿慶一名解人華亭縣署業經趙豹文大令升案研訊後隨飭釘鐐收禁以待懲辦（賁） 
[籃撫咨調竇大令襄辦文案]  
　　前署武進縣竇甸高大令鎭山於去年春會奉常總道郭月樓觀察札委總辦鎭江觀察事宜因三月二十六日令各小販遷往菜市諸多不便聚衆閙事大令辦理　善致被上憲　差　委二年現在奉江西巡撫胡鼎帥咨調赴贑襄辦撫轅文案業於日昨由鎭起程（觀） 
 
 

Page 10

 
 
第十版 
[訪拿奸騙蘇州]  
　　金耀祥以說平話爲業生有一子名曰小弟不務正業專以遊蕩奸騙爲生近經吴縣李紫璈大令訪悉有騙取某紳妾巨金一案因於本月望後某日飭差將金拘案押入刑房候究一面出示招告云照得蘇俗習尚浮囂然猶不甚澆薄自開闔商埠興築馬路以來戲館娼寮徧地林立子弟之傾敗婦女之蕩佚時有所聞類出匪棍刁徒引誘陷害所致本縣飭聞有著名淫棍金小弟者横行鄉里無惡不作其衣裳之麗都裝束之詭異狂蕩之態淫冶之容招摇過市被騙不一實爲傷風敗俗之尤本縣嫉惡素嚴豈容此等鬼魅行爲肆行於光天化日之下當經簽提到案訊懲收押惟該淫棍平日作惡多端受其害者當亦不少所恐尋仇報復不敢遽行首告今旣逮案就事論事亦必覊押多年始准寛釋毋庸畏葸過慮合行出示招告爲此仰諸色人等知悉爾等平日如有被金小弟誘騙詐擾者許卽據實禀縣以憑傳質儘法懲治（隨） 
[九江]  
　　程子鶴前在德化縣控高俊臣虧欠益和銀兩一案尚未訊結又易以監生趙鈞之名赴道轅上控道憲批示云查虧欠銀錢例應嚴追而控告事件應令本人具呈不准扛帮高俊臣虧欠益和錢店銀二千六百九十餘兩如果官銀號公欵業已繳清自　一體勒追以維商業惟披閱黏抄此案在縣具控均係徽州監生程子鶴一人今忽易以該監生趙鈞出名是否益和同夥抑係案外扛帮仰九江府卽飭德化縣核明原案高俊臣現在曾否由寗回潯官銀號公款是否一律還清提案確訊所欠益和銀兩騐明簿據從嚴究追勒令赶緊籌措一面查明該監生趙鈞有無扛帮情事刻日詳晣禀復毋稍宕延○德化監生楊少丞與彭澤生員高景星合股貿易旋因高不認所虧之數楊遂赴道轅呈控奉批合夥貿易無論所業盈虛理應按股匀攤該監生與彭澤附生高景星等合開楚遠小輪公司如果虧折銀兩案經紳董秉公算明别無隱弊自應照股匀攤以清債項所稱高景星股本旣未繳清虧折亦不攤認殊屬刁狡事關商務理難任其逃匿據呈前情仰九江府即飭彭澤縣迅速勒傳高景星到案後移解德化縣質訊究追一面飭令德化縣刻日關傳人証秉公訊明斷追具詳毋任抗延切切○贑省鐵路工程師前由熊季廉主政在上海聘定英人羅司爲正月支薪水七百五十元丹人博魯生爲副月支薪水二百五十元閩人陳持正爲繙譯月支薪水一百五十元現諸人均已到潯矣○上月中旬大降大雨廣濟起蛟以致洪水横溢冲壞田廬牲畜甚多○廬山之麓牯牛嶺女兒城現已成一大市鎭每至夏間各國西人咸逃暑於此并設電綫德律風以通消息現文有人在此設一荷蘭水公司○寗波人施豐泰在潯開設廣貨店二十餘年生意頗旺去年因販糧食虧折轉　不靈正在設法籌措間被豐泰錢莊將店主施錦鈁誘至警察局警察局卽送縣究追各債户羣起逼索店卽因之閉歇刻下此事尚未能了也（遯） 
[蘇州]  
　　蘇州馬路工程會審委員洪冀昌大令奉到署臬台朱竹石廉訪札文以訪　　門外麗華戲館左近有洋人開塲賭博並有印度人在塲照料情事查城外馬路近來並無庽居洋人副巡捕頭開爾笙乃職司巡察者平人聚賭且有查禁之責豈洋人聚賭轉無聞見抑有所聞見而聽其然耶人言嘖嘖不爲無因若不從嚴查究則馬路章程徒爲若輩撓壞該令安能辭其責耶札飭遵照前往麗華戲園左近一帶查明開賭情形究係何人招集不得以現已停止揑稱並無其事迅即據實具復以憑核辦○蘇城西支家菴内前浙江麗水縣洪敬萱有房屋一所嗣被其族人賣與候補理問翁某中間以小巷爲界當時契上含糊其詞目下翁欲將此巷占用洪不允因具禀吳縣及臬轅呈控署臬司朱竹石廉訪札飭吳縣令訊斷復奪○蘇鄉陳墓鎭江寳泰豐號醬園主江鍾秀之妻蔣氏於去冬被火焚斃氏之母黨蔣夢盤以被江母謀害等情赴元和縣控告經前縣主郭大令提訊未結嗣因案内牽涉之地保周雲病故周妻朱氏又與蔣夢盤等各糾數十人迭次往江姓處滋閙并取去酒三百數十壜及油醬等貨約值千餘金江鍾秀因具詞設臬轅具控署臬司朱廉訪於前日批飭元和縣差提究辦（蠱） 
[松江]  
　　前日婁境塘橋鎭張象貞家被盜劫去衣飾等物報由前邑尊黎子新大令飭差在吳江縣境獲到此案眞盜殷世香趙阿祥劉世富陳老九四名移解至郡經現任邑尊屈吉士大令嚴行訊鞫殷趙兩犯均供認夥劫不諱劉陳兩犯則狡展不承昨日又提案研訊飭上天平架始一一認供遂諭令還禁獄中○本月二十四日爲華亭縣趙豹文大令太夫人七旬壽誕大令特就署中設筵宴客僚寀縉紳之祝嘏者頗不乏人○提憲楊鏡岩軍門近就小校塲仿武備學堂之法設立秋遷架踏扛皮橙高檯等俾麾下健兒各以其暇前往練習各學堂學生亦有時往角技者（賁） 
[蘇撫臬諭查流氓]  
　　日前蘇垣無臬各憲訪聞滬江流氓充斥到處擾民若不從速嚴拿加等懲辦不足以儆匪膽而保民生是以札飭道縣一體拿辦未獲者嚴密查拿已獲者加等懲辦（金） 
[新讞員定期謁客]  
　　新委英美等國公共租界公廨讞員關絅之司馬擇於六月初二初三兩日拜謁駐滬各國領事官並江海關稅務司天主教主教院長司鐸等循常例也（木） 
[失愼未成]  
　　前日下午時公共租界回生路洋人洗衣作因蒸衣機器水鍋炸裂火向外冐將門窗槅㮼盡行焚焦幸人手衆多旋即澆滅作夥王雲生避讓不及被火灼傷現送仁濟醫院療治捕頭聞之飭包探徐阿華前往查明禀覆（本） 
[小工軋斷手足]  
　　昨日小工袁三在浦中某輪船工作偶不經心手足俱被機器軋斷當由工頭令送同仁醫院求治（暫） 
[流氓枷示]  
　　舊港橋巡局勇丁在該處巡綽見有無賴多人沿途調戲婦女向之喝阻反被兇毆當卽拘獲二人帶回局中由局員訊判枷示（暫） 
[局案送縣]  
　　觀察北局委員汪少尉昨因二十八號巡士周德勝不應擅拘香花橋荳腐店主沈洪生與夥顧順興一案到局訓斥不服故將巡士及東夥一併送上海縣請究（金） 
 
 

Page 11

 
 
第十一版 
[飭查花名清册]  
　　留防營兵隊各排長己奉道憲逢一驗看外所有弁兵花名清册迄今未曾造　昨奉袁觀察諭由該營隊官逐一造送昨日四隊隊官已經遵諭將兵丁花名册造送到道奉飭暫留候觀察由蘇回轅察核（金） 
[私購穢米案薄罰了事]  
　　南市喬順興糖坊主喬少卿私購穢米一事迭紀本報茲悉日來爲新關稅務司查知以傾倒浦中有害水利函縣阻止大令得函正在提究問該店主又央某局員設法請免兹奉大令改判罰洋一百五十元充作善堂經費一面准稅務司來函改於南黄浦一帶分别傾棄然不知該店主果能遵諭奉行否也（金） 
[上海縣案]  
　　崇明人蔡鳳祥之姪女名鳳仙者目幼許字謝姓爲養媳去年謝子病亡有槍船長沈希莊出洋二十餘元買爲寄女携帶來申挽許明山說合賣與陳吉之第三子爲室得洋一百四十元蔡以沈等形同販賣投縣禀控奉汪大令訊供均有不合蔡斥退候示沈則押追原價陳交保將女鳳仙限交在案茲因逾限奉汪大令復提　比沈供價洋早經用完求减陳供鳳仙己經與子成親遷往虹口居住求恩寛限大令核供均屬刁狡判沈重責二百板限交原價洋一百元陳寛限三天務將鳳仙交案再核○唐友長前在縣署禀控周淡生拐妻等情奉訊判押在案前晚汪大令復訊周供前在寡婦王李氏家傭工納小的爲後夫氏之族長王關榮地保蔣寒春等又將李氏賣於唐友良爲室未幾氏逃至小的家内居住並非誘拐大令得供判即交保開釋　著名粥廠惡丐衞三林前因犯竊由捕獲案訊押兹又獲解夥竊之小阿四至案汪大令提鞫供由衞三林小天津等夥竊洋布錫事件等押洋分用小的祗得六角餘均不知大令以供詞狡滑喝令重笞五百板提衞到案一併判送改過局禁　八日期滿蔡辦（金） 
[公共租界早堂案]  
　　美界捕房包探倪順泉朱桂生同解吳天寶魯生雲謝阿奎王紀生郭生祥瞿生銓張吳氏瞿氏郭氏等男婦九人至案並呈陳吳二姓婚帖求訊襄讞孫耳三明府會同德副領事師謀君訊供陳金林供上年十月經瞿生銓爲媒娶郭氏爲妻由氏之兄郭　祥作主於十月十四日成親至本月某日小的工作回來妻子已不知去向詢之鄰人始知爲吳天保糾同魯謝五等人拔去小的即投訴美捕房旋由該包探等拘獲解案求究質之吳天寶供七八年前由郭氏之姊作主將氏許配小的爲妻出過茶禮一百二十元本月十四日郭氏逃走探得在陳處是以領回訊之郭氏供初在楊樹浦織布局作工與張吳氏同居經該氏爲媒誘與吳天保私識後於上年兄長主婚將婦人配與金林吳不肯甘休因此糾人將婦人搶去吳之婚帖實是自寫瞿生銓供爲陳金林作伐是實郭氏幼時曾在王木金家爲童養媳經伊兄領回許配已經二次明府得供以郭生祥不應將妹子轉輾改嫁判責二百板吳天保與郭氏私識胆敢假造婚帖糾黨拔人判與帮同之魯生林謝阿奎　記生各責三百板張吳氏及瞿氏瞿生銓從寛關釋郭氏給陳金林領回完聚認畢又有陳鍾氏投控魯生林前次藉端拆梢洋二十元請究明府以魯實非案分之徒著再加押捕房一月完案○杭州僧八　堂訴稱借住老閘唐家弄文昌閣被住持僧奎洪誣竊夏布半疋致將箱籠物件金鑲　洋銀鈔票扣住並將僧人關禁樓上數日不許聲張幸友人前來探望始得出外投訴捕房飭探方長華陸協庭將物件起入捕房併將奎洪拘解求究質之奎洪支吾不能對旋據捕頭禀稱此文昌閣於數年前因别僧犯事曾經將産業充入學堂不料又爲此僧朦請入内此中尚有不實不盡明府判著將起案之物給慧堂領去奎洪違章押人著押捕房十四天期滿趕緊搬出不准再在該閣住持○乾記綢莊吳衡卿呈控徐蘭芳私收客帳用虧銀兩讞員屠司馬准詞簽差恊探於昨日將徐提案判著押候過堂訊奪○美最時洋人控唐沽輪船買辦李錦連刷籌人貝連卿通向作弊等情　德總傾事據情照會讞員屠司馬提究昨由包探張全林將李貝二人提到美最時東人投稱此次該船裝貨至青島海關騐貨數目不符顯有通同作弊情事請爲研究質之貝連鄉供此次裝貨共計一萬餘件内洋布千餘件收貨單係副買辦囑我簽字迨船至青烏海關點驗己少去洋布一百餘什當卽我尋副買辦詢問已被逸去實不知其中底細賀立克律炳投案稱敝律師係李錦連延請聲辯此案　叧訂訊期孫明府商之帥君著被告交捕房帶回訂期會訊○顧洪元雇張阿春之車裝錢二十五千至某處因議價不合顧　張略推一下張卽倒地折斷左手當經巡捕送入捕房轉送仁濟醫院求治昨經捕房將顧送案請究明府判顧罰洋二十元管押十四天○咪吔洋人住宅前被陳家銀即陳四喜行竊金銀對時表金鍊等物　包探陳雲忠　拿時該竊從上跌下折斷臂骨　送醫院昨已全愈送案請究判將原贓給咪吔傾去陳責二百板管押三月（木） 
[法租界捕房事]  
　　船局主羅茂生控同行蔡佑三因船票借欵糾葛奉陳大令訊供判交順泰局主人銀兩保勒限理楚迄今案縣日久玩延不理原告迭次求追大令著保交案蔡抗傳不到大令著將保人張來生傳案昨日命提研訊張供小的並非順泰局主員係受愚代認大令著還押候補提順泰局主到案訊究○新泰和館主張茂林因虧欠黄維勤火腿洋一百四十元被控到案奉大令訊供張堅稱退還火腿七十隻並無虧欠大令著交洋七十元給黄具領昨日張呈繳洋七十元大令著存候傳黄到案具領○陳阿榮宗阿二林阿才行竊工部局自來水管售於城内某店爲包探查獲吊贜解辦大令著各責一百板○周長寳劉阿三行竊北京輪船搭客衣他爲失主當塲拿獲交捕帶回捕房解案奉大令訊供著各責二百板（水） 
[美界捕房事]  
　　前晚有某捕巡至湯恩路忽與張阿三口角互扭至捕房捕頭詢得各有不盡不實一併斥釋○蔡姓婦僑居密勒路壽椿里昨日忽有某洋行買辦之妻將伊媳引至西華德路某號房屋内藏匿當即投報捕房請緝捕頭准之（暫） 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
第十六版 
頭品頂戴陜甘總督奴才崧蕃跪　奏爲新疆經管餉糈各員侵挪冐銷據情參追以重庫儲恭摺仰祈　　聖鑒事竊維甘福新疆地處邊瘠全恃各省協餉爲養命之源宜如何共體時　撙節支用　意新疆經理餉源各員朋比爲奸迎合蒙銷侵挪鉅欵有出人意料之外者謹爲我　　　皇太皇　　皇上據實陳之光緒三十一年二月初八日據新疆布政使吳　孫詳稱抵任以來庫空如洗藩司責在理財凡有弊端分應查察茲聞新疆所委各員等有冐銷情事當即督飭現辦提調候補知府易榮鼎等將二十九年一歲月報銷册與餉數底册逐一核對查出虧欵至十九萬餘兩之多係現署温宿府知府張樹炎現署英吉沙爾同知周開曙候補通判余恊中等經手通同舞弊業經本司陳明撫臣潘效蘇請删除更正並撫臣面諭二十八年曾提餉銀五萬兩二十九年提銀十三萬兩均未撥還其餘自係委員挪用飭即澈查等語現正　飭清查恐未經查出者尚復不少至撫臣提餉五萬兩不在此數之内茲就查出之數劃出撫臣十三萬之外尚虧銀六萬餘兩係前署藩司現任鎭迪道兼按察使銜李滋森虧銀三萬兩張樹炎等虧銀三萬餘兩請參革查追等情據此奴才覆核不勝詫異惟甘新相距太遠公文册報往來動輙逾月從前卽聞關外支銷餉項有通融不盡核實情事當藩司吳引孫出關之時道過蘭州與奴才接見察其誠樸精細即以節省餉糈勤於册報諄諄勘勉茲據該藩司接連禀詳欵日確鑿可據奴才己嚴批勒限先行追繳虧欵現據電禀已追獲十萬兩餘欠正在勒追似此膽大妄爲實難稍事姑容除委安肅道和爾賡額就近馳赴新疆會同吳藩司澈底清查並撫臣提用欵項究係因公因私叧行奏報外至鎭迪道李滋森當委員挪欵揑報之時正署藩司署任有無授意朦混希圖迎合情事均未可知所有前署新疆布政使兼按察使銜鎭迪道李滋森前辦新餉所委員現署温宿府事吐魯蕃同知張樹森現署英吉沙爾直隷廳同知候補通判周開曙候補通判佘協中應請　　旨一併革職歸案查辦追繳以儆貪妄而重庫儲再此案因牽涉新疆撫臣未便會銜合併聲明謹恭摺據實直陳伏乞　　　皇太皇　　皇上聖鑒訓示謹　奏奉　　硃批李滋森等均著革職歸案審辦該部知道欽此 
宫門抄　二月三十日外務部欽天監侍衞處值日無引　　見文熙假滿請　　安桂公請假十日　　召見軍機　　皇上明日寅正二刻進内至　　　奉先殿　　　壽皇殿行禮卯正二刻升　中和殿看版畢還海 
　　　河南巡撫陳　奏爲懇　　恩准將奏調差遣花翎四品銜分省補用知府鄒道沂留於河南仍歸原班補用片 
陳夔龍片　再查花翎四品銜分省補用知府鄒道沂經前撫臣張人駿以豫省事機日多練兵尤急奏調該員來豫差遣委用欽奉諭旨遵照在案臣抵任後復留心體察該員才識優長能任勞怨於地方吏治軍務均能遇事講求當斯時艱孔棘　　朝廷治理需人該員旣已供差有年更不妨試以吏事查本年二月間署兩廣督臣岑春煊奏留差委知府黎兆榕奉准留於廣東補用該員事同一律合無仰懇　　天恩俯准將奏調差遣花翎四品銜分省補用知府鄒道沂留於河南仍歸原班補用俾臣隨時任使於營務地方期有裨益如蒙　　俞允俟該員將常備軍經手事件料理就緒即給咨送部引　　見出自　　鴻慈逾格除分咨並飭取該員履歴咨部查照外理合附片具　奏伏乞　　聖鑒訓示謹　奏奉　　硃批著照所請吏部知道欽此 
　　　河南巡撫陳　奏爲遵　　旨籌解練兵經費並先報解三個月摺 
河南巡撫兼管河工事務臣陳夔龍跪　奏爲遵　　旨籌解練兵經費並先報解三個月恭摺仰祈　　聖鑒事竊照光緒三十一年二月二十日承准軍機大臣字寄二月十三日奉　　上諭户部奏請飭各省籌練兵經費不得稍有拖欠等語練兵爲根本至計餉項尤練兵要需乃各省認籌練兵經費未能如數如期解到以致部庫籌墊兼顧爲難著各省將軍督撫按　認解數目每月先期籌解毋稍宕延並著尸部查照京餉甘飭成案分别勸懲隨時奏明辦理原片著抄給閱看將此通諭知之欽此遵　　旨　信前來當卽轉飭司局欽遵查照去後兹據布政使瑞良會同籌欵所司道詳稱豫省每年認解練兵經費銀二十萬兩光緒三十年分節經由司籌解銀七萬兩籌欵所籌解銀六萬兩又於籌解不敷磅價案内由司挪提前項經費銀三萬兩籌欵所挪提銀四萬兩統計前項銀二十萬兩如數解訖現復公同籌措銀五萬兩作爲光緒二十一年正二三三個月分應解練兵經費於二月二十六日發交商號分領匯解户部交納聽候兌收轉解練兵處應用所需匯費每萬兩給銀七十兩等情詳請　奏前來臣覆查豫省認解練兵經費上年解過銀十三萬兩其餘七萬兩解抵不敷磅價均經　奏明在案惟現據蘇松太道袁樹勛來　磅　一欵己由户部借定經臣飭司電覆該道將去年籌借之欵存滬免扣以備按月撥解洋欵叧　　奏咨辦下此項未解之七萬　自應仍由豫省照數補解已飭赶緊籌措解京至本年應解之欵此次已解五萬兩下餘十五萬兩謹當督飭源源籌解以濟要需除分咨外所有遵　旨籌解練兵經費緣由理合恭摺具陳伏乞　　　皇太后　　皇上聖鑒謹　奏奉　　　硃批户部知道欽此 
 
