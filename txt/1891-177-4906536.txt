# 1891 - 177 - 4906536

 

Page 1

 
 
[第二天開印二十四史] [  圖書集成局啓]  
　　啓者本局所印二十四史紙墨精良校讐評盡細心參酌有美畢臻是以招股之時購票者卽爭先恐後迨去冬告竣除售出股票外局中尚留書二十部現可出售每部收現洋五十六元并以購者源源而來深恐不能遍給因又續印准明年正月告成其精妙與第一次所印無殊决不稍有苟簡諸君子如來購票每部仍價洋五十元先付二十元餘俟出書時投足至從前已購股票目今尚未取書者請卽移玉來取以便先覩爲快也肅此布聞伏維雅鑒 
[新印左文襄奏議繡像三國演義出售] [  圖書集成局啓]  
　　二書俱用本局新式銳字印成校對裝潢並皆佳妙夫文襄公中興碩輔奇才偉略並世無雙其條陳赭寇之披猖敷奏官軍之犀利老謀勝算實堪嫓美武侯披閱之餘猶如見公生平事業焉三國演義原本正史義正辭嚴扶正統而斥奸雄足令人心目俱快而又卷首冠以繡像每回更倩名手繪圖書中行列并然圈點精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼洋兩元請移玉至本埠申報舘或申昌書室選購各外埠則購自申昌及賣申報人均無不可 
[聲明影射] [  點石齋告曰]  
　　本齋新印之五經三萬選係將各種經藝廣爲搜羅取精集液益以各省書院社課及近時名八窻作始得蔚爲大觀孰意書尚未出聞有射利之徒復將印出各種經藝雜釘成書混充五經三萬選二三集以淆文人耳目試思初集刻始告成何以二三集卽已接踵而出遴選印釘斷不能如此迅速况是集廣收博採佳徧傑搆盡入網羅若欲續貂除非另倩名人補作安有此事而可咄嗟立辦乎其爲改頭換面魚目混珠不難一望而知第恐閱者偶不加察或購此種書籍重複雷同徒供覆瓿之用故特聲明惟明眼人共鑒之 
[論額兵未可遽减]  
　　近日户部條陳豫籌餉源以濟要需一疏中有一則擬將各直省現存防營水陸馬步兵勇冉行裁汰一成咨由各督撫仰體時艱依限照辦所裁乾餉另款存儲聽候撥用等因在部臣之意不過以需用孔亟巨欵難籌因於無可設法之中作權濟目前之計通盤籌算挹彼注兹固已煞費苦心然而事有大小勢有緩急有歴年遵守之法目前爲濟急計不妨重予變通者如改放實米加捐鹽引諸條是也有歴年已經裁减目前斷不能再議裁减者各省額兵是也國之所與立　乎民而國之所以自强則在乎兵兵可百年不用不可一日不備横覧五洲之形勢凡有雄才大略者無不各君其國各撫其民其間大小相維强弱相制或先小而後大或先弱而後强盛衰倚伏之故孰非恃兵力乎哉然所以養兵者則在餉財餉充足然後士馬餉騰使坐擁數十萬之雄師而餉需不足以濟之其能强執戟荷戈之士枵腹而禦宼哉可見富强二字道固相因事實相濟也中國近來庫帑支絀固未便再議添兵然不添兵則可减兵則斷斷不可無論閩粤洋面盜船飄忽往來爲商旅之害江浙一帶港汊縱横私梟出没連船數十號乙命之徒各以鎗砲拒捕官兵熟視而無如何有時販鹽則爲梟有時夥刼則爲盜梟跡不歛盜風不息迢遞關津商船之被刼者日有所聞額設水師或分防各汛或帶隊梭巡尚未能遏除搶刼之風少息萑苻之焰若再裁减則兵力愈單幾何不使盜賊横行如入無人之境耶以陸路言之土匪竊發見於奏報者不一而足浙江温台一帶素爲盜賊之淵藪近來盜勢披猖打家刼舍縱火焚燒格傷事王之案層見疊出甚至官兵往捕竟敢負嵎抗拒以致兵士損傷有數名竟被擒去夫兵所以捕盜以今不能擒盜而反爲盜所擒然則兵之爲兵可知矣推原其弊一則由於平日失於訓練習爲荒嬉遂致臨陣倉皇誤投虎穴一則駐汛之兵太少倉卒之間未暇向别處咨調派軍進勦動致失利盜風之熾未始不由乎此何况大江南北伏莽滋多其意未嘗不蠢然思動所以遷延而不敢遽發者怵於兵力耳各處地叚綿長所設額兵不敷分紥若欲遏亂略而衛民生必應添募勇丁練成勁旅庶可備緩急之用疆臣未必不見及乎此特以經費難籌未敢遽議召募不添兵則亦已矣今部臣乃以籌畫經費之故竟欲將額設之兵再减一成爲國用計則得矣其如武備之日弛何夫量入爲出者司農之責也整軍經武者將帥之任也部臣雖有此議疆史必當抗疏力爭庶不致蒙節餉之虚名而受减兵之實禍匪特不减而已目前整頓營伍尤以稽查空額爲第一要義國家籌餉以養兵原謂養一兵可得一兵之用今則領餉之時有兵操練之時無兵卯册之上有兵什伍之中無兵非無兵也有兵之名無兵之實則有兵與無兵等兵多又與兵少等司農方以籌餉無策仰屋興嗟而坐擁高才大纛者乃扣戰士之餉糈以飽一人之私槖此其誤國殃民之罪止有擢髮難數者矣今欲爲補救計惟有掃除積弊力矯前非餉不虚糜兵無空額而又加以訓練留其精强汰其老弱如李太尉入朔方軍壁壘依然而精采一變庶乎養一兵可得一兵之用海氛不靖可以禦外侮小醜跳梁可以靖内變民教齟齬可以咨彈壓而衛闤闠且夫治兵猶治器也器不用則日就朽敗兵不用則日卽惰愉溯自髮捻削平而後槖戈戢天已二十餘年矣甲胃之士飽食而嬉日從事於飲博幾何不蹈往時緑營習氣也誠於晏安之際施以鞭策之方防營則按期操演以鎗砲打靶較技藝之優劣水師則按月會操以變化合離别陣法之高下南北洋兵輪除春秋兩季會合操演外尤須認　簡校涉歴風濤不得僅以送往迎來爲謟事上官之計庶幾兵制日有起色寰字安如磐石矣少除詠諸將云獨使至尊憂社稷諸君何以答昇平三復斯言竊願爲衮衮諸公進一解焉 
[諭旨恭錄]  
　　五月十九日奉旨廕生承蔭着以侍衛用祥麟着以侍衛用蘇　東阿着以文職用司經局洗馬員缺着承德補授江南道監察御史員缺着逹椿補授江西道監察御史員缺着王傚補授截取官山東道御史謝希銓中書王繩保舉黑龍江補用主事喜德直隷補用知縣李鳳翔着准其升補湖北利川縣知縣黄世崙着准其調補分發江蘇補用道章蔭江西知府安廷桂廣西直隷州知州傅恩榮直隷直隷州知州劉竺保江西同知曾森溎陜西同知張碩士廣西同知林德均兩淮鹽運判詐承宗直隸通判錢士彬福建通判余振芳北河通判張愷康安徽通判丁翰年山東通判饒干炳孫震浙江通判錢銘鍾直隷知縣陳積璜山東知縣楊才煒安徽知縣徐致遠熊瑞生廣東知縣郝秀楠廣西知縣羅廷慶安徽知縣姜渭　山東知縣王汝煥河南知縣張廷　陜西知縣宫其震浙江知縣王汝霖翁長森 
 
 

Page 2

 
 
四川知縣周昌隆楊向霖長蘆鹽大使慶銜俱照例發往前湖南試用道肅允文着開復原官發往安徽補用開復前廣東佛岡廳同知朱兆槐着准其開復原官照例用新設工部宗室郎中員缺着寶琛補授同日奉旨惠陵禮部員外郎缺着毓綬補授東陵工部員外郎員缺着俊彦補授盛京户部主事員缺着貴秀補授欽此 
[江西閙教電音]  
　　昨晨江西省垣訪事人特發電音至本館云有華人游姓者素日信崇天主以傳教至謝埠構屋一進而居盖卽所謂神父也本月十九日忽有民人羣起爲難擁至室中肆行毁物門窓槅扇擊壞無遺電音止此數言未明謝埠之在何處俟日内詳細信函郵到當再列諸報端也 
[通州鬧教]  
　　昨日平明五下鐘時太古公司之德興輪船由漢口開回滬上行過通州甫下椗卽有一法國神父登舟言及本月二十日下午四點鐘時州屬如皋縣天主教堂及教士住宅忽有客匪蜂擁去物繼又縱火焚燒大厦高軒頓成瓦礫先是清曉各處已遍貼匿名揭帖大略謂今日將與教中爲難人家所有小孩萬勿令其入塾至是果呼羣聚黨肆意爲非當滋閙時地方官派出兵勇十名護送神父至通州故得免爲匪人所窘刻下此神父已抵申江矣 
[與教爲難]  
　　沿江各處時有匪人滋鬧教堂近且沿及粤東膽敢於省會之區遍貼匿名揭帖語多狂妄筆不能書惟記其最新奇者一日有人在某處張一畫幅上繪一猪釘諸十字架上架前陳設祭桌一人刲其腹横臥於桌若祭品然其下則有各官皆衣古衣冠羅拜於地襟邊袖角一一標列姓名南海縣聞之深恐釀成事故急飭差明查暗訪知係外來匪類藉此摇惑人心因出示曉諭居民俾安分營生萬勿入其黨内倘或被其煽惑遇事生風則一經拿獲到官定必置諸重典李制軍亦據情照會各領事請其預爲防範以免變起蕭牆日内各領事已邀集教士商民熟籌保護之法矣○又據香港中外新報云穗垣來信謂邇日省地時有匿名揭帖内多訕謗西人之語各西人耿耿不安特於十七晚在沙面聚會共商防護之法業已公舉數人爲之經理刻下意見各别未知如何措手惟誥誡各西人非有護衛不宜入城遊行聞有稅關洋員前日晉謁李制軍面陳其事制軍告以毋庸過慮然隄防亦不可少云又有人謡傳各匪徒約期十七晚起事拆毁花埭教堂並待河南火船由港抵省相率登船攻刦至今已踰兩日殊無影響可知杯蛇巿處盡屬無稽惟曉諭良民勿爲所惑並勿張皇事勢則晏然無慮矣 
[火警彚登]  
　　前日本報登金陵南門外大火一事兹聞火起於西街之前直逹城捕廳署後其地周圍約二三里人烟稠密中有小溪用以養鴨音時本烟荒草蔓自被客民所據始而支搭蓆片藉蔽風霜久之而截竹爲椽剪茅代瓦近年來魚鱗櫛比居然成一鄉邨惟地無主名羣以五貴橋呼之亦不知其何所取義此次被火其勢竟若燎原各水龍竭力保護官衙及街上木行典　又因運水遲緩噴救爲難幸雨花臺新湘營管帶官督隊二三百人各挑水桶取水接濟俾各龍得以挹注不窮當火熾時機器局總辦郭月樓徐仲虎兩觀察及提調黄君芝友帶同工匠七百餘人竭力施救然南自城捕署後北至西街三百餘家已付楚人一炬犬豕之罹於是厄者纍纍如貫珠幸在日中未傷人命然亦有奔入其中搶物以致額爛頭焦者事後貧民失所依棲呼號痛哭每至孤墟日落日黑烏啼悽慘之聲不堪入耳想大府必有以撫卹之也○本月二十一日之夜金陵城東大油坊巷丁姓人和茶肆主之妻持洋油燈捕　虫油忽潑翻延燒床帳甫一瞬息勢已炎炎夫妻於慌迫中各抱一幼孩奪門而出遺下三女悉痛珠亡迨各水龍置警馳來分投施救已焚去房屋十餘椽矣比鄰江北人童姓平日在靈妃巷雙和茶肆賣水烟衰老龍鍾未經沈出一家五口同葬身火窟之中次日殮以棺衾如焦炭一團官骸幾不能辨認矣嗚呼慘哉○本月二十三日午後四下鐘蘇州省垣護龍街小楊家巷某帽作不戒於火霎時間炎炎上熾火勢飛騰時適風利於刀半空中大有虎嘯龍吟之勢以致祝融氏怒不可遏大肆淫威各段水龍聞警之餘分投往救府尊督率長元吳三縣及各路總巡到塲彈壓匪徒之藉火搶物者咸畏縮不敢上前事後查得共焚正屋三間披屋一間 
[閩中雜俎]  
　　沈學使按試漳州塲規甚爲嚴整閩中夙多槍手往往隨塲舞弊爲人捉刀學使查得某生頂替入塲立卽枷號示衆其閱童卷祗論文字之優劣不間府縣試名次之高低有某縣案元文理不符屏不取錄一時士論爲之翕然○林鴻鈞尚幹鄉人曾當侍衛之職以至武斷鄉曲恣意横行民人畏之幾如談虎色變前月因擄刦某妓案經楊姓具禀督轅卞頌臣制軍懸牌批示云查林鴻鈞素行不法本部堂早有所聞正在飭拿間該侍衛入都供職意其有志向上或可從此改悔寛其旣往詎料請假回籍復敢恃符横行擄人毆勒實屬形同棍徒亟應重辦以儆刁風仰閩縣速卽傳集質訊確情將林鴻鈞被控案情錄案詳覆以憑奏請叅革等因遠近聞知無不鼓掌稱快○鳳池書院山長陳芑庭先生業已作古卞制軍以講席不可虚設禮延林頴叔先生主講擇吉本月十六日敦請人院聞先生前曾主講鰲峰書院春風桃李久滿門牆此次又設教鳳池我知春誦夏絃定當作育人才不少也○細桌梅著名地棍也手下羽黨甚多無惡不作經人控告案積如山節屆端陽好事者有划賽龍舟之舉梅復藉此招摇撞騙獵取資財閩邑宰早有所聞於本月初二日飭差會同保甲局勇多人四處巡緝至鐘鳴二下見梅由打稻　鼓棹而來卽集衆擒拿務在必獲梅見勢不妙聳身躍入水中以泳以游無從捉摸泅至文美號絲線店後見雙扉未揜一躍四上闖入店中迨差勇追赶到來早已杳如黄鶴矣 
[甌盜猖獗]  
　　温州士匪猖獗目無法紀溪山村落刦案迭聞沿海之區亦有戒心永嘉縣邵明府詳請李觀　德太守密禀省憲請撥兵勇來甌彈壓已到二百餘名其餘調集之兵聞有五哨由滬附搭兵輪不日可以抵甌邵明府擬俟兵到時親詣稱溪山僻等處相機剿辦天戈所指跳梁小醜當不難指日成擒也○永嘉縣四十六都上横地方趙鶴文鶴武昆季家道素豐性甚慳鄙一守錢虜也十四晚突被鎗匪金則崇等持械搶掠鶴文與之爭拒致受刀傷家中人等鑒此前車瑟縮畏避不敢聲張任其倒篋傾筐而去鶴文有子三人年甫成童被匪刦去且揚言若要活命須備洋三千元往廬山地方取贖匪胆鴟張莫此爲甚幸鶴武從間道奔赴郡城於十六日赴縣報案約計失去二千餘金邵明府聞　之下惄焉傷之卽於翌日親詣勘騐以待緝匪究辦○柟溪山村落甚多惟楓林徐姓族大丁繁爲一邑之冠近因中塘被刦殷鑒不遠楓林耆老紛紛赴縣呈請給諭辦團俾得置辦槍械各自爲守庶不致被匪人覬覦邵明府以溪山向有械門之風若自備槍械深恐滋生事端批斥不正土匪益無忌憚僞造戰書黏貼該處其中有叚賊不怕豈怕民團若息干戈鷹洋萬六等語可見草澤么麽志在得財語意鄙陋不值識者一笑也 
[甌江泛棹]  
　　温郡出産土絲本由柟溪行報捐近由黄孝廉禀請局憲給札開設興利土絲官局代報捐稅一面分派巡丁稽查走漏十六日有某甲携絲入郡被巡勇所獲送局估罰甲以絲本有十七兩五錢一經留局僅有十兩二錢數目不符互相爭閙報縣後經邵明府訊明令甲出結認捐以息訟端○有鄭昱朋者沿街托鉢年已古稀適某甲家大建道塲鐃鈸聲逹於户外鄭以爲祗園滿地金不妨徧潤貧寒登門稽首求廣善緣甲惡其羅呢擯諸門外次日鄭在三官殿前倒斃地保赴縣報稱死者係柟溪人其子紀才曾因摘瓜毆傷别人久繫犴獄邵明府聞報卽帶刑忤往騐委係因病而斃命將鄭紀才帶出眼同看視然後棺殮標誌以待領埋○倉橋口餛飩店夥某甲醉後乘凉仰臥橋上不覺深入黑甜略一轉側已入龍宫深處迨十六日屍浮水面其妻聞信奔視放聲大慟幾使林鳥驚飛游魚出聽嗚呼傷已○東門外某甲早起開門突被瘋犬咬傷足跟遷延兩月有餘　陽競渡時聞鑼鼓聲喧驀然毒發腹中作犬吠聲多方救治終無效騐閱兩晝夜遂作古人此則因循不治之咎也 
 
 

Page 3

 
 
[吳下客談]  
　　蘇州省垣五方雜處良莠不齊土棍游匪皆以烟館爲逋逃淵藪當此會　猖獗滋閙教堂歴飭地方要以烟舘爲先務之急總抽惠司馬因諭令各圖地保嚴密稽查按照各圖造成清册並懸爲厲禁上燈後一律閉門不准容留外人深夜肆行出入○入夏以來亢旱已甚疹癘之氣釀爲瘟　貧民無力求醫往往坐以待斃官紳聞憫惻就平橋昭忠祠之左設局施醫終日但見尩者痁者痟者疸者或患痬而膿血遍體者或痾痢而污穢沾衣者以及喑癃跛　之流瘋癆臌隔之子扶老　幼絡繹而來醫生幾如身入山陰道中應接不暇亦足見天時之不正而疾瘯之叢生也○巿廛行用洋銀向多　鼎估看者稍一不謹難免人持魚目以混明珠有某甲者圑扇輕衫翩翩年少見之者幾疑爲梨園之小史而不知其卽廛肆之棍徒也一日手持洋銀至閶門某錢莊倩櫃夥估看櫃夥諦視良久曰素霧迷離望而知爲佳質雖令狼　人嗅之以鼻當亦無異詞也甲納入懷中作欲去之狀忽又探懷而出曰請易孔方而幕圜者俾作零星之用可乎櫃夥復諦視之曰是爲精銅所鑄而外鍍以銀亦猶世人之金玉其外敗絮其中者一說破卽不值半文錢君何尚視爲朱提之寶乎甲怒謂頃者爾言確係好銀兹忽謂爲銅質出爾反爾豈將乾没人　乎櫃夥亦不肯相下口角之下勢將揮拳旁人見而不平執甲搜之則身畔尚有僞洋銀三元皆銅其内而銀其外者乃聲言扭送保甲局請究甲懼抱頭鼠竄不知所之 
[心字河泛舟記]  
　　金陵訪事人云黑相米出自東鄉舂之簸之晶瑩如玉春間每石一百三十八九斤者值錢二千五六百文目下旱魃爲災秧田缺水奸儈逆料收成必歉每石加至三千二三百文數米而炊者未免歎長安居不易矣○天久不雨溝水漸枯隴畔蝗蝻蠕蠕欲動所望良有司綢繆未雨設法除之也○武生汪占魁混名汪三火神魚肉良民人皆側目義興巷某瞽子籍隷楚南藉君平術以餬口膝下一女丰姿綽約膚白如脂而雙剪秋波向人微轉尤覺輕靈秀曼絶不類乃翁之兩目青盲汪見而垂涎已非一日某日竟串通某嫗誘至申江有某姓一見生憐出巨金納諸簉室在東之約已有期矣瞽子偵得確音芒芒然奔赴江寗縣控告趙小帆大令立選幹役赴申提　訊供之下汪直認不辭大令怒詳請革去衣頂笞以籐條嫗亦備受五刑苦無可說旋訪知汪平時劣迹罄竹難書非于以重刑不足洩士民之憤遂循例通禀各大憲而誘拐幼女例嚴懲並批令站籠二天以爲兇頑者警 
[甬東閒話]  
　　寍波訪事人云日前突有二丐狀貎猙獰行至江東百丈街某店弄拳舞棍勢甚洶洶店夥稍給錢文二丐出言不遜聲言非得青蚨三百翼决不干休舉掌擊櫃檯板爲之破店中人以不勝其擾鳴鑼集衆將二丐綑送縣署請懲徐邑尊訊悉情由判令重責　枷發犯事地方示衆○日前捕役在鄞江橋購線拿獲盜犯二名解送鄞縣審辦○江口爲鄞奉交界之區邇來時有棍徒開設花會紳耆赴府控告胡太守立飭幹役會同鄞縣差前往協拿棍徒已聞信脫逃僅拿獲王海銀一名及婦人一口解交鄞縣收押候懲○每逢鄉試之年各書院六七八三月月課例得改於六月分預考藉决科名兹道府縣已商定六月初五日道課初八日府課十三日縣課十六日師課向章每課在校士館扃試此次各憲以天時炎熱點名給卷後惟携歸製就限當日繳呈極遲以次晨爲度○日前鄞江橋某姓航船駛王南門外永寗橋適有漁船在橋下捕暇罾罟笭箵雜陳水次不及避讓頓被撞沉漁人悉數墮入水中航船遂停櫂撈救迨經撈起俱已淹斃波心航船上人見勢不佳急　詢屍親知在南門外周港於是央人調處願出棺殮之資屍親允之遂得免於興訟○某日有販夫某甲在半邊街失足墮水而亡迨設法打撈忽得屍首三具不知二具於何時落水也 
[重適樂郊]  
　　自揚州蕪湖等處各教堂被匪人閙事後姑蘇天師莊亦幾接踵而起幸地方官迅速彈壓得以瓦解冰消然寓蘇各洋人未免心驚胆戰數日之内遷徒一空嗣知官憲保護有方地方得以平靜遂於本月十二日重復來蘇照常傳教施醫不復有所擬慮某日天師莊博習醫院主特雇撫署中著名庖人某甲備辦酒餚由潘君愼文具延各署各營官赴讌是日到者計左營帮辦張君及哨官王唐謝三君次第獻酬盡歡而散翼晨又以屬餅二十枚送至營中犒賞駐防軍士營官絲毫不受持片璧還目下各教堂及各洋人住房各撥兵勇十名保護又武官更督率勇丁巡察無閒昕宵某晚陳　仙廉訪便服出轅親巡各處小街僻巷故邇來有緝捕之責者尤覺分外勤劬閭閻高枕無憂不復心驚風鶴矣 
[九江會景]  
　　九江城廂内外各鄉鎭每年五月十八日例必爭賽送船大會競奇鬥麗習爲固然今年各處匪徒滋鬧教堂文武官分派水陸防營嚴密拿辦以致端陽龑船會及十八日送船會均經德化縣出示嚴禁勿任舉行惟聞距九江四十里孔壠鎭地方於十六七八等日舁都天大帝偶像出游并仍賽送船之會紅果緑女溢巷塡街鬢影衣香掩映夕陽團扇鞭絲帽影離廣陌芳塵可詣極勝日之雅游盡媚神之能事矣當都天大帝出游時前導有清導飛虎八赴蜈蚣各旗繼以鼓籥悠揚銜牌數十對次則凉傘多柄或玻璃或綾錦鮮明如旭日璀璨若朝霞每凉傘中雜以高蹻扮作水漫金山唐僧取經子儀上壽等戲劇再次則鞦韆四架每架選俊童扮作好女子盤舞於雲霄之上蓮鈎桃靨靡麗妖淫使石季龍見之當未必爲鄭櫻桃魂銷心醉矣再次有古玩玉器數架香亭數座亭前導以燈牌後綴鼓吹一二部繁絃急管正在入耳怡神忽見有手持利又面塗黑黝若梨園中所扮森羅殿前鬼物者跳躍出瞻小者幾掩面不敢觀雜以牛頭馬面地方無常判官之類或矮或高或黑或白奇形怪狀非楮墨所可形容復用一絹紥就龍舟前後艙中陳設俱極華美神像端坐其内望之儼然行過店鋪門前無不焚香燃爆及至深宵返斾則又燭龍萬道照徹雲衢如游西域燈輪幾不知世上有漆室之苦噫斯非端本氏所謂一　之人皆若狂者歟 
[行夥虧銀]  
　　甬江陳瑞生向在某烟葉行學業店主以其少年老成作事幹練甚倚重之遂將重價貨物託伊兠售陳由是揚揚自得在貿易塲中廣聨聲氣極意應酬揮金如土侵用他人貨價日積日累虧欠甚巨日前店主查知陳名下欠欵約有銀二千數百兩睚欲查究而陳自知無面目見江東父老銷聲匿影者數日昨經店主訪知下落將陳拘送支界大自鳴鐘捕房押候解案請究 
[上海縣署瑣案]  
　　昨報紀巡防西局委員高二尹拿獲犯夜之蔡文述等三人解送縣署袁海觀大令委捕廳蔡少尉升堂提訊文述及蔡翰李安同供稱小的等皆山東人在吳淞鎭開設飯店昨日來此索取飯　求恩明鑒少尉謂爾等旣係生意中人可各具安分切結存案○去年唐胡氏被江都縣馬快張洪卽張五權子誘之來滬意圖價賣經法包探拏獲解至公堂轉送到縣其時陸春江明府方綰縣篆迭次訊責飭差抲獲張之羽黨姚和訊取供詞分别收所袁大令檢查接管卷示期前日升堂研訊唐胡氏供稱小婦人原籍揚州在唐姓家爲妾去年五　十三日閒立門前被張串通伊姪誘至金陵鎭江等處求售未成遂挈之來滬經法包探拘送到案姚供稱小的年五十四歲向在揚州東關充當地保不敢爲非張俯首求恩大令判令唐胡氏交官媒收管張姚分别還所聽候覆訊核辦○趙羊狗控曹金堂賴婚袁大令訊供之下將女媒周金山收所候查明曹之下落再行訊辦此已見諸報章矣前日男媒陳永全由保交案大令升堂研訊陳供稱小的係本邑人在某洋行執役趙曹婚事兩造先已說妥然後令小的執柯大令問爾可知曹之下落答稱小的不知謂爾旣爲媒總不能置身事外着繳洋十四元償趙所餽茶禮仍交人保出俟繳洋後始得開釋○前任上海縣陸明府拿獲虹口賭徒莫阿方韋大寶戴林林訊實收禁戴旋以患病發堂醫治迭紀報章前日袁大令飭提研詰莫韋俯首無詞准求恩宥戴供稱小的初次悞犯現在有病求賜恩寛大令諭令仍發善堂醫治莫韋還禁 
 
 

Page 4

 
 
[英界公堂瑣案]  
　　吳阿寶訴稱小的係蘇州人曾在夏文卿刷染店爲夥辭歇時結欠工洋一元小的急欲回家令其將洋寄至蘇州家内豈知竟不寄來屢次函催置之不理兹小的因事來滬中途逮夏向之索取突被持刀戳傷胸前經友人周錦淇奪得其刃婉言解勸適逢巡將夏拘　捕房夏供稱小的在治下開刷染店吳曾唆使小的之妻逃逸昨日途遇與論紛爭小的以裁紙小刀戳伊由周解勸至工洋早已算楚此次實係妄供吳稱夏妻如何逃逸小的並不知情蔡太守騐得吳略有傷痕姑飭夏央人保出將兇刀呈堂一面詳查究竟因何起釁覆訊核辦○寍波杉板船户焦阿才等控陳小郎等多人喚渡不依被毆受傷巡捕拘陳等送公堂蔡太守研訊之餘均不承認因諭令查明再核此已列入報章矣昨日包探王阿二禀稱小的奉諭查得當日打架諸人仍不承認行兇惟陳面上有微傷船詰再三始稱確曾與焦等打架現在焦等均已告痊矣焦訊稱伊等人多手雜殊難逐一記明惟見陳的係行兇之人如今小的等皆已痊愈陳供稱已蒙大老爺訊明如今只求恩寡吕大獃　小壽崔小繞子戴小漢子所供如前並稱現在欲往吳淞尋訪營中親戚張某氏稱小婦人家在桃源丈夫向在吳淞某營當勇久經病故現因桃源宿遷等處年歲告荒有親戚吕姓等至吳淞各謀衣食小婦人旣至上海暫住開餅肆之姊姊家擬隨伊等至吳淞認領丈夫棺木太守判令將陳管押兩禮拜吕及該氏飭差押往吳淞免致逗遛生事○趙阿狗訴稱小的在武永泰處當車夫昨日突被張阿六等毆傷且將車輪毁壞張供稱小的在大英藥房當細崽昨日醉後被趙所碰以致口角以後不敢如是矣吳阿順徐寶生同供稱小的等均在某洋行當出店昨日偕張行走張忽與趙爭閙由小的等勸開趙又稱伊等三人皆逞凶並非解勸蔡太守騐得趙身受微傷判罰張洋一元吳徐各洋元給趙爲養傷修車之費○三百五十四號華捕禀稱昨日小的見阴阿寗小車並無捐照因之拘請罰鍰明供稱小的之車向來不入租界此次實由主顧堅囑來此容卽　錢補捐蔡太守判令繳錢四百文補領捐照 
[法廨停訊]  
　　昨禮拜四係法公堂訊案之期因葛蕃甫同轉别有事務知照捕房停解各案俟下期再行訊問 
[法捕房瑣事]  
　　○車夫湯増榮前晚在法界後新街地方行走將車擋撞傷某店學徒嘴唇當經學徒將湯扭入捕房管押捕頭令該學徒在仁濟醫院療治俟痊愈再行發落○浦東人王蓮生因搶人英洋兩元經巡捕拘押捕房以待解案請懲 
[至諴感牌]  
　　敬啓者直東　屬瘠壞歲逢荒歉補救倍難復元方今待賑仍殷籌捐靡易正在萬分焦灼之下荷不留名大善長因弟向患痰症藥石無靈求神默祐願助賑洋四十元以祈速愈並繕疏稿送來浣微莊誦覺纒鄺懇擊之情溢於言表推友愛而情殷胞與體好生而念切　瘝眞誠所感實足上召天和惠澤咸施允宜仰邀帝　雖姓氏不求著表神明自有權衡喜占勿藥固可禱祀以求者謹登報凟敬謝鴻施伏維均鑒[  上海四馬路高易籌賑所同人唐廷桂韋華國平文明等謹誌]  
[蘇省撫轅抄]  
　　十五日知府周蓮禀知奉委接辦水利局文案差袁恭宏禀銷管解京餉　曹日新禀銷鎭江上游厘捐差熊兆姜由金陵回並禀知派蘇差委從九何頌清禀謝委署實山縣典史事○十六日新選金匱縣王念祖禀謝飭知赴任准補南匯縣典史陳恩綬禀謝飭知赴任巡檢申世材禀知聞訃丁母憂回籍守制○十七日委署寶山縣典史何頌清禀辭赴任○十八日　捕選陽縣典史龍普霖禀辭赴任○十九日署華亭縣葛培義專差來省禀謝奉飭赴崑山縣新任知縣劉　麟禀知奉松滬局发閩廣捐務兼捕盜局差准補南匯縣典史陳恩綬禀數赴任○二十日請補鎭江府糧　通判饒應緯禀知奉藩憲札調來蘇禀　江陰縣劉有光卽辭赴任　泉縣劉沛霖禀辭赴任○二十一日藩轅牌示照得武進縣知縣吳炳荆溪縣知縣薛墓輝調派簾差所遺員缺查有候補知縣周玉鴻堪以代理武進縣試用通判孫毓驥堪以代理荆溪縣候補道丁兆基由京　見回省知縣孫士　交卸署睢寗縣任事來省指分汪　試用主簿卓觀榮　東人由京領照來省禀到○二十　日藩轅牌示照得署丹徒縣知縣蔣一桂因病禀請交缷自應委員接署查有候補知縣徐錦華堪以詳委署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内恊賑公所經收蘇州電報局王最翁經募第十四批賑欵細户清單]  
　　無名氏洋四元周萬源洋八元汪　新求病速愈洋五十元劉景星書畫潤筆洋二十元無氏名洋一元森桂堂老姨太太周忌洋三元楊顧氏完願洋一如願助洋兩元由全盛信局交到合併聲明 
[接錄勸辦恊濟順直賑捐滬局清單]  
　　無名氏一百文石萍生三百文沛生氏王閏亭共四旦文周錫甫二百文無名氏四名八百文天水趙五百文山左王三百文唐姓四百文丁良甫三百文鍾汴生胡健生一千文郭星槎王芝卿共五百文陳錫周四百文吳壽顧篤齋六百文周小江三百文朗先氏二百文侯寶臣五百文王緒卿三百文惠卿氏二百文王原之四百文脩德堂一千文無名氏一百文蔣國懷二百文射陽張四百文祝其王盛修堂共六百文泗雲氏三百文華甫氏二千文趙小江一千文韓文遠一千五百文李宗白五百文王子平二千文高小樓張少峰共一千文殷煦齋吳善夫共二千文棄宗棠共二千文延陵堂五百文陳逹卿一千五百文周小園錢又平共一千文吕壽延錢二千文世德堂錢一千文無名氏武林五錢一千文胡小泉潘秋生錢一千文聽秋錢四百文朱又青錢五百文何次侯陳子周錢一千文黄戴生錢五百文賈天戴侯小仙錢一千文新安陳四百文崇明公興泰無名氏共洋一元張永盛五角裕盛號洋一元鄧德順森森堂洋一元王裕泰寗茂共洋一元施公泰信泰共洋一元合記大有共洋一元楊萃豐華德興共洋一元靜記萬生共洋一元另義記洋一元公泰木行姜信泰號共洋一元正記天來成木行共洋一元九龍海關義記共洋二元邱枕笙洋一元愼記瑞春堂共洋一元五角愼泰王公茂共洋一元愼泰德昌順共洋一元長盛公和共一元衡廣興一元施保善四元葉藍田二角善慶四元葛秀峰王安甫黄克廷共六角程品三龔致敏江誠齋共六角無名氏一元李術善八元祝思誠一元胡存周胡楚材江志軒共六角李開珍二元朱萬興饒正大共一元姚綏之一元楊袁合張孝友共二元黄厚菴卞公正大共一元沙殿華李冠範共一元沙榮五角沈雙印卞銘佑五角施永泉一元張廷玉五角施錦堂二元張占先五角楊樹德一元朱成紀四元施厚軒一元楊靜岩五角姚子平二元趙硯莊陳恆興共一元顧福卿錢寶餘一元五角蔡葵林龔希條共二元朱九華龔揆共一元卞蒼佑乙元龔萍三角徐成章一元張生袁恊豐共二元黄希知惠一元蔡萬和倪萬春共二元穆順隆五角方萬生五元江三省二元江世德積善二元叙和生一元汪樹堂元吉昌共二元詹尚周張萬隆二元徐志十黄錦源二元薛裕昌一元恊茂益茂二元恆昌二元春生袁春熙堂二元陶守亷西仿古堂四元王三槐友恭堂二元楊靜甫二元永隆王德盛一元張國香三角恆山泰山四角宋贅襄四角王邦維和記二元陸志華一元大成恆乾大昌八角沈履豐五角錢公和施洽泰八角黄繹之馬維心二元湯詒卿恆記二元乾元亨朱詒德四元黄炳文一元沈忠節王源盛二元邢德慶一元陸崇德二元王源順方成義二元湯學蘇陳豐泰五角嚴振隆五角黄德馨一元袁近仁五角信記趙德源一元黄厚德一元黄裕德德泰來二元陸餘慶朱昌祖一元福記莊不書名一元施壽臣一元陸大仁信一元施緣申陳會嘉二元黄世德張百方二元黄菊夫施萬榮一元劉餘慶一元黄仁和盛裕成二元邵傳芳七角朱在明雀濟南一元楊秀芝陶靜香一元劉維新二元邢學詩五角湯俊卿吳形二元黄子能安五角施昌徐信敏一元陶鴻賓一元施惠山五角黄顯揚一元沈君顯龔信和一元施玉山合興仁傳益泰一元五角邵傳芳三角大成春一元龔能忽五角萬泰三角長春三百文振隆西大順一千文慶豐洽五角四盛同順昌五角汪德生鼎泰興一千文天茂五角東錦成隆記六角張元昌四角松盛記四元和記合興一元陳大成一元五角萃和祥恆和雲二元新盛一元五角張源盛萬盛一元恊誠信五角正大和五角大同泰施沈氏捐棉衣八元龔積慶二元龔玉森六元恆記一元全和記三元合昌二元龔軼一元裕泰一元恊茂愼記一元五角高子蘭二元南北正昌二元恊興順一元正茂一元五角汪德生一元仁和公正一元恊興豐一元同和邵旭初二元高萬春二元義禮記二元鼎恆記一元楊信成四角瑞記陳大生二元倪綠野二元鄭六成福昌一元二角東啓盛一元合記四角泰錦堂五角施元康二元陳大成五角施少逸二元丁裕豐一元江海關二元倪合泰竹行五角振泰一元宋源泰五角仁德堂四角何德盛六角顧崇忍堂一元四勿堂五角慶德堂二元顧大順棟穉記二元顧積善二元石積善堂一元陳大益萬利順一元沈積善堂一元五角隱居氏大同泰一元梅樹德堂二元王合泰五角東施根陳漢章二元陳效邦一元陳憲章王鶴臯二元陳循善堂二元袁寶樹二元張長明五角金元利顧隆泰一元仇長泰季發順一元金福隆薛長盛一元東西吳永昌一元詹義生五角吳永昌倪懷連一元倪聘軒一元費太和沈洽源一元薛復泰陳天成一元施永盛恆豐泰一元方德茂昌記一元童寶成銀樓德昌一元信昌天泰一元榮興一元費明甫恆興一元陳廣莆陳廣盛一元邱永順璞記一元 
 
 
 

Page 10

 
 
   
 
 

Page 11

 
 
[光緒十七年五月十九日京報全錄]  
　　宫門抄○諭旨一道錄前○發抄硃批四道○直督李奏官剝船户請酌貼工食銀兩摺○晋撫劉奏甄别各員片○又奏報介休孝羲汾陽平遥地震情形片○大臣德奏校閱駐防各營春操並官兵騎射摺○晉撫劉奏緊簡知縣互相揀調摺○又奏甄别鹽大使夾片○五月十九日户部通政局詹事府正白旗值日侍衛處引見一名提督衙門三十六名正黄漢十四名○崇禮假滿請安○提督衙門奏拿獲盜犯劉三喜兒等十名又拿獲盜犯李長發等五名均請交册部○召見軍機崇禮廖壽恒文秀發抄松椿奏同知何維楨試署堰圩同知奉硃批吏部議奏欽此○又知縣朱樾等虧欠漕種全數續完請分别减議免議奉硃批户部議奏欽此○國俊奏兵丁例支米石由東漕頭帮按季撥兌奉硃批着照所請户部知道欽此○張之洞奏麻城令沈星標徵收錢糧全完給奬奉硃批看照所請該部知道欽此○○大學士直隷總督一等伯臣李鴻章跪奏啓官剝船户苦累請仍照案酌貼工食銀兩以裨漕理恭摺仰祈聖鑒事竊江浙海運漕糧由直隷官剝船户接連呈通前於光緒十二年經臣奏定每年船由江浙漕運項内酌貼工食銀五兩上年因糧少船多每船祗能輪運一次所得水脚已較歴屆爲少終年停泊苦累難堪此項工食若按米數核减必致偷漏滋弊奏明仍按每船五兩發給旋准部咨令自光緒十二年爲始每平斛百石准給工食銀七錢五分其從前按年給銀五兩章程卽行停止等因當經轉行遵照兹據天津道胡燏棻詳稱直隷官剝船隻向派民户領駕承運江浙漕糧按年發給工食以資養贍從前每船每年例領工食銀十五兩嗣因蘆綱及東綱生息解不足額將工食减爲七兩五錢又須以工食貼補油　遂至入不敷出窮極滋弊攙祐偷盜防不勝防自元緒十二年准以江浙漕項内每年每船貼給工食銀五兩必須運竣以後顆粒並無短少始行照數發給法良意美各船户不復作奸犯科辦理已著成效應領銀十二兩五錢較之徒前十五兩定額尚有减少若將此項工食改按所運米數核發現有原續駁船二千隻以江浙米數均匀核算每船祗能輪運一二次至多不過三次每次運米二百石僅應領銀一兩五錢運至三次亦不過得銀四兩五錢况以運米之數定工食之多寡不特受兌之始擁擠河于紛紛求運易于滋事設船户自知不能多運或於末次一運故智復萌再有攙和偷盜等弊雖有峻法在前竊恐仍無實濟請仍照舊酌貼銀五兩以示體恤等情詳請具奏前來臣查直隷駁船二千隻每船酌貼工食銀五兩共僅領銀一萬兩若按米數核發本年江浙新漕一百二十餘萬石除去截留直隷賑米八萬石計之亦須發銀八千餘兩數原定章程僅少發銀一千數百兩而船户偷漏之弊難保不乘隙而生所省無多所損實大漕糧爲天庾正供船户亦朝廷亦子從公苦累情實堪憐現在海運南漕連檣進口剝兌運通勢難久待各船户窮丁亟盼加惠呼籲頻聞核計照前數年定章每船酌給銀五兩爲數無幾而獲益甚多况江浙漕糧每年總在一百二十萬石上下上年米少船多由於江浙水災爲數十年來所未有以後　不常見似不可因噎廢食仰懇天恩俯准照案仍按五兩給發贍其身家卽所以愼重漕務除分飭遵辦外理合薛摺具陳伏乞皇上聖鑒飭部知照謹奏奉硃批着照所請户部知道欽此○○劉瑞祺片再定例試用道府州縣丞倅等官應於到省一年期滿後由　督撫嚴加甄别等因歴經遵辦在案兹有試用通判衛家琪大挑試用知縣魏元熙均先後到省一年期滿據布政使奎俊按察使　駿文加考詳請甄别具奏前來臣查該員衛家琪才具安詳魏元熙明白穏練考以律例均尚通曉堪留晉省歸於各本班照例補用除將履歴清册咨部查照外理合附片陳明伏乞聖鑒謹奏奉硃批吏部知道欽此○○劉瑞祺片再三月初九日卯刻汾州府屬汾陽平遥介休教義等縣同時　震片刻而止臣時正在省南閱伍行次接據汾陽平遥兩縣禀報震後確查並未傷損人口勘不成災介休縣則倉庫監獄城墻　垜均有倒搨陷裂處所其餘城鄉官民房屋墻壁塌裂亦復不少人民尚可居住惟上下城南西南靳屯常樂西湛泉南莊等材有成澗成溪倒塌之房壓斃五人受傷三十餘人孝義縣倉庫監獄城墻樓垜以及官民城鄉房屋墻壁倒塌情形與介休縣大致相同壓斃男女八名口受傷三十五人曇朱村壓毁社榖二十餘石均經各該縣卽時捐給醫樂棺殮並被災各户量予佽助禀請查核等情當卽批司轉飭各該縣再行詳細確查卽將被災户口妥爲撫恤傷斃人民醫樂棺殮震倒房屋如有貧難自存者酌給修葺勿任失所其倉庫監獄城牆樓　能否就地籌修之處勘估妥議此外各屬有無同時被震地方一併確查詳候核辦去後據布政使奎俊詳請具奏前來臣自維德薄不能弭消災異恣懼莫名除分别批飭查覆以後應否再行接濟之處妥爲辦理外所有介休孝義兩縣地震被災及汾陽平遥等縣震不成災各情形附片具陳其餘經過地方雨暘應時麥苗芃茂民情均屬女謐合併聲明伏乞聖鑒謹奏奉硃批知道了卽着飭屬妥爲撫恤毋令失所欽此○○奴才德福跪奏爲循例校閱駐防各營春操並官兵騎射完竣恭摺奏聞仰祈聖鑒事竊查熱河駐防操演向按春秋兩季閱看歴經辦理在案兹屆春操之際奴才分日閱看官兵騎射槍砲陣式准頭技藝各項操演　能一律整齊聨絡除子母砲曁四行營技藝向於秋季操演所有官員騎射嫻熟者計有九成其間稍生者已由奴才勒限督催勤加演練務使嫻熟前鋒馬中等騎射尚屬熟習並演鳥槍抬槍中牌有凖者亦自八成之餘其次稍生者均已記過卽飭該管協領等官督飭上緊演練務使一律嫻熟倘該官兵等於秋操校閱時不見起色定行分别叅辦至練軍營兵丁額設二百五十名查本季正值揀派六十名分往赤峯縣等處緝捕刼奪賊　俟撤回歸營補行校閱外其餘一百九十名操演陣式馬上刀矛技藝三鎗三箭均屬嫻熟擇其精熟之兵丁分别奬勵用昭激勸該練軍官兵應於常川駐營教練以備捕拿賊匪均爲至要奴才隨時督飭演練各項陣式務期精益求精兵歸實用餉不虚糜以仰副朝廷整飭操防之至意所有奴才校看熱河駐防官兵春操完竣各緣由理合恭摺奏聞伏乞皇上聖鑒謹奏奉硃批知道了欽此○○頭品頂戴山西巡撫臣劉端祺跪奏爲繁簡知縣互相揀調以裨地方恭摺仰祈聖鑒事竊照州縣爲親民之官必須才能勝任人與地宜方克　其治理定例如州縣等官才堪治劇現任偏僻或止堪治簡現任繁要均准酌量調補等語良以政事本分繁簡才具各有短長因地擇人不容遷就兹查平陽府屬之曲沃縣係衝繁難兼三要缺地處衝途差繁政劇夙稱難治近來盜風未靖巡緝稽查尤關緊要現任知縣曹鑅年六十歲浙江海寗州舉人由國史館謄錄議叙知縣投効軍營保以分省儘先補用捐指山西補石樓縣知縣調曲沃縣知縣光緒十五年八月到任該員廉謹慈祥讀善本色惟使理繁治劇難期措置裕如查有解州屬之夏縣知縣穆長椿年四十八歲内務府正白旗漢軍昌煜管領下舉人遵例報捐知縣並分缺先前選用光緒七年銓選靈邱縣知縣九年三月到任十五年調補今職大計保荐卓翼十六年七月二十三日經吏部帶領引見奉旨着准其卓異加一級仍註册回任候升欽此是年十一月回任該員明白倜儻才具優長歴俸早滿三年以之調補曲沃縣右縣實堪勝任且於定例相符所遺夏縣知縣係繁難中缺事簡民馴卽以曲沃縣知縣曹調補亦能稱職該員等任内均無承緝盜案已起四叅及經徵錢糧有關降調處分應繳罰俸銀兩已飭如數清解據布政使奎俊按察使　駿文會詳前來合無仰懇天恩俯念員缺緊要准以夏縣知縣穆長椿卽與曲沃縣知縣曹鑅互相對調俾資治理而重地方如蒙兪允該員曹鑅係屬以繁改簡應俟接准部覆照例給咨送部引見所有繁簡知縣互相揀調緣由除咨部查照外理合恭摺具陳伏乞皇上聖鑒勅部核覆施行謹奏奉硃批吏部議奏欽此○○劉瑞祺片再分發試用同知通判運同運判等官試用期滿應由督撫詳加甄别專摺具奏歴經遵辦在案兹河東試用鹽大使李兆勣於光緒八年到省試用期滿據布政使奎俊按察使潘駿文詳請補行甄别具奏前來臣查該員勤愼安詳考以律例亦能通曉堪留河東以煩缺補用除清册咨部查照外理合附片陳明伏乞聖鑒謹奏奉硃批吏部知道欽此 
 
 

Page 12

 
 
[光緒十七年五月二十日京報全錄]  
　　宫門抄○發抄硃批五道○直督李奏請勅部更正仍照原保給奬片○又奏甄别知縣片○湘撫張奏委署知府片○又奏委署司道各缺片○署湘臬吕奏報接署臬篆日期摺○將軍長奏挾嫌謀殺一家父子二命審明照例辦理摺○川督劉奏委員護理提督篆務片○將軍依等奏委署通判片○五月二十日禮部宗人府欽天監正紅旗值日無引見○良培假滿請安○浙江布政使賈致恩到京請安○補用道章蔭等謝恩○熙貝勒續假十日○豫公續假十五日○謝希銓預備召見○禮部奏派搜檢之王大臣派出莊王大額駙容貴文興李文田慶福鳳鳴德隆溥良恩光○召見軍機崑岡賈致恩謝希銓○發抄鹿傳霖奏陜西藩司張岳年飭赴新任奉硃批知道了欽此○陶模奏交卸藩篆日期奉硃批知道了欽此○張岳年奏到陜藩任謝恩奉硃批知道了欽此○譚繼洵奏委員代防萬城大隄奉硃批知道了欽此○德福奏查勘廟工事竣回署日期奉硃批知道了欽此○○李鴻章片再上年搶辦永定河北上汛漫口合龍保奬出力各員内何分發直隷試用布理問袁世亷請以知州留原省補用旋准部咨以該員履歴册内聲叙係報捐分發山東試用希理問核與原保清單所開官銜不符應令查明覆奏等因查袁世廉實係指分直隷前送履歴册内誤塡山東字様據按察使周馥記名道吳廷斌永定河道萬培因另造履歴清册詳請更正前來除册送部外理合附片陳明伏乞聖鑒勅部更正仍照原保給奬謹奏奉硃批吏部知道欽此○○李鴻章片再道府州縣無論候補試和人員應自到省之日起予限一年詳加察看出具切實考語奏明補用兹查候補知縣甘澤宣李繼昌均到省一年期滿例應甄别據藩臬兩司詳請核辦前來臣查甘澤宣精明穏練李繼昌樸實耐勞均堪留省補用俟有應補缺出照例序補余履歴册咨部外理合附片○陳伏乞聖鑒謹奏奉硃批吏部知道欽此○○張煦片再署湖南衡州府知府王慶善病故所遺員缺自應委員接署查有候補知府周簳精明穏練任事實心堪以署理據藩臬兩司會詳前來除批飭遵照外謹會同湖廣總督臣張之洞附片具陳伏乞聖鑒謹奏奉硃批吏部知道欽此○○張煦片再湖南按使沈晉祥欽奉諭旨補授甘肅布政使應卽交缷起程迎摺北上新授臬司孫楫到湘尚需時日所遺臬可篆務應行委員者理以重職守查有糧儲道吕世田資深才穏熟習刑名堪以署理所遺　儲道篆務查有候補道謝廷榮歴練老成堪以署理除分飭遵照外理合會同湖廣總督臣張之洞附片具陳伏乞聖鑒謹奏奉硃批吏部知道欽此○○二品銜署湖南按察使　儲道臣吕世田跪奏爲恭報微臣接署臬篆日期叩謝天恩仰祈聖鑒事竊臣於光緒十七年三月二十五日奉湖南撫臣張煦行知湖南按察使沈晉祥欽奉諭旨升授甘肅布政使所有臬司篆務委臣按署旋於四月初一日准沈晉祥委員將印信文卷齎送前來臣當卽恭設香案望闕叩頭祗領任事伏念臣猥以凡庸渥蒙恩遇田刑部司員出守苗疆旋調首郡升補糧儲道兩署臬司前此秋曹供職未探律法之精微兹復庶獄權司深懼貽譏於隕越查湘省素多案牘臬司總匯刑名察吏卽以安民要在激揚互用除暴原期止群允宜寛猛兼施檮昧如臣恐難勝任惟有倍加勤愼益勵廉明隨明隨事禀商督撫臣認眞經理不敢以暫時攝篆稍涉因循以兾仰答高厚鴻慈於萬一所有微臣接署臬篆日期並感激下忱謹緒摺叩謝天恩伏乞皇上聖鑒謹奏奉硃批知道了欽此○○奴才長順跪奏爲挾嫌謀殺一家父子二命審明照例辦理恭摺具陳仰祈聖鑒事竊查五常廳旗人畢潮眞挾嫌謀殺閻之鳳等一家二命一案前據署五常廳同知袁明道獲犯訊供通詳批飭審解兹據該廳覆審擬議解經署吉林分巡道同勳勘轉前來奴才提犯研鞫緣畢潮眞係奉天中後所廂紅旗王廣牛彔管下旗人負苦度日已死閻之鳳係畢潮眞堂妹夫閻五子係閻之鳳之子畢潮眞與閻之鳳等均先無嫌隙光緒十一年閻之鳳由籍　至五常廳屬租得四道河屯民人宋洛正房地住種十四年冬間畢潮眞亦由原籍至廳謀食在閻之鳳家寄居十五年春間閻之鳳攬租民人李成祥毛荒商同畢潮眞會合開墾言明并荒一晌李成祥給鐵鎒工錢八千文墾熟後卽租與閻之鳳畢潮眞耕種畢潮眞合用統俟秋後攤　畢潮眞與閻之鳳共墾成熟地一晌二畞當與閻之鳳夥種菸葉秋收後閻之鳳將菸葉賣錢並將鎒頭工錢獨居畢潮眞與閻之鳳弇帳應分鎒工並烟葉錢十六吊五百文閻之鳳分文未與畢潮眞向索閻之鳳聲言已抵火食無錢可找畢潮眞屢索未得無奈隱忍十六年正月間閻之鳳意欲霸地獨種將畢潮眞驅逐畢潮眞負氣走出至五常堡民人陳容家傭做短工五月二十九日畢潮眞散工復至閻之鳳家借住閻之鳳與其妻畢氏不容久居只許暫借一宿卽須搬走畢潮眞忍氣　聲未與計較是晚閻畢氏領同二女先在炕上靠南窓睡熟畢潮眞與閻之鳳閻五子在炕上北　吹燈就寢畢潮眞心中有氣總未睡熟更餘時分畢潮眞尋思與閻之鳳移開荒地費去許多力氣待到墾熟耕種收成不但分文未給反被驅逐愈思愈氣起意乘閻之鳳合家睡熟將其一併謀善洩忿隨起身悄悄下地摸取旁放鐵鎒一把照閻之鳳閻五子閻畢氏並其女兒等睡處亂砍亂毆因黑暗中看不清毆砍傷何人及何處部位閻之鳳閻五子受傷在炕滚喊閻畢氏並其大女鴉頭被毆驚醒連忙推開南窓提抱幼女小珠逃至房東宋洛正家喊救經宋洛正邀集鄰人閻廣太點燈趨至救護將畢潮眞綑獲投約看明閻之鳳額顱左右耳根被鐵鎒刃口毆傷骨損閻五子額顱鼻梁巡下臘後左被鐵鎒背毆傷骨損閻畢氏左手腕近外閻鴉頭頂心偏左閻小珠腦後左亦俱被毆有傷詎閻之鳳閻五子傷重延至三十日午後先後殞命報經五常廳　訊通詳批飭覆審解由吉林道勘轉前來奴才提犯覆鞫據供前情不諱究詰不移案無遁飾查例載殺一家非死罪二人者擬斬立决梟示酌斷財產一半給被殺二命之家養贍等語此案畢潮眞寄居閻之鳳家合夥墾荒時先被閻之鳳吞使墾地鎒工及夥售烟葉各錢復被霸地驅逐嗣該犯復往借宿憶及前情懷恨起　將其全家謀害乘閻之鳳等睡熟暗用鐵鎒將閻之鳳並其子閻五子砍傷越日身死並將閻畢氏閻鴉頭閻小珠毆傷平復殊屬　惡查已死閻之鳳閻五子一爲該犯堂妹夫一爲該犯堂外甥均例無服制應同凡論自應按例問擬畢潮眞除毆傷閻畢氏等平復輕罪不議外應請合依殺一家二命斬立决梟示例擬斬立决梟示左面剌　犯二字查該犯赤貧如洗并無財産無憑斷給閻之鳳吞錢霸地本于律擬業已被砍身死應毋庸議閻畢氏等傷均平復亦毋庸議無干省番屍棺飭屬領埋兇器鐵鎒解騐發回存庫備照除將全案供招咨部查核外謹將此案審明照例辦理緣由恭摺具奏伏乞皇上聖鑒勅部核覆施行謹奏奉硃批刑部速議具奏欽此○○劉秉璋片再准署理提督臣錢玉興咨稱該員奉旨補授重慶鎭總兵專差具摺謝恩並懇陛見元緒十七年三月十一日差弁齎回原摺欽奉硃批着來見欽此遵卽定期於本年三月十八日由川起程北上等因所遺提督篆務自應揀員暫護以重職守兹查有記名提督馬邊協副將張祖雲諳練營務堪以護理其所統泰安等勇營卽令營務處候選道徐春榮暫行代統除由臣行文知照外理合附片具陳伏乞聖鑒謹奏奉硃批該部知道欽此○○依克唐阿等片再去年九月二十二日准吏部咨開於九月初二日奉旨黑龍江綏化廳理事通判員缺著文杰補授欽此知照前來嗣因文杰一時未能到省又兼該廳通判文貴調省察看事竣由令仍赴原任業經奏明在案比主今年三月十五日據通判文貴禀稱接到家信丁憂懇請開缺回旗守制奴才等自應准照所請但該廳係屬衝煩之缺若不遴派妥員接署難免曠快地方查有總站官豐紳額老成穏練辦事勤能當飭該員赴廳署理以便文貴起程正在繕摺間而新授通判文杰又經到省奴才等當以該員任過實缺暫且留省帮同刑司訊問要案以俟審辦稍有端倪卽令馳赴新任以重職守除札飭遵照外謹附片陳明伏乞聖鑒謹奏奉硃批吏部知道欽此 
 
