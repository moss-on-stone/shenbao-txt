# 1907 - 186 - 4912293

 

Page 1

 
 
   
 
 

Page 2

 
 
上諭 
六月初二日奉 
上諭廂藍旗蒙古都統著張德彝補授欽此同日奉旨福州將軍著特圖愼補授欽此同日奉 
上諭安尙治民莫善於禮我朝列聖皆以修明禮敎爲先乾隆道光年間迭經纂修通禮海内遵行現在學禮軍禮賓禮旣應因時制宜即民問喪祭冠婚器物輿服亦應一律厘正前據禮部奏設禮學舘茲據將籌議辦法開單呈覽著卽照所議行該部堂官務當董率在館人員叅酌古今詢查民俗折衷至當奏請頒行俾人人共納於軌物之中庶期經正民興用副朝廷預備立憲之至意欽此 
宫門抄 
六月初二日召見軍機鐵良壽勳 
代論 
[民政部奏請收化私錢摺]  
奏爲商會籌議收化私錢以維幣制請准立案試辦恭摺會陳仰祈聖鑒事竊據内外城巡警總廳申稱京城地面私錢之害歷有年所近年各地方官實力禁止期年以來巿面之私錢日少商家之存積遂多資本相關頗多虧折現經北京總商會公同籌畫妥議辦法擬於京城設立專廠 
 
 
 

Page 3

 
 
收集各商私錢化成銅板交各商具領變賣並在所化銅板内抽出銅斤作爲廠用擬定章程十七條呈請轉申民政部奏明立案等因前來臣等查私錢充斥上千國紀下蠧民生迭經各衙門三令五申亦止禁其通行不能令其消滅雖一時强制其風稍戢而過此以往依然私相攙雜遠近流通夫不籌禁绝根株之法而但爲强抑行用之計往往得利者爲私鑄之奸儈被累者爲巿易之善良非特於圜法無裨且慮於商民有礙現在銅元盛行大錢日滯推究其本一則分兩有準質色無差用之少虧損之虞一則官私相參樣色過雜用之滋挑剔之患大錢難與銅元一律行使者職是之由臣部前於御史黄昌年條奏錢法摺内業經詳切上陳今擬設法收化私錢發還銅本則沙板圓串可望其消除鵝限輕綖漸绝於街巿售私者知出而無用則作僞息其萌輸官者得還其銅資則計本少所損將使巿面大錢所行者皆官爐所用者有定質成色不致紛異商民胥免疑阻自可議大錢铜元畫一之價通用之法此京城整頓圜法萬不可緩之舉也今該商會所請收集私錢化銅變價各節於杜絶流弊之中仍寓體恤商艱之意合無仰懇天恩准令立案開廠試辦收化私錢庶幣制賴以維持商困亦從茲頓減謹將商會擬定章程繕具淸單恭呈御覽如蒙俞允由臣等會同查核務臻妥協以利推行再此摺係由民政部主稿會同度支部步軍統領順天府辦理謹恭摺會陳伏乞皇太后皇上聖鑒訓示謹奏光緒三十三年五月十四日奉旨依議欽此謹將商會酌擬收化私錢章程繕具淸單恭呈御覽 
一私錢雖經迭次禁止然存積巿面終恐發現與其留爲遺害不如淨絶根株現經商會公議禀官奏明設廠開爐收化寛其旣往庶積弊爲之一淸 
一收化私錢事關重大俟奏准後先期一月示諭定期開收並將此项章程宣布 
一收化私錢由官指定萬明寺處所設廠開辦凡内外城積存私錢之家均赴該廠交納 
一收化私錢由商買招集妥實爐訂工立合同取具切結保證禀官立案如查有夾帶情事送官從重懲辦 
一商民交納私錢以一月爲限逾限不交經官查出按例治罪 
一考查巿面使用大個錢每個重量均在京平一錢三分以上現經巿政會公議此次收化私錢以每個巿平一錢三分以下爲斷每十吊計重六十三兩七錢以下者一概准予鎔化其有以官版大錢攙人者除將官錢提出充公外仍科以應得之罪 
一商民呈交私錢但以銅觔分量輕重計數騐收發給收據註明錢之分量曁應發銅觔分量給交錢人收執 
一私錢迭經商會考騐每百觔除砂耗化工外祗能化出銅板八十觔再擬於八十觔内抽出銅板三觔作爲廠用商民呈交私錢每百觔者應領銅板七十七觔 
一收化私錢廠内由警廳派員二員駐廠監察并派巡警彈壓保護 
一巿面存積私錢爲數甚多每日收發之時由商會派人分管登簿留底等事並應由各行商會董事定班輪流監察以昭愼重 
一廠内購買磅秤一架收錢發銅均以磅秤爲准有委員及經理人在旁監視收發 
一零星小戶存私錢不及二十吊者准其各人摒凑歸一人呈交 
一開辦伊始經費等項需欵甚多由商會預爲籌墊俟工竣後於八十觔内抽三觔變價項下提還如有贏餘作爲地方公益之用 
一警廳派往監察及彈壓員并商會經理員等俱不領薪水車馬等費以盡公益 
一廠内司事以下人等均支給薪水由商會酌定 
一私錢收化竣工後即將廠爐撤銷禀請民政部奏報以昭愼重 
一承攬收化之爐工所餘砂末均須在廠内併煉成銅始准出廠 
專電 
[電一北京（初二日午後十點四十分）]  
學部具奏請飭各省保送十年前留學生考試錄用己蒙允准（句） 
[電二北京（同日午後十點五十分）]  
伊犂副都統廣福奏報寗古塔俄兵砲隊業己全撤領事署僅留衛兵二十名地方安靜（大） 
[電三北京（同日午後十一點廿分）]  
閩督松壽電致外務部稱荷領欲招華工赴南洋荷屬請竭力拒駁（慕） 
日下近聞 
聞王聘卿侍郎擬辭江北提督之命實緣江提雖有管轄文武之虚名而一切事務仍須禀承江督且地瘠民貧又屬災歉之區所籌　項不足敷練一鎭之用故躊躇不願赴任如果不允所請則後日之責備亦可藉以稍寛此乃近日官塲以退爲進之一法也 
肅邱自履民政部任内城巡警總分廳雖裁撤四十二員之多而交廳差委者亦有其人大率皆由情面而來奉邸手批新派各員每月給發薪水六元嗚呼警廳乎直卑田院耳 
 
 

Page 4

 
 
自醇邸入樞府親貴皆不免失望緣本朝制度軍機大臣祗有一親王爲之領袖此席旣爲醇邸所佔則其餘皆無可希望况醇邸正在壯年又爲今上之介弟足以長保其祿位現慶邸所以不卽開缺者恐醇邸更事太少尙未能獨膺艱鉅云 
　中堂未出京以前慈眷異常優渥常遣内侍存問賜以暑藥及果脯數品并命世中堂往訊行期又面諭軍機大臣傳知沿途地方官妥爲照料所謂有故而去則使人導之出彊者惟中堂其庶幾 
緊要新聞 
[皖撫恩新帥被刺續誌安慶]  
安徽撫恩新帥在巡警學堂被刺詳情己誌昨報茲又得上月二十九日安慶訪函云巡警會辦徐錫麟被擒後供認革命排滿不諱並稱蓄意謀害恩銘端口鍚口鐵口徐口口今僅得其一耳言語倔强毫無畏怯臨殺時猶大呼排滿不止手 
此次徐鍚麟行剌恩撫聞已預先探明常備軍第一標雖已練習成軍槍械尙未發給第二標係初征之兵不諳操法至緝捕巡防等營人數亦少其餘綠營更不足注意故敢乘虚　人徐之初志擬當塲殺斃各憲奪襲軍械所内哄外應遂據安慶不料旣人軍械所即成獨立無援之勢遂被拿獲此猶皖省人民之幸福也現在民心惶惶尙未鎭靜恩撫於念七口入殮後越日卽舉辦喪儀並聞現在車巡捕傷勢甚重恐亦有性命之虞云（作） 
江督端午帥特派鹽巡道朱菊尊觀察帶徴兵五百名憲兵若干名乘兵輪抵皖當時城門己開該道入城吊唁故撫拜會藩臬學司曁文武各大員後卽飭派征兵憲兵分班排隊上街巡查隨卽傳諭巡警學生除監禁者外無論在堂與驚散不在堂者均令到堂領取行李等件卽作爲畢業並云此次變起倉卒於學生無干等語該堂學生聞此消息驚魂始定卽紛紛到堂將行李各件悉數搬出 
又在逃之馬姓自稱宗漢子者聞已改姓黄名沛業由該堂學生指出拿獲對照相片果屬不誣並云前日在軍械所槍斃學生一名卽是自稱光復子之陳伯平也念六日在軍械所拿獲之學生均刑禁府監昨已保出汪姓學生等委數名（係在街上誤認拿去者）其餘尙有二十餘名聞于昨夜已經督朱菊尊觀察會同藩臬學三司曁委員許觀察會審其自的在辨明各學生隨同徐道到軍械所之時有無預先知情曁是否與營兵抗拒以便分别辦理云 
鄂督張香帥接皖省電警亦卽檄派張軍門虎臣帶兵赴皖查察情形昨午已到現暫借西門外八蜡廟駐紥（戒） 
[江督札飭釆用西法建造監獄南京]  
　　江督端午帥札行　寗藩司曁上海道台略謂照得囹圄之設所以拘禁罪人使之待理非以是爲施刑之地亦非一朝入獄即不應以人道相衡國家愼重刑章立法之初本極周密乃因奉行不力百弊叢生禁卒人等又復兇毒横加備極禁辱同爲含齒戴髮之倫一經投身犴狴無異泥犂殊非朝廷矜恤獄囚之意在愚民觸犯刑憲本已可矜乃士大夫身爲民牧以人治人慘酷至此淸夜自思得母悚懼本部堂覩此積弊期與牧令更始前准修訂法律大臣奏奉諭旨飭下各省内監外監一律大加修改一洗從前積弊亟應欽遵辦理本部堂奉使歐美察看各國監獄法良意美慮其資生無術則爲之敎授工藝憫其逞忿忌身則爲之演說道德凡犯罪入獄者但失其自由之權而他無所苦禁滿出獄畀以上作所積之資往往改行爲善論者遂指監獄爲改過遷善之地至於房屋精潔器用完備衛生之法無微不至猶其餘事雖中西民風習慣稍有不同自應擇善而從力圖整治工寗爲省會要區上海爲通商大埠觀聽所繫尤應首先籌辦以爲各屬之倡查有日本留學考察監獄高等警察憲兵兩科畢業生張大川警務畢業生山東試用州吏目王兆甲於監獄之法研求有素應即飭派該主等在於江寗省城及上海地方會同印官相度地址規畫建築采用歐美良法叅酌本地情形擬議簡章繪具圖說刻日禀候核奪其如何籌措經費之處即由江藩司督同江寗府縣上海道督同上海縣妥籌議詳務期迅速舉辦云云（克） 
[西報誌敎會贊助禁烟問題]  
　　上海耶穌敎百年大會時格來武牧師曾發議公禀海牙和平會請簡萬國鴉片委員以助中國除去鴉片之害且敦東西各國之睦誼等情業經會中議决實行隨後卽有公信一通由蘇州日領事轉遞日本外務大臣請其知會日本平和會專使於此事稍爲盡力又致函美政府亦請其知會美國專使扶助 
 
 

Page 5

 
 
其事前月二十四日曾發一公電致平和會蓋從江督午帥之請也隨後又電致平和會總裁納立道甫迨至二十六日耶敎百年大會得美國倫敦復電稱電己悉惟鴉片問題實在平和會所議事件範圍之外云譯字林報 
本埠要聞 
[閩省旅滬學會上松鶴帥禀（爲關稅交涉事）]  
（前略）竊讀初十日電傳上諭閩海關稅務改歸總督兼管等因得我帥廉潔自持切實整頓釐剔積弊涓滴歸公曷勝懽忭查閩海關將來餘欵陳尙書原奏係以辦理閩省學堂前次章守運熺借匯豐銀行洋欵三十萬兩電奏自行籌還與部無涉將涵江泉州銅山各口海關作押如三年内不能還淸所有内地各該口海關聽匯豐派人前往接辦云云爲虎作倀流毒何堪望我帥未雨綢繆責成章運熺從速淸理否則各内地海關一落外人之手將來交涉繁難學費無着内外交鬨事關全閩大局敢獻芻蕘乞　察焉（下略）（溢） 
[西報論大閙公堂案]  
　　文匯報云大鬧公堂案懸久未結吾國人己大不滿意近駐京公使向中政府嚴詞責問期此案得早日了結而前日担文律師致本報函則謂華人固靜待第三國之查考此說翌日已有人駁之故茲可勿論禮拜二晚本館之北京電所言與吾人之意見微有不同掠係中國一方面之主張顧聞外部己搜集關於此案各項公文以便交仲裁人判斷其詳固不得而知設其間悉係眞實無僞之言則此問題當甚易解决惟吾人則深願以公平正大之法庭爲公平正大之審判是則袁前道固不得不蒞堂作證俾仲裁人得有所考質也至吾人所主之意見亦暫可不論俟實行考查時自能證見其完全不缺也華官自稱肇事時力盡彈壓之責此說適足令吾人當日親見其事者發一大噱設華官不曰盡力彈壓而曰防止不更爲美聽乎 
華人又謂滋事時巡捕均保西人而不稍顧華人此說殊確但在當日人無不知華人固無待保護彼外來之亂徒祗以外人不能刧掠治肆其　於華人况其所損亦復不大總之吾人所持意見無須更變果袁前道不能親自蒞庭備質則應賠之欵應如去年十二月所定之數也譯者按此西人之言也閱者當分别觀之 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[浙西五屬派加新引全案（續）]  
[華婁等地引商禀]  
具禀華婁奉金崑新常昭靑浦太鎭嘉寳寳山結一結九圖等引商禀爲遵諭承認試辦新引依限呈送切結並請分期繳本仰乞憲鑒事竊商送據甲商傳奉憲諭某某等因奉此商等伏讀之下仰見憲台折衷之當一秉大公之至意敢不凛遵承認惟商等地居邊要賣價輕減非腹裏所可同日而語邇年以來成本日大虧折日甚商力竭蹶繳本實難籌措祇以憲諭嚴切不敢抗延查新加引額酌提公引二萬道繳本攤派爲難理應攤入奉派五萬引之内作爲每引五兩六錢以杜推諉除上年公繳十萬兩適合每引二兩其餘每引三兩六錢茲特勉力籌措每引先繳一兩計八千五百兩開具莊票一紙呈送憲案尙有每引二兩六錢應乞憲恩俯念商力實在困苦准予分期措缴緣奉前因理合遵具承認試辦切結開單隨同缴本銀兩依限呈送仰乞憲台大人察核兌收轉詳立案實深公便上禀計呈送淸單一紙莊票庫平銀八千五百兩 
[崔運司批華婁等地商人許文源等禀]  
查該商等地處邊要竟能首先繳本足徴深明大義急公可嘉前之遲遲經年未能定案者可見皆由甲商畏難避怨因循所致惟認引繳本有關浙西三所統案未便分地具詳據送認結並繳本銀七千八百四十二兩候飭庫收存俟諭飭各甲商赶緊催齊彙繳司庫以憑詳辦至是項引本已奉鹽憲奏撥練兵之費現正待用孔殷所請未繳之本分期措繳碍難照准著速接續籌繳甲商轉解勿延切切淸摺莊票認結 
[布政使信鹽運使崔前運使劉諭]  
爲諭遵事光緒三十三年五月初一日奉鹽憲批據蘇常鎭三府經引商藩宏昌籌禀派引互異無所適從由奉批查復引一案該商等於上年同公禀認由司詳經本鹽部院批定事非强迫豈容岩延乃該商等輙以派引互異彼此紛爭無非各便私圖爲延繳課欵之計實屬玩視要公殊不知案已早定前經批飭卽以光緒三十三年正月初一日作爲開辦之期何能任該商等逃此課價現在事經數月派引一事迄未就緒尙復成何事體查此案創辦於信藩司具詳於劉署運司該司等於此事自必確有見地亟應加委以期迅速派定仰布政司會同崔運司查前署司刻日定議詳辦一面將引本課價等欵勒限完繳母許再延布政使爲創辦之員尤當不避嫌怨以竟其事不得稍事推諉倘有奸商從中狡阻立即詳請革究以肅鹺綱禀摺抄發等因奉此查浙西鹺政無事不尙寛匱大當此財用竭練兵需款各該商等涵濡旣久卽不議籌復引亦當踴躍輸將况議復引數本係衡量地情並不强其所難乃於禀認後散派各地引數輙復此推彼諉嘵嘵有詞誠如撫憲批示無非爲延繳課欵計查裁票改綱舊章係恐各地銷數最長之年加二責認又此案原議亦有俟定案後試辦一年察看實在銷數再行勾定等語溯自各商等認定七萬道引額已逾一年而調查上年各地引銷共一十八萬二千四百六十七引二分六厘溢銷之數適符加派引額七萬道之數是已有銷可憑毋庸再事分派應即查照上年各地銷數除零飭認旣寛於加二責認之舊案又與原議相符合似已無偏無黨至平至允公理所在諒各該商等無可再思藉口設詞狡阻奉批前因除委寕紹分司萬丞候補府英守廣東候補直隸州五牧會同商辦外合亟抄錄擬派引單諭飭諭到該甲商即便遵照刻日按照派定引數責成各商肩定禀請給照收執咨部完案一面將應繳引本課欵迅速籌繳以備撥用倘用地同商如再狡執不遵即據實禀請革究毋再宕延致干未便切切特諭 
[擬派引單]  
　　長元吳三千二百廿一引靑浦三千五百三十五引丹陡二千八百七十引江震二千零三十七引嘉寳一千七百八十三引丹陽二千四十廿四引常昭三千二百四十二引武陽三千三百七十二引金壇四千七百七十引崑新三千五百四十二引鍚金一千四百三十三引溧陽一千二百五十四引華婁一千零九十引宜荆一千四百廿七引建平二千九百三十六引金奉一百五十引江陰一萬一千七百七十八引太鎭七千九百六十六引上南川係出銷暫行免派以上正地按三十二年銷數共派五萬四千四百九十八引靖江二千九百八十八引埤圩二百四十引寳山結一結九等一千六百十二引姚橋二千四百三十五引上海租界八千二百二十六引以上減地按三十三年銷數共派一萬五千五百零二引 
内治部 
[嚴禁攙用私鑄銅元杭州]  
　　昨日浙省藩臬兩司曁銅元局總辦會銜出示略謂巿面買使私鑄銅元大碍圜法前經訪明私鑄處所在錢塘縣境之四鄕小菱角地方當卽緝獲私鑄人犯并銅元器具刀械等發交錢塘縣照例訊辦在案惟查此種私鑄銅元砂多銅少顔色大小厚薄均與局鑄銅元不同可以一望而知而不肖錢商往往貪圖便宜賤價買進攙入局鑄銅元内行使大爲巿面之害查例載有鑄錢數在十千以上或不止一次爲首與匠人俱斬監候爲從及知情買使者俱擬發遣是私鑄與買使之弊有應得之罪定例何等森嚴除照會杭州商務總會諭知各錢商不准再行買使以後各色人等如在錢肆兌取銅元務須當塲騐明若再有此種私鑄銅元攙入卽須隨時扭禀究辦并追問其所由來以維圜法而保巿面惟亦不能挾嫌誣指致干反坐云（比） 
[江督核准開徴上忙南京]  
　　徐州道袁觀察禀督撫憲電稱銅蕭邳宿睢五州縣上年熟田未完忙漕停緩本年下忙亦未開征現據會禀應否麥後先征本年上忙秋後帶征上年忙漕等情查徐屬麥季爲重察看麥收甚豐民力尙支可以先征上忙免得秋後新舊並納反致竭蹶是否乞電示等語午帥接電當與藩司繼方伯籌商均以目下庫帑奇絀公私交困萬分爲難所請開征上忙一節似應照准業已復電照辦矣（或） 
[派員便道攷求新政長沙]  
　　湘撫前准北洋咨調陸軍學生四十 
名赴保定學堂肄業現經挑選如額特派候補知府王太守壽齡及參謀處提調葉直剌亭珠護送前往岑堯帥以王太守曾經出洋考察警務此次護送學生飭令偕同葉直剌就保定天津等處政界學界軍界商界各項學堂及軍隊兵房警察局所詳加考察以資參仿聞該委員已於上月二十三日啟行矣（敏） 
[查辦船捐局委員武昌]  
　　鄂屬安陸府府船捐局委員張鴻鈞接辦以來時有縱恿巡司家丁勒索之事前月杪又因查勘過路官船與某縣令大起衝突某令卽禀由省憲轉飭牙厘局總辦曾觀察於昨日特委朱二尹前往查辦（新） 
[新任糧道到省蘇州]  
　　新任江蘇督粮道惠觀察綸於五月二十九日由寗來蘇先詣撫轅謁見陳中丞旋拜會藩臬學各憲然後至北街北旗會館駐節聞日内即須接印云（出） 
[蘇撫札飭遵限禁烟蘇州]  
　　蘇撫陳中丞日昨札行禁烟局略謂照得蘇省前據司局詳定省城内外各烟館統限六月底一律閉歇卽經批准照辦在案現今限期已近風聞報歇改業之戶甚屬寥寥應查照迭飭嚴申諭禁上海一隅辦理已著成效省城重地尤爲四方觀聽所繫全在該司局嚴飭府縣認眞勸諭妥爲申禁其各衙在官胥役有開設烟館者並卽查明限令先期一律歇閉以爲之倡違干斥革合亟札飭札到該 
 
 

Page 11

 
 
局卽便會同局道妥議嚴切告示通飭各府縣張貼曉諭云云（命） 
[巡長分段站崗蘇州]  
　　蘇省改良巡警屢志前報茲悉所有巡長卽畢業兵學生共一百二十五人已於初一日分派七路擇要站崗一日掉換三班至下午七句鐘後則由巡官督率巡邏隊至各處通夜梭巡至近時出堂之畢業兵學生五十人聞亦將添入站崗云（必） 
外交錄 
[撞翻貨船之紏葛武穴]  
　　武穴輪運貨物未能逕行起岸殊爲商界缺憾現在進口洋貨仍須由九江用民船轉運日前有裝雜貨船由九江開駛行至官牌峽江西適與一裝茶黑輪船相撞當時翻覆所有貨物槪行飄沒刻商界中人議一面具禀九江領事向某黑輪索賠貨物資本一面仍禀求鄂督准輪運貨物逕行起坡以恤商艱惟其中隔閡甚多恐未易逹此目的也（卜） 
[益新麵粉免完釐稅鎭江]  
　　蕪湖英商益新公司麵粉運經鎭江等處須完落地釐捐茲鎭關道榮觀察准蕪湖關追咨稱該公司所出之麵粉現禀由該國公使函商外務部允准照阜豐成案一律免完釐稅以恤商情而免歧異等因爰於日昨飭知所屬各關卡查照辦理矣（應） 
[英領事因交涉案回漢漢口]  
　　駐漢英領事法磊斯君前赴廬山避暑茲因英商某洋行與華官訂貨之交涉法君恐副領辦理失和特於日昨乘輪回漢（讀） 
軍事界 
[營勇持刀恐嚇船戶鎭江]  
　　江陰前撥駐防安東桃源兩縣之巡防步兵二隊現因秋操在邇奉飭調回以便會操日昨該兵士由浦南下道出鎭江乃竟不守紀律在小閘江干各處封雇船隻並持刀恐嚇有給以洋蚨若干者船卽免封該營隊官毫無覺察任其所爲以致船戶被擾不堪刻經駐鎭水陸總巡周錦堂恊戎知悉恐釀事端遂飛禀道台榮觀察轉飭丹徒縣宗大令赶卽雇船三十艘給以水脚將各兵裝回江陰以免逗遛滋事（退） 
[電飭護送退伍兵丁安慶]  
　　直隸退伍皖籍兵丁約一千餘人不日抵皖江督端午帥特於日昨電致皖撫謂該兵退伍以境時務須飭屬妥爲護送以免他虞（政） 
[退還定購大宗鎗枝安慶]  
　　皖撫前向逸信洋行定購德國新式鎗數千桿當經議定價目訂立合同在案茲悉此項槍枝已於日昨運皖撫憲察驗後半多舊式殊不合用卽將鎗枝如數退還再行酌辦（上） 
[添員監修營房安慶]  
　　皖省常備二標營房現巳興工修築撫憲以雖有監修之員仍恐不能得力特於日昨另派督練叅謀等處陸費垓宗芳賓巡防營務處楊奎綬等前往監視以重要工（俗） 
[張統制得保花翎武昌]  
　　去歲萍醴匪亂鄂督張中堂曾飭第八鎭統制張鎭軍調派各軍前往平亂現聞香帥已會同寗贛湘各督撫奏保張統制賞戴花翎云（今） 
敎育誌 
[啓秀女學考試畢業武昌]  
　　啓秀第一女學堂係端午帥撫鄂時捐廉創設原爲作育女子師範起見升任後猶源源接濟經費迄今已届三年畢業之期日昨黄仲弢學使親臨該學堂舉行畢業典禮并命題考試題目錄下（經學題）孝爲百行之首子事父母與婦事舅姑有無異同論（歷史）宋以文臣代知州軍事論（格致題）宇宙萬物莫不交相爲用有補人類能卽動植礦三者相生相濟之道切實言之歟（地理題）問中國東三省在滿洲之何方面積孰爲寛廣形勢孰爲雄厚外邦接壤孰爲緊要其間山勢蜿蜒河流貫注從何　起從何處訖鐵道所經航路所通商務繁盛所在物産豐饒所出以何者爲最多以何處爲最要（其二）地理與政治攸關有某省舊制崇閎甚爲今日不宜者具改革能詳紀歟地理與兵事攸關有某處俄人租借後爲日人所據其戰爭之遺跡可得而指數歟諸生講求方略有年試就平日所研究者詳切言之以覘心得（敎育題）論學級敎授與分科敎授之得失（修身題）（其一）衣服飲食與身心相維繫論（其二）王孫賈歸家見拒於每論其中理優長者頗不乏人將來女學發明實基於此矣 
[預備高等小學招生奇聞黄州]  
　　一甲初等小學堂前歲開辦時原議不取膳宿學費以惠寒畯詎該堂邱監學挪虧公欵經學界控追無從填償遂託名改辦預備高等小學招取學額六十名每月除膳宿外納費五串以冀補還前欵故近日貧寒子弟無不裏足仙日出示招考報名之寥落可預卜而知矣（卜） 
[通飭組織僧立敎育分會杭州]  
　　浙江支提學通　十一府文曰本年五月十五日准浙江全省僧立敎育總會咨呈内開竊敝總會設立宗旨兼開通保護二義云云等因准此查僧立敎育會之設原所以維持宗敎抵制外界今省城已設立總會各府亦應赶緊設立分會俾統合聯絡互相維繫現在分會未設之先設有無故被擾倩事全省總會不能不担任保護或有幼年僧徒有志嚮學亦准保送省會學校俟各該府分會成立卽行劃歸自辦甚屬公允周妥應卽照准合亟通飭該府轉飭所屬遵辦並查明該屬各大寺院分别傳諭各僧界知照（比） 
[協統捐欵助學長沙]  
　　湘省常備新軍協統張紫峯軍門接事後於一切武備認眞整頓又能熱心敎育將省垣官立民立各學堂細心考察有某學堂附設英文專科辦理合法軍門特捐廉四百金以資津貼聞者莫不稱軍門有古儒將風云（私） 
[冠英學堂開學藝會常州]  
　　常州冠英學堂前日行暑假禮卽於是日上午開學藝大會請府尊陸太守曁武陽兩縣前往觀禮先由全體學生合唱校歌繼演講修身國文合奏軍樂風琴試騐化學輕氣等科畢即請陸太守與來賓演說然後由該堂總敎徐君果人給發奬劵督率學生至講堂與各敎員行放假禮云（言） 
 
 

Page 12

 
 
實業類 
[鹽商分派報効之紏葛揚州]  
　　兩淮新票鹽商不願擔任報効借欵通禀各憲請勒令老商承認與新商無涉等情已載前報茲悉運司趙都轉閱禀後當卽電禀江營請示旋奉覆電諭令批駁現已奉趙都轉批示略謂値此籌欵維艱之際亦屬無可如何該商等深明大義務當仰體時艱不分畛域勉爲其難且此次報効本司於去冬今春曾飭運判毛倅昌駿勸辦並非始於今日應著赶緊依限呈繳所禀應母庸議云云聞新南以力有未逮連日集議仍擬將爲難情形再行續禀務求逹其目的云（止） 
[籌辦内河小輪統捐之禀詞安慶]  
　　安慶職商陳塤等具禀省憲略謂職等擬籌辦内河小輪统捐暫從運漕巢縣合肥等處厘金先行承辦認定每年捐數按期報解俟有成效再行擴充將中南北三路釐金仿照各省统捐辦法以昭劃一現已紏集各商創設内河小輪公司業經開駛爲將來舉辦統捐拖載貨物尅期運售之計懇卽飭下運漕巢縣合肥等處釐局將近五年各局收數報銷總數併各項開支實在情形開具大略交付職等俾得調查確切一面會集各商周咨各處報銷情形叅互酌中研求辦法然後再訂細章曁每年認捐　數禀請核示遵行云云（非） 
[咸寗航業之發逹漢口]  
　　鄂省咸寗縣絲茶蔴烟等物向爲出産大宗每年輸出之貨約面餘萬金自去歲航路開通行駛該縣之小輪已添至多艘無不滿載貨物論者咸謂航業日見發逹云（泰） 
瑣事欄 
[淮北鹽塲官商衝突揚州]  
　　運司趙渭卿都轉前委運判白曾然赴淮北催運北鹽適淮北板浦塲等處河道窄狹鹽船行運需時商販遂禀求寛限白謂今年淮北豐收自應存備待掣源源接濟今藉詞唐塞定有奸商私賣應責令卽日交鹽否則定當懲辦淮北商灶見其來勢强硬羣起砲哮遂卽聚集千數人肆行圍毆幸經海分司袁述之及西壩局倪委員馳往彈壓白始出險現趙都轉已電飭該運判會同海分司速爲和平了結矣（止） 
[浙撫飭查私舉巡商杭州]  
　　仁錢全體引商孫大盛等公禀私舉巡商不允承認奉浙撫張中丞批示云查吳宗衍承充巡商一案迭據該引商等忽攻忽保均經批司撤查嗣據詳復以該引商汪慶餘等具禀到司謂係始終禀保委無歧異請飭甲商加保等情旋卽由司飭據杭所甲商查明結保詳充在案乃甫經詳准茲又分據該引商等紛紛呈控無論其中是何實情而吳宗衍之不孚衆望已可慨見杭所甲商蔣恒昌爲衆商領袖於飭查之事不置可否亦難辭咎究竟當日保結有無揑造是否衆商公認抑係該甲商率意結保仰鹽運司查明具復并飭杭所甲商秉公核議聲復詳候察奪母再瞻徇干咎切切（比） 
[鄕董逼斃女僕常州]  
　　常郡大北門外屠某向開木行近年又舉爲鄕董前數日因家中遺失象牙筷一雙銀三事件一付疑傭婦某氏所竊遂將該婦辭歇所有工資分文不與該婦回鄕後大爲夫家詬詈致該婦無以自明遂購洋烟吞服後卽來城仍至屠家屠知其有異拒而不納該婦竟死於左近橋上後由旁人出爲理楚令屠出洋四十元屠非特不允反以移屍圖詐等詞至武進縣署控告事爲府尊陸太守所聞特於昨日委總捕許司馬提案審訊屠供詞游移遂判發押捕廳飭將捐照繳案（屠捐有職銜）詳革究辦（言） 
[毆斃寡婦慘聞常州]  
　　常州小南門吊橋下有江北某寡婦近與對門某蕩婦口角竟被蕩婦於前日紏集多人將該婦毆斃後由該婦之弟赴武進縣署喊驗袁大令卽帶同刑仵前往相騐委係毆斃遂飭地保備棺收殮并將該蕩婦掌頰管押甲行訊辦聞該婦遺有兩小孩斃命後晚間兩小孩尙伏該婦身止啼哭啜乳甚爲可慘云（言） 
[爭産涉訟之督批南京]  
　　己故道員馬建忠之妻馬黄氏與妾姚氏因爭産涉訟一事近聞馬黄氏乂以縣訊不公等詞禀求督憲飭查核辦當奉端午帥批示云卷查此案前據上海縣詳經前部堂魏批行蘇臬司飭縣會委赶緊勒交簿據集訊斷詳旋據馬姚氏控經前署部堂周批行上海道飭縣訊斷詳辦各在案茲據禀前情謂該縣李令受陳德濬請託不查案卷不閱訴詞不問有無贏餘一味偏抑斥該氏爲　意霸分等語查子孫無論嫡庶財産例應均分貲産有無贏餘審斷全憑簿據該氏禀内祇叙案卷訴詞並未提及簿據可見前批勒交簿據該氏並未遵辦無怪縣中謂爲有意霸分也總之兩造雖分嫡庶而兄弟皆係同胞今以財産細故同室操戈經年不决縱有餘財徒供訟費不至破産傾家不止馬故道死而有知得母九原隱痛耶應由該縣責成馬錫俊馬錫九馬純等各以大義諄勸其母邀同公正戚族將簿據當堂核算聽候公斷均不得聽信敎唆纏訟不休自傷同根之誼是爲至要除行蘇臬司外仰上海道迅飭上海縣遵照先令批飭事宜剴切勸諭秉公訊斷詳復核奪（商） 
[卸任粤督過鎭鎭江]  
　　卸任兩廣總督周玉山制軍由粤蒞滬換坐招商局江新輪船於五月二十九日行經鎭江文武各官均詣江干迎迓（退） 
[德淸紳士之感情杭州]  
　　德淸紳士日前公禀浙撫略云客歲之秋湖屬霪雨爲災鄕民滋擾幾搆大獄維時傳令在任請兵彈壓賴以暫安一時而地方不逞之徒煽惑愚民浮言四布有再圖大舉之謡人心惶亂草木皆兵冬初陳令捧檄而來卽嚴辦流氓遏絶亂機民情乃定嗣蒙大憲俯念民艱分别蠲緩是以漕期之内安靜如樂歲陳令又以向有收漕積弊若抱耗若貼篩若抑勒洋價種種朘削民不聊生一概革除歡聲雷動其餘如辦塘工以防後患發倉米以濟平糶善後之策尤見周詳側聞陳令行將去任初不敢藉詞挽留妄爲干瀆惟陳令任事迄今善政昭昭不容淹沒職等忝爲士紳於地方長官之賢否若相安緘默壅於上聞恐不足以勸來者用敢不辭冒昧合辭臚陳叩求俯賜察核云云（渠） 
[竊船被獲長沙]  
　　湘省對岸之傳家州日前有小船一隻停泊該處當經選鋒水師第十五號舢板李哨弁見其形跡可疑上船盤詰該船戶言語支吾哨弁卽帶同勇丁在船檢查搜獲衣箱及天平法碼等件並有寳銀一錠當將船内四人及寳銀各件一併解赴撫轅轉送臬署究辦 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[軍事小說消露（喋血生譯）（六）]  
　　流光如水。忽忽一星期之軍限至。乃秘密報告於總長。會諸别墅。總長靄然以迎曰。朱提罄幾何矣。貞雄曰。幸不辱命。僅餘五千耳。總長驟竪虎目曰。孺子。終不可敎也。守財虜汝知黄白即瓦鑠乎。雖然亦不。汝過但能守我訓諭定卜進步。今再授爾萬金可併剩數而豪游十日定有可觀焉貞雄受金而歸。賃華屋製麗服乘駿策肥巿孥選僕出則車攻馬同入則珠圍翠繞雖千金買一笑母吝色矣。當是時也。貞雄濁乞吞宇宙社會冷眼看興亡排擊愈甚則浪費愈劇平素親戚故舊靡不驚其暴富暴行而爲怪時偵探有潛得其寓故紙中俄文貯金函封遂指實其露探之跡羣以與貞雄相伍爲奇辱大恥紛紛之絶交書。日且盈筐而貞雄若司空見貫不問不聞。然唾罵之聲載滿道。矣人且移其惡感情於貞雄交契中。貞雄有妹。温卿。英逹負時譽。卒業於高等師範。爲學校女生　最優級者適吉田砲兵大尉。吉田與貞雄。平昔志同道合。締交紉密而温卿則品學端純。膺某相邸家庭敎師聘。學生親之如第二父母。故居停甚相得。是其兄一般醜行顯暴於稠人廣衆。其夫婦亦遭人所鄙夷。吉田每郵書質詰日相謁問訊。貞雄皆一笑置未嘗以總長之命令告也。吉田大滋疑竇雅不忍其陷溺。時以大義相規勸而貞雄則如横流愈趨愈下雖温卿手之親亦莫窥見一斑奈何以名譽故吉田不得已而割其相敬相愛之　君以退婚奈何以名譽故相邸不得己而捨其相尊相企之賢師傳以謝職何如貞雄昏而黑地朝則徴歌選色暮則呼盧喝雉其妹　離婚及退席書示之亦且悉眉一顧含忍無言於是遂屈婌女郎寄二十靑春於阿兄籬下矣。 
國外新聞 
[英國財政改革案]  
　　初一日倫敦電云自由黨修改財政議案擬將糖稅輕减其固有之一半反對者計三百十二人贊成者祗一百七十五人財政大臣愛斯寛虚宣言稅則一項原屬煩厭之事歷來各財政大臣無不思所以减輕之果國庫有餘卽免除之亦無不可今若徒自由黨所修改之案則豫算全案必因之而紛亂矣 
[脫國新國旗]  
　　初一日倫敦電云脫國現新定一種旗式略如昔日杜蘭斯哇民主國之四色旗惟其左邊上角鑲以小英國旗 
[赦免國事犯]  
　　初一日倫敦電云英國與脫國在千九百零三年交戰之際有大佐林克者叛英助脫迨事平林克即被拘禁近蒙英皇赦免復其自由 
 [P英皇之和平宗旨>P ] 
　　初一日倫敦電云英皇赴愛爾蘭時河立海地方有人上書英皇皇亦以書答之略謂英國之隆盛系乎歐州各國之和平甚願英國以和平之道使其所占高强之地位得以永保勿衰至英之勢力專以增進邦國之交誼云 
[馬基頓盜賊爲患P ] 
　　神戶西報云馬基頓邊彊近有自希臘來之盜賊滋擾不堪前日官兵與盜相戰於拉蒲落地方盜死二十人并傷數人 
 [P法德聯全說未確>P ] 
　　神戶西報云據巴黎消息謂法德兩國近復聯和其說並不屬實兩國交誼無所更變亦未必能卽行聯結云 
[英國在和平會之建議]  
　　神戶西報云海牙消息稱英國代表員議禁止凡屬援助巡洋艦小得冒掛商用旗號而出交戰國之海口仍復爲戰艦此等軍艦若離其所屬國之口岸卽可認爲戰艦云云此條於俄國義勇艦隊頗有關係又議一切船隻若懸中立旗號而有私以煤炭物件等供濟戰國之舉則敵國可將船拘禁或拆毁均無不可此議幾於各大國之代表皆能承認云以上譯字林報 
[列國外交之狀態]  
　　初一日栢林電云今歲秋間各國大臣之互相訪問者必有數起俄外務大臣依華局克將有維也納柏林巴黎倫敦之行意國外務大臣鐵土尼將與奥國首相愛倫戴爾男爵相會德相蒲羅親王亦將與愛倫戴爾相會見云 
[駐俄法使將歸]  
　　初一日柏林電云法國各報載稱聖彼得堡法公使龐栢氏將召回本國 
[德人解釋法員之來游]  
　　初一日栢林電云法國前任陸軍大臣衣脫内民赴德會見德政府諸公並無關於政治上之議商人皆謂其商議康古國事件之說實屬不確 
[俄皇出巡]  
　　初一日栢林電云俄皇現已率其皇族赴波羅的海巡游 
[無線電局成立]  
　　初一日栢林電云荷蘭政府已允許在内瑞蘭印提地方建造無線電報局三十八區現己組立公司一所基本金共有二百六十五萬佛羅林云 
[美國報紙之輿論]  
　　初一日栢林電云美國調大西洋艦隊赴太平洋一舉美國新聞紙反對之者頗不乏人紐約太陽報稱美政府海軍演操之聲告不過掩人耳目究竟美國大西洋海濱未必卽無兵艦云 
[康古國將作附庸]  
　　初二日倫敦電云比利時政府擬將康古國歸併比政府管轄現已交議院討論矣以上譯文匯西報 
本埠新聞 
[縣訊鐵路撞騙人犯]  
　　郵傳部電飭滬道瑞觀察派探往蘇拘獲 
 
 
] 

Page 19

 
 
撞骗之鄭寳英發縣後前晚奉裏讞洪明府提究鄭供福建侯官縣人向在北京京漢鐵路總辦柯大人處當差自鐵路歸郵傳部節制後派唐大人爲總辦時有尹姓託小的與唐大人處當差之楊少卿謀充車站夫頭適遇小的之妻病故向尹姓借洋二百元始得成殮去秋柯大人派小的伴送姨太太到蘇卽在蘇居住適因郵傳部新章各州縣車站夫頭由地方官募充尹姓所謀不遂或在郵傳部控告小的有病未痊求免解往都中願將蘇州所置房産變價將借洋繳償乞鑒明府判釘鐐還押候卽備文飭浦東副巡官汪景龍解部審辦（杞） 
[上海道憲札松江府文]  
　　爲札飭事據蘇松太紳士張繼良翁順孫沈恩孚等禀並准商務總便函曁據席裕福呈訴節略前來本道詳加察核恒益豐合豐積存米石之内堆有盛宫保託購賑米確有宫保親筆手書華亭縣購存漕米是否在内亦不難澈底盤究沈令唐於此等緊要關键並不切實根查僅憑一面之詞隨聲附和竟將購備儲倉謂爲平糶無怪席裕福指爲與沈董一孔出氣何定以平物議而昭　服目縣諭收買行米旣爲補儲倉穀計何以不買穀而買米又何以不預補於上届秋冬新穀登場出數最多粮價最賤之時而偏補於靑黄不接價值極貴之候此則本道所大惑不解者也張前令誤聽倉董朦禀抑價勒買辦理未免失當茲本道斟酌再三此項備儲倉米旣非目前平糶急需可此而倉董又本欲待至秋後儲倉甚欲折價收欵其非亟亟需米可以概是則亦何妨竟俟秋收米裕巿價平减再行買補以期節省經費名再訟爭除分别詳咨並函復端務總會赶將存洋三千元移還縣署調換定米成單外合抄節略並檢石印諭函府批抄信各件凡發札到該府立卽轉飭新任靑浦縣傳諭倉董遵照仍俟商會將洋送到迅即發回米票了結至董事沈錫麒旣迭次被控由府批查有案顯見不洽輿情應卽照案飭縣撤換另行選舉接充嗣後務令新董妥爲經理不得侵蝕穀欵妨害備荒要需是爲至要仍將遵辦情形具報察奪母違 
[派輪领運軍火]  
　　製造局前接兩廣總督周玉帥電飭赶備後膛槍五千支槍彈三十萬粒現在業已製就故粤省派出寳璧兵輪來滬領運（永） 
[稅司不允給還扣留米石]  
　　新關扞巡在大　輪船拿獲茶房水手顧士根等所帶私米取存關棧該茶房等以帶備養家之需並非偷漏禀請滬道給還經瑞觀察函致稅司查明核辦茲接稅司復稱此米係藏在水手房内搜出者顯係有心偷漏現值米價昂貴禁令綦嚴未便過於輕縱云（的） 
[請飭醫院交出犯事學生]  
　　蘇州某醫院學生倪仲和在震澤地方將鄕民錢龍生毆傷由錢控經震澤縣差提未獲現該縣張大令禀陳滬道請卽照會駐滬美總領事飭令該醫院將倪交出歸案訊辦（速） 
[飭查洋人上控案情]  
　　滬道瑞觀察日前接准意總領事函送律師穆安素遞呈被告薛克司土上控黎拂華洋文禀詞瑞觀察以此案未據公廨禀報致原告黎拂革爲何國商人與薛克司十如何紏葛涉訟無從得悉惟原斷旣不甘服何不自投道署上控遽請律師代遞禀詞殊爲不合現在究竟如何情形已於昨日札行英廨關太守查明禀復再行核辦云（惻） 
[工程局禀請照會釋回探役]  
　　法捕房因工程局西區探役土愼赴顧家宅查辦林世元控寡弟媳被匿一案路經吕班路指爲違章拘人捕房經局紳會商法讞員與法繙譯官理論未允交出茲局紳以顧家宅確係華界卽經過之吕班路雖由法人所築然亦通融以便行人未能指爲租界法捕爭權未免誤會現已上禀道憲請卽照會法總領事速飭將止案送歸西區訊辦併將指稱王愼釋回以淸權限云（翕） 
[總工程局上滬道禀（爲陳明更舉警務長接辦日期事）]  
　　竊董等於上月十一日禀陳憲台以董局警務長穆紳湘瑶告辭由議會决議函請南巿商會更舉一人來局接辦等情懇請鑒核在案嗣於十七日接南巿商會復函稱有浙江仁和縣附貢生南洋將備學堂一等畢業生邵雲保由文事而嫻武略近由本邑各體操會聘任敎習資望才學卓然可觀請爲擇從等情董等仍邀議會議董决議訂請月致薪水洋八十元業經函致商會請爲轉訂邵君試辦三月現穆紳湘瑶於五月二十九日交卸警務卽於本月初一日起由浙紳邵雲保接辦業已到局任事合將更舉警務長接辦日期備由禀報仰祈俯賜亮察並請札行上海縣曁各警局員一體知照實爲公便（川） 
[懸賞拘拿女逃犯]  
　　公廨讞員關太守以日前廨中逸出女犯六名若不嚴緝不足以昭炯戒特懸出賞格每名一百元昨有新閘捕房包探張天林在外緝得逃婦姚張氏一名拘八捕房用德律風知照公廨立派官媒前往認明無訛捕頭令留候堂會訊撤究（莊） 
[松府札文]  
　　本縣李大令昨接松府戚太守來札略謂奉督憲電開入夏以來天氣亢旱農田望雨孔殷上年大水之後且恐蝻孽萌起亟應督飭各屬查明認眞捕撲勿稍疎忽近日已否得雨並盼電復等因到府查松郡久不得雨甚爲焦盼幸係水鄕近尙無碍除申復外合亟飛飭該縣立卽查明認眞捕撲勿稍疎勿近日已否得雨並卽禀復云云（尾） 
[法紳選舉工程局董]  
　　法工部局總董蒂羅君去年因事返國所遺公務暫由法巨領事代理茲　君亦欲請假回國故商請各紳商于昨日集議選舉以便移交一切事件至所舉何人此時尙未定奪云（絲） 
[預備慶賀民主典禮]  
　　法捕房麥總巡因本月初五日慶賀民主典期在即爰飭民探知照大馬路各店舖懸燈以昭一律（絲） 
[组織選舉局定期開會]  
　　總工程局於六月初五日下午二時在城内明倫堂開組織選舉局會公舉選舉局正副局長及評議員業已馳函訂請地方各團體職員届期蒞會矣（川） 
[金業學堂定期放假]  
　　金業公立初等商業學堂目開辦至今已兩學期逐漸擴充規模略備今定初五日下午三句鐘行署假休業式給發修業證書報告收支數目並開游藝會以試各學生成蹟云（川） 
[公益研究會常會]  
　　前日下午城内地方公益研究會開第十五次常會先由楊月如先生講演衛生事宜繼由陳紫侯先生講演禁戒洋烟方法後由各會員議停暑假兩期至七月第三星期三再當照常開會云（軌） 
[油餅業禀請維持商務]  
　　本埠油餅業日前接牛莊電稱該處關稅新章須値百抽二五實於商務有害致日來進口貨物日形缺乏價亦 
 
 

Page 20

 
 
飛漲故該業除議令先行止放沙船外一面禀請商會總董及滬道設法維待（夜） 
[道批四則]  
　　日本東斌學校肄業生朱郁新禀批近來戒烟藥丸名目不一而足而查取巿肆出售之品每與原騐不符大都欺騙謀利爲害殊深疊經示禁在案今該生果得良方熱心義務自爲戒烟社會所歡迎着將藥方及所製藥品呈候發交醫學研究會查騐可也○八旗順直山莊職董同知銜王啟裕禀批來禀閱悉所請立案給示之處事屬可行著將單契開送再行核辦○職商朱廷奎禀批此案前據該縣申復朱廷奎不洽衆情照會勸學所查議等情該商旣與輿情不洽卽應束身自退聽候同業另行選舉何以一再來轅嘵瀆殊不可解究竟勸學所已未議復如何情形仰上海縣查明轉催核明禀復察奪○常昭江陽米業公所禀批案經法公廨查明訊明著即遵照廨斷逕向蔡小松理償母得來轅混瀆餘於米業義生等禀内批示矣（哲） 
[留園改良之一斑]  
　　徐家匯路留園定於初四日起特聘著名之巴黎新公司大機器戯每晚開演並放電光燄火又奏頭等四樂想屇時往觀者必有車水馬龍之盛也（山） 
[小工跌傷]  
　　電報局投捕房報稱有小工許阿二在二層樓木架上工作忽然跌下頭足受傷甚重捕頭遂飭探王梅廷將許車入仁濟醫院據醫生云傷勢極危須延至翌晨始能保全性命云（棍） 
[西屍何來]  
　　昨午後浦中發現西國男屍一具當由水巡捕船帶入斐倫路驗屍所陳列候西醫騐明收殮（西） 
[棧客猝斃]  
　　美界狄思威路某客棧主昨投捕房聲稱前晚有一客來棧借宿今晨呼之不起詎己身死報請核示捕頭飭句探宋掌桂查明曾否染病及有無家屬禀復後再飭保報殮（西） 
[求請自行棺殮]  
　　潮州人林惠卿因去冬縱火圖賠險銀經公堂判押三年在案茲陳患病沉重在醫院身死經其妾投禀捕房自願棺殮捕頭准之（絲） 
[人心不古]  
　　前日有某甲至英租界河南路老悅生洋貨號選定香雲紗三十四疋當著號夥送貨同往取銀詎至道勝銀行門首甲卽人内從後門逃逸該號隨即投報捕房捕頭准飭探查緝（根） 
[報竊兩誌]  
　　英界南京路新時昌號失竊白湖絲一包値洋一千二百餘元號主已投報捕房查緝又盆湯弄壽康號報稱被竊標布一箱値洋二百數十元捕頭准飭探王梅亭查究（根） 
[上海官事]  
　　丁憂江西提學使汪詒書試用縣丞王曙日本高等警務卒業生鄒尊瑩兩江憲兵司令部練習所副敎習陳政南洋警務高等科畢業學員朱雲鵕等昨均到道拜會禀見顓橋巡防局員王基恒到道禀知到差新調浦東第一區副巡官劉迺封謝委龍華巡防局員徐福謀禀銷巡局差（哲） 
訟案 
[公共公廨會訊案]  
　　洋商協源號主控夏瑞芝定貨不出一案前日午後襄讞王肇之明府與西洋領事博君會訊原告由穆安素律師投稱被告所定之貨立有定單逾期不出請追夏瞎博文律師稱此案原告並無實在憑據呈案之單被告不愿承認明府披閱之下與博君會商良久判一　退去着於四十天中停止會訊期内向原告理楚如違未便○日商麥源重控史光裕定貨不出一案亦奉讞員關太守與日領事永隴君會訊原告呈驗定單並稱尙有未到之史芹波請堂上補提訊究訊之史光裕供求寛限料理太守商之永隴君判史交法捕房包探帶回俟傳到人証再行知照解訊（莊） 
[上海縣案]  
　　夥搶宏久銀爐之陸松亭等四犯由英公廨解縣訊究陸供此案由江實成紏小的等四人往搶後由陳老三到城頭上分給小的碎銀七塊洋九元二角江寳成供因父母被捕房拿去收押小的自行投案將父母換出七月初一斷押西牢三年被陸誣攀明府喝令鞭背二百下始認執棍夥搶分得洋十五元此事由陸松亭起意丁大包子供在何德才剃頭店爲夥江寳成來邀小的捉姦及到茶館始云夥搶事後江送洋十二元到店中給與小的朱文泉供與江寳成在揚州拍照認識實未同搶明府核供判朱收押陸江朱三犯收禁候辦○舞弊廨差顧昌奉滬道發縣訊究顧供在英公堂當差十餘年去秋母親患病小的伴送回蘇醫治即在蘇州工程局當差卯名高升英廨公事托夥宋阿七經辦求察宋供代顧經辦公廨公事小的接到廨憲傳票適患傷寒愈後已距多日恐捕房不允簽字故改日期求恩判均收押候核○霸吞張金氏田價之副保夏茂林爲該鎭公興福興仁泰等店商赴道轅禀奉滬道札縣提訊將夏收押在案昨各店主復投縣供陳劣跡明府當握夏復訊一味狡諉判責五百板押改過局三月察看（車） 
[總工程局紀事]  
　　成衣匠　長安憑董少莊爲媒娶玉丁氏爲室旋忽逃走後在可貴輪船上遇見自稱有夫在廣東不肯同歸當由巡士拘解到局孫明府訊得任旣有婚據著限一禮拜檢呈並邀媒証復訊氏發堂○安徽彩票公司夥友鄭佐病故後其　婦羅氏欲去搬物由梁榮翰將氏送案奉陳參軍訊判退去不准再往○協記鹹貨行前控同業汪祥裕不交欠貨洋銀奉判交保理明在案近又有震源執事孫梅卿附追洋一百十九元五角昨復傳訊判交保理處○南區送調戲婦女之木工胡喬林到案判戒責一百下押三天○竊生義弄薛美臣家衣物之陳榮三因犯案甚多昨提訊不認判戒責一百五十下押交餘贜（夜） 
[公共公廨早堂案]  
　　沈金寳　男孩阿六昨在新閘路游耍適有周正興之包馬車駛過機傷斃命報由包探將該馬夫袁阿玉於昨解究沈供子死甚慘求免送縣亦不報驗惟求公斷從寛棺殮周正興供經醫生驗過並非碾傷實係因嚇斃命經人勸給撫卹洋五十元屍親不允請斷訊之袁供並不違章飛駛求察襄讞王肇之明府商之美白副領事判罰洋八十元以七十元撫卹沈子仍取銷案領洋結另十元充公○濟良所送凌虐婢女方慶　林桂花之主人林夢符方容均到案請究訊之林供主人待婢女甚優並不凌虐求察訊之方慶妹供被主人凌虐不愿服役訊之方林兩主人同供向不凌虐實遭誣指明府判方發幼女所留養林准林夢符具領不准虐待方免辦從寛斥退○日商控曹式如定貨不出請追欠銀等情於昨傳究判交保訂訊○曹阿大竊張子光家油衣判押候查明再訊○蔡保生藉端向錢向道行兇並用剪刀戳傷判押三禮拜○陳阿根竊取金仁甫家衣服判押三月○張金保竊郭秀華家被頭判枷七天押七天○嚴保繩孫宏祥經洋人施彌持等控奉傳究判交保候訊○公廨女押所官媒解女犯張氏桑李氏王宓氏林陳氏等六名到案據禀不守約束在押吵閙請究張氏等供並不吵閙求宥判張氏枷押半月桑李氏王宓氏林陳氏各枷押七天示儆 
[公共公廨晚堂案]  
　　高洪春控費竹林承包三井洋行填坭工程一案前晚奉寳子觀明府復訊高投案求追透付之欵訊之费堅供並不透支明府以各執一詞判一併退去候查明復訊○泰享銀爐號王陸鈞賢控天元昌號戚明軒虧空往來銀五千七百五十餘兩一案亦奉提訊陸投案呈帳求追訊之戚供係向文保興往來並非與陸交易求察明府判押候傳到見証再訊（根） 
[法租界公堂案]  
　　王虎全上年在捕房越洞逃走迄今未獲詎前日又同王阿毛至吳慶堂家挖洞地竊衣表等物被獲送案聶司馬判虎全枷三月押改過所半年阿毛枷一月○扛夫王阿四行竊立與棧芝蔴判枷示碼頭二天○金少卿犯案甫釋昨又在寳華輪船上竊洋二十八元由探解案判枷一月○周鳳時行竊案南捕油衣判押二天（泉） 
[美租界捕房事]  
　　李扣子東洋車昨在蓬路被牛奶馬車撞斷車板由捕併送捕房當經牛奶車夫償洋一元了事○捕房查得華記路朱乾記烟茶舘有抽頭聚賭情事昨由捕頭飭探投廨出單傳罰○百老匯路某押鋪深夜收押衣物由捕房　知飭探查明該店係趙文炳所開請廨單傳訊罰（西） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
