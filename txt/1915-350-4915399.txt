# 1915 - 350 - 4915399

 

Page 1

 
 
   
 
 

Page 2

 
 
時評 
[中國人特性之公例㈥（冷）]  
　　我所謂中國人特性者皆於近時一一表現之矣蓋中國人之特性可分爲二一在平時一在有事時平時之特性可以隱而不露欲推究之者須於無意中注意之若有事時之特性則不得不有顯露之標凖人人所得目睹也 
　　夫旣有特性則以由此特性而發生之事實可以預推若不問特性之何若而僅見目前之事實妄斷之曰亂矣治矣則所謂亂者未心亂而所謂治者未必治也此我所以於此紛紜擾攘之秋作此中國人特性之談發其凡以示將來之變化焉 
[命令]  
　　十二月二十日政事堂奉申令自古創業之主類皆眷懷故舊略分言情布衣昆季之歡太史客星之奏流傳簡册異代同符徐世昌趙爾巽李經羲張謇皆以德行動猷久負重望在當代爲人倫之表在藐躬爲道義之交雖高躅大年不復勞以朝請而國有大政當就諮詢旣望敷陳尤資責難匡予不逮即所以保我黎民元老壯猷關繫至大茲特頒嵩山照影各一名曰嵩山四友用堅白首之盟同寳墨華之壽以尊國耆其喩予懷應如何優禮之處並著政事堂具議以聞此令 
　　十二月二十一日政事堂奉策令特封龍清光張動馮國璋姜桂題段芝貴倪嗣冲爲一等公此令 
　　又令特封湯薌銘李純朱瑞陸榮廷趙倜陳宦唐繼堯閻錫山王占元爲一等侯此令 
　　又令特封張錫鑾朱家寳張鳴岐田文烈靳雲鵬楊增新陸建章孟恩遠屈映光齊耀琳曹錕楊善德爲一等伯此令 
　　又令特封朱慶瀾張廣建李厚基劉顯世爲一等子此令 
　　又令特封許世英戚揚呂調元金永蔡儒楷段書雲任可澄龍建章王揖唐沈金鑑爲一等男此令 
　　又令特封何宗蓮張懷芝潘矩楹龍覲光陳炳焜盧永祥爲一等男此令 
　　又令特封李兆珍王祖同爲二等侯此令 
　　又令特任陸徵祥爲國務卿仍兼外交總長此令 
　　又令崔振魁周際芸何錫藩均給予三等文虎章張治禮給予四等文虎章此令 
　　又令言敦源授爲少卿此令 
　　又令王錫彤授爲中大夫此令 
　　又令任命朱家珂爲安微全省警務處處長仍兼任安微省會敬察廳廳長此令 
　　又令任命曾兆麟爲海軍練習鑑隊司令此令 
　　又令兼代國務卿呈據銓叙局詳稱遵核政部直轄各機關薦任各職資格請予叙官等語陳秉鑑劉鶴慶夏翊辰劉鳳　姚贊元張德薰吳藩均授爲中大夫此令 
　　十二月二十一日政事堂奉申令民爲邦本本固邦寗立國之道必先求人民之樂利方有政事之可言辛亥改革非無熱心愛國之人而誠不敵奸民受其禍秩序紊亂土匪暴民乘機肆虐非假託政治即附會名義冀遂其貪殘爭奪之私擾攘紛紜莫可究詰而人民受其茶毒遭其蹂躪者不知凡幾言之痛心今之漸就安定全賴文武將吏深明大義保國衛民或屢建殊動或力尠變亂或防守邊塞或保護地方使國家得以安全人民得以蘇息予甚嘉之允宜特沛恩施論功行賞除先將各長官另令分别錫爵外其尙有確建功績人員著由該管肯官查明擇尤彙列詳叙事實呈候榮施該將吏等功在國家同膺懋賞休戚與共責任彌專應各益勵公忠保我黎庶期不負爲國爲民之初志予有厚望焉此令 
　　又令海軍部呈遵議海軍總司令李鼎新等處分請予褫職奪官並奪勳位勳章等語總司令李鼎新於所屬艦隊突生鉅變殊屬疏弛惟念事後尙能奮勇督率迅速撲滅收回原艦著從寛褫職留任並褫去上將銜以策後效練習艦隊司令徐振鵬於軍艦肇變漫無覺察殊屬溺職著即行褫職以示懲儆此令 
[專電]  
　　北京電某國新提出承認改革國體之交換條件其一爲沿海各省之警察權現正在密商中　　北京電政事堂公所擬改爲皇長子宮 
　　北京電政府見閹宦流弊已飭内史擬章招選女子其資格㈠年在四十以上㈡無子女丈夫 
　　北京電加派袁乃寛張鎭芳參預大典籌備事宜 
　　北京電張一麐前雖未入政府慶祝近日籌畫敎育進行多所呈請外間喧傳其將辭職恐不確 
　　北京電昨策封各省將軍巡按護軍使等爵位計六公八侯十二伯四子十八男 
　　北京電任可澄前電請緩辦帝政後見變更國體旣成事實亦徑電賀 
　　北京電雲南有不靜之風說京報力辦正 
　　北京電薩鎭冰調查江南製造廠差竣昨日回京 
[特約路透電]  
　　北京電政事堂宣稱雲南貴州四川廣東廣西五省均極安謐雲南軍隧近雖小有變端但即經當道鎭壓平靜政府又稱雲南大局殊不足慮蓋湖北廣東湖南所駐可靠之軍足資鎭懾不患西南有亂也且雲南將軍唐繼堯爲人忠誠昨已册封侯爵云徐世昌趙爾巽李經羲張謇雖經袁總統遇以殊禮仍上書辭職（二十一日） 
[譯電]  
　　北京電上海道尹與交涉使不日將以二人分任道尹仍爲周金箴交涉使則以劉式訓任之海軍司令鼎新有以曹嘉祥爲代之說（二十一日） 
北京電袁乃寛有任内務府大臣之說 
（二十一日） 
[戰電]  
　　其一（英人路透電） 
　　雅典電布軍與德軍攻入希臘馬其頓現爲外交討論之問題（二十一日） 
　　亞姆斯特丹電官中宣稱希兵與布兵戰於阿爾巴尼亞邊界雙方各傷若干人無死者現正從事調查聞因布軍襲擊之故（二十日） 
　　倫敦電陸軍部宣稱加里波里某戰區之大軍内有數處緊接土軍此次撤退未爲土軍所知陣線旣經縮短則其他各地點之戰事更可實力進行（二十日） 
　　倫敦電公報局宣布法境英軍大本營公報云伊泊爾附近兩軍交轟甚烈敵軍以炸彈在胡魯區鑛地附近進攻爲英軍擊退今日有飛機戰事四十四次昨日哇海爾陣線後擊落敵飛機兩架英軍亦失飛機一架 
　　（二十日） 
　　巴黎電今日公報言及加里波里法軍於本月十九日協助英軍攻擊土軍戰壕頗獲勝利足徵法軍今猶占守該半島西面極端公報又述及安柴克撤兵事謂近因東方時局所有發展故安柴克一地已減其軍事關係此次撤兵乃由英法參謀商妥旣無重大損失且未受土軍阻撓（二十日） 
　　巴黎電今晚公報謂前敵砲隊仍頗活動亞土瓦有劇烈之砲戰魯斯與奇凡希兩處尤甚法砲隊擊毁蘇瓦松河與萊姆間之橋梁一慶香巴業法軍擊散進行之敵兵大隊並毁敵軍常用之鐵路亞貢砲隊亦甚活動法軍炸毁敵軍子彈庫一所法軍砲火擊破聖米葉爾附近哈洛維爾叢林之德軍戰壕數道並毁排列機關槍之防舍一所法飛機一隊力轟末爾化森車站 
　　（二十日） 
　　巴黎電今日下午公報謂砲火已弱法軍小戰數次頗獲勝利勞蘭法軍轟擊德軍尤爲着力今晚公報謂前敵大部分之戰事爲惡劣之天時所阻惟法軍砲隊仍轟擊陣線北部之德軍交通戰壕驅散其輜重運送隊 
法軍轟擊邦太末松北面高地敵軍所守之凸角頗獲效果哈滿韋萊爾柯夫之法軍猛轟之後奪獲敵軍防禦工程一大部分俘敵兵數人（二十一日） 
　　倫敦電公報局宣稱湯興特將軍來電謂土軍於本月一日與英軍後衛交戰又於十二日夜間在庫台爾亞瑪拉進攻無效所遭損失共有二千五百人十七日夜間英兵與印兵混合進攻土軍前鋒戰壕殺死三十人俘獲十一人十八十九兩日安靜無事（二十日） 
　　彼得格勒電羅斯基將軍自在北軍司令後屢著戰功德軍未能占據特文斯克·里加·及特維拉河陣綫皆將軍之謀略有以阻之今因患病復上書乞退俄皇批准將軍辭職之諭文極讚將軍之戰績並望其早日告痊俾得復出督戰云德國巡洋艦白里門在波羅的海被沉後德國此式軍艦已共失十四艘今波羅的海僅餘德國湯式巡艦十三艘（二十日） 
　　約漢里斯堡電台維特等一百十九人因謀爲不軌判罰監禁今均釋放台維特曾語某客極言英人與和人當和好相處前此之意見及一切誤會均已冰釋云（二十日） 
　　亞　斯特丹電伊泊爾方面復砲聲大作陣地無消息可得惟比國鐵路大局活動德軍醫院車尤甚（二十一日） 
　　倫敦電首相在下議院宣稱哈米爾登將軍不回近東如任他職自當及時宣布云 
　　（二十一日） 
　　倫敦電今日午後首相愛士葵在下議院提議續招新兵一百萬人之預算案謂戰局至第十六個月末日時英軍在戰地者共有一 
 
 
 

Page 3

 
 
百二十五萬人逹峽退軍之際英兵僅傷三人内有海兵一人參謀部長穆萊將軍將有重要差使故調回法境羅伯森將軍以代其職殖民地代表加入内閣之議似不可行殖民部大臣波拉勞曾謂將來關於和約條件之事當商請各殖民地如殖民地首相有能至倫敦者則帝國政府極表歡迎願與之暢論一切首相言至此乃提出新兵問題說明兵士喪亡之衆及召集年少體壯者以厚兵力之必要惟竇此爵士徵兵之結果内閣尙須審愼考察故暫時未便宣佈首相又一再聲明召集壯丁未婚者儘前已婚者在後之約言繼謂英軍仍據守塞特爾巴海陸軍在該處控制逹峽之口澳軍在安柴克奮戰永留不滅之威名今退出時殊有留戀不捨之情幸各要品皆已運出僅剩廢砲六尊而已首相末言巴黎軍事會議甚爲重要已得極有關係之結局協約國團結極堅定欲博取最後勝利目下戰局在表面上似不利於聯軍但實際上聯軍漸佔優勢云云 
　　（二十二日） 
　　倫敦電今日軍械部大臣喬治在下議院報告軍械部事首言機械在戰局中之重要謂英國握海上霸權固賴海軍之精亦由海上機械之優非他國所能及但協約國機械之用究未迅速發展故德國得以獲勝再機械可省人力無論攻守皆有便利次言五月間軍火缺乏情形是時德軍日費二十五萬砲彈皆屬烈性爆彈而英國每日僅出二千五百烈性爆彈及一萬三千榴霰彈　廠中所實繳者較其所允繳者僅占百分之十六但今日情形大異部中辦事者皆爲精練人才趕辦各事廣覓原料定造之品大爲加增而能按期繳付者已多至百分之八十繼言製造軍火之區域及各地辦事員之事業謂國家工廠收效甚大出產之額數旣增工人之困難亦減且可阻物價之騰貴喬治盛稱私人工廠之能爲國出力又謂九月間戰事用去砲彈極衆四個月之積蓄僅供數星期之久工廠乃併力趕造十日之内竟能補足所費之數此後工廠事業日有進步前需一月者將來只需一星英大砲之出　日後定可大增機關槍自六日以來已增多五倍其餘各種軍需至新年時定屬大有可觀喬治詳言炸彈弩砲戰盔凹砲等製造之數末謂英國應能以烈爆彈接濟同志諸國今國内工力日漸發展但國家尙需八萬熟手工匠二十萬生手工匠在新廠工作如是可使一九一六年之戰局得占優勢九月份用去彈藥雖多然當時苟有三倍其數之軍火則定得二十倍之善果英金二百兆鎊可購極多軍火此爲四十日戰事之代價但在吃緊之際以價値英金二百兆鎊之軍火費於四十日内或可制勝敵人非徘徊觀望費於四百内者所可同日語也（二十一日） 
　　倫敦電耶穌誕日英國之報紙均停版星期一日無晚報（二十一日） 
　　巴黎電法國兵債各處所募之數尙未核算藏事估計其數約有英金五百六十兆鎊 
　　（二十二日） 
　　彼得格勒電俄軍北軍總司令羅斯基將軍業已解職（二十一日） 
　　巴黎電費蘭巨元帥今日下午在愛里細辭别卜橫加爾總統羣衆向之歡呼今晨霞飛大元帥以戰績十字章贈與費帥（二十日） 
　　亞姆斯特丹電德國財政大臣希佛里區博士今日在國會宣稱一九一五年至一九一六年之預算案出入可以相抵即有缺乏數亦甚㣲並承認一九一六年至一九一七年之豫算案若不徵收新稅則將入不敷出彼信德國國民繳付稅項必與購買債劵同一踴躍云（二十日） 
　　倫敦電工黨議員湯姆今日在下議院代表工黨告知軍械大臣謂工人擬應該大臣之請加工製造軍火（二十日） 
[其二（德人德文報專電）]  
　　柏林電十二月十九日土軍大本營公報云土軍重砲繼續轟毁庫台爾亞瑪拉前敵軍防守之陣地（二十日） 
　　柏林電君士坦丁電稱土軍昨在逹逹納爾海峽開始總攻擊各部分現正在鏖戰中土軍復攻亞拉福太及亞里白魯敵軍在塞杜爾巴回攻爲土軍擊退土砲隊加重創於敵軍土軍守候機會已數月之久此次將士異常奮勇故卒將亞拉福太及亞里白魯之敵軍擊敗進至亞特里白魯海濱蘇菲亞軍界估計塞兵逃出者共約五萬人内有三萬人圖赴斯克太里旣無行李又無槍砲死於途中者約三分之一尙有二萬人行抵阿爾巴尼亞阿人素抱仇塞主義故乘機殺死多人於是塞兵剩者無幾布國第一軍以一小隊制之而有餘今後戰地不致有重要戰事布軍共獲鐵路貨車四萬五千輛内載鎗砲子彈皮件等物協約國一年來所助塞國之軍需全爲布軍所有（二十一日） 
[東方通信社電（日本人組織）]  
　　北京電雲南廣西反對帝制勃發消息或其電報爲政府面掯勒或係叛軍止其電報致無從得消息之法據外國人方面本日接到廣東電報謂廣東目下猶無如斯形勢惟反對之氣勢已十分澎湃云（二十二日） 
　　濟南電北京政府因嚴南方不穩之防備决定急派守備北京之第十師第三十九團及第四十九團南下此項軍隊已陸續由津浦鐵路往南矣 
　　又江蘇巡按使增募警備隊已派部下至魯開始募集（二十二日） 
　　東京電中國南方一帶不穩之情報傳來與中國有關係之股票爲之暴落（二十二日） 
　　東京電日本内地募債之條件與鐵道公債相同年息五釐每百可望以九六五賣出法國公債之買入則九十三前後云（二十二日） 
　　東京電本月中旬之輸出超過六百四十萬元計自本年一月以來輸出超過約一億六千四百萬元（二十二日） 
　　東京電大竹貫一氏拒絶副議長之職是以現於中正會中物色人材（二十二日） 
　　東京電靑島守備軍所屬之小學校與日本内地一般之學校同一取扱已由文部省令發表矣（二十二日） 
　　東京電朝鮮總督寺内伯爵今晨啓節歸任（二十二日） 
　　東京電歸化英屬哥倫比亞（加拿大）之日本人呈請加拿大官憲組織一個聯隊此等電報到京英國大使館欣感異常特表感謝之忱並發表謂此舉鼓舞聯合軍之士氣不少殊感謝其義勇云云（二十二日） 
　　東京電政府與黨今夕（二十一日）在本鄕座開聯合大會呼號國論之統一（二十二日） 
　　東京電屬於鐵道特别會計之公債因整理償還起見特在内地募集公債三千八百六十萬元其追加豫算現正提出議會（二十二日） 
　　東京電東洋汽船株式會社增加資本一千三百萬元今日已由該會社董事會議决（二十二日） 
　　東京電衆議院定於二十五日本會議討議預算案（二十二日） 
　　東京電農村救濟策爲本會議之重要議案已與田租延期問題同經上下兩院决議今日以法律公布第一期納稅期延至後年六月十五日（二十二日） 
要聞一 
[德奥匈人之戰局觀]  
　　紐約世界報奥京訪員韋甘德氏十一月十一日訪函云今非德奥匈盡其心思節用財力人力以準備遙遙無止期之戰局之時乎今非和局之談遍傳各國而自德奥匈人觀之覺種種浮言無一可爲希望戰局早了之基礎者之時乎然德奥匈三國京城之人民於近二三日間倐生樂觀主義以爲戰爭時日已有限期此種樂觀固德奥匈人於前此十五個月間所未嘗有者也中央諸國各社會中人言及時局莫不表示愉快之氣象如此心理果何從來乎記者細考之而知塞境戰事之告終意國之悔戰美國致英牒文之聲調與夫英國之意見參差法國之不能再取攻勢俄國之不足爲害皆造成德奥匈人樂觀心理之原素也近十日記者奔走於德奥匈三國京城之間追隨於著名政治家軍事家新聞家之後而叩其戰局前途之觀念彼等處於四面被圍交通半斷之境瞻察大局發揮意見記者請略撮其大旨於下以諗世人其言曰表面上戰事尙在進行而實際上勝負今已決定協約國縱欲奮　續戰然此後之力量必不如前協約國人民苟無挽回戰局之切實希望安肯任其政府一再延長戰禍乎塞戰告畢奥國可移其軍隊以厚拒意之兵力德軍亦可撤往東西兩陣地或助奥以破意俄國力不能恢復舊狀土國有兵百萬餘人以助中央諸國其所需者不過軍火然今日軍火已溯多瑙河而下矣希羅兩國不爲敵國所誘動就名學推論之協約國旣不能有大獲勝利之希望則希羅决不肯從其後以與德奥匈爲仇也今之戰局可折爲六曰英德戰爭法德戰爭奥俄戰爭奥意戰爭土國戰爭與塞國戰爭試問協約國在此六戰爭中有得一勝利者乎今而後英國當不復自信絶糧政策足以困德矣協約國欲挽回大局轉敗爲勝則必逐退法比境内之德軍或意軍大破奥陣或聯軍將德奥布軍隊驅回多瑙河而斷突厥之交通或奪獲逹峽或俄軍恢復失地不僅託諸空談或堵斷德國威廉運河而後可西境聯軍近取攻勢然不能損及德陣之毫末法首相白里安鑒於此次攻勢之惡果及其可怖之代價當不敢再負同樣舉動之責任矣英國士氣不振國會不和成事不足債事有餘意軍三攻伊森沙徒弱其兵力今奥國可移塞境之大軍轉向意國故意境一方面可保無虞英政府備受國民之抨擊法内閣新近改組兩國紊亂沮喪之情形已可槪見俄京亦有不靖之象意政府所陳加入戰局之理由且不能爲其國人所共諒敵國之現象如此然則雙方孰勝孰敗不已可知乎苟協約國政府尙欲迷惑國人延長戰局則將見中央諸國始終不疲之力量且將見中央諸國力能痛創協約國也凡此議論皆德奥匈人所發者吾人於此亦可知其樂觀主義之由來矣 
[英法俄三國海軍兵工廠一覽表（續）]  
　　英國商辦兵工廠爲數最多今姑將其兼事製造海軍用品之二十三家次第開列於下（一） 
阿蒙斯特龍之懷特沃茲公司有工人二萬五千名船塢兼分廠七處製造戰鬭艦砲火甲板彈藥魚雷（二）巴洛夫因福尼斯之飛克斯廠有工人一萬五千名船塢兼分廠七處製造大小各種船隻甲板砲火彈藥（三）西得邦克之布倫公司有工人一萬名其船廠專造大船（四）亭河雅洛夫之巴梅廠有工人九千名專造大小各種船隻（五）亭河華爾森之斯萬混得及維哈姆李佳孫廠有工人七千名以代海軍製造魚雷艇爲主（六）畢肯希特之萊特廠製造大裝甲巡洋艦（七）大姆之畢特莫公司有工人一萬名製造大船（八）郭范之法飛爾特船塢兼機器廠製造大船（九）倍爾法斯之哈蘭及沃　夫摩托機廠有工人一萬八千名製造大小各種船隻（十）格里諾克之斯考特廠有工人五千名製造各種船隻並專造勞倫特式潛水艇（十一）亭河黑布之好托勒斯里公司有工人三千名製造潛水艇及大船之機器鍋爐（十二）亭河孫得蘭之多克斯佛特孫氏廠製造魚雷艇（十三）烏次斯屯之作木克洛夫特公司有工人三千名製造魚雷艇兼狄色爾蘇動機（十四）東考斯之砂米爾懷特公司有工人一千八百名製造魚雷艇（十五）斯考特斯陶之雅洛夫公司有工人一千五百名製造魚雷（十六）亭河華爾森之華爾森斯里普外機器公司專造大船之機器（十七）格拉斯高之Ａ及工廠製造魚雷艇（十八）亭河華爾森之巴孫氏暗輪汽船公司專造大船之摩托機（十九）倫夫雷之巴布扣克及維爾扣克斯廠製造汽鍋爐（二十）考温特里砲兵器械製造廠（二十一）哈特飛爾特砲兵甲板彈藥等鑄造廠（二十二）諾佛克及舍飛爾特之飛茲孫彈藥廠（二十）三）舍飛爾特之希爾砲兵子彈製造廠 
　　俄國兵工廠由國家經理者十三處如下聖彼得堡之波羅的海兵工廠有工人六千名製造大小各種船隻聖彼得堡之阿爾米蘭大茲造船廠加雷島英商布勞代辦之船廠克倫市之兵工廠專造船隻裝配用品里堡兵工廠專造小船用品里華爾兵工廠專造大船用品黑爾星佛及海參威兩廠則兼事修理此外在聖彼得堡有專造砲火鐵甲魚雷三廠倍姆有砲廠一所 
　　俄國商廠而可代國家製造者十六家如下聖彼得堡之普提洛夫廠製造大船砲火魚雷等物聖彼得堡之紐斯奇夫船廠製造小船濳水艇等聖彼得堡之法俄船廠製造機器鍋爐聖彼得堡之五金工廠製造小船里加之哇克大廠製造彈藥兵器兼造船里堡之郎哥泊克鑄造廠製造驅逐魚雷艇里華爾之諾倍爾勒斯尼廠製造潛水艇黑爾星佛之桑特弗肯氏廠製造驅逐魚雷艇黑爾星佛之製鐵公司亦造小船黑爾星佛之俄國防軍公司亦造大船尼考波爾木李波爾公司代辦克虜伯甲板製造廠差里琴俄國公司製造砲兵用品聖彼得堡之勒斯尼廠製造魚雷那華之米爾格拉奔船廠製造大船應用之魚雷云 
編輯餘談 
[扶桑客語（六）（飄萍）]  
　　中俄之外蒙交涉早經解决中英之西藏片馬問題亦旦暮可以就緒此各報之已明載者也 
　　今日（十七日）東京朝日新聞載有北京奉天兩處特電一則喜四平街鄭家屯線借欵三百四十萬兩已經總統批准其條件一如津浦鐵道 
　　一則賀遼西所屬問題已屈從日本之主張决定定屬於南滿雖區區小交涉乎亦足以覘中國國威之何如矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京最近之籌備與慶祝]  
　　籌備處之近事錄大典籌備處昨日開會内務朱總長各部院籌備大典人員及各省將軍巡按使派來之代表等均前往會議聞其内容皆係關於大典進行事宜並聞尚有許多討議之處以期確定方針該處在國體未解决之先所有用費槪由發起人擔任計自成立以來所用不資今國體旣决政府認爲必設機關則此項用費發起者已無名義再行擔任日昨朱桂辛特請會計主任袁紹明將以前用欵詳細造册咨請財政部追加承認並將發起者所認之欵一律補還以示區别聞財部已允列入追加矣至於處中人員雖稱衆多而其常川到處辦事者不過數人茲調查大槪如下甲總務股顏世清金紹城沈國鈞嚴家幹葉崇質高鴻善傳　棻關冕鈞何瑞章鬫鐸袁振黃張名振龍學競孫雄　蔣邦彥何按祝書元程源深乙禮製股饒鳳璜曹秉章董瑞椿汪東寳林步隨陳閶桑宣袁祖光王　煒劉式程王念曾于寳軒毛祖模陶毅陶洙田步蟾丙會計股楊家淦舒樹基孫鍾陶思澄陶祖先景耀月殷承彬阮忠桓 
　　司法部之修改案司法部章仲和總長因前次提出之刑律分則案雖交參政院議决然現在國體已更關於帝室方面自應另立專章俾免臨時無所適從昨將此項專章草案提交大典籌備處列於應行籌備之大典表内以便早日修改聞朱桂辛亦以此項刑法關係重大已提前列入表内預備呈請鑒核内容據述大槪如下一凡加危害或將加於乘輿車駕者處死刑二凡加危害於帝室緦麻以上之親者處死刑或無期徒刑一等有期徒刑三對於乘輿車駕有不敬之行爲者處二等有期徒刑四前條所謂乘與車駕者指皇上本身及太上皇皇子皇孫以及近支而言五對於緦麻以上之親有不敬之行爲者處四等以下有期徒刑拘留或一千元之罰金六侵入宮殿或離宮行在所者處二等至四等有期徒刑七對於宮殿有其他之行爲者處四等以下之徒刑八凡犯蹕者處四等以下徒刑九犯帝室之罪受二等以上之有期徒刑者應褫奪公權全部 
　　慶祝會之第二日開國慶祝大會第一日狀况已誌昨報昨日（十九）爲第二日中央公園遊人頗多蓋適爲星期日故也園中有十番樂隊并招致字畫雜貨各攤臨時營業此外尙有各種遊戲以娱來賓晚間仍演雷影至燄火一節特改在天安門外演放新修飾之正陽門樓以電燈圍繞數匝兩旁東西兩車站亦排列電燈京奉車站有萬方同軌四字京漢車站有四海歸仁四字均以電燈排成中華門外之五色牌樓一面正中爲文經武緯四字兩旁爲就日及瞻雲四字一面正中爲天與人歸四字兩旁爲堯天及禹甸四字正陽門外之五色牌樓則爲中華帝國皇帝萬歲八字是日下午六鐘行提燈會内外城五路同時出發奉派李總司令進才夏内史壽田李統領鴻舉楊帮統開甲招待一切總代表馮麟霈等六時均至新華宮外第一路提燈隊到新華宮外時由馮氏進賀表李　讀祝詞仍由李統領宣讀諭詞嗣後每路到新華宮外時均由馮君率同行三鞠躬禮三呼萬歲即由楊帮統宣布特賜茶食諸代表謝恩行三鞠躬禮及第五路到時行禮畢由楊帮統交下黃封一函中係頒賜茶食總單乃由總代表等具摺謝恩所有各路提燈人員俱至中央公園每路均有管理員照料一切並有軍樂隊馬隊所提之燈其上均書有中華帝國皇帝萬歲字樣外城西路提燈隊行至參政院時該院亦派有專員招待並備有茶點該隊以人數甚多未入僅在院外三呼萬歲是日新華宮外楊帮統處設有茶點欵待諸代表至頒賜之茶食則均送至中央公園惟聞此項慶祝發起者雖爲商會而組織一切多由内務部出資經辦故電光掩映燦爛輝煌於點染各景處頗足見籌辦人員之煞費一番匠心云 
[國體聲中之中日外交界]  
　　小幡參事之行蹤日本公使館一等書記官小幡酉吉氏前有轉任奉天總領事先行回國然後赴任之說欲行又止者屢矣茲聞小幡氏確定於本月二十五六日由京起程歸國惟轉任奉天總領事之說業已中變不久仍來北京日政府决定將其升爲駐華公使館勅任參事此項勅任參事尋常惟大使館有之公使館例無此職惟因駐華使館事務較諸各大使館尤爲繁冗故日政府於參事中特設勅任一缺從前水野參事即係勅任今小幡氏復出而繼之足見日政府之重視對華外交而日使館之對於小幡氏尤有不可少此一人之勢也 
　　外交總長之談話十五日日本大阪朝日新聞載北京訪員電云余（該報訪員自稱）十三日往晤外交部陸總長當時陸總長語余曰中日兩國之於東亞誼若唇齒而又休戚相關固宜相與親睦左提右挈以維東亞大局之平和現兩國政府間所有關繫固極圓滿而兩國民間之關繫亦須使之圓滿必須更加一層之親睦然鼓吹兩國國民之親睦專賴報界諸君之力爲多云云次言及帝制問題略云新帝國現正具備一切手續其正式成立尙須若干時日外間紛傳明年舉行即位典禮之說實屬揣測之辭新皇帝究於何日即位目下尙未决定將來中華帝國一切規模儘可取範日本帝國云云 
[參政院近事紀聞]  
　　新任參政院院長溥倫蒙賞食親王全俸自是滿族中目前幸運之人物聞溥氏已定於本日（二十）上午到院履新即日下午參政院將開會討議推薦憲法起草委員方法及議訂制定憲法程序並聞此次憲法起草人員之推舉所有前起草委員會雖屬無形消滅但所預定之員額仍爲十人前憲法起草委員會十委員之中除汪榮寳梁啓超因辭職不再與此推舉外其李家駒曾彝進逹壽施愚王世澂楊度嚴復馬良等仍照舊與選續補之二人一爲孫毓筠其一未詳而領袖委員仍以李家駒充任以資熟手 
　　民國五年度豫算案提交代行立法院後忽忽逾月付審查後亦已開會多次茲聞審查手續業已大體告竣大約本月二十五日左右即可將審查報告提出於大會其報造情形是否清清楚楚不負代行立法之責固國人所最可注目者也 
　　參政王家襄氏前因送其夫人靈櫬回籍安葬請假兩月抵浙後復曾因病辭職一次未蒙照准日前遂復來京所患氣喘等病尙未大愈惟因河南中原煤礦公司昨日在京開股東便王氏有得董事之望故特力疾前往聞被選董事後不日即須偕同該公司經理蔡汝霖氏前往豫省公司辦事矣 
[財政部最近消息]  
　　總長去就問題財政周總長辭職之說忽起忽滅究亦莫得其眞相日前京中一部分報紙盛傳周總長自請辭職已蒙慰留或將作長久任事之計至張壽齡次長雖經銷假視事然仍不按日到部其意興實較從前闌珊同時又一方面消息則謂周氏辭職雖未遽允而已大有退意並言將來總長一席張氏或將有望云云兩說刻皆未盡徵實而周氏辭職之呈聞於數日前確曾提出云 
　　兩項新稅理由政府因財政困難已屢次勵行減政主義一面竭力舉辦新稅擬有增加田賦及實行婚證稅之計畫其事已記前報茲聞所擬理由書第一謂現在開墾之地據田賦徵收簿約有十五六萬億畝平均年收七八億萬石並且逐年增穫使每年按石增稅二角於農民尙不大苦而歲又可增收三四千萬元第二中國人口衆多每年逹結婚年齡者計有全數二十分之一對於此二千萬人分三級課稅平均每名稅一元計可得三千萬元以上云云聞將提出於財政會議矣 
　　另設專署疑問印花稅另設專署與烟酒公賣署均另簡大員督辦早誌前報今鈕傳善督辦烟酒事務已見命令而預擬督辦印花稅事務之李國筠迄未發表時人頗以爲疑聞此事業已中變蓋財政部原擬兩督辦均爲特任官與稅務督辦體制相埒惟政事堂之意微有不同故鈕傳善發表時仍係簡任職因之李國筠氏一時未肯遷就未知另設專署之議是否將根本取消也 
[敎育基金案之擱議]  
　　敎育部籌設敎育基金一節聞該部所擬辦法專爲設定地方敎育基金以作小學敎育年功加俸之用最初議將學術評定會原定經費項下之五十萬元移作此用因財政部未能同意遂致作罷敎育部乃擬徵收田賦附加稅辦法所定附加率約不逾原額百分之三通計全國每年可得一二百萬元以三十年爲期以供年功加俸之用大略已足聞將此項辦法呈請政府核定公布後奉批緩辦二字故此議亦已擱置矣 
[權度檢查規則頒布後之取締]  
　　權度法及其附屬法令等已於本年九月一日於京師區域施行所有權度器具自應從事檢查依照權度法施行細則第五十條規定農商部應會同内務部擬定檢查執行規則呈請總統核定茲聞該兩部已會同擬定北京市權度検查執行規則十四條並奉批准如所擬辦理矣其規則内容凡官公用及營業用權度器具均應實行檢查各商場及門攤零售各小商業亦適用之其檢查期定爲定期臨時特别三種區域與其日期則由權度檢定所會同警察官廳先期通告凡應檢查之權度器具由檢查人員率同警察於每日業務時間内親往各户檢查已行檢查後新設或遷移之廠肆舖户等則具禀請補行檢查所有第一次檢查之特别圖印依照權度法施行細則第十一條及第五十二條所定之年限分别加鏨篆書五字或一字之兩種字樣每年定期檢查所用圖印依照年曆加鏨各該年分之數目字樣至對於已經檢定或檢查鏨有圖印之權度器具疑有增損不合之情弊時得由權度檢定所會同警察執行臨時檢查倘僞造檢查所用圖印或冒用僞造之檢查圖印者處以十元以上五十元以下之罰金或違背第十條之規定者則處以五元以下之罰金此其大要也 
　　自此項規則頒布後凡舊式器具之製造自應依限禁止以杜歧異惟京師向業製造權度器具者俱屬小本營生一旦禁止難免饑寒失所聞權度檢定所現正派員調查製造舊式器具各户分别取締凡有力納保證金者准向農商部領照繼續營業無力領照者可投向權度製造所充當工匠以免失業 
[黑省國民會議投票紀]  
　　黑龍江省國民會議議員覆選已於本月十五日在巡按使公署舉行是日由上午十鐘起至下午四鍾止投票人陸續蒞止先持當選證書赴投票所呈驗經監察員驗明確係本人將證書加蓋戳記復在投票簿内親書到字承領入場劵入場向發票處領票再到宣示處閱覆選被舉人姓名然後到寫票處入座用記名戰記法寫票寫畢封妥持向投票處自行向匭投入由管理員給予出場劵於門口驗明放行軍警防衛甚爲嚴密江省議員額定八名已如額選出茲將當選人姓名票數錄下魁陞（四十二票）逹杭阿（三十七票）高召邨（三十六票）孟昭漢（三十四票）連文澂（三十二票）秋桐豫（三十二票）金桂馨（三十二票）談國楫（三十一票） 
[紀黑省江浙會館落成會]  
　　特别通信天御 
　　黑龍江地處邊僻十年以前江浙人之來此者寥寥無幾嗣後接續踵至洎今已及數百人人數旣多交際益繁自宜有一公共聚會之場以聯感情而謀進行浙人本有浙江會館因楝宇摧壞不堪整葺乃舍舊謀新聯合蘇人組成一大團體别造新會館定名曰江浙會館鳩工庀材從事建築不數月問而新會館已成立丹惡整潔巍然煥然該兩省同鄕遂於本月十一日開落成會是日到會者百餘人朱子橋將軍亦以同鄕名義列席上午十鐘先由董事秦曙村何梅生兩君報告開會宗旨旋舉新董事及公推臨時審查員曁文牘庶務會計等員用雙記名投票法投票秦曙村何梅生兩君得票最多應選爲董事並推定唐慕潮樓稷臣錢竹軒何紫齋爲審查員審查用過建築工程賬目並由秦何二君提出華盃靑羅子庚兩君爲文牘鄒履信何梧生兩君爲庶務黃彥臣邵菊齋兩君爲會計衆贊成朱子橋馬心竹二君先後登台演說語頗誠勢動聽時已鐘鳴十二下因是日請有外賓並演戲誌慶限於時間遂搖鈴散會迨拍照畢而來賓雲集已開戲矣 
[東省清丈之風潮]  
　　賓縣求免清丈賓縣清丈開辦全境公民曾以年景歉收民生困苦具禀縣署懇請緩丈以紓民艱未經邀准日前清丈局派員前赴三區滿家店地方實行勘丈該區農民聞知聚集千有餘人將弓繩攔阻盡行進城面謁李知事要求緩丈哀乞之聲逹乎街衢而六區之民聞此消息亦紛紛接踵來城街市爲之壅塞伙房旅館均無容足之地各商號恐有他虞均閉門罷市擾擾攘攘秩序甚亂聞現在各鄕民尙羣集於城中聲稱非逹到緩丈目的不止究竟如何容訪再報 
　　榆樹反抗清丈榆樹近日實行清丈三區物民羣起抵抗情勢頗爲洶洶方鄕民聞信之初即聚衆五十餘人各處送信邀集數百人會議不令清丈員進界擬每晌地出錢一吊購辦軍械以謀抵抗已而清丈員某乘坐小車帶馬巡二名到區該區鄕民將車夫及某一併綁縛擬投入火中經某紳暗中釋放始得逃回榆城鄕民五六千人跟蹤來城在大街大呼求免清丈羣集自治大樓院内將該樓窗玻璃等打壞衆聞清丈局中初宜軒君係本城東關人即紛往初某住宅打破窗户器具等大索初某不得乃至縣署請見李知事要求免丈李君當衆演說清丈原因紳士沈淑海佟玉堂又從旁勸解衆仍團聚不散李知事恐生變端遂允爲電請巡按使暫緩清丈留代表五十餘人在署候回電始各分散散時清丈局匾額爲衆摘下警衛隊兵張某温言勸慰乃復索回此事未知如何結局也 
[廣東番攤將規復矣]  
　　廣東規復番攤一事自昨歲有人提倡後當道以軍政兩費不敷擬從其議爲飲鴆止渴之計急則治標之謀故此事幾成事實嗣以同鄕京官出其龍象之力暗裏將其打消於是某某等虚擲運動金錢無算一無取償甚爲　喪不謂時至今日又有死灰復燃之耗頃聞某某等化名張大成黃尙文以番攤二字名稱不美早爲社會所深惡今欲逹其目的祇有行其實而避其名乃定名爲廣東全省補助緝捕費義捐每年認繳正餉四十萬另加清濠費一萬元業已商由當道許可日内即行發表查其承辦章程係以番攤之一二三四易爲天地人和任令全省開設牌館分段投承由總公司按牌館註册抽捐分别旺淡館口酌收經費包收包繳每年盈餘溢利統由商人支給各股東母庸列册報銷蔣廳長查核所　以事屬游戲現已據情詳請巡按使批示祇遵矣 
[雲南鏟烟風潮之危急]  
　　雲南石屏縣所屬溪處地居邊遠鄕民各民栽種鶯栗爲生近見烟利甚厚私種益多而聚衆抗鏟之事遂兪鬧愈大茲將各電錄左 
　　蒙自電云唐將軍鑒據臨安王知事艷電夷衆抗鏟情勢甚急已電李團長派兵往助謹聞武叩 
　　臨縣王量茀電云溪處屬之阿鼻洞種烟抗鏟查係石屏縣屬瓦渣司八寨地施羅夢等夷民引爲唇齒同惡相濟共糾約二三千名將要路截斷並挖溝防禦儼如對敵昨陸軍警隊在知事未到溪處先一日進兵圍剿卒以衆寡不敵幾至大挫軍威現陸軍同石屏知事退駐迤洒謝委員同溪處胡委員亦隨往老馬寨知事到後當即飛函往約杜團附蕭知事尅期來會查該匪等負固抗官糾匪數千若不從速捕滅將愈集愈多尤爲難治擬請速派陸軍三連馳往老馬妥擬進剿之方事急時迫務請俯准 
　　鏟烟委員謝崑山電云二十七號約同陸軍往窩必洞鏟烟警隊先行距該地十餘里匪徒迎擊數約二三千三面圍來互相對擊警隊受傷二名陸軍續至受傷三名攻擊五小時將抵村寨突聞杜少校集合號音全軍即即匪等追擊我軍二十餘里是夜仍住瓦渣司署即與杜少校蕭知事商定全體退紥老馬電請援兵殊次晨蕭知事與杜少校率軍由迤薩各自退回該烟匪偵知以我軍無能爲役膽益壯大聞刻下裹脅愈多並有來攻我隊之說現與王知事駐紥老馬防守極嚴立望援軍無任迫切警隊子彈已完並乞運發委員崑山燦榮同叩艷印 
地方通信 
[松江]  
　　鄕民訛詐米廠西門外鄕民伍汝霖載糙米六石至白龍潭新華碾米廠託碾廠中即会以計數票一紙是日待碾者過多至傍晚碾畢各户取米照章應繳計數票而伍稱業已遺失廠夥以原人領原米諒無他故因即將米付給詎翌日伍怱持原票到廠索米聲勢洶湧嗣相偕入商會請商業公斷處排解未决乃公兩方各遞報告書一併移請縣署訊斷現聞經人調停令廠夥給伍洋十元收回該票了事 
 
 
 

Page 7

 
 
請警彈壓租務北　太平轎倪姓著富也族人因微租事起有衝突函請警署派警常川彈壓而新橋鎭派出所祇有四名冬防期内無可分佈總局乃勸倪擔任經費專募兩名以資防衛 
[鎭江]  
　　敎育成績聯合開會丹徒舉辦市鄕敎育聯合成績會經縣敎育會職員會議决先由縣敎育會於年假期内邀集各市鄕敎育會會長曁學務委員開一預備會籌商一切然後再率進行 
　　醫生誤事受窘西門大街有劉璧城者自稱爲西醫也前日山巷某姓小孩誤呑銅錢入腹請劉醫治劉以鐵鉗入孩口中取錢非獨銅錢不能出口鐵鉗反陷入腹中以致該孩登時斃命其家屬即糾約多人向劉詰問并欲將劉所開之藥房摀毁嗣經人調處令劉出洋五百元充作善舉其事始寢 
　　規畫水陸警務三事鎭郡各鄕近來盜案迭出城區竊案更日有數起警察所以責任所在爰特整頓梭巡規則通飭各警區除就管轄地叚梭巡外每星期一三五二四六日分别輪流會哨以資防範其集合地點定張王廟及薄家巷小營盤西門同善堂三處鎭郡自開辦冬防以來軍警各機關對於陸路防務旣極周密水道亦由縣署水巡隊曁水警第一專署分派師船往來梭巡惟鎭邑水路遼遠港　紛歧尙虞鞭長莫及故由第三分所胡巡官詳請章縣長酌派巡船游弋業已照准於昨日加派巡船二艘往來於東馬頭甘露寺一帶認眞防衛章縣知事因警察不足分布電請省憲添募巡士一百名以重防務所需餉項擬以籌辦房捐抵充現請於正說項下先行墊用齊使已飭財政　從速遵辦矣 
[南通]  
　　宣講需欵孔殷宣講員錢冠羣將逐日預備宣講文字編成白話印刷廣發俾便演說時婦孺皆知以冀收效惟經費支絀若不籌欵補助其期間恐不能延長也 
　　　銀行請兵保護南通中國分銀行現已成立前因滬事發生謠言　起由該分行禀請鎭署撥派失士一排以資保護管鎭守使以該行係屬國立且附屬金庫關係重要當即准如所請 
　　烟苗復行蒞勘南通所種烟苗已經禁絶惟時届隆冬正　粟播種之期省署例須派員復勘以凈根株而絶毒卉現盧知事擬仍召集原調查人員陪同省委前赴餘東一帶詳細調查 
[江西]  
　　新財廳長整理財政新財政羅廳長於十七號午後一時用電話邀民國銀行總理傅子清來廳談話傅總理即乘輿前往當由　廳長接見　及現在市面狀况及維持命融辦法銀行基本金現在實有若干外屬分銀行營業何如官票因何不能流通及價格低落之故傅總理逐一答覆謂官票數百萬本不爲多所以疲滯者因完糧納稅不收致無信用市面鄕間均不收留因此擁擠省垣而銀行又少現銀故雖官商一再設法維持均　紙效　於各屬分銀行現均逐漸收減吉安贛州已經停歇惟贛州因今年大水商民損失甚鉅放出之欵多未收齊仍舊營業以待收賬今欲維持市面舍籌措現欵及維持官票信用外别無良法云云羅廳長聞之頗以其言爲是現擬先行維持官票信用再將民國銀行改爲江西銀行以符地方銀行之實并擬將内部稍加改組總理改爲總辦仍以傅子清充任羅廳長自任督辦之職第未知是否實行也 
　　廬陵道尹加惠災黎贛省今年迭被水災以萬安泰和吉安吉水等縣爲最重吉安就地所籌賑款尙鉅已足安集災黎而萬安泰和吉水三縣災情極大捐欵寥寥現届冬令尙在嗷嗷待賑廬陵道尹夏炎甲以前次散餘賑欵已詳請巡按使核准留作冬賑用費故特批飭財政廳動放並另委專員分别領欵親赴各該縣會同知事曁地方正紳籌辦冬賑務使被災人民得沾實惠母任流　失所現已分飭各縣遵辦矣 
[杭州]  
　　討論新市場之維持方法杭州新市場自入冬以後日見衰落該處商人以血本攸關力圖維持昨日（二十一）集合新市場各業全體在西湖新舞台舊赴討論方法計到會者二百餘人於下午二時開會當舉阮性存君爲臨時主席業主產主互相討論各陳意見有以請求官廳多建住屋創辦模範工廠維持戲館現狀者有以請求官廳准設髦兒戲館及歌妓並請求產主減租爲救濟方法者並無十分結果嗣經公决推舉幹事十二人於本月二十三日再由幹事會表决遂散會 
　　米業顧全貧民之會議近來杭垣米價昻貴貧苦之家度食維艱丁此寒冬更難言狀茲聞省垣各米店集議爲顧全貧民起見另備價格最賤之食米一擋定洋每石五元照來盤出售不　賺利專限賣貧民於營業之中寓周急之意已得同業贊許專備是項米石在店供售矣 
[天津]  
　　紀黃炎培在靑年會之演說前江蘇敎育司長黃炎培由美調查敎育歸國每日前因事過津經南開中學校長張伯苓約其在津演說兩日曾紀本報茲悉第一日晚在東馬路靑年會演說美國敎育之五端（一）因國民生計同題而研究學生修　年限（二）中學校分科敎授由學生各隨性之所近任擇一科而以餘科附屬之（三）凡設一科目必爲地方所需要者就工科言男子多做傢俱女子多做衣帽且做一工程用費少而成功大故爲社會所信仰（四）女學生作烹飪定爲必修科（五）學生視作業爲樂事如學生有以賣報所得而納學費者大學校學生有充伙計者皆是並言日本在東三省辦理學校之狀况而我國敎育專尙優美不切實用甚爲可怖等語言語沈痛聞者頗爲動容至九鐘半始宣告閉會 
　　紀紅十字分會之開會十九日午後三句鐘中國紅十字會天津分會假安徽會館開會到者四百餘人首由理事長徐華清報告開會宗旨次由副理事孫子文報告籌備醫院事宜卞月庭演說人民對國關係副幹事魯嗣香報告歷年救災情形巡按使代表吳子明宣讀訓詞警務處長代表劉伯年宣告訓詞雷鳴遠司鐸演說後來賓相繼演說至五時振鈴閉會 
[吉林]  
　　吉林敎育革新紀自國民學校預備學校等製度公布後王巡按即行籌畫現已擬定辦法除法政專門學校暫併奉天吉校停辦外省立第二中學併入第一中學甲種工業學校併入甲種農業學校女子國民學校併入女子師範學校而以史校長充主任其餘省立各高等小學照章一律改爲中學校附設之預備學校取消校長名目改爲主任歸中學校校長經管其初小之國民學校統歸模範區學董經理刻已委任楊作舟爲模範區學董李膺恩爲第一學區學務委員聶樹清爲第二學區委員于瑞霖爲第三學區委員劉樹春爲第四學區委員朱文錦爲第五學區委員薪水學董月支八十元學務委員各月給五十元均自明年一月一日起支 
雜評一 
[共和之魂（默）]  
　　以一人言身死而精神不散者謂之露魂以一國言醖釀國民至大至剛之特性而永永保存者謂之國魂是故人之生也有魂死也有魂國之存也有魂亡也有魂人生而喪失其本心魂先亡也較身死爲尤哀國存而喪失其特性魂先亡也較國亡爲尤慘日本之大和魂其國人恒以活躍自詡而我國之共和魂何在耶將隨共和之名以俱滅耶抑如一縷遊絲尙飄蕩人間耶我將覔之我將弔之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[六大學聯合比賽足球記]  
　　上海部之結果 
　　本埠南洋（即工業專門學校）約翰滬江三大學於十一月十三號至十二月二十二號（即昨日）比賽足球計共七次昨日南洋學約翰在滬寗鐵路本站體育場爲末次比賽以决最後勝負茲叙其成績如下自下午二點三十三分開賽至三點二十分止爲上半節之比賽其時約翰隊之龍門向北以風勢而論南隊略占優點蓋是日適逢西北風故球之向勢大槪在約翰界内至二點五十五分鐘約翰隊始以進攻勢侵犯南洋界線至後球之向勢向南洋界線者居多然在此四十五分之中雙方雖各竭其力用盡許多計畫卒未分勝負其間休息十分於三點半至四點一刻爲下半節之比賽其時南洋與約翰互易地位彼此重奮精神神繼續比賽但見球勢多向南洋方面趨犯每至危險之時屢爲洋之守攻者猛拒却退賽至四點十五分時期届滿尙無勝負可分照例應再訂期覆賽或即續賽當由公正人判定續賽乃延長二十分鐘爲比賽時間每十分鐘雙方互易地位一次在前十分鐘内南洋勝一球後十分鐘内仍無勝負遂以南洋爲優勝即散會茲將上海三大學七次比賽之成績列表如左十一月十三號南洋與滬江在滬江操場比賽南洋勝七與一之比較 
十一月二十號約翰與南洋在約翰操場比賽約翰勝二與無之比較 
十一月二十七號滬江與約翰在滬江操場比賽約翰勝八與無之比較 
十二月四號滬江與南洋在南洋操場比賽南洋勝八與無之比較 
十二月十一號滬江與約翰在約翰操場比賽約翰勝十三與無之比較 
十二月十八號約翰與南洋在南洋操場比賽南洋勝一與無之比較 
十二月二十二號南洋與約翰在滬寗鐵路體育場比賽南洋勝一與無之比較 
以上上海三大學比賽足球之結果其最勝者爲南洋大學聞該校又將訂期至南京與金陵大學比賽又據工業專門學校函告南洋約翰滬江東吳金陵之江六大學每年冬季必競賽足球分爲上海及内地兩部上海部之得勝者與内地部之得勝者再爲最末之競賽今上海部除滬江失敗外南洋與約翰則兩雄相遇勝負莫决首次在約翰球場賽則約翰勝第二次在南洋球場賽則南洋勝用是再定於昨日在麥根路球場爲第三次比賽兩校學生各逹六七百人旗幟飄揚鼓樂齊奏拍掌之聲高呼之聲與踢球之聲互相齊應兩隊球員非常勇猛馳騁奔逐無一怠容例定之期旣盡勝負之勢未分於是由公正人再延長時間乃不及十分鐘南洋球員勢乘直摀五將齊驅遂攻破約翰之巢穴上海部之錦標乃屬南洋 
[加稅問題之兩面觀]  
　　上海總商會爲加徵貨稅事致北京政事堂財政部電云據蘇屬各商會聲稱蘇省財政廳通飭自五年一月一日起各項貨梲加徵二成商民乏力擔負請逹下情免予加徵等情恭讀報載本月諫日申令以各省徵收釐金弊端百出影響商務爲害甚大特簡田趙二員馳赴各省考察利弊分别裁併免致阻碍等因德澤汪洋掃除積困凡屬商民莫不歡欣鼓舞竊以各省釐稅應否加減應俟考察畢後酌量辦理現當謠諑未靖商業多困遽議加增轉滋疑慮懇請飭下江蘇財政廳暫仍舊章免予加徵以安人心而維商業不勝急切待命之至上海總商會會長朱佩珍沈鏞叩號 
　　上海稅務所吳所長昨又出示云爲曉諭事茲奉財政廳長胡飭開照得前奉部飭以五年分中央預算不敷自明年一月起於貨物稅項下一律附加二成專欵報解藉資凑濟當經示諭通飭遵辦在案旋因部派員來蘇檢查釐稅純係整頓内部計劃聞有不肖之徒以爲又將加稅妄造謠言商民轉致疑慮是以重行出示並無加稅之事與前示附加二成之案絶不相朦乃無識者誤會牽合以爲後次之示係屬取消前示附加二成報紙復著評議恐商民意存觀望合再飭仰該所長遵照詳細解釋轉諭各商知悉以免歧誤等因奉此爲此示仰商民等須知貨物稅附加二成係奉財政部飭辦爲凑濟中央不敷預算起見萬無中止之理至財政廳第二次示諭乃因部員來蘇儉查釐稅或爲又將加稅妄造謠言是以重行出示聲明與前示附加二成之案絶不相朦該商民等母得誤會 
[包探破獲盜案之神速]  
　　前夜十二時有盜匪十餘人各持手鎗等械至法租界菜市街寳裕里十三號門牌吳阿方家打門入内一匪將石灰屑亂擲致傭人某氏兩目受傷該匪等又用棉絮團塞在各人口中並出手鎗嚇禁聲張當被搶云大洋六十元小洋一千餘角及金練金戒金圈等物一鬨而出事後吳投報捕房石總巡立傳通班包探四出緝拿嗣於昨日由探目黃錦榮包探韓邦逹方福林程芝卿孫金禮周寳生偵知該案盜匪均匿跡法新租界白爾路六十八號門牌樓上當即前往拘拿該匪等開放手鎗拒捕該探目等亦開手鎗還擊當將各匪圍住奮勇上前將手鎗奪下鎗内尙有珠彈存留始得一併拘獲連及盜婦一口共獲八人連同奪下之手鎗器械解入大自鳴鐘捕房石君諭令管押候盤問口供再行核辦 
[楊樹浦路押店被刦]  
　　楊樹浦路第二千六百六十八號門牌裕豐押店於前晚八時許突來盜匪四五人多執兇器一擁入内店夥等咸畏懼趨避當被刦去現洋三十八元及金銀時表等物事後由店主投報捕房捕頭立飭探捕分頭跴緝 
[偵緝隊捕獲强盜]  
　　淞滬警廳偵緝隊前日在五區三分所境内森德里查獲上月五號在高郵縣夥刦薜增祥家之盜犯朱德培李文貴二名又嫌疑獲李老三一名抄出信函當票皮篋等物解押閘北司法科轉解淞滬警廳訊明核辦 
[馮上將遙領參謀總長之電告]  
　　本埠軍政各機關昨奉馮上將軍電開楊護軍使盧護軍副使楊參議周道尹覽國璋仰承特簡内任參謀總長負荷愈重報稱愈難本應即行北上履新勉承宸教迭接京電以中央眷念東南禁暴戢奸未便遽易生手故由唐次長督攝一時可勿北行等語所有地方應辦事宜仍當照常督理値此防務吃緊之際何敢稍有疎懈誠恐商民未悉底藴難免因揣測而生誤會馴至胥動浮言於大局不無影響用特掬誠奉告凡我邦人諸友願共知之爲幸國璋簡 
[護軍使建築新署之地點]  
　　松滬護軍使署詳准遷往龍華因建造新署尙需時日暫以龍華子藥局爲辦公處定陽歷年終遷往已誌前報茲悉建築地點係在龍華無烟藥廠後面空地上約有二畝餘已由工程師測繪圖式估計建造工料等費約需一萬金昨楊護軍使已將擇定署基曁工料數目並圖式等詳送陸軍部請即撥欵以便興工 
　　又聞楊護軍使以新署落成後所有防護兵士爲數甚多原有兵舍已多毁壞必須另行設置特飭十五團團長飭知龍華鎭地保覓購該處鄕民住屋以爲屯兵之所擬定每間房屋酌給洋二十元俟給費後即須迅速遷讓云 
[二十旅全部抵滬]  
　　松滬護軍副使兼睦軍第十師師長盧永祥所部第二十旅之步兵三十九團所轄三營官佐士兵業已由津出發先後抵滬暫駐吳淞聽候楊護軍使等商議擇要派往防守詳情日迭紀前報茲悉盧副使此次奉令調兵來滬協防計需一旅合成二團共有步兵六營除三十九團所部三營均已抵滬外尙有該旅原駐京城北苑之步兵第四十團三營官佐士兵亦於昨日乘坐火車抵滬奉飭暫在江灣一帶寺廟駐紥至鐵路沿線曁浦東奉南川三縣沿海灘緊要地點因未查勘暫緩派駐一俟擇定即當分别調往駐防昨盧副使已先將二十旅全部一併抵滬日其及暫未調派各情電報中央查考矣 
[禁阻交通之不便]  
　　近日本埠謠言未息軍警戒嚴入夜禁阻交通商旅諸多不便南市商民曾因此事迭請通融取消禁令官廳爲防務正嚴未邀允許茲聞閘北商民亦以地方遼闊居户衆多凡就事於租界及滬南等處者不下數千人平時朝出暮歸習以爲常及至戒嚴後往往因事逾時斷絶歸途流宿於外實爲不便因特公請紳士錢貫三沈聯芳諸君代表衆商請求軍署警廳通融展遲或另籌變通辦法以便商民不知能邀允准否 
[徐建侯又爲行剌案牽涉]  
　　前愛國報館主任徐建侯因被法租界永昌客棧内查獲私造炸彈之闕朝書等供詞牽涉經法公堂將徐逮案訊明與中國政治有關判徐押西牢一年期滿逐出中國領土在案茲楊護軍使又以徐與行剌前上海鎭守使鄭汝成君一案亦有關係　請交涉員移行公共公廨　請法公堂將徐提回以便訊明引渡故昨由總巡捕房將徐提解公共公廨請究即據徐之代表佑尼干帮辦費信惇律師上堂譯稱被告因被炸彈案内牽涉已由法公堂訊明定讞現中政府又以被告與行剌鄭汝成之剌客王筱峰王銘三等亦有關係提至貴公堂復訊所有辯護手續尙未預備應請展期繼由捕房刑事科代表牛門律師與中央政府代表穆安素律師及十五號西探目依克相繼上堂陳述案情（均未譯）兪代襄讞商之英領卓君判徐暫押總巡捕房候訂期預審再核 
[破獲蔭餘里黨人機關之結束]  
　　法捕房探目黃錦榮沈德福包探任水揚曾於十月二十三號在法新租界愷自邇路蔭餘里三十八號門牌破獲黨人機關拘獲唐耀輝即唐耀飛等四十七人解送法公堂訊供判决爲首之蕭國卿即蕭美成移送公共公堂照斷引渡内地懲辦唐耀飛王效庭李卿山曹德明等解送護軍使署照律嚴懲在案尙有周才等四十一人於昨日由捕房解送法公廨經中西官升坐特别公堂逐一判决周才毛雅仁何德才陸定山曾心安方玉山等六人情節稍重各押西牢四年任春和押兩年胡洪生胡道生沈尤各押六個月劉裕山張花仔王寳生華春根周齊陳玉林各押三個月王小五押兩個月唐德齊李德慶唐心周王子興各押一月以上各犯押期均於拘案日起算候期滿一併永遠驅逐出界趙仕周劉德元陳子甫徐飛龍趙阿新周榮朱阿熙顧士孝胡阿友陳振蔣恆卿林海清姚廷福楊裕平余炳仁周仁根劉少來等均係苦力實被黨人設人設計騙雇並無知情附和情事從寛開釋並諭趙仕周等以後不准再受黨人雇用如違加等重究判畢後德君以探目黃錦榮沈德福等不避危險迭次破獲私造炸彈及黨人機關實屬奮勇可嘉面獎數語而退 
[私造炸彈案分别判斷]  
　　法捕房探目黃錦榮包探韓邦逹方福林程志卿李祥卿曾於九月六號在法新租界白爾路和興里四百二十號門牌内拘獲私造炸彈之嚴安等十一人解送法公堂訊判宋良坤等五人分别交保開釋嚴安等六人管押候究在案内有錢子鑑劉德計兩人業已患病身死昨日捕房將嚴安高建武王喜章曹德生等四人續解公堂請爲判决經聶　員會同法副領事德君升坐特别公堂向嚴等略詰數語旋即會判嚴安押西牢四年期滿永遠驅逐出界俟拘獲爲首之嚴林卽嚴安之胞兄及王豪兩人到案後如質訊亦有爲首私造情事加等嚴辦高建武押西牢三年期滿永遠逐出王喜章押滿三月逐出曹德生訊無干涉准予開釋 
[川涉官紳集資辦賑]  
　　本年浦東一帶因遭風災秋收失望現届隆冬沿海一帶之貧民求食道左者紛紛不絶川沙縣范知事因特捐廉會商邑紳張君等籌集賑欵來滬購得賑米數百石連日正在縣境横沙鄕等沿海最苦之區分投散放事爲省道各吏得悉深爲嘉許旣擬查明官紳履　爲之請獎云 
[贛巡按對於紅十字會之感謝]  
　　本埠紅十字會前以江西萬安等縣水災奇重派員往查曾誌前報茲悉該會於前日特解第一批棉衣一千件運赴南昌交省公署轉發災區散放昨接戚巡按使復電略謂萬邑災重貴會憫念哀鴻運散棉衣千領温同挾擴銘感良深除飭萬安縣逕向南昌分會領受外謹代災黎九頓以謝云云聞第二批棉衣刻已趕製不日亦可起運云 
[第五工場招收工徒]  
　　第五工場由省公署委派王幼臣君爲場長業已來滬組織暫將工場附設於小南門内測量事務所聞於陽曆明年一月實行開工廣招貧民入場學習一切工藝定額一百名自王君出示佈告後連日前往報名者至昨日止已有五十六名茲將招工示諭錄後 
　　江蘇省立第五工場長王爲招收工徒事照得本工場奉省公署撥資籌辦以振興實業籌濟民生爲宗旨現擬招收工徒一百名到場學習每名每日給飯食洋一角畢業之後照給工價凡欲學習工藝者偕同保人速來本場報告可也簡章列後計開（一）定額先收一百名（一）科目分編織兩科併附設縫糿書算等項（一）年齡十五歲以上二十五歲以下（一）工資每名每日給飯食洋一角畢業後照給工價（一）畢業期六個月爲畢業期（一）報名處上海小南門内永興橋下省立第五工場（一）報名期限陽曆十二月二十七日止 
[内務部保存司法警察]  
　　上海縣公署昨奉道尹公署飭開奉巡按使六九四○號飭開准内務部咨開案查各省會司法警察爲各審檢廳各縣署審檢官承審員之輔佐必彼此相維相繫呼應靈通而後可逹有罪必發之目的行政司法處受其益關係甚鉅凡巡警廳區遇有關於司法警察事務仍須查照從前施行之調度司法警察章程相助爲理不得率爾變更有碍政治爲此咨請查照等因准此除分行外合亟飭仰該道尹飭縣遵照等因奉此合飭該知事即便遵照辦理 
[催領物品展覽會獎章]  
　　上海縣沈知事致縣商會公函云奉江蘇巡按使公署第六九零四號飭開案查本省第一次地方展覽會各縣應行給與獎章前經開單分飭各縣知事將得獎名次榜示署前並由商會傳知得一二三等獎各出品人自備郵費開明住址交由本署實業科將獎章執照分别檢寄各在案一月以來各縣出品人之領獎者雖　繁有徒而意存觀望擱署不理者亦頗不乏人爲此飭催飭到該縣知事即便查照前飭曁單開名次轉行各商會傳知各出品人迅將應得獎章來署具領以資結束勿稍延誤切切此飭等因奉此查此案前奉飭知即經抄錄獎册函送傳知各出品人赴省請領並榜示通告在案茲奉飭催合亟專函奉逹即希查照煩速傳知各出品人迅即赴省領取應得獎章勿自延誤是爲至要 
[道署添聘佐理員]  
　　滬梅道尹兼特派交涉員周箴君接任以來已近兩月所有各科事務自日前鄭鎭守使被剌案發生後終日函電紛馳舊有人員已不敷辦公故特添聘前江蘇撫院譯員蘇記六君（南市商董蘇筠尙君之弟）爲交際科員又聘前金陵關署幕友毛朗亭君（浙江海寗人）爲内移科長其餘外政總務秘書亦均添委人員以資辦公 
[演說美國實業情形]  
　　寰球中國學生會劉大鈞君今晚八時在該會會所演說（考查美國實業情形之報告）按美國實業之發逹已臻極點近年來精益求精範圍愈廣吾國實業尙在萌芽亟宜追蹤以期發展劉君爲美國密歇根大學學士游歷美洲已經兩次先後調查該邦實業閱四五月歷廿餘城凡關繫之緊要見聞之眞確無不錄紀於册以備參考聞此次演說對於吾國實業前途頗有所建議云 
[再誌城東女學之文藝競爭]  
　　城東女學定於陽曆一月一號開文藝競爭會已誌前報茲悉其各部競爭員都已大定如當場限時競爭者爲各種書法已請定許蘇民于佑仁兩君評判演說已請定黃任之朱少屏胡彬夏諸君評判圖畫已請定李叔同周鈴孫兩君評判體育已請定陳英梅女士評判中問佐以該校敎員張湘眉陳英梅女士之音樂及學生遊戲届時借白克路寰球學生會開會其入場劵每紙售銀一圓該校及會場門首均有發售 
[養性女塾將開懇親會]  
　　新閘派克路養性女塾及附屬小學自重組後其辦法及課程等較前益臻完備學生約有百五六十人成績頗佳茲定本星期六星期日下午開第三届懇親會學藝多至六十餘種故分作兩日舉行聞已先期發東邀請各生家長到校參觀俾學校與家庭互相聯絡以促敎育之進行云 
[耶穌降生之紀念]  
　　本月二十五即禮拜六爲耶穌降誕之辰俗呼外國冬至本埠除各敎堂學校預伸慶祝外凡屬基督敎各　體機關均經佈署興高采烈如四川路靑年會各部會員於今明兩日串演（聖誕與世界萬國之關係）文明新劇龍華孤兒院男女學生所製之繡綴品陳列殿宇裝潢一新寶山路濟良所西女士捐購衣料給與附設之新心學校各女生麥家圈仁濟醫院中西同志捐買鞋襪帽等件贈與留院之貧苦病客天安堂慕遭會同人訂於明　七時舉行聖誕節同樂會由姚啓豐主理李福江演說聖誕詞龐子賢述故事柯骏行操幻術張馬提亞談滑稽末啜茗點該堂協贊會定於二十五晚七時舉行晚宴 
[演劇助捐預紀]  
　　滬北麥倫書院慶祝聖誕團李華蓀汪耐寒馬秩羣沈兆鵬曁全團演劇諸君訂於舊曆十八日（明日）晚在該院演文明新戲該團曾於今春赴龍華孤兒院演戲大蒙來賓贊美茲乘耶穌降誕佳節又爲孤兒院演劇售劵資助經濟想滬上紳商學界届日往觀者定不乏人也 
[冬至日公堂停訊]  
　　公共公廨正會審官關綱之君因今日陰曆長至節期循例停辦讞政故特飭承照會輪應陪審之美領事並飭知檢察處轉知各捕房停解瑣案一天 
[節日照常防備]  
　　今日爲冬至令節各公署循例休息一天惟軍警兩界因自肇和暴動以來謠言未靖故一應防務仍照常辦理以防意外 
[禁售軍人必讀]  
　　上海縣沈知事奉馮上將軍齊巡按使會飭以准統率辦事處來電略謂現接由西閻將軍電稱晋省近發現上海□□書局發遞孤憤子所著軍人必讀一書語多悖逆意在煽惑請飭各省嚴行查禁云云沈知畢奉文後除飭地方警察所轉飭各區署嚴行查禁外昨特咨請淞滬警察廳一體查禁 
[水深出入自由]  
　　水巡捕房探目何春生即何阿春近因内地戒嚴往來辦公諸多不便乃禀准河泊司可生君於前日發給通行證劵一紙准其在内地水陸一帶出入辦公一面由可生君移請警察廳查照 
[武漢紗廠訂購機器]  
　　武漢第一紡織公司總理李紫雲君自發起紗廠之後即來上海於各紗廠之機器貨物無不詳細訪察悉心研究迄已四五閱月訪得英商安利洋行經理之愛雪利司廠所出機器最爲新式於紡華棉甚屬相宜緣愛雪利司廠派有工程師名泰來者在華多年熟悉華棉性質兼之該洋行經理尤葛民君本係紗廠出身於紡織一道獨有心得故代人支配各種機器均能得手稱心李君遂决計向該洋行訂購聞該紗廠有四萬錠子之多業已雙方訂妥矣 
[撤消婚約之無效]  
　　婦人李殷氏偕女李順英及媒證行至地方審判廳起訴請求與未婚婿馬阿實撤消婚約昨午傳集人證由張推事官片請賀檢察官等蒞庭審理先據李殷氏訴稱洋涇人女兒順英現年二十一歲前憑殷慶榮等爲媒許與馬阿寳爲室嗣馬不思習上甘入下流因此女兒不願嫁馬爲室爲此來案請求撤消婚約李順英與媒證殷慶榮姚殷氏所供相同問官謂原告曰本廳訪聞此案爾受圖董馬楚橋之唆使故來涉訟若能逹到目的由爾酬洋一百元究竟有無其事李殷氏答稱並無其事並據馬楚橋投稱無端被誣請求澈究問官又謂原告曰旣無其事何以叙列訴狀内答稱此係内姪等暗中播弄問官旋命馬阿寳至案訊問據供爲木匠聘定李女時除送去首飾不計外尙有禮洋一百十六元本擇於本月二十一日完婚今忽侮賴請求維持問官得供即向原告一再開導判令馬阿寳回去擇於明年四月内迎娶了事兩造遵諭而退 
 
 
 

Page 11

 
 
[小孩來歷不明]  
　　尤老七同妻李氏前日帶領男孩二名一係王來允宿遷人一係胡驟法紹興人年均十四歲搭滬寗火享來滬五區探警見其形跡可疑向詰支吾拘入警署經薛警正判送司法科研訊之下據尤供兩孩由蘇州當丐頭之某甲送伊爲子段科員以尤跡近誘拐諭令押候查辦 
[女孩默默無言]  
　　住居引翔港之陸濤濤前日帶一年約七八歲之女孩至五區四分所報稱女兒毛毛昨赴紗廠做工在麵粉廠前見該女孩迷路啼器因即帶回家内詢問姓名住址均不回答直至今日不肯開口請爲召領當經王警佐訊問該女依然不語惟察其形狀不似啞子昨解閘北司法科暫行着管聽候查核 
[粤婦被人戳傷]  
　　粤婦陳素珍住北四川路五十六號前日不知何故被人用刀猛戳兩手受傷當即投報美捕房捕頭飭四百二十八號華捕伴送同仁醫院醫治並飭探周瑤庭查拿兇手究辦 
[電車撞傷行人]  
　　崇明人張實璜昨日行經北蘇州路適有某號電車疾馳而來不及避讓致被揥傷右腿等處由六百八十九號巡街捕到來將張車入捕房捕頭飭送同仁醫院醫治侯核 
[銀匠持刀傷人續紀]  
　　銀匠王三海因在新閘路空地上持刀將擺設羊肉攤之郭友福肩背及勸解人朱何生之手指戳傷由捕拘解公共公廨訊供押候原告傷愈再核在案昨經關讞員會同英領康君復訊屬實以王不應行兇判押六禮拜以儆 
[研詰搶案從犯]  
　　匪徒周福林等前因執持手鎗在大沽路等處搶劫婦女所帶金鐲當由公共捕房先後拘獲訊實解送護軍使署迭經軍法科復訊明確判將周福林等五犯一併鎗斃其牽涉之沈阿福（混名烏龜阿福）屢訊不認發交上海地方審檢廳訊明律辦詳報在案昨日午後由堵推事官會同褚檢察官開庭研詰沈阿福供稱向在德國公司龍門輪船上爲掛德買司職務周福林小民雖與認識並非知已此次伊等在途行劫小民實未與聞問官曰今年二月初八日周福林等在大沽路等處持鎗搶劫女子金鐲等案由周供明爾亦在場何以今尙抵賴沈答稱周福林前向小民借洋不遂致遭挾嫌誣攀况二月初八日小民生意未歇尙在輪船上做工是日該船適開駛外洋有住在外虹口永吉里第三弄第五家之陳根榮可以證明　官得供判沈還押候查明再核 
[巡官搜拿賭徒]  
　　第一區警署巡官李蘭亭查得近有無賴多人勾結同黨賃定新太平碼頭弄内房屋開設花會誘賭歛錢當即帶同長警前往搜拿拘獲賭徒劉阿大等五人並抄出賭具有洋銀銅元等一併帶署問明屬實奉飭每名酌罰洋十元或五元開釋賭具銷燬 
[崗警搜獲剪刀]  
　　昨晨黎明時第一分駐所崗警查見王家碼頭北首同益里口有黃包車夫馬二拖一空車在途疾馳該警即上前詰問檢點車内藏有洋式剪刀三把據云係坐客這忘者當即帶所將剪刀存候失主認領該車夫留候覓保釋放 
[焚燬草屋]  
　　昨日午前十一時許滬南南碼頭滬軍營後面江北人某姓家不戒於火延燒隣居多家當由救火會皮帶龍火龍到場救熄共燬草屋四五間 
[木行追索貨欵]  
　　英商祥泰木行控汪松卿不理貨欵銀七百餘兩昨由捕房將汪傳至公共公堂請追中西官諭汪交保候訊 
[租户筋疲力盡]  
　　英商泰利洋行控租户徐少雲欠租不付等情昨由捕房將徐傳至公共公廨請究徐供計欠房租洋三十三元六角被控發封時已付洋十三元現家中什物已被拍賣無存一時無力措繳求察中西官諭徐退云候禮拜五再行訊核 
[醉漢無理取鬧]  
　　甬人金永記前晚飲酒旣醉在外白大橋乘坐一百十號外圓路電車强令司機人開往十六舗不遂向賣票人張良洪吵閙致被鳴捕拘押昨解公共公堂經中西官訊明姑念酒醉從寛判罰洋五元充公無洋改押五天 
[包探追獲匪徒]  
　　匪徒張阿三前日在東楊樹浦路小菜場擬取婦人楊吳氏金挖耳圖逃當被包探陳銀松追獲人贓昨解公共公廨經兪代襄讞會同英卓副領事研訊屬實以張係過犯判押西牢九月期滿逐出租界贓交原告領回 
[乘間行竊之敗露]  
　　某内河小輪船局飯司吳安旺前日至南京路費文元銀樓内兌 
換金飾乘間竊取金戒三枚適總巡捕房包探張子卿前往分送失單當場查獲即將人贓帶入捕房昨解公共公廨經中西官研訊屬實判吳押兩月以儆 
[捕獲著名扒竊]  
　　近有著名扒竊姚昭明王玉山李成美等匿居四區二分所境内　樂里十九號門牌被該所長警偵知於前晚往捕姚等正在賭博遂一併拘住並獲窩家陸伯操陳錦文共五名昨解司法科押候究辦 
[過犯禁錮西牢]  
　　甬人徐加六因用竹竿扒入新閘路一千八百六十二三號門牌欠租發封之某洋貨店内圖竊被鄰人王小金沈根寳等瞥見鳴捕將徐拘解公共公廨訊供管押候查在案昨晨復訊據中西包探禀稱徐係過犯迭經公堂訊辦有案請爲嚴究中西官判徐押西牢四月期滿帶堂再訊 
[氣候報告]  
　　（上海徐家濳天文臺天氣測候報告） 
　　已過者之報告十二月二十一日反旋風在中國部低度在日本中部山東及舟山間有北方至西北之烈風揚子流域天晴而寒二十二日上海天氣晴朗氣候銳寒凉風取向西北氣壓增高頗速二十二日下午四時前二十四小時内上海氣候温度至高四六·四至低二五·八去年同日至高五○·四至低四八·四 
　　未來者之推測二十二日下午四時三十分豫測日間天晴夜間銳寒海濱一帶冬季信風頗大 
雜評二 
[再論加貨物稅（訥）]  
　　國家稅微收之法宜求簡易故英國於貨物稅中酒稅幾占十分之八九他國近亦就其中擇可得大宗收入者課稅之而其他種類日漸減少減輕一變其從前普徧之謬想蓋所以免擾累而培商民之元氣也我國則反是自創設釐金以來物物而稅之又一物而數稅之無區别無限度商民之苦痛固已不堪矣今烟酒特行公賣而其他之貨物非特不减少減輕而反加重收稅之原理旣不顧法又不良社會情形之若何又不問以此取商民商民寗有幸耶 
來函 
[李鑑如等來函]  
　　鄙人等厠身商界奔走經營藉輪舶之交通旅行賴以稱便惟每以舟中招待不週飲食粗糲爲苦然見其待遇普通旅客則時有需索侮辱及種種意外之虐待　天時寒暖不一遇有雨急風狂寒冷砭骨之際所有舷邊蓬布並不設法遮護以蔽風雨視之若犬馬然者况普通旅客均係貧苦及工藝勞動等人倘因此受有風寒致生疾病撫心自問其何能安故鄙人等每爲之嘆惜而感焉憂之者久矣此次由漢返滬乘招商之江孚輪船而主此船者爲孫君鐵舟也因深慨舟中内容之腐敗旅行之勞苦乃力加整頓洗除積習並妥訂規則以约束茶房人等不得有此需索其待遇上下等旅客則一視同仁無分彼此至於招待之週到飲食之清潔固無待贅述然孫君之苦　孤詣力謀旅行者之幸福洵屬難能可貴而其富於公益道德思想尤足令人欽佩無已也故特登報宣布以介紹於旅行諸君並告航業家起而效之急圖改良以謀旅客公共之幸福爲前提則庶不負鄙人等登報宣布之用心矣祈航業家旅行家均注意焉李鑑如黃炳奎陳少堂龐志德等同啓 
[棲流公所來函]  
　　茲奉劉書圃善士助到敝所白米十石拜領之下感激莫名特此登報以揚仁風滬北棲流所謹白 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[官場現形記仿王禹偁待漏記院] [  山陽宋焜]  
　　懷才之人而屈下僚辱泥塗者何故也正直之性廉也之行沮其進矣姦猾之徒而糜厚祿居上位者何故也運動之工營謀之巧助其力矣是知巧宦之榮倖進之樂非偶然也今之善做好官者笑駡田人笑駡人言弗恤也是不獨手段之辣亦皆賴臉皮之老耳况阿容取媚面諛希寵卿大夫猶然况下此者乎今之百官有司無不宦囊充裕爲世人所艷羡宜奔競之風日長也乃若夕陽旣下夜我已深昏夜乞人蠅營狗苟或送金錢或献姬妾和顏悅色下氣柔聲伺候服役無所不至求官之際心中其有思乎其或某缺肥美思所得之某差優裕思所謀之上官有事思所諂之美妾猶虚思所覓之賢人在位我將劾之侫人立朝我將附之六氣不和水旱若至我之官無碍也刑律尙輕酷以濟貪我之法自由也處心積慮待時而發旣得尸位素願遂償猾差用焉劣紳交焉地皮於是乎刮盡蒼生以之而遭殃若然則昇大官進顯職非幸也宜也於是私仇未報枉法罪之妻親妾黨設法榮之兵革若興大步跑之外人交涉叩頭媚之車馬玩器多多取之良田美屋處處購之三時告災民有變色反重稅以科之盜賊橫行民不安居乃縱兵以擾之假公濟私患得患失官職日高貪財愈甚國帑空焉民脂竭焉國家以之而瓜分種族以之而滅矣若然則爲洋奴爲俘虜非不幸也亦宜也是知求國之亡圖種之滅胥官是賴不其然乎其有無毁無譽旅進旅退竊位而苟祿備員而全身者猶爲賢乎已山陽民人宋焜爲文投自由談以表今日之官邪 
[老年進德錄] [  無能]  
　　口不可無聖賢心不可有聖賢口無聖賢則假道學之面貎穿心有聖賢則造孽錢將從何而得 
　　可以忘故主可以諂新君可以虐百姓然不可不尊孔敎 
　　笑駡由他笑駡好官我自爲之仁者不可無此度量國家終是國家喪失無干我事智者不可無此胸襟 
　　寗犧牲人之生命財產以保全我之富貴利祿母犧牲我之富貴利祿以保全人之生命財產 
　　背欲其如弓見貴者好示之以恭眼欲其在頂見貧者好視若無覩（不受酬） 
譯叢 
[報館攝影員之生涯㈥] [  （柏雅著）（逸虎譯）]  
　　吾輩行動之地點初不僅限於　　即南非部落亦書深入其中以攝取彼處野蠻風欲之怪狀去年八月余有角鎭之行時約翰司堡礦工有暴動消息其報電余速赴該處採訪余居留三月幸風潮早息不至演出流血慘劇余遂獲餘暇得作汗漫游角鎭有桌山者巨嶺也高三千五百餘尺絶頂處平滑如桌故名桌山時隱雲中山上之雲土人乃呼爲桌布某日余登臨其上攝取影片稍憇片時倚石而坐不學朦朧睡去一夢醒來見雲竟滃然四起籠罩坑谷掀盪洶涌一白無際余竟　於其中至不能辨兩足時天已垂暮不可久留遂匍匐而行約一小時始脫險而下亦云幸矣時葛蘭斯敦爵士爲該省總督一日余出游與其副官某相値藉悉葛氏因與各部落酋長有事開議將有羅地沙之行余請與俱幸蒙允諾并得與葛氏同車居於車中者十日旣抵羅地沙即駐營露宿舉行會獵各酋長來會者不下十餘人誠空前之盛舉也其地有瀑布曰三别水其中素多　魚及河馬之屬余嘗駕土人之獨木舟往游其地冀攝取此等怪物之影以歸餉國人不料竟空手而返蓋土人性怯一見彼獸之影即返舟急遁聞數月前有土人駕舟於此爲河馬所覆舟中人盡葬於魚腹中故土人咸視爲畏途雖劫之以威　之以利亦掉頭不顧余又以金錢一枚縳諸木上遙擲於河馬之旁令彼輩取之彼輩固視金錢如性命者覩此黃燦燦之寳物飄蕩河中不覺涎埀尺許然亦徒作望洋之嘆終不敢輕身一試也縛金之木順流而下彼輩亦沿岸呼嘯而追至濕布前而止而余之金錢已落於深四百尺之旋　中矣及余返角鎭道經一地曰歐汎中有鴕鳥場當哺雛時雄者守護見人至即張翼攻人其爪利甚能裂人膚且善走其速率不下於火車若平時則近之亦無害畜鴕鳥者蓋取其羽每鳥一年之羽平均計之可得七鎊取羽時先以袋蒙其首然後可從事割剪割後八月羽仍復生固爲畜鴕鳥者源源不絶之利藪也余返英後甫數日又須束裝他往蓋倫敦東部出有劫物殺人重案此行雖無甚可記然亦可知吾輩勞人大有席不暇暖之情景焉 
詞選 
[如夢令集成句三首] [  詩國]  
　　深院月斜人靜（司馬光西江月）一桁愔愔簾影（周密西江月）愁壓曲屏深（胡翼龍徵招）須信情多是病（波子山剔銀燈）重省（徐伸二郎神）重省（陸淞瑞鶴仙）依舊歸來未定（李玉金縷曲） 
　　又 
　　又是一番春暮（周密西江月）又是一番紅素（李好古謁金門）烟兩正愁人（高觀國少年游）人面桃花在否（袁去華瑞鶴仙）凝佇（徐氏眞珠簾）凝佇（姜夔月下笛）尙憶云年崔護（洪𤩒永遇樂） 
　　又 
　　曲折迷春院宇（徐儼夫西江月）沈氷烟橫香霧（謝逸謁金門）卷帳蠟燈紅（賀鑄厭金盃）誰在玉樓歌舞（李好古謁金門）無據（柳永黃鶯兒）無據（孫居敬喜遷鶯）空惹閒愁千縷（趙以夫鵲橋仙） 
自由談之自由談[  覺迷]  
　　老子曰至治之極鄰國相望今也至治至治之聲不絶而警視鹽視之聲又適出諸鄰國之口殆老氏所謂至治之極鄰國相望者歟 
小說 
[俠情小說紅蘩蕗别傳] [  天虚我生]  
　　第二章 
　　初亞猛亦爲共和黨人以不忍目覩慘殺之狀乃始離去巴黎從其姊丈紅蘩蕗游及今重返巴黎屈指計數睽離故國蓋已一年有半矣當其去時巴黎殺運猶不若今日之甚而亞猛已大駭如坐針氈不能一刻耐蓋亞猛聖皆司雖同爲自由合羣平等三大主義之信徒然其宗旨初惟欲令可憐之百姓脫離於浦爾彭王族專制魔力之下用意蓋至善也及見諸人互相競爭之狀不但無共和之實甚且假自由合羣平等三大主義而爲殺人之利器弱肉强食較之王制尤殘且酷初猶不過竣侮有財之家刮其所有用飽囊槖殆至刮無可刮乃又不得不求其次以欺辱奉公守法之人用爲笑樂終乃由羨而嫉其不得權勢者羣起而攻有權者奪其政柄於是太阿倒持天下益復騒擾亞猛大失所望適其姊馬克格尼爾遠嫁英倫亞猛遂亦廢然去國逕渡海峽從其姊丈而游不再與聞共和政治當其時共和之毒焰不過初起有若星星之火猶不至於燎原至攻擊巴斯打爾大獄一役而焰始漸熾九月間敎堂獄外之大殺戮繼之而勢乃益猛至於今日直已成爲火山烟焰騰天不可嚮邇人倘出巴黎五步外回首一望者當見凶烟黑焰正籠遍全城也 
[奇情小說秘密汽車] [  東聖譯]  
　　第十五章 
　　夜闌人散路闊天高世界上空前絶後的汽車大賽跑就在倫敦市街上開始那時嘉而德駕車疾馳軼出警士等勢力範圍之外譬如鴻飛冥冥弋人何慕了倘然任他逃脫黨人的根株不絶那殺人毁物的利器仍在他們手中他時死灰復燃不是有許多隱患防不勝防嗎不但如此倘然嘉而德存一個困獸猶鬭之心不顧死活駕車直向議院前駛去從槍林彈雨之中放出車上的那顆爆烈彈萬一命中不是一件至危極險的事情麽就是誤中副車落在民房之上也要殘害許多無辜的生靈警署裏所司何事任一班匪類在倫敦警蹕之地闖下彌天大禍一班警官的差使是撤定的了所以杜崙一見那秘密汽車逃走連忙發槍發槍無效連忙追出栅門無奈他身底下只生兩腿不及那汽車生就四隻脚的跑得快越追越遠後來見滕逹駕着紅色汽車跟上去心下纔寛了一半且說那汽車中一對癡男女你偎着我我摟着你正如扭股糖兒難拆難分之際驀聽得秘密汽車逃走了二人心頭如澆了一杓冷水把慾火澆息勃立南扶他的情人向座位上靠定了自已從衣袋裏摸出手槍看了一看再立身起來只覺得耳畔風聲呼呼眼前樹影霍霍略一俯首又見那道路向後疾退竟如江海朝宗從車子底下現在翻翻滾滾的波浪來他從新坐下向茉莉兒說道我愛恐怖的事情現在方始開軔你瞧啊這車子如騰雲駕霧我們從意大利乘着特别快車回來有這般迅速屬但你不要怕害你如覺得頭暈目眩可閉着眼睛只當在家裹睡在床上一樣現在駕事的便是我至友滕逹他是斷輪老手駕輕車而就熟路决不會閙出亂子來的 
 
 
 

Page 15

 
 
   
 
 

Page 16

 
 
[商標解百勒麦精魚肝油]  
商標'KEPLER'Cod　Liver　Oil　With　Malt　Extract 
解百勒麥精魚肝油補神壯腦生肌長筋常人服之下强身基礎虚弱服之生抗病能力至其療損補虚之功常令人驚嘆不已誠全球歡迎之絶妙補品也各埠大藥房均有代售空盒可換贈品其辦法請看其左角贈書券BURROUGHS　WELLCOME＆CO　LONDON＆SHANGHAL 
寶威大藥行中華上海將此券裁下與解百勒空紙盒寄下卽有樣品郵贈如無紙盒寄郵票二十分可得解百勒樣品空函無効（１） 
[美生外國紙生廣告]  
本行自運外國名廠各式紙料現到各磅模造紙唐林紙夫士紙銀行紙西洋紙卡片紙以及各種書籍印報紙等逐期到申名目繁多不及細載兼印中西文字外國帳簿精製象皮圖書一應文房雜貨俱全承蒙　光顧請移玉上海四馬路五百八十五號門牌　老巡捕房對門特此佈聞　電話二四四三本行主人謹啓 
 [P頂上英國織襪衫褲機器 
啓者本行所售之織襪機器乃英國名廠製造物料堅固精良靈捷異於尋常出貨精緻快速並能翻新花樣織成之襪光潔可愛行銷甚易故本行各種襪機在歐美各國博覽會賽會共得有頭等獎證賞牌二十八枚之多即此一端可見本行織襪之優美全球爲第一耳倘蒙　賜顧價目格外克已若閨閣名秀欲購機學習者本行有女敎師指授敬請各界　諸君駕臨一觀始信物美價廉上海福州路二十號英商茂成洋行謹啟 
[眼疾無憂瞽目重明奇方]  
人之有雙目猶天之有日月也眼目有病則近不能察鑒遠不能瞻眺久而不治勢將流爲廢人矣本藥房竭數十年心血始得此靈效奇方名曰光明眼藥能統治眼部七十二症無論遠年不愈瞳人生翳白星白珠紅眼爛皮或痛如刀剌或癢不可忍以及痘後目疾只須將此藥日點三次雖瞽目亦能豁然開朗眞千古不傳之秘寳也每瓶一元　又秘製一靈驗瞽目還明丸功效同上每盒一元每料六盒洋五元若能雙方並用見效更速　上海三馬路大舞臺對面鍊雲藥房發售 
[强壯全體經驗原料]  
彭壽堂藥房秘製參茸芝术海狗腎如意丸專治諸虚百損五勞七傷等症立見奇功 
今天下補劑多矣怪誕離奇不可究詰惟此丸乃本堂獨創良方純採山海生物腦髓及各種强身壯體補料用特别新法泡製以化學提其精液煉成合天下滋補各藥均無如此之奇妙者故力大效速每次只服少許足抵無數補品用以補益全體其功不可思議雖極虚極弱之人試服數旬頓覺精祥充足變爲勇健强壯之鐵漢若少年服之則血液愈充五臟百脈永無積弱之患五十年來治愈虚損各症不可勝數如不見信一試方知不謬耳如用心過度每患血不藏肝虚火上炎自汗盜汗骨蒸潮熱心煩頭眩耳鳴目花等症服之諸症漸除永無後患又治男婦年老乏嗣伯道興嗟或腎氣虧損或命門火衰將此丸依法服後立覺神完氣足自有廣嗣益壽之妙又治容顏憔悴肌膚燥裂癱瘓麻木步履艱難一切血症服之則氣血充盈自然疾去身强更有最明之確証如本枯血竭老年白髮之人連服一月則血液充足鬚髮漸變黑色其奇效有如此者蓋此丸專增人身之氣血以培補腦氣筋絡而滋養五藏六腑腦筋臟腑健旺故能延十載年壽除百病根株久服冬不畏寒夏不怕熱直有返老還童之功屢試屢騐誠不世出之第一補劑也每雙料大瓶四元小瓶二元每料二十瓶七十二元小瓶三十六元單料减半參茸芝术海狗腎如意酒大瓶雙料八元小四元單料减半如丸酒並用補力尤大外貼煖腎膏更妙此膏貼腎兪丹田子午旣濟百病自除一膏能貼三十六日金水相生有通仙之妙　上海河南路七號彭壽堂藥房啓 
[内部册交部准務註通批]  
通飭各電局一律收發親民電報彚編 
内務部批　據印有模禀送親民電報彚編樣本曁註册費一併送部請予註册等情核與著作權律第三條相符應准註册給照執照并發　交通部批　查電信條例無論何種電本或由自已編用秘詞隱語平時均不禁止傳達但地名人名均須用明顯電碼並照寗電收費現在中外所用此類電本非止一種該商所編親民電報彚編平時自可一律收發除飭各局照章辦理外仰即遵照 
是編爲便利交通之唯一利器所輯成語切於實用不徒省費且可省時業蒙　内務部註册給照交通部批准通飭各電局一律收發各省將軍巡按嘉獎備用在案而各界之購用者亦莫不交口贊譽全書裝潢美麗價目克已 
[價目表]  
本編每部洋十五元現售八折郵費外加皮脊加實洋一元正厚紙加實洋一元半金邊加實洋五角正簡易電報表洋一元起草簿價洋二角半 
[發行所]  
各省商務印書館各省商會上海南京路Ｐ字九十九號親民電報編輯社 
[親電彚民報編索引出版預告]  
本編原定陰歷十月出版凡購有親民電報彚編者各贈一部以便檢查惟茲編手續極煩校對猶屬匪易現在雖已印竣而裝訂尚需時日不能應期出版致勞盼系無任歉仄茲准陰歷十一月初十日出版所有取書辦法條列於下 
[辦法]  
一本埠外埠持有取書劵者請認定何處發劵即向何處取書 
一函寄取書劵來取書者請附郵費三角以便寄奉（多則隨書附還少當西知照補）一凡在外埠運寄時書到時當由該處布告後再行持劵往取 
[發行所]  
上海總商會及各省商會 
上海商務印書館及各省分館 
上海南京路Ｐ字九十九號親民電報編輯社 
[五龍池開張廣告]  
新式盆湯衛生浴堂 
本池開設英大馬路日昇樓後寶德里内地段旣佳坐位又廣全堂佈置一新内外陳設精良花磁地面一塵不染西式窗户空氣透明白石大池清潔可愛洋盆裝置雅緻無比極匠師之能事窮造物之奇觀加以電燈輝煌電話靈便椅榻式樣别出心裁得茗手巾加倍講究夏凉冬煖心矌神怡堂倌應酬週到修脚剪髮適意現在裝修工竣擇於陰曆十一月十三日開市務祈　紳商軍學各界惠臨一試庶知言之不謬本主人有厚幸矣　茲爲招徠起見特於新開十三十四兩日贈送　光顧諸君優待贈劵一紙兩日之後隨便通用 
[杭省萬隆棧特設南肉分售䖏廣告]  
本號向在杭省清河坊拐角數十年來專售金華蔣腿家鄉南肉兩洋魚鮝早已馳名遐邇膾炙人口家鄉肉一道尤爲精益求精此肉產是金華花溪本號每年特派專友到地選辦正路美味與市上所售大有天淵之别向蒙各埠諸君紛紛函購然從中未免有舟車跋涉之處不無缺憾本主人有鑒于此今以推廣營業利便起見特設分售處于滬甬兩埠以便惠顧各界就近購取不勝歡迎之至分售處上海二馬路華慶園鼎陽觀甬江雙街甬震大鼓樓前楊枝春價目香腿大小包洋一元零八分五角四分香肉大小包洋一元半元 
[上海廣昌號戒煙丸通告]  
本號開設上洋虹口元芳路東貴芳一弄三月份起外埠批發一槪裝就一百粒一盒售錢七百文烟癮一錢呑丸五粒本號之藥扶正補氣并不燥熱購藥諸君注意獅子商標本主人小像批發八折遠地函購原班回件願代售者來函直接以免假冒此佈 
[参茸野术海狗腎補身衍慶丸]  
本草云海狗腎一名腽肭臍其性大爲養腎補身一切諸虚百損五癆七傷腰膝骨痛四肢乏力以致耳目昏花精神恍惚百病叢生此乃先天不足後天失養服則立騐本主人獨秘良方用吉林老山人參鹿茸海狗腎並各種滋補貴品上藥君臣佐使相配製成惟藥性和平不燥不熱四季可服治男子不病雖年輕損傷人之服後轉弱爲强然白髮老翁久服此丹諸病霍然弄璋之喜指日可待且能壯筋骨强血氣補命門益丹田開胃健脾活絡培元固本養血烏鬚黑髮轉老還童却病延年益壽此丸十分靈驗敢稱第一誠非誇口與市上牟利之徒毫無實濟可比若服他家不靈請來一試如有虚言欺人天地難容其價每料雙料二十兩洋三十六元每兩洋二元每盒洋五元單料减半另有始創參茸補身衍慶酒大瓶四元小瓶二元功效與丸同如購十瓶照碼九折又婦科續嗣降生丹此丹專治婦女經水不調前後愆期赤白帶下等症功能調經旺血止帶煖腎如服此丹何艱伯道之憂服法另詳仿單價每料一斤洋八元半料四元起碼洋二元另有關東海狗腎每條洋十元　舖設上海二馬路中市西鼎新里内京都天寳齋謹啓 
[敬謝治瘋專家]  
鄙人久染瘋疾承陳冠軍君介紹謂有松江名醫李文彬先生乘大號官舫在荷花堤行醫鄙人即往求治蒙先生用電機施診不三日病竟霍然先生在松城東門向設保安醫局曾充葆安全軍軍醫治瘋實有秘法鄙人蒙其治愈無可言謝特爲登報揚名先生現在嘉興北門外文明戲館南秀成橋堍凡有瘋疾者幸勿交臂失之嘉興沈省三敬告 
[五康恒號皮貨大减價]  
本號向在山西親自採辦上等白羔皮黑紫羔馬褂歷年運申發行近因今年市面尶尬爲此特立門庄另售格外便宜包退回換倘蒙　賜顧請駕臨至英大馬路五福弄永和里對面 
[住宅出租]  
坐落美租界北浙江路晋康里第七百三十七號門牌内有三開間三層樓大洋房 
一座計上下共有三十餘間如欲租者向管門人領看相價便宜特此佈告 
[滬甯鐵路開車時刻表]  
由上海開至南京 
上海 
上午七點卅五分（快車）九點三四等車（十點三十分（滬蘇客車下午一點五分（特别快車三點四十五分（滬常客車）五點三十分）滬蘇客車（夜十一點）快車（ 
南翔 
上午八點三分（快車）九點卅一分（三四等車）十點五十六分滬蘇客車下午一點廿六分特别快車四點八分（滬常客車）六點（滬蘇客車） 
安亭旗站 
上午十一點十五分滬蘇客車下午四點廿五分滬常客車 
崑山 
上午八點五十三分（快車）十點卅三分（三四等車）十一點五十二分（滬蘇車）下午四點五十四分滬常車七點九分（泥蘇客車） 
蘇州 
上午九點五十分（快車）十一點四十四分三四等車下午十二點四十八分客車到二點早五分（特别快車）五點五十九分滬常客車八點五分客車到夜一點十分（快車） 
無錫 
上午十點五十分（快車）下午一點三分（三四等車）三點三七分（特别快車七點八分（滬常客車）夜二點十九分（快車） 
常州 
上午十一點五十分（快車）六點五十分（常寗客車）下午二點十三分三四等車四點廿五分）特别快車（八點七分）客車到（夜三點廿四分（快車） 
鎭江 
上午五點廿四分（夜快車）九點二分（常寗客車）下午一點卅三分）快車（四點廿四分（三四等車）五點五十一分特别快車 
南京 
上午七點（夜快車到）十一點（常寗客車到）下午三點四分（快車到）六點十八分三四等車到七點（特别快車到） 
江邊 
上午七點五分（夜快車到） 
由南京開至上海 
南京 
上午七點三十分）快車）八點廿五分（三四等車）下午一點廿分（特别快車三點五十分（寗常客車）夜十一點）快車（ 
鎭江 
上午九點七分（快車）十點卅三分）三四等車（下午二點早七分特别快車五點五十九分寗常客車夜一點（快車） 
常州 
上午七點十分（常滬客車）十點五十七分（快車）下午一點五分（三四等車）四點十九分（特别快車）八點九分（寗常客車到）夜三點十六分）快車（ 
無錫 
上午八點廿四分常滬客車十一點五十六分（快車）下午二點廿九分三四等車五點九分（特别快車）夜四點二十一分）快車（ 
蘇州 
上午五點廿四分（夜快車）七點卅五分）蘇滬客車（九點四十一分常滬客車下午十二點五十七分快車三點五十二分三四等車六點四分（特别快車） 
崑山 
上午八點廿五分蘇滬客車十點四十分（常滬客車） 
下午一點四十一分（快車） 
三點二十五分滬客車四點五十六分三四等車 
安亭旗站 
上午十一點廿四分常滬客車下午五點卅五分三四等車 
南翔 
上午六點四十一分夜快車九點廿九（蘇滬客車）十一黭五十分常滬客車午二點卅分（快車）四點九分（蘇滬客車）五點五十九分三四等車 
上海 
上午七點（夜快車到）九點五十五分蘇滬車到下午十二點十六分常滬車到二點五十六分（快車到）四點三十分蘇滬客車到六點廿七分三四等車到七點卅五分特别快車到 
[上海太古火險公司]  
於中國通商各埠及内地有名城鎭均有經理可承保各式房屋機器與貨物等 
[王曉春鑒]  
啓者尊處於去歲向敝號借去規元一千一百五十兩立有借據早已過期未見交還敝號已請聖文大律師代表起訴當蒙　公堂飭傳在案現王味根已經到案而閣下到今規避不面致此案不能終結現聖文律師又于本月八號到堂復蒙　堂上諭令鄙人登報限閣下於兩月期内到案否則　公堂准照鄙人所控之數缺席判决此佈義記孫吉齋告白 
[洋房招租]  
茲有滄州路十一十二號三層樓洋房兩宅在滄州别墅後面每宅均有大房間八間以及浴間傭人間氣樓間兼有電燈自來火等一應俱全如欲租者請至泗涇路二號本賬房面議可也　德和洋行啓 
[津浦鐵路開車時刻表]  
由天津開至浦口 
津總站 
下午一點（寗常每日開浦口止）上午八點（每日五次慢車濟南止）上午五點三十分（每日十一次慢車濟南止） 
西站 
下午一點二十一分（尋常）上午八點二十一分（五次車）上午五點五十六分（十一次車） 
滄州 
下午四點三十分（尋常）上午十一點四十八分（五次車）上午十點三十分（十一次車） 
德州 
下午七點三十八分）尋常）下午三點十二分（五次車）下午三點四十九分（十一次車） 
濟南 
夜十一點零一分（尋常）上午七點三十分（每日七次慢車徐州止）下午三點十分（每日十三次慢車兗州止） 
泰安 
夜一點二十八分（尋常）上午十點零九分（七次車）下午六點零六分（十三次車） 
兗州 
夜三點五十九分（尋常）下午十二點四十五分（七次車）上午六點四十五分（每日　次慢車徐州止） 
臨城 
夜六點五十五分（尋常）下午三點三十六分（七次車）上午點十五分（十五次車） 
徐州 
次早九點二十三分（尋常）上午六點（每日九次慢車浦口止）下午一點四十五分（每日十七次慢車蚌埠止） 
福履集 
上午十點四十九分（尋常）上午七點五十一分（九次車）下午三點三十六分（十七次車） 
固鎭 
下午十二點二十一分（尋常）上午十點零四分（九次車）下午六點零一分（十七次車） 
蚌埠 
下午一點二十八分（尋常）上午十一點五十分（九次車）上午五點三十分（每日十九次慢浦口止） 
明光 
下午三點零四分（尋常）下午二點二十一分（九次車）上午七點三十八分（十九次車） 
滁州 
下午五點零七分（尋常）下午六點零二分（九次車）上午十點零三分（十九次車） 
浦鎭 
下午六點十三分（尋常）下午七點四十三分（九次車）上午十一點四十四分（十九次車） 
浦口 
下午六點二十三分（尋常到）下午七點五十三分（九次車到）上午十一點五十四分（十九次車到） 
由浦口開至天津 
浦口上午九點四十五分（尋常每日限天津止）上午六點五十分（每日二十次慢車衅埠止） 
浦鎭 
上午九點五十八分（尋常）上午七點零五分（十次車）下午二點二十分（二十次車） 
滁州 
上午十一點十一分（尋常）上午八點五十一分（十次車）下午三點五十九分（二十次車） 
明光 
下午一點十四分（尋常）上午十一點四十二分（十次車）下午六點四十八分（二十次車） 
蚌埠 
下午二點五十二分（尋常）下午三點二十五分（十次車）上午六點三十分（每日十八次慢車徐州止（ 
固鎭 
下午四點零六分（尋常）下午五點零一分（十次車）上午七點五十八分（十八次車） 
福履集 
下午五點四十分（尋常）下午七點零九分（十次車）上午十點四十分（十八次車） 
徐州 
下午七點三十五分（尋常）上午七點四十分（每日八次慢車濟南止）下午二點卅五分（每日十六次慢車兗州止） 
臨城 
下午十點（尋常）上午十點零二分（八次車）下午五時十一分（十六次車） 
兗州 
夜一點零四分（尋常）下午十二點四十一分（八次車）上午七點三十五分（每日十四次車濟南止） 
泰安 
夜三點五十六分（尋常）下午三點十二分（八次車）上午十一點零二分（十四次車） 
濟南 
次早六點三十分（尋常）上午九點（每日六次車天津止）上午五點（每日十二次車天津止） 
德州 
上午九點十七分（尋常）下午十二點十三分（六次車）上午十點零四分（十二次車） 
滄州 
上午十一點五十七分（尋常）下午三點二十三分（六次車）下午二點二十三分（十二次車） 
西站 
下午二點五十一分（尋常）下午七點十五分（六次車）下午八點十分（十二次車） 
津總站 
下午三點零二分（尋常車到）下午七點二十六分（六次車到）下午八點二十一分（十二次車到） 
[彚司公司男色間]  
新到上等時式花呢小帽最合中國紳商之用以及新式呢帽現錢一槪九五扣彚司公司南京路江西路 
[脚症靈藥]  
凡患脚氣脚腫偏風癰瘓半身不遂等速購此藥立刻保全江南地勢卑濕多患脚症若不早治脚氣衝心生命不保此藥治人旣多價廉效速初起輕症二服收功久重四五帖全愈每服五角五服二元在上海跑馬場對門耀華出售貧者奉送施德之啓 
[滬杭鐵路開車時刻表]  
由上海開至閘口 
上海　上午八點正（快車） 
八點五十五分（慢車） 
十點十五分（四等車） 
下午三點卅分（特别快車） 
四點廿分（區　車嘉興止） 
莘莊　上午八點二十六分（快車） 
九點二十七分（慢車） 
下午五點零一分（區間車） 
松江　上午八點五十五分（快車） 
十點零六分（慢車） 
十一點四十分（四等車） 
下午四點十五分特别快車 
五點五十六分（區間車） 
楓涇　上午九點三十五分（快車） 
十點五十一分（慢車） 
十二點四十一分（四等車） 
下午六點十八分（區間車） 
嘉善　上午九點四十九分（快車） 
十一點零七分慢車） 
下午一點零二分（四等車） 
五點正（特别快車） 
七點十分（區間車） 
嘉興　上午七點三十分（區間車） 
十點二十一分（快車） 
十一點四十五分（慢車） 
下午一點四十六分四等車 
二點五十九分特别快車 
七點四十分（區間車到） 
硤石　上午八點四十分（區間車） 
十點五十八分（快車） 
十二點三十一分（慢車） 
下午三點零二分（四等車） 
五點五十八分特别快車 
杭州　上午十一點三十分（區間車） 
下午十二點卅八分（快車） 
二點四十二分（慢車） 
五點四十七分（四等車） 
七點廿四分（特别快車） 
閘口　上午十一點五三分四車到 
十二點五十七分（快車到） 
下午三點零五分（慢車到） 
六點二十分（四等車到） 
下午七點四十分特别車到 
由閘口開至上海 
閘口　上午七點二十分（快車） 
八點二十分（慢車） 
九點廿五分（四等車） 
下午三點十分特别快車 
三點五分區閘車嘉興止 
杭州　上午七點五十五分（快車） 
八點五十五分（慢車） 
十點十三分（四等車） 
下午三點卅六分特别快車 
四點二十五分（工工區間車） 
硤石　上午九點三十二分（快車） 
十一點零一分（慢車） 
下午一點五十分（四等車） 
四點五十五分（特别車） 
六點四十七分（區間車） 
嘉興　上午七點四十分（區間車） 
十點十二分（快車） 
十一點零一分（四等車） 
下午三點零一分）四等車（ 
五點廿六分（特别快車） 
七點卅八分（區間車到） 
嘉善　上午八點十八分（區間車） 
十點三十六分（快車） 
下午十二點廿六分（慢車） 
三點三十七分（四等車） 
五點四十七分（特别車） 
楓涇　上午八點四十一分區間車 
十點五十分（快車） 
下午三點四十三分（慢車） 
三點五十八分（四等車） 
松江　上午十點零二分（區間車） 
十一點三十三分（快車） 
下午一點三十一分（慢車） 
四點五十八分）四等車（ 
六點三十二分（特别快車） 
莘莊　上午十點四十八分區間車 
十二點（快車） 
下午二點零七分（快車） 
上海　上午十一點廿二分區間車到 
下午十二點廿五分快車到 
二點三十八分（慢車到） 
六點零七分（四等車到） 
下午七點七五分特别快車到 
[滬杭甬鐵路甬曹綫行車時刻表]  
[自寧波開至曹娥江邊]  
寧波　上午八點開　下午一點五十五分開 
莊橋　上午八點十四分開下午二點零九分開 
洪塘　上午八點二十四分開下午二點十八分開 
慈谿　上午八點三十七分開下午二點三十分開 
葉家　上午八點四十九分開下午二點四十三分開 
丈亭　上午九點零一分開下午二點五十三分開 
獨山　上午九點十一分開下午三點零五分開 
餘姚　上午九點三十三分開下午三點二十六分開 
馬渚　上午九點五十四分開下午三點四十七分開 
五夫　上午十點零六分開下午四點五十九分開 
驛亭　上午十點零十七分開下午四點十分開 
曹百　上午十點三十五分開下午四點二十六分開 
曹江娥邊上午十點四十分開下午四點三十一分到 
[自曹娥江邊開至寧波]  
曹江娥邊上午八點十五分開下午十二點十五分開 
曹百　上午八點三十六分開下午十二點三十七分開 
驛亭　上午八點四十四分開下午十二點四十七分開 
五夫　上午八點五十四分開下午十二點五十八分開 
馬渚　上午九點零六分開下午一點十分開 
餘姚　上午九點三十四分開下午一點三十八分開 
蜀山　上午九點四十六分開下午一點五十一分開 
丈亭　上午九點五十六分開下午二點零二分開 
葉家　上午十點零六分開下午二點十四分開 
慈谿　上午十點二十分開下午二點二十八分開 
洪塘　上午十點三十分開下午二點三十九分開 
莊橋　上午十點三十九分開下午二點四十八分開 
寧波　上午十點五十分開下午三點正到 
[百代公司贈送唱機器樣本唱片目錄]  
本公司精製金鋼鑽針留聲機器華麗堅固佳美異常針用一支不煩更換各省超等藝員諸色唱片一槪俱全茲將唱機樣本各調唱片目錄彚成巨册凡蒙　惠購諸君欲覽者函索即寄毋須補加郵費謹此露佈　本公司兼辦各種五彩活動電光影戲大小機器引擎影戲片子花色繁夥不克詳載或購或租取價克已 
[東方汽車公司ＴＨＥ　ＥＡＳＴＥＲＮ　ＧＡＢＡＧＨ　ＧＯ]  
四川路Ａ字百念九號百三十號本公司現有新到上等八只或四只汽缸之卡敵來克汽車（８　４ＣＹＬＩＮＤＥＢＣＡＤＩＬＬＡＣ）日夜出賃乘坐穩快租費從廉紳商等界如蒙賜顧或電話或函致無不即時前來等待電話一千一百五十九 
[全昌]  
眞金邊各式眼鏡手工奉送只收金價每付祇在十元左右用舊仍可换洋 
金絲吒力克眼鏡每付洋六元金絲邊各式眼鏡永不退色每付洋四元 
金絲彈簧眼鏡寛緊大小均可隨意異常靈便每付售洋六元金絲吒力克眼鏡每付洋五元金絲軋鼻眼鏡式樣靈巧每付洋五元 
新式玳瑁邊吒力克眼鏡每付洋五元 
黑金眼鏡耐用不銹每付洋三元 
眞銀絲眼鏡每付洋二元五角配光眼鏡各種光線俱全每付洋一元 
本號刻將水晶茶晶墨晶磨成吒力克眼鏡晶係天產質尤水潤最能養目保光足挽我華利權各種光線俱全並與昔時磨工絶然不同且時行無邊眼鏡極易損碎惟晶係石質堅硬難破久用凸面不致起毛是一對實有二三對之功用因鏡片起毛之後仍然戴用最損目光如購戴晶片則此患可免矣眞晶片及眞金眼鏡用舊後均可收回換洋價目劃一不折不扣　上海跑馬廳二馬路西口分設蘇州閶門馬路 
[遺失交通銀行股票重復聲明]  
雙桂書屋昃字七百念六念七兩號股票係交通銀行招股時購入壬子年先父病危後事未獲遺囑逐次檢查確係遺失經正月十六登申報聲明將此兩號股票作廢今閱申報告白忽此兩號老票出現此項老票乃係遺失之票理當作廢特此廣告　蔡幼喬啓 
[石桐廣植桑秧公司駐滬經理處廣告]  
我國出產之絲性質堅良顔色光潔此次巴拿馬賽會集全球之絲研求所得推中國爲獨步得邀首獎溯其原因實由檿桑培植得法也本公司有鑒於斯欲廣及國内蠶桑起見特在石門桐鄉產桑秧最盛之區聘請專家講求椹種近年外省來購桑秧者雖絡繹不絶而苦無專售之處來者殊不免抱向隅之憾故本公司特設經理處于上海以便官紳實業家就近採辦今因創設伊始兼抱擴張實業之主議定價異常克已如蒙賜顧無不竭誠以待也　　經理處上海棋盤街三馬路口四百廿六號門牌電話四千六百廿一號 
[戒烟塊塊淡糖增價緣由]  
吃烟人一天緊一天戒脫的一天好一天吃此糖一塊淡一塊無論新癮老癮將烟鎗丢脫吃烟一錢者食糖五塊共分元亨利貞四種半月後一換兩月斷癮可稱王道第一靈妙無比乃中國老虎牙粉廠主人張晋卿所發明竟有二年服此而戒絶者指不勝屈消路之暢已臻極點實因邇來烟土昻貴如照原價發售不敷保本不得不於十一月初五日起酌加價目每包五塊改作四塊仍售小洋一角每盒四十八塊大洋一元事出無奈還祈賜顧者亮之　上海四馬路晋戴春林香粉老號發行 
 
