# 1913 - 15 - 4914333

 

Page 1

 
 
社論 
[英藏交涉始末記（二）]  
　　英國政府當中政府發征西軍出征之命其時（即六月十六日）即使駐京公使朱邇典質問北京政府有云不照會英國即出兵於西藏究何理由 
　　我政府於此一面以公文答復出兵之理由一面使陸外交總長赴英國公使館特爲說明其時蓋六月二十二日也其大意如左 
　　藏匪判亂久不平靜故敝國爲保護中外商民遣派軍隊於西藏蓋此次出兵以綏撫爲主非正式之戰爭切勿欵慮云云 
　　經此次答復之後英國公使更據本國政府之電訓而爲抗議其說如左 
　　英國據一千九百零四年之英藏條約及一千九百零六年之中英條約要求承認左列各項　　（一）中國政府不得干涉西藏之内政又不得在西藏施行與内地同一之行省制 
　　（二）中國政府不得以無制限遣派軍隊於西藏或駐屯於西藏 
　　（三）中國政府對於西藏有宗權無完全主權此事須以條約明確改訂 
　　（四）中國政府因印藏間國境遞傳通信機關爲中國亂兵阻害承認其責任該地之遞傳事務須按例復舊 
　　（五）中國政府不承認以上條件英國政府亦不承認共和政府 
　　英國政府提出五項條件要求我國果根據英藏條約及中英條約而爲抗議乎抑但爲優勝劣敗之强權的政治問題乎世界自有定論吾人於此無庸贅論然其以爲中國政府不可干涉西藏内政之唯一根據則固不待學者之研究覺英國要求之理由甚爲薄弱一千九百零四年英藏條約如左 
　　第九條凡未經英國政府許諾之事項西藏政府不得行之其事項如左 
　　（一）無論如何外國爲涉於賣却抵押或占領西藏領土之部分 
　　（二）外國干涉西藏問題 
　　（三）無論如何外國設代表或委員於西藏境内 
　　（四）以鐵路電信鑛山其餘利權予歐州各國或歸化人 
　　若許予以如斯之利權時則應以同一或同種種利權予英國政府 
　　（五）不問現金或何種財產凡屬西藏之歲入或讓或擔保於外國或外國人　　 
　　又一千九百零六处中英條約其規定如左 
　　第二條英國政府不割據西藏之領土或干涉其内政中國政府亦不許其他外國割據兩西藏領土或干涉其内政 
　　又一千九百零七年英俄協約中關於西藏之約束其規定如左 
　　俄國及英國政府認鄰國在西藏之宗主權因大英帝國地理上之位置有特别利益之事實特维持西藏對外關係之現狀約束如左 
　　第一條兩締約國尊重西藏領土之保全對於其内政一切不干涉 
　　第二條俄羅斯及大英帝國據承認中國在西藏所有宗主權之原則非經中國政府不得與西藏爲何等交涉 
　　但此約定非解除一千九百零四年九月七日英藏條約第五條所規定及一千九百零六年四月二十七日中央條約所證明西藏官吏與英國貿易事務官之直接關係且據在一千九百零六年條約第一條不得變更中英各條約然則英國要求不干涉西藏内政其唯一之根據卽一千九百零四年條約第九條之規定旣約外國不得割據其領土同時又定是等之外國不得干涉其内政其第一項所謂外國第二項有所謂爲外國就外國之文字謂中國亦包含在内未免强辯何則在條約之確証於一千九百零六年條約第二條對於約束英國不干涉其内政惟規定中國政府亦不許外國干涉西藏領土或其内政而已至於中國有干涉權與否則並未規定此即認中國宗主權之當然結果也今日以該二種條約斷言中國無干涉權不但其根據甚爲薄弱更觀一千九百零七年英俄協約有認中國宗主權之明文且明載英俄兩國非經中國則不得與西藏爲何等交涉而欲解釋中國與西藏關係在實際不過爲無意義之宗主權亦殊不當 
　　我政府曰此立論主張中國在西藏有宗主權對於西藏之内亂因行統治權之必要不得已而出兵無受英國干涉之理英國之抗議確爲不當矣（未完） 
 
 
 

Page 2

 
 
命令 
[一月十五日臨時大總統命令]  
　　國務總理趙秉鈞呈據蒙藏事務局呈請將秘書羅迪楚准予開缺羅迪楚准免本官此令 
　　任命陳朗帆爲福建財政司長張琴爲福建敎育司長此令 
　　陸軍總長叚褀瑞呈核覆鑲黃旗漢軍都統擬以成山補印務參領興裕常福補參領增恩景銘高壐補副參領恩山寳善德海英　補印務章京錫芝王茀裕書裕公補佐領請予准補等語應照准此令 
　　陸軍總長叚祺瑞呈核覆山海關副都統擬以德海裕羅文裕掌關防禦請予准補等語應照准此令 
　　陸軍總長叚祺瑞呈核覆正黃旗滿州都統擬以景錫海斌補驍騎校請予准補等語應照准此令 
　　陸軍總長叚祺瑞呈核覆正白旗蒙古都統擬以索特那木色爾札普接襲佐領請予接襲等語應照准此令 
專電 
[北京電]  
　　財政部擬請簡任蔣廷幹充鹽務稽核造報所總辦并聘津海關稅司窩利孫爲會辦 
[北京電]  
　　財政部答復參議員王家襄質問鹽務稽核造報所謂此事已得參議院同意且實權在我不至太阿倒持 
[北京電]  
　　政府擬解散上海歡迎國會團並取締遷都之論 
[北京電]  
　　外交部向英使提議改正西藏條約 
[北京電]  
　　外部請駐京德使飭靑島德商停運德鹽 
[北京電]  
　　袁大總統將於日内宴請英法德美義奥日本七國公使於府中擬秉機集議調停俄庫辦法 
[北京電]  
　　接庫倫電稱活佛遣代表到哈謁請各國領事承認外蒙獨立各領事皆嚴詞駁斥 
[北京電]  
　　駐紮哈爾濱之俄國軍隊近日調往呼蘭 
[北京電]  
　　范源濂决意辭職將以陳振先兼署敎育總長 
[北京電]  
　　王順和黃士龍此次來京係袁總統電召爲胡漢民調　意見聞胡已有辭職意 
[北京電]  
　　政府電令蘇皖鄂湘閩粤六省都督速卽實行水面巡警以挽水利 
[北京電]  
　　山西河東籌餉局局長南桂馨案至爲複雜兹得確實消息山西自前年革命後有張士秀者割據河東（現河東觀察使）擁兵自衛不受閻督節制閻督以張在河東將鹽政租稅一手把持全省財政大受影響因之彼此意見積不相能日前閻督特派南桂馨與張士秀交涉擬解散該處軍隊張極力反對但無理由爰以南桂馨煽動軍隊擾亂治安爲詞一面交執法處拘禁一面電請中央懲辦越一日閻督來電申明南桂馨係由省派委萬無擾亂之理並言張士秀之種種蠻横中央恐張擅害桂馨特令閻督將南桂馨提省並令張士秀勿得擅殺現聞閻督已派員親得一俟到省陸軍部即開軍法會審 
[北京電]  
　　連承基電陳大總統此次關外軍變潰之原因實由曲參議同豐不肯發餉有激而然商民喪失財產約在十餘萬之數遣散軍官辦理善後亦須二三萬餘聞大總統已批飭陸軍部陸續接濟 
[北京電]  
　　交通部擬書一全國官辦各路車式 
[北京電]  
　　葉恭綽亂三等嘉禾章 
[奉天電]  
　　聞有華軍一千餘名在逹里岡地方被庫匪圍攻死者約二百餘人兹奉吉大軍已馳往救援 
[香港電]  
　　爪哇華僑近日匯銀四千二百元到京以助征庫餉糈 
[南京電]  
　　造幣廠今日（十六）已遵照部今暫停鼓鑄銀元 
[南京電]  
　　孔仙釐局長陳某被第二軍長徐寳山撤委改任許漱泉接替並電請應省長加給委任狀闻省長現正調查釐局分别委派接辦特電知陳局長俟省委員到局再行交代 
[南京電]  
　　應省長昨派實業司員屠師韓赴北京農林會議 
[南京電]  
　　應省長昨日（十五）赴下關閱視坍塜重修之馬路甚爲注意 
[南京電]  
　　陸軍中學校長現委任解朝東聞係柏文蔚荐任 
[蘇州電]  
　　衆議院議員第二區複選今日（十六日）開票當選人九名姓氏如左　　徐兆瑋四十二票常熟王紹鏊四十一票吳江孫潤宇三十八票吳縣蔣鳳梧三十七票常熟陳陶怡三十七票金山徐蘭墅三五七票崇明姚文枬三十六票上海雷奮三十五票華亭瞿啟甲三十二票常熟 
　　又候補當選人三名（尙缺六名明日補選） 
　　孫熾昌三十票奉賢高旭二十八票金山陳則民二十八票吳縣 
[杭州電]  
　　浙都督因兼任省長擬改正現制設四司添置參謀處自二月朔實行 
特約路透電 
[北京電]  
　　政府公報登載整頓鹽課辦法如下（一全）國鹽課之總數與一切收入支出均一一計核現已訂有專章各省有關鹽政各局所均應遵照專章妥善辦理（二）財政部因鹽政所關某鉅特在本部設立鹽務稽核造報所在各產鹽區域則設分所凡鹽課總數以及收入支出均須眞對核每區除中國經理外並派人爲協理（三）鹽務稽核造報所設總辦一員由財政部委任並聘用外國會辦一員又稽查若干員其總數不得逾十人以外（四）各省稽核分所應設中國總理一員外國協理一員其餘應用辦事人員酌量本地情形以定人數惟總所須以人數由鹽課局報告財政部（五）總所應歸鹽課局長管轄各省分所歸總所管轄並歸鹽課局長節制（六）各省關於鹽課事務如出產製造運輸銷售及行政一切槪不由鹽務稽核造報所及各分所管理惟引票與入項有關應由稽核所簽字否則作爲無效（七）總稽核所所辦之事應報告鹽課局長各分所所辦之事應報告總所惟此項辦公處均當作爲財政部分支（八）各稽核所辦事人員須負鹽課入項之責任此項入欵應滙解國庫並報告各省鹽運使與總稽核所備查凡支用欵項非總稽核所出立證據由鹽課局長簽字並由財政部批准槪不照付（九）各省分所須於每年會計年度列表預算收入支出並附詳細說明書由鹽運使送交盬課局再由該局將產鹽各處報千造造册呈遞財政部並將鹽課實在收入支出之總數一併造册呈送該部（十）各省分所總理除以預算及報告呈交鹽運使及總所外並應照海關辦法按期呈交報告 
　　按此電係十五號晚送到因已夜深不及排出兹特補錄如上 
[北京電]  
　　今日下午袁總統接見北京現所舉行之三年醫學會中英美會員七十餘人當時袁總統曾演說嘉讚醫學敎士在華所爲之事業而於瘟疫及革命之際出力尤甚旋有某會員代表答謝各會員因蒙袁總統優待極爲愉快 
[武昌電]  
　　鄂省定期明日舉行選舉省議會議員投票者須領有執照始准入投票處　 
[倫敦電]  
　　列强遞致土政府通牒之期現在猶未定奪因德國大使尙未接本國政府訓示之故 
[倫敦電]  
　　土政府命議和代表逗遛倫敦須俟列强通牒發表後再定行止 
[倫敦電]  
　　巴爾幹各邦議和代表昨日議决俟土國代表離去倫敦後方相率返國 
[雅典電]  
　　土耳其巡洋艦來特其堤號於星期二夜濃霧之中潛由逹逹納爾海峽駛出掩過駐守海峽入口之希臘滅魚雷艇陣線而於昨日正午駛至西拉島希臘某鎭開砲轟擊火藥庫及屯煤所該鎭之電氣廠中彈被毁死者二人昨夜全鎭處於黑暗之中有希臘輔助巡洋艦某號泊於埠頭修理艦舵該艦司今見機不佳卽命艦中兵士登岸後及自沉其艦以免爲敵轟毁該士艦現已駛往小亞細亞 
[倫敦電]  
　　羅馬尼亞因向布爾加利亞要求某處領土作嚴守中立之報酬致與該國發生齟齬現在仍未解决惟據布卡雷斯半官報消兩國談判現已照常進行羅馬尼亞當不至再下動員令云 
譯電 
[北京電]  
　　近數日内華人對於六國銀行團要求之數事忽露反對之態而於借欵利息一項尤爲注重因銀行家現欲以五釐半起息故也聞近今嘗有人願爲中政府承借巨欵一爲克里斯浦君願承借英金二千萬磅一爲歐州某團體駐京代理願承借英金一千萬磅均以五釐起息就目下金融市面情形而論此種提議殊不足介意故可望中國不致受惑以爲能向他處商定借欵其條件可優於六國銀行團也按現在各處銀根緊急致他國政府借債者出利亦較前爲重且豫科巴爾幹及其他各國不日均將籌借巨債故中國債票欲在歐州發行勝利增加利率一舉似不可少云 
[北京電]  
　　六國借欵合同豫料本星期之末可以簽押利息問題尙未議决倫敦已提妯意見三條（一六）釐起息售價九十五（二）五厘半起息售價九十一（三）五厘起息售價八十九中政府尙未答覆且財政總長周學煕現欲將辛丑賠欵最後應交及一部分之欵並外人要求賠償革命時所受損失之欵併入借欵合同之中 
[北京電]  
　　六國借欵因銀行團執意要求五年優先權及將來償還時須付入債權者指定之銀行故財政總長對於目下談判之結果頗持悲觀 
[北京電]  
　　蒙藏事務局已以西藏優待條例呈前國務院審奪其内容爲政府應承認西藏與漢人有同等之權利不復以藩屬視之逹賴嘛喇仍襲舊有之尊號惟西藏政務須以藏人能操華語者辦理而不用華人 
[北京電]  
　　逹賴喇嘛已授意赴俄代表允訂條約准英俄在藏有同等之商業權及讓與權 
[柏林電]  
　　俄皇已准將中俄通商條約展長十年惟關於在中俄邊界俄境五十佛特（俄國之距離尺）内貿易免稅一欵業已註銷 
[北京電]  
　　俄國已儆戒中政府俄國將隨時施用壓力追索辛丑賠欵如中國不從俄人要求則俄將佔據北滿中國森林金礦以抵此欵中政府稴此文後尙未答復 
[北京電]  
　　陸軍部及參謀處現議將漢陽及其他兵工廠歸部管理試辦一年已與黎副總统統商槯此事 
[北京電]  
　　政府因羅斯特博士罙遭變故現請荷蘭財政家羅塞林君爲財政顧問 
[倫敦電]  
　　路透代表得悉巴爾幹各邦代表今晨（十四日）開會議决以列强通牒致與土國代表時外附决裂媾和談判之文交並聲明戰地各將領已奉命停止休戰德國所反對者乃第一次所擬通牒之稿非最後之通牒按最後通牒業已發出今明日可以送逹土政府至巴爾幹各邦之公文目須俟土耳其拒絶静强之忠告後始生效力 
[君士坦丁電]  
　　解决行戰之國民大會並未集議且未實行召集土政府恐該會如主和平則將引起内訌如主續戰萬一再敗禍將更深以故仍猶豫不决 
[柏林電]  
　　柏林與紐約已通無線電 
公電 
[川邊鎭府聲明裹塘並失利電]  
　　各報館均鑒接路透電有番兵聚襲裹塘華兵戰死者三百餘名又華兵攻鄕城失利失去機關砲四尊等語聞之不勝駭異查裹守要隘番兵外襲華兵再傷實無其事至攻鄕軍隊現駐刧嘛地方會集各路軍隊以謀四面協力夾攻刻下尙未開戰何有失利之說該電所稱各節實係訛傳兹怒遠道傳聞勿加責論川邊鎭府上 
要聞一 
[河東竟敢擁兵獨立耶]  
　　我將觀政府之威信 
　　山西河東觀察使張士秀擁兵獨立自稱都督並將籌餉局長南桂馨戕殺一事已見前報專電兹悉河東爲山西財賦之區每年收入二百餘萬幾占全省十分之六前年民軍起義後張士秀狄樓海王用賓諸人即據爲已有毫不接濟晉軍政府及去春共行告成閻都督以中央財政十分困難飭河東將舊有各欵淸理解省接濟中央以維大局及張等把持愈甚即省垣建設各項新政亦無的欵可恃於是推張瑞城爲財政司因張與彼等均有交情以冀整理財政漸收統一效果孰意河東各欵依舊抗不解省意欲省垣軍隊無餉譁潰以冀推翻全局而河東建設軍政府晋人多謂此事張亦與謀然確否則不敢知也旋閻都督因裁汰軍隊節省糜費起見呈請大總統委南桂馨爲籌餉局長謀收軍政財政統一之效及南到河東後辦事認眞張士秀等恨之刺骨遂誣 
 
 
 
 
 
 
 
 
 
 
 
 

Page 3

 
 
以罪名嚴刑拷訊一面並電京主張宣告死刑語多專横大總統得電大怒立卽嚴詞申斥並委任第一旅長孔繁霨前往河東接管軍隊詎意張士秀李鳴鳳等抗不承認詭稱孔已不知下落無從交代其實孔旅長到河東時卽與南局長同庽籌餉局比長李派兵拿獲南君孔君災近剥膚始行出走冒犯風雪越兩晝夜始至河南國鄕縣界易去軍服旋行至河東洛愓適逢其友某君購票車已於日前抵京進謁大總統及陸軍部將河希圖竊據詳情及張李二人罪狀呈請剿辦以收一統之效聞張士秀知孔已去勢成騎虎亦遂宣告獨立矣按此則可與今日專電參看 
[雲南准借外債二百萬]  
　　雲南都督代表袁家普氏之來京也全爲滇南財政竭蹶要求政府協濟日來蔡都督亦有電來京痛陳滇中經濟狀况非有外來之欵項補助今年卽不足以支持袁總統當將此事交國務院會議初十日會議之結果羣認雲南自前年獨立以來西征南援年養之兵不减於各省而紙票未曾輕發今所發出之鈔票不越百餘十萬而准備金裹然六十萬焉中央應與接濟不待言者緣雲南在前淸時代本是受協之行省也惟現在大借款雖有成立之希望而交付尙不知何日中央自顧不暇安能旁及地方趙總理周總長再四協商後只有聽蔡都督借一二百萬元之外債日後由應解中央之欵项償還衆議僉同卽以此旨電覆蔡都督矣 
[財政部電催各省速解賠欵]  
　　財政部以各省應解庚子賠欵多託故挨延而與各國商議緩期攤還又難磋商就緒日俄使更以蒙庫事件催逼非常急迫此事關係邦交甚大昨又分電各省請迅速解淸如有萬不得已者亦當酌籌解京以符信用兹將各省每年應解之數調查如下東三省三萬一千二百五十兩一直隸一百八十四萬一千兩江蘇七百九十三萬一千三百五十兩安徽二百五十三萬一千五百兩山東一百五十萬五千五百兩山西一百六十一萬八千五百兩河南一百九十九萬九千六百兩陜西九十九萬九千兩甘肅三十五萬兩新疆四十六萬兩福建二百二十五萬兩浙江四百零四萬七千兩江西三百四十四萬三千兩湖北四百零五萬九千兩湖南一百四十萬零七千四百兩四川三百九十二萬八千兩廣東七百三十一萬九千兩廣西六十四萬七千五百兩雲南四十一萬七千兩貴州二十萬零六千兩統計各省每年應解賠欵共銀四千六百九十九萬一千五百兩 
[財政部不允救濟北京市面]  
　　北京商界市去年異常蕭索幾有不能周轉之勢北京商界乃由商會出面請政府撥欵維持工商部劉總長頗贊成其議會與財政周總長商榷周總長謂中央政府救濟市面之舉皆必北京有大事故出惹起市面上之恐慌而後政府出現金救濟之例如前淸光緒三十四年以西太后之喪故而政府出二百萬金之救濟前淸宣统三年以政體之改革由袁内閣出百五十萬救濟之今年陰曆年底北京無他種之變故政府卽無救濟之義務與工商部年主張反對故救濟一事擱置不提矣 
[中美國民同盟會二次開會記]  
　　中美國民同盟會於十一日下午一時假燈市口公埋會開二次大會會員到者一百餘人首由丁義華報告開會並聲明已將本會成立及舉定正會長情形詳細函告羅斯福君再去電請其承認復有紐約喜魯報駐京訪員某君贊成斯舉允電紐約設立分會次由吳景濂提議本會進行手續極關重要必須多舉責任幹事因議决推舉幹事二十四人由各副會長公同舉出報告各員歴吏及與本會有關係者提出後經衆一一拍手贊成復由吳副會長擔任先籌開始經費並打電孫會長請其承認至設會地點亦商有辦法次徐謙劉聲元提議電告羅會長須譯成晣洋文免有舛錯繼由吳副會長議定下星期四即十六日仍假燈市口公理會開會由幹事公推正副主任八人分任交際文牘會計庶務十六人並續商未盡事宜時五鐘散會兹錄推定幹事姓名如下萬卓志田和瑞安德生卜濟時姜廷榮李肇甫林長民劉聲元張耀曾汪怡安楊芬曹倜徐巽殷仁趙元壽黃齊鶴韓述組李本源金泰熊長卿過鍾粹杜淸廉劉芳宋運吉 
[大總統關心僑俄華工]  
　　袁總統以現在俄人迭在各處驅逐華工若不趕速設法殊不足資保護昨特與趙智菴總理曁陸子興總長等會商此事聞已决定辦法六端 
　　（一）電飭駐俄代表速與俄政府計結優待華工條約 
　　（二）再由外交部與駐京俄使交涉此後在俄之華工須與各國同一待遇 
　　（三）旅居俄國境内之華工如逹三萬人以上者卽酌量情形添設領事 
　　（四）電飭該處領事須將華工一切情形每月報告政府一次以憑考核 
　　（五）電飭西北一帶各地方官嚴禁人民應俄人之招募 
　　（六）西北一帶貧民設法移往熱河綏遠等處開墾荒地 
[圖什王宣撫外蒙之計劃]  
　　蒙藏局貢總裁前呈大總統謂外蒙各旗自庫事發現後對於共和尙有觀望不前仍事獨立者非有得力人員切實開導不可若由中央派去恐不甚協洽難生效驗惟圖什業圖親王人地旣宜又復開通已極可即派爲籌蒙宣撫使前往各該旗從事宣慰并囑其籌辦一切善後事宜大總統深以爲然當已拍電圖王委以宣撫全權務卽趕緊照辦刻聞圖王自得電後熱心異常立允擔任已經籌定辦法數則（一）調查外蒙之尚未内向者若干旗（一）凡各旗中之未内向者或係被庫逆愚弄仰或出自一已之觀望（一）若出自一已之觀望者便當親往該旗開誠布公曉以共和大義及暴俄陰險情形以决其内向之志若被庫逆愚弄者當一而轉請附近爲該旗等信仰之各旗極力指導一面另籌取消對付之方（一）用蒙文編成白話報告未說明政體共和五族一家之利及附和外人將爲朝鮮之害以便對於盟王旗民雙方并進若盟王均能感悟固屬至善倘尚有執迷为醒者當卽從各旗民下手庶免多數人爲少數人所壓制之弊至善後一切須俟各項辦有端倪再爲妥商進行方針 
雜評一 
[　　今各省之擁兵自重者實際上雖不受中央之節制然而保義一則未嘗敢公然反抗中央有之自河東張士秀始河東不過晋省一隅耳張士秀不過河東觀察使耳非有都督之尊嚴革命大功人之資格也然而竟擁兵獨立矣然而竟擅殺籌餉局長矣此而不誅將何以统一我且觀政府之威信 
[願各省勿吝解欵]  
　　今試問自南北統一以後賠欵之示不能如期解付者其咎由於中央政府乎抑由於各省之把持財政而不肯將應解之欵解交中央乎各省以霸持財政之故致中央不能解付賠欵至來外人之干涉俄公使之逼迫今事已萬急矣俄人之差押滿洲稅關已公然宣言矣各省而不敢自亡其國也則與其侈言征庫何如踴躍解欵 
[京商請欵]  
　　北京商市之彫敝至今年而極其迫請中央貸欵接濟京勢有所不得已乃財政部拘於舊例以現在北京無他種變故拒絶其請夫必使有變故發生而後有貸欵維持已失保商之義况去年春聞北京商家曾受兵變之損失耶 
[雲南借欵]  
　　伊犂以濫發紙幣而借債雲南以不濫發紙幣而借債濫發紙幣而借債則借成不過供收回紙幣之需不濫發紙幣而借債則借成即可以充各項有政之用同一債則而效果有不同即將來籌還亦有難易之别政府允雲南借債而不允伊犂其亦深恨於長伊犂者之濫發紙幣而不願後患歟 
 
 
 
] 

Page 4

 
 
   
 
 

Page 5

 
 
   
 
 

Page 6

 
 
要聞二　　　 
[國務院統一官廳之諮詢]  
　　江蘇應民政長接國務院通電云畫一現行省道縣各地方行政官廳中央直轄特免行政官廳曁地方警察官廳組織令均經大總統公布所有現設各司應如何分别裁改各道原管區域應否酌改曁已裁巡道省分體察地方情形應否查照酌改以及現設之府應州均應一律改縣並各縣公署分科應如何酌量刻定原設之警察機關應如何酌量更正均請按照現行各組織令詳擬覆院以憑轉呈核奪至應行任用各員並請遴選報院以便分别呈簡薦任事關統一官廳組織即希查照從速核辦 
[成都二次革命情形]  
　　成都憲兵司令部逮捕二次革命朱山係江安人字昌時號雲石前充叙府中學堂國文敎員又爲蜀報主筆因謀爲不軌勾通第四師砲團正目周占魁又爲周所供出當交都督飭軍法局研訊確實已於上月十八日午後六鐘正法矣兹將詳情錄下 
　　朱山供辭十四日晚朱山到軍法局收押拘留所至所門朱責守者曰目我爲政治犯應有優待室該局長即將伊移入優待室當夜未問十五日局長詢問朱山何以認得周占奎朱云周之長官廖貞曾請我爲畫山川我曾往拜廖貞姓名掛簿周因此識予姓名後廖往彭縣有函辭行係周遂來此後卽未往來局長又問當日在武擔山逮捕時你在測量皇城（即都督府）此是疑點朱云我常於早晚在武擔山看兵操看風景月十餘次重陽亦曾在此待父登高至被逮時我上山甫二三分鐘不但無測量器械並未面對南方手指皇城不能以疑字定獄局長又問在你家中搜出致京函件中有幣濫兵横風潮或起等語是何意朱云川中現象如此共和國詎能興文字獄局長又云周來告發語與幣濫兩字適合則此函必給周看過你何以說此後即未往來朱云告發之軍人由局看管檢查之信件由局收存即軍人能口誦原函亦無關係云云可見始終未承認謀爲革命 
　　朱山函稿朱山致留京友人書業已繕就尙未發行照錄如下□□道兄□北征題寄畫扇通情證口原冀續音乃得電復郵畫開懷置□室兹親翰籌筆畫眉夜筵樂亂餘此境得意盡歡昌時閉門秋來授課心雄病懶累至身間十月八日得女子名以華嫥共和幸福國民專制人權本等女子專制公將贬如創此說耶蜀事武人行政屢抗中央胡專過尹張脆楊驕□疑□猾□□差强幣濫兵横慮窮則内變風潮或起雲氣當興江蛙躍馬甚不謂然决去草堂行歌燕市公當以拳術馴我根性是無上等咒也（下略） 
　　開庭審判胡護督以此案關係重大純用軍法裁判恐惹起各界攻擊乃於十八號午後三鐘交由地方審判廳借軍法局公堂審判判决處斬並將同謀從犯某拘禁日後有各界詰責即以從犯作證如有不合由審判廳負其責任 
　　宣布罪狀判决後卽綁赴都督府前止法同時出示宣布罪狀如下爲宣布罪狀事案奉都督發下陸軍正目周占魁舉發朱山卽朱雲石又名朱昌時煽惑軍心謀爲不軌一案當經本廳咨送審判廳刑庭公同研鞠供證確鑿按照軍法條例第三條判决處斬其餘從寛免究本廳當提朱山騐明處斬訖合行宣布罪狀以昭炯戒 
　　流血慘狀朱山之父朱篤臣現任高等學堂國文敎授權然老矣聞伊子正法當卽趕赴刑場時大雨陰黑夜靜人稀老態龍鐘且行且泣及至而朱山已斷頭不續流血滿地僅衣衞生絨衣一襲雙履浴血中跣足横陳首離身尺有咫眼有淚痕而含怒意似有大不平者然篤臣見狀撫尸大哭聲徹街衢夜深始忍痛扶杖而去 
[荆門閉城拒知事]  
　　湖北荆門舊爲直隸州駐在地共和成立改降爲縣該知事金光灼本前淸第八鎭目不識丁之兵士稍有起義功勳夤緣得充民宰吏治固非所知搜括乃其特長勾結一般劣紳虎踞該邑私加稅捐勒詐罰欵侵呑公欵濫用刑威地方人民不堪茶毒至省控訴者先後數十起經民政府飭司查辦屬實檄飭撤任征委濮吳善前往接署牌委甫懸一般憑陵城社之劣紳卽揑名紳學商界全體電省保留金某一面揭帖拒絶濮某及濮抵荆接事金先期以赴鄉查烟爲名帶印潛逃濮守候公署靜待交代而劣紳羅雲澤等人遂煽惑愚民集衆持械擁入署中威逼濮君卽刻出境并有某等協助聲勢汹汹勒令全城商民閉市不一時間六城門一律緊閉濮以尙未接知事印信不能發印電調兵只得出境暫避風潮據情重禀兩府各司請示黎公接閱此電以此種刁風萬不可長當即商於夏民政先行會電該縣正紳張琴楠及審檢廳縣議會剴切開導愚氓不可附和抗官閉城罹法綱其爲首煽惑之羅雲澤等卽由檢察廳查明拿辦按律懲治以戢刁風并飭濮知事就近調陸軍一隊護衛接事務將金光灼經手欵項盤算淸晰勿任含混未悉能鎭攝無事否也 
[漢冶萍改歸部辦之商槯]  
　　漢冶萍煤鐵礦廠副總統主張收歸鄂省官辦業已照會孫堯卿督辦淸理一切以便整頓惟大總統以該公司糾葛繁觗動關交涉故對於委任孫我氏不表同情而鄂省公團則必欲收回該公司爲鄂省公產現工商部從中調停擬將三廠提歸部辦以便直擳與外人交涉及股東淸釐較易爲功庶糾葛早一日淸晰則中國早一日獲利昨已電商副總統未知亦表贊同否查漢冶萍官本鄂省祗二百餘萬前工商部的四百餘萬刻工商部擬改歸部辦亦屬正當辦法將來孫大將現組之總公所卽歸部管轄不另改設機關云 
[蕪埠鐵船炸彈聲]  
　　有太古洋行之鐵船名湖北者於日前由下水來蕪裝卸貸物泊於租界太古碼頭本月十日下午四時艙内忽砰然一聲如天崩地裂當經有人前往調查係該船西人在堆煤處拾得一物形似三砲台紙烟鐵罐意欲鑿開一視令該船火艙大櫃某甲及生火夫某乙用鎚猛擊一下遂致炸裂始知係屬炸彈甲乙當時均受重傷是時適有新關扞手西愛伯利上船查貨亦被殃及腿部受傷並炸去一指事後一併抬送弋磯山醫治生火夫某乙已於次日因傷斃命矣 
[皖都督防範匪徒之特令]  
　　安徽柏都督特令沿江各屬云案准參謀部電開據探報有多數某國人自稱爲該國民黨實與政府暗通在上海及沿江各省煽惑軍隊其着手方法在利用吾國靑紅帮到處演說大槪分二種（甲）對於上等軍人持平等主義推翻共和政府（乙）對於下等軍人持自由主義謂共和皆吾輩軍人鐵血換來人人皆享自由幸福獨軍人應終奴隷乎等語聞上海設有機關部恐一兩月内沿江一帶如湖北九江南京蕪湖等處將有變動此事雖未定眞僞旣有所聞總宜設法防範務請注意等因同日又接黎副總統來電大略亦稱沿江一帶有匪徒煽惑所屬軍隊應設法密防等語查現在國基　奠一切内政急待振興不容肖小奸謀乘間煽惑破壞我軍人之榮譽　光復以來我軍人身冐鋒鏑博此共和慘淡經營洵非易易倘昧於大義誤於歧途不獨自棄前功抑且禍貽家國罪固難這心亦奚安木都督靜觀時局夙夜憂危所屬各軍隊熱心國事者固居多數而智識未周受人愚弄恐亦難免仰該廳長密加防範嚴切申明務使莊嚴民國不致破壞於匪徒是則本都督所切望焉 
[蕪湖商船公會及航業黨取消矣]  
　　蕪湖商船公會及航業黨因疊向航户歛費幾釀械鬭巨案日前經同鄉會及安慶公所電禀都督飭令警察廳卽日出示取消以安航業本月十三日警察廳長雷子坤奉柏都督函開頃據安慶旅蕪同鄕會會長王麟伍曁評議員等公電船會固屬公益入會應聽自由昨午四時船會向本埠航户索费掛旗致起衝突復拘送三人管押警廳羣情隍迫若不維持現狀恐蹈爭碼頭之慘劇麟伍因事關大局未便緘默叩求速令警廳先釋三人和平解决免滋後患地方幸甚乞電示又蕪湖安慶公所經理人沈魯商董汪芸閣電六月間航業黨威逼入會索費等情航民陳荆垣電禀在案沐批飭蕪湖警察廳出示禁止今又有安徽全省商船總公會其迫脅尤甚本日航民汪傳昌姚盈懷無錢入會卽被拘留大犯衆怒恐釀巨禍懇速飭釋仍懇飭警察廳出示禁止以保商民等語各前來查蕪湖組織安徽商船總公會及航業黨部批府批均未核准若來電該會竟有索費迫脅甚至有拘人送由貴廳管押情事殊堪奇詫相應加快飛布查明此案管押三人釋放並將商船公會及航業黨并未批准緣由大張曉論禁止該會騷擾等語雷廳長接函後立卽出示取消該公會及航業黨以安航業而靖地方云 
[贛都督籌解賠協兩欵]  
　　覆中央電贛都督覆財政部電云儉電敬悉悉英德借欵贛省向係指定湖口稅局所收出口長江二分稅捐歲撥銀二十萬兩由承辦稅員逐月照交淳關稅務司照收其按月交數多寡則視稅收之盈絀爲衡前因稅司迭次照催業經照復自元年十月起飭由湖口稅局按月照辦以歲撥二十萬爲度此常年應撥之辦法現在湖口稅局遵照撥解矣至元年九月以前欠欵前淸辛亥年撥至陰曆七月止連閏計八個月共撥過銀一十三萬九千兩内中七月欵稅司因光復尙未兌收現正可追究竟積欠共有若干因陰曆彼此參差數月未甚准確現在飭湖口稅局潯關監督會同梲局司淸查結算收數分月帶還先倫陽曆一年應攤之數撥還新欵再有多　　　　　　　　　　　　　　　　　　　　　　　　　　　　　　　　　　　　　　　　０　　　　　　　　　　　　　　　　　　　　　　　　　　　　　　 
餘作爲帶還舊欠不計年限月度以償淸舊欠爲止此又淸查舊欠及籌還之辦法也兹總稅司要求正月解淸贛省財政困難咄嗟萬難辦到且新欵按月照解餘欵又儘數解還舊欠卽由海關兼管亦不過如此總稅司所要求或係統他省言之除將辦理情形另文咨報外應請大部力爲主持切實答復不勝盼幸 
　　覆新疆電贛都督覆新疆都督電雲悉新省爲西北屏障賴公坐鎭庫匪不敢南侵良深佩慰從前贛省歲協甘新三十三萬兩除撥解賠欵三十萬餘兩外實協十九萬有奇贛省庫藏日虚前淸已酉年僅解十一萬庚戌僅解三萬辛亥全欠未解支絀情形已可槪見光復以來軍用日增加以災歉歲入愈絀本年預算不敷甚鉅代解賠欵現尙無著將來能否協助惟力是視刻難定爲額欵 
[煙台兵變損失調查錄]  
　　煙台關外軍此次緃判所有被搶各商號損失額數調查錄下 
　　順成洽損失銀錢土藥衣服計一萬四千八百兩寳成樓計首飾器具一萬三千兩被焚之樓房二千兩恒興成貨物木器二千五百兩又所焚樓房値一千七百兩恒豐長當局一千兩公太義銀錢衣服五百兩同聚和一千四百兩進記棧五百兩元和太七十兩德生祥百兩義順祥五十兩同成福十兩岩城伙房三十兩合順居三百兩昭盛二百五十兩吉成銀樓五百兩民藝興三百兩盛豐衣局一百兩萬順德衣局六十兩春和皮靴舖銀錢貨物二百兩成源永一百五十兩仁興成十兩萬壽堂銀錢貨物衣服計八百兩善義齊六十兩同源順二十兩太興一兩福盛湧五兩致祥義五十兩聚茂棧三兩成記棧五十兩吉祥齊二百兩同和館銀錢衣物舖墊一千八百兩思義齊三百兩義成樓銀錢什物計三千六百兩永裕成一百二十兩德生源五十兩天茂棧三十兩天茂蓉十兩春昌棧五十兩福興堂百十兩以上三十八家外有被焚樓房之房東之家統計損失銀錢六千兩金銀首飾一萬兩煙土一萬兩藥料一千兩樓房五千七百兩衣服七千兩舖墊器具六千兩貨物三千兩通共約計銀四萬八千餘兩 
[歸德匪徒解散]  
　　歸德匪首童得功卽童金錘前月率帶黨羽厅至牛王堌地界適遇巡防二十一營高管帶督隊巡哨高管帶奮勇前進鎗林彈雨之中立時將童得功拿獲已解束鎭訊辦在案前月二十五號匪黨宋八宋秋李怪物等在油坊莊一帶大肆淫掠而第三營第五營陸續開至相對轟聲立斃土匪七名時値天寒地冷雨雪載途匪徒饑寒交迫料難得勝相率潰散冒雪潛逃奔至碭山交界正在人潰力乏之際而駐碭軍隊如飄風急雨而至當頭奮擊立斃四十餘名餘衆如鳥獸散從此歸德父老得以安堵矣 
[鄞縣盜賣檔案之奇聞]  
　　去年光復之後鄞縣歷年檔案仍存舊縣署中十二月間忽爲曹品三等黨羽多人盜出變賣發覺追獲三十餘袋合縣憤激由城紳公函詰問沈知事云迪民知事大鑒此聞縣署積存擋案爲曹品三等所盜賣幸卽發覺人贜並獲衆目共睹一時徧傳通邑大譁以案關合縣檔册其中民事糾葛或洋務交涉兼容并包何事蔑有所係至巨似必有鬼蜮圖滅舊迹思逞野心否則誰肯以重仃購此故紙揆度情形危險萬狀獨不解積卷繁重閟藏嚴密何以曹口三等一二人竟能盜竊挪移尤可駭詫若不澈底根究盡法嚴懲將來倘遇重要事件檢卷無春誰職其咎風聞有人欲爲出而調停改檔册爲串票存根此特游說者不擔責任不願利害之譚檔册關一縣利害執事負監守責任　公於私未容遷就夙仰執事守正不阿度必不爲所動惟是三人市虎深懼激生風潮仍祈毅力主持稍寛弗假則合縣受賜不第某等區區數人拜德已也至縣署檔案除被盜賣外尙在幾何應請查明加封以昭愼重盻望示復藉釋杞憂等語聞此案發覺之始沈知事極主嚴辦嗣有某某數人極力調停改檔册爲串票存根得以含糊了結至某某所以爲曹品三等如此出力者因曹品三等均係城自治職員此次省國兩次初選白治職員當選者頗多該職員等允將票數全行讓與某某故某某等力爲開脫但聞該縣公正士紳尙擬提案質問云 
地方通信 
[江甯]  
　　知事兼銜江蘇應民政長通電各屬縣知事略謂各縣知事加軍法科科長銜業經都督及本民政長呈准大總統在案嗣後各縣知事於地方出有盜案及梟匪土匪等一經訊寳電呈都督及本民政長得覆准電卽可執行軍法按律治罪以省手續而維治安 
[鎭江]  
　　防護路線駐鎭陸軍十六師顧忠琛師長近日派出所部六十四團第一營分駐四鄕各要隘以資鎭懾另派兵士三百名前往龍潭高資炭渚新豐丹陽吕城等處駐紮專任保衛滬寗鐵路之治安云 
　　菜市復活前淸時代常鎭道郭道直在鎭郡西門外河一帶建造房屋二百餘間設立菜市嗣因事中止現丹徒市公所以沿街設攤行人往來不便大於路政有礙擬將舊有之房屋修理完好復行設立菜市以爲整頓路政之計队手續甚繁一時恐未能開辦也 
[江西]  
　　省會覆選揭曉贛省第一區省議議會於一月十日在南昌考棚内覆選舉該場頭門用松柏紮成花圏一套以白棉綴成七字曰贛省互一覆選區比進二門口亦用松柏及彩布紮成各樣花式至黎明時監督徐元誥親蒞場所當調巡邏隊兵士一隊分門駐守凡無入場劵者不准入内並派定監視簽名投票各項職員多名於午後二時開票當選人姓名錄下 
　　郭衛誠曹和濟魏調元陳紹箕丁懋觀徐樹霖燕世經王自禹胡廷校鄭　炎葛第春胡廷鑾胡加壁李　凝楊賡笙袁盛鑑傳作霖陶　楨王秉文李壽韶高袓賢高巨屏高袓賢歐陽深遠候補當選人准於十二日仍在南昌考棚舉行補選 
[河南]  
　　省會覆選揭曉河南省議會第一區覆選已於七日開票計當選人四十一名其姓名如下 
　　李崑玉孟慶第丁其詢田餘三楚世忠楊紹中戴鴻道侯汝信賈鴻誼周鹿春張鎭西趙廷柱程子楨王友仁張三寳張善修張登雲郭泰岡張鴻烈時經詮吳鳳詔宋之卿姚振坤林振甲劉星壁楊學時李藏修李臨午趙以成楊德星劉孝科李啓賢楊保初湯善儁秦永欽劉畲德張雲鵬劉永年王藍田劉　非漠　濤 
　　逆子弑父羅山縣方姓富户兄弟二人與其妹丈諶姓狼狽爲奸嫖賭淫蕩無所不爲平日揮金如土盜竊家財足有三千餘金其父已覺遂將其次子玉岱密鎖房内不令出户因此懷恨不時隔窗同乃兄玉瑚與其妹丈密謀忽於日前將門劈開又將其父殺死銀錢貨物搶掠一空而逃不料天理難容被其母暗地託軍人將此三人拿住現其母已帶此三人進省在審判廳告發矣 
[湖北]  
　　兩揖先生民政長本與都督平權惟鄂民政夏壽康君因係黎公所拔竟以屬員自居查各司處長之往見都督者不過脫帽鞠躬夏君往謁黎公每次必見面一揖告　一揖習以爲常雖一日再見三見亦如是人有譏之者夏曰黎公乃臨時副總統禮應如此尊之他們（指各司長）不講禮我豈可效之乎時人遂以兩揖先生徽號加之現省議會以夏庸懦無能入棄政權上受成於副總統下被挾於内務司若不鋤而去之湖北民政前途何堪設想業已提出彈劾案擬陳請參議院轉咨政府罷斥夏君提耗擬卽電陳中央辭職而黎公則決意設法挽留云 
　　三怕司長鄂敎育司長姚晋圻年已不惑心存三怕以致任事經年毫無建樹兹分述之（一）怕軍界上年有軍務司咨送閒員一人請其擇事位置該員旣非學界人物豈能担當優差姚比擇某校庶務委之其人大不滿意乃更進爲會計其人竟怒而大駡袖出手槍强逼委以監督姚惶急無措乃取學堂職員册使之自擇其人閱册一過見各校監督均未缺席乃擲册於地仍叱姚自行酌委姚噤不敢聲卒畀以特别會計月薪與校長相等然自此以後學務中有與軍界干涉者姚即奉命維謹（二）怕敎育會敎育總會之權力幾駕該司之上遇有要求事件動舉代表爭執或修書質問姚遂對於該會有求必應並將用人行政之權拱手奉讓（三）怕省議會議會見姚形同土偶於敎育上無一愜意之事幾次質問詰責欲提出彈劾經利用姚者代爲運動得免然該司長遂如黔驢之畏虎矣 
　　賣烟總理鄂省禁烟局總理張漢因操之過激怨恨者衆迭有人控其營私舞弊種種不法即彼局人員亦有因分利不均揭其弊端者經黎公廻護得免查辦昨聞該總理有將所没私土串賣奸商之事經駐漢某領事查悉照會軍民二府詰問略謂中國禁煙固所贊同我國之土似可根據條約手續辦理而貴府所派禁烟總理反將私土售與外人禁烟政策於此略可槪見黎公聞之大駭已派員嚴密查辦如果屬實卽將張漢加等科罪擬處以監禁二十年現張正在彌縫云 
　　野蠻旅長前游擊隊管帶陳興邦因將雲貴會館遺下槍枝子彈解繳軍務司途爲七旅兵士所獲指爲匪人帶至旅部嚴刑拷打幾致隕命嗣經軍務司長證明保釋陳之腿骨已受扛傷恐 
已給撫䘏醫藥費若干送之往醫院調治現各閑散軍官與前游擊隊官長及旅鄂貴州江西同鄕以杜旅長不由分辯擅用酷刑爲殺人以邀功之計共行時代有此怪事亟應羣起攻之業已各開同鄕會聯名呈請都督府將杜革除發交軍法處按律治罪 
雜評二 
[協餉]  
　　鄰省協餉前淸財政不統一之舊制也若財政之權統於中央則省中除地方歲入外均歸中央處置何鄰省協餉之有 
[第二次革命]  
　　四川又有朱山第二次革命案據其所供革命雖無確証然所言多狂放不羈其鬱鬱於心可見也各地革命後之不滿人意於此亦可略見 
[航業黨]  
　　蕪湖商船公會及航業黨每向航户歛錢因而取消是亦行政之一端也今之民國賦稅之担負漸重若再放蹝此歛錢之黨會小民其何以堪 
[賣檔案]  
　　中國今日種種事無一不存賣買思想者選舉票之賣買公然論價犯法而自知今鄞縣之曹品三等且賣及檔案紀綱之不振亦可歎矣 
[沈製鏡面散還我本來面目]  
余面生雀斑酒剌兼之烟容滿面屢購各種著名藥品終鮮交騐自得尊製雙料鏡面散二料一用月餘居然掃除烟容盪盡酒剌雀斑人稱妙藥果當世第一之良劑也還我廬山眞相感無他報謹登申新民立聊申散沈並告天下同胞有　雀斑紅點白點波光黄面烟容者不致有望之嘆（下略）售價雙料用羊脂珠粉搽之更靈每瓶半元每料陸瓶洋二元五角最重之症一料包愈○單料每瓶洋二角五分每洋五瓶○本埠北浙江路敬業里第一百零一號門牌金陵鮑公舘靜夫氏拜手人壽醫藥室開在上海盆湯弄 
集益里對門上海只此一家各省藥房均有分售惟仿冒甚多購者注意如無分售之處可由郵政局講 
[真有回天再造之功]  
瓣香廬主人驥雲氏先生雅鑒啓者舍親朱姓年逾四十子息猶虚年少失調以致陽萎遺精等症漸皆發現屢醫乏效無法可施客歲有友由申回湘持贈○貴藥室廣嗣金丹服未及半居然黍谷春回諸症皆愈且伊妾已有孕數月喜慰異常皆贊丹藥之靈兼頌○閣下之德於無旣矣茲因敝族從弟亦患陽萎等症較伊尤甚囑僕由對局匯寄洋銀兩另數對發廣嗣金丹一瓶祈由郵局寄下是所盼禱專此順請　台安委辦淮關下感舖稅務委員　鄭劍畸拜上上海盆湯弄絲業會館後寗波路口轉角五開間門面崔氏瓣香廬驥雲氏總發行所抄登○附價每瓶洋兩元每料一斤計十六瓶只收藥本洋念八元 
 
 

Page 7

 
 
本埠新聞 
[工商部徵求物品]  
　　省民政長據實業司案呈准工商部咨開據本部商品陳列所所長楊華呈稱該所現在所陳列之物品皆係五六年前由各省供送之物若長此陳列迹近故步自封擬請咨行各省都督轉飭實業司或勸業道將該屬近三四年來工藝出品調查選集陸續送部發交陳列所其他如動植礦標本亦宜博採兼收等情並呈送徵集物品槪要表四種到部查陳列所之設原所以提倡實業各種物品自應隨時更換庶物品之同出一省者可因叅互比較以騐其進步之遲速物品之分出各省者得以彼比相形可攷其製造之優劣旣供參考藉可廣告其裨益工商界前途實非淺鮮除批示照准外相應檢同徵集物品槪要表咨請貴民政長轉飭遵照辦理等因當即訓令各縣知事即行蒐集該管地方近年工藝出品曁動植礦各種物品按照表式逐一註明送府以便陸續送部發交陳列昨上海吳知事亦已奉到通令矣 
[嚴防假冐同袍社]  
　　上海縣知事吳君奉省民政長通令云内務司案呈准黎副總統微電開前淸季世哥老會黨倡爲山堂口號私相結集鄂省亦所在多有據稱係洪楊餘黨因光復未遂轉而爲此起義以後該黨始公然出而響應共和初定爾時爲綏靜地方起見曾於該黨在省城創設同袍社匡以名義明定章程吸收同類俾資約束經年已來該社亦尙改去習慣顧全名譽惟國家政令統一會社名目例應取消旋據該社長等公請解散並呈明此後如有假該社名義在外招搖滋事者請以軍法治罪等情經敝都督批准並出示退告所屬各在案誠恐有假該社名號私在諸省地方滋擾情事應請一體查究懲辦爲荷特此奉告元洪微印等因查國家政令統一所有秘密社會及不正當之私立徒黨均應一律取消兹准前因合亟訓令各該縣知事局長如查有假該社名號在地方滋擾情事應卽嚴拿究辦無稍徇縱 
[李旅長通令兩則]  
　　船政預算之手續混成第三旅李旅長昨日通令所屬水師各營云爲通令事接准總理金陵長江外海水師船廠五移開案照江蘇省各營水師戰船自光復之後或有增多减少或有另立改編紛紛不一敝廠爲船政總匯之機關各船釘修年限以及領換風篷繩索炮架均有一定章程編列表册按年照章預算經費及時請款採辦料物開卷瞭然循序而進所有江防外海内洋長江蘇軍太湖内河各營新編營制船數並新舊名稱所限分别核編先後造具總分表册移送前來查得貴軍船隻係將前淸提右太湖内河之船集合改編而成全部共分幾營每營共分幾隊每隊分設船數若干某船舊隸何營何年應釘應修未經詳細查明實屬茫無稽考將來輪限釘修未將經費預爲算定難免臨時遺漏現在敝廠奉飭造辦全省各營師船年限表册貴軍本屬蘇省舊有之船自應一併查明編列理合抄具表式備文移訽爲此合移貴統領請煩查照希卽轉飭所部水帥各營將新編船隻查照表式詳細查塡分表並請貴統領彙編總表一份刻日移送過廠以憑林編轉呈實爲公便等因准此查此件事關船政預算應卽遵辦仰各營按照來表造成分表刻日呈送本司令部以備彙造總表爲此令仰遵照辦理勿延 
　　蘇州續辦講習所又令所屬水陸各團營云爲通令事兹奉都督令開　將校講習所長軍政司長會呈竊查蘇州自光復以後各軍隊初等官長學術程度未能齊一特奉訓令籌設江蘇陸軍將校講習所分班授課數月以來頗著成效現在第一期學員已修業期滿本擬呈請歸併南京旋奉鈞諭南京講武開辦尙無定期且屬官現役各員人數較多一校亦不能容納應由蘇再行繼續開辦一期再議辦法等因奉此自應遵照續辦第二期擽仍設學額一百十二員由蘇屬各軍隊均匀支配調所肄習以期普及謹將各旅團應調學員名數公同擬定開列淸單聯銜呈請鑒核伏乞通令各該管長官按照額數選派務於一月十五日以前齊集俾便於十八日開課實爲公使等情據此除分行外合亟抄單仰該旅長即便按照單開額數選派毋延切切此令等因奉此本旅步兵各營應派十五員除第一第二兩團分派外砲兵營應派二員卽仰各團營長於文到三日内卽日派定並將履歷表呈送前來以備擇期齊集司令部聽候隨文移送蘇州講習所肄習所派各員之職務當由各團營長妥爲派員暫行兼代爲此令仰遵照辦理勿延 
[巡警查獲烟民]  
　　前充海軍兵士本地人朱國卿昨持小洋一角向已閉烟膏店主廣東人陳仲安私購洋煙一盒爲巡警查見拘送高昌廟第八區轉送商埠巡警局移解地方檢察廳訊辦又水巡隊在浦江中查獲在船私吸洋烟之沈阿生並抄出烟具二十件又一區巡士查獲烟犯傳銀餘並抄獲烟槍一只考籃一只亦均送由巡警局解廳究 
[調查員破壞烟禁續誌]  
　　禁烟局調查員陳潤霖即陳若霖在西門外羊尾橋陳永祿所開之陳春記即陳全記牛皮作内以查烟爲名向陳勒索賄洋四十元被陳協同見証控奉局長押送上海縣公署訊辦已紀昨報昨日午後由縣知事吳君備具公文將陳若霖押送地方檢察廳即由黃檢察官提案預審陳若霖供詞支吾問官諭曰案已查明不必抵賴若霖又稱元月六號在西門外陳全記作内查獲烟灰缸等物正欲將作主陳永祿帶局請究永祿自願賄送洋四十元我遂佯許於三日後送到收洋証據惟此項賄洋由我與調查員王裕志及甲乙二調查員分派各得洋十元是實問官得供判將陳若霖先行收押候咨請吳知事再傳王裕志等三調查員並陳永祿以及証人沈巧生王景淸等到案再行訊明核辦 
[查禁嗎啡藥針]  
　　閘北巡警局長龔君傳知各區隊云爲通傳事本月十號准閘北市政廳移開上海禁烟局函開據調查員報告各鄕嗎啡抵癮之事素來盛行今已查得閔行鎭更夫阿關泉北橋鎭開鐵店之吳煥章每日販賣嗎啡使人以針抵癮等情查嗎啡一項害人性命較吸鴉片爲尤酷往往受針數月即至肌膚糜爛而死現値本局嚴查吸食勒禁膏店之時誠恐不肖烟民無從購食以嗎啡針暫抵血管受毒自尋死路邇來司法總長已經訂有嗎啡專律嚴治此種人犯自應嚴徵一二以儆流毒爲此除咨請巡警總局飭屬嚴拿阿關泉吳煥章曁密訪餘犯外相應函請貴廳隨時訪察拿獲嚴徵以儆奸民而重人道等因（中略）合亟傳知傳到該區隊即便遵照辦理嚴密訪拿在逃之阿關泉吳煥章獲案徵辦切切特傳 
[引翔港請兵駐防]  
　　滬北引翔港鎭毗連租界前此公共工部局屢欲推廣劃租入界經該處各紳董竭力阻止得以保全兹聞董事王申甫等以近來該鎭附近一帶盜匪充斥搶案迭出恐啓外人干涉之漸爰特呈請上海縣吳知事請兵駐鎭嚴密防護業由吳知事移文江防軍師長章駕時請令步隊第一營管帶廖守忠趕緊派兵駛往防守矣 
[催撥改造新閘橋經費]  
　　滬北新閘橋前因坍毁由公家籌欵改建鐵橋並先在旁邊支搭浮橋以便行人嗣於光復時被閘北巡警局長姚捷勳捲欵私逃此項建築費亦在其内以致繼起者殊多棘手後由市政廳議事會提議以該處浮橋包工祗用八個月今已將及兩年甚爲危險旋查得海關歷年經收碼頭費不下四萬兩儘可撥爲工費業已呈明江蘇都督核准飭知照辦在案兹聞商會董事以浮橋危險已極萬難再緩復經催請都督令飭海關迅將此欵提撥濟用矣 
[平反李春來案之引證]  
　　公共公廨正會審官關烱之君昨與美領海君會訊捕房瑣案畢正欲退座忽據佑尼干律師投案譯稱伶人李春來前因黃朱氏案判押三年期滿解回天津原籍惟查此案起訴者並非黃朱氏之五服宗親乃是同鄕公意按照西例實無起訴資格現在黃朱氏已故李春來年老已經斷絶關係查李之親戚故舊均在滬上祗因格於舊案未便來滬以致兩地暌違情殊堪憫况前案僅關私人私德無碍公安際兹民國成立政體共和前淸舊案如有寃抑均可按例平反卽如皖人萬福華案領事團應貴會審官之請慨然開釋足爲明証萬案與李案相較輕重懸殊而李獨抱向隅難昭公允爲此代表投案請將李之舊案註銷以示民國律例之改良并爲各國承認之導線願堂上憐其苦衷准卽銷案云云關君以李案係由廣肇同鄕具控實動公憤無可曲原而海君則以佑律師以萬福華案引証深然其說遂與關君磋商良久諭候從緩核示 
[法領事規定律師辯護章程]  
　　法租界會審公堂向無律師到堂辯護之章程兹經法總領事規定頒布如下（一）所有法國律師得有文憑者於其在法公堂行使職務如别國律師得有文憑者准其在各該管公堂行使其職務以上專指法商及華商而設（二）各律師一經被人倩定應得當事人所簽華法合壁之委任狀呈堂方爲合格（三）凡有華洋民事交涉律師均可代表到堂（四）華人之民事案律師亦可干預惟須控數過於一千兩者方始允准（五）凡遇刑事或係華洋交涉或但係華人控告華人律師均得干預惟有行政官主控者不在此例倘遇行政官主控之案附有私訴合離其間爲火盜等案卽有保險行及事主等間雜者均能代表辯護（六）凡遇原告已倩律師而被告無力延請必須禀明公堂核准確係貧苦實在無力延請者由公堂着原告自行投訴毋庸律師到案（七）此項新章自一千九百十三年正月一號頒行專爲頒行以後一切訴訟而言如事在頒行以前者不得據以爲例 
[通俗宣講社演講預誌]  
　　北山西路德安里通俗講支社自去年由郁君從周顧君旭侯等發起以來已宣講七次卓有成績兹定於陽曆一月十九日（星期日）午後二時假座派克路富華里振新小學校開第八次宣講會請王君立才演講居家衛生之精義顧君旭侯演講社會敎育之進行辦法杜君織甫演講共和國民必備之常識周君少葵演蒙警危險之種種届時並由振新校長徐惠施君設備茶座並贈送各種印刷品想開會時各界人士聯袂往聽者必不乏人也 
[城内]  
　　縣知事批○（廿六保廿三圖副保范東生禀批）該副保帮正保楊匯樓承催錢粮旣經受雇應負完全責任乃因催繳不前提到楊匯樓押追該副保竟敢唆使楊匯樓逞刁抗押嗣准取保限催又復疲玩如故分文未繳詎該副保忽以串被張稼漁打失無從收取爲詞前來嘗試不知是何居心當將該副保得押應俟欠項追淸再送司法嚴辦兹又禀稱失串已懸賞經人送還意在卸責種種刁狡可惡已極候卽飭提楊匯樓到案一併押追以杜推諉（南帮米業公所經董顧希烈等禀批）據禀已悉此案前據該業張董嘉年具呈整頓較斛分議規則六條察核尙妥業已批准試辦舊章是否滴用有效以及較斛日期如何規定併令具復在案應卽會同公議仍俟復到核奪黏章附 
　　地方檢察廳批○（袁容訴蔣興江私擅捕該請提究由批）狀悉卷查爾子前次到第二初級廳並非逮捕而來乃因黃姓寄存壽器糾葛未淸爾復袁赴川沙一時難以投訊故將爾子引同赴案備質比卽釋回何得妄引刑章砌詞簽聽着卽投候復訊核奪可也 
　　地方審判廳民庭牌示○本月十四日據張葆長即伯笙來函以頃接貴廳傳單係金宏鈺訴唐秋生一案傳於一月廿一日到庭極應如期赴庭陳明無奈明晨束裝赴蘇係衆議員投票之期届期恐難遵傳兹先聲明伏乞垂照并將傳單附繳卽求恩准等情到庭查民事訴訟律規定凡有陳述必須親自來廳購狀善遞核辦私函例作無效爲此示仰該民查照特此牌示 
　　緝獲賊黨○對買賊王小寳共有同黨十餘人專在城内施其伎倆聞新北門内楊天祥王瑞茂等各號迭次被竊皆係彼黨所爲兹經巡警局偵探將王小寳及其同黨王阿慶忻阿明盛榮生周桂餘方兆舒陳阿毛等先後拘獲抄出當票七張一併押解到局經司法股員略加詰問卽送地方檢察廳訊辦 
[南市]  
　　失竊票洋○蘇路公司營業所帳房内前晚失去現洋鈔票共五百三十八元八角昨由所長報告第二區及商埠巡警局請爲查緝 
　　串騙皮衣○增祥碼頭協順提莊於去年十一月十九號被店夥阿五卽成生勾串錢阿四即混名呌貨阿四至店託稱滬北某公館主欲購辦皮衣須送往面看方可成交該莊遂卽挑選狐皮灰鼠羊皮等花緞袍子各兩件卽由阿五經手送往詎竟一去不回找尋無着現始獲到錢阿四一名其所穿之羊皮袍卽係原贜由第一區偵探趙升帶至該區該莊派夥投案請追貨本銀三百三十餘兩旋又吊到原贜五件移解第二檢察廳訊究 
　　研訊拐案○賃居小南門外城河畔之馬夫趙炳元因有七歲女孩恒囡於陰曆十一月廿四日被拐無蹤忽於前晚在水神閣前遇見黃呂氏挈之同行當向查問稱有剃頭店主婦許王氏帶領來家給爲養媳當卽扭至第二區傳到王氏詰問據供由管榮氏轉托王周氏王施氏領來遂將一干人証移解巡警局訊究 
　　賭徒受罰○第二區巡邏士顧新漢前餐在靑龍橋查見雙龍軒小茶肆有留人賭博情事遂卽回報周區員帶領長警前往拘獲賭徒陸裕卿李其瑞王友堂孫聖泉陸雲和李友泉黃榮堂各罰一元充公 
[閘北]  
　　西人觀審○巡捕周長發與電車查票張阿金互扭至第三初級審判廳控訴下午兩時監督推事董君開庭審理除原被兩造外有浜北巡捕房捕頭戚爾筏君及電車公司車務總管赫有列席旁廰當時觀者甚夥先由周長發供稱張阿金於五年前糾合一會搖至第十四次卽行中止伊尙未得會張阿金應允償還計欠洋二十三元殷素無着請究等語質之張阿金則稱並不欠伊會欵因其充堂巡捕仗勢横行向身拆梢是實復經該公司西人聲稱張阿金素來安分情愿爲之作証周長發所告钱係虚誣應請堂上徵辦董君以兩造供詞各執又無証據可以證明自非調查不能水落石出查其住址均在租界以民事論尙可用合意管轄律至刑事則絶對不能受理判令該當事人自赴會審公堂呈訴一併斥退 
　　贜賊並獲○楊阿金王永生行竊謝阿銀銅作内銅器等物被偵探隊緝獲起到原贜解送司法科訊明判押候傳到失主再行核辦 
[公共租界]  
　　嚴追帳欵○某南貨店主粤人鄭聘吾因被經理蔣雙祿私放志大貨欵銀一百四十餘兩圖呑不理控奉公廨判令繳還在案兹蔣抗不遵理復經原告禀奉公廨於前晚復訊蔣供詞支吾孫襄讞以此種放帳無異監守自盜未便寛縱判押限七天理淸如遠即按監守自盜例改歸刑事於早堂訊辦 
　　酌量定斷○前在已故淸鄂督瑞莘儒處爲跟隨之張細臘因同事陳雲山曾經借去洋七十元圖賴不還控奉公廨於前晚傳訊孫襄讞以被告不認欠洋原告又無實在証據呈案未便照追諭陳念及同事之誼送給原告洋十五元限兩禮拜繳案給領 
　　不待質訊○李漱石控用人蘇玉與厨司朱玉串竊石畫等情因朱逃逸由探將蘇拘解公堂押候提朱到案併究在案昨經中西官復訊以朱往得無着判蘇管押兩月期滿釋放 
　　小孩串竊○劣孩湯福生周濤因與嚴三實在楊樹浦碼頭串竊花衣被探查獲昨將三人併解公堂訊明以兩孩均無家屬判併發改良所一年嚴押一月分别示儆 
　　茶房行竊○蕪湖路三十七號門牌小客棧寓客李壽長控茶房錢金生竊取衣物等情昨由捕房將錢與棧主張雲根一併拘解公堂訊明判張賠洋十元錢押兩月如能交出原物准予減輕 
　　屢戒不悛○蔣雲鵬控陳阿木在四馬路淸蓮閣茶館内竊取洋傘昨由捕房將陳拘解公堂訊係六次過犯着卽收押候查明另案併究 
　　有無實據○寧波路住户張王氏控王石氏竊取金珠飾物一案昨由公廨中西官復訊仍不供認判仍押候查明實據再核 
　　證明串騙○鮑李氏控葉安夫等串騙田單托通和洋行過户私向陶錦章抵銀三千兩由陶轉抵於四明銀行復由該銀行抵於永年公司一案迭經公廨集訊判葉押候補提同黨杜養賢朗孟松（即朗四）到案併究在案昨經聶襄讞會同英領翰君升座特别公堂譯訴前情並由陶錦章與通和洋行用人殷子雲証明田單過户抵押均由葉朗二人到場交接訊之葉延禮明律師辯護朗則一啋狡辯中西官以朗串騙情形已由陶等証明未便推諉判朗交七千兩人銀並保葉押候提齊人証再訊 
　　無米爲炊○江北女孩李小頭子張招子由其父母價賣於山東人張大林李萬意帶至滬上擬乘輪船出口販賣被探查獲一併拘解公堂訊明判張李各押一年兩女孩併送棲流所留養在案兹該所以經濟困難昨將兩孩送回改發濟良所留養 
　　藏匿石器○虹口靑雲里住户黃貴珊控粤人劉和尙葉古之潘成言以隣近失愼帮同搬物爲由藏匿古銅器具由捕房將劉等三人一併拘解公堂訊供一過判潘交保劉葉押候查明再核 
　　繳洋贖罪○虹口吳淞路煤炭店夥胡榮生私用帳洋一千餘元經該店主周耀興控奉公堂訊實判胡押西牢一年半如能還洋准予减罪在案昨由胡妻繳洋五百元到案求釋並由原告上堂代求寛典中西官准之判胡押滿六禮拜開釋 
　　被告候訊○沈雲峰控夏仁培等濫放鉅欵又蔣阿福控任仁生不付期票洋二百五十元又俞揚生控王瑞昌陸金桂不付馬車租費昨由捕房將被告各人併傳到廨分别交保過堂候訊 
　　尋獲逃妻○倪來生之妻李氏日前私逃無蹤昨在嘉興路尋獲扭交二百四十號巡捕解入捕房請爲究辦 
　　店舖失竊○東西華得路二千六百七十號某雜貨店昨報捕房失竊銀洋什物捕頭准予派探勘緝 
　　船户違章○船户陳某昨運菜蔬來滬停泊北蘇州路河内因將貨物堆積岸上違背定章巡捕向阻不服拘禀捕頭聽候查核 
　　失火即熄○昨日午後三句餘鐘浙江路存濟堂藥店内後進起火幸即澆熄未至燎原惟隣右已稍受水漬事後捕房即飭包探往查核辦 
[法租界]  
　　奸徒入獄○吳以美前在家内私造僞銀角洋被探破獲解廨管押在案兹悉此案爲首之吳水官亦爲英捕房拘獲昨由法廨移提至案訊究吳水官供認起意不諱判押西牢三年吳发美押兩年示儆 
　　是否强霸○顧信卿控内侄王金生行兇攫洋等情昨經公堂提審顧稱王之姊夫黃紀生將田售去所得價洋被王搶去八十六元我向阻止反被行兇是以報捕解究質之黃供内弟金生欠我錢一百七十千文自願還洋八十六元詎願出頭硬霸以致口角判王交保令原告邀到見証再訊 
　　限期還洋○輝光公司控樂意樓不還自來火龍頭紗單價洋昨經公堂飭傳樓主葉庭光到案審訊認欠不諱判交保限七天還洋 
雜評三 
　　禁煙一政不得已而嚴厲從事一般烟民方以騷擾爲藉口乃猶有不爭氣之調查員以得賄聞 
　　此風一開吸煙者有特恃無恐以爲調查員皆爲賄而來於是即遇不索賄之調查員亦必以賄相嘗試調查者乘機攫利以爲無在非得賄之地於是卽至不吸烟之人家亦必以賄爲要挾座卒之國民之沈痼未除而奸徒之貪嚢已飽 
　　余謂欲止賄風宜用峻法調查員得賄者除追還原贜外加五十倍罰並處以三四等有期徒刑與私售鴉片者一律辦理其庶幾乎 
專件 
[文官任用法草案]  
　　第一條文官任用分爲四種如下 
　　一特任二簡任三薦任四委任 
　　第二條文官任用除特任官及别有法律規定者外均依本法行之 
　　第三條簡任文官由左列各資格之人中任用之 
　　一現任三等薦任文官及曾任三等薦任文官者但敎官技術官及依特别任用法任用之官不在此限 
　　二曾任備任文官滿一年以上者但敎官技術官及依特别任用法任用之官在職之年數除去計之 
　　三曾任簡任文官有本法第四條第一項資格者 
　　第四條薦任文官由左列各資格之人中任用之 
　　一受文官高等考試及第者 
　　二曾任薦任文官滿一年以上者但敎官技術官及依特别任用法任用之官在職之年數除去計之 
　　現任北京大學校及官立中等以上經敎育部認可之諸學校敎官滿一年以上及曾任北京大學校及官立中等以上經敎育部認可之諸學校敎官滿一年以上者得任爲敎育部薦任文官 
　　陸海軍將校得各任爲該部薦任文官 
　　第五條委任文官由左列各資格之人中任用之 
　　一受文官普通考試及第者 
　　二受文官高等考試初試及第者 
　　三受文高等考試及第者 
　　四曾任任文官滿二年以上者 
　　五曾充各官署雇員滿三年以上者 
　　第六條依本法第四條第二項第三項第四項規定任用各官非經文官高等考試不得任爲各項所指定以外文官 
　　第七條凡官除法律定爲兼任外均不得兼任 
　　法律所定兼任之官僅給本官之俸但兼官之俸多於本官之俸時兼任中給其兼官之俸停其本官之俸 
法律所定兼任之官除法律定有津貼者外不得受津貼 
　　第八條文官服務規則以敎令定之 
　　第九條本法自公布日施行 
[文官任用法施行法草案]  
　　第一條自文官任用法施行之日起滿三年内關於簡任文官之任用除依文官任用法所定資格外得以有左列資格之一者任用之 
　　一在本國或外國大學專門學校修政治法律經濟之 
 
 

Page 8

 
 
學三年以上得有畢業文憑者 
　　二曾任簡任文官者 
　　三現任或曾任四等薦任文官者 
　　四曾有與簡薦任文官相當之資格並歷辦行政事務滿五年以上有成積者 
　　第二條自文官任用法施行之日起滿三年内關於薦任文官者任用之 
　　一有前條第一第二第四各欵之資格者 
　　二曾任薦任文官者 
　　三曾有與薦任文官相當之資格歷辦行政事務滿三年以上有成績者 
　　四在本國或外國專門以上各學校或本國法政講習所修政沼法律經濟之學一年半以上得有証明書並曾辦行政事務滿二年以上有成績者 
　　五受文官高等考試及第學習半年以上有成績者　　第三條自文官任用法施行之日起三年内關於委任文官之任用除依文官任用法所定資格外得以有左列資格之一者任用之 
　　一在本國或外國中學校及與中學相當或以上之學校畢業者 
　　二有與前欵畢業相當之資格者 
　　三曾任薦任文官者 
　　四歷辦行政事務滿一年以上有成績者 
　　五曾任委任文官者 
　　第四條本法自公布日施行 
[秘書任用法草案]  
　　第一條凡法統稱秘書者包秘書長而言 
　　第二條秘書得不依文官任用法任用之 
　　第三條秘書得各以其官署之薦任文官兼任之但國務院秘書廳秘書長不在此限 
　　第四條本法自公布日施行 
[文官保障法草案]  
　　第一條本法除特任官公使秘書及其他法律有特别規定者外凡文官皆適用之 
　　第二條凡文官非受刑法之宣告懲戒法之處分及依本法不得免官 
　　第三條凡文官有左列各欵情事之一者得免其官 
　　一因身體殘廢精神衰或年老不勝職務者 
　　二因自已之便宜自請免官者 
　　第四條依前條第一欵之規定免官者簡任薦任官須付文官高等懲戒委員會審查委任官須付文官普通懲戒委員會審查 
　　依本條第一項規定付懲戒委員會請求審查者準用文官懲戒法關於懲戒程序之規定 
　　因前條第一欵情形依本條第一項規定付懲戒委員會請求　　審查者懲戒委員會據其請求爲審查時須於開始審查前先懲取顧問官之意見 
　　第五條凡文官非得其同意不得轉任同等以下之官 
　　第六條凡文官有左列各欵情事之一者得命其休職 
　　一依懲戒法之規定付懲戒委員會審查者 
　　二關於刑事案件被告訴告發者 
　　三因官制之變更有官署或額缺裁廢合併者 
　　前項休職之期間第一欵以懲戒委員會審查完竣第二欵以法院判决確定第三欵在簡任薦任官以二年委任官以一年爲滿 
　　第七條休職之官除不執行事務外其他均與在職官無異依前條第一項第三欵被命休職者於休職期間内遇有相當之額缺應卽叙補 
　　第八條依第六條第一項第三欵之規定被命休職者休職期滿時當然退官 
　　第九條簡任官屬於國務院或直隸於國務院總理者其免官及休職由國務總理呈請大總統行之屬於各部或各省行政長官或直隸於各部總長者由各部總長或各省行政長官經由國務總理呈請大總統行之 
　　薦任官屬於國務院或直隸於國務總理者其免官及休職由各該長官呈由國務總理呈請大總統行之屬於各部或各省行政長官或直隸於各部總長者由各部總長或各省行政長官經由國務總理呈請大總統行之 
　　委任官之休職由各該長官行之 
　　第十條本法自公布日施行 
[文官懲戒法草案]  
　　第一章總則 
　　第一條凡文官非據本法不受懲戒但特任官及其他法律有特别規定者不在此限 
　　第二條凡文官有左列各欵情形之一者應受懲戒 
　　一違背職守義務 
　　二玷汚官吏身分 
　　三喪失官吏信用 
　　第三條應付懲戒之事件在刑事法院繫屬中對於同一事件不得開懲戒委員會 
　　於懲戒委員會議决前對於應付懲戒之人開始刑事訴訟之時須停止會議待刑事判决終了再行續開 
　　第四條本法於學習試補及受同等待遇之文官皆準用之 
　　第二章懲戒處分 
　　第五條懲戒處分如左 
　　一褫職二降等三减俸四申誡 
　　第六條受褫職處分者自受處分之日起非經過二年不得復任 
　　第七條受降等處分者自受處分之日起非經過一年不得再敍進 
　　受降等處分無可降者减其半俸其期間爲一年以上二年以下 
　　第八條减俸期間爲一月以上一年以下减俸數目爲月俸十分之一以上三分之一以下 
　　第九條簡任官屬於國務院或直隸於國務總理者其褫職降等及减俸經懲戒委員會議决報告後由國務總理呈請大總统行之屬於各部或直隸於各部總長者經懲戒委員會議决報告後由各部總長經由國務總理呈請大總統行之 
　　薦任官屬於國務院或直隸於國務總理者其褫職及降等經懲戒委員會議决報告後由各該長官呈由國務總理呈請大總統行之薦任官屬於各部或各省各級行政官署或直隸於各部總長者經懲戒委員會議决報告後由各部總長或各省行政長官經由國務總理呈請大總統行之 
　　薦任官之减俸及委任官之褫職降等及減俸經懲戒委員會議决報告後由各該長官行之 
　　申諴均由各該長官專行之 
　　第三章懲戒程序 
　　第十條簡任官屬於國務院或直隸於國務總理者國務總理認爲有應負懲戒之行爲時須呈請大總統組織懲戒委員會審查之 
　　第十一條簡任官屬於各部或直隸於各部總長者各部總長認爲有應付懲戒之行爲時須備文聲叙事由呈由國務總理呈請大總統組織懲戒委員會審查之　　第十二條薦任官屬於國務院或直隸於國務總理者各該長官認爲有應懲戒之行爲時須備文聲叙事由呈由國務總理呈請大總統組織懲戒委員會審查之　　第十三條薦任官屬於各部或各省各級行政官署或直隸於各部總長者各該長官認爲有應付懲戒之行爲時須備文聲叙事由呈由各部總長經由國務總理呈請大總統組織懲戒委員會審查之 
　　第十四條委任官各該長官認爲有應付懲戒之行爲時須組織懲戒委員會審查之 
　　第十五條前五條請付懲戒之長官須於請求懲戒時附具證據 
　　第十六條懲戒委員會對於長官所送證據認爲確有疑點時得經由該長官通知本官令其提出意見書詳細答復或令其蒞會面加詢問 
　　依前項規定本官須蒞會者各該長官須照内地川資規則發給川資 
　　第十七條懲戒委員長及委員於關於自已或關於親屬之事件不得與議 
　　第四章附則 
　　第十八條本法自公布日施行 
來件 
[江蘇省政討論會宣言書]  
　　省政討論會何爲而發起刀蘇省光復以來有完全之行政官廳無完全之地方立法機關立法之議員與行政司法官吏混合一堂雜議省政省政紊亂不可鈲理始則以議員充官吏繼且有官吏而無議員議會之中絶者且九閱月論官方則嚢帛櫝金腥德彰聞論財政則羅掘俱窮百舉盡廢論兵政則軍區未劃餉竭失譁論内政則警務廢弛盜賊滿野論實業則農愁商歎金融失調論敎育則放任流行校風頽蕩有心之士蒿目時艱私憂竊歎亦已久矣今者選舉告竣正式省會成立將舉一切應興應革應變通而盡利者胥以屬之議會而議决焉議員其可漫無研究乎抑人民其可漫不討論乎使議員而昧於省政何以代表一省人民而道其先河使人民而昧於省政何以督責代表之議員而爲之後盾省之官若何而監督省之財若何而綜覈省之心若何而規畫省之警若何而整飭省之實業敎育若何而改良若何而進步此皆民之寤寐思服欽欽焉懷抱以至於今日者也同人憂之乃有討論會之設分肌擘理綱舉目張籀斯繹斯鍥而不舍冶衆思於一範融黨見而化之想大雅鴻逹政客通儒當亦深賛此舉也兹事體大有待槯揚謹綴謏言以告邦之人士發起人潘承鍔曾樸錢崇固蔡璜李維翰朱祥紱許蘇民金天翮陸家鼒蔡俊鏞朱增元張東蓀楊天驥 
 
 
 
 
 
 
 
 

Page 9

 
 
   
 
 

Page 10

 
 
自由談 
游戲文章 
[麯生傳] [  蝶仙]  
　　麯生本爲秀才其資格隨前淸官吏而消滅惟其腹中渣滓糟粕尙存終不能改其本色若使開譯旣久卽不免有儒酸之氣咄咄逼人故在越中聲價頗賤無論販夫走卒悉與有刎頸之又尤喜誘人滋事犯法見有美色則必爲之媒介或有睚眦之嫌又必從而慫恿以助其燄封於婦人女子則更出其甜蜜之手叚且能窺人心裹事若當歡悅之際則助人爲歡如爲悽感之時則亦替人垂涙以故閨閣中雖欲弗與親近而無如晚來欲雲亦足以聊解温柔廣上小鬟且復揭爭而勸因之墯其旋渦中者實繁有徒當時大禹治水至越訪知麯生之行爲沈缅無景將及於亂深惡而痛疾之嚴申禁令逐諸境外詎知麯生之聲價乃愈行遠而愈高比至京師則居然建築别墅號爲京莊當明季亦已紅袍加身至有淸之世益復加捐於是花衣簇簇且着四品貂服望之儼然　王公大臣每有晏會必高踞席上與主人翁執手爲禮視同一家而北里中酬酢尤非有生不能爲歡羣相標榜乃有狀元之目而狀元爲六品冷官殊不能如麯生之紅因别其名曰狀元紅且嘗出使歐美冠高冠衣白衣與各國公使晋接亦頗稱許乃晉其號曰行使旋居海上開設行棧招集子弟聚族而居洋場十里女閣三百無夕無若輩在座而醉翁之意則又在彼不在此也其迷惑入直無可以比喻能爲心腹之患使人五贜皆反尤善催眠術使人盡吐其隱秘於大庭廣衆之間凡人爲其所侮弄者輙終日昏昏如痴如夢身疲力軟有類没骨之蟲而於婦女爲尤甚焉因而喪身墮節者有之因而貽誤大事招尋巨禍者有之於是海上懸爲厲禁夜過十二時卽不復許市上有　生之跡然而洞房密户淺斟低酌之時生固忝然而爲合歡之具也生亦擅歧黃術婦女有病參耆歸芍之屬得生爲之泡製則功能行血調經無不到口立效且具慈善性能濟人之急凡有跌打損傷經生熨貼亦卽勿藥而廖生蓋能爲内外科儒醫者也雖西醫之精亦嘗借重其大名焉中華光復之際一般健兒亦多仰仗其力得生爲之鼓動於是擲炸彈冐鋒鏑祗覺胸中熱心躍躍無所畏懼以故稽動論賞莫不以生爲前提浙省財政支絀生慨然以身報効歲認捐輸十七萬有奇因之身價愈高財政司猶冀其多特派專員與之周旋給發印照凡其子弟起自鄕里而欲周　天下者給印照以資護送故其族人過江而來莫不高冠峩峩龐然自大腹纍纍如五石瓠者或掽撞則大聲發如洪鐘一經决裂即不可收拾浙人推崇民國偉人一　黃大元帥一爲湯都督故封於　生亦尊而擬之爲黃湯云（二） 
海外奇談 
[人壽可活二百餘歲] [  頌斌]  
　　法國醫學博士米斯特姆君遂於醫理乃本其心得著書立說證明人壽可以活二百餘歲又在巴黎新設一人壽保險公司可以保人壽至一百數十餘歲惟往名者須經米斯特姆君檢驗旣保之後凡一切起居飲食均須由米斯特姆君指揮富貴人往保者拘方 
[女子善泗]  
　　有一女子名萊密斯葉盛登人也身材偉健無殊壯男善泗水著名於倫敦當一千九百十一年曾與世界泗水家　玖成積越男子上居第一去年十二月中天氣寒冷萊密斯竟冐嚴寒由多瓦海口渡至斯格特登岸計程二十海里積時不過六小時零十七分之六登岸後毫無疲勞之狀邇來西洋女子學習游泳者頗盛實皆萊密斯感化之也 
尊聞閣詞選 
[述懷] [  人壽廬主]  
　　人海紛看車觳撞此身嘯傲寄滄江中年哀樂無端集壯歲心情未肯降每爲衰親辭作客轉因多雜望　邦不才危局嗟何補祗有傷時涙滿腔 
[悼亡華吟梅女士] [  慰鏡如]  
　　當日相逢在葉溪定情詩名錦嚢携如何許我賡偕老祗得鴻眉四載齊 
　　詔華回首太匆匆半耗愁中半病中今日愁絲繅獨繭深深纏憶病時容 
　　曾言魂不我身離趨亦相隨步亦隨何故冥冥還杳杳聲無聽處影無窺 
　　不使儂知儂已知知卿忍痛斷腸時儂心更有傷心處見汝無言氣若絲 
　　閨中豓福未曾消忽斷金鈫折鳳翹料得芳魂無術返從今拚度可憐宵 
　　同舟記返五茸城小恙新瘥笑語温不道人間緣分淺牘敎月下認梅魂 
　　屢勸申江往覓醫何嘗藥餌惜虚糜紅顏委命甘憔悴病入膏盲悔已遲 
　　遺照分明挂壁間幾回想像鏡中顏痴心對鏡頻呼喚喚不成聲涙已潸 
楞華庵隨筆（續）[  劍]  
[孫毓筠又供]  
　　鐵良弼舒淸阿三人爲革命黨所最忌實行部長孫文副部長黃興而黃興尤注意於端午帥擬用暗殺手叚暗殺主義者即所謂個人主義凡實行此主義者非如革命黨必須有大團體卽如去秋吳樾之事知之者不過一二人蓋此事一經胸人共謀必至洩漏也海軍公所礮彈之事究係何人所爲至今尙未調查得實不敢妄指暗殺團體分三部一等欵部一造藥部一實行部二部中人姓名各不相知實行部臨時由會長命令支派三部皆係上中社會中人造藥部須研究理化數年實驗旣久然後能勝任實行部皆少年氣盛迷信海蓋爾巴枯寗哲學或崇拜荆軻聶政諸人不惜犧牲生命以殉名譽若年稍長閱歷稍深者即不能任此事故實行部中人皆处在二十五歲前後者此次同來之叚權兩君皆係堪任實行部者不論政治革命種族革命無不以暗殺爲手叚政治革命者不論政府爲滿爲淸只要政治不能改良國民不獲自由卽要將政府推倒種族革命者但以滿政府爲目的物如現在之孫文黃興及去秋放炸彈之吳樾皆主張此主義之人也此次立憲改制盡屬一篇空論海内人心均大失望即向持平和主義者亦傾向於革命一邊　之不得眞正立憲人心萬不能平革命之禍終不能免凡陸軍學生爲孫文暗中招致者約五十餘人大半皆東京士官學校畢業生姓名不能記憶所以現在陸軍中人苟無大過犯不可輕易撤退以絶其希望之心（三） 
自由談話會 
　　大借欵告成政府以磅虧太鉅有擬以金磅還金磅冀免吃虧之一說已見諸本埠各報予竊惑焉夫以金還金初無所謂磅虧之償還時中國果有如許金磅亦不必計及磅虧與否無奈民窮財盡不得已出於借債中國產金之不敷可斷言者今之借欵明明訂定金磅若干交欵却是銀兩此今日各國滙票利用金牋銀貴之手續將來償還借欵中國必多方搜括銀兩買金以償之求合於他日之金磅價値無欵故今日金磅値銀六兩可預料他時金磅値銀必至九兩吃虧當在總數三分之一安有所謂金磅還金磅可免吃虧哉倘今日借欵二千五百萬金磅能改訂爲一萬五千萬銀兩則庶幾不虧矣然豈能邀資本團之認可耶願以質諸理財家[  熱廬]  
　　寰球萬國其人民中得享無上光榮者非赫赫之軍界乎蓋天保治内采薇治外凡自强之國無有不賴折衝禦侮之材以安内攘女者也故歐洲閨秀多以嫁得軍人爲榮其尙武之風固可敬而軍人爲社會所崇拜若此則軍人益當自重又何待言乃外人論我軍界謂中國海軍諸艦終年奔走不　無非專爲送迎顯者而設除此以外一無所事藉鎭守港口爲名逍遙河上登其舟則管帶諸將例不知去向但聞官廳内蔴雀牌之聲鏗然而已貫爲歐洲絶無罕見之怪現象中國陸軍之軍樂日日招搖過市衆兵戎服戎冠厚其老臉大吹大擂專爲嫁娶喪殯之前導因而花轎○仗店門外大書包雇軍樂等字是中國之軍樂隨意招之咄嗟立至與以數金沿途追隨甘受婢僕僮厮指揮叱駡情同乞丐除此以外一無所用此爲歐洲萬國得未曾有之奇聞而獨爲中國軍界别開生面之　彩也嗚呼外人之評我軍界若此而我海陸軍部曁各地之握兵柄者一若司空聽慣恬不爲怪其故何歟君子曰是謂無恥[  息影廬]  
劇談 
[紀十四夜老譚之全本昭關（續）] [  玄郎]  
　　新新舞台前晚呌天全本文昭關之前所排之戲竟有十齣之多座客預料呌天登場必在十二點左右而三齣勢不能演全大爲焦悶憤其多以平淡無味之劇空賢時間而有妨正本戲故對於林耀卿之花田錯四盞燈之十八址等劇頓起惡感遂濫叫其好大拍其掌羣下逐客之令而各伶漫不介意行無所事仍按步就班而演一若俱不見不聞者實則欲爲呌天省力地步曲意奉承起見不得不○顏從事耳非眞漫無知覺也其用心亦良苦矣花蝴蝶中有七八上下手大翻觔斗中有一下手爲人猛力踏下重傷腹部備不能起遂直挺挺○於檯上各伶急曳之入後台未識有性命之憂否武戲中往往亂翻歇力觔斗旣惹人厭又多不測之事殊可删去昔新舞台有人翻觔斗竟翻至檯下自傷猶可萬一而傷及座客將奈之何麒麟童之獨木關病而勇之神情尙摹得出每至人場時渾身顫動兩足尖着地顛跛疾行形容病態頗入神奮勇上馬後氣喘聲漸身段搖搖不定的係抱病神氣此叚縳仿李吉塡而深得神似惟猛搠安殿寳一戟後做工不如李之神氣活現淋漓盡致趙月來高福安之雙伐子都此劇趙演大戰惠南王一叚高演金殿一叚滬上素推獨步趙面目英爽身叚精壯氣槪軒昂精神飽滿去子都身分極稱每場大戰如生龍活虎天矯不凡扎長靠而斜翻觔斗又勝空甩一觔斗旋轉其身勢甚敏捷頗屬難能高演金殿跌法五花八門妙在純任自然絶世遲滯之病瘋癲神情又做得酣暢淋漓妙肖入神可謂合壁好戲而他園所不可企及者也 
小說 
[政治小說鐵血男兒（三十四）] [  常覺　獨鶴]  
　　梅疑懷頓釋前謂白曰君何名可見告否白曰賤名白來特英倫之新聞記者也梅曰請再續言前事白曰陶誤以僕爲烏突殿下遂異常敬禮與僕縱譚西奥司事謂俄國顧念邦交極願相助梅傾聽至此勃然曰惡奴狡詐！俄實吾人公敵以百萬金錢賄墨次求賣國者即暴俄也白曰僕固知之惟當時以僞應僞不暇與辨嗣陶復出約文一紙迫令簽字約中大意謂俄可力任保護之責惟閱其條件直視西奥司爲屬國僕始堅而持繼因必不得已遂許以登極後再行畫諾陶乃隨行至此促僕出見國人冀速逹其目的僕故與遷延藉作緩圖然陶倘於此時獲聞實際必以性命相搏僕惟望令兄與殿下速至庶可紓目前之急也梅感佩之誠溢於顏色肅然曰妾頃間實多冐昧尙求曲宥以君所言度君所行實當世英豪也吾西奥同對於英豪素所愛敬白躬身謝之曰蒙姑娘過譽令我汗顏總之僕對於此事必支持到底否則以陶奸狠徵特不任僕生離此地且將設謀厄令兄與殿下於途矣梅頷之曰君言誠是若偕陶賊出見國民甚非所宜然不爾則君且立危不如從之儂可遺幹僕馳馬迎兄倘獲遇諸途則歸在頃刻君姑出一慰同胞爲緩兵計白曰僕不能操西奥司語若對國人緘口不言則萬衆屬目之際疑竇一啟事且敗露即不然亦必彼此喧傳謂鳥突殿下歸國之初曾無一語訓誥人民難饜衆望尤不利於西奥司前途姑娘所言尙非計之得也梅沈吟半晌忽含笑以手指壁謂白曰以儂所見不如暫匿曷由此至儂家一避乎白曰設爲若曹窺破竟入爵邸中窮事搜索將奈何梅昂然曰萊司宅第當非賊黨所敢闌入君可無慮也白仍趦趄不前但聞步履聲急漸近室門蓋一名鐘之約至此山滿矣梅急促白曰速隨儂行遲且無及白不得已從之入梅輕按機關壁乃復合（二） 
 
 
 

Page 11

 
 
   
 
 

Page 12

 
 
   
 
