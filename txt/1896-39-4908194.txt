# 1896 - 39 - 4908194

 

Page 1

 
 
[丙申年首期畫報附送陞官全圖] [  點石齋預啓]  
　　本齋年例每於新正首期書報附送著色人物立軸一幅相沿已久業蒙海内稱賞今届不惜工本格外仰攀擬送陞官全圖緣是圖爲献歲消遣之需藉加官晋爵之名助喝六呼么之興事雖近博究於大雅無傷兹選頂上外國紙加工石印羅羅清疎無市上模糊漫　之弊一俟新正初期隨報附送諸君如欲先覩爲快請于歲杪預購可也此佈 
[張氏醫通告成出售] [  圖書集成局代啓]  
　　醫通一書爲長洲張書路玉所撰會集前人方論精而且詳挈領提綱分門别類康熙朝○南巡至吳家以書献深當○上意尋○命醫院○勘置之○南蕪殿於是流布日遠然肆間坊板朱免　魚亥豕之誚本局覔得原刻帮本用新式鉛安以潔白連四紙印成裝訂二十本出售每部碼洋三元欲買者請向蕪湖文苑山房及本埠博文書局購取可也此佈 
[讀疆撫陶中丞奏請培養人才勉圖補救疏書後接前稿]  
　　又如第四條云一停捐例以清仕途也天下大弊在官多官有限而候補之官無限於是有筮仕一二十年而不得一事者及其有事則久困之餘難言志節且入官旣易則謀爲官者日多士農工商不安本業其託足宦途者莫不仰給於有事之官應酬愈繁操守難信請將捐例停止并將内外冗員大加裁汰謹按此條所云實爲近日大弊前之捐官者必殷實富户世家子弟今之捐官者多市井無賴失業游民百事不能爲而後移挪借貸以官爲市一旦分發到省得有差委則索逋者已坐踞於其室不待久困之餘而始難言志節也且捐官者一而依官爲生之幕僕人等又數倍焉其先固皆士農工商也棄其所業而爲游民以僥倖於分外之財利人心安得不漓政事安得不廢是故欲閉捐例宜并將已捐之官内如閣部院寺額外人員外如道府以下候補各官試以吏治酌留十之三陶汰十之七令與幕僕人等之無事賦間者各歸故里復其本業有逗遛不歸者科其罪以游民論如此而後仕途可清官方可肅第五條云一各部院堂司官宜練習政事也部務權歸書吏司官絶少眞才堂官隨時更調成案山積勢難徧覽書吏年滿更易實則無異世業故部務莫昧於官莫熟於吏舞文弄法賄賂公行諸弊皆由於此應請部員嫺習例案升遷不出本部各部斷案皆有則例不必援引舊案致入書吏掌握謹按此條實本朝二百五十年來之大患自部吏弄權竊柄由此而外省院房司房道房府廳州縣各房均以例案爲重一氣相通雖有賢明官長無如之何故論者或謂本朝之天下爲書吏之天下其實額外主事本有學習字樣顧名恩義豈得以部務爲分外事前代名臣如秦文恭久於儀部戴簡恪不出秋曹自然吏不能欺例皆熟習今果能行此法則積年鉅患如距斯脱制治保邦之要端在於斯矣其第六條云旗兵宜破除積習以固要本第七條云文武大員宜勤以率屬皆爲今時切要之圖第八條云禁食洋烟宜自士大夫始此事自嘉道以來久爲中國漏巵五十年中屢禁屢弛迄無善法近者加增捐税以期不禁自絶豈知烟土愈貴嗜者愈衆所謂黃金與土同價將於此日見之竊謂禁烟始士大夫誠爲不刊之論今士大夫不重廉恥又何畏乎法令是故欲禁士大夫之食烟當自使知廉恥始抑思前史所載如堯饑湯旱皆恃克修主德以期感召天和今烟土之禍中國視堯饑湯旱殆有過之是固非法令所可禁止亦豈恃臣下所能挽回哉其第九條則云分設算學藝學科目以裨時務第十條則云水軍陸軍急需文武兼通之才宜破格鼓勵此二事者一則以算學舉人兼試詩文之非宜而請設算學藝學專科一則以舊制武科擬改火器之有弊而請由水軍陸軍分試皆坐言可以起行且實有見地異於人云亦云者當與十一條之變通操法十二條之考求工藝叅稽互證庶幾新政之行目張綱舉矣至如所云今日致富之要當與地爭利勿與民爭利當栽培工商以敵洋貨而杜漏巵勿搜括税厘以病民而自病誠有慨乎其言之雖然與民爭利及搜括税厘者非國家本意也實營私牟利之員藉是以囊國而病民也苟捐例閉而冗員汰則自不患此矣若夫第十三條所云大小臣工宜力戒自欺一節則尤爲今日之通病謹按今日自欺之病有二一則不知已不知彼此鄉曲之見也宜如所云將同治以來辦理洋務奏摺文牘及繙譯諸書刊發各員俾天下士大夫洞悉中外情形此病猶可治也一則明知今日之時勢處萬不可因循苟且之時而仍泄泄沓沓視苟且因循之習爲牢不可破甚且名是實非無往而非營私牟利者總由身家之計重君父之念輕平旦之良昏昧汩没此病蓋深中於膏之下肓之上而非藥石所可療是故中國今日之大病在於人心人心不正諸事皆無實效雖有杜牧之罪言賈生之至計其如時勢難爲何此則讀中丞之疏而不禁爲之長太息者也 
[諭旨恭錄]  
　　十一月初六日奉上諭御史曹榕奏倉務積弊太深宜就成例稍加變通並將盤倉限期明定章程各摺片著倉塲衙門妥議具奏欽此同日奉旨溥鐸著加恩賞給頭等侍衛在大門上行走欽此○初九日奉上諭御史齊蘭奏蒙古御史缺分壅滯請量爲變通一摺著吏部議奏欽此同日奉上諭户部奏遵議崇光所交左翼監督盈餘銀兩一摺所交盈餘銀二千二百二十九兩著交廣儲司餘依議欽此同日奉上諭户部奏遵議剛毅所交右翼監督盈餘銀兩一摺所交盈餘銀五千五百五十兩著交廣儲司餘依議欽此○十一日奉上諭前因京師入冬以來得雪稀少迭次親詣大高殿拈香並派貝勒載濂等分詣時應宮等處拈香虔申祈禱現在仍未渥沾祥霙倍深寅盼矣宜再申虔禱本月十四是朕仍親詣大高殿拈香時應宮著派贝勒載瀅昭顯廟著派貝勒載澍宣仁廟著派貝勒載潤凝和廟著派貝子奕謨同於是日分詣拈香欽此同日奉硃筆龏照瑗補授太常寺卿欽此同日奉硃筆張百熙轉補翰林院侍讀華金壽補授翰林院侍講欽此 
[本館接奉電音]  
　　昨日清晨京師飛電傳來上諭一道敬謹譯登○十二月二十一日奉上諭前據御史龎鴻書奏叅太倉州知州金元烺貪酷任性各欵當經諭令趙舒翹確查具奏兹據奏稱金元烺被叅各欵查無情弊惟檀責生員一事究有不合前署太倉州知州奉賢縣知縣金元烺著交部議處餘著照所議辦理該部知道欽此 
[大帥行程]  
　　揚州采訪友人云本月二十日官塲接清江電信知正任兩江總督劉峴帥陛辭出都遵陸南下現已行抵山東境上准於祀竃節前後抵袁江暫駐襜帷度歲邇日省中差弁已紛紛過揚往迎矣 
[接印封印]  
　　禾友函云前報嘉興協臺張恊戎被人在省控告經督撫憲札委宗郡守費統領就近會訊詳覆一面先行撤任伊覆到後再行訊核遺缺遂札委巡鹽水師統領費統領署理費統領奉札擇吉於十九日寅時接印先是闔營各官弁兵等准備迎迓直至十八晚始由嘉善防次來禾舟泊東門官碼頭各官弁投呈手版禀安恊戎遂登岸入城暫假宏文館爲行轅至半夜後經傳都戎赴恊轅恭請關防印勅置入彩亭送至行轅交納届吉恊戎恭設香案謝 
 
 

Page 2

 
 
tfj恩畢然後更衣升座接印任事各官弁叩賀如儀是日爲封印之期至午時循例封印訖恊戎乃用全副儀仗先赴府轅次及文武各署並在城　士等處拜會致先施之敬禮也 
[勤求民隱]  
　　上饒縣陳爲關防詐僞訪求利弊以資治理事照得本縣家傳清白世受國恩服官十餘載歴任會昌萬載新建等縣自維才識庸愚未諳吏治百里之寄尚惴惴焉懼弗勝任兹荷憲恩委署斯篆伏思知縣爲親民之官凡一縣事皆當視同一家事一縣中人皆當視同一家中人設任使上下之情不能通達官民卽屬隔膜縱孜孜勤求治理婆心德意究難施行本縣讀書以來自問此心卽不能爲地方造福亦不敢爲地方作孽惟是下車伊始民未知信除將署中應辦公事及未結词訟案件赴緊清理秉公審斷無分巨細悉出親裁以期無枉無縱一面約束書吏丁役擯絶鑽營請託嚴拿不法棍徒盡法懲辦以杜招摇撞騙外所有人情風土尚未周知不能不望於邑人士相與有成也夫十室必有忠信百步必生芳草上邑地當孔道代有傳人自不乏公正士紳耆老生長於斯見聞較確邑中有何利可興而次第爲之修舉有何弊當去而積習爲之挽回有無吃齋拜會傳習邪教有無地棍訟師流毒鄉里或以牘呈或以面禀聽候採納本縣爲裨益地方起見是非必順天輿情好惡不狥　私見倘有以私干以賄託者必將深恨而痛絶之若其爲公正紳耆矣不接見殷勤虚心致問惟冀直言無隱勿稍假公濟私本縣有厚望焉 
[示禁私運]  
　　欽命花翎二品頂戴江西分巡廣繞九南兵備道督理九江關税務兼管窰廠事兼辦通商事宜兼理營務處軍功加三級紀錄十次誠爲出示諭禁事照得潯郡人烟稠密市廛向用制錢近聞有等罔利之徒不顧大局將本地現錢任意販運出境以致制錢日少價值日昻每銀一兩僅換制錢一千三百數十文洋銀一元換錢九百數十文商民咸稱不便自應禁止俾免匱乏之虞除函致税務司并飭大關委員隨時查察扣留曁札飭德化縣傳諭各錢鋪不准高擡錢價外合行出示諭禁爲此示仰闔郡商民人等一體遵照爾等須知制錢准運通商别口原爲平價便民起見潯郡現當錢少價昻尚待外來接濟豈容轉將本地現錢販運出境自示之後務須一律停運倘敢故違一經查出定卽扣留除餘縣提案罰辦决不姑寛各宜凛遵毋違特示 
[天網恢恢]  
　　漢口訪事友函云日前報載謀殺兩命兹悉豫裕德號主王姓號壽山山西人前二年間曾雇同籍王某爲廚夫因不合斥退王卽銜恨在心累圖報復而未行其隙同籍張某素以饅頭爲業與王交好最篤王近已流爲棍匪張亦廢業兩人狼狽爲奸西老咸知之是日知號中無人攘臂直入二童與王等面善故殺之以滅其口殺畢身上血衣潛就永玉河後湖内抛棄分贓而遁漢陽縣薛誠伯大令騐屍後隨派幹捕秦太許盛李方王順等明察暗訪務令破獲張固　一人也身無長物同輩皆知初十日下午挨身至大水巷賭塲角勝負光圓如月者充槖有具慧眼者看出破綻潛往錢捕處通信錢聞而喜甚暗帶副捕多名詣塲將張拿住腰畔搜出該號期票一紙持此爲憑立加鐵索拘送漢陽縣署薛大令立時升座五木頻加卽行供認現已釘鐐收禁一面錄供申詳省憲請示核辦噫化日光天之下竟有此等駭聞之事幸有三尺法在否則成何世界也耶 
[邗江火警餘聞]  
　　揚州采訪友人云本月十七夜二鼓時郡城蓮花橋北首徐姓家失火前報已略紀情形兹聞其時徐姓方作晚餐執爨者漫不經心任火星爆入積薪致慍罹此厄事後訪知徐係江寍人向湖北荆州府屬沙市鎭設肆貨骨董獲利甚豐是日火起時由廚房竄及大門眷屬阻不得出雖經人冒火入救而已額爛頭焦家具未及搬移悉付楚人一炬有皮箱八口内貯金珠貴重之物中有友人囑爲代銷者想須設法賠補也所燬之屋向友人暫假允以新正之吉歸還乃遷入未及經旬忽遭此不測之禍屋主向之理論恐不免别起風波云 
[百粤叢譚]  
　　廣州采訪友人云鄧壯節公靈柩經公子扶之回粤本月十四日在光孝寺設靈開吊官吏紳士無論平日識與不識均具生芻一束叩奠靈前寺中房屋雖多幾至無容足之地輓聨祭軸琳瑯滿目美不勝收英魄有知亦當含笑於九原之下矣○藩署自成方伯瀛眷回籍後經南海番禺兩邑宰雇匠興修現已將次告竣輝煌奪目氣象一新聞張方伯筮期十八日喬遷入署○南海縣潘子玖大令業將任内經手事件料理清楚聽候交代新任黃大令擇吉本月十五日午時接篆○省中鼓鑄銀錢局及機器製造各廠皆循照舊章於本月十五日起停工一個月俾工役回家度歲機器或有損壞者卽於假期内赶緊興修○入冬以來雨澤過少居民飲污濁之水以至癘疫叢生本月十一晚月色韜光黑雲如墨俄而滂沱大雨徹夜不停各處溝渠均得水約數寸小民飲和食德莫不頌天心仁愛惠我無疆惟是風雨之中間以雷電人從夢中驚醒無不驚詫異常云○寳華坊縫人某甲年約四旬某日午後正在拈針工作忽然暈仆於地旋卽氣絲不屬一命嗚呼近來瘟疫流行猝斃者日我所聞幾至不勝枚舉守身如玉之君子所宜愼之於未病之先也○某日逢源約内某姓家爲其子完姻賓客滿堂極形熱閙忽有緑林豪客羣擁入内將衣飾搶刼一空迨盜去後始鳴鑼喊追將無及矣○某日有婦女數輩在南關天字碼頭喚渡行至中流適與某輪船相遇輪激水湧舟子無力支持以致舟覆水中人皆沈溺惟舟子諳習水性得慶更生其餘婦女等人皆問諸水濵毫無蹤影矣吁慘哉 
[八閩餞歲]  
　　福州采訪友人云閩中賭風極盛節經拿辦始得稍稍歛跡然城外四鐺二三保新橋星安橋后州一帶仍不下二三十處上下北館枚塢番船浦廣東館天官寺等處亦有三十餘家朝夕聚牧猪奴藉博進資餬口不知國法罔　官刑此種頑民誠可謂生成自外者矣臬司張廉訪曾敭訪聞其事面諭南臺保甲局舒衡甫司馬鋆昌拿辦司馬遂飭北局勇役至上北館賭塲拿住甲乙丙三人正欲捆送到局若輩羽黨膽敢糾集十餘人持械搶刦局勇奮力抵禦始得退去司馬隨將甲枷號示衆乙丙押候訊懲次日據情禀明廉訪旋又帶勇四處緝捕各賭窟始懼而閉門○福州花會其害民較賭塲爲更甚其羽翼亦較賭棍更多前者官吏將著名會首商遠遠王曾串黃思浦并半野鄉會首黃伊奴林火火等人拘獲荷以梨木大枷繫上粗大鐵練務令瘐斃而後已如此辦法亦可謂猛以濟寛矣有見者謂黃思浦身材胖大兩脚腁脹不堪高遠遠林火火二人元氣已漓食不下咽似將弊命王曾串於本月十一日始荷枷恐一時未必卽死云○南臺三通橋人某甲挑糞至某處與某乙一言不合遽起爭鋒甲忿極糾率多人持械來鬥保甲局徐委員聞知其事立卽帶勇查問海防同知温司馬旋飭差勇將甲乙拘送至署訊懲 
[鷺江浪影]  
　　厦門采訪友人云湖口新造大砲臺安置克鹿卜二十八生大砲兩尊自去歲迄今工程已將及半其砲安置架上起落週轉靈捷異常其日德國克鹿卜砲廠委員克總戎道經厦門前往察看謂似此砲臺堅固地勢天然較北洋旅順衛海兩處砲臺有過之無不及誠閩粤之保障也惟砲彈稍有鏽壞因惜小費未能時以牛油擦抹所致云○本月十五日統帶福義全軍袁統領裝作水手帶親隨將弁五六人由臺南内山潛出附泉州民船返厦門禀見提道各憲略稱目下自卑南埔裏社以至宜蘭内山七百餘里中生番熟番及兩楚三江勇士共有三千餘人客民之來此貿易者四五千人各勇自本年五月後卽無糧餉給發亦不知劉淵亭鎭軍退歸何處刻下埔裏分府某司馬仍未内渡全不知外間已變成如此局面數次遣派將弁請餉順便探聽軍情迄今無一生還大約已在途間遭害矣生番近日與各勇聨絡一氣死守内山餉械皆仰生番接濟惟買賣貨物日見其少因本地小船不能常往後山風浪險惡港口不易剿舟也聞宜蘭被日兵堵守留在内山之勇士及客民男婦計共七八千人困死山中生還無望求申詳督撫憲轉咨總理衙門與日本駐京使臣相商由厦門派撥兵商各輪船前往内山海口次第載回實爲德便想大憲必准如所請設法　全之也 
 
 

Page 3

 
 
[萬松寒翠]  
　　杭垣訪事友函稱浙江藩憲龍仁陔方伯親至釐局盤查庫項察看情形見庫藏不甚堅固因將局中存儲各項銀兩歸入本庫如有支動由藩庫發給又於某日至官書局查看而總校分校諸君均不在局方伯以爲有名無實徒費薪水擬各詳院裁撤未識果否准行也○杭垣上月多放火匪徒雖未成災而居民輙夜臥不安經臬憲聶仲芳廉訪訪聞立飭印委各員嚴加防範并懸賞查拿杭州府陳太尊亦會同保甲提調沈太守立出賞格刻下各叚文武督勇巡查甚嚴上憲亦時出巡察支更夫役小巷栅門啓閉尤加嚴密大街之上又立義更未知宵小猶堪託迹否也○杭垣近日連見匪徒拐騙女孩之事上月某日太平門内延修菴有一沙彌年方十六爲人所誘同逃至江干正欲渡江爲旁人識破再三盤詰該匪乘間逃脱因詢沙彌住址送還庵中又本月十一日王清巷古雲庵有二沙彌一名愛珍年十二一名彩鳳年十一均男裝在左近業師館中附讀是日回庵午飯未曾進館師亦不以爲意比至傍晚庵中倩人到館尋覓乃知業已走失徧訪無蹤想亦爲匪人所拐也 
[温州瑣事]  
　　據訪事友云第二橋石板前因被火燒鬆驀於初四日已刻砉然塌圮適有防營勇丁肩挑瓦檰經過橋面亦隨石板墜下壓傷四人其一較重云○赤帝廟客歲重修造有月臺由月臺搭蓋廊房直接戲臺邇因火患頻仍惑於靑烏家言咸歸咎於新建之月臺謂合離中虚意義因筮吉十一日將臺拆毁詎該匠甫卸椽瓦四五條驀然跌下旋卽一命嗚呼查此匠年甫二九聘而未娶遽罹元妄其神讉歟抑數使然歟○城守營千總姚瑞亭千戎榮發甫於十八日升授千總旗因管帶後哨練軍滋事致奉摘頂處分宦海風波令人不測如是所以久歴官塲者寵辱均付之度外也○派駐小南門城樓之練軍兵丁撑宕瑞因與小南門兵目鄭某不睦初十夜適有西門任九安厝回遲呌啓水門瑞卽乘鄭私開門時經任家獲住挑去重盛一擔内有三牲祭禮緣任姓酒席係府前松鶴樓包辦該重盛乃廚司物也瑞知倊鶴樓充道署廚司遂央人調停息事囑令該地保周某送還重盛詎該保癖嗜烟霞因松鶴樓主未歸卽將重盛寄頓廣生烟寮存押大土三攤五日不還以致魚餧肉敗　酒館乃赴訴道轅准移鎭軍查究十八日劉軍門提同瑞等四名褫剝號衣發縣訊辦刻聞程大令曲爲禀求從寛辦理僅革瑞與某兩人名糧云 
[巴渝寒籟]  
　　重慶訪事友函稱成者教案美國所派天津領事官李雅各漢文叅贊士水師遊府麥君共三人前在成都議收賠償銀三萬餘兩立約存案旋卽遵陸來渝暫駐重慶關吳税務司公寓於十二月初一日雇船駛赴宜昌○英國教案由川東道張與英領事譚在渝議賠所有成都内外各屬失物共賠銀七萬數千兩書立合同於十一月二十七日畫押互換須俟禀明兩國各大憲奏准後再行銷案○日本農商務官江口氏等來渝查看商情地勢巴縣國大令諸事關照能盡地主之誼日員等在渝辦事順手稱謝不已業於冬月下浣買舟東下其通商畫界諸事須候總領事珍田君來渝方能定議○前任黎觀察擬在重慶開設紡紗局曾派電局委員張應六二尹往滬漢兩處查明章程正擬籌辦忽因劉制軍被議交卸黎觀察亦相繼告病事遂中止今鹿制軍查悉前案特委署任張觀察查覆意欲開辦以挽利權○黎觀察前設洋學堂現已人去堂空兹鹿制軍以事已三年其中不無可造之士因飭張觀察傳集學生十餘名在署延請海關副辦梅君考試西文以定去取 
[沙渚波紋]  
　　沙市友函云歲云暮矣江水砥平寒渚沙汀兩岸爭出輪船之乘風破浪者每不敢游行自如上月廿九日卓午沙市輪船抵埠據云至天心洲擱淺兩時許曳其輪倒行而逆施之始得鷁退厥後就深避淺試而後行至離沙十五里之鹽卡又因捩舵未靈誤觸艤岸之刳木舟舟中滿載石灰幸未沾濡惟賭酒之船唇望月之窓口以及牛渚布帆隋堤錦纜不無損壞經船主過舟查看償以番佛十五尊始能鳬飛而去○毛家巷下首有新盛公錢店者上月二十日忽然停歇總理店務余姓渺不知其所之聞個中人云資本萬餘金已化爲烏有他埠之同東不同業者所欠不計外了結尚須數千金幸小主人在籍聆信後星夜前來檢點一番卽如數歸趙現擬重出家財再張旗鼓失之東隅者或可收之桑榆至司事一席未知接充者爲誰氏子○某甲者年近不惑以售铜器爲業設攤於三府街初四日下午忽手持并州快翦將腎囊刺破鮮血淋漓復探囊取一腎出始痛極倒地道旁觀者莫不咄咄稱怪事當經其姪馳至雇人舁回速延善符籙者爲之止痛又往某處求療傷藥敷其創口轉側牀褥尚未斃命旋有附近人稔知其素行者僉怪伊自作之孽惟不欲明揭其罪狀一道其姓名耳噫惡不積不足以滅身易有明訓世人肆意橫行或因暧昧之故爲官法所不及加輒揚揚自鳴得意而不知旁觀早嗤之以鼻且一旦惡貫滿盈若有物憑焉使之自戕於鋒刃之下并令其一二自陳所謂惡積而不可掩也如甲此舉不知有何隱慝識者旣不傳意其一息尚存猶冀其痛改前非不欲自傷忠厚然卽此亦足令惡人知所儆矣 
[崇祀先儒]  
　　前經陝西學政黎大宗師榮翰具奏宋儒呂大臨學問優深著書立言請崇祀文廟等情奉旨勅禮部議奏兹由部議准其附祀設立在東廡謝良佐之次行文各省一律欽遵以重鉅典現在上海縣黄大令接奉上憲文書飭卽遵設神位配饗等因大令立卽移知儒學宣琴山廣文遵照辦理矣 
[太守拜客]  
　　廣東候補知府多玉山太守齡日前道經滬上昨日命駕進城分往各衙門拜謁至縣署黃大令飭丁擋駕聞太守假寓滬北全案棧度歲云 
[稽查善堂]  
　　本城並育堂因董事朱吟香故後虧空各項公欵數千兩堂中開支竭蹶以致無人接手經理道憲黃幼農觀察暫墊用度以重善舉並諭同仁輔元堂董事曹寄耘暫爲帶管兹經該堂司帳奉諭開明光緒三年分起至今逐項細帳呈請查核本縣黃大令總巡曹明府前日同赴堂中查看帳目昨日道憲又偕同黃大令曹明府到堂逐細查攷 
[布局火災]  
　　上海楊樹浦於七年前新設紡紗織布局名曰紡織新局與老布局並立江干歴年獲利甚厚昨日停工謝神總辦唐泉伯觀察與會辦均在局中午後一點鐘時忽然廚屋旁失愼焚去小屋三間或曰火乃興旺之象明年利必倍增亦可謂善頌善禱者矣當火熾時由德律風告知虹口捕房鳴鐘報警救火會中人急驅皮帶車前往襄同救息 
[研訊上控]  
　　沈培緒控王錦之陳子賓串騙絲頭僞造棧單一案迭經大令研訊責比嗣因陳子賓王錦三一再赴道轅上控鄭大令接奉憲札飭傳聨名之許發昌等六家到案訊問同供爲錦三之母王沈氏糾同列名著具切結在案昨提王沈氏與雪山到案沈氏供上控係倩人作禀兒子雪山實出不知大令問王祥何人供錦三之舅現往蘇州雪山供錦三之舅實係徐姓並非王祥沈氏供小婦人之夫弟在盆湯弄開王全記煤炭店公禀亦小婦人求伊大令問因何上控供兒子受裘拙安之愚裘與高蘭秀等開店累及兒子假棧單何人所做實出不知眞棧單押於廣豐實係涴了錦三經手大令謂爾子將銀匯至寗波沈培緒並未收到譬如爾子寄回家内爾未收到爾應追否供高現住三馬路請大老爺提到卽能明白雪山供已往晉和查過實係高蘭秀收去大令謂應向原根追回給還沈培緒於理方合爾赴道轅上控有何寃抑供兒子經手銀兩實已匯去大令謂爾雖匯去沈培緒並未收到王沈氏一味狡展在堂放肆大令怒謂爾子作此不端之事尚欲袒護供向兒子盤問實未用過大令謂爾信否供疑信參半押銀時並未在塲後托馮春記向之盤詰知其未用大令謂雪山曰爾旣未赴道轅作抱呈著具結存查又謂王沈氏曰爾亦不應聽信兒子一面之詞卽行上控究意有何寃枉王沈氏語塞大令著具王祥並未赴道轅切結送案備查 
[獲盜移歸]  
　　寳山縣人馬生全獨居鄉僻四無居鄰無賴祝金芳涎其資財糾同黨類祝金泉等十餘人於本月十四夜擁入其家將衣　首飾刼取一空當時馬被綑縛無能爲力祗得聽客所爲次日經人釋縛奔投寳山縣報案被公人所阻不得已來滬偵尋昨日與金芳等人相 
 
 

Page 4

 
 
遇遂報知英巡捕房捕頭倩包探趙銀河拘獲金芳金泉及張坤全陳梅郎四人轉解分廨馬訴稱小的被刦後無錢使用以致不能報縣今旣由包探拿獲可否求大老爺判斷别駕將金芳等略語數語一併函送寳山縣核辦 
[英廨會訊案略]  
　　華友洋行主培司投英領事署控稱德豐洋行買辦王範航及跪樓人徐懋結欠租船洋銀三千七百圓向索不付請卽移追英副領事薩君允格據情函致英公堂屠别駕飭差往傳王徐至案昨晨會同訊鞫原被各延律師申辯原告律師布羅得倩舌聲稱前者華人王範航托華友洋行主培司向天祥洋行租輪船一號來往香港西貢每月洋銀六千圓現在核算除收過之外尚少三千七百圓向索不付不知何故當王租船時經徐擔保立有保單今特呈騐徐延律師高易申辯别駕研問之下徐供稱王倩華友主人向天祥代租輪船確由小的出立保單惟未簽字此事實受華友主人之愚因合同上載明可裝三千墩及至駛抵香港裝貨祗容二千二百墩若照墩數而論華友應找還洋銀二千四百圓高律師再三辯駁稱此事華友不應出首控告祗能在香港各請公正人評斷布律歸堅請訊斷别駕與薩君一再互商以其中曲直不得而知著原被告各以銀一千兩存在銀行將收條呈案一俟公正人評斷之後再行察奪 
[縣事三則]  
　　本邑人傳阿榮沈雙寳前到無錫地方手藝謀生近因犯事經金匱縣某明府提案訊辦後遞回上海原籍前日由來差押解來縣投文請收值日差禀奉内諭飭先收所聽候提案發落○施鎭葵前投十六鋪巡防中局禀控場子安石鳳岐虧欠工資洋五十二元因屢次索討無還由中人龔昌良曹春巖擔保求請訊追局員李籣史二尹傳齊人証派令勇甲將一干人移送上海縣訊辦到縣後奉諭暫行看管候訊○吳慶祥禀送胞姪阿寳違訓不務正業求請嚴辦等情到縣黃大令准之飭先收待質所候提案訊辦 
[英晚堂發落]  
　　沈廷芳扭控姚春年父子串賴米價洋二百餘元一案前晚屠别駕庭訊沈供小的係上虞縣人來滬八載向販糧食爲業有前同事姚春年托身代向南市瑞祥米行購白米六十二擔每擔價洋四元四角或八分不等共計洋二百五十餘元當經小的雇駁載至垃圾橋北堍姚之家中交姚點收無悞及向姚索價洋初尚游延繼而推諉伊子楚生將米售洋逃遁不知去向等語現在年關將届瑞祥屢向小的催索萬分急迫及小的日前找姚姚竟一味恃蠻希圖乾没爲此扭求究追姚供寍波人現住山家園向在豐園烟館爲夥兒子楚生前在新閘浜北江蘇藥水廠内同興翻沙作爲夥沈廷芳前爲芳園烟館堂倌確與小的認識本年八月間因兒子常至沈處吃烟小的曾囑沈勿與爲伍日前沈來家糾合兒子出外迄今未歸存亡未卜日前小的適至署前菜市買菜突被沈不問情由扭至案下覊押誣訴小的父子串賴米洋今奉庭訊伏乞明察其實兒子究竟與沈有無該欠米洋小的實不知悉别駕以供詞各執礙難准理著一并斥出自行料理毋得遽興訟端兩造唯唯而退○瞿森祥控嶁木春冒認祖墳訛詐洋錢等情别駕升堂提訊瞿供小的家住本邑二十三保二圖虹口地方前曾價買圖内朱姓糧田四畞零後小的將此地租與奥國公館管業查此項田地内有周龍山祖墳一方棺木數具當時曾勸奥商帮貼遷費囑周將棺木擇地遷葬該商不允因勸令劃開墳地六分二厘爲日已久邇來該處附近田地均租與洋商管業故小的亦將此墳出租與英公館得價洋一千餘元小的當邀該圖地保陸聚山商貼周龍山遷費周已將棺木遷移事已了結不料前日突有周木春出頭冒認祖墳向小的纒擾不休意在訛詐洋錢小的無奈邀同陸保將其扭案請究陸供小的係二十三保二圖地保查周木春係著名無賴專事訛詐受其害者難以計數今奉傳質小的據實陳明伏乞嚴懲以儆將來詰之周一味乞格外施仁别駕以周木春訛詐可惡著重笞二百板並具改過安分切結備查人証一併開釋完結 
[英界公堂瑣案]  
　　水巡捕唐寳榮禀稱日前有巨木兩株每株約長二丈數尺被潮衝斷篾纜浮至外大橋將橋門攔阻以致船隻不能出入旋經巡船帶住查明木係順泰木行之貨今特傳案請究順泰木行夥某甲供稱行内洋松二株業已有人購定因令小工送去不料卽被潮水衝失屠别駕據情商諸薩副領事然後判罰洋銀十圓再令酬謝水巡捕洋銀二十圓○包探沈金隆禀稱積竊朱阿四竊取王連記綢布衣及報時鐘等物經小的拘獲詰以贓物何在一味指東話西以致無從查吊今特送案請追朱供稱小的係廣東某縣人自知不合惟乞從寛别駕問原贓何在供稱早經付質别駕判令笞責一百板遞解廣東原籍○三十四號西捕解老沙遜洋行房客張春生王淡生金承大鄭葢生許三陸順再至案禀稱伊等不付房租請爲追給張等同供稱小的等不敢欠租所有十二月租金願於今日繳案别駕頷之○施阿坤在紅帮裁縫竺義泰處當車夫前晚竺家正在祀神施乘機竊取小鐵箱一口内儲鈔票約洋銀三百餘圓寄藏朱陳氏處旋經包探黃圓福查獲送案請懲竺投案申訴前情施供稱小的係崇明人行竊該死尚乞施恩朱陳氏供稱小婦人係蘇州人前日施貿然來家實不知其私將洋銀庋藏牀下别駕判令將施管押四月期滿解回崇明原籍朱陳氏交官媒管押兩禮拜○包探顧阿六禀稱江北某縣人朱裕堂專持僞銀手釧至各質鋪質錢受其愚者不知凡幾昨日又持銀皮灌鉛之手釧至周隆山質鋪付質經櫃夥察知扭交小的送案請懲周投案訴稱前者曾受其愚故此次留心察看朱供稱兒子在滬上謀生故小的來滬就食銀釧由友人托質並非有意混冒别駕判令發回捕房管押一月期滿遞解回 
[美捕房事]  
　　騙子王友登日前哄騙同鄉人王亨麒武玉麟二人洋銀各百　許代薦某洋行執事可獲厚利其洋以作押櫃武等信而不疑現因日久無音訪問之餘始知受騙日往索取原璧詎王竟於昨晨奔告捕房稱被武王二人索擾攫去皮衣求請拿究捕頭遣包探張阿五將王武拘至詰問情由卽飭一併解送英公堂訊核○龔寳泉住居楊樹浦三百十四號屋内前日將晚被偷兒竊去水烟袋一枝龔誣鄰居王毛毛所竊邀集無業流氓向之百般敲詐王不堪其累卽投近處捕房控告費副捕頭令自投廨喊控○積竊徐阿生前晚在吳淞路某粥店内竊取棉被二條經包探張阿五查獲拘送捕房押候解廨訊究○粤婦某氏前晚往武昌路三百三十三號門牌同鄉人某甲家索取前欠洋三元甲無以應氏因携其皮馬褂而去甲投捕房指氏爲竊捕頭派包探倪順泉將氏拘至詰知原委令出外自行料理○吳淞路萬興館飯店前晚祭祖將冥鏹焚化路旁二百三十號華捕喝阻不服因將店夥某甲拿送捕房捕頭判罰洋銀數角開釋○某茶腿店夥某甲前日下午行經中虹橋附近遇某乙向索帳欵乙怒其隨路索討遽卽揮拳經二百八十三號華捕一併拿送捕房禁押片時釋出 
[法捕房事]  
　　昨禮拜五鄭大令蒞八仙橋捕房發落各案命提開花烟館之龜子王梅桂照原斷重笞三百板還押過堂送縣遞籍誘領周唐氏爲娼之馬　茂照原斷先行荷枷二月期滿責放○竊犯陳金成在北京輪船行竊爲包探拘解訊供著照原斷重笞二百板還押○泰昌棧接客夥錢阿林因冒充探夥在江寛船上將竊賊帶至英界希圖獻俘於英探爲法包探偵知拘入捕房解經大令訊供枷號半個月昨已滿期命帶案開枷從寛改爲掌頰一百下還押具改過切結○竊犯徐茂春枷號半月昨已滿期命帶案開枷照原斷笞責一百板還押覓保○烟鴇兪王氏卽阿香因收留來歴不明之婦經大令訊供枷號半個月滿期命帶案開枷照原斷掌頰一百下具改過切結不准再開花烟館覓保釋放○竊洋潛逃之陶三寳枷號一月期滿開枷照原斷責一百板還押具結覓保 
[壽筵續振]  
　　昨日有署名華陽章如氏施荃者投書本館恊振所云菊秋之月荃以五十初度渥蒙諸君子慨贈隆儀義不容却用卽歸入振濟荃則益以酒席之資一併送交貴館卽請彚解災區爲諸君造無量福壽兹復蒙楊饌清翁楊賓書翁各贈四元又荷李韻亭翁贈以六洋共計十四元特再送上仍乞歸入振欵以副諸君勉余爲善之至意敢乞再附報尾以誌感謝此誠盛德事也本館除塡奉收照外敬敢拜手稽首而致視曰俾爾昌而熾俾爾壽而康 
 
 

Page 5

 
 
[駐滬山東賑捐轉運局第二次收各善士樂捐山東棉衣數目列後]    
　　華亭縣　勸捐洋二百二十二元湯松記續捐銀一百四十兩黃君佐卿捐銀七十兩王君漢槎捐銀七十兩朱懷永堂捐銀七十兩王君植三勸捐銀四十七兩沈太史勸捐洋六十元阮公館勸捐洋五十元盛公館勸捐洋五十元祝明德堂捐洋五十元徐君芷生勸捐銀二十一兩洋十五元倪君贊先勸捐銀三十六兩四錢隱名嚴捐洋二十元包君隱章勸捐洋十四元今由大德通匯解山東銀五千兩内有一千兩係棉衣　外吳君仁甫樂捐棉衣　批建坊容另登報令併聲明 
[滬南放生局經收延壽册捐施醫藥捐施材等捐甲午年五月朔起至乙未年四月底止總清單]  
　　延壽册捐○安嚴氏存厚堂王兩户各捐洋六元江西養怡氏十元三旬氏五元不留名陳鎭江糖業無名氏三户各四元楊本李同心居屋至德堂吳沈慶堂永安康記隱名氏六行堂鑑湖漁隱八户各兩元無名氏兩户合一元五角餘慶堂一元二角方嘉頴一元一角榮盛德祥記江　　胡雨林錢寳堂銀康永思堂華無定子無名氏　築書室無名氏十一户各一元無名氏三户各一元冶父山人存仁堂鄭隱名氏未安氏錦文女士張晴波德茂號衛甫堂漢鎭無名氏顧品仙蔡幼陶含英堂仰濟堂禮善堂十四户各一元無名氏兩户各一元積後堂汪雲梅免恙氏上虞鹽公堂范元房齋氏錦亭氏仁　氏泰和恊記胡阿四何覲記伍芝記伍茂記伍玉記廣和糖　十五户各一元呂孝記十角無名氏陸角江淦眉山氏德源號無名氏怡敬堂延壽堂樂善堂吉慶堂擷秀堂星楣記焜燮記仁繼堂隱名氏又隱名氏王有生十五户各五角無名氏楊仲記大善士三户各四角無名氏三位各二角無名氏張寳徐巽甫朱彥卿張相公楊二小姐張金泉喻正榮朱子宣吳少卿金少雲大善士唐長利楊德生趙海林十五户各二角看報人隱名氏泰牛精沈家妹沈矮子姜桂生無名氏王仁麟王耀周文昭莊春生白鹿堂朱家璟無力子潘寳彤周順和趙福生周誠齋金寳順周北泉張春岸周長根李章才周阿松周林和沈阿有華阿少李德興曹厚堂凌靜齋莊琴伯沈建勳三十二户各一角駱駝沈雲貴二户各五分江西慈寗氏捐規銀五十兩常德泰記規銀十兩零七錢一分三厘思深堂愼餘堂崇儉堂陳錫光四户各規銀二兩無名氏六户各規銀五鐵三分六厘五毫無名氏規銀二錢一分四厘六毫三省堂兩次各捐銅洋六元耐冬氏銅洋五元同合徐言氏無名氏兩戶各銅洋二元餘慶堂無名氏兩戶各銅洋一元蘇鏡湖捐錢二千文利川公司一千文徐鑅庭兩次各五百文陳景文裁加才兩戶各五百文樂靜三樂嗣鑣樂嗣巖樂孫氏樂徐氏五户各四百八十文曹雲章張禮堂霍瑞林王兄弟三姊妹五户各四百文無名氏兩户各三百文不書名二百四十文王錫九張維山蕭澤洲徐雨亭葛文周宣仁山童克明周蝦亭蔣定澄錫瑞堂　象涵姚漢卿陳潤生吳星海何問濤張念慈張錫五張銘鈞王姓蔡氏劉姓念一户各二百文種德堂無名氏同仁堂積善堂餘慶自怡軒癡道人不書名時愼益王志揚無名氏耕安居十二户各一百文楊金表徐阿榮兩户各五十文以上各善士共計助一百四十九元規銀七十二兩一錢四分六釐六毫銅洋廿三元錢十五千七百四十文施醫藥捐○惟善堂盛兩次合捐洋八十元不書名三十元樹德堂業貽範堂盛兩户各廿元丁藻香陶鳳山兩户各十元善鍾馬房季氏周蓮塘洪盛號王松記姚東記敦睦堂鄧毛洪記裕後堂裘開先十户各五元蘇太太三元森大李寳仁錢秀華黃太太陳裕仁顧德全廣盛號仁泰北棧任益和同盛趙明記十一户各二元王姓陳景山宋茂江胡漢昌金蓮生夏仁發王福順孫福生馬桂生曹阿炳蔣星記公盛全公　錢慶錫張朱氏朱善士徐錫爵十七户各一元陳山塘隱名氏二户合一元德泰五角金宏某捐銀廿七千文以上各善士共計助洋二百六十三元五角錢廿七千文○法公堂撥充善舉洋六十元○金宏基助施材捐錢廿七千文○代修馬路經費張錫鶴善士經募黃張氏捐洋二十謹愼堂莊仁本堂奚各五元萬茂米行二元以上各善士共計助洋三十二元 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒二十一年十二月廿六日京報全錄]  
　　宮門抄○諭旨二道錄前○大臣吉奏請賞假調理摺○兼護湖督譚奏甄别各員片○都統壽奏審明塔布囊珠隆阿自戕緣由摺○陝督楊奏揀員調補知縣摺○又奏甄别州縣片○十二月初六日内務府國子監正紅旗值日宗人府引見五名户部八名正白蒙四名○健鋭營十六名○麟中堂謝署步軍統領恩○山東副將松秀謝恩○莊王請假五日○掌儀司奏十一日十二日祭奉先殿謨貝子崑貝子行禮○召見軍機麟中堂張蔭桓○○奴才吉陞阿跪奏爲奴才舊疾復發懇請賞假調理恭摺仰祈聖鑒事竊奴才於本年八月間感受時疫牽引舊疾當經奏蒙賞假一個月調理嗣因假期届滿病勢稍减前於十月十七日奏明銷假當差奉硃批知道了欽此奴才滿期從此舊疾漸瘥藉可力圖報稱不意於冬至節後偶感風寒致將舊日肝氣觸發不時作痛夜不成眠實難支持惟有仰懇天恩賞假一個月俾得赶緊醫治一俟稍愈卽行銷假當差斷不敢稍躭安逸自負生成所有奴才舊疾復發懇請賞假調理緣由恭摺具奏伏乞皇上聖鑒謹奏請旨奉硃批著賞假一個月欽此○○譚繼洵片再准部咨道府州縣無論何項勞績保奏歸於候補班人員令該督撫卽以此項人員　省之日起予限一年詳加查看認眞考覈如係爲守兼優堪膺民社之員出具切實考語奏明公别繁簡補用等因兹查花翎四品頂戴候補班補用知州劉家怡自光緒二十年十月十九到省之日起連閏扣至二十一年九月十九日又候補班補用知縣龍驥自光緒二十年九月初二日到省之日起連閏扣至二十一年八月初二日又同知銜補用知縣中樑自光緒二十年九月初八日到省之日起連閏扣至二十一年八月初八日均試看一年期滿據兼署布政使署按察使瞿廷韶取造各該員履歴清册詳請甄别具奏前來臣隨考騐該員劉家怡年方强富舉止安詳堪以繁缺留省補用該員龍驥樸誠穩練辦事勤能堪以繁缺留省補用該員中　　具明晰公事留心堪以繁缺留省補用除清册咨送吏部查核外理合附片具陳伏乞聖鑒勅部查照施行再湖廣總督係臣兼護毋庸列銜合並陳明謹奏奉硃批吏部知道欽此○○奴才宗室壽蔭跪奏爲税員查辦襲爵事件適應承襲之塔布囊愁急自戕審無需索情弊恭摺具陳仰祈聖鑒事竊查陞任都統慶裕飭委八溝税員榮光赴喀拉沁東旗查辦襲爵事件迨前任督統崇禮到任風聞該税員有需索情弊致令應行承襲之塔布囊珠隆阿愁急自戕殞命虚實均應澈究當經奏明將該税員榮光撤任一面行提一干人等到郡飭委研訊委無需索情弊未及具奏適因告病交卸移交前來奴才到任後當卽督同理刑司並熱河道府親提研鞫緣榮光係八溝税員管理蒙古事件蔡永元籍隷浙江湖州府寄居平泉州充當八溝税書光緒二十年八月間升任都統慶裕以喀拉沁東旗承襲扎薩克之案飭委榮光前往查取圖譜向章查辦蒙古事件應由該旗調取烏拉車馬備用榮光行文飭調未據請旗備送維時理刑司承惠以襲府事爲塔布囊珠隆阿函託榮光關照當卽推卻不令干預榮光卽於十月二十七日帶同家丁孫喜書吏蔡永元由八溝起身至十一月初三日行至該旗珠隆阿因病未與榮光晤面經該旗協理豐陞額檢齊宗譜文卷呈交並由旗員李慶郭俊鳳折給烏拉　馬價銀一百三十兩送交孫喜轉交榮光收受孫喜向李慶等聲稱珠隆阿襲爵須花銀二三千兩花隨封銀三百兩蔡永元在旁亦稱須花房費銀三百兩李慶等均未答應亦未向珠隆阿告知榮光亦未知情而珠隆阿因虧累帳目過多原期襲爵時歸補至是月初八日珠隆阿誤聞傳言嘎拉桑謀襲此爵恐爵不能襲帳不能還一時愁急自戕殞命該旗謂榮光需索釀命係屬傳聞之訛先是前任都統崇禮到任因日久未據榮光查取圖譜呈覆另派理刑司承惠會查嗣據承惠會同盟長委員查明應襲支派取具圖譜禀覆並據榮光查明會禀前由當將查明緣由並送到圖譜咨送理藩院核辦因風聞榮光有需索情弊致令珠隆阿自戕虚實均應澈究卽經奏明將榮光撤任聽候查辦一面委理刑司員承惠接署八溝税務一面行提一干人等到郡未及訊明榮光之家丁孫喜乘間潛逃飭緝無獲並據榮光供出承惠干預襲爵事件復經奏明將承惠撤任歸案審辦隨提集人証逐加研鞫據供前情不諱究明珠隆阿自戕實係虧累無補愁急短見所致司員承惠亦自認函托承襲事件不諱覆詰不移案無遁飾查律載官吏受財不枉法贓一百二十兩以上杖一百流三千里等語此案蔡永元於孫喜向李慶等索詐輒敢向索房費銀三百兩雖李慶等並未允許贓未入手究屬不合自應按律量减問擬蔡永元合依官吏受財不枉法贓一百二十兩以上杖一百流三千里律上量減一等擬杖一百徒三年至配折責安置至孫喜先向李慶等詐索二三千兩又索隨封三百兩訊據税員榮光供稱並不知情罪坐孫喜業已在逃飭緝獲日另結税員榮光雖無需索釀命情事惟失察家丁書吏詐贓且收受陋規烏拉車馬價銀一百五十兩均屬不合應與徇情爲珠隆阿函託之理刑司承惠均請交部議處珠隆阿自戕殞命係因虧累無補愁急短見所致並無别故且據珠隆阿之母烏何氏等具有攔騐甘結應與訊無圖謀襲爵之嘎拉桑均無庸議該旗應襲札薩克一缺業經查取圖譜咨送理藩院核辦無干省釋至蔡永元所供親老丁單是否屬實應否留養查明取結另行核辦除供招咨送吏部刑部理藩院查照外所有審明塔布囊珠隆阿自戕緣由理合恭摺具陳伏乞皇上聖鑒勅下部院核覆施謹奏奉硃批另有旨欽此○○太子太保頭品頂戴開缺陜甘總督臣楊昌濬跪奏爲揀員高補要缺知縣以裨地方恭摺仰祈聖鑒事竊臣准吏部咨甘肅西寗縣知縣衷效洙病故所遺係衝繁疲難題調最要缺平番縣亦係衝繁疲難四項要缺缺項相同該督請以平番縣知縣鄭業啓調補西寗縣知縣之處應毋庸議應令另行揀選調補等因當經行司遵照去後兹據藩司曾　臬司裕祥會詳稱查定例州縣應調缺出俱令於現任人員内揀選調補又調補州縣以上官員必歴俸三年以上方准揀選題調各等語今西寗縣缺地鄰西番漢回雜處現在又遭兵燹將來辦理善後撫輯事宜尤關緊要非得精明幹練之員實不足以資治理該司等在於現任人員内悉心遴選惟查有密翔縣知縣傳維祐年五十六歲四川長壽縣人由監煄報捐府經歴指分湖北咸豐九年到省帶勇隨剿出力保補缺後以知縣用加捐免補本班以知縣仍留原省補用嗣宣城縣知縣先後丁父母憂服滿起復投供候選光緒十五年三月籖掣甘肅寗翔縣知縣十二月初七日到任查該員穩練精詳克勤吏治在甘多年熟悉西路情形洵屬才堪治劇以之調補西密縣實於地方有裨會詳請奏前來臣查傳維祐才具精明人亦謹飭合無仰懇天恩俯念要缺需員准以該員傳維祐調補西寗縣知縣以資治理如蒙兪允銜缺相當毋庸送部引見該員任内並無叅罰案件謹恭摺具陳伏乞皇上聖鑒訓示至所遺寗翔縣知縣係簡缺應俟奉准部覆照例截缺由臣揀員請補合併聲明謹奏奉硃批吏部議奏欽此○○楊昌濬片再查部定新章補缺後以各項到省補用人員一經得有實缺卽以現官准補之日作爲候補到省之日扣至一年與在省候補者一律出具考語奏請留省按班序補又前准部咨道府同通州縣無論何項勞績保奏歸入候補班人員以到省之日起予限一年詳加查看出具考語分别繁簡補用各等因歴經遵辦在案兹查現任通渭縣知縣楊宸謨於光绪二十年六月初九日到任嗣遵例捐免試俸歴俸領有執照業已另文咨部該員前於覆奏剿辦貴德番匪出力改奬案内請俟補缺後以直隷州知州補用自光緒二址年二月初九日奉旨准補通渭縣知縣按限扣至是年三月十二到省之日起作爲直隷州知州到省日期在任候補扣至二十一年三月十二日試看一年届滿又補用知縣劉立誠於光緒二十年三月十五日吏部帶領引見二十二日領照五月二十日到省今自到省之日起扣至二十一年五月二十日試用一年期滿由甘肅布政使曾　按察使裕祥　看加考詳請甄别具奏前來查楊宸謨精明穩練堪以繁缺直隷州知州在任照例候補劉立誠勤愼有爲堪以繁缺知縣留省照例補用除該各員履歴清册咨部查照外理合附片陳明伏乞聖鑒謹奏奉硃批吏部知道欽此 
 
 

Page 10

 
 
[光緒二十一年十二月初七日京報全錄]  
　　宮門抄○川督鹿奏保奬開辦土税出力各員摺○兼護湖督譚奏揀員請補守備摺○湘撫吳奏補給勇丁招費口糧銀兩片○又奏墊發輪船裝兵水脚銀兩聲明歸局報銷片○川督鹿奏調署知府片○又奏調署知縣片○湘撫陳奏請免徵雜糧厘金片○兼護湖督譚奏查明上忙錢糧已未完數目摺○十二月初七日理藩院鑾儀衛光祿寺廂白旗值日無引見○那公延候安興阿各假滿請安○崇寛謝授祭酒恩○廣西叅將連泰謝恩○河南叅將文楫謝恩○陳學棻請假十日○陳彝請假五日○召見軍機啓秀○皇上明日用膳辦事後至南海皇太后前請安畢還宮○○頭品頂戴四川總督臣鹿傳霖跪奏爲川省開辦土税兩次年滿在事出力各員照章酌量保奬彚繕清單恭摺仰祈聖鑒事竊查總理衙門曁户部前次覆奏整理土税摺内有二三年内經徵各員異常出力准由該督撫咨明奏請優奬給予升擢等語光緒十七年川省創辦土税嗣因兩次年滿經前督臣咨詢總理衙門應由何處彚奬旋准覆稱由川自行辦理等因當卽轉行去後隨據厘金總局司道等詳稱川省土藥向來行銷湘鄂陜西雲貴等省兹者開辦土税奏明遴選幹員設立局卡扼要稽徵川省幅員遼闊袤延數千餘里而設局卡僅三十餘處每局所查地面方圓百餘里及數百里不等山徑之叢雜江路之紛歧寻商工於趨避繞越偷漏稽查甚難而且土販人等結伴同行向多獷悍創辦之始開導稽徵甚屬不易各該員不避艱險竭力經營始能大著成效其辦理得力之員則酌量情形互相調派櫛風沐雨艱苦備嘗雖盛暑嚴寒不少懈怠計自光緒十七年十一月開辦起至十九年九月底止兩次年滿共計實徵銀六十萬有奇實屬異常出力援照部章開單詳請奏咨給奬等情前來臣覆查該員等辦理土税兩次年滿徵收鉅欵接濟要需均不無微勞足錄兹謹擇其出力尤著之員照章請奬彚列清單恭呈御覽合無仰懇天恩敕部核覆准照所請奬叙以昭激勸而示鼓勵出自鴻施除飭取履歴咨部查核外理合恭摺具陳伏乞皇上聖鑒訓示謹奏奉硃批該部議奏單併發欽此○○頭品頂戴兼護湖廣總督湖北巡撫臣譚繼洵跪奏爲揀員請補守備要缺以重營伍恭摺仰祈聖鑒事竊准兵部咨湖南河溪營中軍守備諸騰燮革職遺缺係陸路題補第七輪第八輪應用儘先人員行令照章揀員請補等因移咨到臣查斯缺駐紥河溪汛係屬苗疆撫綏緝捕均關緊要非精明幹練熟悉情形之員難期勝任臣當卽在湖南儘先守備班内逐加遴選查有花翎都司銜儘先卽補守備陳鶴鳴年五十七歲湖南長沙縣人由武童投効軍營疉次剿賊出力歴保今職同治三年四月二十六日奉旨允准在案凱撤回籍飭發湖南撫標左營差遣光緒二年三月初一日到標該員穩練勤明操防得力現署桂陽營守備辦理營務均稱裕如以之擬補斯缺洵堪勝任且係隔府别營與例相符飭查前在本省及他省均無叅革朦保情弊查部行章程請補儘先班次如係聲叙人地不宜至多不得過二十員兹按部册及續經到標儘先守備名次在陳鶴鳴之前尚有彭在上一員到標未久於苗疆情形不熟未便遷就擬補致滋貽誤今陳鶴鳴名次稍後而在營歴練有年熟悉苗疆情形人地實在相需合無仰懇天恩俯念苗疆員缺緊要准以陳鶴鳴補授湖南河溪營中軍守備實與營伍有裨如蒙兪允俟部覆至日給咨送部引見以符定制除飭取該員履歴咨部外謹會同湖南巡撫臣陳寳箴湖南提督臣婁雲慶恭摺具陳伏乞皇上聖鑒敕部核復施行謹奏奉硃批兵部議奏欽此○○吳大澂片再前據統領老湘虎字營廣東高州鎭總兵余虎恩呈稱上年八月奉旨招募勇營隨同辦理防務當卽欽遵星馳回鄂選派營哨各官分起招募除原帶振字三營檄調北上外其餘七營於九月十五日一律成軍維時應募人衆尚多餘勇一千餘名點騐人皆精壯均願投營効力以備前驅當卽按名沿途發給口糧隨同北上適翰林院編修曾廣鈞招募鋼武三營除奉挑選外當存四百二十名總兵酌留親兵二哨其餘撥作衛隊所有發給前项招費口糧銀兩請補給具領等情當飭行營支應局候選知府汪啓核明銀數應需五千五百五十三兩五錢二分因行營局欵均已支放無存飭由湖南善後局籌撥兹據善後局司道詳稱在於加抽百貨二成厘金項下動去銀五千五百五十三兩五錢二分移交汪啓收領補發老湘虎字營餘勇撥作親兵衛隊招費口糧銀兩應作正開支請奏咨前來臣查此項勇丁招費早經余虎恩沿途墊發自應補給因支應局欵無存飭由湖南善後局在於加抽百貨二成厘金項下動支應請准其作正開支歸於行營銷案造報以清欵目除咨户部查照外理合附片陳明伏乞聖鑒謹奏奉硃批該部知道欽此○○吳大澂片再案准調署兩江督臣張之洞咨開上年九月間在湖廣總督任内據湖北善後局詳稱湘省親軍統領劉樹元帶兵行至武昌由局代墊給發受仁輪船裝兵水脚銀二萬兩業經彚案奏咨相應咨請查照等因前來伏查前項湖北代墊輪船水脚銀二萬兩應由招商局作爲收欵再行彚案報銷以歸劃一除咨明户兵二部曁行督辦招商局津海關道盛宣懷知照外理合附片陳明伏乞聖鑒謹奏奉硃批該部知道欽此○○鹿傳霖片再調署成都府寍遠府知府康承烈因案革職所遺成都府知府員缺查有保寍府知府唐翼祖穩練老成堪以調署其遞遺保寍府知府員缺查有補用知府李常霈明愼安詳堪以接署據藩臬兩司會詳前來除分檄飭遵外理合附片具陳伏乞聖鑒謹奏奉硃批吏部知道欽此○○鹿傳霖片再萬縣知縣桂秀調省遺缺查有現署昭化縣知縣仁壽縣知縣何肇祥精明練達堪以調署又調署廣安州成都府通判陸汝誠調省所遺廣安州知州員缺查有太平縣知縣楊汝偕勤奮有爲堪以調署該員等正署各任内並無經徵錢糧未完展叅及承緝盜刦已起四叅案件據藩臬兩司會詳前來除分檄飭遵外理合附片具陳伏乞聖鑒謹奏奉硃批吏部知道欽此○○陳寳箴片再查湖南省榖米雜糧厘金前於光緒二年經升任撫臣王文韶因糧價昻貴請免完納嗣於上年十一月内前撫臣王廉仍請照章徵收均經奏明在案本年雨澤愆期長沙等府所屬州縣收成極爲歉薄此項厘金收數無多而飢民待哺孔殷亟賴商運周轉臣現在督飭地方官吏勸諭紳商分赴收成較稔之區採買接濟若仍照舊收釐恐不足廣招徠而裕民食據總辦厘金局司道會詳前來臣查核所議係爲體恤災民起見擬請將本省境内裝運榖米雜糧往來售賣無論水陸卡局一槪免收厘金其販運出省者仍令於出境首卡完納一次俟至年榖豐稔仍復照舊章辦理是否有當謹附片陳明伏祈聖鑒謹奏奉硃批著照所請户部知道欽此○○頭品頂戴兼護湖廣總督湖北巡撫臣譚繼洵跪奏爲查明湖北省各屬應徵光緒二十一年地丁等欵上忙錢糧已未完數目恭摺具陳仰祈聖鑒事竊照上下兩忙錢糧例應將額徵坐支及已未完各數目分欵造報嗣於咸豐二年接准部咨議奏藩司功過章程擬請豐年以額微數目爲准蠲緩之年以應徵數目爲准均按八分計算責成藩司督催上忙匀爲三分徵收下忙匀爲五分徵收其餘二分歸於奏銷前掃數全完隨案議予功過等因在案兹據湖北布政使王之春詳稱湖北省光緒二十一年額徵起運屯餉存留驛站正項共銀一百一十萬七千三百六十八兩七錢一分八厘内除坍没漬淹挖壓沙奛坍占挖廢緩徵豁免共銀一萬五千一百六十七兩二錢七分二厘實應徵銀一百九萬二千二百一兩四錢四分六厘核計上忙應徵三分銀三十二萬七千六百六十兩四錢三分四釐已完二分三厘零銀二十五萬五千五百九十四兩六錢五分二厘未完六厘零銀七萬二千六十五兩七錢八分二釐所有未完職名係前署湖北布政使本任按察使升授浙江布政使龍錫慶又額徵光緒二十一年蘆課徵銀一萬二千一百三十四兩九錢一分七厘核計上忙應徵三分銀三千六百四十兩四錢七分五釐已完銀一千五百八十三兩六錢二分九厘未完銀二千五十六兩八錢四分六釐又額徵光緒二十一年田房牙當茶黃柏等税銀九千七百五兩七厘核計上忙應徵三分銀二千九百一十一兩五錢二厘已完銀二百二兩五錢八分二釐未完銀二千七百八兩九錢二分等情前來臣覆核無異除仍飭嚴催各屬赶緊催徵務於下忙期内完解外理合薛摺具奏伏祈皇上聖鑒再湖廣總督係臣兼護毋庸列銜合併陳明謹奏奉硃批户部知道欽此 
 
 

Page 11

 
 
[光緒二十一年十二月初八日京報全錄]  
　　宮門抄○諭旨二道錄前○豫撫劉奏代陳詞臣久病未痊請准開缺摺○又奏爲叅疏防各官片○漕督松奏拿獲匪首正法片○直督王奏保奬各省籌賑出力員紳摺○署江督張奏請將蘇屬冬漕分别本折酌定徵價收納摺○又奏嘉定寳山二縣酌减收漕數目片○十二月初八日吏部翰林院鑲紅旗值日無引見○蒙古王公到京請安○橚貝子由東陵回京請安並請假十日○順天學政徐會灃到京請安○芬車假滿請安○恩公請假十日○榮公續假○二十日連印請假二十日○八額駙續假五日○謙德遞遺摺○吏部奏派考試漢廕生派出崑中堂王文錦李端棻○召見軍機蒙古王公徐會灃○皇上明日午初由内至中正殿送洞禮○○頭品頂戴河南巡撫臣劉樹堂跪奏爲詞臣久病未痊懇恩俯准開缺調理據情恭摺代陳仰祈聖鑒事竊臣接據陳州府知府善承詳稱轉據四品銜翰林院侍讀高釗中遺抱呈稱竊釗中前於雲南學政任内得氣虚下墜之證光緒二十年十二月差竣交卸起程當以沿途就醫等情咨請護理雲南撫臣岑毓寳附片代陳嗣於本年四月間湖南途次接准雲南撫臣崧蕃咨照　硃批知道了欽此當卽赶緊醫治期於速痊乃數月以來迄未見效現在行抵河南淮寍縣境病轉增劇據槪者云血氣俱虧非靜心　攝多服補劑尀期奏效伏念釗中受恩深重未報涓埃福薄災生深恐病軀供職必至貽誤多方惟有懇請伏乞天恩俯准開缺俾得專心調理一俟醫治就痊卽當泥首宫門求賞差使不敢稍躭安逸等情呈由該府詳請具奏前來理合據情恭摺代陳伏乞皇上聖鑒訓示謹奏奉硃批另有旨欽此○○劉樹堂片再據寍陵縣知縣汪鈞澤禀報請縣衙署咸豐年間被匪焚燬後歴任借住當鋪房屋光緒二十一年九月初四日申刻准藩司委員候補知縣蕭濟南解到發給永城縣挑挖减河銀二千兩裝儲木箱一隻經該縣驗明寄存署内花廳選派勇役看守詎是夜三更時分被賊擁入署内刼去前項銀兩並將隊勇常明拒傷該縣親督勇役捕拿與賊格鬥先後格殺二賊並拿獲原銀六百七十兩賊械洋砲三桿餘賊携贓砸開南門鐵鎖逃逸追赶無蹤隨會營勘明倉庫監獄並無損失並將被刼銀兩照例賠解等情當經臣批飭勒限嚴拿去後迄今多日未據報獲查豫省界連七省地方遼闊深慮外來匪徒勾結本地無業游民爲患迭經臣嚴飭各屬編查保甲整頓捕務已不啻三令五申乃該地方文武員弁漫不經心一任盜匪直入縣署將委員管解官項銀兩盡數刦去雖當時格斃賊匪二名奪獲原銀六百餘兩如數賠解而在逃贓賊迄今一無弋獲守屬罔知振作未使稍事姑容兹據藩臬兩司轉據該管道府揭叅前來相應請旨將寍陵縣知縣汪鈞澤寍陵汛把總史占元均先交部議處倘届限不獲再行照例叅辦謹附片具陳伏乞聖鑒訓示謹奏奉硃批另有旨欽此○○松椿片再海州土匪丁玉波綽號丁四虎積惡有年地方受害奴才懸立重賞飭營覔綫四路兠拿而該犯狡猾異常隨處潛匿三年之久未能弋獲本年春間海州不靖該犯潛回原籍紏約黨與盤踞宋家集地方竟圖乘機起事經管帶淮海水師左營都司銜升用守備朱朝瑞訪悉前情遂於本年六月二十六日率領哨弁洪佩蘭楊荷元楊貴雲各帶勇丁馳往兠拿該犯膽敢開槍抵死抗拒轟傷勇丁王忠祿周貢三張立榮肩膀等處時有葦蕩營千總王連城邢天祥把總王登瀛等踵至合力圍捕始和登時就擒起獲手砲一桿鉛丸藥帽一袋餘匪乘間四散將該犯押解前來奴才發委訊鞫一面將受傷勇丁酌給賞號兹據淮揚海道謝元福提犯訊明供認夥刧海州事主武又甫安東縣事主吳墨香家兩案此外搶刦不識姓名事主之案甚多記憶不清又有仇殺民人孫楙有等一案開具供摺呈送察核當因所犯案情重大照章批飭就地正法以昭炯戒飭查勇丁傷漸平復惟此次各營員弁偵探迅捷奮勇直前殄除巨憝不無微勞足錄所有尤爲出力之把總朱朝瑞六品頂戴洪佩蘭五品頂戴楊葆元楊貴雲並其次出力之千總王連城邢天祚把總王登瀛及受傷勇丁三名合無仰懇天恩俯准彚案從優保奬用昭激勸除將各職名先行咨部立案曁供招咨送刑部仍飭緝各逸犯務獲究報外謹附片陳明伏乞聖鑒訓示謹奏奉硃批該部議奏欽此○○直隷總督臣王文韶跪奏爲廣東等省勸辦喕直賑捐出力員紳照章酌擬奬叙繕單恭摺仰祈聖鑒事竊照光緒十八十九兩年順直各屬水災籌辦賑撫需欵浩繁經前督臣李鴻章奏准開辦推廣賑捐函咨各省督撫飭派員紳分投籌捐陸續解津以資接濟並經吏部議准俟事竣按照捐款多寡將各省勸辦出力人員請保補缺後指定以應升之官階補用及得虚銜頂戴封典等項光緒十九年十二月二十五日奉旨依議欽此欽遵咨行在案兹查此次開辦賑　先後兩年之久計廣東省籌勸銀一百一萬餘兩廣西省籌勸銀二十一萬餘兩浙江省籌勸銀二十八萬餘兩福建省籌勸銀十九萬餘兩臺灣省籌勸銀六萬餘兩湖北省籌勸銀四十二萬餘兩陜西省籌銀勸九萬餘兩先後解交津局兌收分撥災區濟賑嗣經各該省將勸捐出力官紳擇尤開單咨直保奬飭籌賑局司道核明具詳前來臣查近年各省偏災疉見捐例紛乘勸辦久成弩末外省各官紳本無應辦之責一聞順直奇災竟能不分畛域實力勸募集成鉅欵源源解濟有裨畿輔賑需其勞绩誠不可泯自應照章酌予奬叙以示鼓勵謹彚繕清單恭呈御覽仰懇天恩俯准照擬給奬出自逾格鴻施除履歴册咨部並其餘各省俟開送到日另行核辦外理合恭摺具陳伏乞皇上聖鑒訓示謹奏奉硃批該部議奏單併發欽此○○湖廣總督署理兩江總督臣張之洞江蘇巡撫臣趙舒翹跪奏爲蘇州等屬光緒一十一年冬漕擬請循案分别本折酌定徵價收納以期官民兩便薛摺馳陳仰祈聖鑒事竊照蘇州等屬徵收冬漕前於同治四年分議定完本包者每石加收餘耗三斗完折色者每石連同公費收錢四千五百文遲至年外加價錢五百文五年以後因米價平减隨時酌量减收計自同治五年分起至光緒二十年分止歴届酌定徵價及餘耗改收公費並年外照加數目節經分晰奏明在案兹届各屬微收光緒二十一年冬漕之際自應循照歴届成案本折兼收聽從民便折徵米價除太倉州屬嘉定寳山二縣向例民折官辦鎭江府屬丹徒縣留撥旗營兵米並不起運未能與他屬一例徵收應行提出另辦外其餘蘇州松江常州鎭江太倉五府州屬徵漕各廳縣本年自夏租秋暘雨愆期禾棉受傷收成不免减色恐各屬開倉後買米兌運市儈居奇不得不酌中核定以期官民兩便兹據蘇州布政使鄧華熙蘇松粮道陸元鼎督飭海運局各員察酌情形議請本年冬漕折價每石收支錢二千四百文隨收公費錢一千文完本色者以石抵石外循舊將餘耗議交公費錢一千文遲至年外者本折均每石加收錢五百文其减賦案内奏明抵補减缺南糧之隨漕脚費每石錢五十二文照章按石隨正照收似此分别酌定無論徵收本折均與市價無甚懸殊不致藉口趨避再隨漕徵收公費錢一千文係抵支各州懸辦漕一切要需恐刁頑之户以公費爲無關緊要任意抗延則州縣公用無出勢必貽誤漕運前於同治元年分曾經附片奏明儻糧戶交米而不交公費卽比照抗糧之例懲辦歴届隨摺聲明通行遵照今届徵收冬漕應請循案辦理等情詳請具奏前來臣等查核無異除飭司出示曉諭遵照定章無分紳民一律均平徵收不得稍有浮勒軒輊外理合會同漕運總督臣松椿恭摺由驛四百里馳陳伏乞皇上聖鑒訓示謹奏奉硃批户部知道欽此○○張之洞等片再嘉定寳山二縣向種木棉地不產米應完漕糧歴係民折官辦所有收漕折價由官紳會議詳定徵收前經嘉定縣職員廖壽豐等在京呈奉户部覆准年内减折收錢四千五百文年外五千文業經遵照辦理嗣因同治六年起至光緒二十年止市價較短議定奏明酌减徵收在案兹届光緒二十一年分徵辦新漕所有該二縣徵收折價經臣等飭令司道體察情形核議詳辦去後兹據蘇州布政使鄧華熙蘇松糧道陸元鼎會詳本年新漕訪查市價較之上年不甚懸殊叅酌成案公同核議折價擬請每石年内折收錢三千九百文儻年内完不足數遲至年外者一律加增錢三百文其糶變一欵仍照通屬定數提解詳請附奏前來臣等伏查嘉定寳山二縣冬漕向係民折官辦與各屬情形不同業於奏報漕價摺内聲明另行辦理在案現據該司道等公同議擬每石内折收錢三千九百文遲至年外完納者仍一律加價錢三百文照數折收尚屬平允除飭照章無分紳民一律徵收外謹會同漕運總督松椿附片由驛具陳伏乞聖鑒訓示謹奏奉硃批房部知道欽此 
 
 

Page 12

 
 
[光緒二十一年十二月初九日京報全錄]  
　　宮門抄○諭旨四道錄前○恭親王等奏爲軍機章京仍在額外行走片○桂撫史奏報接篆日期摺○將軍裕奏調營主事回京供職緣由片○又奏請簡放恊同管理内務府事務摺○將軍依奏特叅營哨各官摺○又奏更委各營管帶片○兼護湖督譚奏水師提督巡閲上江緣由片○東撫李奏請議卹片○又奏調委副將管帶防軍片○兼護湖督譚奏委署司道片○雲督崧奏調署同知並飭知縣赴任片○兼護湖督譚奏委署知縣片江督劉奏飭各員回任當差緣由片○十二月初九日户部通政司詹事府正藍旗值日户部引見三名三庫十八名兵部四十三名工部一名理藩院二十九名都察院二名正黃滿十五名正黃蒙六名正白漢四名正紅滿一名廂白滿十名廂藍漢二名○海公巴克坦布各假滿請安○福州將軍裕祿到京請安並謝賞福壽字恩○崑中堂等考試漢廕生覆命○遷公由東陵回京請安○薩廉謝充日講起居注官　○濂貝勒續假十日○桂公請假十日○張中堂續假一個月○召見軍機裕祿○○恭親王等片查軍機章京户部主事凌福彭現在銷假臣等公同商酌仍令該員額外行走謹奏奉旨知道了欽此○○頭品頂戴廣西巡撫臣史念祖跪奏爲恭報微臣到任接篆日期叩謝天恩仰祈聖鑒事竊臣於光緒二十一年六月初二日在雲南布政使任内蒙恩簡放廣西巡撫當卽具摺謝恩陳請陛見臣隨由滇起程迎摺北上在貴州途次接差弁齎回原摺奉硃批毋庸來見欽此跪聆之下欽感莫名遵卽折由古州一帶趨赴廣西於九月二十五日行抵省城二十六日准前撫臣張聨桂派委桂林府知府趙時熙署臣標中軍叅將關作棟將巡撫關防一顆並王命旗牌八面杆副及文卷等件齎送前來臣卽恭設香案望闕叩頭袛領任事伏查廣西地當邊要人雜苗猺獷悍難馴撫綏匪易欲安民必先察吏期經武莫若整軍檮昧如臣懼弗勝任惟有認眞整頓力講求固不敢操切以圖功尤不敢因循而僨事庶勉竭乎駑鈍冀仰答夫鴻慈除將到任日期恭疏題報外所有微臣感激下忱理合薛摺具陳伏乞皇上聖鑒謹奏奉硃批知道了欽此○○裕祿片再兵部主事葉文銓前於光緒二十年八月二十九日經兵部奏請發往前敵軍營差遣委用奉旨允准該主事行抵天津適因廣東陸路提督唐仁廉遵旨招募勇營需員差遣經唐仁廉奏請將該主事留辦營務奉旨允准旋經唐仁廉派委該主事襄辦營務並兼帶仁勝親軍左營該主事自帶隊以來於訓練操防籌備軍務各事宜均能實力講求唐仁廉頗資其助現在該軍歸祁發祥接統奉旨遣撤該主事業將營務軍裝等件在奉繳清並將所帶勇丁帶至天津遣散歸農在營並無經手未完事件應卽回京赴部供識據暫統仁勝等軍記名提督祁發祥詳請具奏前來除給咨該主事赴部外理合附片具陳伏乞聖鑒謹奏奉硃批知道了欽此○○奴才裕祿跪奏爲請旨簡放恊同管理内務府事務恭摺仰祈聖鑒事竊照盛京將軍管理内務府事務向於五部侍郎内請派一員恊同管理遇有缺出隨時奏請簡派歴經遵辦在案今恊理内務府事務之盛京兵部侍郎宗室壽蔭補授熱河都統其所遺恊同管理内務府事務謹將盛京五部侍郎銜名繕具清單恭呈御覽恭候簡派一員恊同管理理合恭摺具奏伏乞皇上聖鑒謹奏奉硃筆圈出良弼欽此○○奴才依克唐承跪奏爲特叅營哨官操練疏懈營勇缺額請旨懲儆恭摺仰祈聖鑒事竊維時事艱難凡帶兵各官宜如何潔已奉公勤愼守法方足以圖報稱故奴才每年校閲之際旣當塲考騐分别賞罰不職者撤懲樸實者嘉奬並隨時接見各軍將領開誠勸導總期各發天良力挽積習以仰體皇上整飭戎行實事求是之意兹查敵愾性字新軍後營營官總兵銜儘先補用副將高玉鳳操演生疏漫無紀律該營中哨哨長五品銜直隷試用縣丞郭道源並於點名時查有雇民二名頂替兵額情事似此庸劣不職有心朦混若不從嚴叅辦不足以肅營規而警將來相應請旨將總兵銜儘先補用副將高玉鳳五品銜直隷試用縣承郭道源一併革職永不叙用並立案以後不准投効各路軍營以昭炯戒至該軍統領已革潼關恊副將王永慶身膺一軍表率未能認眞整頓亦屬咎有應得但該統領係革職人員業經奴才嚴加申斥立予撤委合無仰懇天恩請免置議除將該軍統領營官另委附片奏報外所有營哨新官操練疏懈請旨懲儆緣由理合恭摺具奏伏乞皇上聖鑒訓示謹奏奉硃批另有旨欽此○○依克唐阿片再敵愾槪軍性字營統領已革潼關恊副將王永慶撤委遺差查有花翎護軍叅領烏勒興額堪以接理後營營官總兵銜儘先補用副將高玉鳳奏叅撤委查有敵愾後軍後營哨官候選府經歴田融春堪以派充又敵愾親軍後營營官五品軍功劉占鰲撤委以中營五品藍翎披甲啓文接管前軍左營營官雲騎尉常貴請假回旗以前營哨官補用防禦雲騎尉吉爾嘠布升委左軍後營營官記名總兵錢鳳鳴請假歸標以鎭邊軍中營哨官儘先佐領騎都尉阿克敦保升委新軍息字後營營官花翎儘先佐領驍騎尉恩海因病請假以中營哨官已革花翎記名佐領德勝升委除檄飭遵照外理合附片陳明伏乞皇上聖鑒謹奏奉硃批知道了欽此○○譚繼洵片再長江水師定章提督以半年駐下江半年駐上江周歴巡　歴經奏報在案兹署長江提臣彭楚漢本年九月二十五日行抵湖北巡閲水師營伍考察官兵勤惰與臣面商一切卽於十月初四日由湖北上駛察閲湖南岳州鎭標各營依次簡校所有巡閲上江緣由謹會同署長江水師提督臣彭楚漢附片具陳伏乞聖鑒謹奏奉硃批知道了欽此○○李秉衡片再河工修防首重料物必須採辦得力方免貽誤事機兹查連同銜候補知州王世銓委辦河工等料勇於任事操守尤嚴奔走於寒暑風雨之中往返千有餘里轆轤轉輸不辭勞瘁堵口防汛搶險得以料物應手無誤工用者該員之力居多詎夏秋間溼熱交侵積勞成疾猶復多方購運勉力從公未及請假就醫本年九月初二日殁於濟寗差次舉目無親情堪憫惻據濟寗直款州知州彭虞孫禀報請卹前來臣查近年河工委員積勞病故者均經歴任撫臣及臣先後奏蒙賜卹在案今候補知州王士銓積勞病故情事相同合無仰懇天恩俯准勅部議卹出自鴻慈除餘取履歴送部外理合附片具陳伏乞聖鑒訓示謹奏奉硃批著照所請該部知道欽此○○李秉衡片再雲南元新叅將升補督標中軍副將馬柱經臣於本年二月奏調來東奉旨允准欽遵移咨雲貴督臣轉飭遵照在案嗣准雲貴督臣崧蕃　咨該副將起程兹於十月十八日到東臣查副將馬柱樸誠勇敢可任戰守擬先酌撥現有海防二營歸其統帶以咨得力除咨部查照外謹附片陳明伏乞聖鑒謹奏奉硃批知道了欽此○○譚繼洵片再湖北漢黃德道員缺業經臣具奏請以鹽法武昌道瞿廷韶調補該員現雖署理臬司篆務惟漢黃德道監督江漢關税務駐紥漢鎭華洋交涉政務殷繁該員瞿廷韶才具開展辦事精詳在鄂年久情形熟悉旣經請補斯缺應飭先行署理以重職守而專責成所遺臬司篆務查有現署漢黃德道本任安襄郎荆道朱其煊謹愼勤能精習吏事堪以署理除分檄飭遵外理合附片具陳伏乞聖鑒再湖廣總督係臣兼護毋庸列銜合併陳明謹奏奉硃批吏部知道欽此○○崧蕃片再中甸同知李昌運調署龍陵同知所遺中甸同知缺卽以龍陵同知張曾亮對調署理張曾亮未到任以前飭麗江府知府冐沅暫行兼理署江川縣知縣尹調元因病請假遺缺查有准補該縣知縣馮愼源應餘赴任以重職守據藩臬兩司先後會詳並聲明李昌運張曾亮任内均無展叅案件等情前來除分檄飭遵外謹附片具陳伏乞聖鑒再雲貴總督係奴才本任毋庸會銜合併陳明謹奏奉硃批吏部知道欽此○○譚繼洵片再江夏縣知縣諸可權現由歴俸届滿大計卓異併案請咨赴部引見所遺印務應亟委員接署以重職守查有武昌通判恒榮樸實穩練辦事勤能堪以署理據布政使王之春署按察使瞿廷韶會詳前來除檄飭遵照外理合附片具陳伏乞聖鑒再湖廣總督係臣兼護毋庸列銜合併陳明謹奏奉硃批吏部知道欽此○○劉坤一片再查臣營差事已竣所有奏留之江西贑州鎭總兵何明亮江南徐州鎭總兵統領馬隊陳鳳樓相應請旨飭令各回本任以重職守又奏留江南差遺記名提督黃本富亦應飭回江　差理合附片具陳伏乞聖鑒謹奏奉旨著照所請欽此 
 
