# 1906 - 162 - 4911912

 

Page 1

 
 
   
 
 

Page 2

 
 
[電傳諭旨]  
　　閏四月念五日奉旨左翼監督著溥倬去右翼監督著多立布去欽此 
[商部奏江蘇紳士籌築本省鐵路摺代論]  
　　謹奏爲江蘇紳士籌築本省鐵路。設立公司。公舉總協理。應准先予立案。恭摺仰祈聖鑒事。竊臣部於光緒三十二年四月間。接據江蘇通省京官暨在籍紳士。日講起居注官翰林院侍讀學士惲毓鼎等二百五十六人公同呈稱。竊維近年風氣漸開鐵路關繋之重。盡人皆知。若皖贛川粤閩浙等省。類皆由全省紳商合力籌辦。均邀奏奉諭旨允准在案。江蘇處江海要衝。爲理南綰轂之區。現在滬寗業己借欵開造。此外幹枝各綫。大概自江以南。由上海經松江以逹於浙。自江以北。由海州經徐州以逹於豫。貫輸銜接。亟應首先籌築。以握利權。其餘各綫。亦宜陸續測勘。次第開築。現經在籍紳商屢次集議。擬先集股欵一千萬元。設立蘇省鐵路有限公司。由創辦諸人先行認定百餘萬元。以爲勘路興工之用。路未告成以前之股息。擬就地方情形酌量。另行籌補。惟造端宏大。風聲所樹。首在得人。非資深望重。爲全省紳商所信任者。不足以膺兹鉅任。查有商部右丞王清穆。學識宏通。思慮周密。擬公舉爲鐵路總理。商部頭等顧問官翰林院修撰張謇。才具恢宏。辦事練逹。擬公舉爲協理。以之主持公司一應事宜。必能措置裕如。爲蘇省力謀公益。毓鼎等或服官京師。或散處鄉里。往復電商。意見相同。除將勘路集款招股興工各詳細事宜。公同妥訂章程。再行呈請核奪外。謹將設立蘇省鐵路公司公舉總協理繕具大概辦法公懇據情奏明立案。請旨遵行。又准工部尚書陸潤庠。都察院左都御史兼署禮部尚書陸寳忠。内閣學士兼禮部侍郎銜吳郁生。生宗人府府丞陳名侃。外務部左丞鄒嘉來。署外務部右丞雷補同等函同前因。並稱江蘇鐵路亟宜籌築。潤庠等事關桑梓。允宜力賛其成。王清穆張謇熟諳時政。鄉望夙孚。令其規畫路務。必有可觀。公懇准如所請各等語。臣等伏查蘇省物産富饒。地勢形便。外環大海。中亘長江。與山東河南安徽浙江各界毗連。商賈往來。極形繁盛。實爲東南衝要之區。現在諸政日見發逹。所有安徽浙江兩省鐵路業由該省紳士先後自籌建築。呈由臣部奏奉諭旨允准在案。今江蘇紳士惲毓鼎等呈請援案辦理。將來與安徽浙江等省。接軌合轍。以冀商運便捷。力保利權洵爲扼要之圖。其公舉臣部右丞王清穆。翰林院修撰張謇。辦理鐵路事宜。查右丞王清穆才大心細。規模宏遠。夙在臣部辦事。動中窾要。上年奉命考察商務。暨會查路礦欵項。周歷沿江沿海各埠。於鐵路各項辦法。均曾研究。兹雖在京供職。而函電商榷。遥爲控制。於路務自有裨益。既經該省紳商等合詞公舉前來。可否仰懇天恩俯念路政重要。准將臣部右丞王清穆派令總理江蘇鐵路。以順輿情。修撰張謇才具開展辦事結實。向能整理實業。究心商務。於鐵路事宜。亦所熟悉既爲鄉里所推。應請派爲協理。所有招股勘路購地興工各要端。均應由該紳等妥愼籌畫。隨時禀呈臣部詳核奏明。切實興辦。以一事權而聯衆志。至該省路綫。除滬寗業己借欵建築欽派大臣辦理外。該紳等所稱自江以南由上海經松江以逹於浙。自江以北由海州經徐州以逹於豫。首先籌築。以收貫輸銜接之利意在使内地土貨。灌輸商埠爲利便運途收回利權起見籌畫至爲允當。應准先予立案。俟股本集有成數。即由臣部飭令趕速興工。一切遵照臣部奏定章程辦理。除俟該紳等擬具詳細章程。勘定路綫。繪圖貼說。呈由臣部再行奏明外。所有江蘇紳士籌築本省鐵路設立公司公舉總協理應准先予立案各缘由。理合恭摺具陳伏乞皇太后皇上聖鑒訓示謹奏光緒三十二年閏四月初三日奉旨依議欽此 
[俄人併力經營黑龍江]  
　　東報載有近從黑龍江游歷回京所述之言曰俄人在黑龍江伐木開礦一若共地之爲彼有者該處地方官與之爭辯俄人輒答稱俄公使在京與中國政府會議關乎黑龍江之約事尚未定局故黑龍江實不啻爲俄人之産業或藉前所議定而未核准之約爲口實或謂其乃與中國合辦云俄國工程師方從事開濬松花江俄國礦師皆於畢屯納（地名譯音）探礦自齊齊哈爾至阿根之鐵路現正興工建築復轉運材料以備將東方鐵路改爲雙軌其敏捷洵驚人也譯文匯報 
[英大員論中英藏約之賠款]  
　　倫敦支那報云英國大員馬來君於下議院答覆郭登君之問謂中英藏約業已 
 
 
 

Page 3

 
 
簽押中國應豫籌付給第一期之賠欵惟中國能否擔保付給此項賠欵馬來君不願提及云譯字林報 
[攷政大臣呈遞御函]  
　　倫敦支那報載稱當英皇于白金漢姆宫召見中國攷政大臣時澤公曾呈遞中國皇帝御筆信一函譯字林報 
[九廣鐵路添派副工程師]  
　　香港西報云英人史了君現派充九廣鐵路副工程已於西五月一號視事譯字林報 
[湖北興國州亂民滋事原因九江]  
　　湖北興國州亂民滋事己紀廿四日本報兹據九江訪員函述謂近因米價昻貴米行劉復泰等壟斷居奇十二日有頑民數百人藉口米貴齊至該行勒令平價幾肇事端賴州主胡刺史武營紀參戎飛往彈壓始退行經某學堂處不知因何事故復與堂丁及學生齟齬兩相用武有擠毁學堂情事又經州主馳往解散學堂長錢儒儁廣文以饑民蠻野欲通禀省台究治邑紳秦佘蘇李羅萬張等出爲調停謂禍因復泰行閉糶所致令其修理學堂惟錢尚未允云（於） 
[泗源港地陷鎭江]  
　　淫雨連綿江潮陡漲月之二十三日鎭屬泗源港濱江地方忽然坍塌數丈有餘一時鄉人異常震驚幸在白晝並未傷斃人口（遊） 
[撫藩批飭宣城縣浮收丁漕安徽]  
　　皖省以宣城爲優缺故官日肥而民日瘠弊竇極多民不堪命近有地方紳士吕主政忠元等禀請各大憲己蒙批飭禁革爰將批詞錄後撫憲恩批州縣經徵丁漕定數之外本不准浮收分文據稱宣城縣户書李兆明等巧立底串錢比差錢單子錢各項名目并敢於漕米折價之外加收錢二三百文至七八百文不等如果屬實是該户書等舞弊苛徵剥民膏血已爲法所不容該前縣何令既不能禁止蠧胥又復抑勒洋價櫃收所作之數較巿價短至二百餘文甚至二三百文之零數亦勒繳本洋按櫃價找出現署陸令從而效尤變本加厲每洋一元短價至三百四五十文之多民力幾何豈堪此官吏層層之朘削仰布政司迅速遴委公正愛民之員馳往該縣嚴密訪查倘所控不虚即飭該員將該縣户書李兆明等查明人數姓名一併提解來省發交安慶府從嚴審訊按律懲辦其前該縣何令現署該縣陸令果有縱胥索擾抑價病民情事亦即由司核議詳候撤叅另呈清摺八條並由該司確核分别嚴禁飭遵該委員愼勿徇庇支飾代人受過并飭懍遵禀摺均發仍繳 
　　藩憲馮批查州縣徵收錢漕向有定章不容額外浮加即花户赴櫃投納無論本洋英洋龍元銅鈔均應按照巿價折收疉經飭遵在案據禀該縣徵收錢糧專收本洋抑勒洋價併復巧立名目任意加取如果屬實殊覺病民仰寗國府查照摺開各條飭縣一律禁革以蘇民困一面即提李兆明到案研訊究洋毋稍徇延該府近在同城見聞較確萬勿稍涉回護致干未便切切此繳禀摺抄發 
　　禀後清摺八條　一地丁銀浮收每兩私加錢二十文或十四文名之曰比差錢應請禁革一漕米浮收每石私行加派各團多寡不等應請禁革　一單子錢即上忙下忙漕米之串票每張各團所收多寡不等應請禁革　一底子錢櫃上於足該制錢每一千文外另加收錢二文應請禁革　一抑勒洋價櫃上本洋較巿價任意短縮龍元英洋無不皆然制錢銅元皆不收納鄉民苦之應請飭改一律通用照本地錢莊典當時價計算　一花户零星銀米合錢數不足用洋元者應許聽便用制錢銅元完納凡櫃上勒令完洋任意减扣之弊應請飭禁　一籌　捐每銀一兩每米一石各加錢三百文本係以錢計算自應照章繳錢因由櫃上代收遂與銀米合併通同缴納洋元又增洋價抑勒之困此項應請飭改　用制錢銅元捐繳　一櫃書舞弊多因鄉民不識書算或鄉城往返忙迫不及復算應令櫃書於花户完納之時即在本户串票底面註明收錢若干或銅元若干或收洋幾元或找錢若干以便花户回家核算或倩人代算此爲防弊起見應請飭遵（助） 
[議飭考察候補官員北京]  
　　前日政府王大臣以各省候補官員人數衆多其中留心時務講求吏治者必不乏人若概隨班挨補雖有長才無由自見應請咨飭各省督撫留心考察將章程量爲變通免致有用之才投諸閒散云（下） 
[兩府先行通電江西]  
　　前報列贛省推廣電報一節兹聞先辦饒州撫州兩府其綫路由省城至進賢縣再至餘千縣復至景德鎭接至饒州府城又由進賢縣分線路至李家渡接至撫州府城此項電桿五千株己由贛州電局代購計價銀三千兩吳仲帥接報即飭贛州統稅局就近如數撥還（用） 
[俄官扣留伊犁印報機器京師]  
　　伊犂長將軍前擬開辦官報派員赴英國購買印刷機器現聞該員運送回國道經俄屬七河省忽爲俄官扣留己報由長將軍電請外部核辦（吕） 
[蘇省商辦鐵路有限公司暫定招股簡章]  
　　公啓者蘇省鐵路與齊豫皖浙接界爲鐵路之中心點兹經呈奉商部奏准由蘇省紳商籌欵自辦以保權利近年風氣大開鐵路之利益人人皆知即如浙粤鐵路附股踴躍幾至無從插入具見我國人民保護公益之思想日形發逹現經紳商公同集議南路自蘇以逹浙自滬以逹浙先行入手北路各線陸續勘辦先集股本壹千萬圓爲開築之用惟支路旁逹軌道綿長所賴全省人民通力合作同謀公益均沾大利凡我全體蘇省之人熱心同具幸勿觀望再落人後謹擬路股簡章二十條開列於後 
　　一本公司奉商部奏准名爲商辦蘇省鐵路股份有限公司　　二蘇省鐵路與齊豫皖浙四省接界先從南路自蘇州以逹浙自滬以逹浙入手北路各線與齊豫皖各省接界者陸續勘辦俟第一次股份收齊即行購料開工 
　　三本公司擬先集資本銀壹千萬元週年七釐計息分二百萬股每股五元第一次收銀壹元本年閏四月十五日收起第二次收銀壹元九月初一日收起第三次收銀壹元明年二月初一日收起第四起收銀貳元明年八月初一日收起每次交付股份按期發給收條交銀次日即行起息俟四期交足換給股票息摺其有全股一時並交者亦按照交股日期一律起息如收條及股票息摺或有遺失燒毁由該股東登報聲明並告知本公司滿兩個月無人爭論邀同妥 
 
 

Page 4

 
 
保聲請本公司補給 
　　四此次所招壹千萬元原係合南北両線而言現在先辦蘇滬兩缐以後接辦北線不敷再行續招 
　　五本公司由蘇省各府州縣商會創辦現公舉商部右丞王清穆爲總理商部頭等顧問官翰林院修撰張謇爲恊理業經奏准奉旨在六自案並遵照商律公舉董事十三人分理各事 
　　惟一任股本在壹百亂以上者得有一議決權餘准百股之數遞加其股人至多不得逾二十五議決權如有不滿百股之股東得聯合數至滿百股亦有一議決權 
　　七本公司總協理及董事一切查帳等人員均遵商律並參酌商家規則由股東公舉凡百股以上之股東均有選舉權及被選舉爲董事之資格 
　　八本公司聲明商辦遵照部章遇事直逹商部並請地方官擔承保護 
　　九本公司既名商辦凡附本公司股分者無論有無官職均認爲股東一律看待其應得各項利益亦與他股同　　十除現在招股外將來路綫所經之處地價工值均可充股俾得同沾本省公共之利益 
　　十一本省及外省各埠凡擔任招股事宜爲本公司所承認者將來一律登報宣布 
　　十二分任招股處須憑現銀方給收據但不論遠近概用銀元 
　　十三本公司所發之册無斌如何必須繳回 
　　十四本公司不收外國人股份惟原係中國人而兼有外籍者本公司仍認爲本國人可以附股所有利益與内地人同等 
　　十五第一次交股之後無力將第二次或第三四次交足者按照商律第四十一條凡附股人到期不繳股銀本公司登報通知限期一個月交付如逾期不繳即失其股東之權利 
　　十六各經理招股處於股份招齊後核計經手招滿一千股本公司另送紅股五址股餘多遞加與原股同沾利益 
　　十七公司之資本遵照商部第七十五條公司律專爲鐵路之用不得挪移 
　　十八本公司收支一切於年終刋刻報告書於次年二月發布 
　　十九本公司設在上海現在辦理公司各項收支文牘稽核事宜暫由總恊理委託任用報告股東俟第一次股銀收齊再由各股東公舉董事分任辦理 
　　二十本公司詳細辦法章程俟第一次股銀收齊再由各股東公同商訂 
[倪壽齡致上海商會函（爲粤路事）]  
　　（前畧）近因廣東紳商爲路事大起衝突香港各大埠羣起反對設立股東會不認私舉總副坐辦紛紛致電商部乞爲援律調處上海一埠認股尤衆幾及全體四分之一鄙人等曾於二十日在徐園邀集各股東議立（上海粤路股東團體會）公議善後之策惟思此路之成敗不特于各股東有直接關係且于中國實業界上受絶大之影響况此路爲中國第一絶大工程經鄂督等諸鉅公費盡心力向合興公司爭還自辦一旦壤于二三劣紳之手則將來我國公司事無一可爲欲豫股者必引爲前鑒有關大局不小豈祇貽笑外人已耶鄙人隷籍江蘇向與粤人聲氣不通毫無意見不過爲保全股東利益維持公司大局起見發起是會兹定於二十六日仍在徐園開特别大會務懇執事駕臨賜教爲幸（後畧） 
[英國艦隊駛抵日本海口]  
　　廿四日東京電云英國驅逐艦隊于昨日戰艦于今晨均各己駛抵長崎與停泊港内之美國艦隊互致敬意 
[剿辦那特爾土匪之兵士患病]  
　　廿四日倫敦電云現在那特爾前敵之兵每百人有二十人患病 
[英武員受辱之原因]  
　　廿四日倫敦電云現悉英國武員在埃及丹塔受辱其故由于該武員出獵損害禾稼與政界初無關涉也 
[美總統不核准調查肉食之文件]  
　　廿四日倫敦路透電云美總統以議院委員調查肉食之文件未爲詳盡全不核准 
[俄國猶太人之命運]  
　　二十四日倫敦電云俄國立蘇尼亚省比羅斯托克地方有無君黨于舉行耶穌升天節會日擲放炸彈死傷者不少猶太人旋爲亂民格殺死傷者計有數百人猶太人君向森林中逃避亂民仍從而追之 
[英國新簡駐韓總領事]  
　　倫敦支那報云國己派享利郭克本君爲高麗英總領事驻紮韓京 
[南美洲革命風潮]  
　　南中國早報載倫敦電云南渼洲爪第瑪拉小民主國革命黨暴動有礙美人之利益美國己遣巡洋艦馬白耳海德一艘前往鎭壓 
[英國海軍會操近聞]  
　　二十四日倫敦路透電云英國海軍會操頗爲敏捷今早攻軍往攻潑來茅斯及泊兹末司海口强逼守軍之出路時捕獲商船二艘當遭撃退兩軍將于潑來茅斯海口左近海面交綏 
[英國首相對于教育條條之辦法]  
　　二十四日倫敦路透電云英國首相白南門君定于禮拜一創議結教育之議限定委員討論此事以十六日爲期並將條件内第二端删去 
[德意奥三國輯睦之證]  
　　南中國早報載倫敦電云德意奥三國君主將于密蘭慱覽會塲會晤是可見三國聯盟之鞏固也譯字林報 
[英國反對黨與首相意見不合]  
　　廿五日倫敦電云英國反對黨領袖貝爾福已通造首相酌改限時議結教育條件之議聲稱下議院以限制爲不合因之反對云 
[俄皇將赴英國]  
　　廿四日栢林電云俄皇將往英國遊歷 
[德訂步兵新章]  
　　廿四日栢林電云德國採用日俄戰時之經歷擬訂步兵新章 
[希羅外交决製之原因]  
　　廿四日栢林電云希臘國與羅瑪尼亚國外交决裂事由馬其頓問題而起 
[俄國農民不靖]  
　　廿五日倫敦電云俄國情形頗極黑閭色伐斯多浦地方火車開往聖彼得堡因遭農民二千人持械攻撃致遲延六點鐘之久始抵俄京 
[意外部演說弭兵問題]  
　　廿四日柏林電云意大利外部大臣鐵托尼在議院演說弭兵問題彼頗賛成英國之議論惟恐亦無效云 
[那特爾預籌撤兵]  
　　念五日倫敦電云那特爾政府以謂叛匪業已受創現無蔓延之勢團練兵及後備兵均當早日調回但留兵三千人于前敵以備不虞耳 
[南斐洲叛酋受戮]  
　　廿五日倫敦電云官塲報稱南斐洲叛酋領袖業于西六月十號就戮譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續練兵處頒發秋操教令]  
　　第四節　信號　第十七條　號音照野外勤務書下編所定辦理外兼用號球以通聲息　第十八條　號球隊由直隸調用限九月初三日以前先行馳抵湯陰縣速至閱兵處所派審判官之處報到聽候差遣　第十九條　號球隊表示安設位置之記號及其符號另有定章　第二十條　各隊當留意號球隊之動靜見有信號時號兵聽軍官命令隨之鳴號若號球隊先聞鳴號亦應隨即揭揚 
　　第五節　禁止　第二十一條　會操各隊除軍司令處恊司令處及獨立馬隊本署外不准佔用官民房舍　第二十二條　凡鐵路不得以戰術便宜上使用　第二十三條　凡屬閱兵處之宿舍馬號電線均不准擅用及有阻碍情事　第二十四條敵軍所設　電缐不准畧奪毁懷虚演則可　第二十五條　凡安設號球隊之處不得施放槍砲及吃烟等事 
　　第六節　閱兵處與兩軍之連絡　第二十六條　由閱兵處所派之兩軍專屬審判官除遵照野外勤務書所定貴任辦理外應保持閱兵處與該軍之連絡　第二十七條　兩軍主持有呈報閱兵處關於作戰之命令報告等文件悉交專屬審判官轉逹　第二十八條　兩軍主將未發命令報告以前務將其决心及處置之大要遲速通報附近之審判官　第二十九條　兩軍主將所决意見倘臨時有改變之處應即再行通報行于附近之審判官　第三十條　兩軍總統限九月初八日内將作戰一覽圖每日會戰略圖呈閱閱兵處再大操畢歸營之後一月半内應將該軍大操記事呈由該督練公所轉報練兵處其記法照野外勤務書所载要領辦理　第三十一條　記載命令報告及其他操演諸事所用地名均照秋季大操地圖辦理其在此圖以外者則照一百萬分之一一覽圖辦理　第三十二條　專屬審判官及隨員之宿舍馬號應由各該軍在其司令處左近準備　第三十三條　中央審判官及隨員或其他閱兵處人員有時須駐於兩軍宿營地之時則兩軍應允其所請爲之準備宿舍馬號　第三十四條　前條所揭諸員及馬匹之供給由該兩軍隨時照料（未完） 
[續嘉定縣通詳擬築鎭南馬路章程蘇州]  
　　一經費股本招集内提一萬元購置東洋車五百部馬車五六部俟路成後設局招領東洋車每部按日收租價洋一角馬車每部按日收租價洋一元或一元五角通年租出所收利息約可得二萬元除常年條路設站及股本利息經理人開支薪工外餘由總理绅士年終决算所有盈餘分作十成以一成爲經理人之酬芳以四成歸地方辦理警察等用其餘五成定以五年後再按股匀分每年將收支細數造册報縣並分刋清單各執以示大信仍由官禀明專利年限一切按照公司定章轉請咨部立案 
　　一購地此項築路取徑或曲或直總以不動民房瑩草爲是萬一無可繞越不得不商令拆讓即除宫路外照原路加寛亦不得不取資於左顺民地均應預爲勘購其有青苗在地者酌償工本統請查照鐵路章程由縣出示曉諭分虽等次發價立契給領應完錢漕過歸公司完納以重課賦 
　　一横藝馬路左右預留餘地各七尺以備開溝種樹之用路成後即購柳秧四萬株分種左右以二十里計每里每邊約種一千株三年後每年間一株伐枝留本以四萬計之每年可伐二萬株約計每株歲收花息二三百文此項花息通年有增無减此時難以預算至少亦在六七各串以外將來此項餘利酌提或照第三條章程按成匀分或另提地方公用由官紳隨時會議妥洽禀請上憲立案 
　　一經理築路開工設局收股以及將來設站儲車兼辦種植事務紛煩必須得人經理應由入股諳君公舉總理一人副理一人其餘各執員以及催用夫役人等均由總理員會同事理員酌定所有各項薪水工食雜用以及造屋設局設站各事宜應由官绅公同籌議一而登報廣告 
[記學使移交關防蘇州]  
　　江蘇學政唐宗師於二十一日由江陰來蘇曾紀前報兹悉宗師已將學政關防及一應案牘隨帶來蘇面交撫憲陳中丞檢收中丞即飭仕學館提調梁守將學轅文卷點交學務處收存是夜駐宿舟中二十二日午刻由撫藩臬三憲假八旗會館設筵公謙（杯） 
[學轅學吏籲請錄用蘇州]  
　　江陰學轅各書吏以學政一缺奉旨裁撤一旦均各失業因禀求唐文宗設法安置文宗令合署書吏造一花名册移蘇撫併令各書吏隨從來蘇面求撫憲錄用文宗亦代爲緩頰撫憲諭各書吏候提學司履任商議核奪（康） 
[鄂督考察仕學院湖北]  
　　鄂省於十九日親臨仕學院考察得學員課程并示期大考以定優劣即放暑假（八） 
[學界保留首縣松江]  
　　華亭縣趙豹文大令署理期滿將受代歸省學界中人以趙令布置一切興學事宜尚未就緒爰聯名公禀戚太守請轉禀省憲乞留聞太守己據情轉禀矣（扇） 
[札飭籌興公學金華]  
　　金華府武義縣士紳具禀至縣請設高初等小學堂奉批後復又投省禀陳兹奉學務處錄批札行到縣原批略謂據禀該邑僅一公立小學堂經費不敷勢且旋立旋廢正赖地方官紳極力維持俾毋失墜閱黏呈縣批籌欵須衆推允洽未便强勒撥充自屬正辦然該邑開化甚遲公立僅此一校若不設法保存教育尚何並及之望仰武義縣督率紳董等悉心妥議勢心勸籌以引新機而維公學云云（早） 
[金壇請設南貨商會鎭江]  
　　商會之設原爲保誮商民起見日前金壇縣南貨暨煙藥汕帋等業禀請商務總局設立分會以便聯絡商情現己由商局詳請省憲批示矣（拜） 
[商會籌辦平糶福州]  
　　閩中米巿因來源日少價值漸增商會董張秋舫李郁齋盧少泉日前傳集各商帮出資赴上海等埠埰辦米石頭幇約辦數千石次幇約辦四千餘石分載海晏太山丸二輪不日可到各米商因有來米接濟價遂日落（其） 
[商會議定石匠工價寗波]  
　　甬郡各石匠日前會議增加工價郡紳等特齊赴商會會議各石匠每人每日定以工價二角三分嗣後不得增减各柱首業己允定日昨當由商會董禀請鄞縣出示曉（具） 
[府縣赶碾倉榖平糶紹興]  
　　紹屬各邑均因乏烛米貴民心惶惑而諸暨等境復肇水災故奉府縣縣同紳董赶撥倉榖碾礱午節後當可設局平糶日來稽查貧户丁口殊形忙碌云（落） 
[鎭道禁約鐵路工人鎭江]  
　　
鎭道陶榘林觀察近以鐵路小工多至數百人往往倚勢横行常至後街恃衆擾害商民除責成水陸總巡周德標並飭警察局及巡防各營隨時拘拿究辦外並移工程總理知會路工總巡一體嚴加約束勿得再滋事端（再） 
[鹽捕中營撤差松江]  
　　前日省憲以鹽捕後營駐防太湖汎境遼闊札飭後營朱都戎調管中營而以中營吳都戎調管後營兹聞朱都戎業己撤差則鹽捕中營又需易員矣（手） 
[懸賞購緝盜匪寗波]  
　　鄞邑梅墟惠源當前被盜失贓報縣請緝迄未拿獲昨高大令特懸示賞格如有能將是案全盜緝獲解縣訊明給賞洋二百元緝獲盜夥解縣訊明給賞洋一百元通風報信因而拿獲減半給賞（易） 
 
 

Page 10

 
 
[查辦營勇互鬥揚州]  
　　兩淮緝私虎字營勇以爭路細故與淮安警局巡勇互用刀械以鬥各受重傷運憲趙都轉因要公赴清江浦便道查辦此事（引） 
[禀求核减油捐寗波]  
　　甬江軋美油行等日前在牙釐總局禀求核減承認蔴油捐項兼辦釐局寗府喻太守批示據禀蔴汕捐向來通年認繳錢四百六十千文近因蘑油時有外運進口以致土打之油逐年遞減禀求核減認捐等情現值餉項奇絀整頓厘務之際該商等既承認有年無論如何爲難亦應輸情報効稍盡國民之義所請礙難准行（具） 
[拘訊串冒洋員圖騙杭州]  
　　杭垣羊壩頭清眞寺内日前以有洋人自稱印度欽差投各憲署拜謁嗣被該堂查知假冒投報錢塘縣當由程大令飭役往拘而該洋人已經逸去因將冒充南京奉委護送來杭之鄧有倫解案嚴訊供稱年三十七歲四川棉竹縣人隨鮑宫保在營保舉千總後十三年張統領到雲南因苗匪派在營察查營哨保舉都司後保遊撃前日遇着洋人某某到各站官憲衙門用印後到鎭江遇著馬起龍一同到杭禮拜寺辦一個不守孝規之王頤臣是有的程大令得供後即將命收押開錄供詞并印度欽差林盛田南洋繙譯官鄧有倫之名帖等一併詳報大憲再行核辦（游） 
[江西内河輪船領單辦法四條九江]  
　　一議定内河輪船由潯載貨赴吳城南昌等處總在新關請領總單二分註明該輪載有何項貨物件數觔兩估值若干轉交進口稅捐分局及姑塘湖口等關查騐分别征稅以一分留存湖口進口局備查一分批明收清各稅蓋戳發還以便到沿途關卡呈騐蓋戳放行到南昌或吳城呈騐明確起卸貨物發還原單回潯仍繳本關以憑核騐二議定内河輪船由南昌吳城等處載貨來潯亦應分虽在該二處分局完稅後請領單二分内註明載何項貨物件數觔兩估值若士等事以便經過沿途姑塘關并各卡呈騐分别收稅蓋戳放行俟到湖口稅捐分局時呈騐征稅一分留存該局備查一分批明收清各稅蓋戳發還以便該輪回潯時呈繳本關核騐明確准其起貨三凡内河輪船如在中途樵舍姑塘等分口添載貨物該輪亦應就近赴該分口報完十分稅捐請領總單二分俟抵姑并關湖口稅捐分局照運出之貨一律辦理倘於向無局口之處私裝貨物查出照章從嚴懲罰四内河行輪嗣後均應遵照此次議定章程辦理倘仍有抗違不遵者一經查出定必按章罰辦决不寛貸此外一切事宜哪有未能詳盡仍應遵照原議各專章辦理（治） 
[厦門]  
　　新關巡船舵工陳章平日勒索雙漿等船小費被稅務司查悉畏罪遠颺現復來厦被獲已送夏防廳訊辦○此間銅元充斥洋價日增更有奸商販運小錢來厦攙和行用巿肆被害非澕近日闔厦各鋪簽禀廳憲請爲設法維持己奉出示於十五日爲邕一律禁止行用小錢○泉屬賭風日熾有借書館爲名開設賭塲大爲閭閻之害新任泉州府張太尊己飭各屬嚴密查禁矣○歷任新道上任行臺應用一切各物循例由同安縣備辦而辦差家丁往往籍此向各號店借用各物雖云事竣交還實借題需索此種流弊亟應革除近日新道憲將次蒞厦同安縣崔大令兆祥訪悉此弊昨日己出示嚴禁略謂新道憲行臺應需各物本縣親自借買並無給單向各號店借用如有差役仍循舊例勒索許即指名禀控立发嚴提究辦（音） 
來函 
[松江學界之蟊賊]  
　　居今日而不知提倡女學爲救中國之要素者此其人可謂之冥頑不靈居今日而猶欲破女學以快一己之私意者此其人可謂之大逆不道此二决定議殆爲有識者所公認我不料松注腐敗社會中之一斑魑魅魍魎竟敢於光天　日之下演出破壞清華女學校名舉之大怪劇也清華女校爲志十夏君創辦規模楚楚爲松江女學一綫光明有於履楨者松江之無賴也與校中教員沈某有嫌遂出其狼毒之辣手肆其謬戾之狂吠語傷校中某生遍處傳說某生之兄與沈偕往責於詰言之自出於遂并誣衊全校名舉于是學界大動公憤禀華亭縣請捕於究辦此前日事也夫中國女學方在萌芽有志之士極力提倡不知費幾許之艱苦而後有此成立之基礎含遂途無窮之希望於以區區之私怨大肆誣揑苟有天良者豈認出此律以文明公教之罪雖千刀王莽萬冢蚩尤寗足蔽其惡孽此等大義雖不可以望中國之官　然舊社會素重名與而干女界尤甚破壞人名譽者其罪過於訜人肉即以此論寗不當科於以重罰耶乃近聞縣令趙氏判斷此獄僅罰於二百金了事此其昏憒糊塗巳堪切齒而人言籍籍且謂趙令得賄千金邑紳□□爲之說合嗟嗟營私貪利醜態百出苟飽一己之私　雖裂盡女學界名譽之蟊賊不難脫之於事外而以從寛辦理四字爲一手掩盡天下目計天下之可嘆息痛恨乾疇愈於是耻雖然不如是又烏足以爲中國之官塲之紳士哉余復何言 
[振武宗社書記員報告]  
　　浙衙商會吳永涵來函貴宗社發起憫黑籍之沈淪警黄人之醉夢越在下風欽佩何既貴社發明之鵝郎草敝地似隨在多有然認識不眞望賜圖說數十張并貴宗社詳綱章程一并寄下（後略）福州師範學　郭作　來函國民之弱鴉片爲其禍根留心世道者莫不深相痛恨二間得貴社勸戒鴉片傳單如獲珍寳敝府敝縣出産土漿價廉質便吸者尤多　生長於斯不忍坐視奈流毒難除以爲林文忠復生無能挽回刦運（中畧）前奉到靈草圖說即依樣仿印昨故鄉人士來函云臥龍草又名鵝良草未耳其史詢諸藥鋪則云即蒲公英而細騐蒲公英葉如羽狀與鵝郎草不類可否郵寄圖說多張以便比對第不識敝處亦天生此草否耳○泰州振武支社范述淹姚幼和來函吾鄉風　漸開　設振武支社仿照宗章程開會演說來賓幾二千人當時人會自誓不下百人發起人爲尤望王裕齋楊秉臣此三人素有烟癖乃毅然戒絶並念沈溺之苦因而奮發精神開設支社又備置各種戒烟藥品誠難能可貴也○漢口周献章來函靈草應騐服者均得戒絶惟風氣未開雖索草絡繹而懷疑不服者亦頗有之大抵因無圖說之故敝邦昭琥書院寄洋請印俾楚北同胞沾染烟癖從此脫離苦海完全人格則中國幸甚矣○北京東南第一閱報處來函閱貴宗社簡章敝處同人極表同情現己設法提介圖說請寄若干（後畧）六團鎭道正學堂湯炳坤來函聞大名久矣今又興起振武宗社公之留心國事一呼衆醒使茫茫者流撥雲霧而見青天國富民强在指顧問晚僻處周浦性好出游未能追步後塵吾友黄之德楊青雲願爲東鄉發起人請將銜名登報以堅其志所有簡章圖說求即寄示銜名錄後黄之德楊青雲朱志仁費金蓮張秉生宋熙生金文祚○如臯振武支社來函奉示并簡章圖說草本謹收當即分送照樣採取以仰副君之熱忱所憾者敝鎭民貧地瘠風氣未開支社一時難立幸今春僕等與仲籌卿君同爲發起創設閱報社一所現擬以該社權作戒煙處以便廣勸雖未有支社而先有支社之影響兹將第二次誓不吸烟憺任廣勸者另立名單呈請入册以堅其志名餘後方繆嵩甫唐德罄仲瑞卿褚少階唐顯卿仲仁卿江華亭韓雲谷何森安 
 
 

Page 11

 
 
[經收湖南被災賑款第二次清單]  
　　隠名氏助洋二百元包金孫助洋一百元隠名氏助洋五十元德生義助洋四十元包揭氏永昇元各助洋念元包鄭氏包李氏施陳氏湯韻琴女史陳吉記利川昇德合成祥興源川源通德源和天成福森記鴻發源匯川永各助洋十元兩隠名氏各助洋二元聚福隆交來無名氏規元七十五兩於十一日又撥交仁濟善堂彚解湖南賑洋一千元合併登報上海新兩大街正心善堂司董郁懷智趙榮昌朱佩珍曾鑄祝大椿蘇德镳張嘉年席裕福張德鎭熊定保鄧熾昌焦發昱沈顧承宋逹道葛繩孝陳作霖同啓 
[曾少卿經收湖南振捐第七次清單]  
　　存心堂銀二百兩湖南農工商務局洋一百元明德堂洋一百元丁君善夫洋五十元温陵不留名洋二十元南京豐記龍洋二十元潤濤洋十元福州揚泉美洋十元陳益齋洋六元徐靜仁洋六元朱樹記洋一元張愼記銅洋一元杭州俞君只清經募頤壽堂沈洋一百元舒蓮記洋一百元祝鍾氏洋一百元俞只清洋一百元小東野主人洋五十元貽燕堂趙洋五十元荆樂堂許洋五十元俞祝氏洋十四元楊漱泉洋十元胡有壽洋六元惟保堂揚洋六元孫梅記洋二元徐覺生洋二元徐壽記洋二元嚴　生洋二元高吉記洋二元聞子章洋二元胡裕全洋二元共收洋九百二十三元銅洋一元銀二百兩謹特登報以揚仁風 
[今日尚有各省新聞及本埠新聞均列入第三張閱者注意]  
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[竹崎關稅務差易人福州]  
　　候補道陳次旌觀察由上憲奏調來閩委以洋務局之任現上臺以洋務事煩任重且甚清苦爰以竹崎關稅務差委之而前任之何碧鎏觀察則調署厦門道（史） 
[巖户籲求免捐紹興]  
　　越郡各巖所産之石常年開采運銷各境數殊不資向無釐稅邇由各山士民禀請酌量提捐以備興學之需巖户聞之糾集多人分赴府縣各署跪香求免未識劉太守作何批示也（早） 
[嫁娶戒奢會發起廣州]  
　　婚姻之禮日益奢侈有一文定而致費數百金者迎娶時可知至女家粧奩更有耗費數萬僅博行街一日之光榮者踵事增華不知紀極頃香山劉福謙糾集同人在本邑創一戒奢會刋刻章程宣佈大意將香山舊有之俗例酌量去　務使簡易可行不强人以所難凡入會者但捐銀二毫以作紙張筆墨等費入會後每人送章程一本以爲遵守現擬限至閏四月底爲止此會若能永久實行將來推之各州縣是亦開化之一大關健也（冬） 
[縣署被竊鉅贓紹興]  
　　越郡邇因捕務廢弛居民鋪户時或被竊甚至挾刀戳傷事主釀命故由士商自願集捐請辦警察奈事尚未舉山陰縣署中忽被賊直入上房竊去銀洋衣飾等物甚鉅現已派役四出訪緝矣（落） 
[土工肇禍湖北]  
　　十九日常備軍張統制奉鄂督面諭有二十日校閱砲隊打靶之說統制立傳土工百餘人星夜赶築土台各土工於傍晚時行至平湖門外見該處有設攤零賣荷蘭水者紛紛取飲丕給一錢以致大起衝突砲隊某官長之父及街隣出爲勸解被各工恃衆兇毆受傷頗衆内有數人傷痕極重旋經警兵扭獲兇手送官究辦（八） 
[滬城官事]  
　　江督派至義大利國赴賽之金陵自來水局總辦嚴煥之觀察其章到申住北巿同茂昌又江寗候補道虞洽卿觀察德和又淞滬釐捐督辦陳亦漁觀察兆璜昨均因公到道拜會經瑞觀察延入茗談良久而别○署理崇明縣魏純塢明府詩銓昨日領憑回滬住馬安里午後到道禀知定於即日赴任○龍華巡局委員徐二尹福謀昨日病痊到道禀知銷假○梅家弄巡防委員沈霞標二尹賦城昨日由蘇公畢返申○寳山縣知縣王大令得庚巡查街道委員夏二尹寳楨又候補縣王筱航明府照由蘇赴杭道出滬江又同知銜分省即補知縣羅小荷明府忠彤到申住長發棧又赴美游學生徐鳳石君等昨均分别到道禀見（事） 
[滬道定期赴蘇]  
　　聞滬道瑞觀察定期本月二十八日偕同虞洽卿觀察赴蘇禀見撫憲陳筱帥面陳要公（事） 
[准時會議粤路]  
　　上海粤路股東團體會定於今日下午兩點鐘在老閘徐園開大會議研究私舉總辦問題當塲將呼股東投函逐一開拆統計賛成反對者之股數從衆决定認與不認然後擬定函電各稿以便分致商部粤省總捐及各埠聞該會到兩點鐘准行開會並不延擱時刻（望） 
[總董遵函撥派巡士]  
　　道憲瑞觀察因閘北開辦工巡局事宜函請總工程局總董撥出警兵四十名派往局中辦事巳志昨報兹悉總董接函之下立卽挑選本局巡士孫協堂等十名又裹街駐防所派出十名城内警察學堂挑選畢業警察生二十名昨己撥往差遣矣（尺） 
[局批留辦教習]  
　　警務學堂學生查子清張典元王致漢等環禀總工程局總董略謂生等畢業將届仰蒙派出當差伏念各處警局本應由憲局派一巡長以資表率所有生等課程經王峻甫在堂教授頗具熱心衆情尤爲悅服可否仰懇即委王教習兼充該處局長俾生等仍得朝夕相從辦公則可和衷共濟遇暇更得時聆教益云云昨奉批示謂察閱禀詞具見爾等服從師教感情甚深惟本局現須續招巡警學生肄業警務擬仍請王教習留辦警務學堂教科事宜至西南兩區推放警察分派巡警員本局自有權衡所請以王教習委充分辦處警員一節應毋庸議此批（宜） 
[製造局示設工團]  
　　制造局近因魏總辦護勇與兵船水手交閧一事特設工團舉董興辦前日出示曉諭畧謂本局爲軍械重地向章禁止閑人入局游覽豈容聚衆暄譁近查高昌廟一帶常有游手流民引誘民役串結工匠拆梢打架甚至聚集多人闖入局門實屬不成事體巡防局清查地方是其專責况各廠工匠幼童小工人等附局左近旅居者幾千百家若不痛懲匪類何以保安善良從前門牌册内烟寮酒肆爲數甚少近來增出數倍此必兵役庇護容留莠民勾結匪棍所致尤宜從嚴查詰隠消患萌現由本總辦申訂章程嚴飭各兵隊因公出外限時數籌並參仿地方自治章程選舉公正團長開辦工團以資守望遇有兵役吸食洋烟聚賭酗酒滋生事端准照違犯巡章由地方居民梱送巡局分别輕重治罪送究之人隨時由本局籌給奬賞並另派幹員嚴密查拿期衞工民而清局界除咨呈南北洋海軍總統通飭駐浦兵船曉諭船塢匠役及咨會蘇松太道札行高昌廟巡局遵照外合行出示曉諭仰本局砲隊營巡警處各兵役各廠工匠幼童小工長夫聽差人等一體懔遵（寳） 
[局員諭禁規費]  
　　南高昌廟巡防局員孫羹梅明府訪悉附近地方有外來匪徒設局聚賭局中公役膽敢得規庇護爰親自密查究辦外昨日發出硃諭一道張貼局前嚴禁收受賭規娼規以及茶烟酒館馬頭上下貸物等一切私立規費如敢私相授受隨時捆送至局立予重懲不貸（寳） 
[日本郵船會社增添商船]  
　　日本郵社會船通告該會社所有准期由上海開往横濱之輪船向係春日丸博愛丸私濟丸三艘刻下擬定添入大連丸薩摩丸立神丸三艘每一星期往來上海横濱兩次此外又有休木丸新瀉丸二船由神户開往漢口并須經行上海云（容） 
[定議開濬廢河述聞]  
　　本城小東門内花草浜等處河遣淤塞經四鋪叚顧鍾等君提譁或濬或塡已誌前報兹聞塡費須洋六七萬元濬費則四五千元己足故有已經核定先行開挖之說其費則由該蓋設法捐募云（事） 
 
 

Page 18

 
 
[初究發瘋細崽]  
　　法工部局總辦辣非利也君前雇之細崽因患瘋疾潛入辣君臥室經各侍　帮同擒獲候究已誌本報昨日讞員陳楚生太令駕蒞大　鳴鐘捕房會同麥總巡訊究供詞若何並未宣布訊畢仍判還押候解公堂訊斷（興） 
[覆訊傭婦病弊案定期下諭]  
　　駁船户汗河五將有病傭婦送往荐頭朱榮喜處身死一案英副領事以汪交保之後未經訊結故於日前服會　　讞員關司馬訂期覆訊已紀本報昨日上午襄讞孫明府會同英副領事升訊汪阿三田保交案仍延穆安素律師到堂譯稱此案請堂上聲明被告所犯之罪須有犯罪証據查已死傭婦非汪雇用實係汪妹所雇前堂早經供明且見証車夫到案供稱傭婦患病主人向來代爲醫治此次該婦不允堅請設法送回因不知此婦住處故送往荐頭朱榮喜店中不謂朱已改業此店盤與王阿二開設由汪央令一同送至朱家邀朱至茶館吃茶嘱令設法送回鄉間當時由汪付洋八元俾作盤費而散後因該婦病勢不佳被朱移出門外反以棄屍誣汪應請堂上明察所有朱誣控各節應否懲儆亦請核奪中西官會商之下判汪仍交原保訂於下禮拜三午前下諭遵行（力） 
[持刀搶物流氓各押西牢五年]  
　　蔡詠濤在寳善街王大吉弄口被流氓陳阿五陸阿毛張阿榮等强攫鈔票沙八十餘元現洋十餘元由探先後拿獲陳等三人盤詰不諱并供出同黨王家昌王正寳羅阿坤嚴長春劉阿珠李阿餘周松林吳金富胡阿榮等十三人押候訊辦在案昨日解廨請究蔡投訴前情並請究追贜洋包探米順等禀稱查該流氓均係乞丐兹由捕房盤出尚搶金飾銀洋衣服甚多所有凶刀寄存寳善街月桂里陳正寳老虎灶及費阿江陳顧氏李王氏等家兹有失主陳吳氏曹金方王楊氏蔡順甫袁毛明張吳氏許沙氏周福全等六十餘人投案求請追贓陳吳氏等禀陳所失各物並稱俱在戲園左近被搶倘或追赶伊等出刀威嚇務求重懲訊之陸三毛供蔡詠濤洋元確由小的攫取與陳阿五張阿榮等均分王正寳供小的自知犯罪故帶同包探在陳正寳等處搜出凶刀叩求恩典羅阿坤等人同供求乞度日搶洋之事並不與聞餘語支吾關司馬商之德繙譯官師謀君判陸陳張胡四犯各發押西牢五年王正寳等九名各押西牢三年均作苦工滿期逐出租界容留各流氓之陳正寳姑念苦求從寛判罰洋三十元押捕房兩禮拜凶刀銷燬陳顧氏李王氏費阿江等各押三天並將工部局所給老虎灶執照吊銷不准開設以清匪跡完案（力） 
[上海縣案]  
　　匪徒龍積之于廿七年經汪大令訪拿到案訊無惡跡遞解湖南原籍旋又改名龍星堂來申經臬憲朱廉訪訪有放飄收徒情事札縣密拿由幹捕徐文等在龍華將龍及李萬有拘獲汪大令於前晚研訊龍供遞籍之後謀生乏術前歲來申因同鄉之在龍華火藥局做工者頗衆故開一小烟館安分營生並無收徒放飄等事李　兄弟四人小的居長在浦東爲扛挑小工不敢爲非大令盤案大令判詰不移判各押候查明再訊○王嘉有同子永奎扭控何五八糾衆挖去永奎雙目一何收押擬將按律出詳兹有各信局聯名環禀寛免原告亦具禀求寛大令因飭提王父子覆訊同供現由各信局議妥允給小的父子洋五十元嗣後按月給養赡洋四元故請從寛發落大令姑准所請著即具結完案○徐桂祥赴道遠控地保王學泉即王阿大霸勒洋六百五十元經瑞觀察札縣提訊徐供去歲買費姓地一畝二分餘曾壩地保盖戳今春轉賣于王阿大收過定洋一各後　不交價改賣于徐子豐未邀地保陸容堂到斱被王勒索洋六百五十元求究王供屢次催徐交契收價一味延約後忽另售朦混上控求察陸容堂供徐桂祥買費姓之地向徐子豐借欵付價有之今稱地己售于子豐實係揑飾徐銀泉王阿大買桂祥之地由小的作中並無令桂祥另覔主顧之事大令以王阿大不安本分本縣深知惟此案乃桂祥珊屈猶敢上控　朦喝將夾紗馬褂並長服剥去判責二百下收押吊呈單契候核○廿三保二圖内有提右營營地一方厚仁善堂擇定需用因營地不便價買另將一地調換己與城汛周千戎議妥立契該圖地保宋瑞舟堅不盖戳由千戎送縣請究大令判交差著往千戎公館盖戳○陳杏寳李金寳在周太僕廟歛資演唱花鼓戯經縣飭差拿獲被劉和尚在途彩刦去後　拘劉解訊供係籮夫沈鐵山沈阿三所爲昨提兩沈到案質訊沈供劉開茶館賭檯陳李係賭檯夥伴被差拿解之時劉同伊妾攔奪鄉間衆目共觀求察大令判劉責二百下交保候查明實情再核兩沈斥退○李桂松與妻顧民向在西門外問剃頭店近被道憲訪有與夏步共等誘姦情事獲發到縣研訊李供在西門外貿易多年素未犯事妻亦安分夏供亦在西門外開設飯店並未擾禍大令察得各人均善尚良着即一併開釋（合） 
[總工程局紀案]  
　　花衣肩客曹錫卿控奉賢胡家橋鄉販施琴岩欠洋八十餘元前日在途相遇扭案請究曹供去年十一月向施買花二百五十包先裝一百五十三包來滬因貨次上棧以致短價繼又裝到九十三包亦因短價虧折棧租駁喪等洋八十餘元求追質之施供花在碼頭交明貨之高下與小的無涉除算帳收過外應找洋三十餘元屢索無著求察孫明府以供詞各執判交花業董事理處復奪○朱勝來在永裕公司碼頭起貨被野鷄挑夫許柳春爭挑口角由巡士解究陳參軍判許戒責一百下○九鋪垃圾夫李阿生貪懶悞公由清道處送局請懲陳參軍判戒責一百下（尺） 
[公共公廨早堂案]  
　　包探米順禀稱去年罷巿時目見流氓小　义即江阿隆帶領黨羽二三十人在租界内滋閙爲此解案請辦訊之江供去年八月始至租界餘語支吾關司馬商之德繙譯師謀君以供証確　判押捕房三年作工　期　逐○流氓陳大毛即陳四大毛𩯽鬁去年在租界閙事用刀將陶銀保許小潘劉金保等戳傷逃逸兹由包探陸協庭解究陶銀保等投案請辦訊之陳供前曾犯案四次己早改過司馬以陳行兇屬實判押西牢五年作工○流氓張阿明係糾黨戳斃顧毛毛案内之犯由捕拿獲解究司馬以案關人命判押送上海縣歸案訊辦○劣孩張阿小竊日本人鈔票洋五十元報探獲究司馬判發改良所三月○羅鑑卿竊取綢衣交劉炳生質錢由捕解辦判羅押半年劉押三月○王薦頭因薦人不實逃逸經周學瀘控奉傳案判候過堂訊奪○劉桂生竊無主人家綢衣由捕解究判押十四天○瑞大升大等莊控己閉鼎和莊股東鄭子餘鄭觀誠串吞往來銀兩昨日傳案判候交保訊辦○蔡根山竊平和洋行洋毛謝如英至中西大藥房圖竊由捕解究判蔡押兩禮拜謝押七天○孫阿招違章將糞穢傾倒溝内由捕解辦判押五天（當） 
[法租界捕房事]  
　　迷路女孩周銀香經陳大令判發堂留養在案昨日孩母周蕭氏投捕房認領捕頭准之○某甲扭控王金法因細故口角被毆受傷　究捕頭詰得王行兇屬實飭押候堂期解辦○章福慶竊自鳴鐘一架携至押店求質被包探查獲拘押候究○喬秀子昨在小菜塲竊魚攤上錢一千文被失主扭解捕房押候究辦（興） 
[美租界捕房事]  
　　張佐仁包阿富至百老匯路小烟間開燈被流氓攫去洋元投報捕房請究奉飭後再遇見鳴捕拘辦○吳惟原在華記路傾倒垃圾違章由捕巡見回禀捕頭函請公　傳訊○百老匯路陶得順疑江阿四行竊衣物交捕送究捕頭以並無贓証斥不准理○某西婦癲病大發在狄思威路順泰昌京貨店胡閙由捕帶入捕房押候核奪○馬夫謝阿堂駕車至吳淞路馬忽驚躍絶馳至崑山路由四百八十三號捕扣住帶入捕房捕頭以並未傷人飭謝帶囘了事○沈松如竊梧州路李根林家布衣多件由探朱桂生拘押候究（似） 
 
