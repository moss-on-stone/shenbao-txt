# 1885 - 322 - 4904534

 

Page 1

 
 
[順天江南浙江江西四省闡墨出售] [  申報舘主人啓]  
　　本科順天江南浙江江西四省闡墨本舘業經先後排印校對無訛紙張潔白頗爲士林珍賞定價順天闡墨洋七分江南八分浙江江西均七分售處仍照曩例揣摩風氣者所宜先睹爲快也 
[五十八號畫報出售] [  申報舘主人啓]  
　　前者高麗禍起藎墻由中朝發兵勘定大院君旅居保定數載於兹今奉恩命釋令歸國自啓行以迄抵埠層層護送處處將迎字小之恩無微不至亟圖之以供衆覧報首畵譜兩圖仍係羅漢爲任君阜長所繪後附淞隱漫錄圖說一則准於十六日出售此布 
[觀影戲後記]  
　　孟冬望後二日之晚顏君永京復設周游地球之影戲於格致書院集資以助振捐誠善舉也夢畹生承顏君之召偕及件觀時則報時鐘方鳴七下履綦粉黛列坐已盈後至者皆坐中庭蘆棚下予則恐觀覧不明末由　管以紀因就盛　坐坐旣定忽聞絃管嗷嘈聲更唱迭和諦聽之其聲實自八音匣中出少選一西婦雲寰嬰　　步而來就座鼓洋琴盈耳洋洋與八音匣聲互答時則影戲尚未演也友語予曰有是哉顏君之游誠壯矣哉古時梵書稱域外四大部洲實係緇流臆造與今時輿地逈乎不同至瀛寰誌略始有四大洲之名四大洲者亞細亞阿非利加歐羅巴南北亞奏利　也其後西儒丁氏所繹書則謂之五大洲蓋分南北亞美利加而二之也林氏又添入新金山卽西名奥斯的利亞者而薇之六大洲陋儒生長鄉曲耳不聞地珠之說目不覩瀛海之圖管豹井蛙終屬一知半解而顏君必悉心稽攷之稽攷之不已復親身閱歴之苟非好學深思而又有濟騰之具者島能若是之不憚紛煩顏君之游誠壯已　善未旣琴聲止　　滅四座皆屏息無言以靜聽顏君之講解計所演仍以美人天官爲開宗明義以下則中滬上發　環　全地珠各各勝前記已見端倪無須贅述無已請將前記之略而不詳與遺未綴人者泚筆以留鴻爪焉顏君初由滬上航海其時輪舶猶未盛行所坐係一帆船蕩漾於曉烟薄霧中殊覺游行自在旣而船抵印屬格拉巴地方格地近赤道終歲若盛夏樹林蔭翳古木高可參天一西人佇立其間側耳聽蟬　旣而現一火山遠望之烟靄逢勃若釜上蒸顏君曰三年前是山曾爲患地中石質融化從山隙噴薄而出致二百里内居民靡有孑遺迄今蠟屐過之斷昆錢磚猶歴歴可數焉又一圖爲格總督像總督八妻妾十六子女俱列坐其帝攷西例一夫祇一婦雖貴爲王公無敢置簉格俗奉謨罕默恃教教姬妾滿前在所不禁已而爲船至赤道演劇圖已而爲船抵印度開而克道圖已而抵内地勃乃禮司圖已而現勃乃禮司城猴子廟已而觀印人打虎由是進紅海入埃及迷祿港小駐是港無名勝之區無貿易之巿面實爲由亞抵　要道英人設煤畢於斯以備輪舟取用噫英之籌亞洲百餘年於兹矣自倫敦直逹香江越十餘里必建一埠頭以供煤火盖輪船所患者缺煤耳苟中道而無從購買勢墏膠滯難行故必多設埠頭始不難源源接濟苦心孤詣竟若是哉無何至埃京其廟宇之崇高王宫之富麗如入五都之肆幾於目不暇賞埃總統像鬚髯如雪目光炯炯然無異紫電一武員則怒氣勃發勢頗赳雄埃俗女子出必蔽其面否則大以爲羞今之世廉恥道喪野田草露習以爲常甯但露面已哉觀於埃人可以風矣再易一境則爲及不老特海畔之山及雖與埃毗連是山則爲英屬英人就山鑿爲炮臺鞏固堅深莫之與並治不忘亂於此可見一斑於是鼓輪直進將至蘇彝士河而笑柄出焉笑柄者何一英人善捶胡琴抑揚頓挫絶世無雙一日至河濱一鰐魚出而銜其袂英人知其欲聽琴也急對鰐魚捶之鰐聽而喜喜而躍觸古墓崩被壓而斃英人憫其愚對之揮泪土人憐而飲以酒我因之有感矣人當勢位顯赫之時盛氣凌人何求不得意志自滿若不知有鐘鳴漏盡之時一旦勢　衰　患至從前酒肉嬉游之侣反眼若不相識獨有受其欺凌遭其狎侮者反憐而哀之不忍爲之報復天下事大都如此鰐其小焉者也行行重行行已至意之乃迫而司河遥望火山濃雲直上攷地球本融化之質一經凝結天地始分然地下數千丈其質仍然融化蓋經地中之火煆鍊所以久不克堅凝有時火勢過旺卽從石隙中飛出其融化之質亦隨之直噴毁物傷人事所恒有特中土不經見耳再西歴毛忒島范來忒城愛而及哀司埠迤邐至葡萄牙葡爲古最大之國京城名立司本歐洲稱極盛焉有地名惡坡托以巴得酒著名桑落蘭陵當不是過　阮嗣宗來此又將道逢麴車口流涎矣由此直指英土口外遇一燈塔波濤洶湧中壁立千仞過此二百餘里始逹英京英多霧日中常秉燭以行有一長橋如垂虹然高插天半於是瞻其王宫觀其議院閱其牢獄視其教堂每易一景必繪一圖無不瞭如指黨然後越一小海至法之巴黎斯勝地名區與英實無分軒輊一大花園中置水法噴珠濺沬直上數十丈誠奇觀也至意則繪其天主堂臬憲署至俄則繪其兵艦炮臺復折而至德德王宫式四方宫外鑄一銅馬上騎一人盖　國數百年前名王像也出罕白海口覩雲中掛龍西人則謂爲雲吸水上非眞有龍也過大大洋至美利堅所繪美地土人大抵黑若鬼薪而蠢如鹿豕其藏氷也以馬拖刃戳取若犂田然自華盛頓開國後土夫無所容身咸操弓矢劫行客顏君亦圖之以記其形迤西有鹽城其俗尚冒門斯教教主之言曰人有多娶妻妾者死後得入天堂上帝錫之永福否則將入地獄受災詭異之談眞堪發粲其教堂形圓而色曰恍若中國饅頭憶林樂知君格致彚編中亦曾約略紀其事折而東過櫝香山三支維島見一帆船遭回祿江燭霄漢其光熊熊又東至日本以次回華至十一下鐘而戲畢矣噫嘻今之所謂戲亦惟袍笏管絃供人視聽耳雖有悲愉欣戚何足關乎勸懲更何足資乎學問而顏君獨以已之閱歴廣人之見聞生面獨開足令人見所未見卽曰游戲亦屬有裨於身心而况加之以惻隱爲懷鳩資助賑耶嗚呼顏君賢矣我尤願繼顏君而起者更不乏人也是爲記 
[本館接奉電音]  
　　昨晚十點二十分十一點十分疊接駐京訪事人電傳本月十七十八兩日上諭三道敬謹譯登○十月十七日奉上諭成孚奏黄河兩岸工程一摺脩守平穩一摺本年黄河南北兩岸及祥符廳險工迭　成孚督率在事人員設法搶護現在各工一律平隱普慶安瀾覧奏實深寅感著發去大藏香十枝交成孚虔詣河　廟恭代祀謝用答神庥某未竟各工仍著分飭該道廳等察看情形認眞防護母稍疏懈所有上年及本年防汛搶險山力各員著准其分案奏請奬叙母許冒濫餘著照所議辦理另片奏藩司道員撥銀防出力懇請奬勵等語署河南布政司按察司許振褘著交部從優議叙開歸陳許道鞠捷昌著賞加按察司銜署河北道候補道黄振河著賞給二品封典 
 
 

Page 2

 
 
前署河北道候補道王維翰着賞加二品頂戴以示鼓勵該部知道欽此○十八日奉上諭福建臺灣道兼按察司銜着唐景崧補授欽此同日奉上諭雲南臨元鎭總兵員缺着何秀林調補鄧榮楨着調補雲普洱鎭總兵欽此 
[嚴查經辦軍火]  
　　御史臣殷如璋片再法人圍臺時統兵大臣極以軍火軍火不繼爲憂自應平時妥爲預備臣聞名省委員承辦外洋槍砲子藥等項大抵暗與洋商勾結以陳年廢泰之物作爲新貨收買仍浮冒開銷侵吞鉅欵迨將各件派給防營則皆有名無實不堪使用而虚費錢糧賤數不可勝計該管大吏廻護私人從不加以譴責以致相沿成習近於臺省辦防以軍火爲要需豈可開此弊竇應請飭下該撫子委員購辦軍火到省時逐件點騐如果施放不能得力卽令委員賠繳原價繳不足客奏請革職嚴追若臨陣失機係由軍火採辦不精所致卽將該委員按軍法處治承修沿海砲臺亦應照此辦理仍通飭各省一體遵辦似於軍需帑項不無稍有裨益理合附片具陳伏乞聖鑒謹奏光緒十一年九二十二日軍機大臣奉上諭御史殷如璋奏各省委員承辦外洋鎗砲子藥等項暗與洋商勾結收買廢業之物浮冒開銷侵吞巨欵虚糜錢粮等語近來各省購買外洋軍火每多弊竇虚糜巨餉貽誤軍事實堪痛恨嗣後各將軍督撫等務當嚴加稽察于購辦到時逐件點騐承辦委員倘敢以不堪使用之物充數冒銷卽着從嚴叅辦並令該員賠繳原價繳不足數革職嚴追不准稍涉廻護至各處修築砲臺必應一律堅固並着認眞查勘如有辦理草率卽將承辦之員從重懲處原片均着抄給閱看將此由四百里各諭令知之欽此 
[賽蒲近信]  
　　十六日倫敦發來電音謂賽蒲兩國交綏之後蒲人求救於土耳其現聞土廷已知照歐洲各大國云各國倘不來此解紛卽當興兵以攻賽國矣按前此議土耳其之事在德國立約之時約中載明有魯美里亞一小國并入蒲而加里亞第魯美里亞素無兵政倘有外侮可向土國借兵抵禦古刻下土人之爲此言自是照前約而辦不過賽爾維雅乃有俄人保護倘土兵攻賽俄人必將出助恐自此土國又將有大爭戰之事也 
[緬事述聞]  
　　英國攻緬甸一節前已列報兹國西字報述及緬甸此咎實由自取且緬甸可用之兵統共不過三萬其中一萬則有槍砲可爲前敵二萬仍係刀矛牌棍不改舊觀恐難與精銳之兵相見於疆場聞英國所派之兵計一萬名分作三隊期以西歴十一月十一號抵緬近聞緬兵已敗矣地喪船意者英兵已到歟 
[臺灣西簡]  
　　臺灣西人來信云劉省三爵帥巡閱澎湖時接到中朝諭旨命其永駐臺灣並將臺地邊防加意整頓計修築砲台建造營壘等費約需銀一百萬兩從此海防鞏固不畏外侮矣 
[獲盜續聞]  
　　搶刼格來紅輪船之盜前後拿獲節經列報近閱香港西字報言此案盜犯現又在澳門獲到兩船據稱確係盜船并聞所獲盜犯擬不解香港逕解送粤省歸華官訊辦云 
[嶺南雜記]  
　　番禺縣屬獵德鄉因賭肇事互相鬥毆經耆老出爲調停事已和息閱數日不知何故復動干弋糾集多人各樹一幟鄰村恐釀事端赴縣禀報裘邑尊卽禀明督憲帶領撫標練軍二百名馳往彈壓○惠愛八約某公舘被竊失去白銀五十餘兩該管更練恐事主告官難免拖累遂自廳照數賠償○初五日有一小舟由黄埔駛往鹽步將入花地河忽有小輪船順流而下猝不及避登卽撞沉船内搭客三人辛賴别船撈救得免隨波逐流然受驚已不少矣 
[文星聚]  
　　欽命江南主考馮戴二星使試竣回都於本月初七日節抵清江安徽學政貴隖樵宗師亦于是日由都莅浦江蘇督學政王益吾宗師則於初九日節臨文星聚於一隅誠哉一時盛事也 
[讞員兼攝]  
　　英界會審委員羅太守聞於日内晋省會算川沙廳本任交代事務往返約有半月之久道轅已札委在縣帮審之王雁臣司馬暫行兼攝會審辜宜以免各捕房解案積壓也 
[知過免懲]  
　　前有日本三菱公司横濵輪船大副美人個且脫控侍者韓春福竊取銀洋羅太守訊無寔據不肯准理個且脫克大肆咆哮將洋取去太守函致美正領事請爲究辦云云前報已詳哉言之日前經美正領事照會太守謂該輪業已回申因首個且脫投案請與繙譯官易孟士會訊發落洋蚨一元附呈昨晨個且脫投案認過乞免究懲易繙譯謂個且脫已自知前日之非可否曲爲寛恕太守諭以嗣後宜改過自新免干咎戾易繙譯又申斥數語揮令退去 
[滬城雜誌]  
　　前報列婦人殷張氏在縣呈控吳義生毆斃伊甥張和尚串同李湘交私行收殮一案經差先將吳提案而李則屢提不到直至前日始由差提至縣中讞詞若何容後探錄○海防分府劉司馬前晚因公晉省○城廂内外所設太平水缸上覆木盖雨淋日曬漸致凋殘馮剌史因於前日往各處查閱擬一律改用新盖以昭愼重○兇犯張虎金流發山西業由莫邑尊批差解往近聞該處水患未已不能遄赴尚須押解回滬云○前日城内杜家灣左近有鄉人負布沿途呌賣旋有操甯波口音之甲乙二人向買布四疋混用銅洋兩元卽携布飛奔而去鄉人持洋倩人估看則兩洋均係銅質當卽告知該處茶肆主某丙丙因與該鄉人爲同鄉聞之惻然卽帮同追赶及至虹橋左近某嫗家尋見甲乙兩人將布索回銀洋交還並不與之計較鄉人欣然道謝而去詎至傍晚時甲乙糾集無賴六七人赴該茶肆向丙尋釁謂買布之事與爾何干何得于預敲　拍凳似欲得而甘心者隣人不服知照巡防總局馮剌史立卽飭勇將唐富金陳友春解至局中各笞三百板着具改過切結○某氏婦者卜居城内黑橋左近寡鵠孤棲形影相弔賴十指所得以給饔殄茹苦食辛誠孟東野所謂波瀾誓不起妾心古井水也前晚因往親串家扃門而出及暮回家見門户依然而鎖鑰已杳料必胠筐所爲乃大驚舉火而後敢入見一人臥床中細視之乃鄰人某甲也氏喝問何爲甲僞作醉態默默不答氏大聲疾呼甲妻聞之卽來扶甲時衆隣皆集以甲居以叵測欲以老拳奉敬甲妻向衆哀懇始釋之噫孤寡之人孰敢不敬重乃洽比其隣者竟欲于昬暮之時肆鬼蜮之計人之無良於此爲甚三尺法何在何不縶赴公庭使强暴者有所顧忌耶 
[開局梭巡]  
　　本埠老閘北首分設巡防局一事已列報章兹海關道邵觀察已札委文員應君及某武弁督帶兵勇一棚擇於明日開局并聞該局尚須添募壯勇幾名云 
[緝私受擊]  
　　洋藥局巡丁郭才元偕李榮瑞禀稱前晚八點鐘時有人告以有私土五塊從漢口來滬少頃有人由輪船上岸時爾等見我將帽脫下可將送私人拘拿但須給我酬儀小的等因在太古帳房外馬路上往來偵探至十二點鐘果有人肩何蒲包登岸至新開河浜李卽上前盤詰詎被彼等水手多人誣以竊物拽至輪船痛擊小的聞信前往亦被毒毆均已受傷其人雖不知名姓面目却還認得昨日守在碼頭見伊由輪船登岸立卽鳴捕拘拿又在身畔搜出一塊今將私土并人送案李供與同翁太守詰之販私人張才發供稱住在新開河浜兄長在北京輪船上小的因前去託尋生意該船庖人不知名姓爲小的叔父之友將土託携上岸伊自稱洋藥局巡丁將小的拘押然小的並未認識伊等郭李同稱伊等船上水手多人擅將檀木肆擊經旁人喚捕到來始得拘住太守着戕私土一塊存留捕房張交捕帶回管押巡丁飭退 
 
 

Page 3

 
 
[英界公堂瑣案]  
　　掮賣珠翠玉器之陳月　訴稱昨偕鄰　　莊氏至沈竹香校書處將細珠五串交沈言俟估看後再行論價洎徑問竟被吞没不還爲特報捕拘沈請訉周莊氏供與相同沈供昨日午後一二點鐘時陳同　莊氏到　取出珠翠等件求售小婦人因不合用隨卽交還至五點鐘時陳又來言遺下小珠五串定在小婦人處小婦人以無有對伊等再四搜尋毫無蹤跡然仍誣我侵吞竟報捕拘捉同來斯時適有客在房捕言陳在捕房並未訴及客人未便擅捉否則又被累難堪矣華捕禀稱陳巽該氏等訴　沈吞没小珠捕頭派小的往拘時陳又言交珠之事客亦在場目擊客稱未知故未帶案羅太守問陳及該氏曰爾　　沈處出來諒必已到過别家然後折回索取今沈言並無珠顆爾等曾否自去搜尋答稱出外後已到過三家始回沈處向索無着曾自搜尋然是珠諒已被匿太守謂旣云明明交珠與妓何以又自搜尋明係疏忽遺忘豈容指爲吞没陳與該氏堅稱珠在沈處太守又向沈曰陳自已遣忘不應指爾吞没如在爾處可卽交還沈稱實不在小婦人處否則早已交還矣太守又諭陳等曰爾等自已不愼反敢誣人本當懲究姑念婦女無知旦失珠諒必屬實格外從寛免議可自行細查以便控究觀審人咸服太守之斷案公而且明○汪樹生訴稱開老虎灶日前烟囱冒火立卽如法澆息有隣人徐佩山錢炳泉者藉此爲詞前來毆擊妻子出爲解勸亦被混毆致失去頭上銀簪毁壞盌盞因此報捕拘案各物開呈徐錢同供爲玉器生理家居老虎灶附近伊家烟　囱失愼愼一次斥伊不愼伊卽逞力爭毆羅太守酌斷徐錢合賠汪洋兩元○三百五十五號華捕禀巡至新閘見有人出恭向之喝阻突遭陳坤發撕破號衣送局看管請爲移送等因已登昨報昨巡防局將陳解案候訊包探顧阿六禀稱查得隆茂洋行廚司陳阿渭手持竹籃内有雞蛋路過新閘在菜園内出恭園主陳阿五喝阻之下卽有陳兄陳木生赶至驀將阿渭痛毆華捕聞聲向解又有坤發到來以　捕不應帮助阿渭遽爾撕破號衣今又續獲木生解案請訊阿渭申訴前因并稱所有雞蛋盡被打碎坤發供該捕欲毆阿五小的因爲勸　並不行兇木生供阿渭旣將我弟之菜蹧蹋尚敢逞蠻爲此與之爭論羅太守以坤發插身多事笞責二百板木生細故肇端笞責一百板○　華書館出店人吳祥沛遣忘洋東交西婦之信内有向呵咖喇銀行收洋票據被張小毛私折取出轉交吳錦明至銀行收取銀行詰得來歴不明交捕解案其中曲折本報已一再錄登昨包探秦少卿又將二吳解案禀稱祥沛仍未將張交出錦明祥沛各執前詞太守商之易繙繹飭將二吳管押着將張交到再行核斷○錦記衣莊夥張桐卿訴稱張彪如來店棟選綢縷衣服七件言明價洋四十二元囑送到棧中取值及至棧棧中人告以不可將衣脫手我因向言務須衣洋兩付張令同尋王姓以便貨價兩交及出張又約至聚豐園小酌以候王等前來豈知並無王姓之人而酒菜需錢一千七百餘文張祗付四開洋兩枚應找一千三百餘文無着囑我偕堂倌同到棧中照付洎到棧竟入房閉門不出向之叩門反大言我等向其借擾爲此報捕拘來童楚三共是酒館夥請追錢文張供湖南人祖父皆現任官我在滬上訪友借庽棧中突遭五佈弄神通以致受其愚弄羅太守以該莊夥衣服旣未脫手尚可格外從寛看張照給聚豐園應找之錢一併斥退○張少白訴稱在池州礦務局辦事因失金表一只諒係薙髮匠杜來喜所竊及報由包探往問杜言已交店主土阿旺問王又不承認今蒙送案請卽究追包探申訴前因杜供曾至張處剃頭並水竊伊金表交與店主王供開薙髮舖杜係鋪夥從無金表携來交我太守飭將杜王暫押俟查有確據核辦 
[法界公堂瑣案]  
　　九月初七日本報列持器逞兇一案事由柏子雲在花烟舘中向福利輪船上韓祥借洋五元以致肇衅花烟館龜奴將柏扭案并携已裝藥彈之手鎗一支云係在柏身邊取出柏係江永輪船水手供稱手鎗由船上取來旋由該輪洋人投案認過鎗是已物當時韓由顧雲生保去栢管押捕房昨日解送公堂顧稱目下韓不在滬上約六七天内輪船抵埠當卽交案栢稱手鎗不是我物翁太守謂是鎗已有洋人投案認過但爾將彈子裝好恐嚇他人萬一疏虞咎將誰屬隨判重笞二百板枷號兩月示衆○巡捕在西洋涇浜拘到賭匪王阿春并賭　賭凳等物送　捕房解案王供住在浦東爲挑夫度日前日在醬園弄客寓出來携錢五十文適逢捕來捉賭將錢撞翻在地俯身拾取卽被俟拘翁太守謂爾可是爲人挑物得受錢文思去賭博贏錢右令腰纏頓滿乎王稱是太守謂爾旣供認可從寛免枷著笞一百板以懲○逞兇一案屢列報章昨日捕房將在押之沈雨庭宋斌鰲解案宋稱並不向人拆梢叩求釋出翁太守問楊明究竟刀是何人之物楊稱宋在烟館時有李姓向之尋仇張炳安亦與伊滋鬧伊取出刀來卽被兵船上人奪下亂戳小的恐釀成人命故將刀送至捕房太守謂爾稱刀是宋物但伊確不認可另有人眼見否楊稱有沈姓友人知道可以喚來宋仍堅執前供太守謂兩家煙館均已向查爾之拆梢毫無疑義惟刀則不知何人所帶今且照拆梢定案著答二百板枷號一月沈仍交保待查得刀之來歴再核旋有小東門城上前哨五栅營勇張得勝願保太守允之又諭楊須安分守已不得滋生事端楊叩謝而去○前報列朱琴川控趙福雲騙去洋元衣服一案趙繳洋兩元稱衣服由朱自已質錢仝去吃飯可待伊來時取出質票由我贖還嗣朱又同趙誑騙他人致被告發管押英公堂昨日捕房將趙解案仍照前供太守謂照爾所供衣服非爾當去惟質錢後爾亦一同吃飯然爾亦作事不端今姑不照拆梢黨辦着笞一百板 
[上海文報局籌賑叢譚三十九]  
　　粤省災狀昨接梁君來緘曾經登報想蒙垂察兹承都中周大銀台浙江許方伯江寗梁方伯及各處來欵五千四百金合之施少欽先生處三千兩陳竹坪先生處二千兩李秋坪先生處一千六百兩共計一萬二千兩作爲第八批由招商局冨順輪船解交愛育堂轉解統計前後共解嚴梁諸君八批銀九萬一千餘兩又各公所解四萬九千兩合併聲明○江寗所屬四縣沙洲被災前經敝處起解千金兹又承施少欽先生起解二千金陳竹坪先生起解一千金敝處亦追隨其後墊解二千五百金於十四日由元甡莊匯解金陵公所○張秉心鄒樹鳴先生緘云冬月十九日爲皖湖劉君筱山之尊人七十冥壽劉君孝思不匱已緘勸其除燒冥財外將齋僧道酬戚反各費槪行移賑某等亦捐洋十元爲劉老伯父母資助冥福務祈登諸申報以資興起云○蘇州文報局緘云頃閱籌振叢譚内載河南省江蘇會　首事李翥宵楊樂庭二公竭力募振一節查頭批二批銀二百廿三兩業經敝局前後收到解滬已奉尊處收据乞卽聲明以昭信實云弊所前收此欵誤爲蘇局别募因致誤會合併更正 
[陳與昌解江甯第二批粤省第七批賑款] 　 
　　十四日同文報局交衛守廉先生帶往江甯散賑規銀一千兩十七日裝利圖輪船解嚴佑之梁資卿二先生粤西賑銀二千兩亦同文報局裝運另解仁濟善堂舊棉衣褲一升件一併奉聞[  陳竹坪謹曰]  
[感昕篇并序]  
　　余素有烟霞癖有招之入芙蓉城者輒不拒錢君昕伯嘗戒之未遽聽焉去年秋患病幾危足不出户者累月日受烟雲之供藉以消遣緣是深入迷途迨病愈而飲食銳減迄乎今秋又病痢雖不甚重而日食益少夕不成寐形神委頓昕伯復極口爲道鴉片之害侃侃正言棒喝當頭不覺爽然自失因幡然思有以戒之適劉君棣棠爲余言恒濟局戒烟藥之效雖多年宿癮亦可立除遂從鍾相洪南求之如法服食不數日而痼疾頓除飲啖並健晏眠早起無異平時快然如釋重負倘非昕伯藥石再投恐不免終身黑籍是可感也 
[因笵金爲約指銘曰感昕用以自警且誓之曰再入迷津負吾良友作感昕篇]  
　　昕伯吾同澤初非毛裏親因緣在文字契合見性眞有善嘗相勸有過時相箴慚余逆忠言藥石避逡巡日耽烟霞癖香火成夙因猶恃氣血壯出入可任情出之月未逾入之歲輒經呼吸消精力烟火 
 
 

Page 4

 
 
鑠形神事繁食益少入夜夢不成昔誇兼人量今爲辟榖身雖有盧生枕我乃稱獨醒攬鏡照顏色蕉萃與鬼隣尚復不知悟日夕伴一燈傍人暗指日黍谷難回春益友發讜言不辭敝舌唇聞之毛骨竦如聽清磬聲憬然悟前失决計圖變更况復得良藥其效捷無倫服之甫數日頓覺神志清脫然竟無累瀟灑一身輕回思前轍覆奚啻死復生永辭白雲鄉懷兹金人銘以此時自警勿再墮前塵[  高昌寒食生悔餘草]  
[蘇省撫轅抄]  
　　十月十五日藩轅牌示昭得溧陽縣知縣朱畯病故遺缺會查有新班卽用知縣李超瓊堪以請補欽差會辦北洋大臣都察院左副都御史吳大澂辭行回津准補寶山縣葛慶同禀辭赴任准補長縣洲吳塔司巡檢翁在鎔禀辭赴任藩轅牌示照得新選鎭江府理事同知榮椿現據禀報到省候飭赴任前來應卽飭令赴任供職以專責成○十六日候補同知湯紀尚銷發審局差候補縣周相輔缷署崑山縣事回指發江蘇新班先補用巡檢屠岳年浙江人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海四馬路浦灘文報局内恊賑公所經收賑捐十月中旬清單]  
　　十五日仲音叔平善士求病全兪洋一百元○浙省求安居善士十元○杭電局募第十六批聞溪難餘生邀月社五集書畫潤二户各五元愛日堂二元十一齡童子求病痊一元合收九元銅洋四元○高郵丁鏡齋翁募第十一批有名氏善書移賑廿千洪手三千耀記求子病愈五百李辰生五十合收廿一元○崑山寶源典募海寗隱名氏求合宅平安一元○瞿錫和翁棉衣洋二元○催單尉長厚號交來懺解前世孼因子八元三角○三千五百五十五號募同仁裕同興泰廣順隆汪鳳來王雲汀王克之劉錦山焦瀛賓樊希秀無名氏十户各一千合收九元○長安尸位人二元鼎裕昌二元周鎭王萬和一元○本日共收洋一百六十五元銅洋四元小洋三角 
[上海三馬路與昌絲棧陳竹坪經募兩廣山東江寗沙州賑捐棉衣十月十四日第一百廿九次清單]  
　　九江道署經募昌字一千一百十五册鈺川錢十千松記雅記二户各洋兩元佑記芳記澤臣李華圃四户各錢二千春浦敦倫堂熊韓久安義記晋記玉記功記魯記八户各錢一千義春五百以上十六户共來洋廿七元○昌字一千七百九十九册石聚興泰洋十元又募德潤堂洋二元求平安舞鶴堂熊正興汪耀記無名氏五户各洋一元求平安錢一千臧立記遐記無名氏蔡芳記四户各洋五角五松庭錢二百以上十三户共來洋元○昌字一千一百八十八册漢口趙萬豐洋五元又募李宏有洋二元趙無名氏錢二千吳德泰吳得昌張吉祥義振興和豐慶恆興莊六户各洋一元王添順錢一千以上十户共來洋十三元規銀一兩八錢六分○昌字二千三百五十七册寧波同福和經募還讀軒童洋一元槐蔭書屋王求早生貴子洋四元無名氏洋三元全學房洋二元楊聰房洋一元以上五户共來洋廿元○朱青藜先生書潤移助沙洲洋二角又助江寧錢二百廿六○昌字七百四十八册興國晋泰典經募公記錢三千三百八十賓善堂錢二千徐雲稽錢一千五百兪蔚人劉梓舟徐蓉堂三户各錢一千程新甫鄭佑賢葉麟圃楊靜洲羅樸誠五户各錢六百鄭佐卿葉殿臣二户各錢五百魏馭山程鳳祥汪星吾李修臣朱致堂五户各錢三百以上十八户共來州平銀九兩四錢計一錠合規銀九兩八錢○杭州三元坊廷公舘續助山東洋十元李豐泰助兩廣洋十五元又助山東洋十五元席謝二善士合助洋六元林竺富完愿洋二元又助山東洋二元南翔大成昌洋二元引翔港楊嘉榖爲求子病速愈洋二元無名氏助沙洲不留名大通劉三户各洋一元無名氏錢九百十一秦曉園來鄉人冐換銅洋罰欵錢六百○章偉卿銅洋廿元萬有全銅洋十八元徐潤芝銅洋七元○本日共收英洋一百三址七元規銀十一兩六錢六分批見合九八元十一兩八錢四分七銅洋四十五元小洋二角錢一千七百三十七文合并聲明 
[上海三馬路與昌絲棧陳竹坪經募兩廣山東江寧沙洲賑捐棉衣十月十五日第一百三十次清單]  
　　湖州釐捐總局憲劉續募與字一百九十一册湖郡局委員司事錢十二千七百四十四文烏鎭局洋六元南潯局錢六千一百十四文雙林局銀三千四百文松鶴堂黄氏完愿洋二元湖郡局丁王炳談全保才三户合助洋一元五角王綗伯韓步洲王熙臣沈芝汀陳竹甫余信芳蔡受廷七户各錢三百五十文李葛坪錢三百文王孫峯姚世椿李葛坪三户各錢二百五十文張惠錢二百廿文許慶張貴金榮三户各錢一百五十文不書名錢一百三十文蔣鴻錢一百文以上廿三户共來洋三十五元○凌麈遺大善士經募與字一百十七册豐益旗東山無名氏寶田堂三户各洋十元元亨旗廖義仁二户各洋六元和記洋五元萱壽旗洋四元公盛記手洋三元厚德堂履和堂節用居士淦記茂記手廣記手霞記手盛記手集記世德堂武定堂不書名十二户各洋二元廣發錢二千文富春堂凎記手炳記手榮記耿記募記不書名愼餘軒德壽堂蔭記孩記正記金善記聚星堂南山閣福祿堂十六户各洋一元三槐堂江夏堂二户各錢一千文李炳記錢八百文無名氏洋五角萬記泉錢六百文隱名氏恆德堂松銘堂三户各錢五百文以上四十五户共來洋一百元零零七角○張綠初先生書潤移助沙洲洋一元又助山東洋四角以上二户共洋一元四角○錢竹泉翁交來廬州義和典靳朱二善士經募昌字七百六十七册黨筱雲義和典義和棧三户各本洋三元鑫億昌道生本隆同泰四户各本洋二元慶泰乾泰元種德益盛貞源昌同興振和七户各本洋一元靳小川日本洋一元宣佑亭本洋七角以上十六户共本洋廿四元七角九五申來英洋廿六元日本洋一元○菊朋氏祈合家平安助山東棉衣洋十元蕪湖胡子樵紋銀三錢六分羅店嘆氣人汪銅洋一元○天成銀樓知非子助山東遺得人三户各洋一元無名氏洋四角香山李氏補助香斗願錢二百文○太倉濟泰黄續助沙洲原棉衣五十件○奉賢何家埭鄺祝封洋二元銅洋一元○絲業會舘移來新棉衣五百件○蘇垣顧尚德鄒南記一善十助新棉衣十二件新棉褲三條尺六七小孩棉衣十件小帽十只○本日共收英洋一百七十八元銅洋二元小洋十五角紋銀三錢六分錢二百文棉衣五百六十二件小棉衣十件小棉褲三條小帽十只合併聲明 
[上海三馬路與昌絲棧陳竹坪經收兩廣山東江寗沙州賑捐棉衣十月十六日第一百三十一次清單]  
　　湯澗清喜筵折席移賑洋五十元隱名氏求平安洋二十元常惺惺齋求病速愈洋四元以上三户共來洋七十四元○春華祥交來昌字一千一百八十五册漢口信昌號熊羽儀善士經募保吉洋五十元○杭州翁又魯孝亷續募與字二百廿二册高子徵洋十元惜陰居士贖過子二户各洋二元無名氏吳曉初二户各洋一元以上五户共來洋十六元○本埠鹹瓜行義成興號交來葉小朝先生壽筵移助洋十六元又朱春源張翰芬戴惇銓鄒懷棠阜昌號金錫圭董瑞庭葆大號王一齋王麗生德昌號張梅孫錢宏齡久康號陳維楨姚巨成愼興昌沈永棠吕坤和敦大號蔣秀園華靜川葉錦如劉煥文廿四户均壽儀移助各洋一元以上廿五户共來洋四十元○常熟金陵存德善堂經募江寗昌字三十册葉雲伯洋廿元又募十七册常邑錢業公所思義堂洋十元又募九册蘇州李錫疇洋廿元三茂洋二元無名氏無名氏無名氏吳源隆李實發李崇柯易耀南駱有金八户各洋一元吳椿華李文棣二户各錢五百六十文以上十四户共來洋六十一元○長興姚蘭園經募昌字二千二百八十八册戴仁堂崇慶堂生記豐記補過子崇記省吾齋吳石泉八户各洋一元周維新周秋樵壽春堂楊志良余振聲徐源記力不從心勉力子八户各洋五角以上十六户共來洋十二元○沈麟伯交來蕭山紫陽繼善齋募徐少卿錢一千文張筱巖錢四百文徐元春槐思不遂意人任佑啓堂沈氏繩愆子陶沈氏陳朱氏韓小巿趙子香李松林余東園十一户各錢二百文韓紫辰賓風友月軒崇和信人王錫圭三鱣書屋陳氏萊欲堂徐公議周卓生蔡汝霖蔡祖蒼王任海高豫揆倪福寶長慶堂陶華蓉圃王蓉棠王蓉培張森記十九户各錢一百文朱吳氏錢五十文以上三十三户共來洋五元○楊州恊賑公所募六百五十五册德安典同人代募錢十六千文合來規銀十兩零零七分八厘五毫○盛澤王夢仙善士續募與字一百廿九册尾找來洋六元其各捐户照册登後○文報局移來同善堂募善慶典諸友舊棉衣廿六件○楊州朱朋三爲子淮生善痘平安完愿洋五元○寶儉堂許愿酬神移助洋二元西鑪萬成茶號徐松然洋二元西鑑志成亨助山東又助兩廣各洋一元周紹蘭五旬壽燭移助有求氏爲求財續助二户各洋一元○杭州彥英堂助銅洋廿二元無名氏助銅洋二元○本日共收英洋二百七十七元銅洋廿四元規銀十兩零零七分八厘五毫棉衣廿六件合并申明 
[盛澤王夢仙善士經募與字一百廿九册各捐户清單]  
　　荼捐移助洋十元宋祥和洋十元源昌號洋二元郭銘記李乾元源源興恆吉祥黄祥圃宋友山張中運賦梅書屋南顏女史九户各洋一元陳廣胡成記二户各洋五角以上十四户共來洋廿六元正 
 
 
