# 1918 - 233 - 4916356

 

Page 1

 
 
   
 
 

Page 2

 
 
時評 
[先選與先决（冷）]  
　　今日北京兩派所爭持最力者即先選舉總統與先解决時局是也 
　　在我人視之是二者殆無大利害之可言而爭之者乃以爲大有關係也蓋先决時局則總統即隨時局而轉先選總統則時局亦隨總統而轉各以其現在之地位而爭此先後此先後之間各人之利害隨之故視以爲大有關係也嗚呼質言之主張先選舉總統者以現時有被選總統之望至解决時局後此望絶也主張先解决時局者以時局决後或有被選總統之望而現時則此望絶也 
　　然則仍爲總統之爭而已 
[命令] 　 
　　八月二十七日大總統令據福建督軍兼署省長李厚基電呈詔安雲霄等縣風雨爲災山洪瀑漲至十餘次廬舍崩頽田園湮没人民壓傷餓斃不計其數請予撥欵賑撫等語披覽之餘殊深軫惻著財政部迅即撥銀一萬元尅日滙交該省省長遴派妥員分赴災區核實散放以惠窮黎此令 
　　又令據河南督軍兼署省長趙倜電呈豫省夏秋之交大雨時行山洪暴發沁淇衛洛各河先後决口　縣偃師修武武涉孟縣濬縣許昌等處適當其衝下游各縣亦因宣洩不及受災頗深籲懇撥欵振恤等語披覽之餘殊深憫惻著財政部迅速撥銀二萬元尅日滙交該兼省長遴派妥員分赴災區核實散放以惠窮黎此令 
　　又令兼署財政總長曹汝霖呈請將湖北財政廳廳長張壽鏞免去本職調京另候任用張壽鏞著免本職此令 
　　又令任命何珮容爲湖北財政廳廳長此令　　又令陸軍總長段芝貴呈請授趙其鈞俞振爲陸軍步兵中校文斌爲陸軍砲兵中校李沐霖爲陸軍一等軍法正均照准此令 
　　又令陸軍總長段芝貴呈請調任程鳴臯爲湖北陸軍第三旅步兵第六圑圑附郭明志爲第三營營長均照准此令 
　　又令陸軍總長段芝貴呈請任命王銀朋爲陸軍第十一師步兵第四十三圑第一營營長應照准此令 
　　又令特彭戈諧均給予二等文虎章特斯蘭白司逹而均給予四等文虎章此令 
[專電]  
　　北京電衆院提起修改院則減少委員會人數參院亦同均付審查又衆院提議速舉總統由黃雲鵬郭涵王伊文提出多數當然服從惟研究系之黃羣等略述先解决時局意見無效該案决咨參院約開聯合會决定選舉總統日期（二十七日下午一鐘） 
　　北京電今午段開歡迎議員會國員多到段親述歡迎詞希望議員着意於舉總統制憲法兩事旋由梁士詒代表兩院全體述答詞謂當勉盡應負之責任（十二八日下午五鐘） 
　　北京電國務員全體署名請議員明日開茶話會（二十七日下午七鐘） 
　　北京電張作霖來京説非確實於昨日偕鮑貴卿回奉（二十七日下午九鐘） 
　　北京電法人消息聞吉林省長 
 
 
 

Page 3

 
 
電告政府謂法人及捷克並無反對日軍至滿站之説（二十七日下午八鐘） 
　　北京電林日使下午偕船津書記赴外部交涉僑工條例可否適用於滿洲（二十七日下午七鐘） 
　　北京電赴海參崴國軍將由雙城調入滿洲里前線張焕相電告慰軍事畢即日回省（二十八日下午二鐘） 
　　北京電俄捷克軍大使將來華向我政府道謝出兵意外部會陸部預備招待（二十八日下午二鐘） 
　　北京電北滿國軍適用新編制分爲三路命張焕相任中路總司令張鳴九張魁武任西北路爲左右司令（二十八日下午一鐘） 
　　北京電政府派出史允光等三人充常駐關東督府滿崴司令部聯絡員（二十八日下午二鐘） 
　　北京電吉督電日軍在中東路缐擴充警察交涉無效請示辨法（二十八日下午一鐘） 
　　北京電日政府以我允開放米禁令林使致謝（二十八日下午一鐘） 
　　北京電閩李督來電言親赴前敵督師（二十八日下午二鐘） 
　　北京電張勳有遣發蒙邊効力説（二十八日下午一鐘） 
[外電]  
　　北京電華人消息謂滿洲里日軍要求華兵讓出軍營致起衝突日人官場否説此事謂此事與當地華員以友誼之態度辦理妥協並無絲毫芥蒂（二十五日） 
　　東京電陸軍省公報云二十四日黎明協約軍取攻勢激戰若干時將敵軍逐退午後協约軍行抵克拉夫斯克敵軍拆毁鳥益拉雅河之橋協約軍止於左岸作追擊之凖備當交綏時步兵一營工程兵一中隊趨至敵軍陣後毁其鐵路奪獲武裝車二輛富士將軍之兵於二十三日到滿洲里其主隊定二十四日行抵滿洲里附近謝米諾夫已佔據滿洲里三十五英里第八十四號支路（二十六日） 
　　海參崴電二十四日烏蘇里過激黨猛力攻擊除美軍外各協約軍皆參與戰事日軍適當敵鋒奪獲武裝車二輛野戰砲數尊及勝利品若干據受傷之捷克兵云日兵見其同伴屍骸殘毁散見戰場乃大憤不顧敵軍之鎗砲奮起擊之將敵衝潰約計敵兵死三百餘人日軍參謀員稱協約軍進行未遇阻抗（二十六日） 
　　哈爾濱電謝米諾夫之兵繼續前進佔據大烏里車站及哈拉諾爾支路敵軍已退至索加圖支路今哈拉諾爾西五俄里謝軍騎隊與過激黨後隊正在交戰敵軍主隊集於波薩車站（二十六日） 
　北京電英文北京晚報已由當道勒令停刋（二十六日） 
　　以上路透電 
　　哈爾濱電霍爾瓦特將軍之兵連戰三日逼令過激黨退棄漢加湖这加明里巴洛夫村乘船北遁過激黨損失约一二百人霍軍損失軍官一員兵二十八人霍軍已佔守數村以阻過激黨登岸预科過激黨將率援兵回攻遣往西方之日軍已與霍軍接應刻在斯巴斯加雅境内從事清鄉日本策應兵於二十五日行抵斯維根後過激黨受迫退守斯瑪基伐之原有陣地是處敵軍得哈巴羅夫斯克馳來新兵之援助防守頗固也捷克軍狄司令已抵滿洲里謝米諾夫自大烏里來電據稱先發隊在哈拉諾爾附近與敵軍後隊接戰敵軍在哈拉諾爾之西毁路拆橋捷克軍第一批乘車出發者已行抵大烏里 
（二十七日）字林報 
　　北京電今日下午一時段總理開參衆兩院議員歡迎會席上由段總理代表國務院述觀迎詞並謂中絶之立法機關得於今日再開深爲可賀希望議員諸君爲國家盡充分之責任諸君於選舉總統時宜舉適任之人憲法亦當審愼制定以冀盡善盡美云云繼由梁士詒代表兩院述答詞並謂選舉總統之事現正在進行憲法會議不日即可成立云（二十八日） 
　　北京電日本公使館芳澤參事官將於今晚歸任日本林公使因養病將於九月初旬回國（二十八日） 
　　北京電張作霖今日電致政府云吳佩孚發主張和議之通電必有主謀之人應請調查何人主謀從嚴懲治（二十八日） 
　　北京電庫倫鎭守使陳氏電請派辦事員駐阿爾泰特别區域即歸新疆管轄政府對於此事將於明日國務會議討論之 
（二十八日） 
　　奉天電據此間傳説張作霖向中央提出爲巡閲使（此處電碼不明）之條件三欵一不設國防司令將來該司令（電文有疑義）所當辦理之外交事務即以巡閲使名義辦理之一巡閲使監督東三省軍事外交財政司法一奉天督軍以巡閲使兼任之或歸巡閲使推薦（二十八日） 
　　奉天電張作霖於昨晚十時與黑龍江督軍鮑貴卿同車回奉天吳俊陞中將亦同來戒備甚嚴（二十八日） 
　　廣東電據汕頭來電云在福建之浙軍第一圑陳肇英已受由南方派來之宣撫使蔣尊簋之勸告率步兵一圑機關鎗隊一連山砲四尊於二十五日到潮州投入南軍南軍對於其餘浙軍亦正在勸告投降（二十八日） 
　　廣東電據陳炯明之報告云我軍之佔領地爲汀州武平清流上杭永定平和連城寗洋安溪龍巖漳平永平永春大田德化仙游尤溪等十七縣目下正由安溪龍嚴黃岡（譯音）各方面向漳州泉州進擊（二十八日） 
　　東京電貴族院各黨派代表今日訪謁寺向首相對於米價問題有所警告（二十八日） 
　　東京電英國諾克斯將軍今日訪謁寺内首相會談要案諾克斯將軍擬二十九日上午由東京出發赴海參崴方面（二十八日） 
　　東京電自米穀收用最高價目發表後日本全國正米期米一律跌價（二十八日） 
　　東京電田中參謀次長山田陸軍次官於二十七日夜在紅葉館主催西比利亞遠征英國軍司令官羅庫斯將軍及幕僚歡迎會以聯合各國英法美意俄大使館附武官陪席 
（二十七日） 
　　東京電政府近將新設爲替調節會其任命之委員在當局方面者爲勝田藏相市米次官神野理財局長森銀行局長在民間方面者有三島日本銀行總裁土方興業銀行總裁井上正金銀行頭取山成臺灣銀行理事莊山朝鮮銀行理事並其他贸易業者等云（二十七日） 
　　東京電日本陸軍省公表烏蘇里方面之戰况如左退至烏愛拉右岸之敵軍又佔領希馬科夫卡附近停止爲陣地聯合軍第十二師之主力沿該河左岸之線阿托諾夫卡科馬洛夫卡及鐵道線附近一帶位置勢力偵察敵情於二十五日以後敵軍又開始向北方退却我兵一中隊尾追敵後而佔領希馬科夫卡站聯合軍於二十六日晨亦追擊敵軍現正北進於二十三四兩日之戰鬭我軍之死傷約百七十名而敵之損寗數倍於我其遺棄戰場之尸體計算三百餘具　獲重要物品火車二輛大砲三尊機關鎗四架及其他電線　彈等件云（二十七日） 
　　以上東方通信社電 
　　東京電原政友會總裁近當歸京而政友之會之態度亦將於是時决定（二十八日） 
　　東京電據美國外交界之所信今後德國將（一）使其外務當局開始平和運動而（二）向法國方面必堅取守勢（三）向東俄則必派遣大軍以爲冒險的侵略（二十八日） 
　　東京電貴族院之各派警告委員將於今日中面見寺内首相勸告視首相之所答如何將愈成爲重大問題（二十八日） 
　　東京電據云十九日德國所發之無線電言列寧卓魯基之遁逃説係屬虚傳（二十八日） 
　　東京電昨近其米正米市價俱見低落（二十八日） 
　　東京電中國留學生近已陸續赴東僅東京高等師範學校已到來六十餘人（二十八日） 
　　東京電國民新聞論曰對於北滿出兵中國報紙如段政府之機關報亦表反對此於無視輿論汲汲援段之寺内首相當覺出於意外矣而此足以證現内閣對華政策之失敗也云云（二十八日） 
　　東京電烏蘇里方面之敵軍二十五日再向北退却日軍進追佔領西麻哥夫加車站二十六日亦自早晨向北追擊敵　棄戰場之屍約三百人（二十八日） 
　　以上共同通信社電 
[戰電]  
　　倫敦電海格上將報稱今日侵晨澳軍在松末河北佔據白萊村東高地之敵軍陣地左面英軍則佔據瑪美資叢林英軍於攻擊線之中央越過亞爾貝爾·巴卜末路佔據瑪丹浦維希等三村（二十五日） 
　　倫敦電海格上將報稱英軍已開始在斯加泊河境進攻現正順利而進英軍已佔據法夫勒宇維村（二十六日） 
　　倫敦電今日正午英軍大本營路透訪員電稱今晨英軍在亞拉東面乘德軍目光他顧之際將戰線之側翼移向斯加泊河英軍於朦朧月光之下發砲片刻即以步軍猛擁而進敵軍猝不及防且該境之後備兵業已調至巴卜末境故兵力單薄英軍今晨之攻擊進步甚佳雖俘虜不多然不足據此以定戰爭之性質也（二十六日） 
　　倫敦電路透電社得悉英軍已佔據巴卜末鎭外之亞凡斯萊區松末河南岸之加比村松末河北岸之蘇桑勒村已抵巴卜末南之蒂洛瓦西郊又據未徵實之消息英軍已抵芒托班及公白萊鎭西之倫圭伐西郊（二十六日） 
　　倫敦電今晚大戰消息英軍仍能維持進步巴卜末南面之敵軍抵禦甚力故該處戰局流動較北面爲甚按一九一六年松末河大戰英軍計得地四十四方英里今次自八月二十一日起至八月二十五日止已克復土地一百十六方英里 
（二十六日） 
　　倫敦電英軍在斯加泊河境廣四英里之陣線前進兩英里聞已佔據芒希勒泊勒等三村（二十六日） 
　　巴黎電半官公報謂凡爾登南面有奥甸兵出現足徵奥國現已以步砲隊假與德國（二十六日） 
　　紐約電英軍在亞拉東面取新攻勢大獲進步巴卡末鎭漸被包圍距鎭一英里半之法夫勒宇維村業已陷落（二十六日） 
　　巴黎電東境法軍戰報云杜伊蘭湖與伐爾逹河兩岸砲戰甚烈阿爾巴尼亞之奥軍兩次攻擊台伏里河與土摩里加河會流處之法意軍法軍敗敵兩次繼將左翼稍引退俾與意軍維持交接之陣線（二十六日） 
　　倫敦電奥國公報云阿爾巴尼亞之奥軍已克復菲里與白拉特二鎭（二十七日） 
　　倫敦電飛行部公報云昨夜英飛機攻擊德國佛蘭克福之火車站與滿海姆之化學品廠在佛蘭克福獲有佳果並以炸彈二噸擲於滿海姆之各工廠曾起火爆炸英飛機曾飛行於雷雨之中且有他機擲炸彈四噸於適飛機營亦獲佳果後乃安回（二十六日） 
　　亞姆斯特丹電德潛艇一艘在宇末登港外擊沉荷國漁船七艘（二十六日） 
　　斯泊林菲爾特電羅斯福君昨在此間演説力主堅毅維持戰事非獲大勝利决不媾和（二十六日） 
　　華盛頓電教練商船職員之船隊復增三船航務本定每月教練三千人今已增至四千人（二十六日） 
要聞一 
[總統問題之變相]  
　　變爲和戰問題 
　　段總理之通電自前敵將士馬電到京後當局方面頗爲震動段總理曾於二十四日由國務院拍出長電一道徵求各省對於時局之意見首叙中央退讓之失策西南之横暴仍有貫澈主戰方針之意然其結尾則謂中央亦深知各將士勞苦功高苟有妥協機會决不窮兵似已暗示於適當條件之下非無妥協之意聞鄂督王占元復電已於二十六晨到京其中有和戰之權操之中央惟前敵將士旣無戰意縱戰難得好結果等語則其主和之意顯然矣 
　　吳佩孚之再接再厲吳佩孚又有一電致張湘督謂現在前敵形勢萬不可以再戰某等馬電發出後中央仍無允意現惟有將前敵直隸各軍一律撤回原防請速派隊接替張湘督已據以入告可見吳於罷戰之請大有不得不休之勢不知政府方面將何以善其後也 
　　各督軍之電報戰爭政府現仍繼續主戰對於前敵之和平運動謀以全力阻止第一步囑曹經略設法使先發一電並保其速行而吳師長得曹電後敬日復發一通電　申前請謂實出於愛國之至誠并非有所誤解其態度似甚堅决政府一面設法疏通馬電聯銜之人謀以孤主和者之勢張敬堯昨有兩電報告一轉逹馮玉祥之敬電謂當擁護中央和戰不敢贅一詞一轉述張宗昌漾電謂軍人職在服從云云對和戰無所論列此種疏通政策當仍在進行中但將來效果最大不過維持一消極的態度也同時段總理於敬日以國務院名義發一長電駁主張罷戰者之非而王占元覆電（見上）主和之態度如故此外各省則張作霖二十四日有一通電亦爲駁吳佩孚馬電者倪嗣冲有日覆之（原文見另條）同時長江三督軍另有一種平和運動已爲不可掩之事實據外電云王鄂督接吳佩孚等通電後即轉告曹錕並電勸黑兩督請速勸段中止内爭共當外敵又云李秀山現派代表來鄂向王督提議促進南北妥協辦法王督以目下救濟大局須從消極進行方爲妥善李督代表現已更赴湖南云云糾葛紛紜令人目眩要之目下又在電報爭論時代主和者有阻力而主戰者亦無從進行此今日時局之現象也 
新國會速選總統之提案二十七日衆議院開第一次會議除黃雲鵬所提擬請修正衆議院規則案外有郭涵王伊文黃雲鵬李慶璋所提兩院從速會合組織總統選舉會案四起將併案討論 
　　五督軍請速舉總統連日北京速舉總統之聲浪日高政府方面謂接到奉督領銜河南陜西黑龍江吉林聯署之一要電其内容係請催促速舉總統以安政局此項電報日内當可發表并聞五督另外仍有一電係分致兩院者其内容與上電略同此與吳佩孚等之馬電兩相針對也 
　　曹張互讓先行近日外間盛傳曹張有定日内南下之説蓋根據於曹氏之養電而發然該電係出徐又錚手筆固非曹氏之本意故曹張南下之説當然不成事實惟聞曹自回保後各方面促駕之電仍復日有數起曹氏爲敷衍同輩面子起見不得不有表面之文章故已派參謀張樹勛副官張永清先赴漢口以爲前站二十六日復來電致院請催張南行已則亦當預備南下云云而同日張亦由濟致院一電請令曹先赴漢院接兩電後究竟催誰先行殊屬難以解决故亦無從置覆云 
　　吳光新突然來京長江上游總司令吳光新屢請入京迄未成行前日突由沙市出發二十五日　漢口即逕搭車北上二十六日午已抵北京下午五點　赴府學胡同段宅卽在府晚餐下榻有今日入府謁見總統之説 
　　徐樹錚之外力平南略徐樹錚自前日接任參戰署參謀長後即擬具大戰計畫一册並云過激派爲世界所不容故列國聯合以討之今日西南之行爲亦與過激派無異故余甚望北洋派之各軍亦常如聯合國之能堅持到底萬一力有不敵即效捷克軍之求助外力亦所不計余之大戰計劃即本此意故無論如何均願援助捷克軍到底云云徐若果有此言則亦成過激派矣 
[歐戰特約通信（一）]  
　　西歐戰地所得之教訓 
　　自月餘以來西歐英法聯軍深賴福煦元帥鼓舞之力捷報頻傳德軍當之盡靡按英法聯軍自本年三月二十一日以來迭遭德軍之猛攻亘四閲月德軍乘俄國背盟之際集精鋭於西歐戰地其勢甚猛惟德軍藉其龐然之軍隊燦然之科學及工藝窮年累月所得之勝利英法聯軍於數日之間破壞之使之歸於消滅夫英法聯軍所以克奏膚功者其原因果何在乎豈英法聯軍之優勢已恢復耶抑此優勢之兵力卽爲廻旋時局之關鍵耶吾人請先研究其事實英法聯軍實力之所以日增者其唯一原因厥爲美軍之赴歐當七月十五日德軍自夏陀蒂愛里及亞貢陣線間開始攻擊時美軍參與戰爭者計兩師圑迨七月十八日英法聯軍反攻開始時美軍作戰於英法意三軍之旁者逹四師圑聯軍之獲勝實得美軍寳貴之助力爲多福煦元帥賴有四師圑之美軍及多數之後備軍於是乃得廻旋時局使戰事利於聯軍方面德軍爲其軍神魯登杜夫掩飾計揑稱聯軍總司令此次獲勝用兵絶鉅在蘇瓦松及蒂爾之間計用兵七十餘師圑云云此種論調吾人姑一笑置之惟此次福煦元帥在瑪恩河之獲勝吾人亦以爲得有神助而視爲一種神秘之事乎實則不然須知聯軍於七月十八日反攻開始之後所以得佔優勢者乃實力允足之故雖德國報紙遍載勝利之消息少數之協約國通信員稍具懷疑之論調然吾人殊始終深信之 
　　此次聯軍獲勝之重要原因乃賴指揮統一之故福煦元帥有此利器運其妙腕遂着手運用第二次瑪恩河之獲勝其情形與第一次略同蓋非兩軍人數之多寡　題實係精神超過實質而然質言之即各國文化壓服德國式文化之表示也福煦元帥藉此利器之運用首則令德軍力竭聲嘶受重大之損失而移聯軍陣線於維勒及白爾東勒之間繼則迫令德軍退至夏陀　愛里使之陷於絶地終則限制瑪資及萊姆之陣線令德軍不敢越雷池一步要之此次福煦元帥之能指揮自如須歸功於軍實預備之充足及軍隊之　力同德而俯首聽命於一人當德軍大攻勢開始之初英法聯軍情形之危急莫可言喻德軍目注亞米安及麥哇勢將越瑪恩河而過幸轉危爲安此實吾人之殷鑒也 
　　目前西歐聯軍所戴之統帥厥爲福煦元帥聞遠東聯軍統帥大谷將軍業已行抵海參崴協約各國鑒於西歐戰地往事之失敗今當遠東出兵之際不可更蹈覆轍深望吾人互相圑結共戴一指揮戰事之統帥古語云國結乃成勢力吾人其三復斯言 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北滿軍事要聞]  
　　日本出兵滿站即要求吾國駐軍撤回後方迭次交涉無效二十六日黑龍江張代督致政府電言已調滿站駐軍暫行退後現分駐海拉爾等處飭令靜待後命再定進止參陸處又接特派調查員電稱黑龍江省城西五十里富拉爾地方爲省城門户原駐軍隊三營本月二十三日有日兵二百餘名前來駐紥迫令吾軍退出並即佔住該處營房吾軍現已退回省城 
　　據外人方面消息二十四日滿洲里日義勇兵與華失因事衝突日本方面死中尉二人兵三人華兵死傷各一人旋經日本正式軍隊及中國軍隊出而調解現已無事 
　　孟吉督有電云據陶祥貴司令高士儐會辦電轉據么支隊長珍敬電呈報藤井中將於漾日率隊由哈赴滿珍抵站歡迎與藤井中將握手稱道極形歡洽又據張代督焕相於敬日親赴滿站與藤井面商營房一節當經中將嚴斥篠原參謀謂其辦理不善致起交涉殊有碍邦交查藤井居奉日久與遠相識多年交誼頗厚此後辦理交涉必可便利進行融洽無間云云 
　　鮑黑督昨致電政府略謂頃接江省公署電　崴埠聯軍定於宥日向呢嗎河開始總攻擊當即飛飭宋支隊由雙城子直赴前敵又電云黑河對岸激黨甚衆宜先事預防照前議從速派兵出發以保主權貴卿准於日内星馳回江又駐海參崴邵恒濬領事及林建章艦長等亦於有日會銜電政府略謂聯合軍自二十一日起至二十三日止已陸續向尼古列斯克集中凖備攻擊我國宋支隊長亦率所部前進過激派軍勢力現在烏蘇江流域呢嗎河以北捷克軍之大本營設於尼古列斯克其前線已過紅房子前敵已有小接觸矣 
　　吉林孟督軍二十五電云赴崴支隊於二十四日止已全部通過長春宋支隊長及機關鎗隊二十五晨由哈爾濱轉中東車向東出發沿途日軍俄軍歡送已由宋支隊長分别函謝特電聞又駐哈警備總司令陶祥貴電云國軍第二批砲兵營及機關鎗隊於徑日抵哈當即拔隊開往雙城子 
　　據外交消息東清鐵路支線日軍已逐段派隊設防聲稱已由俄人讓與管理之權並已得我政府之密許日本軍隊尚守紀律與華軍尚無何等衝突孟吉督於二十六日有電報告到京請示機宜據參陸辦公處消息亦謂孟督來電報告確有此事 
　　外交界確訊政府屢得張焕相電謂謝米諾夫自得日軍援助一切舉動大異從前且有任意招募華工充兵不服禁止之事實殊屬違背前約尤不知顧全中俄兩國邦交故政府議有兩種辦法一面責成外交部與駐京俄公使交涉請其設法制止謝氏此種行動一面電令張代黑督飭屬從嚴查禁須相機應付免傷中俄國交 
　　外交界消息滿洲里日軍在一萬人以上其供給軍用食糧前曾要求我政府擬在博克圖哈爾濱兩處購辦經參戰參陸兩處會議結果已允其所請矣 
[主戰主和之寗訊]  
　　段以吳佩孚爲受欺南京軍民兩署得中央通電云南京李督軍齊省長鑒吳師長佩孚馬日通電昨經復電申斥文曰馬電悉該師長軍人也當恪遵軍人應盡服從之天職不然爾將何以　下責任内閣係鞏固國家之中權政令所自出圖私利者不能反對不敢反對陰使人反對之是破壞國家是使人干犯綱紀計非不巧然而端人絶不爲之况春秋誅心豈能逃千秋斧鉞爾何受其欺爾從吾有年教育或有未周余當自責嗣後勿再妄谈政治也祺瑞敬等語特聞院有 
　　倪嗣冲反對和平論南京軍署得倪嗣冲通電云北京國務院保定曹經略使盛京張督軍南京李督軍武昌王督軍南昌陳督軍長沙張督軍厦門李總司令杭州楊督軍濟南張總司令張代督軍西安陳督軍太原閻督軍開封趙督軍承德姜都統張家口田都統龍華盧護軍使均鑒雨帥敬電奉悉西南抗命破壞統一我大總統曾下停戰布告委曲遷就力求和平迺譚浩朝若罔聞知進陷岳州遠近震動我大總統迫不得已明令討伐我各省疆吏前敵軍人内外一心遂得連克岳長大局始有轉機之望凡此經過事實共見共聞蓋爲亟圖統一救濟危亡初非一意孤行窮兵黷武也茲者前方軍事稍涉停頓報紙挑撥道路流言幾至牽動政潮岌岌滋懼夫政治問題非我輩所宜置喙也至遵奉命令征討不廷凡屬軍人似當引爲責任無可推卸者也本月初間嗣冲就醫津門與仲珊子志雨亭三帥會晤一室籌商大計僉謂國基所以不固人心所以不安外交所以困難財源所以枯竭均因西南不靖之故不圖統一曷救危亡况彼黨負嵎粤東僞設軍政府分裂之勢旣成空言豈能有濟我如稍涉疏懈彼必乘隙進攻察往知來無待著蔡訴諸武力正可促進和平囿於和平終必墜其狡計是故居今籌議進則一鼓作氣禍亂可望削平退則九仭功虧崩析於焉立見能統一則財政雖極紊亂尚可圖補救於將來不統一則南北各肆誅求終必有破産之一日我輩宗旨旣定聯絡進行一息尚存此志不懈言猶在耳刻刻不忘現在仲珊使帥已於二十四日行抵保陽整軍南下所冀仲明大義奠又國家嗣冲不才敢不竭盡棉力爲公後盾諸公愛國愛羣素所欽佩必能艱難共濟一致進行謹佈血忱伏候明教倪嗣冲有 
　　省議會聯合會和平會議之主張南京李督軍武昌王督軍南昌陳督軍衡州吳總司令均鑒溯自國會摧殘内訌遽起兵連禍結相持經年元氣大傷生機殆盡時局岌岌險象環生希望和平羣情一致卒致呼籲愈急戰禍愈烈和議屢倡終無成議公等當南北之衝居重要之位言足以係安危威足以懾非分今聞主持和議外察大勢内洽輿情聞風之餘無任欽頌尚祈堅持勿懈貫徹主張一面通電各省最高各機關遴舉代表從速組織和平會議指定地點共策進行凡一切内爭之點悉據法律解决奠民憲之政基銷兵氣爲日月具在此舉機不可失稍縱卽逝惟公等速圖之各省省議會代表張忠孔祥柯王洺張世華張一氣廖燮譚柄鑑游如龍王延壽邱聯芳陳嘉言沈定一等公叩 
[索欵之督軍]  
　　孟恩遠吉林孟督軍二十五日致參陸處電略謂本省臨時軍費及第五混成旅餉項總計爲四十七萬餘元請速籌撥至盼 
　　張敬堯湖南督軍張敬堯致電政府略稱湘省各軍前向衡山商會挪借軍需各欵内中以直軍佔大多數屬於七師者二十餘萬元祈速發欵償還以清手續并電咨曹經略使查核辦理以免久負商民此項借欵云云 
　　李厚基福建督軍兼閩浙軍援粤總司令李厚基由厦門致國務院财政部敬（二十四日）電謂閩西閩北商民因受兵燹匪禍損失頗巨夏去秋來裸體無衣者爲數甚衆倘不迅籌挽救之示將來數十萬民命實難保存擬懇政府援例撥發二十萬元俾放急賑閩民生命攸關特電陳明並希電示 
　　陳樹藩陜西督軍陳樹藩二十四晚由渭南縣來電分致國務院財政部參陸辦公處謂陜省墊借川軍餉欵及代墊管旅軍費已逹數十萬元而職部軍隊七八兩月軍費迄無着落特希中央迅滙軍欵一百萬元以救眉急倘政府不易籌措請向銀行暫借息金多寡統由陜省擔負俟陜亂稍定立即償還 
[康有爲究竟來否]  
　　康有爲來京之説各報據某某兩通信社均記載其説似不爲無因乃二十六日亞東通信社又刋布康未來京之辯函云亞東通信社諸先生大鑒昨日貴社所發之稿謂康南海來京其徒陳某過訪康謂之曰云云京中各報多已登載今日朋友相見多以此事爲問或以電話相詢焕章本硜硜小人生平不作欺人之言敢謂南海來京之説實屬子虚至其贊成復辟以爲非此不足以救中國現在虚掛共和招牌必不足以致眞共和且必致於亡國實爲南海之所恒言不獨焕章習　之其所刋之不忍雜誌國人亦均共見之此母庸焕章代爲諱飾者也但所謂由滬來京之説本非事實且詞連焕章故不得不辯之耳意者或以昨日經世報曾登南海塞日之通電而致誤傳乎爲此請更正并候撰安陳焕章上云云該社附註謂昨所發稿確係事實則康有爲果否來京仍一疑問蓋如去年復辟之先康氏固着短衣乘三等車秘密來京而復辟之前一日其門人某且對人力辯其未來也今陳辯其未來而承認其主張復辟之語是康之行動在國家治安下有嚴重監視之必要不識警察當局若何也 
[安福派之懇親會]  
　　某社消息云新國會中安福派旣居最多數之地位其行動當可以注意本社從該派各省議員中調查則確知該派議員對於本部之感情不無疎隔之處其眞因則王揖唐氏所任用之各省幹事與普通議員大有階級之分故每一問題發生參與機密者不過少數幾人待議决而始通知議員應如何遵照以故心多不平如兩湖議員前日即有兩湖聯歡會之組織各省亦皆有此計畫擬自從本省中選出代表數人列諸評議之席議事情形有報告於普通一般議員之義務大約王揖唐對於此種辦法不能不　爲正當而王氏所指定之幹事其勢力當因之減少二十六日該派懇親之會亦無非鑒於此種情形爲聯絡感情之舉而未開會之先各省招待所中亦各自有談話會至大會情形頗爲簡單並無何種問題商議先舉周自齊氏爲主席梁士詒王揖唐曹汝霖徐樹錚陸宗輿王印川等相繼演説梁與王皆不過普通演説無甚表示曹則就借款及財政狀况有所表明陸則言注重工商實業之教育引日本爲例演説畢即茶點而散 
[新國會衆院之第一日議事]  
　　衆議院第一號之議事日程中華民國七年八月二十七日下午一時開議（一）擬請修正衆議院規則案（議員黃雲鵬等提出）（二）會同參議院從速組織總統選舉會定期選舉大總統案（議員郭涵等提出）（三）兩院從速會合定期組織總统選舉會行次任大總統選舉案（議員王伊文等提出）（四）從速組織總統選舉會案（議員黃雲鵬等提出）（五）請速組織總統選舉會定期選舉大總統案（議員李慶璋等提出） 
　　擬請修正衆議院規則案本院議長副議長業經選出開會在即查本院規則係由前届所議决此次國會組織法旣經變動人數復行減少關於委員會一部似應加以修正擬請提付大會公决提出者黃雲鵬劉映奎克希克圖邵繼琛解樹聲連署者鄭萬瞻高杞夏仁虎光雲錦彭清鵬崔雲松吳文瀚王雙岐烏强澤王彭康士鐸鍾允諧吳劍豐唐乾一吳淵艾　鏞向乃祺湯用彬何海鳴李繼楨程臻葉先圻劉振生季　圖顧詠葵 
　　會同參議院從速組織總統選舉會定期選舉大總統案查大總統選舉法第二條大總統由國會議員組織總統選舉會選舉之第三條二項大總統任滿三個月國會議員須自行集會組織總統選舉會行次任大總統選舉現距大總統任滿之期不過月餘應由本院會同參議院從速組織總統選舉會定期選舉次任大總統以符大法而慰民望是否請公决提出者郭涵連署者譚諶崔雲松彭運斌李綏恩陳鴻疇鄭錫田李隨陽張石生 
兩院從速會合定期組織總統選舉會行次任大總統選舉案查大總統選舉法第三條第一項大總統任期五年又本條第二項大總統任滿前三個月國會議員須自行集會組織總統選舉會行次任大總統之選舉又查該法第二條大總統由國會議員組織總統選舉會選舉之前項選舉以選舉人總數三分二以上之列席用無記名投票行这得票滿投票人數四分三者爲當選又查該法第五條大總統缺位時由副總統繼任至本任大總統任滿之日止大總統因故不能執行職務時以副總統代理之各等語現在馮代大總統係代黎大總統執行職務黎大總統又爲繼袁　大總統之任推本溯源自應以袁前大總統就任之日爲本届大總統任期開始之日袁前大總統係於民國二年十月十日就任依該項選舉法第三條扣至本年十月九日即爲本届大總統任期届滿之日若依該條第二項應於大總統任滿前三個月舉行選舉本届國會業於八月十二日行開會式兩院議長均經舉定計距大總統滿任僅一月餘日不惟依法應由國會議員從速組織總統選舉會行次任大總統之選舉且目前内政外交之緊迫在事實上亦有次任大總統産出之必要况查大總統選值法第二條總統選舉以選舉人總數三分二以上之列席行之則本届參議院議員總數三分二以上應爲一百一十三人衆議院議員總數三分二以上應爲二百七十一人截至本月二十日參議院議員報到者已有一百三十二人衆議院議員報到者已有三百人均已超過三分二以上人數而陸續報到者尤復日有增加目下組織總統選舉會於事實上絶無滯礙且距本届總統任滿爲日爲多急起直追猶虞不及倘再遷延更恐貽誤擬請由本院會同參議院從速定期組織總統選舉會行次任大總統之選學以尊大法而重職權謹依議院法提出是否有當敬請公决提出者王伊文連署者程克徐世一高杞李少唐梅士焕魏會英楊逢盛熊坤程臻史作鑑羅仁博鍾允諧岳維吳劍豐教德興曾憲文魏福錫董寳麟孫孝宗耿臻顯周渤周維藩楊潤孟錫玨康士鐸何霽峯譚湛孫靖圻王印川饒孟任烏澤聲宋育德劉樹棠包發鸞吳道覺艾慶　李自辰王文芹樊振聲李道在祁影頤高時臻郭象升常贊春韓純一李學蓮李元晉李隨揚龍晃楊柏榮張石生原恩瀛狄麟仁葉先圻熊正琦黃文濬王澤攽袁振黃王雙岐王文璞趙熙民向乃祺史啓藩 
　　請速組織總统選舉會理由如下竊查第一届大總統任期將滿遵照大總統選舉法第五條第二項大總統任滿前三個月國會議員須自行集會組織總統選舉會行次任大總統之選舉云云今參衆兩院正副議長均選出到院議員各逹總額三分二以上擬請由本院提議依法迅速組織總統選舉會並咨參議院同意以便會合進行俾第二届總統早日選出以慰民望而固國基　爲至要是否可行請付大會公决提出者黃雲鵬吳文瀚劉映奎烏澤聲吳淵邵繼琛連署者解樹强史作鑑夏仁虎向乃祺鄭萬瞻光雲錦王印川饒孟任崔雲松吳劍豐李俟曾毓煦王雙岐康士鐸李繼楨王彭武繩緒張滙泉唐乾一岳維周渤劉朝望王大貞金紹城汪立元艾慶鏞湯用彬何海鳴葉先圻程臻劉振生請速組織總統選舉會定期選舉大總統案查大總統選舉法第二條大總統由國會議員組織總統選舉會選舉之第三條二項大總統任滿前三個月國會議員須自行集會組織總統選舉會行次任大總統之選舉現查本院曁參議院業經開院多日距大總統任滿之期亦僅月餘按之第三條二項爲期已促未便再緩亟應速由本院會同參議院尅日組織總統選舉會定期行次任大總統之選舉以慰民望而符大法是否請公决提出者李慶璋連署者安鵬東沙明遠邵晉蕃吕慶圻張楝銘王廣瑞于之鳳楊毓逵曲卓新沈蓚韓純一勞慶礽王大貞郝崇壽周福岐杜惟儉李寳楚 
[英國海軍之事業]  
　　護送制之成效 
　　英國公報局八月七日發表報告表明自開戰日起至今年六月底止協约國共航運兵士二千萬人牲畜二百萬頭海陸軍需用品一百十兆噸英國海軍之事業已可概知計自開戰日起至今年四月二十七日止所運兵士途中因敵人暗算而喪失者其總數僅三千二百八十二人在今年七月二十七日以前美兵之由美運歐者百萬餘人英國爲護送商船計特組織大洋護送隊五十一起驅逐艦護送隊三百九十三起美國亦組織大洋護送隊四十起驅逐艦護送隊三百三十五起英國護送隊於執行職務時每月共航行一百二十五萬英里有餘而搜覓敵潛艇之巡邏艦隊在英國海面每月至少航行六百萬英里去年自四月至六月初時護送辦法尚未實行英國五百噸以上之商船往來於英國者每萬艘喪失五百四十一艘迨護送制旣經實行船隻損失之數噸見減少查今年三月至六月間每萬艘僅有一百二十三艘爲德潛艇所轟沉計自去年五月後施行護送制以來商船因護送而安抵目的地者迄今有六萬一千六百九十一起云 
[林礦借欵贖約之决定]  
　　吉林各圑體聯合會前即主張籌欵贖約此議始終一致茲以旣蒙張奉督之贊助又經鮑黑督之協爭昨特集合會議經各圑體將贖約手續詳細磋議已决定照此辦理惟籌欵殊爲困難應如何着手始爲妥善須與當局熟商辦法故即推定主席于轟忱　見孟督軍郭省長面議進行方略并請示孟郭兩公之意見 
　　吉林孟督軍郭省長日前（二十）函知聯合會謂各縣代表有議將全省地捐每晌增加大洋二元五角積成鉅欵作爲組設銀行之資本金并將各縣保衛圑改編爲混成旅等情貴會有無此種主張事關重要希速覆云云聯合會接得此項消息後即於昨（二十一）召集各縣代表詢問有無此事當經各代表聲明僉云並無此種提議本代表等來省係挽救林鑛并不干預政事云云聯合會以各代表旣無此議當係别有误會遂請各代表簽名蓋章據情函答孟督軍郭省長矣 
[川西懋功亂事近聞]  
　　川西懋功綏靖崇化等處地方近因黃王兩軍大起衝突漢土地方長官及漢土人民皆因此事而活動者不一而足茲將各方面之情形旣兩軍戰况略誌如左 
　　崇化屯務委員王泰光誠樸忠厚奉委蒞任僅及月餘當接印之初漢軍營長王光培詢渠爲何人所委王泰光以奉政府任命答之王光培曰旣係政府委任汝何未見行知我萬不承認汝速將印信仍交前任陳屯員免致不便王泰光懼乃親詣黃正圑長請予維持黃曰汝係上峯委任何懼之有况崇化係我部防地伊無干涉權若有他虞可將駐防之兵暫調一排紥於署内王泰光歸卽依黃正之言辦理王光培遂銜恨焉 
　　當王光培督隊至崇化界時王泰光出而調解無效泰光見勢不佳先請將崇境之兵阻絶要路七月二十二號王黃兩軍開始攻擊黃軍古德盛連長率全連士兵及某連之一排對峙鏖戰甚久陳劍韜率屯殖軍一區隊（鎗枝稍雜）在後方增援相持一晝夜古連因寡衆不敵且戰且敗退至上山嚴守要隘立將戰况飛報懋城古連長之兵陣亡二名傷五名王軍乘勢節節猛攻二十三號黃圑飛令古連飭嚴密防堵要隘不得擅離關卡預防人民生命財産被其蹂躪王光培之軍有漢士二千人火力人力皆非其敵雖奉令嚴守要隘勢難遵守兩軍相持兩晝夜鎗聲不絶至十四號黃軍大敗王軍如入無人之境沿途漢回夷土著人民悉罹茶毒王光培親自臨陣下令奪關搶卡皆賞重銀凡佔領村莊官佐目兵夫役等准其自由行動一日該軍所過路線雞犬皆無崇化屯屯務員王泰光於戰事發生時早爲防範調集漢圑夷寨民丁七八百人分駐近城周圍各要隘民丁軍器槪係屯式鎗爲乂子刀又銹鈍只可作威嚇盜匪之用一聞王軍撲至不戰而逃迨大敵臨城時已無一人王屯員見民丁逃遁敵軍入城甚爲惶駭乃將印信携出揩心腹數人向山箐荒林中避去現兩方衝突尚未平息也 
[鄂湘食鹽之恐慌]  
　　武漢及各鄉之食鹽日來飛漲武漢之鹽由一百二十文漲至一百四十文襄河一帶及長江一帶之鹽已漲至一百八十文有奇尚有蒸蒸日上之勢此中原因殆爲各路販户無處購買起先鄂榷運局長熊經閣以各路販户來購者日形擁擠恐致積壓釀成風潮遂商武昌漢陽漢口三商會總理每日以四百引派銷分漢口三百四十引武昌四引漢陽二引乃漢口商會首先准一號以銀十二兩掛號每日准持號牌購鹽一引旋又改章不掛長號凡購者須用銀一兩爲手續料是以此三百四十引鹽畫爲漢口商人之奇貨而外路來販鹽者不得其門而入非向已經挂號之商手中購買不能得鹽商人旣居爲奇貨於是價值日高遂成今日之現象目前不特四鄉販户無處得鹽即漢口商人亦有難買之歎是以紛紛向榷運局禀訴商會總理王芹甫舞弊營私其卷不下四十起熊局長尚留中不發湘省食鹽刻已漲至南票六七百文並少來路前向淮局辦鹽二十五票每票五百引業經運上詎該鹽來至漢口泊於青山峽　停而不行因漢口亦缺乏此貨欲改計售於漢口可得現錢如運至湖南盡得紙票故遲不前進湘岸局不得已禀明張督張卽電鄂謂該鹽如不　行即當派軍隊前來押運以濟鹽荒云云現青山峽之鹽船有一百餘號仍泊在該處也 
[鄂省近事]  
　　王督最近之兩電王子春督軍昨日單銜致電中央略謂占元前以政府之態度依違兩可益增時局以擾攘之象根本籌畫曾電請速定和戰方針以維大局當邀電察茲者據前敵報告南軍壓境祁茶常桃已呈不守之勢而前線將士兵卒則仍無必戰之心長此以往恐更不可收拾竊思湘鄂唇齒湘事如果不利卽鄂事將有難言之隠爲今之計政府如必欲戰則祈整軍經武鼓勇直前如可以和亦請早定大計迅速進行庶不致臨渴掘井而予人以勢蹙求和之譏但以現勢觀察應以和爲上策鄙俚之見尚請决擇是幸云云又聞王督軍於二十三日電賀參議院議長梁士詒副議長朱啓鈐曁衆院議長王揖唐副議長劉恩格 
 
 
 

Page 7

 
 
等當選文云欣聞執事當選議長從此立法有人邦基永固國利民福指　可期引領燕雲無任祝賀王占元叩 
　　鄂北官軍之剿匪近來鄂北之軍防情形較前略有變更缘豫鄂實行聯防後豫匪漸次逃匿襄陽全境遂暫告粗安惟適　匪紛起全境騷然原有防軍不敷搜捕張聯陞鎭守使乃調襄防第十七旅一圑赴鄖協剿昨據電告來省略謂鄖屬各縣經派第十七旅三十三圑往剿匪患已漸救平現正會同地方绅士籌辦善後各事俟有頭緒再電馳陳云云又一消息豫匪白狼餘黨潛入鄖東圖謀響應侵犯鄂境經陳鎭守使聯陞所部偵探日前在鄖東之某村破獲魁首熊老七搜出鎗彈甚夥刻已解至司令部訊明就地正法又聞日前有匪徒由南漳潛入均縣之五當宫高山上奪刦該廟現欵十餘萬（五當宫爲上五府第一富廟）住持數百一併驅逐盤踞該廟屯兵養馬意欲大舉被住僧飛報張鎭守使急調十七混成旅步兵一營砲二門馳往剿擊該輩有鎗百餘憑陵山險抗拒數日旋用野砲轟擊始行潰竄是役斃去五六十名獲鎗二十餘枝刻正圍山搜索餘黨 
[魯省匪訊]  
　　山東即墨縣東鄉周家町李姓家日前忽有海北竄來馬賊數百乘夜襲其村莊李家戒備極嚴與匪激戰用大砲轟擊傷匪若干而退但匪以李家資甚富終不肯捨而他去遂生一巧計用一賊扮成土人持械臥於棺中衆賊扮作孝子及送葬者舁至李姓祖塋中作掘土葬埋之勢守塋者阻之無效遂奔告李某李即派管家往視果見衆人舁棺將行埋葬遂阻之衆匪謂係與李氏親誼欲阻埋葬非本人來不可管家即時返報李即率子親至塋中看視衆匪一見立發口號棺中賊亦跳出李知覺尚早立即回頭飛竄未被匪架去其子竟落匪手令李速出現銀百萬回贖否則即行裂票 
　　曹縣知事白璞臣專電來省報告定陶縣警備隊長鍾連江自叛變後聲稱山東第一軍招集黨羽千餘人盤踞曹境肆意猖獗前日擬攻襲縣城幸偵悉尚早預爲設備匪未得乘懇請速賜軍隊蒞境痛剿維持治安云云軍署已立電兗曹兩鎭守使調撥游擊隊馳往兜剿矣 
　　禹城有高趙兩匪首昨率八九十人自萬家莊逹袁家寨沿途搶掠六七莊無一得免者除搶去銀洋物件外架去二十七票擊斃十七人 
　　邱縣警備隊長得密探報告有土匪數十名在某莊隠藏即日領隊往剿匪徒出迎激戰十餘鐘斃匪二名夏固村教練員亦受傷殞命匪徒懷恨將前所架之大河套村圑丁七名鎗斃二人以報二匪之仇本月十一日又有大股土匪百餘人在馬家寨（館陶屬）行刦被邱館兩縣民圑警備隊圍攻一日匪徒乘日落天黑逃逸此役邱縣孟二莊圑丁蔣某頸部中彈身死梁二莊圑丁受傷者一名毛二寨圑丁三名被匪擄去七人房村圑丁失蹤者四人張官寨（館陶屬）圑丁被擄者三名聞已被匪將雙目挖去並支解之以洩憤尚有三名受傷共計邱館兩屬民圑失去快鎗十餘支圑丁傷死十餘人而土匪百餘人一無所傷 
[南潯路國有之停頓]  
　　南潯路國有一事經各代表晉京接洽現已將見事實據前此部議條件若再經幾度之磋商大约即可告竣乃日昨某紳接到北京消息謂此事又將擱淺各代表日内亦將出京蓋此路名爲國有其實即將以押借外債延長至三都澳之用刻因旅京閩人反對甚力部中無可如何乃將前議取消即南潯國有之議亦連帶銷滅自後本省代表曾連謁交通次長數次均未見其故因前此已與閔荷生程道存等協商妥洽今忽中途變卦實覺未便措詞故以不見爲打消前議之表示也又據潯函云聞南潯鐵路公司昨接張坐辦由京來函云都中近日因選舉正副座事致將南潯路事暫行擱置且内閣瞬即改組此路將來能否收歸國有尚在疑問之間又張佩衡有函來潯云閔荷生與部磋議國有條件曾言無論如何困難准三星期内辦理就緒然後再函各股東徵求同意惟今尚未有結果云云又聞路局困難盡人皆知日昨庶務主任因公司購辦各件向出納課領欵出納主任以無欵應付對庶務主任夏敬之大憤謂頃間工程處何段長來領洋已如數交付我連來數次竟不名一文是何理由舌戰之間互相拍案嗣經仲連出爲排解始行寢事此事雖小亦足見該公司之窘矣 
[贛官場尚否認鴉片指銷説]  
　　浙江總商會以鴉片製藥指銷蘇浙贛鄂四省流毒害民一事業於日前函致南昌總商會徵求同意俾一致力爭龔盧兩會長接函後以此舉關係四省民命即具文呈請督軍省長察核據情轉部籲懇取銷茲聞陳督軍以雅片製藥指銷一事遺害無窮本應會同戚省長電部力爭但此議不過爲外間傳言並未成爲事實如果實有其事職責所在未便聽其指銷特於今日（二十三）批令南昌商會遵照轉飭各商一體查照勿得誤聽云云 
[江蘇省農會之拒土與禁米]  
　　呈江蘇督軍省長文爲存土指銷流毒社會籲請轉咨峻拒以絶根株而救危亡事竊維鴉片毒我中國已及百年國家受其　削種族被其賊害人民蒙其茶毒回溯前事慘目驚心所幸禁烟約成吾民方有更生之望乃今者禁約方滿而奸商四出運動竟議以蘇浙贛鄂爲行銷區域而猶美其名曰製藥實則蹂躪原約自壞藩籬使十年辛苦之功隳於一旦吾蘇頻年水旱洊臻　災徧地農民户鮮蓋藏不啻瀕於絶境何忍重以烟毒必使芸芸赤子靡有孑　我督軍省長保障治安實爲萬家生佛必不忍使國人狂瞽昏亂飲鴆就亡本會忝爲全省農務機關尤不敢緘默自安坐視自殺爲此迫切上呈伏乞俯賜會同浙贛鄂三省督軍省長聯電中央一致峻拒出斯民於水火救國家於　危不勝惶悚待命之至謹呈江蘇省農會會長奚九如 
　　致本省六十縣農會函敬啓者吾國受雅片之害已及百年弱國弱種莫此爲甚所幸禁烟約成吾民始有更生之望乃禁約已滿奸商忽運動以蘇浙贛鄂爲指銷存土區域竟不惜以我四省人民生命財産供其犧牲敝會目擊心傷不敢自安緘默業於今晨電致中央拒絶指銷文曰北京大總統國務總理各部總長鈞鑒存土指銷藉名製藥實壞烟禁流毒蘇民同深慘激萬乞取消前議以慰輿情迫切待命等語除另文呈請本省李督軍齊省長一致峻拒外合行函請貴會查照至希一體協電力爭以袪鉅患而回刦運實深跂禱江蘇省農會會長奚九如 
　　呈江蘇省長文爲蘇省頻年歉收請嚴拒日本乞糴並重申米禁以維民食事竊蘇省農田頻年困於水旱饑饉洊臻加以螟蝗肆虐田禾歉收事實昭然莫可爲諱本會前奉農商部頒行民國四年農産物海關輸出入贸易比較表深痛吾蘇擅産米之虚譽年須吸收九十萬石之外米方足以期果腹不料近年每况愈下西貢臺灣仰光等米輸入之數累加靡已農部糧産統計表與税關報告案俱在非　説也本會目擊心　迭與各縣農會討論補救災患增進産額方法乃措施未見寸功弛禁又來警耗徬徨中夜莫所適從查吾蘇産米最多之區不過江南廿五縣然各省迭告災荒均恃爲振濟之源全國軍米缺乏亦賴爲補苴之藪無論以本省之産供本國之求本已無此餘力即以之供本省民食之需亦尚時虞不足往者駐寗英國領事請開蘇省米禁蒙我省長痌瘝在抱婉爲拒絶皆感維持之德今者日本患荒乞糴我國政府有批定蘇省弛禁接濟之議夫救災卹隣誠謀親善之要舉然因噎廢食智者所譏舍已從人更無斯理今此舉不過報紙喧傳尚未見諸實施而上海無錫等處米價騰踊悉由奸商囤積壟斷預謀出洋牟利所致此外北省米商并挾巨欵來蘇收買藉期米禁一破即可陸續運往俄境嗣後各國援例要求勢必無從抵制則蘇省六十縣人民受此影響不特米珠薪桂度日維艱并恐饑寒交迫鋌而走險社會安寗岌岌不保本會代表全省農界對於民食問題不敢趨避冒瀆以曠職守爲此具文呈請省長俯賜迅電中央聲明蘇省頻年荒歉曁自顧不暇實情將日本乞糴要求嚴行拒絶并嚴令各縣知事各税關重頒禁米出口明文以維民食而杜隠患是否有當伏乞迅示祗遵實爲公德兩便謹呈江蘇省農會會長奚九如 
　　致本省六十縣農商會函敬啓者近日報載日本因閙荒風潮向我國乞糴我政府有指定江蘇一省弛禁接濟之議齊省長因此令行各縣農商會徵集意見等語查吾蘇頻年水旱爲災螟蝗肆虐農民聚蓄十室九空農商部前頒海關贸易農産物輸出入比較表江蘇年須吸收九十萬石之外米方足以資餬口近年西貢臺灣仰光等米輸入吾境者有加無已吾蘇産米不足供蘇民自食之求殆信而有徵乃各省迭告災歉多以蘇米爲賑濟之源全國缺乏軍米復以蘇米爲供給之本蘇米旣自顧不暇不足應全國之需要尤屬顯然敵會有鑒於此曾於本年函請各縣農會共謀驅除災害增進産額方法以期有所補益不料措施未見寸功弛禁忽來警耗嗟我蘇民何以堪此往者駐寗英领事請開本省米禁已經齊省長據約駁復今日本乞糴政府爲救災恤隣起見擬指蘇米弛禁接濟而省長兼顧民食故有徵集意見之舉乃此事甫由報紙喧傳尚未見諸實施而各埠米價同時騰踊南方奸商預先購買囤積牟利情跡顯然北方米商亦挾資爭購希冀米禁一破運往俄境視爲奇貨倘使各國從而效之試問吾蘇將何以抵制况米價過昂飢民鋌而走險社會安寗亦　岌岌可危敝會忝爲全省農務機關對於民食問題敢不力竭聲嘶以謀挽救除另文呈請省長迅電中央拒絶乞糴取消指定蘇米弛禁之説一面嚴令各縣知事各税關所長重申禁米出口明文外合行函請貴會一致協力電爭以維民食而保治安倘荷贊同并希賜復爲禱江蘇省農會會長奚九如 
[徐州通信（雲）]  
　　徐州自京漢路南段被水冲斷後各地官商欲去湘鄂者均停驂於此隴海車站日有多人探詢京漢通車消息旅館客棧均嘉賓滿堂極一時之盛頃由隴海車站布告京漢通電該路準於本月二十六號通車聞者莫不歡　云 
　　本月廿二號第六師第二十二圑畢圑長由戰地急電致徐請派援軍隨由當道派去該圑留徐砲隊一連携帶野戰砲兩尊由隴海路特開專車軍送至黃口助剿矣聞豐　間土匪自被圍剿後潰竄者多死傷者尠楊集黃口間百數十里内之村寨爲匪所聚藏者均由官兵燒燬一空旬日以來濃烟四起日夜不絶其中老弱婦孺提　道路棲宿無所亦極慘目匪之潰竄者除走入山東境内餘均深藏於四野高梁菁密之處高梁幹長而葉茂人立其中咫尺不能見鎗彈之性入堅而化軟以高梁之大葉蓬鬆鎗彈一入其中即失其致遠之力記者曾見有軍士以新式快鎗彈穿數圍之樹而有餘而不能過十莖之高梁其軟化力殆較沙土猶强且梁幹如簾宜窺人而不爲人所窺土匪聚藏其中一見官兵來捕鎗彈即自其隙出當者無不立倒此誠土匪之天然壁壘壕溝也往年地方官曾勸令農民改種他穀無如高梁禀質硬强食難消化貧民均視爲當飽充饑之品且其長也水旱皆宜歉收較少故難以此爲禁前此數年匪之憑高梁而出没者亦不過爲一時期一至高梁收割不待剿捕即便銷聲匿跡近兩年來匪已嘯聚成帮明目張膽佔據其村寨不必如　　之行出没於高梁之中此次官軍旣已火其巢穴又當高梁收割之時土匪失其所憑依於是由散而復聚豐碭黃口之間匪又復聚至三四千之衆抗拒官軍極爲猛烈官軍則層層包圍防堵極周日内更徵调援軍加厚兵力以爲最後之一戰是則前之所謂匪已撲滅者非匪眞已摸滅也不過藏而不見耳今之所謂匪又復熾者亦非匪之憑空而來也不過護身之物去而仍現原形耳聞日昨兵匪已血戰一晝夜黃口楊集鐵路車站人員懼遭池魚之殃日夜不敢交睫羣向鐵路長官求調他缺而未得准云 
　　當此剿匪百忙之中忽有某師由山東招來土匪一營於日前硬向隴海路討索車輛爲之運鄂轉湘該路站長照例向其算取運費此羣匪兵迺咆哮呌跳怒駡不休最後以手鎗相向逼該站長發令開車而後已江山易改本性難移其斯之谓乎 
[杭州快信]  
　　參衆兩院浙籍議員公電杭總商會汪孫諸鄉老轉來尊電奸商銷土禍浙憤懣同深業經同人等面請總理免予指銷已允察核辦理雖未明示而指銷一節似可轉　除一致進行務求逹到目的外特先電聞 
　　杭紹甬革除現水案日前經杭總商會討論後期在必行中行蔡行長復向各省籌劃現洋聞長春中行首先慨允電准撥借一百萬元 
　　浙江司法協會定期九月一日上午在蒙古橋新會所開評議會通函各會員查照 
　　永嘉縣屬濬河工程准下月初旬開辦已派水利會技正孫量督司其事 
　　駐良渚内河水警第二分隊十號巡船長胡焕文昨不知何故用鎗自戕擊穿胸背上峯已派員查辦 
　　閩督李厚基昨來長電一通報告前方戰事惟内容甚秘 
　　福建高等審判廳長葉爾衡昨午後乘特别快車赴滬换輪旋閩嘉湖鎭守使王桂林前日因事晉省昨辭行返署 
　　運使袁旡咎氏擬於下月五日出巡餘岱各屬 
[南京快信]  
　　馮總統特派南下之代表師景雲昨尚未抵寗 
　　陸軍部諮議夏澍春奉派來寗接洽軍事昨仍乘津浦車回京 
　　鄂督王占元之秘書長王亭儒今晨由甯乘招商局江輪回鄂 
　　鄂督王占元電告吳光新司令有日由京漢車北上 
　　贛督陳光遠電李督據贛南吳鴻昌鎭守使來電雙方現仍取守勢 
　　李督齊省長决定贊助紳民拒土及禁米出口兩事 
　　李督電張文生白寳山馬玉仁各鎭守使趁青紗帳落時合力撲滅境内匪患 
　　中央前日電倪嗣冲再抽調所部安武軍十營開赴閩省助戰聞倪以蚌埠迭破黨人機關助皖北匪勢日熾各處防軍無法抽调將開新招之一旅派殷帮統督率赴閩惟開拔期尚未確定 
　　聞倪嗣冲集中軍隊蚌埠擬定期包剿皖北土匪 
　　第二届省議會召集期已定十月十日（國慶紀念日）省署昨通飭各縣知事通知各屬議員届期來省免誤會期 
[地方通信]  
　　蘇州 
　　又一拒土之電文蘇州婁江市民公社致南京電云李督軍齊省長鈞鑒鴉片流毒盡人皆知十年嚴禁甫告肅清近閲報載土儈昧良運動政府承賣分銷名爲製藥實壞烟禁指定四省蘇亦其一吾民何辜永淪苦海凡在國民誓不承認應請鈞座轉電中央收回成命並請嚴禁奸商乘幾販賣勿使煙土入我蘇境庶順輿情而遏茶毒迫切籲懇迅賜施行地方幸甚民國幸甚蘇省婁江市民公社正副社長潘邦俊顧賡熙彭英材曁全體職員市民等同叩 
　　工場添招藝徒班江蘇第六工場以吾國工藝素鮮研求以故出品較劣商業不能發逹爰於本年春季招收貧苦藝徒五十名按科教授半載以來頗著成績現擬再添招一班以資擴充 
　　恢復地方廳消息吳縣地方審檢廳恢復之説喧傳已久茲得確息其常年經費已列入八年度預算案内惟開辦費尚無着落聞　移動罰欵以資成立云 
　　杭州 
　　革除現水劃洋問題齊省長通令各道尹曁各縣知事云查現洋貼水最爲市面惡習自寗紹發生以來近漸沿及杭屬民生國税交受其害日久不除弊將愈甚現經財政廳商准中國銀行籌足現金結合羣力共圖補救自應嚴定期限一律完全革除以肅幣政合行令仰遵照迅即出示布告自奉令之日起限十日内一律革除現水嗣後市面流用無論現錢交易或以滙劃過賬出入槪以現洋作算不准再有現水發生貼現名目並應以本國所鑄銀元爲本位以昭劃一一面切實函致商會傳諭各錢業遵照倘有奸商藉端反對希圖破壞擾亂金融即由縣查提從嚴懲辦勿稍寛縱仍飭將遵辦情形曁示稿錄復備查母延杭總商會接准財政廳公函以錢業滙劃原所不禁而現水惡習事在必除貴會爲商業所仰望尚希勸導杭紹甬各錢業一體遵照二十四日商會召集省垣錢業開會勸除現水惟聞錢業方面以現水之有無必視現洋之盈絀爲定轉瞬新穀登場米市需現十餘萬元不等杭市斷無如許現洋若無現洋誰肯赴滬重拆（洋拆）運現到杭接濟米用此爲事實上顯而易見之困難如果事在必除則現水一項紹甬兩處爲鉅紹甬遵辦杭市照行至劃票上有不准取現字樣俟過九月杪當可除去云 
　　寗波 
　　鹽税加價電請展限寗波鹽引公所經商李晋益方興源等於前日接浙江運使令文云本年八月十一日奉鹽務署眞電内開寗屬鹽税應由每擔一元增至一元五角等因自應遵照辦理茲定本年九月一日起實行勿得誤限等因該商等奉令後以台屬鹽釐與寗税尚未同等穿長等四場輕税亦未增加今獨令寗屬引地先加殊不公允且限期又迫勢難遵行當即召集各董開會議决電請北京鹽務署轉令浙運使准予展限自八年一月起實行一面請先趕加台屬及穿長等四場税率以昭平允 
　　包銷土藥函請勸止寗波總商會接杭州總商會函云敬啓者拒土銷浙一案曾經敝會特開大會公同議决對待方法五條函請貴總會協力同心互相輔助各在案茲閲報載有戚松齡鄞縣梅墟人係上海恒甡莊之經理該莊係李蟾仙所股開現擬在甬地行銷土藥如果　實應請執事就近勸導俾資警覺免受人愚致喪資本若係傳聞之誤囑即登報聲明以釋嫌疑倘執迷不悟務希查照議决方法實行拒絶勿稍姑容並乞賜復盼切 
　　鎭江 
　　丹陽商會拒土電丹陽商會致南京電云督軍省長鈞鑒蘇省指銷存土内地奸商運動包銷者日有所闻如果成爲事實禍害寗有底止務懇電部堅拒迫切待命丹陽商會會長束秉勳副會長郭鑑清省議員胡允恭同叩馬 
　　桐油最近市價桐油一項現值秋初用途正𢃡乃南路銷場仍不十分起色惟江北裏下河七縣因用以油船購辦不少至其來源本由四川運來現宜昌等處雖已通行但因産地油廠減少出貨甚稀故價亦翔貴姚一灣劉慶豐吉盈豐等油棧陰曆七月間僅運到一千數百桶較往年減折不少現洪江油每桶（約五十六觔）售洋十七元左右尚有看漲之象 
　　米市漸見平穏鎭郡米市日前相傳鄰國向我乞糴立時每石漲起數角數日來因江南北各處早稻均已登場新米來源甚旺而陳貨到船亦多人心乃定市面遂見平穏矣 
　　揚州 
　　電催借漕江蘇財政廳前因財政竭蹶呈准財政部息借冬漕通飭各屬縣知事遵照辦理本邑應借之冬漕（約五萬元）迭經趙知事邀集各紳董集議尚無眉目昨日縣署又奉財廳電催亟速勸借幸勿稍存玩視致干未便云云趙知事乃於今日（二十七日）召集商會長周穀人及其他各紳士籌議擬仿上年成例先向中交兩行借撥若干以便解省 
　　署内竊案江都縣署近來屢失物件趙知事雖飭探警嚴緝然迄未有破獲者詎昨日某科員之辦事室又被賊竊當經守衛警隊盤獲楊愼　一名（即周知事任内河工委員）由王承　研訊不諱判處徒刑以儆 
　　嘉定 
　　指銷存土之反對聲嘉定縣教育商農三會今日有電分致軍長其文如下南京李督軍齊省長鈞鑒鴉片流毒百年　禁迄今根株甫絶近聞政府收買存土烟商運動指銷蘇浙鄂贛四省分縣包銷託辭製藥復燃死灰何異强人飲　而速之亡士民駭汗憤慨同深全體决議籲懇鈞座主持會同三省督軍省長一致峻拒生死肉骨銜結無涯嘉定縣教育會會長黃守恒商會會長高鶱農會會長顧瑞叩徑 
　　金山　 
　　金山縣各圑體致齊省長拒土電南京齊省長　鑒存土指銷蘇省名爲製藥實貽烟害籲请主持力拒並迅飭各縣嚴查入境以絶毒氛惶迫待命金山縣教育會商會農會各市鄉助理員叩儉印 
　　濟南 
　　節政費以裕軍餉中央政府以本年軍費浩大財政異常困難現又需籌措攻粤及出兵兩項要欵昨日通電來魯着於支出項下力從節約藉裕餉源其計劃分爲四端（一）各省本年政費廳極力撙節開支無論如何比照預算案不得超過（二）本年支出之預算不得臨時追加遇有不得已之事故時即在他項欵目下挪用以期維持（三）各項支出節餘項下應另案存儲詳報財部聽候撥用非經中央准許不得動支（四）凡中央直接收入之欵非呈准中央無論是何理由不得截留及挪墊 
　　省長維持風化張兼省長對於地方風化竭力整頓查近來婦女服裝日形怪異或領高逾鼻或長僅及腰或胸襟逼奉而身若束薪或出手短縮而時常外露此等妖服由娼妓之標新領異炫入耳目而風尚所趨遂致良家婦女羣相仿效習俗相沿　　莫辨若不設法禁止恐此邦之善良風俗將消滅而無存除飭全省通俗教育書　編輯所擬具圖説隨時指導外並擬出示曉論人民務各剴切訓誡家中婦女力崇節儉以肅觀瞻 
　　即墨發現金鑛即墨東南鄉向有天然金鑛惟農民迷信風水莫之敢採茲經邢仁章親往調查見該地青石山及小安莊皆係産金區域其面積寛約半華里長約二華里沙河繚繞掘井丈餘金線顯露金色頗佳現正募集巨欵着手開辦 
　　漢口 
　　修築横馬路之急進張美之巷六度橋滿春茶園玉皇閣文廟五處修築横馬路業經官商公同議决派人勘定路線函請商會推舉熟悉路政之人督辦其事茲商會總理王芹甫對於此項路政極爲認眞二十二十一二三等日連次邀集會員會議已舉定凃之光督辦其事所有路線内壓佔民房基地之處分上中下三等由公家購買其願掉换者仍以相當公産掉换已全體一致贊同不日即函覆省長署轉飭工巡處酌議實行 
　　後城市面之漸盛後城馬路自生成里一帶落成以來繁華日見進步酒樓旅館櫛比林立入夜之管絃聲不絶於耳杏初里右首新市場亦已動工六渡橋馬中直逹武聖廟秋後又將興工建造市房洋房戲園菜館酒樓亦有預爲定造者南城之堂班多將移居於此因之土壋蕭家垸一帶之地價日見昂貴有增至三百兩一方之勢 
雜評一 
[和戰兩派與選舉（默）]  
　　自吳佩孚一電而和戰兩派又成對抗之形式吳聯合長江三督軍主緩舉總統倪加入奉吉黑五督軍主速舉總統此督軍方面對於總統問題相持之情勢也衆院研究系緩選之主張爲安福派所破似速選派占多數參院自提之組織選舉會案已經否决似緩選派占多數此國會方面對於總統問題相持之情勢也 
　　於此相持之形勢中以現狀言督軍方面之主戰派意氣甚張有非速選不可之勢而國會方面則尚須待聯合會之協商目前正未可預測所可預測者國會之勢力以督軍之勢力爲轉移主戰督軍之主張勝則總統自必速選也然督軍之勢力兩方究相差無幾故總統雖速選而和戰之爭將益烈此可一言而决者也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中國郵船公司股東會續紀]  
　　中國郵船公司前日下午假座廣肇公所開第二次股東大會詳情已誌昨報茲又聞是日日會議時股東譚海秋對於選舉參事員曾發表意見須由股東公舉主席陳炳謙贊成其説迨由沈聯芳推舉譚君爲參事員後譚君又竭力推辭經衆婉商方始舉定昨日該公司已將是日股東會議情形及推定代表人員姓氏分電金山總公司要求認可又是日會場曾宣布香港參事局主席陸篷山盧禮孫來函兩通今特補錄於下（其一）敬啓者敝處於本月五號請股東大叙會集議授權選舉總行董事各事旋由股東公决授權敝局俾得代理金山股東年例大會選舉總行第二届董事及公司應興應革事宜并承認敝局派往總行商量之代表當時勞敬修君亦在座此次會議始末情形勞君經已洞悉靡遺母庸多述敝局因即依照該日會議各股東所通過之議案辦理登報布告將委權紙及寄交股東之公函從速付印俾得早日送交股東塡註以免遷延時日茲將原稿三紙呈上伏祈仿此辦法酌量辦理從速進行以歸一致（其二）敬復者接展大函敬聆一是日前勞敬修君抵港敝處因舉行會議請勞君到場協商决定與貴處取同一態度積極進行以匡總行之不逮并派舉代表三人前往金山總行商量此處二人已舉定李煜堂吳東啟二君充當貴處一人則由貴處速舉現我兩處參事員已由總行完全承認應公託代表以全權俾其到總行時舉總行商訂參事局權限及各種善後事宜 
[松江輪船失事四誌]  
　　太古洋行之松江輪船於本月二十四號上午在距汕頭三十三英里之來馬島觸礁沉没所有中西船員均已救起由該行之淡水輪船運送來滬昨日淡水進口儎來松江船中西船員及搭客三百餘人據遭難人云松江船確於二十四號上午九點一刻鐘觸礁直至下午九點鐘沉没所以該輪未傷一人至該輪所載之貨計有太古火車糖一千四百餘包餘均雜貨均保水險各貨主不致十分吃虧云 
　　文滙報云太古公司淡水輪船今日（二十八日）抵滬載來一星期前失事之松江船搭客所可幸者此次並未喪失生命松江船於上星期二日由香港開出翌晨九時四十分在來馬街島東端之艇礁遇禍當觸礁之際其力必甚猛大蓋機器室與後艙洞穿甚巨故也維時天氣惡劣且海上有濃霧直至觸礁前片刻霧始漸散該船洞穿後機器間内不足二十分鐘即爲水浸滿因發求救之號日船某號適駛過附近急來援助即將搭客與職員數人載抵來馬街島繼復靠近松江船予以必要之輔助松江船觸礁數小時後即漸下卸該日船希圖拖之至來馬街島海灘不幸駛行五英里許松江船漸向下沉故不得不舍之而將其餘員役船長總機師二副等亦在内送登島上松江船二副曾由島上雇漁艇行三十餘英里至汕頭報災適淡水輪船泊於港内即駛往失事地點載松江船之搭客與辦事員役來滬聞松江船沉於來馬街島北面十尋（每尋六呎）之深處桅頂猶露水面距其觸礁處约七英里該船辦事員役約五十人載中國搭客九十四人皆係在美沙波太米盡役期滿回國之工匠又頭等客兩人皆西人英文滬報云松江船失事之際幸火夫於離汽鍋室之前曾將爐火熄滅否則汽鍋爆炸死傷必多其勇武誠足嘉也松江船照目下之船價值銀不下七十萬兩其所載之貨聞將設法撈取云 
[安徽輪船遘禍續聞]  
　　太古公司之安徽輪船近由英政府賃去爲運送艦於上星期六被潛艇在地中海擊沉已誌前報茲悉該輪自歸英政府賃用之後所有在船華人一槪屏絶是以此次失事並無華人在内云 
[反對銷售存土近訊]  
　　旅滬嘉屬同鄉會接浙省楊督軍齊省長覆電云電悉此案頃准内務部電覆並無指銷浙省之説除飭縣布告外並希轉知各屬旅滬同鄉會爲盼善德耀珊儉　　大陸報云本埠洋藥公所前交與中政府之第一批存土將於數日内由協記公司提出以便分銷協記公司已繳十七箱印土之價政府駐滬代表已於昨日將十七箱印土之貨棧收據交給協記公司包銷商人近因四省反對甚力多欲廢約惟巨數證金業已繳入協記公司謂承銷者苟不履約則將存欵充公云 
[嚴禁運米出口]  
　　本埠米糧前因有人私運出口以致米價陡漲人心恐怖當經地方紳董爲維持民食計特電江蘇齊省長請爲飭屬嚴行查禁在案茲上海縣沈知事已奉到省令立即出示布告嚴行申禁一面又致函米業商董曁商會等迅行轉知該業切勿囤積居奇私運出口以及私自抬漲價值以保民食而安人心 
　　江蘇李督軍齊省長因接中央訓令以日本米糧缺乏乞糴於我指定江蘇爲産米之區全省酌定裝出一百萬石計上海應派二十萬石其餘無錫常熟青浦松江等五十九縣酌量其出數之多寡再定限額現已分行各屬道尹曁縣知事一體遵行但以茲事關係民食應由地方自行研究利害以定准駁昨日南市縣商會特開大會米業中人到者極多董事張樂君顧馨一等亦均蒞會聞盧護軍使亦派代表某君到會陳述意見旋經决定即日去電反對云 
　　字林報云本埠米價近曾由六元漲至八元後稍低落每石售七元六角此後漲落若何無從逆料而知其内情者亦不肯披露於外夫米爲民食正宗而本省又爲産米之區若米價繼長竟至十元則貧民無以爲生勢必鋌而走險此華字報紙所以注重此事也聞壟斷居奇者今不乏其人要知日本近來閙米風潮即爲有人壟斷而起當東鄰風潮方熾時此間謡言紛傳謂日政府已請中國大開米禁俾日本得資接濟華人之役於日商者乃開始購米價值日漲約一星期前每石竟售八元三角人言藉藉謂中政府雖不公然運米赴日慮招物議但若有掩飾之法以爲之則政府未必不爲之傳説北京政界某某擬組織公司採辦食米陽藉軍米之名陰行販米之實運至天津轉輸鄰島又聞上海政界某公已着手購米據其語人曰政府欲得之以供給日本也要求旣多米價自漲而人民苦矣齊省長知之出示曉諭運米出境法所不許於是米　由八元二角落至七元六角惟據中國商界人言日商已購米右干萬石堆存貨棧待船裝運云省憲聞有奸商勾結外人私運糧米出口特派委員俞某來滬調查茲俞委員已於星期一日到滬秘密調查現新穀未登惟舊存頗多民食無患不足乃價值倐漲高二元此爲有人投機壟斷所致確可無疑數年前此時米價偶曾漲至每石十元而由西貢運米接濟此因青黃不接舊穀已罄新穀未到之故然今日情形則非昔比蓋今日米價之昂貴不因米糧之缺少而因投機之作用也按中國法律壟斷食米向來懸爲厲禁犯者嚴懲蓋華人以米爲養生必要品故法律訂有專條所以重民食也在前清時代禁米法令奉行維謹今則稍異雖運米出洋仍在嚴禁之列然奸商囤積民食私圖運出視禁令若無物其計得售與否須待日後知之全恃政府如何耳今惟屬望省憲堅持不變始終禁米出口此時新穀尚未收穫非可輸米出境之日宜採用峻法杜絶輸出按目下食米囤棧待運者計有二十餘萬石若此批糧米果被運出則米價勢必漲至十元且恐有增無減蓋運米者將繼續收羅也日本閙米風潮漫延全國無非商人抱發財奢望囤積米糧以備供給西比利亞日軍之需有以致之今本埠之購米者殆有此同一之目的食米可由滿洲運交日軍無須運入日本北京官場擬組織公司採辦軍米運往天津之説蛛絲馬迹確非無因惟不問食米運往何處當此時代運米出境事關重大無論如何不可輕許也 
[拒絶民害保持民利]  
　　金華旅滬同鄉會致浙江省吏公函云督軍省長鈞鑒敬肅者我浙禁烟成绩爲各省冠良以歷任軍民長官雷厲風行嚴刑峻罰勞瘁不辭譽溢全國邇者政府收賣滬港存土指銷及浙不特十年纍黍之功隳於俄頃抑且事關國際條約後患何堪政蠶奸商祇知肥己辱國殃民貽羞中外再兩浙頻年水旱糧食維艱民國三年地方饑民暴動公私損失不貲運米出洋更爲長亂之媒均希嚴禁以保治安而謀幸福無任感盼肅此謹叩鈞安金華旅滬同鄉會陳白鄭鉞劉肇基王理忱（尚有致省議會總商會函與此略同不贅錄） 
[謝强公請除三害]  
　　上海策進地方自治會會長謝强公昨上南京督軍省長請除三害書云販烟土弛米禁假金幣之爲三大害輿論報紙喧傳已遍人皆知爲亡國之禍昔清季政教昏亂推原禍始人每以鴉片髮辫纏足爲三大害邇日選舉總統之事報紙中又有三大害互起迭作流毒無極之説今以此販烟土弛米禁假金幣三大害較之正是有過之無不及金券借欵之事幣制其名兵餉其實兵餉其次囊飽其要微特以人民之膏血供若輩之揮霍且惟恐外人覬𧢢我國權利尚未盡其極而又自爲導引之不使國内現金盡爲紙幣吸盡而成冥　國不止至於販賣烟土指銷江浙鄂贛四省擇肥先噬浩刦當及全國或云一轉移間獲利約八百萬或云每年淨利三千萬可見中國並未貧乏但富只在肉食之一輩耳若米禁之弛亦已經各報痛論詳切我國在清季由上海某劣董賄通蘇撫准米出洋之後遂至糧食昂貴民不聊生識者每一念之猶存餘痛猶幸我國民積成鄉愿之痼習但知個人有私利不知國家爲何物不至如他國之麵包問題每閙成絶大之風潮耳近日報紙謂政府因鄰邦闹米事已有大開米禁之説劣董奸商又乘間迭起若不思患預防勢必不堪設想彼魚肉我國民之祿蠧豈尚有念及此國計民生之大局者耶總之此大害一之爲甚而况其三此三大害不除則國亡之禍可以坐待尚何暇再發生和主戰之空議論哉又何暇再談南北之爭總統之爭非法護法之爭哉共和之邦匹夫有責雖明知其無所補救而養不容坐視不言爲此敬求我督軍省長轉電北京政府速除此三大害國民幸甚上海策進地方自治會會長謝爕等謹上 
[依周塘工路之規畫]  
　　興築上寳兩邑依周塘馬路經閘北工巡捐局詳由盧護軍使抽調駐滬防軍充任工作於本月二十四日經各官紳會同前往舉行開工禮已紀前報茲悉閘北工巡捐局業已商由監工各員依照預定計畫自軍功廠北首起沿該塘直逹吳淞分爲十三段逐段開築以期迅速其高低仍照原塘並不抵低加高以省工程至前定路面本須十丈開闊現各官紳因工鉅費昂改爲四丈路面擬鋪石子亦因欵鉅現照滬江大學校前一小段式樣鋪以煤炭屑以省經費惟路側興造市房廠屋須依照規定十丈路面建築（現築路面祇四丈若路旁造屋無論東西須自塡三丈方可起造屋宇）所有築路被佔田畝由工巡捐局函請上寳兩邑知事諭令圖保分别造册聽候彚總籌商辦法尚有捐壞田禾俟與各經董會議再定貼償方法云 
[法庭研鞫圖刦未遂犯]  
　　匪徒程和玉楊正興沈福生周柏元馮德禮五人深夜在途爲閘北巡警查獲抄出手鎗子彈申送警廳發交司法科訊供後馮因畏罪圖　遇救得生發送新普育堂醫治程等四人連同證物由警廳轉解地檢廳經檢察官賀木荄預審收押候起訴審判廳公判在案昨日午刻審廳趙毓璜推事官會同賀檢察官開第五庭命提程等四人上堂研訊馮德禮因傷未愈故未送案據程等四人同稱民人等在閘北一帶爲小工或爲小本生理向來安分不敢犯事此次實被誤拘求宥問官曰今日公開法庭爾等所供與檢察廳及警廳司法科預審時大不相符檢廳審訊時爾等所供各節與司法科供詞相同當巡警將爾等拘獲時在各人身畔抄出手鎗三支並子彈麻繩電筒等物據爾等同稱電筒鎗彈等由在逃之沈玉林所給糾合爾等同往靶子路某姓家行刦行至中途爲警查獲等語此等供詞全由爾等親自供訴今日何可抵賴程等始俯首無語旋經賀檢察官當庭起訴陳述一切並請審判長按照刑律三百七十三條並第十七條判决問官會商之下論程和玉等還押證物存案聽候定期宣判 
[華商電車司機罷工之善後]  
　　華商電車公司各司機人前因反對九號二十四號兩暗查發生罷工風潮經高昌廟警所李巡官憲兵營吳連長調停平息詳情已迭紀本報茲悉二十五號司機吕賢佐等六人自經地方廳判决拘留六個月後各該家屬屢向經勸之李巡官及該公司要求請地檢廳釋放以便照常上工李巡官以此事公司中早有和平之對待故將工資仍舊酌給但要求釋回一節其權操諸司法官廳公司未便干預惟旣經各該家屬屢請釋放必須依法於未確定以前據理上訴所需上訴訟費各該家屬貧不能籌當代爲之設法乃代勸其他各司機之已經上工開車者五十餘人每人各出洋五角凑集二十餘元其欵由公司暫爲墊給俟將來在所得工資内扣還故昨日已由該家屬等赴原審衙門實行上訴並聞延請之代表爲陳金鎔律師云 
　　此次各司機罷工五天其開車職務係由廠内之機匠及材料處工程處之工匠電燈廠之電燈匠等代爲開駛業經公司核議該工匠等不無微勞應予以獎勵遂令各工頭查明各工匠姓氏並每人接班幾次分别開明報告陸總理酌量核獎聞陸總理已許將各該匠每月工資加給若干以示優待 
　　陸總理以公司内部人員業已派給花紅而外部人員尚未照派此次各司機之風潮未始不因此而起照章固應核給惟正由公司支配時已發生司機人同盟罷工之事現在事旣平息應援公司定章將各人應派之花紅提出以待年終一體補給以昭公允 
[美國棉花歉收]  
　　昨日本埠某洋行接美國來電謂本年産花之區被雨所損上年美花共收二千一百萬包今則僅收一千九百萬包較前少收二百萬包云云是以美花之價近日益見昂貴 
[學生會兩次歡迎回國學生]  
　　前日寰球中國學生會開第一次歡迎留美回國學生會到者爲朱少屏張福運胡明復孫恩麟郭秉文過探先張貢九吳康等數十人昨日午刻該會復由朱少屏郭桂丹萬晉李餘慶郝坤巽李葆和郭楠趙會午吳沅諸君公宴新自歐美回國之男女畢業生座中來賓有美國駐京公使館商務參贊安立德君美國芝加哥大學化學碩士沈彬貞女士美國加利福尼大學化學碩士段育華君美國格拉斯哥大學造船學士機械學士土木學士朱育滄君等數十人首由沈彬貞女士演説次安立德段育華朱育滄等相繼演説散會時已四點餘鐘矣 
[抵制金幣借欵之警告]  
　　全國抵制金幣借欵聯合會上海分會警告全國同胞略云政府諸公不惜犧牲一切之國有盡數抵押於外人以供彼一人之私利此所謂一人貪利一國作亂者也歐美人士譏吾人愛國之熱忱祇五分鐘政府諸公亦深知此種弱點益無忌憚如近來之金幣借欵發生以來已逾半月其喪權亡國之種種上海商會及學生救國圑已屢言之矣母容贅述半月來各圑體反對之電函不勝枚舉而未見政府有隻字之答復即如商會聯合會以全國商界代表之名義遞呈反對亦未見批發可知執政諸公欲待吾人五分鐘熱度之消化耳當軸籌謀如斯之妙豈不知此種借欵之害乎無非被利所驅耳蓋以八千萬之準備紙幣發行二億四千萬紙幣已得三倍之利何况尚可濫發至無量數乎吾人受中交兩行之害至今思之痛心詎料一波未平一波又起嗟乎中交兩行非國家銀行乎非准納一切錢糧公税者乎卒因濫發之弊停止兌現而政府倒行逆施於國家公税錢糧以及交通各機關皆拒絶不收對於人民則强迫流通凡有不用者即加以違法之罪以至國家信用日減幣價日跌商民受虧無處申訴上海一埠若非當時商會出而維持與北京有何異乎此次金幣券關係全國其禍害大於中交千百倍政府諸公因利慾薰心事在必行願我全國同胞速籌補救方法急起直追以救危亡務逹目的勿爲五分鐘熱度也 
[請在租界内張貼賣藥告示之拒绝]  
　　東亞公司近函請公共租界工部局准其將一九一六年五月十七日駐滬交涉員楊晟所發禁止保護仁丹之示文在租界張貼工部局代理書記李台爾氏於八月二日覆稱該示文無領袖領事或工部局之印章碍難於租界張貼且查一九一七年與一九一八年工部局常年報告所載領事圑道台工部局來往之公牘僅關係公共幸福大事之示文可在租界張貼其他小事之示文皆在不許之列仁丹示文縱前得工部局許可張貼今亦必已撤消許可故所請未便照准已貼者亦須即行撕去云云 
[兩汽車夫奮勇捐軀]  
　　寗波路一百五十五號門牌馬車行内前晚有人寄放汽車兩輛内有第一千零二十八號汽車後面之汽油缸於八點鐘時忽然爆裂焚燒蓬帳當由汽車夫徐阿狗瞥見深恐殃及房屋立即跳躍上車開至門外致被灼傷手臂肩際等處其時另一汽車夫沈阿大亦帮同推車出外並搬取衣箱亦被焚傷下體惟該馬車行之樓板已經燃着幸爲時尚早由鄰人帮同撲滅未兆焚如事後捕房得悉卽派包探將徐沈二人車送仁濟醫院醫治因火毒攻心不及挽救相繼斃命老閘捕房捕頭當即派探將屍舁入驗屍所報请公共公廨中西官前往相驗旋爲兩死者之母徐張氏沈陳氏得悉昨投該捕房請求免驗捕頭准之諭令分别領屍棺殮 
[又有閩省新兵抵滬]  
　　福建陸軍補充第四營副官杜芳洲奉閩督軍令招募新兵備補缺額除陸續在徐州山東等處招得若干先後送閩編練外茲又由徐州招得新兵三百三十名乘津浦車送至南京换坐火車十四輛於昨日上午十時許到滬仍在龍華操場暫駐候輪赴閩 
 
 
 

Page 11

 
 
[清理縣知事交代辦法]  
　　上海縣知事接江蘇財政廳通令云八月三日奉省長訓令内開案照各縣知事交代定例本極森嚴徒以辛亥鼎革之交新章未頒舊制先失益以頻年大局未定任事者率存五日京兆之心遷流所極綱紀蕩然前經本省長令飭該廳逐案清理雖據查報多成陳迹其中有因欵項糾葛致未能清結者有因册結挂漏致補取遲逾者長此相沿殊屬不成事體茲擬分别新舊案由廳明定限期截清界限俾已過者留自新之機可免因遲懼而却步未來者振方新之氣從此立法猶可實行所有擬定清理辦法數條合行令發該廳查照分别轉行並咨明各道尹備案仍將清理期間妥擬具復此令計抄發清理縣知事交代暫行辦法又於八月十七日奉省長指令財政廳呈爲各縣未結舊案交代擬定清理期間由奉指令呈悉准如所擬辦理仰即分别轉行勒限嚴催層遞結報並咨明各道尹備案此令各等因奉此除抄錄原令曁清理縣知事交代暫行辦法登省公報公布並咨明各道尹備案外合行通令各縣一體遵照辦理並轉咨各前任知事自文到該縣之日起限兩個月内一律將舊案交代分别算結清繳層遞結報仍將奉文日期報明查考母稍違延切切此令計抄發清理縣知事交代暫行辦法（甲）舊案（一）凡在民國七年六月三十日以前未結之交代統稱爲舊案（一）舊案交代有逾限未經算結或册結未報及欵項未繳者均以交代不清論由廳酌定清理期間報明勒限算結一面嚴追欠欵（一）前項清理限滿仍未完結者由廳照交代條例應行處分各條分别從嚴辦理其已經離省任催罔應者即按照條例第二十條呈請緝拿（一）現有差缺之員逾限未經清結即由廳呈請先行撤任（一）交代未清各員之欠欵如有領欵應先由廳就數核扣（一）交代未清各員如本員至清理限滿仍置不理致全案無從核結者應由廳督飭現任會同監盤委員秉公算結如有欠欵即憑以揭追一面仍按交代條例應行處分各條分别辦理（一）交代内欠欵如有事出非常因公挪墊確有實在證據准其專案呈明議結（乙）新案（一）凡在舊案末日以後之交代統稱爲新案（一）新案交代槪照交代條例辦理（一）地方公欵應照省議會議决辦法分别册清算（一）新案交代應由廳按月列表呈報核辦表式列左縣名·卸任員名·接任員名·監盤職名·卸任年月日·卸任移交限期·接任接收限期·何年月日會算結報·何員逾限若干日·結欠公欵數目（國庫）（省庫）（縣地方）·由廳處分情形 
[甯波同鄉會募捐消息]  
　　寗波同鄉會募捐期限定爲一個月自分送捐册後各募捐員均向各處勸募昨日止曾經繳過捐欵之募捐員計一百四十五人其餘均待月底可繳近日因限期已近故圑員中募捐之競爭尤烈逐日繳到捐欵者亦多茲將細目總數列后童夢槐君續募史如鈞三十元錢金聲君二十元童如坤毛永生童雲樵三君各五元葉守卿君三元童彬甫君二元莊海濤君募到史光廷君信康祥柯梅蓀君各十元王祥彚王嘉珧源豐昵號張仙嶠邵茂生諸君各五元莊君自助五十元王烈嵩君募到徐崇禮君十八元虞舜蓀胡儆菴許靜舫謝寳蓮夏定榮王思中諸君各十元汪寳孚顧相如王祖蔭周榮卿周純慶陳國安貝祥甫李鶴年夏其昌翁瀛軒王祖華謝寳元董瑞昌王仁生朱廷芳陳吉生諸君各二元汪蟾樵李金榮二君各一元王君自助十元合捐二百二十二元舒金標君助洋五十元吳梅卿君助洋五十元薛文泰君募吳梅卿君五十元徐春生君募到王雲甫君五十元胡光逹王仁甫二君各十元王聖甫陳安懷朱葭琯包樂堂徐慶甫茅慶槐朱春生陳曉峯錢潤寳鄭國記丁舜臣丁　蓀何仁榮諸君各五元金爾康戴孝博周立卿孫廷栻劉德潤史永卿陳孝榮諸君各二元柯梓林勵芝棠吳柏潤李慶源湯賢塘朱益三葉善慶諸君各一元徐君自助洋五十元合捐洋二百零六元總共收捐洋八萬四千五百四十四元八角八分元五千一百五十五兩昨報載洋數八萬一千八百九十一元零係八萬三千零之誤合行更正 
[振新學校懇親會紀事]  
　　派克路百合里振新學校於二十五號午後開第三次懇親會各生家長曁男女來賓到者百餘人二時許振鈴開會首由教職員及學生歡迎來賓繼由主席徐惠施報告次由來賓戈朋雲演説學生在青年時不宜妄自尊大宜以謙讓爲本次顧霖周演説諸生將來在社會上欲佔優勝地位須尊重道德次梁天柱演説人在幼稚時代須受正當之教育始成完全人格繼上海公學音樂部學生合奏中西雅樂聲韻抑揚助人興會該生等並演滑稽趣劇詼諧百出觀者眉飛色舞繼汪龍超袁頌風朱稼甫周少葵相繼演説大致均係勉勵學生之詞殿由朱文華率領本校學生及新民學校學生演唱表情歌並勸辦童子軍歌以娱來賓迨散會時已鐘鳴六下矣是晚該校教職等員並舉行聚餐會觥籌交錯盡歡而散 
[檢定小學教員之負擔]  
　　上海縣知事公署布告云案奉江蘇教育廳第一○二○號訓令内開檢定小學教員委員會案呈查本届檢定小學教員各項手續業已完竣前經令行該縣知事查照檢定規程第二十八條之規定將戰開合格教員　繳之許可狀費一併呈解到廳再行彚齊塡發在案嗣以此項許可狀應否貼用印花尚無明文規定當經電請教育部核示茲准教育部普通教育司函開教員許可狀貼用印花一節業經部規定貼用印花二角並咨復财政部等因准函前因除分行外合行訓令该知事知照仰即將檢定合格教員應繳之許可狀費及應行貼用印花一併呈解到廳聽候將許可狀彚齊核發此令等因到署奉此合行布告仰檢定合格教員知悉所有應繳之許可狀費如已缴者速即補缴印花銀二角未繳者迅將許可狀費及應行貼用印花務於九月五日以前一併送署以便彚解特此布告 
[查察清潔道路之成績]  
　　淞滬警察徐廳長前因各處街巷每有蘆粟皮渣與瓜皮等抛棄以致道路不能清潔即居民傾倒垃圾亦有狼籍箱外者致堆積污穢臭味四布蠅蚋麕集殊於衛生大有妨害曾經令飭各警區巡官每日撥派巡長監督各挑夫挨段掃除潔淨並於下午四時加掃一次以重衛生在案現將月終乃加派本廳督察員分至各該署所轄境内按段查察成績如何核實呈復以便酌定功過 
[憲兵排長病故]  
　　京畿憲兵營第一連排長張德玉前日因病在寓身故當由該營張營長憫其身後蕭條除照章呈請陸軍部遴員接事外並請核給撫卹以便該故排長家屬運柩還鄉 
[景綸廠火警]  
　　前夜十二時虹口三官堂街二百八十四號門牌景綸紡織廠内總機器間忽然起火經巡捕瞥見立即告警旋由救火會西人各驅皮帶車馳往汲水澆熄計燬房屋三間 
[肉店失愼之波累]  
　　法新租界愷自邇路一百五十一號門牌洽泰肉店披屋内於前日上午忽然失愼延及貼鄰順泰棧烟紙店高升茶樓某皮鞋店等披屋後由捕房飭探潘瑞福前往查得該店保有火險當將洽泰店主帶入捕房聽候解廨訊究 
[游戲場中之喧擾]  
　　英文滬報云公共租界救火會前因新世界游戲場游人甚盛而梯間與太平門出入口處輙有遊客攢聚殊背火政章程故令該場不許游客堵塞出入要口乃昨日忽有華人數百名毆擊該場所用防火之華人兩名且與往助該二華人之西人爲難音樂隊首領奥人克里姆拉因插身多事爲巡捕驅出救火會之曷浦登氏與跳舞室領班羅斯氏二人當時頗爲華人所窘其啓釁原因乃由防火之二用人不許游客聚集梯上遊客多人未卽依從據目擊者云用人之一即舉手打人致羣衆不服欲與爲難該用人見勢不佳急逃入事務室衆復追之而看門人復吹警笛致場中秩序更亂新老閘捕房得報卽派中西捕蒞場於是乃得無事時有遊客一人號召多人欲擁入事務室捕捉防火之用人以洩忿室門甫啓有西捕四人由内鍍出衆乃散走是日新閘捕房加派巡捕駐場直至該場閉門始已 
[傾倒垃圾演成兇劇]  
　　小北門内榮慶里婦人齊陳氏家之寰榮林前日將垃圾倒於比鄰邵高氏家門前邵高氏以其污穢向之聲斥寰不服致起口角旣而雙方各紏二三十人在附近某茶肆評理一言不合羣起用武各人均懷有凶器齊陳氏之兩手臂及寰之四肢被刀戳傷當由巡警將邵高氏宋謝氏宋陳氏等連同受傷人拘送二區一分所馬警佐見齊陳氏寰榮林受傷屬實即命發送新普育堂醫治邵高氏等於昨日函送地方廳經檢察官預審一過判邵高氏宋陳氏宋謝氏分别收押候往該堂察看齊陳氏等傷勢再行核辦 
[行人毆傷垃圾夫]  
　　一區二分所清道夫陳德富前日下午在邑廟前打掃街道污及孟瑞龍之衣服孟即將陳扭住痛毆致傷右眼流血如注經第二崗巡警金玉平查見一併拘送警署王警佐向之研訊據孟供本地人前爲洋貨生理一時氣憤致將垃圾夫打傷請求輕辦王警佐判孟罰洋二元以儆 
[孕婦被毆受傷之現象]  
　　甬人唐阿富曾於本月十八號在狄思威路將婦人俞邵氏毆傷由捕拘解公共公廨訊判押候原告傷愈再核在案詎原告俞邵氏因身懷孕被毆受傷後業於前日小産病勢轉劇故昨晨由廨提訊時該氏由其夫與姑扶掖上堂訴明前情訊之被告供認情願每日償還醫費洋三角中西官判原告趕緊至仁濟醫院醫治以免意外之虞被告還押候原告傷愈再核 
[行人碰跌女孩]  
　　江北婦人商朱氏住居閘北藥水廠舊址有女名小胖子年七歳前日在長安路旁嬉戲被行路人陶沛甫碰跌磕傷頭面當由四區崗警查見一併帶入區署聽候訊辦 
[打傷女孩之理論]  
　　閘北胡家木橋統益絲廠管車人魏坤江前日將打盆女孩張練子責打致傷該女右臂女母張張氏偕其戚施永能到廠向魏理論致起衝突旋由五區三分所崗警一併拘解司法科訊辦 
[差弁與領署用人衝突]  
　　江蘇緝私營宋統領前晨差遣馬弁某乘滬寗頭班火車赴寗公幹適有法領事署用人某亦乘該車赴蘇（雙方均北人）在月台互爭上車站則口角繼竟用武該用人力有不逮致被毆傷當經駐站憲兵拘解淞滬警察第五區轉解司法科訊究旋由宋統領飭人持片赴科保釋受傷人由領署派員至警廳車送醫院醫治待傷愈再行交涉 
[偷窺戲劇之衝突]  
　　閘北烏鎭路菜場陽春戲園旁停有侯少安經放之黃包車前晚有潘慶和董阿仲傳阿堂等站立車上偷窺園内戲劇侯出而阻止致起衝突旋由四區崗警一併拘解區署訊辦 
[塌車撞損電桿]  
　　塌車夫何新開拖重車至百老滙路將皮字九十九號救火電線桿撞損被四百五十五號華捕查見將何拘入捕房捕頭諭着押候解廨訊究 
[被拐養媳尚未提回]  
　　鎭江婦人鍾李氏串同揚州人黃忠祥王殷氏將華阿三家十六歳童養媳小妹拐賣於揚州江都縣屬某姓家得洋三百餘元彼此分肥被華偵知報由捕房飭探將三被告拘解公共公堂訊判分别押候函致江都縣知事將華小妹移提來廨再核在案昨晨由廨復訊即據捕房禀稱前往揚州移提華女之包探尚未回滬應請展期復審中西官判鍾李氏等還押候下禮拜三再訊 
[男女承認私通]  
　　婦人蕭錢氏昨至法公堂控稱女兒阿大早已許字尚未完婚向在法新租界某洋人家爲傭不料邇被西崽唐阿菊勾引成姦且於日前偕同逃逸出外當被婦人得悉報告捕房飭探前往將唐及女兒一併拘案請爲訊究並請將女兒給予領回完婚詰之蕭阿大供認與阿菊私識現已懷孕四月不願回家請求成全唐阿菊亦供認與阿大姘識求宥中西官判唐押西牢一月阿大押十四天期滿交母領去 
[領妻不放之衝突]  
　　江北人沈步發之妻陳氏前在原籍被人誘拐來滬與住居白克路現在某弄内看門之崇雲德私識前日被沈來滬尋見向領不放並由沈霞軒王甘金到來干涉在途互毆當由巡街捕查見以其違章一併帶入捕房存洋保出昨經公共公堂傳訊沈霞軒與王甘金均不到案據沈步發供陳氏是我髮妻前次被人誘拐近在崇雲德家尋見往領不放以致扭毆是實中西官以原被不應違章打架判各押二天沈王二人臨訊不到着將保洋充公 
[否認虐待妻子]  
　　婦人蘇徐氏昨至法公堂控稱女兒前嫁李愛堂爲妻邇來不知如何被李百般毒打以致女兒身受重傷逃回母家現在因傷吐血睡臥在床不能行動故未到案請求訊究詰之李愛堂供實因妻子潑悍向我母親行兇後忽自懼於日前逃回母家民人並無將妻虐待情事求察中西官判李退去着原告於七天内偕同其女到案質訊核辦 
[洋行與船户交涉]  
　　百利洋行洋人昨至法公堂控稱日前行中雇用顧富生楊寳生沈小大三船户由湖州地方裝運貨物來申共三百餘件言定運費洋四百五十元先付三百元報關費一應在内詎顧等馳至蘇州地方希圖偷税致被關上查出罰洋一千六百六十七元當由行中墊出惟被顧等拖延日期以致不及裝運出口受損甚巨請求訊追詰之顧等供稱實因馳至該處遇有暴風暫行停船洋關誤爲偷税致被罰洋求恩釋出情願措繳中西官判限顧等於七天内將原告所墊之罰洋繳出尚有原告所控損失一節着顧等交二千元入銀並保出外聽候訊核 
[訊明中費糾葛之眞相]  
　　彚泰公司股東西洋商陳品梅陳少春在公共公廨刑事科控鄧二如中費糾葛一案前日午後經俞襄讞會同西洋施副領事集訊之下以被告鄧二如就職公廨文牘十餘年素稱謹愼本案係彚泰代表吕松年包翻業主陳輅清之法租界歌舞臺房屋並包租十年由醫生顧文俊挽懇被告向陳輅清商允包造包租惟雙方磋商手續愆期未妥其中並無刑事性質遂判原告所控刑事案註銷鄧二如仍照常辦公並聞原告允如登報聲明嫌切云 
[攫取金鎖片]  
　　甬人陳阿狗虹口百頓路攫取黃江氏家三歳女孩毛囡項間之金鎖片　遁當被包探譚鳳池瞥見將陳攔獲帶入捕房押候解廨請究 
[攫取老婦衣包]  
　　匪徒張德標前日在北蘇州路老公茂小輪船碼頭上攫取蘇州老婦許潘氏所携衣包一個（内儲首飾現洋）圖逃被氏唤捕追獲拘入捕房昨解公共公廨經中西官訊供屬實判張押西牢一年期滿逐出租界 
[包探查獲烟土]  
　　河南人黃長前日挾帶紅土一包行經北海路（卽六馬路）某弄内被探查見連同烟土帶入捕房昨解公共公廨經中西官訊悉前情以黃違犯禁令判罚洋二十元充公如不繳洋改押三禮拜紅土送往海關銷燬 
[設榻賣烟之處罰]  
　　法租界小東門捕房捕頭偵得張琴安家私設烟榻售賣燈吃當於前晚帶同包探徐阿東前往張家抄出烟槍烟具帶入捕房昨解法公堂請究張供認私賣燈吃不諱判罰洋二十元充公烟具銷燬 
[同族行竊之敗露]  
　　住居二十七保北十二圖之鄉民陳貴福於今年正月初六夜失竊衣箱一只刻經陳查得係其同族陳福生與許阿五等串竊日前陳唤阿五福生來家盤詰福生認賠洋五十元陳不允將福生與許扭控閘北四區派駐所由長警至福生家抄出原贓首飾匣一只汗衫一件解送四區警署押候訊辦 
[店徒串竊賬洋]  
　　北四川路九百十五號門牌陳大房茶食店經理人劉福清控學徒華壽康張金林串竊賬洋十七元昨晨由捕將華張兩人拘解公共公廨經中西官訊供明確判華發押改良所五年張習藝三年以期改過遷善 
[過犯又圖行竊]  
　　揚州人湯金福前日至新閘路五百十五號門牌姚國良家圖竊被捕查見拘入捕房昨解公共公廨經中西官訊實以湯係過犯判押西牢二年期滿仍逐出租界 
[縣署批示兩則]  
　　徐順卿爲濫發行單據實聲明由據呈該業柱首濫發行單等情查近來該業中呈控違章設店之案層見迭出是所呈不爲無因杜絶紛爭之計應由該公所各柱首邀集同業將私發行單一節公議取締辦法互相糾察以維業規仰即知照此批 
　　徐錦水卽焦阿大爲聲明被誣把持請求查核保護由據呈爾開設水爐曾向行頭金秀仁等繳費領取行單等情該行頭等並未照章報警勘明地點擅發行單固屬不合而爾於開設之初卽被同業攻訐不早停止亦顯見意存取巧故違行規案經本署查丈明確爲曲予體卹起見限令遷移仰即遵諭速遷母再藉延多瀆致干封閉切切此批 
[淞滬警察廳批示三則]  
　　高王氏批卷查此案前據該氏禀訴伊孫長庚又名庚生游蕩無度請予備案本廳猶謂家庭骨肉之親未免措詞過當節經批示候派探調查在案茲閲來呈據稱長庚忤逆暴横愈加無禮甚有逼索情形如此欺尊凌長核與杜會風俗倫紀有關仰候傳案訊明察奪可也此批 
　　袁順生批據呈王阿榮串竊毛巾各節時隔二十餘日方始告訴顯見另有枝節所請提究應母庸議此批 
　　蔣陳氏批據呈曹榮錦租賃房屋抗不覓保殊屬故違本廳取締規則且欠租三月尤見疲玩已極准卽傳案訊究此批 
來函 
[葉永茂來函]  
　　啓者鄙人昨夜晚膳後在盆湯弄瀛圜洗浴拾得金戒一枚詢問該浴堂無人過問如有人遺失須説明該戒分量牌號證明來取原件可也乞登貴報來函門内爲荷英大馬路楊慶和久記葉永茂謹啓七月二十一日 
[山東路仁濟醫院誌謝]  
　　頃承朱葆三大善士籌得慈善救濟會樂助本院經費洋三千元祇　之餘莫名感謝除付收據外合登申新二報以揚仁風 
專件 
[中華民國六年上海口華洋贸易情形論畧]  
　　錄海關贸易　竊查本年已值歐戰甚劇之第四年综觀本埠一口現象及贸易情形其中最足令人注意者以全球言人民所發生之困難如營業之涣散糧食之缺乏皆足以阻其進行加以船舶來往旣少外洋進口之食品自亦甚稀生料機器鮮有運來又兼僑居本埠之人每以物價增昂不易度日似贸易一途難見起色然華洋人等所受之影響尚不至有極端之虧損以故本年贸易之能差强人意者除日本一國外較之全球人口繁盛之各大商埠不獨人民生計足與頡頏且能高出一籌無怪局外人視之同深訝異也欲知其故試推演之一由於本年銀價增高二由於各協約國因爭勝利於軍需必要之生料中國可以源源接濟至論銀價增高一層本年一年間以規銀電滙金鎊折中之價係三先令十辦士八分之三較之前二十年計多一先令二辦士八分之五而較上年計多十辦士十六分之十一至九月間最高之價係四先令十辦士半按此等高率之價自前清光緒十六年至今無出其右此外尚有兩層雖問題甚小似可置之勿議第觀本口發逹之現象不無與有關係按工部局捐欵所入僅徵收汽車捐照一項數甚可觀大有與日俱增之勢則購置乘坐之人必居多數自可想見此其一建築材料近雖十分昻貴然租界各處層樓傑閣高出雲霄類皆新近改築土木之工方興未艾此其二皆足爲本埠富庶之證茲再將工部局所發各項汽車捐照之數列下民國三年五百七紙四年六百二十四紙五年七百二十四紙本年則有九百七十紙觀此即知四年之中年見遞增惟美國運來汽車現欲再運必視美政府允否及由美來滬之船能容與否爲斷建屋一項閲工部局本年報告新蓋者計有四千所雖比往年減少一半然以房屋大小材料價值相挈較之歐戰前每百兩增三十五兩故其數亦甚可觀若論贸易貨價總估值共關平銀五百八十兆二十三萬二千八百三十八兩　之上年盈九兆兩再將總册分别參觀即可知洋貨進口總值較上年盈一兆五十萬兩土貨出口及復出口總值較上年絀五兆之譜其減少之故乃因裝載之船見少銀價步步見高一閲總册船隻表内便知所列噸數約短一百萬噸有奇此非貨物進口之多實由貨價增昂而致至於本年贸易關於下述情形亦有數端首因烟土一項政府按約令行禁絶次與德奥絶交旋又宣戰兼且六月間忽起復辟風潮而又加之以南北戰爭迄未寗靖西陲諸省兵禍連年均足令人扼腕嘆惜此種俶擾時局之舉動洵爲全國商務之累其能不受牽碍者幾希本年三月三十一日本口工部局將發出售賣洋藥棧號之執照均予一律吊銷此種營業已有五十年之久若再有嘗試開設便干禁令但禁令縱嚴而謂爲根株卽已淨盡一時實不敢必即如本年會審公廨判决此種私販之案已辦結有二百二十七起之多且由北方及香港私運進口被本關破獲者亦數見不鮮現在私土售價每重一磅竟需一百二十元外洋産地原值極廉是以奸商甘冒不韙樂此不疲殆以重利所在勢必至此更難免不勾串外人潛行偷運至十二月間竟有倫敦來滬之輪船所運貨物内夾帶私土四噸左右估值一百萬元有餘此爲最大宗之私運而被本關搜拿者也中德絶交係在本年三月十四日當時並無重大事件發生不過令僑寓之德人赴地方官廳註册及租界關於德人一部之義勇隊將其撤除繳回軍械而已迨八月十四日宣戰以後本埠之德國銀行總會報館由工部局執行標封所有駐泊浦江之敵船九隻及繫椗之浮筒錨練槪行充公未幾卽將該浮筒錨練或借與或租給各協約國備用矣以上九隻總噸數共三萬噸（未完） 
雜評二 
[安危（訥）]  
　　人之於利害容有未有而安危則未有不顧者然而今日之當局安危亦有所不顧焉 
　　總統之爭和　之爭爭個人之利害也而實關大局安危此外種種搜括之策謀利之舉在當局視之亦不過利害問題而已而不知皆足擾民而　之不安蓋今日種種之舉動實不僅損民之利結　將陷民於恐慌而紛　無極也使併此國家之安危而亦不暇顧者則其他更有何言哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[任重致遠説] [  喋瑣]  
　　異哉安福俱樂部之以任重致遠爲鈐記也若以該部中人爲能任重則旣無鐵肩以擔道義又乏定力以拄艱危安在其能任重也若以該部中人爲能致遠則眼光僅注及乎目睫號令復不出乎都門安在其致遠也雖然凡　之輕重近遠亦各有其界説矣是故鰲負千鈞蟻負一粒以一粒比千鈞其輕重之相懸不知幾何倍也然以蟻視之則一粒之輕不啻千鈞之重矣騏驥能致千里斥　不　藩籬以藩籬比千里其遠近之相去又不知幾何倍也然以斥鸚觀之則藩籬之近不啻千里之遠矣由是論之則安福部中人所謂任重致遠者殆重其所重而非君子之所謂重遠其所遠而非君子之所謂遠乎且該部中人之所任所致固自有其重且遠者在也蓋但言任重而不問其所任者爲何則以一人安天下者其所任固重以一人危天下者其所任亦重也但言致遠而不問其所致者何若則能流芳百世者其所致固遠能遺臭萬年者其所致亦遠也今試觀該部中人犯羣疑衆難以賣國排忠言讜論以主戰非有能任重之膽而能若是乎爭權利則捷足先登臨患難則脚底抹油非有能致遠之材而克若此乎不特此也吾聞物之能任重者莫如牛能致遠者莫如馬今安福部中人大抵甘作個人之牛馬者也則即以該部爲能任重致遠亦固其所任之最重者莫如石最　（按石最匾能負千鈞石碑故云能任重）道之　遠者莫如黃泉路今安　部中固集合一羣石最　共走向黃泉路上者也則即以該部爲能任重致遠有何不可惟是自有安福俱樂部以來今日　　幾百萬明日借債幾千萬則該部中人雖自謂能任重無　吾民之負擔亦日增日重矣將奈何昔也日闢國百里今也口蹙國百里則該部中人雖自謂能致遠無如吾國之土地已日縮日近矣又將奈何嗚呼（一） 
家庭常識 
[漿衣粉] [  筆花]  
夏日衣服洗後必漿惟所漿之粉皆粗劣而色不潔白者多茲以家庭工業會社所製之無敵牌擦面牙粉約一匙左右以開水冲之調匀漿衣則色潔白而有光較之他粉誠有天淵之别（却酬） 
[雞跖] [  讓竹]  
人家食雞必棄　跖殊爲可惜苟於割雞時將雞跖自其腿之無毛　截下投　沸水中五分鐘取起則其表面黑皮即能脱遂脱去之更　鹽擦醃置器中兩日取出洗去鹵用繩擊　懸　迨乾藏之待下次　雞聚成多數雞跖方可煨食煨法甚易先將雞跖之醃曬晌者冷水泡三四小時後分爲寸長之小斷落鍋多加水煨熟少加猪油鹽花起鍋置有風處凉之不久即澈底成氷食之香脆氷亦可口此宜於寒天食之爲佐酒上品昔齊王食雞必食其跖良有以也 
[漆污手] [  黃温如]  
先用茶油（豆油蔴油均可）少許擦去其漆再以肥皂洗去其油無不應手而脱 
詩話 
　　咏史詩不難於有引證而難於有議論而尤難於引證得當議論不偏嘗見邵陽曾伯隅先生有陸機陸雲云昆弟文名早冠吳公然俯首事成都不知鶴唳傷心日猶憶蒓羹十里無石崇云珊瑚七尺照簾　錦幛彌天亦自雄　　能爲袁粲死惜教豪富掩清忠温　云揚袍振袖起爲容豪傑思追魏武蹤能使人疑錢鳳語温家太傅矯如龍王導云坐看宫闕化榛蕪萬卒譁然上殿呼事竟取回蘇武節可稱江左有夷吾陶侃云江頭畫閣夜蒼茫國事多艱劇可傷豈有公忠陶太尉　兵十萬不勤王謝安云秦師南下疾如風鎭靜人心賴有公可惜東山遊賞地祗今不見舞裙紅不獨案明論確且於雄　之中饒有斌媚之致洵　搆也[  庵]  
農業須知 
[魚肥之製法（却酬）] [  笑園]  
　　魚肥　含窒素燐酸成　　　　　物最適之有料亦麻葱　　最好之肥料也各種魚體及其廢棄物皆可製之其必須制之之　因不外欲除去有損無益之脂肪而已茲槪述其製法如次 
（一）魚粕法將魚類（大者切碎之）或其廢棄物盛釜中加三分之一分水而煑之俟其爛熟起出入麻製或竹製之榨包内壓榨之待水分殆盡乃取出使之乾燥（如脂肪未盡可照法再行至盡而止）如是則魚類所含之脂肪盡　壓出所謂魚粕成矣 
（二）乾魚普通所用之原料以小魚爲多法將魚體曝日光中時時翻轉使之乾燥乾燥後即成乾魚此法手續簡於魚粕然因其脂肪未除分解較難惟氣候温暖土質鬆之地施此最宜（未完） 
集益錄 
[第一一七問] [  南州逸菴]  
　　洋菜線粉爲社會所繁用尤爲家庭素食者所必要每年銷數之鉅何可僂計洋菜之製法前於家庭常識中見之業加仿造居然有效而線粉（一名粉乾）迄無製法查此物本來自東省及烟台等處近年東鄰舶來尤多色白瑩晶駕乎東省之　吾南省則惟浙江之台州亦能仿製然出額不多不足以塞漏巵有心人不禁憾之鄙人查線粉原料係用菉豆粉質此粉各處皆有不煩搜求唯自製則並無黏性且不能成條再四試騐殊少成績竊念世多專家尚希不吝指教菉豆粉中是否應加他種原料及器具是否特製者一一開明則裨益於家庭社會以及留心實業者當不淺也 
長篇小説 
[冰山奇俠傳] [  常覺小蝶合譯天虛我生潤文]  
　　（原名ＨＡＮＯＦＩＯＥＬＡＮＩ）法國囂俄著 
　　第二十章織獄（三） 
　　亞菲爾不待語畢即大聲叱曰止吾不問爾即不許爾屬言且此等荒謬之比較尤屬侮辱法庭主教曰冢宰此言未當取譬方物不足謂之侮辱且吾人於此案情實亦多得一導線也亞菲爾曰然則試問罕恩秘書果亦似彼使人否乎僞罕恩聞語則肅然對曰否絶無釐毫之似且秘書者貴人也何得與彼謀亂之間諜並論秘書氣似一舒曰如何若儕今可無疑矣亞菲爾亟曰此細事皆不足論因向杏格兒曰叛奴今鞫問及汝矣當直言母隠汝何名曰吾名杏格兒鑛之獵户也曰汝何以爲亂其有脅迫者乎杏格兒岸然曰然吾欲免苛税脅我者即政府也不幸黑壁一役遂中敵計今被擒有死而已何曉曉爲亞菲爾曰若儕之變非受舒墨客之主使耶杏格兒曰彼雖有使來願供吾人軍需實則吾人作事自有宗旨豈彼一言所能左右秘書曰止堂上注意杏格兒供言舒墨客實供給若儕　需舒墨客方欲辨亞菲爾已顧左右令出所得旗織則其上盡　舒墨客之名并繪白象勳章亞菲爾曰杏格兒此即舒墨客所以接濟若儕者首曰然曰然則是舒墨客主謀無疑其罪不難立定今且問此少年此少年者於衆中態度爲最冷出言朗然曰汝母問我我名雅谷費立戈總督之子也此語出衆人無異觸電羣相錯愕亞菲爾幾離席而起復又頽然倒坐但聞堂下觀者千口一辭皆曰噫雅谷男爵鴉谷也費立戈總督公子也而瓊仙此時顔色尤變知此人果爲雅谷矣今其來也於老人爲有利乎抑不利乎思之心乃大顫其從前怨恨雅谷之心至是盡忘但有合十向天祝雅谷之無罪也而亞菲爾此時亦同一忐忑欲離席而起者再終自抑制曰男爵其聲甚顫雅谷狀殊冷峭徐曰冢宰此非所以稱我吾蓋罪犯耳吾名蓋爲雅谷汝可呼之一如頃間呼舒墨客然亞菲爾此時親鞫其壻實出意外因曰雅谷汝何爲亦在其列此中必有誤會汝非自白根出爲旅行者耶殆必中途遭此狂暴被脅而入其黨又不幸亂黨敗績遂乃不分玉石竟屈總督之公子以至於此今此事可不必問但乞男爵恕其冒昧顧左右曰來趨爲男爵去縛雅谷却立曰大冢宰此汝誤矣國家之法律豈汝一人所能出入且此亂事唯我一人應受裁判其餘諸人皆冤也此語出瓊仙大驚念雅谷豈眞謀叛者其爲此言得母欲救吾父乎則其愛敬之心又不期油然而生知雅谷者固不負人向之恨彼爲錯怨矣（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之回頋 
[購用東洋車之動機（見癸酉年閏六月二十六日報）] 　　 
　　上海洋涇浜一帶小車往來日甚一日坐之者喜其便且捷也乃聞東洋所製小車更勝於此其式樣與西人雙輪馬車相似不過較爲窄小而已第其車更輕靈故仍用人御無俟駕馬而行滬上西人擬創設一公司集本銀二萬赴東洋購小車九千輛運至上海租與華人按月取洋二圓但不知此事果能實行否 
墨餘 
[親賦（見甲戍年二月十八日報）] 　　 
　　奏樂畢債相揖珠簾揭玉人出紀綱籠燭先行燈光耀日掌禮高聲而徐暍奉請新郎新郎雍雍摸壁負牆五步一頓十步一擱緩步徐行金頂高矗紅氈並立俟肩擦角祭天焉祭祖焉朝南朝北頭不知其幾十叩落鼓樂喧聲耳朶已聾花燭筵開面孔已紅送入洞房不知西東坐牀撤帳興致融融此時坤宅冰冷風凄一日之内一刻之間而景况不齊本家内眷三黨至親披風紅裙攙來於庭定席告坐爲待新人明星熒熒挑方巾也（蘇州人挑方巾用秤）綠雲擾擾上門帘也渭流漲膩送和氣也烟斜　横送天地也雷　乍驚閙新房也果子搶去杳不知其所之也良宵辜負似眠非眠黎明即起見秃面焉有不得見者兩榜同年三朝禮也呈滿月盤也行回門帖也迎吃上轎飯陪新貴人往見泰山提茶相呌禮肉麻其間閙酒未畢家轎來接離坐謝宴放賞反席敬酒告别嗟乎女宅旣費男宅亦費也男宅家寒女宅非有家何必　聘較鐲銖揮霍等泥沙使之粧家轎多如南畝之農夫送親眷使多於機上之工女六禮金珠多於在庾之粟粒行聘緞頭多於周身之帛縷厨箱行嫁多於九土之城郭跋嘴跋舌多於市人之言語使男女媒人費無限之辛苦嫁娶之家耗財無數媒婆呌納寵舉醋瓶一碎面色如土嗚呼妻也者大也嘉耦也妾也者小也亦嘉耦也使妻妾各循其分則不患相爭夫復能調停其間何致大弗大而小弗小以及於相爭也妻妾不能無爭而丈夫勸之丈夫勸之而仍爭之是使嘉耦反成怨耦也 
[浙撫悼亡語（見甲戍年十月十九日報）] 　　 
　　善化楊石泉撫軍以書生從戎歷擢方面今夏五月某夫人病殁節署友人傳其悼亡一聯能道出當年况味聨云壽過五旬非夭封至一品非小况有子成名有婦能孝節署愼飾終在夫人應無遺憾食貧半生良難臥病一年良苦况少女未嫁少男未婚琴絃忽斷響教先生何以爲情 
筆記 
[豫園之怪異（見甲戌年六月十八日報）] 　　 
　　上海邑廟之豫國勝地也樓臺亭閣無所不備且疊石爲山鑿地爲池又有溝渠引水滿中環繞各處並建橋梁以通來往蓋所以點風景壯觀瞻也特是池深而闊除九曲　杆外其餘各處均未建設欄杆兵亂之後相傳池有溺鬼往往出迷行人前數歳尚不常見今歳入夏以來已數出矣端午前兩日夕陽甫墜行人尚夥萃秀堂前隙地之説書者正在開場之際環立以聽者百餘人忽有一人年尚未壯直向萃秀堂前池中緩步而下至水中央已載沉載浮矣見者知有異集聽書人援之上詢其何以如此則茫然不自解中有識其居廟左近者送之歸其餘諸人聽書如故乃未逾半刻又有一人繼焉衆復援之起細詢之則其人並未昏迷答曰予聞湖心亭前有人連呼予名者且視池中有路無水是以前行初不虞其爲池也牛痘局因此損資設路燈以指示行人俾免誤溺不意路燈雖設仍無濟於事至二十二三兩日復有相繼入池之人雖均遇救獲免然行路之人皆有戒心矣誠異事也現有人創議設欄杆以防之云 
四十年後之新世界 
[英吉利海峽之大隧道]  
　　巴拿瑪運河後之第一大工程 
　　英法兩國間有大海焉名英吉利海峽最狹之部分廣约二十一英里兩國政府久謀於海峽之底開鑿隧道俾交通得更便利首倡此議者爲法國工程司瑪蒂曷氏時在一八○二年但直至一八六七年始由兩國知名之士組織國際委員會贊助此舉一八七○年普法啓釁其謀遂寢一八七二年英國復有設立隧道有限公司者開始測量羣相研究且由國會予以試辦之權以一八八○年爲限届期以無所成就事遂作罷一八八二年英法兩國人士合設海底大陸鐵路公司維時墜道有限公司亦復活兩公司均呈請國會予以特權旋經兩院所派聯合委員會討論多時以英法兩國就軍事上觀察之未便於海底設交通線故乃拒絶所請兩公司遂亦解散此次歐戰發作後英法兩國交際日繁海上運輸擁擠不堪故至去年復有人倡海峽隧道之議英國福克斯爵士曾於皇家地理會宣讀建造隧道意見書謂來往須分兩隧道隧道直徑須十八英尺其大須能容陸地幹路之火車每六百英尺以横道相接隧道之頂距海底之面至少須百英尺至於海峽深度當漲潮時最淺處约有一百八十英尺云或謂隧道工程艱鉅而戰時易爲敵毁設爲敵人所據爲害尤不可勝言不如效貝加爾湖之設浮橋火車轉覺　便又有法國工程司塞比洛特氏者主於海峽中築一堤岸高出前面堤闊一百三十英尺俾可敷设軌道四條供車輛之來往中留廣千碼之闕二駕巨橋以便輪舶由橋下出入且籌及防禦風濤之方法此議發表後頗爲衆所反對以就軍事見地而論此種巨堤易爲海陸射　砲及飛　所轟擊就科學見地而論此種巨堤横亘海中潮流趨向必爲一變海線將爲耗壞杜佛海峽及附近各海港將爲淤塞則是利不敵害猶不若不建之爲愈云本年七月四日倫敦開國際巴力門大會時曾議及英法間海底隧道之舉法意兩國代表均力加贊助蓋以輓近工學大有進步工事旣較易着手而時勢又與前逈異前之所以爲不可者今已成爲必要矣該會後乃一致通過建造隧道之决議案隧道公司定資本美金八千萬元預計英國與歐陸間往來之旅客與運輸之貨物每年可收入五百五十九萬元約資本之百分之七且定於開工後五年内造成其工程與通風抽水等事均以電氣爲之其電氣由十英里外特建之電氣廠供给並議於工竣後由陸軍部維持之隧道中分設水閘俾緊急時得淹没里許此由杜佛港及附近砲臺司令管理之隧道築於距海底百英尺之下上有白堊爲護可免爲敵潛艇所毁卽深水炸彈與水雷等物亦不足畏該隧道將來工竣則可爲巴拿馬運河後世界最大之工程故爲紀之如左 
譯叢 
[美國女子提倡節儉]  
美國自由借欵全國女子幹事部擬募集美國女子百萬人擔任出售第四次自由借欵六千兆元之半數已於七月十五日邀集全國各部分代表開大會於芝加哥着手實行是日由楊格夫人代幹事會會長美亞都夫人主席楊格夫人倡勿製新衣之説夫人曰余已三年未製新衣矣會中有舊金山巴爾文夫人起言曰且當勿製帽飾美國女子之愛國誠可風也 
[美政府嚴防婦女洩漏機密]  
美政府近發一嚴防婦女洩漏機密命令饒有趣味而又極有關係譯譯誌於左 
（一）美國文武官吏不得以政治上軍事上之秘密事件向本婦或親姊妹宣洩對婦女猶應绝端秘密 
（二）美國文武官吏對問及軍事之婦人須特别注意美政府之所以發布此項命令者係因美國婦女素喜饒舌並喜出入於本夫服務之衙門與聞機密前者　且拉元帥搭乘軍艦突遭德艇擊斃即某夫人洩漏秘密所致所以美政府爲防患未然計不得不爲此謀及婦人之戒也 
 
 
 

Page 18

 
 
   
 
