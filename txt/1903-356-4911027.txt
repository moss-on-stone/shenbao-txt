# 1903 - 356 - 4911027

 

Page 1

 
 
[重印大字康熙字典出售] [  圖書集成局啓]  
　　康熙字典一書爲考求字音字義者不可不備之善本惜木版卷帙繁重不便携帶石印字跡過小又費目力閱者憾焉茲本局特將前己鑄就之鉛版重印校讎縝密髮憾無遺每部定價碼洋三元卽日出售賜顧者請向申報館申昌書室購取可也此佈 
[新印歴代史事政冶論] [  點石齋啓]  
　　是書集古今論史之作多至五百種如王夫之讀通鑑論沙張白讀史大略之類悉數採人無一遺漏其中更有不經見之書如明刻于愼行讀史漫録王榖讀史管見魏航史論尤侗看鑑偶評夏之蓉讀史提要等類不下數百種一一搜铛并各爲之標題以時代　次史書中可命之題無一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室及各書坊均有代舊 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尚書作續集又祗及宋元明代尚付闕如讀史者每以爲憾當塗夏明府夑有見於此爰將有明三百餘年之事跡本之正史參之稗野以至諸家紀述凡可以訂典故之得失證史傳之是非者遠紹旁搜折衷至當踵成明通鑑一書非惟讀正續二鑑者所當蟬聯而下卽彼究心明史者亦不可不以此爲考鏡之資也兹由本齋用潔白連史紙石印告成每部裝釘十二本定價洋兩元卽日出售此佈 
[中國宜特設法律學堂議]  
　　華洋法律迴乎不同以華律懲洋人洋人固有所不願以華人從洋津不特朝廷無此政體且恐失之寛縱民反玩刑　是中朝不得不棄其治外法權凡有交涉事宜華人則歸有司按華律治之洋人則歸領事按洋律治之初以爲事己兩得其平矣殊不知律文輕重懸殊以致洋人控華人華人必備嘗犴狴之苦華人控洋人洋人或竟免縲洩之災於是洋人欺侮華人之事日以多而華人飽受洋人之欺輙含忍而不敢控發噫是豈華洋立約之始所能逆料及之者哉有黠者出焉萬不得己而與洋人涉訟必延律師爲之聲辯使在己得所保護而被控者無從飾詞律阜亦曰訟帥華律有嚴禁訟師之條外洋則公然爲之且必讀律數年國家給與文憑始得爲人理詞訟於是律師之身價乃甚重律師之訟費亦甚昂在富賈巨商尚不難出貲延請若貧人而與洋人互訐祇此律師之費己破中人之産而有餘矧卽延請律師亦難保訟之必直耶或曰律師亦洋人耳以華人而延之使與洋人訟安保其不暗中袒護洋人曷若我中國創興法律學堂授以中外法律特其學有心得卽可出而爲律帥乎則應之曰是　甚善雖然僕尚擬進一解焉中國所設學堂亦不爲少矣其習漙通科者京師之同文館滬上之廣方言館南洋公學武昌之兩滿學堂自强學堂其最著者也此外各省人中小諸學亦無一不星羅棋布井然秩然絃誦琅琅門盈桃李至於專門之學則爲船政爲鐵路爲練將爲武備爲陸師爲水師爲格致爲醫爲算爲化理爲天文爲輿地獨未聞有設爲律學肄習刑名者若得廣延各國著名高等律師開堂教授而又繙譯泰西律法損益酌中編訏刑書傳播宇内則日後國與國有交涉可使精於律學者與之爭辯不致茫然莫定從違卽民間或啓爭端亦不難延本國律師爲之聲訴旣可免西律師之隂袒被告且華律師訟費較省所耗無多詎非一舉而兩得者耶雖然我中國旣有律師矣其律學未必較西律師不如矣而一經到堂西官曰是特中國律師耳我泰西固未給文憑不得任以律師之職將奈何曰是非遣使出洋肄業不可今之出洋肄業者或習礦務或講戎機或學方言或攷工藝而獨無入彼國法律學堂者卽有之如伍秩庸侍郎羅稷臣京卿馬枚叔觀察諸人類皆自備學資非由官費今宜譯法律學堂畢業者給以貲斧隨使出洋送入彼國大學律科埋頭研習迨經考試中式領憑回華授爲國家律師使之辦理交涉事宜并可爲民間治獄若是則西官亦不視與西律師平等不復有所軒輊於其間卽不能收回治外法權而洋人當不致欺侮我華人華人亦不致飽受洋人之軟輒含忍而不敢控發矣豈非今日必不可緩之要務歟抑西律師律學卽甚精深亦惟能辦理國與國交涉事宜與夫民間爭鬥錢債諸案耳若夫文章典籍則僅恃舌人傳譯細微曲折終未若華律師之了然於心卽如此次會鞫鄒容章炳麟二人其於革命軍一書爭辯齗齗要未能動中肯綮倘得華律師悉心體察則鄒章卽甚兇狡不難使之俯首無詞况歴來商訂約章節目尤多繁瑣安可無華律師互相參訂以免彼此語言文字或有畸重畸輕哉我故曰華洋律法迥乎不同中國之培植律師更要於研習船政鐵路練將武備陸師水師以及格致醫算化理天文輿地諸學也 
[本館接奉電音]  
　　昨日午前九下鐘越十五分時京師飛電傳來上諭四道敬謹譯登○十一月初九日内閣抄奉上諭本日召見之山西候補知補何宗遜著仍以知府交軍機處存記欽此同日奉上諭奕劻等奏請簡派練兵處差使各摺片商部左丞徐世昌著開缺以内閣學士候補充練兵處提調直隸卽補道劉永慶著充軍政司正使直隸補用道叚祺瑞著充軍令司正使候選道王士珍著充軍學司正使均著賞給副都統銜餘依議欽此同日奉上諭國家論功行賞原以鼓舞人才應如何登明選公格外愼重乃近來内外臣工保奏之案層見迭出甚至以尋常勞績動輙奏保多員又或指請送部引見希圖特旨相沿成習難保無冐濫之弊嗣後非事關重要實係異常出力者不淮濫行奏保如有才識出衆名實相副之員著各省將軍督撫將其辦事寔跡臚陳具奏候旨施恩不得聲情破格録用及送部引見庶於奬勵之中嚴杜倖進之路内外諸臣務當破除情面遇有保案務宜詳愼酌核用副朝廷延攬眞才實事求是之至意欽此 
[電傳宫門抄]  
　　昨日午前九下鐘越十五分時京師友人專電告知本館云十一月初九日皇上召見軍機大臣及何宗遜 
 
 

Page 2

 
 
[俄國内訌]  
　　西字報登英京倫敦來函云現俄國各省革命逆黨猖獗異常緣政府將各兵移駐亞東方驟减歐洲境内兵力以致若輩乘機而起大局岌岌可危可註革命黨西語謂之阿那基司忒 
[俄高盟約]  
　　高麗漢京來電云自俄國車艦寄泊仁川之後廷臣李根澤等勢力頓增一切政猷韓王幾無能自主傳聞邇者韓廷己與俄於阿力克塞夫訂立盟約大略謂一遇有事之時由俄分派武員供韓調度所需官俸由韓廷發給并准俄人在岫巖山義州一帶建築砲臺 
[俄車慘劫]  
　　香港循環日報云西歴十一月廿號卽華歴十月十九日俄國來往麽士高及聖彼得羅堡之郵政火車忽遭回禄之禍所失財物約值英銀七十萬磅誠意外之浩劫也 
[無稽勿聽]  
　　金陵訪事人云此間自謡傳東三省被俄人所佔風聲鶴唳人盡驚惶繼又妄稱英人將謀據長江巿虎杯蛇謡諑益甚近日督轅迭得京師密碼要電兩江總督南洋通商大臣魏　帥不時傳見江甯藩司黄花農方伯及省城籌防軍械洋務各局總辦屏退侍從嚴密咨商一時小民無知莫不竊竊私議或謂籌畫東三省和戰之事或謂議調重兵保守長江然皆出自　度之詞究竟中俄强弱懸殊決不至於貿然開釁也 
[電傳癸卯恩科河南鄕試題名全録]  
　常三省杞縣　杜　憲臨漳　姚亮工河南　張　坤陜州　薛　勉陜州　施景舜睢州　艾德元祥符　劉星喬葉縣　孫正宇祥符　　　張維忠固始　余鶴庚光山　趙蘭馨裕州　陳　橧光山　徒化朋鄧州　陳　琦祥符　顧顯熯祥符　楊恩温信陽　陳明見遂平　　　畢大昌羅山　井俊起商邱　夏和靑光山　周德安商城　王錫齡汲縣　崇　文駐防　李傳儒睢州　劉續學上蔡　徐永一羅山　　　董錫庚信陽　閻永倧孟縣　王星煒固始　黄景瑚修武　張仲友鞏縣　花春冥林縣　王雲花登封　萬之一固始　汪　璡商城　　　趙興廉懷慶　李學鈞安陽　史作周鄭縣　馬際瀛鹿邑　陶　翰祥符　鄧樹梓汝寗　田春同禹州　方　貞商城　柳翰祉扶溝　　　尚守直滑縣　秦昭然洛陽　趙五桂濬縣　郎昌國虞城　劉開封杜縣　張廷貞内鄕　王其昌鄢陵　趙庆書孟津　吳　壺遂平　　　張奐辰武陟　張恊澯柘城　李體乾彰德　孫家玉固始　劉于宣新蔡　廖　允商城　王原階光山　楊元茂偃師　任近三新蔡　　　王印凡修武　李　馥汲縣　張南陔鞏縣　秉　志駐防　危尚志信陽　鄭　蘭河内　楊一中孟縣　曾　瀚光山　夏名槐羅山　　　張學禮西華　王朝辟温縣　康見功信陽　劉子永信陽　任中恩光山　蔡眞皤光山 
[副　榜]  
　李香卿鞏縣　嵇永德汲縣　宋之淦禹州　高方沂汲縣　尤士奇洛陽　高榮靑睢州　池懷堂新野　黔海流囿始　王　熙信陽　　　趙雲晉祥符　易曁直商城　洪　高商城　孔皆林光山　程四箴永寗 
[業廣於勤]  
廣州嶺海報云明年美國擏魯伊斯舉行博覽會粤中紳商奉總辦倫貝子飭辦貨物入會互賽遂設立廣業公司籌集資本洋銀二十萬元推在籍戶部主事梁主政用弧試用道鄧觀察廷鏗内閣中書蘇内翰兆元廣西知府梁太守聯芳廣西知州陶剌史敦勉經理一切事宜刻己辦就珍珠翡翠茶絲繡貨磁器銀器竹木瓦諸器其中以本器繡貨二者最爲工巧繡貨用惲南田畫爲粉本細如豪髮摹擬偪眞木器用酸枝樹製成西人所用衣櫃圍习琴几多寶架書案花籃牀琦之類細加雕鏤精雅絕倫緻異常又以樟楠仿作中國宫殿亭臺神廟鑾輿之式以便西人參考竹器以韶州所製竹椅爲最石器以星巖石所琢玩具爲最瓦器以石灣所燒人物爲最銀器則專製西人餐具計一百二十種之多此外珍寶中之最出色有一蛟珠重至三錢一淡黄凍石琢成之魚長四寸廣二寸二者皆所值不貲云 
[邊陲興學]  
　　聞之山西太原友人云日前歸綏道某觀察詳覆口外設立學堂大概情形山西巡撫張中丞批示曰查邊外興學一事最關重要據詳該道於出京時卽捐購經史時務各書以備發給學生觀覽現又督同歸化樊丞辦理學堂設法勸興村塾以宏作育具見勸學之殷化民之切深堪嘉許該道於中西各學講求有素詳閱所論先植倫常次及書算洵足救新學論說之偏振正教昌明之緒亦與歴頒章程以修身讀經爲先者相合蓋各國未有舍其宗教而言學者亦未有盡棄本國歴經相傳之學術而能興其國者時無古今地無中外學問之理以明德爲本以致知爲歸皆洒中得而易其厭薄中學而鋪張西學之皮毛者皆其於中西各學毫無所得者也口外文教未修土風渾樸不但於西學未窺門徑即中學亦莫涉籓籬來詳謂易於爲非者亦易於爲善尤確有見地之言務即推本此意酌訂課程以收養正之功而著移風之效併督飭各廳因地因時妥爲籌辦總期學堂廣立民智日開上副朝廷育才興圥之意仰卽遵照 
[提憲巡洋]  
　　甯波訪事人云本月初七日浙江提督吕道生軍門排導　超武兵輪船出巡洋面標下各員弁咸赴招商局馬頭恭送節麾 
[贑學北上]  
　　九江訪事人云江西提督學政吳絅齋大宗師交卸篆務後卽由南昌起節本月初四日道出潯陽袛帷小駐初六日附招商局江寛輪船赴滬江然後航海北上其太夫人則於初五日登官舫由龍驤兵船帶回湘省珂鄕 
[蘇州縣試三志]  
　　蘇州訪事人云本月初七日爲蘇州府長元吳三縣縣試初覆之期長洲首題萬鐘則不辨禮義而受之萬鐘於我何加焉義次題郭子儀李光弼治軍寛嚴不同論元和首題不違農時榖洒中勝食也義次題范文正公爲秀才時卽以天下爲己任論吳縣首題以善養人然後能服天下義次題未詳 
[賢令榮褒]  
　　聞之武昌友人云日前湖北武昌縣知縣王大令士衞申禀府轅請禁革演戲聚賭將長嶺鎭財神廟攺爲普及學堂等情隨由府尊梁集菴太守批示曰財神是淫祀久應禁絕羣生昏昏注心於利不知羞恥　然拜禱祈之得財神有如此乎財神日多風俗人心日壞該令毅然去之拆其廟爲學堂以正祛邪以義勝利眞有膽識使人起敬卽以此舉通行所屬照此辦理想武昌人士親沾德化束身名教賢令之功大矣欣佩無己仰候各憲曁學務處批示檄 
[甬江火警]  
　　甯波訪事人云江北岸李家河嘴馬萬興隆烟棧於本月初七日淸晨忽然火發濃烟烈燄滚滚成毬各水龍聞警而來竭力施救迨烟消火滅己焚去房屋十餘椽矣當火熾時棧主李某之女戚某氏嫗登樓携取洋銀梯隨焚斷以致葬身火窟肢體零落不全聞者憐之 
 
 

Page 3

 
 
[月湖寒鯉]  
　　寗波訪事人云甯屬茶捐前由施宸英承辦後以事多混矇經浙江藩憲翁後山方伯電飭府尊白幼三太守傳訊迄今帳目尚未理淸太守恐各茶商因此觀望不前特出示聲明此案與各商毫不干涉若販運茶貨宜赴公所報明件數照章納捐毋得有隱射偷漏事情致干提究從此浮梁各各巨商一个疑團當可渙然氷釋矣○甬江北新浮橋左近江干向爲閩帮停船之所近由小輪船局建立碼頭未便抱錨寄椗甯紹台道惠澍滋觀察因飭鄞縣周少軒大令出示曉諭俾各閩船一律移泊他處不至兩有所妨 
[蜀岡眺雪]  
　　揚州訪事人云本月初三日之夜兩點鐘時郡城萬壽寺對門沙牌坊左近某姓家不戒於火熊熊烈燄頃刻飛騰幸經某處水會中人如飛而至急將房屋拉倒火始漸衰迨各水龍到來茅屋三間己成灰燼矣○楊城東南有地名北三圩者濱江大鎭集也上月下旬某夜忽有緑林豪客各持器械蜂擁至某當鋪傾筐倒篋搜括一空始呼嘯而去迨鋪中人邀集衆鄰竭力追捕早己杳如黄鶴蹤影全無矣翌晨開單報諸江都縣署縣宰盧大令會營履勘屬寔遴派幹捕四出偵查 
[堅辭讞政]  
　　前日蘇松太兵備道轅接奉兩江督憲魏午帥來電内開英美等國公共租界會審委員鄧丞辦理某案實屬不善雖情尚可原惟總以撤差爲是遺差查有法界會審委員魏令前襄辦公共租界會審事務措置裕如著卽將魏令調辦等因道憲袁海觀觀察隨傳委蒓隖大令至轅面告以故大令雅不願就立卽電禀督轅力辭 
[縣署延賓]  
　　四川候補道吳容甫觀察江蘇試用同知吳茀卿司馬新科翰林于幼薌太史均於昨日乘與赴上海縣署拜會縣主汪瑶庭大令以禮欵之 
[淸道認眞]  
　　昨日本邑城廂内外保甲總巡兼淸道局員朱森庭明府親率差丁巡行南巿各叚行至新馬頭見污穢堆積如山因飭地甲押令掃夫挑除盡凈旣而有蔡金龍者在南巿海潮菴側隙地上傾倒爐灰以致餘燼復然烟燄四佈適爲二十三七鋪巡防局勇所見禀知局員姚谷蓀二尹將蔡拘送保甲總巡局局員朱森庭明府判枷號十日鎖繫二十三七鋪局前 
[公堂鞫盜]  
　　前者上海縣署捕役凌振會同寶山縣署差役楊京山在英界雲南路拘獲行刼某尼菴之正盜馬阿紀卽馬老九一名解至捕房暫行管押昨由包探竇如海連各贓解送英美等國公共租界公堂襄讞委員王松丞剌史商之英總領事署繙譯寶述德君著押解寶山歸案訊辦又日前包探張寶成拘獲形跡可疑之王子良一名搜出銀首飾四大包解奉讞員鄧鳴謙司馬研訊供稱伊父向在泰州開設銀樓兹特携帶銀飾來滬變價以便開設縫衣店云云司馬飭暫行管押昨日張探又將王解案禀稱小的詰知此項銀飾實刦自松江婁縣所轄七寶鎭某當鋪旋有婁縣差役王慶呈上信牌請將王及原贜帶回辦理剌史准之 
[祝融作祟]  
　　本邑南巿大東門外外郎家橋左近謝立隆烟店迭次火發經人救熄事後衆鄰以曾保火險情有可疑環控十六鋪巡防中局局員黄衡堂二尹飭傳店主謝卓仁研訊供稱開張百餘年並未保有火險此次火起實出無心二尹子限三日遷去詎料前晚黄昏時節祝融氏又命駕而來回回熊熊勢甚猖獗幸經鄰人汲水以救不致成災 
[法界火警]  
　　前晚十一點鐘越二刻時老北門外護城河北岸迤西某小弄内第九號門牌陸姓家不知因何失火警鐘旣鳴救火會中人急舁英法兩界洋龍到來併力施救火隨熄滅祗焚去陸姓房屋三間事後捕頭令某包探將陸傳到詰知曾保火險因令交人保出聽候查明起火情形然後解送公堂禀請讞員魏蒓塢大令訊辦 
[新界火警]  
　　新閘火警己紀昨報兹悉火起於三角地第一百八十五號門牌某銅器店後屋經救火會西人竭力救熄僅燬去房屋兩間迨昨晚十二點鐘時新拓各國公共租界中派克路龍飛馬房之後第一百五十一號房屋又兆焚如幸救火會西人飛速赴救得卽告熄僅燬去房屋一間 
[英界火警]  
　　昨晚十點餘鐘時東棋盤街某姓家不知如何失愼致兆焚如瞭望臺旣鳴鐘報警救火會西人各驅皮帶車飛馳而至極力灌救治得熄滅至如何起火及焚去房屋若干俟明日探明再録 
[上海縣署瑣案]  
　　揚州成衣匠吳立元在閔行釐卡總局工作乘間竊取洋銀衣料逃逸無蹤總辦袁明府將薦保人陶萬昌曹步雲及吳夥蔣玉舟一併送縣前晚縣主汪瑶庭大令升堂研訊陶供小的係揚州府屬某邑人曹向來在局治庖此次因事回籍雇令小的暫代兩月適總辦袁人老爺欲製衣服小的因將吳推薦不料十月初六日帳房忽失去洋銀六百元彼此懷疑究不知何人所竊至二十一日吳又將袁大老爺值洋銀七八十元之衣料席捲而逃小的急出偵尋杳無蹤跡知伊兄在高昌廟工作因之扭控巡防局今旣移案求大老爺著交伊弟訊追曹供陶薦吳竊物不干小的之事蔣供小的係吳所雇己閱兩月未給工資今伊忽竊物而逃小的並不知情求恩鑒宥大令飭戕曹省釋限陶蔣於五日内尋吳交案○鄕人唐文鶴唐文豹扭堂弟文龍文虎到縣大令研訊之下文鶴供父親弟兄三人長房伯父天壽生文龍文虎次房即小的父親天隆文豹係三房天慶叔父所出所有田畝早己公派惟坐落二十七保四圖之地一十九畝向由文龍執管今與伊弟文虎覓人求售小的等因令地保阻止此外尚有小的與文豹之地四分五釐八毫抵與徐姓亦由文龍冐贖求恩訊追文豹供詞大略相同文龍文虎同供祖遺地一十九畝章經分析田單前在小的處今己遺失並無盜賣情事所贖四分五釐八毫亦係三房公産大令著將田單繳案公同分派至遺失田單之一十九畝飭具切結如日後有人將單抵錢惟爾是問文龍遵諭具結而退 
[上海巡局紀事]  
　　前晚大南門外沙家石橋左近奚義興米店被賊穴壁而入竊取衣服數件及烟具等物　日店主奚根餘開單報請二十三七鋪巡防局查緝局員某君准之 
[驩騰挾纊]  
　　飢者思食寒者思衣此乃人情之常也世有無米者固難以爲炊無衣者更何以卒歳敝堂與人同所以每逢冬臘有施衣施米之募不過哀此窮黎使之聊免飢寒並爲諸大善士勸種眼前功德耳然力綿不繼籌欵維艱幸承孫復瑞善士解囊慨助施米洋銀一百元熾大鐵號交來隱氏施米洋銀十元淸河補過子求慈母康健家宅順利人口平安慨助施衣米洋銀五十元潤濤師施米洋銀三元韓潤生善士施白米八十五石丁甘仁翁交來董阜成善士原棉衣褲一百件無名氏施衣洋銀五元又新製棉衣褲五十五件與時堂新製棉衣褲六十件又新孩棉襖十件無名氏施衣洋銀二元念慈堂施衣洋銀四元祝蘭舫善士花衣包布一千只又棉花一千二百觔楊慶貴善士施衣龍洋五十元又囑代做購辦從此瑟縮僵臥者流挾纊懷恩理合代爲叩謝而釜底生塵之輩仰給仁漿義粟恐將來雨雪載途待哺尚多敢乞慈雲萬朶片片吹來不禁馨香祝之翹首望之爰乞附登報章統希垂睞滬北天后宫前廣益善堂司董嚴信厚龔心銘施則敬朱佩珍唐榮俊葉貽釗等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續録福州將軍兼署閩浙總督宗室崇制軍攺定福建陸軍武備學堂章程]  
　　第三的學科　倫理　外國文語　漢文　教範典令　戰術學　軍制學　兵器學　測圖學　築城學　馬學　應用作業　後期在野外十五日行測板測圖　速成科前期術科　各人教練　體操　劍術　馬術　射擊豫行演習　距離測量　狹窄射擊　小隊教練　中隊教練　野外演習　後期術科與前期同添習大隊致練工作併行十日支營　速成科前期學科　算術　化學　理學　地理地文　歴史　倫理　圖畫　漢文　教範典令　戰術學　軍制學　測圖學　後期學科　衞生學　兵器學　測圖學　築城學　應用作業　一學生日課時限每年分爲兩季每星期豫定課表計時分班講授　夏季自五月初至八月底　正科學生　每日習術科凡兩點鐘　習學科凡五點鐘自習凡四點鐘　速成科學生　每日習術科凡三點鐘　習學科凡四點鐘　自習凡四點鐘　春秋冬季自八月初至次年五月底　正科學生　每日習術科凡三點鐘　習學科凡五點鐘　自習凡兩點鐘　習學科凡四點鐘　自習凡兩點鐘　學堂條規　一每年冬夏兩季由總辦督同總教習等員命題考試甄别諸生之等第以定去留凡有歴考優等者分别記功一考試以點數之多寡定名次之前後每許點以十七至二十點爲極優等十三至十六點爲優等九至十二爲中等五至八爲下等一至四爲最下等一正科學生以三年爲畢業舉行大考併參校平時功課點數能考取中等以上點數者均給畢業執照極優併優等均按照各省學堂新議奬勵章程優請給奬考中等則由學堂酌量派差或發營委用下等或留學或斥退臨時酌定速成學生以一年爲畢業能考取中等以上者亦頒給執照其極優並優等除保奬外咨回本營充正副哨官中等亦咨營委用下等臨時酌定一本堂所授學術均係初級將校必要之學是以諸科均當並行修習不可偏好偏惡將學科輕重歧視一每日功課之起止均以號音爲準諸生聞號須迅速遵豫定表應課一學堂大門由門禁處分季按時啓閉諸生不得違章擅請出入一如係請假出堂者出入須由值日委員出具假條通知門禁一凡學生犯堂規者本堂議定輕重罰則凡四等一關閉重罪補過室二輕罪補過室三站立四休息日不准出堂一定每年端午中秋各件學三日年節停十日皇上萬壽節皇太后萬壽節各停一日又堂中延聘教習皆係日本洋員於日本年節停五日紀元天長節各停一日每星期停學一日至每年伏暑停學日數因時酌定一除停學日外學生不得自行請假備遇有繫急事須由輪班學長禀明值日委員俟該委員查明核准一本堂畢業之生應在本省供差投効無論薪俸厚薄位置高卑不得嫌厭計較如本省人浮於事未蒙派差有欲往他省投効或探親或欲自備資斧往外洋游學者須禀請本堂總辦批准始可前往如有未經禀准逕行私往者一經查覺立卽行文調回罰辦 
[江南派辦處商務局會詳兩江總督公文]  
　　江南派辦處江南商務局爲議詳事竊照派辦處本司職道奉憲臺札據江蘇補有和道陶道森甲禀以瑞士國紅十字會營救疆場受傷及染病兵士歐美各國先後締盟醵金入會惟中國未經聯盟禀請勸諭紳商捐資仿辦等情奉批詳細會商議詳核奏札飭遵照等因商務局本司職道奉憲臺札同前由仰見憲臺惻隱痌瘝大公無我薄海軍士宜如何感奮騰歡惟本司職道等遵飭移會詳細籌商尚有驟難惟行之處謹爲我憲臺據寔陳之夫疆場士卒戰爭同爲國家禦侮若因之身冐槍彈癘疫中傷受病故鄕千里療救無人情形實堪憫惻陶道體念此等艱危目擊歐洲各邦善政興言立會救護自是意美法艮特是中外情勢各殊興辦難易亦異外洋國富兵强卽如歐美英瑞諸邦民生休養生聚均各積有歳年而其商務振興又復蒸蒸日上府庫充實衆庶富饒是以綱舉目張行有餘力旁及公司會社官提倡之民　應之初不煩乎督貴而事成反掌蓋欵足則事集事集則風氣易開陶道所謂各國締盟醵金入會者良有以也中國殷富無多視英瑞等國情形不同現雖舉辦農工商以及路礦等新政開闢上下利源然目前試辦之初官紳籌備常年用欵在在尚形支絀通盤核計己有顧此失彼之虞若再兼籌入會鉅欵一時尚屬爲難且紳商於此等善舉先時多未考騐亦恐觀望不前以大局論現在當務之急亦不在紅十字會之入否本司道等一再會商意見均屬相同擬暫緩開辦將來財用稍舒再行論勸紳商參考各國會章籌款禀請核示辦理以期功歸實濟是否有當理合遵飭聯銜議詳仰祈憲臺鑒核俯賜批示祗遵爲此備由具册呈乞照詳施行須至詳册者 
[馬路工程局紀事]  
　　南巿捕房五號華捕胡炳榮徇庇賭棍經人函告捕房捕頭派人查得此事牽涉十三號巡捕江少雲據情禀知工程局總辦翁子文太守太守察得兩捕實係不守局規爰將卯名一併斥革○前日某號巡街捕見男孩薜雪坤迷失歸途嚶嚶啜泣因卽帶至捕房捕頭解送工程局褒讞委員黄衡堂二尹向之研訊供小的年一十有四隨伯父由無錫來滬行至北巿在人叢中散失以致不識歸途二尹命函送普育善堂留養候家屬到來認領○偷兒陳阿寶潛至方炳成船上竊取竹籃内洋銀大士等物報捕查獲人贓解至工程局黄二尹研訊之下判責一百板驅逐山境贓給失主具領 
[英美租界公堂瑣案]  
　　車夫周阿三吞没王照生所遺皮衣兩件報由包操劉森堂獲案請追襄讞委員王松剌史笞責三百板押賠洋銀三十元○張榮春范阿二二光棍在馬路中設攤誘賭被包探趙銀河獲案請懲剌史判各責二百板枷示兩禮拜賭具銷榖○某洋人家細崽朱桂香乘隙竊取手槍衣帽等物報由包探陳雲忠獲案請究剌史判責三百板押捕房四月○某洋行失去銀瓶等物行主疑傭人楊西正細崽陳阿寶所竊令包探倪顺泉送請究追剌史飭押候交妥人保出聽候查明傳訊○歹人邱阿三唆令幼孩陳阿保行竊老公茂棧内洋紗報由包探沈阿岳獲案請懲剌史判令將邱笞臀三百板枷示十日陳責手心一百下 
[法租界公堂瑣案]  
　　崑山縣人龔華氏控媳婦龔夏氏竊取鄰家價值千金之巨珠三顆逃至上海與浪子顧蘭生卽麻皮阿金姘識將珠售去等情昨日讞員魏蒓塢大令升堂研訊龔夏氏供此珠隨婆婆至松江售至其價田婆婆收去小婦人因貧難度日傭於顧處並無暗昧之事顧供龔夏氏由陳子卿薦來傭作今陳己病故小的不敢與彼有私大令著一併押候查明訊核○正昌海味行夥袁靜方將未報捐之海味數件運至船上被貨捐局司事沈芝軒扣留巡街捕以其有違租界章程拘案請究袁投案申訴前情沈供此貨實未報捐故向查問大令將袁大加申斥判罰沈洋銀十元○小車夫王五狗並未輸捐領照貿然馳行租界中十四號華捕向查反敢兇毆因之拘案請究大令判枷一禮拜以儆○船戶兪寶生誤將吳阿木所駕之船撞捐允賠修費若干吳不允向之行兇因之忿不能平扭案請究吳供小的因其將船撞損後揚帆徑去是以追往理論並不行兇大令不予深求一併斥退○揚州人張照琴之妻許氏潛逃來滬與狂且王少芝私姘賃居王福祺家餘屋昨日被張尋見拘人捕房捕頭令轉解至案張訴稱妻子於九月某日逃出今始尋見叩乞究懲氏供小婦人來滬傭工現方抱病住居王家王福祺供小的原籍與氏爲鄰少芝供小的聞福祺言許氏並無丈夫故敢與之同住今旣被控尚乞施恩大令判令將福祺責三百板少芝責二百板許氏掌頰二百下諭令張投捕房候責畢將妻給去○吳任氏至某洋貨店購物被扒和張阿六陳金榮竊去洋銀三元當塲拘獲交包探送案請懲陸黄俯首求恩 
 
 

Page 10

 
 
大令判責陳手心二百下張一百下各押攺過局一月○謝阿本扭胡阿五王金生至案控被行竊鞋籃等物胡王認竊求恩大令判各責三百板 
[美租界捕房紀事]  
　　前晚廣東著名賭棍歐阿生林阿章李地堂耿阿巧梁阿虎等十餘人在源昌路第一百十一號屋中開揚　賭事爲捕頭偵悉派令四十三五十五六十二三號西探協同華探陳洪德朱桂生前往拘拿歐等不及奔逃悉被擒獲大約須押候解送公堂禀請讞員鄧鳴謙司馬懲辦矣○前晚妙手空空兒陳阿寶掩入靶子路第三號洋房某西人家行竊銀鈕扣等物適爲包探陳洪德所見連贓帶入捕房捕頭令押候解送公堂禀請訊辦○前日傍晚時女郎王阿金行經天潼路廣榮泰牛皮作門外店夥蔣阿順李阿大恣情調笑汪阿禍徐道與見而忿甚以致口角扭毆毁及店中琥璃窓等物事爲五百八十號巡捕所見一并拘入捕房捕頭以此輩均非安分之徒令押候解送公堂禀請究辦○昨晨包陳氏投捕房訴稱僑居吳淞路第九百五十八號屋内童養媳陳秀林年己及笄近被鄰人混名和尚者誘拐無蹤請爲查緝　　允之 
 
 
 

Page 11

 
 
破獲黄仲讀一案己獲犯過半兼獲首犯亦非全不緝拿至古陵安海一帶地當衝要不免盜賊　跡前經該縣請兵駐巡現無匪　　聚截劫行旅情事原奏又稱陳其煃聽信門丁林　吳貴委員曹祖蔭韓學詩之言凡遇命案先向屍親需索夫馬規費方准下鄕相騐又將被告住房標封示將焚燒詐贜入手且向屍親勸和勒息鬭案不分願被封燒住房不勝縷舉安海石獅等鄕及東安佛　之事該令置之不理迄今連鄕無日不鬭無鬭不死一節查陳其煃任内據報王洪氏蔡欣陳熾命案共三起均係卽時驗報拿犯得無需欵詐贜及勸和勒息等事該縣民情蠻悍糾鬥沿爲積習陳其煃署任之始於生員陳錫川呈告察茂等糾衆截擄一案卽會營親赴查辦查年四月安海之西按等鄕顔陳兩姓因看戲口角閏五月間張林等鄕張陳兩姓因借牛爭較衙口等鄕施吳李三姓因口角起釁陳其煃分别委員親自到地查明釁由諭止解散尚非置之不理此次委員管元善回省據禀適經安海各鄕訪查陳其煃辦理各案情形傳述相同並無封燒民房形跡亦無連鄕互鬭致斃人命情事至韓學詩係試用從九品禀留泉州差遣與陳其煃不甚往來曹祖蔭本係候補縣丞于前署寗德縣周墩縣丞任内短交徵存地丁銀兩經前督臣許應騤騤奏叅革職勒追現在陳其煃署内經理書記門丁查非林殷吳貴係屬林明吳泰姓名陳其煃是否信任查無實據原奏又稱南門外六里坡懼溉田畝去秋大旱紳董置板闡水爲匪徒所毁控縣以不肯行賄訟不得直一節查六里坡爲泉州水利向有陡門閘水五日一放以資灌溉上年九月據職員吳鐘鑑等以廉上鄕林姓將姻浦埭陡門任意毁開赴前代理縣羅汝澤任内呈控未及訊辦卸事陳其煃接任于本年三月間詣勘因兩造未齊故未訊斷案經准理尚未判定曲直奴才復查調署晉江縣本任德化縣知縣陳其煃被叅各欵雖皆查無實據惟考察該員平日居官性躭安逸懶于聽訟本非理繁治劇之才自調署晉江以來鬭案劫案多未致逐起獲辦其己獲各犯亦未訊擬解勘于地方應辦各事不免失之迂緩現己撤任調省察看查與本缺德化縣亦屬人地不宜應請開缺另補以爲治事不勤者戒己革縣丞曹祖蔭於叅追短欵延未解繳應卽勒令回省從嚴追辦門丁林明吳泰委員殷廷楨倪仁宏韓學詩被叅各欵雖亦查無確據第門丁如係安分僅供驅第何致有遭物議林明吳泰飭令遞解回籍交由地方官嚴加管束試用從九品捐升知縣殷廷楨係丁憂人員查尚逗遛泉州干預公事試用縣丞倪仁宏查有讚營差委不知檢束應請將該二員一併革職以儆官邪試用從九品韓學詩雖在泉差委查與陳其淦不甚往來尚知遠嫌應卽勒令回省察看如有劣蹟再行嚴叅至德化縣缺閩省現有應補人員應請扣留外補所有查明知縣等叅欵據實覆陳緣由是否有當謹恭摺具奏伏乞皇太后皇上聖鑒訓示謹奏奉硃批另有旨欽此 
兼陳閩浙督崇奏呈明辦理水災振捐道員知縣懇恩各照原保給奬片十六日 
崇善片再福建試用道孫傳袞指分福建試用道章景楓前在閩省辦理水災振捐出力經前督臣許應騤開單奏奬奉部核議以該員等報捐各案均未經戶部核准所請奬奴與定章不符保案應卽撤銷於光緒二十八年十二月二十五日具奏奉旨依議欽此咨行欽遵在案查光緒二十六年夏間閩省猝遭水患奉旨開辦振捐孫傳袞係福建候補知府捐升道員章景楓係准補福建連江縣知縣捐在任候補道同時辦理捐務勸集鉅欵惠濟災黎全活甚衆實屬異常出力細查該二員捐升日期係在保案奉旨之先與見保而捐者有别究其報捐在先核准在後遲延之故實因分投辦捐未能卽行到部呈請核准係屬因公躭延並無别項情弊且閩省于二十七年奏請援照秦晉振捐開保異常勞績業經奉旨兪允在案該二員請俟歸道員班後請加二品頂戴係照尋常勞績孫傳袞業經赴部引見到省章景楓亦經指分福建試用捐案經部先後核准若不准予奬叙際此捐務弩末之時似不足以昭激勸據振捐局司道具詳請奏前來奴才伏查孫傳袞前辦振捐集欵二萬一千餘兩章景楓集欵一萬三千餘兩均能尅期解局兌收辦理迅速實爲各府州縣之倡洵屬異常出力似未便没其微勞合無仰懇特恩俯准各照原保給奬賞加二品頂戴以昭激勸出自鴻施逾格除將該二員履歴另行咨部外謹附片具陳伏乞聖鑒訓示謹奏奉硃批者照所請該部知道欽此 
兼署閩浙督崇奏降補通判留充學堂總辦經理堂務成效昭著懇請開復道員片十六日 
崇善片再降補通判二品頂戴福建補用道孫道仁於光緒二十九年二月御史李灼華奏叅前閩浙總督許應騤案内奉上諭著以通判降補仍留福建專充武備學堂總辦並充督操營務處以觀後效欽此復經奴才以常備左鎭一軍未便遽易生手奏請仍由該員統率以資整頓荷蒙恩准飭行欽遵在案仰見朝廷於澄叙宫方之中仍寓造就人才之意觀感莫名奴才詳加察看半載於兹見該員講求武學整飭戎行愧奮有爲痛自策勵規畫武備學堂其第一次速成學生己於五月間畢業現經派赴各軍教練弁勇均阿合法於閩省攺編營制釐剔整然一洗從前積習且身爲統將躬親入隊指授率同學生弁勇等演習洋操無間寒暑其勤奮耐勞志趣遠大實爲近來將領中不可多得每遇派辦地方要件均能動合機宜本年四月間飭拿私鑄日本銀元匪犯立時拿獲多名送案懲辦隨准外務部來咨准日本駐京公使照請從優褒奬有案省城南台一帶華洋雜處教堂林立自庚子以來人心不無浮動該員派隊分叚駐紥晝夜梭巡地方賴以安靜消弭隱患不可殫述各國洋員士商深感保護採諸輿論公評似未可以一善之前愆而没其切實之勞績當此時艱人才難得如該員之實心任事營務學堂均見成效昭著可否寛其旣往以示務全奴才忝攝疆符竊慕古大臣以人事君之義確有所見未敢甕於上聞合無仰懇天恩准將降補通判前二品頂戴福建補用道孫道仁開復原官原銜免繳捐復銀兩仍留福建補用以昭激勸之處出自鴻施逾格是否有當謹附片具陳伏乞聖鑒訓示謹奏奉硃批著照所請該部知道欽此 
署兩廣總督岑奏繙譯知縣辦理洋務得力懇恩送部引見片十六日 
岑春煊等片再現准吏部咨前署督臣德籌片奏繙譯委員候選知縣薛永年辦理洋務得力擬請留於廣東仍歸議叙班前儘先 
 
 

Page 12

 
 
補用並免繳留省銀兩欽奉諭旨允准行令給咨赴部引見領照回省再行按班序補等因自應遵照辦理惟粤省交涉事繁時須與領事會晤商辦該員旣精通泰西語言文字復熟悉約章自到臣春煊衙門供差以來隨辦一切洋務事宜悉臻妥協每令其與領事商榷亦極融洽似難遽易生手可否仰懇天恩俯准該員薛永年暫緩赴部俟有相當之缺照例序補再行給咨送部引見出自逾格鴻慈臣等謹合詞附片具陳伏乞聖鑒訓示謹奏奉硃批著照所請吏部知道欽引 
署江西巡撫夏奏酌攺江西軍制摺十六日 
頭品頂戴署理江西巡撫陜西布政使夏旹跪奏爲酌攺江西軍制以衞地方而資調遣恭摺具陳仰祈聖鑒事竊查光緒二十七年江西裁攺防營編立五軍以中軍爲常備軍前後左右四軍爲續備軍各五營嗣後裁存每軍四營惟後軍仍五營之舊均經奏明在案臣查江西軍制當時僅就防營酌攺規模本未完備其常備之駐省訓練者亦僅四營官弁勇丁一千二百員前護撫臣柯逢時復調兩營隨赴廣西續備分防各屬幅員曁廣零星散布恒有顧此失彼之虞操練更有名無實竊思兵可百年不用不可一日無備上年政務處咨令各省常備軍於省會及扼要處所屯駐江西以省會爲根本而九江据長江上海實爲全省門戶形勢最爲扼要該處原駐之續備前軍分紥砲台及餘干彭澤等縣彈壓巡防胥關緊要無論緩急均不能調往他處非另募一軍屯駐九江省會一單並時遥作爲常備兩軍不足以壯聲威而備徵調今擬於續備前軍内撥出二營分爲左右兩軍仍復五營舊額所存二營裁法其半專令防守礟台而另募五營編爲常備前軍並將駐省之中軍一律添募均叅用法日操法日加訓練以備調遣營制餉章則倣鄂省之例量加增損此次酌攺之後計常備中前兩軍共十營分紥省城九江兩處專事訓練續備左右後三軍共十五營分駐各屬專事巡防兵力較厚其防守砲台一營卽名曰九江砲台營令九江關道就近統轄俾行坐兩不相妨核計月餉每年酌多用銀十餘萬兩而添造營房開拓操場購備鎗砲器械等項尚須另行估計明知財力奇絀籌措爲難然爲備豫不虞起見實不敢因陋就簡致異日或多貽誤除續備各軍應隨時整飭外現在奏調陜西候補道郭人漳激令統領常備中軍奏調湖北補用叅將吳嗣儀檄統領常備前軍先將裁汰攺編事宜妥爲辦理一面招募精壯尅日成軍俟辦有規模再將官弁勇丁及薪糧數目詳晰　奏報所有酌攺江西軍制以衞地方而資調遣緣由除咨督辦政務處曁戶兵二部外理合先將大概辦法會同兩江總督臣魏光燾恭摺具陳伏乞皇太后皇上聖鑒訓示謹奏奉硃批該衙門知道欽此 
靑州副都統噶東撫周奏爲靑州駐防挑練佐衞馬步二營頗稱　熟請旨擇尤保奬摺十六日 
靑州副都統奴才噶嚕岱頭品頂戴兵部尚書銜山東巡撫臣周馥跪奏爲靑州駐防挑練佐衞馬步兩營練習新操頗稱嫻熟擬將管帶教習人員擇尤保奬以資鼓勵恭摺仰祈聖鑒事竊奴才噶嚕岱前於光緒二十六年二月初十日請訓面奉 
　旨飭與山東巡撫臣商練勁旅以備緩急等因欽此遵與升任撫臣袁世凱面商卽在駐防營内挑選閒散餘兵馬甲步甲年力精壯者編爲馬步兩營分别派員管帶名曰佐衞練軍每月由山東藩運兩庫籌撥銀二千兩作爲津貼並在武衞軍内商撥馬步教習由奴才督飭教練曾經奴才與袁世凱會奏於光緒二十六年七月二十五日奉硃批著卽認眞訓練務成勁旅以備緩急該部知道欽此欽遵在案上年十一月間臣周馥因公路過靑州會閱馬步練軍該二營操法整齊進退合度足徵平日操練尚能認眞講求計該二營開練至今己滿三年其管帶營哨及教習營務等員不無微勞足録擬請仿照武衞軍成案擇尤保奬以昭激勸而作士氣如蒙兪允出自鴻施逾格所有靑州挑選佐衞馬步兩營操練嫻熟擬請擇尤保奬緣由謹合詞恭摺具陳伏乞皇太后皇上聖鑒訓示遵行再此摺係奴才噶嚕岱主稿合併聲明謹奏奉硃批准其擇尤酌保毋許冐濫欽此 
靑州訓都統噶奏變通舊章拔取人材摺十六日 
靑州副都統奴才哨嚕岱跪奏爲變通舊章拔取人材恭摺仰祈聖鑒事竊查靑州駐防揀選定章遇有夁領缺出僅在一翼佐領防禦内擬定正陪應選人員爲數較少頗有挨補之勢現在時局變遷今非昔比靑州地處海濱滿營又近接鐵路時有洋人過境往來接見非通逹時務因應咸宜之員不足以愼外交奴才受恩深重未報涓埃當此需材孔亟之際惟有因時制宜仰懇天恩擬請嗣後遇恊領佐領缺出不論左右翼統於八旗應選人員内一體揀選擇其精明練逹長於應對者擬定正陪送部轉咨骸旗帶領引見如蒙俯允不但於辦理旗務大有裨益卽接見洋員亦屬相宜奴才雖係變通辦理稍攺舊章實爲拔取人材愼重外交起見是否有當理合恭摺具奏伏乞皇太后皇上聖鑒訓示遵行謹奏請旨奉硃批著照所請兵部知道欽此 
兼閩浙督崇奏遵旨查明厦門保商局被叅各欵據實覆陳片十六日 
崇善片再奴才欽奉上諭有人奏厦門商局並不遵章派委公正紳董經理專委劣員充數任意虚糜等語署按照所叅各節確查具奏毋稍徇隱原片著抄給閱看等因欽此奴才當卽密委候補知府管元善馳往調齊簿據逐一確查去後兹據禀覆前來奴才復圖生核採訪輿論如原奏所稱厦門保商局奏定成案原議遴選公正紳董經理無派用委員名目近聞局内所設　辦支應文案皆係委員而紳董則以巿儈充數不得預叅末議委員司事人等坐支乾修到局十無二三添募勇丁二百名猶多虚額浮冐每月開支局費薪水近四千元一節查厦門奏設保商局章程遴選公正紳董經理仍由委員主持自光緒二十五年四月開局以來歴派提調支應文案各員分管局務由興泉永道會同汀漳龍道督辦並無總辦名目兼設官照護等項司事間有請假未停薪工有無坐支乾修未得實據紳董派定四人皆係兼營商業凡遇商情交涉該局會集商議紳董亦偶有在場惟銜名並不具報原奏謂之巿倫充數不得預叅末議查非無因至勇丁二百名因鼓浪嶼議治公地由興泉永道延年禀經前督臣許應騤批准招募專爲彈壓而設月支薪糧銀一千三百九十餘元先由閩省善後局　云嗣因　撥未能應時禀准暫就保商局支給所募勇丁駐紥道署有無虚額 
 
