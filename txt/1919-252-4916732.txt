# 1919 - 252 - 4916732

 

Page 1

 
 
   
 
 

Page 2

 
 
   
 
 

Page 3

 
 
時評 
[王揖唐之南來（冷）]  
　　聞人反對而退縮不前者天下之懦人也聞人反對而貿然不顧者天下之妄人也今王揖唐於南方反對聲中翩然蒞至且抱樂觀使王而非妄人豈反對者皆無識無節而無用之徒耶 
　　以我測之王即南來和局不能成也何也南方所以反對之故與王所謂博同情之意其間有不免相歧者也王所自恃之手段與南方人士之心理其間有不能相容者也 
[專電]  
　　北京電　王揖唐電告十六午後二鐘抵寗（十六日下午四鐘） 
　　北京電　王預定到滬後如南代表不與開談卽單獨宣布方針如國會問題法律問題均以最大限度宣布讓步條欵期博各方同情（十六日下午三鐘） 
　　北京電　對德戰事終止布告已下酬段勳令本擬從段請緩發嗣靳電促同下參戰人員均將 
給奬（十五日下午十鐘） 
　　北京電　奉魯等督尙有第二電將俟開議絶望卽發聞係以破壞和平罪南方今安系幹部會議由曾毓雋報告一切 
（十六日下午五鐘） 
　　北京電　酬段大勳位係閣議提出段頃電話語徐參戰計畫多未辦到何功可言令朝下夕離京徐不允緩發（十五日下午八鐘） 
　　北京電　對德復和後辦法共十二則本日閣議未卽商决 
（十六日下午三鐘） 
　　北京電　對敵復和辦法本日提出閣議交各部轉行遵照 
（十六日下千四鐘） 
　　北京電　奥約原文關於中國之五條仍非全部修正 
（十六日下午四鐘） 
　　北京電　奥約告成慶典外交家主南北同時舉行（十六日下午三鐘） 
　　北京電　龔以本月放欵尙無着公債亦不易行頃召兩次長商維持又露辭意（下五日下午八鐘） 
　　北京電　本月不敷八百萬近日向中國各銀行借欵利息至三分以上（十六日下午三鐘） 
　　北京電　李士偉條陳中交京鈔已發行者改公債以免德賠欵分年抵償俆付財政委員會一再討論多數否决（十五日下午八鐘） 
　　北京電　財政委員會本日開議金本位案討論甚久無結果 
（十六日下午四鐘） 
　　北京電　新借欵將成立係日本代向三國關說在大借欵内扣還一說此項墊欵數祗千二百萬純屬日資與三國共同出面卽單獨借欵之變相張弧將長財政其時效視上述借欵成立（十五日下午十鐘） 
　　北京電　馮以他故不復來京外傳馮段携手說一時斷難成事實（十五日下午八鐘） 
　　北京電　某派言滬各團代表到津偕津團分班秘密入京中分 
兩團人數逾百請願條欵十種先與京學團通信聯絡到京卽住北大宿舍預備大擧進行軍警機關得訊今早赴院商對付辦法閣員均出席會商現尙未散又據某派言新近到津之某鉅公遣人慰勞各團領袖 
（十六日下午三鐘） 
　　北京電　己未俱樂部今日下午二時開會宣告正式取消但一部仍擬組小團（十六日下午五鐘） 
　　北京電　晉閻前請調援聗晉軍回省訓練院卽電聗陳詢能否撤回未覆（十五日下午三鐘） 
　　北京電　國防處通咨有關參戰各機關將又參戰案卷結束送處備案（十六日下午五鐘） 
　　北京電　張宗昌電近有湘軍兩營由酃縣開赴元興山一帶又有粤軍開赴酃縣步步增捕有攻龔勢請示辦法（十五日下午三鐘） 
　　北京電　駐四川萬縣川黔軍楊某等部發生衝突幾决裂經地方紳商調停始免（十五日下午鐘） 
　　北京電　俄沃政府因戰敗已赴迤東某地外部電范其光令詳報（十六日下午五鐘） 
　　北京電　英使向外部口頭聲明承認中國有治藏能力所有現行交涉俟回國後向彼政府疏通再議（十六日下午四鐘） 
　　北京電　叚靳各電浙盧滬副使俟與李純商妥發表勸勿着急（十六日下午五鐘） 
　　北京電　滬軍使將以齊爕元升署（十六日下午三鐘） 
　　北京電　國史編纂處改隷國院昨已開幕（十六日下午三鐘） 
　　北京電　長春交涉中以第三四條處罰軍警最爲嚴重正在磋議（十六日下午三鐘） 
　　香港電　軍府昨電復各省聲明對北不易總代表方針 
（十六日上午二鐘） 
　　香港電　軍府請龔留顧王駐歐辦德約（十六日上午二鐘） 
　　香港電　陳炳焜回邕卽偕譚浩明赴龍州與陸會商極關時局（十六日上午二鐘） 
　　北京電　王揖唐今午二時抵寗卽晤李督商時局甚樂觀王明日赴滬和議似有把握 
（十六日下午十一鐘） 
　　南京電　日本山岡提督頃來寗晤李督（十六日下午十一鐘） 
　　南京電　王隨員中多桂人 
（十六日下午十一鐘） 
[各通信社電]  
　　北京電　王揖唐頻行在天津倪嗣冲宅與徐樹錚曾毓雋作寗談甚久 
　　北京電　王揖唐等今晨抵濟南後定晚侂時啓行計銑日可抵寗（以上十五日） 
以上平和通訊社電 
　　北京電　政府擬則將管約全文宣佈慶典擬主南北同日舉行 
　　北京電　國務院寒日電保定曹使聲明吳佩孚又來電反對之意並謂和議續開在即此等電報實屬障　相平請即迅去一電從嚴申斥 
　　北京電　蘇督電謂西林已完全承認各總裁不加反對王總代表至他部分已派員疏通 
　　北京電　國史編纂處今日開幕少涂鳳書爲處長 
　　北京電　田中玉來電定今日來京 
　　北京電　將任齊爕元爲松滬護軍使江寗鎭守使以王廷楨接充 
　　北京電　中央電復岑西林關餘欵已電海關總稅務司查明撥發（以上十六日） 
以上中華通信社電 
　　北京電　對德戰爭終止布告已發表外委會定日内開會籌備恢復國交一切事宜 
　　北京電　晉授段勳令已下梁啓超等亦將給勳 
　　北京電　總統宴梁朱周等聞席間語及萬一和局不成之辦法以改組内閣團結北派爲要 
　　（以上十五日） 
　　北京電　己未議員反對八年公債將提起質問龔告徐徐允派人疏能 
　　北京電　陸靳辭意仍未打消聞府意先欲以靳代張樹元督魯繼欲以代龔心湛攝閣均未成事實 
　　北京電　曹錕張作霖聯電促和北派督軍亦均通電反駁軍府歌電說者謂此乃王揖唐赴奉之效果 
　　北京電　有人以皖直調和之關係向段陳說段即令赴津迎馮示無意見 
　　北京電　陜西大局漸定晉鄂各軍皆將撤回陳督請參陸處酌留以備協防土匪 
　　北京電　邊防軍總參謀及四混旅旅長將明令加陸軍中將銜 
　　北京電　富陞阿被人撃斃說早有所聞陳毅等昨　亦來電報告現已證實 
　　北京電　謝米諾夫已返西比利亞據聞在奉與張作霖接洽所提條件殊有野心張氏未予承認謝頗不滿意 
　　北京電　閩湘兩省長有分簡許世英楊晟說 
　　北京電　法部前定推廣地方法庭爲收回治外法權之預備現因爲期不遠促各省就地方情形籌措具報（以上五六日）以上中孚通訊社電 
[中美新聞社電]  
　　塔科馬電　威爾遜總統於前往西得耳大閱太平洋艦隊之前在此間演說　美國國會尙未盡美國加入戰爭之義務如彼請國會决議時之演說中所述說者必須承受和約後方爲盡職總統謂彼之請國會决議宣戰係爲擁護自由脫離專制並保證世界各處皆得自由戰事之結果兩方所出代價共一千八百六十億元美國兩年之間出一千億元此乃救濟文明之代價又爲此次戰爭而死者共七百四十五萬人而自一七九三年起至一九一四年爲止全世界死於戰事者至多不過六百萬人耳美國决計加入戰事之日乃一可悲痛之紀念日美國决不忘之亦决不許阻撓完成諾責之人忘之國際同盟乃惟一之救濟法惟有此同盟能永久推翻專制阻止擾亂專制所造成之擾亂如俄國之現狀即爲此擾亂之結果總統又曰凡少數人之政治無論其如何組織余皆反對之少數之行動往往不誤但一經使用擾亂方法即不正當在總統之意國際同盟乃防戰爭完全之保證凡眞正之美利堅人皆應自願有所犧牲以保障文明云云 
　　聖魯易十三日電　加立芬尼州籍參院議員强生氏演說云參院關於和約爭辯之眞點乃在吾人是否應就吾人自己所見到者而盡責任抑應服從英國之意志 
　　舊金山八日電　美國太平洋艦隊旗艦新墨西哥號今晟泊在此問預備開赴西得耳艦中忽然失火死三人爲烟餤窒昏得三十三人起火原因尚未正式宣布但該艦損壞有限午後仍能開往西得耳 
　　巴黎八日電　巴黎回聲報載稱法下院將於九月十日批准和約上院將於二十日批准之 
　　華盛頓八日電　美國遠征總司令潘興將軍今日到華盛頓受盛大之歡迎舉行慶典歷時三日參加者數千人 
　　華盛頓十一日電　外交委員會已從事審查墨西哥問題預期須繼續至數月之久云 
 
 
 

Page 4

 
 
   
 
 

Page 5

 
 
   
 
 

Page 6

 
 
路透電 
[歐洲和後之戰事]  
　　十一日柏林電　德國致牒於凡爾塞表未其對於過去半月中無責任波蘭人方面關於西里西亞上部而起鼓噪之憂慮謂此種鼓噪足以激成波蘭人之暴行波蘭政府職宜遏制此種機關並阻止波人結隊過界以攻德兵今德兵强自鎭制不追撃越界之波人目前日耳曼與普魯士政府保障西里西亞上部之和平與秩序黽勉從事頗爲有效故能使工作與出産繼續不息 
　　十三日倫敦電　陸軍部發表公報如下　過激軍分路進政察里新鎭大戰三日爲守軍所敗死傷甚衆是役過激軍被俘得九千人失砲十一尊並機關槍百架有三聯隊投降另有兩聯隊全數覆没 
　　十一日倫敦電　據確實消息進攻特文斯克鎭之波蘭軍與立陶宛軍已爲紅衛軍逐退　台尼金將軍已廓清俄迭薩與基夫間之土地目下佔據基夫至俄失薩鐵路東面全區其馬隊在基夫北面與東面向吉爾尼堡鎭進發距鎭僅十二哩　過激軍向加爾柯夫反攻失敗惟桐河大軍右翼及伏爾加河兩岸之軍因受優勢過激軍之攻撃被迫退走　西比利亞柯爾恰克將軍之地位漸有進步　北俄戰局未有大變動 
　　十四日瑞典京城電　據希爾新福消息俄西北軍已佔據雅堡鎭 
　　十二日倫敦電　此間接烏克蘭克報謂貝魯拉將軍於佔據基夫之前曾與過激軍血戰雙方大受損失旣而台尼金將軍之馬隊馳抵該鎭烏克蘭守兵出而迎之台尼金將軍之兵卽加攻撃烏克蘭兵復遭惡戰其攻撃原因未悉現疑乃出於誤會 
　　十三日倫敦電　西北俄新政府總理梁諾索夫氏現游希爾新福謂各種大宗供給現由協約國運俄近到一批内有砲二十尊槍二萬二千枝子彈一千五百萬粒兵士全套服裝四萬套軍官服裝四千套此外尙有茶糖烟等物數千噸 
[歐洲和局之餘聞]  
　　十二日巴黎電　英相喬治已抵此間 
　　十三日巴黎電　克勒滿沙氏今日將晤喬治氏討論叙利亞問題現信英相將聲明英國願與法國和衷辦事 
　　十三日巴黎電　和會各界聞中日兩國現正在談判即行交還山東消息紛加討論據最近消息中國不欲與日本直接談判交還山東問題巴黎日人各界謂交還山東可視爲前定之决議惟中國如堅持不簽租約可稱勝算之見解則無事可爲 
　　十二日希爾新福電　此問愛沙尼亞代表稱愛沙尼亞並未接受過激黨之媾和建議亦未拒絶之愛沙尼亞非商諸芬蘭與協　國决不媾和 
　　十四日倫敦電　過激黨無線電稱里加政府接受勞兵政府媾和之建議 
　　十三日希爾新福電　勞兵政府外交總長通告愛沙尼亞政府擇定摩吉洛爲議和地點 
　　十一日柏林電　德國戰俘現在英國者共九萬五千人英政府現望於一月之内遣送回國 
　　十四日羅馬電　首相今日在衆院宣佈意兵襲入阜姆時謂第六軍團長傳令攔阻逹倫齊哇氏之兵卸其武裝兵士抗不遵令　據愛波加報載稱參謀副長巴杜格里哇將軍已携全權前赴阜姆 
　　十二日巴黎電　實業善後事務大員洛查爾氏在議院聲稱在德國查見法國原料四十六萬噸内有十二萬噸已運回法國交還原主德國須以其所有機器百分之三十交與法國以謀前被侵佔各區域之利益法國在一九二○年底可得船隻五百萬噸 
　　十三日倫敦電　據波蘭人消息德政府現擬定凡德人之生於西里西亞上部而居於德國他處者可免費乘車赴西里西亞上部參與在該處召集之平民大會並可膳宿免費至大會完畢時爲止德國估計此種辦法可多得六萬票 
[各國近事記]  
　　十三日巴黎電　參議院今日對於此後大選舉所用票紙與佈告文一切印刷費及送達費應由納稅人償付之議案辯論甚烈財政部長反對此案卒由議員投票否决反對者僅多十四票 
　　十二日羅馬電　意相尼蒂氏今日奉意皇命在參議院提出議案將皇産大部份讓與戰士並减少皇室經費意幣三百枚議員與帝聽者聞此報告皆大歡忭此議案說明僅羅馬與土林宮室仍歸皇室留用而皇家美術品寳物則由意皇論令儲於一宮交與國民 
　　十一日倫敦電　銀市報告謂銀市安靜惟因美國來銀無多現貨因而價貴故交易尙足維持率 
國外要聞 
[德皇之末路]  
　　昔爲帝皇今爲鋸木匠矣 
　　法國無線電社巴黎通信云德前皇威廉二世竟成爲歐洲之鋸匠矣據美納氏由亞墨隆根致倫敦每日郵報書云德前持在瑞士六閱月中已親手伐去松樹五千株鋸成木槐五萬方每方之上記以日期號數及皇之縮寫名威廉二世等字凡皇對於近侍有所賜不以照片面予以廣約二十二生的密達厚約五生的密達之木槐一方而此木槐者乃皇御手親自鋸成者也皇之習慣每晨自十時至一時即往松林當其鋸木孜孜不倦之際皇后在旁朗誦日報以娱之皇初抵荷蘭之首兩星期僅一人獨往鋸木今則常令其醫生助之皇右臂之力殊大凡覩同伴之助其鋸木者較己易於困頓則引以爲大樂當皇停鋸之時往往精神憂鬱靜坐平汀克伯爵别墅之茂林中亘數小時而默無一言有時捋鬚長嘆回想昔日之威權大有不堪回首之概驟望之老態畢露雙目無光兩頰深陷雖每日體魄有所運動而其服碩依然如故也 
德皇日間御平民服裝晚餐時則御燦爛之軍服餐時從者侍坐餐畢皇健談不倦所有往來書札均受檢查故其高傲之精神實受無限之痛苦尤奇者皇懼飛機常恐他人自空間攫之而去故其出室門一步也必向天空審愼觀察某日有荷蘭飛機一架在别墅之天空往返翺翔皇驚懼異常竟日匿居室中皇最忠實之伴侣爲一小狸奴名雙丹凡亞墨隆根之兒童皆識之雙丹頗具民主精神皇對之殊有愧色據海牙消息靈通各界預料德前皇將在荷蘭終其天年不信荷蘭當局有引渡德皇之舉因按照荷蘭法律視政治犯爲神聖不可侵犯也設德前皇欲返居故國亦無人阻之皇之衞兵僅爲警察數人可必其無返國之意念蓋皇欲在荷蘭之歐德蘭希省購置住宅云 
[各國金融狀况]  
　　中美新聞社東京通信云吾人讀匯兌市行情多覺其乾操無味然在經濟學者視之則大有意味歐洲匯市一跌再跌現時英國金鎊之價值較歐戰時尤爲低減法國之佛郎亦然當一九一四年五月間每日金一元換拂郎二·五五今日則可換三·五四德國之馬克匯兌行情表面上尙無甚變動每日金一元换馬克二·○五）（當一九一四年五月間日金一元換馬克二·○七）然德之馬克如再出現於世界之市場其價亦將大跌據紐約證劵大公司最近月報目下每金鎊換美金四元又四之一換言之即金鎊之價值在戰前本爲國際金融界領袖者今已跌至十七先令六辨士而其勢且猶未已本年七月間據英國糧食管理部部長洛勃忒之演說謂得其顧問員警告金鎊之兌價勢將跌至美金四元果爾則其滙市在東方亦勢將再跌每日金一元換二先令六辨士之價將不可復得如此情形非特影響於商業凡文事服務人員之俸給以金鎊計者莫不大受困難無可伸訴因其入欵乃減去百分之二十也又據該證劵大公司之宣言足見匯市跌落尙有一影響非預料所及者其事維何卽以金鎊跌價之速美國出口商持有大宗倫敦定貨單者售貨所得之值乃較所預期者爲少今欲求補救之道宜在美國行賒賣之法凡歐人向之購貨則爲之墊欵俟匯市平定而後已以勢言之此舉殊不容緩美參院但留意於政治方面然經濟方面尤屬重要豈容忽視歐洲各國人士今日之急務莫如生活問題德國已有第三次革命之徵兆英國則勞動家與資本家反抗勢甚劇烈法意亦咸有不靖凡此皆戰後經濟影響之所致期年之間其勢當未能遽殺糧食一項前途亦形恐慌英國本年收成之歉薄爲二十五年來所未曾有因冬令嚴寒夏季久旱炎酷所以至此旣大購入阿根廷小麥以弭其缺然亦祗足濟一時之需雖經官府訂章定價然在民間當必高於去年歐洲大陸局面或且更壞至論外貨之輸入凡恢復通商之處均爲前交戰諸國紛向購貨英上院議員羅德勳爵曾有一預言謂戰後管理食糧爲時尙須甚久殆非虚語照目下匯市歐洲製造家欲外間購求所需原料等項於價格一層頗覺爲難惟有在紐約行賒貨之法得供所求是乃關於國家重造一最急要之圖也 
[紀美國太平洋艦隊之旗艦]  
　　中美新聞社聖地谷通信云美國新太平洋艦隊總司令洛德門大將所坐旗艦新墨西哥爲世界軍艦中之奇物該艦裝有十四時口徑之大砲十二尊其行駛全由電力驅動世界以電力行駛之無畏艦此爲第一艘其建築模型亦甚良好故尙須照式建造多艘該艦之大砲祇須發數響可使一城鎭爲墟今日該艦在此間開行時岸上觀者如堵其砲兵長胡爾福特大尉當該艦作戰發砲一切均歸彼指揮今日語人云新墨西哥號之全體形態及作用海軍内外之人苟未目覩均未有能想象之者此艦直是一種奥妙其建築之手續微細萬狀非言可宣此艦在海面之生活其代表之操業有三十多種艦重三萬二千噸即七千一百六十八萬磅所有築成此艦之全部五金類製成一鐵帶每重尺一磅則此帶可從北極延長至南極尚有餘賸從聖地谷延至普脫倫如一人在該艦沿邊繞行四匝則所行之程足有一英里艦底可貯燃料之油是彀驅使一汽車行一千五百萬英里卽當地球與月球距離之六倍在一星期内該艦中之洗衣所可洗濯衣裝十八萬件製麵包所態製成麵包六千五百枚餅一千枚廚房同時能製成食物五萬磅如揩抹該艦使之清潔須用肥皂四百五十二磅無線電機每星期可送出電訊四萬字其十四吋口徑之砲發射一次需費七百五十五元如一舵樓之砲同時齊放需費二千二百六十五元各舵樓之砲同放則需九千○六十元足以購一住宅連地皮或買三週游世界數次之鐵路票矣該艦排水量爲一百十二萬方英尺每小時行二十一英里又二分之一鐵甲帶闊十三半英吋新墨西哥旗艦爲世界第一以電力驅動之艦彼前自亨泊登路出發行五千英里所耗之燃料較戰艦密西西比號少數百噸又美海軍中之運煤船朱必脫號亦裝有電力運動機新墨西哥號之機師長卡魯爾氏今日語人云電力係由兩大發電機發出此兩大發電機接受汽鍋中之蒸汽而汽鍋之燃料則爲燃燒之油云 
國内要聞 
[對德復和布告發表之經過]  
　　對德復和布告業已發表此事醖釀已久當協約各國於對德和約簽押之日吾國因山東問題拒未簽字然對德戰爭亦當然自此終了當時有人主張吾國可明發布告宣告對德奥恢復和平嗣又以奥約未行簽字遽行發表殊多不便因是此事雖經提議後乃仍行擱置專俟奥約簽押再訂辦法但以恢復和平一節應待籌備事項頗多乃遂一面分交外交部及各主管機關先事討論一面復咨文國會徵求同意此事之籌備蓋已有日比至前日奥約簽字報告到京乃遂於上星期六日閣議報告之後卽將恢復和平一案提出閣員討論結果以吾國旣爲協約方面之一國奥約簽字之後當然與各國取同一態度遂即决議頒發布告交由院秘書廳擬稿前晚趕繕全稿昨早送府蓋印惟因文字略有修改故遲至今日（十五）始行發表 
[王揖唐出京後之消息]  
　　昨日各代表出京與王揖唐在津一同南下先是交通部特飭京奉路局預備專車定於午前十時開車嗣因交通次長曾毓雋尙未到站延至十一時三十分始開當九點四十分時龔心湛郭則澐親臨月台送行其餘議員及軍界諸要人送行者爲數頗夥其同行隨員尙有光雲錦解樹强劉星南王世澄曾蓉浦沈崑三等約計三十餘人此外尙有同車赴津者如曾毓雋梁鴻志袁榮叟等代表則爲江紹杰李國珍王克敏方樞吳達銓專五人惟聞吳氏僅至津埠而止方樞則並携眷南下預備久計聞各代表到甯後尙須勾留一星期分向各方面接洽並擬將眷屬安置南京再行赴滬 
　　王揖唐於籌備南下百忙中忽而親身赴奉其中必有極大關係自吳佩孚偕同西南嚴電反對王爲總代表後政府特電李純疎通並無效果王氏又親赴保定而求曹錕制止吳佩孚反對曹亦敷衍應酬王氏不得已遂與段芝泉商酌持函赴奉面求張作霖出而帮忙昨悉張作霖已與曹銳通電各省區請仗義執言爲王疏解俾和會早日開議且謂現在危機四伏外患日急萬不能再因人的問題致阻進行云云此殆王氏赴奉一行之功效歟 
　　柏文蔚日前由夔州來電主張仍派朱桂莘爲總代表龔心湛當即去電解釋並轉託其疏通南方意見該電内容略稱桂莘辭職方始卽經再四維繋因其意志堅决無可再商始以揖唐繼任此中曲折西南或未盡知故尙不免擬慮其實揖唐渴望和平與中央政府無異持誠而往必不致别有主張置國家於孤注也刻已南理如滬會得續開議一切問題自不難妥商解决湛雖不敏亦當竭盡棉薄力策進行似此内外相維成功或易與湛親身赴滬所益較多總之國勢安危全視此次和議之成吾輩關懷國事但期負責有人積極挽救斷不宜因對人問題更滋障礙仍盼多方疏解促進和平福我邦家實無涯量矣云云 
[京報中之和平聯合會態度]  
　　北京益世報云本月十三日全國和平聯合會事務所發出一種通知召集該會在京之關係人物由某君報告外間風傳謂會中三五不肖之徒暗受金錢運動接合一派氣味相投者赴申已經領得一萬元（有謂三千元者）尙有四萬須待歡迎王揖唐之通電拍出後始能到手云云討論多時僉以事之確否雖未可定然爲保全本會名譽計實不可不預籌對付方法乃昨日（十四）某報果載有全國和平聯合會各省法團代表彭解周九齡等三十八人同叩之電報電中雖不說歡迎王揖唐而祇說代表國民之公意籲請南北代表迅速蒞會其措詞甚巧聞該會在京之强健份子已互相討論不久或有一種反響之文章發表亦未可知云 
　　以上爲北京益世報所得之消息至彭解等之電確發現於安福派之機關報中該派之新民國報且稱賞不置和平聯合會當兩月以前安福派曾因其攻撃過甚有請政府嚴厲取締並封禁北京事務所之議乃不謂一轉移問向之欲嚴厲取締者已一變而爲撃賞矣此亦頗堪注意者也該報所載原文如下　王總代表未行前陰謀家在滬組織之私人團體曾冒充全國名義通電反對識者固知其意在破壞和局並無一顧之價值乃政學會主持之軍政府日前竟以無反對總代理由之故急不暇擇指若輩通電爲國民心理夫亦寃我國民太甚矣昨得各省法團代表在上海組織之全國和平聯合會拍來一電對於酷愛和平之王總代表極表歡迎對於破壞和局之陰謀政客深惡痛絶不知政學會主持之軍政府睹此亦認爲國民心理否又不知假充字　之陰謀家對此有愧於中否來電誌後大總統國務院參衆兩院鈞鑒和會停議以來國民渴望和平有逾望歳而遷延日久呼籲幾窮今者王唐兩總代表均負全權必當推誠相見代表等受地方法團委託從國民之公意籲請南北代表迅速蒞滬開議總期捐除私意早見和平庶幾多難興邦於茲肇兆抑代表等更有不能已於言者前此和會停頓實由於少數不負責任之陰謀政客多方播煽藉便私圖以致意見紛歧動多牽掣南北當軸今果誠意言和必當顧後瞻前堅持不懈屏茲羣小力挽頽風倘僉人敗類仍復蠧居鼠伺枝節横生以梗和議則國家危亂咎有所歸我國民鋒鏑餘生倒縣待拯誓當視爲公敵與衆棄之興亡有責急不擇言臨電徊徨伏維鑒察全國和平聯合會各省法團代表彭解周刀齡梁純仁張繼宗錢守範向長鍊王乃康寇應祥謝石欽等三十八人同叩 
[叚徐間暗潮之外訊]  
　　字林報十日北京通訊云北京軍界要人現有一種有力的運動擬恢復段祺瑞之名譽而以軍閥種種罪過都諉諸徐樹錚之一身此計果成則安福部固將傾覆而軍閥全部亦將在表面上改變一種新態度華字報久有段徐不睦之諷示但是希望而非事實一般軍界要人藉日人借欵圖自己生活養尊處優已有數年從前以爲日本在華勢力莫可侵犯今則漸知空氣中之改革故數星期來已擬變其趨向矣彼等自覺段之名譽在協約國間不過爾爾如不覓一替身代段受過則他日日本在華勢力爲銀行團所代有時段之命運勢必墮落而依附段氏者亦必隨之俱倒彼等又見徐樹錚權勢大增駕他人而上之未免不懌於是段門遂分兩派一願始終隨段進退存亡與共一願保全段之名譽而以小徐爲犧牲品陸軍部大員如手簽軍事協約之靳雲鵬丁錦等今皆不滿於小徐謀疏間段徐之關係而恢復對協約國之信用他如稱段爲父之馬良與現長魯省之屈映光亦皆屬於此派現方設法爲段洗刷中日秘密貿易發起人之嫌疑以修好軍閥與使署間之交情而使小徐居於衆惡所歸之下流焉日人以爲其所提出滿蒙不入範圍之保留條件己予銀行團以至命之打撃故方欣然準備俟協約國正式承認銀行團失敗時卽將再與中國軍閥大開借疑之談判日人不獨自信如此且以此意游說華人但軍界大多數人確知銀行團終必成功日人現雖反對究未能破壞之將來能資助中國者必爲國際財政團日人不能離此而有單獨承借鉅欵之能力其不以此說爲然而信日本能單獨貸資於中國者厥爲徐樹錚輩與夫專恃徐樹錚度日之安福部近日王揖唐與徐樹錚皆本比意進行今王之遲遲南下者則以軍閥中人對於前途多抱疑念之故蓋軍閥之分裂與反對徐樹錚之趨勢某要人向來忠於徐樹錚近對衆發言有小徐馳騁狂驟趨於滅亡日人所借軍費每月二百萬元已使小徐利欲薰心不識時勢之潮流等語以意度之銀行團計畫未解决時段門兩派皆不致有劇烈之衝突惟雙方運動則已開始雖事實今尙未著然軍界傳說之言頗足令人注意也 
[己未系反對違法募債]  
　　八年公債條例政府乘新國會閉會之際倉卒公布事後龔心湛雖約兩院議員茶會疏通意見安福以同派關係尙無問題但己未系則仍持反對態度昨該系議員劉樹棠等已提出質問案措詞頗嚴其文如下　爲質問事九月八號敎令第十九號公佈民國八年公債條例議員等不勝駭異查議决國家預算及議决公債之募集爲國會重要職權載在臨時約法是預算未議 
决以前政府固不得有所藉口擅發公債彰彰明甚本届預算案及公債案提交國會國會同人對於支出各項方力求撙節以謀收支適合減少人民負擔尙未竣事政府遽以預算不足爲詞募集公債不知所謂不足者何所依據是以提交國會爲具文置約法於不顧也况八號距國會臨時開會不過二日國家財政無論如何困難在此最短期間决不至有迫不及待之理乃貿然發行公債若惟恐國會開會即爲法所拘束不得逕行其意者謂非有意違法其誰信之此應質問者一也田賦收入爲國家命脈攸關以爲公債擔保勢必破産迹似孤注危及國本莫此爲甚此應質問者二也内爭甫熄洪水爲災各省告哀相繼而起民窮財盡十室九空不求減政之方而遽加人民負擔民生之謂何此應質問者三也議員等職責所在不能緘默謹依法提出質問限三日内明白答覆 
　　此外又致各省通電云京津滬漢各報館轉各省各團體公鑒本月八號政府以敎令公佈民國八年公債條例同人等不勝駭異查議决國家預算决算及議决公債之募集爲國會重要職權在未議决以前政府不得有所藉口擅發公債凡在法治國家莫不皆然本年預算及公債募集案雖提交國會尙未議决預算是否不足公債應否募集均未確定乃政府不俟國會議决即以預算不足爲詞先募公債五千萬元並以田賦作擔保窺其所擬二萬萬元之數尙有繼續募足之事無所依據獨意專行等國會若贅疣視法律如土芥况八號距開臨時會期問僅止二日國家財政無論如何因難决無在此最短時間有迫不及待之理謂非破壞約法蹂躪民權其誰信之查我國所有種種收人盡行抵押外人僅存者此田賦耳查民國元年至七年所謂内國公債者多由外人以賤價收買况此項公債尤爲外人所注意倘仍落於外人之手卽可以制吾國人民之死命言念及此可爲寒心同人等忝屬國民代表政府此種違法舉動擾害民生危及國本誓不能認爲有效除已提出嚴重質問書外特此電聞國會議員劉樹棠王玉樹周棠饒漢秘將棻蔡漢卿劉亮吳德培陳邦爕任祖棻李步雲徐果人陸才甫黄家璘張棟銘周福岐聶聶邵晋蕃安鵬東韓純一莊陔蘭曲卓新李慶璋李元亮王訥黄大壎呂瑞庭韓梯雲錢豫黄秉鑑陸冲鵬等叩塞 
[各省禁烟之報告]  
　　北京府近來迭接各省禁烟報告茲特彙紀如次正確與否國人當能辨别也（蘇）蘇省比年對於烟禁積極進行會勘肅清後又恐鄉民無知死灰復燃是以每届冬令仍派員分往各處及與鄰省交界地方會同切查以期周密以故决無私種之處數年以來並未稍懈迭據報告有案至私買人犯亦經迭飭軍警認眞查緝盡法懲治也（皖）前經刋印報告分送各縣鄉鎭徧貼剴切示禁並委專員赴各縣會同知事按區履勘搜剷除據先後呈報肅清并取具董保切結存縣備案其中間有數縣發現少數烟苗亦經督隊立予剷除至边吸二端亦硡確無公然發現現仍隨時督屬嚴密查辦以重烟禁（閩）閩省烟禁久經厲行惟下游各縣時有奸民私種情事迭經嚴令各縣并禁烟總局會隊勒令剷除近據報告剷除肅清或將烟犯送交法庭或將田畝没收充公至禁止運售亦極雷厲風行本年五月在厦門時歷屆緝獲烟品悉數焚燬中外共見早經咨呈在案現仍再令所屬對於烟禁益加認眞（湘）前經飭設禁烟清查處專司查緝勒戒調騐各事各縣即責成知事兼辦按月具報在案湘省土地大都水鄉埦田不適種烟且查禁極嚴實無發現何種情事但禁烟關係重要自應仍飭令各屬實力奉行（新）轄境以内數年來並無聽人民耘種烟苗情事惟臨近俄屬各地華官不能越境禁止祇得實行禁察運入本年又於昌吉塔城等縣派兵設卡查獲赴俄種烟之人解省懲辦其潛入俄境者亦向俄官交涉解送近卡接收管東並經與俄官商訂辦法禁止種烟至現在新省境内則實已一誥誠并密派委員分路馳往親歷調查爾年以來尙無莖株發現至售烟一節奸商取賣常恃鐵道用地爲逃藪查辦不無困難幸函允日本官吏協助辦理對於日本臣民及鐵道用地内之客棧妓館并加取締來源旣絶宿毒自易廓清嗣當飭屬嚴厲辦理以竟全功（吉）前派出警務處長趙憲章查勘烟禁根本禁絶嗣據報稱東北各處山林叢密之地烟匪麕集聚衆抗官非有大宗軍隊本剷難期得手正在咨商辦理適孟督内調軍隊開拔以致大暇及此現正遴員趕卽查剷（黑）歷來春夏之間由省派員協同軍警分路實行勘查前據綏蘭道尹聲稱道屬山地發現種犯愍不畏法竟有暗埋槍以圖阻抗之事曾經呈奉核准比照現行刑律加重科罰施行以來頗着成效近於龍鎭通北等九屬山内設立山林警局編練警隊數百名酌設分局駐所擇要扼守梭巡并經嚴令清鄉各防區司令分别擔任切實進行禁烟事宜（陜）自民國六年呈報肅清經洋員會勘後實已根株淨絶嗣後每逢種烟節氣即派員紳限期勘禁切實袪除務期淨盡總使下再發現一株一莖以重要政（川）川省僻處西邊而從來對於烟禁奉行惟謹省長視事以來督責更嚴此次迭經電咨當己通令布告至川滇邊地種烟一節亦經切飭川邊鎭守使屯懇軍總司令協同該管道尹認眞查辦（滇）本省近十年來忍痛耗財厲行烟禁幸於民國六年年勘肅清此後誠恐奸人貪利復經嚴密規定辦法督屬防禁分區委員隨時催促實行種運吸售有犯必懲犯者亦確寥寥本軍仍委員實地巡查據稱並無烟苗發現 
[京商會請參議崇文門稅率]  
　　京師崇文門稅關對於華洋商貨徵收稅項之定率近擬從事修改刻正在進行之中京師總商會以茲事於工商實業前途關係綦巨决定向政府請求准其由該會會員中遴選通曉稅務者數人列席參加修改事宜 
 
 
 

Page 7

 
 
以謀得有持平之結果即不邀准亦擬請將修改草案交付該會審查以免畸重畸輕之弊業將此項决定具文呈請政府核示其呈文云案據各行商會聯名請願書稱竊維治國之道首重要民欲求民安國富尤以倡興實業便利工商爲主旨查京師崇文門稅關之設原以落地爲名取市廛而不徵之義况華洋徵收不同比海常各關有别自改由各門徵稅各關員不循定例任意徵收已經數見不鮮近聞該關將以前頒布稅則從事修改董事等聯席議决僉謂修改稅則關係商業前途至重且鉅董事等忝居領袖不敢緘默無言懇請聯名上書大總統國務院農商財政兩部要求由總會中遴選精於稅則會員數人參與修改稅率准其列席與議或將修改草案先付本會審查再行宣布庶幾稅率得以持平或免畸輕畸重之弊查崇文門稅關設立旣在都城爲各國所鮮有况民國以民爲主體修改稅則尤與商民有密切關係擔負旣重所慮不能不周非是曉曉置辯如不獲許必生隔閡壓力愈深反抗愈重激起劇烈風潮必至不堪收拾此最爲董事等所隠憂者也成敗利鈍非我所知倘得圓滿結果實於國計民生兩有裨益國家幸甚商民幸甚等情到會當即公同議决據情轉請查稅率一事上關國計下係民生釐定修改自是酌理準情要必折衷於至當各行衆商所稱各節委係現在實情若不據情直陳恐長此遷延激成變故敝總商會雖代表衆商屆時亦難收拾事關至重理合據情轉請鑒核施行 
[京華短簡]  
　　我國旣簽奥約自可加入國際聯盟惟加入之手續如何則屬於國際公共問題即非一國所得獨斷聞政府已於前晚（十四日）訓令巴黎各專使查詢加入方法以及加入時期是否須在各國加入之後迅爲電復以憑籌備一面又由有關係之各院部趕將應提議案之各項參考文件整備齊楚聽候彙寄 
　　駐京公使團近以我國庫欵奇絀四國銀行團又因新銀團成立在即不爲墊欵長此遷延誠恐軍餉積欠不發則地方治安關係滋大連日暗中接洽僉以對華友誼上及在華利益上均有維持之必要日内舊銀團如無何等辦法則駐京各國公使一致勉盡心力代謀小借欵以相協助此事正在積極一俟稍有眉目即當正式表示 
　　徐樹錚本有十一日夜間赴奉之說並在東車站備妥專車乃臨時中止其專車讓與王揖唐赴奉乘用據聞徐氏之未赴奉天乃因與張作霖協商之件王氏允至奉時代辦是以徐氏於十三日夜八時半赴津專候王氏由奉折回津門探詢所得結果倘不得要領徐氏日内仍須赴奉一行云 
　　大達公司合同屆滿海軍交通兩部競爭十一艘敵船劉冠雄授意上海藍建樞來電力爭現尙無結果昨聞交部方面仍設法與海部調停但聞海部方面主意極爲堅决劉在該部總務處屢次宣言敵船競爭之結果最後勝利必歸於海部彼已有十分把握云云 
[中國之實業談（市隠）]  
北京地毯業之新調查 
　　我國舊式製造品而有對外貿易之價值者地毯其一也該物年來輸出之額日見增多海關貿易册斑斑可攷惜乎政府一方未能加意提倡社會一方亦未悉心講求以致技能不進團體不堅時受制於外商而事業終難發展耳以北京言之可稱地毯主要出産地業此者近百家有較大之工場有專業之商會然一考近年之内容乃有不勝蕭索之歎姑述近况如下北京地毯業可分爲粗貨精發兩種粗者爲牛毛毯精者爲栽絨花毯牛毛毯亦有間花分色者然不過與本色（卽褐色）與白色相問無他細工也此項粗毯或用鋪地或用鋪牀或用包物購之者少銷路不暢故業此者僅有數户在工業上實無價值可言栽花絨毯則其始傳自甘肅省之寗夏由是而包頭而北京而天津北京尤爲集中之所操是業者在前清時不過十數家卽民國二三年間亦不過數十家至五年乃增至百餘家其銷場之廣推行之盛可以想見於是較有知識之商人乃倡議設立毯行商會先後入會者有七十餘家會所初設於崇文門外東大市繼復遷至前門内之前府胡同不意至六年秋毯業情勢忽又大變旣不能如前此之蒸蒸日上且有日即於退步之觀迨七年而退步尤甚各行歇業者紛紛今年仍無振興之望以致上年興高采烈所設之商會現亦幾幾等於虚設矣其原因約有數端（一）前因歐戰未停貨品運輸濡滯（二）因中交兩京行兌現停止金融轉動不靈（三）因操縱外人之手無力抵制第一原因現已不成問題第三原因關係極爲重要蓋外人年來收買地毯爲數極夥深知各小工廠資本無多原料多由於賒欠利在速售乃自毯業商會成立外商即不免發生誤會以爲有商會以聯合則必各行劃一售價於是各洋行亦互相聯合約定不買停頓及半年後乃稍稍收買故意以低價收高貨至是各小工廠欲不售則無以維本廠之日用且無以應債主之追呼售則蒙至大之損失始猶躊躇繼乃忍痛售出終且不支遂至歇業小工廠旣如此而資本較厚之大工廠亦不能不受影響所以然者皆由於毯行商會無大實力不能臨時設法維持又不能直接運輸出口勢惟有低首下心仰外人鼻息益以毯業中分寗夏北京兩派其間又不免稍分畛域不能互相援助以致商會雖有實等虚設官府坐視不顧言念及此良可痛惜 
栽絨地毯之製造原料爲羊毛輔物用紗線染色則有蘇木槐子靛靑橡木紫花皂礬等羊毛多購自張家口及西口兩處西口毛最佳秋毛較冬毛爲細價分三等以百斤計上等約七十元中等約五十五元下等約三十元用時先洗以水再彈爲絨再紡成線紡線率用女工每百斤僅費銅元五六枚織時經線係用洋紗合成五股或六股此物多購自洋行緯線則質地較抵購之京中線店卽可適用羊毛絨紡線皆用各種顔料染成色采染成即繞之於軸以備栽織栽織時所用工具最主要者爲木架經線用以排列其次則爲鐵扒一端有齒一端有鈎用以栽毛線於緯再次爲刀爲剪爲竹篦爲竹軸栽絨時須預備各種圖案大小工廠各有多種大工廠且有專任起稿之人惟能應用新學理求適合於外人之嗜好者恐不多覯織毯時栽絨工夫最爲重要以羊毛線繞扣於經隨栽隨斷隨上緯線鐵扒即所以使緯線打緊也毯之小者一二人爲之而已足大者且須五六人合爲之用細工則一人每日約栽四寸粗工則一人每日可栽至一二尺工人工資無一定大約高者月七八元劣者月三四元前當毯業大盛工人需要甚多時且有月薪加至二十元者此則因一時工廠紛立彼此爭僱是以驟長近則毯業蕭條工資又復低落矣 
　　地毯種類有金線·絲絨·羊絨·羊毛四等金線最貴羊毛最下其所以分等則全視經緯線數之多寡以爲定計算時論方尺就一方尺之線數幾何判分種種之價額大概言之每方尺六十線者價六角七十線者價七角八十線者價一元至最細一百二十線則價二元五角但北京最大之工廠如繼長永莊則亦有每方尺價至四五元者此則非可以普通貨物論也該物平昔銷於國内之數頗不多大多數爲洋商所收買北京洋行業此者約有五六家各廠銷之最多者年可及三四萬尺其他則數千尺萬尺不等除銷外國人蒙古一方面亦可銷去少許 
　　總之北京地毯外人需要旣多設法改良將來定有發展之望深願政府設法促其改進助其團結各工廠研究新法圖案敎育良好職工以期貨樣日新品質日美再能互相輔助自闢銷場史挾持於外商則更有益於中國矣 
[湘省追悼劉人熙紀]  
　　湘省預備追悼前代湘督劉長生氏已誌前報現在劉公遺櫬已於六日晨早抵省是日下午即由張督物派代表會同各界代表及劉公治喪事務所人員率同督署馬步衛隊各一連軍樂隊一排水陸警察隊各若干及舊式儀仗全副外又另雇軍樂及清樂各數班並香亭命令亭勳亭像轎提爐等出城迎接遺像至省敎育會追悼場安奉次日爲軍警政外交各界追悼期全城文武官吏自軍務會辦李奎元以下均親自到會祭弔張督本亦擬親來致祭因臨時發生他事是以改派現代本署參謀長張敬湯爲代表十時前後張乘綠呢四轎到會略事休事即行祭奠其祭文係由軍署秘書撰定行三跪九叩首禮計自上午八時起至下午四時止往祭者絡繹不絶又次日爲紳商學及女界追悼期祭弔之多一如昨日男女學校之整隊往祭者尤衆張督以次日爲送像出城之期特預先知照各界並命令本署馬步衛隊司令軍樂連長水陸警察廳長仍須於次日各派代表或隊伍一部前往恭送聞送像人數較前更多合計當在千人以上並聞遺像出城後其公子輩即行扶櫬回里安葬至追悼會之陳設極普通無庸紀述茲摘錄一二輓聯如下　東海聯云方州重鎭思陶侃人譜宗風繼念臺張敬堯聯云民治維新奠武漢安湖湘命世英豪推領袖太平漸進闡春秋證公法憂時心事徧瀛寰湘南民政處長林支宇聯云學說開民族宗先溯陽明船山以還合近世潮流獨自淵源留一脈將相萃河汾名下於嗣同松坡而外願吾湘豪傑繼公事業各千秋 
[閩省風災詳紀]  
　　此次閩省風災甚烈馬江船政局左傍工人住房全座崩倒逃出百餘人壓斃三十餘人後僅掘出十餘人其餘技缺體殘呻吟之聲不絶於耳查該廠牆屋及機器損壞尙少而局中所庋藏材料損失尤多如造船所用木材係向美國購來價值十餘萬元及抹擦船上及局中機器所用之油亦值數萬元均付諸清流其餘零星物件漂没者更不勝計總計損失額當在二十萬元以上益以修葺各部廠所之隙漏亦須數萬元該局自南北軍興後海軍部所給之欵旣不能照常撥付又被本省積欠五十餘萬元平時支持本甚困難何堪更遭此大風摧殘昨日陳獻臣（局長弟）代表局長召集局中上下職員及工人會議陳述風災後支絀情形目下只能發給半數薪俸如不能從只得暫行停工俟有的欵再行開局各工人亦深知局中因難情形故亦無甚異議又馬江電報局建築工程本甚堅固磚牆與洋樓均被狂風大水撼倒電線亦全行折斷幸人員與電機尙無損失中岐馬限羅星塔三街平地水深五六尺牆崩屋倒者觸目皆是據鄉人云此爲十餘年來所未有祥泰柴廠所泊江干木植數萬株被水冲散浮入街上四處撞撃協助風力矮小及搭蓋草屋幾全被摧倒居人隨之入海者一時無從調查餘屋雖未撞毁而壁瓦飛揚器物漂没亦已室如懸罄矣又車岐鄉地濱江口居民多以刈取蘆草爲業結屋江干而居此次逃避不及者亦隨屋捲入海中祇餘一片荒土並聞此次大風係來自香港洋面者　　 
　　羅源自八月二十五日十時起忽發颶風又挾大雨之力簸揚飛撃訖無停時至二十七早始息崩牆壞屋拔木漂田不知凡幾就縣城洋面平坦深藏之地察之已覺室無完蓋地無完木溪流漲溢田禾蔬類被漂尤多其在山巔水涯之區損失更甚按此次颶風來勢甚猛被其害者不僅羅源一邑也　莆田於陰曆閏七月初一夜至初二放風雨交作勢甚猛烈城中牆屋傾覆者有之果樹拔倒者有之本年龍眼樹出産本爲大減價值已極昻貴大者每擔約值二十餘元現經此番風雨損失更爲不少價值當又再漲南北二洋溝水漲後一望汪洋幾盡澤國初三日雨止夜間又雨或云東解堤已有崩壞之信　東山四面環海年有颶風但來時多在夏季入秋則少矣本年夏季不見有風以爲可以免矣乃至閏七月初一日早颶風暴雨一時驟至至初四日始息海面船泊因於未起風時已有西風朕兆故多引避於深港是日有廣東饒平縣貨船一隻載有貨物將往金門路經東山時適逢颶風乃避入於東山古電 
島不料該島有蒙翁村之民素號野蠻乘風作時聚村中男女百餘人來海岸搶刦該貨船亦遭其害據該船王訴告損失二千元現縣知事已派警往拘到案矣 
[閩之黄瞻鴻兄弟竟無罪]  
　　福建學生團控告黄瞻鴻兄弟一案茲經地方檢察廳檢察官唐燕詒審訊後以呂六六係因毆傷陸軍排長致被目兵剌斃其他各生係四誤觸木石自己受傷至所云沉屍滅跡旣無被害之家族出而告訴自不得以理想之推測遂即認爲事實故以黄瞻鴻兄弟無殺害學生之行爲共犯罪不能成立至搗毁黄恒盛與毆傷衛隊團之排長或因不明加害者之姓名一時無從查緝日後當即究辦日昨已宣告處决並將處分書配送原被告雙方又援據刑事訴訟法不服者限三日到廳聲明再議逾戎當即查緝搗毁黄恒盛及毆傷衛隊團排長並誣告黄瞻鴻之人按律治罪云云 
[皖省近事]  
　　皖督倪嗣冲赴津養疴所有篆務令皖南鎭守使馬少甫暫代據外間傳說倪氏此次入都由某要人電招商組閣事故已由津入京聞日内即須返蚌 
　　敎育廳長董亨衢以九年度敎育規畫亟待商榷特於昨日召集各校長開敎育行政會議又懷寗縣左海濤知事對於縣敎育進行事宜召集全縣敎育界於今午一時在縣署會議並討論敎育區域問題 
　　壽縣邱知事舒城陳知事現被該邑人民控告並列舉種種違法殃民罪狀刻由省署委員密查以憑核辦 
　　省城郵務局前議購文廟基地經合邑士紳反對打消現該局擬購勸業場已與交行劉行長接洽惟郵務長穆林君以該屋不適郵局之用改建又費鉅欵且基地又屬民産官産相混雜頗費躊躇現雖議價恐一時不易决定也 
　　新代財政廳長陳旨章昨已接篆視事　　蕪湖警廳長宋穉平已撤差業由省署委任邱北飛君接替邱不日卽赴蕪履新 
[蘇議會常會改期之研究]  
　　近來各報對於蘇議會開常會一事屢次記載儼然成一問題茲據某君通信云目前此問題有主常會至九年春季再開免於預算案中再生波瀾者有恐因噎廢食議案積壓若遲至明春祗開一次常會萬難從容整理者二說雖各執一是未能驟决然無形中已爲官廳所利用矣蓋民國八年預算案雖於本年三次臨時會議决祗以匆促閉會之日官廳適有咨交覆議之文在議會謂已逾法定期間而官廳則絶對否認益以加薪之嫌疑各界之詰責遂藉此延不公佈設使於本年秋李照例召集常會則先决問題即爲八年度預算案官廳深懼議會仍執前議受收支之束縛遂游說於某派謂現若開會加薪派必仍然搗亂不如將常會改至九年三四月再開使第二届議員任期已過三分之二不致再生爭執言之頗能成理其實爲八年度之預算案尙未公佈遲至明春八年度會計年度業將終了遂可藉口未覆議未公佈而照原册列支使八年度預算案議决而等於未議即令議會否忍官廳亦不難援五年度前例將上半年度作爲追認案下半年度作爲交議案咨會覆議敷衍門面而各項機關一般官吏上半年度之俸給支銷已安然收入其計甚巧而吾蘇之代議士咸墮其術中矣用特抉而出之蘇議會諸君其加之意焉 
[南京快信]  
　　北代表李國珍方樞王克敏江紹杰偕王沈二秘書於昨（十五日）下午六時半乘津浦車抵寗各機關長官均赴車站迎接七時渡江王方二代表帶有瀛眷均暫住下關揚子江飯店擬今晨（十六）入城晉謁李督王揖唐昨八時由濟南開車約計今晨十時車可抵浦站軍民兩長均派代表偕各機關長民渡江赴浦口車站迎接王總代亦携有瀛眷李督預備太平巷招待所爲王庽所惟聞在甯躭擱一二日亦即全體赴滬 
　　王揖唐之乃兄王治訓（贛督署諮議西岸榷運局長）昨奉贛督陳光遠命來寗與王揖唐接洽 
　　陶星如奉命來寗與鈕傳善接洽即同車赴滬又聞鈕允回粤疏通岑陸俟丁乃揚同行 
　　駐寗美領事昨偕金陵大學校長包文晋謁李督包以中國棉花種植亟宜改良撥於金陵大學附設種棉科購地數百畝以爲改良棉種之試騐場需費五萬元李督慨允捐助一萬山西閻督軍亦捐助一萬元 
　　滬交涉員電李督云法國華工送回浦口事前奉外交部電即經呈請分令駐浦軍警曁江浦縣知事會同彈壓照料在案茲准駐滬法領函以該華工不日抵浦特派代表蘇榮理即貝古錄君來寗後洽云云李督接電後以人數衆多已密令第六師曁憲兵及徐州張鎭守使陳旅長注意以昭鄭重 
　　鄂議會電寗垣各機關各團體稱今夏暴雨山洪陡發江漢横溢鄂省十餘縣均成澤國人民蕩折離居死亡無算請協助賑濟　　地方公會　商會敎育會各團體以時疫流行函懇李督撥欵以便委托廣利慈善會制藥施送聞李督捐洋一千元 
軍民兩長會委王以驤爲徐海清鄉襄辦 
[杭州快信]  
　　盧督軍此次赴滬聞因迎候王揖唐南下有事面商故回杭日期尙未確定 
　　甯台鎭守使何豐林前由省送楊督靈櫬赴寗昨過滬謁見盧督午後即乘特别快車來杭與四師陳樂山師長商搉要公浙江緝私統領米占元亦同時旋省 
　　省公署准期夏曆八月八日遷至梅花碑舊督署辦公已飭各科檢束文卷預備一切 
　　東陽自治委員吳英等巧立公産會名目將縣署前原有官地一概收回否即勒繳重租各佃户不服紛紛來省控訴經省令官産處查明撤銷現該會李一乾又電控財政部咨請查辦昨特委薦任職徐慶嵩馳往澈查分浙任用薦任職章喆（甌海道尹公署科長）知事陳贊舜經中央文官考試事務處咨調入京充該處辦事員不日首途 
蕭山西興義渡局前夜被火焚燬延燒鄰屋九間 
　　杭總商會王倪兩會長呈報省長已於十四日就職 
地方能信 
[蘇州]  
　　振亞織緞廠工徒罷工　倉街振亞鐵機織緞廠工徒二百餘名前日約同全體要求存工起息並縮短學習期間當經該廠經理陸季高答以須俟董事會全體到會議决後始可將前訂章程更改並命該工徒等擬具略節詳叙理由交工頭轉呈方始有效該工徒等聞言認爲不得要領當於昨日起全廠工徒一律罷工雖經陸經理囑工頭勸阻無效未知若何了結也 
　　醫室被詐之請緝　前昨兩日觀前附近一帶凡掛牌醫室均來一身穿白紡長衫鼻架茶晶金絲眼鏡足穿白番皮鞋年約二十餘歲之某甲上門謂由廣東來蘇同伴數十人告貸川資視醫室門面大小以定銀元多寡詢伊作何職業來蘇何事均含糊以應惟談吐甚爲激烈如索債然故馬醫科張醫調豐巷楊醫富仁坊巷潘醫等處均被索　數元而去事後該醫等即赴西區第四分所報告前情經劉巡官派警兜拿未獲現特加班邏巡一面據情報請警廳飭令探隊協緝矣 
　　秋季祭丁之籌備　陰曆八月初九日秋季丁祭歷由吳縣勸學所敎育會承辦故於昨日召集縣立各學校開會籌備一切聞樂舞生及執事人員均由各高小教員曁學生等擔任 
　　命案彙紀　向在百花巷王宅爲司賬之童嘉官閏七月二十日在王宅支薪而出並未回家二十一日午後飲馬橋西首河中發現浮屍一具側身斜立河中經童家眷屬往認確爲嘉官屍身旋即扶起在該處曠地搭棚安置檢查周身並無傷痕惟七竅流血知畔並無錢洋隨即報告警署母庸相騐自行備棺收殮又住居東善長巷之成衣匠蔣阿三前日下午七時行至養育巷瓣蓮連巷口然吐血不止登時頭暈倒地崗警前來查看已不能言旋即氣絶當檢身畔有當票九張銅元十八枚隨即通知其業師轉報警署報縣請騐昨已由縣派員相騐矣 
　　將有部派員來蘇　農商部派委本部僉事李靜安赴南京蕪湖上海蘇州常州無錫各處調查商會情形並調查各處産米數目以及出口戕况日昨吳縣公署接到李委員來函以皖省業亡查竣不日即須來蘇調查云 
[無錫]  
　　時疫治療所停辦　無錫自六月間發生虎疫後楊知事假普仁醫院爲臨時時疫醫院旋又請該邑西醫假寗紹公所設立縣立時疫治療所投醫者約在七百三十號左右現在疫勢已經肅清故縣立治療所亦於十五日停辦矣 
[鎭江]  
　　電燈公司之思患預防　鎭江大照電燈公司經理郭鴻儀以荷花塘黄泥山電桿總線爲全城電燈總樞紐一遇火警即須停機且以該處附近草屋茅棚甚多尤易發生危險昨特函請警察總局飭警驅逐以保公安 
　　小輪將次開班　由鎭江駛六合仙女廟一帶小輪前因江潮盛漲水與堤平由海關諭令一律暫行停班以保堤工刻下水勢漸退聞各公司小輪擬於日内開班以利交通 
[揚州]  
　　重申禁止纏足之廳令　蘇省敎育廳訓令各縣知事云我國女子纒足相沿已久妨礙生理足以弱種前清官廳示禁革除蘇省各縣風氣早開面鄉僻之區仍有相沿未改情事仰即督同勸學所各鄉董剴切勸導以期早日革除陋習云 
　　監獄陳列品免稅　高檢廳拳司法部第六二九號訓令云中央公園建築監獄出品陳列處業經開幕展覽外省監獄運京陳列物品除專備出售物品仍照向章納稅外餘由本　咨行財政部核准將應納京師落地稅豁免此爲提倡監獄作業起見與尋常營業性質不同仰即轉令遵照等囚茲聞該廳業已轉知各縣矣 
[嘉興]  
　　餘賢鄉敎育會成立　嘉興縣屬餘賢鄉學界前日發起組織餘賢鄉敎育會當經公舉曹九康爲正會長柏勁爲副會長 
職員履歷聞單於十五日最報縣公署轉呈敎育廳備案 
　　西勝橋發生刦案　縣屬西勝橋客民胡進發家頗富有去年曾被盜刦請縣查緝在案現本月十四日晚二鼓時又被盜匪二十餘人明火執械破扉而入闖進内室倒篋翻箱約一小時之久始呼嘯而逸事後檢查失物計被刦去蠶絲衣服餙物現洋等約一千餘金業由事主開單報警轉報縣署協緝矣 
[杭州]  
　　鹽署停煎改曬之訓令　鹽運使公署昨訓令各摥知事云案查浙鹽廢煎改曬前奉鹽務署訓令核辦在案茲查計村鮑郎海沙黄灣蘆瀝等五塲均係煎灶且邇來柴薪價格漲昻自應一律停煎改曬以免成本較重所有辦法擬定每塲以三個月内廢除十分之一計九個月停盡庶與國家稅收鹽民生計兩無妨凝爲此令仰該知事等遵照查核迅予具復以憑實行 
[甯波]  
　　各界請願聯合會開會　寗波籌備請願會由救國十人團聯合會會長金臻庠君小學聯合會會長王吟雪君發起會同該埠各團體於十二日在縣學明倫堂開會定十三日下午一時在鼓舞臺開各界聯合會是日下午三時開會到者各團體共約千餘人首由鄞縣敎育會長戴敦勳君報告開會宗旨隨宣讀他埠各團體所謂願事件五欵次由金臻庠君王冰生君演說次魏笠農君臨時動議請即討論謂願辦法衆贊成當即公推總商會會長完全代表王叔雲君爲臨時主席宣布請願辦法二種一拍電王派代表付衆表决魏笠農君請於拍電派遣代表二者之外更籌相當有效辦法韓廷策君主張先行請願如不達目的再想别法衆贊成次總商會議董余子權君登臺報告敝會曾於前夜邀集會董公共議决已發電至京遂將電稿宣讀聞者頗爲不滿賫難四起當即公推毛君等四人邀請商會正會長費冕卿君　會以便面質適費君他出由某君轉致數語不得要領衆以商會已於前日在縣學明倫堂開會時承認列名發電自不能更行脫離决定由九團體拍發公電推烏一蝶君爲起草員草畢向衆宣讀一過無異議復討論拍電後無效辦法决定由每團體公推二人爲請願代表偕赴滬江與蘇省各處代表會齊赴京請願並即山到會各團體團長或團友當場擔任准於三日内將推出代表姓名通函報告各團當塲擔任選派代表者爲總商會王叔雲君敎育會戴敦勳君救國十人團聯合合鑫臻祥君小學聯合會王吟雪君商業公團王冰生毛稼生二君靑年會及各同志會胡詠麒君學生聯合會第四中學陳鵬程君工業研究會會員無一人到場决由八團體公函通知於三日内選派報告云 
[漢口]  
　　棉市近况　河南今直夏季天氣順利棉榖收成均佳毘連鄂省處棉花收成尤豐鄂省本年因有水災毁壞棉田不省收成頗爲減色現市陳棉歸行秤每百斤價銀二十三兩秋花尙未上市惟因買者甚多前日山棉業公會議出行市歸行秤每百斤價銀二十五兩二三錢惟據此間日本商會星期報告新棉已開始收穫棉價如下沙市棉每擔二十七兩老河口棉二十八兩五錢裏河棉二十五兩五錢 
　　出口貨最近市價之報告　漢埠最近重要出口貨據人報告每擔市價如下黄色芝蔴七兩四錢芝蔴油十三兩五錢黄豆二兩五錢大豆二兩一錢五白豆二兩二錢桐油十五兩茶油十二兩八錢豆油十一兩葡萄油十二兩雞蛋白一百十兩硼砂二十六兩二等牛皮五十兩白菜油五十一兩普通五倍子二十二兩李二十四兩五錢裏河棉二十五兩陜西棉二十九兩 
雜評一 
[蔡校長之前途（默）]  
　　慰留者欲用之意也排斥者欲去之意也然而當局之手段則往往互用表面上欲勉從多數人之意則不得不出於慰留慰留又不便於已派於是陰行排擠之使不能自留而去今又以此手段施之於蔡校長矣蔡方抵京而即有種種攻撃之論散播之謡旁敲反撃日出不已能令人安然以居校長之席耶 
　　然自蔡來而北大學生之心方定且將開會歡迎作學潮最後之一結束若果迫使不得安居則恐又將揚其餘波也當局而誠不欲多事者可不有以遏止之乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[王揖唐抵滬前之種種預備]  
　　北方議和總代表王揖唐氏由京南下已於昨日午後二時抵甯日内即可到滬聞王昨日　先由寗發電至申託交通銀行某君代爲物色公寓房舍因王氏此次南下共帶隨員書記僕從以及其他各代表約有三百人之多故必得覓寬大之屋方敷辦公並聞前昨等日已先有隨員數名來滬預備一切暫寓東亞旅社 
　　浙江督軍兼松滬護使盧子嘉此次來滬因和議問題欲與王揖唐面商故現寓愛文義路公館俾便接洽前次和議會場之舊德國總會經德華清理處召賣已由中國銀行承買此次續開和議仍假該總會爲議場日前已由盧兼使函致該銀行迅數該务會修葺以資應用現中國銀行正在從事修理 
[王揖唐南下之平和社消息]  
　　平和通信社云王揖唐南下消息傳來其行色較朱桂莘尤爲熱閙聞所帶隨員多至二百餘人其中有政客有軍人有官僚有商人有學生有新聞記者有偵探流氓種種色色分數班南下每人給與一二三等免價車票各一張（本人一等隨帶書記二等僕人三等）昨今到滬者分住大東東亞一品香哈同花園等處並有界政界學界新聞界各通信社各平和團體其運動分爲數級上之要求積極歡迎並爲奔走次之但要求贊成其人又次之須消極的不反對某華字報已有不穏消息某和平團體中少數不良分子已被收買其中僅有月傳四十元而甘爲王張目者民黨中某派亦守潛默上海素號爲吾國眞正輿論之中心從前袁氏之帝制與今次曹張陸之賣國滬人士呼號奔走爲天下先雖一亞細亞日報在北神聖清明之區而亦不能存在前月之罷市罷工北政府用盡消弭方法毫不爲動此爲何等氣魄何等精神今乃以一王故豈竟盡失滬人士之人格是今日正金錢與公理交戰之秋究竟誰勝誰負記者（平和社）將以此覘滬人士人格之優劣并中國之前途已 
[川境靜謐之佳音]  
　　旅滬蜀商公益會昨接四川省議會來電云蜀商公所轉旅滬各界川局促進會鑒馬電敬悉川境秩序並臻靜謐主客各軍尤無衝突雖京滬二三報紙原傳私鬭之說察其内容根據如出一人之手顯有奸宄煽惑擾我三省治安業經敝會議决咨請軍民兩署並電滇黔二省嚴行重禁在案貴會關懷桑梓尙希廣爲辯正拜賜無旣此復四川省議會元印 
[唐繼堯注意民治]  
　　民治學會係南通張季直丹從馬相伯發起後各省名流逐漸加入雲南唐督軍曾發電贊成近又將派員來滬入該會創辦之模範自治講習所其電文云上海民治學會電推行民治爲立國根本要圖先進諸國早趨正鵠大戰以後進行尤力諸公外瞻大勢内體國情創設講習所培養自治人才熱心宏願極表贊同派遣學員來滬一節現正議選辦法容再奉達特先電覆繼堯文印 
[各界聯合會第二次等]  
買一兩二錢二分買十二兩五錢一兩零五元　兩十元 
　　昨日（十六日）下午三時各界聯合會開第二次　　會出席籌備員十七人推劉振羣主席（一）討論籌備會辦事簡章（甲）分配職務結果總務四人各界公推一人學界劉振羣商界陳則民工界明潤身報界沈卓吾文牘四人爲狄侃吳有容康白情程學愉庶務八人已有汪醒齋陳家鼐陳如翔三人擔任會計二人尙未有人擔任暫由汪醒齋兼理交際無定數有陸祺生汪藜靑申夢世陳如翔王肇成擔任其餘缺額以及尙未認定職務者待改日定之（乙）辦事時間决定每日老鐘二時至四時凡重要事件以會議式行之取决多數議事時臨時推主席（二）討論籌備經費分擔方法結果凡已加入各團體自五元起量力撥助已由學生總會擔任三十元上海學生會擔任四十元餘均待微集各本團體意見定之（三）推定起草正式會章委員結果四界各推出二人計學界劉振羣陳學懀商界陳則民汪醒齋工界陳家鼐明潤身報界沈卓吾朱賡石 
（四）討未加入各團體勸其加入方法由籌備會備函並派員分頭勸告（五）决定正式成立日期結果决定下星期六即本月二十七日議畢散會時已六時矣 
[滬人紀念盧使之預備]  
　　上海總商會縣商會各會董前曾會議以松滬護軍使盧子嘉蒞任後對於滬上防護事宜頗爲出力今屆罷市風潮時亦能善爲排解其他保護商業等事善政尤多故擬發起公贈匾額閘北各團體則擬在滬寗車站附近造一石質紀念碑以表鼓德刻已决定行將製作而南北市各商民聞此消息亦將公同發起公贈紀念物云 
[棉紗價格驟漲]  
　　昨日棉紗又忽驟漲因取引所售出遠期價飛漲之故至有手貨者咸居奇不肯脫售　恰和等廠開出明年春秀紗一萬數千包且均有定銀每包二十兩據此業中之有經騐者云目下七天内紗價每包漲銀二十兩上下皆係做投機賣買之風潮實際上之銷場頗爲平淡恐將來紗業必受影響云云 
[米船開裝後初次運米來滬]  
　　南帮米船自陰曆閏七月初一日罷裝後至十七日始由同里等各埠代表到申解决准予加增水脚讓减升合方允解纜開裝昨日開裝後之首批到滬計南北市共有五六十艘白　居多惟扒　一埠仍未允諾故各船仍未裝粒米空船而回然市面上到貨雖多而出口者仍不少前日又有籌邊使徐樹錚派軍官來滬向凌姓米客購辦軍米三千石由火車裝運北上故米價未見鬆動 
[海關擬行手續之徵之徵集意見]  
　　上海總商會昨發通啓云徑啓者頃准江海關監督公署函開接稅務司來函案奉總稅務司令開現爲滬關滬商兩面公務力謀便㨗起見擬令各商於報運通商口並大連灣膠州等處之復出口各貨每次報單投送同式二分該二分均須用墨水筆繕寫一切印刷等法均不可用華洋各商如允照此辦法海關一面當以兩種利益給予商人（一）凡常川往來通商口並大連膠州等處各輪船由他口駛來本埠在該輪尙未抵口之先准商人將復出口貨物先行報關（二）無論進出口各貨報關完稅時海關於該商報單之外另填發英文應完稅數憑單一紙收執俾該商委託報關之人不能從中舞弊致關商兩面再有受虧之事該單格式由海關訂定商人照式自備隨同報單送關憑單内行名船名日期由何處來以及提單號數等項由商人填註進出口稅數碼頭濬浦捐數輪船號數由海關填明並須由商人於報單及應完稅數單之上自行編列同一號數挨號標明以便隨時檢查核對令行江海關稅務司轉詢華洋各商能否照此辦法辦理飭即酌辦等因奉此除分函本埠各西商會轉詢外當查此事誠與關商兩面交有利益茲將擬就英文應完稅數單式備函送請查收轉致上海總商會傳知各商開會徵集意見能否按照令行辦法辦理迅卽議復並敎函轉來關以憑辦理等因合行函達希即查照傳知各商議復英文單式隨函附送等由此事能否照辦亟應徵集意見彙總答復合將英文單式刷印多張隨函分送即祈查照發抒意九江九江新浦口莞茸希於十日内見復以憑轉答爲荷上海總商會啓 
[州浦口間籌辦定期航業]  
二十一元二元英元六角五怡和洋行現已籌定辦法設立定期航業於廣州浦口之間以疏通浦口儲存各物蓋近年津浦鐵路各站因車輛與輪船不敷應用堆存貨物甚多也 
[委勘秋收分數之廳令]  
　　江蘇財政廳通令各縣知事云案查各縣田畝收成業經本廳通令按照前頒則例分别呈報在案茲届秋禾刈穫之期八年分秋收分數亟應趕速勘辦分别定案 
凡應徵成熟田畝務宜照額全徵以重正賦設有歉收縣分亦須核實釐剔酌量請减不得揑熟爲災含混開列歷届委員會勘往往視爲具文以多報少爲將來駁减餘地殊非實事求是之道甚且藉收成歉薄之名詞爲中飽侵吞之慣技此等秕政尤應革除本廳歷奉部令對於收成分燎考核綦嚴　届秋勘亟宜格外愼重將事以除積習而濟時艱除委任委員前往該縣會同按畝認算履勘據實呈報并查照頒發秋勘須知造具表册送候核辦曁分另呈咨外合亟訓令該知事卽便遵照再從前秋勘委員大都視爲例差需索供應在所不免此種陋習久經革除所有委員川資旅費概　本廳給發不得私自餽送致干查究如有絲毫與受同科决不寬貸母違切切此令　計發秋勘須知（一）本省秋勘辦法悉應遵照災歉條例辦理（二）被歉田地秋勘册内應分别蠲緩如左分囗田囗頃囗畝囗分囗釐囗毫計應蠲免銀十分之囗緩徵銀十分之囗蠲免米十分之囗緩徵米十分之囗前項蠲緩錢糧應照條例第十條辦理（三）被災田地應將區圖頃畝另造清册一併附送并將蠲緩銀米數目列入（四）被歉田地（即五分以下不成災者）應將緩徵銀米數目及區圖頃畝分别造送不得與被災田地併列一册以清界限（五）各縣如有寒荒公佔坍廢各項田地應於額徵數後查明附註（六）勘災委員應遵照條例第三第十二第十四條之規定（七）各縣如有向辦減徵者暫仍其舊并戕减徵分數及區圖頃畝造送以資考核（八）本年秋勘實徵銀米數目倘全境中稔即照額全徵或問有歉區并無特别情形亦應以近三年爲比例以覘成績（九）秋勘定案經本廳核准後應將銀米區圖頃畝各項清册按照條例第三條限十五日送廳核辦（十）秋勘分數以核實具報爲宗旨倘以勘報不實經本廳駁查應隨時呈復不得稽遲如有屢催不復故意延緩者即呈請省長記過嚴懲以昭鄭重 
[江蘇第二監獄開幕紀]  
　　西南鄉漕河涇江蘇第二監獄於本月十五日下午二時行開幕禮先期由該監典獄長敖雲亭呈請上台並柬邀各機關到署參觀届時江蘇齊省長委本署諮議司法主任趙炳藜爲代表江蘇高等檢察廳王廳長親行來滬松滬盧護軍使委一等軍法官王思賢交涉公署委總務科長李觀海關監督委科長羅發銘滬海道尹委道視學余沅淞滬徐警察廳長委督察長張桂榮爲代表上海縣知事沈寶昌上海地方審檢廳張梅兩廳長滬南北工巡捐局姚曹兩局長南京第一監獄蘇州第三監獄李李兩典獄長各分監監長各縣管獄員如看守所所長蔚豐銀行行長冀康年紳董如沈聯芳朱葆三顧馨一楊心正等先後蒞止經敖典獄長分别迎至會客室内少憇遂由第二監獄分監長李允文陪同來賓分赴各監房各病監各工場引肇室消防室等處逐一參觀畢振鈴開會首由敖典獄長報告本監改組成立經過情形次由省長代表趙君高等廳長王君分别致訓詞後上海縣知事沈寶昌第一監獄典獄長李竹勳等相繼演說演說畢由敖典獄長答謝來賓欵以茶點合攝一影而散茲將敖典獄長報告及齊省長王廳長訓詞錄後 
　　敖典獄長報告　本監擴充計畫最初在民國二年由司法部派委前監獄司長田君仲甫南來籌備正動議間適寗垣二次變起事遂中止至四年分前任高等檢察徐廳長始繼續購地預備進行籌畫未果又奉調往甘省新任廳長王公南來接任後即以改良監獄爲前提續請司法部撥欵興築遂由部派委施君恩曦爲籌備專員設事務所於滬上規畫閱二十月至六年五月始行開工經費困難於此可見所建成之屋舍（部限不得過七萬元）監房僅能收容人犯四百名當因囚額在六百名以上又辦公室寥寥十餘間亦不敷用非添建不可遂由振翔繪具圖說呈請高等廳添建監房五人雜居四十間工場六間職員及看守宿舍十六間屏禁室八間計七十間左右約需費二萬元又開辦遷徙以及臨時添設房屋各項費用約需一萬三四千元統計在三萬數千元之譜是項工程自六年十一月動議起至八年三月始行成立中間文牘往返不下數十通王廳長又親赴寗數次與財政廳交涉方允籌撥添建費二萬元此外不問王廳長爲顧全大局計一則新監甚礎已成久曠不用亦非所宜一則舊址不讓地方商民損失太鉅囑振翔竭力進行不敷之欵由廳籌措直至六月方告成功一面由振翔將開辦遷徙各事同時籌備於七月初完全遷入新監於茲告成而漕鎭至徐家匯有六七里均係黄泥土路一遇陰雨滑澾難行非修築石路不可欲前工巡捐局修築則此路不在市政範圍之内　請公帑正欵尙無着落振翔念上海爲中外　瞻之地此路不修旣欠文明又失便利思有以上免大吏之　勤而下致鉅工於美備遂商諸滬南工巡捐局請其興築由振翔擔任募助二千元始蒙允准一面同振翔商請各同寅及地方紳士募集經費始克告成惟是大路雖通而自鎭口至本監尙有里許須繞道鎭上經過小橋始達監門振翔爲一勞永逸計更募欵闢一支路經地方紳士命其名曰弼敎統計募到三千元左右不敷二百數十元由振翔捐俸給付從此兩路告成行人稱便矣餘如擴充工場等事舊監原有工場五六處皆因陋就簡出品亦尠此次新監成立所有工藝亟應擴充除已添設製筆建築二科外其舊有之織襪毛巾等科業已設法擴充惟工場尙嫌不敷擬再籌商善後力求進步區區之心幸垂諒焉 
　　齊省長代表訓詞　民國八年九月十五爲江蘇第二新監落成開幕之日炳黎奉省長齊令委蒞滬參觀躬逢其盛展覽監獄地址甚爲寛宏室宇極稱整潔一切佈置又完善不遺苟非敖典獄長毅力組織曷克臻此炳藜於監獄事務本無學識亦尟經騐何敢妄參末議第仰省長爲監督司法行政最高級長官炳藜忝任省公署司法諮議對於獄務之優劣均有關繋且上海爲中外觀瞻之地新監之設不特爲各省進行獄務之先導且於挽回裁判權亦大有密切之綫索較第一監獄尤爲重要炳藜旣觀功成於今日深望美利於來茲所有施行規則以及管理諸法在職諸公自必久已諳練克盡厥職然天下事獨力甚難衆擎爲易願我諸公事盡心力贊襄敖典獄長循序進行有完全之精神自無失敗之地步其犯罪人受此種種利益莠者化而爲良惰者改而爲勤無業者轉而爲有業互相觀感移化靡窮斯犯罪之人日少一日則强國之民日多一日庶幾敖典獄長不虚此辛苦經營效果速㨗炳藜可拭目以俟之上達省長亦當歡慰無旣忽促宣言未盡縷縷 
　　高等檢察王廳長訓詞　今日爲江蘇第二新監落 
成開幕之期本監開辦伊始係由前任徐廳長購地籌辦其經過困難各情形已經敖典獄長逐一報告今幸得觀厥成無任忻幸夫改良監獄頭緒紛煩欲期片言居要談何容易本廳長於獄務夙少經騐惟於庚幸之際赴美國第八次萬國改良監獄協會得參觀泰東西諸先進國之成績約舉要旨厥有三端一曰謹嚴監獄所收皆係犯罪之徒不獨良莠不齊質言之實則莠多良少若不能使之嚴守秩序不逞之徒易於從中煽惑而監獄之秩序亂矣此關於管理上所應注意者一也二曰清潔監獄人犯衆多雖新監房屋較爲寬大以中國目前情形而論尙未能達到完全獨居之自的且監犯多數爲下流社會中人平時於衛生向來不知講求例如近日虎疫流行若監犯一有傳染勢必至如火燎原不可收拾此關於衛生上所應注意者二也三曰感化人之犯罪由於性質之不良者半由於習俗之不善者亦半然人性本善苟能循循善誘天下無不可化之人但惟質有毘陰毘陽之殊則感化亦當分剛克柔克之法國法語以正言之或巽言而婉導之務使聽者人人心感事事力行則潛移默化自然收效於無形此關於敎誨上所應注意者三也三者之外尤務在擴充工作力求進步俾在監人犯人習一藝出獄後得以自謀生活管子有言衣食足而知榮辱人各有以自養則社會之罪犯當然日漸減少行之以漸持之以恒監獄前途庶其有豸本廳長有厚望焉 
[中國廣告公會第三次常會]  
　　中國廣告公會每月聘請專家講演廣告術共資研究已屢載各報茲該會又於本月十日晚在卡爾登飯店開常會中西人士到者百餘人先請大陸報許建屏君講演題爲上海報紙對於登告白者有何貢獻次請英美烟公司廣告部林慕婁君講演題爲登告白者耗費之用意林君因事未到乃由商務書館張叔良君代讀其演說稿二君皆根據現在各報紙情形立論講演畢開幹事會議通過各件如下（一）美孚洋行廣告部魏紹徵君擬就印刷人對於廣告事業應具資格之意見書多數贊成（二）密勒氏鮑週鮑威爾君擬就呈請農商部設立統計科書俞希稷君起言農商部已設立統計科五年農商統計已出版可否將呈請設立改爲呈請擴充衆贊成推俞君與鮑君接洽（三）監察報紙部ViglenoeOonminittee幹事公推鮑君司地文山君鄜富灼君三人（四）觀迎新人會員四人S.K.F.公司多信君　孚洋有但姆信君永安分司李君某洋行立克耳君（五）十月三號星期五開職員會地點仍爲卡爾登飯店 
[新華銀行開辦公共儲金]  
　　新華儲蓄銀行總行設在北京開辦六載營業頗見發達今春復於滬上添設分行茲聞該行於各種儲蓄之外另開辦公共儲金分爲全份半份四分之一三種認全份者每月線洋十二元繼續繳至十四年滿足洋二千元即行如數給還外結餘利每月並以所收儲金四分之一爲奬金用抽籖之法奬給儲户頭奬爲二千元定十號之内必有一號中籖聞該行十月二十日起按月開鐵故日内儲户甚形踴躍云 
[吳淞海軍大學之籌辦]  
吳淞海軍學校改造海軍大學曾誌前報茲聞該校附設海軍師範專門班一班額設五十名由海軍各艦艇各機關中挑選才識優尙者入學肄業畢業後派爲各校試充敎員一年後改委正敎員業由該校校長鄭綸擬具規條數則呈請海軍部核奪並咨海軍總司令查照一俟奉准卽當定期開辦 
[匪徒搶鐲之懲儆]  
　　法大馬路五百二十三號門牌線源押店主徐福康之妻某氏於上月三十日晚在門前納凉突來盜匪數人將該氏手上所戴金鐲一只强搶而逸經事主報捕請緝在案現經探目黄金榮包探韓邦達程子卿王德奎等偵悉該匪等匿跡之處前往拘獲張漢卿張子剛潘小安張炳臣嚴德清及婦人陸吳氏王楊氏嫌疑人孫金甘等八人並在寓所内抄出白郎林手槍三支一併帶入捕房旋解法公堂訊判押候訂期研訊等情已誌前報昨日將一干人復解公堂請究先據該探等上堂禀明前情將手槍呈鑒繼據原告投稱是晚有盜匪三人前來將婦人手上之金鐲一只捋去尙欲捋第二只婦人大聲喊捕若輩始掃懼而逸臨行時開放手槍數響内有兩盜（指張漢卿張子剛二人）實係當時在場行刦之人今蒙拘獲請求重究詰之張漢卿張子剛同供此項手槍實係朋友某姓之物因伊至廣東故將手槍送給民人等餘供支吾質之潘小安張炳臣嚴德清等三人同供民人雖與張等相識實未前往搶飾求察陸吳氏供張漢錗係婦人之房客手槍由張持來寄藏旋因婦人深恐被累故又轉寄王楊氏家是實王楊氏供婦人與陸吳氏係貼鄰居住是日吳氏以手槍持至婦人處聲稱暫寄實不知係手槍求察孫金甘供民人雖與潘引張同客棧搶刦之事實不得知請求查察中四讞員會商之下以張等證明屬實豈容抵賴遂判張漢卿張子剛陸吳氏三人各押西牢一年王楊氏押六月潘小安張炳臣各押四月嚴押二月期滿一併永遠逐出租界孫金甘無干開釋手槍没收 
又一訪函云湖南人張漢卿皖人張子剛同萬於公共租界愛多亞路一千二百八十二號門牌因私藏軍火經新閘捕房捕頭偵悉於前日諭飭華探目邵和鈞包探張金龍協同九號西探目斐同戤潑前往將兩張拿獲並抄出手槍三支子彈三十三粒運同張等之姘婦王楊氏陸吳氏一併帶入捕房分别拘留昨晨解送公共公廨請究即據中西探目上堂禀明前情並將手槍子彈呈案以案關私藏軍火尙須切實調查請爲展期中西官得禀判被告男女仍分别押候查明下禮拜二開審　按以上兩則匪徒姓名均同是否即係一事姑並誌之 
[研訊法大馬路搶案匪徒]  
　　盜匪陳阿龍沈文義張阿四潘老大王阿根等五人日前晚上搶刦法大馬路廣泰號銀洋嗣爲探目沈德福包探金九林孫金禮程富生涂岐山尙元章等偵悉陳等匿居公共租界天津路某妓院内當即投報公共捕房派探協同前往將陳沈張及王阿根妻某氏四人拘獲潘王兩人聞風逃逸並抄出鐵棍兩根帶回捕房候究在案昨解法公堂請究先據沈探目上堂禀明前情繼據廣泰號主投稱是晚被匪搶去大洋一百六十元小洋五百餘角而逸今蒙拘案請求訊究又據見證某姓稱是晚商人行經寗波路聞有喊捕盜之聲見有一匪奔逃商人帮同追至西門文元坊弄内即被該匪袖出手槍向我連放數槍幸路隔尙遠祗撃破衣服並未傷身等語詰之陳等供稱實係在逃之潘王兩人起意糾同民人等前往搶刦是實現潘等逃匿何處不得而知求宥中西官判還押候補緝潘等到案併究 
[引渡泗陽縣刦案匪徒]  
　　松滬護軍使署偵探徐炳生於前日下午持淮陽馬鎭守使咨文並盧護軍使公函投公共老閘捕房聲稱接奉馬鎭守便移咨謂有清江人朱士玉胡益甫王得勝張三等近在蘇屬泗陽縣劉家莊持械連刦數户居民財物分贓逃匿公共租界北海路（即六馬路）某小客棧内請爲派探帮同偵緝等情捕頭准飭特别機關華探目鍾星南包探張炳成西探目壳羅香協往將朱等四人查獲一併帶入捕房押至昨晨解送公共公廨請訊即據中西探目上堂禀明前情並據來探投訴被告等在内地犯案纍纍呈文要求引渡張讓讞得禀商之美約副領事向被告等略訊一過判併　來探帶回歸案訊辦 
[毆斃皮匠之定罪]  
　　住居楊樹浦路德興里一千二百九十五號門牌之皮匠阜甯人陳德慧於上月十七號薄暮被揚州人劉三糾同同鄉人張長生梁月金江北人崔得勝徐州人馮殿魁及在逃之陳同和等軋往楊樹浦路一千八百三十三號門牌某小茶館拆梢洋五元不與歸家晚膳劉等跟至其家將陳拖出門外用鐵鑿小刀木棍等兇器毆斃並將陳姪畢龍陳之表弟彭會蓋撃破頭顱臂膞等處業由捕房將劉張梁崔馮五人及陳回和之妻王氏先後獲解公共公堂訊押候究等情已五紀本報前日下午復由捕房傳齊人證將在押之男婦六人解至第一刑庭由李萼仙襄讞會同英副領事包君升座研訊即由捕房代表律師上堂譯明案情以陳王氏與本案無關請求將其摘釋堂上准如所請諭陳王氏控案註銷着即開釋旋由見證陳畢龍彭會蓋相繼上堂證明是日與陳德慧從茶館歸家後被告劉三陳同和爲首糾同各被告前來將陳德慧拖至馬路劉用鐵鑿陳同和與張各持一小刀亂戳其餘多人或以木棍猛撃或拳足交加撃斃後尙欲將尸推入該處河浜我等拚郚救護遂亦爲兇器毆傷幸巡捕到來將劉當場拿獲我等帮獲張崔二人扭交捕房事後赴醫院將創治愈出來在電車上又過見馮殿魁亦扭入楊樹浦捕房等語又由尸妻陳韓氏投拆夫主無故慘遭毆斃請求伸雪又由見證老嫗丁氏到堂證明目覩當時情形又由七百五十六號華捕投案禀明聞警趕往當場拘獲劉三在另一被告手中奪獲兇器各節又由捕房西探禀稱梁月金一名係由包探程明德在浦東拿獲查楊樹浦地方工廠林立小工毆人日有所聞被告劉三等獲案後此風頓戢蓋彼輩實係專以代人毆人爲業云云詰之劉三供詞狡滑張崔二人同稱係往看相打不認帮兇馮毆魁亦諉稱此事毫不知情梁承認與陳同和等同去惟陳德慧實被劉三及陳同和所撃斃等語中西官核供磋商之下以劉三係屬首犯判押候備文錄供詳解護軍使署按律懲辦張崔二人着各監禁西牢五年梁馮二人着各監禁一年半分别示儆　昨日午後三點半時捕房派撥中西探員將劉三押乘北站火車傳送龍華軍署請歸軍法訊辦 
[近半月來浙茶運滬數]  
　　本年浙省箱茶由茂順泰轉運公司向滬杭甬鐵路閘口車站陸續報將來滬已達七萬餘箱疊誌本報茲將本月上半月由閘口站運來箱數列下　九月一號二車計五百零六箱　二號十箱　三號四車計一千七百六十箱　四號三車計九百六十八箱　五號三車計一千一百三十三箱　六號四百零八箱　七號四十一箱　八號八車計三千一百七十箱　九號二車計六百二十五箱　十號二箱　十一號八十八箱 
　　十三號二箱　十四號一百四十五箱　以上共計八千八百五十八箱均由上海南車站卸入貨棧由海關洋員驗明後該路運送處分撥塌車裝送滬北元記洋棧存儲然後報關裝輪出口 
[賑務消息彙紀]  
 
 
 

Page 11

 
 
中國紅十字總會因合辦湖北水災一案前經常議會議决交付災賑委員會審查爰於前日下午新鐘五時三十分開災賑委員會審查此案會員到者爲朱葆三三一亭勞敬修曁議長沈仲禮等討論結果决由紅十字會先行籌墊洋五千元滙　放賑此項墊欵决由沈仲禮擔任歸人湖北義賑會名下募欵撥還表决通過遂告散會 
　　湖北義振會已於十四日開會成立已賃定棋鑿街四百九十六號民房爲辦公地點現正加工修理約在一星期後可以究竣即行遷入又聞該會成立後除電告湖北兩長外并電請黎前總統及周少樸田渙庭二君隨時提挈以利進行 
　　湖屬水災義賑會接徐士駿等報告德清縣水災狀况云湖屬六縣地處低窪以德清爲最德清踞餘杭之下游首當天目山洪水之衝有時暴漲如駛每致不及提防且圩田居三千九百五十九頃七十餘畝而地田祗八十八頃五十餘畝山田僅五頃三畝有零圩號自數百畝至三千數百畝止無一零星小圈保全更不容易加之塘塍年久失修一遇旱潦彼車此漏豐　之歲曾不數覯查敝邑自陰曆五月二十一日起至七月初旬除大雨外並無五六天連晴之日因之太湖倒漲退水不過四尺有奇回憶己丑辛亥光緒十五年水發大暑立秋以後尙有番瓜芋芨可以充饑本年水發夏至以前又無雜糧之預備恐慌更甚於他縣現查魯菱前已漂失殆盡田之可以車戽與補種者不過十分之二加之連日颶風大雨稻花稻桿均經偃落無一幸存非綢繆之不臧實人力之難挽如城區之一二三四莊十八西區之一二三四五六七八莊十六東區之一二三四五六莊十七區之一二三四五六七莊洛舍鄉之二區一二三莊四區之三四五六莊龍潭鄉之三區二三莊芧山區之一二莊與三山鄉之各區莊本爲著名甌脫素鮮蓋藏尤爲急迫迤東自下舍而至新市魯衛兄弟未必彼善於此再桑樹被水浸後根鬆滋退培補非錢不可又客民全恃種田度日如無鉅欵賑濟勢必挺而走險用特佈陳尙祈矜卹謹代億萬災黎頓首禱祝云云 
　　仁濟善堂接江蘇齊省長覆函云逕復者頃接惠書具悉被災各縣紳民乞振屬爲設法撥濟并分行勸募等因查江南各縣被災情形業由敝處電達中央在案勸募義振自不可緩昨准議會錢議長來函交到捐册一百六十份當以六十份送請軍署轉募並令由財政廳分行者縣署稅所就地廣爲勸募矣先此奉聞云　該堂致安慶呂省長電云仁濟堂查振善士黄國英君准於九月巧夜乘江新由漢口咥安　請振務處派員接洽是所切禱　該堂又接約赴嘉興調查災情之龔季搏報告書云啓者另後先赴桐鄉晤城紳耆陳君壽庭張君子桓等詢悉桐鄉共分六區城區之南係石涇日暉二區東係濮院區北係靑爐區西係玉溪區此次被災原因係在夏曆九月底六月初積水遲退之故向來宣洩之處東北滙流入太湖西南流各湖蕩乃今年太湖之水已先漲滿西南各湖蕩自滬杭車成立以來爲鐵道橋梁所阻宣洩久嫌不暢然積水不退至旬餘日之久亦爲向來所未有總之桐鄉全縣北鄉素低受災較重合之一路傳聞亦相符合今日擬親赴北鄉履勘一週即繞道至崇德云 
[靑年會今晚之演說]  
　　靑年會於今晚新鐘八時請自法回國深悉議和情狀之徐季龍君演說『公理何在』唱「愛國歌」并分贈夏季徵求會負出力人員曁華人網球　比賽得勝之奬區兼代致謝詞届時靑年志士　早往焉 
[各學校消息併紀]  
　　育材公學　卡德路工部局育材公學開辦已屆七載中西文成績頗爲優美畢業後可直接入香港大學去冬考試香港大學最高級者共取三人次級者四人此次署假後又有七人赴考昨日已得揭曉之信計取高級者鄭福元王潛明二人中級者葉福綿一入初級者丁金生程弼孫培根三人其中鄭福元一生並由工部局董愛士拉君允助完全留學之費前往香港大學留學以資鼓勵聞該公學以後每歲值寒署兩假必有高級班學生派遣往該大學考試云云 
　　法文專修學校　法租界霞飛路留法儉學會所設專修學校定於陽曆十月一號開課凡屬儉學會會員無論新舊均可凡有志赴法求學而未讀法文者幸勿失此機會也 
　　自治講習所　中國路羣學會模範地方自治講習所業於前日招考學生茲悉已經應考而爲該所錄取者爲王紹基楊光儔吳鴻賓孫振華余芝生吳聲鍠徐光禄嚴肇魁楊曄余踵生吳兆森湯允迪余惟明魏紹熙余志靖劉濟龍余華薛維德范大午黄成駿該所并經通告各學員務於九月二十一號到校聽候分班上課其未列取者保證金退還已取者務望尅期來所照章先繳三個月學膳宿費其有不願寄宿或走讀者則聽其便云 
　　女子英文日校　近有西女士在靜安寺路一百三十九號開辦中華女子英文日校設有初級高級等班兼授琴學並注重體育學費頗廉此亦靑年婦女願研究英文或鋼琴者之好機會也 
　　民生女學　昨日法租界貝勒路生女學學生分會在校内開會先由任矜蘋報告上海學生聯合會經過情形並說明本屆分會代表即評議員必須選舉學生不得再由敎員代表至於以後進行余仍當隨時贊助次即選舉職員並將選定各職員姓名錄下（一）評議員汪自新（二）正會長李秀貞副會長張令君書記沈家宜鍾明慈會計雷榮芳幹事孫秀娟鄧羣英張雲書沈允文 
　　靑年會夜校　四川路靑年會附設之商業半夜學校已於本月十五晚開學聞前昨兩晚報名投考之新生極多舊生登册則定於十八晚七時至十九晚行開學禮二十晚一律正式上課均已宣布决定不再延期並悉該校自本學期始每晚專授功課一門以便學生專心練習不致紛歧較從前之每晚必授數科其辦法更爲完善矣 
　　毓賢小學　愛文義路五十九號毓賢高等小學校係應灝君獨力創辦迄今三載本學期於上月二十日正式上課日夜兩部學生頗衆寄宿生亦較上學期爲多以致舊有宿舍不敷應用擬就近另租寛大房屋專作宿舍除請殷遂生爲舍監外應君將親自住校俾便督察聞該校夜校部本學期設有商業專科取費廉云 
[捐欵修路之熱心]  
　　滬北自軍工路告成後車馬直達吳淞交通益見便利惟該路地處淞濱路面煤屑必須隨時鋪墊故養路經費開支較巨茲由姚錫舟捐助該路經費一千元撥交滬北工巡捐局爲修理該路之用如姚君者可謂熱心公益矣 
[舉行文官高等考試之布告]  
　　上海縣知事署發出布告云本年九月十二日奉江蘇省長公署訓令内開本年九月四日准國務院江電開查本年舉行文言高等考試前經通電在案現於八月二十七日公布國會議决之文官高等考試法其第三條載中華民國男子年滿二十五歲以上有左列各欵資格之一者將與文官高等考試（一）本國國立大學或高等專門學校修習各項專門學科三年以上畢業得有文憑者（二）經敎育都指定外國大學或高等專門學校修習各項專門學科三年以上得有文憑者（三）經敎育部認可本國公私立大學或高等專門學校修習各項專學門科三年以上得有文憑者（四）文官普通考試及格分發學習期滿者修習政治經濟法律之學與第一項一二三欵各學校畢業有同等之學力而有薦任以上相當資格或經考試得有出身者經國務院派員甄錄試亦得送考政治經濟法律各項專科等囚請查照通告俾便週知再報名明限定於九月二十五日截止應受甄錄試者於九月二十日截止特電聞希查照辦理等因准此除分行外合行令仰該知事即便　連通告俾便週知仍將通告日期具報此令等因奉此合亟布告兄有文官高等考試資格志願投考者仰即按照報名期限　律遵照切切特此布告 
[花生油簍皮加重之限制]  
　　滬南油荳餅同業萃秀堂董事近據同業各行號報告花生油到貨現將暢旺惟貨抵滬後轉銷客帮每因簍皮分兩過重時起爭執查此項簍皮前曾規定分兩若干函請縣商會轉函靑口商會轉知是處各生油坊切勿再將簍皮加重以示一律而免紛爭在案乃日久現生忽又發生過重之簍皮應請公同酌議重行規定之法等情該董即邀集各行執事前日在該堂會議良久旋即公同决定自陰曆重九日爲始凡客帮購買生油須當場將簍皮秤見若干即便照扣分兩以示公道而垂久遠並將决定情形仍請縣商會函致靑口商會查照通告各該油坊遵照 
[押運商品赴杭陳列]  
　　浙江商品陳列館駐淞徵品處因杭館將於本月二十五日開幕故於昨日將應徵待運各品并交滙通公司計共一百餘件如數運杭並派贊助員謝景泉携帶公函等附車押運赴杭交由陳列館檢收 
[指控橋工經董舞之續呈]  
　　漕河涇鄉公民　大經等前因橋工經董楊心正吞蝕捐具呈道縣各署請究已誌前報茲悉薛大經等又於前日續呈上海縣知事文云竊查漕河涇劣董舞弊吞蝕橋捐一案前經呈求懲究在案正在候此間詎該劣董楊心正聞知被控自知情眞事確法網難逃故多方運動於八月二十七上午親至長橋向捐橋捐十五元之唐濟仁處百般利誘囑其如奉縣長傳質時將所捐之十五元否認橋捐改爲路捐以圖卸罪地步又將唐誘至鄉公所内逼寫路捐字據藉爲朦蔽憲聰之計竊思該劣董楊心正吞蝕橋捐非止唐姓一户尚有證據可憑應俟傳訊時再當呈騐且查此事地方共見共聞則楊斷難遁飾捐數雖小關係公欵不應侵吞地方有此劣董貽害非淺爲再瀝情迫求縣長迅賜傳訊以明虚實而儆奸刁地方幸甚 
[緝私營長親自緝私]  
　　蘇屬緝私第一營營長薛萬有訪聞黄浦江流域之塘口閘港一帶近有梟匪偷運私鹽越過浦江販往境内私銷情事除申斥該隊長責令加意防緝外並於昨日親棄督巡船隨帶稽查員張耀廷及弁兵二十四名飛駛前往搜緝 
[中法儲蓄會第十二次開奬]  
　　陽歷十四號中法儲蓄會在天津舉行第十二次開奬茲將五大奬錄下　頭奬第一千七百三十五號　二奬一百八十一號　三奬一千三百七十六號　四奬二千一百號　五獎一千二百六十四號頭奬係本埠巨紳魏清濤之女佩蘭獨得 
[小錢莊債務難以和解]  
　　南市厚生小錢莊於去冬因被執事張一芳做外行生意虧耗鉅欵無計彌補捲取現洋倒閉逃匿一案事後將張逮捕由警廳移送地方審判廳開庭審實拘留所有債權方面均向各股東催追欠欵當經該莊崔顧兩股柬將所認虧欵如數交出惟王桂生等兩股東至今仍未料理旋經縣商會將雙方卷宗移送北市總商會請商事公斷處處理去後經處長張知笙邀集債權人與被訴人到來一再調停無從和解擬將是案却還　商會仍請官廳審理云 
[敗壞風化之科罰]  
　　蕩婦陳李氏邀集同類多人在虹口愛爾近路某號門牌屋内閱　台基引誘男女作種種穢　行爲事爲滙司捕房捕頭麥飛來搿所聞據情稟請公共公廨出單飭令中西包探馳往拘獲陳李氏於昨解至公堂即由四十號西探目泮林士上堂稟陳良　詰之氏祗承認在該屋内爲傭主人係粤籍餘供支吾張襄總與美約副領事會商之下以該氏敗壞風代本應嚴加懲處姑念初起犯科罰洋一百元充公再犯察出除將房屋發封外嚴究不貸 
[汽車撞傷行人]  
　　公共租界南京路昨日午後三時許有某號汽車駛過撞傷行人陳楷武仆地不省人事由老巡捕房八百四十五號華捕瞥見當將汽車號數抄錄另僱車送受傷人投醫院醫治一而據情呈報捕頭查核 
[木棍撃破頭顱]  
　　住居薛家浜之江北人顧錦春徐金桂均撑木排爲業前者顧向徐借銀鐲一隻質洋兩元後已還過當本洋一元近悉顧撑排遠出徐即登門索討餘欠未見人在潛將其家内所存白米四斗衣服二件取之而去現顧回家據其二房東面告前情昨日突持木棍向徐猛撃徐頭顱受傷血流如注後由崗警將兩造帶至一區一分所函送地檢廳訊理 
[控告妹夫虐妹至斃]  
　　北新涇鄉民王錫香前日投四區四分所控稱有妹嫁與住居湯家弄之許木根爲妻被許凌虐毆斃並由許秀根帮兇請求伸雪經李署員傳到木根質訊據木根供稱妻係自縊身死李署員諭解司法科暫押候飭地保報請地檢廳根騐再核 
[夫婦涉訟安展期再訊]  
　　婦人謝王氏在公共公廨刑事科呈控其夫謝貞祥侵佔財産棄妻重婚一案昨晨由廨傳訊原被均延代表律師到堂代辯同意聲請展期經中西官照准判候展期再訊 
[查獲私土之根究]  
　　潮州人鄭梅亭於本月十號身帶值洋九百天之私土兩雙行經公共租界江西路被捕查獲將鄭與烟土一併解送公共公堂經中西官訊判鄭存洋五百元保出候補傳人證再核在案昨晨由廨復訊即據西探堯克投訴前堂因據鄭俱該私土係住居法租界公館馬路十五號門牌之陳濟堂囑其至江西路三百二十六號門牌張仰記土棧内購來故將張仰記傳案惟陳濟堂尙未傳到請爲展期研訊訊之張仰記延律師到堂辯護以捕房請將本案展期應准被告交保候訊云云中西官核供判鄭梅亭仍存洋交保張仰記着存洋二百元保出候傳齊人證再訊 
[崗警查獲烟犯]  
　　周浦人王金生昨在法租界吉祥街資生堂内購得烟膏七百五十小盒箬包烟膏四十包行經南市被二十一崗警察查獲帶至一區警署詰據王稱有沈姓友人囑爲代送至王家碼頭許給洋二元等語趙署長以其違禁私販鴉片屬實飭連同證物一併申解警廳司法科訊究 
[破獲三燕子窠之訊懲]  
　　嘉定人唐阿二通州人潘小沛無錫人高榮興各在虹口克能海路一百七十號半北西藏路一百七十二號開封路四十八號等門牌屋内私設燈吃爲滙司捕房中西探目偵悉稟明捕頭帶同包探分别前往以上三處拿獲烟客李阿榮陳阿榮瞿林春丁陽生袁耀五錢金生戴毛毛詹子扣沈樹悲九人抄出烟膏烟具連同三燕子窠主唐潘高三人一併帶回捕房押至昨晨解經公共公堂中西官逐一訊供之下以唐旣屬兩次過犯又敢破壞烟禁判押西牢三月潘高二人各罰洋三十元無洋各改押西牢一月兩阿榮各罰洋五元其餘七人各罰洋三元無力改押三天示儆具烟膏焚燬 
[取賭罰洋五元]  
　　崇明人周德山前在界路二百十四號門牌某茶館内聚賭被一千二百四十八號華捕查見將賭具帶歸捕房由捕頭稟請公共公廨出單飭傳不到昨晨又派捕往始將周傳案經中西官訊判周罰洋五元充公賭具銷燬 
[指控寡婦竊飾]  
　　住居閘北横浜橋崇德里之粤人陳百里前日偕妻陸氏及傭婦蔣郭氏扭同鄉寡婦李阿柏至五區一分所控被竊去值洋四百百元之金飾抄獲原贓金戒金釧金練各一事請爲追究經孟署員質訊據該寡婦供前曾與陳姘識此項首飾係姘夫置辦並非竊來近因婦人再醮與梁伯南陳因妨誣陷懇求察核孟署員諭轉解司法科訊明核辦 
[車夫拾獲鑽戒之空歡喜]  
　　鎭江人姜福生几在白克路一百十九號門牌吳某家爲包車矣於上月三十號夜在西藏路拾得值洋三千元之鑽戒一隻持至吳家詎被吳妻周氏將彷彿之屢鼎鑽戒一枚掉換姜心不能廿訴由同伴告知老閘捕房包探顧阿根等經該探等查悉前項鑽戒係住居福州路平望街之婦人張陳氏所失稟明捕頭協同西探鼐鐵將姜查獲帶主吳周氏處吊到原贓於昨將姜與吳周氏並傳同失主張陳氏一併解送公共公堂謂究先由中西包探上堂稟明前情將眞鑽戒呈案請察繼據張陳氏投訴上月三十號夜在新世界游畢出外中途遺失當即報告捕房請緝是實訊之姜福生供認拾取後交與主母估看即被掉換云云吳周氏並未訊供即由張襄讞商之美約副領事會判姜與吳周氏一併開釋贓交失主領回 
[扒手禁押三月]  
　　陳亞生前日在福建路摸竊丁貴昌袋内鈔票金戒圖逃被丁察悉喚捕將人贓拘入捕房昨解公共公堂經中西官訊實判陳押西牢三月贓交原告領回 
[串竊肥皂各押一月]  
　　葛小甘子張阿四尋兩人日前同至法租界小東門外某烟紙店竊取肥皂一箱圖逃當爲店夥察悉上前拘獲喚捕將葛等一併帶入捕房昨解法公堂請訊先據原告稟明前情詰之葛張兩人供認行竊不諱判各押一月以儆贓給原告領去 
[縣公署批示二則]  
　　信大染廠諸錦良呈爲遵章呈請註册並給示保護由　呈悉核與商業註册規則尙屬相符應准註册公告給囊執照並予布告保護可也仰即知照此批註册費存 
　　水爐業薜慶方呈爲抗不遵閉呈請封閉由　呈悉候飭吏傳諭該店主限期遷閉可也 
[誌謝]  
　　昨承商務印書館贈第六卷九號學生雜誌一册又天蟾舞台贈觀劇劵兩紙書此併謝 
雜評二 
[試騐（庸）]  
　　王揖唐已抵寗矣王氏抵寗而後或云祗有一二日之勾留即將來滬或云專待疏通方面之結果再决行止總之王氏來滬問題之解决當不出一週以外也 
　　軍政府之態度果能以居間者疏通之力變拒却爲歡迎否滬上各界之輿論果能憑二三團體之鼓吹變反對者爲贊成否凡此皆將於最短期内判定其形勢故今後數日中實南方與上海輿論之試騐石也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係吳景蘧先生手書 
常談 
[隨感錄] [  靈園]  
　　是非不可妄隨人必當先就一己學識　參他人理論問心體會一再而後定然亦生有今日之是明日或以爲非明日之非後日又以爲是者則綠學識漸增見聞漸廣情理有所變遷觀察自難苟同遇此等處不可輙加譏笑 
　　人在得意時苟能思前慮後即終身不憂顚仆 
　　觀人必於言行之間不可徒在衣貌之表 
　　養子不敎豈殊引虎自衛有親不孝實同捕蟬忘雀 
　　高適五十學詩名傳盛唐蘇洵三九發憤譽馳北宋可知人自限學當識學不限年 
　　索安步者偶坐車七八次即安坐車素布服者綢帛時加於身必棄布服故用財切莫一時隨意放寛手面　旣放寛收縮實難 
　　學問上友漸多世俗上友必少求學問違世俗又安用此學問求學問原欲以撃世俗故不能不與世俗爭我儕當知勉 
　　爲熱閙者莫人迷喜清靜者當離僻 
　　嗜博者得則　東進失則萬不願束手移此心向學何患無成 
　　小說不尙多閱多閱易使腦亂雜損記憶力大無益處故須擇　佳者細閱回味乃能有所悟得 
　　　嘗謂十四五歲前記憶力富故初小高　學校之學科不妨　繁重若十五六歲始情賓旣啓物欲漸　即　多讀　近見陸儀「思辨錄」有說亦正　此 
　　思於人者終受惠贓及人者終受賊蓋報應之不　乃事理必然 
　　　世誠多知恥惡衣惡食之士鮮聞因已學問之不若人知恥而奮勉者衣食之計在一時學問之計在一世此時不計一世他日必將欲計一時而不可得悲夫 
　　　察海上工藝品苟屬質美耐川人必不厭價昻不厭道遠而來求蓋爲識者多雖亦有倖邀一時之聲譽者但終難以恃久故士須求實學也 
　　一邱半壑會心有人高山大水漢祝亦衆 
劇談 
[東籬軒雜綴] [  柳遺]  
　　靑衫與鬚生　慣上有連帶闢孫故鬚生必須有好旦角爲之助而日角又往往附鬚生之驥尾而名益童譚鑫培之於陳德霖及王瑶卿劉　聲之於吳彩霞張毓庭之於朱佑芬其先例也晚近王　卿之於梅蘭芳譚小培之於尙小雲皆有水乳交　之效而讞卿之於蘭芳藉　助更甚幾儕於得失生死之列是鬚生借光日角非見角依附　生矣總之戲劇中之主體要以鬚生頭靑衫爲最東要其餘各角雖亦不可草率然終覺較　於　日夫旣同爲　劇之主體白應取材於相當程度之人所謂功力　　　　　合者始　　戲劇之能事而無畸重畸　　　不　以　　　爲　下　　以　者小　　王寳川鮮　不　爲人　　人凡　　　者　合演人家不　放　一半　　　　　　　　　　　　　　人心　神怡昔人謂有三 
日　　　　　　不足以盡之以余　日　見之各名劇　今　　　　　　　　　　　　　　　　　　也 
中國戲劇以屬於淫殺二字範圍内者居多在當時編演之人未始無所取意故咸以惡果爲結局俾世人深其警戒然證之以各劇場所演則往往於其精意所在處不加研究而淫殺行爲且有爲之揚其波者例如翠屏山不演殺山而潘巧雲與海和尙私通　種穢襄不堪之狀態務求形容盡致而後已即觀者亦每多注重在北點而不以結果爲殷鑒盛氣壯夫幼年子女咸受其流毒更甚遂致潛滋暗漲匯爲洪浸今日社會之萬惡不得謂非不良戲劇啓導之功人道風紀爲之蕩然識者憂之　　 
淫殺戲之外復有神怪劇爲增長人民迷信之良敎師庚子義和團之蜂起及其一切設施與西游記所載極有類似之處以是知孫悟空感化之力乃陷國家於萬刧不復之途蓋智識幼稚之人民心中茫無所主宰聞神怪之說必有畏慕之誠而深信不疑若一旦順其所趨向以號召之必羣趨之若驚其禍遂至不堪設想余故對於中國戲劇每有不敢言不欲言不忍言之隠痛彼欲以敎育改良社會者於淫殺及神怪劇之感想爲何如而思所以改革之否戲劇爲人民娱樂之所寄啓導社會有最良之功用顧亦安可忽哉 
雜錄 
[小說雜談（十三）] [  瘦鵑]  
　　大仲馬善爲長篇小說所作歷史小說凡三十八種累百餘卷 
 
[意大利奇諾佛造像之十二]  
　　可謂洋洋大觀而短篇小說則未嘗作蓋亦如關西大漢抱銅琵琶執鎭绅板戰大江　去殊不慣坐水晶簾下作小紅低唱也往歲予嘗於美國某雜誌中得一哀情短簡曰『莎朗荑』goltngo云爲大仲馬手下篇言法蘭西大革命時有貴族女郎某家已破以澣衣女自諱一夕赴市爲巡防隊所困指爲貴族會有某醫士過　其嬌　矯爲相識也者呼之曰莎朗荑力爲女袒巡防隊長因知某醫士爲共和黨要人因舍女去後二人時相見遂有情女有老父賴某力得安然去國而女則爲情絲所絆竟不肯行尋由某之介入某女校執敎鞭用以自活時共和黨人大捕貴旗日必殺多人某好研醫術則假一小禮拜堂索屍體供剖騐日以爲常一日陰雨殺人甚夥某方獨處剖騐之屍積數百忽聞有人呼其名者聲幽細而清切細聽之知發自一革囊中三呼而　寂某驚悸萬狀血幾盡　爲冰發囊探手入斗覺不　香一縷似有櫻唇吻其指者出手於囊則見猶未冷某抱首胸次若嬰癎疾仆椅中大呼曰莎良荑莎朗荑首忍張　作微睞而紅涙兩行即亦緣此玫瑰色未褪之粉頰而下微睞者三雙眸乃　漸合某悲且　蹶地暈絶詰旦始蘇迨輾轉探詢始知莎朗荑之死　以乃父自英來書偶洩往事書忍爲共和黨人所得因立執莎朗荑去殺之美人碧血竟膏　　台下之草金鈿查地紫玉成炳雖着墨不多實爲仲馬先生驚心　魄之作予嘗譯之易其名曰美人之頭載歐美名家短　小說最　提　時逾在　雨肅條之夜一燈如德寫影於壁案頭墨　之側方置一磁製　骸亦幾疑爲篇中血花糢糊之美人領矣迄今思之猶有餘慄 
小說 
[緹騎外史（七）] [  春醪譯]  
　　拜排曰吾確不曾語亦更莫明語中之妙指郡主曰蠢驢吾立劓爾鼻去矣拜排曰奴子恭候主人凡此刦一候主人之命郡主曰爾旣循主人意吾即命爾答我爾曾謀殺爾主母耶拜排曰天乎吾何爲者矧吾尙愛之郡主大笑曰哈爾旣自承則縱非爾殺爾確有一被弑之主母矣爾擅行詐顧何能前至而欺我我今更問爾此人是否阿邃曰耶之母拜排曰殿下不知報施之道耶主人厚我以恩衣我食我我可得　暴其隠此不能言尙乞殿下原之郡主聞此中有隠事則尤駭流目四矚曰爾證主母之死爲白達母者損爾主母耶夫人死者黄土飛沙掩其窀窆安有損益損者或損生人耳拜排此時亦堅毅曰殿下吾死去之主母乃不與造船者之女兒有連郡主則曰主母是否俄人此言之出拜排瞠目竟不能置答須臾曰然固俄人也郡主覩拜排狀益忑惄曰爾務誓这誓爾主母爲俄人拜排怫然曰吾固誓之郡主曰佳吾即信爾爾或不爲此設一僞誓顧爾一言此者吾轉迷惘爾被弑之主母旣爲俄人則决不能爲阿達白耶之母氏然俄人中尙有疑訊或謂生産於俄國耶抑止入籍爲俄民拜排曰殿下作若許之箋釋吾轉勿解郡主曰爾旣云書則誓之室内柚木之案頭即有教典爾取之來誓此被弑之主母非阿達母氏拜排急遽曰殿下幸稍竚何必需此縟節郡主嘆曰則聽之可耳爾不肯設誓之故吾已廉得騰爾設誓多矣阿達白耶確爲俄人甚善吾固有力抑制一俄女言次即遣拜排退去拜排出室終不敢復語（第三四章完） 
　　第五章 
　　阿達白耶之老父造船名師有一住宅在俄都英國界内宅固平頂而絶巨藻飾亦美四周咸人家之營業花圃面南尤有廊廡夏日瀕廊可見無數之車馬絶塵就道爭促綠蔭之地車中坐者又咸顯爵挾其細君衣服旣衷並一小犬此外尙有乳儲扶受乳之兒彳亍道左一如倫敦公園之孔道顧冬日者爲狀異矣積雪旣封街道中咸流冰成巨積行者就冰一滑瞬息遥丈初不危險天色瞑晦東風挾霜霰之肅殺嚴威凜然室中居者非厚擁重裘即不敢探首窗外脫探首者首堅如鐵能禦狂飈矣街道之上旣無車馬祗滑冰之撬順流疾駛以輸觸冰亦無聲響此俄國帝里繁華間中觀之直同墟墓而一牆之隔白耶家中即温煦如春與此荒寒似復隔世晨飱之室藻飾一一盡如英制傍桌位置一爐之炭亦不用俄國之巨爐傳壁作燄窗門均雙扃以此間氣候不得不然初亦非規倣俄國之陳式方吾書開塲之候父女二人正就晨飱老人持一片之檸檬入之茶羹復調以糖乳一手執微烘之麵包和以乳酪案頭猶寘煨薑之屬肉製之布丁熱氣蒸騰凝空成露水阿逵女郎則進鷄卵之羹一手亦執麯包且食且語曰父親意樂長居此間耶言時似不甚悅懌 
[自由談之自由談] [  不冷]  
　　妄想五　讀書不求甚解所害僅及一身行事不求甚解所害實及一國中國普通之人若能痛改此行事不求甚解之病則可以與談國是矣 
 
 
 

Page 15

 
 
   
 
 

Page 16

 
 
   
 
