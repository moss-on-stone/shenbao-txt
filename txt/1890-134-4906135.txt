# 1890 - 134 - 4906135

 

Page 1

 
 
[賑物求售] [  申報館協振所啓]  
　　本館開辦賑捐以來蒙海内諸同仁捐助各種貴　早巳製成彩票售完矣兹又承陸續助下七俠五義卅部隷有五十部吳都法乘一部石印小耕石齋盡譜廿部東洋漆水錦匣一具内裝感應編巧色瑪瑙搬指一个未及編入彩物之中是以另行求售諸君子有情殷匡救者請臨本舘遷購庶幾裘成　　飢民得早慶來蘇乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論中國礦務宜及時興辦]  
周禮　人一職實司礦務之官特以前明稅璫礦使流毒天下害民弊政無逾於此中國取以爲覧垂之憲典是以不言礦務也惟滇南銅鉛各礦圜怯攸關任其開採此外如鐵煤金銀各礦間有私行開挖者集人過衆易滋事端嫉妒者從而甚其詞於官查究封禁見之章奏公牘者夥矣此回歴來辦礦之情形也通商日久說者謂西人志在貨財無拓土開疆之計然英人據緬甸之國而遷其君日本夷琉球之封而攺爲縣法蘭西蠶食東京越南之亡也忽焉此猶朝貢　縻之藩屬也東三省爲國家發祥之地龍興之區俄羅斯潛移界石佔地數千里康熙中索額圖所立之鄂博不復可考今與俄羅斯僅隔一黑龍江天暫未能飛渡耳然猶虎視耽耽屯重兵建鐵路時啓狡謀噫是真心腹之患方來之憂也况中國各省礦産之旺爲五大洲冠尤西人所艶羡卽謂其爲貨財計有不乘隙而入投閒以起者乎當國各鉅公深謀遠慮力圖自彊之策裕建致富之謀排迂謬之常談而破除成見於是創立船政局製造局鐵廠軍械廠武備學堂等處業經各收實效而近日建立海軍衙門尤足以資鎮懾而振國威苐設廠立軍則需用軍火及煤鐵之處必多中國所出不敷應用致每年又增出向外洋購辦煤鐵軍火之費不下千萬餘金實非持久之道設將來遇有失和開戰之事局外諸邦遵守戰例則中國將從何處購取煤鐵軍火耶是以開礦一事杜强鄰覬觎之阾謀開中國不竭之利源實今日當務之急也近來於礦務講求亦不遺餘力如天津開平台灣基隆之煤礦黑龍江漠河山東寗海州之金礦雲南之銅錫鉛各礦徐州利國之鐵礦貴州青溪之煉鐵礦局皆開採之確有把握得有成效者也昨有西友談及戊子秋間李傅相嘗委盛杏蓀觀察爲礦務學堂督辦適比利時駐滬之總領事古貝爾君在津願襄助其事并薦其國中之頭等礦帥子爵名撒端者於傅相以爲教習後又薦其國頭等礦師白乃富來華勘辦礦務嗣經李傅相遂往湖北爲張香濤制軍延之勘辦開礦事宜張制軍移節兩湖原爲鐵路之事故於礦務尤所注意鈴下之奉檄察礦者巳有多員復又延請德國礦師數人以襄礦務中國處此閒暇之時興辦礦務外洋各邦皆欲自見其長以爲中國用誠絶好之機會也竊查外洋各國莫不以開礦爲急比利時號稱小國聞其國中礦産最饒礦學最精野世城設有礦務學堂各邦多有特遣學生到彼晉學礦務者并能製造各種開礦機器　有他國官紳到比國定購開礦機器以資開採亦可見該國之講求礦務爲有素矣開礦器具甚多名目最繁大要約有三種一爲拉重舉重之法一爲注生氣於礦内之法一爲車水之法又有極大力猛之機器以上各件爲比國專長至於察騐礦苗及礦質等事更有獨得之秘語云取法乎上僅得乎中則取法之始舄可不慎重從事而或存見小欲速之意哉蓋延請礦師宜取真材勿徇虚聲勿貪便宜推薦礦師之人必該國係素來講求礦務者其人亦係辦過礦務者似此選擇認真庶幾得有真材以襄礦務乎再開礦機器名目甚多價值甚鉅比國係專開造礦機器者如中國官紳覔有佳礦集貲不易但許以分給礦中出産若干成訂立合同之後便可將應用各機器運至礦所以資開挖夫得機器之用而不必先縻鉅欵計至便也西友之言如此合附及之以爲興辦礦務之一助何如 
[榕鄉夏諺]  
　　福州南街黄巷口診壽堂藥局專售外國藥餌開設多年生意十分精於西法懸壺其中凡爲二豎虐者造廬求治無不着手成春邑紳劉君耕雲之祖母患乳岩多年結成堅塊腫破潰爛諸醫不能奏功延先生往治先生剜其敗肉而去其毒核以針縫之兩月而痊劉君感其盛情手書活人手段四字匾額以酧之前日鼓吹花紅送至局中懸掛人咸稱先生爲泰西盧扁云○鼓樓前自雅記失慎後一片荒凉土如山積行人往來殊形不便各災户因急於營生有暫支竹蓬先行贸易者想熱閙之區不久當大興土木氣象一新也○某甲隴畝中人也與甥某乙因買田涉訟經前侯官縣斷令乙出錢二十五千付甲完案甲未遵斷以致上控案懸數年兹届臬司龍廉訪清理積案之始提甲乙訊問甲供田在乙鄉係小的兄弟鬮分之田乙强欲價買小的尚未畫押有鬮書爲証承審委員斷照前價酌加五千文再三開導甲始遵諭畫押而退案遂結○侯官署刑書某甲因伊弟乙不務正業在家吵擾不安故視之如陌路人乙不知攺過自新屢犯竊案旋被馬快緝獲送縣覊押日久庾斃獄中其族屬某丙出塲控甲賄囑監斃同胞弟兄現當龍臬司清理積案巳提訊數堂尚無確供未識有無寃抑否也○鼓樓前廣福祥洋烟館關閉卽有文儒功烟館主綽號鼎邊湖駒者出貲頂開攺稱聚記查定例烟館有干厲禁旣關不淮復開艮以黑夜開門易藏奸宄亦杜漸防微之意也保甲局有清查户口之責聞巳飭差提究矣○東郭外十里許有東嶽廟氣宇軒昻約有數十進爲一方之勝地廟中年例於三月二十四五兩日舁嶽神出巡城廂内外旗人信奉者尤多鹵簿儀仗俱極鮮明故神駕左右前後皆彎弓乘馬者擁護一律黄衣黄帽頭揷黄雞毛　風　颭神像之威嚴侔於王者乘坐大轎其餘列聖皆坐高輿絲竹紛紜香烟繚繞觀者人山人海推擠不堪直至夕照西沈會止而游人亦散 
[八閩秋審]  
　　本月廿四日閩省舉行秋審大典辰刻卞頌臣制軍升坐大堂瀋臬兩司及糧道俱設公座於側僚屬叅謁畢退立兩旁署臬司龍廉訪錫慶飭將聽審人犯次第點名而進一時鐵索琅璫鳩形鵠面雜沓階下大憲爲之惻然錄供巳完循例賞給席扇錢文各犯感激叩謝領訖一一帶出制軍遂退堂文武各官亦皆鳴騶而返 
 
 

Page 2

 
 
[朦官被責]  
　　閩垣鼓樓前雅記京果店失慎情由巳登前報事後地方官提訊火頭該店主陳某畏罪資雇綽號和尚者到縣冒稱店夥以圖塞責復托閩縣代書陳安禀報到案而陳素與差役林姓有隙林遂告知本官閩縣祁大令洞燭其奸嚴訊和尚據供雅記雇小的上堂每次出錢一千二百文大令怒陳刁詐立予拘提并和尚押解督署經卞頌臣制軍親訊陳供詞遊移制軍喝令掌頰百下當堂發枷硃標遊街示衆以爲朦混官長者戒復提陳安訊究陳供小的姓吳名世生陳安係代書卯名和尚係雅記自雇來實與小的無干小的乃本家弟兄無包攬詞訟等情陳之弟亦上堂供與陳同官着押候解司訊辦想必能水落石出也 
[嶺南茘雨]  
　　南審兩縣試頭塲二塲歸併一塲揭曉蓋以士子半皆寒畯資斧無多未便久延時日故併塲考試以示體恤三月十四日發榜列前茅者皆係知名之士士論翕然稱服十六日覆考三塲南海首題則以爲三字諸童有謂係謗巳也句有謂係厪巳也句衆說紛紜草衷一是後經邑尊注明愛無差等句衆始釋然然此三字語氣未完頗難著筆諸童仍復譁然邑尊召諸童而謂之曰近日縮本文字汗牛充棟幾於無題不備今命此題欲爾等無所倚傍各攄巳見庶可拔取真才故雖過於割截亦所不計也諸童見邑尊苦口婆心遂不敢再有異議矣○三月十五日有不知姓名者五人行至城内四牌樓魁巷各出利刃拚命鬥殺路上行人畏其兇暴莫不退避三舍未幾有一人受傷倒斃於地血肉模糊慘不忍覩其四人則奪路狂奔不知去向南海縣危大令聞報之下立卽詣騐將屍格填明飭差先行棺殮一面緝拿兇犯究辦事閱多日死者仍無親屬來認其因何鬥殺之故無由查悉也○西門外司馬坊有某甲與妻反目時占脫輻之爻前日偶因細故復將妻痛毆妻羞忿難堪竟於夜間懸梁自盡母家聞之告官請究當蒙邑尊派員騐明拘甲回署懲治以夫婦而儔成仇敵殆所謂惡姻緣耶○白鴿票賭博例禁綦嚴而近日紛紛傳說謂巳蒙大憲批准繳餉承辦無知小民信以爲真設廠開收明目張胆毫無顧忌大憲聞之赫然震怒立卽派勇將各賭廠查封旋卽出示曉諭略謂此項賭博最害於民斷無准令開設之理爾等慎毋爲浮言所惑致干未便 
[粤東官報]  
　　藩憲牌示南雄直隷州缺以補用直隷州曹椿江詳補高要縣横查司巡檢缺委試用從九品李宗沆署理樂昌縣九峯司巡檢缺委試用巡檢傅煜林署理惠州府司獄缺委試用巡檢賈澍滋署理合浦縣典史缺委試用從九品何璿署理興寗縣十三司巡檢缺委候補從九品葉楨署理潮陽縣門關司巡檢缺委分缺間用巡檢陳昌鏻署理羅定州晉康司巡檢缺委試用從九品周行銓署理肇慶府經歴陳應泰飭回本任 
[雲間近事]  
　　小蒸在松郡西南係青浦縣轄境有黄某者克儉克勤家資中稔有良田數畝爲某頑佃所種屢欠無還爲數甚鉅不得巳控諸公庭由縣差提未到黄適有事至章練塘遇某於途乃囑差拘住暫押鄉征局中以待轉解到縣不料該差係登徒子一流人物偶過江于見有妓舟停泊鬂影衣香心花撩亂不覺乘興尋懽流連忘返是晚佃在押見無人看管遂扭鎖脫逃暗中摸索皇急異常以致失足落水與波臣爲伍事後屍屬得知率衆至黄家將其子刦去綁縳樹上毒打無休以向黄勒贖黄只此一子愛若明珠不得巳變質田産約費知金始得了事而該差夢醒陽臺身還衙署竟得事外逍遥仍充邜役噫異矣此節若真實堪駭怪恐傳聞未確姑錄之以質諸知其事者○茸城西關大倉橋外近有某甲開塲聚賭旦暮無休恐人捉拿駕一船日停於小浦渡夜則泊於米行灘浮家泛宅蹤跡游移令人無從拘獲於是賭風日盛遠方之負載而來者爲其所愚不知凡幾現當小試童子無知尤易墮其奸計官斯土者倘欲破迷龍之陣亟宜問諸水濵也 
[勃谿釀命]  
　　寗波十字港地方某姓近因家庭瑣事姑媳勃谿媳遽吞阿芙蓉膏自盡及家人知覺灌救業巳毒發逾時遂斃媳之母家聞信立邀男婦多人徑至某姓家將所有什物搗毁一空尚未干休勢將搆訟當經親友出爲調處纔得寢事然所費巳不資矣和氣致祥戾氣致禍處家者可以知所戒矣 
[鄂省官報]  
　　三月十二日候補道嚴湘生觀察進見奉督撫憲會委赴鍾祥騐收隄工禀謝委赴荆沙厘局候補府徐家幹見辭回局准補歸州知州畢大琛禀謝飭調辦張家灣厘局卽用縣董汝明禀謝候補縣王祜曾紀雋俱禀見解第二批京餉赴京候補從九管敷禀見奉委辦天門縣厘局禀謝藩憲牌示來鳳縣卯峒巡檢員缺飭准補之崔世縉公安縣典史員缺飭准補之余克振俱赴任枝江縣典史事務詳委分缺先補用典史鍾枚署理十三日署荆門直隷州歐陽定果調署雲夢縣胡成均俱見辭赴任候補縣駱文彩奉臬憲委會同江夏縣赴金口查勘長港漁壋俱禀知本任襄陽縣梅冠林候補縣張飛鵬俱禀謝奉委帶同礦師赴興國州查勘鐵礦謝元祖奉委查訊秋審人犯禀知候補縣張源深奉藩憲委赴荆門會查私錢禀見知調署漢陽府經歴董治勛任事調署鍾祥縣丞徐徵鏞卸漢陽府經歴事各禀知十四日藩憲牌示榖城縣張家集巡檢事務詳委試用從九品胡登雲署理宣恩縣典史員缺飭本任之方朝鍵回任十五日候補通判魏慶昭奉藩憲委赴潛江騐收堤工禀辭叚鴻献禀謝蒙給留試看期滿加考甄别補用梅冠林張飛鵬並奉委查勘大治縣鐵山運道禀知候補同知施啓華奉牙厘局委赴鎮江上海查件候補通有黄文桂奉臬憲委赴天門縣提案俱禀知會辦野三關藥土分局卽用縣趙五星見辭赴局 
[鹺署啓征]  
　　兩淮鹽課爲國帑之大宗朝廷特簡大員專司督理所以重庫欵也新運憲江都轉接篆後諏吉三月二十五日卯時啓征是日黎明都轉公服升堂四首領官循例堂叅畢由庫廳張鹺尹恭呈繳收清册一本請鑰啓庫淮南各商各將課銀堆儲堂下燦然黄白纍纍如山都轉按册點騐訖庫官率領庫書一一舁存庫中以昭慎重於是都轉退堂文武僚屬挨次禀賀脚靴手版一時熱閙異常云 
[維持風化]  
　　邗上東營一帶花烟館鱗次櫛比密若繁星真有禁不勝禁之勢近有一種賣水烟者每至日暮卽竚立巷口見有衣履翩翩舉止輕佻之流卽向前牽牽拉拉說透風情誰家雲雨之臺個裏烟霞之窟花言巧語公然以蜂媒蝶使自居或防檢稍疎無不遭其引誘論者謂此等導淫之風斷不可長現爲保甲總巡湯大令所聞立卽出示諭禁略謂示後若再有前項情事定卽提究不貸此亦可見湯大令之一端也 
[洋樓落成]  
　　天津英工部局於去歲創建層樓爲議事之所計高七丈一尺中分四層正面朝南東西横亘約二三十丈樓之兩旁成八角式如鳥之張翼居高臨下可覩二三十里樓旁樹木青葱絶似天然圖畵擇今春落成三月二十一日由英領事官肆筵設席恭請傅相曁海關道西國士女一同慶賀是夜懸燈燭放烟火高揚國徽傅相欣然命駕率屬而來樓中奏西樂相迎席間亦奏樂侑酒傅相雅尚懷柔禮隆投報於二十五日在水師營務處答席先期由海關道飭天津縣預備供張酒肴霧霈車馬雲屯誠一時盛事也 
[年少輕生]  
　　南潯人丁姓年約二十餘向業醬園去秋賃屋於嘉興化門内大街汪公館間壁開設酒醬鋪生意尚佳友人知伊尚未娶妻遂留意撮合今春擇定北門城灣向開鮮肉莊俞姓之女擇吉行聘女宅受茶後以爲得此快婿可慰素志不料丁資本有限加以定親費用遂致難以周轉東拖西借虧空洋三百有餘往來各業及諸借户向伊索取延約不付自知不能支持將店暫閉各借户索討愈急丁不得巳竟取尖刀自剌大喊倒地隣人聞聲急往看視赶緊施救未知能保全性命否也 
[華婁三覆題]  
　　華使於四方不辱君命可謂士矣詩賦得鸞翔鳳翥衆仙下得翔字○婁才難不其然乎詩免 
 
 

Page 3

 
 
[案中有案]  
　　陳通事禀明湘園花烟館鴇婦張周氏因將被騙來申之舟山女子王鳳寳賣娼被其夫莊廷蘭尋見拘押捕房屢經堂訊豈知節外生枝案中有案昨據閔行人莊阿元至捕房控稱妻子張阿虎於去年六月間逃出查無蹤跡昨見在張周氏花烟館中當向領歸張周氏不肯口角之餘將鴇友其妻扭案請究莊阿元之父長根偕阿元及親戚謝桂成邱王氏至案呈閱婚帖葛同轉問張阿虎曰案下何人爾可認得否答稱均不相識同轉叱張周氏退下復問阿虎曰爾係何處人答松江北門内人問今年幾歲由誰帶領來申答十六歲隨父與母舅同來問爾父何名作何生理答父名老榮母舅姓顧不知名字俱在家鄉賣鹽度日同轉曰爾年紀甚輕聽人指使一派游供殊屬可惡現由爾夫親自尋見且有爾翁及親戚同來認領豈容抵賴今將爾領回夫家免致沈淪火坑貽誤終身豈不美哉爾須細想阿虎聞言如夢初覺始供認確係閔行人阿元果是丈夫來者均係親族問爾於何日被誰騙來供去年六月間經示房母舅騙出先在江灣二个月於八月間携來上海價賣與張周氏花烟間内得洋而去至今未來同轉復傳張周氏問該女由誰領來爾知否是何處人氏供由其母舅張老榮其父謝春發等領來問張與謝現住何方答在松江尚記其門前有兩株大銀杏樹買女時立有筆據呈閱同轉見據上另有媒人張金寳馬國良等問是何等人答馬因案被押在上海縣内數日前尚見謝春發小婦人知事不妥將欲拘案不料被其脫逃隨詰之長根曰爾等現居何處答就在滬南客棧中同轉曰住在南巿傳　不便須請租界中人招呼答實在人地生疎同轉飭包探送莊等回棧認明以便傳喚着張周氏限七天内將賣女之人交案阿虎暫留訊畢復命將鳳寳一干人傳案張周氏仍在候質同轉詰之曰據鳳寳所供由張二阿姐騙來卽是爾否答並非小婦人又詰鳳寳曰來者四人可全記得答翁與夫舅公母親等人張周氏稱此女至小婦人處巳歴三家笑初來時在蘭芳里第一家卽戴洪之姘婦大阿姐處第二次在賣魚東林之姘婦大阿姐處第三次纔至小婦人家出洋一百二十元外加薦頭錢限三年半做退至今八月方可滿期同轉問鳳寳爾言由打野雞桂卿之母究是何人張周氏供桂卿卽係王姜氏之女同轉商之祁繙譯官須將王姜氏傳案方能核辦祁君然之遂復問屬寳曰押據上另有王開江又是何人答係慣做白螞蟻者目下不在謂今巳訊明爾須好好隨翁夫回去答情願同去莊正理禀黄花女被人誘出賣娼實屬無恥且爲此尤物幾乎蕩産傾家同轉曰旣肯悔過知非當開其自新之路又謂張周氏曰爾買人雖是出洋而窩娼實爲犯法鳳寳代稱現巳不賣花烟同轉着張周氏押候交保並尋王姜氏來案鳳寳暫押令莊等具結收領可也 
[僞表追根]  
　　正興等店爲收賣僞播喴表涉訟公堂吊將收賣簿查核等情屢登前報昨據包探郁庭湘禀今將正興收表簿共四本吊到並將在押未保之張忠山並店主陳桂生帶案請訊同轉閱簿查得閏二月廿七日經播喴買去之僞表實由上年十一月間押店劃出之貨隨謂陳桂生曰僞表果非爾所造但不應收買朦混圖利本應究辦姑念初犯着將張忠山押待具到切結卽行釋放諭以嗣後不准再蹈故轍陳桂生一併叱退旋由陳通事禀播喴西人至捕房巳扭私造僞表之戴雨甫到案矣播喴洋人仍偕買辦紀小亭禀稱今有汪會德之同居陳省三向在同成冷店爲夥深知戴雨甫慣造僞牌時表所以將戴尋見送案務請澈究同轉先詰汪曰爾向操何業如何知悉其事汪禀現在播喴洋行爲出店與陳省三同居同轉遂詰陳曰爾向在何處生理如何知戴僞造表牌情事陳供向在城河浜同成冷店爲夥所有僞播喴怡拿表只有戴一人能做問如何做法答將别樣花色之表鐫去一塊將做就之牌子鑲嵌下去以作真牌混賣問爾旣得深知有何憑據答取同成店簿據一查便曉同轉卽飭郁包探往吊同成帳簿少頃將收表簿一本吊來並傳到店夥詹益三同轉詰詹爾店主何在答今晨往虹口買貨未回問爾知僞表事否答小的係今年正月進店不知根由復詰陳曰收買僞表係在何時答去年十月起十二月止售出不少惟該店今年將舊夥一併更換故此均不接頭且吊來者乃今年之簿無從查考同轉又問詹去年之帳何在答由店主收藏不知處所乃諭詹曰爾去命店主於下期堂訊將舊簿送案候查着將戴雨甫管押俟查明再核洋人及買辦亦卽退去 
[續訊僞票]  
　　查究僞票情由巳列前報昨由蔡太守會同美长領事覆訊西包探瓊將各票店帳簿軎章招牌對號單彩票一併呈案太守商之美副領事以齊青之票的係辦賑彚解山東賑濟遂將所拘之人交保西包探禀某店所售之票亦言撥充善舉然查近三個月並未撥洋充賑該店主某供因石印書籍難以消售仿照吕宋票式樣出售巳有年餘每票祗售洋四角每月祗消百餘張去年酌提善舉洋二十餘元太守問爾票上載明頭彩得洋二千元原係書耤如不要取書折付現洋千元爾店無甚資本倘有人中頭彩將何料理爾資本究有若干答稱初有價值三千元之書籍現祗千元之貨太守謂邇來書籍難售現洋試問如何付給頭彩源發來之陳阿狗仍執前詞粤人高阿二供由同鄉人王金和將福州票交欠出售每票售洋一角今王金和巳到案請問來源王金和供在怡和洋行寫字福州票開在福州巳有三年寄來托　銷售今年西歴三四月間寄二千三百張三月間消過三百餘張四月間消一千二百張中彩後函致福州付洋我不過照收彚解約打七八折稍有餘利然尚有紙張費用太守商之美副領事飭將某店主陳阿狗高阿二還押王金和暫退俟下禮拜二再行覆訊　 
[坐車跌斃]  
　　有某甲年約五十左右身體肥胖昨晨在英租界會審署前小菜巿購辦魚肉菜蔬二籃雇坐江北小車回南轉西至梅春里地方甲忽翻身跌仆在地及車夫扶起祗存奄奄一息其時觀者如堵或言急痧或言跌中當經巡街捕帶車夫詰問據言甲似開飯店者雇我之車言林推往西門外等語逾時甲卽氣絶家屬聞信前來認領備棺成殮人生如朝露信不誣也 
[縣案彚錄]  
　　昨報登函請追銀一則前晚裴邑尊升坐大堂提訊據孫松岩供叔父孫兆吉向在高麗開設裕增祥字號並在上海十六鋪設立分號旋因被高麗官商拖欠銀七萬餘兩近由駐高使臣袁大人理勸減讓銀二萬四千兩其銀允將高麗參貨運申作抵我卽將此銀匯與上海招商局詎高麗延不交貨以及招商局之銀兩無以應付現在叩求寛限料理邑尊盤詰至再孫出言挺撞邑尊怒其刁狡着掌頰四十下收所比追○浦東爛坭渡飯店主陳炳炳遭張袁海張毛毛等戳傷由邑尊騐明屬實將二張懲責枷號並着差保緝拿帮兇之張阿林到案訊辦此皆詳登前報者也昨日由幹差李明在浦左楊師橋地方將張阿林拿獲解縣禀明邑尊奉飭看管候訊○葉祥林控楊元興拆梢一案及補提羽黨楊占明等四人到案由邑尊訊明將葉楊二人枷號游行租界占明等四人鎖項發頭門示衆均登前報前日由邑尊備文將楊占明楊長村陳履青唐二等四人一併遞回山東原籍葉楊兩人俟伽號期滿再核 
[英界公堂瑣案]  
　　六十三號印捕稱昨見張信通駕車往靜安寺爭先飛駛又有李行來之馬繞道赶出二車之前一併拘案請罰張信通供前面馬車行駛甚緩讓我先前並非爭駛適有李行來之馬車繞道搶前致被併拘到案李行來供以後不敢搶先此次因客人要快以致誤事蔡太守謂張信通情尚可原從寛免議李行來違章屬實判罰洋五元撥充西醫院經費○包探沈金隆稱張阿二犯竊獲案遞回原籍昨又來滬恐仍犯竊因之拘案張阿二供丹徒縣人前因犯竊遞籍家中窮苦難以度日因此復來滬上不敢再犯行竊蔡太守飭該包探將張阿二帶回捕房如查無犯案情事解候笞責百板仍行備文遞籍○劉雲華稱在公和祥碼頭做小工同伴張三大　我尋釁被推落水由捕拘案張三大供維故口角誤推落水蔡太守判張三大管押三大以示薄懲○王信益曹吉夫周林山等同稱我等各失衣物報由捕房包探緝獲人贓送案請領 
 
 

Page 4

 
 
竊賊顧阿林供認連次犯竊尚求恩恕蔡太守判顧阿林發捕房管押三月　滿笞責一百板起案之贓交失主分别認領○包探沈金隆稱對買賊張士明昨至長順洋廣貨鋪以購辦物件爲名乘間竊取時辰表當被知覺獲交捕房由小的盤詰據供在雙龍洋行行竊西國金練二綠質洋七元在永昌洋行竊表一隻老德記藥房竊香水二瓶分别吊贓尚有絲巾據言係買來者另有當票二十餘紙係在鎮江等處質去衣物今將人贓解案長順鋪夥雙龍洋行永昌洋行老德記藥房均有西人投案請領贓　張士明供徐州人連犯行竊原是不合質票係自巳衣物質在鎮江並非滬上竊贓該包探稱張之臀上尚有板花蔡太守判張士明發捕房管押一年半贓交失主分别認領質本不償 
[補註]  
　　昨報登元濟善堂第八次清單内絲業會館送來湖北督左署吳募仁福仁壽堂下漏脫聚星堂詹鎮湘芝椿軒朱子雲慶餘堂李壽臣共六户合卽補註以昭信實 
[重謝嘉貺]  
　　石門姚栖谷先生工山水深得雲林筆妙古樸醇茂之氣溢於行間昨以手繪屏條四幅見惠析之爲四合則爲一臥遊其中人啻置身武陵源裏又有弇山俞小蘭先生惠以手書漢隷炕屏一堂　筆墨之高古與姚君之畫璧合珠聯以是生蓬璧之輝兩先生患我多矣拜登之下謹識數語以鳴謝悃[  高寒食生拜識]  
[痌瘝在抱]  
　　本館協振所昨接南昌府署來函云接奉來册載誦公啓哀鴻嗷嗷實深惻憫諸君子樂善不倦籌給振濟不遺餘力望風引領欽佩尤深接到大册方極力勸募適某君以冲齡好善幸逢英誕之期聞兹善舉怡然樂助爲羣黎振災卽爲堂上介福得洋十六元計重九三八平十兩一錢二分春賑方殷用特急爲寄上原册附繳　希查收匯兌云云除擊給收條外理合卽錄來函以昭激勸 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案]  
　　收租洋人偕華人宋福山投案控房客王裕春積欠租洋二十六元半李德春積欠洋五十二元半向索游移故特拘案請追同轉問王等曰爲何房租不付李稱小的租屋四間每月租洋九元至今五年因生意清淡積欠如許房租王稱今先措洋十元餘洋陸續歸楚同轉曰爾應早與收租人商懇到此恐不能自由矣復謂李曰爾所欠如何答實屬艱難尚求寛限同轉着李三日内先繳洋三十元餘洋限作兩個月歸清李仍稱一時恐難籌措同轉着押候交保違　此追王所交洋十元當給收租人領去○傭婦高周氏禀因在外傭工故將七歲之女名寳珠寄　於烟妓二寳之傭婦吳趙氏處意欲將來贅婿不意被妓客姚寳生騙去今將姚尋着送請追究同轉問吳趙氏曰其女寄養爾處如何被騙供小婦人出外買水轉瞬不見揆度情形知被姚騙姚稱同在二十七號兵艦爲水手與妓女二寳相識去年二月二十二被伊借去英洋七元三月間小的患病在仁濟醫館二寳來院說將寳珠售與小的計洋三十元立　筆據　在船上且筆據上有二寳打過指印並非拐騙同轉商之祁君當飭包探帶姚至船上將情禀明管駕將筆據取來復問目下寳珠寄存何處答巳帶回福建矣遂命各退俟查閱筆據再核○通事禀蔡桂春至捕房言有表姪婦卞雨林由江北家鄉逃出屢尋無着昨見在新街孫家　花烟間内故此鳴捕將卞並鴇婦王要氏拘案請訊同轉詰之該妓曰爾何日來申答稱去年二月二十日胞兄卞廿子帶來經陳寳仁荐至王李氏花烟館爲妓得洋七十二元包做三年問爾在家與丈夫成親否答成過親夫死且三年矣蔡稱卞雨林卽嚴雨林其胞兄名嚴鳳子伊所供一味虚言伊作童養媳九年卽行逃出後有親族向地方官控告且有狀稿呈閱同轉問爾表姪是否去世答現在家内可以喚來問往退須幾大答十餘天同轉著赶緊寫信令其來申爾須明白補詞方可核訊鴇婦暫行交保着將來頭人尋來卞雨林還押候訊○葛子卿偕葉生芳投案稱家住醬園弄妻子出外買水時遭陳阿榮等調戲昨日鳴捕將陳拘押有是處流氓阿慶至小的家中聲言若不將陳保出定以尖刀相會同轉問陳等向操何業爾可認識否答本係流氓終日在醬園弄擲沙袋爲事同轉着將陳押候再訊○木匠林正元禀因妻死於去年七月二十二在寗波家鄉娶王氏爲繼室不料今年二月間潛逃來申小的　見無法只待同前在輪船爲水手之姚春山家賃屋半椽居住小的晨出暮歸昨晚回家見姚友某甲坐在我妻床上當卽查問豈知姚春山及其妻陸氏並吾妻一齊動手將小的痛毆被打落門牙三顆求請究辦姚稱小的有病豈能打伊實情誣害可請查問二房東同轉着將姚與兩婦還押候傳到轉租房屋之人再核 
[上海文報局助賑摭要]  
　　吉林軍憲長撥助江浙賑欵瀋平銀五千兩申合規銀五千二百八十兩又來瀋平銀五百兩申合規銀五百念八兩虎揚州陳照春翁經交鎮江元和莊經募各善士洋一百五十二元又本洋十元申得規銀九兩五錢又江蘇無名氏五十元○袜州電局洪竹卿兩寄來洋一百元○　　齋洋一百元○天津海防支應局憲　觀察經是　平銀四十四兩申合規元四十八兩六錢七分三厘○漳州李鳳儀翁　交爐坯洋五十四元五角○營口天合奉規銀十兩另四錢四分又源增永規銀十兩另三錢七分由本埠可熾順鐵號交到○金陵機器局帐房　林翁募洋二十元○高郵　廟賑所丁玉軒翁募洋十七元○安徽桐城縣署徐祥守翁寄來英洋十元銅洋兩元○本埠無名氏英洋十元銅洋一元○　南長沙寳成銀樓寄來隱名氏銅洋十一元英洋兩元○無錫知仁莊募趙旭昇善士兩次共助念元由滬南椿元莊交到○淮安姚芷卿翁房洋十元○諸君子關懷民瘼慨解囊金凡此仁施允垂不朽敝所　登之下謹爲罹厄餘生望雲叩謝[  内人謹誌]  
[彚浙]  
　　　啓者敞所於三月二十八日會同文報局彚解浙江賑捐第六批規銀一千五百兩至杭州城内同善堂辦振諸公手收分别　放邇　　台　屬春災　重居民失所無處謀生樹皮草根　掘殆盡老贏轉於溝壑不意今日見之伏望天下有心人速　時艱解囊捐助數　多寡惟期各盡巳　俾得彚解災區以延殘喘德莫厚焉子孫之獲報亦將長享無窮焉[  上海四馬路高易籌振同人陳德薰等識]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
