# 1880 - 255 - 4902653

 

Page 1

 
 
[閱丁制軍奏請獎賞茶道夾片書後]  
　　國家之貧富非有一定也在乎爲之之人而已不善爲者因循足以貽誤苛察亦足以僨事卽故事紛更益足以增其害而不見其利善爲者則不然同一缺分而前後　若天淵同一鈎稽而精粗　分軒輊不必以察察爲明其下自不得而欺之不必以紛更爲事而諸糈日形充　※所裁局用亦頗有上下其手者不應减者反减應减者反不减殊不足以服人而於厘金之起色與否轉不過而問焉卽無用之差使如城門上之稽查委員與夫稽查輪船進出之委員凡若此者指不勝屈其實則所謂稽查者不但無可稽之事而且無能稽之權不過藉此一差爲調劑候補屬員之計如律以裁節之例則皆在可省之中卽厘局一項十里一局五里一卡以爲布置周密奸商不得漏網不知多設一局卽多一局用挹此注彼所得不如所失矣且局設太多苛求必甚商旅之怨聲載道而謂厘捐尚能起色吾未之聞也夫欲厘捐之旺原不在攘奪於民惟實心勾　實數報解而稅課自不至短少今之所以稅課多絀者以局用浮開私囊先飽爲之上者又不能摘其奸而發其覆於是下則取怨於民上則不能有益於國而厘局遂爲天下患苟得如崧觀察者知其利弊勤其稽核禁其虛糜責其實效則各卡局員不敢舞弊不能浮開不得隱匿而捐數無毫厘之漏報解無影射之方如是而厘捐有不日見其旺者乎夫厘捐本爲不得已之舉然取於商民者不多益於軍餉者不少雖非民情之所順尚不至於病民卽使偶有病民而猶足以有益於國若近來之厘局則損下而不能益上祇以肥局員司事巡丁之腰　是又何所取義也哉噫如崧君者理宜加賞彼不如崧君者亦當　罰安得公明大吏如丁制軍者於此一深其留意也 
[俄將出巡] 　○西八月初十日印度報稱俄京探事人訪知俄將考甫曼於西八月初七日從忒失鏗地方起程查騐喀什噶爾交界砲臺後尚須至亞魯加查騐兵丁云 
[載兵往北情形] 　○禮拜二晚招商局漢廣輪船自北洋回空來滬聞其去時從武昌載有武弁八人兵三百名交卸後隨卽起程據其船主報稱查山海關爲北洋沿口之城北近長城距牛庄地方三百三十餘里抵關時又有招商局四輪船每船載兵七八百名亦由武昌駛至船泊於離岸一里許登陸甚易又查各兵自武昌調去者皆甚勇壯潔淨在船並無滋事其所用器械則皆竹鎗而上綴小旗者鳥鎗亦有之另有古式鎗刀各件其行李箱中想皆新式洋鎗等緣各兵似皆能用此等器械也上岸時兵律井然不紊且上已預備小船輪船泊定卽來駁運兵比登岸卽紮布營營中已有前由中國炮船運去各兵器至山海關旁已在修理沿海長城并築砲臺新兵亦往襄助聞尚有兵五萬名紮於近海土山腳下惟輪船停泊處則未能見也至該船已於昨天開往漢口再行載兵往山海關而去矣 
[海面颶風] 　○香港於前月下旬　隆叱馭屏翳旋輪其勢旋作旋歇幸未成災然聞自港迤南海面風勢頗猛蘇士輪船由新嘉坡開行往港適當其難二十四五等日風有繼之以雨船上錨纜舢艇之類盡行毀壞水手幾無立足處大浪湧至高於船身者數倍船上工人均爲其所推仆至有傷者大伙二伙見此情景督率諸伴身自當先將華客二百餘人盡　入艙封閉艙口夜半風勢稍殺天明始息雖邀無恙然亦險矣 
[防海籌捐] 　○粵中近日紛紛傳說官紳等籌辦海防經費浩繁深恐難乎爲繼　議於廣州府城廂內外舖各抽捐房租一月事未行而已有成議一時輿論沸騰咸以爲非便民之政云 
[請緩徵取] 　○五六七月間粵東廣肇二　水潦爲災基圍冲决粵中大憲皆捐鶴俸以濟鴻嗷惟是本年早熟固已失收而　國諫仍須完納茲聞有紳士陳維漢等赴撫轅乞恩緩免粵撫裕中丞批本年南海三水等屬迭遭 
 
 

Page 2

 
 
水患民食維艱粮務有未完納者應否觸緩觸免之處由司察核辦理并委候補縣張同福馳往各屬分別輕重查明稟覆據呈前情仰布政司會同督糧道將被災等　酌量核辦毋延粘鈔並附 
[泉州水漲] 　○福建泉州府城前月忽遭水漲濱河屋宇田園淹浸無數幸閱兩日卽退爲災尚不甚鉅聞附城之新舖鄉亦被水患旣而天晴水勢漸退下隰高原次第復如平日又有高田被水冲塌一處人亦不甚留意迨積潦消盡泥濘之處亦可行步牧童相與放牛其間因行近所塌處覺田塍中忽露一穴深不可測俯伏以窺則其內間架極多或門或屋皆以石爲之不禁呼怪招人往觀咸嘖嘖以爲地獄湧現也鷺江新報以爲此乃古　墳墓滄桑屢易陵谷變遷故失其封植廢作田疇耳從前顯宧之墳率多　　地穴備置內外寢室及祭享之所若堂若坊不殊人世據此規模則所藏形者當非尋常人物也理或然歟 
[蘄民滋事] 　○楚北蘄州鄉間因夏秋蛟水頓發堤塍冲壞秋　歉薄該州有陳姓紳曾任外省府道現已回籍富甲一鄉生七子業已分產鄉民佃其田者甚夥現以陳姓收租欲照豐歲足額不准短少顆粒鄉民不允該紳於前月杪訴於州牧宗刺史月初鄉民遂聚眾將該紳七房吵毀其三復恃眾來城聲言欲與官爲難刺史告急於黃州府尊英太守當飭就近所駐紮之兵五百名并請田軍門統帶而往彈壓鄉人竟將官兵圍住官兵亦未開鎗相殺但飭將爲首之人交出當代求憲恩寬辦等語蓋意在解釋也然鄉民議尚紛紛亦未允交爲首之人故前日復經宗刺史泣訴於省憲大憲又益以城外塘角大營魏軍門麾下之兵五百名着同往彈壓務速　事云 
[油行整規] 　○漢鎮以油　綢緞雜貨藥材等爲八大行而油業中又以桐油爲冠桐油交易有大小年之別每逢大年終歲共可銷得五六百萬金小年亦有三四百萬是故給有部帖明定章程認買認賣隨時定價從未拘定盤面近來銷塲大减同業中有稍貼用者年前只有六行每當看鬆之時往往認虧售貨蓋貨之長落究無一定不過各隨人之意見而已是以各行中之總斯事者須胸有盤算方可以當此重任也今年漢口又新添三行虧賺正復不一不意內有甲乙丙丁四行隱懷己見邀集各同業竟議售貨定盤須各出白銀五十兩存於司月處如查有多貼用者卽將此五十兩作罰其餘五行亦只得照辦但生意似宜活做豈能扣定苟能開源節流量入為出卽貿易中之善道也况刻值仲秋桐油伏消已過以後消行必淡再若不知通變恐亡羊補牢後悔晚矣此係局外人所函述是否實情願以質諸知者 
[典當讓利續聞] 　○前日報登寶山縣典鋪讓利一示並經本館論及茲接慕善居士函稱此示於譚漕督在藩司任時早經通飭各州縣遵行祇以各典商於就地當經承處賄　從緩送稿是以懸貼遲遲嗣因州縣官查問并有經承索賄而未遂意者始叙稿畫行發貼現在蘇垣諸典商謂隆冬之月分別常歲歉歲荒歲讓利尚屬式微獨匯源典所定十兩以下二兩以上滿十个月者讓利二月二兩以下滿五个月者讓利一月此兩項以通年計之實成鉅欵故各典會商於典當公所將會同六　各典鋪通稟藩憲懇飭查匯源典究竟援何成例等語伏思匯源典所稟之章程無非爲體恤貧民起見諸典商亦何必力梗其議也 
[營兵酗酒] 　○蘇閶外吊橋堍某姓粮食油酒店係城中某紳所開所用店夥半屬徽人其於生意之道未免稍欠和氣月之初一日有營兵數名入內飲酒比至酒酣耳熱與某夥稍有口角夥旣倚有聲勢兵亦恃有膂力兩不相下至於擲盞飛盤揮拳攘臂營兵固係力大而該店亦復人多一面爭鬥一面將店關閉收拾被毀各物擬將營兵綑縛送官　由該營哨官爲該店賠禮薄懲酗酒各兵始得了事云 
[燒香繁盛] 　○七月三十日世傳爲地藏王菩薩誕辰蘇人每逢是日各寺院燒香點燭幾於通宵達旦尤甚者爲盤門聞元僧寺該寺舊有地藏殿兩旁塑有十殿閻君并各鬼判地獄諸行像森嚴悚怖見者不戰自慄是日寺中進香者城鄉遠近趨之如騖此外復有香與佳麗畫舫嬋娟扇影衣香絡繹不絕蓋婦女入廟燒香之禁現已不啻網開三面矣 
[施食滋事] 　○寍城小尚書橋年例於七月間施放焰口其費有各舖戶分派三百文往往入不敷出由會首賠墊今年會首擇於七月二十七日仍循是舉議明每戶多派五十文眾皆應允惟餘昌米店不允故會首亦不令僧眾往該店行香迨首座僧已經上臺該店忽設羹飯於門首勒令重去行香首座僧以已召鬼神似難遵命會首人等深恐獲罪於鬼神亦力却之該店聞之大怒摩拳擦臂與之鬥毆會首人之頭破血流者不一而足僧眾見此情形亦各抱頭鼠竄而散焰口因之中止後經地保理處罰令餘昌以南詞一本到大廟安神了事吁使鬼而求食則無數孤魂不將空勞往返乎 
[懲辦地棍] 　○前報寍城有地棍擾害民間當經宗太守派勇拏獲責押在案茲聞宗太守於前日先將所獲之陳九齡等二名并續獲一名各責數百枷號二月發大門外示眾想以後若輩或當知所畏懼也 
[雷擊蜈蚣] 　○江西於上月二十六日下午大雨傾盆雷光電爍雷聲殷殷作勢約半時許始霹靂一聲恍在咫尺間聞者真欲失箸俄而　霽傳得章江門外三聖廟　下擊死蜈蚣一條長三尺寬八寸有奇背上斑駁成文肚底純白項下有紅絲數縷似是巽卦或謂卽雷所書者則不得具詳也該廟正殿瓦桷半　掀　破碎當時有在河下船上觀者據述雷方發聲時卽有濃雲下垂　籠廟頂繼而有白𦦨自瓦縫衝出蓬蓬如釜上氣雲卽收上數尺如是者四五次晦暝益甚雲集愈厚旋見火光一道環繞其上未幾雷遂擊下是誠非常之怪也 
[大鬧龍燈] 　○江右晚稻忽生蟲蝝雖上月念五六日連得大雨數寸而稻蟲仍蠕蠕蠢生故自念八九日以來四鄉之以龍燈來求雨者依然絡繹進城有加無已且多住宿城內徹夜通宵振金伐鼓遊行街衢之間曾見祭家坊一龍長至六十餘節每節丈餘以厚木板爲之逐節相貫遇轉灣過角之處　捩不靈動至壅擠殊碍行人加以兒童追逐千百成　携手　呼與鄉民呵風喝雨之聲相應答其熱鬧正不減元宵 
 
 

Page 3

 
 
燈節也 
[總巡更替] 　○揚属高郵州牧現與徐属銅山縣令對調未到任之先奉何太守詳委保甲總巡周司馬暫署所有總巡一差另奉總辦保甲趙觀察飭委江蘇候補縣楊大令赴局辦理云 
[核蔣總局示] 　○直隸辦理山西賑捐核獎總局司道爲出示曉諭事照得前因晉省被災民情困苦經江浙粵閩紳士勸捐助賑頭批集銀八萬六千餘兩親自携带赴晋在於災重之平陽絳州等處查明戶口核實散放當蒙山西爵撫部院曾附片　奏明請將捐助此項賑銀照章　請封典虛銜獎叙以昭激勸等因旋奉　諭　戶部知道欽此轉行在案茲准浙江助賑局候補道梁恭辰蘇揚滬協賑公所紳士會議前項捐銀各捐生出於向善之誠本不敢仰邀獎叙惟旣蒙奏獎在先公同往覆會商現值直　天河等屬水災未已待賑方殷與其堅讓以鳴高不若通籌以集事議請各捐戶於已捐晉賑銀數之外再捐二成以濟直賑各歸各案照章核獎浙蘇揚滬四處各設晉賑核獎公所開辦等事稟蒙直　閣爵督憲李飭令本局會同核議現經本局公同會核按照部章例定銀兩實數請給　封典虛銜由各捐戶開具　歷送交浙蘇揚滬晉捐核獎公所　册移送本局隨時核明造册詳請直　閣爵督憲咨部核獎一面由本局循照前辦晉捐成案刊發空白實收盖用津海關道關防分交浙蘇揚滬晉捐核獎公所隨時　給各捐生收執一俟部照頒發　日再行換給詳奉督憲批准亦在案合行出示曉諭爲此示仰江浙粵閩等處各捐戶知悉一體遵照辦理仍將部飯照費等銀按照向章算交公所　解津局以便轉解毋違特示 
[美使來滬] 　○美國駐華大臣西華星使於前日自北京來滬然則前報謂自美起程者悞也 
[賭案傳訊] 　○局賭害人一案昨經美國哲繙譯會同陳司馬庭訊原告安徽人朱明理稱有姪朱澤周年僅十七歲向其母親處領得資本販茶來滬售得銀兩初遇陳爕堂共稱其爲寗人其實是我同鄉姪與爲伴被串同胡老三等四人誘嫖局賭以致輸去鉅欵哲譒譯問此事曾報捕否答稱報過捕房捕頭先着方包探往查方適患病是以未到嗣有傅姓者曾爲調處也又問朱澤周如何局賭共有幾次銀兩若干答稱第一二次在文運里陳等四人與我合賭抓錢灘第三次在公陽里陳之軿識婦愛珠處將天地人吾四隻牌　而猜輸贏計共輸去洋一千一百十九元銀六百二十九兩質之愛珠稱丈夫去年往寍波去矣陳爕堂確不相議我家亦並未設賭胡李氏供丈夫胡老三於初八日出外不知所之亦未知賭博事哲繙譯商之陳司馬訂期於下禮拜一午後傳同方傅二人集訊愛珠胡李氏仍交官媒收管云 
[珠寶案訊結] 　○信昌　源二珠寶舖控被婦人金汪氏吞欠鉅欵一案其情形　經詳列報內茲悉金汪氏在押央人向原告調處先付現洋一百五十元再以一百五十元限期清繳業經原告舖主徐佳陳宗浩允從卽遣抱具稟投案并稱苟能先繳一百五十元餘令具限可否交保出是仁憲恩典云云陳司馬亦准如所請云 
[押虧本] 　○西洋人哥得來至英公堂稱被細崽竊去大衣銀筆金練等件人已脫逃今在萼興押舖吊出原贓請究押舖夥鄭阿川供此人初拿外國衣服物件來我原不肯典押彼云是洋東着他來故被押去洋十一元有零乞追押本陳司馬謂竊犯未獲本不應吊贓但租界中各押舖皆不准典押西人衣物汝初心旣不愿押今閱押票計已連押四次實屬咎由自取贓物給還失主押本無償俟獲竊犯再行究辦 
[寓雜咏卽請諸吟壇正和] 　○潘令閒居稱病身輞川舊墅近江濱　此屋爲王氏舊時讀書處　一庭花鳥爭相迓新得　人作主人○一枝笑比雀　窠室苟能完不在多亂石疎花隨意補居然風景似　阿○庭前一樹最芬芳移得仙根自玉堂今日頭銜方不負紫薇花　下讀書郎　此子舊時印章句也今書齊適對此花故云○一天綠雨洗塵襟窗外芭蕉又展陰得失忘懷隨處好野樵鹿夢不須尋○花影參差入硯池讀書聲裏夕陽遲生平不善陶朱術檢點青箱自　兒○芒鞋懶去逐塵埃閒步花陰日幾回吟就新詩誰解和嚶鳴時有鳥飛來○茶烹活火沸瓶笙棐儿湘簾影亦清不速客來無別事消閒一局仗棋枰○　邊霜葉自含色階下海棠初吐葩夏綠春紅都過了秋光又換一庭花○我家賃屋小如舟兒女團　不解愁得此宛然成別業自來自去等閒鷗○無求便覺此心寬一塌風清夢亦安尚有俗塵難撲盡商量補種碧琅玕　龍湫舊隱未是草 
[長夏偶成] 　○長夏閒如許清風一枕安茶烟漾空碧花影壓廻欄好句無心得奇書着意看何當謝軒冕觴詠足盤桓　藏鋒逸史稿 
[七夕閨詞] 　○銀漢佳期此夕逢玉關夫婿渺行　無言似怨填橋鵲只渡天孫不渡儂　年年織錦爲誰忙只欠金錢債未償到底人間勝天上隔隣夫婿已還鄉　庚辰孟秋藏鋒逸史未定草 
[閱天河水災圖題後] 　○哀鴻百萬痛聲呼爲問穹蒼憫此無刮骨那堪風力弱舉頭惟見月輪孤千言　宸極溫綸詔一幅監門涕淚　誰抱爲霖出山志及時拯溺起泥　　狂瀾莫挽恨難平太息時艱感慨生直賑已成強弩末粵災偏繫故鄉情蟻馱一粒慚無力　呌長空淚有聲拜祝南中諸善士解囊須助事垂成　藏鋒逸史未定草 
 
 

Page 4

 
 
[光緒六年八月初三日京報全錄]  
　　宮門抄○諭　兩道錄前○陜督左　奏刊換關防咨送啟用片○又　奏請補知縣摺○又　奏委署道員片○廣東藩姚　奏恭報到任日期摺○署蘇藩許　奏恭報接署藩篆日期摺○署蘇臬薛　奏恭報接署臬篆日期摺○粵督張　奏新授藩司到省飭令赴任片○又　奏委署司道片○八月初三日禮部宗人府欽天監鑲紅旂值日無引　見○徐桐興廉前往　西陵請　訓○　拉喜崇阿等閱卷覆　命○純公　滿請　安○順王續假十五日○禮部奏請換戴暖帽日期　　着於二十六日○召見軍機○○左宗棠片　再臣於光緒六年三月初三日欽奉光緒六年正月二十六日內閣奉　上諭署甘肅布政使楊昌濬着賞加頭品頂戴欽此當經共錄咨行並刊換木質關防文曰　欽命頭品頂戴帮辦甘肅新疆善後事宜楊之關防咨送楊昌濬啟用以昭信守謹附片具陳伏乞　聖鑒謹　奏軍機大臣奉　　知道了欽此 
　　○○欽差大臣大學士督　新疆軍務陜甘總督二等　靖侯加一等　車都尉臣左宗棠跪　　爲　員請補要缺知縣以重地方恭　仰祈　聖鑒事　據署甘肅布政使楊昌濬按察使史念祖會詳稱　照甘肅平凉縣知縣張珩　補寧夏縣知縣奉准部　　光緒六年六月初六日行文按照限減半扣算二十八日　於七月初三日到甘作爲開缺日期　已　缺報部所　之平凉縣知縣係冲疲　三項附片要缺自應　員　　查前奉吏部　選變通章　內開知縣要缺仍　例於現任人　內　選調補如無合例堪調之員准以奉　　命往及曾任實缺候補並　十卽用人員又酌量請補知縣要缺一項初任候補並　　委用以及到省在後各員均准通融揀選題補其試用人員　諭正佐各官如遇要缺一併准其請補又雲貴甘肅勞　保舉以升階或以原官留省卽用補用如係曾經騐看分發到省有案可稽之人准以接到准保部文之日作爲到省日期先行補缺此內例應引　見之官准俟補缺後再行引　見各等語今平凉縣知縣係三項要缺該司等在於對品　調及各項應　應升人員內逐加遴選人地多不相宜惟查有改留甘肅勞　補用知縣陳延芬年五十歲係浙江　安縣人由附貢生　　餉事例報捐縣丞指省分發河南試用　　十年隨　　　出力經河南撫臣保奏奉　上　河南試用縣丞陳延芬着免補本班以知縣歸候補班補用欽此十一年三月赴部騐看四月經　欽派王大臣騐放奏　　例　往奉　　依　欽此五月　省遵例報捐同知升銜同治四年　　出力經河南撫臣保奏奉　上諭候補知縣陳延芬着俟補缺以直隸州知州用欽此五年　補永寧縣知縣九月到任八年四月經河南撫臣以辦事任性不洽　情奏　以府經歷縣丞降補六月丁母　十年九月服門起　經河南撫臣委赴嵩武軍廣東陸路提臣張　行營當差光緒二年　攏　清案內出力經臣保奏請開復原官原銜升階改留甘肅補用仍合補交加倍半捐復及留省減半銀兩五月初六日覆奏奉　　依欽此嵩武軍克復吐魯番城該　在事出力經臣保奏四年二月初四日奉　上諭陳延芬着免繳捐復及留省銀兩欽此均經奉准部覆行知在案在營並無經手未完事件於五年正月初八日離營三月十六日到省應以光緒二年五月初六日奉部議准開復留甘　　奉　　留甘之日作爲到省日期前據該員造具履歷册詳經　部　册在案該　等查該　陳延芬才具老練辦事穩重以之　補平凉縣附府要缺知縣實堪勝任人地極其相宜該員前由河南試用縣丞因勞　保舉免補縣丞　班以知縣補用曾經赴部騐放　照到省補授實缺知縣嗣經降　府經　縣丞委赴嵩武軍營來甘當差屢次勞　保舉開復原官原銜升階改留甘　補用並免繳捐復及留省銀兩奉部　准今　補斯缺核　　　請補章程相符援照人地相宜之例會詳呈請具奏補授平凉縣知縣實堪勝任人地亦極相宜合無仰懇　天恩俯念要缺　員准以改留甘肅勞　補用知縣陳延芬補授平凉縣知縣　於地方有裨如　　俞允俟奉准部覆後照例給　送部引　見仍俟試俸年滿如果稱職另請銷去試　該員陳延芬到甘以來並無　罰案件合併聲明　　摺具奏伏乞　皇太后　皇上聖鑒訓示施行謹　奏軍機大臣奉　　吏部議奏欽此　○○左宗棠片　再延　　道李　前經奏請委署西甯辦事大臣所　　缺臣會商陝西撫臣以　運使銜導員　准補　安府知府童兆蓉　熟悉邊情堪以署理當因　員赴部引　見俟其回陜再行飭赴署任俾李　交卸接署西甯大臣篆務並委　護西甯大臣及署西甯道篆各情奏奉　諭　允准在案茲准陝西撫臣馮　　來咨准補興安府知府童兆蓉現已抵陜應卽飭赴延　　道署任以便李　交卸赴甘接署西甯辦事大臣篆務各專責成除分別咨　外　會同陝西撫臣馮　　附片陳明伏乞　聖鑒　　奏軍機大臣奉　　知道了欽此　○○二品頂戴廣東布政使臣姚　元跪　奏　　報微臣到任日期叩謝　天恩仰祈　聖鑒事　臣欽奉　上諭補授廣東布政使　卽具摺謝　恩　懇　　見光緒六年三月二十四日家丁　回原摺後開軍機大臣奉　　着毋庸來見欽此　卽起程由江西站人粵嗣於吉安途次接到湖廣督臣李瀚章行知奉　　飭催赴任復經　程前進茲於六月二十日行抵廣東省城接奉督臣張樹聲撫臣裕寬　　飭赴新任二十四日准調任河南布政使臣成孚將印信文卷等件委員移送前來當卽恭設香案　　　叩頭謝　恩祇領任事伏念粵東爲　海要區民　　　且　有中外交涉事件從前尚稱富庶近來財用日絀當茲時事孔殷之際舉凡察吏安民籌防裕餉較之平時倍形緊要臣自　　昧責事旬宣夙夜　　　弗勝任惟有力矢清白殫竭愚誠於一切應辦事宜隨時　商督撫臣加　請求認真　顧不敢　有因循亦不敢稍滯　莽以期仰答　高厚鴻　於萬一所有微臣到任日期並感激下忱理合　摺叩謝　天恩伏乞　皇太后　皇上聖鑒謹　奏軍機大臣奉　　知道了欽此　○○二品銜署蘇州布政使江蘇按察使臣許應　跪　奏爲恭報微臣署理藩篆日期叩謝　天恩仰祈　聖鑒事　蘇州布政使臣譚鈞培欽奉　恩命署理漕運總督所　藩司篆務經督撫臣會　飭臣署理遵於光緒六年七月初三日准譚鈞培將藩司印信文卷移交　來臣當卽恭設香案　　　叩頭謝　恩祇領任事伏念臣嶺表庸材學疏識淺　陳臬事未報捐埃再　　條彌深兢　查蘇省爲政煩賦重之區藩司有理財用人之責值茲　事孔亟　　浩煩惟　出納以重庫儲　考　以求吏治於應辦一切事宜隨時稟承督撫臣認真講求竭誠整頓不敢以暫時攝篆稍涉因循以期仰答　高厚鴻慈於萬一所有微臣署理　篆日期　感激下忱理合　摺叩謝　天恩伏乞　皇太后　皇上聖鑒謹　奏軍機大臣奉　　知道了欽此　○○布政使銜署理江蘇按察使正任徐州道臣薛　常跪　奏爲恭報微臣署理臬篆日期叩謝　天恩仰祈　聖鑒事　臣於光緒六年六月二十八日接奉兩江督臣劉坤一蘇撫臣吳元炳會委署理江蘇臬司篆務七月初二日准正任臬司許應　將印信文卷移交前來遵卽恭設香案　　　叩頭謝　恩祇領任事伏念臣中州下士才　庸　由編條　升科道俸滿截取　　放當州府知府調補蘇州府知府軍務出力奉　　以道員遇缺補用賞戴花翎並賞加布政使銜歷署蘇松江安兩糧道藩臬兩司　　恩補授徐州道涓埃未報　惕方深茲復　委署理江蘇按察使查江省當政務殷煩之日臬司爲刑名　匯之區　寇保民　刑必先以弼　詰奸察吏除暴乃可以安良如臣　昧懼弗克勝罹有實心實力矢慎矢勤隨時稟承督撫臣力　　　　不敢以　　　篆稍　因循以　仰答　高厚鴻慈於萬一所有微臣署理臬篆日期並感激下忱理合　摺叩謝　天恩伏乞　皇太后　皇上聖鑒謹　奏軍機大臣奉　　知道了欽此　○○張樹聲等片　再本年二月間接准部咨欽　　上諭河南布政使着成孚調補廣東布政使着姚覲元補授等因欽此嗣因姚覲元起程來粵尚無　期當經附片奏明請　　 
 
 

Page 5

 
 
　催　遠來粵接任並陳明調任河南布政使成孚俟新任到粵再行交卸　　　補授廣東布政使姚覲元業已　省飭令赴任　補河南布政使成孚　卽飭令交卸起　　　　任臣等　　片具奏伏乞　聖鑒謹奏軍機大臣奉　　知道了欽此　○○張樹聲等片　再廣東按察使張銑　奉　上諭補授期缺經該司奏請入　覲奉　　着來　　此　因秋審　期　未便更易生孚復經臣裕寬奏請　　入　茲本年秋　事　應飭交卸北上所　臬司　務　有　　連道華祝三老成　　辦事精詳堪以委令　署　　　　　道　有雷　道　缺道　　穩練　詳明　吏治堪以委令署理除　　遵照外臣等　附片具　奏伏乞　聖鑒謹　奏軍機大臣奉　　知道了欽此 
[浙事宜] 　○八月初六日署石舖同　黃　海　見　辭赴任　　臨安縣范　見　　下　呈　並　赴任　○初七日新選嘉湖衛守備楊德　來省稟　 
[蘇省事宜] 　○八月初十日知府銜指分江蘇試用直隸州王　中廣　人由京來　知縣茅紹祺　知　　　　事回 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
