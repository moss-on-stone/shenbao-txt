# 1915 - 177 - 4915227

 

Page 1

 
 
   
 
 

Page 2

 
 
時評 
[暗潮（冷）]  
何謂暗潮暗潮云者雖不明見而有翻波掀瀾之力量者也夫事旣至有波瀾掀動而表面仍不能明見必至事過之後始爲衆知是暗潮之所可畏也 
　　夫各國之政黨其一起一伏未始無極大之波瀾然其波瀾也爲衆所見是是非非勝勝敗敗無一不衆目昭彰獨至中國則自有政局無一不暗而不明者此强彼弱此追彼竄非特是非决不能明即勝敗亦無從而悉而一切官府均日在不安之境而一切事業又 
日在無定之天其欲政治之淸明也遠矣 
嗚呼暗潮 
[命令]  
　　七月一日大總統令谷懐舞給予五等文虎章此令又令　海軍部呈稱建安艦長李景　另有差委擬請免去本職等語李景曦准免本職此令 
又令　海軍部呈請任命許建廷爲建安艦長温樹德爲聯鯨艦長鄧家驊爲江元艦長應照准此令 
又令　振武上將軍行署軍務課二等課員吳九言授爲陸軍步兵少校此令 
又令　財政部呈覆核甘肅驗契徵收出力人員請照章給予奬勵等語甘肅臯蘭縣知事張開傑禮縣知事吳孟貝天水縣知事劉秉堃徵收欵項均在一萬元以上應均給予五等金質單鶴章以昭激勸餘如所擬辦理此令 
　七月一日大總統申令國民會議爲决定中華民國憲法機關組織法業已公布所有調查選舉事宜並經明令辦理國民會議事務局迅速辦理依約法第五十九條中華民國憲法案應由參政院推舉委員組織委員會起草著參政院即遵約法推舉以利進行此令 
　　又令　内務司法兩部會呈准文官高等懲戒委員議决雲南富民縣知事寇珩吉林長嶺縣知事萬邦憲廣西宜北縣知事潘贊銓廣東佛岡縣知事朱祟雋疎脫監犯各案依照知事懲戒條例均應受降等處分等語寇珩萬邦憲潘贊銓朱崇雋均著照所議即行降等以儆疎忽此令 
專電 
　　北京電奉天來信稱被捕之學生一人已斃其餘法政學生至不敢乘火車回家而乘騾車在奉日人主張於城内自設巡警京中日報自稱日警此次逕捕犯人實爲正當 
　　北京電財政部又咨平政院稱洪少甫有私運米糧及發傳單抗釐捐事先此財部之設路捐本與交通爭執許久此亦暗潮之一院就訊前局長孟錫玨係因當時有黄興黨劉某爲路員虧空公欵七千餘及洪誣供孟有股欵與孟並無關係 
　　北京電沈佩貞案昨經簡易庭辯論終結檢察官諭告近日女子風氣太壞須加懲儆其所犯罪係侵入人宅及損壞他人物件 
[特約路透電]  
　　北京電聞日政府審愼討論後以爲未便附和英國禁止日人與在華敵人貿易又職日政府已有正式照會謂不能加入此經濟戰爭參政院今日下午開會選舉草擬憲法之員政府現預備於明年四月召集國會駐俄劉鏡人公使已啟程回國將在北京受職其遺任大約將以畢桂芳繼之（三日） 
　　成都電聞猓猓境内栽種罌粟頗多中國私運鴉片者輙至邊界購買運往東境聞華兵故作不知巡按使近來詳查國庫册籍代理財政司長及司中重要人員已被看管以待澈底查究職短少之欵有五十萬元之多巡按使又派員至各處調查一切北兵防衛巡按署仍甚周密（二日） 
[譯電]  
　　北京電日本各報日日政府對於禁止與敵貿易一事答覆英政府謂日本如施行禁令則無益而有害故日本碍難照行云 
　　北京電袁總統辭退顧問四十七員月可節省銀二十萬兩（三日） 
戰電 
[其一（英人路透電）]  
　　巴黎電全陣線有若干地點終夜砲火甚厲伊泊爾沙歇及愛恩河一帶尤爲劇烈今日下午公報謂敵軍在安格萊猛轟不絶普魯斯炸彈隊今晨二時進攻完全失敗亞貢戰事今仍異常劇烈德軍圖藉窒人呼吸之大炸彈占奪土地未得效果敵軍砲隊在泊萊物叢林大爲活動惟德步軍進攻時曾爲我軍發來福槍敗之 
　　今晚公報謂前敵除亞拉北面及愛恩河有劇烈之砲火外餘處頗形沉寂六月三十日亞貢巴加台爾境有德軍進攻甚猛志在破法軍之陣線其重砲彈及窒人呼吸之炸彈毁我軍第一道戰壕線但爲第二道戰壕線之兵所阻我軍旋回攻逐走德軍且進至第一道戰壕線外二百碼之處星期四日復有德軍進攻即爲我軍所阻 
　　（一日） 
　　倫敦電奥公報謂意軍於總攻擊後在伊森沙河陣地惡戰尤注重於芒伐爾刃東北之地位及戈里西亞之橋端公報雖謂意軍大挫而退然承認意軍曾攻入奥軍第一道壕線（一日） 
　　瑞士蘇里治電奥京訪員謂意軍行動現更强烈轟擊柯蒙高原尤爲猛厲六月二十三日意砲自黎明起即轟擊奥軍在薩格拉杜附近之地位至夜半始止砲彈之落於奥軍陣前狹小區域中者計有 
 
 
 

Page 3

 
 
一千餘枚之多砲聲不輟恍若數千架機關鎗同時並發彈墜如雨不稍間斷特里斯特鎭今已與外界斷絶交通郵政電報已停止三星期（二日） 
　　羅馬電公報謂奥軍在克洛斯山隘及加里亞境内巴爾譬柯洛乘夜猛攻並用瞭遠電燈及煤氣炸彈但被擊退意軍已佔據萊西亞谷端之要地可以控制泊勒沙意軍在伊森沙戰地進行不輟但不迅速因須逐步爭奪敵軍之地旣得之後即須設防故也近來陰雨不止意軍更增困難戰壕已變爲溝渠三十日夜間奥軍屢攻希圖奪囘所失之地卒被擊退（一日） 
　　哈爾濱電彼得格勒電社雅典訪員電稱加里波里法軍即將佔據克里西亞不久可望奪獲阿其巴巴兩處皆軍事上極有關係之地法國魚雷艇與巡艦各一艘在小亞細亞海岸游弋砲擊干特魯姆（三日） 
　　彼得格勒電公報宣稱維泊爾河與布格河間敵軍之攻勢仍在進行土瑪沙夫至柴摩資大路及通蘇開爾之各路六月二十九日俄後軍曾與敵軍惡戰星期二日星期三日加里西亞之敵軍在加米盎加及哈里資間從事猛攻爲俄軍擊退大受損失俄軍俘適兵千名（一日） 
　　倫敦電哈米爾登將軍公報詳叙星期日加里波里北部澳軍與南部英軍合攻之行動謂澳軍於戰艦掩護之下前進七百碼其砲隊轟擊敵軍之預備隊甚爲得力旣擊退囘攻之敵軍後始於午後回其本壕云（二日） 
　　彼得格勒電德艦轟擊温杜砲台僅十五分鐘之久砲台受傷甚微海陸俄軍無一死傷（一日） 
　　亞姆斯特丹電德國公報謂林新干將軍惡戰後轟擊格尼拉里巴河東洛哈蒂南北之俄軍陣地俘敵兵二千三百三十一人林新干麥剛森華爾斯三將於六月内共俘敵兵十五萬一千人獲砲八十尊機關槍二百六十八枚（一日） 
　　巴黎電紐約世界報接駐德軍大本營訪員維干德來電紀上次亞拉北面大戰情形頗讚法軍之勇武維干德曾偕巴伐里亞親王魯特波爾親見法軍轟擊洛萊特高地德國鐵血師團某中將曾於維干德前述及德軍陣線如何爲法軍壓迫由山上退下之情形又謂法兵之願受生擒者寥寥無幾法軍官身先士卒尤爲德兵欽佩维干德且加以已意曰法軍砲隊如置於洛萊特高地則足取蘭斯平原而奪列里云（二日） 
　　哈爾濱電彼得格勒電社塞巴斯土波爾訪員電稱俄艦在土耳其海岸巡緝者查見行船若干艘滿裝貨物由羅國開往君士坦丁當即擊沉之薩洛尼加來電謂薩金伐島口發見德潛艇一艘英潛艇時常駛入達達納爾已擊沉船隻數艘瑪摩拉海中之貿易皆已斷絶土人在海中安設水雷甚多以阻潛艇駛入土人謂瑪摩拉海濱一帶之意人以石腦油接濟聯軍潛艇故意人大爲受苦（二日） 
　　馬賽電火藥局一所内有工人百名婦女佔十分之八倐然爆裂房屋被毁火勢甚猛故僅出十人但皆受重傷今搜出女屍四具（二日） 
　　倫敦電今日午後扣森爵士在貴族議院提出軍械議案謂第一星期中自行報名願充製造軍火工人者已有四萬六千人今日英國之所急者不在於追咎旣往而在於專心致力急起直追以補不足而仿效法國之所爲法國目下軍械之接濟已充足矣英人有决心有魄力國家亦無驚遽之象協約國兵力日見充足而敵軍力量則漸覺衰薄在耶穌聖誕節之前聯軍軍隊與彈藥當可連勝敵軍云（二日） 
　　倫敦電蘇格蘭皇帝號於星期三日晨間二時望見潛艇兩艘即開足速力疾駛避之而潛艇速率甚大旋即追及艇身長三百英尺於距船百碼處未發警告開砲轟擊計發砲三十二響該船首尾皆起火直至七時始沉没（一日） 
　　倫敦電亞米尼安船長告客謂敵潛艇在四英里外發砲二次彈掠船首而過彼即開足連力向前疾駛潛艇接續發砲船中之人中彈死者及落於海中者各數名潛艇出全力追逐而吾人亦出全力逃避無何一彈中舵繼一彈中機器室又一彈中無線電室最後一彈中烟囱該船及不能行動且起火三處艙面則臥有死屍十三具吾人乃决意屈服敵潛艇轟擊壓一小時之久（一日） 
　　倫敦電商船洛瑪斯號（阿眞廷京城大南鐵路公司之產三○四八噸）由阿眞廷載雜糧來英在斯西來羣島西爲敵潛艇發魚雷及開炮轟擊死船員一人餘人爲一漁船救起二十五名意大利貨船薩杜米恩號（二○○噸）在米成海特外未受警告而中魚雷溺斃者九人因傷而死者兩人遇救之九人中有二人受傷（二日） 
　　倫敦電海軍部宣稱昨夜舊式驅逐艦閃電號（三百二十噸）在東面海濱被魚雷或水雷轟傷現已駛入港内艦員失蹤者十四人（一日） 
　　倫敦電軍械議案已在平民議院通過三讀（一日） 
　　倫敦電哈米爾登將軍來報謂自六月二十八日起在加里波里南部共俘敵兵一百八十人（二日） 
　　倫敦電農部大臣塞爾邦伯爵以公文懇請全國工界婦女協助農民（一日） 
　　倫敦電英國商船高加索號（四六五六噸）印格爾摩亞號（四三三一噸）在康華爾海濱外中魚雷沉没（二日） 
　　西哈特克浦爾電韋爾自萊號（三五九一噸）由古巴裝糖赴昆斯登在柯克海濱外爲敵潛艇開砲轟沉船中之人爲一漁船救起（二日） 
　　倫敦電高加索與印格爾摩亞號二船之人已在德爾茅資登岸（二日） 
　　其二（德人德文報專電） 
　　柏林電德國各報轉錄瑞典京城亞爾方日報之特别社說一篇謂英國軍艦之爲德潛艇擊沉者英國海軍部皆秘不宣布故英國海軍之優勢已遠不及德國當開戰之初英國共有頭等軍艦六十艘近屢爲潛艇之魚雷施擊今已減至四十艘德國則一艘未失德國潛艇今仍以其堅忍之性進行此種戰略（一日） 
[東方通信社電（日本人組織）]  
　　北京電各部總長現現入京之各省將軍在總統府會議國防問題（三日） 
　　東京電今日發表正副參政官如次外務省安達謙三氏鈴置倉次鄔氏内務省下岡忠 
治氏鳥居蹄次郎氏大藏省濱口雄幸氏大津淳一郎氏陸軍省眞鍋斌氏三浦得一郎氏 
海軍省早速整爾氏田中善立氏司法省田川大吉郎氏關和知氏文部省桑田熊藏氏 
大隈常信氏農商務省町田忠治氏坪井九八郎氏遞信省藤澤幾之輔氏荒川五郎氏（三日） 
　　東京電大正四年度之歲入預計減少之額計關稅項下八百萬元酒稅項下六百萬元此外其他約一千萬元政府擬定實行整理行政將歲出大加節約（三日） 
要聞一 
[俄報之英法戰爭不力論]  
　　華德日報曰俄國諾沃野鳥爾姆雅報近公然聲討俄之協約國在西方戰地不乘隙大舉以救俄之危急一事已見諸六月十七日德文報專電茲覔得該報原稿爰錄於下以供留心戰局者公鑒 
　　或問曰吾協約國在西方戰地何不毅然决定大舉進攻豈亦有故乎記者曰是此問題俄國人民當俄軍在加里西亞對於德軍之大半及奥舉國之兵一擁而來戰爭非常困難之際而研究之誠亦合乎情理但就目前種種情形而觀之吾協約國亦必竭力進德軍此可不待深言者蓋吾協約國自知德國參謀部旣自西徂東調去鉅大之兵力則法比戰場德軍之兵力必已薄弱此誠爲吾協約國今當乘機逐退德人之時而不宜虚度光陰坐俟德人再調回其軍隊至　方也 
　　吾協約國苟大取攻勢必須使德人震恐而喪失其在比利時與法國北部所佔之地如是乎則深有裨益於吾軍蓋届時德國參謀部爲勢所迫必急由吾軍方面撤回其兵力之大半調至西方以救所言之危局也是此援助之義舉吾軍於去歲八月間曾經行之即當法國大局岌岌可危時侵入東普魯斯以阻德軍之蹂躪法國也彼時法國朝野上下莫不謂吾軍之援助價値無匹今當吾軍危急之時期望吾協約國有此種戰略上之攻擊亦理所當然卽就今日法英聯軍之數與其人少而以勇著稱之比軍論亦足有大取攻勢之能力兹據法國專門家報告法國現在前敵之大軍計有二百五十萬人此外尚有二百萬人可以隨時添增現在法境之英國遠征軍據在巴力門所公布者稱當有七八十萬人而新編之比軍共合六師亦有十二萬人統計三國共有戰士三百五十萬人尙有續備大軍堪補損失 
　　或曰然則吾協約國又何所待也哉何以徘徊觀望遲遲不前又何以不驅逐共同之敵至萊茵河後也曰法國政府洞察時局一俟最善之戰術有合宜之時機即率聯軍實行大舉進攻此人所共聞之言也顧法政府雖有深識遠慮終未得行踐其言耳然吾人若責協約國毫無所事亦屬不情之論蓋六個星期以前（即五月初間）法國嘗有一軍進攻亞拉斯之北一段而英國第一軍亦嘗進窺拉巴塞之北也惟據哈哇電稱凡吾聯電此種舉動皆不足阻止德人調其軍隊至東方戰地即在西方戰地亦未見能使德軍之兵力大弱耳 
　　或曰協約國卽自知其成績不足又何以不加添兵力換言之卽聯軍何以不舉其所有之兵力從事進攻而推廣其攻勢也 
　　查法比戰場爭取陣地月餘所獲之結果實以普通戰略之局勢爲其要務據日前本報所載論述德軍要塞陣線之函稱德軍所設要塞自北海以迄瑞士邊境陸續不斷其勢赫赫以吾俄人視之此種要塞必大有抵抗聯軍進攻之能力而攻破德軍如此陸續不斷之防禦戰線若獨賴霞飛將軍一人之志必不濟事蓋若據霞飛將軍自稱彼可隨時隨地集合兵力進攻敵人而吾人則從未見其有功也縱令敵人之力苟有不足亦可求最新之學術籌備種種方法並炸毁所築建之陣地此外尚可賴重砲隊用紛紛墜落如雹之砲彈防禦攻擊至若敵人此種砲火有何功效則有吾軍在加里西亞已領敎之矣 
[次長案（再續六月二十八日遠生）]  
　　趙慶華之參案乃五路之一耳蓋五路係同時被參而今僅發表津浦傳稱以後將以次發表但有謂京張鐵路總辦關冕鈞氏已逃者不確蓋記者固時常見其坐馬車逍遥過市也趙之參案内容如何傳說不一以記者所信言之似係專就滙通轉運公司言之中分八欵大抵言趙葉等勾結取利濫予公司以特權且有股分其所稱特權如挂專車電報八折回扣百分之十二公司辦事人員至占站長辦公室之大半站長敢怒而不敢言之類另有一說則謂並參及葉之姨太太係趙所送葉之汽車亦趙所送等語共經查辦三次而三次之呈覆皆同 
　　參案中與有關係之人物除葉恭綽爲最有關係者已見明令外外間所知者爲袁長坤袁長慶等三兄弟洪少甫滙通公司總理）葉道生（葉恭綽之弟）數人而已現趙洪葉（道生）均已看管於宛平縣葉恭綽現尙居西城惜薪司胡同白宅先此命初下時梁士詒氏曾爲侵晨入謁面請總統仿 
照應德閎之例勿予看管總统即問在座某君應德閎事怎麽樣了某君答聞說可以宣告無 
罪總统說本來應德閎没甚麽事蓋此時大理院預審庭已決定免訴也應亦曾有財政次長之擬議者自被訴以來於今九月今幸無事而不謂接連而至者乃如此其喧赫也葉蓋以此一請而得免看管云 
　　此案内容如何自非俟裁决以後不能知悉總之無論何人决不能爲此歷年以來交通系之把持盤踞加以辯跡其因人設官因官設事因人立法之事蓋不一而足此而不加以整飭國家紀綱寗有肅定之時至就滙通公司而言則頗有異說一說謂交通系入股之說係屬誤會蓋津浦初開時洪少甫已辦一轉運公司少有所獲嗣後乃有鮑施鄧之流謂若辦一大公司可獲巨利商之於洪洪允合併謂今須招股二十萬兩方各認十萬洪以舊公司作爲四萬再招六萬其後施鮑等因事變計退去洪大怒以電駡之由洪獨辦而原訂之優厚合同遂由洪獨亨其利益而時人尙以爲施等有股者非也 
　　據交通派人自辯謂合同經部中屢次批駁祗仿照滬寗而裁抑已自不少彼等將列表以明之云云其語甚多記者認爲無轉述之必要此案分由平政院第二庭審理庭長爲曾述 
綮主任爲邵章氏曾爲稅務處會辦與梁氏同事且曾爲交通部秘書然周院長語人確信曾君必能秉公辦理云 
　　此次交通派之受大打擊以僅及交通部而止乎抑牽涉於直轄之各路乎或更牽涉於交通銀行乎爲此後一大眼目也（以上葉恭绰案） 
　　徐樹錚次長案記者所聞不外已見於各報者茲從略 
　　北京近在拆城門有迷信風水者謂次長之絡繹失敗皆由拆城牆之故云 
雜評一 
[奉天之案（無名）]  
　　奉天之炸彈案中國人謂日店自炸日本人謂中國人所擲而其結果則拘捕學生且乘此欲自設警察是非之誰屬且勿論而日人乘機攫權之心固已顯然矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[疆吏紛紛被查]  
　　頃聞　肅政史二人於星期一出京查辦事件據云一往吉林查辦吉林孟巡按使最近之參案一往陜西甘肅杳辦陸建章張廣建之參案按孟巡按被控　　回官帖投機牟利往　身已有三人最後爲張鳳台參政其呈覆情形亦續不昨　孟然孟　業大力者　之内援故各人查覆呈文　擱　　　說者謂此次查辦亦　　柱遞至陸建章及張廣建二案發生已久一則由核省幫辦軍務之劉　恩查覆了結一則自行開白呈復本已烟　久　不知何以又有肅政查　或者又有人續參歟 
　　半天巡按使張貞午氏到任以後對於地方軍隊交涉均能悉心妮畫日前奉天方面忽發生張巡按被人彈劾之風說　　　實調查此項傳言乃係吉林巡按孟憲彝被彈劾之誤傳絶無此事實唯奉天爲中日交涉偪切地方辦事非常困難張巡按日前頗萌退志嗣經中央　人　勸大概張氏一時未易卸肩也 
　　天津某西報載稱陸軍次長蔣作賓偕秘書二　軍官數人 
前往山西查辦重要案件其查辦之結果都人士正在注意云云 
　　福建巡按許世英前被肅政史紏彈一節茲悉許使有電來京歷陳閩省政務爲難情形關於所參各節　曰請派員查辦並稱現因患病請假赴滬以便就醫兼資調理云云并聞亦已派員往查該案矣 
[今後之外交方針]  
　　外交之方針政府　然交國方針其大致情形已誌昨　茲　　要人述外　方針問題云　確保中國在世界上地位　穩固常首　　交我　　　　　難辦理所幸前次外交之困難已減其力半今後之方針當以敦睦交誼解决懸案爲前　欲敦　邦交非開誠布公不可我國從前辦外交多不能預先籌備外人謂我外交當局慣用小智間或雜叚地方感情以致外交案發生中央　地方意見往往不能一致交涉未結睦誼已失嗣後似定維持　　上之信用親仁善鄰爲　前最要之辦事　　蓋目前我　　　非如此不可愛我則稅之　　則　　决縣案誠今日最應研究之問趙前淸外交輒以敷衍遷延爲習實則一事之起造　甚微　以遷延傷其感情轇轕乃至不可收拾如中英案澳門案等大率前淸貽存歷久　綿雙方皆感苦　　以嗣後外交部之責任首在解决懸案多濡滯一日即多蒙一日之苦故余對於敦睦邦交解决懸案實認爲外交部今日之大方針其他若造就外交人才以備使才事尚易爲也至外間所傳公使將改大使一節此事恐不易辦到雖從前有美國之贊從卒因國體關係即使改爲大使大約須俟歐戰結局經第三國提議有約國承認方能實行云云 
　　開會之狀况聞上星期五號外交部曾函約各部總次長司長參事秘書及各局長等在外交部開會集議至傍晚六時姑散會聞議案皆係關於中日交涉之事件共有四案主席爲曹汝霖次長報告情形後即由各席各抒意見討論良久始行散會聞定於本星期五重行開會繼續討論又　日（二十八）外交總長在迎賓館宴請日本公使外交部人員居主位者除陸總長　有前駐比劉公使曹　長顧參事夏參事王參事施秘書及其他部　數人來賓除日公使外尚有陪席數人日本方面有　幡出瀾船津三書記中國方面尚有司法部韋總長農商部金　長等主賓欵洽盡歡而散 
　　員司之甄别外交部陸總長對於部務擬大加整頓所在辦事員學習自先生甄别一節茲聞甄别之舉已於二十八日實行　日關於漢文題目七道均係　總長命題　二道者爲完卷考規極江不日即可揭曉茲將是日所出題目錄之如下中日　　瘨　　及内蒙古倐　　日東三省會議條約其　異之　　列舉之外交官之職務論收回領事裁判權因如何進行之處　申論之修改　　　　章程意見書官廳簿記與　界　記之比較咨商　　　　劃一統計事咨復某公使請在北京開設商舗事須詳叙條約不得如例文擬稿 
[日報之所謂排東思想]  
　　昨日在京發行之日文新支那日刋登有排日傳單出現新聞一則並傳單一紙而從北京各方面調查則均不見有是項傳單不知日人從何得此爲譯述原文以待研究 
　　昨日新那日刋云近時支那全國排東之思想澎漲頻爲排貨之舉動北京地方有什麽救國儲金團竟於中央政府的在地潛匿裏面隱行煽動二十六二十七兩日以　至本布排日之傳單支那一部分國民爲此不明　識非國民之卑　行勤其導國家前途於黑暗者實不少也近日之傳單如下敬告同胞毋忘國恥　位同胞知道不知道我們中國就要瓜分了就要亡國了禍到臨頭大家尚不設法挽救到了國亡時自已再有多少錢也用不成再有多大福也享不成爲他人之奴隷變他人之馬牛受各種之凌辱經百般之壓制亡國奴之慘狀筆所難言列位豈不聞波蘭印度兩國乎國亡之後家中不得集有數金不得藏有寸鐵呼馬應馬呼牛應牛到了那時如夢初醒雖想恢復已綑在他人制下萬不能動了大家要知道若將來失悔於後不如預防於先列位可知我們中國什麽爲瓜分什麽爲亡國呢現在日本借歐洲戰事爲名說是維持東亞和平明是欺壓我們中國割我們之土地奪我們之國權當初攻靑島之時說取回即還中國如今已得了不特不還我們反另生枝節要求中國二十四條欵即是要中國的這一省要中國的那一省又要求幾條鐵路又要某幾處鑛山中國精華之地幾乎爲他要遍了更可恨者中國之財權政權及兵權并各種均要握在他的手中中國無論何省隨便日本營業隨便日人居住隨便日人購買土地就是掀賓奪主之意又要我們中國人人都要學日本話卽是併吞中國了列位切勿存這種苟安思想以爲日本併吞中國總不要我們死那是雖不得要我們死然而比死還難過列位都知日本滅了朝鮮國之後當時没收其財產搜檢其兵器使兩家人共用一把菜刀寸鐵不准存有防其死灰復燃所生男女小孩不准學朝鮮文字種種虐待不勝枚舉我們中國此時如不趕緊設法挽救漸漸就到了這步田地大家要設個抵制之法先從文明上抵制大家齊心不買日貨及不用日　使其受制於我况日本的貨並不精盖並不便宜何必定要買健的卽使便　如今中國與日本不共载天之仇中國人民眞無天良眞無廉恥以亟於此耶你看日本的貨西洋人那看在眼上獨有專買中國每年計算日本輸入中國的貨至少幾千萬此幾千萬之利權由中國而轉移於日本粤日本自日俄戰匐以後國内空虚現在又富起來了他拿中國的錢去練兵去製造來打我們中國同胞同胞何不大衆齊心堅意抵制自今以後至死不用日貨大家要想到亡國之慘萬萬要相持到底切不可虎頭蛇尾切不可　自　賣希圖得利喪心害良貽笑外人若有人再買日貨者即凉血動物人人得而唾駡之今用文明抵制於先如到開戰铁時候中國四萬萬同胞只好拚個一死豈有二十一行省之大國竟亡於區區三島之日本吾不信也到頭來不過是打算你死我亡同歸於盡寗爲中華鬼不爲日本奴同胞努力同胞努力 
[中日間之新糾葛]  
　　學生被拘之續職奉天日商村井延壽堂爆彈事件日人指爲我國人所擲一再要索犯人經我交涉特派員　同日領事館員　驗並無自外投入確證日人尚不甘服茲悉二十六日夜十時半突有日警多名　　　　二日人作線至城内鴻法園内即法政專門學校寄宿舍搜索卽時捕去學生三名揚言已發見有力之證據物件又言犯人已自白其犯罪之一部云云法政學堂學生大憤於二十七日開學生大會勢將激成暴動於是張巡按使立向日總領事要求將被逮之嫌疑人三名即時引渡以安衆心日領以爲證據分明不肯引渡張巡按已電陳政府請向日使交涉矣 
　　國賊條例之抗議自懲辦國賊條例發布後日本報纸紛紛議論指該條例第二條二三兩項所謂（私與外國人訂立契約損害本國權利）及（其他勾結外國人爲不利本國之一切行爲）爲妨碍中日間人民之合辦事業鼓吹政府對我提出抗議初意此不過報纸之論調彼政储未必認此爲抗議之理由乃近據某京報所得東京消息謂日政府亦以此項條例抵觸中日新約之精神條項决定對我抗議矣確否須觀其後 
[修改官祿官俸之建議]  
　　官吏按等給俸久有修正之提案然擱置以至今日尚未取决茲聞有某總長向總統建議制定官祿制並將該官俸修正原案重行修改同時提出討論其建議之大旨以中國現在之職官漸趨於奢侈之風其在職時所得之薪俸旣悉以充日用耗費一旦罷職則生計頓絶故曩日曾有官吏儲金之試辦者又有施行官吏年金制之提議者皆所以袪其弊而濟其窮也然其辦法均不免尙有窒礙難行之處似不若施行官祿制俾任官者得終身食祿無後顧之虞然此項巨額支出以財政現况恐難實施則以極力減支薪俸之入欵充之移彼注茲在國家旣無增加支出之虞而爲官吏者薪俸之所入旣可以養其廉恥之心官祿有常制不至有身後之憂即一旦去職而祿養終身不致十分困迫鑽營奔競之風亦可少息實一舉而數善備焉并略擬定官吏之任職者支俸授官者給祿俸以月支祿按年給而職俸月支之標凖特任職至多不得過六百元簡任職至多不得過　　五十元薦任職至多不得過二　　　　　　　得過一百元又官之給祿由上　自上鄉止其限頒　　上士四百元下大夫六百元中　　　　　大夫一千元少卿一千二百元中　　　　　　兩千元 
[計員會之條陳]  
　　　　委員會爲　　進　　專辦機關不日即當正式成立兹阀　　　　　委員某關於生計問題昨日已特上條陳於總統大要以平民生計之籌辦其範圍極爲廣漠千條萬　亦　　切所能收效爲今之計唯宜擇其簡易而易於實行者以爲目前治標之辦法（一）籌辦簡易工商養成所及工手學校以輸入人民工商業之智識（二）籌辦半日學校及夜學校等以養成平民生活之能力（三）各處多設模範工廠以收容一般之失業人民（四）各處設少額資金貸出所以便小本商工業資金之通融（五）開放各省官地官荒并酌貸給牛馬耕具以便一般游民之耕墾（六）普設農事改良研究會以振興農業（七）普設土貨製造改良研究所以擴張銷路 
[中央敎育會議之預聞]  
　　中央敎育會議雖有八月中開幕之說但須視各省長派員到京遲早而定茲聞中央各機關預擬派山者大致如下參政院參政二名（該院自選）敎育部司長三名視學一名内務部民治司長一名財政部會計司長一名陸軍部軍學司長海軍部軍學司長各一名軍事編輯局代表一名農商部漁牧司長一名淸史館一名國史館一名博物館圖書館長亦列席至其審議史項有四（一）關於全國學制及各學校一切之事項（二）關於社會敎育事項（三）關於敎科用圖書事項（四）敎育總長提出之案件 
[司法與敎育之改進談]  
　　章總長修訂法律章仲和總長近以司法界之弊竇叢生固在於法官之不善而法律之殘缺不全實爲致弊之本現擬通令京内外無論高等地方審判檢察等廳各推中檢察官日就其所經歷之案件凡有窒碍困難之處（如風俗習慣與法律抵觸之點社會情形各地不同之點地方上之舊例不能盡以現行法規拘束之點犯罪行爲刑律尚無正條之點刑律之處分輕重有不愜於人心之點）均須詳細推敲留爲筆記以備將來編訂法律之參考聞此項日記均須於每月終由廳長彚齊呈部並以是爲考績之資料又擬令各處施行職務之各律而就其所辦案件上之論點分門别類詳爲記載按月呈送高等廳高等廳長呈報各員考語時一並附呈法部一以備編訂法律時之採擇一以便考察律師之學識 
　　湯總長整飭學風敎育湯總長近因學校之不善由於辦學之人淪喪道德敗壞風氣其最顯者厥有三端一借辦學之名把持公欵侵蝕肥已實爲學校之蠧一遇學務細故動輙纒訟不休抛荒本業議張爲幻幾與訟棍無異一千預校外地方公事甚至司法行政及控告官吏等項凡有地方公呈無不列名蓋章平日結黨營私澂逐奔走平專心於　務自可概見擬咨各省巡按使通飭各道尹擬同知事隨時查禁此後如有侵蝕學欵從嚴押追永不准管理學務至因校中細故纏訟及干預校外公事　先解其職務另行選人接替免致誤人子弟其有砥行立品循循善誘無愧爲人師者亦應留心詳請嘉奬藉以崇道德而轉風氣云云 
[蔡乃煌之參案]  
　　蔡乃煌以有力者之援助得三省禁烟特派員以禁烟之名行督銷之實國民反對外人訾議近聞有人向肅政廳呈控蔡乃煌種種劣跡莊都頭乃指定某某兩肅政審查此案以原呈所指各節均屬有因特爲具呈紏參并將具控各節呈達總統聞參案　歷述蔡乃煌向來貪劣及得禁烟特派員後仍欲達其發財之目的設法舞弊其所派委員四出敲詐證據確鑿應請總统從嚴究辦並先行撤換以息浮言此呈聞係前日投遞又聞蔡此次在三省地方沿街任人兜賣烟土而兩月收入僅六十萬與其最先計劃每年二千萬每月一百六十餘萬不能達到政府受外界責言於蔡亦甚不滿意蔡之電請來京仍欲求救於某前日抵京後奔走甚忙不知政府諸公如何處置也 
[拘押後之沈佩貞]  
　　沈佩貞被拘一節已詳昨報茲據另一消息云沈佩貞蔣淑婉劉四奶奶等被地方檢察廳拘到時沈聲稱曾被郭同打傷當即召穩婆相驗乃係擦過微傷只傷油皮一痕而已於是檢察官檢察官檢察後即將沈蔣二人拘留於普通女監並未請入優待監蔣淑婉以有病故業已取保釋　暫不拘留昨某東報亦載此事稱沈爲中華民國之女傑惟　士被拘後則用冷峭之筆以形容之沈女士見重於日本人可見一斑矣又沈等被傳時與蔣保後還家時之情况亦有爲昨　所未及之處爰再述之如次日前檢察廳派司法警察二名以馬車往沈之住宅拘傳沈佩貞沈之門前原有兵士兩名以備非常者及司法警察到門時兵士即上前攔阻警察以拘票示之兵士不敢攔二警遂直入沈見警察入初不爲意及見拘票始慌警察遂催促上車恐誤時限被譴沈執意不肯行警察又促之沈不得日乃曰容吾打一電話語時即顫然行至電話室呼某局某號蓋即某軍門家也沈於電話中哀懇良久某軍門不答一詞沈至此遂不得不從警察去迨出門上車時矯爲鎭定之容實則一入車箱嗒然若喪矣蔣淑婉當日亦被傳去惟蔣有病不堪拘留故容其取保暫釋並備車一輛送其還家可謂優待矣詎蔣謂車無門簾不能坐警察說此車無簾請將就坐吧蔣怒卽指馬號中之馬車曰此車何以不敎我坐警察曰此是法官老爺們的車不敢擅動蔣不得已只得坐無簾車回去 
[濟南通信（懐謹）]  
　　將軍出京紀聞靳將軍於二十六日晚車回省探聞二十二日上午在统率辦事處開軍政會議專議關於滿蒙山東之中日新協約善後各問題靳將軍同奉天張將軍均出席列議是日議决者（一）爲添設外交佐理員三四員遴選熟嫻日語精通法學善於折衝外交者充當（二）爲約朿軍隊免生衝突（三）爲禁止抵制日貨免生枝節（四）爲節省軍費實行籌備徵兵（五）爲多設偵探謹防黨匪乘機勾結擾亂（六）爲製造軍械積聚子彈以備不虞以上六項須從速實行辦理云云二十五晨靳將軍又密見大總統辭行回任之際總統訓詞甚長並手諭一紙堅囑視爲緊要必須遵守之手諭甚簡單計十六字爲（敦睦邦交整頓軍政維持地方儉節軍費）靳將軍唯唯領命而退回省後將此次總統所授手諭十六字配以錦架懸諸行署會客洋式聽視爲座右銘云 
　　靳將軍此次覲見總統甚爲嘉奬以其策劃周詳對於内政外交維持得體故有一等文虎章加上將銜之寵錫不日將見明文聞擬俟各省將軍覲見回省後將同時發表而一般山東在事出力屬官均有授勳之望云 
　　蝗禍蔓延消息山東蝗禍現已有三縣被擾歷城東南鄉一帶幾於遍野蔽日田中禾苗蠶食幾盡縣知事熊堉已派員役前往勘驗設法撲滅膠縣南鄉沙溝莊張家樓等處均係半山半嶺之地發現蝗蟲幾至石縫皆滿縣知事易揚遠立即派人捕捉能否撲滅刻尚未知諸城縣東鄉泊兒集則發現蝗蟲更蕃已與膠縣交接飛翔矣 
　　徵收監稅實行山東鹽運使近委陳委員在膠東道一帶各鹽場調查告竣現與牟平縣知事協議派差收鹽稅計每六十畝爲一區徵鹽場稅銀三元每一鹽井徵稅銀二元已出示佈告矣 
[蒙匪南竄警報]  
　　呼倫貝爾蒙古總管勝福去冬因財政支絀將各屬之軍隊裁撤倫境蒙匪乘問蠭起肆行騷擾各旗蒙民多遭蹂躪茲據呼倫消息刻有巨匪佔北邊老來好董老疙疸（係漢人）巴塔額（係蒙人）等率蒙匪三百餘名（其中漢人十居四五）因呼倫行將取消獨立不日黑垣派兵前往駐守恐遭擒獲遂於本月二十日在呼倫南百餘里地方搶馬百八十匹牛五十頭達呼爾車十八輛滿載糧草往内蒙境界進發未悉駐防内蒙之軍隊有所防備否又據吉省傳聞匪首佔北邊因呼倫取消　　　卽特率匪隊竄至伊穆克勒地方朱將軍　　札蘭屯駐防軍隊嚴行堵擊外並田省派馬隊五百名前往剿捕等語兩說未悉孰　　誌之以覘　後 
[雲南儲金之發軔]  
　　一月前有求眞廬仕　散佈傳單勸人儲　救　　　言四明旅滇商人數家因接上海商界來信令其在爾　　徒　四明 
 
 
 

Page 7

 
 
滇商本極熱　原欲極力勸導無如人數太少難凑巨歎只好由　關旅滇商界數家姐和通公司盈泰新及華厚齋君等自捐大洋二百四十元合履雲華茶園羣舞臺兩園京坤就雲華茶園開演新戲一盡夜以所得戲資全數捐助儲金團是日共售戲票得洋九百九十餘元當卽呈請警察廳代爲匯往上海矣 
　　自四明商人捐資賣戲後滇省輿論多欽佩其熱心不免諷議滇商會之冷視不數日滇省京伶即欲仿北京伶界辦法唱演義務戲將資捐助先本擬雲華羣舞兩園合演卒由羣舞台園主劉松柏代募該台各坤角自願捐洋一千元充作儲金亦不演義務戲以一星期爲限將該欵呈繳警廳代滙 
　　雲華茶園經理賴級三李春廷於羣舞台未捐之先已提議邀約全國坤角唱演義務戲當於前星期内演唱兩天較平日尤爲認眞觀者極衆聞所得戲資幾及兩元亦交請警廳滙申 
　　雲仙荼園設於臨安會館内係純粹滇省男角於本星期内亦就該園唱演義務戲兩天獲資四百餘元均呈滙上海捐任傭金 
　　日昨唐萍賡黄玉田諸君發起擬於滇省設正雲南救國儲金團事務慙淮設立之後非尤　經費不能　符當由黄玉田陳杏圃倪兪宣唐萍賡王小齋王幼齋李守　等各捐經費一百元楊映波丁紹文黄采九陳銘竹趙又新王紹　陳炳熙周筱雲王級三施雲卿何民岩等或涓五十元以至十餘元不等作開辦經費並發佈傳單於六月十三號就三迤總會内開成立大會是日各界到會者約二千餘人惜地點稍狹後至者無立足地先由發起人報告開會理由後有多人相繼演說莫不慷慨激昻旋即公舉黄玉田爲正幹事羅容軒王小齋陳杏圃唐萍賡張靑圃由葵舉籍亮儕陸虎丞諸君爲副幹事又舉陳炳熈李守莊　君爲主任幹事並推唐淑賡孫淸如兩女士　　界幹事設儲金團事務所於雲南商會内是日認捐整數者約二十人共得洋一萬零一百九十餘元均限以一年　十個月繳淸其他零數難以計數暫以富滇銀行爲存欵地點 
地方通信 
[蘇州]  
　　道　　批詞兩則泰興縣育英校長欒釗具禀蘇常道署　殷道尹抵云此案前據該校長禀奉使署飭道轉飭瞿前知事詳復到道當以案内牽涉該署封科員批飭確查復辦在案迄未據復現在瞿知事業已交　應候　行現任王知事查案該復以憑察辦至該校長旣奉省飭仍予錄用并由縣飭委接辦育英校長何以嚴毅等輒將原設校舍佔阻學務委員劉兆基乂何以不給公費其中是何實情並候飭縣秉公確查一併據實詳復察奪此批又常熟縣商民孫文增禀奉殷道尹批云據禀永利輪局意鬭壟　故意尋釁毆人毁物等情是否屬實候飭縣查照迭次批飭併案核辦可也此批抄件存 
　　批飭拔除漁　吳江縣屬盛澤鎭一帶濱臨太湖港汊紛歧向爲產魚之處近有寗紹帮客民嚴紹賢等在該處河中私築漁　捕魚銷售當經本地士紳等函告縣知事署令其拆除乃嚴紹賢等即以籌集股本設立漁業公司爲詞擬具章程禀縣立案縣知事周葆甫以該公司旣未按照部章正式註册且於農田水利均有妨碍批飭不准惟因其投資已鉅擬令俟今冬出魚後即將所築漁　拆除嚴等尚未依允而地方士紳又復函催亟欲令其即時拆廢周知事遂據情具詳蘇常道尹請示殷道尹以事關水利自未便曲予遷就貽害地方遂批飭該縣轉令嚴等即將漁籪拔除以免滋事 
[杭州]  
　　姚勇沈槍斃之布告浙江軍法審判處處長昨出示諭云爲示知事案奉軍署發交本處審理姚勇忱一案查姚勇忱係迭奉中央緝拿之要犯本年五月間隨王金發來浙又迭轉奉中央電開姚勇忱係王金發死黨前據報陳其美派姚勇忱赴滬與王金發組織暗殺二年十一月間曾電鄭使緝拿乂奉勘電開姚勇忱係陳其美手下三悍將之一名等因本處詳請咨上海鄭鎭守使查復在案前據王金發供出當二次革命亂黨失敗與陳逆其美逃赴日本時姚勇忱曾爲王代致路費洋二千元與陳逆等語迭經本處訊查屬實於七月一日詳奉軍署飭開六月三十奉到大元帥令該犯姚勇忱即行正法等因遵提該犯姚勇忱一名在陸軍監獄内於前日執行鎗斃用特宣示俾咸職知此示 
　　各縣水災之迭告近日　雨連綿山洪陡發各縣知事紛紛電省報告水災茲聞富陽知事特電到省略謂富邑連日大雨山水暴發沿江一帶冲坍田廬溺斃人畜無數近日雨仍未止憂心如焚應如何賑恤乞示遵行知事吕本端叩又淳安縣亦因雨久水大各鄉早稻被水淹没者十之七八西北鄉與徽河毗連之處日前沿河一帶被水冲坍民屋數十間牲畜器物漂失無數即城内地勢最低之處水亦没脛現在市况蕭條災民蕩析情狀極爲可憫又開化知事有電致省云開邑水災深重饑民近萬恐將譁變擬先借舊存永濟典保價欵洋三千元濟急艵乞賑撫電示祗遵云云已經巡按使復電照准並飭其事後詳覈造報仍將該欵性質具報備查 
　　辦理急賑之撥欵近日金華衢縣龍游常山開化桐廬各縣先後電省報告水灾屈使以此次各縣受灾奇重民命堪憐自應由省先行撥欵辦理急賑俾資安集而免流離業將各縣電告被灾情形電呈中央並飭由財政廳長於救貧事業項下撥銀八千元電飭金華道尹在蘭谿統捐局征存欵内就近劃撥察看各縣被灾輕重分别散放 
[安慶]  
　　禀請查追糶穀存欵之批准歙縣公民計嚴等以該邑某紳董侵蝕糶穀存欵特赴巡按公署票請派員赴歙監督追欵趕辦平糶昨經韓使批示云禀悉積穀本以救荒該縣糶穀存欵計有一萬數千元如果屬實正宜趕辦平糶以蘇民困茲據稱倉中並無籽粒現存欵項僅有二百餘金究竟此欵因何挪用經手紳董有無侵蝕候仰歙縣知事將此項積穀存欵澈底淸查具報以杜侵漁而重公欵仰即知照 
[山東]  
　　通飭改編警備隊山東蔡巡按便以各縣所設之警備隊並不募選精壯鄉民切實訓練多以縣隊班役游手無賴者混雜成隊改易名稱呈　成立非但不能保衛地方反足以遺害鄉民仍蹈差役舊習任情嚇詐業經各縣鄉民來省上控實屬大背設立警備隊之宗旨故於昨日特通飭各縣知事速將所設警備隊從嚴淘汰認眞改編訓練限一個月内各將另訂規則章程辦法呈 
報公署以憑派員核查倘仍敷衍定卽撤革 
雜評二 
[俸祿（默）]  
　　今之主張增加俸祿者以爲官吏紛紛舞弊因俸給所入不足養其廉也不足養其廉則貪貪斯舞弊其說未嘗不是然證以近日之各參案則有不盡然者興來豪賭一擲傾囊公後狹邪萬金不顧卽加以十倍之俸祿亦不足供其揮霍也窮宦運來陡在豪富三年搜括產徧津滬區區此俸祿之厚薄更不足當其一盼也是故爲正本淸源計須以極嚴手叚淘汰此輩貪汚之官更整飭官場腐敗之風紀魔窟盡則賢能競進而淸明之氣象自來若天養廉之說所以待君子之官豈所語於小人之官乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[航業與農業之抵觸]  
　　本邑各鄉董昨至縣知事公署遞禀陳明自霉雨以來各處河港積水難宣且有小輪船不時經過致所築之堰或被衝坍河水泛溢有碍農業請即轉詳楊交涉員兼滬海道道尹迅行知照各洋商輪船公司暫勿經過内地河港等情聞沈知事業已批答候卽轉詳辦理云 
[澈查米價翔貴之原委]  
　　上海縣沈知事昨日致函南商會云案奉江蘇巡按使第三六二九號飭開閱滬上報載米商囤積居奇一節内稱某公司輪船私運食米至三百餘石之多而奸商之囤積居奇所在皆是等語查本省米石出口迭經嚴諭禁止而奸商囤積亦足牽動市面摇　人心果如報載所言尚復成何事體除分行外合飭該知事遵照迅即從嚴禁阻以維民食並即具復核奪此飭又奉滬海道道尹飭同前由仰即迅將滬上米石情形及有無奸商囤積輪船私運澈查究報迅詳候核各等因奉此查滬上米石近來日見翔貴雖或由於來源缺乏亦難保無奸商囤積居奇私運出口所致奉飭前因除密查外相應函達即希察照迅即調查有無囤積私運各情形尅日見復並希轉知米業董事將近來米市狀况一併查明見示以憑詳報事關民食務祈迅辦 
[改良國貨稅則之請求]  
　　勸用國貨會擬呈政事堂提倡國貨酌平稅釐已於昨日（三號）函致各團體請求列名其所擬請願書稿錄下爲請願事竊維稅制不良商民重困自釐金施行以來幾於無物不捐無地不徵紛擾煩苛阻實業之進步塞國貨之通行近或變而爲统稅則留難搜括益甚國體變更而稅法未改夫惡稅不除而欲印花營業各新稅之推行未見其效也前淸庚子條约有修改商約裁釐加稅之文進口値百抽十二五出口値百抽七五英美諸國雖有成議卒以始謀不臧未能與通商各國盡行通過遂中擱至今誠可惜矣上年全國商會聯合會在滬開會提議稅則者多至四十餘件無不痛陳利害終亦無甚影響誠以關涉國際歐戰未了或無暇議此惟當時議案有擬當釐金未能遽裁之時先定一恤商之辦法則擇貨物種類取其能與國際貿易競爭者爲製造品之原料者概減免其稅金减免之度以使其能於成本敵外貨爲止並調查應減應免之種類與減免之常額預籌抵補之方是於體恤商艱之中兼寓提倡國貨之意此策似尙平近易行所謂國際貿易競爭者如棉紗棉布我國多製一縷卽外來少輸一縷雖現有紗椗布機萬萬供不敷求然使自製紗布稅則與洋貨凖而無逢關納稅過卡抽釐之苦則業紡織者自然集資興辦與外人相競爭以此類推但求仿製物品一律如外貨估値抽稅即准各處運銷不再重捐於願足矣所謂製造之原料者如絲茶棉花芝蔴牛皮羊毛皆出口大宗但求一稅之後聽其所之無沿途關卡留難需索商民已感激匪淺且自民國肇與人民競知愛用國貨棉織絲織各品外如食品用器化裝校具洋糖洋皂洋燭火柴毛巾絲襪其他種種仿造行銷日興月盛惟一談及稅釐之重價値不能如舶來品之低廉則疾首蹙額太息於惡稅之病商無異辭者爲此備具請願書懇請政事堂轉呈大總統飭下財政部稅務處會同農商部查明仿製貨品足與外貨相頡頏者及各項原料向來行銷外洋者開列種類名色酌定進出口同等之稅率概免重征以恤商艱而維國貨一面整頓印花等新稅以謀抵補商民服從恐後收數必不過絀至加稅免釐事關商约大總统熟籌審計苟有機機可乘自必與各國重行提議現在所急求減免者則爲釐金未裁以前稍籌補救之策伏乞採擇施行大局幸甚商民幸甚謹呈 
[查封浙鹽棧詳紀]  
　　滬海道尹兼交涉員楊君因接浙江姚鹽運使移文轉飭公共公廨關會審官於前日將租界中各鹽棧計十三處一併發封其存貨共値銀五十餘萬元刻鹽商李徵五等已提出辯訴茲將楊道尹飭公廨原文錄後 
　　凖浙江鹽運使移開案奉財政部電以上海租界浙鹽包商李永豐欠課甚鉅查該商有存鹽抵押通商等銀行飭司移請查封備抵等因奉此卷查該商欠課五萬六千元屢催罔應自應查封存鹽備抵以重公欵惟該商存鹽究有若干實在押與銀行共有若干每擔押欵若干事在租界應請貴交涉員密飭妥員一律查封開單移復過司以便電請部示辦理至銀行押欵俟鹽斤查封後自當籌畫辦法不使本利無着相應備文移請貴交涉員請煩查照施行迅賜移復以便電詳足韜紉公 
誼等因並據皓日電開該商存鹽抵通商係在錦華里及本棧北公堂棧煤棧魏淸記租地新棧等五處又押三井鹽因南滿洲棧公和祥棧請併查封究竟已抵押實有若干並乞確查本利由司擔認等語又准抄寄淸單一紙前來查此事案關部飭公欵絲毫爲重封存之後中外各銀行又經浙運司代表國家擔認無虧自應迅飭查封辦理合就抄單飭知飭到該廨委員卽例查照准飭事理刻日按址封妥具報察核毋稍刻延此飭計抄單錦華里新造十一間存鹽六萬擔抵通商銀行魏淸記二十四間存鹽十萬擔抵同前煤棧七間存鹽三萬五千擔抵同前長樂里北公堂舊址存鹽一萬六千擔抵同前觀音閣碼頭存鹽七千擔抵同前新棧西棧南棧北機存鹽一萬擔抵同前南滿洲黄浦灘存鹽三千六百六十八包（每包重七十二斤）十五號棧存鹽一萬零七百二十五包十四號棧存鹽四萬一千九百零七包十三號棧存鹽二萬三千六百包十二號棧存鹽二萬二千八百十五包十號棧存鹽二萬五千一百五十二包公和洋祥存鹽蔴包一千六百包廣包四千餘包以上共存鹽三十五萬零七百十七擔加六千擔 
[公共公廨訊斷新舊盗案]  
　　派克路許松春家案通州人曹金臣王聚道（即即州阿二）糾合同黨張連蘇陳連眼姜道維等於本年三月十五號夜夥刦新閘派克路七百六十六號門牌許松春家値洋五千六百元之金珠飾物業經捕房將曹等多人及見證王阿桂與牽涉之劉姓家主婦劉葉氏傭婦姚王氏一併解至公共公廨迭經中西官訊判分别交保押候宣判在案昨由捕房將一干人證先後解案請示捕房代表牛門律師並原被代表律師亦均到堂會審官王肇之君與德師副領事會商之下以劉葉氏侵佔罪已成立應處二等有期徒刑姑念婦女無和在援罰金贖罪例着罰洋六百元充公姚王氏從寛斥釋王聚道姜道維陳連眼各押西牢五年張連蘇押西牢三年王阿桂省釋惟曹金臣係原告之已歇車夫不應糾黨搶刦其主實係罪魁仍着押候會商核辦 
　　麥根路彭友山家案盗匪顧漢明季阿三施小連曾與已經解送鎭守使署訊辦之盗匪周阿毛葉連生持械搶刦麥根路彭友山家衣飾經新閘捕房中西包探查獲並以顧等與白克路許松春家刦案頗涉嫌疑復請鎭守使署將周葉兩盗帶回迭次解送公共公廨訊供候核在案昨晨由廨復訊之下會審官王肇之君以顧等夥刦彭友山家並在崇明拒捕屬實遂商之德領師君判施小連押三月顧季周葉四盗一併解送鎭守使署訊明按例嚴懲 
　　成都路周子林家案匪徒王四章於前晚七時糾合同黨突至新閘成都路四百號門牌周子林家圖刦適周外出王等用繩將周妻王氏綑綁並用敗絮塞口即將王氏身畔所有鈔票洋一百七十元搜刦圖逃幸由新閘捕房包探劉阿三經過是處將王追獲並鳴捕帮同將周王氏被綁之繩解去一併帶入捕房經捕頭詢悉前情諭將王匪管押昨晨解送公共公廨請究據周王氏投訴昨晚購物回家見被告與在逃一人跟至客堂内遽用蔴繩將我捆住並用破絮塞口當被刦去票洋一百七十元請爲嚴辦繼由中西包探禀明前情訊之王四章供稱安徽人餘語支吾兪代襄讞商之德領裴君判被告押候補提同黨到 
案併究 
[規定小學校暑假日期]  
　　本邑縣公署昨飭各市鄉學務委員文云案查江蘇巡按使公署規定小學校放假日數及限制辦法三條先後疊奉江蘇滬海道道尹公署第五三一號第七三四號兩飭轉飭遵照業經本公署分行在案現在已届夏令轉瞬又將暑假若不將應行休業日期 
預爲酌定仍恐前後參差調查不易兹由本公署規定劃一辦法所有境内公立私立小學校暑假日期自七月二十二日至八月二十五日共三十五日仍令於假期内酌量温習兩星期惟每日不得過三小時此外不准多假其放假日期縣立學校應由校長報告其他公私立學校報由本區内學務委員造册轉報毋遺母隱不得視爲具文除分行外合飭該委員遵照辦理 
[採用切合時勢之敎科書]  
　　上海縣知事沈韞石君昨致江蘇省敎育會曁縣屬各學校公函云案奉江蘇滬海道道尹楊飭開據上海商務印書館總經理印有模禀稱竊以敎育之道與時變遷敎科書爲敎育之主要尤當適切時勢查本年二月四日奉大總統特定敎育綱要二條說問敎科書内容務與國家敎育宗旨相合又奉大總統頒定敎育宗旨分愛國尚武崇實法孔孟重自治戒貪爭戒躁進七項仰見大總統愼重敎育不厭精詳之至意敝館當將民國成立以來出版之初等高等小學校用各敎科書謹遵大總統迭次訓令妥加修訂曾於本年三月初旬禀送敎育部審查當於三月二十七日三十日四月五日奉批修改均甚妥適該館不惜工本悉心修改精益求精至堪嘉尙准予備案作爲敎員學生用書等因在案伏查此次審定各敎科書計二十七種凡一百八十六册均在大總統頒布敎育綱要及敎育宗旨以後實爲今日最適用之敎科書惟恐各學校尙未盡悉謹將敎育部迭次批示並書目另行錄印彚呈鈞座懇祈飭發各縣知事通飭各校一體採用實爲公便再本年四月二十日奉大總統申令改正會計年度以一月一日開始十二月三十一日終止等因故本年四月全國敎育會奉敎育部批准開聮合會於天津議决改三學期爲兩學期原有秋季始業之班級暫不更改敝館出版之敎科書無論春季用本秋季用本每年均爲二册於一年兩學期甚爲合用合併陳明等情據此除批示及分行外飭縣遵照等因奉此相應函達卽希查照採用 
[救國儲金紀要]  
　　昨日之收數昨日（三號星期六）爲中國銀行收受储金之第七十一日計收銀洋二百三十元又銀七百三十四兩二錢五分乂爲交通銀行收受儲金之第四十五日計收銀洋五百三十五元兩共收洋七百六十五元又銀七百三十四兩二錢五分連前共計已收銀洋六十九萬七千五百三十九元銀四千二百六十四兩六錢八分八釐 
　飮片同業繳欵上月三十號藥業飲片和義堂集解各號儲金三千四百元在中囡銀行掣收並開單函報儲金團存記計蔡同德全體八百元馮存仁全體四百元童涵春全體六百元樂達仁全體五百元姜衍澤發記全體二百十元葉天德堂全體二百元又各友三十八元莊魯卿二十元舒炳卿四元葉寳書四元莊欽表四元蘇存德全體二百元采芝堂全體五十元童精一全體三十五元周益生全體三十五元姜衍澤芷記全體三十元周德生全體三十元姚泰山全體二十五元老天成全體十五元奚良濟全體二百元 
　　大學敎員之續儲同濟德文醫工大學各敎員於上月三十號續儲中國銀行洋三十三元開單函致儲金團存記計吳子敬十元宗伯臯五元金叔遠三元鍾聘玉五元元朱瑋甫二元王景崧二元陳巽倩二元許古厂二元蔣志范二元 
　　師範學校之節省省立第七師範敎員學生對於儲金均異常熱心平日節省日用甚且減膳集儲徐州中國銀行計洋二百二十四元一五九昨函儲金總所入册存記 
　　各地儲金之通訊山東臨淸縣分所昨函儲金總所謂九號開成立會公推馬緒會爲正幹事于占元等爲副幹事當場投儲之數計現洋千五百元認儲者爲數甚多又德縣分所函報六月二十七號開第一次大會當儲洋一千零三十餘元認儲亦甚踴躍又廣東合浦分所函報該公所係由余知事碩平學務委員劉潤綱保衛團董李懐祖等發起公推劉潤綱爲正幹事王良弼盧苑修正汝致李文珩爲駐所副幹事於六月十二號成立學界首先儲銀百元現正積極進行又河南鄭縣事務所函報郵務局所有儲金數目計郭靖洲十元胡汝成六元趙淸泰四元郭仲能四元孔憲文四元秦永春三元金西庚一元申天佑一元郭鼎文五角吳樹基五角張泰淸五角岳名山一元常應鑣一元王培心一元周潤錕八角劉用章五角馮佼亭五角李克寛七角五分鄭金榜五角楊慶五角李金菜五角雷作霖五角海福五角吕聘珊五角劉永福五角鄭紹周五角汪茂林一元張朝珍五角李大春五角共大洋三十七元小洋八十五角五分 
　　湯餅筵資之移助江西安源分所昨日函報上海總所謂萍　鑛局曹華淸君慨將湯餅儀及筵資撥儲百元其欵暫存萍鑛儲蓄處請入册存記云云 
[同濟慈善會改期開會]  
　　救濟婦孺會普益習藝所惠旅醫院等因經濟困難商由哈同氏允假靜安寺路哈同花園（卽愛儷園）開同濟慈善大會其籌備情形已紀前報該該原定昨日開幕因陰雨連綿一切佈置未能尅期告竣故改於本月十日至十八日即陰曆五月二十八日至六月初七日開會九天聞會中辯事人爲鼓動游覽起見已徵集雜技數十種光怪陸離無美不具其尤著者爲湖州寗波紹興羅店洞庭東山瀏河之擡擱紹興菱湖瀏河之燈會寗波紹興羅店之龍舟洞庭西山紹興之龍燈其餘若歐戰影戲醒世新劇以及絲竹管絃等大會東三省動物陳列所古玩陳列所振武體育會救濟會音樂隊最樂書畫會萍社文虎會等五光十色爲滬上未有之盛舉當此園林如畫溽暑未臨旣使游客極視聽之娛復令寒畯免顚連之苦施惠者不費愛德者不忘想滬上好善士女届時必聯袂往游襄此義舉也 
[南洋中學舉行畢業式]  
　　南洋中學昨日舉行第十一次畢業式由周寄梅君給憑又由省視學臧佛根君蒞校參觀成蹟沈信卿穆藕初兩君演說計畢業二十人姓名籍貫錄下沈景初江蘇王文杲浙江黄梓四川湯紀漣江蘇黄建華廣東趙英江蘇周泰奎浙江趙仁鑄江蘇沈寳鑾江蘇沈世驥江蘇周延鼎浙江秦允澄江蘇諸世龍江蘇鍾師謙四川田慶曾浙江周鸞福建范煥增江蘇王朝棟江蘇陳琮廣東王欣元江蘇 
[惜陰公會四週紀念]  
　　南京路惜陰公會近已遷至愛而近路均益里將於今晚七時半在新會所補開四週紀念大會并請前敎育總長范靜生君蒞會演說届時除該會會員外凡商學界前往聽講者亦一律招待云 
[務商中學將開懇親會]  
　　閘北務商中學開辦迄今已歷四載本科畢業一次預科畢業二次畢業生之服務社會者亦大都勝任愉快兹聞本學期成績亦頗可觀該校主任余裴山擬於暑假休業時舉行第一次懇親會并請名人演說休業後卽辦暑假補習科以便有志者研究學術云 
[國貨維持會紀事二則]  
　　國貨維持會調查部於前星期四開十二次調查職員會列席者汪星一汪標程伊耕李佩蔭洪善長周星伯周桂松顧少也丁文龍諸君首由副部長汪星一報告本部所出調查錄不敷分送今再版又出六千册内有勸用國貨會獨認三千册餘均本會會員擔承次由程伊耕李佩蔭等請將第二期調查錄繼續彚編刋送惟再版内仍有魚目混珠必須删除繼又由汪星一報告略謂近今各布廠所出愛國布條子格子被面等布銷路日廣惜吾國紗廠不多出紗甚少不敷應求雖德大紗廠能出雙股線然僅此一家出貨實不敷用茲查有江陰大生布廠出紗經布一種該布純用中國紗爲經（做經之紗須先煑過再用本國乾麵和洋燭同漿）質地較舶來品爲佳而成本亦廉今本埠華新布廠願出重價所有紗線均用國產如紅團龍天官月季三十二支彩花等牌所有絲光線一節申地廠家甚多果能精益求精將來獲利必無可限量本會深望資本家廣設紗廠改良紡織以挽利權并望各商家毋以國貨故爲居奇高抬價格以自遏銷路是時已鐘鳴十下遂散會 
　　國貨維持會調查部前舉王文典君赴江西調查磁器夏布今又以廣東廣西兩省出產甚富公舉議員彭筱峰君至廣州梧州南寗等處各工廠實地調查已於三號（星期六）附廣利輪啓行並舉龐竹卿君前往魯省調查一切亦於昨日首途 
[中華醫藥聯合會大會紀事]  
　　前晚中華醫藥聯合會在保安堂事務所開乙卯年選舉大會醫藥兩界到者共二百餘人八時開會先由夏應堂君報告開會宗旨次由華星垣君宣布成績次吳仲虎君報告賬略次李影靈君演說繼由各會員投票選舉正副會長曁評議員兹將當選姓氏錄後正會長費訪壼醫界副會長夏應堂丁甘仁藥界副會長錢庠元韓孝先醫界評議員二十員巢松亭金百川殷受田徐馥蓀耿湘坡談幹臣張杏蓀劉卓如沈綬臣華星垣朱子琴吳仲虎徐薪蓀石曉山陶寅康吕子珊　葉頌君　沈少庾　秦文澗　倪頌兼　藥界評議員二十員童芝生　嚴子良　舒高舜　盛在餘　湯以堯　沈寳蓮　劉貞彪　黄書德　王星泉　張靜安　王全美　顔芹香　兪譽懐　羅榆舟　錢華嶺　周之德　葉星如姜步七　袁瑞祥　楊丹霞　其餘如幹事交際會計文牘庶務等職須待二十六晚開新職員會時照章公同推任并有韓震山君汪人傑女士各助特别捐欵殊屬熱心贊助迨事畢散會已鐘鳴一下矣 
[艒艒船勒限遷移]  
　　上海鎭守使鄭君滬海道道尹楊君會同出示云據上海工巡捐總局詳稱竊照職局與浚浦局商定推放沿浦岸線建築碼頭一案業將議定辦法照錄繪印圖樣備文通詳並聲明填築浦岸以驅除障碍爲進行手續之一陳請鑒核在案茲准浚浦局函稱該處挖泥工程约於七月中旬興工舉辦按照合同第六條所載應請尊處飭令將沿浦木排遷去以便屆時開辦限期緊迫手續紛繁急須尅日動工所有大碼頭以南至董家渡沿浦一帶停舶之艒艒船隻均應飭令趕緊遷移以便開工挖泥惟是商民船户難保無狃於私見觀望遷延實於工程進行大有阻碍合無仰懇鈞署出示曉諭飭令各該商民船户速將沿浦停泊之騙艙船設法遷移俾得尅日動工等語查建築碼頭係專爲振興市面利便交通起見爾等船隻自應從速遷移他處空地暫行停泊自出示日起限十日内一律遷盡以便興築如敢有意阻擾即由警廳隨時驅逐仰卽遵照母違 
[經董襄辦驗契]  
　　上海縣沈知事昨飭各市鄉經董文云奉財政廳飭奉財政部電開甘肅財政廳電請擬令各縣選委公正紳耆爲襄辦驗契員其勸集在一千元以上萬元以下者由廳詳請巡按使酌量給奬其在萬元以上者詳部分别給奬等語核與四川辦法相符業已由部電復照准在案各省似可酌量仿辦仰即核議具報等因奉此查驗契一事爲國家增進收入爲人民確定權利迭奉部飭展缓期限切實進行各縣知事爲直接徵收官吏亟應設法督催以期踴躍奉電前因除電復並分飭各催徵委員幫同催辦外合亟飭行各該縣知事卽便遵照參酌就地情形選委士紳隨時襄辦總以契無隱匿稅收日旺爲要等因到縣查辦理驗契曾經洪前知事委託各市鄉經董辦事處代收驗費以便鄉民迄今各經董辦事處照舊承辦茲奉前因合亟飭仰該經董遵照參酌就地情形隨時設法催驗以期踴躍並將奉飭遵辦情形具復勿延此飭 
[再紀粤婦携帶小孩之疑竇]  
　　廣東婦人何姚氏李吳氏王汪氏鍾鄭氏於上月十七號下午携豐年約五六歲之男女小孩六口乘怡和洋行之恒生輪船擬往廣東汕頭等處被哈爾濱捕房華探自蔣榮生協同中西包探登輪查見因該婦等所帶男女小孩均操江北口音試以粤東方言茫然不解顯有别情即將何姚氏等並男女小孩共計十口帶入捕房轉送公共公廨分别留押旋復解案訊判男女小孩均送濟良所暫留何姚氏等一併押候查明訊核在案嗣經捕房傳同案證粤婦汪崔氏魯陸氏於前日午後併解公堂濟良所西女董亦將男女小孩送廨由襄讞員王崧生君會同英卓副領事開特别刑庭研訊先由捕房刑事科代表牛門律師上堂譯述案情並經 
 
 
 

Page 11

 
 
西探貝治（譯音）上堂禀明查獲情形及調查該帶等在捕房所供領爲子女之不實並稱伊爲供出之婦人大姑業已知風避匿請究該婦等則公延律師到堂辯護中西官研訊良久因時已晚判男女孩仍留濟良所何姚氏等還押候再訊核 
[救濟會破獲拐案]  
婦人李汪氏誘拐張施氏擬乘通州輪船前往天津當爲救濟會查獲立將　氏函送地方檢察廳請爲訊究 
[偵探查獲女拐子]  
　　婦人李湯氏張孫氏等賃居閘北义袋角仁德里專在各絲廠前誘拐女工小孩受其害者已不知凡幾前日又拐得揚州小孩一口正欲帶往他處變賣被閘北偵探蘇升蔡少廷等查獲解經司法科段科員研訊據李張二婦供認此孩從揚州仙女廟拐來名喚小毛判令還押候辦 
[拐賣女子之敗露]  
　　閘北梅園路老虎灶主之姪女張招弟前被拐匪王三及其姘婦王陳氏同黨韓楊氏等拐賣於美租界泰安里某粤人家前日由警廳偵緝隊士張金海張福段瓊等偵悉協同滙四捕房包探將拐匪女孩一併逮案解經公共公堂研訊一過移送警廳司法科訊明核辦 
[不認誘拐之支吾]  
　　上海地方檢察廳法警昨日帶同張錫三至法公堂禀稱張妻陳氏前被顧阿榮誘拐逃逸尋見後扭控到廳判交本夫領回管束今顧又將陳氏誘逃昨日張在法租界與顧遇見向之索人不肯交出故扭控捕房解至案下惟原告已在廳署控告有案請將被告給予帶回訊辦顧供在檢察廳釋出之後即回崇明原籍與陳氏斷絶往來詎陳氏於上月間自至民人家中勸其回去堅不允從無奈暫留躭攔人雖在民人家中實非民人誘拐求鑒聶讞員准交來警帶去歸案訊辦 
[領回使女之猶豫]  
　　陶姓家使女阿桂前在法租界迷途啼哭由捕帶至法公堂判送善堂留養後有該女之主人陶寳珍赴廨請領即將阿桂帶出詰問據稱時被凌虐受苦不堪故不願再隨主人回去陶稱並無凌虐之事諭候查明再核在案前日包探往傳陶忽稱不願具領而昨日堂期則又投廨請領中西官以陶不應前後兩歧况該使女泣求超拔故判仍送善堂留養候年及及笄擇良婚配 
[孫推事處治烟犯之認眞]  
　　邇來閘北檢察分庭起訴之烟土案均經審判分庭孫推事改科拘役徒刑雖經家屬請求易科罰金多被駁斥亦可見其實事求是矣今將批詞三則照錄於後 
　　李國光等爲李耀深請求易科由狀悉據訴各節於執行尚無窒碍所請碍難照准 
　　王金富再求易科罰金由親眷生病與否於執行並無窒碍所請仍難照准 
　　葉冰一請求易科罰金由爾母病危與否於執行並無窒碍所請仍難照准 
[物腐蟲生]  
　　楊蘭生由某處販得烟土乘輪來滬被無賴顧裕江趙雲生趙生生等探悉冒充水巡捕房探捕向之索詐洋五十元不遂被楊報告捕房請爲拿辦昨經捕房派探何阿春將顧與兩趙分别拘獲傳同原告函送地方檢察廳訊辦 
[串攫烟土之結果]  
　　流氓洪阿三在福州路弄内串黨攫取吳炳値洋九十四元之烟土消贓於九江路三百三十九號門牌烟膏店主王盤生經老閘捕房包探錢壽生查悉將洪王兩人一併拘解公共公堂訊供不認押候澈查在案昨晨傳同見證王金生復訊屬實判洪押西牢半年王盤生罰洋三十元充公再賠原告洋九十四元無洋改押六禮拜示儆 
[一再違犯烟禁]  
　　法捕房昨解張阿裕章金生至法公堂禀稱張等兩人前因在家私售燈吸洋烟有違禁令查獲解案各罰過洋十元今又重理舊業起獲烟具解請重究張等同供後來决不再犯求宥判各加罰洋二十元充公烟具銷毁 
[船夥欺侮幼女續誌]  
船婦黄王氏療縏夥嚴加生於本月初六日泊舟松江余家灣地方候潮之時將其六歳幼女仁寳欺侮以致受傷等情由捕將嚴拘解公共公廨訊供管押候查在案昨晨復訊會審官王肇之君與德領師君以此案發生内地判嚴押解地方檢察廳從嚴訊辦 
[工匠觸電斃命]  
　　英美工部局所設之電燈公司工匠金毛毛前日在新閘東京路地方電桿上修理電線觸電倒地旋卽氣絶當由管理西人報告戈登路捕房將屍車送驗屍所昨日上午經公共公廨中西官蒞所驗明即據同伴工匠顧桂生胡德順二人聲稱是日均在該處工作死者緣扶梯而上未幾忽然墜下彼時即經管理西人設法救治然已不及又據八號三道西捕禀稱照工部局定章應給撫恤若干中西官諭飭屍妻金顧氏具結收殮候再核示 
[毆斃人命案續紀]  
　　滬城穿心街匣子作學徒倪六子被豆腐店小主何世林即胡如林等毆傷身死已誌昨報茲悉地方檢察廳昨已飭派法警往傳作主汪金生並證人葛順金以及富錦軒茶館主與地甲金文等一併到案提同胡如林之母胡高氏預審核辦一面仍飭查拿兇犯到案訊究 
[購買蔬菜之衝突]  
　　陳郁三陳劉氏夫婦向在西門外小菜場設攤賣菜昨晨轉向鄉民曹阿生收買蔬菜因論價不合口角用武曹之同伴曹小毛曹再亭曹根生等均上前帮助彼此各受微傷當經崗巡將兩造拘送三區警局立解上海地方廳昨日午後由檢察官提案預審以陳郁三曹小毛等各受皮傷判分别交保出外自行醫治陳劉氏曹阿林押候究辦 
[汽車撞傷行人]  
　　陳元章殷阿四二人前日在塘山路私開汽車不愼致將行人沈金林撞倒碾傷足骨由捕查見並詰明均無广車執照一併帶入捕房昨解公共公堂經中西官訊明判殷罰洋三十元陳罰洋二十元内提十元給原告爲醫費如無力繳洋殷改押一月陳改押二十天示儆 
[馬車撞壞人力車]  
　　馬夫陳阿五前日在黄浦路駕車不愼將陳阿三之黄包車撞壞由捕查見拘押昨解公共公堂訊明判罰洋十元充公 
[調查行兇强搶之虚實]  
　　王正寳等前至閘北檢察分庭狀訴陶金榮行兇强搶等情昨經李檢察官批示云據訴是否屬實候查明核辦 
[表揚幼科能手]  
　　幼科醫生毛玉書君富有經驗名重一時兹由吳蔚若劉襄孫江霄偉劉子鶴尤鼎甫虞洽卿等公贈匾額一方題以保赤神技四序另有王子展君亦贈一匾題曰洞見一垣均於十六日導以軍樂送往貴州路衛嬰室懸掛以爲表揚 
[妨礙公務之查究]  
　　沈桂汝在地方審判廳控虞杏生擔保不理等情袁廳長以該原告所控是否屬實應傳被告到案訊明核奪乃於昨日飭派承發吏曹芝霖協同原告至竹行弄傳唤被告詎有吳伯湘出爲干涉阻止傳喚該吏即報告巡警將虞傳廳禀請訊究一面將吳恃蠻干涉情形陳訴袁廳長以吳伯湘事不干已膽敢防碍公務遂移請檢察廳加派法警提吳到案訊究以儆效尤 
[聲明冒牌肥皂之來歷]  
　　德商順利洋行在公共公廨控告晝錦里振華京貨店主王祥林華通號主毛金泉金壽記女鞋店主張金福均出售冒牌桂花肥皂昨由捕房將該被告等傳至公堂先由原告代表律師上堂譯訴被告冒戤商標混售漁利損害原告營業請爲訊究訊之被告三人均供此項肥皂係向陳姓所開之號内批來不知是僞中西官判被告分别具結以後不准再售冒牌肥皂違干未便 
[駐粤德領來滬]  
　　駐粤德領事寒致斯君因有要公於前日乘輪來滬假寓本埠德領事署聞不日即須返粤云 
[整飭軍紀之韻示]  
　　駐紥製造局步兵第七旅臧和齋旅長昨出六言韻示一道照錄於下照得養兵衛民志在鋤暴安民所有軍中紀律最要嚴守奉行第一與民交易買賣均當和平不准賒欠分文違者查出重懲第二嚴禁浪游不得結伴閑行倘有違規犯紀責革立不容情第三民間禾稼即民生命攸存嚴禁踐踏毁損雖傷微末必懲第四菜蔬菜木關民生計非輕倘有採摘携取定按軍律究懲第五各處花園種植花卉樹林亦係人民產業不宜折取一莖以上大綱五條人人各宜當心其他應守規則似難逐欵敷陳須知軍人名譽愛惜當如生命我軍來滬三載尚無不洽輿情仍望始終奉守保全永遠令名特恐日久生玩更慮匪類假名倘有騷擾情事准民扭案嚴懲隨時派人暗察并由官長親巡軍民原屬一體决不袒護徇情編成六言俗語望我軍民同遵 
[淸理沙田之之簡示]  
　　淸理上海沙田局昨出六言告示一道照錄如下淸理漲沙田灘章程久經布告意在興利除弊業户獲益匪尠新灘准予報領老灘註册換照照據倘有遺失具結責成董保爭訟欠租霸耕註册最關緊要如不呈驗換照舊據均歸無效蘆課升漕轉重科則不容混冒其有原領蘆洲墾熟已値棉稻升完　糧之外仍按田畝補缴從前佔墾隱匿以及藉照影罩報則不追旣往違則懲罰自召已逾一月限期許令他人首報科罰價銀五倍準以一半賞犒照章信賞必罰示諭一體知曉 
[工巡捐局批示照錄]  
　　米業公所仁穀堂衆商禀請預示米船停泊地點由批禀悉此次推放沿浦岸線建築輪埠另設官碼頭數處以便各商號起卸貨物前據米商顧希烈　及兪春圻等先後來局具禀均經明晰批示在案該商等毋庸顧慮 
[介紹新刋]  
　　中國留美學生報第十卷第八期現已出版内有金山中西日報總編輯伍君之（日本之大謬普渡大學敎務長克爾德敎授古蹟）及該報總編輯　煦堃君之論文等十餘篇名言宏論頗有可觀其發行所在上海商務印書館與中華書局昨承惠贈一册書此誌謝並介紹於閱報諸君子 
[誌謝]  
　　寰球中國學生會學校定於五號晚八時舉行暑假休業式試驗成績頒給奬憑並請名人演說昨承柬邀參觀書此誌謝 
雜評三 
[女界之風氣（訥）]  
　　社會風氣之日趨汚下蓋非一端矣其初一二有力者倡之衆人貿焉從之傳染之速且廣無異疫症肺疾而京滬尤爲提倡風氣之先導故凡種種惡風氣無不自京滬開之近來女子風氣之敗壞亦其一端也其所以敗壞之原因由於外界耳目所接觸者無一非不良之習尚而内之家庭與學校又不能施以善良之敎育新知識不生舊道德日喪身心旣無所約束而蕩檢踰閑之事作矣北京法官以女子風氣日壞將於沈案加以懲警（本日專電）吾謂法律之懲警有限其重大責任要仍在父兄與學校之敎也 
來函 
[傳佈吞服火柴之救急法]  
　　近閱各報所登貧苦人民有吞服洋火柴即　頭自來火）自盡者往往一時施救無術聽其坐以待斃慘莫甚焉茲由中西醫士丁福保先生處抄來争救吞服火柴良方一紙專函寄上請即登貴報以廣流傳滬上望雲游子謹啓 
　　急救吞服火柴良方○陳的列並底油（三○丶○）蛋黄（二個）薄荷水（二五○丶○）單舍（五○丶○）右藥混和後振蕩之每半時服一食匙服完全量四分之一後每一時服一食匙 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[說急宜爲知事籌生計] [  吳悔初]  
　　淸室末造仕途壅塞候選人員如蛆如　聲氣不通者至有終身不獲一差困苦顚連老死異地其景况亦大可憐矣民國初興一般祿蠧盡歸於天然淘汰之中乃者政府不忍舊官僚抱憾終天新人才獨標一幟悉融合而納於考免兩途以示政府大公無私之意迄今四屆考免告終统計有知事資格者殆近萬人不禁歎我國之人才濟濟也所慮者將來聽鼓省垣人浮於事有力者捷足先得無力者退避三舍苦樂不均相形見絀若不預籌生計則滿坑滿谷之知事勢必至饔飱不給賣子鬵妻復蹈前淸之故轍旣違諸知事升官發財之初心亦負我政府竭力搜羅之至意伏讀十四日大總統申令諄諄以卒民生計爲念吾儕小人何幸而有此百年不遇之恩也然與其爲平民生計計不如爲知事生計計蓋至尊者官也至賤者民也民縱貧苦則一盂麥飯即可充飢百結　衣亦堪蔽體爲上者儘柗有體恤之空言不必有施行之實惠而知事者上以係國家之觀瞻下以爲人民之表率衣不又繡食不膏粱奴僕不趨侍於前姬妾不爭妍於後則無以顯我官國之聲感貽譏於鄰國如此立想則爲知事籌生計顧可緩乎哉籌之之法將奈何曰不外多設專賣局也若烟若酒外凡爲人民日食日用之所需者無一不可收爲官賣而局長局員儘可竭力安揷先爲知事聞出路再則悉復陋規也若津貼若報効凡可以巧立名目者悉積極進行以供揮霍爲知事裕財源我政府苟能如此則具官熱者當更喜形於色莫不以知事爲西方極樂國也更何用爲平民計哉 
[時事雜詠] [  詩癯]  
　　無端五路起風波急煞財神趙大哥（指趙慶華）肅政諸公眞鐵面一朝查辦快如何（五路參案） 
　　理財政策太翻新剝削脂膏苦我民法律顯然相抵觸禁烟即是賣烟人（烟土官賣） 
　　文明女子自由身總統門生沈大人（女士喜稱大人故云）可笑郭同非敵手英雌才調更無倫（沈郭趣史） 
　　官樣文章有若無捕蝗告示貼通衢看他恣食公然去好似前身士大夫（知事捕蝗） 
譯著 
[間諜生涯] [  天虚我生]  
　　（一）間諜生涯之起點（續） 
　　其地在萊根得河次曰痕克洛夫（DooenKloof）荒僻有鬼窳不生草木壙眞略與死海相等沙塗作灰藍色一望無際間有一二矮屋點綴其間覆以白鐵之瓦其中蓋爲布耳人所居思想至單純胸襟之狹殆與荷蘭人一致予旣入鎭興致大減潮　之氣撲人衣袂水珠沾馬鬟纍纍如瓔珞行二三十里竟無村店足供午膳凡此已足令人煗躁復於逾次見一道栢（Dopper）土人以策馬之鞭鞭一孺子其意蓋秉南方之格言以爲文明之介紹物鞭策實較聖經佳也予遂勒馬爲之解紛土人遂釋孺子此孺子即克姆也感予之援遂願從予至今猶在而克姆之名實即爲予所賜其原名渠亦自忘之矣克姆旣與予稔侍予至勤予遂偕之赴那脫兒（PortNatal）港其時戰爭已起予乃投身野戰隊中充醫生以救傷戰務輙赴戰地故於激劇之戰爭亦復時時見之冒特（Modder）之戰敵軍死亡尤衆其中有一外國軍官受傷甚劇蓋爲克姆所救得者當時之戰各國助布耳者咸有一軍故亦不以爲意久後其人於言語中輒能道破予隱予乃大疑留心探訪始知其人實爲日耳曼伯爵雷眞斯丹今任大佐予之被逐知者僅有數人而大佐亦竟知之予滋懼焉然與相處久而交情亦縝密渠於隱約之間輒勸予投入日耳曼政府任事其意以爲經歷如予苟任其事至相稱也且可因此恢復從前失敗予心不無少動因此導線遂乃輾轉而入德國軍界竟操間諜之生涯推其原因莫非克姆設非克姆予何致於投身那脫兒軍隊之中即使投入而克姆不援大佐者亦不致與大佐相遇造物弄人予命實司之也然使大佐不死則予亦可藉其扶掖之力達予固有之目的不幸於予投身德軍中三年之後大佐竟以賽馬而殂爾時予入旋渦中已深屢欲自拔竟不可得直至於今成此結果畢生志願盡付虚泡吁可哀已當予旣與雷眞斯丹大佐搆通遂爲探刺英吉利軍事消息所得甚多蓋英國汛官心口至直凡有所不慊者輒宣於口予以醫生資格例得出入營壘一無所阻那脫兒之戰德意志所以能得英國軍事部消息獨多者予功實居首也一日大佐密謂予曰吾友那脫兒戰事之後吾當遲汝於柏林此語至秘舍予外初無第三人知熟意數日之後英帥吉靑納爵士忽來召予且語予曰醫生吾限汝二十四小時離此戰地否則於汝不利予聆此語心乃一震豈吉靑納以予恒與軍官聚話違軍律乎抑已知予助雷眞斯丹大佐歟然此老執拗性成無可抗辯予遂唯唯奉命襆裝而行厥後知雷眞斯丹已愈且向敵軍宣誓誓不復預戰事遂獲釋歸地角鎭予心乃一慰迨至南斐洲戰局告竣予興亦闌乃繞道赴柏林 
詞選 
[惜紅衣題敗荷圖] [  詩圃]  
　　鷗雨莎莎魚雲淰淰銀塘千頃一翦蓉裳飄零怨秋盡夕陽依舊悄然墜鏡臺香粉淸冷味苦心頭也憐卿夢醒不堪重省悵望湘江宵涼浸蟾影闌珊玉佩擬共露華贈爭奈美人天遠瘦得紅妝如病賸空房蓋著兩兩彩鴛交頸 
[一翦梅]  
　　記得江城停畫橈十四紅樓廿四紅橋夜涼閒倚一枝簫月唱彎彎雨唱瀟瀟惆悵行雲歸碧霄鏡匣塵生硯匣香消蘭衾秋夢冷如潮恨寄鸞箋淚寄　　 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第四十二章 
　　是日爲星期六安西來廠中乃預備給發工資此事本極姆斯米庚所職唯是日適有大宗貨物將次出發極姆斯米庚以料理打包之事無暇及此乃不得不托密斯特理痕暫爲代理是時密斯特理痕方立於總辦事室門外案上雜堆金錢等物燦燦作光其中尤有黄紙小包無數每包均封半辨之金錢合先令可五枚密斯特理痕方爲計算時而右邊之門忽　一小工挨身進蓋鄰廠中者旣進乃向理痕曰密斯特吾主人令來就商於君能否爲易約十四鎊之制錢以應眉急蓋吾廠中制錢忽缺殊不濟於用故不得不來就商於君耳理痕頷之令少待已則往見安西來曰鄧恩司廠中令人來假制錢主人將與乎安西來曰苟吾處已敷用者則以所餘假之亦不妨理痕諾乃出其人曰密斯特理痕主人已允乎曰允矣其人乃以支票一紙授理痕曰此爲十四金鎊之支票一紙若制錢則予已以筐來請君傾之此中可也理痕乃令人數値十四金鎊之辨士雜先令與之其人去理痕復携其支票入見安西來安西來接其支票乃置之寫字檯之方格中蓋彼此時正方盤賬故至忙也威廉則於手套包皮上紀其號碼唯雪笠兒獨無事理痕乃呼之曰雪笠兒若曷隨予往數先令雪笠兒聞語不禁皴其雙眉顧亦勿敢抗乃垂頭而出 
奇情小說 
[秘密汽車] [  東埜譯]  
　　第三章（續） 
　　盛筵旣張主賓依次入座三個人談笑風生飮酒盡歡滕達受者朋友重託乘機進言把勃立南和菜莉兒一叚風流公案漸漸爲公爵夫人陳說後來見里芙顔色歡愉索性把仰求月老代繫紅絲的話也盡情說了出來列位要曉得里芙少年情深如海貎豔如花可奈造化小兒弄人狡獪他和亞拉夫公爵姻緣難就好事多磨不知歷盡幾許風波始得携手雙雙聯成佳耦迄今回首前塵一則以喜一則以懼所以他們夫婦兩人本身作則推已及人立下一個宏願願天下有情人多成眷屬這幾年來男作黄衫之客女牽月老之絲所有王孫公主才子佳人經他們撮合成夫婦的不知其幾十百對了况勃立南子爵少年英俊里芙素來契重的這重姻事經滕達略一請託便嫣然微笑慨然自任道男女締婚第一重難關是在一個情字倘男女兩人中一個人情有不屬任你用着雷霆萬鈞之力難把他搓合成團就是勉强合成不久依然要拆散因爲分子之間没有吸引力安能一聚而不復散呢據你們說子爵有心於茉莉兒茉莉兒復有心於子爵一個憐才一個慕色是情字一重難關已從根本上打消其餘一切可以迎刃而解子爵放心我當遣一介使命乘槎浮海訪得仙人窟宅替子爵代通欵曲像子爵這般聲望不怕那玉京帝女不願章謫降人間享受那女貌郎才數十年塵世姻緣的艶福呢但這個尤物還是生長小家抑或託根華族須得探聽明白他父母的里居秩位究竟如何你們可曉得麽他内姪滕達代答道我等未知其詳我們和他的父親結識不過爲爲商業上的關係第一回子爵和挨周在旅館中會晤一次第二回他的女兒便是子爵心坎兒上的人到我們工廠中來和子爵輕顰淺笑的談話了數十分鐘第三回 
 
 
 

Page 15

 
 
   
 
 

Page 16

 
 
   
 
 

Page 17

 
 
　　中華民國四年西曆一千九百十五年七月四號星期日舊曆乙卯五月一十二日共五張 
救國儲金 
[中國銀行收欵淸單六月十四日第五十七次報告（續）]  
　　第四百二十二册四十九號至八十八號王泉林十元秦葆初五元唐寳桐十五元吉金曼五元葛哲蓀五元殷企成三元程　垣三元淡炳泉一元同益莊同人節省端節酒席費十五元葉三華一元潘連生三元翁蔚卿二十元許貽生十元翁念曾三十元計柱臣四元姚枚仲五十七元陳祥甫二十五元勵志書報社同人三十元洪文瑤二元學生王爲巽一元李慧貞一元冰梅一元天梅一元顧祖同潘保哲一元李雪貞黄曰璆一元廖家欣善一元聯甡銀爐節省端節酒費四元陸海林四元陸寛洪陸根洪一元更褔二元文信一元仁堅一元劉致君二元王功九二元李燮廷二元崔茂如二元吕保和二元崔紫卿二元王金鍾二元大豐洋貨號衆合記十元 
　　第四百二十四册三十七號至七十五號寳山典業公所五百元孫幹記十元乾元典同人十元得和典同人十元寳泰典同人十元河南信陽縣馮河鄉陳家廟鄉立兩等小學校敎員明英林蕭廷楨余環麟許鍾瑛周渭麟以上均一元零八分學生易世冕易世同劉蓮堂周培俊周法武伍汝和李伊川易世英易樹莆劉灝堂周培倬葉雨順許鍾瑶强道南易世斌易漠彬劉萬澤余世英金成謨汪家模强化南余炳全潘必育劉萬傑孫國斌余世璜齊永春余世璠吳存惠以上均三角周法文葉址沾易世華余本鈞易樹蘭汪家彝以上均二角魏秀林許新景劉榮堂李秉權席本堂許新猷趙家猷以上均一角以上四十七人共節省日用費十六元丁連陞十元夏瑞年夏瑞福十元陳望山五元金時中三元兪苉龍三元樂慈寗一元林依珠徐銀龍一元張琴香一元沈安銘一元陸林生朱貴林一元盛福生周振源一元楊大坤一元郭聲洲一元林慶槱一元魏炳榮一元宏泰昌洋貨號同人節省端節酒筵十元李渭長四元夏振祥二元羅似蓮一元沈德祥一元龔長慶二元嘉定縣立第一女子高等小學校學生陳震寰五元又張志英一元又印安保一元又戴思桂一元又王以微以元又彭蘭珍一元又張爾順一元又顧敏求一元又敎職員二十元又學生秦徵蘭一元又陳蓮華一元徐仲雲單春龍一元 
　　六月十四日共收儲金銀元一千四百八十一元連前共計已收儲金銀元五十九萬零五百二十五元銀二千五百四十九兩六錢八分中國銀行謹啓 
[六月十五日第五十八次報告]  
　　第三十一册六十三號德豐銀十兩 
　　第三百二十一册五十五號至七十四號徐氣平二十元周和生二元唐瑞祥朱靄巧一元公升泰號戚靄芳二千五百元周扶九一萬元張仁甫五元鄭序初三元張其庸一元張培慶一元張拔一元豐昌當各友省端節酒資六元徐乾麟一元徐乾麟一元洪章謀二元阿寳姐一元余壽林二元小祝英台一元陳氏一元如賓玉二元楊佳榮二元 
　　第四百二十二册八十九號至一百號聯甡銀爐節端節酒資六元老誠濟藥房同人節端節酒資二十元兪子巖一百元公升泰號同人俸二百另五元王惠淸一元鄭伯英一元余伯陶十元鼎康莊同人節端節酒資二十元陳熙棟二元羅小桃女士二元羅湘琴女士二元姜松齡二元 
　　第四百二十三册三十五號至四十四號羅啓明二元王秋桐二元陳增泉五元劉廉石二元仁康當晒皮貨點心節省費六元仁康當同人節省端節筵席之資十四元餞翔麟一元楊錫麟二元陸德昌一元陳熾壽十元 
　　第四百二十四册七十六號至九十八號參業思義堂同人節省節筵四元參業思義堂同人愧虚生省家中節費一元褔和烟行同人節省端節筵資三十元科發帳房同人節省端節筵資十元范少松五元陸田號五元同春新號同人節省節酒席費十元日昇長洋貨號節省端節酒筵費六元廖昆廷二元尤德高一元藍義隆十元藍鉽海二元羅少梅三元羅少臣三元羅啓　二元藍敬之二元元昌成洋貨號端午筵資六元大豐洋布號節省端節酒資二十元胡志衡一元秦文孟二元錢樹堂一元朱宗藩五元吳覲宸二元 
　　六月十五日第五十八日共收儲金銀圓一萬三千一百零二元銀十兩連前共計已收儲金銀圓六十萬零三千六百二十七元銀二千五百五十九兩六錢八分中國銀行謹啓 
[六月十六日第五十九次報告]  
　　第四百二十一册七十五號至九十一號謹記同人一百十元金素琴女生一元戴月華女生一元沈家灣克儉里兩中小學塾同人學生節省餅餌之費八元奚淸周女生一元奚麗貞女生一元同仁和同人省端節酒資四十元敦裕莊同人節省節菜資十元李善勐一元王秀珍一元王蕙芝一元陳蘭芬一元朱維瑰一元朱庭貞一元李維淑一元支月琴一元席巧珍一元 
　　第四百二十三册四十五號至七十三號昇和祥洋貨號節省端節酒筵十元吳次臣十元梁松十元何兆祥十元王鴻喜四 
十元何兆開十元陳茂寛五元梁鶴剿二十元順泰木行節省端節筵資二十元洪蓀祥一元洪偶樵一元眞如鄉洪氏小學校全體學生減省餅餌費十元王仲配二元道勝銀爐同人省節費十元洪盛米號節省端節酒筵十元山蕊馨二元黄素英二元彭淑貞一元朱維拔朱維績一元吕雅宜王質蘭一元孫燕玉一元何潤弟一元汪文秀一元王汝桐一元顧垂芳一元華商電車公司節省端節酒資三十元内地電燈公司節省端節酒費三十元張水雲二百元張逸雲一百四十三元 
　　第四百二十四册九十九號一百號吳耀庭一百元陳啓泉十八元 
　　第四百二十五册一號至二十七號中華書局發行所營業所同人節省端節筵費三十元中華書局發行同人縮食先交二十元長源源魚行節省端節酒資二十元李麗水十元陸費領陔一百元李達鴻十元汪士魁一元汪翠賓一元彭恩旺十元盧啓珍十元盧福興十元吳悅連十元黄松坡十元關錦源十元周開瑛十元黄炳燦五元馮社卿五元大通祥號端節筵資十元又棧司節酒張泉淸一元又張象耕一元又謝兆發一元茶房節酒鄭瑞興一元王完白五十元萬順豐二十元上海貧兒院全體貧兒五元恒愼祥布號省端午酒資八元順泰源號省端節酒資八元六月十六日第五十九日共收儲金銀元一千二百六十元連前共計已收儲金銀元六十萬零四千八百八十七元銀二千五百五十九兩六錢八分中國銀行謹啓 
 
 
 

Page 18

 
 
   
 
