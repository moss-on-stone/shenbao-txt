# 1910 - 155 - 4913414

 

Page 1

 
 
   
 
 

Page 2

 
 
[上諭]  
　　監國攝政王鈐章五月初六日内閣奉 
　　上諭湖廣總督著瑞澂補授欽此 
　　上諭湖南巡撫著楊文鼎補授欽此軍機大臣署名奕劻世續鹿傳霖假那桐吳郁生 
論說 
[對於近日社會之悲觀（寒）]  
　　自甲午庚子累次失敗。舉國志士羣抱杞憂。戚戚焉求所以挽救之方。自强之策。初則見東西各國之普及敎育。日進而未已也。於是廢科舉。設學校。競言興學。以爲舍此無以爲救國計。繼又見歐美政治之發達民羣之固結。於是鬨然一辭。又惟立憲之圖。若立憲後。可一躍而驟　列强者。凡此亟亟。記者固不敢謂其必無一效。特就現在之成蹟觀之。覺形式雖。變而精神不異舊　。以七年之病。求三年之艾。已屬緩不濟急。矧所求者之 
 
 
 

Page 3

 
 
未能张得也耶.則國運前途之岌爲何如耶. 
　　方昔初廢科舉時。爭言。遊學英英。羣彦慨然以天下爲已任。國家興亡。匹夫有責。所謂將來中國之主人翁。其志氣殆如初升之日。遊學東洋者。束身圭璧。或互相督察。刻刻以國體爲念。乃一。轉瞬間而向之志。氣邁倫者。彈冠釋褐。據要津。擁重權。遂不惜大反前者之議論。豈一入官塲。洪鑪燎毛。無不。同化乎。風聲所樹。繼起者鑒於若彼之易。易也。於是羣以遊學爲終南捷徑。迄今而東洋報紙。騰爲口說者。多我國留學生之汚點。是則醉翁之意。無怪日人以一紙文憑貽譏也。此精神不異疇曩之見於留學界者也。 
　　返而觀之國内。各學校雖以次設立。而叩其所以入學校之目的。則惟功名仕宦之求。下以是期。上以是應。所謂歸範科兵工科某某科等舉人進士。一如昔日科舉時代。之故。態而某等學堂畢業。奬給某項出身之政令。且明載之學章。於國家富强最有關係之實業等。初不注重而振起之。即有習學者。不過藉爲功名仕宦之媒介。舉國攘攘。惟功名仕宦之求。吾不解仕宦功名之何所利於國家。而必懸以爲之招也。箝制社會之。能力阻滯文明之進步。皆此仕宦功名爲之蠹耳。此精神不異舊曩之見於内國學界者也。 
　　尤可笑者。以煌煌東西各國所號稱立憲之議員議長。一朝近官塲之鑪冶。而亦與爲周旋袒護。謂非仕宦功名心熱何以至此。其餘如地方自治公所。以及敎育會警察局等。苟且居名。毫無實。際類皆仕宦之别調。以故自治自治之聲盈耳。及起而視各地方之自治事業。猶之官塲之一紙空文者。不可。勝數。也積習。相沿日浸月潤。不顧事實之可否惟求一已之榮名。故竭吾國人之能力。恐所謂立憲者不過易少數人之專制。爲多數人之專制耳。社會之程度不等。階級至繁。不得不行限制選舉。他國之運動選舉。舉國若狂者。多出以政見之公。而吾國之運動選舉者。委　齷齪。盡出以庸庸之私。本實先撥。遑求枝葉之。茂此精神不異舊曩之見於立憲預備事業者也。 
　　且社會之階級繁。而下等者居多數。則政令難行。法律難施。其見於已事者。如調查户。口之。紛擾。革除刑訊之濡滯皆是。要之民羣智識不統一。錮閉於積。習而無以鼎新。皆於立憲有莫大之障礙。是故欲求立憲。先興敎育。而進觀吾國之敎。育則仍昔日科舉之精神。徒易以學校之名。初無改革之可言。此至可浩歎也。欲爲根本上之振作乎。則請自斬除仕宦功名之大毒始。毌使人。民以功名爲光榮。以仕宦爲究竟而各專其力於實業之途。盡其心於致富之術。天下未有不富而能强者亦未有旣富而不强者。此則區區鄙私所企望於繼今以往者也。 
專電 
[電一（北京）]  
　　川督趙爾巽電奏匪黨擾亂勢甚洶洶已派兵相機勦撫 
[電二（北京）]  
　　海軍大臣洵貝勒擬再赴英商議收回劉公島辦法監國謂英皇力顧邦交已有允意且俟該政府覆電再定 
[電三（北京）]  
　　江北提督雷震春奏報到任日期奉硃批江北地當要衝練兵緝匪均著隨時認眞妥辦毌負委任 
[電四（北京）]  
　　桂撫張鳴岐奏桂省欵絀請將粤鄂兩省協欵銀三十八萬兩改撥以資抵補經度支部議覆不准 
[電五北京]  
　　法律館畢業生由沈家本竭力磋商參照仕學館請奬學部擬允 
[電六（南京）]  
　　日本實業團由漢口乘大貞丸輪船於初五日午後一時到寗傍晚六時張制臺邀請該團及中日官紳六十餘人開歡迎晚餐會 
[公電（南京）]  
　　各報館鑒日本實業團昨日抵寗董事會今午歡迎勸業報麻 
緊要新聞一 
[湘潭又有匪徒起事湖南]  
　　湘潭縣距城一百二十里之花石地方向有市鎭舗户約近千家因爲衡山縣孔道商務頗稱繁盛該處又有小河以故五方雜處良莠不齊近來該處聚有匪徒因省城亂事之後已經約集千餘人自製軍械將欲乘機起事有匪首某某在家雇用鐵匠趕造刀鎗其婦之母責以不應做此不法行爲恐將累及家屬該匪首恨其道破實事立即殺斃時有一人在側亦責以舉動兇暴何以自蹈不法而反戕殺婦人之母該匪頭又將其人殺斃於是乘此亂機卽於是日（二十二日）號召黨徒登時起事該處防營出爲彈壓匪黨勢甚猖獗格斃營兵十餘人傷數十人市面大爲震動居民紛紛逃徒比經團保飛報到縣縣令立即電禀上台昨日（二十五日）由楊中丞飭派當備軍及巡防隊馳往勦辦 
　　又聞此次湘潭匪亂其眞正匪首係由廣西來此糾集數百人頭紥黃巾操習神拳放火搶物勢甚洶二十四日該縣派往 
 
 

Page 4

 
 
之團勇數十名開槍轟擊該匪與之接仗雖經擊斃數名該匪仍冒險前進兵勇亦有損傷該營管帶見匪徒人數衆多恐其不敵退避該處十餘里之鹽埠地方當卽飛報到縣復由縣電禀省垣楊中丞立飭兵備處加派巡防隊即日（二十七日）由小輪拖運到縣再往該處相機勦辦 
　　聞常德府近因謠言四起地方不靖已由提督曹仁祥軍門招募兵丁以資鎭懾現在已招集全齊分派各城駐紥保護 
　　湖南之岳州府爲往來孔道時有匪徒出没前次省城肇亂居民已極恐慌近日復有匪徒張貼匿名揭帖昌言約期起事闔城聞知　懷疑懼竟有紛紛徙避者昨由巴陵縣梁大令諭飭各團認眞捕緝及另派差役嚴密查拿外並出有告示一體嚴禁 
[常德缺米之大恐慌湖南]  
　　常德郡城食米自今年入春以來早形缺乏現由官紳開辦　糶切實調查所有闔城存穀不過二萬餘石以每日需米千石計算僅敷旬日之糧而外間來源又將告絶大有岌岌可危之勢昨由自治公所紳董電禀省台懇撥穀米俾資接濟電云長沙撫藩臬憲鈞鑒常郡儲穀將罄民情洶洶異常險迫懇速撥穀米派輪運濟遲恐糜爛乞電示職紳李壽熙等叩又常德澧州各屬去歲水災極重曾由熊秉三京卿等在奉天電達各省勸募賑捐旋得奉天三千金四川三千金雲南一萬金粤督袁制軍一千金共一萬七千金均由各處滙交長沙官紳代收轉交助賑現在常澧兩處均未收到刻因兩處飢民待賑孔亟昨由常郡紳界公託赴省敎育會代表戴君賓堯等就近查催趕辦穀米以濟急需 
[長沙紳學界開會爲王孔訴寃長沙]  
　　湘省自奉到四月十九日上諭前國子監祭酒王先謙分省補用道孔憲敎均著交部嚴加議處後長沙縣紳學兩界大爲不服將欲爲王孔二人訴寃即日徧發傳單邀集兩界全體於二十六日在該縣學宮開明倫堂會議共謀挽救之策 
[國會代表團第二次討論會北京]  
　　國會請願代表團昨在湖廣會館開第二次討論會到者六十餘人决議事件如下　　　（一）討論呈稿舉定徐公勉孟昭常雷奮鄧孝可孫洪伊方還黃爲基七君專任修數之責訂三日内脫稿全體通過後再行發繕並由孟君提議各省績到代表請各省就本省然患情形條送事務所以便採入 
　　（一）繕謄呈稿舉定幹事吳賜齡劉善渥王尹衡余德元晏宗傑五君專任發繕　對分配一切事宜以免稽遲 
　　（一）預備遞呈舉定幹事陳登山楊治淸李芳陳壽崇李長生五君專任招待續到京代表及籌備遞呈時一切手續 
　　（一）確定遞呈日期因各省代表尙有　在途中者議定準僃妥帖後略俟數日以不出五月初十以前爲限度 
[關稅獨立將採川督之議北京]  
　　度支部近查各海關所報華洋各稅開支數目大抵混淆不淸無從稽核現値淸理財政試辦預算之際决計按照川督趙次帥之電請設立獨立局所由部主持不再使他種行政官　聞其各省所轄之稅關厘卡亦統由部中直接管理凡有報部之欵務須各分項目按結造送不得如前籠統混雜以淸積弊此議那相亦頗贊成惟現在辦理裁釐加稅尙未解决又因事關交涉故仍須先由稅務處會同外務部會辦稅務大臣鄒尙書切實辦理俟各國認可後再裁汰稅務處實行歸部管轄 
[徐尙書急切回京之原因北京]  
　　郵部徐尙書此次赴濟係因濟南車站有與德人面商事件本擬駐節十餘日嗣忽接到軍　急電囑令速返故趕速回京電文甚長事極秘密現經探悉實因某鐵路總辦被參奉旨着其查辦之故 
[錦輝館歡迎大會續詳]  
　　東京通信云陽歷五月二十二日十八省留學同志在錦輝館開會歡迎張伯烈已誌前報茲悉是日到者約八百餘人午後二時主席顔君振茲（山東人）述開會辭次白君堅（四川人）胡君源匯（直隷人）述歡迎辭白君略謂中國今日之不幸一無代表輿論之機關二無代表輿論之人格張君此次爭路足以代表輿論胡君略謂今天非歡迎張君個人亦非歡迎張君爭回鄂路乃歡迎張君提倡民氣以後引出無量數堅忍不屈之張伯烈化身也如有十個張伯烈何患國會請願不成諸君今日到會皆是愛張君者須存張君之精神乃是英雄愛英雄也主席顔君請張君伯烈報告張君着大禮服方登演台拍掌之聲如雷張君爲禮畢乃起而言曰我中國最大富源莫若揚子江而上下輪船皆操於五國八公司之手京漢鐵路借外欵收回仍與未收回等今政府又欲將鄂境之川漢粤漢鐵路斷送於外人之手而外人之所注意者在我湖北蓋湖北爲全國中心點湖北亡則全國不免矣今日雖將此路爭回如將來不能集股開工達純粹商辦之目的則湖北無以對天下人雖然湖北之路須看中國大局若何大愕能保則湖北之路亦能保伯烈去歲到京所見種種機關腐敗已極而各部堂官及司員又無一人肯負責任國之不亡者幸耳現惟有組織政黨凡政府不肯負責任者國民必羣起而負之則中國前途庶有豸乎張君演畢繼之者爲江蘇牛君遜略謂欲救中國不可靠上等人亦不可望下等人上等人爲王公大夫日夜想功名富貴放出種種運動手叚全不知恥或自 
 
 

Page 5

 
 
命爲風流才子文弱不能辦事下等人文字不通知識不廣對於國家不能望其負責任也能負責任者惟我中等人耳張君爲留學生亦中等人此次與郵部力爭可以代表民氣人人如張君則救中國不難矣浙江盛君沛洲方擬繼起演說突有湖北反對黨數人遍發傳單擾亂會塲謂不宜歡迎張君各會員以其無理取閙羣起毆之於是廣東張君孝懷乃曰私見人人都有今日不是閙私見時代無論張伯烈爲人如何即此爭路觀之乃是以公共之心爲代表國民之舉我輩各有天良不得不歡迎之也反對黨如忌張君伯烈之功當時曷不去做祇要能如張君我輩亦表歡迎須知此次歡迎者是同志不表同情者請退反對黨乃被吸收而會塲秩序旋即回復藍君公武（廣東人）謂對於此事有所感觸中國留學生自命爲愛國者多矣而眞愛國與不眞愛國須觀其舉動如何張君此舉正大光明敢與專制政府抵抗能代表全國國民非眞愛國之士不能如此又有江西曾君有瀾河南岳君秀華直隸王君葆眞湖南譚君仁鳳楊君宗實皆相繼演說午後六時散會 
[武漢官商歡迎日本實業團（湖北）]  
　　日本實業團於四月念九日抵漢武漢官紳商學各界均赴大智門歡迎初一日該團照所定行程日表至各公司局廠參觀是夜漢口商會與招商局聯合假正金銀行景小樓君住宅開歡迎會由日領松村君率該團到會華商到者二十餘人公推商會總理盧鴻滄招商局總辦施紫卿兩君爲主席入席之前中日紳商合拍一照（因在夜間用電光攝成）一時賓主雜座殽酒紛陳甚爲熱閙旋由盧鴻滄君起立讀頌詞日領事署吉原書記以日語譯述之實業團長近藤君敬致答詞吉原君復以華語譯之詞畢合座拍掌而散計時鐘已十一點矣初二日該團往謁鄂督由瑞制軍飭在平湖門外乙棧開午筵欵待賓主交歡是夜日領松村君復招請中日官紳張宴初三日上午七點鐘該團遂乘輪下駛往寗聞須便道至大冶縣察看礦山云 
[京帥近事]  
　　度支部鹽務處在安定門内大佛寺迤北陸軍部公所舊基建修新署次第落成督辦澤尙書及提調宴安瀾商同各堂憲於上月二十七日將鹽務處遷入新署 
　　郵傳部前議接修張家口至熱河一帶鐵路因工長欵鉅故從緩議現在熱河誠果泉都護以近日地方自治將來國會召集均須鐵路交通利便方能無誤事機况熱屬礦産素豐商業尤盛張　一線允官逐節展接期與京張路線連成一氣聞已咨商郵部直督會籌鉅欵矣 
　　政憲編查館擬議停選佐雜人員迄未核定茲聞近以内官制已將頒行外官制即須核訂查各項佐雜人員爲數衆多首須預先停止惟此項人員其中亦有精嫺吏治著有勞績者未便概行棄置擬卽由館會同政務處吏部核定安置出路辦法以便實行停選 
　　開缺河南巡撫吳重憙中丞于昨日午後乘專車由豫省來京明日進内請安王大京兆及郵民兩部侍郎等均赴車站迎接 
　　清理内務府財政度支部視爲最困難之問題擬從緩議俟將來奏訂皇室經費時再行核辦已誌前報茲聞政府頗不謂然以清理内府財政爲釐訂皇室經費之預備且於中央財政最關緊要若果從緩則中央財政清理難期完善已擬即由政務處會同内務府大臣度支部實行淸理　　軍諮處以該處爲全國陸海軍總滙之區凡關軍事現行文件及新行發明學說等項亟應設一宣布機關以明示軍事行政之方針現已奏准設立軍事官報局隷屬于軍諮處第五廳所有軍機處及各部院各督撫各駐外國使館並各督練公所各鎭協有關於軍事之諭旨摺奏公牘報告要電法令規章等項無須秘密者皆鈔交或函寄軍學事官報局以便登載按憲政館有政治官報郵傳部有交通官報學部有學報今軍諮處又有軍事官報想將來各部尙應續出云 
[時評]  
[其一]  
　　國會爲救亡要策。故我全國人民爲一致之運動。袞袞諸大老。雖不敢昌言反對。而陰實疑忌嫌。惡必欲阻撓而後已。獨崇都統於臨終時。猶以速開國會爲請。嗚呼。死崇勳可以愧煞一般活大老矣。 
　　人之將死。其言也善。我於崇勳益信。 
[其二]  
　　中葡界約久議未結。而中俄改定界約之議起。中俄界約甫經會勘。而中法修訂界約之議又起。中國之界務。誠可謂多故矣。然未見有一案議結者。多一劃界問題。即多一懸而不結之交涉。非然者。試問中日之間島交涉。今何如耶。滇督無乃多事。 
[其三]  
　　内務府奏設憲政籌備處何爲耶。日將爲劃分皇室經費預備也。派總協理文案等二十五人何爲耶。日將以辦理憲政也。然而該員等於奏設以來。未辦一事問何以不辦。日該員等向例無錢不辦事。然而薪津也。夫馬費也。獨非錢耶。嘻異已。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[匪人槍斃關員紀詳廣東]  
　　上月二十七日早廣東夜船抵埠洋關人員到般查騐有一大餐樓客身空白夏布長衫由吊橋欲下小艇隨帶一小箱負載頗重已經艇夫搬下該客行至吊橋口爲關員馬田（法人洋關三等鈐字手來粤兩年父母現居越南海防）所阻即以手摸客身上若有鎗碼圍於其中者關員用以手牽客合後欲搜查之容卽拔鎗向馬田轟擊洞穿腹際馬田立倒客即下小艇逃逸當時洋關三扒飛駛追上則見客將小箱推下水不并轉鎗向三扒轟擊不中是時廣東輪船主等嶯空放槍數十聲若藉以號召水巡警者無何三扒追及該客乃以槍含口自戕碼又橫發飛去再以手鎗向脅間自行轟斃遂由關員將小艇截留檢查屍身年約四十歲身高大面有薄麻内穿窄袖水結衫脚着樹膠鞋佩有五響鎗三枝并碼子五十餘粒另有紅黃點梅紗衫褲兩套持回洋關存案其屍身卽由小船裝載交付水巡警禀報地方官殮埋至關員馬田負傷即抬赴博濟醫局由關醫生及關上西醫調治聞腸已洞穿多處是日業將碼子取出惟傷勢已重恐不能救事後調查該客行蹝有言私運軍火者其實不確聞此客在大餐樓與一日人同房是夜下船後不時到船上下巡視若有窺伺之狀然者又聞廣東夜輪連日付寄煙土及銀元極多是夜未有載運人客亦少疑該客本欲刧輪下船後偵察無大作用是以中止不意抵埠後爲關員搜查恐身帶軍裝即被拘留露出著匪姓名亦將不免故先將洋員轟斃以冀逃脫月前稅務司以近來携帶軍火多冒上流人物趁拱餐房洋員向不敢搜檢請示辦法嗣接督諭以無論官紳人民均應嚴搜并授重權除搜獲軍火八成充賞外另行特别獎勵故關員異常注意并大餐客及西裝人的夾袋等尤爲注意又聞各關差旋在輪船上拿獲一匪供出同黨續又按上拿獲四人统由稅務司親解督轅聞袁督賞給關差每人百兩并飭此後關差均許携帶火噐自衞至受傷之馬田業於二十八日上午五點鐘斃命矣 
[粤諮議局提議紏舉楊令違法案廣東]  
　　粤諮議局糾舉番禺楊令恕祺違法非刑案始終根據法律於三月十六日奉督部堂箚覆内開據廣州府嚴候補府陳光燾會禀查明許有一案詳細情形到本部堂據此除批仰按察司轉飭外合就錄批徑箚諮議局即便遵批辦理具報等因查箚覆未不錄禀如何禀覆不得而知但細繹批詞就法律言本局固不能遵批具報就事實言亦不能遵批具報蓋楊令之是否違法應以許有當時有無犯罪爲斷不必間其平日經過之歷史與日後發生之案情查女子許有由巡警道札發前番禺縣周令飭屬傳領因傳屬不到再發楊令核明原卷提訊核辦其非罪犯之確據一嚴守查覆禀内亦謂因其叔鏡池不願赴領許有不願回家原聘吳姓尙未過門未便移解香山縣傳領故將其發落善堂其非罪犯之確據二許有旣非罪犯自不應置之女覊乃楊令任意妄爲視同刑事人犯交押覊所卽此已屬違法又復輕聽家丁一面之詞并未訊明原委錄取確供率爾非刑掌責及輿論責備不知避嫌自行具禀督部堂辯護硬指爲係奉警道寄押之犯故入人罪揑朦上司胆妄已極尙復何憚不爲查律載凡婦人犯罪除姦犯及死罪收禁外其餘雜犯責付本夫收管如無夫者責付有服親屬鄰里保管隨衙聽候不許一槪監禁違者笞四十况許有本無罪之可言乎此楊令違法之鐵證也（未完） 
勸業會塲之見聞錄 
[安徽館之特色]  
　　館中有柞樹一株柞葉上有柞蠶數條正在食葉色黃較桑蠶爲大其第一次成繭亦較桑蠶繭稍大農業土産甚多最奇者爲工藝一門有將竹劈成極細之絲編成茶杯茶托茶盤大小碗盒及考藍等碗屬俱用銀裡甚細巧可愛足爲工藝中之特色 
[廣東館之植物]  
　　廣東植物已到有竹四盆曲折如龍虎形又有磁器之人頭手足將鐵絲灣成衣服之形俾花枝由足而上其葉布滿鐵絲望之宛然如人是植物而加以工藝矣 
[英國館之大略]  
　　館中有英商卜内門礦公司上海龍飛馬車公司及美藝公司此外爲洋燭香烟之類 
[德國館之經營]  
　　化學品甚多照片亦不少且均精緻可愛此外爲瑞生機器陳列所出品普有農業各種試驗之照片一面用舊有肥料一面用新發明肥料相比較如試騐豆則在上海稻則在廣東忌文烟葉則在印度上海橘子則在廣東椰子則在錫蘭珍珠米則在上海蘿蔔則在鄧始萊該田畔畝得二十九担綿花則在美國每畝得一百零三斤此皆德國客利肥料廠所研究據云新發明肥料採自德國礦中並有與舊肥料相比較之書我國土地甚廣有志農業者盍觀光而取法焉 
[會塲之點綴]  
　　會塲内外有俄國馬戲氣球影戲泰西女戲及第一舞台新世界各戲館等惟因各處房屋尙未竣工故未開幕沂聞新世界於端午日開演氣球影戲於端午後一日放氣球届時會塲内外當另有一番景象也 
[江蘇出米之種類]  
　　我國人所資以養生者大要惟米故農産品亦以米爲大宗江蘇省所出之米需要尤多農業館中如常熟之堆珠糯吳縣之杜子秧無錫之粳靖湖之白野稻均形質豐滿色澤光潔茲將每穗粒數之多者列之於下以便農業家之考求常熟堆珠糯一百六十粒無錫粳一百四十五粒吳縣杜子秈一百三十粒靖湖白野稻一百十五粒 
 
 

Page 11

 
 
[外人克守規則]  
　　前晚參考院之某西人於門已下鑰後私欲出遊經巡士阻止不聽特由電話禀知坐辦諭以無何人一律遵守規章該西人遂就範而返 
分類新聞政界 
[贛省行政費不敷之一班（南昌）]  
　　贛省試辦預算報告册現經財政局查明各署局報到預算册較之上年有增無减所有本省辦理新政用欵如教育費每年需銀三十一萬民政費三十二萬軍政費一百五十萬實業費念三萬均照部章辦理此外行政交涉財政典禮司法交通工程等費需二百念萬兩極力撙節亦屬有限以歲出歲入之數比較每年不敷大約八十餘萬兩日昨正副監理官已電請部示核辦並移藩司查照酌議見覆矣 
[電控鹽官害民南昌]  
　　贛省吉安府紳商學界日前電禀度支部控揭該郡監局種種違章殃民懇請切實查辦整頓一切免致激成變端等語聞澤尙書閱電大怒以現値整飭鹽務之時該電所揭如果屬實斷難容此害民鹽官以戕賊地方元氣擬卽在鹽務處科員中選派一人前往密查以憑澈究 
[湘亂參案之祝電武昌]  
　　武昌督憲長沙撫帥鑒湘省釀禍官紳蒙帥爲民除害糾參懲處奉旨兪允福我桑梓如同再造遐方逖聽感戴莫名謹電謝旅奉部民熊希齡羅永紹秦觀榮梁戴熊蕭仲祁楊德鄰李金秋黄果勵姚紹崇等同叩 
[藩署書吏運動之忙碌杭州]  
　　浙藩署分科治事一節早經顔方伯擬則詳定迄未實行日前因奉撫院札催遂即傳諭贱廊曁厘餉局各書吏開單報名以爲實行張本詎各書吏自奉諭後人心惶恐異常紛紛運動而一班財勢通天之書吏均各託人鑽謀妥當以致素染嗜好及不明案牘者亦仍厠入各科云 
[諮議局工程委員辭差安慶]  
　　皖省建築諮議局工程前經藩司沈方伯札委知縣張寳書監修該員於接札後即會同首縣兪令前往南門佑聖觀查勘界址擬尅日開工限期九月告竣但工程浩大期限迫促地勢又高凹相懸塡平不易所購辦木料又時常延誤更加撥欵萬分爲難種種因難恐難尅期完竣該委輾轉無策現已具禀辭差未知上憲能允准否 
[駐厦洋務委員竟得保矣福建]  
　　閩省洋務局向例三年一保今年又届開保之期閩督松鶴帥以厦門鼓浪嶼洋務局委員曹明府自到差以來辦事認眞保全國體愼重邦交不無微功昨特飭令該員繕呈履歷以便彙案列保 
[稅契帶收警學經費浙江]  
　　紹屬嵊縣紳士謝變奎等以現在新政浩繁籌欵不易巡警教育兩項均關重要擬於稅契項下酌提若干以資維持茲已奉增撫批飭藩司畧謂該紳等擬請於新章賣買契稅銀九分核洋一角三分五厘内酌提三分全數津貼城鎭鄉巡警及簡易識字學塾兩項此項契稅銀兩如果該縣向未帶收警學各費似可照准仰布政司迅即查明核議申詳核奪 
[軍界]  
[綠營裁撤之善後辦法浙江]  
　　浙撫增中丞札行藩司畧謂浙省裁撤綠營一案現經本部院擬定辦法咨商海軍處陸軍部會奏請旨遵行並擬以七月初一爲實行之期查綠營弁兵應支廉俸薪津乾辛餉米向係按季放給現據該司詳放各營薪餉等欵放至宣統元年冬季止所有本年春季薪餉米石仰該司迅移各營提前放給其季夏一關並裁官裁兵應給恩俸恩餉均應預籌的欵以僃裁撤時尅期發放俾資遣散本部院聞從前裁兵候給恩餉往往有緩至數月或半年之久者有名無實殊非體卹此次裁撤綠營官兵同裁情形尤屬不同存餉恩餉亟應一併放給庶免藉口生事且核發餉糈本爲該司之主任而全裁制兵實爲浙省創舉茲事體大關擊極重仰即通盤籌畫妥爲儲僃無誤軍需除將預算恩俸恩餉表各種辦法另札行知外仰即遵照妥速辦理 
[統制蒞鎭閱操鎭江]  
　　江督張制軍以本年秋間陸軍部派員南下校閱第九鎭各團隊亟應先事派員檢查以覘成績茲特派南洋陸軍第九鎭徐固卿統制赴鎭江江陰等處認眞檢閱統制隨於初四日由省乘早班火車蒞鎭駐鎭各標營兵士咸往南門車站列隊迎接統制隨至三十五標大營駐節並輪赴各營簡閱軍事動作及内部教育云 
[閩提巡洋已回厦門]  
　　駐厦洪子靑軍門爲全閩水陸提督向例春秋巡洋二次查看洋面拿辦海盜以重海權而安商旅日前洪軍門特乘元凱兵輪出口巡視閩浙一帶洋面至南澳而止現始回轅 
學務 
[批飭嚴懲毁學首要蘇州]  
　　太倉州湯直刺日前以時思王秀等鎭鄉民因調查户口風潮聚衆打毁學堂　情形通詳各憲昨奉藩司陸方伯批略謂該州時思王秀兩鎭被鄉民聚衆索册打壞學堂店面顯由不法棍徒造謠煽惑所致脅從可以勿治首要斷不能姑息仰即速提追獲之陸姓等究明實情仍訪拿實在爲首要犯分别詳辦一面將善後事宜妥爲辦理總之學堂必須修復户口仍應調查斷不准稍有延誤云云 
[王學司維持虔南學務南昌]  
　　江西虔南廳拔貢黃步衢等以該廳境内高初小學共辦八十餘處所需經費各就本鄉祭産項下撥給惟因地方官督催不力以致阻撓迭起殊於學務大有妨碍聯名禀奉王提學批云禀悉查興辦學堂以敎育普及爲宗旨而公家財力有限全賴地方官會商紳董實力勸導勉籌的欵以底于成倘官吏督催不力則籌助者必觀望不前該拔貢等以高初各小學堂常年經費就各處公堂祭産項下提撥六成均禀由該廳轉詳立案深以督率不力民間復生阻撓爲慮自不能不預爲之防候仰虔南廳立即查明各鄉小學堂如已經籌定常年經費者應切實督催詳細具復愼勿稍事延宕致令有始無終 
[高等農校經費有著浙江]  
　　浙江藩司具詳撫院謂高等農業學堂急需開辦其常年經費指動何欵由何處籌撥詳請咨部示遵等由刻奉批云查此案現准度支部咨覆商等農業學校應需開辦及堂年經費應即准其立案由藩司曁寗關道庫籌撥應用作正開銷至動撥何欵及常年開辦各經費開支數目應分造清册報部等因即經分行司關遵照辦理在案茲據詳稱蠶桑學堂照常存留則前年所議添籌經費由銅元項下撥給建築費寗關各小口常稅項下撥給常年增加費縱能照辦亦祇可備抵推廣省城中等蠶桑學堂之用等語查上年原擬將蠶桑學堂 
 
 

Page 12

 
 
歸併高等農業學堂之内故前學司支詳請增加經費係屬一併統計現仍照常存留其蠶桑學堂原有經費仍可由該堂照舊支領即須推廣每年增加之數亦必無多所有前議添籌銅元項下撥給建築費及寗關小口常稅項下撥給常年增加費自可酌撥高等農校開辦及常年之用惟原籌欵項是否足敷農校之用蠶桑學堂推廣之項是否即在此項均撥每年酌計若干應再分别議擬辦法以清界限仰卽移會學司查明另請核奪 
[慈邑毁學之餘波寗波]  
　　慈谿南鄉杜徐岙有進化初等小學校一所開辦已閱五六年距該校十餘里地方有甘溪章某於本月初二日前往尋釁持械逞蠻致被戳傷三人其一傷勢頗重聞均係發起人子弟該處自三月以來連毁八校案尙未結今更現此慘劇不知誰爲厲階也 
實業 
[勸業道催辦商船公會武昌]  
　　湖北勸業道高佑諸觀察以農工商部前頒到商船公會章程十八條並船旗牌式等項係保護航業挽回利權要政自應遵照舉辦現查江蘇安徽江西等省此會均經設立湖北勢踞上游航業最盛亟應組織此項公會便利商情特將部頒章程旗照式樣抄錄移送武漢兩總商會催其尅日籌辦以謀公益 
[敗絲製綢之新發明湖州]  
　　敗繭亂絲中國向視爲無用之物近年洋莊銷動大活因而絲業家亦知可用以織綢惟苦無良法以盡推陳出新之用現湖屬湯韾園君曾遊學外洋肄業有年於理化等學確有心得擬將湖屬之亂絲敗繭發明製造良法機織成綢日昨特來湖招集股分購備機器材料創立公司俟辦有頭緒再行禀請立案開辦 
雜記 
[和州貧民藉詞搶米安徽]  
　　和州議事會成立後首首先議辦平糶四月初一日起城内設平糶局兩處由正副議長劉焯等分頭督辦劉等偶不經意悞以四月爲大建遂於領買平米小票上多塡三十日一天及至月底始知四月小建遂於二十九日買米之時諭令貧民先行繳票然後給米一時各貧民懷疑殊甚謂多出一天之米必在議長處遂擁至劉焯家搶米（劉家距平糶局僅數武）該州魏直牧得信後立即會同守備前往彈壓詎飢民愈聚愈多圍住大轎求米當奉示諭展期平糶並婉言解散幸未滋事現該直牧已捐廉辦米並傳諭商界籌辦平糶業於本月初一日曉諭飢民展賣平米一月其爲首搶米之人已另案查辦矣 
[長興請開米禁之無望浙江]  
　　浙省長興文令以該處米食缺乏禀准增中丞咨商皖撫請開廣德運米到泗安糶賣之禁茲經皖撫朱中丞咨復謂皖省米亦缺乏民情惶急前經電奏申明禁止出口所有貴省採運米石如在禁限以前購定者自應從權放行至禁限以後委實自顧不暇應請飭長興縣暫緩購用俟四十日限滿再由各該鄰封妥自商辦現增撫已飭知該縣另籌辦法矣 
[烈婦殉夫蘇州]  
　　蘇屬吳江縣同里鎭朱姓女年十九歸平望鎭周雁臣爲婦朱性靜穆寡言笑又勤操作戚里均稱賢淑詎去冬其夫雁臣忽病肺突卒于親串家朱聞耗奔喪至則大慟暈仆於地人疑其服毒朱謂大事未了死非其時遂照常料理喪務迨其夫今年七終朱竟背人服毒自盡比家人驚覺已不可救矣年僅二十有九現該處紳商學界嘉其節烈擬臚陳事跡具禀大憲請奏咨旌表以勵薄俗云 
[盜匪就獲蘇州]  
　　蘇省飛划水師第二營何管帶因近日匪徒到處潜匿以致搶刧竊案迭出特親督弁勇四處購線跴緝於本月初二日在蘇城齊門外鐵路旁拿獲匪船一只盜匪五名詢其名爲衞二姜良生胡錫才桑得有李來華並起出衣服數十件洋礮三桿又有溧陽縣勇號衣一件當即就近解縣訊辦 
[威嚇斃命之可疑松江]  
　　西門外蔣徑橋某縫匠豓鄰右木匠之妹誘之不從託稱捉姦女向理論忽稱失去王少爺紗馬褂恿王出塲鴻保向索女旣羞且憤竟吞烟自戕不知能免饒舌否也 
[又請電咨蘇撫騐放米石矣杭州]  
　　紹屬民食缺乏存貨無多經山會米商發起公籌巨欵赴鄰省採辦協濟一面赶運預購棧米嗣因蘇省禁糶致被截留由宋茂盛等聯名禀請撫院電咨騐放在案日前復由合屬米商萬康等二次公禀增撫謂商等前在無錫購存米石　自舊臘迄今共有五萬餘担存儲該縣米行豐泰洽大源興永源生等號執有棧單原期陸續裝運並非禁後販買者可比現値靑黃不接人心惶惑惟有再懇憲恩迅賜電咨騐放並乞頒發護照接續趕運以接民食而靖人心 
短篇小說 
[學生之怪現狀（續）（留）]  
　　一人日。然然。汝言乃至當我意。當今日競爭之世界。有進步而無退步。吾輩但求。一巳之利益。無所謂名譽。亦無所謂品行。譬彼有名之外交家。但求有益於國家。即出至詭許之手段。以欺隣國。亦所不恤。一人又日。吾日來。窘迫至於極地。囊中乃不名一錢。奈何。 
　　語次。已至福州路之某處。有傖人多數。佇立日本人所設藝塲之門外。引首竊視。人叢之内。有女子二人。爲傖人輩所圍繞。力璧不得出。狀態至窘。汗被其額。幾不得通其呼吸。 
　　斯時二人者。疾至女子之後。以目示意。一人躡足而前。舉其右手。力拔女子髮上之金簪。旣得。則一躍而右。藏之袖中。回視女子。方爲傖人所窘。漠焉絶不之覺。 
　　此一人者。微語其友日。吾輩明日之游資得矣。 
　　一二十許之少年。白面豐頤。長身玉立。適隨二人之後。二人步亦步。二人趨亦趨。至此不期出聲而笑。二人回視少年。倉皇如鼠。疾趨入某弄去。 
探險錄 
[西部蒙古游歷談（十八）]  
　　二十一拜塔里克驛蒙地山勢。讞讞迎人。前途蒼茫。不禁感慨。過温都爾庫圖勒山。石塊栗碌。車行甚苦。烏塔以後。土地乾燥。鹽澤稀少。至於拜塔里克溪谷。小麥茂生。路上遇華商之轉運蒙地出産者。就中如牧畜者一隊。能牧二萬匹羊羣。業此者係陜西人居多。渡拜塔里克河。河畔即。拜塔里克驛。附近地土肥沃。業農地運亘。可約分爲五業農地。　　（一）拜塔里克河左岸。卽達賴公業農地。播種額最多。每年約二百十石。 
　　（二）鐵德達王業農地。亦在拜河左岸地域。每年播種約五十石。 
　　（三）瑪札薩克業農地。土地狹隘。且界内屢生風潮。人民窘困。農業退步。每年播種。不過三十石而已。 
　　（四）車臣汗業農地。在拜塔里驛北方。由達賴公租借種地。每年播種約五十石。 
　　（五）達親王業農地亦係由達賴公租借。每年播種四十石。拜塔里河平野。開製溝渠。以便灌漑。部民並無納稅之義務。只以苦役代之。每年秋穫二萬一千石。亦足見蒙人業農之一般矣。 
　　二十二札克驛據蒙人云。拜塔里驛。俄商來往甚多。大率爲訂購毛皮及批賣俄貨者。拜塔里驛後。有阿坎德羅基山。山下有札克河。河畔爲札克驛。平原牧草茂盛。　望沙喇烏沙圖羣山。歷歷在目。台吉　剳札克驛。管掌驛務。由札克驛迁途至察罕齊爾圖山。有哈喇陀羅海峰。屹立雲外 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[學部奏增訂實業學堂實習分數算法以資遵守摺]  
　　奏爲增訂實業學堂實習分數算法以資遵守恭摺仰祈聖鑒事竊惟實業敎育以民人得有實在技能爲指歸實業學堂以學生皆能實行工作爲成效奏定學堂章程各等農工商實業學堂功課均列有實習一門其辦法係以講堂所授各種應行實習军功課令學生分就學堂所設之農工塲廠及商業實踐室分别練習以騐學生之有無心得最爲切實各國實業學堂辦法大都如此惟此項實習功課所記分數應如何計算之處爲定章所未備農工商各種實業性質不同復難一律辦理各省提學使司詳請臣部核示者不一其處勢非及時增訂辦法不足以資遵守現在各處實業學生狃於往日趨重文學之習尙於實習不甚措意尤非將此項分數特别注重不足以明敎育之旨趣圖實業之振興臣等體察現今情形參稽各國學制擬將農工商三種學堂實習分數量爲分别辦理其各等農業學堂工業學堂商船學堂實習功課最爲重要實習時數亦必增多擬以講堂功課之平均分數以二乘之加入實習分數之平均分數以三除之俾實習分數實占三分之一各等商業學堂實習時數較少擬以講堂功課之平均分數以四乘之加入實習分數之平均分數以五除之俾實習分數實占五分之一所有學期考試學年考試畢業考試覆試考試一律照此法核算其畢業考試覆試考試實習分數一項擬即以該學堂歷期歷年之實習平均分數按照所有學期平均之以其得數列爲實習分數各學堂敎習平日評記實習分數之時務各力求核實每學期畢初等實業學堂造册呈報提學使司備案高等中等實業學堂造册呈由提學使司報部備案均應按照學期學年隨時呈報不得於畢業時補報以便按時稽核其畢業考試覆試考試遇有應行考試實習功課之時仍可酌量分别考試以期核實臣等爲注重實習圖興實業起見謹將各種實業學堂實習分數算法分别擬訂如蒙兪允即由臣部通行遵照辦理所有增訂實業學堂實習分數算法緣由謹恭摺具陳伏乞皇上聖鑒謹奏宣統二年四月二十六日奉旨依議欽此 
[學部奏州縣停選請將高等實業學堂奬勵章程變通改訂摺]  
奏爲州縣停選請將高等實業學堂奬勵章程變通改訂恭摺抑祈聖鑒事竊查奏定學堂章程高等實業學堂畢業奬勵内開考列最優等者作爲舉人以知州儘先選用考列優等者作爲舉人以知縣儘先選用考列中等者作爲舉人以州同儘先選用各等語恭讀光緒三十四年五月十五日上諭嗣後州縣兩途著將部選舊例限三個月後卽行停止等因欽此現在州縣停選已久各省高等實業學堂遂漸畢業此項奬勵章程自應酌量變通以免窒礙查奏定學堂章程各省高等學堂畢業奬勵考列最優等者作爲舉人内以内閣中書儘先補用外以知州分省儘先補用考列優等者作爲舉人内以中書科中書儘先補用外以知縣分省儘先補用考列中等者作爲舉人内以部寺司務補用外以通判分省補用高等實業學堂與高等學堂均係高等三年畢業程度亦復相同似可比照改訂現在各省實業待興需才孔亟定章旣專奬給外官應與高等學堂所奬外官一律辦理俾獲及時效用其畢業奬勵章程考列最優等者作爲舉人以知州儘先選用擬改爲作爲舉人以知州分省儘先補用考列優等者作爲舉人以知縣儘先選用擬改爲作爲舉人以知縣分省儘先補用考列中等者作爲舉人以州同儘先選用擬改爲作爲舉人以州同分省儘先補用如蒙兪允即由臣部遵照辦理所有州縣停選請將高等實業學堂奘勵章程變通改訂緣由謹恭摺具陳伏乞皇上聖鑒謹奏宣統二年四月二十六日奉旨依議欽此 
[憲政編查館草定行政綱目（十七）]  
　　民政部行政事務分配表第八 
　　按現制民政部五司日民治日警政日疆理日營繕日衞生茲就原定章程所列職掌分配如表 
　　司别　事務條目　直接官治　間接官治　地方官治　地方自治　附考 
　　民治司稽核地方行政地方自治●●　　●●　　○　　　　○ 
　　編審户口整頓風俗禮敎●●　　●●　　○　　　　○編審户口亦可委任地方自治 
　　核辦保息荒政移民僑民●●　　●●　　●●　　●● 
　　各事項●●　　●●　　○　　　○ 
[内務行政事務分配要例]  
　　謹按内務和政範圍最廣考諸列國之成規參以學者之義例大抵分爲三宗一日民庶行政如警户籍衞生等項凡關於人民身體之事務是也日本以内務省掌之我國則掌諸民政部二日民富行政如農工商郵輪電路礦等項凡關於國民財産之事務是也日本以農商務省遞信省掌之我國則掌諸農工商部郵傳部三日民敎才政如敎育學術技藝等項凡關於國民道德知識之事務是也日本以文部省掌之（歐洲宗敎多入此部日本則以内務省司之）我國則掌諸學部此外更有拓殖事務日本初闢北海道時曾設專省掌之今則歸併内務省（台灣樺太併隷于是）我國初設理藩院統治蒙古回藏今改院爲部其機關雖視内地省制有别其統係實與地方事務一律自應列入内務行政之内以上各部年掌其可以劃歸地方官治者較諸他部事務爲多茲仍各以事務爲經機關等級爲緯區以别之其區别準則舉例如左 
　　一凡非全國畫一通行不能達其主旨者必屬國家行政（卽直接官治或間接官治以下仿此）反是則可以屬諸地方行政（即地方官治以下仿此） 
　　二凡權利效力普及全國者必屬國家行政反是則可以屬諸地方行政 
　　三凡非合全國之力不能舉辦者則以屬國家行政反是則可以屬賭地方行政 
 
 

Page 19

 
 
按第一欵所稱地方行政當統各直省行政事務而言將來應如何分别歸部稽核則屬於官制問題茲不具論至所稱地方自治是否僅指府廳州縣上級自治抑兼括城鎭鄉下級自治尙無明文考各國下級自治體之監督機關以中央民部爲最上之一級是爲通例而現行城鎭鄉自治章程第一條祇有受地方官監督一語並無上違於部之文然據理而論則無論上級自治與下級自治皆應以民政部爲最上之監督故宜屬諸直接官治惟監督府廳州縣及城鎭鄉自治體亦屬間接官治應有之職權（即兼以督撫監督之）至編審户口移民僑民事項則與國家徵兵租稅重有關係整飭風俗禮敎亦爲全國統一之事均應屬之直接官治或間接官治至核辦保息荒政似可屬諸地方官治且中國救卹之政最爲發達京外善堂義聲素著是又可屬諸地方自治也但遇有規模宏大須由國庫支辦者則應屬直接官治耳 
本埠新聞 
[蘇提學照會江蘇敎育總會文（爲鄉民毁學事）]  
　　准貴總會資呈内開據各地報告毁學情形云云迅賜裁奪等因具徵貴總會維持學務規畫周詳至爲佩仰查本月二十一日准貴總會馬電以太鎭鄉人毁學請電飭州縣勸導保護等因當將辦理情形即日電復嗣以查户毁學之舉宜荆昭文江震等縣曾已疊據禀報太鎭又蹈覆轍似此相尋無　不獨學務之憂抑亦地方之患非妥議辦法不足以弭禍端而調查人口事隷自治籌辦處復經備文咨商請斟酌現在情形擬章詳辦又以調查人員其中多有辦學士紳各宜妥愼從事卽將辦理太鎭毁學情形行知各屬諄飭調查事宜妥愼委任務戒操切一面勸導鄉愚仍將學堂妥爲保護以期懲前毖後正核辦間接准前因除抄黏來文一併行知查照辦理外合就抄黏照復爲此照會貴總會煩爲查照 
[江南製造局擴張勢力]  
　　江督張制軍前擬將金陵製造局併入江南製造局曾飭江南局總辦張觀察籌議辦法經觀察禀辭在案現聞制軍仍委前充金陵局總辦之吳觀察學廉接辦並札飭張觀察亟將金陵局協同整頓節省經費嗣後金陵局一切事務統歸江南局節制遇事均須會商辦理云 
[大閙西牢之結束]  
　　本縣田大令業將吵閙西牢之徐福生（即閙天宮）王新生兪金琴等三犯擬定懲治辦法徐犯原定永遠拘押西牢今改爲水遠監禁縣監王犯原定拘押西牢十二年今改爲監禁縣監十五年兪犯原定拘押西牢五年今改爲監禁縣監六年昨已飭承將此案文牘辦齊禀詳上憲結案矣 
[租界内之烟賭窟穴]  
　　英美租界總巡捕房探目李星福昨與八十二號西探查悉松江路四號門牌陳桂甫所開之長春客棧九號門牌錢松林所開之大安客棧江西路二百三十六號門牌楊弼臣所開之中和客棧二百五十六號門牌江子和所開之永安客棧東棋盤街十一號門牌張海珊所開之興隆客棧金隆街六十一号門牌某姓住宅均容留外人開燈吸烟並有聚賭抽頭情事該探等當卽回禀總巡卜羅斯君請示核辦 
[總即是賭塲]  
　　老閘捕房捕頭訪悉租界内華人所開之總會專事聚賭與西人總會性質不同實爲租界汚點前晚特飭値夜包探錢壽生與一百二十一號西探協往詳查禀復核辦 
[製造局發售平米近聞]  
　　製造局總辦張觀察前曾在局設立平價局派員在無錫等處採米來滬專備各廠工匠小工購食定價每石六元五角並定章各工匠准每禮拜購米一次預飭各廠委員將各匠户口查明造册不准多購乃近有不法奸商勾串工匠多購轉售事被觀察訪聞爰即飭派偵探嚴密查察如有前項情事除將米扣留外並將該工匠斥革究辦一面另託本地米商採購米石以輕成本故每米一石尙可减至六元之譜云 
[討論淞滬徵稅問題]  
　　淞滬往來貨船近由吳淞常關委員具禀滬道請將稅銀改繳常關杜絶偸漏當由觀察批飭淞滬兩關會商辦法在案茲有吳淞商務分會總理謝　光具禀　道謂此事擾害商旅萬不可行觀察以該總理一面之詞殊難憑信爰即照會滬淞兩關稅司查明聲覆再行核奪 
[通利公司股東之疑惑]  
　　張樹堂（即張錫卿）偕同王順祺等至法公廨控稱前有南京人符祥之介紹謂有孫明洲現在上海設立通利公司專運六合縣紅沙消售出産甚旺勸令商人附股商人當出股本洋七百五十元詎至今日不但官利分文無著且該公司如何勞業一切詳情亦不得而知實屬有意串騙求請嚴究孫供此事由曾樹生禀知藩憲設立給有執照並蓋商務局等印信呈騐判孫交保候查明再核 
[保險起火之可疑]  
　　新閘橋北沿蘇州河永順里口華洋交界處鴻盛舊貨店前夜起火鄰居等前往施救竟被店主沈金初拒而不納於是衆人咸抱不平破門而入始得救熄事後鄰居咸以該店保有火險情殊可疑將沈扭控滙四捕房捕頭因地在華界飭赴該處巡警局控告 
[法副領事到任]  
　　駐滬法國副領事羅福嘉近奉該國政府命令升調法屬某處領事所遺本埠副領事一缺業已簡調徐而松君來滬於前日接受任事 
[謝券]  
　　本邑城議事會夏季開會自本月十一日起每日以午後四時二刻至七時二刻爲會議時間昨承惠贈旁聽券一紙書此誌謝 
城内 
[兇犯解省]  
　　戳斃英租界捕房暗捕毛久康之兇犯陳阿四即廣東阿四帮兇張永桂兩犯上月解松過勘刻已發回昨日縣令復派差役將　等解往蘇州聽候臬憲過勘 
[違犯烟禁]  
　　西四區崗巡在梅溪弄内查見錢阿福家有李三卿曹福林衞桂生三人開燈吃烟當將錢等一併轉解一路巡局請究判錢罰洋十元充公李等具結交保再犯重辦 
[全仗姊夫]  
　　老婦邵金氏偕同長子寳生將第三子阿長扭至一路巡局喊控違忤德巡官正欲審訊旋據邵金氏之壻崔福生投案禀稱　長現已知悔叩求免究巡官准之 
[道批照錄]  
　　飽萬華禀批此案現據公廨以該商所租福州路房屋先因訊得房主房客均係華人故判該商赶向原告清理逾限不理由原告遞禀控追新沙遜洋行不必干 
 
 

Page 20

 
 
預嗣續准英副領事來函以該屋由二房東代新沙遜行租出租洋由新沙遜收取斷不能作爲華案是以拍賣飭傳該商訊追等情詳復前來著即知照 
南市 
[又獲一人]  
　　振新米棧控被船户短交糧米曾經工程局提獲船户袁文明訊供不認押候傳同配船人訊究在案昨又續獲唐仁生一名究追短交米八石有零唐亦抵賴判押候查明訊究 
[兄弟失和]  
　　浦東張江栅人龔蓮生向其兄德山借洋四十元不允互相口角扭至工程局陳裁判以兩造各執一詞斥令出外自邀親族理處 
[捕夥獲賊]  
　　縣署捕夥某甲昨在南市拘獲積竊南翔阿二一名　至工程局禀稱該竊於本年三月廿八日與其同黨小湖北在英租界登瀛棧内串竊鈔票四百元旋奉諭飭解回縣署歸案訊究 
閘北 
[减少罰欵]  
　　新閘路陸同慶藥店主陸正海因勾引女子薛阿寳經四路一區黃正巡官判令罰洋二十元押限繳洋在案詎陸挺押日久延不遵繳昨復提訊判减罰洋十元仍令還押不准交保 
[控竊無憑]  
　　包車夫奚阿二昨將陶容扭至四路一區控被竊去鈔票洋五元及什物數件陶供會向奚借洋八角未還致被挾嫌誣控黃巡官以奚所控各節並無實據判陶還洋八角了案 
英租界 
[難民過境]  
　　公廨寳讞員前日奉扈道蔡觀察扎開准東海關道移稱有營口難民六十餘人由輪遣往烟台即日過滬飭卽照會捕房妥爲照料 
[唆使誣姦]  
　　柯貞賢在廨具控常州婦人許蔡氏誣姦伊女庚妹希圖勒詐等情昨經總巡捕房包探邵阿金與八十三號西　在虹口密勒路二百二十號某洋人家將許蔡氏緝獲拘入捕房詢據該氏聲稱此事質係柯姓已歇家丁胡貴唆使捕頭諭飭轉送公廨押候訊究 
[强搶首飾]  
　　四馬路龍興旅館庽客王楊氏前晩十二句鐘時回棧行至弄口被流氓　去金挖耳一只逃逸該氏卽報由捕房派探查緝 
[拐匪可畏]  
　　英美租界内近有大帮拐匪分段匿跡以致前昨兩日又有十歲小孩孫阿楚程金生七歲小孩孫阿宗朱祥生六歲小孩嚴阿三等五口被人拐失昨由各該家屬投報總巡捕房捕頭立飭中西包探分往偵緝 
[夥友捲逃]  
　　東棋盤街十三號福泰土棧執理朱榮林前日囑夥潮陽人姚　潘送鈔票洋五百二十五元現洋三百元至南京路鴻仁里德源莊内詎姚竟携洋逃逸昨日由朱投報捕房請爲查緝 
[弔獲原贓]  
　　翁安記失竊脚踏車一乘報請捕房查緝在案昨經包探周小弟在牛舌路查獲原贓吊至捕房留候認領 
[設攤誘賭]  
　　流氓唐永林李阿四於端午日在河南路設攤誘賭被捕查見一併拘入捕房押候解廨究辦 
[包探獲賊]  
　　竊取海寗路孫連生等各家 
衣物之竊賊張阿根昨日由探周志仁查獲拘押捕房候究 
[其細已甚]  
　　木匠蘇雲亭等三人昨在福建路五百零六號麵館内因爭奪銅元三枚起釁互相鬥毆被捕一併拘入捕房經捕頭詢明事甚細微斥釋不理 
美租界 
[匪類何多]  
　　胡寳泉前晩行經崑山路吳淞路轉角處被匪徒多人圍住搜刦不料胡身畔並無値錢之物該匪等大失所望隨卽用刀戳傷背脊等處而去事後胡卽投報捕房捕頭命送同仁醫院療治旋又有陳輔延行經乍浦路亦被匪黨剶去熟羅長衫綢馬甲各一件隨至捕房報請查緝 
[自取其啓]  
　　余阿虎昨至捕房控稱頃在海寗路高彩寳茶館内被江北阿三等肆毆經捕頭詢知因賭起　斥退不理 
[流氓誘賭]  
　　流氓王阿品昨在吳淞路擺設廿一門賭攤誘人賭博被捕拘入捕房押候解廨究辦 
[欠租封屋]  
　　吳淞路七百九十一號文元昌機器店積欠房租數月昨由房主控奉公堂飭差協探將店封閉 
[查獲偷兒]  
　　王得興昨竊某姓家衣服行經西華得路被探查獲拘入捕房押候究辦又王春發昨在乍浦路三百十一號某日人家竊得金戒一枚由探緝獲押候懲辦 
法租界 
[並無酬應]  
　　板木行主施東松前探夥友錢啓誠盜用洋二千四百元經公堂聶司馬判令還洋二千元限一月交保先還一千元其餘分五個月理淸在案嗣因逾限未保復於前日提訊錢供前已還過三百元所有在外應酧客帮用費行主尙未認償若除去此費所欠無幾求察原告　並無應酧等事實係飾詞圖賴求請嚴追判展限七天仍照前斷科理 
[核明帳目]  
　　陳正銓控鞋店主周長富不還往來牛皮貨欵經公堂聶司馬判令兩造將帳呈核在案前日原被各將帳據呈　司馬查核帳目除收過外周應還洋三百廿八元判交原保限一月還洋所有担保徐新發一欵無憑不理 
[發堂擇配]  
　　發堂婦人余葉氏前日由堂送廨訊據該氏訴稱婦人原籍寗波夫故十二年並無子女母屬亦無一人前被姘夫朦送案下判令發堂現在情願嫁人求鑒判令具結准予送堂擇配 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[法部奏定檢察廳調度司法警察章程（續）]  
　　第四節　護送人犯　第四十七條　司法警察於左列人犯有護送之職務　一　檢察廳或豫審推事委令逮捕之人犯　二　查獲送案之人犯　三　取保聽傳之人犯　四　由檢察廳發送監獄候决之人犯　五　由檢察廳發交習藝所工作之人犯　六　監候待質送至監獄之人犯　七　上控提審之人犯除係同城近地者外應由各警署節次遞傳　八　實發及解配之人犯　九　遞解之人犯　十　處决之人犯　第四十八條　護送人犯應遵官廳所定發送之期限不得違誤　第四十九條　共犯人犯應分别護送若必須同時並送者應嚴加戒護以防通謀　第五十條　凡由警署送交檢察廳之人犯經庭訊後須聽候再訊者應由檢察廳派人送交就近警署取保聽傳　第五十一條　凡護送人犯應有一定時刻春冬以上午九鐘起至下午四鐘止夏秋以上午十鐘起至下午六鐘止但關於重要人犯不在此限　第五十二條　凡護送人犯除第四十七條第三第十兩項人犯外於送到時應即候取收據繳呈原派之官署　第五十三條　凡護送人犯於檢察廳未經收受以前如有脫逃情事應由原解巡警擔其責任　第五十四條　被護送之人犯中途有逃走者司法警察立即通報於該處警署以便協捕一面報告原派之官署　如遇有爭脫或刦犯等情事須依第一節第二十一條之規定　第五十五條　被護送之人犯中途有疾病者司法警察廳速報該處之警署飭醫診治若有死亡應報告該處警署飭騐仍一面報告原派之官署 
　　第五節　取保傳人　第五十六條　凡審判廳應行傳集人證質訊者應由檢察廳知照取保之警署辦理　第五十七條　凡刑事輕微案件之被告應行候訊者由司法警察帶令取具舖户水印保結如無保可取者應仍送交原審判衙門管收　第五十八條　凡不能依前條規定取保者司法警察亦得將實情報明檢察廳商由審判官酌令呈繳相當保證金然外候訊　第五十九條　凡案内干連人證例須取保者由司法警察按其住址所在帶同就近取保令保人出具保狀不拘何時聽傳到案如本人並無親識得令地保保管聽候審理　第六十條　凡婦人雜犯應取保者由司法警察官責付本夫保管如無夫者責付有服親屬或鄰里保管聽候審理　第六十一條　徒罪以下人犯患病審判官驗明准其取保者由司法警察取具的保　第六十二條　凡傳取保之人及證人到案應於二十四小時前通知本人若被傳不到並無不得已之事由者應即報明檢案官處分　第六十三條　司法警察接奉廳票傳訊原被告及其他訴訟關係人時當卽按照票内所開辦理如其人不在本管地方時凖用第二節第二十四條之規定 
第六節　檢驗屍傷　第六十四條　凡檢騐屍傷司法警察各員應俟檢察官到塲會同辦理如有重傷幾死迫不及待者得先行錄取生供並取具保辜限狀　第六十五條　凡斃於道路者是否有刑事情形應由發見之巡警一面保守一切證據一面報告該管長官電告檢察廳從速派員前往檢驗　第六十六條　凡非命死於家宅者其檢驗等事照上條辦理　第六十七條　凡應相驗各案未經檢察官相騐以前其屍身應由警署派人看守一面傳集屍親人證預僃一切事宜以便檢察官定時前往從速勘騐　第六十八條　經檢驗後檢察廳發有抬埋票者由司法警察飭人抬埋以重衞生所有抬埋票發交屍親無屍親者槪由警署代爲處理 
　　第七節　接收呈詞　第六十九條　凡關於命盜殺傷案件警署得接收呈詞移送檢察廳辦理其民事訴訟槪不受理　第七十條　凡接收呈詞時對於訴訟人須問明來歷情由記於日記簿以僃存查但不得有恐嚇勒詐等情　第七十一條　接收之呈詞呈送該本管官閱看後須即移送不得積壓擱延　第七十二條　呈詞格式如查有與法定刑事訴狀所列各項不合者可即指示更正然後接收　第七十三條　凡民事訴訟有誤投警署者須指示訴訟人前往該管審判廳投訴 
　　第八節　附則　第七十四條　凡案件如係由行政衙門送交者其搜查逮捕護送取保等事應由各該原送衙門自行辦理　第七十五條　前條各衙門送交之案如逮捕地係各該衙門管轄之地而犯罪地係警署所轄則搜查等事或逮捕其他逸犯仍應知照警署辦理　第七十六條　凡處决罪囚警署除派巡警護送彈壓外其向例有護决兵者暫照舊例辦理　第七十七條　司法警察執行職務有不盡力或處分不當之際檢察官可戒飭之或予記過其所爲有犯懲戒處分者則詳查事實報告警署長官以資督勵　第七十八條　本章程暫行試辦俟奏准頒行後以交到日爲施行之期本章程如有關於刑事訴訟律各條俟該律頒行後即行作廢　第七十九條　本章程如有未盡事宜應由法部隨時會同民政部商酌分别修改奏明辦理　第八十條　本章程施行細則由各該檢察廳長擬訂試辦在京交由總檢察廳在外交由提法使申報法部核定立案 
小說 
[中國貞探小說繡衣盜（十六）]  
　　第五回　論鐐風陸雄受賞　聞獄氣逃犯遭擒 
話說陸雄聽了馬尙書的話兒。定一定神。方才回道。回大人的話凡是帶過鐐的。走起路來。都是兩脚平平的。向兩旁開步。後一步的脚迹。越不過前一步的脚尖。不像那平常的人。走起路來。都是向前開步。後一步的脚迹。總在前一步脚尖的前面。小的方才見大人走路。就是這個樣兒。又見大人頸上露着兩個瘢痕。黑隱隱。的兩個影兒。前後挨着。又帶着鐵毒的顔色。明明是鐵鍊帶在頸上。時候久了。磨傷皮。肉的痕跡。要不是見了這個憑據。小的那裡敢放肆。馬尙書聽了。笑道。你的本領。着實不差。居然竟 
 
 

Page 27

 
 
有這般的眼力。看得出來。我老實和你講罷。我十六七歲的時候。最是淘氣成。天的在外面鑽穴踰牆的混閙。我們老太爺罵過幾次。打過幾次。我只是不聽我們老太爺的性子。最利害的。就把我一條鐵鍊鎖起來。鎖在一間房裡。還恐怕我要想着法兒出去。索性用一副脚鐐。連我的脚都鎖起來。直鎖了十個月把我鎖出一塲大病來。我們老太爺方才把鐵鍊開了。直到如今。已經事隔三十多年。你居然竟看得出。我是帶過脚鐐和鐵鍊的。像你這般的捕快。如今實在難得。說到這裡。回過頭來。對烏大老爺道。請你代我給他一百兩銀子。賞他的眼力不差。烏大老爺連忙答應一聲。叫人去拿銀子。林大人起先聽了馬尙書。稱許陸雄的眼力。心上十分疑惑。如今聽馬尙書把自已。小時候的歷史。背將出來。心上方才明白。又聽馬尙書。呌烏大老爺賞他銀子。便接口說道。這實在是大人的恩典。非但不要懲辦他的罪名。還格外的賞他銀子。陸雄聽得馬尙書賞他一百兩銀子。又不要問他的罪名。也覺得喜出望外。連忙叩頭謝賞。馬尙書却正色對他說道。陸雄。你自已知罪不知罪。陸雄聽得口風不對。心上又是一驚。只得回道。小的知罪。求大人寛免。 
國外新聞 
[普魯士議院近事]  
　　初四日栢靈電云普魯士下議院已贊成增加德皇御用經費 
[希臘國君回國]  
　　初四日柏靈電云希臘國君已啓程返國 
[海牙將開萬滙兌會]  
　　初四日栢靈電云本月二十三號海牙將開萬國大會公訂畫一滙兌法律願派代表入會參議者已有二十九國 
[各國訂立版權條約]  
　　初四日栢靈電云各國互行保護文學及美術著作條約已有多數之國簽押賛成惟日本因第八第十一關係翻譯書籍及演奏樂譜權兩欵尙須斟酌擬從緩簽押 
[萬國棉業會之决議]  
　　初四日栢靈電云比京萬國棉業會决議各節業已宣布（一）擴張農業借欵銀行之制（二）置田種植棉花子（三）設立農務局（四）續减棉織廠出貨（五）凡遇爭端歸萬國公斷裁判所公斷（六）召集公會討論改良棉業辦法（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來稿 
[蠶桑速成捷法刋行緖言]  
　　竊維興養端資實業而大利首重農桑我國氣候温和土寺肥美版圖壯廓人族繁盛而何以國勢不振民生疲弊推其致此之由皆因實業不興利源外溢故也欲厚國力而濟時艱塞漏巵而保利權者其惟蠶桑業乎見效最速獲利最鉅苟能廣設敎育研究新法力求改良日益進步不數年而國力自充民困自紓决必勝之策奏凱旋之歌堪於田舍老幼綠窗婦女之手中一歲取還數百兆賠欵外債而有餘即四萬萬之生民衣食亦無不足夫我國本有蠶桑天然之美利日本伊太利法蘭西三國得我之傳雖與並稱爲世界四大蠶絲國然伊法二國近年以工食昻貴出絲漸絀惟日本蠶桑盛行已達極點比年出絲除其國内消一億萬元左右外而輸出絲額約達一億六千四百萬以上若我國版圖十數倍於日本果能蠶桑發達以日本輸出外洋絲額爲比例每年當有二千六百四千萬萬元之鉅額年年取之於列國卽年年進步而增加向之列强收括我無算膏血金錢之罪而貴其償誰能禦之誰敢違之是不待兵戎相見所謂戰捷於世界之和平武器者非我國其誰屬哉且邇年歐洲各國日尙奢侈賽富角豔甚至以緞補壁衣裡皆綢各國需絲年增一年無非仰藉我國與日本而已由是以思蠶絲之業可立不敗之地且我國糧食工銀兩者俱賤與列國較無一省不得天惠占自然之優勝者誠如日本農學士吉池慶正著支那蠶業之沿革及現今狀况論中謂淸政府若用稅務司所傭德人某氏之策於各省中央設蠶絲業傳習所敎以新理學之養蠶製絲法分配於各州縣改良舊習以盡發達之能事則挾此雄飛實力直可以蹂躙世界之社會外人此語可爲我國人人之警鐘也今朝廷旣設農工商部實力振興爲國民倡誠能上下同心猛勇臻進則十億六百餘兆之新富源不難確收效果矣雖然鄙人以上所論固非一蹴可幾如能聞風興起敎育普及由桑而蠶而絲而銀富强之策非此何求惟願我國各廳州縣明哲者迅速提倡將廢地荒塲畦畔屋角在在皆樹之桑以畝田之桑育春夏秋三季之蠶辛苦祇數十天獲利可百數元之多絲售異域以我黄土易彼黄金非富我而何若論開礦山興製造固屬當今之争然辦機器請技師小則數十萬大則數百萬恐無如許金錢斷難驟辦轉不若先爲務本而後圖遠大是爲得策也查廣東風氣早開年來産絲漸增如順德一縣每年出絲計至六七千萬元之多次則我浙各屬若湖州嵊縣出數亦鉅而四川江蘇亦漸發達惟絲質雖優而繅法不精價終貶抑必廣興敎育改良新法斯可駕日本之上鄙人僑商日本垂三十年目見耳聞畧有所知覩鄰國之富强痛祖國之貧弱眷念宗邦誼切桑梓是以不暇謀家室之安於光緒三十一年在本藉浙江寗波府慈谿縣北鄉創建錦堂學校初設兩等小學繼改初等農蠶今又擴充辦法逕升爲中等農業學校總計先後用銀二十萬元今春又設短期蠶業講習所顧念敎育尙初限一方未能普及全國適東京帝國蠶絲講習所畢業生同鄉倪君紹雯四川劉君安欽有速成桑園種植法及蠶絲業普及捷法二書之作乃爲彙成一書名曰蠶桑速成捷法梓以問世爲贈送者二千部是書文淺法簡易於傳授而鄙人之爲之亟亟焉刋行印送者蓋有見夫提倡實業蠶其首務徒以言之無條行之無法於改良前途殊多窒礙耳今得是書而讀之　得有愛國熱誠志士共圖振興力爲提倡廣興斯業慨助刋貲遍爲傳　以一傳十以十傳百庶幾數年之後普及全國强國富民指日可待鄙人淺陋無文不計工拙幸祈高明垂鑒焉時宣統二年庚戌春仲浙江寗波府慈谿縣北鄉東山頭錦堂中等農業學校校主吳作鏌錦堂識 
短篇小說 
[實事小說會塲伎（寄）]  
　　國旗飄颺。演台高列。萬頭攢動。齊集視線於台上演員之一身。 
此演員者。衣冠儒素。吐辭慷慨。言及國際。則每發一言。必嗚咽流涕。誠懇之意。蓋溢於言表。演未已。鼓掌已雷動。於是此君聲愈縱。詞愈激。意氣愈發揚。一似腦中舍愛國外别無思想者。旣而此君舌少蹇。語少鈍。雙目忽直視門外。若病夫見鬼。狀不可思議Ⅰ不可思議。Ⅱ粲花之論。倏焉不予人以聽聞。 
　　是時會員之目注其背。來賓之目注其面。衹應演員者疑其唇焦舌敝。敬奉杯茗伺其旁。此君一一不之覩。立有頃。猝反袂以自障。急趣台下。台下肩摩背擊。無容足地。則且排衆突圍。作狼奔豕竄狀。其皇迫乃令人不忍覩。 
重圍旣出。將趨門次。衆中突見一婦人。髻雲眉月。周身皆作北里妝。甫覯演員。即爲申申之詈曰。長日無從迹君。乃在此耶。君某時逋　頭金。某時漂夜合費。纍纍者俱在簿計。且以甘言誑妾。謂將爲妾購身。致令妾閉門謝客。受假母種種荼毒。而訪及君家。則閽者獰髯若戟。厥狀直欲噬人。妾受苦毒極矣。今相遘於此。聆君妙論。似天下　心人無逾君者。顧君獨負此小兒女。則或者口　者即爲心熱耶。不則何以敎妾也。 
　　語時。演員面赭至頰。俯其首直欲寘之於懷。於是嚮之鼓掌者。至是咸嗤之以鼻。而會塲亦以是時罷演。 
 
 
 

Page 35

 
 
   
 
