# 1893 - 123 - 4907199

 

Page 1

 
 
[赶印京報放大附張啓] [  申報館主人謹白]  
　　臣工章奏薄海願聆偶一濡遲無不延頸跂足是以本館特倩妥友每日在内城赶緊抄寄印入報章卽凡邸抄及摺報中所偶遺者亦必設法抄來按日排印務期較尋常京報從速有時奏摺過多每本非一頁所能盡則　爲二頁以饜觀者之心至於各處新聞益復旁搜博訪遠而海外近則目前上逮官場下迄閭巷瑣聞佚事纎悉　　　録報端多至倍徙是以將公堂案牘及一切巷語街談酌量列入附張以冀多多益善敬告閱報諸君尚其俯賜鑒察爲幸此啓 
[重印醒睡録告成] [  申報館主人啓]  
　　是書爲南陽布衣鄧渭卿先生所著計爲卷者十爲帙者六雖係小說家者而于　新領巽之中寓勸善懲惡之惜誠有如蘇長公所　嬉笑怒駡皆成文章者數年前本館曾印以行世甫更塞暑箕笥巳空兹以問價者多重付手民排印校僻裝釘遠勝於前刻己告成每都碼洋三角五分正賭君子荼餘酒後欲遣睡魔請移玉惠臨携歸展玩可也售處仍在上海三馬路申報館帳房及各處申昌書室寄售申報處 
[續天問]  
　　昭昭者吾知其爲天也而夢夢者究不得謂之非天莽莽者吾知其爲地也而局局者正不得謂之非地浩浩者吾知其爲水也而涓涓者亦不得謂之非水熊熊者吾知其為火也而星星者亦不得謂之非火昭昭者人則敬之畏之　之祝之而天反若夢夢矣莽莽者人則爭之佔之居之處之而地反若局局矣將以其浩浩也而障而拒之甕而　之而涓涓之水反積而成浩浩之勢將以期熊熊也而遏而滅之抑而止之而星星之火倐變而爲熊熊之威說者謂人也者處天地之中參天兩地而爲之位育者也妙水火之用調水劑火而爲之變理者也而人之一身渺然寄於天地顛倒於昭昭夢夢中者或終身不得自主徘徊于莽莽局局之間者畢世而無能安處甚而至於以水濟水而水之害反以人而巨甚至於以火濟火而火之禍反因人而烈天有日星地有河岳日星之忽明忽晦人見之人不得而測之河岳之忽蹇忽崩人知名人不得而補之水火皆所以養人民非水火不生活而民之死於水火者又不可以僂指計謂水火之爲利爲害天實主之而旣生其利何以又生某害謂水火之為猛爲懦地實成之而何以懦者轉足以段人　者或可以救人人之所禀者天也天未嘗諄諄然命之夫既不諄諄然命之則凡三綱五常之彚爲天秩天叙者何以責之於人而使之隨地轉移者又幾如水火之不可以同爐好生者天之意也而水旱偏災無歳蔑有則非生之而殺之矣而人之受殺於天者又何以偏欲以人力救之辦悵濟集捐資竭力圖謀源源解助此則可以挽天心而轉地眞出之於水深火烈之中乎而謂顯與天抗者善乎不善乎善則宜順天而動顧何以不順乎天者轉得居乎善之名善則當盡人而救顧何以博施滴衆堯舜猶病禦水者莫大於黄河黄河之患將與天為終極而亦復限於地有時自北而南有時自南而北北也者水之性乎南也者水之勢乎禦火者莫要於水利水利之興可以制火此實天理之自然而有時亦囿於地形水火相持而以水勝火者多以火勝水者少水不勝火天地間無是理也天地間未嘗無此事謂和平温厚者爲善人而天下何以有小人謂鑽營刻薄者稱幹才而天下何以有君子謂君子不屑與小人較何以君子之事往往敗於小人謂小人不樂與君予居何以小人之禍往往得君子而解君子恥獨為君子必得衆君子以為之助而黨禍乃由此而興小人恥獨爲小人必結衆小人以傅之翼而羣小亦互相攻訏謂君子足以制小人而君于未嘗不受小人之禍謂小人足以害君子而小人未嘗不受誅於君子謂天生萬物皆所以養人而害人之物亦爲造物所化育謂毒人者物而毒人者或轉而為人所毒謂食物者人而食人者或轉而為物所食生生之道當道也而誰為之生其生育育之理正理也而誰爲之育其育與生言生與育言育而生其生者窮矣育其育者苦矣不生之生乃多於生不育之育乃衆於育生焉者或不育育也者　非生而天地之氣化水火之運會乃不得一旦豁然而貫通天之生一而兩生兩而三生三而萬我則　然一身處於萬萬中者也生於萬之中而與萬俱民則天又曷事乎生我處於萬之中而不欲與萬俱民天又曷有以毘我彈一曲琴焚一爐香我自以娱我而已伸一幅紙揮一萹文我自以寫我而巳我不能叩天閤通天耳舉古今來可驚可異可　可愕可疑可信之事一一印而證之而我乃欲舉古今來可驚可異可駭可愕可疑可信之事一一筆而存之此則我之所能自為天之所不能阻焉者也而仰視高空則昭昭者見之爲昭昭夢夢者見之爲夢夢將譁然而羣譟曰此之謂所答非所問 
[諭旨恭録]  
　　三月十五日奉旨貝勒載濂之第一子著命名溥稱欽此十六日奉旨廕生麟駿著以文職用德禧著以文職用誠璋著以文職用禮科吏科給事中員缺著余聨沅徐樹鈞補授分發四川補用道殷李堯江蘇試用道唐治堯直隸鋪用知府林昌虞河南補用知府王煥台江西補用知幣徐元霖奉天補用同知王志修江蘇補用直隷州知州徐慤立廣東試用通判蔡繼昌浙江補用知縣關鍾衡潘輝曾湖南補用知縣李尚卿四川補用知縣孫　龍直隷試用知縣朱官濬江蘇試用知縣唐樹丁楨冷利南楊壽祺山西試用知縣翁葆昌吉林試用知縣恒謙浙江試用知縣孫紹庭章鑄福建試用知縣黄鼎翰四川試用知縣楊瑚廣西試用知縣黄岱鍾四川坐補知縣王琅然俱照例發往病痊前浙江金華府知府繼良著照例用開復前福建試用同知王錫奎前廣東惠州府通判宗振俱准其開復原官照例用前山東候宝知縣王建疇著准其開復原官仍發原省照例用卓異俸滿官前安徽巢縣知縣周應溎著循例俸滿准其卓異加一級仍註册候升欽此 
[漢皋茶巿電音]  
　　本館昨接漢友二十一日發來專電云昨前兩日至今日兩湖茶到百數十號前日發樣昨午江裕輪船載來寍茶四十餘號俄商開盤安化沽數號四十一兩五瀏廿兩零今日安化開盤三十八兩至四十兩零聶廿一高廿四五通廿四五峒三十至四十五司廿七八兩寍四十至六十茶雖尖嫩奈汁薄葉乾出貨甚少出價頗高西商購者不甚踴躍難沽高價電音如此亟録之為浮梁賈客作先路之導焉 
[研訊會匪述略]  
　　金陵訪事人云會匪弌生明及革弁萬松亭疉次訊鞫情形業巳備詳前報現聞匡供認為匪是實并稱萬係九華山某堂領袖轉詰之萬萬俯首無詞隨與匡次第當堂畫押旋由藩轅營務處及承審各官繕寫 
 
 

Page 2

 
 
供摺面呈峴帥察閱至李鴻確係會中巨匪惟是否卽服毒自斃之李顯謀供詞忽實忽虚殊雖臆定峴帥因另派幹員率同兵役嚴緝曾蔣二匪俟到案時再行質對如果衆口一詞則李顯謀之事亦可水落石出矣日内匡萬二匪分别收入獄中暫稽顯戮管獄官丁少尉任李服毒咎實　辭上憲巳檄令解任另委劉少尉壽籣權攝篆務矣 
[廬州大火]  
　　聞皖北廬州府城中於本月中浣大火延燒百餘家其中民戶固多而店鋪之慘罹刼火者更不知凡幾西望金斗能不爲之慨然 
[皖垣失愼]  
本月十九日午後四點鐘時安慶西門外火神祠邊某娃居民不戒於火以致蔓延城內外各善局永龍紛紛舁往澆灌文武官亦皆馳往彈壓以免匪人攫物而逃查起火之由僉謂有草帽客路出此間小憇柴堆旁敲火吸烟遺火柴中登時上熾以致居民二十餘戶悉化刼灰事後太平局善士詳查被燬之家類多肩挑背負者乃捱戶給以蘆蓆令聊蔽風霜隨以錢米贍之俾得籍以果腹斯眞好行其德者歟 
[宜昌火警]  
　　初八日午後三點餘種宜昌府城大北門外正街張家巷失愼警鑼亂鳴各處水龍如飛而往竭力灌救計焚去疲面四家一紙鋪一雜貨鋪一米鋪一豆腐鋪其起火之由因雜貨鋪中人有欲食雞蛋者先在鍋中熬油出外買蛋不料油己惹火延燒他物一時無從撲滅致釀此災後由地方官將火頭二人拿去照例治罪當火熾時城內兵弁俱往援救水師營樊君國泰亦臨塲彈壓極爲周到 
[續録總署照會美使請廢苛例]  
又新例第四欵復有拿髮監禁罰作苦工字樣試問各國工人傭趁於貴國者有此苛虐否所謂俾受　　 
優待各國最厚之利益謂何也又新例第五欵此例准行後華人到美登岸被阻者准其投案剖明但不得取保在外候審問官亦不得無故推延等語查各國良人遇事投訴公堂貴國向有取保侯審之例若不准取保候審則此華入於何棲止且問官之不能隨到隨審亦事勢所必然者也總以仍照向章取保候審爲是又新例第六欵華工現居美國者自此例准行之日起給限一年各赴本管之內地稅務司請領執照准共仍舊寓美一年限滿仍未領照者卽照不應在美逗遛者論各日岸曁内地之稅司委員等及武營員弁均得隨時拘送問官查辦該問官應照例斷令載歸中國如問明該華工與此例准行之時已在美國居住實因疾病或有要事不能如期領照並有西人為證則准其完納各費後鋪領執照又如該華工曾領執照損壞遺失者則將案緩展俾得赴前領照處重領一分其拿獲費公堂費應須若干俱由問官酌定完納了案至於華人並非傭工者如欲領照亦准其請領不得索費等語本衙門查華工寓美散居城埠中國並未概設領事管理此項華工未必盡識外國語言文字若必迫以領照且復跟以一年否則拘送問官究治微論華工横受苦累恐地方官亦不勝其煩核與光楮六年續約各欵則更覺多此一事至新例第七第八第九各欵皆貴國戶部奉行之政然核與一千八百八十四年十二月六號貴國戶部章程則已大相縣殊矣以上新例九欵本衙門稽之約章考之成案應請貴大臣轉奏貴國總統飭下議院另議庶符公法而顧邦交查一千八百八十四年七月五號議院定例後貴國前總統於是年十二月一號諭議院文日本國前與中國所訂續約商准限禁華山一案講解約中本意似須斟酌妥當前次議院義行續例究竟違背條約必須細酌更定等語是議院議例苟背條約貴國總統原有諭飭議院再議之權兹新例九欵違約實多又帶行一千八百八十四年舊例一千八百八十二年舊例因限禁華工而波及出使人員所以一千八百八十六年中國使臣行抵金山稅司有閱國書始准登岸之事此等條欵固損貴國聲名亦傷兩國交誼本衙門並願貴國政府務歧將視中國之見苛待華人之舉持平妥酌爲荷爲此照復卽祈貴大臣查照辦理見復施行須至照會者 
[外洋雜録]  
　　東京法報刊有電音謂美國現己不肯保護檀香山矣○俄國有數處時疫流行死亡相繼已録前報玆閱俄京消息言三士和梳縣及各省會現恐時症僅染故特設醫生及婦女服役俾各成一會倘時疫大行則出而治理以濟貧人俄官現亦出示曉諭著各處醫生時常聚會設法消弭時疫免致傳染○神戶消息言日本每年銷售火油約值銀七百餘萬元多係由外國運至日東銷售者而日本自産火油所值七十萬元左右查日本火油出産原有井泉兩處惟所出果否豐盛能否數日人所銷則不得而知現大坂埠已有兩日商前往井泉處細騐倘此泉所產源源不絕則將湊資開辦以資挹注而塞漏扈也○日本各埠有電燈公司十二家現又有人擬湊股開辦可見電燈之獲利倍蓰故倣效者衆也 
[禾諺]  
　　嘉興訪事人云有江北醃魚船繫纜端平橋外蘇州塘口夜半忽被盜匪撑至百步橋左近一聲胡哨聳身躍過船中人驚惶無措不敢聲張任其囊括無遺揚長而去翌日失主投秀才縣禀報劉邑尊委朱少尉前往查勘被刦情形勘畢回署禀　緝查○某日嘉興汛李守戎督率汛兵在鳳橋鎭鄕間拿獲兩盜解送嘉興縣收禁待訊據云卽前報所登搶刦石佛寺馮姓之犯一經研訊不難水落石出也○前帶楚軍水師之雷千戎在盛澤鎭鄕間拿獲四盜解送秀水縣署劉邑尊升堂研訊供明一名壇秋一名河四餘二盗所供模糊聆其音皆湘鄂産據言從前搶刦桑橋肉店之案是伊等所爲遂飭釘鐐收禁以待覆訊并須緝拿餘犯也 
[彞陵春望]  
　　民間修造房屋爐灶悉用黄土取其堅固宜昌沙土多而黄土少藍縷之輩多在荒塚間淘挖以致朽骨飄零不堪注目近經紳耆保甲立一石碑禁止挖土是亦仁術之一端也○北鄕出一毆傷重案報縣請騐近經邑尊帶領仵作前往相騐此處離城百數十里往返尚需時日也○救生紅船向有四十餘號上自巫巴交界下至虎牙灘分投灣泊以便隨時拯救自蔣鎭軍涖任後添設七號又經號家及歸州公局添設五號上自空舲下至新灘往來游弋若砲船餉船則歸樊君國泰管帶約有二十餘號云○招商局總辦畢君靈柩於上月二十日發引由江通輪船載往漢口所帶器具約數百件一併運回珂里○荆宜施道周觀察向有來宜巡閱之信己在城内預備行臺近聞觀察因辦荆州堤工且有緊要機宜須晉省謁見制軍約於秋後方可來宜也○近有英員及法國領事官乘輪而至同坐游船於上月廿六日開行往歸州新洩二灘流覽風景○宜昌關稅務司孟君往香港以鎭江稅務司來宜接辦近己乘輪抵宜孟君交卸後卽於廿八日乘沙巿輪船啓行臨歧祖餞者絡繹於途○去歳焚燬教堂之犯己陸續開釋内有一犯擬定軍罪尚未起解適有迎賽龍燈者擁入縣堂該犯乘喧譁時扭鎖奔逃邑尊大怒逮其親屬到案繫諸犴狴嗣訪知該犯蹤跡所在飭差拘獲責小板數千仍收入内監聽候備文押解○英國兵船去歳來宜駐泊近往上海修理俟工竣再行駛來聞美國又有一兵船行駛來宜因天心洲水淺未能鼓輪直逹也 
[聚衆鬥毆]  
　　杭州下珠寶巷回回埠輿夫某甲之子忽然患病終夜啼哭枕簟難安然一至淸晨仍往埠頭待生意蓋城廂各埠定章每逢呼喚必需埠主抽籖若抽籖後呼之不應則須另換别人故一刻不能離埠也某日靜候多時不覺睡魔纒擾遂於午後仰臥牌板上頭在門内脚在門外簷下適有乙丙兩機匠見埠之南面某酒店靑帘摇曳不覺渴肳難消遂入内連飲十餘觥旣而掗用沙錢致與酒保口角旣出猶面帶怒容悮被街心亂石所觸立脚不住仆于甲身甲好夢驚回疑同埠人戲弄卽詈之曰汝獨不容我睡乎甲係紹興人一開口往往有此種不入耳之語乙聞言怒甚互相爭閙當時寡不敵衆飲恨而回俄而邀集十餘人一擁至埠適甲不在側乃遷怒於埠主之子某丁扭住髮辮曳至隙地任意肆毆迨衆輿夫羣往救援始各散去閱時復邀集三十餘人至對門茶室中尋釁初則唇搶舌劍繼則足踢拳揮鏖戰多時如臨大敵茶室中碗 
 
 

Page 3

 
 
盞桌凳擊成粉碎事後稽查輿夫無一受傷者機匠則傷至六七輩或頭面靑紫或鮮血淋漓均坐臥埠前至晚猶未解散茶室主某戊之妻又在街旁哭泣謂丈夫於客冬去世立此基業頗不容易今無辜被害不將絕我生機乎至於後事若何且俟訪明續録 
[書院述聞]  
　　江西經訓書院爲通省造就高才生之所上年掌教爲湖南長沙人皮孝廉錫瑞學問淹通文詞巨麗本年仍由大吏延主講席前月到省後擇於本月初八日開館諸生謁見如禮秩秩彬彬○孝廉堂甄别案己出取列舉人七八十名納卷者皆與焉人咸欣爲一榜盡賜及第豫章書院取列貢監生童二百餘名不無遺珠之憾護撫憲方佑民方伯牌示定於三月十五日開課并補考一次按孝廉堂掌教爲楊子任主政大猷豫章掌教爲梅小巖河督啓照○友教書院者偶因先賢澹臺子羽墓旁有友教堂以奉香火後改建南昌府學大成坊側遂更其名曰友教書院中祀澹臺子旁列齋舍爲諸生肄業之所院政由藩憲主之舊經方方伯延聘陶太史福履主講席擇定三月初二日甄别届期借新建試院命題考試旋經署藩司福餘菴方伯裕札委卽用班州縣十五員入署閱卷一日而竣○曰鹿洞書院經德曉峰中丞聘定梅少巖觀察啓熙爲掌教本年經南康王少岸太守延長甄别肄業生童擇期開館春風化雨必有厚我士林者矣 
[石頭城踏靑記]  
　　楚軍營制每五日一操俾得愈練愈精免致蹈釋甲而嬉之誚也金陵督標營連日在大影壁操塲演習陣圖曁槍砲籐牌刀义諸技戈矛滾雪旌斾凌風霧結烟籠雲垂海立各營哨弁咸顧而色喜贊賞有加近又製造洋砲十餘尊機關靈便各教習指揮砲隊如何燃放如何命中心領神會奥妙都諳兹者春雨初晴天氣暢朗塵沙撲凈細草如茵各統領擬禀請制軍校閱惟尚未詹定日期也○每歳三月中旬例舁東嶽神出遊旗幟鮮明儀從焜赫龍舟鳳輦鬥靡爭妍誠巨觀也今歳會中首事早經集資製備明月團樂之夕爲春風曼衍之遊上憲杜漸防微飭有司先行示禁會首聞信焦灼異常倩强有力者再四挽回大略謂民風鄕俗歴有年所一旦遏而不行旣駭閭閻並滋物議且承辦者不能收取捐欵勢必賠累不堪請略予變通减儀仗撤羽葆僅舁神轎及鼓吹數十人聊以從民俗順輿情並派營兵沿途照料庶幾一舉兩得上憲信有許可之意但原定日期未見如約必俟有司奉到上臺之諭庶得逐隊遊行耳○某氏婦年三十餘兇悍異常蓋巾幗中於菟也名爲開設烟寮實則藉以招蜂引蝶一時靑皮無賴喜從之遊卒無一人敢觸其怒者前數日忽來一少年人飭挑阿芙蓉膏任意呼吸歴半日始癮過結算烟資約須靑蚨三百餘翼少年忝然曰阮囊羞澀久矣請將姓名存記容日歸趙可乎婦不允索益力少年不知婦之威燄輙以大言恐嚇之婦大怒一手握其髮一手摑其面呼其女曰小妮子可將我溺器來想貴客渴吻難消欲一飲瓊漿玉液矣少年急以兩手撑持力終不敵一瞥眼己醍醐灌頂淋淋漓漓直如石頭記中鳳辣子之懲賈瑞渾身衣服遍灑木樨婦心猶不甘必欲以穢布塞其口後得所歡某在旁苦勸令少年叩頭服罪而釋之婦始自爲之肯喝令長跽少年不得己屈膝崩角在地婦戟指語之曰乾兒子便宜了你旣吸白烟又飲白酒下次如再來此老孃自當曲盡東道之情也言巳一鬆腕少年早躍然而興抱頭鼠竄矣一時觀者如堵竟無人敢出一語以解紛者殆眞所謂母夜又胭脂虎之流亞耶 
[江流九派]  
　　九江濂溪書院肄業生童經崇齊川太守甄别於初三日發案生卷共取百三十名童卷共取百二十名該書院向章每年考課八個月每月一道課一府課一師課評定甲乙實給花紅嗣因經費不足攺作七個月及誠觀察崇太守蒞任百廢具舉尤以愛民恤士爲心乃出示曉諭規復八個月舊制德化縣羅明府仰體憲意與紳董羅孝廉剛乾等通盤籌畫將存典銀兩購置産業妥為生息以裨膏火講舍中人不當爭自濯磨以無負賢使君作人之意哉○前報紀太古洋行躉船西人阿咈失竊金表洋蚨等項經領事官將船上服役諸人片送洋務委員王盛兩司馬訊究因有細崽在逃是以庭訊後將諸人發縣管押飭差嚴拿細崽近日德化縣捕役己將細崽拘獲司馬與羅明府研訊二次細崽直認不諱即飭差吊出各贓物僅少洋蚨四十翼遂將吊出之贓令失主具領細崽仍收押候辦餘人開釋○安徽廬州府巢縣中廟地方擬建昭忠祠經李傅相奏准列入祀典業經札委浦遊戎英旺石千總柱往湖北漢口一帶購辦木料運抵九江關由委員盛菊蓀司馬督同書役前往丈量騐明正碼外并無夾帶己於初十日開行出境矣○督辦西江淮安總局江蘇候補道程觀察儀洛札委兩淮候補鹽知事張君之溶辦理九江鹽棧事務於十五日到棧視事○九江新關連日拘獲裝載私貨小划船五艘拖至江岸於十二日午刻飭令巡役鋸爲兩截復持鐵鍾將板槌成粉碎抛入江中爲運私者儆 
[盜風又熾]  
　　天津一帶盜賊每有登屋借錢之舉去冬經官憲嚴密查拿若若輩匿跡銷聲耳根淸凈者己三月餘矣至本月初旬死灰復燃錢鋪當鋪以及住宅被借錢文從十餘千以至數千多寡不等惟鍋店街辛紳住宅未能如願以償被擲火種焚燬窗櫺及福扇等己報知地方文武勘騐明確勒捕緝拿以憑究辦 
[公讌志略]  
　　昨日本邑道營廳縣各官公讌江西巡撫德曉峯群中丞於天后宫側行臺竹脆絲淸殽芬酒冽冠裳之會極盛一時己 
[星使涖滬]  
　　出使美日秘大臣楊子通星使由津乘坐招商局新豐輪船南下己記前報昨日上海縣黄愛棠大令飭辦差人等在金利源碼頭伺候亭午時新豐輪船駛進浦江卽在該碼頭停泊海關道聶觀察提右營廖叅戎松海防劉司馬上海縣黄大令法界讞員葛同轉英界讞員蔡太守及各局總辦均至江干恭迓俄而星使乘緑呢大轎入法界名利棧暫駐襜帷 
[吊客紛來]  
　　福建藩憲潘彬卿方伯靈柩由公子芸生觀察扶柩乘海琛輪船來滬停泊法界金利源三德堂碼頭定於今日扶柩登岸此己列報昨日本邑道營廳縣及印委各員自辰至午先後至舟次吊奠素車白馬絡繹於途 
[大風覆舟]  
　　前日薄暮時東南風大作浦中波浪翻騰勢同壁立外虹口華順碼頭有一駁船停泊被風吹覆幸經鄰舟赴援將溺水者救起未與波臣爲伍亦云幸矣 
[吞烟續述]  
　　昨報紀養媳吞烟一則兹據左近人言此屋中前年曾有一人枉死經上海縣陸大令相騐此次小翠娥於梳洗後從容吞烟當係前鬼覓替其伯父王耀峯於昨日下午得信來滬洵悉原委亦無異言遂從豐棺殮瘞諸荒郊 
[拔刀相向]  
　　寍波人王阿二者在碼頭上爲野鷄小工與姘識婦黄氏賃居虹口望月樓間璧五十七號門牌木器店樓上氏每於夕陽西下時抺粉搽脂倚門賣笑前晚十點鐘有江北人陳惠香者閒游一見傾心相携而入春風一度僅需小洋一角卽所謂打釘也不知何故陳忽持尖刀向氏剌去致傷手臂血流如注氏大聲呼救陳卽飛步逃逸當被王阿二追獲送入美捕房氏則送往同仁醫院療治約一禮拜可愈想須對簿公庭也 
[偷嫁東風]  
　　浦東龔家路口有陳某者生有二子其次子娶某氏爲妻運蹇時乖忽於去歳十月中物故氏不甘岑寂與該處成衣匠某甲有染嗣以露水因緣終非久計乃將細軟衣服打成二包於十九日與所歡偕遁喚舟渡浦當晚在某戲園觀劇後同至滬南小南門外素識之新嫂嫂處欲借片榻遣此良宵旋由新嫂嫂領至鈎玉弄某荳腐店店主某甲以情節可疑拒而不納兩人遂相率他去未幾陳與長子蹤蹟來滬與廿三七鋪地甲至荳腐店窮搜冥索杳無影響店主以其撥草驚蛇誓不干休欲投巡防局控告經陳邀至吉祥樓啜茗互評曲直後經某乙從 
 
 

Page 4

 
 
中排解令陳以杳燭鞭爆賠罪始寢其事 
[信客墮浦]  
　前日傍晚時有一信客行至金利源碼頭偶不經心跌入浦中幸熟諳水性卽從本樁扒起不致占滅頂之爻也 
[渡船違章]  
　　滬南各碼頭義渡船向有定章大舟只准載二十人小舟十人違則禀局查辦有張某在楊家渡碼頭駕義渡船每次裝至二三十人經司事查明遂投局中禀請究辦 
[滬濱瑣紀]  
　　前日下午上海縣黄大令往浦東三林塘東首騐屍一時鄕民相率來觀有某甲者農家子也年逾而立在屍塲東面扒至楊樹頂上憑高遠眺意甚得也忽聞　然一聲楊枝中斷甲從高墮下滾入波心幸得攀住樁脚大聲呼救始經岸上人爲之援手得慶更生○某甲在滬南施家弄開一鶴齋筆店生一女年尚幼穉昨携銅銚出外買熱水偶不經心絆跌在地熱水潑在面上受傷甚重未知能保無恙否○浦東人吳某年己弱冠在南巿某米行學業前日店主令吳出外收得貨洋六十四元行至邑廟東轅門聞内園中有蘭花會欣然而往恐手中之洋或在人叢中擠失遂藏於袋中信步入園疑眸注視忽有剪繑賊乘其不備竊洋而去吳尚夫知也洎乎興盡而回行在馬姚弄口向袋内摸索則己不翼而飛乃頓足號哭而去○王家碼頭吉太米店前夜被賊混進竊去綢布衣服四十餘件約值錢數十千次晨開明失單投十六鋪巡防南局請緝又大東門外小橋北首洪萬珍米花糖店亦被竊大錢七千餘小洋廿一角並衣服十件亦報明汛捕查緝小竊之多如此有緝捕之責者盍加之意哉○積竊名阿榮者忘其姓屢經有司懲辦及釋出依然怙惡不悛前日在浦東唐橋地方竊取烟槍一枝在南巿十六鋪外灘東張西望欲向押店質錢適汛捕某甲在此經過見其形迹可疑上前盤詰言語支吾當將賊贓搜出解局請辦○滬南沈義弄董公館日前失去洋銀三百七十元報捕請緝杳無蹤迹現己查明被成衣匠杲甲所竊遂知照汛捕將甲局請訊 
[小人命]  
　　滬南龍德橋堍厚德里之看門人某甲前日午後擁几靜坐忽有　人某乙之子糾同諸小孩前來吵閙甲惡之上前驅逐乙子不服反出惡言甲佯若弗聞旋經旁人解勸送乙子回家向伊母述明吵閙事乙與妻將子懲責至晚安睡乙子忽大聲呼痛乙聞聲起視見子面如土色正欲施救己氣絕矣乙夫婦以此事由甲而起遂於昨日向甲理論不知如何了結也 
[自縊請騐]  
　　傅楊氏偕金桂淸在縣控陳兆頂欠錢圖賴一案由帮審委員葉司馬訊供判將陳笞一百板令繳錢七十二千陳出外後卽至縣西慶祥客棧棲止忽於二十日晚間自縊身死己紀昨報兹悉慶祥棧主朱裕坤候至次日未見屍屬前來遂協同三鋪地甲瞿順投縣請騐昨日上午黄大令升堂研訊朱訴稱係本邑人在縣西開設客棧陳兆頂素來相識伊若有事抵滬必至小的棧中寄宿本月二十日又爲不速之客小的因與認識當卽收留至昨晨日上三竿尚不見陳起身見房門緊閉如知有異破門入視己自縊身死當卽知照伊之家屬迄今未到不得己協同地甲來案報騐瞿順供與相同大舍著退去候於今日詣騐一面著原差傳提屍屬到案該差奉諭後正欲往傳亭午時據死者長子陳阿華次子陳阿長扭金桂淸王縣喊請伸寃該差據情禀報大令諭飭帶候訊供 
[拘拿被告]  
　　昨報列相騐無傷一則兹聞前日薄暮時黄大令由屍塲回署立飭原差袁慶將被告姚仁卿等拘拿該差奉諭後帶夥役四出兠拿二鼓時行至三牌樓北首與姚仁卿姚子卿相遇飛步上前姚等一味恃蠻反出惡言挺撞該差督同夥役將兩姚扭獲解至縣署禀明大令奉飭看管候訊 
[革勇訐控]  
　　駐紥南會館地方之太湖水師副中營某勇告假省親逾限不到由某哨官禀明張統領卽行斥革該勇不服反控哨官吞糧由張統領批示略謂勇丁擅離營伍律有明條該汰勇告假省親閱時兩月延不到營自當照章開除乃敢揑詞誣控本營哨官其平日藐法抗尊不安本分己可概見應卽提營重辦惟查該汰勇現己潛逃候移地方官衙門飭差會拿治以應得之咎以儆刁風而免效尤至所稱吞糧一節案關軍餉要公候飭妥弁確切訪查有無實據禀覆後再行核奪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　補用縣李文濬委辦巡州鹽棧許金策委辦景德鎭緝私卡許寶蓮委辦安仁石港緝私卡薛銓委往萬載提案典史劉國 
霖禀謝准起服行知宋煇漢代理文巡捕府經王書臣由順直賑捐改補缺後以直隷州用曾柄銓接查惠内保甲金光潤往九江公幹現署信豐縣事正任永新縣羅大冕現署永新縣事正任信豐縣陶繼曾應卽各回本任並先委補用縣周文潮先行代理永新縣以便交替准補廣豐洋口司徐根存據報病故以雲都興仁司曹建勳調署學習陳鼎元代理武巡捕署贑州府賈孝珍禀赴任巡檢孫新令調查德内保甲署新建典史邵作賓卸事新建縣丞兼理典史熊汝舟禀任事雲都興仁司以候補典史吳壽卿署理贑南道周浩由贑來省補用府葉佩蒼會辦軍裝所代新喻縣張善鐸禀謝保舉郭立朝禀謝加一級紀録二次韓姬宗往生米卡公幹同知李桐禀往九江措貲府照張夢熊調查章内保甲蓮花廳都司劉光瀛病故遺缺以卸署吉安守備馬寶山代时又贑中營右哨千總曾騰龍病故遺缺以該營把總李芬芳拔補 
[穗垣官報]  
　　藩憲牌示瓊州府缺委韶州府張賡颺調署韶州府缺委瓊州府劉名譽調署嘉應州同缺請以試用州同翟炳堃補會同縣典史缺請以候補典史魯澄補典江縣典史缺請以先用典史劉興祥補四會縣典史缺請以補用典史余光祖補吳川縣典史缺請以未入流陶桂熙補新會縣典史缺請以補用典史王渭補 
[潤州官塲紀事]  
　　統領督標新兵各營陳軍門基湘因有要公赴金陵謁見劉峴莊制軍卽於十七日早乘頭號紅船以順利官輪船施帶標下各營官弁齊至碼頭恭迓各兵勇在江干站隊升砲鳴槍聲聞數里○鎭江府王可莊太守於十八日淸晨排導出南門赴丹徒皮村一帶勘視塘工勾留數日卽可言旋○丹徒縣王芝蘭大令於十七日午刻乘坐官舫往大港辦理河工○十七日爲丹徒縣水利廳張二尹之太夫人設帨良辰是日鎭城文武各員均往道賀車闐馬溢極盛一時 
[温郡官塲紀事]  
　　温處鹽務改歸官辦後省憲委温處道趙展如觀察督銷委沈子谷參軍爲總辦邵補堂大令爲會辦其餘東門分局則委唐贊卿二尹靑田分局委秦覲榮大令厦河分局委佘菊軒二尹後垟分局委雙穗塲徐星北大使兼辦一切章程容俟續録○温州鎭周靜山鎭軍於二月廿八日出洋巡閱中軍守備布兼山遊戎隨同前去上己以後卽可遄回○温州府德峻臣太守於本月初八日乘海昌輪船由滬赴省約月杪可以回郡○新委朔門厘卡試用巡檢番露僊少尹運恮於初四日由陸抵甌寓東陽春客棧筮吉十一日進卡接辦○前温州朔門厘卡委員石仲藺二尹方洛瓜期己届於十一日卸東事 
[嚴禁考寓門賭示]  
　　鄞縣正堂楊示照得本邑賭風素熾敏每逢考試往往借考爲名開塲聚賭實屬目無法紀前府試時本縣親自拿獲鎭海考童范鴻謨范麟鄭鼎熙胡承謨沃晉祺等到案訊明管押後因再三籲求僅予詳請扣考並將考寓毓秀書屋雙鳳軒黄岳義塾發封各在案現在學憲按臨該租考寓之房主及與考人等如敢再蹈前轍下卽一律封究愼毋視爲具文凛之特示 
[寗郡院試題]  
　　浙江學憲陳大宗師按臨寗郡開考日期己録前報兹將童經古及補歳各題録下童經解釋盤桓釋叨懫陳風萃訊爲韵辨學記博依說左傳那處攷○古學風乎舞雩賦以風乎舞雩詠而歸爲韵賦得重與細論文得春字五言八韵書昌黎元和聖德論後叔向論謝山先生新祠不拘體韵○算學自圓徑兩端任作線相交於圓界必成勾股形試以圖說證今有勾股五分之一股取四分之三并之内减大差餘二只云大和開平方與勾等問勾股弦三事各幾何○性理論志於富貴而己論朱子註四書於論孟曰集註學庸曰章句何說大學補傳大字居中寫此外非補傳亦有大字居中寫者其註又有圈内圈外之别皆有深意存焉註考論之○補歳子曰若聖與仁一章政貴有恒賦得有鳴倉庚得黄字五言六韵 
[防微杜漸]  
　　邗上自前年北河下聖母堂被匪滋擾後乞今民教甚屬相安毫無猜忌未始非地方官保護周詳之所致適因保甲總局趙觀察風聞又有不法棍徒造言煽惑立派幹役四出偵緝一面出示曉諭略云外洋通商各國准在内地設立育嬰堂收養嬰孩載在條約且係爲善舉起見與本國育嬰等堂相輔而行居民所育之嬰願否送入該堂乳哺原係聽從各便並不相强乃有匪徒妄肆譸張造諑煽惑希圖民教爲難若輩卽可乘機攫搶故上年各處焚閙教堂之案層見疉出揚城自聖母堂滋閙後經官剴切誥誡疑團甫釋民教尚屬相安惟是日久玩生風聞近有不怯棍徒造言生事動輙以穢語抵牾亟應重申禁令免肇釁端合行示諭爲此示仰諸色人等知悉自示之後務各安分營生毋得揑造不經之言恣意訕謗以期民教相安倘敢故違卽行嚴懲 
[仙鎭賽會]  
　　揚屬仙女鎭爲各鎭中之巨擘鎭上貿易以六陳木行爲大宗凡裏下河米麥皆薈萃於此距三江營口門甚近寍波等處客商往往載木而來運米而去客歳此兩項生涯暢旺鎭上人興高采烈遂於三月三日仙女娘娘神誕迎賽燈會初一二日小試其端迨初三黎明各會陸續排出約有三十餘班南北東西各隨其便洎虞淵日墜始於河南頭擺渡聚集一律上燈然後過渡而北循北岸過大橋繞河南各街至南灘又折而向西其燈景之奇巧玲瓏尤駕京江維揚而上如燈鰲山燈擡閣皆高矗雲霄林泉花木人物翎毛無不逼有内皆燃點蠟炬照耀通明其他如十二屬像形如子鼠則以一人騎之鼠灰色人亦灰色寅虎色黄人亦周身衣黄皆十一二歳俊俏孩童所扮更有各種花擔及漁樵耕讀等故事亦以小孩扮演擔上各花以及漁翁之籃樵子之斧均以五色紙紥成窮工極巧最後殿以龍燈九條有迎以爆竹者龍卽盤旋飛舞忽合忽分令觀者不辨其爲九爲一或貼地作偃臥形或昻首作飛騰勢擎之者無一大漠皆係十五六歳之童子其餘燈景繁多並皆佳妙鑼鼓燈棚約三十餘起光騰巷陌響澈雲衢各村鎭來觀者奚止萬人通鎭客寓烟寮飯館酒肆以及菴觀寺院無不有人滿之患後來者欲求片席地幾不可得河下船艘更不可以數計其來往商船雖有要事亦不克前進蓋河道爲遊船塞滿一篙之隙皆不能容誠洋洋乎大觀也當賽會之前數日鎭上己熱　非常適江都縣林邑宰因公至鎭聞此消息甚不以爲然卽欲出示禁止嗣經該鎭紳董以是會並非募捐係各業自行解囊且製辦物件己匪伊朝夕再三面懇俯順輿情並通街公保决不滋事邑宰不爲己甚首爲之肯回署後卽移請東南各汛曁五臺山駐防合字營酌派營兵前往彈壓極爲周寗直至會終僅有門毆一起餘均照常安堵 
[旅高華商公議貿易條規]  
　　華商之在高麗貿易者屢被高人拖欠貽累滋多去歳華商因此虧倒較前尤甚遂於今春爲懲前毖後之計公議行規十條禁止賖欠照録原文如左一買賣一切貨物無論粗細高低概以現錢交易成章不得紊亂一賣貨倘有無賴經紀希圖用錢苟且求成談講先貨後錢者不允一賣貨如有買主現錢不便得起貨必須著人踵取錢項無錢原貨以回一賣貨買主現錢偶有不足於數者儘錢取貨倘另有短少不齊估值留貨作押一賣貨買主當交期票以五天爲度期遠者不收將所買之貨存櫃以待及期錢項如數取到方准起貨一賣貨價值講妥異日交錢起貨必須當交定錢以防行巿長落爭端以五天爲期過期定錢化爲鳥有貨價隨巿另議一賣貨買主當時無錢倘有劵押地契房契者一概不可爲憑一賣貨若買主現錢不便或有以元寶金穆等物質押居奇待價者必須當面作價彼此抵銷一賣貨買主或因無錢煩請他人作保錢項異日交還富塲罷論免貽後累一韓宫或韓廷諸大員如有欲購大帮貨物者當時不能以現錢交易須先禀呈商憲核淮遵辦以上公議章者十條原爲奉憲諭禁止賒帳隄防坑騙起見不但扞禦韓人卽同帮人等除挪借銀洋錢項而外貨物一例按照章程買賣如有違背章程私行賒帳者一經查出定將所賣之貨罰價一半充公由充公欵内提出二成歸酬查訪之人倘該被罰之家横暴不服大衆公禀請官究治惟願同帮各無二心永顧大體是則華商之厚望也夫 
[英界公堂紀事]  
　　鎭江人陳明山之妻徐氏與天津人袁金魁有私前夜在姦所捉獲扭送捕房捕頭令移送公廨蔡太守飭押候訊供核辦○瘋婦楊陳氏沿街胡閙由三百六十五號華捕拘至捕房移送公廨蔡太守飭差役查明有無家屬再行核示 
[英界捕房紀事]  
　　陳瑞寶以奚道甫擅入其妻王氏臥房互相爭閙旋由一百零八號華捕拘奚至捕房諒當解送公堂訊究○姑蘇人范杏生前在租界中犯事由包探秦少卿拘送公堂蔡太守判令遞解回籍今又潛來滬上經包探李錦堂拘獲暫年捕房諒當解案發落也 
[法捕房瑣事]  
　　有福生者不知其姓素喜畜狗前日引狗一頭至金利源碼頭閒行被管碼頭巡丁所見卽將拘拘住謂此係我所畜爾何敢竊取福生言此狗己養數年爾欲據爲己有耶遂相口角繼以用武嗣經巡街捕將二人拘入大自鳴鐘捕房昨晨經克捕頭訊明以巡丁不應冐認他人之狗著管押捕房俟悔過始行釋放○醬園弄口馬三房烟館樓上俱住不尶不尬之人前日左鄰失竊衣物指桑駡槐不堪入耳該烟館中亦反唇相稽扭至捕房捕頭以指竊無憑麾之使去 
 
 

Page 10

 
 
[上海北巿絲業會舘籌賑公所施少欽經收順直甲東河南西賑捐二月十四至二十日第三千五百至零六次淸單]  
　　十四日古吳不留名求子病速痊洋二十元四明趙閔臣求姬病愈産安五元王記五元無免工二元海門永泰鼎烟號求店業順利銅洋十元○十五日鎭江陳厚齋五十壽辰承親友貺儀移筵資助賑由益記交來洋五十元知足居士　逢二旬母難助賑洋三十元嚴吉莊爲兒權生病稍鬆預助十元陳徐氏求生産平安五元景德鎭安雅堂四元樂善堂二元如臯徐石麟爲甫生兒求病愈三元東山葉沁珊爲兒種痘患症求安二元無名氏二元袁世承求病速愈一元仁壽怡怡由松江萬華寄來各一元王世文曹益甫王　記日昇昌四戶各一元元署環照堂銅洋四元　日六日蘇城顧則萬爲叔父病求速愈由恊昇莊來洋一百元漢口無免工十元蘇城葛念兹病愈完願十元周浦山鳥山花館主人求病愈六元隱名氏答願保合家平安二元三省堂二元太城陸爲孩病求愈二元陳姓戚姓各銅洋一元○十七口慶椿堂求保延年益壽由蔚盛長辦武幼五兄來洋三百元善三居保平安洋三十元漢口公濟益孫文慧求母病全愈廿元王柳笙二十元鄂城瓞生舒綿祥爲庶母喬氏求平安廿元中州余本衡續助由南京寄來十元王善貽求身子平安十元王肇洙四元顧嵩齡爲妻病愈祈早復元繕　四元顧愼餘氏兩兒病後復元祈合家平安續助二元潮州衆樂軒花洋六元錫山含記洋二元漸橋官運局連城總埠二元平陽汝昌同室延陵氏求早得弄璋體康健諸事　遽一廬州官亭署趙懷求蕭儀修沈華廷三戶各一元○厚記來德生義洋廿元義茂和恆裕公各十元聚義魁劉陳氏劉蔡氏無名氏劉澄淸五戶各六元無民氏慶豐昌各五元王荐記三元慶泰源二元榮興釧一元無名氏二戶各一元○十八日古吳不留各病愈酬願由泰源莊來洋二百元舜湖祈應子十元求健齋保安居各十元諸兆禾寄名於關　 
　　長成聰敏四元玉梅氏一元○江右吉郡存仁書舍募嚴少海朱亦仁王曉峰裕茂祥張氏龍氏孫佐瑞王如璋廣孚九戶各錢二百文李子椿同豐各錢一百文共十一戶合　板洋二元○十九日蔣選卿善士在山東募無名善士一百七十三戶由新泰厚匯來共漕平足銀五千兩合規元五千三百七十七兩五錢湖南永州府署菊廳廬主人鐲金原　三兩零七分兌見規元七十五兩七錢又湘平足銀廿兩袁世承病愈完願洋十元鎭江綢捐局烏程馮步枚爲弟仲箎求病速愈十元史記十元懇記十元滿淇領長子館謝神酬願三元潘和臣謝神並祈神佑無錯誤二元許澤經堂一元○二十日隱名氏規銀三百兩大豐洋布號年例請津東牛莊烟台川漢及各幫寶號春筵資移助洋一百元蘇城顧求病速愈十元如臯篤慶堂海手十福璧居士求航海大小平安求子病愈四元蘇城杯水主人三元棉力子寶書女史各二元五枝軒一元乍浦包秀珍病愈完願一元拙言　五　無名氏銅洋一元隱名氏銅洋一元○烟臺謙益豐寄泰亨源來嚴慈命子銀四兩親命氏二兩三菊一兩共三戶合洋十元○老太古棧簡椅記洋五角陳管乙四角陳岳記三角五分黄厚垣孫竹記各二角五分李鶴記二角招晃記一角五分周小記卓灶記各一角共九戶合洋二元三角○高郵武廟丁玉軒募氏無名票錢一千文不有名五百文李慶　覺手錢一千三百文 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年三月十五日京報全録]  
　　宫門抄○諭旨一道録　○黔無松奏揀員升補知州摺○陜督楊奏調補副將片○黔撫崧奏揀員更補遊擊摺○晉撫張奏己故總兵功績卓著據實臚陳懇恩優卹摺○三月十五日工部鴻臚寺正白旗值日吏部引見五十七名戶部九名禮部三名刑部九名廂黄漢四名○容貴假滿請安○直隷副將胡金元謝恩○直隷叅將何殿熬謝恩○銘公請假十日○祥祺續假十日○正白蒙奏派補進武職六班派出澧紳文瑞崇年○召見軍機江鳴鑾阿克丹崇禮○○頭品頂戴貴州巡撫奴才崧蕃跪奏爲揀員升補要缺知州以重苗疆恭摺具陳仰祈聖鑒事竊照獨山州知州白之珪病故遺缺前請以現任安平縣知縣趙文偉升補於光緒十八年十一月十四日准吏部咨覆該員歴俸尚未期滿與例不符應令行揀選等因當卽行司遵辦去後兹據藩司主德榜臬司唐樹森詳稱查定例州縣應題缺出應以候補人員請補無人或人地不宜准以應升人員請升如實無合例堪升之員始准於現任人員内揀選調補又卓異曾經引見攺發他省之員補缺後遇應升缺出應由該督撫與本省卓異回任候升之員酌量升用又内外官員丁憂裁缺告假補授後前任所歴之俸並卽升卓薦各項勞績得有升案均准通理隨帶又知府以下雜職以上除俸滿卽升並卓異等項遇缺卽行升用外至論俸推升均俟扣滿三年始准升用又外任官員經督撫保題卽升及大計卓異未經升用丁憂服滿赴補之日歸於卓異即用班内遇缺卽補其即升卓異之案仍准帶於新任各等語是獨山州缺似應仍以趙文偉升補以重地方詳請核奏前來奴才督同該司等覆查獨山州地處邊隅與廣西南丹州等處接壤漢夷雜處民情刁健訟獄繁多時有游匪出没素稱難治之區非精明幹練之員不足以資治理查現任及候補各員非現居要缺卽與此缺不甚相宜該員趙文偉現年四十七歳廣西永寗州進士殿試二甲弘見奉旨以知縣卽用簽分甘肅埏月到省准補碾伯縣九年十月到任調補武威縣十二年大計卓異十三年四月丁父憂開缺回籍守制十五年七月服滿在江蘇賑捐局報捐同知銜十六年二月至京就近起復三月由吏部帶領補卓異引見奉旨准其卓異加一級註册候升四月赴部投供候選五月簽分今職六月初十日引見奉旨著補授貴州安平縣知縣欽此於十一月二十八日到省十二月二十日到任本任内雖未歴俸三年於前任甘肅知縣任内歴俸期滿並曾經一大計保荐張見奉旨准其卓異候升例准通理前俸隨帶升杂之員與定例卓異等項遇缺卽行升用毋庸照論俸准升必俟扣滿三年始准升用之條符合該員趙文偉才優識練任事勤明以之升補獨山州知州人地洵屬相宜合無仰懇天恩俯准升補實於苗疆要缺有裨如蒙兪允所遺安平縣缺黔省現有應補人員應請扣留外補再該員並無叅罰案件合併陳明除履歴淸册前己咨部查核外謹會同雲貴總督臣王文韶合詞恭摺具陳伏乞皇上聖鑒勅部核覆施行謹奏奉硃批吏部議奏欽此○○楊昌濬片再前准部咨請補陜西固原提屬靖遠恊營副將劉璞籍隷陜西例應廻避令在於甘肅現任副將内揀員對調俟調准後由部封發劄付令其赴任等因臣查有甘肅凉州鎭屬永昌協營副將陳金凱係江西鄱陽縣人該員久歴戎行辦事勤奮堪以調補靖遠恊營副將所遺甘肅凉州鎭屬永昌協營副將員缺卽以劉璞調補均屬人地相宜與例亦符合無仰懇天恩俯准將劉亚陳金凱互相對調如蒙兪允該二員係曾經引見之員應請飭部發給實授劄付以符定制劉璞履歴業己遂部除查取陳金凱履歴淸册另行咨送外謹會同陜西固原提督臣雷正綰甘肅提督臣周逹武合詞附片具陳伏乞聖鑒訓示謹奏奉硃批兵部議奏欽此○○頭品頂戴貴州巡撫臣崧蕃跪奏爲揀員更補遊擊員缺以實營伍恭摺仰祈聖鑒事竊照都匀恊右營遊擊景春林病故遺缺前以儘先遊擊古州鎭標右營都司楊道成擬補接准部臣擬覆楊道成儘先名次在二十名以後核與定章不符應毋庸議其都匀恊右營近擊員缺應另揀合例人員請補等因兹查遊擊班内名次在前之羅大明許元超二員均未在標惟查有名列第三之儘先補用遊擊陸登庸現年五十三歳貴州都匀府人咸豐五年隨軍勦匪出力給予六品軍功頂戴同治元年勦辦谷硐一帶賊巢出力保免補外委以把總儘先補並戴藍翎四年隨罼追剿髮匪案内保免補把總以千總儘先拔補並加守備銜旋即拔補都匀協左營右哨千總弁缺七年攻拔平拔州牙州凱口各堅果保免補守備以都司儘先補用並換花翎克復都匀府城出力保奏同治十年正月初五日奉上諭着免補都司以遊擊儘先補用欽此業經咨部註册覆准在案該員久歴戎行老成練逹以之請補都匀恊右營遊擊洵堪勝任合無仰懇天恩俯准將陸登庸補授都匀恊右營遊擊員缺實於營伍有裨如蒙兪允卽行給咨送部引見惟此缺距該員本籍在五百里以内應俟部覆至日照章揀員對調以符定制除咨部科查照外謹會同雲貴總督臣王文韶貴州提督臣羅孝連合詞恭摺具陳伏乞皇上聖鑒訓示謹奏奉硃批兵部議奏欽此○○頭品頂戴山西巡撫臣張照跪奏爲己故總兵功績卓著據實臚陳懇恩優卹恭摺仰祈聖鑒事竊據藩司胡聘之臬司張汝梅會詳轉據現任山西大同鎭總兵呼延霖咨並調署大同府知府孫紀雲禀稱己故署大同鎭總兵太原鎭總兵林成興江南江浦縣人咸豐七上投效江南忠勇營充當勇目隨軍轉戰江南安徽等省於克復僧道　仍等橋鎭江三次解圍揚境肅淸掃平鎭江城外賊壘擊退蘇常大股悍賊撲滅薛逆等案積功保至儘先遊擊借補直隷霸州營守備塘留軍營同治元年剿辦苗逆解圍斬馘出力晉擢叅將調入樹軍帶隊七年以剿捻功奏保副將於捻逆張總愚全股蕩平中原一律蕭淸案内蒙恩賞給贊勇巴圖魯名號九年前山西撫臣李宗義奏調原任大同鎭總兵張樹屏摺募樹字新軍來晋防河該故鎭隨充營務處兼帶前營適陜北諸回方謀東竄隨張樹屏督率所部分劄沿河要隘扼險嚴防賊不敢偷度十二年移營河津光緒二年移防河曲保德靡役不從迭經前任撫臣鮑源深以歴年巡緝著效奏請加總兵銜補缺後以總兵用並因在營打仗身受槍傷請逸騎射己邀兪允三年晉省大饑流民不靖原駐塞上之皖軍赴援烏魯木齊邊禦空虚群盜蜂起張樹屏以兩營馳往捕治該故鎭獨爲前鋒擒斬殆盡未幾而甘肅流賊曹洪照竄擾大靑山後張樹屏方有事省城該故鎭馳書告警一面布置戰守賊不得逞洎張樹屏回營相與畫定兠圍之策該故鎭身先士卒連敗贼於老郭地纒金本壩台廟等處賊勢窮蹙思逸復跟　於沙金套海西北山谷之同興魁牛　飛騎前斫致被賊矛剌傷左肋裏創益進搜至三道河地方始將首逆曹洪照生擒置諸法餘黨殣旃事平論功奉旨記名以總兵簡放當是時若非該故鎭與張樹屏勦辦悰速則蹂躪蔓延將爲腹地之患論者謂於晉省大局實有關弱六年防邊湘毅軍調赴山海關張樹屏所部軍移往填劄分撥馬步扼要巡防以及遣撤樹軍裁兵改練編列營旗諸事宜凡所經畫該故鎮賛成之力爲多嗣張樹屏冡恩給假回里前撫臣以大同一鎭兼統練軍屯防塞外實爲巖疆鎻鑰謀所以代其任者非該故鎭不可疏聞於朝如所請行十四年一簡放大原鎭總兵仍留署任頻年捕治盜賊整飭邊防行旅無虞居民安堵實賴該故鎭保障彈壓之力方冀邊陲永鎭倚若長城不意上年四月傷疾舉發因病出缺紳商士庶以該故鎭有功地方感懷遣愛環向各該衙門請子轉呈奏懇賜卹並附祀張樹屏專祠等情由司核明請奏前來臣覆查該故總其林成興樸誠勇敢沈毅廉明馭軍嚴肅有名將風其在他省歴擒要逆迭克名城固屬戰功卓著而在晉則戌河防塞緝匪綏邊逾二十年勞績實與張樹屏相將其肅淸大靑山後馬賊游匪一役塞外生民免遭荼毒至今蒙福談者輒推爲首功嗣代張樹屏專閫雲中一守成規講求邊政勇於任事紀律嚴明軍威大振足懾伏莽晉省倚若長城臣前任晉藩與該故鎭同時共事稔知其人忠勇性成及以積勞致疾觸發舊傷於上年四月一病不起惋惜殊深查原任大同鎭總兵張樹屏在籍病故曾蒙恩旨優卹立傳准在山西省建立專祠在案仰見朝廷追念勞臣施恩極渥林成興卒於署任事同一律合無仰懇天恩俯准將己故署山西大同鎭太原鎭總兵林成興照軍營立功後積勞病故例敕部從優議卹藉勵忠勤可否併准附祀張樹屏惠祠以順輿情而隆報饗之處出自鴻施非臣所敢擅請所有己故總兵功績卓著籲懇擾卹緣由理合恭摺具陳伏乞皇上聖鑒訓示謹奏奉硃批著照所請該部知道欽此 
 
 

Page 14

 
 
[光緒十九年三月十六日京報全録]  
　　宫門抄○諭旨三道録　○黔撫崧奏海防新捐第九次收捐數日摺○又奏報收湘川兩省協餉銀數片○又奏請准副將叚昌麟復　麟宗片○將軍裕等奏審明兇犯按例懲辦摺○陜督楊奏揀補寍羌營守備片○江撫德奏九江新關第一百二十九結期滿併徵洋藥稅厘及支銷實存數目摺○三月十六日内務府國子監正羅旗值日無引見○濂貝勒因伊子命名謝恩○克們泰由西陵回京請安○椿壽假滿請安○儘先副將周有功謝恩○盛京恊領訥欽謝恩○莊王松溎各續假五日○澍貝勒請假五日○掌儀司奏十八日祭奉先殿澤公行禮○召見軍機容貴訥欽皇上明日辦事後至頤和園皇太后前請安畢還宫○○頭品頂戴貴州巡撫奴才崧蕃跪奏爲黔省接辦新海防捐第九次收捐名數銀數恭摺具陳仰祈聖鑒事竊查戶部議奏遵照海軍衙門奏准籌備海防需欵緊要擬請停止鄭工捐輸接開新海防事例收捐以濟急需一摺又准戶部咨議覆直隷總督李鴻章奏請推展海防新捐照鄭工條例量爲變通一摺於光緒十五年十月十八三十等日均奉旨依議欽此先後准戶部咨各省新海防捐輸奏准展限一年各等因前己檄行藩司遵辦其初次至八次收捐緣由均經奏報在案兹據藩司王德榜詳稱自光緒十八年閏六月初一日起至八月初一日奉文暫停封銜貢監之前一日止計收捐貢監生七名職銜二名又自閏六月初一日起至十月底止收捐實官十三名隨官貢監六名共二十八名作爲第九次共收實銀八千一百二十一兩八錢由該司填給各捐生實收彚造淸册詳請奏咨前來奴才覆覈無異合無仰懇天恩俯准給奬以昭激勸除造册咨部外謹恭摺具陳伏乞皇上聖鑒勅部核覆施行謹奏奉硃批戶部議奏欽此○○崧蕃片再光緒十八年十一月分收到各省解黔軍　銀數前經奴才奏報在案兹查十二月分收到湖南省十八年分恊饟銀三萬兩又收到四川省十月分鹽厘鹽稅協饟抵捐等銀二萬八千兩又收到四川省十一月分恊饟銀一萬二千兩共銀四萬兩通共收銀六萬兩現據布政使王德榜申報前來除咨部查照外謹附片具陳伏乞聖鑒謹奏奉硃批戶部知道欽此○○崧蕃片再據布政使王德榜會同善後局司道等詳准統帶中路各營練軍副將高德元咨據魯帶撫標右營練軍留黔補用副將叚昌麟呈稱該員籍隷湖南湘潭縣本姓李氏咸豐四年因粤匪竄擾隨同親父李之銘並母王氏及兄弟等在外避亂繼而全家被害該員年甫四歳經長沙縣民叚茂德救護得生收留爲子撫養成人同治五年投軍効力歴保今職現在叚姓有子克家可以承嗣而本宗李氏全家均亡禋祀乏人懇請復姓歸宗李氏仍名昌麟歸湘潭縣原籍以承宗祧復據聲明並無奉旨不准保升及曾經獲咎不准捐復及永不叔用名項事故經副將高德元查明叚茂德家己有子嗣李氏弟兄前己殉難承祀無人取具親供加結由該司道等核明轉詳前來奴才覆核無異合無仰懇天恩俯准將留黔補用副將叚昌麟歸宗復姓李氏仍名昌麟以承宗祧之處出自鴻慈除親供册結分咨部科外謹附片具奏伏乞聖鑒訓示謹奏奉硃批兵部議奏欽此○○奴才裕禄興陞跪奏爲審明殺死期功尊長一家四命兇犯按例懲辦恭摺仰祈聖鑒事竊據署開原縣知縣逹崇阿騐報民人劉甸生與在逃之劉甸元等殺死劉連等一家四命一案當因案情重大批飭將犯證卷宗提省發委驛巡道督同局員審辦去後兹據驛巡道志彭督員審明擬議解勘前來奴才等親提研鞫緣劉甸生籍隷開原縣己死劉連係劉甸生期親服叔劉連之子劉甸臣劉甸鰲劉甸甲俱係劉甸生大功服兄分居各度素睦無嫌劉甸生因欠劉連早年賭錢一百餘吊屢經索討給過烟土十兩並未言價光緒十八年十二月初七日傍晚劉連率子劉甸臣携帶刀械找向劉甸生催索前欠央緩未允劉連等卽將劉甸生家黄牛二隻强拉出院劉甸生上前攔阻劉連持刀奔砍劉甸生逃避進屋順拿扎槍並邀同其弟兄劉甸元劉小十各執刀子出向理論劉連用刀向劉甸生赶砍劉甸生持槍將扎致傷劉連咽喉劉甸元劉小十亦各用刀將劉連砍傷劉連復向劉甸生等撲砍劉甸生又用槍扎傷其肚腹透内劉連喊跌倒地劉甸臣攏護被劉甸元等用刀砍傷劉甸臣卽用刀還砍劉甸生頓起殺機卽用槍向劉甸臣連扎致傷其咽喉臍肚透内劉甸臣亦卽倒地劉連與劉甸臣當卽殞命劉甸生復慮劉甸鰲劉甸甲必爲父弟報仇起意將劉甸鰲等一併殺害以杜後患仍邀劉甸元等偕至劉連家門首適劉甸鰲與其胞姪劉小秃子賣柴回歸劉甸生等近前將劉甸鰲截住各用槍刀將其砍扎身死劉小十又用刀砍傷劉小秃子奔逃回家劉甸甲持刀赶出不依劉甸生等一齊赶攏用槍刀札砍劉甸甲立時斃命劉甸鰲之女劉二丫頭趨出喊救亦被劉小十砍傷劉甸生等當將劉連等屍身用爬犁拉至屯西遼河將屍衣剥下燒燬並用槍刀鑿穿冰窟將各屍擡棄冰窟内劉甸生等走回經劉小秃子投約查拿劉甸元等先其逃逸僅將劉甸生拿獲報經該署縣逹崇阿緝究撈獲各屍騐訊通報批飭提省交驛巡道志彭督員審擬解勘奴才等親提研鞫據供前情不諱究詰不移案無遁飾查律載殺一家非死罪三人凌遲處死財産斷付死者之家又例載殺一家二命以上兇犯審明後依律定罪一面奏聞一面恭請王命先行正法各等語此案劉甸生因劉連等找向索欠未給强牽年隻攔阻被砍輒邀劉甸元等用槍刀砍傷劉連並故殺劉甸臣殞命該犯復慮劉甸贅等報仇起意殺害以杜後患仍邀劉甸元等偕至劉連家將劉甸鰲劉甸甲一併殺死並砍傷劉小秃子等平復實屬兇惡己極查己死劉連係該犯期親服叔劉甸臣劉甸鰲劉甸甲均係大功服兄徧查委例並無鬥殺期親尊長一命謀故殺大功服兄三命作何治罪專條惟被殺劉連等父子係屬一家回命自應從重按律問擬劉甸生除鬥殺期親尊長斬决輕罪不議外應請合依殺一家非死罪三人凌遲處死筆擬凌遲處死照例於審明後恭請王命秀員將該犯劉甸生綁赴巿曹卽行正法將首級解赴犯事地方懸杆未衆以昭烔戒該犯並無妻子包從緣坐所有房産飭縣查明照例斷付屍屬劉小秃子收領劉連率子持刀索欠强拉牛隻及首先逞兇本干律擬業己身死應毋庸議劉小秃子等俱平復亦毋庸議劉甸生所欠早年賭錢係屬虚帳應與所給劉連烟土均免著追各屍棺飭縣傳屬領埋逸犯劉甸元等飭緝獲日另結兇器槍刀發回該縣存庫除全案收招咨部外所有審明按例懲辦緣由謹恭摺具陳伏乞皇上聖鑒訓示謹奏奉硃批刑部知道欽此○○楊昌濬片再臣接准部咨陜西漢中鎭屬寍羌營守備員缺係部推之缺應用期滿差官請補等因查寍羌營守備員缺設處南山巡緝防範最關緊要非精明强幹之員難資治理兹查有營用守備期滿差官雷雨瑞年力方强差使勤愼且在陜年久於谬處情形熟悉以之請補斯缺洵堪勝任亦與部章相符合無仰懇天恩俯念員缺緊要准以該員雷雨瑞補授寍羌營守備員缺俾資得力如蒙兪允俟接准部覆後卽行給咨送部引見以符定制除查取該員履歴淸册另咨送部外謹會同陜西固原提督臣雷正綰合詞附片具陳伏乞聖鑒訓示謹奏奉硃批兵部議奏欽此○○頭品頂戴江西巡撫臣德馨跪奏爲九江新關第一百二十九結期滿併徵洋藥稅釐及支銷實存數目恭摺仰祈聖鑒事竊據卸署九江關監督涂椿年詳稱案奉行准部咨嗣後務將洋藥稅厘專摺奏報不得併入洋稅結内聲叙以淸眉目又嗣後實存銀兩務須列入次結舊管按結　接奏報毋得遺漏各等因遵查九江新關徵收洋稅以英月三个月爲一結前經截至光都十八年八月初十日第一百二十八結止業將收支洋藥稅厘數目及進口箱數分晰開摺詳請具奏在案兹自光緒十八年八月十一日起至十一月十三日止第一百二十九結期滿共收各國及招商局輪船進口洋藥正稅銀二暪五千六百六十二兩三錢厘金銀陸萬八千四百三十二兩八錢共銀九萬四千九十五兩一錢除支銷銀五千五百二十九兩一錢四分二厘實存銀八萬八千五百六十五兩九錢五分八釐又舊管各結撥剩併徵洋藥稅釐銀十九萬九千四百十八兩四錢二分三釐除撥解第一百二十五二十六二十七二十八等結併徵洋藥稅銀七萬兩外尚存稅銀一萬二千六百三十兩四錢四分陸釐厘金銀十一萬六千八百七兩九錢七分七厘共稅厘銀十二萬九千四百十八兩四錢二分三厘連本結新收總共實存稅釐銀二十一萬七千九百八十四兩三錢八分一厘開列淸摺詳請具奏等情前來臣覆覈無異除分咨戶部總理合國事務衙門外理合恭摺且奏並繕淸單敬呈御覽伏乞皇上聖鑒謹奏奉硃批批該衙門知道單併發欽此 
 
