# 1902 - 230 - 4910542

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記書局海内通碩有留心乙部學者請卽臨購閱可也此啓 
[書高侍御奏叅山東地方官徵稅擾民摺後]  
日前掌湖廣道監察禦史高侍御熙喆以山東辦理稅契擾累訛詐臚陳七害奏知朝廷請飭下東撫查辦痛懲力破此弊所謂七害者具載侍御奏摺已登昨日本報簡端兹不贅述惟侍御摺中謂此七害者皆由誣告不坐提二成充賞原告而起執筆人竊嘗推而論之曰誣告反坐我朝之律例也無論何省無論何事皆當遵例辦理未能或之違也且誣告反坐之法非特我朝定例如是卽考之古時證之外國而亦無不如是按周官大司宼以兩造禁民訟入束矢於朝然後聽之以兩劑禁民獄入鈞金三日乃致於朝然後聽之夫周制於獄訟曲直未判斷之前必令入束矢鈞金者　所以備不直者之罰故淮南子氾論篇云齊恒公令訟而不勝者出一束矢有輕罪者贖以金國語管子亦有此文明金矢爲獄訟者取信之質亦兼爲罰贖之法所以治不直者使其傷財而不敢輕獄訟也此卽古時誣告反坐之法也西國則有票費裁判堂費自洋銀三元以至數百元多者或一二千餘元其來訟則使原告輸堂費存之刑官之署訊鞫之後得直則被告如其所存之數罰償之不勝則没原告所存以爲罰日本以高等學堂法科畢業之人司法者試給執照費充律師謂之辨護士人納照費十元每年更易無照而私充者有罰其訟者告訴狀答辯書證憑鈔寫本必購官造罫紙以色别其事罫紙之稅自五釐至五錢不等堂判亦然凡原被告人自用及傳喚狀堂判所用罫紙其稅並責不直者出之案結三日與裁判費俱納私造罫紙者罰百倍買者半之其訟費較之西國尤多而其懲不　者則一　必如是而後矯誣者有所懲而不敢嘗試也此卽外國誣告反坐之法也中國近世獄訟無輸金之條而誣告反坐之律則迄今未廢夫不贖以金而坐之以罪立法不同而藉以懲誣告則用意固同也乃律雖有誣告反坐之文而地方有司每習於寛縱以市其惠其訟不直而眞坐以誣告之罪者百無一二因是貧而悍者多逞誣而敢於屢試富而愿者多隱忍而不敢求伸閭閻健訟之風遂由此以興地方訟棍之徒遂借此以試其技此中國近時爭訟之事所以日紛而難理也今山東於辦理稅契非徒誣告者並不反坐且酌提二成以備充原告之賞是告而虚於已毫無所損告而實於已可獲大益擾累之事安得而免訛詐之弊安得而清不解山東大吏何以不熟思審處而贸然竟行此法也夫行一法而利多害少卽背定例識時者固當原之行一法而害多利少卽有合定例識時者猶富以膠執成法不善變通譏之矧此旣違定例而又害多利少者乎推山東大吏之所以如此者原以時事多艱用欵甚巨不能不如是辦理以冀民間不敢再有漏稅之事而朝廷可得一入欵大宗然要必審察妥善而後可令出維行若徒知利國不計病民一任胥吏門丁擾累訛詐必至激成大變開禍亂之端逮至亂端旣作而爲朝廷籌欵者將何自而籌乎所謂認眞辦理者將何自而認眞辦理乎輕重緩急之際天下事固無一不當熟權之也泚律書此謹以告秉國鈞者勿以侍御此奏爲僅因山東發爲僅因山東辦理稅契發斯民安而國亦可以安矣 
[諭旨恭錄]  
　　七月初十日奉旨分發江蘇知縣張炳蔚方時褧楊榘葉國柱胡鵬翥安徽知縣廖昌彝黄拱宸廖子瑺王家丕山東知縣吳芬山西知縣王慶鋈河南知縣王朝治林再欣陸眉壽黄先鵬田祝三嚴慈壽景延許育瑗陳超衡孫繼英陳允經陜西知縣周朝弼孫玉堂甘肅知縣黄萬春楊金庚浙江知縣方象堃張維楨楊蘧江西知縣夏曰琦鍾元贊何嶽袁文瀾余永濬朱拜庚楊承增陳宗楷何文炬陳華鈞邱錫淵王忠敬徐祖培田振均許德芬福建知縣戴培基袁湘潘鳳賡湖北知縣徐溥保黎景淑何植芳湖南知縣裴煥周四川知縣陳啓運陳永錕曹鴻圖蔡冕何煜龔世英高汝楫曹錦章廣東知縣陳正華徐慶元袁宗瀚五思章劉贊清劉鴻恩廣西知縣宋彦成彭家桐楊懿藻俱照例發往兵部漢字堂主事二缺著忠存耆昌補授内閣中書員缺著長紹補授截取太常寺博士志寛太常寺典簿李廷璐保舉甘肅卽補知縣姜震南擬補兩廣茂運塲鹽大使俞錫祥俱照例用保送分發江蘇補用直隷州知州陞額祿著照例發往擬補吏部文選司主事劉元弼著准其補授欽此 
[本館接奉電音]  
　　昨日午前京師飛電傳來上諭二道敬謹譯登○七月十九日内閣抄奉上諭松壽現調署熱河都統工部左侍郎著文廉署理欽此同日奉上諭昨日召見之吏部員外郎宗室寳銘著仍回原衙門行走欽此 
[民心愛戴]  
　　天津直報云此間地面業於本月十二日由外人如約交還合津商賈紳耆隨散布知單約同鋪戶居民高揭龍旗三日懸燈結彩以表慶忱蓋亦愛戴朝廷之意也 
[直督文告]  
　　聞之天津友人云拳匪之亂雖已敉平而餘孽未清仍不免有糾衆揭竿之事兹者天津地而旣由東東各國交還禁暴詰奸刻不容緩直督袁慰庭宫保因於本月某日出示曉諭曰欽差大臣太子少保兵部尙書都察院右都御史叅預政務大臣辦理北洋通商事務直隷總督部堂袁爲出示事照得拳匪邪教大爲地方之害前經本部堂撰刻告示通飭諭禁在案乃聞現在外來匪徒仍復散匿各鄉演拳傳咒而愚民聽其煽惑暗地學習者亦復不少言之殊堪痕恨查此等邪教自古至今無有不敗之理其所演拳咒等項不過如把戯之避眼以及吞刀吐火之類 
 
 

Page 2

 
 
實在毫　　俩爾等但看上年北京天津一帶各匪所結義和團以仇教爲名肆行搶掠一經開仗立卽潰亡暴骨積屍無一免者又如近日資陽縣之李岡中等膽敢糾衆演習抗拒官兵經本部堂飭拿到案止法臬示假使匪等所習神拳符咒果然神附其體能抵槍砲何至一遇官兵束手就縛毫無靈應耶現成榜樣近在目前爾等稍有一隙之明應亦自知悔悟在該匪等包藏禍心造言生事謀爲不軌實屬罪不容誅所可憫者爾等本　良民無端被邪說誘惑陷入匪黨爲保身家而身家傾覆爲保性命而性命死亡財産亦空皆爲此傳習邪教實朝廷所不容地方之大害念　等一時愚昧誤入迷途不忍不教而誅故不憚再三誥誡除通飭各屬文武官并隨時嚴禁密拿外爲此示仰闔屬紳商士庶人等知悉須知傳習神拳名爲爾等邀福實爲爾等釀禍須各安恒業及時猛省勉爲善良切勿妄聽邪言自取重罪本部堂不究旣往准予自新果能誘獲匪首捆送到宫自必立予重賞倘敢陽奉陰違仍前暗中學習則是始終執迷甘心從匪定行拿案儘法懲辦决不姑容如團保鄉鄰扶同隱匿查出分别治罪本部堂言出法隨愼勿以身嘗試致貽後悔特示 
[直督牌示]  
　　之天津友人云欽差大臣辦理北洋通商事務直隷總督部堂袁慰庭宫保旣抵津郡轅卽懸牌曉諭曰照得本大臣督部堂現已到津所屬民人如有寃抑難伸與在該管上司衙門控過未能伸理者准三八日遵照狀式來轅　遞聽　委員接收送内署核辦其銀錢細故戶婚田産等案應仍候該管衙門審理不得來轅越訴内有關係人命案情重大亦准求轅呈控不得羅織過多人及攔輿喊控違則定行查究不貸各宜凛遵切切特示 
[兵艦又增]  
　　聞之天津友人云拳匪作亂之後東西各國均派兵艦駐泊大沽口外以便設戍運糧邇者津地已還各國所置武員大半須遄回本　因之各艦皆調齊沽上俾得擇日放洋就七月十三日計之有英國兵艦一艘美國兵艦一艘德國兵艦二艘法國兵艦一艘俄國兵艦一艘日本國兵艦一艘奥國兵艦一艘義國兵艦一艘蓋又增至九艘矣 
[蒞粤電音]  
　　聞之廣州友人云本月初九日簡署廣東巡撫本任江西巡撫李勉林中丞由南昌電致兩廣總督陶芷芳制軍云聞　躬違和念甚弟蒙恩量移不勝惶悚昨奉電旨敦促就道擬於十八日交卸贑撫篆務二十日後航海來粤觀此知章水福星卽當移照於五羊石上矣 
[暫緩歸田]  
　　廣州訪事友人云兩廣總督陶芷芳制軍因病奏請開缺欽奉恩旨俞允正擬尅期交卸詩詠遂初旋奉綸音廣東巡撫著李興銳調署迅卽馳驛赴任毋庸來京請訓陶模著俟李興鋭到任德壽交卸巡撫後再行卸事等因欽此日前督轅已接奉外務部電咨矣 
[電催入蜀]  
　　聞之廣州友人云馬介堂軍門之調補四川提督也旣奉綸音卽田蜀督奎樂峯制軍電催赴任迨上月二十六日京師外務部電致兩廣督轅謂本日奉旨昨已有旨馬維　調補四川提督現在四川仁壽彭山等縣有匪徒糾衆滋事焚燬教堂傷斃教民重案著馬維騏酌帶勇營配齊軍火迅速赴任會同奎俊妥籌剿撫以靖地方欽此督憲陶芷芳制軍隨卽札局移知軍門大约曰來卽須交卸啓行馳赴蠶業鳥道矣 
[奏留觀察]  
　　聞之廣州友人云督辦廣東欽州邊防事務之潘觀察培楷任事以來已經數稔頗能内靖土匪外睦鄰邦邇者山東巡撫張大中丞器之奏調前往差遣委用惟粤西游匪正熾欽廉壞地毗連邊防戒嚴未便遽易生手督憲陶芷芳制軍因據情附片奏請暫留大約不日當遄回防次矣 
[鬱林患盜]  
　　聞之廣州友人云日前廣西鬱林州紳士歐德芳等人以州境土匪猖狂聨名具禀督轅籲請派兵勦辦督憲陶芷芳制軍批示曰匪徒煽誘拜會肆行搶劫全在地方官嚴拿首要　散脅從庶可消患未萌地方紳士更宜查明眞正首匪據實密禀旣不可姑息容隱亦不可挾嫌妄攻混淆官府耳目轉致無從下手眞匪得以漏網新任署鬱林州濮守索稱明幹仰廣西營務處會同按察司卽飭察看情形實力整頓毋稍偏聽枉縱爲要仍候撫部院批示 
[山左水災]  
　　天津直報云某日有客至自山東言及田滄州至德州一帶邇來洪水横流田禾淹没室廬墳墓宛在中央來往行人咸有望洋之嘆不知何日始能使陽侯退舍不致民怨其魚也 
[浙省錄遺]  
　　杭州訪事人云浙江提督學政張變鈞大宗師回轅後定於本月十九日考錄遺才凡生員欠歲考者先於十六日由學備卷補考十九日考錄嘉寍　府各學生員二十日考錄合省各邑官生廕生教職二十一日考錄湖紹二府各學生員二十二日考錄合省各縣正途貢監一十三日考錄杭台二府各學生員二十四日考錄合省各邑俊秀貢監二十六日補錄杭嘉湖寗紹台六府各學生員二十七日考錄金衢嚴温處五府各學生員二十八日補錄台省各邑俊秀貢監二十九日大收 
[松隱罷市]  
　　松江訪事人云南鄉松隱鎭有盛姓者向開荳米行其弟性嗜賭博日與土棍爲伍呼盧喝雉意興奢豪邇因負欠賭債若干向兄取償其兄不允並以冷語相侵弟遂號召諸土棍闖入行中將荳米四十餘石搬運入舟載往他處合鎭聞之大爲不平因而罷市現尙不知如何了結也 
[東撫張大中丞覆陳稅契弊端摺]  
　　山東巡撫臣張人駿跪奏爲遵查覆恭摺仰祈聖鑒事竊臣於本年聖鑒事竊臣於本年二月初三日承准軍機大臣字寄光緒二十八年正月三十日奉上諭有人奏山東辦理稅契弊端百出請飭查辦一摺據稱山東有漏稅者准人告發誣告不坐且提漏稅三成充賞丁胥訛詐貽害多端等語差役藉端擾累實爲地方之害著張人駿認眞查辦妥定章程務恤下情而杜弊端另片奏滕縣匪徒綁人勒贖隊長王桂蘭通匪分贓現已查拿到省近聞有人規避處分欲爲開脫等語並著確查究辦毋稍徇縱仍飭將餘盜緝拿懲治以靖　閻原摺片均著抄給閱看將此諭令知之欽此遵旨寄信前來跪聆之下仰見朝廷愛恤民隱除暴安良至意欽佩莫名臣遵卽恭錄分飭布政使胡廷幹按察使尙其亨按照原奏所指各節遴員分别密查兹據藩司先行詳覆前來查原奏以東省查辦漏稅凡有七害如所稱姪告其伯叔孫告其堂祖已稅者因告而再稅有易數名告數次者吏胥丁役營謀丈量之差勒索包辦之費有薄田數十畝而用至錢千餘串者有因地價不及訟價之半而甘心充公以免訟累者其不告者又復市恩訛借按畝苛派并令演戲張宴奉錢爲壽自三五十千至五六百千不等各節 
 
 

Page 3

 
 
究係州縣何地何人之事原奏並未指明再三詳查均無實據至原奏所稱凡此七害是由誣告不坐提　成充賞之故等語查升任撫臣袁世凱原定稅契章程内載舊買田房限三個月内補稅現買田房限一月内投稅由各州縣將稅契各戶田房姓名按莊榜小如有逾限不稅者經官查覺遵例罰追契價一半入官經人告發者在應罰半價内提二成充賞告發之人以示勸懲如有挾嫌誣告及吏胥舞弊滋擾者查實從嚴懲辦等因通飭各屬並普頒印　數千張在案是提罰充賞所以便覺察卽以儆欺蒙嚴辦誣告所以防舞弊卽以恤民隱未嘗有誣告不坐之條見諸文告通省案卷俱在彰彰可考其因匿被告者治之以應追契價一半入官之律無非罰由自取[  此摺未畢明日續登]  
[鄂省官塲紀事]  
　　漢口訪事人云鄂省將弁學堂前因時届炎天循章放假邇者金風薦爽序入新秋督憲張香帥牌示准於八月初一日入學違者斥退○候補知縣胡大令若霖奉漢陽府余堯衢太守札委辦理保甲團練總局事宜已赴兩院禀知將次到差治事矣○江漢關文案潘大令誦捷奉藩憲瞿賡甫方伯調署利川縣篆所遺文案一席委江大令紹宗承其乏○日前藩毂牌示興國州知州員缺飭本任是缺之俞寳瑛回任荆州府同知篆務詳委卽用知縣濟生署理 
[潤郡官塲紀事]  
　　鎭江訪事人云江蘇提督學政李蔭墀大宗師按臨白下考錄遺才月之十四日乘威靖兵艦泝江而上道出上道出京江下椗後常鎮通海道長久山觀察以及文武各官咸往馬頭迎謁○京口駐防各營例於夏令停操秋後開操今者金風送爽凉意宜人南洋常備右軍統領杜雲秋觀察南洋續備全軍統領陳宇山軍門各飭麾下營官一律於七月十六日起每日督率勇丁在大校塲操演○駐防常州之江南常備右軍副中營管帶彭遊戎書麟於月之十四日由常郡乘舟抵京口謁見統領杜雲秋觀察並拜會水陸總巡周錦堂遊戎小作勾留旋卽遄回防次 
[虎阜冶秋]  
　　姑蘇訪事人云滸墅關爲長洲縣治著名巨鎭近有梟匪頭目胡某渾名海裏奔者率同羽黨蟠踞鎭尾大開博塲愚民入其彀中靡不傾家蕩産項雨成把戎深以爲患會同汛弁沈君錫濤及紳董某某諸君屢向勸諭若輩終於置若罔聞爰於本月某日會禀長洲縣署縣主蘇靜菴大令立飭差捕協同水師某營勇馳往拘拿勇丁中有某甲者素與若輩交好致先期漏洩春光迨官兵到時若輩已經停賭然不旋踵卽重張旗鼓青龍白虎喧閙如初諸紳董無可如何祗得聨名環禀上憲○常熟縣治梅裏鎭附近某姓婦年甫一十綽約多姿本年正月某日被母弟某甲借去銀臂釧一雙約定一月後歸趙詎料届期音信杳然不得已親往尋覓甫至鎭卽遇甲於某茶肆中向之索取甲謂物方寄存長生庫欲向取贖尙少青蚨六百餘翼已向某友借貸汝當小坐待之言已忽忽逕去有頃復返謂友不知去向奈何正在懊惱間一人自外入甲詢以曾見某友否其人答曰現在某酒肆沽飲甲遂謂婦曰汝盍與我同往以實其言婦颔之及至酒肆果見其友靜坐獨酌甲曰所借之錢曾取到否友曰錢在舟中隨同往取可也於是偕至河濱友先登舟大聲謂甲曰我醉欲眠汝可自來檢取甲促婦同上婦心急如火不暇顧慮卽舉步登舟甫至艙中船忽解纜竟被駛至崑山縣境售與緑林豪客李某偪使爲妻至前月某日李因無錫盜案破獲捕役將婦帶至長洲縣署始得申雪其寃 
[上海官塲紀事]  
　　昨日欽命出使日本大臣蔡和甫星使之哲嗣鼎臣司馬命駕至道轅拜謁轅拜謁蘇松太兵備道袁海觀觀察繼至上海縣署縣主汪瑶庭大令延入花廰茗談片刻而别○浙江藩司誠果泉方伯特委候補縣翁星北明府管解京餉入都昨日道經滬上命駕詣道轅謁見道憲袁觀察然後至上海縣署拜會縣主汪大令請派民壯照料大令允之○昨日昭文縣張蓬仙大令因公來滬乘輿詣道轅謁見道憲袁觀察面陳一切嗣至上海縣署投剌縣主汪大令延入花廰暢談良久○籌防局員朱霞林明府駐紥九畝地滬軍親兵營管帶沈賡虞太守滬南撫標滬軍營統帶龍葆珊遊戎均於昨日至縣署拜會縣主汪大令大令依禮欵之○日前本城駐紥九畝地之滬軍親兵營管帶兼江蘇海運滬局會辦沈賡虞太守因公赴蘇現已事畢回滬視事如常矣 
[使星照滬]  
　　前日傍晚欽命出使比國大臣楊誠之星使由天津乘招商局新豐輪船蒞滬駐節美界北河南路天后宫側出使行轅昨日午前蘇松太兵備道袁海觀觀察上海縣汪瑶庭大令次第鳴騶往謁星使殷勤延入煮茗談心良久始各興辭而出旣而星使命駕入城赴各署謝步至上海縣署時大令飭丁擋駕 
[蟻販移縣]  
　　湖北某邑人吳王氏以所購女孩陸壽寳來歴不明疑保人池福泰有同謀情弊報經捕頭派包探王長桂將池及經售之石王氏翟江氏孩母陸張氏一併解案禀稱小的往拘石王氏時在身畔搜出販賣人口之契據十三紙顯係積年蟻棍務請重懲吳王氏携壽寳投案訴稱小婦人購此女時出身價洋銀四十元立有筆據陸張氏供小婦人家在金陵新橋頭與石王氏　江氏爲鄰伊等詭稱滬上傭值甚昻誘同小婦人挈女來此僑寓某小客棧托言將女孩寄養某姓家實已暗中售去今又將小婦人圖賣因此情急控陳石王氏瞿江氏同供小婦人等與陸張氏回鄉伊夫溺於烟霞貧難度日特倩小婦人將妻女帶來上海餘語含糊獻員張柄樞司馬察閱各契據商之德總領事署佛繙譯官飭將壽寳交其母領去吳王氏從寛免究身價不追石王氏瞿江氏及池一併移送上海縣署請懲 
[英界火警續聞]  
　　前晚北京路失火情形已紀昨報兹悉火起於商務印書館幸救火會各西人竭力施救僅焚去房屋四幢殃及鄰右德泰客棧 
[馬路工程局瑣案]  
　　前者内地自來水公司工頭徐錦和向源源祥紙店夥壽茂生查問水籌以致口角互毆事後控諸馬路工程局總辦翁子文太守倩襄讞委員黄衡堂二尹升堂研訊徐供稱小的於被毆時失去鈔票洋銀及銀質對時表等物物請卽查追二尹諭令地甲查明禀復前日帶案覆訊徐堅稱小的所失之物務求向壽究追壽供稱小的並未行兇初不知徐如何失物尙乞原情二尹予限三日查明徐失去各物情由禀覆核斷 
[美租界捕房紀事]  
　　前晚江北小工某甲與粤人某乙在公和祥碼頭口角扭毆致被揮刀亂剌大受痍傷某號華捕見之拘入捕房捕頭見甲傷勢甚重令送同仁醫院求治乙押候轉解公堂禀請讞員張柄樞司馬訊辦○昨晨粤人梁某行竊百老匯路某姓家藤器携之而出適爲包探朱桂生所見連贓帶入捕房捕頭令押候解送公堂禀請懲辦 
[惠書誌謝]  
　　繪圖物理引蒙一書爲上海中西書院謝君洪賚所著蓋仿泰西課幼實物引蒙之例舉目前事物解其形性功用藉開兒童之智慧卽爲研究格致之初階誠小學教科中必備之書也昨承以全帙見貽略綴數言藉謝雅貺 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　日前本邑衆木工在魯班殿建醮并排齊執事出外遊行有金阿其者遽將樂器棄擲於途張樹林張錫丙二木工不服將阿其扭解至案縣主汪瑶庭大令訊供之下飭各責二百板令三鋪地甲陸桂山送交魯班殿董事具保事後二張遷怒於陸率衆毆傷前晚陸投案請騐大令訊究之下陸供訴前情大令立派差役查拿行兇人解案訊辦○二十三七鋪巡防局員某君函送王海山毆傷張乾春一案至縣大令升堂研訊張俱昨日小的因有急需持衣服赴某當鋪質錢行經倉橋左近王誣指竊贓恣情勒詐小的不允致被毆傷其母張毛氏所訴相同王供小的與張素識昨日　　小的借錢以致口角爭扭不敢誣竊大令飭仵役騐得張所傷甚重著送仁濟醫館求治王責三百板收押自新所候張傷痊訊辦○程文炳控趙石生及其子全全至案大令向之訊究程供小的在江寗某局督工六月初接妻子吳氏信知女兒被趙全全拐去因於六月初八日回家投案控訴趙石生供堂嫂侯氏無嗣以小的次子全全兼祧小的已爲之娶妻近侯氏援各房各娶之俗例欲另娶一妻有程文炳者愿將伊女許嫁由其子程宗行與朱光祖爲媒於本年三月某日文定送過茶禮洋銀四十元金銀首飾四件今程夫婦忽圖賴伊女頗明大義於五月十五日清晨自至小的家中小的不便收留隨送至朱光祖家暫住趙全全供小的從程爲師學習製工藝向與伊女熟識大令飭交人保出速令朱光祖帶同程女來案訊明核辦 
[上海巡局瑣案]  
　　江北某邑人王炳生時在小南門外佛閣左近蔡新泉所開鞋店賭錢其妻毛氏屢勸不聽忿甚潛吞生鴉片烟奔至店中拚命蔡情急倩人施救得慶更生事後控諸二十三七鋪巡防局局員姚榖蓀二尹研訊之下諭令蔡不准再糾人開賭氏則申斥再三叱令回去○前日單桑氏挈幼孩二口露宿南市董家渡旁有沈姓者見而憫之送請二十三七鋪巡防局安挿局員盛雨村二尹賞給洋銀一元諭令速回浙江紹興府屬山陰縣原籍○前晚南市外郎家橋聚興茶樓不知如何失火霎時烟霧迷漫幾兆燎原之禍幸卽救熄不致成災事後鄰人咸有戎心據情投控十六鋪巡防中局局員黄二尹諭令赶緊遷去 
[英美租界公堂瑣案]  
　　包探陳金標解張岐郎到案禀稱此人誘拐曹張氏之子丫頭報經小的拘獲解請究懲曹張氏投案聲稱前日張岐郎欲挈丫頭同行小婦人不允彼卽將所携書包攫之而逸丫頭情急呼救幸由陳探拘獲務乞重懲讞員張柄樞司馬商之德總領事署佛繙譯官判責張五百板押捕房三年○包探顧福其解某餅攤夥譚阿炳到案禀稱前日陸增祥向購燒餅與譚口角突持鐵棍擊傷伊額報經小的拘獲解請究懲司馬判責手心三百下押捕房一月令攤主出養傷洋銀五元○包探金立生解張周氏到案禀稱此婦與張陳氏在路扭毆請爲究辦張陳氏投案訴稱去年六月二十五日小婦人生一女孩因乏乳潼寄養張周氏處不意彼竟私行價賣屢索不理爲此扭案求追張周氏供此女已於小婦人賃居寳興里時殤逝叩請訪查司馬著押候查明再核○劉永昌冐充包探夥役向張倍金訛詐洋銀兩元報由包探金立生拘解請究張投案申訴前情司馬判責劉三百板○車夫王阿三行竊某洋人家衣六套報由包探倪順泉拘解請究司馬判責三百板押捕房二月○高小林錢阿三方阿狗朱阿二石金三薦王增榮至某酒店執業索酬不允遽爾行兇報由某包探拘解請究司馬判令各責二百板押候交人保去○謙和洋行式拉夫王星如虧欠銀五百餘兩經買辦朱欽如送案禀請押候將帳查明函致薦保人理處司馬准將王押兩禮拜俟理清帳目禀覆核奪 
[法租界公堂瑣案]  
　　鍾金棠訴稱小的由甯波帶來醬乳腐二十　有金吉祥者自稱捐局巡丁勒完落地捐洋銀兩元小的給以小洋銀七角堅不應允不得已報捕拘案金供詞一味支吾讞員杜枝園大令商之法總領事署費繙譯官判罰洋銀二十元○前者正大洋行傭人某甲乾没電報洋銀十六元逃回浦東原籍控經大令拘案押追迄今分文不繳昨日洋行主人投案請追大令提甲詰訊甲供小的無力措繳求賜恩寛大令判枷號兩月期滿責五百板○本月十五日之晚有某甲者行經新闢租界中被歹人劉阿二楊掌生袁大魁攫去衣帽等物報由包探查獲解案請訊劉等同供各物在途中拾取求恩明鑒大令判各枷一月期滿各責三百板贓存候甲具領○前者水萬慶鐘表店主婦水沈氏控鄭勝才串通店夥陳阿寳竊去銀表十八枚除吊到外尙少五枚大令著鄭賠洋銀九十二元迄今已逾數月分文不繳昨日水沈氏投案求追大令提鄭至案飭交的實人保出按月拔還如違提究○昨日積竊劉阿三李德標吳子峯沈阿三劉阿桂竊取某姓船上衣服由包探查獲解案大令訊明判令將劉李各枷號半月期滿各責三百板吳沈劉各責三百板卽行開釋○陳阿二行竊趙陳氏家衣服由包探拘解公堂大令訊供不諱判責二百板以儆 
[蘇省官報]  
　　七月初九日候補道高廷蘭由京引見回省知府余志銳銷假並謝給咨赴引知縣黎耀森禀知由太湖廰會　案件回郝炳麟禀知奉藩憲委赴金山縣守提膏捐差卽辭元和縣訓導汪恆禀辭赴寗分發江蘇試用知縣王雲章安徽人由京引見領照來省禀到從九郁遵鑒禀知由越河彈壓魚花船隻回沙濟由上海　捐北卡專丁來省禀謝飭知春季連盈　記功一次州吏目凌汝賢禀辭赴江甯文　執事差京口駐防印務章京　紅旗佐領彭庚辭行回鎭江二品頂戴江蘇候補道朱福清於初九日在倉米苍本寓病故初十日知府田庚禀知奉委兼辦正誼學堂提調今日到差元和縣金禀知赴章　塘會同青浦縣勘案新選金山縣蔣清瑞禀辭赴文闈簾差嘉定縣章專丁來省禀謝奉飭調簾於初六日交卸印務知縣周慶賢鍾蓀均禀知奉藩憲傳考甄别阮尙　禀辭赴華亭守提膏提差李明智錢逢吉均禀辭赴寗見制憲撫憲恩諭明日換穿　紗袍白羅胎帽十一日花翎二品頂戴指分江蘇試用道劉更年安徽人由京引見領照來省禀到三品銜指分江蘇試用知府李厚礽浙江人由京引見領照來省禀到新選鎭江府理事同知穆圖布禀知赴　縣丞龍際飛禀知赴滬見道憲指分江蘇遇缺先補用縣丞候安垣山西人由京騐看來省禀到十二日藩轅牌示照得奉賢縣知縣王寀因病請假當經飭委試用通判許之珏代理在　旋據具報王令病故前來查有候補知縣傳　堪以酌委署理知縣吳一由京引見回從九洪鑄禀謝委署石浦司巡檢事 
[邗江官報]  
　　七月初五日何分　炳　由通屬差次來凌鹺尹沈辭回新河口初六日　　公座掣　分發運判沈分轉乾照安徽人禀到初七日鄭鹺尹鴻　委丁埝卡蕭鹺尹應瑚委泰　監籌倪鹺尹寳輝委沈家渡朱鹺尹委三江營均奉札　鹺尹嗣宗由虹橋差次來初八日楊分轉葆鈞銷京餉差正任廟灣塲鄧鹺尹到揚凌大令浩委查勘牌樓工程初九日分發經歴王鹺尹積深浙江人禀到鄭鹺尹　　委六閘提　差范鹺尹世　奉保甲局委瓜　一叚巡查差初十日署儀徵縣李大令公幹到揚十一日王大令秉璋銷代橋保甲差分發經歴俞鹺尹世彬安徽人禀到十二日吕　　桂芬銷南京餉差十三日新石　塲安鹺尹新栟茶塲方鹺尹新餘東塲唐　尹均禀辭赴任　十四日孫鹺尹肇炘由差次來揚公幹 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年七月初八日京報全錄]  
宫門抄　　諭旨均錄前○奉天將軍增奏報懸缺緊要揀員試署摺○湖廣總督張奏報奬册仍未造齊懇恩展緩摺○雲貴總督魏奏揀員升補叅將摺○江西巡撫李奏遵旨設立農工商局派員辦理情形片奴才增祺玉恒跪奏爲揀員試署要缺同知以資治理恭摺仰祈聖鑒事竊准署理黑龍江將軍薩保咨開呼籣廳理事同知銘琦罔恤民瘼糾叅革職因員缺緊要請旨飭部錄用内地洋務省分卓異人員以資整飭光緒二十七年十一月十六日奉硃批外務部吏部議奏欽此嗣經外務部吏部會議查定例呼蘭理事同知係邊俸題調要缺遇有缺出應由該將軍一面報部一面咨奉天府府尹於奉天揀發理事同知通判内揀選題署如不得其人卽於奉天現任滿蒙同知通判州縣曁揀發滿蒙同知通判州縣内一體揀選試署如果實堪勝任由該將軍奏請題補實授等語是呼蘭廳同知缺出准由該將軍將奉天各項人員一體揀用取材之途不爲不寛至洋務省分卓異人員未必盡諳交涉且紛紛調揀亦屬窒碍難行等因具奏光緒二十八年二月十八日奉旨依議欽此欽遵咨行查照前來並准吏部咨同前因奴才等自應按照定例揀員題署查奉天省並無　發理事同知通判曁揀發滿蒙同知通判復於通省現任滿蒙同知通判州縣内逐加遴選非現居要缺卽人地未宜實無合例堪以試署之員惟查有留奉候補同知恩厚現年五十三歲係京城廂藍旗滿洲慶綿左領下人由官學生遵例報捐筆帖式同治五年補授鴻臚寺筆帖式九年京察一等以理事同知通判用光緒八年奉旨圈出科布多糧餉章京差十三年差滿回京是年選授浙江杭州府理事同知十五年十月丁憂回旗十六年十二月服滿經吏部帶領引見奉旨内用簽挈兵部以主事候補二十一年實授主事二十二年選授盛京刑部員外郎二十五年因辦理養息牧荒務出力經盛京兵部侍郎溥顧保奏奉旨賞加四品銜二十六年委辦交涉事宜二十七年六月奏請留奉差委八月十九日奉硃批該部知道欽此是年八月遵直隷賑捐例報捐花翎十月二十日經奴才等會奏請開盛京刑部員外郎缺仍改以同知留於奉省歸候補班補用十一月二十日奉到硃批著照所請吏部知道欽此經　遵註册該員明昕吏治體用兼優自委辦交涉於今三年均能勤愼將事悉洽機宜且在奉年久於東三省情形亦甚熟悉以之試署呼蘭廳同知洵堪勝任亦與定例相符合無仰懇天恩俯准以留奉候補同知恩厚試署呼蘭廳同知實於地方有裨如蒙俞允該員係曾任同知銜缺相當毋庸送部引見除咨明黑龍江將軍並檄飭遵照外所有揀員試署要缺同知緣由理合恭摺具奏伏乞皇太后皇上聖鑒敕部核議施行謹奏奉硃批著照所請吏部知道欽此太子少保頭品頂戴湖廣總督臣張之洞頭品頂戴湖北巡撫臣端方跪奏爲湖北賑捐展限届滿將册仍未造齊懇恩再予展限一年恭摺仰祈聖鑒事竊查湖北賑捐截至光緒二十六年三月二十六日三次展限一年期滿停收截數造報嗣因各捐生請奬履歴清册未經依限造送節經前撫臣子蔭霖曁臣之洞先後三次奏請展緩辦理均經欽奉諭旨允准在案兹查展限又經届滿將光緒二十四年二十五年各省及久洋商埠經勸各員董報解助振捐銀底册尙有未經請奬各捐戶送次飭催實因原捐募自商家半係籍隷湖北經商沿海各埠之人前年京津亂起多半聞風遷徙現雖逐漸復業而展轉查詢仍不免時有舛漏若不再請展緩則未經請奬各捐戶勢難一律造册同邀奬叙殊不足以示公允而昭激勸據湖北籌賑總局司道詳請具奏前來臣等覆核無異合無仰懇天恩俯准將湖北振捐奬山並直隷代造奬册再予展緩一年造齊請奬除咨戶部曁直隷督臣查照外謹合詞恭摺具陳伏乞皇太后皇上聖鑒訓示謹奏奉硃批著照所請戶部知道欽此雲貴總督臣魏光燾跪奏爲揀員升補叅將員缺以實營伍恭摺仰祈聖鑒事竊准兵部咨雲南元新叅將員缺請以昭通鎭中營遊擊陸鳴皋升補查陸鳴皋籍隷雲南例應廻避本省遽請以對調之員升補與例不符應另揀合例人員升補等因准此自應遵照辦理查該叅將員缺係題調要缺臣於通省實缺遊擊内逐加遴選查雲南撫標右營遊擊鄧桂林嫻熟營伍訓練有方堪以升補除將該員出身履歴送部查核外合無仰懇天恩俯念員缺緊要准以鄧桂林升補雲南元新營叅將以實營伍如蒙俞允俟接准部覆卽行咨送該員赴部引見以符定制所遺雲南撫標右營遊擊係題補之缺應請扣留外補所有揀員升補叅將員缺緣由謹會同署雲提督臣蔣恭摺具陳伏乞皇太后皇上聖鑒勅部核覆施行再雲南巡撫係臣兼署毋庸列銜合併聲明謹奏奉硃批兵部議奏欽此李興鋭片再光緒二十四年迭次欽奉諭旨設立農工商局本年正月十七日復奉上諭農工商業爲富强之根本自應及時振興除商務已特派大臣專辦外其農工各務卽著責成各督撫各就地方情形詳籌辦理並先行分設農務工藝學堂以資講習等因欽此臣維近日時事多艱各省均有民窮財盡之患非廣開利源斷難自給西人論理財有分利生利兩科分利者就地面上原有之財利均輪而挹注之比來各省籌欵整頓丁漕考覈釐稅開辦彩票徵收房捐大率不出於此卽推之印花郵政銀行亦莫非分利之一端利愈分而民愈窮苟不講求生利之策將馴至無利可分何以爲國此農工商局之設所以决不宜緩者也臣到任以來迭經通飭各屬講求種植畜牧墾荒諸政並奏明設立工藝所教養無業游民又將舊有之蠶桑局攺派幹員大加整頓凡此皆於農工本計未嘗無所關　惟是民多　魯安於故步蔽無希　縱有新法無從　　自非設立學堂招集士流因勢而利導之難期精進而目前限於經費學堂難遽徧立祇得於現設之大中學堂内分門立課令諸生兼習之以立其體更於省城特設農工商局委藩司柯逢時督糧道劉心源總司其事並酌派候補道府州縣各官分統幫辦提調文案隨時籌辦一切以　其用臣復以江西礦産五金煤鐵所在皆有邇者東西洋人憧憧往來深相注意尤應及早自籌興辦之法庶利權不致外溢並於農工商局内　立鑛務公司凡有殷實商民願入股者報明局　切實考察遵照部頒章程取結咨部給照開辦一面酌籌官本延聘鑛師訂購機器先就水陸交通轉運利便之也勘明分别開採至滬上爲華洋各商萃會之地此輩之欲來江辦鑛者類多聚議於滬亦不可無專駐之員愼察而斡旋之臣查有現辦上海製造局務奏留江蘇補用道毛慶蕃器識深遠辦事結實且籍隷江西熟悉本省情形擬卽委令會辦江西農工商局就近在　照料招商集股各事宜其有應咨商礦路總局及商務大臣之處臣仍隨時專咨妥商辦理一俟　務公司規模大定　有鉅欵再專設農務工藝各學堂廣爲教育庶期風氣日　貨財日阜仰副　　聖主利用厚生之至意所有遵旨設立農工商局派員辦理各情形理合會同兩江總督臣劉坤一附片具陳伏乞　　聖鑒訓示謹　奏奉　　硃批知道了欽此 
 
