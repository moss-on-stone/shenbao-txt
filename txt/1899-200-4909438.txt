# 1899 - 200 - 4909438

 

Page 1

 
 
[讀史方輿紀要告成] [  圖書集成局代啓]  
　　本局前代二林齋排印　祖禹讀史方輿紀要本約上年臘月告竣又顧炎武天下郡國利病書本約本年三月告成嗣因悉心　　　到　　　會登展期三月告白刻下讀史方輿紀要已告成准於四月初十日出售每部卅二本用潔白上等　史　钱釘格外精工是原由二　　　　股票請附股諸君憑票找洋向經售處取書至郡國得　書本年六月初准可告成此啓 
[新印萬國新史大事表出售] [  圖書集成局代啓]  
　　是書於各國形勢攺事沿革及一切交涉公法探源溯流搜羅宏富於西史中獨得　要閲之可以通　變而廣見聞方今時事　　有心　　　於外洋用人行政之道規時度勢之方皆當詳加考訂　得是書而講求之何患不能窺其堂奥哉現由本局代爲刊印　訂十六本　　洋二元由上海望平街紹先書局蘇州彚文軒發售 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[論飛獵邊禁止華工事]  
　　飛獵邊本日斯巴尼亞屬地華人之旅居是地執工役以謀生者數十萬人前年美人與日斯巴尼亞國失和佔據是地收入美國版圖於是飛獵邊遂不屬之日斯巴尼亞而屬之美美人以寓居華人之多也恐他日生齒日繁將放反客爲主之勢故擬下令禁止不許華人前往作工而華人則以阻其生機皆願美人之蠲除是禁殊不知美人雖有禁阻華人之意而其勢固有所不能也蓋華人之性大都能忍勞習苦一切工役無不能操土人則習於宴安惟知飽食故製造　礦下至於肩挑負販諸工用華人而功半事倍者用土人而功倍事半且其地水土温熱白人雖能操工藝而不便安居美縱欲禁華工試爲度勢揆情當知其必有研不可也駐香港美總領事深明其故曾以小吕宋日報寄回美廷言飛獵邊若無華人必不能興旺若欲整頓該處礦務當先删除禁止華人到小吕宋之例方可辦理不特此也若禁止華人前前 
往則該島工藝立見日頽蓋無論何處地方論及工藝之事非有華人不可然美國不願有華工者以白人能操工藝不欲有此下等華工是以國家俯順輿情設禁華人到境之令惟是南方水土甚熱非白人所能操工而該島土人又　知足食並無奮心求如華人肩挑負販沿途求售者無有也倘無華人爲之則商務不振且華人爲此並未侵佔土人利　蓋以土人本不欲爲此也該處迤　省土人藉華人工藝轉售而得利益者不勝枚舉故知飛獵邊如欲操工非華人不能也羣小島中土人生齒七八兆華人旅居者二三十萬如木工之類皆華人爲之凡營建屋宇裂造船艘惟華人能之土人則莫知所措甚至美西戰務掘坑築壘俱屬華人土人間有能操工者然不可多覯遍覽地球内勤懇操工之人以華人爲首屈一指美國設禁華人實恐與白人爭利耳若於飛獵邊而仍行禁阻華人之例土人實不可用也大員奉命禁止華人入口窺其用意亦殊不願蓋以營中建造衙著各事無一不用華人水陸軍所用作工之人亦多是華人卽　美員家中亦無一不用華工此非有愛於華人也亦非利其工價之廉也土人不能駕輕就熟非用華人勢固有所不可耳西報從而論之曰美總領事此舉甚是蓋禁止華人至飛獵邊則工藝不特不能興旺且將日就衰頽以土人與白人皆不能充此等工役如無華人則各工藝决不能成就華人居此日久熟諳風土人情且生息甚繁中國前時幾欲隷入版圖之内今一旦忽欲禁止入境其可得乎此事曾紀之於叻報執筆人流覽及此以爲小吕宋報紙知禁止華人一事非華人之所願故隨順衆情著之於報實亦確見乎土人之不能工作並非袒護華人也否則美庭砇懸禁阻華人之令美總領事亦斷不能以委巷阿私之語達之朝廷其所以敢如此者亦實以工藝之事斷非土人之所能勝任全賴華人之代爲執役也今者我朝廷商之美國政府特派出使人員駐紥小吕宋爲理事凡旅居小吕宋華人皆歸我理　保護則是飛獵邊禁阻華人一事美廷殆已准香港美總領事之報而不願爲薦　之驅矣説者謂美人此舉能如乎華人之所願固爲華人之所頌德勿衰而余則謂美人苟自爲計當亦不宜有禁阻華人之令特始未知其情故遂有是　　旣洞澈不可禁之故而尙嫉之如仇哉 
[本館接奉電音]  
　　昨日午前京師飛電傳來上諭一道敬謹譯登○六月十六日奉上諭果勒　奏假滿病仍未痊懇請開缺一摺於蘭鎭總兵杲勒敏著准其開缺回旗調理欽此 
[脈案照錄]  
　　京師訪事人函云六月初十日朱焜門定鰲莊守和忠勛等請得皇上　息左寸關弦　　數右寸關沈滑少力兩尺細弱沈滑尤甚面色靑黄而滯左鼻孔内有時燥痛覺有氣味或見涕有黑絲頭覺眩暈坐久則疼面上時或起有小痬左邊頰頤發木耳後項筋竣疼腭間偏左粟泡嗆嗆破潄口時或帶血絲咽喉覺攩左邊時或起泡右邊微疼嚥物似覺不利味仍發鹹舌胎中灰邊黄左牙疼痛唇焦起皮唇上頦下小痬已消口渴思飲喉　　　氣不舒暢心煩而悸不耐事擾時作太息目中白睛又起紅絲視物瞇矇左眼尤甚眼胞時覺發脹耳内　聾時作烘聲身肢愈覺見軟氣短懶言飲食减少心虚血燥見有髮落胸中發堵不時打格有生食味暧氣　雜呼吸言語丹田氣覺小足以中窄狹時覺氣廠中州氣怯下部覺空推揉按摩稍覺舒暢兩肩墜痛心煩燥汗夜　不實耳覺作　夢　　　醒後筋惕肉瞤肢體覺僵難以轉側夢聞金聲偶或滑精坐立稍久則腰膝竣疼勞累稍多則心神迷惑心中無因自覺發笑有時言語自不知覺進膳不香含榖不化脯燥氣虚時或偏右頭疼腹中發脹牽引少腹抽痛時常滑精因而精神欠佳肢體倦怠夜間發熱動坐氣喘步履無力手足發脹兩手愈形覺重甚或執筆覺不得力若加勞累腰竣腿疼愈甚腿筋作　下部潮溼寒凉大便糟粕時或燥結小水頻數有時艱濇不利謹按諸症總緣禀賦素弱心脾久虚腎水不足虚火炎金濕熱熏蒸灼其津液氣血久虧以致週身時覺不適法宜甘温之劑培補陰陽惟水虧火旺不受補齋是以用藥掣肘今謹議用養心扶脾潤肺生津兹益肝腎之中加以固本濇精之品仍宜節勞靜養調理　茯神三錢焦聚仁二錢　杭白芍二錢　淮山藥三錢　熟地黄三錢　甘菊一錢五分　霜桑葉二錢　硃麥冬二錢　竹茹二錢扁豆三錢炒金石斛三錢　炙草一錢　引用鮮荷葉一角　炒薏米三錢 
[日船出口]  
　　寗波訪事友人云數日前有日本兵船一艘駛入江北岸寄椗前已錄登報章兹悉此船停泊三 
 
 

Page 2

 
 
日業已鼓輪出口矣 
[委員管帶]  
　　天津訪事友人來函云前者中國政府向外洋著名船廠訂造鐵甲兵船二艘一名海天一名海騎船身約長四十餘丈寛十餘丈近已工竣將次駛抵大沽口聞北洋大臣直隷總督裕壽山制軍已委帮統海軍薩鼎臣叅戎管帶海騎兵船海天則委劉君管帶至海軍統領爲葉桐侯軍門祖珪云 
[星使行期]  
　　金陵訪事友人云欽差查辦江南事件大臣剛子良中堂蒞寗後查辦鹽務釐金諭令各督銷各釐局歲增比較並　江蘇全省各州縣視缺肥瘠量力輸將一切情形歴詳前報兹悉中堂查辦之事近已告竣定於本月十六日秉節赴吳門查辦蘇省保甲　　　榖等要政省垣滿漢文武各官均自十四日起設筵祖餞頗極冠裳薈萃之盛 
[宦轍分馳]  
　　金陵訪事友人云欽差查辦江南事件大臣剛子良中堂自四月二十八日秉節蒞寗之後卽電調皖岸督銷劉觀察式通湖北督銷王觀察立清湖南督銷易觀察順鼎江西督銷達觀察斌宜昌鹽釐何觀察煥章正陽鹽釐曾觀察紀壽五河鹽釐席觀察匯湘武穴掣騐許觀察元章楚西掣騐陳觀察桂森又札調大河口釐捐徐太守炳倬大勝關石太守作楨海門釐捐田太守承熙通花布釐捐徐太守乃昌高釐捐李司馬文濤通港釐捐朱别駕端荷花池釐捐張大令景祜灣頭釐捐王大令彦澂樊興釐捐朱大令寳森寳應釐捐許大令廷楨仙　釐捐倪大令光熊泰興釐捐陳大令其璟靖江厘捐胡大令葆慶等於本月朔日至省來轅謁見諭令各於正項比較之外歲增報効銀若干各員均自認定數目旋於十三日同詣憲轅禀辭各回差次 
[維持茶務]  
　　福州訪事人云茶爲中國商務之大宗現當茶市方興之始南台税釐總局恐有作僞亂眞等弊因爲重申示禁云案查閲省爲産茶名區福州府屬及附省各縣均有栽種土茶各南户經營茶業理宜認眞講求種植製焙勿得以僞混眞迭經剴切示著遵照在案查　有不法匪徒專司採摘各種木葉萌牙造作假茶攙和漁利貽害中外商民良非淺鮮雖經節次破獲照章焚燬從重懲辦奸徒稍知斂跡但恐日久玩生復萌故智查律載凡造作假茶五百斤以上者本商及轉賣之人俱發充軍店户窩頓千斤以上者亦問發遣等語是造作假茶律有明條而拿獲到官者必照章嚴辦本總局力求釐剔深恐若輩縱惡不悛沿爲痼弊殊與國課商情大有窒礙現當茶市方興亟再申明示禁通　各分局卡嚴密購緝遇有前項造作假茶以及販賣頓窩情事卽將人貨並獲解送本總局按律究辦以彰法紀而整榷綱除分檄遵照並密派　哨訪拿究辦外合亟示悉爲此示仰商販山户軍民諸色人等知悉爾等須知各種木芽不無蘊毒攙和茶葉勢必傷人貽害中外商民實非　　况造作假茶及轉售窩屯律載何等森嚴務宜激發天良洗心革面儻冉仍蹈前轍一經破獲或被指拿到案定卽按律從嚴治罪决不寛貸　民人等如能探悉專做假茶之人及窩屯處所或赴就近局卡請派役勒拿或能擒獲假茶將人貨一並送案定卽破格優賞以示鼓勵其各凛遵毋違特示 
[織署失愼餘聞]  
　　五月十五日午後江寗織造署失愼情形迭詳前報兹又接金陵訪事友人遞來郵簡云是日起火之由係　　　　内餘燼未熄經風吹播燃及龕幙致兆焚如除燬仙樓一幢外殃及下房十餘間卽經救熄並未損失貢貨其關防印信當時卽經家丁抱出並未付諸刼灰云 
[命案候騐]  
　　甯波訪事友人云本月中旬某日南鄉半路菴左近忽有一無名国屍横臥道旁首裏以布背上有刀傷痕似係被人　　者當由是處地保投報縣署想地方官必當下鄉檢騐也 
[武林患疫]  
　　杭州訪事友人云省城一帶時疫流行迄今已將匝月而疫氣仍不稍殺邇來天氣寒燠不時居民多患急痧往往　發夕死猝不及防大抵起病之初必由腹痛漸至口不能言醫家相顧欷歔束手無策本月初十日油局橋左近有張姓婦赴聯橋廣福　拈香　　　祝已畢忽覺腹痛如絞急卽乘輿歸家則已言語不清矣延醫診治俱稱無法可施至次日卽斃　生者可不愼哉 
[析津官塲紀事]  
　　天津訪事友人云本年運庫應解诚部榮工加價銀五萬兩現由運憲萬都轉札委候補　知　　五齡姚　　　　鹽大使孔慶霄管解進京已於本月二十日釘鞘起程矣○本年運庫應解户部鹽課銀十三萬四千兩原定分作兩批解京交納頭批札委　　通判許朝紳候補鹽經歴高鍾祥候補鹽知事蕭贊元候補鹽大使雷熙慶候補鹽巡檢楊兆麟管解二批擬委候補鹽經歴陸　鍾候　批　大使孫彤綬屠乃照候補大使張漢臚陸炳奎候補鹽巡檢章貞皮祖德管解現已飭差赴省請領兵部勘合約在二十三日之後可以起解矣　二叚保甲局務現經天津道憲方觀察札委候補直隷州李直刺紹勳代理直刺奉委後卽赴院禀謝並禀知入局視事○現届伏汛之期道　　觀察於北河各塌工先事預防除札委候補知縣李明府伯舉候補縣丞方二尹連棨候補典史方少尉基善候補未入流虞少尉恩裕前往千里堤防汛外復委候補通判吳别駕泰增候補知縣查明府美咸候補縣丞孔二尹憲邦候補從九徐少尹國光前往靜海縣所屬之洋汾港防守民隄 
[鄂省官塲紀事]  
　　漢口訪事友來函云漢陽縣李廣侯大令前因丁太夫人憂禀報出缺所遺篆務由上憲札委漢口洋務局委員何大令蔚紳暫行署理○湖北武昌府屬通山縣主高大令不識因何搆怨於民致有閙署情事大令遂將印信携帶來省面謁武昌府請另行委人署理府尊逄子政太守卽轉達藩臬兩司代陳一切刻已由上憲另行委員代理又派郭大令發源前往查辦肇事緣起以便澈底根究 
[雲津樹色]  
　　天津訪事友人云本月初七日卽西歴七月十四號爲法國攺立民主之期是日紫竹林法國領事　懸　結綵施放烟火光怪陸離頗堪悦目各鋪户皆於門首懸挂法國旗幟以伸慶賀○初八日之晚火車由唐沽開行至津有河東老龍頭某客棧夥某甲因欲招　座客爭先上車不意立足未穏登時墜下右腿陷於軌轍被車碾過致軋被折自膝以下骨肉糜　令人慘不忍覩當由車站雇人舁往北洋　　求治祗以受傷過重無可施救延至次日名登鬼籙聞者傷之 
[烟海瑣譚]  
　　烟臺訪事友來函云海防營營牆内舊有火德星君廟嗣因某統帶重修營房將廟移至營門外濵臨大街乃近年以來市廛間時有失愼今春竟有十餘家之多商鋪諸人咸疑於風水有碍公禀道憲擬在大東河之三太廟地方重建廟宇旣可敬禮神明又復遠避火患是亦一舉兩得之道也○前因糧食過貴由道憲轉禀大憲請暫减雜糧税釐以抒民困當蒙允准兹者二麥登塲豐收　慶仍由道憲出示　諭照常徵收以重税務 
[西泠問俗]  
　　杭州訪事友人云浙省求是書院及蠶桑學堂每届夏令給假散學本年自六月十四日起給假兩旬俾諸生歸家　息　有不願回家者聽是亦體恤課生之道也○自本月初旬以來甘霖疉沛農民皆欣喜異常惟晚間天氣甚凉最易染疾保身者其亦於此加之　乎○十三日午後雨師驟降風伯隨之走石飛沙勢甚猖獗沙田中所植棉花頗受損傷未知於收成有碍否○寗波海防行營需用軍火現由防軍局委宋二尹景祁管解新式快槍及藥彈赴甬交納已於十二日起程矣○湖州府屬霄水厘局分卡委員現届瓜代之期由牙厘局憲委王　尹寳善前往接辦○浙省續解厘金京餉現由局憲札委候補縣丞彭二尹文桂管解已於十三日兑銀釘鞘不日卽當首途矣 
 
 

Page 3

 
 
[鏡湖泛棹]  
　　紹興訪事人云寍波人陳某向操公輸子業僑居郡城草帽橋附近生二女長曰大鳳次曰小鳳小家碧玉楚楚可人大鳳早賦于歸祗以夫也不良常依母氏小鳳破瓜年紀尙未有郎二女時倚門前招蜂引蝶是處多藥肆中人大半籍隷四明與陳有桑梓誼三五少年因蘇小鄉親月夕花晨時相來往有裘阿六裘阿七者陳之芳鄰也同隷細柳之營夙羡如花之貌阿六喜大鳳之肥碩阿七愛小鳳之洽傳　伺諸少年呼朋引類而來亦卽追隨而至任情調笑甘爲敗興之催租人陳不得已乃與二裘約如無客至任從所爲否則當退避三舍裘唯唯本月初三夜雨後凉生凡託韓康業者畢集潁川之室不意阿六亦贸贸然始作申申之詈繼竟毁物毆人衆不敢與爭相率竄去後各藥肆山店人聞而不平聯袂偕至阿六見勢不敵踰垣而逃邀同阿七至賭　中號召無賴子數十人重至陳家鄩釁時出店人猶未散去一塲惡門出店人以寡不敵衆受傷一人勢頗沈重乃舁赴山陰縣署控請騐傷甯大令騐得眼角一傷最重餘尙無碍本擬提陳質訊嗣由某紳代爲緩頰在外　處毋尾泥途者遂得逍遥無事然所費已不貲矣○今歲雨暘時若豆麥菜子無不豐收現在早稻亦已垂潁指日可登米價遂日見平减早曰米每升僅需錢三十五文晚白米每升三十七文回憶去年此時每升需錢六十餘文數米而炊者無不愁眉雙鎖今何幸得上天粒我米價日見其平耶 
[漢皋解佩]  
　　漢口訪事友來函云漢鎭黄陂街大昌錢莊夥倪錫周籍隷紹興素抱登徒之　與陶家巷　姓妓女蝶仙結不解　兩情繾綣大有願作鴛鴦不羡仙之概無奈囊内空虚難與脱籍遂謀相約潛逃併將雅仙佩仙二妓一併誘去鴇母失此數頰掌珠心有不甘卽往　莊覓倪理論詎倪早已避匿鴇母言出無狀由店中執事人王某驅之出門不料鴇母年已就衰且當盛暑登時跌倒在地魂返黄泉現已報　請騐不識將來作何了結也○江漢關税務　穆和德君來華多年辦事甚爲諳練前於三月間因事告假回國迄今已逾數月現聞已由總税務司電促穆君從速來華大約八月初間當可重蒞漢皋辦事也○近日湖南岳州開徵子口各税已由江漢關選派英國人馬式君前往辦理一切　上各子口行聞風興起亦多有另設分行者有利爭趨理固然也○有名蕭得快者無賴少年也本月某日午前乘一怒馬揚鞭疾馳行至漢口英租界遇一老媼對面而來不及避讓撞仆於地身受重傷當由巡將蕭拘往捕房管押一面將媼舁送仁齊醫院醫治不知能無性命之　否也 
[竹西瑣誌]  
　　揚州訪事友人云兩淮各商認領昭信股票原分三限繳銀刻下逾限已久尙未繳足運憲江蓉舫都轉以此欵已奉　部撥補要需疉經督鹽憲劉峴帥嚴催因特檄飭淮南總局將未繳數目分别小催局員遵卽詳核計鄂湘西皖四岸　商初限期内除已繳外欠銀四萬五千餘兩二限欠銀十四萬四千餘兩三限欠銀二十二萬五千餘兩共約四十一萬數千兩而寍食塲商尙不在内遂出示分催塲　寍　曁淮北票商等尅日清繳以便報解想各商素明大義定必踴躍輸將也○近年制錢缺乏民用日艱各省疆臣奏准設局鼓鑄大小銀圓以維　法而奸商市儈往往不顧大局多方挑剔任意抑勒各大憲聞之乃出示曉諭諄諄勸　一律通行不得稍分畛域並准完糧納税婆心苦口可　至矣不意邗上各鋪非惟皖閩所鑄不肯收用卽江南湖北各銀圓亦復意存阻遏每角短換六七文甚至本省大銀圓較墨西哥銀短去十文二十文不等安得地方官嚴行禁止以維市面而蘇民困乎○時當炎夏疫癘宜防江都廿泉兩邑宰因特會銜出示曉諭其文曰　等上街挑　　氣四散薰蒸現在天時炎熱最易疾染行人嗣後所挑糞桶各加木蓋進城責成門軍地保查禁務各認眞如敢故違禁合定行提案究懲此亦　令尹保衛民生之意也 
[上海官塲紀事]  
　　松滬厘捐局督辦錢觀察前委鄧鳴　明府爲各卡水總巡昨日明府蒞申命駕進城遍往各衙門拜謁如儀○前奉署　蘇松太兵備道曾觀察札委候補縣揭印峯明府傳淵赴松屬各縣詐查　榖事宜揭明府現已事畢回申詣道轅銷差昨日至縣署拜會　大令晤談良久而别○上海縣王大令前日因有要公命　至海防署拜會劉乙笙司馬司馬延入内廳商談良久始行辭出 
[移設巡局]  
　　楊樹浦左近冋有巡防局一所歸局員姚殿卿二尹辦理藉資鎭懾近者是處已　入各國公共租界應爲美界捕房　　經江海關道曾經郛觀察札飭將局撤去繼　引翔港一帶爲華洋交界之區匪徒最易混跡非得巡員駐守不足以戢匪燄而安閭閻乃飭姚一尹在彼處觀音堂内設局巡防仍令照常辦事 
[報勘興修]  
　　前日暴風大作大雨傾盆浦江中浪湧如山南市商船會館馬頭以及徽寗馬頭均被裕昌協記等行所置木排撞壞二十七號巡街捕查明後報知捕房請爲查勘以便估工修理 
[報館索詐續誌]  
　　海上日報館股東四川舉人李作棟及主筆閔烈芝向裕生小錢莊夥李覺花索詐一案昨晨又經捕房將李閧二人解案並呈該館報紙數張登有秘授房中神術如有人欲求者著來館傳授等語殊屬荒唐有違租界章程合請並究原告李學花投案供訴前　李作楝供舉人向來安分此次實緣該莊夥李學花混用藥水四開小洋故寫名片交同事閔烈芝送到案下請究不知伊如何向李學花索詐洋元實出不知至本報報紙上房術告白係前館主張羅澄所登不于舉人之事閔烈芝　李學花自挽職員到烟館情商一切並非　梢求鹽　　翁笠漁直刺得供之下顧謂李曰爾旣名列竇書不思上進返爲此污穢卑鄙之事實屬不知自愛至告白所登字句更屬荒謬若謂係前館主張姓所登則報上前幅登有概歸李亮丞經理與張不涉之語何得借詞掩飾本應從重究辦姑念士林中人從寛判罰洋銀五十元閔烈芝交巡捕房管押三月 
[呈控誘匿]  
　　王雙全扭惡鴇王李氏至英界公廨控被藏匿伊妻值日差據情禀明讞員翁笠漁直刺當卽升堂提訊王雙全供常熟人以小贸易度日今春二月十四日有向在英租界三馬路開設花烟間之鴇母王李氏將妻子杜氏誘至伊處爲傭迄今已有數月向來别去　　近忽數日不返小的遂於本月初八日往王李氏處鄩訪見妻子正與烟客某甲燒烟囑伊回家不允至初九日又往王李氏聲稱杜氏於今　走出不知何往小的四處找鄩杳無蹤影不得已將王李氏扭案求請究辦王李氏供與王雙全同鄉在三路馬開設花烟間杜氏由其夫送至小婦人家傭工前日一去不回不知何往並非小婦人藏匿求請查察直刺判將王李氏交保出外帮同王雙全尋緝王杜氏如無蹝跡卽將王李氏押追 
[私刑宜辦]  
　　南市江蘇撫標滬軍營後面有園地一方向由營兵栽種菜蔬旁支草屋一所令某甲駐守其間以資巡察邇有某營哨弁陳某之妻某氏憎夫貧乏潛萌異志雇一小舟席捲所有效紅拂之私奔適連日風雨猖狂船泊浦中不能行駛氏遂將各物暫寄甲處甲恐遭　累將情訴知某哨弁移寄營房事爲二十三七鋪汛捕張順偵知疑係窩贓不加細察卽將甲拘至其家私行吊打某哨弁聞之急遣人馳往查察則張已遁去遂將其所用蔴繩鐵練及各種私刑一併携回禀知管帶龍遊戎俟將張拘獲就近解請巡防局訊究 
[美界捕房紀事]  
　　昨晨蘇州人馬阿四掩入裏虹口某姓家竊取衣服携往某押店求質被包探金立生所見拘入捕房捕頭令押候解送公堂禀請讞員翁笠漁直刺訊辦○昨午賭徒李丙生在天后宫前設攤誘赌巡街捕見之立卽拘入捕房捕頭令押候解送公堂禀請究　○昨日駁船户陳阿秀與王阿金爭奪主顧大肆凶毆王力不能敵致被擊破額角血液淋漓互扭至捕房聲訴捕頭見王傷勢尙輕令陳給償小洋銀數枚爲養傷費從寛釋出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　錫金公所左近吳鑑横家前　盜刼事後由縣捕先在本埠　　　　春復又在淮安府阜寍縣地方　獲子　戎　縣訊供分别釘鐐收禁旋查得于盛春曾將所刼對時表一枚託劉得標代售銷贓故又將劉拘案經馬明府訊問劉供阜寗縣人與于盛春同鄉向來相識前小的在西門外春源米店拉包車時于將對時表一枚託代銷售詢其來歴據稱推車時有坐客遺落車中所得小的深信不疑爲之代售於春源米店主黄先生得洋三元如數交付未幾春源米店　　小的歇出卽推散車未知　先生現住何處叩求恩典明府謂爾旣與之銷贓定必同往行刼可從實供劉堅稱並無其事明府判令捕役將贓小心看管候查明核奪並諭赶緝在逃各犯解究遲干嚴比○張福生扭陳子雲到縣控追虧折股本前晚亦經馬明府提訊張供寍波人前　水菓行因虧本關閉今春復與　子雲股關洪興水菓行小的出六股計資本六百元内除生財作洋三百三十元舊帳可收一百元當交現洋一百七十元湊足六百元之數陳出四股當時僅交洋銀一百九十九元迄今未及三月資本已　前日欲付客欵洋九十元小的照派五十四元尙有三十六元陳以措資爲由逃往吳淞昨始回來置之不理爲此扭案求追還資本洋二百元並著陳將各欠欵妥爲料理陳供與張同鄉小的本在民記水果行爲夥洪興行係張　開因乏人經理由叔父陳玉林薦小的到　處爲夥銀洋一切均由張自行管理　張時張僅付洋一百元後又陸續湊付七十元以致轉運不通央小的代借洋一百九十九元由襪店主　小明轉付今因虧本誣稱小的合股　賴代借之洋小的吃虧不起務求究追明府以兩人供詞各執問張曰旣係合股定有合同何不呈案張云當時未立合同明府以張定有不實判各邀陳玉林杜小明秉公理算明白禀復核奪 
[南市捕房紀事]  
　　前晚八點鐘時潘秋濤卽潘阿狗在南市新馬路與佘席氏王氏在途爭關旋卽扭訴捕房捕頭盤詰之下潘稱是上海　署差夥被此二婦　去　毛扇一柄二氏訴稱均在城内總巡局　工被潘無端戲謔向論反被辱駡致與爭執捕頭將情禀知工程局僵　司徒貽芬司馬飭送總巡局禀請局員戴子　明府訊究○前日貨捐局委員陳君寓所門首有劉阿金者在彼撒溺家丁喝阻不依且有小阿六者出爲霸阻無可理喻因鳴十三號巡街捕拘入捕房捕頭令各押二點鐘從寛開釋○前日下午六點半鐘時十號巡街捕見有小孩孫阿土沿途啼哭因卽帶回捕房詢之孩稱年十三歲原籍寗波父母俱亡傭於新馬路油餅攤主阿六處今阿六已往蘇州以致無可棲身流落在此捕頭遺十六鎛地甲招其家屬前來認領○江北人許扣春前向蔣馮氏租得東洋車二輛私行售賣被氏查悉昨日在途尋見扭交十三號巡街捕拘入捕房捕頭令押候吊到原贓解請工程局會辦司徒司馬訊究○前日郁掌發之婦某氏在三泰馬頭恒來木船上竊取木植若干株被船夥薛炳仁拘獲送入捕房押候究辦○昨日上午車夫林有郎以東洋車停於十六鋪橋左近被大有水果行出店某甲掀翻損及車板致相爭論十五號巡街捕將甲拘入捕房捕頭令賠償小洋銀十枚揮之使去 
[英界公堂瑣案]  
　　老順記洋行收銀人夏慶桂用虧洋銀二千六百元昨晨老順記執事人應鴻貴偕夏之保人施金生投案訴稱夏用虧之洋實被胡桂生誘賭騙去務請提案究追夏供與前堂相同讞員翁笠漁直刺以胡誘賭騙人錢財情殊可惡著候補提唐小娘及妓女王愛　到案訊究○有混名爛頭者不知其姓係范毛毛之同黨昨日經包探張阿五拘案禀稱此人係戳斃小夜壺卽沈儀心案内人犯今特拘請訊辦　頭佚小的雖不安分然沈儀心戳斃一案實與小的無干直刺著押候送縣請辦○包探張阿五解張寳生到案禀稱此人亦係范毛毛之羽黨前晚持利刃向陳全美訛詐致被戳傷手臂因特拘案請究　投案申訴前情張寳生不肯實供直刺判責二百板枷號一月○包探朱阿高禀稱流氓徐松泉向徐鍾氏調戲不遂誣　　娼拉客由巡街捕拘入捕房解案請究徐鍾氏供前晚在門前納凉徐忽前來調戲小婦人責其不應無理伊卽肆行毆擊旋又邀同巡街捕　指拉客小婦人之夫現在　内眼鏡店爲夥豈肯作此無恥之事務求嚴懲以霉冤誣質之徐松泉一味　供直刺判責三百板以儆 
[法界捕房瑣案]  
　　流氓周毛毛顧阿根王秋濤楊關全帮同王長生在法界東新橋恣行訛詐刃傷金木林陸海生經讞員朱明府訊明口供判各枷號一月昨已期滿令將周等四人提案著各開枷照原斷各責四百板一併斥釋○李謝氏拐賣袁榮生家使女經明府判令將氏押侯追繳身價洋銀四十元給還買生徐姓並著交出拐匪鄭桂昨復將氏提案諭令赶緊人銀兩交延干嚴比○久康錢莊主人控山西人李生美借錢四百五十千轉放印子錢重利盤剥　賴不還經明府飭探將李帶出令向各户查對帳目以便追還債主昨日李超英投案繳呈洋銀八十元聲稱尙六六十元雖已對遇不能作數明府以李有意刁玩著重責一百板李泥首哀求飭包探帶向原告處商懇明府准之繳案之欵存候給領○雲居菴師姑炳坤代人經手向張王氏借貸洋銀三百元　索不還控經明府諭令交保出外赶緊理處上期已繳洋一百五十元明府著再　一百二十元給張王氏具領昨日炳坤遵諭續繳洋一百二十元明府謂爾係出家人不應干預外事大加申斥從寛釋出洋給張王氏領去完案○陳鶴生控左佛生借洋六百元迭經明府訊供諭令交保出外理處左自保出之後玩延不理昨日原告投案求催明府著保將左交案如再玩延定將保人押候嚴追 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年六月初九日京報全錄]  
　　宫門抄○江督劉奏爲拿獲　匪訊　正法摺○又　　　　　　通商　　　本　　税釐片○又奏　換防營管帶片○豫撫裕奏爲甄别各員照例補用片○江督　　奏爲委員署理開道片○越撫劉奏報學政閲文　友姓氏片○粤督譚奏爲遴員署理廣西提督片○又奏爲委員署理　運同片○侍郎袁奏爲謝恩摺○監督明奏恭報到任接印日期摺○六月初九日户部通政司詹事府正　旗值日無引見○李蔭梧謝交軍機處存記恩○李端　　假十日○　　府代奏吳同甲　授右中允恩○召見軍機○○劉坤一片再沿江各省時有哥老會匪出没其間煽惑軍民最爲地方之害疉經臣通飭水陸各防軍嚴密查拿解脅　渠就地懲辦許俟獲案優　並先經咨請總統江　軍長江提臣黄少春一體委員　　在案本年二月　准咨稱密商新湘營統領　兵陳基湘派委都司彭書麟千總局雲亭　宗培等　至鎭江西門外拿獲疉次訪拿未護之匪前張太山一名又名張通浩張雲冠張玉桂綽號張大帥湖南湘鄉縣人起有經摺　簿等件訊認在江陰鎭江　州江甯一帶放　多次不諱立飭正法以昭　戒又准咨稱該提臣訪有江　　中營中哨二隊什長李正培湖南甯鄉人係屬匪魁曾經開堂　　飭查屬實並起出僞印等件親　　　供認不諱亦卽正法梟示各等因前來臣查該匪首等成疉次訪緝漏網多年或　迹軍營意圖　　今得先後就獲訊明懲辦　足以　匪　而快人心所有出力員弁不無　勞足　合無仰懇天恩准予照章保奬以示鼓　出自鴻施理合附片陳明伏乞聖鑒訓示謹奏奉硃批應准彚案酌保數員毋庸專案奏請欽此○○劉坤一片再吳淞開埠通商作爲　　分卡早經奏明在案　處應辦工程已委員開局訂界繪圖分别後先詳細勘估所有沿灘駁岸商埠馬路及大小橋梁均已擇要閧工其餘公所捕房亦須次第營建所需水植　石等料　分赴浙江之寍波　　兩府屬及福建蘇州等處　辦應用據江海關　李光久等禀請奏咨免完沿途税厘前來臣查吳淞自開商埠工　　　經費不敷一切均飭從儉辦理惟向來官用料物均准免完税厘近年鐵路購辦料物亦經督辦總公司大臣盛宣懷照章奏免商　與鐵路事同一律合無仰懇天恩俯准援案照免税厘以重要需除咨户部查照立案並分别咨行外謹附片具陳伏乞聖鑒訓示謹奏奉硃批著照所請該部知道欽此○○劉坤一片再各省防營如有更換員弁或移紥他處前奉諭旨飭令隨時奏聞等因　經　辦在案兹查有管帶兩江督標親軍左旗記名提督江上垚因病請假就醫當經飭派補用千總劉世奎代理現該千總聞訃丁憂禀請銷差回籍所遺旗務飭委補用副將鄧在廷接帶又管帶蘇防後營江蘇候補道韓慶雲禀請銷差經撫臣飭委候補叅將徐錦堂接帶以期各專責成除飭取　　咨部查核外謹會同江蘇巡撫臣德壽附片具陳伏乞聖鑒謹奏奉硃批兵部知道欽此○○裕長片再查定例道府州縣無論何項捐納試用及勞績保歸候補人員均應自到省之日起扣足一年嚴加甄别奏明補用等因歴經遵辦在案兹查有試用道縫善候補班補用知府傳橒侯補知縣劉景昌在任侯補知縣睢州州判穆道南均各到省一年期滿例應甄别據前署布政使延祉因到任未及三月例不出考署按察使穆奇先加具考語會詳請奏等情到護撫臣景星未及核辦奴才回任接准移交查繼善年壯才明辦事奮勉傳橒才長心　任事實心劉景昌老成練達穆道南趨公謹愼均堪以各本班留省照例補用除將各員履歴咨部查照外理合附片具陳伏乞聖鑒謹奏奉硃批吏部知道欽此○○劉坤一片再陞授浙江按察使江蘇蘇松太道李光久奉旨先行赴任等因欽此新授蘇松太道黄建　到任尙需時日應卽委員接署以便李光久迅速起程查有江蘇候補道曾内熙才識精明講求時務堪以暫行署理除檄飭遵照外理合會同江蘇撫臣德　附片具奏伏乞聖鑒謹奏奉硃批吏部知道欽此○鄧華熙片再新授安廬滁和道　秀現已到皖應卽飭赴新任以重職守除檄遵照外謹會同兩江總督臣劉坤一附片具陳伏乞聖鑒謹奏奉硃批知道了欽此○○劉樹堂片再准新任浙江學政臣文治咨稱所延　校幕友劉寅淑湖北廣濟縣廪生方象堃安徽桐城縣進士内　侯補中書王廷　江蘇　縣　生　心　江蘇丹徒縣附生許　　江蘇丹徒縣監生黄　圻江蘇嘉定縣附生均籍隷他雀照例移咨轉奏前來臣復查無異相應附片陳明伏乞聖鑒謹奏奉硃批知道了欽此○○　鍾麟片再准廣西提督蘇元春電稱欽奉電旨著迅速來京　見欽此邊防事宜已奏請以總兵馬盛治代游提篆請電委接護等因前來臣查實任廣西柳慶鎭總兵馬盛治久歴戎行情形熟悉堪以暫行署理廣西提督篆務除飭　外理合附片陳明伏乞聖鑒謹奏奉原批知道了欽此○○譚鍾附片再兩廣鹽運司運同葛延齡降補開缺所遣運同篆務查有候補　運同符　年富才强樸實穏練堪以飭委署理據藩運兩司會詳請奏前來除批飭遵照外臣等謹會同附片具陳伏乞聖鑒謹奏奉硃批吏部知道欽此○○新授工部右侍郎兼管錢法堂事務臣袁世凱跪奏爲叩謝天恩恭摺仰祈聖鑒事竊臣伏讀邸鈔光緒二十五年五月初九日内　奉上諭工部右侍郎兼管錢法堂事務著袁世凱補授欽此跪聆之下感悚莫名當卽恭設香案望闕叩頭謝恩訖伏念臣中州下士材識凡庸浙水分巡愧無墜露輕塵之報畿疆陳　常　素餐赤芾之譏未建寸功謬　内轉一心兢業五夜浙惶兹復欽奉温綸祗承特簡率百工而興作忝職司空合六府以交修兼綜　法凡此寵榮之疉被　非檮昧所能勝臣惟有趨詣屬廷叩求訓誨仰聆天語冀稍寛隕趨於下之愆俯勵冰心當差奮　勉從公之志所有微臣感激下忱謹　摺具　叩謝天恩伏乞皇太后皇上聖鑒謹奏奉硃批毋庸來見欽此○○二品頂戴江西九江關監督奴才明徵跪奏爲恭報奴才　篆日期叩謝天恩仰祈聖鑒事竊奴才接奉盛京將軍行知准吏部光緒二十五年正月初七日奏上諭江西廣　九南道　　　　授欽此奴才當卽望闕叩頭謝恩伏念奴才滿洲世僕知識庸愚由奉天侯補道遵旨赴京趨謁宫門蒙召見一次仰荷鴻施逾格訓誨周詳感悚下忱莫名依戀跪辭後謹卽出都於上年十二月二十七日回奉涓埃未報兢惕方深兹復溼荷温綸畀以開道重任聞自天之寵命實伏地以滋慚旋奉吏部咨發文憑隨由奉省束裝起程於三月二十五日行抵江西省城謁見撫臣松壽以潯關税務緊要飭卽赴任兹於四月初一日馳抵九江准調補浙江甯紹台道前廣饒九南道誠勳將關道兩篆並文卷等件移交前來奴才當卽恭設香案望闕叩頭祗領任事查潯陽地居衝要道員職司分巡舉凡察吏安良以及通商筦榷在在均關緊要且九江關税額較鉅近年以來應徵大宗常税皆爲洋税侵佔收數日見短絀整頓招徠尤爲不易奴才自維　昧　弟克勝惟有矢愼矢勤遇事悉心講求設法整頓隨時禀商督撫臣認眞經理斷不敢稍涉因循以期仰答高厚生成於萬一所有奴才接篆日期理合恭摺叩謝皇太后皇上天恩謹奏奉硃批知道了欽此 
 
