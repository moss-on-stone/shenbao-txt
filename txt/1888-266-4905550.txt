# 1888 - 266 - 4905550

 

Page 1

 
 
[金陵售書處] [  申報舘主人啓]  
　　本舘新印之東華錄及各種責籍業已各省行銷俱蒙欣賞至若金陵仕商如欲價購可向城南東牌樓認明申昌書畫室購閱此佈 
[雍正○○○硃批諭旨售書處告曰] [  點石齋代啓]  
　　是書向由新泰絲棧發兌現於五月初一日起改歸清遠里恆泰昌出售此外則南北申昌及本帳房皆可購取價碼仍照四十元至其校對印訂裝潢無不精益求精早爲有目共賞所有售出股票亦統歸恆泰昌發書此佈 
[新選大題文富告竣] [  點石齋代啓]  
　　近來所出石印大題文非將舊文互相傳鈔卽將庸惡淺薄濫竿充數雖目稱幾萬篇而仍不能備題徒耗紙墨甚無謂也醉經室主人深知諸弊恥與人同廣延名宿專選時下罕見之窗稿擬作硃卷課藝凡已見于刻本石印者概屏勿錄名之曰大題文富得文萬五千篇每題一文並無其二亟付石印以供揣摩至于字畫清晰校對精良較他書格外認眞刻巳出書墨色紙張務臻美善裝訂二十本收回工料洋十二元諸君子有先覩爲快者向山西省城祁邑東昌府書業德記書坊蘇申掃葉山房江左書林文瑞樓醉六堂千頃堂著易堂文玉山房三蒼書局暢懷書屋讀未樓芸緗　南北申昌以及各書坊發兌 
[弭盜議]  
　　江蘇財賦之區田士膏腴商賈輻輳舟連檣以下駛車擊轂而並馳通商之地尤以上海爲極盛中外之所薈萃海陸之所交衝貨山積而雲屯人羽集而鱗綴其爲繁旺不可想哉然而盜賊淵藪所在皆是近且刼奪頻聞信船米舶時被其患不獨深夜堪虞卽白晝顛越人貨亦所不免地方官卽嚴飭捕役爲之遍緝而破案獲盜卒未之聞其故何哉蓋捕務固屬廢弛而當事者又不能推求盜源之所在也邇來人浮於事游手者衆又俗尙華靡酒食徵逐摴蒱烟妓耗費萬端此盜賊之出於土著者也海舶江艘首尾銜接齒排櫛比閩廣徐兗亡命之徒恃以藏身開駛則駕馭帆檣停泊則乘間刼掠此盜賊之出於客民者也此外則有散遣之兵勇失業之游民結隊成羣眈眈虎視向時之爲糧船丁舵者旣無所事又無所歸一旦爲衣食所驅不得不鋌而走險近時更有哥老會匪遍布於各省芽蘖旣萌必　枝葉日盛此日内外晏安伏而不動當事者慮嚴治之則禍起於蕭墻患生於肘腋隠忍彌縫百計掩覆以冀潜自消弭不知一當有事之秋斬木揭竿皆此輩也爲上者旣求暫安於目前爲下者亦視其意旨爲趨承於是營縣以諱匿爲長策坊甲以賄庇爲良謀竊恐養癰遺患滋蔓難圖今夫弭盜之方非一端竟也土著之盜必有巢穴外至之盜必有來去蹤跡及窩藏之處此中情節曲折惟所管地方文武官吏知之最詳度其緩急離其黨與編保甲以清其源嚴緝捕以遏其流因地制宜操縱變化營縣之事也甄别才能考察勤惰弭盜有方者不次遷榷諱匿跅弛者立予罷黜督撫之事也夫屬吏之賢者視官事爲己事自能相機弭患原無待於大吏督責若不肖州縣荒曠厥官其人大都巧於逢迎夤緣鑽剌靡所不爲平日置捕務於不問惟逆探其隠微示以利益之具在弭盜之多寡而不在夤緣之工拙鑽剌之勤能彼必翻然變計卽以緝捕爲逢迎如此則無不可用之牧令行之數月而盜不弭者未之有也若大吏不能進退屬吏但求古人緝捕成法欲令各屬拘守奉行勢恐扦格窒礙必致視爲具文虚應塞責於捕務實未有裨益也且捕盜之法亦當因時爲變通治前日之盜其法尙可輕治今日之盜其法尤宜重江蘇民情脆弱殺人縱火刦奪擄贖之事自昔罕聞而今則層見疉出愍不畏死蓋經髮逆之亂目擊其變習染凶風瞻愈張而志愈肆朋友小集杯酒之間一語不合反眼若不相識推案而起卽可剸刃其腹中而不悔甚至於殺人而自戕此其風一開而風俗愈壞矣俗尙之頽由於民情之悍一爲飢寒所逼安有不流爲盜賊者哉語曰倉廪實而知禮節衣食足而知榮辱是在爲上者隠爲民根本計優游而漸漬之自能默化於無形潜消於不覺此治之上者也否則莫如用猛萑蒲之盜盡殺乃止　鄭民卒以安蓋寛以濟猛猛以濟寛此萬古不易之常經也子產之爲政民憚其嚴而不敢爲盜士會之治晉修律法肅綱紀而晉國之盜多逃奔於秦由此觀之治盜之法未有得之於寛者也江浙交界舊有小艇出没於烟波蘆葦中日則聚賭夜則刼掠客船武斷鄉曲無所不至民間側目莫敢誰何此其跡有近乎盜賊自平髮逆以來經富事者嚴行禁止悉數解散近聞死灰復燃湖蕩中漸見其往來游弋此亦治之不可不早者也不然其勢一盛又煩當事者之區畫矣北地之盜多聚於山南方之盜多聚於水皆由漸而然履霜堅氷至非一朝夕之故矣涓涓不塞將成江河炎炎不滅將至燎原故一聞盜賊所聚之處必先設　以除之毋使其得萌芽蘖於其間况枝葉乎哉枝葉一生將尋斧柯至是必且調兵遣舶縻費帑餉上煩宵旰之殷憂則何如先事以圖先發以制之不煩一兵不折一矢不動聲色而措地方於泰山之安登斯民於袵席之上之爲愈也從來先事貴乎精詳詢事貴乎明决臨事貴乎審慎斷事貴乎剛果此皆牧令捕盜者之所有事也古來捕盜者良法美意具在簡編非不可用特用之在乎當而已矣至於弭盜要法吾以爲官法鄭子產之言曰其次莫如用猛 
[諭旨恭錄]  
　　八月十八日奉上諭稽察南新倉御史德本奏拿獲　夥持械盜米人犯請飭審辦一摺所有拿獲之方魁　黄湛坡李秋祁慶玉均着交刑部嚴行審訊按例懲辦未獲之石會章石七二名着步軍統領衙門順天府五城御史一體嚴拏務獲歸案審辦餘依議該部知道欽此同日奉上諭怡親王載敦　病尙未痊續請賞假並請派署都統一摺載敦着再賞假一個月鑲紅旗蒙古都統着奎瀾兼署欽此同日奉硃筆秦㴻春補授右春坊左中允欽此 
[山左水災]  
　　京友云山東青州府臨朐縣　處地方近因大雨連朝山水暴發冲溢數十村田禾被淹屋宇傾圯並有傷及人口漂去牲畜情事張朗師得報　飛飭所屬妥籌賑撫以恤小民並委員往勘被水各區是否成災據實詳禀以憑核辦勿　被水災民覔食無所云 
[皇都紀勝]  
　　黄旗滿洲都統行文八漢各都統所有本年秋操各旗營官兵例應預備閱兵大臣校閱合操一次刻經閱兵大臣禮親王於八月二十七日黎明在安定德勝門外兩黄旗教塲校閱八漢槍營擡槍鳥槍練兵八漢新 
 
 

Page 2

 
 
練砲隊官兵合操二十八日卯刻在德勝門外西搭連坡校閱左翼四旗漢軍擡槍鳥槍練兵演　鉛丸二十九日辰刻亦在該處校閱右翼西旗擡槍鳥槍練兵演打鉛丸等因相應行知貴固山轉飭各官兵按期前往預備○本月十一夜有空空妙手在東安門外大街三和居黄酒局撬門而入將銀櫃挖開竊去白鏹六百金次晨知悉當卽訢知本管地方官廳嗣有附近各鋪出爲闗說由廳官代爲彌補該局允之○秋番人犯三法司核訊後例由刑部奏請欽派大臣在内廷天安門外朝　會同九卿翰簷各憲覆核朝審分列緩决情實繕本具題刻經刑部開列各衙門堂銜名奏請欽派以便會同覆核十二日奉硃筆圈派恩承錫珍奎潤崑岡紹祺許應騤熙敬敬信崇禮孫家鼐欽此旨下恩相國等擬定本月二十一　在朝房閱看犯册次日帶犯　堂○　署兵部尙書祁子禾大司馬擇吉本月十三日午刻到任先期由司務廳移付擋房四司馬舘曁在京提塘差官巡捕五營副叅游都守闔署吏役人等一體謁見○鑲藍旗護　營慶印務以本旗滿洲固山咨取送放公中佐領人員繕單禀請謙　軍統領點送當經謙統領將二品頂戴護軍叅領司鑰兼善撲營右翼續辦事章京富倫布護軍叅領委司鑰兼三旗虎槍領恩福隨同辦事副護軍參領伊思渾布等三員保放公中佐領不日備文鈐印咨送矣○前任西安將軍吉仲謙爵帥因病開缺一事已見邸抄兹　爵帥日於六月中旬將印信册卷移交尙軍帥接收由陜携眷起程取道入京本月十五日下午三點鐘安抵阜成門内兵馬司胡同西首舊宅○年例八漢礮營於九月初一日在京西蘆溝橋演礮五日演畢人滿火器營復接演五日刻經承辦旗咨行兵部内稱蘆溝橋演放礮位所需中軍藍白帳房竿橛等件照例向由大部請領以備官兵棲止所有八旗漢軍礮營官兵應需中軍座位大小藍白帳房圍墻照　門檻竿木繩橛各數目分欵造册咨送大部查核廳候傳領○上虞備用處續辦事章京廣侍衛仁在西苑門禀知伯邸六額駙略謂現准鑾儀衛咨取送放整儀尉之本處拜唐阿請照例將拜唐阿桂昌等五十四員保送入放伯邸六額駙允如所禀卽簽行稿以便造具鈐印咨送 
[熙朝人瑞]  
　　各直省每於放榜後由外提調查取落卷中三塲完備之年老生員彚由禮部奏請賞子舉人副榜光緒以前猶　一鳴驚人之易故視之初不甚重近經言官請設爲入學後須歴三科之限制乃覺享高年而列賢書雖非稽古之榮抑亦熙朝之瑞况九秋桂影必遲以十載芹香想寸燭風前又不知添得青袍多少涙矣今將上江學院衙門查出本科應試之老生花名開具如左安慶府學附生余星年九十二歳光緒四年入學桐城縣學附生汪延齡年九十二歳光緒四年八學附生陳用庚年一百零一歳光緒四年入學太湖縣學附生張旣高年八十九歳光緒四年入學宿松縣學廪年鄧儒臣年九十二歳又副貢生可朝膠年九十歳以上所開止安慶一府推之七府五州又推之下江之各府州縣料必有同此耄耊與諸年少爭看月色於明遠樓頭者說者謂現當上元甲子主多壽理固然歟 
[津城糧價]  
　　闗東糧食爲畿輔之來源每歳紅糧來津銷售者正不止以億萬石計糧價頼以不抬居人賴以不餒其裨益正非淺鮮今秋該處被水秋熟减成糧食之來源不旺津城附近雖經收穫除地户外仍於貧民殊無小補盖雜糧價值有增無减也 
[鹽務隠憂]  
　　温郡鹽務改復舊章各分疆界以致閩鹽船不能進口其情形屢經刊登於報當咸豐初年間經前陞任温處道周觀察印命錫創辦鹽厘捐局化私爲官商民稱便是以三十餘年並未聞有鹽梟滋事之案至上年更變章程而鹽販拒絶稽查巡丁落水殞命年餘之久開案疉出今則改遵鹽法舊章而閩鹽販愈覺無路可走查閩鹽船往來販運温郡一處已有三千餘艘其人更難以僕數如遇價廉貲本虧折則鹽梟之在海面亦卽肆行搶刼兹若驟行禁止則數萬人之藉此謀生有爲匪爲盜定可拭目而待諺云奪人飯碗不啻殺人父母語雖鄙俚其實有至理存焉無如近日東門外鹽局拿獲閩鹽不計其數鹽旣充公船亦鋸斷是以閩鹽船改道駛抵瑞安樂清大樹　七里等處售賣其船到時多則百餘號小則數十號連檣共駛結伴同行遇有鹽局巡丁叫喚卽以槍砲開放司巡深　釀成巨禍惟有任其銷售至今新章無人顧問閩船仍復連宗而至所望趕緊設一善法俾商名兩得其平是則數萬鹽販所引領而厚望者耳 
[京江談助]  
　　鎭江西門外小碼頭街某　女年方九歳前日傍晚入巿購物行至附近僻巷突遇匪類硬將首節拔去女大聲呼喊行道者代爲追逐匪見不能免脫方將所攫之物擲還乘間遁去又有王姓之子方五齡偶於門前嬉戲不虞爲扒手將耳帶金鐘竊去及家人知覺則已不及追趕何妙手空空兒之多耶○西城外三元巷内某姓婦年華雖老風韻尙存素與某甲往來一家衣食皆賴之其女年已及笄秀外慧中饒有大家風範某商耳其名擬納爲簉室婦不允前日又有鴆媒至婦處云現有某貴客欲爲女改妝若蒙見許當備梳攏資爲酬婦聞此語正中其意遂許之女雖生長蓬門然不願效朝秦暮楚者之所爲乃暗服阿芙蓉膏目盡及婦覺則已玉殞香銷矣污泥中乃有青蓮花塵寰擾擾何地無才○入夏以後雨澤愆期官憲爲民請命移舁都天神像至萬壽宫設壇祈雨越日卽得細雨一陣十三夜復得甘霖四野雖未徧沾三農已形抃舞因擬於本月二十日復迎神像週遊城廂一遍然後送駕回宫以酬神貺 
[蓬萊清話]  
　　日本離捧島暗黑異常而舟楫往來易於失事島玫廳官再四　畫集得七萬餘金在撲批獨而岬及引轧拿以岬兩處設立上等燈臺燭龍吐燄光照重瀛行者便之口碑載道○長崎新地北首新建大橋兩傍鐵欄正齊完固所費工料不下萬金橋與本中島川口相近因額之曰川口橋 
[憲示節錄]  
　　皖南總鎭史軍門曉示通衢略云蕪湖地方水陸通　五方雜處良莠不齊近爲通商口岸人烟湊集有一種不法之徒乘隙肆竊擾害客商前日北京輪船過蕪該處匪徒行竊拒捕滋事當經拿獲匪犯蕭白春一名正法梟示江千兹本鎭加派練軍隊伍駐紥江干專司巡護務宜認眞稽查彈壓不得稍有疎懈如再有前項青皮會匪滋事務卽獲送地方有司衙門盡法懲治無事時恪守營規講求操演訓練不准遊蕩街坊吸食洋烟賭博酗酒卽食用一切按給現錢公平交易不得藉端滋擾該鋪户等亦不得高擡巿價致啓爭端○長江水師提督李與吾軍門示云近聞沿江一帶時有會匪出没勾結已革營勇地方青皮拜會結盟謀爲不軌日則逞兇滋事夜則結黨謀財且私立會堂于窮鄉僻壤之間束牲歃血鄉愚罔知利害或被誘煽墮入牢籠或被脅從引爲同調時行時止愈聚愈多近聞更添一種會匪頭目有正老大副老大之别同黨之人有不守定規卽裂作數叚抛入江心白日昭昭肆無忌憚非惟王章難逭抑亦天理不容云云萹幅甚長不及備錄○蕪湖縣錢孟超明府示云江口小划船福漢貞三字號前經本縣開導曉示發給印旗以便稽查乃近訪得該划船由躉船裝客上岸竟敢揑稱奉諭每人硬索划錢七十文似此膽大妄爲亟應嚴拿懲辦苐不忍不教而誅合再出示曉諭嗣後爾等由躉船裝客送至江口上岸者每人只准得錢二十四文進内河按水程遠近略爲加給然須先向客言明不得裝至江心肆行婪索倘再故違除吊換他字號划船裝送外定卽將該字號划船帶縣重辦决不寛貸 
[金陵火厄]  
　　金陵南門外於月之初十夜忽焚去草屋百餘間皆恃一材一藝以爲食一手一足以爲衣者計一年三百六十日中一日安坐則不飽一月安坐則不温大抵諺所謂做一天過一天者近是故問其有積蓄乎曰無有有疾病之資乎曰無有若此卽所謂上無承漏之椽下無卓錐之士者矣火後當路有議徙之他所者則數百人頂香環跪地上訴稱窮民依此茅茨蔽風雨者已數十年晝則如魚之趨淵夜則如鳥之投宿雖迭經肇禍而彼此均無有怨志良以飲和食德惟此爲出入巿井之捷徑耳願邀寛興仍賜此尺寸曠土俾各藉以安居於是保甲分局 
 
 

Page 3

 
 
亦以利重害輕之說爲民請命意謂析厥民固免茹彚然小民飲啄所賴利在目前又熟則生巧利惟倍若舍而之他必爲近者所扞格况小民一身之外無長物卽兆焚如所損不過枯竹敗席耳故竊以爲從民志爲便蓋分局吳雲章大令素以讀書致用自命凡民間一切利病了然於胸自理保甲適當繁劇數年來酌盈劑虚抑强扶弱毫無有過不及之處此次一言民受其惠某日總局劉觀察又發錢八九十千交分局按户俵散分次貧極貧或給三百或給六百不等苗有膏而不屯瓠有口而不愠宜雁户若忘其焚巢之苦鴞羽不聞有毁室之悲矣 
[金陵官場述要]  
　　江蘇自張廉訪在任出缺恩命卽以常鎭道陳觀察升補所遺道缺奉旨以楊儒補授楊觀察現辦湖北督銷局已由制府委黄幼農觀察接辦黄觀察所辦川鹽另委現辦善後局之鄧觀察接辦所遣善後局一差另委候補道楊觀察接辦不日當各履新矣○本屆文闈供職之佐雜班除泰州吏目劉盛燦等十三員准予記功外具餘應記大過三次及實缺不准回任者共計二十六員刻聞龍門外三路經管燈旂委員亦均在記過之列惟東西水臺以外　調另派兩人爲夫頭晝夜率領夫役與委員催促不懈闈内始終未嘗因缺水兹閙遂均獲上賞說者謂此一字之褒榮於一命甚矣勞心難勞力亦不易也 
[似盜非盜]  
　　金陵龍王廟在鍾山書院之西偏近城北四面多植楊柳間以陂池左右特少孟氏芳憐耳先是有三人者以住持亦湘產遂日夕與之習且序鄉誼甚篤僧初不意其爲摸金校尉也一夕三人謂僧曰中秋已近不惟囊澀無以度良宵抑且缾罄無以支永晝船麥囷氷端頼阿彌陀佛使我輩藉以賦歸去來僧曰山非卓錫地不布金久矣老僧捫腹卽欲不負將軍其如香積廚非守財勴同忽一人大叱曰今日之事如矢在弦上一不做二不休秃驢不必裝這低眉模樣可速將募化十方者儘數獻出庶幾可免血濺五步之内僧猶支吾三人出繩縛僧僧大呼救命時鼍更已四轉衆意岑寂地當無耳屬於垣者縳竟推置階下且就溺焉適冬防以大比之年照例提前三月委員方從會哨屁分路而歸道經廟左聞有效公子彭生者知有變急推廟門百入三人倉卒中雖東竄西匿無一得越重垣者旣就捕委員親押至總局鞫而服蓋三人者同卜手同起意無爲首爲從之分惟篋雖胠而贜未備僧雖缚而刃未血因此鞫者欲略其心但誅其迹擬就三人中擇其尢無可逭者一人以正法云 
[甬東火警]  
　　月之二十日天將明時寗郡西門外西成橋地方不戒於火紅光照徹空際警鑼亂嗚在城水龍聞警馳往施救約焚一點鐘時共燬去房屋三十餘間 
[死猶爲厲]  
　　寍波某姓家有一妻一妾其妾奩中稍有私蓄爲其大婦搜去妾因此飲恨於心加以大婦悍妬難堪多方凌虐妾不得已仰藥自盡死後草草殯殮不許其柩久停堂上未屆首七之期卽扛出郊外掩理不意家中所畜八哥鳥忽作妾言呼其主母曰生則不我容死其奈我何由是家中莫不驚詫而大婦矇隴閴卽見妾至於是雇召工人守衛徹夜逹旦恍惚仍見其妾甚至白畫亦有所見現在病類瘋癲而其夫亦形神委頓醫藥禱禳一無效騐此殆佛氏所謂宿孽歟 
[拐誘不成]  
　　姚江某婦寄居甯波其夫久出不歸家有一女年已及笄因艱於衣食母女時相對泣隣婦某氏時以簞食相餉且爲其女作伐言其親戚家在南鄉向來出洋捕魚爲業家頗温飽且許娶女後偕婦同代以資養瞻婦許之不數日氏卽泛舟迎女婦以聘禮婚帖尙未備來何得造次氏詭言暫時接去爲女先行梳櫛再容諏吉成婚婦欲偕女同行氏復不許由是彼此爭論隣　聞聲麕集其門究其底藴始知所謂親戚者無非指東話西而舟中坐有男女二人托爲女之翁姑者乃水販之黨也隣里代抱不平將欲扭執送官該黨知事敗露當卽乘船遠遁水販之計百出不窮家有掌珠者尙慎㫋哉 
[修理水缐]  
　　湖口縣梅家洲江邉所設水缐因年久失修致有損壞自潯逹皖電信每每阻滯現經九江電局委員盛菊蓀通守禀請上憲一面在大王廟與對江之灰山各設一子局分置機器司事傳遞信息更替打報俾免延擱一面採辦水線料重新修造一俟工竣卽將打報子局撤去云 
[舟中命案]  
　　漢口信云月初有湘船一艘因中秋節近遂擬回湘度節當解維時有甲乙兩人携囊附載坐甫定甲向乙云爾姓高耶可將所欠之數算給與我倘一遲延請試吾刃乙云我與爾素昧平生何得如此甲咆哮如雷當卽袖田白刃向乙直剌立時斃命舟中搭客見釀人命大聲呼喊甲欲投江幸人手衆多立時擒獲送交有司訊辦不知其中有何轇轕也 
[車夫倒斃]  
　　昨早八點鐘有小車夫由小南門載客至小東門外吊橋猝然倒斃經人代爲挑痧已不及矣小車抛在該處聞經該鋪地甲禀報縣署云 
[上海縣署瑣案]  
　　前紀三林塘人鄔阿都恃其凶横魚肉鄉愚事爲裴邑尊訪聞飭提到案訊明情節裝入木籠云云前晚邑　覆耕之下判令荷枷示衆俟知悔過始准釋出○楊誠祖控李和初王炳全覇阻租田叩求提究前晚經餥邑尊飭提堂訊楊稱小的有田　與土炳訊全種連年積欠租錢向索不理小的向之收回原田王卽串同親串李和初恃蠻覇阻王稱小的所種之田並非租自楊姓因楊田與小的之田接壤因此滋擾曾經李解勸不依混控覇阻所有地圖呈請電鑒李稱楊王因田地轇輵小的曾經理勸並無覇阻事情邑尊以李在鄉多事着令管押田畝究係誰產候本　勘明訊理○浦東人翁鶴松喊控同族人海元牽匿耕牛裴邑尊訊明誣控情由將鶴松笞責枷號前晚復經　訊鶴松一再籲恩邑　飭令開枷着具改過結釋出 
[英界公堂瑣案]  
　　船户陳阿大稱有人雇丹往某處進香暫泊白大橋邉先有一目人來收船捐給錢三百文而去昨日又有二人到來言是丐頭夥執有收捐字據小的不給因之爭　朱阿二陳阿福同供粥廠附近　局丐頭處　夥丐頭囑收秋季船捐蔡太守惡　架詞訛詐判各枷號二十天發犯示地方示衆○丁雲頌訴稱兒子圓志向胡阿男索取工资無着反被毆傷及脚跦爲此報捕拘胡面送兄子仁濟醫院求治醫生言須閱二三天方能決定何時可愈其子供與相同胡供小的係銅匠因與　圓志算帳不符互相口角不敢行兇蔡太守飭　胡押候仍候圓志投醫院騐明傷勢究竟如何再行候斷○一百八十六號華捕禀稱陳金雲停馬車碍路拘請罰緩陳供暫停候客惟乞施恩蔡太守判罰洋一元撥充醫院經費○烟館主婦張李氏訴稱應寳歳欲欠烟資堂倌不允伊遂逞蠻毁壞烟燈等物應供小的前往吸烟斥其不應用女堂倌伊卽與小的爭閙該氏稱從不用女堂倌請爲查訪蔡太守判令應賠洋五角交保出外不得再滋事端○捕房查得陳阿福煤炭店内收買舊鐵的係　贜因令包探秦少卿拘陳起贜及重秤解案旋由陳妻某氏訴稱小婦人夫故無依轉醮與陳不料另有所私將氏所有洋　餘元花消淨盡隨將婚帖擲還驅逐出外陳訴稱妻子與夥譚錫疇犯姦蔡太守以陳曾因收贜判罰今又違犯斷令將貨變賣再行遞回寍波原籍嗣由西包探查得陳向在滬上拘案請訊太守限半月内赶緊回籍此皆已詳前報日内陳妻某氏疉次叩求追還銀　昨日陳遞禀聲稱奉限已滿急欲回籍而姦夫譚錫疇避匿不面尙有衣箱一口存在店　爲此呈案俟其言明箱内衣物給領可也蔡太守命將鎖開去撿點　　　　存案及開箱時見有陳妻袴鞋及存貨帳簿一本在内由陳提出禀明太守着候傳該氏質訊核辦 
 
 

Page 4

 
 
[法界公堂瑣案]  
　　土老三稱開悄永大客棧昨有劉金才來住宿後又有吳保慶借宿天明後吳着衣而走劉因懷疑查點物件枕箱内有洋十九元已不翼而飛同我追赶至城内彩衣街始將吳拘獲搜其身畔原洋尙在并有押票十數張送請究辦劉供南京人前日抵滬所有洋十九元係寄臺灣去者今請給領吳供爲紙業生意現由寍波來滬王司馬謂押票從何而來答稱均是已物司馬謂旣係己物何以日日典質顯有别情商之祁繙譯官將洋十九元當堂給劉具領吳押候捕房比訊○山東人李正標稱開餅店　買餅之王三全昨因酒醉爭奪會鈔用櫈擊馬長興致傷頭額向論恃蠻交捕送究馬供與李同土三全供我要會鈔被伊等攔阻因與爭奪不敢行兇王司馬謂彼此爭奪會鈔人之恒情惟不應因醉行兇判將王押候馬傷痊釋放○昨報載瑞生洋行馬夫孫阿順等肇釁一則昨據包探江德林解一于人証請訊錢阿壽供爲木匠前晚有女親出城與我妻看戲至十一點鐘後散戲行至樓梯有馬夫兩人用手摸我妻之乳我妻正言拒絶伊等仍復調戲跟至小木橋上肆行無禮有張阿虎在彼相勸亦被伊等凶毆後經喊救始各分散此是我妻告我我妻因受驚成病不能到案司馬謂所謂女親年紀若干答稱廿四五歳司馬謂總須爾妻到案對質錢稱容俟病痊令其到案張和尙供當日晚問見馬夫將張阿虎揪在地下毆打後經人喊救始各放手餘事不知司馬謂陳春發曰爾鼻梁傷可好否答稱稍好司馬謂總須兩婦人到案方有確供判將錢阿壽張和尙交保將錢妻扶掖來案訊供核辦孫阿順交陳馬夫具保明日捕房候訊○有恒洋行之收租人孫廷標前期禀控福森錩客棧周正眞等欠租等情經王司馬傳周等到案補提房主譚同興何祖安曾記前報昨周又繳洋三十五元求諭收租人房屋翻造後仍租與我孫投案請領租洋司馬謂曰今周已將房租繳　翻造後仍應租與伊孫稱此是東家作主不敢擅專司馬謂周於去年九月間租起將房屋裝修一新花費五百餘元翻造後不租與周未免吃虧太甚周稱於九月間向租伊說包租五年我始裝修俄頃有壽昌合順德盛祥公太李福升長興等店主匍匐案下稱我　均在該處開店今被孫播弄是非將房屋翻造聞說要開南第一樓大烟間不肯租與我等如我等要租須先酬孫洋三十五元伊在東家面前說好話我等吃虧不起同求施恩王司馬謂爾何以知要開大烟間答稱聞人傳說是王子芳經手譚同興何祖安同稱均不在有恒洋行生意惟包工而已租房一層更　　聞司馬隨商之祁繙譯官祁君謂須俟我親至有恒洋行與該洋東面晤再行辦理司馬然之隨命各店户靜候核辦○英會審員蔡二源太守飭差持函至法公堂稱有拐犯陳阿榮因另案押在法捕房請交來差帶去訊供冉行歸案王司馬商之備捕頭准如所請 
[太痴索詩賦此贈之]  
　　丈夫豈肯受人憐遇合由來但聽天傲骨霜欺三徑菊苦心風約半池蓮淵明舊抱東籬節茂叔新聮小沼緣花好不須嗟薄命濓溪彭澤至今傳[  高昌寒食生甫脫稿]  
[十二日得絳珠書答以詩乞心印]  
　　一片仙雲墮展來神女箋深恩金一寸小病柳三眠有約還頻阻相思總可憐爲儂消瘦盡辛苦意綿綿○無計奈花何悲君濕袖羅桃花生命薄蕉葉暮愁多夜永蛩爲伴天長鴈不過寄言情重者何必惹風波舊侣深以芙仙鳳寳二事見猜更番詰問未免不諒苦衷也○暫入停雲舘蕭條寄一枝取勞頻慰藉差免嘅流離巨眼何羞爾舊侣又以自媒爲恥何不逹焉痴心或諒之自慚酸澀甚知己亦多疑○誓海盟山語其如聽不眞通名知締好起疾感回春衣薄猶嫌冷文多　療貧緑梅通訊否何日證前因佩　稿 
[壽星明壽土省齋三十錄請桂笙夫子大人並諸大吟壇一粲]  
　天壤之間乃有土郎飄然不羣喜能親風雅憑花索句别饒興趣借酒論文負米堂前班荆道左和氣團欒滿面春相逢處慣清言娓娓醉態薰薰百篇詩稿隨身與海内名流話夙因看行年及壯趨時性懶新交愈廣介壽情殷緩緩稱觴頻頻擊鉢腹笥無才笑我貧知何日向西園傾蓋北海開尊[  太癡向聲]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路陳與昌恊振公所七月十三日至八月二十三日止解欵清單]  
　　啓者敝所於七月十三日解永定河規銀一千兩二十六日解營口第二次英洋二千元連前共解出英洋四千元八月初九日解直隸公砝銀三千兩合規銀三千一百九十二兩十五日解皖北規銀六千兩近接　化孫嶼芝劉蘭階先生來信備述潁上太和阜陽等縣苦况讀之令人下涙現已詳載報章想敝所送出之上格蒼穹册日來雖疉蒙捐擲尙屬無　務祈海宇仁人迅賜佽助俾資接濟災民幸甚如有樂助棉衣亦乞早發婆心同人望雲叩禱不置仰希公鑒 
[金廬花草翎照例减半助賑]  
　　蘇城沈守之先生雅擅丹青精於六法頗得箇中三昧所繪花卉翎毛逈異時人誠寫生之妙手也現因軫念河南皖北奉天災區甚　籌賑硃難自願將潤　照例改半取下閏筆半　賑欵雖爲數無多亦足見先生之樂於爲善也兹將潤例列後堂軸四尺二元六尺四元八尺六元屏條四尺五角六尺七角八尺一元紈　扇每握四角全金及翎毛均加半手卷册頁　大極小另議若寫點蘆　仍取全　　君子欲求盡者　將畫件逕寄蘇州中巿益泰金鋪代收或寄蘇州養育巷女宼子橋金鵝廬畫館均可潤筆先惠兩旬取件來往信力自給上海陳家木橋豫賑所代啓 
[書畫助振]  
　　平湖沈君逋　名翊清性耽翰墨隸篆兼工向爲豫晉告饑屢以書畫减閏入振求者盈門近讀報章悉豫皖之災情未减奉直之水災繼全發書告急惻然心傷願照曩例收潤充振一月爲期潤例列後○書○匾額每字五角對每付三四尺三角五六尺五角八尺以外一　五角屏每條　對例紈槢扇每握三角油單及秋扇不書○畫○紈摺扇每握三角册頁手卷每尺三角均翎毛草蟲花卉餘者不畫○上海向陳家木橋振捐局掣付收攄憑此十日後取件來往信力另給蘇州向電報局　捐處掣付必據憑此自行送至祥符寺巷西口平湖沈公館五日取件上海陳家木橋電報總局豫皖振所代啓 
[助賑摘要]  
　　兹承清江曾佑啓堂助曹平銀一百兩○又當熟凝善堂李吉甫先生募賡字元號册周菊如翁助洋六十元無名氏三十元寳倫堂二十元○又虚心道人因病許愿勿藥而愈助曹平銀一百兩○又唐倪氏求夫病速愈變飾助振金戒子六個重七錢一分兌見規銀十六兩二錢六分一厘具見諸大善士閨閂淑媛飢溺爲懷曷勝欽佩兹將虚心道人感應誌列左○作善降祥捷於影響近年因助振而病愈者不知凡幾然皆得諸耳聞子有痼疾醫藥無靈　申報中言奉天皖北之災待振孔迫乃焚香祝告願勤奉天百金皖北百金以求疾愈寤寐中見一金人以手摩項驚醒大汗不藥而瘳區區一念尙蒙神佑况捐助鉅欵有不叨庇蔭者乎虚心道人謹誌○吾知報應之理感而遂通有不如響斯應者乎　揚仁風以表大德奉省恊振公所同人謹啓八月廿四日 
[上海四馬路文報局内恊賑公所經收賑捐正月上旬清單]  
　　初九日河南捐嘉興縣學署王君經募李桂馥徐蓮卿消災子求善子内允中五户各洋一元○本垖昌記紙行交來夥山王心明募古夥先春園洋三元胡儀一堂伯仲氏雪麟居士松茂元記留餘居士共五户各一元○九江黄藻濱來彭澤縣羅少垣明府募羅虞賓錢一千文劉大元錢八百文萬源錢七百周泰源鄭永昌邵大成三户各錢六百倪啓泰胡廣大劉三餘三户各錢五百劉　豐雍萬　陳大有三户各錢四百鄭德泰張天和恆泰乾泰永和源泰立豐亨七户合錢三百裕生泰胡永茂郭萬順德豐立大長興六户各錢二百共實收洋九元○杭垣葛文錦銅洋一元陳文照小洋一角○蘇州珠街　無名氏求母耳明體健並室人患病愈洋二元○本埠聽濤居士洋二元○高郵武廟丁鏡齋翁募交首記萍十二元無名氏香資移賑洋二元莊園農裔洋五元增益記洋四元餘慶堂鄭洋三元朱德記宋鶴亭倪眞因昌同文沈少亭沈雪門鶴來堂孫扣寳八户各洋一元源清師錢一千王秉青錢七百天邑魯錢五百廿周鎭東錢五百鋤雲堂李無名淮海棠敦厚堂從姓秋岩潤筆六户各錢二百不留名洪錫五二户各錢一百余丙辰手錢六百李炳如手翟升甫侯郭氏王輔卿修子氏龍月卿無名氏王李氏無名氏八户各錢一百文又興化黄二房募雙桂軒解欽晏二户各洋川元吳成齋洋二元不立名師儉堂不立名趙　芬堂葉康平朱慕曾大慈菴濟航僧七户各洋一元袁志明唐萬俞二户各錢五百念文李倚園薛味秋劉青藜穀詒堂王春華朱炳記王聘三七户各錢五百余子和劉龍記林子欽得福堂根善堂程養裁六户各錢三百解憲章楊元成胡秉彤雙桂堂冷恊記程雲仙易竹樓朱順記三省堂顠川堂畢宏文畢家仁十二户各錢二百劉煥台張恩榮王宜堂王元大盛殿詩張相公鍾殿鰲張乃復和堂李竹林徐春茂任佐廷沈雙曾言行堂劉步桃十五户各錢一百清白堂錢一百五十張元記錢五十文又黄申伯夏秀美二君募一總二里上村夏家集共十九户洋四元五角又四鄉二十户洋四元七角一總二里董家河二十户洋三元另八分二總二里北厦莊洋三元三角三分二總二里蘇金覇下村洋三元七角董保泰洋一元東岳廟本珠僧洋一元二總二里童莊洋三元六角九分又臨澤鎭同心善士募高德明闕義盛二户各洋一元徐景春薛郭氏二户各錢二百房氏錢一百韋采芝手洋三元埇捐收錢六百廿三文吳有成手無名氏錢五百吳桂生馬金堂謝國盛劉進陞四户各錢一百陳有桂錢八十艾成生任德輝二户各錢五十盛如萬手李竹君錢二百韋尹楷殷正如　户各錢一百同心手張錫生高永萱劉昌榮小善事朱郭氏張恆餘高正昌張道生閔長松閔金氏姚萬泰劉慶雲趙洪鐘陳如蘭韋硯香仇長慶李正標王雲賓十八户各錢一百李學勤鄒會魁謝巾元賈壽記朱少符五户各錢二百陳元吉錢三百黄殷氏張錫佩張平房三户合錢一百十又朱佑亭翁募無名氏紋銀二兩鄭史氏英洋一圓葉李氏銅洋一圓以上統共實收英洋一百另一圓銅洋一圓紋銀二兩○本日共收英洋一百二十七圓銅洋二圓原平銀二兩小洋一角 
[上海四馬路文報局内恊賑公所經收賑捐正月上旬清單]  
　　初十日河南捐本埠天順祥票號來四川建廠官鹽局委員蹇子振募商灶户等共渝平銀一百另四兩申規元丨百另九兩六錢二分又四川鹽局收支所委員張省三募黔省張繼武善士渝平銀一百兩申合規元一百另五兩二錢○杭城四條巷隠名求嗣人洋十圓○杭垣仁和縣署莊兆瀛善土爲亡女建醮資移賑洋三圓○揚州南河下蔣滄漁善士爲女公子完愿洋十圓○無錫永義布店有心無力人募虞仲記洋二圓○甬江司巷衖張善士募祝壽憲洋四圓魯智豐倣西齋二户各一圓陳三全趙和尙二户各洋五角徐世康曹其文二户各洋四角烏沛全王鳳海烏品泉金元標陳大受王松年戎上悌姚家昌林有餘劉禮壽劉增徐國貴十二户各洋三角烏友寳邱宏業湯桂和　春狗烏阿紀金祖全方智林鄭忠餘八户名二角○本日共收規元二百四十兩八錢二分英洋三十八圓○○本旬共收河南捐英洋三百六十九圓計規元二百六十七兩一錢五分六厘規元二四十四兩八錢二分原平銀一百五十三兩八錢批申規元一百四十九兩四錢另八厘銅洋四圓洋見圓五錢八分小洋七角計圓五錢另七局原錢四千零六十文計元二兩八錢小錢廿千零三文七折計元九兩八錢○七項共合計規元六百四十五兩零七分一厘○連前共收規元四十一萬五千六伯五十七兩四錢八分○前共解過規元四十一萬四千五百零七兩一錢九分五厘○實凈存未解規元一千一百五十兩零二錢八分五厘俟下次大批起解合併聲明 
[上海四馬路文報局恊賑公所經收賑捐正月中旬清單]  
　　十二日河南捐出使日本圃大臣黎憲助曹平銀百金申規元一百另五兩叅贊哲甫洋五十元錢琴齋　三十元隨圓孫君異洋三十元莊儆盒洋洋二十四元李正則洋二十元徐少芝洋十五元蔣淑卿洋十二元劉子貞洋十四元鄭　生洋十二元廖吉人陶杏南二户各洋十元蕭榮菴洋八元○本埠南巿永順昌號募陳賢基洋一元四角陳張氏洋六角陳錦文洋一元一角陳日昌洋七角永順昌洋五角陳劉氏張氏二户各一角○蘇黄棣鎭鼎隆慶記號募僕記洋三元夏久山夏崙軒鼎隆慶三　各洋二元疑記洋一元○杭恆公舘募不書名洋三元薛子青洋一元二角鄧伯熙洋一元吳仲侯洋一元徐松泉吳叔虎莊劍溪三户各洋四角劉鐘芝洋二角未厪齋吳元貞劉錦　莊子高四户各洋一角○本日共收河南捐英洋二百五十六元規元一百另五兩小洋五角 
[上海四馬路文報局内協賑公所經收賑捐正月中旬清單]  
　　十三日河南捐本埠隠名氏交來振華堂大善士洋一百三十元○嘉興池灣屠正記交來十六堂英節稿餅資求病愈洋五元○蘇垣山　邵訪林翁募崇雅堂紅杏書屋師行山房細蘭居守拙軒桂馥書含又新山莊七户各洋一元孔昭錦錢三百文○本埠元生糖行交來通州程泰裕經手桶捐錢一千六百三十又孫念翁手郡廟桶捐錢一千七百廿五文共實收洋三元錢二百九十五文○○十四日河南捐湖總局舒楷平翁交來祈求財丁兩旺人洋二十元○金陵招商局莊椿山翁募無所求無名氏共助洋四十元○杭州勉力學好人交來陳慎齋募顧沪泉朱光榮沈燮堂陳維善林少泉徐志茂富芸生杭紹曾八户各洋五角王芝夷錢五百文○蘇恆黄　鎭鼎隆慶號交來黄贊臣翁求嗣洋二元○本埠順全隆洋行交來吳日恆吳琨圃二君合洋二元○○十五日河南捐仙女廟鎭王陶菴生交聚貫記祈求病愈人洋五元貫記求消灾延壽人洋十元○高郵武廟丁鏡齋翁募積善堂楊病愈完願洋十元　全盛洋二元○豐利塲鹽店陳醒吾翁募豫記善士洋十二元○○十六日河南捐高郵武廟丁鏡齋募交臨澤同人募丹徒不留名洋二元丹陽王吳氏錢二千文青守之錢一百文億大信局募各户洋五元鈞記錢四百張秋岩書潤錢六百眞滔錢一千另四十文廷基錢二百沈棟之錢三百馬姓錢二千文共實收洋十三元○蕪湖陸性慧銅洋一元○本埠震大東洋字號隠君募錢七百廿文○○十七日河南捐杭垣泰和當輕募無名氏一千文槐茂堂王無名氏二户各錢五百復本堂程錢四百文瑞和堂李心心堂二户各錢三百文無名氏錢二百四十文至德堂吳李俊甫珠樹滋堂汪無名氏方勝奎程云農王樹屏英玉堂方吳桂發葉培元十一户各二百王仲安無名氏倪吳氏無名氏仁本堂立本堂李本進陳慶餘汪步庸程步培生修記汪金留王靜齋荆樂堂王梅卿無名氏吳桃紅十七　各錢一百文共實收洋七圓○日生信局交來不列名銅洋一圓○五天共收英洋二百七十二圓銅洋二圓一千七百十文 
 
 
 

Page 10

 
 
   
 
 

Page 11

 
 
[光緒十四年八月十七日京報全錄]  
　　宫門抄○發抄硃批五道○川督劉奏爲察看川省屬僚分别叅劾摺○又奏叅道員片○尙書潘等奏爲蘆溝橋設廠賑濟貧民摺○川督劉奏爲秋闈考選房官附片○黔撫潘奏爲調署知府缺附片○大臣慶奏留道員片○川督劉　奏爲調署知縣附片○黔撫潘奏爲道員飭赴新任片○大臣謙奏爲知州丁憂開缺委員接署片○杭州副都統恭奏爲任滿德例籲懇 
陛見摺○四川學政高奏爲科試完竣情形摺○閩督楊奏爲期滿甄别片○八月十七日内務府國子監廂藍旗值日無引見○福中堂等塲内專摺請安○八額駙等彈壓覆命○繼公由白龍潭回京請安○恩公假滿請安○朱善祥謝放四川學政恩○樊恭煦謝放廣東學政恩○雙齡謝授呼倫貝爾副都統恩○祝維城預備召見○内務府奏派致祭黄木神派出崇光○怡王續假一個月○召見軍機朱善祥樊恭照雙齡祝維城○現換寳地紗袍褂○發抄曾國荃奏請以郭占元等補龍山營遊擊等缺奉硃批兵部議奏欽此○又曾紀範借補淞南營遊擊奉硃批兵部議奏欽此○又投標學習人員劉維昌留省奉硃批着照所請兵部知道欽此○希元奏請以玉衡補雙城廳通判奉硃批吏部議奏欽此○又請以李鶴亭補伯都訥同知奉 
硃批吏部議奏欽此○○頭品頂戴四川總督臣劉秉璋跪奏爲察看川省屬僚分别叅劾以肅吏治恭摺具陳仰祈聖鑒　竊維道員有表率之責牧令爲親民之官必須廉正慎勤始克無忝厥職兹查有漢州知州黄華鎬聽斷颟頇萬縣知縣路朝霖才疏氣盛雲陽縣知縣葉慶樳偏私任性以上三員均請開缺以無字簡缺另補新捐試用道員林壽鼎前曾在宫運局當差訪聞該員有因公漁利情事請改以鹽運同歸部銓選試用同知張興書辦公疎忽試用同知周煒行爲不謹候補同知趙茂林漫視公事候補知州盛樾聲名平常候補知縣曾邦蓁操守難信以上五員請以府經歴歸部銓選候補知縣鮑夢松性情貪鄙請卽革職候補知縣繼照行同無賴請革職永不敘用再漢州萬縣雲陽三缺現在川省尙有應補人員均請扣留外補所有察看川省屬僚分别叅劾以肅吏治緣由理合恭摺具陳伏乞皇太后皇上聖鑒訓示謹奏奉硃批另有旨欽此○○劉秉璋片再候補道丁士彬向來聲名狼藉臣到川以後留心察看實屬貪鄙巧滑不堪造就應請革職永不叙用謹附片具陳伏乞聖鑒訓示謹奏奉硃批另有旨欽○○臣潘祖蔭臣高萬鵬跪奏爲蘆溝橋設廠賑濟貧民懇恩賞撥米石以資煮放事竊查京西蘆溝橋地方本屬地瘠民貧光緒二年奏請添設粥廠摺内聲明照普濟堂及通州王恕園等處於每年秋冬時體察情形辦理奉旨允准前自光緒三年起按年奏蒙 
恩賞粟米四百石設廠放粥於十月初一日起至來年三月底停止　赡窮黎本年房山縣山水陡發漫及蘆溝橋一帶業將被水情形及散放急撫收埋浮屍各緣由先後奏蒙聖鑒各在案兹查蘆溝橋以上山中被水災民無家可歸者大半出山覔食情殊可憫合無仰懇天恩加賞蘆溝橋粥廠粟米四百石連向案賞撥粟米四百石一併勅部撥發八百石由臣等飭令西路同知督率紳士赴倉領運至廠提早一個月自九月初一日起煮粥妥實散放需加經費臣等酌量籌給以惠貧民而廣皇仁仍俟開廠後如災民衆多不敷散放再行隨時奏懇恩施理合恭摺具陳伏乞皇上聖鑒謹奏奉旨已錄○○劉秉璋片再查道光九年禮部議覆御史牛鑑條奏各省鄉試如有實缺人員不敷考選内簾准於卽用分發人員中擇其文理優長者一體充當等因歴經遵照在案本年戊子科川省文闈鄉試所有堪調内簾實缺人員或因久歴簿書稍涉荒疏或因地方緊要未便更易今計所調實缺各員不敷考選十二房之額隨卽遵照部議在於卽用大挑分發人員中擇其文理優長者與實缺人員一體選充以重校閱理合循例附片具奏伏乞 
聖鑒謹奏奉硃批該部知道欽此○○潘霨片再署都匀府知府曾漙調省遺缺查有現署黎平府事思南府知府周開銘精細穏練表率有方堪以調署所遺思南府缺查有候補知府宋錫恩勤求吏治勞瘁不辭堪以署理據藩司史念祖署臬司黄元善會詳前來除檄飭遵照外謹會同雲貴總督臣岑毓英合詞附片具陳伏乞聖鑒謹奏奉硃批吏部知道欽此○○慶裕等片再留奉候補道陳寳善前由道员用候補知府留奉遵例報捐免補本班離任以道員仍留奉天補用例應給咨赴部引見惟現值秋雨成災查辦賑撫在在需員經理該員平日辦事勤苦耐勞結實可靠堪爲臂助未便遽令赴京可否仰懇天恩俯准暫緩送部引見藉資差遣理合附片具陳伏乞聖鑒謹奏奉硃批着照所請吏部知道欽此○○劉秉璋片再雲陽縣知縣葉慶樳撤任遺缺查有奉節縣知縣王鴻樸實勤幹堪以調署該員王鴻正署各任内均無經徵錢糧未完展叅及承緝盜刦已起四叅案件據藩臬兩司會詳前來除批飭遵照外理合附片具奏伏乞聖鑒謹奏奉硃批吏部知道欽此○○　霨片再臣准吏部咨光緒十四年正月二十四日奉工諭貴州貴西道員缺着邵積誠補授欽此遵卽恭錄咨行在案今該道邵積誠於六月十六日到黔應卽飭赴新任以重職守除檄飭遵照外謹會同雲貴總督臣岑毓英合詞附片陳明伏乞聖鑒謹奏奉硃批吏部知道欽此○○謙禧片再平泉州知州崇齡現丁父憂已據詳報卽經奴才會同直隸督臣李鴻章報部開缺所遺州篆自應委員接署以重地方兹查有留熱補用知州文卜年通逹政體前飭在州查辦要案堪以委令就近署理據熱河道德克精額具詳前來除飭外理合附片陳明伏乞聖鑒謹奏奉硃批吏部知道欽此○○杭州副都統奴才恭壽跪奏爲奴才二次任滿循例籲懇陛見仰祈聖鑒事竊奴才前於光緒八年八月二十五日蒙恩補授杭州副都統卽於是年十月二十六日抵杭接任嗣於光緒十一年九月初次三年任滿曾經籲懇陛見時值奴才署理杭州將軍印務欽奉諭旨着毋庸來見欽此欽遵今自十一年九月起連閏計至本年八月又届第二次三年任滿自應循例籲請陛見伏思奴才滿洲世僕知識庸愚蒞任六載報稱毫無前承恩命署理將軍兩載之餘涓埃未效夙夜撫衷冰淵時懍今當任滿之期彌切趨朝之願合無仰懇天恩俯准奴才進京跪聆聖訓庶於營務一切俾有遵循所有奴才二次任滿循例籲懇陛見緣由理合恭摺具奏伏乞皇太后皇上聖鑒訓示遵行謹奏請旨奉硃批着來見欽此 
○○四川學政臣高賡恩跪奏爲恭報微臣科試完竣情形仰祈聖鑒事竊臣於去歳十一月回省曾將考過龍安邛州雅州寗遠各屬歳試情形恭摺奏報在案隨於十二月接辦成都府各屬科試附考松　理番兩廳資綿茂三直隸州又八旗駐防各生童川省塲弊之多此其淵藪臣嚴飭提調各官以杜串梒傳遞撞搕諸弊臣仍竟日坐堂倍嚴察勘認眞面試以清塲内諸弊該生童等頗知激發尤能恪守塲規于十二月二十日竣事本年正月十二日由水路按試眉州嘉定叙州　州重慶各棚復由陸路巡試順慶保寍潼川三府以外酉陽思州石砫夔州綏定五屬皆係歳科連考業經前學臣盛炳偉考訖川東文風以叙瀘重爲優嘉眉次之川北以潼川爲優順保人文亦多斐然可觀臣於防弊閱卷諸端無敢稍懈以故各屬塲内外均甚安謐第川省素習好訟而生員案件尤多臣每諸事勸懲無少寛假仍於發落時切切諭以窮經制行之要並刊發格言數種以期士習克端用副聖朝培育人材之至意臣於六月二十二日旋省赶卽清厘積牘於七月初旬舉辦錄遺各事所有微臣科試完竣情形理合恭摺具報再臣沿途經過地方皆二麥登塲且雨暘應時秋穫可期豐稔合併附陳伏乞皇太后皇上聖鑒謹奏奉硃批知道了欽此○○楊昌濬片再查定例捐納分發各官必俟到省試用一年後方准題咨補缺又准部咨嗣後無論何項勞績入候補班人員以到省之日起子限一年詳加察看出切具寔考語分别補用等因遵辦在案兹福建候補班前先補用知縣王祖清李溥霖先後試看期滿俱應照例甄别福建藩臬兩司會同具詳前來查該員王祖清心地明白李漙霖才具練逹均堪以知縣留閩分别按班序補除將各該員履歴咨部外臣謹附片陳明伏乞聖鑒謹奏奉硃批吏部知道欽此 
 
 

Page 12

 
 
[光緒十四年八月十八日京報全錄]  
　　宫門抄○諭旨三道錄前○發抄硃批四道○滇撫譚奏爲府州縣調署片○疆撫劉奏爲已故節婦年例相符懇恩旌表摺○雲督岑等奏爲揀員請補夷疆要缺知縣摺○閩督楊奏爲匯解各欵京餉委員起程日期摺○疆撫劉奏爲神靈顯著懇 
恩勅加封號摺○八月十八日理藩院鑾儀衛光祿寺八旗兩翼值日理藩院引見十二名廂黄滿十六名廂黄蒙四名正藍漢九名廂藍漢二名○鄭王等搜檢覆命○慶王等塲差覆命○志元等專司稽查覆命○希朗阿謝充侍衛班長恩○黄煦謝放廣西學政恩○王丕釐謝放雲南學政恩○陳榮昌謝放貴州學政恩○内閣奏派稽查本章派出寳昌○召見軍機黄煦王丕釐陳榮昌豐烈○發抄慶裕等奏火藥局庫被水冲倒火藥烘藥全行漂没奉硃批該部知道欽此○又購買洋火藥奉硃批着照所請該部知道欽此○又永陵明堂前草倉河泊岸等工被水冲刷保護查核奉硃批知道了着查明泊岸等工認眞保護修整一面先行覆奏以慰　系並將被災户口妥爲撫恤毋任失所欽此○萬國本奏接授台灣鎭篆謝恩奉硃批知道了奉此○○譚鈞培片再署普洱府知府舒之翹調省遺缺查有補用知府余澤春樸實穏練堪以署理又署石屏州知州石香圃另有差委遺缺飭新選石屏州知州毛誦芬赴任又署南寍縣知縣楊正清調省遺缺飭現署南安州知州事准補南寍縣知縣陳清昌赴任遞遗南安州知州缺查有候補知縣江雲龍辦事勤奮堪以署理據藩臬兩司先後會詳前來除分檄飭遵外謹會同雲貴督臣岑毓英附片具陳伏乞聖鑒謹奏奉硃批吏部知道欽此○○尙書銜甘肅新疆巡撫二等男臣劉錦棠跪奏爲已故節婦年例相符懇恩旌表以維風化恭摺仰祈聖鑒事竊據新疆布政使魏光燾詳據鎭西廳同知甘承漢詳准署鎭西廳訓導劉柱南牌轉據在籍新選甘肅秦安縣訓導常九齡等呈稱查有已故節婦陳王氏係里民王林之女貤贈昭武都尉陳萬選之妻陳吉之母遊擊銜儘先都司借補呼圖壁守備陳登魁補用守備借補巴里坤鎭標千總陳發魁之祖母年十六于歸事姑孝姑殁哀毁盡禮嘉慶二十五年萬選病故氏年二十九歳慟不欲生旋以子吉纔數齡矢志撫孤因强起營祭葬繼爲吉擇配生兩孫家貧恒藉紡續巿薪米嗣遣吉入伍吉夫婦復先後病殁氏又撫二孫成立仍効力行間同治初逆回搆亂廳城瀕於危者屢氏輙以奮勇殺賊爲二孫朂城卒無恙登魁等亦遂以軍功累保今職氏殁於同治三年冬計守節四十四年光緒七年恭逢覃恩蒙賞給四品封典職等誼屬同里見聞較確未便聽其湮没勿彰造具事實册結聮名呈懇由學及廳依次加結詳司核轉前來臣查定例直省節孝婦女應旌表者由該督撫學政會同具題並取具册結送部核議題准後令地方官給銀三十兩聽其本家建坊等因歴經遵奉在案兹據詳前情臣覆核無異合無仰懇天恩俯准勅部核議照例旋表以彰苦節而維風化除將事實册結咨部外謹會同陜甘總督臣譚鍾麟甘肅學政臣秦澍春恭摺具陳伏乞皇太后皇上聖鑒訓示再上年禮部奏請通行各省嗣後貞孝節烈婦女應照舊具題如再行違例奏請者應將該督撫隨本附叅送交吏部議處等因新疆初設行省一切例案均係改題爲奏未能照例辦理邀免議處合併聲明謹奏奉硃批着照所請禮部知道欽此○○雲貴總督臣岑毓英雲南巡撫臣譚鈞培跪奏爲揀員請補夷疆要缺知縣以裨地方恭摺具陳仰祈聖鑒事竊查東川府會澤縣知縣宼嘉言於光緒十四年五月初七日在任聞訃丁母憂當經具題開缺聲明所遺會澤縣知縣係夷疆題調要缺例應由外揀選調補應以該員宼嘉言聞訃丁憂本日作爲開缺日期歸於五月底截缺係屬要缺毋庸掣簽又經咨明截缺日期各在案查該縣地方遼闊漢夷雜處兼司廠務政治殷繁必須精明幹練在滇年久熟悉情形之員方克勝任臣等督飭藩臬兩司於通省應升人員内逐加遴選非現居要缺卽人地未宜一時實無合例堪以升調之員惟於應補人員内查有軍功保舉四品銜前先補用司知直隸州知州遇缺儘先前補用知縣史建中現年四十六歳係四川潼川府遂寍縣人由禀生於同治九年赴滇投効軍營隨同官軍攻克順寗府城及錫臘等處賊巢出力保奏同治十二年三月二十九日奉上諭着以縣丞留於雲南補用欽此又於攻克騰越廳城及小猛統等處賊巢出力保奏十二年閏六月初十日奉上諭着免補本班以州判儘先補用並賞加知州銜欽此嗣又克復大理蒙化趙州等處城池出力保奏十三年正月十六日奉上諭着俟補缺後以知州并用先換頂戴欽此是年六月離營回省禀到遵章考試取列二等委署五嶆州判缷事又於　辦永昌土匪出力保奏光緒三年十二月十九日奉上諭着俟補缺後以知州補用並賞戴藍翎欽此六年三月赴京騐看九月十七日回滇旋卽請假赴黔措資於攻撲貴州桐梓縣會匪並　除梵凈山積年悍匪出力案内保奏請免補本班以知州仍歸原省遇缺儘先前補用並換花翎七年二月初五日奉旨着照所請奬勵欽此是年五月經臣毓英奏調赴閩差委七月到閩隨同渡台旋經部議以梵凈山保奬之案核與例章不符經前貴州撫臣林肇元覆奏改爲免補本班以知縣歸原省遇缺儘先前補用仍換花翎八年三月十九日經吏部核准具奏奉旨依議欽此是年五月復經臣毓英奏明防務稍鬆仍飭回原省候補就近給咨赴部引見七月二十五日蒙欽派王大臣騐放堪以照例用覆奏奉旨依議欽此領照起程於十一月二十六日到省委　趙州知州缷事旋因調赴趨南軍營差遣於攻克越南臨洮等處大獲勝仗前敵尤爲出力人員案内保奏光緒十一年五月十五日　上諭着俟補缺後以同知直隸州知州前先補用並加四品銜先換頂戴欽此經部議覆奏以旣有四品銜所請先換同知直隸州戴應毋庸議於七月十五日奉旨依議欽此十一年十月在蒙自行營聞訃丁繼母憂交代清楚離營請咨回籍守制於十三年八月二十四日因公調滇到省適剿辦猓黑夷匪需員差遣經臣等附片會奏留營差委於十三年十月十八日奉旨允准十四年正月十一日服滿在滇就近起復業經吏部覆准在案藩司曾紀鳳臬司鄧華熙查該員才具明通辦事勤幹並無承追降調之案在滇年久熟悉邉地夷情前署趙州知州及隨同剿辦猓黑夷匪辦理裕如請以補授會澤縣知縣實屬人地相宜洵堪勝任等情會詳請奏前來臣等覆查該員史建中才具明敏辦事結實且在滇年久熟悉邉地夷情以之請補會澤縣知縣實屬人地相宜洵堪勝任惟候補人員請補要缺與例稍有未符而人地實在相需例得聲明專摺奏請臣等爲地方擇人起見合無仰懇天恩俯念員缺緊要准以該員史建中補授會澤縣知縣實於地方有裨如蒙俞允該員係候補知縣今請補知縣銜缺相當毋庸送部引見至該員保舉補缺後以同知直隸州知州前先補用之案照例帶於新任所有揀員請補要缺知縣綠由謹合詞恭摺具陳伏乞皇太后皇上聖鑒勅部議覆施行謹奏奉硃批吏部議奏欽此○○頭品頂戴暫署福州將軍調補陜甘總督閩浙總督兼管福建巡撫臣楊昌濬跪奏爲匯解各欵京餉委員起程日期恭摺仰祈聖鑒事竊照光緒十四年分部撥内務府茶稅京餉銀五萬兩固本京餉每月五千兩籌邉軍餉銀一十四萬兩東北邉防經費銀八萬兩當飭司局籍解先己籌備内務府茶稅銀一萬兩固本京餉銀二萬兩委令試用知縣顧芹督商匯解赴京投納經臣附片奏明在案兹再籌解内務府茶稅銀二萬兩固本銀一萬兩籌邉軍餉銀一萬兩東北邉防經費銀一萬兩委令試用通判李鳳翎督同號商如數籌墊進京投納該委員定于本年七月初一日起程仍俟報到上庫日期再行由閩提欵發還據福建善後稅厘兩局司道具詳前來除分咨查照外臣謹恭摺具奏伏乞皇太后皇上聖鑒謹奏奉硃批該衙門知道欽此○○尙書銜甘肅新疆巡撫二等男臣劉錦棠跪奏爲廟祀正神靈應顯著懇恩勅加封號以答神庥恭摺仰祈聖鑒事竊據護迪化府知府迪化縣知縣陳希洛詳據紳民高廷選等禀稱迪化城西闗向建有龍神祠靈應素著已歴年所今歳夏間雨澤愆期經官紳户民虔誠祈禱立沛甘霖禦災無形不致旱魃爲虐洵屬効靈助順允宜曠典崇封聮名禀懇由府轉詳請奏前來臣查廟祀正神實能禦災捍患有功德於民者例得請加封號前迪化府城隍神靈顯應經臣於上年奏准勅封靈感欽遵在案兹迪化城西闗龍神靈應屢著功德及民合無仰懇天恩敕加封號以答神庥而順輿情謹會同陜甘督臣譚鍾麟恭摺具陳是否有當伏乞皇太后皇上聖鑒訓示施行謹奏奉硃批禮部議奏欽此 
 
