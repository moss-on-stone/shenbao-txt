# 1887 - 14 - 4904942

 

Page 1

 
 
[顧惠卿先生精繪衆神圖出售] [  點石齋主人啓]  
　　兹復不惜工本請顧惠卿先生燮别出新裁另開生面其中神像較前增至數倍山水則深深可愛諸像更奕奕有神工緻精雅有目共賞懸之堂中可以使敬神如在之意油然自生刻已用照相石印法成軸出售著色收回工本洋一元三角水墨者洋五角裱成者洋一元六角五售處仍照曩例諸君幸賜顧爲盻 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一書從無專選巨帙以供揣摩未免闕如茸城頌萱室主人　　憾焉爰取同人名手搭題窗稿以及歷屆歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭網　其已見於近時石印諸書中者概從割愛准於十二月十五出書每部分訂八本定價洋四元四角在上海南北申昌及各書坊外埠申昌發售如願躉　者問法大馬路南申昌面議價從格外此佈 
[離筵創論]  
　　冬日子昆季將取道漢陽而歸乎黔南爲置一樽以餞之酒酣相與抵掌縱談略言及滬上繁華於斯爲盛盛之極恐衰卽伏乎其中冬日子因言前時樊城之盛甲於天下舟車轎馬無不皆通爲商貲薈萃行旅輻奏之所經其地者或至　欲覔舟車而不得旅居至兼旬甚有至月餘而始得者酒樓妓舘舞榭歌臺其繁富景象不亞於今日之上海所少者惟西人洋房輪舶等類耳南北之貨聚於是東西之客出於是其各家客寓承接之殷勤伺應之周到大有賓至如歸之樂凡爲中國各直省繁華大埠於此首屈一指焉迨夫長江有輪船往來而後樊巿日以消敗商旅往來皆以漢口爲總口而上海商務益覺其興旺是卽盛極必衰之左騐今之上海其盛較當日之樊城且過之無不及加之以西人所聚處洋貨所流通輪船兵船所經由耳目愈新見聞愈擴商賈愈衆巿肆愈興蒸蒸然殊有日上之勢而不知前此之上海其繁華不及今日而藏富於巿廛者多今日上海之場面　過從前而銀根之短絀彌甚此其盛極之象乎且地方旣極繁華外則可觀内皆竭蹶前因飽煖而思淫欲者今將以飢寒而起盜心於是拆梢流氓一切游手好閒之徒日見其衆探囊胠篋時有所見甚至私販軍火濳通匪黨鳴槍槍刼横行巿廛凡若此者皆地方極盛時所必有而亦卽地方將衰之所見端乎余曰善哉言矣盛衰倚伏之理古人已先我言之第人當盛時孰肯端居深念慮及夫後日之衰今君以爲將衰則必有見乎其深者夫盛極者固必衰矣而衰極者亦尚可漸盛乎且今日之盛焉者卽爲他日之衰則今日之衰焉者安知非卽他日之盛前此樊城之盛曾幾何時而移而至於上海則設或再閱數十年上海之盛又將移於何處乎滄海變爲桑田桑田復變爲滄海當其未變時固不能預知而識微知著之人往往有先覺之者若揆時以度勢則尚非元之又元之比或亦不難猜測而知乎冬日子曰至誠之道可以前知此非鄙人之所能及也雖然當事之未來而先逆而億之未免近乎虚夸於勢之將然而姑隱以度之或不至嗤爲誕妄以愚意度之其將在西藏乎余曰敢請其說冬日子曰上海之所以爲中國通商各埠之冠者以其爲輪舶往來之孔道也輪船載運在中國雖不過二三十年而在泰西則已歷有年所故泰西各國近來莫不有鐵路以通商運泰西鐵路之興其去輪船開創時遠矣今中國之行輪船也爲時無幾而鐵路之興已有見端此時雖以經費浩大一時未即舉辦而將來必有舉辦之一日且舉辦之期亦不甚遠若鐵路一行則輪船之往來卽曰不至減色而亦不至若今日之日新月盛而貨物之發運旣有鐵路則商務勢必由南而北由水而陸而内地漸知通商之利風氣更將爲之大變爾時若外洋貨物之來必先運至上海而後發運他處則上海之盛何至就衰所慮者西人營運之道算無遺策安肯舍易而圖難安常而習故度必另取終南捷徑以通商販若欲取之舍西藏安歸哉西藏近接印度與英國不啻犬牙相錯前者中國旣得西藏之後不乘勢以收印度此失計也中國旣不收印度遂爲英人所得經營部署爲其臣屬所收之稅一年以千萬計設總督以坐鎭其地故西藏與印度接壤卽無異中國與英國接壤西藏之地自中國收入版圖以其地遠多荒初不甚加開墾僅設駐藏辦事大臣以治之大都視之如五服中之要荒第覊縻之而已抑知該處地方未嘗不可治也印度之肥饒在今日旣爲英人所得而後知之前此之不取非惡其遠或亦疑其地多不毛也乃印度之地則饒沃甲於他處而悉以資之英人英人於此必且濳窺默探西藏之地可以連絡鐵路通運各貨其地之所産亦必不至竟等於石田特中國未嘗經營視之幾同甌脫則或者將來中國旣行鐵路之後英人由此處以通運載卽不必占爲租界而亦不能阻其開埠該處一經開埠則外洋之貨行將舍上海而就西藏以乘鐵路之利便西藏盛斯上海衰矣懸揣之言吾子以爲何如余聞而憬然曰妙哉論乎此一說也發前人之所未發而形勢變遷瞭如指掌以是徵君之所學有非佔畢家所能望其項背者矣且英人之有此意固在料中而中國此時則尚未料及之也得君此言爲之大聲疾呼如聞清夜鐘聲令人頓有悟意從此未雨綢繆預爲布置舉從前所視爲不甚緊要之地而忽焉大加經營頓成　鎭俾外人無敢生心卽使將來盛衰之機必不能免而英人仍欲以此地爲通商埠頭則有備者亦必無患必不至濳生蠶食之謀是皆君之言有以啓之也君行矣僕請記此言以爲當軸者告祖餞旣罷歸而筆之 
[預防意外]  
　　雲貴總督岑彦帥以越南緬甸毗連滇境其間獞猺雜處種類不齊倘西人由此往來或致另生枝節亟宜勸阻以示懷柔因咨請總理各國事務王大臣轉商各國欽差内稱洋人游歷滇境照約自應保護惟　其前赴緬甸則由騰越而往必經野人山界南路則道出思芧必經土番地方又由滇前赴越南必經普洱府臨安府元江州所屬邊地三路皆猓猾錯　道路險阻並無官兵分防不特游匪不靖兼虞虎豹傷害節節堪虞委難保護凡遇各國洋人游歷惟有一律勸阻幸勿由此冒險遄行以免疎虞等語彦帥此舉眞能防患於未然非熟悉邊傲情形者曷克語此 
[畿甸紀聞]  
　　新疆改設行省裁撤滿員添設道廳州縣等官已臻周妥惟營員尚未議及譚制軍因函商劉中丞將新疆撫標等營應設副叅游守千把等員缺曁城守分防營汛及改設馬步戰守兵缺一切事宜擬辦情形繕單呈覽並請由户部嚴催各省關角解餉銀迅速報解以便舉辦各事刻已由譚制軍等馳奏九重矣○三海内沿河之 
 
 

Page 2

 
 
岸擬用虎皮石堆砌以免傾圯之虞經欽工處各廠商覔得京西北望一帶山石頗形堅實遂鳩工開采以備明春工作日需五四套大車五十輛運入海内每車一輛價銀一兩約於歲杪方克運完云○前報登有情實絞犯臨决脫逃之宗室冉錫云云當將再錫家眷拿押宗人府候辦旋於通州購綫緝獲矣○伯邸交諭管理馴象所冠軍使等飭知校尉象奴務於十一月二十四日將象隻騎至鑾駕外庫預備試演馱寳瓶拉輅輦各項儀制○内務府衣庫開放侍衛朝衣以數目太多不能照放經侍衛處禀知惇肅二邸諭令速催衣庫以侍衛走差所需朝衣一百五十件尚不敷用必須多領倘不照放明晨當請旨酌奪等語衣庫旋復稱准於明晨開庫如數放給可也 
[火匪正法]  
　　初九日報登杭垣鳳山門外獲住放火匪徒一名由營解送府署由吳太尊研審確實會同兩首縣禀詳撫憲於十四日發出憲批到司由司飛札杭府立傳在城汛弁率領兵丁至縣監提取該犯當堂捆縛押赴清波門外斬首其首級裝入頭桶懸掛鳳山門外示衆以警後來該犯姓周名大發係紹興安昌人云 
[日報譯略]  
　　日本報載正月四日東京發來電音駐劄德京柏靈之品川欽差定於本月五日附輪歸朝○東京法國使館　西歷正月四號無端失慎付之一炬○初一日七下鐘時森文部大臣乘薩摩丸由神户起程帶有隨員十餘人前往萬歲町上野屋駐節隨至櫻　塲體操塲閱看師範學校生徒演習兵法閱畢至公園游覽向晚而歸越二日復赴佐賀縣巡視各員皆遠送如禮○西歷元旦日皇于雞鳴卽起　潄後賜供物于紫宸殿西北清凉殿地用白砂更用長稭鋪之中立屏風八扇前設玉座三所寅刻日皇北向祝北斗星屬名字七遍祝畢再拜然後北向拜天西北向拜地復向東南西北各再拜名曰四方拜復向西南御座祭皇祖神武天皇以下歷代帝王山陵行再拜禮畢　開屏風從中殿返駕○十二月廿七日得釜山領事來函謂朝鮮前因饑饉食米禁止出口刻已弛禁大約本年定獲有秋云 
[鄞縣晉省]  
　　鄞縣朱友笙明府于本月初九日爲東鄉蝦壩袋命案晉省面禀大憲署中一切公事循例委捕廳代拆　行 
[甯郡得雨]  
　　甯郡自入秋以來雨澤愆期城中井泉皆涸居民無不盼望雨澤此皆前報所已録兹得甯友手札悉十六日下午陰雲四合凍日無光入夜細雨溟濛霑衣欲濕十七十八兩日大沛甘霖河水驟漲尺許檐溜丁東盡日不絶下隰高原旣優旣渥旣霑旣足喜雨之詩正當於此時賦之 
[蘇事二則]  
　　今冬蘇屬各縣徵收熟田漕銀除漕米查照科則十成啓徵外所有上下忙條銀現經藩憲易方伯核准普减　厘實徵九成七厘其上忙已經全完者准于下忙録内一律扣除以昭公允仰見大憲爱民如子凡有血氣者宜如何踴躍輸將以裕國課而答憲恩哉○賭之爲害盡人而知之然知之而仍復犯之豈積習之果　驟挽歟亦以賔憲禁之之法有未盡善耳臬憲張屺堂廉訪除剴切曉諭外復責重房主不容窩賭一經訪拏定將房屋拆毁卽租地造屋者亦將地主重懲如此辦理則房主地主皆有所顧忌而呼盧喝雉之流自無容身之地矣豈非正本清源之道也歟 
[厦巿銀錢述聞]  
　　匯豐銀行貲本殷實匯票通行久爲紳商所信兹接厦門訪事人信云該處匯豐銀行所出銀票在厦門一隅已約六七十萬泉漳厦各鄉人之在外洋貿易者每年冬季大半由吕宋新加坡各埠匯銀紙來厦支銀回鄉度歲各茶客因茶售完亦人半取銀　鄉聞自十一月半至十二月半自外洋匯厦支銀其數約有一百二三十萬該銀行源源接濟運用不窮復發電報至香港並雇科麽沙輪船赴港裝　現銀來厦以便隨時照付語云長袖善舞多財善賈信然○厦門巿廛貿易從前每銀一兩約換錢一千五百文英洋一元約換錢一千零八九十文至一百一二十文爲止向無漲落自前年冬法越搆釁沿海戒嚴泉厦一帶兵勇雲集遂有奸商收買銅錢以爲壠斷之計以致錢　日漲銀價日跌英洋每元僅兌薄片毛錢一千零七八十文至四五十文經孫師竹觀察訪聞立飭廳憲拘拿壠斷之人於是錢價爲之少跌去冬關帝廟前某號夥復向各店收買現錢一時錢價又漲奎樂峯觀察隨又札廳示禁現屆歲暮某號夥復蹈故轍專收巿上之錢以爲把持之計邇來英洋一元僅換錢九百七八十文又經奎觀察訪聞以其利已病民此風斷不可長檄廳出示諭禁仍照昔時常價英洋一元准换錢一千零八九十文示諭一出竟有某某等數號同日　錢收藏似欲與官爲難厦門勇丁之月餉皆領英洋若任其洋價跌而錢價漲是不特商民受其害兵丁亦受其害也奎道憲遂卽飭廳拘拿某號夥二人究辦科罰以示儆戒現在厦門銀價雖稍有起色而私錢薄板每百竟有六成在上者以整頓巿面爲心想當一體禁止也 
[難民過境]  
　　本月十二日杭垣武林門外河塍上到有難民數百人皆壯健男子老弱者無一人焉聞均係直隷人今夏遭水災後蕩析離居沿途迄食而至每遇鄉村僻縣强賒硬索且不免有竊盜劫奪等事衛帥得報後立命戈什哈齎令會同城守出城彈壓不准一人入城并不容在城外逗遛計共查有三百十六名皆由崇善廟一路而去徐守戎帶兵親往彈壓力驅出境抵暮方歸聞一二日前曾到有難民五船船中藏有鎗礮等物有某汛役往查反遭其鎖閉艙内幸爲一童子偷解其縳始得逃歸迨憲轅之某弁帶勇親來其五船已開往他處矣 
[吞烟遇救]  
　　自有阿芙蓉一物而人之窮極無聊者每以此爲求死之計夫亦甚可憐矣蘇城某甲者失業年餘旣乏貿遷之術又　儋石之儲斷灶無烟空囊如洗屢向親友借貸負欠纍纍近以時屆年終索償者紛紛畢集甲不能如周赧王之築臺遠避遂有求生不如求死之意密取妻子銀飾一件質錢一百文由巿中購得阿芙蓉膏歸家暗地和茶一飮而盡迨晚毒發妻子疑爲痧氣相與救治甲告以實　妻急往某善士家求得救治吞服洋烟藥丸照方灌救須臾吐出黑水升餘漸得蘇醒甲坟死不得已受一番磨折人生實難其有不獲死乎何自苦如此也 
[粤事紀要]  
　　兩廣總督張香濤制軍于初七日親往漁珠礮臺校閱水操是日辰刻制軍乘坐八人大轎到天字碼頭換坐兵輪駛至砲臺各標兵士列隊跪接極其誠敬四營將官及各防營統領等鵠立演武廳儀容肅穆絶無喧譁制軍升公座中軍發令開操一時旗開大纛礮響連珠有五花八門之觀走石飛霆之勢各兵訓練已精技藝極爲純熟制軍閱看之餘不覺喜形於色奬勵有差閱畢仍回碼頭起岸乘轎還轅四營將官亦相繼而返武夫前呵從者塞途大將旗鼓於此見之○汪柳門學憲按試廣州於初五日開考生經古已列前報兹悉學憲懸牌曉示考試各縣文童計初十日考新會縣十二日考香山清遠花縣及赤溪廳十四日考增城新甯龍閂從化及旗籍十六日考順德縣十八日考番禺縣二十日考東莞縣廿二日考南海縣○汪學憲此次回省開考極爲迅速實爲歷來所罕見以故各縣士子多有未及知者初十日考新會縣文童應考者僅二千餘人此外尚有千餘人於是早趕到已不得其門而入矣○每屆院試稽查　壓事宜責成地方官辦理南番兩邑尊以公務甚繁未遑兼顧轉請新選清遠縣左大令璹卸從化縣董大令敬安代爲照料○惠州府屬會匪素多現因大憲派兵查辦甚爲嚴緊匪黨遂紛紛逃竄日前營務處委員田刺史明耀購得眼線在新城地面緝獲首犯李玉勝等六名解交臬署審辦元惡旣擒餘黨自不難殄滅矣○雷瓊道崇觀察殁於任所前已録報兹悉觀察靈柩業已運至省中暫殯東門外斗母宮於初九日領帖督憲及司道各官親往吊奠一時顯者車轍塞路盈門生榮死哀觀察有焉○試用府吳太守尚恭奉杨民接辦新密鶴山恩平開平四縣積匪於初九日禀辭 
 
 

Page 3

 
 
[卾藩告示]  
　　頭品頂戴湖北承宣布政使司布政使蒯爲出示曉諭事案奉督撫憲札准直隷閣爵督部堂李咨附奏　直災廣賑繁籌勸損助接濟請照山東賑捐章程一律核奬一片抄録原片内開本年順直災區甚廣待賑户口極繁冬春爲日方長核計春撥銀米所短尚巨不得不仍辦賑捐稍資補救各省官紳不乏好義樂善但必有以奬勵兾可源源而來查直隷賑捐前按十成實銀請奬虚銜封典貢監等項因十成爲數過多物力艱難捐生率多觀望現在山東賑捐係按海防事例再減二成請奬直隷爲畿輔重地災廣賑繁實賴捐欵應卽仰懇大恩准照山東賑捐章程一律核奬俾可設法招徠等因咨院行司正移行間又奉札准咨於本年十月十九日准兵部火票遞回原片後開軍機大臣奉旨著照所請户部知道欽此恭録咨行欽遵查照奉此查此次順直擬辦賑捐前于奉文後業經檄委補用知府黄守仁黼會同武昌府李守妥爲勸辦在案兹復奉行前因除分别移文欽遵查照外合亟出示曉諭爲此示仰合屬官紳士庶人等一體知悉本年順直一帶被水困苦情形爲從來所未有值此天寒地凍災民待哺嗷嗷必須廣爲勸助以資接濟况現奉恩旨准照海防新章再减二成其有願捐職銜封典及貢生監生等項卽赴本司衙門海防捐局　具履歷以憑填給實收隨册詳請换給執照各該捐生其各踴躍輸將毋稍觀望切切特示 
[鄂垣官報]  
　　十二月初二日新授荆州府理事同知聯興赴兩院禀辭赴任初三日大挑縣徐躍鯉赴兩院禀辭赴咸甯催錢糧候補縣丞黄新鍔赴兩院謝歲試巡捕記大功三次初四日荆宜施道張聯桂來省赴兩院禀到見新授湖北督糧道鄔純嘏差人赴兩院禀到孝廉方正知縣徐冠瀛奉臬憲委赴黄陂會審赴兩院禀知辭新選竹山縣俞成慶見辭赴任署蒲圻縣丞陳重耀禀辭赴任初五日署江夏縣龍禀見往兩院禀知設壇祈雪初六日候補州英勳奉委解荆州餉銀往兩院禀知候補班前先補用知縣黄凝迪奉委赴通山縣查勘京控案件禀見知調辦荆州城厘局候補按經歷瞿念慈　辦石碼頭厘局差候補巡檢翟宗藩赴兩院謝記功一次初七日藩憲牌示建始縣典史員缺詳請以海防新班先補用典史管秉烜咨補初八日朱桂馨奉藩臬糧交代局委催黄州衛鮑故備未解錢粮往兩院禀知辭候補縣丞黄新鍔赴兩院謝酌委優缺一次初九日候補縣丞江楚良奉臬憲委查望山門差赴兩院禀知本日藩憲衙門紅示大計廻避 
[皖轅官報]  
　　知縣曹敦鉞奉委帮辦大通厘務委署宿松縣熊道南辭知縣李蔚赴皖南公幹縣丞季長齡辭赴穎州府差遣候補直隷州文英辭奉皖南道咨調差遣府經史昌治奉臬委查東門内街道吏目張積昌交卸石牌厘卡回候補縣何文輝奉臬台委赴宿松會訊案件知縣張源溱奉行知題補南陵縣巡檢成源匯辭分太平差遣 
[越女被拐]  
　　禪臣洋行之北京輪船由香港來滬于前日抵埠船中載有越南女子三人及船旣泊定即有廣東婦數人到船迎接越女中有二人忽大聲喊哭並向該輪船上之大副亂扭其意似欲有所告訴而未能以言語自達大副甚爲詫異適有巡捕至大副以事告之旋由巡捕查得此越女係被廣東人由越南拐販而來者當將拐匪及迎接之廣婦一併拘去送入捕房想今日當解公堂訊究如何發落尚待探録 
[溺斃可憐]  
　　招商局永甯輪船上之大車某甲於前夜赴友人家用膳及歸時已有十二點鐘在舢板船上不知如何失脚落水舢板船上人見之當卽高聲喊救其時泊在金利源碼頭附近之各輪船均聞聲出視業已毫無蹤影及至昨日始得將屍身撈起亦慘矣哉 
[叩賀封篆]  
　　昨爲封印吉期劉司馬莫邑尊蔡太守及印委各員齊赴道轅叩賀所有武職各員弁亦一體往參戎署賀喜云 
[封印停訊]  
　　昨爲封印吉期法會審委員翁子文太守知照捕房所有應記各案停解一期 
[香車復返]  
　　四馬路合興里妓女沈巧珠前因負債纍纍無臺可避遂擬從范大夫作五湖之游此爲前報所已紀者也現聞該妓於當日出外後雖暫避某客棧中自以燕雀處堂終非長久之計遂於更闌人靜時密與所歡駕一葉扁舟潛至五茸城畔依某姓家以居不料春光漏洩好事多乖不得已仍返茸城之櫂而停歇浦之參據聞妓院得信已將該妓領回惟所負之債不知如何料理佳人命薄言之慨然 
[車捐述聞]  
　　滬北租界中所有東洋車在英捕捕房捐照者約有一千五百輛之譜每逢西歷月朔至三號止一律捐齊過期不給照會卽不能在英界行走法捕房備捕頭因念捐户苦衷倘若與英捕房同日輸捐一時捐户力有不逮且須南北奔馳殊有未便因定每月自一號而至九號止其間不拘何日均可往捐准予給照體恤下情可謂無微不至惟過九號之期巡街捕在途查到無照之車則卽拘進捕房留其車而放其人着其照例補捐外每輛再罰洋一元以示儆戒本月九號卽十六日適逢禮拜不理公事各車户於上一日八號並不往捐遷延至華十七日早問有往捐者及至下午巡街捕在小東門法大馬路八仙橋等處查到無照之車約計六十餘輛先後拘進捕房着補捐照罰聞捕頭以各户疲玩性成擬嗣後改短日期惟尚未酌定果爾則各捐户之自貽伊戚矣 
[籲求超豁]  
　　前日朱世卿校書投英界公廨訴稱意欲從良被母掯阻蔡太守訊詰之下校書供稱小婦人係本邑人氏母親倚爲錢樹迫令作賣笑生涯數年來所得纒頭　難數計今年二十有三矣自忖此後馬齒漸增蛾眉暗減楊花逐水不知漂泊何方亟思覔一有情人與之終身厮守而母也天只銅臭薰心百計阻撓不肯遣嫁所望青天朗鑒援手火坑則結艸銜環莫名圖報矣太守謂從良固美事但爾欲嫁何人果否確實司靠校書謂本年二月與陳姓客嚙臂留盟從此薪水米鹽惟陳是賴小婦人卽閉門謝客誓不送舊迎新每當月夕花晨祗自焚香獨坐不料母氏近又移居福林里仍令障袖倚門太守得供之下飭將校書暫發官媒着邀陳投案與母對質再行核辦 
[犯人過道]  
　　松江拆毁天主教堂一案勒令滋事各童生賠補前已疉紀報端前日府尊恩詩農太守復將藉端閙事之土棍王茂大萬兆榮楊茂生高振文四犯批差押解來滬赴道過堂前晚龔仰蘧觀察親提研鞫各犯異常狡展聞尚須押解回松云 
[猪客販私]  
　　前日洋藥捐局巡丁在吳淞鎭猪船上獲到川土三十四包又兩大包遂併船户某甲解送局中時裴大令尚未回無錫當卽升座研訊甲供稱土由本埠義記行中某客託帶現客已知風逃逸大令飭將猪行主某乙提案管押勒令將客交出越日大令卽將局務請王雁臣司馬暫行代理司馬遂飭提覆訊將乙交保出外令尋販私之客到案延干未便甲仍還押 
[上海縣署瑣案]  
　　陳勝榮扭王根六至縣訴稱小的娶妻石氏已閱多年今春三月忽失所在迨九月初三日始訪悉被向開烟館之潮州人王根六誘匿因邀該處十二圖地保顧調梅向之理說將該氏交小的領回十一月十三日該氏又逃遁無蹤詢悉依舊被王誘日寄匿周炳芝家向論不理因之扭王來案莫邑尊准詞飭差提周并傳該地保到案請帮審委員宋二尹升堂集訊陳伸訴前因王供小的前曾誘過該氏至九月由地保調停交王領去此次不知如何逃逸小的並不與聞二尹問周曰王是否將陳妻藏在爾家周稱王確有一婦寄膳我家小的恐遭波累不敢收留伊卽領去以後不知如何該保禀稱陳妻初次脫逃曾經小的調停令王交還此次如何走失並不知情二尹復將王研詰狡肢如前二尹謂爾前曾誘匿陳妻此次亦由爾領匿無疑又謂該地保曰此事前者旣由爾理明該氏現又說逃理應惟爾是問何得諉爲不　遂飭將該保及王分别交差看管限三日内將氏交案周無于涉釋之使去此前日事也昨日邑尊飭差將王顧兩人帶案其訊供情形容冉續録并富順輪船水手等人夾帶禁物一案莫邑尊俯准交保云云已登前報昨日邑尊飭差將劉阿亞盧阿天王阿先袁阿龍等七人送交廣肇公所董事收管其柯阿械莊林旦莊阿林張阿福張阿三等如有的實保人亦可保出云 
[小屢吟飮集序]  
　　四明松堂司馬性爽邁而敏給又過人工詩豪於酒諳習墨洲語言文字合衆國之使駐歇浦者聘王記因於其公廨 
 
 

Page 4

 
 
側建小樓二楹歳時休沐溝春秋佳風日每招海上名流觴詠其中久而詩遂積都若干百首旣囑友人寫爲小樓吟飮圖又徵題詞益美富將付剞劂氏刻爲總集識一時之盛且索余言弁諸簡余弗文惡足爲斯集重然與松堂交莫逆奚庸固辭拂其意讀卒業把卷而興曰盛矣哉今日歇浦運地誠開古來不多得之境也居斯地者其人與事又皆擅不多得之奇而適不多得之會也以余所知騷人墨客大半盍簪於此韻　雅集類闢勝塲卽名樓之最著言之袁氏則有楊柳樓臺高氏則有身世玉琴樓顧翔甫之樓雖數邀小社而未聞有圖若集以傳之太痴之樓但憑意匠而並無樓以實之視松堂之小樓有異焉夫有樓而卽有圖有圖而卽有詩豈非所謂不多得者乎繼今以往踵事增華樓中之吟飮吾知有廣續不一者則是圖與詩姑署爲初集之嚆矢也可爾[  光緒十有二年丙戌日長至姚江翁慶龍識]  
[蘇省撫轅抄]  
　　十五日指發江蘇新班試用巡檢畢世英浙江人禀到○十六日主　陳以恭謝委接辦二批供布差指發江蘇海防新斑卽補用巡檢曹貽禧湖北人禀到請補常州府照磨馬時昌禀辭赴任○十七日候補按經歷查湄銷女普濟堂徵租差從九張家良禀知換蘇差委常銷道陳於正月初六日壽辰○十八日臬憲張於本日已刻過密渡橋前來現已回蘇 
　　班龍固本丸龜鹿滋腎丸安行虎步丸犀黄百消丸廣東鹿芝館分設上洋老巡捕房斜對門 
班龍固本丸鹿乃仙獸啣腎而睡盖　精靈之氣具强勁之體又食　草故渾身血肉皆有補益其血常聚於頭鍾於茸角生長極速非尋常合血之類所能比擬班龍其别名也　有成都道士買班龍丸於巿中作歌曰尾聞不禁滄海竭丸轉靈丹都漫說惟有班龍頂上珠能補玉堂　下穴餌之者常得奇效迨後其方盛傳於世功用主治知者甚多其治虚　補血氣瘝七傷理百病駐顔益　無待有矣兹特精選上藥照方製成每兩取回藥本洋二角龜鹿滋腎丸夫龜以陰純而得四靈之號鹿因陽健而有千歲之稱但願其名當　其用本舘誠心製煉志在濟人丸丹每選良方藥料必尋上品此丸先以金錢龜板梅花鹿茸加配君臣之味配以佐使之功精工調合煎煉成膠監製爲丸以之補陰而陰生以之　陽而陽長氣味濃厚功力深宏統治陰虧陽損血少氣虚頭暈眼花耳鳴目暗氣急作　咳欶多痰夜夢遺精午後潮熱驚悸盜汗煩燥倦怠及先天不足虚不受補後天失調色　　傷等症服之則水火相訓各病自退每兩洋二角半安行虎步丸治精血不足肝賢兩虧筋骨痿弱步履難行足不任地風痰鶴膝孚足麻　等症常服强筋健骨經絡通暢肢　復固凡痿軟弱症最宜多服每兩洋二角 
　　詹誠德堂丸散發兌 
第一靈驗固精丸治遺精一元○珠黄八寳化毒丹治小兒胎毒若預服化毒稀痘每粒二百四十文○五飮吞酸丸治常吞酸水一元○湯火傷痛藥二角半凡皮破紅腫卽時止痛生股○婦科種玉丸此丸乃用吉林人參所製治百病調經種子每兩價銀四兩二錢半○吉林大山人參補血生精丸治男子精薄老弱虚瘦服之延壽種子價仝上○保孕丸治婦人屢慣小産懷孚腰痛而胎欲墜每元三粒○寒天脚冷如冰藥二角半○閃跌毆打腰痛藥五角久年内傷敷之立愈○甯神安眠養血丸每元四粒治心血虧損夜寐不甯健忘　悟○兒科保安丸每丸七十文治傷乳食腹脹嘔吐外感風寒發熱頭痛○偏正頭風藥一角並治尋常傷風頭痛目昏緊小○目昏多涙丸每兩二角清心明目○參茸扶陽乾健大丸每洋四粒小丸四兩治腎虧精薄無子○婦科參茸坤順丸調經受孕價仝乾健○坐板瘡藥三角○小兒消疳積丸每粒一百廿文○毓麟丸每料四元每元五粒治婦人不孕○九種心胃氣痛五角○養眞丹治癱瘓半身不遂手足頑麻遍身疼痛氣血凝滯一元○兩腋狐臭藥三角又名猪狗臭○嫩面神仙散二角治汗斑酒剌浮黑之氣烟色油光等擦之卽退○婦科白帶丸一元○婦科女金丹每元五粒統治百症○養脾丸治三陰瘧疾一元半○順氣化痰丸治喘止咳三角○參术散一元二角治妊婦面目四肢浮腫如水氣○臭虫藥水滴入床縫臭虫聞味立死二角○辟瘟救命丹三角治痧症瘟疫瘴癘等預購防身有備無思○固齒擦牙粉二角不獨固齒兼永無牙痛之患並除口臭○痔漏去管生肌丸每兩三角○金匱腎氣丸二角○長壽種子丸補諸虚百損每兩六角○爛脚紅腫藥五十六文濕㳯膿水不止疼痛皆效○疝氣一百四十文陰核腫大偏墜氣痛又名小腸氣○止濁固精丸治遺精白濁每兩二角○養榮丸治陰虚濕熱火盛小便赤大便閉此丸清補滋陰每兩三百文○脫肛八十四文老幼小孩皆有此疾婦人生産用力過猛脫肛皆治○經白痢疾丸二角半○流氣丸治五積六聚癥瘕痞塊此丸通滯氣和陰陽消舊飮半瓶六角○富貴丹固精益血消煩止渴治健忘忡怔每元四粒○千金丹治風癬乾濕癩疥　水　瘡五角○桃花散搽黄水瘡兼小孩胎毒三角○補心丸治夢遺失精吐血大小便血中風不語風癎痰氣心痛盜汗等各有湯引一元○脚生鷄眼藥二角○搽凍瘡嫩面香蜜三角○調經毓麟酒味甘美易入口治婦人不孕四角○傷寒點眼角發汗散三有○爛腿膁瘡藥連年不愈癰癰瘡毒皆治八十四文○筋骨痛藥酒二百四十文○下疳散小便頭上破燭名下疳由花柳所染或濕熱亦有此患敷之皆愈二角○小孩陰囊光腫濕爛皮破紅腫七十文○傷科聖藥七厘散跌打傷重有起死回生之功五角○傷風鼻塞不通藥一角二分○兒科走馬牙疳散乃係急症故名其走馬之速也八十四文○耳内腫痛流膿藥二角半○婦人産後玉門不閉藥二百廿文○立止各種牙痛藥一角○小孩斷乳妙藥一百十二文○小孩臍濕藥汁出不乾百日卽危六角○耳被挖傷藥三角○秃頭瘡又名鬎鬁頭二角半以上除每粒每兩之外其餘價目皆係或一盒或一瓶此佈 
　　詠霓茶園 
　　十二月初一日演 
　　虎囊彈斬黄袍探寒窰賜連環羣英會遺翠花薛家窩送盒子蘆林坡　　十二月念一夜演 
　　取榮陽忠孝圖桑園會戲牡丹黄鶴樓送銀燈伐子都虹　關魚潮陽　　留春園 
　　十二月廿一夜演 
　　蓮花湖海潮珠狀元譜雙頭案三世修别皇宫 
　　天仙茶園 
　　十二月十九夜演 
　　打龍疱樂平縣緣寃報桑園寄子伐子都蝴蝶夢吵家分家　　老丹桂茶園 
　　十二月廿一夜演 
　　大四朝白虎堂泗洲城殺狗勸妻奪小沛見聞遺事　　請看新到矮人 
　　本樓最愛奇觀今有矮人國夫婦二人路過申地暫　數天不敢秘藏欲與滬上諸君早降增加眼福計開身長一尺有餘寸能說中國話可以對而回話便知此係十年前在戲園一叙今回申在四馬路也是樓書塲 
　　來稿 
　　川省重郡民敎滋擾一案曾見申報登錄業經議結兹有友人自川而來者云及頓曾結釋屢經委員提訊直供如前據羅姓供稱是日爲母喪開奠該匪徒打從便門而入時值道憲派有巡兵至此該匪等一見官兵畏罪逃奔爭先擁出自相踐踏并無鬥殺情事等語細揣其情亦是有之想羅姓身受皇恩素稱商賈亦知國法森嚴何敢藐視王章耶迄聞劉制軍榮膺川督明察秋毫而羅姓覆盆之寃卽不難於不白矣 
　　發賣 
　　本廠自製之黄强水巳遐邇　名　貴客　包買每月數百瓶及數千瓶均可欲意者請至三馬路大禮　堂南面申報館間　申昌書　室議訂可也此佈江蘇藥水廠 
　　聲明 
　　伏聲漢口億大信局前係吕姓向申江總局租領牌號營生近因吕姓逐年虧欠申局輪船費洋四百多元無力可償今吕姓挽中愿將漢局推還申局管業局中生財作推價二百元其洋當日交清以上如有收付各欵及銀洋收條未到客貨缺乏等情俱歸吕姓自行理楚不涉得業之事本年十二月朔日起經申局主收歸自開日後局中盈虧與吕姓無涉誠恐各客號未能週知故特登明申報以昭誠實光緒十二年十二月漢口億大申記信局聲明 
　　請領股息 
　　本局所招股份按年給發一分息銀歷屆辦理有案現值應給息銀之 
期望在股諸君卽持股票息摺赴本局對明號數照章支給惟從前所塡股票號數參差不齊兹擬於付息時換給新票新摺以歸一律誠恐遠近諸君未盡週知爲特登報佈聞　　駐滬雲南礦務局啓 
　　告白 
　　本公司所有上落貨物均有江力照例給發各寳號毋庸格外加添羅間若有　索該客祈到寫字房指明本公司自當重罰新太古輪船公司啓 
　　請速兌洋 
　　本公司售出新章票頭二三彩早經兌訖其餘六七八彩外埠尚未兌齊因年終將近望○諸公速來照兌本行格外克己今售正月分新章票全張十號連號售洋二元半張五號售洋一元分條一號售洋二角現以開彩將近倘蒙○紳商惠顧信至棋盤街北大洋房認明本公司牌號回件原局投呈不悮此佈大吉利公司啓 
　　同永福利 
　　本行向呂宋運到正月票出售價仍照巿批發公道專收紅票克已附送描金時式月份牌賜顧者信購請至上洋棋盤街北 
　　招請排字人 
　　啓者本舘今欲添用排字人兩名如有願就是役者請來面議可也福生印書舘啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[中國創設海軍議] [  浙江甯紹台道薛取録格致書院丙戌夏季課藝超等第二名王恭壽]  
　　治久必亂亂久必治天地循環之理分久必合合久必分古今沿革之運至於合無可合天乃特開一千古未有之奇局通海道以火輪聯五洲爲一轍勢不得不輕陸重海創設海軍以削平各洲此天殆欲大中國爲一統至合無可合之時合五洲爲一國也雖然天爲之實人爲之我中國居亞細亞洲中西南自廣西邊界起東北至圖門江口綿延五六千里枝河分派節節宜守防不勝防不如創設海軍如左文襄所議二軍遊弋八軍分駐八處照壽所繪三海圖分駐各軍使海軍歷練亞細亞洲洋面視海如家而以岸爲城古來海道圖皆以地爲綱而以洋面屬某地者沿於某地之外壽創三海圖以海爲綱三海者黄海日本海渤海也盤踞渤海黄海之間如蛟龍之處深淵以烟臺旅順爲海軍第一門户以朝鮮舒川口山東五里島口爲海軍第二門户以朝鮮濟州江蘇吳淞口爲海軍第三門户以吉林閩浙兩廣爲犄角之勢卽以海軍全權大臣駐於吳淞總扼守軍遊軍辦有成效急宜征彼東洋收取日本復我琉球招撫南洋諸小島庶幾亞細亞洲洋面肅清然後雄視地球區區歐羅巴何足與我抗衡哉何則亞細亞洲中我中國居其大半俄國幅員雖大建都於歐羅巴尚有黑海可圖近雖擁兵琿春屢有南下之志然必待時而動不至其時不出也况有高麗爲之間俄若舉動陸則朝鮮水則日本海而已若日本與我中國勢無兩立就陸地言之彼此各踞一方中有大洋　隔殊無爾詐我虞之嫌就海道論之我居黄海之西日居黄海之東我卽不往安保日之不來臥榻之旁豈容他人酣睡時爲之勢爲之亦理爲運也兼之近日日本仿德國兵制欲驅一國之民皆爲兵又向别國購買器械鐵甲國中製造兵械整頓武備無論已復使岡千仞來華繪我中國輿圖結聯中國英才其意可見其機已露其詳已見壽所輯東望冷窺録若不急創海軍何以禦外患而服强隣此海軍之設誠急急也惜乎我中國力有未逮每誤因循自日本夷琉球爲冲繩縣十餘年於兹我朝廷嚴詞詰責意有所在後向日本定造金洋錢五百萬元至法事緊售　我國不用日本洋如許巨欵何用朝廷又欲興問罪之師已可概見究爲法事中止然日本始不及防三年前始有疑觀日本三年前製造廠專造紡織器具後始赶造兵器至今日究如左文襄所言耽耽思逞若不急練海軍先發制人恐敵來而謀守備之方亦已落人之後矣然則海軍之設創立之議前有張使臣之奏後有左文襄之議况近日北洋亦已開辦國家定制無美不具海國鯫生豈敢復有違議然所以願獻芻蕘者日新又新之說也謹議全軍之大綱有八日據形勢籌粮餉嚴舉錯求煤鐵製船砲精器械謀接濟繪島嶼至於一船之細目亦有八曰測天星騐風暴候潮汐試　礁計針路辨水泥演陣圖詳採訪又宜造木路以聯絡内地練漁團以彌補不足謹呈大略願當道採擇焉○據形勢兵法云一人守關萬　莫過言要害之宜據也而海軍尤甚我大清定鼎燕京出入天津大沽口深居高拱天塹可恃宜駐一軍爲之中軍以旅順烟臺東西對峙爲第一門户分駐一軍爲之後軍半駐旅順半駐烟臺東西僅隔數百里中有南北隍城大小欽島大小黑山大小竹島諸海嶼可以設伏有事密布水雷敵卽來此亦難飛越此天暫之可恃者一也以朝鮮全州道之舒川口山東文登縣之五黑島口爲第二門户分駐一軍爲之前軍半居朝鮮之舒川半居山東之文登東西相隔不及千里呼應亦便或者曰朝鮮非我地安得可恃然我朝厚待朝鮮自開國至今有加無已况前年平難安邦朝鮮君民亦已感激趁此時借彼舒川濟州二地名爲設埠通商實則屯兵之所此地利之可恃者又其一也若朝鮮之濟州與日本對馬島並峙爲經營亞西亞洲所必爭上年英人拒俄首謀巨文島可明鑑矣所以亞西亞洲之安危在乎朝鮮而濟州又爲朝鮮首要之區夫朝鮮東南西三面濱海北連中國吉林其形如舌分中國黄海與日本海之界我得之爲我之屏藩日得之爲日之右翼俄得之可以停泊戰船雄視東半球如虎之伸爪如鳥之張翼如春秋之韓魏附於秦可以開關而東朝鮮之濟州是我渤海之門户也何則濟州一島與中國黄河口相對其形如袋稍斜於南又與江蘇吳淞口相對彼此相距雖有二千里而論形勢實可爲第三門户宜分駐一軍爲之右軍與江蘇吳淞口一軍相犄角卽以此軍之半遊弋日本西海道南海道京幾道東海道之洋面海濱彼此輪換有事與江蘇一軍分布黄海之銅沙洋面以爲禦敵之首衝合之分駐江蘇之左軍共成五軍爲之守軍此人事之可恃者又其一也卽以海軍全權大臣駐劄江蘇扼守黄海門户此外又以一軍分　　春是爲副右軍卽以其半遊弋日本之山陰道山陽道北陸道等處彼此輪換又以一軍分駐浙之鎭海舟山等處是爲先鋒軍蓋浙洋與日本對衝日本有事鎭海首扼其衝宜加意整備如臨大敵勿以無事而忽之此壽所以有日本輿地韻編之輯也仿李刻六承如輿地韻編將日本郡縣編韻繪圖又以一軍分駐閩洋及臺澎等處是爲副左軍又以一軍分駐廣東瓊州等處是爲餘軍此四軍名爲遊軍遊弋東洋右軍各半調回　州琿春等處而以正副右軍合爲一軍以餘軍補其不足共成八軍四月合操操後輪替分駐中國九處三年輪替一周又另立一軍遊弋西洋各國保護中國在外商人若遇戰事前往觀戰一年一替先鋒正副左右各調其半二月一小操以防東洋之蠢動日本卽有事以五軍爲之守彼亦難越雷池一步以五軍爲之戰彼亦安能與我抗衡雖然日本亦不可以輕視觀其經營對馬殆欲先奪朝鮮而後舉事也蓋其夷琉球左翼成矣意欲得朝鮮而張右翼使我不能包抄其後彼只對馬等三處其餘海口不必防守使數軍遊弋黄海而我沿海數千里防不勝防累無盡已然我之所以勝彼者亦在於對馬島而已誠能鼓我全力光踞對馬然後使一軍遊戰日本外海一軍遊戰日本内海彼此各島分布防無可防首尾難以照應不及一年日其疲矣然後乘其隙而割之易如反掌對馬一得全國振動此勝負之數只爭乎一間而已矣此稿未完 
[負約呈紅蘅館主人卽希正和]  
　　梅萼香中訂有期琴書整頓又遲遲笑儂幾放申江棹仍在吳山載酒時寄得君家一剪梅臨風窗下自徘徊夢隨胡蝶穿花去也算穿花隊裏來[  醉月評花使者嘯秋氏稿]  
[冬夜獨坐]  
　　琴囊劍匣一床横寂寂芸窗破紙鳴雲母屏前香半炷玉梅枝上月三更墨磨成凍詩懷冷衣薄知寒酒病生爐火紅時茶正熟瓦壺天水勝駝羹○冬夜獨飮狂吟酣飮自盤醒三百杯空興未闌敢把豪情追李白也將逸趣比張翰閉門坐擁書城富醉榻歡遊酒國寛襟上唾痕今夜染湖山好在夢中看[  醉月評花使者虎臣甫稿]  
[感懷次浣紅軒主人元韻]  
　　惟君知我意天外任昂頭寳劍腰間嘯名花眼底留柔腸原是此傲骨有何尤一笑三樽酒消將萬古愁 
醉月評花使者齊樓主人稿 
[丙戌長至]  
　　令序逢長至春回氣象先國恩新寵渥家慶共團圓畫燭銀屏夜紅燈緑酒天太平歌處處佳節記年年○冬夜懷紅蘅館主人默默無言抱素琴幾多民主事指中尋自從醉過文園後一寸相思一寸金[  齊樓主人稿]  
[無題呈聽香紅蘅兩主人削正]  
　　枝含嫩蕊未花初最是芳姿畫不如曾向芝臺慚侍坐果然香國勝華胥醉月評花使者稿 
[咏水仙花録呈諸大吟壇正誨]  
　　開與梅花占後先幽姿携傍硯池邊凌波自有超羣裕不是　仙也逸仙靈根生就水中央不染胭脂也勝妝一自東皇深護惜名葩添色更添香[  齊樓主人草]  
[嘉平月望前二日餞别保秋丞明經楊次山茂才于聚豐園卽席聯句用吟飮圖韻録呈高昌寒食生正刊]  
　　　小　佳境幾回尋秋丞今日尊邊話舊襟次山有酒不妨邀客醉聽濤成詩惟愛對君吟秋丞誰云塵世無青眼秋丞始識良朋是素心次山慙愧騷壇作盟主聽濤相逢畢竟作知音秋丞○須記今宵醉裏情次山三人對影月分明秋丞有詩有酒同歡聚聽濤何必秦笙與趙筝次山○同是天涯作客人聽濤春申江上寄吟身次山今宵相聚明朝别聽濤花裏重逢歲又新秋丞聽濤居士録 
[上海三馬路與昌恊賑公所陳竹坪經募順直山東賑捐兼勸棉衣十二月初八日第五百零三次清單]  
　　解峯先生交來山東棉衣册劉南雲方伯湘平銀二百兩令申規元二百十兩零五錢七分六厘又一百七十四號册統領合字軍淮揚鎭章合才軍門湘平銀三百兩合申規元三百十五兩八錢六分四厘以上二户共來湘平銀五百兩批見規元五百廿六兩四錢四分○戴錫山先生經募無名氏洋十四元翁昇興洋一元無名氏兩元無名氏病愈還愿一元朱沈氏爲子澄曜病愈十元梁　臣一元頴上子爲項氏金貫超昇冥福五元康浩增一元黄俊卿兩元葉九錫永病速愈一元○青浦陳子愚廣文寄來繆季豐先生豐字册姜國義五元趙杜亭一元范幼甫杏成各錢五百十五文張潤芝沈茂生蔡守愚沈蔭生春亭各二百陸彩如倪春波戒酒道人各一百以上十四户共來洋七元錢一千三百○新册乍浦洪太源木號諸友三元又鎭江秦天佑募無名氏兩元又二户各一元乍浦沛國子求年運亨能謀望如意五元松江亭林同英洋二元銅洋一元粤東申昌書局交來重請發棠册左斗山董沛泉各花洋一元○售出假金圈一雙一元四角○甯波府正堂胡交來定海縣正堂黄經募塔册阮曾傳手魏姓槐錢一千三百五十又山張耀堂手周盛瑯盛房各二百信房栢孟在家各一百又沈楊氏各三百嚴　南潤德朱應杜品山黄壯猷友琴方杏堂藴借氏李訓成庭桂方德賓成業李瑞泉張嘉得張胡氏各二百五十嚴成炳朱慶龍錫　復興朱慶麟慶鰲黄麗咱光裕包福泰張毓蘭包子緩各二百馬升存德堂屬莫鑫川　小亭張文波三山張鄧文墉友梅各一百五十黄連平梅圓黄唐昌方包福籌沈彩福李翰柏三槐堂王沈春李青林王武亮方賢清毛世良如意堂毛　慶　灿方王氏毛宗元林氏源善責各一百五十　蘭甫姚實臣廖陳氏公埠姚各五十又劉維擄孟房各二百文以上四册共來九元三千七百文○新册嘉善寡過未能子募顧丁濤三角錢成均大紳各二角佐廷駱作仁金九齡各一角以上六户共來一元○本日共民上規元五百廿六兩四錢四分英洋七十二元内花洋二元銅洋一元小洋四角錢五千文合併聲明 
 
 

Page 10

 
 
上海三馬路　昌協賑公所陳竹坤經募順直山東賑捐兼勸棉衣十二月初七日第五百另二次清單 
　　新册無名氏洋五元又册無名氏五元以上二山共洋十元　　吳承燮求兄病速愈洋十元○高郵外正堂謝洋五十六元又募祝同心先生第九千六百七十七册救灾圖補不足齋五元恆記退一步居謝同　　不各三元省吾廷記在仁堂寳樹　厚記同義堂同德堂吳永記王椿記益記各兩元增慶順喜增薩四達齋增齡雙喜張雲記各一元陳合隆爰記各一千六謙元和餘祥各六百無名氏張慶記裕記陳源記心記各五百以　三十二户共洋五十元又與字册宣竹書誠意堂王蘭田紹甯堂周蔭千周手無名氏又王手張席東張象貞張之祝嵩年十一户各一元陳七林七角胡定菴周放三陳占南王文卿　子衡孫錦工卿陸薩棠裘上達諸子貴蘇必顯劉餘福不足軒周汝南陳國泰有餘各五角初長齡四角厚成祥錢嘉福各三角萬仕安莫傳明補拙齋退思居各二角以上三十四户共來洋廿一元又與字册吳克元二元都恆慶王永壽趙如純恆德六元倫吳京生克泰克勤興覆興全興吉興隆聽竹　春風堂評蘭居訪菊樓十五户各一元謝矢佑泰慎卿吳克朝興才興高興祥致和祥怡怡軒各五角陸順發高有德博我齋各四角上官鑽三角沈士銘二角以上三十户共來洋二十三元以上三册並自助統共來洋一百五十元○無錫熊萬餘洋廿元杭省汪善士英洋十元銅洋兩元松江有志爲善齋主人十元杭外清河坊元昌莊將死牛售去移賑以保該牛趙昇六元甯郡仁泰一元倪萬春銅四元○本宅桶捐撫名氏米樯人紙計一半六升保佑生意興隆百事順遂兩元散大洋三元义小洋三角又錢五百文又銅洋一元又東洋車票二紙計六十文○本日共收英洋二百十二元銅洋七元小洋三角錢五百六十文米票一斗六升合併聲明 
[上海北巿絲業會舘核奬籌賑公所施少欽經收山東順直賑捐十一月二十三四五日第一千二百六月八次清單]  
　　劉銘盤四旬初度保平安九八規銀十兩寓蕪湖如子禱病速愈由西德和洋行寄政大源局來九八規銀十兩浙甯蔡梅卿觀察爲薦先冥誕節省懺貲移助由上海蔡同德號來洋三百三十元何芝翁爲諸事如意完愿捐山東直隷子　洋二百元金陵機器製造局同人由全泰盛局來六元蘇友寄由劉蓉生來四元慈竹山房程二元一餐客由石門進士第徐寄恊源局來二元無名氏祈保平安二元甯波王姓兩風瘟隔痰病速愈一元東遊子蒙張業師遠賜桃儀璧之不恭今特移助願祝夫子福壽康宰洋二元又銅洋一元由德興隆號來○鮑德記修冥福洋十元程運孫修冥福五元二由必得吕宋票行來○常熟怡順興募一萬四千二百五十一號救災圖同字一次册孫漋寳二寳小娥求祖先冥福錢七百七十文室絶邪忘無疑人四百六十又供　餘一百文省餘合湊無名氏省茶水四户各五十文貼少批貨洋一角何小弟銅洋一元共九户由寳順局來英洋一元銅洋一元錢六百文○江西贛州府署同人募惟善堂和屏氏福壽堂博陵氏二户各紋銀十兩西河郡毛氏十兩中山郡林氏毛洋十元無名氏吳興沈二户各毛洋一元六户由乾昌局來紋銀五十六兩四錢合九八　銀五十九兩四錢一分○蕪湖　公堂募八千二百七十一號富貴源頭同字二次册塔　居士洋一元蘇蔣氏發痧卽愈完愿一元二户由全盛局來以上二十三日○仰日堂九八規銀十兩思古洋一百元由陰也憲章祈病速愈二十元祝證善求病卽愈由蘇州宋培之寄通裕局來十元汝南女氏求病愈捐山東直隷兩處六元在松祖　氏捐山東直隷由松江平康書屋寄全盛局來五元同心居還願五元郭氏三元無名氏求病速愈二元寳邑大場鎭戴仁煦爲父患烟痢腸紅等病求保速愈康泰二元尤樹德求合家病　二元胡　記銅洋一元○培灌　石軒洋一元減藥貲求安氏一元求病愈人並祈平安一元三户由杭州秦寄老恊興局來○海甯咸亨典募一萬七十八號富貴源頭同字二次册咸亨典憩軒主人高　裕三省堂謙六主人五户各二元由協源局來洋十元以上二十四日○倫敦使署汪子久鹺尹由蘇松太道署帳房來英金十磅合九八規銀四十二兩八錢五分白沙張氏求病愈洋十元無名氏十元安慶萬新庄棉衣捐由晉生庄來十元海鹽顧姓求新病卽痊十元陳少巖前代王氏許病愈完愿五元杭州北祥元衣庄節省酒席貲移助由無名氏寄蘇州通裕局來三元張正卿病愈完愿三元無名氏二元無名氏二元夢萱氏二元祈安子助山東直隷由白茆永豐新寄致大局來二元嚴增祥保産平安由如臯孫堯欽寄胡萬　局來二元吉慶　　求免灾　二元四知堂一元張應梅求妻病速愈子恙卽痊由乍川振泰昌寄全盛局來一元有心無力氏求子病愈一元○常熟丁子延孫伯涵經募趙仲山爲自已　昏　氣等症求速愈洋半元趙錢氏因胃氣痛肚腹　塊等症求速愈半元二户由寳順局來洋一元以上二十五日 
 
 
