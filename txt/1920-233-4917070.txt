# 1920 - 233 - 4917070

 

Page 1

 
 
   
 
 

Page 2

 
 
   
 
 

Page 3

 
 
時評 
[預備期間（冷）]  
　　今日爲中國各方面預備之時故外表雖甚沉寂而將來進行如何悉由斯而定也人民正在預備國民大會政府與二三權要正在預備分派地位各自樹立之有力者或則正在預備統一之和議或則正在預備侵略之地盤其外奔走迎逢之徒正在預備鑽門尋路以求擇主而事故營營衆士似今日最爲沉寂者實則以今日最爲忙碌也 
　　雖然余則有言事每出於人之所不及料今日所預備者他日果能有用與否此乃大可注意之一端也爲公者固不必論爲私者宜自審愼勿徒自妄而又害人也 
命令 
　　八月二十五日大總統令兼署陸軍總長靳雲鵬呈陸軍第二十四混成旅步兵第二團少校團附程廣文第三營營長王守中懇請辭職均照准此令 
　　又令兼署陸軍總長靳雲鵬呈請任命王永彝爲陸軍第二十四混成旅步兵第二團少校團附楊化昭爲第三營營長均照准此令 
　　八月二十六日大總統令據直隸督軍曹錕省長曹鋭電呈直省地方去秋迄今雨澤稀少保定大名津海所屬各縣多未播種饑象已成懇請撥欵振濟等語該省頻年荒歉民困未蘇此次亢旱爲災秋收難望嗷鴻遍野憫惻殊深著財政部迅即撥銀二萬元尅日滙交該省長遴員核實散放至該省災情較重值茲國計艱楚仍應由該督軍省長等多方籌募設法振恤母任災黎失所以副軫念民艱之至意此令 
　　又令任命單豫升爲奉天高等審判廳長吕世芳着仍回大理院推事本任此令 
　　又令兼署陸軍總長靳雲鵬呈陸軍第八師步兵第十六旅旅長冉繁敏調回任用請免本職冉繁敏准免本職此令 
　　又令任命劉玉春爲陸軍第八師步兵第十六旅旅長此令 
　　又令署内務總長張志潭呈准山東省長咨全省警務處處長劉焜因病辭職劉焜准免本職此令 
　　八月二十三日大總統令署内務總長張志潭呈准山東省長咨省會警察廳廳長金榮桂因案撤任請免本職應照准此令 
　　又令署内務總長張志潭呈准山東省長咨請任命晋延年試署省會警察廳廳長應照准此令 
 
 
 

Page 4

 
 
   
 
 

Page 5

 
 
   
 
 

Page 6

 
 
專電 
[北京電]  
　　今早瀛台會議閣員全體院秘長及王克敏文羣參列討論統一辦法决由和會主持善後兩廣及海軍先自取消自主（二十七日下午三鐘） 
[北京電]  
　　解散新國會已有動機（二十六日下午四鐘） 
[北京電]  
　　文羣昨與當局會晤後本日有數電致粤條件内容未詳雙方尚融洽（二十六日下午四鐘） 
[北京電]  
　　周主財政打破中央集權改用地方分權制召各省財廳長來京商决（二十六日下午四鐘） 
[北京電]  
　　西北軍通州變兵靳已面請張作霖一律解散（二十六日下午五鐘） 
[北京電]  
　　閣議顧維鈞調駐英公使施肇基調駐美公使太湖水利督辦錢能訓准辭以王清穆升充陜實業廳長陳幹免職以王訥簡任饒應銘簡任察哈爾實業廳長（二十六日下午四鐘） 
[北京電]  
　　本日令直隷早災撥帑二萬振濟（二十六日下午四鐘） 
[北京電]  
　　王占元電張敬湯煽動軍隊業經杜錫鈞審實依據陸軍暫行刑律第三十條懲處請准免其解京在鄂執行死刑 
（二十六日下午五鐘） 
[北京電]  
　　褚其祥電使署無人主持活佛昨又藉口出游動機一發不易收拾祈催陳使速來 
（二十六日下午四鐘） 
[北京電]  
　　黑省會電曹汝霖復在綏北設林業公司請嚴查（二十六日下午四鐘） 
[北京電]  
　　贛陳電閩粤内爭自應嚴守中立已飭贛東駐軍防範（二十六日下午四鐘） 
[北京電]  
　　賴心輝電奉劉委兼川北邊防司令卽日西返共靖川氛（二十六日下午四鐘） 
[北京電]  
　　黑孫電謝氏計畫仍與激黨作戰（二十六日下午四鐘） 
[北京電]  
　　綏遠蔡成勳電告因公宥（二十六）日晋京（二十六日下午五鐘） 
[北京電]  
　　滿站電謝米諾夫便衣兵有二千餘人已潛入中東路各站埋伏（二十六日下午五鐘） 
[香港電]  
　　省軍分五區守惠馬濟爲總指揮駐惠陽林虎劉達慶任左翼守和平老隆龍川沈榮光劉志陸任右翼守海豐陸豐惠來兩軍昨日起在龍川老隆河源海陸豐劇戰各有勝負聞老隆已入粤軍手各屬民軍紛起響應粤軍江門三水肇慶各重鎭均戒嚴莫請武鳴調陸裕光全師韋榮昌全旅來粤已允（二十七日下午七鐘） 
[香港電]  
　　陳炯明照會汕領事謂此次粤軍回粤猶直浙軍回直浙毫無奇異（二十七日下午七鐘） 
[香港電]  
　　昨傳粤軍入飛鵝嶺不確粤軍所佔爲海豐惠交界鵝埠（二十七日下午七鐘） 
[香港電]  
　　粤軍飛機數架到汕趕修配備赴惠前敵（二十七日下午七鐘） 
[揚州電]  
　　揚駛通輪寢（二十六）夜經葛港遭匪刦兩萬（二十七日下午六鐘） 
[杭州電]  
　　新財廳陳昌榖今午抵杭（二十七日下午九鐘）公電 
　　安徽旅滬同鄉請廢除皖督通電北京分呈大總統國務院鈞鑑皖民苦水深火熱久矣今幸靖難師興不旬日而中原底定則與民更始正在此時前此黨人搜括政策如請展皖省一五加賦攤派各縣公債亟宜遵令速停與不得賡續勒派者一國家養兵重國防也皖非門户旣無取乎重兵督駐蚌埠更幾同於虚設倪嗣冲抱病經年就醫天津回任無日與其懸此一缺以啓軍閥之爭何如明令廢除首爲各省之倡此可不設督軍者一皖人治皖九年於茲疾首痛心無可告語不敢效浙人治浙蘇人治蘇之請應懇我大總統總理飭下省長力自振作速將變相之亂黨機關名公益維持會者立飭取銷並將駐皖軍隊分别裁汰酌留少數改編警備庶幾休養生息俾敎育與實業得以循序漸進皖人之幸卽國家之福也蒭蕘之言伏希採擇安徽旅滬同鄉會余誠格李經義陳惟彦徐乃昌劉世珩陳樹屏何聲灝徐國安等叩宥 
　　劉成勳陳洪範通電各報館均鑒西南護法倐忽三年當此直皖分爭正北征良好機會川滇黔决議聨合出師組合總聨部統一軍事尚闕副司令一職關係重要未可久懸吕總司令毅力閎才賢勞卓著兼任聨副必能勝任裕如此問已竭誠推戴聽候指揮特恐漢公過爲謙退務望諸公合電催促早日宣布就職用速北伐而竟全功謹此奉聞佇盼明敎川軍第四師師長劉成勳第八師師長陳洪範同叩巧印 
世界路透電 
[俄敗波勝之近聞]  
　　二十四日倫敦電據華沙電稱波京接明斯克無線電報謂過激黨現騐視波蘭代表國書頗多留難勞農政府似將提出新要求内有波蘭政府應以軍械供給二十萬勞工英外相貝爾福致書俄代表加米尼夫謂英政府對於俄國所欲施於波蘭之條件極爲關心今代表首相喬治請示明勞農政府將否堅持此項條件英政府未來之政策將視覆書而决定之此事至關重要至遲須於星期五日晚間答覆云 
　　二十五日華沙電第四過激軍之殘兵爲進窺柯拉之波蘭軍截斷者激戰十小時後已奪路向東退走　　二十三日華沙電今日公報云掩護退走之第十五紅軍各師已爲波蘭軍衝破波蘭軍圍攻第四紅軍之大部分並第三騎兵軍團之全數波蘭軍獲戰利品黨算俘敵甚夥波蘭軍已渡拉里夫河獲重砲二十二尊過激黨北軍士氣沮喪今已傳至南軍攻擊萊姆堡之支隊刻方退走 
　　二十五日倫敦電藍格爾將軍乘勝攻入庫班省内地過激黨政府大爲震恐特羅斯基氏發無線電報懇請職工聨合會聚集藍格蘭陣線前之勞工從速奮起擊藍藍格爾將軍最近公報聲稱曾俘敵兵一全團又謂愛加特里諾斯拉夫境人民紛紛起事反對過激黨 
[英埃約文大綱]  
　　二十三日倫敦電今日泰晤士報披露英埃雙方代表所簽定之約文大綱内載英國承認埃及之獨立並擔保其領土之完全以防外來侵略埃及則承認英國在尼羅河流域特殊利益之地位並允於有戰事時予英國以種種便利且許英兵假道埃及並英國在運河區域駐紥防兵其根據地大約在甘大拉埃及保存外交權但不與他國締結違反英國政策之條約埃及可派使駐外至於治外法權等行將廢除凡所定法律關於外人者惟高等委員有否决權政府各部顧問制度亦將廢除但須委任英員一人接管公債委員之職務並委任英員一人管理關係外人之法律此項英員爲埃及政府供職埃及政府當保障其權利若政府辭退之或英員自願退職則須予以優厚之報酬所有英員皆對於所隸之埃及行政部領袖負責英埃間最後條約將由兩政府代表談判之日後交兩國之國會核議埃及或將請其國會通過一種有機之法律載入此項新約並訂明將來之憲法與閣員元首之對待責任一切詳則將由英埃盟約規定之如埃及輿論贊成依此基礎締結條約則一俟埃及委員發表民意贊同之報告後英埃即將開議盟約 
[女子參政權修正文之批准]  
　　二十六日芝加哥電全國女子參政會會長加德夫人請全國於星期六日正午鳴鐘及鳴汽笛以慶祝女子參政權修正文之批准太平洋路透電 
[東俄離合之近狀]  
　　二十六日哈爾濱電俄領署接電據稱科布多哥薩克人由安倫格夫氏與攝巴柯夫氏統帶並由農人扶助已將阿爾泰多木斯克多波爾斯克等處之過激黨推翻聞排斥過激黨之運動現延至北方　　二十六日哈爾濱電謝米諾夫通電致此間各報館及俄領事謂八月二十四日已與海參崴代表簽定召集國民大會統一遠東之草約内爭宜息請赤塔巿議會州議會哥薩克人布里雅特人迅卽遵守海參崴臨時政府法律選舉代表庶海參崴批准草約後即可加入國民大會　　二十六日海參崴電海參崴接滿洲里來電徴實謝氏與海參崴代表已簽定草約之消息約中載明後貝加爾代表佔座位三分之一者旣已加入海參崴臨時國會之後後貝加爾與濱海州應共同管理而謝氏應仍爲哥薩克八合法舉出之司令並充後貝加爾軍隊之總司令雙方自定約後應各擔任停止内爭哥薩克人布里雅特人與農人已依謝氏示駁在赤塔開會一次組織委員會場備國民大會之代表選舉事宜 
[美議員抵日]  
　　二十六日下關電美議員團已安抵此間官民在埠頭迎接者頗衆旋由日本國會招待團設宴欵待日報代表謁見美議員者皆覺美議員殊爲沉默關於朝鮮事尤覺其甚 
[北方近聞記]  
　　二十七日北京電駐京唐繼堯代表否認唐擬攻鄂之説但關於李烈鈞之消息彼無確聞且謂唐殊贊成靳雲鵬之政策隠露唐氏易與商妥一切之意 
　　二十七日北京電昨日午後日使致牒外交部請解釋中國警察入日本旅館拘逮光雲錦之理由牒文註八月二十五日日期 
　　二十七日北京電李純以岑春煊之電文轉達政府内謂李厚基現參與閩省戰事派浙兵六營開赴漳州該處戰事刻正在進行中 
　　二十七日北京電施肇曾仍將任隴海鐵路督辦順天時報稱施肇曾近携回隴海鐵路第二批借欵合同該合同乃與荷蘭銀行家所訂政府卽命駐荷華使正式簽定之已於八月十四日簽字矣 
　　二十七日北京電上鳥定斯克代表團昨晚抵京　　二十七日北京電李純代表聲稱李純確有病擬至北戴河休養 
[粤中軍事記]  
　　二十六日廣州電軍政府已派桂兵一萬八千名衛守惠州粤軍副司令沈鴻英已回北江韶關以堵滇軍攻入粤省軍政府現徴用私人渡船運送軍隊江上運輸爲失秩序糧價逐步高漲廣州尚稱安靜惟抵埠之輪船與火車均受嚴密之檢查旅館生客均被暗中監視軍政府已迫令督軍莫榮新下令免閩省長陳炯明汕頭鎭守使劉志陸之職但命劉志陸留任克復所失士地 
國外要聞 
[西歐特約通信（蓮魂七月九日倫敦）]  
　　英國勞動代表之俄國觀察俄國問題在今日極難解决而極重大外人對之之態度若何自爲國人所欲知唯其消息大年得諸路透社之半官報其他絶少槪見也英國之勞動代表赴俄考查團於上月三十日返英後歡迎聲中所陳述之見聞與主張已散見於此間各報今復有正式報告陳述封鎖與干涉之危險情形而爲第二次懇求其國民主張立時之和平茲將倫敦（每日報告）報ＤailyHerald昨日（七月八日）之記載紹介於下雖亦不外他人餘癧但或亦爲路透社所不及盡傳也 
　　英國勞動代表赴俄團曾會議以準備其報告欲卽宣言與俄國勞農政府有立復和平之緊急必要該團留俄約六週中曾遊彼得格勒莫斯科波蘭前敵之斯莫冷斯克smolensk與夫在阿爾加volga區域中從里濟里洛夫果若Ｎijni-novgorod至阿斯處堪Ａstrakon問之城巿鄉村甚多封鎖與戰爭之遺痕遍地皆是在鄉村中食物雖尚充足而衣服長靴家庭用品農人用品與機器則大缺乏存城巿中食物缺乏可懼實業區域大部工人之工作力減縮甚劇是蓋其顯然可憐之身體使然運輸事業應從鄉間運食物入城巿者皆運軍需與人等赴戰場之前敵可資工作之機關車停閒鐵軌上蓋需此修理之物皆爲封鎖政策所不許入俄境工作舖應造工具農場機器與生産機器者皆改造槍砲炸彈與水櫃等物從一九一八至一九一九年問發現之狂熱病症逾百萬起舉凡俄羅斯與西比利亞之城巿鄉村無得避此影響者此項病症外猶有亞細亞霍亂西班牙流行性感冐與夫天花之傳染症肥皂消毒藥品與夫對付此等病症之必要藥品皆因封鎖故不得入俄由狂熱而死者其數殆二三十萬從事此項病症之醫生半皆爲職而死夫以地球上各强國之封鎖從世界環繞之外被敵人攻擊内有反對黨革命之恐怖在如此時期中革命政府（即指勞農政府）猶克保持其任何命令與敎訓之效力鼓舞其國人得其贊助擁護是甯不大可怪哉俄國國民之愛國感情今日實甚熱烈凡革命政府之實業工人舊政府之官吏與夫社會黨人之甚反對波爾寺威克政策者皆爲此種愛國之感情所激勵有一成立極迅速之格言曰（勿以手或聲反對我國家於其窮迫時也）以此情感波爾寺威克之勢力有所倚賴以此情感偉大之軍隊於以組成代表團各代表曾臨視莫斯科及彼得格勒之海陸軍閲兵式亦曾見其青年預備軍從十六歲至十八歲者不知其幾千也亦曾見其預備陸軍中之女指揮童斥候爲十四歲至十六歲之小學孩子者其前敵軍隊與夫後備軍隊之在訓練塲中者之組織法代表團亦曾研究之其奮力之雄偉使俄羅斯足抗其敵人軍事之危險苟吾人不立即與之親善而求得眞正和平卽將延及西歐皆深印於期腦海和平之必要不第在俄全歐亦爾世界之軍事祇一種而爲一切文化之危險物也封鎖與干涉皆變天然親善之人羣互相仇視立即和平者在俄在世界輿夫在世界全人類皆屬緊急吾等懇求國民主張現即和解使歐洲從戰爭饒荒與疾病可怖之冥境中轉而重建其房屋重興其文化俄人從其天然富源中可予吾人者甚多而其所需要於吾人者亦甚多從事封鎖與干涉者徒足陷歐洲於災難境耳簽名者（按此即勞動代表團之全體）ＢenＴurner（主席）ＭargarenＢondheldＲＳkinnerＴomＳhowＭＰＡＡＰurcellＥＳnowdenＲobeitＷilliamＪＨadenＧuesf（書記）國内要聞 
[北京通信（綬]  
徐靳曹張訂約與大局之影響　　遲遲其行之曹張兩使除曹之直豫魯三省巡閲使令發表外其他如安徽督軍及陸軍次長位置亦尚在醖釀之中則曹張之遲遲爲何事閲者不難想見乃最近又有進一步之協商其事云何則曹張與徐靳訂密約六條是也此種密約雖出於野心家之利用然其重大原因總以形勢不平意見互異乃出此團結方法謀治之道亦苦矣溯自曹張入京所有重大事件槪由作霖主持故張爲自動而曹則被動已盡人皆知曹自得三省巡閲使後業已滿意已有出京之準備但其部下是否與曹表同情尚難斷定蓋吳佩孚以主張失敗寂寂無聞其抑鬱可想况直系新式軍官如張紹曾等反對張作霖之暗潮劇烈現象頗爲危險於是由張志潭葉恭綽吳笈蓀三人互相斡旋訂此密約其内容分爲六條（一）以後國家大計須先徴求曹張同意而後施行（二）東三省以及直魯豫巡閲使範圍内用人行政政府予曹張以方便不能有所干涉（三）總統地位由曹張竭力維持曹汝霖陸宗輿保全其面子（四）靳内閣如有爲難之處曹張予以援助（五）各省如有不服從中央命令曹張有勸告之責（六）合肥身命財産曹張予以保全並聞該項密約業於二十一日完全成功此種密約將來能否永遠有效吾儕姑且勿論惟此種消息傳出後李純感想如何王占元感想又當若何西南陸榮廷唐繼堯更無論矣蓋李純自任南北和議總代表名義上確予以全權但暗中張作霖私電陸榮廷接洽意見並互派密使來往道上絡繹不絶則李之總代表實際上已退處被動地位徒具形式而已况此次討段曹張李三人通力合作李曾接濟兵餉一百萬元業已交過四十萬元由李純弟李馨經手可爲義務已盡而現在分配權利曹張各得槍械若干大砲若干軍隊若干李獨無之曹錕又得直豫魯三省巡閲使張作霖又可得某某督軍地盤而李欲求一相當之權利竟不可得此所以有請假一月之舉並非因總代表之不能進行而然查李純蘇皖贛三省巡閲使係在聨席會議經徐總统提出其意蓋欲將李純地位提高與曹張相等詎經幾次磋商張作霖以其江蘇一省尚未統一鳥能兼管三省以致此事尚爲擱淺有人謂張對於北洋派督軍最怕李純之所極不快心者也以不願使之出頭並非無因此李純之所極不快心者也今復發起該項秘約置李純地位於不顧不知其意云何至若王占元名雖已得兩湖巡閲使之頭銜但湘省已屬西南勢力範圍之下此項命令等於滑稽如果不爲之周旋稍留面子勢亦不能無感日昨蘇鄂兩代表得此密約消息已在四處偵探眞相將來形勢不難想見故張志潭葉恭綽吳笈蓀欲借此固結北部勢力我恐因之而反啓分裂也而西南之不願統一更振振有詞矣又張作霖現在對於時局計劃大變段派督軍除安徽倪嗣冲自己不願趕外已悉數與之接洽一體加以保護陳樹藩自其參謀長瞿壽禔到京日在奉軍司令部伺候顔色張已加以撫慰並已借别項理由於二十一日撤消許蘭洲援陜司令名目以示不復圖陜之意而其對於李厚基亦允接濟軍火令其維持閩局此外復將中立派之閻錫山加以聨絡以爲牽制曹氏之計前日北京晨報連日記載有閻錫山地位摇動之説嗣經調查此項新聞並非全無根據因曹吳當計劃倒段時曾派員赴晋聨絡閻錫山稱疾不見並宣布宗旨堅守中立事定後直隸軍官確有覬觎晉督之意慫恿曹錕借端兼併曹頗爲所勳於以有直豫魯晉四省巡閲使之欲望業向政府示意詎張作霖暗中反對一面并授意山西代爲帮忙閻錫山已派人前來接洽於是此議遂無形打消曹氏知幾於是亦轉過臉來與之交好蓋山西現有混成五旅實力充足未可輕視將來與曹張有舉足輕重之勢也綜以上情形觀之中國時局之安寗恐爲期遠矣（八月二十三日） 
[北京通信（吹萬）]  
　　蘇省長途電話交涉之經過與現在　　蘇省長途電話問題在月前頗成爲蘇人與交部之一重要交涉後以時局劇變一時頗形沉寂今新閣組成復有舊事重提之勢特調查其經過以告留心電政者交部急需籌辦之原因據交部電政司中人言交部所以急需籌辦蘇省長途電話之故一欲收回無錫電話無錫商辦電話日形發達倘再遲以時日商人將不聽交部收回卽在今日錫商固已不願將已成之局輕易讓諸交部惟以辦長途電話之故而收回一地商辦電話局則名正言順二因上海電話局與華洋德律風公司接線問題不能解决上海内地電話倘不與租界接線則無論如何不能發達前曾與華洋德律風公司協商數次而該公司所提條件太爲嚴重以致無成（記者按上海華洋德律風公司有九千餘號用户而所用機器仍爲舊式之ＭagnetoＳystem旣費時間且不靈敏在千號以 
 
 
 

Page 7

 
 
外尚用舊式者爲世界所僅有之事用户似宜加以忠告要求其改用ＯＢ新式也）故上海電話局急需接通寗蘇則租界電話不通長途不如内地電話便利而接線問題亦可挾此以爲有利之交換故上海電話公司當力促長途電話之成　　爲滬寗長途電話之第一阻碍者厥爲蘇寗兩電話局先是有某者代表西門子洋行承辦蘇州南京兩處電話并得有辦理蘇甯長途電話權至民國二年交部欲辦蘇省長途電話時龍建章爲郵傳局長（即今電政司長）與某交涉取消其與蘇省長官所訂條約收歸部辦某以與西門子洋行曾訂購料合同爲言交涉結果交部承認購半料於西門子蘇寗電話權遂收回其後歐洲戰事起西門子洋行不能交貨而他國電料亦不能供給此事遂爾擱置及歐戰告終而此事迺復重舉　　此長途電話之第二障碍即爲中日電話借欵與電政借欵電話借欵爲日金一千萬元電政借欵爲二千萬皆由曹陸章三人經手而用途則實耗於選舉運動者此種借欵合同異常嚴酷允聘日人爲以後與辦電氣事業之工程師且給以監督權蘇省人民疑長途電話爲借日欵以興辦者實則電政借欵分文未達電政司長途電話局用欵十餘萬元皆爲京滬電局所合凑者此事旣再舉日人即根據電政借欵合同要求聘用工程師及監督權而電政司迺感大困難然至其結果則幸賴蘇省人民之力爭與部中事務官之盡職尚未十分失敗長途電話之材料購諸中國電氣公司者半購諸中日實業公司者半銅線舍日本店外無由購故購諸中日實業公司電氣公司則與美之關係深與日本之關係淺各種材料購之於該公司卽無殊購美貨至於僱用日員則巿岡萬次郎本爲上海電話局原有工程師與黄曾銘赴蘇察看路線之込野朔次郎本爲前清宣統年間所僱用之北京電話局工程師込野藉電政借欵合同之拘束要求爲總工程師甚力交部主其事者與力爭初不肯讓步旣見蘇省人民爭之甚烈部員告以倘不讓步則蘇省長途電話且不克興辦而彼之北京工程師或且因傷人民感情而取消込野遂稍讓步迺以舊北京電話西局工程師黄曾銘爲主任工程師而込野則爲監督工程師込野提出辦事細則十二條意欲實行其監督部中悉與批駁另定主任工程師與監督工程師之權限一切實權悉歸主任工程師惟遇事當請監督工程師簽名有重要事主任工程師認爲有請監督工程師審議之必要者得交由監督工程師審議監督工程師之職務爲管理一切設計監督工程進行皆空洞無實權込野初尚不肯以此自足與部中堅持久之終不見交部讓步乃始允可遂定約所有經濟及用人行政之權悉劃歸局長工程實權悉歸主任工程師以監督工程師無拒絶簽字之權故就其權言實爲簽字之工程師無所事事領月薪而已込野曾問部員部中究令我作何事某部員答云主任工程師自有事令汝作或不致令汝飽食無事也此項交涉至小葉到部後始告一段落近蘇省長曾電請葉氏詳查該項長途電話是否與中日電政借欵有關葉氏查明後即用公函答復蘇長説明經過情形且謂交部由蘇省長官已將售於德人者爭回决無再售於日人之理云云然電政電話借欵之合同不取消則以後各種電氣事業恐終難得十分良好之結果並聞蘇省長途電話非特由滬至寗而已將由杭經滬寗而至漢口寗漢問材料聞已購就明年决可興辦此亦吾人所當注意之一事也 
[變兵與虎疫之防衛]  
　　大陸報二十六日北京電云通州兵變後現已安靖地方由姜將軍管轄張作霖之軍隊紛紛由京赴通美使署准姜副領事之請求現派美兵一小隊前往通州保護該處美敎士與人民據所接報告姜敎士未被波及北京政府已派員調查保定一帶虎疫情形將施行防疫計畫以防虎疫蔓延至京 
[日使保護禍首之堅决表示]  
　　日人通信社二十七日北京電云第二批禍首中之一光雲錦近匿於日本扶桑館旅館二十四日下午突有巡警及步軍統領之將校等十餘人闖入該旅館一面將店員圍住似有所談判其餘軍警等逕入室捕光雲錦以摩托車押赴步軍統領衙門此舉於事前似曾買通該館華人僕役日本公使已於昨日向政府提出嚴重之抗議　　日使因政府要求在禍首罪狀未决定以前須切實保護所庇護之罪魁九人已答覆政府云日本公使館認該九人爲政治犯祇知依國際上之友誼及慣例而加以保護縱中國政府列舉其他之罪狀要求引渡亦槪不能允許 
[京聞拾要]  
　　照會日使監視禍首駐京日使館收容之禍首九人政府决擬先由法庭依法起訴然後向日使正式交涉要求引渡此爲豫定之步驟惟因法庭辦理此案須搜查證據調閲卷宗手續紛繁决非短時問内所能竣事誠恐該禍首等聞信遠颺前功不免盡棄政府有鑒於此特於前日由外部正式照會日使聲明徐樹錚等九人係屬刑事犯現由中國法庭按照刑事手續準備起訴不久即向貴公使提出交涉要求引渡茲特預爲通知請先將該九人嚴重監視勿任他徙是所切盻等語聞日使對於此項通知尚未表明態度　　全國軍隊分配計畫日來中央對於裁兵問題迭經研究擬將來僅留六十師爲正式國軍劃分軍區之後卽將此項軍隊妥爲支配聞其辦法大綱係區分大中小省份爲主體大省駐三師中省兩師小省一師其餘特别區及防邊與緊要國境皆駐一旅至於軍區僅於表面上以總其成云云 
　　國際聨盟請添代表我國參預國際聨合會之代表派定顧維鈞充任已見明令聞顧使由美京來電允爲擔任惟稱前此歐洲和會中央派有專使多人維時羣策羣力各盡其責用能肆應無悞今次國際聨盟大會較諸巴黎和會尤關重要决非一人所能支持務懇添派在外交界夙著聲望之大員來充首席代表俾可隨時秉商一切是所切盼云云聞政府原擬以陸徴祥使法兼充國際聨盟全權代表日前徴陸意見未表承認現正另行物色尚未得人 
　　中央擬減政三百萬據財政部確訊二十三日周自齊由天津回京後即往謁靳氏報告在津借欵情形微聞靳周兩人密談減政一事靳主張無論如何須將中央方面行政經費減去三百萬元特未知果能辦到否也　　敎育部借欵十萬元近年國家財政萬絀敎育經費積欠甚巨范靜生總長自到部後意在力加整頓然欵項無着動多掣肘日前經向周財長切商籌欵而部庫空虚亦苦無法應付現特商准道勝銀行借墊十萬元逕交敎育部藉濟眉急 
[國民大會消息]  
　　自北方提倡國民大會以來西南方面並無表示贊成者以一般舊國會議員侈談護法宗旨背馳且大不利於己故雖不敢公然反對然暗中實大加遏阻而岑西林欲與北方携手謀和南北乃起而贊成國民大會據李蘇督公署友人函稱岑氏曾派代表至寗表示其主張非國民大會不足以解决大局統一國家云云因是向來擁護岑之政學會議員大不滿意岑氏紛紛與之脱離關係政學會之解散此亦其一大原因也　　據公府某要人云中央因國民大會爲全國所注意者進行時自當審愼辦理以免流弊東海除予靳氏以全權籌畫之外特又致電各省長官對於各省公民團體組織國民大會時當詳爲保護並加以監察預防奸入之操縱致礙進行 
　　美國前駐華公使芮恩施氏前隨同議員團來京東海因有關於改良政治與召集國民大會事件特於二十三日午後三時在後樂堂傳見芮氏談論一切芮氏對於國民大會一事極表贊同但望辦理此事應免除弊端方足以代表眞正之民意並聞芮氏有一種關於國民大會之條陳日内即可遞呈緣芮氏曾任爲中國高等政治顧問故有對於中國政治條陳之義務也 
[日趨日遠之和局]  
　　李純前後來電三次力辭和議總代表其措詞理由及不就原因略誌前報聞政府對於李督最後辭電已於號日懇切覆留前日續接李督個電仍表示不就之意且稱病請假一月原文略謂號電奉悉元首倚畀之殷鈞座屬望之切實深慚感人非草木敢負生成但純數月以來舊疾增劇近受署濕益復難支迭經中西醫生診治僉謂非靜攝不可擬請給假一月派員代理務懇轉呈允准至統一進行並希鈞處逕與南方直接商洽俟賤恙稍愈再效馳驅等語上電到後即由靳氏送府請示聞東海擬於日内遴派專員赴寗挽勸矣據某當局云直皖戰爭之結果和議本可望成功靳氏就任以統一南北爲職志李總代斡旋和局素與西南多所接洽對於和議更可以順遂進行惟權利之念深入人心跋扈軍閥互相利用陰謀政客從中挑撥而和議形勢又不覺日趨而日遠粤之攻閩滇之圖川近且有駸駸注目於滇皖武漢之勢和議之假面具已完全揭破李總代曾迭電岑陸與唐滇督等徴求謀相之意見而所得覆電悉反乎所期誠恐長此遷延徒擁虚名毫無裨於和局故迭次請辭全權名義以免再蹈王揖唐虚留滬上之覆轍並已有重大讓步之表示務期達和平統一之目的如再有阻梗决將付諸國民大會解决一切並聞日來當軸與曹張兩使討論謀和問題確已擬定宗旨據聞對於法律方面可以犧牲新國會然須舊國會表示不在何處開會始可實行其事實方面則先將西南要職表决然後再議地盤其餘各節完全托予李秀山辦理 
　　近聞要津方面消息云文羣代表西林諸人爲有責任之商議其携來條項如下（一）免李厚基任林葆懌爲閩督（二）陸榮廷爲兩廣巡閲（三）譚延闓爲湘督（四）陳炳焜爲廣西省長陸榮廷兼廣西督軍（五）莫榮新爲粤督譚浩明爲粤省長以上爲事實問題至法律問題以舊國會之憲法草案爲根據但須先行解散新國會 
[東三省通訊（隠）]  
　　華官取締與韓黨組織　　東三省地方以韓國獨立黨對於恢復事業積極進行日本政府特要求我國政府爲之取締我國政府爲顧全邦交計不得不從事取締惟對於日本嚴酷之主張仍絶對否認現在奉天省境内已分别取締吉林省延吉一帶亦經準備日本顧問齋籐恒到延後即擬分途搜查在延吉方面由省調撥陸軍步騎兩營與機關槍一排先後到延所有道尹方面更由省招募巡警隊三百名在延琿和汪各縣招募警察二百五十名並另招砲手隊八十名（按砲手卽當地土著之以獵爲業且熟悉山道諳習槍法者）大約日内即可募齊所有軍械聞卽由日本接濟在韓國黨人方面現有兩派一派主張乘美國議員團束來之際與日人一决生死一派主張退避但日本顧問如果搜查加以武力黨人亦擬抗拒不讓云云至韓黨自被中國郵局檢查郵政後通信困難遂於延琿和汪各縣設立警信分局分掌地方警查及通信事務其等級有第一第二之别職權有二（一）爲通信上之權職（一）傳播新報（二）報達通信傳知（三）宣諭廣佈署令（四）運輸行李（一）爲警查上之職權（一）視察民情（二）各團體之行動（三）偵察敵情（四）軍事上秘密警察（五）韓族惡人之出没（六）任員身分（七）軍人身分分局吏設各課課置課　書記局中人員各分職務課内又分若干統以十户爲一統置統首一人管理統内事務警信分局各課之報達人或請願書類由該分局直接傳達本局但警查等之書類須由課長或警查於封面上加蓋名章此種分局已被日人探悉密爲查察擬查得之後仍欲逕自捕拘送鮮懲辦 
[桂粤軍戰紀粤軍入汕之詳情]  
　　汕頭消息云粤軍已於二十號入汕查此次桂軍失敗之原因固由於粤人怨恨桂系粤軍更憤桂軍無理相逼語曰憤兵必勝觀於人心之趨向勝敗之數早已無待蓍龜惟粤軍之攻入潮境各地如是神速實爲桂軍所不料而桂軍將領因此不及佈置亦其失敗之近因也陳炯明見桂派添派重兵赴潮監視粤軍相逼太甚知必不免出於一戰乃於十六號下動員令分三路進攻（即黄岡饒平大埔）桂軍其時劉志陸電請莫榮新命令而汕頭至省電線忽又中斷後幾經轉折始於十七號下午奉到莫榮新令以劉志陸爲總指揮以卓貴廷及沈鴻英之子沈榮光爲東西兩路總司令於是劉逃卓諸人會議以黄岡爲汕頭門户由沈榮光劉志陸率兵赴守黄岡卓貴廷率兵赴守高碑一帶（離潮州城十餘里爲潮城門户）而令統領蘇理中帮統葉子才率兵守鳳凰山其澄海要隘則由關澄芳劉志海等率兵九營抵禦其黄岡一路十八號由沈榮光率前鋒軍隊開赴防守惟劉志陸尚在汕頭籌備接應而前鋒各軍隊餉項尚未發給也至十八號夜始由劉志陸解銀六千元赴黄岡散給而每營所得不過五百元一切支搭棚帳僱備器具之費已去其半每兵所得無幾軍士已大不滿意詎佈置未定粤軍已到黄岡甫經交綏桂軍即作鳥獸散沈榮光星夜逃回汕頭劉志陸知黄岡已失汕頭必不保矣至澄海方面粤軍其有十五營桂軍共九營（即關澄芳劉志海等所部）澄海河道紛歧如桂軍能守粤軍亦不易渡河惟桂軍家眷多在汕頭人人有自顧家屬之心而且駐潮數載自將領以至兵士無不大有所獲財多則命貴其中又不少廣東人互以自殺廣東人爲戒此其所以不戰而潰也粤軍有敢死隊六百名陳總司令下令敢死隊先打人汕頭者每名賞一百元是役先以四百名攻入澄海粤軍與桂軍本夾河而陣十九日粤軍用小船編作浮橋令敢死隊先渡向桂軍猛擊桂軍略爲放槍抵禦即紛紛潰走粤軍遂乘勝渡河（此一路粤軍爲洪兆麟及鄒魯所部）至二十號午遂整隊入汕矣當沈榮光先赴黄岡時劉志陸與其參謀李熙臣秘書朱瑞林同爲後方之籌備迨桂軍由黄岡潰敗回汕劉知汕頭必不可守即令李朱二人檢齊緊要文件護其家屬搭鎭安輪返港劉則自率衛兵數十人并某營長所部一營向揭陽方面出走李朱二人勸其一同返港劉謂如此下場似乎對不住莫督軍揭陽方面尚有部下軍隊數營或者可以自圖發展云云其時粤軍亦已攻下澄海矣劉遂倉皇出走詎行至中途其所帶一營軍隊亦相率散去其未散者亦不願再行劉無奈只帶數十衛兵先經鳳凰山與蘇理中葉子才會晤而後往揭陽蘇理中本李烈鈞部下援贛軍之支隊長春間滇軍風潮發生蘇以所部降劉志陸得任爲統領而葉子才則爲劉之副官升爲帮統兼營長僅十餘日耳蘇葉二人率軍守鳳凰山聞粤軍已入澄海將到汕頭蘇理中早有降意惟仍頻頻由軍用電話請示劉志陸如何意見且催發軍餉而劉志陸已於此時倉皇出走蘇知勢不佳遂勸葉子才同降葉不允云我甫受委任若投降似乎有負劉使所託蘇因是遲疑未决迨劉志陸見面時亦對葉子才言云此處必不可守葉乃於二十號午留下一信於營部自言必不可降粤軍之理由并謂各兄弟多廣東人或降或否任山各兄弟自决之云云葉即刻走回汕頭見其家屬已被桂軍搶掠乃將家屬託某西人照料即偕其弟搭船返港而蘇理中則於粤軍入汕時已遣代表往遞降書聞葉子才到港後已偕李朱兩人回省見莫榮新報告一切 
　　卓貴廷所部近二十營惟其中係完全桂軍而又經訓練者僅數營耳其餘新招之兵并守衛之術而亦未諳更無論戰矣自奉命爲總司令後即率兵住守高碑而其總司令部則設於湘子橋邊之韓山書院（即潮城對面中隔韓江）分兵守高碑一帶聞連日粤軍日將卓部四面圍困逆料此時卓貴廷不降則俘矣十九號各方敗報到汕劉志陸初未對其家屬報告只云出巡揭陽視師劉去後其參謀李熙臣知粤軍將到即入告劉之家屬請檢拾行李下鎭安輪返港當搬行李下船時多被敗回汕頭之桂軍搶奪李亦無力制止至卓貴廷之家眷則於二十號早始由某軍官勸令下船返港行李多不及帶回故寓中傢私遺下甚多沈榮光自黄岡逃回見劉志陸已出走知留汕危險乃倉皇搭潮州輪船返港惟恐有人認識故改扮苦力下船有人見其神色沮喪情形甚爲狼狽 
　　當粤桂開戰之始潮梅一帶輿論多以粤軍必操勝算卽桂軍長官亦畏粤軍如虎十八號晚潮循道尹李國治宴請海軍人員席上大駡劉志陸及各统領謂粤軍已連破大埔蕉嶺平遠數處而所謂司令統領輩尚逍遥汕頭茫無抵禦之法不敗何待又謂粤軍雖連勝而路程遥遠亦不能日内遽到汕頭云云不知十九晚汕頭已暄傳粤軍卽到明早汕地必發現粤軍蹤跡且謂鄒魯已到汕數日汕人聞此言亦疑信參半不謂二十日早六時粤軍旗號已入眼簾矣并聞劉志陸李國治曁桂軍重要各員已於十九日下午一律逃出汕地但逃往何處則言人人殊大約退入潮揚揚陽方面也二十日下午洪兆麟鄧鑑等陸續到汕即以汕頭堤工局爲總司令部張貼討莫文告粤軍入汕秩序甚好并無搶掠情事惟二十日下午及二十一日早商家多有關門暫停貿易者二十一日早晨經商會勸導已陸續開門如常交易矣内有平日與桂軍關係最深而行爲又爲衆人所疾視如葉子材等輩其住宅則被軍隊抄查然亦一二家耳二十一日早講武堂（堤岸中間）前之軍隊皆倚裝待發旗上書司令鄒字樣不知開往何處又據洪兆麟部下言日内即行出發斷不久留汕頭至地方善後事宜則專待陳總司令來汕辦理刻聞陳總司令二十二三日必可到汕矣 
　　現據確訊粤軍攻入梅境方面之軍隊係分兩路進攻（一）由峰巿斜趨松口以攻梅縣（一）由閩境汀屬嚴前城以攻鎭平該軍即係前贛軍支隊長賴世璜之軍隊另山陳炯明派撥若干粤軍加入助戰賴軍前駐梅境地勢熟悉以今春賴宣布響應滇軍爲劉志陸所擊敗逃入閩境依陳炯明故此次該軍擔任攻梅由北路攻粤異常奮勇焉 
[尚有要聞二及地方通信轉入後頁]  
雜評一 
[桂派戰敗説（默）]  
　　此次桂派之攻陳非僅爭奪陳之地盤也一方對内爲除滇唐之援助一方對北爲先除攻閩之障礙故出全力以應付之也不知自有此舉滇唐益感不快而内部愈破裂閩李益謀活動而對北愈糾紛非特此也粤人憤其逼迫而桂粤間之感情愈惡海軍憤其誘敵而軍府問之意見愈深我則桂派此舉自以爲得計者而不知對於各方無一而不失着也 
　　嗚呼桂派之人所以不悟者何哉直派之勝利有以欣動其素抱大廣西主義之心也自大主義之害人若是哉 
 
 
 

Page 8

 
 
國内要聞二 
[張鳳台履新之經過]  
　　張氏年已六十七歲人尚忠厚而精力未免衰憊長豫命令發表後直奉方面確已有人反對故遲滯都門月餘始得來汴個中情節固已煞費周旋矣初省公署得張來電謂十六日出京准十八日早抵汴一時汴垣熱中之士赴鄴赴鄭歡迎者相望於道鄭州客棧因之利巿三倍乃十八日張氏竟不至復山省署派去之歡迎員支應科主任段某拍去一電詢確期旋得復電准二十日晚五點到鄭衆心始定迨二十日晚五時衆已齊集車站鵠候届時得彰德車站電話謂北車誤點衆又散去直遲至夜十一時張氏始抵鄭據云誤點原因係由京至保定一段每經一站口即有直軍多人上車搜檢行李察看旅客極爲麻煩雖説明係河南新省長上任彼亦不肯通融蓋恐安福禍首　入混過也故到鄭極晚到鄭後張即乘四抬綠轎拜會直軍第三師司令部李參謀長及第八旅王參謀長因歡迎者過多張令汴洛車務處特備頭二等車兩輛行李車一輛掛於所坐之包花車車尾開往省垣計張氏與其瀛眷乘車一輛由京隨來之親戚故舊乘車兩輛由鄭歡迎之輩又附車兩輛計專車五而行李車不與焉抵省時已夜三點矣趙督派馬步隊軍樂隊迓於車站次日除接見各廳道及本署屬員外其餘照例禀賀槪行謝絶省署傳達處出一啓事略謂本省長由京蒞汴親見兩河赤地千里災民嗷嗷盜匪充斥亟應設法救濟公署卷宗堆積如山交替手續異常煩難凡因賑務防務來見者當隨時延接其無重要事件照例叩賀者槪不接見邦人君子幸垂鑒焉説者謂與王印用蒞任時情形似有不同然老官僚之　　　　政客同名　　用而其　不肖亦不以此判也 
[鄂豫間之軍事消息]  
　　豫省不靖之鄂訊警備軍收束之尾聲京漢路二十三日上午九點十五分應到漢口之通車遲至二十四日上午三點始到一時疑竇滋生莫明眞相探厥原因蓋以豫省不靖南陽鎭守使吳慶桐趙督以其助逆有據曾呈請中央免職於二十日明令發表代以李治雲吳慶桐所統之先鋒營一併交李接收吳不免怏怏而其所部約有一萬餘衆編制略有不同官佐亦皆舊部見吳免職軍隊又將改編大有慫恿吳慶桐以武力抗命之勢一而暗中勾通洛陽西北軍同時發難已得西北軍之允可趙督亦早知吳慶桐免職必將别有動作事前已電請吳子玉師長回忭主持日來駐鄭州直軍三師第六旅奉吳師長命紛紛開往洛陽協同豫軍監視西北軍及吳慶桐不穏之行動故京漢路臨時增開兵車日有數次普通南下之列車中途須經幾度停讓遂不能按時開到是日通車遲到職是故也又據一消息洛陽西北軍已經譁變但被直軍及趙傑所部擊散吳慶桐知事不佳態度稍爲軟化惟要求繼任者改編所部時勿過事裁汰特派參謀趙玉華來鄂請王督代爲説項趙參謀昨已抵漢即日渡江謁督面陳一切矣 
　　吳光新謀亂被拘其所部軍隊亦已分别解散所有漢口及宜昌兩處之司令部已宣告銷滅惟吳軍張繼善所部之十三混成旅劉躍龍所部之第二混成旅係吳奉命援川時由王督所屬二師之第五團及南陽鎭使吳慶桐之軍隊抽撥編成者軍餉由陸軍部發給迨吳被拘劉張兩旅長又先後輸誠故該兩旅得免解散（現張駐宜昌劉駐大冶名爲混成旅實則死亡過平）至暫編一二三四各旅均由輸送隊改編者軍餉並無的欵徒恃合肥親戚仰給交通部及借欵以爲生活此乃吳氏私人之軍隊當然視吳氏之成敗爲存亡現除一二三旅業經解散外其未解散之第四旅仍駐宜昌旅長費國祥已捲欵潛逃暫由第十八師長王懋賞節制其已經解散之第一旅（係八月一日開始繳械遣散）刻方資遣完竣所有槍械子彈軍服軍需等件由范國璋師長派員押運固陵商輪解省現已抵埠王督派軍務課員郭雲龍會同第二師四旅七團某營長騐收該旅旅長劉文明亦同時到省禀報聞王督以該旅長尚明大義允准記名擢用 
[杭州快信]  
　　廣東省敎育會昨函浙省敎育會謂第六次全國敎育聨合會本年在粤開會請將代表姓名函送到所提議案分别賜寄貴會本年度會務　况示知同日并函告該會已選定正會長　伯賢副會長何禮文會員吳鼎新代表赴會 
　　錢江漲沙上至閘口下至秋濤宫外至松口内至江塘前清乾隆時撥歸南正關木商堆貯木料升課完糧即新漲水沙亦不准他人報升有案現四坍復漲有人紛往報墾未知如何辦法　　省城大有利電燈公司現擬接線至筧橋曁該處軍營已將艮山門外白廟前一帶河沿僱工趕築總理煒并親往督促工程 
[南京快信]  
　　軍署接港電報告粤軍圍惠州已佔飛鵝嶺聞惠州不日可下 
　　陳光遠通電謂對粤桂戰事决守中立又電軍署請將張宗昌所部留贛助防李督復電允准 
　　李督請病假一月院已復電照准齊帮辦每日上午九時到署代行批閲公牘晚十時回庽又李督前擬赴九江牯嶺養病經府院電阻打消現腹瀉已愈惟失眠症未滅府派徐世章南下慰問李督病狀並商榷和議進行今日（二十七）可抵寗 
　　新委滬寗滬杭甬鐵路管理局長趙慶華昨謁軍民兩長今日午車赴滬接事 
　　軍署電令張文生陳調元嚴密截堵洛陽潰兵　　王春生王家福發起國民大會協進會現正進行　　南京商務日報已組織就緒定九月一日出版　　鎭江正言報係安福機關軍署令楊春普查封　　警務處委唐愼培充南通警察局局長地方通信 
[松江]  
　　部委演講國語松邑勸學所長張彬士現定本月二十九日上午十時起敦請敎育部特派員國語專家王藴山來所講演正音法并謂陸衣言講南北音之異點現已徧發通告促人往聽矣　　示禁迎神賽會節届中元俗例又將賽會昨山縣署出示禁阻謂現值米荒之後迎神賽會最易滋事如果不聽禁阻定行提案嚴究云云現府縣城隍廟均已遵示停賽惟聞西城隍廟社員本届集得捐欵甚多無論如何壓阻斷不中止云 
[蘇州]  
　　酌延平糶日期蘇城五路平糶局董事二十二日開會議决本届平糶酌延四期至陰曆七月底截止並以米石不敷擬將封存之倉榖一千七百餘石赴錫礱米運回接濟常即據情函請吳縣公署核辦聞温知事已轉呈省道示遵矣 
　　定期追悼錢幹伯縣屬唯亭鎭商團正部長錢幹伯當七年七月五日該鎭咸大典被盜搶刦錢君督率團員舊勇迎擊旋囚躍河追盜受傷即時咯血竟成肺病咳嗆兩載醫藥罔效竟於上月三十一日逝世該鎭董事曹子雲　　團副部長陶敬之顧問朱鼎元等據情函請商團公會轉呈官廳定九月一日下午一時在該鎭第一國民學校開會追悼云 
[無錫]  
　　中華農學會在錫開會中華農學會年會本届在無錫舉行二十六日繼續開會會員陸續蒞臨人數較前日爲多山東廣東北京四川浙江安徽均有會員與會八時開會舉王舜成爲主席討論會務至二小時之久會員相繼發揮意見衆意我國社會紛擾不已原因在物質之缺乏生活之艱難此後本會應盡力提倡農業之發達或引導社會漸傾向於農林方而事業俾人人　物質上之文明他若農業敎育如何改進農事如何改良均爲當務之急次討論經費問題各機關均量力捐助會員中之認捐者頗衆旋即選舉陳嶸唐荃生王舜成袁希洛盛建勳周清梁希錢稼蓀曾濟寛顧復余乘等十一人當選爲總幹事學　專昌分股選舉農學股許璇張謙吉林學股李寅恭吳愷畜産獸醫股方悌王承鈞農藝化學股周建侯陳方濟蠶　股鄭辟疆章士麟水産股張公鏐侯朝海生物股吳元滌章鴻釗等當選午後蒞覽名勝由省立第三師範校長顧述之引導二時在梅園開談話會會員中提出研究問題互相討論四時在梅園攝影以留紀念山袁希洛代表致謝且謂本會係學衛團體頗希望以後實業界隨時發表問題俾本會得新鮮研究之資料彼此互相聨絡一掃從前之隔膜賓主盡歡而散後又游覽龜頭渚遠眺太湖風景六時始返二十七日無錫各農業團體在公園開歡迎會下午有名人演講 
[鎭江]  
　　揚中監犯反獄有自署揚中縣公民圖東子者投函云揚中縣於舊曆十一日下午六句鐘突有外來土匪若干因時已傍晚難以調查實在勾通獄犯將獄後牆垣挖洞全體犯人約六七十名釋出彼時又將獄前栅欄攀倒時有守衛警察巡長黄熙挺身喝阻被犯人槍斃又木棍打傷巡士二名當將守獄巡士房間及錢管獄員衣被物件搶擄而逃又奪去快槍七枝内有警備隊槍兩枝子彈若干彼時槍聲不絶巿鎭居民不敢開門李知事魏警佐即派第一牌鄭巡長率領巡士把守文明橋口三茅全鎭幸未被刦犯人並外匪連夜向東路江邊而逃魏警佐又派巡官萬違春手持佛郎林手槍跟蹤至普濟菴追獲烟犯一名又至東興港輪船碼頭捕獲犯人一名至十二日上午八句鐘萬巡官帶領巡士及偵緝隊多名返署交案消差李知事慰勞一番隨將監獄被刦情形呈報省長請速派委查勘矣 
　　索債釀成命案牌灣民人徐學海其妻某氏曾向表叔張玉喜索取舊存欵項致起衝突張竟懷恨於前晚忽持利刃將徐妻及其兩子戳傷兩子已先　斃命徐妻傷勢亦重凶手見已釀禍飛步奔逃事爲警察四區分署所聞派警嚴緝業已拿獲當即解送縣署從嚴訊辦矣 
[嘉興]  
　　昌明電燈公司成立海鹽昌明電燈股份有限公司擬定股本洋一萬二千元現已照章先繳四分之一照數收足業於本月二十日邀集全體股東假座商會公開成立大會先山全體股東公舉董事吾新士李乾孫張子芳劉雲洲葉　雲五人並推十瑞甫徐梅生陳靜軒三人爲監察員又推陶靜芳張幼樵二人爲檢查員次由董事會公推李乾生爲董事長并推張幼儀爲經理陳筱雲爲協理是日到會股東羣情踴躍决定次日赴巾購辦機器以期籌備迅速早日開燈云 
[湖州]  
　　早稻收成豐稔湖屬早稻業已登場收成豐稔聞西北鄉一帶高山每畝竟能收米兩石三四斗實爲近六七年來所未有昨今兩朝城内外各米行到有米船三四艘或六七艘不等均滿裝新米投行脱卸故此間米價已跌最高新熟售開七元八角惟晚稻因天少雨南路一帶禾穗稍受蟲傷現農民正在設法捕捉云　　安吉鄉民毁學案安吉荆安鄉國民第二小學校頃因營造校舍前日被鄉民藉口水利關係山吳斯萱劉佬四等爲首鳴鑼集衆四五百人各持耕器闖入該校先覔校長不獲繼即動手打毁校具拆去牆垣校内各敎職員均登屋躍逃僅剩齋夫一人被鄉民凌辱險遭不測校長沈慶連立即奔城投報安吉縣踏勘並將該案電禀敎育廳要求飭縣緝犯重究 
 
 
 

Page 9

 
 
   
 
 

Page 10

 
 
本埠新聞 
[國民大會策進會會議紀]  
　　明日（二十九）午後二時開各股幹事會國民大會策進會昨日午後五時在事務所（廣肇公所内）開會新當選幹事到者甚衆公推霍守華爲臨時主席（一）學術研究會總會李石岑來函辭幹事職經衆討論遂以次多數胡子乾代之（二）五馬路商界聨合會陳國樑亦來函辭幹事遂以次多數卓健伯代之（三）公推李澤源與鄭鷓鴣爲臨時糾察員由衆分别推定各股幹事（名氏附後）（四）决定二十九日（明日星期）午後二時仍在事務所開各股幹事會公推各股主任八時散會茲將各股幹事名氏錄下（一）總務股十五人霍守華袁履登錢達三馮少山陳良玉李澤源司徒俠海馮梓才連炎川程關發徐庭賚王頌芬郭棟臣黄賢卿卓健伯（二）文書股十一人崔通約楊枕溪胡子乾周子恒陳如翔韓鏡湖金拜仁張漢傑徐杏蓀馬樹周吳南浦（三）會計股五人葉貺辰項松茂張羣重俞圭卿唐寳書（四）交際股二十五人鄭兆熊余克明陳廣海吳蔭槐姚菊生周生才夏逸齋陸文中何卓麘敖文藻女士劉錫東汪紀賢蘇海若費良衡蔡增輝鄭鷓鴣何德顯張炳榮王肇祥孫道勝歐陽朝觐徐元章朱怡劍王子瑜陳祝三（五）調查股二十五人仲佩伸顧品三鮑哲泰姚啓林歐陽燕宜陳子春姚子衡黄愼齋林寛庭顧竹君鍾序笙章林生蔣春芳張君謀劉仲英王秀山朱鼎銘鄭緘三陳家寳黄守照張佩珍張寳坤馬仰高沈警已傅本高 
　　附該會致當選幹事函敬啓者昨日開幹事成立會兼推各股幹事當經公推先生爲某某股幹事并公决以陽曆本月二十九日（星期日）下午二時爲各股公主任幹事之期務祈台駕准時列席勿遲至禱除登報外耑此布達此致某某先生台鑒再貴幹事直接通信地點便請開示 
　　又覆江蘇省敎育會函頃接大札備悉謹將貴會疑點答覆如下（一）第一次推代表三人至十一人云云本會最初發起時因團體無多曾函請各團體加入並推出代表三人至十一人爲成立會籌備員此項代表至成立會已開後即應照章另推（每團一人至三人即於三人中推定一人爲評議員）此係開成立會前連日各團體代表會議所决一者貴會於成立會後未曾照辦故有前次之函告（二）會章仍有草案字樣及函請照章辦理等云云本會章程係開成立會前經各團體代表連日在事務所逐條議决者最後結果照現在所定宣布俟關成立會後推定委員修改文字再提出通過惟大網不得變更爲當衆所公决有連日代表會議之議案可以覆按且有出席代表參與議决之人可以證明故本會於成立會後凡不背章程大綱者槪遵照進行以免會務有所阻滯此爲本會會章暫用草案二字之實情各團體與會代表無不洞悉刻下正擬推定委員從事文字上之修改經會員會通過俾早日删去草案字樣總之貴會對以上二點所以懷疑者無非貴會於成立會前未曾與議之故不足爲怪茲特奉告並請貴會查察共策進行以盡國民責任至爲企盼此上江蘇省敎育會諸位先生均鑒國民大會策進會啓八月二十六日 
[李登輝對於國民大會之主張]  
　　中美新聞社譯密勒評論報載李登輝博士文云溯自一千九百十一年中國大革命以來有一至重要之問題而與此共和之中國極有裨益者即爲國民大會其在今日更引起公衆之注意今吾人已近兩路介界之處其一卽通至中國九年來人人爭欲圖得之民治民主之一域其一則仍通至水深火熱之境一切事爲專制與武力所把持使中國漸趨於失望而不可救藥以事實上言之國民大會亦可爲一種最後上訴之法庭國民希望之能否達到與專制及武力之是否伸張將於此决之進一步言之使此國民大會而果告成則二者之中必居其一武力主義完全消滅滅去一切罪惡民治主義因之實行解决一切困難此一端也其别一端則武力主義由此更事伸張其壓迫國民也更甚卒至毁壞國家而後已此國民大會中下判斷者不屬於武人亦不屬於世界各國惟由國民自行判斷其結果非極佳則必全歸失望而國家之紛亂更甚於前在思慮較深之一般人言之謂此國民大會之舉行尚宜加以考慮當今國人之心志未定意見不一有多數國民尚不解共和之眞諦而官僚及政客之問猶多自私自利與政治上乏道德之舉動此國民大會中人或仍如彼不德之國會議員所爲徒各糾紛而無補於實事或則禍國之羣小利用此大會陽爲贊助國民而陰實自便其私圖吾人雖已有九年洞燭陰謀之經驗然誰能保安福餘孽與其他不肖政客之不乘機崛起欺國民而破壞此慘淡經營之大計乎因有此等理由故今日國民大會之所以遲遲不能舉行也在别一方面則爲吳佩孚將軍一派人對此頗抱樂觀謂國民大會不妨一試兩年以來國民之進步極速且富於覺悟之力如合力反對腐敗官僚推翻安福部等均有一種羣策羣力之精神今果舉行此國民大會則不難通力合作以求得眞正之民治也以吾個人之意見言之則此國民大會似亦可行但須將愼處事力避過去之錯誤則當能得較佳之結果也以言將愼之道約得數端　（一）此國民大會應由國民方面已成立之機關共同組織不許官僚直接間接之參與（二）自一千九百二十年八月一號即安福俱樂部傾覆以後凡有新組織之機關出現一槪不予承認禁其參與此爲極大要點因不肖政客往往有利用時機戴國民機關之假面具以圖蒙混者（三）此國民大會之代表宜取少數人愈少愈妙以便進行一切此有二種利益（甲）代表人數愈少則選擇愈精其最後當選之代表即能得公衆之信任者（乙）人數過衆之會最難維持人多口雜爭發意見卒致毫無結果故以少爲妙（四）當國民大會舉行之前兩月或一月應用一種宣傳方法將國民大會之主旨與目的普告全國國民使其了解俾提出意見於大會中時亦可歸於一致（五）所提意見皆宜取根本辦法條數不必過多如能以多數國民平日所討論之事件提出尤妙其最關重要者卽行討論通過以免多耗時光至其詳細計畫與如何實行可由大會中特組專家委員會分别擔任之今吾竊有數種意見擬上陳於國民大會者請述之（一）從速裁兵凡被裁兵士之可用者令在鐵路上及造街工程處等充當工人或往邊境從事墾荒（一方面應組織一實業銀行以少數之金錢借與此輩苦力如英政府在海峽殖民地例）國民大會中應派代表監督裁兵勿專聽武人主持其事（二）廢督軍制代以省長制所有督軍應隸屬於陸軍部發往邊界與沿海諸省籌備衛國之計畫（三）各省組織有力之警察制度由省政府控制之（四）以文治政策代現今之政府制度（五）各地方有能試行地方自治者付之實行（六）各省省長應由人民公舉不由政府委任中央政府但有認可之權（七）自中央以致各省小邑凡政府機關均須創行審計制度均歸財政部監督（八）司法獨立不與政府或黨派之爭則凡遇案件可以秉公判斷不受黨派或官吏之牽制（九）政府不得以武力或他種方法干涉公共選舉（十）迅速制定憲法以上諸端或會由報紙揭載及公衆討論國民大會中當先議此等問題用爲着手辦法而欲求此大會之告成其一端吾已言明於先一卽代表以愈少爲愈妙然選舉代表將用何種簡單之方法乎自應選之於國民方面之各種機關中并由有勢力之機關爲之監督以吾思之此項機關當推商會與敎育會而尤以敎育會爲相宜其選舉之法如下（一）以省敎育會爲最後選舉之總機關（二）以縣敎育曾監督縣選舉（三）其他國民之各種機關各於選定之日期舉行選舉舉出代表八人士農工商四類各舉二人使加入省選舉省選舉即由各業舉出十人或二十人使列席國民大會中國凡二十二行省以每省十人計則可得代表二百二十人此數殊爲國民大會中恰當之人數也 
[曹錕派員來滬領械]  
　　直隸督軍曹錕現因需用過山砲特派專員錢秉鑑赴滬兵工廠請領當由謝廠長照撥七生五山砲七架並由錢君將陸軍部護照及甲種半價券面請滬寗滬杭甬鐵路局長准予裝運由滬赴寗轉由津浦北上已經該兩路車務總管預備三十噸鐵篷車二輛在上海南車站候裝昨日（二十七）經兵工廠派員將此項山砲計裝六十六箱由榻車運至南車站當日裝妥陵掛於下午四時由滬開行之嘉興車往新龍華以便轉掛杭來貨車前往北站轉由滬寗鐵路夜貨車運往南京轉浦至津 
[梁士詒過滬赴寗]  
　　梁士詒及眷屬十餘人帶行李三十餘件由海道來滬於昨日（二十七日）乘滬寗路之花車掛在由滬七點五十五分開行之特别快車赴無錫送行者有滬甯路管理局局長任小山與中交兩銀行行長各機關人員十餘人車抵無錫站將花車卸下留停五點鐘之久由無錫中交兩銀行行長特備汽油船與拖船二隻導梁君眷屬游覽惠泉山及錫紳祝蘭舫之花園回站已三點四十分鐘卽將花車掛在由錫四點開之快車赴寗 
[新任鐵路局長今日抵滬]  
　　新任滬寗滬杭路局長趙慶華於昨日（二十七日）乘滬寗路快車由寗抵錫寓新世界卽日送梁士詒由錫赴寗定於今日（二十八日）乘滬甯路十四號特别快車來滬擬暫寓滄州旅館云 
[新當選總商會長之略歷]  
　　日前總商會互選會長時到會會董一致投票舉聶雲臺爲正會長茲悉聶君乃湖南衝山人前浙江巡撫聶仲芳之子曾文正公之外孫英文程度極高崇奉基督敎曾爲自立救國會會長楊樹浦恒豐吳淞藴藻浜大中華兩紗廠皆其手創現在美國游歷調查實業不久可以回國素來熱心任事將來對於會長一席或不致如他人之敷衍也 
[新檢廳長卽將來滬]  
　　上海司法界昨日接得電音略謂山西高等第一分廳監督推事調任上海地檢廳長譚辛震氏已於本月二十二日由晋動身大約出月初旬卽可來滬履新 
[戒嚴問題之昨訊]  
　　本埠華界自戒嚴以來迭經商界呈請將戒嚴期間通融以便商業故近日雖未明令解嚴而夜間出入已不查阻茲聞軍署消息地方戒嚴一事已由商界一再陳請解嚴其理由謂北京等處已見解嚴滬上爲通商大埠商業薈萃之所戒嚴令不早撤銷於商界多感不便云云是以軍警兩界各長密商之下即由徐廳長通令所屬各區署所警正佐等一體遵照自下月爲始日間站崗警察免去荷槍改持警棒夜間仍於下午八時起至天明六時止均須一律荷槍站巡云 
[閻瑞生吳春芳已解護軍使署]  
　　謀斃小花園妓女蓮英案内之兇犯閻瑞生吳春芳業經公共公廨訊實判均押候備文詳解護軍使署按例懲辦詳情已屢誌本報茲悉此案關正會審官於前已退庭後即飭承連夜檢察全案卷宗抄錄一份於昨送交老閘捕房捕頭轉飭承辦是案之華探目王潤甫西探目奎爾預備一切着令卽日起解昨日午後半時捕房以電話知照護軍使署由火車遞解閻瑞生吳春芳請查照捕房方面係派原辦之西探奎爾華探目王潤甫將閻吳兩人押乘汽車至北火車站乘快車至新龍華站下車軍署方面派有稽查員徐文德在北火車站迎提後相率押解至軍署卽經何代使令飭軍法課將閻吳二人妥爲收押候懲閻瑞生到軍署時仍係穿麻米布衫褲頸項掛一十字架顯係素信天主者至吳春芳穿白夏布衫褲迨釘鐐收禁狀甚畏懼云 
[各輪船進出口消息]  
　　國内輪船　　寗波太古公司開駛甯波之新北京輪船昨日所裝出口貨有白米三百餘包黄糖六百餘包粉絲六十餘件罐頭牛奶十三箱餘爲藥材水菓等類甯紹公司之新甯紹輪船昨日開往寗波所裝出口貨有麵粉數千包白米五十餘包其餘爲桐油蓮子瓜子水菓鐵絲等類又有點銅錫八百餘塊　　長江太古公司之大通輪船昨日開往長江所裝出口貨有打米機器一部係本埠新祥機器廠所製造運往九江恒大米廠餘爲肥皂黄白糖藥品等類三北公司開往長江各埠之長安輪船昨日所裝出口貨有軋花機五部蔴袋五十餘件檀香一百餘件其餘爲鋼鐵鐵絲鉛皮洋松木等類又有海帶菜一百餘件黄白糖五百餘包及魚乾肥皂等各種雜貨　　温州招商局開駛温州之海晏輪船昨日所裝出口貨有肥皂一百餘箱黄白糖一千餘包及大批荳餅鐵絲麵粉黄荳等各項雜貨　　港粤招商局開駛香港廣東之廣利輪船昨日所裝出口貨有鷄毛三十餘件花衣一百餘包紙烟二百餘箱餘爲大批灰藍土布一千餘包又有電料電燈泡油漆茶葉絲綢等類太古公司之頴州輪船定本日開往香港廣東等處該輪所裝出口貨有荳餅一千餘片黄荳一千餘包白米三百餘包白礬三百餘麵粉二千餘包餘爲紙烟棉紗土布及大批白苧蔴　　烟津太古公司之通州輪船開駛烟台天津等處昨日續裝之出口貨有麵粉三千餘包白米三百餘包蠶荳三百餘包其餘爲榨菜棉紗土布白油罐頭食物等各種雜貨 
[國外輪船]  
　　東洋日本郵船會社之八幡丸刻定本日十時開往日本之門司神户大阪裝往之出口貨中以麩皮一項爲大宗餘爲大包棉花及鷄蛋數千箱黄牛皮三十餘件鋼皮百餘件又有橡皮輪胎瓦器等項近日東洋運來之洋緞布疋及絨線衫轉運至蕪湖等處甚夥至本埠經售者連日有瑞記信昌含昌及德新祥等購進此項洋貨甚夥云 
　　歐美好時洋行之托倍號Ｔoba輪船專行駛中歐本月份可到滬該行已定三十一號自上海裝貨赴奥國之落得登Rotterdam及德國之漢堡又有藍烟囱公司之門託號Mentor昨已到申裝來貨物以五金疋頭爲大宗刻在浦江起卸俟出清各貨後即開赴漢口更有阿巧利司號Achilles自英國之利物浦開來大約在此月内可以到滬已定九月四號開還倫敦至於怡和洋行經理之CityofDunkirk從美國之飛拉待斐開來現在浦東碼頭卸貨卽日須開往日本又有該行之坎沙號Kansas在九月一號可以由英國之倫敦到滬大約四日裝貨還倫敦 
[太古輪船公司致大陸報函]  
　　大陸報載太古輪船公司來函略謂長江輪船客票公賣局在大陸報披露各情但尚未將各事悉行披露且所言亦不盡確查該局與輪船公司所立之合同志在扶助該局並予各方面及行客以利益者並未遵守該局管理員似以爲辦理不妨糢糊而不顧全及輪船公司之利益今旣反對輪船公司有效力之管轄遂慮及將有不可倖免之結果自知不能繼續辦理惟有讓他人善爲之故乃怏怏不樂耳 
[公共租界重定地價表（東段）（續）]  
　　坤籍號數每畝地價地籍號數每畝地價地籍號數每畝地價四一八三六○○四一八Ａ三六○○四二○三五○○四二七四二○○四三一三七○○四三二三七○○四三三三五○○四三五三七○○四三六三六○○四三七三三○○四三八三三○○四三九三七○○四五○三○○○四五一三五○○四五二二三○○四五五七○○四五八三○○○四六○二三○○四七○二六○○四七四一八○○四七六三○○○四七七二○○○四七八二○○○四七九三七○○四八○二○○○四八一二五○○四八二三五○○四八三四二○○四八四四○○○四八五四二○○五○五一一○○○五一○一二○○○五二○三六○○○五五○九五○○五五四八七○○五五八八八○○五六四一○五○○五六六一四○○○五七○一二○○○五七一九○○○五七二八三○○五七三九三○○五七四六三○○五七五六八○○五七九七五○○五八一六五○○五八三七五○○五八四九○○○五九○一○○○○五九二八五○○五九三八五○○五九四八五○○五九六六五○○五九七八五○○五九八八五○○五九九九五○○六○○九○○○六○一九○○○六○二九○○○六○五八五○○六一○八五○○六一二八○○○六一五八○○○六二○八○○○六二六七五○○六二七五○○○六二八八五○○六二九五○○○六三○四八○○六三一四八○○六三六八○○○六三八五八○○六四六七五○○六四七Ａ七五○○六四七Ｂ七五○○六四八七五○○六四九七八○○六五○七○○○六五一六○○○六五二三五○○六五三六○○○六五四七三○○六五五六○○○六五七二五○○六五八三五○○六六○三○○○六六二三五○○六六七七二○○六七○七○○○六七七七五○○六八○八○○○六八三五○○○六八五五三○○六九五八三○○六九九六○○○七一三八七○○七二○六二○○七二五六二○○七二八六○○○七三○五八○○七三一五六○○七三二六○○○七三三三○○○七三四五○○○七三七三○○○七三八四八○○七四○五○○○七四一四五○○七四三三八○○七四六三九○○七五一四○○○七五二二○○○七五三三二○○七五六四○○○七五七三五○○八○一二○○○八○三二四○○八○五二八○○八○六二三○○八一四一七○○八一八二六○○八二○一七○○八二一三五○○八二二三五○○八二三二二○○八二四三五○○八二五二二○○八二七一五○○八二八二○○○八二九一五○○八三○一五○○八三二二五○○八三五一五○○八四○一五○○八四四三二○○八四五三五○○八四六二七○○八五○一三○○八五二一三○○八五三三八○○八五四一五○○八五五三○○○八五六一五○○（未完） 
[友華銀行銀巿報告]  
　　中美新聞社譯友華銀行報告云昨日倫敦銀價當地漲一先令八便士遠期不動紐約銀價八九又四分之一紐約倫敦滙價三元五角八分此間今日定價不動僅金圓漲至一○八開巿時交易價金鎊六先令一便士半金圓一○九半日金四六又四分之一晨間華人略有買進傾向但不久即停頓以後巿况堅定交易不多 
[美盛公司棉巿報告]  
　　中美新聞社譯美盛公司報告云上星期棉花全無價值以後各月份之貨巿價均較上届爲跌恐不久再須跌落至種棉區域中之收成消息均甚佳不過北方及中部略有例外而已其故因天氣甚熱且無雨故收成較歉以後一星期或十日内如有甘霖則可望大有進步云美國棉收甚佳價值跌落甚速印棉收成較佳棉紗巿面鬆動利物浦巿况軟弱印度紐約巿况穏固華棉出口額自一九一年九月份起至本年八月份止共四十五萬六千九百三十八擔 
[調查華商所存俄紙幣之省令]  
　　滬海道王道尹接江蘇省長公署訓令云案准財政部農商部幣制局咨開承准國務院函交中東路宋督辦摺呈一件内開頃准公府秘書廳鈔交駐英施公使來電内開中俄壞地相接與他國情形不同往來商務並未中止俄國紙幣向流通沿東清鐵路一帶因與北滿經濟有關且盧布票在華洋商人手中甚多未經禁止通用我政府對此問題頗爲注意華商初時收用盧布票嘖有煩言知有現金存貯俄京可以兌換故俄國現有之金華商實應攤分惟盧布票一事彼未計及因各國迄未有提及者彼請補具説帖並能聲明數目爲妙俄國現金統共僅有二千至三千萬鎊而欠外者有二十萬萬鎊之多故除破産之外恐難籌善策當復以俟電京問明數目後再行函告等語查盧布票票數在華回手中甚多儻不從早設法恐將分文無著基意彼索具之説帖應照送其數究竟若干能否先著約計一面設法調查明知攤分俄京貯金不能辦到將來或可藉此停付庚子賠欵以爲忯債地步禁用盧布票我國似宣早籌對付方法究竟説帖應否補具請速電示等因查中俄接壞俄國紙幣諸流用於吾國境内者以東三省爲　多而尤以中東鐵路沿綫一帶及吉林黑龍江沿邊等處一切貿易通行無阻或成反客爲主之勢比年因俄幣價漲落無定吾國商民反視爲一種投機事業若京津滬漢山東省等處鮮不爲其侵入堂害愈深此次該公使所請調查數目停賠欵以爲抵債地步洵爲切要之圖但俄幣流行最廣一時殊難約計惟有請由鈞院令行俄幣流行各省地方官及商務會通知商民凡持有俄國盧布票者速向官廳或商會報告數目彚總具報俾知確數俄金存數旣難攤付幣價華商存票恐歸無著不如即藉此俄幣停付庚子賠欵爲抵債地步而其名義上仍須以整理幣制調查各國貨幣爲名庶免外人之疑誤商民之驚惶所有調查方法茲謹酌擬表式一紙送請察奪等因前來查宋督辦原呈所稱請停付庚子賠欵以爲抵債地步一節業經國務會議議决該項賠欵業已分配用途所請抵償華商盧布票損失自毋庸議至華商所存盧布票數目應調查清楚以爲交涉地步一節洵馬切要之辦法除分咨外相應檢同調查俄國紙幣一覽表式一分咨請轉令各地商會迅將各華商所存盧布數目按照表式彚列成册尅日呈由轉咨本部局以憑辦理等因准此合行令仰該道尹即便核飭該管各縣知事轉行各該商會一體設法廣爲調查塡表報候核咨毋延此令計抄發調查表（縣名（所有者姓名或堂號）住址）存儲俄國紙幣數目）（存儲俄國紙幣種類）（俄國紙幣現在價值）（說明）一所有者姓名必須註明以便稽查一存儲俄國紙幣堂號但住址無論如何必須註如有不願註明姓名者亦可報明數目係按票面計算一俄國紙幣種類甚繁值亦高低不一必須分晰註明一俄幣現在價值須以折合現銀元爲準 
[南洋烟草公司股東創立會記]  
　　昨日（八月二十七號）南洋兄弟烟草公司假上海總商會開股東創立會到會股東共五十四萬八千八百零九股已逾股份全額三分之二下午一時開會公推簡照南君主席報告開會理山略謂本日爲本公司擴充改組創立會成立之期溯本公司創始於前清光緒三十一年本振興國貨挽回利權宗旨慘淡經營再接再厲幸賴愛國同胞愛用國貨營業日形發達照南　不敢私諸一家因於去年七月經舊股東决議擴充改組藉羣策羣力推廣國貨爲吾國塞一滬巵所有一切改組情形請楊小川君報告繼發起人楊小川報告云本公司擴充改組一切已詳招股章程及新舊公司契約諸君認股時當早閲過無庸贅述茲將改組情形爲諸君報告之本公司承舊股東以著有成效之營業公之於衆俾人人皆可附股股份總額定爲一千五百萬元分七十五萬股每股二十元（初以上海通用銀元爲本位旋據多數股東之要求改用港幣爲本位）除應核給舊股東股份七百五十萬元及發起人自認外餘已招募足額所有全盤營業連工廠物業生財舖底不動産及家私機器貨物原料賬項等均經公正人張菊生盛竹書陳光甫周清泉黄式如周壽臣馮平山招畫三陳廉伯李冠春諸君按照新舊公司契約估核點查清楚一切手續均根據新舊公司契約辦理此改組之大槪情形也本公司今日應籌擴充者須先從工廠着手因本公司原有香港上海製造廠不敷應用已在本埠鄧脱路舊製造廠旁先後添購地基三十餘畝添建新廠添購新機以廣出品而宏銷路至漢津等埠將來亦擬添設製造廠此外與有關係之營業當隨時察看情形次第舉辦此現在與將來之擴充計劃也至此次舊股東之對於新股東有二事最足令人興感者今日本公司成立伊始鄙人應提出報告以爲新股東告慰焉查商業通例必收齊股木始能作爲新公司之營業本公司於去年陽曆十二月一日開收大股本年一月十日爲截止期期滿後尚有認而未繳之零星小股再展至四月三十日方一律交齊如照通例辦法則應以截收大股時期方算爲新公司完全之營業迺舊股東爲酬答認股諸君提倡國貨美意由去年陽曆十一月起未收大股之前即歸爲新公司營業查每年十一十二兩月營業最旺計去年十一十二兩月除開支外實溢利共一百萬元舊股東以自有之權利公諸新股東實爲他公司未有之創舉此可以告慰於新股東者一凡新創一公司建廠房購機器種種籌備不知費幾許年月始能成立今新公司以組織最短時期享受舊公司固有之利費省而功倍自新公司改組以來力圖進步現計由去年十一月至本年七月九個月核算除開支外約溢利三百六十萬元前因旣善後果可期此可告慰於新股東者二今日諸股東同集一堂快慰何似務望此後同心合力共維國貨以挽 
 
 
 

Page 11

 
 
利權非獨本公司之幸亦實業前途之幸也云　衆鼓掌次主席提議請各股東議定董事及監察人公費　清泉提議董事每年公費六百元監察人每年公費四百元主席付表决全體贊成次公舉周壽臣爲開匭員陳廉伯梁　餘周清泉黄式如四君爲監督開票員當衆投簡惟因手續繁多核算需時所有當選黄事及監察人姓名容再續錄 
[無錫扣米完全運滬]  
　　滬商前在無錫所購白米被阻運滬嗣經幾次交涉業山該地官廳商會准許分批運申茲已運竣現新貨已經出産年歲豐稔當地之囤户居爲奇貨者現亦一齊放出故上海米行米店米廠等旣向該地民廳商會疏通别無糾葛　生亦深願　常源源流通以是連日之裝申者反見增加云 
[民生女學籌欵演劇紀]  
　　昨晚演舊劇今晚演新劇貝勒路民生女學昨晚七時假天蟾舞臺請久記票房演劇籌欵建築新屋以擴校務來賓千餘人由任矜蘋肯夫及該校女生久記計員留日學生上海學生聨合會同人等招待所演之劇爲釣金龜珠簾寨雪盃圓魚藏劍武家坡天水關花田錯馬孟起捉放曹連營寨演員均盡義務且異常出力所以彩聲雷動而尤以鷓鴣子挹芬子二君爲最妙二君均十餘齡之稚童而演戲　熟不啻此中能手該校經濟本不充裕時呈竭蹶之狀敎職員雖有擴充校務之議而力不逮心於是不得不求助於各界進有演劇之舉我國女學方具胚胎凡爲國民自當極力提倡藉以培植我二萬萬女同胞昨晚來賓若是踴躍想必均懷斯旨而來也聞今晚已有　履　趙子厚項鴻生張知競徐女士沈林雨等預定包　今將今晚之秩序錄下（一）兒童運動上海學生會第一義務學校（二）（音樂）彭蕃滋席時泰（三）（戰後）（四）（十萬金磅）由留日學生久記社員東吳法科復旦大學第二師範各校學生分演外並有邵力子李衡石兩君加入（戰後）分（一）索租搶親二嘆窮投軍（三）掠美退婚（四）覔死遇救（五）避兵遭難（六）擁妾娶妻（七）被刼喪生（八）哭墳得病（九）懺悔自殺（十萬金鎊）分（一）歸國（二）歡送（三）陰謀（四）盜印（五）公憤（六）質問（七）擊曹（八）殉夫等幕又徐季龍君爲該校校董對於該校成　非當贊許此次聞該校募集建築費特捐銀盾四座以奬贈募欵踴躍與捐助鉅欵者此外又有張延鐘君捐助洋五元云 
[五金巿况之調查]  
　　滬上銅錫鉛鋼鐵等爲大五金營業中之一部分自歐戰以後巿面高低不一茲將本月來巿况分别調查錄下　　紅銅黄銅來自英國倫敦及日本等處有種銅板則備製造各種銅器之用如銅元局等銷路亦有由日本機器廠軋成銅圓坯運來者近日此項紅銅板每擔開價元二十四兩黄銅板每擔元十八兩由湖南省銅元局派員來滬購辦分批裝箱因而巿價見漲較上月間漲起二兩有奇 
　　洋錫點銅係美國及嗬囒運來歐戰時代船舶緝少巿上各貨奇缺厥後巴漸次回跌上年忽被日本收買致錫價大漲每擔至七十餘兩我國浙紹杭州製造錫箔爲必需之原料致錫箔價因而亦漲近來日本爲金融關係各貨莫不相繼放出巿價頻跌我國浙省錫箔工人亦逐漸改易他業做者日少錫之銷路因此呆滯客帮如天津漢口青島東三省等皆觀望停辦故現巿嗬囒錫開盤每擔六十四兩祗有本街零星交易云　　青鉛爲瑞典英國美國所産烊成大條和公司輪船運華謂之洋青我國河南湖南亦有鑛産所出者謂之本青各省兵工廠製造軍用品皆須用之故滬地銷塲以天津廣東福建湖北及東三省等處爲多數機器廠翻砂用途浩大前次每公司輪船進口所裝青鉛每次常有值銀五六十萬之貨自四月以來來源減折每輪進口祇在三四十萬約計六折英國洋青現下巿價每擔開十兩瑞與青九兩七八錢河南本青九兩二三錢其價較上月增高五六錢　　　兩項前次歐戰正　時各國用以製造軍用品故皆禁止出口嗣後又被日本吸收圖爲俄國製造軍艦之需厥後俄政府失敗此項訂造之艦遂盧泡影我國所用鋼鐵均持湖北所出之品近日本亦逐漸售出巿面遂跌落本年以來英美等國運來之貨極少故巿上頓缺乏茲山滬上某英行向歐洲定裝來申約於陽曆九月抄可到計裝英公司有三四艦故此間已將棧房打掃出空預備存放此項大批到後巿而可望回復矣 
[汽車碾斃老婦三誌]  
　　施雲程控汽車夫張鹿嗚（卽張六朋）駕駛五千一百四十四號送貨汽車至新大橋閣駛快車將伊表姊王潘氏撞倒碾斃請求伸雪當時由官騐明候警署將張送廳再核等情兩誌前報昨午閘北四區二分所將張鹿鳴移送到案由郭檢察官傳到施雲程與張鹿鳴質訊長久判張收押施退去候核 
[慈善團撥解閩省賑欵]  
　　中華慈善團合辦湘陜閩浙籌振處致海軍藍總司令函云季北先生大鑒敬啓首日前一品香開會籌振承執事極力贊助慈善家踴躍樂輸集欵一萬餘金於振務裨益匪細茲於日前開會就已收到之欵公議撥解貴省災振洋三千元餘俟日後察看情形再行酌辦用特照數開具中國銀行洋票一紙送土即祈查取迅賜轉解災區濟振並賜給收條備查所有災區放振情形仍希隨時見示以資微信而昭妥洽爲荷 
[學校消息併記]  
　　寰球學生會學校寰球中國學生會日夜校校長朱少屏君此次赴美對於校務均於未行之前預　佈置妥當除請該會副會長李登輝博士時常蒞校指導一切外并請約翰大學文學士劉同嘉君爲夜校敎務長武昌高等師範國文史地部畢業生吳毓鰲君爲日校敎務長云　　三餘夜學英大馬路盆湯弄口洋布商業會三　夜學社第二十二學期特設商归科訂於陰曆月之十九晚開學近日報名頗多有志求商學者速仕報名　　滬北公學北四川路宜樂里滬北公學日昨舉行秋季始業禮首山校長令各生起立唱國歌校歌曁奮興令畢即向國旗校旗聖像各三鞠躬並詳述孔聖子弟以德行爲先各生在校自宜注重修業而在家庭尤重孝行繼由各敎員致訓辭即散會今日排班星期一正式上課現各高小各級尚有餘額可補　　坤範女中學新閘梅白格路頤康里坤範女子中學自署假後該校校董及敎職員已開會數次討論本届進行方針僉以注重工藝提倡國貨爲人手辦法故日前由該校學務主任沈甫霖梅頌先提議先組織婦女手工傳習所學費及用品費一槪不收一個月後即可畢業畢業後給予相當之薪水成績最優者按月三四十元最次十元左右邇來報名者已逾原定學額而外埠馳函報名者尚源源不絶故校長俞文耀女士另行籌劃擴充再續招學生十名　　浙江旅滬公學新閘路福康里浙江旅滬公學自周斐章接任校長後大加整頓現定九月一號舉行秋季始業式本届新生投考者頗衆擬於開學日重行試騐云　　競新學校閘北恒豐路警業里競新學校前日（二十六日）下午補行畢業式首山校長孫綺恨布告次由巿學務處職員徐靜安給憑次由來賓洪賡揚郭俠民陳縉卿朱淵如洪子耘相繼演説比散會已鐘鳴六下矣畢業生姓名列左陳錦初羅楝升周浩顧佑峰陳炳初吕昌閔文海談佩珍鄭涉娟謝翠娥　　廣東基督義學横濱橋北中華基督敎會勉勵會鑑於同鄉貧寒子弟失學者衆特租定北四川路白保羅路全福里二號開辦廣東基督義學擬收學生五六十名准陽曆九月十一開學每生只收掛號費一元惟男生收至十二歲女生無限制高等小學生不收云　　師範職業補習科尚文門第二師範附屬第一部小學校敎職員等謀敎育之普及於去夏倡辦職業補習一科夜間授課二小時注重英算國文等不收學費專收工商界失學者開辦一年成績尚佳現届署假繼續招生由該校函請各工商團體介紹外並由該科學生組織勸學團挨户勸告倘工商各界有志補習者可速往該校報名聞該核定於二十日晚七時開學云　　基督公學虹口梧州路九九五　基督公　　校部秋季始業准於古曆七月廿四日開學木届招生擴充學額五十名以期敎育普及又該學夜校部夏季並未輟業日夜兩部均有餘額可補　　滬西尚德學校上海西門外林蔭路中段滬西尚德學校係張蟾芬獨立創辦向來注重國文英文德文法文算法商業等科自遷入新校舍後學生較又增數倍本學期添聘或朗然趙振榮項秉賢張乘槎孫子南爲主任敎員該校向來於星期日下午所辦之星期日義務學校現仍繼續積極進行並分赴鄉間辦理露天學校敎投粗淺文字宣講曹通衛生並選購商務印書館編印之通俗敎育圖畫贈送兒童以引起其興趣現該校已於陽曆八月二十五日開學云 
　　邭光學校北四川路横浜橋北廣東邭光學校對於幼稚生敎育極爲注意故該校附設之幼稚園辦理頗有可觀現以來學者漸多恐地方狹有碍敎特將該園擴充以便容納並添聘徐女士帮敎音樂又該校向設有注音字母一科由高蕙石君敎授學生畢業者已有兩班現該校以提倡注意字母爲今日第一急務特於本學期起加多鐘點商請青年會派員到校帮同敎授以期普及云 
[注音字母講習會紀]  
　　二十六晚八時爲青年會注音字母講習會之第四次演講本請王藴由君演講因王在中華書局預備國音留聲機所以仍請陸衣言演講題爲（小學校先敎文字或先敎國音字母的商榷）陸説在國民學校的兒童各種發音機關都已完全所以不妨先敎注音字母入手不過起先毋須敎拚法單敎字母並須借實物名詞的相仿音以助記憶又小學生學書法之先可以先練習字母以作文字書法的準備又説獨川聲母與獨用介母或韻母用時往往要讀成一個字今可用連號放在二個獨用字母之間以免混亂這個方法不久敎育部也要公布了又説五聲）小孩兒剛學言語時候他的母親並不敎他什麽聲但小兒已能念得高低適當的聲音出來至於五聲不過是言語上聲音上的美術小兒初學時可不必一定要敎以上是敎授方法至於推廣注音字母在提倡時不免没有社會攻擊因爲小孩的家庭並不知道注音字母是什麽他們看見兒子念像字不像字的東西一定説這學堂不好連中國字也不會敎下學期敎起的時候最好先對各學生的家庭説明注音字母情形又説注音字母在家庭方面推廣各位不妨來開一個家庭講習會一家中的人年齡和程度各有不同所以敎授法和小學校也不同家庭中的敎授法是活動的不妨各取最好的方法敎授現在時間不能多講其餘的問題不妨可以通信研究云 
[青年勵志會開會紀]  
　　中華青年勵志會於本月二十六日下午二時開評幹聨席會議由會長高鍾奎主席宣告開會宗旨畢即由幹事陳復華提議本會進行方法時副會長王道三起言本會前日議决開辦學校組織工廠編輯書報等項應先從實地調查爲入手辦法討論結果推定實業股主任萬鳳全股員蔣澤民赴鎭江南京鳳陽徐州開封等處王寰蔣士舉赴六合天長盱眙東海等縣考查實業狀况敎育股主任王夢霞股員劉文傑赴興化泰州等縣張玉清高傑忠赴高郵寳應宿遷等縣羊振鈴高恒義赴揚州鹽城埠寗等處考查敎育情形定於下星期一日分途出發往返至遲以一月爲限至四時三十分閉會 
[武術會明日歡迎會長]  
　　城南中華武術會自王一亭當選會長後該會同人深慶得人茲定於月之二十九號下午一時半全體會員在禮堂歡迎會長二時在會塲開成立紀念大會秩序如後一奏樂二會員與會長行相見禮三代表恭呈證書與會長四會長行就任禮五讀歡迎辭六會長訓辭七禮畢八奏樂 
[少年宣講團籌募建築費]  
　　本埠少年宣講團總部成立已九載今春欲擴充團務發展社會敎育募建團所及通俗演講塲等經徐總統蘇李督浙盧督豫趙督曁各界各團體先後贊助成績甚佳茲又由大舞台全體藝員允於陰曆八月一日（星期日）演義務劇一天劇資悉充該團建築經費聞是日已定演（鐵公馬）（馬鞍山）（葭萌關）（木蘭從軍）等劇該團建築籌備處刻正從事預備想滬上熱心諸君必樂相助也 
[法租界聨合會平糶定期停止]  
　　法租界商業聨合會所辦臨時平糶局至昨已届十天以捐欵無多本擬自二十八日（即十五日）起停止糶米乃因上海學生聨合會移助南洋烟草公司之西貢秈米五十石於二十六日送到爰再續辦兩天至二十九日止自三十日起即行停止以便結束 
[滬西商界聨合會職員會紀]  
　　滬西商界聨合會前日下午八時開職員會會長葛品生主席議案如下（一）報告國民大會策進會本會係四十一路中發起分子　否加派止式代表唐美甫主張加派衆贊成當推議顔芹香黄鼎祚黄蔭甫三人代本會出席（二）報告印花税新署已經施行勢恐波及商界本會前爲此舉致函總商會已經發電今日仍宜具函要求該會堅持前案同懇免征經衆表决通過（三）校董唐美甫報告本會附設之夜校課堂裝修完竣電燈校具亦已添置定九月一號（即七月十七日）　課所有修改章程請衆通過明日可發油印至此届敎員國文主任黄蔭甫英文主任洪承德算術及研究國語主任王恩孚均係義務且各抱熱忱云云議至此宣告散會 
[證劵物品交易所消息]  
　　上海證券物品交易民軍塲揭示第七十八號云茲有第四十五號棉花部經紀人雷祥安第六十一號棉花部經紀人瞿少穆先後提出廢業理由書請求告退由經紀人公會轉達本所查雷瞿二經紀人於一切交易關係均已了結自應聽其告退除函復經紀人公會外特此通告又巿場揭示第七十九號云茲有第四十四號棉花部經紀人胡紀鏞提出廢業理由書請求告退由經紀人公會轉達本所查經紀人胡紀鏞一切交易關係尚未了結應俟交易了結後方可告退除函復經紀人公會外特此通告又巿塲揭示第八十號云棉花部經紀人瞿少穆提出廢業理由書請求告退由經紀人公會轉達本所業經本所承認於本月二十六日揭示巿塲茲查瞿君少穆對於交易關係尚有未經了結之處應俟一切交易了結後再行告退除函致經紀人公會外特此通告 
[紅十字會消息兩則]  
　　中國紅十字會昨接廣東番禺分會來電云紅十字會總辦事處鈞鑒頃以潮屬戰事緊急敝會已於寒日派醫隊二大隊前赴救護希速轉電潮州粤軍陳總司令一體保護盼甚番禺分會叩總辦事處已電請陳總司令一體保護矣　　今日午後三時中國紅十字會讀開常議會由楊小川主席蔡廷幹曾備有交議文稿先期寄到云 
[法租界允助駁船公所查察竊案]  
　　江蘇特派交涉公署昨接駐滬法總領事雷務來函略謂前准來函以淞滬駁船公所欲在租界内查察駁船上偷竊以維公共行旅請爲援助等因此項用人行使職務如果與租界治安無礙自當酌予臂助相應函請轉致該公所查照云云許交涉員昨已據函照轉矣 
[浦江挖泥之預先知照]  
　　淞滬警察徐廳長前接海關監督函開據浚浦局代理洋工程師函報定於十月下半月由南巿大碼頭起至南碼頭薛家浜等處之南首黄浦離開岸綫一百英尺浦中用挖泥機從事開挖當動工之際機力展動頗形危險凡在浦面之船隻必須遠離一千二百英尺之外前面七百英尺後面亦一千二百英尺横度六百英尺以免阻碍工程而避危險等由徐廳長立即令知浦江水巡隊潘隊長遵照辦理自浚浦局開工挖泥時期宜派巡船在彼保護並傳諭各項船令及竹木各行等趕將竹木材料一切阻碍之笨重物料一律移開如敢延違一經損失該局槪不負責俟開工時當將開工日期呈報來廳以憑查核 
[憲兵營長之更調]  
　　駐滬京畿憲兵營自於去歲改編爲京師憲兵第三營後營長張輔漢呈請長假未經批准本年七月間又請辭職已經憲兵司令陳興亞批准並委第十連連長朱玉軫代理到任已月餘昨日接京電現奉部令以駐滬京師憲兵第三營營長一缺已委現駐保定之第十二連連長汪毅升調云云聞汪將於月終來滬接印任事 
[審廳刑庭長易人]  
　　前上海地方檢察廳檢察官沈炳榮（字鳳樓）已調任奉天安東地方檢察廳首席檢察官茲經北京司法部電飭上海地方審判廳刑庭長周韞輝與沈炳榮對調沈君奉文後已於前日抵滬昨晨蒞地審廳謁會張審廳長當即接任視事其周君現已請假不日即赴新任 
[憲兵預備照料賽會]  
　　京師憲兵第九連那連長以今日爲中元節上海城隍神循例率同四司出巡届時觀看賽會者人必衆多誠恐匪徒乘間刦掠途人財物或有騷擾治安情事昨特調派憲兵十六名令於今日分段游巡以資彈壓 
[通令協緝諸曁縣匪徒]  
　　松滬護軍使署昨日訓令所屬各軍隊云據浙江諸曁縣知事吕耀鈐呈稱竊於三年三月間縣屬五指山地方匪勢猖獗之際掠黨騷擾擄掠知事於四月二十三日任事正舉匪勢猖獗之際掠人越貨一夕數聞當經懸立重賞募購探線咨會鄰封撥隊扼截一面會營督警前赴陳蔡鎭樓子湖斯宅等處躬親指挥廣設方略兜剿掩捕並奉省公署調派保安隊蒞縣會勦數月以來匪黨次第殲護閭閻幸臻安謐匪首劉永通一名竄至嵊縣　家培地方山營擊斃惟匪首吳桂發張森木等東擊西竄迄未就獲茲據先後探報該匪首等現竄匿杭屬之富陽臨安及湖屬之孝豐等縣復經次第選派幹探跟綜追緝並分咨各該縣署設法協捕去後茲據去探陸續回稱吳匪等業已潛往上海匱跡租界致難弋獲等語查該匪首吳桂發等勢窮竄逸本屬出没靡常因念除惡務盡旣有踪跡可稽自應嚴密偵捕以期殲此大憝凈絶根株除再派探趕往上海跴緝外理合檢同賞格並吳匪照片備文呈祈鈞使鑒核飭屬設法協緝並於上海地方諭令偵探人等加意偵查以期早日就獲等情合行檢同賞格照片令仰該營長即便遵照轉飭所屬一體協緝務獲解究 
[仇殺案牽涉茶館主之警廳批駁]  
　　賣牛肉之李長金被高阿二錢掌生等用斧砍斃一案業經檢廳起訴審廳示期九月二號公開審理已誌本報茲悉屍母李王氏以當伊子被害時該處一層樓茶肆主倪生並不救護故意容留凶徒又投淞滬警察廳稟請並究昨由徐廳長批示云查此案已經行區查明所有凶犯即爲　警當場所逮捕據呈各節誤會實多至茶客行凶係事出倉猝該茶肆主未能應　救護亦由於急不及防來呈指爲容留凶徒卒請提辦殊覺任意羅織應毋庸議此批 
[窶人投浦遇救]  
　　南京人韓桂林因貧無倚賴於前日至新閘碼頭投浦圖盡當由八百十四號華捕查見設法救起帶入捕房留至昨晨解送公共公廨經中西官訊悉前情判韓函送江寗同鄉會設法遺回原籍 
[老嫗投河遇救]  
　　昨日午後二時許有年約五旬之江北老嫗王高氏在虹口肇勤路浜投河圖盡被一千二百六十三號華捕查見雇人設法救起帶回捕房稟明捕頭轉送公廨暫留候核 
[汽車夫肇禍之科罰]  
　　汽車夫周阿毛日前駕車至法新租界霞飛路地方司機不愼衝上街沿致將行人徐五喜撞倒輾傷脚骨並將某店門前之玻璃窗碰碎後由巡捕到來將周及受傷人一併帶入捕房飭將受傷人送往醫院醫治聽候傷痊再核在案茲因徐傷勢痊愈故於昨日傳至法公堂請究先據捕頭上堂稟明前情繼據原告投訴被撞情形求究詰之周阿毛供實因民人是日飲酒過醉所致求宥中西讞員以周酒後司機肇禍着罰洋十五元醫費六元亦歸被告負擔 
[開汽車疏忽之判罰]  
　　汽車夫薛書林前日在南京路開車誤走路徑撞壤某西人之包車由捕查見抄明該汽車號頭回訴捕頭請廨出單昨日將薛傳至公共公廨即據原告西人投訴被薛撞壞車輛情形訊據薛供當時因前有電車不能開前是以從旁開駛以致誤撞等語中西官核供以薛開車疎忽判罰洋十元充公並着賠償修車費 
[私賣女嬰之查獲]  
　　丹陽人盧榮義與其妻周氏同住胡家木橋近將來歷不明之初生女嬰賣與無錫婦人蔣沈氏日前五區三分所唐署員接得郵局遞來匿名告密信一封内述盧夫婦私賣鴉片販賣婦女小孩等種種劣跡唐君立飭長警往拿盧已知風脱逃惟將周氏及蔣婦女嬰一併逮案研訊一過判解司法科究辦 
[逃婢暫留濟良所]  
　　濟良所中西女士昨晨伴送女子劉桂香到廨請示據虹口捕房包探譚鳳池稟稱據劉女言遭主母凌虐自投捕房問其主人住址先稱在馬立師繼言住法界菜巿街尚未查明等語並據劉女供年十九歲江西人時遭主母虐待走出求援中西官核供判女暫留濟良所候查明再核 
[警署長嚴定捉賭手續]  
　　閘北四區警署顔署長前日傳諭各棚長警云此後各崗警巡邏警查有違章聚賭者應先報告不得逕自拘拿至賭資以在檯上者爲限尤不得搜查各人衣袋以昭愼重而免疑謗爲此通令各棚一體遵照毋違切切此傳 
[違犯煙禁之科罰]  
　　新閘捕房捕頭前日偵悉梅白格路五百四十七號屋内有人開設私烟間即率同中西探捕協往孥獲吃烟人王少岩王阿大王麗生陳少卿丁長春徐和尚周阿三馬銀定楊阿福王阿芝等十人並主婦李張氏連同烟具一併帶入捕房分别拘留昨晨解送公共公廨經李襄讞會同英赫副領事研訊明白以李張氏故違禁令判押女所二月或罰洋五十元陳少卿曾經犯過着罰洋二十元餘人各罰洋三元一併充公烟具銷燬法租界小東門外居民李阿三及陸福順兩户邇因私設烟榻容人吸食鴉片現爲該管捕房捕頭偵悉日前晚上帶同包探等前往按户抄出烟槍烟膏等物帶大捕房　令交保候究在案昨日傳至法公堂請究先據捕頭上堂稟明前情並將烟具呈鑒詰之李陸兩人供認私賣燈吃求　　中西官判李罰洋三十元陸罰洋十元充公烟具銷燬 
[嫠婦搬取物件之阻止]  
　　浦東楊思橋迤北江境廟附近鄉婦孫曹氏現年四十一歲夫故已九載今年舊曆四月十七日忽攙九歲遺腹子逃逸經孫氏家長等四尋無着前日該氏偕同姘夫陳金桂等歸家搬取物件當由該氏之夫嫂孫褚氏出阻被此衝突扭控三林塘上海縣警察第五分所昨日備文將一干人巾送事務所轉送地方方檢察廳訊辦 
[女傭控主案尚須質訊]  
　　松江女傭吳李氏在上海地方檢察廳狀訴小西門外大吉路十五號郎孟松郎丁氏夫婦不給工資反誣竊衣又被毆打受傷請爲騐訊等情經檢察官預審得情節支離判候傳到一干人證來案復審再核在案昨日由司法警察將郎丁氏並四鄰見證吳天林劉沈氏等及當時到場干涉之二區警察等傳到候審被害人吳李氏亦被傳質訊但傷未痊愈而孟松郎尚未到案以故尚未審訊 
[租車私押之押儆]  
　　江北人楊阿仁日前向法租界南陽橋華金標車行内租拉黄包車一輛一去不返私將車子抵押與某姓家現爲事主得悉報告捕房飭探將楊拘獲吊出原贓帶入捕房昨解法公堂請究先據原告投訴前情詰之楊供民人寳情貧苦無奈爲此不法求宥中西官判楊押西牢二個月贓給原告領去 
[騙攫金戒押三月]  
　　德和銀樓主昨投法公堂控稱日前有蘇州人華杳生將石　包成大洋形式持至商人店中置在櫃檯購買金戒當被揀定兩只詎華乘商人聞發票之際即將金戒强搶而逸今蒙拘案求請訊究並將石包呈鑒詰之華杳生供民人來申找尋生意無着因乏資應用故作此不法以後不敢再犯求宥中西官判華押西牢三個月以儆金戒給原告領去 
[淞滬警察廳批示八則]  
　　玉福生稟批呈及失單均閲悉查該民續娶杜王氏爲室係由張洪説合今旣捲物潛逃查悉張洪有勾串情節則案已涉於刑事範圍仰即逕赴上海地方檢察廳訴請拘究可也　　朱小山稟批據呈楊得可等　路刦物各節是否屬實仰候令行三區二分駐所查明拘辦可也　　吳阿順稟批呈悉准予保釋候查　　韓學寛稟批呈悉准予發交偵緝隊查緝可也　　張維嘉稟批據呈各節是否屬實姑准行區查明核辦　　貢順發稟批呈悉查李家三至任子均處工作係該民爲之薦保李家三縱火刦取財物情罪甚重前次限期尋交到案已屬格外成全仰速尅日交人訊究倘再推延即傳送法庭訊理　　民婦江蔡氏稟批呈悉仰速投案具領　　胡洪成稟批呈悉查押遷租户事不屬於警察範圍所請應毋庸議惟旣有妨害風俗及妨害安寗之舉動應准隨時報告該管警區照章取締禁止可也 
[誌謝]  
　　青年會今晚開同樂曾昨承贈券四紙書此誌謝來函 
[南京路商界聨合會復陳元章等質問函]  
　　敬復者讀報見諸君以敝會遲緩加入國民大會策進會見責厚愛熱忱曷甚欽佩惟敝會會章向以多數爲從違曾經數次開會再三討論共同議决對於國民大會極端贊成惟於上海國民策進會暫不加入辱承下問敬以奉聞順頌公安南京路商界聨合會啓八月廿七號雜評二 
[調查俄幣（訥）]  
　　此次大戰中各國政府無不力爲其商民爭償所受之損失蓋政府之責任然也我國商民受俄亂影響之損失最鉅者厥爲紙幣今現金旣難望攤及則以應付之賠欵抵償亦屬正當縱未能盡如所願然亦未始不可補救於萬一也乃政府祗知爲政府計已以賠欵指抵别項用途則我商民手中所存之俄幣將於何取償而將來空言之交涉其有何望哉今日之調查亦多事矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[中元漫語] [  雲舫]  
　　中元者鬼節也國人胥於是日作大醮設盂蘭以有用之金錢投無用之巨壑吾滋惑焉七月旣望月白風清正新秋時節以此游目騁懷如蘇子與客泛輕舟於赤壁之下猶可説也以此招魂媚鬼果何爲歟夫鬼之爲物也渺茫萬狀不可謂爲必有亦不可謂爲必無説者謂人死而後有鬼則人猶薪也鬼猶烟也有燎薪者薪旣盡化爲青煙一縷尚復何爲今之媚鬼者不薪之是愛而惟烟是求何其傎耶即如迷信者言世有寃魂怨鬼窮無所歸亦斷非張燈作樂焚紙化錢所能濟事蓋鬼之爲物也喜陰而畏陽喜寂而畏喧彼媚鬼者爭化紙錢火光且燭天鬼將見而退避廣集僧徒吟聲且震耳鬼將聞而遁逃鬼而有知且將股栗之不暇寗有閒情若是爭赴公等之招乎况乎冥器綵有之費山人道士之資歲輒以千萬計以此媚鬼何如建醫院修道路設紅會拯貧民與其以憐人之心憐鬼何如以憐鬼之心憐人獨不見彼流離顚沛孤寡困窮者流日處於水深火熱之中病且將亡餓且將死此而不救其身旣死在在皆寃魂怨鬼也則世之所謂寃魂怨鬼行且日多化爲陰森慘淡之氣鬱結而不散噫何迷信者之思不及此耶 
筆剳 
[剖心記（上）] [  張舍我]  
　　或謂張舍我曰子此篇之作體裁類小説矣得毋與筆剳之稱謬刺乎舍我肅然答曰有是哉吾文中事實原非出之吾腦海幻想乃吾友程振亞所告語吾不過順其語氣而錄之耳是則雖有類乎小説固無背於紀事也　　一日吾方居書室中讀莫泊三小説家人持一函進吾仰首覩信面字跡欣然曰此吾友楊子君瑾書也亟展讀之書中謂渠於發信之二來復前遭意外受創綦重刻療治某醫院中創痍已漸復並謂有奇遇亟欲告吾老友幸速來子當聞之恨晚也吾初爲之懼繼爲之喜終則爲之淆惑而不解彼所云奇遇者豈天錫之福而獲藏金耶抑螺黛秋波素口蠻腰之類也君瑾爲吾總角交彼有所遇雖瑣屑不足道輒詳言之無所隠諱吾之於彼亦如之吾思凡屬知交其相待當無異於此也繼度一面其人則詳情且盡悉正不庸吾之猜測乃計决一行翌日遂乘火車赴蘇往訪君瑾於某醫院院僕趨叩吾來意吾具告之乃導至一室門次曰是矣吾推門緩步入則陡觸吾眼簾者非吾意想中受創之老友乃一十八九好女子雲鬢霧鬟風姿綽約畫中人也私念伊何人歟其或吾友之戚串乎蓋自其神情容飾觀之决其非業看護者也吾友方微睡聞足聲則瞿然而醒張目外視瞥及吾臉際斗現笑容柔聲曰振亞子得吾函而來耶吾望子久矣吾剛謂姜女士今日午後子必來也言次卽爲吾紹介曰此姜女士小可其芳名也並爲女道吾姓氏吾鞠躬致禮女郎起辭謂君瑾曰先生需予卽按鈴予必應聲而至小可旣出吾就坐後問曰伊何人子何故遭重創所謂奇遇又何如君瑾笑曰子可謂善問者矣吾兹爲子告之子其靜聽毋攙言吾諾之乃曰前日予局中公畢訪友未遇怏怏歸行近某石橋時天色已暮道上行人已稀忽聞有呼救聲發自予前其聲嬌細知爲女子予亟前奔過橋百尺以外一女子爲一惡漢所執似將施無禮者予大聲警告惡漢勿爾惡漢如勿聞予疾趨其前伸掌摑之惡漢大怒斥予多事二人遂鬥未幾彼仆地矣吾將就之忽覺有一物直入予股予不審何物 
劇談 
[歌壇賸語] [  民哀]  
　　凈角劉廷玉科班前進南北均薄有微名面其性卞急苟受人詆毁必申洩而後已當其時與吕月樵同隸春仙時一日演𧈢蜡廟劉反串褚彪吕去黄天覇未上場時劉因褚彪一角非素習在後臺屢試不已月樵譏之曰要出風頭須到前臺去劉默然劇散後劉隠伺園門口欲得吕而甘心月樵覺奪門疾馳出避入普慶里某伎家廷玉亦追蹤至吕自窗穴躍下傷股廷玉亦飛身而下出匕首猛刺吕股凡七下而月樵暈去幸同班之人咸集舁吕入仁濟醫院療救良久始蘇月餘迺痊人謂吕必復仇而吕則不問人以爲異或言禍即由該伎始以故劉見其入該院而益怒也　　勝清末造王蕙芳在都下頗極一時之盛後忽見抑於梅而走滬又未得志名遂不甚彰然身材娉婷容貌秀麗較之舉世盛稱之梅畹華實亦未遑多讓以藝論循規蹈矩允爲上選近更肆力於唱其嗓音圓潤頗能得心應手而行腔轉調亦均大方家數惟生性驕傲舍一二名人外餘悉不值一顧以故人緣不及小梅爲佳聲譽遂亦下於梅矣 
新聞拾遺 
[辦事員公送大蠟燭] [  頑石]  
　　寗垣某機關中新任總會計某甲性甚吝嗇任事後首將辦事員向有之津貼燭費一律取消各員敢怒而不敢言昨逢甲五十生辰折柬邀客大開壽筵各員接柬後共籌一策以爲譏刺爰即備柬上署各員姓氏下書公賀壽燭三百斤（蓋自取消津貼以來共約三百斤之燭價也）甲見之知其刺己也大怒乃將送禮人逐出並不許各員入席以爲報復云 
[敎育家爭做苦校長] [  罧涇若農]  
　　嘉興濮院鎭某高小學校曩頗著名比年以來日見腐敗校長屢易前年有仲某者繼任其職人尚敦厚辦事亦云和平任職以後本鎭某國民學校某校長頓起反對并聨三四敎育家作鳴鼓而攻然該校校長月俸僅十二元半盡義務不知覬觎者竟大有人在仲某微聞之不顧也此次暑假後愈閙愈烈或報以怒色惡聲或假作旁人力勸辭職仲某特於前日在濮鎭保元堂開會理論一面向勸學所辭職聞已允准不識將來産出者爲何等人物但勿誤人家子弟也可（不受酬） 
[魯仲連討没趣] [  立德]  
　　昨夕八時半九江路天香閣茶樓門前有甲乙二人共玩沙蛋正在某婦抱一小孩經過甲偶不愼誤將沙蛋抛至中孩面孩大哭婦即大發雌威將某甲抓住欲送捕房有魯仲運者出而排解詎某甲乘隙逃去婦見甲已去即將此魯仲連拖住指爲同黨送入捕房云 
[張君瑞吃大虧] [  覺非]  
　　西門外方板橋有雜貨業某甲膝下僅有一女愛若掌珠任其自由近與一張姓少年相識愛情甚篤前晚竟暗藏少年於臥内某甲不覺也適是夜竊賊亦已早匿灶問至八鐘時甲等至樓安眠賊方行竊忽觸動洋磁面盆某甲驚呼捉賊并喚女起賊聞聲遠遁女應而不出甲乃大怒將房門用力推進突見少年二人無可如何祗得長跪哀求甲力批少年頰始釋之去 
小説 
[社會小説衆醉獨醒（一三五）] [  瞻廬]  
　　第二十二回進茶寮誇談幸福設筵席强訂婚姻勉齋不停嘴的拍馬青巖小停嘴的喫菜喫得飽了疏疏落落的向邦平頌揚幾句博得東翁心許讚不絶口拍馬時少許勝人多許喫菜時多許勝人少許兩種競爭都是勉齋失敗小賓近來境况大不如前老子柳用賓癱瘓在牀動撣不得他雖懸壺行醫終年没有人上門看病素來又喜揮霍坐吃山空經濟上漸形竭蹶柳氏婆媳暗地裏常常津貼娘家只爲邦平看守得緊也不過零星接濟没有甚麽大宗鉅欵孝敬娘家小賓膝下只有翠娥一人蓄意要把他嫁給劉家做個泰山之靠（此云泰山靠人非人靠泰山也）依他心裏最好把女兒嫁給親外甥金兒只是金兒尚没成丁授室的期還遠和翠娥的年齡又不相當不得已而思其次還不如嫁給玉兒可以從早結婚况且邦平曾有宣言兒子做了親便許分掌家中財産權他與玉兒感情薄弱信任兒子不如信任媳婦這財産權便會到我女兒手裏這是千載一時的機會怎能輕易錯過小賓旣這般存心所以邦平答應了親事他便滿肚裏快活席上談話無非一味的稱功頌德這三位賓客你一句我一句車輪般的週番拍馬拍得邦平異常得意暗想像他們三個人才不愧識時務的俊傑卻怪老陸不識趣不達時務屢次與我作對我須給他些利害把他擺佈擺佈才好又想老陸不靠我生活不仗我聲勢不候我顔色便要擺佈他卻又没法（然則世之受人擺布者未有不靠人生活仗人聲勢候人顔色者也）當下一主三賓都有各人的心事直待酒闌席散早已十句多鐘小賓住在邦平家裏青巖這夜也住館中勉齋辭别回家青巖搶上幾步在勉齋耳邊咕噥了幾句勉齋點點頭滿懷歡喜的出門正是頌揚之語出於酒杯開筵買諛以廣招徠　　 
自由談之自由談[  鵑]  
日常生活每若其單純無色彩一年三百六十餘日殆日日循此故步也欲求其有聲有色惟有入夢夢境多詭奇有爲人世間所未歷者即喜怒哀樂爲味亦視眞境爲永嗟夫吾安得長爲夢中人哉 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[官與民] [  覺]  
　　自皇帝之招牌打破而官之尊嚴固已一錢不值矣　　自民　之招牌高掛而主權之在民固已不可動摇矣　　然而今日之官對於總統視之若皇帝也對於握有主權之國民視之若奴隸也犬馬也魚肉也故今日之官濫用職權實達過於皇帝時代之官　　孰使今日之官之濫用職權遠過於皇帝時代之官者則即此握有主權之國民也見官而媚之以得其一顧爲榮官有惡而逢迎之以分其餘潤爲幸彼固絶對不知主權之在我且或倚官之力以奴隸其同胞犬馬其同胞魚肉其同胞蓋其陳舊之腦筋腐敗之習慣均爲皇帝所養成不知不覺中早抛棄其主權於九霄雲外甚且從而踐踏之矣　　嘗有人謂以前清之舊官僚對付今日之政局彼總覺無良好之辦法以爲無皇帝在上無所倚靠以爲作威作福之具也于以爲其言固謔而不虐而不謂今日之國民亦猶是皇帝順民之思想也嗚呼民國嗚呼民國之官與民 
經濟 
[中國席量衡之亟宜統一] [  筆花]  
　　我們中國的度量衡　向來規定十寸爲一尺十升爲一斗十六兩爲一斤其餘可以類推比較各國便利得多從來凤有變更的後來因爲道德淪亡人心險詐於是神聖不可侵犯的度量衡亦從此參差起來没有一律這般罪孽不得不歸罪於没有道德的人了　　開米店的他們只知圖利不管人家的性命店裏所用的升斗往往比别的小去十分之二那末窮苦百姓賺了一天的汗血銅錢要想量幾升米去養活老小如今升斗不足量了轉去暗地裏已給他打了一個八折現在米價又是這樣的貴試問開米店的良心放在那裏至於他們向鄉人量進來的又是大斗這一進一出升斗就大小不同　　還有洋貨店綢緞店他們所用的尺比較裁縫的尺總要小些所以買洋布和綢緞的時候總要他多放一些往往因此吵圖起來這豈不是和米店一樣的弊病麽這樣看來非但没有信用而且没有道德　　講到居家所用的稱或天秤又是大有上落有十六兩十八兩二十兩二十四兩的區别他們的意思無非要想在賣買的身上占些利益朱柏廬先生治家格言所説的與肩挑貿易毋占便宜這句話是很有價值的　　唉我説這幾種弊病是要想大聲疾呼敎大家快把這度量衡歸爲一律這些責任是人人應當盡的並且地方長官亦有保護的責在倘然查出私改度量衡制度應當拿法律來對待從嚴處治纔是（乙種酬） 
法律 
[承繼之法例] [  竹賢]  
　　前清現行律關於民事各條例除與國體抵觸及制裁部分外旣繼續有效則户役之承繼一門關係尤爲重要茲特摘示於左　　（一）立嗣無子者許令同宗昭穆相當之姪承繼先儘同父周親次及大功小功緦麻如俱無方許擇立遠房及同姓爲嗣若立嗣之後却生子其家産與原立子均分　　（二）兼祧兼祧須備具四條件一承繼之人爲獨子二須同父周親三兩相情願四闔族甘結　　（三）待繼若支屬内實無昭穆相當爲其子立後之人而其父又無别子者應爲其父立繼待生孫以嗣應爲立後之子　　（四）擇賢擇愛無子立嗣若應繼之人先有嫌隙則於昭穆相當親族内擇賢擇愛聽其自便　　（五）未婚人之立後尋常夭亡未婚之人不得槪爲立後若因出兵陣亡或其已聘未娶媳能以女身守志俱應爲其立後　　（六）守志婦婦人夫亡無子守志者合　夫分須憑族長擇昭穆相當之人繼嗣　　（七）廢繼無子立嗣除依律外若繼子不得於所後之親聽其告官别立　　（八）爭繼因爭繼釀成人命者凡爭産謀繼及扶同爭繼之房分均不准其繼嗣聽户族另行公議承立　　（九）義子凡乞養異姓義子不得以無子遂立爲嗣至收養三歲以下遺棄小兒依律從其姓亦不得立爲嗣　　（十）女婿若義男女婿爲所後之親喜悦者聽其相爲依倚不許繼子並本生父母用計逼逐仍酌分給財産（乙種酬） 
衛生 
[駝背的原因] [  張鑄]  
　　我國一般人中有許多背是駝的現在提倡體育的極力想矯正這個毛病因爲背一駝胸部即縮小肺即不能十分開張身體即大受影響這種害處普通稍具生理學知識的人都能明白不過徒然明白不去矯正他也是無用要矯正這種駝背的毛病必須要明白他的原因所以以下詳舉駝背的各種原因　　（一）由於摇籃製法不好我國人在幼兒時期往往睡在摇籃中不過許多摇籃製法兩頭高中間凹幼兒睡在裏邊作弓形所以幼兒漸漸受摇籃底壓迫背就變駝了　　（二）由於光線不好有些人家或學校窗牗太少光線不足看書時不得不低着頭與書接近因爲頭常低下來看書所以漸漸的背就駝了　　（三）由於桌椅製法不好有些學校或家庭中不知道如何構造適當的桌椅有的桌椅非常之低坐的人身材非常之高以身材很高的人坐在很低的桌椅上勢不得不曲背向下久而久之背就駝了　　（四）由於缺乏椅背有些人家用椅子没有椅背坐在上面時後邊無所依靠所以久而久之背就駝了 
 
 
 

Page 18

 
 
（五）鞋的製法不好我國普通人所著的鞋子後部與前部多是一樣高一樣平以至行走時胸部不能十分發展倘若鞋子後部特别高自然而然的胸部就凸向前背就不致駝了　　（六）由於道路不好有些道路崎嶇不平又非常污穢行走的人不得不低頭小心行走走慣了這種路頭胸自然俯下來背就駝了　　（七）寫字的方法不好我國人寫字由上而下往往紙大行長寫到底下的字頭就自然而然俯下來背就受影響漸漸成駝　　（八）睡枕太高枕太高頭就受壓向前胸部亦向前伏背漸漸成駝　　（九）缺乏適當物運動有些讀書寫字的人一天到晚伏案做事也不想去運動久而之背就變駝　　（十）缺乏敎育有些人不明白駝背的害處也不曉得駝背的原因已經駝的也不覺得可惜没有駝的也想不到預防這都是缺乏敎育的緣故　　以上十條差不多全爲背駝底原因原因旣然明白要防駝病就不難了很願我國人注意尤願提倡體育的人注意（乙種酬） 
道德叢話 
[新箴言] [  醉痴生]  
　　金錢不可妄用尤不可妄求　　金錢爲戕伐良心之利器　　欲求眞幸福不可存妄想當履行正道　　世濁由於人濁人濁由於心濁　　欲建偉大之業當勵瑣末之事　　人之爲惡譬猶負債日積月累雖無償還之日終有食報之時　　以金錢服人者其人必非眞服　　大禍之始恒在微末　　羡人之財産名譽不若慕人之學問品行　　欲人敬我必先自敬　　有學問與智識而無良心統制其行爲則墮落放縱不至覆滅不止　　世間最可悲者莫若紈絝子弟　　勤勞爲快樂之代價困難是勝利之基礎　　望他人失敗者其人必非成功之人（乙種酬） 
識字捷法 
[應用字] [  濟滄]  
　　衣人依之以蔽體也上曰衣下曰裳篆文作　象覆二人之形一説（象領及兩袖　象衽形从　而變又服之也去聲　　求皮衣也古文作　象其形又索也覓也乞也裘即求字本作裘　　衰艸雨衣篆文作　从衣　象衰衣形又盛之對小也減也浸微也弱也又同縗喪服也音崔　　簑衰之俗字 
小説 
[模範商人（六七）] [  瘦鵑]  
　　第二十六章證據嘉德握住了山爾格的手説道我料知你肯給我帮忙事兒是很容易解决的我心頭無事一些兒不怕甚麽但我很要知道這事的詳情沙伊士旣説是給人謀殺了可在甚麽地方甚麽時候葛來德冷然道很好很好還假惺惺的問人咧這件事你是一些兒不知情的可不是麽再説下去恐怕你要説一輩子並不認識這個沙伊士呢呵呵好一個正直無私的大君子嘉德似乎没有聽得他的話給他一個不理會又向山爾格道山爾格請你説給我聽沙伊士是怎樣死的山爾格道是中了槍死的嘉德道在甚麽時候山爾格道據這幾個證人們説是在今天早上嘉德道在甚麽地方呢山爾格道在飄流山谷中離此約摸五六里光景嘉德道那慘劇發生單説是今天早上請你説一個正確的時候山爾格道據説是快近天明了嘉德道他們便説是我放槍殺死沙伊士麽山爾格道正是并且把他尸身藏過了嘉德急道怎麽説沙伊士的尸身可是不見麽山爾格道正是並不見沙伊士的尸身嘉德悄然道如此他們怎麽知道沙伊士死了山爾格道這裏有兩個證人親見你放槍親見沙伊士跌倒接着又見你彎下腰去瞧他搜他的衣袋他們説正在搜時沙伊士忽的動了一動你便退下一步又照準了他腦袋放了一槍嘉德聽到這裏眼中立時射出兩道怒光霍霍地盤旋在衆人臉上全身都不知不覺的顫動起來嘶聲問道誰説這些話的我要瞧矑他們的臉那時無賴奇摩驀地溜到了旁人背後去一壁𪱮道快提防着他他是個放鎗的老毛如今意極了怕又要放槍殺人咧嘉德大聲道如此是你撒這謊話的誰能立誓證實這句話可不要爲了一心想害人陷了見却害了自己奇摩道誰撒謊來你自己做下了事還想抵賴麽嘉德道算了還有甚麽人瞧見我放槍的結賬的時期到了我可不能弄錯呢説着向山達士和葛來德　了一眼山達士笑道孩子你着實是個有膽力的人我佩服得很放槍的是不是你你自己知道但我却瞧得明明白白的嘉德忙道如此你承認親見我放槍擊死沙伊士麽山達士道正是我唯見你放槍嘉德又回頭問葛來德瞧見了甚麽葛來德變了臉色一時遲疑着回不出甚麽話來嘉德又道你知道些甚麽快快説來我要知道你撒謊的本領怎麽樣葛來德道我不願多説話這裏不是法堂又不是法官審問的時候往後你自能瞧見我交出證據來呢嘉德道我此刻就要知道一個底細上法堂時纔能辯護這是公道的事我應該要求的巿長湯德好久没有開口到此便不住的點着頭説道不錯不錯一些兒不錯你們該給他一個辯護的機會萬不能一口咬住了他不許他開口呢這一個紅馬鎭是一個簇新光明的大鎭少不了公道兩字我做一天巿長便主持一天公道這一件事我可要監督着須得依着公道辦的倘有人　禮公道我可不答應 
 
 
