# 1910 - 211 - 4913470

 

Page 1

 
 
   
 
 

Page 2

 
 
上諭 
　　監國攝政王鈐章七月初三日内閣奉 
旨杭州將軍著志銳補授欽此軍機大臣署名奕劻世續鹿傳霖假那桐吳郁生 
交旨 
　　六月二十四日軍機大臣欽奉 
　　諭旨本日引見之已革河南中牟縣知縣戚渠清已革河南候補直州知州宋敬熙均着開復原官欽此又奉 
　　諭旨本日引見之已革雲南大姚縣知縣謝懷宣已革湖北試用知縣張映景均着以縣丞用欽此 
論說 
[振興海軍感言（寒）]  
　　二十世紀之世界。一海軍競爭之世界也。凡濱海諸國。有海軍則興無海軍則亡。有軍艦戰鬭力則强。無軍艦戰鬭力則弱。德人富蘭克令之言曰海者。地球之大路。萬國運動之大野也。可以發其實力。可以廣其願望。一國人民之倉廩。天下財政之乳母也。不知此義是忘天與之權。故國民無船舶。無航海事業。無軍艦。猶鳥之無翼。魚之無鰭。獸之無爪牙兵之無軍械也。豈止不能成大業哉惟坐待以望爲奴而已。其言可謂警切。吾國濱於太平洋而無海軍。何異萬寳儲藏。海盜環集。而孤舟滿載。袖手以待賊。至。耶矧在今日僑民徧海外。數達七八百萬。任歐美諸國。宰割鈐制資。其財富。不可究詰我惟以無保護。故聽僑民之相侮辱相踐踏。財源生計。日卽乾涸。假有軍艦保護。則僑民生計之增多。商業之發達。日滋月長。不可算數。側聞昔日海軍艦之至新嘉坡也。艦卒有登岸者。英巡捕以事阻之艦卒毆巡捕。英吏不敢問焉。以英之强。猶遜順若此。海軍之威稜甚矣。然而甲午一戰。兵敗於旅順。師熸於威海。舉曩日辛苦經營之海軍。悉棄擲無遺。自是以後。國勢日弱。失對外交。涉之後盾。徒束手一任列强之交迫拳曲擁腫。戢戢。焉偷息以冀朝夕。國債山積。加以。水旱偏災。頻歲迭乘。民生凋。敝力竭聲嘶。無復有餘力以及海軍。孤帆隻影。萍飄鳬。泛於海上者。僅一二老朽。之殘。艦徒以供送往迎來之作用。不復有蔽江横海之巨觀矣。邇者朝局。旣更。時移勢易當路諸巨公。驚心動魄於主權。之日替。國威之。莫振。在無海軍以搘拄乎其間。於是。毅然定重行興復海軍之計畫。設籌備海軍處。迭派親貴。四出調查。明知國力之不逮。造端之非易。而不惜爲此孤。注之一擲者。誠以海上雄飛政䇿。欲求平和。不可不有武裝。而武裝之備乎陸者。萬不若備乎海之可恃。列國歲歲擴張海軍。相視爲牽制之計。均勢之方。滔滔之勢靡知所届。誠愼之誠重之也。吾國今當積弱之秋。他事猶可稍緩惟海軍則刻不容緩。有内治而無海軍。是猶有心腹頭目而無手足。徒供人執縛宰割之資而已。雖然海軍固急。而治海軍則。正 
 
 
 

Page 3

 
 
　　不宜急。天下有桑土未雨之綢繆天下斷無咄嗟立辦之海軍海軍而咄嗟立辦者不得謂爲海軍也言念及此四顧蒼茫有不禁振觸於吾心者不揣固陋聊著所感以備當路之採擇焉 
　　一製造軍艦也造軍艦不過用鐵板鐵釘聯合綴成雖至淺之事然用鋼之生熟厚薄如何製機之滑敏堅久如何是皆非操之甚熟不能得其恰合地位之妙用有程度焉由簡以及繁由粗而至精漸以致之習而精焉非可一蹴幾也以我國之大而無大製鐵廠若大治雖製鐵矣而不合造軍艦之用較之各國之製鐵廠猶爲甚小我國地方幾何人民幾何應需軍艦商船幾何汲汲變法自强者數十年乃區區大製鐵廠以供造軍艦之用者至今不獲其一將何以自立乎况軍艦不可不亟求自製者也戰爭大事軍艦利器天下有赤心代他人造利器以防禦同胞同種者乎藉曰有之非喪心即病狂否則必與以下乘而决非上選故旣知軍艦之下可無而徒恃乎購不求自製非䇿之上也夫海軍之於鐵艦實爲保已國與掠人國者之有手足羽翼也知手足羽翼之有用而不求自有之可乎假彫木爲手足張幅布爲羽翼其能行持飛遊者幾希雖然事急矣設海軍再不興則燕巢幕上危不可支無實力以與各國爭執空言揖讓其與幾何故今日之至急者厥惟海軍而欲求完備又未可以旦夕期必不獲已而出於購置所謂無䇿之䇿萬不得已而爲之非可謂得此已足也急當徐徐實行整頓使在我有自行造艦之能力以相與維持於不敝一面購備以作海軍之雛形一面則亟宜設廠仿造廣聘名匠選國中聰頴靑年雜作其間精究其事復多派備有製造智識者分往各國研精其術歸而出其匠心别創新器此則海軍本中之本未可視爲緩圖也（未完） 
專電 
[電一北京]  
度支部以各省所報歲出入總數大都有絀無盈恐有不實電飭各監理官速來京面詢 
[電二北京]  
　　各署所派資政院政府委員度支部允自七月起月給津貼銀百兩 
[電三（北京 <）P ] 
　　晋撫奏解榮輅劉緜訓被控未結請撤銷資政院議員奉旨該衙門知道 
[電四北京]  
　　學部昨出牌示考試留學畢業生報名定七月初六日起至十五日截止 
[電五（北京）]  
　　杭州將軍瑞興叅案經增撫奏覆洗刷殆盡禁烟大臣未信因又電增再查增覆有云烟確戒惟藥尙未斷禁烟大臣特奏應否調騐當奉明諭著即開缺 
[電六（北京）]  
　　吏部奏湖南舉人李繼膺咆哮禁門請即斥革奉旨依議 
[電七（北京）]  
　　樞府奉諭電寄盛宣懐迅速來京 
緊要新聞一 
[萊陽民變風潮十七誌山東]  
　　烟台道接萊州府鮑守電稱距萊州城六十里之郭家店柴棚等社現逃入萊陽難民數千人自恃勢衆沿村搶掠地方土棍又從而助之民心惶惶夜不安枕任其滋擾恐釀巨患請派兵彈壓以靖地方 
　　萊民因無家可歸逃入即墨縣靈山地方者有五六百人爲饑所迫遇民食則奪之靈山防隊前往彈壓難民圑聚不解後由本地富室資助若干始勸導出境前往平度一帶 
民團被兵轟散之後曲詩文即率衆濳逃至旌旗社十三日又聚集數萬人擬與官兵死戰又聞有大帮鬍匪自海陽之乳山口登岸乘間劫掠並函致曲詩文自願盡力相助與官兵决鬥 
萊陽人云劣紳王景嶽與王垿係同宗王之屋宇被民焚燒王垿不咎王景嶽之自取反恨曲詩文入骨致電奎寳謂莠民倡亂係曲詩文一人所主動將曲拿獲餘衆自解又電致其族人謂官府將用兵進勦速將家眷送至靑島暫爲躱避以免兵災奎寳接電即遵照辦理其族人接電亦均紛紛遷移不料行至途中即遇兵轟民團遂與各民同死一處事後李鎭恐見罪王垿遂電致京師揑稱爲曲詩文所殺王垿直有欲得曲而甘心之勢故闔邑人民提及王垿無不切齒痛罵 
　　李鎭等從前遣探消息夜宿民家强奸幼女被民憤殺之馬隊四名已差人將屍尋獲李等謂其激於忠勇奮不顧身没於王事每名用銀三百兩購辦極闊綽之衣棺殮之又在西門外構造極寛敞之靈棚停柩於内李等親至祭奠又各賜銀二百兩撫恤其家噫九里河套之數千民 
 
 
] 

Page 4

 
 
　　屍誰往臨奠流落無家之數萬難民誰加撫恤何兵民竟相去若天淵哉李鎭等擬留兵三營駐紥該縣城外現在略就範圍不似從前之猖狂惟近有土匪乘間而起襲取兵之餘威身穿號衣肆行搶掠日昨在徐家南某村於三更時聞號鼓齊鳴旋有人大呼兵至民聞之皆扶老携幼哭聲震野倉皇四散及逃去數里之外不聞有何動靜皆濳伏溝渠田禾之中不敢少動比天明回家見所有財物 
已擄掠一空矣噫民之畏兵如此則兵騷擾之情形亦可見矣前發往萊陽之兵路過即墨縣到處捕拿民間車馬運送器械行李牲畜乃憊倒臥不起兵即拔刀砍殺之農民敢怒不敢言差役張方趁此機會率其同夥分赴鄉間聲稱每騾馬一頭出洋十元即免官差民間皆情願出欵富室董世祺竟出至三百元之多不數日已得贜四千餘元 
直督陳制軍委直隸候補道袁祚禩往查萊陽亂事袁已於六月二十三日抵烟埠寓外國飯店内闔埠官員均往拜晤并設筵招飲脚靴手版異常忙碌 
[歡迎濤貝勒回國紀聞北京]  
　　考察宜政大臣濤貝勒於六月二十七日由奉省啟節乘京奉專車到津後駐節一日都中各大老如軍諮處朗貝勒海軍處洵貝勒民政部肅邸郵傳部徐協揆陸軍部壽尙書等均赴津恭迓隆裕皇太后以貝勒冒暑遄征勤勞王事亦遣内監數名赴津慰勞在京各外交圑亦於貝勒抵京之時赴前門恭迓想貝勒受此國内外歡迎後必當振刷精神一新中外之耳目庶不負此遠行也 
[川藏添設官制近議北京]  
　　西藏添設官制一事聞已擬定草案以趙大臣駐劄打箭爐爲行台其餘如巴塘裡塘各處均仿照巴安府制添設府治並酌設州縣以便辦理地方要政又擬巴裡兩處均須增駐重兵以爲藏地之聲援俟辦有成效再行推及藏地 
[理藩部改革部制之草議北京]  
　　理藩部因現在應籌蒙藏各政日漸繁夥本部規模狹隘諸多棘手擬將部制大行擴充以便措置裕如聞已擬定草案將領辦處改爲丞參廳其　旗籍典屬王會柔遠徠遠理刑各司亦均大加改訂擴充十司並於京外調用熟習蒙藏情形人員破除漢滿成例任用惟聞此項草議雖經各樞臣認可尙須妥籌經費方能奏請實行 
[西藏電調測繪鐵路人員北京]  
　　駐藏大臣電致樞府略謂前奏調各員雖均來藏然測繪鐵路等人甚不敷用請再選高等測繪及留學東洋鉄路畢業生各數名分别咨送到藏以便測繪全藏詳圖籌畫路政 
[滇省又向度支部需索協欵北京]  
　　滇省三面臨邊兩强逼處交通不便出産無多近年舉辦新政外交各事動需鉅欵統計出入不敷銀二百萬兩左右雖遇事撙節新軍薪餉僅給八成尙虧銀八十萬兩滇督李制軍深爲焦慮不得已與藩司議定堅請度支部協銀八十萬兩以救眉急不知能如願以償否也 
[開墾新疆荒田之計畫北京]  
　　政府以新疆設立行省以來每年行政經費所入不敷所出仍須由鄰省撥解數十萬現當辦理新政之際不敷更鉅查新疆一省地處邊陲荒地甚夥擬飭新疆巡撫將可墾之荒地逐一測量或興林業或招民開墾以闢利源 
[南北運輸所與稅務之關繫北京]  
　　郵傳部鐵路　　局於京漢鐵路設有南北運輸所本梁士詒安插私人之地其總理爲粤人黃耀昌自設所以來已經兩年未辦一事糜費已達十餘萬其本意在包攬由南運北之貨物及紅黑茶此舉於江漢關江海關津海關稅務均有妨碍該所現擬減輕運價發達生意以减各處稅關之收入未知稅務大臣能聽其不顧大局逞所欲爲否 
[陸軍部核定南省牧塲經費北京]  
　　各省新軍節　　次成立亟應分設南省大牧塲以便南方各省就近牧畜陸軍部早經咨飭南省督撫詳查該省曠荒以憑籌辦在案茲聞陸軍部以現在時迫事繁亟應速籌辦理按照練兵處章程在廣西開辦南軍軍馬分廠一所飼養馬匹以供四川兩廣雲貴閩浙湘贛等十三鎭之用茲經核定經費每年額支十三萬兩活支八萬兩馬政三萬二千五百六十二兩應由各該省合力匀籌解部俾速開業已分咨着即照辦 
[松花江航權之爭點北京]  
　　松花江交涉問題迭紀前　　報茲悉當時俄國照會中國定以西歷七月一號開始自由行動而我國政府請暫緩期以便從容妥議我國所主張者謂俄人所指之松花江爲自黑龍江分歧經吉林黑龍江兩省横過哈爾濱吉林二城之河流而依我國歷史則松花江者爲自黑龍江與松花江（俄人所稱之松花江）之合流點直至沿海州一帶之流域苟按照中俄愛琿條約則其所謂松花江者實指黑龍江之下流非指自其分歧點至哈爾濱吉林之上流而言蓋上流屬於中國之内河非俄國所能容喙也其第二爭點即俄人重徵我國輸入愛琿之貨稅欲使我國輪船不能由松花江口直達於海我國雖屢次抗爭俄人均置不顧今次更於松花江上流欲爲自由航行則直不知條約爲何物我國决無退讓之理惟今已議結未知我國能無損主權否 
 
 

Page 5

 
 
[胡侍郎尙知依據條約北京]  
　　外部胡侍郎前日商請鄒尙書謂通商條約内載内地不准洋商設立行棧迭經通飭各省阻禁在案無如日久玩生多有仍蹈故轍以致屢生紏葛刻因整頓部務應電飭各省督撫轉飭所屬切實查明認眞嚴禁倘有已設立者務使一律遷移並將辦理情形隨時報部以憑查核 
[雷軍門咨調陸軍人員北京]  
　　江北提督雷軍門震春咨呈陸運部因江北敎練陸軍人才缺乏擬請由北洋近畿等處轉調熟悉陸軍人員數名俾資籌畫當經陸軍部擬將北洋兵備處總辦張觀察士鈺及近畿督練處參議官江觀察朝宗敎練處總辦唐參領在禮等飭赴清江以便襄辦一切現正磋商不日即可發表 
[覆試拔貢等第名單北京]  
八旗　（一等六名）　紹志　世興　立佩　穆印　春林　白其焯　（二等七名）崇志　董棫　王鍾漢　果敏　桂清　張慶典　謨爾根寳 
奉天　（一等二名）高汝清　張時宗　（二等四名）王守銘　張允升　袁宗瀝　王翼廷 
吉林　（二等一名）劉鳳　 
黑龍江　（一等一名戰殿臣 
直隸　（一等十二名）　郭廷桂　劉潤氏　張訪　陳堂　戴旭　張作霖　張培原王元白　詹中　方安墉　張鶴浩　郭壽祺　（二等三十一名）蘇世楨　馬緒熙　李廣德　邊錫三　王炳文　朱振譜　梁體仁　趙文富　蔣鐵珍　楊同霖　楊培元　姚得駿　張子瑞　黃傳　　俞明謙　朱華年　周存培　王炳堉　程鏡堂　張琳　馮肅寛　劉桂芬　李海清　張執中　王允成　李應時　董斅江　孫煥綸　周鼎　張振釗劉英 
江蘇　（一等十五名）管聯第　魏儁　成壽彤　李芳　顔士晉　孫鼎　王漢澂　盧文炳　王澤永　賈治邦　馬憲章朱肇目昇　朱煥奎　束鼐孫　徐儴（二等廿一名） 
張恪廉　周寳善　仇埰　周志翰　朱晉庥　殷源溥　錢衡璋　馮熙宇　劉鴻恩　詹其桂　郭鍾琦　孫晉詒　梅鶴章　王俊清　姜文傅　韋聯棣　莊啓傳　汪廷沐　唐元斌　張榮祖　孫肇圻 
安徽　（一等十二名）蔡壎　江友升　吳文璟　陳鵬騫　丁受春　朱柟　方灼　金星　戴維松　汪宏椿　葉新滋　汪兆鸞　（二等十三名）盧文煥　劉子敬　熊元襄朱章斐　鮑寔　姚允中　張琴　姜德森　徐晉　吳寳鼎　王楷祖　華維嶽　曹尙峻浙江　（一等十四名）　祖穀　金賢賚　王恩賜　聞何杰　金大年　許甄　戴廷祐　陸秉鈞　許正衡　王承吉　王炳成　來裕昌　章溍　朱襄　（二等二十名）張寅爕　朱鴻基　項乃登　童聚沂　劉毓盤　鄭紹鈞　王家鼐　黃開甲　葉熙　方賛作　　史翰章　俞鑑澄　任乃大　陳寳鑾　金猷琳　丁華　甘蔭棠　張宗弼　張榮綬　胡雲裳 
山東　（一等九名）王光楣　李宗仁　王澤同　辛長緯　王洙昌　嚴綏之　閆開魯　何錫桐　王貴笙　（二等二十二名）周襄　李琨文　李澄懷　陳鼐　王承訓　劉葆珂　張春芳　朱問存　周雲霖　楊兆庚　丁建池　李毓藻　董奎五　楊賡良　楊聯　奎　趙會雲　李承訓　賈毓鶚　方作霖　王鳳藻　王興能　吳卓立 
山西　（一等九名）　劉應昭　楊謨顯　陳觀韶　楊照　陳金綬　郭象升　陳清芝　武國賓　郭象伋　（二等十五名）宮重熙　范杰　王紹璟　楊廷秀　可秉箎　彭占元　王相贊　任祖蔭　陳榮義　趙昌燮　李兆豐　郭文愷　劉殿傑　杜若汀　汀胡維藩 
河南　（一等十名）曹明詳　王煥文　杜愉　湯原鏡　王賡彤　陳是禮　劉文祥　 
楊士彦　李鳳翔　劉克昌　（二等十六名）閻召棠　束貽紳　馬其偉　呂書田　張紹軒　王曾述　賀景循　袁成方　黃宗堅　劉希舉　宮樹棠　商建中　林祖式　胡緒祥　袁廉公　劉永年 
江西　（一等十四名）張占鼇　禇明柄　戴秉清　張星照　李平章　易之門　黃鴻圖　吳愛棠　趙惟仁　王之培　彭蠡　王壬庚　徐邦俊　歐陽蕃　（二等十九名）辛贊猷　熊賡和　程日暄　彭祖壽　羅燦奎　楊士髫　黃衍裳　鄧偉　蔡吉士　易振芬　廖彬　劉文明　朱欽　賴行恕　曾樹柯　吳鴻鈞　李政鈞　程蔭穀　萬先復福建　（一等十名）黃占梅　李雲峯　陳崇魯　陳敬湯　周祖頤　黃懋謙　李雲霄　林耿光　林朝瑛　謝仰祖　（二等十三名）陳祖蔭　陳旃　林迴瀾　温贊堯　李鈞　楊存珣　陳祖馨　陳楫用　童冕南　黃毓清　歐經鳳　吳孝惔　陳　叡 
湖北　（一等十一名）阮樹棻　周運恭　朱鑑徽　劉壽祺　謝懷霞　吳鳳遷　范伯才　鄭玉麟　陳子元　龍瑞萱　馮煥奎　（二等十四名）金煥模　郭炳炎　賀　　 
嚴恩露　在嗣墉　王文錦　吳雨商　張寳善　林鎬　嚴繼濂　魏廷楨　邢之冕　周黻藻　朱希霎 
湖南　（一等十名）雷渝　李崇範　鄧錫奎　熊丙寅　唐鏡海　葛均　夏壽鈞　黃煥珪　胡家猷　崔廷彦　（二等十六名）陳延齡　尹維楨　譚錫燦　張景濤　張聲樹　叚績瑩　鄭業盛　晏孝傳　方朝桓　陳畲　廖邦驊　鄭觀民　文冠山　易贊周 
陳曾注　陳錕 
陜西　（一等六名）馬庸中　劉毓堃　劉炎　白雲鶚　容儒　王家珍　（二等十名） 
徐文永　曹之鼐　陳豫　黃士俊　趙玉壐　趙步武　胡文炳　温懷璋　程九鵬　王慶雲 
甘肅　（一等五名）王璸　張曦　王運乾　景獻瑞　張文炳（二等十一名）鄧冕　劉乾　董國璜　牟士浚　黃金鼎　閻士相　李仲蓮　張國鈞　安應嵩　郭自修　王正銘 
四川　（一等十四名）曾順熙　彭洪　唐樹勳　陳兆豐　王彦藻　邱鴻翔　楊益智　李先敬　曾淮　　叙倫　彭光坒　虞書　饒時中　曹經沆（二等二十六名）范光烈　毛書賢　李明忠　吳德溶　李樹芳　梁壽岷　鄧穀人　鄒紹益　蕭福臣　鄧明綢　徐廷翊　萬體乾　謝橒　徐明熙　李光熙　王蜀瓊　唐玠　文映江　許肇橒　巫朝輔　賀繼琛　葉琮　陳垿　李世霖　謝澤　袁朝佐 
廣東　（一等七名）梁之柱　郭燊　吳祖鑑　陸榮鈞　鄧金相　洪義　張炳瑚　（二 
等十六名）黎慶恩　楊家鼐　黎豫樟　姜福年　劉祿坤　周鈞濂　關祝齡　任超治　黎家麟　沈傅霖　宋以梅　梁秉鈞　胡樹芬　司徒枚　任之熙　劉錫忠 
廣西　（一等七名）石孟涵　呂炳星　秦昌濟　龍泰任　李受經　王端鴻　尹寳衡　（二等十三名）胡純熙　李炳元梁士模　趙治天　李金榮　韋大用　黃現兆　劉錦才　何源慶　龍鶴齡　陸覲光　周炳翰　嚴泰信 
雲南　（一等七名）甘德輝　錢良驥　趙元問　劉盛垣　謝毓柟　劉炳蔚　俞之昆（二等十七名）陳祖基　王協中　丁建中　段世忠　楊佩玉　解永年　何秉謙　侯應中　徐成祐　朱嘉言　陳嘉驥　王煒才　顔英賢　楊粹仁　郭之翰　胡祥　　繆爾綽 
貴州　（一等四名）盧德璚　　　賓　張華棠　胡祖同（二等十四名）黃克修　鄒佩瓏　楊國芬　黃行修　易貴謙　許嘉珍　周煥億　胡吉卿　何天衢　方人鳳　趙家鼎　王寳珩　趙金聲　蕭元傑 
[京師近事]  
丹徒縣副貢生嚴良輔將論語說文敎科書呈請審定經學部批云是編將說文字與論語雜揉爲一無是體例題爲讑語說文敎科書亦不可通凡說文多本誼經傳多引申叚借誼如爲讀說文計乎則自有說文在 
 
 

Page 6

 
 
　　即初學不易尋求檢黎氏通檢便得如爲讀論語計乎則所列子未歸曾等字與論語本文絶不相黏由於體例先乖故無一是處也錢大昕舉尠即鮮矣仁之鮮捆卽因不失其親之因凡數十條陳壽祺更舉大車之無輗之輗連即瑚璉也之璉托即可以託六尺孤之託亦數十條研濳堂答問及左海經辨此書雖下列托托下列僥嫌條理未清經文旁載諸凡擬注無論當時或托名於儲即出儲手而以批時文之法擬經是沿明人陋習末附說文提要竟稱漢許愼叔重箸更爲錯謬萬難審定 
民政部派員至東三省考察禁烟及民政實行事宜現聞改派陸京堂宗輿前往 
鄂督瑞莘帥本擬俟王方伯到任後來京陛見嗣因接奉寄諭湘省亂事雖經平定目前善後事宜正關緊要且武漢一帶伏莽衆多必須該督坐鎭未便遠離并諭如有所陳請可由電摺詳陳等語鄂督因此遂作罷議近日外間又有謡傳謂鄂督將次來京督篆由王方伯護理殊屬失實云 
近來各部多考錄事大理院考試時赴試者約七千餘人取四百人日前覆試取二百人聞將來不過留數十人陸軍部考試錄事報名者三千六百餘名尙未出案學部招考尙未截止報名惟已有千餘人且從前得錄事者月得銀十二兩今則止得八元而來者仍擁擠不堪亦可見生計之艱難矣 
伍秩庸星使廷芳早已抵粤因迭接政府電促北上特於日前電復樞府不日由粤起程約本月十五日左右卽可到京 
民政部派内城巡警總廳廳丞章宗祥赴德蒞萬國醫學會一節已紀前報茲聞章廳丞今年暫不出京須俟明春再行起程前往云 
攝政王日前諭飭軍機處片交禮部速議親貴大臣及平民婚喪禮節並限制上中下服色劃歸一律務期改訂盡美盡善妥議覆奏 
理藩部丞參將次揭曉聞左丞擬以良都護揆請簡右丞爲勞提學乃宣左叅議係内閣殷濟右參議爲本部司員文哲琿均經擬定惟此事本部司員羣起反對極力運動謂丞參均須由本部人員内預保外人不得捷足先登云 
察哈爾都統溥良日昨咨照陸軍部據稱已參革贊大臣瑞洵在台効力年滿照例釋回刻該革員已由台起程回京矣 
外部昨將此次洵薩兩大臣赴美日兩國考察海軍事宜照會美日兩公使並將行程日期預爲知照以便接待 
津浦鐵路北叚總辦盧祖華舞弊營私屢經言官參劾郵傳部一再派員調查俱皆屬實乃於日前撤去差使并聞尙須聽候查辦云 
山西藩司志森運動力最爲强厚自到晋後覬觎撫缺日夜謀去丁寳銓某邸又爲之主持於内故丁有不安於位之勢聞不日當具摺乞休意甚决絶 
學部唐尙書因預算明年敎育費至少須一百六十萬金而度支部以庫欵支絀不肯應付現擬將各學堂酌量歸併視欵項之多寡定辦事之章程昨已與李寳兩侍郎會商辦法矣 
四川考試法官襄校官原派顔紹澤川人以其在川訛詐索賄劣跡昭著且有親筆證據存該省督藩二署遂公函法部要津請爲查辦顔知消息不佳即行告病改派呂慰曾接充茲經該堂官叩其所領千三百金已否用散顔謂業已費去八百金餘存五百金尙須償人云 
時評 
　　其一 
　　中國政界。最無法律最不平允。但使其人權力獨雄於儕輩。則一切可專恣自爲。而莫予毒以故立一法也。恆責人之行。而已則可弗守。寗特弗守。而已。且利用人之守法。以便其私圖此徵諸今日度支部。而可信者也。 
借清理財政之名。行中央集權之實。减各省之歲出。以增本部之歲入使十司數局所九百餘員。得以恣其揮霍而無虞不足。其目的無他也。其效果僅是也。循此肆行。無惑各部之抗顔。各省之怨讟。 
迨抗顔者抗顔矣。怨讟者怨讟矣。知衆怒之不易犯。而始稍稍减薪。稍稍裁差。將藉是以平衆憤。嗚呼掩耳而盜鐘。衆憤果可平。乎果可平乎。 
　　其二 
　　閔窮黎得食之不易而平糶。則所糶之價必當大减於巿價。蓋一則平糶之米常較巿上爲劣。一則糶者本將以平巿價之不平也。 
　　異哉松江之平糶。每斤乃僅較巿價减售六文。無論其米較劣。於巿間也。卽使。與巿上所售者等。而以六十餘文之價。而僅减六文。相彼窮黎。沾惠能有幾何耶。 
然而員司之薪工也。稱量之折耗也。一應之雜支也。收避時之造報。爲數當不資矣。 
嗚呼中國之保卹。嗚呼松江之善舉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇省度支公所定期開辦詳情蘇州]  
　　蘇藩署　　設立度支公所將蘇牙釐淞滬捐釐善後房捐四局裁併各情迭記前報茲悉蘇滬兩釐局議定局中一應欵項均截至六月底止凡各處解局之欵解至六月分爲止局中放欵亦放至六月分爲止惟兩釐局應解洋欵須解至七月分爲止以免貽誤是以兩釐局須將應解七月分洋欵解清後方可撤局現由兩釐局將應行移送第一批各項文卷先於七月初一日派員賫送度支公所收辦其餘文卷俟撤局時再行移送其善後房捐二局及水利工程局則均於初一日撤局將各項案卷移送藩署度支公所按收其在局各員一律銷差該公所遵於七月初一日成立所有派委各員錄下　（帮辦）候補道朱宜振孫毓驥　（總務科科長）同知汪駿孫　（主計科科長）丁憂湖北候補府張壽鎬　（典用科正科長）候補府童寳善　（筦榷科正科長）候補府金光蕃　（蘇常鎭釐務總稽查）候補知府沈泗孫經理課員知縣錢浦府照磨王永圻庶務課員知縣程開吳支放課員同知杜祖培知縣宗慶煦縣丞職銜汪一鳴稅捐課員知縣許應奎巡檢毛鴻翥文書課員縣丞丁尙廣巡檢朱亮執稽徵課員縣丞王祖恕編製課員知縣陳肅綱縣丞陳毓楠蘇釐課員直州判沈聞喜機要課員知州許省詩庫藏課員布庫大使馬炘稽查課員州同職銜施懐榮 
[台嵊匪徒麕聚新昌滋事浙江]  
　　上月廿二日新昌東鄉到有台州嵊縣匪徒百餘人焚燬知新學堂已見前報茲悉該匪自天台左溪㠗過横板橋而入下午五時至蘭沿村向殷戶陳善政家勒索洋百元次晨六時至地頭村羣聚於知新學堂將學堂廂房門窗盡行拆燬幸學堂已放暑假敎員學生均不在堂得免傷害而管役所畜之猪雞則被宰食殆盡十一點鐘由地頭村人奔縣報告劉令卽邀請防營趙管帶督兵念餘名會同東鄉紳士前往彈壓行至距城二十里之拔茅村聞知新學堂已被匯徒用火油焚燬略盡卽半途折回以致匪胆大熾又至大巿聚鎭欲焚日新學堂該校在巿中心鄰居店戶向之力求該匪等卽向各店戶勒索銀洋不等是夜四點鐘劉大令又帶防營兵勇三十名親往緝拿而台嵊兩處匪徒已分兩路而返台匪由蕉坑村歸台嵊匪則由大巿歸嵊防營至大巿鎭適蕉坑人飛請往捕遂又折回聞該匪等並不意在燬學不過借此以勒索居民之銀洋彼黨所謂打粮也該縣學界知本地兵力不足卽赴府城電禀省憲求援適連日大雨各處均被水阻甫於念八日到城發電通禀電文如下撫學憲鈞鑒本月念三辰刻突來台嵊匪百餘到東鄉高等小學借燬學堂爲名希圖勒索搶擄防營趙哨官逗遛畏葸致該校申刻燬盡勢恐蔓延敬電禀聞新昌學界梁國元等 
[過路環事之零縑斷紈廣東]  
港官搜緝過路環餘匪　港官自聞葡人用兵過路環後即恐匪黨私逃來港飭屬嚴防二十二晚駐長洲差弁戈頓適姊丈夏利由台灣到港晚膳餘閒偕同出游沿海岸而行談論過路環事忽一華差來報有小舟由巡處駛來形迹可疑戈夏二人卽偕華差前往旣至見一濠艇中載十三人七人管駕六人則在艙内該弁見此情形知七人爲匪類卽喝令停船拖回巡警碼頭押諸人至捕房細搜艇内有德國快槍一桿碼子一百五十枚短旋鎗一雙碼子五十枚及皮帶等物且有一信内言爾等取得銀後可卽齊集回家該弁遂傳訊艙中六人據供二十日在過路環對海處駕舟捕魚適七匪乘小舟而至拔槍躍登指嚇載往某處否則置諸死地遂由七匪管駕該艇沿島嶼而行以至長洲搜查各匪身畔一匪懷錢銀首飾甚多面貌兇狼一匪自認爲泥水匠被迫同行未幾戈弁又得探報有三舟偕來可疑即往查訪並無蹤影有謂中有一舟所載六人轉下某漁船分給漁伴每人二元命附輪船往澳登即揚帆向香港進發又有謂匪首梁汝華於前禮拜到長沙小住三日即他去翌日將濠艇七匪解港押候訊究現在長沙香港仔筲箕環等處各警差仍嚴密查緝不敢稍懈云 
澳督鋪張過路環戰功澳門葡兵連日在過路環窮搜岩穴以捕餘匪已在某某二岩内查獲二匪均身受槍彈傷奄奄一息與死爲鄰卽解回澳門醫院調理二十三晚八點鐘有葡兵一隊撤回澳門現留守過路環者約弁兵百名澳督已檄參將山刀士管理過路環大巴二處軍務授以全權昨又傳有逃匪百餘藏匿某處葡兵往搜無蹤澳督命將此次戰事映爲圖畫以誌戰功 
[東京通信]  
留日學界對於川粤漢鐵道之注意　川粤漢鐵道借欵問題暄闐海内外留日學界前曾開會數次力圖挽救頃留學生總會更加提倡以爲後盾擬請各省分會臨時召集本省會員從中推選委員五人訂於西歷七月三十一日（日曜）午後二時至六時來總會偕同執行評議兩部職員開會於總會館熟商拒欵辦法及路事進行方針徹始至終切實研究務使不託空言可獲實益昨已通告各省分會赶開省會推定委員照會總會館以便集議 
日人滿洲企業之遠圖東京朝日新聞記者昨特走訪著名政治家飯田義一氏叩其帝國欲發展於滿洲殖民地之政策與日俄協約前途之利害飯田氏　曰日俄協約者滿洲平和之政策也我帝國政䇿若欲 
 
 

Page 11

 
 
　　發展滿洲之殖民地當先利用撫順炭就大連奉天邊境設立瓦斯工塲製造硫酸阿毌尼亞運至日本餘就滿韓之間販賣骸炭或種植甜菜卽於撫順設一大製糖會社必有大利可興與暢銷於全清四百餘洲之瓜哇香港糖相競爭且支那大陸適於牧羊如蒙人牧羊久爲東洋之冠今後日本之牧畜家當足履滿洲之緑野以羊爲友或步廣島某君之後塵折伐楊柳之木以從事燐寸業亦甚有望幸新協約告成嗣後當以日俄兩國之同心宣揚滿洲之平和也 
日本組織拓殖省計畫西七月二十四日報知新聞云我日本國拓殖事業向無確立方針故台灣滿洲樺太韓國等處尙未政治統一今雖新設拓殖局其拓殖行政上或可望開一新生面刻下局内事務日益整備即如台灣六三問題及韓國合併後之拓殖方針皆今日重要問題正在研究不難解决惟將來國運發展現局尙嫌狹小不能爲充分之活動故桂首相之意决議以該局爲獨立機關發揮新興國之拓殖事業大約韓國合併之後即須改稱拓殖省其大臣必係後藤新平男爵無疑 
分類新聞政界 
[蘇垣城廂實行停售彩票蘇州]  
　　蘇省巡警道汪觀察日前示諭　　經理各彩票店鋪均限令截至本年六月底爲止一律停止售賣各項彩票目下蘇垣城廂内外各彩票店均已遵諭實行截止六月底爲止自七月初一日起各彩票店或有改售香烟水旱煙者居多或有收歇從此城廂内外絶無彩票蹤跡矣 
[武陽縣自治將開成立大會常州]  
　　武陽籌備縣自治公所業由府縣委定惲紳等爲正副所長各鄉董及勸學所總董城自治董事爲參議擬於七月初三日在雙桂坊崇法寺開成立會已由兩縣告知城鄉各董矣 
[荆郡振局裁歸州縣兼管北湖]  
　　荆屬荆州府江陵監利公安石首四縣前去兩年水災慘重故在郡城奏設振務總局派馮道嘉錫爲督遴委隨員數十撥欵百餘萬以振撫災氓本年春收又歉故春撫之後局留未撤茲者振欵已經用竣而監利枝江公安等縣大水重來潰隄十餘處災民流離載道爲數約近百萬非得鉅欵不能一振值此財力支絀之際委實無從籌措昨瑞制軍特電飭馮道撤局回省將振務督辦關防繳銷此後振務卽責成地方官紳辦理不准向省垣呼籲請欵矣 
[公費照章劃一核扣之通飭杭州]  
　　顔方伯日前通札各廳州縣以浙省契稅一欵自宣統元年十月初一日起遵部定新章分别賣契收稅九分典契收稅六分所有各省向收耗銀學費即在其内應准分别撥還又此項加收契稅除各該省額征各欵不計外每加征一分應扣提一釐以爲經征官吏辦公之用等因是此項辦公經費新章應按實在加征之數扣提一成語意顯而易見茲查各屬報解契稅銀元因有禀准向來帶收警學各費新章旣現在收稅九分六分之内分别存留各該廳州縣於報解時自應於加征數内先行剔除存留警學等費再按實在加征解司之數扣提　成公費方爲正辦其留存警學等費項下辦公經費自應各就本欵支銷不得概於解司加征數内提扣與新章不符日後難於造報云 
[浙商競爭包辦貨釐之踴躍杭州]  
　　浙省庫藏支絀創爲百貨加額之舉迭經財政局會同司道議决詳奉中座通飭遵辦在案不料加稅愈重爭者愈夥日前又有錢塘職員朱以仁等貿然禀請各憲爭認嚴東關以下紙柴炭三種認捐謂各該捐項向爲余昌沅等把持認繳年解額欵錢四萬四千串本年經財政局决議加額五千串奉到憲諭迄已三月該董一味取巧抗不承遵事關正課該董旣不願加應請撤銷另易商董接辦以示薄懲職等經營紙業有年此中情形較爲熟悉情願照數每年按繳錢四萬九千串自宣統二年八月間期滿起可否歸職接辦如蒙俯允當具認保各結及兩個月押欵試辦章程一併禀送憲核等因未知大吏若何批示也 
交涉 
[遼陽交涉局裁撤之手續奉天]  
　　錫督日前札飭遼陽州交涉局於月内實行裁撤後當由該州通知駐遼日本領事嗣後遇有關於外交一切事件均移歸州署辦理並於州署添置繙譯一員以資佐治 
[日輪行駛淮河之窒碍安徽]  
　　皖撫昨准郵傳部來咨以日商戴生昌請添清江浦至正陽關航路一節按之約章旣屬不合體察民情尤多危險礙難准行相應咨請轉飭遵照 
軍界 
[營務處提調巡緝獲匪蘇州]  
　　蘇省巡防營務處提調鍾堯階太守日前率同本部師船出巡查至震澤縣屬吳漊地方拿獲賭匪田姓王姓沈姓等三名當即押帶回省禀明各憲飭發吳縣收押聽候訊辦 
[浙撫體恤奉裁緑營馬兵杭州]  
　　浙省緑營業由督撫奏奉明諭定期七月朔一律實行惟全省各營馬兵前於購買軍馬之際確於例價之外借給銀八兩詳准在各馬兵名下每名每月扣還銀一兩籍資歸欵現在奉旨遣散倍發恩餉俾資生計此項扣借買馬銀兩應否酌予給還以示體恤而厚憲恩各情禀由中軍官具詳藩司請示昨經顔方伯以庫藏支絀所請礙難照准等由轉詳撫憲本日奉增帥批迴現在緑營裁撤各營馬匹悉數收回公用此項扣除銀兩爲數不過二千餘兩自應由公家給還以示體恤而昭平允仰布政司即行遵照辦理 
[贛省注重軍備一斑江西]  
　　贛撫署衛隊官兵七十餘員本駐紥院署左邊專衛院署而設平日操演不甚認眞經馮撫札委單管帶文華到差仿照陸軍章制訓練迄今月餘以致該隊精神日見振起亦足爲贛省軍隊之表率而示威武之道　贛省兵備處總辦張觀察季煜現以舉行秋操已定菊月朔日業經分派委員測繪操圖以便繪具詳細圖說呈院察閱以憑計畫所需旅費已請撫院飭令支應局撥給庫銀一千六百兩移交測量司收用具報矣 
學務 
[實行奬勵學堂敎員常州]  
　　武陽勸學所奉到提學使札以定章 
 
 

Page 12

 
 
　　學堂敎員管理員造就學生在六七十人以上者滿五年准照異常保奬滿三年准照尋常保奬應由勸學所查明各校有無合格人員尅日造册詳報等因已由該所傳知各學堂遵照矣 
[自有任檢定敎員遲誤之咎者杭州]  
　　西安縣師範畢業生吳守澄具禀學司以來省日久恩請早日檢定等因當奉袁文宗批云檢定敎員本司本定於六月初十日取齊乃該生等甫於二十二日由勸學所備文送到是遲誤之咎該生等與勸學所亦有難辭所請即行考試之處應毌庸議 
實業 
[武陽農會舉定總理常州]  
　　武陽農會前經開會選舉董事三十人已載前報前日重行開會由董事公舉總理常府武陽兩縣均到會監督計到董事二十人舉定屠紳寄爲總理次由書記宣布辦事細則逐條研究略有更改次籌議經費擬介紹各圖董圖正入會計會費約可千餘元議至此陽令起言鄉董公所經費可以酌撥董事中有反對者次議董事辭職問題當以三人中惟惲紳年届七旬准告辭餘則仍令擔任遂散會 
[杭垣綢織改良之希望杭州]  
　　綢業職商勞勤惠沈鎧等日前聯末具禀層憲略稱浙江綢緞盛名東南詎數百年墨守成規營業已同弩名馴至外人資我原料變式翻新運回中國暢行無阻釀成極大漏巵莫可挽救商等有鑒及此隱憂綦切特集同志研究經年春間東渡日本選購新發明織綢機器兩架機械之靈巧花樣之奇突神工鬼斧無以復加商等不辭勞悴盡數閱月之精神偵悉内容概括現在仁和縣屬之塘棲鎭十都三圖水泰村地方建屋築廠先行試辦並以播華爲商標將來辦有成效續謀推廣或冀阻外貨之灌輸杜漏巵於微末惟事屬創始設機旣少用絲無多爲敢籲乞憲恩准予保護並求札飭該鎭釐局暫免絲捐一俟辦有效果擴充範圍再行禀請按章繳捐以利工業 
雜記 
[安慶颶風肆虐安徽]  
　　皖省對江一帶頻年水旱顆粒無收今夏該地雜糧子實離離羣謂大歉之後必有豐年不期上月二十七八等日颶風驟起萬木怒號雨注傾盆晝夜不息竟將所種膏粱秋粟等雜糧拔本斷株捲刮無遺卽江間船隻遭風沈没以及斷篷折桅者不計其數云 
[桐鄉異蟲害桑浙江]  
　　桐鄉附郭一帶近出一種異蟲長約四五分闊半之首尾皆銳背有黑殼甚堅硬殼内有軟翼微黃飛時千百成羣聲如驟雨晝伏泥中至夜始出集食桑葉葉盡而及於枝幹桑多枯稿死始不甚遠惟四五里内有之近則塘南北均有農民初疑其來自他處繼因在泥穴中掘出頭尾相連至二十餘個如串珠然乃知其即産於桑下也近有人忽得一法頗騐因是物爲飛蛾類見火必集於夜間在桑林旁積薪舉火蟲皆撲入焚斃現在東北各鄉盛行此法該邑余大令已擬將此法編成白話通諭矣 
[劣議員佔屋被控杭州]  
　　台屬黃岩民人狄望雲日前投函諮議局略稱太平縣議員狄翬倚仗貴局聲勢作議員威風居鄉招摇遇事敲詐幾乎無惡不作受害者畏其勢熖忍氣吞聲而不敢訴雲家與該議員比隣本年三月初二日屋遭回祿該議員生心覇佔唆使同黨狄祺出頭折未火之屋五間建築雲家基地之上復造新屋致一帶火基横被侵佔向求恫喝要錢向理避匿不面迫雲歷控府縣彼即　先請託投詞無效不得已而控省仍批原縣查訊則受屈終屬無濟議員横行小民受屈良心已昧公道難明素讅諸公秉正不阿敬乞評議代求婉商該議員還屋退基以安家室 
[莽學生誣妻不貞廣西]  
　　凌雲高等小學生陸家吉曾訂蒙白梅爲妻尙未親迎聞蒙氏與某甲有染借某宅爲歡會所屢欲偵之未得其間復聞該女經已受乃陸躁極要求四甲保正同到蒙宅諸人皆莫知其所爲適該女自外歸陸執其手交與保正曰此女不貞請懲之蒙族譁然遂與陸立約曰果爾請重辦陸曰否則甘反坐乃拘縣訊究楊令謂凡女子不貞者身體當變化必騐明始可判决卽令數媪同入保正宅騐之據稱乳腺未肥大腹部未膨脹眞處子也因簮花鼓吹歸之謂陸誣告當反坐遂革其學生并將陸之庶母拘禁現庶母服罪經已釋放陸至今猶困囹圄焉 
[時乘]  
　　預約友人擬設保瓜大會啓 
六月徂暑。三伏炎蒸。古人有浮瓜之言。吾儕作投瓜之舉。此亦瓜棚下一大快事也。雖然瓜田之下。其實離離。大則狹而長。小則圓而厚。繫者臥者。籐牽蔓縈。遠而望之。其黃而隕矣。在灌園老叟。日作夜息。抱壅而溉之。植杖而芸之。非不勤且勞也。然而不知所以保護之法。藩離。盡撤。門戶大開。十畝之下。芻蕘者往焉。雉兎者往焉已不知天地之間。物各有主。非吾所有。一毫勿取矣。然則吾儕對此。又安能恝然置之也。今乘瓜熟之日。蒂落之時。抱蔓而歸。操刀而剖。　雖倒而無用。味未變而留甘。相與分而啖之。清沁心脾。渴潤脣吻。瓜之肉。其甘如　。瓜之仁其味如坭。瓜之水其潤如膏。瓜之皮其脆如梨。似啖蔗之入佳境。如打棗之任西隣。罔不以雪耦調冰。共飽炎荒之　吻也。惟是分甘必且無厭。得食每想回頭。慨碩果之僅存。盼南柯而未醒。茲約同人等。共開保瓜大會。且恤農夫之勞。以懲禽鳥之食。雖無瓜葛之親誼。可與偕來。各泯瓜李之嫌凝。隨同戾止聊盡苦心。共維大局。 
[說苑]  
　　地球滅亡之預言（五） 
斯時天氣平穩。突有從美國乘飛行機容到來。報告彗星愈現愈大。無何日落。全歐羅巴人豫料今夜之　彗星。必大於前。未幾果。望見異常宏偉異常奇麗之彗星王。横空而。起衆人驚愕恐怖之聲。一時呼絶只見此彗星王以赫赫大光圑。輝耀半天。其光線分作七條。是鮮線色。觀此景狀。無一人不信。新彗星之。說而大起恐怖之心矣。天以十二日間之變化。尙如此猛速。今後變化。更不知。何若。衆人恐怖之極。有繼以泣者。旣而巴黎天文臺長。說明此彗星含有瓦斯。故爲種種變形。然世人見彗星。變化。如此劇。烈已怖恐欲。死更不暇聽其講究學理矣。 
（三）火星通信 
　　新彗星與地球衝突。旣如前說。是日恰當初十之夜。距七月十三。今只三日。天氣良好。時九點四十九分鐘。新彗星如例發其扇子形。光耀空際。 
　　富於思想力之新發明家。廢寢忘餐。思避過衝突時危險之法子。如化學家則敎人以製造玻璃大樽。貯藏酸素而游離之。冀免絶其呼吸。政府則遣工兵隊。掘開地窖。而貯蓄酸素於其内。以爲或可萬一避過此難然據最近之公報。謂彗星與地。球衝突時。其星體比地球。大八十五倍。審是。果有何法以避乎之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[湖廣總督瑞澂奏遵章改設提法使並分設屬官摺]  
　　奏爲遵章改設湖北提法使並分設屬官以重職掌恭摺仰祈聖鑒事竊維按察使一官即古之外臺御史故其職掌提點與案劾並重實司法而兼行政之官也迺者豫備憲政已歷三載省城商埠審判廳限於本年成立用以符三權並重之制兼以固九年籌備之基不特司法與行政不能混淆卽司法與司法之行政亦應區别自非先設提法使總理司法行政樞紐則法曹分治之機關不備卽審判獨立之權限不明查法部原奏司法行政事宜分期辦法清單以奏請簡放各省提法使一事列於宣統二年之首綜覈名實具見深衷臣到任後考察鄂省籌辦省城商埠審判各廳已將就緒惟提法使尙未改設事權旣未統一編制復未完全當經督飭臬司將應改應設事宜逐一規畫分别佈置查憲政編查館奏定提法使官制提法使承法部及本省督撫之命管理全省司法之行政事務其屬官曰總務科曰刑民科曰典獄科設科長及一二等科員書記員以資佐助鄂省旣擬改設提法使自應遵照分設總務刑民典獄三科各設科長一員一等科員一員總務科事務較繁應設二等科員四員刑民典獄二科各設二等科員二員書記員每科各設五員卽由臣按照考用提法使屬官章程派員監同臬司認眞考取合格人員按其考試成績及原有官階出身分别派署責令各就本科職掌勤愼從事以本年四月十五日分科成立之日起俟試署一年期滿察其能否稱職由司照章詳咨補實惟此項法司屬官具有獨立性質不得兼充他差自應優給薪水以期專其心志現定科長月薪銀元二百元一等科員一百二十元二等科員八十元書記五十元將來補實之後應否改給廉俸聽候部章辦理此設置法司屬官之情形也至應設各事有關於提法使本職者如按察使兼管之驛傳事務照奏定勸業道官制應歸勸業道管理即於六月初一日由臬司移交接管其應辦上年驛站奏銷仍由臬司造報以清界限有關於屬吏者按察司經歷司獄二員應照提法使官制作爲裁缺詳加甄别以所官錄事及相當之職調用有關於書役者司署旣設書記足供繕寫原設書吏應盡裁革其雜役酌留數名藉備使令餘亦裁汰有關於附設之局所者司署設有積案統計籌辦審判廳三種局所核其所辦事宜皆屬於總務刑民兩科之職掌應一併裁撤各歸各科辦理惟發審局爲各屬解勘翻供及提省審辦重要案件而設現在各屬審判廳尙未遍設未便遽裁應暫改爲督審處仍由提法司督率審理尙未設立審判廳各州廳縣應行發審之案俟宣統五年各府廳州縣審判廳一律成立再行裁撤庶於新舊遞嬗兩無妨碍此裁改臬司官吏局所之情形也統計改設分科以後歲需經費銀二萬九千七百九十二兩遇閏照加除以裁撤臬署原有官幕書役俸薪工食抵支外尙不敷銀一萬九千一百六十三兩零及改設之初應需開辦經費銀一千兩均飭藩司鹽道分認籌撥濟用茲據署按察使施紀雲詳請具奏前來相應請旨將湖北提刑按察使改爲湖北提法使並請飭下禮部鑄造湖北提法使印信一顆頒發換用以昭信守除將辦事規則及改設屬官銜名豫算經費各表分咨憲政編查館法部查照外理合恭摺具陳伏乞皇上聖鑒訓示再提法使係按察使改設職秩相同所有廉俸仍循舊制支領至鄂省司道公費業經酌定奏明有案提法使應支公費即照原定按察使公費給支合併陳明謹奏宣統二年六月二十三日奉硃批著照所請該部知道欽此 
本埠新聞 
[中美商界之聯絡]  
　　商會上農工商部禀　竊職會於上年春間聯合各埠商會仿照日本商界辦法邀請美國舊金山一帶商業領袖來華考察藉資聯絡一節當經禀請鈞部咨移立案嗣奉札開准外務部復稱臨時當通飭地方官加意保護並奉札開准郵傳部復稱火車碍難免費輪船由招商局申復核减三成收費各等因在案刻接美商來信定於西歷八月二十號左右在舊金山起程轉瞬將届自應早爲預備伏查此事之緣起在職道等未任商會總協理之前當因中日與美三方鼎時航路交通商務往來最爲繁賾比者滿鐵中立之議旣爲日俄協約所阻則其意由太平洋以至黃海暢銷商貨無日不在美人籌計之中而我得以原質生貨直接輸美當較從前之間接交易者得利可多是以當時美國駐滬領事旅華鉅商莫不寓書慫恿願作介紹情詞甚殷頗難謝絶惟聞美商前次往遊日本日商特派專船往迓一切欵待至爲優渥而日本政府以及外務農工商等省長官亦無不竭力維持以欵來賓官商一心講求交際用敢聯歡樽俎收效敦槃蓋兩國之感情稠密則貿易以提携而進行商人之事業發皇則國勢自邁連以鞏固若第以表面視之祗若少數商界之往來而不知影響所及其重大有如此者且美國商界更爲左右國會之勢力此次結隊來遊必爲全國人視聽所繫其結果當較前次美艦來華更爲鄭重吾國接待典禮雖不能如日本之優然相形之下過於見絀非特减東道之色亦且貽國體之羞第需欵過鉅中國商力素艱而團結公共之情尤爲薄弱若欲就商界猝辦此欵逆計必無把握即各埠聯名之商會前皆有電贊助爲數亦極纖微至於職會經常出入之欵供按月正用外所存無多通盤籌算之餘深恐臨時竭蹶必滋謬戾因是束手躊躇五中焦悚迫不得已惟有將實在爲難情形切實上陳擬懇鈞部咨商外務部俯念事涉邦交關係甚重酌撥的欵三萬兩以爲補助有此大宗的欵自能放手布置且一經提倡其他籌欵亦必較易風聲所播裨益匪淺如蒙撥助職會於事竣後自當連同所籌商欵造册呈報仍請咨送外務部核銷以徵覈實再本年日本實業團來華遊歷所過之處鐵路公司均備花車免收車費美商情事相同應懇咨請郵傳部飭下津漢滬寗兩公司查照辦理曷勝禱盻除並禀外務部郵傳部曁呈報南洋大臣江蘇撫院外理合肅禀呈懇伏祈大人俯賜鑒核批示施行 
 
 

Page 19

 
 
[農工商部致商會電]  
　　上海商務總會美商來華考察本部酌撥一萬圓藉資補助農工商部豔 
[催交正元等莊被欠欵項]  
　　滬道蔡觀察出示云照得正元兆康謙餘倒欠華洋商欵數百萬巿面震動人心惶惶當經本道竭力維持滬巿幸免敗壞一面飭據廨員先將三莊經理及正元股東提案押追並禀奉南洋大臣奏明飭道速將各戶所欠三莊帳欵一併親提嚴行追償抵付自應遵辦現已派委專員調集三莊帳簿查明各戶該欠三莊數目開帳呈報到道除分行外合亟出示曉諭仰各色人等一體知悉自示之後爾等所欠正元兆康謙餘欵項務即刻日措繳住居南巿城内者均赴縣署繳納住居租界者均赴公共公廨繳納住居閘北者均赴巡警總局繳納不准私相劃抵仍候彚齊後由本道酌核辦理定以七月十五日爲限滿如逾限不繳本道卽照帳内所列戶名立刻親提到案從嚴勒追决不稍從寛貸事關奏案與尋常錢債不同限期甚迫各欠戶毌得觀望致干重咎 
[虹口商民求减房租]  
　　虹口商民劉保昌等禀陳滬道略云竊商民等賃居虹口一帶歷有年所近來房租有增無减物價亦隨之增長小民生計艱窘萬分且收租人臨門催迫急如星火積欠三月即被封釘逾期不繳遂將生財拍賣夫小民之所賴者惟地方官耳而地方官又不加體察惟房主之言是聽以致貧民流離失所流爲盜賊其有關於治安豈淺鮮哉况虹口一帶尤爲貧民聚集之所耶商等有鑒於此曾於去冬今春一再聯名禀求會審公堂工部局商務總會咸蒙批示撫慰以爲撥霧見天當不遠矣詎知事逾半載未見影響商等受苦特甚不得不禀求勸諭房東將房租减輕想憲臺愛民如子當易措置也 
[臬委提訊改過局逃犯三誌]  
　　前日午後臬委陳紀堂明府蒞縣提訊改過局逃犯李邦樹俞桂福熊鎭坤陳友山顧阿小張阿和沈阿大高阿桃等多人李邦樹供五月十五日乘隙逃逸並不預先同謀實因爲臥宿之處潮不堪易患虚腫兼之房屋狹窄一號内須住二三十人飯食又尅减三分之一菜蔬毫無不能下咽是以一閧而走求鑒訊之俞桂福等供與李同明府判將李邦樹等九人還押候再訊核 
[滬道關心民食]  
　　邇來滬上米價大漲每石需洋九元滬道蔡觀察恐有奸商囤積居奇曾飭本縣田大令密訪嚴拿如能查獲將米充公以一半給賞茲大令尙未禀覆而連日米價則仍有增無減昨聞蔡觀察已再行諭飭田大令查明漲價原因並議平價辦法赶緊禀覆一面札委譯員陳震東二尹至滬南各米行查詢滬巿現存食米若干石每日進口若干銷出若干詳細查明禀覆候核 
[建築宰猪公司之籌畫]  
　　英美工部局以閘北宰牲公司辦理不善牽動租界内肉業致釀罷巿風潮曾經諭准各肉莊自行宰割試辦三月茲已期滿當由局董擬定妥章在新閘成都路租賃民地建造宰猪公司所有建築等費均由工部局暫墊定議每猪抽洋八分俟集有成數先歸墊欵以後每猪改抽洋五分悉充該公司辦事人薪水等費此外並無需索業與蘇滬甬三帮肉業首事商妥不日定期開辦 
[索還出品奬牌証明書續誌]  
　　英租界河南路老林大成布號因冒領南洋大臣頒發出品奬牌証明書被上海出品所查悉函請公共公廨飭傳該店主到案着令交還已誌昨報昨日寳讞員復接該所函稱謂老林大成當時亦有出品陳列但書林大成並未註明金玉房字樣以致纏誤並准布業公所函請理勸前來除將收到證明書奬牌各一件存候邀集兩房店主當塲證明應歸何人收執外請即將案註銷等語寳讞員接函後業已飭承照辦矣 
城内 
[防範寡嫂]  
　　鮑張氏投縣控告夫弟鮑桂山吞没存欵抵契等情前晚提訊鮑張氏供年四十二歲於二十四歲時夫故無後螟蛤一子後桂山覬觎家産誣姦涉訟蒙汪前縣訊明斷令桂山罰洋二百元有案今有秦姓之房契方單曾向丈夫抵借洋七百四十元並有存欵摺子計銀七百五十兩均被桂山取去現秦姓取贖房契桂山掯匿不付求請追究鮑桂山供小的兄弟三人長房之嫂王氏次房之庶嫂張氏兩兄故後無嗣小的共生三子理應由小的之子承嗣抵契存摺均存在小的處因張氏收藏不妥故不付給並非覇吞求察田大令諭飭原差協同十五舖地甲張鑅陪同鮑張氏回家限鮑桂山速將秦姓房契方單檢出聽其回贖旋據張鑅禀稱鮑王氏亦在一路巡局喊控小的奉德正巡官傳諭速傳鮑張氏到局訊問大令諭令到局面禀謂鮑王氏控案已由本縣斷結毌庸審訊 
[道批兩則]  
　　商人周沛泉禀批前禀批縣核辦未復仰上海縣查明原案飭提宋寳善到案訊追給領毋任纒訟至宋木觀一單曾否交宋亦生收執並即查明具復勿遲抄黏並發　民人姚品山等禀批前禀飭據上海縣移局查復此項水浜早由美商繳價禀准入契批明不得塡塞水道似可照契常通該民等所稱四尺之地由局帶圖復勘並無確據指証顯有不實等語所請未便准行著即知 
南巿 
[誣控叔母]  
　　江北車夫孫季和前在工程局控告叔母孫湯氏串同山東婦人張朱氏等將其十一歲女子蘭花誘賣於棉陽里弄口某土行内唐姓處得價洋六十五元由局訊明將該女給孫領回張朱罰洋開釋孫湯氏押追所得身價在案近由張朱氏及唐處傭婦鄭高氏等赴局指控測字人張雲軒始則代寫賣契後因案發誑稱可以設法騙去洋八元求請究追經陳裁判提張訊供不諱判戒責一百五十下押三月限令繳還詐洋充公並提孫湯氏復訊不認拐賣迨提孫妻向氏研訊據供該女蘭花買由丈夫與婦人議賣於唐姓由夫收价惟囑不許聲張後誣嬸母拐賣其實與伊無干旋卽提孫嚴訊喝令戒責二百不始供認不諱判押八個月向氏戒責一百下與孫湯氏一併開釋完案 
[招摇撞騙]  
　　閘北二路三區巡士彭寰因事斥革後被該區金巡官訪悉在外招摇飭探拿辦彭即避至南巿昨經派人扭送總工程局請爲覊押後由該區巡記持函到局提回究懲 
[責成房東]  
　　華章公司司帳李家奎控義和居茶肆主張棟臣前因同在鎭江謀辦京漢鐵路事務被張借去洋五百元又代墊用費六百餘元求請究追經工程局陳裁判傳至該茶肆房東王立橋訊問據供張因有事前往漢口未返判王交保限五天交人 
[先理帳目]  
　　肉業義興生記及米業裕豐大盛等同控西門外南洋橋鴻源館飯店王汪瑞福執事沈承基共欠貨洋三百餘元閉店不理昨經工程局陳裁判集訊汪供小的將股本兩股併與沈處詰之沈供店中帳目尙未結明判各交保着沈先行理明帳目再行理欠 
[交保清理]  
　　北四川路震泰木器店劉夥 
 
 

Page 20

 
 
家保昨將高子榮扭至工程局控被欠洋八十七元延不理楚陳裁判命高交保限月底理清 
閘北 
[補提兇犯]  
　　煤船戶朱阿蔡前日運煤至閘北順泰打米廠卸貨後餘煤數蘿售於長春樓老虎灶旋被茶館主宋小毛偵知向之申斥反被船夥金保生陳阿定江阿四沈小玉等蜂毆宋亦紏衆報復將船夥陳阿定毆傷當由崗巡將船夥金江沈三人一併拘入四路分局黃巡官諭令受傷人先行延醫調治候補提兇犯訊明究辦 
[抵單不贖]  
　　住居總局路之徐金生昨將沈如堂扭至四路一區控稱沈以田單押去洋七百元逾限不贖經黃正巡官質訊一過判沈交保限七天理處 
[幸未燎原]  
　　前晚八句餘鐘新閘橋北張桂林所開之釘鞋店不戒於火幾兆焚如當由該店主自行救熄崗巡歸局報告黃正巡官諭飭將該店主傳案候訊 
新租界 
[汽車肇禍]  
　　前日下午六時某西人所乘 
之汽車行經新閘路撞壞三千五百廿七號人力車由捕帶入捕房捕頭諭令退去聽候查核 
英租界 
[電車衝撞]  
　　某西人前日乘李阿毛之馬車行經黃浦灘被九十六號電車將馬車撞壞馬脚上亦被撞一孔血流不止由捕查見將馬帶入捕房經捕頭詢明着卽將馬送往馬醫生處醫治並着李等自向電車公司索賠 
[水手兇横]  
　　南巿發合水菓行夥蕭光元等前日在怡和碼頭和生輪船起貨因有水手人等向蕭索食水菓不允致起衝突蕭等被毆受傷卽投捕房報告補頭允爲飭查 
[無端逞兇]  
　　西人某甲昨乘張阿根之東洋車行至南京路不知何故該西人忽然下車將張之號衣撕碎頭面毆傷由捕查見一併帶入捕房經捕頭詢明諭令該西人賠償醫費洋四元斥釋一面將張車送仁濟醫院醫治 
[因何衝突]  
　　朱利明昨在福州路將陳順卯毆傷被印捕查見一併帶入捕房禀明捕頭令朱存洋十元保出聽候傳訊 
[賠償損失]  
　　包車夫張左囡昨在四川路將小車夫吳金福車運之嗬囒水三十餘瓶撞碎由捕拘入捕房經捕頭詢明令張賠洋了事 
[遺失皮夾]  
　　寳善街泰安客棧庽客曹壽林前日乘魏阿元之東洋車遺失皮夾一隻内有現洋鈔票等物昨投捕房報請查緝 
[包探獲賊]  
　　崔小炳竊取江西路莊道登家檯鏡逃至法租界被法包探查獲送入總巡捕房押候究辦 
美租界 
[尋獲拐婦]  
　　朱董氏前拐法租界岳嘉升之妻赴津賣娼昨日岳在美界將朱董氏尋獲扭入捕房捕頭以事出法界飭探解送法捕房核辦 
[布莊被騙]  
　　浦東厚發布莊夥王阿德昨投捕房報稱顧陳二人來莊定購小布百餘疋囑送至鄧鐵路一千八百六十七號房屋旋囑令隨至某洋房取銀詎半途被逃回至鄧鐵路房屋人物俱香請爲查緝捕頭允之 
法租界 
[倒欠莊欵]  
　　惠餘莊跑街年永卿呂梅卿兩人將炳記糖雜貨棧陳永南扭至公廨控稱陳與該棧帳房范緒文另開新源記字號與本莊往來被欠銀五萬二千兩遽於上月廿七倒閉范亦逃逸故將陳送案請究陳倩法商必得生到案代表稱炳記係日商斯巴尼亞商人王某所開陳永南爲該棧經理新源記開在治下理應在案下控告若與炳記交涉須至公共公堂具控方爲合例且陳與新源記事不相干應請堂上察核聶司馬商之顧副領事判各退去令兩原告明白浦詞再行核辦 
[不實不盡]  
　　蟻棍徐雪香與鴇婦朱陳氏 
因爭奪烟妓小翠子口角吵閙由探一併拘捕解廨請究翠子供年十四歲原籍清江此次被徐帶來上海官問家中可有人知道答有媽媽知悉員之朱陳氏供婦人在揚州時帶小翠子來申言明價洋一百元賣爲女兒因一時無洋應付徐欲帶去以致互爭聶司馬以兩造頗有不盡不實着一併押候查明再核 
[原告情虚]  
　　李鍾氏控范毛泉誘拐　女曾經公堂提訊范同李女俱供成婚多年生有子女三人長者現已九歲實遭誣控茲中西官以原告迭傳不到未便將案久擱故卽將案註銷不理 
[經理脫累]  
　　暉光公司控永香樓宵夜館欠自來火紗罩價洋十二元六角經公堂迭傳經理人金阿林研訊據稱店主已返廣東須俟店主返甲方可理值聶司馬以金卽不知情礙難向追判令具結俟店主回申卽行通知 
[限交房租]  
　　周培卿方銀梅二人俱因積欠彚源公司房租洋二十餘元被控昨經公堂提案訊實判各交人銀兩保限三天理楚 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[浙江緑營武職裁缺後寛籌出路辦法十三條]  
　　一提督一員擬請開缺他省未裁緑營以前遇有提督缺出由部開單照裁缺章程儘先請旨簡放並仍留浙江充任陸軍弟二十一鎭統制官並缺兼第四十二協統領官籌備裁撤緑營擴充新軍等事宜以期裁舊練新同條共貫易於進行 
　　二總兵官五員擬請悉予開缺他省未裁緑營以前遇有總兵缺出由部開單照裁缺章程儘先請旨簡放並於浙省巡防隊統領中酌量位置以資贊助而免向隅 
　　三實缺副參游都守各員凡素有聲望事理明達尙未届退休年限者裁缺後查取履歷造册咨部遇有他省相當缺出儘先選用浙省巡防隊管帶各差遇有更調亦卽酌量委用候差時並按月酌給膳資銀六兩以資貼補 
　　四實缺千把外額年力精壯樸實耐勞者裁缺後查取詳細履歷註册以巡防隊哨官哨長挨次委用候差時千把總並按月酌給膳資銀四兩以資貼補外額已給一年恩餉候差時不再給膳資以示區别 
　　五自副參遊以下文理通順年未滿三十五歲者如願入講武堂研究新軍學問或入巡警學堂肄業警察學但能考騐合格均准入堂給予官費畢業後分别委用 
　　六自副參游以下其年老者查照奏定陸軍營制餉章退休制格内開副將限六十五歲叅將游擊限六十歲都司守備限五十五歲千總以下限五十歲概令退休給予恩餉以示體卹 
　　七恩俸年限查奏定陸軍卹賞制格内開凡官與官兵之陣亡者兵則給銀官則按其職之高下給銀賜廕陣傷者按其傷之輕重分作五等重者給陣亡一半卹銀輕者遞减其曾經立功積勞以老病殘廢退休者官則或給全俸或給半俸又云今中國整頓戎政亟宜申明定章以勵軍心而作士氣凡陣殁者爲上因戰傷廢者次之因公死事者次之在營日久積勞病故者次之年歲及限准予退休者又次之均分别等差優給卹銀等語浙省緑營此次全裁事屬創舉凡實任武職開缺後自副參游以至千把總年届退休者擬請恩給全俸十年作爲養資恩俸查額俸數甚微薄擬懇一次發給俾退休各員弁得藉謀晚歲之生業以示寛大而廣皇仁 
　　八外委額外名雖爲官仍食馬兵或戰兵之餉旣未便另行籌給恩俸亦未便照兵丁一律給予六個月恩餉擬請畧加變通給予一年恩俸餉以示區别 
　　九凡退休武員如係署任由實缺調署者其恩俸仍照其本職給予係候補者則照署任給予恩俸一年以免向隅 
　　十凡退休實缺武員除籍本府本縣各員不給川費外其餘各員無論本省外省均照另表規定酌給路費俾資回里 
　　十一自總兵以下留閩浙兩省補用各武員浙省緑營各缺旣已全裁自應歸閩省一律補用願仍留浙差委者聽惟不給候差膳資以示與裁缺人員略有區别 
　　十二各標候補武員如有曾在各項學堂畢業者自行呈明該管長官分别造册即就所學各門酌量錄用以廣出路而免壅擠 
　　十三各標候補人員如有年届退休者係外省籍貫家况貧寒者准其禀請酌給回里川費以示體恤 
小說 
[言情小說玫瑰淚（二十八）]  
　　然我尙有辯者。吾本有弟一。年歲與相等。吾兄弟之間。亦至相愛。當一千八百八十六年。吾弟洛賓爲美洲之旅行。乃爲盜倀所誑誘。入於盜窟。吾弟遽發鎗擊盜。傷其一人。而吾弟之首。亦爲盜所擊。傷車立殞。盜黨舁吾弟之屍。棄諸林薄。此時適有捕盜之騎兵經此。見吾弟殞於地上。知爲盜狙。而殞尙未久。適騎隊中有知醫者。出爲施救。吾弟竟霍然而蘇。蘇後以腦部受創。失其記憶力。乃不能道其被盜之故。且不能道已之名姓此騎隊遂將之至亞克司城。有吾國商人珊穆喬治者。憐其旣失腦力。又無依傍。乃錄之爲肆中書記。此肆主人無子。僅有女子一人。乃與吾弟至洽。吾弟者。丰儀至美。較我爲勝。故女子之屬意。亦較我爲多。吾弟在肆兩年。供職無慝。主人固甚愛吾弟。即肆中同輩。亦無不心敬其人。又一年而肆主人死遺産悉歸其女麥林喬治麥林遂與吾弟結婚。吾弟自失其記憶力後。乃不憶前此之尙有一兄。及其本來之姓氏。僅自名曰摩爾吉脫人人亦皆以摩爾吉脫稱之。至距此一年之前。吾弟婦麥林喬治。忽得倫敦律師之電報。趣其立至倫敦。檢受其叔父安克喬治之遺産。麥林喬治遂偕吾弟至倫敦賃居於聖惹安街之一百七十五號忽一日吾弟乘馬而出道中馬蹶。吾弟亦顚。立創其額。巡捕詢得居址。雇一馬車。送之返聖惹安街。而吾弟下車之頃。頭忽大眩。立仆於地。遂暈。迨醒。則腦力忽復。歷歷憶其被盜之狀。且憶猶有一兄計已十年不相聞問乃不知吾之在於何許。或已於此十年中奄化。亦未可知。乃赴律師許。請其設策索我。律師者。固於貿易册中見我姓氏。立告以吾之居址。吾弟旣得我所居。樂乃無藝。立欲命車面。我而未行之前。吾弟腦中。忽又發一奇想。遂止不行。僅乃投書於我。書中令我至聖惹安街有一人極欲面我。吾弟以爲彼之念我至深。度我之念彼亦甚。直以彼爲遇盜而死。今不令我知其巓末。而突出與我相見。則吾之驚喜。直出意外。果也。吾驟見吾弟。樂極幾於靈魂逸出軀壳以外。語至此。露第忽止之曰。密司脫尼喀。君忽妄語。吾請指君之誑。 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
