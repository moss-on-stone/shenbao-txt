# 1915 - 94 - 4915144

 

Page 1

 
 
   
 
 

Page 2

 
 
時評 
[第五項要求（冷）]  
　　第五項要求所謂有損中國主權之要求也有害各國權利之要求也與大隈伯與路透訪員談話相逕庭之要求也然而日使仍迫中國開議何居 
　　警政而爲人干涉試問其國之主權何在軍器之購買而爲人限制試問其國之主權何在財政敎育諸大端而强欲請人顧問試問其國之主權何在更試開要求請顧問之説何解一交涉而取重要之鐵路三條試問與前有之鐵路有何妨碍所謂不害各國之權利者又何在此皆所謂第五項要求也然而大隈伯之談話其何以相容哉 
　　嗚呼我中國人聽之我中國人有萬不可忘之數二一曰二十一即二十一條之要求也一日五即此第五項之要求也 
[命令]  
　　四月九日大總統策令納順洪給予三等文虎章此令 
又令周學熙現署財政總長應免去參政本職此令 
又令參政院參政瞿鴻禨嚴修柯鴻文屢請辭職情詞懇摯應准免去本職此令 
　　又令任命王祖同凌福彭王劭廉張鳳臺爲參政院參政此令 
　　又令袁樹勛尙未到京任命徐鼎霖署理參政院參政此令 
　　又令于式枚尙未到京任命齊耀珊署理參政院參政此令 
　　又令張振動尙未到京任命袁金鎧署理參政院參政此令 
　　四月九日大總統申令内務部呈准文官高等懲戒委員會議决前署四川茂縣知事熊全萼禁烟不力交付懲戒一案依知事懲戒條例應受免官處分等語　全萼准照所議即行免官以儆玩懈此令 
　　又令咸武將軍督理陝西軍務陸建章陝西巡按使吕調元呈稱前任財政司長張益謙被控濫發紙幣盤剝厚利淨報工程覇佔公私產業以及寃斃髮妻等事贓欵纍纍均經澈查確實現已畏罪潛逃應請明令通緝務獲究辦等語張益謙身爲監司宜如何潔己奉公整飭吏治乃竟貪黷無厭蠹國殃民種種不法實屬罪狀昭著着各省將軍都統巡按使通飭所屬一體緝拿務獲提交法庭依律訊辦所有購置產業卽由該將軍等飭查明晰先行變價充公以伸法紀而儆官邪交内務財政司法三部查照此令 
　　又令據兼代四川巡按使劉瑩澤電呈稱川省自上年亢旱糧價即苦　昻現在春分已過兩澤未霑山糧盡枯小春失熟甚至田水枯竭播種無從以故東南西北各道雖受災輕重不等幾於無縣不荒貧民採食草根樹皮充飢被災之重實爲數十年所未有　懇請撥發賑欵以便散放並據四川旅京官紳施愚等公早稱待賑孔殷　欵急切擬由交通部應還川路公司頭批路本内借墊銀二十萬兩請飭該部先行提交財政部電飭川省財政廳於應行解京欵内就近劃撥俾資救濟各等語比年以來川省地方疊經變亂瘡痍未復繼以凶年眷念西陲日切厪系前聞災狀卽已簡派曾鑑督辦該省賑欵事宜茲復據報春糧失收旱荒甚廣蜀中父老其何以堪披覽所陳倍深慘痛着財政部迅卽撥銀十萬元並由一本大總統特捐銀一萬元其旅京官紳所請撥用路欵亦即照准均飭該省財政廳尅日分别墊撥即由該兼代巡按使會同曾鑑遴派妥員分頭切實散放毋使流離失所惟災區甚廣來日方長該兼代巡按使等有司牧之責務當設法籌募加意撫綏以濟沉災而蘇民困交内務財政交通三部查照此令 
[專電]  
　　北京電近日使談判滿洲事極持遷延主義意欲藉此延宕則以後事項須從速決而政府意則欲從速解決滿事日昨尙議此其他槪括的條件政府意不欲審議而日使尙要求開議 
　　北京電據一外交家言中國始終並無欲藉外力以和緩中日交涉之意然即有之亦決無效現英人中除駐使外其政府及他有力者大抵助日美國社會方面雖稍動搖但其政府則決不願有激烈舉動至其形式上顧問亦無效果 
　　北京電英俄法三國密議牽制意大利投入戰渦之方法現地中海海權在聯軍方面如意不加入將來有不能分配之危險故外交界人恐意不久將不守中立之態度 
　　北京電英使館派館員露斯等二人隨外部僉事二人赴浙查烟苗 
　　北京電及第留學生明日覲見以超等甲等爲限袁總統自給津貼超等月八十甲等四十限無差者 
　　北京電廣東治河督辦譚學衡因測量河面工程計畫特來京與内務參謀兩部及水利局面商一是並見總統禀承辦法 
　　北京電察哈爾都統何宗蓮爲籌商口北防禦及移副都統至西蘇尼特旗來京與參陸兩總長會商一是 
　　北京電海軍部所屬各學校及各艦隊實行宣誓大典大元帥已派薩鎭冰監視又陸軍第八師宣誓亦已派定王汝賢中將監視 
　　北京電徵兵一事中央久有成議以各方面尙未接洽妥當遲遲未行刻聞軍界中人言大總統鑒於時局之危急徵兵萬不可緩已派王士珍上將組織委員會討論辦法以王前在北洋曾辦過徵兵事務頗收成效者也 
[特約路透電]  
　　北京電昨日會議討論中國應向日本購買其所需軍械半數或日本在中國設立一合辦之兵工廠之要求及關於日本在福建省專獨權利與建築鐵路由武昌經九江而至南昌並由南昌而達潮州又由武昌而通杭州之要求雙方互換意見但無進行聞日使施行外交重大之壓力迫令中國討論第五項七欵中國不允當討論之際中國曾謂上述鐵路權要求與他國條約權利實相牴觸日使答稱彼亦知之惟仍欲開議今信中國對於第五項所載條件决守堅毅之態度（十一日） 
　　第五項要求七條件如下（一）中國應向日本購辦應需軍火在百分之五十以上否則日本可在中國境内設立一合辦之兵工廠所用材料必向日本購辦並應聘用日本技師（二）中國若干地方之警政應由中日合辦或由中國聘用日員在該處地方組織並整頓中國之警政（三）中國應聘日員爲政治上財政上軍事上之顧問（四）日本有在中國傳播佛敎之權（五）日本有在中國内地購置土地以備建築日本醫院敎堂學校之權（六）日本在福建省有築路開礦建造海港工程之權如須借用外欵須先與日本商榷（七）日本有權建築武昌九江南昌之鐵路與南昌至潮州之鐵路及武昌至杭州之鐵路譯者附注 
譯電 
[其一（美人大陸報專電）]  
北京電前次會議中國拒絶討論第五項要求雖經日使力迫卒不爲動日使謂將請示政府再行開議故今日會議衆更注意對於結果頗多猜測傳播佛敎及福建問題前雖討論然中國曾聲明不負必須討論之責任故中國對於妨礙中國土地之完全與行政權復背他國條約權利之第五項要求仍能拒絶續議此次會議毫無結果日使故意不涉及滿洲及漢冶萍問題惟催議購辦軍械福建優先權武昌九江南昌杭州及南昌至潮州之鐵路要求一般人士確信日本志欲中國完全承認其二十一條件現局殊無樂觀軍械要求軍界反對甚力福建及鐵路問題非經修改不能承認日使辦理交涉之態度令人疑其乃圖延宕時日以施最後計畫據官場消息奉天濟南之日兵除原有之數外奉天新增五千名濟南新增二千名内有砲隊若干魯省近有日本馬賊殺人越貨已在李村附近擒獲六人（十日） 
[其二（德人德文報專電）]  
　　柏林電倫敦泰晤士報載北京通訊謂日本自占據靑島後所持之態度已激動旅華外人之公憤英人之鳴不平者最衆英國商人已痛受英日聯盟之害朝鮮滿洲均已封閉而以苛税拒人境外靑島山東今亦封閉日本顯欲擯絶英美商民占領山東全省云（十日） 
戰電 
[其一（英人路透電）]  
　　巴黎電據今晚公報宣稱我軍固守末斯河與摩塞爾間所獲之地且得有新進步敵軍未以步砲兵在愛巴爾巨作戰據俘虜聲稱我軍此役勝利甚關重要德將預備犧牲十萬人奪回失地自二月杪後德軍以預備兵第三十三師團全駐愛巴爾巨至三月杪時該師團業已力盡乃調第五軍精鋭在役兵第十師團代之失愛巴爾巨山脊鞏固之炮台者即該軍團也德軍常奉命勿惜犧牲固守地位且由上官告以該地位關係絶巨德軍近兩月内在愛巴爾巨所受損失共有三萬人我軍在蒙瑪里叢林復奪獲戰濠線一道且擊退回攻之敵軍勞蘭有德兵半隊進抵法德陣線間白藏巨勒格蘭德村爲 
 
 
 

Page 3

 
 
優勢之軍團而降之（十日） 
　　巴黎電法軍在愛巴爾巨之勝利乃近來戰爭中最重要之發展旣可減輕凡爾登之壓力且可堅守聖米葉爾之德軍退走愛巴爾巴爲惡戰之地該處德軍大半爲巴佛巴佛利亞兵死傷極衆以致該鎭有凶地之名（十日） 
　　彼得格勒電據今日公報宣稱俄軍在尼們河西面以槍刺猛戰之後奪獲戰濠線兩道俘敵兵六百人獲霰彈砲八尊占守卡巴西安山主要山脈唯一山巓之奥軍已爲俄軍擊退奪占其地（十日） 
　　羅馬電奥軍在卡巴西安所受損失共爲三十萬人俄軍奪獲來復鎗極夥以致奥軍全師僅用舊式德國來復鎗並用黑色火藥（九日） 
　　倫敦電德國聞法軍已至埃及之消息爲之大驚如聞靑天之霹靂不知此軍前在何處可見聯軍行動神出鬼没令一般人驚異不置也（十日） 
　　洛特丹電英船哈巴拉愛斯號（五九四○噸）在洛爾特興特燈船外沉没中水雷或魚雷未悉某船已載該船之人二十七名抵此尙有二十六人恐已溺斃該船乃比國賑濟會所租載運糧食賑濟比民者（十日） 
　　亞姆斯特丹電哈巴拉愛斯號中魚雷於五分鐘内沉没船中除職員外均係華人諸人悉落海中蓋不及卸下小艇也救起數人之船隻曾見一潛艇之瞭望鏡遇救者已有數人受傷（十一日） 
　　倫敦電倫敦及西南鐵路公司輪船格恩塞號（五三四噸）已在化格角外被沉（十一日） 
　　倫敦電駐京荷蘭公使告路透社員謂荷蘭與德國邦交危急之説渠未曾接到消息不能信此説爲確此説究從何發生亦茫然不知惟觀最近消息知交戰雙方皆佩服荷蘭之嚴守中立荷蘭雖有困難然對於雙方皆抱良好志願此爲交戰國所共知云（九日） 
　　羅馬電外問謠傳奥俄有單獨媾和之兆此問各報聞之皆爲譁然謂奥國不復有克復土地之機如再接戰則且有續喪土地之虞今見機屈服則可望阻止俄軍之攻入塞軍之前進且得狡脱意羅兩國之企圖蓋奥國預料兩國終必以干預戰事償其所願也此種論調益令主張干預戰事者爲之氣盛其洛地方曾有反對奥國之示威舉動焚燬奥國國旗當道調兵彈壓兵士皆袖手旁觀羣人旋搗碎德國商店市招數　而散意國政治家聲稱意國所以遲遲不發者蓋欲竭力以和平之法償其願耳歐洲之大决戰至遲在六月間届時意國必有舉動意國之干預無論如何必極有效力云（十日） 
　　倫敦電蘇門答臘島巴丹與薩朋兩口岸前覊留之船隻十六艘所裝貨物屬於協約國及中立國者迄未提出茲倫敦商會與船主人商定提貨辦法已由政府批准其所擬辦法如下未曾繳付之水脚應付百分之七十五並按照提貨單内所列之貨價加繳百分之四以償該口岸覊留之費用先繳貨後付費各貨主應與倫敦商會之東方代理人哈里森克洛斯菲爾公司接洽以免交貨時之困難至於赴澳船隻拘留爪哇者已由澳洲商會提議辦法（九號） 
　　倫敦電英國皇太子已抵倫敦携有英師費蘭巨爵士之公文（十日） 
　　巴黎電據今日下午公報宣稱我軍進攻兩次奪獲愛巴爾巨德軍最後之地位兩軍繼以槍刺奮鬥此外無事可報（十日） 
　　開涌鎭電英軍從德屬西南斐洲奥斯前進查知德人已置藥於井中此舉違犯文明戰爭規則地雷爆裂頗多偶無危害（九日） 
　　華盛頓電德國通牒美國謂美國以外交文件與協約國談判關於裝運食品接濟交戰國平民之權利迄未有所成就牒文中含有美國已隱然承認英國禁止德國貿　之　並謂美國注意於協約國日得美國軍械彈藥之事牒文謂美政府堅持其裝運軍械彈藥之合法權利然未以同一之力量爭得其裝運食品與非禁品接濟德國平民之權利又謂裝運軍械接濟交戰國之問題無論呈何現象然中立之精神不可不顧全云（十日） 
　　鈕約電鈕約地球報謂德國之通牒挾有排釁性質且謂美國運輸軍火問題從未爲人質問（十日） 
　　倫敦電今夜發出之死傷册共一千零十三人其中死者共三百四十四人（十日） 
[其二（德人德文報專電）]  
　　柏林電德國外交部宣布十日大本營公報如下末斯河與摩塞爾間之戰事兇勢未減法人自稱已占據佛洛末齊及古塞維爾實則二地遠距德軍陣線其附近並未開戰法軍在哇勒河及　斯河高地間大遭挫衂公白萊斯高地聖米葉爾北面愛萊與亞泊勒芒間之陣線佛里萊附近法軍之進攻者均被擊退法軍前曾於以上諸處受有重創故目下戰事勢已稍弱敵軍重行攻擊蘭滿維爾泊萊斯特森林及圖規復俠圖薩蘭斯西北之波藏巨拉格蘭德均未得手德軍共俘比軍官五員兵一百二十二名法軍官兩員兵一百零一名且獲機關槍七枝伏斯巨戰局未變俄軍在加爾伐里雅東南二面進攻者大受損失而退東歐戰局餘無變動（十日） 
　　柏林電德政府現託駐英美使調查德潛艇人員之被拘禁者是否與其他俘虜受同一之待遇抑或有受侮等情柏林地方日報要求即行設法報復之德國鋼鐵會社三月份共出貨三十五萬五千噸愛森葉鐵會社已增價百分之一分半愛森之鐵絲廠已增價百分之十五各廠工作極爲忙碌（十日） 
[東方通信社電（日本人組織）]  
　　東京電日置公使昨（十日）至外交部會見陸總長開第二十一次會議討議滿洲警察權問題及一般要求之件（十一日） 
　　東京電日本向中國要求之條件聞將全部彼此交換意見（十一日） 
　　濟南電本月五日兇毆日本哨兵之德國人孫濟南義利洋行店員業已逃往天津曾在德國總領事館自認傷害日本哨兵之事惟德領事尚不肯將該兇犯交出日本官憲因特嚴重督促中國當道務盡中立之責任一面繼續監視德國旅館因之德國居留濟南人民頗爲恐慌間有遷避他去者（十一日） 
　　東京電北京現有排日傳單利用郵便分布各處（十一日） 
　　東京電北京電云袁大總統電命都統何宗蓮着將現在蒙古地方旅行之德國陸軍少佐谷邊哈衣木氏拘捕（十一日） 
要聞一 
[英日言論界之牴牾]  
　　大陸報云英日齟齬久爲人所逆料今兩國報章已露其端倪日本在中國强肆要索欲操支配中國命運之權英日利益上之衝突乃愈見激烈遂使英日盟約有岌岌可危之狀遠東英人較在國内者更熟悉東亞時事常披露日本陰謀故日本報界對於遠東英人尤爲仇恨本報兹將兩方面辯論並列於下俾讀者知英日言論界最近之牴牾焉 
　　四月三日東京世界報社論曰庽華英人暗中助華抑日英報且有不正當之論調英人唆動中政府抗拒日本甚至向倫敦中國協會陳訴請向英政府提出質問吾人於此可謂一部份英人之歇洛克（歇洛克者乃猶太市儈以貪狠著事見英人沙士比所著之威匿思商）性質今已發展且及於政治事矣在國家大事危急之秋猶能不忘細事此種性質或爲可稱但爭小利而忘舊誼其事可憎吾人見英人有此性質不禁爲之扼腕英日盟約旣喪失排俄目的自不得不取他種新目的以代之除中國大陸外何處可爲日本發展其盟約勢力之地乎盟約前所以者排俄目的者蓋以俄乃强國足與日本爭中國之優勢日本欲阻遏之也苟英國不承認日本在中國之優勢則英日盟約等於一紙空文埋之可也何以歐洲戰局開幕以來英日盟約又用於反對德國乎太平洋英人利益完全受日本之保護英國之商務英兵之輸運殖民地之安寗無一不賴日本海軍捍衛之力新加坡之亂事由日本海軍助剿而平其明證也日本何爲徇英國之請而施行其盟約於非原約性質所應有之目的乎日本之出此蓋欲維持其在中國之優越地位而鞏固其國防線也苟英人知此理由庶乎可矣但若英人欲於此　阻止日本之發展則吾人不能不以破壞盟約之罪加諸英人蓋英日締結盟約雙方處於平等地位英國若視日本爲戰爭中看護其太平洋利益之犬則非日本之所甘吾愛國之日人决不受此奇辱也英政府應約束其在華之人民使其了解英日盟約之精神當攻擊靑島時英國遣一小隊軍士助攻分功　人謂之爲英國聰明自私之外交術今英國攻擊達達納爾俄國　然申斥謂又爲助攻膠澳之外交行動若俄國不喜英國態度日本又與俄國同情俄日相合與德國聯絡行事助不雜分據英國之屬地也英人向責德人煩發中國乃不數月英人竟爲煽惑中國之人彼描叙羅洛克之莎士比氏必深知其國人之惡性故能形容盡致吾今正告在華英人曰其即痛改前非否則汝世界大帝國之祖邦將有如羅馬末日之一日故汝英人其速悔罪 
　　三月二十七日倫敦國家報社論謂中國不肯討論根本上要求不爲日本威脅所懾兩署定其條件美國頗爲憤怒提出抗議然歐洲戰局未了之時美國似未必干預今日本任意妄行欲於經濟上外交上軍事上陷中國爲保護國而又施行掩耳盜鈴愚妄之計希圖掩飾其要求全文查其要求有路鑛實業種種讓與權靑島旅順等處永久佔領權訓練軍隊專權拒絶他國租地借債及供給顧問權與傳佈佛敎權此種要求直同宣佈宗主權加諸中國蓋中國如未得日本許可不能借債不能聘用洋員則中國喪失其獨立資格與波斯無異矣日本竟以一舉而解决東方極大政治問題獨不慮其經濟方面將因其行動而受重大影響乎日本欲獲取特别機會以管轄中國經濟與其外交此事何等重要故同盟國之舉動當確究保護條約是否爲保護中國獨立乎抑保護日本一國之私利乎 
[德潛艇擊沉英船之辯護]  
　　某西人致書大陸報曰本埠英報因德潛艇擊沉英商船伐拉巴號之消息遂有抨擊德海軍之言讀者不察致謂德國應負殃及無辜之咎僕無他法糾正其謬故乞貴報數行地位俾僕得以就所得之簡單消息而解釋其眞相如蒙許可感且不朽若記者能糾正僕所解釋者之謬誤則受益尤深也路透電社報告此事乃一方面之言且叙述詳情前後矛盾但除路透電外未有他方面報告者故僕不得不就路透之言而一研究之路透報告此事其説有二（一）潛艇忽然出現在商船未及停駛之前卽發魚雷轟擊之（二）商船瞥見潛艇即開足汽機速駛潛艇追逐於後歷半小時之久第二説傳來較晚故在事實上當較第一説爲確　請平心取第二説而進論之商船苟爲敵艦所見則惟有服從其命令停止駛行之一法苟不遵命令希圖脱逃則敵艦必以其所有之利器攻擊之以强其服從此一定之理也故以路透電第二説　之伐拉巴號慘斃多人負其責者不在他人而在該商船之船長路透電又聞潛艇不救商船中人又水手對落水者而笑云云　第二語純爲毁謗之言自損價値僕不層置辯想讀者自能知之惟僕所不能已於言者潛艇水手苟非停泊時咸在海港中則不能爲人所見潛艇未全没水時亦僅有司令或他弁處於塔樓而已潛艇無拯救溺者之能力其理甚淺無庸詳述拯救溺者全賴輪船之小艇如船長爲負責任之人必明此理設此諸艇有一部分或全部分毁於魚雷之炸裂則亦祇能歸咎船長與人無尤也總之當時之情形惟當局者知之今未便多事推測他日兩方面之公報宣布眞相則是非自有公論也然有一事不可不爲大衆告者英國海軍部嘗規定計畫如　照此實行則日後必時常發生與此相同之可憾事實也（一）英海軍部已於商船若干艘裝有炮位以圖擊毁德潛艇且不令懸掛海軍旗號（二）英海軍部命商船撞沉德潛艇或設法逃避妄稱潛艇每小時行程不能過八英里至十英里之外（三）英海軍部且擬奬賞拘獲或撞沉德潛艇之商船換言之英海軍部實命武裝受雇之商船施行戰時之舉動也則德國海軍當然須視英國商船悉爲潛勢之軍艦矣英國商船苟欲免受英海軍部計畫之害者必向德潛艇證明其非爲軍艦且不得施行如英海軍部所諭之舉動而使德潛艇有先遭破壞之虞窺英政府下此諭令之意以爲德國海軍軍官之爲潛艇司令者其惻隱或能不傷無辜其武俠或能愛敵勝己英國之商船及其船員搭客或可僥倖保全夫英政府此謀旣自輕視其本國人民矣而轉望德潛艇司令尊重之豈可得哉 
雜評一 
[戰事盲談（二百二）（無名）]  
　　今日所有之新戰報仍不過　沉商船云云而已及　沉竊船之交涉而已其外則北京電所云意大利將被　　入戰局而已雖然余謂意大利入　局恐終雖實事也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日會議之兩方情勢觀]  
　　日使之態度聞前日（六日）在迎賓館會議之後陸總長以日置公使身體究未復原行動未免困難聲稱下次會議不妨再就日使館舉行日置公使謙遜再三略謂多次枉顧已自抱歉何敢重勞尊駕云云故今日會議地點已確定迎賓館矣數日來交涉非常平和不似從前之强硬日代表曾向我外交當局云敝國政府深信貴國大總統確能顧全邦交維持秩序即此次貴國人民一時激刺抵制日貨幸賴貴政府設法使敝國商業未致受有影響卽此一端日人異常感佩嗣後談判亦極盼和平解决免傷兩國人民之感情云云另一方消息則謂上次（六日）之會議爭點太多故解决之點因以減少據某君言上次會議實同棉裏藏針故中國方面棘手已達極點南滿條件本可希望早日了結乃推敲字句逐叚註釋之説起而此一希望又頓然雲掩霧遮實則字句均有普通意義雖有利刃在手黑字亦不能變爲白字也且前兩次會議日使態度稍峧和平上次會議日使忽然將各項未决之問題一律擱置不議獨將五號問題提出要求開議其態度又與前數次會議逈然不同日使外交手段之變幻殊令人難於懸測云云 
　　條件之爭論星期二之會議係討論第五條關係中日兩國共同負擔中國重要地點警察之責否則以中國警察部分之半數用日本人一欵業經我外交當局拒絶日置使仍請討論並謂日本因中國辦理警察多年成績欠佳故主張共同擔負亦保全東亞和平起見云云是欵並無結果某要人語人云日本要求中國不得以中國沿岸之港灣島嶼讓與他國或租借他國一條已於五號由外交部完全拒絶引證甚多日本亦深知此條不能辦到惟條件上又不得不如此所謂討價還價是也云云日本條件中曾聲明中國若以南滿或東蒙之租税爲外債之抵押品時須與日本磋商此事雙方曾經討論一次尙未議决我外交當局對於此事以易税借債權自我操今日本要求不啻視南滿東蒙爲彼國領土辱國喪權莫甚於此故决意堅拒以保主權大約星期五之會議卽須討論此事漢冶萍問題自提出討論迭經雙方互相磋議日使主張不外本其要求原案之大意以漢冶萍須由中日合辦公司凡直接或間接與漢冶萍有關係之事件須先由兩國協議我外交當局以該公司係商民集合血本所成農商部雖有少數股本而亦無力足以處置之故陸總長曾一再要求將此項問題暫行擱置俟此次交涉解决後再行單獨討論日使對於此説似不贊成故將來如何了結殊難逆料當第十七次會議時日代表請討論允許日人有充海關人員權一條我國以海關總税務司聘雇英人載在條約在未改變以前敝國無給予他國之權况總税務司以下用人權亦由該總税務司主持日代表所持理由大致因中日欲改訂税則非先予税司權不可雙方討論多時迄未結束據某方面報告此條將來恐難成立蓋關係英國過大也 
[京津太晤士報之華人對日觀]  
　　人衆之武器昨日（七日）京津太晤士報載稱據各省來信謂抵制日貨之事雖經地方官出嚴禁但仍日見蔓延并有某某商務薈萃之城鎭其華商力避排日舉動之表示使該地官吏無可懲罰而日人亦難藉口顧個人對於貨物之自由選擇權仍不稍放棄此則使日本商業大受影響而日本商界對此尤抱不安者也除上海一隅外因内地地方官之先行嚴禁故從未有明白排日之行動但人民憤激之心理其於日本爲害仍烈現在日人深知若華人一致不用日本之輸入品而表面上毫無仇日之現象則此事極難責備中政府并不能從中政府覓挽救之法也且恐自此以後日本之出口貨將在日本貨棧堆積如山而無銷路商務立見紊亂之象財政必因之而愈加緊迫現日人因知中國以人衆爲唯一之武器雖其提出要求所持之態度使華人不得不爾但仍極力設法務必戰勝此萬衆一心云 
　　字句之解釋又該報北京六號通信云北京路透訪員於日前晤見中國某要人據其所言謂中國政界對於大隈伯新近之宣言深爲欣慰蓋一則謂吾國於會議之態度甚爲正大再則謂吾國於會議之結果亦引頸企盻也至日相大隈伯對於正月中所提出之要求如其意中以爲某項條件必須加以説明某項條件必須增以註釋則中國政客亦莫不願注意及之實則中國之盡以誠意殫智竭力以敦篤中日之友誼在日本亦非茫然卽大隈伯所提出之條件中亦有數端可使中國政府望而不致却步惟字句之解釋須按照普通之意義耳現在大隈伯旣欲於字句上另闢疆土别開生面則中國人將不無寒心因其深信日相大隈伯出言重於九鼎決不致言行不符而反覆其行動也 
[卽墨之中日小交涉]  
　　前日報載東京電稱中國各地迫害日本人之傾向雖稍鎭靜然山東一部仍未能免危險如即墨狙擊日本商人之事是也此件將於北京開始談判云云茲得即墨某君通信謂 
此係日人方面之言用將當日眞相報告如下三月十七日下午二點鐘時有土匪三十餘人執手鎗匣子砲身穿中國服到即墨縣南鄉城陽西北之南萬町該處接近鐵道當時有十餘人進町餘匪匿於町外之溝中進町之土匪先至客店飲酒居民以其形跡可疑預爲戒備若輩果腹後遂鬨至萬姓住宅越牆而進覓獲事主勒索洋銀五萬元未允擬將事主架走不意萬某突出手槍將匪擊斃一名町民圍擊餘匪四散當晚即有日軍多名至該町將萬姓等十餘人捉去審問次晨曹縣長詣驗日軍復謂居民無故擊斃其行路日商内中尙有鐵路巡警云云曹縣長再三申辯置之不理及至縣長回署復將駐紥城陽之巡官巡警擄去四名現聞巡官等已由高密所長交涉釋放萬姓等十餘人亦由曹縣長交涉引渡矣惟死者據華人方面調查稱係華人而日軍則堅稱日人華人耶日人耶死者當自知之但聞日軍則尙須索重大之恤欵云 
[留學生及第後之軼聞韻事]  
　　留學考試及第諸君任用辦法未奉明令宣佈以前政府討論曾有分部從政之議嗣以留學諸君皆負笈海外積學長才若予以數十元之津貼未免涉於菲薄若槪畀以高官厚薪則當此減政之際忽然添出一百五十餘員亦勢難辦到繼由某巨公提議謂前淸考試留學予以翰林進士舉人及無職之官初不必人人授職一一給俸而考試者亦極滿意今科舉名目雖不復存在正値序官之際即以此爲調劑旣不致添員耗費留學諸君亦不致觖望衆皆贊成乃定議並加一令分配各銀行路鑛場廠以期致用以示與前淸但予虚名之區别惟諸君及第之後忽有小小恐慌至今尙未有已則衣服問題是也上星期六見國務卿時先一日奉到通知只許着藍袍馬褂而諸君則異域輕裝早成習慣一時何從得此於是儘一日中訪覓親友從事借貸幸解衣有人過郤難關不意一波未平一波又起八號覲見總統又須着甲種禮服即政界中人有時用着亦多借自他人自製者殊少以其價昂也而留學諸君更不能咄嗟立辦故今日又須忙碌一天矣記至此更有一極趣之事報告則某考官竟於掄才之時兼爲相攸之計見考列超等第一之徐新六其人正在妙年（據聞不過二十）翩翩公子貎堂堂聲朗朗高掇巍科即已心許爲乘龍妙選因於留學生上次謁見國務卿時預屬其女公子往伺於某處親自一相是日留學諸君見之者頗不乏人羣以徐君功名艷福並世無雙僉回之道賀云 
[小學與自治之前途]  
　　廢除小學建議案昨據某政客談云參政院中不久將有關於敎育之建議案件提出討論聞其説係秦參政所主張者至於該案詳細内容雖目今未能確悉然刻據吾人所聞則其議案所持之理由略謂中國設立小學已有年所迄今日揆其成績毫無可觀者焉一般童子之國學知識均甚淺薄怠忽歲月僅飾外觀縱畢業後亦不足以供實用甚無益也况全國設立之小學旣繁則地方經濟均必浩費不資擲有用之金錢而投於虚牝尤非計之善者云云刻聞參政中有極力反對此案者略謂主持斯等建議者實未能明曉小學敎育之目的果爲何物耳苟當今小學校之敎授不良則宜改絃更張以期實益方屬正當辦法若冒然不揣其本而齊其末遽明目張膽直言停止全國小學敎育寗非因噎廢食之論乎斯等議案是徒鑒於小學之成績不善而孟浪發言竟未思及將來遺患於國家殊屬不通之論云云 
　　五省試行自治説地方自治試行條例自　政院議决復經總統公布已由内務部詳加調查各省前次辦理自治之一切事項然而迄今終未實行茲得最近消息政府以地方自治一節關係　重自前次取消停辦以來今始將條例修正重行辦理故須斟酌審愼始能一律進行刻聞有指定五處省垣試辦之説其地點則爲（一）江蘇以該省爲南五省咽喉且南通前次　理自治極爲得法（二）湖北因其地接南北試行自治必能易著成贊（三）四川該省陳匪就　善後問題至爲緊要故宜速辦自治以補官力之不足（四）廣東該處爲珠江流域之極要省份匪患潛滋地方向稱難治因是擬辦自治以維治安（五）奉天該處係邊省中去中央最近省份足爲各邊省自治之模範 
[松江武開之災]  
　　吉林通信云近三四日前温度大增華氏寒署表已升至五十四五度各處積雪融化沿江稍近之處其水均歸納江中從底層逐漸澎漲力量甚大故將至堅之層冰悉行漲破因而豁然開解四號早六鐘驟聞冰層發響聲如裂帛起自江心次及沿岸未幾此傾彼軋互相衝突極大之冰多自撞碎突然順流而下禍乃作矣 
　　江坎下之營業者以販賣木炭及枝柴二項居十分之九此次猝不及防當開江後水量暴漲以致所堆積之柴柈木炭悉爲冰塊擁入水内打撈無從相對呌苦最甚者如廻水泗子王萬勝之柴棚居户全姓之板樓均被擠碎板片零落損失甚夥至東大灘一帶遙望之但見冰與簷齊彌望白色因小東門外龍王廟子大路被水漫過阻斷交通其損失眞象此刻尙無統計惟聞木商之損失最大 
　　去冬雪量極大日内所消融者僅十之三四而江水增漲卽如斯之大倘再過幾時全數融盡則漲至如何程度殊難逆測以故居江坎下面之户刻皆異常恐慌紛紛覓房遷移雇工搬運雜物絡繹於途所有與江沿近接之房屋租價驟增多有爭租不得者當初開之時冰排湧下轉瞬間兩岸立水輙漲數尺崖下住户見江水漸入屋内奔騰澎湃更覺驚怕遂皆收拾箱櫃急向岸上搬移至十鐘時立水漲至丈餘故小東門外俗名二道江一帶皆成澤國此次水災均謂自來所未有而東關與城廂之往來已隔斷矣 
　　江水自是日早五時漲至十時立水高至二丈詎至十一時下流冰排壅塞愈屯愈堅宛如開而復合因致水勢溢出愈遠至晚四時冰排復動一湧而下故凡崖下房屋被冰撞塌者舉目皆是松江第一樓亦被冰 
排擁破江岸下住户飼養之雞猪等類多被水淹斃救出者十無二三警察廳因江沿遷移各户不但箱櫃皆在外邊存頓並男女人口亦有在外露宿者災民嗷嗷舉目堪憐昨已飭知第一三兩區將該管界内商民被災各户逐一調查以便詳請核辦 
　　西自二道碼頭東至小東門外江神廟下坎商民之房及文宅方宅之江樓與松宅之望江台第一樓等及江南民房均被淹毁頗有楝折榱崩之勢江南農事試驗場全場東部大田較西部田低下束部已由東戞集街浸入冰水該場以北部花園及蓄殖園尙低恐亦受浸刻特設適宜之防備餘皆無恙衆以今歲開江之險爲數十年來所罕見又聞勢將成災故士女之漫遊江邊者絡繹不絶江水解化奪有文開武開之俗説文開者江開時堅冰沉下而水勢不漲俗謂太平之年武開則水勢大漲爲刀兵之年一般庸愚以今歲江竟武開必不免戰爭云云因是謠傳漸起當局亟宜禁止之也 
[川邊亂事補遺]  
　　陳步三就殱之前曾統率悍酋竄往河口深山夷地以内一時罕知其蹤跡故叛兵假其名義勾結大股匪徒攻　天全該縣婁知事防備不及竟自逃往雅安請杜支隊長發兵援救惟陸軍行路其緩及開到時匪已入城將該縣富商大賈擄掠一空且姦淫焚燒無所不至杜支隊長率隊與匪接仗匪勢兇悍反奪去大砲一尊鏖戰許久方將縣城恢復匪又紛紛竄到蘆山名山各處滋擾天全亂後隣封各縣驚恐異常漢源縣（舊淸溪縣）毗連最近尤爲恐慌該縣爲建南大路由雅安或越　赴鑪必經之孔道近日謠言頗多雖有陸防各軍開往因性質不同不免時有衝突人民如坐針毡云天全有小道通鑪接雅可捷二百里平時萑苻滿地素稱不靖此次鑪變後陳之餘孽乘隙由小道進據天全以窺雅州建昌杜道尹特調彭山知事劉輔周移任天全劉於三月十六號到雅次日謁道尹後卽於十八號往天全視事 
　　越嶲漢軍統領張挺生率兵援邊前鋒已越瓦斯溝直抵鑪城至成都援邊之杜蔣兩團長已率隊往駐天全矣 
　　川邊之財政分廳廳長陳光璠（即陳伯瑜）於鑪城變時逃回成都行至新津屬之黃水河地方即被將軍署特派員扣留當派兵隊解送回省將軍即令發交軍法裁判處暫行拘留俟將該員經手事件調查明白再行開訊張毅在鑪聞之即電胡將軍請求保釋電稱川邊糜爛罪在毅身陳光璠於鑪變前因奔父喪回省並非臨難脱逃云云胡復電謂賊未至而官先逃非嚴懲一二不足以伸國法而振軍紀故所請無效也 
　　張毅之父現住省城聞毅此次溺職潛逃頗爲憤恨張之妻子昨由鑪定返省張父請求胡將軍云我是窮人遊宦到川並不敢貪非義之財今有子若是實爲門第羞所有此次運回之行李無論是否贓物一槪請爲扣留胡氏婉詞答之説者謂張毅尙有父也 
　　陳在鑪時出有安民告示多張並有賞格數紙謂拿獲張毅奬銀一百獲劉成勳奬二百獲陳遐齡奬二千劉成勳所出賞格則稱獲陳步三者則係二千據此比較則陳步三之身價貴於劉成勳十倍貴於張毅二十倍矣 
　　聞鑪城此次公私損失約百餘萬商辦之邊藏公司於火燒後新運貨物價値三十餘萬在鑪全行被刦其他可知 
[祁浮茶市之狀况（曳泥）]  
　　安徽之祁門江西之浮梁兩縣接壤爲紅茶產出之區每年春間運往漢口售於俄人者十之七售於美法德奥等國十之三價値總額常達二百萬以上故該處富户大賈多茶業起家者年來茶業不振價値益落獲利者甚少如早年每石售價有達九十兩以上今則能至六十兩者卽爲上價去年茶市雖亦有獲利者而全體計算盈實不敵所虧今年則以天時人事之影響而茶市更不堪問矣茶性喜暖而怯寒產茶之地悉多温和之區如斯地氣侯雖至嚴寒而温度降至攝氏三十二度以下之時亦絶少不謂去冬寒氣特甚攝氏表降至三十度以下者累十餘日爲數十年所　有者茶樹陡遭此變多有凍死者卽未死者亦不免有傷兀氣故現時已届淸明採拮之時而芽之萌動尙不甚暢茂約計收數僅五六成而止耳 
　　山家卽栽茶之户至時採拮鮮茶售於號上製成之以爲生活蓋該處如浮梁除業茶外尙有磁土窰柴諸土產祁門則除茶業而外他產絶少茶市不佳則全邑困乏今年茶葉發生已不茂盛經營茶市者又極少甚至以前山價每石均在三四十兩者今乃低至二三十兩預計今年山家所獲尙未能超過去年之半數故栽茶爲業之户無不大爲恐慌也 
　　收山家之鮮茶焙製之以運漢者謂之上號其組織法皆於臨時邀股合成並藉潯漢茶棧所放之滙票以爲資助故每年茶號之成立多半賴於客本今年歐戰未息銀根猶緊放滙票者僅有往年十之六七而商家目擊今日之時局鑒於連年之失利大率裹足不前如去年茶號計有九十餘家今則僅五十餘家蓋往年祁浮商人之執别業於他鄉者每届春初往往挾資歸來以趁茶市今則咸以茶業爲畏途苟有他業可營者皆不願出於此途矣 
　　余記本篇至此有不能已於言者深願諸君不必怵於累此之失敗今後之茶業實有無窮之希望在也蓋茶業之不振由於茶商墨守積習不肯稍變成法遇有失利則付之天命以自解從未有加以研究以求其故者此我國工商界之通病也 
　　今日我工商界風氣漸開知識日高如茶商鉅孹某君提倡改良之法略謂揉搓茶葉應盛以木桶勿使原質外洩則汁自濃壓不致因味淡而遭外人之吐棄提淨貨色不可攙入水分混和脚末以取分外之巧則貨眞而信用自固建築堆棧以堆積貨物遇有盤價不合囤置久暂可以自由不致受制於棧房矣如是以我國土壤之美茶質之良而於以上諸端一德一心勉力而實踐之則振興茶業擴張利權前途幸福未可量也茶業諸君亟留意焉 
[壽梁任公太翁之四言文]  
　　梁任公近日受總統之託不日將往束南各省考察敎育 
 
 
 

Page 7

 
 
司法并將遄返珂鄉爲其太翁蓮澗先生視壽其情形業總前報江西名士楊昫谷詩文精湛尤深於佛理近爲任公作一壽文純用四言可爲壽序别格　可傳也楊文云穆穆木公冲　貨尙　古之初空山無人心薄明允强著權書扶桑一夢言返茶坑初遂隱居茶坑之中天夷地曠再謂華胥同姓異姓少長羅拜宛如生徒濟人之乏拯人之危迺無戚疏吟喃之暇涉山浮水問諸樵漁惟天是任與道冥契罔知其餘乙卯月日七十有一南極在廬翩翩海客詒十洲志媵五岳圖栩栩蝴蝶來自羅浮集於階除明月之夕化爲野叟飲以醍醐公旣醉止叟乃辟席仰空疾呼謂佗與賈下至崇煥蔽之曰愚乃心所許稚川之仙白沙之儒公聞　然月在梅樹對影軒渠叟言微中不知最上曹溪有盧曹溪之法本無聖解亦無凡夫暫今依佛縱八千歲此志不渝惟吾任父鯉庭聞命造化在爐域中域外世出世法咸握其樞文乃一鱗百國傳誦奉爲瑛𡍄内行之純風義之竺尤近所無入京三載恤刑理財形神與　退志觕遂還我初服以文自娛勿學方平排徊桑海駭彼麻姑行矣任父春風一船珠江之隅歸從束晳重譜笙詩白華絳跃顧瞻舊山亦有竹有柏有桃有蔬人生百年兒時最貴樂　可虚文度膝上雖有萊衣亦非所須惟祝阿難長侍釋迦力關眞如佛言平等人及萬物蓋無差殊前有蜂蠆後有鴞鳥　有鶚魚虎豹蛇虺其酷已甚民則何辜我佛大慈以何神力化爲坦途混沌復起淳樸之氣充滿九區頑汗雜反不動而化熙熙喁喁質諸太公儻有所得遷以告吾塵世眴轉願吾任父弗與之俱　曰才難倍萬葆練千金之軀歸侍太公持以侑觞知不我迂地方通信 
[鎭江]  
　　河工欵改充賑濟丹徒災荒曾經省署撥欵散放惟欵少灾重已將告罄聞齊巡按使擬將開　運河工欵七千餘金改充賑齊現已飭丹徒縣章知事辦理矣 
　　小輪撞斃人命案日前戴生昌小輪由淸江開赴鎭江行至中途與　和公司小輪相遇火力過足舵工撑持不住致兩輪迎頭相撞將永和小輪水手史阿小撞斃戴生昌小輪並不停輪一直駛至鎭江經永和公司執事將該小輪舵工魏連生扭赴警務總所拘押惟此案係發生於淮陰縣境内應歸該縣訊辦故九號由淮陰縣公署　請丹徒警務總阮將寄押之魏連生提交來差解回歸案請究 
[南京]  
　　財政廳近事財政　　部飭謂本年度預算不敷甚鉅各省正當厲行新税以救危亡謂後如有商民達抗應党捐税情事卽以妨害公務淮罪昨特轉飭各釐所衣照　財政廳委　英霖赴京向財部續領第二批公債票昨由津浦車回寗聞已領得六十五萬債票點交財廳查收日内卽行續放蔣廳長聞政府擬將　以他任所　財廳一缺將命胡翔林署理現蔣准於十五號北上俟晋京後卽可發表 
　　知事委員更動寳應縣知事李曾麟撤任遺缺已委該縣選舉所長　邦楨署理江北猪捐王渭賢現調委靖江貨税公所遺差已委任張濂辦理又長江釐務稽查莊恩復另有差委遺差以曾逸士辦理 
[杭州]  
　　高等師範生到浙參觀北京國立第一高等師範一年級主任朱君立夫特率全級生徒乘津浦車南下次第往蘇常無鍚等處參觀學校前日（八日）上午乘滬杭車到禾參觀第二中學商業學校秀州書院竣卽乘末班車到省宿淸泰第一旅館昨日（九日）由朱君帶領分班參觀第一師範第一中學安定宗文　蘭之江諸校聞此次來浙考察頗爲認眞詢問所得均一一記載云 
[安慶]  
　　茶商禀請赴俄護照茶商鄧天佑向赴俄國亞士洽北地方貿易（中國到此地者每年僅三人）前曾開具節略上陳省長並附以俄國全圖一幅俄幣數種該商俄語嫻熟所有經過該國各埠土地之名目道里之遠近均各譯成漢文以便披閲現届茶春該商仍欲赴俄貿易特具禀韓使請咨外交部轉咨俄使准予保護執照並贈韓使俄產二品一爲上等白毡毯一爲鍍金香烟匣聞均却而未受云 
　　裕皖鈔票已無效力巡按公署頃接上海某洋行函稱現有裕皖鈔票請予兑換等語當飭財政廳查復嗣據復稱查裕皖宜錢局於前淸時發行紙幣信用久著辛亥光復商民紛紛持票兑現所有該票業經如數收回存儲藩庫不料是年九月突遭　軍之亂紙幣被刧經孫前督布告作廢並電請南京前外交部照會駐滬通商交涉使知照各領事備案並譯登中外新聞廣告此種紙幣早已失其效力云云聞韓省長已據情答復矣 
[江西]  
　　通電取締駐滬探買日昨戚巡按使接中央統率辦事處電内開上海租界辦案樞　全在捕房若欲由地方官署與之接洽辦理徒生交涉無濟於事是以迭經通電各省飭令駐滬探員遇事應與鎭守使署接洽乃各探員多未照行每有不知輕重任意妄爲及至失敗始往報告諸費周折並無良好結果長此不改信用屢失種種困難因之而起現據　使來電捕房洋　屢　各省偵探不法此後若不取締所難望其協助云云特再通電凡有探員在滬或派探赴滬均望切實取締　有關於外人及在租界辦案必須先與鎭署接洽勿得妄生事端致　收拾是爲到要 
　　戚使出巡後之下馬威江西戚巡按使出巡事竣由餘干縣屬烏港地方起程於四月四日旁晚低省籌備英使來議會勘烟苗事宜所有　按情形已於五日電告中央並往將軍行署與李昌武將軍接談半日商辦查禁妨碍中日交涉等事回署後訪得前充將軍行署高等偵探之董延圻藉官招搖自稱巡按使將委其充當景德鎭警務長騙取黎某欵項甚鉅當經飭令警探將董延圻在包家巷二十二號門牌緝獲到案收押以便從　懲辦 
　　木商請停潯路貨股南潯鐵路此次擅偕外債被中央政府所聞迭次來電嚴重詰責經巡按使派委交涉處主任周議在該公司調查多日尙無確實證據惟輿論攻擊異常激烈而洪都　江兩處在省木帮又以該路業已通車致函該公司停收湖口州口貨股以符原議雖經該路公司開會集議復函該木帮請其　續認抽貨股俟車站橋工　竣後再行停止木帮堅不承允又復函該公司語多諷刺函内首句卽云貴公司創建南潯鐵路犧牲十餘年之光陰抛擲千百萬之資本慘淡經營竟將數十英里之路政告厥成功木商等方慶派繳貨股之痛苦從此一旦解脱　我自由爲頌爲忭茲貴公司仍以照舊繳股函復前來　帮同人等一再　商全體一致否認云云此外停抽貨股攻擊路政者亦有數起以故該路吳總理大有左右爲難之慨 
　　籌設縣佐鉅費之困難贛省應設縣佐計有七十餘缺業經巡按使預計每年需費十九萬餘元咨部核辦嗣得内務部復電謂亟應趕緊設缺派員任事以資補助縣知事力量之不及所需經費應於預算項下節省開支等語聞近日戚使對於此項節省問題頗難著手云 
雜評二 
[軍械警政兩問題（默）]  
　　此次交涉中如山東問題滿蒙問題福建問題及其他各問題日人皆自爲權利計也而獨至關於全國之軍械警政兩問題則其措詞又皆爲我着想謂各省軍械不劃一則中央所發子彈不適用軍事必多不便又謂中國辦理警察多年成績欠佳故代謀改進日人之言何其愛我而厚我耶豈卽所謂美意的交涉與顧全友誼增進親睦等之表示耶然而中國慚愧事事不劃一一切行政皆少成績若日人推此友愛而盡爲我効勞則中國之爲中國無一事可以自主矣如此盛貺我國人實不敢拜受也 
 
 
 

Page 8

 
 
   
 
 

Page 9

 
 
   
 
 

Page 10

 
 
 >第十版 
 [本埠新聞 
小學敎育演講會閉幕 
　　上海縣敎育會爲謀敎育發達改良管敎訓護各法起見特開臨時演講大會於本月八日開始已迭誌本報昨日爲末次演講各市鄉小學敎員到者較前二日更多約二百五十餘人上午九時請省立第一師範校長楊月如君演講敎育上之兒童心理次請省立第二師範第一部主事楊聘漁君演講小學國文綴法之研　乃暫停演講各就午膳聽講員亦由該會留膳以免往返之下午一時繼　開講首由道視學余芷江君演講視察各校之經歷並述管理敎授訓練上之缺點二時縣視學朱伯華君講小學校各種缺點之補救法並分贈校課時間之研究書卽由會長邀集各聽講員開談話會並全體攝影以留紀念旋再振　請體育研究會會員陸佩萱君演講學校體操　體育之大綱第二師範校長賈季英君講自動主義養成法後由吳公之君演講敎育宗旨講畢又分贈前著敎授指南而散此次演講大會爲滬地之創舉該會會長李頌唐君於會場佈置亦頗費心力而講師黃韌之君已赴美國考察敎育想回國後必有以餉我學界也 
[徵求敎授國文之善法]  
　　上海縣敎育會小學敎育研究部茲將三月二十日以前收集第一次問題之第一步答案（國文敎授）擇其種種困難之點不能使全級兒童注意者列　十一條分徵各小學校答覆有無善法以破除之（如不能全答可擇答　條）問題如左一課本枯燥講解時無興味二劣等生不易注意三兒童聰敏者每有餘時四敎師於黑板書生字時面向黑板致學生不能注意其筆順五敎師多用黑板兒童能注意於黑板而不能注意於課本六一生答時讀時講時他生不能注意七兒童腦力薄弱易厭倦八敎師矯正一生時他生精神散漫九兒童在敎室中或爲他生所牽引或爲校外聲浪所擾亂或因空氣氣候之不良多易失其注意力十敎師態度嚴則使年幼生懼寛則使年長生狎狎與懼皆足失其注意力十一形式之不注意易察精神之不注意難知限四月三十日以前將答案交至會中 
[留日學生挽救路權之電稿]  
　　自南潯鐵路續借日欵之消息傳出後中央政府外省商學界均甚注意以今昔殊途安危異勢也近贛省留日學生桂念祖等亦由滬上發電致南潯鐵路股東會請速挽救電文錄下報載贛路復借日欵三百萬事讓以管理營業權駭甚此次交涉即有贛路權一條已借之債方悔失策今再借且失路權飲鴆自殺是誠何心請速竭力挽救另函詳贛留日同鄉會桂念祖等叩 
[三誌分發傳單之牽涉]  
　　國民對日同志會會員黃毅方夢超及回國留日學生蕭汝霖蘇理平蔡屏藩吳兆理漢恒等因有人分發抵制日貨傳單悉被牽涉經駐滬日副領事西田耕一君照請公共公廨出單於九號午後併傳到廨由聶襄　　同日領西田君諭着黃等七人交保或存洋二百元保出候　當因黃方兩人以日領係日本政府代表且曾會同捕房親往調查係處原告地位按照公法理應廻避未便陪審是以不願遵諭覔保嗣由聶　讞諭以應遵中國法律靜候解决始各遵諭而退現蕭汝霖　理平蔡屏藩吳兆理漢恒等五人均已保出而黃毅方萝　兩人仍自願拘留捕房候示一面已由同志公延律師　備出庭辯論聞卽日即須復訊云 
[又須密訊暗殺案]  
　　黨人邊秀章（即駢綉章）於舊曆去年小除夕在虹口鄧鐵路被人暗殺當經捕房查得皖省駐滬偵探徐國柱與弟徐楝臣頗涉嫌疑卽將兩徐及徐楝臣之妻徐陳氏案證郭世武一併拘解公共公廨訊供並察核抄獲信函牽涉政界中人因此關防嚴密諭將徐等分别　候函致皖省當道秘密調查復候再核在案兹　公廨已得皖省倪將軍復函故此案訂期禮拜二（卽明日）二時半仍開特别刑庭秘密研究 
[三誌結束抛盤交易之衝突]  
　　南市油荳餅業與源升號結算期荳折價現銀至起衝突互毆受傷由荳業公所通告同業暫停交易等情已兩誌本報茲悉源升號葉庚三等已投地方檢察廳訴求驗傷昨復具禀官廳以期荳六折結價問題當時米行等公議號商不願簽允者共有十餘家都未照結詎有米行商袁祝三同買進各行號各派夥友學徒强迫號家照結况商號不過代大連行號抛出稍得微用前途不肯給價安能代賠乃泰潤行張蘭生三泰行羅甫卿等率領多人至商號强迫致肇此事當兇毆時由巡警拘獲新豐恒盛學徒兩人查該兩行與商號素無交易從中有人主唆已可槪見事出後袁主張停市以爲要挾地步請求鑒核云云上海縣沈知事見雙方相持不下有礙商務大局昨特飭傳袁祝三到署諭以商業往來即有糾葛不妨請由商會理勸即使理勸無效尙可禀請官廳秉公處斷至於罷市關係大局非有萬不獲已之理由豈可輕率倡議着　勸令同業照常開市再行和平解决以維市面又昨日各報載葉庚三之母至源升號除法招牌一節茲悉前晨到號者　蘇稼秋君之女朱棣華君之夫人並非葉庚三之母亦無除去招牌之事云 
　　附錄華商旅滬維持會致南商會函頃據本會會員仁穀公所及荳業萃秀堂等投稱敝業前因餅荳期貨紏葛一案當經南北兩商會陳請縣知事　會邀同各代表公同議决雙方簽允照市結價以六折計算並議决辦法四條案旣禀准當生效力敝同業以大局攸關事經官廳調處無不遵議奉行現在正議結價村欵淸訖者已計有五十餘家尙有源升等六家未經結價　伺業向其理勸早日淸償亦係爲同業大局計豈有私意存於其間耶詎源升執而不化屢勸罔應乃於本月二十五日上午十二時因同人索逋老羞成怒竟將收賑之學徒閉門先毆以致觸動公憤咸抱不平遂有罷市風潮發生於俄頃惟是一髮所繫牽及全身唇亡齒寒古人所惟况米業爲商界之巨孹影響所及各業均有連帶關係則此事爲利爲害瞭如觀鏡不待智者而後知也諸先生熱忱公益商界景仰良深茲特將始末綠由備　奉達並附上公啓及商會議决辦法各一紙又附同行已結未結賬單一紙曁罷甫後懸掛荳市公所公啓一紙送　貴會查核尙　鼎力維持秉公評斷大局幸甚敝業幸甚等因並附各種抄印各件至敝會據此經同人公議以各行號多數遵議少數抗議此中必有可以維持調護者貴商會公正賢明羣情信服一經勸導定卜謐和意外之虞决其無有旣據投述各節理合據情轉達台端迅予核辦解息俾源升各號仍遵前　以全大局實爲公便 
[預防爭奪捕魚之交涉]  
　　滬海道尹兼特派交涉員楊小川君近接浙江屈巡按使文開案據外海水警王廳長呈稱案　浙省魚汛不日登場各漁户紛紛前往各洋而捕魚人數衆多除由職廳嚴飭該管各水警巡船隨時查察外惟恐每屈魚汛時有外艦駛入捕魚亟應先事預防設法商阻免致漁户因爭捕魚釀生交涉等情查中國領海照約外艦不能駛入捕魚除批飭核廳飭屬隨時勸阻外爲此函　照會該管領事商阻外艦不得駛往舟山鎭海　洋面擅自捕魚以免生　　切轉行 
[舞放洋巡查]  
　　海軍司令部以吳於口外　　江浙兩省之四洨　龍大　大羊小羊佘山各島係爲海魚出產之處現値捕魚船隻放洋採捕之際　有漁户私載糧食倫運出洋亟應派艦游巡嚴加查禁並藉防海盜刧掠商船現已飭派舞　兵艦由滬出發巡查矣 
[欲習無線電學者注意]  
　　海軍學校總辦鄭綸禀奉海軍部批准在該校内附設無線電學一　期　三年　　飭即招生敎習等因現鄭總辦已於前日來　　　西湖南　館設立海軍無線電學招生事務所示期四月十一號起至十二號　報名投考 
[部員察看監獄]  
　　北京司法部因江蘇監獄爲各省模範將來次第推廣必資借　特派該部司長王紹荃南下調查已於昨日抵滬江蘇高等廳長徐聲金君亦乘坐火車　　伴同王君察看上海模範監獄及第一看守所聞王司長頗爲稱許云 
　　另一訪函云司法部因各省監獄近年來迭加改良已著成效惟部中尙未派員調查不足以分優劣特委本部監獄司長王文豹（字紹荃）前往各省實地視察現已抵滬日昨由高等檢察廳長徐聲金上海地方檢察廳長林仲立高等檢察廳監獄科楊科長陪同視察午前十一時先至上海監獄當由管獄官李靜蓀導引入内至獄所工場視察一過時已亭午即由李獄官備供午　午後一時偕至第一看守所由該所敖振翔所長導引至樓上下各號以及犯人洗澡室養病房等處逐一察勘王師長於監獄押所衛生一層頗爲注意攷察尤詳視察旣畢遂由敖所長邀入休憇室略飲茗點興辭而去 
[組織國貨調查科續紀]  
　　國貨維持會日前在中旺弄錢江會館開評議常會提議組織　查科已記前報茲將該會所舉調查員姓氏錄後正科長王漢强副科　汪星一編輯員二人程伊耕兼任文牘李佩蔭兼任調查調查員十四人盛炳華丁文龍王蘭夫陳良玉項松茂顧少野黃　生洪善長蘇志堅周桂松陳安瀛莫錦榮吳玉書沈思儉 
[麥倫書院之新建築]  
　　麥倫書院剏辦迄今已歷十載全體學生現有二百二十人今届第三次建築校舍業已告竣定十三日星期二下午四時行落成禮聞此次之新建築前有門房後有庖廚中則三層洋房一座上二層爲學生宿舍其下則爲禮堂可容坐位三百有五十建築費一萬二千兩得於艾約瑟君之臨終遺命艾君在倫敦會頗著聲譽亦曾執事海關對於敎育更極注意故該院即顏禮堂曰思艾堂永誌弗　又聞該院宗旨係體基督博愛之意崇尙道德其程度則中西兩方均適合完全中學此次開會有英國駐滬總領事爲臨時會正復有約翰大學堂長卜訪濟博士曁江蘇省立第二師範學校校長賈季英君之演説他如伍廷芳唐紹儀　富灼丁榕諸君亦均許惠臨此外中西社會知名之士訂於是日前往觀禮者則更僕難數云 
[觸電遇救]  
　　昨日黎明時南市浦灘第一區警察署前所設之電話線忽被大風吹激墜下適有浦東鄉婦邵董氏偕十四歲四子邵桂春渡浦挑負菜蔬經過相繼觸電立時暈倒幸該警署門警所見急用器具將電線分開得以救出然已遍體焦黑不知人事當即車送紅十字會醫院經醫生灌以藥水漸漸甦醒惟内部不免受傷現均住院調始 
[藝徒欺侮同學]  
　　通州婦人莊高氏之十四歳兒子金生在南市公義碼頭吳長泰機器店習業時被他徒欺凌毆辱前日又被熊盤根毆擊傷及頭額經該氏得悉將熊扭至第一分署控訴飭送警廳司法科訊核 
[水巡上訴之效果]  
　　前水巡隊巡官蒲春城巡長顧東升等串同各巡警及水手火夫人等呑没大宗烟土賄縱要犯嗣爲警察廳長徐君查悉將蒲等提　　　解送地方審檢廳訊明判决蒲春城顧東升及巡警蔡振水等九人各處無期徒刑水遠監禁後因蔡振永等七人不服判决提起上訴（内有蒲顧二人並不上訴）當經前檢察廳長汪君核准備齊卷宗將蔡振永等押解蘇州高等廳訊核茲悉高等廳已將蔡等提案研詰明晰撤銷原判改判蔡振永張福生王　甲翟文才葛　山洪子中錢盛山等七人一椲監禁十年昨已派警持文將蔡等發回上海地方檢察廳當經林檢察長諭飭送監禁　 
[選充地保地甲]  
　　本邑念四十一圖地保毛雲卿因事撤退業由沈知事於前日下午飭傳禀請接充之徐槐卿等多人逐一點驗以徐槐卿熟悉公務諭令接充聽候給諭又念三舖地甲錢德因病身故遺役由姜木等投縣求充前日亦經沈知事點驗諭令姜木接辦 
[法警暫時免究]  
　　地方檢察廳司法警察錢子餘在外向當事人勒索規費並吸食洋烟經林廳長查悉諭令澈究已紀前報茲悉林君已於前日親自將該警傅案詰問均不承認林君以該警雖無犯法證據然外間人言嘖嘖恐非無因本因革究姑念辦公多年現暫免究候招人告發再行訊辦 
[保衛行旅之請求]  
　　本埠各輪船碼頭時有無業流氓於輪船抵埠時或開行之前以代客搬運行李爲由需索滋擾不遂欲慾則糾黨攫竊或竟拔刃相向橫行無忌孤身旅客受害尤多人皆稱之爲三十六個黨輪船司役及碼頭包探畏其兇橫莫敢誰何茲聞有某君以該黨爲害行旅非懲一儆百則人將視上海爲畏途特於前日具函英美工部局知照捕房密飭探捕會同水上探警曁各碼頭包探遇有以上情事立即嚴拿解辦以儆效尤而衛行旅云 
[再誌成衣匠與染坊夥之交涉]  
　　成衣匠張如山控九畝地逑新染坊夥朱耕庭呑没托染湖縐兩疋前日下午由地方審判廳陳推事官開庭辯論張稱舊曆本年二月初有値洋四五十元之縐纱兩疋交付該坊迨持禁往取忽遭呑没求追朱供張托染之貨已被取去惟染票一時疎忽未曾收回求鑒問官以原被各執論令退去聽候送達判詞 
[越獄圖逃之車鑒]  
　　前共進會副會長　小文（卽周學文）曾與任鴻（即任鴻眼翁國安楊道元胡小牛等於上月十七號夜持械搶刧新閘　　路一百五十二三號門牌徐如生家衣飾巨贓　經捕房　　　五人並同黨張秀德及揚道元之姘婦楊張氏一併查獲解送公共公　研訊屬實判張與楊張氏分别各押半年鄒等五人併解鎭守使署按例懲辦在案茲悉捕房因鑒於鎗斃華探田廣林之劇盜張恒泰等越獄圖逃故於帶回捕房後即禀請公堂趕速備文即日起解以免再蹈覆轍云 
[兩律師先後起訴]  
　　駐滬美國律師禮明以美國偵探隊美國人阿姆斯脱郎與向在侯魯公律師處之華人陳繩銘由郵政局分發傳單有意謗毁名譽控請該國領事照會公共公廨將陳傳案諭交一千元人洋並保並經美按察使署將阿姆斯脱郎傳案諭令存洋二千元保出候訊在案茲悉美國國家律師以阿姆斯脱郎不應設立萬國偵探隊收受費用代辦訟事故亦提起公訴併案訊理曾由美按察使羅平傑君於上星期二三五繼續研訊被告延美國律師羅傑到堂辯護並由侯魯公穆安素兩律師及見證華人吳蘭亭吳竹齋吳乾坤上堂證明繼由美國國家律帥陳述被告違法理由判被告仍交　保候再復訊 
[拆白黨與匪徒之機會]  
　　現値龍華香汛迷信婦女前往進香者絡繹不绝而一般拆白黨則咸伺候於新馬路一帶車馬必經之處謔浪笑傲無所不爲匪類即乘間攫奪飾物兹爲法總巡石維也君得悉除毗連華界一帶馬路另有越捕及馬差西捕常川梭巡外復加派包探巡捕數人前往彈壓以保公安 
[撞碎古磁磁盆之判斷]  
　　古董掮客何星厚在公共公廨控告醫生李振軒乘坐汽車不愼在浙江路將伊値價二百十五元之古磁花盆一對撞碎請追損失等情前日午後由王襄讞會同英領卓君研訊屬實判李交保限兩個月内賠還原物否則着繳洋二百十五元如違提究 
[代薦生意之騙局]  
　　鄔阿福以代薦生意爲由騙取錢阿富衣被等物村質被錢報告捕房於前日派探將鄔拘解公共公堂訊實判押六禮拜示儆 
[騙子禁錮西牢]  
　　西人特　拉控甬人李才富福取縫衣機器三部變價化用等情由　將李拘解公共公堂判交二百元人洋並保嗣因無保收押在案前日上午又由包探將李解廨經中西官訊明判押西牢四月如能將物交出准予减罪 
[索討欠欵之蠻橫]  
　　陸惠山前晚至吳淞路　　　内向施阿四索討欠欵口角相毆陸以小刀　傷施之頸項乘間脱逃施即投報捕房捕頭命送同仁醫院療治一面派探查緝兇犯務獲解辦 
[抵押方單之糾葛]  
　　曹家渡鄉人張軒明前將顏桂生押下之方單一紙轉押於談雲堂處被談輾轉抵押於黃姓近因顏一再催贖談置之不理顏投閘北審判分庭訴張掯不放贖經孫推事判張交保限期繳單張遂央人向黃姓情商以自己之方單兩紙半換出顏姓原單繳呈銷案一面另行起訴控談不理押欵現孫推事已派吏偕同原告將談逮案候訊矣 
[追悼孔天增]  
　　寰球中國學　會於昨日下午爲孔天增君開追悼會來　及會員到者甚盛三時開會由主席伍秩庸博士報告次由史文欽君宜讀祭文旋請李隹白李登輝何興　梅殿華諸君相繼演説詞　後乃向孔君遺像行三鞠躬禮茶點散會已五點鐘矣 
[原告自請銷案]  
　　周谷祥等前控股東兼經理楊棠生呑没股開牛肉莊之客　致店閉歇請追賬洋六百七十餘元繼法公堂訊明除各股東　支賬洋繳存捕房諭令原告恒裕昌等分領外楊所欠之洋一再押追不繳判令禁押六個月如能交洋准予開釋在案嗣由楊之家屬措資向各原告懇情由各原告自投捕房求請銷案昨角法公堂請示恒裕昌等稱此項欠洋已經人勸妥請篇銷案將楊開釋質之楊供求恩典聶讞員以原告旣求請銷案應卽照准判楊當堂開釋了案 
[毆打巡捕]  
　　　可根前日在長浜路將老閘捕房九百七十五號華捕無　毆打當被拘入捕房押候解廨訊究 
[行竊與收贓並究]  
　　黃包車公司用人王德忠至法公堂控稱有黃包車上之橡皮被租車之江北人江仁元私行挖竊售賣當即報捕由探拘獲詰知橡皮賣於張和記處得洋八元業已由探吊到原贓解案請究訊之張供以後不敢再收竊贓求恩成全江供認行竊不　中西官判江押一月張罰洋三元充公 
[屢次違犯烟禁]  
　　法捕房前日將陳品三解至法公堂禀稱陳在伊家裕室内私　烟榻售賣燈吸前已罰過數次今又起獲烟具解請訊究訊之陳供實係自吸不敢私售判　洋四十元充公烟具銷毁 
[雉妓拖人之惡習]  
　　勞合路二十號門牌雉妓院妓女劉巧雲又四百九十三號門牌雉妓王阿媛四馬路二百八十號門牌雉妓杜阿媛北京路八百六十六號門牌妓傭王李氏均深夜在途拉客違背警章被捕查見先後拘入捕房併送公共公廨發交官媒看管候訊 
[閘北之烟禁]  
　　閘北檢察分庭前日將訊實烟土犯分别起訴由審判分庭孫推事判决張燦麟帶土十七兩罰洋三百元王永升帶土三錢烟四錢罰洋七十元朱佩元　烟二兩罰洋五十元武幼廷帶土二兩六錢罰洋五十元陳美生帶土三錢烟灰六錢罰洋三十元蔣維初帶烟三錢烟灰六錢半罰洋三十元章壽柏帶土皮七塊罰洋二十元胡榮生帶土二兩罰洋十五元尹國生帶烟灰七錢罰洋十元 
　　五區警署前日又在滬寗車站查獲趙　忠陸潤生周玉堂萑硯也王九成吳金　六人抄出　土料子共二十餘兩一併移送檢察分庭預訊屬實押候起訴公判 
[美租界捕房瑣事]  
　　昨有某甲至武昌路粤人所　之雜貨店内購貿物件乘聞　竊由粤探江標查見拘送捕房候辦 
　　八百三號華捕昨在百老滙路查見黃包車夫張阿四沿途招攬雇客違犯警章將張拘入捕房押候詢明核辦 
　　陳林福昨與李榮金在西華得路口角相　由印捕查見一併拘解捕房聽候核辦 
雜評三（訥） 
[女界之救國儲金]  
　　女界亦有發起救國儲金之舉熱心毅力我甚佩之亦尼證我女界程度之突進也雖然同一救國同一儲金同爲民國之　　無分男女上海之儲金機關旣成立則宜出於一致協力進行不宜另立標　多此一番手續蓋機關多則事不統一而易紊亂設有不肖者亦假此名義以遂其歛財肥己之計則於事反多障礙而資人非笑之口實我國此舉萬目所　存亡所繫萬不可稍有挫折故必鄭重審度而後行熱誠女士必不河漢斯言 
救國儲金今日本欄因須續刋銀行收欵淸單故本館所接函稿未能所接函稿未能全錄容俟補刋 
[四月十日上午中國銀行收受儲欵淸單]  
　　此爲第二次報告　　第三册九十至一百號　　梅五元　陸頌誥一元　謝浩泉五百元　謝慶錩二元　謝慶雲二元　謝慶　二元　謝慶銘二元　戴藴之一元　趙　　一元　陳正學一元　王正禧一元 
[第六册五十八號至一百號]  
　　邱劍稜十元　邱瑞亭五元　邱靑崖五元　邱秋雲四元　吕星臣四元　邱周南二元　王鑑淸五元　元昌成號二百元　元昌　春夥友一百元　方思法五元　馬挺蓀五元　方君　五元　周錦　二元　張廉卿十元　魯炳輝二元　楊善慶二元　曹炳臣二元　顧葆靑二元　魏峰靑一元　于炳生二元　　　　　　　　　　　陳榮貴二元　張樹型一元　張子湘一元　孫耀祖二元　陳孝榮五元　袁雲慶五元　王富齡五元　洪水溶二元　張其辛一元　沈德榮一元　胡榮貴一元　華國强一元　戴珍甫二元　陳岳年一元　谷獻齋五元　全世統五元　王大生五元　蔣　滬一元　朱志勤十元　陸榮桂五元　王補生一百元　虚少卿二元　許百冷一元 
[第七册四十九號至一百號]  
　　沈書言十元　沈穉梅五元　蔡耀卿五十元　宋嘯蜂十元　周荆山二十元　蔡漢卿十元　任鑑南十元　張瑚卿五元　趙　華五元　於翔飛五元　施祝三五元　朱叔平五元　王仲　五元　何裕森一元　林國光一元　張子炎十元　慶餘堂沈五元　貽香堂林五元　何虎如一元　顧小芳一元　徐雲泉一元　高東生一元　姚春林二元　林彰茂一元　趙韓振十元　吳麗初十元　吳宇靑十四元　楊迪聲六元　孔藩欽三元　孫祖蔭一元　兪絅甫一百五十元　同春祥號南木一百元　曹志鑅二元　徐子藥二元　程梓欽三元　張子惠五元　袁松堂十元　錢仰靑十元　董省三十元　陸崑山十元　葛四芬十元　何煥章五元　陳章華四十元　朱新瑞二元　何春泉四元　朱鴻儒十元　周心梅二十元　王才運七十元　張理繡十元　李國華五元　王廉方三元　王湖淸二元 
[第九册四十二號至一百號]  
　　王國恩一百元　馬家墨三十元　董希賢十元　董希英五元　邱　生四元　董叔瑜一元　程賢生一元　兪泰昌二十元　丁汝霖一百元　張長賡三十元　馬儉行二元　諸寡言十元　朱似鶴五元　盧芑蓀二元　朱曦蓀二元　姜品良十五元　張詠棠五十元　（徐少棠王永濤戎阿水朱桂芳徐蘭生吳榮順王福培王錫坤王福泉顧阿法王魁生方晉康）十二人合十元　鄭芳妙一元　葛維新三十元　吳來唐一元　張衍安五元　李印彪五元　錢　香一元　徐煥文二元　戎慶藩一元　史惠堂一元　胡芝庭二元　范亮卿五十元　易振安 
 
 
 

Page 11

 
 
十元　榮昌祥號二百元　張生福一元　黃采章一元　張阿源一元　王甫章司徒瑞餘合一元　司徒綏明王仁睦合一元　張　二十元　王嘉祥一元　王興昌號十元　卓宏生一元　王財福一元　徐慶甫一元　王來甫一元　楊　　四元　楊根大一元　洪源永茶棧二百元　洪倬雲三十元　洪味三五十元　洪仲煊五十元　趙　生二十四元　林玉　三十六元　林俊卿十元　朱佩卿二十四元　鄭卓如十元　周星五十二元　謝韻濤十二元　洪孟盤二十四元　謝季容五元　　廷美三元 
[第十册一號至五十八號]  
　　陶生運一元　王芬來四元　張鹿橋二元　朱成芳二元　潘濤一元　順永根一元　顧桂定一元　胡紀滙　一元　馮克　十元　趙　之二元　顧琢如二十元　李鴻飛十元　李　生一元　盧佩　二元　林金甫十元　趙松源十元　徐祝三一百元　袁萬之一元　陳傳美一元　鍾鈺庵一元　宓侍卿一元　陳魯孫三元　應信森二元　李伯順二元　　增培五元　余運潮五元　姜蓮靑五元　趙性忠五元　趙之宏五元　嚴翔鴻五元　管林蓀十元　林長生十元　李順泉五元　董李金胡二元　周榮昶六元　劉萬淸五百元　嚴如齡五百元　張莧成一百元　倪慶雲二百元　袁錫如一百元　劉練卿五十元　李淸臣一百元　包贊卿二百元　張雨若一百元　陳恒欽一百元　吕耀庭一百元　萬泰順號十元　袁葭池一元　查新兆宋炳發一元　詹樹德五元　洪渭果五元　詹頌平二元　程伯霞一元　詹灶裕二元　詹萬珍五元　汪獻庭十五元　陳雪卿一元　張少雲一元 
[第十一册號至六十七號]  
　　莫叔夷三十元　葛少川二元　汪少懷二元　陸明珊五元章士興一元　曹祥和二元　魏德三一元　錢壽章三元　李禹卿一元　楊永勳二元　倪嘉裁一元　洪新泰一百元　高鍾祺十元　葉魁伯十元　周菊記二元　楊濓一千元　李邵氏一百元　馬岩靑一百元　周春野二元　吳來甫一元　王念劬五元　盛梅僊一元　盛桂卿一元　盛康年一元　盛和聿一元　何錦豐二千元　何宏榆一千五百元　何積璠一千五百元　薛浩峰一百元　謝燕來三十四元　陳宗瀛廿三元　秦䍩和十元　陳杏春十元　薛拙村五元　沈康民五元　楊　候三元　楊秋農二元　楊霖生二元　朱竹如二元　吳來儀二元　王惠臣一元　陸鴻達一元　祝雲亭十元　張裕生十元　張信甫十元　孫潤齋十元　武旭臯五元　陳裕忠五元　沈阿濤五元　顧仁傑一元　毛宗堯一元　夏進義一元　顧志芳一元　陳德忠一元　趙子蘭二元　徐龍生一元　董文祥一元　高佛慧一元　雷一聲一元　湯渭如一元　王女士一元　朱笑東二元　丁仁華一元　周君培　尹老老合一元　（　全仁葉阿二徐阿榮姚裕坤合一元）（朱笑東婁女士楊蟾生高錦丹合十元）　應興康五元 
[第十二册一號至十八號]  
　　沈勇民一元　鄭　倬雄一元　徐福　一元　唐正元一元　劉志雄一元　黃靜升二十元　朱啓榮十元　王維藩十元　張西林十元　朱丕顯一百元　顧新岐二十元　顧永釗二十元　黃祥發五元　王寳鏡五元　姚宗嚴一元　陸奎元一元　張晉卿一元　葉福堂一元 
[第十三册第一號起至三十三號]  
　　葛升一元　詳阿二一元　虞阿金二元　虞才榮二元　陳邦佐一元　單萬祥一元　高虎兆二元　陸慶萊五百元　羅雲樵一千元　徐棣蓀四百元　陳蓉館四百元　林芝浦一百五十元　胡慶元一百五十元　陳子章五十元　黃徵貴五十元　潘紹昌五十元　徐鏡明五十元　莊紀澄五十元　陳正祥四十元　王祥貴四十元　趙斐章二十元　華月如十五元　林雲生十五元　戎瑞生十五元　朱安生五元　蔡雲錦八元　王玉虬一元　顧玉麟一元　田春鴻一元　王振初一元　孫良才一元　吳光甫一元　孫阿　一元 
　　本日共收儲存銀圓一萬五千二百五十三元連四月九日共計已收儲存銀圓三萬五千四百七十二元上海中國銀行謹啓 
[以下係投函本館者]  
　　旅滬商帮協會前日通告各帮云自救國儲金　發起後各界志士踴躍輸將報不勝載本會自未便視爲緩　茲訂於四月十一號午後二點鐘在本會開臨時會提議儲金事宜務乞撥冗惠臨無任金　云云聞昨日各帮在客全體到曾先由鄒靜齋君報告　會宗　　經馬乙棠伍詠霞君提議請各帮領袖分任提倡並通告各帮　就各號棧分别勸認全體贊成五點鐘　會後鄒靜督君回到　馬路新昌源棧内首先駁起茲將該棧同人認儲數具分别　後　王鶴記七百元　盧安甫一千元　葉同盛二百元　戴秀泉十元　易　　　百元　鄒靜齋五百元　蔡　潛二十元　李宜臣二百元　劉景椿一百元　周　濂二十元　朱　淸一百元　劉友生十元　袁發元十元　汪葆原三十元　　良玉三十元　李桓臣十元　謝藴珊二十元　候慧梧十元　汪吉祥五十元　鄧待逸五元　廖效曾三元　陳昭遠二元　王應奎八十元　裁縫聶銀生一元　張雨滄二十元　周祥靜四元　馮增林三元　王貽祿三元　學生陳松林一元　張世華一元　葉桐生一元　陳鶴年一元　李叔倫一元　出店司務藍生一元　貴仁一元　文長一元　阿淸一元　福全一元　阿才一元　阿蛾一元　豐年一元　阿品一元　慶　慶 
惠一元　廚司玉碗二元　看門人錢永福一元　茶房三二元　老朱二元　阿興二元　劉三二元　老祥二元　水保二元　任貴二元　阿苟二元　月卿二元　阿跟二元　吉慶二元　老厚二元　整容人袁金輝二元　張樹棠三元 
　　旅滬洞庭山人中國銀行收税處葉綏之君昨致同鄕領袖吳步　張知笙施祿生　函云救國儲金　近已成立一時投欵者紛至杳來户限爲穿可見吾國民心之固結良爲欣慰但爲大局計千鈞一髮殊不容綏吾鄉僑居滬瀆不乏熱心愛國之輩特無以提倡之疇能追蹤而起伏念鄉長海土領袖瓦屬桑梓素所欽佩鄙意擬請鈞處開一同鄉會竭力勸勉使鄉邦人士踴躍　興　資以投不溶他人之後俾他日鉅欵集成吾邑之人與有榮焉無任翹企盼禱之至 
　　周楚衡十元余祥卿十元葉承範五元曾光文五元童紹初十元王秉義五元邵逵賓五元吳寳廷二元吕文寳二元董世良二元陳金寳一元鍾運全一元童寳發一元學生董柏年二元童家昌二元　漢口寳華銀樓 
　　三餘英文夜學社全體學生函云諸君子發起救國儲金意良法美學生等雖年幼力薄願從諸君子之後自即日始在校中設一儲金筒每人各節省奢侈閒費量力輸將自行存儲兩星期開筒一次將所得之欵彙繳中國銀收儲除照以上辦法試行一月外並願擔任募勸非敢云救國也聊　學生之義務耳 
　　漢口　傳兩君函云僕等籍　寗波現在漢口森大木行爲業願自本月起將所得微俸按月以十分之一提作愛國儲金僕等苟非停業决勿間斷必俟吾國大局安定而後截止　因漢埠尙未發起爲此先祈貴報登入聲明以資提倡俟有收欵機關自當如數存入龐　萸傳谷庵同啓漢口德租界森大兩合公司窰灣信和與朱哲夫五元 
宿遷縣東大街甡泰永錢號夥丁麟伯徐瑞光共五元 
　　大舞台全體同人公　義務定於陰曆三月初一日日夜演劇所得之貲悉充救國儲金並無絲毫開支 
　　泰縣王思源來函　云鄙人按歲入十分之一提出洋一百二十元購賀儲蓄票一百二十條號頭另紙開呈備證如獲九等以上獎則以奬金十分之三輸出救國獲九等以下奬則不計奬金惟照繳一百二十元如不獲奬則以票一百二十條交出代洋泰縣天職小學校敎員王思源啓通信處泰縣城内鼎　恆錢莊儲蓄票百二十條　頭開列如下 
　　五五五五四五五五五四九九九九九九九九 
條條條條條條條條條○○○○條條條條條條條條條 
八七八五五一一一一七九九九九九九九九 
至至至至至至至至至至至至至至至至至至 
條條條條條條條條條條條條條條條條條條 
四三四一二六六六六四一一一一一一一一 
七五七六九八八四○七五四六九三三四五 
七六五六七六四一五四五五五四五五五五 
六八七八六八九九九九二二七九二七七七 
○一四一○一九七九九六六四九六四四四 
八三三三八三九七九九三三三九三三三三 
九三二三九三五五五五一一二五一二二二 
○○○○○○○○○○○○○○○○○○ 
　　鎭江王恒山來函云前天投函所有贊成救國儲金者名單已荷昨報登載成　曷勝頃又晤得同志數人花户列后仍煩附載爲　鎭江裕衆仁木行王恒山敬啓程仰輿二十元丹徒寳　鎭程至和木行孟星北五元江都塘頭福泰醬園于漢池一元江都塘頭絲質　一元江都大橋鎭王鏡湖一元鎭江新河裕記本號張贊臣二元湖南寗鄉鎭江木釐局 
　　沈忠虎二十元以後每月續付二十分之一漢口一碼頭義成公司 
宋士欣三元南通西門外晉豐紗莊 
沈華　一百元住法界鄭家木橋　和里裕源祥絲巾莊内 
方　　　元後再量力捐助嘉　北門外塘灣街源源潤箔莊 
姚錦文三十元　　臨城　 
法界吉祥街吉如里内　　義宜　號曹星五二十元 
楊麟成四元住五馬路五百五十三四號 
六齡童楊根大　浦縣人願捐一元 
孔善欽五元 
　　天香公司五十元鄭其茂二十元英租界大馬路天香糖業公司 
　　鴻　號三百元張欽章一百元張翰章一百元胡世銘五元張宏來一元徐貴堂一元蔡財深一元　　　一元　昌榮一元以上共洋五百十元寗波路中旺　口　昌五金雜貨號 
　　徐錦貴五元徐永熾一元徐永炘　元王國　一元新閘蔓盤路鑫益里第五百零九號 
　　劉樂山十元孫萼生五元連祖壽一元南京路集益里衡祥金號 
　　　蔡　生五十元趙仲英十元施承卿五元董福林四元顧洞生二元嚴武濤二元王伯元二元李　由二元徐　　一元鄭文奎一元南京路集益里正昌恆金號 
　　振華堂洋布公所今將同業第一次救國儲金報告洋布聯益會一千元（姓字另詳） 
　　敦裕號一千元何仲虎二元吳芝軒五百元朱伯藩二元幼童吳志賢吳志忠吳志良五百元童鴻　一元周志成五十元郁季平郁蓋臣二百元富振遠五十元程魁元五十元郁乃卿二十五元龐鐵卿二十五元居恒甫五元店司　大二元阿榮二元來興二元何定二元阿連二元車夫五名五元共計洋二千四百二十六元以上均敦裕同人捐助 
　　大豐號同人　子槳五百元楊志沂三十元許潤泉五百元楊錫社二十元許永福五十元張賓鹿二十元許頌葵元四百五十兩許祿生十元盛丕華一百元管季延五元施星槎五十元沈耀森五元邵文炳一百元楊亮夫二元邵文炯一百元周恭壽五元陳彭齡三十元金伯聲一元虞稼生三十元共計元四百五十兩洋一千五百五十八元 
[國貨調查欄來稿擁積容俟陸續登出]  
　　線襪松江城内大關橋北泰和襪廠所出雲　牌各色線襪批發每打洋元一兩一錢五分零售每雙洋兩角總發行所在上海三洋涇橋臨　里 
　　皮革上海曹家渡龍華皮革廠所出各式皮件皮鞋計有六七十種取雙龍寳塔商標發行所在英大馬路第一第二兩龍華發行所 
　　衛生醬油法馬路乾康醬園創殷有年所出各貨銷路甚廣揚子江流域分售處極多其新發明之壽星商　第一特别醬油精每瓶價洋五角壽星商標第二衛生醬油每瓶價洋一角二分雙船商標第三衛生醬油每瓶價洋一角其餘如京莊紹酒花露名酒名目甚多無不適口 
　　荷蘭水汽粉香港廣生行新發明荷蘭水汽粉大號每瓶價二角五分二號每瓶價洋一角五分按水汽粉一物爲夏季消熱品各埠如創辦荷蘭水廠請用中國雙妹商標荷蘭水汽粉以挽利權發行所在英大馬路廣生行各埠均有分售　 
　　雪花精寳善街化學工業社方液仙君所製三星雪花精每瓶價洋三角批發每打三元六角照碼七折 
　　牙粉大東門淸華公司所製飛　牌牙粉香味撲鼻誠固齒妙品也零售每包三十文批發每打一角五分 
來函 
[上海縣知事公署來函]  
　　逕啓者閲報載淸查洋商租地一　　此次本公署淸　租地係專就城廂華界一部分　言與微收年租截然兩事其徵收年租向係派員經理年收年欵並無洋商延　付給亦無　道催邀之事報戰各節殊與事實不符用特　函　　請爲更正以免誤會爲荷　沈寳昌謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[黃爔生傳] [  陳澹然]  
　　黃樹人字爔生湖南　皇廳人父開陞官副將與果勇侯楊芳善開陞卒芳　　　召樹人讀書幕下數年好觀方技異人之術芳去依從兄某居嫂　甚遂子身遁　峽時提督向榮方以都司落落　峽間樹人上　慷慨榮大奇之樹人　　榮當以　烈顯天下遂深相結納咸豐初榮自　西討賊抵金陵假節　爲大帥樹人從將士苦戰久多死傷痛疾樹人診糜弗愈者砲丸洞某弁腹腸斷死縫腸腰際活之某弁斷右臂近尺續之臂伸縮如故當是時環金陵軍數萬號江南大營皆隷榮戲下面仰診樹人於是綠營潮勇各　金奉樹人爲壽月可數千金富埒諸將帥迺齎金三千抵家遺其　嚮　我者嫂半以餉從女某以遁　峽時從女涕泣挽我衣也樹人短幹精悍聲如鉅鐘目閃閃如電修髯方口風采慴人嘗匹馬短後衣張　　往來諸　幕軍士皆竊竊頌黃先生不置榮　其材　參　不受改同知終其身呼以官則詫叱呼先生則喜與諸　帥譚議科首跣足袒身踞上座咄咄不稍怍以此亦自知其不能官也榮薨大營　落拓不自得偶行至提督鄧紹良所請入見樹人曰若帥見我非我見若帥不往紹良聞之岸　出握手坐軍帳　曰公　診吾軍吾　忠武待公矣忠武者向榮諡也樹人掀髯笑曰丈夫　知己不富貴尙安能促促受驅　哉長揖逕去挈難　民江以字卜休咎爲食亂定所挈或富貴致敬禮言當日事輙謝絶不與通其客向軍得金多散去惟　金 
此以故人或詫爲類云樹人精武　嘗手　棒三十觔大呼　殺拯其甥羣賊中賊數十百人莫敢逼眎然終其身不獲以武勇著聞天下 
游戲文章 
[考試不如捐納説] [  臣朔]  
　　凡人心理莫不好利與名大别之得爲二種一爲直接的好利一爲間接的好利間接的好利卽貎爲好名而實好利者也今之購儲蓄票者是爲直接的好利今之應知事試者是爲間接的好利其途雖别而其目的則一如謂不然試執應試者而問之其人果知國計民生之事否耶恐千百中無什一耳若以秦庭之鏡置諸試場之側吾知過其前者其心中莫不顯爲金錢二字而已前淸理財家殆爲心理學者洞悉世人趨向之方乃開捐例以官爲市自表而觀之似今是而昨非然自實際言之實今非而昨日考試知事今已四届趨進之徒大有蒸蒸日盛之勢若改考試而爲捐納前三届之收入當巳不止數　萬矣今乃一誤再誤坐失時機放　權利理財者何竟不思之甚耶如果改攷試爲捐納則應試者可免往返之勞而無力者亦可免僥倖之心凡百手續皆可省　　源節流　莫善於此舉儲　票其　臂也抑且考試知事其弊有三捐納知事其利有六試列舉之知事由考試而得絶　　本關係征收懈怠不顧考成　　其職亦無痛苦其弊一赴京　試不可必得金錢運動不得其門因而裹足者多幸而獲售其人固爲榮幸而在國家無毫釐之收益其弊二分省候補付委任之權　就地長官大阿倒持莫此爲甚其弊三若開捐納則吸收富紳鉅商之資輸納者但抱樂觀而無怨望一年之中源源而來不限届不定額驗看分發而後不必爲其籌畫出路其利一國家收入捐納之資實無異於其人之身元保證保證金限於現任征收官吏爲數有限且須發還而捐納者則反乎此其利二勳章所以榮身本與　銜無所差别而鶴章之授與亦以金錢爲衡矣然此金錢乃使强迫取之民者並非其人所自出與若間接使取於民奚若　接取之其人蓋鳴鶴章之得非搜刮不可而捐納虚銜則不過虚榮其身無可施其搜刮之地其利三一省不過數十縣缺而候補者不妨千人人各捐納三千全國可得一萬萬元之無害收入其利四征收田賦與有參限每届奏銷不患其不商同庫吏如期墊解否則立予褫職若其資本充足必當捐復是在一人之身且得兩度之收入其利五捐例旣開升階自易由知事而捐升道尹由道尹而捐升巡按凡其人所括脂膏莫不轉輾而歸國有其利六以此例彼孰優孰劣知有議者必有所擇矣故爲此説 
詩選 
[感懷] [  蔡選靑]  
　　鐵板銅琶習未工狂來高唱大江東謀生頓覺文章賤落魄徒敎意氣雄　補時艱空挾策漫言天道若張弓窮通已定非都人力把恩仇付笑中 
　　造物生才每忌才鹽車困我等駑駘齒牙餘論誰加奬肝膽交情或見猜當道豺狼方事擾中原麟鳳詎輕來燕昭一去高風杳安得黃金待士臺 
[陶湛春先生行狀書後] [  默庵]  
　　君子行己志死生命在天修名卓然立懿行久益傳矯矯陶徵士直諒今之賢讀書明義利臨事達經權興學啓民智疏渠漑農田博施意常病汎愛情無偏時勢變滄桑淮海逼烽煙急難片言解巨任毅力肩餘惠及鄰境匪特一邑全憂勞遽嬰疾偃臥即沈綿丈夫重意氣何惜身命捐玉在璞則完膏以明自煎人生精力竭寗如金石堅賤子託末契廿載共周旋熱腸露言表明眼見機先撫膺念疇昔感逝忽經年悲哉肝膽交相見永無綠 
筆記 
[西戍途中日記（十六續）] [  相城劉雨沛]  
　　六月十二日早咽乾　兩個登車出涇州北門向平凉進發渡涇水二里許回中山俗名王母　瑤池如　澄　雲天世傳爲王母降生處其西畫楝連雲岑樓映日者則周穆漢武祠焉又三十里至王村午餐又二十里花莊鎭又二十里白水鎭宿　有驛驛吏適支　審判　差武營持予等公文詢之竟置之不問世態炎凉可笑可嘆始知昔人人情歷　秋雲厚　路經多蜀道平之句之道盡世情也然予近日研究　　工夫舉凡路鬼之挪揄同行之詬誶勢利小人之白眼予皆視爲天之所使以磨　我者而以大度包之 
　　六月十三日黎明車夫喚予起怱怱食鷄蛋四枚即行廿里眉現鎭又十里四十舖又十里甲積溶鎭又十里米家峪又十五里平凉城將進東關瞥見昔時營旗火器散亂滿地山上山下坐者立者臥者笑者俱防營兵弁訽之路人云迎接審判廳噫國家養兵豈爲迎送上官用耶可嘆平凉秦漢爲烏氏朝那等縣屬北地安定兩郡唐元和四年置渭州貞元七年以平凉當要會之衝居北地之要命涇原節度劉昌築平凉城以扼彈筝峽口其地北扼六盤南據　山外阻河朔内當隴口涇水導源於東苦水襟帶其西跨隴山左右雄視三關其西皆監牧故地草肥水美獨耕一縣可給軍食乃陝甘之門户而兵家所必爭也所以賀拔兵屯於此諸鎭附從宇文泰率師赴此而覇業以成 
　　六月十四日出平凉西門渡涇河行十餘里見河灘零星土堆若爲大小冲刷者護送兵役告予曰此名十五里舖本年四月大雨山水徒發將山下居民房屋衝去七家淹斃十餘人此土堆卽其牆土也予車中口占七律一章有洪水橫流山峽雨重棉獨冷麥秋風之句又五里頁河子街下車飲水又十五里安谷鎭又十里蝦蟆溝雷雨車夫急以油布覆車蓬上時涼　大起予急加衣而瘧疾已復發又十里到蒿店大雨弗止遂宿 
自由談之自由談 
　　吾之責任責任在我無勞他人分吾責任吾之權利權利屬我更安容他人攘吾權利責任分去權利攘去尙得謂之國乎吾聞責任權利之言吾心傷矣[  覺迷]  
小説 
家庭小說 
[嫣紅刧] [  常覺小蝶合譯　天虛我生潤文] 　 
　　第十九章（續）嫣紅乃遽頳其頰向老婦曰夫人此可無慮夫人之物吾必不敢少有侵犯老婦因叱道栢斯令默且向嫣紅曰夫人恕予乞毋聽彼言道栢斯聞語如不聞復呶呶曰此櫥有鑰匙乎老婦不侍嫣紅語即曰夫人請告予租金幾何嫣紅面乃復頳躊躇頃之始曰此間租價蓋一星期二十先令也道柏斯呼曰二十先令乎咄咄此誠昂甚老婦曰道柏斯吾意亦不爲昂試以一客堂兩臥室并竈間行李房各一所而租價僅二十先令吾··道柏斯不待語畢即曰客堂此不過一少闊之甬道耳行李房則黯黑有如狗竇臥室中并地毯而無之汝乃猶以爲佳此誠可笑吾知之苟吾不在側有人索汝頭者汝亦且與之矣老婦曰道柏斯吾意每一星期二十先令雖不無少昂但派雷則謂此間高燥甚宜吾居今吾人覔屋已多輒不得當故吾意不如賃此爲便道柏斯曰否海兒斯東之空屋多矣吾人儘可另覔吾儕行耳以臥房而無地毯者終不能當吾選也道柏斯之爲此語蓋向嫣紅而言其身則已出門外且拉其主婦趣行老婦乃向嫣紅告别而道柏斯則否喃喃詈其主婦謂决不宜租用此屋但老婦則謂屋實所喜惟臥室中無地毯亦似有所不便 
[埃及野史之一勃萊特外紀（十二）] [  佩筠女史]  
　　回禮凡較藝必先擲矛矛下而械始交此時果見矛飛勃萊特獨弗動揚其戟呼曰止諸王子聽我寡人此來蓋爲雅梨挪兒公主初無他故衆果懼我者可趣去否則合力而併予予亦弗之懼勃萊特語時果有一人應聲出其人絶醜跨黑　面目　腫如　豸面服飾獨艷如新壻出時以推指勃萊特詈曰狗勃萊特怒不待其近遽伸戟刺之戟伸其人目乃立盲方欲遁而勃萊特之戟復至中其喉殪矣王自高座望見大喜曰勇哉此人吾爲　王其人誠獅兒矣於是衆乃大驚爭挺矛以前戰勃萊特顧勃萊特勇矛怯不敢遽進勃萊特得隙立捲戟入陣陣乃大亂瞬息已誅一人其人蓋意　斯儲王愛華脱當其生時言情輙與殘殺相並今果驗矣勃萊特　得勝利勇益奮運其戟磨旋而轉言瞬已仆其六餘如秋風之掃敗葉傷殘相續王望見乃怒曰勇哉獅兒但殺人如麻獨不畏法耶可趣抬予鎲來朕當自尋之言時起立又手四望勃萊特轉戰旣久殺人益多日光下罨樹影盡直蓋已午矣王乃不復耐立提鎲下台跨馬入陣舉其鎲立刺勃萊特馬股勃萊特聞鑾聲知有人至遽回其身鎲未進而戟已及其身王大怒力縮鎲而格之且揮手令衆勿進且曰止合力併攻不武又向勃萊特曰王勝我者當以雅梨柳兒爲妻否則可割地一區來獻勃萊特亦不答盪其鎲至數尺外戟舉兩械遂交夫意達理王獅王也而勃萊特則爲獅兒以獅兒與獅王戰其勝敗固已顯分矧勃萊特轉戰已久馬復創不復如前咆哮王初戰時解勢甚疎旣而忽緊繞勃萊特如飛絮團雲黃光燦然勃萊特漸不支堕戰而遁王乃大笑呼曰獅兒遁耶語未畢勃萊特忽堕馬蓋王戰時知勃萊特必詐敗預伏絆馬之索森林中勃萊特弗察遂乃成禽 
痴情小說 
[美女花] [  小山梅郞合譯] 　 
　　第八章　　愛蘭與倍而那友愛之情雖經磨折然不半日卽言歸於好自是雖日月如逝駒光迅速而侯府中融融之　仍無少變更至男爵夫人之妙計雖得第一步良好之結果而兩軍相持卒未能分最後五分鐘之勝負蓋信而那雖迷於聲色留戀家庭之樂然於財產上之問題固未嘗因此而失法律規定之效力以是侯爵所應作合理之希望者惟有望倍而那久居於府而不改目前之情形耳苟欲逐此圍城中之勁敵者亦惟有靜待男爵夫人最後之命令蓋侯爵至今固尙未明所謂妙計之底藴也而其爽直之性恰與倍而那之意氣相符故反深悦倍而那之爲人觀試騎羅郎一事侯爵始則勸阻繼則命救終至狂喜已足證侯爵友愛倍而那之懇切然於平居獨處時亦常自念謂彼佃户之子賴何名　而乃與余貴族共起居飲食耶則惱恨之魔立隨而至然一轉瞬間眞情實理又透明於腦殼之中則憂懼之心又立驅惱恨之魔而出故侯爵之心念中實具有兩倍而那一則爲友一則爲仇友之固欲與之握手言歡仇之則不　欲掘萬仞之深潭而埋之 
[贈劵誌謝]  
　　中國明明眼鏡公司所製托力克眼鏡驗光配架均極適宜昨承贈週年紀念優待劵二紙特此誌謝並介紹於國人 
 
 
 

Page 15

 
 
   
 
 

Page 16

 
 
   
 
