# 1924 - 61 - 4918327

 

Page 1

 
 
第一萬八千三百二十七號;中華民國十三年 西曆一千九百二十四年三月九號
星期日 * *   
 
 

Page 2

 
 
第一萬八千三百二十七號;中華民國十三年 西曆一千九百二十四年三月九號
星期日 * *   
 
 

Page 3

 
 
第一萬八千三百二十七號;中華民國十三年 西曆一千九百二十四年三月九號
星期日 * *時評 
[對俄問題（冷）]  
　　凡一事而祗有一種作用者其事易成一事而不止一種作用者其事即不易成夫對俄問題而祗爲對俄所謂祗有一種作用也無論問題若何爲難終有可成之道若對俄問題而又有對内問題雜於其間如對奉若何對政府若何云云所謂不止一種作用也無論問題若何接近終必至於不能成功而止 
　　今日對俄問題中於奉於北京政府或與其他疆吏之間雖未有顯明之爭執然以今日北京之專電以觀似已微露其端倪此對俄問題所以有暫時擱置之説也故余謂今後對俄問題之進行與否實在内而不在外 
國内專電 
　　北京電　外交界消息政府要求蘇聯撤消俄蒙密約原俄蒙密約有三部一政治的二交通的三實業的加拉罕允將政治部分取消留存交通實業部分又外蒙接收軍隊奉天意由奉派隊政府意由西北邊防督辦派隊聞加拉罕前過奉與張作霖談對接收軍隊無成見王正廷答加拉罕主將俄蒙密約三部分完全取消至接收軍隊由中央派遣（八日下午二鐘） 
　　北京電　中俄會議因候奉方覆電閣議再延期奉方因須與吉黑交換意見故尙有待王正廷所擬普通原則十五條特别問題十一項主先承認後開議聞某重要疆吏有意見表示謂與其承認後再商不若承認前先索解决懸案方針免白送承認人情但王正廷報告三月一日以前談判經過及一九一九一九二零年俄宣言精神認加拉罕尙有誠意請先承認再開正式會議（八日下午一鐘） 
　　北京電　庚（八日）閣議討論中俄交涉以外蒙問題及中東路兩點相距尚遠故承認案暫擱兩點磋商程度散見前昨今另電又討論二月政費决下星二提出支配又决陸錦第九師長兼職准辭董政國繼又决倪道煦開復原官（八日下午八鐘） 
　　北京電　庚（八日）閣議討論閩事催孫傳芳迅回省城會同薩省長恢復秩序并將詳情速報又電薩力維治安速報詳情（八日下午二鐘） 
　　北京電　閩薩電府院虞（七日）日派員迎孫督理回省地方安謐（八日下午八鐘） 
　　北京電　閩事係餉源區域之爭與江浙直奉問題無關直系以奉浙當前故尙安團結苟無奉浙上例正多 
　　北京電　程克函王克敏衆議院警衛費請交警察廳轉發勿交衆議院 
　　北京電　財部咨税務處比國展緩庚子賠欵到期後須五年内接月平均攤還請轉飭税務司遵照并咨外部照會比使（八日下午一鐘） 
　　北京電　政府欠中法實業銀行五厘金幣備欵一萬萬法郎現在十五年内應付息財部函外部照會法使以該行現未復業停止付息（八日下午一鐘） 
　　北京電　敎部再請程克主持上海自治學院經費由國庫支給程謂難辦函財部會提閣議再决（八日下午一鐘） 
　　北京電　審計院派員查國庫王克敏答前數年庫賬紊亂難清理請先查本人任内賬目表示不管他人任内事意并囑備咨文咨審計院 
　　北京電　院將甯商會電爭長途電話案交交部核辦對取消合同及宣布用途停止工作三點院無成見 
　　北京電　日友息膠濟路日本會計處長佐伯彪爲明華銀行代膠路墊五萬於海軍親赴該行對賬（八日下午一鐘） 
　　北京電　美禁軍火運華開濼在美購開礦火藥被扣施肇基交涉已放行但聲明下不爲例施請通知各商查照　　北京電　洮南日軍官横田等購馬因酗酒毆斃居民吳金聲奉張要求日領嚴懲凶犯派員會查（八日下午一鐘） 
　　北京電　陽（七日）陜軍胡景翼之副官由津購手槍一批子彈二十萬來京運順德（八日下午一鐘） 
　　北京電　皖馬由塘沽運彈三十萬粒手槍六百赴蚌贛蔡由德州運機關槍及子彈六十萬赴浦口（八日下午八鐘） 
　　北京電　皖馬由蚌調兵赴東葛剿匪 
　　北京電　閩孫魚（六日）電催新兵速由南宿海運來福州（八日下午八鐘） 
　　北京電　庚（八日）曹傳芳代表李芳池令速電孫回省城并令李速回閩就第一師第一旅長（八日下午八鐘） 
　　北京電　庚（八日）曹傳見二十四師長楊清臣及甘肅代表董士恩（八日下午八鐘） 
　　北京電　奉天謝壽代表張九卿午到京住打磨廠（八日下午八鐘） 
　　北京電　義使再催速結雲南被刦義人狄威斯損失案（八日下午一鐘） 
　　北京電　溫樹德將偕劉永謙到京海部派員往迎（八日下午八鐘） 
　　北京電　庚（八日）衆院行政會開會到十二人王恩博主席决灰（十日）交二届行政委員會新委警長唐成城向委員辭職未准秘長蔣曦明青（九日）到 
 
 

Page 4

 
 
第一萬八千三百二十七號;中華民國十三年 西曆一千九百二十四年三月九號
星期日 * *院就職（八日下午八鐘） 
　　北京電　外蒙拓殖銀行係那旺郡王與俄人合辦俄年備蒙古經營費五百萬金羅布（八日下午一鐘） 
　　北京電　暹邏苛待華僑政府電汪使向駐東京暹使商改善暹使答無權商辦但信對華僑待遇尙厚 
　　北京電　宜陽丸被擄日人石青陽要撕票日本擬出十二萬贖出請政府如數付還政府以例不可開再電洛吳赶速營救（八日下午一鐘） 
　　天津電　省議會臨時延期十日擬再發通知催各縣議員來津 
　　天津電　奉張將實行制定省憲已遴派省憲編輯主任及制憲委員十餘人　　天津電　交吳擬將京漢路加價爲修理黄河橋用 
　　天津電　芳澤日使定日内赴南游歷 
　　天津電　楊清臣運動第二十四師長成熟將與董政國任第九師劉富有任第十三師三令同時發表 
　　天津電　張紹曾派王典型晋京運動西北經略使（以上八日下午四鐘） 
　　奉天電　張以奉營長途飛行成績極佳每員賞二千元以資策勵並命張學良趕籌奉長飛行 
　　奉天電　張因邊地吃緊擬編制獨立營分駐各站護路由郭松齡統轄 
　　奉天電　段前日派曲同豐來奉接洽時局昨又派王丕煜携貴重品物爲張祝嘏（以上八日下午四鐘） 
　　哈爾濱電　王景春齊（八日）赴奉 
　　哈爾濱電　俄洛波嚇瓦林司基爲代理駐哈代表米哈依洛夫爲秘書 
　　哈爾濱電　特警覆朱烏路在哈設商務處因俄亂未定宜令備現欵存華銀行保證（以上八日下午八鐘） 
　　濟南電　豫督署來電謂張福來子有前回交河並未赴周村 
　　濟南電　青島公民認王大楨受賄不收回水産組合已過濟赴洛呈控 
　　濟南電　今日報界開會討論膠澳督辦案及電皖馬援助安慶民治報主筆管曙東 
　　濟南電　中社濟社聞龔積柄長財通過閣議今日開會反對民社表示歡迎　　濟南電　洛吳電熊反對龔長財熊頗爲難（以上八日下午五鐘） 
　　漢口電　陜派田維勤偕張聯陞由洛來鄂協商陜鄂清匪事宜陽（七日）謁蕭遞聯剿辦法十七項蕭交張辦理 
　　漢口電　敎廳長程鴻書定灰（十日）就任宗彞繼任武昌關監督即發表 
　　漢口電　楊纘緒發長篇布告説明接洽武昌市政借欵經過情形 
（以上八日下午五鐘） 
　　長沙電　四川秀山縣議員楊榮茂被川湘聯合清鄉督辦張雲龍捕殺張係陳渠珍部將該縣電請湘議會轉咨撤辦議會咨政府查明核辦 
　　長沙電　唐財長又草擬辭職書 
　　長沙電　内財兩司通令各知事關於騐契税雖已派員駐署會辦勿得以負責有人意存推諉（以上八日下午三鐘） 
　　香港電　省報載沈鴻英代表鄧士瞻向各方疏通輸誠南方已妥鄧定今日乘粤路車北上並購大帮軍用品又云連縣沈軍移駐桂邊現連縣由柏文蔚接防 
　　香港電　梁鴻楷李濟琛楊錦隆馮肇銘卓仁機等支（四日）電孫請將五邑各項收入概歸財政處辦理其未核准各軍勿准在該處支餉 
　　香港電　廣州發見輪姦婦女案後工廠女工入黑放工時聯合大隊持備棍棒始敢回家 
　　香港電　孫特許台山縣爲試辦自治區 
　　香港電　孫微（五日）令以後各軍官不得擄收雜捐違者免職承捐者没産又令裁李濟琛西江善後督辦職所有民財政概歸省長辦理 
　　香港電　魚（六日）早粤路客貨車停開聞因南雄始興防務吃緊各車專備軍用（以上八日下午九鐘） 
　　福州電　王永泉兄弟聞赴莆田偕該縣知事黄緗行鍾禮已行烟酒局長由陳培錕兼 
　　福州電　李生春盧香亭奉令宣布王永泉罪狀謂把持閩局縱弟蹂躪閩南等語 
　　福州電　省議會商會電請孫傳芳速回（以上八日下午三鐘） 
國外專電 
　　司的洛意斯電　張孝若到司的洛意斯Ｓtlouis各界至車站迎接連日考察各廠銀行到處懸中國國旗昨午市長宴會張演説中美通商前途希望即晚赴羅桑勒斯Losangeles（三月七日）特約路透電 
[孫傳芳逐王之經過]  
　　八日北京電　外電證實王永泉被逐事電中謂孫傳芳之兵一旅於六日夜間十時由延平進抵福州與周蔭人之軍合作王永泉即於晨二時率軍二千名開離福州前赴興化孫佈置縝密未受阻撓即告成功次晨城中安靜如常 
[討論中俄交涉]  
　　八日北京電　今晨内閣會議專聆王正廷之中俄談判報告及意見書讀之三小時始畢故無討論或交換意見之餘暇閣員除敎育總長外均出應 
[日俄間交涉]  
　　八日北京電　加拉罕氏昨謁日使芳澤聲明莫斯科中央行政委員會近决議凡未承認蘇俄之國概不能與之交往故海參崴日領事俄當局不承認之旋討論此事及近今日俄間發生之其他事端未有决議 
[土耳其新内閣]  
　　七日君士坦丁電　伊斯美將軍已組成新内閣敎主及參謀總長菲夫齊將軍均不與其列皇族男子今日遵照安戈拉國會命令乘火車離土婦女數人留而未去但已奉命於星期一日前出境土政府宣布擬微收羊毛甘草出口税百分之二十 
[回敎主之他遷]  
　　七日耶魯　冷電　路透電社得悉漢志王已從美索波太米亞·外猶太尼亞·漢志回敎徒之請允任敎主豫料他處回敎徒亦將推戴之 
[法郎價落之原因]  
　　七日倫敦電　法佛郎今日落至前所未有之低度　盤一一三·七五收盤一一二·○五比佛郎落至一三○·五後收盤爲一二七·七五 
　　七日紐約電　法佛郎今日落至三·七七五比佛郎落至三·二九五法國公債劵售者甚衆 
　　八日倫敦電　法佛郎暴落原因甚多其主要數端爲魯爾政策及因人民不願負所加之税故法政府不欲加至允分此外尙有數端法蘭西銀行宣稱增加紙幣一千兆佛郎多因物價增高故需更多之幣以事貿易換言之即商業减少是衆以此種大增紙幣政策遺患頗大佛郎大落價此爲主因 
[法總理演説與决鬭]  
　　八日巴黎電　昨夜普恩賚在衆議院演説三小時重行聲明其政見謂法國僅願以賠欵償付爲比例退出魯爾俟賠欵全付後法軍即全部退出魯爾想專家委員當不致反對法國政策如協約國方針一致則德國自必履行其義務而全部之解决將有從速見諸實施之機會矣云 
　　七日巴黎電　法總理普恩賚在衆議院發言時復古派議員台勞累氏斥爲罪大惡極普恩賚即派人往約台勞累訂斯决鬭今晚衆院聞此消息頗爲驚訝普恩賚派往之决鬭介紹人係陸軍部與殖民部兩總長當與台勞累氏之代表晤談半小時彼此皆爲實無决鬭之理由一 
[英國與屬地之關聯]  
　　七日倫敦電　海外同志會前曾發起在帝國展覽會期内每月舉行聚餐會一次昨開第一次午餐會殖民都大臣湯姆斯演説謂英帝國所賴以團結者信任而已無論英國與殖民地間意見若何雙方未有因此異見而思稍增其軍備之擔負者蓋雙方互相信任其固有之常識與公道也政府願在全歐亦有此信任歐洲之困難政府不信以武力解决之但欲以常識公道·與公斷解决之湯姆斯氏繼言及屬地與保護地謂英國受其地億兆人民之委託政府旣已受此責任自當無負此委託湯姆斯未以英國工業界和平政策爲言謂工業界和平政策之要素即爲雙方之信任云 
[英國之航空預算]  
　　七日倫敦電　一九二四至一九二五年航空預算經費共一千四百五十一萬一千鎊伊拉克與巴力斯坦之飛行軍經費已减去一百三十餘萬鎊本届預算較諸上届增多二百五十萬鎊此天空國防之擴張因海陸軍合作需要之增多及物料之添換所致本届會計年度内將組成八個新式國防飛行隊至明年四月間國防飛行隊之數可增至十八本届預算又規定籌辦續增六個飛行隊至下届年度内組成海陸軍飛行兵額皆略有增加共增二千而達三萬五千之總額飛船之發展預算未有規定但政府現正考慮此事預料航空預算經費此後若干年内必將增加但若英國不再擴張天空防務則不致全部加增 
[英國之商品標識案]  
　　七日倫敦電　商品標識案今日在下院二讀通過此案規定凡冰鮮鹹肉火腿鷄蛋家禽以及牛乳製品密糖等皆須註明其所從來國名之標識自由黨與政府黨皆反對此案但未能打銷之動議人保守黨剛特氏發可笑之言請下院贊助此案謂紐克夏可憐之小鷄日産一蛋而謀一家之團聚同院宜思及此而排斥數萬哩外之中國蜥蝪云 
[佔領地顔料廠之工潮]  
　　七日巴黎電　杜塞爾道夫法人方面消息稱魯特維沙方之巴狄施顔料廠星期三日發生騷亂後有工人三千名攻擊該廠德警察開槍擊之死三人傷五十二人内有三十一人傷勢甚重警察亦傷四人警察請法軍官干涉法司令乃管理德警務並派兵一隊至廠未開一槍即恢復秩序 
[英國新加坡築港問題]  
　　八日倫敦電　首相麥氏與海軍大臣裴蒂伯爵昨日會晤首相聲明内閣决議處目下國家財政狀况不能進行新加坡築造軍港計畫裴蒂伯爵亦聲明贊成此决議海軍人員辭職之可能經此已打銷政府之决議國人多引以爲憾泰晤士報以長文述新加坡所具海軍上及商業上之優點謂目下遠東海面幸無施軍事行動之必要惟若謂野心瀰漫之遠東海上將水無戰爭則愚不可及英國雖不致直接陷於戰爭漩渦但一有戰爭英國航業殆必首先受害新加坡所開始之事業雖目下不加進行但至少不能反原定之政策云云 
[希臘内閣辭職]  
　　八日倫敦電　希臘内　業已辭職路透電社雅典訪員電稱希内閣之辭職乃因陸軍軍官　贊助共和黨所主即廢帝制之要求引起新風潮所致軍官代表團近　見首相加方達里斯氏氏拒不之見後由攝政員接見 
[美國油案]  
　　七日華盛頓電　華盛頓郵報記者彭萊特氏今日在參院油案委員會供稱被致美克連氏電文中所云「主者」非指柯立芝總統乃指參議員宼蒂斯氏 
[英國之無線電問題]  
　　七日倫敦電　馬可尼無線電報公司上書首相請政府於决定帝國無線電委員會之條陳以前予該公司以陳説其理由之機會書中叙明其作此請求之理由並述其意見謂國内長距離無線電臺苟欲眞有效力必須歸一家辦理請政府將該公司與郵政部所未議定之兩點提交公斷（英國内各帝國無線電臺應否盡歸郵部收辦抑坎拿大除外而郵部與英坎無線電仍可繼續其現有之競爭）而使一日之内可以議成之合同得以着手進行如政府不欲付諸公斷則該公司擬請按照澳洲所已行之辦法各無線電臺概歸政府與公司合辦 
[各國近事記]  
　　七日倫敦電　加里塞爾造船業大會已商定建議案將於星期一日提交蘇桑頓工人今望藉此可得解决 
　　七日孟買電　紗廠罷工者今日與警察衝突死二人重傷一人且稍刦掠當局調軍隊出而鎭壓大局安靜　　七日倫敦電　比國首相塞尼斯氏已允重組内閣外交大臣一席或將屬希門氏 
公電 
　　唐繼虞通電　各報館鈞鑒　　虞去歲奉令率師蓬送副帥劉公回黔事定之後即擬斃裝東下爲國前驅蒙劉公以黔中軍事善後事宜責令辦理固辭未濩勉爲就職對於省政毫未預聞嗣因劉公政躬不豫行動　　委代省政披瀝堅辭未獲允准加以各界代表迭次敦促終日環請先後數十次繼虞迫不得已順應與情從權暫代並宣言一俟對公病愈立即解除代　專理軍事前言具在人所共聞今者劉公病愈自應歸政以踐前言廼劉公及各界一意婉留繼虞復思滇黔兩省素以聯治主義救國省長一職在劉公病中暫時兼代猶屬可行若爲時稍長人將疑慮其何以昭示天下表明心跡故近月以來十上辭呈日前始蒙劉公允准兹已於元月三十一日解除代理省長職務所有一切省政自二月一日起仍由劉公主持辦理繼虞專理軍事共赴國難所有繼虞前此暫代省職經過情形用特通電佈達以明眞象而符初衷滇黔聯軍總指揮官貴州軍事善後督辦唐繼虞支印 
　　北京通電　各省衙門鈞鑒本日令任命梅馨蔣廷梓　雲鵬爲將軍府將軍此令財政總長王克敏呈請將署山東財政廳廳長王宗元免職另候任用王宗元准免本職此令任命壟積柄爲山東財政廳廳長此令王寳山授爲陸軍少將耿懷虚授爲陸軍一等軍需正此令京陽（七日）印 
國外要聞 
[國外航游記（五）（招商局華甲校艦駕駛生胡人龍）]  
　　震災後之東京横濱 
　　次（十三）日余與黄達言君代表全體至公使館由秘書錢穟孫君接見當要求代向各公司學校工廠等處接洽介紹余等參觀蒙均允諾欣辭而出至琉球館該館係日本與各國歷次戰爭所得勝利品安置之處可任人觀覽緣日本第一次與外國戰爭而獲勝者即爲琉球之役爰以琉球名其館中國國恥紀念物之在此中者亦頗不少今已盡燬於災惟青島德人處所得來之飛機一架尙在其中瓦礫縱横不能入内詳觀外此則日俄戰爭時之大砲數尊尙存原處砲上釘一銅牌詳述擄得時之情形館外靖國神社爲奠祭歷届陣亡將士每歲由日皇親來祭奠以慰幽魂社門首有　形之銅柱牌二高可五丈雖經大地震未受損傷其堅固可知 
　　二月十六日公使館派來代表囑往東京參觀天文臺商船學校·博物館·帝國大學·須三日可畢遂借宿東京中華學舍是日午後至東京中央觀象臺該臺不及滬上徐家匯之大而設備俱全若定風機·風力表·水流表·風壓表·氣壓表·雨量表·地溫表·測日鏡·測風球·及地球模型等·一應俱全辜高八層第七層上大時鴨鐘於地震時停燬視時計適十一時五十八分爲現時絶好紀念也無線電機祗收不發電信俱由神户來由該臺臺長藤原博士演講一切其言如下 
　　氣象事業之有今日尙不過五十年但亞洲於五六百年前已有端倪中國古時堯命義和欽若昊天以測日月星辰而定四時即爲天文學初步之表現而與氣象二字則微有不同但春秋時即已有紀載航海者於天文爲量重要而必須知者爲貿易風及季風若春夏間之變化春日北風變南昔日行軍者即以此定時令而號召兵卒淮南子分風爲八種若順風緊風等漢書所　漢武帝之銅羽（　銅箭）及承　盤皆開天文界之先例並非皆由迷信西游記上曾詳述雨量足見中國天文之歷史在昔日固甚昌明惜因歷届戰爭遂致遺失無存朝鮮有六百年之雨量册詳　歷年之雨量足爲全世界唯一之寳物較之西洋各國　明未到百年之紀載價值相去不啻　　蓋氣象之變化必有一定之時期故紀載最爲寳貴年代愈久而愈貴也朝鮮有　兩豪諒必由中國而來西人對此懷疑不獨日人爲然甚望諸君將來隨地留心參觀之後有所紀録我知中國古代必有關於此事之紀載也天文事業非各國共同合作不可日俄戰後邦交尙未復而二國氣象臺已在通信中國自有之氣象臺祗有二處一爲北京中央氣象觀察所一爲南通張季直所辦者該處已與徐家匯通信中國如能在四川新疆等處設立氣象臺則成效必佳氣象不但航海者所應知即農民亦宣通曉祈諸君將氣象事業之重要與關係研究而宣傳之使中國日臻發達則全世界實蒙其益也 
國内要聞 
[北京通信（谷水）]  
　　各顯神通之孫王鬭法 
　　孫王以不能合作之人强冶一爐組織其所謂共同負責之内閣而執全國之政權原來中國政治固無所謂主義之結合推行其所抱定之政策不過彼此均以做官混飯爲唯一目的如能一日相安便可算一日合作故主義不同亦可共事政策互異亦可苟合迨至　做官混飯之主旨相衝突傾軋排斥相繼發生而於是政治上大波亦隨之而作矣徵之往事歷歷可考現在孫王以不合作之人勉强共同生活於同一政象之下雙方旣容忍以相處復各挾其勢力以排擠兩月以來政治上所發現之種種暗潮亦可謂極五光十色之奇觀矣惟至今日雙方利害衝突益爲迫促保派之倒孫運動刻不容緩暗鬭旣不足以制勝遂變更策略公然爲明顯之運動並利用國會之休會彈王案銷聲匿跡之時機出以猛烈之手段逼孫去職且擬及孫去後程克代閣之計劃再抬出王毓芝組閣辦理承認金佛郎案步驟旣定故逼孫亦愈緊二月分三百萬之軍政費袖手旁觀以爲難倒此老孫若自辭則正中下懷何期孫以六十老翁壯心未已偏欲强項下幹雖明知爲人傀儡而絶不肯捨棄總理交椅始終未肯遞上辭呈而保派亦無可如何也 
　　孫旣不肯自辭而府曹又以孫係國會通過之總理自已提出之人亦不敢率爾免職王於是乘二月分軍政費急如星火之際裝腔做勢於四日閣議藉辭胃病不肯出席是日閣議散後孫向財次蘇錫第云請轉告王總長務望勉爲其難迅速將二月分軍政費早日發放若王仍不體恤苦衷必以二月分軍政費相要挾則彼此旣無合作之可能請王總長迅速辭職庶免貽誤大局蘇氏對孫言之咄咄逼人不得不將此話密告財王王得蘇錫第之報告後知孫態度益　即在石老娘胡同討論一切王蘭亭李彦青輩均在座共同倒孫之計劃仍以不辭職不理軍政費外實無其他辦法惟孫旣有此表示亦不得不籌對付之策聞是晚各要人會議至深夜始散决定結果仍從速拆孫台入手預定步驟白宫方面仍由　蘭亭李彦青輩慫恿曹氏與孫爲難一方則無論如何决不單獨提出辭職挾定要走大家走之主義要孫提出辭職故政潮之爆發正方興未艾也 
　　基上所述則孫寳琦王克敏已陷於水火不能相容之地步王旣有府方爲靠山而孫則以國會爲後盾浙江議員因憤孫之受制於保派極呈不平之氣於日前曾詣孫府表示願爲孫後援昨日又有林樹椿等以書面致孫表示援助之意至社會輿論方面因表同情於弱者之故除王之機關報外亦多直孫面曲王至孫個人態度在此保派相煎相逼之時絶不願决然言去前日曾對某政客云「汝們口口聲聲孫内閣孫内閣當眞是姓孫的麽不過我姓孫的頂着内閣的招牌事還是國家公衆的事辦事還是各人應盡的義務大家如是我亦幹不了惟我亦不願白牲犧」其言外之意殊可玩味保派倒孫之不易亦可概見故今後局面或因各趨極端之故而終至兩敗俱傷亦未可知也（三月六日） 
[院秘書將包圍孫王索薪]  
　　國務院秘書廳之薪俸維持會於本月三日在盟鷗館召集職員會議討論索薪辦法是日議無結果又於昨日（六日）開會該會各職員咸以總理與財長對於院秘書廳薪水徒用空言安慰毫無籌撥之誠意長此拖延發薪無期全體職員萬不能枵腹從公不得已惟有罷工而已後經詳加討論以即時罷工殊覺未妥乃議决七日先行大舉索薪全體職員出發包圍孫寳琦及王克敏之住宅質問撥欵日期如孫王無有適當辦法答覆則實行罷工按大舉索薪半年來都中已不演此劇不知孫王如何應付也 
 
 

Page 5

 
 
第一萬八千三百二十七號;中華民國十三年 西曆一千九百二十四年三月九號
星期日 * *   
 
 

Page 6

 
 
第一萬八千三百二十七號;中華民國十三年 西曆一千九百二十四年三月九號
星期日 * *國内要聞二 
[金佛郎案閣議未决之原因]  
　　金佛郎案四日國務會議本擬討論嗣因王克敏稱病不到致未能開議而當日代表王出席之財次蘇錫第於議到此案時除申述彼無權發表意見外一味抽烟默不發言孫當謂此案關係重大大家務宜公同研究利害知無不言言無不盡王財長旣無所謂避亦不當避務祈轉約於六日必當出席云至昨日（六日）王果與會聞孫寳琦首先聲明此案於去年曾經張内閣對法通知承認後因國會否决故高内閣又依約駁覆現在究應如何辦理請大家詳細討論王克敏答謂彼居嫌疑地位未便有所主張請孫主持並謂此案固屬財政範圍而關係外交尤爲複雜請外交部主辦亦可顧維鈞恐全盤責任推在自已身上急謂全案已移交財部應會同考慮以昭愼重而王所欲諉卸又輕輕被顧拉住矣遂决定下次再議又聞外部昨日關於此案曾提出説帖專從外交方面觀察陳述意見似注重於再行駁覆恐無結果不如加籌辦法而財政部方面聞公債司亦正在赶造説帖其立論點專在金佛郎　與二五附加税之利害比較意在説明因拒絶金佛郎案而惹起特别關税會議不能開議則所失更大欲混兩事併爲一談使國人不知眞相者曲爲諒解其方法頗巧云 
[孫寳琦接見衆院代表]  
　　撤警與歲費兩交涉 
　　昨日（六日）下午四時衆院行政委員會代表蔣宗周李燮陽張瑞葛莊等四人赴國務院訪孫寳琦交涉撤警問題事前曾約程克請亦在院會晤適程因事未到院遂由孫一人接見李燮陽首先發言略謂撤警問題本院内部意見已歸一致警長一席擬即向參院調一一等巡官前來充任並請政府加一任命以爲調和辦法請總理即令内部撤回前派衛警以便此事早日解决蔣宗周接謂李君適綫所言委任警長辦法内部已經一致其實不然惟現在此地亦不必爭辦今日惟有請求政府根據前次本院公函早將衛警撤回至警長一節係院内問題自當另議辦法孫謂此事我可同程總長商議　須請貴院再來一函以爲根據蔣謂前次已有函來母庸再具孫點頭應許次葛莊發言谓我等此來除撤警問題外尙有歲費一事附帶商議查一院歲費久未發給同人催索甚急應請政府早日籌撥又前次在西安飯店所發七月份歲費尙有餘欵送存内部亦請囑該部即將此欵交還孫謂關於歲費一節現在尙無法籌撥惟内部所有存欵貴院曾否直接用公文前往索還蔣宗周謂同人以歲費向非該部主管未便向其交涉總理旣云可以直接索還本院即用非正式手續交無不可孫謂關於撤警之事最好貴院仍來一信並將存欵一節附入本人即可與程總長商辦衆允諾時已四點半遂興辭 
[六日北京閣議紀要]  
　　昨日（六日）星期四爲閣議例會之期孫寳琦顧維鈞王克敏陸錦李鼎新薛篤弼顔惠慶吳毓麟均列席惟程克張國淦因病缺席由次長王嵩儒羅鴻年代理出席十時二刻開議孫寳琦報告「王正廷呈報中俄交涉協商大綱呈文由府交院後復由王督辦分函本院及外交内務兩部本擬於本日提交閣議討論惟昨與王面商請其本日出席王謂呈文送府後曾兩次赴府謁見均未蒙接見現約定於本日下午二時入府談話此案關係重大雖經府中交院核議原所以尊重責任精神然彼（王自稱）個人非赴府面見爲一度之陳述並請示意旨後似未便遽然出席閣議云云余亦深以爲是故本日暫不將此案提出有必要時或須先開一府院部聯席會議」等語各閣員亦咸首肯故昨日閣議席上確未曾提出此案討論孫寳琦報告畢顧維鈞又提出金佛郎案問題比曾爲大體之討論某閣員主張應先由外交財政兩部調齊案卷爲精密之討論擬就具體辦法然後再徵求府院意見公决進行若僅於閣議席上最短時間倉卒討論恐反有疏忽貽誤之處大衆咸以爲是旋又議及温樹德地位名義問題有主張授以渤海防禦使者有主張授以渤海艦隊司令者亦無具體結果俟下次閣議再議孫寳琦又提及各機關經費問題王克敏謂目下實無辦法并主張各機關應切實遵行裁員命令以爲節流之計當經共同議决在國務院設立清理被裁人員欠薪事務處由財政次長及審計院副院長兼任正副處長一方面清理欠薪一方面督促各機關實行裁員不日成立最後又議例案數起十二時三刻散會兹將院秘書廳公布議案附後（一）議定設立清理被裁人員欠薪事務處大概辦法（一）議定署山東財政廳廳長王宗元免職另候任用遺缺以龔積柄簡任 
[海軍魯閩之爭愈烈]  
　　北京海軍界消息杜錫珪對渤海司令名義至今仍未同意曾於冬（二日）支（四日）兩次密電府院及海部力爭中有北歸艦隊旣有名義（按此語似指第一艦隊之舊名稱而言）政府何以又亟亟予以渤海艦隊司令如彼方不顧大局錫珪對於部屬艦隊之行動實不能負責等語而楊樹莊等對此事認爲關係閩派海軍之存亡問題一日在福州馬江警備司令部召集駐閩各艦長會議結果推海容艦長陳世英到寧謁杜陳述各將領之意見希望此事得正當解决陳到寗後杜即召集李景曦等密議聞有一部主張如無法解决當取進一步之計劃將統率各艦回閩觀望時局變化但杜爲顧全大局計恐此等舉動摇動全局决計不從結果僅派李景曦來京陳述一切至於滬上所傳之黄仲則赴滬曾以鼎赴寗磋商統一海軍問題則因雙方政見不同恐難實現近政府已知此事解决迫不容緩昨日曹錕特召李鼎新入府磋商據聞已有相當辦法日内即可發表惟温樹德劉永　（海部軍需司長）何瀚瀾（海琛艦長）胡文治（楚有艦長）等魯派海軍要人均在洛陽態度亦甚强硬對於政府辦法之徵求意見能否顧全大局表示贊同尙未可知耳 
　　又據日本電報通信社消息林建章所屬之駐滬艦隊鑒於杜温爭潮之擴大并徇閩籍全體軍官之請曾密派代表周某赴寗與杜錫珪迭次磋商表示合作又經在滬某有力者斡旋之結果林建章遂聲言犧牲一切成見駐滬艦隊以無條件歸附杜錫珪艦隊共同合作根本解决海軍問題駐閩之艦隊亦同時響應海容艦長陳季良應瑞艦長陳紹寛代表全體艦長軍官發表極激昻之電報主張以武力解决目下杜錫珪態度極爲各方所注意蓋因海軍問題將引起時局重大之變化也 
[直系密購意械之内幕]  
　　共值二千四百萬元 
　　七日北京東方時報云據外交團方面密息意國潛售軍械外交團原擬按照華府會議公約及禁止售賣軍火協約提起抗議嗣由某方力爲疏通且調查亦未明確遂爾中止近聞某公使已得其武官團縝密調查報告極爲詳晰謂去年七月間由山海關運至天津意租界之大批意械上月中旬突由意兵陸續運送屯積於東車站新貨廠係由直軍與意兵共同保管其事遂洩查介紹者即意商阿吉約利（譯音）氏賣與直系大軍閥價值爲四千二百萬計其意械種類有野山砲十二尊步槍一百二十箱（每箱二十四枝）子彈一萬二千箱（每箱一千四百顆）野山砲前車九十九輛此外水筒皮帶馬鞍及一切軍用品共二百箱統計二萬箱左右其運法悉以夜中貨車爲專運此項之軍械上覆以貨包或遮以煤塊前運三家店軍械局存儲實因槍械生銹尙須修理其修費價爲二百萬元現已潛由豐台轉運熱河爲準備對付東北之需要在中意雙方力辯此種軍械係爲愼重運藏仍由中意兩國共同派員監視不得任何方面動用顯係飾詞現某公使正在秘密起草提出抗議聞其内容（一）爲根據津領團之報告（二）以武官團調查之佐證（三）引中國各軍閥互相消長與密賣軍械之關係（四）認意械爲助長其内亂之延長及不顧道德之協約其餘未詳 
[整七軍需兩債已定期補抽]  
　　整理案内各債十二年份應行還本者除金融公債第五次抽籖已於去年十二月二十二日舉行補抽外其餘各債之應行補抽者順序已及於十二年八月二日之八釐軍需公債第六次八月三十一日之整理七釐第三次九月十日之金融第六次及十二月一日之整理六釐第三次在去年底金融補抽之後保管基金之安格聯會以基金有餘有於本年一月内補抽軍需及七釐之説嗣因粤閩問題未易解决恐於基金不無影響軍需整七補抽亦因之稽延至今昨據確息安格聯以現存基金除支付本年六月底以前各債應付利息外尙有餘裕足敷軍需與整七之用日前曾函商財部結果已决定於四月十日補抽軍需五月二日付欵整七則定期五月九日補抽五月三十一日付欵並聞以上兩債於付欵時均各補給三個月過期利息按軍需此次第六次還本計洋八十五萬元整七此次第三次還本計洋六十八萬元兩共洋一百五十三萬元又軍需本期抽還後本年八月二日再舉行第七次抽籖計洋九十二萬一千一百五十元即告結束矣七釐本期爲第三次餘額尙須抽籖七次 
　　軍需整七旣經補抽有期順序已應及於金融然金融還本約需五百萬元現存基金不敷甚鉅須俟三四月内關餘程度如何方能决定目下决議不到也 
[留日學費仍恃崇税陳延齡電請續撥]  
　　北京當局前以留日學欵無着特由崇文門税關每月撥欵二萬五千元以資接濟現以日本退還庚子賠欵足資挹注擬將該欵停止撥付昨留日學務專員陳延齡張元節來電仍請繼續撥付措詞極爲懇切原文如下北京國務總理外交總長敎育總長財政總長鈞鑒日前汪公使接財政總長電開崇税接濟學欵原係暫時辦法現留東學費旣有庚子賠欵補助應行停撥等語當經汪公使迭電聲明崇税與賠欵補助費性質懸殊萬難挹彼注兹仍請按請按月撥付在案伏查庚子賠欵原係各省分擔其補助留日學生學費一項自應分省定額選補斷難藉以彌補缺費省分之學費倘分配失宜紛糾立起對内對外均將無以應付近延齡等將缺費各省學生切實調查嚴加清理限制增補汰除浮額統計各該省學生現確在東具有學籍者尙有五百餘人屈計畢業不過二年豈能坐令輟學應請鈞座迅予核定將崇税項下每月二萬五千元繼續撥付以二年爲期藉維現狀而資整理否則接濟中斷必肇事端學務刷新徒存虚願惟有懇請轉呈另簡賢能替免資咎戾臨電迫切佇候鈞命駐日本公使館學務委員陳延齡張元節叩 
[商標法交涉續訊（尊庸）]  
　　俄商冒用洋燭商標案 
　　哈爾濱俄商日列子娘括夫冒用英商白禮氏洋燭商標經英使提出抗議由外部轉咨農部核辦已見前報外人對於此事俱甚注意兹覓録農部對於此案照覆外部原文如下「查英商白禮氏旣在中國境内依賴中國法庭遵照中國法令處罰他人之違法自應一切依照中國法令辦理商標法爲現行法律依照商標條約并無協定之限制司法官廳依照現行法律受理審訊判决之案不能違反法律手續由主管司法行政之機關干涉取銷該案第一審雖於商標法頒行以前判决但尙未經三審確定高等審判廳於法定期間内受理上訴至商標法頒行後爲第二審之判决依照現行有效之商標法處理不得以其法定職權内所應力爲之事指爲追溯旣往商標須經依法註册取得專用權始可查禁他人仿冒此乃中外通行一定不易之理中英續約第七欵所允對於商標之保護本亦明定須俟繳納規費呈准註册之後該商所有商標旣在海關掛號本部前咨早經聲明允爲保留其優先權祗須依照商標法呈請核准註册取得商標之專用權各處法庭自無不依法切予查禁保護哈廳判决理由中本亦僅以未經註册爲言所有該商標約應得之權利并不因新商標法之宣佈而致被剥奪此層幸勿誤會刻旣經咨准前因除應令依法呈請核准註册取得商標專用之權利外如有不服該審廳之判决不防依法上訴於大理院所擬請由司法部以銷該廳判决一節碍難照准」據某外人云農部此項解釋頗得多數外商諒解故外商近日依商標法註册者甚不乏人 
　　據外交部訊農部來咨略云據商標局呈稱竊查商標法第四條所定六個月期限截止時日曾於上年呈奉鈞部指令截至十一月十五日止爲限滿之期業經遵令通行在案惟近查華洋商人關於商標呈請註册或以地處邊陲交通梗阻或以遠居海外得訊較遲均未能遷限而至未免向隅兹爲救濟便利起見擬依據商標法第十一條規定商標局於住居外國及邊遠或交通不便之地者得以職權延展其對於商標局所應爲程序之法定期間將商標法第四條規定之期限續行展至民國十三年六月三十日爲止 
[周村大火中之傳聞異辭]  
　　張福來子確未被害 
　　濟南通信河南督理張福來之子芳圃前往周村爲駐軍梅營認爲土匪捕而斃之事爲南北各報揭載於是督理有江電之查問兹據周付來人云張芳圃一紈袴子弟性喜獵艷去臘初旬張忽來周付下車後遇一麗人伊即不入客棧尾隨其後信步至於西岸莊莊人詢以來此何爲伊則精神恍惚言語支吾魯省多匪鄉人對於外客向多懷疑今見張態度可疑故不視爲尋芳之狡童轉畏爲江洋之劇盜蓋驚弓之鳥見弋而飛勢使然也及報告梅營梅立派連長趙某帶隊緝捕至營梅見其衣裳楚楚（時張着華絲葛羊皮袍等）舉止輕矯仍以大盜目之而張亦忘其所自不敢吐實以致備受嚴刑迄無定供梅見案不得實乃轉送長山縣署該縣鄭知事細爲研究極力偵查始悉爲張福來公子檢視其體則傷創如鱗乃未敢聲張送至醫院調治意在一俟痊愈再作區處乃事不凑巧鄭以他事撤任新任李湘岑見此情形以爲事關人命且爲張督理之貴公子如果傷勢加劇則他人生事我負其責豈不冤枉遂將此事電省當局請示張則仍在醫院一息尙存死否尙不可知一般人之知此事者遂互相哄傳并轉載於南北各報駐周村三營營長梅葆華因電北京益世報聲明謂周村鎭陰曆正月二十四日夜商家失愼延燒街市數家確有此事惟對於扣留張子誤認爲匪并兵變焚掠各節則極端否認焉（三月七號晚發） 
　　字林報濟南通信云鄭士琦繼田中玉之後於勦匪尙能積極進行計正法之匪已達二百名鄭又命各縣如有匪警即報告司令部派隊往勦有數處道路似略較安謐顧近來沿膠濟路之周村仍發生土匪架人案原周村有某富商者其子於日前至鄉掃墓忽爲匪架去架去之後該富商即央人至匪窟磋議以重價贖回業約定在某地人銀兩交詎該富商一面又呈報官廳官廳即逼令中人供出匪窟地點派兵前往圍勦匪亦頑强抵抗兵士遂在四圍放火事後檢出燒焦屍身數具已不可辦認想某富商之子亦死於火矣 
　　該報又載青島通信云沿膠濟路之周村上月二十九日清晨該鎭中部忽然失火火勢猛烈異常延燒十二小時方畢所有店舖民房焚燒凈盡葬身火窟者達三百人之多火熾時全鎭亦慘遭搶掠聞其原因有兩説一説謂河南督理張福來之子借其衛兵八人遊歷青島遄回濟南道經周村遊覽駐周村之梅營長疑係匪黨將張子逮捕張子等力辯不之信後張子請電告鄭熊梅始知肇禍即隻身遠避兵士旣無主又因欠餉故遂縱火焚掠另一説謂周村居民習慣慶祝元宵達十五日之久上月二十九日北風正緊所懸之燈忽被火着延及門窗土匪即乘時搶掠此兩説完全相反關於搶刦情形亦絶少眞確之報告究屬官軍所爲抑或係土匪尙未能明瞭也 
[魯省拍賣公産之反響（濟南通信）]  
　　濟南市政廳長唐仰杜日前獻計熊炳琦拍賣趵突泉公産及商埠公園謂兩處可得欵一百五十萬元以彌報效大選虧累熊頗嘉納特囑唐派員調查界限不料因此被附近公民聞知羣起反對一面呈熊質問一面聯絡各界及各法定團體作反對運動唐見民情激昻表面上故示沉寂並表示僅有此種計劃尙未實行一般公民徒自找麻煩云云究其内幕據聞仍進行不已蓋以此中大利所在無論如何决難抛棄至其計劃擬將拍賣公産所得作開闢商塲之用則修蓋房屋舖築馬路等等均可從中漁利預定地畝爲商埠二區警察署址公園前所駐之陸軍第九十四團營房以及公園全部按段劃爲街巷招商拍賣再向馬鞍山下一帶另購地皮建築公園南關趵突泉公産亦一并出賣對外聲明則謂兩項官産均在市場中心改建以後商業自然發達惟公民方面以趵突泉爲歷下名勝中外游人莫不涉足古蹟所在豈容任意拍賣公園設在商埠實爲濟南中心地點游人聚會較爲稱便故附近商業亦較他處繁盛馬鞍山遠在市外行人罕到即使修築公園游人亦不能奔走數十里特往游覽且公園開闢商塲已非一日修築設置更非易易即果爲公共利益亦殊非計况其别有深心又聞公園東面已由前廳長薛丕沾賣於一旅長潘鶴鈞氏唐氏接任之始因此藉口帳目不清遲不接任聞後得分潤若干始得罷休此説未知確否（三月七日發） 
[吳佩孚大捕豫省白丸私販]  
　　上海泰晤士報云北京萬國拒土會四日發表一文略謂據華字報紙紀載二月二十日吳佩孚派便衣警察五十名往焦作捕獲著名烟土白丸私販二十名立命槍斃以儆其餘頃訪焦作來京之某西人和聞其詳據稱焦作久爲豫省製造白丸中心點每年輸出甚鉅若輩公然運販毫無顧忌其業製造及批發之二十餘人豫人皆熟知之惟首領尙隠在幕後外傳商會會長秘書交涉署重要人員及其他公共機關之領袖皆爲販土團中重要份子而張督亦月得一萬元之報酬聞團中份子關於販運事書札上常稱我們而日前某營長之自殺亦由於此吳佩孚自得報告派人密往焦作調查屬實遂有二十日便衣偵探逮捕二十人之舉至于下級人員任其咎首領逍遥法外固乃官場之常例惟吳氏辦理河南烟禁雷厲風行倘能捨彼小販而惟首領是誅當更可得吾民之愛戴也 
 
 

Page 7

 
 
第一萬八千三百二十七號;中華民國十三年 西曆一千九百二十四年三月九號
星期日 * *[長沙通信（李萍）]  
　　軍事會議之先决問題省憲尙有轉機 
　　兩湖警備司令部軍務處長萬應龍已於今日返岳葛之來也謂其任務僅限於代表洛吳慶賀春節爲止並云勾留二三日即去此皆表面粉飾之語觀其在省旬日之久即見其言行之不符蓋葛之任務乃勸湘省取消省憲較之去年株萍鐵路局長譚道南更進一步譚亦奉洛吳命以取消省憲爲請者葛之身分旣高於譚而又咄咄逼人趙怛惕遂諉爲兹事非個人所可解决必得各軍官同意因乘軍事會議之便請葛坐候消息而葛亦以爲不肯取消省憲者僅趙某一人如與軍官聯絡必奏奇效故日與師長劉鉶唐生智等相周旋劉唐雖不表示意見尙以禮貌待之葛更欲與第一師長賀耀祖·第三師長葉開鑫·聚首暢談此葛久不返岳之原因也乃軍事會議本定於三月一日開幕嗣延至三月十日現又欲延至十六日賀葉兩氏均在洪江忽而曰不來忽而曰來現雖先後啓程沿途躭擱至少尙有旬日始能來省葛下榻天樂居旅館自省長七司司長軍官旅長以上省議會各團體以至岳屬同鄉（葛係岳州人）日夕招宴而趨門踵候者又絡繹於道葛鷄鳴即起深夜猶不得安眠接電話打電報之事尙不知若干麻煩於是視爲人間至苦語其隨員謂在長沙乃眞度日如年近日精神更爲疲憊雖欲再留亦不可得遂於三日啓程返岳臨行謂將來賀葉來省仍當再來與之接洽是葛之去實應酬驅之使去也 
　　湘省對於葛之任務將如何措詞答覆此乃一大問題洛吳之勸誘不自今日始昔皆以推諉了事惟今則非推諉所能了必有具體之表示所謂具體表示無他即答覆取消或簡直的不取消一言决之耳然取消非情所能甘不取消又非勢所能順（以湘省戰後殘餘之武力非可再與洛吳構怨者）是又必須凖情度勢而求兩全其美之道此又未免近於推諉故湘省今日處境之苦困殆有甚於譚趙鏖兵時惟聞軍事會議開宗明義第一篇即以是項問題付表决趙氏爲首創省憲之一人勢不能出乎爾反乎爾故惟有靜默不言或興或廢聽諸糾糾者之公論如果糾糾者認爲可以取消趙亦决不反對將認爲自身政策失敗而引退即席擇一宣布取消省憲之繼任者各軍官之威勢以第四師長唐生智爲最張洛吳對於湘省軍界人物最注意此公常派代表駐衡郴一帶以聨絡之（衡郴皆唐之防地）惟唐抵省以後其所表示似未墮入聯絡之迷網近語人云北方以統一爲號召統一乃至祥之名詞非湘人所能反對惟必謀全國之統一湘事自不成問題若以局部統一促湘省就範殊爲失計至吾人對於省憲問題當顧全私人人格與夫湘軍歷史上之光榮未可輕易表示等語其他要人如第二師長劉鉶省務院長唐巘則主張設立者憲修改處借以和緩北方之空氣便利内部之實施觀乎此則洛吳之勸誘或又將成爲畫餅矣 
　　説者謂湘省如不取消省憲將引起洛吳之反感而有莫大之不利但湘省以取消者憲之不利更有甚於此者與其受名譽之喪失不如受武力之壓迫今北兵雖陳師岳常一帶然湘省旣不反對洛吳僅一省憲存廢問題遂以兵戎相見洛吳未必出此湘省現擬答覆洛吳除省憲問題外願謀精神之結合即如援粤事件苟爲彈械之接濟亦不惜犧牲兵力以爲之惟洛吳對付湘省以取消省憲爲前提省憲不取消即認爲無結合之誠意不願接濟彈械故記者以爲經過軍事會議以後省憲與援粤問題終無具體結果也（三月三日） 
[湘西變動之續聞蔡鉅猷尙思捲土重來]  
　　湘西局勢又復小有變動其消息已詳前函日來所聞則其變動之由實緣蔡鉅猷之勾引蔡氏並未出境現在仍駐晃縣之龍溪口確有其事凡自湘西來者蓋已無不知之並云蔡之不出湘境實欲捲土重來因其與雲南唐繼堯已有一種結合蔡則欲藉此得一外援唐則思由此揷足湘省不過川戰方劇唐無餘力以及其他故於蔡氏尙無一定之辦法劉叙彞田鎭藩兩旅省軍雖已將其改編然其部曲尙多眷懷故主加以蔡氏又從而引動於是有何隆幹反對調防之舉觀第七路指揮楊源濬致趙炎午寢電即可知蔡之勾引舊部確爲事實也（原電見六日本報）蔡旣欲捲土重來當然不能全恃外助究竟其本人是否尙具有一種實力此答案必爲閲者所樂聞據近自湘西回省者言則蔡向有機槍十二挺之譜步槍亦及二千有奇其部隊名目長官姓名槍枝實數披露如下一爲支隊長鄧赫績部衆步槍約五百餘支一爲游擊司令楊再傑部衆約有槍五百餘枝一爲廷進司令盧　部衆約有槍五百餘枝一爲第三縱隊司令周朝武部衆約有槍四百餘枝一爲陳濬（現任黔陽知事）之保安營部衆約有槍數百枝 
[陳炯明派員來湘招兵（湘雅）]  
　　設粤軍募兵處于省城開始一日即得六百人 
　　　　湖南人有十特性即好當兵是也此風始自咸同之間原曾左以湘軍建樹　大功業其後湘人見當兵之易於升官發財也遂以喫糧爲惟一之職業（喫糧爲湘人當兵之别名）平時旣較農工爲閒　有事尤爲發財之捷徑故勞力者皆趨之若騖民國以來此風更甚每一次變亂即多一次兵惟湖南處於内地子彈槍械除由廣東漢陽兩兵工廠運來外絶無他法可入在統兵者遂不患無兵而患無槍近日各軍隊常有二三人共一槍者與乎持大刀者持梭標者十三響者一響者（湖南土槍只能放一響）種種色色不勝枚舉乃廣東情形則不然廣東地近海岸運槍甚易又自有兵工廠而其土著又不樂于當兵於是有槍無兵恰與湖南情形相反粤軍師長洪兆麟等皆湘人也知湘人之喜當兵然苦於不能越界招募無法可施此次趙得洛吳之助陳炯明與洛吳連絡洪爲陳之師長號稱同系有此因緣遂派其參謀胡午汀（寗鄉人）來湘募兵設立潮梅粤軍副總指揮直轄第二師募兵處於長沙城内肇家坪株萍路局駐長事務所内該局長譚道南旣爲洛吳之人且允爲之助趙氏遂亦正式承認之此中因果亦可觀湘省與洛吳關係之深矣聞招募兵額須八千人並未登報開募第一日應募者已有六百人亦可見湘人之樂於當兵也湘省每於事平之後因軍餉無着輒解散軍隊兵士退伍之後怠惰成性皆不樂爲農工遂多數流爲土匪今湘局粗定正當減少軍隊之時又值鄰省募去爲兵殆亦消極消匪之一法歟 
[閩粤命令發表後之閩南（獨生）]  
　　張毅與王獻臣不能合作 
　　閩南形勢可謂國中之一種奇局臧致平以潰敗之餘居然割據厦島維持至今漳屬粤軍空壁回援潮惠守軍不及六千亦竟無覬觎之者實則臧之實力不弱（現尙有八千餘人）憑此天塹且環海而伺者又派别複雜其不能下此堅城亦事勢使然若漳同聯軍之能守此空壁者則以臧致平之迄無反攻决心也臧致平固以自身命運與反直終始者其效死勿去非有所戀伏而不動非有所怯蓋視東南與西南之形勢若何耳苟反直而有 
大規模之運動則臧之投袂而起也可無疑義若率爾輕進則雖倖有漳同而環臧皆敵且多北洋舊侣（王獻臣張毅王永泉與臧部均北兵）所部能否團結如在厦島則不可知故寗暫伏而不動也此意臧軍中參機要者若朱泮藻范熙續艾雲蓀等均主之最近漳州聯軍變化洛吳圖南日急閩南形勢亦隨之而胚變閩南今日之勢力舍臧致平外均可謂之凖直系惟派系紛歧難期合作自陳競存東江一蹶失其維繫之力黄大偉被逐益呈分裂之兆今之漳州所謂聯軍三巨頭王獻臣賴世璜張毅者其實力均不及一旅欲宰制一時都不可能於是競結外援冀得一當王獻臣輸誠於寗齊張毅納欵於洛吳張因孫傳芳介紹附洛洛保張爲厦門鎭守使第王獻臣之覬觎斯席久矣今舉以畀張王寗能平聞王已電省表示反對則張王益無合作圖厦之可能合二人之兵力（共不過五千人）尙不足以埒臧則其欲單獨拔厦更爲事勢所不許也王獻臣自利用台匪圖厦失敗後日前親自潛來鼓嶼結台匪再舉以臧軍防備綦嚴日領遞解匪首回台無隙可乘乃嗒然而返昨高全忠潛由滬來鼓浪嶼聞爲助王圖厦以臧部多高舊屬可爲吸收是王圖厦之心猶未死也又據深知張氏者云張雖向洛吳貢其欵曲但此公作事漂亮决不稍着跡象遽就厦門鎭守使職一以厦門尙在臧氏手中不願戴此空銜一以反直系與直系在南方之勝負尙未判明直系在閩粤之勢力未可視爲穏固不如暫保灰色態度將來較有廻旋餘地至賴世璜以子遺之南軍蟲於閩南其勢已孤（現在全閩軍隊僅賴部爲南人）所恃者爲陳競存陳今日之力固已僅矣且賴與於逐黄（大偉）之役亦爲陳所不懌則其能維持現有之地盤已屬倖事似無與張王角逐之能力也 
　　黄大偉自被迫離漳來鼓浪嶼後對漳州舊位尙未能恝置緣黄此行尙非破驗下台張毅派員慰問王賴電請回漳黄認事尙可爲擬令陳承志（江西人去春曾一度經黄委爲福建財政廳長）赴漳代行彼之職權維持名義電催陳來張毅聞之竟一易其向來之緘默態度電質黄氏請其清算舊賬略謂「自治軍（即民軍）自受我公改編東路軍以來先後數月所費不過萬元毅部自去年八月來閩至今半載有餘所得者亦不過八萬元士卒積辛貯苦沐雨浴風之酬庸如是而已鈞處日入爲三千三百餘元月計及十萬元自去年八月至今爲數當在六七十萬元究竟此項現在何處留作何用均不能不有着落毅部欠餉太多官佐士兵羣起責問請公即回漳州將此事料理清楚以袪部下之疑」云云同時致一電龍溪縣（即漳州）知事着火速預備三團士兵之駐地又致一電留漳黄部警衛營長徐某謂所有兵士槍枝應靜候本師長來漳處置不得自由行動黄接張氏各電始廢然知其不可復返惟此間昨忽喧傳洪兆麟奉陳競存令來漳州調和黄與王賴張之意見此説殊爲突兀洪氏子身來漳是否能以一言解釋各人之嫌隙殊屬疑問但此説傳之頗甚則有待於事實之證明也（三月一日） 
[閩省内部之劇變]  
　　周蔭人驅逐王永泉 
　　閩北護軍使周蔭人歌日通電云閩省自王永泉肇亂以來軍事繁興閻閻重困四民失業蕩析離居孫帥奉令督閩本中央息事寗人之旨冀其向善予以自新乃王永泉估惡不悛野心日熾把持政柄操竊財政甚且勾結黨羽引進匪類誅除異已靡有孑遺前者勒種烟苗殘民以逞屠殺老幼至三千餘人種種罪惡人神同憤近又私運大批軍械潛予過延司馬之心路人皆見若事隠忍糜爛何堪兹於本月歌日遵照吳巡帥養電將該項軍械儘數扣留並飭各部隊會前進誓剪元兇以消隠患凡我袍澤諒表同情伏念王永泉梟獍性成蓄謀不逞廻腸盪氣仁智俱窮失今不圖噬臍何及蔭人才非經遠衛國情殷矢竭駑庸共張撻伐拯閩民於水火挽閩局於顚危國本民生胥以繫焉謹電奉聞伏惟垂鑒 
[粤桂間之新風雲（毅廬）]  
　　洛吳聯絡粤陳桂陸之内幕　粤桂戰事已先東江而發 
　　最近粤孫增調數萬湘軍加入東江欲以短促時間收復潮梅誓師北伐此種舉動殊惹洛吳之注意洛吳旋亦擬定佈置兩路兵力以爲對付一協助陳炯明舉兵於東一協助陸榮廷舉兵於西其助陳也日前已有派馬濟南下接濟陳軍餉械之意但洛吳助陳以餉械須陳炯明本有拍發通電贊成北方之統一政策爲條件陳以之咨詢大衆其部下自葉舉林虎等以次皆極力贊成并由若輩擬就贊成統一之電各皆簽名嗣送往陳炯明連署陳閲電不欲遽即連署并謂洛吳餉械未到欲吾（陳自稱）贊成其主張在勢不可行洛吳餉械之果有否未可必而吾一旦簽名通電則平日聯洽主義已抛棄九霄萬一洛吳口惠而實不至吾輩豈非盡爲所賣乎因此其部下亦未敢將投北之電拍發洛吳以陳氏對彼之條件遷延未履行恐中陳軍騙餉械之計故派馬濟赴惠之舉忽然中止於是吳陳之間一時頓生隔膜陳軍之中堅林虎遂有北上赴各赴寗之任務以與洛寗直接接洽詎意洛吳仍堅持其先通電後接濟之議林不得要領遂先將此事報告陳氏而本人則逗留滬上以待陳氏之回音陳接報告後以洛吳先示人以不信則又何樂與之週旋今第一次企圖合作尙如市儈之議價行爲他日之終不能長處可知陳軍今尙有待善價而沽之機會何必與被吝嗇顧主交易遂决定置吳條件於不理而贊成北方統一之電迄今尙仍擱置由是吳陳此番之勾當遂不了了之矣洛吳以陳炯明之不爲已用也乃亦移易方針向桂陸方面着手仍以馬濟爲經理人馬固陸榮廷之義子其與陸接近可知故洛吳因馬之關係而深信於陸陸自年前在粤桂失敗後幾一蹶不復振窮蹙於海防租界者數年北方　其往日之虚名現時又利用之以號召舊部爲對粤之牽掣而陸之舊部如馬濟韓彩鳳輩不甘寂寞又欲擁陸結吳以攫地盤於是洛吳之聯桂陸政策較諸聯絡粤陳事半而功倍矣洛吳桂陸之携手已醞釀數月迄今已告厥成近日洛吳以聯陳失敗遂一意專任陸榮廷許以多量之接濟乘粤孫調湘軍東向西北粤防空虚之際乃促陸進兵窺伺梧州陸得强援對於圖粤之舉進行甚亟於舊曆歲底特派韓彩鳳爲攻梧總司令率隊數千人由桂省平樂東下進佔昭平并謀先龔潯州以爲東下之根據其時粤孫聯軍駐梧州之桂軍第一軍長黄紹雄業派大隊西上防堵詎二月二十六日韓部受陸命節節進迫潛襲白馬與黄紹雄部之馬曉軍部隊在白馬附近一帶激戰相持極烈連日梧州聯軍軍部運解大帮軍實子彈西上狀甚忙碌黄紹雄除責成撫河招撫使馬曉軍妥籌應付外昨特派參謀彭某由梧來粤晋謁中山禀陳與敵作戰情形并請領大帮子彈以厚軍實當經帥府核准如數具領由廣西巡輪解運赴梧此方方籌應付詎日來信都方面陸榮廷又派隊進攻駐該地附近之聯軍此項聯軍爲劉震寰之第十二獨立旅長吳興部先是陸榮廷於前月之二十五日晚派馬濟部約千人由信都前進十二旅長吳興聞報即督率駐沙頭之第二團前往蒼梧交界之山地堵截馬部復勾結山匪數百向吳部後方襲擊圖佔沙頭幸吳部之第一團率隊到援前後夾攻始將敵軍擊退駐梧州桂軍第一軍長黄紹雄·及西江善後督辦李濟琛以梧州環境緊急二十八日上午復偕同由梧遄回肇慶佈置後方防務李氏於十九日方由肇慶返梧州迄今爲時無幾又復回肇來去怱怱大約梧州以上之軍事聯軍未甚得手粤桂風雲從此瀰漫亦未可知也（三月四日） 
[皖省立各校概况]  
　　皖省自馬聯甲兼長後敎育界變更甚大省城方面中等以上學校計共十一所更換者亦已去過半數新春後敎廳方面已開兩次會議各學校之　理　則　　盧殿虎督率各校長從新擬定并向財政廳磋商領得開學費四萬元省外各校長亦經分别首途而省城各學校遂各自凖備開學通知外縣學生限期到校惟連日陰雨各校學生到者不多兹將省城各省立學校本年春季開學籌備各情形彚誌於後（一）法政專門學校因前校長王宏實辦理腐敗當然撤換新校長劉傳純爲前敎廳長謝學霖所賞識自到校接事後宣言蕭規曹隨對於校内原聘敎員不大更動祗管理員湯保明因在女子職業代課無暇兼顧本届改聘譚　丙接充譚係財廳科員兼差頗多恐將來亦不能當到法校學生方面業經敎廳議决將二年級政經本科六人三年級政經本科十二人均轉學蘇省班次旣少經費自可核減該校本訂二月二十五日開學現已三月初到者不過二十餘人故開課日期一時尙不能决定也聞劉校長現已備函催促矣（二）第一中學係與對江之高級中學歸併一起内分高級初級即委原任高中校長劉貽燕充當劉係留學英國畢業對於課程管理均尙認眞現　决定高級班仍在對江大渡口校舍内校内亦無甚改革祗高級班事務主任陳萼樓調往城内本校任敎務主任陳之任務另聘夏季培接充又聘范燦如任英文敎員體育敎員郭君美辭赴合肥二中聘戴瑞生充任此外并添置儀器圖書若干高初二級已於二月二十八三月一日先後舉行開學所到學生亦極有限開學後四五日共到八十餘名其餘學生因路途稍遠不日亦可趕到聞定三月十日開課大約届時可以到齊也（三）第一師範學校新委之校長王立權接事以來表示財政公開此次領得一個月經費即發放敎職員薪水該校之附屬小學向分一二兩部聞其中頗有虚糜之處王校長對於該小學之臨時費用須先開單核明後方能領欵如此種種辦法似覺認眞不卜能始終如一否現已於二月二十八日開學該校因不收學膳費故學生到者甚多三月三日即實行上課至該校講習科本收半費現經該科學生呈准敎廳全數免繳惟該校學生參與搗毁賄選議員家宅者竟有十七名之多一律開除遺額并未招補减省亦復不少（四）第一女子師範學校校長徐方漢係照舊加委所有内部敎職員仍無更動該校與一師事同一律不收學膳費故學生到者甚早已於二月二十二日開學二十五日上課學生三百名未到甚少該校有附屬小學一二兩部敎職員係就本校之優等畢業生充當成績頗優亦係同時開學上課（五）女子職業學校校長仍係李寅恭校務情形與一女師相同開學上課日期亦相同學生到三分二未到者大都皖北學生也（六）第一工業校長改委程敷模作繼省立各校均相繼開學上課而該校學生到者尙寥寥無幾程校長知該校之不易辦迭向敎廳請辭經慮盧廳長一再催促程則再三不願現盧以程旣不就未便勉强昨已改委史浩然接充史曾充該校校長有年從前經濟秘密獲資甚厚此次奉委後據云應將臨時費磋商就緒方可到校接事是以該校學生開學上課均尙無期也（七）第一農業學校校長新委吳復振接充該校内部亦無甚改革敎職員方面略有更換已於三月一日開學迄今只到學生二三十人聞擬稍緩兩星期再行上課（八）省立三模範小學第一校長楊繼誠係照舊加委者第二校長新委胡遠惠第三爲女校校長仍係舒德進均係二月二十五日開學二十八日上課惟學生多有隨父兄他往者均有缺額皆招揷班生若干名試驗新生以楊繼誠最爲認眞 
　　皖垣私立學校中學最多講習所亦有幾所共計三十校陰曆新年後各校之招考開學忙迫異常其中辦理得法者亦有數校日前傳説敎廳長盧殿虎有委科長程濱遺考察各校以便取締之説惟據敎廳科長汪東木云敎廳并無取締私立學校之事况現在各校已紛紛開學上課假使考察不合法如何可以解散好在不費公家分文惟有聽其自辦耳 
[蘇省平民敎育運動之發展（上庭彦）]  
　　南京平民敎育促進會改組爲江蘇平民敎育促進會 
　　蘇省平民敎育運動以南京爲策源地故其進展亦以南京爲中心回溯最初來蘇提倡者當推熊希齡夫人朱其慧女士熊夫人於去歲六月間到寗即於二十日在鐵湯池丁家花園設筵宴請全城軍政商學警報各界領袖席間討論推行平民敎育方法擬組織一平民敎育促進會以利進行齊韓兩長曁在座人士均表同情並經提議即以該日宴會作爲南京平民敎育促進會之成立會當時一體贊成議决組織大綱並公推董事十五人以　觀瀾蔣竹莊爲正副董事長同時兼正副會長王伯秋爲總務董事齊督韓省長熊夫人均爲名譽會長嗣即向督署假定李純專祠爲辦公事務所着手進行然事屬創舉在公家自無何項確定經費可以指撥勢非賴個人之捐助不可遂由齊督軍捐助一萬元齊夫人捐助一千元韓省長捐助三千元嚴財廳長捐助一千元過去半年間南京平民敎育運動之維持費如此而已而其成績則確有可觀者當着手之初以頭緒紛繁即羅致各界相當人材組織各種委員會分頭進行如招生委員會敎師委員會校舍委員會敎務委員會經濟委員會公布委員會等循名責實各盡其用故能於四五月間設立平民學校一百二十六所招收學生五千餘名迄今畢業者達九百餘人在此短時間内成效自不可謂不速各界輔助最力者除敎育機關不計外當推警察機關蓋平民學校區劃即以原有警察區東南西北中下關六區爲標凖各區均由警署負責襄助進行故能收事半功倍之效南京方面平民敎育旣頗現蓬勃之象風聲所播各縣多有響應者不過旣非通都大邑風氣自不免較爲閉塞僅由各地少數熱心之士奔走提倡初未能爲大規模之運動其中比較的可述者如漣水由該縣公立初中校長朱軼人曁敎育局長鄭寅伯等發起先行開辦二十班招收學生千餘人經費均由私人籌墊如皐平民敎育運動由該縣平民社發起先通函該社在籍社員各就所在地籌辦不久即成立城市首鎭·范湖洲·掘港·南坎·雙甸·陸家莊·豐利等處平民學校共計去年成立三數十校皆出該社推行之功崑山則先由玉山市立第一初級小學敎職員提倡設立五校招收學生百餘名用費均歸私人負擔嗣復播及城鄉各敎育機關絡續增設者甚多此外如淮陰由該縣敎育局發起去歲已成立十校蕭縣由該縣高小校長羅佩五縣立師範徐朗秋女高校長崔紫峯等極力鼓吹已設立男女各二校男女學生百餘人淮安已組織平民敎育促進會初就城廂分爲五區每區先試辦一校現則逐漸推廣而金山崇明邳縣丹徒興化等處亦相繼發動本年則上寳聯合設立平民敎育促進會最近蘇州復舉行大遊行運動漸形擴大凡此各地雖與南京直接無甚關係間接則無不受其影響而此後全省平民敎育進展之大關鍵又在南京平民敎育促進會之改組爲江蘇平民敎育會促進矣 
[南京快信]  
　　韓省長决定五月一日召集省議會臨時會 
　　整理財政委員會九人每人輪流住會十日監視編製預算核發通知各事本期住會者爲沈維賢 
　　齊督昨（七日）派參謀副官多人分赴各要塞察勘 
　　福建募兵委員常大鑫昨押運新兵一千名由浦轉輪運閩聞係周蔭人招募者 
　　王永泉代表程光棨昨由寗轉車赴京洛接洽 
　　西江二套口税所長李毓芳捲逃公欵十二萬餘元在津捕獲昨過寗解贛追繳 
　　徐鼎康昨來寗謁韓省長面陳運河工程事宜 
　　厲汝燕定明（十日）日來寗視察航空站 
　　韓省長考核各縣清理田賦委員成績截至一月止徵解欠賦均不及額現按短解成數分别撤換記過 
　　淮屬省議員周國鼎在籍病故 
　　江都縣知事曹元鼎請期服假二十一日縣篆由承審員何炎代攝省署復電照准 
　　白寳山昨辭兩長今（八日）晨遄回海州防次　　青年會佈種牛痘大會繼續展限一星期並訂於十日　映和家庭敎育影片（母親對於兒童之責任） 
　　省警廳以寧垣門帘橋以北商辦長途汽車行將開駛現正將行車速度考試汽車夫技術及經過狹窄街道取締辦法詳細規畫冀免危險惟其他車業仍力圖反對　　警廳昨飭各區嚴查私設烟燈獲即解廳究辦 
 
 

Page 8

 
 
第一萬八千三百二十七號;中華民國十三年 西曆一千九百二十四年三月九號
星期日 * *   
 
 

Page 9

 
 
第一萬八千三百二十七號;中華民國十三年 西曆一千九百二十四年三月九號
星期日 * *   
 
 

Page 10

 
 
第一萬八千三百二十七號;中華民國十三年 西曆一千九百二十四年三月九號
星期日 * *國内要聞三 
[蘇省敎育行政委員會成立會]  
　　韓省長蔣敎育廳長爲謀發展本省敎育起見組設敎育行政委員會將從前組織之施行新學制行政委員會歸納於其中以繼續其討論未竟之事業聘任袁觀瀾黄伯雨顧述之沈信卿冷雨秋朱經農黄任之鍾叔進殷楚蘭九人爲委員於七日下午三時在省公署瞻園開成立會委員中除沈信卿由黄任之代表冷雨秋因事未到外餘均到會蔣廳長因病請假派科長劉琴生林立山代表韓省長及省署第三科長吳士翹均列席開會時由韓省長親致歡迎詞致詞後先退席委員中公推袁觀瀾爲主席議事細則推黄任之鍾叔進爲起草員當簽定委員任期顧述之鍾叔進冷雨秋均任一年袁觀瀾黄任之沈信卿均任二年朱經農黄伯雨殷楚蘭均任三年次提議省立學校五年概畫（一）師範學校（二）中學校均照原案略加修正通過七時晚膳後續開會議討論職業學校問題 
[各省敎育界雜訊]  
　　北京清華學校根本改組辦法　清華學校設立大學部之意醞釀已久自曹慶五校長履任以來乃實行籌備進行大有一日千里之勢目下課程業已粗定並接洽中外名流擔任各科敎授此番設立大學部與選派學生往美研究宗旨並無衝突之處自大學部成立之後每年仍繼續送學生出洋惟選送方法較前略異昔日凡清華畢業生均得游美自大學部成立後每年遣送出洋人數爲二十餘且此二十餘人並非全出自清華畢業生每年在清華大學部畢業者與其他國内各大學畢業者同經一次考試擇尤送美庶美國退還庚子賠欵之利益得以均霑非爲清華之獨享品意至善也惟草創伊始凡百待舉兹爲愼重起見今夏各項學生概不招考俾得以全部精神籌備大學部聞自大學部組織告竣後中等科暫爲停辦每年招考新生百名半爲自費生半由各省分送此項辦法乃爲敎育不大發達之省而設若無各省分送之制則每次所收百名必皆出自敎育發達之省邊陲之省需要人才孔殷反不得遣送一二學子來清華深造爲將來發展該省之用聞大學部有文理體育商新聞外交農工各科將以次舉辦矣　　厦門王部軍隊槍擊學生之公憤本月二十五日集美學校南洋新來學生李裕潤由厦乘船來集至牛家村停船查騐時突有王獻臣部軍隊自對岸排頭放槍射擊連發三槍致中該生肩部傷甚垂危聞該校全體以爲王部軍隊如此横暴已公函王部嚴重交涉矣 
　　武漢職業敎育大會籌備會紀略　西部職業敎育出品展覽會在武昌中華大學設立籌備事務所當於本月二日午後四時在武昌青年會二樓開第一次籌備會到會幹事十七人公推省署三科熊藍田科長爲主席大學陳能澄校長報告與各方接洽情形畢於前推各職員外公舉中華職業敎育社主任黄任之爲會長西北大學校長傳佩青湖南敎育司長李劍農爲副會長黄里千爲總書記吳馥岩女士爲司庫次决定展覽會塲借用漢口慈善會即請漢口各公團聯合會會長周韻宣漢口青年會幹事楊問泉接洽一切至中華職業敎育社年會會塲則假定黄鶴樓武昌敎員聯合會會所中華職業學校聯合會會塲假定湖北省敎育會會所總幹事原推陸校長現經陳校長改請王芝生君擔任而以沈肅文君爲副陳君願自任犇走之役赴湘豫秦等省接洽出品代表舉王總幹事芝生俟滬代表章君伯寅到時會同前往又幹事饒漢禎君辭職改請崔潔蘋君擔任武漢上下人士對於此次職業敎育盛會極爲注意尤希望將出品作長期陳列以資觀摩 
　　當塗靜仁職業學校近况　靜仁職業學校爲徐靜仁私資建設由黄任之鄒秉文史量才葛運成柳翼謀劉介堂等諸校董規劃於民國十年十月成立設農工二科農塲及手織針織工塲均完備開辦費共計三萬餘元第一年常年經費四千餘元隨後絡續應地方之需要添設小學部女子職工班及短期補習班去秋又添設初級中學部及染色工塲常年經費增至八千餘元再加農工塲等臨時收入已達萬元以上以一私人而年納如是之巨欵誠不可多得矣本學期該校又擬定新計劃除農塲將添購水田百餘畝各工塲將增厚資本添置設備大加擴充外原有農科學生將於四月間隨各人志願分派至上海東大蔬菜塲蠶桑改良會及南京大勝關東大農事試騐塲實習並於一部分學生家庭試行設計敎學工科學生則已定於暑假前派赴上海及鎭江某染織廠實習附設之中學部及小學部亦將擴充班次增訂主要課程以應地方需要徐校長對於敎務主任孫伯和所擬之新計劃頗爲滿意聞不日將由各敎職員分組委員會籌備新計劃之實行云 
　　浙江高中學生驅逐敎員續聞浙江省立第一中學高級部師範科到校學生約二十餘人（該科總數三十餘人）一致上書校長何炳松要求撤換英文敎師郭智石與國文敎師宋孔顯已誌本報兹悉該校長得書後以冷靜態度對付學生學生方面因校長無表示又舉代表前往詢問校長勸以平心靜氣不要使余爲難愼毋輕聽外方「指北京方面」謡傳予兩敎師以難堪云云該科學生咸謂此次反對敎師並非感情作用實因學問不能滿足吾人之要求迫不得已而出此非客觀情感所能鼓惑轉移也昨日上午何校長又請該科代表及平時與兩敎師反對之學生至校長室後房談話但該學生持始終如一態度絶不爲動頃悉該科學生又開會議决如校長不允所請即行宣言該校長缺乏辦學能力請敎育廳解决矣 
　　請匯留英浙籍生學費　駐英使館電浙省長云杭州省長十碼二十九日電悉柳雲學費已查賬確無疑義其中有十年十月以前監督處欠該生費亦由留英委員會於新收浙欵内補付本館代收了案欵均有清單並無餘欵如有不明他日監督處復開自可算明找還祈查照二月二十九日電林生學費截至五月止共二百四十鎊掃數電匯俾免返國延期再敎育部部來電核准梁希本年一月起改給浙省官費祈併匯盼電復駐英使館四日 
　　平湖敎育局長已委定　平湖敎育局長劉渭廣因事辭職敎育廳指令照准由縣知事另選合格人員報請核委在案六日敎廳已委任王積沂（景春）接充王君接奉委任狀後已籌劃一切預備就職矣 
　　南京東南大學近聞　（一）孟芳圖書館開放東大孟芳圖書館已於去歲底竣工惟書籍尙未購齊故當時未能開放去冬東大火災圖書幾燬其半學生閲書頗感困難圖書館主任爰於寒假期内將已購到之圖書數千種俱搬入圖書館中故一經開學即行開放以備衆覽（二）規定制服東大行政委員會於日前議决學生須於入學時繳納制服費三元其費雖少但足以表示儉樸整齊之美德也（三）週刋出版東大日刋曾於去夏停刋改組現由該校行政會議决改日刋爲週刋所聘職員已相繼任事聞本月十二日可出版第一期 
　　中華職業敎育社實地指導職業學校中華職業敎育社前日分函江蘇省各職業學校函云職業敎育尙在萌芽各地辦理困難勢所不免同人極願協同研究俾促進行近奉省會草擬江蘇職業敎育推行計畫業經南承敎育廳表示同意即從實地指導職業學校入手就各處職業學校所感困難如課程支配畢業出路學生志趣不定工塲出品難銷等等由本社延請專員前往會同敎職員切實所究期以三月初旬開始至五月初旬小作結束提出報告於本社年會以供一般同志之參考爲各地改進之張本區區之誠當荷贊同云云並請該社推行股主任前江蘇敎實聯合會常駐委員楊君衛玉專辦此事俟得復音即由楊君分别前往浹洽 
　　淮安之平民敎育淮安平民學校自敎育局長沈酒頤及小學敎員胡述周等竭力提倡後已成立四處今春復由旅外學生高廕祖等發起演劇籌欵收入甚巨亦作爲平民敎育基金聞高君尙擬於署其返里之際創一大規模之平民暑期義務學校所需欵項則概由高君自籌云 
　　南通添設兩完全小學　南通境内現有完全小學十餘處惟白蒲·吕四二區尙付缺如前由各該區董事呈准縣署籌辦計各設立完全小學一所其開辦建築各費均由地方自籌刻定下學年度起開課業於七日將計劃預算書分别呈請敎育廳核奪 
[浙省財政之概况]  
　　浙省財政收支因各項事業擴充而税收又以災歉每較預算爲短少以致不敷欵項多由財廳借挪以資挹注現在根本救濟一方整理税源務使其有增無減一方從事減政删除不急之費除省地方行政費應將歷年决算虧耗情形俟省議會開會時詳細報告核議外所有國税支出各欵擬由軍民兩長體察本省情形力事減省免增債客至現時省金庫所負擔之債額爲　已鉅所幸到期本息按月撥付信用尙著即如本年二月份撥還軍使鹽税借欵四萬五千六百二十六元六角四分又撥還各行莊臨時借欵本銀六萬元息金二千四百元又中國銀行借欵息金一萬九千五百三十元浙江銀行押欵息金一千六百元撥還第一次定期借欵本欵六萬元息金五千四百元第二次定期借欵本欵四萬三千元息金一萬七千二十八元又撥付第二次定期借欵本息抵還上海豐泰號押欵銀二千七百七十四元五角五分至第三次定期借欵雖已向各縣勸募尙未到期故本息均未撥還 
[杭州快信]  
　　武昌舉行第三届全國運動會通告到浙省敎育會於九日上午函召中上各校·及公衆運動場·青年會體育部·推代表與會預備參加主張選派六人經費三百元　　杭縣陶知事奉令查禁現洋貼水昨函杭總商會轉知錢業董事迅將本年分新訂行規檢送以便召集金融議會公同討論審定轉報 
　　菜市橋十字路口今（八日）日上午二時許大火延燒商號百餘家損失不貲 
　　永嘉地方廳呈高審廳以該屬全體律師因陳汝强案同盟罷工請示辦法陳廳長已飭援民國十年三一號部令凡本廳候補推檢均得選任出庭辨護 
　　蕭山五皇殿沙灶地墾放分事務所前月被南沙人旋百川等聚衆搗毁奉令飭拿迄無弋獲一般報丈繳價農民無任情急現由楊省三等呈准將辦事處賡續成立一面嚴緝首要 
　　浙省棉織總會　因廠布土布發行外埠各卡誤會收捐呈請解釋張財廳查本省所出廠布如係機器仿造洋貨經商會函請免捐餘照定率辦理今該會誤誤人工手織强與土布有别土布亦人工手織一種此理甚明已令知照 
　　甌海道尹沈致堅兩次辭職尙未奉准昨已請假抵省地方通信 
[蘇州]  
　　僞契上訴案三審判决住居閶門内禾家弄前在水關橋開設　絲店之陳午伯去年秋間曾僞造觀東大街醋坊橋堍張小全剪刀店房屋契據得洋七百元抵押於本城宫巷蔡匯河頭潘容愼棧主潘志畬處事發經吳縣地檢晨依法上訴即經高廳二審判决上訴駁斥仍　原判執行詎陳近又在北京大理院上訴經院核准令行蘇高廳調集該案卷宗察閲後刻悉蘇高廳昨（七日）已奉到北京大理院判詞對於陳午伯僞契詐財一案已於上月二十三日以書面判决上訴駁斥仍照原判執行故高廳前日已將陳由看守所提出開庭宣讀大理院判詞後仍令發所收押聞高廳日内即須將陳發監執行矣 
　　黄埭鄉盜匪横行續誌蘇婁門外黄埭鄉屬楊四巷金　和尙後陸巷張增福長金浜潘少堂等三家於前夜三日）先後被盜夥刦一節已誌前報兹悉該鄉南五圖錢金寳東楊港楊姓等兩家於金小和尙等被刦之後　（四日）先後被盜毁門入室夥刦財物而去事主待匪去後檢　遺物錢姓被刦去糙米七八石及衣服銀錢連同嫁女所辦之嫁妝損失估值三四百金楊姓被刦損失估值二百金左右該鄉住民自金張潘錢楊等五家於兩宵中連被盜刧後日來大有一夕數驚之慨 
　　警廳聲明自用車抗捐無處罰明文吳縣市公所及工巡捐局去年冬令以城内野雞包車日漸增多横衝直撞屢肇禍端而其眞正繳付租捐之人力車相形見絀每發生罷工之舉即圖書館本有提若干輛租捐爲經費之規定是以公所工巡局特定自用車領照辦法四條函請警察廳協助警廳即據以轉令各區所遵照辦理嗣聞各區長鑒於包車之多超出人力車原額一倍若認眞協助將不堪其擾僉謂礙難實施曾將困難情形聲明在案兹聞趙廳長以協助本行政手續惟罰辦應由工巡捐局自行處理良以違警罰法無　規定該罰法第三條規定之大原則未便遽予罰辦云云函復該市公所及工巡捐局查照矣 
　　　公社鑿井便民　郡珠申市民公社在珠明寺前火神廟照璧内開鑿自流井一口其圓徑約二丈左右居鄰紛紛汲取咸稱便利兹該社擬置辦水灶供人飲用所有冷水則售諸附近浴室茶館以利衛生聞護北臨南金　桃塢等公社將提議仿辦 
[松口]  
　　校長辭退議員不受市鄉制拘束松江縣公立第四小學校校長湯紹裘前因當選泗涇鄉議員欲就職兼任則限於部令欲謝絶當選恐碍於市鄉制第二十條二十一條之規定故特具呈縣署轉由敎育廳呈請省長解釋現奉敎廳轉到省長指令云呈悉校長不得兼充他職係奉部令規定該校長旣遵令辭去鄉議事會議員不得作爲謝絶當選應不受市鄉制第二十條之拘束仰即轉知云云 
　　一勸告捲烟商復業無結果　松江捲烟業零賣躉賣各商於五日起一致停業等情已誌本報八日下午二時　知事特偕省委趙傳祺同蒞縣商會由副會長張思永召集捲烟商開會集議當由捲烟公會推舉朱偉傑袁椿齡程炳君等四人代表到會承辦處方面有協理王也石及陸履仁二君出席先由溫知事·趙省委·先後起述奉令征税理由大致謂省中因敎育經費不敷故照浙江辦法征收印花税此係取諸吸户於商家方面毫無損害請勿誤會現在無錫等處均已解决希望松商諒解早日復業云云次由捲烟公會代表述明停業苦衷以認商張讓之非屬同業且亦並無其人趙省委則謂張讓之係南京人有江寗商會證明該代表等以承　處總理閔　曾對同業説過並無張讓之之人今旣實有其人則請其出來接洽即可解决若現時所謂總協理之閔王二君並非捲烟商人是承辦處之組織已與省令抵觸應請商會會長先將該處是否合法解釋後再行會商遂無結果而散捲烟公會四代表散出後即回會報告衆以旣請商會長解釋俟覆到再議辦法 
[常州]  
　　烟業停售捲烟三誌武邑紙烟業因實行徵收捲烟特税相率停售捲烟各節已兩誌本報兹聞縣署於七日除將有煽惑抗税嫌疑之錢慶祥交警所看管外八日又票傳烟業代表惲丁戊蔣耀坤孫桂洪等三人開庭覆訊惟惲等何日到庭尙未確定七日下午英美烟公司有香烟十箱運常已貼用印花捲烟税承辦處在火車站查獲未經貼印花用之紙烟十包責令照貼未經照章處罰北門外各紙烟店已有遵章貼用者惟一部份紙烟商尙在力爭云 
[鎭江]  
　　自來水工程師延聘來鎭鎭江地方遼闊距離江口頗遠每届冬令飲料時有缺乏之虞前由市公所發起創辦自來水業經議會議决經市董事會名譽董謝振英親赴上海延聘工程師過君來鎭估計工程該工程師已於前日（七日）抵鎭寓萬全樓十一號市總董及各議員等即於是晚在美麗西餐館公宴 
　　組織小世界游藝塲消息　鎭江係通商口岸旣無公園之設立又無游藝之塲所公餘之暇未免沉寂現聞市議會顔承善有組織小世界之訊擬在新馬路小孟湖地方租地十餘畝關爲游藝場已擬定招股簡章邀發起人實行着手預備云 
[宜興]  
　　湖汶公民電請免調警吏　宜興縣湖汶鄉分所長路彬任事有年對於地方感情頗爲融洽頃聞有他調之説地方公民聞詢之下爰於五日電請南京王警處長免予更調未知能邀照准　　　　　 
[南通]  
　　捲烟商復業後之所聞　通邑捲烟商復業一節已紀六日本報刻悉該業各店舖連日已添批貨物照章加貼　花出售市况甚佳自七日起各鄉區亦已一律徵税如皐海門二縣日内即可實行又各捲烟公司自去臘生糾葛後即未購進躉貨致存底極微業於七日分向各該總公司批買各牌貨品日内當有大宗到港並聞方認商仲甫爲消釋捲烟業前嫌起見特於六日下午九時邀集各公司代表開聯歡會地點在城南俱樂部到者甚衆至十時聚餐而散 
　　兩縣會浚港道之又一起　南通海門等縣會浚聚星通濟等港已由各董督同鄉民興工兹爲賡續舉辦水利計决再將兩縣界上之老洪港及尖沙魚港尅期分認浚治以利田疇瞿知事業於七日咨准海邑王知事會銜布告俾免愚民阻撓 
[清江]  
　　馬使籌修道路　淮揚鎭守使馬伯良近爲便利行旅及剿滅土匪起見特於月之二日徧邀本埠各官紳在　午膳並商酌修理道路事宜四五兩日更邀本埠各商積極進行聞擬修道路暫分南北兩綫南綫由清江以南至高郵北綫由清江以北至沭陽之錢家集概仿馬路式樣以可通汽車及輸送軍隊爲合度是亦清淮一帶之好消息也 
　　清鄉局行開局禮　江蘇淮屬清鄉局總辦馬伯良會辦胡海帆坐辦吳惠範（名晋）五日上午十時在淮陰　内西　帝廟本局行開局禮所有淮陰各機關及團體皆有代表前往觀禮云 
　　警局對調巡官　淮陰警察局近因所屬城外二區第二分所巡官李子麟人地不宜特將李巡官調往本邑碼頭鄉第六分駐所供職所有第六分所巡官梁得勝則調充李之原缺 
[徐州]  
　　監獄署添設工塲　銅山舊監獄自崔知事接任之後從事整頓典獄員侯其祥亦能力求改良前將監舍内外籌欵改築業誌本報現悉該典獄員又將其西院房屋改爲新樓房創設監犯作業工塲四所計分石印·毛由·縫紉·柳條箱四科除由省撥基金二千元外另由崔知事籌措多金大致已經告竣並委定李晋三爲工塲主任一俟聘得技師即可開始工作矣 
　　警備營又獲匪人　警備營前日押同匪犯馬興標在東鄉某村某嫗室中起得女票一口業載本報嗣因女票供係陰曆除夕夜間被匪人王三麻子所搶架等語除將女票傳其家屬認領完聚外唐管帶復派馬隊隊長謝瑞同密往訪拿前（六日）曾將王三麻子拿獲並起出手槍一支又在小山子地方拿獲匪人王元昌及張某等共三名當即押送到營不久即將解縣究辦該管帶前後破案多起頗蒙崔知事奬許云 
[平湖]  
　　山地要犯因病保釋　乍浦人金志鴻　因盜賣乍浦山地發押追繳在案近因在獄患病要求保釋醫治曹知事以案關領土特電省請示奉盧張覆電着先由醫生取具診斷書證明確係重症方准交保出外病愈仍着原保押還追繳七日曹知事取得診斷書遂准其暫行保釋醫治矣 
[寗波]  
　　縣會將議籌辦保衛團　鄞縣籌辦保衛團議定費由徵收畝捐充之各節詳情業誌本報六日下午縣議會開談話會討論良久各執一見其中約可分爲三派一反對徵收畝捐俾减輕人民負擔二經費須向殷富紳商壽募三本縣城鄉軍警已屬密佈無籌辦保衛團之必要故談話無結果須俟大會表决之又參事會提出辦法三種亦付議會表决（一）由地方士紳原擬之鄞縣臨時保衛團簡章十條應請貴會逐條核議以便施行（二）徵收畝捐之法應否由縣公署責成各圖催收人徵收之（三）臨時招募之團丁三百名應否以東西南三鄉平均分駐抑以不出畛域擇要駐紥爲宜不知該議會將如何議决也 
　　甬屬清鄉行將成立　寗波警察廳長月前以轄境内時有擄人勒贖之事發生爲治安計特分電省中當道請速舉辦清鄉以絶匪源各節已誌前報兹該廳昨奉到督辦省長會銜指令一件内開篠電悉仰即商承會稽道尹擬具詳細辦法呈候核奪云又寗台鎭守使所擬大規模清鄉辦法不日將召集各縣知事來甬會議聞其編制各縣知事自行籌欵添防軍械由鎭署給發各縣皆統屬於鎭守使云 
　　電省請懲暗殺犯　甬屬鎭海小西門横河頭於三日晚問發生手槍殺人案厥後拿獲審究等情迭誌本報兹復探悉該兇手王永泉實名王顯亭現已由張司令官來水警廳長會銜電呈督辦省長請予依法懲辦一俟奉准即當執行 
[紹興]  
　　警察局整頓房捐　浙江徵收店屋捐章程規定店屋捐概照租價十分之一抽收其租價每月在一元以下者　捐去年紹興警察所改組警察局并添辦保安隊曾　警局長　准商會議照現徵店屋捐一律加徵五成　爲保安隊經費并經縣議會通過實行現警局長薛瑞驥以紹興店屋捐編查所列捐額均依民國初年租價而定現在城鄉店屋因時勢轉移租價較編查之初已增二三倍不等特訓令城鄉各警佐會同徵收房捐人員挨户切實編查其已收捐者均照現時租價徵捐凡向未納捐者亦須按照現時租價照章徵捐并限造具清册呈候核明以便轉呈警務處云 
　　擄孩通知取贖　紹興偏門外任家坂任姓十一歲幼孩去冬被嵊匪八人架去經任姓派人四出探訪迄無下落日前任姓接得匪人由郵局寄來一信略謂該孩現在嵊縣東鄉甚爲安好可以勿念惟軍需孔亟務限該家屬速備現洋五萬元即往贖取云云現任姓正擬託人向匪議價 
[安慶]  
　　何雯赴洛之行踪　衆院議員何雯原籍懷寗家住離城六十里之家嘴鎭在國會未復活以前何曾皈依佛敎築靜室於皖垣西門外地藏庵内茹素念佛絶類僧人迨黄陂復位何即趕往北京應國會之召近兩年來何除在國會外并得洛吳之垂青畀以顧問頭銜常銜吳使命奔走於江浙間作和平之運動其弟何霽亦在洛陽頗得吳使信任惟何有老母在家陰曆年底請假回籍省視馬聯甲壽期何氏特由鄉間入城祝馬氏壽據説係奉有洛吳之命爲祝壽代表適孫洪伊來皖何遂與之盤桓兩日孫去後何氏又復回家不期洛吳又有電召囑何速往何即將家務略爲料理奉其母并挈全眷於本月五日乘招商江安輪船上駛先赴北京安置妥貼隨即前赴洛陽 
 
 

Page 11

 
 
第一萬八千三百二十七號;中華民國十三年 西曆一千九百二十四年三月九號
星期日 * *   
 
 

Page 12

 
 
第一萬八千三百二十七號;中華民國十三年 西曆一千九百二十四年三月九號
星期日 * *   
 
 

Page 13

 
 
第一萬八千三百二十七號;中華民國十三年 西曆一千九百二十四年三月九號
星期日 * *本埠新聞 
[寳山河道開浚後之縣署布告]  
　　禁止事項六條 
　　寳山高橋鄉之界浜及沙浦各幹河業經次第開浚知事馮成爲注重水利特發文告揭示鄉民其文云爲布告事案照高橋界浜及沙浦各河道業經疏浚竣工騐收在案兹將應行禁止各端開列六條於後仰沿河居民曁往來船户以及諸色人等一體知悉須知開浚是河係費數萬之鉅欵由地方人民共同擔負原非易事並經地方熱心公益人士協力督促而成應如何加意愛護藉沾灌漑運輸之利倘有無知愚民違犯後開禁止事項准其指名報告以憑訊究惟不得挾嫌誣告致干並究其各遵照此布計開禁止事項（一）不准沿河居民翻駁河邊種植農産（一）不准放種蘆葦（一）不准放牛下河有礙河身（一）不准將煤屑瓦礫垃圾等傾倒河中（一）不准河中裝設魚斷有碍水流速率（一）除上列各項外如有妨碍河身或飲料者均當作違禁論 
[訟爭吳淞當港沙之昨聞]  
　　吳淞當港沙（即老鼠沙）因管業問題發生訟案等情已紀前報　兹悉此案從前奚少如等將該沙契賣與日商佐野之後輾轉讓渡至富康公司聞代表鄭應奎即股東鄭克昌之子該沙於歸併時祗付契價銀四分之二餘欵另立契據須俟各項糾葛理清後再付不料此次鄭應奎徑往沙田局升科領照預備實行管業事爲奚姓母子得悉遂邀請代表郭霖階等投寳山縣公署控訴鄭應奎冒領部照私賣伊産蓋奚姓悮聞從前賣與日商之各種契據已於去年九月一日東京震災時完全失燬意圖乘機索欵或贖回另賣也而鄭應奎則以證據皆有奚姓突然反變遂將各項契據持至當時經付之村上律師處理論謂不應將僞據騙取伊等鉅欵現村上律師雖回國其辦事處職員以該案於該律師名譽大有關係擬向英美會審公堂起訴奚小如等請求究辦至寳山縣馮知事則定於十三日開庭審訊已派警往傳原被人等届時備帶憑證到縣候審現聞有吳淞人張某出塲調解已稍有眉目云 
[兩商會討論水電廠案]  
　　電請省長即日宣布商辦 
　　昨日午後三時本埠總商會·縣商會在總商會開會討論閘北水電廠案到宋漢章·方椒伯·馮少山·葉惠鈞·勞敬修·謝衡牕·祝蘭舫·袁履登·徐乾麟·及姚紫若代表姚慕蓮·陸伯鴻·虞洽卿·傳佐衡·瞿鶴鳴·閘北公團代表到會旁聽者有沈田莘·徐春榮·王彬彦·許亦甫·陸端·陳維翰·湯有爲·管際安·等開開後由宋漢章主席報告開會宗旨大致謂兩商會因接到閘北公團來函謂水電廠商辦問題關係重大請兩商會主持公道轉請護軍使從速宣布商辦當由書記朗讀閘北公團公函畢由水電廠委員會委員陸伯鴻報告水電廠問題赴省接洽經過情形大致謂閘北水電不良人民感受痛苦地方人士因組織商辦籌備處俾整頓水電兩政使閘北住民日常所需不致缺乏惟省方不允所請假定商省合辦嗣因招股發生問題省議會議决商辦省長方面以爲不合法遽令撤回伯鴻屢次晋省與韓省長接洽察其意旨對於商辦一層並不反對惟於手續方面指爲不甚完備因此不能公布目下此事旣經内務部解釋故擬致電張委員長轉請省長即日公布商辦云云次姚慕蓮提議謂穆杼齋君來函謂内務部旣經解釋法律問題業已告一段落穆君與韓省長時相接洽見聞較切蓋在手續方面祗差公布一步鄙意以爲兩商會大可根據此點電請省長卽日公布商辦主席即以此提付討論討論結果議决由兩商會聯銜電請省長·護軍使·根據閘北公團公函及内務部解釋立言請即日宣布商辦並由南北兩商會各派代表二人赴省接洽催其宣布商辦至代表則北商會公推勞敬修·謝衡牕·二人南商會則暫定姚慕蓮·姚索若·二人云 
[公團再催宣布水電廠商辦]  
　　委員會行將辭職 
　　昨日上午十時閘北各公團代表二十餘人因與委員會談判商辦事有三日之約昨日到期特住水電廠由廠務主任陸伯鴻及委員蔣簋先接見委員會方面仍以省長不肯决定委員會無法辦理爲言公團則根據内部解釋法律之咨文謂已符省長合法議决之宗旨如再遷延地方有所舉動是省長違法之咎談至二小時最後陸伯鴻云本日情形即電張委員長請在寗就近向省長催促如再不解决惟有委員會全體辭職以謝人民云云公團　代表始辭出委員會當即致南京電云南京財政廳轉張雲搏先生鑒報載部咨議案不能認爲違法本日十時公團數十人到廠要求省長照案公布否則人心愈形憤激事變堪虞本會無法維持不得不出於辭職請察酌示復爲禱云云 
[閘北公團與實業廳長往來電]  
　　閘北公團前以實業廳長張軼歐於保證水電廠商辦一事在呈省長文中表示未能如前月在護軍使署宴會時所言一致曾致電質問昨張氏已有復電到滬公團聯合會當又復去一電兹將兩電併録如左 
　　實業廳來電　上海閘北公團聯合會鑒微代電悉閘廠係省立以普通公司爲例省議會處股東地位主權屬焉省長地位僅一總經理鄙人至多不過比一副經理上年省議會之議决案旣發生問題譬如股東會未有結東亦商界常有之事總經理爲愼重起見不敢執行留待下次股東會議决實屬天經地義諸君半屬商界除熱心參預未來之商辦閘廠外尙有其他商業似不宜取快一時開經理專權之惡例試思省議會方面問題尙未解决若省長廳長可以悍然不顧處分廠産則他日實行商辦後總副經理儘可援案專權自由移轉出售誰肯投資乎又假使其他商業亦羣起效尤則所謂股東者且將絶跡於中國矣鄙人服務桑梓六載有餘公司條例是其日課上年赴滬三次第一次雖經諸君環詢意見未敢有所發表第二次以後則根據所上摺呈所奉省令與軍使及公團接洽并將呈令油印分送凡涉商辦之處均有依法字樣原件具在可以復按所謂保證者不過在良心上保省長之用心决不能於法律外保證省長之違法更不敢保證可將省議會法及公司條例一筆鈎銷來電云云鄙人果有此言歟仰諸君誤聽歟明眼人當能辨之至可代省長簽名爲發起人一節可代二字當作可請鄙人因軍使當時勸籌備處從事招股而諸君以省署前曾令禁爲言鄙人欲代長官表示誠意故謂可請省長軍使列名現在諸君如照鄙人上年摺呈辦法招股鄙人仍可代請决不食言中國向無固定階級官吏皆來自由間能力缺乏官與民同現時官廳財政支絀不能擴充不能急進已自承認願贊商辦商界魄力亦遠不如前之雄厚鉅萬資本何嘗能一呼而集兩月之期一瞬間耳願平心靜氣從事招股母徒逞意氣誤開惡例使當局者爲難使資本家裹足鄙人自問爲深知地方痛苦·誠意援助之一人輒因來電謹進忠告諸君果欲集矢於我則當袒　代法律受之尙希亮察是幸張軼歐陽印 
　　公團去電　南京張實業廳長鑒陽代電敬悉閘廠以普通公司爲例甚佩尊論股東會議决之案經理人能否撤銷廳長以公司條例爲日課必能舉其條文如認曰可凡屬公司股東其權何以保障廳長總管全省實業當不致貿然主張開經理專權之惡例閘廠爲省産處分省産之權屬於省議會公團知之審矣尊重法案自始本此主張至今未　初衷先行决定後交追認之説倡之者爲廳長繼之者爲張委員長贊成者爲省長保證者爲軍使而乃食言背信雖欲委曲求全而不可得今日内部咨文明白解釋法律之爭已無問題祗待依法解决耳廳長三次來滬之表示已詳微電公團代表雖無師曠之聰豈列席者盡皆誤聽請任指列席之一人以質如其譌也願伏虚揑欺罔之罪否則百喙其奚辭至於商股有簽名認股者在十一年九月之查禁尙可曰未經依法議决十二年二月之登報又何爲者資本家裹足祗因當局者爲難及今解决商股之集無勞顧慮亦願廳長平心靜氣一思之也公團對長官對地方無不出之以誠惟願人之推誠相待今日法律問題旣已解决正當局者翻然悔悟之機如必陷違法而甘集矢非公團所愛於廳長亦非廳長所以自愛也質直之言伏希省察閘北公團聯合會叩齊 
[實業廳報告港務情形之部令]  
　　關於淞滬港務會議一事農部曾派江蘇實業廳長張軼歐代表與會會畢後張將與會情形呈　農部鑒核備案兹聞已奉部令文云呈悉查淞滬港務局章程草案曁議事録提要業准督辦吳淞商埠事宜咨送到部該廳所報會議事竣各情應准備案仰即知照此令 
[捲烟業昨日開會]  
　　議籌欵項以防不虞 
　　捲烟業公會於昨日午後三時在本會開常會主席沈惟挺發言謂近日閲報見外埠官廳對於各該地方之拒税運動有種種動作乃對於上海官廳態度獨爲沉靜其中恐不無原由望同業深加注意防其有迅雷不及掩耳之舉免臨時慌張且聞官廳將重行調查同業之營業其間定有用意存在如何應付請從長討論云云董可良言主席之語甚是同業應即將本會前次分發之調查表格即行切實調查塡寫俾手續有備請各股職員趕緊催繳衆皆贊成次童竣雲提議如官廳取强硬手段吾同業旣願各自犧牲又何所懼惟同業中有一種小本營業夫妻店靠賣買以度生活届時不免恐慌請諸公籌商補救之方預算不能負担之同業其所受損失由本公會届時與以補助但本公會應急籌備欵項沈其祥發言謂兩商會旣函告官廳請其於實行收税三日前咨照官廳當不致置商會於不顧若論正確欵項目下有幾筆可籌當分别進行云云衆贊成乃細商辦法而散 
[外商提出烟税保護税之拒絶]  
　　本埠某商業團體以近年外商在京爲捲烟税事請求公使向我國提出保護税殊屬駭聞蓋保護税性質僅兩種一係屬國對於主國内製造進口貨物享一種特别權利（如坎拿大·印度·等對於英國則有此例）一係國内製造物品恐受對貨競爭亦應享受此例今外商所提出者並非我國商人自製物豈以屬國視我耶故已秉此意旨函請當局嚴詞拒絶矣 
[本埠最近之大地産交易]  
　　字林報云昨日本埠又有一大地産交易其地點爲英契五八三號座落浙江路湖北路廣東路之交占地十二畝六分餘日前工部局評價時定每畝三萬三千兩共計四一六五二六兩今售主連屋共售得五十三萬五千兩每畝約四萬二千兩其房屋當不舉九千兩是地價已超過於工部局所評之價聞售主於三年前購進時僅值二十六萬八千兩今視昔又增一倍矣 
[王永泉被逐之商界消息]  
　　福州未生戰事 
　　國聞通信社云關於王永泉在閩被逐一事本埠商界某君亦接有此項電報原文如下魚（六日）晚水口反攻王（永泉）出走泉州購械在水口被扣王部一營　械省城無戰事商塲照舊云云 
[段祺瑞近况之滬聞]  
　　精神已復舊狀　拒收祝壽禮品 
　　據日昨由津到滬之政界某君言段祺瑞病已全痊精神亦復舊業已照常見客惟其壽辰已聲明除文字而外禮物一概不收於賀客亦不招待云云 
[茶業要求俄國免苛税之擬議]  
　　華茶對外貿易向恃俄國爲大宗歐戰以前華茶輸入俄國之數幾佔十分之八比年以來因俄人需茶孔亟華茶雖不無少數輸入然因中俄商約未訂俄人不能來華直接採辦貿易主權多操諸英人之手又因俄國内亂徵收茶税綦重當俄亂未發生以前向例每舉百抽四十今則增至每值百抽三百其苛徵税率實爲可驚而茶商遂由是裹足現在我國承認蘇俄政府一事旣在北京開始談判商約亦當重訂税章我國茶商以俄國徵税如此其重已有要求政府轉向俄國交涉免除此項苛税之擬議刻正着手進行云 
[絲收條保障辦法將提議案]  
　　本埠華絲商要求各洋行所出之絲收條中加訂保障條件一事行將解决各情迭誌本報兹悉洋商絲公會會長立得爾氏連日與泰和洋行大班開能氏（書記董事）及達昌大班沙角氏（前書記董事）等磋商解决辦法各會董對於華絲商要求各外國銀行簽字保證不再受抵絲收條一節因各銀行大班以棧單（即以交貨收條）抵押銀兩出於兩造之信押無庸第三者之干預决難簽字保證故决定拒絶此條要求惟有在絲收條中加訂一條載明該絲貨尙未付清貨值買主無權抵押銀兩等字樣俾銀行家見之不再受抵則保障鮮絲問題益臻周密現正由書記董事擬稿提出議案俟下星期中開會經全體會員通過後即可照復絲繭總公所施行云 
[歐戰十週紀念會之籌備]  
　　本年七月十四日爲歐洲大戰十週紀念日各國均預備舉行盛大典禮駐滬各國領事及紳商等並擬聯合舉行紀念會并哀悼陣亡將士現正籌備一切云云 
[航業要訊]  
　　太古公司之北洋班曩時航行天津·烟台·威海衛者祗派定通州·奉天·與順天等三輪今年於三月份爲始又增浙江·成都·重慶·及甘肅等四輪可見其營業之發達也 
　　意國郵船公司現因奥國之勃林笛雪等埠近年水門汀出産甚富運入中國者尤多故於郵船班外復關專運此貨來滬之貨輪班其總公司已有電來將大貨輪安塞號·雪爾威亞比立可號·與那名丁號·吉典號等同載水泥等到華云 
　　朝鮮郵船公司新闢之上海釜山航路今已經來滬之考察團查竣認爲必須趕速添開故朝鮮公司連日興本埠日郵社磋商請該社爲朝鮮公司新闢上海釜山航路之中國總經理一經商妥便即提議實航矣 
　　大阪輪公司添加之天津·青島·及大連基隆班内之二十六共同丸刻已接日本來電准其於十五號開來故昨已改爲本月十八號該輪開青島天津之頭班矣 
　　揚子江上遊輪留滬修理者本月十五號起淺水各輪便須啓行其載量在一千二百噸級之大型船改至四月中旬開出蓋現在恐水勢雖漲而較大者猶不能航行也　　美國茄倫公司之第三輪　由波特蘭埠運大宗麥粉來華今已派定那凌乃號業於二月十四號開出將於四月内到滬 
　　粤毫進口自上年經江海關禁止新角來滬後運滬陸續減少本年因匯水合算之關係滬上各銀號又因銀樓業需求故日來又有老雙角洋之輸入矣每批七八十萬至一百餘萬枚不等云 
[洋商訂造川河商輪]  
　　近年自宜昌開入川淺水商輪後航業甚形發達華洋各商訂造輪船預備行駛川河者日多計自去年年底迄今川河輪船共有二十餘艘兹又有某洋商前日向江南船塢定造淺水商輪一百二十英尺長寛二十二英尺者二艘長一百四十英尺寛二十六英尺者一艘均係預備開行川河業已繪成圖式訂立合同由該塢總工程師飭匠趕速開工製造矣 
[太湖輪船舉行下水禮]  
　　無錫中華錫湖輪船公司去秋曾向本埠瑞鎔船廠定淺水輪船一艘航行無錫湖州間船名太湖外壳刻已告竣於昨日下午四時在該廠船塢舉行下水禮公司方面到有華藝珊·祝蘭舫·史紀常·龔子青·錢味青等延由該廠經理之女公子主禮香檳一擊船身緩緩入水非常穏妥該輪長一二五呎闊二十呎吃水四呎排水量一四○噸用蒸汽引擎馬力二七○匹每小時速度十一哩容客三百餘人造價四四八五○兩機器亦由該廠承造不日裝置更四五星期可以全輪觀成赴錫行駛云 
[兩輪在九江互撞涉訟之昨訊]  
　　文匯報云去年九月九日太古之吳淞輪船在九江與招商之江寗輪船相撞太古以曲在吳淞旋即具訴英按察使署要求給諭限制責任而招商則因中國法律尙無限制責任之規定兩國關於此點不能互相援用故英按署當然不能給諭遂提出抗議當由按署開航務法庭研審之後於今晨宣布判詞以援照英律及成例該署有權給諭招商抗議着即註銷並擔負堂費本案應即依法進行云 
[馬尼刺防疫檢查之加嚴]  
　　大晚報云馬尼刺對於外來船舶之防疫檢查近又加嚴昨日本埠美總領事接該埠船舶防疫局電咨請轉告輪船公司凡駛往馬尼刺之載客輪船須先泊馬利維爾斯施以防疫檢查方能進口又按該局章程凡輪員自横濱上海香港等埠在十五日内駛抵菲島者船上搭客水手均須預種牛痘云 
[日公使定期南下考察]  
　　駐京日本公使芳澤現定三月中旬由京起程南下視察先至洛陽漢口等處然後轉道來滬云云 
[安特生昨日離滬赴京津等地]  
　　英國安特生女爵士以應京津各地工業委員會之邀於昨日乘滬寗車出發赴天津·北京·濟南·等處演講考察兼爲勞動立法運動與各方接洽以資成熟返滬期約在四月初同行者有女青年協會程婉珍女士及基督敎協進會范玉榮女士蓋程女士以天津女青年會舉行募捐大會由會派往相助云 
 
 

Page 14

 
 
第一萬八千三百二十七號;中華民國十三年 西曆一千九百二十四年三月九號
星期日 * *[全國運動會消息]  
　　昨自漢發出第二號通告 
　　全國運動會　定於五月二十二日至二十四日在武昌舉行籌備情形迭誌本報昨聞該會名譽書記葛雷博士將於四月一日往武昌與常軸接洽三四日即須返滬又該會已自武昌發出第二號通告云本會武昌籌備處未組織成立以前曾由上海業餘運動會代發關於運動事項之中英合璧通告（該通告亦係註明爲「通告一」）諒邀鑒察兹將其内容應行更正及説明之事項列左（一）第三項第三欵區奬之更正爲（甲）華北（乙）華南（丙）華東（丁）華中（戊）華西（二）本會職員台銜爲（會長）嚴範蓀（名譽會長）蕭珩珊·張季直·王儒堂（副會長）張伯苓·黄任之·汪精衛·閻百川·陳叔澄（名譽副會長）余日章·宗藻生·屈心存·熊藍田此外海内名流及熱心敎育諸君子擬陸續敦請指導另行通告（三）此會旨趣除第一號通告所宣言者外尤在集全國各界人士共謀體育上之改進期發揮吾國民偉大之精神對於以前遠東運動會經過情形作進一步之發展（四）此會由上海業餘運動會發起用意在公諸全國凡會務及運動各事須廣徵全國意見組織方法絶對運用民治精神務請隨時與敎以匡不逮此時爲辦事便利起見上海方面委託業餘運動會辦理報告事項葛雷博士係業餘運動會總書記故請其接洽以資熟手以後通告由滬發者註明「自上海發」由鄂發者註明「自武昌發」 
[昨日復旦與東吳之籃球戰]  
　　復旦勝 
　　東方八大學一九二四年籃球錦標比賽開始已有一週昨日爲復旦與東吳比審之期地點本定江灣復旦因天雨球塲泥滑乃借四川路青年會健身房户内舉行請該會幹事金門爲評判員下午二點三刻開始比賽觀者有五百餘人復旦球員較爲敏捷東吳亦甚奮勇結果爲六十與六之比復旦獲勝云 
[約翰附中與南洋中學之球戰]  
　　約翰附中勝 
　　約翰附屬中學於前日（七日）下午四時在校内體育室與日暉橋南洋中學作上海中學籃球錦標之比賽評判員爲美童公學史丢懷脱結果爲八十與五之比約翰附中獲勝云 
[上寳平民敎育促進會消息]  
　　各區進行狀况 
　　上寳平民敎育促進會　已假定本星期二（十二日）下午三時在西門省敎育會開成立會已誌本報兹該會又電促熊夫人届時到會然十二日能開成立會與否尚須待回音如何而定云兹將各區進行狀况録下 
　　西區　西區領袖機關爲南方大學聞該校已允擔任在該區提倡平民敎育並由校長江亢虎博士請敎授馬崇　爲代表出席大會云 
　　法租界　昨上海商科大學·兩江女子體育師範學校致法租界各學校函云逕啓者兹接上寳平民敎育促進會籌備會來函委托敝校等召集法租界各學校及熱心敎育之個人開會商辦平民敎育敝校等定於三月十日（星期一）下午四時在霞飛路尙賢堂商科大學開會討論進行事務除推代表分頭接洽外恐未週知特此布聞並希熱心平民敎育諸機關或個人届時撥冗出席爲盼專此即請台安上海商科大學·兩江女子體育師範學校·仝啓 
　　閘北　上寳平民敎育促進會將告成立其閘北區中心點爲尙公學校爲使此項運動擴大起見特組織一閘北五區平民敎育促進會其分子爲商務印書館及尙公學校同人歡迎其他各界加入合作現成立經濟·指導招生·敎師·地點·五委員會前晚五時經濟委員會開會討論明日（星期一）下午五時招生及指導二委員會亦將召集會議並定於星期三（十二日）下午五時舉行演講會講員爲袁觀瀾·吳稚暉·未經農·三君開學校地點現暫定尙公學校及國語專修學校云 
[南市第一平民學校近訊]  
　　南市第一平民學校自三日開學以來迄今已歷一週男女學生共計一百七十餘人分三敎室敎授連日本埠熱心平敎諸君親赴參觀者日有數起昨日復有寳山左寳華君前往參觀由潘仰堯君導視各敎室現悉該校自下星期起女生班擬添設音樂一科增加生徒向學之興趣已由職工敎育館楊聲初君商之愛羣女學袁校長代請邵蕙芳女士担任義務敎授已由校正式具函敦請矣兹將該校一星期内關於敎材·敎授·管理·各方面情形略誌於下 
　　「敎材方面」該校未開學前曾請潘仰堯·潘吟閣·楊聲初·三君審查平民千字課本審查結果認第一册大偏于兒童方面用以敎授年長者恐乏興味爰特自行編輯而以千字文爲藍本庶生字不致越出千字之外本週試敎以來尙適合學生心理興味均　　故第二·三·四·册中之不適用者亦擬着手改編云「敎授方面」每日授課時先令生徒將舊課講讀然後將新課生字書之黑板逐字講解有時利用學生自身之職業説明字義俾啓發其聽講之興味然後再用課本逐句講解近一週内兒童班·女子班已授畢四課成人班授畢三課比較的成人腦筋不如兒童清晰心思不如女子精細故成績略有差異也敎員除由職業學校學生二十餘人每日輪流外並由潘·楊·潘·三君每週擔任數小時以資指導「管理方面」平民學校學生均失學之人故其職業以工界爲大多數平居無秩序之可言初納之於軌範之内必不能安之若素故一敎室内除一人敎授外復有二人爲之輔一方面俾生徒疑義詢問一方面視察學生之是否專心聽講以免敎室秩序之紛亂至於學生之程度略有差次成人班不識字者最多兒童班則已有就學過一二年者故敎材方面其已就學者用小學單級敎授法授以平民千字課第二册並授以普通之常識俾畢業後得以升學云 
[北京清華根本改組之滬聞]  
　　本年停招各部學生　大學部將組織完備 
　　據本埠敎育界消息北京清華學校設立大學部之意醞釀已久自曹慶五接任校長即籌備進行目下課程業已粗定並接洽中外有名學者擔任敎授聞此番設立大學與選派學生留美宗旨並無銜突大學疗成立後每年仍繼續派送學生赴美惟方法較前略異在昔凡清華畢業均得游美自大學成立後每年額定赴美學生二十餘人並不限於清華大學部畢業者即國内其他大學畢業生如同經一次試騐擇尤送美庶美國退還庚子賠欵利益大衆得以均霑因該校旣知如此改組凡百待舉故今夏各部學生概不招考俾以全副精神籌備大學且大學組織告竣中等科即將暫時停辦每年招考新生百名半爲自費生半由各省分送俾邊陲省分亦能派學生入清華爲將來發展該省之用聞大學部有文理·體育·商·新聞·外交·農·工·等科將以次舉辦云 
[美術展覽會今日開幕]  
　　下午一時開始展覽 
　　江蘇省敎育會美術研究會籌辦江蘇第一届美術展覽會籌備各節迭誌前報兹已佈置就緒定今日上午舉行開幕禮邀請省廳軍警當局蒞會參與並招待各界領袖參觀下午一時起公開展覽毋須入塲劵會期定十日每日下午一時至六時爲參觀時間會塲在本埠小西門陸家浜中華職業學校職工敎育館陳列本省中等以上各學校成績品分圖畫·手工·兩項合計有千餘件之多更有美術家作品分國畫部西洋畫部（附彫塑）皆是現代名家手筆誠美術界空前之盛會也 
[膠濟鐵路營業狀况調查（續）]  
　　贖路委員會所發佈 
　　「將來發展之計劃」膠濟鐵路營業公里幹綫長四百十支綫長十七西達濟南省會與津浦綫相聯絡東出青島商埠有海運爲疏通其所經之地如長山縣之周村桓台縣之張店益都縣之青州濰縣之坊子即墨縣之城陽以及高密膠州等站或屬商業繁盛之地或當内地交通之衝商貨雲集皆出是途而由張博支綫輸出之煤常年運費可達三百萬元佔全路收入三分之一地位之優可想而見接收以後因情形未盡諳熟調度不甚靈敏更遭變故停運旬日尙能比較十一年度增加此後運輸成績日就優良民有公司早日成立完成其商業鐵路之性質不受政治之影響與黑暗勢力之支配用其全力於開源節流其效果必更可觀兹舉大端略述於後（一）（車輛）車輛爲鐵路營業惟一之工具營業之盛衰視運輸能率之高下運輸能率之高下視車輛之多寡膠濟路接收之際計有機車一百零一輛客車一百九十六輛貨車一千六百三十七輛各項合計共一千九百四十五輛其間因損壞而待修理者約百分之十五可以使用之車實約一千五百輛運輸時虞不敷各站貨物壅積無車裝運現該路局已添購五十噸貨車八十輛使當事者更能以敏捷之手段爲適量之支配使貨不停留車無閒置則車輛之效能著而運輸之能率高貨運收入隨之增加矣（二）（橋梁）膠濟鐵路沿線河道甚多大小橋梁計千餘架長約十四華里橋孔一百尺以上者計一百零七架近年以來以添用美國式機車其軸重超過橋梁能受之載重以致橋墩發現裂縫運輸能率亦受影響而雲阿橋斷更爲鉅大之損失現路局已有於三年内儲欵三百萬元更換橋梁九十六架之計畫並定臨時補救辦法每月提備工欵四萬元以十個月爲期凡滿三十公尺之橋梁分别修理（三）（運率）鐵路營業收入直接與運率有關而運率之規定實與國家保商政策相爲表裡日本佔領膠澳後奬進該國工商界來華企業不遺餘力青島至滄口一帶爲租界迤西爲内地租界内規模較大之工廠商號計二十五家與鐵路特約凡該商號等之棉花·絲繭·花生·雜糧·生卵·灰石·等原料由内地運至租界或麵粉·製麩·洋灰·火柴·麥酒·等製成品由租界運往内地者其運費均扣還三成三成以至五成不等而華商在博山·大崑崙·等處煤礦運率每公里每噸銀二分多至三分不等日商所辦規模極大之淄川等礦則每公里每噸僅七釐相差至三四倍接收以後路局將運率逐漸改訂特約折扣辦法於八月一日超一律取消而運煤專價亦經議定任何礦商一律以每公里每噸銀一分二厘計算不日可見實行據路局按照新定均一運率計算崑博等處華商應减二萬六千四百七十八元淄川等日商應增八十二萬五千五百三十三元兩相抵補尙可增收七十九萬九千餘元（四）（員工）膠濟鐵路收回之初二月份薪給不到二十萬元以後逐漸添人至六月份爲二十三萬元刻已增至二十四萬五千元至員司總數爲一千四百八十人日管時代爲九百六十八人計增五百十二人工役總數爲五千九百二十三人日管時代爲四千九百四十四人計增九百七十九人此爲鐵路事業受政治支配之影響將來民有公司成立員司酌加甄别工役更番訓練减少其名額增　其效能則員工薪給較十二年度减少十份之二三非難事也一言以蔽整頓行車以增加收入淘汰冗員以撙節開支苟能逐漸推行則每年收入千餘萬凈利三百餘萬不難達到五年合計得利千數百萬　還日債幾去其半五年以後年付利息隨之减輕本利逐年遞减則凈利逐年遞增十五年後成績之佳獲利之厚尙待言哉「公司組織之急譜」鐵路營業之優良旣如上述盈餘年可獲二百萬以上大利所在羣思染指一年以來政府提擲之消息軍閥借撥之聲浪耳熟能詳此後赢利愈多危險愈甚非有保障終難幸免保障維何則民有公司之成立是已蓋膠鴻鐵路之得以收回國民之力居多故魯案解决之初政府即頒民有民辦之令嗣以民業鐵路公司不能先期成立而五年以内日本不收　路償價因此外交上與國庫擔保之關系不得不暫歸部轄别設理事會爲意思機關並爲傳遞與民業公司之預備國民方面苟能按照民業鐵路法籌集股欵五分之一多則千萬少亦七百五十萬即可創立公司接管鐵路易官辦爲民有則該路營業上之地位當更鞏固而積存欵項亦不能任意挪用發展自可逐漸推行將來希望之大利息之厚遠非他種企業所可比擬愛國赢利名實兼收踴躍投資此其時此其所矣 
[美國名新聞記者將來華]  
　　明日抵小吕宋一月後由港來滬 
　　本埠青年會全國協會近接美國華盛頓青年會總幹事柯魄亞來函介紹該地新聞記者嘉本德（Frank　＆Crpenter）謂嘉君在美國輿論界之勢力甚大其旅行通信登載美國各大新聞及雜誌爲千萬人士所喜讀今將有東亞之游業已於上月由美出發先於本月十日（即明日）抵小吕宋訪菲列賓濡滯一月然後至香港廣州·面來上海復經濟南·天津·而赴北京·或將自京而漢自漢違寗然後赴日本·高麗·游歷其預定行程爲中國兩月日韓兩月於八月間返檀香山而旋美國其在旅行期内將源源通信於美國揭載於各報誌云聞協會自接此消息後即已分函港·粤·京·津·濟·寗·等處之青年會届時招待接洽矣 
[美國新任副領事抵滬]  
　　大晚報云美國新任會審公廨副陪審官白克賚爾領事業已挈眷於昨日抵滬現定十五日赴公廨接任同行者有東京美總領事史蒂渥氏之夫人云 
[顧維鈞夫人將由南洋回滬]  
　　顧維鈞之夫人一月前曾赴新加坡省親約於三月十二三日乘P＆O公司船CHINA號抵滬隨即赴京聞許特派交涉員接顧君來電請届時派員照料業經函請江海關監督轉知税務司所有顧夫人隨帶行李届時免騐放行 
[滬北工巡捐局長北上]  
　　滬北工巡捐局局長許人俊因有要公昨帶差弁乘特别快車赴寗聞即轉車北上 
[警廳委任指紋專員竇家楨]  
　　淞滬警察廳陸廳長前以指紋一項爲偵查罪犯補助司法之要需曾派員分赴英·法·捕房調查指紋實用各法業誌前報兹悉已委任前江蘇第二監獄典獄長竇家楨在司法科專辦指紋事宜業已到差開辦云 
[蘇齊滬何贊助道路協會]  
　　今日下午二時該會在寗波同鄉會開茶話會　　中華全國道路建設協會徵求隊各隊連日進行甚力華夏隊總隊長史量才昨徵得齊督軍燮元續捐會費五百元（去年係捐三百元）何護軍使豐林續捐會費二百元（去年係捐一百元）節録兩函如下齊函云「貴會建設道路大啓宏規福國利民至深傾佩兹勉竭薄綿敬捐五百元藉作壤流之助尙希察收是幸」何函云「諸公提倡路政熱心公益欽佩莫名兹特按照貴會永久會員定章捐洋二百元至祈查收」經即由會發給會證并修函致謝又該會爲促進徵求成績起見定今日下午二時在寗波同鄉會召集各隊重要職員開聯席茶話會協商一切進行方法云 
[吳淞泰興路開築有期]  
　　吳淞商埠局所築之泰興路共長四千三百二十餘尺日前經商埠局登報招標等情已紀本報兹聞該局於本月五日假九江路大生紗廠樓上駐滬辦事處開標有參事長袁希濤·參事朱水澄·並吳淞鄉公所公推之商會長顧丹巢·鄉議會議長程聞達等到場監視迨開標結果爲向在吳淞路政局包築街道之工程頭翁仲記所得聞築價銀一萬餘零故該工頭現正預備開工興築云 
　　又訊吳淞鄉公所路政局現擬在淞鎭後街開闢支路一條由西市油車街後面空地（其地名將台頭）向東北至萬安橋直達淞興路止已與翁仲記工頭訂定價格不日即行開築並在將台頭空地上建造國民第二學校校舍 
[清丈籌備處呈報開會情形]  
　　并請縣署聘任選出之總董與董事 
　　上海縣清丈籌備處現奉省令核准開辦於前日開會選舉總董董事等情已誌前報昨日該籌備處將開會情形代電省長備考並將所舉總董董事呈請上海縣知事聘任兹將代電呈文分别録左 
　　（一）代電　南京韓省長崇鑒前呈　電奉批核准本縣開辦清丈仰見俯順與情深慰民望本會業於本月虞日　　姚文　爲本縣清丈局總董秦紳錫田·劉紳增祥·胡紳人鳳·黄紳申錫·四人爲董事刻日設局開辦除呈請縣知事照章分别聘任外謹先電呈上海縣清丈籌備會會長英錫綸等叩齊（二）呈文呈爲選　清丈局總董董事陳請分别聘任轉報事案照本縣籌劃清丈一案歷時已久人民渴望由會於本年二月二十三日電請省長迅賜令准俾早開辦旋奉江蘇省長公署第八七六號批開梗代電悉原文已誌前報從略）候令行上海縣知事知照此批等因又准　丈籌備處轉知奉鈞署轉令同前因本會當於三月七日開會討論進行方法經衆表决應照議訂選舉簡則將清丈局總董事事　出以專責成而利進行先舉總董一人出席會員四十三人計投四十三票姚紳文　得三十二票當選爲清故局總董次舉董事四人出席會員四十三人計投四十三票秦紳錫田得三十八票劉紳增祥得三十三票胡紳人鳳得一十八票黄紳申錫得一十七票均當選屬清丈局董事除分函外理合查照本縣清丈局章程第六條之規定並照録選舉簡則具文呈請鈞署照章聘任俾利進行並請轉呈省長備考謹呈上海縣知事沈（署名同上從略） 
[各工團昨日追悼列寗紀]  
　　昨日下午四時各工團假兆豐路上海工團聯合會開追悼列寗大會到者有全國工界救亡大會·上海紡織工會·南洋烟草職工同志會·粤僑工界聯合會·實業工會·海員工會·機器工會·全國工團工人自救會·湖南勞工駐滬辦事處·江蘇勞工總會·絲紗女工協會·中華勞工會·安徽勞工會·中國工會·中華工會等共廿餘工團以及來賓百餘人首推徐錫麟主席陳鍾柔紀録謂我們之所以追悼列寗因爲列寗是爲無産階級謀幸福而犧牲之人故我工界不可不表示哀悼之意乃全體起立向列寗遺像行三鞠躬禮次由謝作舟報告列寗史略報告畢由王奠世宣讀宣言邵力子演説謂列寗自甘辛苦替多數人民謀幸福並非犧牲人民自謀利益者所可比次上海大學施存統等相繼演説乃茶點而散又工聯會並分贈列寗遺像百餘張留作紀念云 
[南北市商團進行近訊]  
　　十日舉行第六次籌備會 
　　南北市商團籌備處連日據各委員相繼報告贊成加入發起者參數十商業公團其用個人名義加入者人數尤衆惟委員會對於加入之個人審查頗嚴非純粹商人不能加入現定本月十日舉行第六次籌備大會昨已由文書股發出通告云云 
[昨日清晨降雪]  
　　近日本埠氣候異常寒冷昨晨彤雲密佈七八時許天忽降雪約半小時始止據老於農事者云天氣嚴寒再下春雪於田事大有妨害云 
[華商上海水泥廠參觀記]  
　　水泥一物用塲甚廣據確實調查在數年前外國輸華水泥約值一百五十萬元自劉鴻生君等組織上海水泥廠以來每年出産亦有一百五十萬元適足挽回利權記者久耳該廠之名昨特抽暇往龍華至該廠投刺參觀由該廠經理吳君清泰接見是日適值工部局職員組織參觀團至廠該公司之重要人物均至廠中招待記者因即加入該團由廠總工程師馬禮泰引導參觀全廠費時兩時間之久始獲竣事觀畢至馬工程師住宅茶話承該公司總經理劉君鴻生·總工程師馬禮泰·叙述該公司創辦之沿革以及工程上之特徵工部局職　員團極爲推許直至午後六時半主客始盡歡而散記者歸後因就聞見所及記載於左以饗閲者查該廠佔地一百三十餘畝於民國十年由劉鴻生·朱葆三·張退庵·張嗇庵·李拔可（商務印書館經理）·張效良（久記木行主）·謝仲笙（招商局總辦）·李翼敬（前漢冶萍總經理）·杜家坤（義泰興煤行總理）·韓芸根（湧記煤行主）等集資創辦費時三年需費三百六十萬元於上年八月間開始製造水泥該廠所用機械係購自德國普里斯工廠爲世界最良之製泥機械總工程師則係馬禮泰君爲從事於製造水泥十五年之名師自出貨以來對於貨質尤加研究除廠内特設化騐室逐日化騐之外更分致貨樣於圃内外之各著名化騐所請求化騐以證出品之優美現該廠出品據云與世界最著名之瑞士荷爾敦班廠出品相比較已無遜色本埠若建築公司自英法兩工部局·上海自來水公司·上海德律風公司·黄浦工程局·與該公司訂立長期定貨合同以來相繼訂購營業大有應接不暇之勢該廠每日出貨可至一千二百桶之多製成之水泥或裝木桶或裝蔬袋或裝鐵桶悉聽需要之便因裝袋之貨較廉而舊袋又可變價故除遠方購貨之外人皆樂用袋貨記者又觀該廠交通極其便利水路已直通黄浦江運輸異常迅速惟陸路據云尙有三里未曾興築馬路如此三里馬路築成後則該廠水陸交通無往不利於該廠自身固佳即龍華屢民亦多不少便利照目下地價如築成此三里路用煤屑只須一萬五千元若用石子最我多亦不過五萬元以上數目均連地價在内聞此三里路屬於南工巡捐局範圍之内若該局爲中國實業前途計爲龍華交通計與該廠合作築成此路則各方均霑其利益矣劉君耐勞耐苦經營此廠誠屬匪易其特異常人之點則劉君完全爲國家發展利益於個人金錢損益均非所計如有回業前往該廠參觀劉君謂彼必舉彼所知者告人决不秘密此種誠實精神實爲發展水泥業前途計殊屬難得劉君又謂如地方人士有熱烈之同情與以扶助則該廠目下發達决不僅止於此云云 
　　尙有本埠新聞等轉入後頁 
 
 

Page 15

 
 
第一萬八千三百二十七號;中華民國十三年 西曆一千九百二十四年三月九號
星期日 * *本埠新聞二 
[一週間之金融調查]  
　　銀幣　本星期來洋厘市價稍形見漲統扯奸起三毫七銀半惟三月底期洋逐小有上有落計小去一厘三七五之多四月半期洋昨亦開始做出價尙高一二厘總之目下厘價頗爲平穏也（星期一）午市價七錢一分五厘（星期二）同（星期三）小一二五價七錢一分五厘六二五（星期四）大二毫半價七錢一分五厘八七五（星期五）大一二五價七錢一分六厘（星期六）大一二五價七錢一分六釐一二五三月底期洋（星期一）午市價七錢二分三釐三七五（星期二）小半釐價七錢二分二釐八七五（星期三）小二五價七錢二分二釐六二五（星期四）小七毫半價七錢二分一厘八七五（星期五）大三七五價七錢二分二釐二五（星期六）小二五價七錢二分二釐四月半期洋價七錢二分三厘六二五現洋之進口者中國銀行由嘉興來洋十萬元又蕪湖來洋十萬元又清江浦來洋三十萬元又蘇州來洋十三萬元各莊由長江來洋八萬元又鎭江來洋十二萬元又松江來洋三萬元又無錫來洋三萬元又嘉善來洋七萬元又杭州來洋七萬元昨晚止各銀行查倉現存洋三千八百十七萬元又花洋日幣八十萬元各莊存現洋四百八十萬元 
　　銀拆　本週以内息價平穏銀根亦寛鬆惟陽曆三月底拆息有看漲者蓋春季有解欵之故也（星期一）午市息價一錢一分（星期二）小六分價五分（星期三）大四分價九分（星期四）小三分價六分（星期五）小二分價四分（星期六）大一分價五分各銀行之進出口殊少大條皆未烊化蓋現銀無要需之故昨晚止各銀行查倉庫存現銀二千二百六十一萬兩大條九百二十三條各莊存現銀一百五十萬兩 
　　絲交易　本週内歐美絲市尙形活動各洋行之買進者每日有一二百包市價亦穏健（星期二）成交一百包扯價一千一百十二兩（星期三）成交九十包扯價八百零三兩（星期四）或交一百六十包扯價一千零三十一兩（星期五）成交二百五十包扯價一千一百五十九兩（星期六）成交三百十包扯價一千一百六十九兩總計成交九百十包值元一百萬零零零五百七十兩 
　　各國滙兑　本週間大條銀日有伸縮先令在星期一長二五星期三縮去二五餘日均弗動總計本週内大條銀近遠期均縮零六二五先令弗動印滙小二羅比法滙大一百五十五法郎美滙小半元東滙大半分餘如香俄新荷等滙均弗動各滙市况在星期一至星期四平平後則漸硬計「星期一」銀行賣出四月份先令價三先令三辦士二五買進三先令三辦十三七五又賣出四月份美滙價七十元零半買進七十元零七五又賣出四月份東匯價六錢三分六二五買進六錢三分三七五（以上均係星期一銀行開盤價惟美滙係一週間最鬆價東滙係一週間最緊價）「星期三」錕行賣出四月份先令價三先令三辦士零六二五買進先令三辦士一二五又賣出四月份美滙七十元零一二五買進七十元零三七五（以上係一週問最軟價）「星期六」銀行賣出四月份先令價三先令三辦士四三七五買進三先令三辦士半又賣出四月份東匯價六錢二分八七五買進六錢二分六二五（以上係一週間最硬價）又是日銀行賣出四月份先令價三先令三辦士三七五買進三先令三辦士四三七五又賣出四月份美匯價七十元零三七五買進七十元零六二五又賣出四月份東滙價六錢三分買進六錢二分七五（以上係星期六銀行收盤價）自星期一開盤與星期六收盤比較計先令賣價硬一二五買進價硬零六二五美匯緊一二五東匯鬆六二五其最高低相差計先令及美滙均爲三七五東滙則爲七五云 
　　標金　本週四月份標金逐日平穏惟較上週跌去三兩許計星期一有一兩八錢之上落星期二爲一兩一錢星期三相差爲一兩二錢星期四極微計祗九錢漲跌星期五爲一週間上落之最大者計爲二兩一錢星期六係一兩六錢之升降又「星期一」晨 
間開盤爲三百十兩零七錢「星期三」漲至三百十二兩（一週間之最高價）後至「星期六」跌至三百零七兩五錢（一週間之最小價）又是日收盤爲三百零七兩九錢計星期一開盤與星期六收盤價比較小去二兩八錢其最高低相差爲四兩五錢又較上星期日收盤價則跌去二兩八錢云 
[上海商業市况彚録]  
　　公債票 
　　昨（八日）各種公債票交易賣氣似畧减少致票價回高者比續疲者爲多金融公債現貨大票開盤七十九元嗣後售户極鮮市面堅定最後價計七十九元三角五分比前日改高一角三月期貨進出兩旺市價步步抬高收市八十元零一角比前日改高八角四月期除息前市成交價常在七十六元六角五分至七十六元八角之間後市開盤即高至七十七元五角半比前日收盤價漲起七角半其後進出相等價少改動五月期成交價亦初疲後俏結果比前日大八角收盤七十七元九角整六現貨晨初由六十一元八角跌至六十一元四角其後受主似多價格逐盤回高收盤六十二元一角五分比前日漲起三角半三月期貨買賣雖稀惟市情穏固收盤六十二元半計高七角五分四月期開盤六十二元一角其後步漲收市六十二元九角計大八角五月期結果較前日好起八角五分收市爲六十三元五角償還八釐買賣無甚懸殊市面平穏收市十八元四角半較前日漲高四角五年大票只後市做出一盤價計七十元與前日行情相同整七交易亦稀價爲六十九元半比前日縮小八角七長現貨全市祗做開二盤價爲五十五元八角比前日小九角期貨賣户甚多受主寥寥供過於求致市面不振三月期收市五十六元一角四月期五十六元半五月五十六元八角四月期較前日小一元三月及五月期均比前日縮小一元二角云 
　　國内滙兑 
　　昨（八日）國内滙兑據上海銀行公會報告各埠滙價變化較多惟市價互無重要上落北京公法價掛一千零四十五兩天津行化爲一千零五十三兩較兩日各漲五錢銀元同漲七角半計北京銀元每千元貼十元天津貼洋九元濟南濤平小二錢半爲一千零二十九兩半銀元亦疲五角爲一千零六元五錢青島膠足掛一千零六十六元五錢七分比前日改高一兩二錢二分銀元仍爲一千零十二元漢口洋例每千兩合申元一千零二十九兩七錢五分比前日又小五錢銀元縮去半元爲一千零四元五角九江南昌銀元各爲一千零九元蕪湖蚌埠同爲一千零七元安慶爲一千零八元較前日行市各跌一元其餘貼水則均無上落云 
　　外幣 
　　昨日各種外幣交易益形冷淡市價緣以跌多漲少美票比前日暴跌五分半爲一元九角荷票買六角八分三厘比前日小二厘坡票跌落五厘爲九角七分港票退去三厘計買九角九分半英金票銀行市面略有吸進華人買户亦多市價驟漲一角二分計買九元五角半其餘各票概無上落云 
[錢莊不付票欵之再請駁詰]  
　　本埠元和號因瑞源森錢莊不付票欵屢與交涉迭誌本報自請總商會轉函江都商會迅催清理後該會復函仍主逕向陳久大追取故又條列三端詳述該莊不應置錢業立案之營業規則於不顧再請總商會轉致昨接滬總商會復函謂已照轉文云接准大函以瑞源森不付匯票條例三端屬再據理力爭等由當經詳述來函全文並由本會切實指駁詳細解釋轉函江都縣商會請即開導該莊顧全信用照票兑付俟得復音即當馳告合先奉復惟祈察照爲荷 
[欠欵糾葛之駁復]  
　　本埠瑞隆等號與四川復茂長因欠欵糾葛迄未解决昨日滬總商會因此又致函成都總商會請代轉勸大致謂復茂長結欠滬埠洋貨業瑞隆等號貨欵轉請轉償一事接准貴會函復並抄附報告書前來當即函知洋貨商業公會轉致去後兹接其轉到瑞隆等號復稱閲復茂長報告書所稱各節一味飾詞推諉有意圖賴云云到會查莊客趙漢章係復茂長夥友即商通例所稱之商業使用人在申辦貨係受號主特定委任爲其權限内之行爲在號主自應完全負責瑞隆等號所發之貨旣均有回單可憑無論該號主與莊客有何糾葛未便以此爲對抗之理由在他人亦無代爲查詢之必要蓋電信止買一事除該莊客以外瑞隆等號固萬萬無從臆測設使因此認爲私虧不予歸償則號家與莊客交易勢必一一搜查其行篋中有何電訓然後敢與成交否則時有貨欵落空之危險矣按之法律商情無一而可諒亦爲復茂長所洞鑒是瑞隆等號指駁各節理由尙屬充分應請貴會查照轉勸尅日籌償是荷 
[錫箔徵税之近聞各商多改爲輪運]  
　　錫箔一項已奉省令委派專員在滬杭車站附近設立征收機關舉行稽查征税各該商之運輸錫箔者乃均改爲輪運從水道運送故滬杭車站並無錫箔裝運該局雖派員司分投查察亦無從發見現該局長以税收關係亟應設法整頓據錫箔業商聯絡請求核減税額以維生計等由該局長擬詳請江蘇財政廳長核示辦理矣 
[今日祀孔昨日演習一切]  
　　本月九日（即今日）黎明爲春季上丁祀孔之期一切儀典祭品預由上海縣知事令飭欵産處預爲備辦外所有黌宫内外經洒掃局各董事於前日（七日）恭同洒掃文廟路一帶由二區一分署牛署員派警督同夫役打掃清潔昨日上午洒掃局各董事傳齊樂舞生在明倫堂演習樂器以期臨時整齊下午三時縣委各助祭各執事在正殿演祭到者三十一人攝官華琴珊·姚玉孫·郁子封通贊曹頌孚正引金松甫分引曹肅雲·朱培昇讀祝范麟書演畢已四時五十分矣貧兒院新樂舞生因年幼由敎員督飭假宿西城學校以便就近同候云 
[提倡國貨會聯席會紀]  
　　緊急提議機製貨物加税案 
　　上海市民大會提倡國貨會昨日下午三時召集各國貨工廠代表舉行聯席會議計到模範工廠天廚廠·中華鳳記玻璃廠·森林公司·金鐵廠·民和廠·梁新記·等三十四家代表三十九人陳翊庭主席首討論第六次提倡國貨大會之進行曾法當即議决（一）本届陳列國貨一律用拈圖法分贈來賓（二）請各工廠代表担任會塲糾察及招待等職務（三）推舉委員三人担任監察分配贈品券事務（四）請各廠代表撰述關於提倡國貨之論文在特刊披露議畢王漢强臨時動議謂各報載有北京專電税務處與財政部會商增加機製洋式貨物及化裝品等貨物税此事關係提倡國貨前途頗巨應如何設法辦理即請公决云云蔣夢芸主張先函總商會請代爲查明究竟再行從長討論辦法王漢强主張於查明後由各工廠蓋章具名向北京政府抗爭主席付表决均通過末决定下星期再舉行聯席會議并由各廠代表分别認定贈送國貨數件六時散會 
[改建外日暉橋之請示P ] 
　　滬西外日暉橋現因年久失修橋身不甚堅固而橋面亦不甚高大以致貨船經過若在大潮汛殊難駛入因此阻斷交通時有所聞且該港爲松青内河各鄉航行之要道船隻頗多故由滬南工巡捐局業將橋圖繪就估計工料價銀數目呈請松滬護軍使核示矣 
[青年會徵求會消息]  
　　十二除昨日舉行聚餐 
　　四川路青年會本届徵求會員將於十二日開幕現各徵求隊頗積極進行昨日下午一時十二隊借四川路航海青年會聚餐到者有隊長周志禺幹事王春濤·金門·及隊員馬崇洽·葛蘭博士·韓成保·克律脱·等十餘人討論進行方法並由湯仁熙解釋入青年會之利益云 
[湖州少年昨已脱險回籍]  
　　湖州新埭鎭竹行小主人陳阿狗被匪擄來滬上匿在寳興坊六十二號屋内希圖勒贖陳乘間　出爲彭浦鄉保衛團巡丁查獲又在該屋内抄出手槍子彈等經該團將陳留養函致湖州家屬來滬具領各情迭紀前報兹悉此案業經縣知事檢齊文憑帶同探警來申昨投松滬護軍使署禀明旋即偕同軍署委員詣保衛團將陳阿狗並槍彈等一併帶出先投軍署禀到奉發軍法科派員將陳阿狗提案研訊良久畢午後判交該知事將陳及槍彈帶去乃乘火車返湖 
[夫妻衝突釀成命案]  
　　妻被夫推倒而死 
　　寳通路九十二號門牌粤人葉阿榮之妻盧氏年二十三歲平日夫婦感情素惡昨晨十時許葉夫婦又因細故冲突該氏趕上直扭被葉推倒地上即氣絶而死該氏之父盧炳坤即投五區二分署報告令飭吉一圖地保李順寳投報地檢廳請騐車檢察長於下午委派張檢察官等前往相騐 
[股欵糾葛案請展期審理]  
　　華崇輪船公司發起人宋文燦與股東張學文等股欵糾葛業經涉訟上　地方審判廳該發起人因奉傳質審聲請展期審理其原呈略謂查張學文朦訴聲請人圖賴股欵等情本日接奉通知傳訊理合遵期投質惟聲請人於去年舊曆十一月間與薛燦如·宋作字等共同發起組織華崇公司經在股股東張學文等公同議决先租上海平安公司通裕商號平陽輪船行駛申崇海境立有認股書可證旋因平陽吃水過深即行停駛由通裕商號改租寳華輪船駛至舊曆歲底照各輪慣例停班本擬於正月十六日開班續駛不料平陽在甯波觸礁失事通裕即將寳華調往救護租約中止正舉在申向理詎有股東張學文頓變前議以圖賴股欵查張學文前經認股一千元並介紹倪善先認股一千元學文股欵前後收過五百元今從中破壞又因各股東交欵不齊聲請人墊欵不支正擬結束清理通告各股東於十日内將賬據早日結束兹奉票傳本日審理張學文訴追股欵一案此中情節實關係於公司全部清算爲特聲請展期十天俟清算期滿携呈賬據並請補傳在股各股東及薛燦如等到案環質云云 
[水警一區勸令巡船回防]  
　　江蘇水警第一區沈區長以時届春令内河船隻正值衝繁保護航商甚形緊要惟向駐各港口師船於去年舉辦冬防時已抽調編爲遊巡隊分赴各處巡查現旣冬防期滿各港口亦須駐船防範自應將抽編遊巡隊之巡船分别調回仍歸原駐防汛停泊藉保航商安甯故特飭令所部各隊飭將冬防期内所　之各巡船着即尅日仍歸原汛駐防並令將何日回汛日期報　查　云 
[旱烟改良會今日開會]  
　　中國旱烟改良會　訂定於本星期日（即今日）假南市烟業公所開緊要會議討論烟絲烟筒兩事外及一切章程並徵求會員等事昨已分發通告請各今員届時蒞會與議云 
[福生英華週報社遷移新址]  
　　本埠謝福生君主編之福生英華週報爲研究英文者之良友内容精美材料豐富雖僅出版二期而定閲者異常踴躍致原有編輯營業兩部地址不敷應用聞該報定於今日遷至北江西路Ｖ字二一一號樓上（即北江西路或北河南路桃源坊内）與原址極近並聞該報樣張尙未發完函索即寄自第三期起并改良版式將四面空邊放闊俾便彚訂云 
[志祥里發見男屍之請驗]  
　　吉一圖地保李順寳昨午投法庭具報虬江路志祥里二弄口今晨發現無名男屍一具該屍年約二十六七歲頭戴絨帽身穿元布棉袍元布棉褲黑襪鞋據該處附近人言此人於昨晚因奔跑太速以致跌斃等語查無家屬報請相騐 
[　　昨晨有一少年在大達碼頭失足隨浦經人救起已經氣絶由水巡隊知照十六舖地甲查無家屬下午投報地檢廳請騐 
[汽車撞傷老嫗身死]  
　　住居法新租界貝勒路之老嫗周馬氏年七十五歲於前日下午一時許行經辣斐德路地方被汽車夫時金根所駕之汽車疾馳到來一時不及避讓致將馬氏撞倒跌傷頭腦血流如注不省人事常由巡捕到來將汽車夫帶入捕房管押一面將馬氏車送仁濟醫院因傷過重醫治無效身死由院通知捕房飭探將屍舁至同仁輔元堂騐屍所昨日上午經聶讞員蒞所騐得馬氏委係撞傷頭　身死諭令家屬棺　聽候解堂訊辦 
[指控陷姦詐財之續聞]  
　　塘灣義茂肉莊主康福全與趙朱氏犯姦被彭阿煥等及巡警　德清等入内捉姦詐去洋一百八十元當由縣警察第三分所將一干人證並牽涉之王六根·朱全生·等拘送法庭訊供判押候究在案兹悉此案業由地檢廳王檢察官二次預審明確其中又供出同黨翁和尙·龔小弟·錢晉卿·等數名故於昨午飭派法警協同三分所揮警往拘翁和尙等來案澈究 
[拐案送檢廳核辦]  
安徽婦人趙梅氏·南京婦人冷于氏·寳應婦人張楊氏等均住勞勃生路前日扭鄰居石王氏·石文清母子至四區四分所趙稱有十歲女孩田子於上月二十九失蹤冷稱十一歲女孩小冬於去年十一月間被拐張稱七歲女書子去年十二月間被拐今儕知三女皆石母子所拐請究經李署員研訊據石王氏併冷·張二女係劉老五及老馬二人拐往他處變賣曾分得洋四元惟趙女由氏抱出交與劉老五尙未分得銀洋　判解科昨經葉科員判移送地檢廳核辦 
 
 
] ] 

Page 16

 
 
第一萬八千三百二十七號;中華民國十三年 西曆一千九百二十四年三月九號
星期日 * *[逃妻交夫領回管束]  
　　住居新租界地方之錢壽昌於上月至法捕房報告民人妻子錢曹氏私逃無踪求請查緝等情現由法捕房包探查得曹氏匿居閘北地方當即前往將曹氏及關係人吳福倫拘獲帶入捕房昨解法公堂請究先由錢壽昌投訴妻子私逃情形詰之曹氏供上年底因丈夫强向婦人勒索欵項不遂所欲即聲言欲置婦人於死地故此畏懼逃出住居閘北不敢有非法行爲現今情願隨夫回家等語質之吳福倫供民人雖與曹氏同居並未姘識求察中西讞員判曹氏交原告領去管束吳無干開　 
[控追逃媳]  
　　鹽城人韓玉文前在四區控李春富拐逃其媳王氏一案經司法科移送檢廳核辦曾紀前報前日韓又扭李至四區一分所控稱日前由法庭判王氏交民領回管束不料昨日復又潛逃李必知情請爲追究經劉署員轉解司法科昨奉葉科員判再移檢廳核辦 
[控追押櫃交保候訊]  
　　　人夏廷甫·陳阿仁·吳永渭三人前日扭陳有來至五區三分所控稱民等去冬由陳經手託朱祥和代荐翔舞臺戲園之茶房當交朱押櫃洋一百二十元今年該舞臺開幕民等均未進場朱亦避匿不面請爲究追經孟署員質訊一過判將陳有來解科昨奉葉科員判被告交保聽候傳訊 
[竊售電器罰及收贓]  
　　法租界馮金生所開之理髮店　有夥計任福林於前日行竊價值六十餘元之電器擦面等器具兩只後銷售與陳元貴得洋化用現爲包探毛金根查知將任拘獲吊出原贓連同收贓人一併帶入捕房昨解法公堂請究先由原告投訴前情詰之被告供認行竊不諱中西官判任押西牢四個月陳罰洋三十元充公 
[私拆信件交保候訊]  
　　中華郵政局稽查西人控用人湯載岐私拆信函並私取掛號郵件五包等情昨由捕房派探將湯拘解公共公廨據被告代表楊國樞律師到堂代辯聲請展期中西官得禀判湯交五千元保候展期再訊 
[甬匪押候移提]  
　　滙山捕房包探何慶恩　昨晨拘解江北人王承興（即王永三）至公共公廨禀稱此人前與蕭和尙等在寗波鄞縣東鄉梅墟地方犯架人勤贖案被架者係陸姓嗣經該處軍警將蕭等緝獲正法王遂潛逃來滬匿跡美租界查該案發生地點旣屬内地請展期由鄞縣官廳前來移提云云張襄讞得禀商之日副領事清水轍氏諭王承興押候鄞縣來文預審再核 
[刦案匪徒各押五年]  
　　匪徒徐金生因主使已經公共公廨訊實禁錮西牢五年之朱桂發·林阿根·等搶刦倍開爾路一千四百八十號門牌蔡順甫家值洋八十元之衣飾由探將徐獲解公廨訊押在案昨由捕房提同朱·林·兩犯將徐解至第一刑庭即據朱·林·二犯供稱供金生與事主同居於上月一號相邀我等與在逃二人同往搶刦徐在外面等候搶刦後各分贓洋七元是實訊之徐金生供詞支吾經陸襄讞核供商之代庖義領陪審之美雅副領事判徐金生押西牢五年以·朱林兩犯還押 
[索詐行兇判押一年]  
　　匪類顧阿根　因於上月二十九號與在逃之三囝等同至廣廣路六百四十號門牌徐金復所開之燕子窠内勒詐洋十元不遂抽出實彈手槍恐嚇將徐頭部擊傷被控捕房由探將顧連同手槍一併拘解公共公廨訊供收押在案昨日由廨提訊先由中西包探上堂禀明前情並將手槍子彈呈案請察並據原告徐金復偕妻王氏投訴被告與在逃之人强行索詐不遂被毆受傷云云訊之被告供稱該手槍係三囝所帶因往吃烟與原告口角有之不敢索詐行兇求宥中西官核供以顧屢犯不悛判押西牢一年期滿逐出租界手槍子彈没收 
[强搶鑽圈判押一年]  
　　婦人張陳氏於前日行經法租界興聖街地方被匪徒王仁德上前將陳氏所戴之鑽圈一副强搶而逸該氏大聲喊捕適有探目李榮卿·唐雲卿·包探周志順·巡輯到來查見上前將王人贓並獲帶入捕房昨解法公堂請究先由原告投訴被搶情形並稱當時婦人兩耳出血受傷幸蒙拘案求請重究詰之王供認搶飾不諱聶讞員商之法領事判王押西牢一年期滿永遠逐出租界 
[開設燕子窠之罰鍰]  
　　婦人陳張氏因在龍泉園弄五十九號半屋内開設燕子窠被老閘捕房捕頭偵悉於前日下午率同探捕往將張氏與烟客王成發·周杏生·梧阿卿·張阿康·等五人連同烟具一併帶入捕房昨解公共公廨經中西官訊明判張氏罰洋四十元烟客均存洋五元保出不到着將保洋充公烟具銷燬 
[私賣烟土之罰鍰]  
　　法捕房探目李榮卿·唐雲卿·偵得粤人鄭國政在東新橋街寳安坊第十五號門牌内私設烟土機關秘密售賣違背禁令爰於前晚禀明西探同至該處抄出紅土數十磅價值一千餘元帶入捕房昨解法公堂請究先由李探目禀明前情並將烟土呈鑒詰之鄭供認私賣烟土不諱中西官判鄭罰洋五百元充公烟土没收 
[北四川路賭案分别科罰]  
　　廣東人謝勝·鄧棉糾同歐三在北四川路二百五十四號屋内開塲聚賭抽頭漁利被虹口捕房包探范德孚·季保林·蔡凉偵悉協同西探康仇前晚密往將謝等及賭徒梁然·陳均·鄭唐·黄利·謝榮·等共四十二名拿獲連同賭具昨解公共公廨請究被告延甘維露律師辯護經中日官逐一質訊之下判謝勝鄧棉各罰洋五十元歐三罰二十元餘人各罰三元一併充公賭具銷燬 
[七浦路賭窟之破獲]  
　　滙司捕房華探目陸連奎·包探侯阿寳昨在七浦路三百號門牌破獲賭窟當塲拘獲頭家張木金·賭徒王福生·陸榮泉·凉阿金·等二十三人連同賭具帶入捕房候禀請捕頭核辦 
[公共公廨訊案彚録]  
　　昨日公共公廨訊理華洋民事訟案彚誌於下（一）瑞典商中國鋼珠軸領公司訴常州訪織公司欠貨銀二千四百六十四兩五錢二分案被告公司前在租界内設有事務所嗣已撤銷故被告無從傳達到案原告律師請登登報傳達堂諭准原告律師請求登報十四天通告被告到案逾期不到再核（二）英商麥邊洋行訴長德康絨線號主顧壽林定購絨線不出請追貨價並損失銀一萬七千二百五十二兩案堂　被告飭傳無着准登申·新·兩報各七天傳達（三）英商通用電汽公司訴德國人哈不特　阿次欠汽車燈價美金五百九十六元五角五分又銀三十七兩四錢鷶发案堂諭被告飭傳不到案據原告證明應判令被告照數償還利息免追並令被告付領事署堂費（四）英商利喴洋行訴無領事管束西人許爾　欠貨欵及修理汽車費銀案堂諭被告登報傳達逾限不到原告呈騐證據應判令被告還銀四百九十七兩九錢（五）英商鄧禄普像皮公司訴無領事管束西人司告爾單欠貨銀案堂諭被告不到案據原告呈騐賬據證明應判令被告還銀一百六十二兩六錢四分（六）比國婦人王氏延甘維露律師聲請給　執管其故夫華人王鴻猷遺産案堂諭請求註銷可向該管衙門起訴（七）雷震生延楊凛知律師訴全發客棧不還押櫃洋案堂諭准飭沈幼新到案着遵判先繳洋一百元再交三百元舖保後開釋（八）康德全延博良律師訴飛虹汽船公司主聞冠塵不還保證金及欠薪水案被告延許理律師辯護堂諭准改期着被告代表律師修改辯訴狀並着被告聞冠塵到案交保候訊（九）顧福昌訴楊全昌欠銅器工料價洋案堂諭被告不到原告供明欠欵情形並由證人楊國昌證明被告認欠應判被告償還洋三十一元五角並堂費飭被告到案交保（十）張加祥等訴周永年等欠欵案堂諭准改期着兩造互商和解 
[誌謝]  
　　昨承商務印書館惠贈第九卷第六號「兒童世界」曁第五卷第六號「小説世界」各一册謝謝 
來件 
[蘇城隠貧會維持營業兩益貸款之條規]  
　　（定義）本條規定義專適用於向務正業·誠實可靠中等行業之人本金缺少無力支持甚至不足贍養或遭意外之耗損者但須經本會貸欵調查員確切證明其實情及受貸欵人所引之担保人是否有担保責任·遵守契約之能力而核定之此係本會體察生計上營業之困難而爲此扶厄濟困之計劃至下級行業已有慈善家設立借本局扶助本會貸欵專爲隠貧中級營業而設絶非通行借本局之性質應繳到期本利不得虧欠分文原定將本生息爲本會隠貧領户子弟敎育補助費基金之用設或有絲毫之損失不僅於敎育前途致生障礙而遭各善士之詰責誠恐謗言横生轉使本會來日捐務有失信託故對於貸欵之手續不得不特訂條規以範圍之尙希當事者諒解此苦衷而早爲審愼之務使敎育之本息無損而受貸欵人亦得賴以生存並發展其營業洵爲兩益之策故於貸欵契約紙上即定名謂兩益借欵之契約俾可顧名思義互有警惕條規列左第一條貸欵調查員之手續專調查求助者之行業及有無人欠欠人並因何原因而致失敗本人有無嗜好及不規則行爲是否必須加以助力究需若干數之協濟均宜切實調查之第二條受貸欵人之資格以平日能有儲蓄之觀念而又向無嗜好及不名譽之事蹟並能勤儉者爲合格第三條貸出欵目由貸欵調查員就其所業事務之大小及担保人之能力核定之但每户至多不得超過二百元第四條貸欵利率臨時參酌當於契約上訂明之第五條担保人必須二人以上度自計担保之力量而担保之或有力所不逮可再聯合數人担保之總以不使貸欵本利絲毫損失爲責任均須於貸欵契約上簽名蓋章以昭信守設有受貸欵人不能遵守契約交納本利時即由主任担保人及聯合担保人先行完全彌補之再由本會法律代表代担保人依法訴追面儆效尤業承唐愼坊大律師概發宏願允任本會法律代表專奉保障本會損失之要務故於未担保前預須了解此要旨事後無論何人不得託詞關説議滅等情第六條受貸欵人旣受貸欵之助力即當專心從事正業不得以所受貸欵私自轉貸他人及爲不正當之營業遇有此等事實發生須担保人連帶負責故受貸欵人切宜順借自身信用俾不致轉負担保人之願力爲要第七條担保人祗規定担保一户或兩户不得再多總以貸欵之數目及担保人自身担負之力量爲限第八條還本方法就行業上之便利假定之計三種（一）整借零還法（連本利若干月按月拔還）（二）分期還本每季一次或每年兩次當按月付息）（三）躉　法（定期還本按月付息）以上由貸欵調查員担保人及受貸欵人按其願力及責任合訂契約辦理之第九條貸欵調查員雖有督察受貸欵人改良營業及檢查賬略之　但須經本會主任人臨時委託方可執行總望受貸欵人届時體察其善意之言論而遵守或改良之第十條受貸欵人之住所或商店遇有必要遷移之時當先行詳述理由於担保人及本會貸欵調查員俾資登記而便收欵第十一條主任担保人或聯合捐保人之中設或有一不幸而自身失其担保義務之能力時當由受貸欵人另覓殷實担保人繼續負責第十二條以上定義及條規十二條自議定之日起均須遵守參酌比擬辦理之勿使違背本條規之意義爲要則 
來函 
[閘北慈善團招領迷路兩孩]  
　　逕啓者舊歷正月二十九日據彭浦鄉保衛團函送迷路小孩未溪雲一名到團留養當詢據該小孩稱現年七歲家住老垃圾橋左近門牌地址均不記憶父在外帮傭度日母則向做仁丹紙包爲生云云查該小孩眼大頭帶黑絨瓜皮小帽身穿黑布舊棉袍黑布棉褲蓆法布舊棉鞋又於二月初一日據淞滬警察五區二分署函送迷路小孩黄成狗一名前來即經詢該孩口稱現年十二歲崇明黄朗鎭人家有父母惟哥子黄顧狗在上海黄錦記爲小工頭此次因燒餅店主囑出外買燒餅初到上海不識路徑遂致迷路查該孩身穿元色布夾馬褂老布罩袍四種舊色布做成之棉套褲腰圍藍布作裙瓜皮小帽和尙頭除收留外相應函請貴館登入來函欄内俾該家屬前來認領骨肉團聚（下略）上海新閘橋大統路閘北慈善團啓二月初四日 
 
 

Page 17

 
 
第一萬八千三百二十七號;中華民國十三年 西曆一千九百二十四年三月九號
星期日 * *自由談 
家庭半月刊 
[談孝] [  小錦]  
　　在我國數千來的禮敎看來「孝」是天經地義萬萬不可侵犯的現在自從新思潮一來之後就有推翻這「孝」的舉動在我個人的意見看來何論怎樣總是不可破壞的或是有人要説 
　　（一）父母是無意而生我的與我有什麽的恩義我要報答他 
　　（二）雖是父母從小養育我這是他們應有的責任有什麽恩愛的可言 
　　（三）父母是愛我某兄或弟的他們並没有愛我所以他們孝順父母我可以不必孝順的 
　　（四）父母自已的行爲不正敎我如何孝順他呢 
　　（五）我愛我的妻子我的妻子不愛他我若是愛敬了他們豈不要敎我們夫婦反目麽 
　　因爲有了這些原因以至就不孝順父母的很多我以爲這些都是不成問題的話現在我把他一一的解答在下　 
　　（一）父母或是無意而生我的不過我要請問他們何以不撫育他人而要來撫育你呢你如其不信父母有恩義於你你看了你自已愛你的兒女就可以知道了 
　　（二）父母固然有責任來養育你難道你就没有答報他的責任麽如其不報答那眞不如烏鴉和羊了 
　　（三）父母或是有愛中分等級不過這大概是爲了自已不是或是自已並没有做差那末你應當待他好使他不至於待你不平你如因爲他待你不好你就不孝順他那末豈不是他有了先見之明麽 
　　（四）人非賢聖誰能無過呢你如其看出父母有不對的地方那末應該和言婉色的和他商量因爲他的是對的你自已差了就是你對的也不應當過於强硬以至不睦 
　　（五）這個問題雖是滑稽却是一個很普通的弊病這要知道妻子是外邊來的人自然難於孝順不過你做丈夫的應當感化他使他和你一同孝順你的父母豈不是好麽 
　　這樣看來孝是萬萬不破壞的而况父母是最親近而有恩於我的如其我尙不能親他愛他順從他那末如何能談什麽平等博愛呢現在是否應當孝順的問題總算談過了現在再把怎樣孝法的問題來談談罷 
孝的要件在論語的爲政篇看來有下列幾條 
　　（一孟懿子問孝子曰無違......生事　之以禮死葬之以禮祭之以禮 
　　（二）孟武伯問孝子曰父母唯其疾之憂 
　　（三）子游問孝子曰今之孝者是謂能養至於犬馬皆能有養不敬何以别乎 
　　（四）子夏問孝子曰色難有事弟子服其勞有酒食先生饌曾是以爲孝乎 
　　孔子是位研究個性敎育的老先生所以他是隨來問的人而改變他的言語的我們把這歸納起來和申説些可有下列的數條 
　　（一）父母在的時候應當竭盡心力的孝敬他認可自已吃苦些因爲父母年紀已經大了所以能享受幸福的日子少了我們青年人享福的日子眞是多着呢如其不幸而死了那末應當好好殯殮了把他葬好以免骸骨暴露受雨雪的漂壓至於祭祀未免有的要説是迷信不過以我看來這未始不是個記念祖先的法兒不過不必注重形式而須注重實際罷了 
　　（二）衣食住方面須要謹愼以免有了疾病之後加重父母的憂慮不但身子要謹愼就是辦事也須謹愼雖不能名垂後世血食千秋以顯揚父母的賢德也决不至於有那些寡廉鮮恥的事情發生使人家來駡我的父母　　（三）待父母不但要供養而且也要有敬愛的眞心如其只能供養而不能敬愛那是與犬馬相等甚至供養也不供養的那是犬馬不如了 
　　總之這個是家庭間極大的問題如其這個問題不能解决那是家庭决不有一日的安寗一日的快樂的所有一椿事情使我極是不滿意的就是我對於這個問題没有充分的見解又不能用完美的文字表出來貢獻給閲者諸君這眞是使我有媿 
[家庭固有之藥物談] [  醉痴生]  
　　豆油洛血不止（俗名血冒）最爲危險往往不及救治可亟以生豆油盈碗頻服之血可漸止（按油性膩滯能降龍雷之火先服之以緩其勢庶可再爲設法）蚶子壳蚶子壳（即瓦楞子）　存性研細末開水送下可治肝胃氣痛 
　　烏賊骨　烏賊魚骨刮下細粉止刀創出血 
　　黄魚骨　黄黄頭内之二粒骨（俗名黄魚牙）燬存性研細末和梅片少許吹耳中治耳疳出膿 
　　貓尾血　小兒急驚風刺貓尾血滴開水中　服 
　　鑤花　患梅毒白濁以新鑤花煎湯服 
　　爛橘　冬月取多數爛橘橘中封固久化爲水敷湯火傷神效 
　　小粉　小粉愈陳愈妙眞小麻油調亦敷湯火傷 
　　櫻桃　以櫻桃浸高粱酒凍　未潰時擦之即愈 
　　檸檬　檸檬切片　清水煎加糖治酒醉及肝氣痛頗騐 
　　壺蘆鬢　三伏日或中秋日剪壺蘆鬚如環子脚者陰乾於除夕夜煎湯浴小兒可免出痘 
[對於妻之「勿」] [  童心園]  
　　昨有友人處借得一書·名Don 't（譯勿）見内有丈夫對於妻之「勿」幾則·頗具雋趣與至理·乃譯於後·以充自由談家庭週刋篇· 
　　勿忘求婚時之一切小禮節 
　　勿將所有之閒時間獨樂其樂而爾妻不能同享受者　　勿説虚僞語設晚間遲歸須眞實無訛 
　　勿忘與爾妻接吻晨間當説再會然後往辦公處 
　　晚上回家勿將各事擯斥而多説一日之勞苦蓋爾妻亦未嘗不勞苦惟不願嘵嘵多言耳 
　　勿多遣爾妻代勞須知伊至晚上與爾有同樣之疲乏 
　　勿過分親熱蓋少親熱則能持久 
　　無論何事勿超於爾妻之前須待伊先行 
　　勿盛言已德蓋爾妻知爾甚於爾之知已 
　　勿干預家事蓋爾妻對於内務較爾精明 
　　勿現不悦之色設遲備餐膳須知有無數之事情發生非男子所知者阻其遲備 
　　勿於金錢方面喋喋不休須知賢妻决不妄費爾之金錢 
[革除首飾的必要] [  金鍾秀]  
　　現在的生活程度一天高一天而風俗的奢侈及一天增加一天家庭中間旁的事情不必説婦女們的首飾踵事增華非常講究一以趨時一表闊綽彼富豪巨室首先提倡而中等人家也購買些金銀珠玉以爲美觀非但髮髻之上裝得來光華燦爛炫目動人就是胸前和臂上還要懸着光明奪目的珠花光怪陸離的手鐲價值之昻多則數千少也非數百金不備這種辦法很不經濟因爲金珠這件東西飢不可以爲食寒不可以爲衣儲藏起來和窖金相似并且首飾旣富盜賊生心海上一隅每年婦女被刦飾物事不知有若干起不是傷財便是殞命所以婦女們爲免除危險計爲家庭經濟計對於這種無謂的奢侈應該完全革除或者把這筆置備首飾的欵項存儲銀行家庭經濟可以活動不致没有生法旣有銀行爲之保險而盜賊亦不致生心况且講求裝飾是妓女的慣技我們良家婦女何苦去效法呢我很希望主持家政的人把上面所説的話細細考慮一下有則速改即使没有也應該保存自已的本色啊 
[兒蹄] [  徐冷波]  
　　在那清晨天還未亮時最足以驚人好夢的就要算到孩子們的聲音了蔚然緊閉着兩眼很舒適的臥在一張半新半舊的紅木牀上他那忽起忽落的心胸好像案上時計的鐘擺一般很有秩序的一躍一跳的震動着鼻觀裏不時的吼吼地呼出聲音來總算在那沈寂的空間添增了一點微弱的聲響這時他什麽苦痛也全忘記了日間朋友們無意識的嘲笑資本家莊嚴的臉孔以及那些羣小無恥不惜降身而願作資本家走狗的趨炎附勢之徒的媚態足以使他平凡的腦中留一些印象的却完全不復感覺着了這實在可以説是在他一天生活裏處境最愉快的時候 
　　「媽！我要起來咧」這分明是一個孩子喚他母親的聲音却將那濃睡着孩子的父親因而驚醒了他那一種甜蜜的夢境忽被一種出乎意外的聲響截然分斷猶如愛人與愛人臨别時的情景一樣實有一種説不出的懊喪怨恨甚至想將那孩子痛痛快快的打一頓心頭方才覺得愉快舒暢 
　　孩子的母親也被驚醒了伊却不露出他那樣十分不快的神氣並且伸出伊的右手在孩子的胸際輕輕的拍着道「啊！阿囝再安穏些睡一刻罷現在還早咧」伊雖没露出怎樣嫌厭的神氣不過在這兩句話的中間我們就可以找出伊有些不滿意於孩子的要求的地方但孩子們的欲望做母親的又如何能抑制他們呢這彷彿正在燃燒着的一把火炬你不但不設法撲滅反添上許多燃料這豈不是愈加助長燃燒的燄勢嗎所以當時孩子的反抗的聲首也就隨着起來了「我不......我一定要起...媽...我要起來啊」 
　　「眞討厭！這時蔚然一顆好像燃燒着的心實在按捺不住了一雙目光炯炯的眼珠深深的向外突出上下的顎齒緊緊的咬着嘴脣接着右邊的一隻手出其不意的忽然舉起拍的那孩子的身上打去那被繫着的孩子頓時也好像在那荒野裏遇見什麽鬼怪似的「哇」的一聲哭起來了 
　　旣尖而又鋭利的哭聲　像針一般的刺進孩子母親的心裏孩子母親的心痛得幾乎忍耐不住而且彷彿飄在空中的游絲一般瞬刻之間就要被風吹斷了伊的那雙眼皮不由得紅了起來嘴唇也微微的顫動着用着很悲哀的帶質問的語調説道「你爲甚麽打他呢難道他是你養的嗎難道他是人家的孩子嗎就不是你的孩子你也不能打他呀又何况他是你自已的孩子呢不孩子哭這也是極尋常的事你難道能阻止他不哭嗎你打他他懂得這麽呢這不是你故意的在孩子身上出氣故意的給臉色我看嗎你旣不願意我當初爲何又和我訂婚爲甚麽却没有勇氣和你的父母反抗你算是强横你算是有氣力但是你爲甚麽却又不敢在外面用出些本領來呢你只會欺侮自已家裏幾個人這難道是你們男子對待婦人惟的方法不二的法門嗎這種威風擺在我們面前我敢説是你没有知識唉！我眞替你慚愧......」伊説到這裏索性嗚嗚咽咽的哭起來了我不過輕輕的打了他一下你以爲當眞的打他嗎」蔚然向他妻子望了一眼冷冷的反詰了一句又繼續着説「旣這樣那我就再打他一下你又能怎樣......」接着蔚然郤又是拍的一掌向那孩子的身上打去 
　　伊驚惶似的連忙舉起兩手阻當着他可是孩子的身上已被那老大的巴掌光顧着一下了可憐！他｜孩子｜是弱者他祗會哭他這時的哭聲也比先前越發厲害的猶如被宰的羔羊臨刃時的悲鳴一般這樣他鬧着當然要驚醒了隣居驚醒了與他同住的人們而伊一顆勃勃地跳着的心也恍似被刀猛然的刺了一下幾乎片片的碎了伊大聲的呌着説「你們這些男子你們這些心腸比鐵石還要硬的二般男子你們竟殘忍到這樣請問你那笨重而巨大的手掌打在孩子的身上究竟覺得痛不能呢唉！你究竟還有一點兒人心嗎你要出氣爲何將氣出在孩子的身上你要打我儘管痛痛快快的打我一頓打死我也罷打傷我也罷只是你爲甚去打一個幼小無知毫無反抗力的孩子呢孩子現在還没用着你的錢咧將來到了進學校去求學時你豈不是將要拿刀殺死他嗎你旣不願意他爲何又要生他出來唉！你們男子的心你們男子是鐵石一般的心......」伊一面説着一面用手背揩着自已嘴唇旁邊斷續地流着的涙珠忽然又想起伊的孩子來於是又露出憐惜的樣子望着伊的孩子用手指輕輕的拍着道「阿囝你可曾被父親打痛了没有......」 
　　　「唉！夢想夢想......」蔚然憤憤的從牀上坐了起來又自言自語的嘆着氣道「唉！夢想簡直是夢想我整天的在外面替人家工作日暮回家想圖一刻安息所以娶妻也不過想精神上有個寄託如今不但不能得到自已妻子些微的安慰反要受他們｜大人和小孩｜的氣唉｜簡直是夢想」 
　　蔚然自怨自艾了一陣怱怱的洗了臉無精打采的也没向他妻子告别就走出門外去了但遠遠地還隠約聽得他的妻和幼孩的哭聲 
 
 

Page 18

 
 
第一萬八千三百二十七號;中華民國十三年 西曆一千九百二十四年三月九號
星期日 * *   
 
 

Page 19

 
 
第一萬八千三百二十七號;中華民國十三年 西曆一千九百二十四年三月九號
星期日 * *本埠增刊 
[顔料及布疋之運售]  
　　法租界吉祥街德銘里公和來顔料號創設二十餘年運售瑞士國汽巴廠及德國各廠靛油顔料與雙手牌毛巾擋頭所用之紅紗·並售振新染廠各種線呢提花及布疋等定價頗廉云 
[仁德祥减價在邇]  
　　東棋盤街金隆街口仁德祥呢絨莊邇由歐美諸帮運到大批各色駝絨及孔雀豹皮紫貂等絨此外如花呢絲搶呢直貢雪花等呢亦有大宗到滬准於本月初五日舉行開幕廉價一月云 
[絲巾及銀絲花到滬]  
　　先施公司新式樓衣邊部現由法國運到大宗麒麟鱗地閃色通花絲圍巾顔色有數十種非常鮮艷每條由五元半至九元半又自製時式銀絲頭花最合於女界揷頭之用有飛鳥蝴蝶等式樣每只一角半·二角半·三角半·四角半·七角半·九角半云 
[新到音樂器具]  
　　永安公司三樓音樂部現到德國大鋼琴三隻聲音極嚮亮製造精美又中西音樂器如凡啞鈴風琴胡琴等亦有新貨售價均便宜又經理百代公司之留聲機及唱片刻因新片銷售顧客尤形熱鬧云 
[泰豐新點之發行]  
　　南京路泰豐罐頭食物餅干公司今春新創製之點食菲菜盒火腿批牛肉批咖喱餃等均甚暢售火腿批與雞肉批銷數尤宏此二種新點甘美異常云 
[宜樂酒樓之擴充]  
　　虹口天潼路乍浦路口宜樂永記酒樓新春大加擴充並改良食口使菜點鮮潔有味取價甚廉特設中菜西菜現有客菜一種取價七角内有二冷葷四碗菜二京菓一細麵連日顧客甚多云 
[中西發行杏仁精]  
　　四馬路中西藥房新製杏仁精係醫學博士周邦俊君監製治肺熱喉痰咳嗽多痰氣急哮喘等症售價甚廉故發行以來銷路頗廣云 
[美國藥品運到]  
　　辟癆精（Biogene）爲美國費城辟癆精廠所創製歐美各團發售已久治癆病及貧血虚弱等症現設分行於圓明園路每瓶二元半元 
[中德廉售鉛筆]  
　　南京路盆湯弄西首·中德商店新到大批銀質永尖鉛筆每枝廉售一元外埠加郵票二角郵示打九五折云 
[源長收買麻雀牌]  
　　四馬路中市九十二號源長麻雀公司近因外洋定貨漸多自製之麻雀牌不敷需求特行政買日來各牌店及各作塲均紛紛送往云 
[閘北商聯會今日會議]  
　　閘北十一路商界聯合會定今晚七時開評議會討論三要案（一）閘北水電商辦案（二）反對長途電話借欵案（三）加入恢復商團案昨已通告各評議員云 
[店員聯合會之籌備]  
　　上海店員聯合會自籌備以來進行極見順利加入會員已達一百餘人昨該會臨時委員會已將簡章印就分發本埠各商店並附以緣起（一）謀感情之聯絡（二）謀團體之自治（三）謀生活之向上今先徵求各方同意再行定期成立云 
[總商會映演影片紀]  
　　片名「蠶絲之改良」「採石棉」「黄河之新工程」 
　　總商會前晚八時演映商業影片到者有方椒伯·謝蘅牕·勞敬修·徐冠南·王大章·孫梅堂·及會董會員西人方面到美國商務參贊納爾遜美國商會書記魯易斯孔雀影片公司總經理謙伯利亞洲建築公司經理赫德美和公司經理愛克雅中西來賓達七八百人議塲座位苦無隙地由方椒伯君主席報告開演商業影片之用意由徐可陞君譯成英語報告畢即由孔雀公司西人開演影片第一爲「蠶絲之改良」於育蠶衞生潮濕煎練之檢騐絲質之改良均次第映演第二「採石棉」爲美國阿立仲省納中部及加拿大採取石棉之種種手續第三「黄河之新工程」所演即關於亞洲建築公司修治黄河之工程塲中兼由孔雀公司贈送小册説明書於三片内容解釋詳盡片中並附中文註釋故觀者更易明瞭至十時始散云 
[「賴婚」中之一名角]  
　　與麗琳甘熙同演之李却白率爾姆斯 
　　吾人曾觀「賴婚」影片者中有二人爲最不易遺忘者一爲麗琳甘許一爲李却白率爾姆斯麗琳之才能容貌各報載之者頗多惟關於李却之記載各報尙不多見兹在美國出版之電影雜誌上偶見有記載一篇原文甚 [I電影明星李却白率爾姆斯與其掌珠縵麗海之小影> 
長爲陶立史（Doris　Kenyon）女士與李却之談話篇中女士極讚李却謂其心直氣爽待人誠懇與人談話恒自歉彬彬有禮故人皆樂與之交偶有所思即發之於外故吾人觀其影片即可知其行爲云云聞李却已成婚且有一女名縵麗海（Mary　Hay　Barthelmess）現年二歲右圖即其父女最近之攝影云（長） 
[美人關影片述評]  
現在上海大戲院映演之「美人關」影片記者曾往觀之是片爲一千九百二十年出版係克蘭麗（Claire　Windeor）與愛地斯基雪萊（Edith　Kessler）合演者兹先將其劇情述之於下 
　　愛雷姑娘姿色頗美父爲地産經濟人一弟一妹妹名西仙李弟名卜比附近有少年醫士蘭生與愛雷情好甚篤有孤兒名佛蘭地者在店中爲夥屬意於西仙李姑娘是日過訪適蘭生在座與愛氏姊妹談笑甚歡蘭生家無恒産生意雖旺進欵極微又以慈善爲懷貧病慨不取資故名譽甚好附近有一華厦高樓巍閣三面環水風景絶佳主人爲富商夫人名李力稍具姿色衣飾極入時性好揮金夫欲博妻歡恣其揮霍以致債台高築無術彌補將有破産之慮後據實告其妻不料李力反責其夫不能供養妻子其夫不勝其擾不别自去蘭生約愛雷出游愛雷特備食品適其弟染疾蘭生爲診之一日李力駕車過市見一美少年李私心歆慕後知爲蘭生醫士也婦歸佯作染疾命車往迎蘭生來診蘭在車中自念不想富家慕名求診自幸漸趨佳境將來與愛雷結婚之後可亨快樂歲月蘭至婦佯稱腦病因夫待其不好恐難痊愈蘭聞言頗憐之婉詞慰勸越日蘭偕愛氏姊妹出外游春婦女又以電話延蘭來謂此刻病轉劇命在旦夕必須覔醫生至卜比因病在家聞之馳車覓之旣達神志昏昏愛與蘭共情話於萬卉之樹下且訂婚約見弟忽至趨問故卜比以實告即返家蘭往李處李在月台上見之即以冰按脈胳間使脈停頓蘭細心擺脈愛護備至蘭去卜比行至華厦見婦在月臺上逗鳥爲樂察其貌毫無病容恍然悟婦之用意蘭必墮婦計而疏余無疑忿忿自返其妹又過華厦見婦在月台上吸烟狀極逸蕩婦擲餘烟於地女拾而視之印有婦之相女雅慕不置即至佛蘭地店中向借洋一角佛莫名一文乃私偷與之女至市購烟一盒歸家自効吸焉初李力致書其情人威温來家叙歡威駕船往在途遇西仙李問諸途人知其家世過訪其父邀姊妹到船中游覽西仙李又屬意於威愛在船上以望遠鏡遥見婦與蘭生玩於月臺上益覺憤不可忍時有家僕至告卜比病勢轉重父女大駭急歸因延醫不至畢命全家痛哭愛見妹留書私遁情人負義弟又逝世於是芳心碎矣西仙李投威船中時李力之夫返家適蘭在室辭出蘭又恐婦爲其夫所虐在門外竊聽聞婦厲聲斥詈方知行品不端同時官廳訪其夫下落躡踪來捕夫聞警乃自殺財産盡償債欵婦無家可歸欲隨威温威拒之返船見西仙李詢其來意具以告威正色斥之女大慚掩面而遁縱身一躍投入水中適佛蘭地因竊店銀致失其業乃投威充作苦工駕小舟向威船來見女投水救之出險送之歸家父母及姊正悲慟欲絶之際聞女歸大喜後愛雷因弟新死失意情塲頓覺百憂紛集精神上受不可告人之痛苦徜徉郊外會蘭生駕車至見愛雷遂向力陳懺悔仍續舊好云（觀成）（待續） 
 
 

Page 20

 
 
第一萬八千三百二十七號;中華民國十三年 西曆一千九百二十四年三月九號
星期日 * *[滬江明日開映「何事顧慮」]  
　　滑稽派著名電影明星羅克氏近年所演之名作如「呆醫生」「祖母之兒」「冒險第一」「何事顧慮」等皆已在滬映過見之者無不引爲快樂因羅克之戲不僅情節滑稽而其個人之表情亦極佳妙上述數片中尤以「何事顧慮」一片爲最佳聞此片自明日起在武昌路滬江影戲院開映云 
[影戲研究會之進行]  
　　年來我國影戲日趨發達惜無聯合之機關以資共同討論實爲缺憾朱君瘦菊等集合影戲美術·文學·攝影家組織上海影戲研究會已誌前報該會對於電影事業之熱心者盡可加入合作進行以冀我國影戲事業達於完善之域現已假定地址於白克路三八七號即卡爾登戲院之後簡章業經擬就分發各同志月内加入者頗爲踴躍云 
[美國電影界新訊]  
　　克萊拉霍登女伶Clara　Horton與一幼年商人相交以來已有二年二人常同出入於交際塲頗形親熱（該幼年商人之名尙不便發表）近因年久月深尤爲愛慕是故渠等將來必結爲伉儷無疑一日霍登女伶含羞曰伊確有與該少年商人結婚之念但現伊决待年事稍長而結爲夫婦於渠等結婚之前是否將發生反目之事而致離棄爲别一問題惟近日彼此之親愛無異於夫婦也 
　　密悉司惠萊司李特Wallaces　Reid　近攝一片名HmnanSeakage 
　　賈克哥根之最新一片「馬戲日」Circus　Days已嘗映演於紐約支加哥二處頗能轟動一時批評家咸皆目此片爲現下最佳之影片此片爲第一影片公司之出品導演者爲名導演家Eddie　Cline云 
　　美全國電影院主人於本年九月初嘗舉行一會議討論券資税一題主席爲國會議員麥克搿萊格氏Clare 
nce　McaGregoi云（炤華） 
[婚禮新紀]  
　　昨日下午四時俞國成君之弟振之與張嘉甫君之姪女賽金行結婚禮於愛文義路聖彼得堂介紹人爲沈銘三君證婚人爲郭書青牧師晚六時設宴大東旅社來賓甚衆云 
 
[俞振之君與張賽金女士之儷影（中華照相館攝）]  
[學務叢載]  
　　滬北平民公學募基金　滬北平民公學於昨晚七時假座石路鴻運樓開第一次籌募基金討論會商議進行方針議决如下（一）目的數定五千元每元作一分分作二十隊每隊目的數二百五十分（二）捐册請名人題辭並刋入校董照像以表鄭重（三）由校董請熱心者贊助擔任隊長隊員由隊長邀請（四）推成燮春爲籌備主任朱麗生朱竹賢孫鶴僊胡國光孫愷麟徐鴻嘉陸文韶申夢世顧九如爲籌備員（五）假朱竹賢宅爲總接洽處云 
　　南洋童子軍操之參觀　南洋大學附小童子軍組織以來成績甚佳昨日瓊崖第六師範童子軍敎練林廷材特到該校參觀由敎職員沈葆琦殷勤招待導往觀閲童子軍操演如旗語·結營·煮飯·救火·種種動作精警謹確令人贊嘆不置當塲撮影多張林君不日將往參觀復旦及各著名學校童子軍操演云 
　　紹興小學校發起儲蓄　北河南路紹興七縣旅滬同鄉第一學校小學部發起學生自由儲蓄其所儲之欵專作購買有益雜誌書籍及娱樂品用有餘則充社會公益之舉云 
[藝苑清音]  
　　上海書畫會印吉光集　上海書畫會　自壬戍秋季成立至今已逾二載本外埠會員已增至三百餘人公衆審定會員陳列佳作縮影精印錢病鶴君編輯名曰「神州吉光集」現已出至第六期每册網羅當代名家書畫金石八十餘種下列小傳並附潤格每册大洋三角外埠寄費加一郵票通用上海閘北中公益里上海書畫會總發行本埠大東書局及各箋扇號均有寄售云 
　　卭池漁父之鬻畫興學　馬企周君别號卭池漁父素精繪事尤擅長北派山水自去秋東瀛回國求者踵接今春擬自夏曆三月二日朔日起照新例減三成不論大小限收百件潤資所入捐助中華藝術學校經費期滿截止潤例向上海法租界愷自爾路惟善里二號馬寓索取或向各大箋扇莊接洽亦可云 
[演講併誌]  
　　日本敎授將來滬講演　日本東京帝國大學敎授服部宇之吉博士現由日政府派任對華文化事業交換講演事定於本月十七日左右來滬選擇相當地點舉行講演會至二十日左右離滬云 
　　辛酉學社今日將演講公平路一號辛酉學社定今日下午二時在社内開春季全體大會報告去年經過情形及討論修改章程選舉職員等事並請國立自治學院院長張君勵演講「政治與個人」云 
　　青年會今晚開演講會　四川路青年會德育演講會定今晚（星期日）七時半請王煥章君演講「世界和平之導線」各界人士均可往聽云 
[醫相新聞]  
　　醫　江西黄石屏君昔以金針懸壺本埠百病一針活人頗多惟惜物化已經三年無從再逢妙手現其單傳弟子胡敬之君已來滬上設寓嵩山路法巡捕房左側對過沿馬路七十四號繼續開業並參用西法毫無痛苦可醫疑難諸症云 
　　相　揣骨相士顔眞君字紹生對於相理頗深談人之吉凶禍福及已往未來事言多中肯往年曾旅居蕪湖現寓天津路振泰旅館十一號云 
　　隴西過客即李北宸君於觀相·推命·占課均得有三昧現寓三馬路晝錦里江新旅館二十八號云 
[球戰歡聲]  
　　公共體育塲甲組足球隊於今日下午三時與意國海軍比賽足球地點在西門該塲云 
[菓品市消息]  
　　金柑到貨極稀存底亦缺乏其市價八元至十元零拆每斤一角半至一角攤上出售十文購二三枚云 
[耶穌嬰孩歌唱會近訊]  
　　徐滙公學舊生沈之經·顧體仁·等所組織之耶穌嬰孩歌唱研究會會員均爲徐匯公學同學專門研究各種音樂歌唱成立以來會務頗形發達明日（十日）爲翟光朝（Uanara）即徐匯公學校長生辰故該會全體會員擬於今日（九日）前往預賀並備花籃頌詞等爲壽云 
[説書小評（三）]  
　　説書中之評話似不如彈詞因社會上之女性者十九皆喜聽小書蓋小書中旣有開篇又佐以三弦所謂聲音娱樂似較開講大書者之怡情悦性也而且説小書者自學習以至執業日薰陶於才郎美女之範圍中由研究而至摹仿由摹仿而至實騐日浸月潤漸至自身亦嬝嬝婷婷而近於女性之化矣故一旦登臺自然於不知不覺中而現出一種流利輕盈之態度雖曰職業便然要亦不免近於矯造由是女性聽客對之自然歡迎之不暇矣故彈詞家於塲子以外生多堂唱十九爲閨敎較重之大家閫範格於不能自由外出而乃召説書者至宅中日唱一二回不等其名曰堂唱此爲説書業者所最歡迎蓋書短而報酬厚此風吳門最盛凡門第較優者類皆常年請有堂唱之彈詞家也近年來滬上亦盛行矣至於説大書之評話家全在大刀闊斧氣宏氣沛爆頭足（大書中第一要有爆頭否則淹淹無生氣矣）則書有勁而聽客亦目注神貫矣惟其如是故評話合於男性而爲女客所不喜其在營業上以塲子爲主若常期堂唱乃絶無僅有即或偶有亦必臨時叫説者也故評話不若彈詞之易於賺錢也然而習評話者非如説小書者之有胭脂氣蓋性情行止近於豪放不覊者居多語云近朱者赤近墨者黑旨哉斯言也 
　　蘇道光裕社中即以現時言之業彈詞者實較評話爲　所以然者（一）小書情節簡單不若大書有歷史上之根據不能隨意裝點此就脚本上言似覺較爲簡捷也（二）小書彈唱時爆頭較少即説白亦多以隨便口述者爲多不若説大書之處處用勁吃力萬分此就説唱上言其輕重亦相去甚遠也（三）小書有堂唱之例外生意大書則少此就利益上言亦優劣判殊矣有此種種原因而後起之彈詞家正有在坑滿坑在谷滿谷之勢矣 
　　彈詞家之必備條件須唱·説·彈·三者俱佳始可稱爲上駟之才以言乎唱第一爲開篇現時通行之唱篇多以俞調出之其實蘇道之説小書者其唱調共有三一曰俞調此即彈詞家所奉爲金科玉律者其行用最普遍所占之勢力地位亦最深厚也二曰馬調所謂馬調者即馬如飛君獨創一格之特别調也馬調較諸俞調其難千百倍蓋馬調之詞句長短不一不盡如俞調之專限於七字韻者馬調最長之句雖三十餘字亦有之然而須一氣貫通之故唱時之吃力非常非好中氣人不敢輕於嘗試苟馬調而能唱好者則其韻味一唱三嘆較俞調實不可以同日語也循例説珠塔者必須唱馬調今則多以中氣不充紛紛因陋就簡改唱他調此後馬調二字將成廣陵散矣一曰陳調所謂陳調者與俞調亦無甚分别不過轉音與運化上稍有不同耳三調之中今之業彈詞者多半皆唱陳調焉（思湖） 
[心聲雜誌新出戲劇號]  
　　心聲雜誌戲劇號現已排就准明日出版内有何海鳴之「海派新劇觀」蘇少卿之「評梅蘭芳之廉錦楓」林屋山人之「滬上老伶工記」劉豁公之「戲迷之妻」徐慕雲之「賣馬摇板之老詞」陶報癖之「湘劇班出演之規例」許厪父之「荀慧生傳」馬二先生之」改良中國劇之臆測」海上漱石生之「滬壖菊部拾遺志」劉公魯之「劇談録」劉蟄叟之「歌台舞榭記」凌霄漢閣主之「玉堂春」李釋戡之梅蘭芳三十生日序」舒舍予之「武旦劇之小識「歐東谷之「歌塲拾錦」梅花館主之「名士名伶之比較」等共四十餘篇照片有「林屋山人劉奎官梅花館主合攝之穆柯寨」白牡丹之「白水灘」「盤絲洞」王芸芳之「時裝小影」湘班菊部總統之「化裝照」美艷親王（趙美英）之「麻姑獻壽」朱琴心之「陳圓圓」五光十色倍極華麗此期材料較之以前所出者增加一倍每册仍售小洋三角云 
[記新劇「紅衣女郎」（四）]  
　　一日路一森獨坐書齋忽待者持一函入啓視之則爲可明夫人所寄也函中略謂得君書備悉蒙招晤凖到不誤路一森閲竟大疑知又爲奸人之計正猶預間夫人已至相見笑曰幸未失約路一森曰速去速去中奸人之計矣余固未有書招汝也夫人笑曰旣來之則安之何懼之有哉言未竟門鈴聲大振路一森急命之避入後房只見門啓處一麗人翩翩入視之則美立也路一森此時心神大恐語無倫次美立曰前日感君奮勇救余弱妹特來登門拜謝路一森唯唯否否所答非問美立正欲詰其故忽門鈴聲又振斯時美立進退維谷亦急入内暫避路森見所入者非他即福而林也恐極福而林獰笑曰汝做得好事我道汝之情人因何堅不肯告我原來即爲余妻眞賣友小人也言訖擲書於地路一森徐徐拾書閲竟强作笑容曰福君幸毋中人離間余輩之計也福而林大怒曰余至此時曾親見有一女子身衣紅衣避入此屋頗酷吾妻吾將入内搜之路一森聞言大驚急阻門厲聲曰此室决不能使汝搜尋福而林愈疑正欲奪門而入忽見房門啓處一麗人姗姗出圓睜杏眼指福而斥曰路一森爲余之情人余即爲路君之情人干卿底事而來此相搜耶福而林驟見此狀大恐即向路道歉並云余中奸人之計矣幸老友其恕之路一森至是膽已略壯因微笑曰老友此後幸毋再如此多疑而使多年至交一旦絶斷也美立復高聲曰即眞汝妻在此亦决不能令汝搜得須知見汝來時早從窗内遁矣夫人在内聆斯言大悟急啓窗而遁福而林至是祗得唯唯而退路一森見福去後因向美立曰感君救我復得全伊人之名節余别無他報惟有盡力代君復仇以報此相救之恩耳美立曰如是則余亦甚感君也乃告辭而返（松廬）（待續） 
[觀三本「徽欽二帝」記（二）]  
　　宫中喧擾惶恐之際即徽宗宴酒取樂之時太子束手一計莫籌徒責韋妃命御軍包圍宫庭秩序大亂羣臣四出尋訪王黼深悉隠情逕赴李師師家促帝回宫好臣乘機造謡誣太子宣和帝回宫痛斥太子且出華國靖夫人旋即登殿李綱哀國事日非苦口直諫且痛駡蔡京童貫等帝怒李遂被謫時燕京又失惡耗傳來童貫又以伐燕爲請太子知童貫無能徒費國庫正欵否認之旋金邦亦將大軍進攻中原宋兵不敵危不待旦告急公文紛紛沓來明中大震宋帝畏禍從童貫計禪位太子已則率領韋妃及李師師等出游江南苟圖偷安之想太子即位稱靖康帝（即欽宗）即位之後知李綱忠直即復李職並求鋤奸清政之策李　　　參摘羣奸誅朱仲父子二人及蔡攸·王黼·林靈素·童貫等六人時人稱快 
　　時有岳和者湯陰縣人世以務農爲業爲人良善能節食以濟貧苦有耕侵其地者亦慨予之欠其財者亦不責償晚年舉一子名飛字鵬舉因生時有大禽若鵬飛鳴室上故名未彌月河口决黄水暴至毋姚抱飛坐甕中衝濤及岸得免此該台節演岳飛出世之大要也歐陽予倩飾李師師身段婀娜舉止極嬌媚有宛轉不勝小鳥依人之概其唱工尤爲清麗嚦嚦可聽與乃夫破鏡重圓一段演來恰到好處鴇母愛鈔自古皆然吾人猶安得深責李姥哉觀賈奕遣戍起程一段師師不忘糟糠舊情猶能前往相送哀啼悲泣似滿腹怨情不能吐訴於萬一斯時旣悲故夫之獲罪於無辜又慚禍戾之實由已起怨憤塡胸無以自辯賈奕爲謀生計遠征異國抛家不顧豈亦人情之所願師師之從業於賣笑或亦爲衣食計耳社會類此同情者比比皆是世之如李姥者益爲衆矣 
　　欽宗一角由劉漢臣所飾器宇軒昻儼然有帝王舉止直言諫父一塲口齒清晰瀏亮動聞羣奸造謡被斥後所唱新調一段引商刻羽抗墮集齊有絲絲入扣妙到毫尖之慨頭二本中因配飾角色未得其當曇花一現致劉伶不克一展所長三本中飾靖康帝恰合身份也配以潘月樵之李綱益爲生色月樵做工本是專長忠義之氣凛不可犯二塲諫帝語多警世箴言趙君玉之韋妃張月亭之徽宗夏月珊之童貫周鳳文之李邦彦多能各盡所長誠珠聯璧合之佳構也 
　　佈景有御花園之美麗矞皇皇宫中通達妓院之機關地道大鵬鳥下凡之奇觀虬龍操演水族時在碧波水裏游魚出没可數水没湯陰縣一幕尤爲逼眞綜觀全劇實較頭二本優勝多多也（窺豹） 
[「文姬歸漢」劇之内容]  
　　「文姬歸漢」是劉君豁公傑作現將情節述之於左 
　　蔡文姬是三國時中郎蔡邕的女兒他一生的事迹在歷史上佔着重要的位置在那後漢末葉十常侍專權誤國弄得天怒人怨民不聊生蔡中郎特地奏參一本不料事機不密被十常侍知道了反將蔡中郎定了革職的處分多虧董卓起兵平了十常侍之亂擁立獻帝爲君天下方才稍稍安靜誰想這董卓當權之後一般欺君罔上擅威作福只恐百姓不服聽他女婿李儒説蔡中郎是當代的名人若能保他在朝爲官百姓必然悦服爲此特命張永（董卓家將）去請蔡邕不料蔡中郎非但不去反將董卓大駡又將張永趕出門外文姬聞知此訊忙去勸他父親不要激怒奸臣自取殺身之禍無奈爲時已晚張永所帶的校尉已經到了門前當將蔡邕拿進京去文姬母女各各痛哭失聲接着便差用人進京探訊據説蔡中郎到京之後董卓本要殺他因爲李儒力勸已經轉怒爲喜將他保舉在朝爲官了文姬母女這才放下心去不多時匈奴蠻將安富哈帶兵來宼當將文姬母女衝散又將文姬擄去獻與左賢王爲妃 
　　同時大司徒王允因爲要去董卓特地用美人計一面將養女貂蟬許配吕布一面又將貂蟬獻與董卓使他們父子成仇（吕布爲董卓義子）然後就吕布的力量殺了董卓這事雖是王允的妙計黄琬李肅馬日磾皇甫嵩等也都有功當時百姓因爲痛恨董卓便將　心揷在他屍身肚裏點起火來名字呌做卓燈這時蔡邕和董卓已是感恩知已聽説他死後被焚心裏十分難過連忙趕到法塲把那燈火吹息並且放聲大哭王允恨他不明順逆便把他拿去殺了接着董卓的謀士賈詡邀同李催郭汜張濟樊稠諸將上表求赦王允也不答應如是賈詡唆使四將造反帶兵直逼京城吕布領兵迎敵大敗而歸王允没法只得捨身救國跳下城樓當被諸將斫爲肉泥 
　　這時獻帝爲四將所困比在董卓手裏還要不自由些幸得曹操起兵掃平叛將獻帝方得回宫當封曹操爲丞相軍國大事一概由他處置曹操得意已極如是大宴賓客舉目一看在朝文武大臣俱已到齊只少老友蔡邕廻憶故人不覺悽然涙下當向衆人説道我與蔡中郎交若管鮑情逾骨肉假使他今尙在我必要力懇聖上重用使他大展經綸誰想他才豐遇嗇誤附奸臣惹出殺身之禍所遺一女至今還在匈奴老夫身爲丞相不能爲故人庇一弱女想起來怎不傷心謀士劉曄説道丞相旣然不忍蔡中郎之女久困番邦何不設法贖他回來曹操一想不錯就派劉曄爲使呌他多帶珍寳去贖文姬這時文姬已爲左賢王生有二子夫婦感情已甚融洽只因心念亡父急欲修墓只得力懇左賢王准伊歸國左賢王再三不允文姬焦急萬狀忽然思得一計編出「胡笳十八拍」來左賢聽了十分感動這才准伊歸國文姬奉命之餘不覺悲喜交集只得泣别夫兒揮涙就道那種慘狀眞令觀之泣下以上是這本戲大概的狀况也（梅花館主） 
[集會表]  
陽曆本月時間　　　地點　　　　　　　　召集者　　　　　事由九月正午　　　　　四馬路一枝香　　　　記者聯歡會　　　本年第一次　　　新職員就　　 
九日　　　　　　　小西門少年宣講團　　各團體　　　　　追悼列寗 
九日　　　　　　　復興園　　　　　　　上海怡社　　　　春茗大會　 
九日　　　　　　　上海縣商會　　　　　上海縣商會　　　第三次　會 
九日下午一時　　　徽寗同鄉會　　　　　徽寗同鄉會　　　第一次徽求揭曉 
九日下午二時　　　辛酉學社　　　　　　辛酉學社　　　　春季大會 
九日下午三時　　　職工敎育館　　　　　家庭日新會　　　常會 
九日晚　　　　　　西藏路　　　　　　　寗波同鄉會　　　第二次徽求揭曉 
九日晚　　　　　　中央大會堂　　　　　精體育武會　　　徽求會 
[今日陰雨而寒]  
　　徐家匯天文台昨日下午四時三十分氣象預報云黄海風勢不穏低壓將繼續東北進以入於海四週有旋風繞之揚子流域陰雨而寒南方有時令風本埠温度在下午三時前之二十四小時肉最高四四·八最低三四·二去年今日最高五二·五最低四四·一 
 
 

Page 21

 
 
第一萬八千三百二十七號;中華民國十三年 西曆一千九百二十四年三月九號
星期日 * *中華民國十三年三月九日星期增刊 
星期日第二百二十八期 
[本刋投稿簡章]  
　　（一）投稿本刋者其材料以政治外交軍事經濟工商社會法制學術諸端爲範圍叙述須縝密而有系統調查與統計須新鮮而翔實浮泛空洞之文或語涉攻訐私人雜有黨見者慨不揭載 
　　（一）譯稿請附寄原本如不便附寄請將原文題目原著者姓名出版日期及地點詳細註明 
　　（一）來稿以自二千字至五千爲限 
　　（一）來稿望繕寫清楚自加圈點 
　　（一）來稿旣經揭載當酌量酬以現資不願受酬者請自行聲明酬報等差由本刋編輯者酌定若投稿者欲自定數目請於投稿時同時聲明 
　　（一）投稿時請署名蓋章於標題之下（投稿時祗署名而不蓋章者以却酬論）揭載一月後無人指摘其轉録他稿者隔月一日（陽曆）即可向本館取酬領酬時之署名蓋章須與投稿相符 
　　（一）來稿揭載與否原稿概不檢還但投稿時附有開明地址黏足郵花之封袋聲明（如不揭載須將原稿還寄者當如命奉還） 
　　（一）來稿本刋編輯者得酌量增酬之投稿者如不　增删可於投稿時預先聲明之 
　　（一）來稿經本刋揭載後其著作權即歸本館所有 
　　（一）來稿請寄本館星期增刋部 
一週間國内大事記略 
[北京政局]  
　　本週間政潮仍復不靖張志潭建議組新政黨令國會自行瓦解并主改内閣制爲總統制民治社又擬倒孫擁孫洪伊組閣法郎案迄未解决孫亦進退維谷别有主孫行而以程克暫代者吳景濓在津又聯院奉段派則却之而别遣人赴奉浙申明未受曹吳之優禮海軍温杜之爭至今未息洛吳催發渤海司令之命杜又靳之陜西因烟税交割不清各方軍人早有疑貳藉端起釁展轉未已寗波軍警復以事衝突武昌善堂反對市政借欵蕭則諉之於議會參戰借欵曹汝霖密陳聲辯已由院函地檢廳撤回偵查青島鹽輸出亦經密定取消永裕契約裕中鐵路合同外部則主公布各地師長調動不過各謀勢力調劑緩急山西督署發現刺客足知圖晋大有人在曹錕病極或傳已死則又政治上一種利用之宣傳尙未證實者也 
　　財政關税邇來甚淡英國對劃撥三十二萬鎊於廣州尙持反對補抽公債八厘七釐二種已經籌本待發有餘再至金融六釐鹽餘二月亦减王克敏主先議緩還各欵再行提用財部且主不用放還而用特别借支藉可抹去其他庫券兑換券等利息兑換券停止流通京民頗受其損德發債票之基金一部確已由華比出面抵押今且更圖倫敦之一部軍政困難一如往日王對府院洛鄂各欵分别准駁終難爲繼大倉洋行請財部以二五附税保證優先債權而未允馬可尼無線電欵亦復併入整理不予付利張英華前以銅元票抵押一案至今尙在司法研究中審計院擬查民九以後國庫尙在遷延而青島公産庫券則已起息矣 
　　外交最急莫若俄事李家鏊已至莫斯科而承認則尙須取决於東省加拉罕亦接訓令謂若承認則可本互讓精神以商議大綱而中俄會議尙未開始蓋與日本之關係尙待疏通且東路外蒙尙有爭點至會議承認之先後猶待研究最後莫斯科允棄俄蒙協約保留華僑損失不劃駐兵軍域似已漸形接近日方奉吉禁運現洋提出抗議王希天於地震時失踪遭害日前北京舉行大會追悼漢口賈案交涉尙在進行重慶宜陽丸所拘日人日領特往晤石青陽求釋未允電台事始終未有結果膠濟撥欵海軍則幸經嚴詞拒絶外部以予英美公司烟草專賣之利並由紙烟捐局呈請取消矣 
[匪禍]  
　　抱犢岡附近又復發現匪跡薩拉齊則最近被刼至三次隨匪復擾魯城隨縣高廟河西等處盱眙發現大股架掠湘南撫匪又變而港輪廣順號由深水埔來港忽告失踪初以爲海盜所得旣知爲周之貞所拘留始告釋然也 
[南中戰禍]  
　　粤省東江中路陳軍又襲寳安石馬東平朱槐潰退孫急令駐横瀝石龍者往援仍在爭持陳又電汕頭促尹驥李雲復等回備反攻至駐軍則許部圖回少留者又患增城貧瘠將與粤籍軍對抗滇湘軍陳亦乏餉圖投北者不少聯治主張或有變化而博羅陳軍與湘軍尤多抵觸程潛李烈鈞又圖取代譚延闓暗潮日甚西江梧州李濟琛處境日迫將回兩陽而三水一部已爲滇軍所繳械許軍且約陳策於不穏之際將以相當手段爲解决省城則仍李爲善後處長馬濟又謁黄紹雄合商大廣西主義陸榮廷已回桂林而設行署於平樂北江馬江之役沈鴻英大敗投孫孫加容納將以牽制桂陸説者或謂其别有用心南雄滇軍則有投北者方本仁於南雄幸獲勝仗急調樊部往援之矣 
　　閩周蔭人催運新軍孫傳芳聲傳入贛贛人羣起爲抗而實則聲東擊西以逐王永泉王不戒備竟與弟永彞同時出走南台林虎以不得洛吳之助又商臧致平於厦門將圖合作黄大偉亦宣言統一福建將備北伐籍民交涉則迄未解决王永彞慘殺案則院令已派人往查矣 
　　川戰一軍攻瀘失利分别向油溪赤水潰退援軍又克資中熊但并退威遠劉湘袁祖銘且加追擊趙榮華移駐永川聯軍益抵隆昌省軍則向合江江津而退渝軍已往堵截激戰於鶴渡坪省軍敗渡南岸東大道遂通熊但賴石復議竄綦江南川而請湘趙爲調停否則經湘赴粤或入桂以聯合孫文旣而劉田並占隆昌榮昌熊但尙由三路會合滇黔軍以負固反攻然未必能占勝勢至援軍捷後布防調任軍政各務正形棘手一時亦未必能就緒也 
一週間國外大事紀略通一 
[英國政聞]  
　　歐洲大局尙無清明之望而其關鍵實隨英法間之情感爲轉移英自工黨當政首相麥克唐納爾氏自兼外相其對外政策力主公開而一以誠意出之最近致函法總揆普恩賚詳論歐局痛快淋漓而希望英法推誠合作以整理歐局而維持世界和平尤三致意焉普恩賚復函亦認英法合作之必要惟對於保障法國和平維持巴黎條約猶持之甚堅辭氣之婉轉誠懇則與唐氏之函相若英法輿論對兩總揆函件之評論類多表示好意懷疑者則謂兩總揆列論歐局未有責難已屬大幸欲因此而謀最後協定尙非一時所能幾此説頗有見地蓋久歷未决之諸難題初非能以一二函牘疏解者也英政府新嘉坡興築軍港計劃聞將暫時作罷女子參政案已經下院二讀通過該案目的在使二十一歲及以上之女子有地方行政及國會選舉之投票權此案如能成立則選民可增三百萬至五百萬云港工風潮已歸平息礦工與礦主間之增加工資談判尙在磋議中造船工因要求每週增加十先令未遂已非正式罷工造船工團從中疏解刻未見效英國工界之多事於此可見也 
[德國近况]  
　　德國魯登道夫將軍叛逆案尙在審問中魯氏於上月二十九日對簿公庭侃侃而談煤自承爲復辟黨訴陳巴伐利亞邦獨立之欲望及上年十一月間叛變之經過愛國之情溢於言表聞者動容連日開審數次尙未訊結德國金鈔銀案據德外長稱即將提交國會德政府並擬發銀幣每人以五馬克爲限如全數發行金馬克可增多三萬萬枚聞國家銀行所存現銀足敷鑄造云巴黎大使會議近致牒德國查詢其武裝曾否完全解除並請派員實地調查以明眞相未識德政府將何以答覆之也 
[美國煤油大賄案]  
　　美國煤油大賄案進行頗緩司法總長陶迪氏動用公欵從事投機納金議員形同賄賂且任人擅用法部密碼互通消息衆迫其辭陶氏尙戀棧而白宫已在物色繼任者云本週本報美國通信述其經過較詳謂美國天保洞油礦爲國有原備海軍需用者在威爾遜總統任期内已曾有人主將此礦地出租藉收租利後經人反對作罷至哈定總統時此油鑛管理權未經議院同意由海軍部移交内務部其時内務部長爲福爾氏即以之出租嗣經人告發謂該地油鑛將爲租者提盡同時控告前内務部長福爾氏受租地者賄金十萬元又受另一租地者二萬五千元此事發覺全國譁然參議院即提出質問要求查審同時亦有以福爾氏及今之執政爲共和黨員遂以個人之敗行議及其黨者亦有謂此案之告發含有煤油業競爭意味者據此案告發者方而言謂受賄案有實據而在被告者方面則謂定乃私人借欵與租地無涉惟無抵押品係實情有關此案之各方重要證人業經傳詢數次乃旁生枝節涉及民主黨重要首領將爲本年總統選舉時代表該黨候選者亦曾受賄雖經本人力辯要求出庭對簿但情節愈趨愈複雜嚴重其結果將不僅限於本案有關係各人之聲名勢必影響及於本年選舉總統問題亦即影響於下年行政方針是則不能以一賄案視之云 
[土耳其廢除教主]  
　　土耳其革新以還上下一德一心勵精圖治成效卓著最近國民黨鑒於宗敎束縳人心阻其進步於本月二日舉行重要議案討論（一）廢敎主（二）廢宗敎基金部（三）廢宗敎學校三案第一案規定廢敎主取銷敎主職位於十日内永遠驅逐敎主眷屬至土國境外剥奪彼等土耳其公民資格該案是日下午國會以大多數通過並令君士坦丁總督於十日内執行之四日晨二時總督及公安督辦偕同警察赴敎主宫命敎主御位即向宣讀廢位文繼乃命敎主降位即作離境準備後一小時敎主率其二婦及子乘汽車赴邊界恰太爾加乘火車入瑞士倫敦輿論認土國此舉將爲回敎主義與回敎文化之大害恐將引起革命與騷亂蓋彼未開通之回敎徒皆信藉敎主之力可與至聖於精神上接觸也 
列寗遺襯陳列莫斯科工會會所之攝影 
[英法德之觀察談]  
　　夫事實與理想至證實之際輒有不同之點即如人之望日晨必柬向覘日自雲端而出漸漸高出林表午則至中夕則西墜前此則謂日繞地球而轉動晨夕一週因分晝夜揆諸事實固類似也而今日則知正地球繞日而轉初非日轉事實與理想殊逈然相背矣今美國人之睠懷歐局者亦正如此曾有考察者於客夏赴歐而對歐初似不甚滿意正爲事實與理想各異之使然美人之意固欲先探眞理並明了其事實以比證之此下所書蓋即根諸事實而言者雖於理想或有所歧誤然旣有根據則當以結局爲論定矣 
[英國經濟之恐慌]  
　　作者當旅英寓居倫敦之懷脱郤不爾時輒於晨間啓户見一老人衣極敝之大衣加一小帽彳亍於道隅其衣大衣者蓋中無所服則藉以爲禦寒之資其踽踽也每就鄰右垃圾之箱尋覓殘肴納諸衣囊備終日果腹吾儕若轉一街隅者則又見有婦人旁街沿而立手中抱一嬰兒乍觀之年事似在五十左右諦辨之則不及三十蓋以殷憂憔悴而遂增其老態手中且懷抱一嬰兒不及三月一手則以繫鞋之帶售諸行人街隅旣無可坐之地亦更不能置此襁褓營營覓食飢態可知質言之英國失業之人可百三十萬也英國煤價日廉趨至産價之下德國則以煤爲賠欵日有輸入製造品外銷賣價率且視成本爲低減德國苦工之製品售價尤廉船隻滯於港口以戰時所多製者一無所用礦工鞋工及造船工等凡勞動者幾盡告失業平民敎育律曩定自十四歲入塾至十八歲者今則實行無期蓋以税則已高不能再籌欵以添學校也所得税一磅竟收六先令或三成則人民無力以使其子弟受高等敎育則青年受其痛苦矣 
　　英爲古國余嘗游觀其某古堡中陳甲仗無數甲仗均前世紀之物而均爲當時戰士所手用於英國歷史上之戰爭者固有其榮名在也又觀英王前代之照像及民家先代之照像亦知出自美術家手澤可由以推想當年之狀况爲美國所未有前此在美輒聞人言不願棄去先人之舊廬我之所謂舊較英人之舊不可同日語矣至見華維克大堡修理完繕引以爲怪訊之則知此地已賃與芝加哥之富商租税每磅有六先令之鉅云 
　　一月之中每日吾必赴演講會二次而未聞有詆美國之堅索戰債者咸以英舉美債盡輦之法國英於戰時經濟均以國力維持之戰爭經時美國雖後爲協約亦以重價售其軍火法國至此無一文償英而英則乃不能不還欵於美徵一磅六先令所得税職是故也以英國情形觀察之當先知前此之事實蓋戰爭之餘毒至今猶存旣敗棄一切工商之塲失業者自日見其衆多故英人不特以爲法人至今保存其軍力較一九一四年對德時爲强且將出餘力以輔助波蘭巨哥斯拉夫羅馬尼亞焉英人又曰法人之擴充飛行隊將何所用之耶夫英今固主以公道待德則德可稍定歐州大局亦藉以稍平英國憶拿破侖戰役之後一八一五年所締之約英固予法以休養之機而法定大局亦定前例固在也 
[法國之寅畏]  
　　一日吾等在巴黎一汽車廠附近之公園小美國W.O.Mendenholl原著尊譯 
坐聞鄰座人語曰法國可實在魯爾得賠欵耶言時且以手指一廠中之人曰此人經戰役二次彼等蓋目擊一八七○與一八七一年德人之陷吾邊境與後此卑士麥所訂之條約彼等亦且累世敎其兒童俾再遇此等戰事之發生今固可必其不再有之兒童長成固可免此種浩刼而抵抗之訓育則仍强迫使行蓋吾儕固希得一保證於先者也夫保證與賠償之説事涉魯爾之眞理則更聆其次一人更曰法人在魯爾行動果將以何法獲其保証答者則曰爲全歐利益計兼爲德國本身利益計吾儕若放棄卑士麥之行爲庶有豸乎吾儕聞此遂思索所謂卑士麥之行爲夫歷史上吾固習知普魯士希司巴伐利亞撒克森奈威司法利諸王國由卑士麥一手之力聯合而造成一强國以武力之雄而陷鄰封之邊境英國固有成語曰德人之驟止此語與法人所謂放棄卑士麥之行爲者類似而實尙有一不同之點旣而在德柏林愛森等處亦嘗聞人道解釋二字曰裂吾至片片矣此語與英法諺亦正相同特以各方觀察之不同而立異也 
　　今且就阿拉司一帶兵燹區城以證賠欵與保證之言在過佛美立奇即遠遠見一石塔即塔後爲遠山吾儕更至山巓則有無數林立之白十字架由此登山以下窺則十字架尤陰慘幻成一片此十字架者每架咸繫以死者之姓氏蓋均戰士之遺骸也在此墳園之旁則又復見一團蕉就中但一老人一老婦與一幼婦彳亍而來至墳園中檢得一處而　花其閒則知死者固家中之壯丁又一端一三十餘之婦人携二幼兒挾花而寘諸墳則又知死者之爲夫爲父矣同時吾儕見寘花者七而墳前之殘花尤多不可數就此一觀地下埋無數英雄之骨而復憶法人所謂保證之語則當知所憬然矣 
[德國之饑饉]  
　　美國人之知德國情况者甚多且詳而於侵略比利時則不然其實則固確也又有諸端爲美人所深信者則又未必爲事實即如魯爾事在美所傳聞者在法未必知之并有傳聞不實而在法亦不可得者蓋正如法國兒童所傳説之比國故事也而受森乃遣送三萬兒童以就哺於中立區之德人此等兒童即其雌黄爲故實耶吾所目擊者一婦人與一九歲之稚子閒談此家中離即在眉睫婦人問稚子以商店鐵路之事謂他日長成將執何業特雅不願其爲機密工程師耳兒童則曰吾將伐法夫歐洲有德人七千五百數法人但四千數統計之德人産六兒法人僅得其一則後此法人之保證更何由以得之耶今當更言馬克跌落之事蓋若傾全國農夫抵押之數始足以償及國債今姑撮二事言之一德婦晨間忽大笑曰吾往購數蕃薯而蕃薯之價足以抵予屋租吾寗付租一萬馬克矣又一德人曰吾固知某人之屋租蓋傾其平生儲蓄四分之一也又一日舉一老人於施食場其人前此蓋持勒之店夥因老乞休以所得之十萬馬克娱其餘年而今則一磅牛肉價八十萬馬克則但能鵠候施食塲外求得一湯旣而吾又至柏林立區建築之一室中此日正爲斯屈拉門組閣之第一日即有數事不甚融洽而次日内閣遂解因此又得與人有談論之機就中有人在美頗著盛名因即訊之曰何以法國必占魯爾答曰賠欵固不可得天下安有敗生利之途以求利者吾於此則又知所謂保證者矣其人又曰更二世紀吾子孫當必强逾今日亦正可如拿破侖時代之兩决其國防耳此等俱爲事實而眞理則未易遽求且德爲匈奴種英人冷而自顧但法與德抗則其結果與多數和平之影響又將若何英人或但求平穏以得營商業爲已足法人或力主保證或以圖安全而稍稍以大度容德而德人或以仁愛之心法律之拘束而愛兒童倘得足食勤工者亦或更願付其賠欵矣 
[美國如何]  
　　美國以富而足食自雄於時乃於歐局人人感其盛意却又以爲不便英人之言曰若美不加入則賠欵委員且不願專爲法人之工具法人之言曰若美不加入吾儕不必占魯爾亦或可得賠償之保證德人則曰如美不加人吾等且爲一四方敵體之事而美人曰美人殊不必加入於歐洲擾攘之局中國際聯盟初無力量徒憎兹多口而已顧眞理則如何美國人之眞意且視此如火線蓋以自知所以滅火之策爲無可成功故亦不願更與於歐洲之事美人但有禱天以冀有力者出而拯此危局耳有力者其興乎來 
[德國水利學大家恩格司博士沈恰]  
　　德國德蘭詩頓大學水利學敎授恩格司先生（GeheimerRat　Prof,Dr　HubertEngels）爲當代水利界泰斗歐美各國無有不知其名者氏於壯年曾參預基爾軍港及漢堡商港之建築來因河及阜色河之治理成績卓著衆論歸之一八九○年應德蘭詩頓大學之聘任水功學敎授得於授課之暇專爲深沉之思一八九二年舉行其第一次之模型試騐所試騐者爲橋墩之形式與受水冲刷之 
[德國水利學恩格司博士]  
關係結果發表名震一時是後有某大船塢聞其名聘爲顧問氏爲之作種種試騐莫不大著成效一八九八年氏手創之河工試騐室成立世之有河工試騐室蓋自此始一九一三年值土木科新校舍興工學校嘉其成績特依其意建築今之試騐室（其詳見拙作「德蘭詩頓工大之河工試騐室」載在同濟雜誌第二十一期（規模新頴·爲各國冠氏於二十餘年來得以發明許多公式及原理無不唯此是賴一九一四年其所著之水功學全書兩巨册出版内容美備爲世所許氏以一身得二名譽工學博士學位奥國維也納工藝協會念氏功績特製名譽奬章相贈瑞典皇家理學會慕氏才至推爲名譽會員氏又充德國國家工程學院院員全國内河航運會會員歐戰以前嘗充德國代表出席萬國航運會議又屢旅行英·法·荷·比·意·美·瑞典·挪威諸國考察水利當世水利界知名之士無不與有往還尤以與美國禮門先生相善費禮門先生固今之治水專家也曾受我國之聘爲治運　淮之商榷然其主張出於與恩氏討論之結果者殆居多也去年九月氏尙爲費氏舉行試騐解决丁壩形式之問題氏現年七十歲自本年四月起將告老退休其爲人慈祥和靄愛我國尤殷嘗爲怡言黄河之不可不亟治與夫治理之方略其計畫大概之可得而言者乃在固定中水位之河道使水歸槽氏爲治河專家其言蓋非脱然而發然猶以未嘗親身觀察黄河故尙不敢昧然决定爲言又云在本年以内若我國有欲其東來之意彼甚願一行蓋氏固以暮年得爲我國治河盡力爲莫大之榮幸也其致身於學術有如此者竊思我國河患於今爲極河之當治不言自明雖目前政局擾攘國家未必有暇及此然未雨綢繆固不妨隨時研究以爲一朝之備恩氏以治河專家肯如此熱心爲我策謀則爲我國計誠宜如何利用此項機會無使失之交臂至於聘請外人余意惟學者可請亦惟第一流之學者始當請其他政治軍事等等顧問徒爲引狼入室之介皆無裨我民若恩氏者以一七十老翁而猶願僕僕東行可謂完全出於研究學術之誠故苟得其惠臨我國使爲我謀畫一切爲計殊得我國水利界更不乏明哲之士可從容視其立説之當否以定取舍庶計畫有成立之望而黄河有望治之日此誠萬世之業深冀國人之能加以相當注意也今河患已急利在速治氏年已老·利在速聘·因特亟爲介紹·俾海内賢達·咸知當世水利大家熱心爲我治河謀者·有愚　　司其人 
　　十三·一·廿五時值恩氏七秩壽辰怡作於德國德蘭詩頓 
 
 

Page 22

 
 
第一萬八千三百二十七號;中華民國十三年 西曆一千九百二十四年三月九號
星期日 * *[中國之漁業（續）吳淞江蘇省立水産學校王業]  
所用漁具有網及釣二種網有風網掛網流網拉網四類述其大概如次（甲）風網漁業此網多用捉黄花魚旅順境内極多共約三百漁船載重約百四十石容漁夫十六七人漁塲多在崆峒鳥利津熊岳城及朝鮮紅山一帶漁期四月至六月每船漁獲額平均約一千六百元 
　　（乙）掛網漁業　主捕黄花魚扁口魚比目魚等漁塲在獐子島海洋島崆峒島及熊岳城一帶漁期四月至五月漁獲額魚船平均約四百元 
　　（丙）流網漁業　此網專捕　魚及台　魚漁舟載重約三十石容漁夫五六人漁塲多在海洋島之東北沿海及烟台威海衛廟島列島附近漁期四月至六月漁獲物每船約四百元 
　　（丁）拉網漁業　此網最大長者可及一英里專捕海　魚及鮁魚漁塲多在金州灣及夏家河子之海濱魚期五月至六月 
　　（戊）參網魚業　此網專捕海參故名魚場多在海底礫礁之區魚期十一月至二月 
（已）大口魚長繩魚業此項魚業東三省最普遍尤以獐子島海洋島及大孤山等處爲盛獐子島每歲産額約值銀十萬元占關東州魚獲總額十分之七魚船載重約二十石容魚夫六七人魚期五月至六月每船魚獲額約萬斤每百斤平均售價八元 
　　）庚）鱗刀魚長繩魚業　此項魚業亦亟重要魚塲均在沿海一帶以羊頭窪營城子三山島長山列島等處爲最盛魚期七月至十月 
　　（辛）海獸業　東三省南部所産之海獸僅海豹一種多於西朝鮮近海及烟臺崆峒島龍口桑島廟島附近發現漁者在多駕小舟負長槍携乾糧與防寒具順流而下捕獲地點泰半在遼東灣内之中心洋上該獸慣在冰上酣臥故擊之甚易總計關東州内業此者船數有八十捕獲數約千頭左右用途以皮爲主肉或食用或供製油皮多銷京津一帶 
　　兹將近數年來關東州重要水産類列表於左 
　　　　　　民國八年　　　　　　九年　　　　　　　十年 
種類　　　　　　元爲單位 
海　魚　　三四四·七六五　　五三五·六三四　　五八二·二○四大口魚　　三一○·五五二　　五五四·八二五　　五四九·五九○麟刀魚　　一八六·一五七　　三九○·二一九　　一五○·六一八 
黄花魚　　　五六·六八九　　一四六·三五六　　一○六·五一三 
鮁魚　　　　四三·四四七　　四一·九五一　　　三一·二六九 
鮻魚　　　　一○·一七○　　一六·五七九　　　二九·七五○ 
矮魚　　　　四五·○三九　　五九·三八一　　　四四·○七○ 
揟子比目魚　一六·○八六　　八五·三六四　　　八四·二七六 
繕子魚　　　一一·三四九　　一八·九○五　　　一八·二一○ 
鮑魚　　　　二八·八八一　　三三·六五八　　　一三·四二五 
海蠣子　　　二九·五○八　　三一·九五五　　　二七·三一一 
　子魚　　　二一·五二一　　三三·六九七　　　三四·八六一海蝦　　　　一四·三五九　　四七·四二六　　　一二·八○六 
台鮁魚　　　六·六三九　　　一九·一七七　　　二三·二八一 
海參　　　　一四·九二八　　一九·二九五　　　二六·八一一 
黄尖子魚　　一一·八六八　　　七·五○六　　　一四·一○五 
貝類　　　　一五·四四七 
鯨魚　　　三一○·○○○　　三二八·○○○　　一五六·○○○ 
總計　　一·四七七·五四一二·三六九·九七八一·九○五·一○○○ 
另内河漁業若黑龍江松花江鴨綠江　 
等處水産亦豐重要者如白魚蝦魚　魚鰻魚等年産值數十萬元 
（二）山東之漁業　山東半島居於黄渤二海之間魚鹽豐富自昔已留名於史册其近海所棲魚類概由朝鮮關東州所産無大差異其稱重要者有如左表 
種類　　漁期 
黄花魚　四月至五月 
眞調　　四月至十二月 
黑調　　三月至十二月 
　魚　　六月至十月 
　　　　一月至十二月 
　　　　四月至七月九月至十月 
大刀魚　五月至七月九月至十一月 
　　　　一月至四月九月至十二月 
鱸　　　四月至十二月 
鏞　　　三月至十二月 
　　　　四月至十一月 
鮃　　　一月至十二月 
鱈　　　一月至四月 
海　　　五月至十一月 
鰻　　　四月至十月 
龍蝦　　三月至十月 
烏賊　　四月至七月 
　　　　四月至七月九月至十一月 
　　　　一月至十二月 
鯽魚　　一月至十二月 
　　山東沿海重要漁業根據地南曰青島北曰烟臺漁民多兼業所謂半農半漁是也合全部漁船而言得二千餘隻漁民約在萬四千以上每年之漁獲物計值銀約八十萬元其主要漁業爲元網漁業圓網漁業掛網漁業拉網漁業及各種延繩漁業請言其概况如次 
　　（甲）圓網漁業　此網主捕帶魚青島附近共約八百掛船乘漁夫六七人漁塲多在竹盆島水靈島及大小公島近海漁撈所得每船約三百元 
　　（乙）掛網漁業　此網山東東南沿海最多一船可使用二十餘項操作頗便共約二各餘項此網爲我國所特有與日本所用之鮟鱇網略似在山東沿海則主捕蝦及雜魚漁期二月至六月漁場在大麥島至沙子口沿岸一帶漁獲物每船約值銀三百元　 
　　（丙）流網漁業　此網主捕鰆錆　等計漁船約百隻載重四十石左右容漁夫四五人漁場在塔連島及大公島一帶漁期三月至五月每船所獲約五百元 
　　（丁）拉網漁業　此網專捕鰆及雜魚每船於漁期内平均約得銀三百元 
　　（戊）元網漁業　元網即圓網之小者主捕烏賊及雜魚多使用於灣内及沿海淺處漁期自三月至六月每船漁獲可得百五十元 
　　（已）張網漁業　此網多用作捉捕龍蝦産渤海漁期三月至七月八月至十月此項漁船通稱小燕飛船無特别之構造所獲尙多亦重要者也　　 
　　（庚）風網掛網漁業　此二種網在山東北部沿海主捕黄花魚船數約三百隻歲産值銀二十餘萬漁期自三月起至五月止中間最盛時期僅十七八日 
　　（辛）大網漁業　此網主使用於烟臺沿海所捕多雜魚 
　　兹將膠州灣漁業重要狀况詳細列表於后 
漁業種類　　漁船數　　漁具數　　漁夫數　　　　漁　　　　　　　　　每船平均　獲　 
圓網漁業　　五三四　　八九三　　六三　八　　　二六七九００　　　　三００ 
流網漁業　　一四０　　一四０　　六二０　　　　七００００　　　　　五００ 
掛網漁業　　四七　　　一一四八　一八八　　　　二九九五０　　　　　五五０ 
拉網漁業　　五五　　　二０　　　二五０　　　　七０００　　　　　　三五０ 
元網漁業　　三０　　　五０　　　二０　　　　　七五００　　　　　　一五０ 
各種延擺漁業一五０　　一六００　四五０　　　　三００００　　　　　二００ 
合計　　　　九一六網二二九一一六００八五四六　四０八二五０（未完 
[老子考宜興史本直]  
[老子年代考]  
　　老子事蹟不可詳考史記老莊申韓列傳所記極爲簡略神仙傳高士傳諸書所述老子之事竟成神話矣至如謝顯道混元聖紀以老子於周成王時生成都李氏及法輪經所記老子變化之跡皆甚荒誕不足徵信史記曰老子楚苦縣厲鄉曲仁里人也姓李氏名耳字伯陽謚曰　又曰老子確爲楚人或謂陳人陳爲楚滅或其原籍爲陳神仙傳謂生而皓首故稱老子高士傳謂以其年老故號其書爲老子均不可信今本史記謂老子字伯陽謚曰耼亦爲後人妄改據後漢書桓帝紀章懷注及經典釋文序録並引史記云老子字耼又索隠言許愼云耼耳曼也故名耳字耼有本字伯陽非正也老子號伯陽父此傳不稱也王念孫讀書雜 
[中國調查歐美實業專使張孝若參觀藍格志紗廠後之攝影自左第二人爲張君]  
誌引索隠此節可證今本史記僞造蓋漢末方士謬託道家目老子爲長生不死之神仙以爲即周幽王時之太史伯陽父故纂易史記以實之也且古者庶人無諡老子隠去安得有諡老子曾爲周守藏室之史孔子適周問禮於老子孔子世家及禮記曾子問未詳年代清儒閻若據因曾子問孔子曰昔者吾從老耼助葬於巷黨及堩日有食之遂推算在魯昭公二十四年夏五月乙未朔已時日食恰在日限乃斷定孔子之見老子時在昭公二十四年孔子三十四歲（見四書釋地續）按昭公三十一年亦有日食或孔子見老子時非在昭公二十四年即在昭公三十一年則孔子見老子時之年歲當在三十四歲與四十一歲之間老子至多長孔子二三十歲生於周靈王初年但曾子問一篇學者疑其後人僞造此項考證又根本推翻矣 
　　老子死時不知在於何時莊子養生篇明記其死曰老耼死秦失弔之三號而出莊子此篇比較可信足證入關仙去莫知所終及西度流沙化胡諸説皆　言也雖然著五千餘言之老子究爲誰氏令人不能無疑史記旣化身爲三人又謂儋即老子或曰非也世莫知其然否迷離惝恍不可捉摸崔東壁洙泗考信録汪容甫述學皆言著書者决非老耼汪中老子考異謂孔子問禮老子者爲一人即周守藏室之史周太史續見秦獻公者又爲一人史記所云老子之子宗爲魏將封於羖干者是太史儋之子無疑故道德經五千餘言亦太史儋作北魏書載武城崔浩讀莊老之書不過數十行輒棄之曰老耼習禮仲尼所師豈設敗法之言以亂先王之敎吾人細讀老子其中有失道而後德失德而後仁失仁而後義失義而後禮等文似指斥儒家如不尙賢使民不爭等文似指斥墨家又如民不畏死奈何以死懼之等又似指斥法家以此推之此書或頗晚出日人齋藤拙堂老子辨五篇論老子書當出孟子之後並列舉五證今且匯疑老之衆説以討論之 
老子三十八章曰夫禮者忠信之薄而亂之首也與拘謹守禮之曾子問中五段談話所記之老子精神相反可疑一史記列傳半由莊子天道天運外物三篇雜凑而成周荒唐人也惡足傳信乎且史記主名未定可疑二老子書中語言酷類秦漢間人所爲如仁義二字惟見於易繫辭立人之道曰仁與義六經論語皆無之仁義連用實孟子之言（宋儒亦以仁義並用始於孟子）而第十八章曰大道廢有仁義十九章絶仁棄義民復孝慈三十八章失德而後仁失仁而後義其他諷刺仁義者不一而足可疑三老子之知者不言言者不知似是難名家又云法令滋彰盜賊多有及其攷察察其民　　似是難法家名家法家産生最晚老子能見其弊可疑四老子曰將取天下而爲之吾見其不得已也又云取天下者常以無事及其有事不足以取天下此似戰國七雄策士之口吻春秋各國互爭盟主未有言取天下者也可疑五老子言兵之所處荆棘生焉大兵之後必有凶年此似經馬陵長平戰役後所有感覺蓋春秋之戰大敗輿尸不過數百千人未有若是之甚者也如城濮鄢陵等大戰或亦不過如今日粤省鄉民械鬭而已可疑六老子三十一章羣居則貴左用兵則貴右又曰偏將軍居左上將軍居右此禮與此種官名爲戰國所有又三十九章云是以侯王自稱孤寡不榖與四十二章人之所惡唯孤寡不榖而王公以爲稱此種成語似非春秋時人所有可疑七老子思想太自由太激烈如民豸利器國家滋昏人多伎巧奇物滋起法令滋彰盜賊多有又如六親不和有　慈國家昏亂有忠臣在當時何以未生　響於左傳論語墨子等書又何以絶無痕 
 
 

Page 23

 
 
第一萬八千三百二十七號;中華民國十三年 西曆一千九百二十四年三月九號
星期日 * *跡可疑八墨子孟子極好他人學説評但對於此位著五千餘言之眞人乃不及一字可疑九史記記老子之子名宗爲魏將與老子年代懸絶蓋魏列爲諸國在孔子殁後六十七年老子旣爲孔子先輩其子能將魏豈非奇事且以下世數甚詳若與孔子子孫世數相較則老子八代孫與孔子十三代孫同時更不合理可疑十是故老子爲戰國末年之人將成定論矣 
　　老子旣與老耼老萊子太史儋三人無干係祗因作者自署曰老子遂爲道家附會而易改以實之楊升庵據佛經三敎論謂五千文爲黄帝時之老容成所説實難憑信意者道德經或古道家之書後人傳述之以參加已見歟姑存是説以待考證 
[老子分章考]  
　　今傳道德經分上下二篇共八十一章然其所分篇章决非原有晋王義之本但分上下二篇而不分章元草廬吳澄作道德眞經註合八十一章爲六十八章由首章至三十一章爲道經由三十二章至六十八章爲德經皆極有理前漢河上公註分八十一章然漢志不著録隋志始録之疑六朝道士依托之作未可信也蘇遵道德指歸論分七十二章惟其書殘缺無由知其全體魏王弼注老子分八十一章然宋代未有分章道藏本王弼注卷尾有晁説之跋作於徽宗政和五年熊克跋作于孝宗乾道六年不分道經德經江袤曰余昔於藏書家見古文老子次序先後不類今之篇章亦頗疑後人析之蓋此書本爲雜記體無統系之結構讀者當自尋段落不必拘守舊章也今日最通行之刻本有世德堂河上公章句本華亭張氏之王弼注本讀者更宜參看王念孫俞樾孫詒讓諸家校語其他論老子學説者皆散見他本擇要舉之如下 
韓非子解老喻老 
吕氏春秋貴公不二 
淮南子鴻烈解道應調 
文心雕龍諸子 
程子遺書老子 
王安石讀老子 
文子纘義 
尹文子大道篇上下 
賈子新書審微 
阮籍通老論 
邵雍皇極經世書觀物外篇 
朱子語録老子 
歐陽修老氏説 
鄭俠西塘集論老子 
葉適習學記言老子 
眞德秀西山文集老莊 
魏了翁鶴山文集跋老子 
焦竑老子翼 
吳澄臨川文集老子 
章太炎諸子學略説及國故論衡 
許謙魯齋文集老子 
齋藤拙堂老子辨 
謝无量老子哲學（大中華一卷四至六號） 
　　梁任公中國學術思想變遷之大勢（飲冰室全集十九二十兩卅）又先秦政治思想史道家思想 
　　胡適中國哲學史大綱第三篇老子 
　　其次老子本文史記但言五千餘言無確數宋董思靖老子集解序説曰玄宗命馬子微三體寫本五千三百八十字傳奕攷覈衆本勘其字數云項羽妾本及安丘望之本河上丈人本三本共五千七百二十二字文又洛陽官本爲五千六百三十五字王弼本五千六百八十三字或六百一十或三百五十五或五百九十多少不一日本太宰春台本五千三百八十七庶瀨範本五千三百五十二言以上各本均不滿六千字之文然其多寡至有四百字者以其中語有重複及無理揷入之言要爲後人妄改者可知矣 
[旋宫與今樂（項衡方）]  
　　吾國樂律　自伶倫取竹嶰溪斷節而吹以爲黄鐘之宫制十二筩以聽鳳凰之鳴雄六雌六是爲律吕之本周官太師掌六律六同以合陰陽之聲文以五聲播以八音漢唐諸儒轉相授受互有發明然多雜以五行陰陽相生相尅之義比以天干地支月令日辰之數以致載藉愈多學理愈晦傳世旣久附會益甚自西樂盛行律吕無人講求致使四千年雅樂頓成絶學余以長洲吳瞿安先生有旋宫未喻安問宫商之語遂有志於斯舊藉所載略窺一二惟格於君臣民事物金木水火土之説往往卷帙甫展即復棄去隔八相生三分損益之理雖積久而略有所悟顧若之何而能施諸實踐則卒莫能解寒假回里重温故籍偶以風琴樂理參之律吕旋宫之説一旦豁然大悟不敢自私因述大要草成斯篇以就正於當世知音之士 
　　律吕之名一曰黄鐘二曰太簇三曰姑洗四曰　賓五曰夷則六曰無射是爲陽聲六律七曰大吕八曰夾鐘九曰中吕十曰林鐘十一曰南吕十二曰應鐘是爲陰聲六吕六律六吕者蓋十二支長短不同之管猶之風琴中長短不同之建簧陰陽相間斯成旋宫以風琴比之則如下圖 
西樂風琴每一把十二鍵適合中樂十二律風琴簧鍵長短不同長者振動數少故其聲低短者振動數多故其聲高中樂十二管長短互殊（三分損益即此理兹不具論）音階亦異此中西樂器若合符節也至於唱調七音之名稱亦列表如下　 
　　中樂名　　徵　　羽　　變宫　　宫　　商　　　角　　變徵　　微　　羽 
　　俗稱　　　合　　四　　乙　　　上　　尺　　　工　　凡　　　六　　五 
　　西樂名　　Ｄo　Re　Mi　　Fa　Sol　La　Si　　Do　Re 
　　簡稱　　　１　　２　　３　　　４　　５　　　６　　７　　　１　　２ 
（説明）中間空一格曰全音即有一鍵相隔之謂不空一格曰半音即無鍵相隔之謂 
　　明此二表則旋宫之謂可以喻矣旋宫即今樂轉調之謂今樂轉　其公式爲全音半音即 
Do與Re與Mi　Fa　與Sol　Sol與La　La與Ｓi全音其間各有一鍵相隔 
　　Mi與Fa　Si與Do半音其間無鍵相隔如奏Ｄ調則用Ｄ白鍵爲Ｄo　E白鍵爲Ｒ　黑鍵爲Mi　G白鍵爲Fa　A白鍵爲SolＢ白鍵爲La黑鍵爲Si故Ｄ調用二個黑鍵又如奏Ａ調則用Ａ白鍵爲ＤooB白鍵爲Re　黑鍵爲Mi　D白鍵爲Fa　Ｅ白鍵爲Sol　#F黑鍵爲La　＃Ｇ黑鍵爲Si故Ａ調用三個黑鍵五綫譜上標幾個井字或b字在第幾綫上即是此意自Ｃ調至Ｂ調十二調子依此類推凡稍治五綫譜或風琴樂理者類能言之中樂十二律吕旋宫之説亦即此意唯中樂所用之公式有二（一）隔八相生 
　　（二）宫生徵（即Fa生Ｄo或上生合）徵生商（即Do生Sol或合生尺）商生羽（即Sol生Re或尺生四）羽生角（即Re生La或五生工）角生變宫（即La生Mi或工生乙）變宫生變徵即Mi生Ｓi或乙生凡）此之謂五音相生 
　　西樂轉調起自Dooo中樂旋宫起自宫（即俗稱之上西樂之Fo）此其異也今試言黄鐘宫之理黄鐘宫者以黄鐘管爲宫字即Ｆ白鍵爲Ｆa（或上）於是援用隔八相生之第一公式自黄鐘依次數至第八管得林鍾再援用第二公式宫生徵知林鐘管爲徵音即Ｃ白鍵爲Do（或合）旣得林鐘管爲徵音　再自林鐘依次數至第八管得太簇又援用第二公式徵生商知太簇管爲商音即Ｇ.白鍵爲Sol（或尺）如是類推援用上列兩公式即得黄鐘宫調之七音如下（此所謂黄鐘宫即九宫大成譜之正宫説詳張玉田詞譜余擬著文闡明之） 
古樂黄鐘宫風琴譜式 
　　（舊藉旋宫多作圓圖今以與風琴譜對照且便於手民改作直圖） 
上表各宫莫不援引隔八相生五音相生之兩公式製成然其所得之結果有可得而言者一曰西樂全音半音之理亦見於此如變宫（即Mi）與宫（即Fa）變徵（即Si）與徵（即Do）皆不相隔而其他諸音則皆相隔二曰七十二調之變亦見於此如黄鐘在此表中黄鐘宫中則作宫大吕宫下作變宫夾鐘宫下作羽仲吕宫下作徵蕤賓宫下作變　夷則宫下作角無射宫下作商此七音俱備矣其他各宫莫不皆然則七十二調之作亦嫌詞費此余上又更疊重複不必重載之解釋也 
　　以愚臆測　宫之廢蓋以簫管祗　七據此黄鐘宫者即今樂之Ｃ調其他十一律吕均可作爲宫音又皆援用隔八相生五音相生之兩公式求得徵商羽變宫變徵之六音凡以十二律吕作爲宫者謂之十二宫十二律吕旣可旋相爲中又可各爲徵商羽變宫變徵之其他六音十二乘六得七十二是爲七十二調合十二宫七十二調是爲八十四調自唐貞觀時太常卿祖孝孫始爲旋宫之法歷宋迄明未有改變惟通俗所用則在唐宋已止二十八調元明北曲僅六宫十一調南曲僅九宫十三調且名目亦已變更不可窮詰（余另有文考證）今九宫譜雖傳而所用笛色工調僅知其當然而莫知其所以然（見吳瞿安顧曲塵談許守白曲律易知）唐宋二十八調已不可知遑論貞觀八十四調之舊愚以風琴樂理參之古樂略得其概當知時無古今地無東西天籟旣同理自無二除黄鐘宫譜式已載前段外更列其他十一宫之譜式以資參證其七十二調之譜式則以限於篇幅且亦更疊重複不復具載 
　　古樂十二宫（黄鐘宫見前）風琴譜式（宫商名稱參觀上表即可知　俗稱與西名）調凡風琴用井或b之調其音須按黑鍵者簫管都不可得於是俗工相傳以小工正工凡字六字尺字上字諸調遷就其音知其當然而不知其所以然世之知音者亦有以詔之歟 
[本刊啓事]  
羅納齋·容·陳此生·王寄雲·龔德柏·久道·老蘆·張天翮·盛玉衡·林志英諸君鑒本年一月份辱承投稿兹略備酬資請各具條蓋章直接向本館會計處領酬自即日起六個月爲限期滿不領認爲不願受酬即行將賬注銷並希諒察星期增刋部謹啓 
 
 

Page 24

 
 
第一萬八千三百二十七號;中華民國十三年 西曆一千九百二十四年三月九號
星期日 * *   
 
