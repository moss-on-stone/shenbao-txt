# 1909 - 222 - 4913124

 

Page 1

 
 
   
 
 

Page 2

 
 
上諭 
　　 
[監國攝政王鈐章] 七月初二日內閣奉上諭山西冀甯道員缺著翁斌孫補授欽此軍機大臣署名　奕劻世續張之洞假鹿傳霖假那桐宮門抄　七月初二日　召見軍機　禮王　壽耆　恩順　達壽　　 
[交旨]  
　　六月二十六日監國攝政王鈐章軍機大臣欽奉諭旨督辦津浦鐵路大臣徐世昌等奏接收津浦鐵路大臣關防日期並接辦大概情形一摺　又奏設立總公所一片均　道丁欽此　又奉諭旨都察院代奏分發河南知縣胡發珠振興實業呈一件著該部知道欽此　又奉諭旨順天府順屬辦理振撫出力員紳開單呈覽各摺片均著吏部議奏單併發鎭此軍機 
 
 
 

Page 3

 
 
　大臣署名奕劻假世　張之洞假鹿傳霖假那桐論說 
　　 
[城鎭鄉地方自治章程增刪修改草案] 二續　一鄉董職任權限各條有疎漏處四章第一節規定鄉董之員額任期。第二節規定其職任權限。今祥觀第二節之各條。寥寥數語。豈不以在城鎭爲重事會。在鄉爲鄉董。名稱雖異。性質則同。三章第二節既詳列董事會之職任權限。且全章凡屬執行部內之事。亦已散見于各章各節各條之下。故本節可無須于複列耳。然檢編查館覆奏。即以責重自治監督爲再三之愼重。則鄉董之執行範圍。雖較小于城鎭。其當與議事會及城鎭董事會。同有受成于地方官監督之義務。不待言矣。今檢本節所列之三條其第一條云。（即八十七條二條三條即八十入八十九條）鄉董職任權限。照六十八條一欵至三欵入六十九條辦理。第二條云。鄉董就應辦各事定執行方法。第三條云。鄉佐及力事員輔佐鄉董辦理各事。無一事須禀承于監督之地方官者。因比對于二章城鎭鄉議事會規定之各條。其第二節三十七條云。議事會議決事件。由議長呈報該管地方官查核後。移交城鎭董事會或鄉董。按章執行。則議事會議決之事。必禀報于地方官也。然猶得曰議事會處代議之部。其議決事件。非禀報地方官。則孰爲移交執行。是三十七條必須呈報地方官之規定。係議事會應然之辦法不得執以爲規定鄉董條文之疎略也。因又比對于三章城鎭董事會規定之各條。其第三節七十八條云。凡議決事件。應隨時報告議事會。並呈報地方官存案云云。則知議事會議決事件。固須呈報地方官查核。即董事會議決事件。亦須呈報地方官存案矣。而編檢四章各條。凡鄉董所執行。各事。獨無呈報地方官之文抑獨何歟。則有爲二說以進者。一鄉董執行之事。均爲議事會議決後移交之事。當議決之時。已由議事會呈報地方官矣。及平鄉董執行。似無須于呈報。洵如是說。則城鎭董事會。猶是執行城鎭議事會議決移交之件。三章三節第七十八條胡爲而有呈報存案之文也。一議事會與董事會均爲集合體。今觀三十七條及七十八條。其必須呈報地方之情者。係議決事件。鄉董係單獨體。其執行之事。既無議決。何須呈報。是說較可據矣。然吾則謂正惟其無議決。則呈報更不容緩。且獨無所謂報告成績乎。況七條准自治各會就自治事宜得公定自治規約。其屬于議事會董事會所定之規約。觀二章二節各條。亦在應行議決之內。議決之事。又均呈報地方官查核存案矣。鄉董亦有應行自定之規約。（八十五八十六兩條是）獨無須于呈報。人爲學而家爲政。其能免乎。然則二說之斷然無效。章程之確有疎漏。雖善爲說辭者不能爲之曲解矣。或又謂吾國歷久之積弊。在視官司爲１無一不通之神聖。外有統一行政權之美名。實則授權于吏胥與幕丁之從中把持而已。今者百務聿新。而地方自治。又爲挽救前此吏治之廢弛。況凡事必權其利害。不呈報之害止于鄉董之自專而已。呈報之利。則又何在乎。徒見其崇拜官司　殘民氣焉耳。殊不知同爲自。治職員。則必同受監督于地方之情。謂地方官失其監督之資格則可謂地方官不當有監督之資格則不可也。然則議事會董事會既均有呈報之專條。則鄉董鳥得自爲例外。且吏治之壤城無解于或者之言矣。亦知前此執行地方公事之所謂董事者。其種種腐敗之歷史。尚宛然在人心目間耶。上下取其維繋。官民共其負担。此自治之深意。亦定章者之所期望于無形者也。而機鍵偶一失。用運掉便覺不靈。天下事因此而失其效用之美果者。不勝屈指矣。然則四章鄉董職任權限之規定。不能不明載其辦事之限制也。非九章一百十一。條增。刪修改之所有事乎。蓋嘗綜上列三者觀之。而知立法之難也。不難于博觀。而難于約取。不難于。未來之組織。而難于從前之補救。向者流覽全章。略有所見。既災之梨棗矣。世界之現形。有瞬息百變之勢。法令之防堵。其不能一成不易者固矣。意有不安言多失次。世有閎通博雅者流乎。方將挾全稿以爲請質區區上列之三者。不過略貢其一斑之單見而已。（完）　　 
[專電]  
○電一（北京）攝政王面諭徐世昌沈雲沛津浦鐵路借欵甚鉅須澈底清查認眞整頓○電二（北京）福公司案交涉稍有頭緒日內即將議結○電三（北京）陸軍部海軍處會議各省水師官兵均歸海軍處管轄○電四（北京）大理院奏趙振熙等一案分別定擬奉旨依議聞趙應得革職處分○電五（北京）新簡民政部右叅議紹彝奏與肅王有親應否廻避奉　旨母庸廻避○電六（北京） 
 
 

Page 4

 
 
前津浦督辦呂海寰即日出京回籍○電七（北京）張蔭棠使美吳宗濂使義均定本月十五日起行○電七（杭州）昨日省中得京電湯壽潛補滇臬飭浙路另舉總理浙人大惶惑擬即日開大會請收回成命○電九（杭州）勸業道昨日借商會開會籌設南洋勸業協贊會集欵五萬兩官商分任杭商會認七成寗商會認四成○電十（東京)日本官場宣言新條約改正後未必有輸入稅過重之事爲關稅保護政策○電十一（東京）地震損害現未詳知確數今尚時時有小地震。并水混濁如泥。人民飲料缺乏。異常困苦緊要新聞一 
　　 
[會擬欽交諮議局飭議事件] 北京　　○聞軍機王大臣欽奉攝政王面交諭旨着該處會同資政院憲政編查館。兩署王大臣督率員司合擬今秋九月諮議局成立時欽交飭議事件。以備交各省議覆決行樞府諸公當即遵諭擬片已行知兩署現經資政院總裁倫貝子草擬大略分交各王大臣審定定於下期集議公決會奏並聞倫貝子所擬大略共分四類（一）立法問題（二）財政問題（三）刑律問題（四）捐稅問題草定門類分送該館院各堂分類鑒定又擬定應交議案六端（一）核議改訂新刑律草案（二）法規編制（三）資政院章制（四）印花稅制（五）召集公債（六）審訂幣制以上各案皆爲諮議局成立第一年之欽交議件　　 
[東督與政務處之密電] 北京　　○東督錫清帥前日致政務處一電。約計百餘字電碼甚密。外間無從探悉惟來此密電後昨（二十六日）政務處復。接錫督一電。則有千餘字之多。其內容雖難懸揣然必爲關係東三省。全局大事。無疑。不解政務處諸鉅公接此兩電後將如何對付也　　 
[度支部加撥東省籌邊要欵] 北京　　○度支部具奏略稱東三省總督錫良等奏江省財政困難籲懇按年撥濟一摺六月十一日奉　硃批度支部妥速議奏欽此原奏內稱上年奏請撥欵一摺經度支部覆奏養官費不宜過多巡餉卡倫均有的款可指未便重疊請撥議令不敷之欵應田三省勻給等語查上年本省入欵統計大租稅捐荒價部欵總入銀九十餘萬兩現在每歲額支約算將及二百萬計不敷銀百餘萬兩委係實在情形現撥除原請養官費三十萬兩。無論如何爲難應。由臣等另行籌補不再請欵外。懇請由部按年加撥銀三十萬兩。專供巡餉邊務要需。仍俟數年後租稅日增鹽運暢銷隨時奏請停撥等語臣等伏查本年正月間據前督臣徐世昌等奏請由部撥給常年經費六十萬以三十萬補助各官經費二十萬添給巡防兵餉十萬專辦沿邊卡倫經臣部按欵覈議津貼官員多至三十萬兩似不足以風示天下巡餉卡倫均有的欵尤未便重疊請撥奏奉允准行知遵照在案茲據該督奏陳各處邊務多以欵絀未辦奉吉兩省亦無餘力可以協濟臣部查核雖屬實情惟該省各項要需均有的欵所請添撥二十萬之處本難再行籌給第念前後督臣兩次籲陳邊疆重要不能不量予補助查臣部新增撥欵均已早經提用惟大連關征存稅欵。除提撥吉林長春開埠經費外核計尚有餘存。擬請在該關稅項下。提銀十萬兩。徑由該關道解赴江省交納。作爲前項邊務用欵之需。合之上年加撥十萬。計臣部添撥該省已有二十萬之鉅。該省得此的欵應仍查照各原案將巡防沿邊諸要政認眞辦理核實動支不得以從前指定之欵挪作別用致誤要需六月十七日奉　旨依議　　 
[津浦路事最近要聞]  
津浦路工。一年以來不但弊端百出抑且虛糜歲月聞徐督辦沈帮辦。擬嚴諭接。手辦事各員嗣。後一切認眞母。蹈故轍直隸團體。於六月二十二日。假天津議事會開末次大會。總事務員閻進士。報告津浦首惡及從者皆革職人心當大快。惟此後路事是否能改良整頓尚不敢預言故刻下尚須有請求者二事一懇求督辦大臣發給全路預算表。一請四省公司（直蘇東皖）組織查帳會。並令南北兩段各備華賬一冊。以便稽查當舉閻君草稿。不日繕呈四省公司總協理查察津浦鐵路大臣有請仍設叅贊之說已誌前報今聞徐尚書菊人。擬奏調前外城廳丞朱桂辛充任日內卽可發表前津浦路總辦李德順叅單後繼任之人久未委定茲得確信該路總辦已派盧祖華。（字怡堂廣東人候選道現充京奉路提調）接充帮辦一席則委周炳蔚（字虎如廣西人候補道前廣東電報局總辦現充京漢路南段收支）充任聞均於二十一日奉委二十二日到局。任事津浦鐵路道木糾葛。一案近日戚栗齊在縣署供稱向在山東立泰洋行作事　冬來津寓法界人和棧有同寓王海舫。自稱某科舉人。現爲候補知縣。充京奉鐵路局稽查。戚遂託王辦理道木一事并經馮伯言函致李德順由李德順面許正開標可以當選。未幾王又轉託蔡　麟代　蔡 
 
 

Page 5

 
 
命先交押欵四千五百元始將合同取回戚即前赴日本買木不意將木運來蔡不承認赴津浦鐵路北段總局詢問亦不承認王雖許還年欵後即逃逸云云　此一端亦可見該路弊混之多矣　　 
[粵督桂撫查復廣西參案] 北京　　○卸任粵督張人駿桂撫張鳴岐復奏云竊臣等承准軍機大臣字寄宣統元年閏二月十三日奉　上諭有人奏廣西臬司王芝祥被壞憲政袒庇私人寃殺無辜誣陷　類一摺又片秦署廣西右江道沈秉炎縱兵演戲衆賭右江鎭李國治烟癮甚深剿匪疲玩等語著張人駿張鳴岐按照所叅各節確切查辦據實具奏母稍迴護原摺片均鈔給閲看欽此遵旨寄信前來當卽分委廣東按察使魏影桐廣西太平思順道李開侁馳往密查茲據該司道等先後查覆前來臣等覆加考核互相印證如原叅王芝祥係京油子在通州辦團騙人錢債選任橫州異常貧酷寃殺無算一節查王芝祥從前在京呈蹟無可稽考其任橫州一年正值地方多故辦理防剿治盜極嚴辦匪雖多查無寃殺貪酷實據。又原叅王芝祥於光緒三十年署右江道慘殺降卒梁果舟等九十餘人黃流之陸亞發等目睹心懼始生叛志一節查梁果舟卽梁。禾周係。柳州著匪。光緒二十八年經總兵胡玉蘭招撫。該匪率黨九十餘人歸降編爲先鋒一哨即派梁果周充當哨長三十年正月前督臣岑春煊電飭王芝祥調該哨赴羅城剿匪責令尅肅　原電有如敢玩延則誅之有名並令隨時防節之語是梁果周之野性難馴。反側未定。可想而知。梁果周自奉調後迄未拿辦一匪且有姦擄性事適據哨書胡文光密禀。梁果周私約携鎗逃叛。王芝祥時署右江道遂誘謂該哨來城聲言點名換鎗。設法將梁果周。及全哨悉數駢誅。商民同聲稱快至陸亞發等。亦係降匪。向歸祖　武統帶駐紥柳州係因調赴東省勒令繳鎗該匪等懷疑生變查梁果周等伏誅事在三十年三月。陸亞發等變叛事。在三十年五月相距已兩月之久。陸亞發等致變有由。似不得謂因殺梁。朱敞露始懼而思叛。又原叅蔡其銘爲王芝祥私人蔡其銘誣陷劉永福爲匪電禀該臬司該司謂永福本匪徒無論何處捕獲即斬蔡其銘遂枉殺永福親兵五人一節查劉永福與已故雷州營。叅將吳鳳典係屬姻親。吳鳳典之妻謝氏被吳世統等殺害牽及其子吳世元吳鳳典之妾吳朱氏等訴於劉永福。劉永福本欲赴上思省墓遂允就便爲之處理又恐吳世元。先逃乃。派黃遠南。周雲延潘兆山。藍景勝。陳振山。等五人穿前統福軍號衣。於光緒三十四年四月初三日到上思廳城將吳世元捆縛送至劉其允家蔡其銘查知。將黃遠南等。一併拿獲。一面以軍務吃緊。竟有穿福軍號衣親兵。白畫　城捆拉平民。形同盜匪是否劉永福之人無從憑信等詞。通電請示王芝祥電飭。蔡其銘以無論是否劉永福之人。應訊其因何捉拿吳世元如平空在城捉人關禁訊實即應禀請正法如係隨劉掃墓捉人又有別故則應訊究實情妥爲禀辦等語是王芝祥核實此案本極詳愼。並無指。劉爲匪捕獲即斬之說。蔡其銘亦非王芝祥私人原叅所言係　傳聞之誤至蔡其銘飾詞朦禀枉殺黃遠南等五命暨揑改案情疏脫吳世元一案臣鳴岐一時未能覺蔡業經自行檢舉奏　諭旨交部議處並將蔡其銘革職連全案犯証卷宗提解來東。由臣人駿督飭司道提集澈訊應俟訊明議擬另行奏結又原奏王芝祥令臨桂縣包坤中將積匪秦年福陳生喜二人釋放一節查秦年福係光緒三十年由團保拿獲解縣據稱有強佔婦人等情該犯僅認聚賭團保不能指証節任知縣夏錫爵遂以賭犯定擬禀准監禁六年現尚在禁並禾釋出。陳生喜係二十四年以被控爲匪獲案覊繋十年迭訊無供包坤中於上年冬間取保開釋。此係自理人犯該縣並未禀司其非王芝祥之飭令釋放。司不辨而自明又原叅五芝祥委其私人羅延珍署來賓縣司選員王樹槐馬慕義學董梁作霖及舉人翟富文等均被誣陷一節查署來賓縣事試用直州判羅廷珍於諮議局選舉事宜任性破壞誤兵爲匪。張皇請剿業經臣鳴岐奏叅革職至王樹槐梁作霖翟富文係被貢生盧紹儒等以侵吞公欵私賣鎗械等情聯名具控羅廷珍正在查傳間梁作霖王樹槐即潛行赴。省羅廷珍電請王芝祥分飭查提解訊。並非無故羅織。雖王樹槐等或充司選員。或充學。董然既被人控告處實均應傳訊原叅指。爲誣陷摧殘未免傳聞失實。此查明王芝祥被叅各欵之情形也。又另片拽叅署廣西右江道沈秉炎縱兵演戲聚賭及署右江鎭李國治煙癮甚深剿匪疲玩其弟在署招集無賴聚賭各節查本年正月初七日道署東街民家有人聚。賭警務長張玉麟帶。領巡士協同柳州府親兵往拿。巡士歐陽丙被賭犯拒傷當塲拿獲賭犯五名由。柳州府分別責釋併獲道署親兵三名送交沈秉炎革懲發落正月二十五日夜有已革哨弁梁鳳岐帶同無。賴在北門。城樓演唱花鼓戲曲。馬平縣丁立羣親帶勇役往拿當時人衆不知何人將。丁立羣坐轎毀壞。並傷縣勇一人。丁立羣禀經沈秉炎梁鳳岐在道署親兵棚內獲發縣懲辦遞解回籍並將容留梁鳳岐之哨弁李桂清撤差示懲李國治從前本有煙　嗣已戒除數年近忽有人傳其吸食經臣鳴岐派員密查確已戒斷其在柳潯剿匪擒斬著要陳亞狂六等多名匪勢頓衰辦理極爲得力伊弟李國選不過隨任管帳並未帶勇亦無在署聚賭情事此查明沈秉炎李國治被叅各欵之情形也。臣等覆查署廣西藩司正在廣西臬司王芝祥署右江鎭總兵李國治被參各節既經派員查明或傳聞失實或原辦並無不合。應請均免置議。署右江道沈秉炎於親兵在外聚賭。一經發覺即予嚴懲。並非有意庇縱。惟事前失於覺杳疏忽之咎究無可辭相應請旨將沈秉炎交部察議。以示薄懲六月二十三日奉　硃批著照所請該部知道 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[澳門劃界事宜要電彙誌]  
　　○外務部日前致劃界大臣高爾謙電文略謂駐京葡使照會本部謂澳門對面大小橫琴二島居澳門之西南係澳門生成屬地應請會商妥定等情本部查中國邊島向歸各廳州縣管轄從無某島屬於某島之事。現在劃界事關重大該國若有強劃某島爲某島屬地務須力爭勿墜術中。又旅蕪粵商等致北京軍機處外部。電稱葡人來澳稅居三巴水坑兩門之內築牆爲界此外皆我粵人土　。斷難以尺寸與人乃葡人境越出界外任意強佔複及隔海地面大肆魚肉受其種種茍暴凡我粵人憤不能平查界外屬地海面本非葡人之物要求勘界注意重在蠶食還乞鈞憲堅持力拒懇飭高使。勿稍絲毫退讓。追還已佔之地。保我領土。粵幸甚天下幸甚旅蕪廣肇潮州嶺南會館商董湯鈺泉等暨全體商民八百餘人同叩（同日致兩粵總制胡護督勘界大臣高欽憲電文略同）又旅日粵僑致外務部電。云澳門界外要地葡人覇佔甚多乞力爭回勿稍退讓。橫濱華商公叩致粵督電云葡人越界佔地有失主權乞轉懇高使竭力爭回勿稍退。讓橫濱華商公叩　　 
[銅官山鑛案要電兩則]  
　安徽旅直何炳華等致外部電　外部王爺中堂大人鈞鑒銅官山案關係礦權國權中外觀望已迭經鈞部據理嚴詰乞早日宣示廢約飭麥奎。離山以安人心而維大局全體企感安徽旅赴致學軍界何炳華等二百五人叩寒　安徽旅保蔡繼洙等致外部電　北京外務部王爺中堂大人鈞鑒銅官山礦一案按據法理極應廢約現聞凱已理屈詞窮機不可失。務乞鈞部堅持勿讓大局幸甚安徽旅保學界蔡繼洙。等六十五人禀　　 
[蘇州物產會開幕紀事]  
　　○本月初一日爲蘇州物產會開幕之期。各種物品均陳列於留園之東園計戲台處陳列天產品四面廳前面陳列教育美術品後面陳列工藝品該廳對面小廓陳列土產製造品當有監督辦事處幹事招待等員及商會幹事員蘇商體育會員等到塲照料是日何監督長元吳三縣先到餘如樊提學農工商局張總辦督練公所袁總辦洋務局陳總辦禁煙公所沈總辦調查局施總辦暨蔣蘇兩調查員各紳士等亦陸續蒞止八時瑞中丞蒞會行開幕禮茲將秩序列下（一）監督報告徵集物品。已達三千二百二十餘種。計兩廳九邑徵集者。四百八十有七。商會徵集者。七百三十有八。農業學堂徽。集者八百六十有二。美術標本展覽會徽集者。一千一百三十有六。現陸續應徵者尚絡繹不絕（二）瑞中丞訓詞（三）農工商局總辦演說（四）協賛會頌詞（五）物產會監督代表答詞（六）商會總理創立員答詞畢散會是日瑞中丞察看各處物品非常愜意并有城外花業將松柏茉梨花紮成聯句。上聯商戰世界。下聯實業萌芽八字。尤稱特色。來賓及到會叅觀者約千人左右。開會時并有督練公所軍樂洵隊在帝奏樂可謂極一時之盛分類新聞 
政界 
　　 
[擬提釐卡中飽辦理新政] 蘇州　　○蘇省各釐卡知府同通州縣辦者每年中飽可獲數萬金佐雜班辦者每年亦有五六千金是以近年官塲皆視委署州縣爲畏途（蘇屬署缺者皆虧空之故）釐差爲優缺蘇撫瑞中丞以現在籌辦各項新政待欵甚急蘇省庫空如洗一時實難籌措擬卽酌提各釐卡中飽爲辦理新政之用大約視該卡每年總辦所獲餘利提一半充公如總辦年獲二萬者卽令報解一萬金以此類推日內當有明文　　 
[籌欵局裁撤之原因] 蘇州　　○蘇省前經設立籌欵所派司道等總理其事乃開辦後籌議加征牙稅並議辦船捐等項所籌之欵皆甚細微醬缸捐一事至爲各紳所阻竟未能實行撫憲瑞莘帥有鑒于此特飭藩司左方伯立將該所裁撤以節糜費所有該所一切案件卷宗卽移歸藩司衙門辦理等因方伯已將該所于前日裁撤矣　　 
[清理財政官辦事手續] 安慶　　○安徽清理財政正副二監理鄂芳熊正琦於上月杪先後蒞皖駐節財政局一切供張尚稱撙節日來撫帥以次印委各員往還晤謁並治酒洗塵極形忙碌惟全皖歲出歲入欵項科目繁多雖各項具有表冊亦須細心考核始能洞澈竅要故財政局日內文催各署局卡速將冊表彙齊呈送備核至藩庫爲銀錢出納之總機闕正副監理擬訂於月初親赴司庫盤查作爲入手辦法其籌餉牙釐支應銅元坐賈烟捐六局以及他項各局所亦須次第清理如有閑員掛名薪水及司事書役乾脩陋規飭即和盤托出倘敢隱匿查出定行懲戒至裁減員司尤爲正當手續云　　 
[皖省豁免民欠之先聲] 安慶　　○皖撫朱中丞查核光緒三十四年以前各屬官荒民欠爲數甚鉅理應照數征收以重國帑詎今歲迭遭水患民生困苦物力維艱所有民欠丁漕概行豁免聞已札飭藩司設立豁免局妥愼辦理至本年皖北一帶受災甚重所有應征稅賦聞朱中丞亦有奏請蠲免之說　　 
[自治籌備處近事紀要] 蘇州　　○蘇屬自治籌備處以參議唐侍郎等業已來蘇定於初五日開大會商酌一切自治事宜並悉該處現已邀請沈君恩孕孟君照常爲顧問員以便諮商進行方法　又該處以大太平巷房屋窄狹不敷辦俊適滄浪亭調查局已遷移在剪金橋巷原處房屋已空爰於日昨禀請上憲遷入以資辦公並悉該處創設之自治研究所現因暑假期滿已飭各縣申送學員定七月十五日開辦　　 
[永定河工研究所立案] 天津　　○卸署直督那相片奏永定河渾流 
 
 

Page 11

 
 
湍悍切近京師關係最爲重要河道品珮芬擬請設立河工研究所以資造就卽在南四工防汛公所借作講堂凡入學者一年畢業該河候補人員除年逾四旬稍通河務者免其入所講習外其餘不及百人定以一年一班每班定額三十員月給津貼銀十二兩每遇星期及凌伏秋三汛均令臨工實地練習三年以後學員無不知工任使可期得力統計每年經費需銀五千兩以三年爲限禀經前督臣楊十驤批准飭由振撫局撥欵濟用計自上年十一月開所以來各學員切實研究頗著成效據該河道分造章程員名清冊詳請奏咨立案等情楊士驤未及核辦奴才覆查無異除將清冊分咨吏部學部度支部外理合附片具陳六月二十三日奉　硃批該部知道　　 
[誥試邑令整頓新政之理由] 武昌　　○鄂督陳小帥前據三司會詳以通城縣功令劉大冶縣賴令汝驥等五員自到任以來於一切飭辦要政漠不經心密切調查俱係飾詞搪抵殊屬胆玩特一併撤任察看以示儆戒遺缺委管令象琪署通城沈令際虞署大冶蔣令寶誠署應山廷令啟署房縣陳令寶書署長陽茲小帥以管令等歷充差委頗能稱職此次奉委署缺尤宜持以精力特手諭各令於到任後務將各項新政盡心整理一掃前弊母得玩視新政致負委任其功令等現經撤任遇事必更觀望該五令應卽速赴新任以重職守　　 
[霍邱舉行新政之近狀] 安徽　　○霍邱縣各學堂自三十二年繼續創辦規模尚屬完備嗣經各堂管理力加整頓近來稍著成效惟經費支絀大有因噎廢食之虞該縣令籌畫至再擬於五榖米粮等項每石捐錢二分買戶捐出行戶代收彙繳儲存儘數撥充學費以資挹注而期久遠刻已禀請撫台批示祇遵矣　又該縣境設立統計處附設憲政籌辦所選訂員紳開辦調查戶口及辦理一切新政惟所需經費爲數甚巨該縣乃會商紳董酌收捐費供應要需擬向民間妥爲勸導云軍界 
　　 
[訂定測繪地圖規則冊式] 廣東　　○粵省督練公所以全省地圖現值分路開測惟測量之地方既廣凡事均賴地方官互相維持而測繪員生人數既繁叚　甚多尤非釐定測量時規則沿途測量布告難期妥辦現特擬定規則布告冊式各一本呈請督憲察核胡護督當以所擬辦法照部定章程及南北洋辦法叅照本省情形斟酌釐定尚屬妥協應卽赶速多刋成本呈候通飭一體遵照　　 
[調回分防邊皖各軍] 河南　　○去歲十月安慶兵變豫境緊接皖北深恐匪徒潛跡會經飛軍步隊三營馬砲隊各一營南陽毅軍一營歸德練軍一營一哨豫正左軍馬隊三營三哨馳赴邊境防堵事後以冬防吃緊亦未遣撤刻以人心大定遂分別先後撤歸原處　　 
[廣德請領巡緝鎗枝] 安慶　　○廣德州境水陸錯雜港汊紛歧素爲匪徒出沒之區巡防緝捕非軍火不足以壯聲威現經該州牧查照向章備具價欵專差赴省禀請撫院懇予札飭軍械局發給洋藥二百斤銅帽六千粒以資巡緝　　 
[高州建築新軍營房] 廣東　　○粵省新軍成鎭在即擬調往高廉欽三屬分駐以衛地方現先調一標一二營前往高州駐紥已在該府城外十餘里塔後地方建造兵房其工程甚大需欵二十餘萬由匠人顧仙記承造派委員盧大令成榖前往監工聞該處地方水路不能直達故所需運費爲數更鉅云　　 
[密查私刑吞餉包賭之汛官] 浙江　　○浙撫增中丞密電湖州府及協鎭云頃據和興縣紳學界趙允升學禀控夾浦汛把總何得厚擅理詞訟濫用私刑甚至役兵吞餉包庇煙賭各重情所禀是否屬實仰即嚴密訪查詳辦學務 
　　 
[望江設立教育分會] 安徽　　○望江增貢生史珮僊以該縣城鄉內外各等小學堂雖經漸次創設成立惟教育分會尚未創辦不足以資維持特糾約同志聯合各校妥籌欵項創立教　分會一所其規模悉遵定章辦理以維學務　　 
[電咨招考赴美學生程度] 蘇州　　○派遣學生赴美一節其一切情形以及辦法均已迭誌本報茲悉外務部學部日昨通致各省電云派遣遊學生赴美一案業將辦法大綱奏蒙允准另文咨達在案惟查美國學校收取學生之期在西歷九月現在時日將屆今年祇得變通辦理專取第一格學生定於七月二十日在京考試所考中學西學程度條舉餘下一經義二中國歷史三中國地理四英文詞章英文論語五古今歷史希臘或羅馬或英或美六淺近德文或法文並能與英文當面互譯七算學高等代數平面幾何立體幾何平面三角八初級物理如報考專門料學者其中學英文及古今文字俱照以上程度惟史學祇須英兼美或希臘或羅馬算學加對數物理化學均須有二三年程度貴如有合格之選務祈從速通飭曉諭迅即來京投到總期實能合格不誤試期如自量不能合格不必徒勞往返蘇撫瑞中丞日前已通行各屬矣　　 
[飭查學界互爭黨派之眞相] 浙江　　○台屬太平縣中學堂因前監督辭職即經城鄉紳董開會公舉金紳韶接充下學期監督並由縣轉詳撫學二憲請給　試辦以維學務等情業由中丞核准批飭學司遵照在案前日又有該縣留學生胡焜等聯名具禀撫院以金紳鄉望不孕請飭縣另舉正紳接辦等因撫帥以該生等所禀與前次縣詳事出兩歧有無挾私反對情弊急應從嚴查究當即札飭提學司迅飭台州府查明詳辦實業 
　　 
[調查東清沿路森林] 吉林　　○吉林沿東清鐵道一帶森林最富近日俄人聲言該地偪近鐵道卽應在鐵路公司範圍以內可以就近採代以作枕木之用吉撫陳簡帥深恐將來俄人實行侵佔特派謝大令汝周前往調查情形以便爭先自辦日昨該令已經回省繪圖呈覆並謂該森林向爲鬍排窟宅如從事剪伐不獨防範外人並可肅清內匪云 
 
 

Page 12

 
 
　　 
[洛潼鐵路新定辦事規則] 河南　　○洛潼鐵路既經設立董事局令查賬及董事入內辦事而所有董事查賬辦事規則尚未定有專章且董事局外又有鐵呼公所權限尤覺含混刻股東公議決定辦事權限三十二條董事員定額九人至十三人查賬員五人凡關於路事之工程貨物價值在五千元以上者概須由總協理交董事局議決施行　　 
[粵商電爭四藏商務] 廣東　　○西藏土產以羊毛牛尾黃蓮皮張爲大宗今年五月間藏官擬招商承餉予以專利駐藏大臣以有礙商情示經應允乃藏官決欲行其強壓手段粵商陸應祺誠恐工商失業激生變亂特電禀駐藏大臣懇其維持電文錄下聯溫二位憲台鈞鑒藏官擬將羊毛牛尾黃蓮皮張等貨概歸三二人專辦事出特別專制民怨沸騰且大礙華人營業伏乞憲台作主維持保全大局以安人心陸應祺等電禀雜記 
　　 
[奏報宜荊水災情形] 蘇州　　○江辦巡撫瑞澂奏宜興荊溪等處被水情形片云奴才接篆之初聞宜興荊溪溧陽一帶雨久水漲圩田被淹即經電飭各該縣勘報嗣後據地方官紳先後禀復知五月中旬大雨滂沱湖河並漲溧陽縣境之戴埠同時發蛟建瓴下注荊溪適當其衝波及金壇宜興間有圩岸衝損田廬淹沒者體察情形以金壇荊溪爲較重溧陽次之宜興又次之當飭蘇藩司遴派委員酌撥欵項即日馳往會同地方官紳次第復勘專就被淹最重之村落老弱極貧之農民擇要接濟俾得購買耔種招夫戽水趁此節候尚早及時補種冀可桑榆收效免致坐誤秋成賴四縣士紳聞風傾助督率農佃修圩岸疏積水補救得力高區無恙加以連日天晴平隰水退尚速惟濱河極低之區下流湮阻一時疏消不及竊慮秋收無望其餘蘇常各屬水漲之時低田亦多被淹預料收成之日不免減色宣統元年六月二十二日奉硃批知道　　 
[拿獲刺死劉道兇手審供詳情] 廣東　　○劉道士驥被刺一案兇手久未弋獲茲聞已由羅弁廷選拿獲駱木保一名轉解警署訊辦駱惠州人本三合會黨因在惠州犯案懸紅緝拿携眷投往香港做咕釐度活本年三月二十五日聽何其武稱說伊父在外洋被人騙欵謀殺懇求報復初未應允後經再三苦求何其武並兩次給銀三元始於四月初七日同何其武糾邀譚滔等七八人搭輪上省初九日將黑時候帶同各夥携帶刀鎗在河南雇艇兩隻到五仙門豋岸每人給銀十元旋到永安里門首經何其武叮囑有鬚者即係劉大人便可下手當卽携物一件僞稱送信賺門入室瞥見有鬚之人即拔刀先斬腮夾一處再刺腰眼一處股臀一處并亂戳數處各夥當時用鎗刀嚇禁屋內人等不許聲張事畢由五仙門過海次日各附輪回港由何其武交銀一百七十元與張聘由張聘交銀三十八元收用等語現擬日內發縣府錄供再由臬司審訊詳報督院奏明核辦　　 
[學生分派各路巡士] 蘇州　　○蘇省高等巡警學堂內附設教練所第一班巡警兵學生現屆兩個月第一學期已滿所有已給修業証書之兵學生吳鎭南等九十六名由堂開單移送巡警局經馮觀察核明分派各路補充巡警　　 
[整飭馬路巡警之一斑] 蘇州　　○撫轅某差弁在閶門外馬路遇見身穿拷綢短衫一人坐乘東洋車不給車資該車夫索償反將車夫扭交三十二號巡捕指爲訛索多資該巡捕不問情田卽以掌連批車夫之頰鼻口流血衆車夫咸抱不平大爲喧嚷經某差弁喝間始行散去回署禀明後瑞中丞大不爲然以巡捕擅毆車夫違章擾民特飭巡警總辦查明懲辦經巡警總辦馮觀察飭將該三十二號巡捕嚴責斥革枷示馬路並將馬路巡官郝別駕爾泰記過一次巡弁郭正揚石贊襄各記大過一次示懲一面通行各路巡官約束各巡警屬遵定章當差如違重辦　　 
[文苑]  
　　考優拔新樂府（何懷清稿）考優拔。考優拔。誰說科場命運絕。疾心想望年復年。何幸今年慰飢渴。功名末路愈可珍兩場蕎麥一場割。優拔復優拔。拳摩掌更擦。寫大卷。調墨匣三六九日作會文。磨快刀鋒逢人殺。六月放驕陽。炎炎火繖張。我聞衛生者。避暑就清涼。獨有考生眞倔強。拚將性命終文場。乘車復乘舟。擁擠來蘇州。閶門最繁華。且作小句留。趁今未出當場醜。書庽娼寮瓷冶游。轉眼三場已考畢。一紙糊牆名俱黜。無言默默低垂頭旗。已既偃兮鼓亦息。彼此相見無他言。異口聲齊呌屈。吁嗟乎。拔貢之難難於上青天。優貢之難難於窮黃泉。誰教諸君不知量。空嘗辛苦空花錢。況聞走門路。請搶替。各自顯神唱片兒。要出人頭地。君既無錢又無力。何苦想著天鵝吃。我想新貴人。得意何洋洋。　同年。認同鄉。簇新　帽眞輝煌。明年準做官。先將旅費忙。一等小京官。又是經正堂。京官未幾放府道。知縣捲得地皮光。一生吃着不愁盡。還娶美姜寵專房。想到此際樂無量。哈哈一笑大嘴張。考優拔。考優拔。優拔不得再考職。芝麻官兒官雖小。不問大小只求得。山中本事無大樹。且把鄉愚來恐嚇。恐嚇一行錢到手。勝過當年坐冷杌。我亦過來人。解嘲爲此辭。諸君得且勿喜失勿悲。賤子一言君須知。方今文運天正開。拔雖已矣優未裁。諸君回去且努力。再過三年壬子來。　　 
[風俗小說]  
　　 
[新嫁娘] （朗）矗燈前導。中雜鼓吹。後隨花轎。吉祥喜慶。此男宅迎娶女宅這嫁之事。世俗以爲最快樂者。誰家新嫁娘。藏於轎中。號咣大哭。轎東側而西歪。肩與者頗不穩。口出怨言。謂我輩吃此行生意飯。從未見此。別父母。離兄弟姊妹。而猝至素不相識之人家。見素不相識之男子。必傷者有之。膽怯者有之。腆顏者有之。憂從中來。宜若可悲者。然以吉祥喜慶事。不敢高聲大哭也。是故有嚶嚶而泣者。亦既習見之而習聞之。惟此新嫁娘。奇事發現。眞足耐人尋味。迎娶之家。小康也。所嫁之男子。貌非不揚也。業留易而人文雅。亦足以自立者。豈以道路遠隔。歸寧不便乎。則又近在鄉里也。吾眞百思不得其故。一日述之於友。友笑曰。世有野蠻之女子。不待嫁而從人者矣。彼圖一時之歡樂。而不顧羞恥者。何嘗哭。既又笑曰。世有文明之女子。結婚之時。舉止大方。視此事若義務者。況何嘗哭。既又笑曰。乾卿何事。而欲窮共究竟。余乃淡然置之。事隔月餘。有送嫁之喜嬪。在余親戚家。余適至。彼喜嬪者。正在拍手大笑。演說此事。謂奇莫奇於此新嫁娘。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　 
[各省籌辦諮議局]  
　　複選舉重開票　江西（撫州）江西撫州府辦理複選事務經該府范太守於六月二十一日監督初選當選人投票二十二日當堂開票當得足額議員十名　周揚烈九票謝增齡八票　黃立大六票　饒正音七票　董道修八票　楊懷方七票　謝寶德八票　詹聯芳六票　彭士蕓七票　黃象熙七票　吉林（新城）新城府屬當選議員　于源浦　谷嘉蔭　富克精阿　關毓謙　沈景佺　麼瑞峯　王耀晨　候補當選人　王景雲　趙成庠　范殿棟慶發　蕭文薈　　 
[飭選候補議員]  
　廣東籌辦處致各屬電文錄要如左廣州肇慶潮州惠州高州瓊州各府及嘉應直隸州鑒該區複選當選人除照所分議員名額選定外應就票數較多者仍照議員額數依次取列作爲候補當選人另造名冊同繳以備該區議員缺額時挨次遞補籌辦處敬印雷州府南雄連州欽州崖州各直隸州鑒該區複選當選人除照所分議員名額選定外應按票數較多者依次選列二三名作爲候補當選人另造名冊同報以備該區議員缺額時挨次遞補籌辦處敬印廉州府韶州府陽江羅定各直隸州鑒該區複選當選人除照所分議員名額選定外應按票數較多者照議員額加倍依次選列作爲候補當選人另造名冊同繳以備該區議員缺額時挨次遞補籌辦處敬印本埠新聞 
　　 
[滬道對於馬鞍山交涉之復函]  
　　○滬道蔡觀察復英商李德立函云馬鞍山一事日前又接洋文復函詳悉一一查該島地之非貴商所能買及用華人出名朦請稅契之不足爲據本道前函業已辯之詳矣乃來函復牽引與本案毫不相涉之案爲非理之求殊爲貴商不取蓋本道對於本國有保守領土之責對於他邦有奉行約章之權若任貴商違約在沿海禁地私自置產興作國家安用此地方官爲又安用訂此條約耶貴商不諒本道前擬給價收回通融之辦法既濫開租輪添設館所各項虛帳又欲將私買之地援日人佔據東沙島地產以作比例種種要挾未免欺藐太甚總之地非買在貴商本不能向中國索價收回更何能援收回佔地之例以相比若欲仍歸舊議情願和平商結則地價房價及貴商貼與鄉民遷費早據崇明縣會紳確切查明爲數僅銀一萬三百十兩洋二千餘元似尚可會商地方公正紳士籌欵付給或收回之後能否租與避暑照納例捐詳請上憲核示如仍不願約章公理意外濫索本道實屬萬難照辦縱使來函曉瀆本道亦不再作復函惟有按照條約聽候貴國領事行文交涉而已　　 
[護督允准請獎烈婦]  
　　○沈觀察敦和等以朱椿年之妻朱王氏　名玉英夫故殉身節義可嘉因特禀陳督憲奏獎等情會誌前報茲經樊護督批示云據呈朱王氏夫故仰藥并將身後所遺飾物變價集洋一萬三百五十元分助各學堂書院經費其父王長庚又自變產集銀萬兩在上海創立玉英幼穉園爲朱王氏永留紀念此等烈婦義紳求之今日洵屬罕觀自應專案奏獎以風當世而勵薄俗惟查向來辦理旌表建坊等案應由地方官查取事實詳辦此案朱王氏事實俱在上海仰上海道就近查明詳候奏咨並行該紳等知照　　 
[銅錫業提議上海出品事]  
　　○朔日午後三時本埠銅錫業同人齊集於滬南陸家浜銅錫公所該業商會代表張戴二君因皆回里未到經司年萬聚號某君提議同業南北共三百餘家製造銅錫種類共四百餘種大件小件皆出匠心獨運且又手工精細書畫雅緻際此南洋勸業會之發生更宜共同出品擴張銷路而圖工藝之進步次由出品所調查員曹伯良君蒞會說明南洋勸業會之宗旨並出品所辦法即經各號贊成訂於十五日再議各將出品送所陳列以資研究　　 
[上海縣示諭印花稅辦法]  
　　○上海縣田大令出示略云奉藩憲排單札奉督憲札開案准度支部電印花票業已裝箱希派員赴部承領等因准經委員前往請領並分別咨行在案查部定章程第三條內開各直省藩署或相當局所附設管理印花稅處責成遴派妥員專司本省發售印花事宜又第四條內開每一州縣應招總發賣若干人承辦發售印花由總發賣人發賣與各分售人由分售人發賣與需用者又第五條內開總發賣人須殷實商家取具地方紳士或地方商會保結由地方官查明禀請藩司核准發給承售印花執照又第十二條內開各省地方以地方宮奉到部發印花後三個月爲施行之期未施行以前應先由地方官將印花稅辦法稅則及種類式樣開辦日期於各府州縣之城鎭村市詳細出示曉諭各等語均應飭由該司通飭所屬各廳州縣一體遵照辦理並將開辦一切事宜籌備務以領票到寗三個月後爲一律施行之期不得遷延至度支部兩次原奏內稱現擬印花稅辦法應先從寬簡入手不得假手胥吏茍縱擾累等因立法至爲周密並應卽由該司等嚴飭各廳州縣務各凛遵等因奉此查此案節經通飭遵辦茲奉前因合亟札縣赶緊妥愼籌辦切勿假公病民致干詳參並即察酌境內城鄉應招總發賣人若干分售人若干如何分配區域迅速核定限文到半月內明晣禀復以憑彙核一面即將印花稅辦法稅則及種類式樣詳細曉示偏貼城鄉承售印花之人各給章程一本等因到縣查此案前奉憲飭當經前縣照會彝董籌辦在案奉札前因合行抄章出示曉諭　　 
[禀請勒遷硝皮廠]  
　　○日本人曲培在大南門外租賃沈關六之房屋開設萬森硝皮廠經南區查知違背約章報告工程局傳同沈子桂山及經手租房之徐士金即徐汝金到案訊供明確奉判將廠屋封閉暫留一處出入予限六月底遷移現因逾限仍不遵遷即由沈桂山具禀到局 
 
 

Page 19

 
 
請提徐汝金到案限令遷讓業奉孫裁判諭候查案飭催　　 
[函請提究冒名勸賑]  
　　○盛宮保函致上海縣稱今接如皋縣電詢據該縣董事禀稱有王榮堂到縣租屋設局自稱奉上海廣仁堂董事王景州派來募勸甘肅賑捐等情當卽密查並無是事爲此據情函請派差查提王景州到縣審究田大令奉諭立卽派差汪鈺務獲究辦　　 
[控追電燈欠欵]  
　　○南市電燈公司因被西門外同文書院拖欠燈費禀經滬道轉請日領事飭即清付在案茲聞日領事永瀧君查悉同文書院經理適因暑假回國約在西九十月定可來滬屆時自當飭令歸還爰特照復道憲飭知　　 
[請飭遷移沙船]  
　　○白璧殼船泊近寗紹商輪恐與商業有碍禀由滬道札飭水利局設法移開在案茲經水利局王太守會同新關理船廳往勘以白璧殼船所泊之處雖與寗紹商輪較近然亦無甚關碍惟該商輪附近泊有各帮沙船船身甚爲笨大恐與商輪進出或有不便似宜移開退後三四排業已禀復道憲請飭工程局傳諭各沙船遵照矣　　 
[輪船撞沉桐油駁船之糾葛]  
　　○仁昌報闕行之桐油駁船因被大達公司大和輪船進口在海關附近清面撞沉漂失貨物一案前經仁昌報關行控由新關理船廳提訊乃大和輪船經理搞不認錯因特禀由新關稅司轉請滬道派員到關會訊茲聞蔡觀察查核航路章程凡遇兩船相碰經理船廳勘明咎在何船應由何船賠償此次該駁船與大和輪船碰撞究竟誰是誰非應卽派員會勘因於前日札委李明府修梅迅卽赴關會同理船廳勘明訊斷　　 
[十一紀寗紹人之團體]  
　　○洋貨商業公會門莊業行家業兩帮爲寗紹輪船事於六月三十日開會總董貝潤生君暨兩業議董劉少筠君程敦安君皆異常熱心先由總董報告開會宗旨繼由王君清夫葉君惠君黃君國樑史君悠明林君大松等次第演說終由程敦安君宣佈公定章程經衆簽允畢搖鈴散會並聞五金業中亦經邀集公議所有貨客均就寗紹輪船搭裝已由南順記各五金號三十七家一律簽允蓋章以資信守　又本埠城廂內外綢緞顧繡衣業同人定今日下午一時假聚秀堂會議先發傳單略云我寗紹商輪開駛已歷月餘勢力之大名譽之隆早已在人耳目不意某船近來大跌價目是以各業紛紛開會共相維持事關大局我業中亦不得不互結團體以盡義務茲訂初三日在軒轅公所會議一切　　 
[札封米行主原籍家產]  
　　○裕大米行主陳蘭生前因挾資捲逃被義昌莊及陸姓等投縣禀控今該莊等以日久尚未將陳拘獲又投道轅禀請札飭南匯縣先將陳之原籍家產查封蔡觀察准詞立即札飭南邑尊迅將陳產發封並嚴拿陳蘭生歸案訊辦一面傳諭奚姓股東趕緊出爲妥理　　 
[城東女學擴張辦法]  
　　○南市竹行碼頭內城東女學向設文算專修科今屆擴張辦法增訂課程又添授英文以一年爲一期每期均可畢業至三年爲止　　 
[城內]  
　打架○陸土生在王莫和茶館與陳敦澤因賭爭　土生之兄陸阿美往勸被陳擊破頭額由龍華巡局將一干人解縣奉田大令訊驗得實判土生與陳管押阿美抬回醫傷王枷一月發犯事處示衆　逃犯○縣役唐全看管候訊之犯詎被乖隙脫逃由原差解請大令訊判枷號頭門以爲玩公者戒　奪徒○銅匠彭德林與侯迎才因奪徒趙文堯闘毆致彭侯及黃仁舟趙德興各受傷流血由工程局解縣訊得趙文堯從彭德林習業欠彭洋七十元彭又將女許婚因此趙文堯不取工資近因悔婚肇釁釀成打架判趙管押餘七人退去候示　毆兄○馬慶慶與嫂爭　其兄馬平生理斥慶慶持鑤刀刺傷平生胸脯面頰由巡警局解縣因平生流血不止立送醫院醫治慶慶判押俟兄傷痊再訊　討債○吳清軒控被增泰祥帽店主錢志垣欠洋五百五十元錢又另欠姜榮茂店主婦姜熊氏洋一千餘元致榮茂欠吳清軒之六百餘元亦難歸償禀奉大令訊據吳興熊氏俱供錢因造房納妾有意拖欠務求嚴追錢供尚有應除票銀祇欠熊氏二百餘殼判錢押追如違封房備抵　霸產○陳桂發覇佔伯母田房被控訊押在案昨奉訊此判責三百板還押限二十天交還田房如違嚴懲　欠銀○因案官押之地保陳有祥欠繳上忙條銀七十兩昨奉田大令比責三百板還押限五天繳清　求釋○拐佔寡婦術宋氏之凌炳生在押遞禀求釋內多胡言妄凟田大令命責三百板押改過局一年　打差○前二十三保頭圖地保楊鶴昌因盜賣河塘官地被　學所禀縣節差提究迄已多日尚未弋獲昨日田大令將該差訊比一千板限三日務獲解案如違血比　道批○劉圓融禀批此案前　職商席廷勳聲明前禀係被揑目又經批縣查拿究辦在案據禀前情應准將案註銷並候行縣知照可也　吳張氏禀批吳少卿爲川沙積棍巨魁犯案櫐櫐逮案後屢訊不承業經飭所出示招告在案該氏輒敢爲之具禀求釋殊屬胆玩特斥王順興保狀擲還　包張氏禀批仰法租界會審官迅遵前批查案聲復以憑察核母再遲延抄黏並發　顧胡氏禀批氏子拆梢行兇未便准保節經批飭在案該氏復敢來轅混瀆殊屬胆玩特斥　　 
[南市]  
　短交糧米幾至斃命○徐寶生裝運和豐棧白糧短交數十担值洋三百餘元由該棧將其子吉祥扭送南區轉解工程局請追奉飭押候理處在案詎吉祥在押所私吞耳上金環一枚由管所巡士察知報告局董延西醫救治幸未斃命　冒取蔴袋又獲一人○野鷄扛夫曹富昌揑寫漢口泰和申莊字條冒取蔴袋業誌昨報茲經工程局提到陳阿土復訊供由泰和歇夥胡寶康囑小的至萬茂携取不知其冒求宥判交保限三天尋交胡寶康到案核辦　魚行執事追貨欵○小東門外泰昌水鮮行執事盛華甫前控廬潭船戶黃秀堂承裝青川魚短交五十六箱值洋七百餘元會經麥邊報關行內章姓勸黃罰一百五十元致未了結一案奏判交保限尋章來案訊核此案事在北市因將卷宗移送商務總會理處　典當股東失行李○濟宏典股東張某因欲回里遣更夫至公義碼頭查問六灶航船被流氓唐麻子即唐錫生冒名搬去行李逃逸無蹤次日尋獲扭援工程局訊供由朱秀根所爲判交保限三天交朱並冒取之行李到案以憑認核　　 
[閘北]  
　六小工利益均沾○　廠女工李周氏曹楊氏被小工單成發王阿毛董阿榮張連生單阿炳張阿生等諉姦同屆由巡士查獲移解一區昨經黃正巡官研訊衆供係單成發起意誘姦判責六百板還押候辦餘各責一 
 
 

Page 20

 
 
百板分別交保二氏各掌頰二百下交本夫李大生曹根根具結領回管束房屋發封　清道夫不顧公益○公益里菜場雇用之致起衝突扭控四路二區移送一區經巡官訊得兩造均有不合各具改過結一併斥釋　洪元成失去利權○洪元成收租人控洪安里謝士鰲史根生欠租不付請追判分期拔還了案　王炳華曉凟嘗試○巡警總局批王炳華禀云此項影戲雖據凟禀限定鐘點不售女座然究係夜間開演殊非正當營業日久弊生易滋事端所請仍不准行著即遵照母再曉凟嘗試　　 
[英租界]  
　野鴛鴦雙雙並獲○林德意與沈阿忠之妻葉氏通姦前晚被沈在姦所捉獲一併扭入捕房昨日解究會訊屬寶以林與氏均屬無恥判分別各押三月　好賣買兩兩分飛○惡鴇施顧氏因將妓女徐大寶虐待徐妓逃入濟良所昨晨由所解訊判施鴇恆行交保徐妓仍留濟良所候查明禮拜四訊核　林來金大掉槍花○粵婦林來金因竊同鄉婦人劉桂蘭存欵票摺並全飾各物共值洋四千九百八十四元被控訊押在案昨日會訊先由匯豐銀行買辦道勝銀行經理洋人狄克體偕原告瓊司律師上常聲稱林來金竊取原告存欵票摺冒充原告之女以母病爲由向匯豐銀行冒領銀三千五百六十八兩四錢八分買辦恐無查考付以莊票被告即持票託道勝銀行狄克禮代領因狄與該婦相識之德商洋人斯的土亦相識爲之代辦並將銀二千元匯至漢口請爲澈究並據八十四號西探禀稱舉諭調查被查英契無著請爲察奪林來金供詞支吾判林來金還押訂於體拜早堂再行會訊核奪　黎張氏小試手段○黎張氏因騙鄧思青之婦女銀飾各物被控捕房於昨解究判氏押候補提人証再訊　失衣箱巨竊發財○巨竊陳連生與呂炳文串竊陳桂富之衣箱各物由捕查獲人賊一併拘入捕房昨日解究訊供不諱判陳押西牢兩年出境呂押兩月　欠銀兩借主倒運○朱裕興控揚源大欠銀一案昨晨由探將楊傳案判過堂候核　偷衣裳李坤庭入獄○過犯李坤庭因竊陳阿三衣物由探查獲昨解公堂訊供屬寶判李押四月逐出　具領狀高周氏出山○雉妓高周氏奉發棲流所在案茲由其母周許氏投案求領判交其母具結領回惟以後永不准賣娼違干查本命年併究　幸無實據○日本人控騰爾泉竊洋周正興控韓阿四竊表訊無實據分別交保開釋　登告白揑稱學生出面○湖北提學使以上海三馬路鍊雲藥房主錢甫臣假學生之名揑登告白招徠殊與學生名譽有關特札英公廨寶讞員飭差協探將錢傳至公堂請究判錢交保候禮拜五訊核　控販賣竟令親夫臨場○甬人既洪生控朱林氏張陳氏與張阿福張阿三串拐伊妻劉氏價賣於海參威爲娼一案茲由該處地方官將讀氏移送到廨質訊明白以張阿福張阿三無干開釋朱林氏押女所一年張陳氏押滿一年氏交阮具領完案　徐和尚無妻而有妻○婦人蔣巧弟吳陳氏與許三治劉成根串拐楊湯氏之女楊玉秀價賣於徐和尚爲妻被控訊押在案昨日復訊判蔣吳兩婦押限一禮拜合繳洋五十元到案候核劉交保許開釋玉秀暫留女所候禮拜二再核　魯松林有婦而無婦○魯松林控趙金龍趙陸氏夫婦串拐伊妻王氏一案昨奉復訊魯未到案經中西官訊明與趙朱婦無干判令開釋王氏仍留候其夫到案領回　　 
[美租界]  
　英人泰巴克之出殯○本埠西商團練砲隊隊長英人泰巴克日前因病入工部局醫院醫治無効而逝前日下午出殯至泥城外墳山安葬庽滬紳商及商團均排隊恭送　俄婦勿來搿之欠欵○住居場樹浦一百三十二號伊國婦人勿來搿日前因欠俄人禮歇白綢洋六元被尋扭控捕房捕頭命兩造自投俄署控訴昨日又有成衣匠姚鳳山投控該婦欠去工料洋十餘元往被索討見伊屋內什物已搬遷一空論爲追究捕頭亦命赴俄署禀控　斃押犯○西牢押犯陳阿三昨日因病斃命經管獄人報知捕房飭令人保查明收殮　抵腳車○天潼路三百八十二號某鐘表店主報稱日前有人乘腳踏專來店購去銀表一隻以車暫押迄今多日尚未來贖請爲核辦捕頭命將車存下候查　　 
[法租界]  
　添設巡捕房○法界自開新界後即在羅家灣顧家宅爾處添設捕房各一所嗣因市面日漸增興又在善鐘路添設捕房一所業已繪圖貼說不日將從事建築　新委副總巡○法界新老各捕房所有一切政務向歸麥總巡一人主政近來地方遼闊公事日繁因禀請巨總領事另派某君來申充任副總巡一役以資襄助該員已於前日由西貢來申接事並帶有安南捕五十二名亦於昨日給發號衣褲派往新租界名處站崗巡緝　回家鄉自投綱羅○新北門城河浜鼎昌珠寶店夥戴子蘭日前取得珍　八百餘粒價值洋二千餘元出外爲翻戲騙棍騙去戴無面回店　往蘇州保人處磋商辦法不意該騙棍王龍生李少山避匿至蘇州家內當爲保人偵悉密報警察往捕李聞風遁去法將王龍生及李母倪氏一併拘局一面電致鼎昌報捕協探同往將兩騙　押解來申吊出原贓外尚少珠子四十餘顆捕頭命將戴李等三人收押候解公堂訊究　出牢獄入誰担保○龔金生因揑造方單向某洋行誑抵銀爾由上海縣派差拘提後因該差未將牌票在頜事署簽字自行拘扭在途爭鬧爲捕一併拘押由道憲與領事交涉等情茲捕房因龔之家屬一再求保現准覔殷實保家保出聽候示核來件 
　　 
[上海出品所第四次調查單]  
宏發生刻銀器　聯和鴻昌和盛昌亨德祥五號皆刻銀器　祥成大豐光昌裕茂怡茂永茂隆茂華成豐長成滋美等製肥皂廠　製帽公司緒豐統源戴仁記福成華綸永記恒裕豐大成等織甬布廠　裕昌頭髪錶鍊　老大房茶食　生　堂箋扇　陳益泰靴號　美利利工藝廠廣發源籐器　源發籐器　茹公和銅器　東升堂扇作　同芳怡珍茶食糖菓　冶畫軒刻磁　恒吉衣莊　同利華興廣福昌廣森昌祥興造杉舨小輪廠　張源祥新樣鐵器廠　利興新牲泰刻个 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
　　 
[美人虹] [  英勞敦斯著] 瘦狷譯意（三十五）楷羅曰。吾固知君必承此約。第覆雨翻雲。君之長技。汝之娶愛蘭也。利其財耳。然彼之財有限。子之壑無窮。一旦財盡交踈。子能必已之不太行起面前乎。伴雪默然少頃。乃答曰。此實可謂問題中之問題。吾今亦難覔一語答汝。但即以卿言還質。使彼老人之財。爲君蕩盡者。君又將奚爲。楷羅曰。吾事正多。往日汝賺吾爲妻。會幾何時。又復別妻。使妾春風孤枕。綠慘蘼蕪。秋雨空帷。紅漸蓮粉。由今思之。經仇殊必報耳。伴雪曰。往事已矣。同舟而遇風。則胡越爲一家。今吾儕方各有所營。顧尚不能和衷共濟耶曰。是胡能然君以謂吾仍如前懦弱耶。當汝別妻之時。藏我於郊外。茅屋三楹。儼同暗獄。在君必以爲吾方如鳥之入籠。豈知吾力能破此籠而出。且親主汝外婦前。探悉汝之詭計乎。凡此種種。皆吾制汝之據。言至此。伴雪儳曰。勇哉卿也曰。此奚足爲勇。君獨不記吾嫁汝之約。及汝重妻之約。更皆在吾掌握中乎。伴雪聞之。大驚曰。十年中無一日不覔此約。顧乃在卿處耶。卿窘我甚矣。楷羅曰。君何惶急乃爾曰。然舍此約外。吾豈遂無制汝之策。急謀璧還。吾計左矣。曰此即未必。伴雪曰。何爲。卿之近事。不已悉爲吾所探悉耶。楷羅曰。君誑予哉。吾今亦無暇多言。請以簡要之語告汝。吾離汝後。汝所知吾之秘密。獨近日之事耳。至汝所行這事。吾可歷數不忘。吾知汝初賺汝不幸之妻。浪擲匲資。使貧困無立錐這地。雙知汝於五年前。從遠親處承龔一富厚之遺產。此後汝絕不以前妻爲念。致彼興嗟秋騙。抱病空床。隙駟不留。旋辭塵世。伴雪聽至此。似訝其探聽確實者。旋問曰。然則吾妻死後。卿胡不復至我處歟曰。曩歲一別。君情妾意。兩付行雲。至君處復奚爲者。詎因君龔得遺產。乃復覬覦汝金耶。今君遺產蕩盡矣。乃更思求其他。欲藉吾力以欺彼女。咄咄怪事。吾將拭目以觀究竟矣。伴雪曰。勿絮絮語此。今汝能允我以兩次婚約還我者。吾將予汝多金。交易之後。各釋重負。回視前塵。付諸流水。於我於卿。不兩得其益乎。楷羅曰。設吾而拒子請者。子將若何曰。然則吾將竭吾力以行。蝮蛇在手。壯士斷腕。今非可以容卿遷延之時矣。若卿之答語曰否者。吾將於復來倍梨村後。立在見安索耳。楷羅曰。汝將何時復來曰。後日耳。然則來時請勿遽見安索。吾當於此兩日中。熟籌對付之策。語已。兩人相對無言。頷首而散。楷羅遄返房中。伴雪則望倍梨村而行。愛蘭別伴雪後。獨處房中。賽倫入侍。則命其晚飱後。即行離室。蓋心有所思。不耐令賽倫見也。俄頃。食畢矣。意緒無聊情懷肅索。時復倚枕思眠。覺蛩語訴愁。衾寒似鐵。輾轉不能自遣。乃起行至睡倚中。支頤獨坐。心事迷離。錯然入夢。俄頃夢醒。則見賽倫復侍於其側。面含笑容。稚熊可掬。賽倫實爲愛蘭之良伴。此時細語喁喁。紅窗對坐。益足。破良夜之寂寥。顧愛蘭情不自禁。時時語及伴雪。賽倫一聞伴雪之名。則笑不可仰。顧謂愛蘭曰。伴雪先生多情哉。主幸恕我。使畢吾說。愛蘭聞之。急屬賽倫速言。國外新聞 
　　大同江水溢肇災　○初一日東京電云高麗大同江水勢氾濫附近四處淹斃人口三百名衝毀房屋九百間　　日本地震續聞　○初一日東京電云琵琶湖東部二郡因遭地震死者三十一名傷者一百三十一名毀屋一千餘間歧阜城禁止燃點燈火居民皆張幕宿於郊外老摩省海潮暴漲罹災之人爲數頗衆　　英澳籌商防務　○初一日倫敦電云澳洲曼爾邦電稱英政府已與澳政府商定將澳政府所擬入貢之奪雷諾式戰艦一艘應需經費組織巡洋快艦一隊藉以保衛太平洋及海軍根據地　　試驗飛艇　○初一日倫敦電云英國陸軍中佐考台於前星期六日乘坐軍用飛艇飛駛二英里之遙並有他客二人相與同昇　　郵船被火　○初一日倫敦電云坎拉特公司之郵船羅卡利亞號在利物浦船塢失愼該船前部全遭焚燬當時急將該船放沉水中以保餘體目下臥於塢底受傷頗巨　　居留島問題續聞　○初一日倫敦電云居留島京城電稱居留島政府因回教人民謀　抗敵故已派國民軍及憲兵隊巡邏鎭中並驅逐鎭內居民　初一日栢靈電云居留島京城復豎希臘國旗農民保護甚力英法意俄已有軍艦八艘開集該處將旗移去希臘要求各國千涉之議已經德奧兩　政府拒絕並舉土爾其和平宣告書以示希臘　　各國要求土國撤去財政局　○初一日栢靈電云各國已公請土政府撤去馬其頓財政局　　摩王與僞王大戰　○初二日倫敦電云摩洛哥湯其愛爾電稱摩王之軍近合攻僞王大爲獲勝擄敵甚衆敵軍營疊盡爲佔據雖僞王仍被兎脫然其權力盡失已不足爲患矣　　摩洛哥西軍近情　○初二日倫敦電云米里那路透特別訪事電稱買利那將軍所統之軍共有步隊三萬名馬隊一千四百名野戰砲十六尊過山砲四十尊軍勢固甚雄壯而該處地理與行軍大有妨碍　　 
[來函]  
啟者地方自治爲近今最要機關錫金素號開通最早詎意此次開辦城廂自治反爲某鄉烟董所把持前經城紳邀集會議而某鄉烟董亦與其間同人碍於情面爰即列于舉定四人之中貴報已訪明豋載詎某烟董暗中運動近復推舉引嫌辦事同調之四城紳城廂開辦自治而任令某鄉煙董顚倒其間城廂可謂無人實爲地方之恥祈豋入來函一門或請另加評議以期挽回萬一是實大有造於錫金者并足爲他縣類此者戒錫金學界同人公啟 
 
 

Page 27

 
 
   
 
 

Page 28

 
 
   
 
