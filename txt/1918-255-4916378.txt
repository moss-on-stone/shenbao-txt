# 1918 - 255 - 4916378

 

Page 1

 
 
   
 
 

Page 2

 
 
時評 
[勸退派（冷）]  
　　昔袁氏之謀帝制也有勸進黨今段氏之將去閣也有勸退派勸果足以左右時局也耶雖然昔袁氏時之勸進也袁氏固欲進也卽不勸而亦將進也今段氏時之勸退也段氏非必欲退也卽勸亦未必果退也 
雖然勸袁氏進者雖迎袁氏之意未必果愛袁氏也勸段氏退者雖愛段氏之程度不可知然以之較勸袁氏之進者則固有盈無絀也勸進勸退之不同有如是 
命令 
　　九月十八日大總统令任命梁朝棟爲暫編奉天陸軍第一混成旅旅長鄭殿陞爲第二混成旅旅長蔡平本爲第三混成旅旅長王良臣爲第四混成旅旅長劉香九爲第五混成旅旅長此令又令任命胡念先爲陸軍第二混成旅步兵第一團團長張沛雨爲陸軍第十三混成旅步兵第二團團長此令 
又令陸軍總長段芝貴呈請任命劉乃昌爲陸軍第二混成旅步兵第一團第一營營長歐陽鵬爲步兵第二團團附韓光裕爲陸軍第十三混成旅步兵第一團第一營營長陳德興爲步兵第二團團附廖廣蔭爲第二營營長均照准此令 
專電 
[北京電]  
　　財部昨致中交兩行公文爲以後不再令兩行墊鈔票之保證一面將七年公債由兩行發交公債局前售收入鈔票即行截角不再發以後逐漸吸收鈔票減少流通額票價已有起色（十九日上午九鐘） 
[北京電]  
　　馮一星期未至辦公室張秘長亦久不到府爲實行準備下野表示（十九日下午二鐘） 
[北京電]  
　　段派因曹錕態度漸示不滿勸退派又將得勢 
（十九日上午九鐘） 
[北京電]  
　　國務院篠電對曹錕寒電申言仍主戰方針 
（十九日下午二鐘） 
[北京電]  
　　政府電催曹錕速飭第二支隊三旅赴湘東張懷芝迭電催欵以發前敵八月餉 
（十八日下午七鐘） 
[北京電]  
　　李厚基向滙業朝鮮等行借四百萬以龍巖安溪煤鐵鑛作抵草約將簽字（十九日上午九鐘） 
[北京電]  
　　閩電平江石碼同安均被北軍奪回漳州亦將收復 
（十九日上午九鐘） 
[北京電]  
　　陜陳督電王安瀾由夔萬分兩路進窺陜卾一由竹房一由平利前隊已到鎭平 
（十八日下午七鐘） 
[北京電]  
　　中日軍約擴張日本方面辯爲僅實行該約所定 
（十九日上午九鐘） 
[北京電]  
　　林代將電協商國有出兵滿站之計劃美已將增派一師團（十九日下午二鐘） 
[北京電]  
　　日在齊黑電桿挂軍用線已由鮑督交涉工料由日自備戰畢無償收回（十八日下午七鐘） 
[北京電]  
　　軍械借欵一千萬與泰平公司交涉確已簽字 
（十九日上午九鐘） 
[北京電]  
　　日軍艦抵百力獲激黨艦六艘（十八日下午七鐘） 
[北京電]  
　　陳毅電請將阿爾泰改爲道區道尹隷新疆省長因蒙藏院會議後反對故未决定 
（十九日上午九鐘） 
外電 
[北京電]  
　　徐總統今日對路透訪員言今日全球無不期望和平中國數千年文化向主和平國人篤好和平余之志願在統一國家俾和平之希望得以實現應取何種手續余尚不知但在余觀之無大阻力云路透訪員叩以對於國會之態度徐稱余欲依憲法進行第國會乃法律事而解釋法律者不一其人各異其詞余之宗旨在注重鞏固國基增進國民經濟情狀而不偏重法律之解釋余將以掃除烟毒爲余第一職務之一近數年來國内擾攘邊　區域未能顧及或不免有復種罌粟情事余當認眞設法使罌粟之種植絶跡於中國云徐總統又言及中國加入協約之地位謂中國旣已參戰與協約國之邦交乃愈敦厚中國對於公共宗旨之進行凡其力所能爲者皆已爲之此後中國當經續爲其所能爲中國觀於協約國之大捷確信協約國必佔勝利中國願盡其應有之責任以敗公敵云云（十八日） 
[北京電]  
　　華人銀行尚能用特别護照從美國運去爲數無多之現銀但現銀先須供美國與協約國之用如有盈餘方准輸出故運銀手續旣緩且難美國禁止私運以期戰時政府不致缺銀至於中國之禁銀出口則不過欲暫時禁止耳（十八日） 
[廣州電]  
　　路透訪員由官場囑爲聲明關於北京選舉總統事軍政府不承認非法國會此種或他種之行爲據伍廷芳博士云岑春煊與陸榮廷從未允和（十七日） 
[海參崴電]  
　　捷克斯拉夫國民議會之代表庫台拉博士頃由烏拉爾山抵此今日對客言謂烏發鎭刻開會議烏姆斯克與薩瑪拉兩政府及哥薩克團體與政黨之代表對於建設俄國統一政府之大綱已有同意惟關於組織事意見不同故暫時停頓又謂協約軍果調至烏拉爾山當可保全軍事上之現狀激動俄人之奮發恢復公共之秩序並可消除德人之煽惑在目前時局中德人煽惑亦危害事也云云今日接到消息瑞士紅十字會員爲德人偵探軍情已在伊爾庫次克被拘聞過激黨發行新鈔紙哈羅巴夫斯克境内有一千一百萬羅布票阿穆爾省有五千萬羅布票如宣佈爲廢紙則必大起恐慌而使農工人等大遭困苦云（十七日） 
[海參崴電]  
　　俄軍當道得協約國同意今日在海參崴頒佈戒嚴令平民所藏之軍械必須於三日内繳出凡公共與秘密之會議不利於協約國之利益者及激起一部份人民傷害他人之書報皆在禁列不許抬高煤食之價不許有政治作用之罷工凡爲協約軍執役者無論何種罷工皆所不准（十八日） 
[海參威電]  
　　官場消息新白斯克鎭已由捷克軍與俄軍退讓因紅衛兵聯合德兵壓力甚大故也捷克兵等已整隊退至伏爾戞河左岸（十八日） 
[墨爾邦電]  
　　澳大利亞稅務大臣宣稱外茶之輸入澳洲者其數行將限定不得過一九一七年至一九一八年輸入總數之百分之二十近今開施爪哇與華茶入口禁令後印度與錫蘭之茶大受影響（十六日） 
[墨爾邦電]  
　　澳大利亞稅務大臣宣稱外茶之輸入澳洲者其數行將限定不得過一九一七年至一九一八年輸入總數之百分之二十近今開施爪哇與華茶入口禁令後印度與錫蘭之茶大受影響（十六日） 
以上路透電 
[北京電]  
　　據日本某軍事當局之談話云中日兩國軍事委員最近於中日軍事協約所規定之範圍以内協定施行　則此項細則業已簽字其内容决不致令協商國有不快之感亦毫不强制中國政府勉强允從外間所傳擴張共同範圍云云係屬訛傳云（十九日） 
[北京電]  
　　協通國方面各公使於昨日開會决議二件如左（一）要求中國更嚴重檢查哈爾賓郵便物（二）要求中國撤消禁止糧食運往哈巴羅敷斯克之禁令（十九日） 
[北京電]  
　　本擬增派從事國境邊防事務之奉天軍之一旅因閩省形勢不穩中止出發（十九日） 
[漢口電]  
　　季雨霖舊部下之華實（譯音）纠合王天縱王安瀾等之舊部下共二千餘人在卾北稱靖國軍於十四日已佔領卾北一要害之龍駒寨（十八日） 
[漢口電]  
　　曹錕電報十五日即日南下十六又電由保定出發暫在信陽處理事務等語王督軍遣派副官出迎十七日由保定來電爲維持前敵防務商定具體的解决時局之方針南下王督軍又電促勿停留信陽乞即來漢雖曹之來漢期尚不明瞭而此間旅館之準備已經齊整矣（十八日） 
[漢口電]  
　　卾省選出之新國會議員五名回卾彼等已脫離安福系轉入研究系專爲推護徐馮此計劃現在進行中 
（十八日） 
[東京電]  
　　據報云赤塔巿之俄國人民因賴日本軍始恢復其秩序持多大之好感情與以便宜云（十八日） 
[東京電]  
　　德國已命在俄國之德奥俘虜之能持武器者之動員襄助過激派抵抗欲復活東方新戰缐之日本及聯合國（十八日） 
[東京電]  
　　寺内首相昨日訪山縣公今日又訪松方侯有所協議兩元老今日入覲面奏一切機要而政局之轉回機勢已迫近於眉睫矣（十八日） 
[東京電]  
　　元老之晋京入覲而政局之轉機迫近繼任内閣之預評依各觀測者頗不一致雖西園寺侯屬國民之希望而在山縣公意中之人亦同西侯若承諾則政局轉回格外平穩但西侯之承諾與否尚屬疑問果西侯固辭不允則此問題始移於原政友會總裁或清浦子爵（十八日） 
[東京電]  
　　正親町侍從長奉日皇命對於大隈侯爵今日以急使傳達召命大隈侯擬於明日入覲奉答勅問（十八日） 
[東京電]  
　　衆議院書記官田口直一氏奉命前往西比利亞及中國（十八日） 
[東京電]  
　　在伊香保住留之西國寺侯奉召命於十九日上午 
 
 
 

Page 3

 
 
進京一般觀測者謂將於十九二十兩日之内開四元老之會議（十八日） 
[東京電]  
　　駐中美國公使苪因修氏擬於十月上旬到横濱一星期以内即回北京使任（十八日） 
[東京電]  
　　日皇今日召見大隈侯爵（十九日） 
[東京電]  
　　西園寺侯爵今日抵東京（十九日） 
[東京電]  
　　長谷川鐵道院副總裁呈請辭職於昨日奉日皇勅令准其辭職（十九日） 
[東京電]  
　　哥薩克兵一隊與日軍一部隊於十八日午前五時佔領勃拉哥安臣斯克（十九日） 
[東京電]  
　　外交調查會今日上午在首相官邸開會 
（十九日） 
[東京電] 　 
　　奥國之媾和提議尚未達到日本政府日本政府現已决定一如英國外務大臣及美國國務卿之宣言拒絶此項提議可不待言唯將明白回覆抑將置之不理尚未定耳 
（十九日） 
以上東方通信社電 
[東京電]  
　　大隈侯今日日皇召之入宮又召西園寺侯當於今夜歸京（十九日） 
[東京電]  
　　政友會之少壯派集會决議欲使純然之政黨内閣出現今日實爲其最重大之時期也（十九日） 
[東京電]  
　　寺内首相夙卽已由奏辭意山縣公松方侯之二元老於昨日入覲亦已大略協定今日更召大隈侯各就後繼内閣之意見有所上奏又大隈侯入宮後在宮中三元老聚議一致以後繼内閣西園寺内别無他人將於今夜待西園寺侯歸京與之開始交涉或將即降優詔也而西園寺侯若拜受大命則事自兹定倘若不然則將歸原氏或他人此處乃極有興味之問題西園寺侯之意若何尚未能知（十九日） 
以上共同通信社電 
戰電 
[倫敦電]  
　　今晚海格上將報稱英軍斥堠隊今日在陣線南部俘虜數人伊泊爾東面泊洛格斯台附近之英軍陣線稍向前移（十六日） 
[倫敦電]  
　　今晨海格上將報稱星期一日英軍在聖康丹西北勒凡爾吉愛方面得進步又將胡吕希西北與新敎堂鎭東北之陣地稍事修繕（十七日） 
[倫敦電]  
　　美軍大本營路透電社通信員電稱勞蘭敵軍如再受逼則將退至興登堡陣線之後今已漸有明徵敵軍現正焚燒摩瓦塞勒河一帶將爲吾人所得之各鎭中有兩鎭乃在興登堡陣線以内德人曾以奥軍駐聖米葉東部凸隅要衝以當我軍之攻擊俟德軍退盡而已故奥軍被創甚重就擒者尤多德國第三十一師之砲隊全數爲我軍所獲（十七日） 
[巴黎電]  
　　今晚公報云日間法軍仍在桑細東北與東面進攻雖遭猛拒仍於廣四基洛邁當之陣線前進一基洛邁當俘虜六百人獲四寸七口徑之砲兩尊（十六日） 
[巴黎電]  
　　今日下午公報云愛恩河北岸雙主砲隊殊爲活動法軍在香巴業邸襲敵俘虜數人法軍在萊姆北面等處敗襲擊之敵軍（十七日） 
[倫敦電]  
　　今晚美軍戰報云聖米葉境炮隊與飛機仍甚活動美軍斥堠隊與敵交戰俘虜若干人（十七日） 
[巴黎電]  
　　昨日東境法軍司令部戰報云法軍與塞軍發砲猛轟後攻擊杜白羅波魯山區之敵軍防務佔據廣十一基洛邁當布國陣地之第一道防線俘虜獲砲甚多且奪得重要之戰利品戰事正在順利發展英塞飛行家曾輔助步軍以炸彈擲擊敵軍交通線（十六日） 
[巴黎電]  
　　昨日開始之大戰今日仍在進行我軍已大獲勝利敵軍陣線之破裂處今已展至二十五基洛邁當深七基洛邁當我軍迄今已俘虜四千餘人獲砲三十尊及大批戰品攻勢今仍在進行中塞軍不惜犧牲作戰磓勇且屢敗反攻之布軍（十七日） 
[亞姆斯特丹電]  
　　彼得格勒十四日電稱過激黨之泊拉夫達報載稱亞昌格爾陣線之英法美軍曾與過激黨之軍隊大戰過激黨軍隊敗逃且有軍官多員投降英軍（十六日） 
[倫敦電]  
　　八月份美兵啓程赴歐者共三十一萬三千人内有十八萬乃由英船載運（十七日） 
[巴黎電]  
　　協約國海軍會議今日開會由法海軍總長主席 
（十六日） 
[倫敦電]  
　　美國大西洋艦隊司令瑪雅海軍大將已抵英倫查關在歐美國海軍活動情形（十七日） 
[紐約電]  
　　促進和平會幹事部採納决議案謝美威爾遜總統拒絶德奥政府請慈秘密大會討論和局之提議並力主以勝利博取和平蓋此爲能達吾人目的滅除德國黷武主義建設自由國執行永遠和局議會之唯一辦法若與未征服之德國會商是自認吾人主義之失敗也（十七日） 
[巴黎電]  
　　奥德通牒建議開會談論媾和事宜協約國均非笑之視爲緩兵之詭計其志蓋欲得間重編其疲憊之陸軍以圖續戰奥德且望藉此使協約國自相携離（十七日） 
[倫敦電]  
　　奥國通牒仍爲大衆討論之問題討論之特點爲衆口一詞謂照今次體式之提議必遭失敗各報皆贊成貝爾福君之言論歡迎威爾遜總統堅决拒絶奥國之提議並戒奥國若圖施離間之計則錯誤莫大於此外交界人員之意牒文目的之一乃圖安定布國之擾攘及使土國滿意蓋土人今望和頗殷也總之此種通牒甯目爲戰爭之策術未可視若和平之運動（十六日） 
[巴黎電]  
　　華盛頓政界關於奥德通牒誡衆勿妄費光陰加以討論惟協約國今後施擊將愈猛烈云協約國早料德軍敗退之際敵人將從事和平運動以期分離協約國德國向比提出之和議乃屬假示殷勤且未提及賠償一節德國爲保護來因河各鎭計必欲比守中立但比人决無受愚者 
（十七日） 
[巴黎電]  
　　小巴黎人報得悉比國與協約國會商後决議拒絶德國單獨媾和之議（十八日） 
[巴黎電]  
　　昨日敵飛機襲擊巴黎抛擲炸彈死六人傷十五人（十七日） 
要聞一 
[北京特别通信（齡）]  
　　前日京中各報盛傳徐東海於當選總統後邀請前國務總理王聘卿來京將畀以重大任務並謂王業已潛來一次與東海有所商榷云云兹聞王所親信者到津謁王叩以此事眞相並詢對時局意見據王云余蟄居津門久不與聞時事雖東海當選爲大總統余並無函電往賀東海亦未嘗有函電到來各報所傳殊非眞相至目下時局表面雖有可以和平解决之希望然其實萬辦不到蓋無論南北當局如何遷就而爲權位計者必將從中作梗云云自東海當選後一般心理以爲東海就職之日即爲馮段下臺之日南北問題從此可以解决不知馮與段雖各有下臺之表示而其左右對於已派政見尚各暗中運動不遺餘力目下所能左右南北者莫如長江各督軍而曹經略使更有舉足輕重之關係自吳曹迭發通電後馮段競爭之勝負將略見分曉現雙方競派人向曹接洽疏通曹處此時問尚可賣一俏價也 
　　前次爲行刺段總理一事經警廳查獲陳咸一名搜出爆烈物多件當時陳咸直認不諱惟稱主使者係張勳女婿林世豐關提來京同陳咸一併移送地方檢察廳起訴訊辦乃林世豐雖經陳咸一口咬定而該檢察廳以證據不充分竟將林世豐取保後經警廳一再詰問始將林世豐提回但以林補有陸軍少將軍職移送陸軍部辦理軍法司以案情重大暫禁之於陸軍監獄俟調齊案卷再行審訊 
　　自徐東海當選爲大總统後各省公私賀電不下數百起東海翻閱電報祗將電尾銜名一寓目餘均不甚理會聞前日閱至一電忽現莞爾之象侍從亟觀其電則除上下銜名外全文僅寥寥十二字文曰　果然福如東海定必壽比南山一 
[東海接受證書後之時局（留因）]  
　　徐東海自經新國會選爲大總統後當選證書尚未致送昨日（十六日）爲總統選舉會呈送當選證書之期諸閣員及院部曹掾均往謁賀馮河間亦遣公府禮官處及衛侍武官處全體人員前往辦差禮輿經過地方步軍统領及警察廳均派軍警清道上午九時　士詒王揖唐御大禮服携帶證書乘坐禮輿導以騎兵由衆院出發禮輿後并隨有汽車多輛係兩院秘書廳人員所乘同直五條胡同東海私邸到後即在大客廳禮堂稍憇約十分鐘由内務錢總長導東海出至禮堂東海御大禮服未佩勳章面南而立與梁王兩人對立距約三步互行三鞠躬禮梁燕蓀致辭呈證書於東海東海答辭接證書即交錢内長梁王兩人進一步與東海握手禮畢攝影而散時約十一時餘其授受之詞如下（梁氏致辭）士詒揖唐今日代表參衆兩院恭致證書於當選大總統之前謹致辭曰元首得人大任有屬羣倫托命薄海歸仁福國利民此其左劵（東海答詞）世昌不敏承全國重託兩院公福國利可辭引爲已任此後厲行憲政發揚國光敢竭寸長冀符輿望東海旣已受當選證書前途趨勢如何當爲一般所注意但尚無人能道其眞相有謂東海本人意見確望了事然現在地位尚不能有顯著之活動且對於解决時局亦無具體計畫其邸中辦事人員徒忙於接待酬答之事亦無畫策定計之人一言蔽之則就職後之凖備尚完全無有關於就職時期東海本人亦無所不可然彼旣接受證書則到十月十號衆人請其就職時亦只有就職彼旣不便主張且亦無所計畫故由現狀推之吳佩孚之元電不能發生影響也至東海之步驟則不日先發第三電宣布大體的政見對於戰問題作半明半愔之表示一面恃在野者之醖釀待就職之後内閣已改局面已定然後設法在南方活動此一說也有謂東海前晤河間時已經提議准於十月十日爲就職之期刻正預備一切禮節至對時局意見東海希望和平爲海内人士所共知現在因南方各黨首領於解决時局之政見尚未一致故各方雖均間接有電報致京中要人轉商東海而各電所提議者不無太相背馳之處東海對此殊無具體辦法惟其當國政見確以民生爲主旨又三次通電現已屬稿但須俟就職之日方能拍發此又一說也又有謂東海擬乘未就職前以非正式向各方面徵求和平意見俾爲登台之準備若一經就職則未便以元首名義與西南言和蓋未就職時本其在野資格尚可說話耳故就任期擬在月杪或出月初云以上三說雖同爲傾向和平而着手有先後之殊觀察未知孰當要之北京風氣尚爲主戰派勢力範圍之中圓滑之東海未必肯峥露頭角以招段派之反感其沉機觀變坐待時機之至或亦情勢所當然也 
　　日前喧傳熊張兩氏將爲妥洽南北之調人某方面并有條件提出兹聞熊希齡於東海未當選之前四日雖曾晋謁東海一次並深談時局自東海當選後熊無與東海商及時局之事亦並未得南方要人來電委以調人之責之張季直方面東海雖曾以個人名義致電請其擔任調停時局昨晚東海已接覆電謂曩日謇本諸匹夫有責之義在外界貢獻蒭言始終未蒙採納今日内訌外患旣較昔日爲甚敞嫗亦恰值衰病相尋請速爲另委賢能云云是外傳在野名流出任疏通之說尚非事實面時局前途猶在暗昧中也 
　　近日時局上比較有注意之價值者惟曹錕與吳佩孚兩人之行動吳自連電主和後迭次來電均係轉述西南方面贊成和議之電自身尚無何等繼續表示近因派員與譚延闓等會商和議辦法大致已有頭緒特於删日電致馮河間謂譚浩明等近派鄒代表來衡聲稱贊同和議南軍前線各軍亦已撤至零陵城下斷不至發生反攻情事仍乞力持主和速頒停戰命令俾得早歸统一此與致東海元電同其用意爲調和之急進吳與曹氏關係密切向來遇事禀承故吳之舉動不能認爲吳氏個人意見從前曹氏屢電申斥係因受政府指責不得不然觀於此次寒電可以知曹之態度雖措詞尚嫌含混而不戰之意則固躍然紙上自曹氏有寒電表示而主戰派對曹之希望降至零度其機關報平日盛傳曹氏即日南下積極備戰者現亦不復道及外傳曹之寒電擬發之先曾派員與東海接洽蓋此電專對現内閣而發頗聞東海方面囑曹措辭務須和婉俾留廻旋餘地故電中雖累千餘言而不著邊際但此說然否非深知曹叚關係者不能斷也 
[合肥下野中之組閣談]  
　　東海就任之後對於政局上第一問題自莫如内閣繼承一事據昨日傳聞將來總揆一席當由王聘卿擔任東海現已徵求同意但從現政府方面觀察合肥雖表示下野而各方仍來電挽留且内閣總辭職案目下尚未提出東海亦未就任今日形勢上似尚談不及此且總理是否屬諸王氏亦尚有種種研究蓋王聘卿再出在主戰派難免發生反響故以情勢度之合肥雖曜不再任　王聘卿亦祇暗中帮忙而已 
　　王氏旣未必組關則後繼内閣一席究屬誰人頗難置答據聞東海之意仍欲强起楊杏城出山帮忙蓋以楊杏城於項城逝世後尚未陷入政治漩渦中在今日最相宜也惟楊氏近日經營實業對於政治興味頗淡雖與東海關係最密能否出而擔任亦無把握且合肥之下野由於主戰政策之失敗然主戰政策雖失敗主戰派之勢力仍潛伏四方後繼内閣繼續主戰固爲不可然轉而主和事實上亦有無窮之阻礙因之繼任人物大難其選現又有錢幹臣擔任過渡内閣之說未知届時果能實現否也 
現内閣之必倒似無問題但總辭職之實現經東海前日函勸之結果已决定暫行擱置其原因有二（一）閣員在舊總统任内辭職殊與行政現狀有礙（一）若在新總統就任後辭職則與贊成東海之恉亦欠妥協故俟兩總統交替時同上辭呈以憑另行羅致段總理確已命籌辦交代清理積案蓋南北開戰後中央各機關所辦事件多在軍事範圍以内嗣後改組内閣向有積案每與現狀不符故總收束一次以便擇其重要者提出閣議討論其細小之件則一致封存 
　　於現内閣辭職聲中同時有倪嗣冲之離皖事以相點缀或謂與未來内閣有關今尚未能證明但倪之求去確爲事實昨日倪來一電謂曹使旣不能　日南下奉天軍隊又遲遲其行獨我皖軍深入前方殊多危險請允予撤回即便辭職以遂下野之願此電到後合肥當有覆電拍去謂時事如斯惟有合力支撑以挽危局前方貴軍關係軍事至重萬無可以撤回之理至於下野一層請俟十月十日新大總統就任後携手去職遂我初服聞前電發去後合肥復諭王郅隆氏赴蚌與倪商議一切合肥甫有下野之决心面倪氏即有求去之表示倪段二人之交誼眞不可及哉 
[時局前途之悲觀說]  
　　徐東海於十六日承受證書後曾與府院方面所派某某數要人暢談挽救艱局方法歷時甚久最要者言停戰議和自屬應有步驟然以余之意見以爲必須先施戰地清鄉蓋南北肇亂以後地方糜亂情形雖兵禍所致而究其實際則亦未必不緣土匪隨諸軍隊經過後搶掠所促成當此人民良莠混淆之時弱者流離强者走險非實行清鄉不可措詞極爲含渾不可捉摸蓋雖爲對於危局解决之表示然而究竟是和是戰以及内閣如何組織西南如何對付直認爲一字未曾表示可也 
　　又安福派某機關報云昨日有人進謁新總統徐公談及對於目前時局政見如何徐公曰近來芝泉擬下野藉卸仔肩丹忱則電請求去用資休養予（徐自稱）對此兩事絶不願使之成爲事實蓋予與芝泉丹忱在北洋共事及數十年情誼深摯儼同父子兄弟現在北派中主戰者如芝泉丹忱二人實有一種所見獨到之處今忽於政權遞嬗之際而思去職在其各人本亦有其苦痛北派中主戰者芝泉丹忱而外實不乏其人予從前避處京門時彼等對於政局事情原常有所詢及予對於主戰主義固所贊同故予對於主戰政策亦時有帮助之處今適於此政局遞嬗之交而有此芝泉丹忱求去之說在予各人絶當設法慰留深不願使之遽然高蹈優游林下也卽予此次膺選所抱對於時局政策亦主張先戰後和蓋以目前南北形勢觀之若不貫澈主戰到底絶無可以言和之一日於此可知予之政見與芝泉丹忱絶對相合外間所傳不可據以見信也云云此一席話東海是否確有其事抑係安福派一種新聞政策雖不可知然即使稍有附會而東海對時局之態度亦大可見矣 
　　又據新聞編譯社消息云東海表示允就總統羣以爲時局形勢可以從此一新於是和平聲浪與堅持主戰之說兩相對峙使外人無由知時局之眞相本社向各方調查時局轉機之關鍵在於西南之態度西南不視東海出山爲轉移時局之機會東海之第一步遂已有蹉跌之傾嚮當東海發第一通電時聞與馮叚兩方皆曾有所接洽而對段則謂俟我與西南先禮後兵觀其反響如何再定政策故東海之電同致西南主戰派業已不以爲然誰知發電以後西南不聞不問所謂私人來電等說皆屬無稽之說段派遂益以爲非戰不可故東海之難處在對西南非確有把握以前不便與段派爲内閣進退之商確除一留字以外不能有其他主張東海就任如時局無他種變化則段内閣依然存在不過更換閣員一二人而已在西南方面亦有極端主戰者岑西林等不能顯然與北方商議時局亦以此故然則前途黯淡殆有不堪設想者矣又時局不决外問所謂誰組内閣之風說皆非眞相東海對段閣不得不留而其改組之形勢有如左記曹汝霖近日非常牢騷决欲去職聞財政擬卽以吳鼎昌升任外交陸徵祥近日忽甚樂觀瑞士公使之念業已打消曾對東海表示不辭交通周自齊願擔任葉恭綽仍爲次長其餘無甚更動 
　　亞東通信社云新國會選舉手續頗爲西南所反對以是將爲南北謀和之障碍日來主張和平統一之某方面有思犧牲新國會之舉聞安福俱樂部首領徐樹錚連日與安福重要人物商議謀所以防止之策并聞徐將請姜桂題領銜與某方面交涉姜氏現已來京矣 
 
 
 

Page 4

 
 
   
 
 

Page 5

 
 
[中華民國七年九月二十日星期五申報第二張舊曆戊午八月十六日（五）]  
[上海虹口元芳路東貴方弄内廣昌號注意假冒]  
本號各式補丸專補氣血能生精液不熱不燥如遇燥熱者即是僞藥祈購藥諸君注意本號開設滬江已歷二十餘載歷來實事求是有口皆碑今爲杜絕假冒起見用再忠告各界務請認明牌號商標親臨惠購庶免受假藥之欺早登覺岸經售各寳號亦祈直接批購免受間接誤購僞藥之害其各愼之爲幸再本號只此一家並無分出現查各處假冒遍批祈親至本號面議定價格外克已特别優待此啓 
廣昌雪記紅色補丸認明獅子商標裕名辣克丸 
[京都天德堂包醫男婦險惡毒門規列]  
近有無恥之徒見我告白爲效同音仿様翻刻報章改頭掉換言語搗亂朦混假造冒充此實醫界蟊賊諸公留心認明上海三馬路大舞台斜對門京都天德堂牌號方不受滑頭奸輩欺騙也來堂包治出立保單特備凈室膳宿隨便 
下疳腫爛　包頭内疳小便腫爛剌喉下疳袖口下疳斷綿下疳燭芯下疳闖疳蛀疳初起五元至十五元 
五淋白濁　血淋遺濁虛勞白濁或毒火淋砂淋膏淋或尿血淋小便剌痛當日立止初起四元至十五元 
魚口便毒　横痃堅硬或紅或腫發熱作冷疼痛難忍步不能行要潰不潰破口流膿初起四元至十五元 
疥瘡癩癬　楊梅臟疥或乾皮疥或潮濕疥或瘋癬疥或膿泡疥或痛或癢内服外搽三天脫凈初患三元 
痔瘡漏瘡　分念四樣如鷄冠痔如紅棗痔如葡萄痔如燕窩痔日久生管膿血淋漓初起五元至卅五元 
小腸疝氣　左偏右墜或有疼痛或不疼痛常好常犯發時有氣串入腎囊小腹抽痛三天消凈初起四元 
楊梅瘋癱　週身斑點透頂爛喉塌鼻壞眼陷穿足底四肢酸痛本堂治法比衆不同二十元起一百元止 
[懷安施醫局●特請陳伯威醫士毒門耑科]  
花柳毒莫多於滬上而花柳毒藥之廣告亦遍貼通衢稍不審愼誤服假品或劇烈之劑以致殘廢終身痛苦萬狀殊堪深恨至貧苦小民因醫藥價昻而失治者尢堪憐憫同人等因于六馬路電車轉角處和興米店東首第五家石庫門左設立懷安施醫局久仰陳伯威君行道有年于花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如願駐局就醫者雇有男女工人伺候並設有醫局所有各種掃毒靈藥如珠黄下疳散立 
止白濁丸均一律平價出售患者幸注意焉遠近多假冒請認明四十二號門牌勿誤 
[贊成人]  
朱葆三　沈聯芳　王一亭　陳潤夫　吳蔭庭　傅筱庵　梁炳垣　丁欽齋　朱鑑堂　聞蘭亭　楊小川　虞洽卿　周金箴　姚紫若　謝　牕　顧馨一　謝仲笙　錢達三　項如忪　孫彌卿同啓 
[存濟局周文卿大醫士治小便腫爛白濁刺痛魚口横痃聖手]  
余酒後誤入花叢忽焉下身染毒初患小便刺痛繼則白濁淋漓兼旬不止嗣爲無經驗之醫生所誤投以不相當之藥反覺更劇于前竟然毒入下部兩旁突起横痃便毒腫痛異常日益加重百治罔效蒙友指示六馬路朝陽樓茶館斜對面存濟局周文卿先生毒門擅長請爲包醫當服先生秘製丹藥内服外敷立刻止痛未經一星期下部漲肉新肌立生横痃魚口逐漸退消險症可畏全愈何速先生眞當世名醫也良用欽佩蓋滬上醫家林立丸散繁多試之竟無實效惟存濟局周文卿先生功效如神可推海上第一名醫先生祖居滬上九世于茲臨診最久加之苦心研究精益求精無論何種至重至危之毒症四肢疼痛梅瘋癱痿透頂爛鼻下部腫爛均可包醫限日全愈出立保單逾限不廖可還原洋每日門診隨到隨看奏效神速醫資從廉　先生誓不用輕粉水銀惡劣毒劑掺雜爲丸患毒同胞幸勿交臂失之　該局秘製珠黄下疳散每罐一元珠黄掃毒丸料二元　珠珀立止白濁丸雙料四元　單料一元　横痃魚口内消丸每料二元　横痃魚口立消膏每張一元要皆神效無比也　本埠後馬路錢業鄭鑒清謹啓 
[賛揚周鳴岐大醫士]  
周君鳴岐六代世醫四明巨族也在申懸壺二十餘年於内外花柳科尤爲擅長奏效神速毫無痛苦所需藥品悉遵王道與市上稱爲秘製聖品種種包治者不同同人等因見周君存心濟世並知其對於貧苦病症尤能格外體恤實無滬上惡習用特登報贊揚爲病家指示南針焉　局内設有男婦病房極爲淸雅雇用男女工人伺候所有症名診所開綠於後　外科　花柳科　眼科　喉科　在二馬路新旅社隔壁良濟局便是介紹人　楊小川　朱葆三　沈聯芳　揚信之　莫子經　錢達三　傳筱庵　徐菊如　張樂君　虞洽卿　顧馨一　蘇筠尚　陳潤夫　王崧生　錢貴三　謝蘅牕　聞蘭亭　李右之 
[失去股票聲明作廢]  
敬啓者舍間被竊失去通惠實業公司地字一百另三號至一百另五號景記抬頭股票息摺三分共計股本洋三千元除已報明總公司取銷作廢另給新號股票息摺並咨各分公司及代理發息各銀行接洽作廢外特此登報奉申中外各界人士如遇上項股票息摺即請視爲贜物切勿收受免被欺朦此啓　漢口景蘇堂謹布戊 
[崇善施醫局延請周允懷周允鈞醫生]  
周允懷周允鈞兩先生以儒而爲醫夙抱救世婆心凡就診者莫不感誦其德謂具仁術仁心鑒於上海一隅爲狹邪游者每抱切膚之痛易占滅鼻之凶市售藥方類含毒質罔顧病狀但圖便利而病者又往往自諱不敢告人於是坐誤因循致喪生命者大不乏人先生憫之爰徇本局之請每日到局施診風雨不更僅收號金二角設診以來受診者輙應手而愈因之臣門如市自遠方來者亦踵相接竊恨無廣厦千間以容病榻不無缺憾爰更推廣診室設備病房僱添男女僕役以便遠來就診駐局養疴每日必由周君親臨療治庶易告痊並製各種花柳淋濁等靈驗藥品以備不便赴診者亦得通函索取區區濟世之心雅勿願與懸壺射利之徒同日而語爲告病家注意如荷通函移玉請認明上海六馬路電車轉角處和興米店東首隔壁第七家三十七號門牌本局勿誤近來世風愈薄詐僞百出亦有假公益之名圖私利之實貎與本局辦法相似而内容實大異者幸勿誤認爲本局分支應請注意崇善醫局謹白贊成人楊小川　沈聯芳　蘇筠尙　楊信之　徐冠南　董榮卿　干湘春　天虚我生　虞洽卿　顧馨一　王文典　姚慕蓮　姚紫若　余炎卿　張樂君　李右之　同啓 
[健陽多子衍宗丸]  
古方五子衍宗丸乃健陽種子之聖藥本堂秘法泡製性質和平功力偉大久已風行遐邇茲更精益求精加以人參鹿茸海狗腎貴重之品用化學法提精取液煉合成丸使進服愈覺靈便功效愈形神速所最顯著者服後二時許即能煥發精神保持身體之强固以增愛情○主治○命門火衰○腎關不固○色慾過度○虚弱陽萎等症○每瓶一元每打十元服法另詳仿單○外埠函滙郵票通用外加寄費一成 
上海二馬路石路西首衛生旅館對門誦清堂包醫花柳藥室啓 
[懷德堂眞正老醫局]  
極靈極速●永無後患珠珀立止白濁丸 
此丸專治一切淋濁或酒色而起或濕熱而生或虚虧而來或花柳毒傳染所致凡服靈丸立刻見功止濁每盒大洋一元　惟宿娼傳染花柳之淋濁重則痛氣傷筋小便閉塞痛苦難忍溺溲時痛如刀割或下部酸痛膿水淋濁紅腫欲破凡服本堂珠黄止毒止濁丸　痛止腫退濁止騐若仙丹　每料洋二元　如重症濁淋不肯早治必成楊梅結毒燭卸下疳横痃魚口楊梅内疳血淋重症楊梅風痛損形爛鼻下疳廣疥其害無窮本堂在申醫症七十餘年見多識廣治愈小便潰爛筋骨疼痛咽喉腫爛損形爛鼻砂淋石淋極險極重毒症可以復原全愈永無後患活人無算如用水銀輕粉劣藥合丸天誅地滅雷殛火焚不效還洋　下疳腫爛珠黄霜一元　横痃魚口内消丸貼消膏一元　加料珠黄掃毒丸　眞珠珀立止白濁丸每盒二元　近有假冒請認明上海六馬路中市朝陽萬年茶樓西首第四家恒和油酒店西隔壁懷德堂王雨香醫局便是 
[天蟾舞台十六日夜戲特煩著名藝員拿手好戲]  
小達子　日戲全本王亞銀　夜戲逍遥津 
沙香玉楊瑞亭尚和玉吳鉄菴 
日戲　王亞銀　夜戲　頭本虹霓關　日演　全本王亞銀　夜演雙齣戰岱州逍遙津　日演　八大鎚　夜戲　戰岱州　日戲　八大鎚　夜演　鼓駡曹 
[大世界]  
中國第一俱樂部在上海西新槗堍 
游資每位小洋二角童㒒減半 
大長片　電光影戲　技術團　大獻柔術　最新奇　猴犬演戲　陳家班　髦兒京戲小京班　文武京戲　優美社　文明新劇　少林會　尚武藝術　白雲鵬　文武大鼓老倭瓜　特别大鼓　人人笑　特别口技　鳴津班　大套曲藝　何贊臣　單弦快書駱彩吾南金子　戲迷雙簧　山東班　梨花大鼓　侯嵐波王鳳祥　文明快書周珊山　時新灘簧　曹少堂　文明宣卷　朱耀庭朱耀笙　雙珠鳳　吳玉蓀　玉蜻蜓描金鳳吳小松　描金鳳　陳士林陳瑞林　果報錄　吳小石　白蛇傳　葉聲揚　英烈　石秀峯　金鎗傳花園内　小蓬山　花園内　機器跑馬　花園内　機器飛船　花園内　升高轉輪　花園内　瞅躚架花園内　跑氷場　花園内　奇巧焰火　小盧山　靈禽仙葩　樓下　哈哈奇鏡樓下　動物院　商場内　彈子間　跑冰場　色白大餐　素麵館　各色素齋　大餐劵　每位一元春申樓　京蘇大菜　中餐劵　每位五角　日本式　茶點飲氷　共和廳　精雅室精茶 
詳細鐘點及菜單請看大世界報 
[新世界中國大游戲塲南京路泥城橋]  
第一劇場　愛華社　女子新戲　大長片　偵探影戲 
第二劇場　髦兒戲　文武京戲　最著名　滑稽影戲第一書場　章文啓　牌子大鼓　張萬年　竹節生枝　馬金鳳　時調大鼓　王德岩　文武戲法　王銀桂　京音大鼓蔣九茹　大飛剛义　李寳亭王玉林　改良雙簧　李品一　戲迷大鼓　常旭久　文明快書　鄭少賡　蘇灘第二書場張步蟾　雙珠球描金鳳　吳陞泉　玉晴蜓　吳筱舫　白蛇傳　諸寄儒　倭袍張福田　繡香囊文武香球　楊月槎楊星槎　珍珠塔　孫是娥　本灘第三書場　黄兆麟　三國志　魏鈺卿　珍珠塔　北里名花　唱戲第一屋頂遊戲場　最優等風景影戲 
第二屋頂遊戲場　童子團　體育游藝 
第三屋頂遊戲場　最新片　歐戰影戲 
北部第一層　西洋女子跳舞　跑驢場　運動場　秋千架高下機自由梯 
南部第一層　鴛鴦池動物院彈子房 
第二層　日本式餐館　百貨商場　東西洋鏡　▲大擴張建築之一斑　地道　大戲場　自由廳　亭樓台園　花園瀑布 
[十一日起舉行●十三日起南部第一層請看　秋季提燈會　大香斗]  
破天荒之大香斗▲五花八門之秋季提燈會 
天上有行星恒星之分　新世界有行燈恒燈之列　行燈者　秋季提燈會中之各埠燈彩是若珠龍珠船珠旗傘　乃寜波四月半鎭海大會之精華也　大鼎　大爐　大寶盆　乃菱湖明晶精品也　而新世界自增之各項　如一個個將女郎　危騎驢背上　都作美人裝　長裙寛袖　高鬟雲鬢　飄飄欲仙　滌盡俗態　上蓋花亭　掩映於燈下　尤多艶趣　至如抬閣高蹺　中西音樂等之穿揷　新舊雜陳　無美不臻　恒燈者　當置一處而不以之游行者　爲特别新奇大香斗是　一層有一層之景緻　層層取材于長生殿　凡唐明皇與楊貴妃之種種香艶事跡　莫不被桑楝臣君一一佈置入内　雖東西美術工藝家　亦皆嘆爲觀止者矣　價值之高可想　節屆中秋正堪行樂　各界士女　觀乎其來 
[匯芳日夜照相館八月十三日起再行廉價十天]  
滙芳照相館開設跑馬廳新通新世界今圖中秋節再行廉價十天凡陰歴廿四日前拍照槪打八折如拍照滿洋一元奉贈新世界游劵一張並槪餐券例發行照相券每張一元憑此入新世界可以免購門票添置（佈景）（化粧）多處兼拍電光夜照上海獨一無二各界勿失機位 
本公司特備超等西樂全班各界如有喜慶開會迎送喪祭等事均可承奏請向本帳房接洽 
○門票小洋三角可乘電梯童僕減半月劵四元詳細鐘點戲目說明請閱新世界報○ 
[太平新戲園]  
在虹口北四川路大德里後高陞舊址 
（大減價）（夜戲特别廳廂小洋二角）（小賬分文不取） 
十六日　悶葫蘆　十六夜　五劍光 
[愛普廬活動影戲園]  
開設北四川路海寗路北五十二號 
中秋節至十八日准演佳片○　風景大觀　名女伶蘇蘭脫佳作　大活劇五本火燒新聞紙　紀載失實名譽攸關事 
休息片刻　英國戰報　滑稽大王新片　羅克氏　斷路强盜　笨賊有道得妻　禮拜日戲三時開演 
[上海光華女校招生]  
本校國民高小職業科均有餘額志願入學者速來揷班隨帶証金一元膳宿亦可校址城内曲尺灣 
[專收古銅鏡]  
凡藏有古鏡請送新世界對門神功濟衆水總發行處議價施德之啓 
[上海大戲院]  
北四川路虬江路口即美租界　老靶子路北首崇業里東隔壁 
陰歷八月十六日十七日十八日禮拜五禮拜六禮拜日三晚特映雙齣開司東廠大部好片頭二三四五本　最新宫闈趣史影片　獵虎獲妻　（此片情節幻妙有聲有色凡百女士其來其來） 
頭本二　開司東廠著名大部滑稽新片　懦夫釀禍 
連台三十六本國際偵探新片　潛水艇 
今定于夏歷八月十九日即禮拜一晚開演第一二集計四大本廿三日即禮拜五晚接演第三四集計四大本嗣後每逢禮拜一五蟬聯接演計一月期全部三十本完全映結特此預布 
（價目表）（登樓）包廂五角特等四角（正廳）特等三角頭等二角二等一角 
[價目三角二角一角東和活動影戲園禮拜日戲一角二角]  
武昌路四號東洋廟隔壁夜戲七點鐘開演禮拜日准三點開演 
奪江山 
○九月二十號○至廿二號准○演二大滑稽○○○三十二本○（大偵探）萬惡内閣○纂位奪國○今演廿七至三十本說明書載神州日報上○ 
[此處作爲廣告地位如欲登者請與廣告處接洽]  
 
 

Page 6

 
 
要聞二 
[曹仲珊之又一寒電]  
　　答徐東海者 
　　徐東海眞電發表後先後接得覆電已有數起其中惟曹經略對於時局有所論列且適與其通論時局之寒　同日發表尤足令人注意兹將原文照録於次國務院各部院參議院衆議院步軍統領警察總監京兆尹各巡閱使巡閱副使督軍省長都統護軍使張總司令吳總司令各鎭守使師旅長鑒新選徐大總統眞電諒達頃由錕呈復一電文曰北京徐大總统鈞鑒恭讀眞電誦繹再三救國之誠昭然若揭一身出處國家之安危繫之火熱水深甯忍坐視今旣允孚衆望勉爲出任艱鉅而盛德謙光虚懷若谷復推論立國之計畫念内政之不修心所謂危戰慄憂懼思望在位挽救時艱偉略淵衷莫名欽仰夫天下一治一亂或張或弛亂極思治人之恒情弛久則張物極必反今者國難方殷民生已蹙言財政則供億浩繁司農仰屋徒恃外債以濟用固可暫而不可常也言軍政則邊防孔亟羽檄交馳日事内鬭以相扼欲圖存而適召亡也鈞電探本窮原痛國内之紏紛察外界之趨勢審國際之將有變遷思深慮遠慨乎言之發於保民愛國之眞誠具有扶危定傾之遠略猶復諄諄焉三致意者蓋鑒於時事紛紜任重道遠均將欲綜合折衷不得不遲廻而審慎耳錕愚以爲際此時艱羣情望治方慶得人旋轉之機在今樞紐惟明斯允惟斷乃成轉危爲安　不容髮謀國之道旣窺見癥結所在應急圖治療之方措施惟適國情法治惟求眞諦批却上導窽要領旣得綱紀斯張民生雖困可休養可安息之財源雖枯可酌劑而整理之軍政要在修明國防期臻鞏固第言之匪艱行之維艱飄摇風雨急起而綢繆之夫一手一足之烈哉國之元首物望所歸屬在國民疇弗望治凡我在位能勿靖共總之地方之於中央腹心所託干城所寄旣擔擁護之誠爲大局策萬全非爲一方徇私意爲億兆謀幸福非爲一人保祿位國運雖危而人心未死天心可回所望明哲有出默運宏謀則凡與有維持地方之責而自當指臂相聯如手足之捍衛頭目一德同心共支危局將以挽旣倒之狂瀾納大羣於軌道前途利賴庶幾旦暮遇之錕愚魯之資學識膚淺國家大計奚敢率臆直陳惟仰體憂危惕厲之深衷期無負捍衛屏藩之重寄惟希亮察謹録奉聞曹錕叩寒 
　　自曹氏寒日對時局通電發表後一時主戰派頗爲震動蓋以曹氏電中雖未表明主和然其言外之意當然傾向和平而對東海眞電之覆電此意益復顯然主戰派深恐其於寒電之後更有較爲顯豁之文章則時局將益爲震動當即派人赴津詳細探訪究竟曹使發電之前曾否預有他種文章據聞探訪結果認定曹氏此電爲偶然陳述其對於時局之感想此後未必更有他種表示主戰派人因此稍爲安心云 
[副座問題仍無解决希望]  
　　新聞編譯社消息云選舉副總统自延會以來已歷兩星期在此時斯之内各方面果亦奔走籌商顧猶不得其人兹將近日形勢分别彚記之爲國人告（一）主舉段合肥者有三派認合肥爲功高望重有襄助大總統之資格此一派也利合肥之據高位並希望其可以繼總統此又一派也欲取消合肥爲總理之地位畀以副座而騰出總理一席又一派也故主舉合肥者爲數最多然與法定人數相去猶遠而此三派者表面上所稱之理由一律如第一派（二）主舉馮河間者分二派第一派爲捧角性質第二派以某二省人爲多某省因託庇於河間爲其都督之時代故有報德之舉某省則重鄉誼也（三）主舉曹經略使者（四）主舉張作霖者其所持理由多曖昧不可告人（五）在北方人物中任擇與政治漩渦不相干之人（六）留　南方要人副座之人的問題大概分此六派以近日之形勢推測之馮段二人捧之者雖居多數然皆不能如其所願因反對段者有主張舉馮之一派其反對之原因或以感情或以段有引起南方絶大反感之虞不利於和局也反對馮者有主張舉段之一派因段必有下臺之一日而馮若爲副座是似下臺而非下臺非下臺而似下臺反將較段爲占面子也至於舉曹舉張及最後之二派皆無有敢昌言者而終局之勝利要在此四者之中今日之不能决定實以議員腦海中理慾之戰未分勝負理勝則後二主張實現其一慾勝則曹張之中實現其一今則仍尚在虚無縹渺中耳 
[漢口會議與南京會議]  
　　近日對時局抱樂觀者有南京會議及漢口會議之傳說一若時局之解决於此兩會議中有重大之希望據軍界消息曹錕删日曾致張懷芝一電略謂兄南下現在有無准期倘能積極蒞漢以便在漢召開特别會議解决時局和戰方針此漢口會議之說也至南京會議說之緣起則因蘇督李秀山本月十九日爲其壽辰各方均派有代表到寧祝壽李擬乘各代表雲集之時舉行討論解决時局會議并預備通電一件署名者　有某某數督其内容大致雙方先均停戰次組和平會議以不關南北政爭漩渦中人物組織之此電擬於會議結果後拍發以上兩種會議地點雖不同而希望和平之目的則一但不知有一實現否也 
[京中亦有暗殺團蹤跡]  
　　徐樹錚險遭不測 
　　共同通信社消息最近南方密派有大規模暗殺團多名潛來京津間圖行其暗殺手段數日來在前門外某小班内曾捕獲四名在煤巿街捕獲三名在無量大人胡同捕獲一名在第一舞台捕獲一名在天津捕獲四名共捕獲十二名該暗殺團之主要目的似在暗殺段祺瑞及徐樹錚等段派有力者月之八日齋藤中將阪西少將赴徐樹錚招宴散席後齋藤中將與徐共乘一汽車赴第一舞台觀劇該暗殺團一名即跟蹤至第一舞臺擬伺隙炸徐適爲密探看破當即被捕該犯持有五百瓦之炸彈據供係欲炸徐當時果决行暗殺徐氏則與徐同車同席之齋藤中將恐亦難免意外之飛災矣 
[新國會兩院開會紀]  
　　參議院九月十六日一時開會梁議長主席延一時三十分始足法定人數報告本日與衆議院會同送遞大總統當選證書又報告新到議員蔭昌抽定席次第一百四十三號乃按照議事日程開議第一案修正國會組織法第六條曁參議院議員選舉法第十七條審查報告委員長登臺報告原案修正國會組織法第六條改每二年改選三分之一爲每三年改選二分之一事實甚便其修正參議院議員選舉法第十七條抽鐵辦法亦甚妥善本會審查結果均與通過惟决定後又接王議員學曾來函主張分部分省各别抽籖本會以與代表權並無何等關係是以否决報告畢田應璜仍主張分部分省改選二分之一鄧鎔則贊成審查報告主張全體抽籖改選譚雨三請照議事規則第二十一條以審查報告應否付二讀會付表决議長遂以本案付二讀會表决贊成者多數譚雨三請接開二讀會表决多數議長謂秦君望瀾修正案仍主張分部分省改選附議者十人以上陳介贊成審查報告議長先以胡君修正案及審查報告付表决謂贊成胡君修正案第一項者舉手多數議長又謂第二項秦君有修正案已經宣告審查報告則主張删去贊成秦君之修正者舉手少數又以删除第二項付表决贊成者多數又决定接開三讀會陳邦燮主張加全院二字林韻宮主張加全額二字鄧鎔主張加全院議員名額六字表决多數議長以全案付表决多數通過第二案由提案人撤回陳懋鼎又提出修正議院法第二十條參議院衆議院正副議長任期均三年附議者十人以上林韻宮主張條文爲兩院議長副議長任期三年多數通過第三案開議審查議員證書委員會案陳介請照議事規則由議長指定並主張九人衆無異議議長即指定李盛鐸王樹枬劉星南許杰林炳華等九人爲審查員遂散會 
　　衆議院九月十六日下午一時開會王議長主席不足法定人數兩次延長時間至一時四十分出席議員二百零四人已過半數議長報告新到議員籍忠寅張超等令秘書抽定席次復報告請假各議員及甘肅蒙古等議員因道路梗塞來函聲明故障諮詢有無異議衆無異議遂照議事日程開議第一案修正衆議院規則案審查報告委員長袁榮叟登臺說明審查結果已提出理由分送印刷品兹不贅述云云主席謂楊議員潤有修正案請說明劉恩格請先將審查報告表决是否付二讀會主席遂以付二讀會表决贊成者多數又表决同日接開二讀會贊成者亦多數主席請楊議員說明理由楊潤登臺略謂規則中應添列公報科一科從前衆議院因無公報科以致提出議案及會場紀事等不免遺漏錯誤况參議院有公報科衆議院不應獨付缺如云云某議員謂此科無添置之必要劉恩格謂二讀會應將修正案逐條討論逐條表决現在不應討論第一百三十四條之修正案楊增炳謂照本院規則一百七十八條此案須有十分之一議員之連署現楊君提出之修正案連署人是否有十分之一主席遂宣告討論第二條修正條文解樹强謂院法旣有第六條及規則第四十七條之規定本條條文似嫌重複克希克圖反對劉恩格請付表决主席遂以審查報告將秘書廳改爲本院二字者請起立表决起立者多數主席謂審查報告於第十六條下另加一條請討論衆謂無討論主席付表决謂如贊成加條文者請起立起立者多數主席謂議院委員會有三種一全院委員會一常任委員會一特别委員會全院委員會向須三分之一方得開會特别委員會與常任委員會均過半數現審查報告均規定過半數之列席旣多數主張加入一條如何加法請注意討論結果請照審查報告加入（委員會須有委員過半之列席始得開會以列席委員過半數之同意表决之）付表决贊成者多數主席宣告討論第三十條請符議員登臺發言符定一謂各股委員須以事之繁簡定人數之多寡本席主張照修正案配定人數尚須增加衆請照　查報告逐項表决主席遂以法典委員二十五人預算四十九人决算四十九人外交十五人内務十九人財政二十五人軍政十五人敎育十五人實業十五人交通十七人請願二十五人懲戒十五人院内審計委員十五人分次舉手表决多數通過主席謂四十七條下加一條文如贊成請舉手舉手者多數主席又謂六十一條下加入議事日程應登公報一條諸君有無異議衆反對請付表决主席謂如贊成加入此條者舉手少數主席遂宣告延會 
[東省之巡閱官制及奉省長]  
　　奉督張作霖已拜三省巡閱使新命其官制及經費前雖提出閣議未有解决在政府意擬照兩廣舊案而增其公費在張督意則以爲與兩廣形勢不同欲依前清東三省總督舊制至經費一層則請政府先撥開辦費五十萬元已來電向政府表示俟允許後方報告就職 
　　東三省巡閱使公署官制業經國務院會同參陸處及銓叙法制兩局從事起草　此項官制案内容計設兩廳八處（一）顧問顧（一）軍政議事廳（一）秘書廳（一）參贊處（一）軍法處（一）參謀處（一）副官廳（一）軍事外交處（一）軍需處（一）軍醫處 
　　奉天省長一席本由張督自兼現因升任巡閱使勢難兼顧京中前傳張督將保袁金鎧或史曜五爲省長惟聞張督親信云張意實不在袁史兩人而在衆人所想不到之前清浙江巡撫增韞也現張已派員至京徵求增氏意見矣 
[中東路罷工問題之新交涉]  
　　中東鐵路罷工風潮已有有解决之趨勢某方面昨得長春電訊捷克首領蓋達將軍以捷克軍及俄軍總司令名義向中東鐵路同盟罷業職員發布命令嚴命速行復職並聲明若不應允即將交付哈爾濱及海參崴所設野戰軍審判處一律鎗斃其結果已全部復職從十日夜起已照常開車矣又聞政府方面昨得吉林孟督軍來電報告駐哈司令部呈報據俄報載俄赤哈軍司令蓋達通令鐵路工匠取消罷工服從路務定章如有不遵者應按俄制法廳裁判權處以鎗决重刑以示威重而一事權並在中東路設立法廳裁判處屢次開會宣布决行查中東鐵路爲華俄合辦之事業哈埠爲中國完全領土此處路線原定規例用人行政爲中央主權該司令等無管理路政之權尤無分設法廳之理除電令陶司令等迅行阻止維持路政保護主權外務請鈞處迅飭外交部提起抗議並向俄使嚴重交涉以杜覬觎而肅路政兹將原電録下（第一電）據陶司令祥貴高會辦士儐李副司令煥章李道尹家鑿傅參贊疆寒電稱俄報載赤哈軍司令蓋達佈告一件略謂余以俄國及赤軍司令名義告諭鐵路電報工匠及執役人等迅卽取消罷工情事並令鐵路總辦凡鐵路及電報執役人員薪金仍照舊章發給如提倡罷工及有意損壞鐵路妨害軍事行動者歸戰時軍法法庭裁判處以鎗斃之罪兹派上校喀列特次統弊夫軍駐哈設立戰時軍法法庭並以海參威守城官組織戰時軍法法庭所有鐵路電政應歸本管各長官管理此電九月十三早八時發生效力并發各站遵照等語除向餓領提起交涉外聞各領均持反對態度定明日在道署會議等情查該司令此舉侵我國權路權萬難容忍惟原因在罷工風潮現路工雖一律開車餘孽尚未能淨盡除電該督飭軍警會同公司嚴辦滋事俄工萬絶根株並未我自有實力處置若輩外並令切向俄法兩領提起交涉赤軍現尚在法國名義之下請法領轉電該司令取消否則聲明訛傳免滋摇惑一面並電邵總領探報詳情飛電奉聞是否有盡立盼示敎孟恩遠郭宗熙咸（第二電）咸電計達頃據陶司令祥貴高會辦士　李副司令煥章李道尹家整傅參贊疆删日電稱今早日領來談據云蓋達司令佈告日武官亦不謂然認爲侵略中國主權並威日總領事之職權已電日參謀部請示惟日政府或僅在威向彼抗議又謂罷工事屬路政中國地方官有維持之權責必不得已時可用中國武力解决赤哈軍隊僅係過路無設立軍法法庭之權中國儘可和平抗議且事實上赤軍與蓋達司令不久須赴西比利亞或不致發生重要問題等語職等查前允赤軍過境以不干涉俄政今竟謬發命令碍我主權亟宜在俄報聲明一面與其抗議鈞意如何乞核並懇電都爲叩等情除電飭仍照昨電與俄法兩領交涉登報一　似可酌辦特電續聞並希核示孟恩遠郭宗熙銑 
[吳佩孚等覆保定電]  
　　保定經略使署潘參謀長並轉汪鎭守使李副官長王龔彭周各旅長均鑒捷密側讀陽電誨我良多惟於法治國之締造正義尚覺茫然吾輩旣屬同袍故不惜楮墨爲諸兄告之查我國旣稱共和純以法律爲根本法律不完邦基不固此世界所公認者也國會爲國家立法最高機關議員爲國民完全代表而選舉總統又爲國家非常重典故總統選舉必須出於眞正民意斯全國擁戴乃見其誠我國舊國會分子固屬不良而新國會之議員不但由金錢運動而來且西南五省均未經選送似此手續不完之國會安能爲全國民意代表此種産出之總統無論其資望若何道德若何當然因不信任之國會而連帶之也吾輩奉公守法須本良心絶不應少涉盲從殃民誤國諸兄明達是非不難立判若仍違心好辯弟等從此不敢奉敎矣特此奉覆師長吳佩孚　長王承斌閻相文蕭耀南叩眞 
[瀏平兩縣之收復說（長沙通信）]  
　　湘省瀏陽各地團丁前以駐紥該縣北軍無故誣之爲匪向其開鎗轟擊因之激動公憤立將北軍擊退佔領縣城北軍屢次進攻均爲所敗方擬大舉包團而平江又被該縣民軍佔領張督軍曾以屢戰不利遂改變方針特派謝淵爲宣慰員前往瀏陽與當地民軍首領接洽以期和平了結頃閱此間某報謂謝淵抵瀏以後即在坪山地方召集全縣士紳宣佈意見現在已接洽妥協各紳士已勸令各處團丁撤回原地保衛桑梓謝已將以上情形詳報到省等語記者即以是說往軍署詢問據稱瀏陽平江均已收復並謂張督以瀏平失陷以後省城謡風　起已飭出示佈告以定人心其佈告如下照得前方各處現尚平　瀏平兩邑前雖爲土匪滋擾當即派隊剿除瀏陽平江業已收回所有地方秩序由本督軍竭力維持决無他虞乃近聞種種謡言竟有謂南軍距省不遠督軍已預備火輪送眷出省者煽惑之語皆有亂黨揑造希圖摇動人心設任其信口播傳最足妨害治安本欲立時拿究惟素抱仁厚之懷不忍不敎而誅合亟出示佈告仰爾紳學商民人等一體知悉切勿輕聽謡諑互相傳說倘再任意妄言致被查出定按軍法從事决不姑寛無論何項人等遇有造謡者着卽扭送附近軍警如任聽造謡不予舉發者即與造謡者同罪（下略）就此佈告觀之似兩縣之收復均爲武力之功張督殆又將有大批保奬矣 
　　謝淵旣以三寸不爛之舌使瀏陽團丁各歸原地在張督一面自不能不有以奬勵之遂即委謝淵署理瀏陽知事以酬其勞聞其委任令中有查有謝淵深顧桑梓明白大義維持地方本省長至爲嘉慰等語湘省自張督蒞任以來湘人之得被任爲知事者蓋自謝氏始云 
　　附譯字林報十三日長沙通訊云今晨湘督之弟張敬湯率第七師某混成旅兵士二千人開赴瀏陽第十一師兵士前從瀏陽退出後奉命復回瀏陽但第十一師似不願有此行聞行抵瀏河某鎭距瀏陽尚有四十里即按兵不進湘督估計第七師遲早可到瀏陽故已電致政府報告克復瀏陽之捷音但事尚未成而電已發第七師兵士乃不得不於今晨倉促就道矣 
[湖南戰局之活動]  
　　湘中戰事自吳佩孚與南軍約定繼續停戰後已久無消息迨吳氏連電主和前敵北軍已無鬭志而京津方面各要人又羣注意於總統選舉南軍遂乘此機會復謀反攻譚浩明譚延闓諸氏在零陵召集各軍長官議定辦法除對衡陽正面仍取守勢外對於寶慶則派粤桂軍隊各若干扼守原有各地方惟必時派軍隊衝擊北軍陣地以分北軍之勢使其不能兼顧他方對於湘東則由聯　併力攻取並决定仍以湘軍爲先鋒隊粤桂滇軍繼　自南軍發動以來雖未大獲勝利然李仲麟所部之游擊隊已在茶陵之小集等處將張宗昌之兵屢次擊敗現在張旅以衆寡不敵已屢電乞援故湘東情勢目下實甚危急 
　　湘西南軍聞亦已同時發動川黔之衆業已集中沅陵以黔軍第一旅旅長盧　爲總指揮督兵進取黔軍第二旅旅長張鎧則分其所部駐紥洪江一帶地方以爲前敵各軍之援應田應詔所部任爲先鋒進攻常德已在距桃源百餘里之簡家壩準備空船數十艘並於河之兩岸搭造浮橋以便過渡其所部之兵刻已紛紛東下周則范所部則擬由武岡進攻新化安化等屬以便與湘南南軍聯絡合力以圖寶慶大庸一方仍由林德軒各將領相機攻守現在桃源常德各地方　步步吃緊馮玉祥及王正雅等告急之電絡繹而來張督以警報頻傳極爲焦灼蓋省城現有兵力并不甚强省　重要之區自不能不有大軍保守且近省各屬匪盜猖獗異常至必要時尚須就現有軍隊中酌量抽　是現有軍隊已萬　兼顧前方而屢請中央派兵救援又迄無影響頃聞張督除電復張　兩旅及王鎭守令其妥爲防守靜俟援軍外并已詳電中央請轉催奉皖各軍迅速南下矣 
[龍濟光之督閩希望]  
　　新聞編譯社云昨日都中有厦門爲南軍所陷之說據某方面消息此係日人接到南方之水電轉告政府者該電内容並謂福州亦已失守而政府尚未接到此項公電確否未悉本社因以詢之日本公使館據云並無此電姑並誌之以觀其後但在此存亡未卜之時覬觎爲該省督軍者猶活動不息因福建阽危政府歸罪於李厚基之無用乃擬令專任督軍而以薩鎭冰爲省長令先到閩然後發表而龍濟光因廣東根據地覆滅亟求相當之立足地乃以援閩復粤爲名招兵往閩若不得粤則取李而代之龍在京時對於某要人曾表示非如此辦法不可故薩赴閩專任省長之舉因此不能如期實現薩之前往旣由某要人以與　同鄉之資格詢李督意見李即復電謂將倒屣以迎之且京中閩人俱有閩人治閩之意故願薩氏前往然則龍濟光督閩之想能否成爲實事猶疑問耳 
　　又聞龍濟光前因閩督李厚基催援甚急曾於十一日飭在津小站新兵開赴浦口預備兵艦裝載送閩並先時飭駐南京之振武軍馬委員向上海海軍司令部調用永康健安兩艦在浦候用惟其時海軍部特電致滬謂軍艦另有差遣不得載運赴閩兵士該艦乃卽開駛離浦比及十二日午後該團兵士抵浦遂因無船裝載以至停留浦埠昨日振武軍駐南京專員馬某爲此北上一面與天津司令部接洽一面來京與龍氏商議撥用船隻辦法如一時不能借得船隻該軍恐尚須遲日南下至前日開抵大沽之振武軍一部分因該營營長不願南下尚淹滯不動近日在大沽地面更有種種攪擾行爲當由不沽海防指揮官報請直隷省長曹銳嚴爲查禁日昨曹省長即據以電京請政府就近飭商龍氏妥爲約朿並盼早日開拔以免逗遛滋生事故龍氏之軍隊如此督閩之舉又安有望乎 
[厦門尚未失陷之京訊]  
　　閩疆危急李督迭電請援政府允派奉軍前往先以電知李督前晚得其十三日覆電謂承派奉軍前來救援全體銜感遵當固守以待援軍惟此間被圍日久盼援甚切請飭奉軍星夜遄行並電示啓程日期等語同時童保暄亦來一電謂於十三日統率殘部回抵厦門駐於東山現正籌畫恢復漳州辦法惟須加以整頓方能應用云云至十四日李童等復各自厦門拍來電報於昨日到京均涉於請欵事者李電因應交之三井洋行鎗價及工廠軍服等項共需四十萬元之譜刻待付欵加之臨時前敵軍費所需更多即懇中央速籌大宗欵項立予滙撥童電則據稱八月分所部軍餉已收到六萬元尚餘三萬元仍請轉飭銀行從速照付至九月分月餉亦乞提前接濟並盼由部直接飭滙厦門云云兩電中雖未涉及前敵情形而厦門之尚未陷落可以推測惟私家方面所得消息云厦門全賴海軍搘持南軍百計勾引海軍近日態度不甚明瞭情勢頗形迫切又外人方面電訊則謂厦門業於昨日經南軍攻陷李督已逃往台灣（此說未證實）停泊厦門之軍艦五艘已受南軍運動加入南方厦門防軍本不甚厚專恃海軍相濟軍艦旣已附南則厦防必益難支矣 
又據交通機關消息厦港對岸嶼仔尾砲台其地與海澄接近南軍陷海澄後進至打石坑已於本月十六日與砲台開始互擊自辰至午不稍問斷厦門人心震動相率閉巿幸軍警維持秩序賴以不亂 
又政府方面消息謂李厚基現正督飭童臧兩軍規復漳州惟童軍自陳團肇英降敵後兵力稍單因而電商浙督請將第二團留浙兩營調閩援助楊督得電後以該師留浙可調之兵實只有步兵一營砲兵一連應否照此調撥及出發之臨時費應由中央發給於日昨特電至京請示聞當軸業經覆准而童師日昨亦有一諫（十六號）電至京謂前領步鎗及請發補充團餉項已蒙核准現即派吳諮議萬里來京守領請即發交領解 
[廣東最近之戰訊]  
　　厦門方面厦門一地自李厚基逃出後人心惶惶各地巿場已有十室九空之象一切軍務交由林誦莊代理主持陸軍全體不服節制唐臧各部因此號令紛歧各自爲戰海澄迤東曁九龍江沿岸各地賈文祥王克悌兩軍因浙軍堅取守勢不肯赴援業將防線要隘悉數棄去厦門四週各地刻由援閩粤軍第四支隊司令洪兆麟親率各營會同熊略所部大舉圍迫連日砲聲不輟又聞援閩粤軍自克復漳靖後各路大隊即向厦門進兵埠内北 
 
 
 

Page 7

 
 
軍聞李厚基逃走軍　惶惶紛紛挾械逃竄故嵩嶼一帶要隘已爲粤軍攻克兹聞陳總司令據最近諜報厦門鎭守使唐國謨因漳靖失守厦埠已被包圍形勢危急雖久守亦無裨戰事特潛返福州與李厚基籌商保守省城之策北軍聞耗更形恐慌而厦門商民恐若輩將來　厦時終不免於一搶故紛將貨物家眷遷往鼓浪嶼商店多數歇業陳烱明邇因大軍入閩恐有假冒名義强勒餉需情事特佈告禁止云本軍護法援閩興師所部軍士敎育素施恪遵紀律履險如夷軍行所至詳察嚴稽迫勒軍餉在所痛除交易公平巿井無欺倘有騷擾訛素營私准其來營禀報隨時立即查明重究嚴追地方治安負責維持凡爾商民母稍驚疑各安生業樂土安居用特佈告各凛聽之又聞閩邊詔安縣屬地處要衝爲粤閩必爭之點自饒平黄岡相繼克復唐臧左翼經已退守詔境以待後援本俟南靖迤東各軍馳往救應詎爲洪兆麟攻入澄海將其截斷厦門重鎭迭電告急馬步雲沈柯兩軍業將殘餘各營調紥龍溪一帶回救厦門詔境閩軍望援不至恐雲霄早晚失守無路可歸月之二晚立將後軍移動向古雷方面退却大約詔安一地又將爲粤軍所得矣 
　　贛邊方面昨有自贛州來者云自陰曆六月十一日起敵軍某部由湘退却經袁州廚安以至贛州計有編制之兵三十營收集敗餘殘兵擬到贛後再編制現名補充兵兼任輸送者約六千餘人將開至信豐方面原紥信豐陳光逵（陳前紥南安新城自虔南事發生移紥信豐）仍調回南安（經塘江塘口以向南安似爲北旋之路程）新加馬軍並散軍約二萬餘張懷芝所部亦陸續來贛現封閉贛城民房學校爲後方留守之用者計五十餘處又據贛州官場消息云北軍新計畫以馬聯軍爲前敵總司令陳光逵爲游擊總司令吳鴻昌爲後路總司令丁效蘭爲先鋒總司令王又慶爲先鋒副司令（丁紥南安王紥梅嶺丁王意見甚深）並原有兵力約在五萬以上現在天氣炎熱不敢輕進轉瞬秋風漸老難免不再攻粤矣連平知事方瑞麟報告督署略稱現據探報原駐江西龍南縣城之魯軍第十六營現於八月二十九日全營開往信豐其龍南城僅駐魯軍第九營十四營及省防隊一連有俟秋後天凉再行進攻粤境消息云云次日又一報告稱現據探報江西龍南縣駐紥魯軍第九營十四十六營省防隊一連現尚無出發消息惟聞十六營開有二連前往信豐云云觀此則北軍攻粤之心迄未稍衰五日傍晚北我步哨在離大梅嶺二十里之新口地方衝突北死二三人我傷一卒餘情續報又惠屬和平知事何一鸞日昨電呈當道稱定南贛電自去月增駐重兵以來九連山一帶防禦工程雖經建築不遺餘力舉凡壕溝堡壘之屬悉已佈置完成惟贛邊各地并無何等舉動毗連粤境駐防各軍前因山路濘滑輸運較遲時向惠屬商人購辦糧食其餘各軍均無進兵之耗沁勘等日龍定兩屬且有北軍數營陸續移動分向信豐安遠撤退縣屬沿線一帶照常安謐防邊各軍時由鍾司令親往巡閱軍紀極形嚴肅又南雄通訊云粤贛交界之某鄉村（距南雄城二百里許）昨日有北軍一排解運子彈糧餉計共載船八艘因赴村拉夫逼令拖船甚至搶殺男婦多人各鄉民憤不可遏乃嘯衆數百人圍攻敵船打死兵九名其停泊鐵石山地方之開頭一艘居民現仍死力圍住並一面飛報附近援贛軍馳往助攻以冀奪其輕重 
　　瓊州方面討龍軍隊自進攻瓊州後瓊東儋縣一帶以地勢關係爲兩軍必爭之點劇戰將在目前地方官民非常恐懼現聞代理瓊東知事田乃登及儋縣知事馮錫薇等均已棄職他逃特由道尹周沅改委鄭衡接署瓊東知事張聯芳接署儋縣知事以期保守現狀但聞各新委知事未敢貿然就任故地方秩序頗爲冺紛又一函云粤軍分途圍攻瓊崖後近已定期進取故該各縣土匪聞風興起紛以民軍名目舉義響應聞定安附近連日已有多股由嘉積等處直迫縣城聲勢頗大龍軍之開戰屢次敗潰是以知事周子祐萬分惶恐即挾印潛逃現該縣勸學所長莫圻等聯同各界議决電請由省派員前往接署並向討龍各軍表示歡迎之意又粤省當道增撥艦隊攻瓊并檄海防辦事所會辦周天禄續調運艦寶璧曁緝私輪鎭東兩艘一併出發查該兩艦業於日昨由省起程開赴廣州運載討龍軍會攻海口又海軍總長林保懌以攻瓊討畫現經大舉進行日前成立之海軍警備隊額數無多不敷陸戰之用昨特召集各軍艦艦長籌商擴充之法决於日内續選精兵兩營連同原有警備隊一隊改編海軍陸戰隊四大隊隨同軍艦出發至軍餉一項刻經商由各當道妥籌接濟頃據海口客來省云龍軍前用保民艦接濟該軍糧械被海圻軍艦轟擊已不能用近聞在某港修整完竣趕速駛回海口作掩護秀英砲台之用又有廣元艦一艘滿載北軍日夜梭巡海岸預防海軍艦隊襲擊連日非常戒嚴聞粤軍艦昨已預備出發海防司令亦已準備魚雷艦數艘擬尅日出發向瓊州海面截堵使敵軍艦不能越雷池一步此次剿瓊計畫先注意封鎖海岸擬用軍艦魚雷艦會齊截擊保民艦廣元艦則秀英砲台失其掩護封鎖海口絶其接濟龍軍自無隙可守矣至陸軍方面當道已將瓊　軍務責成沈鴻英統任指揮以一軍權其日前所編之討龍第二三四五六各軍總司令應令解除討龍職務分别改編開赴湘贛閩各省前敵以資援應聞將一律改爲護國軍以第二軍援湘第三軍援閩第五軍援贛統由廣軍督軍直轄併歸軍政府節遣又聞當道以潮梅鎭守使劉志陸所部各營負有援閩及内防職責應准酌增兵額俾資分配兹擬將討龍第四軍併歸該使節制即將討龍第三軍總司令名目取銷改爲廣東護國第四軍總司令仍兼潮梅鎭守使昨已飭傳該使面諭趕速將各營編妥刻日率領回防爲援閩後方策應至惠州綏靖處督辦兼第五軍司令劉達慶現因防地重要昨已率同所部員兵附搭廣九專車至石龍轉乘民船回任 
[廣東財政之近訊（平生）]  
　　兌現問題與軍費 
　　西南自護法興師後一載有餘而財政之供給實以廣東爲最巨惟廣東財用今已搜括殆盡大有巧婦難爲無米炊之勢矣當財政廳長楊永泰上場之初自信財政上極有把握故各路軍人紛紛致電馳賀均爲稱許而楊之對人言謂維持財政先從恢復中國銀行兌現入手此又人所共聞者也然恢復銀行之法首擬定投變廣海艦當時事幾有成矣乃孰知旋又中變迨至投賣不成而後中行紙幣低折日甚而兌現之說遂竟無聲無臭矣乃旬日以來忽又喧傳借欵告成粤政府機關報謂財政廳已向台灣銀行商借一面萬元以烟酒稅爲抵押此項借欵雙方業已妥協並經簽押定期九號先交七十萬元此欵專爲維持紙幣之用如有不敷仍可續借二百萬元决定十日内規復兌現斷不改期云云據此以觀似借款確有把握矣然當喧傳借欵告成之時紙幣價格倐爾增高由七成餘驟升至九成餘乃近忽又低跌僅值八成餘不知何故據别一方面消息則謂借欵之說特在商議中尚未至定期簽押之程度且財政廳長因押究鴻德公司商人致被省會糾舉彼覬觎財政權者正欲乘虚而入而財政廳之不能規畫兌現又足爲供人集矢之一故日來桂軍將官已有書致廳長楊永泰文云暢卿廳長大鑒本省自中行停業紙幣低折商民交困我軍人受此影響較諸各界尤鉅在各官長深明大義自能共體時艱惟士兵等月餉甚微復遭低折艱苦情狀不可言喻雖此種損失將來仍由貴廳如數補足而公家因補給虧損日積月增亦大可慮是不可不及早救濟者貴廳長蒞任之始慨然以肩任時艱爲職志對於金融必早有碩畫次第展布深望益勵不懈於紙幣之低折從速設法維持使軍民不因是而受艱苦公家不因是而受大損失是不獨我軍人所盼禱已也至於各軍餉項積欠甚多士兵理想簡單貧乏之餘受紙幣暫時吃虧之苦已有不滿於心重以欠餉久不清發不無失望當兹與敵相持軍事猶未鬆勁之時敵人間諜易得乘機密肆游詞鼓惑士兵老我士氣危害不可勝言更望貴廳長持墨子易人難已之義力爲籌措發給各軍欠餉視力之所至而爲之於無形之中補益大局實非淺鮮以下兩事固知貴廳長厪懷不忘而復有言者祈速爲之設法耳臨願神馳禱切盼切專此順頌公安惟希亮照不備陳坤培林虎申葆藩劉志陸劉達慶潘其霑江永隆鄧文輝盧炎山謝卓英蒙仁潛梁芝芬陸日新同啓 
　　此書以軍餉爲詞於財政廳職位亦不無關係而所傳借欵告成之說殆藉以安軍心而已但軍餉催迫甚急不得不設法維持故已向台灣銀行成立小借欵廣三鐵路管理局長岑銘恕以路基尚未修復車費全無收入昨奉當道令飭將所有該路按月認解餘利着卽設法籌辦岑局長乃與沙面台灣銀行揭借現欵十萬元訂明每月利息七釐半計算自本年九月十五日起至十一月一日止分期償還昨已簽字交付由岑局長提解財政廳核收以充軍餉矣 
[皖省近事]  
　　皖省菸酒公賣局會辦係由財政廳長兼任兹聞北京丁督辦以皖省稅收疲滯擬令切實整頓特委淮泗道李維源之三公子充任該局會辦不日即將發表 
　　省公署前通令各縣籌警備隊並令增加附稅以作軍需現懷甯各界以本縣爲首邑之區軍警林立無設葂主備之必要特於昨日開會討論要求當道減輕附稅以蘇民困業已推舉馬伯瑶董家會舒邠如張伯衍四君爲代表與官廳接洽究不知能否達其目的也 
　　皖紳吳傳綺昨電賀東海稱内憂外禍風雨飄摇我公以愛國愛民爲前提已扼治術之要伏乞早膺艱鉅重覩昇平傳綺舊托帡幪望治尤切肅電伸賀無任依馳 
　　前財政廳向天津金城銀行商借二十萬元以本省雜稅抵押六個月歸還兹因合同籌商未妥恐難成立但目下政費需用甚急故該廳長焦灼萬分 
懷甯縣敎育會昨日（十六）開第二届評議會討論征收串票費爲補助敎育經費案 
　　省商會改選正副會長已訂本月二十一日假商會舉行 
[杭州快信]  
　　杭州中行接福州中行電告前數日因事機緊迫暫停兌現目下一律照常開巿 
　　會稽道尹電呈省長稱革除現水案奉元電傳諭實行當邀紳商集議僉以須俟虞和德到甬議决辦法詳民表容再續報 
各縣帶徵地丁正稅項下附雜各捐例應明白宣布疊奉通令在案現查嘉善金華等縣每多陽奉陰違已飭各該道尹勒縣尅期刋布 
甯紹各屬農民苦旱經各縣紛呈到省已飭會稽道尹派員查勘全省警務處因辦公房屋不敷現又由周匠投標建築洋房兩幢已於昨日開工 
　　高等審檢兩廳前呈部請奬成績優美之大批推檢書記各員昨得部覆須俟年終彚案請奬辦理 
浙江緝私統領趙廷玉昨由甯台等處巡視公畢回防 
　　清季杭州知府三多之子張瑞增現充第二十七師軍法官前日因公來杭謁見軍民兩長昨已辭行赴滬 
[南京快信]  
　　馮派公府守衛總司令何紹賢來甯代表祝壽 
　　齊省長今午在署公宴何紹賢張季煜劉槐森朱熙白寶山張仁奎馬玉仁陳調元等二十餘人 
　　北京要人曁各省督長均派代表來甯祝李督誕辰城内外旅館客棧大有人滿之概皖倪督軍派其公子幼丹黄省長派警處 
長劉道章來甯與祝 
　　財廳昨委鄭輔東充閔行稅所長魏傳勳充宜南稅所長錢宸訓充本城認捐局長張宗嶧調充上新河稅所長胡遠燦調充大勝關稅所長莊復恩調充青東稅所長李瑞奇調充震澤稅所長張壽鎬調充下關稅所長 
　　陸軍部軍米局長錢志仁由蕪湖採辦軍米十萬擔省署已飭各關卡驗照放行 
　　安豐兵輪昨由安慶省城運安武軍餉欵現洋三十萬扺浦轉車運蚌 
[地方通信蘇州]  
　　預備特赦罪犯高等檢察廳接奉司法部電略云新大總統不日就職例應舉行赦典仰將該省應行特赦之刑事案件按照法定章程查明送部以便轉呈新大總統核閱云云王仁山廳長接文後已移會同級審判廳並通令各地方廳各縣知事一體遵照辦理 
　　蘇垣之游戲場倉米巷半園主人已禀奉警區核准於夏曆八月十五十六兩日晚間開放園中陳設各種燈彩並聘請彈詞家彈唱小說及文明宣卷藉以慶賞佳節入場劵每人售洋一角又慕家花園遂園亦已預爲佈置於是日舉行慶節會云盤門外日租界六馬路桐蔭花園業已閉歇兹有戴某即在該園原址開演花彭戲男女合唱日夜開演每人祗售銅元六枚已於前日開幕惟描摹淫穢狀態今人不堪入目未免有傷風化耳 
　　守提屠宰稅蘇州巿屠宰稅向歸經徵員倪松坡按月收解縣署兹屆九月中旬所有七八兩月應收稅銀未據繳解當經吳秀之知事勒限令繳迄今多日仍未據該徵收員解到昨特頒發手諭派警前往守提矣 
[鎭江]  
　　溧陽商會之拒土鴉片製藥指銷四省之聲早已喧騰中外浙省首先合羣抗阻蘇省六十縣中繼起者已有半數鎭屬溧陽縣商會昨特函邀地方紳商農學各界到會研究抵拒方針一面公電請求督軍省長轉呈中央取銷原議免殃人民 
　　巡閱副使分防瓜洲鎭郡對江瓜洲地方地當衝要係匪徒出没之區雖有水警師船駐泊該處究嫌兵力單薄不足以資鎭懾兹聞長江巡閱副使王君廷楨擬派兵一營至該處駐紥以資防守已於日昨派員來瓜相度形勢佈置一切矣 
　　皖南紙貨漲價毛邊等紙産於皖浙兩省近因皖省工人被某國人招往他埠以致工人較少又因原料成本加重因此來貨缺乏故巿價每件漲起十分之二云 
[杭州]  
　　中學校長會議紀浙江中學校長會議於八日上午八時敎育廳伍廳長曁各中校校長事務所各職員全體攝影九時開會由孫士琦主席首議部交討論第六七問題照草案通過次議改訂試驗記分辦法案又修改學業成績考查規程案又畢業成績評定法案議决三案併成一案建議於敎育部採擇施行次議請規定旅行辦法案提案人請緩議遂授更議事日程討論中學校應添設德文或法文議案孫士琦討論結果作爲意見書建議於敎育部各案議畢主席報告明日係中秋節休會一天定於二十日上午九時開會討論未了各議案云 
　　强迫實行除螟辦法實業廳訓令甯紹嘉湖各屬知事云案照近來螟蟲發生稻禾被害農民生計影響甚巨雖經設立考查團派員查察勸導防除無如農佃委爲天災鮮能實力遵行以致本年依舊發生仍難消滅長此以往後患何堪設想爲今之計惟有從根本上着手掘燬稻根以期剷除遺孽惟是鄉農無識蹈故習常非由官廳强迫實行未克有濟查嘉善縣自治員施能前曾條陳掘燬稻根擬由業主每畝減收租米四升據經令行在案現在禾稻將次收穫此舉尤不容緩其一切手續宜如何責成鄉警督飭實施事竣具結送縣并如何酌定期限滿後令該區自治員覆驗具報其有逾限猶未遵行察出或被告發者如何分别罰賞以示懲奬應卽由該縣知事速即體察就地情形妥擬詳細辦法分飭切實遵辦一面呈廳察核務使有螟各區稻根一律掘燬淨盡以爲補牢之計藉免覆轍相循除分令外合行令仰該知事遵辦母延 
　　選派校長赴京會議敎育廳長伍仲文君昨訓令第二中學校長計宗型第五中學校長徐晉祺第八中學校長孫士琦云案查前奉敎育部訓令本年十月十一日在京召集中學校長會議按照規程第五條選派校長如期赴會附發規程討論問題各一紙等因遵經訓令各校並遵照規程第七條召集本省中學校長會議各在案兹查規程第五條之規定本省應選派三人赴京與會該校長等堪以派往赴京會議合行令仰遵照届時前往赴京與會並查照會議規程第八條將本省各中學校辦理狀况預先準備以憑陳報又此次會議對於部交問題意見一併彚編赴京與議仰各遵照 
[甯波]  
　　調停現水之無效甯波錢業風潮賴旅滬諸巨商調處和平解决詎該業開巿後不遵原定限制現水元價仍行暗抬各業頗不直該業所爲爰據情報告旅滬諸同鄉虞君洽卿聞悉此信特偕陳君蓉官等同鄉數人於十七日又行蒞甬聞擬邀集該業領袖從詳會議冀得良好之結果云 
　　輪局定期結束甯波甬定商輪局自開辦以來營業不發達迄今虧耗已達二萬有奇由各東决議停止營業一面具禀海關公署將襄陽輪照取銷賣與新甯海公司以便過户惟剩有岳陽尚無具體辦法十七日該局經理又函咨各東略云本公司自停止營業後將所有襄岳兩輪登報出買今襄陽輪業已賣脫除禀海關公署電部取銷外尚剩岳陽輪應如何處置及攤還該欵辦法亟應集議定奪兹定於舊曆八月二十日午後一時在本公司開會公决務祈惠臨與議事關結束勿吝玉趾致自失權利云 
　　拿獲著匪甯波著名匪首王恩溥迭次糾合黨羽在浙省甯紹各屬擄人勒贖索詐鉅資爲害多年曾經地方官廳呈奉督軍省長懸賞千元通令購拿本月十六日該匪由滬乘新北京來甬經該警廳暗探蹤跡上船先行發電知照警廳加派幹探在北京輪埠等候迨該匪下輪即指令多警兜圍當場拿獲隨交營部兵帶司令部訊辦矣 
[安慶]  
　　泗縣警備隊之開支皖北泗縣向來匪風甚熾幸賴安武軍駐紥藉資鎭攝嗣因安武軍他調地方空虚乃奉省令組織警備隊現聞該縣編練警備隊二營每營四哨分駐城鄉要鎭以資鎭攝惟該隊共二營經費開支約四萬二千八百四十餘元十六日由淮泗道尹呈報省長准予備案云 
　　警佐剿匪來安縣屬前有大股土匪擾害地方曾經萬知事親率衛隊撲滅乃近聞該縣又有土匪竄擾聲勢披猖居民異常惶恐縣知事復率警隊往剿詎該匪愈聚愈衆兩日以來風雨暴作以致不能撲滅萬知事深以爲憂幸該縣警佐金銘不畏風雨督率警隊奮力進剿當場擊斃土匪數人餘匪畏懼他逃以故該縣居民幸得無恙云 
　　郵差被竊桐城郵政近頗發達信件往來毫無錯誤近聞有潛山陸行郵差行至桐邑西鄉之陶冲駐宿某飯店於深夜被竊賊將郵件包裹重件竊去次日該郵差即赴縣報告隨由縣知事派警查追該局查檢所失包裹尚不知所失何物惟掛號信件中有内閣總理緘寄一信云 
[奉天]  
　　軍士强刦之破獲小東關下頭老虎廟胡同一千零四十四號門牌住户成榮家十二日夜間十二鐘時突來盜匪四人手持利器威嚇事主不得聲揚及交三四鐘時各匪始飽載而逃共搶去金手鐲一付五兩金戒子四個金鉗子一付銀大手鐲一付小手鐲八付灰洋縐夾袄一件庫緞夾褂一件串綢衫二件串綢褲子二件庫緞坎肩一件庫緞夾袄一件洋縐夾褲一件匪逃時事主尚未敢外出將及黎明始告知二署二分署署長派巡長趙國恩帶警士汪錦德便服出爲探訪於下午四鐘行至大北關横街某當舖門首見有二人在屋内當金鐲每個僅當百元而去趙巡長令汪警士尾隨二人之行蹤趙君在該當舖内檢查金鐲之分量及字號與事主所報告者均相符趙君隨出往北關某姓院内見汪警士在院内與當號之二人盤詰趙君令汪警士將二人綁縛解送該署經張署長訊問供認不諱並有同夥一人其贓物暗寄家中張署長派劉巡官帶警六名前往撲拿該匪並起贓物某匪已避聞均係某某團兵士警兵甫入院二匪之妻手持木棒出而迎擊經劉巡官將二婦人扭縛將贓物起出帶署銷案張署長訊問一過即日下午六句鐘一併解送警察廳懲辦 
　　南滿火車遇險安奉線總站於十一日夜一點半鐘開往長春專車内載日本輸送前敵馬隊數千名並軍用物品駛至沙河鎭第一站附近不知從何來有黄牛一匹軋於道内以致火車出轍撞翻兵車五輛軋死馬兵一名傷者四五名幸車頭及餘車均無恙車頭發驚鐘氣笛求救當由總站派人前來除將傷兵送往南滿醫院診治外並將損壞鐵道車輛連夜趕緊修竣該輸送專車於十二日十一點鐘始行開走云 
[天津]  
　　張家口之所屬問題萬全縣屬之張家口爲直隷商賈薈萃之區自察哈爾特别區設立後該都統即借治其地頃政府以將該地自行開作商埠曾咨行察哈爾都統酌核辦理聞順直省議會以張家口純係直隷地域一切政治自應歸直隷管轄以清權限察哈爾不過暫時借治該地實無干涉之權已咨請省長將張家口開埠事宜自行妥速籌備以期振興商業云 
　　扣留棉紗之呼籲津埠洋布棉紗商全體爲新關扣留棉纱有礙商業昨特聯名上書天津總商會轉請省長設法維持略云商等在津埠開設洋布棉紗生理由上洋置買棉紗洋布貨物皆經三公司船行裝運往津埠照章在新關完清捐銀驗畢即爲放行不料由本年九月八號由盛京船進口裝棉紗經新關洋人拆驗扣不放行津埠商業由近數年間因國家多事之秋又兼各處災患頻仍均已大受影響商等盼望本年歲登大有秋季生意正在發展之時不料海關有此阻碍實與商埠全局大有關係商等已經售出棉紗不能發出津埠者二千數百包值銀四十萬之譜現在節關在邇貨不發出欵項亦不換下事關商業全局發生此事津地有商埠如無商埠之處商等不得不據實陳請貴會速爲禀請省長即爲轉飭新關稅務司仍照舊章速爲放行以維商埠而保津巿全局云又聞上海盧護軍使電致各省督軍省長謂上海黨人携帶炸彈北上多藏在洋線綑内請飭屬嚴爲防範省長已令警察廳及津海關監督嚴行查察遇有洋線進口尤爲注意云可知海關之留難即由於此電也 
　　請設物品交易所有商人劉維一等以欲求商業發達必求貨物流通各國商人均有物品取引所獨津門爲全國通商大埠而貨物貿易均操之牙紀之手巿價亦不公布故商業亦日見滯銷擬招集股本在津地設立物品交易所設立巿場分現物及定期貨物兩種已擬具章程呈請實業廳咨部立案云 
雜評一 
[不走（默）]  
　　湘省傳言張敬堯預備出走而張力辯其謡閩中傳言李厚基逃走而李亦謂無其事是張李兩氏毅然有不走之决心也 
　　夫中國之督軍趨利固爭人先避害亦不肯居人後一遇危難時無不以一走了之若湯若傅若劉若龍大抵其來也欣欣人雖拒之而不能阻去也怱怱人雖挽之而不能留乃張李於此善走之督軍中而竟以不走聞得非庸中佼佼者耶或曰否張李亦未至走之秘要時耳苟至不得不走時又安知其不走或曰走後之督軍中央已爲之預備則張李勢亦不得不走特不知其將來以何方法而走耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中日共營棉業之動機]  
　　十九日上海日報云巴黎經濟會議所决議戰後之關稅將分二大系統英美日諸國將一致驅逐德貨果如此自無所慮倘各國相競爲經濟之戰爭日本亦據稅關爲牆壁以力保其新工業而各國間現設互相報復之重稅則日本於棉花進口痛苦獨多已投一萬五千萬大資本之紡織業將有不測之危險不得不預爲設法也無如日本之氣候風土不宜於種棉故中日之經濟關係因之更加緊密農商務省派員赴各處調查木户侯等已由大連赴直隷然欲待中國之自行興發其産業不啻俟河之清故須由中日兩國政府共設農事試驗所奬勵植棉期收速效兩國政府於此計劃業已開始交涉俟有結果將提出於明年度之議會云 
[日商收買瑞昌絲廠]  
　　十九日上海日報云北河南路横濱橋之瑞昌絲廠早有出賣消息現已講定連地皮廠屋機器住宅一應在内共賣銀二十五萬兩此廠係上年八月間完工開繅以來僅及一年因時值繭枯之際故欲賣去其内容地約十三畝機器係英國所造之意大利最新式絲車五百部每車每日可製絲三磅汽機三副其蓄水櫃倘遇枯水期可支持工作十六日住宅二幢水陸均便日商數人欲合力收買之正在商議至價值二十五萬兩確合於現時巿况云 
[關於貨物運義之部令]  
　　上海總商會　北京農商部第七八三號訓令云爲令行事准外交部咨稱准駐義公使咨開准義外部通知本年五月二十六日關於外貨運義敕諭並請轉達等因合將敕諭譯漢連同義文鈔件咨請查照等因鈔録原送義國敕諭譯文咨行查照轉飭各省商會知照等因到部合行抄録原送義國敕諭譯文令行該商會轉知各分會一體遵照此令附抄件 
　　譯義國攝政公五月二十六日敕諭第一條除國際協商别有規定不相侵損外凡外國貨物或由外國轉運之物運入王國之舉自一九一八年六月一日爲始須有本敕諭所載之許可惟貨物之直接由國家行政局收受者仍可自由運入第二條庫藏總長對於有益於國之貨物在本國無從設法者可經取有一九一八年一月十八日敕諭所設之接濟委員專會同意之後發給允准運入之證據第三條自本敕諭登載官報第五日爲始凡在外國購置貨物以備運入者無論其無期或有期均須按照前條之規定預得應有之允准第四條有關係人提出請求後十日之内應有解决倘過此期限而無拒絶或展緩之解决則卽視爲允准遇有展緩之解决則延期十日允准之證據應向委員專會請求之其請求時應指明擬購物件之質料數量用途價值來路及寄物人與收物人之姓名第五條一次之允准祗有一次遞寄之效力縱其所寄之額不爲允准證據上載明之全部亦如之第六條由郵政包裹遞寄貨物之全部份或數種類本敕諭可另以敕諭推行之第七條除應及時仍行運往外國或有運往外國之憑單（西文未譯之各貨外所有各種貨物或備存放關棧或備運入修理或備作原料經製造後再行運出或備暫時運出將來仍行運入者本敕諭均爲有效第八條爲便於敕諭之執行起見委員專會重行改組由庫藏總長奏請以敕諭頒行關於允准運入之意見一節該會分成數股司理之該會本有之職務關於舉行大會表决國家接濟之聯貫辦法及購買外貨之次序之事仍不更改有關係部派遣代表爲該會會員關於本敕諭第二條第三條所指之職務凡在商工界及於載運問題深有閱歷之公民可聘請參預會務又國家滙兌局遣派代表二人每部可在該會内有一相當數目之代表第九條違犯本敕諭之規定者處以三個月至三十個月之監獄及五百至五千□□耳之罰鍰其貨則收没充公第十條外國貨物若能證明確係本敕諭刋布官報之前遞寄者准其運入王國 
[綢緞業討論暢銷國貨]  
　　南北巿綢緞業同行於昨日午後在南巿大東門外財神弄緒綸綢緞公所開國貨研究會係由北巿大綸綢莊發起到者甚衆除報告開會宗旨外當即宣言謂近自歐戰以來洋貨停頓正國貨推廣之際而吾同業仍不急圖進行將舶來品貨混售以致國内廠家銷路遲滯同業等不忍坐視特邀齊全體行議决自即日起所有本國綢緞及新出品諸貨無論新老店一律平價出售以維商業如有私自違規一經察出應當公同議罰云云衆皆贊成簽字散會時已六下鐘矣 
[供給西比利亞聯軍之物品]  
　　上海泰晤士報云裝桶之赤葡萄酒日來本埠殊缺此貨蓋所存者均已運至海參崴供西比利亞法軍之用也餘如椰子油罐頭食品五金等物現亦有人以高價收買之西比利亞聯軍之前進使其内地商業復爲活動上海俄商目下購貨甚夥如靴鞋柔革砂糖數物日有購入洋磁浴盆每隻價已漲至銀五六十兩而在美國等處僅值美金二十三元左右各種大小鋼版已售賣一空無復有存每擔價已漲至銀四十八九兩棧租在外惟價之大小須視版之厚薄爲定上海所待售之摩托車及摩托車橡皮輪亦經收買一盡運供西比利亞聯軍之用自動車運往該處者亦多俄人今且廣購馬口鐵凡稍有存貨者均不肯即售以待善價近兩三星期内上述各物之掮客與代辦貨物者均異常忙碌四出探詢何處有貨出售以便前往接洽云 
[參陸處取締軍事偵探]  
　　松滬盧護軍使近接參陸辦公處來電略謂現當國防緊要外患發生各機關派用軍事偵探關係實爲重要須定極嚴之取締議現定辦法通行遵照（一）各處委任之偵探員須具有普通偵探之學識及其平日行爲正當　（二）充　偵探長之人須學有經驗審慎周詳所屬各員均受探長之指揮如有報告事件須呈由探長轉呈方爲有效（三）報告事件須臚列事實及其確切之證據如得自海外須先根據電報審其確實與否以定執行（四）所報事實確有根據一經防範能消滅無形者由上官量予核賞或好事張揚憑空揑報究其事實全無影響者除嚴行懲戒外即行永不録用云云 
[留日學生醫藥費移作奬金]  
　　上海縣知事公署近奉江蘇齊省長令頃准敎育部咨據留日學生監督呈送限制發給醫藥費辦法及官自費生奬勵章程一案並承准國務院交奉大總統發交留日學生監督呈同前由鈔送查核等因到部查醫藥費發給規則旣據陳明窒礙多端並另訂限制辦法三條均屬切實可行應准照辦至所擬將節省之醫藥費作爲官自費生奬金之用係爲鼓勵學生勤學起見用意甚善惟查核所定該暫行章程内條文之規定尚有應行商酌之處兹經本部分别修正以期於鼓勵之中稍寓限制之意並查原文所稱原有醫藥費各省擔任額數不同擬將此項移作奬金之欵於支給時不再劃分省分一層恐於事實上諸多窒礙應仍以甲省之醫藥費餘欵祇准奬給甲省學生之用以符慣例而利進行除咨呈國務院並指令遵辦曁分行外相應抄録修正留日官自費生奬勵暫行章程咨請貴省長查照此咨等因合行抄録原章令行知照計抄章 
　　附修正留日官自費生奬勵暫行章程（一）勤學奬勵第一條留日高專以上各校官費生一學年内不欠席並學年試驗及第者第二條留日高專以上各校官費生畢業時合計三學年不欠席者（二）成績奬勵第三條留日高專以上各校官費生學年試驗考列最優等者第四條留日高專以上各校官費生畢業試驗考列最優等者第五條準第三條及第四條之規定凡各學校之成績報告如以分數爲標準者應以八十分以上爲最優等以甲乙丙丁分等級者應以甲等爲最優等其餘標準得準此類推之第六條留日高等以上各校自費生有與本章程第一條及第四條之規定相符者得給予補助費（三）奬勵金之標準第七條合於本章程第一條之規定者給予二十五元以上五十元以下之奬勵金第八條合於本章程第二條之規定者給予五十元以上一百元以下之奬勵金第九條合於本章程第三條之規定者給予二十五元以上五十元以下之奬勵金第十條合於本章程第四條之規定者给予五十元以上一百元以下之奬勵金第十一條官費生得奬勵金時監督得指令定其用途第十二條官費生於同一年内得兩項奬勵時就最多額以上合併額以下酌定其奬勵金額第十三條官費生如不遵照定章呈送留學日記者雖合於本章程各條之規定亦不得給予奬勵金第十四條第六條所指定之補助費每年不得超過三百元第十五條本章程自民國七年九月十一日施行 
[出賣老甯波碼頭之謡傳]  
　　英文滬報云近日謡傳上海虹口碼頭公司（即公和祥）現與人磋商擬出賣老甯波碼頭今日傳說尤盛甚至謂日本郵船會社已接收其地價在二百萬至四百萬元之間午後往見公和祥經理陳百思氏叩以此事渠切實否認之謂全無影響云 
[妓院被盜搶刦]  
　　英租界汕頭路五號門牌妓院於前晚（十八號）十二點三十分鐘突來盜匪六人三人闖入（樓下）妓女迎香房間内再有三人擁至（樓上）妓女花媚香花媚春房中各出手鎗利刃將龜奴鴇婦僕傭人等驅之一室嚇禁聲張翻箱倒篋取去金鐲金鋼鑽戒珠飾等物共值洋二千餘元迨經龜鴇往報老閘捕房派令通班中西探捕馳往兜拿匪已逃散追捕無着該探等遂向事主詢明各匪面貌服式口音回報捕頭禀請麥總巡通飭各捕房中西探捕一併留心偵緝務獲追究 
[浦東大火紀]  
　　浦東洋涇港口三井煤棧後面李姓蒲包棧房内滿儲蒲包及柏油空桶其比鄰朱寳寳船廠中亦儲有柏油桶數百只昨日（十九）午後一時許不知何家失慎登時烈焰飛騰不可嚮邇當經本埠救火　西人駕駛工部局救火小輪前往汲水灌救始得熄滅然已焚燒二時之久計燬蒲包棧房一所及大小碼頭船二十餘艘損失甚巨此項碼頭船大都由船户購料托造或託修理者其中貧苦船户勉强籌費託由該廠修理者聞亦不少當火起時該管三區二分駐所王警佐及游巡隊戴巡官等各率通班長警馳往彈壓並協同施救事後飭警調查起火緣由以憑核辦 
[又有閩省潰兵到滬]  
　　前日上午九時又有閩省潰兵二十餘名乘輪到滬即乘火車至龍華請求盧護軍使核給川資遣回原籍 
[老九章綢緞莊明日喬遷]  
　　老九章綢緞莊近因營業發達舊屋不敷應用特於英租界大馬路盆湯弄口建築四層樓洋房兹已告竣裝飾齊全定於夏曆八月十七日喬遷開幕並於昨日中秋節柬邀各界參觀一時如總商會會長朱葆三君等前往道賀者頗衆西人亦不少所收賀帳賀聯尤夥均由該莊經理前國貨維持會會長房吕葆元君親自導引參觀下層爲綢緞部陳列各品如九成緞九成紗緯成緞緯有該部又分設吳服部專以售諸東洋人洋裝部專以售諸西洋人尤見設備之周第二層則爲洋貨部與皮貨部陳列各品均爲日用所需其他各層井井有條會客室休息室等亦應有盡有而光線充足空氣流通尤爲該莊建築之特色該莊開創五十餘年專以提倡國貨爲事每年輸出外洋不下數十萬新屋地點適中交通利便其營業日益發達可爲預卜聞該莊今日尚續請各界參觀一日云 
[江灣四十六次賽馬紀]  
　　萬國體育會昨在江灣舉行第四十六次賽馬天氣晴朗風不揚塵且值中秋佳節故中外士女往觀者頗極一時之盛計自午後二時起至傍晚止共賽九次兹將香賓票得標號碼及彩金之數列後 
次數號碼彩洋（以元爲單位） 
一一五三七六一五五一四七六四二一九二一九 
二六七三七五五三一七三二五四九四九二四七五 
三四六八五五八五七一七六四五○四二五二 
四三一七四三二三二二○○二五七二二八六 
五四六一五○六六九六二○三三五五八一二九○五 
六六九七五五一三二○四○五五八三二九一五 
七三一二七一六二九四一五八七一一八八二五九四一 
八五六八九二○二二○七二五五九二一二九六五 
九三○四四○六五五一九七二五五六三五二八七五 
　　按第七次每票售洋十元餘均五元 
[職業學校募金之第四日]  
　　昨日爲中華職業學校并始募金之第四天第十七隊隊長穆藕初君報告自捐五百元又募到銀五百元餘待續報並聞哈爾濱商界對於職業敎育非常贊成商界鉅子諸維錦君慨任勸募昨已函告該社應者甚爲踴躍不日當再報告數目云 
[鐵路聯運之監督機關]  
　　滬甯滬杭甬路局前奉交通部訓令以國有聯運各路自辦理聯運以來營業日形發達惟關於聯運事宜亟須隨時研究改良不可無監督機關以促進行現由部中設立國有鐵路聯運處分派辦事員司專爲辦理聯運事項所有該處經費應由各聯運路以進欵之多寡按率攤派繳部應用等因任局長奉令後已轉飭洋總管遵辦矣 
[再誌中秋節之休假與防範]  
　　昨日（十九號）爲舊曆中秋節各公事機關停止辦公外昨晚間並開議會各營兵士亦均放假一天在營休息並各賞給小洋兩角江海關封關一日各學校停課一天軍警兩界並爲保護商界收賬起見於各要隘加派雙崗荷鎗輪流梭巡以故昨日巿上安靜如常云 
[官員赴甯祝壽三誌]  
　　公共公廨正會審員關炯之與副會審員俞奠孫因本月十九號（即夏曆中秋日）爲江蘇督軍李純壽誕之期故特備　聯壽屏於十八號晚十一時乘坐滬甯夜班快車晋省慶祝 
　　江蘇李督軍以滬甯路局任局長對於軍事運輸頗爲盡力特聘兼充督軍署諮議官業已謝委到差本届李督軍壽辰任局長已於昨日晚車赴甯叩賀並擔任招待須二三日方可回滬 
[復訊借名開礦之騙案]  
　　何少林延代表律師在公共公廨刑事科控告住居新閘淡水路三十一號門牌之山東人孟傳義於去年十月三十號以江西牛引嶺煤礦賣與湖北官礦局開採爲由騙取洋九萬四千元由廨派探將孟逮案訊供判押等情已誌前報兹悉星期三日又由捕房將孟解廨經張襄讞會同英白副領事復訊原告代表律師上堂陳述案惰並稱本案發生地點係在湖北應請堂上照章將被告引渡湖北地方官廳訊辦云云被告孟傳義亦延律師到堂辯護要求准予被告交保候示中西官會商之下判孟交三萬元人洋並保候訂期預審再核 
[閘北水電廠換裝大號水管]  
　　閘北水電廠單廠長據工程科主任報告近來新民路一帶新建巿房日多居户漸增該路所裝水管太細每有供不敷求之虞自非換奬大　難以應用故於上月起飭匠自長安路直達滬甯火車站止一律換裝大管現已全工告竣屬於此路之天保南林等里之各居户用水已較前便利矣 
[閘北偵緝員慎重緝務]  
　　閘北偵緝隊隊員劉啓賢昨日諭知各隊士云偵探一門學術至深且奥遇事　宜細心體察不可稍涉疎忽雖竊案之微亦須贓證確鑿解科訊問始能成立否則必遭駁斥徒勞何益望嗣後各隊士辦案注意此點各負責任有厚望焉云云 
[廣肇同鄉之臨時代表]  
　　廣肇同鄉除肇慶同鄉會南海邑館順德會館三水永義堂東莞寶安會館慎守堂裕安堂廣安堂守經堂懷安堂上架行等十一團體外於十五號假廣肇醫院開同鄉大會詳情已紀十六日本報兹悉是日曾經選舉臨時代表協助董事辦理公益諸事均盡完全義務姓氏如下霍守華盧煒昌周錫三何君幹陳公哲蕭楚南邱亮陳鐵生黄鴻鈞郭棟臣程蘭亭陳澤民陳位東招燡年吳冕伯梁炳垣梁德隣黄宇平陳傑初關仁山陳醴銘陳升堂徐功甫湯節三劉扆臣馮少山馮溢源鄭仲屏院嘯航張遂興崔通約羅錫嘏方容均黎惠生 
方少之唐耐修 
[甯波同鄉會募捐消息]  
　　甯波同鄉會建築新會所設立商業學校募捐二十萬元昨日止總共募到洋十萬零八千六百三十九元九角三分銀五千一百五十五兩兹將最近捐欵細目録後俞慶棠君募宏豐義記五十元元利鴻裕鮑少卿穗泰何耿星姜忠翹嚴福海葛瑞堂鮑子卿慎和餘諸君各十元張仁甫胡海門楊煉章何延科各五元俞君自助五十元殷和卿孫亨華益大屠文煇張厚發沈根福新祥泰泰豐板行羅永吉王仲賢北巿康裕生南巿新和炭行洪順與長豐煤號卓紀棠諸君各兩元王文寛吳榮生二君各一元穆生富君募各户洋一百五十元林敦仰君助洋十元樓其樑君募介慎諸君二十元介慎號十元承餘公司十元張繼蓮翁守慎二君各五元樓君自助五十元方錦泉君募王瑞芝五十元新昌祥三十元裘穎生周禄成邵詠鍾丁人欽四君各五元方輔廷君四元袁廷芳樓蕚卿二君各三元方君自助五十元孫旌卿君募公記十元孫君自助十元童雨香君募陳福建馮金言童如寶能阿毛童吉生江麟黼王長生姚友笙周邦元諸君各十元劉桐根君六元山鳴鶴甘杏生周仁齋張瑞福李如南孔三寳徐大鈞林鶴亭諸君各五元餘再續報 
[青年會前晚之盛會]  
　　前晚（十八日）八時四川路青年會開秋季第一次同樂會並歡迎新會員先推紗業公所畢雲程君主席宣佈開會宗旨後即由該會總幹事曹雪賡君致歡迎詞並勉勵新會友以新志願改良國家社會家庭而作青年會之標準語語警惕聽者莫不鼓掌繼由副總幹事費吳生君發給夏季徵求會員得勝隊奬品計義隊錢鑄禹禮隊孫粹存二君各得金牌一枚并謂諸君熱心毅力徵得多數會員區區金牌本無足觀但以社會服務而得此奬品其榮耀爲何如並望在座諸君對於青年會事業亦須相助因青年會之宗旨首重服務故本會以非以役人乃役於人八字爲標幟今已入本會之新會友勿僅僅爲快身心而來須以青年會之宗旨貫澈之庶不負今晚得奬諸君之熱心矣上述由徐可陞君傳譯此外尚有黄道生君滑稽談匪律濱幻術及偵探影片是晚六時先有該會體育部開大讌會與會者都三四百人主席爲上海浙江地方實業銀行李馥生君並有名人演說均以提倡體育爲 
 
 
 

Page 11

 
 
主讌畢同與同樂會至鐘鳴十下始各盡歡而散 
[學生會之演說會]  
　　寰球中國學生會今晚七時敦請敎育次長袁觀瀾君演說周砥青君奏中國音樂金永清女士奏鋼琴由蔡耀堂君主席并備茶點以欵來賓聞非會員亦可往　云 
[第一區警署規定彈壓火警辦法]  
　　南巿第一區署長趙墨林現規定警察於地方發生火警臨時彈壓之辦法昨日已傳諭本署各棚長　一體遵照大致謂嗣後境内發生火災應在休息班内撥派十二名前往照料如火勢蔓延災情較重者應由該休息班全體排班前赴肇災處妥爲彈壓梭巡如所屬各分駐所境内發生火警者應由本署巡官帶同落差警察兩名前往輔助彈壓倘蔓延過甚者本署長亦當親自前赴該處督同防護云 
[補録開駛觀潮專車之通告]  
　　滬杭甬鐵路定於本月二十二日（陰曆八月十八）特開觀潮專車種種預備經紀前報兹將通告全路告站文補録於下爲通告開駛觀潮專車事兹訂於九月二十二日本路特開自上海北站至斜橋站往返專車各一次其時刻如下計開（下行車）上海北站開上午六點三十分梵王渡六點四十四分到六點四十六分開徐家滙六點五十二分到六點五十四分開新龍華七點正開梅家弄七點零六分開莘莊七點十二分開新橋七點二十分開明星橋七點三十分開松江七點三十三分開石湖蕩七點四十五分開楓涇八點零六分開嘉善八點十六分開嘉興到八點三十四分開八點三十九分王店八點五十六分開硤石九點零八分開斜橋九點二十四分到（上行車）斜橋開十七點三十五分硤石開十七點五十二分王店開十八點零四分嘉興到十八點二十三分開十八點二十八分嘉善開十八點四十八分楓涇開十八點五十八分石湖蕩開十九點十九分松江開十九點三十一分明星橋開十九點三十四分新橋開十九點四十四分莘莊開十九點五十三分梅家弄開十九點五十九分新龍華開二十點零五分徐家滙到二十點十二分開二十點十四分梵王渡到二十點二十分開二十點二十二分上海北站到二十點三十六分查是日因開專車所有假定之一百十二及一百十四號貨物車停止開行再專車務須接照規定之時刻開駛並備掛專車之頭燈其他各列車一律須儘專車先行一百十號特别快車在斜橋站停二分鐘以便遊客乘車往杭仰各查照 
[工巡捐局路政員之辨白]  
　　滬南工巡捐局姚局長被本埠公民曾克綏等三十二人聯名至省公署呈控違法即經省長令仰上海縣知事就近分别傳詢明確呈復候核沈知事遵卽牌示列名諸人限五日内分别來署備詢並將原呈中牽及曾被請照留難之顧作甫先行傳署詢問供稱今夏因欲翻造陳巿安橋巿房曾被路政員陳某勒令多收六尺等情已記前報兹悉該路政員以顧　當時來局請領執照曾經按照朱前局長三丈四尺路線之規定囑令照讓並無勒收情事特將當時情形備具聲明書呈明縣長察核其文録下具聲明書工巡捐局工程處路政員陳憶德爲聲明事竊憶德於民國七年五月由測繪調任今職業經四月有餘今日閱各報載有鈞署傳訊顧作甫供詞有遭路政員陳某勒令多收六尺等語憶德名譽所關不得不辨查工程處分路政工程兩項工程事務由主任衛君主之路政事務如履勘建築收讓丈尺發給營造執照等事均由憶德主之本年六月間顧作甫來局請領邑廟西首陳巿安橋翻造樓房執照因查有朱前局長任内曾經改定三丈四尺闊之路線圖一紙查核來圖不符當時即將來圖及報告單並路線圖呈由局長核示嗣開名譽董事會未决當由局長函請朱前局長詳詢該路當時規劃情形卽經朱前局長函復確已改定三丈四尺經過之詳細情形在案嗣後該路上即由憶德照案發給收足三丈四尺之執照計夏應堂及四知堂楊各一紙均經遵收在案憶德發給執照均照定章行事有疑義者則請示局長旣無權可以通融亦無權可以抑勒顧君所供勒收二字實在不能承認爰將此案詳細情形據實陳明伏候垂鑒 
[緝私營部遷移]  
蘇屬緝私第二營營長辦公處本設浦東洋涇地方兹悉該營長薛萬有以遇有緝捕梟匪等事不能立刻傳令調遣爰特呈奉宋統領核准於昨日將辦公處遷移於本城天官牌坊業已分令各隊長查照 
[冒名登報之辯論]  
大東門外鹹瓜街衍慶堂衍泰順等藥店主胡德元方上成等在上海地方審判廳禀控小南門外衍澤堂藥店主姜利川冒名登報請求追償損失等情曾經該廳開庭審理當因人證未齊諭令一併退去候再續審在案前日下午二時又經該廳陳同壽推事官開第四庭辯論先據證人王慎卿供稱本地人年五十歲現在淞滬警察廳充當偵探姜利川前在警廳控衍慶堂衍泰順兩店假冒衍澤堂牌號行銷寳珍膏藥曾經司法科劉科長傳到原被吊齊僞仿單印板等訊明判將仿單印板没收消燬被告胡德元方上成移送法庭訊核當因胡等向劉科長聲請情願向原告姜利川和解免送法庭劉科長准其所請判令交保一面諭飭偵探爲之調處着胡方等登報聲明當由胡德元取出登報費洋十元交由偵探轉遞與姜利川是實旋據胡德元方上成等同供並未出洋登報姜利川冒名登報請求追償名譽損失云云質之姜利川供稱本地人始祖姜賓遠在治下小南門外開設衍澤堂藥店嗣加發記字樣迄今已歷二百餘年深恐有人假冒曾於前清光緒十五年禀准上海縣裴知縣立案出示保護此次衍慶堂等冒揑姜衍澤堂仿單行銷僞貨爲商人查悉控經警廳奉諭和解商人以胡德元等曾在司法科供明此項僞膏藥行銷已久商人所受損失不資正擬來案告發詎胡德元等已先來朦訴請察供畢呈出上海縣裴令告示並姜賓遠發記仿單等件問官閱竟諭飭存案訊至此由原被延請之律師出庭互相辯護原告律師請求賠償損失而被告律師則請求駁回並附帶本案訟費問官得供諭辯論終結令一併退去聽候送達判詞 
[莘莊婦人背夫私逃之枝節]  
　　西鄉莘莊婦人王朱氏被伊姑辱駡潛至梅家弄乘車至滬擬覔人家帮傭度日車至新龍華站爲地保孫連根遇見知其背夫私逃即將朱氏帶滬翌日送交伊夫王丙生管朿詎王丙生素與孫連根有隙遂以孫連根將伊妻誘逃等詞延請律師代擬訴稿呈請松江縣署傳究業經傳訊證明孫連根實被誣訴應將王丙生反坐惟王已畏罪潛逃昨日被孫偵悉避匿滬上當即具訴地方廳請求提訊 
[介紹寡婦再醮之糾葛]  
　　鹽城人田金春以販運掃帚爲業並無妻室依舟爲家其舟向泊潭子灣近由同鄉人喬成德介紹出洋二十元娶寡婦王陳氏爲室先付十元本月十一日該氏已經過門前日喬向索找洋田不給付以致在途爭執該氏趕來聲稱係喬成德誘騙來滬云云當由崗警將一干人拘入警區移送地方廳經檢察官預審一過判令分别收押候訊 
[族兄拐匿族弟]  
　　浦東爛泥渡婦人陸王氏其夫於本年六月二十一日病故遺子根全今年四歲該氏有一遠房族姪麗生於本月初五日向該氏借洋不遂乃串同嚴阿三等將根全誘拐藏匿該氏自失根全後即偵悉係麗生所爲前晚該氏在小東門口將麗生扭獲當由十二崗巡警周鳳儀將兩造拘送一區二分所經王清和警佐研訊後明將　全追出交案昨午備文將一干人申送警察廳訊辦 
[擅抱遺腹子之控告]  
　　向爲米業之林福生住居閘北大統路長興里十一號門牌其妻蒯氏有妹嫁於蘇州妹婿陸阿昆於今年春間病故當時陸蒯氏已懷孕三月林蒯氏念妹寡苦伶仃在蘇分娩無人照顧故於本月初六將妹接來上海向鄰居老嫗向吳氏轉租房屋半間爲其妹生産之所至前日上午十時陸蒯氏産一遺腹子詎向嫗擅將孤兒許給與山東人張大哥下午二時張妻混名大嫂子糾同多人闖入産母房内將嬰孩抱去當由林至警署告發昨經四區張署長查明屬實飭提向吳氏到案究追 
[一男一女墮浦溺斃]  
　　前日午後有年約三十餘歲之男子在道勝碼頭擬乘渡船渡浦忽然失足落水溺斃屍身沉没無蹤當由渡夫陳　坤投報水巡捕房請爲核奪又駁船户楊某家之女年十六歲於昨日上　十一時裝米至浦東華通碼頭卸運因撑篙不慎跌入浦中溺斃旋用滾鈎將屍身撈起即由揚某收殮 
[女工聚衆吵閙]  
　　浦東陸家嘴日華紗廠女工王全貞因糾衆滋事並與女工頭沈潘氏爲難經三區警署傳署判令從寛斥釋在案乃該女工王全貞忽於前日糾集同廠女工百餘人擁至三區警署門首無理取閙當經曾署長飭警將爲首滋擾之女工季小妹楊阿妹楊金英沈林大張榮寶連同王全貞並工頭沈潘氏併解警廳訊辦 
[酌償壓毁物件之損失]  
　　金文通控王國恩挖地填泥以致房屋　倒壓毁物件請追損失洋九十元一案前日午後由公共公廨傳訊原告投訴被告在伊賃居運房屋處令人挖泥埋置三和土以致房屋坍倒將全家應用物件盡行壓毁請求追償損失質之被告供稱原告自將房屋推倒希圖將基地一分一釐賣洋三千餘元被毁物件祗值數元業已經人介紹償還洋兩元請察中西官判被告償還原告損失洋十五元了事 
[擔保押欵之被累]  
　　張林寶控徐金生不理擔保抵押機器銀一百餘兩曾由公共公廨訊判被告交保候訊在案前日午後又經王襄讞會同英白副領事傳訊原告投訴被告擔保將機器抵押銀兩延不料理請求追償質之徐金生供稱此項抵欵早經清理中西官判被告償還原告銀五十五兩即將機器收回 
[繼續起訴之徒勞]  
　　陳長耕延代表律師在在公共公廨控告朱啓忠不理存欵洋三百元及利息等情前日午後由俞襄讞會同義羅副領事集訊原告代表律師上堂陳述案情並向陳長耕詰據答稱是項存欵當時由我偕同已故伯父陳炳荃至被告所設之朱森泰號中與伊接洽立有存摺言明按月取息熟知該號不數年即行倒閉人亦潛匿無蹤屈指迄今已有十四載須請嚴追云云次由被告朱啓忠之代表律師辨稱被吉所開之號因虧本停歇即由原告代表陳王氏會同他户聯名在公堂志訴早經訊明判决公攤料理每百元還洋十八元被告悉數繳執有收據今特呈案請察並由見證陳王氏投案證明屬實中西官會商之下以是案已經前會審官訊明判决公攤料理原告不應續訴遂判將案註銷被告開釋 
[控追貨欵之判斷]  
　　陸生熙延代表律師在公共公廨控告蔡德憇不還貨欵洋一百八十五元前日午後經中西官集訊原告代表律師譯訴案情請追詰之被告蔡德憇供稱我與原告往來已有多年此項貨欵一時殊難籌措業已挽友向原告情商悉數讓去洋三十元分期歸償原告已有允意請求釋出料理中西官磋商之下判曰本公堂衡情酌斷諭着被告蔡德憇限兩個月内償還原告洋一百六十五元違干嚴追 
[追繳欠欵與堂費]  
　　居萬永控許才岐不理欠洋七十餘元前日午後由公共公廨傳訊原告投案訴明被告不理欠欵情形請爲追繳質之被告供認欠洋不諱中西官判被告按照原告控數歸還並着負擔堂費 
[婦人措還房租之艱難]  
　　收租人葉昆賢前至法公堂控孫王氏虧欠租洋四十八元延约不付等情當經傳訊屬實判王氏交保限期繳還嗣因無保管押在案昨又提訊孫王氏供稱婦人現祗措得洋三十八元尚少十元請求釋出寛限措繳中西官判將交案之洋先給原告領去王氏開釋限七天將餘欠如數歸還 
[串賣向人租用之車輛]  
　　丁友朋昨至法公堂控稱周鴻飛前至商人處租去黄包車一輛詎竟一去不返旋經偵得周串同楊學萬將車售去希圖乘輪逃往外埠商人當即報告捕房派令包探金九林孫金禮至輪船上將周楊兩人拘案請爲追究詰之周鴻飛供認租車後托楊楊學萬售得洋　元是實楊供此車係由他人拖來托賣與周無關中西官判周楊兩人各押二月以儆 
[强搶老嫗銀洋]  
　　老嫗周施氏前持大洋三元出外購物行經法租界突被匪徒王阿福等上前將洋如數搶去後由該氏報告捕房派探將王拘獲惟　已無着昨日解至法公堂由原告禀明前情請爲追究詰之王供稱所搶之洋業已用去無法措還求宥中西官判王押西牢二月以儆 
[串攫婦女金飾]  
　　平湖人陳阿福串合同伴在浙江路攔攫婦人龔倪氏之金圈一付圖逃被氏喚捕帮同將陳追獲拘入捕房抄出原贓前日解送公共公廨經中西官訊供屬實判陳押西牢一年期滿逐出租界 
[汽車違章之科罰]  
　　住居法租界霞飛路一百五十一號門牌之張某自駕一千二百二十六號汽車在南京路疾馳被捕查見回禀捕頭轉請公共公廨出單將張移傳至案經中西官訊明違章屬實判罰洋十元充公 
[被告減少保銀]  
　　日商柴田洋行在公共公廨控徐幹卿定貨不出請追損失銀一千三百三十八兩五錢由廨訊判被告交人銀並保無保管押在案星期三日又經俞襄讞會同日副領事林出君提訊被告徐幹卿供稱奉諭着交人銀並保商人驟難尋覓請求改交尋常舖保出候新示中日官會商之下判徐改交七百兩舖保候訂期再訊 
[被訴人傳案交保]  
　　吳景福在公共公廨控告姚阿春不理擔保徐竹泉借欵又婦人胡徐氏控夫胡益齋受翁姑胡森霖胡婁氏唆使凌虐請求斷離追還粧奩又榮福昌控蔡小弟不還貨欵又李鍾桂控吳永和私收賬洋各案前日由探將各被告傳至公堂請示中西官諭令分别交保候訊 
[押店開巿太早]  
　　北河南路四百零八號門牌某押店主翁仰記因開巿太早經一千二百十號華捕查見以其有違工部局取締章程抄録門牌號數回禀捕頭請廨出單傳究 
[洋台上傾倒汚水]  
　　住居虹口天潼路五百十七號門牌之甬人王文奎在洋台上傾倒汚水被一千二百四十號華捕查見以其違章回禀捕頭請廨出單傳訊 
[竊取鄉婦布疋]  
　　王和尚蔡明富二人在法租界菜巿街竊取黄包車坐客鄉婦張范氏之青布一疋而逸後經報告捕房飭探查明將王蔡兩人拘獲吊出原贓帶入捕房昨解法公堂先由原告禀明前情請究詰之王供認行竊不諱蔡供係由王糾同民人前往行竊是實中西官以王係過犯不應復來行竊判押西牢四月期滿仍驅逐出境蔡押一月贓給原告領去 
[西捕破獲竊案續誌]  
　　廣東人鄧思處蔡子文等串竊美孚洋行小白鐵四十箱被海關水巡西捕查獲人贓已誌昨報兹悉此案業經梅捕頭訊據吳阿泉朱計法洪阿林姚炳生等四人同供摇船爲業此項白鐵係鄧蔡二人雇我等駁船由新大阪碼頭裝至順泰碼頭起卸並不知係贓物求宥質之鄧蔡二人供詞推諉梅捕頭得供以原告旣在公廨起訴判將一千人證於前日併解公堂訊辦 
[竊取衛生衫褲]  
　　皖人李子卿混入虹口西華德路一號門牌日本書信館内行竊廖光照之衛生絨衫褲被田阿如瞥見扭交包探沈崇禮帶入捕房押候解送公堂訊懲 
來函 
[中華民國國民救國會致總商會朱會長函]  
　　葆三會長先生台鑒敬啓者五月問曾致一函（請專爲歸國留日學生開奬辦學事）備陳欵曲未蒙復示殊深悵悵今再獻一得之愚幸垂聽焉竊思民爲邦本本固邦甯年來政變迭　生民塗炭老委溝壑壯散四方困苦流離顚連無告救濟之舉誠屬要圖滬上爲五方雜處之地在此棲食者實繁有徒當此秋風號寒轉瞬冬嚴又届若不亟籌妥當之方法以救濟此輩勢必相率爲匪擾害閭閣爲害實非淺鮮試思上海近年來搶刦之禍層見迭出行人相戒於道以如此繁盛之巿場敢作此不法之舉動此中固有素性不良之分子然亦以生計之逼迫挺而走險者正復不少揆其情形亦殊可憫也敝會抱民爲邦本之義爲正本清源之計特採消極的辦法爰在會内附設中華勸用國貨社及宣講會宣講會則以感化爲目的勸用國貨則以負販爲實施招致失業子弟負販（見國貨社簡章第六條）祇須相當之保人即給予貨物及包囊令其負販歸本不計利似此旣可以使其有正當之生活而救濟乃獲實效非同世之人給一衣施一錢便予了事遂爾欺世盜名即謂之慈善即謂之救濟也敝會知之最稔故力矯此弊不爲姑息的救濟而博慈善之虚名特用切實之辦法而助生計之獨立全其人格去其惰性使失業者得業化莠民爲良民現實行已有兩閱月之久負販已有十餘組之多（二人或三人一組）目下來此報名者日必數起可見人性本善向上之心固具有同情特以社會之有力者能否善導之耳敝會籌辦此事純屬私人經濟故應付維艱而對此喁喁又勢難坐視不救素仰貴會長提倡慈善事業必具大公無我之思且此次奬劵目的爲救濟湘省水災補助本埠慈善事業而設敝會兹舉純屬慈善事業範圍想貴會長必表同情而樂予補助也用特不揣冒昧縷陳　末事關慈善事業希速復爲荷中華民國國民救國會啓 
[中華職業敎育社特别通訊]  
　　此欄由本報贈與該社專登職業學校募金團消息 
　　昨日爲開始募金之第四天第十七隊隊長穆君藕初自捐銀五百元 
並報告募到五百元總隊長朱慶瀾副總隊長聶雲臺 
雜評二 
[軍事偵探（訥）]  
　　中國向來之所謂軍事偵探不過偵探黨人偵探匪徒即有不實正政府視之亦不過多擾一二地方多傷一二生命而已無關大局也至若偵探對外之軍事則關係在國家苟有遺誤責任且及於當局自身故不得不預防之此所以有取締之說也殊不知今日之所謂偵探祗有栽贓陷害敲詐揑報之能絶無秘密偵察之智能手段故其對於一般平民可隨地施展其本領而對於國際上之軍事則斷不能得眞確之消息若欲責以不妄報勢必無事可報吾故謂與其取締也母甯慎擇之而勿濫派之爲愈 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[嵩山移文（仿北山移文）] [  蘭徵]  
　　嵩山之英少室之靈馳烟鐵路勒移清廷夫以項城奸雄之姿合肥權詐之想爲皇帝而　山作總理而無上吾方知之矣若其孜孜實業混混巿儈芥寳光而不盼屣總長其如脫剏紗廠於南通披羊裘於嚴瀨固亦有焉豈期終始參差蒼黄反覆歆漁子之利慟廢帝之哭始養望於青島終收功於白屋何其謬哉嗚呼山甫不生仲氏旣往捷徑爭趨空由誰賞世有邪人油滑之士旣文旣武亦官亦仕然而學蹈東海濫吹南郭假道首陽裝腔商雒誘我人民欺我孤寡（叶入聲）其始遁也將欲排孫文拉張傲袁氏蔑諸軍熱情張日老氣横秋或歎清廷長往或怨辮子不留笑他人爲和　裝幅巾爲道流康梁何足數節庵不能儔及其國卿赴召帝制萌動嵩山賜號老成借重爾乃復辟失敗舞臺再上割豚尾而著洋裝（近見報紙小影乃著洋裝）當選舉而奉任狀人民凄其帶憤官僚喜而若狂倐患得而患失固良心之盡喪至其紐玉璽綰大綬跨三海之雄冠四友之首張英風於東海任笑駡於衆口議員長擯約法久埋借欵籌餉犯其慮文虎嘉禾裝其懷國卿旣斷太保無續常綢繆於武力每紛紜於黨獄籠　趙於往圖架黎馮於前録希蹤袁世凱馳聲各軍督使其鷸蚌相持漁翁獨舉大樹落蔭黄花無侣民國摧絶無與歸憲法荒凉徙延佇至於政客入幕漁翁出名　統私生民意假選舉非法金錢靈昔聞投票圍議院今見開匭調禁兵於是南方獻嘲北京騰笑列國爭譏輿論竦誚概國祚之將傾悲　人以赴弔故其民怨無盡國恥不歇澹菊迎風瑞芝擺月驕白晝之錦衣馳黄昏之素謁今猶趦趄津埠徘徊燕京雖情投於　海或展翼於南溟豈可使萱草厚顔蓂莢蒙恥庭芝不芳廷榮復萎塵京城之素衣汙滇池以洗耳宜拍電報馳露布慰雲霓防風雨杜復辟之謡言絶宗社之覬觎於是報紙瞋膽小生怒魄勿半推　半就歇掃塵而滅跡請謝長樂老爲中華逐客（三） 
家庭常識 
[洋漆用法] [  述甫]  
洋漆一名凡力司性極易燥凡遇大件漆器每苦見風卽燥不能轉手致漆後常多絲縷予於用時　魚油或香油少許和匀用之（但香油過多則不易燥宜注意）則光亮更甚而無即燥之弊 
客座閒譚 
[佩香夫人小傳] [  硯田]  
　　嘗閱說部載紅拂梁紅玉事心輙艶之以爲脂粉中乃有此奇女子不謂雛齡弱息能識英雄其事其人較之古人尤爲難能可貴如所聞佩香夫人者孰　古今人竟不相及哉夫人姜姓名幗英字閨臣佩香其别號也幼失怙恃隨姊氏大蘭住漢口操神女生涯大蘭爲個中翹楚傾動一時夫人時十歲供灑掃給使令而已江西新淦孝廉某公計偕過漢一見大蘭非常傾倒遽訂白頭之約及下第南旋桃源再訪大蘭竟背前盟語多譏諷公恚極而出斯時神色殆較名落孫山尤爲沮喪夫人旁觀情狀心大不平公出後從容進曰平康苦海超拔爲幸夫人旁觀情狀心大不平公於前妹觀某公少年科第倜儻風流必非長貧賤者姊曷思之蘭怒曰妮子何知須汝饒舌汝愛之汝何不嫁之夫人曰妹係相勸何怒爲且予姊妹身體原可自由志苟有在本非人所能奪也蘭愈怒曰汝果志在某公我决不阻曰姊果能不食言乎請聽妹所爲勿復問可否也蘭曰可夫人乃暗假蘭命召公公以爲蘭意轉也亟赴之至則夫人出應告以相爭之故並陳述相依之意公哂曰汝眞妄矣無論汝幼不能允汝姊慾壑予力豈足填之得母效若姊故　耶夫人曰公不信固也但妾本非爲今日計遲以數年妾富纒頭公登上第必可不費分文可以如意設有意外公仍可見棄今夕但求一諾耳與公固無害也公愕然久之曰美意甚感惟予家居鄉須任勞苦老父性嚴與其後悔不如休矣曰妾視歡場猶地獄也苟肯援手雖焦　爛額亦所甘心勞苦何足辭公乃以此疑妾乎公以爲憨又思允固無害乃笑而諾之夫人遂出富貴白頭圖索公題句並誌年月姓氏爲異時印證焉自此修儀容講酬應絲竹而外尤致力於文翰務求於枇杷門巷獨樹一幟果也芳名大著洋溢章台雖年未及瓜而香奩　富幾　駕阿姊而上之　喜甚以爲衣鉢得後起之人而不知深心人固别有懷抱也越二年值春試夫人知某公必過　乃藉故與姊齟龉　欲分門别户另築香巢蘭初不可經人多方調解令夫人出兩年積聚悉以予蘭爲自贖之費大蘭始無如之何某公至漢備悉情形乃大奇之無何公又報罷年將三十夫人亦十六齡矣蹭蹬相見未免欷歔夫人慰之曰公母然此正天之玉汝於成也（未完） 
益智新畫 
[雜具像形] [  楊北濤]  
廣告牌（像只）高下機（像不） 
大禮帽（像　）鐵錨（像个） 
短篇小說 
[社會短篇自盡] [  陳鉞]  
　　碩甫曰九月一日爲星期日校中無課且昨日爲月杪校中例發月薪余旣獲得十餘元之敢入且喜今日又逢例假遂即歸家須知我輩身爲小學敎員家資類多不豐朿脩一旦到手即欲急急歸家一走蓋一月中柴米油鹽等之開支均於此是賴倘不應期而至則家中人即望眼欲穿故不得不急急歸耳抵家後以與老母及稚弟弱妹相别垂及一月相見之際均各樂甚覺家庭之歡無過於此者有頃余即以月薪上之吾母而吾母亦爲言一月來之用度於是遂雜談及家常瑣屑正於互談之際吾友佚庵若預知吾歸者不待相邀而至余急起迎之互話别情佚庵言次忽曰汝亦知吾鄰汪雨槎已逝乎余愕然曰非業米肆夥者耶其人頗健碩其急病乎伕庵唏嘘不已曰雨槎非死於病也彼蓋自盡耳滋足悲也佚庵言已笑容都歛慘然不歡余聞言益愕然曰彼曷爲自盡其或有不得已之故而出此自殺之策歟佚庵曰彼家貧甚彼之死實貧故耳余曰天下之貧者夥矣使因貧而自殺母乃愚甚抑亦自輕甚矣佚庵微笑曰碩甫且弗加以駁詰吾爲爾一述雨槎之所遇則其死爲足悲也佚庵遂述其事曰雨槎者吾鄰也年事才四十餘耳自其狀貌觀之類六十許人蓋其兩鬢星霜而額上縐紋鐫刻甚深且爲數復夥初不與其年事相稱顧雨槎爲人忠厚誠篤藹然長老自其幼時入某米肆肄業以來至於今日米肆旣歷年無恙雨槎即長居此肆中初未他遷蓋主人深信雨槎之爲人足以爲諸夥表率故不欲其去也而雨槎亦以蒙主人青眼不欲他遷致負主人恩意顧　槎家貧窶甚月薪之所得爲一家衣食資恒患不足雖竭力自趨於儉而食指繁事實上恒與其意相左其初夫婦二人衣食而外尚有餘資旣育子女乃日趨於困境而不能自脫矣於是歲必舉債爲維持計須知借債之舉不用於生利之事則無論其爲貧爲富悉有弊而無利直自殺之政策也（未完） 
 
 
 

Page 15

 
 
   
 
 

Page 16

 
 
   
 
