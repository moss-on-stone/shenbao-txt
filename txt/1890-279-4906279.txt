# 1890 - 279 - 4906279

 

Page 1

 
 
[附送有求必應勸賑册] [  本館謹啓]  
　　揚州施紹餘善士俯恤時艱疉經備册勸募蒙四方仁人慷慨樂施集數良多活人無算兹又聞災憫惻刋有求必應册一萬扣近今善報歴述詳明由絲業會舘賑所少欽施丈交到託本舘於今日隨報分佈想孜孜修德者必踊躍轉移以匡不逮决弗晒再三之瀆也災區不少直隷順天山東尤爲緊要用特佈聞同氣相求同聲相應竊爲引領望之 
[二十四史第一次出書告白] [  圖書集成局啓]  
　　本局所印二十四史墨必選擇上品可保年久决不變色紙則一律用雪白連史略不參差本可早日告成祗以精益求精不免稍延時日　已　成二十餘史第一次　出晉書宋書南齊書梁書陳書魏書北齊書周書隋書南史北史舊唐書元史等十三史共書一百六十二本與股者如找足洋銀三十元卽可持票前來提取并付第二三次書票各一紙其第二次至本年九月終可出史記前漢書後漢書三國志新唐書新五代史舊五代史遼史金史計九史第三次至本年十一月終可出宋史明史計兩史現在尙有股票出售每股洋五十元至第二次出書時截止務請速來購取否則全書告竣後當另定價洋也其書分盛木箱三口大小一式製極工雅惟取書時每口須另加洋六角此布 
[人類不齊由於俗尙事爲不同論]  
　　詩曰天生烝民有物有則民之秉彝好是懿德此言人性之善初無二致也自染氣習而人類自此不齊矣不特善惡殊途節種類亦不一故各處之人其色相性情俗尙事爲各不相同中國一十一行省各省人之色相性情　尙事爲各有不同之處究之上古之世無論中國外國九州内外莫非皆番苗土人穴居野處樸陋無文人各甘其食安其俗樂其業不耕而食不織而衣至老死不相往來亦無商賈互市之事故彼時之人識量褊淺其色相性情亦無大異迫役聖賢迭出作之君作之師立綱常名教之道以繫維人心至今昭垂千古後之人莫可訾議自此而習善者善不習善者惡人之色相性情俗尙事爲相去漸遠矣今西人别人之種類分古之大九州爲五大洲五洲之人名不相同每洲内各國之人亦各不同一國之内各處之人亦不盡同推諸數百里數十里數里數十家各有不同之處此非具絶大智　者不能知其原委也凡一人生於斯長於斯習業於斯　於方域素不與外人通其見識必小則是處之人無甚攺變風氣不開故也嘗聞諸西土云阿非利加洲之黑蠻皆染此弊卽同類之人其品類亦大有不齊色相性情因之隨地不同矣如爲帝王爲爵官爲儒士爲庸民與夫農商末流舟子御車漁父樵牧凡百工藝以及倡優隷卒其色相性情各各不同蓋因其人之飲食起居習氣事爲所居之位所遇之境不同故也旣知各種各類人之不同皆有所以致之即可知人之色相性情必非一成不變者也譬如華人自幼往外國食於外國習業於外國娶妻於外國至日後所育子女大半變爲外國人卽其本人亦將有外國人之習氣外國人之　中國亦然中國一國南人至北北人至南其飲食起居易地而攺變者其習氣與性情久之亦將攺變宇宙問無論何種人類皆可受教化變性情而爲極聰明極有見識之人是在人之學不學耳雖至番苗與禽獸無異者亦可去其舊染之汚以復其初時之本性人類之善惡雖因其習　而異人類之殀壽强弱亦莫非由於習俗如觀兩種人皆不食太飽之食不飲過量之酒不作苦工無絟亂各事娶妻之遲早適中如天氣無甚大異者而兩種人之殀壽必同今天下各處人殀壽大有不同者皆因其天氣事業品行境遇不同故也如業油漆吹燒玻璃及鎔製鉛鐵皆能害人之生有數處人之壽不甚長或早夭較他處多者實因業此數事較多也若過於饕餮食太飽飲太過或所食之物不精良不足以養生或因所居之房屋不淸潔狹窄　穢或因地中陰溝淤塞不通又因爲幼孩時其父母不甚經意撫育諸如此類皆足促其年壽以尋常而論人生殀壽與天氣不甚相關然有時亦有相關之處如意大利京城　近有一處天氣汚濁不淸不獨外邦人至此易染疾病卽本處之人久居是處亦難免疾病傷生之虞　如阿非利　洲軋婆恩河河口其處天氣甚劣雖本處黑人亦　居住無論何人由淸氣遷入濁氣初居時每覺身體不能順適迫傳至數代若子若孫方可與相處之　同其强弱有時一類人忽然死傷疾病甚多者大半因疾癘毒症之故中國各處每年必有一二次西國亦然天花痧痘等症　美利加人初不知世上有此症也嗣有歐洲人患是症者往美洲遂傳染其處因是美洲人病此而死者甚衆曩時歐洲無花柳諸毒症後有美國人身患此瘡偶往歐洲遂傳染其處至如一人之强弱雖不獨因天氣之故而於天氣所關亦大嘗聞英吉利人初至赤道處作事恒較曩日爲少赤道卜各人初至寒地其作事亦必較前日爲少皆因天氣驟換故也可見一人之飲食起居俗尙事爲能攺變人之殀壽强弱色相性情而天下人類從此更覺不齊矣天下事日繁一日安得宰世者因其不齊而齊之哉味道居士因慨夫世之人類不齊而發爲此篇上之弢園先生先生以爲然因歎世間一切人民種類有貴賤性情有智愚身體有强弱皆由後來事物云　之變非生初使然也至今日而欲齊其所不齊亦難矣哉安得有首出庶物者俾地球歸於一流齊　教化一道同風佛家之所謂金輪聖王者其庶幾乎 
[五羊仙蹟]  
　　新科翰林院庶吉士李庶常經畬爲督憲李筱帥之長公子日前請假來粤省親於初十抵省翌日繼述堂留守唐沅圃方照軒兩軍門及司道各員次第赴轅賀喜○水陸師學堂肄業諸生學習有年成材者衆日前督憲札委洋務局總辦湖北候補道蔣觀察調集諸生試以天算興圖測量駕駛以及電學化學光學擇其技　嫺熟者得十餘人每人賞　六品頂戴咨送北洋及海軍衙門差遣所遺額數擬卽在省垣廣招聰頴子弟選　云○廣州府李宮山太守接奉學憲來文内開現在陽江試事將竣約八月中秉節回省接辦科試等因遂出示諭令各生童務於八月二十五日以前齊集省垣聽候學憲駕臨示期開考有志觀光者愼毋遲延自誤○入秋以後雨澤甚稀禾麥乾枯金禳難望李太守惄烏憂之涓吉本月初九日率同南番兩邑宰赴城隍廟設壇祈雨次日卽陰雲四合大雨傾盆四望出疇旣沾旣足農人轉憂爲喜咸謂太守誠能格天○善後局撥　槍砲藥彈等物甚多札委候補直隷州唐子安刺史解往廣西以備邊防之用 
[廣州火警]  
　　本月十三日寳源大街口某木作工人均出外工作只一學徒留守作中偶捕得耗子一頭蘸以 
 
 

Page 2

 
 
火油意將焚斃耗子負痛奔逸躱入積薪火忽延燒熊熊上燭旣將木作燒燬復殃及對門某染坊頃刻之間俱成焦土猶幸時當白晝人力易施故祝融氏不甚披猖少選卽行撲滅云 
[八閩紀事]  
　　閩中本屇水患雖稍减於前然當市景艱難之際民生困苦不得不望在上者之善爲撫恤卞頌臣制軍札飭善後局司道保甲局委員確查人數按户給米大丁每口日五合小丁每口日二合半以十五日爲率生員每人米三斗西南各鄉派同知袁學顯沈壽昌詣查近城内外由督辦保甲局楊觀察分派各員往查現已確實查明給予米票另委平司馬元奎等分散賑米司馬奉委卽歴詣西關外九忠祠接官亭南關外茶　祖殿南禪寺東門　等處照票散給其在水澗分　之日有南坦北坦丐民紏集千數人因前委員未及詣查紛紛前來求賑勢甚洶湧司馬恐釀事端急飭丐首曉諭一番未逾時詭稱現在憲諭給甯等賑米十八石并宣傳憲意無許滋閙丐民感恩無不以手加額頌聲震野至次晨始據情禀明上游重其才頗垂靑眼司馬剛直勤愼視公事如已事奉委賑務三閲月以來黽勉從公自辰至酉未嘗一日稍懈并不許跟丁胥役在外勒索輿論翕然是眞能以實心行實事者○福州亢旱已久秋禾不免有枯槁之憂農家雖日日盼雨依舊赤日行空纎雲四捲米價有增無减小民將何以堪○久晴之後百物枯燥南大街花巷口大美　店幾兆焚如幸卽撲滅得免蔓延然鄰　居民已受驚不淺矣○長樂縣轄鄉民張貞銓溺女一案經吳大令堂訊斷罰并將禀報之武監生等發押嗣由育嬰局紳士具禀督轅卞制軍批仰臬司親提人證訊辦一面張太守僖前往查辦孰直孰曲自可水落石出也○賭博之害民莫甚於花會經卞制軍嚴禁此風爲之歇絶督辦保甲楊晴川觀察尤能仰體憲意密飭幹役時時查緝近來雖有棍徒乘機竊發未出旬日卽已受縛公庭若輩無從施其技倆地方受福不淺 
[漢臯雜佩]  
　　張香濤制軍移督兩湖興利除弊善政不勝枚舉而於開礦製造等事尤能實力試辦由外洋運來機器已非一次近又運到機器多件由怡和行輪船裝載抵漢懼機器搬運爲難現經該船向上海携取吊架備用方得移動也○漢陽府接奉憲檄舉行科試現已擇定九月初三日取齊初五日開考想五州縣文童又當擔囊負笈而來矣 
[冶城秋色]  
　　最好日斜風定後半江紅樹賣鱸魚此王漁洋眞州絶句也要之江干風景無處非蘆葦家鄉卽無處不魚蝦村落曾記昔年由石頭城放棹沿采石磯掃天門而上時維九月序屬三秋西風獵獵浪湧如山長年倚棹未敢解纜銀濤中又有物作灰靑色跳躣出沒旣不見其首又不見其尾舟子指爲江猪拜浪謂此物每値西風大作便鼓舞江心少頃忽見水鳥北者南而南者北則夕陽在山朱霞矗立空際照江心作金蛇萬道而風亦漸紆徐不復助陽候爲虐矣王漁洋謂江上看晚霞最是江行眼福當其霞光勃發恍惚英雄氣概及其餘霞散綺則又兒女心腸俯仰徘徊令人俠骨柔情一時勃然不能自已正不獨爲詩家添詩料爲畫家助畫神也客有唱白練裙而爲吳兆熊之去者送之白鷺洲邊斯時白荻作花如雪白雁作字橫江白蓼與紫蓼依依水次作離别可憐之色方欲誦登山臨水送將歸以壯行色而送者已一聲河滿雙淚君前幾令見慣司空與江州司馬靑衫同溼回顧白下門西風殘照覺王逸少之所謂中年傷於哀樂者正爲　中人寫照乃知情之所锺正在我輩○前報載水西門水龍與胭脂巷水龍在陡門橋地方救火因激水之際誤湔首事之衣被此遂相毆擊又同赴江寗縣喊禀騐傷事已閲數月矣兩造各執一理相待不肯相下兩龍　董又分左右袒以爲非此不足以爲門户光前月胭脂巷將龍送至水西門王董事家王遂移置江寍縣之大堂上請官作主現聞兩造湖海之氣未平使高坐堂皇者無從下一斷語因念明季當福王時金陵有十忙祝石林寫字忙何雪漁圖書忙魏考叔畫畫忙汪堯卿代作忙雪浪出家忙馬湘蘭老妓忙孟小兒行醫忙顧春橋合香忙陸成叔討債忙程彥之無事忙想兩會首事於此事必有忙其所忙者矣○金陵之善舉由地方官綜核出入者惟普育堂堂分爲五所收養城廂内外之極貧無告者已二十餘年矣今歲遵旨奏定歸江寍府管理每月照例在善後局支銀五百兩以爲堂中經費其實堂有田可以收租堂有洲可以薪爨又有房租出息可給薪工口糧因此前月當領銀時善後局憲恐筦堂務者或有不實不盡之處須吊帳查閲而後發銀當下果查得人浮於事由是札飭江甯府令其澈底淸理指出可議者數事現聞李太尊已經禀請裁减冗員若干名想嗣後善欵可期滴滴歸源而鰥寡孤獨亦可期人人受惠若非善後局憲之破除情面烏能使功德中之情弊瞭如指掌哉 
[順天府尹憲札諭]  
　　順天府札花翎三品銜候選同知戴嗣源知悉照得本届畿輔大水順天二十四州縣無一完區雖經本衙門廣延義紳派撥屬僚分往各處雇船紥筏救渡人口散放粮食並奏奉皇太后皇上賞撥銀米曁各省疆吏及本京本屬善紳捐助欵項辦理急撫以救目前無如災區太廣災情過重間有已露高地大半冲壤沙壓補種無幾窪區水不能退迄尙淹潦自秋徂冬爲日甚長無屋無食苦何以堪不得不設法廣爲勸捐以期多得一分之捐多救一人之命素知該員熟識中外情形講求愛養夙有民譽合亟專札派委札到該員遵照立卽束裝起程前往上海甯波一帶以親及親以友及友多方勸募所集捐項隨時匯解來京以資接濟其助捐各户欲奬何項亦由該員開列姓名銀數送轅以憑隨時核奬此札○禀道憲聶八月十七日紅白禀敬禀者竊卑職奉順天府尹憲札飭以本年云云全叙等因奉此除分投甯波上海兩處廣爲勸募外合肅禀明憲案並祈轉飭上海廳縣及各局所一體知照肅禀恭請鈞安伏乞垂鑒卑職嗣源謹禀禀報奉文勸辦順直賑捐並請轉飭上海印委知照由二十二日奉批已據禀移行知照矣此繳 
[鄂渚官報]  
　　八月初十日湖南候補直隸州沈榮慶奉南善後局委解山東河工經賈銀兩來省禀到卽用縣濟生奉督撫憲會辦興國州釐局赴兩院禀謝候補縣楊鈞由京起服來省禀到十一日試用巡檢魏祚運赴兩院禀謝派委管帶楚寳輪船差十二日候補縣梁金鈺奉臬憲委赴應城縣查辦事件署漢陽協撫標中軍叅將調補湖南岳州城守營叅將璞玉進見赴兩院禀謝咨文准補督標右營遊擊楊龍章進見謝候補縣黨述禀見謝酌委十三日楊龍章赴兩院禀知履任並操防事署督右遊擊俞厚安卸遊擊並操防事督銷淮鹽局江蘇候補道楊赴兩院進見禀辭赴江甯候補州判傅德潤解蘄州厘金來省禀到謝記大功一次並謝留辦十四日候補縣劉春生奉臬憲委赴雲夢縣會審案件候補府經歴張逢原奉委查漢陽崇信仿街道差俱禀知藩憲牌示漢陽仁義巡檢事務詳委應城縣長江埠巡検吳元熥應城縣長江埠巡檢事務詳委漢陽縣仁義巡檢楊寳森俱調署十六日委辦沙口釐局候補同知胡應辰來省禀到謝調辦黃花澇釐局候補縣涂應驤奉武昌府委赴武昌縣公幹赴兩院禀辭 
[方伯啓行]  
新任江甯藩憲瑞茀侯方伯抵滬後於前日下午由天后宮行轅乘馬車至下海浦渡登烕靖兵輪船駛赴金陵擇吉履任文武各員弁均往送行 
[眼界重開]  
　　西人范逹山善放氣球一試於楊樹浦之大花園見者已詫爲得未曾有昨在泥城外之味蒓園再試其技四點鐘時中西游客雜沓而來繡幰雕輪在園門外税駕者約以百計俄而入廣塲恣游眺但見紅旗颭影緑草成茵設葦席以障風對芳林而列座後待游客到齊始灌氣入球此次所製之球較前次更大氣一灌滿瞥然上升西女華利緣之而上若輕燕之隨風游龍之戲海令觀者昻首眩目相與稱奇歎 
 
 

Page 3

 
 
異不置俄見此球向西北而去西女在空中將傘放開飄然下地觀者遂紛紛散歸時則暮烟籠樹繁星滿大報匯　已打七下矣 
[會審定貨]  
　　前報德國商人順全隆洋行控大春洋貨號東周雲峯定買絨布延不出貨一案原斷以據稱内有一百箱貨不符准其各邀公正人查騐評論再行定斷其餘一百六十餘箱已曾出過應先付銀出貨旋以原限七日據稱所邀公正人未定由律師担文經手一再聲請展限不料周雲峯延約至昨日下午覆訊雖已邀定公正人情願簽立聽騐一百箱據稱走樣之貨而原斷應先行出貨之一百六十餘箱依舊未出周雲峯不自到案僅令伊夥到案稱其餘之一百六十餘箱亦須請公正人評論朱明府與福繙譯官以其有意抗延而順全隆之候質者亦非行主隨飭令各邀原訊東家投質守候多時順全隆東家旣到惟周雲峯幾次飭差往追仍不到案是以飭將來夥管押務令本日先將一百六十餘箱之貨出淸如延干處其應議之一百箱則照原立公論據内本須另添公堂中西官諭准字樣應令原議律師換過再行簽字○德商天福洋行控利興廣貨店定買料瓶洋糖一案原控貨價不過五百餘兩在原告以爲貨係指定式樣今旣裝到不應不出而被告則稱原定係大粒之糖今來貨均係小粒是以不願出貨當以定貨係利興店東非現在投質之人朱明府商之福繙譯官令該店東於下禮拜六自行投案再行訊斷 
[兇犯收所]  
　　虹橋人李阿初被隣人鄷　刃斃經陸邑尊詣騐獲犯已見報章前日之晚飭提研訊鄷供稱小的父母已故並無兄弟刀係李物餘供與昨報所記略同邑尊令釘上脚鐐收入自新所并以差役緝捕勤能賞给洋銀六十元 
[上海縣署瑣案]  
　　前報紀南碼頭划船覆沒愵斃數人陸邑尊詣騐後飭將渡夫吳寳順船埠葉友梅帶回訊供分别枷號前日復行提訊吳葉同求恩典並稱以後自當謹愼小心邑尊着開枷斥釋○浦雲卿在順泰烟館自刎邑尊一再訊供斷令龜子錢阿虎出洋銀二十元龜奴錢鳳寳出銀十兩給屍父扶柩回籍掩埋並將屍女鳳仙及房中什物一併給伊領去此已詳列報章矣前晚屍父浦春岩挈妻李氏投案訴稱小的係長洲縣人在察院前開設浦同泰玳瑁店現願將兒子棺柩及孫女領回邑尊飭將洋銀等一併給領諭令赶緊回籍不准逗遛○朱關茂偕妻劉氏控被錢永淸毆傷有徐晋成願爲見証陸邑尊騐得朱受傷屬實諭令自行醫治俟提錢徐再訊前日差役將錢提到帮審委員竇明府研訊之下朱投案訴稱小的傷未告痊叩求將錢究辦明府問錢因何將爾肆毆答稱光緖十一年小的曾與錢涉訟是以挾怨尋仇錢供稱小的係本邑三十保十圖人年四十五歲向爲靛靑生意於本月十四日回家舅母吳楊氏言及時時被朱調戯小的遂約同本圖地保胡正至朱兄鑑堂處歴訴前情鑑堂置之不睬小的實未行兇求大老爺細行查訪現在吳楊氏亦在此候訊明府飭傳詰訊供稱小婦人年四十七歲丈夫故已四年生有子女各一女年十九歲許字某姓家子年八歲朱係小婦人之表弟本年七月間突來調戯三次聞朱在鄉劣跡多端叩求嚴辦明府判令將朱錢交差看管諭令吳楊氏退下候傳地保及朱兄到案覆訊 
[英界公堂瑣案]  
　　工部局收捐洋人台物司訴稱北香粉弄張阿林家應收冬季房捐錢二百六十三文昨日往收不付向之催促始有婦人辱駡繼竟逞蠻因將張妻陸氏指交巡捕送案請懲張供稱西人來小的家中收捐時小的適不在家妻子告以無錢不敢逞蠻辱駡林氏供稱西人向收四季捐一時無可措辦懇令暫緩西人不允小婦人旣不辱駡亦不逞蠻朱森庭明府判令掌頰四十下限日繳出捐錢二百六十三文○某洋人訴稱失去獵狗一頭値銀三十兩昨至某戲園見在張湘元處向之索取張將狗從樓上擲下以致受傷垂斃因之投報捕房將張送案張供稱小的係天津人此狗在路買得忽有西人來索小的並不與較牽狗使出悞跌受傷朱明府謂爾豈不知狗係西人所畜竟敢任意摧殘乎遂判令笞責一百板枷號十四天○水巡捕某甲禀稱駱金生侯關全張永淸等在陸家嘴角江海新關所購地上刈柴關上人並不知悉拘案請辦駱侯張同供稱小的等向莊元環包刈福利洋行地上茅柴因與海關之地毗連悞刈茅柴六捆及水巡捕來究問已將柴如數還矣莊投案申訴悞刈情形並稱駱侯張被拘後已告知福利行主函致海關説明情節朱明府判罰洋銀兩元撥充某西醫院經費○徐湯海訴稱小的家中失去衣帽銅鍋等物由捕房查獲人贓送案請領竊賊王阿二認竊求恩並稱小的向來小本營生如今初次犯竊旣經破露以後不敢爲非矣朱明府判令笞責一百板贓給徐領去 
[法界公堂瑣案]  
　　中西大藥房西人穆師亨控追茂源洋貨店主李洪虧欠荷蘭水洋廿元零二角五分並將各店家買貨之發票收單數紙呈閲聲稱藥房中收到帳欵經洋人簽字下有誰人經收姓名同轉檢閲之下謂李洪曰該洋人交來收單確有經手人之姓名惟爾交案之兩單未簽姓名李供五月十四日由該藥房之撒拉夫髙富貴收去英洋四元七角六月廿六日又付五元七角當由髙立有親筆收票可以比對同轉商之祁繙譯官曰髙已逃去藥房中必有經手可以傳間轉間該洋人據穆師亨稱儘可邀案同轉着將李洪仍交原保限出月初一日到案核辦○餘記報關行夥沈建忠禀追前被舟子盜賣之藥材樟腦等物據包探王榮培禀昨日往滬南裕泰藥行傳店主季竹亭不料季早經避塈查伊行中並無藥材　將季妻陳氏拘案請究捕房中亦將在押之舟子陳阿甫解至案下同轉詰問陳氏曰爾夫爲何不來供稱包探來家提人時我夫手携六歲小孩出外未曾會面目下想已聞信走避問舟子陳阿甫所竊之藥材是否賣在爾處共買得賊贓幾次答稱陳阿甫之藥材確係我夫收下約有五次惟售價若干多在外面講定小婦人不知底細同轉着將舟子陳阿甫並季陳氏分别管押俟將季竹亭交案再行核訊○同昌泰煤炭店主徐松堂控同業之晋康主魏田舟虧欠煤銀一百七十一兩一錢三分屢索無着求請究追魏供我店中之經手人王桂生本由同行中之張祥叔經蔍同昌泰之擋手朱友寳作保前經王桂生向朱友寳處賖取貨物由朱親自交付嗣後王向各舖經收貨款洋二百二十二元私自侵用由朱友寳查對明白允許認賠洋一百八十元小的吃虧不起尙未首肯徐忽來控告求請明察徐復呈議單一紙禀稱店中擋手尙有别人請閲議單同轉謂朱友寳雖非爾店擋手總是爾店之夥着魏交保出外向同業中董事商量料理如不能了結仍准禀覆提究○葛全生朱瑞芳因欠西人昔葛勒司銀洋嗣經法公館查檢借據將葛朱兩人提案詰問爾等共欠洋元若干葛稱曾欠洋三十元朱稱小的本爲巡捕因歇業後西人昔葛勒司邀我帮同經放印錢自十一年起至十三年止西人意欲回家被人拖欠英洋一百三十八元當由小的墊付洋七十元尙有六十八元由我出立借票一紙此後各欠户紛紛搬散無從索取同轉謂别人欠項不必問爾欠西人之洋須兩禮拜内交楚供稱無力還洋同轉着押候交欵始准釋放○法工部局小工許阿桂控稱遊勇王寳三前因砍伐馬路旁樹木曾經扭案蒙判責枷兩禮拜期滿釋放詎料王仍不攺過昨日手持竹竿兩根頂上紥有小刀仍在西門外日暉港一帶砍伐樹本爲此扭案請究王一味抵賴同轉謂上次有案無庸抵賴判責一百板枷號一個月示衆○姚公館之家丁王福昨日至公廨遞禀聲稱傭婦王家媽由陸薦頭經荐於本月二十二日進公館祗做兩天胆敢將主婦之金飾印戒耳環等物席捲遁逃叩求提究同轉准詞將薦頭陸薛氏拘案問王家媽由爾經薦目下捲物遁逃爾須將伊尋交如不能尋交須由爾賠償供稱小婦人今於中秋日產一孩不出門户至二十四日聞王家媽席捲逃遁姚公舘喊我去逼令尋人至二十七日始得回家產卜之孩絶乳數天遂致絶命今聞王家媽串同來頭人避匿今晨小婦人之婆婆往姚公館求情想　料理同轉謂如果理妥斷不致再來控爾着管押捕房限交失物○荳腐店主金利源虧欠金錫卿之會錢四十二千經金錫卿禀控堂訊着交保限八月節後一併還楚曾詳前報嗣因金利源仍未 
 
 

Page 4

 
 
理楚金錫卿於昨晨仍投公廨請追包探王榮培等將金利源傳到同轉問爲何届期不將會洋交案金利源卽檢交洋十元暫請給領其餘之洋每月拔付五元同轉謂上次爾已約期到期仍不交付爾言殊不可信着押候再交洋十元尙有一半限九月半交淸交到之洋十元當給金錫卿領去○錢寳元禀稱冋開米店今春由吳興寳荐朱金培爲　帳嗣因有洋人邀我同往臺灣經辦軍裝至三月間回滬朱金培已經歇業查檢帳簿大有不符有一次收進洋二百七十元朱付出洋一百數十元尙存數十元不知去向同轉問經荐入吳興寳曰爾係居間人伊等究竟有何轇轕爾可直説吳稱荐朱至米店爲夥歇業時虧欠洋六元錢屢次向朱索取朱因有議單據一張存在錢處要錢還據始肯還洋錢定要朱還淸欠洋六元然後還據以致爭論同轉謂照錢所控顯見朱有錯帳朱稱素來規矩並無錯帳所有簿據上之錯處被錢寳元私下更攺數目可請察騐同轉着朱金培交保令吳興寳帮同料理下期禀覆 
[楹聨助賑]  
　　蜀中席村愚太守不喜仕進好山水游精醫學善漢隷數年前過上海名震一時今遍游五嶽重來斯土學益進二子爲部郎將之京華就養同人因時疫大行婉留暫住爲設館大馬路億鑫里淸晨寫字八點鐘應就診十二點應延請其門如市焉昨以手書漢隸楹聨百副每副减潤售洋五角交本館協振所助賑其好善尤足多者因樂得書之 
[戲貲助賑]  
　　漢口裕隆全鹽號以北省水災籌賑孔亟捐洋四十元囑文君國華由元和輪船寄交本館協賑所其原函略謂今秋號中在會館關帝廟春秋樓敬獻對牌一副懸掛之日本擬演戲以表敬忱因念北省災黎顚連困苦特以戲資移助賑欵伏乞察收云云節梨園之巨費拯草宅之子遣愷惻慈祥衆所欽仰神靈赫濯當必鑒此善心正不第數萬飢民同聲颂禱也 
[勸捐順天水災急賑啓]  
　　竊以霪雨成災河流横溢畿疆黎庶大難猝遭其顚沛流離悽慘萬狀眞有不忍聞不忍言者迭奉皇太后皇上賞撥銀米曁官府士紳捐助欵項辦理急振以救目前無如災區太廣杯水車薪勢難普徧且自秋徂冬爲日方長無屋無食其苦更不待言我輩身居樂土飽食煖衣設不力爲救援坐使畿輔千百萬生靈飢寒垂斃將同仁一視之謂何縱歴年各處災　頻仍屢經輸集鉅欵解濟災黎一捐再捐勢成弩末然惻隱之心隨感而起値此哀鴻遍野嗷嗷待哺固有心人所聞而惻然不至目爲數見不鮮之舉桂等聞見較確寢食難安矧重以尹憲札諭諄諄勢不得不廣爲勸辦以期多集一分之欵多救一人之命伏望仁人君子慷慨解囊分有餘之金錢積無窮之功德固多多而益善卽少少其奚嫌庶幾集腋成裘共襄善舉於以紓九重宵旰之殷憂副大府撫綏之厪念至如慨施多金請奬何項隨時可以禀報尹憲核數奏奬尤願有志者及時自效焉光緖十六年八月日唐廷桂陳德薰經元善張鴻祿徐士愷楊國銘何恭壽何良棟鍾大炳朱佩珍阮可均周紹賢金秉鈞葉成忠戴嗣源同啓 
[行善同心]  
　　甚矣籌賑而至今日計窮力絀幾於勸之無可勸募之無可募矣所賴各處善士法外想法傾資匡救俾得集欵彌補以濟人困接誦鴻寳齋石印局同人函述悉貴友由月俸抽捐共集英洋六十二元委解順直拯濟需欵孔亟之秋有修德者扶厄同心靡不感斡　於逾格而稱頌弗置云[  上海北市絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接錄上海四馬路高易舘内籌賑公所陳詠南經收山東順直福建七月十一至十五日第一百七十三次賑欵淸單]  
　　十四日太倉羣王山房楊求病愈洋二十元海棠春曉樓還宿愿十元裕彩居四　航頭書屋聽雨軒察秋舫知非子各一元宜勉力含翠軒三益軒勝山居石榴堂吟秋别墅各半元共洋四十一元朱涇高平如翁募張周生范芯孫各一元張松記徐枝記各半元施仲記銅洋一元共洋三元銅洋一元李俯本善士寄來見册勉力子四元陳墓鎭天知古稀子三元天知子二元天知子爲親求冥福恆康染坊各一元刧餘生陳益和楊合順恆茂乾昌德林師各半元王源順錢四百文陸叔詠王信義金太和係長隆宋寳昌各三百文共捐洋十元錢一千九百文恨無能一元一角無名氏五元杭省　大錢莊募王培記洋四角寳潤生敬安丁氏蓉記免名太昌王星無名氏五户各二角共洋三元浙衢西邑公棧募補過氏無名氏積善堂盡心力人養和堂公善士愼　齋各一元隨親子勉力氏昨非子四知軒各半元西邑公棧銅洋二元共洋九銅洋二元姑蘇何漢宗一元三角胡記魏三益許崑源張子闌周雪帆各半元錢姓二角皖省張啓庭程蘭軒各一元○十五日陳馬氏二元照官舜華合洋一元湖南來陽寓主三元無力林氏二元吳元通不名陳祖德各一元共洋八元昌記胡泰記各五元愛日軒修竹軒余春光程　記詒謀堂各洋一元共洋十五元陳冠烱一元陳冠炳二角福州義和洋行寄來芸香主人吳懷安堂有心無力百忍堂陳琼西餘慶堂吳梓琴順洪堂陳緝卿各洋一元錢福安堂洪原堂各半元共洋十元漢口生記茶棧節省氏十一元研田氏十元力不足齋啓善氏各四元棉力子一元共洋三十元嵩麓山二元六吉齋一元徐心愿徐明漌徐善德各助直隸洋十元共洋三十元安雅樂樂氏務本堂各錢一百文烟臺海軍採辦所寄來楊威兵船林履中翁洋三十元敏捷兵船戴伯　翁二十元藍亦濱劉氏有臺有堂有亨道隆道珍道彰道椿端仙陳氏葉氏吳氏葉氏岑氏各一元共洋六十五元寄安居士規元四十一兩六錢三分亦濟典募浮凌散人洋二元楊國祥一元隱名氏無力不從各二角女庚無名如生種德各一角共洋四元黎以炤以輝以祺各一元黎伯軒六角弼賢金錫金由玉寳玉顏玉梅懋揚各二角共洋六元恊源號交來五知軒錢五百文無名錢四百文恆和伸平著　無名二户各三百文無名氏五户錢一千文鑑之延之無名各錢一百五十文和東聚和無名氏各錢一百文共合來洋四元二角錢十六文東昇隆號交來黃桂朋帥吾　　海秋劉雙官王亨孚孫士元區碧洲馮佐庭王奕峰鄭斐章束記昇記隆記董孟材黃展臣梁紹祥鄭益慶宋海林趙仲頲等合助洋八元四角五分漢口招商局三棧寄來希記無名三户各錢五百文四箴書屋錢四户五十文無名氏夢塘王發德成家英銀鈎各錢三百文淸泰無名鵬子力不足　升各錢二百文培之春華各錢一百文古越石老銅洋二元共捐铜洋二元錢五千四百五十文換洋五元另錢三百文院公義典募徐蘭舟臧蓮卿杜公敬李魯巖無名氏二户各洋半元無名氏錢三百文共捐洋三元錢三百文萬川宏農氏因側室生產在灶神前許愿助賑後喜得弄璋助洋十二元敦本堂花洋四元寄廬主人三元靑蓮書屋二元承受堂備問堂勉益書屋各一元○以上總共規元四十一兩六錢三分英洋六百四十五元三角五分花洋五元銅洋八元錢二二千八百十六文 
[上海六馬路仁濟善堂籌賑公所施少欽經收八月十一至二十日各賑捐淸單]  
　　第七批順直賑捐淸單○三和源號交來山西天成順茶號漢九五平佑寳紋一百兩又敬修堂紋五兩二户九五申合見九八規銀一百十兩零五錢不留名氏求保平安庫平銀十八兩八錢五分申見規銀二十兩另三錢二分六厘無名字保平安洋二百元漢口唐翼衢大善士助棉衣捐洋一百元又陳韆石洋四十元又余海谷洋十元如皇嚴子呈因妻病求符祈保速痊洋一百元掦州率眞洋六十元南聚興漆號交來蕭山思善堂病愈完願趙馥　求長子病愈二户各洋五十元鎭江愼記號代募寳樹堂洋廿五元綺園經募朱子範求病速愈法公堂朱阿毛罰洋移助二户各洋二十元澤川徐翰波募來松谷主人求母病全愈洋二十元又補過子洋四角蘇省同益慶棧内客友中秋節筵移助洋十六元余柳生路途平安上匾移助劉敬承保寒熱咳嗽速愈夏桂錦徐太太香斗移助求保平安同里悟生子敬助棉衣祈合家平順戴茂枝求父親脅　速愈侶梅居十筵資移助金觀察交來無名氏浙紹穗馨莊寄來山陰沈求母病速愈如臯明少山求保子病速愈十户各洋十元椒芳閣爲夫病求速愈洋七元蘇氏洋五元二角莊懹翁交來駱福昌洋五元張　寳洋一元淸和氏求子病速愈李普生隱名氏三户各洋五元克明先生交來王公舘仙女廟芒稻河税房何大善士　城林啓佑爲子病全愈咸　了願四户各洋四元滬報舘交來無名氏隱名氏子病許賑全吉了願無名氏二户了願氏五户各洋二元蘇州盡力子爲室人產後完願沈雲州爲子病愈完願王謝合無名氏二户莊功甫過　程求保平安鄭梅溪求保平安朱安翁交來裕生祥號中秋月餅移助斐耀文漢口春暉卓堂主人求子病愈十一户各洋一元黟邑老公利局來十九户守樸齋寄無名氏三元　無名氏二户各二元余國　洋二元五角程恕記胡錫璋二户各洋二元余善長洋一元五角程純浦汪斯敏葉新林程氏無名氏二户程崇發程吳氏八户各洋一元汪程氏李昌齡余長庚何松靑四户各洋五角○以上共收規銀一百三十兩另八錢二分六厘洋九百零六元六角正○第廿九批山東賑捐淸單○許克　洋五十元笪欽堯交來曹大房洋四元儀徵十二　隱名氏銅洋一元○以　共收洋五十四元銅洋一元正 
 
 
 

Page 10

 
 
   
 
