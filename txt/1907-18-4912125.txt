# 1907 - 18 - 4912125

 

Page 1

 
 
[電傳諭旨]  
　　十二月初四奉 
上諭朕欽奉慈禧端佑康頤昭豫莊誠壽恭欽獻崇煕皇太后懿旨禮部奏元旦禮儀一摺元旦令節皇帝率王公百官在皇極殿行禮停止筵宴其在外公主福晉命婦均著進内行禮欽此同日奉 
旨瑞豐著補授内閣學士兼禮部侍郎銜欽此同日奉 
上諭前據御史成昌奏叅山東巡撫楊士驤各欵業經派令清鋭前往山東查辦茲據查明覆奏山東巡撫楊士驤被叅各節均查無確據惟於籌欵局委員因公派歛曹州文武各員捕盗不力未能先事預防失於覺查殊屬疏忽但據稱該撫到任以來於地方一切要政尚能實力舉辦即著母庸置議山東候補道李鍾琪辦理捐欵不實不盡曹州府知府丁鏜身任地方兼司營務操縱失宜均著交部議處曹州鎭總兵任永清暮氣己深難期得力著勒令休致前統領滾練隊補用知府倪毓棻訓練無效獲匪寥寥著以通判降補前帮統防軍營官管帶先鋒左翼左營補用副将洪殿元委靡自安寸功未奏著以遊擊降補前管帶先鋒左翼右營補用守備馬振邦舉動輕率聲名平常著以把總降補前管帶左翼防軍左營補用副将楊良輝營規鬆懈兵多處擾左翼防軍後營右哨宫楊穀汎把總沈得勝盗劫左近畏葸無能左翼防軍後營哨官候補把總孫方塾嗜利營私罔恤人言先鋒左翼左營哨官候補把總隨興隆獲盗不究有心玩忽均着卽行革職永不叙用防軍前營哨官五品軍功候定愼藉端歛費民怨沸騰前曹州鎭署巡捕陸思福差帶楊鳳嶺呂煥普朦混招摇狼狽舞弊著一井斥革驅逐回籍交地方官嚴加管朿楊士驤身膺疆寄責任綦重務當振刷精神於一切應辦事宜破除情面切實整頓以期吏肅民安母負委任所有該省未經奏明苛細捐欵著認眞裁撤以紓民困各局所名目復雜著即酌量裁併另片奏舉辦清鄉請責成各鄉自辦等語著該撫體查情形妥定 
 
 
 

Page 2

 
 
第二版 
章程奏明辦理欽此 
[電傳宮門抄]  
　　十二月初四日　召見軍機梁鼎芬 
杜本崇 
[論師範（孚）]  
　　異哉今之所謂師範。 
師範云者。敎師之模範也。模範善則造成之敎師善敎師遞爲兒童之模範。而兒童亦以善。故其爲人也。必有健强之身體。綿密之心志。 
而後可以勝任。而其爲學也。必邃於兒童之心理。又有熟習之普通科學。而後可以適用。夫如是則居今日而言師範亦難矣靑年躁進之輩。意志高尙而不綿密。其唯一之目的。不外于一躍而攫取好地位。斷不能蠖屈終身。以從事於敎育者人類一般之　則也。以如是之人才。而欲納之于靜細範圍之内。使之從事於不適其性之事業。 
非有歲月悠久之陶淑之練習。寗能更變其性質乎。（少年爲敎師實於其性質不合因敎育之要點三曰綿密日沈着曰活潑少年多活潑而少綿密沈　而擔任敎育事業又萬不可缺故師範學校以養成敎師性質爲要養成之者實更變之也）性質之不變而徒飾之以粗淺之科學。沐猴而冠之無當也。不惟無當。其貽害於敎育界者甚大。 
　　吾以是觀念存於胸次。以觀察今之所謂師範者。不禁駭然言日。異哉今之師範。 
　　學師範必三四年而後可成。爲敎育普及計。不得已而減短其期爲二年。更减爲一年。猶可言也。夫以一年之歲月。而欲其于卒業以後。 
擔任鑄造國民之責任。亦旣不免持豚蹄而祝滿篝矣。而奈之何又有六個月卒業之師範。又有四個月三個个月卒業之師範更有速之又速。而有一個月速成之師範嘻。異哉師範云乎哉。直兒戲耳。 
　　吾聞之。今之入師範者。其於敎育界。猶官塲之捐大花樣也一得師範文憑。則敎育界咸歡迎之。故夫讀書不成。据　比終日。亘歲而不　　　　　　　　　　　　　　　　　　　　　　　　　　　　　　　　　 
得一飽者。與夫學賈不成。飄飄乎無所歸者。與夫飽食終日無所用心。行誼不見信於郷里者。咸利其歲月之短。需費之少。而一登龍門身價便可十倍。卒業之後。又可於窮餓之途。一躍而人飽煖之域。而名礜亦或因而起焉。故于于而來。而均以速成師範爲歸宿（速成師範中有志之士固亦有之而此輩人實居多數）入學以後功課非所計也。所念念不忘者文慿耳。故速成師範之功課。鮮有克副者而速成師範文憑之不普給則未有不争者。 
　　嗟乎。師範者國民之母也。而今所謂師範乃如此則将來敎育之影響爲何如乎。任事者　一思之。 
　　推辦師範學校若速成科若講習所者之心。固純粹的爲敎育普及計也。抑亦不料其若是之現象也。然任事者雖有其心。而其所設施之手段。則確有可以召此現象。夫以至短之時日。而欲造就師範宜若必以敎授法若管理法爲重要矣。抑又有附屬之小學校使之多實地之練習矣。而今之敎師範者。乃皇皇然以來學者生平未堂嘗涉獵之科學。强欲印於其腦。致來學者因不習而迷惑。因迷惑而厭倦。 
　　本其但欲得文憑之心而加之以易起迷惑厭倦。之感觸。則結果之不良。雖不可謂非學者之過。而自事者之於心理上知識。不亦太疏矣乎。 
　　以余之知識論之敎師範以一年爲最短期（是應急方法）而短期之師範。宜多實驗而少科學。嗟乎往者己矣來者可追。今年之師範何如。請徵之明年之敎育界。明年之敎師範當何如。請回想今年敎育界之一部分請徵之去年卒業速成師範生所敎授若管理之一部分。 
[専電一北京]  
　　奏准磅餘作振 
度支部奏覆江督請撥磅價餘銀移作賑欵一摺奉旨依議（孔） 
[専電二北京]  
　　某學士力駁濬淮工振 
蘇撫請疏淮河以工代振一摺已由度支部議覆現爲某學士封奏力駁（氣） 
[外省官制開議消息北京]  
　　傳聞政治館編制局已将外官制草案議定督撫藩臬均仍舊制道台除鹽糧關三項不動外其餘各道並同知通判等官一律裁去各府州縣均加級各省垣内添設行政廳各府州縣添設一宣政所各附郭村鎭特添立一協治會其宣政所協治會可以隨時将考查地方情形直接報告行政廰由行政廰直接報告督撫○又聞上月念八日編制局王大臣在編制局會同司員詳議外省官制其各省總督委派之参議員如兩江派陸師學堂總辦愈明震造紙局總辦劉士珩湖廣派海關陳夔麟陜甘派候補道熙麟兩廣派提學使干式枚四川派候補道徐樾等均到局與議至會議情形俊探明再錄（合） 
[諭催速議中俄滿約北京]  
　　中俄議約因俄公使屢次托故稽延将近一年上月二十四日軍機大臣召見時兩宮埀詢外部近日與各國所議交涉事宜並面諭慶邸務催俄使從速磋議約欵勿任再爲遲宕免貽他國口實云云（和） 
[電詢會商開埠章程北京]  
　　奉天安東兩處開埠章程曾由直督電致趙軍請飭商埠局與日美兩領商辦會銜復部己紀上月十七日本報茲悉外務部以此項章程關係頗鉅因特電致趙将軍云奉天安東兩處開埠事宜所有與日美兩國領事會商章程俟将條欵擬有端緒務須會同直督詳核妥善再行簽定並将所議辦法隨時電知本部以憑查核（受） 
[廣東不用美貨之交涉]  
　　華盛頓電云美外部大臣羅德以廣東又有不用美貨之事已决定行文北京政府羅大臣謂粤督當能盡力禁止因粤督頗願與美國修好也譯文匯報 
 
 

Page 3

 
 
[郵傳部與銀公司商議借款築路]  
　　初四日北京電云銀公司代表濮蘭德與郵傳部訂立合同允爲代築九廣鐡路此約已經簽字义川漢鐵路借欵之約亦将與銀公司訂定矣譯文匯報 
[中國擬造川藏鐡路之風説]  
　　初三日柏林電云英國早報載稱中國政府核准建造鐡路自四川省直達西藏内地並開放西藏城鎭數處之議　按此説未免太早中國政府現正商議整頓西藏政務使與中國密邇並籌保衛西藏之策故建造鐵路一節容或提及然總恐未有成議也譯文匯報 
[電請阻止陽江添設敎堂廣州]  
　　駐粤法領事以敎民在陽江上洋墟添設敎堂粤督曾札行該州按約妥辦在案茲經粤督致電外部謂廣東省陽江上洋墟地方近多盗賊潛跡法國領事要求在彼設立敎堂因恐釀成交涉巨案已婉詞拒絶合請貴部照會法使設法阻止云云（文） 
[電復訊辦滋事敎民杭州]  
　　海門兩敎械鬭案歴詳前報茲法總領事巨君又電請浙撫擬将獲案敎民王某卽在海門訊辦當經張筱帥電復云王松亭係應拿應訊之人前已電飭海門吴鎭台解寗候訊來電言海門地方官刑訊必無其事惟兩敎華民滋事應由地方官訊供自能秉公辦理權限所在請貴總領事飭敎士靜候處斷勿得干預本部院已派洋務局世道到滬以便商照尊處訂立久行約法世道人極公正晤面時必能和平商辦也（的） 
[俄兵刦掠中日人民]  
　　初三日東京電云長春地方中國某某室被手執軍器之俄兵十名刼掠另有俄兵二十名入一日本旅肆殺住宿者二人譯字林報 
度支部近事 
[議奏派管錢法堂]  
　　度支部右堂陳侍郎出差所遺右堂缺已派滿員寶熙署理於本月二十五日未刻到任溥尙書會商紹侍郎所有錢法堂事宜例應漢堂兼管時値改革官制各員不得兼差卽應奏請派員管理所擬摺件聞不日呈遞云 
[停支舊寺經費]  
　　聞大理院堂議以舊日大理寺辦公經費毎歲由度支部撥銀六百兩並皂役津貼銀數十兩擬将來成立之後一切經費均須另籌的欵其原領銀兩應暫行停支至每逢關於支銷欵項舊章係造具細數清册並原案稿件咨送河南道刷卷以實事上毫無裨益應将此項刷卷具文一律裁除現由大理院行文河南查照矣 
[議准山東契税]  
　　山東巡撫楊中丞奏爲籌欵起見所有地畝契税應酌徴典税以資辦公聞已由度支部議准矣 
[議駁出洋提欵] 　 
　　度支部議駁江蘇由漕欵提解親貴出洋經費着其另籌不得動用公欵 
[電辦地方銀行]  
　　江督端午帥日前致度支部略云各省工藝局之設原爲收養無業游民敎成出局使人手一藝各自謀生然無地方銀行雖有手藝而無資本其藝仍屬荒廢故擬仿照各國地方銀行辦法卽在鄂省創辦地方銀行現已飭各司道詳議一切章程俟訂妥後再行咨部立案云（閏） 
[奏請派員盤查内庫北京]  
　　内務府六庫照例每屇盤查年分預由内務府咨取各衙門堂銜奏請簡派大員監視盤查茲屇例查之年已通行各衙門照例咨取矣（孔） 
[袁督贈欽差物品天津]  
　　袁宮保派差贈送振貝子徐尙書兩欽使物品木器穿衣鏡絨毯等共五十八件（均係工廠自行做成者）於二十六日由津裝火車運往北京投交（閏） 
[保定設通國武備學堂北京]  
　　陸軍部鐵尙書决議将保定速成武備學堂改爲通國武備學堂一切組織悉仿照日本振武學校章程辦理堂内敎員悉用出洋留學武備各生其學生卽由各省督撫将軍曁駐防各旗佐領及各州縣官保送每省限定百名以精通漢文者爲合格已派定前充日本留學監督趙理泰爲總辦（呂） 
[江北提督奏准設立督練公所]  
　　署江北提督廕昌近具摺奏設立督練公所並粮餉軍械軍醫等局略謂前督臣劉永慶於本年正月間遵照定章設立督練公所内分三處曰兵備曰叅謀曰敎練選派熟悉兵學人員分股辦事各專責成略具規模未及奏報奴才抵任後復按一鎭軍隊詳加考核並參酌南北洋現行章制損益厘訂暫行章程現在未成鎭以前三處額設人員應先分别事務繁簡或派專員或令兼攝人不必備以節縮軍需俟将來全鎭告成再照定章補足隨時奏明辦理惟鎭協雖屬不同而局所不能不設儲待轉輸之無缺則粮餉貴有専司朽鏽苦窳之是虞則軍械貴有専責損傷疾苦之不時則軍醫貴有預備凡此三局亦經照章分設量事派員第以符用爲度以仰副　朝廷整頓新軍經營撙節之至意云云摺上奉　硃批陸軍部度支部知道欽此 
[江南提督接印視事松江]  
　　新任江南提督劉華軒軍門光才於初二日申刻蒞松已錄專電茲悉軍門抵松後四營将備暨府縣各官均往碼頭迎迓軍門當日並不登岸初三日黎明入轅卯刻行接印禮隨接見標下員弁及地方印委各員旋至城東南隅閲視火藥局（酒） 
[萍醴亂事餘開]  
　　西正月十號駐長沙日本副領事電稱中國南境亂事除萍醴兩縣邊境交界處外均已一律肅清並四處搜捕逃匪大約一二月内即可太平無事所有逃難之西人已於西正月六號各回萍郷醴陵兩處矣譯文匯報 
[派偵採員赴星嘉坡緝匪北京]  
　　聞政府因湘省匪首遁往星嘉坡現密電南北兩洋大臣各簡練達偵探四員 
速往該埠以便偵緝並察其動靜（閏） 
 
 

Page 4

 
 
[委員查辦夏口廳劣跡漢口]  
　　夏口廳同知馮　因辱押黃通判事聲勢失敗商民紛紛上控臬署臚陳劣跡者有五十餘起之多（如和記綢緞店同泰參燕號由幇承轉賄賂判斷詞訟之數不一而足）藩臬兩憲特委某同知某大令來漢密查務得確據以憑撤叅（發） 
[委查警兵撃斃飢民（安慶）]  
　　皖撫恩中丞前日接蕪湖士商來電稱寗國府有警兵某甲撃斃徐海飢民情事請飭查辦中丞卽委籌議公所提調英華前赴該處查察禀復核奪（土） 
[西報論淮北振饑事]  
　　字林報評論振饑一事謂　振捐欵又由萬國紅十字會撥付銀四萬四千五百六十四兩庇能島募集銀一萬五千三百兩加以路透電復稱英京市廳已開募捐欵則於義振會董事所辦之事裨益良多惟如何使難民得沾實惠之法則頗不易籌於疫症尙未流行以前遣散留廠之難民泃爲良圖惟難民分散後災區廣大分區放振亦是難處現聞義振會董事已訂定認叚散振之法卽現在安東縣之本館訪員亦復函稱華人已開始辦理細微振務矣 
[農工商部奏移交鐵路檔卷並陳歷年辦理情形摺]  
　　爲移交鐵路擋卷並陳歷年辦理情形恭摺仰祈　聖鍳事光緖三十二年九月二十日奉　上諭輪船鐵路電線郵政應設專司著名爲郵傳部等因欽此竊維鐵路事宜於光緒二十九年八月間奉旨裁撤路礦總局歸併臣部辦理於今三年茲奉　諭旨特設專部臣等當卽督飭員司檢齊舊卷十六宗新卷一百二宗編列檔目六本以及圖册表稿等件一併移交郵傳部接收以清界限伏念中國鐵路自津楡創造摧及京漢正太道清汴洛滬寗各路垂二十年大抵因庫款不充借債興築列國又不惜競投巨資以爭先著欲圖挽回之術宜籌倡導之方臣部自奉　命接管路務以來知非空言所能抵制爰取各國民有鐵路之通例招徠提倡首於潮汕一路奏由華商自辦欽奉　詔旨飭令地方官切實保護不得膜視風聲所樹薄海響應川漢滇蜀西潼洛撞粤漢黑龍江吉長等路則由各省将軍督撫會同紳商籌辦江西安徽浙江福建江蘇陜甘山西廣西廣厦等路則由各省紳商士民集股自辦以至海外僑民如陳宜禧等感懷德意亦且載欵還鄉興辦新寗鐵路均經臣部核訂章程先後奏准咨行保謢各在案所慮各辦各路枝幹旣不足以相維車軌復未能合轍以及工程行車各規則用英工程師則從英用法工程師則從法參錯紛岐未能一律上乖體制下惑視聽臣部是以有釐定軌制及統籌路線之請又慮情形隔閡無以實行整頓之策是以有請設路務議員之奏凡此規畫亦惟竭盡愚忱冀收得尺得寸之效想郵傳部諸臣精心擘畫自能擴充辦理以仰副　聖朝同軌之盛除應辦未結各件應統　郵傳部接辦外所有移交鐵路文卷並歷年辦理情形理合恭摺具陳伏乞　皇太后皇上聖鑒謹　奏 
[滬道飭将革命黨解省]  
　　昨日公共公廨讞員關太守接滬道瑞莘儒觀察札飭謂接南洋大臣電著将日前派弁至滬拿獲之革命黨匪目黃易卽黃孝臣張寶卿二名火速解寗以便訊辦太守立卽飭承照會英巴副領事矣（力） 
[上海工部局對於禁售嗎啡戒烟丸之意見]  
　　字林報云工部局董事於禮拜三日會議提及禁烟一事領袖領事曾兩次致函工部局内附道台擬出之告示英廨讞員之牌票諭單傳提售賣戒烟丸及嗎啡針之人局董答覆領事謂諭令租界内烟間閉歇一事局董以謂中國禁烟一舉甚表同情一俟中國政府實願禁止辦有效驗則租界西官當會同辦理至以租界爲試辦之地則局董不以爲然云至禁售戒烟丸嗎啡針一節局董謂工部局衛生官曾於西十一月報告局董云有某某等店出售嗎啡爲針刺之用當出局董通知讞員及陪　官皆云當出示禁止如有犯者當拘案懲辦云云今讞員擬於出示之前提人未免不公局董實不解其何意若戒烟丸一項則租界内鴉片尙可售賣此等戒烟丸僅含有烟質似亦無妨且道臺於□□戒烟丸獨置之不提頗足令人訾議因衛生醫官所出憑單特聲明□□戒烟丸含有鴉片甚多也局董願請領袖領事将所開各節告各各領事官並表明局董之意以謂傳單牌票均應送還讞員云云 
[萬國會議滿洲事之説不確]  
　　神户西報載美京電云各國以滿洲事開大會議一説尙未見有確實辦法至中國政府業已請萬國開會之傳言亦不足見信譯文匯報 
[法與西班牙會商撤兵事]  
　　初三日柏林電云法與西班牙會商撤退停泊丹支亞海口艦隊之事 
[飛律賓巨風]  
初四日倫敦電云飛律賓賴特沙瑪二島于本月十號被大風吹没賴特島居民死者計百人沙瑪島城垣亦被毁壊 
[法上議院採用歲計預算事宜]  
法國上議院現採用商務傭工建築與殖民等預算事宜 
[西報更正]  
初四日倫敦電云前報誌倫敦開捐中國賑　欵項茲探得此舉係新聞傳誤尙未實行開捐也 
[法内閣派員考察鐵路]  
　　初四日柏林電云法内閣派員考察通至歐羅巴中部與意大利北部之鐵路 
[喀斯敦地震續誌]  
　　本月十六號喀斯敦來函云在十英里以内之房屋俱被毁壞至城中房屋無一存者死者計四百人傷者逾千數凡敎堂辦事處與旅館均歸無有矣譯文匯報 
[日艦沉没]  
　　初三日東京電云日艦瑪羅即舊英艦名島列賽載重五百二十入噸昨夜在摩吉遇險沉没有水手四人尙未寻獲 
[高麗亂黨未平]  
　　初三日東京電云高麗亂黨仍在同麗南部騒擾 
[匯豐銀行股份漲價]  
　　初三日香港電云匯豐銀行股份因佈告添本故今日漲價 
[乍美戞地震續聞]  
　　初三日倫敦電云喀斯敦因地震崩毁一事消息甚少且互相矛盾其第一報告係由荷蘭灣而來約計傷者有數百餘人施醫院中甚形擁擠譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[熱河都統奏請添設巡檢北京]  
　　熱河都統廷杰日前具奏略謂建平縣境之九道彎上台荒地及豐寗縣境之海留圖馬場荒地均與邊外草地眦連地方官鞭長莫及現在墾務未竣各領户以地方寥闊視爲畏途必須各設巡檢一員以聯民蒙而防盗賊查有陳慶祥堪以試辦九道彎巡檢王肅屏堪以試辦海留圖巡檢每年各給津貼銀四百兩已札飭建平豐寗兩縣将應歸管理地面劃撥清楚俾得分地而治云云（宮） 
[蘇省考事續誌]  
江蘇周提學考試優職舉貢塲期人數已誌昨報茲悉二十九日考優題目係漢武帝求茂材民有茂材異等可爲将絶使國者義此之謂庶民興出於長子十世嗣子庶民興論初一日舉貢塲題目共分九門一爲川漢鐵路之如何建築論一爲礦務之若何得利論餘題未詳○又聞考優塲中有江陰某學堂學生朱鴻生及某學堂敎習俆致中二名經周提學查得該學敎諭朦混保送因即懸牌扣除（且） 
[滬寗鐵路開辦巡警鎭江]  
　　蘇錫一帶鐵路現已開辦警察尙無委員督率茲經滬寗總管理處司道以車站客商羣集閑人嘈雜難保不生事端因委張司馬毓麟專管自蘇至錫一路警務兼理工程等事以一事權（想） 
[調員彈壓路工鎭江]  
　　滬甯鐵路自呉淞至鎭江共分八段現已接造至丹陽縣境總管理處司道已札調第一段二等巡官張大令元前往丹陽一帶隨路彈壓以重路政（再） 
[籌議疏濬運河鎭江]  
　　鎭江洋浮橋小閘一帶運河淤塞現經鎭道榮觀察於上月二十八日在江邊龍王閣與府縣各官公同籌議各捐廉俸專招徐海留鎭災民逐叚挑濬以工代賑觀察又面諭宗大令會同水陸總巡周錦堂於初一日親帶丈書人等前往察勘以便擇日興工（再） 
[洋人籌辦飢民衛生事宜鎭江]  
　　江北飢民紛紛來鎭多於後馬路朝陽樓左近搭棚而居其卑濕污穢不堪庽目洋商敎士因恐穢氣流傳釀成疫病特勸地方官紳發給潔凈寒衣並飭打掃潔淨云（佳） 
[開會籌振杭州]  
　　杭省中外紳士於上月二十八晚假協和講堂開音樂大會勸籌淮徐義振如高等育英蕙蘭各學堂敎員學生及各女學生等分唱哀歌英醫士葛君日敎員辻君及英美各女士亦分别奏樂歌唱旣而樊高等紳及官商學界咸輸振銀由會長周梅閣君開單匯解灾區是晚到會者約有二千餘人各西人亦均有捐助（的） 
[鄂督預備開辦勸工院武昌]  
　　漢口勸工院已在橋口地方修造廠屋昨鄂督特札委候補道張賡颺爲監督預備開辦並仿天津展覧會辦法綜集各省商品准於明年二月開院（乃） 
[禀請承運閩茶天冿]  
　　天冿泰豐恒職商趙省田等擬承運福州磚紅各茶援照漢口西茶辦理禀請農工商部立案該部現已咨行北洋大臣飭屬查明核辦一俟聲覆再行示遵（閏） 
[奉天手工之發逹盛京]  
　　盛京工藝製造局現改爲工藝傳習所已在日本訂購十二馬力之石油發動機及石工木工漆工骨角工各項標本以爲手工模型日内即可寄至瀋陽（天） 
[通禀會勘敎堂失火情形台州]  
　　浙台黃巖縣境茅林埠地方天主敎堂於上月初九夜突然失火即經撲滅縣主汪符生大令得信往勘該堂司事夏獻忠稱係被人縱火汪大令恐有枝節故以會勘情形通禀各憲畧云初十日聞茅林地方天主敎堂有失火情事當卽星夜馳往十一早至路橋會同駐防黃管帶金貴並長浦巡檢施濟詣勘該堂向有司事夏獻忠失火之後該司事旣未赴就近文武營署具報卽逕往海門卑職會勘時始行回堂隨卽同該司事詳細察看該堂内有坐北朝南講堂屋五間内有屋柱一根脚下略有燒焦痕跡約尺餘壁上橫板一塊及長凳數條亦略有焦痕地上有未燼草灰兩堆地板燒有尺餘圓孔一處此外俱無焚燬开跡勘畢據夏司事稱初九四更時有人由後門墻上扒入致被縱火問其如何縱火究係何人未能指實所指扒墻進内之處皆磗砌花墻毫無損壊卑職詳查局屋貼近四無居民質之較遠居民惟稱敎堂失火均不知情合應禀陳云云（荷） 
[火警傷人蕪湖]  
　　蕪湖東門外笪家巷汪姓家於上月二十四夜突肇火災焚斃老婦一人又有一老婦遍體焦灼恐亦有性命之憂（九） 
[來函]  
　　頃承申報館送到代收江寗七邑賑捐洋四百九十二元小洋六十八角銅洋一百八十一元銅小洋三十角酒席票二張當即匯往灾區先行登報奉揚仁風[  源通官銀號謹白富强寶筏]  
[美華書館來函]  
　　八月初三日上論嚴禁鴉片十年爲限有務期戒絕凈盡等諭而我英軍機大臣及各議員亦聯袂而起深表同情於英五月三十日即中閏四月初八日大開議院會議背逆天性糊亂嗜食之鴉片一事以致害國害家害身莫此爲甚關繋中英印三國大局有舉有助以昭誠信悠陳首相與其仝僚務祈恊力禁除各員議舉軍機大臣穆理起言曰論此一端究國非易盖其中有隠秘之組織在焉故必先明陳如左 
一）在印度不許有人亂種鴉片每年務必聽從總督之令指定何處方可以佈種幾畆此較任意亂種者奚啻霄壊無論中國皇帝或我英國皇帝所簡派治理印度總督等官各有此權 
　　（二）凡有此權者可限定此佈種之額逐漸遞减然事非等閑務宜限定而行若欲在時拔除不許中英兩國農人有半畝之種者竊恐不第反無補致若輩頓遭窘苦而一嗜吸者若不明定其期限亦致若輩頓遭死亡必先明示年限而後可以　禁盡除也至嗜鴉片甚於飯　大　皆知其害自可不必論故中國當此百年來亦常深惡痛絕然觀今日之日本國律何等森嚴絕不許有一人之吸鴉片者古巴亦然由是觀之鴉片非不可以禁除也所慮者誠如軍機大臣穆理所論恐有地方之官長及軍民人等竟漢然視之除與不除一若無關緊要第恐我英國皇帝與各議員及治理印度之總督雖决意禁除以愈早愈妙而中國反甘退後不願並施並行未免畫蛇添足終至半途而廢也總之穆理大臣茲旣有允禁之言凡有與於國政而爲民上者若中國果欲實行禁除則我英雖按年可因此而獲利三千萬之巨亦斷不吝惜無不恊力喜助以使共登仁壽早𦥇富强之爲快也當穆理大臣言曅全議院几人皆仝心仝德而無一反對者此亦會議以來絕無僅見爰知道自在人心而轉强有厚望也 
[上虞學界來函]  
　　貴報廿五日登有上虞陳典史沂陳被賭徒毆唇一節 
 
 

Page 10

 
 
甚矣陳典史之膽大妄爲汙人名譽至於此極我虞學界紳界中人聞之無不大動公憤茲将徐胡諸君歷史特爲代白如右查胡茂才舜陛爲故侍御仁耀之子舜封拔萃其胞姪也舜陛現經理織染傳習所兼與乃兄並任警察董事至徐明經宗嶽鍾明經士範皆爲縣學堂會計庶務員徐兼警察董事范廪生金相充健行學堂敎員三載現當兩等　學堂敎員兩載其品學聲名均白圭無玷此次陳典史敢於如此汙鑖者缘我虞自夏間創辦警察後拿賭拿竊異常嚴謹彼無從收規蓄恨警董已久適十月十四夜徐明經喬遷新居范與徐爲親戚胡鍾皆徐知友故在徐明經新居淮備歡迎時當十句鐘主人尙未入宅正在親朋聚會之際不免人聲喧雜典史署差役某甲前因開賭被巡士拘送警局凂保免究因此懷恨奔至捕署詭稱聚賭典史開之隨丁兵倉皇闖入胡范等出而攔阻陳典史羞忿無可伸説瘾又驟發遂橫卧坑牀旋由徐君令其家人輿回陳典史歸後旣恨無錢可詐又爲胡范理斥適乘葉邑尊上省公出遂揑辭妄禀徐胡諸君自恃理直不與徑辯迨葉公回署學界紳界諸君遂開議會公禀府縣彼時尙未見陳典史通詳禀稿代表羅孝廉斷傳張副貢邦翰同謁貴太尊太尊勸慰并許照辦羅君等遂遵諭回虞不再上省詎料見貴報登及其膽大妄爲汙人名譽至於此極不得不直揭嵬蜮形状禀請各大憲查参以雪大耻學界幸甚　上虞全邑學界公具 
[今日尙有本埠及各省新聞均列入第三張閲者注意]  
　 
 
 

Page 11

 
 
　 
　　　　　　　　　　大英醫院三樓　　　　　　　　　　　　　棋盤街 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[十一月分選單]  
　　知府江西袁州周邦翰江蘇舉知州雲南馬龍夏獻芬貴州監知縣浙江青田李彥銘江蘇湖南臨武趙鑑塘河南俱監直隷樂亭朱鴻儒浙江舉貴州龍泉朱方輝廣西甲山東邱縣孫景先直隸供事山西交城馬宗緖河南四川南部李煜江蘇俱監安徽寗國秦錫光奉天廪直州同安徽六安鄭錫仁福建舉府經湖南寳慶吴龍孫江蘇附吏目貴州麻哈陳世模河南典史山西懷仁陳祖仁順天雲南江川鲁鴻理河南俱監 
[十一月分敎職選單]  
　　敎授浙江處州高振聲杭州舉敎諭安徽壽州查兆桂安慶舉河南河内劉蓮青河南舉新城秦文炳河南拔湖南宜章周庭光長沙舉湖北嘉魚程作霖荆州廪麻城鄒秉漢文陽舉浙江義烏邵葆杭州舉江蘇上元張是保蘇州湖南巴陵徐裕慶長沙俱廪湖北天門王家鳯漢陽優福建連城陳鏡江褔州増訓導直隷撫寗劉錫福順天廪淶水孫福昌河間歲河南永寗梁亦新開封拔延津于書雲開封廪陜西醴泉張炳辰榆林廪廣西恭城陳國琦鬰林副興業馮載賡潯州廪貴州龍里譚彝德遵義直隸大名張啟元河間俱舉安徽繁昌寗希俞池州廪山西趙城雷占梅汾州附山東汶上胡秉章濟南江西瑞州郭文蔚南昌湖北應山康維城施南陜西安定王陔南同州甘肅隴西鄉丁俊蘭州俱舉四川綿竹黃大昶成都人保寗周南成都附南江陳光祖忠州雲南姚州趙澤溥大理俱舉 
[蘇省官事蘇州]  
　　候補知縣陳元珖奉周提學札委學務公所會計科直州判徐光煦奉委學務公所總務課副長兼普通課副長夏際唐奉委圖書課兼實業課副課長均於初二日到差（且） 
[督練公所設櫃投函蘇州]  
　　蘇省督練公所門前近日新置一櫃准各營兵士無論公私事件均可投函自陳候星期二五二日由總辦啓視惟投函者須将姓名註明不得任意攻訐云（且） 
[巡警學堂添招警官安慶]  
　　皖省巡警學堂業經開辦已於日前招考警兵茲督辦世伯先廉訪又擬添招警官學員分班敎授定爲半年畢業額設六十名其學員以本省同通州縣佐雜並外省候補官以及本省紳士之有候選官職者充當分爲官費自費惟均須先行考驗云（多） 
[江督禮賢下士之一斑鎭江]  
　　江督端午帥因鎭江紳士陳慶年明經之太夫人七旬壽辰特遣公子乘建威兵艦來鎭慶祝並敦請明經俟過壽誕卽乘兵艦上省面議要公（工） 
[解送賊匪松江]  
　　賊匪蒋和尙於秋間偷竊馬棚頭富户張姓得贓頗鉅運至張堰蒋加生茶食店藏匿嗣因風聲外洩二蒋遂雇舟偕逃上月念九日舟泊得勝港被鹽捕中營緝私船查見拘解松卽禀請華亭縣程大令押候訊鞫（夕） 
[信差舞弊厦門]  
　　厦門郵政局信差某甲于上月二十四日私拆全昌仁民局總封抽出春成等號信五封向該號勒罰收資被民局夥查悉卽至郵政局理論該局各司事尤爲查明核辦矣（中） 
[上海官事]  
　　監督日本游學生湖北候補道喜源江蘇試用同知余星燦廣西採辦委員劉天瑞昨均到道拜謁○試用府經歷周以藩奉商務局委解貨品昨到道禀辭卽日北上（宜） 
[開倉征漕]  
　　昨日十點鐘上海縣王大令行開倉征收漕米典禮向例本在小南門内白粮倉刻因倉房坍毁故改於常平倉啟征其洋價英洋每元作錢一千零十六龍洋每元作錢一千零零九文午後四鄉各圖地保均至縣署聽候諭話（宜） 
[完漕准搭本省銅元三成]  
　　上海縣王大令昨日出示略云照得征收銀漕遵奉大憲通飭照章搭收本省銅元三成其餘槪予剔除倘敢狥情收用其虧耗應責成經收之櫃書及總書貼補此係遵章辦理母稍違悮（宜） 
[謝總巡押發縣署]  
　　前浦東總巡謝鈞昨奉道憲傳轅問話略詰數語卽飭本署偵探楊錦押發上海縣看管（宜） 
[勒限胥役戒烟]  
　　昨日上海縣王大令出有硃諭云照得鴉片流毒爲害已深現奉實力嚴禁自應一體遵辦所有本署内外辦公暨書吏差役人等務於本月初一日起勒限一個月一律戒除凈盡滬上不乏良藥務必赶緊購服仍俟限滿按名點驗倘敢故違察出定予革逐不貸（宜） 
[安徴旅滬公學成立]  
　　安徽旅滬學會同人組織旅滬公學現由發起諸君籌備的欵擬就簡章遵照奏定學堂章程參用東西洋實業敎育規制設預科本科二級並附設師範科日前舉定學董十五人旋卽選聘各科敎員决議明正開校並舉定副會長方守六君爲監督云（也） 
[書畫助賑]  
　　畫師徐貫雲王畦青憫徐海淮揚等處水灾甚重籌欵爲難特約同蒲作英范雲蕚何硯北徐梅庵潘柘泉許青芝諸君設一書畫助賑會於滬北徐園所得書畫潤資悉充賑欵本月 
初七日就園中特備茗點敦請長於書畫諸名人到園聚議以襄善舉是亦造福災黎之一法也（顛） 
[道批照錄]  
　　民人趙茂堂禀批案經批縣復勘自應靜候勘辦飭遵惟所稱北首沿河一條被工部局築路用去以致短少等語究竟路地築用若干給價幾何此項價銀是否該圖地保私自收用如果屬實亦應澈底根究追繳以昭公允仰上海縣查明彙案辦理秉公斷結具報○同濟滬鎭輪船公司職商潘鍾英等禀批兩禀閲悉候據情函致税務司查核復到再行酌辦清單繪圖均附 
[諭知勘丈沿浦漲灘]  
　　上海縣紳董前請勘丈沿浦漲灘撥充蒙學公費一案茲王大令以時届冬令兩岸蘆灘已經刈割凈盡正可乘時開丈除出示暁諭外並飭吏房林榮分别齎交各董照會諭單著即遵辦計開浦東念四保方二圖四五六圖浦西念四保念一三十一念八念九圖十圖十一圖約共地六百畆（宜） 
[嚴禁丁役索賄]  
　　總工程局董近日訪悉局中偵探丁役時有籍公索賄情弊爰於昨日特出硃諭略謂本局辦公屏絶賄賂裁判所偵探所丁如遇傅提人証等事自控告至結案均不准收受絲 
 
 

Page 18

 
 
毫私費凡訴訟者無須破費分文如探丁等有託名代爲關説索及謝儀等情准卽指名控告以憑從嚴懲辦訴訟者亦不得以願送謝儀私自授與致干究罰云云（尺） 
[函請應桂馨保銀充公]  
　　前日英德副領事函致公共公廨謂錢鼎成控應陸等誣控拆梢一案現在定斷有期惟應陸逃避離滬應請将應之保銀一萬兩著保交案悉數充公並查封陸之保人家產一面請詳道電禀南洋大臣飭屬一體嚴拿陸頌和到案懲辦等因關太守接函後除函致應之保人朱沈各紳核覆外其查封保人家產及禀請南洋飭屬嚴拿陸頌和一節並将情禀詳道憲核示遵行一面即函覆德副領事查照（力） 
[飭查深夜放鎗]  
　　前晚一點半鐘美捕房四十九號西捕忽聞西北角有放鎗聲恐有盗匪行劫禀明捕頭飭中西探往查始知鄉間開鎗防夜當即折回禀覆（似 
[日人放野火肇禍]  
　　前晚有二日人至二十三保十六圖羅家灣縱火焚焼野草延及草包屍棺四具由事主王夏氏鳴同董保将二日人扣住其一則留在鄉間一則送至美捕房押至昨晨協同日署警員赴鄉将日人帶回並傳同原告併送日署訊辦（似） 
[會勘縱火情形詳紀]  
　　昨報紀會勘縱火情形一則昨晨十二點鐘陳讞員會同愛繙譯麥總巡蒞八仙橋德順里林惠卿家履勘一周見室中並無陳設窻門地板均已焼焦西鄰十七號後披四柱瓦楞木亦均延燬惟上面晒台毫無損傷勘畢同至八仙橋捕房稍憩然後各回（深） 
[濟良所紀事三則]  
　　上月十九日公共公廨據濟良所女董送烟妓錢胡氏至案聲稱該妓被鴇淩虐不願爲娼投所求收因此送請察奪讞員關太守卽著守著将氏發濟良所留養期滿擇配一面飭差拘提惡鴇陸王氏及姘茶老福嚴辦各情已紀前報昨由濟良所将陸王氏送案襄讞孫明府詰以因何将錢胡氏凌虐氏供並無其事明府商之美白副領事判将陸王氏管押本廨官媒處一月期滿釋放○濟良所女董又送妓女曾杏寶董紅玉卽張氏陳六寶卽吴陳氏等三口至案禀稱此三女先後來所請爲訙奪訙之曾杏寶供七歲時爲人賣於鎭江龜奴万金全家後被轉鬻干滬上求爲超拔董紅玉供丈夫董錦齋住晝錦里爲洋貨業因有外遇故于上月二十八日将婦人逐出故投入濟良所求鑒陳六保供今年由父母許姻吴姓比至滬知夫家係開妓院婦人故不願嫁明府謂爾夫何名答稱爲吴二寳明府商之白君判曾杏寳發濟良所畱養期滿擇配董張氏陳六保看交官媒看管候各傳其夫到案訊明有無别情再奪（力） 
[拍賣生財續聞]  
　　昨報紀拍賣生財抵欠一則茲悉利康買辦係張亮卿因張欠利康欵頊故将其泰和里所開福泰洋貨號封閉號内生財則拍賣抵欠昨報所登成康顔料店主張少霞於此事並無干涉蓋傳聞之誤也（顛） 
[電杆傷人]  
　　昨日午後南市電燈厰甲乙兩工人在董家渡襄街竪立電杆不期根基未固忽然倒下旁有江北十五歲男子朱東林不及避開竟遭壓傷頭顱巡士立報南區飭探傅伊父朱殿文将其子舁赴總工程局諭令先赴仁濟醫院求治兩工人由局收押俟觀傷勢如何再行定斷（尺） 
[會訙隠戤染坊牌號案]  
　　義商弗雷納投公共公廨控華人宋詩伯以華彰華麗兩染坊招牌隠戤請究等情前午後襄讞孫明府與義國陪審官穆安素君提訊宋延律師高易投案申辯原告洋人稱商人在泥城外開設西式染坊旣而宋詩伯亦在該處開設一坊牌號華興致商人生意均爲所奪請爲訙斷高律師申辯數語明府以人証未齊商之穆君判退去候十二日復訊核奪（力） 
[總工程局紀事]  
　　蘅源鹹貨行雇何阿仁船駁運鹹猪四十四頭駛抵萬裕馬頭潮流湍急忽有陳阿松窑貨船從旁溜過彼此互撞何船即時覆没幸由救生局巡船将船中人救起並捞得鹹猪九頭其餘均已漂失值價約三百餘元行主扭陳控由總工程局孫明府提訊判兩造先行打撈陳船暫飭扣留○陸樹松妻張氏前日出外購物行至南倉裘家弄被匪人攫去金籫一支報由南區飭探拘獲金海生即小豆腐一名解局判戒責四百下押五月○劉公館前送家丁徐啞聾廬榮誘拐婢女小娟一案訙供不認判押在案昨劉函稱在徐箱内搜獲質票一紙係該婢皮襖顯係証據請爲究追昨日復訊依然刁狡判徐戒責二百下仝廬還押（尺） 
[公共公廨早堂案]  
　　禪臣洋行控謝連生行竊衣物由九號西探解辦明府以該商係屬德籍判謝交捕房帶回俟禮拜六與德領事會訊○周巧生控顧梅林私用貨洋三百六十元由包探何阿春提案判押候過堂訊奪○汪仁子行竊李子良家綢衣八件寳石戒指銀表金練等物值洋五百元由探何阿春拘辦官判押西牢六月○捕解在正興飯店亙毆之王興當金海元楊增桂張銀生至案原告秦阿根高金大投供王等來店吃飯因事口角被毁碗盞計錢一千餘文又乘間逸去不給飯錢求究孫明府判王等四人各罰洋三元賠償碎物洋兩元完案○某洋人控西崽張阿德無端投英署控欠辛工由探陳雲忠拘案明府訙之張阿德供洋東嫌小的時常出外即欲停歇小的向算所包五日飯菜價洋東不肯小的因此投署控追洋東聞而怒甚将小的眼角毆傷衣服扯破求鑒明府商之白君以張並無不合判将案註銷○陳懷德控楊二子誘拐養媳寳妹藏匿四川路某姓處四日昨日訪實報探劉阿炳拘案請辦訊之寶妹供因與姑口角隨楊至姊妹行處暫住明府判陳懷德當堂将寳妹願領回管束楊判發押西牢六月○工人陳阿林顧阿高在洋人處服役前日洋東失竊金練鈔票金戒各物疑爲陳顧兩人所竊報捕派探沈阿炳拿究襄讞孫明府判押候　齊人証再訊○紀春眼在鎭江丹徒縣境姦拐卜錢生弟婦周氏來滬經卜追蹝到申於昨日在匯四虹口路相遇扭交捕房昨由包探金立生解究卜供訴被拐情形訊之氏供今年二月間由夫嫂帶來上海傭工旋與紀妍識求察明府判一併押候移送丹徒縣歸案訊奪力） 
[法租界公堂案]  
　　陳潤三控錢松記欠銀一案在押日久未了嗣經人商妥不欲深求故原告於昨日投廨請将錢開釋官准如所請○幼孩張錫英因剥去他孩衣服由捕送案官詰知並無家屬判送堂留養○毛慶餘被肇篤洋東控欠一案嗣經毛向原告商妥允折還銀七百两昨期原被投案毛先交銀五百兩餘二百兩事判交保限七天措交○劉世忠控劉根壽欠洋一百十七元昨復傳保人郁王氏質訊據供與根壽雖關戚誼並不作保欠據亦未畫押官判出外設法料理禀復核　○三十六個黨沈如意趙和尙在碼頭拆梢拘究判各押廿天○馬夫顧阿金因攎捐某西商包車解訊判候原告到案訊核○胡慶生手持寳順行保險簿闖入某報關行楼上行夥郁誦文疑係　竊送案請辦官判交保候查（深） 
[美租界捕房事]  
　　匯山路應陳氏茶館被酒醉西人關入打毁碗盏等件由捕拘入捕頭以該氏不願多事飭将該西人釋出○張阿才誘拐顧阿裕之女被顧尋獲扭入捕房捕頭以無証據将張開釋○张秀堂昨晨拖入公平路陸炳春家　竊由陸撞見扭入捕房詢無　証斥釋（似） 
 
