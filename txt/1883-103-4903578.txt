# 1883 - 103 - 4903578

 

Page 1

 
 
[四書味根錄出售] [  點石齋主人啓]  
　　啓者本齋用石印照相法所印各書不特字樣涸小以便行　　帮並務來點發分明　閱者不費目力此固久　海內文人所賞鑒無侍資古出又　　書除根錄飭工照印寫字雖殺原本略小然仍趙晣餘分無論堂變卽忿下亦堪　　兼之抵色潔白懇光緒淡相宜裝瀆亦極精雅現約於三　　　二月二十外當可出營欲購者　論至三馬路大禮拜堂南　申報舘閱壁申昌書畫室購閱各外埠由賣報人代書此布 
[書張幼樵宮庶條陳停捐善從疏後二]  
　　讀武功紀盛一書而知　本朝極盛之世所以愼重名器者意深且遠卽嘉道以來亦不至如今日之濫幼時嘗聞先大夫稱述故事獨豔羡翎枚之賞以爲最難得之恩榮非統共大員决榮制勝與久歴行陣斬將搴旗之功則不能幸邀也咸豐初年隨熟師看鄉試考官入闈以友文員迎春武管霜降祭旗毒縣等事皆官員盛服聚集之會也但見文員中紅頂藍項雖多而並無幾人有翎枝者武員則惟事叅中間有一二校不謂十餘年後風氣遞變竟至院司衙叅之期官廳擁列者十九有之街道肩輿經過後皆突出其窓　謂之翎　從人提挈帽盒亦無不有翎筒與水烟袋並携而前浸至城中紳士喜慶過從晶頂花翎者滿堂環坐卽此一端可見名器之濫至今日而巳極矣翎枚若此其多則其他實職空銜更不必問夫開捐所以籌餉也納粟之例前代有之　朝廷以名器假人而報捐者究有千金百金之報効猶非無端而受之也若夫保舉則更不費一錢安坐在家夤緣文案鑽刺營官而巳此而得之吾意頭銜顯赫而雜列官僚試爲淸夜捫心能無愧死蓋當時軍書旁午營中公事不具規模迨克復城池大功告竣凱歌一唱將十騰歡督師大員亦以此爲不費之惠不事鉤稽但令各屬各營開單請保無暇計其出力之眞僞與其人之有無以故勝一仗解一圍克一城列名紙尾往往累千累百也夫具　請保者原非必有市恩之心而在　朝廷則受其蒙蔽轉不免有濫恩之弊矣當時奏報到京單件盡發部議而事權旣往統帥部中何從知其虛實所指駁者不過保升官階與本人底銜不符耳然一經馭出猶可查覆更正也在　國家賞功之典固宣如此而不知適爲今日吏治之累捐例减成保案冗濫二者相因而仕途於是不可問不特候補之員大半濫保以得官卽今日道府州縣已補缺署事者苟就其原保之案一一問之當日在某營某軍統領何人某人攻克何地某年進軍何處某甘屯營何所官軍擊賊共勝幾仗首尾防勳共歴幾年恐能對者無幾人也然此第文員耳至於武職似較文員爲不能冒濫以其身必在行問名必登軍籍茍無其人單上不可附保也然其弊文甚於文員從軍多年幸得生還攻克賊巢恣取財物囊金充滿歸而問舍求田者湘淮之間不可悉數凱撤之日或有保案未奉准出者彼卽不復問也卽台領到劄知帶歸鄉里而本人旣無心仕宦巧詐之徒相與慫恿爲張冠李戴之計此則費百十金彼亦染得而賣之同治初年若此者投標當差不知凡幾後有爲同類攻併者于是嚴加稽察必開呈初保遞保履歴而後准其收標然外间以此卖買頂替者尙不能絕蓋本員自行伍起家歴保官階皆有劄知故可以全套出卖也噫目前官塲文武兩途積成上下相欺之勢而吏治營規胥難整飭者正以有此輩蒙蔽頂替之人也二十年來保案紛紛共已仕者千曰成羣未仕者尙難限量假令與捐班之員一體停止分發似可稍觀其流然軍務雖己告竣而保案尙有數端其在京者凡攸關　國家典禮以及一切議叙特　沛恩施雖其問亦有浮冒之員然尙係閣部司院富差之人卽無其功固有其事苟無其事要有其人且所保者均係照例應升之階或僅加級而己必不若外省軍功之過優而準以內重外輕之制又　朝拄之體統宜爾也若外省保案則如河工洋務海運正不得以從前軍功爲例督撫有奏無不立准也蓋目前旣無軍務則勞保舉者干謁請託必甚於前疆吏以贍徇情面爲常而　朝廷復以寬大爲治其不至爲任道鎔林肇元者幾希矣竊謂軍營調遣洋務差委之員先以咨部立案始准日後保舉其注誠善更立年限似己周密然爲保舉者塞冒濫之源而此僅爲已仕者設法也其未仕之員尙須裁制狂瞽之見以爲今日所急在於疏通仕途莫若仍於婷止分發一事兼而行之明立其限或僅半年一年凡從前保舉者准其分發逾限則將從前原案勾銷勿得再日引　見騐看嗣後無論何案保舉未仕人員止保虛銜不保實官如此則塞其源亦截其流三十年之後仕途或不形擁滯矣 
[上諭恭錄]  
　　○二月十五甘奉　上諭御史何桂芳奏各省酷吏濫用非刑並幕友删攺犯供荐引徒黨請飭嚴禁各摺片地方命盜各案全在承審官虛衷斫鞫不事刑求方足以成信讞刑部嚴議罪名以各省解部招册爲憑若如該御史所奏酷吏非州逼供種種殘忍其有情節可駁者必經幕友删攺送部何以重民命而得確悄着各直省督撫嚴杳屬員中有濫用非刑者立卽叅辦毋稍寬縱遇有提省要案督同臬司親訊明確並嚴禁幕友删攺犯供務得情眞罪當以副朝廷明愼用刑之意至上司幕友荐引徒黨廣通聲氣實屬有干例禁並着嚴行禁止之挽積習該部知道欽此○十六日奉　上諭祟綺等奏蒙古王旗延不解送犯証請旨議處一摺逹爾罕王旗台吉丹比呈控台吉敦都圭等歐斃人命一案送經確提人証該王旗輒敢抗不解送藉詞支吾實屬藐玩已極着理藩院查取職名照例議處並着該王旗卽將此案應訊犯誕按名辨交盛京刑部蕃訊定擬另片奏部提各王旗應訊犯証抗違不送者甚多開單請旨飭催等語所有張洪太等呈控各案着理藩院勒限嚴催各該盟長札薩克王旗等務將應訊人証按名依限迅解毋任玩延該衙門知道單片併發欽此 
[東報雜錄]  
　　○日本報截有巡捕擒獲爲首賭匪並其黨與數十人一事殊見得力亟錄之據云該賭匪所居之處極爲詭秘其門前直與日本前時之衙署無異其二層門內則皆係軍械再進一層方係賭塲四面八方皆有把風之人無論由何路而入彼皆見之以故弋獲殊難其天并中有一地道其長一千二百馬司以通至別處賭塲其中各色店鋪咸備剃頭店浴堂茶食等類無所不有巡捕無如之何繼而覓得該處房屋路徑圖樣一幅乃按圖而索始得獲到爲首一人黨與數十人從此或可撥其本矣又言某日有巡捕捉獲盜徘若干名由大阪解住他處行至中途盜忽猝發歐傷巡捕三人鬨然逃逸計被逸去十名越數日由捕緝獲逸犯七名又數日見逸犯兩人捕突前擒之兩人拒捕遂皆被 
 
 

Page 2

 
 
捕格殺又云日皇近來專意習學兵法有陸軍省大員三人爲之教習云 
[黨人未靖]  
　　○日水報載有高麗信息云高麗守舊之黨尙不乏人咸切齒於開化黨人大有欲得而甘心之意故近有某大員奏知高廷擬設法保護王宮並將形跡可疑之人隨時拘護以防患於未然也 
[遭焚自盡]  
　　○橫濵西字報言本月初六晚四鼓時橫濵地方某鐘表行忽然失愼警鐘亂鳴水龍畢集竭力施救僅焚去該鐘表行隣居幸不延及推該行主則僅以身免蓋維時行主業巳安寢忽聞窓格玻璃錚錚作響夢中警覺已聞人聲喧鬧知係失愼急欲奔出而四面皆火梯亦境斷無路可走乃移床於窓口取被一條似一頭拴於床間執其一頭聳身從窓躍出而足己爲火逼焦奮力跳下得免焚身之禍而被焚之鐘表等物則皆保險查其起火之由察得收藏鐘表之庫被人挖成一洞并有草灰想係有賊空庫盜取鐘表而實草燃火以焚之蓋是日晡時該行主會出門一次該賊或乘此時潜入下此毒手亦未可知該行主因鬱鬱不快至初八日雇一小船至似處遊玩藉以解憂舟至中流該行主忽用手槍自擊而死舟子駭極急回舟告知捕房該行主乃瑞典國人隨報瑞國總領事查騐嗣經領事查得該行主實因遭回祿之後憂忿交集以致自盡與他人無涉云然而其事亦可哀矣 
[竊賊貪嘴]  
　　○有寓居日本之華人某與日婦同居儼如伉儷一日偕婦赴廟祈神鍵戶而出有賊乘間入室席捲所有裝包正欲挈去忽見有酒一瓻馨香撲鼻不禁　涎欲滴乃傾瓻而飲頹然竟醉臥不能起逾時某興婦偕婦見此情形潜將該賊身畔之刀抽去一面急報巡捕縛之以去以梁上之生涯作甕邊之行樂該贓向不自愼乃爾 
[鎗斃績述]  
　　○昨報載鎗斃數命一則係由西字報譯出兹閱澳門西字報較爲詳盡故續述之據稱甲乙兩弟兄甲向來不務正業在家與其母時常尋鬧乙則向在澳門爲巡捕後乃辭職在相近澳門之中國卡子上辦事知兄與母尋鬧乃招之來卡是日因甲不付舟資乙自以洋一角給之甲大怒取手鎗向乙轟發一擊而斃卡中華人某聞聲出視亦遭鎗彈自眼中打入穿出腦後顱裂而死又有一小孩亦被彈傷膀子餘人皆逃甲將卡中所有洋鎗盡數置之身畔以自衛時河邊船隻亦皆解纜他徙甲更有一弟丙向在澳門爲兵者擬直前擒之甲指乙屍以示之丙欋而去次日有鄉人過其處爲甲所捉令其執釁供食鄉人無奈執一鷄殺之而甲卽取生鷄吮其血鄉人潛逸去卡中人及鄉人等共謀所以擒甲之法乃四散而伏突放一鎗甲聞鎗聲飛奔而出四顧無人又前行至伏處被鎗中胸而死卡官備棺兩具殮之而送其柩於燠門并以洋百元卹其母焉 
[侯相回轅]  
　　○左俠相前來滬瀆巡閱吳淞炮臺後旋赴袁浦查勘河工并騐海堤各工畢憲舟於十六日過揚卽於是晚起節於十八晚二點鐘回轅前日蘇告中已接有上游電報矣 
[鄂藩將到]  
　　○前湖北布政使王曉蓮方伯近以事被議解任聞憲節不日卽可由長江乘輪到滬然後遄回浙江平湖原籍方伯歴任監司數十年現已壽登耄耋而矍鑠非常想此後頤養林臬優游嘯詠晚福當未艾也 
[浙撫新政]  
　　○嘉興斗山灣一帶素有湖南客民盤踞滋事被其害者不可勝計日問則强賒硬買或拆梢打降夜間則剪徑穿窬甚或紏夥盜刼土人畏之如虎而無計驅除刻聞新撫劉仲良中丞抵浙後深知此輩爲害閭閤故未經接篆以前卽飭砲船各哨將該客民所居之草房茅舍一律焚燬爭盡於是客民紛紛逃徒幾如喪家之狗亦有死于是役者聞日來平湖乍浦一帶背負肩挑者若老若幼殊形狼狽此亦鴛湖友人來信按本報前登士客殘殺一節未悉中丞此舉是否因桐鄉鬧事後故雷厲風行若此抑或另是一起來信未群應俟函查再錄 
[矢地分明]  
　　○平湖友人來信云月之十二晚宵分時候皓月當頭微風拂面忽片雲篆裊於天際現出擘窠書凡四其文爲天地分明目擊此異者甚多翌辰談者紛若衆口同聲皆謂得未曾有并參以休咎之說噫異矣夫神龍夭矯或隱約以成文旅鴈排行亦凌空而有陣從未聞靉靆光中居然作書示人者姑妄言之以符有間必錄之例云爾 
[齋匪被獲]  
　　○湖北黃梅縣百姓目前紛紛避亂兹聞初六日陶邑尊詣　聖廟丁祭時有一鄉民出首禀報北門外多雲山廟內有齋匪多人頭戴黃巾操演兵器且善施妖術用紙人紙馬節置山頭畵符念咒頃刻變爲千軍萬馬故敢請大老爺速飭兵役往拿邑尊當斥其妄着責二百板枷號頭門示衆詎是夜果有齋排下山搶掠民間錢穀婦女並燒燬民房數處邑尊問報始信隨將鄉民開釋賞大錢一千文初七日卽泒幹差兩名往探回報屬實隨會同守城某千總帶兵往拿千總慮兵單不敵夜詣小溪山柳姓大教會晤各紳衿借鄉民百名帮助夜榮登山齋匪均已熟睡兵民等奮勇　拿獲住十八名餘均逃脫當在廟內搜出齋匪軍器號衣僞印旗幟客册等件初八日帶回縣城訊供齋匪均直認不諱語亦雄壯是日將首犯三名用站籠站死餘俱下獄俟省城大憲回文轉時再行懲辦現在該縣四城門派兵嚴守每日已開申閉百姓出入均須登號備查城鄉居民已各團練預防不測矣 
[白門近事]  
　　○金陵烟舘例禁綦嚴近日靜街僻巷竟有明目張膽一榻橫陳設非有護身符豈不畏當頭棒耶○茶水爐卽上母之老虎灶也前以久雨柴貴大半轎業近則節次齊開憂探一錢便立解相如之渴蟹眼已過魚眼生烹旗槍者可無茶煙之裊裊於窓祭矣○某明府者宦楊之夜能自大者也嘗謂三代以下惟恐不好名故到處皆以名爲務頃任江北某縣將解任有鄉衿輩來署議送萬民衣傘需價若干明府答以向例僅紛若干今某所望太奢未使破格鄉衿以爲製造不敷帳憫辭去論者謂此等美舉爲官者殊不易得兹以議價不合令丟思之意不能上達殊可惜也○作詩難讀詩尤難索解人不可得所以不惜　者苦但傷知音稀慨乎其言之也近有某士以平生詩稿伴土儀數事致敬於某先生之門意欲借其一語揄揚或可若李膺之龍門頓增聲價也乃某先生納其儀而還其稿一如趙秋谷之奉璧大箸故事某士甚恚伺其出也呼其名而詬之嗣又相遇於秦淮風月船上扣舷而詈不减向時其意必欲一雪此恥而始甘心也者同人力挽未許也聞近於某處又發牢騷將來不知如何了結人言士詩甚淸蔍非率爾操觚者比某先生之鄙薄亦過矣○金陵賭風今歲頗盛呼盧喝雉之聲無處不有更有以四君子爲阱專伺紈袴子弟人其彀者非身憊力瘁不令脫走近有涇縣徐某在彩霞街以誤碰攤骰被訛索至七十餘千令人髪指亟錄之以爲交游殷鹽○驢子市爲驢馬待賃者之聚處也有飼馬某甲心險詐同類咸敬而遠之因以小忠小信見信於某店之主人見主人自善馬日佯爲彿拭主人喜其可代勞益任之一日伺主人外出亟搗思豆納入馬之左眼又以小釘釘其甫蹄之縫內主人不知也歸見爲眼腫甚締又蹶莫知所之越數日甲勸其餞售可得薄值毋侯斃也主人卽囑爲介紹中前僞爲轉折牽馬歸歸便用藥洗其腫腄愈箝去其釘脚亦愈從容餵餋未浹旬而依然雄駿見之首莫不驚誇甲後售與某營得值且十倍店主人尙不悟其心險異常也出入飲食厚待如初○日者某以術自嗎目無餘子非一日矣近因垂廉於東牌樓一言偶中藉藉者遂益爭譽其術之神前日有兩人衣服華麗操京腔望而知其爲翩翩貴公子坐定日者先爲之相面部審 
 
 

Page 3

 
 
手紋再爲之椎年月日時指示富貴榮華歴歴如繪兩人者唯唯聽命毫不與之辯難然心中頗怪其莫决雌雄也遂輕之畧俟推算卽顧僕納值而去有識之者謂兩人乃皇城內某署之女公子也日者於是　焉若失深悔未去其風帽轉爲所給云○前運司洪琴西先生去臘奉　旨賜壞已列前報兹聞已於二月初七日行抵維揚寓所矣 
[賭輸自盡]  
　　○賭之害人甚矣哉蘇城屢奉憲禁而僻巷小街巨家密室中往往有之范莊前某甲本良家子誤入其中輸洋二百元追梅莫及懸梁自縊前日盖棺時道旁知其事者咸以爲子弟之戒云 
[喜事停公]  
　　○月之二十四日英界會審委員陳賽渠太守爲其少君晴孫授室卽湖州人顧君勉夫之女公子也先期由太守知照捕房凡有一切公事照向章於九點鐘解候發落二十四日本係禮拜日惟二十五日則停訊一日云 
[添裝燈盞]  
　　○虹口鐵路之自來火從前裝至直北轉灣處而止現在北首蓋造房屋甚多且天后行宮亦已興工打樁將來落成後人之往來者必繁是以自來火公司於昨日復在是路接埋鐵管添裝自來火燈四盞以便夜行者何慮之周而意之密歟 
[枝頭高挂]  
　　○新問西廣肇山壯頭門外有大楊樹一株昨日午前有人在此經過見枝頭高挂一屍年約三十餘歲或因落魄而自縊者當報該處十圖地保查明死者有無親屬再行辦理云 
[女兵突出]  
　　○三百篇中貞淫互見扎子何以不删夫亦曰善者令人勸惡者令人懲而已令日上海租界淫風流行較桑問僕上而又過之筆之於簡採風者可以知俗尙冶游者可以鑒前車矣有某甲者年近三十前晚在六馬路官春荼園觀劇演至西廂記隹期一折甲方目注神移若不知泰山之崩於前麋鹿之興於右者突來一婦附甲耳絮語其音隱約不甚可辨語畢婦先行甲隨之而出及至河濵兩相爭論無非爲牀第間事先是婦約其同伴○七人設伏於醬園弄北之小橋　至是婦乃挾甲至橋畔而設伏之兵突出將甲施過小橋或以潘妃之蓮踢其腹或以麻姑之爪抓其面擾擾紛紛勢若風雨而甲則寡不敵衆旣已困在垓心安能出彼　下正惶急間而法巡捕至矣女伴各鳥獸散巡捕祗將男女兩人拘入捕房法捕頭訊其何故則男旣嘵嘵女亦喋喋究不辨其孰是而孰非也惟男面爲女指所破乃着於禮拜六投法公堂候斷并將婦管押侯訊此二人者豈爲吃醋耶抑爲拆拚耶豈爲討嫖錢耶抑爲報宿怨耶是皆不得而知然而醋鑵打來娘子軍誠可畏矣面皮撕破賤丈夫何能爲乎傷哉雄飛不如雌伏 
[形跡可疑]  
　　○昨晨法包探在途見一衣衫襤褸之人至衣店買衣計洋一元有零店夥索洋時其人在身畔取洋十元任其揀擇法包探見其可疑上前盤詁則稱我卽周玉林在小東門外地方挑水者其洋係妻弟王金隆之物胎其如何在爾手中王金隆在何處則稱王在製造局內做工而洋元則由伊交我收仔者法包探愈疑旋搜其身畔叉搜出絞絲銀手鐲一副對開洋一元問其何來則稱實在妻處躭擱兩宵於今日早上乘其熟睡偷得銀鐲洋元等語包探卽將其人拘押諒當解訊矣 
[竊案疉見]  
　　○本屇會試各省舉人之赴都者率皆道出滬濵搭趁輪船而失竊之案層見疉出或在客寓之中或往上船之頃亦旣屢列於報矣如安徽舉人李恩慶在重慶輪船失去銀洋衣服并禮部咨文晉賑實收又有江西舉人聶住虞搭武昌輪船亦失去銀洋等件而李孝廉除在法公廨及上海縣署遞禀請追外復投蘇松太道衙門伸訴業經磁道憲邵觀察批示懸牌頭門仰屬飭緝在案而前日又有浙江嘉善縣舉人周文炳孫興壽趁搭利運輪船周孝廉亦失去浙撫院咨部文件孫孝廉亦失去物件均投報捕房不知能卽緝獲否是可見滬上胠篋之多而跋涉關津者不可不愼之又愼也 
[英界公堂瑣案]  
　　○西鄉婦人潘陳氏控內姪女陳彩寶被人誘失今在蓬萊園弄中之毛王氏花烟館內尋見及訴捕拘案毛王氏則稱此女向周月琴處買來出身價洋二百五十元執有賣契陳太守飭俟傳到周月琴再辦各淸會列前報兹悉前日太守升坐晚堂時原差禀稱奉飭補傳周月琴訪查之下並無其人據聞周月琴係瞎子女唱書早已病故及問毛王氏則稱周月琴現住慶雲里隨令同往指交及到該處則所指之人乃姓王名愛寶而毛王氏則堅稱其爲周月琴特傳案請訊潘陳氏申訴前因毛王氏供王愛寶卽周月琴伊是攺者者且我銀洋均交與伊手王愛寶供曾與周月琴同居况周年已四十餘歲於去年病故登容張冠李戴毛王氏含淚置辨太守向毛王氏曰買人婦女爲娼本于例禁今旣涉訟公廷勿想全追身價着卽檢呈賣契再侯核辦王愛寶曁非周月琴奚容拖累飭將王愛寶開釋陳彩費仍交原保候示○西人某稱雇用吳瑞和爲細崽每月工洋五元做一月而停歇吳不將舖蓋搬出仍在我處出入竟竊我香水二瓶紅白巾布衫等件藏在身邊而出被我看破獲住人贓又有吳映生夏洪才陳阿三等三人助彼尋釁當令隣家之細崽嚴兆堂前往訴捕枸吳等送案原贓是閱吳瑞和供西人素賣野人頭擺西洋景攤亦係窮極之人我因久無生理由吳映生荐我到伊處帮工言明每月工洋五元詎滿一月祇付我洋二元錢六百文後又傭工十天工資無著且不許我搬出鋪蓋爲此邀同原薦人向論又被誣指行竊心何以甘求請伸雪吳映生供與同夏洪才陳阿三同供西人與吳爭鬧到捕房時吳向我等說及西人之無理西人竟把我等一併交捕陳太守調該四人控竊無憑碍難辦理然吳尙欲向索工洋舖盖西人又稱並未欠伊分文祗有工洋舖盖吳行竊獲住時嚴兆堂可爲見証太守隋問嚴嚴答稱我不能爲見証不適吳與西人索工吵鬧西人來喚我替伊訴捕太守又問當時汝會見有香水紅白巾布衫等件否答稱惟見地下有香水二瓶薛捕頭禀吳行竊該西人之香水衣巾在身邊搜出原赃者司副領事謂據補頭所禀吳之行竊無疑其友人吳映生等又敢帮同逞蠻情殊不合請分別懲辦太守隨判吳瑞和管押七天着該西人將舖葢交案俟期滿給領吳映生夏洪才陳阿三等三人各罰洋半元充公被控者含寃而退○鄉婦周顧氏稱在裹虹口開茶館前日先有一盍人掮舖盖到我處吃茶協有一寍人與伊同棹吃茶各談同鄉情事隨將舖盖寄交與我伊二人自去吃酒俄而一人來取舖盖我原謂非掮舖盖之人伊云是同胞弟兄同來滬上我故勿疑以舖盖交彼繼而先來之人又到我處索舖盖我將情述明伊云彼係素不相識者定欲索賠我知中計不得已而賠洋一元今晨得遇誑取舖盖之人扭交捕睛究朱阿大稱並未到過伊茶館更無誑取舖盖之事該民堅執不移陳太守隨判朱荷枷七天并追銀洋一元給價該氏○鄉人陳大梁稱從鄉間販鷄來滬銷售得洋二元錢二百文當因天晚躭擱在客寓中今晨出外甫欲回鄉路遇一人將我扭住說我欠伊洋圓然我與伊素不識面方爭論間又有二人助彼欲將我歐打我無可如何任其摸取錢洋伊還我錢而取我洋我隨後投捕尋獲一人請究王明山供甯人並無拆梢銀洋之事陳太守謂此種惡棍欺弄鄉愚殊堪痛恨飭將王明山押候過堂從重嚴辦 
[鄉會試謄錄積弊說]  
　　○鄉會試之設謄錄原以防辦識字跡之弊從首順天鄉會試謄錄生本由京外書吏調充復設謄錄官對讀官恐其有脫落錯舛等弊法至善也余去秋應京兆試三塲有號軍自言日號車差已做畢又要做賸錄生矣余竊疑焉遂細詰之據云此種苦事書吏誰肯來充惟我等畧識字者先作號軍後作謄錄不知凡幾余卽以策題與之閱十字中不過認得一二同號生曰　國家多一科條有利必有弊 
 
 

Page 4

 
 
中國之政壤在官不肯　事求是豈獨一謄錄也哉余唯唯余日傷與親友閒談僉日積弊如此莫可挽回及榜發余落孫山次日至順天府取落卷據云已批謄錄榜發吏部余至吏都求賢科閱卷見聚奎堂批云詞意警鍊不涉浮囂次暢三圓詩諧旁有一備字及閱所謄之文詩脫落錯誤指不勝屈吏部書吏在旁日如此批語不能中式僅批謄錄大約爲脫落錯誤之故君之墨卷珠圓玉潤若得主司一閱定無不中之理此　殿試考差之所以有憑也余悵然歸寓親友等皆云可以在都察院衙門控告謄錄對讀官以洩此憤余曰不然親友再三言之且曰如都察院出奏必將原卷呈進或能因禍得福亦未可知余曰此行險徼倖之事也余惟有俟命之一法惟望執政者嚴爲整頓則士之幸也昨閱鄧給諫所奏科塲積弊凡所爲愼簡考官嚴爲細荐等說無不斟酌盡善惟所陳糊名易書一層似乎設想太過若果如此則字華可不講究况文章詩策各人眼界不同卽各人愛惜不同彼以爲佳者此以爲劣文章詩策不能自白其寃故　列聖取士未嘗廢字考差　殿試易書一事　上諭未允其請足見　宸聰獨斷余草茅下土無尺寸之柄不過因有所感而作此不平之鳴耳 
　　新安俟命人稿 
[題海忠介公遺像]  
　　○風骨稜祕素練寒忤兹貪吏上章彈田間再起旌淸節日下新除拜諫官接蹟朱雲曾折檻犯顏靑瑣拚舁棺幸憐愚戇優容待遭際恩隆勝比干○讀鄺湛若赤雅書復　畸人奇節有誰如拋却靑衿令齟齬半世行藏夷履險一生抑鬱借琴攄蓮花幕處棲蠻峒山海經遣續異書痛悉烈皇殉社稷抱琴赴水就三閭○嚴子陵　歸隱滄江守釣綸潜驅風俗薄還醇雖無當日從龍續何愧雲臺四七人○王昭君　萬半邊庭別漢臺願無再誤愼將來不因西家承明詔那得君王面一回○閨怨　功業愼年華春深院有花妾心孤寂慣君莫蚤還家○題六貞女墓并序　順德龍津李氏處女也前明丙辰粵中大亂有强暴謀脅致之六女懼不免以酒相酧一夕同赴水死比曉出之明妝儼然臂約紅羅兩雨相結其家合葬龜山之陰當事者表之名曰六貞女墓　冰雪聰明决一宵三三同候夜還潮負魂依舊棲鄉土華羡標名歴兩朝　靑史原非靳女流金人久矣世難求那知處子從曹女貞孝齊芳萬古留○珠江七夕　枕江城郭澹烟浮乞巧紛紛樂未休爲點寒燈涵疉浪一灣新月漾中流簾擺影亂香風過絃管聲繁爽籟酬我亦曾疑織女事願秉烏鵲間牽牛○游靈洲山寶陀寺　琳宮閒敞築高原松古篁幽緑滿軒管領江山誰主客忍拋亭院遍王孫靈洲南去拚金堡鬱水西來束石門游展鬱尋塵刼後不勝惆悵近黃昏○次石門懷古　江天殘照裹古波愛西華列岫穿林出雙巖壓水斜覇圖遺壘在淸節酌泉誇一舸淹晨夕歸思感暮鴉○登酌泉亭　在西華寺卽吳刺史嘗貪泉處　訪古叩禪扃貧泉隔南明黃堂堅勵志白水鑒寒盟檻外江山秀林間風日淸石門重返櫂憑眺不勝情○題畵　雪後郊原攺憲溪略彴橫寨驅知仔細逢險不前行　珠江杜鳳岐邠農甫錄舊作 
[浙省撫轅抄]  
　　○二月十六日憲駕牛刻進轅升堂左右兩營官乓站圍拜接撫鹽二印　藩司德禀安受事　署藩司甯紹台道瑞禀安缷署藩篆　前署杭府桂差人禀安禀賀禀辭赴都侯康田禀知于十三日接辦上城總巡差　秦簧禀知杭府委富陽勘沙地差　○十七日通判姚裕晋禀謝厘捐肩委餘杭大東關厘卡關　遂安縣左禀辭赴任 
[蘇省持轅抄]  
　　○二月二十日侯補縣陸昀　楊溥均禀辭赴海運津局差　試用巡檢謝祖澤服鬨禀到　周經模銷賓興局徵租差　○二十一日候補道朱澂金陵來　從九林爾興禀知本日到盤門水關差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報三百六十九號]  
[光緒九年二月十四日京報全錄]  
　　宮門抄○上諭一道錄前○發抄　旨五道○尙書廣等　奏爲據實覆奏摺○又　奏請將給事中解任摺○江督左　奏揀員調補要缺知縣摺○湘撫卞　奏請將辦賬道員革職提究片○大臣色　奏爲遵　旨赴藏賜奠口期摺子○皖撫裕　奏報各督撫捐賬銀兩片○二月十四日工部鴻臚寺廂黃族值日無引　見○豐公守護　東陵請　訓○直隸按察便松椿到京請　安○莊王續假十日○禮部奏派閱卷之大臣　派出張之萬烏拉喜崇阿錫珍張家驤○工部奏派管理溝渠河道之大臣　派出麟書○大常寺奏派　孝陵行禮　泒出睿王○召見軍機　豐公　松椿○發抄　彭玉麟奏續查湖廣總督涂宗瀛被叅各欵據實覆陳奉　旨知道了欽此○涂宗瀛奉病請賞假奉　旨着賞假西十日欽此○又漢陽協副將張祖誠調補督標中軍副將奉　旨兵部議奏欽此○又花翎守備湯秉中補綏寍營守備奉　旨兵部議奏欽此○曾國荃奏八年分覆查保甲完竣奉　旨知道了欽此　○○臣廣壽臣張之厲跪　奏爲遵查大員被叅各節據實覆奉恭摺仰祈　聖鑒事光緒九年正月初八日內閣奉　上諭鴻臚寺少卿蘆茂奏兵部尙書志和衰庸偷惰品行卑污據實紏彈一摺着派廣壽張之萬將所叅各節秉公確查據實具奏欽此欽遵將原叅抄出隨卽揀派司員細心考查如原奏所叅兵部尙書志和每月進署一二次甚或一月不進署且進署乘輿值至公座前始行降輿其管理內務府接見僚屬語多戲謔司員直廬回事志和偃臥以聽公事未畢齁息酣睡又與市僧往來鄭六蹤跡詭祕凡內務府請託苞苴率由鄭六籣說鄭六者協辦大學士文煜之家丁張福乞養子也開設木廠矇捐都察院經歴志和任崇文門監督時派鄭六爲騐貨家丁兼辦後堂委員事上年內務府承修銅鍊寶匣等工志和又派鄭六爲商人忽爲家丁忽爲委員忽爲商人皆志和一人所派去歲臘底內務府賂遺苞苴其門如市各節當經咨查各衙門去後旋據兵部覆稱志和到任以來照常進署去歲七月以後因病請假數次間有不克進署之時並無一月只到一二日之事至進署時皆於大堂檐下降興偶因陰兩泥淖或喘症偶發有時至大堂後院門外降輿與公座相距甚遠又據內務府覆稱各該司員等結稱志和於接談公事外並無戲謔惟因淡喘偶未起立並無偃臥以聽齁息酣睡情事至鄭六不知爲何如人公事無從關說上年八月間承修寶匣銅鍊等工所派商人係裕順木廠陳福順並無商人鄭六其人之名等語又據崇文門檢送奏咨稿三件內咨稿二件皆有都察院候補經歴鄭德寬所書之押並據覆稱儉查檔簿七年十一月有前任監督志和諭知照料騐貨委員諭帖一帋抄錄咨送各等因前來臣等詳查原叅各節除賂遺苞苴事屬曖硃無從杳究外其餘各節旣據各該衙門覆稱或事出有因或查無其事臣等亦未便過事次求推詳閱兵部所覆則稱志和七月以後因病請假數次間有不克進署之時或喘症偶發有時至大堂後院門外降輿內務府所覆則稱惟因淡喘偶末起立等語是其衰老多病以致進署未能照常降輿未能如儀般人指摘似不爲無因又鄭德寬不過一市僧耳現雖捐有職官旣泒爲後堂委員又泒前堂稽查騐賃亦屬太不遠嫌惟該尙書係一品大員應如何予以懲處之處伏候　聖裁再都察院候補經歴鄭德寬卽鄭六經臣等兩次傳詢據稱張瑞興是其母舅開裕順木廠張瑞典故後其子繼昌年幼舖事託其照料同治十二年捐官後交其弟德湧照料復詢以寶匣銅鍊工程之事則稱與伊無涉而又稱是造辦處招商公辦有認呈可憑詰以何由得知其詳則稱其表弟繼昌談及是其種種支吾語多遁飾實難保其無　中把持情事且旣充委員又與家人爲伍無論其是否張福之乞餋子張福是否卽係張瑞興現在旣○物故無從考查姑就此兩端而論已屬不知自愛有玷官箴相懸請　旨將都察院候補經歴鄭德寬卽行革職以儆貪劣而肅官常所有臣等遵　旨確查大員被叅各節並所叅鄭六各欵謹據實覆奏伏祈　皇太后　皇上聖鑒謹奏請　旨奉　旨已錄　○○吏部尙書臣廣壽等跪　奏爲請　旨事光緒九年正月十六日內閣奉　上諭御史劉恩溥奏叅給事中張觀準內務府大臣俊啓劣跡昭著請旨懲處一摺着派廣壽會同都察院堂官按照所叅各所遞說帖絕不相符臣等復飭張觀準將俊啓原信呈出乃張觀準托詞支吾顯有情弊慼請　旨將戶科掌印給事中張觀準先行解任以便傳汛庶可水落石出伏祈　聖鑒謹奏奉　旨已錄　○○太子太保大學士兩江總督二等恪靖侯加一等輕車都尉臣左宗棠頭品頂戴東蘇巡撫臣衛榮光跪　奏爲揀員調補省會要缺知縣恭摺仰祈　聖鑒事竊汪甯縣知縣陸元鼎於光緒八年三月十五日聞計丁憂開缺接准部文歸三月分截缺所遺東寍縣知縣係衝繁難三項要缺例應在外揀員候補該縣附省首邑軍民雜處政務殷繁整頓撫餒在在均關緊要必須精與幹練之員方足以資治理臣等於通省現任知縣內逐加遴選非現居要缺卽人地未宜實無合例堪調之員惟查有山陽縣知縣賈致愼年五十一歲山東舉人丙辰科會試挑取謄錄　國史舍議叙以知縣用恭繕　宣宗成皇帝　實錄全書告成議叙分發到省期滿照例題補同治四年十一月初九日奉　旨依議欽此捐加同知銜七年十一月到省九年分海運出力保婦本班前先補用光緒元年新班遇缺儘先補用二年准褲豐縣知縣三年二月到任六年調補山陽縣知縣七年三月二十六日到任豫省賬捐案內捐換花翎並加知府銜臣查該員年力尙强才具開展以之調補江寍縣知縣洵堪勝任人地實在相需該員由豐縣調補山陽縣前後接算歴俸已滿三年至由四項要缺調省會首邑並非另有不台例事故核與議准之條相符例得專摺奉請據藩臬兩司會計請奏前來臣等往返函商意見和同台無仰懇　天恩俯念員缺緊要准以山陽縣知縣賈致愼調補江寍縣省會要缺知縣實於地方有神如蒙　俞允該員係現任知縣調補知縣銜缺相當毋庸送部引　見一切因公處分亦毋庸核計該負係積班再議之員所有應完罰俸銀兩除飭查明造册完繳外謹合詞恭摺具陳伏乞　皇太后　皇上聖鑒訓示再所遺山陽縣要缺容俟奉准部遷截缺後另行揀補合併聲明謹奏軍機大臣奉　旨吏部議奏欽此　○○卞寶第片　再三品銜分省補用道唐亷本係湖南候補知府以行止車污經前湖廣督臣李瀚章前撫臣王文韶會叅革職後投効甘肅軍營復保道員與其子二品銜湖南補用道唐眞銓均奉前山西撫臣曾國荃委辦晉賑捐輸至今欵目不淸唐眞銓禀褐分局辦捐紳士道員李積琳欠繳銀二千九百九十七兩李積琳禀稱捐欵均已解淸並無知欠兩造各執一詞當飭淸查局司道傳集唐李兩造當面會算唐眞銓云繳捐應合庫平李積琳云彼時收捐通合市平　相狡執臣謂此案總以解晋平砝爲斷庫平解晋則李積琳自應補繳市平解晉唐眞銓卽屬浮收已咨詢山西巡撫查覆到日再行核辦惟查唐眞銓所收捐銀與刊定晉捐章程間有浮多並據職員黃立均呈控唐廉父子籠騙銀兩其弟廪生黃鏡鋆報捐分部圭事並免保舉其姪黃朝由俊秀報相同知指省分發並請五品　封典至今未給執照托友赴部詳查主　同知一槪無慶又候補首楊壯鍾呈稱伊捐加四級請一品　封典至今末紛執照又捐生李積澍李厚英移獎另捐業將原給執照繳銷總局未與詳奏攺獎各等情傳同唐眞銓供猶狡展所有捐屬卷册談稱在唐廉湖北庽中處不呈繳事關捐欵亟應澈底根究相應誚　旨將三品銜分省補用道店廉二品銜湖南補用道唐眞銓一併革職以便提傳查訊所有請　旨革審緣由理合附片具陳伏乞　聖鑒訓示謹　奏軍機大臣奉　臣唐亷唐眞銓均差革職提案訊究欽此　○○奴才色楞額跪　奏爲遵　旨馳赴後藏　賜尊並帶印起程日期恭摺具奏仰祈　聖鑒事竊奴才前于光緒八年八月初一日具奏班禪額爾德尼圓寂一摺十一月十五日奉到　批廻軍機大臣奉　旨另有旨欽此隨摺又奉淸字　廷寄一道內開光緒八年九月二十四日奉　旨色楞額奏班禪額爾德尼于七月十六日圓寂等因一摺等因欽此欽遵等因前來奴才遵卽恭錄譯札後藏札薩克　嘛欽遵並札飭西藏粮員在于藏庫提銀五千兩隨帶員弁兵丁曁噶布倫等定期于十一月二十六日由前藏帶印起程除俟馳抵後藏謹將　賜奠一切事宜辦理完竣旋徊前藏再行具奏外所有奴才遵　旨馳赴後藏　賜奠並帶印起程日期理合恭摺具　奏伏乞　皇太后　皇上聖鑒謹奏軍機大臣奉　旨知道了欽此　○○裕祿片　再本年皖省水中當籌賑需欵緊要之緊各省督撫臣上體　朝廷德意救灾恤隣同心倡助協力維持除就各省勸捐接濟外前大學士直　總督臣李鴻章前湖廣總督臣李瀚章各捐銀五千兩署直隸總督臣張樹聲潮廣總督臣涂宗　署兩廣總督臣曾國荃各捐銀二千兩廣東撫臣裕寬廣西撫臣倪文蔚各捐銀一千兩先後解充賬需裨益灾區實非淺鮮臣不敢壅於　上聞謹會同大學士兩江總督臣左宗棠附片具陳伏乞　聖鑒謹奏軍機大臣奉　旨李鴻章等均着交部議叙欽此 
 
