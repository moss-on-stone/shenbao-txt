# 1909 - 215 - 4913117

 

Page 1

 
 
   
 
 

Page 2

 
 
   
 
 

Page 3

 
 
上諭 
　　 
[監國攝政王鈐章] 六月二十五日內閣奉上諭吏部奏遵議處分一摺前督辦津浦鐵路大臣呂海寰應得降　二級調用處分着加恩改爲降二級留任欽此　軍機大臣署名奕劻世續張之洞假鹿傳霖　桐　宮門抄　六月二十五日　召見軍機　那中堂論說 
　　 
[上海開闢城門造謠感言] （東吳）蒼天死而黃天立。白龍降而青龍升。甲子大書。舉家大吉。庚癸戒夜。婦孩罹殃。稽訛言之濫觴。闡鴻範之占騐。蓋詩書之所詳載。史乘之所昭垂。童謠發響于虞廷。五行闡秘於漢嵗。匪今始今。由來舊矣。雖然木朽蟲生。影隨形至。吾民茍不具至愚大惑。迷信神權之獨別性質。則任造言生事者之自生自滅于其間。無事于官司之查禁。即亦無與于吾民之崇信。所謂妖由人興。禍由自作造言者固無論其爲牟利爲生事。罪固難逃於萬一。但求一般社會之具有智識。不惑于利害。不迷于嚮往。此則可期望于開通之地方。可告語于開通之人民。而必借重於官章之曉諭。乞靈于文告之宣示抑末矣。鳴呼孰意以開通之上海。開通之上海人民。于開闢城門而有迷信謠言之一事。論上海之。地方。則輓江海之衝流。居南北之樞要。海通以來。合中國二十二行省爲第一通商埠。即歷數五洲繁盛之區。亦不愧爲一熱鬧之經濟相塲也。論上海之人民。則華洋雜居水陸畢業。土著之士紳。流寓之名公。下及巨商富貴販夫走卒。亦莫不互雄互長相遜相讓以成此交通之利便。智識之互換矣。近年朝廷銳意振興。籌備庶政。首善而外。一切學務商務外交落落諸大端。亦莫不爲內省人士所注目而仰望。然則上海之爲上海。不特記者心目間以最上乘之開通區域視之。亦海內人士所同聲稱許者矣。且夫開闢城門之議。亦豈自今日始哉。數年前官紳之會議。上海居民。度亦聞之熟矣。督撫之入告。奏稿具見于海上各報。上海居民。度亦知之有素矣。譬之築室前此之會議與入奏。相度形勝。鳩工庀材也。今日之動工開闢。實行建築也。不駭疑于相度形勝鳩工庀材之時。而訛言于實行建築之日。其爲無根之談。稍明事理者當知之。乃數無知小人之牟利者倡謠于前。無數無知之居民應之于後。鳴呼。以天津之毀城。爲普通之人民告。或不免於設詞之過當。見前巡警分局告示詳本報金川。門之往。事固信而有徵也。豈上海素號開通之人民于此等事亦。未之經心。耶抑更有進者。近來中國最大之建築。以鐵路爲首數。而吾國腹地鐵路之建築。以京漢爲尤先。曩者道經汴洛間。黃河南北。正在庀材鳩工。而鶴唳風聲。所見所聞。非云挖斷地脉將不利于歲收。即云逐日奔馳將土。神之驚偪。甚有無數鄉愚聯名具禀地方官乞爲禁築者。見開歸道吳告示向以爲內地風氣未開。故有此等不經之談無知之見耳。及滬寗鐵路開首建築。偶以青陽港橋工不愼。在崑山境致勞重建。而蘇。松常　屬之謠言又蜂起矣。以爲橋工之牢固。必取小孩之生庚以爲建築之料。鳴呼果能如是。則中國之鐵路可以無須借欵鳩股矣。吳人信鬼。其于今爲烈乎。于是向之因迷信而以小孩之生庚乞靈于土木偶前者。今則又因迷信。而紛紛取去矣。前之迷信。已屬可笑。後之取回又復惑甚。　尚得曰少所見。多怪。彼未賭鐵路之利益。先駭于建築之鉅費。故遂有此種種之謠諑。所謂可與圖成難與慮始之故態耳。若上海之開闢城門。其利則人人能言之也。各國之于上海客也。觀其不惜巨資。經營慘淡街道之整潔。出入之利便。豈特上海居民艷羨之。亦有目者所共賞也。然則以吾之開闢城門。稍圖利便藉思。振作。其比例尚不及百一於租界者。所謂其利則人人能言之也。而乃忍聽此無稽之言。幸覺察尚在事前耳。偶一不愼。在造謠者不過藉此爲牟利之一術。而三人市虎。變本加厲。曲突無徙薪之日。其不致焦頭爛額者大幸矣。鳴呼吾不爲造謠者責。吾獨爲彼聽信造謠者羞焉。以爲婦孺之見。　豈無家長之訓督。以爲愚夫之識乎。豈無明理者之勸導。上海如此內地可知矣開闢城門。建築之小焉者耳。迷信如此建築之大者可知矣。民智開通與。世界進化之難也。不于此一斑略見哉。然則何術以挽救之歟。急則治標。不外乎。嚴辦造謠之人。與喚醒受愚之人而已。前一事爲司法之事。委之官治可矣。後一事則官與紳。所當合力經營者也。若夫探原立論。則神權之迷信。歷數千百年之污點未除。栢靈三頭。石人一。眼宵小讕言。何關典要。而修史者且據以爲傳信之文也。則吾國古時且視爲一家言矣。一旦欲掃除而廓清之。其在人民識字達二十分之一之後乎。然非教育家力闢前世之荒唐。以端童蒙之初性。則仍不爲功。專電 
 
 
 

Page 4

 
 
○電一（北京）海軍大臣洵貝勒薩鎭冰奏定海軍制度暫設六司每司設正副長各一缺又設二十四科科長各一缺科員分三等另設錄事分二等薪俸津貼照陸軍部辦理限二年成基礎設專部○電二（北京）粵督張人駿桂撫張鳴岐奏覆王芝祥參案奉旨著照所請王得以保全 
○電三（北京）署直督那相奏測繪全省輿圖請飭部撥給經費奉旨該部知道○電四（北京）張相腰痛仍未愈又加頭風續假十天○電五（北京）那相昨日（二十四日）回京今日入值攝政王面詢直隸財政紛亂情形奏對甚詳○電六（東京）日本大藏省擬改訂關稅預定減少歲入一千三百萬圓○電七（東京）長崎縣重崎附近發見一珊瑚島周回九英里價值約三百萬圓因此珊瑚之市價頓減三成緊要新聞 
　　 
[詳誌吉林水災情形] 吉林　　○吉林此次水災爲數十年未有之鉅變。會將悲慘情形紀錄前報茲又覔得種種詳情特彙錄於左　公署　簡帥初十日致錫帥電云吉林省城自初八早四鐘起。大雨滂沱至初九午甫歇。江水陡漲兩丈餘沿江下坎及東大灘一帶房屋財物暨汀邊木排悉遭沖沒淹斃人口若乾尚未查明確數。江中自上遊漂來什物木植無算間有人畜屍棺直至初九傍晚。始見稀少。城內低窪之處積水三四尺。房屋坍塌間亦有之惟東西關災區較重。東窰坑房屋沖毀甚多西關德勝門福綏門外一帶地勢最低。水無所洩。民半在沈溺之中。現均紛紛遷徙尚無淹斃人口情事。此次水災之世詢諸紳耆僉稱爲數十年來所僅見。小民蕩析離居深堪憫惻已飭民政司親詣各處逐一查勘撥欵趕辦急振妥籌撫恤勿任流離失所合先電聞餘俟勘明再行詳告昭常蒸印　同日電長春許守新城金守依蘭德守濱江何丞賓州李丞榆樹李令晨安壽令云此次暴雨江水陡對二丈餘省城沿江一帶居民猝不及防沖壞房屋淹斃人口漂流器具木植尤屬無算沿江各屬難保不情形相同。救災如救火應即赶緊勘明。刻日電禀如需急予賑撫尤應迅速辦理母得延誤切切公署蒸印　民政司　民政司飭警局照管災民隨時安置俾不致流離失所並商營分路查勘沿江一帶上下游。各分江南兩路江北兩路。共八路賑欵聞已籌集。一面邀集紳士會籌附郭善後情形嗣又電飭長春新城濱江雙城等府廳。以省城江水猝漲民房木排沖塌淹斃者不知凡幾各該處地居下遊。屍身器物均必隨流而下飭即趕緊打撈至。有無被災應否恤撫一併查明電覆　吉林水勢　本城水災以西關溫道河子及東門外大灘至　山子一帶爲鉅。綠溫道河子爲吉林長春兩府滙水通江之所松花江水勢陡漲而溫道河水奔潰四溢沿岸民房損失殆盡。甚有全家爲水沖失者。至東大灘經昌邑屯抵東團子原係松江舊道。後因江道改向西流。舊江故址。強半築屋而。居大有羣居萃處之勢此番江水陡漲忽將舊江道刷開。其間居民不下千餘家均頃刻化　鳥有啼哭之聲相引不絕某木舖積存木料板片約值二十餘萬吊均被水沖去。掌櫃痛財心急亦投水身死至由東關抵四關小白山一帶沿江下坎之房屋被水傾倒者亦不下五百餘戶。幸早有預備傷人不過二十餘口。　延吉水勢　延屬各地曠旱不雨致生一種絳翅鳥喙食禾之虫所過瓏稼即成童禿農民苦之咸望得雨以滅虫灾本月初二日上午大雨驟降農民不勝欣躍詎數日傾盆不止竟成禍水圖們江布爾哈通河。暴漲二。三丈不等。各處溝洫汛濫代窪之村鎭屯堡。盡成澤國淹斃人口坍塌。房屋漂流。木料不可勝記間有攀緣樹枝待救者無奈霪雨不止救者不至終罹於難者不少並聞有一村三十餘家只逃出十餘人者沿圖們江佈爾哈通河被災之慘不忍聽聞　額赫穆水勢　距省城四五十里之額赫穆地處松花江畔江水漲溢將該處居民房舍器具悉被沖沒約數百家。加之鄰村災民男婦老幼共三千餘人。困處於左近之山上割馬剝樹。而食災情甚慘。已於十四日將養倉積榖派員運往該處查放　四間房水勢　江東四間房濱臨松花江此次江水陡漲沿江房產均付汪洋現在水勢漸退江干有廻水窩一處。凡上遊之浮屍。大半匯集於此。有人雇威呼打撈。竟得四百八十餘具。既無法掩埋又恐有人認領均在附江一帶寄放男女老幼白骨交加傷心慘目夫復可言　金珠站水勢　本月初八日早晨大雨傾盆至初九日午後方止該站以北有站河二道河子啞叭屯河。四家子河共四道。均一時陡漲。寬約數 
 
 

Page 5

 
 
里。所有渡船均行沖沒南。有蠎牛河一道水亦盛漲將。大橋淹過橋梁沖毀水　寬五里兩岸居民二三十家房屋倒塌。此路南北通衝無可繞道因此往來文報不免阻隔　　 
[葡人復思干預路政述聞] 北京　　○葡人對於廣澳鐵路。希圖干預。會有在澳者由葡辦。在廣者由中國辦之請。外務部以此意仍係中葡合辦之性質。斷難允准且澳門劃界未畢。無從勘定。故卽嚴詞議駁。現聞葡人合建之心。猶未盡死復有要求達其目的之議。未知確否　　 
[旅閩粵僑會議維持澳門界務] 福建　　○六月初六日福建南台廣東會館集合鄉人。會議維持勘界事。到會者百數十人。由容君子芬宣佈香港維持會。寄交各函稿。請同胞各抒所見以盡維持之責擬定電稿即日繕發繼即舉定何君侶。石主持其事。何君發議電文固不可缺。惟恐紙上空談無濟於事必須有一定方針。同心協力匡助政府。預籌對待之法。聯合各省社會。以厚維持之力自願將其別墅碧林園借作會所。以便與各埠聯絡。公舉代表赴港充維持會員分電中外粵僑。每人捐棄一月。所入之欵速購新式巡洋船四艘。報盜車政府。以厚現時海軍之力。示我粵人誓以死爭不能退讓寸土衆皆贊成其議。惟於捐欵購船一。節未獲公認。至議及公舉代表一節。如果實行則一時恐難得人。且現值學務正忙鄉人均難專營別事何君憤然起對。謂如無人。甘捨私事以圖公益。鄙人願離職備選何君現充陸軍第十鎭正軍機官兼車醫局總辦。香山人也於是定議。即日分電各處云　　 
[桂省添設邊防柳邕各處電線紀詳] 廣西　　○ 
桂省沿邊一帶與越南交界者。一千九百里事機倚伏朝。夕百變距省窵遠僅恃龍州一線。以通消息此外如歸順鎭邊寗明上思等廳州縣。均臨邊要　。聲息隔閡呼應不靈平時文報既展轉稽延有事尤多貽誤光緒三十三年桂撫張堅帥因邊匪竄擾奉命出巡會請就沿邊地方一律安設電線。以期調度迅捷消息靈通當經批准即飭義寗縣知縣陳禮章周歷沿邊勘成線路趕緊添設又以桂林省城爲根本重地而與沿邊各處通電僅有潯梧一路單線傳遞桿綫偶遇。損壞阻滯動致經旬。非愼重邊防之道桂柳本有電綫。並議由柳州添設一綫至南寗。以南潯梧舊有之綫相輔庶邊腹情形較爲緊湊亦飭陳禮章督飭員生分途勘定相繼興工。計沿邊添電綫分東西兩路由憑祥迤西展至平而關線路四十里。由憑詳迤東展至寗明。復南折而至隘店綫路二百四里。再由寗明西南展至海淵綫路一百三十里。由南寗迤南展至上思綫路二白六十五里是爲邊防東路之綫。由龍州西展經下凍至水口關綫路八十里。再由龍州北展至石龍。復西行經歸順抵鎭邊以達。與雲南交界之隴裡村聯接滇邊之線線路六百五十里。又由歸順接線南展兩支一至平　線　一百一　裡。一至隴邦線路。一百二十里。是爲邊听西路之線。東西兩路電線計共綿長。一千七百三十五里。沿邊皆重巒疊讞石山壁立桿綫及應用器物皆由下游逆水挽運千數百里再遵陸分途運轉道路險阻備極勞費沿邊石山險峻不能跨越架綫並須就石窟。鑿孔穿越。而過尤爲費鉅工艱其柳邕一綫由柳州興工歷來賓遷江賓州以至南寗綫路六百一十里轉運工作艱難情形亦與邊境約略相等。查光緒九年安設梧州至龍州電綫每百里用銀六千七百餘兩。以後添設。桂林柳慶各綫每百里用。費復在五千兩以上。此次在沿邊設綫轉運工作之難此之桂柳各處更遠過之。又經堅帥嚴飭在事各委員認眞撙節不得稍有虛糜現在各綫均已次第竣工。設局通報平均核計每百里。約用銀四千七百餘兩。較之從前各處設線經費尚屬有絀無盈此添設各處電線之情形也。至兩廣電報官綫商綫向係合辦。光緒三十三年前督臣周馥將宮綫商綫公歸兩局張鏗帥因復商准粵督廣西境內綫路劃歸廣西自辦卽將從前電報分局改爲廣西官電總局。派委專員認眞整頓比來傳遞軍報舉辦新政各屬往來文電視昔加繁電機報生均須添設分局原有房舍不敷應用當飭酌量增修並以桂省各局報生向由廣東派委其間水土惡劣。各報生來自遠方往往不服水土。因病誤公沿邊一帶瘴癘尤多。人多視爲畏途。近因展接電。綫應增設分局子局十餘所。需用報生日多自非創設電報學堂招取本省之人從速造就不足以資任使是以光緒三十三年冬間。即飭該總局於局內附設電報學堂招考本省合格學生暫就總局廳舍。略加。修葺先行開學一面增拓局內餘地建設講堂宿舍上年十二月頭班學生業已一年期滿。畢業試騐尚皆合格。可備任用本年二月因再。考選學生入堂賡續辦理。此改設電報總局。及建設電報學堂之情形也。現經電報總局總會辦委員詳請擇尤保獎當由張撫據情入奏已於六月十一日。奉硃批准。其酌保數員母許冒濫。　　 
[京師近事]  
　會議政務處日前具奏遷移東安門外錫拉胡同路南。即前北洋公所後門已誌本報日來正值遷移之際。該處提調面奉領袖議政王大臣諭交本月二十二日暫停會議一次當由該處分知諸會議大臣矣　前夜有太監馬進春朱占清高永茂武國珍劉志恒等五人。因冶游互起衝突。彼此扭赴街上毆打不遵警察排解一併帶區申送總。廳訊係無故出城滋事。不遵警章擬送內務府愼刑司辦。理被五人再四懇求每人罰洋五元具安分甘結逐其迅速入城　陸軍部鐵尚書於上月調取南北洋各鎭軍官來京。會商陸軍各科編定之操典事宜。如有不合之處即行刪改現經各鎭軍官將各科改良事宜辦理告竣。昨日陸軍部。已將此次改良之操典頒發南北洋。及各省督撫。札餘各鎭一律實行。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[贛省徵銀解銀之罷議] 江西　　○贛省各州縣因銀價日高錢價日跌徵收丁漕日有賠累故多短價勒收洋元者。經地方紳民禀控查辦共數十起之多。當道知各牧令之爲難。故亦不加深究。日前由署藩陳少石廉訪會商司道籌定徵銀解銀之法。以免各牧令賠累。正擬詳請實行忽值卸篆近由現任劉雨山方伯據情會商監理清理財政官幸孫潤。兩觀察以如此辦法流弊滋多。並不贊成此舉。遂作罷論云。　　 
[鄂紳請宣佈川漢借欵合同] 湖北　　○鄂境川漢鐵路借欵一事經張中堂極力磋商將次定議茲聞湖北憲政籌備會諸紳夏太史壽康等。昨已聯名公呈督院學司兩署。請轉電政府將合同底稿。先交憲政籌備會研究。俟公衆認可再行簽字原文錄左　湖北憲政籌備會咨督學兩院文　爲咨呈事竊川漢鐵路工鉅費重非籌借外欵難期興辦去年欽奉上諭命張中堂爲督辦籌議借欵興修刻聞已大致就緒惟是借欵一事。中外人士。幾於談虎變色。主權之得喪利害之倚伏。皆係於共訂之合同。從前訂立合同政府類守秘密一再失敗口實累累今朝廷方以立憲厲臣民庶政均公諸輿論川漢鐵路於鄂人利害關係切身。借欵合同。承諾否認之權。未敢任意拋棄。擬請貴督部堂貴學司轉請張中堂將川漢鐵路借欵合同。發下敝會。悉心研究。但使無害主權。無損大利。決不肯以氣矜浮驕之故習與當道爲難。若有一得芻蕘亦不敢不貢獻前途。藉資採擇爲此咨呈貴督部堂請煩察核施行見覆　督批　來牘閱悉查川漢鐵路借欵合同係歸督辦大臣主持俟奏定簽字後自必宣佈。此復抄由批送　　 
[中外對於安奉交涉之態度]  
　　○字林報載二十四日東京電云中國駐日公使胡惟德。將北京外務部電。遞交日本外務部大臣小村伯爵。內謂願與日本重行開議各交涉。並許承認日本對於安奉鐵路之要求。惟日本似不致因此再停重建之工程。　泰晤士報載同日紐約電云美政府對於安奉鐵路之變局。擬主持公道。其志僅在保全遠東之太平。　文滙報載二十五日倫敦電云俄京聖彼德堡聞中日爭端。頗爲不安。聞俄政府擬居間使中日政府。互求和平解決之策。　　 
[中越對汛之現狀] 廣東　　○近來越南匪風猖熾沿邊防務頓形吃緊大吏以東西沿邊汛叚。雖經飭具呈報惟以近日法兵正在大舉搜剿之際。彼此毗連密邇。各汛防務。與軍事外交。均有密切關係。亟應查明彼此相對汛防布置現情弁勇多寡距離若干即飭確切查覆核奪以重邊要現欽邊文武已會同西邊員弁將各汛叚相對情形。詳細查核。計東西沿邊那哥隘休康　猛隴崗石龍苛村水口布角平宜九特白龍沙井各汛即與越之谷塘郎吉索崗茶嶺里板上郎大龍那蘭平宜汛哥大嶺峙馬葵局等相對。凡遇匪黨均照會巡章程。彼此知照協緝。每平叚彼此距離約五六里至二三十里不等。业已逐一详开具报矣分類新聞 
政界 
　　 
[札司籌欵辦理新政] 江西　　○永新陳大令以到任後辦理統計大概情形具禀撫轅奉馮中丞批云據禀情形尚非掩飾調查各事非羣力不可現在逐年預備憲政因設諮議局與民以參預之政權新政頒行皆屬官紳共担責任官固不容懈弛紳尤爲民表率各盡義務共圖公益破漠然不相關之舊習赴憲政早成立之期望不得不於地方賢紳是賴而督率進行尤在各牧令之擇人而任庶可得收實效應如何策勵警試以免推諉延誤姑仰調查局會同藩司悉心妥議詳復飭遵經費自不可少籌措亦實綦難動支力求節用酌撥可助公欵就地方之財辦地方之事爲職分所當仰卽一併轉飭知照　　 
[江甘自治選舉之衝突] 揚州　　○江甘自治公所於二十二日午後四時在羊巷府中學堂開會選舉職員呂萬兩大令咸來蒞會當將職員選定未及宣佈忽有江南自治局學員施君詠華問今日選舉爲有限選舉抑普通選舉經兩大令指選舉者所握之名單答云凡單中有名者皆有選舉權及被選舉權施君旋復問單爲何人所定并云有限選舉之法部章向無此條云云此際兩大令答語少遲會塲全體均起立聲言如此選舉應作無效一閧而散現兩大令與各紳士提議仍遵部章用照會指派以免再生糾葛　　 
[禀控縣令抑勒銅元之危機] 寗波　　○寗屬鄞縣士紳林鍾崍童德厚等聯名馳禀省台謂銅元原爲公家所鑄文曰當十完納正欵部示昭垂民間行用本無減折自私鑄充斥官恐受虧丁銀釐稅不肯收納失民信用遂致減折風行惟鄞地丁銀向章搭收銅元一成歷久相安不料今歲忙徵忽減七釐只收三釐民心惶惑銀價驟漲致近日市上墨銀一元可換銅元一百三十餘枚而物價昂貴三倍曩昔鄞爲通商口岸小民執業工販居多每日所入大半銅元一聞錢糧減收轉輾傳播萬分惶駭將來罷工罷市之變如亭林朱涇等處勢所不免迨事變既發恐難收拾德厚等有鑒於此不敢坐視不言伏乞憲察上顧國體俯念民艱迅速電飭鄞縣照章搭收以安民心 
 
 

Page 11

 
 
　　 
[南昌調查戶口之風潮] 江西　　○江西南昌縣屬石岐萬姓地方現因辦理調查戶口痞棍從中蠱惑鄉愚謂將各家人口年庚壓入鐵軌則鐵軌可以成立特於六月十一日鳴羅糾衆欲將調查員萬巨源拿到活埋因萬聞信逃避黨衆竟將其家房屋器具搗毀一空並將家屬毆傷幾有性命之憂現經該員飛禀來縣請差拘案懲辦交涉 
　　 
[美商儲蓄公司倒欵之糾葛] 漢口　　○漢口美商集成儲蓄公司於今春三月間倒閉該公司總理美人愛華斯潛逃往滬所有漢口被倒騙之存欵共十餘萬元分文未償刻各存戶候選州同程學藻等先後具禀漢關道署控追當經齊關道照會駐漢美總領事馬墩查復茲准馬君照復以接准貴道照會當經咨行駐滬總領事問明可否於上海地方追償旋接復稱集成儲蓄公司去歲曾經禁掛美商字樣該公司擬照香港例組織改用英商字樣旋因無人出本以致無成又恐本國法律官向臬司具控即停貿易今已數閱月矣究竟該公司有無財產存欵在滬雖未得知然其停閉之時該公司担任責任者尚在上海判令賠償不無著手之處只要存欵人有確實憑據儘可來滬覓一律師向來署具控方爲最妥等因准此如程學藻等所執證據確實應赴上海延一律師向駐滬美總領事署控追庶幾有效昨齊觀察已據情牌示周知矣 
學務 
　　 
[小學教員研究會之決議] 天津　　○天津小學教員分科研究會此次公決教授管理議案如下（提議）劣等生各堂不免最易惹教師之厭煩往往因責之過嚴引起其反對之心而自甘暴棄若稍事優容又恐該生習於不知悔悟之弊應用何法可有效力（決議）遇極劣等學生當特別注意小有可取之處即作爲其最優美之舉動不時以言語獎勵之則其自愛之心油然以興似較之指摘其過當有效力（提議）讀過之經書國文似須常常溫習如讀六冊國文時不惟五冊宜溫卽一二三四等冊亦宜常任擇一冊令其帶學堂來提問不然恐讀過之書既易遺忘且將有毀失者（決議）法極善可實行（提議）商務館印行之各種教科書前後所出之板字句多有不同擬請教員調取學生新購之書爲之改歸一致（決議）隨時改正亦可（提議）學生同講逐人爲之未免費時且全班終難周遍擬令學生舉手教員摘問之法不能講者可因他生所講者而領悟未及回講之時亦能注意他生所講者預備爲之正誤且能鼓動學生之競爭心教授上易有興趣以簡馭繁事半功倍可實行否（決議）各堂已有實地者擬即一律實行（提議）各堂上下午放學時限擬通知學生之父兄學生放學後有不逕回家致爲不名譽之事者聯絡家庭可杜其弊否（決議）家庭必須聯絡除將放學時限通知學生父兄外應時函學生父兄來堂面商　　 
[洞庭西山教育之勃興] 蘇州　　○靖湖廳洞庭西山經羅紳飴獨辦初等小學十區以來村野兒童連翩入學計額一千餘人之多茲爲夏季試騐之期最優等十名由羅紳介紹上等營業以資鼓勵其優等中等均獎紙筆圖畫銀牌等物各小學正副教員亦經省視學甄別程度禀奉學司嘉獎今秋又擬添辦半日學堂十區以期普及教育經費亦由羅紳擔任去　　 
[召伯振興教育之計畫] 揚州　　○上月初間陳提學蒞揚調查學務頗注重改良私塾茲聞城內已辦有端倪惟召伯自設教育研究會以來贊成改良者固多心懷觀望者亦屬不少自治宣講所特於日昨函告揚州籌辦自治公所轉請縣尊發給切實勸諭以爲實行改良之先聲又各鄉間之模範小學簡易識字學塾定章限年內粗具規模堂址或假庵廟或假善堂現正紛紛　備常年經費云　　 
[禀請開辦工藝學堂] 安慶　　○旴眙縣典史張開甲以當今竸爭商戰時代而工藝一門洵爲挽回利權第一要政擬將該典史衙署歲修經費一項化私爲公儘數提出開辦工藝學堂延請工師招收貧寒子弟人堂肄習所有一切規則悉遵定章辦理刻已據情禀詳撫院核示立案實業 
　　 
[設立大金工廠招股之計畫] 武昌　　○鄂督陳小帥飭在省城金沙洲地方創設大金工廠官商合集股銀一百萬以資振興實業茲經勸業道高佑諸觀察議定招致商股章程呈奉鄂督核准先在武漢各設招股事務所一處並赶緊建造廠屋以樹始基　　 
[限制官商濫發票紙] 山東　　○魯撫日前接准度支部咨求告訂專章限制官商銀錢行號濫發票紙等因當卽札飭各屬文云查此案迭准度支部咨業經前升院札飭遵辦嗣據濟南商會及官銀總號先後以停發紙幣諸多窒碍請從緩禁止等情又經前升院明晣批示在案茲准前因合行楊飭楊到即便遵照原奏章程分別移行一體欽遵查照依限赶辦應由官銀號會同各商會照章查明詳細列表詳候核咨　　 
[擬設黃河輪船公司] 山東　　○黃河水性甚急平素僅行帆船近有歷城商人朱介安等合資萬元擬設輪船公司專運煤糧定於宣統二年三月開行刻已禀請咨部註冊懇予專利由勸業道詳院請示　　 
[商會集議組織出品協會情形] 廣東　　○日前爲廣州總商會第三次籌議組織出品協會之期由勸業道陳觀察主席宣佈開會宗旨次由南洋特派員陶君及勸業公所伍申之左旭東申說賽會之關係及利益來賓黃君詔平繼起演說在南洋目睹與賽之獲利詞意懇切陳觀察提議設立事務所以爲辦事機關并請各商董推舉總理主持提倡經衆公議以張太僕弼士會赴歐美各國親與賽會前在商會即有担認集股五十萬元辦理斯會之議自非由太僕總理不可太僕以事繁力辭由衆公議另舉協理佐之事務所當即決議設於總商會之間壁并在汕頭設立出品分會至肇慶北海應否設立分會容再酌量情形決定至推舉協理及各科幹事員事務所辦事員等於二十一日續議雜記 
 
 

Page 12

 
 
　　 
[皖北水災之近狀] 安慶　　○鳳陽府所屬之鳳陽懷遠靈璧鳳台暨壽州宿州霍山等州縣濱臨渦淮等河港议紛岐地勢低窪自四五兩月大雨傾盆山洪猛發田園廬墓悉行淹沒致有米珠薪桂之憂每本洋一元僅購得糧食一斗有零柴草菜蔬亦均昂貴鴻嗷遍野餓莩堪憐現在待振孔殷尚望當道迅速酌撥欵項散放急振以免流離失所　　 
[甬屬旱災將成] 寗波　　○鄞邑地方自五月中旬得雨後連日亢暢現下河水乾涸無從車戽當此早禾揚花中晚二禾長發之際農佃望澤甚殷經邑候鄒公諭令趕覔泉源設法引灌以冀無碍種收一面禁止屠宰並率同僚屬設壇虔誠祈禱云　　 
[荊楚籌振水荒彙聞] 湖北　　○湖北京官因本年水災較去風尤重極爲憫惻由陳太史會壽等發起籌借京平銀一萬二千兩交大清銀行滙兌來鄂發交籌振局派員解往災區散放一面在京勸捐歸墊又籌振局近據嘉魚縣蘇令錫鴻禀稱該縣山多田少出米無多現受水災以致糧價日昂每石售錢八千以外若不設法維持誠恐會匪游勇乘機煸惑爲害更甚刻已會紳籌欵赴湘購　平糶請發運米空白護照十張俾得轉給紳商赴湘購運當經批准照數給發矣　漢陽縣紳尹唯一等刻禀督院請撥欵散放該縣急振陳制軍當查漢陽水灾前已飭籌振局撥錢三千串發交漢陽府縣赶緊查明戶口核實散放急振在案據禀前情特批飭藩司會同籌振局立飭漢陽縣將前撥振欵從速散放以資存活一面將辦理情形具復察奪勿稍遲延　潛江縣長一垸之袁家月堤係紳首張慶宸承修按畝抽捐以充經費現該堤被大水沖潰詎有不法痞徒乘此被災人多紛擾之時聲言此次月堤潰決田於張紳原辦工程草率竟將張紳毆傷後推墮水中溺斃現該縣陳大令福蔭已據借通禀省憲派差嚴拿兇犯矣　漢口地方近日忽來沔陽漢川等處之飢民一千餘人四出強討夏口廳馮司馬恐肇事端爰派干總張朝禧妥爲彈壓並隨時派撥砲船資遣回籍商務總會及商務善會暨各紳商所設之協振所目下共集有振欵十餘萬元彙由商會經手發往被災各州縣放振計夏口廳一萬三千串沔陽州一萬串漢陽縣八千串監利漢川潛江三縣各四千串公安石首天門黃梅蘄州蘄水黃陂孝感黃岡雲夢江陵宜都十二州縣各三千串應城蒲圻兩縣各二千串但目下米價並未稍減鄂督及紳士屢次電懇川督趙次帥請弛米禁茲始接次帥覆電謂川東亦有偏灾米價同一昂貴士紳堅請阻禁念在舊治唇齒相依允飭重慶關局放米四千石至鄂以濟荊宜民食須待秋穫後查看情形能否弛禁再行察辦鄂省官紳見川米已絕來源湘贛等省又來米無多現擬往安南購辦已電詢價值嗣接復電每一百三十三磅約銀三兩三錢合之漢斗每石之價當在銀四兩五錢內外　　 
[牢頭亦享公舉之權利] 松江　　○監獄中掌管飯食之犯名曰牢頭又曰大灶惟強有力者始克當之故俗有奪牢頭之諺乃近來竟亦仿選舉議員之法投票公決此亦可見立憲國程度之一斑矣日前華亭縣管獄牢頭吳德裕因尅扣飯食時與衆犯爭鬧縣主張大令聞之立提吳等各笞千板以本婁縣監犯送歸婁獄監禁華獄各犯乃用投票公舉之法以王少卿得最多數舉爲正龍頭樊雪刊得次多數副之下午大令入獄查點面諭各犯謂既由公舉衆情必服惟須安分守法違必嚴究　　 
[清談]  
　　史鑑二渾渾穆穆。鬱鬱宣宣。充宇宙。達四表。萬物賴以長養。生機賴以不絕。此天地之正氣也。轟轟烈烈。蓬蓬勃勃。聽無聲。視無形。邦本賴以鞏固。衆志賴以維持。此國家之元氣也。罡風淫雨。足以侵天地之正氣。而六疾生天禍作。貪官污吏。足以剝國家之元氣。而四民亂人。禍作。天地一日無正氣則天地變。國家一日無元氣則國家亡。是故謀國者不可不以培養元氣爲本。元氣從何而培養曰。元氣。之所附麗者民氣也。民氣之所宣洩者。清議也。愛之護之。勿摧殘之。勿壓制之。培養之道也。　　 
[史鑑三]  
上下一心官民一氣以禦外禍。則國必興。若置外禍於不顧。奪我主權不問。侵佔我土地。蹂躪我人民不問。而惟上下之猜忌是竸。官民之爭執是務。自摧自殘。自踐自蹋。則國未有不亡者。徵之史冊。歷歷不爽。　　 
[史鑑四]  
官與民和則元氣固。官與民鬪則元氣喪。至民與民爭而元氣盡矣。竊願當世之爲官者。勿與民闘。尤願當世之爲民者。勿自相摧折。自相掊擊。致元氣喪盡。而令外人乘間入也。　　 
[法律與道德孰重]  
令以帝王萬能之威力。謚盜跖曰聖賢。謚孔孟曰奸慝。可乎否乎。法治國之世祇聞以法律促進道德。藩籬道德。未聞恃法律以保護人之不道不德也。生今之世。不道德之自修。而惟徼法律保護。之倖者。其亦可廢然思返乎。小說 
　　 
[夜花園]  
　　一名極樂世界（十一）老四道。調什麼槍花。吳二道。你說一二點鐘方來。此刻還沒有一點鐘。你已經在這裹寫意。豈非槍花。老四一想。你眞是怨哉枉也。我因爲被人調了槍花。所以老早到了這裹。還說我調你槍花。乃勉強笑道。我說一二點鐘。此刻剛正一點鐘。調你什麼槍花。老三四面一望。見老四後面坐的一個婦人。年約二三十歲。豐姿綽約。秀色可餐。乃對老四做一個眼色道。我知道。老四道。你不要瞎捎。吳二道。我們不來瞎梢。你去瞎梢罷。三人正在打趣。只見進來一個小後生。年紀不上十八九歲。頭帶一頂軟胎草帽。身穿一頒黑外國紗長衫。面擋非常漂亮。老四一看。心上白生頭裹一跳。一想這個滑頭。身上穿的衣服。與在後門東張西望的毫釐無差。但他的面孔。一時沒有認得清楚。不知是他不是他。便問吳二道。此人你認識不認識。吳二道。此人爲什麼不認識。你要問這個滑頭。槍花著實不小。此人本來是某洋行的跑街。姓黃名友仁。每禮拜日。總在愚園張弔膀子。自從有了夜花園後。他也無一夜不到。人家弔膀子不知被他弔了多少但他從來沒有絞落一文半錢。身上穿的恐還是相好送他着的。吳二還未說完。老三插口道。不差。前夜子我在謝溪園聽見堂官說。他近日又吊着了兩個膀子。倒是一對姊妹花。年紀均在二十歲左右。身上新光　結成的花籃。粒粒如同黃豆來大。坐了自家馬車。倒被他一箭雙鵰。是以從前看他穿的衣服也不是什麼樣後來身上更覺華麗。手面更覺闊綽。老四急問道。隢得道兩個女郎姓什麼。老三搖頭道。姓什麼。那個堂官也不肯訛還沒有曉得。老四聞言。心內想道一定就是這個滑頭。或者老三已經曉得是我的妹子所以假說沒有曉得。也未可得。不免待我慢慢留心。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[各省籌辦諮議局]  
　　預備舉行複選舉　廣東　（廣州）廣州府出示云照得選舉議員一事業據府屬各縣暨亦溪佛岡兩廳將初選當選人名冊造報到府當經擬定在府署內設立複選舉投票開票所並酌定管理監察各員分別照會札派並申報在案查前奉諮議局籌辦處憲札行分訂辦事期限清單內開各廳州縣飭催初選當選人齊集複選舉區以七月初五日爲限各等語自應遵照辦理茲本府定期七月初六日在府署內投票初九日開票除申報並飭屬遵照外合行出示曉諭爲此示諭所屬暨赤佛二廳屬并旗籍駐防各初選當選人等知悉爾等務須依限於七月初五日齊集省垣於初六日携帶初選當選人執照一律到府署投票事關選舉必須按限辦理決無更改毌稍遲延　　 
[議員組織預備公會]  
　浙江　（寗波）府屬議員發表之後共得十一人候補者六人由余君鏡清等發起擬先開組織會當函知各議員日前在府教育會內決議公推王紳予袞陳紳時夏爲暫時通信機關本埠新聞 
　　 
[滬道爲馬鞍山事復李德立函]  
　　○啟者昨接洋文來函飭譯華文知爲馬鞍山羣島事具悉一一查洋商不能在內地置產約有明文所有該處禁山由黃仁林等盜賣與李道清出名稅契之地在貴商不能視爲執業之據節經詳細辨明祇以貴商旋悟已失願商退還之法是以上年九月間本道擬將原租地價及房屋造價飭崇明縣確查估計一面函請輆實開送以憑核對相符斟酌妥辦乃該縣早已查報而貴商迄未將實價開示亦不將稅契取回送道反謂本道未將辦法示悉試問憑何而定辦法且該處租地造屋既爲約所不准法當充公貴商乃不諒本道前擬估價償還係屬出於格外通融留然再租輪船再設旅館置產爲要索重價地步竟置兩國欽定約章於不顧此豈願於和平商辦者所應出此查該地明係盜賣設有貴國民人將公家之地盜賣於別國之人試問貴國政府能認可乎以此反觀其理甚明況洋商在通商口岸租地應由該管領事函知本道派員會勘無碍方向始能印契給執各口洋商照約租地尚且如此愼重豈有地係中國禁山本非通商口岸又無奉准合例執業之據顧可任意設施乎貴商名譽所關何竟思及此等舉動深爲可惜然本道職守所在其一切非理之舉動無論用本若乾事既非貴商所應爲地亦非貴商所能有一切均難認償亦斷不爲非理之恫喝所能搖動應請貴商再行三思開誠相示或仍可和衷商結也此復順頌日祉　　 
[鄂督致盛宮保乞賑電]  
　　○本年鄂省被水災區廣闊業經奏蒙恩賞帑銀飭辦賑恤並荷京紳漢商協力募助現在各屬急賑雖已飭印委查放而飢民頗衆來日方長續賑大賑均須次第舉行尤非廣爲勸募不足以救民命公等熱心施濟夙所欽仰本年甘災上年鄂災均蒙助賑有案敢再續呼將伯務乞籌助欵項協濟賑需又思此事首在得人地方官事務過繁候補人員熟於賑務者亦少素知尊處辦賑老手極多並請選派實心任事者數人來鄂以期藉重庶於賑務有裨統以奉懇至深感盻龍漾　　 
[越界收捐案之結果]  
　　○釐捐局牙甲蔣升於前月持上海縣諭單至公共租界內向牙戶張永興等追繳釐金被捕查獲解奉公堂訊究旋由前邑尊函請英公廨飭將牙甲蔣升釋回並飭將牙戶張永興等送縣以便訊究在案昨據英副領事布君函稱查照約章公共租界內除地丁錢糧地租外不得收別項捐欵今牙甲蔣升在租界追繳牙釐係屬違背約章惟查蔣持有縣憲示諭核與尋常越界收捐違章者有別固可從寬開釋惟照章未釋前應由公廨轉請上海縣備函俟復到准予開釋並令以後不得再行越界收取約章上未載明之捐欵以免交涉至所請將牙戶張永興等解縣訊辦一節未例照行寶讞員已將函內所述情形轉達田大令查照辦理　　 
[派員密拿私梟]  
　　○南匯縣王大令查見張江柵鎭有私梟羅本初等聚衆秤私情事禀由滬道移請淞滬巡防隊派兵三十名馳往該鎭駐防在案茲聞松江府戚太守以該私梟聚黨秤私殊於鹺政大有妨碍特委候補知縣張宗良前往南滙督同該縣迅速會營密拿該梟等到案訊明嚴辦　　 
[解送私梟羽黨]  
　　○奏辦上海浙鹽事務所緝私哨弁趙正芳前在浦東張江柵鎭拿獲私梟羅本初羽黨羅阿妹等七名送由浦東二路警局轉送上海縣訊辦在案茲悉田大令以此案事關鹽政未便由縣訊究爰於前日飭差將羅阿妹等七名轉送巡警總局兼統浙西緝私營統領汪觀察訊明嚴辦　　 
[集議募金紀念利記醫生]  
　　○英國利記醫生精擅醫術在滬行道有年本年夏會遨遊英倫於五月十四日在倫敦皇家學會慘遭鎗斃海上中西人士聞之莫不同聲哀惜僉謂以先生之仁術濟人不可不有以紀念適有海上波斯同人首先發起卽印人亦莫不賛成斯舉特於昨日下午開會於英領事署推英總領事華倫君主持一切集議紀念辦法當時決議設立籌捐處勸募捐欵至於紀念物應從何式擬再開會續議豋報詳布捐欵由字林西報館經收逐日報告籌捐處之職員總理英總領事華倫君名譽書記兼會記員裴恩君餘皆寓滬著名西商　　 
[五紀寗紹人之團體]  
　　○東莊同業及藥行業昨經邀齊同業開會議定所有同業貨客來往申甬凡遇寗紹班期不論價目貴賤均准裝搭寗紹輪船一律簽允以昭信守　　 
[民呼日報控案五誌]  
　　○皖路公司協理朱星齊控民呼報主筆于右任陳飛卿謗毀名譽一案昨日午後奉公共公廨寶讞員會同英副領事布辣德仍在樓上公堂會訊先由被告所延達商幫辦羅銳律師上堂譯稱查中國報律乃在光緒三十四年二月十四日由民政部奏准並非 
 
 

Page 19

 
 
草律自然遵行至投函民呼報攻訏皖路未協理一事現役函人有赴安徽者一時不能齊集俟咨照該投函人到堂担任況皖路公司已籌一百五六十萬之欵查路祇七十餘里此欵可以開築故鐵路股東有顧問之權外間更有謠傳謂該公司有向洋人借欵之事致被人函告民呼報豋載致函後評語係屬公論今有投函見證三人到堂餘人在皖請爲傳訊旋據范純黃供稱民呼報所載之信我亦具名並不在公司內辦事該公司並無正式之報告而路工雖動難達成功之目的祇能作未開工論同鄉人均稱路工較他路甚劣朱協理包工營私之事已由皖路研究會派李姓二人同往詳查朱之得賄與否將來不難水落石出至皖路公司向洋人借欵一節由旅京同鄉電致滬上某報亦會豋載由羅律師將某報呈堂經中西官閱畢范又供民呼報豋載之信言朱協理定不規則之規則一語因朱所定規則均不合理且朱無協理之資格旅京同鄉有電來滬我雖祇一股但全體觀朱之爲人皆不滿意是以致函宣佈原告費烈律師問范是否在民呼報辦事范答稱不在又傳見證高孟龍到案高供皖人有五十路股因朱協理辦理殊欠公道我有權可以宣佈今朱控民呼報爲豋來函一事但是函我亦具名今特投案担任如朱指名控告我等則我等均有證據呈堂朱辦理不善我欲赴京控朱請察又傳證人李鐸到堂李供皖路亦有股分民呼報登載之信我亦具名該報所豋來函情形係蕪湖皖路公會知朱劣跡電致上海皖路公司因之投函囑登是實羅律師又起而申說現在見證三人已將民呼報毀壞朱名譽名節逐層供明投函人所担任應請將案註銷原告費律師駁曰今到案三證人並非的被該報不應不察虛實任意妄豋不能以投函人擔其責任等語諉卸查泰西文明各國乃無此例如來函豋出該報自應負其責任應請堂上察極至陳德龍控該報毀壞名譽請爲早日訂訊寶讞員得供會商英副領事布君判陳飛卿仍交原何以于尚有短解振欵案並未訊明着仍帶回捕房訂於今晨十時會訊　　 
[城內]  
　有破屋抗傳不到○南三區蔣副巡官昨日函禀游正巡官云本區所轄之道前街房屋自第三十五號起至四十一號止共計門面七間年久失修勢將傾圯該房係陳如松袁榮生江姓及住居花草浜之陳姓四戶之業陳如松袁榮生江姓三戶經諭令翻造以免不測均各遵允惟陳姓一戶屢傳不到來請提究別駕准即飭傳陳到局開導　失孩子到局來尋○昨日虹橋站崗巡士見有四歲女孩朱阿毛及四歲男孩戴福洪在途啼哭當即帶至一路巡局留養候領午後旋有阿毛之父朱杏生福洪之男載張氏同至局認領別駕察得無訛申斥數語准交朱等領去　私開門只有罰金○西門外戒煙公會葉湖南原藉前日備文派差唐惠卿押解該僧起程行至周太僕廟地方該差忽然發痧了然趁勢逃逸迨往追尋已查如黃鶴矣　道批○通商各口轉運公所禀批此案業經商准批稅務司函復所改免照辦法既於商情不洽應仍照舊章辦理已將前示撤銷等因除轉移商務總會飭遵外著即知照應佐卿禀批集成儲蓄公司何時設立會否報部註冊本道衙門無案可稽游希會既在南京經理其與王復東如何交涉應回寗省地方官或商會呈訴不必來道備案此批黃炳奎禀批此案前據廨員禀復任裕生供住租界避住浦東請飭縣竟往差提等情當經批行在案前據柟任裕生業由縣差協探提獲到廨照案應令移縣歸案訊辦惟廨員前稱會審之英副領事因任裕生已住租界多年未允送縣徒爭未必有効着逕赴廨聽候秉公訊理仰上海縣轉諭遵照　官事○湖北候補知縣汪宗洙日前由京領憑來滬謁見滬道本擬赴省繳照候差滬道蔡觀察以汪精明幹練現擬留滬差遣因於前日備文咨明湖北藩憲請爲註冊暫行留滬　本縣學師杜學謙昨日到道禀知由蘇送考回滬　　 
[南市]  
　禁擺攤担○昨日總工程局警務長條示云沿浦馬路西面側石之上以作行人之路前次查禁擺設攤担現在仍未禁淨仰各級巡長及巡士隨時查禁如有任意擺設攤担該叚巡長巡士漠不鬧心記過不貸其各禀遵母違特示　又獲搶匪○荳餅船戶謝阿良在王家渡被盜搶刦洋銀及刃傷謝父子一案前晚縣捕陳昌之夥在小東門外某飯店內見有湖北人多人在彼聚飲形歸可疑並有工程局四十七號落差巡士一名同座迨尾至十六舖招該處岡巡幫同拘獲范小窩子一名解至工程局訊供向駕柴炭船爲業　由縣捕禀稱范係供出盜黨求請帶回歸案併辦孫裁判命將范押候備函解縣究辦該巡士候移請警務處查與核究　延不放贖○向住草鞋　之奚大賓前在工程局控近隣張金福　伊祖受　之年屋基地延不放贖並牽涉圖董顧平甫插身霸勒一案當經巢訊判論飭查明確理處在案前日復訊奚將糧單呈電聲稱此房由祖母李氏於同治初年抵與張阿坤得錢二十一千文旋由張金福呈上賣據供由陶藹如寫中付價六十千文購成有據請電近因該處清真寺謀買此房並需出路故未元洽官命兩造通融劃半歸價均不遵斷則命一併移送上海縣署訊理　西瓜十枚○平湖船戶姜三　裝運老閘裕興水菓行西瓜來申被江北划子船戶金有裕料同某捐局　船人馬和尚及流氓多人以看艙爲名搶去西瓜十枚姜即喊救當場拘獲馬和尚金有裕及金之弟阿四并划船等一併解送工程局提訊屬實判金有裕戒責二百下金阿四戒責一百下與馬同押候查明馬是否在捐局營生以憑核究　　 
[閘北]  
　印捕嚇煞老婦案○日前七十號印捕驅赶老婦至閘北華界仆地斃命當由警局飭保報縣蒞驗各情迭誌本報茲悉警局汪總辦以該老婦之死由於七十號印捕無端驅逐因此受驚斃命特移文滬道請函致領事查提該印捕訊明究懲　逃媳○侯譚氏偕子候小毛昨投四路一區控稱伊媳金氏上月逃去媳母金潘氏不睬今忽自回請究經黃正巡官訊判金氏仍交譚氏領回管束　逃女○王才高投四路一區控稱伊女翠蓮向在裕　紗廠做工前被該廠小工楊承益借去銀鐲一雙由小的追回不料翠蓮前日私逃當向楊詰問允代尋訪情有可疑黃正巡官提到楊承益訊判暫押候查　串拐○陳貴書控陳許氏串拐其妻袁氏經判氏交保限十天交到袁氏姘夫劉大已詳前報昨因限滿許氏不到黃正巡官飭提許氏保人張善之押交許氏覆核　　 
[英租界]  
　既爲錢和沿之妻矣○楊湯氏控蔣巧弟吳陳氏許之治等串拐伊女楊珠喬賣與錢 
 
 

Page 20

 
 
和尚爲妻得洋五十元等情昨日解究判許之治與見證劉根成交保蔣巧弟吳陳氏　女珠秀還押候下禮拜二訊核　不爲魯松松之婦乎○魯松松控趙金隆陸趙氏誘領伊妻私逃一案昨日解究以原告未到判一併分別押候禮拜五訊辦　抵單何爲不牘○王祥生控奚阿五抵單不贖昨由差採將奚傳至公堂判令過堂候訊　試問摸汝私處否○姚友良之子姚連生被老閘捕房七號西探指爲誘令鷄姦被拘捕房昨日解請復訊姚友良偕水廠同人公禀求保姚連生力曰其誣中西官以姚前供該西探扯手摸其私處今何不言前後供詞不符顯有不實判押西牢半年　因何傷人頭額耶○陸文蘭控被歐小舫馬車撞傷頭額等情昨日解究判罰洋五十元充公　定要你的兒子○寶山縣移傳之唐榮夫昨由差探將唐世唐徐氏傳案中西官論令退去令交伊子來案訊奪　不許汝在租界○過犯嚴蘭生楊阿惠王有才均逐出復來判嚴押西牢一年楊王各押半年期滿仍一併逐出租界　兩人自取其咎○甬人潘高壽與婦人蔣劉氏控蔣昌來等誣姦搶物一案昨復訊以潘與蔣劉氏實有通姦　事判潘與氏及李等各人一併分別還押蔣仍存捕房洋五十元交保候一百九十五號華捕於禮拜四到堂證明再核　違背合同○奠商薛崽堯控徐幼銘違背合同一案昨晨判徐交保候訂期會訊　不出定貨○德疝禮達洋行控吳翰香定貨不出昨由差探將吳傳案判交保訂訊　騙雀牌○同豐昌等各牌店控何阿炳騙取麻雀牌五付等情昨日解究判何押西牢半年如能還洋改押三月　揑腎囊○徐金山因將何阿根之腎囊揑傷被控捕房於昨解究以尚無大礙判徐押十天　賴養女○王小毛控萬顧氏悔賴養女林 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
　　 
[大理院奏審明職官勾結衙役人等竊訪]  
　　 
[未奏事件登報漁利比例從重定擬摺] （續）孫緝光檢查初一日承辦中書德蔭所對奏底短少一分屢向李福與德蔭詢問均稱不如俞林向張禮謙詢問張禮謙慮恐查出實情隨因李福時常推印蠟板李元開設北京晚報即以竊取公事等情將李元李福指出俞林帶同張禮謙向連兆等回明並向孫緝光告知孫緝光詰以有何憑證張禮謙答稱係伊素識現在各報館充當訪事之余麗泉向伊說過等語嗣連兆等飭傳李元與李福訊問張禮謙恐李福說出實情即找向李福商說如到堂問話時切勿說出與伊認識倘能將伊功名保住日後必不忘其好處李福應允隨於問話時一味用言支吾當將李福與李元送交步軍統領衙門暫看張禮謙復慮連兆等飭傳余麗泉到案即於初六日自到余麗泉家向其稱說立山等謚法豋報一節現已犯案如內閣遣人來傳千萬不可到案余麗泉應允各散初七日連兆等函知外城總應令將余麗泉傳獲仍慮張禮謙與余麗泉送信密派孫緝光俞林將其約至東興樓飯館內暗行看守旋經該廳查傳余麗泉無著函復到閣即由內閣將李福與李元奏交到院屢傳張禮謙來案詰以因何將李福指出則支離閃爍非稱懷疑所致即云得自風聞終不供出余麗泉與李福等對質且復以是否漏洩不能指實並原奏所稱竊取公事等情亦稱並無此言希圖李福等聞知不肯向其攻訏迨經孫緝光等將余麗泉供出李福自知案情敗露因張禮謙相待素好欲將其功名保全即以聽從余麗泉約令帮同訪事將五大臣等謚法密記乘便給余麗泉送交報館豋載並於德蔭核對奏底之時乘間竊出一分送交余麗泉核對等情當堂畫具草供希冀敷衍完案張禮謙終恐添傳余麗泉到案於是日過堂後復至余麗泉家聲稱現被李福在院將其供出大理院必來傳喚囑令余麗泉從速躱避且稱如實在躱避不及到院後務說與伊並不認識卽稱李元開設北京晚報兼給北京日報訪事李福竊出公事均交李元轉送報館並令余麗泉供出向不認識之吳鳳山給李福等作證將來傳案吳鳳山斷不能說出實情伊與余麗泉即可均何無事等語二十四日臣院飭營將余麗泉傳喚經該家人用言將原差支走余麗泉旋因伊與李福均係張禮謙約同辦事張禮謙既將李福與李元舉出料無不將伊供出之理慮恐張禮謙等因伊未經到案將一切重罪推卸伊一人身上不如赴案供明免至日後追緝即於是日來院報名投案因李福向其攻訏余麗泉氣忿仍以張禮謙所教供出吳鳳山作證等情轉向李福狡執當將李福等隔別研訊嗣經李福余麗泉各供明前情復提張禮謙訊問張禮謙無可狡展始據供認不諱呈遞親供存卷審悉前情研詰張禮謙委因聽從吳鳳山等糾約用榮字爲記充當報館訪事復轉約余麗泉代爲抄寫李福帮同探訪並於犯案後教令李福余麗泉各種供詞希圖掩飾免罪李元實無竊取公事情事質之李福余麗泉供俱相符復嚴究吳鳳山張紹熙下落據張禮謙供稱報館規則凡在報館充當訪友犯事後均不將訪友姓名供出張紹熙等即或到案決不肯將伊指認只求免傳以省拖衆等語臣等當因張紹熙等均以平人或充報館核對或在報館主筆本屬無罪可科與張禮謙等以在官員役洩漏公事者不同自應免予傳質應就現犯各供即行擬結查例載衙役人等將密封事件私開竊視以致洩漏事重者爲首杖一百徒三年爲從減一等治罪又律載斷罪無正條比附加減定擬各等語此案張禮謙身爲供事保有州縣官階宜如何奉公守法乃因貪圖薪水聽從未到之張紹熙等糾約用榮字爲記充當北京日報訪事勾結皂役李福等將立山等及許振褘予諡各摺件於未經具奏之前乘間抄出原擬諡法字樣送交報館連日豋錄查立山等予諡各摺雖係平常事件與密封章奏不同但未經御覽批發刋刻傳播例在嚴禁之列且該員充當訪事已閱一載有餘日久事多既難追究而所訪各項新聞又均係在內携出草底在外復行謄眞較之私開竊視以致洩漏者情節尤重自應比例從重問擬張禮謙應請旨卽行革職比依衙役人等將密封事件私開竊視以致洩漏事重者爲首杖一百徒三年例擬杖一百徒三年係職官從重發往軍台効力贖罪李福聽從張禮謙幫同訪事余麗泉代爲抄寫均係爲從余麗泉雖係自行投案惟於兩次傳喚之時均聽從張禮謙囑託躱避不到嗣慮張禮謙推卸重罪始行來院報名且復以張禮謙所教供詞向李福狡執未便仍以自首論李福應革去皂役與余麗泉合依爲從於張禮謙所得滿徒罪上減一等各擬杖九十徒二年半照章均予免杖咨送順天府收所習藝限滿保釋李元訊無竊取公事情事應與並無不合之供事孫緝光俞林徐兆祥包文濤鄭茂祺均予免議未到之供事劉學濾與張紹熙吳鳳山均免傳質至北京日報於立山等及許振褘各諡法未經具奏之先竟豋報紙致被查出查奏定報律第七條內開每晶發行之報紙應於發行前一日晚十二點鐘以前送由該管巡警官署隨時查核按律辦理第十三條內開凡諭旨章奏未經閣抄官報公布者不得揭載各等語是該報館所出報紙必當遵照定律按日於發行之前送經該管巡警官署查核此次該報館如何豋錄暨該管巡警官署如何准予發行之處臣院無從懸擬應請飭下民政部申明報律通飭各該報館一體遵行母得復有前項情事承辦中書德蔭於四月初一日核對奏底丟失一分前據李福供稱乘間竊出送給余麗泉核對後復供稱此日立山等各謚法業已豋報無須核對伊前次所認各節委係敷衍混供等語問之孫緝光亦稱是否被人竊去抑或包裹時倉猝遺失不能指實應請母庸置議失察張禮謙等洩漏公事之該管各員應由內閣自行查明辦理所有臣等審明職官勾結衙役人等竊訪未經具奏事件送豋報紙漁利分別首從此例從重定擬緣由理合恭摺具陳謹奏宣統元年六月初十日奉旨依議欽此來稿 
　　 
[勸花園業] （生生稿）我國有句俗語道借花獻佛。這句話明明是把花來表出自己的敬意。現在西洋風俗。實行著這個意思。請貴客到家。盛設花筵。過名人墳墓。進押 
 
 

Page 27

 
 
花枝。名園以內。花成世界。正是雅人養心適性的極好去處。我們上海人眼光裡。天天看見他們西洋人。男男女女。老老少少。每到下午四句鐘後。公事辦完。車馬絡繹。或遊公園。或游私園。一眼看去。人工天巧。樣樣沒嫌。或者養養心神。或者尋尋天趣。暫離煩惱的劇塲。且享應得的幸福。好不快人。無心看去。也要受些感移。至於著意描摹的。更不必說了。所以我們上海有財力人家。家中每有些少舉動。便要參用些西洋儀式。不論婚喪喜慶。欵賓開會花。圈花球花挿花佩。種種陳設。成了風氣。聽得某姓文明結婚。有人送一花籃。費銀十四五兩。照這樣說來。上海地方。花園裹邊。一年工夫。統算起來。所收利益。爲數也是狠大的了。種植工夫。狠是精細。烘獲澆灌。逐步講究。能彀把西種移栽。能彀教舊種變相。能彀助他先時開放。能彀教他日久不謝。所以常常得西洋人賞識。換得多金。照此說去。種花的也不愧爲農國民了。俄們上海各花園。成績狠是不少。也應整備整備。向我們上海出品所裡。爭一方席面。或挑選出幾種盆景。或者揀選出幾樣種子。播種法呀。培養法呀。管理法呀。舊經騐呀。新心得呀。能約略寫出幾項。更顯出你們眞實工夫。使你們栽的花實力。越加擴張。在這花花世界上。日後各省築起公園來。不要都被你們栽花名家的腳迹踏徧嗎。　　 
[敬告州縣預弭荒亂急籌工賑說] （暨陽雲叟來稿）我民不德天降之罰水患未平加以旱虐乾土一片赤野千里枯嘆廣袤十倍於水哀我小民素昧撙節向乏儲蓄值此奇災慘不勝言急莫能忍呼號控告屢有所聞若不預籌禂患日亟敬告當道救荒有術弭亂有策失之頃刻噬臍徒悔燎原莫及歷觀史冊漢唐宋明饑荒激變海內騷動生民糜爛釀成巨亂可爲歎息何以弭之道在安撫一村一鄉一州一縣酌量賑恤母使嘯聚母俾流離推之一省以及一國荒亦安堵旱荒既成邑城設局紳富總滙妥籌急商公途勸慰鄉董村耆里保社長各負重任民心浮動匪類煽惑苦勸力阻星馳電奔母聽謠方母冀非分母許激衆母得暴動各舉代表聽候賑濟上請公欵下募殷捐急購種籽菽麥之屬急興工賑宣洩之利公求鐲緩以安其心預備鎭守以遏其勢官紳聯絡默消禍亂在此一舉敬告當道百務且緩此最緊急火速星速飢荒之禍爭在一刻杯水車薪焦爛曷極走筆痛告心長語短聊作藥石幸勿河漢小說 
　　 
[美人虹] [  英勞敦斯著] 瘦狷譯意（二十八）愛蘭曰。是名賽倫鸞羅奎。法人也。爲屋物孟夫人及格來色夫人所推荐。夫格來色夫人。非夙著艷名者歟。某日吾於海濱遇見之。夕陽倩影。綽約新粧。幾疑爲飛瓊下謪。因叩其所以。彼言是皆法婢之力。且告我云。法蘭西人。善粧束。隨時而變往往叅以新意。層出不窮。無異寶庫。因爲我介紹此人。君試思之。其言寗有虛妄者。埒根持杯飲古聿茶。含笑頷之。不作一語。忽一婢入言海介求見。安索驤怒曰。速命之去。母令。言時。海介已入。俯謂安索曰。吾將好消息來矣。君胡猶以閉門羹相待。語已。出一束之物授安索曰。此皆從彼死人處來者。君盍觀之。海介語時。盡室皆驚。安索疑事之或涉其妻也。尤懼顧海介續言曰。君等靜聽媼言。幸毌惶急。昨日之夜。一婦駕車竭我。欵關請見。自承爲仁慈會會員。且告我曰。吾每星期必擇一日至病院。携花菓分餉病者。昨復過院中。一女郎病彌留矣。見吾往大喜。屬將其意中所欲言者。悉書於紙。婦人言至此。探囊取一白紙畀我曰。此即吾爲女郎代書者。旋復續言曰。女郎會屬吾勿以眞名告院中司事。彼進院時。名麥遂格來。今願長用此名。吾允許之。女郎乃更出一束之物。浼吾與此紙。一併呈媼。海介言至此。喘不成聲。有頃。自袖中出一紙授安索。且曰。女郎遺物。盡於此矣。君等試彼覽之。當必有感謝老身此行者。語已。徐徐出室去。安索腭胎良久。以紙授埒根令讀。埒根與楷羅共讀之。祠曰。　梅黛嶺配奈。易其名曰麥遂格來。住聖脫麻留病院中。患腦熱症而死。　除看護婦外。無一友人。餘則書海介之住址。紙上所書。寥寥止此。然已足爲梅黛嶺夭逝之證據。楷羅讀畢。更啟視一束之物。其中爲一小皮囊。囊中有首飾數事。一望而知爲梅黛嶺常御之品。又縞衣一襲。乃梅黛嶺於晚間私遁時所服者。最後爲手由一。梅黛嶺之名。尚繡於此巾之角。斯時室中人感情何如者。安索莫年喪女。未免嗣續榮懷。且倭瑪史萬金之貨。復將責償於已。則不禁老淚頻揮。而一念及漢卡脫遺產。已可獨得則又悲極而樂。默然不語。愛蘭於梅黛嶺。初無密切之關係。顧念以彼麗姿。一旦亦作彩雲之散。輕塵弱　。不免黯然。然最沉痛者。莫如埒根。彼近悉梅黛嶺財權在握。墜歡重拾。正切躊躇。今乃永永絕望斜陽花影。何處魂歸。落葉哀蟬。方斯悽惋。其一掬心傷。蓋有與楷羅之歡樂。作絕對之　比例者。顧楷羅方欣慰之佯作鎭靜。不露聲色也。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
