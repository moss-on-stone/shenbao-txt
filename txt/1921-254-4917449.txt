# 1921 - 254 - 4917449

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[辭] （默） 
　　今日之內閣總理辭財長辭外長亦言辭或且至於總辭其辭也由於無辦法無辦法則拆臺拆臺則辭 
　　內閣之臺非僅自拆人共拆之軍閥拆內政之臺政客拆外交之臺南拆北方之臺北亦拆南方之臺持此拆臺主義以往非特拆內閣之臺且將拆中國國家之臺 
　　拆一內閣之臺再建一內閣之臺故內閣之變更無甚關係也若拆國家之臺則一拆而不可再設此國人之所懼也 
　　嗟夫國人方延頸企踵以冀於太平洋會議席上增高國際之地位又延頸企踵以盼國內早息內爭建設國家穏固之基礎而乃內外之現像如此拆之不暇遑云建設又遑云增高嗚呼 
 
 

Page 5

 
 
   
 
 

Page 6

 
 
國內專電 
　　北京電靳發辭職通電後丶曹張吳尚無覆電丶截止明天如無切實電報丶卽提總辭職丶惟張志潭官興尚濃丶（十八日上午十二鐘） 
　　北京電靳因財政·外交·安徽省長·及廬山會議·種種棘手丶昨（十）（七）午後又提出辭呈丶潘復亦同時辭職丶徐將辭呈退還丶（十八日下午一鐘） 
　　北京電靳再上辭呈丶並語左右丶謂疆吏要欵丶我挨駡籌付丶而彼誅求無厭丶實無法善後丶徐徵朱桂華同意丶朱言武人不易對付丶又徵周少樸丶周言無財不可以爲悅恐成爲閣員代理形勢丶（十八日上午十二鐘） 
　　北京電播復語人予節後不到部丶靳又有辭職訊丶（十八日下午五鐘） 
　　北京電財部昨潘鈕均未到丶有多數人持空頭支票尋潘不露面丶此項支票均開十七期丶而銀行答透支甚鉅無欵支付丶姜桂題昨到京赴財部算賬丶無人接待丶 
　　北京電日交節略九條丶對應辦法丶不外三種丶一璧還丶二提一對案丶三就此談判丶顏云確未决定丶國人不信日本過甚丶實無法接收丶換言之丶即日本以完全無條件交還青島丶政府亦需先爲說明丶方可見信丶外交團對魯案丶甚盼商會銀行公會表示意見丶供研究丶（十八日上午十二鐘） 
　　北京電施肇基十五電丶對日交節略丶謂經濟權完全取去丶交還一空洞無物之主權丶恐難得國人同情丶陳籙電丶往年我國希望日本先開示讓步條件丶始終未允丶今突然提出丶顯係恐我提出太平洋會議丶吾應爲有利之對付丶勿期速效丶 
　　北京電巴黎陳籙領銜五使電丶南北速息內爭丶共挽危亡丶并謂太平洋會議前途丶我國地位甚險丶武人宜覺悟丶（十八日上午十二鐘） 
　　北京電昨午後四點丶外部太平洋會籌備會議丶研究美交日程丶辯論甚力丶結果各員各擬意見書丶十九交卷丶共同取决丶顏主張我宜草一日程丶提交各國徵同意丶 
　　北京電丶巧（十）（八）午美使舒爾曼訪外次丶聲明太平洋會議日程七項係徵求中國同意性質丶列國並未先行商議丶美國同時通知各國丶徵求同意丶華報攻擊丶係誤會（十七日下午四鐘） 
　　北京電美使館消息丶藍辛芮恩施被華成府聘爲太平洋會議顧問丶　　北京電保定消息丶曹錕經吳佩孚兩電贊成廬山會議丶已命邊守靖籌備丶又吳佩孚參謀長李濟臣丶函陝晉甘游說丶已得結果丶 
　　北京電黑督電丶活佛派蒙人依諾多爾吉滿布札普來商蒙事丶已令其赴奉接洽丶（十七日下午九鐘） 
　　北京電曹錕電丶魯豫股匪竄擾濮陽邊境丶到處焚掠丶請調第九師一混團開赴冀南協剿丶（十七日下午九鐘） 
　　北京電晉閻派河北駐軍調赴綏德丶協剿陝匪丶（十八日下午五鐘） 
　　北京電日本十月中大操丶海陸部派何恩溥赴日閱操丶（十八日下午五鐘） 
　　北京電宜昌電丶各軍久戰力疲丶盼援甚急丶杜錫珪十五抵宜丶吳使亦將到丶預料日內尚有一塲劇戰丶 
　　天津電黎黃陂爲調和湘鄂戰局丶前派代表唐仲寅胡人傑赴鄂接洽丶今唐胡二氏返津復命丶聞已得前方圓滿表示丶 
　　天津電王占元不日赴奉丶晤張作霖有所接洽丶但態度甚不明瞭丶 
　　天津電全國銀行公會丶擬於號日（二）（十）在津開臨時會議丶討論太平洋問題丶（十八日下午十鐘） 
　　天津電省署派員押現欵二十萬元運保丶撥交前敵丶 
　　天津電天津交易所擬十月一日開幕丶（以上十八日上午八鐘） 
　　漢口電劉湘向領團表示决意攻取宜昌丶川軍四萬餘陸續下駛丶宜城西南方面丶寒（十）（四）刪（十）（五）决戰兩晝夜丶鄂軍稍失利丶吳刪晚在宜召集軍事會議丶决施對川總攻擊丶銑（十）（六）午前一時開始向豐寳山沙河方面川軍陣地猛烈攻擊丶川軍亦猛攻白寺山丶雙方砲火極烈丶流彈四射丶城內非常危險丶激戰至銑午八時兩無進退丶始休止丶是役爲川鄂接火後第一次大戰丶死傷極多丶吳銑親乘楚振艦督戰丶南岸川軍以大砲轟擊未命中丶張克瑤旅由岳調宜丶鄂正面生力軍共有三萬五千丶軍艦三艘丶銑午後又續戰丶川軍退後十餘里丶另訊丶正面川軍刻取守勢丶另分一軍會合但懋辛師丶猛攻當陽丶業與張聯陞旅接觸丶 
　　（十八日下午五鐘） 
　　漢口電川軍潘正道部丶因戰敗退至巴東丶改由唐式遵一師任攻宜正面丶張冲一混旅任側面丶但懋辛一師因襄鄖有備丶亦由三界嶺退至宜昌丶助攻宜城丶西南北三面均被包圍丶鄂援軍集東岸丶藉海軍掩護作戰。北岸川軍寒（十）（四）被趙旅擊退十餘里丶惟西南岸安安廟磨盤山寒（十）（四）刪均有小戰丶吳親率三師砲團督戰丶頗得手丶 
　　漢口電杜今由省調海鷗·利川·兩輸送艦丶裝運大批軍火赴宜接濟丶 
　　漢口電另訊丶宜昌元（十）（三）後無大戰丶但懋辛軍又折攻當陽丶冀牽動宜昌直軍丶吳已派鄂軍一旅往援當陽丶（以上十六日下午八鐘） 
　　漢口電領團指大西門奎星樓至一馬路丶不得有作戰行爲丶 
　　漢口電外訊美艦耳勃洛已離宜丶由飛來羅白司號接防丶該艦寒進港時丶被右岸軍隊開砲轟擊丶該艦亦以機關砲還擊丶日商輪大元丸亦被流彈飛擊丶現外領向雙方交涉丶嗣後不得再有此事發生丶 
　　漢口電吳允就兩湖巡使已與何恩溥商妥丶設使署於漢丶行署於岳丶何銑（十）（六）返京丶 
　　漢口電院刪電留劉承恩丶劉辭意尚未消滅丶有人爲饒漢祥運動繼任甚力丶吳保林樹藩任鄂政廳長丶　　漢口電靳雲鶚第八混旅丶擬編爲第十七師丶但限七成兵額丶二十五師四十九旅丶亦擬編爲混旅丶 
　　漢口電張紹曾刪通電丶請諒解冬電丶羣策國是會議之早成丶 
　　漢口電湘總司令部及各公團討論和約丶對孫師駐岳丶絕對否認丶長岳株萍兩路管理方法丶亦須再議丶（十六日下午八鐘） 
　　香港電武宣戰劇丶兩方均增兵赴援丶昨由龍運傷兵回粵千餘丶龍邕間電斷丶交通絕丶（十八日下午十鐘） 
國外專電 
　　紐約電華人三千餘丶持旗游行丶請求美政府准廣州代表參列華盛頓會議丶中國飛行家乘機飛於巿政廳之天空丶分散請求書丶南華代表馬素等向衆演說丶卒通過决議文丶分電哈定總統與休士國務卿丶此間廣州代表甚爲活動丶聞馬素與國務院現已非正式談判南華派代表與會事丶（發電日未詳） 
公電 
　　雲南來電各報館鑒丶太平洋會議丶各國視線交集遠東丶吾國利害存亡之關係丶吾國民福禍榮辱之樞機丶此次列席結果良丶則共進和平丶否則自召危亡丶惟良與否丶全視吾國民精神之結合以爲判丶敝省人民有見於此丶爰集全體發起太平洋會議國民外交會丶對於此次會議丶應提出之重要問題丶準諸正義丶判以良心丶聯絡各省丶期於一致丶主張造成健全與論丶惟僻處見聞較隘丶務望全國同胞丶互相提携丶時加啟迪丶迅賜南針丶敝省人民丶自當奉爲圭臬丶羣策羣力丶挽回國家利權丶一德一心丶共謀前途幸福丶臨電欽遲丶不勝盼禱丶太平洋會議雲南國民外交會歌印丶雲南省議會代發丶 
世界路透電 
[德國之內爭與商業]  
　　十七日巴黎電據德國消息丶巴伐里亞之內閣風潮丶尚未能言其最後結果丶未尼克國民黨開會要求前總理加爾博士復職丶多數社會黨與獨立社會黨亦於星期六日開會議决應取之方針丶滿志勒郵報宣稱丶巴伐里亞勞工决不能容忍加爾博士之復職丶柏林伏細志報載稱丶平民黨决議以加爾氏爲候補總理丶加爾博士將否允諾丶尚屬疑問丶佛萊希報要求對巴伐里亞復古黨取攻勢或由總統爲之丶或由德國勞工爲之丶 
　　十七日倫敦電柏林來電述德國商業勃興之情形丶但英國紡織業不重視之丶以爲此種勃興不過曇花一現丶不久必崩落丶與戰時日本之商業勃興同一命運丶德國製造家以其動人之低價丶確在英商所固有之市場獲大批定單丶但德國出品甚劣丶英商現急派代表携帶貨樣分赴海外市場丶以證明英貨逈非德貨所能及丶 
[小亞細亞戰事將結束]  
　　十七日雅典電九月十三十四日公報復述七八兩月希軍在亞拉土里亞所獲之勝利丶且謂敵軍今已不必窮追丶希軍已占有桑加里哇斯河左岸丶希軍之渡河丶並未受拒丶敵軍於九月十四日拂曉希圖渡河丶爲希軍逐退丶雅典各報今皆盛倡小亞細亞戰事今已告終丶希政府或將以外交方法解决該問題之說丶 
[英愛議和之形勢]  
　　十七日倫敦電英相喬治氏已答覆伐勒拉氏之函丶略謂帝國組織與國內憲法皆基於效忠君主之原則丶若拋棄此種原則丶縱以非正式出之丶亦非英政府所能同意丶來函旣主張赴會與議之愛爾蘭代表丶應視爲獨立主權國之代表丶則會議爲不可能丶 
　　十七日倫敦電新芬黨領袖伐勒拉氏今晚電致英相喬治氏丶略謂吾人心中僅有一目的丶即開會當基於眞實丶俾可得兩島人民所欲有之結果是已丶新芬黨國會並未要求英相拋棄任何原則丶新芬黨國會自己以爲如何丶便承認其爲如何丶此爲自己之承認丶若以此爲取銷會議之理由丶則亦新芬黨國會所惋惜也丶 
[各國近事記]  
　　十八日柏林電德國會已批准德美和約丶 
　　十七日倫敦電首相喬治氏因牙痛不豫丶經牙醫療治後丶已漸痊愈丶 
　　十七日倫敦電南極探險隊今日由沙克爾登爵士率領丶乘船由倫敦出發丶送行者甚衆丶 
　　十七日巴黎電米里拉公報並未云及西班牙軍攻勢情形丶瑪德里數報謂西軍已向拉達進發丶另有數報謂摩軍已退出該地丶 
太平洋路透電 
[川鄂激戰中之宜昌]  
　　十六日宜昌電川軍攻擊宜昌丶已及半月丶昨夜一役丶最爲劇烈丶川軍猛攻丶衝破防綫丶奪獲白廟丶且進占南門外街道丶但因後援不足丶兵械俱乏丶遂不能據有所得之地丶吳佩孚適於戰事吃緊時際到宜丶指揮生力軍助戰丶乃克轉危爲安丶死傷甚衆丶北軍俘獲蜀兵二百名丶紅會現辦理療傷事宜丶吳佩孚自稱視川軍爲仇敵丶而與之戰丶乃不得已事丶渠甚願川軍接收前議丶罷戰言和丶各回防地丶但若不得已丶則渠與力戰到底丶有外人二當從事於防衛職務時丶被攻軍槍擊丶歷二十分之久丶但未受傷丶豫料雙方相待丶歷時必久丶 
　　十七日北京電據漢口電稱丶陳樹藩已加入川軍丶 
[內閣改組之醞釀]  
　　十七日北京電內閣今日開會後丶靳雲鵬向總統提出辭職書丶未經接受丶靳並電致張作霖曹錕宣佈辭職丶靳之地位現視曹張之態度爲决丶據確實消息丶外交總長顏惠慶亦决計引退丶惟尚未提出辭職書丶衆信靳雲鵬决計下台丶周樹模有繼任之說丶 
[駐日美使履新]  
　　十七日東京電新任駐日美國大使華倫氏已於今晨偕其眷屬隨員行抵橫濱丶旋乘摩托車離境丶且已以抵口消息非正式通告外交省丶華倫氏語報界代表丶謂渠爲美人丶故希望其職位能有助於本國丶他日熟悉日本之需求與志願後丶希望能以此報告美政府丶而有所益丶 
[日艦失事與俄黨活動]  
　　十七日東京電海參崴傳來三笠號巡艦在烏蘇里灣南三十里觸礁消息丶已由此問官塲徵實丶現已派軍艦兩艘前往援救丶 
　　十八日海參崴電日巡艦Ｍｉｋａｓａ三笠子於九月十五日黑夜中在海參崴外觸礁丶 
　　十八日海參崴電九月十五日日軍偵察兵一隊在滿索夫加附近與俄黨衝突丶俘獲四人丶 
　　十八日海參崴電九月十六日運貨車一輛在海參崴外第二十三俄里爲人炸燬丶 
[日本富士山之大雪]  
　　十七日東京電當士山降雪丶其深爲六十年來所未有丶 
國外要聞 
[南洋通訊] 　（精進） 
　　南洋藥僑對於強迫學校註冊之恐慌 
　　南洋三州府華民政務司夏鈴丶於八月十八日發出一通告丶令星嘉坡各校速行註冊丶各校閱該通告後丶遂於八月二十三日丶由南洋英屬敎育總會丶召集星嘉坡各校開臨時會議丶到會者六十餘人丶代表四十餘校丶結果議决如下丶㈠遵守「國際交涉未了請願未完以前一致不註冊」之七州府議决案丶㈡關於註冊事項之進行丶須待七州府會議解决丶不可單獨行動丶破壞大局丶㈢由七州府通電顧使抗議丶并囑總代表力爭丶㈣各校自行召集開校董會丶（由到會各該代表商請）使校董與敎員丶有一致之行動丶其開會結果丶請報告總會丶此即是日開會所議决之情形也丶從總會即將該議决案函知各校丶各校接總會函後丶在即開校董會議而報告總會贊成以上之議决者丶亦未即答覆者丶迨至八月三十一日丶教育總會又接到蒙正學校總理陳東領中華女校總理曾汝平啟發代總理吳育甦崇德學校總理董春波等函稱丶自學校註冊之交涉無效之消息傳出丶政府之通告刊登後丶人心遑遑丶不知如何解决丶東領等以爲情勢促迫丶萬不能徒然坐視丶相應函請貴會迅開各校董事教員聯席大會丶以求解决丶庶安人心丶而有遵循丶即希准行爲盼云云丶總會接函後丶即發傳單丶召集各校校董教員丶訂九月二日開聯席會議丶是日到會者共八十餘人丶代表四十餘校丶迨下午二點十五分鐘丶搖鈴開會丶適會長未到丶（按南洋開會慣例丶如傳單出一點鐘赴會者丶必至二點鐘方到丶該會三十一日之傳單係下午一點開會丶而會長至三點餘鐘始到丶上次開會丶會長未到丶衆始舉端蒙校長沈朝陽爲臨時主席丶）由衆推舉陳東領爲主席丶（陳年約六十餘丶係資本家丶）宣布聯席會議議案丶㈠報告輔政司答函丶㈡報告陳東領來信丶㈢註冊問題之研究丶㈣討論各州開公衆大會事丶㈤討論本會經濟事項丶關於第一議案丶由總會坐辦宣讀丶大意謂本會前日關於鍾吳兩代表赴倫敦請願事丶嘗函報告輔政司丶今得其覆函丶不過言本會致彼之函已收到而已丶并無別種意思可知其己准我代表請願也丶後又將陳東領來信宣讀丶其信曰爲懇諒苦衷丶緩期註冊事丶查副提學司八月十八日通告華僑各校速行註冊一節丶僑等對於居留政府執法丶極欲遵行無阻丶惟是僑等以爲不便於僑情者丶極欲貴政府體諒丶故於三月前已由七州府華僑之公意舉出鍾吳兩君爲代表丶遄赴英京丶請願英皇在案丶今代表在途丶僑情尚未達諸貴政府丶僑等若遽行註冊丶其何以對此二代表丶若不遵守通告註冊丶又懼有違居留法律之嫌丶輾轉思維丶情不獲已丶遂於一九二一年某月某日在華僑敎育總會開校董教員聯席會議丶 
 
 

Page 7

 
 
慎重討論丶深具苦衷丶迫得籲懇貴署暫緩施行丶俾僑等得如所願云云丶」該信讀後舉座默然後經再四討論丶得少數人之贊成丶爲時已久丶尚未議出妥善辦法陳乃言余前日曾將此信之理由丶寄給華僑中學校丶於昨日（二號）在中華商會開會討論丶大衆多贊我信爲有理由然既贊爲有理由丶請其用商會名義丶蓋印呈請坡督丶則又不果云云丶使我人今日若無一公衆意思表出丶恐政府又將往各校迫令註冊丶至時各校被迫丶恐往註冊者必有其人也丶且我聞之丶南洋之學校往註冊者丶已有其人丶今若無一劉付之法丶恐不出二禮拜丶即完全被迫而註冊也丶衆爲之動容丶然苦思甚久丶皆無正當辦法丶後遂有人和議丶俄而多數舉手贊成丶乃討論以如何手續丶將呈上遞丶衆議决推舉涂開輿陳長樂（中學英文教員）梁紹文三人爲審查員丶將陳東領之呈丶重行修改丶至五日（星期一）下午三點鐘丶請各校正副總理及校長簽名丶將呈上之坡督忌維廉丶議畢時已五點鐘丶後梁紹文又將㈢議案提出討論丶梁侃侃而談丶謂將來若註冊丶則學校必有如何如何之影嚮丶必無人敢爲學校總理云云丶座中忽有呼者曰丶「將來請梁先生爲總理」丶梁聞言不悅曰丶多謝先生丶時有某女校教員起言丶今日之討論丶係爲教育問題計丶非爲飯碗問題計云云丶座中人謂梁君所說丶亦甚正當丶惟時已不早丶（時已五點十分點）曷若暫且散會丶候下次再行研究丶於是遂宣布散會丶而㈢㈣㈤三問題遂未解决焉霹靂各學校丶聞該註冊通告丶亦異常恐慌丶該埠中華總商會丶嘗致各界函云丶公啓者丶茲接霹靂各校學生父兄來函爲學校停辦丶子弟失學丶須公同磋商丶爰訂期本月二十七號下午兩點鐘假座霹靂中華總商會開華僑大會丶屆期務懇駕臨討論爲盼云云丶至該日會議僑民到會者甚形踴躍丶座無虛位丶計共到三百餘人丶土生華僑均占百餘丶遂由商會總理梁燊南爲主席丶至其結果如何丶尚未詳悉（九月三日） 
國內要聞 
[北京太平洋會各團體之聯合]  
　　自太平洋會談消息傳來後丶京中人士集會斫究討論者丶有十數處之多丶其目的雖均在研求一切外交問題丶以爲政府之後盾丶惟各行其是將來難免意見紛歧丶而招不一致之害丶各團體有見及此丶乃派遣代表丶分頭接洽丶擬組織聯席會議以圖意見之一致丶十四日下午在中央公園水榭丶開一各團體代表非正式茶話會丶討論此事丶當時出席者丶有討論會等十團體之代表丶（太平洋問題討論會代表葉恭綽方夢超章桂陞樊守執丶太平洋會議後援會代表凌文淵李景鉌陳蓉光陳警庸黃濬國際聯盟同志會王賡丶國際研究社胡適葉景華梁秋水丶國民外交協會王文豹鄭晟禮高健國張仁任丶第一屆國會議員太平洋間題商榷會易宗夔彭漢遺黃明新蔣羲明黃霄九白堅侯汝信丶第二屆國會議員太率洋問題討論會楊蔭喬畢桂芳熊正琦陳懋鼎向乃祺華盛頓會議中國後援會王源瀚張魯泉楊澤張一志卞頣孫熊正琚丶鐵路協會太平洋會議鐵路問題研究會俞棪李鑒鑾丶太平洋問題研究委員會孫幾伊寗肇基丶（公推葉恭綽爲主席丶討論結果丶各代表一致主張有組織各團體聯合會議之必要丶乃即改爲聯合會議成立會丶通過章程丶復定於十七日舉行全體大會丶茲將聯合會議章程錄下丶（一）本聯合會議定名爲太平洋問題各團體聯合會議丶（二）本聯合會議以對於太平洋會議問題爲一致之主張及行動爲宗旨丶（三）本聯合會議以左列之各團體發起組織之丶「暫略」（四）凡贊成本聯合會議宗旨之團體願與會者丶經本聯合會議團體兩個以上之介紹丶經本聯合會議議决者得加入之丶（五）本聯合會議議事時丶每團體得有一表决權丶其出席人數以三人爲限丶（六）本聯合會議須有聯合各團體過半數出席方得開會丶（七）本聯合會議議决事件對外宣布時丶須得到會贊成之團體之連署丶但全體同意時丶得以本聯合會議名義行之丶（八）本聯合會議議决事件丶須以書面通知未出席之團體丶徵其贊否丶（九）本聯合會議開會時丶臨時推舉主席丶（十）本聯合會議設執行委員會丶執行本聯合會議事務丶其委員由各團體公推丶其辦事規則另定之丶（十一）本聯合會議之經費丶由聯合會團體分擔丶（十二）本聯合會議每月至少開常會二次丶但經一團體之提議丶得開臨時會議丶（十三）本聯合會議章程須得本聯合會議之各團體三分二以上之議决丶得修正之丶（十四）本章程自議决之日施行丶 
[美新使接任後之覲見]  
　　美國新任駐華公使舒爾曼君抵京接任後丶十二日上午九時丶偕使館頭等參贊芮德克等丶赴總統府循例覲見丶並呈遞接任國書丶禮成而退丶茲錄雙方頌答辭如下丶（頌詞）今日本公使在貴大總統之台前丶來充本國政府所派駐紥中華民國之代表丶覺有異常之榮幸丶快慰良殷丶中美兩國暨兩國政府互有之交際丶向屬親善丶邇來親善尤爲有加丶曁尤接近丶因兩方面漸知心理並學問上所具之目的丶以及國際上之理想丶中美兩國人民關於此項抱定之宗旨，均屬相同丶於十年內組成中華民國丶係復加一種同情接近丶最新鞏固之聯絡丶此節係屬兩國人民極爲感觸友善之點丶目下本國人民注意中國丶並與中華民國深表同意丶且與中國人民交誼敦篤丶非常有之廣大丶將來本公使自當時加勉力提倡丶堅固中美兩國之邦交丶並請求貴大總統勷助本公使所負此項最重之責任丶查國際上擬欲和平親厚丶必須依據公理暨友誼丶本公使甚願向貴大總統聲明丶關於本國政府與中國政府所有之一切交涉事宜丶係抱此項宗旨丶前經中國政府曁中國人民迭次承認本國對於中國具有友好之意丶本國在中國向未尋覓特別之利益丶曁特別之優待丶如此現在欲按照公理丶互相授受丶只欲本國與他國平等利益均沾丶現本公使得向貴國政府曁人民解釋本國政府暨人民之意見丶及其宗旨亦係莫大之光榮丶本公使茲代本國同胞聲明丶希冀中國解除現有之困難丶迅速在國際上佔其應有之地位丶蓋不僅因土地之廣丶曁富源之蘊蓄無窮丶且人口繁多丶品行高尚丶數千載前所發生暨歷來所備具之文明故也丶此係本國同胞之希望丶本公使亦有與此相同之盼禱丶如能略効絲毫助力丶獲有結果丶即係平生最爲得意之事丶本公使現將最有名譽之柯前公使辭職之國書丶曁本國大總統特任本公使之國書各一件丶呈遞貴大總統鈞覽丶同時將本國大總統訓示奉達於貴大總統之前丶本國大總統囑飭本公使表明對於貴大總統愛慕景仰切實親厚之忱並注意中國前途之幸福丶最爲懇切丶希望中美兩國之交際丶曁和睦之邦交如常鞏固丶（答辭）貴公使奉貴國大總統任命爲駐華全權公使丶本日呈遞接任國書丶曁前任柯公使卸任國書丶本大總統接受之餘丶甚表歡迎丶查中美兩國國民暨政府之交誼丶爲歷史上最榮幸之記載且足以證明互相諒解及彼此尊重之功效丶吾國自革新以來丶事事根據共和原理及其旨趣丶是以我國人民及政府對於貴國表示懇摯之同情丶實所感佩丶此次貴公使來華丶雅抱促進友好美意丶本大總統代表人民與政府自當遇事允與便利丶俾貴公便克盡厥職以達所預期之目的丶且貴公使聲明中美一切交涉丶悉秉公理及友誼之精神丶聞之更爲快慰丶因公理及友誼爲國際間維持和平之要素丶甚願自茲以往丶尤當以此等精神盡相互之道丶現貴公使代表貴國政府與人民之欲願丶希冀中國從速解除現有之困難丶並在國際上佔其應有之地位丶此種美意丶尤爲可感丶至吾國現有之困難丶誠如貴公使所言丶但此係暫時狀况丶且爲國家新舊過渡時代所必經之階級丶凡歷經千百年之政體丶一旦改革丶無不有此情形丶吾國今日亦猶是也丶現吾國過渡之情况丶必速告終止丶而對於人類之和平及樂利丶亦當有應盡之貢獻丶此次貴國大總統抱無上之宏願丶首先提倡使世界和平得有最後之保證丶爲本大總統所可確信者丶因此保證允出於眞正和平及親善之誠意丶而貴我兩國爲歷久親睦之邦丶固又無時不抱此志願也丶即請貴公使將本大總統景仰及親厚貴國大總統之意丶代爲轉達爲盼丶 
[京教育費又生變幻]  
　　北京專門以上八校敎職員以時屆中秋節關丶七月份經費曾經潘復約定丶於舊曆中秋節前發出乃到期又無着落丶政府屢次失信丶異常忿怒丶乃全體偕往敎部坐索丶後經校長團居中調停丶由馬鄰翼親向財政部交涉丶始得向中國交通兩銀行丶各借五萬五千元丶先發半數丶惟十五日各校會計于八鐘齊往敎育部坐領丶十鍾由敎部會計偕同各校會計丶分往中交兩銀行領取丶據兩銀行人員云丶借欵一層丶口頭上雖已接洽妥當丶惟正式公函丶尚未到行丶各校會計丶國爲時已迫丶（因近秋節丶是日下午銀行丶即不辦事丶）遂紛電各校校長請示丶乃由校長逕電馬氏丶馬氏復往財部交涉丶方將公函送去丶遂於十二時半將欵領出丶又交通部每月逕撥二十二萬元於教育部一事丶曾經閣議通過丶當時敎職員要求交部用正式公文表示丶始而交教兩部推即日辦妥丶繼而日久杳無消息丶據聞馬鄰翼曾告校長云丶此舉行將取消丶因交部實在無欵可撥丶即八月份所撥之二十二萬元丶尚係用私人名義所借得云云丶教職員聞此消息丶殊爲惶駭丶蓋此信果確丶則日後教育經費丶行將絕望丶而數月來之犧牲等於泡影丶故十五日早特召集緊急會議丶擬推舉代表再行分往各部丶嚴重交涉丶 
[旅京蘇人組織籌振會] （野雲） 
　　江蘇本年水災極重丶全省六十縣丶被災省有五十三四縣之多丶實爲近數十年來所未有丶旅京江蘇同鄉會幹事會丶前接該省省議員張福增來電丶即發出通函丶稱「頃接張君東日電開云云丶（京電見前報）故鄉父老子弟丶正在飢溺之中丶披髮纓冠丶義不容緩丶敝會幹事同人智能有限丶經騐不足丶公議亟應專組團體丶切實進行丶茲訂於九月十三日下午二時在江蘇會館開會丶妥籌辦法丶素仰先生關懷桑梓丶務乞蒞臨丶共襄義舉丶」丶至今日（十三日）下午三時開會丶到二百餘人丶公推徐邦傑爲臨時主席丶（以其在同鄉中齒最長）徐登壇丶略言吾省今年水災甚重丶旅京同鄉丶萬不能不設法挽救丶今日諸位同鄕丶到會甚衆丶可以公同商量組織團體的辦法丶先請王君慶蘭向大家報告家鄉災情丶語畢丶王氏起言丶慶蘭前天從徐州來丶經過津浦路丶看見江南江北被災情形丶真是慘不忍睹丶就徐州說丶高粱也沒有了丶房屋倒塌無數人民現在已苦無住無食現在蚌埠一帶丶水勢仍是浩浩蕩蕩丶須知蚌埠雖屬安徽地丶但該處如此丶吾們江蘇丶已可推知了丶淮揚一帶五閘已啟其三丶而水勢仍不减丶據鄉父老有經騐者說如就此雨止天晴丶尙可下種新麥丶否則更不得了丶况又有大風爲災丶吹倒住房甚多丶試問下等貧民丶無房可住丶無米可食丶目前嗷嗷待哺丶何能不趕緊設法救救呢丶再說淮徐一帶丶素苦匪亂丶今水災如此丶飢民無可得食丶即爲匪者益多丶此一層更不能不慮及丶所以無論如何丶必得早早設法救濟丶現在省中官紳丶已有籌備丶他處亦有發起丶慶蘭到京丶就想向同鄉諸先生報告茲值開會機會丶故略略陳述如此丶繼起報告者有如臯朱煥彬丶略言兄弟由家來時丶是舊曆六月丶是時江潮已大丶頃又接到家信丶特向諸同鄕報告丶如臯自舊曆七月十七日起丶連朝大風丶致釀成十八日之大潮丶沿江各圩丶悉被衝破丶人畜淹斃無算丶徧地盡成澤國丶今已七八日丶水勢尚未退丶請諸位將敝縣列入被災縣分丶早施援救云云丶報告畢丶提議組織籌賑會辦法丶惲寳惠起立發言丶謂今天聽見江蘇災情如此重大丶兄弟原籍也是常州丶所以非常難過丶以在京幾個江蘇人辦起賑來丶效力本是有限的丶但不過江蘇人不先說話丶旁的人還管我們事嗎丶所以無論如何丶我們在京蘇人丶不可不辦丶還有一層丶從前江蘇人江南江北是有界限的丶此次當然是恊力同心丶不分畛域丶希望趕緊組織籌賑會丶將機關成立起來丶大家才有辦法丶我的意思丶可以先行推出幾位籌備員來丶以便籌備組織丶全塲贊成者頗多丶朱煥彬鍾少梅主張請將會的名目議定再推舉籌備員丶即由揮氏在黑板上寫出名稱兩種丶一曰江蘇水災籌振會丶一曰江蘇旅京同鄉籌振會瞿長齡主張用第二個丶多數贊同丶柳肇嘉主張丶加入水災兩字丶亦通過丶遂决定名稱曰「江蘇旅京同鄉水災籌振會丶」凌文淵起言丶江蘇六十縣丶被災者已有五十餘丶可算是全省水災丶今日推舉籌備員丶最好有六十人丶可以一縣有一個丶以便調查本縣災狀與接洽一切丶還有第二層丶我們此次辦振丶不必盡學他省丶僅止唱唱戲賣賣書畫丶須知吾們江蘇擔負極重丶我們籌振應從大處落墨云云丶江恆源起言丶籌備員職務丶僅在於草擬章程丶籌備會所丶並無所謂回鄉調查丶調查是籌振會成立以後的事丶現在所推出之籌備員丶至大會成立丶其職務即終了丶似無取乎六十人之多丶鄙意有十位以上二十位以下丶已足任籌備之役丶至於籌振辦法丶將來團體成立丶儘可從長妥議擇善而從丶今日仍當速將籌備員推出丶趕快將機關組織成立云云丶此外亦有人聲稱六十人太多丶且各縣一人丶推舉亦極不便丶於是有主張三十人者丶有主張二十人者丶有主張十人者丶由主席付表决丶主張六十人者少數丶主張三十人亦少數丶主張二十人者多數丶遂進議推舉方法丶有人主張全省十一屬各推一人丶此外九人丶可以擇熱心有經騐者推之丶衆贊成丶因由到會各屬人自行推定丶（寗）陳匪石丶（蘇）蔡寅丶（鎮）羅鴻年丶（常）丁錦丶（松）陸定丶（揚）凌文淵·（徐）王立廷丶（淮）季龍圖丶（通）張汝霖丶（太）陸增煒（海）吳種麟丶此外又推定徐邦傑·惲寳惠·唐宗郭·陸瀠·李從龍·何煜·瞿長齡·周作民·孫幾伊·楊潤·張斯麐·朱甲昌十一人丶但比原議定之人數丶多出二人丶因有人主張變通辦理丶可以補足至三十人者丶衆無異議丶鍾少梅提議應加入學生界分子丶凌文淵主張其餘八人丶應由國立各校學生各推出一人丶當時推定者丶有鍾少梅錢用和祈一三汪振三四人丶但不在八校之學生丶頗持異議丶因之未能完足八人之數丶而合計籌備員之被推定者丶則已有二十六人丶於是惲寳惠瞿長齡陳匪石江恒源等相繼發言丶謂此等籌備員丶係有義務而無權利丶籌振會成立之日丶即其職務終了之時丶大家萬不可因此一點丶斤斤爭議丶最好由今日在會被推定之籌備員丶自行開會丶議定下次開成立大會日期丶家鄉父老兄弟丶正在飢溺之中丶救濟早一日丶好一日丶寗容吾等從容討論丶旋由主席宣布籌備員職務丶㈠草擬章程丶㈡覓定會所丶㈢略與各方面接洽丶並請由任籌備諸君丶速定開大會日期丶多數主張極遲不得過十日丶凌文淵主張今日會罷丶籌備員即可赴西廳開會接洽丶多數贊成丶主席遂宣布散會丶時才五時半丶籌備員復會於該省省館之西廳丶當即草定簡章九條丶簡章中擬定理事七人丶並就籌備員中推定孫幾伊蔡寅吳鍾麟朱甲昌四人爲臨時幹事丶决定十八日開籌備員全體會丶當塲推定惲寳惠爲籌備主任丶散會時已七鐘矣丶（九月十三日夜） 
[東三省通信] （隱） 
　　吉林省議會訴訟　特別法院長更易 
　　吉林第三屆省議會丶已於九月一日召集三日開成立大會丶四日互選議長丶于源浦當選爲正議長丶劉樹春溫立敬當選爲副議長丶議員安慶雲等以正副議長當選丶有金錢買票情事丶提起公訴丶業電中央及東三省巡閱使丶並分呈孫省長地方檢察廳丶請求依法究辦丶茲將其致中央與巡閱使之電文錄下丶北京大總統國務院內務部司法部國會籌備事務局奉天張巡閱使鈞鑒丶本屆吉省省議會互選議長丶發生賄買問題並借外資丶貽羞全省丶于源浦劉樹春溫立敬三人丶雖經財團違法造選丶同人誓不承認丶除向法廳正式起訴外丶電請查辦丶吉林省議會議員安慶雲黃書紳張殿陞李則先王貫三趙常豫韓瑞汾劉家蔭譚世貴門振中劉哲程科甲賈明善祖錫澤等同叩丶庚丶旋聞第一區有人出任調停丶未有頭緒丶而議員關長慶王致和梁雲璋福裕等丶又加入原告方面丶現被告方面丶置之不理丶仍按照法定手續進行丶定十二日抽籖籤定席次丶十三日推選各股股長丶以便早日開會丶 
　　哈爾濱東省特別法院高等審判廳前廳長傅疆氏丶於七月下旬被駐哈軍警稽查處誣控賄縱俄僞幣犯淤張使丶時吉督孫烈臣適由哈赴奉丶張即令孫回哈丶將傅氏嚴押訊辦丶旋爲孫氏從者探悉丶飛報傅氏丶迨孫啟程丶於中途探悉傅氏已先期輕裝入關丶急電奉張丶則已無及丶遂派奉高審廳長單豫升前往暫行兼代丶此傅氏得免囹圄之情形也丶論者咸謂奉張此舉丶實屬破壞司法獨立丶司法部亦廉知傅氏寃抑丶故委爲法部參事丶聊資調劑丶一面提議李家鑒繼任丶然必先徵求張使意見丶始能發表丶查李字蘭洲丶上海人丶曾任吉林濱江道尹丶現李不願供軍閥驅使丶辭不就職丶雖經總統指令慰留丶但本人仍具堅辭之態度丶據某政客言丶現在東省做官丶非常危險丶耿玉田之死丶可爲殷鑒丶李果不赴新任丶則可謂有遠大之眼光云丶 
[水災聲中之籌備展覽會]  
　　（南京通訊一留） 
　　江蘇省地方物品展覽會丶定期十月十日開幕丶業由省暑丶分別函請及委任審查員丶共計有九十人之多丶乃近月以來丶雨水爲災丶迄今未已丶各縣出品、因此不甚踴躍江北各縣丶尤形減色丶現除上海無錫等數縣丶已有起運確息外丶餘尚無所聞丶日前省議員張援丶專函省長丶表示意見丶實業廳長張軼歐丶亦恐成績不佳丶難免貽譏丶然籌備已至半途丶損失不無可惜丶故仍决意進行丶因會期已迫丶會場佝絕無佈置丶數日間主辦各員丶均異常忙碌丶張議員原函云丶省長鈞鑒丶前奉台函敬悉蘇省第二次地方物品展覽會丶定期十月十日舉行丶並承命擔任審查丶感佩奚似丶不辭疏淺丶略加考慮丶對於此舉丶有願商榷者兩點丶爰爲我公陳之丶邇因風雨連朝丶各縣之災情奇重丶地方人士丶方辦賑救死之不遑丶恐無多暇晷與餘力注意經營及此丶且交通被阻丶江北各縣丶尤難如期前來丶與其偏而不全丶或草率從事似不若寛以時日、審愼周詳丶此開會日期丶應商榷展緩者一也丶展覽會既以發達實業爲宗旨丶則對於全省物品丶當不厭求詳丶吾蘇素稱物博丶苟能從容籌備丶將來陳列丶當有可觀丶會塲之容積丶似亦當以寬大爲宜丶現定之貢院古蹟保存處丶地點雖尚適中丶而房屋有限丶光線不充丶不特觀瞻所係丶亦恐佈置難周丶此開會場所丶應商榷變更者二也丶以上二者丶係個人管見所及丶至能否展緩與變更丶尚祈鑒察順頌政安丶省長復函云丶滌珊先生大鑒丶盼奉惠書丶祇聆種切丶本屆展覽會各處因受水災影響丶徵品恐多阻滯丶及會場不甚合宜各節丶卓識偉籌丶至深欽佩丶惟章程規定丶會場地點丶應放開會六個月前公布丶彼時水患尚未發生丶除南京貢院外丶又別無相當地點丶故即照章辦理丶現在開會各事丶業經籌備就緒丶倘展緩會期丶對於一般商民丶恐轉失信用丶好在此項展覽會丶照章每年舉行一次丶本屆雖難免因陋就簡之譏丶他時或可覩踵事增華之盛丶臺是尚希鑒察爲荷祗頌道安丶王瑚頓首丶 
　　尚有要聞二及地方通信轉入後頁 
雜評一 
[告蘇同鄉籌賑會] [  默]  
　　旅京蘇同鄕以蘇境水災發起籌賑會熱心桑梓殊可 
感佩然籌賑之力量究屬有限則除籌賑外而欲別謀所以補救厥惟以附加稅移賑之一法 
　　此次水災除江蘇外皖浙亦重蘇同鄉自去幾爭自治而後即與各省同鄉一致進行如爭廢督廢巡閱無一不與皖贛同鄕一致力爭則今之水災曷弗聯合皖浙同鄉堅持附加稅移賑之請以爲滬總商會後盾况據京電當局已以此議交內長設法齊耀珊雖有難色當亦無說以推諉事之成否全視國民能力何如蘇同鄉果能以此爲籌賑之第二步則所以福我民者不僅江蘇而已也丶 
 
 

Page 8

 
 
國內要聞二 
[福州近訊]  
　　省議會與自治商會與交易所禁煙會之活動　　福建省議會自治問題丶爲閩當局所不欲提及丶惟省議會議員對此頗以責任所在丶宜再接再厲丶不得諉卸丶本月十二日午後三時許丶又開茶話會丶商議召集臨時會問題丶届時開會丶贊成者計六十五人丶議决咨請省長丶儘十月二十日以前丶召集臨時會丶討議省憲及本年度預算等丶但是否達到目的丶尚未可知丶 
　　福州總商會該會最近提議者有三問題丶（一）推舉全國商會聯合會代表丶已决議舉副會長陳翰丶（二）海軍借欵丶以却而復就丶正在徵求各商帮同意中丶（三）證券物品交易所是否設立問題丶公决緩辦丶一面致函實業廳丶對於交易所請求立案之件丶請勿批准丶原函略謂丶查證券物品交易所之設立丶以上海爲最盛丶計已經設立者有五十餘家之多丶閩省今日亦復有人出而提倡組織丶勸誘各商認股丶敝會以茲事與商業利害及地方金融均有絕大關係丶當經開會集議丶據各董公同討論丶咸以上海交易所設立未久丶即已弊害百出丶險象環生丶閱滬報登載上海總商會請部勿再批准設立電內丶有滬市不及年底丶必至全局破裂丶不堪收拾等語丶即此足爲明證丶又閱江蘇督軍省長訓令警察廳文內丶斥爲投機事業丶亦復嚴飭禁止丶此外登載紳商呈請嚴禁者丶尤指不勝屈丶竊念此項交易所丶推其流弊所至丶實非立法初心所及料丶最近政府洞燭弊害丶增訂條例丶冀資補救丶然黠者百出其壟斷僥倖之術以求利丶徒恃法律取締丶恐法律終有時而窮。閩省地瘠民貧丶加以近年米價騰貴丶百物滯銷丶商景蕭條丶已呈杌隉不安之象丶奚可再事傷殘丶彼已設交易所地方丶既覺有害無利丶則閩省之未經設立者丶正宜引爲殷鑒丶先事預防丶合將敝會討論情形丶函達察照丶凡有呈請設立交易所者丶無論合法與否丶准予一律批令緩辦丶　　閩南烟苗禁種會該會前以種種阻碍丶無後發展丶久抱悲觀丶會長陳嘉庚近以禁烟特派員王大貞尅日可到閩丶其隨員已陸續到省丶假南台福新街南公園對面之巿政局工程處內爲辦事處丶時不可失丶乃於八日招集會員丶於厦門青年會開會丶到者有稅務司某氏某外國人及尋源學校校長曁報界人士多人丶討論結果丶（一）電詢東閩萬國拒土會丶英公使有否遣派洋員或令飭各所在地領事丶協同王特派員調查禁烟事宜丶（二）調查王特派員行蹤丶先派代表與之接洽丶並加以警告丶（三）以大會名義丶函請李厚基設法嚴禁丶以全面子丶（係稅務司所提議）至全體會員之意丶以如無洋員同下丶則雖查等於不查丶本會亦可收束丶免滋謗忌丶此外尚有一辦法丶即聯絡泉屬紳民丶於王氏調查不稱職時丶加以名譽上之懲戒丶或分電中外宣布其劣跡丶又因海後灘案之盧黃兩代表丶尅日晋京丶託其分向各界東援丶稅務司某氏且云苟需余効力者丶余無不樂於贊助丶并願以是日會議情形丶報告駐厦英領事云丶 
[南京快信]  
　　北京外交部電軍民兩暑丶宣布日政府允認丶宣布之魯案節略丶齊王兩長丶擬轉各公團共同研究丶 
　　美國伍特將軍丶將於今日午車抵寗丶軍警各機關長官丶均預備赴下關車站歡迎丶軍民兩長代表溫世珍謝傅安丶前日即已赴滬迎接丶 
　　胡教育廳長丶昨函財廳丶請將本年秋季留日學生經費撥發丶似便轉寄丶 
　　嚴財廳長丶以稅收短絀甚巨丶軍政各費無法挹注丶頗爲焦灼丶 
　　城內房屋馬路丶多被淹沒丶天雨不止丶水勢未見稍退丶 
下關江潮泛漲丶馬路水深尺許丶 
　　淮揚道尹胡翔林丶因啓放昭關壩丶主張不一丶昨來者謁軍民兩長丶請示核奪丶 
　　山西閻錫山昨電云丶虞電敬悉丶貴省霪雨爲災丶殊深憫惻丶唯敝省災祲之餘丶地方困苦丶善後事宜丶諸待籌畫丶憂深飢溺丶異地同情丶謹効棉薄丶勉籌千元丶藉資協助丶　　馮煦等電稱丶鎭揚籌振會丶業於本日（十七）成立謹聞丶又電寳應水災極重丶過於高郵丶弟雖籌辦急振丶而力量薄弱丶務懇迅撥巨欵丶以解倒懸丶無任禱盼丶 
　　津浦路南行車丶近日不能按時到站丶甚至遲到五六小時丶深晚渡江丶行旅咸稱不便丶 
[杭州快信]  
　　自省憲宣布後丶反對擁護兩派丶爭持不下丶謠諑繁生丶盧督爲維持治安計丶於舊曆中秋節起至明日止丶派一師一團每營抽調兵士一連丶巡邏拱埠湖墅等處丶二師第八團巡邏江干等處丶至城內由衛戊司令部警廳保安隊分擔梭巡責任丶 
　　一師潘國綱昨召集駐省全部軍官（尉官以上）約一百餘人丶赴師部開談話會丶潘宣言我係軍人丶深望諸公同抱完全軍人思想丶省憲告成丶謠諑蠭起丶應否贊成與反對丶無煩吾輩參贊一詞丶我軍人惟知服從命令丶捍衛地方丶衆皆稱善丶 
　　張一麐抵浙後丶官塲請讌甚忙丶今日（十八）江蘇同鄉會又假西湖貝莊開歡迎大會丶 
　　杭州總商會爲全國商會聯合會二十一日在上海開臨時大會丶今日開會推舉王湘泉爲出席代表丶 
　　省垣棉花價值日漲丶最近調查丶純淨花皮昨已售至每擔四十元丶各店肆零售丶經同業議决丶自陰曆二十日起丶每斤（十四兩四錢秤）售大洋四角八分丶 
地方通信 
[松江]  
　　楓涇女高小講演會該校校長沈君美熱心教育丶不遺餘力丶此次自添辦教室以來丶與諸敎員更力圖進取丶功課之外丶又議定每月舉行講演會一次丶每次延請名人來校主講丶以輔教授之不足丶前日舉行第一次講演會丶請上海新民圖書館總編輯周劍雲君演講婦女問題丶略謂舊日女子爲無形牢獄所刧持丶今日婦女得與男子同受教育丶則光明之途徑已闢凡爲新婦女者丶應好自爲之云云丶第二次聞定十月一日舉行丶擬請上海某女士演講云丶 
　　知事要索門包新由吳縣調署松江之溫紹樑知事丶業於十六日接任視事丶凡屬僚往謁道賀者丶人索門包四元丶否則拒不接見丶據溫之號房向往謁者云丶溫於節前交卸蘇任丶致蘇州大批節敬丶坐落放後任之手丶因此不得不請大家帮忙云云丶最可笑者丶郭前知事派來清算交代之二科主任陳瑞書丶亦被號房拒諸門外丶強欲令其交出掛號金四元丶陳因而入內大嚷丶爲溫所聞丶親出延見道歉而罷丶松地與論丶對於溫之索賄丶大不謂然丶都謂一蟹不如一蟹云丶 
　　續紀風雨爲災松地連遭大風暴雨丶不特鄕間田禾丶被淹成災丶即就城市而論丶地形較低之施王廟一帶丶河水泛溢丶附近住戶室內丶無不水深沒膝丶城內雖地勢較高丶然而城河已是潮平岸闊丶兩旁居戶丶可以俛而洗濯丶雨中房屋墻垣傾頹之聲丶達續而起丶孔廟門前之萬仞宮墻丶厚約四五尺丶建築已甚堅固丶乃亦在此次雨中塌毀丶總計城內外之損失丶不下數十萬金丶 
[蘇州]  
　　展覽會閉幕丶蘇城地方物品展覽會丶原定舊曆八月初十閉會丶 
嗣因霪雨連綿丶展期五日丶前日爲該會閉幕之期丶天氣晴好丶故來賓參觀者異常擁擠丶牛後三時許丶吳縣郭知事亦蒞會參觀丶由商會欵以茶點丶旋即會同龐蘇兩會長丶率領全體職員丶舉行閉會典禮丶所有出品丶即日分別裝箱丶由帮辦員陶福庭解赴南京省展覽會陳列丶 
　　屠宰稅招包吳縣屠宰稅丶城區截至九月底止丶鄕區截至四月底止丶認商期限丶均已屆滿丶現由郭知事定於本月二十日丶在本署設匭丶招商投標丶並擬定標價低額丶各市鄉稅銀二萬三千元丶蘇市稅銀二萬九千元丶在投標前·認各巿鄕者須繳保證金一千一百五十元丶認蘇市者須繳保證金一千四百五十元丶然後發給投標劵丶聞蘇市舊認商陳恒德·市鄕舊認商謝俊·均有聯辦之意丶惟逐鹿者甚多丶究不知被何人投得也丶 
　　學校因水停課黃埭吳縣第七高等小學校丶近因水漲溢岸丶學生半居鄕僻丶入校歸家丶均須赤足露脛丶跋涉水中丶即住鎭巿之學生丶亦因水已溢岸丶不能到校丶故該校已暫行宣告停課丶俟水勢稍退丶再行開學丶 
　　貨稅附捐解决貨稅附徵振捐一成丶自發表以來丶各業認商丶羣籲減免丶函電力爭丶迄未解决丶日昨蘇州總商會丶接稅所公函丶以奉財政廳指令丶紗緞業暨各認商附捐丶姑准酌照盛澤綢捐丶核减成案丶認繳總數五千元丶以示體恤丶希即轉致各商丶迅將認繳之五千元一次繳足丶以憑彙解丶該會接函後丶以此案懸擱經年丶現在即由稅所詳准財政廳丶援照盛綢成案丶變通減繳總額五千元丶自應一次繳足丶以資結束丶頃已分函各業丶按照認額總數丶推減應繳銀若干元丶於十日內如數交送到會丶以便彙解丶 
[鎮江]  
　　米荒與時疫鎮地自十日起丶霪雨連潮丶河水泛漲丶米船阻滯丶來源缺乏丶米價因又增漲丶昨日開盤丶上白米每石售至十三元左右丶聞各米行存底丶祗足應一星期之需丶故民食異常恐慌丶又城廂一帶丶近日瘧痢痧疫丶到處流行丶昨丶（十六號）北門外王姓丶一家三口丶同染霍亂丶未及一日丶相繼殞命丶聞者慘之丶 
　　淮北匪患又熾淮北銅山丶匪風甚熾丶該邑果鄕劉集王集兩處丶日前忽來土匪數百人丶將該兩集搶刦一空丶並殺斃居民數人丶慘不忍聞丶現經浦軍營隊會同警備隊等丶前往痛剿丶以免竄擾丶 
[清江]  
　　電阻開放昭關壩鹽城趙雪阜寗陳伯盟等昨致王省長云丶入夏以來丶霪雨爲災丶田禾已被淹沒丶秋來連開三壩丶廬舍漂蕩丶災情重大丶向所未有丶近聞又有請開昭關壩之議丶查此壩在前清奉旨永閉丶倘再開放丶則下河數百萬人民丶流離失所丶恐難幸存丶用敢電懇鈞座丶分別飭咨丶萬勿啓放丶以救民命丶鹽城趙雪胡應庚張延壽陶儼阜寗陳伯盟熊鍾麐陳亞軒趙仲山叩丶 
[嘉興]  
　　縣署會議情形嘉興汪知事因水患及縣選事宜丶十七日午後召集各區自治委員集議辦法丶公决如下丶（一）四鄕均成澤國丶而尤以北鄉爲最丶擬電省請求派委勘災丶核减糧賦丶並籌欵放賑丶以惠災黎丶（二）縣選問題丶所有投票區域丶擬仍照清季辦法丶劃爲二十五區丶各區調查再行遴選荐委丶以免弊竇丶現汪知事以全縣劃爲二十五區丶是否可行丶已電省請示矣丶 
　　自治委員停職嘉興第一區自治委員金福田·經管欵產收支丶自接事至今丶從未刊布隻字丶疊經地方公民陶某等呈縣令飭刊布丶該委負延遲至再丶仍未照辦丶致物議沸騰丶規聞縣署已將金停職丶勒限將收支各欵核實公布丶所遺職務暫由蔣某代理丶 
[奉賢]  
　　教育會電省乞賑縣教育會等電王省長云丶吾奉頻年荒歉丶民困未蘇丶月前亢早人心惶惶丶邇忽風雨兼旬丶潮水暴發丶低窪之地丶盡成澤國丶廬舍牲畜丶漂沒甚夥丶全邑被災丶尤以東鄕爲甚丶現在停澇盈尺丶浸淫連朝丶禾穗發芽丶棉實霉腐丶沿浦一帶丶水猶易退丶近海之區丶澇無所洩丶被災難民丶家室蕩然丶流離失所丶衣食無着丶痛苦倍深丶縱天時即日放晴丶而秋收難臻半數丶荒象已成丶羣情惶恐丶爲特電陳鈞座丶迅賜派員勘視丶給發棠倉丶以蘇民困丶而弭隱憂丶迫切待命丶謹電肅陳丶奉賢縣縣區敎育會會長刁明一王定一朱醒華李文麟朱培宋儒周昌期沈希純張遇鴻同叩刪丶 
 
 

Page 9

 
 
   
 
 

Page 10

 
 
本埠新聞 
[伍特將軍昨日北上]  
　　美國斐律濱總督伍特將軍曁隨員等丶於昨晨（十八日）九時半丶乘滬寗花車赴寗丶轉津浦車北上丶到站歡送者丶有護軍使代表汪某·交涉員許沅·交署科長陳世光·秘書楊小堂丶及美領事等丶更有軍樂隊丶及軍警列隊歡送丶伍將軍與歡送諸人握手爲禮而別丶車開行後丶路局派警務總巡蘇計六丶車務處派稽查張然生丶隨車照料至寗丶 
[招商局選任海軍人員之部批]  
　　輪船招商總局董事傅宗耀丶日前呈交通海軍兩部丶主張照民國八年暫行章程丶凡船長及航海輪機各員丶由海軍部派員到船候補等情丶昨奉海軍部批云丶呈悉丶該董事修正招商總局章程丶擬照交通部民國八年所頒章程丶訂明選任海軍軍官丶充當船長船員丶將來見諸實行丶既不必借才異國丶且可爲國際之光丶至船東責任限制丶自屬重要丶該董事博引各國航商法律丶於整理航業之中丶兼顧保全航商之道丶言中竅要丶殊堪嘉尚丶惟所請規定此項法案丶事關航政丶屬於交通部主管範圍丶旣據分呈丶抑候咨行交通部會同核辦可也丶此批丶 
[代理商校長接收被拒]  
　　昨日上午九時丶江蘇省教育廳新委之江蘇省立甲種商業學校代理校長陸規亮丶偕同教育廳委員趙從周君丶會同舊校長黃揆伯暨縣署委員丶到校接收丶詎抵校門外丶校內學生已全體列隊丶將校門緊閉丶不許新校長入內丶並不許同來之趙委員及舊校長黃君入內丶黃君見此情形丶知難理喻丶曾大加呵叱丶學生置之不理丶仍以閉門羹待之丶縣署所委縣視學朱贇·第一區學務委員賈豐芸見校門緊閉丶亦未能入內丶黃君即約趙君陸君至伊家中面交一切丶陸君以跡近私相授受丶婉辭拒却丶黃君又稱丶待伊一人到校丶將學生大加申斥丶再行邀請陸君接收云云丶嗣黃君去後丶久無音信丶趙君陸君只得分別回庽丶而學生方面丶恐新校長復來接手丶故派隊在校之四周梭巡丶聞趙委員陸校長已於昨晚將被拒接收情形丶呈請教育廳核示矣丶 
　　又一函云丶昨日丶省廳委員趙文郁丶偕黃前校長迺穆陸新校長規亮到校丶詎學生麕集門首丶閉而不納丶經黃校長再三訓話丶學生等置之不理丶黃乃聲色俱厲丶有請警察來校處置之嚴詞丶經陸力勸丶遂共折回丶該校數月以來丶一再拒却新校長丶今則併前校長而亦拒之丶不知此後如何結束也丶 
[昨晚北海路之攔刦案]  
　　匪徒開槍擊斃旁人 
　　昨晚八點一刻鐘丶有盜匪數人丶行經公共租界北海路丶見有一小孩携一皮夾丶遂上前刦取飛逃丶時有住居是處二十七號門牌華商印刷所樓上周姓老嫗之十七歲兒子周小弟丶尾後喊捕丶一盜即開手槍二響丶一槍擊中用孩小腹丶當即倒地身死丶該盜即往北逃去丶旋由巡街捕聞悉丶電告老閘捕房丶當由二號捕頭即率通班中西包探丶馳往兜拿未獲丶至出事地點察勘一過丶飭將周孩屍體舁入虹口斐倫路驗屍所丶報請公共公廨中西官檢驗丶一面據情稟請麥警務長丶通飭各捕房中西探捕丶一體留心偵緝丶 
　　又一訪函云丶公共粗界福建路北海路口丶昨晚八時許丶有盜匪二人丶刦取閘北某米店學徒手提皮包一只丶向北海路奔逃丶該學徒當在後追呼捕盜丶盜遂人祥和里東弄丶穿至海口路湖北路轉角祥和里而出且各出手槍開放示威丶其時適有業小販之十七歲男子周小弟在祥和里弄口湖北路間立丶當帮同喊捕丶被盜開槍擊中背脊丶痛倒於地丶盜遂分向湖北路廣東路一帶竄逃丶比經附近巡捕聞警丶前來追趕丶盜已失其蹤跡丶即由老閘捕房四百五十八號華捕車送受傷人往仁濟醫院醫治丶一面由捕帶同學徒歸報捕頭丶旋即由老閘捕房捕頭率同中西探往出事地點調查情形丶飭探捕嚴緝兇盜法辦丶受傷之周小弟丶送至醫院後丶未及醫治丶即行斃命丶當由捕房送人斐倫路驗屍所候騐丶聞周小弟寓居北海路ｓ二十一號門牌得利印刷公司內丶其父母年皆六十餘丶僅此一子云丶 
[協緝江陰重大命案之逃兇]  
　　淞滬警廳昨通令所屬各區署所云丶案准江陰縣知事公署咨開丶本年九月五日丶據一等警佐報告丶據南外分駐所巡官報稱丶據後園一段地保報告丶高洲河口丶停有小船一艘丶船中並無一人丶船首有血跡丶同段龍河口丶亦有小船一雙丶河中發現屍身二具丶赤體無衣丶腹部腸出丶報請相驗丶轉報到縣丶當即馳詣丶正驗間丶河中又發現屍身二具丶飭吏逐一驗明丶委係受傷身死丶又據青啺助理員先後報告同丶飭吏驗明丶分別填具驗斷書丶當場攝影丶飭保收厝招認丶查被害者係江北人丶船中有錢書林所立錢大財靈位丶是被害者姓錢無疑丶惟在另一船內丶搜出儲玉章立還張長山收據一紙丶該儲張二人與本案極有關係丶以上各點丶均爲本案要鍵丶除懸賞飛飭嚴緝丶一面出示招認被害人家屬并呈請通緝外丶案關四命丶相應咨請飭屬選派偵警丶一體協拿逃兇丶並賞格等因丶准此丶合即通令一體按格協緝轉解丶此令丶 
[鄂省配領滬廠軍械之部電]  
　　上海兵工廠昨接陸軍部電丶據兩湖巡閱使電稱丶需用軍火砲彈等項丶可否請電飭漢陽上海德州等兵工廠長丶如有需用之處丶准予直接配領丶一面電部備案丶以應軍機等因丶當經本部提議暫准丶除電復分行外丶仰即遵照云丶 
[鄂人反對蕭耀南加發紙幣電]  
　　湖北各界聯合會武漢學生聯合會武漢總商會轉各團體各報館曁全省同胞均鑒丶報載蕭耀南决定加發紙幣一千萬丶同人聞之丶不勝驚憤丶曩者王氏踞鄂丶濫發紙幣丶縱兵殃民丶吾鄂受害至深丶故有聯湘逐王之役丶向使吳蕭不因爭地盤而抗義師丶則實行自治丶廢督裁兵丶以民團自衛丶以公選任官丶財政既有整理之望丶紙幣尚無破產之虞丶今義師旣挫丶軍閥愈橫丶勒捐不已丶復師王之故智丶濫發紙幣丶以重吸吾民之精髓丶預爲飽載北輦之備丶如果實行丶則患之生於目前者丶爲銀根吃緊丶市面恐慌丶商業必受停頓之害丶而禍之發於將來者丶乃爲不能兌現丶價值跌落丶其害尤小丶第恐一萬萬數千萬之票額丶將等放廢紙矣丶吾人爲維持生命預防危險計丶對於此種無準備金丶不能兌現之紙幣丶務須誓死抗拒丶不准發行丶一面羣衆團結丶籲請西南各省丶迅出大兵驅逐丶實行自治丶以謀財政上根本挽救改革之道丶是所切盼丶改造湖北同志會叩丶 
[皖團體聯電主張實行自治]  
　　李兆珍潛入就任之反響 
　　駐滬安徽救國代表團·旅滬安徽學生同志會·改造安徽同志會·昨因李兆珍已潛入省垣就任丶迭開緊急會議丶議决通電安慶總商會省敎育會學校敎職員聯合會學生聯合總會農會工會報界公會律師公會各界聯合會北京天津南京蘇州杭州武昌上海各同鄉會及各公團本省六十縣公團憤起自决丶錄其電文如下丶李兆珍當市民羣集江干誓死拒絕之時丶竟於覃日夜間丶潛由小南門登岸丶逕入省署就任丶此等行動丶無異竊盜丶廉恥喪盡丶人格蕩然丶全皖人民丶誓不承認丶查李兆珍此次長皖丶係由倪道烺代出巨金二十萬元丶爲之賄買丶實際上即爲倪之替身丶李抵蚌時丶爲聯甲擔任以武力擁護到皖丶並派所部軍隊兩連丶充李衛隊丶且下令該軍隊丶抵省時如有人攔阻丶格殺勿論等語丶李恃有軍人爲之後援丶故敢悍然無忌丶來省就職丶聞李到任後丶所定政策丶首先即撤換敎育廳長丶其次即撤換有新思想之校長教員丶並開除反對倪馬最力之學生等丶至教育經費丶則决定推翻預算案丶加以裁減丶現已示意張繼煦丶令其自行辭職張隨之辭呈丶亦已呈遞丶日前並嗾令衛隊丶毆傷在省署轅門口演講之女學生十餘人丶李就任未數日丶而摧殘敎育丶蹂躪學生之事丶已見端矣丶將來皖省受禍之慘丶尚不知伊於胡底丶吾皖自六二以來丶全省父老子弟丶奔走呼號丶聯合一致丶與軍閥相抵抗丶民氣至今未嘗稍衰丶然而姜案延擱丶懲兇無期丶去倪旣託空言丶拒李又成畫餅丶軍閥氣燄丶日益鴟張丶前路茫茫丶未知死所丶竊念物理公例丶壓力愈大丶抵抗力亦愈增丶皖人當此失望之餘丶羣情憤激丶益難遏止丶同人等再三集議丶討論結果丶積極方面丶應由省垣各公團通電六十縣公團及旅外各團體丶各推代表數人丶齊集省城丶特開省民大會丶議决實行安徽自治丶並投票選舉本省賢哲七人丶組織全省臨時行政委員會丶暫代省公署行使省長權限內一切職務丶凡北庭所發命令丶及其所任命之官吏丶概不承認丶消極方面丶則聯合本省所屬各縣鎮丶一律實行罷市罷稅丶不達懲辦倪馬丶驅逐李兆珍去皖之目的丶决不中止丶吾父老子弟丶不欲自救則已丶果欲自救丶舍此殆無第二方法丶爲此特發通電丶敬告省內外各同鄉丶敢祈同心協力丶一致進行丶迫切陳詞丶佇候明教丶駐滬安徽救國代表團旅滬安徽學生同志會改造安徽同志會同叩巧丶 
[寗波災區攝影（三）]  
　　鄞縣樟村黃家車頭丶居民一百五十餘人丶死於水者丶至一百十七人之多丶右方爲新歛之屍棺丶該處房屋沖毀殆盡丶所存者祇此數所而已丶 
[旅滬直人反對曹銳改組省會]  
　　旅滬直隸同鄉會丶因直隸省長曹銳違法改組省會丶日昨特通電京津同鄉官紳據理力爭丶原電如左丶北京直隸會倌轉王縉老劉仲老史康老李伯芝先生谷九峯先生天津省議會敎育會商會各法團暨同鄉父老均鑒丶順直省議會丶合一省三特別區議員組織而成丶由來已久丶按之行政區域丶雖今昔稍有不同丶而準諸法律規定丶實不容私擅變更丶乃閱報載丶直隸省公署咨復第三屆省談會議員文丶竟允各該議員之請丶於召集省議會時丶專召集直隸議員丶而置各區議員於不顧丶毀法便私丶駭人聞聽丶查議會之組織丶純以法作爲根據丶省長僅有依法召集議會之權丶斷無違法擅加去留之理苟可通融改减丶則五年之重行召集丶七生之二屆改遝丶已儘可斷然解决丶又何爲兩度因循丶誠以事關法律丶不容輕斷丶雖明知其連枝駢拇丶究不敢壞法率改丶以今視昔丶情狀依然丶前之不敢悖法擅斷者丶今乃明目張膽丶私擅變更丶置法令於弁髦丶視中央如無物丶且議員係依法選出丶省長本以奉法爲職丶亂法至此丶何以自解丶說者謂本屆直省選舉丶全由指派丶惟京兆及熱察兩區丶因有鞭長莫及之情丶遂成自由競爭之局丶諸職員旣未承提挈培植之恩丶自難收操縱自如之效丶爲排除異已丶遂主紛更丶蓋以天津新港一案丶須借議會决定丶若令異己者流丶插足其間丶正論一張丶陰謀難遂丶故不惜上下勾結丶毀法亂紀丶排除特別區議員丶使不得與聞盜賣國土國權之議案丶然後安然擁百數十之傀儡丶徇少數人之私心丶恐三特別區議員缺席之日丶即國家頭土主權斷送之時丶此而不爭丶公理奚在丶萬乞旅京同鄉諸公丶盡力反對丶務戢奸謀丶以重法律丶而保國權丶更望三特別區當選議員諸公丶以法律民意爲重丶仍須按時到會丶幸勿輕棄職權丶蓋召集與否丶僅關手續丶而代表職權丶實不容自行恝置丶人心未死丶公道長存丶旅滬同人丶當堅結團體丶隨時爲諸公後盾也丶敢佈腹心丶伏希公鑒丶旅滬順直同鄉公會石小川等同叩篠丶 
[又有一批法國華工回國]  
　　法國郵船丶於昨晨載回期滿華工一千餘名丶因均係南京等處之人丶故此郵船暫行停泊吳淞口外丶一俟銀行前往發給工資完畢後丶即行開住南京丶分別回籍丶現由法總領事得悉丶轉知法總巡費沃禮君丶飭派中西包探丶乘輪前往照料一切丶 
[秈米價漲至十元]  
　　蕪湖江西等處秈米丶近因各省水災甚重丶連日有慈善界購辦此項秈米丶裝往災地施賑丶日有二千石左右丶本月初旬以來丶運去共有二萬七八千包丶致價飛俏丶每擔漲至十元之譜丶 
[籽油貨缺價漲]  
　　牛莊籽油丶本國銷塲丶係造燭及各機廠等所用丶洋莊辦去丶另加提煉丶用以合藥及製化妝品等丶尤以歐美辦去爲多丶近日日本某洋行丶於此一星期購進三百餘件丶此項籽油存底及來貨丶均屬有限丶因此巿價由八兩二錢至昨日開盤漲至八兩六錢丶現存底已罄丶故日商有自向牛莊等收辦之信丶一時有貨者更居爲奇貨云丶 
[本星期洋布運往各埠之調查]  
　　本星期中運往各埠之英美日本本廠疋頭丶其花色計有原色市布白布漂白布等丶計運往寗波八六六疋丶鎮江二九一五疋丶南京二九九一疋丶蕪湖八二四九疋丶九江三三五二疋丶漢口五四六二疋丶宜昌重慶五四七七疋丶高州八七四○疋丶烟台二三三一一疋丶天津二五一三二疋丶牛莊七三四四八疋丶溫州一九五○疋丶大連三九七五四疋丶福州一三七一疋丶香港三六四四疋丶蘇州四○八五疋丶本地三一三九○疋丶其餘別處六二○九疋丶 
[五誌南川奉一帶災狀]  
　　浦東南匯川沙奉賢等縣境內水災丶已四誌本報丶昨據南匯人來滬傳述丶連日雖已天晴丶而積水未退丶城內高等第一校文廟節孝祠等丶皆侵水中丶本月十三日丶大團鎭東南李公塘丶被潮雨冲坍圩岸十餘丈丶當經該處紳士韓鴻聲等鳴鑼召集鄰村鄉民丶及當塲僱用夫役丶連夜督工搶修丶南匯城外六灶灣三墩泥城馬路橋萬祥老港等鎭丶迄今仍浸水中丶連日四鄉災民丶扶老携幼丶紛紛入城丶沿街求食者逐日增多丶情形極爲狼狽云丶其他如奉賢東門南門一帶丶水深三四尺丶川沙城內及各鄉鎭十一墩六團灣等處丶水皆未退丶災民尚在倒懸中云丶 
[奉南乞賑之電呈]  
　　浦東奉賢公民朱醒華等丶昨日電請省長派員勘災丶並籌欵賑濟電文云丶王省長電鑒丶奉賢地狹艮貧丶實業不振丶衣食所需丶盡賴於棉稻丶乃夏開彌月不雨丶棉稻半就枯黃丶入秋以來丶則迭遭狂風暴雨丶低田盡成澤國丶即高處亦荒落殆盡丶沿海一帶丶海潮冲入丶災害更深丶哀鴻遍野丶待哺嗷嗷丶用特電請省長迅派專員到奉勘察丶一面籌欵賑濟丶不勝迫切待命之至丶奉賢公民朱醒華俞玉董一清叩篠丶 
　　浦東南滙縣大團商業聯合會電呈江蘇省長文云丶爲天降奇災丶籲乞撥欵急賑事丶竊本鄕入秋以來丶迭遭颶風暴雨丶不但低田盡成澤國丶即較高之處均已淹沒丶一片汪洋丶瀰彌漫百餘里丶况值大汛丶洩退極難丶霪雨連綿丶晴霽無期丶棉禾霉爛丶秋收絕望丶屋不能棲身丶灶不能舉火丶風餐露宿丶顚沛流離丶男哭女號丶慘不忍聞丶瞬交冬令丶朔風凜冽丶不死於饑丶亦死於寒丶商等誼屬桑梓丶痛癢相關丶爲特瀝陳苦情丶伏乞電鑒丶迅派專員星夜履勘丶並撥巨欵丶施救愈賑丶災民幸甚丶地方幸甚丶迫切待命丶謹呈丶 
　　又南滙普濟堂經募唐其寅呈省長文云丶呈爲水災奇重丶請撥急賑籌借鉅欵速辦工賑事丶竊南邑不幸丶災　迭遭丶今夏久旱丶禾棉受損丶入秋颶風暴雨丶相逼而至丶田物摧殘丶房屋被毀丶圩圍沖潰丶六畜瘟斃丶浩刦重重丶民嗟無食丶正奉鈞座派委蒞南察勘災象丶議以工賑兼籌丶方冀人心略定丶不圖九月九日起至十二日丶大雨傾盆丶速日不止丶東西莫辨丶一片汪徉丶海民攀樹升屋丶欲渡無舟丶求食無路丶學校罷課丶商業停止丶柴薪雞犬丶四處飄流丶啼哭之聲丶不絕於耳丶邑城地勞較高交通亦斷丶道可行舟丶竈難舉火丶似此情形丶爲百年所未有丶現水勢未退丶霖雨又來丶魄動心驚丶不知所屆丶自非立發急賑丶不足以救災黎丶一俟大水稍平丶接辦工賑丶又以地廣人多丶非絕大工程丶勢難彌亂丶吾邑束半爲團丶西半爲圖丶西臨歇浦丶東逼海濱丶圖中向有榦河丶洩水較便丶此次以秋潮澎漲丶退亦不速丶禾棉受損丶已居大半丶今議將沈莊塘榦河丶乘此災荒丶提前開浚丶以使小民有食丶免滋事端丶查南邑地勢丶圖低而團高丶非眞地之高也丶以團中原有淺狹之河丶其底較高於圖中之河丶晴久則西流丶易於瀉盡丶雨久則器小易盈丶必先泛濫丶是以歷屆偏災丶往往圖輕而團重丶識者早見及此丶計非籌集鉅資十餘萬丶大開團中榦河丶少至七八條丶多至十餘條丶不足以彌後患丶即非工賑丶亦當急起直追丶徒以工艱費鉅丶畏難苟安丶遷延至此丶今值奇災丶即無應開之河丶亦當籌欵急賑丶以應賑之欵丶開應開之河丶一舉兩得丶因禍爲福丶上可免賦稅之折徵丶下可免人民之後患丶無顧此失彼之憂丶而有事半功倍之利丶救一時之飢民丶收百年之大效丶計無有善於此者丶惟茲事體大丶非官廳實力倡助丶不足彌後患而救生靈丶爲此瀝情迫請鈞座迅咨賑務局立撥急賑丶並令縣測騐河道丶籌備鉅欵丶速辦工賑丶以救危急丶而保治安丶謹呈江蘇省長王丶 
　　又南匯圖區市鄉經董電省道文云丶南京王省長嚴財廳長上海王道尹鈞鑒丶南邑八月間颶風猛雨丶本已成災丶省委正會同李知事察勘災情丶而九月九日起丶又大雨連天丶低田淹沒丶禾棉屋舍丶半在水中丶似此霪雨爲災丶實所僅見丶請再派委詳勘被災深重情形丶藉蘇民困丶迫切待命丶南匯圖區市鄉經董朱祥　杜猷告潘光澤陸望瀛瞿光史黃元吉黃邦式馬志超等叩丶 
[溧水泗陽兩縣教育會乞賑函]  
　　溧水華洋義振會各慈善團體溧水旅外同鄕諸先生鈞鑒丶敬肅者丶竊溧水地瘠民貧丶蓋藏素鮮丶今歲入夏以來丶霪雨爲災丶南北兩鄕圩堤丶十破五六丶農民晝夜防堵丶至六月中旬丶水勢漸退丶未潰圩田丶咸設法補插靑苗丶以資救濟丶詎料夏暦七月二十日至二十三四日丶狂風急雨丶晝夜不休丶山洪暴發丶潮水泛漲丶未潰之圩丶全行倒坍丶補插靑苗丶徒費辛勞丶田園既屬汪洋丶市鎮亦成澤國丶（洪藍埠鎭自七月至今水尚未退）屋宇傾圯如烏失巢丶飢民嗷嗷丶如雛待哺丶桂馨等目睹慘狀丶不忍緘默丶除呈請省長曁財政廳長溧水縣知事外丶夙仰諸大善士慈善爲懷丶仁聞素著丶用巾將伯之呼丶務賜解推之惠丶倘荷矜憐丶立予鴻施丶不特身受者羣沐再造之恩丶敝會同人咸拜仁人之賜也丶溧水縣教育會長錢桂馨等啓丶泗陽華洋義振會曁各慈善團體公鑒丶敝邑泗陽丶南襟洪澤丶北帶六塘丶運河橫貫東西丶地勢低窪丶河湖交錯丶每至伏秋丶易成水澇丶今歲夏間霪雨兩閱月丶平地水深數尺丶秋禾漂沒殆盡丶况淮水大漲丶洪澤湖受皖北諸水丶近已漲至城跟丶城門用土塡塞丶城外水深數尺不等丶最慘者濱湖一帶丶縱橫數十里丶竟成澤國丶田廬村舍丶盡付驚濤駭浪之中丶人畜溺斃無數丶本年之災象已成丶水量太大丶跌落無期丶二麥難以播種丶來歲之收成無望丶加以頻年患匪丶元氣早傷丶今歲夏間丶糜爛尤慘丶似此天災人禍丶相逼而來丶哀我窮黎丶何以堪此丶克賢目覩其災丶義難袖手丶祗以人微重輕丶籌欵乏術丶願呼將伯丶幸拜仁施丶如蒙大發鴻慈丶撥欵振濟庶幾仁漿義粟丶活我涸轍之鮒丶恩同再造丶沒世不忘丶泗陽縣教育會吳克賢叩篠 
[江浙皖水災義賑會今日成立]  
　　江浙皖水災義賑會發起人朱葆三謝蘅牕等丶昨致本埠各慈善團體函云丶本年江浙皖三省水災奇重丶同人等發起籌辦義賑丶自維棉力丶諸愧不逮丶用特請求各界力予協助丶同襄善舉丶茲訂於陽暦九月十九日下午四時丶仍假仁濟堂開成立大會丶務懇尊處推定代表丶准時惠臨列席丶共商辦法丶尅日進行丶 
[上海築港問題之討論]  
　　與浚浦局有所商榷 
　　國聞通信社消息丶浚浦局對於上海商港問題丶擬於十月間集合歐美工程師在上海開會丶規定會費三萬金鎊丶我國以無水利工程專門人才丶委託瑞典某工程師爲代表丶茲有吳江費承祿丶以此事關係甚大丶特有意見發表丶與浚浦局有所商榷丶畧謂丶上海築港丶按諸辛丑條約丶及光緒三十一年續訂河道條欵丶頗多懷疑丶查辛丑條約丶第十七附件丶浚浦局管轄界限丶規定於第二條丶而續訂條欵丶變該局爲中國雇用性質主權屬諸海關道與稅務司丶即今之關監督交涉員與滬海道尹也丶故改造商港丶應先得中國官員之同意丶此次工程師會議丶是否根據條約丶關係外交主權丶不可不加以考慮丶且自大戰告終丶各國亟欲恢復其戰前經濟狀况丶商業視線丶咸注於遠東市場丶海洋運輸丶尤爲事務之急丶故在西人眼光丶莫不以在中國得闢大商港丶爲將來商船入口準備丶而我國現情丶則陸路交通丶尤急於商港問題丶我國物產豐富丶世界公認丶內地苦於交通不便丶致山陜之石炭煤油丶川滇黔之森林丶均因無鐵道運輸丶致寳藏莫洩丶今我國不謀所以開拓國內寳藏之方丶徒亟亟於建築商港丶迎合外貨丶豈能不令人發生感想丶浚浦局預算丶上海商港建築費四千五百萬兩丶須合銀幣六千餘萬元丶雖直接取償於進出口貨丶間接仍當加於國人之擔負丶若移欵築路丶以每里二萬元計之丶又得三千里新鐵道丶西南西北交通不便之處丶得良好運輸丶故以我國形勢計算丶陸路運輸丶當比海洋爲尤急丶且近十年來丶我國困於災荒丶金融紊亂丶經濟衰頽丶無能力以建造大規模之商船丶以圖海外發展丶加以交通機關幼稚丶各省物產丶無法轉運丶欲求出口貨發展丶實非易事丶而國民經濟困難丶外貨購買力丶有退無進丶雖有良好商港商船丶進口外貨丶充斥市場丶一因國民經濟力薄弱丶一因國內交通不便丶洋商亦未必能坐收餘利丶在上海一部分言之丶近年歐戰影響丶需要貨物丶頓形缺乏丶工廠有勃興之象丶然此種商業丶實非永久丶即以棉紗而論丶近已不若戰時之銳進丶廠絲己無發展希望丶因此等工商業勃興丶無內地交通扶助丶必難持久丶而上海一小部分之發達丶且有幾分投機性質丶以衡全國丶實非確論丶與商港問題丶有密切關係者丶厥爲我江浙兩省之水利問題丶查浚浦局之築港大計畫丶擬在吳淞口築大閘丶保留潮水丶使不低落丶或在杭州灣附近丶另闢新港丶或在川沙奉賢　之揚子角之深水海口丶建築商埠丶據浚浦局工程師報告丶以築閘問題丶認爲最便利丶最易着手丶不知黃浦江爲杭嘉湖蘇松五府之宣洩要口丶二千年來未曾淤塞者丶因清水來源之旺力丶足以刷渾潮之淤沙丶設一旦建閘於吳淞口丶保留浦江高潮之限度丶五府屬之宣洩尾閭丶頓形塞住丶不將有其魚之嘆乎丶在有經騐之工程師丶自必別具眼光丶爲發展中外商業之運輸丶惟讀海德生工程師丶所著上海未來之商港論文丶對於築港利益丶反復辯論丶吾人略知其端倪矣丶而獨於蘇浙兩省之水利農田丶絲毫未曾顧及丶若十月問工程師會議丶不主第一說﹁築閘﹂丶而主第二說﹁另闢港﹂與第三說﹁開揚子角﹂丶則更有研究之價值丶無論其不在辛丑條約規定界線之內丶且在揚子角之東南槪屬鹽水丶如另闢新港丶內地之清水丶能否抵抗有鹵汁之高潮丶此急欲得其眞相者一也丶揚子角爲海塘緊要地丶若開闢商埠丶是否欲拆毀海塘丶抑在塘以外另築碼頭乎丶此亦吾人深抱杞憂者又一也丶以上論點丶僅鄙人一人之觀察丶究竟商港問題之緩急利害丶與關於蘇浙之水利如何丶當世不乏明達丶自有確切論斷丶今該局築港之議雖未確定丶然據所傳聞丶已與目前水利大有關礙丶望國人共起研究丶統籌對付之善法云云丶 
[全國各界聯合會之通函]  
　　（一）各地各界聯合會均鑒丶前據常任委員决定丶本年十一月一日丶開代表會丶同時並開評議會丶查本會章程第二章第四條云丶﹁本會以全國各省各地方之各界聯會會丶及海外華僑之聯合團體丶各選出五人以內之代表組織之丶﹂又第三章第六條云丶﹁本部由各地到會代表中丶各互推一人爲評議員組織之丶﹂茲値內政外交丶危險萬狀丶非各地代表共同商榷丶殊難應付丶理事及常任委員丶任期將滿丶非開評議會丶無從改選丶務希貴會迅即選出五人以內之代表丶於十一月一日以前抵滬丶業由庶務科添賃房舍丶妥籌招待矣丶專此奉告丶無任翹盼丶（二）各地各界聯合會均鑒丶本會於民國八年十一月十日成立丶奔走呼號丶瞬屆兩週丶曉音瘏口丶難卸仔肩丶鴻爪雪泥丶良堪珍視丶茲距十一月十日不遠丶除由本會籌備紀念外丶並望貴會於是日舉行慶祝丶追懷已往丶所以策勵將來丶諒貴會具丶 
有同情丶專此奉聞丶統維亮察丶 
[義務教育期成會支會將成立]  
　　昨日午後二時丶本埠敎育界爲籌設江蘇義務教育期成會上海意會丶假滬南斜橋公共體育塲開會丶到會者爲賈季英李頌唐賈粟香李逖先何子文胡元佐范介平楊聘漁陸崧侯等十餘人丶開會秩序如左丶一丶報告丶二丶討論簡則丶三丶提議事件丶（一）成立會日期丶（二）推員接洽本城烟酒公賣分局丶聲說烟酒帶徵教育特捐丶必須舉辦之理由丶開會後丶公推賈粟香爲臨時主席丶賈君即報告奉縣知事公署轉奉江蘇省教育廳令飭丶組織上海支會之緣由畢丶即將所訂簡則請公衆討論丶畧加修改丶當付表决丶衆無異祠丶通過丶次提議開成立會日期丶經衆議决十月十六日午後二時起開成立會丶并請名人演說丶須預發通告及請人演說之請帖丶决以江蘇義務教育期成會上海支會名義丶具　邀請丶四時許丶始議畢散會丶茲將通過之簡則列下丶 
　　江蘇省議務教育期成會上海支會簡則一丶本會依據江蘇省義務敎育期成會總則及組織法丶集合同志丶共同組織丶以力謀發 
 
 

Page 11

 
 
　　展本縣義務敎育爲宗旨、二丶會務之範圍、（一）籌畫義務敎育經費、（二）研究義務敎育方法、（三）督促義務敎育進行、三、會員之資格、（一）有學識資望者、（二）有敎育職務者、（三熱心贊助義務敎育者、合於前列資格之一、經會員兩人以上之紹介、即爲會員、四職員、由會員公舉正會長一人、副會長二人、庶務二人、書記二人、會計一人、調查四人、研究四人、講演四人、遇必要時、得另推各項委員、有特別贊助、本會會務進行或辦理敎育著有優異之成績者、得推爲名譽會長或名譽會員、五、每年開大會一次、遇必要時、得開臨時會、會期及開會地點、由會長定之、六、會費由會員量力捐助、七、本會事務所、暫未定、八、本簡則未盡事宜、得於大會時公决修正、 
[國貨維持會電告起運物品]  
　　中華國貨維持會昨致江蘇省第二次地方物品展覽會電云、敝會徵集品計共四十大箱、准於感日彙同上海總商會徵集品、合裝招商局江孚輪運寗、推定敝會文牘員程君迪仁爲押運人、屆時務請派員赴江干接洽、不勝幸禱、上海中華國貨維持會澘、 
[總商會募金團餘聞]  
　　總商會募金團現已閉幕、各隊經募總數、除簡照南君捐南洋烟草公司股分一千五百股外、收到現欵共計十五萬四千餘元、此外已認未繳、或尚在勸募中者、尚有多起、該募金團業已通告各隊、至遲以舊曆本月終爲限、一律繳會、以便收束、又聞該募金團原擬捐額二十萬元、茲雖已逾定數、惟商品陳列所及商業圖書館開支甚繁、得能增加捐數、則基金較厚、將來庶易措施云、 
[華煤礦業研究會致農部電]  
　　上海華煤礦業研究會昨呈農商部電文云、北京農商部鈞鑒、報載上海商事研究會電訐上海煤業交易所、不待核准、擅開創立會、事實具在、不聞一紙禁令、任聽自由行動、恃法領署註事冊作護符、舉出謝天錫爲理事長、特許營業之謂何、敢問大部是否放棄職權、抑獎勵違法、請明白宣佈、以釋羣疑、上海華煤礦業研究會叩巧 
[南滙增加屠宰稅之反對]  
　　浦東南匯縣境屠宰稅、前因被業外人包認加稅、致同業反對、由代表方紳欽等呈請收歸自辦、本屆期滿、財政廳頒發投標章程、增加稅額、招商投標、有張某顧某王某等、合股投標、照原額增六十元、得標後擬向宰戶增加收入、各同業羣起反對、相率不繳稅欵、以爲抵制、不知如何解决也、 
[通緝開槍傷人之沈嘉福]  
　　本月十三號、有人在虹口梧州路决鬬、並開槍傷及局外人一男一女、其事已誌本報、事後捕房查得槍係沈嘉福所開、前日丶總巡捕房刑事稽查處發出通緝沈之文告一道、且覓得沈最近之照片、印於其上、文告畧云、照得沈嘉福即老大又名鐵臂膀、蘇州人、年二十九歲至三十一歲、身長約五尺四寸至五尺六寸、身重約一百七十五磅、面大而圓、眼小髪黑、身軀壯健、面貌淸秀、前住閘北近分水廟、爲因於西曆一千九百二十一年九月十三日、在梧州路開槍、致傷二人一案、業經會審公廨出票拘拿、因此通緝、仰各色人等一體協緝特示、昨復備函將此項通緝文告、分送華法兩界官廳、請爲協緝矣、 
[小學敎育研究會開會紀]  
　　上海小學敎育研究會、昨日上午九時開會、到會者有黃墨莊祝仲修徐馨宜趙品高童厥吾等二十餘人、由李頌唐主席、楊聘漁紀錄、開會後、主席將議事程序報告各會員、共同研究、一、報告本學期研究會期及研究資料、會期印有豫定表、分科研究、經職員會假定國語作法鄕土珠算三種、餘俟臨時酌定、二、報告每逢開會期、准午前九時起至十時半止、請朱有章劉芸書范罕波三先生演講理科、務希研究諸君准時到會、此項研究、不限於高小校理科敎育、凡欲研究應用的理科知識者、均可到會、三、報告章伯寅先生不能到會講演原因、四、請吳和士先生演講、其演題爲（一）關於小學敎育研究育的成績、（二）設備、（三）敎授、至十一時、始講畢散會、 
[體育研究會定期開職員會]  
　　江蘇省敎育會附設體育研究會致會員函云、敬啓者、本會定於陽曆九月二十四日（星期六）上午十時、開職員會議、共同商榷本年度進行事宜、本會前致貴校長書、請由台端而致、想蒙轉達矣、敬祈持此通告、向貴校長接洽、俾便將台端任務與赴會川資、酌量處理、本會以第五屆遠東運動會、中國選手、大暴弱點、凡吾同人、應共負切實研究改進之責、屆時務祈撥冗蒞議、俾本會得集思廣益、順利進行、無任企禱、 
　　江蘇省敎育會致體育會研究會名譽顧聞麥克樂君函云、麥克樂先生大鑒、敬啓者、本會附設體育研究會、本年常年大會、仍公推先生爲名譽顧問、該會頻年仰賴主持、略有研究報告、惟會務尚欠切實進行、不能無負先生屢經熱心指示之盛意、現經本會修改章程、推定幹事當川駐會、諸期積極進行、惟應如行著手進行、有待指敎正多、茲定於九月二十四日（即星期六）上午十時開職員會、敬祈撥冗蒞議、無任禱盼、 
[十人團徵求會成立]  
　　南陽橋救國十人團、昨晚九時、開徵求成立大會、公推任矜蘋主席、余鵬紀錄、（一）主席報告、四川隊隊長馬家模辭職、適由徐立祥擔任、（二）朱昌利報告、交誼會二十六號舉行、（三）錢楚玉提議、九月三十號爲第一次徵求分數揭曉、通過、（四）雲南隊隊長唐豪當場繳足定額、分數比較第一、議决贈綢旗一面、（五）余鵬提議、朱睿丰掯不交游藝會賬目、朱昌利主張特刊啓事中申明、議畢散會、 
[江西寗都旅滬同鄉會成立大會紀]  
　　江西寗都旅滬同鄕·於昨日下午一時、假座陸家浜中華職業學校、開成立大會、會員曾紀連熙周盛德邱敬鐸蔡公奇劉學海曾兆芹君等數十人列席、當推劉學海君將會章逐條宣讀、經衆詳細討論通過後、即商進行事宜、并選舉職員、聚餐、至六時方散 
[江浙會哨之令知]  
　　江浙交界各洋面前因海盜猖獗、曾由江淅兩水警廳長、會訂會哨辦法、自本月分起、雙月由浙派兵輪廣艇、開赴蘇境各海島、會哨一次、單月由蘇派船赴浙會哨、業經趙廳長將以上辦法、分令外海水警第四第五各區長遵照辦理矣、 
[華興廠請迎銅像]  
　　華興機器廠、承造徐家匯南洋公學各學生醵欵訂造該學創辦人盛宣懷銅像一尊、業於上月底竣工、計需紫銅二千一百餘磅、值價二千三百餘兩、昨由該機器廠函致該學校、請爲訂期來廠、迎像安設矣、 
[請修外日暉橋橋椿]  
　　駐紮外日暉港水警第三隊車巡官、前日報告第三隊王隊長、略謂、外日暉橋之椿、毀爛不堪、船隻經過、頗極危險、懇請函致滬南工巡捐局、飭匠趕緊修築、以防不測、王隊長據報後、昨已函致該局姚局長查照矣、 
[英包副領事銷假]  
　　駐滬英副領事包克本氏、前因請假赴內地避暑、其公共公廨陪審職務丶託由英赫副領事兼代、故公廨早堂審案、如逢英領堂期、祇開一庭、茲聞包君業已返滬銷假、定於今日（星其一）蒞廨丶照常陪審、嗣後公廨英領堂期之早堂刑事案件、仍分兩庭審理、 
[改編敎堂門牌]  
　　上海縣公署房捐處、查得本邑城內外華界、凡有敎堂中公產房屋、向例免捐、其非敎堂公產、而屬於敎中人自置產業、本有區別、照章一體納捐在案、邇因敎中人將其門牌、仿照敎堂公產一色、收捐人易致混淆、殊於稅收有礙、不得不亟謀整頓、現已商允敎堂、將堂中所有公產、槪行改用黑底白字門牌、挨戶編釘、其舊時之白底黑字門牌、即行取銷、以分界限而便收捐云、 
[衛生處整頓清道事宜]  
　　淞滬警察廳衛生處、查得華界各處菜市、每晨十時後、各菜攤仍延不收巿、且將垃圾作踐道路、此外如小街僻巷、所積垃圾、久不清潔、甚有累月不加剗除者、小南門外南貨公所弄內之道路、作踐尤甚、據該處居戶報告、掃夫已數月未至、鈎玉弄之糞坑、穢汁溢出地面、行人掩鼻而過、均與衛生有礙、當函致南市一區三分駐所署員、並該所清道員趕緊設法、督夫掃除潔淨云、 
[徐警廳長喪妾]  
　　滬滬警察廳長徐國樑之第三妾、近忽染病、醫藥無效、延至前晚身故、昨午後在寓成殮、區長署員隊長等咸往送殯云、 
[查禁聚鬥蟋蟀]  
　　江蘇全省警務處王處長、以本省各縣、每於秋節後、各處聚鬬蟋蟀、輸贏頗鉅、惟上海一縣最盛、此等賭博、實爲地方之害、亟應從嚴查禁、特於前日令飭各機關一體查照、本埠警政各長官奉令後、已轉飭所屬嚴密查禁矣、 
[福州路火簪續誌]  
　　福州路（即四馬路）四百三十三號門牌申大房茶食糖菓店、保有火險銀三千兩、突於本月十六號早四時許起火焚燒、殃及貼鄰興發水菓店協興玻璃店各情、已誌本報、茲悉該管老閘捕房事後派探查明申大房係吳嘉祥所開、並勘得店基祇有門面一間、且極狹窄平時所存貨物、估其價值、核與所保火險三千兩之數、大相懸殊、而起火後、店主吳嘉祥傳喚無着、情節實有可疑、至被殃及之四百三十五號門牌協興玻璃店、雖有損失、然亦保有火險、惟四百三十四號門牌之發興水菓店、被焚去水菓以及生財等物、約計損失當在五百金左右、該店因未保分文火險、以是店主人日來頗爲懊喪、該探等查明上項緣由、業已據情稟復矣、 
[拐案關係人解蘇訊辦]  
　　孟子祥之妻某氏被貢季昆誘拐、業在吳縣公署起訴、茲該公署偵悉案內牽涉之朱壽齡、逃匿上海、爰備文派警來滬、至上海地檢廳投文、稟請協提、前日已據法警設法將朱緝獲解案、奉檢察官訊供明確、昨交來警帶去、解蘇歸案訊辦、 
[踢場孕婦之拘究]  
　　周錫恩在小南門石街南張家弄口、擺設水果攤、昨午因與姚寳林等購梨起釁、致起沖突、詎姚即糾人兇毆、周母薛氏聞耗趕來解勸、惟有身孕、致被踼傷肚腹、痛極倒地、由警到來、將姚並帮凶之支逸儂拘獲、押送一區三分署、轉送地檢廳、奉訊之下、判該氏發堂醫治、姚支收押候究、 
[毆傷妻子被控]  
寡婦沈湯氏、（即名阿根）自夫故後、即回洋溼鎭西巿母家居住、其胞弟友生、係在小火輪上服務、前日阿根同母湯朱氏等、將友生之妻張氏軋住、以其不應造言汚衊名譽、正在詰責間、適友生回家、遂將其妻凶毆、以致張氏受傷、控由三區警署、將阿根並湯朱氏一并拘獲、友生乘間逸去、由警押送到署、轉送地檢廳訊辦、嗣奉檢察官提案騐訊之下、判張氏回去、阿根等押候查明核辦、 
[汽車撞跌傭婦]  
　　昨日上午十時許、有八十六號汽車駛經虹口克明路、撞倒某姓傭婦楊氏、跌傷頭部等處、由三百五十六號華捕到來、押令汽車送受傷婦人往同仁醫院醫治、旋即帶該汽車夫入捕房、稟候捕頭發落、 
[坍牆壓傷行人]  
　　閘北長安路錦華絲廠之東面圍牆、忽然坍倒、適有某甲前日下午經過、壓傷頭面胸背等處、由該廠雇車送入紅十字醫院療治、 
[索欠反被砍傷]  
　　湖南人胡玉庭、前向滬西安南路七十三號屋內之同鄰婦人談干氏借得洋一元、前日、氏向索取、與胡冲突、被胡糾同奚富坤持刀將氏頭而等處砍傷、後由氏之同居代報該管捕房、派探沈崇禮將氏送院醫治、胡奚拘入捕房、捕頭飭各存洋十元保出候示、 
[姘夫藏匿男孩]  
　　朱秋林向與婦人侯胡氏姘識、前日與氏口角後、即將氏之二歲男孩抱去藏匿、經氏報由捕房、派探將朱拘獲、帶入補房管押、侯解公堂訊核、 
[私設挑膏后罰一百元]  
　　法捕房探目沈德福、偵悉鄭家木橋街林連鑑所開之美最氏挑膏店、秘密售烟、故於前晚稟明西探、偕同前往、抄出烟土烟膏等物甚夥、一併帶入捕房、諭令交保出外、昨日傳至法公堂請究、先由西探上堂稟稱、查得被告前亦罰過一次、請爲訊究、詰之林連鑑供、此項烟膏、實係以前留存之物、餘供支吾、中西讞員會判着林罰洋一百元充公、烟土沒收、 
[茶館聚賭請究]  
　　魯生榮邱林林趙周來在楊樹浦路及西華德路等處、開設小茶館、均因容留茶客、聚賭抽頭、被五百九十九號等各華捕查見、抄錄門牌、回稟捕頭、諭候請廨出單、傳案訊究、 
[鴇婦縱妓拉客]  
　　婦人崔馮氏、在貴州路五號門牌開設雉妓院、每晚迫令妓女高雲卿出外拉客、經專查妓察之八百二十五號三道頭華捕查悉、稟由副捕頭麥拐轉請公共公廨出票拘攝該鴇到案訊辦、 
[盜犯歸案訊辦]  
　　閘北姚家宅橋老仁大烟紙店、本年陰曆五月初、被匪搶去大洋銀角計共數十元、現此案盜犯、業經四區巡官李壽山會同偵緝隊士張福蘇升、在租界緝獲鹽城人蘇小年子一名、前經會審公堂引渡歸案、經顏署長研訊之下、蘇供由在逃之董國筠即水金標起意、與董國謨吳龍生等四人、同往行刦、分得大洋四元、小洋二十二角云云、奉判還押、候緝同黨核辦、 
[指控婦人串搶之訊供]  
　　閘北某米店夥陸明生、中秋節日、在蒙古路收得米賬洋六元、被流氓攫去、陸追趕喊捕時、見婦人孫王氏手中持有銀洋、指爲串搶、鳴警拘入四區一分所、經劉署員質訊之下、該氏供、因無洋歸還節賬、以自己衣服十餘件、向泰豐當舖當洋五元、有當票爲憑、纔從當舖中走出、陸欲施攫奪、幸有巡警到來、未被攫去云云、奉判兩造各執一詞、轉解司法科移送地檢廳核辦、 
[拘究輪船竊賊]  
　　劉雨霖前日在停泊寗紹碼頭輪船上、以訪友爲名、乘機竊取搭客某甲之小皮篋一只、內有洋銀等物、當塲察覺獲住、由該輪船公司函送第一區警署、請爲訊究、所有贓物、因原告急於起行、不及來此候劕等語、王金山署長預審一過、飭即申解警廳司法科、帶案預審屬實、飭發回該署、着帶往該碼頭、招告三天、期滿帶回、再行發落、 
[竊金鎖片押六月]  
　　無賴徐喜甫、於前日至法新租界某茶館內、以啜茗爲由、乘隙竊取該茶館樓上住戶劉劉氏小孩項內金鎖片圖逸、當爲事主得悉、鳴捕到來、將徐又嫌疑人王家桂周世泰三又拘入捕房、昨解法公堂請究、先由原告劉劉氏投訴被竊情形、詰之徐喜甫供認行竊惟鎖片在途拋棄是實、質之王周兩人同供、民人等向爲乞丐、是日雖在該處啜茗、實未串同行竊、求察、中西讞員判條押六禮拜以儆、工周兩人無干開釋、 
[串竊廠襪分別押儆]  
　　某襪廠夥高太祥劉松壽錢啓賢汪錫記王意書楊克通等六人、於前日串竊廠中線絨襪數十雙、後囑山東人徐培忠持至某押店內質當、適爲包探查見、將徐及高等六名一併帶入捕房、昨解法公堂請究、先由該襪廠主周平如投訴被竊情形、並稱、現今廠中用人之際、請求從輕發落、詰之高等供認串竊、後令徐培忠質當是實、中西讞員判徐押十四天、高等六人各押滿七天以儆、襪交原告領去、 
雜評二 
[鄂省之和戰談] （訥） 
　　鄂人所受之禍兵禍也因遭種種兵禍之苦痛於見急起而倡弭兵之議停戰議和亦實出於不得巳也 
　　然亦有人主張以兵去兵者何謂以兵去兵因直派操兵權者禍民而欲召西南之兵以驅直派之兵是也即欲再用前次召湘兵以驅王之法是也惟以今日之軍閥論之西南之兵果能一戰而即驅直派乎即能一戰驅直派而將來西南之兵能否不禍民乎能否不蹈直派之轍硬借軍餉濫發紙幣乎此實爲最大之疑問方今川鄂之戰未息鄂人正往水深火熱之中和與戰之兩策多數鄂人之主張果何如 
公布欄 
[高等江蘇審判廳]  
　　批示瞿樹霖呈爲與瞿建模房屋糾葛一案縣違原判延不執行請救濟由呈悉查是案曾經本廳於本年八月間令縣詳查依法辦理迄今尚未據縣具覆據稱前情叩候行縣併案詳查依判辦結具報候核可也此批以上九月十五號 
　　民庭判决屠曾裕爲管理遺產糾葛抗告一案（决定主文）原批示旣經原審更正應毋庸議唐杏生與祝瑞泰爲貨欵涉訟控訴一案（决定主文）本件控訴管轄錯誤應移送上海地方審判廳依法審判陶宗瑞與陶林氏爲身分涉訟控訴一案（判决主文）原判除養贍費及訟費之部分外撤銷陶林氏應認爲陶宗瑞家屬之一員本審訟費歸陶林氏負擔戴審乾與何子英等爲貨欵涉訟控跅一案（决定主文）本案控訴駁回陳陳氏與陸嗣雲等爲身分及家產涉訟聲請再審一案（决定主文）本件聲請駁回 
　　批示周陳氏呈爲續求飭縣依法執行由呈悉查是案前經本廳令據常熟縣知事查覆以飭吏執行旋據朱李氏聲明異議是以中止執行俟解决後自當依法辦理等情到廳復經本廳指令迅予依法辦結具報在案茲據前情　檢察副呈令縣一併查核迅結具復核奪此批以上九月十八號 
[江蘇高等檢察廳]  
　　批示楊春松狀悉查本案前據泰興縣呈請指定管轄到廳當經函送同級審廳核辦在案據訴各節仰　送審併予查核辦理可也此批吳龍壽狀悉候調卷核奪此批錢張氏狀悉姑候調卷核辦此批朱芹香等狀悉本案准予上告此批周根桃狀悉旣據聲明上告姑候審廳將卷送到後再行飭令補具理由以憑核辦此批錢　祥狀悉該民對於此案有無關係應即　向宵浦縣申訴毋庸來廳混凟此批李紹九狀悉　　卷核辦此批黃公略等狀悉此案是否成立刑事姑候轉令武進縣查覆依法辦理可也此批　　陸超然對於趙杏仁案委俞胥陶複代辯護呈遞一狀獲清補陳理由并委蔡倪培辯護呈遞二狀王春泉爲案　不决提起抗告呈遞一狀王朱氏等對於范蘊深案被控辯訴呈遞一狀華洪仁等對於呂福壽案情願作證呈遞一狀呂竇德等對於呂福壽案願作證聲明呈遞一狀以上各狀均經本廳查閱函送同級審判廳核辦仰即知照此示以上九月十八號 
[上海地方審判廳]  
　　公示送達（全文在本廳揭示塲公布）第一二六號（民一庭）一件呈吳倪氏與丁阿毛因竊盜金圈私訴一案（决定主文）本件私訴駁回右仰原告人吳倪氏知照 
　　判决主文（民一庭）一件判决周季芳與孫桂蓀票欵　訟一案主文孫桂蓀應償　周季芳九八銀五百四十一兩三錢六分訟費歸孫桂蓀負擔一件决定俞睦氏對於伊夫俞慶蓀與王阿桂爲借欵聲明窐碍一案主文本件　碍之聲明照准一件判决黃翁氏與朱根　因奩田糾葛更審一案主文本　控訴駁回本審及前上告審訟費均歸控訴人負擔决王祥芳與戴衛生等因欠租糾葛一案主文戴衛生　給付遠業公司租金洋二十五元五角李金山應給付遠業公司租金洋四十五元范阿　應給付遠業公司租金洋三十元陳采根應給付遠業公司租金洋四十二元五角訴訟費用由戴衛生李金山范阿富陳釆根比例分擔一件判决胡錫南與裘阿松等因租房糾葛一案主文裘阿松應給付振新公司自陰曆四月份至八月份租金洋十七元五角並自陰曆九月一日起依每月三元五角計算至遷讓之日止租金其所租振新公司在振新里第一號之屋應即遷讓周智堂應給付振新公司自陰曆六月份至八月份租金洋九元並自陰曆九月一日起依每月三元計算至遷讓日止之租金其所租振新公司在振新里第十四號之屋應即遷讓金正大應給付振新公司自陰曆五月份至八月份租金洋十二元並自陰曆九月一日起依每月三元計算至遷讓日止之租金其所租振新公司在振新里第十五號之屋應即遷讓莊趙　應給付振新公司陰曆八月份租金洋三元並自陰曆九月一日起依每月三元計算至遷讓日止之租金共所租振新公司在振新里第五十號之屋應即遷讓訴訟費用由裘阿松周智堂金智大莊趙美比例分擔一件决定盧泳泉等興許宏慶因存欵糾葛聲明窒碍一案主文本件窒碍之聲明照准（民二庭）一件判决吳金方輿吳念奎因祭田糾葛控訴一案主文本件控訴駁回本審訟費歸控訴人負擔一件判决王寳生與錢阿棠等因保證糾葛一案主文曹炳章應償還王寳生租欵洋一百四十八元小洋二百十角曹炳章不能償還時應由錢阿棠負代償之覺訟費歸曹炳章錢阿棠共同負擔一件决定孫晋和與顧　彰等因還屋糾葛聲請發給支付命令一案主文本件聲請不合法駁回訴訟印紙費發還 
　　批示一件賈中泰狀請銷案開釋被告由狀悉准予銷案此批一件梅建棠狀請追繳由狀悉准予飭吏依法執行此批一件韓趙氏狀請執行由狀悉准再飭傳嚴追此批一件孔樊　狀請開釋由狀悉着迅與羅維美設法將李太平交案毋得飾詞狡展致滋訟累此批一件兪裕　狀請展限由狀悉着即來案候諭此批一件詹汪氏狀請執行由狀悉着即墊交查封費洋五元以憑核辦批批一件程敬魁狀請提案執行由狀悉着即來廳候諭此批一件陸柏林狀請執行由狀悉准即傳同被告等來案訊辦此批一件曹仲高狀請鎖案由狀悉准予撤銷拍賣處分完案此批一件朱王氏狀請展期由狀悉准再寬限三日此批一件邵潤華狀請執行由狀悉此批一件陳阿明聲請抄錄由聲請悉准予抄錄此批一件馬長德狀交欵洋由准交此批一件張志揚狀請展限由狀悉候傳訊核奉此批一件顧金標聲請抄錄由准抄此批一件莊金滎狀請執行由狀悉查本案卷宗尙未奉江蘇高等審判廳發回所請應從緩議此批一件朱松濤狀領欵洋由准領此批一件姚錫祉等狀交欵洋　據由准交此批一件周壽亭狀領證據由准領此批以上九月十七日 
[上海地方檢察廳]  
　　批示荀小三子上訴狀悉仰即提出由書以便申送所請抄錄判詞一節另向審判廳請求可也此批鄭蔡氏狀悉候查明核辦所請交保未便照准此批孫呂氏狀悉詳案已送同級審判廳核辦矣仰即知照此批喬桂芳狀悉候傳訊核辦此批王阿慶狀悉已於張蘭生狀內批示所請毋庸議此批丁瑞松狀悉案已起訴仰候公判此批陸其祥狀悉仰即來廳候訊此批以上九月十七日 
[淞滬警察廳]  
　　批示一件婦人孫陸氏批據呈張祖蔭第串匿養媳寳寳寄頓圖賣各情所呈如果屬實殊堪駭異除准予發交偵緝隊派探按址查緝外仰速前赴上海地方檢察廳訴請拘辦可也此批一件潘　勳批呈及保存物件清單均閱悉姑准備案一面仰速前往上海地方審判廳呈訴靜候依法處分可也此批一件丁王氏批據呈已悉准予撤消本案所有扣船一只候飭知水巡隊發還陳全田具領可也此批一件郜錦安批來呈及藥方報照均閱悉但此案不屬於本廳警察範圍以內無存案之必要所請登記之處應母應議此批一件裘阿松等批呈悉查本案前經當庭諭知照辦毋庸多凟此批一件顧杏汀批呈悉准予發還仰速覔保來應具領可也此批 
[滬南工巡捐局]  
　　批示菜蔬業司年朱福生呈朱洪生擅遷營業地點請勒令搬回原地由查此案前據朱洪生以橋　不能營業呈請遷移地點等情當經飭傳該司年柱首詢明情形並飭將朱洪生營業地點妥爲擇定今閱來呈但稱朱洪生遷移之處有碍李阿土營業並不代爲遷擇相當地點已屬非是况司年柱首本有維持同業之貴該司年不但放棄業務尤復藉　攻擊其有心把持槪可想見仰即迅　前諭將朱洪生地點尅日擇定呈復核奪此批朱洪生呈請遷移營業地點由呈悉已於該司年朱福生呈內明白批示矣此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[旅歐觀察談（七）] [  中一]  
　　（六）綠色之大巴黎 
　　天下事無獨有偶每若不可思議號稱小巴黎之維也納儼然歸入紅旗黨而遙遙對立中一大巴黎竟以引人愉快之綠色爲最流行ＬｅｖｅｒｔｅｓｔｔｎｖｏｇｕｅＰａｒｒｉｓ記者偶一回憶益覺興趣橫生巴黎市民尚綠就尋常習見者言爲類亦復不鮮一爲時裝婦人之綠色軟帽Ｃｈａｐｅａｕｓｅｕｐｌｅ與大多數綠色鑲滾之衣裙ＲｏｂｅｓｅｅＪｕｐｅｓ法國女服最善用綠色鑲滾如衣豆灰色薄呢外套之幼女褶襞疏朗中微露綠色細邊而襟袖間加上綠扣一二枚優雅閑適眞令人歆羨不置二爲與衣帽裙相配之婦人用綠色凉傘Ｏｍｂｒｅｌｌｅ遠望既甚美觀身處其下者復足免陽光侵射三爲女校舉行休業式時各女生所得綠葉對綴成環形之花篐（一作花冠）Ｃｏｕｒｏｎｎｅｄｅｌａｕｒｉｅｒｓ譯義爲月挂冠大都綠色成績最優者間或用金色金葉花篐之製尋常殊不多見向爲道旁賣報亭Ｋｉｏｓｑｕｅ之圓頂五爲巴黎市中心著名大建築舞珮場Ｏｐｅｒａ之屋脊六爲大多數綠色門窗堊飾之美七爲公共機汽車之外壁Ｂａｌｕｓｔｒａｄｅｓｄｅｓａｕｒｏｂｕｓ街車之外壁亦以綠色者占多數八爲一切小賣商運售貨物之四季車Ｖｏｉｔｕｒｅｓｄｅｓｑｕａｔｒｅｓａｉｓｏｎｓ如磨剪刀ｒｅｍｕｌｅｒ賣花賣水果等業均有一小車自隨形式甚別緻就上述各端而言巴黎市幾乎無往不假綠色物爲點綴也九爲外人巴黎游記中所艷稱之茶館綠籐椅Ｇｒｅｅ；ｃｈｋｉ法語則爲綠簜椅Ｃｈａｉｓｅｅｎｒａｔａｎｇ十爲綠簜椅四周之綠色木質花盆Ｃａｉｓｓｅａｆｌｅｕｒｓ盆中栽夾竹桃ｌａｕｒｅLLｅ或水蠟樹ｔｒｏｅｎｅ盆係四方堅厚木板連合外加油漆乃巴黎市特別點綴品之一種 
筆記 
[憐新記（三）] [  張舍我]  
　　達權立應曰我豈有不愛妹者唯恐妹之不我愛耳妹固愛我者此問題誠無難解决嫄貞曰不難耶我之欲與君絕者因吾至愛君吾之方寸間殆悉已爲君所居耳吾知我不於此時絕君者吾之煩惱且無盡時君之未婚妻非許碧玉乎許碧玉非一美而賢之女子乎非君之佳偶乎君有佳偶又何求乎今君言愛我然則君於碧玉並無愛情乎程生曰吾對彼何嘗有愛情既無情愛何能同命吾計之熟矣吾必與之離異爾我相愛則永相厮守死而後分嫄貞妹爾謂何耶嫄貞微笑頷其首兩人婚事乃定翌日達權向母述悔婚許氏意並求轉達之父母不肯且斥之生力懇母始允爲言之於其父父曰許氏好女子端莊貞靜非吾所見之時髦學生所能及而乃無故而悔婚是不合於人情不可生哀之不聽再三哭而請之仍不聽達權乃作意不食惟偃臥不起呵斥之則號而哭父母不獲已爲之悔婚許氏許氏怒立控之有司兩造遂涉訟凡五閱月事始定程生父判罰鍰五千金作賠償許女名譽費訟結後之二旬達權始與嫄貞正式文定而達權之踪跡遂自茲日見於黃嫄貞之家矣兩人鶼鶼鰈鰈形影不離出則同遊入則同座愛情之篤始無有逾於此兩人者一日校中各學校舉行春季聯合運動會兩人同往觀焉嫄貞性喜運動於各種游戲咸有門徑故參觀運動興趣至濃彼一身之精神悉貫注於塲中龍驤虎躍之運動員一若彼運動員之失敗勝利即其一身榮辱之所係某也爭先矣則爲之欣喜鼓掌某也落後矣則爲之懊喪而歎息程生性靜而不善運動人以爲運動有味而談之津津者彼必掩耳而走在校時然出校後亦然今日之來實非其當而未婚妻既強之再三乃不得不來耳然嫄貞猶不諒之且爲之手指口說某也運動時之姿勢極佳某也短跑時之衝突極速程生口唯唯而心否否第靜觀不作一語嫄貞忽手指塲中某運動員而口謂程生曰君不見彼三十四號之運動員耶彼百碼賽跑獲第一二百二十碼亦獲第一今四百四十碼亦得第一矣噫何其勇耶君亦謂之勇耶達權漫應曰勇哉嫄貞復曰君不觀秩序單後所列運動員之姓氏號數乎彼三十四號非協智中學校之學生乎彼之姓名非錢賓：：程生忽攙言曰妹殆與其人相識乎 
 
[二老之去来]  
劇談 
[京華劇訊] [  溆笙]  
　　自上月南京督署舉行堂會戲後而京中名伶除梅蘭芳外幾被羅致一空如楊小樓余叔岩龔雲甫陳德霖尚小雲小翠花俞振庭九陣風朱素雲輩均與召焉聞其帶去配角雜役等不下二百餘人所獲賞賚當在數萬金亦云盛矣旋因津浦路中斷諸伶倉卒不得歸稽留石頭城中者二旬有餘以致京中各戲園盡行輟演而一般有周郎癖者亦莫不望眼將穿以公衆之游戲供一人之娛樂雖云豪舉不亦甚乎近日諸伶陸續回京矣各戲園亦相繼開演矣小別重來另繞佳趣都人士之歡迎固不待言而各園重整旗鼓亦均振刷精神競爭營業更有一番新氣象也 
　　北京最近著名劇社有三曰崇林社曰雙慶社曰裕羣社略述如左 
　　崇林社爲楊小樓梅蘭芳所合組演於東安巿塲之吉祥園專演日戲者也每星期祗不演三天（星期一至星期四休息星期五至星期日開演）其重要人物爲梅蘭芳楊小樓王鳳卿朱素雲朱桂芳裘桂仙等本月九日已開幕第一日劇目爲朱桂芳之取金陵姚玉芙之彩樓配王鳳卿朱素雲裘桂仙之羣英會梅蘭芳之貴妃醉酒楊小樓之連環套代盜鈎戲價正座八角廂座一元男女不同座各園均如是蓋北京特例也 
小說 
[劇賊胠篋記（四）] [  一圭]  
　　（一）惡因 
　　但等他擲去第二枝火柴一個架子上已發出亮光還微微有些油的氣味我正想向前走上幾步從他的肩頭上望過去他已回轉頭來我見他的手裏正提着一個小燈籠我道這是甚麼你想頑甚麼把戲辣弗里司笑了一笑道我自有把戲預我道和我有關係麼辣弗里司道恐怕和你有些關係我道這屋子裏可有居人辣弗里司道除了我們並無別人我道你說你有個朋友住在旁得街他可以借錢給我們不過是句空話罷了辣弗里司道這也未必丹班確是我的朋友我道丹班麼辣弗里司道正是他是個珠寳商人我低低的說道你懷着甚麼意思你想從這珠寳商人手裏得些錢財麼辣弗里司道不必定是這般我道那麼你想怎樣呢辣弗里司道我的眼光是注在他的店裏我也不必多問我已明白了他的意思我祗瞪眼望着他他却望住我笑我道賊····賊····你是個賊辣弗里司道我早經告訴過你了我靠着我的聰明度日我道你預備做的事爲何不先告訴我呢我再也不相信你你是個說謊的人辣弗里司道我早已告訴過你了我曾問你你可敢做犯法的事你答應說敢做難道你已忘却這個不成如今你既這般說想是不願做這件事那麼我也不敢勉強你你就出去便了我决不拉住你的我聽他這番話心兒又有些搖動他這個人好似有極大的魔力能制伏一切似的當下我就道我不怪你你也不必呌我去了我怕還是工人合力做罷辣弗里司道那麼很好他又用燈籠照着我的臉把他定下的計劃詳細說了一遍我不由得點頭稱是他低聲道那家店裏的情形我很熟悉那屋的上層也是我的熟地租給人家還不上一個月呢你且耐心聽着我還有話說給你聽他說時就把燈籠放在地板上爬到後面那扇窗前輕輕的將窗開了微微搖了搖頭又怕他關上 
餘瀋[  灧瀕翩鴻]  
　　投筆乘風擲鞭斷流千古傳爲美談良以男兒志在四方豈能預期埋骨地戰沒絕域委尸朔野隱姓名不彰者上也馬革裹尸還鄉矗豐碑於三尺孤墳之前任過客憑弔欷歔者次也若夫足不出里閈伏首溫柔鄉中與沙蟲同化則天下父母心何必重生男哉 
 
 

Page 15

 
 
   
 
 

Page 16

 
 
常識 
常評 
[思想之整理] [  漸]  
　　大凡長於辦事之人每日必有五分鐘或十分鐘整理其思想故其所辦之事常井井有條而無顚倒錯亂之弊 
所辦之事愈多則思想愈宜整理孰應先辦孰應後辦如何辦則適當如何辦則不適當全恃乎思想之支配思想之磨鍊愈精則辦事之能力愈富故雖尋常之人一經長於辦事者之訓練有時亦可發展其能力但亦有爲能力所限雖日經長於辦事者之訓練而其所辦之事仍多不滿人意者則其人不能整理思想之故也 
　　夫不能整理思想之人必無辦事之才且所辦之事必多失敗故曰不曰如之河如之何者吾未如之何也已矣蓋雖經訓練而無效始覺其不堪造就而有此感慨語耳然所謂如之何如之何者實不過整理思想之謂豈有他道哉 
衛生 
[安眠法] [  秋夢]  
　　吾人每因夜間思慮過多輒患失眠之症或夜半醒後不能復眠輾轉牀席焦灼不堪言狀且夜間不能安眠日間作事必無精神爲害殊大茲述安眠之法如下 
　　㈠臨睡時須澄心靜慮不可動一念 
　　㈡上牀後不能眠着可默數自己呼吸次數或數一二三四由一至十週而復始久之自能入寐 
　　㈢臨睡時以熱水洗足引血入於下部尤易安眠 
　　此外尚有一法爲鄙人經驗所得者即臨睡時以冷水沐頭是也蓋冷水能驅腦部積血使之下行故沐後輒能安眠又鄙人十餘年前每值炎夏頭腦輒患昏暈自行冷水浴之後此疾若失蓋亦不使腦部積血故耳（乙種酬） 
[小店之分食談] [  秦謙齋]  
　　分食之於衛生本報前日載之詳矣顧皆因其繁絮而卒鮮寶行亦一憾事也記者此次修容於西門榮記剪髪店時正午炊見店夥均一菜一飯分坐而食忽思此非絕妙之分食乎何不能實行於大商家而獨實行於此小店中手蓋人之所難者食必三盆四碗以三盆四碗之菜而五六人分食之勢必多至二三十盆碗固繁極矣因問店夥以分食之由據云每日祗辦一菜於經濟上稍可節省而烹飪時亦可得極短之時間且於衛生果有莫大之利益即店夥亦可輪流進餐不致與來客相左而有失招待等事矣予聞之不禁美曰余初贊同分食不過防疾病之傳染而竟不料於經濟時問商業有如許之影響也特筆之以爲各商店之模範（乙種酬） 
道德 
[箴言] [  翟其沼]  
　　處世宜和平行事宜磊洛爲人宣慷慨立志宜堅忍天下無可恃所恃者已耳 
　　自立爲人生之元素依人而存是謂寄生蟲雖豐衣美食亦可恥也 
　　好言人過者其過必多於人 
　　道人之短揚己之長懷怨者必衆 
　　自知己過其過漸無自覺無過其過伴之入土 
　　獨坐密室旁立美人思不及耶斯謂眞君子 
　　不貪爲人生無上之美德古今中外種種罪惡皆由一貪字造出 
　　一飯半飽一衣百結予以非義之財而不顧此眞人格也 
　　作一事苟使良心不安者寗死毌爲 
　　急躁乃僨事之機千百事至當以沉靜處之 
　　社會月旦人之良否恒視其所交爲斷故吾輩取友不可不愼 
　　祇圖目前之樂而不慮其後取禍之道也（乙種酬） 
西方格言（一九一）[  謝介子選籍]  
　　可貴在心志非徒熱血（德意諺志） 
　　罪與憂不能分離（英吉利諺） 
　　馬食麥而不能自致之（德意志諺） 
　　惰者覺其事爲最多（英吉利諺） 
　　法律既窮暴亂斯起（霹德）（Ｗｉｌｌｉａｍ　Ｐｉｔｔ） 
　　訟案中往往有婦女之關係（裘芬樓）「Ｊｕｖｅｎａｌ」 
　　貧者將徒匆匆過市（英吉利諺） 
　　謊語每易豫備（德意志諺） 
　　確當之憐憫能提高精神奮勵心志增長勇氣（英吉利諺） 
　　濫交友朋其弊與無友朋等（臘丁諺） 
法制 
[訴願須知] [  樓明遠]  
　　我國行政黑幕無可諱言訴願爲行政上之救濟方法茲述要點如左倘亦人民所必具之常識歟 
　　㈠範圍常見有以涉於司法事件向行政官署提起訴願者不初提起訴願有一定之範圍即中央或地方行政官署違法處分致損害人民權利或不當處分致損害人民利益者然後可以提起訴願若涉於司法來件則有司法衙門在　　㈡程序提起訴願有一定之程序即向原處分或原决定行政官署之直接上級行政官署提起之是也例如對於縣署之違法或不當處分訴願者則向道署提起之對於道署之决定不服者則向省署再提起之於此有例外者即對於中央或地方最高級行政官署之不當處分訴願者宜向原處分之行政官署提起之是也 
　　㈢手續訴願須於行政官署之處分書或决定書達到之次日起六十日內提起立並須同時繕具訴願者副本分報原處分或原决定之行政官署如向道署訴願須繕具訴願書副本分報縣署是也若多數人訴願者則須由訴願人中選出三人以下之代表人而代表人須提出委任書以證明之 
　　㈣書狀訴願須用書狀首載姓名年齡職業住址次載原處分或原决定之行政官署次載訴願之事實及理由次載證據次載年月日再由訴願人署名簽押如有證據書狀者並須添具繕本其再訴願者附錄原訴願書及原决定書　　㈤投遞訴願書狀既已齊備乃貼印花票一角向原處分 
[國民之眼光] 國家同鄉　在三年前鏡蓉㘡 
或原决定行政官署之直接上級行政官署投遞之若路程遙遠交通不便可由郵局掛號投遞之（乙種酬） 
科學 
[無線電通信原理說明] [  北京天壇無線電局黃步高]  
　　無線通信別乎有線通信而言也夫有線電報雖極迅速然局與局遙接電線以資傳達電氣而通消息故人不之奇至於無線通信則不然收發兩局於飛越無憑藉之太空高架天線雖遠隔萬里而能傳電接浪操縱收發則此事之離奇在鄉愚視之固以爲神異即有識之士亦未嘗不嘆其術之玄妙也茲將其通信原理解釋於後是亦科學常識之不可不知者也 
　　持石投水則水浪傳於四面以錘擊鐘則音波播於六方然人用力以投石以擊鐘鐘與石受能力而振動發爲水波音浪藉氣體液體之彈性與惰性能大於是乎四射六放矣無線通信何以異此原始能力（蒸汽機汽油機電動機等）拖動發電機產生電力振動天線成爲電浪藉太空中以脫氣（Ｅｈｅｒ）之彈性與惰性電力六方射出感應收信局之天線作用聽報機藉可通信此乃波動（ｗａｖｅＭｏｔｉｏｎ）之說明也 
　　水中浮二木塊假定大小相仿一瑰擊之以棒他塊在此水波動力範圍以內因亦被振音學上之音又（ｔｕｒｎｉｎｇｆｏｒｋ）一端用力擊之他端同時振動無線電學上之發振器與收報機其理亦然發報局振動器之天線充以電氣振動受信局收報機之天線在此電浪傳達範圍以內亦同時振動無繚電學上所謂共振（Ｒｅｓｏｎａｎｃｅ）即此說也 
　　波動及共振原理解釋既明則無線通信之道不難推解譬如兩木塊浮於水面其一初次用力一擊即止則少數水波四面射出形如圓環同時他塊受此水浪之感應因亦上下浮動但不久即停若兩木塊靜止時其一再用力連擊數次則無數圓形之水波射出他塊之振動時間必較前增長故利用此振動時間之長短可假定爲一點（·）一畫（一）成馬爾斯符號以傳消息無線通信何以異此電氣猶水也電浪猶水波也發報局之天線猶被擊之木塊也收信局之天線猶被水波振動之木塊也天線上電氣振動猶木塊之動搖也木塊被強力擊動波紋遠射不滅猶天線電力增高電浪傳射範圍擴大也聽音器之聲音長短猶木塊動搖時間之長短也凡此種種無一不彷彿相似也知乎此則無線通信之道明矣 
　　電氣既能變成電浪六方射出自有一定之速度經無線電學家之研究證明與光之傳達速度相等每杪約十八萬六千英里合華里計之約四十三萬餘里若以地球爲標準以表之球之半徑率均爲三千九百五十英里故知電浪如繞球面而行則每秒可轉地球七週有奇其速率之大殊難想像故收發兩局雖相隔千萬里而能何時相應此無線通信之所以靈敏而可供諸實用也（乙種酬） 
來函 
　　逕啓者查九月五日貴報第五張所載茀君投稿（郵局查信之我見）一則語多誤會茲不嫌詞費奉郵務長命特爲申辯如左 
　　按茀君謂郵局所查者皆係大人先生及稍有名望者之信函其普通居民及窮巷中人之信函絕末一見查詢云云此實於郵局查問方法未嘗明曉因而有此意度之語按本局查詢郵件遞到快慢以杜信差之懶懈其法有二一爲試信即用以向商學界暨住宅探詢者一爲試條乃不拘何等住戶並無論其住址係荒僻抑係熱鬧但從大宗信函中將姓名住址隨手抽錄以便探詢者茀君所言蓋祇知有試信而不知有試條殊不知試信之所以須加愼擇者艮以平等居戶接到試信易生誤會非將擱置即誤生別種問題故辦理誰多困難惟試條則辦法簡便誤會可免兩者實有並行不悖之效否則誠如茀君所云祇查便利里弄不查僻處陋巷信差玩忽與否實際難知是眞與考察之本意大相背謬矣尚請貴館迅爲登入報章藉作更正不勝盼幸此致 
[  申報館上海副郵務長西密司]  
 
