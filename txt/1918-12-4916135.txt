# 1918 - 12 - 4916135

 

Page 1

 
 
   
 
 

Page 2

 
 
   
 
 

Page 3

 
 
時評 
[新勢力] （四）（冷） 
　　非直接國民 
　　直接國民其利害旣與國家共故與國家痛癢相關者也而其外之非直接國民則爲國家所營癢而不能營癢國家者也非直接國民者何即所謂官吏也軍人也政客也以及無業之游民與乎爲非之匪類是也 
　　然而今之相爭相殺互奪權利而置國家於危險者推而究之無一非非直接之國民而直接之國民實無一預聞其事也是非痛癢相關者置國家事於不顧而任此痛癢不甚相關之人破壞其國家之景象乎 
　　我故謂此景象必不能久與國家痛養相關之直接國民必有一旦崛然而起而新勢力得以表見而時局乃可以解决 
命令 
　　一月十一日大總統令陸軍總長段芝貴呈請任命姚琯爲暫編浙江陸軍第一師步兵第二團中校團附應照准此令 
　　又令陸軍總長段芝貴呈准湖北督軍王占元咨請將湖北陸軍第三旅步兵第六團第三營營長徐傳璧免去本職應照准此令 
　　又令陸軍總長段芝貴呈請任令程鳴臯爲湖北陸軍第三旅步兵第六團第三營營長應照准此令 
專電 
　　北京電馮頃傳見李純代表王直清飭令返𡩋開導李氏顧全大局否則政府絕難聽其妄爲（十二日下午一鐘） 
　　北京電皖督倪嗣冲來電數蘇李督八大罪請罷其職盧永祥楊善德亦有調人不力應加處分之電措詞較倪稍平 
（十二日下午一鐘） 
　　北京電第二路前隊之留滁州者據報昨已行抵浦口 
（十二日下午一鐘） 
　　北京電府秘長語人據確息蘇參謀某見李秀山力陳非常國會議員及民黨要人久踞南京之不利李動容諸人遂聞風逃陸朗齋亦移出督署此時决不致有人作祟云（十二日下午一鐘） 
　　北京電電令王金鏡變守爲攻復稱桂軍難望撤回湘軍布置嚴密查程潛趙恒惕部下尙存萬二千人未可輕敵請俟大軍畢集再相機前進（十二日上午十鐘） 
　　北京電政府密詢對待西南方策各省復電巳到齊除蘇贛外一致主戰（十二日下午一鐘） 
　　北京電王士珍經元首切留辭意打消（十二日下午一鐘） 
　　北京電譚延闓已願就湘督惟欲陸發一勸駕電方肯趙任 
（十二日下午一鐘） 
　　北京電鄂督請撥現餉三十萬務兩日內撥到遲恐有變交諭中行電滙漢行照付（十二日上午十鐘）　　北京電海部軍裝案又有艦員聯同告發批交薩鎭冰併查二劉均將罷免（十二日上午十鐘） 
　　北京電吉長路約改變激成股東公憤巳組保路會風潮極烈郭省長電部撤消將該路新組織法改爲中日平均地位 
（十二日上午十鐘） 
　　北京電魯省日民政署撤 
（十二日下午十一鐘） 
　　北京電英法美三使謁馮詢防疫事現巳將綏遠包頭五原薩拉齊認爲有疫區域依法防禦區內滯留各國商民請轉令速暫遷避（十二日上午十鐘） 
外電 
　　哈爾濱電過激黨委員亞庫斯氏前因在技師俱樂部希圖煽亂爲華員所拘繼被驅逐出境與國民兵六百十八人同車火車駛至滿洲里站外五十俄里之獨里亞站時由在滿洲里代華兵之哥薩克兵衛隊司令下令鎗斃亞氏曾圖誘國民兵譁變解除哥薩克兵武裝佔據火車當亞氏在行車中被拘押至車站鎗斃時衆爲大震滿洲里電稱中國海關禁止滋養品由滿洲里運入俄境故霍爾瓦特將軍己令鐵路勿收接運往滿洲里之糧食俄國辦貨家會社對於海關命令已電悉駐京俄使出而轉圜（十一日）[  字林報]  
　　哈爾濱電駐京英美陸軍委員抵此與當道討　編組有紀律之俄軍問題大約將以哥薩克兵與士官學生及由俄逃出之軍官組成之西比利亞電報交通漸復原狀（十一日） 
[  路透電]  
　　北京電本日上午十一時開國務會議討論重要事件至下午一時始散其內容爲討伐石星川黎天才之軍費支出案由中國銀行發行民國七年公債案預防鼠疫法及輪運華工赴法國之章程等（十二日） 
　　北京電昨日英美法三公使謁馮總統關於預防鼠疫事有所警告（十二日） 
　　南京電李督軍昨日派電報局長許正邦進京向中央陳述解决時局種種爲難情形（十二日） 
　　南京電王占元代表李務興（譯音）陳光遠代表李廷玉皆於昨日由甯啟程回省據此間識者之觀測云長江流域之形勢今後或有變動亦未可知（十二日） 
　　東京電日本駐美大使擬以子爵石井菊次郎氏繼佐藤氏之後任日本赴美經濟調查委員目賀田男爵等定於十四日由舊金山附春洋丸回國（十二日） 
[  以上東方通信社電]  
戰電 
　　華盛頓電駐華盛頓俄國大使署發表文告感謝威爾遜總統致國會文中顧念俄國人民之言論（九日） 
　　倫敦電俄國無線電報稱過激黨外交總長特羅資基氏已與波斯政府開始磋商撤退波境俄兵事宜惟聲明土耳其亦須依照十二月十五日白里斯特里土夫斯克條約會商撤兵事宜（九日） 
　　亞姆斯特丹電波斯政府已派員三人偕同土耳其內閣總理赴柏林參與會議（八日） 
　　亞姆斯特丹電昨日白里斯特里土夫斯克開媾和大會議時德外相庫爾滿男爵起述談判經過情形時謂自大會停頓後發生之事多足使人疑及俄國無國國團體從速媾和之誠意庫氏又謂協約國關於媾和談判迄未　答覆故十二月二十七日電傳之德國宣言書巳無形消滅云奧國外相塞林伯爵繼庫氏起言今不復爲公共和平談判問題而爲與俄軍獨媾和問題若移至中國境談判則將予約協國以所願得之干涉機會俄國如爲四國團體所抱之意志感動則定可得各方面滿意之結果否則事實有當然之發展惟戰禍延長之責任全須俄國代表負之云土國代表太拉特氏布國代表波波夫氏均表示同情巴伐里亞邦里哇波德親王之參謀長郝夫滿將軍於是起曰余今持有俄政府代表與陸軍當道署名之無線電報請願書甚多內有底罵德國陸軍制度與德司令者亦有煽惑德軍革命者此種電報實背兩軍休戰之旨余以陸軍總司令之名義竭力抗議此種電文之體式與內容云中歐各國代表當時均贊助此項抗議後因特羅資基氏建議休會會議乃中止（十一日） 
　　倫敦電上議院今日討論改革選舉制議案時女子參政權大綱已由多數贊成（十日） 
　　丹京電失業工人四千名今日聚集國會前要求發給糧食燃料至有業日止（九日） 
公電 
　　李純通電大總統國務院各部院各督軍省長各報舘　　政變以後戰禍頻仍純以體今大總統寗人息事之心各方面救國保民之意默察社會之心理深憂時局之顚危勇任調停期維國脈曉音瘏口艱苦備嘗賴中央鑒及悃忱諸公信其誠愫同心一德相與維持得有停戰息爭之結果和平有未逮清夜捫心惟呼負負惟是純自調和以來所抱宗旨即在弭戰釋爭戒閲繼而禦外侮蓋必止同室之戈明同袍之義而後可以共謀國是內外一致無所紛歧此衷皎然可質天日而近來各方面電語多不倫報紙所傳謂北方謠傳有亂人　發傳單訂期召復舊國會組織政府舊國會議員抵寗者有百數十人等語此間檢查嚴密並無此等事實竊恐聞者不察輕信無稽不獨純區區愚誠無以自白且將誤我友朋誤我邦國其害大矣現在造言生事之徒所在皆有無非欲破壞大局損害個人名譽以遂其挑撥離間之陰謀夫使純有因以爲利之心何必爲排難解紛之舉抑蘇省果有非常之計畫何必先爲自苦之調人此理甚明且寗垣麕集黨人及議員之有無難逃衆目語云流言止於智者是不待智者而可知者也深慮遠道傳言毫釐千里謹布胸譩自表寸衷惟希鑒察並賜敎言幸甚幸甚李純異 
要聞一 
[中央和戰問題之趨勢]  
　　月餘以來中央對於時局之慮態度常在曖昧不明之中所謂主和主戰者大抵皆屬外間推測之詞據本日所得消息則中央又有决定主戰之意此種意見是否堅持到底抑或時過境遷復生變化尚難懸揣茲姑誌各項消息如下前日（七日）元首曾約王士珍段芝貴入府密商大計關防異常嚴密即國務員秘書長均不得列席席間情形無從詳悉僅聞元首言西南處處挑釁步步進逼事急勢危非用武力無由統一非固結北洋派團體無由應戰云云星期二晚間即發出通電致北洋派各督軍詳言息爭通告頒發後西南仍未罷兵并要求撤換段督辦段總長龍巡閱使等中央息事寗人之旨不能見喻祇有訴諸武力期於底定執事公忠體國有何卓見望尅日電復云云又聞陸軍總長段芝貴因形勢緊逼戰不可免於九日午後一時許謁見總統請即頒布明令與南方開戰其理由以不有明令恐前敵將士未肯用命總統鑒於近日南方態度對於段氏之請聞頗表贊同當即以電邀王士珍入府協議謂如同意即先擬稿再加討論王並無絕對表示伹謂此係屬於軍事範圍大元帥與陸軍部均可裁奪均可擬稿云云大約此議日內當可决定又聞參陸辦公處支日曾電致鄂督决用兵力　復電命直隸河南及宜昌之吳光新會同鄂督王占元四路進兵吳王合攻荊州豫督由豫南直督由信陽派兵分取襄樊四路同時並舉使荊襄兩處不能救應且并將戰略通告各處照辦矣就上述消息觀之則中央確有主戰之傾向素愛平和之王總理因此又擬乞休日昨段芝貴在公府密議頒發討伐明令時王曾徽露願退之意元首及段總長均極力慰留刻尚未提出辭呈 
　　江蘇李督及南昌陳督對於魯徐軍隊過境一節均出全力阻止茲聞中央近致李陳兩督一電其文曰南京李督軍南昌陳督軍鑒迭據南京南昌等處商會來電以魯軍南下頗涉驚疑查自湘南事急贛防吃緊陳督軍以兵力單薄請派第十一師前往是時以該師籌定赴鄂未能分撥嗣復請派援隊乃令魯督籌編隊伍南下無非爲鞏固贛省地方起見現息爭布告已下彼此旣以甯人息事爲心中央又何煩爲動衆勞師之舉西南方面從前所派各處隊伍如能確實撤退則魯省已出之軍亦可同時撤退近日贛邊情形如何彼方退兵究竟有無把握望即查酌見復以便轉電魯督查照奉諭特達參陸部歌印又聞蘇督日昨派有代表進謁當局謂某方面傳說北兵南下實有仇視李督等之意馮當即曉以余與王總理身居當局豈有此事萬勿輕信挑撥之言王總理亦有一電致主戰各督長略謂政府之意始終未言主張求和如南方果無誠意則進兵亦爲預定之計畫君等所陳深合鄙懷惟有須注意之點果欲一致以解决時局當先求北方內部之一致否則湘事之前車可鑒幸勿自相傾軋授人以隙云云又聞前夜王總理於十點進府請示總統解决國會問題總統告王總理曰臨時參議院現負重大之責任如修改兩法正在吃緊之時萬不能斷然犧牲至兩法修改後依新法召集國會可也况且彼方巳起戰釁中央雖欲讓步而亦未能妥洽只有不變更當日之主張一法而已至李秀山亦係請願性質無如阻力太大致未允其請李當原諒此意業已去電訓諭矣觀此則和議問題愈去愈遠又可知也 
　　公府消息陸氏前日有復電到京內有最要條件三項一欲令西南前敵停戰必須中央先將駐岳北軍全部撤退然後湘桂軍始可撤回二必須先行解散臨時參議院然後或恢復舊國會或召集新國會均可隨時磋商三必須令龍濟光勿再出兵攻粵中央如能允此三條即派全權代表鈕永建赴寗與李督軍會商後再行來京否則碍難辦到并希即行見復云云繼又得續電稱已特派全權代表鈕永建卽日赴寗會商和議辦法元首披閱後昨已電致江蘇李督軍如鈕代表到甯時務請敦促該代表先行來京面商要政再行南下以期迅捷而免隔閡 
[臨時參院刪去省會選舉權]  
　　昨日（九日）爲臨時參議院新年開會之期屆時一鐘正議長王揖唐主席議員出席者爲數寥寥而旁聽人亦祇有二十餘人延長時間兩次至一點五十五分始開議先報告新到議員三人簽定席次畢由秘書長王月波報告文件并報告請假議員因假只五日衆無異議遂由主席宣告　議事日程開議請全院委員長說明審查國會組織選舉各法報告之理由於是委員長劉恩格登台說明云本委員會承大會提交大總統提出及特別委員會提出修正國會組織法與參衆兩院議員選舉法又議員提出修正案併案討論之結果仍取兩院制將參議院改爲純粹上議院以調和下議院與內閣政治之衝突且在法律上收補救下院主張操切之功故加入地方選舉會與中央選舉會以符代表人才及特殊勢力之實至衆議院選舉因嫌其每八十萬人選一人爲數達六百名之多故贊成名額減少三分之一以利議事進行而圖補救尚希公决主席諮詢有無討論袁榮叟對此報告有許多疑點請付討論且謂有許多應修正之處克希克圖等駁之請先以成立付二讀付表决如有條正俟二讀再行修正劉光旭謂應先討論大體而後表决陳銘慍吳文瀚均謂如認本案有具體不能成立之處始能先討論而後表决是否成立否則應以開二讀會付表决主席以贊成開二讀會者請起立付表决起立贊成者大多數主席諮詢是否當日開二讀會衆贊成省略順序當日開二讀於是開二讀阮毓崧質問係就大體討論抑逐條討論主席宣告逐條朗讀討論標題文曰修正國會組織法衆無異義通過又讀第一條民國議會以左列議院搆成之㈠參議院㈡衆議院多數贊成通過第二條參議院以左列各選舉會選出之議員組織之阮毓崧陳藻對於加入地方選舉會刪去省議會爲選舉機關一事以爲可以用省議會爲初選舉不必以其爲當選機關總以代表地方而兼代表人才爲最善袁榮叟提出修正案說明理由大致係反對原案代表地方并反對現在修正報告之代表特殊勢力均係各走極端故特提出一折衷辦法以利進行并駁斥中央選舉會之代表種種階級爲根本錯誤頗爲不妥黃雲鵬贊同本案陳銘鑑駁斥袁榮叟修正案謂照此修正實與本報告有所衝突應先就國會組織法表决至袁君主張可以俟討論選舉法時再行提出可也主席頷之　恩格亦駁袁榮叟主張而胡鈞亦駁主張參院仍採兼代表地方制度者之非阮毓崧謂地方選舉曾選舉所定初選時每縣選出一人所定資格如學校畢業曾爲官吏納稅多額學術經驗義務三者並重亦甚完備克希克圖提起討論終局羅綸耿兆棟相爭發言後因附議討論終局者爲多數其爭乃止劉恩格提起討論手續問題爭持甚久主席以討論終局付表决贊成者多數又依鄧鎔主議以袁榮叟修正案取列舉主義不用地方選舉會名議計參議院一百五十人分爲十條逐條朗讀付表决贊成者十七人少數否决又以陳藻修正案付表决少數否决又以全院委員會修正國會組織原案第二條付表决贊成者六十三人（在場八十八人）多數通過又以第三條衆議院以各地方人民所選出之議員組織之㈠各省依左列定額選出者滿百萬人選出一人直隸二十人奉天十八人吉林六人黑龍江六人江蘇二十人安徽十六人江西二十人浙江二十人福建十四人河南十六人湖北十六人山東二十人湖南十六人克希克圖主張加入各區爭論因起而時問巳到五點宣告散會陳銘鑑提議下次須照章休息又因察哈爾一行政區不滿百萬人竟有議員二人克希克圖頗爲不平大聲疾呼秩序爲亂主席以宣告散會了之 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[晋邊疫症有東侵之勢]  
　　自晉邊發現鼠疫以來京畿人心頗爲震動政府當局亦非常注意現正極力設法防禦外間前傳右玉縣已發見鼠疫茲聞咋政府已接到伍連德醫生報告在豐鎭發見疫病患者一名已實行隔離云云是此病日有東侵之勢矣前日防疫委員會中原擬定如遇必要時即將京綏鐵路斷絕交通自得疫病東侵之報告自前夜十一時起巳命該路全線停止運轉擬待沿路檢查所設備完全後再酌量開車昨日午後二時防疫委員會續在內務部內會議决將防疫區域分爲三路第一路爲歸化城歸伍檢疫委員管理第二路爲豐鎭歸何委員管理第三路爲大同歸陳委員管理與各地方官軍隊連絡辦理大同至北京之間歸內務部連合交通部陸軍部辦理又上次會議已决議在沿路重要地方如殺虎口石匣溝沙袋窪清水河等處設立檢查所由西而來之客商必經檢查無病方能放行此項檢查所日內即可一律設齊前內務部呈請任命之檢疫委員三人除伍連德氏已在豐鎭外何委員守仁（總統 
府軍事諮議）昨參列防疫委員會議後定於本日午後偕內務部各醫官携帶藥品器械等乘專車往豐鎭陳委員祀邦（京師傳染病醫院醫士）因有病尚未成行現亦定於三日內率醫官看護人等出發往大同十條胡同傳染病醫院派定常醫士率看護人一名於前日清晨携帶藥品器械往豐鎭協助伍委員辦理檢疫事務　現又决定續派第二批醫員携帶看護人器械藥品於三日以內出發該院院長嚴智鍾君咋語人云肺配斯特在各種傳染病中最爲凶烈現時情形北京似尚無可慮惟恐有病疫在意外之地點發生故亦不能不備北京巿民此時不必驚慌一面可信賴當局之防範一面應講求適當之衛生法以暫觀當局防疫之結果衛生上最宜注意者略有數端一力謀清潔二如有可疑之病症速覓良醫診治三若有傳染病速行隔離四各家宜備消毒藥水在厠所塵芥汚水處常常消毒云云又據新民通信社消息云昨晉督報告左雲縣亦有外來客民頭痛暴卒驗明確係鼠疫云云左雲縣又在右玉之東南與大同府緊接距太原北京均極近且其蔓延路徑係向東南進行進行又極神速蓋前日晉督報告僅右玉縣發現鼠疫昨日報告已侵入左雲縣二日之間竟蔓延至二百里也 
[西報論防疫事宜之重要]  
　　字林報十日豐鎭電云記者昨從歸化城回此城內及四周村中今皆有肺炎疫傳染甚速城東一村當記者初次經過時聞死八人迨記者返時相隔僅三日則死人之數已增至四十矣販賣羊毛之商人從包頭薩拉齊染疫區域而至鐵路者逐日有數百人若輩沿途佈疫而當地官場迄未設法阻止交通吾人曾力勸綏遠都統施行防衛方法渠竟不信該處有疫且不允吾人調查但吾人卒覓得帶血痰涎當以顯㣲鏡察之證明其爲肺炎疫都統之所以不信有疫者其理由蓋以每日徵收羊毛稅項五百元之欵由其手中經過也吾人曾告以苟不禁止交通則後果必甚嚴重前滿洲之疫死人若干萬人用銀若干兆可爲前鑑該都統僅一笑置之其態度直屬罪惡且無心肝目下疫症已傳至太原府各處京漢鐵路亦將危及京綏鐵路已見疫症自昨日起火車停駛但若不由有經驗且有統一專權之當道施行極嚴峻之防衛方法則肺炎疫或將傳至其他方面也哀哉中國兵災水災荒災疫災相繼發生而又有不能盡職唯利是圖之官場哀哉中國 
　　字林報八日北京通訊云伍連德醫士電告內務部謂已與京綏路局議定辦法所有由豐鎭車站乘車之客皆須經醫士查驗後始許帶購票上車大同張家口南口三處行將設立查疫局並派醫士隨車察視暫時火車照常行駛豐鎭司令即當滿洲疫症發生時曾駐哈爾濱與伍醫士會同辦事者今巳在通至豐鎭三條大路上設立查疫局故就鐵路而言所有目前必要辦法似已舉行隔離醫院今已在置備中檢查疫症隔絕交通之地今已議及三處目下豐鎭尚無疫症發見若果有之則適當方法以防傳至他處者即可實行（字林報按此函發後豐鎭等處已有染疫之報告）英領署哈定氏在北方游歷頃抵歸化來電報告謂在太原與大同之路間未聞疫症但伍醫士則呈報歸化有疫此疫顯由西北兩方面而來尚未深入晋省南境今吾人所亟欲者中政府是否將採行適當方法以隔離患疫區域此舉較在鐵路施行防法尤覺困難蓋當地官場現已有反對醫士計畫之表示也彼等指斥美國紅十字會醫士若干人未帶護照遽來晋省故對於美醫士冷淡視之大約亦因美醫士先未往商官場遽卽警告居民設法防疫耳北京已設防疫委員會由內務外交財政陸軍交通諸部代表組成之與英日美法四使署代表所組合之委員會聯合行事應施行防衛方法之地點刻在討論中已决定以豐鎭爲東局至於西北方面則須　俟接到詳細報告卽决定應行事宜云 
[直隸防疫談]  
　　蒙古山西交界之處發生時疫今已審知爲肺瘟蔓延極速患者頭痛喀血吐而不瀉起病至死不過二日此可怖之消息傳來津人士類皆不寒而慄蓋水災之後必有疫癘而人民因凍餒之故必多體弱最易感受疫氣萬一東趨及於直隸則慘酷必不忍聞熊督辦曾電呈中央請飭內務交通派員切實調查迅即調取前東三省防疫辦法趕速籌防以免疫癘盛行現正由內務外交陸軍財政共同組織防疫會議有豐鎭以西阻斷交通之說若然則傳播東來或可倖免歟 
　　直省長吏對於災區防疫事宜尚能切實辦理所有曾經浸沒之房屋悉由北洋防疫處派員消毒給有執照始准遷居其中近更加派檢診隊三隊每隊醫官一員巡捕二名夫役二名每日出發分赴城廂各災區檢察災民有無疾病以資就治並給予藥品如有關於傳染類病者槪令夫役護送至四營門外防疫醫院醫治以預防傳染之虞以故水災之後尚未聞疫癘發生饑僅之餘咸深慶此不幸之中之大幸事也 
天津地方審判檢察兩廳拘押囚犯日衆監獄之內似不易講求清潔之道衛生二字固非若輩所知也然職司監守者亦當惕惕於洪水巨災而稍爲防範日來盛傳發現冬疫非常烈速其染者立斃且視肺瘟尤烈昨有候審之甲乙二人未經三小時即先後斃命該廳即將染病之犯九名送至西營門外防疫醫院醫治距料甫送到醫院又立斃二名此症一發現巿上頗爲恐怖聞曹督軍異常震怒申斥該廳長等不能先事防範現正由醫生研究此疫之起源及治療之方劑並加派檢診隊悉心檢察以絕滋蔓監獄方面則已飭法警隨時查驗矣 
[張秘書長之時局談]  
　　中央政聞社記者昨日訪問府秘書長張仲仁氏於公府問答時局情形茲紀如下張秘書長先言曰近日報章紛載南京將開非常國會等語俱是外間之傳說實在政府並未接有此項報告又云予曾問新自南京來者云李秀山督軍自新年以後即托病不見外客章行嚴過寗時亦以有病爲言未行接見至於外間所傳將有種種舉動等語連日南北往返使命甚多並未言及此事其非眞象不待調查可知也談至此記者乃問咋日外間所傳鄂贛蘇三省聯合自主說何自而來張秘書長答云此事公府亦無報告惟據考察所得或自廣東方面傳來緣西南各派深恐北方各省合力南征故爲此語以使北省各督自起猜疑促其分裂李秀山爲大總統所倚重且爲大總統一手提拔感激知遇之不暇豈能宣布自主至使大總統轉陷於困難又云順天時報所登南京局面之展開一則如李廷玉等自粵返寗携有粵中要人勸李督自主之函云云則屬有因與予上述鄂贛蘇三省自主消息或廣東方面傳來之說更可相互證明李督之派李廷玉等赴粵實係事實中央亦曾接有此項電報但非李督一人意思其名義係爲三省（蘇鄂贛）代表粵中各派以李廷玉代表三省到粵乃乘間令其携回勸告自主之函外間誤傳三省自主或即以此記者又問近日陸榮廷究竟有無電報來京答云陸氏實無電報拍來所傳陸氏主和主戰中央亦未收到此項電報陸氏與李秀山雖電報往來不絕但亦未言及和議二字僅要求恢復舊國會因此總統遂存去位之思蓋以國會問題而牽及總統河間旣係代行職權而國會之解散乃係多數督軍之電請由黃陂下令所解散今若仍行恢復舊國會河間代行總統實難負此重責况彼謂解散爲違法今倘以一令恢復之寗又非違法耶記者問唐繼堯通電就川滇黔靖國軍總司令一事中央接有報告否答謂中央甚不悉此事惟唐繼堯要求任爲川滇黔巡閱使實係其部僚有此意思彼自身及今尚未有此項要求記者又問四川劉督軍自一日視事後有電來否答謂劉就職電係東日所發昨晨始到以後尚無何等電來記者又問陜亂如何答謂西安平靜以後陳督卽派兵向陜南陜西各方面進剿各地土匪俱已擊潰近數日尚屬平靜記者又問管金聚開回陜省軍隊抵省否答謂管金聚曾開一團回陜係陳督之報告但現下行抵省中與否尚未接電陳督因陜亂未平恐匪徒蜂起斷其歸路故調回管軍一團回陜記者又問南陽方面軍事現下如何答謂黎天才部下張旅長聯陞本非黎氏一派所以日前張聯陞特電申明已率所部離開老河口向南陽方面退却日內張旅長行抵南陽此處兵力加厚軍事或有展開記者又問參議院議完兩個法案以後是否閉會答云依照前召集命令應當閉會記者又問政府對於日前十六省區來電主張參議院恢復職權持何態度答云此與命令相違恐難辦到耳至此因秘書公忙辭而出[  陸武鳴傳達馮李譚電訊]  
　　近來湘中當局迭得陸武鳴轉來京內外要人電訊與時局極有關係茲錄其尤要者如次 
　　馮總統電長沙譚聯帥程總司令鈞鑒華密頃奉馮總統有電開漾電誦悉鄙人與公宗旨本屬符合希望和平排斥衆議彼此亦如出一轍惟地位稍異故經過手續未能盡同今則程途漸趨一致矣來電質詢種種深以誠難感人致滋疑訝頗自愧恨然此中具有作用因不便盡情披露而亦不輕發一言內閣易人商議停戰而閩浙兩省警電紛馳信使求援急於星火北方諸將帥受此激刺謂中央之誤信調停而自授他人以柄故羣情憤懣誓効前驅國璋雖百計疏通知強硬必生反動力是以任芝泉以參戰督辦俾各得禦侮爲亟以潛消內部之爭特任香岩以長陸軍表面上務在實行以轉移請纓之目的猶戰士懷鬬志軍無戲言乘鄂贛之伏莽未清特調遣直魯軍隊責成防衛一面婉詞勸告切戒鬩牆勗以對外之决心證實西南之誠意幸各督顧全大局體念時艱僉謂南省旣願釋糾紛吾輩且相期患難要求無碍於事實則解决當聽命中央懇摯之情溢於言表國璋舌敝唇焦幸償私顧頃已擬就停戰布告日內卽可施頒而鄙人數月以來維持之苦心與經過之困難誠非墨楮所能形容公云舉劾或具隱衷可謂深於知我者矣切盼轉行西南各省共論此意將來善後辦法務取簡約而便於履行毌追論旣往挑撥釁端毌膠執成見以定大計總期促進統一共圖安寗使鄙人與我公抱定之宗旨得以完全逹到不致盡墜虛空中國前途庶有豸乎掬忱布復希亮察之等語合行轉達查核榮廷卅印 
　　李蘇督電長沙譚聯帥鑒頃准雷殷彭允彜敬電開得秀帥上中央電稿特轉達足見其公道與苦心從前代爲剖白之處已不少此電所言尤極痛切似不可不通行譚莫諸公也其文曰北京大總統王總理鈞鑒中密皓電敬悉苦心遠慮誠所欽感凡誨諭所及如籌戰備以強後盾固團體以維中堅純主張始終無異曾經迭電陳達並屢通告同人且與信使往還絡繹於道自問傾懷無隱未敢稍有差池而一切力求中央主持亦尚無紛歧之慮其事皆可復按其言信而有徵今各方均停戰矣善後事宜悉聽中央解决調和之轉機在此大局之安危亦在此惟默察日來趨勢每因猶豫而啟猜疑因猜疑而召破裂竊嘗反覆推究而有未解者數端當和議發布之初實在長沙潰敗之後其時岳防未固如彼果挾野心勢當長驅直下而如約停戰迄今並未進攻此不可解者一也潮汕之戰由於閩軍出境援助其曲直姑不置論惟彼軍雲集其力甚厚如果意存攻閩似當乘勝進行而一經交涉卽時停止登舟之師亦復折回此不可解者二也自西南問題初起對於主座表示擁護至今並無異言其停戰必請中央明令其善後事宜必推中央主張如果有逾分之要求何以於宣言之問題以外別無所加此不可解者三也譚浩明以湘人推爲湘督堅不承認莫榮新代理粵督陸榮廷有電保薦皆欲以用舍之權歸於中央如果甘心破壞何以如此服從此不可解者四也國會問題陸榮廷聲稱决無成見雖其他諸人堅持復舊之說要於停戰問題無關儘有他法可以解决或徵求各省意見或集各省議會代表投票皆可取决多數似不必窮兵力以臨之如彼等專執私見別有陰謀何以推尊中央並不宣言請求此不可解者五也主座通電本謂猶豫一星期後當有分曉今逾期已久未蒙有確實表示如彼果非誠意正可借口有詞何以靜待至今亦無他說此不可解者六也北方籌盡戰備早已喧傳而前敵增兵遲遲未發如彼果有野心似可乘我虛空爲先發制人之計何以待我集中自甘束手此不可解者七也凡此事實均極彰明今且通告取消自主矣是眞是僞以鈞座之　明必能詳察又嘗熟權利害而有所謂危者數端對外出兵將成事實內訌不休寧有餘力以滿外人之望若內外並營甚或借對外之名行對內之計則內外交怨其勢必危其害一此時財力支絀公私諸困今以用兵之故債務日增益難彌補若使開戰仍必借欵抵押之品盡矣內無以得國民之承認外將受財政之監督其害二鈞座旣宣言和平爲宗旨而於兩路出師亦云以資鎭懾今復開戰雖戰有全勝恐失國人信仰之心足爲鈞座名譽之累其害三萬一兵連禍結持久不决進無以成奠定之功退無以爲收拾之計必至枝節百出險象環生遂爲衆怨所歸何策以善其後而自處之道難矣其害四此皆勢所必至理不難知誠恐奸人挾術乘機煽惑刧制以出於此而其害不中於國則歸於鈞座純以興亡有責又感知遇旣見及此爲國家爲鈞座皆不忍不言亦不敢不盡謹披瀝痛陳以爲最後之獻言自維戇直如荷見容有犯無隱惟求鑒納臨電無任屏營迫切之至李純養等語特轉達查照榮廷感印 
　　譚組安電長沙譚聯帥鑒成密譚組安督湘前經致電勸駕頃得有日覆電開馬電敬悉公護法援湘功在百世海內感奮况於延闓力所能操敢不聽從惟默觀大局疑慮尚多陰謀派正滋則倒段爲虛語舊國會不復則護法爲無功目前即使和平終必勞公再駕若使復開戰局尤宜一致進行而臻美義間宣明進退斷難就職以乖夙心湘人愛戴月公出於誠意戰事未已事權統於一人號令乃行第以月公謙遜不就督席儘可以總司令名義鎭懾以寒敵膽而促調停若遽改更轉誤觀聽吾輩胸襟雖不競權利而出處須當以事機若國曾不復此舉爲無名之師一年以內湘中將復有乞援之請望公本誓師之壯志爲闓决之非求根本解决不能一勞永逸闓自効於國爲日方長决不敢安逸忘國事以負盛意並乞轉電月公鑒此愚忱等語合轉達查照榮廷卅印 
[廣州軍艦轟擊督署續誌]  
　　廣州軍艦砲擊督署一事昨曾報告大略（詳十一日報）惟未得其詳茲據軍署正式佈告則謂兵艦受龍氏運動而在他方面消息則又傳說不一有謂係江固兵艦發砲者查江固兵艦原寄碇於中流砥柱河面屬江防司令部管轄江防司令所轄之艦早有不穩消息如江鞏等艦前已被龍氏誘刧而去故司令李祥祿因而辭職今江固又有此舉動聞該艦長原係蔡春華舊部蔡在香港今爲龍氏總代表據航業中言江固艦泊在河面與一不知名之小兵艦全身黑色者並列三號晚五鼔時候有小輪經過該艦旁該艦頻用探海燈向之打射小輪詰以旗號該艦不答小輪乃用快鎗射擊該艦即乘勢用四生砲向城內督軍署轟擊（督軍駐觀音山）莫督以時當黑夜未知砲發何艦下令切勿還砲迨至天明追擊而該艦業巳逃去查察各處砲彈知爲江固中物而江固又已失蹤故謂江固受龍氏運動此一說也但又有謂此舉由於海軍與某某等軍聯合共謀驅莫者粵省軍隊複雜前時聯合驅陳權利之爭已露其端迨陳去莫代雖暫時偃旗息鼔然共宿志究未稍息近聞北方圖粵仍不外離間主義專聯絡此方軍界要人以驅除彼方有某軍統領頗熱心擁護中央其部下有長官二人因告假回鄉元旦日陸軍在石灘剿匪拿獲七十一人押解回省處死者六十九人某軍部下長官亦在其內故愈觸其怒三號日間即聞海軍將與某軍聯合取一政 
 
 
 

Page 7

 
 
行動督署得訊卽於傍晚時下令特別戒嚴又命林虎嚴密防守林虎先與陳炯明相商言外間傳有種種謠言倘有事變發生當互相聯絡陳答以當守中立斷不協助他軍陳烱明者初屬於軍政府而今則與督軍署聯絡者也迨三號夜砲聲響後雖無甚舉動然外間頗傳某軍已託商會轉達莫榮新限其三日離粵否則將劇烈對待聞商會正在竭力調停而軍界要人亦各開會議究不知其內容如何也又聞某軍統領於三號夜晤陳炯明亦勸其聯絡聲　明廣東主義之必當實行大抵前所主張者今又舊事重提矣而某軍與軍政府亦周旋頗密有謂軍政府亦與之同意故又紛傳謂砲擊之舉爲孫中山所統之豫章同安二艦受孫密命舉事總之粵省派別太繁有中央主義有廣東主義有廣西主義而主義不同者又往往互相利用其現象時有波譎雲詭　隱秘難明之勢此次兵艦轟擊督事件亦其一也茲並錄粵報所紀於後以見一斑 
　　中華新報略云三號晚深夜三時二十分突有某某兩軍艦聞係同安豫章在中流砥柱附近開砲向軍署及觀音山一帶攻擊轟至天明八時約放一百餘響始各停炮鼓輪遁去兩艦長亦已失蹤當事變之先一二時長堤卽有好身手者十餘人手持紅旗二面及紅布帶一大束分向各軍駐地游說謂今晚起事巳得各方面同意各人如贊同可領紅布纏臂以免誤會如能出隊固佳否亦并不拘束云云後爲某機關覷破捕其一人隨即用亂槍轟斃無何海面□□□□兩艦先聞槍聲又無河始聞砲聲而省城之恐慌乃赳變艦發炮之時係深夜三點二十分鐘俱係向督軍署及觀音山發射放時每炮相間約在一二分鐘自始至終約放一百餘響所發之彈炸者不過十二三餘均實彈不見爆發一直轟至天明八鐘砲聲遂息當事變未發之先各機關已接報告謂今晚必然暴動故早已特別戒嚴及聞炮聲莫代督下令不准還炮俟天明察看如何然後對付故防衛各軍在軍暑者一律嚴陣以待在觀音山者更深藏密閉不露形跡而軍署雖中砲彈各人亦無紛亂聞莫督昨日對人云此事雖大但當以不了了之云云兩艦發砲之後至天明見無效果遂即逃遁中流砥柱砲台曾以數砲追擊不能命中時督軍署已通電海軍程總長請其派巨艦截緝程概然允許即派出海琛軍艦追截并用無線電向變艦嚴詞詰問遂當場將兩艦截回昨日扣留在白鵝潭附近並派負過艦看守以防再變該兩變艦艦長當晚大醉事後兩艦逃遁兩艦長亦同時失蹤現程總長異常震怒决意會同當道澈底查究以維粵省治安自此變發生後各要人卽在海珠開大會議以期疏通和平解决會議結果即推舉國會吳王兩議長省會陸孟飛譚民三及伍朝樞滇軍崔戟勳六君爲代表向各方面交涉莫代督及軍政府亦均共表同情所有問題已完又解决各方面俱已逐漸安貼不復如上午之杌隍云 
　　七十二行商報云昨三號夜後四時忽聞砲聲隆隆發於省河東南方面直至天明後七時始行止息居民未悉原因多爲驚恐幸天明即止各軍警仍守如常態度故亦相安無事茲將當時情形調查如下聞前日軍署接有報告謂日間有人謀攻省城等語經即密令所屬預爲戒嚴至是晚二點餘鐘河南康樂海面忽有小輪一艘駛至中流發放暗號而灣泊是處上同安豫章二艦即開砲向城內觀音山方面轟擊時已四點鐘矣由是繼續轟放至五點鐘之一時間約開砲八九響該二艦因見谷艦均無響應知有不妥遂即隨轟隨退出省河軍署聞砲後一面令將觀音山燈火完全止熄一面下令軍隊不得妄動不得還炮并即電知程總長商議辦法是晚程總長在海珠辦事處辦公至十二點始憇聞報後卽趕赴江防司令部會商辦法隨即以無線電令灣泊沙角之海琛兵艦截止時則該二艦巳駛抵中流砥柱砲台附近海琛得報後以探海燈照得該二艦所在即以旗語令其降服詎該二艦仍置不理陸續向城內放砲海琛據以回報程總長知其中有異逐又以無線電致該二艦略謂貴艦長擅行放砲必有誤會望即駛回省河聽候辦法云云該二艦雖無答覆而已即行停砲時約七點餘鐘矣未幾江防司令部得報該二艦駛入省何恐有意外即下令各巡艦嚴密防範而該二艦竟徐徐駛至鴨墪關海面即行下碇程總長遂派委參謀二人乘坐小輪前往該二艦磋商一切均已解决（內容從略）是日下午六時該二艦已改泊白鵝潭海面當無不了之事矣又聞當該二艦初發砲時即有三人臂纏紅布其一并手執紅旗馳至江防司令部碼頭向灣泊是處之沈鴻英听部陸軍坐船告以現在各軍均一致行動講其加入該軍李營長即通知江防司令部欲將其扣留則已遁去殆係互相煽誘之手段也事後查訪城內各地方聞其火線所經多在一區分暑段內落下之彈多係七生半及十四生據區署調查計有大石街炒粉店落下十四生實彈一顆棟折牆崩都土地巷德和轎房許宅三多里馮道館太華坊霖源店右隣白鐵店俱七生半實彈天平街西河池寓十四生開花彈被焚旋即撲滅扳桂坊玉照堂天平街西河池寓十四生開花彈被焚旋即鐃滅扳佳坊王照堂築華慶里敬研書室狀元橋喬寓狀元橋會稽寄廬舊餘慶里一號德源里閘牆桂蓮坊二卷一號明德里黃宅俱七生半實彈紅僑李直純新屋財政廳二門牆壁俱爲十四生實彈洞穿以上俱未傷人至軍暑參謀廳一彈係由窓射入登即條作大石街女子師範學校落彈一枚教忠學堂一彈由瓦射入穿牆炸爛儀器無數丹桂里丁宅一彈射入中堂善慶街一彈射落斃婢女一名又九如坊十三號姜宅門外右牆有砲彈由東方射入牆壁洞穿崩缺數尺搖搖欲墜積善坊口和合轎房角牆被彈洞穿盈尺大石街二十四號查宅一彈洞破屋瓦九如坊十一號門外左牆中彈洞穿三尺餘大石街十一號蒸粉店被彈洞等左右兩牆大華坊十四號林元記泥水店被彈洞穿牆壁舊隨宦學堂有彈一枚墜落並無爆炸亦未傷人五層樓有彈二枚陷入地穴深約三尺粵秀山三君祠東偏有一彈墜落微傷夫役一人東嶽二約萬興雜貨店砲彈一枚由瓦面跌下毀爛醬料數缸最奇者西土地巷三號陳和興成衣店有砲彈由瓦面跌下該彈復能穿過大門出諸門口斯時該店夥伴正在早起該彈由伴之北後跌下幸無損傷此役若非莫代督臨時鎭靜不令軍隊還擊則彼此還砲商場必至糜爛不堪聞各界以年關在即若有意外商場必受影響昨日下午特派代表赴海珠辦事處與程總長討論善後辦法並齊赴某府調停一切至該二艦何以忽有此種行動言人人殊一說該二艦艦長是晚卽爲人延赴酒樓令飮灌至大醉始偕其返艦威脅開砲該兩艦長已失其自由故有此事一說則謂該兩艦長是晚酒醉後爲人誘至某處軟禁是役不關彼事云云是否屬實現仍未便臆測至外間紛傳係江固巡艦所爲殊屬不確查江固向駐馬口日前令其回省三號抵容奇昨日下午始抵省河云 
[杭州快信]  
　　王克敏眞午蒞杭銜有中央密令立晤督軍省接洽今日（十三）爲王葬親之期總統主祭代表派二師張載陽督軍派參謀長范毓靈省長派政務廳馮學書詣鳳林寺停紼處致祭 
　　楊督軍委徐勝祥爲一師四團一連連長潘藩爲一師三團一營副官金殿榮爲一師三團二連連長嘉湖鎭守使王桂林昨因公來省謁見軍民兩長明後日卽須回防 
　　溫州自主時戴任假浙軍司令名義分給溫處兩屬各營縣委狀現俱紛紛呈省麗水陳知事並繳到戴等石印會銜布告戴本令來省聽候查辦至今未到浙江體育學校今日（十三）舉行第五期畢業楊督派某副官代表 
　　鄞縣知事原擬以嘉興調任現政務廳查張昌慶尙有要案手續未完已改委武義知事陳伯騶調署（張陳二人俱分浙道尹）另委任用知事張光第署理武義 
　　齊省長委李長順充省署衛隊第一哨哨官馬英麟充第二哨哨長 
　　餘姚花會盛行省署昨訓令該知事會同慈谿隣縣曁警備隊營哨按名勒拿究辦 
地方通信 
[松江]  
　　白畫攔刦本邑西外秀邑橋西黃家灘公利米行昨日午後有某鄉農偶以皮衣脫置米上忽被無賴一人突前掠刦而逸雖經尾追仍被兎脫又是日該處張姓佛事方畢囑某廟祝負衣包返廟詎行至得仙據茶肆左近亦被無賴攔刦而去聞衣包內祗僧衣數襲而已 
　　截獲梟船昨有大帮梟匪駕船至金山縣張堰鎭圖刼該鎭殷戶當舖當被兩浙緝私第四營潘隊長深知立即率　兜捕詎該梟等自恃人多竟敢排隊抵抗正相持間適該鎭徐亞伯警佐督同水陸各警前往協剿該梟等見勢不敵遂向千巷松隱等處鼠竄而去所遺梟船七艘均已一併截獲 
　　泗涇巡官被控續誌泗涇鎭巡官劉菊坡視事後辦理種種荒謬經楊士濟等列欵控告已誌前報茲悉此案已經縣署批示咨行警所查明具覆再行核奪現在那警佐尙未蒞查詎該鎭左近又出第四次刦案（前信局夥三次被刦均未破案）九號傍晚八點鐘鄕民王杏村自該鎭回鄕離鎭未及半里經過二十九圖地方突遇匪徒兩人將王衣服銀洋悉數搶去並用繩綑縛刀傷頭部劫案連續發生該巡官防務廢弛似已無可諱飾其他被控事實聞亦均有證佐云 
[蘇州]  
　　第一台續開之批詞蘇常道尹批杜錦棠呈請飭廳更換第一台新照續行開演京戲由云查此案前據商民王朝棟查漢南等以春仙第一台業己停演擬就該台舊址組織肇明有限公司建設吳中大舞台等情來道具呈業經令廳確查復候核奪在案今該商民請換新照續行開辦是王朝棟查漢南等前呈未足憑信候令蘇警廳長查明核辦 
[鎭江]  
　　小學聯合大會鎭郡揚中縣各小學校本月十日假勸學所開聯合大會宋知事曁勸學所縣視學以及各區校長學董等均蒞會公推臨時主席登臺報告開會宗旨並宣而各區小學校成績以及下學期支出經費宋知事登臺宣講勉勵各敎員後討論一切辦法遂搖鈴閉會 
　　知事赴省遄回丹徒縣倪知事日前赴甯晋謁齊省長俞道尹面禀要公勾留數日茲已事畢十一日乘午班車回鎭矣 
[楊州]  
　　組織剿匪游擊隊蘇督李秀山現以淮海沭泗一帶匪氛甚熾雖經各防營剿辦然東逃西竄迄未肅清地方隱患堪虞特令淮揚鎭守使馬伯良駐防宿遷七十四混成旅長陳調元挑選所部兵士各編一混成游擊隊任馬爲剿匪總司令並令江北各縣知事設有匪耗逕報該司令剿辦以專責成 
　　續修縣志局開幕江都續修縣志局業於昨日（十日）開幕先期由副主任柬邀各界到局開談話會是日蒞會者知事趙蕖裳等百餘人首由錢瑞生鄭斗南報告經過事略次由趙知事戴天球桂邦傑張幼平凌仁山等相繼演說並由該局欵以茶點而散 
[安慶]  
　　保衛隊鎗斃鄉人日前無爲縣北鄉汪某爲子婚娶賓客衆多以賭博爲樂該縣保衛隊長馮某探悉汪家聚賭遂率衛兵數十人擁至汪某家將男婦賓客捆縛八人并將飾物搜擄一空仍索五百元牘罪鄕人大爲不平聚集數百人鼓噪該隊長見勢不佳當卽開鎗亂放不意鄕民李某中鎗斃命該縣陳知事聞報卽親往彈壓并半該隊長大加申斥頃該地正紳會同該縣公益維持會電奉省署請究黃省長已派員前往確查矣 
[九江]  
　　路事仍無辦法南潯鐵路總理李禾齋自蒞局後亦束手無策聆其言論似以延長路線創辦銀行爲補救方法然在在需欵擬要求財部發行公債票三百萬但前欠啓新洋灰公司之欵已將公債票二十萬作抵聞該公司業將此欵抵押外人其中頗有交涉故現在向財部領出二百八十萬殊非易易刻擬派熊石秋赴京領取至公司臘月底所欠職員薪俸及其他應用之欵坐辦張佩衡日前晉省請示聞李總理亦莫可如何仍責成張坐辦向台灣銀行借洋四五萬元以濟眉急 
　　潯關免查零物九江關科稅原照部章凡零碎貨物不在其列近來長江輪船上下客商因屆年關多有爲友人託帶衣服及食品等件歸家度歲乃該關秤手等故意查究聲言查出充公行旅頗多怨懟現蘇總秤手（英人）以商人携帶零件係屬中國人之習慣若任該秤手等檢查未免擾累特商承魏大辦准其放行以惠行旅 
雜評一 
[李蘇督之養電] （庸） 
　　自和局停頓而後中央與西南皆以無誠意三字互相詰責吾儕對於兩方之行動其內幕旣未深知自不能斷任何一方之失信然觀於李蘇督之養電竊不能無詞也 
　　李蘇督雖與西南相接近然彼固北洋系也論其關係對西南終不若對中央之密切不過洞明大勢熟權利害所在知一黨一系專制之局爲事勢所不可能即能亦不可以久故同時尊重兩方之勢力以稍留國家元氣非眞傾向南方而與北派爲對壘也吾人試就李督之養電與張敬堯等累次通電兩相對勘持論孰爲平允使李之觀察而不誤則南北兩方誰有誠意亦從可知矣 
　　而况李督養電尙在停戰佈告未發以前猶未行時局之變幻若此耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[肺炎疫亟宜預防]  
　　十二日字林報社論略謂今日豐鎭來電報告重要消息肺炎症刻已傳至太原危及京漢鐵路而山西官吏多頑固性成且有貪得暫時之小利不允禁止交通而不顧及疫症蔓延之大損失者中政府固予伍連德醫士以防疫之全權但光宜予以實行防法之全力就已往經驗察之肺炎疫不難限制阻其傳布但若任其南行而不立加阻遏則其罪大矣吾人於此未可因肺炎疫之易限制而漠視上海預防之必要工部局衛生處前辦理鼠疫成績卓著刻已注意察視稍有疫象卽將施行七年前曾經採用之辦法今尙有一事爲吾人宜早注意者則浦口過江之火車是已該處似宜對於北來之車客施行查疫法也至於航路之檢查則極難辦理但鐵路爲交通較快之具亦爲傳疫較易之物故宜首注意之且較航路亦易管理也蘇督李純爲政界中之開通人物素爲世人所稱想滬人一有此項請求李當樂於俯從也 
　　該報又追紀七年前上海防疫事略云今之肺炎疫先發生於內蒙古時爲一九一八年一月十二日甫閱六日此疫已傳行三百英里而至晋省在交通不甚利便之處其傳行之速已若是可驚况今已延至京綏鐵路安得不視爲重要乎七年前滿洲之疫其初亦甚細微僅發生於吉林省西北之海拉爾與滿洲里兩處耳其時爲一九一○年之冬奈以華員起初防範不力疫症竟躍至相隔數百英里之人烟稠密區域齊齊哈爾與哈爾濱遂以疫聞次年一月初旬北通州且有疫症迨一月二十七日上海恐疫症傳來乃頒行船隻從北方有疫口岸來者須在吳淞口外停輪候查之章程而上海工部局衛生處且為北方製造防疫漿苗焉是年工部局史醫員曾演講防疫方法略謂疫分三類一爲結核疫（即鼠疫）患此者生死各半二爲血毒疫患者輒死三爲肺炎疫患者亦無救三者之中肺炎疫最罕見疫症百起中肺炎疫僅居其二患此疫者語時有疫蟲出自口中能至四十英尺之遙故此疫之傳染全由呼吸其防衛之道約有五端㈠患肺炎疫者不許出外致將疫患傳至他處㈡一遇疫症必須報告凡疑係疫症之病槪須察驗㈢患者或疑係染疫者槪須隔離㈣種防疫漿以免疫症傳染其理與種牛痘以免天花同㈤凡接近患者之時須戴防阻疫蟲由呼吸而入之面具云云史醫員曾將防疫之簡單方法數條譯成華文今若將此項文字再行佈告衆人俾共知避疫之道亦先事預防之一策也 
[總商會之重要議題]  
　　長江商界自保和平 
　　上海總商會於昨日午後三時開民國七年第一次常會由正副會長提出重要議題照錄於下下關商會擬發起保商和平會函請贊同案一月九日接下關商會電開時事不靖全國沸騰影響於商界者尤巨况長江上下游各居衝要商業薈萃於茲回　從前經過之痛苦皆由我商人不明自保之術未能思患預防茲擬發起保商和平會聯合長江流域各商會專事研究預防兵禍共保和平之方法巳在寗積極籌備倘蒙贊許即希電復並派代表來寗抑電示方略等由本會以下關商會接近省城南京總商會必詳悉一切除函詢寗會外本會作何主張應請公議 
　　附總商會致各議董函敬啓者按本會上年六月第一次常會修正議事規則第二十三條內開議决未決各議案必於後期未開會之前兩日分送各議董等因茲將第二十三次各議案及辦理事件評議事件各種報告彚印成本並本届提議事由單一紙一併送請察核附各種報告一本提議事由單一紙 
[軍警防備嚴益加嚴]  
　　本埠軍警於戒嚴期內防務本極嚴密乃近日忽又發生種種謠言故軍警方面於前昨等日又頒發特別戒嚴命令並由軍署通傳第十師全軍各旅團營略云現値防務吃緊所有本年駐防於本管轄境各處如有換防移駐等事槪由本師司令部核明辦理此外無論何項傳令非由師司令部核准者不得擅行移動如有故違即查照軍事條例辦理云云 
[英國商輪受損之交涉]  
　　英商亞細亞郵船公司之安瀾淺水輪船向來行駛長江上游裝儎武漢至宜昌之貨物搭客由來已久邇因鄂省不靖石星川黎天才二軍攻取宜昌黃崗隨縣豫南各處曾與中央軍隊衝突兩軍隔江鏖戰之際適該輪夾入其中以致被擊至百數十洞全輪機件毀損現該公司以兩方軍隊對於英國　商船全不保護已將毀輪現狀攝影送由滬公司禀請駐滬英總領事向中國長官嚴重交涉矣 
[星期六之金融調查]  
　　本月八號至十二號道勝滙豐兩銀行從外洋運來大條銀一千九百二十三條尙有續到一千餘條須明日（星期一）方可驗關至此一週間進口銀兩甚稀祗有上星期二客帮從天津儎來洋十萬元星期三客帮又從大連裝來銀五萬兩杭州來銀五萬兩滙豐銀行裝赴漢口寶銀二十萬兩中國銀行裝往南京洋十五萬元星期四滙豐又裝往漢口寶銀二十萬兩此六日中之鎊價與大條銀價及日本匯水均無更動各外國銀行先令與東滙結進甚少只有（十一日）結出陽曆二月份者爲四先令五辦士至四先令五辦士一二五現期結出之價爲四先令五辦士六二五東滙現期結出每日幣一百元爲四十八兩五錢正月份者四十八兩七五二月份四十九兩三月份四十九兩三七五墨洋較五日漲起一釐五毫龍洋反跌二毫半墨洋昨由各銀行買進二十餘萬元龍洋則用場不廣銀折已小去一錢二分本月份標金之價亦無漲落最高（十一日上午）開過二百四十一兩四錢最小（八日下午）開過二百三十五兩八錢各銀樓足赤飾金因鎊價與赤條價甚平穩故亦無升降調查至昨日止除中孚興業四明鹽業中華等銀行外其餘華洋各銀行曁各錢莊存數照錄於下麥加利存銀二百零四萬洋一百四十八萬滙豐存銀三百三十萬洋一百三十三萬大條一千五百二十一條德華存銀四十六萬正金存銀四百三十四萬洋七十七萬道勝存銀二百九十五萬洋二十九萬大條七十四條通商存銀十萬洋五十萬東方存銀一百八十八萬洋十六萬花旗存銀一百七十四萬洋九十二萬華比存銀三十四萬洋四十萬三菱存銀六萬洋二萬和蘭存銀二十九萬洋九十二萬中國存銀一百五十六萬洋二百六十九萬台灣存銀八十一萬洋六十六萬住友存銀二十二萬洋四萬各錢莊存銀一百五十五萬洋二百十五萬交通存銀五十四萬洋一百十三萬有利存銀二十二萬洋十萬中法存銀四十三萬洋三十四萬三井存銀八萬洋一萬總計存銀二千二百九十一萬洋一千三百九十三萬大條銀除熔化寶銀四百餘條尙存一千五百九十五條 
[修改稅則委員會常會紀要]  
　　昨日（星期六）爲修改現行進口稅則委員會公所常會之期到會者外交科長陳海超海關監督馮國勳及會員張煜全朱神恩施弼正副主任曾李賴諸君聞因歐戰發生後進口貨價日增調查近年貨表表以何項爲準應即討論並提出各國現行稅則表冊爲比例云 
[租用德國郵局之條件]  
　　本埠德郵局自經中國當道收管後現由上海郵務管理局向中國當道租用最下層三小部分經交涉署提出承租條件五欵業已磋商承認所議條件如下㈠所有每月租金二十五元應於每月上期交由交涉署收管㈡租期應以戰時停止之時爲限到時卽應交回本署㈢該局內原有器具及裝置等件均不得移動毀壞㈣該局保險費應由承租者攤算擔任照付㈤該局現極完好如承租者欲自修理其修理費應自行付給 
[南北米業開會之通告]  
　　嘉穀堂米業董事因聞南北米店貪小之徒私減磅量致爲捕房干涉者巳有多起若不設法整頓實與全體名譽大有妨碍茲定明午特開全體大會討論保守信用嚴禁私自扣量辦法茲將通告錄左敬啓者吾業售出米石量器向用斛子問有磅秤者亦皆照海斛斤量合準同業誠信交易從無陰減之事近年以來一二店舖售出米石磅量或有不足不獨用戶嘖有煩言甚至爲捕房干涉長此不爲整頓動受干涉受累胡底同業爲自保信用起見邀集南北同業開會公議僉以與其受人干涉曷若自爲取締議决由本會鑄發磅錘劃一南北巿同業磅秤當經擬章呈請縣署給示遵守並抄示呈奉江蘇交涉公署抄章行廨立案一面公函總商會立案轉請英法兩公堂一體給示在案一俟頒到即須實行惟同業領用公磅事屬創舉而一切較驗手續頗爲煩重茲特邀集全體同業准明午在天后宮後樓本會開同業全體大會討論實行方法務祈准時惠臨其同討論俾收集思廣益之效而得推行盡利之便萬勿見却 
[華界理髪同業開會記]  
　　本埠華界理髪匠被租界同業工人鼓動要求仿照英法美租界一例加價後經該樂領袖湯世斌約俟邀集全體會議解决巳誌前報茲悉昨經該領袖在育龍橋整容公所內邀集湖比帮領袖方効廷陸春山揚州帮領袖陳四海陳永年鎮江帮領袖吳志發趙永奎句容帮領袖徐錫卿董朝福本帮領袖周惠卿陳竹廷顧發全馮茂春以及雜帮各店主及年長夥友等到會者約三百餘人二時許首由總領袖湯世斌宣言理髪店自光復以來增加各種香水香粉香油等及所用器具大都改用洋貨較之清季身本加重雖蒙主顧加價亦甚爲難夥友方面疉受各種增價影響未免入不敷出然而店主擔負房金伙食開支頗大應請顧及况南北巿而不同各有行規前日北巿同業叙衆七八十人來南要求照加所以邀請各帮會議正在互相討論之際店夥方面頃刻叙集六七十人擁至公所聲稱若不加給亦須一律罷工卽經各領袖開導囑令回店照常工作免得雙方受虧况南非北比警察最惡叙衆閙事若不肯散一被干涉各店主人微言輕實難爲力如要商議儘可舉出代表先行接洽即經各夥友公舉陳金生張桂林等六人爲各帮代表聲稱現在加價三分照常分拆外另加每月薪水一千五百文惟南市素係四六分賬各夥亦知開店不易故並不要求加價惟向例每天早晚兩次吃粥午膳吃飯實難果腹務請以後午晚兩餐均須吃飯以免另買點心當經湯總領袖允於一星期內邀集閘北各帮各店主再開全體店夥大會以免日後再生枝節工人代表亦即允爲勸導上工致散會時已七點餘鐘矣 
[東方六大學續賽足球記]  
　　本月五日本報曾載六大學在南洋球場比賽結果爲約翰勝一與之○比咋日南洋約翰二校又經比賽即前載復賽之期南洋全體學員乘滬杭專車赴約翰球場各執校旗精神煥發約翰學員亦全體到場兩校同學會會員到者亦甚多各助母校球員之興聖瑪利亞女書院運動部學生與來賓約計二千餘人是日天氣較首次和暖自下午二點四十分兩校球員入場開賽先約翰位列逆風兼南洋球員取攻甚猛故球每入約翰門前幸約翰守門者手足敏捷屢招揮出至三點三十五分爲上半節比賽之告終雙方未分勝負休息一刻於三點五十分易地再比兩方約賽十五分之久後南洋球門被約翰球員袁慶祥於五分鐘內踢入二次此二次俱踢自由球是時兩方愈踢愈猛至四點三十五分爲下半節之告終結果約翰勝爲二與○之比散場南洋學生仍乘專車歸校茲將兩校比賽足球人員錄下約翰球員沈嗣良（隊長）謝國華（守門）袁慶祥唐樹屏郭應木馮建維汪成榮余衡之袁立初岑堃馬德泰南洋球員何景崇（隊長）中國橊（守門）張信甫李大星李大勝楊天擇丁人鯤顧光寳黃寳潮李樹本羅錫暄 
華界新電車路告成續誌 
　　華商電車公司在西門外王家闕路直達滬杭車站一帶鋪設軌道接通路線業已工竣昨日午後三時在彼試車今日即實行載客聞由老西門至尙文門爲一站利涉橋爲兩站滬杭甬火車站爲三站每站二等票售一分頭等票三分如由西門直達車站者頭等票售六分二等三分云 
[海軍總司令之調遣]  
　　海軍饒總司令以浦口現有軍用物件運閩須交軍艦裝儎而駐泊長江各要口之軍艦皆因防守緊要難以調派爰特電令駐泊浦江之楚有砲艦及海鳬運送艦迅即赴寗聽候差遣聞該二艦日內即須裝足煤斤駛寗候差又聞新造永健永績二軍艦應裝大小各項砲械及無線電機等物均經安置完備惟艦內火藥庫曁官弁水手士兵夫役人等之艙房尙未裝配舒齊而海軍饒總司令因欲派調迭飭趕緊告成故由造船塢昨飭鐵木各匠迅將該二艦未完工程務於陽曆二月底告竣以便駛寗聽候差遣 
[砲彈加倍製造]  
　　陸軍部以過山陸路兩種快砲之砲彈向由上海軍廠製造每日定有限額茲因軍用浩繁擬照原定之數增加一倍業於前日令行滬廠謝總辦核議能否遵照增加之數飭匠造成以及約需添造工料兩費若于迅即報部核奪云 
[普濟輪船失事八誌]  
　　溫州同鄕會昨今兩日接到旅京溫處同鄕及溫州布業公會旅杭同鄕爲普濟沉沒演成慘劇事之電函三件登錄如下（旅京溫處同鄕來電）普濟沉沒死二百餘人聞之心慘除專電責問招商局外請先嚴重交涉總以達到優恤及派新造大輪往返溫甬滬爲最要溫處旅京同鄕杜師業等公叩尤（溫州布業公會來電）此次普濟慘刼我甌紳商生命財產損失甚鉅慘痛已極敝會裝貨八件值銀二萬二千餘兩除電招商局謝仲笙要求完全賠償外應懇貴會就近交涉溫州布業公會眞（旅杭同鄕來函）閱報痛悉班老夫婦曁各屍身均未撈獲馳盼莫名查普輪被撞時天無積霧與新豐未遇之前普輪曾放號音數次竟不知趨避受撞後又不放船施救是新豐船主有意破壞普輪而溺斃船客也此皆當時倖免者來函所述若輩現尙在滬均可證明務祈諸公向招商總局痛陳新豐船主之罪以雪沉寃於萬一且被撞時在夜分不久輙沈溺斃之屍必在船艙並請諸公責成該局設法將普濟撈起以冀屍身不壞至如何賠償損失以及給卹之處均請嚴重交涉惟念溺斃多命屍又未獲不勝憂灼敢奉區區統祈察納旅杭同鄕潘國綱蔣作藩陳範鄭廉張靖方悌徐鯤林映清伍承喬李爽夏魁陳經同頓首 
　　溫州旅滬同鄕又於昨日（十一）撈到八屍移放息影公所合前爲二十三屍內多溫州及寗波人前日撈到各屍內有徐班老男僕一名咋日撈到各屍內有徐班老女僕一名初撈到時該女屍面發鐵靑色嗣經該親夫某向前痛哭耳目及口鼻間突湧鮮血慘不忍覩 
　　招商局自派輪撈屍後已越數日未曾撈到一屍所派駁船二艘均停泊吳淞口外距普濟出險地點尙有七十里殊屬不滿人意聞溫州同鄕本日（十二）又撈到十二屍運往招商碼頭招人認領 
　　寗紹兩同鄕會昨接旅杭同鄕符積康來函云普濟被撞立遭沉沒遇難者數十人聞之愴然其沉沒之速殊出意料之外推究原因良以船身不堅所致頃聞諸公有發起將素以老朽聞之江天輪停駛滬甬另以他船繼之足徵關懷桑梓造福同鄕曷勝欽佩惟希積極進行冀達目的我同鄕實利賴之一 
[地方檢察廳失竊烟土續誌]  
　　上海地方檢察廳贓物庫於本月十號夜失竊封鎖庫中之烟土五十六斤共計八百九十六兩値價一萬餘元此項烟土爲元龍里三十五號山東號客林煕臣所販運之烟土當經林檢察長查悉除派警偵查外又移請淞滬警察廳飭警協助查緝各情已紀昨報茲悉此案發生後林檢察長大爲震怒調查當時失竊情形大有種種疑點曾將贓物庫內外各公役並十號夜班各門崗法警傳案詰問均不知竊賊從何而來但該廳全體法警均負防衛之責當由警長梅南枝要求林廳長派員分詣各法警寓所偵查毫無影響昨晨林廳長又特出賞格謂如有知風報信因而破獲原贓者賞洋一千元儲欵以待决不食言云云至林熙臣販運此項烟土已經法庭訊明判决監禁二年二個月並科罰洋一千元林奉判不服二次聲請上訴該廳本定於昨日備文將林熙臣派警申送江蘇高等廳訊辦茲因贓物庫失去此項烟土故林熙臣上訴一節暫行中止昨日並不起解 
[串竊紅土案省釋兩人]  
　　日商郵船會社控苪春泉盧永祥與蔡如清等串竊茂海路一號門牌六號貨棧內値洋五萬元之紅土六箱業經虹口新閘兩捕房中西包探將苪盧蔡三人先後查獲解送公共公廨訊判分別管押在案昨由新閘捕房派探將苪盧兩人解廨據該探等禀稱被告二人現經詳細調查並無證據是以解案請示中日問官以苪盧兩被告旣經捕房查無證據遂判一併開釋蔡如清仍着押候訊究 
[浦東三榮街大火續紀]  
　　浦東洋涇口日商三井棧附近三榮街葛姓糖食店失愼延燒房屋四十餘間已誌昨報昨經該管三區二分駐所王警佐派警查得該處房屋係工頭李榮桂之產均保有火險店舖保險者祗有張升昌糧食雜貨店及榮江泉浴池兩家徐皆零星小店貧苦居戶損失亦屬不資故除派警在火場照料外復飭傳糖食店主揚州人葛春生到所申送三區警署經解警正詰據供稱是日因油汆花生灶下之火冒出烟囱致兆焚如等語當以事出意外從寛交保開釋查該處邇來火警迭見三年之間已發生五次深望當地商民亟組救火會以善其後是亦亡羊補牢之計也 
[海盜搶刦後又復擄人]  
　　往來閩滬間之板木船金順風號此次裝運木植川閩來滬前晚六時半行至吳淞崇明脚小黑沙地方正欲進港停歇過夜詎突來盜船一隻上有盜匪十餘人各執快鎗單刀長鎗蜂擁過船大呼驗查私貨當經船老大烏錦林告以並無私貨彼等不理卽將烏扭至盜船一面喝令各盜將船中現洋衣服三大箱扛至盜船並向烏索欵千元烏無以應各盜即將烏推閉頭艙中向船夥言限汝十天備洋千元至甯波鎭海七里奇港內向首領馬老班取贖過限卽將烏拋入海中汝等若報官廳根究下次遇見卽將全船之人一併殺死言畢遂揚帆而去該船副老大高蘭發祗得喚顧小輪將船拖帶於昨午來滬停泊南碼頭高卽上岸奔赴議記木號報告並商借欵項擬往該處設法贖回烏船主以免被害云 
[續紀熱鬧巿鎭之盜案]  
　　引翔港北鄕沈家巷鎭前日晚間被盜連刼張長順南貨店公益染坊居戶張毛毛朱毛毛等四家並刃傷事主張雲生頭面得贓逃逸經鄰近馳報引翔港五區四分署會同閘北四區各署派警四面兜捕獲盜王見喜王念椿胡月山李長林唐可章戴立柱等六名贓布百餘疋併解總廳發交司法科傳到事主候訊等情已紀昨報茲經劉科長於昨日飭探傳到事主張雲生張毛毛朱毛毛祝掌生等到案提同在押各盜嚴詰首由事主張雲生供稱是晚各盜入門卽將賬台上銀洋如數攫去繼將我手上金戒捋下稍與爭執卽用刀往頭上亂砍致遭砍傷旋經劉君騐視屬實即令退下繼據公益坊主祝掌生聲稱我等任彼刧掠未遭行兇惟各盜出門時門首油缸蓋上站有十一二歲之女孩見盜恐懼大聲哭泣卽被最後出門之一盜用鎗向孩開放幸擊在缸上人未轟斃但缸已粉碎油流滿地云云又據張毛毛朱毛毛同供我等雖遭刧掠幸未受傷請求嚴究劉君得供後即提各盜逐一鞫訊該盜等因事主供證鑿鑿無可抵賴均供認持鎗行刦得贓不諱後經劉科長禀奉徐廳長備文於午後飭派警衛隊一排又派偵緝隊士八名一律荷鎗將獲盜王見喜戴立柱王念椿胡月山李長林唐璋生六名押解松滬護軍使署軍法科請爲收訊所有起獲原贓布疋飭令事主先行領回餘贓諭令事主張雲生祝掌生張毛毛朱毛毛卽日赴軍署禀請追還並聽候備質張等遂遵諭而去 
[三誌緝獲搶刦瀛豐錢莊之强盜]  
　　滬南外鹹瓜街瀛豐錢莊於陰曆十一月初四晚被盜搶去現洋金戒等贓即經該莊主包榮堂報告該管第一區署曁淞滬警察廳請緝在案現由偵緝隊士據眼線密報是案正盜譚濟斌匿居閘北共和路厚祥里二百四十九號門牌羅藎臣家當由該隊長派隊士朱仁泉李志賢李廷才帶同線人前往閘北地方將譚羅二人一併拘獲並搜出印布一方上有江蘇水警第二臨時警備隊敎練中華民國二年九月一日給又子彈二十餘顆單刀兩把解廳後詰據譚供湖南湘鄕縣人前在上海高昌廟砲隊營當過排長於民國二年六月解散回籍有舊同事陳升祥前在護軍營當教練官派我爲什長迨三年六月解散後回至漢口今年八月又到上海與羅同住閘北除供認行刦該莊贓洋外又供出搶刧公共租界長浜路某姓家銀洋九十餘元又虹口施明記家銀洋四百餘元楊樹浦某烟紙店洋二百餘元至行劫該莊時共糾集五人進內尙有五人在隔壁弄內把風又據羅藎臣供湘潭縣人年三十二歲前充水警廳敎練官等語未幾又獲劉春福一名住居南巿賴義碼頭年三十一歲前在三泰碼頭緝私船上當過艙長停歇已有二月並在劉家中搜出手鎗一支子彈多顆刻由該隊等問明連同起獲刀鎗兇械一併申解司法科聽候研審 
　　譚濟斌並二房東羅藎臣又供出同黨陸老五一名業經隊士郝樹林金殿臣馳往三泰碼頭將陸拘解到廳昨日午後經司法科劉科長提案研詰譚濟斌供有從前遺下之舊快鎗三枝二枝業已借出其一枝由獲案之陸老五借去惟陸等是否往刦瀛豐錢莊亦難指實復提陸老五詰訊不認搶刦後經再三盤詰始供有王某聞與此案有關當經劉科長判令分別還押一面禀明徐廳長立飭偵緝隊派令隊士馳往所指地點嚴密拘捕務獲解究　　新閘梅白格路三十號門牌住戶田文奎之子老三亦被譚濟斌供詞牽涉前日由淞滬警察廳派警持文投請新閘捕房加派中西包探往拿田老三無着遂將田文奎拘入捕房昨解公共公廨由中西包探與來警上堂禀明前情經俞襄讞商之日副領事林君判田文奎准交來警帶回歸案訊核 
　　瀛豐錢莊於前昨兩日接到郵遞匿名恐嚇信兩封字跡相同顯係一人所爲函中謂自此案發生後爾等出有重賞希圖破獲 
 
 
 

Page 11

 
 
故余等特致函警告倘或不悟再向官廳追緝我輩惟有以激烈手段對付立將炸彈奉贈末叙寓口界新街某粥店樓上該莊各夥接函後巳送交莊東閱看並詢問應否繳呈官廳存案備核請卽酌奪云 
[恊拿眼線指點之強盜]  
　　英租界捕房中西包探前日至閘北五區二分所報稱截刧南京路大豐永金舖金條案內之要犯王安羣近據眼線報告每日在寶山路寶興園浴堂內洗澡請爲協緝等情卽經牛署員加派探警協同來探至該浴堂將王拘獲解送司法科押候訊明核奪 
[强盜聞風逃避]  
　　住居美租界七浦路慶生里六百零五號門牌之婦人根寶近與華界某姓家被刦案內之盜匪姘識經淞滬警察廳偵探偵知投請滙四捕房加派中西包探於昨晨協往兜拿詎該匪消息靈通業已逃逸該探等卽分投回報警廳捕房請爲核示 
[浦東小學校近聞]  
浦東中學附屬高等小學校自民國四年夏遷至本埠南市馬家廠後其校舍本暫租江蘇海運局舊屋現因生徒日形發達房屋不敷特於六年秋間由該校校董會議决出資向官產處將海運局房屋基地全部買下擬於陰曆年外重行翻製新校舍擴充學額添辦國民科以宏造就再該校於上學期始增加商業科敎授種種商戰場中必需之知識如簿記驗幣及滙兌等大都注重實用學生課餘作業外又有演說會以練習其口才組織以來成績頗優昨日又爲第四次大會之期特請第二師範學監王乘六君評判其結果以苪壽先等六人爲最優勝 
[萃英學校之擴張]  
　　北浙江路華安坊私立萃英學校主任高紉秋君因各敎室學生過多於陽曆年假開學以來已另闢敎室分級敎授俾敎員學生兩得其益所有男女各敎員除陸志達陳敬先費學剛鄧侃筠劉儀整外又新聘周芳範王惜梅二敎員擔任國算手工等科 
[催繳補助敎育經費之茶捐]  
　　浦東爛泥渡沿浦一帶大小茶館計有六十餘家前經洋涇巿經董辦事處呈請上海縣公署核准按茶館營業之大小每月抽捐若干以充當地學校經費自開辦以來各茶館類皆繳納惟有爛泥渡鎭萬福萬華兩茶肆意存觀望延不繳納昨經劉經董致函三區警署請爲派警知照諭令趕速繳納解警正以此項收入關係學校用欵未便稽延故卽飭警前往追繳以維學務而儆效尤 
[慈善家澤及枯骨]  
　　閘北地方遼闊處處與租界毘連路政衛生最關重要惟境內住戶以客民居多且又大都貧困謀生不遑故無論成人小孩一經病死即將屍棺拋棄空地無力營葬向由閘北慈善團雇用夫役逐日查收掩埋日必一二十號現在義塜地上屍骸已滿無可再埋故由該團議董趙灼臣君將坐落眞茹鎭祖遺則田約二十畝撥助該團充作義塜並擔任建築積骨塔兩座搭址卽在該團新購之談家橋東彭浦鄕金七圖吉字圩計有基地七畝俟開春天氣和暖卽可動工興築趙君澤及枯骨亦可謂好行其德矣 
[當票漏貼印花之補救法]  
　　上海總商會昨接江蘇印花稅分處公函云查江蘇全省典業公會前因各典當票漏貼印花時被檢查處罰公議自行防弊之法於每晚檢查坐簿本日收當滿四元者幾號共貼印花幾分各號數與印花分數不符本日必有疏忽漏貼之票假如漏貼印花一分即將此一分印花貼在坐簿並在坐簿上標明（某日有塵心貼印花一分已貼於簿上）等語遇有漏貼印花當票發現必先查其坐簿有無補貼如已自在坐簿上早行補貼即不得遽行處罰原於防弊之中仍寓恤商之意呈奉省長指令本處議復並據先行函陳到處當查典商所議辦法係爲䘏商防弊起見尙屬可行即經核明呈奉省長指令准如所擬辦理抑卽轉行遵照等因奉此除分行外相應函達貴商會卽希轉行遵照爲荷 
[緝私巡船扼要駐紥]  
　　滬西日暉港對岸之浦東周家渡爲通達三林塘周浦新場等處之要道邇來梟匪販私皆從該處私運渡浦茲爲兩浙緝私二營第一隊王隊長查悉業於昨日派巡船兩艘一駐日暉港一駐周家渡以資查緝一面函致該處警區李巡官請爲隨時派警協助 
[滬城兩報火警]  
　　前晚八時許大南門內西白漾弄二十四號門牌蔣義興紙坊柴房內不戒於火燬去平屋一間二區二分駐所孟警佐即飭巡警將該作主蔣瑞文拘解到所查得該紙作於本月初五夜亦曾失火以其迭次失愼申送警察廳訊究又昨日午後新北門內張家路中某小雜貨店亦告火警當由各區火會馳往救熄不致成災一區二分駐所亦卽飭警往拘起火之人到所候究 
[德人請領存欵利息]  
　　德人維仁請領存放德華銀行第五·五六八號銀三千兩又第六·三○○號銀六百兩之利息報由和領函致交涉署電請外交部核示茲聞已奉部電核准薩交涉員除函復和領外一面函請德華清理處查照辦理 
[德人不理貨欵案之辯論]  
　　楊朝生延代表律師至公共公廨控訴德國人斐脫喇（譯音）不理積欠貨欵洋四千餘元由廨訊判兩造將賬簿呈案再行訂訊在案前日午後由廨傳集兩造人證經俞襄讞會同義羅副領事訊據原告代表律師陳明案情並由原告楊朝生訴明被告積欠貨洋延約不理各節繼據見證張新吾投稱前在被告所開之德隆行內爲式老夫祇做一月即行辭歇原告與被告往來之賬由我代寫於去年正月份至九月止結欠洋三千九百九十六元一角一分並將賬簿呈案請察質之被告斐脫喇供稱從未雇用見證張新吾爲式老夫所欠原告之欵祗有二千元其餘不能承認中西官判兩造退去候再復訊核奪 
[破壞烟禁之科罰]  
　　福建路（卽石路）四十七號門牌廣德隆香烟店內因私售前門牌烟膏被老閘捕房捕頭偵悉於前晚派令中西包探協同前往查獲烟膏連同該店主朱一清帶入捕房昨解公共公廨經中西官訊實以其破壞烟禁判罰洋六十元充公烟膏送往海關銷燬 
[追獲攫取金簪之匪徒]  
　　匪徒虞阿毛前日午後在福建路攫取王徐氏金簪圖逃被氏鳴捕追獲人贓帶入捕房昨解公共公廨經中西官訊供不諱判虞押西牢二月贓交王徐氏領去 
[不認冒探拆梢]  
　　流氓李阿大前日冒充包探至虹口百老滙路二百八十八號門牌周惠珍家誣指竊取某紗廠貨物希圖勒詐當經周妻陸氏鳴捕將李拘入捕房昨解公共公廨請究先由原告夫婦上堂證明被告冒充包探誣指行竊希圖拆梢訊之李供陸氏先與民人姘識近又與周交好同居該處向之理論反被誣控拆梢求察中西官以李非安分之徒迭經公堂懲辦有案判押西牢二年期滿逐出租界 
[迷路女孩待領]  
　　麻面女孩朱阿香年約七八歲身穿柳條布棉祅外罩紫紅布單衫竹布飯單柳條布破夾袴白絲洋襪柳條布鞋子禿頭梳髪辨二條紅頭繩紥根在法新租界迷路啼哭爲捕查見帶入捕房經捕頭詰據該女孩稱在閘北义袋角鼎豐木廠附近顧姓家爲使女因出外購物以致迷路當經飭探曹福昌帶同該女孩往查無着回禀捕頭昨送法公堂經中西讞員判送善堂留養候領 
[父女在途失散]  
　　女子費翠英年十六歲寗波慈谿縣人前日隨其父費石漱乘新寗紹輪船不滬在途走散至閘北迷路由四區崗警查見帶入區 
署經姚署長訊明情由諭令留養候召屬到案詔領 
[再誌老虎黨流氓互鬬之懲儆]  
　　箱片老虎黨流氓李四子丁小五子前與虹口老虎黨王長生唐小毛等向城內新開某衣舖索得陋規洋一元被丁等私自吞用王唐兩人遂與結仇各糾同黨數十人在法新租界持械互鬬丁等以利斧將王長生唐小毛兩人砍傷嗣爲探目沈德福將李等一併拘獲抄出兇器解經法公堂訊供屬實惟王長生因砍斷腿骨尙未醫愈故未到案判李丁各押一年期滿驅逐現界唐亦非善類姑念受傷着令出境在案現經捕頭查得唐前犯刑事經公堂判押西牢期滿逐出有案故又於昨日解至公堂請究中西官向唐略詰一過以其不應復至租界犯事着押六個月期滿仍永遠逐出租界 
[小孩碰翻火爐]  
　　京畿滬憲兵唐印壽劉貴廉昨日午後一點五十分時奉令游巡街道行經新北門內勸業場後面德興里地方突見一千零七十二號門牌樓房內烟火冒出知係失愼當即入內援救詎料房內並無一人急行撲滅聞其起火原因係被小孩誤將火爐碰翻燒及牀帳情急逃出遂卽鳴警傳同事主傳姓解送二區一分署訊究 
[朱瞎了老弟告狀之笑話]  
　　寓居新世界游戲場對面大慶里二百零三號門牌已故前清江蘇臬司朱竹石之胞弟蘭石在公共公廨刑事科呈控伊妾朱陸氏於陽曆去年九月至本年正月二號止與婢女梅金陸續捲取值洋一萬一千三百六十元之金珠飾物潛逃等情由廨准飭該管老閘捕房昨派中西包探陸氏與婢梅金拘解公廨先由原告代表律師上堂陳述案情請究訊之朱陸氏亦延律師到堂辯稱原告揑詞誣控有違新刑律第一百八十二條應處二等至四等有期徒刑查本案未發生之前原告之子朱雲鷗媳孫氏與另一妾吳氏在被告臥房內攫取被告值洋六萬餘元之金珠飾物被告即至敝律師處商議起訴原告得悉亦至敝律師寫字間理勸和平解决詎原告一面理勸一面即投公廨起訴故其起訴在前現經被告控奉公堂出票查提原告子媳及另一妾吳氏伊等聞悉已逃回平湖原籍應請將原告拘留着交被攫飾物並處以應得之罪今被告可以毌庸交保云云即經張襄讞商之義副領事羅君諭令朱蘭石到案研詰口供詎朱到堂略述數語卽乘問下堂跨上馬車而去其時被告代表律師又起而聲稱原告情虛故於訊供時逃避須請出票提究並請將朱蘭石現寓房屋發封聲訴至此經原告代表律師爲朱代爲辯護中西官以原告朱蘭石此種舉動實有不合遂會同簽判云姑准被告律師之請被告免予交保深恐原告逃逸先將雲南路大慶里二百零三號門牌住宅發封一面飭提朱蘭石到案澈究此判 
[衍慶里看門巡捕被控]  
　　日商飯森梅男控厦門路衍慶里一百零七號門牌所雇看門華捕徐世鑲又一百六十一號門牌所雇看門華捕孔慶和阻止貨車出入並追至絹絲公司將工人顧德昌劉世英兩人毆傷等情昨晨由公共公廨復訊原告偕絹絲公司司賬吳炳陸投案訴明前情並延律師到堂請究又據顧劉二人投訴被告阻止空車出入因該弄內停有汽車之故惟不應持警棍兇毆等語訊之徐孔兩捕亦延律師到堂辯稱當時被告等亦被原告拳打足踢業已另行起訴應准被告等交保候訊云云中日官判徐孔兩被告各交五百元人洋並保候下禮拜六再訊 
[紗廠用人行竊]  
　　楊樹浦日商第二紗廠控西崽邵桂芳行竊現洋鈔票二千餘元昨由捕房將邵解送公共公廨經中日官復訊屬實判邵押西牢年半示儆 
[竊賊推跌事主]  
　　川沙人殷順英昨日下午四時許潛入浦東爛泥渡婦人張氏臥房內竊取衣服等件携贓圖逃其時適張氏回家撞見喊捕殷竊膽敢拒捕將張氏推倒跌傷腰部旋經崗警到來帮冋將殷竊連同張氏併解三區警署經解警正訊據殷供認竊取不諱判解檢察廳訊辦 
[粵探查獲贓賊]  
　　粵人謝長成昨晨潛至北四川路一百六十五號門牌盧熙沛家撬開後門入內竊取呢大衣西帽等物圖逸適被粵探江標查見將謝連贓帶入捕房禀明捕頭押候究辦 
[銷贓被探撞見]  
　　無錫人王三元前日在北蘇州路三號門牌業廣公司內竊得鉛水落等物携至寳山路附近賣於舊貨店主王金生適被包探沈阿炳撞見將兩王一併拘入捕房經捕頭詰悉前情諭着押候併解公堂請辦 
[滬海道署批示二則]  
　　滬海道公置昨批海門敎育會會長陸中和呈爲維持畝捐以保敎育現狀由據呈維持畝捐以保敎育現狀各情甚有見地仰候訓令海門縣知事查照酌量地方情形核明辦理並候省長批示遵行此批又批商民朱維藩等呈爲深恐義渡陽奉陰違請求分別行飭隨時查察由呈黏均悉候令工巡捐局轉飭隨時查察不得違章需索以安行旅此批 
[淞滬警廳批示照錄]  
　　寶成銀樓批據呈已悉查行竊福泰銀樓之犯業經移送法庭訴究所請併案訊追可卽逕往聲請本廳負緝暴安良之責對於該號被竊飾物歷經嚴飭警探查拿據呈前情仰卽令行跴緝此批來函 
[公立醫院來函預防肺疫]  
　　敬啓者昨接晋電知山西歸化城薩拉齊現在發生肺疫業已傳至豐鎭致斃比國天主堂敎士三人惟華人死者尙未知確數查肺疫症初發時起於胸部頭痛乾咳痰內雜有血點吐而不瀉卽不可救蓋肺部已爛也其血點內含有黴菌一經唾地隨風晒乾飛揚人口鼻中即傳染疫氣往往三五日間遽致斃命爲禍極烈前淸宣統二年東三省長春一帶肺疫大作死者至數萬人之多民國元年有牛莊輪船來滬水手患有此疫因而傳染始見於上海之法界自來火行街升和里傳至英租界之福建路再傳至甯波均經鄙人創辦之上海中國公立醫院查出送院療治惟因受毒已深本難挽救共死一百五十餘人共傳染去甬者並由院中派醫根蹤追往撲滅幸而辦理得手未致蔓延當時曾呈請政府派令治疫專科伍連德醫士來滬化驗病人血點確爲肺疫且深贊辦理得宜此次晋地忽又發現斯疫相隔雖遙然豐鎭爲張綏車路必由之地傳染極易現聞外交團已要求政府派令伍醫士前往辦理并停止張綏火車開駛以資防範鄙人已囑公立醫院籌備藥品病室且預置口鼻罩多具以備防疫之用倘租界內外各舖房居民遇有此項肺疫發現務請速至閘北寳山路天退菴左近中國公立總醫院或至北京路公立醫院事務所報告以便立時查驗療治以杜滋蔓而絕疫源爲此函祈貴報登入來函欄俾供衆覽并請各界注意爲荷[  中國公立醫院務理沈敦和啓]  
雜評二 
[防疫與防兵（步陶）]  
　　西報主張防疫下關商會主張防兵皆仁人之用心也夫疫症傅染其殺人之速固無異於無形之刀兵而一氣感召大兵之後當有凶荒疫症之相隨則是兵與疫事實上蓋有互爲因果之關係矣顧北京醫院長與上海工部局醫員對於疫症之預防皆確有平易可行之辦法今下關商會之所謂保商和平會者其辦法不知抑又何如也 
　　消毒藥水也防疫浆也皆疫症未染至吾身時所賴以預防之藥品若不幸而既巳罹之則救治尙無適當之藥劑中西疫症學之研究者誠能發明其療治之方以普濟一般疫區之羣眾其慈悲當不在救世主下此殆；十世紀中醫學界 
之一大問題與至於中國兵禍西南方面固早已苦之有日矣今之所謂預防者特即尙未遭兵之省分言之耳然苟一念及民國主體何屬則所當有事者非僅商界之一部份且非僅未被兵省分之保持和平方法蓋吾民自起而救濟吾國正無益於國人之自起而療治其被疫之病人也然而醫國聖手其究何在耶嗚呼 
[本館敢事一] 　 
本館本埠訪員王佑之自陽曆一只一日起業已辭退恐未周知特此告白 
[本館啓事二] 　 
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[松鶴壽序] [  六宜軒主人]  
　　蓋聞仁者以靜爲主宰空山堅不拔之操仙人以術爲飛昇遼海獻長春之福老而愈健者斡貞元之運軒平遐舉者寄高曠之懷詩賡天保之章岡陵獻頌人上華封之祝鳳皇來儀高澗稜稜天地同其悠久秋空渺渺日月並其升恒若夫大椿有五百歲之運惟松也可以攀躋神龜有數千年之靈惟鶴也乃能嫓美是皆造物殷勤不必專美於人壽也懿哉髯叟萬年化青牛於大樹歸來千歲羨令威之後身松本羅漢精英獨標勁質鶴具雲宵氣槪雅擅奇姿龍鱗虬斡森然拔地之材玄裳縞衣渺矣摩天之翼說者謂松鶴遐齡非萬物所可及而亦千秋所特出也今想夫四時不彫耐歲寒而獨秀九臯直上聽霜天之一聲挹冬嶺之孤標高人寄詠吹繡山之玉笛仙客多情而是松也或雨露以含姿或冰霜以勵節而是鶴也或西山以寄迹或東海以藏身豈無炊以爲薪如焦桐之可惜煑之爲炙作沸鼎之幻想者乎然而松鶴之儀表可風松鶴之心胸自古昔者扶風道上松腰則緊馬留痕華岳峯頭鶴背則天風高舉看松可以名庵騎鶴居然有路錯節盤根捲濤聲之謖謖清遠閒放想骨立之軒軒所以大夫之號曾受秦封仙禽之名亦傳丁氏歷山中之歲月翠幹長春歎城市之人民羽衣猶昔然則千秋萬歲而不老者非松與鶴耶其有不壽者幾希况乎堅如金石偕古柏而不改其常貌亦清癯守寒梅而愈形其潔是以精神強固同歲序以長新豐致清高與河山而並壽也瞻拜壽宇敢效嵩呼　鑠者是翁山靜雲根之石飄飄乎仙骨月明華表之時秦漢而還八千歲奇姿蒼古蓬瀛不遠九萬里塵夢初醒籌域重開壽山轟立松耶鶴耶豈凡物所可比耶爰稱觴而爲之序㈥ 
家庭常識 
[自洗絨布衣]  
絨布衣服若給澣衣婦洗每用粗物去汚將絨頭擦去即不溫暖可自用肥皂擦一遍置洋磁面盆中水平衣面將磁盆置火盆上沸之約一小時以清水冲之潔白而絨布無傷 
[火鷄湯] 　 
客來不速或客居菜不適口時可購火腿二兩油雞四兩用清水一碗置洋鍋中不加他物置火油爐上約一小時食之湯鮮美而鹹淡適宜肉又爛頗適口 
[久藏凍豆腐] [  賊菌] 　　 
凍豆腐爲冬日美品惟一至春和卽無法製然在冬日可以預藏法將已凍透之豆腐用滾水燙透擠乾置日光中晒之晒時最好用網籃置晒台架上易乾且免爲鳥啄晒乾掛簷內通風處至來年三四月煑而食之其味如恒惟不能至暑夏之時因經過署天則生油氣 
[擦紫銅香爐法] [  楊文海] 　　 
家用紫銅香爐日久不擦致生靑綠且光暗年底取出頗不易擦可將香爐中燒炭數根候熱外用酸醋力擦之即光亮如新（却酬） 
　　更正一月十日豚之醋漬法第三行第十二字下脫（熟切）二字又第十五六字（鐘後）係（長塊）二字之誤 
新酒令 
[紅樓目酒籌百種（續昨）] [  雪香]  
俏平兒情掩暇鬚鐲（席問代人瞞事者飮）暖香塢雅製春燈謎（得籌者製一謎語一分鐘後無人射中免飮）王熙鳳效戲綵斑衣（衣服艷麗者飮）弄小巧用借劍殺人（得籌者令一酒量大者與酒量淺者猜拳）林黛玉重建桃花社（得籌者讀桃花詩句兩句否則飮兩杯）（見土儀顰卿思故里（各賀旅客一杯）惑奸讒抄檢大觀園（得籌者執壺視席間有酒淺者斟滿令飮滿者免）薛文起悔娶河東吼（閫令森嚴者飮）賈迎春誤嫁中山狼（不懼內者飮）占旺相四美釣游魚（與四人猜拳）薛寶釵出閨成大禮（衆人公賀得籌者一杯）瞞消息鳳姐設奇謀（與合座行猜物令猜法隨定）尶尬人難免尶尬事（得籌者飮三杯）（未完） 
集益錄 
[第七十九問] [  吳廷揚]  
　　角屑製板亦屬廢物利用之一鄙人因家庭常識載有吳索娟所示一則前曾實地識驗如法泡製不謂化散爲整法本不難蒸濕至乾事殊匪易鐵板壓榨非乾不可鄙人則燖至一部分成塊一部分仍係黑水成塊之部再燖則內層成硬壳而外層之黏者自黏不再燖則黏手黏型與板上至今不乾而甚軟不能起出硬者壓之卽碎軟者又不任壓力想係水量太多火力過度之故究竟水與藥量成分若何火候到角液作何形狀時始合入型加壓原料色白何以化後一黑如漆均乞實驗大家埀敎是幸 
　　更正一月十一日集益錄第七十八問第字誤答 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
　　卷中第十三章（一） 
　　侯爵車過聖安東街時已過午沿途風景至佳林木蔚翳空翠撲人惟田塍五穀皆奄奄無生氣類其種穀之人而蔬菜尤稀蓬蒿多於芋栗陽光燭地赤而不明如染血色侯爵推窗四望駟馬如龍蹄聲勻稱如擊節兩御者鶴然高座雋雅不羣車輪碾草綿軟無聲其時方登一小埠故車行較緩侯爵兩頰微有紅光則斜陽方照及車幕也車影臥地長乃尋丈四馬噓氣而行直過山麓但覺一陣塵灰日光乃與車影並下迨及平地則斜陽已在樹杪近黃昏矣山下爲平原一片遠見教堂塔頂及農家風磨叢樹之後隱約見雉堞　為砲台今改牢獄知去邸近矣其他有小村村有窮街屋宇零落而人亦赤貧村中有酒肆一皮革之店及馬房各一亦有逆旅而莫不以窮著名當侯爵車過時方有多人集於泉次剝蒜及菜根將以充今夕之晚膳間有婦女澣衣溪畔而衣服之敝蓋已不禁一浣補綴上　纍纍似亦書爲餓字也大凡窮人通例子息恒多而獨此村非特不見孺子即守門之狗亦無良以多︼口即多一累故人人皆視生息為畏途即有子女而實不能自聊非溺之於溪卽售之於人至於犬則已割而烹之久矣若夫成人則無論男女莫不日在愁窘之中國家之稅教會之捐以及爵邸中之佃租尤復相逼而至荀無以應則緹騎立至拘付砲台獄中庾死而後已然而村人怨命轉以入獄爲李以為從此可得棲息無息饑矣其黠者則且攜家挈族遁於海外而求庇於英國政權之下以苟延其喘息蓋當時之人怨憤塡膺痛恨貴族已達極點革命之機惟待一觸而發特在政府殊未知他時侯爵之車已及平原則復縱轡而馳鞭鳴之聲與村人呌囂相應似有魔鬼附麗車後而行道旁之人望見車塵則必以手搘膝鞠躬致敬惟經過逆旅時獨一清道之夫慢不致禮側首而睨後車侯爵遽曰止執此人見我御者奉命躍而下車立擒其人至車前其人大駭疑獲罪且花則穀觫不前而街頭男婦亦爭輟其事於十步外圍佇而觀竊謂此人不幸乃逢貴人之怒必無命矣侯爵曰汝何為屢目吾車其人曰小人何敢仰望侯爵及望若人耳言時指車後衆皆廻視則車後固無人也侯爵曰狗汝見何人哉其人曰吾見有人攀侯爵車後而行侯爵驗曰誰則有此巨膽汝知其人何名執而見我其人鞠躬益俯汗涔涔自額了日侯爵見恕我實未識其人似非村中土著侯爵曰其人何狀曰晳而頎似有鬼氣吾見其攀窗而昂首似窺候爵也此語出侯爵顏色立變則忽日蠢豕汝親見賊攀吾車乃不聲張其罪應笞其人大駭伏地呼曰侯爵車行殊速及我再視其人巳不見矣侯爵惡其絮則日亞蓓爾爲我逐去此奴亞蓓爾者為村中之長俟爵之家狗也聞呼立前捉其人之頸擲諸五步以外叱曰狗汝尙立此以溷貴人趣他往侯爵曰亞蓓爾亞蓓爾曰唯曰今夜倘有外來之人求止宿者可執而見我亞蓓爾曰唯唯字方出而候爵之車已馳出十丈外矣 
 
 
 

Page 14

 
 
   
 
