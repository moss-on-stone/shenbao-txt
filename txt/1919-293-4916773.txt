# 1919 - 293 - 4916773

 

Page 1

 
 
   
 
 

Page 2

 
 
時評 
[搖動（冷）]  
　　世界上事原不能以一人之故敗壞事之全體也故王揖唐之爲人即北方視爲獨一無二之能者然以衆口不利之故亦當早自爲計乃遲之又久必至和議呈有絕望之象始有以分代表代及朱啟鈐復任之說嗚呼何其思想之遲鈍至於如斯也 
　　雖然今日雖有是說不過北總代表有搖動之機耳若言事實恐復有待也 
命令 
　　十月二十五日大總統令任命馬周爲陸軍第八師砲兵第八團團長此令 
　　又令司法總長朱深呈請任命堵福曜爲江蘇上海地方審判廳推事應照准此令 
　　又令曾宗鑒晋給二等大綬嘉禾章朱曜陸宗游均給予四等嘉禾章此令 
　　又令齊耀瑄宋文郁均給予三等嘉禾章此令 
　　十月二十六日大總統令晉授王桂林徐國樑以勳四位此令 
　　又令國務院存記之徐德修著發往甘肅詹昌熾著發往湖北交各該省長酌量任用此令 
　　又令任命陳興亞爲京師憲兵司令此令 
　　又令陸軍總長靳雲鵬呈請任命容文潤爲京師憲兵司令部副官長陳興亞兼任憲兵第一營營長王柏爲第二營營長張輔漢爲第三營營長均照准此令 
　　又令劉恩鴻給予二等嘉禾章齊占九給予三等嘉禾章宋文林宋維賢陳恒九常作藩白雲章均給予四等嘉禾章此令 
　　又令陳錫武給予四等寳光嘉禾章此令 
專電 
　　北京電靳昨電蘇李督和局仰仗主持王旣被拒現令施愚擔任接洽聞靳已另電軍府卽爲代總代張本（二十六日下午三鐘） 
　　北京電徐意再起朱啓鈐爲總代已派鄭咸赴津接洽 
　　（二十六日下午三鐘） 
　　北京電靳電西南聲明密約已全宣布此後保證絕不私締 
　　（二十六日下午三鐘） 
　　北京電靳今午宴議員於外交大樓發表政見（一）節縮軍費維持現狀并不主借債（二）疏通西南促進和局（三）外交先謀統一内閣同意案提出期未定 
　　（二十六日下午五鐘） 
　　北京電組閣事又停擱一因内財交三部安系在必得靳不允放鬆二交部現任曾毓雋與安系不甚協安系欲以朱深代曾靳不允三靳擬以周自齊長財政安系反對協商不就本日迎賓館宴會遂無結果 
　　北京電美議員波爾頓在新衆院演旨希望中國内訌早息致力建設（二十六日下午三鐘） 
　　北京電外蒙王公自請取消自治因政敎權限數條與喇嘛意見不協喇嘛赴京運動修改當局令陳毅疏解（二十六日下午四鐘） 
　　北京電徐樹錚已赴張家口將自率隊赴蒙（二十六日下午四鐘） 
 
 
 

Page 3

 
 
　　北京電陳毅電駐克木畢其爾蒙瑪王報告俄白黨率衆在畢地附近盤踞驅逐台站蒙兵并拘我蒙兵十餘名勢極猖獗懇速派援兵等語查該地收回後駐防兵單懇催邊防軍前進 
　　（二十六日下午五鐘） 
　　北京電管金聚電王鴻恩叛後迭派人潛入区軍圖煽兵士近又在嘴頭緝獲匪首張富强等二名供稱係王所派證據確鑿請嚴懲（二十六日下午三鐘） 
　　北京電鮑督電滿站西北百餘里之哈逹站大森林中發現俄激黨千餘有進逼滿站勢已飭沿路駐軍防堵（二十六日下午三鐘） 
　　北京電國民公報案將移法庭指七八九三月中評論違反出版法十一條查該報評論外間謂此案發生甚久非無因 
　　（二十六日下午三鐘） 
　　北京電湘東吃緊擬調奉軍助防（二十六日下午三鐘） 
　　北京電交通銀行自設商業專校儲銀行人材（二十六日下午四鐘） 
　　北京電日來外商以金易銀津京間幾捆運一空（二十六日下午三鐘） 
　　香港電岑遞辭職書於軍事會議代表中有以應向國會辭職不允討論亦有主挽留者 
　　香港電徑日粤學生會在東園前焚日貨共值二萬餘元前截獲佛山某號買入日紙大帮已由警廳取回復被截獲一同焚毁焚畢巡行（二十七日下午五鐘） 
各通信社電 
　　北京電正式閣員確已擬定外海農不動財政李思浩陸軍靳兼内務吳炳湘司法姚震敎育張志潭交通朱深下星期四五准提出 
　　北京電英使儉日（二十八日）赴滬 
　　（以上二十六日） 
　　北京電靳閣電鄂督派員往前方稽查各軍並注重聯防又電吳佩孚勸譚延闓勿向北軍進攻免和局中絕 
　　北京電徐派鄭咸赴津徵詢朱啓鈐維持和議之意見 
　　北京電東海挽留河間就商謀和進行 
　　北京電黑省交涉員將以鍾毓充任 
　　北京電八年公債當局已决定暫緩施行 
　　北京電梁鴻志來京謁當軸陳述疏通辦法 
　　北京電衆院昨晚歡宴美日兩議員 
　　（以上二十七日）以上中華通信社電 
　　北京電昨衆院開會張弧出席答覆質問票價事謂中財部負　整頓行員如有舞弊情事查出送法庭辦理 
　　北京電昨日　預算案已議至歲出臨時門陸軍部分日本德川議長美國波爾頓君昨均到衆院參觀　　（以上二十六日） 
　　北京電靳閣有今日提出說靳昨午讌議員及政界上級官發表大政方針（一）維持現狀（二）敦促和議（三）注重外交 
　　北京電靳昨又電廣州莫林李桂陸黔劉滇唐川熊等勸其爲精神上之結合速謀和平 
　　北京電閣員頃擬定吳炳湘内務朱深交通姚震司法張志潭敎育曾毓雋調院秘書　交次以丁士源繼任陸軍自兼海農外不動（以上二十七日） 
　　北京電閣員仍未定據聞交通决屬曾毓雋外傳朱深交通曾院秘長說不確 
　　北京電院秘長仍郭則澐留任即有更動亦必屬張志潭 
　　北京電靳聲言閣員須自由支配不受何方面束縳徐段均贊成不加干涉 
　　北京電郭宗熙日内來京將任内次徐鼐霖俟郭到接洽後始出京 
　　北京電當道囑孟恩遠轉諭高士儐靜候中央任用勿存他念 
　　北京電徐昨又與段商　議問題段不贊成分代表互相接洽之計畫徐派人勸王克敏等速回滬 
　　北京電探報湖南郴永方面南軍近日之活動於大局并無關係專爲督軍省長問題譚延闓來電謂撤換湘督戰事可免意在言外 
　　北京電藍建樞聞林葆懌有窺浙信息在海部商浙海防務並請示應付機宜 
　　北京電楊增新電俄舊黨擬由齊桑假道赤城等處進攻蕯瑪爾於我邊局有碍請向俄使交涉阻止 
　　（以上二十七日） 
　　武昌電王督軍因鄂湘交界地方會匪蠢動令吳旅長防範一面知照湘督及湘西南軍將領協同辦理 
　　（二十七日）以上中孚通信社電 
中美新聞社電 
[美國對於和會之近事]  
　　巴黎二十二日電今日巴黎接華盛頓電訊謂美國務卿藍辛宣稱美國參議院未通過和約以前美國將不派代表加入和約委員會各國外交家對於此消息均甚注意按上星期六最高會議曾决議請美國指派委員會代表以期不俟參院通過卽行履行和約今藍辛之宣言衆即認爲係一種答復列强原望美國於本星期四日正式答復以便定期將協約各國之批准文書存案使和局早日正式成立預期美代表　届時當可有一正式答復之宣言惟一般人以爲藍辛之言卽代表威爾遜總統之意見故於規定和約實行日期恐有影響國際同盟之行政院與和約委員會若無美代表在内法國開始從事戰後工程必甚棘手換言之如事情全憑法國處理則和約之正式批准必有待於美國之行動然有一層須和者法國代表如敢堅持此項熊度則必發生一種立即正式批准和約之要求且聞英代表亦反對再待美國之行動雖然最高會議已决定福煦大將可宣稱和約何日實行惟福煦大將之軍事計畫尙未能批准大約須遲至十一月第一個星期之内彼時則美參院當已决定矣總之協約國尚未有所準備和會中人皆欲美國與他國同時將批准立案故目下之遲延英法意以至日本殆皆有分也以勢測之星期四日當發表關於批准日期之切實宣言但亦許遲至十一月第一星期中因軍事計畫之預備姑置不論因最高議會旣於星期四日請威總統决定召集國際同盟彼天然須於星期五日（十月二十四）接到最高會議未必於威總統發出召集公函後一星期開會並且已决定與批准文書存案之日同日開會由此可知十一月第一星期之前批准書未必能立案况美參院能否於彼時解决亦一問題也 
[和會與各國]  
　　巴黎二十二日電和會對於公布消息一層向來手段拙劣今又得一例卽關於協約宣布封鎖勞兵會俄國土地之公文一事是已查和約最先公布於德國其文式遂定自後和會一切正式消息莫不由柏林發出今封鎖公文亦然其中字句似有爲德人改動之處一則其中（封鎖）一語不甚有力二則指斥過激派之詞較原文爲嚴重目下全世界皆讀此德人紀述和會行動之文而原來之公文於四星期前送呈最高會議者至今尙未正式公布云 
　　巴黎二十二日電和會仍未得丹尼區將軍部下兵隊已入彼得格勒及凡挨塞之確息和會不得軍事消息已近二日惟謠言甚盛據此間協約軍事當局之推測謂彼得格勒之脫離過激派之手縱未成爲事實亦必爲一二日内之事丹尼區氏正在從事包圍彼得格勒城使紅衣兵不能逃出據軍事專家言彼得格勒一陷俄國今局大有影響聯合俄國軍艦可駛行於來拉加河砲轟兩鐵路之接軌處紅衣軍將被迫退至伏洛加戰線之外過激派在此戰線本不穏固今則將三面受敵祇有一線可出卽經奚洛斯雷而退向莫斯科方面是也 
[法美近事記]  
　　巴黎二十二日電美國影戲名家瓦德氏現在法國編製一種戲片已允伏來他拉氏於彼回美之前出現於巴黎卡西奴劇塲爲伏氏試演一次云 
　　巴黎二十二日電克立林旅館之管理部欲收買美國遠征軍在法國所存之大宗雪茄及紙烟至向華盛頓陸軍部請願但交易尙未成功 
　　華盛頓二十五日電威爾遜總統致書内務總長蘭恩令其宣讀於全國實業會議力勸該會議到會各代表於世界重造時期内保證實業界之和平並謂衆期望該會議務須决定一法案保各國實業界間之誠心提携並使凡破壞提携之徒不能成事此法案通過之後方可散會又云實業領袖應同心協力不可時時爭執私利倘彼等不自發心有所行動而僅從事於時勢所迫之事則其結果必貽國家以大患云 
　　紐約二十五日電今日銀條匯價爲一元一角八分又四分之一 
路透電 
[和會近事記]  
　　二十四日倫敦電巴黎高等議會拒絕羅國要求占有瑪羅斯河兩岸之地及管理亞拉特至斯柴瑪鐵路並通告羅國謂外錫爾伐尼亞之解决羅國得該地十二萬方基羅邁當富於礦產之一省今碾難取銷高等議會並將巴拉河難題設法解决由羅塞兩國分有之塞國得土朗太爾區及巴拉河水道三分之二羅國得台米斯伐及加羅斯塞維林二區内有著名之礦產及鋼廠此項舉動今使近東大局漸趨安固 
　　二十四日丹京電德外交總長穆勒氏出席國會言巴黎高等議會請德國協同封鎖過激黨所治之俄境事謂封鎖之饑苦德國已自嘗之矣何忍輔助他人以饑封鎖施諸俄國且俄國一日不得糧食接濟一日不能有抗拒過激主義之能力故德國不能贊同高等議會之請求云社會黨贊成其言 
[英國議會近記]  
　　二十三日倫敦電今日下議院三讀外人取締案時政府提議修正外人飲酒一案欲變更審查會所定取銷外人執照之决議議院以一百八十三票對一百十三票否决之當時頗呈驚擾之象但波拉勞氏依照前例當卽動議休會至本月二十七日再訂開議俾政府得考察一切此舉爲各方面所歡迎加森氏宣佈希望不致因國會與政府間意見參差之結果而發生意外之推測據旁聽者意見爭點關係甚小故政府之失敗當不致有重大之後果或謂此議案之主管人内務大臣夏特氏或將辭職 
　　二十四日倫敦電昨晚下院投票之點乃在外人船員是否可許在英國口岸爲其本國船隻之領港人政府主張准以領港執照給與法人以符英法協約今内閣處　窘境非請議院撤銷决議即取銷協約耳衆料此案或可打銷 
　　二十四日倫敦電今日内閣議討論外人取締修正案失敗後之政府地位聞政府以爲此次失敗亚不充分重要無訴諸國民之必要 
[海外華人近事記]  
　　二十日利物浦電警察今日搜查華人所寓區域拘獲販賣雅片及吸烟之華人七十人内有數人烟瘾發作狀若昏睡乃經移出警署 
　　十九日羅馬電中國外交部長陸徵祥已抵羅馬駐意中國公使等及意外部次官與前駐滬意總領事薛爾西氏等在車站相迓陸徵祥爲意政府之上賓將以中國總統肖像上有總統手筆者呈送意皇以表中政府元首敬慕意皇之意中意銀行與商業公司定於陸總長在意時開幕總理此項中意營業者即辭退領署職務之薛爾西氏其宗旨在發展遠東商務 
[各國近事記]  
　　二十三日倫敦電西班牙皇堄以私人資格由巴黎行抵倫敦 
　　二十四日倫敦電今日倫敦市政廳開大會歡迎意國狄愛士將軍贈以榮譽刀及譽爲倫敦自由人政界要人如貝爾福邱吉爾等及駐英意使皆與會 
　　二十四日倫敦電航空部稱美蘇斯氏擬飛往澳洲以博澳政府一萬鎊奬金已於二十一日開始飛出二十二日午後飛抵德國柯洛恩地方 
　　十九日威靈頓電衆院已通過組絲綸受託代管薩摩島議案 
　　二十日紐約電美國鋼工罷工仍未解决惟工人已陸續上工煤礦工四十萬人現有宣布罷工之說彼等要求增加工資百分之六十每星期工作時間由四十八小時改爲三十小時礦主謂如果照允煤價必將大增並須礦工依行目下之合同始允與開談判目下之合同爲增加工資百分之五十煤價由政府規定之 
國外要聞 
[世界之黄金問題]  
　　中美新聞社譯美國年歷雜誌云現今全世界之經濟問題觀其進行之線頗呈不定之象此猶不足爲怪其至可怪而至有趣味者則爲國際間流通之金子問題在倫敦方面觀其金之出入似頗有限制於金鎊兌換之數不甚注意惟在東方之現象則頗引起世人之注目亦因其接近美國關係較切也當一九一七年春美國初入戰爭旋渦自此時起至去年封港時止美金之流入日本者核計其數凡一四○○○○○○○金元封港後因停止載運少作停頓迨封港之令旣弛回復原狀美金仍能出口時在六月其運入日本者亦有三五○○○○○至四○○○○○○○○之譜據個中人言美國方面於運金事方加其動力以補停頓期間之不足因日本在美之資尙餘存甚多故必須繼續運往非有極大變動一時不能截止然日美貿易已久日本於他項貿易頗有積欠先是六月中日本所欠美國者計貨價六二五○○○○○金元七月中美國旣以加入戰團而實行封港出口之貨一時銳減而進口之貨乃大見增加日本所欠之數遂減至二八五○○○○○金元核其一月間減去之數已逾一半計凡三四○○○○○○金元之多八月份實數雖未詳然觀於日本貨物輸入之活動則積欠又必銳減可斷言也以七月份爲比例知日本之盡去其積欠當不在遠或有存餘亦未可知彼即以此存餘之資用購金子故黄金之輸入日本正連綿不絕也然黄金一入日本則必保留國中未嘗散入他國他國之人設欲運其一二以去者其事甚難雖大戰期中日本政府聲言金市可自由輸運而運費大昻人仍不能一動徒有其自由之名而已其運費本爲百分中一之四一立增至百分中之二且嘗增至百分之五則益復可驚矣問其增費之故未嘗不振振有詞非曰德艦已巡行及亞洲海面即曰潛艇或將出現於太平洋一帶故不得不爾也其他東方各國亦多喜保存黄金卽如印度凡英國運往之金不久而盡歸消滅有如烟雲之過眼蓋因該地土人好以金鎊製爲飾物當金價低廉時往往以金鷹幣作手釧供婦人之用富裕之家亦即爲其妻女大置首飾此項首飾纍纍皆　幣也其尤可笑者則一般人每喜窖藏得金不入銀行而埋之深山或地窟之中職是之故金乃不復能流通矣一九一七年五月美國金市出口最廣考之海關記錄其直接運赴印度者計價二○○○○○○○金元之鉅則輸入他國之數當亦不少然金市於國際上有兩種作用一曰存一曰賒而後者尤爲重要大率來購金者以賒欠爲多後則以他貨進口作抵故一般經濟家對金之流通略抱冷淡熊度南美方面前兩年中輸入之數可一二五○○○○○○金元今則不願多行輸入即如西班牙兩年前輸入一○○○○○○○○金元其容納美金之多在歐洲中立國中爲第一今亦運輸不甚熱心比者南美洲各國頗願協約國賒取其大宗貨品意將以運金爲抵阿根廷共和國其尤著者然若輩平昔恒借入欵項恐無餘力借出中有數國多要求美國許以大批賒欠云英美兩國於金市素持自由貿易之熊度惟當戰中英國於私運金子者頗思加以限制顧雖如是而英人多具膽略仍私運如故其輸入他國者爲數甚巨法國亦定律不許金子出口仍與英國來往由兩國政府互相接洽民間則嚴禁有私運事也其餘歐洲諸國亦多保持金子鮮入他國大戰旣終英國仍許金子自由流通前此本限南非洲金礦專供英國國家銀行及英國國庫之用近亦許其自由脫郎斯伐爾產金甚夥各國均可往購前星期中美國銀行家委辦此項金子於倫敦計值四百餘萬金元脫郎斯伐爾礦主所獲較厚每兩可得九十先令而售之英政府則僅得七十七先令九辨士因英美錢價不同故也然倫敦比來輸入之黄金仍多蓋自國及殖民地多爲產金之窟計七月中所入凡值二六○○○○○○金元其中一○○○○○○得之自國一八○○○○○○來自非洲餘六四○○○○○則來自印度印度本未嘗以金子出口此實出乎常人意料之外者殆以百物皆以銀代故有此多金輸入英國也非洲之金均爲南非礦中之新金是月倫敦金子出口之數殊未見多計值僅一○○○○○○金元其七一二○○○之數則運往好望角殖民地者聞七月中輸入倫敦之金尙有七八○○○○金元爲美金云 
[留日學生聯合會之宣言]  
　　吾人去父母之邦擔登　笈以游斯土者有年矣昔則同鄉里有彼此不相識者今則萃四海兄弟於一隅朝夕談笑其樂何極於此而不組織一完善之團體以聯絡爾我之感情交換新得之智識則外之無以收合羣之效内之亦無以奏攻玉之功又何異於往者獨居無友孤陋寡聞之狀乎此我中華留日學生聯合會發起之由來也爾者魯變陡生國情險急千鈞一髮岌岌其危吾人處此時代於個人學業學界公益而外尤須顧念邦國之安危然則斯會之組織一方面圖以樂羣敬業爲指歸一方面尤以衆志成城爲目的也至於創行雜詰即所以發揚本會之精神者示各人之意思名不落於黨派誼尤重夫切磋於此策學界之幸福供邦國之詢求想我留東學界之共同生活者必具有同聲同氣之感也謹將本會主張縷陳於後以備參考倘蒙糾正尤所盼禱（一）本會以學生資格組織之本良心之主張作公道之結合毫不涉黨派問題所有擁護個人或攻擊個人之舉動本會槪所不取（二）同聲相應理有固然本會應以聯絡國内學生聯合會共策進行爲目的特人各有見不能强同故於必要時萬難舍己從人須爲超然獨立之主張（三）時局瞬息萬變斷難應付於倉卒之間本會旣以贊助國家爲目的務須取穏健熊度沉默觀變然後建言方收實效届時除與會員切實討論外當徵集學界有專門學識者之意見互資印證然後發表（四）吾儕負笈重洋非徒從事學問亦當謀全體幸福故與監督處不能不生直接關係遇有留學界應興應革各種公益事須舉出代表商請辦理倘監督於職務上有不當時得正言忠告或陳明政府查辦（五）爲贊助社會啓牗民智起見擬籌辦一大雜誌會萃各種學識請專家分任並推留學界資望最高學識最深者數人認眞審定嚴格去取藉以發揮留學生學問界之實力倘蒙海内外宏逹大雅不我遐棄時錫敎言以匡不逮尤所歡迎（六）本會創辦伊始諸多未備俟籌畫底定力加擴充另開正式大會改選職員大中華民國八年十月十日中華民國留日學生聯合會印 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[靳内閣仍在未定中]  
　　閣員分配不易 
　　靳氏組閣問題喧傳多日迄未正式提出在表面上似形沉悶其實連日正在商洽之中蓋閣員分配若不預先妥協及至提出恐不免又多障礙但物色閣員旣須經本人認可又當得各方面贊同往還諮詢亦非易易前定昨日外交大樓公宴議員一節因昨日係閣議例會故已改爲今日舉行至安福對於組閣意見已於昨前兩日與靳氏有所接洽靳氏表示只能容納安福一部分之意見却未能完全辦到蓋安福原擬朱深長内務傅嶽棻長敎育而靳氏之意則内務必屬吳炳湘敎育須張志潭而朱深則將轉任交通但曾毓雋又無法位置（或云將以院秘書長位置之）故尙未表示同意至靳氏自兼陸長問題安福已允將田中玉長陸軍之意見撤回又財政一席各方爭攘尤甚然在表面上厥爲張弧李思浩二人張弧以屢遭失敗之辱此次由其部下己未分子向安福接洽安福方面以張弧係其黨魁王揖唐之兒女親家現雖掛己未首領照牌但爲本黨亦頗出力以故反對雖多帮忙者亦不少李思浩則純粹由手下人運動表面熊度則甚鎭靜議員方面能不疏通妥協不得而知而當局則頗屬意於李究竟鹿死誰手正難預料外間謂外次組閣問題之發動實出安福并非當局之本意該派欲藉此伸張勢力故所擬閣員名單幾全爲該派人物將來能否成爲事實尙在不可知之數云 
[新衆院質問京鈔案之結果]  
　　新衆院昨日（二十五）下午一點半開會劉恩格主席延至兩點二十五分始足法定人數循例報告文件畢財政次長張弧出席首聲明李代部因事未能出席伊代表李部長出席答覆中交鈔票跌價問題議員崔雲松等相繼質問張言政府前發行公債原爲救濟中交票價起見計發行額九千三百萬現在祇餘一千八百餘萬中交票共存三千八百餘萬中行二千一百餘萬交行一千七百餘萬存欵及流通額均在其内原來票價不至如此低落因前總長時代政府有臨時要求兩行又替政府墊款故情形如此至於公債目前暫緩發賣之故實因政府欲着手整頓提高票價俟擬出辦法後再行發賣本部應負整頓之責若兩行有不實不盡之處當送法庭辦理云云議員陳嘉言謂籌商辦法須有限期方好愈速愈妙萬勿拖延質問畢張弧退席接議預算案至四時三十分散會昨日日本貴族院議長德川家康及美國共和黨首領波爾頓氏由外交部介紹入旁聽席參觀議員特在院中開會歡迎波君演說致謝各議員之盛意謂中國目前所急需者爲永久憲法若有良憲法則各項政爭不難迎刃而解而制定良憲法乃國會之職責並希望中國内訌早日告終庶全國得致其全力於建設云 
[津學界與外報之交涉]  
　　學潮中之一波瀾 
　　據二十六日京津泰晤士報云本月十八日天津職敎員同志會假新學書院開會到會者二十餘人通過簡章議决付印并由到會諸人分頭徵求會員定於十一月一號在新學書院開成立大會當場有人動議謂本埠英文華北日報誣衊學生據云演說員每日每人得銀幣一元本會不可不以辯正公推羅光道劉恩德二君起草函致本埠各英字日報爲學生剖白以免淆惑聽聞二十二日將同樣之函分致京津泰晤士報華北明星報華北日報該函如下主筆先生閣下數日以來不幸有多數人蒙寃負屈敝會欲社會明其眞象實難安於緘默此事發生在某西字日報之紀載斥學生爲過激派并謂學生受人賄買任情簧鼓云云經警察廳譯爲漢文印爲傳單到處分送敝會絕不肯循私袒護學生亦不屑爲官僚政黨門戸之爭凡有所言純爲學生主張公道讀者勿存欵慮可也敝會同人見該日報之紀載與警廳之譯文深惜執筆者之愚　至不辨饑寒交迫之紅旗黨與衣食無憂之學生之别乃同類而共詆之且造作（平均財產）等語書在旗幟欲加學生以過激派之惡名其亦可爲憫笑矣至於謂學生演說每人日得銀幣一元爲某官僚鼓吹尤天下所希聞古今所未有暴亂烏合之衆受人賄買者曾有聞之然純正工人亦絕不肯爲此而謂學生爲之乎彼其父兄有貲遣送子弟入大學中學而其子弟乃貪一元之微利而輟其學且學生演說者人數無慮千百時期延長四月何處來此巨欵以供此揮霍耶請將此函登入貴報無任感謝天津職敎員同志會謹啓通信處新學書院 
　　翌日晨華北日報經理貝特Ｂate君至新學書院詢問職敎員會由戴練江接談其談話如下貝特自稱爲華北日報經理謂昨日接一匿名信署名混稱職敎員會與報館通函向例不合故未登載戴答以本會組織分評議部幹事部並無會長故通函用全體名義且書明以新學書院爲通信處何得言匿名信貝曰旣見君是已有人負責明日必將來函登入欄中惟恐有嚴重駁論載在後日報中戴謂學生受賄事情重大苟無確據豈可任情誣衊貝曰自有證據今告君一語爾我知之足矣不必爲外人道也有某某反對徐世昌出二十萬元鼓動學生故有十月十一十二等日之舉動戴曰學生絕不能受賄彼等一切舉動皆出於愛國心雖有時不免太過然彼等閱歷淺情有可原君旣云有證據在手我等亟願聞之如果實有受賄情事我等職責所在亦當澈底查究貝又問職敎會現有幾校人員入會戴答以現有八校即新學書院成美中學孔德中學約瑟院女學校中西女學南開學校女師範學校天津私立英文學校貝出紙筆詳細錄下臨别貝曰今日談話尙屬友誼的惟明日報紙中相見恐詞氣必甚嚴厲也戴曰我等所欲知者事實耳若能餉我等以事實曷勝歡迎如其不然敝會絕不容學生妄受誣衊也 
　　二十四日華北日報乃登一答天津職敎員同志會書其大意如下昨晚本報披露天津職敎員同志會公函一通函中初未署有個人名義該會何時成立槪未前聞嗣本報訪員躬詣新學書院作一度之調查得晤戴君練江藉悉該會成立未久以輔導學生爲職志輔導云者蓋指學生最近發生之問題而言又來函大言爲學生訴諸公道此實不敢置信該會之組織旣係根據此次學生風潮其標義已屬偏頗希望該會闡明事實依據理由勿徒以公道自炫已也今按該會所辯難者兩事（一）駁詰過激派之稱謂本報當然承認均產主義爲過激派今該會力辯學生爲非過激派而以誣學生爲過激派爲可憫笑孰知本報固認學生非係過激派也塾中童子宜無經濟學的觀念志行未定自不應有此觀念也惟學生於國慶日手執過激派之旗幟上書均產主義此爲事實之不可誣當日警察廳遽加干涉者亦唯過激派旗幟之故非如學生與暗幕中之强有力者曁顚倒黑白之益世報之申辯謂警廳因舉行慶祝遽横加摧殘也今夫學生高擎過激派之旗幟旣爲事實而不可誣雖欲避免過激派之名而不可得則聽學生與彼授學生以旗幟之人互相委過可耳（二）復次該會力斥學生因演說日獲一元爲虚搆旁引曲證以致其辯今本報謹加以駁語據云學生之父兄足以資遣其子弟上學必不爲利誘今按天津學校林立除官立學校以外餘者多爲敎會學堂慈善事業非由學生之父兄所建設彼亦未嘗維持之也茲就本報所知學生或有一身兼營生計求學問者或爲親戚慈善家之所資遣非盡由父兄供給學費也今欲證辯學生之不爲利無寗不認學生有其事之尤爲直捷了當本報固承學生不盡爲利誘焉間嘗與學生扳談學生始終未加入此次風潮者所在多有即被勢刦不得已加入者亦屬不鮮要而言之就今日人類而論固未能因其爲團體中人而必其不受賄賂也今謹再告於天津職敎員同志會者本報未嘗言學生亘四閱月日獲演說金一元就本報所知演說金之發給實自十月十日始即警廳依據法律干涉學生高樹提倡革命之日也本報深知該會初未曉某巨公者嘗委某公以運動學生費二十萬元本報亦料其不知也職敎員會之建設爲敎育前途之計本屬正當之事惟學生之中不少敗壞份子該會似宜力爲革除之卽學生校外演講醜辭力詆使人不忍聽聞亦足貽該職敎員羞也今者學生幸已上課本報深望該職敎員等輔導有方師生共相策勉於敎育事業庶於此四崩五裂之國家前途不無少補云 
　　職敎員同志會復華北日報書云閱二十四日貴報敝會以所爭之問題非辯難所能解决雅不欲徒費筆墨今要求貴報停止毁謗並將屢次誣衊學生未能證實之言論從速更正不然則請明白承認對於（學生在街衢演講實每人每日受一元之賄賂）之說願負責任並希早日函復爲要天津職敎員同志會謹啓 
[津通間將建築電汽車道]  
　　英文京津太晤士報云一九一七年天津水災之後即有倡議於京津間建築電汽車道者此事距今不遠吾人尚能記憶據云日前汽車籌辦處曾開會磋商進行辦法彼時熊希齡氏對衆演說謂渠已會同京兆道尹王逹氏向中國實業銀行商訂偕欵一百五十萬元用以建築天津至通州間之電汽車道以便與京通間之電汽車道相啣接查北京至通州之電汽車道係在一九一七年所建築者此次所議建築之新道約在一百八十華里之遥其平線即與京奉軌道相埒惟寛約二十英尺高在二英尺之譜所有該道各段向爲騾車所往來現擬重加剷平並鋪以石子以便行駛汽車沿途各處須建造橋梁四座此項工程費用即由前議建設北京電車資本項下撥付沿途應設立車站每站相距約在二三十里之遥若遇修理汽車機件及需要汽油等物即就近歸各站辦理所有養路費用即由車捐項下集欵維持因此無論電汽車或騾車及他種車輛繳納捐費均得經由此道通行據聞電汽車之捐率每開行一次須納捐費洋一元倘係輸送汽車及汽油等事則免收捐費云 
[邊防軍將舉行秋操]  
　　邊防軍由參戰軍改稱參戰軍之編制原爲對德作戰其餉源由於外債其器械購自日本正不知用去幾千萬之巨資僅得此三師之士卒其代價固不可謂不高然自編制成立以來其兵士除吃睡而外大有無所用心之槪近聞駐紥北苑之邊防軍第一師長曲同豐有定於十一月内舉行秋操之舉殆亦靜極思動耶其準備秋操之情形大致如下該師舉行秋操定期爲一個月自十一月一日至十一月末日止其秋操地點在京西之長辛店大槪自一日起至十五日止爲演習期自十六日起至三十日止爲秋操期其操演之重要科目爲攻擊術之演習大致分爲營攻擊團攻擊旅攻擊三種旅攻擊爲總攻擊實爲秋操之最後一日也該師原駐北苑在安定門外離城約十里秋操地點係在長辛店其離京程途以彰儀門爲計算起點約有三十餘里聞該師此次由駐地赴操定於十一月一日由北苑出發並不假力於車馬槪係步行自北苑起隊進安定門經交道口過東四牌樓入東安門順北河沿出南池子豁口經天安門出中華門正陽門由正陽門大街往西珠市騾馬口市大街出彰儀門（即廣安門）經五顯財神廟小井村大井村蘆溝橋直逹長辛店張幕露宿翌日即開始演習按今届國慶日該師曾於北苑舉行檢閱一次由曲同豐邀請日軍官多名蒞場參觀頗蒙日軍官贊許曲意興甚高向全師宣言謂今日你們大家狠做面子本師長非常榮幸不過十一月内尙須在京西舉行大檢閱届時並須邀請咱們的督辦段前總理督練官靳總理到場參觀希望大家再多做面子云云現在舉行之期轉瞬即至未知該師兵士果能如曲同豐之期望否 
[京華短簡]  
　　昨日（二十五）國務會議閣員均到首議陸徵祥十四日電催政府迅派國際保工會資本家勞動代表案當調齊顧維鈞之電報及農商部並統計局之說帖詳爲討論某閣員發言謂鑒於日本派遣資本勞動代表之紛陬主張愼重施行結果交農商財政兩部會訂辦法另候公决又議黑龍江鮑督電呈黑龍江交涉繁重請遴派交涉員結果以鍾毓任命 
　　昨日（二十五）公府軍事例會午後三時由袁乃寛徐邦傑王懷慶周傳元等照例開議（馬龍標吳炳湘均未到）其討論之件（一）迅訂京畿冬防章程以便早日施行（二）鈔價日跌應以何法維持而免軍警餉項無法搭放（三）本月京畿軍警餉提前發放辦法其他一件未悉　畢鐘已四點由王懷慶入見東海報告一切 
　　陸專使行抵羅馬後於本月二十二日覲見意皇蒙贈一等大微章隨員數人亦各得二三等皇冕章是晚意外交當局設宴相待極爲欵洽陸使預定本月三十日由馬賽趁輪回國現因船隻缺乏改於來月二十四日啓程日前已有電到京陳報 
　　英國駐京公使朱爾典君因事赴上海等處定於下星期二日出京外交部已電知駐滬交涉員轉飭各處一律保護 
　　徐樹錚預定本月二十四日赴庫茲聞徐氏確於前夜（二十四）十二時帶同參謀李鼐及副官差遣員等約二十人上下乘京綏專車遄赴張家口行前預電團長整備汽車十三輛俾便轉乘赴庫 
　　近日京鈔價格跌落至於四折有零其間各機關搭配京鈔以敎育界爲最苦昨聞京師中學以上專門各學校敎職員將行聯合推舉代表請求敎育部務將此後支發薪俸改發現金以維敎育並聞京中各小學校亦有聞風繼起要求學務局轉詳敎育當局免搭京鈔之舉未知能逹目的否 
　　國民公報於前日下午被警廳禁止發行其被禁之故係因内務部認定該報本年七月二日三日九日十八日二十七日三十一日八月五日八日二十日二十四日九月十日十一日十五日所登載之評論等件爲違反出版法第十一條之規定遂飭令警廳一面將該報禁止發行一面將該報負責人轉送法庭辦理聞前夕被傳去之邵某現時尙在警廳未予保釋至該報主任孫幾伊已於事前聞訊赴津暫避矣 
[京訊中之哈埠金融恐慌]  
　　中東路客貨運費向收兩種鈔幣其一爲一九一七年以前之舊羗帖其一爲二百五十元以上之克連司大帖均經俄使照會吾國當局聲明擔保行使有案乃近日該路公司發布命令自十一月一號起所有克連司大帖各站槪不收用嗣後所用者惟舊帖一種面哈埠市面收存克連司帖實多職此之故近日已屬無價糧食貨物數日之間陡漲十倍商民大受影響勢將至於歇業勞動工人無所得食亦將釀成鉅變聞吉督特爲此事異常焦慮巳與該路公司總理霍爾瓦特嚴重交涉務令取消前令一面召集各財政機關籌商救濟辦法一面飭行哈埠傅道尹傳知商會照常安業并派軍警嚴密防範免釀變端日昨復拍電到京請政府逕向俄使提出抗議 
　　又據中美通信社消息云鮑貴卿來電中東公司宣布命令自十一月起各站祗收一九一七年舊用羗帖所有二百五十元以上之克連司大帖槪不收用商民驚恐請速向俄使嚴重交涉取消前議云云聞張使作霖關於此事異常注意即日召集東省要人開財政會議孫督此次赴奉對於該案亦有所陳述云 
[濱江通訊（鴻）]  
　　千元五百元之新帖亦有作廢說 
　　金融益混亂商市之大危機 
　　金融爲商家之命脈此固盡人知之哈埠向以羗洋爲本位年來俄亂浸尋羗值一落千丈我國商人之蒙其害者不可勝計前此二十元四十元票作廢之時即有多數商民主張改小洋本位官廳不肯維持政府無睱顧及故雖有是議而未見諸實事今則新帖千元五百元票亦有繼續二十元四十元票將於下月作廢之謠因之糧價及金票價值均驟漲至二倍以上而市面遂無正確之行市小本經營一槪拒絕行使即俄商中亦有改收金票者人言沸騰闔市騷然官廳與商會亦嘗一再開會討論救濟方法然終未聞有善後之解决空言交涉顧何補於事實且俄票之失信於世界已非一日以漫無保證之紙幣貽禍濱江明眼人早已料及其必無良好之結果惟今茲謠諑之所自來爲鐵路公司車票之將改大洋事據該公司某機關報所宣佈云現在羗洋毛荒鐵路公司所定裝運費入不敷出實難支持擬由下月起所有搭客運輸費一律改收大洋仍以羗帖作價云云自此項消息傳出後一般錢棹鬼子（搗亂金融之罪當十百倍於南中之小錢莊兌換一元至少蝕食五分之一）利用時機任意漲落有時早市現一元換羗票七十元午市忽漲至百五十元者然若以現洋購羗票則又有行無市矣俄人無顧問之實力官廳無先事之防範遂致不數日間而市面爲之動搖洪水汎濫大有不可收拾之勢萬一竟不行使則各種經營及地方銀行借貸莊當舖等將同歸於盡而哈市愈不堪聞問矣刻錢糧已停市南北兩信託公司停止代理賣買商會主張定一羗票正行情以作目前之敷衍恐亦不易辦到而於此糧價金票驟漲之時期中賠累之大商家當以數十計年内將有大批之倒閉影響於市面必甚鉅也 
　　又一消息此次羗帖之價值驟然低落至百五六十元者係有人從中播弄所致金票於節前每元換羗二十餘元日來一躍而至六十元以上哈埠貨物某貨居多市雖以羗爲本位而貨欵例須金票即南北各商亦以金票虧折較有把握故亦樂於携帶金票地位日漸增高於是有一部人指倡金票本位如果大洋本位不能辦到恐將爲捷足者先登也又昨日突有某國商人以現銀現洋兌收大羗帖及黄條子並出賣舊式魯布且不分破爛一例收存用意槪可想見矣 
[舊兩院聯合會之大决定]  
　　不信任岑總裁案改組軍政府案 
　　前星期六國會開聯合會提議不信任岑春煊案各情已紀前報昨二十一日下午二鐘又繼續開會并解决改組軍府案聞事前先由各黨派聯合開一協商會商榷一切上午十時到會者爲各團體推定之代表陳榮廣吕志伊張魯泉汪建剛王湘李爲綸李建民許森項肩趙世鈺何陶萬鴻圖劉彥尹承福李華林覃振等公推趙世鈺爲主席宣告開協商會理由後經各代表詳細討論改組軍政府問題有主張先决定改組問題者有主張改組内容應並討論者後議定先决改組至應如何改組各派均有意見大致俟改組問題决定提出國會議决由各起草員從長討論總期爲有利益不搖動西南大局之改組方可衆意頗贊成之十二時散會午後二鐘開會到三百餘人由衆議長吳景濂主席先討論前會未决之不信任案其結果認前次付審查會之表决爲有效衆議即由議長指定特别審查員二十一人卽續議汪建剛等所提出之改組軍府案先由提案人說明旨趣議長宣告付討論全場無反對者議長乃以原案付表决大多數贊成不起立者僅數人而已起草員二十七人由議長指定宣告畢六鐘延會張知本之不信任岑春煊案文略云護法政府受民意機關之委託以護法戡亂爲天職大綱所載中外咸知乃主席總裁岑春煊受任以來假合議制之名行獨裁制之實營私植黨别具心肝骫法罔民塗飾耳目旣不能籌備餉械接濟我前敵復不能申明大義固結我人心國會責以討賊則抗不遵行僞庭餌以甘言則奉命維謹似此有忝職守形同謀叛若非綜核名實與衆共棄則護法前途寗堪設想云云 
　　另一消息云改組軍政府聲浪閧傳已久至昨二十一號兩院開聯合會忽將此案通過贊成者居大多數千里來龍至此忽有結穴使西南政局頓然發生一大變化此中原因自然以政學會系之岑總裁干預更換鹽運使一事生各方面之反對爲促成表决此案之張本而黨派關係遠因尤多蓋國會議員中之派系可分爲五（一）照霞樓屬民黨（二）五十號屬政學會（三）褚寓屬民友會（四）新新俱樂部則民黨及民友會之混合分體（五）石行會館則政學會之分體當孫中山之士敏土廠軍政府時代政學會議員忽提出改組案趕走孫中山而舉出七總裁於是農林試騐場之軍政府遂以實現乃第二之軍政府成立年來成績爲各人所共見改組聲浪又漸漸隨之以起至近日時機已熟照霞樓一派主要人併力進攻而改組遂得迅速通過其次各黨系中除政學會一系人物外其中各省一部分議員絕對的抱持護法本旨從根本上反對和議認北方旣爲非法政府西南方面實絕對的無與彼言和之餘地故去年當和議開始卽有人提出將軍政府招牌除下改爲護法政府亦即爲議員中不信任軍政府之表徵加以某要人與北方信使往還事實騰見報章國會各員更疑爲有將舊國會犧牲殉彼謀逹個人權利之願望故對某要人藴蓄惡感旣深且外間紛傳政學會人包辦和議大衆久已認定現在之軍政府爲政學會之軍政府將來和議一成舍政學會一系人能握政治上最高優先權外其他各黨派斷不能絲毫有所活動人人以反對政學會壟斷政權之故而憤怨乃交集於某要人之一身更移而交集於軍政府故咸以爲欲打破政學會之壟斷政權非改組軍政府不可基此種種遠近各因遂以促成昨日兩院聯合會通過該案之結果但璨在改組案旣經通過而將來之改組辦法如何尙未護及當時有人舉出此項改組之議謂當要（期爲有利益不搖動西南大局之改組）此項主張純出於中立和平派之意見各黨系人各走極端在反對政學會派人第一便要趕走某要人故日前有不信任之提案然他派人認某要人爲一黨系中之首領若把他趕走則國會又有分裂之虞於護法前途誠多不利而所謂搖動西南大局之改組者乃即在此故所云有利益不搖動西南大局之改組者其用意即欲以能和各黨派之意見預爲掩護某要人之地步者也至改組辦法舉大總裁抑舉大元帥各黨系刻仍意見不一大約仍要先在院外由各黨會協商一致乃始開聯合會提出解决惟據某議員所言則内閣已决定組織將來仍擬由各黨系舉出人物支配内閣各員而組織成爲混合内閣此層辦法現在各黨系中已有多數意見相同將來實現大約可有八九云 
[粤運使風潮告一段落]  
　　廣東劉玉麟接任鹽運使缺海軍國會初本持反對嗣有某要人密電莫督軍請其設法轉圜調和而李烈鈞以派何子奇抬劉使上場李根源因前在北江設立護運公所加抽軍費被李茂之反對亦不滿於李因此亦有宣言如劉玉麟被海軍反對下場則滇軍亦出而反對故李烈鈞李根源皆贊助莫督謂不宜將成命收回致墮威信莫旋邀請海軍要人入署談話時劉玉麟亦列席莫面諭劉向海軍擔負籌給海軍欠餉責任劉亦當面答允莫并以函答覆海軍部陳述由劉使繼續負責意至國會方面亦已說妥故此項風潮現在總算平靜矣 
[福建戰機益迫]  
　　福建南北兩方之備戰已誌前報厦門浙軍潘國網司令及北軍高全忠司令日來對於軍事甚形忙碌連日購備軍用品修葺軍用電話派兵往前線填防十月十一日由福州運來二森的大砲一架子彈七十餘箱當即運往灌口李厚基並調應瑞軍艦游弋金門乃日昨忽據報稱駐同安之浙軍潘國綱師長所部有兩連投附南軍係漳州陳肇英派人運動携去機關槍四架快槍二百餘桿子彈十六箱陳并約期派人迎接由長泰至漳州潘國綱接報甚形懊喪又聞自夏述唐到詔安後南方之福建督軍林葆懌亦來詔安日前由詔安致電軍政府謂據前方報告李厚基電召臧致平會議備戰一面趕修沿途軍用電具復據報李厚基日增軍隊逼近前綫務懇鈞府速定大計以赴事機云云軍府覆電令前綫各軍一致注意至最後計畫已通電徵求意見俟各方覆到即取决進行林接電後即於日昨由詔安率衛隊一營到漳陳競存陳肇英熊略及政學商各界出城迎接林抵漳後即寓於總司令部與陳等密商機宜十一日吕公望由油頭抵漳寓浙軍司令部是晚方聲濤之參謀長林知淵與前財政次長殷汝驪均由永春經厦門抵漳寓衛内街之福建靖國軍駐漳辦事處聞南方海軍次長魏子浩及夏述唐等亦將不日來漳連日陳競存與林吕諸君磋商軍事聞照前定計畫以粤軍長許崇智由上游進攻以滇軍會辦方聲濤會同閩南靖國軍由下游進攻外以浙軍陳肇英會同鎭使洪兆麟用全力攻厦門十月十四號吕公望復帶其參謀陳民鐘由漳州來鼓浪嶼與各國領事接洽十八日卽由鼓浪嶼回漳恐戰端之復啓即在數日間也 
[湘學生慶祝地方紀念]  
　　湘省之地方光復紀念以連年軍事擾攘慶祝久未舉行本年十月二十二日爲光復八周紀念日各界仍極爲冷淡惟有各校全體學生先期在公立法校議决照雙十節辦法届期游街講演以示不忘事爲張敬堯所聞以值戒嚴時代恐有人乘機搗亂爰於二十二日早通知各校校長着一律設法阻止惟通知遞到稍遲各學生多已出發即有未出發者亦以事早準備不肯中止故是日到會者約有三十校人數約二千五六百人官廳旣阻止無效乃由戒嚴總司令部省會警察廳及探訪處各機關各派出軍隊警察隨同大隊保護彈壓人數約有兩排上下學生出發後即齊集烈士祠前坪各人手一小旗上書各種驚心觸目字樣臨風招展大足喚醒國民上午九時由總指揮徐榮甲一一部勒使 
 
 
 

Page 7

 
 
之整齊又由主席徐慶裕簡單講演然後脫帽向國旗行三鞠躬禮唱光復紀念歌三呼中華民國萬歲始依次繞場出發首軍樂隊次小學生隊次女學生隊次中學生隊再次軍隊殿後爲警隊游行之時又隨時發布傳單共有三十餘種内容無非喚醒國民亟圖自立意又以各校敎職員隨同巡行學生又各舉行糾察員故秩序極爲整齊至下午二時始仍回至烈士祠集合散隊學生組織之講演會每校推出講演員六人或八人合計約二百餘人舉張維爲主任組成一大隊與游街隊分離分作四區往各空曠地方露天講演所至之處均極歡迎至下午五時許始各回校 
[留日湘學生反對張敬堯電]  
　　各報館轉全國各團體均鑑吾湘不幸災禍頻仍旣遭湯氏之屠戮復被傅氏之摧殘五六年來民瘁財盡斯已極矣流亡餓莩豈忍言哉方期另簡賢能奄奄一息待蘇有自詎因政變張敬堯來湘草芥人民席卷財庫倒行逆施横暴尤甚萬惡昭彰爲中外人士所共知今復喪心病狂敢將全湘礦產私與英商訂約二十條押欵三千萬全國危欵函電交責而張置若罔聞仍肆强辯行其蠧國殃民之政策使吾湘七十餘縣三千萬人受其刮骨剖心之痛其所爲最後希望者惟礦產耳今旣如此吾湘民固無子遺但遺禍全國尤非淺鮮生等負笈東瀛外交時迫尙攘臂呼號爭爲後援况情關桑梓坵墓所在西望宗邦哀痛曷極專此泣懇諸公一致否認用彰公憤以救湘民并懇嚴詰北庭罷張廢約全國幸甚湖南幸甚湖南留日同鄉會叩號 
[福州國慶日之悲觀]  
　　此次福州之國慶日亦有悲劇發生福州學生聯合會先於八日開會議决舉行提燈會秩序如下（一）集合地點在南較場（二）集合時間在下午四時半五時出發（三）準備國旗燈一對上書中華民國萬歲分會旗燈各一對上書某某分會餘各携一五色燈一律穿戴制服制帽佩帶各會徽章先後唱國慶歌國恥歌（四）排列次序以到場先後爲標準（五）游行地點定南較場南門兜安太橋軍門前高節里大牆根旗汎口東街總督署後逹明里鼓樓前南大街出南門斗中街洋中亭馬口霞浦街石獅兜上杭街油巷口下杭街小橋中亭街大橋中洲觀音井回大橋臺江汎南公園館前街水閘口米牙前還南較場（六）應守秩序（甲）各分會每十人舉隊長一人負維持秩序責（乙）勿中途退隊（丙）勿任意進止（丁）勿談笑自若（戊）須整齊步代（己）如有意外發生應由各分會會長設法對待各隊員不得别生意見（七）散會手續由代表演說畢三呼中華民國萬歲學生會萬歲依次散回本校以上係各學生事前之預備至九日爲李厚基所聞即命警察廳長史廷颺出示禁止提燈並責成學生會代表負責十日城台各處巡警均站雙崗武裝警察梭巡不絕如大橋頭小橋頭鼓樓前南門兜等要區均有軍隊密布各官立學校校長亦均禁止學生出游不料是日下午五時半有南營樂育學校學生三百餘人結隊提燈甫出校門即有軍警向前制止學生折由織緞巷出南街被警隊上前干涉學生與之爭執警隊復將所有燈籠一槪搶奪擊毁並捕去李柳二生帶至二署於是全隊學生擁入二署向署長交涉署長卽將所捕學生放出又有協和師範格致書院揚光學校各學生到楊橋巷口集隊各學生手執燈籠上書某校歡祝國慶或穿制服或穿便服沿途唱歌自後街起行折入吉庇巷出南街至獅仔樓前入左門出右門復由南街至南門兜本欲出城游行被憲兵制止乃折入下井底至閩縣前又被警察制止致起衝突警察並將燈箞奪去學生始一閧而散倉前山敎會所設之英華書院三一學校於下午五時舉行提燈隨由官廳派員諭止無効嗣行至倉前山樂羣樓被憲兵數十名勒令解散並有警察分署署長邱邦基向前勸止學生以事在必行相持數小時不能决解俄而學生隊裏大譁軍隊阴力稍懈學生仍整隊前行軍隊復呐喊追趕英華學生有棄燈逃走相撞跌傷手腕面部者三一學生喊聲四起由軍官揮退其軍隊而三一之來主理及敎會中之西人適趕至當場妥商辦法三一由來主理擔任保護復整隊前行順途迎回本校而英華學生則折向對湖而去至八時許回校協和大學生在校前演說國恥至痛哭流涕格致書院於十一日罷課要求主理嚴重交涉未知如何了結 
[張敬堯派員赴贛原因]  
　　湘省風聲日緊張敬堯向中央告急之電幾於無日無之該省人民以戰機已迫危險萬分鋒鏑餘生何堪再罹兵刧特環懇張氏解綬息兵犧牲一己位置以福三湘人民張似尙未悟覺欲與素標和幟之長江三督聯絡以通聲氣現已派蒯參議爲代表於昨日晚車抵省晋謁陳督由李參謀長代見所述卽係希望維持湖南和平勿使發生戰事之意聞蒯參議與振商銀行副總理胡伯午頗有交誼當即下榻胡處胡已定下星期赴寗届時蒯必同行謁見李督以便疏通一切 
[江西景鎭勸學生長之爭潮]  
　　江西浮梁客土兩帮爲勸學所長久有爭執之勢中秋後三日客帮假時化學校開會到者一百餘人首由譚非左登台發言謂浮梁人持排外主義不准客帮充任勸學所長鄙人爲新建人特就新建學務與諸君談談新建在省學校除縣立高小學校外祇有逹成學校南昌僅有高小學校一區其欵皆歸本縣籌出並未分外帮經費省垣學校雖多槪係省立何有南新勸學所長插足地浮梁旅省同鄉所引證據實屬捕風捉影云云繼由方芷庭發言謂學界當以公普爲心豈有疆界區别我中國人有向外國留學者未聞外國人排擊卽如景鎭學欵銀一萬有零皆係客帮所出槪歸學欵統一項下浮梁四鄉學欵大約十餘萬元反不能統一景鎭客帮籌出學欵每年還要貼土帮二千餘元未聞客帮人反對至於政府公債客帮多於土帮客帮亦無異言今區區勸學所長一席土帮反起而反對試問有是理乎衆皆怒氣冲冲齊聲應云無是理無是理繼由黄朗夫發言謂鄙人現雖改習商業曾充敝縣高小學校敎員（黄係湖北黄陂縣人）諸君旣云無是理試問作何解决乎衆皆相視無語忽有胡小琴者大聲言曰現在公債又將發行我徽帮派出之公債實居多數今土帮不容客帮充任勸學所長我徽帮公債决不承認應歸土帮均攤（胡因被排之勸學所長丁燾係其同鄉故出言更爲激烈）胡發言後衆聲雷動謂應以不出公債抵制一時秩序大亂後由女子公學余校長登台發言謂諸君且慢靜聽鄙人一言公債認否尙從綏議今日應就事論事我客帮所出之學欵仍歸客帮自主土帮學欵旣不分給客帮客帮自後亦不分給土帮另由客帮禀請委一學務委員駐局管理諸君以爲何如衆鼓掌稱善遂派代表八人面禀知事但未悉該縣知事若何辦理也 
[山西大會紀]  
　　大成節之講經會前日（二十日）爲大成聖誕節閻督率同僚屬舉行慶祝是日上午八時各界約集萬餘人行禮後督軍卽升講經樓講民事不可緩也大旨以民事不外民德民智民財三者必須培養民德發逹民智增進民財以立其體其效用推及於社會則爲生計安寗活潑推及於國家則爲富强文明云云次由林傳甲講學而時習之一章次由敎育聯合會山東代表某講愛之能勿勞乎忠焉能勿誨乎次由崔議長朱廳長諸人各按講經單所標經文依次講演均各按切時事闡發經義迄下午一時餘始陸續講演完畢而散 
　　敎育代表之講演會二十日午後七時軍署開特别講演會敦請各省敎育聯合會代表蒞席講演届時各界聽講人員齊集由督軍曁文武長官陪各代表入席大衆起立致敬先由虞敎育廳長報告開會宗旨並向代表爲大衆介紹卽請以次講演首由陳筱莊君講演題爲我之人生觀次由鄧芝園君講演題爲東西社會生活之比較次由經子淵君講演題爲願犧牲就是新思想次由計仰先君講演大略爲研究最新之兒童敎授法應採用自動的啓發的且痛陳舊敎授法貯納的壓迫的之不適原理講演旣畢時已十鐘餘矣二十二十晚七時軍署開第二次特别講演會仍係敦請敎育聯合會代表講演沈信卿講演題爲今後敎育之期望係就敎育的原則及中國與外國敎育來源不同之點探源窮流證明敎育爲發揮人類之本能末復述今後所期望於敎育者約有兩層一爲由紙片的敎育變爲實際的敎育一爲由摹仿的敎育變爲創造的敎育次由莊百俞君講演題爲慈善的敎育大旨以辦敎育的人要把敎育的事業當成慈善的事業去做不止是在上課時間以内負責就是上課時間以外亦要負敎育的責任不止是在學校地點以内負責就是學校地點以外亦要負敎育的責任如對於社會有不良之風俗習慣就要規勸他匡正他聽從固善卽不聽從亦惟反責自己勸導之不力並就山西敎育情形觀察有應提倡辦理者三事第一點爲改良社會第二點爲擴充交通第三點爲發展實利末復就觀察山西各方面情形所得批評列表以明之謂在政治方面有目的有方法有系統在道德方面能協和能勤勞能精進而以共和精神一語括之以上沈莊兩君均係江蘇省之敎育代表 
　　全國敎育聯合會二十一日上午九時至十一時半敎育聯合會舉行分組審查畢以結果報告於大會午後一時半繼續開大會出席者三十六人首由陜西代表報告該省敎育狀况對於社會敎育學校敎育行政方面俱分别略述大致以陜亂未巳難以恢復原狀各處敎育之爲　卒所蹂躪者不知凡幾所以現在情形甚抱悲觀云云繼即將審查結果之各案付大會决議議題爲請廢止敎育宗旨宣布敎育本義案由合組審查會報告經二讀三讀略有修正大意以從前之敎育宗旨只知研究應如何敎人不知研究人應如何敎以注重兒童本位的敎育又報告革新學校敎育方法案經二讀三讀修正大要注重敎授訓練兩方面（甲）敎授一敎科和授課時間不妨酌量減少但敎材要好好的精選過不適用的應當删去從前所没有的現在必要的應當加增二注重實習實驗應用切不要拘守講堂授課的形式三擴充學校一切設備好使學生任意參考自習（乙）訓練一練習公民自治敎學生選舉委員組織學校市學校共和團等保持秩序二奬勵社會服務學校和社會實行接合使學生時代純潔的本性到畢業後不失三提倡各種作業使學生發展個性也好作體育的方便織業的陶冶又擬議繼續報告之議題爲推行國語以期言文一致案改革師範敎育案因時已届五鐘半遂散會二十二日上午十一時敎育聯合會開分組審查會所有各省區提出之議案完全審查終結下午二時半開大會因本日無各省區代表報告遂由合組審查報告推行國語以期言文一致案經二讀三讀略有修正茲錄其辦法如下（一）全國師範學校一律添授國語科并依據國音字典敎授注音字母（一）各縣勸學所及敎育會利用寒暑假時間設立國語傳習所招集本境小學校敎員一律傳習國語并依據國音字興補習注音字母（一）各省檢定小學敎員辦法應加入通習國語及注音字母一項（一）國民學校國文敎科書應即改用國語高等小學國文敎科書應言文互用（一）各省區敎育會應設國語研究會（一）提倡編輯國語辭典國語文法國語會話等書又次報告改革師範敎育案各代表議論未能一致遂由大會表决作爲下届提案 
[紀南京佛敎刻經處]  
　　中國佛敎近日甚爲發逹於思想界關係不少吾人用學術上的眼光觀察乃悉其起源實在於南京因近今中國佛敎可分兩派一派爲日本性質的佛敎將佛敎的敎義與儀式分開用歐洲哲學及科學的原理判斷佛敎未免近於割裂一派即發源於南京之佛敎宗佛敎本義而闡明之實爲佛敎正宗茲先略述其源流以次及於發展之狀况爲思想界參攷先是石埭楊仁山居士獲佛經殘本於皖省詳加研究了然於其學理高尙無匹欲以普及大衆遂邀集沈曾植蒯光典陳三立諸人捐資創辦金陵刻經處於南京之延齡巷翻刻大藏海内始有善本佛經辦至數年佛經流傳甚廣復於翻刻之餘加以講演邦人始知有眞佛敎辛亥秋居士示寂遺命以刻經處供諸十方而囑其高弟宜黄歐陽鏡旡任編校又陳希菴等任籌畫及雜務歐陽氏擔任數年之久曾不少懈所刋經典多海内孤本蓋中國經典因元末大亂載籍蕩然而日本得中國佛經於唐代保存無失仁山晚年與日本佛敎家南條文雄等共相研究因將所失經典悉數購回付刋乃不久仁山即逝故集成於歐陽氏之手歐陽氏近又另設一研究部於雙塘巷以造就造詣較深之人才先後來游者數十人其中如黄懺華吕梁及劉某等皆學有成就現復擬設一專門研究佛敎之學校定名曰支那内學院中分中學部及預科本科中學部授普通佛理及其他科學預科則較深本科又分法性法相等科現已刋印校章並募集欵項不久當可辦就惟尙未得相當校址暫設籌備處於其研究部内聞任敎授等事者即爲研究部黄吕諸子將來成立以後想佛敎人才將更多正宗的佛敎亦將更盛其影響將波及於全國思想界不止南京一隅矣 
　　附内務部咨江蘇省長文爲咨行事准咨開楊自新等呈伊父楊仁山將自置南京城内延齡菴房屋充作金陵刻經處一案今據江甯縣知事轉據市董陳祖貽呈稱延齡菴委係故紳楊仁山在日經營所成自願充作刻經處作爲十方公業並無别項關係等情轉咨察核見復等因到部查該故紳楊仁山刋經象敎旣種德於生前捨宅名區更締緣於身後該公民善承先志克紹前徽旣准咨稱並無别項關係自應准予備案並希轉飭該刻經處管理人陳穉菴等曁楊自新等公同擬訂章程由縣妥爲保護以永善緣而成勝舉此咨 
[南京快信]  
　　贛南鎭守使吳鴻昌昨有一長電致李督詳述軍事情形並謂現狀甚安决無疏虞 
　　張宗昌電告張敬湯率一旅於梗日抵醴陵 
軍民兩署會訂徐淮海各屬清鄉如清查戸口編騐槍械等方法共十二條並規定關於搜捕盜匪之臨時費（一）卹金（二）賞格（三）出發費（四）醫藥費（五）購線費 
　　李督連日校閱第六師第二三混成補充旅各軍操法現已校閱完畢當場將金質銀質奬牌二百四十餘件賞給各兵士以示鼓勵 
　　軍署顧問汪瑞闓昨由京返寗 
　　南京電燈廠辦理不善時常黑暗茲聞廠長貝祖善將撤差有改曾某接充消息 
　　造幣廠總務科長趙家望曁鑄造科長均辭職聞將以陳思忻任總務科長蔡金鏞任鑄造科長各項員司亦有更動並新委稽查程治徽俞人蔚文牘朱學曾收支夏以煊許瑾庶務許珩銀庫許崇儒物料庫吳兆熊較準所楊廣秀銅庫吳增逹 
　　省議會明日行開會式議員祇到六十餘尙難開議 
[杭州快信]  
　　省議會通函准二十八日開談話會决定開會日期 
　　盧督軍昨午前十時至江干察勘南星橋第八團營壘并順道至第二師司令部瀏覽一周 
　　被災各縣蠲緩辦法現俱責成自治委員督同莊書圖董分别輕重實勘實報至賑撫各欵則定按畝匀攤 
　　高等廳接司法部訓令各省推檢書記等官每多與上級官長有親族關係應速查明一律迴避以杜流弊　 
　　浙省警察協會昨午後開評議會討論維持會費辦法總商會擬定維持國貨辦法准下月三日大會公决 
　　向駐温州之二師第七團一營開拔回省後現奉令調赴衢州填防明日由營長徐步蛟督率出發 
　　前由閩請假回籍之第一師各官佐日來俱紛紛携帶眷屬起程赴厦門 
　　温嶺農會會長陳選青擅權營私全體會員反對紛紛訐控實業廳昨令該縣趕速改選以重農政 
　　浦江知事呈請委任房崧生充本邑承審員巳照准 
地方通信 
[蘇詶]  
　　趙老窩子獲解水警廳水警二廳趙廳長訪聞著名帮匪趙老窩子賈老窩子九道金綫等結帮爲匪希圖搶刦水警槍械約期實行等情當經令行駐錫水警第二專署師署長預爲防範經師署長訪悉趙老窩子現在木凟光福一帶開設賭台即密派督察員仲舒及分隊長常鍾鳴率領巡船數艘駛赴光福鎭會同該鎭警察分所長酌派幹警至賭塲内將趙老窩子拿獲解錫預訊據該匪供認曾在羅世有徐三瞎子姜老窩子各帮内歷充小老大民國五年錫邑方橋西暘橋搶案亦係該匪領帮搶刦並稱賈老窩子現已聚集多人將起大帮等語師署長己於前日派員押解來蘇送交水警二廳訊辦矣 
　　催繳丁漕之廳令吳縣温知事奉財政廳訓令鄉民大都狃於積習觀望因循本廳於國計民生雙方兼顧查本年早稻豐收上忙錢糧亟應踴躍完納乃各業戸猶有希圖蠲免串通領總糧差妄遞災稟者以致各屬應完地丁屢催罔應國稅前途受其影響合亟訓令該知事迅即布告各業戸須知丁漕爲國家正稅係人民應盡之義務如再意存規避希圖取巧即行從嚴究辦 
　　無主地先儘租戸價買蘇城無主隙地按照前清舊例凡人民願承糧租用者縣署給予印照以憑執業如公家需用時當即讓還名曰城租近悉縣署曁清理官產　已奉到省令該項租地准於半年内先儘承租民戸繳價升糧給單執業其價就本地情形酌定云云 
　　珠業仿辦善會蘇州珠業共有數十家業友中身後蕭條者頗多現該業同人莊同慶徐菊伯等有鑒於此特於前日邀集各號經理假大關帝廟籌商仿照上海珠業恒義會辦法訂立章程經衆贊成通過並推定主任徐菊伯會計徐蓉初以及各項職員現正勸募欵項着手進行一俟集有成數即行成立 
[金山]  
　　查禁酬神演戲鄉間習慣每届秋收後四鄉各自搭臺演戲以答神庥連日天氣晴爽晚禾己經成熟鄉人循例舉行南鄉如吕巷胥浦廟等處正在開演馮知事得悉後深恐四鄉聞風繼起當此連歲蟲災賭棍流氓乘機歛錢均足爲租務阻礙聞己通飭各區警佐查禁矣 
　　米與棉之市價本年秋收頗豐而新米上市後米價迄未平减市上陳白米每石七元新白米每石六元六七角糙米六元一二角棉花收成因夏秋間連遭颶風不及禾稻之佳然在松隠左近七保九圖十圖一帶地勢較高之處與上年亦相差無幾昨據一售花鄉人自述彼有田四畝盡值棉花共得花九組計每組六十四斤售價八元共得洋七十二元零售每斤一百七八十文其花梗及豆類副產等物己足抵償業主之租米云云可知植棉之利益厚矣 
[松江]  
　　救火聯合會賽龍松江救火聯合會一二三四區水龍十五架於二十六日午後齊集北門外菜花涇空地舉行會賽會場佈置極爲富麗有評判席有軍樂席有官紳參觀席有紅十字會救傷所參觀席上高供奬章四方各處救火會員到松參觀者有杭州上海無錫青浦莊家行等處數十人官紳到塲者有司令部副官孫凱庭衛隊第二團副官袁蘭亭一等警佐那鶴年商會會長鄭子松等各界男女來賓多至萬餘人三時許各龍到齊開始會賽擔任評判者爲聯合救火會前會長嚴雪岑會賽時各龍按預定次序入預備處經司令鳴哨後即在預備處配置龍具架雲梯於預豎之木架上瞞準者飛步上梯向標板注射俟將標板打落後仍回預備處拆卸龍具俾復原狀至此即由評判員記其前後所費時間於黑板然後舁龍出場讓他龍繼演各龍中動作敏活技術純熟首推西永安洋龍自入預備處至回復原狀前後僅需七十杪賽畢由那鶴年警佐行授奬式一區育嬰堂龍二區西永安龍四區華陽橋龍由會各奬銀質奬章一方惟第三區各龍均於操演時發生障碍未顯成績無從頒奬暫將奬章留存救火會留待下届奬給云 
[鎭江]  
　　水警預備會哨每届冬令水敬嘗有會哨之舉本届冬令水警趙署長預備恢復所有辦法仍分上中下三旬其會哨地點仍在大港小河兩處定於陽曆十一月一日起至明年三月末日止以清匪源而重冬防 
　　紙行受罰昨日城外某某兩紙號由滬運來有光紙數令礬連紙數令均屬某貨被公團查獲當即抬送紙業公會二十六日午後經同行議决照章按成本處罰半數以充善舉 
　　縣知事勘災徒邑東鄉各村山田今歲晚禾風旱爲災秋收歉薄各村農民紛紛來城報荒昨經張玉藻知事親赴該鄉詳細履勘以便呈報省署聞日内即行回署 
[揚州]  
　　商校運動成績江都商業學校運動會業己結束結果各級比較本科一年級爲第一得七十四分個人總第一爲本科一年級陳義萬得十五分半團體比賽第一爲本科二年級得九分各級替換賽跑第一爲本科二年級 
　　飭區清查戸口江都佟知事於二十六日通飭城鄉各警區着手清查戸口限兩月内調查竣事以憑彙報省長 
　　通知演講體育江都勸學所長曾雲程以教育廳觀察體育專員王小峯來揚查察各校體育狀况特請王君於二十七日在所宣講體育業己通知各校長届期聽講矣 
[杭州]  
　　岳陵修造中之市况修造西湖岳墳案興工在即督軍公署附設之岳陵事務所二十五日午後二時特柬邀軍政各界假座奉直會館開會討論進行辦法及籌欵手續到者不下百餘人齊省長亦派杭關監督沈君爾昌代表蒞會云現在自岳廟頭門至湖口一帶市房己一律改造高大洋式樓屋就近各商店均於數月前預租一空該處新闢市面各商店如杏花村分店及各吃食店茶樓等業於二十五日一律開張湖光由色煥然一新是日適爲星期六士女多有出城游湖者各商店營業均各利市三倍云 
[嘉興]  
　　縣　會成立嘉興縣農會由各區推舉代表正式組織日前己開籌備會一次二十六日下午二十五區代表又在藏經閣開成立會先將簡章逐條修正通過畢即投票公選會長結果金蓉鏡爲正會長陶浦臣爲副會長其餘各部幹事亦於當日推定業由該會將成立日期及各職員履歷具呈縣署轉呈實業廳備案 
　　判罰小車夫禾城街道狹隘小車夫時有撞倒行人情事日昨雙利小車第十一號車夫沈某在東門宣公橋塊拖某姓婦女至北門秀城橋該車夫行經西街時偶不經心手臂拖拉不平致重心不匀車中婦女竟朝前跌仆頭部觸石血流如注傷勢頗重經就地崗警將傷婦抬往醫院醫治一面將車夫沈某拘入警局判罰醫藥費洋六元斥釋 
[安慶]  
　　徽河擬設警察專署歙縣街口鎭爲徽州各處之咽喉亦皖省東南之門戸原有警察不敷分佈警務處長現擬擴充組織徽河水上警察專署現己飭令休寗縣集紳籌辦矣 
　　請設湘磺分銷處駐皖湘磺運銷處現設蕪湖凡由湘起運磺斤均存該處而轉銷於外縣商號惟年來潛山太湖桐城等處推銷甚旺均以蕪湖相隔甚遠諸多不便擬請在安慶省城設立分銷處以免周折昨已由該處經理呈請省署核辦矣 
[湖北]  
　　川鄂間之新風雲某鄂報據宜昌函云前駐虁州之王天縱與其所部之團長李培元因索餉起釁在白帝城戰鬭李勢不支敗走大寗復竄大寗以西六里趙家壩又戰一晝夜李又敗退現向房縣方面竄去當王李交鬨之際熊克武己派隊前往會剿李退敗後大寗己安惟先時避難至宜昌者頗受損失又聞四川萬縣向駐軍隊三部近因爭餉各部互相仇視市面頗爲驚慌 
[河南]  
　　京漢火車出險漢口南來車員述京漢火車出險情形云上星期五日彼在車中執役過某站時即有人以電話報告彼云昨夜廣水與東篁店兩站之間有機關車兩部相撞肇禍甚烈當兩車衝突之時各跳高一二丈如二虎騰鬭所掛之車亦各隨之疊起若架屋築壘反動力過大震聲如雷數里以外皆聞之機關車到篁之後各倒於鐵軌之外彷彿鬭斃之虎遍體鱗傷司機與生火匠死傷尤慘所有員役亦多遭難除某車警與司旗司鈎等役傷重身死外其餘車員車隊長傷勢亦重生命尙不可知幸此列車一係載貨加車一係空車頭并無搭客否則損失更大矣惟該路現正缺乏車頭今又壞其兩部更足妨礙營業且在下坡處相撞故路軌亦毁壞數里至其出險原因聞由該兩站司路簽之人疎忽過甚所致蓋前車開行未久例不得再給路簽於他車此夜己深彼竟不甚注意給與路簽致司機者並不知前途尙有車行致肇斯禍查京漢路自行路簽制度以來撞車頗不多見惜路員僅注意快車耳 
[濟南]  
　　工商銀行新屋落成濟南工商銀行蕭經理鑒於該行營業日益發逹現有舖面不敷應用特於上半年勘定院西路南地方招工新建高大洋式樓房於本月十五日舉行落成禮請各界人士前往參觀 
　　創辦俗裕濟工塲濟南工業專門學校畢業生魏筱陵孫寳鏞聯絡同志招募股本五千元在東關小北門地方組織一裕濟工塲專製造電光線並附漂染絲棉毛絨各綫己於本月初間開辦矣 
雜評一 
[改組軍府案（默）]  
　　改組軍政府案已由兩院通過矣從前之爭潮固由此告一結束而以後種種問題則正由斯而起選舉總統組織内閣一切權利黨派人物之支配若何能使各方滿意若何能合時勢需要在在均有重大關係而足以發生困難故吾謂將來西南有極大之發展基此改組一舉將來西南起極大之風波亦基此改組一舉是在當局之自謀而已今之議員中非不知爲有利益而不搖動西南大局之改組然而知之者果有幾人且知之非艱行之維艱一涉黨派權利意氣之爭即知之亦將有所不顧試觀北方政爭之擾攘不已則南之當局可不有所覺悟哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[湖北水災圖（五）水災中之急務（一）]  
　　川　鉄路 
　　　溝保衛 
　　團沿海尋 
　　覓屍身之 
　　寫真 
　　穆　扵 
　　　溝車站 
　　本届鄂災奇重由湖北義賑會派員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[昨日十八團體迎送新舊矣總領事紀盛]  
　　江蘇省敎育會上海總商會等十八大團體於昨日午後四時假總商會大議場歡送美國駐滬總領事蕯門斯君并歡迎新任總領事克銀漢君大門滿紥松柏中美國旗交懸其上塲中台前設横長台一排直長台五排各團體之代表及中外來賓約五百人均站立場外蕯克二君到會時由各代表出外迎迓普益習藝所之軍樂隊奏樂歡迎薩克二君與大衆一一握手畢卽在場前合攝一影乃由衆導入會場公推李登輝博士主席致開會詞隨請金永清女士獨奏鋼琴主席起述薩君在滬六年主張公道篤厚友誼令人念念不忘而克銀漢君今日適到上海吾人得歡迎於一堂尤爲欣幸次湯藹林女士唱英文歌畢主席報告今日茶點糖果係小吕宋華僑馬玉山公司上海支店所贈香烟係南洋烟草公司所贈而表敬意於薩君者也奏樂片晌穆藕初君演說云兄弟今日能在此大會躬親歡送薩門斯君及歡迎克銀漢君實爲欣幸惟兄弟所發之言想亦在座諸君之所欲言吾人對於薩君去滬頗生感想因其主持之公理與正義常在吾人腦海中甚爲感謝君爲我國之摯友但其愛助我國之好意决不因地而異今君赴澳謹祝健康至克君來華已久吾國長江一帶尤爲熟悉此次來滬中美國民商業上友誼上互助提携實多希望於克君吾人敢决中美商業友誼此後必日增發逹云云次朱葆三起立由張籋雲代表以英語致詞後張廷榮夫人唱歌黄任之起立略謂兄弟因不能操英語對於薩君乃屬精神之朋友不求言語酬應也推之中美國際之交情亦復如是我國國民自五四運動以來種種動作全本公理正誼而發之然此種新頴思想來自何處實堪研究從前我國敎育悉多效法日本自一千九百十一年美國吟佛大學校長來華後吾人始曉然於西方新敎育之實效千百年來世人之所提倡（天賦人權）之一語亦係美國敎育家所常道最近杜威博士來華後亦見中國新思想實由美國而來我國民五四以後力爭公理正義自由平等種種合理之動作亦是西方所灌輸想薩克二君定可證明此言非虚不僅證明且二君亦係灌輸西方公理博愛之種子於吾國之人也薩君前往澳洲人多惋惜而我覺欣幸因澳洲華僑甚多得茲良友至彼必能一本在華之眞誠提携協助且吾人應知東半球之空氣頗有不潔之處應當努力使其文明思想公理正誼與世齊驅尤多望於薩君澳洲此行使亞澳兩洲之空氣同一純潔也克君在華頗久今幸來海上尤爲歡樂因克君之爲人亦爲吾人之所深知必能有裨中美交誼日進無疆也黄君并讀所贈薩君鐫製紀念大杯上刋之文字及團體名稱爲（駐上海美總領事薩門司君在職六年和平公正便兩國國民交誼日親於其去也贈此爲念中華民國八年十月江蘇省敎育會上海縣商會上海縣敎育會上海歐美同學會上海華僑聯合會中華職業敎育社上海救火聯合會寰球中國學生會上海學生聯合會上海基督敎青年會全國協會中國基督敎聯合會上海青年會上海商學交誼會上海銀行公會華商紗廠聯合會上海棉業聯合會上海鐵業公會）讀畢時有歐美女子大學同學會代表起立代表該會致歡送之意黄君將杯致送薩君後全體歡呼者三次郭秉文英文演說後梅華銓夫人唱英文歌薩君起立致謝并稱頌諸女士琴歌之雅意深以其夫人未能與會爲憾並望中國羣衆聯合之精神力爲發展致力開發實業以富國家並言在滬數年來對於中國學生留美者頗欲竭力相助中國將來能多派學生至美則兩國國交可愈親密蒙贈銀杯甚感今欲要求將歐美女同學會名補鐫於杯上云云衆鼓掌贊成次克君致辭極爲懇摯并謂薩君公道友愛之主張彼當效法以敦中美邦交之友好中美商業互相提携是其素願云云次由主席致謝後奏樂復攝一影而散時已七鐘矣 
[南分代表回粤]  
　　昨日（二十七）南分代表郭椿森饒鳴鑾彭允彝均乘南京號回粤現在滬南分代表已不及半數聞數日内尙有李述膺等回粤又乘南京號回粤者尙有南代表辦事處秘書劉奇瑶國會招待員張瑞萱及議員十數人云 
[全國各界聯合會籌備會紀]  
　　昨日（二十七日）全國各界聯合會開第十三次籌備會推馮驥駿主席由主席報告長辛店來函推派正式代表四人又報告法租界商業聯合會借會場事衆允可劉振羣主張再電各地催派代表决定交文牘股辦理又提議本月三十一日黄公克强三週年忌日本會應派代表致奠衆贊成又提議先請本國新聞記者交換意見外國新聞記者俟開成立會時再請馬少奎提議先由本會致函本埠外國記者說明本會宗旨並派人接洽均贊成劉振羣提議由本會特别函請黄夫人宗漢全國學生會理事長狄狄山上海學生會長程天放加入本會爲籌備員均贊成又加派施洋君往南京蘇州等處 
[紀女青年會之服務研究會]  
　　崑山路女青年會協助國民敎育促進團於二十四日始至十一月二日止在該會開社會服務研究會其秩序已紀二十一日本報該會組織分爲三部即第一研究班（棉業與女工）第二研究班（社會之堕落與挽救之方法）演講科（政府之搆造）二十四日下午三時報名聽講者百餘人四時半研究班請滬江大學西敎員演講（近代商業之發展）略謂欲加增中國之富源首當推廣製造之能力如擴充軍備建築鐵路無製造之能力固不足以成就一切運輸之事業然欲講究衛生振興敎育創辦醫院經埋報館建設一切公園藏書樓美術館禮拜堂等尤非有賴於財力不可故加增富源之方法在推廣製造之能力製造能力之如何推廣有二端焉（一）利用天然物如森林水利田地鑛產等宜一方改良一方開採（二）利用人力中國人之特性聰明勤儉所惜者身體衰弱無創作力首宜用敎育方法强壯其身體優良其習慣然後漸增其製造力以上二者固爲重要然機器尤爲一切工作之必需品視國之强弱以工廠之多寡與機器之精否爲斷現在之中國亟宜養成專門人才使人人有堅固高尚之希望心則國家之强盛其庶幾乎云云二十五日午後二時各會員旅行參觀安定盤路盲童學校參與者百餘人該校生徒所表演者乃體操游戲及歌唱等精神活潑操作整齊使觀者忘其爲盲童尙有種種工藝其精緻玲瓏爲明者所不及後由該校長演說略述該校敎授大半係生活必需之技能故凡能畢業於此校者將來均得自立云云四時許茶點五時又赴拯恤院參觀至六時而回二十六日午後三時半研究班演講科合併請青年會韓鏡湖君演講近代平民運動（社會的方面）昨日（二十七）三時十五分第一研究班請穆藕初君演講（棉花與棉花之種植）第二研究班請女青年會奚伯綬夫人演講（家庭孩提時代及幼稚時代）演講科請張東蓀君演講（選舉權與選舉法） 
大致說明投票權之擴張及性質投票權之制限複票選舉代表選舉職業的特權等聽講者近二百人五時講畢更有質問中國選舉旣有弊竇如何始可防範之者亦有起立要求介紹關於普通選舉制之參攷書者吾國女子近年知識發逹之速誠可慶賀明日起繼續 
　　十八團體迎送新舊美總領事攝影 
　　一錢新之 
　　二沈仲禮 
　　三克銀漢 
　　四薩門斯 
　　五朱葆三 
　　六俞國楨 
　　七韓玉麟 
　　八黄炎培 
　　九勞敬修 
　　十沈聯芳 
　　十一鍾紫垣 
　　十二唐露園 
　　十三蔣夢麟 
　　十四穆藕初 
　　十五黄首民 
　　十六穆杼齋 
　　十七宋漢章 
　　十八俞希稷 
　　十九李觀森 
　　二十鄺富灼 
　　二一李登輝 
　　二二郭秉文 
　　二三吳藴齋 
　　二四張籋雲 
　　二五歐彬 
　　二六楊雪珍 
　　二七梅華銓夫人 
　　二八張廷榮夫人 
　　二九金永清女士 
　　三十謝蘅牎 
　　三一馮釗光 
　　三二梅華銓 
　　三三徐可陞 
　　三四傅溪水 
　　三五錢素君 
　　三六張蕙生 
　　三七戈夫人 
　　三八張竹君 
　　三九朱成章 
　　四十謝夫人 
　　四一朱少屏 
　　四二薩福楙 
　　（十月二十七日） 
　　講演者則爲戴季陶廖仲愷瞿宣頴三君星期三預定參觀穆藕初君所經營之厚生紗廠及楊樹浦之滬東工社云 
[商校職員赴南洋考察商務]  
　　南市陸家浜省立第一商校職員實習商店主任施伯謨前曾擬於二十五號由滬出發赴南洋檳榔嶼等埠考察彼處商情狀况業誌本報茲悉施君此行係因江蘇省敎育會迭接該埠華僑來電敦促派人前往接洽商務事宜遂由省敎育會遴派施伯謨等五人及女士張旃仙鞠飲仙黄秀英共八人前往女士三人係爲檳城線業公司專函聘任前往任該埠線襪公司技師者現經該會購定英公司船
Ｋ.Ｈ.wa船票八張定今日上午十時由滬啓椗放洋帶去國貨商品甚多約二月後回華 
[廣西學生會之通電]  
　　學生聯合會總會接廣西學生會通電云全國學生會總會各省學生聯合會各報館鑒敝會一日接到總會第三次通電約赴軍府國會請願得電之下决議照行經於二日推代表四人赴粤六日協同廣東學生會代表曁上海學生會特派廣西代表李沛鈞同到軍府國會請願均蒙許准提出政務會議如和議再開定當先决也敝會代表現已回梧特此通告凡在北部諸省尙懇協同總會一致堅持南部諸省望向軍府國會速補上請願書如何之處敝會與各省共之廣西全省學生會銑電 
[四川旅蘇學生會常年會記]  
　　昨日（二十六日）午後二時四川旅蘇學生會假徐家匯復旦大學開第一次常年大會首由會長賀芳君宣告開會并致詞歡迎新會員及歡送舊會員出洋留學次通過章程補選文牘二人南洋公學余翔九及中國公學余天沅當選後表决前次發出通告所述各項進行事宜撮影茶點而散 
[勤業女師範學校演講會記]  
　　法租界南洋橋勤業女師範近接國民敎育促進團並學生會通知訂期演講昨日（二十六星期日）該校開秋季第一次演講會並歡迎天津請願代表劉青揚女士等午後二時半開會學生男女來賓三百餘人錢啓秀奏琴全體唱歡迎歌由朱校長劍霞爲主席報告開會宗旨畢學生方佐英致歡迎來賓詞次學生蕭琴貞黄志宏等相繼登臺演說者數人中有幼稚生吳琗華年僅六歲亦登臺演說次則來賓演講首爲黄克强夫人宗漢演講時神凝氣重所說大要謂中國家庭因無賢母良妻所以影響及於社會國家云次則王開疆律師演講救國方針四條（一）辦法（二）實行（三）自治（四）不可誤解要意在促國民救國之覺悟詞甚長次爲柴連馥演講略分女子黑暗五條改良五條並佐以中外故事一二件時已四鐘演講會畢續開歡迎會歡迎天津代表劉青揚女士首由朱女士報告開會宗旨畢次學生唱歡迎歌旋劉女士演說其大要在女子責任謂中國女子挺身而爲愛國運動組織者至今僅有京津魯滬寗五處希望女同胞繼起有人云詞亦甚長時將暮由小學生演游戲以娛來賓而散 
[張溥泉在寰球學生會演詞]  
　　（九續） 
　　救今日中國之新道德就是要有爲的積極的男性的剛的進步的勤勞的潔凈的愛人的肯犧牲的紀約的學說狠合中國的需要然而外來的道理往往不像外來的貨的樣子容易敎人喜歡我們中國自己的舊學理合新道德相合的我們也要時時提倡他不對的地方不要替他敷會與新道德相同的地方可互相引證這也是建設新道德的方便譬如周易的道理是以變爲主的是主張有爲的故曰（天行健君子以自强不息）這是狠好的道德周秦諸子之中墨翟的學說是合新道德相近的了我勸我們國人當提倡墨子的道現中國人講敬所以造成虚僞的社會外國講愛所以率直合羣墨子也是講愛的墨子的根本道理就是兼愛比耶蘇講的親切明了多了講兼利也就是社會主義的道理墨子的大精神無論對什麽全是（兼）人道眞範圍不過如此墨子主張非攻是平和主義然而不是無抵抗主義人來攻我我不能束手待斃是要防守的是要尙武的墨子的非命是主張人要作事體不要相信運命有天定的話人的前途如何全靠自己致力的大小墨子的節葬短喪非樂更是現在最要緊的中國人與死爲鄰出門即是祖先墳墓入門就是祖先牌位那能有進步的觀念呢遍地墳墓纍纍更不美觀許多煩文虚禮全可儉省了凡婚喪酬酢奢侈的國没有不衰亡的從前的波斯羅馬的末年全是如此墨子以自苦爲極這又是救世的品行應該如此嘗見今之號稱救國救民者終日酒食徵逐笑傲自高眞不知天下有羞恥事了墨子合墨子的弟子全是能吃甘的人能吃苦纔能講犧牲所以孟子稱贊他摩頂放踵死而無悔淮南王書說墨子服役者百八十人皆可使赴火蹈刄死不旋踵比孔子的七十二門徒高多了墨子的道理是積極的是男性的是剛的是犧牲的是愛人的墨子是備戰以禦强暴不是哭泣以求人可憐的是最有科學知識的是明了的不是恍惚的全合老聃相反了獨獨墨子明鬼的道理我們不敢贊同有人說墨子是宗敎家這也合說孔子是宗敎家一樣古代東西哲學家全是一部分的宗敎觀這也是時代境遇使之然那能說他宗敎家呢中國人的長處是早脫離了宗敎時代這是中國民族最易合科學接近的憑據何必勉强敷會說墨子是宗敎家呢墨子終身想興天下之利除天下之害是何等有爲的精神節儉是墨子經濟學的要義不能說墨子除節儉以外没有興利的方法有人說墨子的經濟學是消極的是只看見一方面的話了墨子說上說王公大人次匹夫徒步之士王公大人用吾言國必治匹夫徒步之士用吾言行必修是何等自信力是何等平等觀歐美近代民族的氣質狠與墨子相近我們要改造中國使與歐美並駕齊驅非融和歐美科學的道德合中國的舊學說造出新墨子道德來再没有第二個方　勤是愛人的惰是利己的行爲是人性的本分有爲的國民是生的無爲的國民是死的新道德是什麽呢只有一個字爲！爲！！爲！！！（完） 
[湖南善後協會請撤張敬堯]  
　　本埠湖南善後恊會呈北京總統總理文云呈爲懇請撤換湘督張敬堯以紓湘禍而保和平事竊湘督張敬堯自入湘以來焚殺淫掠横暴貪殘全國共知中外同嫉湘民號呼請命瘏口嘵音苟有人心寗忍坐視乃政府猶豫不斷姑是養奸以張督前此之禍湘爲未足過予優容湘民惶惑不知政府誠何愛於張督一人而不惜南北和局之破壞湘省三千萬人之陷於水火塗炭而不肯一援手也前事且勿論試撮舉張督最近之惡跡而一陳之湖南第一紗廠本湘省公產張督擅自標賣得價一百五十六萬元全省礦產關係國權張督擅與英人葛蘭特訂約將湘礦押借英金三千萬元長沙新河馬路商埠命脈張督亦擅予押賣凡所羅掘槪飽私囊而敎育政費全停軍餉仍然不發省敎育會應自改選張督威迫解散另委道員監選以便私圖省議會改選應俟全省屬縣統一張督乃槪用代辦强迫選舉不依法律不顧民意招集無賴以爲利用之機關凡此數端皆事見實施動關全省命脈並迭經籲告政府通電全國盡人皆知者政府於此不聞下一撤免之令頒一懲辦之文豈以賣礦賣產不足誅枉法誣民爲可賞抑以湘民疾苦可膜視呼籲可無聞湘民自思誠不知命之所屬竊以爲政府負國棄民縱奸肆虐内失威信於全國外貽訕笑於鄰邦不獨和議以之敗於垂成湘民因之永罹浩刼也然此猶槪其大者言之也（未完） 
[中華工業協會八次月會紀]  
　　昨日（二十六號）下午二時中華工業協會開第八次月會到會職員爲郭子明林濚慶黄鼎奇金輔卿章瑤余德民楊子奇李恒林張智周張漢農謝申嶽陸劍公陳漳曹亞伯顧關增莊誠恩莊雲寳王秀明陳國魂李貴標徐亭淦郝松濤李明山陳如發李永樟李鎭錩紀信卿胡興發竺興全袁學禮張志良董取全戴鳳卿陳志銓顧仁壽張毓峯葛啓普楊柏樑等六十餘人因理事長曹亞伯赴各路商界聯合總會開會未到公推郭子明爲臨時主席張智周爲書記首由郭君報告本月内會務經過情形及開辦第一第二義務學校事繼由總務主任謝申嶽君因事提出辭職經衆通過即公推黄鼎奇暫代總務主任職後由曹亞伯到會出席報告籌辦儲蓄銀行事因財政主任薛仙舟爲工商儲蓄銀行事赴美事竣回國方能舉辦後經各職員提出議案十二件討論多時完全通過並推舉幹事多人始散會已六時矣 
[國貨維持會常會紀]  
　　中華國貨維持會前晚開第八届第三十六次常會汪星一主席報告提議各案（一）康成酒廠函請提倡該廠新發明製上等香烟用之羅姆酒公决准爲分函各烟廠介紹購用（一）熒昌火柴廠運往汕頭轉口菴埠之火柴被該學生團誤認非國貨致遭扣留函請證明釋放公决該廠確爲華人經營該廠之貨自係國貨准爲去函請釋疑慮（一）東台鄒階平請提倡牙粉出品公决函詢東台商會後再爲提倡（一）裕民工廠函請提倡美蓉霜案公决調查後再爲提倡（一）王漢强送來廣逹搪磁公司所出帽筒口盂等樣品請爲提倡公决准爲提倡 
[商餘交誼社之進行]  
　　本城舊縣署耕餘里商餘交誼社創辦三載設有英文夜校聘大學畢業生敎授商業智識並設義務國民學校書籍文具一槪贈送校務社務具臻發逹近聞該社社長沈奬伯幹事莊冠南周正煇三君創設學商工藝社於南市業盛里設工場於萬豫碼頭大吉里專用國貨原料製造各種應用物品已暢銷者如學生牌牙粉近更發明一種藥水不論綢布浸漬後永不透水於製陽傘雨衣最爲要品聞該社社員有志研究實業者均可加入工藝社如有發明製造國貨應用品者可由該社代籌資本云 
[廣逹搪磁廠成立會記]  
　　閘北恒豐路廣逹搪磁工廠開工以來出品頗佳各處定貨者相繼不絕昨日午後開股東成立大會經理劉榮栽報告經過情形並由總董王漢强及各董事推定楊公炎爲常川董事即公議規定職員權限職務細則曁營業規則又擬添加股份增購機械現訂陰曆九月初七日開幕發出請柬邀請各界於是日下午二時蒞廠參觀工場出品 
[南京號載來金銀之細數]  
　　中國郵船公司南京號已於昨晨抵淞即由拖駁駛至海關碼頭時已十鐘計儎來本埠匯豐銀行大條銀一千一百八十三條又麥加利銀行一百七十四條花旗銀行三百四十七條友華銀行一百八十五條某銀行五十二條又花旗銀行美金十九箱約合七十五萬元麥加利銀行八箱約合三十二萬元某銀行三十八箱約合一百五十二萬元有利銀行十箱約合四十萬元某銀行二十六箱約合一百零四萬元道勝銀行十三箱約合四十二萬元華商中孚銀行亦到五箱合二十萬元共計大條銀一千九百四十一條美金一百十九箱計美金洋四百七十六萬元 
 
 
 

Page 11

 
 
[北京東陸銀行將設滬分行]  
　　北京東陸銀行開設巳久近擬在上海設立分行已延定方椒伯爲行長在後馬路某地點覔有行基一俟裝葺完備即行開辦 
[再誌交通行長調任消息]  
　　上海交通銀行副行長錢新之日前因奉總管理處電召赴京商辦要公并徵集其升調正行長之同意茲已事畢於昨晚返申據聞正行長一席在京面辭不獲日内即可見諸明文其副行長一席本有該行營業主任及陳某推升說現聞内定由杭州交行協理調充此席 
[關於革除米石攙水之消息]  
　　縣公署布告米業仁榖公所南帮米商公所因改革米石攙水一事具呈縣公署立案昨經沈知事發出布告云爲布告事案准縣商會函稱據米業仁榖公所南帮米商公所函稱竊據米船代表周蘭生等聲稱各船承載米糧運滬時有中途攙水等弊實因機軋之米性熱陡漲裝船後身分收縮每多虧折故攙合水量希圖彌補升合然貽害之鉅不堪設想各船戸等邀集同人公議以此種惡習自相革除再有此弊願受罰辦惟以近來工食開支較前倍漲請求加增水脚減讓升合以資補濟等情敵公所等查船家攙水之弊久擬設法整頓今旣請願革除實所樂聞即所請　節亦屬實情當已轉呈内地各行號並爲切實商請茲經允議每石卸頭讓去半升（内地各處斛有大小不同如某處斛見一石核與海斛卸見若干謂之卸頭即如蘇之同里每石向例作海斛九斗二升五合今讓半升作九一卸頭餘類推）水脚仍照向章敝公所等業已先後邀集米船各代表及全體同業公同商酌各相允洽並議决革除攙水規則六條以杜後患合亟具略並抄附規則請求貴會備案並分别轉請上海縣公署曁淞滬警察廳核准給發布告並乞准給每公所各十張俾資遵守而敷實貼至紉公便等情到會查米船攙水貽害甚大今該公所旣經議訂規則各相允洽實有裨於民食除由敝會照准備案並函轉警廳核辦外相應備函並照錄規則一紙送乞貴公署查照立案給發布告以維米業而杜弊端等情並附規則到署准此除准予備案外合行布告米業各商號及各船戸等一體遵照辦理特此布告 
　　改選公正人米業爲整頓米石攙水一事前經同業在邑廟萃秀堂開會推定公正人豐大潤泰聚源盛振餘（南市）錢恒泰恒隆（北市）等六家倘米船中途遇風浪雨水不測抵埠後報由就近各該行等察騐茲南市振餘行因事繁人少不願擔任由經理孫永海函逹仁榖堂宣告辭退當日仁榖公所復邀集全體同業下午二時開會選定潤昌行補缺 
[檢察廳定期焚燬烟土]  
　　上海地方檢察廳梅伯孫廳長定於十一月一日（陰曆九月初九日）將民國八年一月一日始至八月三十一日止各處軍警所獲解送到廳訊判没收之烟土烟膏烟灰烟證嗎啡等各違禁品物在本廳看守所門前隙地當衆焚燬昨日備文詳報蘇州高等審檢廳派員届時來廳監視一面又函請本埠行政軍警各機關届時前來觀察 
[甌商帆船被刦續誌]  
　　甌商榮泰帆船日前由上海出口駛至銅沙洋面被匪刦去并擄去船夥二人業由温州同鄉會電致浙江省長及寗波水警廳捕緝茲得浙江省長及水警廳覆電如下 
　　浙江齊省長來電上海温州同鄉會張雲雷君並轉徐寄　林楚雄二君同鑒養電悉已電外海水警三區盧區長嚴緝贓盜並將擄人設法追回務保無虞省長齊敬印 
　　寗波來廳長來電上海温州同鄉會公鑒電悉此案並據商民陳鴻鏘禀報前來業經電飭第一第二兩區上緊救緝知念特復外海水上警察廳長來偉良印 
[迭犯刦案匪徒判决引渡]  
　　寧波人方金富（綽號金富麻皮）迭次隨同已經捕房獲解公共公堂訊明解往護軍使署懲辦之盜匪馬良鶴錢牛奶張金三陳老裁縫湖籮等持械搶刦虹口漢璧禮路一千零四十八號門牌居人潘學彥楊樹浦路六百八十七號門牌沈如琴西華德路二千六百六十四號門牌包雨塘等各戸現洋衣飾並圖刦兆豐路一百四十八號門牌烟紙店及華特路一千一百號門牌銅匠公所未成開鎗拒捕擊斃包雨塘之子承煒彈傷煙紙店主孫和琴下頰案發後逃回原籍經匯山捕房華探目蔣榮生偵悉禀由捕頭轉請公共公廨備文持往會同該處官廳將方緝獲移提來滬昨晨由捕傳同見證沈繼泉沈文華沈榮興杜阿章及事主將方解送公共公堂先由六十二號西探目柏生與蔣探目分别投案禀明往寧波慈谿縣移提被告情形次由包探楊阿泉禀稱被告係由陳老裁縫陳癩子等供出拘獲後被告亦在捕房承認第一次隨同陳老裁縫等往刦潘學彥家時伊在外把風分得贓洋兩元第二次搶刦沈如琴家伊仍在外把風分得贓洋一元七角第三次往刦兆豐路一百四十八號門牌烟紙店伊亦同去惟未入内事後據在事者言開放兩鎗未得贓物第四次偕老裁縫至中虹橋行至元芳路途遇馬良鶴等邀往西華德路師善里兜圈子至晚往刦包雨塘家伊及老裁縫皆在門外把風事後聞言搶得金鐲一只係馬等拏去走了未曾分贓第五次老裁縫陳癩子等七人往刦華特路銅匠公所伊亦同去因無從入内守候許久正擬分散而洪小寳已被捕後聞馬良鶴錢牛奶張金三等亦被捕伊遂逃回原籍在火車中被探捕獲伊並言向爲小販前住百老匯路三百三十五號門牌云云禀畢將方在捕房所供之供單呈察堂上命該探將口供單復讀一過並據方供認在捕房所供是實供單上之字亦我親簽等語李襄讞核供商之英副領事判被告押候錄供備文詳解護軍使署按律懲辦 
[電飭海籌艦駛滬修葺]  
　　海軍藍總司令據駐泊海參崴之海籌巡洋艦電稱該艦汽管鍋爐各件均已損壞現須修理應否赴滬請示遵行等情當以該艦旣須修葺現值北洋凍河在即着速駛滬遲恐今冬不及昨已電令該艦迅速駛滬修理 
[海軍吳參謀由京返滬]  
　　海軍司令公署參謀吳光宗於本月初奉藍總司令派委隨同第二艦隊司令官杜錫珪晋京參預磋議交通部繼續出租没收德奥艦及劃分海軍區域兩事茲悉没收艦一事業已解决劃分海軍區域亦已議妥吳參謀已於前日由京附津浦滬寗兩火車南下返署辦事 
[海軍司令部電調差遣士兵]  
　　駐滬海軍司令部原有陸戰隊第六第七兩連駐紥在内嗣因黑龍江海軍司令部添設衛隊由上海司令部在第六運内抽撥陸戰隊士一大排開往黑龍江駐紥現上海司令部不敷調遣故由藍總司令電飭南京之建安蕪湖之建威二軍艦内挑選士兵各十名又在南京魚雷營内挑選士兵二十名共四十名乘靖安軍艦於前日運送來滬以便差遣 
[五誌公新園浴堂内之命案]  
　　江北小工陳木金被滬南公新園浴堂内司賬季春山喚令堂倌徐福蘭兇毆後旋即身死經地方檢察廳派員蒞騐無傷後因尸屬延不將尸成殮由遵檢察官諭飭地甲赴善堂領棺收殮適尸母陳許氏由常州聞耗來滬阻止棺殮將堂中所給棺木先後搗毁兩具要求檢廳派員覆騐未准以致攤尸六天未殮旋由檢廳派出法警投第一區警署請派多數長警前往尸場押令將尸收殮等情已四誌本報昨晨檢廳長接該警署電話略謂星期六日傍晚時本署巳派羅巡官帶同長警往勸尸親陳許氏堅執不從諭伊赴廳呈訴亦不遵從惟稱待其姪子來申再行主持並云僅此一子合遭毆斃奉養無人如欲强迫收殮惟拚老命躺臥尸旁號哭不止旣而招尋尸堂兄陳新起業巳不見星期日又派差遣巡長路壽卿等協同派來之法警前往勸導該尸親仍然不睬因陳許氏年邁龍鍾恐滋意外未便施以迫力惟該尸攤置多日穢氣四佈往來人民甚爲不便殊與地方公衆衛生有礙亟請貴廳設法措置云云梅廳長接悉後立飭十六舖地甲再往善堂請給棺木詎慈善團拒却不允照給至下午梅廳長復派法警協同該地甲持函至同仁輔元堂聲明一切然後領到棺木一具並函致趙墨林署長請派長警十名至尸場押同將尸收殮該氏等仍舊阻止遂被警察多人將氏等迫令站開禁阻上前堂中各小工始得將尸殮訖發封厝壇該氏至此無可爲計惟有號哭奔入該園門口將浴堂門打開擁至内室將所陳各種物件搗毁甚多該浴堂人逃避一空俄由警察聞知由路巡長率同進内阻止該氏踞地哭喊勸阻不聽當即回報到署趙署長飭該地甲前往看守旣而由浴堂經理人唐寶元投報地檢廳陳明被毁各物損失情形請求派警押逐 
[兜售手槍被拘]  
　　派駐老閘捕房專查特别事件之中西探目前日午後偵悉有人在湖北路新旅社内兜售軍火協往調查果有一人持勃朗林手槍一支向人兜售當將其人連同手槍一併帶入捕房經捕頭詰據供稱名陶金安湖北人現寓新閘路一千六百六十四號門牌向爲掮客該手槍係他人之物不認私販軍火當飭收押昨晨解送公共公廨請究卽據西探目壳羅香華探姚阿生相繼上堂禀明前情並將手槍呈案請察關讞員得禀商之英卓副領事以案關私販軍械應詳細澈究判陶押候查明展期七天解訊 
[搭客携帶巨數赤金之被疑]  
　　前日上午七點半時南火車站頭班快車正欲開駛赴杭時有搭客丁陸一（浙江紹興縣人）携包裏一個形色慌張衣服破舊該站巡查之京師憲兵李湘南等見而起疑會同淞滬警察巡士王壽和向其檢查當在包内查見赤金大小共二十塊約重一千五百餘兩向之盤詰言語支吾該憲兵等以如係僕役並無遞送信函單票可憑恐關竊盜情事故將該搭客丁陸一連同赤金交巡警王壽和送由二區警署轉解警廳查核　 
[孝感報告災狀函]  
　　本埠湖北義振會頃接孝感縣紳士報告云由川界東繞夏口北境萬頃平川一望無際水深二三丈古垸堤高者纔退出一線堤預垸中僅露樹梢屋宇全没不見一人計縣東南延袤百餘里全行湮没無分輕重此眞非常之災不可以分數計也川漢鐵路堤外之水較堤内猶高二尺堤面一望災民搭篷而居不下萬餘家散處各堤頂者亦約近千戸且此次水由襄堤潰口而來此口不堵安保其不再發水慘痛情形實存不堪設想者此時若圖救濟非有一二十萬鉅欵斷難輕議辦法云云本届鄂省水災孝感尙爲次重區域今其報告之災狀己令人目不忍覩况極重之區域耶嗟我災民何辜不幸乃罹此厄也 
[愛國宣講團南翔宣講紀]  
　　派克路勵志愛國宣講團宣講員於前日上午九時乘車至南翔宣講抵鎭後先由徐惠施朱文華顧泉生等謁見潘警佐請派巡士照料擇定古漪園及大寺前兩處宣講首由吳兆麟講奸商以劣貨欺人願大家不去顧問徐惠施講國事垂危當人各負責切勿仰助於人周少葵講積省糜費興辦實業朱文華講大家從良心上救國奚成良講奸商只計目前利益不顧將來痛苦董世銘講種種迷信之害並經顧泉生陸萬里胡瑞堂沈學潮金祖根戚世法曹心一柴德祥鄺迪寛王廣仁諸人從旁照料分送痛言月刊及勸川國貨傳單故秩序頗佳講畢己夕陽西下始振隊趁車而返 
[少年宣講團宣講紀]  
　　少年宣講團總部於前日（二十六）舉行第四十三週游行宣講茲將該團幹事部報告如下（一）第一隊陳子和李士林張子宏甘梅嶺赴松江在嶽廟等處宣講（煙酒賭之害）（亡國慘史）（衛生）（公德）（勤儉）（二）第二隊顧雲翔王維民李謀邦宋柏潤等赴張華浜鎭宣講（講題同上）並舉行露天學校照章授課學童二十二人（三）第三隊嚴笠人俞光芝周子樑等赴浦東春江碼頭爛泥渡宣講（講題同上）並舉行露天學校學童二十四人（四）第四隊胡戒華汪龍超奚軾沈學文陳賢賡等赴法華鎭宣講（講題同上）舉行露天學校學童三十二人以上四隊均於晚七時回團 
[第二師範將開運動會　　尙文路省立第二師範學校定於陽歷十一月一日（即舊曆重九日）假西門外公共體育塲開運動會昨由該校印送入塲券邀請各界届時前往參觀 
[萬國函授學校注重廣告學]  
　　上海萬國函授學校備有美國依迪生學習英語留聲機發行以來銷數甚廣近該校又注重廣告學一門以應振興商業之要需蓋現今廣告學實爲經營商業者所不可少之事吾國人士於此學識素未講求今該校能注重於此則將來商業上完備人材造就必多有益商界誠非淺也 
[閘北急救時疫醫院之結朿]  
　　閘北恒豐路浙寗帮水木公所董事及衆同業所辦之急救時疫醫院己於陰曆八月杪停診該院自陰曆七月初開辦歷時三閱月統計治愈輕症三千九百七十四人重症一千九百四十七入川鹽水注射者三百零六人病故者僅十五人成績甚優現醫務主任黄筱堂總庶務楊仲言正在辦理結束刊印微信錄以便分送捐欵諸人以昭信實 
[狼山水道撤去七浮之曉示]  
　　各口巡工司額發出曉示云本巡工司查江海關稅務司所屬界内狼山過渡路及狼山沙南邊之水道至李鵝沙一帶地方撤去七浮合將其情形度勢開列於左計開一狼山過渡路及狼山沙南邊之水道至李鵝沙一帶所設七浮即鐙塔浮椿總册所載之狼山沙東浮狼山沙中浮狼山沙西浮狼山水道南口浮狼山水道下浮狼山水道中浮狼山水道上浮以上七浮訂於十一月十五日左右一律撤去係因該水道江沙繼續升漲潮落時水深現僅十四英尺之故自示之後官家所設之浮惟在通州水道之李鵝沙對面沙兩沙之中爲此合即遵行曉示各處船隻務宜留心詳記以免疎虞 
[路政員舞弊案定期開訊]  
　　南市工巡捐局路政員陳憶德納賄舞弊被吳怡石等具控松滬護軍使署訊實發交上海地方審判廳依法辦理經迭次預審終結提起公訴昨日審廳刑庭已定期本月三十號開始辯論聞陳憶德方面己延請律師秦聯奎潘承鍔爲之辯護郭連生亦延某律師辯護云 
[嚴禁捉落花之布告]  
　　上海縣沈知事昨發布告云爲布告事案據二十七保四圖公民王旦心徐鳳卿張友邦曹仲卿等呈稱竊本邑田土多種木棉四鄉均賴以收成爲仰事俯蓄之資前因惡習相沿每至陰曆九月初一日地方痞棍成羣結隊擁赴他人田中强捉落花婦女劣孩隨同附和歷經請求嚴禁無如日久玩生誠恐復萌故熊况本届秋收不旺木棉開放遲緩轉瞬九月之期己近（田中尙未收成及半）如果仍發生此種行爲實與農務有妨爲特聯名環求縣長俯念農務爲重恩准給示嚴禁並移知淞滬警察廳命令徐家滙警區隨時派警查緝務獲懲辦以安農業而保治安實爲公便等情據此查强捉落花惡習迭經本公署嚴禁在案據呈前情除咨請淞滬警察廳轉飭隨時查禁外合再重申禁令倘仍有上項情事定行嚴懲不貸其各懍遵毌違切切特此布告 
[裕綸飛花廠失愼續紀]  
　　閘北大統路安祥里裕綸飛花廠起火延燒鄰居樓房一幢己詳前報茲悉該廠主曹國祥於出事之後即避匿無踪其所雇之傭婦沈陳氏當時被火灼傷頭面現尙在紅十字醫院療治至該廠曾否保有火險業經四區顏署長飭長警地保詳細查明稟覆核辦 
[如意街之小火警]  
　　昨日午後四點鐘時滬南大東門外如意街陸炳記招牌店樓上因學徒煮晚膳不愼遺火積薪延燒牀帳勢將燎原該段隣居聞警齊集急放所備之太平龍頭澆救火勢漸熄僅焚去雜物並屋椽等餘未殃及後由崗警將店主婦陸羅氏帶入第一區警署問明無心肇災飭罰洋五元充公 
[稻柴船失火即熄]  
　　前晚夜半三時許有泊在南市陸家浜内之張永廷稻草船不知如何遺火於柴草中突兆焚如其勢甚熾當由附近各船帮同取水澆救得即熄滅僅焚去稻草四五百斤昨日由一區一分駐所派警將張帶所問明無心失火飭罰洋三元充公 
[控告歇夥謗毁名譽]  
　　大利汽車行洋人海門庭前延愛倫律師爲代表投法公堂控己歇式老夫楊文元迭次至原告主顧處誹謗名譽求究等情楊亦延逹商律師代辯判楊交保出外聽候復訊核奪在案昨又傳訊先據原告律師稱前因被告行爲不端停歇後被告即屢次毁謗原告名譽有王姓前來購車將舊車貼與原告原告將舊車轉售洋人史密史被被告至該洋人及王姓處稱原告生意不規矩以致王姓仍將原車退回該洋人亦未成交又有唐姓向原告購車亦被被告前往攻擊亦未成交被告如此行爲應請堂上重究質之見證洋人史密史稱日前楊來商人行中言原告做生意不規矩等語是實詰之楊文元供商人是日雖至洋人處祗詢伊生意好否並無别語况原告與該洋人交易汽車商人並不與聞豈有謗壞原告名譽之事求察中西官判楊交原保聽候復訊核奪 
[被告交保候訊]  
　　增美全記米行在公共公廨呈訴許脊記不還墊欵及木料價銀四千餘兩又孫雨記控梁鳳山不理存欵銀一千零七十餘兩又李茂松控陳壽萱不還借洋三百元等案昨經捕房將被告各人先後傳至公堂稟奉中西官諭令分别交保過堂候訊 
[妻控夫案傳訊地保]  
　　邱朱氏前延巴和律師投法公堂控夫邱全生　家不顧請追贍養費並請離異等情被告亦延逹商　帥代辯嗣因被告傳不到案原告律師稱被告現己將產私售請堂上將被告未賣之產發封改提到案訊究判候傳地保證明再核在案昨日傳訊地保邵梅生稱邱實於今年八月初四日將房屋數間賣與顏子良計洋四千八百元是實中西官判候復訊再核　 
[串誘女兒之扭控]  
　　杭州人馮煥和於陰曆八月十四日將住居南市楊家渡弄内婦人朱周氏之十七歲女子靈娣誘往北市游戲場游觀後即偕往伊弟馮煥錫之姘婦某氏處寄居一宵至次日女即回家前日馮兄弟二人偕其友王振之前往該女家門首勾引適被女母朱周氏撞見一併扭住指爲串拐控經第一區警署由趙署長詰得馮等三人均無恒業旣有串誘嫌疑飭着申解警廳司法科訊究 
[吳大德子移送檢廳]  
　　安徽人王德勝前日投四區二分所控吳大德子劉小金龍糾衆行兇毆傷其妻陳氏及其戚劉昌桂傷勢甚重現在仁濟醫館療治請爲提究等情經倪署員將吳獲案略訊一過轉解司法科昨經段科員移地檢廳核辦 
[俄人無故毆捕之科罰]  
　　總巡捕房一千一百四十號華捕指控俄國人斐士服謀利薩羅前日無故在仁記路中央汽車公司門首行兇將其頭部擊傷等情昨由捕房將該俄人傳至公共公堂請究先由原告偕證陳阿富上堂證明前情並將醫生騐單呈案請察經中西官向被告訊供一過以被告不應無故有兇判罰十元充公示儆 
[男孩囝囝待領]  
　　前日有迷路男孩一口在閘北大統路啼哭由四區崗警查見帶入區署經顏署長詢據該孩供稱名喚囝囝年五歲家有父母顏署長以該孩秃頭赤足衣衫襤褸必係貧苦之家兒女諭令留養候領 
[包探查獲擲包騙子]  
　　南京人桂小五串黨在北西藏路以擲包術向婦人謝朱氏騙取現洋三十元被包探王桂亭查見詰悉其情將桂小五拘入捕房稟明捕頭押候補提同黨解廨請究 
[販私犯解往軍署懲辦]  
　　緝私統領司令部前據所部第六營查獲販私要犯齊新洲一名解滬訊明判决歸軍法懲辦故於昨日派委游緝隊隊長閻玉振督兵四名將該犯押乘北站火車解送龍華軍署訊辦 
[攫取烟土押四月]  
　　鄉人徐和尙前日午後手携烟土一包行經黄浦灘被流氓張阿文所見上前攫取逃逸經徐喚捕追獲人贓一併帶入總巡捕房經捕頭詰據徐供伊父素有煙癖近因病發至公共租界三洋涇橋附近泰和土棧内購得煙土一包欲帶同煎膏詎被張攫去請求給領捕頭得供諭徐退出着即將張拘押昨晨解送公共公廨請究經中西官訊供明白以張不應攔路攫物判押西牢四月示儆烟土准交徐領回 
[帶土各押一月]  
　　山東人汪富與廣東人王禎於前日早晨將鴉片烟土六包分藏身畔經過虹口百老匯路茂海路口雇乘黄包車向楊樹浦方面而去被三百八十六號八百三十五號一千三百八十一號華印各捕查見以其形跡可疑追上攔住搜出烟土連人帶回捕房押至昨晨解送公共公堂首由該華印各捕上堂稟明查獲情形次由該管捕頭將抄出之烟土呈案請究詰據汪王二人同供土係友人託帶不知有違禁令等語並延律師代爲辯護中西官以該兩被告不應違禁判各押西牢一月土送海關焚燬 
[茶館聚賭罰鍰]  
　　寗波人黄阿根在北浙江路三百四十七號門牌開設茶館因容留茶客在内聚賭抽頭被五百六十九號華捕查見歸稟捕頭轉請公共公廨出單於昨將王傳案經中西官訊悉前情科黄罰洋五元充公 
[監犯病斃]  
　　李桂祥前因略誘案發被獲訊明經地方審檢廳判决監禁五年發送江蘇第二監獄執行在案溷來該犯在獄染病醫治無效延至昨晨斃命由敖典獄長函請地檢廳委派熊檢察官毛檢騐員等前往騐明無訛因無家屬令由善堂棺殮 
[水巡捕拘獲竊賊]  
　　浦東祥生船廠昨有陳世夏混入行竊　板等件又季五昨在浦東太古碼頭上行竊客貨均爲水巡捕房探捕先後拘獲解入捕房諭送地方檢察廳訊究 
[誌謝]  
　　昨承商務印書館贈第九卷第十號少年雜誌一册謝謝 
來件 
[上海物價指數表]  
　　財政部駐滬調查貨價處近編有上海物價指數表分期按百分法參核比較藉窺物價變動之趨勢供經濟界研究之資料茲將其第一期所製之指數表錄左 
　　期間八年九月八年十月八年十月 
　　類别第一週第二週 
　　糧食一○○.○九九.五九八.三 
　　其他食品一○○.○九八.一○一.二 
　　疋頭及其原料一○○.○一○二.九一○三.六 
　　金屬一○○.○九六.五九六.七 
　　燃料一○○.○一○○.○一○○.五 
　　雜建築材料一○○.○九九.六九九.八 
　　工業用品一○○.○九九.二九七.○ 
　　其他物品一○○.○一○○.○九九.八 
　　貨雜貨平均一○○.○九九.七九九.三 
　　總平均一○○.○九九.五九九.八 
　　有表係據本年九月份上海物價爲基礎爲類八爲項百有五爲目百五十有一總計本月第一週比前月跌去千分之五第二週比前月跌去千分之二而比前週漲千分之三其上落蓋甚微細按歐戰以來物價激增約在二倍以上據東洋經濟新報經濟年鑑所載指數表（即百分比）自一九一四年六月至一九一八年六月其間東京物價自一○○分漲至二二三.五倫敦珠價漲至二三九.一紐約物價漲至二二○.四軍事告終和會開幕羣料經濟界漸復原狀一般物價必將日趨於低落而徵之各國調查報告事實上殊未必然如紐約省勞働局所製指數表去年三四兩月均爲一五六（此項指數係以一九一五年六月份物價作爲一○○）本年三月轉增至一七七四月更增至一八四（見六月末蒲蠟司脫里
bRIDSTREEpsSaturday週刊）東京指數本年九月二十日爲二四九.○去年同日祗二二七.四（見九月二十五日經濟新報）本表所編指數尙祗兩期雖未足爲物價變動之標準然戰前物價之恢復即屬可能亦斷非短期間所能實現要可知己 
雜評二 
[歡送薩門斯君（庸）]  
　　美總領事薩門斯君調升澳洲公使上海各界於薩君之去不勝其依戀前日旣有商業公團學生聯合會等在卡爾登餞别昨日又由省敎育會等十八著名團體於總商會開會歡送以表依依惜别之意薩君於東方情形素所熟悉在滬六年適值吾國内外多故風波迭起之日薩君以和平中正的熊度隨時爲友誼的援助我滬人之視薩君宛如良師益友精神上之獲益實非淺尠蓋薩君非僅尋常之外交官也前者苪博士之回國吾人已失一良師今茲薩君之調任澳洲吾人又失一良友能不惓惓雖然薩君雖去吾知薩君對我友愛之眞誠决不易地而稍異吾又知繼薩君者其厚愛我人當亦一如薩君而後先映輝也 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係鄭讓予先生手書 
新談 
[虹口英國博物院槪况] [  首律]  
　　本埠有外國博物院二一在徐滙建自法人去冬見併於震旦大學專供學子玩索常人不易入覽一在虹口一八七九年英人所創設在蒐羅雖未見宏富珍品亦多已運往英倫而茲所陳列者如動物中之緑羊四不像古物中之刻骨文字刻骨矢鏃等均爲吾人所不經見其陳設之精潔管理之周密並可爲我國各地通俗敎育館法惟一週間僅值月火二曜日下午方准華人進觀且品物說明胥用英文是固我國通俗人所不得不興望洋之歎者余閒日偶往視之諦觀至晡所窺止太倉一粟因悟前此等閒視之自陋己甚外人在我國所施善舉不少國人不知善自利用之大可惜也爲記其大較如左諒亦閱者之所樂聞 
　　院址形如側置凸字入門即扶梯室扶梯盤曲極省地位依壁三面餘欄以杆壁間横木承獸頭及頭骨標本鯊嘴　皮蘆箭竹棍本槍强弩紅木棍紅木飛刀楯鞭邛杖之屬或懸或插有施咸宜杆前置太平天國親王李秀成寳座兩隅置鯨骨各一骨旁有門通左右室 
　　座側别闢二門是即相當凸字上部之處隔爲兩室者一居值事人位表門上門前隙地入口所必由客來能先見之佗一則製作標本之所也左室樓下藏書右下有廳事 
　　左室臨博物院路二壁有窗窗頗高大啓時外向其鉸蝶有柄可屈折窗間置橱藏獸類剥製標本高與窗齊闊四尺許深亦尺半有上下門門及兩側均玻片内横木板以承標本板滿布樟腦粉末可隨物體而高下之門縫緊塞棉花不使通氣年届夏曆二月則啓橱整理一過　前此星　不數易而物己朽槖自行密封之法其患始息又日光直射室中亦易損物故晴日僅開百葉窗以間接採光遇陰乃開一窗而閉其餘 
　　無窗之壁其一倚橱橱式高與前等闊二倍或三倍之下層爲櫃貯未成標本橱中横板上者細狹愈下愈寬蓋標本大小不一而以小者居上不蔽視線也又一則架木板數層以置頭骨木材土壤陶瓷之　架板者爲鐵製品形如曲尺 
　　室之中央有　面高及臍縱十六尺横得其零二端置扁匣一二邊倍之中設長框框有階座座數白油匣底如之餘張玻片是貯鑛石鑛苗化石石器古彫刻之屬上櫊厚板列液浸兩棲動物皆我國產旁有狹檯置其佗兩棲類標本分上下兩層控以鐵條上列液浸品下列乾製品特如液浸熱帶產蛇類長者逾丈别具架座承之所用酒精期年亦必更換一次乾製品更有張於壁間者色相栩然如欲復生又有半桌式之橱二合之爲一頂高三尺分向下傾内設階座殊便觀察置品有石炭岩層貝類殼蠣殼窗黄蜂窩嗎啡針嗎啡缸唐人遺鏃太平天王　璽等雜然陳列院人云院品多西人自山捐贈故無甚統系可尋此其尤者 
　　右室所藏鳥類標　多至七百五十有奇珍者每因物體以製專橱惟通用之橱皆依壁聯接據稱此式實不適川西人雖屢經改作未臻　善也室中並有景橱敷架陳列雜品如前又是室舊亦有窗　壁今獨一面通光其故未詳（未完） 
新拾遺 
[無謂之爭] [  瘦鵑]  
　　歐洲大戰中意大利有軍官某身與脫朗的拿戰役驍勇善戰視生命若無物一日被重創征衣盡染爲赤瀕死爲赤十字會中人所救入軍醫院中醫者盡力救治得不死檢其身得一彈箝之出醫者及看護婦以爲英雄珍寳爭欲得之相持久不下軍官病　則亦以此彈爲血戰中之紀念品必欲挾以俱去而醫者及看護婦堅不許軍官憤甚遂訴諸官官謂此彈發諸敵人迨一出砲口則不復爲敵人所有有得之者即爲物主今軍官旣得之於其身中當然應歸彼有醫者及看護婦特發見者而己殊無得彈之名分因卒斷歸軍官軍官喜躍而去 
　　往年法國某村中有一禮拜堂主敎將調赴他村任職其在平日性桀傲向與村人不甚善去之日村長等燃燎於市結隊行樂似以其速去爲快者而外表則頗有歡送之盛意主教自覺受辱憤激萬狀因赴官愬村人要求賠償身分上之損失官以其理由不充分笑慰之去 
　　英國密特蘭一火車站一日有胖人來身碩大無朋購三等票登火車顧以三等車室入口過窄格不能人因轉入頭等車室蓋頭等中室門頗廣也入後查票者至檢其票爲三等立請補票胖人以三等門窄爲言不得己而入此堅持不補遂求官中爲之平亭官右查票者判胖人全償謂三等車室門窄人所共知彼自顧其龐然之身即應逕購頭等車票云 
　　美國某地有農夫人理髮肆命匠人修其髯語以糢糊出之其人固有睡癖須臾入睡後因濕巾着其面始醒引鏡自照則其二尺長之美髯己不知所之頷下童然如牛山之濯濯於是大 
　　怒控匠於官要求償金千元後得百元事乃寢 
　　瑞士有文士某患渴疾日必進剌激神經之飲品其姊氏不謂然潛以療渴藥入之飲品中某不知也進之渴疾若失後廉得實即入官控其姊求償金于鎊謂彼以病渴爲樂事今若是即不啻大受損失云 
 
[陵樊野宴]  
　　新大陸美景二十六 
　　美俗有所謂野宴Picnic者恒於休假日遠行裏糧携具入深山敷布於地拾殘枝駕石塊爲炊汲清泉或開瓶乳解渴據地大嚼縱情談笑甚可樂也斯圖成於藍陵BlueRidre遊眺中（戊午六月二十三日[  一之]  
雜錄 
[小說雜談（十四）] [  瘦鵑]  
　　小說體裁不一細析之可十餘類在歐在美以言情偵探兩類爲最夥汗牛充棟幾足駭汗僵走一世英國白薩克萊女士ＢerrbaClay手爲言情小說二百餘種皆長篇也美國尼古拉司卡德氏NicholasCirler獨著偵探小說長短篇三百餘種魄力均可驚然愛國小說則作者良尠以予所知僅法國（阿爾薩司之兒女）及美國（無國之人）二書以後者爲較著美之人無不知之幾有家弦戸誦之槪著者爲海爾氏Ｅ 
Ｈale本無文名因此書而名大著書言英國西部大軍中有少年軍官拿　因通逆叛國爲官中所執就鞠時法官令自供而拿蘭如中狂疾遽發吻大呼曰萬惡之合衆國吾願後此永永不聞其名聞者皆駭以爲癎後遂放之奥連司不許復聞合衆國名拿蘭旣行行止尙自由　不復聞祖國事人亦避之若凂即衣上亦　以白紐以其祖國合衆國己不屬之彼故紐上或有祖國縮書之名及祖國軍中之徽章者均不欲復爲彼見舟中讀書自　書亦非美國刊印並無片言隻字道及美國即新聞紙亦先經他人檢視凡見廣告式新聞有涉及美國者則一一剜去之不令入拿蘭之目一日拿蘭當衆讀英國文豪施各德時集讀至一節則愛國詩也其語云彼其人之生　世兮似僅留其軀殼雖呼吸之尙存兮　靈魂早已淹汨故吾未嘗聞其一言曰是吾所愛之祖國拿蘭讀未畢心大動立抛書入海遁入艙中後兩月不復出時聞書聲朗朗然逗窗出所讀非聖經即莎翁集偶出亦不與衆伍日夕輙獨往獨來夐夐顧影也後遇海戰拿蘭忽投袂而起力與交戰卒敗敵艦　歸由是一變而爲愛國家中心耿耿常以祖國爲念嘗語人曰爾當愛祖國并愛爾祖國之徽有如至寳苟祖國需爾者爾必踴躍趨前雖經地獄千重毌許少懟又曰爾必傍祖國而立誓不他去一如立於爾慈母之次後以病卒臨終祝國旗歡然呼曰吾已有祖國矣遂瞑予於曩年嘗有祖國之徽（中華民國之魂）（爲祖國故）諸短篇亦寓激勵國人愛國之意（祖國）之徽一篇實有感於拿蘭語而作篇言一愛國女子爲國捐軀裏國旗而殉平日則專以繡國旗敦勸國人愛國爲事末言大戰頗虎虎有生氣近日人　邊氏輯（上海公論）報其創刊號小說即譯予斯篇然予所謂大戰者即隠指彼國而發不知彼國人讀之又作何感想也 
小說 
[緹騎外史（四十二）] [  春醪譯]  
　　第三十章 
　　郡主驚悸之餘女郎則屬耳樓下曰人聲喧雜胡爲似將一重物登樓者衆人一登吾將奚以自處郡主則曰女郎爾我務鼓勵勇氣先出此室至一暗陬然後俟人靜時下樓今吾己佩秘密之徽章當不見阻於是郡主迤邐至門次把門徐啓門乍闢喧聲益邇郡主即重合之曰爲候己遲不及遁或暫僦壁衣中自容羣人洶洶將至樓頂可十二人並移二柩吾觀柩駭至僵死女郎曰否吾儕必先預匿羣人運柩其事必舛爾不言城中有傳染病耶必柩肆誤遺至此郡主曰此時宜速禱天但冀此柩勿供爾我之用昨日固成約吾以毒樂害爾爾用其一更一或將俾吾自川緹騎總長必圖生瘞我矣虚無黨報告言初不爲過言次復呼阿逹之名至於數四曰今誠乞壁衣容我逃其殘生於是二女郎被絕艶之衣相將啓側門入一黑室室在地板之次惡氣中人　嘔郡主後進進則鍵之自鎖孔中偷光外向女郎纔入而室門己爲有力者一蹴而破立時十二人並六警士同入六警士御灰絨之服指點彼十二人十二人則合移二柩寘氍毹之卜郡主一見惴惴曰此髹柩固盛爾我者耶此時十二人啟柩似出一物郡主觀之曰此中似己實吾初不知其何意宜愼觀之郡主且語且聳首邇鑰孔阿逹立稍遠則聞牙齒激錯之聲並郡主肺葉動盪息息連屬郡主此時久覿則語阿逹曰爾米觀之一一告我女郎遂即孔外唲曰柩中出二人如死屍狀至獰怖顧二屍似不曾死一出即有警士搓摩其雙目二人均女子其一長髮如郡主其一則作金色大類吾髮二人貌奇窳而醜即令其生母觀之亦决勿寳愛郡主曰天耶此必城中疫死之女屍女郎曰警士則競飲其藍瓶之酒郡主曰飲之復何碍爾可檢其餘事告我更十分鐘警士不得吾者吾援手亦至可以逃死英國之女郎愈視愈駭曰郡主吾眞駭極警士竟取出長髮之死人寘諸爾榻並短髮者至毘連之室寘諸吾寢二室門開吾乃洞之了了警士並整理死者之衣衫使順序始復飲酒 
[自由談之自由談] [  不冷]  
　　組閣組閣二字之分解與今日時局甚合所謂組者且言統系之謂也所謂閣者各自尋其門路也然則今日之組閣特各系自尋門路之謂耳 
 
 
 

Page 15

 
 
   
 
 

Page 16

 
 
   
 
