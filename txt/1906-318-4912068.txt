# 1906 - 318 - 4912068

 

Page 1

 
 
   
 
 

Page 2

 
 
　　電傳宮門抄○十月初六日召見軍機德泰慶寬朱錫恩 
[東報對於改革官制之批評僇譯]  
　　是篇係從大阪朝日新聞論說仿其中氣。趍譯　而出。吾國一般社會。所爲日日慶立憲。朝朝望改制。而其結果乃如此。而外人對於此問題。之冷嘲熱罵乃如此。鳴。吾國民。其一醒。迷夢否也。 
自淸國政府準備立憲以來。一般人民。所望者。無不在於改革官制之一問題。旣而政府命慶王等調查官制。爲改革之預備。一般人民。又莫不走相慶告。一若官制一更改。則立憲可實行者然。一若逆。知政府對於此問題。必爲決定的改革者然。乃未幾而有文海趙炳 
麟等與改革派反對。世人想望之極。變爲失望。始知根本的改革。終不可得也。日前改革官制之上諭旣宣布。吾人乃知所謂改革者。不過一彌縫主義四字而已。何也。不如此不成其淸國政府也。不如此。不成其爲淸國政府之改革也。且夫此次改革之大要。軍機處向有六人。改爲四人。設十一部。部設尙書一。侍郞二。改大理寺爲大審院。又另設資政審計兩院。資政者。卽政務處之改稱也。審計者。與我國之會計檢查院相彷彿。至於改兵部爲陸軍部。改理藩部爲理藩院。改刑部爲法部。改戶部爲度支部。是不過一變易名目已。吾不知。卽改後之性質。與，未改時之性質相去能幾何也。此次尙差强人意者。惟各部尙書改設一人。餘若理藩部。儘可裁撤。各部侍郞。儘可仿尙書例設一員。留存軍機處。於改革之精神。最爲背謬。吾以。爲能去則去之。即不能去。置總副理各一人足矣。此袞袞者何爲也。世續之政治手腕。世間自有定論。林紹年在疆吏中。爲稍知時務之人。然亦非能任軍機著。吾不知世林之在軍機。與鹿榮之在軍機相。去又幾何也。此又何爲者也。此次之主義。重在將兵財二權。收回政府實行中央集權之制。又乘此機會。佔要路者。仍爲多數之滿人。又限制御史彈劾權。此又何爲者也。凡非常之改革。必有非常之決心。淸國之改革。因循而已。姑息而已。不足以有改革之價値也。吾至今。日。乃始知淸國大政治家之伎倆。如是如是。吾書及此。吾不欲多言。吾惟正告淸國當道諸君曰。二十世紀之淸國。改革亦改革。不改革。亦改革。機之己動。誰能靜之。諸君不能　。聰蔽明於先。而徒掩耳盜。鈴於後。吾他無所慮。吾第恐外國聞而怒曰。淸國不足自立也。而行。其無形之瓜分。國民亦見而憤。曰政府不足倚賴也。而行其非常之。暴動而之持破壞主義者。益得有所借口曰無信之言。人實誑。汝。吾恐異日戎首之咎。不在他人。而在諸君。諸君斯時。雖百死而莫。能贖也。鳴乎。諸君其危哉。諸君其悟哉。雖然。吾外人也。以外人而與。諸君作此語。諸君必掩耳急走己耳。己矣。吾不欲復與諸君言。 
[本館接法使請查台州兩敎衝突專電十月初六日酉刻到]  
　　北京專電云駐京法國公使警告外務部謂台州耶蘇天主兩敎大起衝突請速查辦（白） 
[本館接林紹年電請出洋專電同上]  
　　北京專電云廣西巡撫林紹年自奉旨在軍機大臣上學習行走昨電奏請出洋考察政治（白） 
[法奧兩使仍不滿意於新定商標示章程京師]  
　　日昨外務部接到法奧兩國駐京公使照會大致謂商標章程雖經重加改訂查核各條仍與從前所訂者無甚參差若照此項章程遽欲開辦殊與敝國商務大有損害本大臣仍難允准應請貴部详加釐訂照復再核云云當經外務部轉咨農上商部查照辦理矣（孔） 
[農工商部員接收工部案卷京師]  
　　工部自奉上諭裁撤日昨農工商部派委郞中毛祖模時寶璋員外郞顧祖彭候補郞中周錫璋瑞熙臣主事胡子明六員前往接收該部一切案卷暫歸農工商部管理容再分別劃交各部專管惟都水司則併歸農工商部云（孔） 
[新署農工商部尙書之謙德京師]  
　　工部各司員自印稿實缺以及候補額外筆政各員近以該部裁撤歸併農工商部所有日行應有收發公事應禀承農工商部堂官故日來该部各司员皆赴農工商部謁見各堂而暫行署理之唐蔚之尙書於接見新僚屬時尤謙和倍昔云（孔） 
[郵傳部調派辦事人員京師]  
　　王　石相國之孫公子鉦孫觀察聞中張野秋尙書允調郵傳部當差現在郵傳部公署暫借東城麻線胡同京漢鐵路總局爲辦公之所已先調軍機章京章華刑部主事陳毅工部員外郞孫寶瑄數人到部辦事（白） 
[粵路公司推舉總理之意見]  
　　致商部電北京商部具子爺大人鈞鑒公司副辦黃道景棠禀请辭職出洋已奉岑宮保批准飭遵鄭道官應亦以事雜言龐迭請告退惟公司開辦至今賴鄭道擘畫經營不避勞怨規模甫定董等公議亟應一大員爲之主持以厚其力斷難任聽告退遽易生手茲遵章公舉外務部右侍郞唐紹儀爲總理儘先選用道鄭官　爲協理伏乞鈞部據情代奏乞恩准予立案以维路政除禀請周　　咨外謹此電禀叩求恩准電示祇尊粤路公司董事等叩沁 
 
 
 

Page 3

 
 
[止周督禀]  
大帥均座敬禀者竊本公司本已四有间由各善堂行商代表公举儘先選用道鄭道官應爲總辦江西試用道黃景棠爲副辦日前黃道禀請開去副辦出洋考察路政已奉前督憲批准札飭本公司遵照在案查商律第七十七條公司總辦或總司理人由董事局選派等語遵章應由董事局另行推舉但念公司開辦之始條理萬端數月以來幸賴鄭道竭慮竭誠任勞受怨經營擘畫不避煩難現在部署均己妥恊幹路亦已開工均資其力惟是股東意見不一事雜言龐往往淆亂是非橫加謗議以致風潮四起常恐大局動搖鄭道觀此情形迭次函致董事並具禀前督岑力請告退董等以鄭道老成練逹公正廉明夙爲商民所欽仰且熱心公益力任義務路事經其規畫甫具端倪斷難任聽告退禀請前督憲岑奏咨留辦各在案惟是羣疑衆謗任事實難鄭道之所以苦心堅辭亦具有難言之隠董等再三集議非得一德隆望重之大員出而主持以厚鄭道之力斷不足鎭攝羣情維持大局公議推舉現任外務部右侍郞唐紹儀爲總理鄭道爲協理藉唐侍郞之重望以息浮議資鄭道之熱手以竟全功庶幾路事獲安大工易就除由董等電禀商部外理合肅禀仰乞憲台俯鑒禀請電咨商部奏請准予立案以維路政實爲德便所有董等遵章公舉協理各緣由是否有當伏祈察核批示祇遵肅此恭請勛安惟乞埀鑒 
[致同鄕京官電]  
　　北京禮部戴尙書曁同鄕京官諸公均鑒公司開辦數月賴總辦鄭陶齊觀察擘畵經營不辭勞怨規模甫定維鄭總辦以事雜言龐堅請辭退同人公議現値路工吃緊之時萬難遽易生手惟群言淆亂非得德隆望重之大員出而主持斷不能洽羣情而雜人同現黃詔乎副辦辭職出洋已奉宮保批准飭知理應遵章另舉茲公推唐少川爲總理鄭陶齊觀察爲協理已電禀商部曁周督奏咨立案事關全省公鼎力圖成請商部代奏造福桑梓與軌俱永（寒） 
[粵督奏陳粵漢鐵路交商接辦情形摺]  
　　奏爲廣東省粵漢鐵路交商接辦情形恭摺具陳仰祈聖鑒事竊查廣東籌辦粵漢鐵路前因商民集股有成舉定總副辦各員經臣奏明請歸商辦嗣後迭次電請外務部代奏光緒三十二年閏四月二十四日承准軍機處電奉旨岑春煊電奏悉昨已有旨諭令督商籌辦如果原舉各商結寔可靠即著責成該署督認眞督飭妥籌辦理總期早日開工有禆路政欽此當卽欽遵督飭籌辦各商聞命之下歡聲雷動外省外埠爭先電匯路股據鐵路公司總辦在籍道員鄭官應等禀报截至本年閏四月三十日停收股份止共收三成小股銀八百八十一萬七千五百六十二元以每股五元伸算實已認集股本銀四千四百零八萬七千八百一十元爲數之鉅認股之速實爲中國剙辦公司以來所僅見斯皆仰蒙聖明垂念路政體恤輿情凡屬商民莫不感激思奮用能驟集鉅疑踴躍圖成臣以路疑旣已充裕總副辦亦經舉定自應欽遵諭旨交商接辦以期早日開工經將原收義商合興公司交存材料物業於本年王月初二日派員點交商辦鐵路公司接收其前項物産及已成之省佛三水枝路行車溢利均係三省公共之業並令鄂省派來之湖北補用道存濤湘省派來之什籍翰林院編修肅榮爵公同點驗管理商辦公司旣經成立則以從速開工爲要義惟路工之良竊視乎工師之能否得人據該公司請調北洋工程師詹天佑回粵勘辦路工經臣奏奉諭旨允准嗣由督辦山海關內外鐵路大臣袁世凱等雙詹天佑總辦京張鐵路工程正在吃緊奏請仍留辦理京張路工咨會轉飭遵照旋據該公司另請電調幫辦京張路工道員鄺孫謀回粵辦理粵漢鐵路工程復由臣電咨袁世凱飭令該員回粵據該公司禀准札委充當總工程師並飭將路工迅速勘明刻日興築在案查商辦公司按照商律應由衆股東選與董事人員總持綱領並舉查察查賬各員稽查一切經各股東先期宣布於七月初一日集衆投筒公舉以多數取決計舉定董事埂一員查察兩員查賬三員　與董事人等姓名據該公司禀经咨報商部註冊嗣因原舉董事第十一名之華益公司並無姓名核與商律不符應卽扣除即以其次之梁浩廷推補又原舉董事羅星橋一員查察唐彤階一員續由各股東查有冐名瞞舉情弊聲請復將以次之方善亭何弗祿二名分別挨補亦經報明商部立案此粵漢鐵路交商接辦電調工師選舉董事之情形也伏查粵漢鐵路聨貫湘鄂粤三省軌道綿亘工程浩大将來與京漢鐵路接軌寔爲南北往來要衝此次粵省商民力圖公益踴躍集股俾路事得以藉手免啟外人覬覦之心其保全利權稗益大局寔非淺鮮現在公司旣立董事各員亦經舉定所期在事人等辦理悉遵商律部臣疆吏合力維持庶幾早日告成以仰副朝廷興舉路政之至意茲據該公司擬具詳細章程呈請奏咨前來除將章程咨送商部核明照辦外理合恭摺具陳伏乞皇太后皇上聖鑒訓示謹奏九月十六日奉旨該部知道（兄） 
[查辦東三省事件大臣之行程]  
　　初五日東京電云振具子徐尙書於昨早由奉天省城前往哈爾濱譯字林報 
[禀請試辦地方自治鎭江]  
　　署鎭道榮星荘觀察現擬仿照天津自治局章程飭令各屬試辦地方自治以爲立憲之基礎業己禀請江督核示矣（再） 
[皖撫批准籌撥練兵經費安慶]  
　　皖省近擬開辦混成一恊經費支絀頗費躊躇茲有南洋輜重將校科卒業生黃國動條陳籌疑辦法當奉皖撫批示云皖省現在開辦混成一恊所需經費甚多官荒爲自然之利上裕國計下益民生較之他項籌捐名正言順或變價招墾或招佃收租相時相地爲之爲利必溥禀陳各節均屬不爲無見仰布政司會同督練公所兵備敎練叅謀處按照禀陳酌核情形详擬辦法其錦衛等州官荒應否遴委前往及如何推廣辦理之處均妥議詳復（士） 
[封閉成逹中學堂安慶]  
　　成逹中學堂學生張某前日失去衣物請由監督鄭懋官將全堂學生逐一搜尋詎有孫姓學生大不謂然即將張某用刀削破頭臚幸未斃命張某族人即禀報 
 
 

Page 4

 
 
近 [皖撫並學務處飭委首縣查勘遂將該堂封閉（士） 
[三誌籌疑設立長江小師學堂南京]  
　　長江提督程軍門飭提淮南局發商存息之本銀五萬兩悉數繳還忠營生息備充設立長江水師學堂之用己兩誌前報茲淮南局以邇來銀根太鬆儘數追繳恐碍巿面先行提撥三萬兩呈由運庫轉解其餘二萬仍由各商按季繳息以供支用現軍門已准如所请札飭各營妥議生息辦法矣（宮） 
[江蘇敎育總會歡迎周提學紀事]  
　　昨午江蘇敎育總會假遇歡迎周少樸學使一點鐘時學使蒞止適會長張殿撰回通州遂由副會長王勝之太史代表偕在會同人歡迎如禮先由王太史宣讀頌辭行一鞠躬禮周學使誦答辭亦行一鞠躬禮周學使復擬就演說大意由總會書記員何暢威君當衆宣讀畢退至後園用西法攝影爲歡迎記念遂人席宴飮四點鐘始散演說頌辭答如下 
[周學使演說]  
　　使者游歷東四洋所至考問風俗察其所以强盛之理不外於人人难自治其所以能自治則由於無人不學無事不學敎育普及知識完全故也方今世界萬國大致以敎育之高下定國勢之强弱德意志敎育最備雄視於歐西日本敎育盛興崛起於東亞敎育何以能强人国如此盖一国之强由於個人国者積個人而成者也個人能自治則國治個人能自强則國强吾國號爲四百兆人進以自治之說誠恐瞪目茫然者不止於十之八九也以如此之程度則雖據高位擁重權者有數十百千之總明豪俊孜孜圖治早作夜思而此全體之國民農學不知工藝不進商務不曉譬如以一高一繩之力挽萬石之舟而使逆行其不得進也必矣所幸朝廷發憤圖强於本年七月十三日宣布明詔預備立憲必能喚醒多數之國民激動自治之思想而貴學會之成立乃在立憲詔旨未經宣布之先此不能不服諸君子之先覺而喜其與區區之遇心訴合而無間也使者甫蒞茲土於地方情形諸多未悉諸公謀桑梓之公益　文明之增進其於關涉敎育之事必當有以匡救而扶持之使者亦當竭其心力所至期與諸公設此總會力圖合羣進化之意相輔而行諒亦諸公之所許也大江上下向爲中國文明區域而三吳尤爲精華所萃科舉時代以文采照耀當時今之敎育乃由虛而趨實由文而返質培高尙之人格立自治之精神以助國家憲法之成立視科名鼎盛殆有過之將來由自治而自强由自强而强国雖謂皆由於貴總會發起之力可矣敢爲貴總會賀爲江蘇賀爲中國賀 
[頌詞]  
　　光緒三十二年丙午冬十月江蘇提學使周公蒞節上將諏吉履新邦人禺禺咸謀晉觴爲壽夫江蘇爲文學之區學使有提倡之責官制初吏士望益萃蘇省人士深恐寗蘇祈治畛域遂分今秋九日亦旣集兩屬學界遵照部章謀敎育總會之設　欲求交通先去隔閡且如部章所云藉紳力以輔官力之不及也顧謇等行能無似何足以贊畫新機徒迫於時局阽危以爲自治之基　必先有集合之機體吾道庶幾不孤人羣於焉進化幸逢我公考察回國朝命視學江蘇預備立憲之希望將於此行小之豈惟敬敎勸學福我三吳云爾哉惟茲三吳江海粵區民智未渝學以愈愚疇其愈之公來于于合侑一觴瞻拜使車 
[答詞]  
　　使者奉命提學貴省媿無以報稱乃荷邦人士盛意命觴於茲並諄諄以敬敎勸學相勗竊維無古今中外失學之弊實由於失敎朝制更新旣攺設提㥮一官復普立敎育各會官力所不及輔之以紳是朝廷重視興學之官並重視興學之紳居今日而言敬敎勸學舍官紳羣策羣力其道末由聞貴省去年即有學務總會之設所以驅策文明消除障礙者甚至今復叅酌部章聨絡統合以圖擴充是使者所拭日而樂觀厥成藉匡不逮者也匪頌斯規古訓有之交儆于學載豐而施 
[西報議論中國疑待日本親王之禮節]  
　　文匯報云此次日本伏見宮新王到京游歷中國未嘗以日本接待澤公之禮相待泰晤士報駐京訪事從而論之曰此等意外之事足以證明中國朝廷於恭敬禮貌之事尙難如文明各國之諳習按照辛丑各國和約所載中國皇上如恩賜各國使臣宴會必須親臨但每逢此等大典皇上未嘗親臨當澤公游歷日本時日本天皇曾躬親接待疑以宴飮故伏見宮親王未經到京以先日本公使亦願中國皇上以同等之禮相待惟外務部以無成案不允代奏日本公使旋因他事較爲緊要遂亦置之 
[前駐津日本總領事升任之消息]  
　　初六日文匯報云缷任駐津日本總領事伊集院彥吉於禮拜一抵滬今日下午巳趁輪回國一併抵東後當奉派簡任駐英日本使署之餐贊 
[法國查記敎會之産業]  
　　實五日柏林電云法國查記敎會産業之舉迄未停止 
[法國預籌武備]  
　　初五日柏林電云法國議政院現正辯論建造新式軍艦六艘一事法國政府頗注意於陸軍護國之政策 
[輪船觸礁失事]  
　　初六日倫敦電云東方澳洲輪船公司郵船奧斯逹利亞號由澳洲海口起碇開往中國日本在逹文海口觸礁恐不免全船毀壞矣船內損客皆己登岸 
[德丹兩君相見修好]  
　　初五日柏林電云德皇請丹麥國君后宴會時兩君互致頌詞備極歡洽丹麥國君主曾往拜德相蒲盧親王各抒所見譯文匯報 
[日俄商約決裂之風傳]  
　　初五日東京電云俄京聖彼得堡電稱日俄商約　將決裂雖不指全約而言惟兩國會議漁業問題時則即一字一句亦後棘手 
[輪船互撞失事傷人]  
　　初五日東京電云美國運艦犾克司號與木質帆船傑尼號在撥基脫森德碰撞傑尼號當即沈沒斃者四十二人 
[德皇爲國之遠圖]  
　　初五日倫敦電云德皇威廉曾接見勃維利亞邦詩家耿霍浮談次德皇自言彼爲樂天知命之人深爲德國之前途　力並願德國人民共明其意共相贊助以得逹此目的據聞德皇准發判此次之談判蓋係答覆近來德報攻擊之辭云 
[美國律師調查保險公司之弊竇]  
　　初五日倫敦電云美國紐約省律師哲羅美己將其首次調查保險公司弊竇之報告刋印內云公利人險公司之職員竇無一省之律法足以定其爲有罪云 
[希丹兩國親王遊歷遠東]  
　　倫敦支那報云丹麥國威爾德默親王希臘國卓爾基親王己起程前往遠東 
[英國簡派陸軍司令官]  
　倫敦支那報云英國陸軍少將巳奉簡充駐紮中國南境兵隊之司令官譯字林報 
[謝贈小說]  
　　樂羣書局贈月月小說第一號其序例一篇已登人報端其內容係分歷史哲理社會理想偵探俠情寫情滑稽傳奇短篇劄記雜錄十餘種要皆觸類引緒喚起感情是能於新小說繡像小說之外別樹一識者也（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法政學交通社雜誌序例（續）]  
　　社會之心理表見於事物事物其有窮耶匹夫匹婦之愚聖人所不能盡吾數人者遭際時會無意而游異國無意而習法政又無意而爲社會生無限之感觸吾所能言者豈宜嗇於口耶所能解者豈可儉於思耶此吾學社之所以不能己也 
　　抑天下人之心力各有限獨居深念姝姝自悅出以語人或斥詈之數人比附相與堅守而天下共攻之是非至無定也物論至不齊也方域隔絕東方之人有言焉西方之人弗能聞也其言是天下孰從而應之其言非天下孰從而糾之伏處甕中大聲呼嘯而空氣不傳不能出五步之外此亦天下之至不快也國有郵便電信之設以交通天下之耳目助生人之樂趣不少抑僅限於所知者今將使天地間兩不知誰何之人相與問答數四往復日月不厭則無此機括也若是者謂之有記名之郵政今天下之言法政而散處四方者蓋不知幾千百人矣彼皆有情欲出其所學維持社會幾千百人之中相知有幾彼此不一通欵曲揆之生理必且抑鬱而生疾且効力何以及於社會乎有三人於此一人問一人答而第三者已不言而喻今憲政將行人民無一毫法律知識研究法學者各抱所見各不相聞問夫人何賴焉吾今爲天下設一無記名之郵有如雜誌甲有言出吾郵乙有言出吾郵丙有問丁有答戊有辨難已有叅加一出吾郵士大夫之智識於吾郵焉交易之影響所及臣民之權利義務益益明確社會之安寗秩序益益鞏固皆於吾郵焉振出之吾無記名之郵盛行而法學之轉輸捷矣無以名吾郵名之曰法政學交通社雜誌（下略） 
[皖省官事]  
　　准補渦陽縣　德驥奉飭迅赴新任支應局文案縣丞陳嘉鑫奉委兼管火藥局差知縣賀元釐奉發審局委正副辦行走（土） 
[示期覆試考職生員蘇州]  
　　蘇屬考職生員業已由各縣申送到府府尊何太守示期於初十日在本屠覆試後送請提學使申送京師量予出路（且） 
[追繳銀銅元廠之虧欠南京]  
　　前辦江南銀銅元廠潘學祖虧欠公欵經江督端午帥面加究詰潘以積料爲辭午帥遂委江寗府羅少劼監盤現在己逾十日之限無料可盤聞須從嚴追繳（才） 
[札知玻璃公司禀准稅則鎭江]  
　　南洋大臣端午帥近日札飭鎭道榮觀察略謂准商部咨開本部頭等顧問官張謇禀稱徐州府耀徐玻璃公司刻已出貨運往各省一律流通援照各省成例只完正稅一道再不重徵以期無阻滯等語本部核與原訂章程相符請查照轉飭各關遵行等因仰卽札飭各屬關卡一律遵照云（再） 
[越郡開辦警察紹興]  
　　越郡前於夏間招集巡士六十名業已敢練畢業准於日内即由東京留學同鄕會公舉之來裕昌分派站崗開辦警察（早） 
[蘇藩禁烟文告蘇州]  
　　署藩朱金殿方伯素惡烟毒於初三日交卸藩篆時復撰六言韻示發貼通衢其文曰鴉片流入中華 
其害不可勝數省城設會戒烟紳董担任義務入會懲己勸人立志全在堅固已戒最忌復吸再犯送官懲處嗣後婚喪宴會不准陳設烟具更有嗎啡打針終身爲其所誤欃入戒烟藥内受毒尤爲深痼均應嚴行禁止一體凛遵此諭（且） 
[拒煙會開第五次持別大會蘇州]  
　　蘇州拒烟會開辦以來頗著後效茲於初五日在鐵瓶巷姚宅開第五次特別大會到者三百餘人會長姚淸溪君等均先後演說是日有美國敎士杜步西君及醫生孫樂文君亦皆蒞會聽講極口賛成（且） 
[學生妄控斥退紹興]  
　　紹興中學堂學生上月抄因飯菜不潔遽起風潮甚將盌盞拋擲相約停課監督蔡國親以無端取閙將 
學生斯廣成等記過誡勉詎皆不服聯名至府署妄控經府尊貴太守親自蒞堂考查明白遂將列名具禀之吳伯英張運球斯廣成呂克尙等三十餘名槪行斥退詳報省垣學務處備案存查並通飭各學堂不准收考以示儆戒（早） 
[通飭各縣舉辦民圑鎭江]  
　　鎭江府承瑞卿太守以靑紅幇匪到處充斥非舉辦民團淸查保甲不足以絕根株而安良善現經議定以每里之中練習民團十人富者捐資貧者派人按縣分之大小練民團之多寡俟將來民團練成即責成該里董等淸查保甲倘該里内有匪類匿跡不由該里董禀報而獲者即治該里董以容隠之罪至應用槍枝軍火即由該團董備價禀縣給領以資練習但不准藉有軍火私相械鬥至釀事端刻已通飭所屬諭商紳董切實籌辦矣（再） 
[江督札飭緝拿私梟揚州]  
　　揚州府近奉江督端午帥札飭畧謂本部堂訪得該屬所轄境內私梟橫行動有拒捕情事該州縣輒以事屬鹽務從未認眞辦理殊屬非是除飭淮運司密訪禀參外飭先轉飭所屬凛遵云云（引） 
[盜案疊出揚州]  
　　甘泉北鄕方家巷徐姓被刦寸縷不遺小江庄某磨坊亦同時被劫江都東鄕三汊汪新河　等處亦多攔路搶刼案件店鋪居民深爲惶恐（引 
[匪徒縱火圖劫紹興]  
　　紹城邇日屢有匪徒在月池坊諸善弄北海橋等處乘夜縱火肆行搶刦以致鋪户居民未能安枕業已由府縣派役四出密訪跴緝矣（早） 
[冶游涉訟福州]  
　　打稻埕地方搗母子弟熙麟細弟恰恰金水等素以嫖賭爲事本月杪賃小夾板一艘邀土娼依仙爲泛舟之游適有依仙狎客名發連者查知其事糾令地棍十八幫等蜂擁入船幾至毆擊後鴇母子弟當塲立手票二紙署洋一千一百元依卽被擄過船飄然竟去現聞鴇娘金斗嫂等不甘已遣人赴閩縣呈控謂其子送客赴上海船至半江被棍行搶多贓并將人擄去等語邑尊以案關搶劫即出差拘辦（其） 
[今日尙有本埠及各省新聞均列在第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
銀三萬四千三兩八錢二分三釐分別彙造報銷總冊詳請奏咨前來臣覆覈無異除將各冊分送部科查核外謹繕具簡明淸單會同湖北提督臣夏毓秀恭摺具陳伏乞皇太后皇上聖鑒敕部查核施行謹奏奉硃批該部知道單二件併硋欽此 
宮門抄七月初五日理藩院光綠寺八旗兩翼値日無引見開原城守尉載專請調新授福州副都統勝恩謝恩召見軍機載專 
[山東巡撫楊]  
　　奏爲揀員請補知縣員缺以資治理摺 
頭品頂載署理山東巡撫直隷布政使臣楊士驤跪奏爲揀員請補知縣員缺以資治理恭摺仰祈聖鹽事竊照鄒縣知縣宋朝楨調補菏澤縣知縣接准部咨於光緖三十二年閏四月初四日奉旨應以五日後行文按東省照限減半計算扣至是月二十三日作爲開缺日期歸閏四月截缺是月分只此一缺毋庸掣簽例應按班序補查定章曾任實缺丁憂服江分發人員道府以至未入流如遇選缺出時除坐補原缺裁缺即用廻避即用新選新補之留省另補均照定例先儘請補外其餘無諭何項到班先將此項人員儘數請補均不積各項班次之缺等語今此一缺東省現無坐補原缺裁缺卽用廻避卽用新選新補之留省另補據布政使吳廷斌提學使連甲署按察使沈廷杞查有實缺丁憂起復分發原省補用知縣胡煒堪以請補鄒縣知縣等情曾詳請奏前來臣查胡煒年四十五歳浙江山陰縣人由附生應光緖八年壬午科本省鄕試中式舉人十二年十二月遵例報捐新班選用知縣十五年四月選授山東蓬萊縣知縣六月由浙江藩庫籌議河南河工用疑案內報捐同知升銜七月到省十六年正月到任二十一年四月奏明撤回開缺留省另補二十二年二月題補博山縣知縣飭赴新任旋因趙家菜園呂家窪西韓家等處河工堵口案内出力保准以直隷州知州在任升用二十八年調署禹城縣知縣二十九年四月在山東工振捐案内報捐花翎五月十九日在禹城署任内闻訃丁毋憂開缺回籍守制服闋起復仍歸原省補用三十一年十月十七日引見奉旨著照例發往欽此十月領照回東該员明白安详講求吏治以之請補鄒縣知縣實堪勝任與例亦符合無仰懇天恩俯准以實缺丁憂起復分發原省補用知縣在煒補授鄒縣知縣如蒙兪允該员銜缺相當毋庸送部引見亦毋庸聲敘參罰除咨部查照外理合恭摺具陳伏乞皇太后皇上聖鑒敕部核覆施行谨奏奉硃批吏部議奏欽此 
宫門抄七月初六日外務部飮天監侍衞處値日無引見江蘇遺缺知府何剛德謝恩蓋州城守尉多壽請訓關防衙門奏十五日大高殿拜表橚具子行禮召見軍機多壽何剛德 
直隷總督袁 
　　奏爲彙報蘆屬皂　秋禾災歉蠲緩銀數摺太子少保北洋大臣直隷總督兼管長蘆鹽政臣袁世凱跪奏爲彙報蘆屬皂地秋禾災歉蠲緩銀數恭摺仰祈聖鑒事案據長蘆鹽運使陸嘉穀詳稱光緒三十一年蘆屬皂地曾被災歉前據滄州等州縣場呈報當飭天津分司轉飭會勘查明災歉村庄蠲緩銀數先行分晰曉示停徵開具簡明淸摺呈送核辦旋據滄州等州縣場查明皂地頭畆災歉分數蠲緩帶徵皂課錢糧數目開具淸摺並鹽山縣續報海潮被淹成災村庄名目皂地頃畝停徵皂課銀數淸摺呈據天津分司運同董芳瑄核明彙開淸摺先後申由該司詳請咨部等情當查蘆屬三十一年皂地被水災歉已於直隸秋災案內聲請分別蠲緩賦課欽奉諭旨允准隨將呈到淸摺咨送戶部接准部覆令照新章將摺開蠲緩各數改題具奏並令查取各該州縣場冊結及該管知府分司加結運司加結總冊隨案造送並將以前各年報災冊結按年飭取分案具奏等因轉行遵照去後茲據運司陸嘉穀具詳查明滄州鹽山靑縣天津海豐樂陵等六州縣並嚴鎭海豐豐財等三場勘明被旱最輕及歉收三分四分成災七分九分不等並續報鹽山縣勘明成災七分九分不等應請遵照新章改題爲奏除批飭各州縣場將應送皂地被災蠲緩皂課錢糧各冊結另文詳送外明有光緒三十一年分滄州等州縣場皂地被災緣由詳請查核具奏等情並聲明二十六年以前戶部覈覆災歉蠲緩皂課題案因兵燹遺失無憑抄送又山東海豐樂陵兩縣皂地被旱最輕村庄飭據查覆並無分數可計等情前來臣覆核無異除飭催各州縣場赶緊造具冊結呈送核轉外理合恭摺具陳伏乞皇太后皇上聖鑒敕部查照施行謹奏奉硃批戶部知道欽此 
宮門抄七月初七日商部鑾儀衞廂黃旗値日無引見德茂請假五日召見軍機戴鴻慈端方 
[署兩廣總督岑]  
　　奏爲酌量抵署知縣以資治理摺太子少保頭品頂載兵部尙書銜署理兩廣總督兼管廣東巡撫粵海太平兩關事務臣岑春煊跪奏爲酌量抵署知縣以資治理恭摺仰祈聖鹽事竊照廣東河源縣知縣姚鍾璜參劾革職接准部咨於光緒三十一年十月初五日奉旨遺缺經部掣歸留補按奉旨後五日行文照限減半應扣至三十一年十一月二十五日作爲開缺日期歸十一月分截缺係衝難中缺是月分知縣參革中缺僅止此缺毋庸簽掣業經截缺咨報應卽酌量請補查定例知縣參革選缺係專用軍功候補人員應將軍功候補本班儘先人員合爲一班酌量請補又奉通行嗣後遇有參革選缺出時先儘軍功勞績候補人員補用如其人地實在不宜卽于進士即用進士截取舉人大挑三項人員內酌量抵補又各項試用人員均令試署各等因今河源縣知縣一缺軍功候補各班僅有三人閻夢穀一員已另案補缺蔡簡梁譚作霖兩員均于此缺人地未宜臣復與藩臬兩司在于卽用等三項內逐加酌量查有大挑試用知縣李孔修年四十六歲福建閩縣人由優廩生中式光緒乙酉科鄕試舉人戊戌科大挑一等引見奉旨以知縣用簽分東河遵例捐離原省改指廣東於光緒二十四年六月二十五日到省二十五年甄別堪以補用歷奉差委均無貽誤該員　强才敏勤奮有爲以之抵署河源縣知縣與例相符堪以勝任據廣東布政使胡湘林按察使沈瑜慶加考會詳請奏前中合無仰懇天恩准以大挑試用知縣李孔修抵署河源縣知縣俾資治理該員係以知縣請署知縣銜缺相當如蒙兪允毋庸送部引 
 
 

Page 17

 
 
[上海官事]  
　　新疆提學使杜彤候補知府李承淵招商局總辦顧肇熙上海縣王念祖等昨均到道拜會禀見警務學堂敎習陳春華禀知交卸遺差奉道憲札委湖北將弁學堂曁陸軍將校講習所畢業優等學生辜天保接辦昨到道禀知即日到差江蘇提學使周樹模辭行道署英文繙譯毛昌嗣禀請銷假鈞和兵輪管帶馬廷樹禀知由吳湘回本埠關道以次印委各官均至滇督岑春帥行轅禀謁 
[總工程局預備開會]  
　　總工程局董現定本月十六日開一年記念會由領袖各董函請華洋官商紳士屇時到局開會演說地方自治政策並傳知局中人役紥蓋彩棚懸掛國旗以誌盛典（尺） 
[榜示巡丁功過]  
　　總工程局昨日發出榜示張貼局前畧謂照得巡警定章每届四月應行檢查一次現將本局五六七八四月統核巡目巡士功過爲四等榜示總局以昭勸戒除另錄底冊備查外合將該巡目巡士分別有功無過者無功無過者有功有過者有過無功者一律標明各巡士巡目名次俾資激勸（尺） 
[榜示罰疑數]  
　　總工程局上月分裁判所判罰各疑現己 
榜示局前計江思高等十八戶大洋一百念二元小洋念二角（尺） 
[拔補巡目]  
　　總工程局巡目李紹卿前經降爲立橋差茲警務長查得李辦理巡務尙稱得力仍拔補七號巡目嚴飭以後須格外勤愼切勿再有違犯（尺） 
[拿獲銅允委員]  
　　昨公共廨接關道札開奉江督電諭飭拿經辦銅元之委員魏晟士解案訊奪等因昨飭包探陳云忠將魏提案明府判留廨候禀請滬道核奪（當） 
[押匪解蘇]  
　　巨匪顏桂緝獲後收禁縣監茲悉該匪己由縣尊王大令加派差役壯丁押解赴蘇訊究（宜） 
[逸犯就獲]  
　　美捕房前逸押犯徐海松等人名茲悉徐犯己在杭垣被美捕房己飭中西探往提以便歸案重辦（似） 
[查詢起火]  
　　昨早七點鐘新閘路孫姓篾竹店起火延燒間壁萬椿牛皮店順泰木行醉月樓徽館經救火會澆滅共焚房屋十餘間孫妻洪氏被火灼傷經探徐阿華帶入捕房轉送廣仁女醫院療治現捕頭特飭探李星福徐阿華詳查起火緣由（孝） 
[飭查艇戶]  
　　前晚有四西人在虹口碼頭雇舢板船渡浦行至浦中忽然翻覆當即救起三人其已溺斃一人至昨晨始將屍撈起捕頭飭探查明該艇戶姓名復名核（力） 
[撈獲航船屍身]  
　　前日東溝航船駛至下海浦地方因風覆沒溺斃搭客數十人己紀昨報昨由南巿救生局撈獲男女及孩屍共二十七口當卽帶至馬頭由家屬認領十二名其餘十五名尙無人認暫置楊家渡老白渡岸邊拍照待認（非） 
[冒牌罰洋]  
　　詳茂洋行前投廨控陸茂順大仁昌德豐晉泰成等十餘家冒牌混售肥皂曾經訊過一次昨日早堂又復覆訊襄讞孫明府以各號所售冒牌洋皂屬實姑念初次從寬免議惟隆記未便姑寬著罰洋三百元以二百元充棲流仁濟二善堂經費一百元給原告讼費完案（孝） 
[罰洋賠償攤物]  
　　邑廟兩廡皆設店鋪施姓小書坊門首要貨攤用洋廣雜貨攤施均收取地租每月計洋一元左右近忽令其搬讓以致互相扭毆推翻貨物被巡士拘局局長判施罰洋賠貨以後不准收租詎施不服反誣攤主埒伊金約指須令賠償局長當向施身上搜出始遵斷而去（宜） 
[范黨判押西牢]  
　　上年公共廨有錢鼎成控朱海郞王妙紅陸頌和應桂馨等串同誣控拆稍一案經中西官會訊二十餘次尙未斷結昨包探朱桂生將案中要証顧伯千拘獲解請原陪審官德副領事讞員孫耳山明府訊辦捕房延高易律師聲稱陳根其爲源來報關行接濟范高頭之經手人所有送交范匪之洋銀軍火係顧伯千送去陳根其前在公堂早經供明請爲訊辦顧供虹口二十三保十六圖人向業搖船前年在十月初有金某荐至源來報關行次年正月底淮行行主陸頌和囑往通州收帳與陳根其同去正月分收帳洋二千數百元提出六百餘元交與陳根其付與趙老班趙老板即范高頭別號范高頭每件洋紗索提洋五角後知源來是陸頌和應桂馨羅彥甫徐月先等股開小的即于五月底告退尙少兩月工資小的在源來每月工資三十元陳根其五十元後因股東糾葛小的就回家去了供畢高易律師復將供詞駁詰一番明府與德君互商判將顧百千發押西牢（力） 
[研鞫盜案]  
　　廨差趙勝沈福的同余德堂劉昌文至阜寗縣拿獲盜首楊三一案疊登本報昨日捕房復將楊劉解案捕房將發押西牢各犯解廨與楊三對質詎各盜均翻供不認明府以供簿現在何能翻異包探楊掌生禀徐二等前押捕房時指定楊三爲首並稱楊在川沙廳監禁二年後充發至溧水逸回等語明府商之巴君以各盜非刑不招擬送是海縣嚴究巴君不允隨著將各盜仍還押西牢楊三劉昌文仍押捕房候請道憲核示余德堂本應究辦姑念盜首己獲將功抵過從寬免究（力） 
[會訊押欵案]  
　　英啇格魯森投該管領事署控周瑞連周連生不贖押欵請追一案前午後襄讞孫明府與英巴副領事會訊原告由葛律師稱周連生之父周文邦曾將方單契據押原告農迨周身故屢催伊子取贖不睬請究周姓昆仲延穆安素與哈華托兩律師投案代稱此案係屬爭產乃華人控告華人不應會飄應由華官獨斷料理押疑請堂上照准明府商之巴君判准所請（孝） 
[總工程局記事]  
　　愼記煤炭號主控許東茍積欠房租四十餘千昨日傳訊孫明府判限一禮拜遷出○三勝樓雍店主因所保巡目王致漢犯事斥革著繳學費洋四十八元昨日傳訊該保稱祇保軍裝保証書上不載學費不願賠償明府判押令措繳（尺） 
[公共公廨早堂案]  
　　姚旭初姚信卿嗣姚金爲家事迭投廨　控告　襄讞孫明府判提通拿人証及函請上海縣將馬氏送廨會斷等情迭詳本報昨晨由包探邵仁初將姚旭初等解案請訊明府與英巴副領事先訊姚旭初供年八十歲是姚金金之族長因宅中出有洗氓姚留基故此控告訊之姚金金供兒子妙根將所分之房產二畝七分五厘賣去一半計洋一千六百元分文不給養贍經妻王氏向索他敢 
 
 

Page 18

 
 
將母推入浜中究辦訊之王氏供與夫同訊之姚留基供金金王氏是父母弟兄四人己故其一所有祖遺田十畝均分二畝七分五厘哥哥將田賣去不給養贍小的在外生意並無忤逆祖父旭初情事均是姚馬氏晙出涉訟質之妙根供求恩典姚信卿即爾剛供因妻馬氏不守婦道私將雜物捲寄在姚竇氏譚氏家中奉提未到明府與巴君會商以姚等均屬同宗一脈因妙根賣房不給養贍起見以致訟事紛紛姑判妙根發押捕房一禮拜以懲違忤之罪再繳洋二百元與伊父母養贍姚維賢姚許氏姚秋嚴等人無干開釋其姚信卿控妻馬氏一案候再函致上海縣將馬氏送廨訊斷姚譚氏等仍交原保姚馬氏控子新源及媳違忤一案巳出信牌著即撤銷（力） 
[公共公廨晚堂案]  
　　葉靑涵投廨控陳定靜欠銀一案嗣日商和豐洋人控陳不付匯票銀洋請傅訊追經襄讞孫明府飭差將陳傅案前晚提訊葉供陳欠賬銀二百餘兩向索不還求追陳供欵係裕興所欠容小的催令措還所有日商欠款亦係裕興所欠明府判交保赶緊淸理一面照會日領事訂期會訊○前雉妓陸阿二違章拉客奉判遞解無錫在案前晚堂奉帶訊供實係常熟縣人並非無錫明府判還押改遞（力） 
[法租界公堂案]  
　　烟間主楊徐氏被陸王氏將其女孩誘拐出外藏匿車袋角地方經徐氏訪悉報探拘案官判押候探帶交該孩再核○地保鍾書堂偕韓根生鄒詢甫盜賣梁福卿地畝經公堂訊判保出料理昨晨又復解訊鍾韓等仍以英工部局找價銀兩尙未領到爲詞官判如交地不出須追還地價洋六百元○顧袁氏誘拐戴壽龍外甥女錢江氏賣娼一案昨晨氏夫錢永濤投廨求領陳明府准給予名片往　具領袁氏著押捕房三月○許新柯竊主人劉光先銀兩昨劉投廨請將許送縣備文遞廨陜西興安府平利　原籍辦理明府准之○拐匪王文廷拐　胡廷增之六歲男孩控經公堂將王母趙徐氏押追在案昨忽有人將胡孩抱送胡處將該孩送堂禀明官判領回徐氏仍行還押著交其子訊辦○哈友生與葉順生爲造屋涉訟昨又集訊官以兩造詞仍各執判賬目績淸由訊○沙發記洋商控楊伯寅經賣梁沈氏地悔議掯契咋又集訊保出之沈笛生葛瑞堂不到將保人徐木金傅案沙發延柏律師到案梁楊堅稱該地與沈葛成議並無洋商牽涉而洪兆英供曾致西字信與沙發追付價銀官命退去候下期再訊（臨） 
[美租界捕房事]  
　　王銀泉昨在愛而近路與張錦祥互毆由六百零九號捕併送捕房捕頭以支節甚多著投公廨控訴○張阿金竊太生路五十五號　屋馬衣一件由探楊掌生拘入押究○王阿四周阿福在唐家弄深夜高唱淫詞由二百六十號捕拘入捕房押候送辦○流氓謝王全張生全徐永華各持兇器在涂行走由探揚掌生拘入押辦○施成章妻戎氏被侍者張阿桃姘議拐逃匿居嘉興路由施控廨出票簽差恊深將張及戎氏一併提入捕房奉　氏送廨押訊張押捕房解訊（似） 
 
 
