# 1904 - 313 - 4911342

 

Page 1

 
 
[四書五經義大全] [  圖書集成局啓]  
　　坊間四書五經義牛充棟且互相剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨運匠心詞嚴義正本届鄉會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[奬勵學生說]  
　　爵祿者朝廷鼓舞人材之資也名位者國家激勵人心之具也科舉之興自元明迄今垂數百年舉天下之人無論智愚賢否不辭艱難不畏勞瘁窮老盡氣終身沉溺於舉業何其不憚煩哉夫亦以一題鴈塔之名卽不難致身青雲得以揚眉而吐氣其意雖近鄙陋然時無論古今地無論中外上之所以驅策與下之所以激勸者其道固罔不由此也邇年以来　朝廷知科舉之不足以得士於是毅然停止　　詔各直省遍興學堂堂陛之絲綸官吏之條告諄切勸喻不憚再三而環顧各府廳州縣並未能實力舉行者非喜科舉而惡學堂也亦非科舉易而學堂難也誠以功名之說中於人心以場屋一二日之經營卽不難一鳴驚人翹然自異於流俗若肄業學堂雖幾年卒業亦有一定之程期學者苟專心致志不廢半途自不難有領取文憑之一日然畢業而後若何奬勵仍託諸空言並非能如鄉會試之一登龍門聲價驟起故人皆遲疑審顧而不肯遽存改絃更張之思然則爲之奈何曰欲振天下興學之精神惟以不次之賞藉以鼓舞之激勵之而己邇者直隸總督北洋大臣袁慰庭宮保旣將遊學日本畢業回國供差北洋各學生援照新章分别出考繕具清單奏請飭學務大臣考騐照章給予舉人進士出身計所舉者共有七人現學務處議准與否雖未見明文然各學堂學生聞之氣或爲之一壯昨政務處吏部奏覆夏侍御敦復請免裁各省教官摺内謂現在各省府廳州縣均應設立蒙小學堂方須廣置教員以資訓迪若將京師大學堂及各省所取之初級師範生由學務大臣考騐合格保送教職歸部銓選則一轉移間將来各省學官卽可兼充各該處學堂教員允爲名實相符尤於學校有益云云所以籌學生出身計者至爲周密今旣奉旨依議則此例之奉行爲期必當不逺夫一則榮以功名一則授以官職事雖略殊而所以爲奬勵學生計則一此後羣天下之士知致力於科舉者或竟蹭蹬名塲未必能果有所獲苟肄業學堂也則數年之後一得卒業文憑卽不難身列仕版吾知各省士子當無不舍彼就此而相率專力於學堂矣或曰政務處之以畢業師範生保送教職歸部銓選其用意未嘗不厚然現今各省教官大半捐納者爲多舉人及五貢雖有選授教職之名然皆託諸空言終身並無補缺之望况師範生之應補者不過在應裁各缺之内其數更屬無多是名雖予以一官實則仍置散投閒於師範生僅得空名於學務尤毫無裨益天下英雄亦安望其必入彀中哉不知從前舉人及五貢歸部候選得缺誠萬不及捐納之易此次朝廷旣另立新章其應選班次必能設法提先斷不致仍如舉人及五貢等之僅以虚名覊縻永無得缺之一日所慮者各省教官之缺無論在裁否之列其數終屬有限而將来京師大學堂及各省所取師範生則日增月盛必甚擁擠卽以各州縣教官盡以師範生充補亦恐有不敷之慮應如何變通章程不使各學生之或有失所是在當事者之善爲處置而非草茅下士所敢輕抒議論也 
[諭旨恭錄]  
　　九月十九日奉旨廕生文厚著以文職用恩臨著以侍衞用江南道監察御史著伊凌額補授截取户部郎中陳寳瑨刑部郎中王國鏞俱照例用特旨陜西補用道姚福同著照例用俸滿湖南安化縣調補湘鄉縣知縣顧玉成著回任分發江蘇道梁登仕浙江道劉永滇湖南道馮作舟江蘇知府宋康復張景祐山西知府傳秉鑒浙江知府叚慶熙江蘇知府張壽鏞直隸同知許常齡浙江同知趙增恪四川同知馬師周南河同知李端祜江西同知崔祥潤江蘇直隸州知州金蓉鏡山東直隸州知州李葆良江西知州許鳳藻湖北知州吳勤修江蘇知州黎明山東知州殷有濟山西知州王勳貴州知州孫琳直隸通判崔藴珍山東通判濮賢聰湖北通判瑞珊湖南通判汪朝宗雲南通判鄒德淹兩浙鹽運判邊嘉堉江蘇直隸州州同周嘉琛奉天知縣宋葆元直隸知縣雷其源安徽知縣張煇劉振超山四知縣兪安之河南知縣陸兆奎褚煇祖陜西知縣李漢源浙江知縣徐璧華江西知縣譚鴻基湖北知縣夏祖絡楊其昌俱照例發往欽此又軍機大臣面奉諭旨本日引見之知府用前山西解州直隸州知州沈士鑅著發往山西以知府補用欽此○二十日奉旨分發廣東知縣池仲祐奉天知縣王荷直隸知縣錢福臣江蘇知縣朱振鏞方在鏞賴家祥安徽知縣曾毓驤喻兆圓楊塏山東知縣何恩錫山西知縣賓宗瑛張文瀚河南知縣許長椿武培元劉仁駿潘祖恩陜西知縣武紹元浙江知縣郭士瑞蔡煥熙江西知縣邵啓賢楊壽春洪恩綸涂　坤賀錫蕃福建知縣王志廉湖北知縣沈秉樞黄希仲金鴻鑄張祖華四川知縣楊鍾藻王振聲廣東知縣孫元蘭袁可羣貴州知縣劉華瓊俱照例發往廕生麟昌著以文員用擬補内閣中書鄧邦彥著准其補授黑龍江墨爾根城倉官員缺暑擬正之喜山補授東陵工部員外郎著潤璋補授盛京户部主事著桂馨補授户部漢字堂主事著錫恩補授吏部司務著榮光補授擬補盛京户部筆帖式善繼莊浪城守尉衙門筆帖式不振俱准其補授保舉陜西補用道楊崇伊著照例用捐復前順天宛平縣知縣趙炳文著准其捐復原官照例用欽此 
[本館接奉電音]  
　　昨晚十二下鐘時京師飛電傳来上諭四道敬謹譯登○十月初五日内閣抄奉上諭裕德著授爲體仁閣大學士欽此同日奉上諭盛京户部侍郎著廷杰兼署欽此同日奉上諭署户部尚書趙爾巽兵部尚書長庚刑部尚書葛寳華工部右侍郎伍廷芳刑部左侍郎崇勳加恩均著在紫禁城内騎馬欽此同日奉上諭内務府大臣户部右侍郎增崇加恩著在紫禁城内騎馬欽此 
[電傳宮門抄]  
　　前晚十二點鐘時京師友人專電告知本館云十月初五日皇上召見軍機大臣 
 
 

Page 2

 
 
[假道立約]  
　　華歴十月初三日德京柏林来電云俄國波羅的海艦隊意欲假道蘇彝士河行駛来東此事俄廷己與蘇彝士運河公司另議一約大約可望有成矣 
[沙河軍情]  
　　華歴十月初四日日本東京来電云頃得沙河電音謂本月初二日以前俄軍各路屢次来攻均被我軍擊退現一切俱覺安靜惟黑木大將駐軍之處常有戰事耳 
[局庫同焚]  
　　華歴十月初四日日本東京来電云日本官報謂上月二十九日旅順北境之俄國製造軍械局一所忽被火災同日松樹山舊有砲臺上之子藥庫亦被轟燬 
[英相宣言]  
　　華歴十月初四日英京倫敦来電云英相蘭斯唐於禮拜四日在席間宣言云北海一事我英國人民致受人侮殊爲我國旗之羞倘俄國故意出此則必不能干休但今得實情知俄政府確非有意與我所猜者大相反背故尚覺可原且一二日前曾得詳確信息俄官之覊留者均與此事攸關待會訊後倘證明尚有他人之繫入者亦將子以應獲之咎必不輕貸 
[韓路竣工]  
　　華歴十月初四日日本東京来電云朝鮮之漢城釜山鐵道己於今日竣工據官報謂此路將於西歴十二月一號開車嗣後由日本東京至漢城之路程將减至五十小時卽可達矣 
[黨員增數]  
　　華歴十月初四日英京倫敦来電云英國民政黨員竭勒司兹己被舉爲紐約克之總經理故議院中民政黨員所佔之數己自三十增至五十人矣 
[續錄出使俄國大臣胡考求中國出口土貨公文]  
　　二曰鹽壬寅年中英會議商約頗爭持於洋鹽進口一節但洋鹽價昻華鹽價低相去懸殊聞者方疑洋鹽安得有進口之理而同時又有德商在滬發論願將淮鹽滯銷積引由伊承認出口二年中可認銷數千萬斤一進一出聞者更疑安有此背馳之理註旣須進口何以出口及細察理三省情形始恍然二說正是一事奉天一帶向食黄海之鹽黄海水淡產鹽不多從前奉天而外吉黑兩省人口稀少無需多鹽輔以蒙古池鹽己可敷用今三省地面忽增數百萬俄人俄人鹽量本宏註平陸人多喜鹹味向有之鹽額不足供多人之食其東海濱一帶如海參喴者則亦水淡不能成鹽供民食且不足更有漁業需鹽頗多何從供給德商之願認銷華鹽正爲東三省俄兵俄民之用海參喴一帶漁業之用伊亦明言至於洋鹽進口何云不能背馳蓋華鹽滷多質重不堪逺運將欲運華鹽入東省非援土貨改造洋貨之例重提重製不可旣事改造卽成洋鹽英商本於香港地方廣收浙江岱鹽運至海參喴註岱鹽勝淮鹽舊例凡貨自香港出口者皆以洋貨論意欲提明洋鹽便於運入大連灣等口耳東省俄人旣多需鹽自多使此歸入外人手中亦殊可惜惟我國鹽例歸官議運非便而我商人亦不可不知艮隅荒區新發見此一種利源也三日浙江織物絲爲我國名產織亦應我國擅長然我國織物惟山東繭綢註俄人尤好此但作爲夏令粗衣及傘料而己婦人雨衣卽須改製彷彿廣東薯萇盛綢素紡註作旗用等三數種尚行銷於西歐其他江浙閒若干種精織概不行銷者何也一因絲貨太佳西俗尚色澤花紋之新麗不尚本質之經久以衣裙固不過三個月便改新斷無取乎經久不破卽帘帷椅榻所需亦歳歳改新無取經久二因花紋不合目且屢見不鮮西俗於織物花紋時時更新凡例一花樣斷無半年三月尚見於市者註前有俄德兩國往返通函商購法國織物一函往復僅五六日而所選之法國織物己徧覓而無有矣蓋一花樣斷不重織也三因彩色不絢西俗以一幅中能織出三色以上者爲精製華織惟一色而己註上海夏慶記曾織三色以上之綢料惜多中國衣料少外國中用之料花紋又各國不同嗜彩色亦各國不同嗜註日本明治十年閒聘美國著色名家精繪紙幣及印花稅紙各色樣繪成而日本人視之不尚也此名家悟曰否知之矣此美人所極尚而未合日本人目也吾今改計願以半年之期專研究日本人所嗜之花紋與彩色如其言所繪果合日本人目是非從彼邦珍尚之品細心體味其所以嗜好之故不可至於尺寸之殊異其小節也西婦衣服除幅較整外往往剪成碎料又復綴合而成故我國向用之一尺六寸幅註如紡綢湖縐二尺二寸幅註如寗綢摹本縀均無不可織物不專爲製衣西人用以代紙糊壁用以棚椅榻用以製門窗之帘除門窗帘必合俄屋尺寸外註尚織成整幅不尚裁剪拚合若代紙者若棚椅榻者尺寸可不拘但須從花紋彩色著想耳註在中國配合匀整之花紋如圑花瓦當紋之類大非外國所喜宜戒除至於染色之法先須從化學著手註上海用自来水但水中所含竟有數種之色不能鮮明故浙江湖州之縐有數種色仍須在湖州染織尤宜究心[  此文仍未畢明日續登]  
[武弁交鬨]  
　　蘇州訪事人云上月二十四日蘇捕營管帶胡豐齋游戎帶領師船巡至吳江縣治之平望錄内有賭塲督勇往捕詎料是處梟目某甲病斃後梟黨己推某防營什長杜某爲首營中管帶某君日得洋銀二枚遂聽其所爲各勇亦興之通同一氣竭力護衞絶不顧問突被游戎所部拘去甲乙二人防營勇丁聞之大怒立往劫回將蘇捕營某號艙長干新佳及勇丁潘阿二拘至營中併力弔打及游戎馳至向某君理說非但不服反喝令麾下動手以致二營軍士互相鏖鬥游戎恐釀巨禍飛告吳江縣某大令時大令適因公在鎭親至營中力爲解勸游戎將受傷之勇丁潘阿二請大令帶回縣署大令飭防營將行劫行兇之勇丁數人交出以憑訊究事後防營管帶以蘇捕營無端尋釁等詞繕禀来省投控憲轅游戎亦據實通禀大憲請爲澈底根究現己由臬憲朱竹石廉訪委員下鄉查詢矣 
[盜菲省]  
　　蘇州訪事人云邇来震澤縣境盜匪蠭起刼掠頻仍自八月間大廟港居民謝武成鍾德卿楊其三等家先後被刦至九月初七夜鎭上某染坊又爲所算失贓數百金報經縣主夏大令履勘飭拿迄未破獲二十八日蘇捕營師船開至某處河中突遇二盜船併力追逐迨至大廟港鎭衆鄉民聞信鳴鑼攔截得以拘獲盜匪陳小辮子周四卽周必成謝阿四董理周及其弟董三丫頭等五名并二盜船當經各事主認出贓物若干衆鄉民憤無可洩卽將一船曳至岸上舉火焚之旋經是營管帶胡豐齋遊戎將五盜及船解至省垣禀知護撫憲效述堂中丞飭交蘇州府許太守訊辦 
[東撫行程]  
　　鎭江訪事人云調補江寗布政使正任山東布政使胡寳臣方伯廷幹由東蒞蘇未及履新復奉署理山東巡撫之命因於上月二十九日由蘇乘舟抵鎭小作勾留即命解維向白門進發蓋以欽差查辦江南等省事件大臣鐵寳臣星使駐節省會故往晉謁籌商機要然後折回山東 
[查禁違約]  
　　鎭江訪事人云日前常鎭通海兵備道兼鎭江關監督郭月樓觀察接奉省憲札文内開近日訪聞所屬時有西人開設行棧代人收債招商掛號實違約章著轉飭所屬各州縣照約禁阻倘或不遵立卽詳道以便照會該管領事諭禁等因刻己遵照辦理矣 
 
 

Page 3

 
 
[上海官塲紀事]  
　　前龍門書院山長翰林院檢討翁韜夫太史斌孫因日内卽須北上昨日特詣蘇松太道轅辭行○前製造局會辦唐子忠觀察郁華蘇省緝匪委員歐陽子林恊戎成祥昨日均至縣署拜會 
[商約畫押]  
　　中國與葡萄牙國修訂商約在滬開議業經多時現由欽差商約大臣吕鏡宇尚書盛杏蓀宮保與葡國使臣妥商定議繕成中西文約稿於昨日午時畫押交換事畢中葡兩國議約大臣並隨員等同攝一影并設盛筵互相讌飲以聯輯睦之情聞葡使己定於下禮拜乘德國公司輪船航海回國 
[預備祝釐]  
　　本月初十日爲慈禧端佑康頤昭豫莊誠壽恭欽獻崇熙皇太后七旬萬壽之辰薄海臣民理宜虔伸敬祝昨日英美等國租界公廨讞員黄耀宿司馬飭差傳諭租界内各店鋪著於初七日爲始至十三日止均各在門前高揭國徽懸燈結彩以伸慶祝之忱 
[赶造清册]  
　　日前欽差大臣鐵寳臣侍郎札飭蘇松太道憲袁海觀觀察將道轅出入帳欵詳細造册觀察以頭緒紛繁求請寛限造報侍郎因派隨員蔡二源觀察到滬帮同催造蔡觀察奉諭来申查得各欵一時實難查明因卽會同具禀求寛限期昨日侍郎覆文謂欽限甚迫礙難延緩諭令赶速造報觀察奉文之下己遵照辦理飭書日夜赶造矣 
[英員返滬]  
　　日前英副領事德爲門君赴無錫一帶遊歴事畢己於昨日返滬矣 
[匯解釐金]  
　　蘇滬釐金自光緒二十四年閏三月十一日起奉飭改歸稅務司代收業經淞滬釐捐總局督辦陳亦漁觀察將滬屬各局卡解存釐金截至本年八月十五止計共七十五次核計解交匯豐銀行共庫平銀七百十四萬一千一百五十九兩申合規銀七百八十二萬六千七百十兩取具收條函送稅務司查收在案兹又將九月十五日止續收釐金計庫平銀十萬兩申規元十萬零九千六百兩己於九月十五日解交匯豐銀行兌收清訖取具收條函送稅務司備案矣 
[請禁阻撓]  
　　商部奏設漁船公司由張季直殿撰設法購得膠州德商漁船一艘改名福海業經蘇松太兵備道憲袁海觀觀察札委五品軍功姚維陞管帶先從浙省洋面辦起然後再行推廣惟捕獲之魚需用冰塊故公司經理人樊直刺擬設冰廠二座擇地在寳山縣丁家浜地方購買民田二畝四分九釐又租用地二十三畝日内卽須開辦深恐彼處居民或有阻撓情事故禀請道憲札飭寳山縣主王緯辰明府出示諭禁 
[捕頭解縣續聞]  
　　馬路工程局所設捕房捕頭胡瑞龍與水巡捕頭陳向榮横行不法經署兩江總督端午帥訪聞札飭蘇松太兵備道袁海觀觀察飭上海縣汪瑶庭大令查拿等情己登昨報兹悉胡向在美界捕房充當包探後因犯事斥革適南市捕頭王經年由直隸總督袁慰庭宮保電召至天津襄辦警察事務胡遂納賄營求得承其乏自此虎威狐假明目張膽無惡不爲甚至與陳通同一氣窩留匪類私通梟匪頭目范高頭一任在南市開設報關行小輪船局偷漏關稅英法兩界流氓匪棍咸趨之若鶩遂使十六鋪一帶商民相顧歎息皆付之無可如何今者忽爲午帥所知嚴飭觀察轉飭大令查獲解省訊辦不可謂非天奪其魄也大令查得此案尚有浦東二十三圖地保楊顯華船牙夥役葉香蘭等在逃未獲因飭差補提訊究並飭查陳所開烟館是否己頂替與人予限禀覆以憑訊奪 
[匪徒攫錢]  
　　前晚九點鐘時有口操湘音之某甲持洋銀一元至南市萃豐馬頭志成錢鋪兌換制錢學徙某乙以友他出無人估看婉言辭之於有丙丁等多人蜂擁而来向櫃上攫取銅元六百枚制錢二百文飛奔而逸迨店中人奮步追逐勢己不及惟有徒呼負負而己 
[英界火警]  
　　昨日天未遲明四點四十分鐘時英界石路普慶里三百二十九三百三十兩號門牌某姓妓院不戒於火致兆焚如時救火會西人適因法界告警羣往施救聞信卽次第折回取水澆灌得卽熄滅然己焚去房屋五六幢矣 
[法界火警]  
　　前晚十二點越二刻鐘時法國新租界文元坊華炳生所開油花棧内不戒於火霎時間冐穿屋頂延燒左右居鄰當經英法兩界各洋龍及救火會西人風馳而至帮同救熄計共燬樓房八幢至四點鐘時法界天主堂街三德里太和糖棧又兆焚如延燒患記宏裕豫大允康太古等各號房屋計十餘幢事後由包探將起火之人先後拘入捕房捕頭令押候查明然後解送公堂禀請讞員陳楚生大令訊究 
[嚴懲縱火]  
　　法界菜市街萬和南貨店主姚仲江曾將樓面轉租與古沛華開設烟館姚保有火險銀一千七百兩遂生毒計商令古在樓上縱火待領到賠欵允謝洋銀一百元立據各執遂於本月初二晚舉火焚屋殃及左右鄰居事爲包探查悉立將姚古二人拘入捕房捕頭究出實情並吊到筆據因於昨日一併解送公堂請爲懲辦姚古叩首求恩有鍾瑞堂者投案禀稱商人有值洋銀三百元之生財租與倪姓由倪轉租與姚己悉數被燬叩求斷還讞員陳楚生大令商之魏繙譯判將姚責一千板押捕房一年期滿發改過所監禁二年古責八百板押捕房一年期滿候核鍾所有生財著姚照數賠銀勒限繳案如延比追 
[失火卽熄]  
　　前晚七點鐘時美界元芳路第五百七十七號門牌吳順興鐵店内不知緣何忽然失火幸卽覺察取水澆救得卽息滅祇焚去衣被等物然四鄰己飽受虚驚矣 
[救脫火坑]  
　　花烟館妓女倪阿招前日投上海縣署喊寃當晚縣主汪瑶庭大令提案訊問據供年二十歳猶憶三歳時父母相繼逝世被人拐至上海售與關長根花烟館十二歳卽逼令接客今己八年屢被箠撻楚苦不堪因此乘間逸出投案求請超豁大令得供遂判令送普育堂留養擇配 
[上海萬國紅十字會来函]  
　　啓者本會昨承席子佩觀察交来申報館恊振所經收九月分第六批英洋五百零九元規元十兩銅大洋十六元銅小洋二十九角電報總局交来湘潭電局沈太守續募龍洋三百八十元隆冬在卽冰雪交加戰地災民流離載道旣虞烽火之摧殘又苦飢寒之交迫子佩觀察以明達偉儒行慈善義舉熱心會務疉經募助巨欵而沈太守亦復一再勸捐絶無倦色仁施愷澤逺被朔方屬在下風曷勝欽感除分掣收照並函復外謹乞登報奉揚伏維公鑒[  上海萬國紅十字會同人謹啓]  
[添設西塾]  
　　啓者本堂今因善舉起見於中塾之外添設西塾然經費浩繁不得不略取脩金藉資補助日班中西並課每月收洋銀二元夜班專課英文每月收洋銀一元其有專習華文撥入中塾照舊不取脩金并書籍筆墨紙硯等件均由堂中給發又讀英文者在堂住宿亦可乞附報章以供衆覽[  滬北天后宮前廣益善堂司董嚴信厚龔心銘施則敬朱佩珍祝大椿葉貽釗周鴻孫等謹啓]  
 
 

Page 4

 
 
[何如龍告白]  
余經手同昌以來荷各股東以及同業諸公信任凡事一秉至公未敢妄參末議得以生意擴充小人因茲側　如前日有冒名投東揑登中外日報同昌聲明一節竟有如是之荒謬者壞余一人聲名尙需有限所謂欲加之罪無求不得尙敢嫁禍他人冒名各股公啓心存叵測本難逆料余向日報館根查揑冒之人代各股剖明控究豈知揑冒者知自敗露乞友調停早向各股東緩頰各股均係大　包容及勸余謂止謗莫辨待其自悔也可原人巳雇清音同信昌酬宴服禮並有砲燭負荆請罪了事後據原人投函一番苦求余謹從各股東之請宥其旣往幸嗣後勿蹈故轍須知事歸實在禍人卽自禍望三復斯言 
[辨誣冒名]  
前日閱中外日　登同昌股東聲明一節余等視之不勝詫異且冒名各股東公　更屬荒謬誣稱經理將莊欵等項私做小貨云云盡是空　屢閣此人無非垂涎小號生意日旺嫉妒起見不知小號出入各事由周文翁相輔而行經手人向不私相授受故雖歷多年從無異議查此事因闗冒名揑　牽涉何友未便緘默本欲澈底根究正在訪查詎揑冒之人自知理屆挽友來前一再慰勸並雇清音在同信昌茶會打唱服禮一面由原人剖白登昨日報章藉明曲直余等姑念來人情面不追巳往之咎勸何君和息隠其名以存厚道嗚呼何苦甘犯匿名揭帖之咎眞無謂之極矣同昌號各股東公啓 
[創製燕窩糖精]  
華興公司燕窩糖精　牛髓粉　漢口分售處　朱萬春藥局　　美最利　廣感裕　阜康　三洋廣貨號 
南洋華興燕窩公司創製清補燕窩糖精功用說　○原夫補之爲輔也　所以輔其不足而成之也　故凡一事一物　須有補益　語云　不無小補　甚矣　補之於人大矣哉　然未易言也　補之不得其道　非徒無益　而又害之矣　惟藥亦然　葠术棉著　皆補劑也　遇不能投之時　而又屬不得不補之證　輕試之必横中　如人家之敗子　妄與多金　實足以濟其惡　而速其禍　故官場津貼　不稱補劑　而稱調劑　蓋投劑必調　此燕窩一物所可貴也　其品精妙　其氣清貴　其味平和　此藥物中之飲食　卽飲食中之醫藥　無病者卽可用爲飲食　常服能助人清靈之氣　開胃健脾　添精補髓　生津液　美容顔　蓋人侵補氣　羊肉補形　燕窩則補神也　有病者服之能撫正氣　而受攻藥　寓調於攻之中　較病後且事半而功倍　因燕窩與各種藥品　均無妨礙　雖外感未清　内鬱未暢　不致閉門户而阻闗隔　雖病至垂危萬不能輔之時　服之可望延治　縱不見功　必獲小益　亦可盡孝子仁人不得巳之心　然尤未易言也　其取用雖藥中之飲食　究不似布帛菽粟之易購而易識　貨有眞僞　產有優劣　潮有輕重　毛有多寡　閩廣間均有僞造之户　成札者謂之扇燕　風動而髮毛皆飛　整盞滿網雪白可愛者　謂之禮燕　官場送禮　裝以錦匣　皆非上品也　叨者輕之而不食　眞僞優劣　非　博物君子莫能辨之　至於窮鄉僻壤獨善之士　購買匪易　摘洗維艱　此本公司清補燕窩糖精之所由創也　本公司煞費苦心　悟其新法　股集鉅欵　不惜工本　直入南洋暹邏等處督辦上品　以機器去其毛疵　以化學取其精華　調以眞味　造成糖精　從亷定價　以廣招徠　大匣五元　小匣二元五角　俾　賜顧者辨色認味　自知功效　本公司貨眞價實　意圖久遠　决不欺人而自欺也　珍珠牛髓粉　每聽一元　每打十元童叟無欺　本公司設上洋英大馬路第一百七十三四號門牌此佈　南洋華興燕窩公司謹啓 
[浙江彩票大彩電報巳到]  
昨接杭州總公司來電知悉第三十四會彩票於十月初四日開彩頭彩第六千七百念三號二彩第九千八伯零五號三彩第一萬三千六伯廿二號四彩第三伯三十號五彩第一萬二千六伯零一號又一萬三千二伯九十六號先將大彩誌喜後查明得主再當奉告茲出第三十五會票准於十一月初五日仍在杭州總公司開彩此佈　上海南市協濟分公司啓 
[退股聲明]  
新北門外大吊橋西首時利和號于去年臘月底開設彩票生意合棧股本十份茲因張仁山張藜閣二股友于九月十五日自願退股當由各股友彼此面算清楚自後時利和合記生意均歸八股友自理與張仁山張藜閣無涉特此聲明　新北門外時利和合記啓 
上海英大馬路京都同德堂廣告 
[漢口鎮　朱萬春冬至廉]  
百補全鹿丸　治諸虚百損五勞七傷添精益髓健鹿骨補元種子益壽功難盡述每斤一茸千六百文 
養元丸　此丸補十二經絡培元固本使心腎補相交筋骨强健常服駐顔益壽每斤益二千四百 
固精丸　治夢遺滑精有影無形虚火上炎牙人疼喉痛舌乾唇烈應驗如神每斤二參千四百文 
培元丸　專治元氣虚弱心腎不交培元固本乾科場應試放口中含化能振精神每坤粒四百文 
種子丸　治男婦乏嗣少陽不足子宫寒冷夫婦同服此丸自有廣嗣之妙每斤二千四百文 
漢口朱萬春藥局每年冬至宰鹿有目共賞是局爲湖北巨紳開設有年志求濟人遠近稱之膝前有十五子之多父子同科兄弟同案令人欽羨近本堂時有求萬春妙藥者茲特先運五種應市漢滬一律 
[貞節烈女]  
前署提後營游擊特授陸路孟河營都司郭開忠之次子以樂字仲康年十八歳在寳山縣學堂肄業因病請假回署忽于六月廿二日病故次媳徐氏年十七歳泰興縣黄橋鎭徐樹齋之女該都司昔年督帶泰岸水陸緝私時因看書香門第結爲秦晉伊父去世有年伊母訓示有方雖未過門而亦聞噩耗拚死奔喪甘心守節疊經尊長親友力勸百折不回　於八月初四日六七之期伊叔徐儀卿等親送孟河都署如此少年女子深明大義其節烈之風實堪嘉賞者歟 
[上開新泰安洋設椿記老棧]  
本棧開設寳善街中市坐北朝南高大洋房佈置精雅官房更加油漆裝璜愈格潔凈寛暢無比官眷男女各分房位内設自來火滊燈一應俱全現招貴商租設字號長包房膳格外克已面議兼寫各口輪船客票並裝載貨物以及報闗等項無不相宜聘請精功廚司老誠茶房使侍茶膳供應週到分派篤實夥友輪船到埠迎接行李物件免得臨塲接累遺失等情妥爲照料一切無不週到承蒙　貴仕商光顧須認明本棧招牌上有浙紹爲記庶不致悮特此聲明 
上海四馬路中望平街口新開文寶書局新出各種書籍照本發售以廣招徠外埠函購原局囘件認明五彩發票以免魚目濕珠 
[五彩繪圖廿四史演義]  
始自盤古終於明末迄國初將歷代之統緒興亡仁暴忠佞貞淫條分縷析成演義四十四回事事悉依正史言言若出新聞且逐節繪圖以西法五彩石印顏色鮮艶圖畫精細而於明末事情尤爲出神入化較之閱三國東西漢等書更有可觀士農工商皆能通曉以此消睡卽瞭然數千年之事不亦快哉連圖六大本暫售工料洋九角 
[新譯華英文四書]  
此書英國名士新譯上層英文下層華文學庸論孟四書全部不缺一句而均是大字便於塾中句讀較之此外各英文書容易深悉將此精心研究卽通繙譯之學童蒙入塾必讀四書不若購此一舉兩得每部六大本收工料洋一元二角 
[改良板聊齋志異]  
精繪圖畫一百廿幅加眉批評語注釋較之市上行不銷者但紙白字大有天地之别且有增補六頁訂八厚本一函暫收工料洋八角百部爲限售價一元 
[陳修園醫書三十種]  
向來只有廿一種本坊搜羅秘本增補石印大字廿四本收工料洋一元八角 
[國朝名臣言行錄]  
自開國功臣起迄光緒廿八年止凡本朝偉人言行詳細搜輯且中興名將髮逆之功跡李文忠劉忠誠外交事跡原原本本石印八大本收回工料洋一元 
[尺牘維新]  
後附禮情備要爲近時名士新撰最合時下仕商之用一行有一行之客套一事有一事之口氣有問必答慶賀慰唁　托告貸無所不備並婚喪禮制帖式序坐圖位定席儀註交　稱呼一應人情世事均有細載每部十本收工料洋五角 
[學堂章程]  
張香帥管學會奏欽定京師大學堂各省各學堂共八本售洋八角 
[新書]  
西政鑒要采各國之政俗六本售洋七角○財政四剛通商表交涉表七大本售洋一元○五洲各國政治考初二三編十六本售洋一元六角 
[閒書]  
新出加批西遊記此書向來只有詮解本坊覔得隨園主人手筆批評校印並繪圖畫訂八本售洋五角○繪圖封神榜演義大字鉛板訂十本售洋四角半○新出小說海國春秋十本一函售洋七角凡報上各號所登各書均有齊而請認明文寳書局購取無以訛亂眞之弊 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甬江寒浪]  
　　寗波訪事人云有台州人張昌喬者前曾充當某營勇丁迨裁汰後仍逗留不去邇者城守營某守戎目擊刦案迭出疑卽若輩所爲因將張拘送鄞縣縣主高子勛大令研訊之下以無爲匪証據備文飭差遞解回籍○日前浙江提督吕道生軍門命駕至大教場校閱緑營制兵及練軍各營勇丁澡演陣法分别奬賞有差○時届冬令宵小繁興浙江提憲吕道生軍門關心民瘼特委標下孫都戎鼎權爲總巡而令袁守戎天保黄守戎國華等八員分駐各要隘恊力悛巡己於本月初一日開辦矣○寗郡興辦電燈自前孫某虧耗閉歇之後至近日商人季某復糾合某洋商擬踵成其事業己鳩工建屋粗具規模無如附股者寥落若晨星而前集之資又己告罄恐此事又將廢於半途矣 
[上海縣署瑣案]  
　　梟匪頭目鄧海青之黨羽陳廣生卽陳老六曾被縣捕拘獲解縣經縣主汪瑶庭大令訊責在案前晚提案復訊判送改過所覊禁二年期滿再核○海關巡丁具禀好稅務司稱九月十三日有某甲及身穿號褂之營勇三人護送私鹽一船至浦東由好稅務司函請總巡謝明府飭差往拘獲顧子福等三人並新舊號褂一併解至縣署前晚大令升堂研訊顧供江北人向爲小工有在盛軍當勇之親戚方姓送給兒子舊號褂一件此同獲之吳育之係安徽人借宿小的家内均未護送私鹽吳供與王鳳文向在浦東爲小工餬口因友人李某在盛軍當勇將號褂長衫向小的抵錢不允先將長衫取回號褂暫寄小的處被陳妄訴局差稱係護送鹽船致被獲案小的向租尤姓之屋均知李某寄號褂之事求鑒大令判還押候查明復訊核辦 
[南市捕房紀事]  
　　南市恊盛柴行執事傅福生前被船户周阿堂借去洋銀一百五十元屢索無著因于昨日扭訴捕房副捕頭令押候解送馬路工程局禀請總辦翁子文太守訊究○昨日義記水果行夥陸增林鄭少安相約至肇嘉浜橋向裘金壽所設水果攤上購栗子嗣以論價不合致相口角由巡街捕拘入捕房捕頭令押候解送工程局禀請訊究○前者小竊陳阿四因在董家渡左近强攫鄉婦楊沈氏所携紗巾被拘至工程局經襄讞委員黄衡堂二尹訊明判送改過所收押半年昨己期滿由管所委員姚殿卿二尹函送回局總辦翁子文太守命管押捕房候帶案訊供再行開釋 
[英美等國租界公堂會訊案]  
　　日商中井洋行延担文律師投本管領事署控華商震泰祥號股東顧正明朱錫堂定買連史紙糾葛等情日本總領事小田切君准詞據情照會英美等國租界公廨讞員黄耀宿司馬訂於前日午後三下鐘會訊被告震泰祥延佑尼干律師到堂聲辯届時日本副領事方澤謙吉偕繙譯官某君蒞廨旣升座卽據担文律師帮辦費烈禀稱原告中井洋行係做紙業大阪上海等處均設有分號震泰祥在大坂亦有坐莊設於義生棧内股東朱錫堂於本月八　底九月初托義生棧周慶忠介紹向中井購連四紙六百包每包言明日本金磅價洋銀十一元四角共計洋銀六千八百四十元此貨現己到滬震泰祥申號亦己將貨提去前於八月底曾付過洋銀二千元越五日又付二千兩係九月十三期票不意朱於此票未到期之先先行　去届期中并收帳人將此票交義生棧周慶忠收取不肯照付因此於八月八號之後卽無往来但此票書明憑票付銀可向上海本號收取現在此欵除收二千元尚欠洋銀四千八百四十元己在大坂控請嚴返敝律師近接彼處来文並中并控告之案情律師之呈詞問官之判語承審官之誓單均齊全且均經各員簽字現請堂上即照此定奪被告延佑尼于律師帮辦賀立克到案起而言曰原告費律師所請之事敝律師不能照准緣此次公文係東洋之事不能携至中國公堂作據如欲作准須先派員前往觀審但此論敝律師並無偏見亦甚公道諒原告國中公堂規矩亦無甚相懸費律師又曰此處公堂應通融辦理蓋緣義生棧之周慶忠斷不能来華作証現旣有文堂律師簽字問官誓單甚爲鄭重請堂上照此辦理賀律師謂斷不能行費律師謂此公事可作准否賀律師謂總須人証到齊方可若照此錄供可以控告亦無須邀傳人証矣費律師曰如此互相辯駁伊於胡底請問堂上准控告否黄司馬曰控訴並無不可惟其中曲直曁將来判斷公堂自有權衡毫無偏倚費律師又曰此貨實係震泰祥向中井洋行所買義生棧不過從中介紹而己刻下被告不認向中并定買而欲向義生糾葛實無此辦理訊至此有秦長者投案聲係中井洋行經理人大阪義生棧己開設十七年然與周慶忠素不相識該棧之代客介紹買貨亦是常事所有支票二千元是朱錫堂付下九月十三期未到期之先朱己逸去因此未付賀律師問與朱相識否答稱不識餘供大略與費律師所稱同又據執事山坡稱震泰祥所買之連四紙六百包分三次買第一次八月二十五號二百包第二次九月一號二百包第三次九月二號二百包除收尚少四千八百四十元訊至此己鐘鳴五下費律師以尚有見証供詞未全訂於翌日午後二點半鐘再訊 
[英美等國租界公堂瑣案]  
　　老巡捕房捕頭禀稱前日水巡捕送范阿桂盧金福前来聲稱此二人是范高頭羽黨在高頭所置富順小輪船因連船拘獲今己將范盧解案請爲究辦襄讞委員孫耳三明府會同英副領事德爲門君研訊之下范阿桂供稱小的在船係舵工阿林所雇用與范高頭無涉盧供詞相同明府商之德君判將小輪船充公范盧各責二百板押候再核○包探徐阿華解製造僞銀首飾之徐阿二至案禀稱此人僞造首飾冐刊曹萬生陳乾泰等銀樓牌號持至仁源當鋪質去錢二千數百文報由小的拿獲請爲究懲萬生乾泰仁源各夥投案候示徐供此項僞飾係某甲倩小的付質並非小的所造尚乞恩寛明府判枷號一月○合源祥恒鑑祥二號以陳阿毛冐刻圖章向往来各鋪取貨拘案請究陳供小的實爲王壽卿所愚求鑒明府判枷號一月○蔡陳氏誘拐蔣裘氏以姪女名雪貞携至江灣鎭蔡芷香處求售經蔡查悉情形訴知包探倪順泉解案請究雪貞供小女子年甫十歳被拐後由蔡陳氏改名元貞倩小女子呼伊爲舅母是實蔡陳氏狡不承認明府判責手心一百下發押一年○蔡梅生控孫阿康引誘妻子等情昨由包探顧福祺將孫解案請究明府著押候過堂覆訊○三百零七號華捕解馬夫王阿寳至案禀稱此人駕車至西華德路加鞭疾馳致將王九甫所拉東洋車撞壞請爲究懲王九甫供小的之車被阿寳撞壞修費甚鉅叩求究追明府判罰洋銀五十元責一百板○印度人莫夏生日本人戴志士史臣行經司各脫路先後被人攫去洋銀各三十元報經包探顧福祺劉阿炳緝獲流氓沈善余蔡五子張勒扣等解案請辦明府判各責五十板○吳阿榮在西棋盤街拾得金豆蔲匣一枚持至某押店求質經包探金立生拿獲解案請究旋有妓女唐月高投案訴稱此匣係奴所失求恩給領明府判將吳責手心五十下金盒給還失主○四馬路西首祥源押店被三山會館庖人何春和串同學徒江官梅行竊金飾等物約值洋銀五百六十元報由包探金立生拘案請訊何供小的並未行竊江供當時由何至店竊去各飾是實明府著押候查明再核 
[法租界公堂瑣案]  
　　某米店主李旭亭禀稱店夥吳少齋私用客帳洋銀二百零二元又吞用付某米行帳欵洋銀一百元是以扭案求追質之吳少齋供祗用虧客帳八十餘元並無别項讞員陳楚生大令著押候追繳○去年四月間法商伊摩田控陳樹堂收去定購棉花洋銀六百元嗣因花價陡漲盡數吞没並不交貨照算應賠洋銀八百四十元奉大令訊供押追在案迄今己逾一年其母屢次求恩昨日大令飭傳原告 
 
 

Page 10

 
 
到案署陳出立期票三紙按期拔還○李蘭甫探乾大昌布號主陸靜安前欠存欵銀三千五百兩倒閉圖吞求提追給奉大令訊供押追在案昨日李遣抱求追大令命提復訊陸求交保理處大令准之限一月内理楚○帽店主孫亦亭禀稱學徒王銀寳竊取竹籃丙儲關書三紙逃出後爲包探拘獲解案請將竹籃領回大令判責手心二百下著孫邀同薦保人来案候核○吳如龍禀稱在西門外某絲廠司閽流氓張俊文强欲入内小的喝阻不依反被兇毆求辦大令判責二百板○王三榮禀稱在某新衣店爲夥前日持衣服二件途遇流氓王阿生冐充包探將衣攫去扭案請辦大令判責二百板○王阿大前將未經宰牛公司蓋印之牛肉混售爲公司中人查悉送案請辦大令判罰洋銀十元釋出昨日又犯前事拘拿到案王哀求從寛大令此之使去○偷兒談德福行竊木料爲包探拘獲人贓解案請辦大令判押捕房二十日期滿責二百板 
[美租界捕房紀事]  
　　昨日午後應如美投捕房訴稱頃在裏虹口萬春茶樓啜茗突被江北滬氓小四仔乘間攫去銅質對時表並被用小刀刺傷手背請爲究辦捕頭令派包探倪順泉前往拘拿以便解送公堂禀請讞員黄耀宿司馬訊辦○前晚周阿二偕某西人投捕房訴稱僑居老朱家宅左近被不識姓名之流氓多人索借不遂恣意毆傷請爲究辦捕頭見周受傷屬實令送同仁醫院療治一面派包探查拿行兇之人再行解請訊究 
[上海北市絲業會館籌賑公所施子英經收各處水災賑捐六月初一至廿八日第一百四十五次清單]  
　　初一日周仕沅子懋德懋功懋昭英洋三元龍洋四元銅洋三元九角高郵丁玉軒募安樂堂小洋十角○初二日樂安袁還願洋十元長生葉無名氏各銅洋一元○初二日義橋張孝範病愈還願小洋一百角○初六日隱名氏求病速愈洋四元○初七日福潤局銅洋二元○十三日海陽寄滬子前因内人病許願全愈洋十元又求内人届期分娩大小平安及屬家安好四元○十六日松江楊璧池募龔弌鶴求病速愈洋十元南匯謝榮熙求病速愈洋一元銅洋二元○十八日蘇寓兪善士祈保王婦姚氏病愈洋五十元○二十日祥泰昌銅洋四元○廿一日松江楊璧池募龔弌鶴續助求病速痊洋廿元○廿八日姚伯欣姚陳氏洋二元姚伯欣一元○高郵丁玉軒募槐蔭洋四元費裕茂童手一元德中手一元錢五百七十文武進正誼堂二百八十文共四户合洋七元○六月分共收洋一百廿二元扯七三六二五合規元八十九兩八錢二分二厘龍洋四元扯七二六合規元二兩九錢零四厘小洋一百十角扯七一合規元七兩八錢一分以上共收規元一百兩零零五錢三分六厘銅洋十三元九角連前共收規元三十七萬三千七百六十八兩四錢六分二厘銅洋二百三十二元八角 
[上海北市絲業會館籌賑公所施子英經收各處水災賑捐七月初一至三十日第一百四十六次清單]  
　　初一日周仕沅子懋功懋德懋昭龍洋十元宋春伯病愈還願英洋四元○初三日太倉王徐奎龍洋一元○初四日龔祝氏爲夫教晚生龔樹森求病速愈洋一百元○初五日瞿門朱氏洋十元○初六日蘇州兪曲園先生募慶記祈保平和洋十元○初八日沈宏垚洋五元○初九日除害氏銅洋二元四角○初十日松江無名氏求病速愈洋十元○十二日陳應墉銅洋一元○十五日潘勳甫大善士平安完願規元一千兩○十六日無名氏銅洋一元二角○廿二日沈壽記龍洋二百元○廿三日西昌心求氏洋二元○廿六日高郵丁玉軒募槐蔭軒洋一元○廿七日姚伯欣姚陳氏洋二元姚伯欣一元○三十日鼎豐仁銅洋一元○七月份共收規元一千兩洋一百四十五元扯七四合規元一百零七兩三錢龍洋二百十一元扯七三合規元一百五十四兩零三分以上共收規元一千二百六十一兩三錢三分銅洋五元六角連前共收規元三十七萬五千零廿九兩七錢九分二厘銅洋一百三十八元四角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
也兵學之事不難於擴充而難於籌欵信恪改練新軍及興辦武備學堂指由旗庫存儲兵丁各本身照例坐扣加添駝馬價銀一萬一千餘兩先行動支以後俟綏逺牧廠墾放卽以所收押荒租項作爲常年經費查此項馬價銀兩奴才到任時業經用罄而牧廠墾務復以地多磽薄認領寥寥至今僅涓滴之儲難資接濟以常備軍僅用步隊津貼一項暫資應用至武備學堂毫無常欵可用莫奮空拳惟查該軍以隊及武備學生今己教練年餘於各項操法頗爲精熟俯之可惜奴才惟有暫先設法籌墊勉與維持仍一面妥籌久逺的欵期以必行凡事不辦則己辦則必求臻美備有兵無械與與兵同有械不精與無械同綏逺舊存槍械均係土槍無可揀用且自庚子以後工部火藥己空無復赴京請領故應急利器非另行購備不可所慮而欵甚鉅籌措良難現雖備有萬餘金不敷尚鉅查察哈爾左右翼墾務所收逾限罰欵一項前經奏明歸入東路墾務公司股本擬俟股本收回儘數提歸綏逺專爲購械之用不動正欵而有濟要需此應行籌辦而尚多未盡者也綏逺地居邊要爲直晉防邊之後路更爲烏科轉餉　後路西北一帶防守空虚雖有常備一軍尚須及時操練未便卽令分防所恃巡防之用祇此馬隊二百名以蒙地教堂林立保護彈壓實屬不敷分布加以外人游歴月有數　導送保衞疲於奔命在平時己虞不支倘遇有事之時何堪設想卽如春間河套之役奴才派隊防剿調遣及於武備學生窘迫可知本擬添練數旗以供遣派而現有之隊尚以餉項不給爲憂何有瀏練之力審時度勢不敢視爲綏圖而又不能不暫從緩議比又應行籌辦而猝難辦理者也奴才尤有請者綏逺本瘠苦之區又極衝繁之地而將軍統轄東則調遣宣大二鎭西則控馭烏伊兩盟體制旣崇一切因公之費自難概從簡略然向無辦公之欵將軍一缺歳僅支養廉銀五百兩俸及米折人役工貪草豆等項一千一百餘兩統計不過一千五六百金應領之數比之州縣簡缺尚不及半何以敷用此外向有陋規無非取諸兵餉節壽年復一年遂使旗兵日卽貧弱一至於此奴才到任己盡裁之但裁汰殆盡流弊愈滋近来蒙旗開墾交涉頻仍較前尤多繁費若不預爲籌及以後貪者更有所藉口廉者亦不能久任將使綏逺旗務有日敝一日者其歸化副都統情形亦復相同奴才長慮郤顧不敢因現居綏在避嫌不言查察哈爾都統副都統前因辦公竭蹶曾由直隸督臣奏添公費三千六百兩奉旨允准奴才亦擬懇恩准予仿照辦理綏逺城將軍擬歳加公費銀三千兩歸化城副都統擬歳加公費銀六百兩庶可辦事從容免致攖心於日用至貧弱旗兵元氣可復更無論矣此項銀兩擬卽於奴才開辦西盟杭達兩旗之渠地租内分别擬用仍期不動庫儲如蒙兪允應俟租收暢旺再行按年支領届時奏派奴才爲有裨辦公起見用敢陳情他若裁無名之費節不急之需修葺城垣而不支公帑提倡工藝而藉挽頽風發餉則弊混悉除選缺則箭槍並試用人每資於墾務交涉不必有專員凡有可裨益緩旂之事奴才自應竭力圖維以期仰副聖朝振興庶務之至意所有整頓綏逺旗務己辦未辦各情形是否有當恭摺具陳伏乞皇太后皇上聖鑒訓示謹奏奉硃批著照所請户部知道片併發欽此 
綏逺城將軍貽奏爲懇恩俯念旗兵貧困好義急公所有二十佐公領廠地四百頃可否一律准免歳租以紓兵艱片貽榖片再查綏逺城改練常備軍建設武備學堂前經調任將軍信恪遵旨酌擬辦法因常欵難籌奏明開墾八旗牧廠荒地卽以所入押荒及租項作爲常年經費俾圖久逺開辦之始一切經費暫由旗存儲兵丁各本身照例坐扣加添馬價銀一萬一千餘兩内動支以濟要需查此項銀兩奴才到任以前業經用罄庫儲要欵不得不徐圖歸補綏城瘠苦别無款項可籌奴才再四思維因與八旗恊領等商同酌擬飭令二十佐領公同領地四百頃每頃定繳荒價銀二十兩共銀八千兩分作八年歸補馬價其不敷三千餘兩應騃牧廠押荒暢旺再行以之彌補如此變通辦理不獨馬價借欵有著且官兵領地並可爲佃户樹之風聲近日認墾漸多己不似從前觀望惟該各佐異常困苦公領之地半多磽薄將来能否一律成熟尚不可知獲利未必有期先己公攤荒價若再責其按年輸租誠恐因公受累且係爲籌補庫欵起見與留地屯墾辦法情事無殊合無仰懇天恩俯念旗兵貧困好義急公所有二十佐公領廠地四百頃可否一律准免歳租以紓兵艱之處出自聖慈又奴才倡領八旗官兵由廉俸餉備繳荒價認領牧廠地三百四十餘頃擬俟招佃得租津貼中學堂公費業經另摺陳明應請一併恩免升科以資久除咨部外理合附片具陳伏乞聖鑒訓示謹奏奉硃批覽欽此 
[浙江巡撫聶奏爲籌解光緒三十年第一批籌備餉需銀兩摺十九日]  
　　頭品頂戴浙江巡撫臣聶緝槼跪奏爲籌解光緒三十年第一批籌備餉需銀兩恭摺仰祈聖鑒事竊准户部咨奏撥三十年籌備餉需一摺單一分於光緒二十九年十月十六日具奏奉旨依議欽此計單開撥浙江銀四十萬兩等因咨行到浙當經轉行遵照辦理去後兹據布政使翁曾桂詳稱在於光緒三十年撥補釐金欵内動支之司解存鹽觔加價銀五萬兩飭委候補知縣吕劭宗管解至滬航海運津解京赴部投納作爲浙江省籌解光緒三十年第一批籌備餉需等情詳請奏咨前来臣覆核無異除分咨查照撥護並取起程日期咨報外理合恭摺具陳伏乞皇太后皇上聖鑒謹奏奉硃批户部知道欽此 
[浙江巡撫聶奏爲浙省辦理文闈鄉試用過經費造册報銷摺十九日]  
　　頭品頂戴浙江巡撫臣聶緝槼跪奏爲浙省辦理文闈鄉試用過經費造册報銷恭摺仰祈聖鑒事竊照光緒二十九年舉行癸卯恩科文闈鄉試科場事務經前護撫臣翁曾桂飭委仁和錢塘兩縣知縣爲總理所需置備一切供應等項嚴飭實心經理加意撙節公平購買辦理查浙省文闈科場經費例動當年地丁及經費欵内支給歴届因浙省鹽務改行票運程費一項欵無所出詳明在于當年地丁欵内支銀三千一百兩其餘銀兩在於釐局釐金項銀提用給辦在案兹光緒二十九年舉行癸卯恩科文闈鄉試所有例動地丁銀兩前經照案動支兹據布政使翁曾桂詳稱總理科場委員仁和縣知縣蕭治輝署錢塘縣知縣郭文翹將承辦用過一切供應什物等項造具册結詳請核銷到司查核册造文闈實請銷銀六千九百九十五兩三錢七分二釐按欵逐加查核均係實用實銷並無浮濫應請照數准銷内動光緒二十九年地丁銀三千一百兩其餘銀三千八百九十五兩三錢七分二釐照 
 
 

Page 15

 
 
案在於釐金項下籌給其動支地丁銀兩循舊扣平核减支給籌撥釐金銀兩遵照新章扣平給發又由司另給文舉人吳敦義等一百七名五成牌坊銀一千七十兩因二十九年地丁業己造銷在于三十年地丁欵内支存動給又文試紙張工料解送文試錄駝價吏書犒賞及解送户部會試供應等項共銀六百九十二兩三錢六分九釐係額給之項亦於二十九年地丁銀内動支内户部會試供應照舊支解舉人五成牌坊銀兩扣平給領其試錄紙張工料解送試錄卷駝價文闈吏書犒賞等項均照章扣平核减一成給發所有扣存减平核减銀兩另行彚解合將送到册結由司查造簡明清册加結詳請察核改題具奏等情前来臣覆核無異除將册結咨送户部科核銷外理合恭摺具奏伏乞皇太后皇上聖鑒飭部覈覆施行謹奏奉硃批户部知道欽此 
[浙江巡撫聶奏爲浙東釐金按月分次解交副稅司兌收片二十日]  
　　聶緝槼片再浙東釐金提歸稅司代徵總稅務司赫德派令副稅司来浙經理核定每月應解銀八萬三千三百餘兩業自光緒二十四年閏三月十一日起按月解至三十年三月初十日止均經分别奏咨在案兹據釐金局司道詳稱自光緒三十年三月十一日起至六月初十日止計三個月共應解二十五萬兩按月分次解交副稅司兌收等情詳請奏咨前来臣覆核無異除分咨查照外所有報解三個月浙東釐金銀數緣由理合附片具奏伏乞聖鑒謹奏奉硃批該部知道欽此 
[安徽巡撫誠奏爲蕪湖關洋藥稅釐屏徵第一百七十五結期滿謹將收支數目開單奏報摺二十日]  
　　頭品頂戴安徽巡撫奴才誠勳跪奏爲蕪湖關洋藥稅釐併徵第一百七十五結期滿謹將收支數目開單奏報恭摺仰祈聖鑒事竊據委管蕪湖關稅務徽寗池太廣道童德璋詳稱案奉札行承准總理各國事務衙門咨會同户部具奏洋藥稅釐併徵由各關與稅司合力開辦一摺抄錄原摺内開每箱併徵之數照約以一百一十兩爲度於進口時按照新章封存海關准設具有保結之棧房躉船等處必俟每箱向海關完納正稅三十兩並納釐金八十兩始准搬出拆改包裝請領運貨憑單運往内地分銷並將例支鎔工折耗銀兩照章一體開支各等因歴經遵照辦理並將自第一百六結開辦起至一百七十四結止按結開造收支數目册摺先後詳請奏咨在案兹查自光緒三十年二月十六日起至五月十七日止計三個月第一百七十五結期滿所有經徵華洋商船裝運進口洋藥正稅並專條釐金及匯解江海關撥還洋欵及支銷鎔耗稅務司經費等欵銀兩同實存數目開造四柱册摺詳請奏咨前来奴才覆核無異除清册分送外務部及户部科查照外謹繕清單會同南洋大臣兩江總督臣魏光燾恭摺具奏伏乞皇太后皇上聖鑒謹奏奉硃批該部知道單併發欽此 
[安徽巡撫軝奏爲籌解光緒三十年秋季第三期新案賠欵銀兩摺二十日]  
　　頭品頂戴安徽巡撫奴才誠勳跪奏爲籌解光緒三十年秋季第三期新案賠欵銀兩恭摺具陳仰祈聖鑒事竊照新給賠欵安徽省每年奉派銀一百萬兩每月應解關平銀八萬三千石三十三兩三錢三分三釐歴經遵照部文按月先解並於每季第三期多解一釐足成每季二十五萬兩以便彚總業將光緒三十年第二期銀兩解赴江海關道兌收當經奏咨在案兹值光緒三十年八月爲秋季第三次解期據督辦籌議公所布政使聯魁等籌措關平銀八萬三千三百三十三兩三錢三分四釐飭發號商領匯限於八月初十日解赴江海關道衙門兌收彚交等情詳請奉咨前来奴才覆核無異除咨部查照外理合恭摺具陳伏乞皇太后皇上聖鑒謹奏奉硃批該部知道欽此 
[安徽巡撫誠奏爲蕪湖新關第一百七十五結徵收洋稅船鈔等項銀數開單奏報摺二十日]  
　　頭品頂戴安徽巡撫奴才誠勳跪奏爲蕪湖新關第一百七十五結徵收洋稅船鈔等項銀數開單奏報恭摺仰祈聖鑒事竊照安徽蕪湖添開通商口岸應照成案將所徵正半各稅三個月奏報一次遵自第六十七結開辦起至一百七十四結止均經按結奏報在案兹據監督蕪湖關徽寗池太廣道童德璋詳稱蕪湖新關自光緒三十年二月十六日起至五月十七日止第一百七十五結期滿所有本結徵收各國商船招商局輪船進出口正半予口各項稅鈔銀兩曁遵章支銷稅務司出使等欵經費及遵飭匯解俄法英德還欵瑞記洋行撥捕釐金借抵洋欵湊解廣西軍餉匯費等欵辦公薪水各項銀兩並實存數目分别四柱開單造册詳請奏咨等情前来奴才覆核無異除清册分送外務部曁户部科查照外謹繕清單會同南洋大臣兩江總督臣魏光燾恭摺具陳伏乞皇太后皇上聖鑒謹奏奉硃批該部知道單併發欽此 
[安徽巡撫誠奏爲所有安徽省奉撥滇省本年銅本銀兩依限籌解清欵緣由片二十日]  
　　誠勳片再准户部咨附奏撥雲南常年銅本銀兩自光緒二十年起由减撥協甘新餉内指撥安徽省銀一萬兩飭卽按數分成解清嗣後按年照解不准稍有延欠等因業經由司籌足庫平銀五千兩交商匯解分别奏咨在案尚有欠解銀五千兩現據藩司呈報仍在庫存地丁正項内設法籌足遵飭匯交上海天順祥商號解赴督辦雲南礦務臣唐炯交納以應要需等情呈請奏咨前来除分咨查照外所有安徽省奉撥滇省本年銅本銀兩依限籌解清欵緣由謹附片陳明伏乞聖鑒謹奏奉硃批户部知道欽此 
[山東巡撫周奏懇恩將堂例七項捐再行展限一年片二十日]  
　　周馥片再山東省惠民等縣劉旺莊等處前因黄河漫溢經臣奏請將常例准捐之免補本班等七項由山東收捐一年專作黄河辦工之用經部議准於光緒二十八年九月十九日具奏奉旨依議欽此嗣因一年限滿復經臣附片奏請展限一年于二十九年九月二十一日奉硃批著照所請户部知道欽此欽遵各在案伏查前項捐輸自上年九月展辦起截至本年九月又届一年限滿東省頻遭河患前次馮劉兩工及寗王二莊用欵多係挪墊應付全賴集捐彌補本年薄莊又復漫口工振浩繁若將工捐依限 
 
 

Page 16

 
 
停止更屬無從周轉合無仰懇天恩准將常例七項捐再行展限一年由臣督飭勸捐各員廣爲勸募以濟工需據工振捐局司道詳請具奏前来理合附片陳請伏乞聖鑒訓示謹奏奉硃批著照所請户部知道欽此 
[山東巡撫周奏懇恩准將己故知縣王萬甡原參革職處分卽予開復免其查抄片廿一日]  
　　周馥片再己故知縣王萬甡前在卽墨縣任内虧欠司庫雜欵銀四千三百二十七兩七錢三分九釐釐金銀一百五十八兩五錢六分又捐欵銀二十七兩五錢七分一釐經臣先後奏請革職查抄奉旨允准在案兹據藩臬兩司詳稱該故員家屬於未經查抄以前將所欠雜欵釐金捐欵銀兩全數完解清楚自應准予開復免其查抄等情詳請具奏前来臣覆查無異相應仰懇天恩准將己故知縣王萬甡原叅革職處分卽予開復免其查抄出自鴻慈除咨部查照外謹附片具陳伏乞聖鑒謹奏奉硃批著照所請該部知道欽此 
[山東巡撫周奏爲揀員更補濮州營守備員缺摺廿一日]  
　　頭品頂戴兵中尚書銜山東巡撫臣周馥跪奏爲揀員更補濮州營守備員缺恭摺仰祈聖鑒事竊照濮州營守備劉安邦病故遺缺前經臣奏請以沂州營水汛千總束佑田升補接准部咨以束佑田任内有疎防未結之案例有展叅請升守備與例不符行令另揀合例人員升補等因自應遵照辦理伏查濮州營守備係陸路題調之缺臣隨於通省實任守備内逐加遴選非現居要缺卽人地未宜均未便遷就請補惟查有裁缺河標左營千總李邦彥現年四十歳係濟寗直隸州人由行伍拔補河標右營額外外委光緒二十一年由把總升補河標左營左哨千總二十六年經前東河總督臣任道鎔奏請升署濟寗城守營守備經兵部核准仍照奏定章程改爲試署發結劄付嗣於二十八年裁撤河標三營開缺候補在案該員勤　穏愼熟悉操防以之升補濮州營守備與例相符合無籲懇天恩俯准以裁缺河標左營千總李邦彥升補曹州鎭標濮州營守備洵堪勝任如蒙兪允俟接准部覆再行給咨送部引見以符定制除將履歴印册照章送部查照外謹會同署曹州鎭總兵臣邢長春合詞恭摺具奏伏乞皇太后皇上聖鑒敕部核覆施行謹奏奉硃批兵部議奏欽此 
[浙江巡撫聶奏爲調補海疆要缺知縣以資治理摺廿一日]  
　　頭品頂戴浙江巡撫臣聶緝槼跪奏爲調補海疆要缺知縣以資治理恭摺仰祈聖鑒事竊照准調嘉興府平湖縣李棻開缺另補光緒三十年三月十八日奉旨後五日行文按照限减半計算扣至四月二十日作爲開缺日期所遺員缺係繁疲難沿海題調要缺例應在外揀員請補查定例浙江海疆嘉興府屬之平湖縣缺出令於通省内揀選調補又調補州縣以上官員必歴俸三年以上方准揀選調補各等因兹平湖縣知縣缺臣督同藩臬兩司於通省現任應調人員内逐加遴選查有象山縣知縣戈石麟年三十六歳雲南保山縣人光緒己丑科副貢由新海防遇缺先選用鹽大吏復遵例加捐知縣指分浙江試用赴部分發二十五年八月十二日引見奉旨著照例發往欽此領照到省湖北振捐案内奬叙花翎並加同知銜復遵新海防例捐知縣仍留浙江遇缺先補用免試用准補象山縣知縣以二十八年三月十八日爲到任秦晉捐局案内捐加四品銜並捐免試俸歴俸在案據布政使翁曾桂按察使李希杰以該員調調平湖縣海疆要缺知縣會詳前来臣查戈石麟年力正强從公勤愼以之調補平湖縣海疆要缺知縣實堪勝任與例亦符如蒙兪允該員係現任知縣請調知縣銜缺相當毋庸送部引見任内並無承審案件承緝盜案及徵解錢糧己起降調革職叅限之案所遺象山縣知縣係專難簡缺浙省現有應補人員應請扣留俟接准部復再行作缺辦補理合會同兼署閩浙總督臣崇善恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
[安徽巡撫誠奏爲所遺鳳廬同知係要缺安省現有應補人員應請留外遴補片廿一日]  
　　誠勳片再鳳廬同知田芸廂藍漢軍關保佐領下人由太常寺博士俸滿截取奉旨著外用十七年京察一等引見記名以同知選用二十二年選授徽州府同知二十九年調補鳳廬同知十二月二十六日到任今於光緒三十年六月二十一日在在病故等情由储詳司轉報前来除咨部查照外謹會同兩江總督臣魏光燾附片具陳伏乞聖鑒飭部開缺施行再所遺鳳廬同知係要缺安省現有應補人員應請留外遴補合併陳明謹奏奉硃批吏部知道欽此 
[安徽巡撫誠奏爲所遺盱眙縣知縣係沿河要缺應請扣留外補片廿一日]  
　　誠勳片再盱眙縣知縣周榮期係湖南善化縣進士安徽卽用知縣於光緒二十四年十一月初五日到省二十六年請補今職經部覆准三十年四月十八日到任該員之母余氏迎養任所於本年七月初四日病故係屬親子例應丁憂等情由州申司轉報前来除咨部查照外謹會同兩江總督臣魏光燾附片具奏伏乞聖鑒勅部開缺施行再所遺盱眙縣知縣係沿河要缺應請扣留外補合併陳明謹奏奉硃批吏部知道欽此 
[安徽巡押誠奏爲懇恩俯念洋務緊要准將庚子前後出力各員援案先行擇尤分别請奬片廿一日]  
　　誠勳片再皖省自長江通商以来時有交涉事件光緒三年經前撫臣裕祿於安慶省城設立洋務總局以安廬滁和道總司其事另派隄調文案等員以資襄辦所需經費按月籌支惟開局之初規模粗具並未三咨立案一切公牘均蓋用安廬道關防厥後前撫臣陳彝任内因洋務關繫重要始另刊安徽洋務總局關防發給開用附片陳明光緒十三年閏四月奉硃批該衙門知道欽此欽遵在案二十一年前撫臣福潤查知各屬教案未結頗多復加派道員專辦洋務飭令會同安廬道督飭印委將以前教案逐次完結積續爲之十清此安慶省城設立洋務總局刊給關防之原委也近年遊歴傳教之士遍於内地現計各州縣教堂據册報者不下三百餘所民教雜處易起釁端調護措施全在曲中竅要卽如庚子之變沿江會票各匪肆行滋擾維時安徽各屬教堂情形危急經洋務局派員會　　　　　　馳設法彈壓竭力保護卒能使各教堂帖然相安其弭患無形有裨大局固迥異尋常且邇来時艱日 
 
