# 1901 - 226 - 4910248

 

Page 1

 
 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄕會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育八才孜孜求治士生斯世誠不可不究心經濟以期收實效而宏　謨惟由古以　今因中以逹外淺深本末次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因恩九通一書經累朝碩彦通儒增訂搜輯典章政術蔚爲大觀木板卷帙浩繁價値昂貴購者不易本局爰仿從前圖書集成二十四史例用新鑄大號鉛字排印成書卽日　售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定　三通一部十月再取正三通一部盖甫及一載而　書已可告成股票所印無多售罄亦不再印有志經世者請從速購取愼毋貽　日交臂之悔也至是書之帋墨精良校讎　密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分司湖北漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出　亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[記沈仲禮觀察調停山右教案勸阻聨軍入境事系之以論]  
山西拳匪鬧教之案夫人而知之矣沈仲禮觀察舌戰聨軍保全千百萬民命亦已形諸奏牘薄海傳聞矣本館更何必效駢枝之贅顧事不免傳聞互異况當戎馬倥偬之會相隔數千里烏能采訪詳明則旣得眞情誠安可默而不言致貽誚於陶雞瓦狗乎昨有客來自太原省會爲言去夏中外釁起京畿一帶聨軍四出驛騷九月杪德英奥意諸軍由居庸關馳赴張家口勢甚洶湧斯時觀察方荷戈塞外都統奎公稔知其與洋將多舊識且有幹濟才命單騎馳往却之洋將疑係諜人欲加以刃幸遇舊部自强軍某教習婉言解說始免危機旋與之商訂章程假德兵一百二十名保護教堂教士約定聨軍次于城外宣化張家口雞鳴驛三處遂得保全事定奎公德之據情入告旋奉批示沈教和著免其發遣交奎順等差遣委用欽此觀察乃請奎公設洋務局綜理交涉事宜洋行洋教堂之被毁被焚者次第查明爲日後議償地步然兵燹之後諸事棼如亂絲昕日經營急切未能就緒至十一月中浣歸化城守者忽爾殺害英德將弁洋人因又成師而出大舉復仇觀察聞之星夜馳往勸阻一面與洋將立約一面函商總帥華爾得西得將張家口左近地方作爲戰外公地彼此仍以友誼相持隨募勇保護俾往來商旅願出其塗自强軍者南皮張公總制兩江時所創歸觀察統帥師干者也觀察能以恩威服衆心平時法在必行而又甘苦與士卒共用能使士卒心悅誠服如手足之捍　心兹聞觀察方謫戌其間遂不遠數千里而來矢願馳驅効命觀察乃編爲警察隊及馬隊因月餉由各商捐助卽名其營曰商兵去歲聨軍游弋遍於京畿華軍皆匿蹟消聲其能乘馬持械往京津者獨此數百名警察隊而已旣而奎公列詞奏保奉旨沈敦和著開復原官銜翎仍交奎順等差遣委用欽此於是查獲俄商被劫之茶葉約値五十餘萬金拳匪之夙著惡名者拘而悉置諸法所失敎民物産以次淸釐晉撫岑雲帥聞而嘉之於本年二月奏調至省檄令督辦全晉洋務晉於去夏戕害外洋教士多至百餘人州縣各官皆懾於毓賢之威燄奉令承教疾視洋人以故辦理益難措手觀察正在淸查澈究而張家口之難作矣先是觀察離張家口而至省垣洋將尙未聞悉至是某德弁親統十餘騎前往欲與觀察議事機當軸者不善措詞以致復興波浪焚燬火藥局轟斃居民千餘人德法兩軍逐調集萬餘名攻人固關圖　和局觀察聞報驚駭急飛騎馳赴前敵與法帥巴堯氏重聨舊誼面訂保晉章程並招練洋操馬隊分設巡勇自太原至直隸邊境設卡十處專意護送中外行旅而晉之東道乃復通厥後奎公飛檄調回經雲帥一再奏留歸候補班先前補用隨查明天主教中被燬屋産册報全權王大臣議償銀二百五十萬兩其耶穌教所毁另由觀察議定僅償二十餘萬金蓋一則照册索償一則眷念故交不爲已甚故其數若此懸殊也嗟乎觀察之應肆才長大吏久經洞鑒其突被剛相摧折亦可謂寃抑難明矣乃剛相不特不知其才且更忌其才而洋人反知之深而信之篤用能手平大難重奠山河使三晉數十萬生靈不致同罹鋒鏑其功亦可謂偉哉所尤難者自强軍係赳赳之武夫耳而平日旣畏威懷德臨事復不辭跋涉趨赴邊陲大衆一心戮力自効亦足見恩德之人人者深矣今者剛相蓋棺論定之餘猶被萬人唾駡而觀察遭此千錘不鍊愈昭赫赫之名可見天下事變無常挫折之適以玉成之他時出其宏謨劻勷盛治夫豈第晉中　庶感觀察生全之德永矢弗諼旋乾轉坤觀察其有意乎海隅下士不禁拭目俟之已 
[邸節將回]  
　　香港循環日報云醕親王奉命出使德國禮畢回華已於本月初八日午刻行抵印度郭龍埔遥計行旌抵粤當在本月中旬 
[猜嫌悉泯]  
　　香港循環日報譯登俄京聖彼得羅堡來信云英俄兩國所爭阿富汗國之事刻已議立和平條約悉泯猜嫌大約决不致以干戈從事矣 
[恩及九原]  
　　廣州友人來信云南海張樵野尙書當戊戌年康梁事敗讉戍新疆迨去夏俄人侵略遼東大吏正欲懇恩開復原官令與俄人議和以免兵連禍結其時京中拳燄正熾端剛諸巨憝大權在握矯旨飭卽正法至冬間始由哲嗣扶櫬回粤東兹聞英美兩國駐京使臣以尙書曾奉使命往駐彼都壇坫周旋中西輯睦實屬著有勤勞今兹無罪見誅不足以服人心而愜公論特照會慶李兩全權大臣奏懇施恩昭雪業已奉旨允准旋由兩全權大臣咨行來粤督憲陶芷芳制軍隨行司札府轉飭南海縣諭知尙書家中人九原有知亦可無憾矣 
[改習洋操]  
　　京師訪事友人云邇者五城察院飭就練勇中挑選精壯每日午前八點鐘午後三點鐘赴琉璃廠窰中由工藝局所延華教習訓練洋操口號則仍用華語 
[移查官印]  
　　京師訪事友人云禮部官署久被洋兵占踞一切　册失散無存刻由堂憲文行京城大小文武滿漢衙門無論堂印司印一概鈐印墨模一紙旁註造印年月日及印上文字是否滿漢合璧送部　案以備稽查 
[示淸街道]  
　　京師訪事友人云上月二十八日京城督理街道察院連劉二憲發出示諭曰照得淸理街道防弊爲先向來戶人遞呈書吏役名於後謂之保呈所以專責成也惟日久弊生恐吏役等或藉爲需索之具今設法變通 
 
 

Page 2

 
 
其有保呈者仍著按堂期呈遞如吏役刁難掯阻雖無保呈准戶人攔輿面　落批後一例發給執照惟須有附近鋪保切結爲憑庶免影射至發執照向由吏役經手今改於收呈日當堂發給以杜流弊無論吏役家丁凡藉端需索者皆准戶人喊控當卽重懲不貸方今兵燹之餘凡有益商民者本院無不加意體恤該戶等亦當化其私見不可侵他人地址尤不得稍佔官街致干重咎其已修未經呈報者自出示日爲始限二十日一律補報如逾限不報一經查出即行拆毁其現報修者本院眼同戶人騐明卽將尺寸記於執照倘復騐不符定行拆毁决不寛恕其各凛遵勿違特示 
[夜巡嚴密]  
　　京師訪事友人云南城外五城察院以地方不靖公議自本月初一日起每夜輪流巡緝以察巡勇之勤惰曁委員紳董之能否在局從公營汛叅遊亦時出查點巡捕兵三更後禁絶行人並於内城添設協巡公所與步營相輔而行白晝駐守各街黑夜梭巡緝捕陳玉蒼京兆更不分城内外親出巡行是以在事各員皆不敢仍前玩忽 
[示禁販槍]  
　　香港循環日報云日前廣東合浦縣拿獲匪盜訊以槍械來源稱由牛客藉口防身沿途販賣嗣有新興陽江等處牛客至縣境烏家墟購牛汛弁勒令將所帶槍械交出代收俟歸時給還以杜沿途販　之弊中有牛客某姓呈出針槍十六枝旋又在行李中搜出四枝遂送縣研訊將針槍一律扣留事後查　各槍在開平縣境長沙墟及新寗縣境新倉墟買來二墟均偪近澳門牛客既可往購難保匪徒不自行購置藉以作奸犯科特備文申詳緝捕總局請通飭各州縣遇有牛販之帶火槍者必責令請給護照載明槍數如無護照及數與照上不符者查出充公以免濟匪釀事日來局憲已札到各府飭各縣出示曉諭矣 
[整頓營務]  
　　安慶訪事友人云省城武衛楚軍共十一營向來練習洋操近日撫憲王芍棠中丞禮延德國教習兼練體操并將在三十以外之人汰去數百名由漢南輪船送回湘楚另募二十六歲以内者補之至武備學堂則仍用日人教習 
[常關歸併]  
　　蕪湖訪事人云安徽徽寗池太廣兵備道兼無湖關監督龔幼甫觀察接撫憲王芍帥札文遵於九月二十一日將常關課稅悉數歸洋關稅務司辦理俟有成效再訂新章此外百貨釐金凡設卡在距蕪湖口五十里以内者統歸洋關稅務司辦理至五十里以外各卡則仍榷自華官 
[議併稅關]  
　　鎭江訪重人云日前常鎭通海道長久山觀察接奉上憲來文擬將揚郡兩關徴稅事宜併歸洋關稅務司經理惟一切章程尙未議定 
[委查運庫]  
　　揚州訪事友來函云兩淮運庫每年九十月例由督鹽憲檄飭監司大員親往盤查本屆督鹽憲劉峴莊制軍特令常鎭通海道長久山觀察躬親其事觀察奉檄後定期本月初十日赴邦旣抵馬頭卽由江都甘泉兩縣主迎迓入城小憩隨命駕至運轅運憲程雨亭都轉迎入茗談然後升座盤點事畢卽于晚上揚帆南渡重返　州 
[輪舶運糧]  
　　鎭江訪事人云江安兩省漕糧現已購足月之初十及十一十二等日上海招商局派協和安平兩輪船駛抵京口裝載二三批共數萬石旋於十三日開行赴滬折赴天津 
[日員過漢]  
　　漢口訪事友來函云日本某大員前往湘中謁見湖南巡撫俞廙軒大中丞互籌交涉之事本月某日乘某輪船抵漢旋卽渡登問津小輪船溯流而上 
[鹺使履新]  
　　武昌訪事友來函云湖北鹽法武昌道孟志靑觀察因病出缺經湖廣總督張香濤制軍奏請以湖北候補道凌晴霄觀察補授奉旨交部議奏現接行在吏部來文業經核准本月某日觀察接奉行知卽趨詣督撫轅禀謝定期初八日履新是日黎明著理湖北鹽法武昌道　子政觀察將關防文卷札委鹽庫天使傳叅軍敬謹齎送觀察朝服拜受望闕謝恩一時文武寅僚咸往致賀馬龍車水爛其盈門 
[縣令量夥]  
　　安慶訪事人云署安徽宿松縣許大令金綬經藩憲湯筱秋方伯調省察看遺缺牌示以本任定遠縣曾大令光煦前往代理大約日内卽須新舊交替矣 
[叅戎被控]  
　　漢口訪事友來函云湖北候補叅將黄晴初叅戎因事被人控諸督轅湖廣總督張香濤制軍先將銀圓局差撤去然後札委漢口糧捕同知馮少竹别駕前往查辦如何禀覆刻尙未有所聞 
[皖省决囚]  
　　安慶訪事人云本月初四日安徽臬憲聨墨樵廉訪接奉刑部釘封文書卽由獄中提出男犯三名如法綑綁押赴北關斬决梟首示衆 
[拐匪站籠]  
　　鎭江訪事人云日前鎭江府署差役某甲拘獲拐匪　四子一名詰知係回教中人曾誘得本城某姓女帶至某處售與娼家因卽押解府署府尊許東畬太守研訊之下供認不諱爰派差至某處將女帶回交家屬領去旋於本月十二日將哈裝人站籠舁赴西門示衆以儆效尤一時觀者如堵牆莫不凛　於刑章之難犯焉 
[籌捐不易]  
　　漢口訪事友來函云湖北夏口廳同知署襄讞委員劉映如司馬近奉上憲札委會辦紳富捐輸事宜須共籌銀三十萬兩日來司馬分請漢上三十六帮商董諄諄勸令每帮認定捐欵若干其中急公好義者固多而藉詞推諉者究亦不一而足恐難一時尙難得有端倪也 
[京口巿情]  
　　鎭江訪事人云邇來京江銀價漸貶每兩祗易制錢一千二百三十文洋銀及粤鄂所鑄龍銀每元祇値九百文惟麥價日見昂貴日前每　售洋銀二元一角者今已加至三元左右米價則反從廉上熟米每石僅需洋銀四元四角次者三元八角有奇數米而炊者咸欣欣然有喜色矣 
[鄂省官塲紀事]  
　　武昌訪事友來函云本年値日本大閱之期湖廣總督張香濤制軍札委湖北候補道朱惠之觀察率同文武員弁前往閱視旣又添委江蘇補用縣彭大令在中浙江試用縣丞汪二尹樹璧充隨員并飭善後局優給川資以便尅日就道○署理武昌府本任漢陽府余堯衢太守奉委升署安襄鄖荆兵備道所遺武昌府篆務由廖鹿苹太守暫行庖代擇期本月初五日履新余太守交缷後卽趨詣督撫轅禀知大約不日須馳赴襄陽新任矣○辦理張家灣釐局事宜之陸大令繼高聞訃丁内艱例須回籍守制所遺釐務由撫憲端午橋中丞會商督憲張香濤制軍札委候補同知何司馬錫章接辦○候補縣劉大令漢雲辦理　州釐局一年期滿收數有贏無絀牙釐總局詳請撫憲留辦一年以資熟手端午橋中丞允之大令接奉行知立卽束裝來省叩謝 
[潤郡官塲紀事]  
　　鎭江訪事人云常鎭通海兵備道長久山觀察前奉兩江總督兼南洋通商大臣劉峴莊制軍檄委赴揚州盤查運庫兹已事畢於本月十二日乘舟回潤屬下文武各官均赴江干迎迓○鎭郡滿漢各營近奉兩江總督兼南洋通商大臣劉峴莊制軍札開略謂現奉部文擬將各世襲俸銀停發以裕餉需等因刻已通飭世襲諸員一體知照矣 
 
 

Page 3

 
 
[永嘉客述]  
　　温州訪事友人云浙江温州府王雪廬太守因紳富捐急需報解連日親詣倉河巷捐局邀同余筱泉太史陳經郛廣文催令各紳富卽日呈繳無如地瘠民貧一時難以籌集不得已先將在城捐欵報解一面督同紳董分往上下鄕籌勸未悉果能早日繳齊否也○陳都戎渭熊自奉檄管帶定字營卽單騎出營相度地勢見金鄕馬嶼等處在在均關緊要爰分軍駐紥以備不虞著名强悍之各村莊得以民教相安戶無厖吠者蓋皆都戎彈壓之力也○永嘉縣屬西溪梧　地方民風素稱强悍上月下旬某日與鄰村西　鄧姓族人因爭山地互相械鬥惟以衆寡不敵致被鄧姓　斃人劫去一人當卽赴縣控訴適縣主秦大令因公赴省由府尊王太守札飭平陽縣胡克之大令前往相騐閱日胡姓又以命案報太守遂就近札調瑞安縣盛宇堂大令蒞騐好勇鬥狠至於此極亦地方之隱憂也○城郡木杓巷民人某甲之子年甫三齡月初某日偶在河干嬉戯一失足墮入河中時正大雨之後河水拍岸平堤轉瞬卽占滅頂旁有某乙之子年方七歲人水救援亦遭溺斃誠可謂無妄之災矣 
[上海官塲紀事]  
　　昨日午前蘇松太兵備道袁海觀觀察上海縣汪瑶庭大令提右營叅將廖楚材叅戎先後命駕至美租界北河南路天后宫側出使行轅　見出使日本大臣蔡和甫星使茗談良久而出○候選道嚴少和觀察由鄂來滬以新閘和樂里爲行轅昨日命駕入城分赴文武各衙門拜會至上海縣署時縣主汪瑶庭大令飭丁擋駕 
[救護月食]  
　　昨晚爲月食之期先由欽天監測得江蘇省垣江寗府於本月十六日亥正三刻三分初虧十七日子初二刻十分食甚子正二刻三分復圓等因咨行兩江總督劉峴莊制軍轉飭所屬各府州縣本邑官塲接到札文當於昨日傍晚時齊集道轅以便循照定章唪經救護 
[邑宰騐屍]  
　　蘇州府屬某邑人王少卿年三十八歲前曾在本邑英界桂仙戯園當案目近因歇業僑居八仙橋迤西墳山路第一千二百九十八號門牌友人某甲家窮迫無聊遂萌短見前日購得阿芙蓉膏背人吞服及至毒發呻吟友人察知其事投報捕房捕頭派包探張寳成送至仁濟醫館救治無如受毒已深無能爲力延至午後殞命地保曹福卿投報上海縣署縣主汪瑶庭大令准之昨日午後四點鐘時鳴騶莅仁濟醫館旣升座卽傳地保訊詰地保禀訴前情大令飭仵役如法相驗據報委係服毒身死隨離座親視一周命備棺收殮發封挿標發壇暫厝聽候親屬領回埋葬 
[商製新枷]  
　　法界讞員杜枝園大令嫉惡如仇偶獲流氓務必從嚴懲治以致捕房所置之枷四十面尙不敷用前日商諸捕頭雇匠添製新枷以儆兇頑而伸法紀捕頭允之 
[英界火警]  
　　前晚二點鐘後英界山東路帶鈎橋北首三百八十四號門牌長豐燭店不戒於火瞭望臺上西人見之立卽鳴鐘報警時風力甚猛頃刻延及對面旣而救火會西人驅皮帶　及　火器具馳　　力　救得卽熄　然已南自錦元館義泰糖食店萬泰　賣店廣益土店興泰小錢莊廣耀記裕成押鋪西自某粥店及某廣東鴨粥店長泰酒店俞萬成布店後焚至蕪湖路一百三十五號一百三十六號門牌棉花店鐵店計共焚去房屋二十四幢内有四幢尙存其半聞土店學徒周年桂燭店夥張玉松陸鳳志均被灼傷尙有龔春桂錢益三則因逃避以致蹉跌經巡捕先後送人仁濟醫館療治至昨報所登浙江福州二路轉角處之某烟館其牌號實係西園門樓雖已付之焚如樓下依然完整矣 
[美界火警]  
　　前夜三點鐘時美租界斐倫路第四十四四十五兩號空屋内不知如何遺火致兆焚如迨瞭望臺上西人鳴鐘告警救火會各西人急驅皮帶車馳往設法噴救得以立時熄滅是處房屋係寳源祥之産現方翻造已將四壁拆卸故僅樓板及椽柱灼傷事後房主疑係閽人席阿三徐阿大典守不愼所致訴知捕房捕頭令包探踐榮棠一并拘獲擬押候解送公堂禀請訊究後經木作頭某甲前往具保捕頭允之始得釋歸 
[上海縣署瑣案]  
　　前日鎭江人張東貴控李王氏掯留妻子等情至晚縣主汪瑶庭大令升堂研訊供小的向在李王氏鞋作習業蒙氏將女嫁以爲室至上年另赴他處謀生妻子遂回住母家邇竟被岳母掯留不放求卽訊追李王氏供女兒嫁張之後因凍餓不堪接回家中度日日前張來領取小婦人　索飯資並無别故大令飭張償氏洋銀十元然後將女給領○上年北亂方熾時梵士渡人談彩亭謡言惑衆被敎士訪知函送到縣大令判押改過局一年兹屆期滿由差解案談供稱小的嗣後當安分營生不敢爲非隨由談裕庭談厚坤談實甫張硯甫朱永昌許成甫等人　案具保大令准之 
[上海巡局紀事]  
　　前日法租界公廨讞員杜枝園大令飭差持函至南巿二十三七鋪巡防局禀請移提藩宓氏所控侯少華黄叔田二人局員邱盛二君派地甲前往協提未獲隨諭令來差回廨禀知○南巿二十三七鋪巡防局員邱友林二尹偵知公義萬裕等馬頭上每有無賴輩設攤誘賭殊爲地方之害爰親率勇甲往查無如各賭徒消息靈通早已紛紛避匿昨日又派勇丁前往偵求未知能拘獲一二否○大東門外風箱弄口吳勝林棺木店學徒趙阿榮被同業誘出傭工前日途中相遇正欲向之理論阿榮卽辱駡不休吳怒扭控十六鋪巡防局員黄衡堂二尹飭地甲善爲調處 
[南巿房紀事]  
　　昨日英商老公茂紡紗廠某洋人在公義馬頭查獲倪阿狄所販棉花六包中有水漬因卽扭送捕房捕頭令押候解送工程局禀請總辦翁子文太守訊取口供嚴行科罰○昨日水巡捕某甲見工人毛阿三率衆在浦畔挖沙泥因卽拘解捕房捕頭令轉解工程局禀請總辦翁子文太守嚴訊 
[英美租界晚堂案]  
　　日前徐楊氏與王陳氏爭奪小孩被某包探拘入捕房轉送公廨讞員張柄樞司馬研訊之下徐楊氏供此孩係小婦人所生年甫七齡當四歲時忽失所在近始獲諸王陳氏家求恩給領王陳氏供此孩係小婦人所生曾被徐楊氏誘去幸得完聚今復妄欲領回叩求明察司馬問孩曰究竟爾母爲誰　指徐楊氏司馬遂飭交徐楊氏具領王陳氏斥釋 
[英租界捕房紀事]  
　　偷兒洪和尙行竊王大元棧内鞋一雙報經包探張寳成拘入捕房捕頭令押候轉解公堂禀請讞員張柄樞司馬訊究○陳寳金潛至浙江路馬浩卿家行竊綢被一條報經包探趙銀河拘入捕房捕頭令押候轉解公堂禀請究辦○日前鮑阿才與胡吉甫在北京路口角旣而鮑拔出利刃將胡戮傷經巡街捕拘入捕房捕頭令送胡至仁濟醫館療治鮑則押候解送公堂禀請訊究 
[美租界捕房紀事]  
　　前晚西人某甲醉容可掬行至西華德路見甬婦某氏踽踽獨行突伸手曳其衣裾氏駭極狂呼經一百五十一號一百六十九號二華捕將甲拘入捕房捕頭令押送該管領事署禀請究懲○前晚流氓朱阿法向小販陳友惟强賒食物不遂所欲遽出利刃剌陳之手鮮血淋漓適爲二百零三號巡街捕所見拘入捕房捕頭察得陳受傷屬實令送同仁醫院醫治朱押候轉解公堂禀請讞員張柄樞司馬訊辦○前晚甬人何文龍混入耶松船廠某西人所居樓上意圖行竊爲西人所見指交六百二十七號巡街捕送入捕房捕頭令押候解送公堂禀請懲辦○昨午江北小工王榮才至招商局北棧馬頭貨棧中竊取螺　釘五包携之而出適爲五百五十六號巡街捕所見連贜帶入捕房捕頭令押候解送公堂禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[築壩糾葛]  
　　廣州訪事友來函云商人盧少屏禀准憲　塡築海坦居民　　不服約於本月初六日罷巿事爲南海縣主裴大令所　出示曉諭曰照得宏興公司盧少屏等承築黄沙水　一事係禀奉大憲准行復經本縣示諭凡在應築界址一律量爲遷讓以免有碍工程查魚欄係在應築界内近日公司工築已到魚欄自　遷　但究未便令魚欄停止生　是以由公司搭丁字浮橋數十丈以便往來復許魚欄搭蓋席篷暫作買賣俟築成後本縣當令公司擇也租給以資安業似此辦理體卹實已無微不至乃訪聞該魚欄人抗不遵遷甚至有鼓衆罷巿之說就中以怡怡利貞合和安滿記等店最爲把持而楊崇勳陳勉　兩人尤爲禍首楊崇　控案纍纍本非安分之徒合就示諭該魚欄人等知悉爾等務須各安本分遵照遷　免碍要工倘敢抗違或罷巿挾制定行將起意之人從嚴拘究决不姑寛各宜凛遷毋違特示旣而又有陳其楨等聨名遞禀督撫憲轅督憲陶芷芳制軍批示曰盧少屏承築黄沙水　南海縣於上年十一月間勘定　　呈請開辦圖内所　界址卽係東至黄沙水埔西至泮塘口如果有碍民業何以早不具禀現已開辦多時爾等忽聨名禀攻其爲所欲不遂意存阻撓可以想見惟盧少屏于光緒二十五年八月原禀章程有東至黄沙遽善堂門口之前字　繪圖亦復載明起訖地叚何以與後來承築圖形不符致該鋪戶有所藉口仰南海縣迅卽確查禀覆一面妥爲辦理總期商民兩益毋稍　徇撫憲德靜山中丞所批則謂此案承築黄沙水壩原爲利益商民起見自盧少屏禀承之後迭據控阻多因所欲不遂意存阻撓業經前督部堂批飭查勘明確由縣禀請　辦何以該商盧少屏又復違章增築據禀各情是否飾詞阻撓抑果有碍各鋪戶生業仲廣州府立即督同南海縣親詣履勘明確如果與原定地叚相符並無增築不准任意阻撓倘有　准添築情弊即督飭該商劃出增築之地分别妥辦禀覆勿稍徇延粘抄保領並發 
[法租界捕房紀事]  
　　前日招商局江永輪船抵埠邵阿金邵阿松　海泉三倫兒乘間掩入　内竊取川土三　携之而逸適爲包探陸阿寳所見連贜帶入捕房捕頭令一併押候解送公堂禀請讞員杜枝園大令訊究○前日本邑人王阿和濳至甘肅輪船上竊取棉花一百四十斤打疊成包携之而逸適爲包探印順川所見拘入捕房捕頭令押候解送公堂禀請訊辦○昨晨工部局棧房内被偷兒阿虎竊去自來水管一條隨經包探陸阿實獲諸護城河畔送入捕房捕頭令押候解送公堂禀請嚴究 
[擬解江皖賑欵啓]  
　　啓者前第一批解洋二千元當交厚大莊轉解劉　　先生查收帶至江皖災區散放疊接劉蘭翁函開此次之災爲數十年所未有外而江潮倒　内而蛟洪陡發災民淹斃無數甚至有全家淹斃婦抱孩流至死不放目不忍覩耳不忍聞言之酸鼻當塗山圩田共百數十萬畝其山田無雨歉收外餘田與波爲伍可謂全境被災困苦流離大有朝不保暮之勢業分八路查戶奈災重欵鉅帶欵無多萬分爲難務祈諸善長設法廣爲勸募源源接濟俾該處災黎早登袵席立　賜欵等因敝所於日内擬即彚解第二批振欵務乞大君子慷慨樂輸多多益善俾早湊解救災如救火救人須救澈俞速愈妙功德無量合亟乞刊報章伏惟公鑒上海陳家木橋電報總局籌振公所謹啓 
[金陵官報]  
　　九月十二日督轅牌示江西鉛山營都司王經綸升補建昌營遊　　缺本　堂查有　州營都司　鴻文堪以　補　　　州營都司　缺查有雨江　先補用遊　張紹武堪以借補請補碭山縣案獻祥叩調奉飭謝委優缺一次調辦仙　釐捐知縣　德准補南匯營都司許宏恩均辭　分江蘇試用知縣李盛湘禀知先行到者准補江寗府檢校汪蔭桐叩謝　補部覆道庫大使傳繩功典史查宗炳均禀知到省十三日金陵營參將陳　書見禀知　江　辦全　分銷兼　　和總巡知縣朱文炳會辦運北統捐知縣王毓江署瓜中營左　都司邢可祿來省領餉謝委署淮北營守備　自元叩謝存記均到府經歴韓樹梅禀知過知縣班縣丞胡蔚林熊　典史王銘坤浙江巡檢石凌雲安徽縣丞李寅恭江西巡檢錢沛恩戈銘　均奉示　看指分江蘇補用布倉大使　以動試用縣丞　芳主　朱景澄　檢紹華廠成從九朱朝楨均禀知到省 
[吳門官報]  
　　九月初六日直隸州周煦山禀銷　勘長洲縣荒　田畝差並謝奉委抽查上元江寗江浦六合等縣保甲差知縣趙樹　禀謝委　　抽查保甲差　辭恩厚由車坊厘局專丁來省禀謝奉飭查獲太宗　　　記功一次富光祖禀謝奉委抽查銅蕭宿睢保甲差指分江蘇試用縣丞戴德生江西人薛振東順天人巡檢徐景　從九品馮毓慈朱炳煦均浙江人均於昨日奉撫憲騐看禀到巡緝快船領　　先都司莊長勝禀知赴崑新一帶巡緝初七日花　指分江蘇試用知府胡玉　正藍旗漢軍人由寗來禀到桃源縣武麟專丁來省禀謝奉江藩憲飭知奉部覆准補授並奉憲　飭知前在阜寗縣任内拿獲隣　盜犯蒙保送部引見知縣陳叔謙禀謝奉委赴海州抽查保甲並提案差卽辭初八日知府揭傳愼由松滬　局巡卡差次專丁來省禀知在秦晉賑捐　内奬　三品銜花翎在任　用知府江甯府江防同知調署海門直隸廳同知梁佩祥禀到由海門來知縣魏允濟由常　公幹回禀謝奉委高寳興東抽查保甲　線差卽辭張　基禀知秦晉賑捐案内奬加同知升銜楊魯會禀知山西賑捐　内奬加同知升衛指分江蘇試用直隸州州判朱其鎭浙江人禀知奉撫憲騐看到省府釋歴　　慶禀謝請補徐州府經歴缺府照　倪德培禀辭赴常州差　准補邳州吏目劉兆馨禀辭赴任五品銜知縣用指分江蘇試用縣丞吕遐　河南人由直隸督憲給　來省禀到指分江蘇試用巡檢宋學　從九品陳祖鎔均浙江人奉撫憲騐看到省五品頂戴儘先補用縣丞李文瀾禀知奉撫憲　看到省五品銜藍翎試用布照磨龔文　兼襲雲　尉試用巡檢金祖培均浙江人奉撫憲示期騐看先行禀到管帶蘇防右營兩江補用總兵推補副將王友田由常州來初九日通判吳家樞禀辭赴都引見知縣李嘉福禀辭赴錫金江靖抽查保甲差殷勳禀辭赴徒陽壇溧抽查保甲差縣丞吳乘衡禀銷分常差　回省巡檢洪鑄禀銷分太差遣回省卽辭赴揚見運憲初十日藩轅牌示照得正任靖江縣知縣董觀瀛現　具報病故查有代理斯缺之截取同知高繼昌堪以改委署理通判陳熊禀謝奉委發審局差知州應祖錫由常昭海口厘局專丁來省禀謝奉飭三季連盈蒙再記大功一次唐庚英由上海來禀謝奉委解京餉差五品頂戴候補班補用知縣嚴寳騏禀知山府經歴加捐過知縣班到省仍　原省補用指分江蘇試用從九品周恩績周亮工陳仁琅五品翎頂分缺先補用典史吳承提均浙江人奉撫憲騐看到省縣丞陸　吳越均禀知奉督憲札委隨同陶道赴日本閱操 
[安慶官報]  
　　九月初五初六日指分安徽試用同知張廷　到湖南人知縣曹文境接辦支應局銀庫縣丞周衍富辭奉徽寗道調辦泥　閱口差典史楊載　接辦支應局等差署安慶府經繼格知銷支應局等差初七初八日委辦蕪湖商務局兼辦鹽河厘卡知府許鼎霖到戊戌科翰林周渤辭代理宿松縣曾光煦謝奉行知在任以同知直隸州遇缺先前補用知縣萬琅知接辦賑捐局文　通判郭文林知接牙釐局文案委署霍邱縣錢文驥知銷辦文案江蘇候補道馬先松指分安徽分缺　補用典史　兆書均到湖南人初九日委署霍邱縣錢文驥辭署安慶府經繼格知任事指分安徽儘先補用縣丞劉章慶到湖北人試用主薄龔先炳到南湖人府煕磨吳全慶巡檢張樹椿均到江蘇人甘榮鑑到四川人巡檢胡森蔚知　條彭公祠本日開工 
[江西官報]  
　　署饒州府劉家蔭缷事回曹樹藩會同城守營右營點名發餉項松辦吉安分局彭鍔辦義甯茶稅局王瑞同王褘第俱讞局帮審丁方穀陳綬恆俱辦發審嚴樹聲往武甯提案徐紹榘往九江稽查輪船縣丞胡葆昌接辦章内保甲錢泰階接辦德内俱甲單成烈帮解額木進京李繼臨膏捐局差遣指分馬成龍保　基俱投文知府聨　南豐公幹回通判周國琛禀謝甄别行知張　基加捐同知銜錢撫辰監收積　指分典史沈煥章就近騐看長　俸滿敎　蕭敷煕安遠俸滿敎諭劉煥堯贛縣俸滿典史陳大英俱禀見騐看署按經何家謨聞訃丁父憂石光煇住新喻辦保甲邱昌奎加捐知縣知府吳祖椿總查七門城内保甲謝蓉潮總查城外保甲署盧陵縣江召棠缷回代新建縣王渭賓隨同洋務局辦理交涉事務惲學基解額木進京唐　謨辦高門卡 
[上海陳家木橋電報總局籌賑公所經收江皖水災賑第五次淸單]  
　　　　生募洋四十元樟樹電局金洋十元東來升　號交來胥台無名氏求媳病愈規元二百兩朱子文翁交來何愼之經高何緋聨洋十元又尹希曾洋五元又過杏記洋二元又鄭顯臣洋一元又李葆初洋一元又韓榮貴洋一元又何季翔一元又李俊生洋五元又李順之洋一元又陳頌年洋一元又霍植棠洋二元又霍愛梅洋一元又孫作霖洋五元又胡　旋洋二元又辛文禮洋五元又李璧經洋三元又辛鴻臯洋一元○以上共收規元二百兩洋九十七元正 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
