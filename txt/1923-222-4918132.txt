# 1923 - 222 - 4918132

 

Page 1

 
 
第一萬八千一百三十二號;中華民國十二年 西曆一千九百二十三年八月十九號
星期日 * *   
 
 

Page 2

 
 
第一萬八千一百三十二號;中華民國十二年 西曆一千九百二十三年八月十九號
星期日 * *   
 
 

Page 3

 
 
第一萬八千一百三十二號;中華民國十二年 西曆一千九百二十三年八月十九號
星期日 * *   
 
 

Page 4

 
 
第一萬八千一百三十二號;中華民國十二年 西曆一千九百二十三年八月十九號
星期日 * *時論（本館特約） 
[職業政治] [  心史]  
　　前數年始創職業學校時若職業敎育爲敎育中特殊之設施者然未幾而悟矣一切敎育無不以職業爲歸宿此敎育之漸見眞相也特未能悉符此本意耳而政治之穢濁方在不可嚮邇之中已有途窮七見之象覘吾國政治之癥結皆以無業之人用政治爲百業以外之專業立於百業之外遂與百業相抵觸非但無益於百業恒以妨害百業壓抑百業朘削百業爲政治之原則乃聚此無數不務正業之人組成行政之統系其始果自成一豺虎之羣狐鼠之窟久之亦互相捘逼無端而擴張武力以糜餉無端而援引黨徒以糜俸無業之人互相侵軋總統祗有一缺而爭者數人閣員祗有十缺而爭者數十百人全國之公職有缺額者無不什百倍其人數以相爭而無缺額者又可任意安挿以造成無業之業飯碗袛有此數爭者恒什百倍之本以求飽饑者恒多本以求樂苦者恒衆於是政治中人亦有感覺於不如職業者矣 
夫謂政界不如職業此已爲昧其原本之談無論古來設官分職之意不如此卽近世紀綱未紊之時有缺而後有官雖與古意尙遠而其可爲職業均也古者設官所以爲民與今世行政法之原理相合苟非人民職業中需有此官爲之提挈綱領即不得更有他種疣贅自君主政治之弊爲百姓之意少媚一人之意多而爲官者亦自以事君爲榮更無與民爲伍之念故雖以官爲職業終與人民之百業相遠清之末葉受世界之激刺頗改官制已使官與職業相比附如農工商部也郵傳部也皆以事任爲專官不復附屬於户工兩部之内廢棄廓落之六部漸露職業之曙光其間如民政部之專辦巡警且專顧京畿頗多失眞之處迨改革以後再經一次釐訂又以廢止君政一洗内務府等冗濫之員役是爲職業政治之光明又進一線之時代 
　　洎乎共和十餘年政治之與職業相遠乃更甚於清代蓋官治之法度盡掃而職業政治之意義領會者無人利用此青黃不接之時機隨意獵官而無資格可限又其貪昧虚榮之心理視上下級之公僕皆沿帝王卿相而來百業皆自食其技能惟官無技能一憑主者之愛幸因其無技能故不成職業然今日各機關中究有不能不用技能之處則職業之官亦往往出乎其間民國以來最誤者在信用名流侈談政策視職業之官充其量不過目爲事務官而虚囂不事事者自命爲政務官列度閣議專論南北黨派諸搗亂之事有職業可以自效者其權益微其跡益晦所有發揚蹈厲抵掌談天下事者皆委諸萬惡之政客無職業者之氣𦦨日盛職業政治之眞意日漓推其禍始實在帝制之𦦨未殺官僚且勿論革命黨人稍露頭角即以偉人自居不屑與平民齒獵官獵總統之興有甚於王政之人材天下惟職業中之地位不甚可以巧取而豪奪民黨與非民黨皆以偉人名流相標榜職業無所用之此今日敗壞决裂之所由來也此爲職業政治之緖言其詳請更續陳 
國内專電 
　　北京電寗某要人電京某要人四使照會誠以政府無確切表示恐不足以袪除欵惑查蘇省以保境安民爲職志海軍亦夙重和平外交團所據報告僅見浙滬方面動靜故連類及於蘇省蘇固絶對毌須注意應請政府向浙滬索一和平保證答覆使團等語（十八日下午一鐘） 
 
 
 

Page 5

 
 
第一萬八千一百三十二號;中華民國十二年 西曆一千九百二十三年八月十九號
星期日 * *   
 
 

Page 6

 
 
第一萬八千一百三十二號;中華民國十二年 西曆一千九百二十三年八月十九號
星期日 * *國内專電二 
　　北京電蘇督代表閻祖培言齊督抱定對浙和平宗旨報載二十三師便衣兵沿冿浦南下不確　 
　　北京電使團對皂市鎭被掠敎士被擄認中政府不能保護下星期將討論組聯軍護僑辦法又商臨案損失中政府如拒絶卽在鹽稅上照扣又聯軍護僑費主取自中政府某使日前面告某閣員曰中國之匪足以亡國明以流寇滅亡奈何今日尙有招兵者某答曰外重内輕積勢難返政府日盼裁兵而無法可施某使怫然曰將至各國要求中國每年負擔各國自衛僑商經費如法國對於德國之罰欵政策時或者可促擁兵者之覺悟然而不能因擔負在人民擁兵者勿與焉言至沈痛（十八日下午三鐘） 
　　北京電張弧十八日十鐘就職發表沈鴻昭總務廳長張訓欽庫司長金煥章債司長陳國權會計司財次錢沈日内發表（十八日下午九鐘） 
　　北京電十七日張弧訪滙豐鄧某商提高九六債辦法稅務司云未必成功因整理案内各債只够付利不够還本不能及九六 
　　北京電張弧提議暫挪鹽稅基金七百萬中之一百萬仍分月補還韋爾敦有難色謂當就商善後借欵團七銀行之交部借欵找現董事未允尙須疏通（十八日下午三鐘） 
　　北京電張弧在津曾見黎謂入京維持市面中秋前卽擺脫（十八日下午三鐘） 
　　北京電某記者晤吳景濓吳謂依法三個月内產生總統六月十三迄今已逾兩月國會不預備選舉議員自身陷於違法地位現擬八月下旬定期開總統選舉預備會並在九月十五以前定期開大總統選舉會至能否開成則爲事實問題吳連日向政府催欵維持過半數卽有辦法（十八日下午三鐘） 
　　北京電津保兩派有人調和並商拉一洛派入閣又擬虚邀沈瑞麟長農皆難成事實（十八日下午三鐘） 
　　北京電外部先以部令發表施履本爲駐日代辦外部派唐在復黃榮良陳籙爲國際聯盟代表朱兆莘爲帮代表外部派陳籙出席禁止淫書國際大會均於本日閣議通過又京師稅關搭收流通券二成可决沈鴻昭署財次錢方軾署財次兼鹽署長王鴻山東財政廳長我欠聯盟會經費二十萬由十十一兩月鹽餘撥還敎育欠欵准由道勝借二十萬由財部出函扣鹽餘今日内財海法交總長出席餘次長出席（十八日下午七鐘） 
　　北京電張元節電院部館費無着留日學生又迫費無法應付請汪使速來日或准元節辭職卸肩外部電覆中日交涉關係重要毌庸來京所請卽詢汪使當轉催 
　　北京電熊炳琦王毓芝請張弧趕發兩院歲費一個月（十八日下午九鐘） 
　　北京電王正廷勸馮玉祥專力經營邊防勿與聞政治（十八日下午九鐘） 
　　北京電張弧决辦取消曹陸通緝令以踐預約（十八日下午九鐘） 
　　北京電保訊曹電洛吳請維持閻治堂（十八日下午九鐘） 
　　北京電滇唐派代表來奉意欲派兵入湘（十八日下午九鐘） 
　　北京電部電滬交涉署來電悉滬俄僑日衆辦理遣送殊多窒碍請另籌安置（十八日下午一鐘） 
　　北京電稅務司確息本年金鎊大漲增加關稅之收入不敵鎊價之虧折今年整理各債如交通收入鹽餘不撥抽籤無望（十八日下午一鐘） 
　　北京電曹錕轉援川黔鄂各軍總副司令指揮等請提鹽欵懇飭自流井先收引稅并在重慶完納每星期撥足十萬元並另通融四五十萬該所如不允許恐饑軍不免激爲軌外行動（十八日下午三鐘） 
　　北京電鮑貴卿在奉尙有五天可回奉直和議談判不難履行實難 
　　北京電十七日參院談話會到七十七人各省區推兩人勸分子到會但贛浙鄂湘豫川粤滇黔無一人� 
到會二十日再開談話會 
　　北京電外團估計今月大水京奉京漢津浦隴海正大各路損失在二百萬元以上（十八日下午三鐘） 
　　北京電外顧十七夕赴北戴河下星期二回京（十八日下午三鐘） 
　　北京電十八日憲法會議到四百零二人流會（十八日下午九鐘） 
　　北京電平民敎育社定二十二日在清華開會（十八日下午二鐘） 
　　天津電吳毓麟以正太路餘利作抵向中孚等七行借二百萬元除扣舊欠一百三十萬元外找出現欵七十萬元由七行平均攤認每行十萬元孫多鈺正在接洽中 
　　天津電張弧銑㈩㈥夜一時到京卽訪吳景濓密談徹夜吳要求籌國會經費張允在秋節前籌一個月歲費制憲費請另托高吳籌措（十八日上午十一鐘） 
　　天津電湯漪王用賓楊永泰等二十後赴滬（十八日上午十一鐘） 
　　天津電許世英赴北戴河訪周學熙朱啓鈐删㈩㈤回津因華義銀行來電催促篠㈩㈦晚乘快車赴滬（十八日上午十一鐘） 
　　天津電藍公武擬妥通電勸議員回京並對於褚湯等所發宣言論加以駁辯並稱北京可以自由行使職權正覓人簽名應者甚少 
　　天津電議員劉鳳翔孫乃祥趙藩諾門達賴石鳳翔等昨日均離京（十八日上午十一鐘） 
　　天津電十七日商會爲中日協會開籌備會推舉赴會會員商界八十五人紳界二人議員二人團體會十一人（十八日下午一鐘） 
　　天津電篠㈩㈦夜京奉開奉通車至黃村機車損壞延三小時始抵津 
　　天津電直軍十三旅在津招兵四百名運蘆台訓練（十八日下午一鐘） 
　　吉林電哈交涉員電俄代表喀拉罕准篠㈩㈦起程赴京（十七日下午七鐘） 
　　吉林電外蒙王公代表阿爾桑喀等來奉輸誠拉沁貝子大喇嘛浼懇將外蒙提交中俄會議正式收回當局允商中央核辦（十七日下午七鐘） 
　　吉林電同江電遠東革命委員會長卡列寗過同赴伯力（十七日下午七鐘） 
　　濟南電篠㈩㈦晚各界聯會議决爲威案召集市民大會（十八日下午五鐘） 
　　濟南電許政務廳語某記者熊决不就過渡内閣抛省長職三五日卽回濟（十八日下午五鐘） 
　　濟南電鹽商聞張弧以取消引岸鹽斤加價籌欵將通電反對 
（十八日下午五鐘） 
　　蘭州電張廣順等在蘭道行刦由縣署拿獲斬决供係長廣建堂弟改編新建左軍爲甘肅邊防軍委孔繁錦爲司令（十五日下午三鐘） 
　　漢口電路訊十五晚武岳路自長開駛五里牌短車甫抵站突有三百餘匪刦車幸車内無外人僅將旅客行李箱籠刦去已而長票車到該匪復上車搜掠飽載而去該站已飛電湘趙派隊堵剿但沿路湘軍均調省已感無軍可派之苦（十八日下午六鐘） 
　　漢口電聞駐蒲咸二十五師九十七八兩團準備進駐岳州蕭派蔣副官携洋三千元及暑藥犒賞湯旅（十八日下午六鐘） 
　　漢口電外報載洛吳某晨閱軍剌客擲炸彈未中當被捕現在審問中（十八日下午六鐘） 
　　漢口電湘訊譚在衡下動員令吳謝蔡各部均備戰譚部前鋒已抵安仁與周振鵬部傳已接觸湘東趙軍均調省（十八日下午五鐘） 
　　漢口電老關口一帶發現土匪株萍夜車停開（十八日下午五鐘） 
　　漢口電湘趙乞洛實力援助吳允派員赴湘視察後再定先令鄂接濟子彈二百箱砲彈五十箱俟必要時再派軍往助（十八日下午五鐘） 
　　漢口電甘聯璈十七乘楚泰艦到漢日内赴上游布置江防（十八日下午五鐘） 
　　漢口電聞保方徇日使請電鄂解散商界外交後援會並令逮捕商界要人徐榮庭鄭慧吾趙典之三人武漢商會篠㈩㈦推呂超伯等謁蕭探問蕭答余服務桑梓决不令無辜商人受累（十八日下午九鐘） 
　　漢口電警處函後援會請撤消江岸日貨檢查該會篠㈩㈦開會否認並向當道解釋决無激烈舉動（十八日下午五鐘） 
　　長沙電醴陵劃爲戒嚴區已出示布告譚與謝稍有芥蒂將移駐寳慶（十七日下午二鐘） 
　　長沙電趙派李况松迎林返省李自漢來電林不肯回且已赴滬（十七日下午二鐘） 
　　長沙電譚信任張輝瓚太甚提欵招兵悉依其計劃謝國光惡其喧賓奪主且提欵皆在謝防地招兵亦擴充陳嘉祐張輝瓚勢力謝頗悔迎譚適吳劍學來衡譚與談論擬移駐寳慶吳卽回寳爲譚布置行轅（十七日下午二鐘） 
　　長沙電日來一部將領主和係緩兵計因戰則譚必不利譚深悔此行孟浪有以身殉主義語（十七日下午二鐘） 
　　長沙電戰事將卽開幕護憲軍總指揮部分設中路及左右翼指揮官各一各指揮分一團爲一路組成十七路新編第三混成旅一說未證實（十七日下午二鐘） 
　　長沙電趙親勸羅先闓就清鄕督辦職以二十一及二十二團歸其指揮（十七日下午二鐘） 
　　安慶電江廳長前日辭職後避往廬山巧㈩㈧日呂省長派員前往敦勸回廳（十八日下午二鐘） 
　　安慶電國民救國大會召集各縣代表籌備省憲呂調元布告謂人民制憲約法未賦與希圖煽惑破壞現行制度飭警廳軍警督察處嚴行查辦（十八日下午九鐘） 
　　香港電東江潦水略退博羅復爲聯軍佔平山方面小有戰事兩軍均無進步（十八日下午七鐘） 
　　香港電孫飭楊希閔調香順滇軍返� 
省聞楊已允（十八日下午七鐘） 
　　香港電本港今早九鐘半發生颶風約一鐘卽息風行最速時每鐘一三零英里破世界最高紀錄塌屋十餘傷斃人十餘沈船七八艘最大者爲渣甸行來往小呂宋之龍生號昨由船隖拖往避風今早錨鍊斷被風吹行甚速致與某物相撞在中環海面沈没當時有數人攀登桅頂逃生惟仍被風浪捲去有十餘人下救生筏亦被風吹去現失踪除此外恐全船人盡溺斃幸無搭客次爲一英國潛艇亦在該處附近沈没其他盡屬小輪聞大小船隻損傷者不少（十八日下午七鐘） 
特約路透電 
[香港颶風記]  
　　十八日香港電香港遭遇本季最暴烈之颶風前二十四小時觀象臺得將有二颶風抵港之警報海船等均於昨夜駛入避風處澳后號駛離九龍碼頭抛錨中流法船安特萊本號定今晨赴滬亦泊中流今晨九時二十分水巡局轟發炸彈三枚警告猛烈之大風將抵大風歷一小時之久水面大受損失怡和公司明生號（譯音） 
Ｍingsang斷纜向西漂行藍烟囱拖船一艘應求救信號鼓勇圖駛近該船但以風猛浪大不能靠近該拖船旋漂失所在明生船遂沉没現信有歐人二名遇救其餘歐船員及華執事均遭滅頂現僅烟囱及桅頂露於大阪商船會社碼頭外之水面自海濱各商行廊下可以瞭見明生船及日船ＧinyoMaru與關野丸SekinoMaru漂離東泊船所明生號沉没之將况驚心慘目但無從施救ＧinyoMaru擱淺於皇家海軍船廠海堤之外該船曾望見英潛艇Ｌ九號漂離泊所旋即沉於香港總會外英人兩名泅水離艇日船乃以長繩繫救生圈擲水二英人費盡氣力始得握及該繩拖之登船潛艇之桅露出水面僅數吋觀者皆交讚日船之敏捷關野丸賴日船長善於駕駛止住前進得免受損安特萊本號拖雙錨行片刻幾衝斷澳后號之練其船長之駕駛術觀者皆嘖嘖稱美此次風災死傷幾人及水上之損失若何須待水上交通恢復後始能查明九龍與香港現斷絶交通海濱損失甚重大樹爲拔界牆爲倒電話桿線多倒斷交通大不便山上下之電車均停開軍警大隊出臨海濱擬從事營救但風沙猛不可當無從着手據未徵實之消息尙有怡和公司之船一艘沉於西角外另有三船擱淺石匠島船名尙未查明氣壓曾落至二八○六六上午十時十三分風之速率每小時達一百三十哩氣壓旋見升高明生船沉没時有中外人冒死繫繩於身下水往救該船船員但諸船員瞬息即被巨浪所捲故不能奏效此外尙有多船擱淺藍烟囱拖船卒靠近海濱 
 
 
 

Page 7

 
 
第一萬八千一百三十二號;中華民國十二年 西曆一千九百二十三年八月十九號
星期日 * *[中國時局記]  
　　十八日北京電孫傳芳請財政部撥欵以充軍餉財政部覆稱無欵可撥現料内閣不日將請國會組織選舉總統會聞贊助曹錕之國會議員擬開預會籌備於九月中旬實行選舉總統惟届時能否滿法定人數尙屬疑問曹錕致電内閣請准袁祖銘動用自流井鹽稅一部分以充軍餉 
　　十八日漢口電天主敎神甫美克胡氏及華德氏今晨抵漢據其語客云星期四晨匪焚聖河（譯音）華德氏曾於前一夜抵該處但得逃出於是匪乃通至皂市搜索美克胡神甫美氏以門爲筏渡河而逃全鎭除天主敎堂及基督敎醫院外均付一炬現信今次之匪即前擄梅神甫者 
　　十八日雪黎電澳足球與中國游澳足球隊第一次角賽以五對一敗之觀者二萬五千人 
[華會公約之實行]  
　　十七日華盛頓電華會之海軍限制及四國公約今日實施各簽字國之代表齊集一處正式調印海軍部於調印禮舉行後即發函通諭拆毁依約應廢之美軍艦查照應拆毁之軍艦共二十九艘都三百七十五萬噸 
[德人反對國家銀行總裁]  
　　十八日柏林電德報稱國家銀行總裁哈文斯丁氏副總裁格拉森那浦氏現被人攻擊甚力指爲負馬克狂落之責如不於三日内辭職則社會民治黨將要求國會立即開會以驅逐之總裁爲終身職非國會設法將無以去之也據人言哈文斯丁等公然違反政府之政策濫用其職權致釀成財政現狀 
[魯爾糾紛記]  
　　十七日巴黎電德國家銀行之杜塞爾道夫支行已允照付提取之欵故佔據該銀行之法兵現已撤回法當道因華特羅浦鄕農之請求已派騎兵巡邏鄕間以防農作物被搶赫恩地方有食物舖數家賴法軍憲兵保護得免被人搶刦 
[德國黨潮]  
　　十七日愛拉夏貝爾電共產黨今日仍有暴動又死八人傷五十八人前受傷者今日死十五人當道已召集平民二百人往助阿斯道夫之警隊　 
　　十七日斯台丁電此間船廠工人現已復業惟港役仍罷工 
[法覆英牒]  
　　十七日巴黎電辯論報稱法國覆英牒文第一段引證英國來文逐條答覆 
　　十七日巴黎電巴黎時報稱法國致英覆文已於今晚送達比京大約下星期初可提交英國 
[德船員訴苦]  
　　十八日墨爾邦電德人船員役於現在澳洲海面之海船長陳訴苦狀謂馬克大落故船員所得工資每月僅合英幣五先令半澳洲船員公會因此往見德船公司促其速將此種奴𨽻待遇除去如無迅速之滿意答覆則船 
員公會將使在澳洲口岸之德船不能開行云 
[國際法庭判罰德國案]  
　　十七日海牙電國際法庭判决德國不應於一九二一上阻止溫白爾頓號駛入基爾運河故須賠償該船損失查德政府不許溫白爾頓號穿行基爾運河謂該船載有法國運來之戰品四千噸前往丹齊以接濟波蘭時波蘭正與俄國交戰也法代表要求賠償十七萬六千佛郎外加六厘利息英意日代表皆發言謂德國行動與和約不符德代表稱俄波戰爭糾紛愈甚則定危及德國和約在此點上應從精神上解釋之而不拘守字句法庭卒决定賠償十四萬一千佛郎於三國内繳付法國 
[德西商約中斷]  
　　十七日巴黎電巴黎時報載西班牙京城消息據謂西班牙與德國間之商約談判現已完全中斷因德人堅正加增某種稅率而西班牙人决計不允之故 
[俄人回敎徒之反抗]  
　　十九日巴黎電俄國波哈拉及阜哈那兩省農夫革命反對蘇維埃治權其領袖爲土國退伍軍官塞林氏已發書通告俄國境内回敎徒請其在回敎旗幟下與蘇維埃奮鬥以脫離俄人共產黨之摧殘 
[美國解說移民覊留所]  
　　十七日華盛頓電工部總長台維斯氏稱英使所報告愛里斯島之情形實國外移民自己所釀成島中覊留之移民其擁擠情形欲補救之惟在各國自行取締移民云耳愛里斯島移民事務長官寇蘭氏稱自英使調查後一切情形業已改良前任移民事務長官華立思氏頗贊成英使報告書中之言 
[君士坦丁撤兵委員會]  
　　十七日巴黎電辦理君士坦丁撤兵事宜之委員會現已籌議完畢英國駐軍俟安戈拉國會批准和約後即將撤退據安戈拉消息國會議長宣布政府决計以安戈拉爲土國京城云國會外交委員會現當審查洛桑和約 
[美國油池爆裂]  
　　十七日桑彼德羅電美國某煤油公司之地底油池有五十萬桶之容積者今日自行爆裂震動全城估計損失不下數十萬元 
　　十七日桑彼德羅電油池爆裂後之火焰現由西南風吹至附近民居之方面携物奔避者數百人 
[各國近事記]  
　　十七日拉賀爾電印人拉巴特萊氏前因參加甘地氏不合作之運動致被繫獄現患病已釋出 
　　十七日紐約電俄國洛柯斯基將軍及眷屬現已由美當道准許入境 
　　十七日倫敦電外匯今日甚凌亂法佛郎收盤爲八三·六五比佛郎一○三·九○德馬克一千七百萬左右 
公電 
　　林支宇通電長沙省議會省務院審計院高審檢兩廳各機關各法團各報館鑒支宇行矣念父母之邦急兄弟之難披髮纓冠何忍遽去惟是和平運動以來曉音瘏口心力交瘁卒之譬喻俱窮調解無方吾湘制憲自治原冀促進民治消弭兵禍不謂荏苒至今凡所希望都成泡影近更厲兵𥞊馬備戰益急師旅之精英旣不免消磨於内亂自治之信用復不憚自我而斵喪甚至兵連禍結外侮憑陵亡省之痛視民六民七恐猶有過之如此犧牲有何代價法不可毁亦不可玩欲維省憲之尊嚴當求眞正之自治舍此不圖疇能有濟支宇忝列議席亦已經年平時未盡糾繩之責臨事又無消弭之方撫躬自問負疚實多第念湘人創痛鉅深不堪再擾務望雙方本愛國愛湘之精神爲推誠相與之退讓懸崖勒馬猶有坦途一朝蹉跌萬刼不復爲人民多全一分生機即爲國家多留一分元氣本是同根何苦造相煎之刼倘有外侮問誰籌共禦之方支宇身雖在外心不忘湘本茲迫切之誠悃願作最後之呼籲揮淚陳詞伏乞公鑒林支宇叩元 
國外要聞 
[保加利通信] [  由中]  
　　淑斐政變記 
　　一九二三年六月遠東之中國近東之保加利同日發生政變人生不幸處亂世今日不知明日事保加利在四年前政爭之險甚於我國今日臺上人明日階下囚進退失據安危莫測有時候選閣員赴國會演說祇須以票數不足落選當場失勢不出國會之門即可被逮其時幾乎無人敢爲總長大戰亂後衹有石坦坡氏尙可出而統治石坦坡知保加利爲農國農民最占多數而已身又起家田户洞悉貧民疾苦早年創設農黨實具先見之明迨共產黨創亂鐵道工人罷工石氏即以農户代之罷工不足遂要挾之計共產黨亦無法可施秩序賴以維持國利民福賴以永保石氏乃以國家重器享一時之盛名内閣基礎從此穩固其政腕之强穩尙爲我中國歷任内閣所弗能及歐州各國戰後皆勢窮力竭國内經濟差强人意者捷克以一納興ＤrRasin勝保加利以一石坦坡Ｓtamboijski勝保加利雖因助德作戰獨蒙割地賠欵之大損失而其經濟狀况尙爲巴爾幹半島諸邦所弗能及保加利最近商務統計出口額已超過進口額此等成績均屬班班可考又保加利爲巴爾幹半島腹部適居衝繁要道國中行動每足以繫半島安危而定歐洲全局之吉凶禍福石氏數年來政策注重休養生息外交方面尤願聯絡各鄰邦各保平安無事故大小協約諸國對於石氏深重其人保加利對外交涉頗覺辦理順手所深惜者石氏爲人微類民三民四時代之袁世凱其人後頸廣闊如大力士頭角崢嶸具一往無前之勢得之則勇毅果取萬事可成失之則剛復執拗亦足僨事其髮蓬鬆粗亂（如附圖）不易順理一望如爲『恃能力多動作』之人不能望其與世周旋勉從儀文理想之間尋生活也石氏雖未解散國會然國會中盡其同黨至最後一期已成議會專制政體凡前任内閣各總長與石氏意見不相謀者以次逮捕入獄前後多至二十三人𦮦稠杜Ｍacedonia一省嘗敵石氏其黨魁亦被逮石氏並擬變更保加利國四十年來比利時式之憲法『保障人民生命財產自由』一節亦在删除之列石氏旣以大地主財產勒令分配結歡農民而於士工商各界市民又復多主壓抑其對農民演說有謂首都爲萬惡淵源爲人羣公敵因盤據首都者大抵軍閥商賈專事剝奪民衆之金錢也其說適與我國以『首善之地』稱京師者相反然彼士兵商工各界平日本不相聯絡者至今無意之間漸見志同道合農民袒石氏備武裝號『橙黃軍』第團百人遍布全境爲數雖甚衆多究不若軍校士卒之老於營務以言臨陣作戰鄕農日備武裝僅同設虚幌並無可恃之實力是以士人與兵士相結一夕起事各總長各議員被逮後淑斐首都即已盡入反對石氏者之掌握新内閣由國民經濟學專家大學敎授昌國Ｔzankoff氏任總理（如附圖二）昌國善演說先嘗助石氏尋以石氏排陷異黨並戕害其密友乃創一民誓會Ｎarodenizagowor聯合有學識者不拘黨籍一視同仁其新内閣組織成立亦本此旨昌國在歐戰前曾赴西歐各大邦都府宣傳演講爲保加利恢張名譽與今出亡在外之保加利前王甚相得此次革命或緣前王暗中資助而與𦮦稠� 
杜省關係尤深𦮦稠杜省之人嘗足代表保加利特有之國发性戰後省境雖被希臘斯烈夫兩國共同瓜分全省人民咸盼政府更藉武力恢復今者保加利現役軍官均籍隸𦮦稠杜此輩雄心未已躍躍欲試深恨石氏之和平外交宜與石氏爲敵尙有一種戰鬭爲生活之義務軍大抵𦮦稠杜人一旦天下承平彼輩無噉飯處不爲盜匪即謀叛變宜令石氏朝不謀夕保加利之嘗爲巴爾幹戰亂之禍根者以此回顧中國此等人亦復不少若不早爲之謀後患何堪設想 
　　昔左宗棠效忠清室轉戰定大難嘗以諸葛武侯自命而石坦坡亦有一奇癖嘗於私室自署亞力山大一世之名外人誠鮮知之予謂石氏稱雄一世驅使萬民爲所欲爲若已極人生之樂事但細察之憂危疑懼紛擾無寗息實與逃避債負之窮漢逃避追捕之罪犯無稍差别其每夕寢處實無定所有時在淑斐都城有時在東行加急通車來往要道間荒寂嚝之别墅有時在其架砲防敵森嚴肅殺之故鄕住宅革命亂起之日石氏適在故鄕其弟開砲禦敵當塲戰死石氏開摩托車飾爲夫役而逃兩日後卒被害平日所備鐵甲汽車可惜不足濟急惟其住宅與别墅尙留種種奇蹟衣廚中暗藏梯級通入隧道椅坐或立時下沈便抵窖室圖片推動開有小門外幣盈積即成路費石氏雖不通外國文而其行徑絶似福爾摩斯柯南道爾諸名家偵探小說中之人物在局外人視之信可樂也一年來各國大事固尙有可樂者而惟石氏之倒與死足使全歐人士態度同時受震而驚革命消息自路透電首先傳出後羅美宣報發行號外小協約諸國謠諑繁興大協約之英法諸報至恐保加利土耳其匈牙利等聯成一大同盟德國福郎府日報云歐洲政局已多困阻有此保加利革命庸或更加一層困阻瑞士新周利報ＮeueZurcherReitung云弓絃過於緊張絃斷而無發矢之能誠石坦坡所不逆料此殆當局者濁旁觀者清之諷詞耶然在保加利之淑斐Ｓofia京城國民之反對石氏者至此莫不赴陸軍部致慶以國務總理兼長外交陸軍兩部之昌國敎授爲之不眠者三晝夜保加利國民忽焉鼓舞歡欣國家主義將自此而大盛鄰境諸邦均有切膚利害關係呼吸安危間不容髮因定於本年八月趕即就羅美宜首都附近舉行『仙籟下Ｓinaia會議』以籌共同對付之方策云 
 
[石坦坡氏]  
 
[昌國氏]  
國内要聞 
[四公使爲江浙問題通牒]  
　　關於江浙問題前日（十四）高凌霨等在國務院會議由　維鈞出席報告英美法日四國公使對於江浙軍事行動提出照會經衆傳觀畢顧氏並提議江浙關係重要不特外僑生命財產及商業所在易涉國際問題亦且爲全國精華所聚亟應設法防維不令發生軍事行動主張由國務院外交部將照會原文分電保洛及江浙軍民長官請其明白表示態度俾釋羣疑經衆贊成此項電稿由院秘書廳擬好即於前晚拍發電末有報載貴省軍事行動究竟有無其事江浙外僑甚多動輙釀成國際交涉務請格外注意並希明示眞相以便轉釋外人疑團等語茲將四國照會原文補錄於下爲照會事下列簽押之美法英日本等國公使邇來頗爲憂慮迭經接有信息能使浙江江蘇長官發生戰事本公使等完全不知此項信息可信有如何之程度惟覺本公使等之責任須提醒貴政府在上海及附近地方外人有鉅大之利益按照條約中國政府應負責任保護並提醒若在該區域發生戰事該項利益勢不免受無限之損失又以鄭重之精神提醒中國政府有不能諉卸之責任在事實上防範僑居上海及附近地方之外人生命財產免受損失本公使等不能不聲明各本國僑民對於此項利益當然依倚中國政府保護如將來中國政府或該省長官保全此項利益有不周之處如此本公使等對於所受之損失應以中國政府擔負完全責任且至保護不周之時本公使等以能用之手段及方法爲適宜之保衛僑居上海及附近地方外人之生命商務及其財產相應照會貴總長查照爲荷大美國特命駐華全權公使舒爾曼大法國特命全權公使傅樂猷大英國欽命全權公使麻里列大日本欽命全權公使芳澤謙吉 
[張弧將走馬上任]  
　　張弧於財長命令發表後當致國務院一寒電以㈠不濫借外債㈡希望早卸仔肩相約原是一種照例文字且可藉此和緩各方面之空氣國務院接張電後當即答覆一電表示諒解並催其入都就職張氏接此電後比已覆電話允於今夜（十六日）入京但尙有接洽未了之事能否即行到部則尙未可定吳毓麟已飭令京奉路局派專車在津迎候財政部文書庶務二科亦已預備歡迎新總長儀注並油印通知届時發出前經張競仁停職之人員仍相約齊集該部歡迎新總長並經派代表與張接洽一次張謂就職後自有辦法鹽務署長一席前日在津會議時某要人確主張由洛吳推薦以資融洽且曾有以項驤擔任之議惟張弧本人爲辦事利便起見則主張以前鹽務署參事錢方軾擔任因錢在上海金融界極有活動能力可資臂助非任鹽務署長不可項氏亦爲政治界有力量之人物不妨另與以農商次長代理部務其地位比鹽務署長更爲重要且可出席閣議共商國事亦稍免内外隔閡之虞某要人頗韙其說故前晚（十四）盛傳項驤長農商之說嗣因項氏本人表示不幹遂爾中止財政部管部次長已内定朱有濟此外如沈鴻昭之公債司長文龢之總務廳長張訓欽之庫藏司長皆俟就職後同時發表 
[留京參議員之談話會]  
　　昨日（十五）下午二時參議院爲討論維持兩院法定人數辦法特開談話會到會者七十五人仍由谷嘉蔭主席宋楨謂國家如要國會同人如有維持國會之誠心便不要自己拆自己的台故本席提出維持法定人數辦法數條請同人討論討論胡璧城謂現在國會同人以一時意氣隨便出京致令開會不足法定人數將來各省以不盡天職責國會則國會無詞以對而且以後中華民國將有永無國會之虞宋汝梅謂宋議員楨所提出之維持人數辦法本席亦極贊成不過吾輩宜更進一步研究此次國會不足人數之根本原因究在何處以本席所知㈠政變問題㈡經費問題關於前者非今日談話會中少數人所可解决關於後者本席認爲須與政府爲較切實之交涉否則空言維持决無補於實際此則本席希望今日同人切實協商者也侯汝信謂自此次政變發生之後南下同人多責備同人不應留京而且謂國會南遷各方面如何歡迎其實皆南下同人自己製造之空氣所謂歡迎者并無正式之團體不過南下同人自己僞造之電報毫不足以表現眞正之民意本席希望南下同人有澈底之覺悟辛漢謂關於經費問題本院前曾推定代表向政府交涉現在請代表據實報告張漢章報告日前在甘石橋俱樂部晤及政府當局多人謂俟張弧到任以後歲費定有辦法希望在京同人勿再出京再政府方面爲促成憲法計希望國會每星期開憲法會議五次政府對於出席費亦當負完全責任辛漢謂政府方面此項之空洞答復同人似不能不懷疑如欲維持兩院同人在京之生活似尙宜與政府切實交涉張漢章補行報告謂此次與政府交涉時曾要求以鹽餘作爲國會經費政府當局謂鹽餘已無餘欵當另謀切實之辦法如政府果無維持經費之辦法則拆國會之台者非他人即現政府之當局事到彼時同人亦當以破壞國會之罪名宣布全國李奇謂政府對國會經費始終無確實之辦法致令同人出於失望將來破壞國會之責任當然由政府負之趙世鈺謂此次政變之原因并不在國會但政變以後政府因循坐誤致釀成今日之現象在國會同人固宜共同維持國會而政府亦須奮發有爲勿使亂機愈釀愈大婁裕熊謂同人在京者實數有五百餘人憲法會議人數已足然每次開會均不足法定人數足見拆台者非離京之同人實在京之同人也同人如有决心維持兩院本席主張組織一在京國會議員維持兩院同志會凡在京同人不分省界不分黨派均可加入郭步瀛主長㈠即就今日談話每省區推出代表二人負責組織㈡宜宣傳在京同人爲正當之主張出京同人爲搗亂使中外輿論可以明白是非曲直之所在則在京同人之職責庶可稍卸張漢章謂我輩欲維持國會須先將是非判明以現在之形勢而言南下同人拿了錢還要自己稱好漢這眞是無聊之舉動趙世鈺贊成張說胡璧城謂今日討論甚久請先將宋議員楨所提之辦法提出表决劉正堃主張不另設機關因恐招同人之疑忌婁裕熊謂組織同志會决無效果劉正堃謂可分省推人負責不必另設機關宋汝梅主張參衆兩院每星期分途開談話會專討論維持法定人數辦法以開會成會之日爲止丁銘禮主張組織一參議院維持會專以維持機關爲目的由各省區同人分途催促離京同人回京祇求本院常會可以開成則一切問題俱有辦法辛漢主張由各省區議員推舉二人以上之代表組織代表會負調查維持疏通之責任并將此項辦法通知衆議院主席諮詢有無異議衆請秘書長陳定遠將辛議員所提出之辦法朗讀一遍衆無異議通過主席宣告本星期五即開談話會推定代表衆無異議遂散會 
[衆院延長任期之反響]  
　　商聯會蘇事務所之通電 
　　全國商會聯合會江蘇省事務所諫代電云各報館轉全國各法團全國國民公鑒頃致北京參衆兩院電文曰國會爲立法機關其遵守法律之心當較凡百人民爲尤切本事務所曾根據本省商聯會本年議决案迭進忠告未蒙採納頃聞諸公爲擁護自身權利終身盤踞國會計有提議延長衆院任期爲無期延期之舉如果屬實即爲叛法造法夫以立法機關之份子不惜叛法造法以牽就私人之權利則武人官僚之任意違法更何足責故吾人對於貴院之任期絶對的不許其任意延展者係尊重貴院諸公之人格非有仇於諸公也務請諸公本法行自近之意以身作則爲全國倡所有衆院本届任期扣足三年後即行依法解職一面將國會議員選舉法重加修正一切均從嚴格規定迅催政府依法選舉以免薰蕕雜進之譏而副選賢與能之實臨電廹切佇候明敎等語吾國十餘年來之紛擾均因各方握有權勢之人日日高談法治而事事違背法律故欲解决此項之糾紛當以人人守法爲必要而守法之程序自當以立法機關爲嚆矢查國會組織法第七條衆議院議員任期三年議院法第二十五條議員對於議案有關係本身者不得參預表决今衆院議員因三年任期行將屆滿有提議延長之舉其用意若何姑不必問然把持國會之機關延長本身之任期與關係本身何異關係本身表决且不能參預焉有權力可以提議故衆院延長任期一案無論其能否開議開議後能否通過而我全國國民要不能認爲有效者也茲再重言申明務請一致主持以維法制而起觀感中華全國商會聯合會江蘇省事務所叩諫 
[南京快信]  
　　齊韓兩長昨午在軍署宴隴海鐵路督辦張祖廉段書雲黃以霖朱紹文張福增等均陪席 
　　軍警昨開聯席會議討論省防佈置　 
　　齊督連日與保洛密電往還商維持長江治安計劃 
　　第六師曁三四兩旅現在省招補缺額 
　　旅京蘇同鄕紛電寗垣各巨紳詢問蘇浙現狀 
　　近有黨人在淮揚一帶活動齊督昨抽調駐省第三旅一團開赴揚州等處助防 
　　駐省軍警現已一律調換新式快槍舊槍均繳送軍械局存儲 
　　軍署昨通令各軍隊中伏假滿自本月二十一日起一律照常操演 
　　捲烟營業特稅原定九月一日實行現各縣調查員尙未全數出發大約須展期至十月一日始能實行 
　　外交部通電在京召集外交會議請各省派員温交涉員將親自赴京列席 
　　省署委吳俊年赴高寶查案財廳委胡鳳藻赴金壇會勘水災施廷章會勘江寗縣道靜等鄕災情　 
　　省農會以江南北報告水災已有十餘縣副會長徐瀛特謁省長請飭廳派員分别查勘 
　　韓省長以鹽城縣捕務廢弛境内迭出盜刦巨案昨將該縣知事錢豫記大過一次並勒限嚴緝 
　　警廳籌辦之乞丐收容所因經費問題尙未成立王警廳長與各商董籌議擬仿照路燈籌捐辦法代爲募欵以利進行 
 
 
 

Page 8

 
 
第一萬八千一百三十二號;中華民國十二年 西曆一千九百二十三年八月十九號
星期日 * *   
 
 

Page 9

 
 
第一萬八千一百三十二號;中華民國十二年 西曆一千九百二十三年八月十九號
星期日 * *   
 
 

Page 10

 
 
第一萬八千一百三十二號;中華民國十二年 西曆一千九百二十三年八月十九號
星期日 * *國内要聞二 
[曹吳爲閩川粤索欵電]  
　　保定曹錕電㈠國務院財政部鑒新密閩省善後需欵萬急孫督此次北來專爲索餉迭經催促貴院部迅爲設法籌撥迄今多日仍無切實辦法徒以空言敷衍以致孫督稽留在鄂盼望綦切現在閩南戰事方殷孫督亟待南旋無論中央財政如何困難務祈於無可設法之中特爲竭力籌措縱不能一時措齊亦請先行籌给若干俾其早日回任以維閩局特再電達敬祈查照迅賜辦理併盼見復爲荷曹錕魚印㈡財政部鹽務署鑒統密頃接四川鹽運使周駿佳電稱准劉督軍積之唐師長廷牧函稱我軍百戰之餘需餉非常緊迫地方財政羅掘已窮救濟之方端資鹽稅尙希量撥稅欵俾裕餉糈等因到署並稱此次大戰各軍俱窮不謀救濟之方恐致功虧一簣雖重慶方面鹽餘欵項迭經預提而川南北兩所曁五通橋支所旣無國軍守提恐爲敵人利用擬懇俯念前敵艱難情形廹急轉商部署迅撥鹽餘務使兼顧統籌俾免此支彼絀等因查我軍轉戰日久困苦實深川南北兩所曁五通橋支所鹽餘旣未提取自應接濟我軍儻一但爲敵人利用於大局前途影響實鉅特此電達貴部署務希迅速飭撥以濟軍需無任盼禱曹錕眞印㈢財政部鹽務署鑒昌密頃接杜總司令電稱接京電稱六七兩月鹽餘不日可放但海餉兩月應領之八十萬元竟併爲一月祇給四十萬元等語似此破壞定案且恐久欠之餘必至搖動軍心厦事方亟急待餉糈接濟若中央掣肘事致貽誤大局錫珪一人不能負此重責也務懇鼎力主持切電中央將六七兩月鹽餘一併撥發以符定案而維軍心臨電迫切伏維鑒察等語務請將六七兩月鹽餘照案一併如數撥發艦餉勿令短延以固軍心是爲至禱曹錕覃印 
　　洛陽吳佩孚電㈠交通部吳總長財政部均鑒昌密迭接沈督理來電粤事機有可乘積極進行軍已開動需欵甚急等語查中央前允之十萬元亟須速爲撥發如一次未逮並請先撥半數所餘稍緩再付軍情緊迫萬希鑒允迅辦爲禱吳佩孚江印㈡國務院財政海軍部鑒昌密前經派員赴粤勸導海軍北歸現已接洽就緒核計修船發餉及開拔等費至少需洋五十萬方能離粤此事有關大局應請中央籌欵以利進行惟思財政支絀之際一時籌措不易而遲恐生變故時不可失必須變通辦理方可免誤事機現經商由山東省長兼膠澳督辦代籌抵押且先向商家借墊洋五十萬元以濟急需訂明將來由中央領欵撥還師墊理合電請院部查照備案一面請由財政部籌措撥還以清墊欵實爲公便并乞加電熊省長查照仍盼復示吳佩孚蒸 
[閻治堂不易更動]  
　　洛吳已取消前令 
　　東方時報云吳佩孚以軍令免閻治堂二十師師長後閻治堂心有不甘當向保定請示此項消息至爲秘密不幸而爲京中報界所聞遽予宜布衆口一辭謂保洛分家將自此始保洛要人對此問題亦異常注意誠恐以一師長之任免牽動大局而貽反對者之口實故竭力調停此事欲使此垂裂之罅藉以彌補一方面更竭力否認有此事實其時閻治堂旣得曹鋭之電囑暫緩交代得此護符遂更致電其素相接近之軍隊請求援助適直軍陜西暫編第一師師長胡景翼在鄭州籌備援川事宜得此消息即電洛陽緩頰而陜西軍務帮辦第七師師長吳新田擁一師二混成旅之衆駐在漢中本有取劉鎭華自代之意得閻治堂電後遂致電洛陽力言閻治堂之忠厚斥劉鎭華爲陰險小人勸洛陽勿墮其計而起三秦紛爭隱然有爲閻治堂後援之意而陜南鎭守使劉寳善陜北鎭守使并岳秀亦皆與劉鎭華有宿怨至此均借題發揮爲閻治堂張目洛陽見四周情形如此而保定又不願意遂受津保要人調停令閻治堂暫留軍中自効惟楊旅仍未撤退用以監視閻劉兩方將來結果閻治堂一師必須開拔他處以息閻劉之爭此實意中事也惟曹錕對此事態度則殊妙不可言蓋曹氏始終未對洛陽表示可否惟仍致電國務院爲閻治堂催軍餉是則明白不承認洛陽舉動爲有效也 
[清宮火塲燼餘物品錄（三）] [  尊庸]  
　　清宮火場挖出物品前已報至七月十號爲止茲將自七月十一號起至二十三日止再行續錄如下『十一日』一碎錫一百十斤二碎錫一百斤三銅鼎一件五十斤四銅鼎一件三十五斤五銅鼎一件二十九斤六銅鼎件三十斤七銅鼎四件五十斤八銅鼎六件四十斤九銅鼎一袋六十斤十銅錫等項七十五斤十一銅錫破手鑪一個碎玉碎金一包十六斤十二銅錫等件一百五十斤（以上皆鎔化品）十三蒙古奏摺二件『十二日』一銅錫等項共五百五十斤二銅錫片重一百百三銅錫片重一百二十斤（以上皆鎔化品）四玻璃珠十三個入十三號箱内五代金色銅佛光十件計一小包六過火鑲嵌佛板三十二塊計一箱七過火鑲嵌佛板四十塊計一箱『十三日』一佛像經板二十三塊一袋二佛像經版十七塊一袋三佛像經版二十八塊一袋四佛像經版二十塊一袋五銅等項一百十斤一袋六銅等項六十斤一袋（以上皆鎔化物品）七經捲一袋八火烤經袱共六袋九鎔化銅等項七十五斤一袋十鎔化銅等項一百五十斤一袋十一鎔化銅等項一百五十斤一袋十二鎔化銅等項六十五斤一袋十三火烤經袱一袋十四鎔化佛像經版十九塊一袋十五木胎金漆佛三尊法身不齊十六鎔化金銅等項三斤半十七鑲珠佛像十二塊代木箱十八火烤經袱一袋十九經襖一袋二十鎔化銅等九十斤二十一鎔化佛像經版十四塊一袋二十二火烤玻璃珠石四件二十三錫二十五斤一袋二十四鎔化銅錫等項一百五十斤二十五鎔化銅錫等項一百十斤『十四日』一由香雲亭西殿檢出燒毁經版計裝四袋每袋十五塊二由香雲亭西殿檢出燒毁經版計裝四袋每袋十一塊三由香雲亭西殿檢出燒毁經版計裝四十二袋共四百五十塊四燒毁經袱共十四袋五鎔化銅佛錫等項共三袋重三百十斤六燒毁鑲嵌佛像經版一袋七鎔化銅錫共四十四斤一袋八玉石佛二尊法身不齊九手捲彆子八個内有傷毁一個十雙耳玉鑪一個及碎玉石十二件十一火烤碎玉圭一個十二小銅鈴鐺四斤半十三代金光鑲嵌佛一小包十四鎔化銅錫五十斤一袋十五香雲亭西殿檢拾鑲嵌經版佛像一箱計三十六塊十六香雲亭西殿檢拾鑲嵌經版佛像一箱計三十六塊十七香雲亭西殿檢拾鑲嵌經版佛一箱計三十塊『十五日』一錫一百二十斤一袋二銅錫一百二十五斤一袋三銅錫一百斤一袋四銅錫一百十斤一袋五銅錫一百十斤一袋（以上皆鎔化品）六燒毁經版十四塊計一袋七銅佛一百五十斤一袋八過火經版五塊碎銅一包共一袋九鎔化銅錫碎玉等項一百斤一袋『十六日』一錐把式磁瓶一個殘缺『十七日』一鎔化銅錫碎磁玉等項共五十斤計一袋『十八日』火烤缺磁食水罐四個計一包二鎔化銅錫等項重八十斤計一袋『十九日』因雨停工一日『二十日』一銅錫及銅佛等項重一百斤計一袋二錫片等項重一百十斤一袋三錫片等項重一百十斤一袋『二十一日』因雨停工一日『二十二日』一鎔化銅錫重一百八十斤『二十三日』一鎔化銅錫等項一百廿五斤一袋二火烤殘傷黑玉拱璧一件三雕菊花帶蓋玉瓶一件四青玉雕花帶蓋雙耳瓶一件五雕玉花帶耳蓋青扁瓶一件六雕花青白玉帶蓋雙耳扁瓶一件七雕花白玉山子一件八雕花白玉雙桃一件九青白雙蓮瓣瓶一件十青玉雕赤虎一件十一金蓮玉水池一件十二桃式玉水池一件十三雕花玉酒斗一件十四雕花葵花式水池一件十五帶蓋雕花小玉爐一件十六殘傷雕花雙耳玉爐一件十七長方式雙耳玉池一件十八雕花小玉瓶一件十九異獸玉水池一件二十雕花雙玉桃一件二十一異獸一件二十二玉猿猴勒馬一件二十三玉鳥獸相鬭一件二十四青玉雙人抱瓶一件二十五玉魚一件二十六玉象一件二十七玉游魚戲蓮一件二十八雕花雙耳小玉瓶一件二十九玉槓頭一件帶銅心三十玉小盒一件三十一玉拱璧大小九件三十二殘傷玉拱璧一件三十二玉如意頭三塊一分三十四玉如意頭三件三十五小玉二件玉球一個玉爐鼎一個三十六碎玉盆一件玉吉慶一件玉圭一件三十七殘傷不全玉羊一件三十八殘傷雙耳玉爐一件三十九殘傷玉花筒一件帶蓋四十殘傷玉扇把一個四十一　佛小珠二顆珊瑚二顆四十二銅佛等項一百三十斤四十三天壽華嚴經不全計七十八塊一袋（以上皆火烤物品）四十四銅錫等項共六十五斤計一袋四十五銅錫等項共一百五十斤一袋（以上皆鎔化物品） 
[魯人反對威海衛草約]  
　　昨日（十五日）下午二時山東各界旅京代表李鳴詩朱名焯梁德孝郭恩眩邵寳亮王際唐劉梅齋邵金亮于子源朱徽生等在中央公園内水榭招待新聞記者首由朱徽生報告謂梁如浩與英人協定威海衛接收草約喪失主權舉國同憤凡屬魯人尤深切膚之痛代表等今日特招請新聞界諸君一以報告交涉之實在情形一以懇托諸君在新聞上多多宣傳作强有力之援助俾交涉得獲最後之勝利則山東幸甚中國幸甚又本宣言係根據前次協約茲據最近情形該草約内所謂中西委員者現改爲董事會内中委員中國委員至多不得達五人以上以英委員及非英委員至少以二人爲極限其他各項宣言書内已詳晰說明無須贅述云云旋請來賓發表意見各新聞記者均有意見發表大致均謂威海衛交涉雖是山東一部分之事然究屬中國領土範圍内之交涉如交涉失敗自表面看本屬魯省一方面之利害關係然究關係我國領土主權匪淺今日旣承代表等招待之盛意新聞界同人自應竭力援助云云時已四時三十分遂散會 
　　帮辦接收威海衛事宜陳紹唐頃因此次中英協定條約喪失國權甚鉅特致書梁如浩表示反對原文如下孟亭督辦座右敬陳者竊以接收威海中英協訂條約事關國權應加審愼前閱執事與英委員協訂之意見書計分二十四條内有中國允將劉公島上之房屋地畝等（清單開至二十項之多）無償借與英國作海軍居留操演之用十年期滿後並得按照原定條件（苛酷條件甚多）展期續訂等語當以此等條約不啻將我國最良之軍港永租與英人喪失國權莫此爲甚紹唐良心未泯職責攸關公誼私交不容緘默曾經竭力勸阻並托吳參贊及夏吳兩秘書周施諸評議等代達微忱以冀挽回不料此欵迄未删除且較原訂條件反加苛酷凡有血氣莫不嗚咽紹唐愚戇能無叱咤頃聞山東人民憤懣塡胸公舉代表來京一致反抗足見切膚之痛人同此心明達如公應即翻然覺悟修改草案以順輿情如仍堅執成見不恤人言縱魯省人士可以曲從紹唐本此愛國愚誠誓必出死力抗拒頭可斷此事决不可行務懇我公激發天良取消前議另行妥商以挽國權而保軍港中國幸甚臨頴不勝迫切屏營之至帮辦接收威海衛事宜陳紹唐拜啓 
[臨案通牒提後之魯政局]  
　　濟南通信當臨案通牒將次提出之際正靳雲鶚督魯呼聲最高之時田中玉鑒於四圍空氣之不佳實已預備離魯嗣保曹因某種關係派王用中來濟安慰田氏田之左右又極力慫恿田氏運動留任田見有逈旋餘地遂於日前派參謀長李竟容赴京運動顧維鈞將通牒中懲辦當事人一層極力拒絶茲田氏已得顧之覆函大致謂通牒中懲辦當事人一條關涉國家主權經維鈞據理力爭已有縮小範圍希望鈞座位置可保無虞此事雖出諸傳聞然觀於近來田氏之亟亟調兵遣將剿擊郯城土匪即可徵其無去魯之志矣又據北京歸客云久滯京保之魯長熊炳琦氏雖籌辦大選毫無成績然保曹方面之信用未衰在此政局未定之時决不能放熊氏回魯熊氏廹不得已亦將藉口臨案應與田督同負責任辭却魯長以謝國人至於繼任人物則擬先將代理山東財政廳長改爲實職再發表兼代山東省長命令此種風說濟垣已早有所聞惟尙有一部分省議員極力反對耳 
[魯省女子參政請願團之進行]  
　　魯省女子參政請願團曾於日前假省議會開會研究進行方法適逢陰雨到者甚少故未有何等結果但該團首領王存樸女士并不以此而沮其進行連日奔走各界聯絡同志又得謝香九秦鳳儀王葆廉王綿初隋煥東隋靈璧等諸女士爲之贊助列名入團者已有百二十人將來暑假以後各女校師生返省陸續參加者當不僅此數刻已擬就呈文推定代表預備向省議會請願茲將其呈文稿錄下爲請願事竊維人類日趨於大同法律貴得乎平等女子與男子旣同爲人類即當在法律上具同等之資格享同等之人權此理至明愈久彌著是以二十世紀以來女子參政潮流幾遍於全民界東西諸文明國實行女子參政者有二十餘國之多即在中國湖南省憲亦有男女同有公權之規定其議會中已有女議員足徵女子參政已經世界公認事實具在無待贅言貴會議决制憲籌備有期將來條文之規定關於人民權利一章務懇順世界之潮流仿湖南之成例必將女子公權設法明定其中俾與男子同得與聞政事是則吾省女界無任盼禱者也 
[蘇俄代表喀拉罕蒞哈]  
　　華東通訊社消息蘇俄赴華會議代表喀拉罕君業於今日（十三）下午五時與前日赴滿洲里歡迓之鄂顧問史諮議諸君偕乘專車蒞止哈爾濱維時在車站歡迎者中國方面領袖爲朱梓橋總司令張召棠鎭守使蔡品三交涉員及哈埠各法團代表諸君督辦公所方面爲俞會辦諸人路局方面爲佘局長及阿發那西夫副局長（按阿係霍爾瓦特舊人亦加人歡迎哈人殊以爲異）鐵路公司方面有樸西戈遼夫及利和德諸人此外則有駐哈俄代表波果金及日前來哈之駐京俄總代表達夫堅僑哈工會代表新聞界諸人鵠候於大雨傾盆之下喀拉罕君下車與歡迎諸君一一握手突由歡迎隊中大聲歡呼烏拉烏拉（譯即萬歲）不知起自何方於是應聲雷動車站間頓增活氣旋賓主肅入接待室各通寒暄並由哈埠各法團代表朗誦歡迎詞歷時約十分鐘遂乘汽車於歡呼烏拉聲中馳赴淡果金代表處小住矣 
[洛吳窺粤中之贛邊兵禍]  
　　字林報六日贛州通訊云邇來當局常以不甚可靠之軍隊調駐他邑藉免變生倉卒不知適置其於管理不週之地可以自由行動重禍人民二三日前此間忽接南安急電稱豫兵譁變肆行搶刦當局立於夜半調軍兼程前往但至今猶未接事平之報數日前距赣六十里之某巨鎭有駐兵一隊向紳士勒捐紳士虚與委蛇一面密電贛州求援鎭守使聞報即派兵前往乘其不備先繳其械然後悉數槍斃之目下贛南一帶軍隊積欠過鉅軍心頗不穩定禍變之來恐無已時軍中逃亡頗衆間有緝獲懲處甚嚴聞此間軍隊已奉重行侵粤之令惟鑒於上次受創之鉅多遲遲不願亟進前數星期内吳佩孚曹錕均派人來贛勞軍視察防務洛陽代表携欵數千元因得發餉一月然各軍積欠猶達六月倘曹吳能將積欠悉數發清必能得士卒之死心惟須悉入兵士之手勿遭中飽始可耳據外間謠傳此次洛陽携來之欵發給兵士者尙不及半數自吾儕小民觀之若輩大人物欲求兵士之效忠而不發餉項誠可異已外間有南安豫兵附南之說雖未徵實然亦未必不可能也 
[江亢虎已回廣信原籍]  
　　江亢虎君此次由鄂回贛原籍備受各界歡迎因離鄕井多年急於旋里預定十三日起程故在省僅在省敎育會心遠大學兩處演講一日翌晨廣信同鄕會約江在西園酒樓早餐後即冒雨步行出城十時上華清輪船（立秋後天氣陰沉時復霖雨河水陡漲廣信河小輪可通至弋陽）歡送者有實廳長盧建侯敎廳長胡家鳳及同鄕諸人蔡成勛請盧胡代表送行并派軍警隨同護送並有門生某偕其妻子兒女鵠立河干冒雨走送江預定行程除沿途躭擱外擬在上饒（廣信府治）勾留十日略事講演兼訪問故鄕親友即由玉山轉浙常山赴杭往滬當在半月後矣 
[長沙通信] [  華]  
　　魯滌平最　之調停魯滌平偕唐巘等赴湘鄕後魯部第三旅長劉鉶即來長沙因病向趙請假即日赴漢就醫魯在湘鄕與宋鶴瘐會晤擬將寳慶鎭守使吳劍學召來縣城（吳駐兵於湘鄕永豐鎭）然吳已於十一日應譚組庵之召赴衡故調和會議不能開幕乃以宋魯兩師長名義爲最後之勸告該電十三日分致趙譚徵求同意原文略謂趙省長以武力擁護省憲固屬義不容辭萬一武力無濟將何以善其後譚畏公此來抱定實行其主義無論成敗如何借曰有成而同室操戈之結果湘局必已凋敝將何以實行其主義故無論成敗如何皆於湘局不利爲今之計惟有保全實力乃爲上策庚滌等擬具意見分兩步進行第一步雙方皆停止戰備第二步召集和平會議以軍政要人及在野名流組織之期於雙方皆有利益省憲應如何維護主義應如何實行實力應如何保全一一决策雖結果未能斷言然較之武力終勝一籌等語 
　　謝國光擴充軍隊謝國光在衡州就湘南第一軍軍長並將所部擴充編爲四梯團原有第十三團長譚道源爲第一梯團長第十四團成光曜爲第二梯團長第二十三團劉雪軒爲第三梯團長現任謝之參謀長陳飛鵬爲第四梯團長同時衛隊連亦發出招兵布告衡陽人民將不勝其兵禍之苦矣 
　　林氏赴漢與宋氏病狀林支宇未走前即向人表示謂省憲與和平不能兩全惟有一走避之後果不辭而去譚氏謂林服從中山主義認爲志同道合趙則謂林維護省憲决心亦是志同道合故特派李况松赴漢迎林並書親筆函懇林返湘惟據一般人之觀察則林氏一時决不肯來也至於宋師長見主和無效病乃益劇日昨特電召軍需處長張立本前往湘鄕設法調治株萍鐵路局長王昌學日前往視即勸宋氏赴滬靜養但宋尙未表示耳 
[譚趙開戰前之軍事布置] [  幹]  
　　委任中路總指揮省軍之左翼前敵總指揮業已委定楊源濬中路前敵總指揮一職昨已委任葉開鑫葉旅奉令後刻正凖備一切明後日即將率同第二團及衛戍團向衡山開拔葉部旣開赴前線省城爲根本之地不可不有軍防守爰命原駐瀏陽現移醴陵之鄂軍司令夏斗寅率同方李兩營及衛隊機槍隊各一連到省拱衛省城戒嚴司令一職亦委夏氏兼任因此爲葉旅兼職葉旅旣須離省故委夏氏也 
　　前敵之最近形勢前方形勢以左翼較爲重要早經楊源濬率同第四第十第十一三團向湘東前進現在鄒振鵬所部之第四團已行抵安仁方面昨在草市地方與謝國光所部成團相遇兩方前哨已相接觸趙氏得此消息以攻擊令尙未頒發當即去電制止故湘東一路尙在相持間 
　　雙方籌餉之急迫長沙周知事前奉葉旅令籌餉三萬又奉軍務司令籌餉二萬魯師亦令籌餉二萬此外尙有蔣團長亦令籌撥數千曾召集紳商議决共籌二萬元應付各方面現在尙祇籌得一萬三千餘元擬即以此支配而葉旅又令該縣非籌足三萬元不可該知事無可如何祇得向商會苦求至於不敢回署至省政府方百已决定發行軍用票六十萬元分一元五元十元三種以濟軍需已由某印刷局承印不日即將發行譚組安在衡亦以餉項無着至將水口山礦局由省籌去關發工資之五萬元勒提充餉近又勒向衡陽淮商借欵二十萬一面電令湘南湘西各知事令於五日内改用廣東印花並將十二年田賦提去若干存餘若干造册呈報以便提撥 
　　第二混成旅之編制趙省長决以第十第十一兩團編爲第二混成旅第二十二團亦編入該旅旅長已委榷運局長鄒序彬氏所遺局長一缺將以兩次圈落現代財政司長之周子賢繼任省政府方面之作戰軍隊至此已有第一第二兩混成旅第一第二第四三步兵旅及第一師之騎兵砲兵及省長直轄之衛戍各團矣 
　　清鄕督辦之添設譚組安在衡就省長等職省政府以實力制止軍隊紛紛調動而各地土匪遂乘機蠢動趙氏以其妨礙軍事進行决添設清鄕督辦一職以湘南湘東爲區域昨已令委前任第七混成旅長羅克闓擔任督辦 
[福州通信] [  遂]  
　　臧致平大勢已去 
　　閩省自客歲李厚基一再敗逃後羣雄割據自治軍乘機　起各張一幟閩人無辜而被其荼毒者不可以僂指數臧致平盤佔漳　苛政百出軍政當局以時期未熟姑與委蛇此次臧氏引入李烈鈞後賴世璜蘇世安等到處騷擾致惹起洪兆麟林虎等自雲韶進兵漳　人民之受苦又不亞於興泉矣王永泉帮辦以興泉本海濱要區討賊軍開離省垣後尙以該處爲尾閭其總指揮何成濬常駐於此號稱自治軍多依附名義以張聲勢故謀閩局統一必從收復興泉入手興泉規復矣則必進而注意於漳廈故海軍此次雖完全失敗而王氏又力促所部進駐安海同安等處以佔優勢林虎賴世璜十日來電略謂我軍於庚日拂曉由南靖向漳州進攻激戰五小時敵勢不支向後方潰退漳州現完全爲我軍佔領俘獲軍實子彈無算知注特聞而王之所部第一支隊司令楊化昭十一日亦由長泰來電略云我軍於庚日攻克同安後許部何成濬龔師曾及臧部之耿團均紛向長泰潰退據險死守負隅頑抗化昭當令前敵將士分途進剿激戰一日斃敵營長二員連排長十餘員生擒團附一員俘虜五百餘人奪獲七九快槍一千三百餘桿水旱機關槍十二架大砲六門其他糧𥞊軍實無� 
算現在逆膽已寒喪失戰鬥能力長泰西入海澄東達漳浦爲軍事必爭之區亦敵方咽喉要地長泰旣失四支已刖則廈門岌岌指日可下等語王氏得電以爲乘機規取則收復漳廈不難并語某要人謂治匪之法有標有本殲厥渠魁脅從罔治此特治標之法春間吾曾派諮議薛浩往南洋調查實業情形勸導華僑回國合資開辦工廠此次軍事如能及早收束則挹彼注此減軍費以助敎育化兵爲工修公路以便交通此爲治本正吾所有志未逮者云云雖然此語須待閩局統一後有宏願而更濟以毅力方能見之事實非目下切要之談姑置不論唯駐粤海軍總司令兼援閩海軍總指揮溫樹德曁海軍將佐有眞電來閩洋洋千餘言歷數臧氏汾水一役破爛韓江閩粤搆兵變生嶺表截留鹽餘重釀外交威迫商民苛加捐稅等罪狀并謂現在漳州同安業經貴我兩軍攻克佔領務請嚴令前敵將士會師鷺島以清餘孼云云大有滅此朝食之槪而駐閩海軍艦隊轟擊金門廈門嵩嶼等處雖以陸隊不敢上岸外團出而干涉不得已退回然不數日間楊司令又復召海容應瑞兩軍艦並定安華乙兩運艦楊旅長亦抽調前度未赴廈門之陸隊千餘人定期出發而江元楚觀兩艦及其餘陸戰隊亦擬續赴廈島以爲後援但遲至本月十三日有自馬江歸者謂該艦等尙未啓椗其因風耶抑别有所待耶雖未易預測然臧氏大勢已去如無節外生枝則王氏希望或有達到目的之一日亦未可知也 
[重慶通信] [  歐滄]  
　　二軍注意後方之最近情形 
　　大兵在前線作戰後方被敵人俶擾此兵家之大忌也二軍中左右三路前敵火線上正形勢喫緊而湯子模周西成顏德基三人怱在後方發動意在牽制二軍使不得前進發展趙榮華盧金山楊森諸人因此將前敵暫取守勢調回郭汝棟一部分軍隊協同軍隊同三七兩師併力撲滅後方之敵現在湯子模根據地納谿古宋叙永被二軍克復周西成根據地江津綦江南川復相繼攻陷湯周乃合股下竄攻佔涪州意在阻隔川江下游交通徐圖顏德基鄭啓和打成一片詎料三七師奮力襲擊陜軍黔軍復派隊將梁山渠縣廣安遮斷湯顏周鄭事實上聯絡遂大感困難涪州日來大軍雲集將必有戰事發生可知也 
　　江津在重慶上游之一路黔軍周西成即稱兵於此所有城中大商號堆棧旅館財產器具均損失一空甚有閉門歇業者行旅過境無從覓一寄宿地縣城外各鎭市所受痛苦尤鉅金子場因團防誤與過軍衝突賠償大洋二千餘元廣興場因於雙方激戰時誤傷場上十餘人綦江屬之太公山爲江津到綦江之要地兩軍在該處激戰居民橫受損失者約六七百家至於南川因周軍盤踞稍久所受痛苦尤甚惟有兩事爲南川人民不幸中之大幸㈠該縣團防督練長張茂春率隊保護地方至爲嚴密除不能抵禦周軍外匪徒不敢乘機竊擾地方保全甚衆㈠本年秋收實超過往年歷年產穀每穗僅有 
 
 
 

Page 11

 
 
第一萬八千一百三十二號;中華民國十二年 西曆一千九百二十三年八月十九號
星期日 * *九十顆左右本年每穗多至一百五六十粒以故人民咸感豐收爲兵燹損失之無形賠償 
　　三七師自克復南川後即由周旅委團長劉升榮爲知事李旅長委團長張遂良爲征收局長鄧陳另有一電報捷大槪謂周西成自經我李周兩旅同友軍擊潰後大部向南川退却當令李周兩旅向南川跟踪追擊以免竄擾前接該旅長報稱周自敗退後即與湯逆子模聯合於江日拂曉由木良傘大石堡向我前進經周旅劉團迎頭痛擊李旅長團由雞公岩空殼樹向敵右翼抄擊激戰兩小時敵勢不支遂將大石堡木良傘高地佔領乘勢直追而敵增援隊到扼險死守黃沙坎南儀關一線高地復經周旅由本道李旅由右翼高岩猛烈進攻酣戰三小時連奪九間房碑堊黃沙坎一帶陣地乘勝攻下南儀關敵分向冷水關水江石潰退是日午後五時完全克復南川縣城是役擊斃敵官兵百餘人俘虜十餘人奪獲快槍數十枝輜重甚夥我軍傷亡連排長三員士兵二十餘人敵分向涪陵退現正跟追中等情前來查涪陵爲川東門户該周湯兩氏現經竄踞實妨害我水路交通除飛令李周段各旅協同友軍進攻限日規復外謹此電聞鄧錫侯陳國棟叩魚 
　　數日以來重慶城中到處拉夫向前敵輸運子彈中路資川内江業已開火東路涪州又將大戰北軍黔軍均多將子彈運赴前敵故需人拉夫其夥前日（七號）川東下游總指揮陳國棟將親身到涪州督師聯軍總指揮鄧錫侯第六混成旅長魏楷三師代表衛敬叔等十餘人在陜西街懋記後花園設讌祖餞次晨陳國棟師長即搭蜀亨輪船直赴長壽轉向前敵督戰此數日内重慶城外由朝天門新碼頭等處開拔大批軍船約數百餘隻直開長壽涪陵一帶當時需用橈夫甚多江北縣覲陽門外碼頭渡船橈夫亦拉去數十百名以致兩岸渡船甚少聞渝中當道知周湯殘部意在聯合顏鄭故長壽以下防守非常嚴密駐萬縣之毛支隊長及白旅長已遮斷梁山要道彭水則有賀龍部隊湘軍馮紹麟三千人亦在彭水已編入二軍周軍先鋒曹天全已投降二軍改編一旅祇藍大脚板一股則被因於養老樹汪家山峯頂寺等處重慶下游南岸由陳國棟七師擔任北岸由鄧錫侯三師擔任企圖併力夾擊此第二軍最近之情形也（八月十日） 
[粤局最近之趨勢] [  平]  
　　戰事尙在急進 
　　孫中山以粤局未定不能向外發展大好時機恐致坐失而民黨内部又多爭執黨派之調停軍務之擘畫萃於一身宵旰焦勞僕僕奔走亦可謂鞠躬盡瘁矣當其出巡東江本抱最後决心克惠而後返乃八日忽又回旌考其原因則以外患未平内爭復起不能不和解於其間此中山所引爲大戚者緣黨人中有屬於胡漢民者有屬於孫科者附胡者謂之元老派附孫者謂之太子派此兩派積不相能暗鬭甚烈自廖仲凱長粤元老派再握政權兩月以來亦頗相安不料近日忽發生意見胡漢民有辭去大本營總參議之說而鄒魯又表示不幹中山聞之急急回省加以勸慰胡鄒始打消辭意第兩派水火究非粤福而葉恭綽以交通系加入民黨頗與太子派接近不免爲純粹民黨所不滿日來財廳與財部爭辦造幣廠意見甚深中山原欲藉葉之助整理廣東財政而黨人不諒於此又不知幾費調停現爭端亦已稍息矣惟東江形勢近亦頗爲緊張蓋陳軍爲背城借一計不得不出死力以與聯軍一抗也茲將最近戰况錄下㈠平山之敵滇許兩軍自收復淡水後即貫澈原定計畫向海陸豐進攻以絶惠敵之後路七八兩日聯軍已開隊取向平山進荛師至白芒花十里以外即與陳軍遇雙方在此接觸劇戰兩畫夜陳軍恃有險可守頑强抵抗經聯軍衝鋒十數次敵始退却九日復由平山增到敵軍千餘人在狗尾山附近與聯軍血戰竟日未分勝負是聯軍右翼尙未得手也㈡惠城陳軍被圍匝月近因潦水盛漲冀解重圍竟由城突出聯軍已移高埠乃引之遠離巢穴然後分軍握駐沿江險要將其歸路堵塞一面電致石龍促即派隊趕赴博羅附近協同原駐防軍將之兜擊范石生部據報首率所部出發搜剿陳軍以前後受敵各出死力衝進雙方遂爲最劇烈之戰事日昨帥府並調留省滇軍數千人開赴前敵大軍一到戰爭想必更烈自經此次懲創惠事當易解决矣但查林虎近日忽率全部離去潮梅開往河源必爲援惠之故日前林部擬向閩南發展陳炯明亦有棄惠入漳再圖後舉之意今林忽改變態度豈以惠城尙可自圖耶 
[粤學界歡迎各省代表]  
　　廣州學生聯合會十三日正午十二時假高等師範明遠樓開會歡迎中華學生總會各省蒞粤代表是日到會者有四十餘人由廣州學生會莫燿焜主席宣布開會理由旋由北京代表韓覺民高師代表倫學普等相繼演說將此次總會移粤後之進行發揮盡致迨三時茶會撮影始散席中並由高師學生會主任倫學普　 
佈明早（十四）高師同人亦在此處開會歡迎各代表茲將是日廣州學生聯合會歡迎詞錄下此次全國學生聯合會移粤開會各省代表諸君遠道南來敝會同人尤不勝其感佩更不勝其欣悅爰於今日略貢所見旣以觀迎諸君之來臨亦願以待諸君之明敎也吾國民治革命至今猶未成功者其兩大障礙則國内封建餘毒之抗阻與世界各國之帝國主義之壓抑也前者如袁如段如今日之曹吳皆其餘毒之結晶而陳炯明沈鴻英輩則又其枝蔓所不足道也國際勢力之壓廹一方面於歷來之反革命者則濟之以械彈財力一方面於眞正之革命首領則又百計困阻之使其功不成此徵之十餘年來革命進行之運滯而一一可騐者也有此兩種勢力致中國民治革命之進行至今猶在艱難困苦之境吾人以歷年活動之經騐此後於反革命者之横行與國際勢力之壓迫實宜爲全國一致永續不斷之反抗而於眞正革命之勢力尤宜提携並進如是則學生界之運動始有一定之目標而不致陷於漫無意義之努力也次則今日敎育界之幼穉與軟弱一由外力之困迫一則帝政時代遺下之殘餘猶在敎育界中流毒作祟換言之即今日敎育界之自身猶在力須澄清振刷之境也對於外力之反抗觀於北京同學之驅逐彭允彝對於内部之澄清則年來各處之風潮起伏吾人坦白質直以言之則皆此物此志也今日民治革命之進行固有賴於全國民衆之努力然敎育界之疲軟不振亦實同人之羞此所以與前者並舉而望吾同學界之注意及此也諸君此次跋山涉海不遠而來同人招待不周實深歉仄顧以諸君之勇敢則又不勝其欽服之忱夫南中固爲革命之策源地然時至今日猶在艱難困苦孤軍奮鬭之中此所以深望諸君觀察之餘而明示以周行則同人不勝其感幸之至矣 
　　全國學生會代表王基永趙鶴琴及留日學生代表靳經緯等十三日下午二時往謁孫中山雙方談話頗爲重要茲略述如次各代表請求㈠不可專注重軍事革命㈡宜注重羣衆革命㈢宜注重學生宣傳孫答云（一）我素來注重羣衆革命（二）在此戰爭期内不得不稍偏重軍事（三）民黨現下辦事人才少（四）民黨之有才者死去者有之分裂者有之所餘寥寥希望諸君共圖國事隨介紹内政部總務廳長陳樹人與各代表接洽並請各代表隨時與陳討論一切以憑代達云各代表遂興辭而出 
[皖敎育廳長辭職離省]  
　　皖敎育界派别紛歧此次風潮之起雖由於江暐藉實施新學制大肆更張實則敎育界派别之爭彼此極不相容以致演成今日之局面江暐本民黨分子辦事極肯負責到任之初敎育界因其以往之成績無不表示歡迎迨呂調元蒞任欲撤不能江知位置已固始而就署内改組引用三數親信即敎育界一部分人所散布傳單指爲四奸是也所有設市敎育局併三個模範小學歸該局管理减少第一區各中等學校名額皆此四人之條陳於是又引起地域之爭内幕複雜已極第一區敎育界人士對江暐下總攻擊者自以市敎育局爲導火綫前日三摸範小學開家屬會議多數家屬以皖垣旣未辦理市政何用市敎育局非推翻不可於是羣擁至敎育廳要求江氏打消市敎育局之設置江氏當時勉强答覆允予撤消其實内幕仍在進行緣此案江曾請示呂調元業奉呂氏批准至江暐辭職之前一日呂忽令主管科叙稿咨請部示蓋呂因見敎育界反對甚烈恐被牽及又不便批飭不准惟有咨請部示藉此諉卸江暐聞此消息知計畫失敗此事不能貫澈將來勢必遇事掣肘十五日連晚繕具辭呈送至省署一面檢點行李當晚動身江暐之與呂調元本屬貌合神離至此亦不能敷衍面子呂氏接閱辭呈即派總選舉事務所長胡朝宗赴敎廳挽留胡見江去志甚堅亦未多言隨即折回省署江氏送出胡朝宗當將印信取出交與該廳第三科科長汪開棟委令代拆代行聽候省署委人再行交代囑付畢即與各科長步行出小南門至怡和洋棚（因是日無招商輪船）等候上水船時已夜深十二句鐘矣不一時瑞和船到江氏遂乘划登輪上駛據稱係赴廬山據一般人之揣測現時天氣漸凉何用赴廬山避暑想係至漢口轉車北上江暐走後次日欲謀廳長諸人奔走省署絡繹不絶據傳舒鴻貽頗有欲得之勢呂調元因其非敎育界出身尙未允可一說敎育部僉事洪逵資望尙符呂氏已有電徵其同意不卜確否大約三兩日内當可定奪矣 
[徐州近訊] [  雲]  
　　陳調元在邳剿匪今早接邳縣友人來函云剿匪司令陳調元十日令各隊分途搜索郭營及邳縣警備隊搜長溝許家圩一帶遇匪二百餘名徐營搜程家堰省警備團團附楊冠瀛帶警備隊搜狄溝擒匪數名陳因坐馬不良特電徐州參謀長令火速將大黃坐馬由火車運至三汊河轉送至邳以供乘騎現陳駐節邳北四十里之四户親自指揮一切云 
　　許鎭南解省候訊義人米洛里私販軍火案之嫌疑人許鎭南拘押警局月餘尙未發落茲聞鎭署奉督軍令解省面訊鎭署遂定十七日派員馮某協同警局巡官石立齋帶警八名押許乘是日晨九點半鐘第三次車赴寗今日（十六）下午五鐘鎭署又提許審訊一次七時仍還押候解云 
[蘇浙和平公約簽字消息]  
　　蘇浙兩省紳商爲保全商業總樞及文化中心起見特提出和平公約要求浙盧蘇齊共同宣布與庚子之役東南互保成規後先輝映現聞此項公約經張一　君奔走江浙已得兩省當局同意盧督辦已於昨日簽字齊督軍亦已經正式簽字不日當可宣布至攝政内閣勸告江浙當局電於十七日下午始到達軍務善後處盧督辦尙未答復 
[浙一師校毒案判决文（三續）]  
　　况該被告人係中國社會主義青年團杭州支部之重要分子（證據一）雖該項團體宗旨何在並無圖章可資參考然據該被告人在預審中供稱是研究社會革命意思在打破各階級制度及一切黑暗不平之事云云（證據二）顯係抱有過激思想因受同學除名之刺激突然觸發不平之觀念其出此殘忍手段者不無稍受過激思潮之影響此就犯罪遠因上研究足以爲該被告人敎唆殺人之佐證者六雖據該被告人對於錢畢及俞乃斌之供詞提出種種反證然經本廳調查之結束又大都不能成立茲更分别說明之據該被告人辯稱正月十七日早上吃過稀飯即出學校直至下午方歸安有囑託錢阿利配購鎖匙之事然據錢阿利所供該被告人囑伊配購鎖匙即在是日早間而配就交付時恰在是日下午三四點左右（見第一次預審筆錄又第一次審判筆錄）時間上並不抵觸此其反證不能成立者一又據被告人辯稱十九日晚間俞乃斌與師校學生在三角蕩十五號邵姓家打牌直至天明始散安有在羊壩頭聞伊與俞章法商量下毒之事然經預審推事前赴三角蕩調查據邵姓之妹阿三供稱正月半以後毒案發生之前師校學生祇來打牌一次但至是晚九時即止並無通宵達旦之事（見預審卷二束六六頁）審判中復一再傳喚邵阿三及其兄邵鶴林到庭詰問並與該被告人對質均始終堅持前供（見審判卷七月十六日又廿七日二次調查筆錄）此其反證不成能立者二又據該被告人辯稱廿一日晚飯後即出校用盧緩青年會證赴青年會洗浴浴畢方回有浴簿可查並有同時洗浴善御脚踏車之某車行老板可證安有是晚付錢阿利鈔洋之事然經本廳推事前赴青年會調查正月間之浴簿已不存在祇有各會員之浴室調查表可資參證但查盧緩青之浴室調查表正月間並無洗浴情事（見審判卷七月二十五日調查筆錄）且經傳集善御脚踏車之雲飛車行老板許鎭藩到庭與該被告人對質亦不認有同浴情事（見審判卷同日調查筆錄）則是洗浴一層已屬不能證明即假定確有其事亦不能證明其洗浴恰在交付鈔洋之時此其反證不能成立者三又據該被告人辯稱二十二日下午即至敎育廳與俞章法俞乃斌胡樂樵胡雅庭等同赴西悅來吃晚飯飯後乃斌雅庭樂樵逕赴蒼溪宿舍伊與俞章法先赴皮市巷三號偕同徐白民蔣挺嵩至蒼溪宿舍乃斌等三人同至城站第一樓茶店門口白民挺嵩偕赴他處伊等五人同上樓吃茶茶畢偕往華洋旅館訪友坐談良久始返蒼溪投宿是夜並未回校安有與錢畢同往偷藥情事云云雖在西悅來吃飯一層業經預審推事查實但據蔣挺嵩供稱當日由蒼溪至第一樓茶店門口與俞爾衡分别之時約在八九點鐘嗣後他們是否吃茶不得而知（見第一審判筆錄及預審卷一束一二八頁後）而據胡樂樵胡雅庭二人在預審中均供稱由西悅來晚飯後與俞爾衡分别即回蒼溪與乃斌章法等同赴城站第一樓吃茶又到華洋旅館訪友未見俞爾衡在場直至由華洋旅館返蒼溪住宿時始見俞爾衡時已十二點多鐘（見預審卷一束一七一頁又一七四頁以下）各等語核與錢畢所供是晚九時許同赴理化室偷藥時間上並不衝突蓋胡樂樵胡雅庭蔣挺嵩等不見該被告人之際恰係偷藥之時此其反證不能成立者四（丙）俞章法陰謀殺人部分查該被告人對於參與殺人謀議一層雖亦始終不肯直認但據證人俞乃斌所供事前俞爾衡曾與該被告人一再商量下毒之事而該被告人亦有祇好將砒放入禮拜六晚飯中之主張（證據五）是雖不能證明該被告人何等帮助行爲其爲參與殺人謀議實情節昭然此足以爲該被告人陰謀殺人確證者一况查檢察官所搜得該被告人親筆寫致蔣挺嵩之信稿内有爾衡已不得了法網已難逃我將避赴延齡等語（證據七）（仍未完） 
[杭州快信]  
　　台屬水災善後會迭接臨海黃岩仙居溫嶺四縣報告此次颶風大雨災情奇重定十九日開會集議籌救濟方法並推員查勘 
　　牙帖帶收附捐以充自治經費案杭總商會前日召各牙商開會多數否認現已據情函復財廳撤銷議案以順商情 
　　浙印花處自盧張會委陳景烈接充處長後大裁冗員三十餘人逐月減輕開支甚鉅現决將該處由崔家巷遷至佑聖觀巷某大厦辦公 
　　舊第一師校畢業同學會昨午後在該校大理堂開常年大會到四十餘人議定新學制實行後一中校舊制師範本科畢業者仍得爲會員 
　　杭縣銅業工人推舉代表厲斌華等迭開會議重訂行規十二條呈報備案現陶知事以第三四五六各條罰金及入行費是否向有此例抑係新增已函請總商會查明復核　 
地方通信 
[蘇州]  
　　工專校舍改造樓房城内三元坊省立工業專門學校以新學制規定學級甚多原有敎室不敷應用現已呈奉省署核准就滄浪亭南北二校舍内所有舊屋一律拆卸改造樓屋以資備用已於日内雇匠興工聞其承攬内有定期完工之條件 
　　高審廳調升書記官長高等審判廳傅書記官長因事請假遺缺由朱廳長委吳縣地方審判廳書記官長李兆銘升署遞遺地廳書記官長一缺由該廳會計科書記官胡宗宿兼代 
　　委任泰興銅山承審員江蘇高等審判廳委任張天健試署泰興縣副承審員暫派曹運鵬署銅山縣承審員 
[常州]  
　　縣敎育會籌備會紀縣敎育會於今日（十九日）開成立會籌備主任以尙有生要問題亟須討論爰邀集各籌備員於十七日下午三時在敎育局開籌備會由過漢秋主席議决各事如下㈠提議縣立師範新畢業生及女師範附屬主事入會問題議决查部定章程會員入會須在選舉前兩個月報告現在時期已過須下次再行加入㈡提議何棟華王祖述辭收費員職議决一致挽留惟事務繁劇應加派三人㈢提議開大會順序議决（甲）鳴鈴開會（乙）報告籌備經過情形（丙）通過會章（丁）選舉職員（戊）討論進行事宜（己）提議開會日收費時間及地點議决午前在縣敎育局午後在縣學内至開會前截止至五時許散會又聞縣立各校長以外間仍有傳聞此次縣敎育會選舉有以金錢賄選會長殊於敎育界人格有關乃亦撰發宣言書（文長從略）通告各界主張正義 
[南通]  
　　縣紳請撥水利費張紳嗇菴昨致督軍省長電略謂南通水災風災相繼爲虐保坍會與水利會先後迭呈昨與縣及各團體同視沿江災狀僉以十五大汎及八月兩汎迫促萬急壞堤之須亟培壞楗之須亟救非一星期晝夜施工不可而欵無可更挪工不能稍待實爲狼狽惟有懇請即飭財廳於福利公司後批應繳十五萬内先設法以二三萬早晚即撥設不足數即分兩期撥亦可用以指借伏乞鑒允電復以保垂盡而備非常云云 
　　廳委敎育指導員縣敎育局昨接縣轉敎育廳訓令委派鄒楫爲師範敎育指導員邢局長業於十七日分函兩師範查照矣 
[鎭江]  
　　電省促催召集縣議會丹徒市議董兩會於銑日電韓省長略謂本會奉令恢復已於八月一日成立惟縣議會因恢復問題發生爭執曾由翁知事先後據情呈請解釋並奉令查復奪在案查正式縣議會奉令組織因爭選議長未定嗣省長在巡按使任内曾於二年十一月十二月迭令召集速選在案據此正式會成立臨時會即應銷滅今因此點爭執長此不决殊於自治進行有礙茲特據情電陳乞賜依法令行丹徒縣知事轉令該會尅日召集以崇法令而促進行云 
　　市議會訂期選董丹徒城廂市議事會已於八月一日開會成立十五日市總董錢紹庭病故出缺各節已誌本報茲聞該會已訂於八月二十日上午十一時爲補選總董及名譽董事之期至正副議長亦訂是日補選刻已函知各機關及各議員矣 
　　校長醫士訟案終結鎭埠省立第六中學校呂濬與西醫魏誠之訟案迭經傳訊已誌本報日前（十六）庭期呂魏均到庭由刑庭丁推事審理錢檢察官報告本案起訴之理由畢由魏之代表律師李康宇根據刑事訴訟條例謂呂所提控妨害職業案不應成立檢廳方面亦不應受理呂則謂當日係奉韓省長函約赴省列席敎育會議被魏在路阻止未能前往以致延誤要公實有妨害職務之罪請求庭上公判當由丁推事略加詰問謂本案認爲辯論終結定八月二十三日宣判云 
[揚州]  
　　所長呈廳辭職江都敎育局廳令縣署限於八月一日成立乃胡勸學所長因積欠敎費無着迭呈縣署辭職未准現以開學在即點金乏術除再向縣署聲明辭職外特事請敎廳辭職請即飭縣遴委賢員薦任以免遺誤敎育云 
　　縣會開會紀要江都縣議會十六日下午開常會出席議員三十四人㈠議决遷移會址於舊皇宮㈠議决緩辦户籍爲消極的抵制外縣人員爲主任 
[海州]  
　　橫溝防軍幾遭匪襲海州西鄕橫溝地方向駐陸軍一營營部昨日夜間突有匪黨二百餘人由高糧地中潛來擬於天明時襲攻防營及至莊外忽有婦女六七人正向田中劈高糧葉子一見匪等乃返身奔逃匪疑其向營報告遂開槍追擊當斃婦女數名迨營兵聞警出發匪已遠竄矣按海屬西鄕之匪股數甚多大小不等有名竇二墩者約有槍三百餘枝刻下海州城門傍晚即關大有風聲鶴唳之象 
[湖州]  
　　陳知事調解罷織工潮吳興陳知事鑒於綢廠罷織風潮相持瞬逾半月若不設法解决難免節外生枝昨特出示排解略云查廠家與織工有密切互助之關係理應互相體諒安可故意堅持此次罷工相持多日非特廠家血本攸關且織工以工爲生尤感痛苦理應明定辦法以清隱患今工人所藉口者無非因米珠薪桂本知事爲息事寗人起見仿照杭州織工成例工價仍定每尺大洋六分嗣後不得任意增加至飯資從前每人每日僅貼一角二分現在漲至一角九分工人方面未免吃虧太甚此後織工仍貼一角二分餘歸廠家負担依斯辦法誠於維持商困之中兼寓體恤工艱之意爲此出示曉諭仰各廠工人一體知悉爾等須知煽動罷工釀成禍端法網　嚴豈容輕試嗣後務須各安生業遵守所定辦法照常工織不得再有故意罷工情事發生倘敢故違則係無理取鬧定當拘案嚴懲 
[嘉興]  
　　平民夜校之開學嘉興縣敎育會商會農會等各法團因謀敎育普及起見特籌集經費興辦平民夜校俾一般失學之人入校就學以增智識現已籌備就緒决定城内外先設四校其校址已分别勘定第一校設在集街縣立小學校第二校設在南門外南湖學校第三校設在北門外殿基灣月洲學校第四校設在城中北大街交際社定於陰曆八月初七日開學以四個月畢業無論老幼均得報名入校現已在招生矣 
　　審查地方公欵公產縣參會於十日成立所有地方公欵公產已由管理委員屠善生移交於該會出納員汪以鈞收管現議會方面以公欵公產關係至重特推定議員吳寳桂等五人逐欵清查以重公欵現悉手續方面先由參會審查再由議會清查以昭鄭重 
　　拆除城垣近訊拆除東門越城城垣工程已竣十分之九本月終當可告竣惟拆城後之築路規劃當由參會擬具辦法經議會决議後方可興工至拆城主任尤君聞將於工程完竣後即行卸職云 
[杭州]  
　　暑期學校最後會議昨日（十七）上午九時浙江暑期學校由校長張　聲君召集七團體在校内開會解决經費與證書方式當時到會者敎育廳代表張　聲省垣中等以上校長會議代表王卓夫何柏丞敎育會代表李俊夫張乃燕杭縣小學校長會議代表羅迪先杭縣公署代表謝印山杭縣敎育會勸學所代表未到暑校事務總幹事許漢章書記薛乃實公推張　聲爲主席薛乃實爲紀錄㈠討論經費問題許幹事報告不敷約一千四百元張乃燕因前星期舉定校長後個人捐欵百元取銷向外募捐事亦不擔任當由長　聲王卓夫何柏丞李俊夫羅迪先謝印山諸君討論由七團體分行捐募先由張校長墊洋千元再推李俊夫代表至督辦處王卓夫代表至省公署財政廳各處捐募補還張校長次討論證書問題公决用七團體聯合設立暑期學校名稱由校長具名負責附印主任幹事張李二名由敎廳加印郵寄各生散會時已十一時矣 
 
 
 

Page 12

 
 
第一萬八千一百三十二號;中華民國十二年 西曆一千九百二十三年八月十九號
星期日 * *   
 
 

Page 13

 
 
第一萬八千一百三十二號;中華民國十二年 西曆一千九百二十三年八月十九號
星期日 * *本埠新聞 
[蘇督長覆江浙耆老電]  
　　江浙耆老昨接南京齊督軍韓省長覆電云上海成都路廣仁里一五八二號馮夢華先生曁長季直先生唐蔚芝先生段少滄先生黃伯雨先生仇淶之先生魏梅蓀先生朱古薇先生盛薪傳先生徐博泉先生沈冕士先生張讓三先生吳佩璁先生均鑒眞電敬悉熱忱宏願敬佩良深查蘇省保境安民宗旨堅定本月覆滬杭甬等處總商會魚電曁上月復滬總商會有感等電業就鄙意鄭重聲明諒邀鑒及茲承諄囑益當竭盡棉薄以求貫澈宗旨責任有歸地方至重公誼所在何可或渝諸公當代耆賢衆流共仰維桑敬止流澤孔多尙祈時錫箴言藉匡不逮臨風引領瞻企無量齊燮元韓國鈞删 
[徽寗同鄉開弭兵大會]  
　　徽寗旅滬同鄕會昨發請注意七月初八日弭兵大會之通告云徽寗旅滬同鄕諸公鑒迭據報載馬聯甲將移重兵駐於徽兩屬此事關係桑梓安寗本會前曾通電阻止乃近日形勢愈緊四方軍隊已紛紛遣調不久即集中徽寗查徽寧兩屬伏處深山向稱安謐且自洪楊以後地方未受蹂躪此次忽爲衆矢之的瞻念前途不寒而慄哀我鄕人恐不免受洪楊時之荼毒矣同人等雖遠離鄕井關於桑梓安危未能漠視江浙人士且有弭兵運動徽寗同人利害毁膚何忍緘默旅滬同鄕特定於陰曆七月初八日下午二時在斜橋徽寗會館開徽寗同鄕弭兵大會討論對付方法庶免一旦禍發不可收拾凡我同鄕務祈撥冗光臨發抒偉見事關鄕梓安危幸勿漠視除登報佈達外特此通告敬請努力 
又快郵代電云安徽省内各公團各同鄕會各報館各學校各鄕老均鑒迭據報載馬聯甲移駐重兵集中徽寗此事不特關係吾皖安危抑且牽動大局敝會前曾通電阻止乃近日形勢愈緊四方軍隊已紛紛遣調查徽寗兩屬伏處深山向稱安謐且自洪楊以後地方未受蹂躪此次忽爲衆矢之的瞻念前途不寒而慄哀我鄕人恐不免受洪楊時之荼毒矣竊馬氏禍皖數年吾民痛苦已極近復擴張軍備擾亂地方一方又勾引外兵入吾皖境似此違背民意甘爲戎首必使吾八皖人民陷於萬刦不復之地喪心病狂至於此極言念及此曷勝僨慨江浙人士爲促進和平起見已有弭兵運動吾人利害切膚豈容漠視敝會爲大局前途計爲桑梓安寗計已集合旅滬徽寗同鄕發起弭兵大會抱佳兵不祥之旨作一勞永逸之方惟恐杯水車薪無濟於事所賴羣策羣力奮起直追時機急迫刻不容緩尙祈一致進行共保祖宗廬墓臨電憤激不勝迫切待命之至徽寗旅滬同鄕會嘯 
[地方公團聯合會開會未成]  
　　本埠南北各公團昨假羣學會開二次會至六時僅到閘北地方自治籌備會滬北市敎育會中華公義會等三團體代表其餘團體忽均不到會故未開會云 
[昨日放洋之赴美學生]  
　　乘克利扶輪總統號 
　　昨日（十八日）下午二時半有自費男女學生十二人乘克利扶輪總統號放洋赴美留學其船位均由寰球中國學生會游學部代定其他出發事宜亦該會代辦内中有黃韻苕黃韻松兩女士係黃伯惠君之妹各生均於上午十一時在新關碼頭上小輪擺渡至楊樹浦黃浦江中心登船前往送行者有朱少屏許兆豐及各生家屬茲將各生姓名籍貫等錄後 
錢豐格女士　浙江　中西女塾　ＴrinitzCollege　敎育黃韻松女士　江蘇　同上　　　同上　　　　　　　　　　　　　醫科黃韻苕女士　同上　同上　　　同上　　　　　　　　　　　　　商科黃季玉　　　同上　　　　　　未定　 
戚毓芳　　　浙江　東南大學　嘉省大學　　　　　　　　　　　女科沈宗瀚　　　同上　北京農專　喬治愛農業大學　　　　　　　　植棉涂元檀　　　湖北　北京大學　芝加哥大學　　　　　　　　　　政治經濟𨳐之寅　　　江蘇　同上　　　哥倫比西大學　　　　　　　　　經濟賈元亮　　� 
詹天覺　　　江蘇　同上　　　意理諾愛大學　　　　　　　　　未定熊保丰　　　湖北　同上　　　同上　　　　　　　　　　　　　未定田培業　　　山西　同上　　　未定　　　　　　　　　　　　　電氣工程 
[省署覆縣議會聯合會電]  
　　縣議會缺額逾三分之一　須補選後開會 
　　江蘇省長公署代電（第一三八號）云上海縣沈知事轉江蘇縣議會聯合會覽江代電（原文見四日本報）悉查元年暫行縣制第十四條載議員因事出缺已逾定額三分之一者應即補選換言之即以三分之二爲議事會議員法定最少之人數若再缺少組織便不完全即係不能成會且證以縣制第六條分配各區議員額數每區至少必出一名之規定是缺額逾三分之一各區所存議員甚不平均尤屬不能成會縣制第二十四條係規定半數以上到會得以開議非謂半數以上組織即爲議會成立機關以組織爲首要觀於縣制第十四條應即補選之規定不補選即不能開會之意已不啻溢於言表本署迭次解釋應俟補選後再行開會云云自係遵守法制愼重議政起見並無錯誤至謂解釋法理自相枘鑿一節查上海沈知事代電請示可否先行開會抑先行補選本署就其來電酌奪令先補選後再開會原文具在並不枘鑿自無庸予以更正即希知照省長韓删印 
[發還縣議會文件之答復]  
　　上海縣議事會前函縣公署請發出鈐記案卷器具等件昨（十七日）沈知事發出第一四七號公函答復該會文云逕啓者接准台函以貴會停辦時所有鈐記案卷房屋器具雜物等件請查原案檢齊發還等因查民國三年三月間奉省令停辦自治函准貴會將辦理結束事項印刷清册函請派員點收經洪前知事派員接收除將鈐記繳縣彙銷外所有縣會卷牘圖書器具欵項簿據等項連同清册一併令發上海縣地方欵產經理處按册點收接管旋據該經理處函報於四月一日按册點收無訛妥爲接管在案現在旣奉省令恢復自治所有前項卷牘器具等件自應全數發還以資辦公准函前因除參議兩會鈐記已經洪前知事任内截銷無從發還應由縣呈請省長刋發外其案卷房屋器具雜物等件現已令知上海縣地方欵產經理處查照案按册逕交貴會接收具報除令知外相應函復即希查照云云 
[留德學習飛機者將回國]  
　　廣東籍之譚官林君 
　　譚君官林廣東人年二十三歲近已留學德國將三年民國十年赴德在Ｊunkers飛機廠實習作工研究如何自造飛機民國十一年完畢於各項頗有心得遂獲該工廠保証書一紙今年春季起學習飛行半年餘現已得飛行文憑並得德國國家証書准許在德國境内自由飛行上月（七月）二十八日已乘Ｗesser海輪由德回國因有家事及飛機事將先至廣東一行德國Ｊunkers飛機廠廠主約譚君明年春間再赴德一次並將與德國飛機師同飛行至中國開通遠東及歐洲天空路線使旅行者及書信等將來益增便利譚君回國後將由廣東來滬盤桓云 
 
[譚官林君駕駛飛機時之攝影]  
[吳淞鄉議事會正式開會紀]  
　　吳淞鄕昨日下午二時開正式議事會到者議長朱水澄及議員等共計八人由議長發表議員缺額一人可毌庸補選現照縣參事會定各市鄕於本月二十日一律成立待届九月一日開始調查選民云 
[寳山縣敎育局董事會紀]  
　　寳山縣敎育局昨日上午十時開第一次董事會到者董事袁希濤邱書畦朱鶴臯李壽朋嚴汲蓀顧鴻儒王德昌及局長袁希洛當經推定顧鴻儒爲主席提議案件如下㈠本局施行要則案㈡本局本年度預算案㈢本局辦事細則案㈣劃分學區案討論結果關於第一三兩案條文均有修改大體通過第二案照原文通過第四案議决由局附加說明並支配敎育委員俸額辦法呈縣請提交縣參事會議决復到施行其臨時提議案計二件㈠提議董事會會議細則起草案議决推定朱鶴臯王德昌一君爲起草員於下屆會議時提出討論㈡提議推舉經濟董事案議决推定邱書畦顧鴻儒二君爲本局經濟董事議畢已四時矣聞縣參事會以劃分學區關係重要定明日開會公决云 
[國會辦事處復商總聯會函]  
　　答復議員到滬實數 
　　國會移滬集會辦事處昨復美倫里商界總聯合會函云敬復者接奉貴會函開於本月十二日常會提出監督南下議員問題議决案及先向本處函詢到滬議員實數並籌備經過情形等因據此仰見貴會關懷時局督促同人共謀國是欽佩良深承詢各節現在議員實到人數已達四百餘人尙有遠道已經首途者日内亦陸續可到足滿法定人數日來籌備議場及種種設施須於下月方可開會相應函達請煩查照爲荷更有進者南下同人深望時錫明敎俾便遵循留京同人諒貴會亦必所計及也統希亮察實紉公誼 
[關外議員俱樂部籌備妥洽]  
　　東三省國會議員前議組織關外議員俱樂部茲悉此項俱樂部包含蒙古在内連日經李希蓮等起草章程規劃進行已有眉目昨日已將章程通過推定李希蓮爲總務主任餘如交際會計文牘等幹事則由各議員分别認定一俟官廳批准即正式開成立會云 
[鄂匪大掠皂市鎭之外訊]  
　　波及敎會產業　幸西敎士無恙 
　　大陸報云昨接漢口十七日電稱星期四晨間匪掠離漢七十里之皂市鎭擄去華人二百以外倫敦會醫院及敎會產業俱燬於火僅愛爾蘭天主敎堂巍然獨存華德神甫及美克胡神甫初疑被擄嗣於午後尋獲始悉二人乃於事起時匿鎭外敎民家鎭上民居全燬於匪防兵事前與匪接戰陣亡八名匪衆挾票刻已竄回荆山巢穴漢口英總領事接報立向交涉員嚴重抗議漢口管理倫敦會事務之務之韋爾遊氏方在香港巴德生氏刻在牯嶺避暑日内將返皂市調查擄刦情形云云按皂市匪案本埠聖芳濟學校之福敎士得訊最早電内稱華美兩神甫均失蹝疑被擄長老會產業悉燬幸西敎士無恙華人遇害者甚衆鎭上已無一値錢之物嗣倫敦會書記史敎士亦接同樣電報稱西人均無恙皂市附近宋河鎭天主敎士福開森神甫以病假回國新自漢抵滬將於今日乘箱根丸赴歐昨語記者云皂市之耗固可震驚然亦在意料之中蓋該處遍地皆匪日前意敎士梅神甫被擄之處離宋河鎭不過三十里梅被擄二日後余即接其來函索衣服食物謂匪索贖欵一百萬元渠年逾六十恐不能生還云云目下鄂北各敎堂皆極危險幸西敎士多往外埠避暑云 
[田桐致湘議會電]  
　　湘憲產自兵權　宜乎軍人護憲 
　　衆議院議員田桐昨爲湘省護憲事致湖南省議會電其文云長沙省議會諸公鑒人權勝利之結果以之相約者謂之憲兵權勝利之結果以之相約者謂之令根於憲者雖有令而令公根於令者雖曰憲而憲私近者湘中有故貴會主張護憲省憲問題桐在國會别有主張姑就湘中憲法以問諸公湘憲產於人權耶抑亦產於兵權耶產於人權宜乎人民護憲產於兵權宜乎軍人護憲立法之地不可以稍蒙受命之嫌國會省會同一轍也謹與諸公共勉之衆議院議員田桐叩篠 
[旅滬湘人討趙救亡團成立紀]  
　　昨（十六）旅滬湘人假輔慶里開討趙救亡大會到者八十餘人以工學界份子爲多公推蔡壽民爲主席謂今日開會是履行前日改造湖南同志會之議决案刻下吾湘問題危險已極罪大惡極之趙恒惕至今猶野心不死一般猪仔議員尤助紂爲虐遣將調兵乞援北方軍閥不惜糜爛桑梓尙將上犯下行有名無實之假省憲作搪塞欺人之具實屬痛心已極凡我旅滬湘人宜主持正義有所表示請各位建議云云嗣請新由粤歸之邱其報告廣東消息邱謂粤中同鄕不下數萬對於趙氏平日之施行苛政慘殺黃龐已深惡痛切自六一案發生趙氏仇民媚外諸同鄕尤以爲救湘救國非去趙不可故有旅粤湘人討趙救亡團之組織已有多次表示結果尙有謝某陳式盛易克芳等發言結果議决下列辨法㈠電斥趙氏即日去職㈡電吳蕭不得派兵入湘㈢發表討趙宣言㈣通電數趙氏禍湘之罪㈤派人赴京漢聯絡一切組織總務文牘交際理財四股辦事至下午四時始散會 
[厦門戰事之福州電訊]  
　　國聞通信社云本埠政界某要人昨得福州十七日來電云省軍楊化昭團銑（十六）日佔領同安傳席珍團同日估領劉五店黃大偉部張毅旅篠（十七日）晨抵灌口厦門在包圍中臧致平電王永泉仍從和平解决免地方塗炭厦門戰事即日可結束云 
[杜錫珪借欵接濟閩海軍]  
　　南京海軍總司令杜錫珪前接福州練習艦隊司令楊樹莊電稱現在閩中軍事緊急需餉孔亟務懇速籌現欵數萬匯閩濟用等情杜氏得電後以財部久未匯欵所欠各艦隊軍餉爲數甚巨閩省刻値軍事倥偬餉糈最關緊要當向齊督商借洋五萬元匯閩濟用其駐泊長江上下游之各艦艇餉欵現在尙未籌得故未發放云 
[閘北水電問題之昨訊]  
　　實業廳催結估價　各公團促省委來滬 
　　閘北水電問題各方聚訟多時迄未解决省委劉鍾璘去滬後雖經閘北各公團迭電催促亦未公示解决辦法昨日有電致總商會亦僅催速將水電廠估價辦畢電云「上海總商會方副長鑒關於閘北水電廠估價事宜迭准函送各工程師會議紀並由敝廳函請轉商迅速進行在案現計爲期已久省署極盼從速解决務請轉催各工程師趕緊估結並將預計結束之期先行函示是爲至荷江蘇實業廳篠印」惟閘北公團聯合會以大會曾議决七日内不解决即停付水費深恐釀成事端昨又電促劉省委尅日到滬宣布辦法其電文云「蘇州關劉監督鈞鑒前上齊電未蒙賜復省署批駁六條辦法堅拒民意衆情大憤文日大會議决七日内不解决停付水電費雖經馮廠長迭次來會勸解空言終屬無補事機急迫極盼早踐前約尅日來滬宣布解决辦法否則釀成事端公團不能負責謹電上陳佇候駕臨閘北公團聯合會叩篠」 
[閘北水電案告發之理由書]  
　　單毓斌等共同損害省收入之告發案 
　　閘北水電事宜閘北各公團代表業向地方檢察廳呈訴案内關係人單毓斌金其照共同損害省收入未遂各情茲錄原告發人所呈理由書如下 
　　爲告發單毓斌等共同損害省收入未遂一案補具理由書事本案被告人單毓斌金其照共同損害上海閘北水電廠之收入以圖利淞濱電力公司未遂之所爲告發人已於本年七月十六日具狀告發又於八月十一日簡叙事實續狀陳訴各在案茲將證明該單毓斌金其照共同犯罪各點列舉於左查本案被告人單毓斌金其照是否共犯刑律第二十九條前段及第三百八十六條第三百八十八條之罪第一應審究有無共同實施損害閘北水電廠之收入以圖利淞濱電力公司之事實爲斷第二應審究閘北水電廠在實際上曾否受有損害淞濱電力公司在實際上曾否受有利益爲斷茲爲陳述便利起見分别說明之證明單毓斌金其照確有共同損害閘北水電廠之收入以圖利淞濱電力公司之事實（甲）單麟斌犯罪部分（子）犯意之證明查單毓斌自民國六年任閘北水電廠廠長後深悉該水電廠於電氣一項之收入歷年獲利極優尤以在滬寗鐵路路軌以北之區域爲最（見江蘇省議會之調查報告載在十年五月九日省長訓令）試以輸電區域論該水電廠所繪營業區域圖在滬寗鐵路路軌以北之區域較之在滬寗鐵路路軌以南之區域範圍寛大已歷四倍之譜將來市面發達更可推廣至淞滬鐵路路軌以西曁路軌以東直達江灣吳淞各鎭營業區域絶無限制（有閘北水電廠營業區域圖可以爲證）更以電氣價格論該水電廠自身並不發電所用電力悉係饋自英工部局之電氣且該水電廠收取用户之電費與水電廠繳納與英工部局者高出三倍以上將來用户日多所獲利益異常優厚（有閘北水電廠與英工部局所訂購電合同與水電廠收取各該用户之電費價格表可以調查）該單毓斌因是起意虚設淞濱電力公司（未完） 
[北山西路西人毆傷米廠夥案]  
　　北山西路唐家弄兩商聯會爲會員萬森米廠報告無故被毆傷協理夥友事特於昨晚八時開緊急會議到者五十餘人公推朱堯臣主席王再甦紀錄主席先請萬森代表報告被擾事實後當由幹事張振遠報告謂十六日晚十時許本會據萬森米廠來人報告後即經實地調查（詳見後函）同時又據葆昌棉紗字號夥友報告該號寄宿舍中亦被人翻箱倒篋又據陳公茂花衣號報告亦遭波及以其突如其來均莫名其妙事關商業治安理應澈究故昨日該號請許理律師函致匯司捕房查詢究竟一面報告嘉穀堂外鄙人即以本會代表資格面告華顧問吳蘊齋君吳君亦以事關租界治安力主澈究並許以非正式態度向當局陳述冀其注意云云旋有葆昌棉紗號际公茂花衣號代表報告謂陳公茂已請牛門律師查究主席歸納衆意提付討論經黃潤甫周蓮翹陳少廉蔡增輝曹雲程等相繼發言詳密研究均認爲與商業治安大有關係决議依法澈究一面函致華顧問許交涉員存案如第一步交涉得有圓滿結果無容置論否則繼續進行旋即散會茲錄其致華顧問函如下 
　　納稅華人會執事先生轉華顧問先生大鑒竊敝會會員萬森米廠經理李喬蓀來會報告謂無故被擾傷及夥友謹請顧問先生依法保護向捕房交涉以安商業茲具事實節略如左萬森米廠開設北山西路一四九一號門牌經理李喬蓀八月十六日下午七時三十五分突有西人多名不知何故在該廠棧房叩門（棧房在德安里三弄一四九五號）時老司務等尙在廠中工作祗有看守棧房者一人聞叩門聲甚緊即由後門兜至前門察看見叩門者西人三人乃奔告號中副經理趙伯康趙即遣學徒持鑰匙往開棧房之門而廠中突來五六西人先後入門不問情由舉棍亂打波及買客副經理亦被掌頰牙血直冲右臂棍傷青紫重傷者二人一即小工徐阿坤擊破頭頂血流項背一即飯司茅少餘擊傷兩臂左臂不能舉動右臂青紫起塊輕傷者三人一小工戚正富一小工王必高一夥友陸堅田該西人等又復自行登樓遍搜臥室再在棧房樓上搜查開看夥友魯其昌箱子一只見毫無違禁物品乃悻悻相率出門而去廠中一面派人抄錄該西人所乘汽車號碼有六輛停在北蘇州河路三輛停在本路東來五金號門口第一輛黑色汽車中停貨車最後一輛號碼雖已抄錄與其餘六號混雜不能確指何車何號當派人報告匯司捕房重傷者經捕房車送同仁醫院務請顧問先生體念商民俯賜察核不勝迫切之至云云（該會致許交涉員函大意相同茲不備載） 
[虹口菜塲食物攤風潮昨訊]  
　　攤户催問工部局答復 
　　虹口蓬路小菜場食物攤户改遷風潮紛擾多日迄未解决日昨各攤户要求將下層攤基原有位置暫時保留曾經華顧問將此意轉達工部局總辦羅君羅君允於會見衛生課西員後正式答復惟迄今尙無回音各攤户以小本經紀停業日久生計斷絶故昨又至華顧問處請求從速催取回音故華顧問吳蘊齋袁履登兩君明日又擬往工部局會商此案云 
[國際律師協會中國代表消息]  
　　代表活動之狀况　十九日啓程返滬 
　　此次國際律師協會開會於菲列濱之馬尼剌我國各省律師公會推舉之四代表何世楨博士（上海與蘇州）陳應榮博士（北京）沈爾喬君（杭州）鄭澹明君（福州）於本月二號登輪赴菲已誌前報昨得來信謂所乘克力夫蘭總統號於九號上午抵馬尼剌至碼頭歡迎者甚多中有我國駐菲領事及菲律濱律師公會會長下船後即由菲島律師公會備汽車送至馬尼剌旅館晚間哈定根將軍（菲島律師公會會長）又來旅館拜謁酒宴暢談而散 
　　十號爲前美國總統追悼會之期中國代表方面推定何世楨陳應榮兩博士與會國際律師協會定十一號晚間正式開會是日早間各國代表須先集合於菲島大理院届時中國應有代表致答辭已推定陳應榮博士主任其事至晚間正式會中國代表致答辭則推定何世楨博士担任之正式會共開四日四代表擬俟閉會後略事休息於十九日起程回國大約二十三日即可到滬云 
[市民大會今日開歡迎會]  
　　由排日貨進爲提倡國貨 
　　本埠市民大會召集各省代表研究進行方法定期於今日午後一時在總商會開歡迎各省代表大會茲悉其已到代表有蕪湖王赤華河南田少農留日學生代表湯志先潘庭幹重慶李問熙湖北王先庚譚奎仙李錦章北京張笙階星加坡張志和等云 
[日本破獲誘騙華工赴日機關]  
　　日領事勸華工勿再受愚 
　　自日政府迭次送還華工回滬後各地無業工人仍多暗中渡日昨聞日總領事據報已在東京門司等處破獲誘騙華工渡日工作之機關數處其中主持此事之中日無賴多人業已就獲據供彼等誘騙之方法係串通日本各地煤礦礦夫在各處設立招用華工機關派人至中國温州等處招雇無業工人動以大利誘其赴日臨行并每人借予現洋一百元以避日海關檢查官之目抵岸後將餘欵追還并將其工資逐日扣回所定利金每百元抽取十元其他手續費約計數十元是以歷來經營此事獲利頗巨惟近來日本内地工人多無工可作華工尤爲困難故華工登岸後多不能繳清欠欵因之其奸謀遂終敗露云現日領事署已將此中事實轉告各華工勿再受愚云 
[日海軍武官赴寗]  
　　日政府特派駐滬武官杉阪因蘇浙風雲緊急於前晚（十七）十一時乘車赴寗謁見齊督軍詢問時局問題并有東方通信社記者波多博氏同行杉阪等已於昨日下午回滬云 
[日本新總領事參觀公廨]  
　　日本新任駐滬總領事矢田氏昨晨九時乘坐汽車由副領事清水氏陪至公共會審公廨謁會當由廨長關綗之君與俞李張陸四襄讞迎入會客室茗談之下即由關廨長導往民刑各庭參觀一過矢田氏遂與握手興辭而别 
[美國艦隊司令官赴漢]  
　　美國駐泊長江海軍艦隊總司令官藍氏因湘省時局嚴重前由滬赴長沙調度一切故折回漢口不日或將回滬云 
[華商長江輪須懸國旗之部令]  
　　駐滬江蘇交涉公署昨奉外交部訓令略云行駛長江商輪每因中途經過戰事區域懸掛外國旗幟易滋誤會茲特規定此後華商輪舶凡通過戰區時務仍懸掛我國國旗俾由各該處防軍保護如遇不得已時則改懸赤十字旗幟以誌識别業經咨請交通部通告各華商輪船公司遵照在案茲據上海元一輪船公司呈報元利元吉兩船業已改懸中國國旗開駛出口等情除函交通部備案外仰即通告駐滬各國領事查照云云許交涉准即遵照辦理矣 
 
 
 

Page 14

 
 
第一萬八千一百三十二號;中華民國十二年 西曆一千九百二十三年八月十九號
星期日 * *[火柴公司購原料請照之波折]  
　　缺少三十元照費之電查 
　　滬上利民火柴公司前呈上海縣商會欲購運綠酸鉀硫磺等原料照章預呈陸軍部核准備案發給護照請即轉呈該部並附呈照費九十元於七月間寄郵局帶送該部茲接來電核准辦理惟此事照章應赴該管地方官廳轉呈到部以便核給所有照費僅收到六十元尙少三十元應着照數補寄來部以符定章等因現該商會查得所寄照費確係九十元於七月十三日倩郵局帶奉有郵局收條可證且得該部回單亦註明已收九十元乃忽云祗收到六十元不免生疑爰又去電陳請該部澈底根查以明事實而杜弊竇外又備文呈請上海縣公署據情轉請速賜頒發部照以便購運云 
[金星公司更換入總商會代表]  
　　金星人壽保險公司因更換入會代表特函告上海總商會云逕啓者前敝公司推定張平夫盧舜恭兩君爲貴總商會代表會員蒙給證書在案茲擬决定改推敝公司總理劉伯材營運部主任黃芬圃二君爲入會代表相應函達敬希查照並乞賜入會介紹書信約曁年齡籍貫表以便遵塡奉呈常會核議云 
[商團華隊奪得全團稱職銀盾]  
　　本埠萬國團中華隊近年來各種成績屢居全團十五隊之冠迭誌前報聞該隊於日昨接奉總司令戈登氏命令發表全團稱職銀盾分數華隊成績居十五隊之首應得銀盾以爲紀念云云該銀盾係前總司令英國陸軍中校彭司君所贈自西曆一九○八年至十三年中原定章程尙屬普通比賽至一九二○年英國陸軍少將曼埃强生氏任總司令時更定新章異常嚴厲各種課程幾均包括在内凡欲得此銀盾者須各種成績完美並平均分數在各隊之首者方得領受其比賽課程爲稱職射擊操練及野戰紮營出防五種每種課程除各隊自身各課外其比賽到場次數人數及成績完全優美者計總分五百分該團共計十五隊其比賽分數及格者僅有六隊每年以五月一日起至次年四月底止爲一年此次中華隊之第一名得盾計四百三十五分○一此係一九二二年至一九二三年成績爲全團各種比賽中最難得之獎勵今番得此榮典悉賴該隊隊長隊員奮勉辛勤致有今日之效果也 
[劉案昭雪委員會緊急會議紀]  
　　本埠劉案昭雪委員會於昨日下午二時開緊急會議嗣因各股委員到者甚少改開談話會由許行成主席致詞後即由吳山起謂本會募捐欵項手續宜加意愼重鄙意照道路會辦法印備二種收條一即臨時收條一即正式收條是也經衆贊成通過又謂宜推名譽會計一人以負有聲望者爲宜以昭信用衆推吳山鄧達銑與謝慧生接洽由本會具函請謝担任次駐寗代表吳敦仁報告在寗辦理情形畢即由許行成君起謂前日（十七）本會接駐錫代表報告劉案第三次檢驗已蒙省署批准而此次檢驗較第二次尤爲緊要本會應先事預備故今日特開緊急會議請諸君討論辦法云云經衆議商之下僉以此次檢驗須請醫學上素有研究者一二人至期一同赴錫帮同檢驗以期水落石出議决先函杭州四川同鄕會會長楊尙澤徵求同意並推黃君陶接洽本埠醫生李友蘭楊尙恒赴錫助理議畢散會茲錄省署批示如下」江蘇省長公署批第三六零三號具原呈人寗滬四川同鄕代表劉潛等呈爲承審員檢驗　頇草率縣知事審問不盡不實並飭高檢廳三次復驗以慰覊魂由呈悉已令高等檢察廳長帶同法醫親往復驗務得確情依法核辦矣此批 
[巡警解犯脫逃之作弊]  
　　前日午刻淞滬警察廳司法科備文錄供派警押解刑事案犯數名往地方檢察廳交納行經中華路大南門附近内有在浦東張家浜地方私賣洋烟之陸永年一名乘間毁銬脫逃押解巡警往追不及乃將本案之解案單一張抽去希圖朦過事爲地檢廳收發處察出破綻禀明車檢察長於昨備文向警廳詰問 
[柏文蔚赴杭]  
　　前安徽都督柏烈武自卸職後寓居滬上從事勞工生活日久不聞政治茲因皖籍紳商加入蘇浙和平運動特於前日由滬乘滬杭夜車赴杭以便與旅杭同鄕接洽一切云 
[救火車前將置綠色燈]  
　　公共工部局近以救火車輛每遇火警必加足速率疾馳前往施救一欲免除中途碰撞起見議决在各救火汽車及馬車之前面設置綠色玻璃回光燈兩盞光線能照數丈以外俾各馬路巡捕遙見綠色燈光知有救火車輛疾駛而至預將各項車輛及行人阻止前行以免阻遲而杜肇禍此案日内即當通告實行矣 
[疫症盛行]  
　　連朝死於急痧者日有所聞西藏路上海時疫醫院診治病人日有五六十號該院醫生焦錫生王遐章曹志綬俞虎星等檢騐排洩物用鹽水注射極形忙碌晝夜幾無暇晷云 
　　浦東沿浦一帶發生疫症者頗多前晚楊家渡中市有船户唐姓婦人及　泥渡餘慶里張姓家十八歲處女又永吉里劉姓婦人曁典當街湖北人陳某之妻均於是晚十時左右發生疫症初起時僅四肢無力頭目暈眩繼而吐瀉不止兩足抽筋十指瘰　目珠變白陷入眼眶内形狀極爲可怖當經各該家屬舁赴浦東醫院療治經董醫生施用西法打針灌以鹽水注射得慶更生其他死亡者日有所聞據云此項疫症名　瘰痧較前年尤爲險惡若診治稍遲即不及施救云 
　　浦東周浦鎭一帶近日發生類似瓦力拉之時疫致周浦醫院各醫生連日甚爲忙碌據該院主任孫聯甫君稱考查近鎭一帶三日來罹疫而死者已有二十餘人其致死原因大多因鄕人不明救治方法痧症起時往往先施以括痧或挑痧以致氣已先洩迨施打清血針未克見效孫君又謂如果日盛將組設臨時防疫所以資救濟云 
[一周問之金融調查]  
　　銀幣本星期來洋釐步軟緣杭廠運來不少以是洋釐即被壓跌總核小去八毫七忽半（星期一）釐價七錢二分一釐五（星期二）小三毫七忽半價七錢二分一釐一二五（星期三）又小一二五價七錢二分一釐（星期四）小七毫半價七錢二分零二毫半（星期五）大三七五價七錢二分零六二五（星期六）大一毫二五價七錢二分零七毫半中交兩行杭州共裝來洋一百十五萬元又南京裝來洋四十萬元又蚌埠裝來洋六萬元又海門裝來洋六萬元各莊由鎭江及南通裝來洋二十萬元滙豐裝去香港洋三十萬元本街各莊裝往廈門洋四十萬元交通上海兩銀行裝往漢口洋十五萬元昨晚止各銀行本街庫存現洋三千七百零二萬元 
　　銀拆本週以内息價仍屬平穩惟星期四五兩日收欵較多故息價最高至一錢五分後遂回小（星期一）收盤息價七分（星期三）大二分價九分（星期三）大二分價一錢一分（星期四）大二分價一錢三分（星期五）小二分價一錢一分（星期六）小七分價四分本週内各銀行進口大條甚多計有二千九百八十四條裝去杭州一千五百二十條裝去南京三百四十三條昨晚止各銀行及本街查倉庫存現銀二千四百五十五萬兩大條一千八百七十一條 
　　絲交易本週内洋莊交易僅乾經黃絲等貨若頭號廠經完全停頓計（星期一）成交一百八十包扯價八百七十八兩（星期二）成交二百五十包扯價九百六十二兩（星期三）成交二百八十包扯價八百八十一兩（星期四）成交四十包扯價七百二十三兩（星期五）成交九十包扯價九百八十六兩總計成交八百四十包共値元七十六萬二千八百八十兩 
　　各國滙兌本週間大條銀及滙市較上週尤穩先令週内並無變更大條亦祗星期六見縮一次計星期一及星期比較大條近期縮一二五掛三十辦士零九三七五遠期縮零六二五掛三十辦士零七五先令弗動掛三先令零半辦士印滙大半羅比掛二百二十七羅比二五法滙大三十法郎掛一千二百五十五法郎德滙大二十五萬馬克掛一百萬馬克餘如美香東嗬新俄等滙均係弗動計美滙掛六十九元半香滙掛七十四兩七五東滙掛七錢零半嗬匯掛一百八十二盾半新滙掛七十七兩俄滙掛五十萬羅卜「星期一」銀行賣出九月份先令價三先令零五六二五買進三先令零六二五又賣出十月份價三先令零半買進三先令零五六二五又賣出九月份美滙價六十九元八七五買進七十元又賣出十月份價六十九元七五買進六十九元八七五又賣出九月份東匯價七錢買進六錢九分八七五又賣出十月份價七錢零一二五買進七錢（以上均係星期一開盤價先令亦係一週間之最軟價）「星期三」賣出九月份東匯價七錢零一二五買進七錢又賣出十月份價七錢零二五買進七錢零一二五（以上係一週間之最緊價）「星期五」賣出九月份先令價三先令零八一二五買進三先令零八一二五又賣出十月份價三先令零七五買進三先令零八一二五又賣出九月份美匯價七址元零一二五買進七十元零二五又賣出十月份價七十元買進七十元零一二五又賣出九月份東滙價六錢九分六二五買進六錢九分半又賣出十月份價六錢九分七五買進六錢九分六二五（以上均係一週間之最硬價）「星期六」收盤賣出九月份先令價三先令零五六二五買進三先令零六二五又賣出十月份價三先令零半辦士買進三先令零五六二五又賣出九月份美滙價六十九元六二五買進六十九元七五又賣出十月份價六十九元半買進六十九元六二五又賣出九月份東匯價七錢零一二五買進七錢又賣出十月份價七錢零二五買進七錢零一二五（以上均係星期六收盤價）計自星期一開盤及星期六收市比較先令價同美滙緊二五東匯緊一二五先令最高低相差二五美滙最高低相差三七五東滙最高低相差爲一二五云 
　　標金本星期標金亦稱平穩惟較上週上落稍大計「星期一」九月份標金開盤三百三十八兩六錢又是日跌至三百三十七兩六錢（一週間之最小價）「星期四」升至三百四十一兩一錢（一週間之最高價）又是日前市收盤爲三百四十兩零一錢至後市因前市已開十月份標金故九月份標金即無交易又星期四上午十月份標金開盤三百四十一兩（一週間之最高價）「星期五」小至三百三十七兩八錢（一週間之最低價）「星期六」收盤價爲三百四十兩零四錢計自星期一開盤及星期六收盤兩價比較九月份好起一兩五錢十月份則跌去六錢九月份最高低相差一兩五錢十月份最高低爲一兩二錢掉期初多頭貼進每條銀二三錢後則轉爲多頭貼出三錢旋爲平掉至最後則仍爲多頭貼出二三錢云 
[友華銀行滙市報告]  
　　昨日友華銀行滙市報告云十七日倫敦大條銀價近期縮一二五遠期縮○六二五紐約銀價落至六角二分八七五倫敦紐約間滙價落至四元五角六分三七五今日此間滙價掛牌均與昨日同市况終日平穩英匯售價八月份三先令零六八七五九月份三先令零六二五十月份三先令零五六二五美金售價近期六十九元零七五遠期六十九元零六二五英鎊購價高零六二五美金購價高一二五日金今日需求頗旺售價近期須過七十兩零一二五遠期須過七十兩零二五銀行滙票定價英滙三先令一便士二五美滙七十一元二五法滙一千三百枚昨日倫敦銀市印度售出市况收盤穩定紐約市况亦穩定 
[上海商業市况彙錄]  
　　公債票 
　　昨（十八日）各種公債市况依舊清淡價格大致微跌金融公債現貨千元票由六十七元二角逐步小至六十七元比前日跌去二角八月期開盤六十七元三角比前日收盤價史縮去五分嗣後因現貨市價不振是以亦隨而下降收盤低至六十七元九月期結果較前日小二角五分收盤價爲六十七元五角十月期除息收盤六十四元九角計小二角整六現貨祇開盤時做出一盤價計五十元零八角比前日獨漲一角八月期開盤五十元零七角五分與前日收盤價相同旋即縮去一角五分午後毫無交易故價未繼續開出九月期開盤五十元零八角五分入後節節向下收盤小至五十元零四角較前日减去五角五分十月期結果較前日小四角收盤價五十元零六角價還八厘僅收盤時做開一盤價計二十四元七角比前日退去六角邇來每日市塲買氣不振故交易非常稀少而價格遂難以立定也 
　　國内滙兌 
　　上海商業儲蓄銀行國内匯兌十八日行市報告云今日京津滙市銀滙俱縮而洋滙特長計京銀爲一千○四十七兩津銀爲一千○五十五兩各跌落五錢京洋爲一千○○七元津洋爲一千○○六元各漲二元保張等處均已提漲計保定爲一千○○七元張家口爲一千○十二元各漲二元唐山爲一千○○七元漲起一元漢電今市未動計洋例每千兩合規元一千○三十三兩五錢洋滙爲一千○○七元湘滙今日亦提起二元計長沙爲一千○十六元常德爲一千○十七元魯滙僅烟台英洋滙價漲爲一千○○一元餘無變動東省營口漲三元爲一千○十五元奉天漲二元爲一千○十二元考昨今匯市津漢洋滙相繼而起京張湘豫等處均亦因之而長至若數月不動之東省亦皆羣趨漲勢此一週中其變動之大可謂入夏以後所未有設以銀市觀察各方均無甚動靜若以商業目光觀之銀洋不能趨於一途市價雖俏斷難久站請試於下週中覘之 
　　外幣 
　　昨（十八日）係星期六洋商循例祗半日交易故上午進出之數尙屬活動其中銷胃尤以美日馬克三種爲最多故於價格册呈漲風美票買價爲一元九角七分三釐比前日提高三釐日票同增三釐價計九角七分馬克買一元四角半計大高五分英金票成交價計九元一角八分荷票買七角四分港票計一元零二分半坡票買一元零四分法票爲一角二分羅卜一千元新票計二兩二百五十元票買一兩五元至二十五元票計五兩五百元老票買三兩較之前日行情毫無改動云 
　　茶市 
　　昨日星期六洋莊茶市珍眉大帮毫交易人心趨疲市而已呈清淡之勢綠茶總計成交四百二十四箱秀眉一項約佔十分之六貢熙鳳眉等貨略有零星成交秀眉銷去二百四十六箱係由怡和保昌等行購進售盤自十四兩至二十一兩貨價均不甚見高貢熙成交四十四箱價二十五兩較前日仍無漲縮鳳眉娥眉市面雖屬堅固然大帮中貨無多拆出故交易寥寥湖州平水綠茶市面仍無重大進展大帮一項昨市亦全無交易祁門紅茶存底缺乏市面已届落令之境寗州紅茶市上尙存六千餘箱洋行家按日均有談盤問價昨由天裕協和兩行購去一百五十箱價二十六兩五錢花香七十七件價十四兩市盤均極堅硬云 
[長崎認淞滬爲虎疫地之函知]  
　　中國長崎領事郭則濟君致函江蘇特派交涉公署稱接長崎縣知事函稱上海吳淞指定爲虎疫流行地本月十三日起該地發航船舶施行船員船客糞便檢查並船内消毒等特别檢疫請煩查照等因相應函達云云 
[各國領事往來訊]  
　　巴西總領事江海關稅務司回滬照常供職葡總領事旅行離滬後由鮑副領事代理義總領事德樂時赴牯嶺避暑由斐副領事代理已先後函達許交涉員查照 
[總商會勸止仿冒鼎豐廠商標]  
　　鼎豐皂廠函請上海總商會勸止仿冒商標已誌昨報茲悉總商會已轉函杭州總商會云逕啓者接准上海鼎豐肥皂廠函稱（原文已見昨報從略）等語到會敝會查鼎豐皂廠所用之鐵錨牌商標係於民國五年六月五日呈奉農商部谷前總長批准備案按照現行商標法該廠確係最先使用且時期已在五年以上茲查立興廠亦用鐵錨爲商標而式樣花紋亦完全相同未免與鼎豐權利有抵觸之處應請貴會邀集該廠主人切實商勸即日改換别種商標以免糾紛實所企盼并祈見復 
[勸兩商總聯會合併之又一函]  
　　楊樹浦商界聯合會昨致美倫里及江西路兩商界總聯合會函云謹啓者兩總會駢枝設立旣不雅觀又傷厚道實非吾人始料所及旋閱報章見規勸合併文字連篇累牘俱是至理仁言而仍不顧大局各行其是又豈吾人期望所歸迺者據本會出席代表陳松亭林仰之二君因事報告到會敝會不禁又有感焉竊謂手生岐拇徒減指力蛇有兩首見之不祥今也華洋會萃之區文物中心之地之商人團體旣無利祿可爭又乏權勢可言而乃因一時之意氣作兩峯之對峙撫心自問抑又何取第恐徒失吾商人之人格已耳敝會爲商界人格計爲總會名譽計敢請兩總商會迅謀合併勿再遷延致失商人期望冐昧陳詞伏乞原宥 
[華洋義振會消息]  
　　浙省温處兩屬又受巨災昨該會迭接來電分錄於後（其一）温屬處　日颶風損失頗多正調查間詎料灰眞兩日又發颶風大雨傾盆房屋坍毁船隻覆没田禾受傷災象已見除派員切實調查再行詳告外合先電聞華洋義振温州支會元叩（其二）麗邑本月陽日下午六時颶風陡作夜半風雨交加連綿至四晝夜蒸日下午七時溪水入城至眞日下午四時水大漲南明門一帶水高於城丈餘冲坍城垣四五十丈試蒼門外　肆被没殆盡通惠門陡成巨港合城俱爲澤國天地昏黑哭聲達旦眞日午水漸退至夜十二時始平水勢較去年尤高三尺查麗陽坑發蛟銀塲坑亦出蛟山崩崖裂西溪水較東碪爲大鄕間災情途梗未詳一週年間兩遭巨禍高原被風低地被水秋成絶望甚於往歲九死災黎重罹浩刦麗民罪孼深重慘不勝言各法團爲人民代表特將受災情形先肅電聞哀叩鈞會迅賜撥發巨欵派員勘放　振不勝迫切屏營之至麗水縣議會參事會商會農會敎育會同叩元 
[蘆鹽侵銷浙鹽之查禁]  
　　松江運副公署前日接浙江軍事督辦處曁浙省長公署會銜令開據餘姚岱山兩塲鹽董高錦泰沈景如張鴻模等代表鹽民三十萬人電稱久大公司改運蘆鹽在上海租界銷售侵占浙鹽銷路乞電松滬護軍使署轉飭查禁等情據此查此案上年據該鹽董等呈請曾經電致松滬護軍使轉行查禁在案據電前情實與浙鹽銷路及鹽民生計大有妨礙除會銜電請松滬護軍使迅予嚴行查禁認眞緝拿一面調查租界包商有無串通代銷情弊切實整理以衛浙鹺而維商業外令飭查照分飭各鹽塲轉行該鹽商等知照一而嚴查上海租界包商有無串通代銷舞弊情節切實查禁等因沈運副昨已轉令蘇屬緝私統領部遵照辦理矣 
[日人干涉假扣押店舖之請示]  
　　四馬路華美電料公司前在上海地方審判廳具詞起訴北四川路橫浜橋華界福德里口永發電料公司主奚堅剛拖欠往來貨欵洋一百數十元請爲嚴追等情當由民庭推事開庭研訊因被告延不料理乃於前日飭派承發吏及寳山縣界吉一圖地保李順寳隨同書記官往永發店中將一切動產先行假扣押開錄清單着該地保妥爲看管在案昨午該地保李順寳怱投廳稟稱自永發店貨生財假扣押之後諭地保在彼看守今日忽據一日本人到來聲稱永發店已經前店主出盤與我爲業改號上田洋服店行將懸牌開張毋勞爾等在此看守着速去莫怪無情等語地保得悉前情以案　外人干涉爲此來案據實稟請核示審判廳長沈慶生君諭着靜候核示 
[民刑訴狀仍照前章]  
　　上海地方審檢兩廳民刑訴訟前經改章凡遇民刑訴狀用司法官紙書明案由貼用印花刑事印花一角五分民事印花四角其官紙每張取銅元一枚歷經遵辦在案茲審檢兩廳又奉部令所有民刑訴狀仍照前成本樣式回復原狀已定於陽曆本月二十日（即星期一）實行 
[續誌烏鎭路之兇案]  
　　山東人劉秀山李　來二人住閘北國慶路業戲園夥前晚在烏鎭路陳延年所開之酒店門前被常州人林玉卿無錫人丁和尙等十餘人以斧傷劉之頭腦及腰背等處一息奄奄勢將垂斃李之背部亦砍傷多處當由四區派駐所追獲林丁二兇手解經劉署長轉解司法科昨由趙科長提訊由劉弟秀峯投案請究據被告林玉卿供因與劉賭博起衅屢次被劉肆毆昨晚又約至烏鎭路吃講茶致起衝突民之腿部亦被戳傷云云丁供詞支吾判原告先赴檢廳請騐被告還押聽候移送歸案核辦 
[砍斃王曹山案之計小東定罪]  
　　監禁西牢三年 
　　住居滬西海防路九百六十七號門牌之木匠王曹山於六月二十四號晨五句餘鐘被人用斧砍傷身死業經戈登路捕房將帮兇浦東木匠計小東獲解公共公廨押候查明訊究在案昨日開審首由工部局刑事檢查科代表律師譯述案情調查明此案發生係由在逃之張林與死者因飲茶起釁致被張林糾同被告將王曹山殺斃云云次山承辦此案之九十號西探與華探目毛伊文上堂稟明計小東在捕房已經供明錄有彼親筆簽字之供單呈案請察又由八百十六號華捕投案稟稱被告係由屍屬方面於出事後指名逮捕又據見証藝徒包小弟供稱死者係我師叔有一日張林至作塲内師叔命倒茶兩碗均被張林奪去遂起爭吵楊阿海供稱張林與王曹山因吃茶相打後曹山之兄王和尙交與我洋三十元轉給張林王和尙供稱該欵係我弟命給與張林者由楊轉交我兄弟同住於該茶館樓上是日天甫黎明我未起床張林即來樓下喊我其時我弟下樓出外小便旋即上樓向我謂旣已將洋交付與他們而他們何故仍邀人來戳我言未畢已倒地身死該茶館小主張根榮供稱我臥於樓下桌上是日清晨見有多人來喊王和尙我祗認得張林一名被告計小東當時手執斧頭嗣曹山下樓出外遂被戳傷身死各等語質之計小東供是日係持斧往曹家渡做工途遇張林等三人因與同行當時係張林行兇等語李襄讞以木匠工作大都在七八時之間上工從未有五句鐘即肯上工者因反覆回計駁詰之下察核其所供之詞殊多不實商之英威副領事宣判被告從寛監禁西牢三年以儆 
[控將買女賣淫案將宣布堂諭]  
　　湖北婦人水秀貞（又名麥金蘭）因將十二歲買女周榮雲秘密賣淫被太古公司廣西號輪船大副西人羅炳生告發由總巡捕房包探婁寳生張金龍將該婦拘解公共公廨訊供各情已誌本報昨晨續審由某西人及水手頭目方阿俞等相繼到堂証明大副將女挈領來船及寄養俞家嗣被該婦討回各節質之周榮雲供由父母得身價洋一百元賣與被告由被告將伊帶往船上游玩曾經數次與人同宿等語而被告水秀貞一切否認並延律師與告發人之律師辯論之下經俞襄讞商之英威副領事判候下禮拜三上午九時一刻宣布堂諭 
[普益習藝所展覽會展期]  
　　南市普益習藝所於上月十五日開展覽會以來每夜燃放熖火游客往觀者甚盛原定明日閉幕邇因天時炎熱游人尙多業已展期至舊曆七月十五日爲止而平泉書屋主人李平書君將所藏歷朝名家書畫出售購者頗多已售去五千餘金現因展期乃將家藏之古畫於昨日起復又添懸數百幅陳設該所會塲任人選購 
[閔行敏園將開幕]  
　　西鄕閔行鎭自長途汽車通行以來旅客繁多商民信來尤便滬閔南柘汽車公司總理李英石君近在該鎭汽車站旁建築敏園一所内設樓台亭閣栽種四時花草以娛來賓園基地廣三十餘畝佈置建築一切工程皆託半淞園經理姚伯鴻代爲經辦原定昨日（七夕）開幕茲因工程未竣業已展至古歷七月十四日先將該園之北部開放任客入内游覽全部正式開幕大約須至甲子元旦云 
[私藏危險品烟具之科罰]  
　　法捕房探目沈德福唐云卿偵悉西新橋街三一里六號陳仲安家私藏危險品物並私設烟榻供人燈吃爰於前日稟明西探同至該處抄出盒子炮兩支珠彈數十粒並烟具等物甚夥當即將陳及關係人周福開一併帶入捕房現解法公堂請究先由捕頭上堂稟明前情並將盒子炮珠彈烟具一併呈鑒詰之陳仲安供此項盒子炮實係朋友夏姓寄在民人處夏姓現在厦門地方充當排長民人向業夏布生决不敢作非法行爲請求　察並延律師代辯一切質之周福開供商人至陳仲安處購買夏布不知私藏軍械之事求察陳讞員商之法副領事葛君判陳罰洋一百五十元周罰洋五十元充公盒子炮烟具一併没收 
[虹口之賣煙帶土案]  
　　江北人李小五子在三泰路三百零五號門牌屋内私設燕子窠容留唐阿三施光及婦人蔡張氏等開燈私吸鴉片烟被包探陸連奎查悉協同西探勞勃生往將李等一干人　獲連同烟具帶入捕房押候解究陳鴻生昨日身藏鴉片烟土一磅行經虹口元芳路被四百四十七號巡捕攔獲搜出前項烟土帶入捕房押候解究　　尙有本埠新聞等轉入後頁 
 
 
 

Page 15

 
 
第一萬八千一百三十二號;中華民國十二年 西曆一千九百二十三年八月十九號
星期日 * *本埠新聞二 
[皖勞工會今日開全體大會]  
　　安　駐　勞工總會訂於今日（十九）在會所開全體會員大會討論重在問題昨日（十八）發出通啓云逕啓者本會訂於陽曆本月十九日開全體會員大會討論工界生要問題届時務希實臨爲荷 
[國貨維持會函請清潔道路]  
　　中華國貨維持會爲清潔道路事昨致滬南工巡捐局公函云慕蓮局長先生道鑒逕啓者際茲酷暑衛生尙矣衛生之要莫清潔若敝會所九畝地高墩街道　窄隘住户庶繁瓜皮便溺隨地皆是陽光薰蒸噦人欲嘔雖居民細户之缺乏衛生常識蔑視公德所致而貴局執事之放棄責職不令清道夫役逐日糞除有以致之也且此處溝渠細小容量不足因之汚水橫流充塞街道行人掩鼻避道而過竊思先生蒞任伊始容有未悉底蘊然君子愛人以德苟有所知自當貢獻尙祈貴局長迅派工役前來去塞通流藉清積穢並祈飭令該管工員每日清除不得延誤匪流敝會曁各居户感激靡涯亦足以表示貴局長勤奮從公虚懷若谷之美德焉 
[扛夫雙利安自縊斃命]  
　　通州人雙利安在碼頭爲扛夫度日住宿於十六舖仁安里同鄕人楊聚林處已有多年昨晨不知如何雙乘人不備上樓自解天津褲帶圍繞頸項勒斃爲二房東楊妻郭氏見而解救業已不及即報崗警將該氏帶入一區警署報各後飭十六舖地甲往查有無屍屬旋據復稱死者家有父母等語旣而投報地方檢察廳午後四點半鐘由廳委許檢察官偕沈檢騐員蒞塲相騐先據楊郭氏供訴前情並呈上所勒之褲帶一根旋供死者年三十八歲滬地有堂弟現未投質查死者居在民家已有九年每月出給房金錢七百文同住者共有十人均在碼頭爲扛棒夫今晨待其同伴者往外做工時彼忽上樓用天津褲帶自行勒斃比及聞聲代爲解救已經氣絶等語當飭小工將屍舁至平地由檢驗員測騐得委係自勒身死當即塡格並着該地甲代爲報堂給棺收殮褲帶携回儲庫着知照屍屬來滬領棺一面令該氏同夫楊聚林及雙之同伴九人於星期一上午投廳以備質明原因再行核示旋有死者堂弟雙阿三聞耗赴屍塲時已經騐畢不及投質惟口稱死者堂兄生死不明欲赴法庭遞狀聲請澈查事實以明眞相云 
[絲線店主許永源縊斃]  
　　滬城四牌樓仁昌永絲線店主許永源前晚在店自縊身死爲一區二分署訪悉立命頭舖地甲顧景星投報地檢廳稟請相騐旋有婦人許徐氏偕同徐富寳投地檢廳稟稱崇明人年二十九歲今春因夫故無依經人說合再醮與許永源爲室許係紹興人現年五十歲滬上素乏親屬自妻婦人之後彼以經濟困難一再憂慮致成神經病雖請醫診治終無效騐時發時愈不料昨晚竟在房懸樑自縊而死今日晨起往喚丈夫起身駭悉在床欄桿上縊斃急往解救已經不及丈夫此次之死實係自縊與人無尤請求免騐自願棺殮徐福寳供蘇州人與許爲友且在仁昌永爲夥深知許永源並無别情實係縊斃求免相騐車檢察長諭着查明飭遵 
[私用賬洋各押半年]  
　　周炳耀指控夥計蔣阿泉（即阿言）羅德炳私用賬欵洋二千零六十三元五百十九兩四錢五分一案昨經公共公廨繼續提審原告上堂訴明案情質之兩被告承認私收客賬之數祗有七百餘元中西官核供以蔣羅兩人侵估罪已成立判决各押西牢半年示儆 
[袁呌毛准予引渡]  
　　嵊縣土匪袁呌毛逃竄來滬匿跡公共租界孟納拉路前日被特别探目鍾星南包探王長根偵悉稟明西探長壳羅香往將袁匪逮捕昨晨解送公共公廨浙省官廳派警探倪延林投案呈遞公文聲請引渡經陸襄讞會同義斐副領事豫審終結判袁呌毛准交來警帶回歸案訊辦 
[究竟是否正式夫妻]  
　　黃杏榮前日扭張小妹（即黃張氏）至法捕房聲稱小妹前嫁民人爲室於日前私行逃去今始遇見故此扭案請求訊究當時諭令管押昨解法公堂請究先由原告投訴前情繼由見證張阿奎稱原告與其室張氏住居民人家已有六年後即遷至曹海松家等語曹海松供原告兩造住居民人家三年是實詰之張小妹供婦人向在花旗襪廠爲女工於五年前原告黃杏榮到來誘引與之姘識實非正式夫妻此次實被毆打故此逃出並延律師代辯一切原告又稱被告張小妹於三歲時即由民之父母童養過門在通州原籍成婚後帶來上海所有婚據因原籍發現蛟水遺失故不能交出惟原媒尙在可以邀案作證陳讞員商之法領事葛君判以兩造供詞各執張小妹暫押普育堂限十四天内着原告檢出証據到案再行核奪 
[冒名騙洋押半年]  
　　鎭江人王祖卿執業於四川路二百四十一號門牌永原錢莊前日假冒本莊名義向附近之謙益及鎰大兩錢莊騙取金洋二百七十元銀二百五十兩避入漢口路大同旅館十三號房間内經該兩莊控由總巡捕房派探孫德福往將王拿獲昨晨解送公共公廨被騙之家由潘炳臣王君甫兩人到案證明被告騙欵時之舉動質之王祖卿承認行騙惟稱事出後已由我之表兄朱祖卿代我籌還數百元云云中西官核供以被告詐欺罪已成立判押西牢半年如能將未清之洋繳出准予減輕刑期　 
[烟土案兩則]  
　　總巡捕房車務總巡史賓林斐爾氏前日率同西捕頭漢密斯其往福建路七百十五號屋内搜出鴉片烟土十六隻並烟具當將藏土之劉天一及劉妻吳氏一併帶入捕房昨解公共公廨請究劉等供土係買來自食不敢販賣等語中西官以劉夫婦不應私藏違禁物品判各罰洋一百元充公烟土烟具銷燬 
　　又日前撫司捕房捕頭率同探捕在北山西路一千五百零七號屋内破獲販土機關逮捕粤人楊三榮新齋及視雲亭祝阿金張阿川周錫林等解送公廨諭候訊究已誌本報昨由張襄讞會同日副領事清水氏訊明所獲烟土係楊三榮新齋兩人私販判各罰洋五十元充公烟土銷燬其餘各人訊無關係着即一併開釋 
[破獲北福建路之燕子窠]  
　　七僧與一縫窮婦同在吸烟　 
　　山東人王少清在北福建路一百七十一號屋内私售燈吃洋烟爲該管捕房包探陸連奎王桂禋費克倫訪悉協同西探密往至則見有僧人七名婦人一口均在一榻橫陳飽嘗烟霞風味當被該探等連同烟具多副帶入捕房由捕頭詰悉僧名福慶馬英慶普德純俞仙根心廣武婦名陳翟氏縫窮爲業昨解公共公廨中日官會訊之下判王少清罰洋二十元餘各罰三元一併充公烟具銷燬 
[牛奶攙水出售之科罰]  
　　朱渭平在倍開爾路五十號門牌開設金山牛奶棚慣將牛奶攙水出售雖迭經衛生處西員舉發由公共公廨傳案罰辦仍不悛改昨又因此類作僞發覺被傳至廨中西官以其屢犯難悛判罰洋一百元充公示儆 
　　又滬西小沙渡路五十二號門牌牛奶棚主徐阿林亦因將牛奶攙水混售有碍衛生昨被傳至公堂訊實中西官以徐此種行爲已非一次判罰洋五十元充公示儆 
[聚賭罰鍰]  
　　楊生康陳阿堂張阿三范將元言阿金樓仇生湯國董紀交葉等前晚在伯頓路三十二號門牌某茶館内聚賭被探捕查見連同賭具一併拘押昨解公共公廨中西官質訊之下以楊等違章判各罰洋三元充公賭具銷燬 
[汽車夫不愼肇禍之科罰]  
　　汽車夫沈成福於前日駕車至法大馬路麥底安路口司機不愼致將老者某甲撞倒當由二百五十六號一百零三號兩華捕瞥見到來抄錄號碼一面將受傷人車送醫院醫治昨因痊愈故由捕頭飭探將被告傳至法公堂請究先由兩華捕稱是日目見被告之汽車追過前面之電車以致肇禍原告稱商人因讓前面之包車致被被告之車撞倒請求訊究詰之沈成福供詞支吾中西官判沈罰洋五元充公以儆 
[欠租限十四天還清]  
　　俞順記昨投法公堂控房客朱有貴不理欠租一百零五元請求訊追詰之朱有貴供認欠租今袛措得洋七十元餘求寛限措交中西官判繳案之洋交原告領去餘欠限十四天内還清 
[汽車傷人三則]  
　　某號汽車於昨午駛經外白渡橋堍撞倒行人周文平腹背等處受傷由虹口捕房二百零一號華捕前來將汽車號碼抄錄另雇車送受傷人投同仁醫院醫治一面據情呈報捕頭候示又昨日下午三時浦東人陸福生行過楊樹浦路遭汽車撞傷頭部等處當由四百七十九號華捕到來拘汽車入捕房一面送受傷人往同仁醫院醫治又昨日下午五時許南京路有某號汽車駛過撞倒寗波人宣加祿腿足受傷經老閘捕房一千一百九十三號華捕到來車送仁濟醫院醫治 
[公共公廨訊案彙錄]  
　　公共公廨訊理之華洋民事訟案彙誌如下㈠王佐泉訴寅記號樓寅生樓繼唐等欠欵案結果原告保洋撤銷被告樓繼唐准減交三千元舖保候訊㈡張澐海聲請破產案前因債權人不遵堂諭故出票飭提茲該債權人等延甘維露律師偕同到堂請求結果債權人沈惠之温鼎宇不遵堂諭嚴行申斥提票准其撤銷（三）陳順有訴黃福基不還財產案被告代表高露玲律師請求暫緩執行堂判結果被告赴蜀措資惟寛限三星期逾限即將原告呈案道契變賣作抵㈣董煒生訴邱玉田賠償汽車損失案被告延海德禮律師代辯結果着被告一星期内付原告銀一百兩修車費三百四十二兩並堂費如違將被告產業查封備抵㈤侯俊明訴錢叙興欠貨洋案結果案經原告證明缺席判令被告還洋一百零五元七角一分限一星期如不還提追㈥美商友華銀行訴陳文槐担保押滙案被告代表甘維露律師請求將陳開釋結果被告請求開釋未便照准侯函致浙江　縣調查萎山地方有無該被告房屋田產及已出賣房屋田產賣與何人請詳細函復再核㈦美商禮明訴盛根林等售地不交案結果函致會丈局將禮明所訴案内六百七十號方單並七十一二號方單地皮重復丈量函復再核㈧美人麥克威爾訴鄭悅卿欠薪金案被告延許理律師代辯結果着被告償還原告洋一百六十四元完案㈨美商愼昌洋行訴丁敦厚案被告住居内地臨訊不到結果移傳　 
[誌謝]  
　　昨承大東書局惠贈第二卷第二十三號「半月」一册又中華書局惠贈第七二期「小朋友」及第二二一期「英文週報」各一册誌此併謝 
來函 
[寗紹商輪公司來函]  
　　敬啓者此次陜鄂禁烟大員行署派員在敝漢公司僱夥向某處抄獲烟土一案先後中西各報紀載多有失實之處茲據本月十五日貴報漢口專電云漢口銀行公會登報聲明寗紹公司烟土案查係寗紹所雇向姓夥友個人行爲與史晉生無涉又電云罰欵了結核與敝公司所得漢訊及敝漢公司報告相同準是以觀則更與敝漢公司無涉明矣惟先時各報登載漢口新聞有指敝漢公司爲販運毒物機關者有謂禁物係在船上搜獲者捕風捉影混淆聽聞今漢口監察處已將向某依法罰辦史經理已由各公團爲之辯誣則對於敝公司營業毫無關係想荷洞鑒尙希貴報將此函登入來函欄内俾衆週知無任感荷寗紹商輪股份有限公司謹啓八月十八日 
專件 
[修正律師暫行章程]  
　　十二年八月十三日司法部令第七七三號公布 
　　十二年十二月一日施行　 
　　「第一章職務」第一條律師受當事人之委託或法院之命令得在通常法院執行法定職務並得依特别法之規定在特别審判機關行其職務律師得受當事人之委託爲契約遺囑之証明或代　契約等法律文件 
　　「第二章資格」第二條律師應具備左列資格㈠中華民國人民滿二十歲以上之男子㈡依律師考試令考試合格或依本章程有免試之資格者第三條有左列資格之一者不經考試得充律師㈠依現行司法官任用法令具有司法官資格者㈡依本章程充律師後經其請求或有第十三條第十四條情形撤銷登錄者㈢在本章程施行前領有司法部律師証書者第四條有左列情形之一者不得充律師㈠曾受五等有期徒刑以上刑之宣告者但國事犯刑罰執行完畢或經免除復權者不在此限㈡受破產之宣告確定後尙木復欗者 
　　「第三章証書」第五條除考試合格者給予律師証書外有第三條第一欵免試資格者得依本章程請領律師証書但應納証書費四十元印花稅費二元第六條領証書者應具聲請書並證書費呈請司法總長或經由高等檢察廳檢察長轉呈司法總長發給之前項聲請應附具相當之証明書証明其資格 
　　「第四章名簿」第七條司法總長發給律師證書時應將該律師列入總名簿律師名簿内應載明左列各欵事項㈠姓名年齡籍貫住址㈡律師證書號數㈢事務所㈣登錄年月日㈤懲戒第八條高等審判廳置律師名簿第九條領有證書之律師得聲請指定一高等審判廳管轄區域行其職務但京師直𨽻兩高� 
等審判廳不在此限前項聲請應具聲請書將証書呈該高等審判廳長騐明後登錄於律師名簿並繳納登錄費二十元第十條律師經登錄於名簿後在該高等審判廳行其職務時以一地方審判廳管轄區域爲限但因必要情形得提出指定區域理由書呈由高等審判廳核准兼在其他一地方審判廳管轄區域内行其職務前項規定於高等審判廳代理上訴者不在此限第十一條律師經登錄於律師名簿後得在大理院行其職務第十二條高等審判廳長應將登錄名簿之律師隨時呈報司法總長並分别知照所屬法院 
　　「第五章義務」第十三條律師執行職務時不得兼任官吏或其他有俸給之公職但充國會地方議會議員國立公立私立學校講師或執行官署特命之職務者不在此限第十四條律師執行職務時不得兼營商業但如與職務無碍得律師公會許可者不在此限第十五條律師非證明其有正當理由水得辭法院所命之職務第十六條律師受訴訟事件之委託而不欲承諾者應通知委託人律師不發前項通知或通知遲延者應賠償因此所生之損害第十七條律師不得收買當事人間所爭之權利第十八條律師應以誠篤及信實行其職務對於法院或委託人不得有欺罔之行爲第十九條律師對於委託人除約定之公費外不得别立名目索取報酬律師除應得公費外不得利用委任關係别爲判益自己損害委託人之法律行爲第二十條律師須以善良管理者之注意處理委託事務如因懈怠過失或不諳習法令程式致委託人受損失時負賠償之責第二十一條律師不得故意延滯訴訟之進行第二十二條律師對於左列事件不得行其職務㈠曾受委託人之相對人之商告而爲之贊助或受其委任者㈡任推事或檢察官時曾經處理之案件㈢依公斷程序以公斷人之資格曾經處理之事件第二十三條律師應於執行職務之法院所在地置事務所置前項事務所後應即報告於法院 
　　「第六章公會」第二十四條律師應於地方審判廳或高等分廳附設地方庭所在地設立律師公會律師非加入公會不得執行職務第二十五條律師公會受所在地地方檢察長或高等分廳監督檢察官之監督第二十六條律師公會置會長一人并得置副會長一人第二十七條律師公會每年開定期總會並得開臨時總會第二十八條律師公會得置常任評議員第二十九條律師公會應議定會則由地方檢察長經高等檢察長呈請司法總長核准第三十條律師公會會則應規定左列各欵事項㈠會長副會長常任評議員之選舉方法及其職務㈡總會常任評議員會之會議方法㈢維持律師德義方法㈣公費之最高額㈤其他處理會務之必要方法第三十一條律師公會應隨時將左列各欵事項報告於所在地地方檢察長（一）會長副會長常任評議員選舉之情形（二）總會常任評議員會開會之日時處所（三）提議决議之事項地方檢察長受前項之報告後應即經由該管高等檢察長報告於司法總長第三十二條律師公會於左列事項外不得提議决議（一）法律命令及律師公會會則所規定之事項（二）司法總長或法院所諮詢之事項（三）關於司法事務或律師共同之利害關係建議於司法總長或法院之事項第三十三條地方檢察長得隨時出席於律師公會總會及常任評議員會並得命其報告會議詳情第三十四條律師公會或常任評議員會之會議有違反法令及律師公會會則者司法總長或高等檢察長得宣示其决議無效或停止其會議 
　　「第七章懲戒」第三十五條律師有違反本章程及律師公會會則之行爲者律師公會會長應依常任評議員會或總會議之决議聲請所在地地方檢察長將律師付懲戒地方檢察長受前項聲請後應即呈請高等檢察長提起懲戒之訴於該管高等審判廳律師之懲戒地方檢察長得以職權呈請之第三十六條被懲戒人或高等檢察長對於懲戒裁判有不服者得向司法總長提出覆審查之請求第三十七條懲戒處分分爲左列三種（一）訓戒（二）停職（一月以上二年以下）（三）除名（受除名處分者非經過四年不得再充律師） 
　　「附則」第三十八條本章程於律師法及其施行法公布後即行廢止第三十九條本章程自民國十二年十二月一日施行甄拔律師委員會章程於本章程施行後廢止之（完） 
公布欄 
[江蘇高等審判廳]  
　　民　判决王慶林等與張罄罄等因田產　訟再審一案（判决主文）原　定判决及第一審判决併予廢棄張松柏　賠償再審原告人規銀七千六百七十六兩再審原告人共　之請求駁斥本案訟費統由張松柏負擔 
　　批示洪正良一件　與洪正科等　欵涉訟補具理由請求　　由狀悉查本案　經本廳終審判决並送　判决正本各在案所請應毋庸議此批王慶林等一件狀請批示張松析開釋情形由狀悉查此案刑事終審後曾於七月十日將卷宗連同張松柏（即道生）一名移送民庭辦理並函請同級檢察廳查照至民庭接收後因假扣押尙未調查完畢諭令繼續帶收各在案嗣經本廳送　裁决據承發吏報告張松柏已奉提釋等情本廳以無案可稽即行函查旋准同級檢察廳函復據該被告張道生狀請提釋前來已於七月十六日提庭開釋等因到廳業經本廳於本月十日當庭明白　知據訴各節仰即自向同級檢察廳狀請核示可也此批陳聚堂一件請求提訊核判由狀悉業經本廳終審判决所請於法不合應毋庸議此批以上八月十六日 
　　民庭判决譚兆山與陳寳珍因割草涉訟上訴一案（判决主文）本件上訴應向江蘇第一高等審判分廳提起朱鳳貞與吳掌林因婚約涉訟上訴一案（判决主文）原判廢棄朱鳳貞與吳掌林之婚約應准撤銷朱吳氏應返還吳掌林聘　洋二十元及金耳環銀手鐲各一付訟費由朱吳氏負擔黃樹霖與陳瑾玉因承繼及遺產上訴一案（判决主文）原判廢棄被上訴人在第一審之請求及附帶上訴均予駁斥第一第二兩審訟費均由被上訴人負擔 
　　牌示茲派本届考取承發吏王身　陳良陳發豪李今踄在吳縣地方審判廳學習盧瑳玖方　　樓仁忠在江寗地方審判廳學習仰該吏等照尅日前往各該廳報到特此牌示茲委任吳讓禮署常熟縣副承審員除令縣外特此牌示以上八月十八日 
[江蘇高等檢察廳]  
　　批示蔡志　等一件聲明抗告由狀悉姑候送同級審判廳核辦再來狀未貼用司法印紙仰即來廳補貼此批王春福一件爲非刑逼供請求省釋由狀悉該案正在集審質證尙未判結該氏何得遽以非刑逼供等詞希圖倖免如果將來對原判不服儘可依法上訴率請省釋碍難照准此批謝義方一件提出本案證入請求傳訊由狀悉候送同級審判廳核辦此批以上八月十六日 
　　批示王福成一件聲明上訴由狀悉候調卷核辦此批王三和一件補陳上訴理由由狀悉候送同級審判廳核辦查本狀仍欠狀費洋一角並仰從速補貼此批周　經一件追加理由由狀悉候送同級審判廳核辦此批潘耕樓一件爲案卷曾否發回請求批示由狀悉查此案刑事卷判已發交南滙縣知事遵照辦理私訴部分應移送何處管轄法院係高等審判廳職權仰向該審判廳請示可也此批陳兆生一件聲請移轉管轄由狀悉訴稱楊檢騐吏受李樂卿十三元賄囑朦報爾父之格傷爲病傷所言是否屬實無憑臆側候即檢發副呈令行原縣依法查明核辦所請覆驗曁移轉管轄之處均難照准此批高兆揚一件聲明上訴由狀悉候調卷核辦此批蔡洪書趙長山一件訴韓同森等一再寃誣嚎求伸雪由狀及抄件均悉所訴是否屬實仰候令縣查明依法核辦此批韓袁氏一件訴枉法濫押請求令縣秉公審理由狀悉所訴是否屬實姑候令行原縣依法核辦此批褚俊才一件請易科罰金由狀悉候送同級審判廳裁决此批陳林一件請求調卷傳訊由狀悉候調卷核辦此批唐則鳴一件訴顧堂鈞等詐財由狀悉候查明核辦此批以上八月十八日 
[上海地方審判廳]  
　　布告爲布告拍賣事照得本廳執行錢廷　等與樊炳成保證債務一案業經將債務人樊炳成所有後開不動產實施查封拍賣在案茲因開匭並無合格投標合再减價拍賣更定於八月三十日在本廳門首投標匭第四號投標九月五日上午十時開標凡商民人等欲買是項產業者應即如期開具姓名年齡籍貫職業住址並聲明價額書具密函來廳投標屆期依法開匭以所投標價最高者爲得標人該得標人應即繳納標價定銀五分之一餘欵限交產時一次繳足由本廳製給權利移轉證書交執管業倘逾期不繳足價金即以投標人中價格次高者遞補仍照前開程序辦理仰商民人等一體知照特此布告計開（一）不動產美册第二千零六十九號計地三分五厘三毫坐落上邑二十三保正十九圖黎字圩即體育會路四至東至體育路西至小路南至薛家塘北至小浜（二）最低價額銀圓五百元正（三）執行書記官吳華燦承發吏孫益嘉（四）閱看筆錄之處所本廳承發吏辦公室（五）對該不動產有權利者應于布告後七日内來廳聲明（六）利害關係人應於開標日期到場中華民國十二年八月十六日廳長沈錫慶爲布告拍賣事照得本廳執行克昌洋行訴李頌夫欠欵債務一案業經將債務人李頌夫所有動產實施查封並鑑定最低價格在案茲定於九月三日上午九時起至下午五時止上午在南市徽寗碼頭三興襪廠下午在新北門内普益國貨商行當衆拍賣凡商民人等欲買是項物件者應即携帶現洋遵期前來承買如承買人有二人以上時以價額最高者爲適法承買人當場繳足價洋承買物件立予具領仰商民人等一體知照特此布告計開（一）動產三興襪廠内機器生財貨物普益國貨商行内生財貨物各另抄清單（二）最低價額銀圓七千零零六元五角正（三）執行書記官吳華燦承發吏王開成中華民國十二年八月十六日廳長沈錫慶 
　　批示一件金長庚聲請執行第二期債務由狀悉　文彬六洋五十元餘併勒限追交矣仰即知照此批一件韓文發聲請執行由狀悉查徐阿松等早已將欵交楚該民前請執行亦經明白批示在案仰即來廳繳證具領可也此批一件鮑阿善具繳查封費用由狀悉繳洋五元存此批一件徐吉生委任全子廉律師代理由狀悉准予委任此批一件吳彬珊聲請執行由狀悉已飭保追交矣此批一件喬石緒委任代理由狀悉准予委任此批一件朱耀祥請領票據由狀悉仰於本月十八日上午九時持証來廳具領此批一件張慶松聲請執行由狀悉查第一期銀洋五十元准予飭傳訊追至本案訟費和解筆錄内載明兩造各自負擔所請執行一半之處應毋庸議此批一件張源　請領銀洋由狀悉仰於本月十八日下午十時持證來廳具領此批一件林渭　聲請執行由狀悉　　　　　此批一件　　　　律師請求　　各債權人共同分配由狀悉查此欵現已派員提取矣仰即遵照點交　　本　　核辦理可也此批一件僧善明聲請准予寛限交欵由狀悉仰即趕速遵照交銀所請展期之處碍難照准此批一件金渭生請領訟費由狀悉查本案卷宗　奉汪蘇高等審判廳發交原縣仰該聲人運赴原　聲　可也此批一件袁書卿聲請給擔保品由狀悉仰於本月二十二日下午一時來廳具領此批一件沈振　爲訂立章程聲請備案由狀悉准予備案章程一紙存此批以上八月十六日 
　　刑庭主文一件顧銀樓鴉片煙一案（判决主文）顧銀樓帮助吸食鴉片煙之所爲處罰金一百二十元如無力完納准易監禁烟土四十一兩没收一件湯桂珍和誘一案（判决主文）湯桂珍和誘姜張氏之所爲處五等有期徒刑四月未决覊押日數准予折抵夏阿福和誘吳王氏之所爲處三等有期徒刑四年未决覊押日數准予折抵一件陳金鰲等傷害一案（判决主文）陳金鰲過失致顧陳輕微傷害之所爲處罰金十元過失致顧大新輕微傷害之所爲處罰金十元致陳小柏輕微傷害之所爲處拘役十二日應執行金額十二元及拘役十一日罰金如無力完納准易監禁張阿妹致陳斌榮輕微傷害之所爲處拘役二十日致陳金氏輕微傷害之所爲處拘役二十日應執行拘役二十五日一件陳三等竊盜一案（判决主文）陳三竊盜之所爲處五等有期徒刑二月未决覊押日數准予折抵張小法子竊盜之所爲處五年有期徒刑二月未决覊押日數准予折抵王益鈞竊盜之所爲處五等有期徒刑二月未决覊押日數准予折抵一件王阿四等竊盜一案（判决主文）王阿四竊盜之所爲處五等有期徒刑二月陳殿齋無罪一件王大郎竊盜一案（判决主文）王大郎竊盜之所爲處五等有期徒刑二月一件高小恒子等和姦一案（判决主文）高小恒子　巧云均無罪一件顧寳昌鴉片煙一案（判决主文）顧寳昌吸食鴉片烟之所爲處罰金四十元未决覊押日數准予折抵如無力完納罰金准易監禁鴉片烟土三兩八錢没收以上八月十六日 
　　布告爲布告標賣事照得本廳執行中國銀行與興華麵粉公司押欵紏葛一案業經將債務人興華麵粉公司所有低押後開不動產實施查封鑑定最低價格在案茲特定於九月十一日在本　門首投標匭第一號投標至九月十五日下午四時開標凡商民人等欲買是項產業者即如期開具姓名年齡籍貫職業住址並聲明價額書具密函來廳投標届期依法開匭以所投標額最高者爲得標人該得標人應即日繳納標價定銀五分之一餘欵　交產時一次繳足即由本廳製給權利移轉證書交執管業倘逾期不繳足價即金以投標人中價格次高者遞補仍照前開程序辦理仰商民人等一體知照特此布告計開（一）不動產坐落小沙渡對岸蘇州河北計一英册第四○一四號計地十四畝三分七厘六毫二英册第四○一五號計地十九畝八分二厘五毫三五層水泥鋼骨麵粉廠東樓二層二窗口再　樓三層三窗口　有天　通棧房全座四棧房及辦公室房屋棧房東西對峙上有晒場靠西坐北三層樓下層中間水泥甬道全座沿蘇州河水泥駁岸六百二十七尺及水泥埠一座六沿蘇州河水駁計長長一千七百五十三尺七鐵工廠房屋東西兩庫門一座八平地水泥一口麵粉機器機刀全部每日出粉六千袋（二）最低價額規銀五十五萬一千二百兩（三）執行書記官吳華燦承發吏劉玉麟（四）閱看筆錄之處所本廳承發吏辦公室（五）對該不動產有權利者應於布告後七日内來廳聲明（六）利害關係人應於開標日期到塲中華民國十二年八月十七日廳長沈錫慶 
　　批示一件蔣陳氏爲與蔣沈氏等房租地價涉訟案聲請執行由狀悉仰將終審判决書繳案聽候核辦此批一件浦　學聲請拍賣債務人抵產由狀悉候照和解筆錄執行此批一件柳蔡氏等聲請扣押由狀悉已嚴傳訊追矣所請暫從緩議此批一件梁悅庭聲請執行由狀悉仰於本月二十日上午九時來廳聽候訊奪此批一件全珠勝請領銀洋由狀悉查此欵未據繳案所請應毋庸議此批以上八月十七日 
　　刑庭主文一件孫子培竊盜一案（判决主文）孫子培竊盜之所爲處五等有期徒刑三月未决覊押日數准予折抵一件張國威鴉片烟一案（判决主文）張國威販賣鴉片烟之所爲處五等有期徒刑六月併科罰金一百二十元未决覊押日數准予折抵如無力完納罰金准易監禁烟土二十八兩没收一件朱王氏略誘營利及潘吳氏附帶民訴一案（判决主文）朱王氏共同略誘營利劉英之所爲處二等有期徒刑五年褫奪爲學堂監督職員敎習之資格終身未决覊押日數准予折抵朱王氏應將劉英交由潘吳氏領回一件瞿和尙猥褻一案（判决主文）瞿和尙無罪一件王蔡氏等營利略誘預審一案（裁决主文）王蔡氏（即蔡王氏又即陳老五）犯刑律第三百五十一條第一項之罪應予起訴魏發祥犯刑律第三百五十一條第一項之罪應予起訴一件許五子傷害一案（判决主文）許五子輕微傷害人之所爲處拘役四日一件陳德光竊盜未遂一案（判决主文）陳德光即陳光發竊盜未遂之所爲處五等有期徒刑二月褫奪公權全部終身未决覊押日數准予折抵一件夏根婁傷害一案（判决主文）夏根婁傷害潛其元之所爲處五等有期徒刑二月未决覊押日數准予折抵一件孫小辰子侵入竊盜一案（判决主文）孫小辰子侵入竊盜之所爲處五等有期徒刑六月褫奪公權全部終身未决覊押日數准予折折一件劉起秀和誘一案（判决主文）劉起秀和誘之所爲處五等有期徒刑五月未决覊押日數准予折抵以上八月十七日 
　　民庭主文一件判决童詩聞　朱韻人爲債務涉訟一案（主文）原告人之訴訟駁斥訟費由原告人負擔一件判决李榮波與邱阿六因賬欵涉訟一案（主文）邱阿六應債還萬昌米店法十七元繳由李榮波具領李榮波其餘之請求駁斥本案訟費歸李榮波負擔五分之四邱阿六負擔五分之一本判决應予假執行一件判决崔連生與劉明福等因欵項涉訟一案（主文）被告等應連帶清償原告借欵洋三千零五十元及内原本二千元自民國十二年陰曆六月二十二日紧後至執行終了日止按月一分五厘之利息但利息不得超過原本訴訟費用由被告等負擔一件判决陳炳生與陸陳氏因債務涉訟上訴一案（主文）本件上訴駁斥第二審訟費由上訴人負擔一件判决李漢章與沈金奎因債務涉訟上訴一案（主文）本件上訴駁斥第二審訟費由上訴人負擔以上八月十七日 
　　　七二一件汪　　聲明因　不能到　　　周　　代理由　　　予委任此批一件十二舖地甲李炳文請領看管費用由狀悉此項查封物品現已佈告拍賣矣應俟拍賣終結再行核發仰即知照此批一件二十三舖地甲姚鴻請領看管費用由狀悉此項查封動產現已佈告拍賣矣應俟拍賣終結再行核發仰即知照此批一件馮小獵子聲請執行由狀悉查此欵業已繳案着即通知爾父即日持證來廳具領此批一件羅成藩具領銀兩由狀悉仰於本月二十三日上午九時持證來廳具領此批一件牟考生聲請執行由狀悉案已上訴所請應從緩議此批一件洪芳芷委任代理由狀悉查强制執行之訴訟行爲非受特别委任不得爲之爲民事訴訟條例第八十五條但書所明定現在本案正在强制執行中崦委任權限僅依第八十五條前叚之規定不反强制之爲行殊非必要應毋庸議此批一件沈徐氏具領銀洋由狀悉仰於本月二十二日上午九時持證來廳具領此批一件劉幼銑具領契據由狀悉該聲請人應領契據幾紙及訟費銀洋若干何時呈交來　仰即另狀詳細開明再行核辦此批一件劉幼銑委任張家鎭律師代領摺據由狀悉准予委任此批一件陳慶章具交查封費用由狀悉交洋五元暫存此批一件秦少山聲請執行由狀悉查本案判决尙未確定所請仍從緩議此批一件沈李氏請求銷案由狀悉准予抄錄仰于本月二十三日上午來廳領取此批一件王阿五聲明異議聲請撤銷執行由狀悉仰即迅速遵判繳案所請碍難照准此批一件季林林具交銀洋由狀悉交洋一百零二元暫存尙短銀洋一百元仰即趕速繳案毋得再延致十押追此批一件蘇滌新聲請銷案由狀悉應准銷案此批一件佛大懷生具領銀洋由狀悉查此欵早經批示准在案仰即隨時來廳具領此批一件莊仲甫具領銀洋由狀悉仰於本月二十二日上午十時持證來廳具領此批一件楊坤坤聲明異議請求啓封由狀悉仰即另行起訴請應毋庸議此批一件王寳林聲明無產可供執行請求調查核　由狀悉　　　庭諭迅速設法理償毋延此批一件牟秀庭再請執行由狀悉案已續　勒保追交仰即知照此批一件高榮具領聶承裕交欵由狀悉准於本月二十一日上午十時來廳具領此批一件高榮委任徐懷霖律師代領聶承裕交欵由狀悉准予委任此批一件王慶鳳聲請執行由狀悉候飭吏執行此批一件童阿炳聲請交保出外理　由狀悉仰速覓殷實舖保來案聽候訊奪此批一件嚴海林聲請執行由狀悉候飭吏執行此批一件徐慶棠具領沈斗成交欵由狀悉准於本月二十一日上午十　來廳繳證具領此批一件徐吉生聲請查封并　費用由狀悉准予派員查封繳洋八元存此批一件張寳姑聲請抄錄訊問筆錄由狀悉准予抄錄此批一件朱振聲爲與朱錦章等房地涉訟請求發卷由狀悉本案卷宗已於本年五月二十二日發還海門縣公署矣仰即知照此批一件龐蓮蓀具領借據由狀悉准領此批一件田兆榮等請求拘攝由狀悉候再飭吏拘攝併仰於本月二十三日上午十時來廳聽候訊奪此批一件錢壽章聲請執行由狀悉准予飭傳訊追可也此批一件張祥生具領　契由狀悉方單二紙抵借契二紙准於本月二十日上午十時來廳　證具領此批一件張文源聲請拍賣由狀悉仰迅將受抵方單繳案并查明該抵田詳細所在報候核辦此批一件葉筱蘇聲明收到支票期尙未届請求展限一月由狀悉仰於收到票欵時迅即來廳聲明毋延此批一件王叔炎等仍請停止執行由狀悉此批一件朱節香聲請執行訟費由狀悉查本案訟費經單子朱耕禮當庭聲明讓免在案所請再予執行之處應毋庸議此批一件王載之聲請執行由狀悉查龔龔氏應交租金十分之四計洋六十四元業經如數交　停止執行矣仰即知照此批一件陳勝夫請領所繳擔保金由狀悉准予具領此批一件陳勝夫委任全鴻翔律師代領擔保金由狀悉准予委任此批一件馮責云具保夏廷棟即期理清判欵由狀悉准保此批一件朱耀祥委任吳文濬律師代領票據由狀悉准予委任此批一件倪三三等聲明異議請求啓封由狀悉仰即另行起訴所請啓封之處應毋庸議一件凌祥林聲對秦道根之債權有優先受償由狀悉候併案核辦此批一件顧永昌聲名買受金仲蓀抵押與俞仲友之田畝由狀悉該氏與金仲蓀買賣田畝爲有糾葛應迅即自白理明所請於法不合碍難照准此批 
　　民庭主文一件判决周松溪與金鳳來等因租金糾葛一案（主文）金鳳來應償還周松溪房租洋六十元陳京效應償還周松溪房租洋三十三元司徒道記應償還周松溪房租洋三十元朱學佐應償還周松溪房租洋二十二元莊東海應償還周松溪房租洋三十八元仇玉富應償還周松溪房租洋十二元六角本案訟費除十分之二依周松溪與朱青云和解内容歸朱青云負擔外其餘訟費歸金鳳來莊東海各負擔八分之二陳京効司徒道記朱學佐仇玉富各負擔八分之一一件施遐用與馬青爲債務涉訟上訴一案（主文）本件上訴駁斥第二審訟費由施遐用負擔一件判决賴昌籌與翁石氏爲婚姻涉訟一案（主文）賴昌霞之訴訟駁斥訟費由賴昌霞負擔一件判决李加榮與葉阿瑋因欠租涉訟一案（主文）葉阿瑋應償還衡裕公司房租洋三十六元繳由李加榮具領本案訴訟費用全部數額除二十之三歸李加榮訴陳阿三李忠才欠租部分解决外其餘二十分之十五歸李加榮負擔歸葉阿瑋負擔本判决應予假執行一件判决黃耀祥等與林漁友因貸欵糾葛一案（主文）原告等之請求駁斥訟費由原告人負擔 
[上海地方檢察廳]  
　　批示張妙發狀圖均悉查經界係屬民事仰向同級審判廳呈訴可也此批張朱氏狀悉仰候移送同級審判廳核辦可也此批徐鄭氏狀悉案經起訴仰候同級審判廳訊辦此批張方方狀悉已於張朱氏訴狀批示矣仰即知照此批沈益謙狀悉該被告果有脅迫勒據行爲仰即報警扭送來廳訊辦可也此批鄭本才狀悉案經起訴仰候同級審判廳訊辦可也此批張朱氏狀悉仰候同級審判廳核辦此批朱張氏狀悉案經定期本月二十日午前九時偵查仰即依限來廳候質可也此批鄭德興狀悉候傳訊奪此批胡兆友狀悉騐得爾左脇肋青藍色係用藥敷貼所致并非傷痕已當庭諭知不起訴矣所請不准此批胡連藻狀悉候警廳送案核辦此批陳正發狀悉候傳訊核奪此批高金金狀悉本案業不起訴仰候送達此批陳正落狀悉仰即轉知陳楊氏覓保核辦此批鄭女子狀存候送同級審判廳核辦此批丁鈞心狀悉仰即依限來廳候訊此批郝聚珊狀悉案應起訴仰候判决此批以上八月十七日 
 
 
 

Page 16

 
 
第一萬八千一百三十二號;中華民國十二年 西曆一千九百二十三年八月十九號
星期日 * *   
 
 

Page 17

 
 
第一萬八千一百三十二號;中華民國十二年 西曆一千九百二十三年八月十九號
星期日 * *本埠新聞三 
[派克牛奶公司之新建築]  
　　江灣路一號派克牛奶公司出品曾經工部局衛生處化騐營業逐年擴充已添建之牛舍數座均嫌不敷刻已在江灣路附近另購基地一方由顧祥記營造廠承包建築最新式之大規模牛舍一座徒以地非租界自來水一時未能接通特另請天源鑿井局工程師于子寛君監掘自流泉井一口三個月内全部即可告成云 
[中央皮鞋公司分發優待券]  
　　四川路中央皮鞋公司組織伊始特聘记工採購優美紋皮以求製造精良物質堅固特印九折優待劵多紙分贈各界憑劵照碼折扣云 
[永雅開始交易之狀况]  
　　昨日爲南京路永雅公司開始交易之第一日自早至暮前往參觀及購物者頗多其最廉之貨如德國之熱水瓶每只一元六角至二元二角半喴哩呢帽每頂三元至八元水浪駱駝絨𣬰每條十六元公平棉花𣬰每條五元半以上各貨昨日門市售出頗多四角半一只之德國香烟盒售出亦復不少該盒面上繪有各式彩圖裏面則爲黃色可儲烟十枝云 
[萬利元號各貨將廉價]  
　　明日起 
　　四川路萬利元呢絨號創設多年營業甚發達的售出之貨又别出心裁故各界士女多往購之邇來該號内部裝修已竣屋字煥然一新定本月（八月）二十日起各貨一律減價兩星期云 
[第威德製藥公司之參觀]  
　　昨有人往本埠漢口路一號第威德製藥公司參觀由該公司經理引導參觀各處並指示所保存因患風濕及腎部諸病服補腎丸得愈之鳴謝證信不下數千封均附有照片信末刋有圖章查保存之證信可謂遍及中國各部且按諸發信日期該丸之効用並可謂四季咸宜證信中最有價値之一部分爲各省各地著名醫士之來信均謂有時風濕或腰酸等症他藥難以收功者服補腎丸每獲收效謝函中並有因其妻室服此丸得愈各病者爲數亦甚多該公司經理並謂如有欲往該公司參觀各證信者在每日辦公時間均可前往取閱毌任歡迎云 
[行軍床之廉售及修配]  
　　愛多亞路打狗橋萬安祥號今又到一大批行軍床特别減價白鐵鉛桶亦廉該布床常年可用如有舊帆布床椅送至該號均可修配如新云 
[珂羅版攝印「十七帖」之發行]  
　　王右軍之十七帖自唐宋以來刻有數種而肥瘦不同多失右軍矩度惟文衡山（澂明）硃釋宋榻之一種神骨清勁繩墨中自有逸趣望平街有正書局現將該帖用事羅版精印行世每册定價二元八角八折出售云 
[郵信截止時間表]  
寄往地點　　　　　　　　火車或輪船　平信　　　　　　　掛號信德國（取道各埠）　　　　墨斯德蘭　　今晨（十九）十時　九時　琿（取道浦口哈爾濱）　火車　　　　上午十一時　　　　十一時香港廣州　　　　　　　　墨斯德蘭　　午十二時　　　　　十一時半長江各埠　　　　　　　　火車與輪船　晚九時　　　　　　九時 
[威廉班將在申江大戲院獻藝]  
　　前在上海大戲藝之威廉班其技術之佳見過者皆能知之如齒術犬戲石像跳舞等無不含有審美之觀念據威廉云西人在東方獻藝者不宜多話因多話實費時間且東方民族多數皆不諳英語惟不用語述之表演須有審美觀念否則反使觀者不能明瞭現聞威廉班欲返美將聯絡該帮著名技術家再當旅行世界之舉惟此次以申江大戲院經理敦請再留數日故定明晚起將在該院獻藝一星期云 
[觀申江大戲院之新影片述評（二）]  
　　此片之背景自第一本至第五本皆屬户内及花園等景故所佔之地實不多第六本至第七本則爲戰地之情景綿亘數十里一望無垠且戰塲中之點綴亦應有盡有如𢌞曲之壕溝縱橫之鐵網零落之軍器及被毁� 
之牆壁等陰慘之氣不一而足即二軍未接觸而見此慘寂之戰塲已使人不寒而悚矧彈珠紛墮焰火四起而數百雄糾之少年又相搏其中每見一彈甫落則數十生命即與泥同燼情景之慘無或加之此外如偵敵與送糧之飛機疾駛空中點點如雨前之蜻蜓在此血肉橫飛之戰塲驕弱無能之吉茂竟負槍匍匐於地冒險至敵兵處探情旣見烟光起處頓成一窟而距吉茂伏身處不到二尺蓋敵兵落下之流彈也後吉茂在濠溝中忽遇見葛拉夫正至欣悅時拉夫尙死守此濠溝以待機遇至時再擬射擊敵兵而同隊之兵士已四散各處又有一兵與拉夫同行後以苦渴不得水幾瀕於死幸大本營派飛機四出營救散落之兵官故拉夫與其同伴得免渴死時拉夫見吉茂躡足前來以爲敵探思欲發槍而吉茂已一躍至前謂我兵傾受挫折全軍幾覆幸余冒險至大本營討救兵得將敵兵擊退現我軍正在追擊速與我前進拉夫即隨之躍出濠溝向前駛進此幕佈景雖本佳吉茂與拉夫實與有力也飾吉茂之演員惜記者已忘其姓名惟觀其表情始終有味初描演好色無用之流則在在示懦弱亦在在示好色如見都玲至其家不問都玲愛彼與否即上前與之握手久久不思釋與之談話時又俯身以面逼近都玲之容雖都玲徐徐向後退而其仍進逼如故迨其兄拉夫至都玲即就拉夫而離之似棄重擔而呆立於旁形至懊喪旣又佯與拉夫語乘間又與都玲語置拉夫於不顧一種蠢笨之氣令人噴飯後與都玲在花園中閒談時爲德人段扶輪逼鬭一幕則窘態百出表示懦弱受辱之神氣妙不可言（待續）（盈英） 
[觀葛氏所導演影劇之討論]  
　　一劇之造意結構表情每與導演家有密切之關係觀其劇而知其人必無纖毫之差此所以劇情之動人與否盡恃乎導演家之趨向不能强飾者也觀殷葛蘭氏ＲexIngram之劇但覺風致纒綿凄婉動人故雖劇情之黷武窮兵如「兒女英雄」者而「愛理斯」演來仍舊英雄氣短兒女情長不減殷氏本色其導演雷麥（ＢarabaLaMarr)之于TriflingWomen尤覺萬種情蘊饒有餘味自與他人不同觀葛立非氏Griffth之劇則不禁激昂爽快慷慨淋漓「重見光明」「歐戰風流史」等劇莫不具有舉國皆兵爲國爲家男兒七尺裏屍馬革之意境其導演之愛情片「賴婚」雖謂極盡細膩體貼入微而演至悲憤怨屈處仍不脫激昂爽快之槪故吾謂殷葛二氏之劇同居最優等地位而性質不同各人之表情固無疵可指縝密之至而一則以剛一則以柔固不能併論者也 
　　余因見伯長之影片評論乃抽暇往觀「歐戰風流史」於申江所得之愚見乃如上述今且一談此劇以供同志之研究 
　　竊以爲全劇之本旨當造意於歐戰之前蓋最初開幕時即以合家國旗再三表揚表揚之不已更且藉德人段扶輪謔嘲之沉痛語（其言曰美國人亦能作戰乎吾不信之）以相激勵其導演吉茂也實爲全劇本旨所在極言疇昔醉身酒色之美國人一聞徵兵之令爲國家起見爲身命起見雖畏死貪生之庸夫亦捨身疆塲出入於槍林彈雨奮身之功迨敵軍旣敗則施施而歸衣錦還家何等榮耀此種表情吉茂演來詼諧自然極盡能事當見整隊之美軍路過時旗幟飄揚村中老弱脫帽致敬歡忭鼓舞何等慷慨激昂觀此種種均可見葛氏之本色所在愛國心腸老成自持誠不獨爲美國影戲界之巨擘亦且爲歐戰之功臣也 
　　惟竊有所不取者以「都玲」之天生麗質溫文可人旣經與裴立賽伯爵訂婚後目擊裴日後之受傷身死應特别沉慟並須永誓爲終身守節以慰情人於地下亦所以自慰其寸衷雖葛拉夫之殷殷深情亦祇能以朋友之情爲止今劇中結果都玲仍以身許葛未免有遺憾但兩方婦女對於貞節烈女並無古來禮法以繩之故此亦不足爲葛立非氏導演之病也 
　　劇中參挿德人段扶輪一節頗具苦心蓋數千萬血氣性成之德人固非盡皆和平之蟊賊要亦有三數之善良者迫於政府之政策不得不棄其父老兄弟含茹飲泣於疆塲中也（次咸） 
 
 
 

Page 18

 
 
第一萬八千一百三十二號;中華民國十二年 西曆一千九百二十三年八月十九號
星期日 * *[學務叢載]  
　　敎育界之各項消息合誌如次 
　　留德社會學家之歡迎前湖南商業專門學校校長湯松君曾畢業於美國大學回國後即就職商專校辦理數載八年秋以驅張敬堯來滬任復旦大學敎授於海上敎育事業多所供獻九年秋以國事日非乃作歐陸汗漫游歷經英法各國順便考察即在德國專研究社會學與德國社會學家互相研究今年夏倦游歸來暫寓青年會旅滬湘省商專　先後畢業同學昨晚特假座青年會西　室開歡迎大會藉爲湯君洗慶到者有吳相洋張撫臣王尙志傅廣生等十餘人席間并由湯君講演歐游槪况至十一時方散 
　　美國女體育家之演講美國ＭissCffieShambaugh女士爲美國女體育界著名之領袖現任金山省立大學女子體育部主任今特來華考察中國之體育由東南大學體育系主任麥克樂君介紹至南市中華武術會體育師範參觀中國之國技昨晨六時女士來會參觀由該校吳志青校長招待會員劉伯遠君任繙譯女士演講後即於十一時登輪返美云 
　　亞喬書院將加深課程西門外亞喬書院開辦以來一切規劃均照約翰大學成例各科敎授皆約翰專科畢業此次暑期學校專授英文來學者甚衆開課迄今已將六星期下星期六行將結束下學期日館定於陽曆九月十日開課近日報名者已甚衆所有課程中西並重下學期起且定加深以期最高一級程度足與約翰本科初級相抵畢業後可逕入約翰本科中級又該校因學生衆多所有校内宿舍盡改敎室而白雲觀源壽里辦公處一所則改放校外宿舍可容人數甚多新印章程現亦齊備函索而取均可云 
　　上海翻譯館之新組織歐美返國文學士汪仲長君等鑒於上海爲華洋互市各界在在需用華洋文件特於四馬路黃浦灘中國電局旁七號半樓上創設翻譯館中西文件均可代辦云 
　　速記校創印新速記法本埠執中速記函授學校新創一種英文速記法稍用功者少則一月多則二月即可學畢現擬付剞　公諸社會不日發行預約云 
[汽車失而復得之趣聞]  
　　被竊後覓得時車内各件完全如故顯係有人戲弄車主 
　　昨日之本報汽車增刋所載公共租界總巡捕房稽查處發布通告查訪失竊汽車一節茲悉該汽車已於星期四夜間由法捕房巡捕在主敎街尋獲車中各件完全如故顯係有人與車主戲弄云 
[集會表]  
陽歷本月時期　　地點　　　　　　　　召集者　　　　　事由十九日　　　　　斜樓　　會館　　　　　　同鄕會　　　弭兵會議十九日正午　　　四馬路嶺兩　　　　　新聞記者聯歡會　八月份餐會十九日至卄六日　南市南車站路　　　　普益習藝所　　　展覽會十九至二十八日　南車站路普益習藝所　松竹　　　　　　書畫展覽會 
[今日晴熱有風]  
　　徐家匯天文台昨日下午四時三十分氣象預報云天氣晴熱沿海有夏季時令風南方颶風以未接電耗蹝跡未詳太平洋颶風在甘姆小笠原間逗遛不進本埠温度在下午三時前之二十四小時内最高九二·八最低七五·九去年今日最高九五·○最低七六·六 
 
 
 

Page 19

 
 
第一萬八千一百三十二號;中華民國十二年 西曆一千九百二十三年八月十九號
星期日 * *自由談 
消夏特刋 
[蓮話] [  天鷗]  
　　蓮子在鮮嫩時可生食味甘冽熟後則宜煑食冬令食之能滋補湘中年有大宗出產 
　　南唐二主之小令風華靡麗百世所宗而中主之「菡蓞香消翠葉殘西風愁起綠波間」一詞琢句似出後主之上 
　　芰與荷多生於一處故「芰荷」成一名詞實則芰另爲一物蔓生水面如藤其實即菱也或云四角爲菱兩角爲芰 
　　昔人詠荷詩佳句甚多楊萬里詩云「恰如漢殿三千女半是濃妝半淡妝」形容荷花恰到好處至若玉谿生詩「留得殘荷聽雨聲」則不忍卒讀矣 
　　周濓溪愛蓮一說自是名論余最服膺其香遠益清可遠觀而不可褻玩」二語蓋無論何花皆不可褻玩不狎蓮花也眞愛花者平日愛之護之惟恐不至當夫風和日暖之朝月白風清之夜始一賞之細細領略其色香庶不辜負名花彼愴夫俗子一見好花即攀之折之據爲一已之私有時而嗅其香氣時而爪　以騐其生死嗚呼此而謂之愛花我欲爲花痛哭矣 
[暑天氷語] [  酆仲恩]  
　　北極人之牀以踏堅之雪爲之 
　　人造氷之製造以亞摩利法發明最早其主要之原理則以亞摩利亞氣能受極大之壓力成爲流質後若減少壓力則此流質立回復其原存之氣體而取去四圍水之熱度使凝結成氷塊云 
　　在美國紐約城内每年平均約有一百五十日之雨雪若堆積而不溶化則地面之雪積有三四尺之深 
　　眞冷（ＡbseluteCold）在攝氏表零度下之二百七十三度即（---２７　）是也此乃參照法名物理家却而司所發明之公理（ＬawofCbarles）而定 
　　在眞冷之氣候内無一氣體能存在舉凡世上之氣體遇此冷度皆成流質 
　　開爾文（ＬordKelvin）及其他數科學家曾作一度之考察僉謂眞冷爲世上最低之冷度無有較此愈冷者在此冷度内橡皮及鋼鐵皆如玻璃之脆弱以手輕折之即斷在此冷度内五金類之物件皆較平時愈易傳導電氣然余思世上有政治熱及情熱者遇此冷度亦必呆若木鷄心若死灰失其鑽營之本領矣一笑 
[炎夏食品談] [  馮徵慶]  
　　當此炎熱薰蒸之時衣食居處悉宜衛生以免疫魔之來侵本題袛談食品餘姑不論肥膿厚味固非夏日之所宜食若夫飯無下箸之處又屬難堪鄙人休假在家溫課之餘輙研究斯道以價格低廉品質精美爲宗旨旣無損經濟又顧及衛生特錄出以餉閱者 
　　㈠菉豆稀飯考本草菉豆性能凉血明目以之與米炊成稀飯食之頗佳 
　　㈡十景稀飯以米與雞絲火腿絲蝦米乾煑成稀飯食甜者加糖食鹹者加鹽或衛生醬油五光十色旣可口又美觀 
　　㈢油炸西瓜用西瓜瓤裏以薄甜麵粉置沸油鍋炸之食之清凉可口 
　　㈣醃西瓜皮食西瓜者祇食其　其皮壳多棄之不知其皮可切之成片用鹽醃之曬乾和葷油或豆油燉之頗清脆但葷油燉則不脆 
　　㈤辣椒豆醬將筍瓜（按吾鄕有瓜形楕圓質鬆脆俗呼筍瓜予在外未之見故特注之）乾腐木耳辣椒切成骰子釘和黃豆子或微加肉釘加水煑之再調以豆醬味頗適口 
[熱] [  野苹]  
　　機器房燒煤的苦工好容易偷閒跑出走到暴日底下不住的說道這多麽凉快啊這多麽凉快啊 
　　暴日底下的黃包車夫一頭奔着一頭想道天氣好暖啊我能坐到人家的車上人也這樣拖我那就舒服極了 
　　坐黃包車的人看見一家洋行裏的執事員坐在電扇下談笑他嘆口氣道我何苦還在這暴日下忙碌 
　　洋行裏的執事員見一輛汽車如風似的一瞬間由窗外經過他們想道我升到買辨也就可去兜圈子那才風凉咧 
　　坐汽車的人····唉同是一種人同是一種天氣爲什麽熱的界限就不同呢所以我說「熱」固然是天時所定但也有一半是人自己造的　 
[夏日快意事] [  施肖丞]  
　　晨興盥漱後命童子汲荷葉露煑龍井茶細評茗味覺兩腋習習生清風快意事 
　　奕罷微倦在紙屏石枕上臨夙而臥快意事 
　　茶餘酒後渾無事瓜果紛陳鬧小兒快意事 
　　宿雨初收微風乍扇聽老農於古柳下拉雜談古快意事 
　　臨流結屋蔭樹開亭溪烟繚繞與二三知己各述近時傑作快意事 
　　夜間納凉於庭院中臥藤榻上仰見明星疎朗愈數愈多數罷漸入黑甜鄕中快意事 
[琴聲] [  ＳＣ女士（未蓋章）]  
　　我們自從上一個月移遷到這新模範村裏每天晚上覺得很幽靜很快樂並且有悠悠揚揚的琴聲從微風裏吹過來送到我的耳裏聽了之後使得我精神一爽似已忘記了九十八度酷熱的暑天 
[風凉話] [  蘇重威]  
　　傍晚浴罷赤足揮扇樹蔭小憩凉風徐來 
　　坐電扇前飲冰淇淋 
　　晚飯後約三五知友共往屋頂花園觀卓别林從軍夢 
　　星月之夜携竹榻一張庭中獨坐遠聞洞簫聲 
　　正苦炎熱忽烏雲密佈雷聲隆隆然大雨如傾盆下 
　　旭日啣山獨步河畔觀小兒作游泳戲� 
　　大雨初晴與素心人共乘汽車兜風至空曠無人處疾馳如飛被襟當凉風 
[滑稽却暑法] [  楊浚明]  
　　溽暑逼人雪　無俚戲擬滑稽却暑法三則投諸自由談中與諸君子一消遣之 
　　㈠開西瓜一只剖去其實用代草帽凉爽異常 
　　㈠築冰棚一座棲身其中遠勝浙之普陀 
　　㈠採荷葉幾片以代眠席清凉無比 
[還是遊戲場好（下）] [  伯奮]  
　　那胖的道你又來了我老早對你講過現在上海的地方渾頓順纔好弄一口飯吃吃你不過一個平常人有什麽難聽好聽有許多有家當的小姐太太們那一個不喜歡到此地來　些··話還没有完一眼看見那邊桌上一個女學生同一個很漂亮的男子就指着問題那不是金媛麽伊同　阿曲幾時碰着的那金媛的娘面上微微笑了一笑很得意的拿起玻璃杯將嗬囒水一飲而盡伊們倆便一聲不響的坐着不多時金媛同着那男子走了過來那胖阿姨一面看一面暗想道伊今日又換了行頭了只見伊穿一件外國花洋紗大圓角式的短衫没有領頭露出雪白的頭頸掛一根極細的金鍊條繫着一個前二年在學堂裏掛的金十字架下邊一條同短衫一式的外國紗裙子一雙天足雪白絲襪配一雙高跟滾黑邊的白麂皮鞋梳一個Ｓ頭面前頭髮燙得根根捲曲鬢邊挿一隻鑲假金剛鑽的象牙梳帶一對金剛鑽圈或許是眞的左手一隻金手表拎一隻白布錢袋嬝嬝婷婷走到他們倆桌子邊正要開口不提防那男子一看見大塊頭就嘻開嘴叫一聲阿姨你怎麽有空功夫出來那大塊頭阿姨連忙立起來回答道我那裏有空功夫呢實在今天在家中悶得慌天又熱橫豎有老娘姨在那裏招呼所以我抽空出來尋尋風凉鄭先生你也要坐一歇麽那金媛見姓鄭的已經認得阿姨便向伊的娘扮一個鬼臉拖了姓鄭的就走那姓鄭的回過頭來對大塊頭道我不坐了歇一會兒我就要到你們那裏來的說完擠一擠眼亦扮了一個鬼臉那大塊頭阿姨等那鄭阿曲走遠了就對金媛的娘說道怎麽金媛不到一年就有這樣老的資格眞是聰明今晚怕不有··金媛的娘連忙接口道原是我說伊聰明但是我還没有對你說過舊年做第一次的時候伊還對我說了一篇大道理呢什麽這種事不是我們幹的咧名譽有關咧後來就是你陪伊到這裏來玩了幾天不知怎麽一來伊就答應了現在練就這副資格我也不用愁了算來算去還是游戲塲好阿姨對不對那大塊頭阿姨點一點頭微笑道你難道還只得到今朝纔曉得麽這時候那邊桌子上也有幾個人坐着談心却都是男子打扮得十分漂亮他們的草帽都放在一只空椅上頭髮個個都梳得連蒼繩也停不住那一般觸鼻的香味老遠就覺得着桌子上陳列着許多空的杯子盆子等内中有一個穿華絲紗長衫的說道老三的運氣眞好陳家五小姐不過在此地碰着没有幾遭就有了交情怪不得這二天身上也兩樣了這也是功夫到家的成績那老三指着一個穿西裝的少年回答道老王你不要專門鈍我資格好還要算他哩三個月前頭他在此地弄上的鄒女士你們不曾看見今天伊的離婚廣告麽我聽說伊夫妻倆本來很和愛的不曉得小李弄什麽玄虚也不過在此地比我的多碰着幾蹚就有這樣成績你想利害不利害那西裝少年面上露着得色笑道這也不是我的本事這種要有緣法的講一句老實話倘然没有此地未必見得能夠如此容易呢這句話一講靜了一會都一齊說道小李的話眞不錯我們想來想去的地方終還是遊戲塲好 
　　那太陽同月亮每日循環不住的和地球兜圈子那遊戲塲的門口進去的人仍就像潮水一般因爲他們晚上要找一個消遣尋尋風凉的地方終覺得還是遊戲塲好 
 
 
 

Page 20

 
 
第一萬八千一百三十二號;中華民國十二年 西曆一千九百二十三年八月十九號
星期日 * *   
 
 

Page 21

 
 
第一萬八千一百三十二號;中華民國十二年 西曆一千九百二十三年八月十九號
星期日 * *星期增刊 
中華民國十二年八月十九日星期日第二百零一期 
[一週間國内大事記略] [  尊]  
　　中央政局 
　　本週間於政局上最有關係之事厥惟直奉之協商議和蓋奉交惡素著因之而安福而粤省蛛絲馬跡咸有伏線倘直奉和成則局勢必有一番之變化是以直方邊守靖主此最力因而有鮑貴卿之奉行所傳條欵爲曹正張副張之巡閱經略率復職車輛不必交還鹽稅與欠餉兩抵吳專任兩湖王承斌巡閱魯直豫其除安福及督軍等調任事浙盧聞此因亦有代表前往惟奉張邇日發表除整飭軍事計劃外别無所言和議之結果如何尙勿可遽料也至於京華補閣不過張弧長財袁乃寛長農之命令已見而敎育擬傅曾湘傅却不就擬陳中陳亦待考慮揆席張紹曾尙不肯受攝閣之免職則終尙殘缺大選問題已成擱淺熊炳琦亦圖乘流而退國會則吳景濓與張伯烈不合吳亦氣懦議員南下領資者可六百餘已成行者亦復四百五十三人其留亦者不過昌言索薪圖爲延期而已外交方面以長江形勢之不穩四國公使已有抗議排日問題日本亦申請嚴禁津漢租界期滿要求續約九十九年威海衛協定英使日促結束魯人尙以條件不合起而反對中東以地畝問題四使又提出抗議赤黨華匪並起擾亂大烏里且有俄兵窺路之舉財政則至今仍無辦法張弧雖見明文遲遲來京計劃一切若以九六債七百萬抵日本吉會墊欵葫蘆島借欵收回中法銀行國庫劵六百萬清理公債過期本息四百餘萬又中行名下二百餘萬民二善後債息未領過期餘欵數百萬德國賠欵三四百萬善後債内俄國利息數百萬續發一四庫劵鹽商抽引岸票稅蘆鹽運淮白辦金佛郎案等等要或爲人反對或難見諸實行不過畫餅而已公債本息稅務司向財部索鹽餘迄無以應且并京中銅元票亦幾不能維持各種對外借欵外人須國會通過亦復無望英美且申明一時不開關稅會議故對於借欵不過展期對於急需四方羅掘盛傳將以一千萬包辦紙烟捐十年及抵押法統印花等說胥由此起也 
　　匪禍 
　　豫匪之圍未解而剿後竄回且綁票二百餘人梅神甫猶未釋出因之匪部亦有内鬨山東之報匪者已四十三縣剿時且獲日匪一名湖北孝感股匪擄學生數十人滁州方面來安縣騷殺之事尤盛即往馳剿尙在交征而天門又有焚毁敎堂之舉攻陷皂市被綁者復七八十人蓋據西人報告半月間津浦匪案已十五起京漢三起京綏一起可爲極潢池之盛矣 
　　西南戰禍 
　　粤中東江戰事遷移數月中山近以萬數千之衆限期攻破惠城然陳軍負隅兵械尚充且與東北兩路互通聲氣無接濟告竭之虞聯軍方面則財力不足調動不靈加以滇軍内訌尙頗烈前敵作戰益難一致此其所以曠日持久而不能下惠也聯軍近變更作戰計劃以滇軍一部加入許部進攻海陸豐兩劉所部擔任圍攻惠城李福林盧師諦部擔任肅清增龍其後方警戒則以滇軍任之最注重者厥爲右翼以該軍乘虚襲擊絶其外援惟據近報粤軍中右兩路頗爲得手博羅已被克服聯軍退守蘇村增城聨軍大部退至石灘左路粤軍則頗失利由白芒花退回平山然潦水驟漲聯軍雖稍佔優勢仍不能渡河進攻惠城之下尙須有待也聯軍合力攻惠之際北江忽又告急北軍常德盛部已入始興方本仁部退守周田大橋聯軍即調胡思舜及王秉炳全部往援傳滇軍韋旅已於十日克服始興北軍向南雄南現該方形勢仍急連日聯軍仍紛紛調兵北上西江方面自馮葆初被拘其部繳械後尙未有變動惟聞沈鴻英部有由撫河上游之赤水地方回攻梧州之說該方防禦之責現由西路討賊軍第一軍總指揮擔任之目下尙無戰事 
　　閩省戰事無新發展臧致平收編散兵尙有萬餘之衆王永泉派代表與之接洽無結果閩海軍擬二次攻廈黃大偉洪兆麟李復雲林虎各率數千分由浮宮嶼仔尾江東橋三路進攻另一支隊由灌口趨廈日内當有一番劇戰也 
　　熊克武此遭就職後川局自多變化而洛吳亦改組川軍聯合辦事處爲總司令部以歸劃一至於戰况則黔軍王天培等在中右二路力圖攻取璧山銅梁大足而一軍力敵之幸能自守周西成與二軍輾轉戰於綦江周敗走川軍恐敗兵爲禍又推七師陳國棟等收拾其餘部而顏德慶等尙在墊江負固陳國棟至川東肆擊竟佔銅梁大足周及袁祖銘均退向安岳李樾森亦克復潼南因之劉自乾等願以部旅加入二軍促成統一而熊但等又反攻川東袁祖銘敗後知内江之不守改由郵亭舖攻資中陷之聯軍田頌堯亦由儀隴出發佔領新鎭壩攻順慶合川方面之援軍因由武勝進攻勝之窺其全局洛吳援川之勢尙屬得手惟重苦川民而已 
　　湘趙對於邇日局勢頗形重視仍以擁憲立言而譚延闓在衡自稱省長且委任僚吏湘南軍隊亦有調動林支宇陳强以調停無望相繼謝退第二師則促魯滌平發討譚令魯尙嚴守中立期望和平趙以湘南勢亟亦有征調别設護憲軍總指揮部而自主之大約戰禍之啓有非口舌所能强解者矣 
[一週間國外大事紀略] [  通一]  
　　德國政變 
　　德國馬克價格一落千丈紙幣幾不値錢民食缺乏稅收寥寥其不爲俄國第二者蓋幾希矣内閣總理古諾氏對於一般大實業家不敢嚴徵賦稅而惟剝削小民是務近雖倡金借欵及請銀行家以値五千萬金馬克之外幣供德意志銀行購買糧食之議然均徒託空言難以實行且論者謂即或實行亦無補於事大局旣難收拾反對者倒閣之謀因之得售中以社會黨活動最盛各政黨除左黨右黨外均聲援之社會黨議員於十一日通過不信任政府案同時社會黨之領袖及勞工會議冯罷工三天以迫其走共產黨乘間而逞柏林遂復陷於恐佈亂離中矣煤氣電氣鐵路船塢同時罷工全國各地紛紛響應古諾氏見在大勢已去難以戀棧即於十二日上辭呈總統批准之令公民黨首領史特萊斯曼博士組織新閣總罷工雖有共產黨煽惑於其間古諾氏旣已被倒已漸歸平靖矣新總理十四日在國會宣布政策其最可注意者爲願將魯爾問題交國際公斷之表示惟消極抵抗政策擬貫澈實行之對於賠償問題之言詞極爲空泛略謂俟德國在魯爾有自由政權被拘德人釋放德國經濟有生氣時始能償付賠欵云云國會以五四○票對七六票通過信任新政府案新總理對於古諾所創國内金借欵之議决定賡續進行該案於下五日已通過於國會輿論界對於新總理在國會之宣言政府機關報及穩健報紙均不加批評國民黨報紙則表示不信任共產黨報紙則斥新總理抱資本主義而反對之大實業史汀萊氏等均贊助新政府然新政府苟仍爲若輩所把持德國經濟恐難有復蘇之望蓋今之納稅人皆爲中下階級之人民而實業家都長袖善舞巧於逃稅且常操縱金融以自利倫敦人士謂德政府如能從嚴大徵實業家之稅則國庫出入可望相抵誠慨乎其言之也 
　　賠償問題 
　　本年六月七日德政府爲賠償問題致牒於協約國請另召集國際委員會議以不偏袒之精神協定賠數額及償付方法並願發行一百萬金馬克五釐債劵以鐵路及實業爲擔保一九二七年起逐年撥五萬萬金馬克以拔付賠償英國接到此項牒文後即草擬協約共同覆文聲明可以接受德國服從國際委員會議决　之建議宜調查德國付欵能力以重定額數並愼重勸德國停止消極抵抗英政府此項草牒於七月二十日分致法比諸國徵求同意法國於同月三十日答覆英國略稱法政府凖備會同英政府即行調查六月七日之德國提議然國際委員會能否視現有之賠償委員會爲佳乃一欵問若欲變更已經解之原則及已經確定之賠償總數則與條約抵觸法政府不敢遽爾贊同至於消極抵抗應督促德政府制止在此項政策未曾廢止之前一切問題均不能開議佔領區域之軍隊當於德國付欵時撤回之云云英國接到此文後内閣屢開會議詳加考慮於十一日答覆法國全文都八千言辭頗嚴正然爲戰後最重要之公文英國於此文中表明極願與協約國始終一致嘗不惜作重大之犧牲以謀之誠法國一意孤行不爲諒解對於重行調查德國付債能力之議嚴峻拒絶佔據德國之實業集中點乃消滅其付債能力實爲有智且亦非和約所許之懲辦法此事宜受海牙國際法庭及其他適當機關公斷之英國爲謀全部解决起見願放棄納稅人可責令協約國政府繳付之欵之一大部份深望法比政府承認英國合理之地位云云此項覆文發表後法比報紙皆反對之倫敦報紙多數贊美此牒獨每日郵報仍持親法論調攻擊政府指爲不合民情法總理普恩賚氏於十四日遄回巴黎備擬覆文綜觀歷屆書面交涉英法德皆不肯讓步行將圖窮而匕首見乎 
[美故總統哈定氏對菲列賓之政策] [  ＤrConlu著都仲訥譯]  
　　美哈定總統一生豐功偉業不幸竟中年殞命噩音傳夾有舉世哀悼之慨尤足令人悲不自勝者則任期未滿貢獻於世界之事業正未可限量乃蒼蒼者天竟奪之而去耶 
　　哈定厥貌魁梧大政治家也其在位也惟謀人民之幸福是務以世界人類爲已任當其受任時正値世界多事之秋距歐戰終止未久也美國處境亦屢頻於危渴思有酷愛和平者出而週旋於强有力之間以調劑其勢於是具卓越之才有先見之明如哈定者出而倡太平洋裁兵會議曁設萬國法庭此議旣佈美國竟一躍而執全世界之牛耳矣 
　　哈定未蒞任之先其得聲望僅憑其主梅利昂星報ＭarionStar及俄蟹俄省之議員當一九二○年六月十二日共和黨選舉會議於芝加哥其中呼聲最高者當推麻色秋色士省之祿芝Ｌodge賓雪爾凡尼亞省之旁祿斯氏Ponrose佛羅里達省之紐氏News南達哥斯太省之胡特氏Wood田納西省之老藤氏加利福尼亞省之約翰氏Johnson華盛頓省之胖音特克斯脫氏Poindexter紐約之布特留氏Butler伊達荷之　拉氏Borah及俄蟹俄之哈定氏其第一次選舉揭曉則哈定僅得六票然而彼　　嘗因此往各洲從事運動卒焉以已　量寛廓機智應變爲物望所重並得　祿氏祿芝氏道戴氏紐氏福爾氏海　及共和黨議員爲之協助選舉當是　旁氏正養疴於費爾特爾亞長途遙遙　無線電及電話爲之主持會務祿氏則爲之召集會議及開會之演說道氏則爲立法顧問而兼黨中之委員紐氏福氏則主持選舉事項海氏則主共和黨委員會兼經理選舉運動觀此可知哈定之得人心矣 
　　當胡特與約翰二政黨爭繼羅斯福爲首領哈定黨即宣言曰選擇之權當以麥克金萊氏Ｍckinley爲範麥氏者一八九九年美西戰爭簽和約於巴黎時之美國元首也曾倡言曰强暴之併呑按美國法典乃有罪之侵犯也麥亦一大政治家允菲列賓人之請求建設一受制於美國之遠東共和國爲菲人謀幸福兼亦所以示美人之尙博愛好平等而不背當年美國獨立宣言之精神其在美國公民委員會時嘗曰菲列賓吾美國者也吾當盡力發展之敎化之訓育之導其自建設政府吾美國决不取之以自私立焉哈定當時即步政策不稍改變其「前門」ＦrontPorch演說詞即遍佈美洲各報未幾被舉於俄蟹俄於於是偉大之選舉運動繼之而起當時威爾遜以「发族自决」及「謀世界民治主義之實現」爲標榜而哈定則以「循軌而行」及「美國爲前提」以相號召說者謂哈氏主義已足鞏固共和黨之柱石矣其民主主義確有見之實在者當其被舉爲共和黨之候補總統其菲人之運動爲人所習知者也然則哈定此舉亦失之偏蔽矣殊不知此行亦屬徒然蓋其詳情即白宮之圖書館已可檢查得之况政府官吏之在華盛頓者約千餘人亦深知此中情形以解决此問題其最顯者則前總統威爾遜之說帖請允准菲列賓之獨立是也　 
　　哈定對於此問題雖經旁人之毁辭然亦未曾因之失其純潔之心其於菲列賓請願代表之赴華盛頓也固殷殷欵待未嘗置此問題於不顧且亦未信胡福二氏一面之辭當其見各代表則盛讚其爲國宣勞深信能達成功之境且允諾菲列賓之在今日有獨立之必要其見菲列賓之女代表則盛稱菲婦女之賢淑且鄭重宣稱吾美人當年踐諾菲列賓之獨立與自由决不負汝吾個人可保證者也惟應須考慮者則時期是否成熟耳總之此後對於是問題當採積極政策决無遲欵焉哈定去世菲人莫不同聲哀悼其尤足令人念念不忘者乃當日欵待請願代表之盛意與夫當日之宣言使哈定在日時毅然允諸代表之請求及威爾遜之說帖督促國會通過菲列賓獨立之議案則二父聞之曰吾兒至肯惠顧人也及被舉爲總統人輒呼之以平民大總統蓋其爲人固質樸無虚飾大人物之稱當之無愧色也其在任時尤深致痛惡於一班微末官吏以己之政府地位自驕者嘗向人曰處境與財物二者人身瞬息間事耳即余夫婦之在今日亦與衆人何異彼蒞任後有一舉最足令人起敬者則舉舊日梅利昂星報之印機匠等合攝一影以示平等其後則剷除舊制開放白宮任人觀覽民有往謁者則樂與之談且呼其名之首字示敬意也 
　　當哈定就任之初威爾遜呈國會一說帖其時正一九二○年十二月七日也其内容則請承認菲列賓之獨立蓋根據一九一六年八月二十九日國會議决之窮斯律ＪonesLaw規定須待彼有自建政府之能力而後可今考察情形彼已臻此境矣該帖全文如下「啓者菲例賓人民自入主國會後已有建設强固政府之能力確符我國會准其獨立之議案余敢請實踐基合以副彼切望之殷」哈定旣接其書於下次國會會議時即遣胡特上將ＧeneralWood曁福勃斯Forbes二人親往菲島考察彼二人者素具偏見反對十三年美菲間之齟齬可一旦盡釋不較空言保證之爲愈耶然則今日菲人之痛哈氏更當何如耶要知菲人請求獨立乃其堅忍不拔之志蓋亦所以期爲自由之民族立本國之主耳即吾一班美人好作公平之言者亦深謂哈定應根據一九一六年八月二十九日窮斯力之規定促議會通過菲列賓之獨立焉 
　　哈定在任時當推爲美國行政首領第一人參與太平洋事務者惜未曾西游菲列賓羣島不然當亦步白菜恩氏Ｂryan之後塵矣白氏者前美國侯補總統也曾親往菲島歸而倡菲人之應自由與一八九八年菲列賓共和國之應恢復嘗宣曰菲列賓之昔日歷史固須受助於人及至今日其人民毌庸吾美之協助矣彼共和黨如欲譴責其人之嗾使菲列賓排外者則曷先請責亨利ＰatrickHenry霞飛遜Jefferson華盛頓曁林肯諸氏蓋亨利之演詞中「不自由毌寗死」句最足打動菲人之心腑也其他三子則如霞飛遜之痛斥覊奴人國華盛頓之宣言選擇殖民當介於自由與奴𨽻之間與夫林肯之格脫� 
斯勃演詞以民治政府相標榜在在足以動菲人心腸者也 
 
[熱心和平家愛德華鮑克君小像]  
　　月前美國熱心和平家愛德華鮑克君EdwardWBok曾懸金十萬元徵求論文其標題爲美國從事於世界和平之辦法蓋世界之以巨欵提倡和平者在海牙萬國平和會捐欵者之後可謂一人際茲元黃擾攘遍地干戈之際乃有作中流之砥柱者及心力眞不可及想論文發表之後藎籌碩畫必有以利賴生民者在不禁馨香禱祝以觀其成矣 
[歐洲各國失工工人調查] [  穉威]  
　　歐戰後全歐經濟界受一大打擊其原因迭見各雜誌及日報不贅述茲將各國失工數目集錄於後亦可見工業漸趨衰敗之一班矣 
　　英國失工人數亦可稱世界之冠近據正式報告鈔錄如下 
　　本年四月二十三日止一·二三四·九○○人 
　　本年四月三十日止一·二一八·二○○人 
　　本年五月二十八日止一·二二·一三○○人内分男工九七一·六○○人女工二四九·七○○人 
　　德國據工會報告五月份止有一·二三七·三五六人完全賦閑 
　　奥國本年五月初奥京失工者有七六·二三○人建築業失工者有八·○一七人瑞典失工人數現已减少未有報告 
　　荷蘭本年三月間失工人數男工一○一·九九九人女工六·八八七人 
　　五月五號止失工人數减至男工七八三六三人女工五·四○一人 
捷克司拉夫因災禍流行經濟恐慌特甚司華倫（Ｓvolen）一帶有一萬二千人求出國做工護照生活日漲民不聊生近據捷克政府報告失工工人之領國家維持費者四月份共有一四三·○○○人去年秋離國而赴他處謀生者共計一萬四千六百四十三人 
　　意大利黑衣政府未有報告然失工者如忍諾梅先納等均極多且近來意工人赴法作工者甚衆 
　　瑞士四月底止失工人數共計五三·二七九人 
　　法國因建修戰時所毁工程且本國人口不多失工者極少尙須待大批外國工人之相助也此項外工之工資與待遇均不及本國人稍有爭執即行報警驅逐出境外國工人之在法者大半言語不通被國内飢寒所迫而就食法地故雖受不平等待遇祇好忍氣呑聲也在法之外國工人以波蘭人爲最多意西等人次之再次爲法屬土人吾國僑工之現在留法者爲數不多勤工生亦不過七百人左右處境均甚窘終非了局也 
[美國憲法成立小史] [  倍根特講　庭]  
　　倍根特ＤoLehaslesABcaod美國哥倫比大學政治學敎授現在紐約市政研究所長此篇係在東大附中所講者也 
　　一八二○年意大利南雪雪里島革命黨制定憲法然全部借力於西班牙憲法西班牙憲法成立於一八一二年大多得力於法國憲法故法國憲法實爲歐洲憲法之基礎十九世紀歐洲變亂相尋憲法頻見更改而美國憲法成立於十八世紀迄今未嘗變更此何故歟蓋美國之憲法自有其不變更之價値在也法國憲法因國民重視民權缺乏憲法之眞精神故偏於哲學與理想方面而美國憲法全因工商各團體代表研究而成此法國憲法所以易變而美之憲法乃若磐石之不易搖動也　 
　　欲研究美國憲法當先知一七八七年美國革命時之情境當時之美國頗與今日之中國相彷全國分爲十三邦皆獨立而自成小國家無論商業上經濟上各不相連南部植棉畜奴西部業農東部從商生活旣若是逈異故統禦十三洲之中央政府祇存一名義上之政府而已命令不出都門財政腐敗不堪與中國今日之形勢頗相似也至於各邦自己之財政亦非常紛亂其原因在各邦自造貨幣不能通用於外邦加之外國銀幣混入美國爲數其大紛亂茲滋幣制如此商業因之不振中央政府之財政亦不可究詰債臺百尺告貸無門公債票亦毫無信用加以各省稅則互相衝突紐約與康内克相隔僅一溪然貨物之運輸殊感不便互相訂契行文宛如異國交通如此商業如此紛亂誠達極點矣此美國憲法未成前之情形實與中國今日相似迨憲法旣成紛亂乃止 
　　至於憲法起草究推何人爲委員若由全體人民共同起草似太廣泛不能實行美國當時情形分男子女子黑人三部女子與黑人以及被褫奪選舉權之白人皆在例外故憲法者不過包括美人四分之一而已其不完備若此 
　　一七八七年此美國四分之一之人民起而改革政治其重要人物祇爲華盛頓加福生等十數人相集而建設新憲法當一七八六年之時彼等要求舊政府放棄權利開會於費拉特費亞十三邦共五十五代表相集而議憲法焉雖然五十五人中有政治研究者祗三十人耳而三十人中眞能注全力於定憲法者僅十五人而已此十五人有工商財政部以及南部農民代表所議之問題可分四項一曰清償債務二曰整理財政三曰支配軍隊四曰改良地方其餘各地發展之責任全由各省自主憲法草案之簡單如此然提綱挈領對症投藥俱中肯要美國國基因此奠定百般紛糾從此消除矣 
[英倫海峽問題之審查會] [  穉威]  
　　本年六月二十九日英法西班牙三國之　使集於倫敦外交部開始審查當救海埠之統屬問題議會極秘密外間難悉其眞相以其有關英法二國海軍消長之趨勢特略記其原委諒亦爲國人之關心世界大事者所樂聞者也當救與英屬之其勃老他相對峙同爲太西洋通地中海之要路法人因該鎭爲法屬馬洛克之大埠鎭上不動產大半屬於法人故必欲收該地於馬洛克轄治之下英人素抱獨覇海道主義今若讓歸法人其勃老他海峽上之海權與英秋色平分矣故更爲進一步之要求亦欲據有該鎭西班牙則因該鎭居民多其國人且因地理關係故亦欲收歸己有爭之者雖有三國然英與法則更覺針鋒相對英則欲獨覇歐亞海路法則欲稍分英勢一九一四年大戰開始該鎭暫歸國際共管大戰後一九一九七月始該事又復重提一九一九至一九二○年間英與法文書往還各提意見一九二○正月二十九號法政府痛駁英牒辭意嚴厲幸該種衝突均未暴著於世故得無事一九二一年正月初馬洛克酋長受法致府意旨發令將當救鎭租於某公司營建一切於是英法之爭論復起是 
 
 
 

Page 22

 
 
第一萬八千一百三十二號;中華民國十二年 西曆一千九百二十三年八月十九號
星期日 * *年十二月中法人向英政府質問並提出當救之根本解决方法去年（一九二二）正月八日英人答稱不能接受是後雙方仍互相換意見然均不肯讓步唯法人於去年十一月始即將該鎭之公共建築停止進行以示尊重英政府意見此次審查會法人必欲得馬洛克酋長統治該鎭特權市政廳則仍歸國際組織蓋近來馬洛克叛黨均恃該鎭作活動之中心機關法人甚患之此亦爲法人所恃理由之一英人患法人如得該鎭統治權後自馬洛克各要都會通一鐵路至該鎭則法人在非洲之勢力愈固其勃老他海狹之形勢愈危矣西班牙近因西屬非鎭反叛事疑法峻使故與法感情頗惡大廠家及商店多與法斷絶往來人民抵制法貨之舉動亦極激昂故此次三國海峽爭執法又處孤立地位矣法報雖間有倡議以期勃老他還西班牙而以該埠較東之Ｃeuta查達讓英法則據有當救然决非英人之所願也總之將來結果當救屬英則英人勢力太大太平洋諸國均受間接之影響屬西則有事時西必無力保此要道屬法則稍可分海上覇王之勢吾遠東諸國亦受間接之影響也 
[中國鹽務狀况] [  梁揚庭]  
　　（一）弁言 
　　鹽爲我國官營三大事業之一每年此項稅欵之收入占全國總收入之四分之一而鹽之產地遍佈全國且爲人民日常生活之副要品幾不可一日缺故鹽對於我國家頗占重要之地位晚清鹽稅紊亂官商不肖因緣爲奸弊害遂叢生自民國二年財政部頒佈鹽務條例以來全國鹽務漸有生氣而鹽稅收入每年亦多增一千餘萬元矣茲將近年來鹽務狀况略述之於後 
　　（二）鹽務行政槪要 
　　我國鹽務行政由財政部附設鹽務署主管之鹽務署置督辦一員由財政總長兼任之署長一員由財政次長任之洋顧問一人由稽核所洋會辦任之署中設總務處及塲產運銷二廳總務處專司調查各鹽運使榷運局辦事之成績以及各屬員服官資格調遷陞降等事務場產廳司理全國編理緝私塲警以及建造倉棧鹽塲諸事務運銷廳司理各省產鹽運銷諸事務外並置鹽運使十人鹽運副使四人總場長二人鹽塲知事一百二十七人榷運局九年官硝總廠一所掣騐局二所蒙鹽局一所揚子總棧一運銷局一所惟因民國二年五國善後借欵合同第五欵之規定遂於北京鹽務署内增設稽核總所於各產鹽地置稽核分所總所置總會辦各一員總辦由鹽務署長兼任會辦聘外人任之分的置洋華協理經理二人其職權爲保存徵收之鹽稅欵與保護鹽稅擔保之各債先後次序以及監理鹽稅之收支凡中國政府欲提用鹽稅之餘存須先經該所之核許也 
　　（三）全國產鹽區域 
　　我國鹽產地共分十二區即兩淮兩浙雲南陜西長蘆山東福建四川河東東三省兩廣甘肅諸區是兩淮鹽區有十五塲即南通縣之呂四餘中灌雲縣之臨興中正濟南板浦東台縣之東河草堰丁溪安梁拼角鹽城縣之新興伍佑如臯縣之豐掘阜寗縣之廟灣本區之鹽多取海水淋煎晒製而成每年產額達六億五千萬斤兩浙鹽區有二十九鹽塲即奉賢縣之袁浦青村鎭海縣之清泉穿長南滙縣之下砂海寗縣之許村黃灣紹興縣之曹娥東江三江金山縣之兩浦杭縣之仁和上虞縣之金山海鹽縣之鮑郎海沙象山縣之玉泉平湖縣之蘆瀝餘姚縣之餘姚崇明縣之崇明蕭山縣之錢清鄞縣之大嵩慈谿縣之鳴鶴定海縣之岱山溫嶺縣之黃巖寗海縣之長亭臨海縣之杜凟永嘉縣之永嘉樂清縣之長林瑞安縣之雙穗本區之鹽或取海水淋煎或取海水淋晒而成雲南鹽區共有十二塲即鹽興縣之黑井元永井阿陋井景谷縣之香益井寗洱縣之石膏井磨黑井雲龍縣之雲龍井鎭沅縣之按抱井蘭坪縣之麗江井喇雞鳴井劍川縣之喬后井鹽豐縣之白井本區之鹽俱取鹽井之水煎成陜西鹽區共有四塲即朝邑縣之鹽池凹蒲城縣之内富灘榆林縣之上下鹽灣富平縣之滷泊灘本區之鹽係刮土淋煎者長蘆鹽區有三塲即天津之豐財灤縣之石碑寗河縣之蘆台本區之鹽以海水晒製者山東鹽區有六塲即廣饒縣之王官日照縣之濤𨿅掖縣之西　� 
即墨縣之石河昌邑縣之富國霑化縣之永利此外尙有福建鹽區之十二場四川鹽區之二十三場灌東鹽區一場東三省鹽區七塲兩廣鹽區十九塲甘肅鹽區十四塲故全國共有鹽場一百四十五所之多焉 
　　（四）全國各區產鹽之引地 
　　兩淮鹽區所產鹽之指定引地爲江蘇省之江寗句容溧水高淳江浦六合儀徽南通如臯泰興阜寗鹽城東台興化泰縣高郵寳應江都揚中十九縣以上所謂淮南食岸是再有淮陰淮安泗陽睢寗宿遷邳縣漣水東海灌雲沭陽贛榆十一縣即淮北食岸是再有湖南省長沙等六十二縣所謂淮南湘岸是再有湖北省之武昌等三十一縣所謂淮南鄂岸是另鍾祥等三十縣與川鹽並銷再有江西省之南昌等五十七縣所謂淮南西岸是再有安徽省之懷寗等五十縣所謂淮南皖岸是兩浙鹽區產鹽之引地爲浙江省之富陽嘉興臨安杭縣等七十五縣以及江蘇省之海門崑山等二十五縣安徽省之休寗廣德建平等八縣江西省玉山等七縣雲南鹽區產鹽之銷地爲雲南省昆明廣南文山等八十七縣以及貴州省普安等四縣陜西鹽區產鹽之銷售仍在產鹽區邊近數縣長蘆鹽區之鹽於直隷之銷地爲大興安次香河昌平大名正定等一百四十一縣於河南爲開封陳留等五十二縣山東鹽區產鹽之引岸於山東爲歷城日照福山等一百零七縣於江蘇爲銅山碭山蕭縣沛縣豐縣諸縣於安徽爲渦陽宿縣於河南爲商邱寗陵鹿邑夏邑永城虞城睢縣考城柘城福建鹽區產鹽之引岸爲本省之閩侯等五十四縣四川鹽區產鹽之銷地於本省爲成都簡陽等一百四十六縣於湖北爲恩施等八縣於貴州爲貴陽普安等六十六縣於雲南爲照通宣威等八縣河東鹽區之產鹽於山西之銷地爲長沼等四十五縣於河南之銷地爲伊陽等三十二縣於陜西之銷地爲長安咸陽等三十五縣兩廣鹽區產鹽之引地於廣東省爲南海等八十縣於廣西爲富川等七十五縣於湖南爲永興等十一縣於江西爲興國等十七縣於福建爲長汀等八縣於貴州爲下江等十一縣甘肅鹽區產鹽之引地於陜西爲甘泉等四十七縣於甘肅爲平凉等五十二縣東三省鹽區之產鹽全銷於本省而東三省亦無他鹽銷售焉 
　　（五）鹽稅之收入與其擔保之債欵 
　　鹽稅近年來收入額總在九千萬元左右然除撥付外債息金外中央收入甚微因多爲各省所截留據北京鹽務署報告謂民國十一年度鹽稅凈收入爲八千五百餘萬元除撥付外債息金外爲各省扣留者有三千餘萬元之多云内外債欵經政府正式指定鹽稅擔保者有民國元年之英國克利斯浦公司五百萬金鎊借欵及二年秋之俄德法口英二千五百萬金鎊五國善後借欵以上爲外債至民國十年三月政府指定每年於鹽稅收入中撥一千四百萬元爲整理内國公債還本付息之需故合計擔任之債欵總額約達三千二百萬鎊以一金鎊合中九元算約有二億八千八百萬元至民國五十年時即可將擔保之債欵抽還清楚焉（根據法國顧問寳道氏所上財政債務意見書中之債務本息一覽表） 
[堆肥之製造及其利益] [  ＴＳ]  
　　肥料用以維持地方之虧耗促進作物之發育講求農業者不可不注意者也自世界農藝化學進步以來各國俱用人造肥料我國農業尙在幼稚時代故絶少人造肥料而堆肥實人造肥料之一得以自行製造取材很易適合我國農家之實用茲述要言之 
　　（甲）原料堆肥者收集　稈雜草綠葉等廢棄植物及零星之動物質如魚屑蠶蛹肉屑骨炭革屑蹄角肉臟血液等碎雜之礦物類混和堆積於一處使腐敗而後利用之 
　　（乙）效率凡動植礦物之中堅硬物而難於腐敗及肥分較少者一經堆積腐敗後能使肥分驟增故堆肥具三種主要原素尤富於有機物能改良土壤且分解遲緩有持久之性實爲主要之基本肥料據科學家分析之結果其平均成分百分率如下 
　　　水分　　有機物　　　　　燐酸　　加里新鮮　七一·○　二四·六　○·四五　○·三二　○·五三中熟　七五·○　一九·二　○·五○　○·二六　○·六三腐熟　七九·○　一四·五　○·五八　○·三○　○·五○ 
　　（丙）製造法製造之前先擇僻靜陰暗之地築堆肥製造室室内周圍掘小溝預備儲蓄流出之肥水以供隨時灌注堆肥之用然後堆入麥稈荳莢等粗雜物俾下層多生間隙便於透水及流通空氣否則濕氣太重有碍腐敗作用又漸集雜草綠葉粰糠羽毛皮屑骨角塵埃泥草木灰等動植礦物之原料均匀堆積之厚約五六寸更堆積廐肥（無廐肥時用泥代之）與前同高并施以水踏緊之撒布細碎土少許所以吸收阿摩尼亞（指廐肥而言）而防其飛散也如是塯積至丈餘爲度以後每閱三四星期反覆攪拌一次使其化熱齊一時注以水（汚水溝水最好）使其水分充滿若水分不足則熱度太高醱酵不良隨現白灰化之弊反覆攪拌至四五次俟所堆之物盡化黑泥即可爲肥料矣綜上觀之可得三項主要條件 
　　（一）堆肥不宜受直射之日光防　飛散（即堆肥室當築在僻靜陰暗之地） 
　　（二）堆肥之内部若過於焦熱則有機物飛散現白色之灰燼（即須時時注入水分） 
　　（三）不宜直受雨露否則三主要成分有流失之慮（當應用室内製造） 
　　（丁）施用法堆肥旣已完全腐熟即可施用當施用時宜向側面取出并搗拌之使肥分均一蓋堆肥上下層所含之養分不同也切忌儘取上面堆肥運入塲圃　李昂女士雲南人初游學東瀛畢業於東京女子師範學校後游新大陸入紐約哥倫比亞大學研究敎育今夏得哲學博士學位下學期已授東南大學之聘擔任敎務女士明春須仍赴美將與紐約著名華僑某君訂婚約云 
 
 
 

Page 23

 
 
第一萬八千一百三十二號;中華民國十二年 西曆一千九百二十三年八月十九號
星期日 * *後即可施給作物覆以薄土防有機物飛散堆肥爲遲效肥料故當施用於生育期長之作物或施於作物播種及移植時以之作基肥爲宜堆肥中之漏液富含肥分其效又速亦可施用之 
　　（戊）利益堆肥之利益甚夥述其普通者於左 
　　（一）衛生之利益凡田舍及街道各處一切腐敗汚穢有礙衛生之物皆可因而收集用爲堆肥之原料田舍街道亦因以清潔於衛生上之利益亦不少也 
　　（二）經濟之利益堆肥之養分極富用途廣而取材便成本廉而製造易故於農家之利益亦大 
　　（三）改良土質之利益施堆肥於土能改良土質使輕鬆而便於耕耘根菜類易於伸長又能使土色變爲灰黑色增加吸收熱力如砂土等多施堆肥能增蓄水力并依化學的作用能增多土中可溶性有機成分又或吸收之分解之故堆肥於農田上直接間接之利益蓋亦廣已 
[臺灣養蜂記（續）] [  戚秀甫]  
　　（十）台灣養蜂收支槪算 
　　據台灣阿緱廳農會技士森次與氏報告台灣專門養蜂家之收支槪算購入洋種蜂一羣分至八羣假定的槪算如左 
　　第一年收支槪算 
　　一支洋四十一元六角七分計購洋種蜂一羣　洋三十元巢箱一個　　　　洋三元巢框十一個　　　洋一元一角巢礎二磅　　　　洋五元六角鐵絲埋没器　　　洋四角五分刮刀一把　　　　洋五角七分網罩一副　　　　洋六角五分二收入　無（備考）存蜜蜂二羣一羣購入一羣分封 
　　第二收支槪算 
　　一支出洋四十元六角計購巢箱兩個　洋六元巢框二十二個　洋二元二角巢礎四磅　　　洋十一元二角蜜刀一把　　　洋一元二角分離器一座　　洋二十元二收入洋二十一元蜜蜂兩羣合採蜜六十斤每斤計値三角五分 
　　兩年收支相抵差洋六十一元二角七分（備考）蜜蜂四羣内有兩羣第一年所存兩羣係新分封 
　　第三年收支槪算 
　　一支出洋三十四元九角計購巢箱四個　洋十二元巢框四十四個　洋四元四角繼箱二個　　　洋六元巢礎四磅　　　洋十一元二角隔王板一塊　　洋一元王籠六個　　　洋三角二收入洋四十二元蜜蜂四羣合採蜜百二十斤每斤値三角五分 
　　（備考）蜜蜂八羣四羣第二年所存四羣爲本年之新分封 
　　三年收支相抵差洋五十四元一角七分 
　　第四年收支槪算 
　　一支出洋三十五元四角 
計購繼箱及豫備箱四個　（連巢框）　　　　　　　　洋十六元四角巢礎四磅　　　　洋十一元二角隔王板七塊　　　洋七元八角二收入洋二百八十元蜜蜂八羣採蜜八百斤每斤値三角五分（以繼箱强羣每羣採蜜一百斤計算） 
　　四年收支相抵餘洋一百八十六元四角三分 
　　（備考）繼箱最强羣八羣第三年存八羣統加繼箱不分封成最强羣 
　　照上表槪算預定八羣之數第三年已足第四年成爲强羣統加繼箱採蜜八百斤値二百八十元至是本盡收回又獲利一百八十六元四角三分第五年但加巢礎及零星器具支出無多而收蜜可千百斤値三百五十元此後限制分封用蜂王交換法施以臨機適當之管理養成最良之强羣每年每羣可收蜜一百五十斤若逐年分封祇須保護得法獲利尙不止此然非具有經騐者不易爲功普通仍以限制分封爲穩健倘揠苗助長操切從事失敗隨之矣 
　　（十一）臺灣之蜜蜂害敵疾病及障害 
　　臺灣養蜂之害敵疾病及障害總督府農事試騐塲稻村宗三氏曾公布一二惟亦隨時而異不或據爲定則是在養蜂者之各自注意耳茲錄其大較如左 
　　害敵 
　　（甲）巢蟲 
　　普通稱爲小形巢蟲與日本之大形巢蟲異臺灣向無大形者今種蜂由日本運入者多大形巢蟲必然同時運入此則直接能加害蜂羣者蠶食侵害巢脾蠟質並害蜂兒之發育使成畸形　 
　　（乙）蟑螂 
　　蟑螂爲家屋中之害蟲巢箱近家屋則盜掠蜂之貯蜜 
　　（丙）天蛾 
　　每於日入時由巢箱之間隙侵入盜食貯蜜台人稱爲蜂蝶又稱爲牛蝶我國所謂蜜狗是也 
　　（丁）蟻類 
　　蟻之害蜂究至若何程度固不可臆斷然總能加害於蜂蜂爲蟻侵其羣必弱事實彰然墨西哥嘗有蟻陣襲擊蜂羣之事臺灣殆亦難免欲保其蜂羣强者必防之 
　　（戊）雀蜂（一名姬雀蜂） 
　　雀蜂俗稱胡蜂臺人稱爲虎頭蜂力能覆滅全羣 
　　（己）蜘蛛類 
　　蜘蛛種類甚多或網巢捕食蜜蜂或潛行襲擊而捕食之 
　　（庚）守宮 
　　守宮捕食蜜蜂其少恒伏於舊式巢箱爲患用新式巢箱則無之矣 
　　（辛）蟾蜍 
　　蟾蜍於日没時恒至巢門捕食蜜其色如土舌長寸餘捕蜂時挺其前足伸其後足勢甚猛烈蜂雖有螫尾剌之不入 
　　（壬）蜻蛉類蜻蜓類 
　　此二類在台北附近一帶甚多恒伏巢箱前捕食守門職蜂 
　　（癸）食蟲虻類 
　　種類甚多台人稱爲蜻蛉虎此等害敵不勝枚舉養蜂者必盡除之然後其蜂方能滋長强雄初學者尤宜留意焉 
　　疾病 
　　歐美諸國蜜蜂之疾病易生如腐蛆病華特島病等異常劇烈每一發而不可遏台灣蜜蜂雖未受此種傳染病然近來如下痢病痲痺病等亦時見發生霉雨時期非愼防不可尤以歐美移來之蜂種爲易染云 
　　障害 
　　盛夏臺灣暑氣過高蜜蜂出房每致翅翼萎縮蜂羣衰弱晚秋氣候忽寒忽熱蜜蜂每易發生疾病有時溫度過高巢箱乾燥有時濕氣過重巢箱穢濁蜂兒發育不良働蜂工作亦懶此則熱帶昆蟲所遭之常患也蜜蜂亦不能獨免焉 
　　（十二）臺灣四季養蜂管理之槪要 
　　養蜂四季管理槪要即養蜂一年中之行事吾國所謂養蜂曆是也臺灣養蜂每月之管理槪要如左 
　　一月氣温華氏五十度至七十度之間北部多雨不妨礙蜂羣活動南部花開正盛蜂羣採蜜採粉並甚產卵蜂兒出房多於十二月天氣良好若希望繁殖圈及貯蜜圈之擴大當加入新巢脾 
　　二月一年中本月最寒氣溫鮮有降至四十度以下者蜂羣狀况略異前月貯蜜產卵勝於前月下旬常營造雄蜂房宜獎勵餌養以備分封 
　　三月氣温漸高雨量亦多蜂羣勢力益量常見自然分封流蜜亦盛此時行人工分封最爲適當 
　　四月暑氣漸起蜂羣勢力達最高度春季收蜜本月爲止宜凖備越夏貯蜜並抑制分封俾成强羣而防害敵發生 
　　五月氣温昇至八十度左右雨量減少蜂羣氣勢甚良但繁殖力退縮宜補助餌養講求越夏之方法 
　　六月氣温愈上昇達九十度以上蜂羣受酷暑活動力銳減除早晚出巢外恒蟄居箱中故產卵力銳減 
　　七月暑氣最高時有暴風雨越夏防風設備宜周本月蜜源枯竭產卵恒休止 
　　八月暑氣尙甚颱風常起蜂羣之動靜無異於前月蓋疲弱已極害敵又發生特甚管理以本月爲最難 
　　九月暑氣漸退氣溫尙高流蜜稍多蜂羣活動前月疲勢至此逐漸回復當善爲注意方能收良好之結果 
　　十月氣溫下降至七十五度左右雨量減少蜂箱宜妥愼裝置防暴風本月流蜜益多產卵力漸强管理適當蜂羣越夏之衰勢全復 
　　十一月氣溫低至六十五度左右蜂羣活動貯蜜亦多產卵力尙强宜爲越冬準備 
　　十二月氣溫雖低然不如我國之嚴寒蜂羣僅失其活動力產卵休止而已注意保温即右矣 
（十三）臺灣官廳農會對於養蜂之設施及方針 
　　臺灣總督府農事試騐塲於民國三年起至民國六年爲第一期試騐成績頗佳以後續行第二期試騐務達完善之目的台南廳農會現亦養蜂數十羣正在試驗中阿𦃺廳農會於民國五年舉行不取費� 
發種同年四月十日至五月九日開勸業共進會於臺北臺灣總督府之新築廳舍陳列全島土產蜂蜜特列一部以資研究八年七月臺南廳農事試騐塲聘稻村宗三氏爲養蜂講習會主任從事演講並編熱帶養蜂專書以敎臺人養蜂臺灣新總督府設中央研究所農業部中列蜂蜜於應用動物及有益動物類尊重蜜蜂之價格引起臺人養蜂之觀念並組織養蜂講演會隨地隨時舉行以盡啓發指導之職聞尙擬設養蜂專門機關發行雜誌以利推行俾新法養蜂遍於全島冀收莫大利益云 
　　（十四）臺灣養蜂業之將來 
　　台灣養蜂業旣已發展如火如荼矣以彼蜜源之富官廳提倡之力不難日臻於發達今者散布蜂種之時期已過採蜜獲利之時期將至然採蜜獲利未易言也養蜂雖小技然非有專門之學識日久之經騐不爲功况有天時之不利疾疫之流行害敵之環生爲之障碍故臺灣養蜂欲達採蜜獲利之眞正目的其必待諸十年後乎此非鄙人故紆緩其期蓋事實當如此也鄙人敢保證十年之内决無大宗台蜜輸入我國惟蜂種之侵入則已在目前蓋台灣羣殖過多不求售於我國將求售於何所且大利所在台人焉肯放棄之是則在我國人之注意耳然十年之後台灣養蜂全島告成其患益不堪設想光陰易逝轉瞬十年首當其衝者爲福建廣東次則爲上海今幸福州有張品南君在民國九年設立蜂塲據福州延平陳仰周君來函僅有洋種蜂四羣天然蜂八羣勢力極微十年親往日本購辦大批種蜂蜂具以應全國之需求上海則有鄙人負鼓吹試騐改造蜂種製造蜂具散布於内地之責又幸吾國特派考察歐美養蜂專員無錫蕩口鎭華繹之君家擁鉅資志趣遠大抱振興實業之宏願作中國養蜂界之先鋒在民國五年華君僅養本國蜂種至民國六年七月華君與其弟凝之至上海極司非路鄙人所設蜂塲參觀見鄙人所育洋種欣賞不已謂中國種究不若洋種之優後續來塲參觀三次乃向鄙人購奥系雜種蜂王一匹於是華君蜂塲始有洋種民國七年九月上旬華君向日本渡邊養蜂塲購買洋種即日本現時盛行之之英國黃金種原名勃立添虚谷爾滕種嗣後華君銳意進行竭其財力竟達今日榮膺出洋考察之使命亦可謂苦心經營不遺餘力者矣今華君蜂塲已產蜂蜜寄售於馬玉山糖果公司發達至此華君之志亦云遂矣華君且有蜂船三艘一切蜂具皆能仿造夫在此餐蜂新事業甫放一線光明中當彼數萬人養蜂已有成效之日本展其計劃於台灣全島以奪我天然權利之暗潮責任何如其重覆餗將萬難免鄙人力竭聲嘶日藉報紙及印刷品呼號於國人之前者凡爲此也比來攘臂而起應聲而至者實繁有徒然鄙人尤汲汲自勵不敢自足總冀國人猛省羣起并力以赴之也鄙人因是自製幻燈片到處演講灌輸養蜂智識期遍歷國中然後設養蜂學會合羣力以進行更刋行中國養蜂雜誌月出一册庶使一般社會知中國有養蜂一業當競爭進步十年之後庶可抵制台蜜之輸入挽回利權之外溢昔台灣未發展養蜂計劃時所用蜂蜜大半仰給於我國每年約二十餘萬斤後日本養蜂發達其利漸爲所奪今則業已絶迹况吾國出產品向無統計舊式養蜂旣有餘力供給台灣之用則其出產力頗不弱可知幸老養蜂家急起直追力求改良共圖挽回斯業之權利幸無因循坐視洋蜜之侵入也 
（仍未完） 
 
 
 

Page 24

 
 
第一萬八千一百三十二號;中華民國十二年 西曆一千九百二十三年八月十九號
星期日 * *   
 
