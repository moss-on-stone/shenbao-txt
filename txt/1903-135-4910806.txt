# 1903 - 135 - 4910806

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至成戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閲者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[興醫學説]  
　　人受天地之中以生陰陽寒暑之交侵飲食起居之不愼偶或失於調衞疾病卽因之起焉旣爲二豎所崇矣纏綿牀第勢難遽瘳不得不延請醫生藉藥餌以求其效是則人不能不病病不能不需乎醫者情也亦勢也雖然今之所爲醫者果何如乎靈素之未諳岐黄之未習病情脈象兩屬茫然惟恃略續湯頭歌便思挾其技以自炫京師太醫院以供奉内廷之重而亦學術庸淺往往爲人姗笑此外各省之藉醫以餬口者更不問可知人命至重而竟輕率如是靜言思之不亦深可異耶原其故皆由上之人不以此爲重任若輩之自爲傳習謬種流傳馴至愈趨愈下年來中國各省疫癘流行死亡相繼雖曰天時地氣之不正亦未始不由若輩用藥之誤有以致之也邇者京歸管學大臣張冶秋尙書奏請就大學堂内籌辦醫學實業館選取學生授以醫科普通學卒業以後給予出身計其章程約有三則一將來各省學堂及官立醫局所需醫科教習及高等官醫均須曾給文憑之卒業學生方准充選一外省新練各軍近於軍醫一事頗知講求療治新法應令卒業學生隨營當差藉資實騐一向例出使各國大臣均有隨帶醫員卽於卒業學生中選派以上三項均須優給薪水効力數年核其勞績從優保奬旣寛予出身之途復詳定功過之格揆其用意蓋與周時考選醫官之法相同按周禮云醫師掌醫之政令凡邦之有疾病者庀瘍者造焉則使醫分而治之歲終則稽其醫事以制其食十全爲上十失一次之十失二次之十失三次之十失四爲下疾醫掌養萬民之疾病以五味五榖五藥養其病以五氣五聲五色眂其死生凡療瘍以五毒攻之以五氣養之以五藥療之以五味節之説者謂疾醫卽今之内科瘍醫卽今之外科其術之高下皆有醫師以考騐之故能藝日精而法日備今泰西諸國於醫之一業旣立學堂以爲研求又有學會以資考察凡行醫者必在學堂卒業官察其術果精乃給以文憑准其以技行於世違者罪之其治疾也有聽脈之筒照骨之鏡内察其臟腑而外審其形容古人所謂洞垣一方殆不多讓詳審至是而或尙有不騐者則爲之剖解肢體以考其受病之由俾後之治此病者有所據依而不至一誤再誤此醫學之所由日精而民之所以得登壽域與兹張冶秋尙書旣設醫學堂於京師而湖北巡撫端午橋中丞亦擬於鄂省創設醫學遴選聰頴子弟肄業其中并禮延泰西某某等名醫充當教習所需經費由善後局籌撥倘各省皆仿而行之多譯西國醫書與中土古醫書互相參稽折衷一是學成則錄其尤者補太醫院醫官其次或爲教習或爲軍醫或充出使大臣之醫員核其等差量才錄用而又行周官稽事制食之法按年考其療治之多少以爲賞罰有能得新法治奇症者更優加奬勵之如此則兼中中之長闡天人之秘醫學大興民無夭札王者安世壽人之政不將於此見之哉 
[宫門抄]  
　　四月十五日内務府國子監廂白旗值日無引見熙貝勒由籍回京請安晏安瀾朱占科預備召見關防衙門奏五月初五日大高殿拜表醕王行禮召見軍機○十六日理藩院鑾儀衛光祿寺廂紅旗值日無引見色楞額假滿請安召見軍機侍衛處奏派保和殿監試派出頭班洵貝勒麟公琦侯瑞啓恩福二班博公溥倬松普成安文光○十七日外務部正藍旗值日無引見兠欽假滿請安慶王莊王隆斌各續假五日召見軍機○十八日吏部翰林院廂藍旗值日兵部引見五十五員四川按察使馮煦請訓裕庚預備召見錫侯續假十五日錫公續假十日召見軍機及馮煥裕庚 
[電傳宫門抄]  
　　昨日午前京師友人專電告知本館云四月二十四日皇上召見軍機大臣及張之洞濮子潼錫恩恩開是日並無明發上諭 
[戰船計數]  
　　中俄交涉迄未議成東西洋列邦咸眈眈虎視深恐俄人獨得利益各派兵船游弋亞東以近日計之英國共得十三萬八千八百墩俄國共得十七萬六千墩法國共得六萬零七百五十墩美國共得五萬五千零二十三墩德國共得三萬三千九百零九墩日本國共得二十四萬二千八百六十三墩外此俄國則有一等水雷艇六艘二等水雷艇五艘都十一艘日本則有一等水雷艇十八艘二等水雷艇四十艘三等水雷艇二十七艘都八十五艘 
[俄約難信]  
　　日本某日報云頃得中國京師來電悉俄人於蒙古一事近又要求華政府互訂約章兹已訪得詳細情形計約共六則一蒙古兵權全歸俄國一切胥由俄人代中國治理二蒙古路礦全歸俄國一切胥由俄人代中國籌畫其路可由張家口達西伯利亞與中俄鐵路接連三蒙俄可互通婚姻四蒙古墾田全用俄人資斧并由俄人練 
 
 

Page 2

 
 
就屯田兵派駐蒙古各地五蒙古各處准設俄語學堂六西藏之北伊犁之南中國東陲全歸俄人管轄其規制與蒙古相同噫使俄人而果若此要求則是其心中目中已無復有中國矣我中國政府諸臣何忍而竟唯唯允諾我是以知此約之未足信以爲眞也 
[俄人備戰]  
　　英京倫敦來電云邇者俄國黑海艦隊及轉運資糧兵士之船昕夕皇皇似乎準備開戰旋又得牛莊來電謂刻有俄兵艦一十二號在黄海合操并就旅順口安置水雷嚴爲戒備 
[俄人罔利]  
　　日本某日報云日來俄人陸續運兵至鴨緑江畔并設官以備馬賊日役華人三萬各斬備林木大約此項利益歲可得七百萬金加以地方税七十萬金其利可謂巨利矣此事聞諸中國鳳皇城守備袁臺柯言次頗慨歎不置 
[韓俄近事]  
　　高麗漢城來電云西歴五月十六號韓外部電飭龍川守詰問俄人因何占住府境請按照規則從速退回郡守覆稱此間所駐俄兵及所雇華人勢力甚强頗難迫令撤退惟當嚴禁購取土地民房耳 
[遼東近事]  
　　日本某日報云頃得京師來電悉某日慶親王府第中得有電報言刻有俄兵約六千餘名羣集鳳皇城更於九連城招降馬賊令充陸兵其數如何殊難細察惟聞俄兵之散處東三省者奉天得一萬名吉林得二萬名黑龍江得四萬名内外又云刻接天津電信述及由遼陽經鳳皇城以達義州地勢險要俄人最注意其間目下方在南門外鐵路火車站左近建造民屋三百椽兵營十五所病院十二楹其兵士來去無常就日内計之城内約駐一千五百名城外約駐二千餘名城門田俄兵把守 
[梧匪近信]  
　　廣州訪事人云西粤匪徒作亂迭經官軍鵰剿其勢業已稍衰某日官軍行至宣武交界之某村忽遇匪徒數百盤踞村後爰分三路進攻鏖戰移時擒獲悍匪數十名陣斬數十名燬其巢穴始收隊回營翌日大霧迷天繼以微雨匪黨潛伏山上連放排槍官軍猝不及備致亡數名旋復奮勇登山匪遂紛紛鼠竄墜巖墮崖傷者不一當塲擒獲匪首滕計升等數名斬首數級餘匪潰散官軍追至山腰石洞見是處前臨深潭左右皆石壁峭立因相率鳬水而前被匪放槍擊傷若干名旣而直撲匪前得擒獲匪目滕宜安等八名奪得洋槍十餘桿是晚營於山麓次晨整隊馳往寗山竭力圍捕斃匪甚多聞陳一山鎭軍由南寗赴粤西接統熙軍時舟行至三江口上游被匪要擊及至隆安又與匪遇彼此開砲鏖戰數時傷斃勇丁多名時有貨船數艘銜尾而進被匪搶掠一空匪衆疑鎭軍必在大船迭向轟擊必欲得而甘心幸鎭軍已攺乘一葉扃舟得免於難人以此服其智勇兼全云 
[粤東匪患]  
　　廣州訪事人云粤省匪徒肆擾欽廉惠各府屬狼奔豕突勢甚猖狂近且延及乳源曲江樂昌英德四縣日前乳源縣境税廠被匪行劫業經地方官派勇禽獲若干名嗣以匪黨多至百十名而勇丁僅二十餘名衆寡懸殊致被將所獲之匪悉數奪回縣主某大令無奈禀請上憲舉辦清鄉以靖地方而弭後患 
[電查粤事]  
　　香港循環日報云西林岑帥自奉旨總制兩粤卽電致粤東大憲請查明廣東藩運釐各庫存欵共有若干及軍械若干一一由電聲覆聞帥節定三月二十八日由蜀啓行大約四月下旬卽可到粤粤垣五大善堂紳士以岑帥前次開藩羊石功德在人今者福曜重臨不勝歡忭議俟憲旌將蒞出境恭迎 
[十續四川總督岑制軍奏設成都勸工局章程]  
　　三分職規則本廠統於勸工局總辦提調别設監廠官一人督工官一人右官職監廚司事一人領貨發貨司事一人右司事廚役水夫右雜役四權責規則監廠官權責一凡稽查出入及整頓寢食盥浴招雇教師督管學徒進退僕人一切皆監廠官之權任二監廠官每日早興必周歴寢室查其整飭掃除否晚睡查其滅燈否食時查　囂爭否查廚所清潔否三學徒有違規則者一次告誡二次送提調官罰之難期悛攺者斥退四本廠薪米燈油由監所官預算五日一領於總支發處每日食品由監廠官派定不害身體者亦五日具領於總支發處交監廚司事買辦而查核之具領後五日則報銷前五日五監廠官應用表式七種一招雇教師姓名技藝薪水期限到廠月日表二學徒姓名保人姓名收入月日表三學徒勤怠謹恣時日事由表四寢食編列姓名表五支發處領欵數目月日表六每睡起食時表七廠用種類數目日用報銷表六監廠官常川住廠有要事出必請督工官代理督工官權責一凡發原料收繳成績整飭工棚稽查教師督責學徒皆督工官之權任二教師須用原料由督工官具領於總支發處三凡製成品物督工官隨時驗明可用者記其姓名送呈總辦提調四每日工作畢督工官督役掃除工栅去其危害檢其棄料之可用者還之儲貨所五每日上工及休息時刻由督工官與教師商定號令由督工官發之作工時督工官常川在工棚監視有怠惰不中規者一次告誡一次送提調處分六督工官常川住廠有事假出則請監廠官代督七督工官應備表式數種一每日上工休工時刻表二教師學徒勤怠謹恣事由表三每日成績種類名目件數價值表四每日成績種類名目件數表五領發貨物種數件數時日用事由表監廠司事一受統於監廠官專司整飭廚房稽核米薪及買辦食品之事廚房不潔米薪小菜污穢則司事之責領貨發貨司事責一受統於督工官凡領貨發貨之事皆禀承督工官分其勞而任其責五卒業規則一本廠各藝卒業期限少者一月至多以三月爲限先視各藝之難易與該教師及學徒議定卒業期限如期卒業者督工官呈騐成品由總辦給予卒業憑據二及時卒業在卒業期内製成物品繳還廠費外已有餘息者卒業之日卽领出廠營業三先期卒業能於所教之外别有心得其材質確堪造就者督工官以所製物呈於總　提調考驗合格聽其升進工藝廠或提升遷善所教師四雖及時卒業其製成之物發賣不能繳還廠費及無餘息可以營生業者卽留廠効力三月期滿出廠五及時不能卒業有可原者得展原期十分之三無可原者無保人者降入遷善所有保人者革退出廠追繳廠費[  章程未畢容再續登]  
[蘇撫恩中丞考試候補同涌州縣四月分課案]  
　　超等八員周慶瑩胡殿聲汪受榖胡榮陳廷楨張峻基米仁粟霍鎔炳特等十六員徐光煦高鴻飛洪達楨興沈聞喜傅振海李凌雲王祖望吳承德李祖壽王國振李思棠王培鈞宋殿元胡顯勳林廷堦一等三十一員壽慶慈丁方　楊章李福冕金銓王壽生黄楙嚴寶騏郝炳麟臧毓麒應备完劉思田唐鶴年黄文鎬張家瑞楊嘉午張克煊戴壽昌吳汝繹蔣凱笙胡毓驊魏本立徐炳章傅維祚孫樹稷黄清芬吳光煜鐘振濓張夢　姚體羲易子亨 
[私磺敗露]  
　　京師訪事人云三月晦日京城右安門内有甲乙二人雇一騾車令運送白麫至某處旣而車夫察知袋内並非白麫實係硫磺知爲禁物設詞却之甲乙怒欲飽以老拳車夫不得已勉强爲之運載甫至虎坊橋迤東大街驀遇巡勇詰以何物車夫直對之甲乙益怒扭車夫凶毆遂被巡勇遂一并送官訊以磺所自來甲乙供稱右安門内舊有火藥官局庚子洋兵入城焚燬殆盡有埋藏地窖中者頃始掘出將售 
 
 

Page 3

 
 
與某爆竹坊刻聞此案業經送部未知如何發落也 
[劇盜熬刑]  
　　松江訪事人云前者金山縣富户顧楚卿家被盜行劫所失諸物約值洋銀十萬元報經縣主蔣瀾江大令遴派公差姚俊甫昆季購得眼線躡跡至蕪湖及莘蔣上海等處先後緝獲盜犯六名解歸刑訊僉供是案係汪家亨爲首汪則止認爲夥得贓後祗分得洋銀五十元詰以洋槍及首飾何來則稱洋槍於前次販私時所備首飾則出資購得連日迭用嚴刑終無確供可錄 
[晉撫謁客]  
　　新任山西巡撫張大中丞於日前來滬昨日午後命駕赴道縣各署投刺蘇松太兵備道憲袁海觀觀察以禮接見上海縣主汪瑶庭大令方有事於浦東由家丁出爲擋駕 
[會營剿匪]  
　　邇有梟匪分駕槍船駛至本邑浦東裕伯題橋停泊縣主汪瑶庭大令聞報飭差驅逐置若罔聞旣而大令訪悉若輩係梟酋鄧海靑之黨近與南匯下砂鎭惡棍王升奎互鬥探知裕伯題橋左近周陳馬三姓夙以豪富著遂設計擄人勒贖並欲向陳家行秦紳借糧因於昨晨八下鐘時親率差役六十名民壯十餘名並請撫標滬軍營管帶龍葆珊遊戎帶勇一百六十名偕往三林塘巡防局聚議進剿之策并聞前日江蘇撫憲恩藝棠中丞在滬時蘇松太兵備道袁海觀觀察上海縣知縣汪瑶庭大令曾面禀梟匪猖獗情形中丞令傳諭民間嚴爲之防格殺弗論 
[教士釋疑]  
　　美國駐京大臣康格君將本國教士所著防訟釋疑説照請外務部轉達兩江總督魏午帥通飭各州縣實力奉行午帥察得書中持論平允無非欲使民教永遠相安因卽抄錄説略八條札飭各州縣出示曉諭昨日上海縣主汪瑶庭大令已奉到札文不日卽當照錄出示矣 
[僧人互訐]  
　　本城沈香閣住持僧寶隆欲將八仙橋左近義塜餘地永遠租與洋商僧人慈贊以前曾賃得其地起造國恩寺一旦入洋商之手勢必將寺毁毁投蘇松太兵備道轅禀請阻止昨日道憲袁海觀觀察批飭上海縣提齊兩造秉公訊斷 
[製局試砲]  
　　昨日江南機器製造局總辦趙渭卿觀察飭局中提調在西砲臺會同砲教習柯尼司君將所製能容一百磅藥彈之大砲一尊能容六磅藥彈之快砲四尊次第試演 
[讞員接篆]  
　　新委英美租界公廨讞員孫建臣大令前已定於本月二十三日履任後忽將紅諭收回至昨日始接篆鈐事署中書役人等以次叩謁如儀 
[開局施醫]  
　　時交夏令蘇松太兵備道袁海觀觀察照章自五月朔日爲始在本城藥王廟設局施醫昨日札委虹鎭巡防局員姚殿卿二尹經辦一切而以他員庖代虹鎭巡防局差 
[西人肇禍]  
　　昨日清晨有甲乙丙三西人形似租界中落差巡捕肩荷洋槍至裏虹口談家橋一帶見鄉民所豢之犬立卽放槍擊斃時適張老海及張顯庭之妻張周氏在曠地上經布爲彈所中傷及氏首及老海左足痛極暈倒血湧如泉各鄉民聞聲出視甲乙丙怒舉槍欲擊鄉民無奈將受傷者雇車送入捕房捕頭令送同仁醫院醫治俟將甲乙丙查明解請該管總領事核辦 
[上海官塲紀事]  
　　昨日江蘇善後避提調試用知府陳伯昻太守因公來滬命駕詣道轅謁見蘇松太兵備道袁海觀觀察繼至上海縣署投刺適縣主汪瑶庭大令公出未回由家丁擋駕○上海縣縣丞劉耀庭二尹因丁外艱禀請上憲遴員接署以便回籍守制旋奉府尊許子原太守檄委翁玉岡二尹來滬於本月十六日接任前日劉二尹料理行裝飭丁赴道縣禀辭回籍 
[上海縣署瑣案]  
　　前日浦東保甲總巡謝岳松明府函送葉長生劉阿福控黄紀珍王雨山行兇毆傷一案到縣至晚縣主汪瑶庭大令升堂研訊葉供小的在浦東楊家渡當塡泥工頭雇劉阿福黄紀珍等做工昨日王忽將劉毆罵小的喝阻被王用碗擲破額角黄亦在旁帮兇是以扭局送案劉所供相同王供小的每日挑泥祗得小洋銀一角錢十五文本月二十二日清晨因雨暫停後復做工半日葉硬扣工資一天小的不服與之爭扭伊自磕傷頭額與小的無干黄供小的祗向解勸並不帮兇大令飭仵役騐得葉確係被碗擊傷遂喝令將王責一百板不許同在一處工作○紗花認捐公所董事某甲遣家丁施升扭送駁船户唐阿乾到縣前晚大令升堂研訊施供公所甲向雇唐阿乾之船運棉花至大純紡紗廠交卸本月初六日唐裝花一百十八包擅在浦江中停泊一宵次日始送局交卸秤見每包少去五六斤共少六百餘斤顯被行竊以故扭案求追唐供此次裝運棉花適小的無暇轉雇夏阿妙所駕駁船適逢潮水不順至傍晚始到廠次晨帽掮客張某與廠夥過秤此花於去年上棧迄今日久乾燥斤兩較輕夏阿妙今已到案求卽訊詰可也大令傳夏訊供其詞與唐如出一轍爰飭一併交人保出與掮客合賠洋銀一百元限半月内繳案 
[分發人員騐看名單]  
　　新海防例指省分發縣丞全渥順天山東胡淇順天福建張益謙直隷山西李鵬鑫直隷山東時乃豐順天山東郭闊志湖南江蘇李士瑜湖南湖北李盛炳湖南江蘇李繼與湖南湖北陳恩沛江蘇福建孫銑貴州陜西袁逵江蘇湖北周錫同江蘇四川陳肅瑜浙江山東李鍾濬浙江山東葉耀庚四川陜西戴承謨湖南新疆鹽知事張榮清山東廣東州吏目孫丕康山西河南凌國均河南安徽鮑增綬浙江直隷按照磨石銘勳雲南貴州巡檢饒翔藻廣東江西師道尊順天四川王蘭瑞直隷山西吕雲峯奉天河南郭子蕃山東安徽穆棣華湖南廣東李衍升山東河南姜成信雲南四川李立才貴州廣東劉延棟安徽湖北王騰驥安徽湖北全志廂藍旗滿洲山西錢慶辰浙江江蘇唐鴻鈞四川北河從九品魏駿業山東直隷蔣紀曾正白漢山西朱昌麟江蘇廣東包鴻鈞浙江江蘇李鑒四川湖北典史陳世長順天河南孫德昌直隷河南鄧濤江西廣東楊鵬年江蘇河南陳銘德江蘇直隷未入流叚澍霖雲南四川○籌餉例指省分發從九品孫萬鵬安徽河南○勞績指省分發道花翎三品銜易鳳儀廣西廣東三品銜吳籛孫河南直隷通判定樸内務府廂黄漢吉林知縣姚壽昌直隷山東曹祖培安徽奉天同知銜吳尹昌安徽江西陳保頤浙江江蘇徐濓安徽奉天劉承緒直隷湖北朱邦幹江蘇山東府經歴馬錫鐸廂黄漢吉林○截取呈請分發同知楊卓林直隷陜西范慶頤湖北浙江○裁缺兵吏目呈請分發典史何如璧浙江直隷○揀選呈請指省分發知縣震鈞廂紅滿江蘇○議叙呈請挈籖分發通判四品銜顔曾湖南知縣李壽森湖南鹽大使松茂廂白滿胡毓駿浙江○議叙呈請指省分發通判馮辰漢四川貴州○應補呈　分發知縣王繩武陜西江西丁炳文江蘇河南府經歴張鴻聲吉林山東縣主簿周秉彞江蘇浙江從九品左光華山西河南未入流陰嗣玲山東安徽 
 
 

Page 4

 
 
   
 
 

Page 5

 
 
   
 
 

Page 6

 
 
是書分爲八卷曰天象地輿考曰生　氣質考曰人類考曰人事雜物考曰雜藝噐用考曰草木考曰鳥獸考曰魚蟲考無事不詳無物不備精理名言兼附圖象爲匯報館敎士撰著本局商請原稿並延名儒重加編次條分縷晰閱是書者雖不出户庭而五大洲事事物物瞭　指掌誠文塲之寳筏學塾之金鍼也近將出書訂成八本價洋二元四角 
泰西學問政藝與中國殊而哲后名臣鴻儒俊彥何代　有學者於千百年來海外諸名人不及知其姓氏識者病焉是書爲匯報館原本本局以全豹未窺屬友人博采外國古史諸家舊說自洪荒迄今茲集腋以成六卷釘作四本以時代爲次并于目錄中標識功德才藝繪圖精細開卷了然有目共賞現已出書價洋八角翻印必究　上海鴻寳齋書局啓 
[昌壽里積山喬記書局]  
開設新馬路陳家浜設立石印機器等件一應俱全近年以來朝廷百度維新詔立學舍注重求才專尙實學本局不惜重資購就上等各件精益求精如蒙　賜顧不拘大小各種書籍印板均當格外克已以廣招徠　八十一號門牌　本局開印　正續資治通鑑○御纂五經○康熙字典○海國圖志○萬國輿圖○直省闈墨 
[繪圖字課新說讀本]  
華人智慧之不開由於少識字識字者之少由於訓蒙不得其條理夫華字雖多所習服者不過三千有奇以每日認十字計之一年可畢矣於識字乎何難是書專爲小學堂訓蒙而作彙輯應用各字倩精於書法者繕寫楷書大方字三千有奇每字下註英文東文字義解釋大字編爲四言一句以使童蒙記誦再加分門别類行用之法自短而長自熱而生自俗而雅皆由淺而深由易而難分别八法各具成式一拼句法二嵌虚字法三增短爲長法四改長爲短法五造句法六翻譯法七學作註解法八作策論法自卷詳載筆畫相似各字辨正并字同音異拼用聯語各種程式分類簡明最便袜學童而習之至老不廢後附最顯圖畫一見便明易於記認果使户置一編父教其子兄教其弟數年之後華人識字者必數倍於前矣此固編者所祝也每部大板六本收回工料洋一元五角總發行所上海　馬路緯文閣並各大書坊甯波奎元堂均有寄售　　甯東養蒙學塾啓 
[華商曰濟藥局秘製戒煙固本丸]  
自嘉道間鴉片流入中國四百兆人民被害者幾於十中之九一入迷津不但廢時失業抑且耗精疲神其患有不可勝言者欲戒者雖有其志苦無良方各種解藥名目繁多無非用烟灰嗎啡等雜覇一派藥物於本元未免暗損本局得東瀛名譽格致秘傳良方配合兼用中日藥料法製成丸服之旣可斷癮並能壯精益神扶元　本名實相符誠濟世方中之無上上品也凡服烟一錢丸則倍之多少以次遞爲加減愼勿以尋常戒烟藥視之　實價每洋四十包每包一錢　海上潤身居士謹識寄售各種丸散膏丹　庽上海泰安里樂善局內 
[永濟戒烟公司領到　英美會審公堂告示照登]  
賞戴花翖江蘇補用府旣補淸軍府上海英美租界會審分府張爲　給示曉諭事奉　　　松太兵備道憲袁批發永濟公司經理職員崔宗武禀稱爰集同志籌集經費鉅金並不另募外捐在治福州路創設永濟戒烟公司虔修戒烟旣濟丹貧民到局求戒不取分文或不屑受施戒聲名每袋收藥本十五文內設補天藥局虔修各種丸散膏丹平價發兌常年施送天中救急良茶痧氣藥等檢呈章程禀乞給示行廨備案等情奉批該公司自集經費擬在租界之中開設戒烟會並補天藥局常年施送藥茶痧氣丸　爲好善可嘉仰會審委員查明給示曉諭可也抄粘並發等因下廨奉此合行給示曉諭爲此示仰該公司知照妥爲辦理不得有名無實是爲至要切切特示 
[歴代海国尙友録国朝六名家史論]  
上海抛球塲愼記書莊醬園弄奎章書局啓 
歴代海國尙友錄一書專主　揚奇傑凡東西各國名人自唐虞歴漢晉唐宋元明迄於我　朝同治季年悉以時代先後爲次註明西歴某年卽史書某朝某代其不用詩韻分者因外國之名有韻中所不收者也計六卷外補遺一卷附攷一卷凡編中引用故實及國名地名無不詳加引證方今策論命題愈出愈新將來必有以外國名人發問如利瑪寶南懷仁通算學德克北戈登死王事者茲編一出有功於後學誠非淺鮮矣定價一元批發克已○史論坊刻極多而專選　國朝者則無之茲編係丹徒李氏選本與坊刻迴乎不同計國朝名人百五十餘家其姓氏爵里皆立小傳以便稽考首卷通論一門尤爲包掃一切又遼金元明事跡最詳不似他本謹詳於周秦兩漢選擇精當有目共賞每部八册價一元書經存案翻印必究 
[奏辦浙江善後彩票頭彩弍萬元閏五月十二日開彩]  
本公司自奉　浙撫憲　奏明開辦以來通消各埠至公無私第十五會已於四月初八日當衆開彩紅票憑號單實足兌洋今售第十六會票仍設一萬五千張每張改爲念則售洋五元彩額增至一千五百四十五張之多較他省之票容易獲中准於五月十二日仍在拱宸橋本公司開彩務祈　官紳士商屆期　光顧是幸此佈 
浙省協濟總公司上海南市分公司啓 
[新出春秋通鑑經論出版]  
是書係太倉陸伯葵侍郎鑒定最利初學每部八本價洋八角各嗜莊均有代售書經存　翻印必究外國牢監對門寳善書局告白 
[奏辦湖北籖捐彩票頭彩五萬元五月廿六日開彩]  
本局奉　湖廣總　部堂　奏明開辦第十六會額設票五萬張每張售洋六元中彩共六千五百零七號計七優張有零中彩一張以八成零派出彩銀之高比各公司爲准期五月二十六日在漢口開彩得彩紅票憑本局對號單核兌銀元本總局設在漢口鎭上海分局設在南市久大碼頭吉祥弄○外埠往來信力票力本分局一槪不付統歸自給龍洋啞板槪不進出○再得彩紅票如無本分局騎縫圖章及長方上海分局小印者槪不收兌因無票根可查也特白 
 
 

Page 7

 
 
   
 
 

Page 8

 
 
   
 
 

Page 9

 
 
[約束巡捕]  
　　前者南市馬路工程避總辦翁子文太守查得局中各巡捕往往於落差後任情出外滋生事端爰諭令捕頭於暇時勤加訓練以免遊蕩無歸昨復親臨騐看諭以嗣後如有要事出外須向捕頭領照出簽限定時刻回局繳銷 
[馬路工程局瑣案]  
　　前日包探黄量海拘獲形跡可疑之劉觀海沈才寶馮阿四王阿弟解至捕房轉解馬路工程局總辦翁子文太守倩襄讞委員黄衡堂二尹研訊劉等供認行竊元亨木行衣服鋪蓋等物質諸某押鋪得錢俵分二尹飭吊到原贓然後將劉笞責二百板沈馮各責一百五十板移送攺過所禁押三月○包探黄量海拘獲八個黨匪徒王阿二陳阿元何阿四解案請究二尹研詰之下同供小的等前雖犯案現已攺過自新求恩寛宥二尹飭具結而退○陳阿二行竊祝家橋航船上衣服經包探黄量海拘獲解送至局二尹研訊之下陳認竊不諱因命管押捕房候吊到原贓復訊核辦 
[英租界捕房紀事]  
　　朱福生行竊松江路沈少全家衣服被包探張寳成拘獲帶入捕房捕頭令押候解送公堂禀請新任讞員孫建臣大令訊究○過犯陸瑞才遞解復來經包探方長華拘獲捕頭令押候解送公堂禀請究辦○陳許氏王阿金在天津路將陳金堂兇毆被巡街捕拘獲捕頭令押候解送公堂禀請訊究○小竊卜阿三行竊江西路某洋行内古銅香爐經包探米順抱獲捕頭令押候解送公堂禀請究辦○歹人王炳雲在旗昌洋行馬頭將寳隆洋行傭人某甲兇毆報捕後捕頭派包探徐阿華拘獲押候解送公堂禀請究辦○陸阿四行竊福州路某妓院中銀水烟袋張阿三行竊河南路某姓家衣物均經某包探拘入捕房捕頭令押候解送公堂禀請懲治 
[法租界公堂瑣案]  
　　法商伊麽田偕華人徐榮舟訴稱陳樹堂承辦棉花二千包議定每擔洋銀八元三角先付六百元嗣因價值漸昻意圖翻悔請卽訊追陳供此項棉花由張茂千周寳倫與伊麽田定議然後倩小的下鄉採辦與徐素不相識徐供伊在捕房言及願還洋銀七百元今忽狡賴務乞究追新委讞員魏蒓塢大令商之法總領事署繙譯官費亨祿君謂成單上明明由陳蓋印圖章豈容悔議著押候補提張周訊核○烟妓王二寶因苦鴇婦吳劉氏凌虐不堪私行逃出被鴇尋見扭入捕房昨日解送至案二寶供小婦人於十六歲時被匪人誘出偪令操賣笑生涯時被惡鴇兇毆痛苦難堪求恩超豁吳鴇遞禀剖辯大令當堂擲還著將二寶發堂擇配○某絲線店主鮑國初被其夥朱阿六吳益慶串竊湖絲一包約值洋銀十元報捕查獲送案請究朱供認不諱吳供小的止分得洋銀二元數角大令判將朱責三百板吳責一百板○流氓金經生持磚抛擲適中女郎吳金寶頭顱血流如注被巡街捕拘獲解案請懲金寳訴請騐傷大令判責金二百板諭令金寶自行醫治○錢正祥乘脚踏車至新拓租界中被流氓夏順生糾衆攫去對時表金戒指及洋銀等物意猶未足復軋至陳涇廟内勒寫洋銀三百元之筆據報由捕頭派包探將順生等一干人拘獲解經前讞員孫建臣大令詰悉此案要犯候亮邦在逃未獲飭探嚴拿昨日捕頭派某包探將夏少林夏泉生夏金生高坤賢五人拘獲傳同原告解案請訊大令判令各責一千板仍著嚴拿侯到案嚴辦○某肉店主蔡新華所售之肉未經宰牲公司蓋印經包探查獲解案請訊大令判罰洋銀三元○偷兒王阿六汪福興張品珍周阿弟在各輪船上行竊衣物經包探查獲吊到原贓解案請訊大令判各責三百板將王送攺過所監禁兩個月贜存候失主具領○太古棧工人楊士金張阿五乘間竊米一石被巡丁拘獲送案請懲大令判各責二百板○流氓羅明發吳阿二王阿根錢六仔曾因犯案經前讞員孫大令發攺過所監禁兩個月兹已期滿昨日送回捕房捕頭令某包探送案請示大令著一併開釋 
[美租界捕房紀事]  
　　昨晨小竊李錦榮私拆靶子路某作塲竹籬意圖行竊適爲門者某甲所見扭交一百九十六號巡街捕送入捕房捕頭令押候解送公堂禀請讞員孫建臣大令訊辦○昨日江北小工劉阿三等在北河南路某茶肆中結算工值不知因何遽肆兇毆某號華捕見之一并帶入捕房捕頭詰知釁起細微令各押乞丐牢半日以示薄懲 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十九年四月初十日京報全錄]  
　　宫門抄諭旨均錄正張○山東巡撫周奏爲山東省河患日重民困日深擬請分年撥欵次第籌辦摺○護晉撫吳陜撫升奏廣東省勸辦秦晉振捐出力人員懇恩奬勵摺 
頭品頂戴兵部尙書銜山東巡撫臣周馥跪奏爲山東河患日重民困日深擬請分年撥欵次第籌辦用資挽救恭摺仰祈聖鑒事竊照黄河自古爲患從無久安善策我朝列聖垂謨于治河一事擘畫精詳度越往古工需亦較歴代爲重自咸豐五年黄河攺道山東以來南河修費大省山東受患獨重小民困苦顚連幾無生路歴年以時局艱難經費支絀未能按照成規大加治理前撫臣陳士杰雖曾創立遥隄旋因遷民難辦棄而未守厥後張曜請欵增培仍以民埝爲堤曲狹如故蓋事體繁重茫無把握歲决歲堵竭蹶不遑安敢有所攺作前撫臣李秉衡于光緒二十二年奏稱山東河患日甚一日十年通算除歲修額撥不計外另案之欵不下八百萬兩仍無歲不决無歲不數决等語迄今又逾數年河底更高河事更形棘手光緒二十四年仰蒙聖慈特命大學干臣李鴻章等來東勘河臣曾隨同奔走數月有工師估工需銀三千餘萬兩李鴻章等僅將速辦之工估銀九百三十餘萬兩其緩辦之工尙有六七百萬兩未經細估復慮工鉅需時特籌救急治標辦法奏准户部先撥銀一百萬兩以四十萬貼補歲修以六十萬加培堤岸今日堤身有頂寛三丈者卽其工也二十五六兩年幸獲安瀾不意時局變　未得接續與修今日時勢益艱安有此鉅欵大加治理惟是東河一日不治則東民永無脱離昏墊之日且年年堵决耗費旣重河病更深而錢糧之蠲緩賑撫之捐貸更岌岌難乎爲繼臣蒿目時艱稍諳河務利害輕重不得不兼權熟計累月以來踏勘數回督飭工員詳察博訪約得辦法五條大致仍不出大學士李鴻章等之原議惟分别緩急力求節省共約估銀五百六十萬兩以三百萬兩請由户部籌撥自本年秋起分作三年具領其二百六十萬兩本省别無鉅欵可籌惟有現辦之常例七項捐並銜封貢監等項賑捐隨時量爲湊濟擬於每年農間之時招雇窮民工作以工代撫藉慰瘡痍惟是捐項收數未能踴躍工程緊要難以久待如本省屯田繳價並司道局各庫有可提撥之欵亦卽酌提湊用此三年内能否籌足二百六十萬照估辦竣殊不敢必應由臣分年按工咨部立案此係變通撙節辦法萬難視爲緩圖亦無可再求减省非謂千餘里黄河儘此欵項辦理全工遂臻完備但三年之中每年有此百萬的欵可恃則險工可以擇要赶辦根基漸穏然後依次修補較易爲力雖不敢謂一勞永逸斷不致一年一决一年數决明知部庫萬分支絀然近日山東時勢迥非他省可比如興學練兵及舉辦農工商鑛諸新政人力財力動爲河務牽制殊於大局有礙黄河爲國家大政臣忝任封圻何敢溺職辜恩安於緘默與其年年籌堵虚擲鉅欵何如擇要補救冀獲安全臣爲民困已極歲需堵費難支不自度量披瀝呼籲爲民請命倘蒙聖恩准臣放手赶辦臣具有天良必當審愼圖維期收實效謹將酌擬辦法五條恭繕汪單臚陳御覽飭部迅速核議不勝迫切待命之至伏乞皇太后皇上聖鑒訓示謹奏奉硃批該部議奏單併發欽此謹將山東黄河補救辦法酌擬條陳繕具清單恭呈御鑒一兩隄宜加高培厚也冶河之法全恃隄工堅固束水攻沙現量兩隄共長一千四百餘里頂寛二三丈高僅數尺至一丈不等萬不足恃原任大學士臣李鴻章勘河原奏擬擇險工加頂寛四五丈平工加頂寛三丈高亦稱是估銀六百數十萬兩今擬從省將險工加寛四丈或四丈數尺平工三丈或三丈數尺加高二三四五尺不等分兩年辦理約估銀二百萬兩一險工酌攺石隄分年辦理以期節費而持久也查山東黄河從前間有砌石隄者頗資抵禦今擬仿照前法擇其最險工叚採石重修堤壩可期一勞永逸惟工叚太長經費太鉅擬分年分叚爲之三年以内能將極險之工大致辦成其餘逐漸接辦更有把握此項僅先估銀二百四十萬兩一下口宜就現在河道量加疏築以期漸刷深通也治水本應先從低處下手原任大學士李鴻章等原奏治標辦法規復鐵門關故道估銀二百萬兩未曾照辦迄今已逾數年又加淤墊臣親往細勘不易修復查現在水行絲網口略有河漕深三五六七尺不等擬就水勢間叚量築攔埝俾有約束可期日漸刷深其有淤淺處所量加疏濬以通舟楫此工分年辦理僅先約估銀三十萬兩一河身逼窄處所亟應量爲寛展撤去民埝重築大隄以期水有容納也昔年黄水初來民間就急疉築小埝原爲各護田廬不得不隨灣就曲今已攺歸官守自應攺直加寛使水有容納况近年　遭潰决河底日益淤高水行地上處處可危此處不决彼處亦决惟是棄埝守隄之舉雖爲善策而工叚太長需費太鉅遷民太多驟難辦理原任大學士李鴻章曾將情形陳奏惟有擇其河身過狹之處量爲展寛重築大隄將埝内居民妥爲遷徙臣前已將上游孫樓中游胡家岸陳孟圈下游圈董卞莊十六户等處奏明築隄遷民等費約需銀七十萬兩因捐輸收欵極少尙未舉辦是以併估此單之内一應設廳汛以專責成並按里設堡置兵以資防守也山東黄河向用防營弁勇不敷分撥防汛委員夏來秋去視如傳舍隔膜更多近來防營習氣漸深亦應攺章裁併擬俟培隄遷民等事辦理就緒卽將兩岸廳汛勘界設立通工防營攺爲制兵分歸廳汛工作庶幾各有責成至大汛搶險春秋作工仍應加派委員襄助再查黄運各河及永定河無不按里設兵終年防守凡栽柳塡溝搜捕權鼠看守料物等事皆以任之擬俟廳汛旣設之後卽按工叚險易按一里設堡兵一名平工或二里一名每兵給予草房三間給地數畝隄内隄外至少買民地五丈以爲種柳護隄之用以上各事李鴻章等俱已陳奏綜計此項爲費頗鉅查各府州縣間員冗職甚多酌量裁汰就其廉俸設立廳汛尙屬易辦惟應另加津貼應設恊守武員亦可就現留緑營武員内酌量換補第開辦之時需費稍多廳汛官廨堡兵住房卽通以草屋估辦連同買地各費約需銀二十萬兩以上五條共估銀五百六十萬兩臣僅求户部設法籌措現銀三百萬兩按三年分六次具領其餘概由外間籌撥湊用已於摺内陳明至每年河工歲修銀兩不在此内合併聲明奉硃批覽欽此 
護理山西巡撫布政使臣吳廷斌頭品頂戴尙書銜陜西巡撫臣升允跪奏爲廣東等省勸辦秦晉賑捐出力人員懇恩奬勵恭摺仰祈聖鑒事竊維光緒二十六七兩年秦晉兩省同時旱荒災重欵艱補苴之術先後奏准開辦虚銜實官捐輸咨行各省維時捐局林立所有在事人員均能力顧大局畛域不分用能籌集重資消彌巨祲其兩省待拯孔急之情各省勸辦維艱之狀與各分局實在出力之員業經臣升允會同前任山西撫臣岑春煊奏懇恩施並聲明廣東等省俟咨取各員銜名至日另行核辦在案兹據廣東江蘇江西等省辦理秦晉賑捐各分局司道先後詳送請奬各員銜名清册到臣飭由籌賑捐輸總局司道按照前案異常尋常勞績之銀數查核此次各省各局請奏奬前來臣等覆查廣東等省辦理秦晉賑捐其勸辦不止一人其人又或不盡在一省查造銜名往返需時致未能　邀睿鑒同膺懋賞兹據先後造送旣係實在出力又復符合定章謹分别開具清單恭呈御覽合無仰懇天恩俯准照擬給奬以昭激勸而慰成勞出自逾格鴻慈除將各員履歴清册咨部查照外謹合詞恭摺具陳伏乞皇太后皇上聖鑒訓示謹奏奉硃批該部議奏單片併發欽此 
 
 

Page 14

 
 
[光緒二十九年四月十一日京報全錄]  
　　宫門抄諭旨均錄正張○御史王奏瀝陳川省匪亂情形並文武各員剿匪不力請嚴密查辦片○署川督岑奏查明川省文武各員被叅各欵酌擬懲處摺 
御史王乃徵片再川省亂匪自七月中旬督臣奎俊已報大股削平方謂肅清在卽乃近日臣鄉人等所接家函言川西南各境匪黨或千餘人或百數十人到處蔓延愈形猖獗兼又延擾川北之潼川府屬一帶且始猶藉名仇教竄擾村莊近則大肆焚殺謀據城鎭而被災八九十縣振撫毫無端倪飢民益多脅從益易其郭家墳匪黨日熾月盛更　蠢蠢欲動臣維川省盜匪根株釀亂已久本年以奇荒不恤禍遂猝發然使起事以來果能解散有方辦理得手何至滋蔓難圖乃所聞　撫之議有奏報而無實行釀亂之官有徇庇而無覺察至此次統兵各員除臬司陳　蘇家灣之役咸稱督率有方此外如候補　遭穗已革道員周派瓊署提標叅將土長澐及署提督丁鴻臣先後所至揑報戰功徒肆濫殺實則其正匪黨往往縱令逸出是以保案已開亂象反以日熾蓋川省官塲習於欺蒙之弊回來爲他省所無遇事則冒賞邀功上下粉飾不顧欺罔兼以武營　弊旣深兵勇大率通匪統帥之任又非其人欲亂匪毋熾何由可得現聞新任督臣岑春煊已於上月接任當此禍亂已深責無旁貸惟有懇請降旨責成該督毋畏疑難毋避嫌怨於救災平亂除弊用人認眞設法整理庶幾反危爲安不至糜爛至候補道曹穗年少誕妄自奏調入　性習巧滑工於迎合當舊任督臣鹿傳霖時並未授以重任近年管理商礦各局沮抑商民輿情怨望兩署臬司於州縣上控案件惟以徇庇市恩從無嚴究此次與周振瓊先出帶兵剿匪不諳武事妄欲　功又縳殺一雅安縣招降已久之王登五以爲斬獲致其子姪冤憤四起倡亂爲患無已署提督丁鴻臣本無將才惟工鑽營往年庚子七月派令赴援以尅扣餉糈甫出省垣兵勇譁潰逾月抵重慶住唐家沱兩旬餘募人充補未足以槍砲移交重慶府知府鄂芳自此節節逗留沿途募補順流抵楚轉至陜西不過月餘之程竟遲誤至次年四月始到當時路人皆爲髮指本年竟鑽營奎俊仍以該軍列保異常勞績聞者無不駭歎近年叙永一帶盜匪皆該軍當日潰勇流毒無窮近聞帶兵剿辦川北匪亂兵無紀律濫　邀功以致盜無畏心民騰怨讟又署參將王長澐與馬邊協副將穆德霈俱向在成都鑽營賣缺爲武營巨蠧川人指爲回子營王長澐此次隨曹穗帶兵剿匪所至蹂躪人人前憤以上文武數員皆川人衆口交惡當此地方危亂之秋用人尤爲要務除周振瓊已由岑春煊奏叅有案此外數員并擬懇請飭下該督嚴密察辦毋涉瞻徇實於川事所繫甚大臣爲地方弭亂起見是否有當伏祈聖鑒謹奏 
頭品頂戴署理四川總督廣東巡撫臣岑春煊跪奏爲遵旨查明川省文武各員被叅各欵酌擬懲處恭摺據實覆陳仰祈聖鑒事竊臣承准軍機大臣字寄奉上諭有人奏此次川匪肇亂經奎俊奏報大股削平惟餘匪尙未凈盡椎原致禍之由不肖文武官吏種種不法以致民怨沸騰甘心從逆請飭查叅等語除周振瓊業經嚴辦外候補　曹穗署提督丁鴻臣提標叅將王長澐馬邊協副將穆德霈著岑春煊逐欵查明據實叅奏毋稍徇隠原片著鈔給閲看將此諭令知之欽此臣當卽恭錄諭旨嚴寗分飭按察使營務處商鑛局澈查去後先後據該司道等覆稱如原叅候補道穗管理商鑛各局沮抑商民輿情怨望一節查川省人心浮動自設有商鑛總局來局請開鑛請立公司者甚多其中朦禀售欺招股設騙者十居七八如重慶煤油公司撞騙鉅資隆昌麻布公司釀成命案之類未可殫舉曹穗有鑒於此凡有遞禀來局者悉令取結造册由本籍地方官中送來局並令呈騐資本先繳押　以杜撞騙　摇雖外間怨望不能保其必無然曹穗之用心則以覈實爲歸尙非有心沮抑又如原叅曹穗兩署臬司於州縣上控案件惟以徇庇市恩從無嚴究一節查曹穗兩署臬司先後在任五個月零九日各州縣上控案件由該道批准者共七十三案均係照案批發嚴究批駁者八件案非違例禀呈卽事不干己詳核案牘尙無徇庇之事又如原叅曹穗與周振瓊帶兵剿匪不諳武事妄欲冒功又縛殺一雅安縣招降已久之王登五以爲斬獲致其子姪冤憤四起介亂爲患無已一節查邛州匪犯王登五素不安分屢拿未獲前經已革直隷州知州張繼招往瞻對撤防後遣散歸案藉開茶館聚賭二十七年冬與其弟王登殛聚黨於大邑邛州交界之元化庵地方屢有拉搕佔搶壩佔人妻情事二十八年春夏間藉詞仇教煽惑人心據該道府州縣禀經前督臣奎俊札飭地方文武曁防軍管帶馬　慶在夾門關地方誘拿監禁雅安始委曹穗前往提至邛州與傅洪舜魏和尙等環質據認歴年爲首搶擄之案甚多禀經前督臣批飭正法並　辦理情形奏明在案核其情節尙非曹穗冒功誅降至歴次所獲拳匪查核供詞亦無王登五子姪在内又如原叅署提督丁鴻臣本無　和　善鑽營庚子七月派令入援以尅扣餉糈兵勇譁潰沿途募補節節逗留遲至次年四月始到陜西一節查丁鴻臣於光緒二十六年六月十七日經前督臣奎俊檄委統領五營北上七月十二三十五六七等日各營陸續開行當時各兵逃逸者雖間亦有人訪聞係畏遠行尙非由扣餉所致嗣該軍行抵晉境奉旨飭夏毓秀一軍駐防霍州韓候領一帶於九月十三四等日到防綜計該軍由川開拔及抵防日期不過三月原叅　其遲至次年四月始到陜省自係傳聞之僞又如原叅提標叅將王長澐與馬邊協副將穆德霈俱在成都鑽營賣缺爲武營巨蠧一節未經指出所賣何缺係何年月日之事無憑澈查據該司道等分案查覆請奏前來臣復加博訪周諮並詳稽案牘該司道等所查尙爲公允惟是原叅所反覆陳言者尤以各文武濫殺邀功爲最重此節縱使爲原叅所未及臣亦不忍瞻徇而不言大抵川省營伍積習至深騷擾良民則有餘　平盜匪則不足比比皆是不獨曹穗丁鴻臣王長澐所帶各營爲然也然遽以此爲各統領管帶罪似亦未得其平蓋平時旣無緩急足恃之兵一旦有事猝然驅策漫無紀律之衆以與方張之匪相當望其有功不得不用其暴戾恣雎之氣夫用兵而至用其暴戾恣雎之氣其不騷擾也幾何矣故臣區區之愚竊謂行軍之紀律不得申之於臨事要貴講之於平時欲臨事無騷擾之兵必平時有訓練之卒臣現已屢次通飭概寛旣往重責將來不敢博寛大之虚名糜鉅餉以養擾民之兵也然曹穗等旣身膺統領亦何得置紀律於不問查曹穗上年所統係靖川副軍四營其駐防簡州之靖川副右營係前署簡州候補知縣顔守彞所帶已經臣咨由提臣馬維騏查得該營實有缺額騷擾情事又仁壽股匪係曹穗帶兵前往剿辦者據該道自稱則謂肅清而仁壽高頂寨踞巢之匪直入八月底始破餘孽則直至冬間始清是該道縱無冒功之心而無解於冒功之迹特不至如周振瓊等之濫殺耳惟該道才具尙爲川省道員中不數觏之員該道現已准補建昌道擬請旨革職留任並撤銷頭品頂戴保案以觀後效前帶靖川副右營候補知縣顔守彞約束不嚴復有缺額應請旨卽行革職至丁鴻臣入援時有無尅扣事隔三年未能窮究惟該軍前駐晉時臣適在山西巡撫任内頗聞該軍不利人口近復屢被叅劾聲名自係平常應請旨卽行革職署提標叅將本任重慶中營遊擊王長澐署馬邊協副將本任城等營遊擊穆德霈原叅謂其鑽營賣缺雖無實據然該員等聲名均極惡劣官塲嘖有煩言應請旨卽行革職永不叙用所有遵旨查明川省文武各員被叅各欵酌擬懲處緣由是否有當理合恭摺覆陳伏乞皇太后皇上聖鑒訓示謹奏奉硃批另有旨欽此 
 
