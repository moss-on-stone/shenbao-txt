# 1917 - 340 - 4916106

 

Page 1

 
 
   
 
 

Page 2

 
 
時評 
[兩可（冷）]  
　　使北京所傳之消息而非虚也我甚不解主持國事者之方法何若是陋劣也蓋事之最難全者兩可兩可之法始若甚易敷衍而終左右爲難也 
　　據我所聞局部之停戰巳將就緒矣陸唐之電報與代表说相往來矣議和巳有頭緒而進行矣然另一方面則主戰派之軍隊又將發動矣主戰派之司令等等又將派定矣出戰亦巳準備而待發矣是皆執政兩可之法所以使之然也然而他日必因此兩可之結果而有進退維谷之一日 
專電 
[北京電]  
　　王總理定本星期起增國議一次每週二四六日爲例 
會期（十二日下午九鐘） 
[北京電]  
　　魯督張懐芝請將巡防四旅新軍一旅改編五混成旅並保廖某等爲旅長（十二日下午九鐘） 
[北京電]  
　　政府電川劉存厚如二十日前復渝賞十五萬（十二日下午九鐘） 
[北京電]  
　　今日消息時局又變一潮汕方面南方仍須進兵且確有圖閩之報政府屢電陸阻止無效二譚延闓由滬來電力辭湘督且主張恢復舊國會政府對譚又幾絶望（十二日下午八鐘） 
[北京電]  
　　政府得潮汕無線電言該處電線皆切斷莫臧兩人現在通濟軍艦督戰似汕潮巳不守（十三日下午二鐘） 
[北京電]  
　　王總理與某外顧問談話謂余之入閣全在希望平和若不得已而再戰則余必退避讓賢（十二日下午一鐘） 
[北京電]  
　　停戰令王主速發馮意俟各省覆齊再定（十二日下午一鐘） 
[北京電]  
　　張懐芝因有人反對表示不就陸軍總長現叚芝貴又有希望（十三日下午二鐘） 
[北京電]  
　　張懷芝秘密赴徐並不電告政府昨巳回魯（十三日下午三鐘） 
[北京電]  
　　主戰派鼓吹王請段復職並言段必不願再出（十三日下午三鐘） 
[北京電]  
　　京漢路已奉到張作林運兵緊急命令核定分十七次開行每次掛車三十輛（十二日下午一鐘） 
[北京電]  
　　王占元轉陳王金鏡與程潛譚浩明提議休戰情形仍請速頒停戰明令（十二日下午一鐘） 
[北京電]  
　　黎天才來電孫武藍天蔚來襄關說均經嚴拒復派員煽惑軍心比經偵悉槍斃現分兵防範地方安謐惟時局益見險惡究竟如何辦法請速定方針迅頒明令解釋（十二日下午一鐘） 
[北京電]  
　　報載曹錕張懷芝奉令爲第一二路司令張已往徐州會張敬堯倪嗣冲籌出兵計畫决定第二路共五師由張懐芝統率南下曹亦商准交部每日扣車十輛候三日内將第一路軍隊運送前敵（十二日下午一鐘） 
[北京電]  
　　昨閣議以例案甚多以後每星期二四六會議三次法代使曾向陸催詢出兵事陸報告於昨閣議僉以外交方針决無變更惟出兵一時難實行（十二日下午一鐘） 
[北京電]  
　　鄂督電告荊州石星川巳取消自主（十二日下午一鐘） 
[北京電]  
　　留京第十師餘軍現盧調滬應防（十二日下午一鐘） 
[北京電]  
　　滬盧永祥請收束甬事費二十萬部就公賣項下照撥（十二日下午一鐘） 
[北京電]  
　　十三閣議仍提國會組織法選舉法决正式提出於臨時參院又議上海會審公堂事及運河借欵（十二日下午七鐘） 
[北京電]  
　　日人反對劉冠雄東方共同等社皆攻擊其賀李佳白之壽（十二日下午一鐘） 
[北京電]  
　　外交圑因劉冠雄賀李佳白壽致函外部警告（十三日下午三鐘） 
[北京電]  
　　黑省亦派步隊一營赴哈爾濱（十二日下午一鐘） 
[北京電]  
　　取消無線電借欵海軍部言丹商以理由薄弱將有抗議（十二日下午一鐘） 
[北京電]  
　　外部照復英日兩使據海部咨丹商承包無線電合同刻巳取消（十二日下午一鐘） 
[北京電]  
　　法使訪陸外長詢出兵助歐事答因他項牽掣尚須稍緩時日至新内閣外交方針仍繼前内閣進行（十二日下午一鐘） 
[北京電]  
　　哈爾濱現狀可危除准該埠商會招募商勇五百並責成吉督迅出戌兵外頃又電令黑督抽撥一營馳往鎭壓（十二日下午一鐘） 
[南京電]  
　　張樹元晚車回魯（十三日下午八鐘） 
[南京電]  
　　曹錕派趙玉珂來寗曹李巳融洽（十三日下午八鐘） 
[南京電]  
　　陸榮廷續派蔡國基來寗（十三日下午八鐘） 
[南京電]  
　　白堅武李廷玉由梧州來電稱陸榮廷已返武鳴和議條件即正式提出（十三日下午八鐘） 
[杭州電]  
　　陸軍部派參謀汪觀濤來杭接洽某事（十三日下午八鐘） 
外電 
[北京電]  
　　汕頭消息謂粤兵二三百人十日忽攻擊駐於車站及東南境内之汕頭兵槍彈紛落於租界内幸未傷人日艦巳派兵登岸保護日僑交戰結果今尚未詳（十二日） 
[北京電]  
　　伍廷芳唐紹儀以南北間調人自任陸榮廷拒絶之謂彼刻與馮總統直接磋議伍廷芳又電致馮總統表明願出調停之意（十二日）以上路透電 
[北京電]  
　　蘇督李純將由中央任爲調人不日南京將開和會（十二日）大陸報 
[北京電]  
　　日前戰時國際委員會决議採納駐法胡（惟德）公使之意見中國政府亦加入巴黎經濟同盟之一部分以糧食供給協約國本日（十一日）開國務會議時曾提議及此然尚未確定散會後王總理以下各閣員皆到總統府訪馮總統協議種種問題（十一日） 
[北京電]  
　　馮總統通電各省督軍略謂俄國之情形將波及重大之影響於聨合國方面中國亦難保無不得巳而出兵之局面故目下非鬩牆之時期其速棄感情共舉舉國一致之實（十三日） 
[北京電]  
　　岳州守備軍總司令官王金鏡要求南軍停戰南軍總司令官譚浩明巳略允許王金鏡因即電告王占元云中央政府宜於此時速從事於和平解决（十一日） 
[北京電]  
　　馮總統九日接陸榮廷來電其内容重在根據約法召集國會此外無過大之要求（九日） 
[北京電]  
　　現在大勢雖有趨向調停方面進行之象但此間人士接得報告知陸建章馮玉祥等將於一星期内用商船四艘運兵入閩陸榮廷表面則稱在南寗談風月以消遣實則因欲組織一萬五千之討閩軍正在竭力招募新兵故豫料閩省將爲南北相爭之地點且戰禍行將波及浙江方面云（十三日） 
[北京電]  
　　昨夜北京得雪厚逢四五寸（十三日） 
[東京電]  
　　旅順要港部警備艦（千代田）現在該艦所屬軍港吳（地名）修繕一俟工竣卽編入第三艦隊就揚子江方面警備之任（十三日） 
[東京電]  
　　日本農商務省决計於明年預算案中加入海外商品陳列館設置費此項陳列館擬先設於哈爾濱新加坡兩處（十三日） 
　　以上東方通信社電 
戰電 
[俄京電]  
　　美克齊美爾黨發表宣言書其起句爲哥薩克同胞乎數字並允以地主之產業授予彼等及卽行休戰講和書末促請彼等逮捕加里定與柯尼洛夫二將及其同黨交由黨人公開審判（十二日） 
[倫敦電]  
　　羅馬尼亞公報云羅國已與敵人簽字休戰條約（十二日） 
[倫敦電]  
　　路透電社俄京訪員聲稱反對美克齊爾黨之衝鋒隊與俄京派出之軍隊及加柯夫之軍近今戰於太瑪洛加歷一晝夜之久雙方死傷頗衆每日紀聞俄京訪員電稱衝鋒隊共有九千人於陸軍司令部降服時開離摩希里夫遵依杜克化林將軍所發最後命令開往高加索行至比爾哥洛特附近遇美克齊美爾黨之兵若干遂相衝突美克齊美爾黨之總司令克里倫柯氏曾親抵戰場據鐵路聨合會報稱衝鋒隊巳敗走惟加里定將軍現正派哥薩克兵進援之四處有人列隊游行慶祝民選國會之開幕均集於陶里特宮宮外有人相繼開臨時會議惟至午後四時尚無騷亂（十二日） 
[倫敦電]  
　　泰晤士報若西通信員電稱泊里桑將軍巳任爲羅軍統帥（十二日） 
[倫敦電]  
　　首相喬治氏令今日下午在下院宣讀愛倫貝將軍來電謂巳於十一日步行入耶路撒冷聖地周圍巳置衛隊哇瑪大禮拜寺已交由回敎管理（十二日） 
[亞姆斯特丹電]  
　　德國柯爾尼斯施民報載稱耶路撒冷之陷落爲英人精神上之大勝利（十一日） 
[倫敦電]  
　　西班牙船克洛狄哇號（二五八入噸）在菲尼斯特外爲德潛艇所轟死八人傷數人船體受損甚重西班牙政府已向柏林提出抗議（十一日） 
[紐約電]  
　　巴拿馬已向奥匈宣戰並已覊禁境内奥人運河區域内現無德奥人蹤跡（十一日） 
[里斯本電]  
　　葡國總統因不允退位業已被拘（十一日） 
[倫敦電]  
　　泰晤士報華盛頓通信員電稱日大使署徴實日兵巳抵海參威之說按該處近駐有日本工程師管理港務及西比利亞鐵路盡端此項軍隊今將爲其後援墨西哥德人之陰謀盛行未衰謡傳加蘭柴總統巳派三將占據丹比柯油鑛兹因德人之活動引起一般人士之憂慮（十二日） 
[羅馬電]  
　　意國公報云星期日夜間意國輕艦趙過水面水下之障碍駛入特萊斯特港發魚雷四具以轟擊拉克式之奥軍艦兩艘諸魚雷均爆炸奥國戰艦維恩號（五六○○噸）因以沉没意艦雖爲敵人發砲及以魚雷轟擊而均安然駛回（十二日） 
[巴黎電]  
　　今晚公報云法軍陣線之大部分雙方砲隊交相陣轟不甚劇烈（十二日） 
要聞一 
[北京特别通信（一百三十三）（萍）]  
（十二月九日） 
　　主戰淚終蜂失敗 
　　參議院尚在這行 
　　當所謂天津會議開始活動之時無識軍人官僚流氓奔走號召大聲疾呼遂令主戰主戰之聲與京津一帶水災難民啼饑號寒之聲相應和馮王兩人用盡手腕多方撫慰曹張之徒得一候補司令之名義乃始滿意而去而欲利用曹張者目的不達空閙一場亦正垂頭喪氣思他種搗鬼之法以再陷時局於萬難嗚呼其心可誅其愚眞不可及矣 
　　居今日對於國内而言主戰非但不可亦且不能而如曹張倪諸人擁資數百萬惟事家人生產作業妻妾狗馬玩好之具又復羅列於其前不時奉觴上壽以自娛老境豈肯再作傅吳之逃棄其目前酒食聲色之樂故吾又知其不欲然馮王等所以不得不竭力敷衍者則因此時督軍他無所長而以電報獨立或宣告脫離關係乃若輩優爲之慣技馮王等亦無何等實力未免以獨立或脫離關係爲可懼一面又可借腐鼠以嚇西南乃令段芝貴等赴津贊成若輩之行動復勸以各歸本省秣馬厲兵將來如有借重之處必以曹張爲司令此等膚淺之敷衍方法主戰派亦復引以 
爲榮人間有羞恥事否吾欲一問之也 
雖然以愚所聞則最近撥出之軍餉爲數甚鉅倪嗣冲等又正在紛紛請欵中央有不能不應之勢主戰之目的其在是乎昨遇商界某君爲余言曰（拿幾個錢不要緊只要不打仗就好了） 
嗚呼此實至爲痛恨之言足以代表多數商人之心理雖然國民亦太坐視矣果國民而能不坐視者督軍圑豈敢横行若是耶 
　　兩日以來如岑西林之電唐蓂賡之電秩庸少川之電如陸幹卿直達河間之電皆足證明梧州會議條件之不確無常識之新聞記者至是而始恍然國事固非絶對無商量之餘地也催今後解决時局之關鍵將完全聚集於國會問題以北方之形勢觀察之恢復舊國會似絶對認爲不可吾知南方空氣必與此間截然不同是項問題或將引起他種波瀾亦未可料雖然以政 
 
 
 

Page 3

 
 
爭之裹面爲確係爭國會問題者究未免過於高視國會爾字或將再被借用以爲興風作浪之武器而巳觀於政府之態度國會新舊似無成見而督軍圑曾制國會之死命者誠恐一旦國便復活與己有種種不利必出死力以爭之故政府對此問題尚未表示何極態度要以召集新國會爲宜則亦有此心理陸幹卿屢言召集國會而不辨其新舊正留他日發言餘地至所謂臨時參議院者亦仍尸居餘氣以審查兩法爲消遣之具政府欲該院之早日結東急將國會組織法與選舉法兩種提案通過閣議提出於該院（大約星期二閣議提出）雖國會問題今未知如何解决此種支籬之立法有效與否不能爲之保險但欲遣散此輩游民則速將兩種法案提出實爲無上上策聞不日且開大會相與遵奉命令討論議决兩案該院之命運亦且隨兩案之議决而壽終正寢矣 
[和戰問題之别報]  
　　大陸報七日北京通訊云王總理第一次國務會議今日在總統府開議無成績可言曹汝霖田文烈二人未曾出席曹確巳呈請辭職聞田亦有去志第一次王内閣會議而缺席者竟有二人是未可視爲尋常事也曹之辭職未必眞意欲去彼經手諸事尚未辦完衆謂曹不過以辭職爲恐嚇耳曹自信交通一席非曹奠屬今故上辭呈　載數日欲使總統知交通部務之不可無曹而巳非眞欲辭也至於田之求去聞另有原因内閣　當黨派不一意見參差近日尤甚田雅不欲置身於間以調和兩黨爲務故不願入閣云今日會議所討論之主要事件爲對付南方之態度王總理主張立卽採用强硬政策以爲充分之機會業巳給予南方使其提出合理之辦法乃迄今尚無合理之提議故寛嚴陣以待王對於湘事尤不重視之謂近來湘中戰事不過爲南軍領袖與所謂北方軍帥者相互間粉飾之詞其意欲逼令政府承認南方所主張之調停換言之即使政府自認失敗而已此風必不可長若此輩北方軍帥與南方領袖自行接洽則其他軍人勢將紛紛效尤至是北京政府之權力將不復能及於直隸之南矣王氏見解如是馮總統則不以爲然仍欲再予南方以會同北京解决紛爭之機會就事實觀之總統自始至終極端主持和平想終可實行其志連日傳說王總理將辭陸軍總長之兼職俾可專心於總理之職務王氏此舉志在卸去南北相持中軍事佈置之責惟此項辭呈批准與否迄無明令若果准辭則陸軍一席當可屬諸叚芝貴他日果以武力從事則總司令當爲曹銀今衆人之目光皆集於陸榮廷與李純二人陸李皆爲總統所信任而以李爲尤甚二人又皆有候補副總統之資格或謂若陸李二人不因副總統之位而起競爭之心則南北全局問題不難早日解决固無待以兵力爭也 
[國務會議與國際委員會]  
今日星期二爲國務例議之期王聘卿總理日昨下午一時曾親至國務院與惲秘書長商定議案其列入議事日程者乃係外交財政兩部所提出之普通案件數起但聞王聘卿總理日昨入府時元首曾論將關於解决時局之某項先决問題今日提交閣議决定故今日又有臨時變更議事日程之說並將報告陸幹卿直接來電之内容定閣員對於時局一致之方針又岳州方面防務及各項應撥軍費亦將議及此外又有前内閣曾由法制局起草而未議决之國會組織法提案及選舉法等或先將組織法提案議决以便提出於臨時參議院只國會問題將來如何解决現尚未可預斷目下臨時參議院旣未消滅政府亦惟照例提出將來之有效無效乃另一問題又一消息云本日預定議案四種（一）俘虜犯罪條件（因前日有奥國俘虜逃亡情事亟待援用故提前交議）（二）河工借欵案（三）無約國關稅稅則變更案（四）收回上海會審公堂案以上四則認爲首要故提前開議已將日程印送閣員察閱 
　　據國務院消息云王署總理昨日上午十時蒞院即與惲秘書長商議預備今日國務會　應行提出之各項要案開列議事日程分别通知各部總長後至十一時赴公府與元首磋商解决時局辦法聞日内即擬發表一解决時局之重要命令 
　　戰時國際委員會昨日上午十時開會由陸外交總長爲會長聞已將最要之案三件公同决定今日卽擬提交閣議公决施行據調查所得除關係外交秘密不便宣佈外聞决定對於俄德單獨媾和我國不因此改變方針又决定派員檢查敵商電報預防通敵情事並議及捕獲章程與久議未决之巴黎經濟同盟參加與否問題聞此討論甚久因巴黎經濟同單大會中又分若干小會如關於糧食關於原料關於人工等各自分門别類吾國如果加盟是否全行加入抑僅參列一二部分頗費研究最近駐法胡馨吾公使列席巴黎軍事會議時協商各國代表商詢及此胡使以中國農產歲有餘裕將來加盟時當就此點着手各國代表皆大欣慰胡使一面　電報告外部外部遂移交國際委員會特開大會討論多數主張先行加入巴黎經濟同盟中之糧食會議（糧食指豆麥雜糧牛羊等不專指米麫）當場表决得大多數通過此外尚有（一）禁制與德奥通商交易議案（二）禁阻運送軍用品或原料品至和蘭瑞典腦威丹麥轉運入德境議案（三）没收敵船引起各項交涉問題議案以上三欵尚未完全表决候下次續議散會時已午遇一點 
[外交後援會與魯學會]  
　　國民外交後援會寂然無聲者巳久兹忽於昨日下午四時開全體職員會先由幹事黃君報告該會節省經費將事務所縮小之辦法現房租每月僅五元半用一文牘一夫没開支甚少再述開會宗旨因外交緊迫内禍紛乘如俄德問題山東日人設民政署問題哈爾濱治安問題等亟應訪問外交當局調查眞相並擬派代表謁府院當局述該會希望一致對外之旨最後决定先舉黃雲鵬李慶芳等訪問陸外交總長再擬電各省注意外交上情形務望速息内爭一致對外云云 
　　旅京魯人近有山東學會之組織九日下午一鐘假山左會館開成立大會並歡迎魯省各代表各校學員到者三百餘人臨時主席孫君進初報告開會大意致歡迎代表詞先由省議會代表朱紫垣君致答詞並報告日來進行手續次由公民聨合會代表王默軒君報告日人設立民政署之經過及魯省民氣之激勵其詳情已有傳單不及備載蓋代表來京時本省男女涕泣而送者萬有餘人由王君者熟演說略謂日人之設民政署非侵略由東之原因實爲結果自膠濟路綫不歸中國保護即兆端倪又日憲兵隊屢屢管理訴訟事件地方官毫不過問日人遂有謂非擴張權力實因中國人多向日憲兵署訴訟者遂改組爲民政署云云又謂此事學界負責特重官吏漢視學界不當漠視次由敎育農商會代表陳君藻張君楝銘演說敦勸學界行動當勇果而穏健不宜懈亦不宜急言亦懇墊次由旅京全體同鄉代表丁君惟魯演說謂此次抗日挺而走險急不能擇的辦法至持久的辦法非由各地圑結人心和衷共濟不可日人能攫土不能攫吾人心云云鍾君寳熹亦魯人新自高麗回國聞學界開會來居賓席亦登壇演說情願與學界一致進行演畢票舉王君少右爲正會長王君在密劉君昂爲副會長依次登壇演說各具沈雄勇毅之氣沈痛之狀筆難罄述會長舉定後遂擬設編輯評議交際等部與各代表一致進行旋即散會 
[杭州快信]  
　　由滬來杭之特别快車昨又引渡散兵二十餘名中雜婦女一人連夜解交軍法課訊明發落 
　　軍學補習所此次畢業後因限於經費擬即停辦敎官助敎隊長隊附發交各師任用畢業人員亦優予出路 
衢縣知事桂西鑄近被紳民臚列多欵密揭到省巳委候補知事張正權馳往查辦 
　　鄞地審廰自甬事發生後上訴案件停滯極多目下申送到省者日必八九起 
　　齊省長委萬志瀛爲一區二營二哨哨官周銘爲一區二營四哨哨官陳尚德爲一區一營一哨哨官 
　　高檢廰昨通令各縣協緝此次紹縣反獄監犯董吉慶（騷擾罪無期徒刑）等八十九名 
嘉興統捐局長王國鐸呈請於十八里橋要衝添設巡船業由財政廰核准 
　　土虞警佐葉紹良等冶遊逞兇案警務處夏處長昨派本處某視察員馳往密查 
　　第六圑長盛開第昨巳馳回紹防 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂粤消息之京訊]  
　　探聞湖北王督軍昨有致中央電一件略謂頃接黎師長天才電稱石星川連日派藍天蔚等來襄誘勸均經拒絶并嚴令部下竭力維持勿爲煽惑等語當卽派員與黎接洽該師長深明大義諒無他虞現又派人往荊州婉勸石師長取消獨立共濟時艱能否挽回尚難逆料惟湘桂軍進迫甚急武漢異常吃緊除將軍隊開赴前敵防禦外省城兵力甚單懇中央迅撥重兵星夜來鄂并請飭海軍部再派軍艦兩艘前來以壯軍威而鎭人心特此馳陳伏乞迅示遵行以免貽誤云云又聞某方面接有漢口電稱石星川現巳取消獨立云云政府方面聞尚未接到此項電報惟曾聞政府日前發有現餉十七萬元往鄂供給石軍善後之用但日來狂風吹壞電線南北消息除煙台至上海之電線未斷外大都尚待修復此消息確否固不可斷也 
　　陸幹卿直接致電元首各情形已詳誌昨報兹據某方面消息陸幹卿除逕電元首外尚有直接致王署總理一電措詞極爲和平並願力任調停其電略謂南北競爭皆由雙方誤會致釀同室操戈之現象若不速行解釋尤恐終無甯日思念及此不寒而慄除由廷逕電元首聲明己意力任調停外並一面電商岑西林擬由廷與西林用個人名義電告西南各省先行停戰靜候調解想我公素以息事寗人爲懐必能推誠相與務乞轉呈元首迅頒明令即將北軍退出原駐地點表示和平眞意再以正當辦法妥商進行西南各省亦不乏深明大義顧全大局之士必能和衷共濟挽回刦運苟能雙方讓步則解决自易如以鄙見爲然尚希速復云云 
　　昨日下午二時神州通訊社記者陳班侯君親赴總統府謁見張仲仁秘書長接談甚久兹記其問答情形如左（問）本日各報競傳陸幹卿曾直接致電元首究竟有無其事内容如何（答）前晚公府確得陸幹卿一電略稱段内閣旣倒湘粤問題自應聽從中央解决巳飭令前敵各軍一律停止進兵（問）陸幹卿旣飭令停戰則李烈鈞等率師攻閩之說當屬不確（答）粤軍攻閩確有其事因陸幹卿勢力不能代表西南全體李烈鈞方聲濤等尤與陸氏不能一致（問）元首對於時局之解决意見如何（答）余（張秘書長自稱）日昨曾面探元首意旨元首云内閣旣巳完全成立一切政務當聽從内閣主張余（總統自謂）毫無成見（問）將來和戰之局究竟如何政府應有所表示（答）中央前日雖曾通電各省一律停戰但亦非言和如西南各省不聽從中央處置恐仍將繼續作戰此時殊難表示具體辦法）問）政府將來如有和平辦法曹張諸督能取一致態度否（答）曹張諸督之極端主戰亦屬一時忠勇之氣有所激發政府亦未便過於抑制如有和平辦法自當先向主戰諸督疏通使取同一之態度（問）岳州武昌最近情形如何（答）岳州目下尚無戰事武昌則王子春昨日尚有來電報告省垣安謐如常一時决無他變（問）重慶最近情形如何（答）重慶現由熊克武維持秩序日昨熊氏尚有來電有服從中央（問）聞潮汕方面情形危急咸致平孤軍足以支持否（答）馮玉祥已允卽日拔隊赴援李烈鈞等之軍力　不雄厚臧軍可暫與相敎（問）曹潤田總長辭職元首是否允准（答）曹總長尚在假中俟其假滿後當可照常視事問答至此張秘書長因有要公接洽陳君遂興辭而去 
[臨時參院審查兩法]  
　　昨日（十日）下午二時參議院兩法審查委員會續行開會出席議員七人當由陳鑑銘提出審查報告書草稿公同討論後僉云尚有不妥之處决定由李慶芳加以修正俟星期三再開一次審查會將此報告書議定旋又討論中央選舉會之組織卽就上次會議提出之條文討論其結果第一條曾任大總統副總統者第二條曾任國務員者均照原文通過第三條曾任中華民國地方最高軍民長官二年以上者改爲曾任特任文武長官二年以上者第四條曾任中華民國最高法院長官三年以上者全條删去第五條曾任大學校長及任大學敎員三年以上者加國立二字第六條有大勳勞於國家曾受二等以上之勳位者改爲曾受一等以上勳位者第七條滿回王公世爵服官十年以上者全條删去次又討論衆議院議員名額之分記實在數目總定爲四百零五名共分配如下直隸二十三名奉天十一名吉林七名黑龍江七名湖北十八名湖南十八名陜西十四名山西十七名雲南十五名貴州九名江蘇二十七名浙江二十六名廣東二十名廣西十三名新疆七名安徽十八名江西二十四名四川二十二名河南二十二名山東二十二名福建十六名甘肅十名蒙古十八名西藏七名靑海二名京兆四名川邊二名熱河三名察哈爾二名綏遠一名以上均星期三日復加審查即提出大會報告云 
[私鹽没收與變價辦法]  
　　鹽務署以没收私鹽變價鹽務與司法兩方面有所爭報特就緝私條例加以解釋呈奉指令照准兹探錄原呈如左爲聲明私鹽没收變價辦法恭呈仰祈鈞鑒事竊查民國三年十二月二十九日奉令公布緝私條例第一條第一項載凡未經鹽務署之特許而製造販運售賣或意圖販運而收藏者由緝私營隊查緝之地方官應負協緝之責又第二條載緝私營隊緝捕前條第一項人犯須人鹽同獲獲鹽不獲人者僅就現獲之鹽没收之第四條載緝私營隊緝獲人犯應移送該管司法官署或兼理司法事務之縣知事審理又第五條載緝私營隊緝獲私鹽應解交就近鹽務官署或解由司法官署及縣知事轉解鹽務官署没收變價除提成充賞外歸入鹽務項下報解充公其充賞成數由鹽務署定之各等語歷經遵辦在案本年十月間據兩浙鹽運使以浙江高等檢察廰擬將没收私鹽變價作爲司法收入等情呈請核示前來當經咨請司法部查照緝私條例第五條仍歸鹽務收入兹准司法部復稱關於運鹽單照及善後借約二事在事實上旣有困難應以司法官廰没收私鹽移作鹽務收入爲然至所引緝私條例第五條原文與現行司法制度上没收由審判官判决檢察官以命令執行之主義不符似應酌加修正查没收最初之性質原不過一行政處分其後由刑事法令規定則成爲一種從刑我國暫行刑律及私鹽治罪法旣有屬於從刑之没收而關於鹽務法令復有屬於行政處分之没收彼此本應區别乃緝私條例第五條一概以沿收之權授之鹽務官署參照第二條又若緝私營隊亦可自行没收也者此在解釋上易生疑義擬請修正緝私條例或以令文定明鹽務上之没收屬於行政處分者逕由鹽務官署執行屬於從刑者仍由司法官署行但司法官署於執行没收後或扣押中應將鹽就近移交鹽務官署彎價充公等因是私鹽變價歸入鹽欵已得司法部之同意所應研究者祗在執行没收之手續據司法部咨商辦法於鹽政法權雙方并顧部署亦深表贊同伏查緝私條例對於緝獲私鹽本以解交鹽務官署與解由司法官署及縣知事轉解鹽務官署二者對舉詳繹例意自以變價充公爲鹽務官署之事而没收　含有行政處分及法律從刑兩種惟以没收變價四字聨屬成文致於解釋上發生疑義自應詳晣聲明以符手續擬請嗣後各處私鹽條件屬於緝私條例第二條獲鹽不獲人者旣無刑事人犯則對於違禁而無主之私鹽即由鹽務官署以行政處分執行没收其他鹽務上應行没收事件凡關行政處分均即照此辦理至私鹽案件屬於該條例第二條人鹽同獲其人犯應依第四條移送司法官署或兼理司法之縣知事審判治罪者則其私鹽亦應由司法官署或縣知事執行没收但司法官署或縣知事於執行没收後或扣押中應將私鹽京近移交鹽務官署變價充公如此分别聲明庶於鹽政法權均無窒礙如蒙允准即由部署遵奉施行並移咨司法部通行遵照所有聲明私鹽没收變價辦法緣由理合恭呈具陳伏乞鈞鑒訓示 
[政海中之留學生人數]  
　　據某方面所調查華人在歐美日本留學歸國至京者九百五十人投身政界者八百零六人其餘或爲大學專門學校敎員或爲大公司經紀各部中主事僉事司長參事技士技正爲留學生百分之二十三其在農商部者幾及百分之五十其中以留美學生爲最多蓋美人退還庚子賠欵即以之培植中國少年於是往美留學者多歸國執事者亦多留學生之屬於各省者又以江蘇爲最多共二百零八人浙江一百四十三人湖北一百一十七人廣東七十九人其他則分配之於其餘各省留學生爲官年最長者六十七歲最少者二十一歳平均論之多在三十歲以上陸軍部有留學生百分之三十四敎育部二十八森林局三十二農商部四十八大理院四十交通部四十六若以所學者觀之則陸軍一三六人工程五六人法律七九人商業六一人農林三四人財政三十人醫藥二八人其餘則多周工業界者又學美術者一人文學十五人云 
[張作霖之最近行動]  
　　上一星期京津間曾紛傳奉督張作霖氏已截留各項解欵頒發動員命令將有某項舉動實則此項消息并不正確據聞張氏對於西南仍有主戰之意前日確曾會同北方各督聨電中央大致謂南方要求太苛倘若應允政府之威信何在和議萬不可行惟有以武力解决之一策作霖願率奉省四師軍隊以爲前驅親臨戰陣所有軍費由奉自籌並請各省調派大軍以作後盾倘不荷鑒納惟有出以自由以逹目的等語辭意甚爲强硬近於二十七八九各師確巳頒發動員令籌備一切軍官軍士不准請假連日在省馬砲各軍均赴琿河實地練習戰陣操式早出晚歸十分忙碌至於外間風傳有如何之舉動則尚非事實 
　　又一消息當段芝泉下野時元首雖對北方督軍仍表示並不廢棄武力然内部尚覺和平張督軍是時亦無若何表示現西南各軍日偪日緊故由直隸曹仲珊督軍發起協商主戰張氏特淚楊參謀長赴津與會聞其會議要恉大略如下（一）鞏固北方原有之地位（一）打破西南侵擾之陰謀（一）預備實力聽候出發（一）聽候中央解决如何以定進行（一）與外交圑接洽不承認西南舉動以免戰事躉延 
[哈爾濱俄人紛擾紀]  
　　自俄京各黨爭權發生亂事後哈埠亦受影響道裏駐紥之俄兵屢思乘機暴動幸中東鐵路總辦霍爾瓦特中將勉力維持尚無意外舉動詎本月初五日道裏華商忽又大起恐慌兹將其驚擾之景象曁中國保安之現况分誌如下 
[驚擾之原因]  
　　俄人爲維持道裏治安起見日日開會討論辦法本月初四日晚間開會其討論結果外人不得而知惟散會後霍總辦由電話報知濱江道尹如俄兵在街市有意外舉動該總辦一概不負責任施道尹當將情形告知商會轉諭各商家嚴加防範於是恐慌立起 
[商家之停市]  
　　初五日早道裏各商家得到商會之傳知均未敢開門膽小者皆將貴重貨物用馬車運往傅家甸各商號寄存旅哈私立高等小學校原係哈爾濱商務會所設各商家旣巳停止交易又告知該校暫行停課以免學生受驚而由哈埠開往長春之郵政車與客貨車搭客向來擁擠異常是日因有俄兵搶奪華商之謡言各商家紛紛閉户街市行人寥落赴長春之搭客亦較往日格外減少實南路火車從來所未有 
[陸軍之過境]  
　　濱少道尹旣傳諭各商家嚴防一面又調在傅家甸駐防之依蘭陸軍如數開至道裏遊行街市保護治安倘俄兵有搶奪情事即以武力對待華商見我國陸軍入境人心因之鎭定 
[俄人之疑慮]  
　　道裏華商此次驚恐皆係鐵路總辦不負責任一語所致俄人等亦不知内容驟是有多數華兵在街市遊行反謂係中俄兩國將有重大交涉發生無不異常疑慮嗣探聞係俄京有電擬削霍氏實權幸俄各界尚未聽從中國防範亦密故漸安靜如常 
[霍氏之勸告]  
　　中東鐵路總辦霍爾瓦特中將因俄僑人心慌恐無端自擾特發通電勸告中東線沿路俄人務各安生業勿得輕信謡言自生擾亂俟俄京政體研究會開會後必得享平等自由之幸福 
[俄董之會議]  
　　俄董事會以俄警無保護治安能力軍界又不負維持地面秩序之責任現巳開會數次提議招募警衛隊數百名惟欵項無著擬將地方公益捐加倍徴收云 
[時局紛亂中之鄂省]  
　　荊州獨立今已逾一星期鄂省官場猶謂可以和平解决且言王督軍對湘尚不主張用兵對荊更不致用武而民黨報章所傳消息則云獨立軍巳與王督所部軍隊開戰且勝業將張聨陞（卽黎天才之第九師十八旅）軍圍困於沙洋是否可信無從徴實微聞王督派使往荆與石星川商榷實欲舉全鄂立於中立地位因現在東北各省督軍對於川湘主戰西南要　條件又頗苛刻蘇贛鄂三省居中調停殊難成功馮總統意欲一戰之後决定勝負再行言和鄂省當戰事衝要北軍密布於境内獨立旣勢有不能附戰亦大乖宿志擬將所有湖北各軍在岳州者一概調回鄂境專事保境安民置戰局於事外俟岳戰决定勝負後再出爲調停以免湖北之糜爛此種計劃在王督自謂保全湖北頗著苦心在石氏恐未必贊成聞王前日已密電總統以調和不諧殊難勝征湘重任而湖北危機四伏各地民軍四起維持秩序實大不易擬即專顧鄂防調歸在岳各軍以保武漢之安全征湘之軍應請中央選派鄂省不負責任此議中央似巳俯從現聞武岳總司令王金鏡已率在岳之第二師退至蒲圻孫傳芳之第二十一混成旅亦將退回武昌岳州前敵將由第七師長張敬堯爲總司令軍界並傳段祺瑞段芝貴二人必有其一來鄂督師或將王子春免職亦未可知因主戰派集矢於蘇鄂贛三督尤銜怨於王氏苟實行續戰則彼派得勢王氏地位自然動摇今王以保鄂爲名召回各軍實以自保查皖派之欲排逐王氏早已有所聞王之家眷前兩星期已經離鄂人言其恐怖黨人與鄂軍勾結起事度王未必如是膽怯至今觀之恐與直皖暗潮有關不然武漢一帶北軍有兩三萬之多鄂軍在省者只兩三營縱使黨人勾結起事必不能成功荆岳又距離各數百里焉能一時飛來亟亟送眷離鄂暗幕必别有原因近數日政界各廰處長與軍界長官遣眷回籍者愈多武漢咸傳旦夕有變督軍署各師旅司令部軍械局庫及財政交通各機關附近民人巳搬避一空人咸以黨人散播謡言煽動余竊以謡言只能惑無識商民軍政要人斷不至爲空言所動（前日財政廰長張壽鏞違禁搬運箱籠十餘擔出城運滬經守城司令扣留禀明王督將張記大過一次通令各文武知照昨某稅局長因箱子不能出城不得已想出一新法假裝嫁女於漢口將貴重物品數十檯皮箱廿餘隻一律裝作嫁匲式樣乃獲運往漢口現租界屋値已漲價十倍棧房亦漲房飯錢兩三倍）今驚擾之狀如大敵已臨巨禍將至此誠不可解者也若謂荆岳兩方將來攻武漢則岳州戰事尚在停頓期間荊州方面官場亦否認開戰如謂黨人勾結軍驚起事則鄂一師在省者祗馬砲輑輜三營夾於衆北軍中駐營斷不敢輕舉妄動彼劉曜龍之第二旅全軍駐在德安黃州尚且不敢附和此三營不能成事也明矣至黨人起事之說據愚所聞黨人計畫實不欲急圖武漢因自　力弱舉事必徒犧牲生命現在决定先在各縣廣樹民軍旗幟藉分省垣 
 
 
 

Page 7

 
 
兵力俟各縣得手聲勢擴大財力充裕再相機進窺武漢刻王安瀾（前鄂軍第三師長）在隨州棗陽二縣竟自稱鄂北護法軍總司令聚集裁兵土匪二三千人大肆勒捐逼餉即係實行此計畫不日各縣繼起者必如雲集鄂北爲黎天才之第九師防地黎軍多與表同情暗助以軍械王督未敢遣黎軍往討現電豫督趙周人派兵會攻想兵至不難驅散黎天才在襄陽現有坐觀時變之意聞黨人有往說之者黎答曰我非湖北人我亦不想做鄂督軍任憑任們閙我都不管某說以召回張聨陞軍黎頗沉吟良久不答查張爲北系人物黎實無力制之但石星川不得黎助其前途殊屬可危現據某方面所傳湖南已助石快鎗八千枝大小砲二十餘尊卽以此說爲屬實石軍之力亦不能謂强也又有傳黎天才已於六日獨立者頃詢政界俱否認之想必亦屬謡言耳 
[石星川獨立後之佈置]  
　　兵財問題 
荊沙獨立情形巳屢紀前報兹聞石星川氏以獨立軍 
餉需異常困難甚形焦灼統計增設臨時機關及擴充軍隊預算月需二十七八萬元現正極端籌措已實行者聞有三端（甲）組設財政局石氏已於四號札委唐羲明爲荊州財政局總辦頒發木質關防一顆係湖北護法軍財政總局名義爲統一荊屬財政機關主管該軍臨時財政之出入當就城區敎育公所爲局址範圍甚大位置員司數十人内分五科一總務科二稅務科三庫務科四出納審查科五科未詳巳出布告正式成立所有荊州常關沙市稅捐局川鹽局硝磺局烟酒公賣局布花落地捐局百貨籌餉局魚捐局屠宰稅局印花稅分所猪捐局十一機關均歸節制各加照會一通照常辦公（乙）守提稅欵荊州所屬僅有江陸石首公安監利松滋宜都等七縣然該軍駐防完全在其勢力中者尚有德安府屬之隨縣雲夢應城應山安陸府屬之安陸京山潛江天門八縣除沙洋以南之荊門當陽遠安爲張聨陞旅長隔斷襄河以北之沔漢鄂軍北軍雜處未能管轄外巳由石星川氏派委十五員分赴荊安德三府屬各縣守提稅欵每員給札一份手鎗一支武裝衛兵四八名不等又藕池口米捐局長江埠布釐局岳口統捐局安陸船關應城膏鹽局均已派員提欵（丙）派認紳商捐石氏以倉猝獨立無欵建設三號束請荊沙紳富鉅商醵助經費當時商富各户爲托庇保護計異常踴躍先由沙市首富鄧積慶堂認捐一萬串荊旗鉅富文子和合族共認一萬五千串荊城商會認捐三千元沙市商會認捐三萬元其餘個人認助三百五百及一千者計數十人限兩日内籌備現欵送繳司令部作臨時建設之用石氏以此乃一次之捐助而經常軍費尤鉅復又灄請沙市商會按月擔任若干由會長彭文藻召集二十一帮商董議决如能保護商埠不受兵禍每月願捐軍費　　三萬元至統一大局爲止蓋沙市爲財富之區故有此能力也石氏財政之計劃大體如是至軍事上之設備連日亦頗著著進行共巳發表者如下（甲）招募旗兵石師長以該師散駐下游不在勢力範圍之内留守荆沙僅及七營難敷分布查有旗籍老兵千餘名（係陸軍三十一標舊部其緣營勇丁不在此内）早欲投効特札委前憲兵管帶果淸阿（荊旗人）爲招募旗兵委員二號即在東城舊佐領衙門成立辦公處揚旗招集（乙）改編砲隊該師砲隊自去春暴動失敗悉被遣散全付缺如兹石司令以砲兵爲全師骨幹防守重鎭非砲不可當將本部基幹營改編砲隊一營并整理萬城東城各要塞砲台札派傅人傑爲砲台台官兼砲兵營長惟僅有過山砲二尊特借水驚三署三生七快炮六尊以資練習（丙）軍隊出動沙市下三十二里之黃金口扼水陸孔道商業繁盛二號由孫國安派一圑二營一三四連步兵武裝實彈開往防守又派該營第二連出防隖穴並於第一營抽調二連出防橋亭孫氏又於沙市江岸天字碼頭設立水陸軍事臨時檢查所一處自兼所長分派水陸檢查員二十四人督率衛兵一排駐守各躉船碼頭凡上下大小輪船民舟均須嚴重檢查（丁）聨絡湘省此次荊州獨立由藍天蔚氏遊說而成獨立之次日藍氏即取道江陵赴湖南與譚浩明商榷進行之策石星川亦以獨立之事關係甚大非南軍援助未易得手特派參議丁石階隨同藍秀豪赴湖南商榷一切聞駐常德第二師長陳復初前日已電致石氏謂如會師武漢當撥所部軍士協助云 
[九江已調十二師扼守]  
　　九江握長江之中樞爲江西門户與武漢相距密邇現値湘鄂風雲緊急武漢亦有不靖消息九江有連帶關係以贛省言爲屏藩所不可失以長江流域言爲形勢所必爭此次南北戰爭贛督軍出作調人處於中立地位然求其能保守中立而不至疏虞者則惟接壞三湘之萍鄉連江武漢之九江是也現除萍鄉已派兵扼守外九江原駐軍隊僅有省防第四圑一圑前次復辟變起早將第三營開赴湖口塡防所餘只一二兩營但此項軍隊爲前年新募之兵本不足以當此重地陳督蒞贛即有擬將十二師抽撥一圑駐潯之說惟因該師尚未完全抵贛湘粤不靖贛邊重要得力軍隊悉數塡防不敷支配故不果行近日該師騎兵第十二圑已由京開拔來潯駐紮南潯鐵路旁陸續運省其圑長已於前日往省晋謁陳督陳氏以該師爲最得力軍隊特令第一營留潯駐防現住府文廟内並聞圑部及二三兩營亦於日内開拔來潯以資防堵至省防第四圑則已抽撥一營由車搭載往省移防修水矣 
[宜渝間兵事外訊]  
　　文滙報七日宜昌通訊云此間接到消息據稱重慶已被滇軍攻陷吳光新部下之北軍巳被逐出聞北軍刻向宜昌退走果爾則必由陸路而來蓋河水太淺今巳不能通船也聨華輪船昨夜抵此載來受傷北兵一二百人及未傷之兵七百人宜昌情勢今尚安靖聞十一月份之軍餉尚未發給旗長曾請商會集議籌給兵餉惟所需頗鉅籌措爲難適某商人得沙市來洋二萬元商會即向之商借轉交旅長故宜昌兵士在此數月中不患餉銀無着當不致有擾及閭閻之舉動矣此間居民其爲惶恐自無待主蓋以北兵逐漸退至宜昌而獨立之沙市對於此事或不能無異言宜昌處於兩難之間恐不能無意外之變也聞沙市司令以鄂督罷免其戰故宣告獨立云宜昌居民有携家運物移往鄉間者伹一旦有事何處得免滋擾孰能先知之耶 
又大陸報六日重慶通訊云重慶東南開戰三星期今仍進行未巳北軍聨合川軍與黔軍相抗就入城之死傷人數察之戰事固甚烈也今日叙府來電渝叙之間河道巳通可以安行惟據最後消息云河津縣仍爲黔軍所有則航行是否安寗尚不無疑義焉頃戰事愈趨愈近黔軍來自東南而滇軍則由西南出改北軍彈藥垂盡據一般人觀念重慶之落於南軍掌握中直指顧間事耳 
[浙西水利費收入之概數]  
　　浙西水利議事會昨日（十二）開會會員出席者十三人由潘會長主席議决水利經費分作十成支配以一成提作本會經常費及預備費九成充作工程費（浙西水利經費年約十二萬餘元）兹將財政廰交來六年度帶徴浙西水利經費淸單附錄如下（一）浙西各局所六年度統捐認捐項下預算應徴水利經費淸數杭縣局應徴銀三千七百三十餘元硤石局五千二百六十餘元海昌局一千五百元塘棲局二千四百元餘東關局二千四百七十餘元艮山門局一百一十元嘉興局五千二百八十餘元嘉善局八百三十餘元平湖局二千八百四十餘海鹽局九百三十餘元桐鄉局一千九百六十餘元吳興局八千七百元新市局二千二百九十餘元烏鎭局二千二百元菱湖局四千七百一十餘元南潯局二千九百五十餘元雙林局三千一百五十餘元武康局一千一百三十餘元長興局一千四百三十餘元霅水橋局三千八百二十餘元各認捐公所全年應收八千四百元以上共約計銀六萬六千九十元係照六年度預算案核計其絲捐一項向由各局稽徴業經併列在内倘遇收成歉薄或商貨滯銷正捐旣須短收經費卽形減絀（二）浙西各縣六年度地丁項下預算應征收水利經費淸數杭縣應徴銀六千一百五十三元一角三分海寗縣三千一百一十九元七角五分餘杭縣一千二百六十二元五角五分嘉興縣六千七百一元八角五分嘉善縣三千四百六十八元五分海鹽縣二千八百七十三元六角平湖縣二千六百一十六元七角五分崇德縣二千七百七十一元二角桐鄉縣二千口百四十八元七角吳興縣五千五十八元長興縣一千五百六十九元五角五分德淸縣一千四百五十六元三角五分武康縣八百二十八元九角安吉縣五百七十元九角五分孝豐縣一千二元六角以上十五縣共約計應徴銀四萬二千六百一元九角三分係照六年度預算案核計倘遇災歉蠲緩正項旣須短微帶徴費即不足數（三）浙西各局六年分繭捐項下解到帶徴水利經費淸數杭縣局解到銀二千九百四十三元三角三釐海寗局一千九百六十六元七分五釐餘杭局四百一元一角四分正嘉南局一千八百四十元六角六分五釐嘉北局一千五百六十五元九角六分正嘉善局四百七十元四角二分五釐平湖局一千一百四十一元二角五分正崇德局五百六元八角三分五釐桐鄉局六百五十二元八角七分二釐海鹽局三百一十四元五角九分三釐吳興局八百四十四元三角正長興局一千五百六十六元四分五釐德武局一千三百四十二元五角一分一釐安吉局一千四十六元九角七釐孝豐局一百元四角四分七釐以上共計一萬六千九百四元二分八釐係照六年份實收數開列以上舊杭屬共徴地丁統捐繭捐銀三萬一千三百餘元舊嘉屬共徴地丁統捐繭捐銀三萬八千九百餘元舊湖屬共徴地丁統捐繭捐銀四萬七千一百餘元外加各屬認捐八千四百元總共徴銀十二萬五千七百餘元 
地方通信蘇州 
[水警派員考察]  
　　水警二廰趙廰長訪聞所部水警師船分紥各防汛地大率相沿從前防營習氣收受陋規包庇烟賭甚至有缺額吞餉情事亟應從嚴考察切實整頓特派委勤務督察長宣保章考察第一專署各汛地師蘭亭專署長考察第二專署各汛地總務科長宋忠樑考察第三專署各汛地及游緝隊各警士分令各該員逐一考察採訪輿論點驗警士詳細復廰核辦 
[委員勸銷印花稅]  
　　蘇州總商會接印花稅分處公函云吳縣印花稅務前經委托潘貞谷會同孫前知事商准商會擔任行銷由會造具各業銷數淸册公函送處並聲明估計概從少數此後協力整頓銷數日有起色惟查吳縣原定比額每年應銷三萬元現在承銷票數僅定萬元以上自係從少數估計以蘇埠户口之繁商務之盛亟宜設法推廣以裕稅源查有章廣楨堪以派委前往會同該縣知事商同商會迅速勸導已經領銷各户應照册列數目酌量增加未經領銷各户應即估計用數赴會購領務須迅速辦竣以便明歲實行相應函請查照施行 
鎭江 
[窖金仍未掘見]  
　　北固山下開挖藏金一節巳迭紀前報兹查自關挖以來已十餘日仍無形跡然蔣某仍堅定主旨挖現藏金而後巳公家亦不忍半途而廢祗得再開進一層未卜能如斯願否 
[武漢商民紛紛過鎭]  
　　漢帮駐鎭各莊客近接武漢總號來電西南戰端日迫武漢一帶岌岌可危人心惶恐市而冷落銀根奇緊滙票不通貨物停運以致連日各公司下水輪船男女搭客異常擁擠行李箱籠亦復不少聞遷往上海者居其多數前昨兩晚大阪招商兩家商輪由漢抵鎭時所載之客在鎭登岸者亦不乏人據聞係避難而來云 
[檢查印花之第一日]  
　　省委李熙伯於陽歷十二月十日協同城外一區區長長警察一區境内開始調查聞已查獲漏貼印花稅之舖户恒泰久昌福裕三家已開送一區罰辦矣 
揚州 
[考試學警]  
　　江都警察敎練所現届第九班學警畢業特由所長劉漢詳請張知事派委警佐顧南超分日命題監考定於十六日舉行畢業式分發各區實地練習其第十班仍令各警區保送不足再招新生 
[輪班改駛]  
　　揚鎭戴生昌等各公司小輪現因運河水涸祗能駛達寳塔灣且行駛遲延晚班（揚鎭短班逐日三班）抵揚埠行將夜半半距城三里旅客苦之營業亦因是減色遂公議於十四日起改駛兩班以便行旅 
金山 
[西北鄉租務之悲觀]  
　　金邑自六五租色定後回鄉租　因受北鄉齊心社之影響一無起色加以蔣積雲吳惠南　人仍在到處煽惑不許還租更有鄉問痞棍向各處分送匿名信勸令做社故近日做社之風蔓延幾遍全邑凡做社者須先備猪首兩個一送　董一送地保鄉間巳有吃此猪頭勿得開口之新流行語四鄉各小茶舘内烟酒賭博無處不有通宵達旦如醉若狂將還租之洋略處消耗以致租事至今絶無動靜惟金山衛左近未報災之十餘圖均已收租完畢每有來縣完糧者張堰干巷後港等處亦巳收數過半此外如洙涇等處均分毫未動松江各善堂中金邑北鄉四十一保之田居大多數卽以四十一保十四圖而論育嬰田畝有一千四百餘石之多聞亦分文未收現聞該堂正在商議一種積極進行之策此間市公所連日亦在開會集議冬至巳届氷雪將來正不知如何辦法也 
[典當失火案賠償解决]  
　　松隠慶泰典當因焚去物件久未賠償各當户屢起風潮釀成搶案已紀前報兹悉詹知事於舊曆二十二日派役到松東邀該當股東嘉善朱馴伯及該處紳士朱樂天潘子英蔡恕菴等多人來縣商議賠償方法是日自下午三時起議至晚間九時始經雙方决定以四成半賠償各當户并扣去利息刦去之物亦在應賠之列惟朱君欲請知事將此案不照盜案辦理由各紳互保開釋詹知事以案經電省應靜候省合辦理目前暫難交保况案中劉貴升一名由水巡當堂指認係當日擊毁巡船行兇之人刑訊多次僅認抛磚一塊以後尚須刑訊各紳等見不准交保始告辭而出 
安慶 
[盜匪竄擾情形]  
　　皖北各屬自本年入秋以來時有潰兵勾結盜匪强搶情事雖經各縣會拿終屬竄逃日前有定壽交界之著名匪首程在洛籌竄入合肥縣境擾害地方當經該知事督率警備隊跟蹤追剿并將匪擾情形呈報省公署查核頃黃省長已飭令該縣速將該匪首程在洛唐巴根等拿獲訊辦 
[傳敎聲明地址]  
　　皖省蕪湖及内地各處均有英法美各國敎士往來傳敎頃省公署接准内務部來咨各國敎士按照約章准赴内地傳敎惟傳敎地址自應隨時聲明不得行蹤無定有礙約章嗣後各國敎士務須聲明地點不准赴各處往來傳敎等語黃省長已令交涉員徐鼎襄遵辦 
九江 
[擴充警署]  
　　九江賓興洲荒地現已招商承租塡土建築關爲市場將來必日形發達惟西門城外警署僅有一區刻下該處旣已開闢區域較廣巡警殊有鞭長莫及之虞韓廰長爰於日前晋省面禀警務處長請添正分署各一所並酌添巡警若干以便分駐該處聞已得閻處長面許韓廰長擬於日内正式備文呈請以完手續 
[公舉廠長]  
　　九江貧民工藝廠前因道署侵攬事權致起爭議現經商會會長舘先庚出而調停道尹亦願和平解决故由商會擬具辦法由地方公舉副廠長一人所有廠内用人行政權概歸主持至道尹所委之廠長朱懋僅屬名譽職巳呈由道尹批准昨日地方各公圑公舉許森爲副廠長籌辦一切 
雜評一 
[俄事問題（庸）]  
　　哈爾濱因俄國親德派之擾攘地方秩序已有岌岌可危之勢我以領土主權所在且爲保護人民及應協商國之希望起見雖已爲必要處置然而俄事問題方興未艾哈爾濱事件猶其一部分耳 
　　俄德單獨搆和之說今已成爲事實俄之廣義派其親德程度是否卽以搆和爲止今雖未能懸測然俄德旣巳搆和則歐戰局勢必爲一變我旣對德宣戰此後潮流之波蕩要不能謂與我無關且我與俄國壤地相連俄德關係日親其影響之鉅尤覺不能漠視又况俄人違背倫敦宣言而與德搆和協商方面能否竟遂恝置使協商國對俄而責其背盟失信則歐洲之戰禍未弭東亞之風雲又起我以共同之關係應此潮流爾時所秉之態度所負之義務在在均爲絶大問題國本所關又安可稍爲忽視耶 
　　然而今之政何如今之國民又何如 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[禁烟條約行將期滿]  
　滬海道尹公署昨接江蘇齊省長通電略謂本年十二月末 
日爲中英禁烟條約限滿之期若不乘此時機掃淸毒氛恐尚不能以求完善特電務期嚴飭所屬各縣知事取具禁淨種運售吸各種切結彚呈候核母稍疎懈云云王道尹業已通飭各縣知事遵辦矣 
[發給華人赴歐執照之限制]  
　　江蘇特派交涉員薩福懋昨接外交部電略謂自對德奥宣戰以來凡華人請照赴東西歐營生者頗不乏人殊屬漫無稽考合亟電聞嗣後華人請照赴歐者祇准往海參崴及雲南兩處可以通融給發華洋文合璧執照始能前往此外如有赴其他東歐各國者概不准發云 
[華女出嫁敵人之處置] 　 
　　滬海道尹公署昨令道屬十二縣知事文云案奉督軍省長公署調令内開前以敵國人民娶中國婦女爲妻其妻未出國籍者應如何處置並無明文當經電請内務部核示在案兹准復電開中國婦女與敵國人爲妻取得其夫之國籍可按照敵國人民處置等因除分行外合行令仰查照此令等因奉此除分行外合令該知事卽便遵照此令 
[德婦往杭之核准]  
　　駐滬和總領事函致交涉署謂德國看護婦堪克好夫女士擬赴杭州看護病人請發移居護照等由經薩交涉員電奉部令核准並據該德婦呈送相片除由交涉員發給移居護照並由護軍使署酌派軍警護送到杭交替外一面並電逹杭州林交涉員接護矣 
[商輪運兵赴閩之質問]  
　　招商輪船公司奉中央命令派新疆海晏等輪運載陸軍第十六旅馮玉祥軍隊赴閩兹聞有某股東曾向該公司質問略謂前年新裕輪船因運兵損失幾多生命財產復轍堪虞現又飭商輪運兵赴閩有無確實保證曾否訂立合同及合同内容應否公布以釋羣疑云云 
[赴閩新兵假道淞滬五誌]  
　　閩省派員前往京津各處招募之新兵第一第二兩批業巳過滬附輪赴閩第三第四兩批新兵一千六百三十五名亦巳到滬暫在滬軍營操場駐紥定乘坐海晏輪船赴閩等情已誌報端兹悉第五批之新兵一千餘名又由津浦火車運送到寗轉車送滬惟滬軍營操場所駐之三四兩批新兵昨日尚未起程海晏商輪艙位無多不能儎送以致第五批之新兵千餘名滬地實無駐宿之處乃改在龍華新築操場内暫駐現定本月十八九號由滬附輪往閩昨由楊副官將近日無輪儎兵情形電告閩省李督軍查照 
[商電須由商會蓋印]  
　　上海總商會近奉交通部令略謂現在戒嚴時期各處軍警機關凡遇民間所發郵電均須逐一檢查各商家對於商業問題亦有用明碼或密碼等電文之事嗣後各商家如有用密碼等電稿應赴商會領取電稿紙塡寫後再送商會蓋印方可由電局承認拍發並由商會收回紙料辦公等費洋一元等因現南市各商赴縣商會領取電稿紙者亦頗不少故該會亦擬仿照總商會辦理俾南市各商家就近領塡云 
[海軍艦加添砲械]  
　　海軍鏡淸練習艦前因船身損壞修理需欵甚巨由部命令廢棄惟令該艦頭尾所置之兩大砲及兩面之小快砲八尊起卸於製造局棧房暫存兹因海軍各艦奉令駛往武漢江西駐防皆須加添砲械由部擬將鏡淸艦上之快砲大小十尊匀分與各砲艦置放故劉總長昨飭兵工廠將儲存快砲十尊速送海軍藥庫以備各砲艦取領 
上海新聞記者赴日圑消息（五） 
[東京之到逹]  
　　十二月一日午後一點五十五分鐘記者圑一行乘火車直逹東京車站吾國公使館已派員來迓更有東京市有力之新聞記者數十人到車站歡迎當時卽乘縻託車至新橋之西澤旅館少憇即往公使館晋謁章公使 
[公使館之訪問]  
　　少選公使館以電話見招同人即至館章公使一一與以周旋繼復餉以茶果略與寒暄因知公使近日晋接甚忙不敢多留興辭而出 
[霞俱樂部之歡迎會]  
　　夜受霞俱樂部之招待開晚餐會於築地精養軒霞俱樂部者日本之外交記者圑俱樂部也東京各報之外交記者均列席座中由京田幹事述簡單之歡迎詞余圑長代表致謝詞主客隨意閒談至八點半散會 
[各新聞社之訪問]  
　　二日三日之預定日程本爲各新聞社之訪問及又參觀若報知新聞則由添田壽一傅士之招待爲懇切之談話若讀賣新聞若東京朝日新聞若東京日日新聞若大和新聞若都新聞若中外商業新聞若東京每日新報若萬朝報若二六新聞若東京每夕新聞又如帝國通信社電報通信社共同通信社日本泰晤士等一一親往訪問或加以參觀 
[東亞同文會之午餐會]  
　　二日午正東亞同文會招待記者圑於築地精養軒出席者爲會長鍋島侯爵津輕伯爵小川幹事長寺尾博士野田夘太郎床次竹二郎大竹貫一等多碩望耆宿之士餐室中飾以紅葉之叢似身入霞林之内鍋島侯爵起立舉杯致頌遂由小川幹事長述歡迎詞余圑長以同文會之名義顧名思義乃以漢文致答詞東方通信社之波多博君通譯之 
[時事新報社之晚餐會]  
　　午後六點鐘赴時事　　新報社之晚餐會於交詢社由石河君及諸社員出迎先至社中樓上之談話室旣開晚餐石河主幹舉杯祝來賓之健康又陳述時事新報之歷史馮世德君以華語譯告同人余洵君代表致答詞大致謂時事新報者日本維新之際有大功之福澤先生所創設吾國人亦崇拜之今吾國時勢亦與日本維新之際相同故參觀時事新報足以緬想福澤先生之偉業云云餐畢即往時事新報社各部視察社中各贈福翁自傳及福翁白話一部 
[注意華僑敎育之部令]  
　　駐滬交涉公署昨接外交部令文云准敎育部咨開敎育事業經緯萬端對於僑民之設施更非尋常可比例擬請以後派往駐各國公使領事赴任之先或現任領事因公回華時均令到部接洽等因本部當查派駐各國領事經理華僑學務雖有部頒規程可資遵守而各埠情形不同尤須因地制宜隨時利導所商轉令派駐各國領事赴任時或現任領事因公回華時前赴貴部接洽之處本部自表贊同除咨復並分行外合亟令仰該特派員卽便遵照 
[鐵價驟跌之原因]  
　　自歐洲開戰後各國需用鐵料甚夥滬地各鐵行紛向内地搜羅運售國外冀圖厚利鐵價遂飛漲前數月美國提議禁止鐵料出口鐵業中人咸以爲我國鐵料價必大漲資本雄厚者遂向各埠收買存儲各掮客亦分赴四鄉内地無論生熟爛鐵均出價收買豈料日前各鐵行見某某數行定貨逾期未出前往探聽始悉近來美國巳允認供給鐵料各鐵行得悉後大起恐慌趕向訂有合同之各商催出貨物聞一二星期間滬上鐵價統扯跌去十成之三且市面呆滯難銷大都堆存棧内故各鐵行之收買存儲者恐不免大受虧折也 
[雜糧業之悲觀]  
　　滬地雜糧業共一百餘家内中專做漢口貨者約占十成之四均以滬埠爲彚銷之處而於漢口設立分號爲採辦機關常年生意向以八月間新貨上市至年終爲最旺時期故該業之盈虧亦以此時爲轉移今歲因入秋以來各處時有不靖消息以致銷路大爲減色近更因荊州獨立銀根緊急在漢莊客收束營業回滬暫避危險者有十之五六滬號覩此現狀均料今冬時局難望和平雜糧出口一業完全無望故停止營業者巳有十餘家所用内外夥友之辛金均發給至年終概囑各回鄉里且待來春再定行止 
[鐵路材料互相酌劑之部令]  
　　滬寗滬杭甬路局奉交通部令云查各路所用材料泰半取給於舶來品自歐戰延長物價日形鷹貴來源幾至歇絶欲求救濟之法宜善調度之方本部所轄各路凡廠所中所存材料盡屬鐵路資本萬不容有絲毫之閣廢惟各路開辦較久所有積存散置各處之材料未克時時檢查加以市况變遷供求懸絶往往甲路之要需適爲乙路之廢物或前此之下乘巳成今日之奇珍苟非有統籌利用之方將有左右支絀之勢此外普通用品此有所缺彼有所餘亦宜酌盈劑虚以資撙節本部現爲通盤籌畫起見仰各該路迅將現在所存材料分别淸釐劃爲（甲）儲存本路已久不適於用者（乙）積存較多可以全數或半數移供他路之用者（丙）現在缺乏亟須添購者各列一表並開明品目數量價値及其他必要記載尅日刷印多份送部以便發交各路互相酌劑如有合於甲表所列情形者並可由各該路先行互商擇用以期敏捷仰卽遵照辦理勿延切切此令 
[移置船塢工程用欵之劃淸]  
　　滬寗鐵路管理局呈交通部文云查接管卷内民國五年十一月間據滬寗洋總管函稱由义袋角船塢移置於上海北站汽車廠面之土工其所作工程係用滬杭甬路之欵查此項土工於滬寗路產實有裨益自應在滬寗路項下開支兹爲淸理帳目起見特具該項工程估單懇請核准俾資遵辦至應撥還滬杭甬前項用欵計洋一萬二千元查有廢棄產業欵下可以提用等情前局長未及核辦嗣由總帳房將該欵一萬二千元列入滬寗六月分資本帳内據核算處呈請轉報備案前來署局長查洋總管所稱义袋角船塢土工原係滬杭甬路五年分全路建築工程預算簡明表内第十項义袋角推廣營業貨棧工程之一部分故初時由該路資本項下動支然以船塢挖出之土塡築北站汽車廠後面頓使低窪之地易爲平坦結果則純益於滬寗產業而於滬杭甬並無何等關係工竣以後爲劃淸兩路帳目實事求是起見自以改歸滬寗項下開支爲正當辦法兩路同屬公家挹彼注兹於公帑無所出入且滬杭甬工欵支絀稍爲減輕負擔亦於經濟有裨再查滬寗廢棄產業項下尚有餘力及此現在總帳房旣經列帳似應追認核准以淸欵目所有滬杭甬路义袋角船塢工程移置於北站之土工用欵改歸滬寗資本項下撥支緣由理合備文呈請仰祈鑒核訓示祇遵謹呈 
[籌築安潁鐵路之會議]  
　　皖省商辦安正鐵路一事停頓數年尚未舉辦現今更改路線爲安潁經皖北商會代表李華軒省議員王蘭亭等聨絡皖京滬晋等處富紳巨商按照民業鐵路章程籌集股本十成之二業經就緒並由皖北商會函請全國商會聨合會咨部查驗給照昨日李華軒王蘭亭等假座一枝香宴請商界籌商安潁路線進行事宜聞到會者有晋商三晉源大德通源利通蔚豐銀行等號各經理皖紳柏烈武等約數十人席間由柏烈武宣布以前經過歷史及現在籌備辦法經衆一致贊成延至九鐘始盡歡而散其辦法如下（一）暫設籌備處於後馬路乾記里十弄擇日開成立大會推舉職員（二）所有擔認股本尅日備繳由各銀行滙號分匯北京預備局中查騐至派代表赴部呈請驗資給照各節俟籌備處成立後再行舉行 
[整頓粤漢鐵路之條陳]  
　　交通部特派粤漢鐵路調查員鄭曜東自就職後將粤路各種應興應革事宜就調查所得擬就條陳呈請交通部核辦其條陳洋洋數千言共計二十欵兹錄其概略如下（一）各站宜設栅欄（一）地磅宜速設（一）機器廠宜設圍欄（一）段長宜省（一）添置貨車革除積弊車上收票人宜酌減（一）工程師宜省（一）查究車棍以租車爲壟斷（一）貨車酌定卸貨限期（一）採用韶煤（一）減用電船出沽舊公司房屋（一）香局久經裁撤尚留數人應行删去（一）減用車上掛鈎人等（一）源潭站水櫃速宜改大（一）黃沙車站凡搭客上落行李無使爲外來伕役所擾害伕價不許多收分文（一）宜嚴立警章（一）學生酌量裁減（一）車上車守廚房宜速撤銷（一）開寫客票宜提早一句鐘（一）機器車務工程等處人浮於事可減用二三成 
[協拿泰縣案犯續誌]  
　　巨匪温某與弟温白狼（卽温八郎）前曾糾黨韓小亭等在泰縣地方迭犯搶刦巨案經該縣地方官飭拿後温白狼韓小亭聞風遠颺祇將温某拘獲訊實鎗决温白狼韓小亭兩匪因被官廰通緝潛來上海温在美租界天后宮内空地上爲小本生理現爲眼線董如金偵知報告公共租界總巡捕房飭探將温拘案解入捕房已紀前報兹董又稱韓小亭在申因犯别案被法公堂獲案禁押西牢故於昨日由該探將温帶至法廨聲明前情請提韓小亭面質中西讞員飭將韓小亭由西牢提案由眼線上堂證明實係温之同黨詰之温白狼供與韓並不相識亦無在泰縣糾黨行刦之事實被董如金誣指求察中西讞員會判韓還押温交來探帶回候查明再核 
[緝私營請緝船户]  
　　上海縣知事公署昨接兩淮緝私第三營營部咨文云本月十七日據報頭回營報告上南兩縣交界之何家渡地方時有私鹽步擔發現敝營當派船長蔡雄飛率兵三名易服前往緝拿去後現據該兵士先後回營報稱兵等巡至何家渡見有步擔私鹽十二擔在岸向北而去隨即登岸往前追緝至梱絆圖地方追獲私販二名並私鹽二擔餘販卽將鹽挑往該鄉顧地保家藏匿將門關閉兵等欲進不能而該地保反敢鳴鑼聚衆毆打弁兵惟時民梟相雜未便開鎗且以寡不敵衆船長遂被毆打並拿去洋鎗一桿獲鹽一併刦去現鄉民將緝獲之私販二名連同船長一併送至該鄉紳顧世鑛家惟是鄉民聚衆至數百人之多兵等力難抵禦祗得逃歸等語適敝營長因公赴滬當由第一隊副隊長趙良俊帶兵前往查究至則梟衆均散獲梟亦已釋放惟船長尚背綑於屋場樹上問該鄉紳巳因診病他往其家惟有兄在訽據該兄言係鄉民將船長私販洋鎗一併送來旋將私販釋放等詞當經驗明蔡船長身面受有㣲傷卽行帶歸次日趙副隊長復往該鄉據該鄉紳顧世鑛面稱此次貴營在何家渡地方緝私適値塘北摇私船之王阿三王阿祥及塘南姚小桂等兜搭肩挑步擔之人渡北而去貴營蔡君掮鎗上岸追至地保家内搜查遂被鄉民聚衆拖至我家將鎗一併送來我見貴營人未穿號衣遂任其綑住我即匆匆出門而去等語並具函叙同前情且巳自知理虧遂將洋鎗送還至二十日敝營營副張思逹前往查辦其一切事實核與兵士所報無異復據該紳函懇和平解决前來敝營長事畢回營查悉此事雖人鎗均巳送回而現當緝務吃緊之時弁兵下鄉緝私反被鄉民毆打緝務前途實多危害且私販藏鹽於地保家中而地保復爲鳴鑼聚衆則地保通梟不言可喻兩造均送至紳家梟巳釋而弁獨綑謂非庇梟其誰信之身爲紳保尚且如斯其目無法紀已達極點除已咨請南匯縣知事飭警傳緝究辦外溯此次販私之輩皆由摇私船之王阿三王阿祥等兜搭而來治本淸源亟應將該犯等嚴加懲治以絶根株查王阿三等現居貴治何家渡塘北地方爲此咨請查照希即派警緝獲該犯等到案從嚴法辦以儆將來而維鹽政實紉公誼等因沈知事准咨從即發交警察所遵照辦理矣 
[葡人騙案續紀]  
　　文滙報云葡人大騙局一事頃聞與此有關者巳在長崎被捕詳情尚未探悉股票商人迦尼諾氏是否爲被捕者之一刻尚未知大陸報云迦尼諾聞乘星期日火車赴南京大約轉赴靑島以便附輪前往日本云 
[靑年會徴求會員第一次揭曉分數]  
　　靑年會第十次徴求會開幕情形已詳前報前晚爲第一次揭曉各隊分數之期定例每洋一圓作爲一分於八時開會首由該會書記報告後即將各隊分數用影燈映出新舊各會員拍手歡呼繼由靑年會全國協會來會理君演說及童子軍唱歌殿以電光影戲助興其大堂外所懸之火車模型亦於同時製動下列各隊分數計第一爲京奉隊連加奬百分共得一千三百八十二分第二爲津浦隊連加奬七十五分共得一千一百零五分第三爲吉長隊連加奬五十分共得五百六十八分餘若粤漢隊得五百十四分滬寗隊得四百十七分滬杭隊得一百九十四分六隊總共得四千一百八十分尚有京張京漢二隊本期未繳預備下星期三第二次揭曉時一爭勝負故各隊員更當踴躍云 
[婦女靑年會之募捐消息]  
　　婦女靑年會之募捐會自前月十九日開始進行募捐員共約六十人分爲十隊各以一人長之其結果核至本月十日爲止每隊多者五百元以上少亦三百元以上募捐達百五十元者爲馬夫人曹復賡夫人孫聞遠夫人唐金兆女士朱庭祺夫人施德福夫人蘇梅英女士瞿淑珪女士丁明王女士等聞此次原擬捐額爲五千二百元而結果乃得五千九百餘元云 
[國貨維持會開選舉會]  
　　國貨維持會定期十四日（今日）午後八時開常會選舉評議員四十三人候補評議員二十人俟選舉定妥後另再推舉正議長一人副議長二人昨日該會已將印刷之選舉票及全體會員名單函致各業領袖請爲届時蒞會投票依法選舉云 
[奉天放賑員報告災情電]  
　　京直奉議賑會接奉天放賑員田陳兩君來電云盧宋徐諸公鑒七號到四平街由遼源縣趙知事延宸派虞警長來此迎護八號至遼晤道尹金梁及紳商各界招待寓忠發和此間於舊曆六月十三四大水漲至丈餘前知事玩視災情經道尹電禀撤任以稅捐局長趙延宸接任當設籌賑所雇船分投救護難民五千餘人立粥廠急賑二月餘日本人亦助賑查已放急賑二萬二千餘元災區南北三百餘里被災村鎭一百八十五處以三江口白布楣麻窩堡等八十八村被災最重冲毁房屋七千餘間淹斃人口牲畜無數無衣食災民四萬餘千口榮華於九號同趙知事帶警士覆勘近城三四十里之白市等處災民面皆菜色鶉衣百結炊煙斷續啼饑號寒遍地皆然災情之重若此擬施衣三千件糧八百石當地購放每石重四百五十斤先此報告大略餘函詳田陳軫 
[部派調查官產員將來滬]  
 
 
 

Page 11

 
 
財政部近委僉事沈炘南下分赴蘇省各縣官產處催提已售產欵並調查辦理成績業巳由京到寗看手調查一俟竣事即當由蘇來滬赴上寳官產事務所接洽一切 
[尚賢堂開繡品展覽會]  
　　無錫振秀女校吳王鏡女士所　物品曾經南洋勸業會巴拿瑪賽會均得特等優奬現定於陽曆十二月十四十五十六十七（卽舊曆十一月初一初二初三初四）假法租界尚賢堂華品陳齊所開繡品展覽會四天每日以下午二時至六時爲展覽期間所繡各種山水花鳥大小有數百件之多昨巳分發通告請各界届時前往觀覽矣 
[自來水公司之通告]  
　　南市内地自來水公司近因有人假冒公司機匠名義向用户僞稱查看水管乘間竊取龍頭等物爰於昨日印刷傳單通告各用户云近有假冒公司機匠以修理龍頭水管向裝用自來水人家竊取龍頭水管等事現除隨時嚴查送究外所有公司機匠出外工作每人左臂均繫有銅牌爲記並有公司工程處所給之裝修憑條以爲證據銅牌上鐫有商辦上海内地自來不公司字樣憑條上亦書明裝修之户姓名住址水牌或門牌號數下蓋工程處圖記若無此項銅牌憑條而上門兜攬裝修者即係假冒幸請諸公格外注意是所至盼 
[輪運提貨單之改章]  
　　大達輪步公司輪運各貨之進出口提貨單現經江海關稅務司另行定章以後該單須由商會蓋印後送關簽字方爲有效業經江海關致函總商會轉知該公司查照商會接函後擬於今日常會時列入議案提議通過後據情函復 
[糧櫃晵征之飭警保護]  
　　上海縣公署昨日訓令縣警察所云照得啓征民國六年漕糧每石征收折銀五元奉令遵辦兹已造齊單串定於十二月十四號即舊曆十一月初一日啓征除分别布告外合行訓令仰該主任警佐查照迅卽傳知所屬各警區分櫃之處派警彈壓保護其餘未設分櫃各處令由催徴吏按户催繳亦卽隨時協助是爲至要 
[查禁寗波攤簧]  
　　南市工巡捐局杜局長前據陳慶記來局遞禀在九畝地共和春茶肆内開唱攤簧呈奉淞滬警察廰核准願照章納捐請領執照等情當經批示旣係併呈警廰核准着即來局繳費領取蘇攤執照務須遵照本局取締章程不得違背演唱花鼓淫詞等因在案兹因該商於領照後每夜開唱者實係寗波攤簧甚至扮演男女迹近花鼓戲名義珠與局中定章大有違背且關係地方風俗人心貽患非淺爰特函致該管警區查明嚴加取締 
[菜市街火警三誌]  
　　法租界菜市街瑞德里第六十四號門牌朱永年洋貨棧内於前日晚問失愼由救火會前往救熄計焚去六十六號六十八號房屋三幢後由捕房查得該棧保有火險銀三千五百兩當將朱帶入捕房諭令交保候訊巳誌前報昨日將朱傳解法公堂請訊據供是晚妻子至胞姊家中吃晚膳商人一人在家樓上蓄有小狗一只在房間内跳至粧台上將火油燈潑翻以致延及帳子肇災實出無心請察中西讞員判罰銀三百五十兩又朱之鄰居貧苦居多今被延及情殊可憫故諭朱永年酌給銀洋若干以資體恤 
[審判廰新定之辦公時間]  
　　新任上海地方審判廰長陸達權君昨晨傳齊本廰各推事官並承發吏等在辦公室面諭略謂本廰長蒞任伊始所有前任袁廰長移交前來一切案牘業已分别理淸自應積極進行惟目下天時日短辦公時間以每日午前九時三十分鐘一律齊集辦公至下午四時三十分鐘爲止在辦公時内一概不准擅離如違未便設或吏役因公出外亦應禀明書記官長應各一體遵照云 
[電車碾傷婦人]  
　　住居華界寳山路一百間頭之江北婦人朱毛氏昨日因事行經北浙江路垃圾橋附近突被某號電車撞倒碾傷右手臂巡捕聞警趕至將氏車入捕房禀明捕頭飭送醫院醫愈再核 
[電車撞斃小孩之判結]  
　　華商十一號電車司機人張子南在薛家浜馬路碾斃顧姓十二歲女孩報請地方廰派員驗明令尸屬棺殮先由公司給棺殮費十元並據警區將張子南函送到廰由檢察官預審判押候辦在案昨日午刻經推檢各官開庭辯論據孩之父母投稱我女早經憑媒許字與同鄉人前日我女忽被電車撞倒碾斃男家須來交涉現求撫恤云云質之張子南供稱是日駕車由南往北車到該處附近該女忽從横弄冲出以致不及停車肇此禍端求察問官得供會商之下以張子南駛駕不愼各實難辭判處五等有期徒刑監禁二個月該女孩之父母窮苦可憫候函致該電車公司撫恤洋一百元以示體恤了案 
[電車撞跌老者]  
　　浦東人王才金年七十六歲日前行經華界方浜橋時適有嚴亮德駕電車由北開駛南來避讓不及撞倒在地跌傷頭顱不省人事當由該處崗警温書生將王車送醫院醫治後因警廰徐廰長查係法商電車備文將一千人送至法捕房昨解法公堂請訊先據巡警温書生稱是日在該處站崗目見老者在電車軌道旁行走適嚴開車踏鈴馳來王置之不聞以致撞倒在地是實繼據王和尚投稱王才金係民人父親在浦東地方擺設水菓攤是日來申批貨又至方板橋探望親戚不知如何被撞跌倒傷勢甚重巳經數日未進飲食民人意欲自行車回醫治倘有不測求請撫恤詰之嚴亮德供是日駕車至該處一路踏鈴開車甚慢王在軌道行走以致撞倒實由王自不小心求察中西官判退去准予原告車回自行醫治候傷痊再核倘有不測酌給撫恤 
[地方廰開訊吳縣嬸姪爭產案]  
　　蘇州婦人楊殷氏控族姪文寳侵佔房產當經吳縣公署訊供判决殷氏勝訴詎文寳不服上訴於上海地方審判廰傳到一干中證並兩造人等於昨日午後開庭兩造所爭者爲房屋十一間半供詞各執問官判候續開辯論 
[兵士行兇之棍責]  
　　華商電車公司十二號查票員被藍領章之北兵在滬軍營門首兇毆受傷等情曾誌前報當時該查票員被毆之後因訴知崗巡不理當將電車停於肇事地不即行駛嗣爲京畿憲兵營連長得悉以車停中途妨碍交通立飭排長張子明往查始悉行兇者爲砲四圑二營之某兵士因與該查票員挾有仇隙故於是日飽以老拳惟軍人無端毆人殊失資格當請該營梁營長將該砲兵棍責六百下以示懲儆一面函致該公司婉言道歉並請飭諭電車售票司機各人以後對於軍士當和平對待免致釀成惡感 
[偵獲四年前之逃妻]  
　　無錫人薛子淸投法公堂控稱髮妻朱氏於民國二年冬間私自逃逸並被捲去銀洋首飾等物嗣被妻母某氏在無錫縣官廰具控着民人將妻交案民人無處找尋致歷四年案縣未結日前交保出外偵知妻子被鄰人何成和拐來上海匿跡法租界八仙橋地方報告捕房飭探將妻子及何拘案現由民人具禀原籍官廰即日來文移提歸案訊究云云詰之朱氏供稱因丈夫貧苦囑婦人出外帮傭婦人不允丈夫又欲賣與人爲妾無奈隨同素識之秦安道來申由秦轉賣與何成和是實何成和供稱朱氏實由業識之秦安道售與民人當出身價洋一百三十元立有賣身契呈鑒民人前四年在菜市街豐茂菜店爲夥現爲牛肉生理可以訪查求寨中西官判朱氏還押何交保出外限交秦安道到案並查明何是否於四年前在豐茂爲夥一面着原告於七天内至無錫聲訴候該縣官廰備文到案再行核辦 
[本夫尋獲妻子]  
　　江北婦人戴氏向在某營長處爲傭後與高昌廟警區巡士李某私識已歷三載生有一女前日午刻被本夫尋獲檢齊庚帖約同媒證投上海地方檢察廰控訴 
[失主償還金水烟袋之兌價]  
　　蘇垣觀前街天成銀樓收兌金水烟袋一只由經理人陸俊卿帶滬向南京路鳳祥銀樓兌洋經櫃夥察係北京路周耕記（卽周惠堂）家之失贓通知周姓報請老閘捕房飭二號捕頭住吊原贓並將陸傳至公共公廨經中西官訊知當時周所報失單係費文元買來並非鳳祥牌號判令兩造退候會商判决在案昨晨由廨復訊失主周惠堂投求給領據陸俊卿之代表律師投稱被告在蘇州出洋五百零二元照市價收兌金水烟袋故携滬兌洋前堂謂陸有意收贓致陸氣忿吞金圖盡幸友人察出立送仁濟醫院醫治實非故意收贓應請追償兌價云云王崧生襄讞核供商之美博副領事判失主周惠堂交還天成銀樓兌價洋五百零二元將原贓金水烟袋領回完案 
[研訊奥人被控騙欵案]  
　　美國人可培控僑居海能路十號門牌之奥國人第克斯（譯音於本年十一月三號騙取伊羅卜票洋四萬元並挪用銀五百二十五兩洋四百元又向義順利雜貨號私收銀一千六百十兩等情業由公共總巡捕房飭探王潤甫西探目彭山將第克斯拘解公共公堂訊判被告交五千兩人銀並保候訊在案前日午後由捕傳同要證孫寳峯錢陽吾復將第克斯解廨由王崧生襄讞會同美領博君研訊先據原告代表律師上堂陳明案情並向見證傳蓮舫盤詰一過繼由被告代表律師詰據西人克朗司倍克供稱此案發生之前原告可培偕同一人至美領署請領運貨單後原告即在單上簽字其簽字之筆跡與其信函相符呈案請察詰之被告第克斯供稱原告與我至美領署請領運貨單由可培簽字有見證可以到堂證明云云並據義順利號夥沙金福投稱可培從哈爾濱地方來電託買金洋五萬元當付來定銀三千兩訂立合同繼而被告送來電報云可培欲將金洋賣去是以由李姓經手售出盈餘銀一千六百兩由被告取去據云代可培辦貨等語供畢由兩造律師向沙金福逐層駁詰之下中西官判被告仍交原保候復訊再核 
[查獲虚設字號之騙子]  
　　前報紀鹹瓜街阜昌參號被人騙取貨物一則兹悉南市一帶被騙者多至十餘家法租界新開河東源海味行亦曾被騙日前有三十餘歲寗波口音之李某於上午至該行購貨約銀二百餘兩囑送至英租界北石路口某字號收洋午後該行派司將貨送祗見茶房言其主因事外出囑將貨留下准四五時再往收價即在送貨簿加蓋回單圖記後該司復往收洋人已不知去向當即據情回告經理投報英法兩捕房請爲查緝前晚李某在法租界南陽橋相近爲法捕房包探查獲帶回捕房候解公堂請究 
[流氓搜檢茶客]  
　　鄉人于璧人前日在胡家木橋沈鴻章所開之茶館内啜茗忽來流氓傳全寳傳金山鄧敬亭三人冒充調查烟土將于身畔搜檢乘間攫去大洋兩元小洋數角而逸該茶館人見而不平鳴驚將傳等三人追獲昨解司法科訊究 
[菜傭與船户之衝突]  
　　徐家滙西首周生港菜傭褚阿堂前晚在該處陳新根茶館内啜茗與船户胡阿炳等相遇因索欠起釁互相兇毆褚之頭額被吳打破流血吳等即一轟而散當時褚告知二十八保十六圖地保王瑞堂於昨將吳拘送徐家滙二區三分駐所傳同受傷人及證人陳新根等一併函送地方檢察廰訊辦 
[兜售機器之衝突]  
　　勝家公司掮客汪濟川前日向閘北义袋角開成衣店之吳福周索討縫衣機器價洋一百十元吳因該機不甚合用情願認還一月租費將繼退還詎汪定欲迫吳購買致起衝突由四區二分所巡警一併拘所趙署員查得該掮客因兜售機器與主顧爭執巳非一次判送司法科核辦 
[索討欠欵之扭控]  
　　江北人王其柱向同鄉人王延齡索討欠欵十四元無着互扭至閘北四區警署經姚警正質訊一過判送地審廰究追 
[鄰居口角之當頭棒]  
　　住居閘北邢家木橋之江北人吳榮才前日與憐婦朱張氏因細故口角被該氏之子朝侯以棒擊破頭額由五區一分所崗警一併拘解司法科訊辦 
[私賣烟膏之判押]  
　　潮州人梁連近在福建路（卽石路）三百二十六號門牌開設假烟紙店私售季吾氏牌號烟膏前日被老閘捕房十五號西探目依克偵悉率同華探協往抄獲烟膏數十盒連梁一併拘入捕房昨解公共公廨請究經中西官訊供屬實以梁破壞烟禁判押西牢二月或罰洋六十元充公烟膏送海關銷燬 
[蜀人因貧圖盡]  
　　蜀人丁富貴因貧難度日前晚在湖北路某弄内自縊圖盡經七百七十九號華捕查見解救帶入捕房昨解公共公廨經中西官訊悉前情判丁函送蜀商公所安揷並請該公所將安置情形聲復 
[式老夫串通舞弊之押儆]  
　　南京路英商彚司公司經理西人曲羅門延代表律師在公共公廨刑事科具控式老夫上海人鄒坤泉杭州人唐蘭生串同西人鉛泊司舞弊私用帳洋一案業由總巡捕房西探目彭山與包探邵仁初將西人鉛泊司拘解英按察使署訊明押辦鄒唐兩人拘解公共公堂訊供各情已誌本報前日午後由探在英按察署提到鉛泊司連同鄒坤泉等解廨由李萼仙襄讞會同英白副領事升座刑庭復訊卽由原告代表律師詰據西人鉛泊司上堂供稱前在原告處爲司帳兩被告係式老夫所收帳洋交我轉交買辦於本年三月一號起至八九兩月止兩被告經收之帳欵被我用去後被經理查悉報捕將我拘至英國公堂訊明押辦被控之案情與鄒唐兩人相同惟鄒坤泉曾受我之禮物云云供畢由兩被告之代表律師駁詰之下堂上即命英捕帶回還押繼由見證孫樹庭投案證明被告串同鉛泊司舞弊情形訊之被告鄒坤泉供稱向在彚司公司爲式老夫所收公濟醫院等之帳洋均交與帳房鉛泊司據云該買主等因貨不合已經退回貨價擲還以故帳上未曾登入實未知被其私用亦未得其禮物質之唐蘭生供詞與鄒略同並各延律師到堂辯護略稱被告並無串同鉛泊司舞弊私用帳欵之事實且原告亦無指實被告舞弊之確據呈案證明被告犯罪行爲則刑事案不能成立應請將案註銷旋據原告律師起而駁稱鉛泊司之舞弊如無被告等之帮助决不能成立况鉛泊司證明被告知情得受禮物故兩被告實有串通舞弊之罪請爲核究中西官得供退入領事休息室磋商之下復升公座論謂兩被告雖無欺詐舞弊實據然其所供各節殊多不實顯有串通情弊因判鄒坤泉押西牢四個月唐蘭生押兩個月以儆 
[容留茶客聚賭紙牌]  
　　虹口墨克登路二百八十四號門牌小茶館主崇明人張阿三因容留茶客聚賭紙牌被二百十七號三道頭華捕查見以其違章當將賭具帶入捕房請廨出單傳究 
[攫取金押髮之懲儆]  
　　紹興人朱寳貞因失業無依流入匪黨前日午後在南京路攫取薛朱氏値洋三十元之金押髮一支國逃經氏鳴捕追獲人贓昨解公共公廨經俞襄讞會同美柯副領事訊實判朱押西牢二年期滿逐出租界 
[串竊車燈之訊究]  
　　陳海林洪桂林王長生前日在河南呼弄内串竊吳裕奎之車燈兩盞銷贓與夏阿根被吳偵悉報請滙司捕房飭探將陳洪王夏四人一併拘獲吊到原贓昨解公共公廨經中西官訊明判陳押西牢半年期滿逐出租界王夏兩人從寛斥釋洪驅逐出境贓交原告領回 
[車夫摸竊皮夾]  
　　黃包車夫高雙喜前日在寗波路浙江路口摸竊葉少成内儲鈔票現洋十餘元之皮夾一只當被察悉鳴捕將高拘入捕房昨解公共公廨經中西官訊實判高押西牢年半期滿逐出租界 
[串竊捲逃案候再集訊]  
　　向爲醫生之粤人林梓庭在公共公廨刑事科呈控麥吳氏吳盧氏唆使伊妾林吳氏捲取衣飾潛逃等情昨由捕房將麥吳兩婦及林妾吳氏一併傳至公堂被告延律師到堂代辯聲請交保展期研訊中西官判被告三人各交五百元人洋並保候下禮拜四集訊 
[劣孩竊取鐵條]  
　　江北劣孩魏寳生昨晨至北西藏路二十五號門牌門首竊得某鐵店主戴福生堆存之鐵條一籃圖逸被戴之學徒王永泉瞥見鳴捕拘入捕房禀明捕頭諭飭押候解送公堂訊懲 
雜評二 
[鐵價忽跌原因（步陶）]  
　　近日滬上鐵價忽跌我國鐵商頗受影響所傳理由謂以美弛鐵禁故夫美之禁鐵出口感其不便者首爲日　石井大使之赴美其任務中卽有謀弛鐵禁之一事迨日美宣言出而鐵禁之目的亦隨以俱達凡此皆一月以前事然而我國鐵商乃至今始知之宜乎其被此影響也 
　　爲二十世紀之商人斷不能仍以國門以内自限蓋世界商務往往贏虧一著所爭僅在一刻消息之遲早今鐵價增高之由於美禁我商人前此進貨時不知已否覺及倘未之覺而僅以行市爲準繩無論矣如巳覺及或專覓此機會而行商則凡涉於鐵禁之消息當時加以特别之法意一有變動之朕兆卽應將所存之貨速爲之所否則必爲人所操縱而終無術以自救矣吾人平日觀於外來商旅之操縱我國商業也恒太息痛於操縱者之詭譎兹有鐵禁因果之呈現當前乃不得不謂被操縱者之非盡爲人愚而亦有其所以自致之道也嗟乎有學識之商其運籌常在機先無學識之商其失敗徒悼嘆於事後寗獨鐵之一事爲然哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[筆卦] [  梁溪强二]  
　　筆利貞不貪墨吉利得主權彖曰筆畢也筆以紀事天下形形色色之事物畢見利貞不貪墨吉動靜有常出入得宜也利得主權剛柔相濟而操縱自由也象曰天接乎地筆君子以多識遺聞軼事以寫其意初六筆尖無不利鑽凶象曰筆尖小大由之故無不利鑽凶用不當也六二揮毫貞吉象曰揮毫貞吉執中正也六三不耕穫不菑畬硯田歲入有豐獲象曰不耕穫不求富也九四刀筆傷人凶象曰刀筆傷人損吾德也九五秃筆生花苦思發其秀辭元吉象曰秃筆生花心苗發也苦思秀辭先勞後獲也上九筆有餘潤受之无咎象曰順受筆潤義无咎也（五） 
家庭常識 
[不易糊] 　 
取純白之澱粉溶解於熱水中加入蓧酸百分之二明礬百分之二樟腦百分之一亞剌伯樹膠水百分之五攪之成糊即成計其成本每瓶至多五分許而冬不結氷夏不發臭微徴不生蠅蚋不入較之舶來品有過之而無不及 
[墨油]  
取煙煤一份和錳養硫養三二份糖四份以乳鉢磨爲細末以陳胡蔴油相和攪之使匀過燥則酌加陳胡蔴油過溼則酌加烟煤（欲用他色可去烟煤而以他種顔料代之） 
[煤氣燈紗罩] [  雅栢] 　　 
取極細之苧蔴纎維結成罩狀之網浸於極濃之硝酸　及硝酸釷混合液中俟乾燒之成灰色白而軔復以鍼插紗罩於軟木塞上置醋中浸透靜置一晝夜卽可應用注意用之可歷數年不壞 
詞苑 
[滿江紅題畫屏秋思圖] [  陶然]  
　　正是無聊便辜負幾分秋色看簾外芭蕉雨打海棠露泣睡鴨香消羅袖薄亂蜚啼遍闌干側悄支頣又聽響寒硝傷心極滿腔怨向誰說千條恨和愁織對銀屏獨冷更增悽惻縱不魂銷巫峽夢也應目斷關山月想伊人踪跡滯天涯相思切 
[竹香子前題集白香詞句] [  葉横秋]  
　　簾捲曲闌獨倚諳盡孤眠滋味猶解飛花入洞房密意無人寄畫屏金鷓鴣舞罷風掀袂待他重與畫眉時花事隨流水 
工業須知 
[電鍍術（續）] [  趙英石]  
　　鍍金法　鍍金用液亦有二曰鹽化金溶液曰衰化鉀溶液卽取鹽化金溶液注入衰化鉀溶液中通常以至黃色之消失爲度即繫金片於甲電池之陽極繫被鍍物於乙電池之陰極如前法行之鍍金旣成亦必磨擦之乃生光澤法取鋼鐵製之棒以研之但須異常光滑且形略扁如小刀者方爲適用 
　　鍍鎳法　鍍鎳則用硫酸鎳阿莫尼亞之溶液若鍍鎳於鐵則當以結晶炭酸曹達擦去其銹復入於硫酸銅溶液中使其表而略附着以銅然後如前法施以電鍍 
　　鍍銅法　鍍銅乃用硝酸銅溶液或醋酸銅之熔液亦可亦繫銅片於甲電池之陽極繫被鍍物於乙電池之陰極如前法行之此電鍍銅法雖不甚珍貴然於工業上頗爲重要銅之精鍊法電氣分銅法及電氣銅版之製造法等靡不基於是者也 
　　附電鍍銅造法　從前鉛印書籍中普通之插圖多用電氣銅版其效用與鋅版同其製法則先製一原版乃取蠟或格塔伯查（ＧuttaPercha產於馬來半島之一種樹膠）之類製一與原版凹凸相反之模型卽於其裏面敷以石墨粉使成爲遵體乃繫之於甲電池之陰極别於乙電池之陽極繫以銅片於是此銅片卽徐徐柝出其分子而附着於石墨之上遂成一與原版同樣之銅板焉當達於適宜之厚薄時即取出而分離之更注入鉛之　　於其裏而即可以供印刷之用 
　　栩按趙君爲上海龍門師校高材生該校理化敎員現聘王君攬言爲　君壽臧之代王君於化釜工業上經驗極深將來造就當未可量竊願於課餘之暇時有發明錄示新稿賜刋以惠工業則凡續者胥受益焉此稿則嫌過略殊未饜鄙人之望也 
聨話[  小蝶]  
　　潘蘭史先生六十生日同人集杏花樓爲之稱祝所有屏聨書畫張掛四日四方游客紛紛到觀壽聨一門迭經登載是日記者亦預其盛再摘錄其精者如下朱古微集宋詞句云長壽杯深醉裏笑扶花下立探春腔穏笛中誰奏鹤南飛金粟香云詩派聽松廬南山並壽豪情剪淞閣北海開尊莊級秋云吞若八九雲夢耶袖石歸來似海春愁增妙句畫得初三月影否剪淞小隠如花美眷駐修齡許子頌云詩名齊玉局是洛陽會耆英先東坡翁誕生十日世德述金門爲越王臺喬木與南海師同居一方南海師謂座主潘嶧琴學士也喻志韶云鴻文椽筆碩學耆年章一山云游蹤卓越周瀛海詩骨崢嵘飽歲寒朱硯濤云家嶺南客江南結社集淞濱詞坫詩壇稱健將君六十我五十論年應兄事金罍　菊壽耆英丁輔之云壇坫盛東南耆英會爲書畫會詩篇懸日月少微星是老人星張豫泉云羅浮舊侣抱有仙骨珠海高士定爲傳人 
長篇小說 
[二城風雨錄] [  英國郤而司常覺小蝶迭更斯原著天虚我生合譯]  
　　卷上第四章（三） 
　　時竇勞二人巳待於扶梯之口見曼萊至竇瑪齊乃屈一膝以僕人之禮見女公子捧而親其手背狀至誠摯於是三人皆無言先後登梯勞雷與竇瑪齊行在先曼萊則後梯蓋石砌僅容兩人並肩竇瑪齊曰梯高而陡難行不如緩步勞雷曰彼一人居此歟曰一人也嗟乎上帝護之何人能與彼同處者勞雷曰彼獨居乃不患寂寞乎曰彼自願如此耳誰能强之嗟乎十八年之囚獄直無異在墟墓中也故其性靈亦巳完全漶滅無遺勞雷曰痿乎竇瑪齊微嘆不語勞雷知來時希望巳失其半矣惟二人言時聲浪至低故不爲曼萊所聞登梯至乏則且行且止息而舒氣梯旁　物滿積旣腐且臭愈上愈不可嚮邇則皆掩鼻而行迨三次喘息意謂逹其巓矣而其上尤有一層短梯且狹而愈陡　　齊竚定探囊出其匙勞雷詫曰朋友門尚鎖那曰然勞雷曰嗟乎是何異於囚禁耶竇瑪齊蹙額曰先生凡人習慣於黑黯者一旦驟覩光明則神經激刺未有不狂易者故反以此爲適耶勞雷曰悲哉牢獄之若乃至此乎竇瑪齊發爲悽厲之聲曰吾人處此世界苦惱之事正多豈止此耶言次色然旣見女郎已登梯則默復上第五層梯曼萊初猶膽壯至此則心房忐忑亦殊不能自寗身顫而色變勞雷扶之曰女士壯而膽但須踰過一重門限則汝之目的逹矣朋友汝爲我扶其若腕試再登於是扶掖而上竟遠最上之一層瞥見斗屋之外有三人伏門隙而内窺　步聲咸回其首則三夾克也竇瑪齊曰我乃忘汝儕矣令我一駭兄弟願讓我客來有正事也三人乃轉身向後梯自下竇瑪齊遂啓其門勞雷不悅曰先生汝乃以老人爲玩物耶竇瑪齊曰此吾焉敢曰然則汝何爲縱人窺伺竇瑪齊曰此乎然能至此者亦不過數人而巳且其人必與我同志亦與我同名我乃使之一窺老人俾知牢獄中人如是如是先生汝爲英國人宜不解此然亦不必問也願汝扶女公子少立吾將叩門於是先彈指於門使作響蓋防驟闢致驚室中人也然後推其一半探頭入微語良久乃有微細之應聲透門而出曼萊聞聲顔色慘變身摇摇幾暈仆勞雷乃緊扶之而以一手托其肩額間汙涔涔下曰女士宜鎭定勿驚老人然其聲亦顫女則面無人色顫聲曰先生吾知之勞雷曰然則隨吾人入而曼萊已不能舉步勞雷乃扶掖使前入門則覺黝黯無倫眼前盡起黑暈竇瑪齊則捱身而前反鍵其門取錀在手行近窗次啓其一縫放微光入室則見此室廣不盈丈空氣殊惡竭目力以視則室隅乃有一人坐於長櫈之上以而向窗蒼蒼之髮一白如雪俯其首抵其兩手於地方製一十年前舊式之女舄似惡劇烈之光剌其目者（第四章完） 
姚桐笙君鑒由拙政園轉上一函恐不逹到乞示住址以便通信 
 
 
 

Page 15

 
 
   
 
 

Page 16

 
 
   
 
