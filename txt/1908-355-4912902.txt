# 1908 - 355 - 4912902

 

Page 1

 
 
   
 
 

Page 2

 
 
上諭 
[十二月初八日奉]  
　　上諭那桐等奏查驗第三期報到薦舉各員分别加考開單呈覧一摺所有湖南郴州直隷州知州譚承之前候補直隸州知州湖南鎭平縣知縣徐壽兹河南候補知縣陳文藻陝西舉人杜良奎揀選知縣周務學安徽廩生胡元吉著查騐大臣那桐等帶領引見署外務部右丞外務部右叅議張蔭棠候補四品京堂渠本翹候補五品京堂梁士詒殺虎口監督度支部郎中李景賢法部京師高等檢察廳檢察官候選道朱孫茀湖南辰沅永靖道江毓昌江西補用道曹樹藩湖北候補道錢紹楨四川試用道鄧維琪廣西候補道劉人熙在任候補道江西撫州府知府王乃徴在任候補道雲南府知府秦樹聲吉林補用知府戚朝卿候補知府吉林仲通州知州金永湖南候補知府靖州直隸州知州金蓉鏡著自本月初十日起按照名次先後每日三員呈遞膳牌伺候召見如是日未經召見仍於次日預備其餘各員以次遞推欽此監國攝政王鈐章軍機大臣著名奕劻世續張之洞鹿傳霖袁世凱 
　　上諭浙江温處道員缺著郭則澐補授欽此監國攝政王鈐章軍機大臣署名奕劻世續張之洞鹿傳霖袁世凱 
　　宮門抄○十二月初八日召見軍機那中堂蒙古王公等王季寅 
交旨 
[十一月二十八日軍機大臣欽奉]  
　　諭旨禮部奏遵擬監國攝政王王冠服體制一摺覧奏均悉除所服補褂應用四正龍兩肩前後各加一章即足以昭區別外其餘一切冠服制度仍按親王制度服用藍筆諭旨檄進欽此軍機大臣欽奉 
　　諭旨恭親王溥偉奏序爵之典以重紀綱長幼之分宜嚴秩序一摺除於朝會大典外其尋常召對內廷宴賚一切班次慶親王奕劻著在恭親王溥偉之前欽此軍機大臣欽奉 
　　諭旨度支部奏清理財政宜先明定辦法一摺著會議政務處妥速議奏欽此軍機大臣欽奉 
　　諭旨吏部奏議覆趙爾豐處分一摺著准其抵銷欽此軍機大臣欽奉 
　　諭旨吏部奏議覆署鄧州知州温紹樑處分一摺着免其置議欽此軍機大臣欽奉 
　　諭旨吏部奏議覆署金匱縣知縣趙謹琪處分一摺著免其置議欽此論說 
[論內府人員舞弊宜防其漸（間）]  
　　依古來內廷奢侈。徴取無厭。致君主之失德日彰。而天下騷然其不靖 
 
 
 

Page 3

 
 
 [H者。豈必盡關主德之衰哉。近習嬖幸。旣挾一於中取利之見。以求乘機而自肥。自不得不先以聲色玩好之娛。冀君上之墮乎其術。曁乎上意旣動。嗜欲已開。而彼乃益得挾天子令以縱其貪暴。其計甚譎。其端甚微。而其流禍實甚大。嗚呼。此漢唐宋明宦官之燄。所以日積日張。而吾。朝約束內官。所以獨嚴於往代。迄今二百數十年來宮中宦豎。雖未必無陰竊權勢之徒。而萌蘖旋摧。尙不至為禍天下者。未始非開國時立法之嚴。有以使之然也。 
　　近自攝政王監國以後察知崔王兩總管干預朝政。立即拿交法部。監禁示懲。此事確否未知。果其確也。則攝政王當此。政權甫握之時。而對於一般妄思預政之臣。不稍用其寬假。揆諸懲一儆百之義。亦足以寒司事內府者之心。庸詎知雷霆萬鈞之威。方始發現。而內府中官之以身試法者。一則竟敢違制私徴貢物。一則竟將宮廷未收之貢品。擡至其家。不旬日間。而舞弊已有兩起。是若輩之習於貪縱。得間即行。幾若有恃而不恐。幸而妄徴貢物。旋見於侍御之彈章。私自沒收。旋復經旁觀之舉發。朝廷重申禁令。尙得從其後而為之防耳。否則充其欲壑。無所不為。不特使聖宮蒙好貨之名。抑且使天下疑攝政王無治內之具。而窺伺意旨者。益將利用此輩以為要結之媒。其為害於國事之前途。亦寗有底耶。况乎國有大喪。時僅逾月內府人員之受恩深重者。目前正當哀痛不暇之時。而攝政王恭儉賢明。又為彼輩所親聞而親見。乃猶見利忘義。悍然不顧攝政王之嚴重。而隨事隱肆其貪。此而不懲。則將來內府中人。尤而效之。勢必有假名於皇太后而任意徴求者矣。假名於聖上而私受貢獻者矣。且必有因已之欲肆其貪。而導今皇太后與今皇上以侈靡者矣。涓涓不塞。將成江河。星星不滅。將至燎原。誦思患預防之言。固不當因此次舞弊之尙輕。而稍從寬典也矣。 
　　是故攝政王對於此事。第一宜知今日內府。實多藐法貪鄙之人。而加意稽查。隨時釐剔。務使侍御僕從。罔非正人。而後取予有方。不至為宮廷儉德之累。僉壬盡斥。不至開異日貪賄之端。則治內卽為治外之表率也。第二宜知內府作弊。其漸斷不可開。而私徴貢品之人。固應罪違制。卽私擡貢物。在逃未獲之司員。尤應嚴飭緝拿。置諸重典。以為天下之玩法縱欲者。示厥前。車循是二者以行之。則內府人員。或有洗心革面之一日乎。國法具在願攝政王不避嫌怨而行之。 
專電 
[電一（北京）]  
　　郵傳部奏派盧洪昶充漢口交通銀行總理 
[電二（北京）]  
　　又奏接通歸太電線經費由部與晉省各認一半 
[電三（北京）]  
　　東撫奏查明並無外人侵越內地情事即有居住內地者已商允遷出并定以後不准再住內地 
　　按山東未聞有外人侵越內地之報告當係東三省事撫字疑督字誤 
[公電（泰州）]  
　　各報鑒東台命盜案重疊又出董事王崇弼覇娼斃母怪劇人心寃憤 
緊要新聞 
[政務處議覆財政消息（北京）]  
　　初一日軍機處抄交政務處議奏之度支部奏清理財政宜先明定辦法一摺及奏擬清理財政章程摺單兩件歸入初二日議辦聞是日慶王面諭提調吳郁生侍郎令將部奏與御史俾壽一摺一併彙案議奏並聞政務處以度支部此摺關繋九年壽備之事無論如何繁重限對印前必須覆奏 
[恭親王謙讓之陳奏（北京）]  
　　恭親王具奏云序爵之典以重紀綱長幼之分宜嚴秩序奴才承襲王爵後欽奉孝欽顯皇后懿旨王公班次著在慶親王奕劻之前欽此現在慶親王奕劻蒙恩以親王世襲罔替與奴才爵秩皆同伏思頒茅曠典同符賞延于世之恩而待陛聯班敢越幼不踰尊之禮况慶親王奕劻勳德並隆行輩尤長奴才僭居其右實有未安惟有仰祈皇上天恩於朝會大典及尋常召對內廷宴賚一切班次准奴才在奕劻之次不獨彝叙秩然亦屬觀瞻所繫謹此恭摺奏聞 
[變通旗制處近事（北京）]  
　　旗制處大臣與軍機議定辦法大旨京中八旗二十四固山以滿蒙漢三固山併為一署仍以都統轄之其副都統擬裁撤其各省將軍都統副都統暫仍其舊俟各駐防頒給恩餉年滿時再將各都統副都統一律裁撤或云京中各旗之副都統每旗仍留一員旗制處大臣倫澤兩貝子那相寳熙達壽熙彥等在內閣會 
 
 

Page 4

 
 
議本處應添設官缺選派參議顧問及管理庶務文牘等員井擬奏派提調一員總理本處一切事宜聞已訂定官缺清單將行入奏又聞會議時提及前日電請江督參預本處事宜惟此事關係頗巨不如多派會辦大臣助辦令各省督撫將軍及京外都統副都統一律開單具奏請旨簡派會辦大臣又聞旗制處辦理有效即將値年旗裁撤以節糜費聞此議曾經攝政王面諭世相國者想不久必見實行又聞議設提調一員各大臣擬請旨派御史俾壽充任另調裁缺國子監司業蔭桓翰林院侍讀文斌為帮提調旗制處通飭京外各衙門不論大小官員如有裁旗善法均可各抒所見繕具說帖在京由該衙門具奏在外由督撫具奏或由都察院代奏或直接送呈變通旗制處採擇施行 
[江督奏設南洋第一次勸業會（北京）]  
　　江督端午帥具奏云竊維富強之策必以實業發達為要圖而獎勸之方尤以合羣競爭為進步（中略）奴才前年奉使歐美察其農工商業之盛無不由比賽激勸而來自蒞兩江任後時兢兢焉以仿行賽會為急務惟此舉在中國係屬創聞經始擘畫前無所授迭經邀集內外官紳商董等諮詢籌議意見亦復相同擬在江寗城內公園附近紫竹林一帶購地七百畝組織會塲所需經費由官商合力擔任並會議一切辦法其中緊要關鍵約有五端一曰宗旨宜純各國舉行賽會所投資本事後取償原屬有盈無絀惟此次賽會本旨係專以振興實業開通民智為主意事屬創辦但期激勵商情不敢急求近利公家對於此舉當盡實力提倡之責未便存因以為利之心立信大原全係於此一曰範圍宜小賽會旣屬創舉章程辦法雖有外域之可師物產調查尙無統計之可據事在循名責實不得稍有鋪張擬定名為南洋第一次勸業會暫避博覧之名俾免竭蹶之慮基礎旣立自不難徐圖擴充一日體制宜崇會名雖冠以南洋南北各省實無歧視陳賽物品多多益善全賴農工商部總持要領各直省共表同情庶幾收羅閎富蔚為盛舉並擬請明降諭旨飭派南洋大臣為該會正會長以昭愼重　副會長以下另由奴才與認股各紳隨時商酌舉派一曰褒獎宜優各國賽會皆經有學識有閱歷之員將陳賽物品逐一審查定其等第優者給以獎牌褒狀擇日舉行褒獎授與洋式榮譽所在人人鼓舞現擬定褒獎分為六等一奏獎二超等文憑三優等文憑四功牌五金牌六銀牌以光商標而拓商業一曰籌備宜速兹事體大期限不可不寬布置不可不密然非明訂時期妥為預備誠恐臨事迫促籌備難以周詳擬即定於宣統二年四月初一日為開會之期所有預備事宜應儘是年三月內一律辦理妥帖如實在籌備不及當於開會前三月預先通告展緩會期至開會經費預算各項用欵約需洋五十萬元由本省官商各半分籌均已如數認足在公家維持公益誼不容辭而各紳商等竟能踴躍集資共相贊助實為難得自應仿照各國通例官任補助不使商本受虧一切均援照部定有限公司辦法官沒聯絡一氣和衷辦理以期於實業前途大裨益十一月二十五日奉旨該部知道 
[憲政館電覆將頒統計表式（北京）]  
　　鄂督致憲政編查館電云調查局統計事照章飭各屬設立統計處遵章速定表式分別塡送到局按期彚報前據該局擬呈表式五百餘分咨請貴館核定飭遵尙未奉復各屬統計處現已陸續設齊專候奉頒表式分項塡報卽祈貴館迅將各項表式核定頒行無任盼禱龍有憲政編查館覆電云有電悉前准咨送統計表册業經核明咨復在途本館擬頒表式即日具奏通行請查照飭遵憲政編查館沁 
[呂督辦奏辦轉運公司（北京）]  
　　督辦津浦鐡路大臣呂海寰片奏云據四省津浦鐡路商股有限公司稱鐡路營業以轉運為最要轉運得法則通交便利商賈雲集收稅多而獲利厚中國各處之鐡路不講求轉運之法任憑各家行棧兜攬貨物茫無頭緒百弊叢生客商視為畏途則生意難期發達今因津浦鐡路招股為難公擬辦法以兼辦轉運公司為引人入勝之計凡附轉運股者必先入鐡路股分相輔而行等情臣查該公司因集欵為難不得不兼辦轉運藉為挹注之資實於路政興利除弊之端亦有關繋如蒙俞允再由臣商同該公司妥定章程並咨商各該衙門通知立案 
[京師近事]  
　　御史俾壽以國初睿親王攝政時日記一册進呈篇中攝政事蹟極其詳細雖今昔情形不同然亦有足供借鑒者聞攝政王公餘時頗欣覧之 
　　鑾儀衛覆奏監國攝政王轎式及執事各禮注一摺請旨定奪聞摺中大致轎上用黃寶蓋金轎頂紅綢幃綉團龍金漆轎桿轎前鎗八支刀八把狼尾鎗八支旗子四對黃雲緞傘一柄及一切護尉校尉等服色 
　　十二月二十三日紫光閣看兩翼善撲營慣跤並賞宴年班蒙古王公今年因國喪之故已令停止 
　　向例雍和宮於十二月初七日派熬粥大臣一員前往雍和宮監看熬粥上供喇嘛唪經畢熬粥大臣差竣覆命現値百日大孝期內應派往雍 
 
 

Page 5

 
 
和宮熬粥大臣亦已奉旨停止 
　　協揆孫相國擬滿五日銷假近因政務較前尤繁病雖暫愈精神仍虧恐悮要公故又續假五日俾再休息 
　　攝政王因撙節經費起見面諭內務府大臣飭內務府所屬七司六庫及各等處酌量改併以節糜費 
　　欽派查勘德宗皇帝陵寢大臣陳璧現已由東陵勘定陵地已將所繪圖樣進呈到京聞該大臣現暫不赴西陵尙在外城聽候諭旨 
　　達賴喇嘛臨行時駐京各公使均餽送物品英公使送盃盤數件點心數包美公使送磁瓶一個氈子一塊日公使送佩刀一把地圖一張其餘各使均有所贈未能盡詳 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[吉安防匪彙電]  
　　贑撫復吉安府武守電永寗糾衆抗糧吉水演戲聚賭均有匪徒在內已據分撥弁兵七十名馳往會縣協拿如何確情何以未據該府縣禀報務望督飭永吉兩令嚴拿為首滋事及演戲聚賭之人解散脋從安靜人心免致釀出事端萬勿怠忽為要並將實在確情電復切速院印 
　　贑撫復袁統領電永寗抗糧吉水戲賭果有匪徒混跡最易釀事就近撥隊飭令縣役協拿甚是省兵無多抽調為難巡防各有專責務由貴路就近酌撥妥為彈壓解散至要院印 
　　袁統領再致贑撫電弁兵在吉水會縣拿獲三點會匪曾玉桂一名即曾玉柱綽號五十嚮歸案究辦地方亦尙安靜 
[西報譯要]  
　　西江砲艇悮拘英輪字林報載初七日香港電云西江中國砲艇近以英國小輪泰安號未經註冊擅掛英旗當即攔拘（聞該船曾於西七月間在西江撞沈運載伶人之渡船一隻溺斃八名迄今尙未結案）昨夜該船已將註册證據繳出因即釋放開去據華官云曾接港督照會謂該船並未註册此必為繙譯悮會之故 
　　英人擬在華設立大學字林報云英國惡斯佛及開姆勃里治兩大學擬在中國設立大學一所近曾在開姆勃里治開會討論此事其設學宗旨蓋因今日有志高尙之華人往往溺於虛無黨及無宗教主義故擬設法導歸正學以救其弊現兩大學已派員研究詳細辦法 
　　銀價大落之故倫敦泰晤士報云近自十五月以來銀價日縮至於今日幾達最低之級矣曩於一千九百零二零三兩年銀價曾跌至二十一零十六分之十一便士不料今復遇此考其價落之故則以印度近日多時不購銀條為總原因一千九百零七至零八年之間印度市況頗佳未幾因少雨告饑印政府即行止購而銀市始震夫印度向為銀市之大顧客舍此以外銷路寥寥今後非重更大局不能望其踴躍收買也一千九百零三年銀價落至二十一零十六分之十一便士當時金銀掮客等皆謂非俟銀價跌至極點使出銀漸少或市上有特別之顧問則銀價難望起色云幸歲杪未至銀價復漲至二十八個半便士遂獲救全大局蓋美政府是年購買銀條為菲列濱島鑄造銀幣自西三月至十月購買無間各處積貨因此稀少一千九百零四零五兩年因日俄戰爭俄人大收銀兩給付滿洲軍餉銀市因以受益故至一千九百零六年價已漲至三十三零八分之一便士去年則頓受阻力運赴印度之銀較之前年幾少英金四百萬磅幸有法國鑄幣局時時收買故價尙可觀有謂銀價大跌其一因考巴爾脫銀礦出產日多之故不知考巴爾脫銀礦雖已豐出而墨西哥及各處之銀礦或竭或閉足以相抵近十年來世界之出產仍未見有所增減也近來各處積銀甚巨當此市況蕭條之際似不致更有再增其積者矣印度設遇豐年則仍可有恢復舊市之望惟揆之現勢則尙迢迢無期云 
分類新聞 
政界 
[江督札籌徐州清鄉辦法南京]  
　　江督端制軍札候補知府吳憲奎文云案照前據徐州鎭道會同陳統領田守禀請仿照曹州章程籌辦清鄉業經批准照辦並派委現署徐州道奭道為督辦徐州鎭楊鎭陳統領煦亮為會辦徐州府田守為總辦江蘇候補知府吳守憲奎為坐辦樊守溥霖為正提調署銅山縣藍令為副提調分別照飭遵照嗣因舉辦清鄉須有兵威鎭懾加委樊守為徐淮巡防各營營務處提調各在案查徐州各屬此次舉辦清鄉先從銅沛湖團入手次及銅沛各鄉並遞推及於碭蕭豐沛宿唯各屬首以緝拿匪盜查究窩家為宗旨坐辦吳守樸實耐勞應卽飭與提調樊守分赴各屬認眞督率清查以期迅速葳事茲經酌擬簡要辦法八條責成吳守樊守會同總辦秉承督辦切實經理並照案加委吳守為徐淮巡防營營務處提調遇有需用營隊緝捕彈壓准由該守就近調遣俾可迅赴事機至清鄉經費除袁道捐錢二千串外曾由財政局籌撥銀五千兩移交應用茲據吳守面禀山東曹州舉辦清鄉共籌經費銀四萬兩徐州八屬幅　遼闊核實預算至少須籌欵銀二萬數千兩等語查現在財政支絀欵項固不易籌辦事亦不宜過於節省如果原撥之欵實不敷用應即飭由江藩司財政局各半分籌撥給以應要儒該錢道務須督同印委各員實心實力妥速辦理以期匪患盡除而收一勞永逸之效該鎭道府統領委員等應知時局艱困巨欵難籌司局旣力任設籌之難任事者亟宜盡心妥辦倘曠日廢時竟無明效則該鎭道府統領委員等均當力任其咎此外如尙有未盡事宜並即悉心籌議禀候核辦除分行外合亟札委札到該守即便遵照兼充徐淮巡防各營營務處提調查照札飭事宜妥愼辦理勿稍懈忽 
[藩臬會議撥解巡警經費辦法蘇州]  
　　蘇省農工商務局擬將捕捐項下按月撥解城內巡警經費洋一千元留作養路各費等情詳奉撫憲批飭藩臬議詳在案茲經蘇藩瑞方伯會同臬司等詳復撫憲略云一再會商現在司局庫欵支絀情形大略相同實無餘力再圖添籌重以警局經費亦關緊要未便因商局截留稍存膜視萬不得已惟有於無可設法之中改在藩庫籌撥擬請自明年正月起按月照解第查蘇城巡警原額不敷站崗奉准添募三百名每月加增經費洋二千五百元亦由善後 
 
 

Page 11

 
 
局與藩庫從本年十月分起各半分認計司庫每月添撥洋一千二百五十元連同此次改撥洋一千元應請一併咨明大部作正開銷是否可行伏候鈞裁 
[飭領購烟牌照山東]  
　　自禁烟令下省垣吸烟者湏赴巡警公所領取購烟牌照方准向官土店買烟城內外原定官土店十家亦必須見有購烟牌照方准賣給已由巡警公所與籌欵局會訂章程日來巡警道因吸戶領照寥寥當派暗巡密查查出官土店不憑牌照賣烟已有八家之多即將無照買烟者帶至公所令其補領牌照至官土店有違定章已由籌欵局照章核罰 
[管解宣統元年京餉名單武昌]  
　　湖北應解京餉每年分作十二批每批委州縣二人管解茲聞宣統元年京餉已經李方伯委定名單列下一批凌震模陳興榮二批歐陽瑞麟方述猷三批張鑑渠蕭方琪四批黃厚焱胡先春五批崇善王秉悌六批狄雲章魏家七批任桐高毓塵八批鄧樸祝華九批查錦陳寳善十批趙淮陳覃恪十一批張鳳鳴史維十二批周廣孔昭莘備取五名馮汝蘭周菼張鼎立吳良棟王敬銘 
交涉 
[駐蕪英領事致江督函] （為請收回毀謗教士洋商示文事） 
　　敬啓者查蕪湖縣令前有示諭內稱憲飭酌擬預防洋商冒名購地印契辦法業經遵擬具詳憲鍳惟尙有過慮者各國教堂人類多雜每有嗜利之輩借名購置公產得地居奇以售價轉賣洋人從中漁利甚或于買契之內竟註已名請印地方官偶不加察卽被欺朦如蕪埠內地會教士屠善宰以已名先購黃培義地轉售亞細亞公司一案卽其明徴此案幸蒙憲台堅持于上職道有所禀承反復駁論始得屠善宰退還地叚由黃培義另契出租與亞細亞公司杜漸防微先清界限幸而就範已屬筆禿唇焦一埠有之他埠恐亦難免似此違章墮品惟利是圖不預籌防將多糾葛等語查內地曾屠善宰售地亞細亞公司一事疊經本領事與貴大臣晤商由本領事堅持照約無論何等英人均有在通商口岸買賣地基之權利因該地在通商口岸之內屠善宰售與亞細亞公司實無與條約不符乃貴大臣辦駁教士不能售地與洋商各執一詞兩不相下以致躭延亞細亞興工之期於是通融辦理由屠善宰退還原主另契轉租曾經本領事與文前道往來函內聲明此係通融辦理嗣後不得援以為例各在案是此足見屠教士並未借名教堂欺朦地方官該縣之示藉此案毀謗洋商教士自表其仇視外人之心實屬不合且乘此人心浮動之時出此告示無非有意滋生事端本領事據屠善宰之禀即派本署文案往請將示收回詎該縣稱此係督撫憲公文出示本領事想貴大臣素敦睦誼斷無札出如此毀謗外人之文除詳報本國駐京欽差大臣外合應函達請煩查照希即電飭將該示收回并嚴加申斥是為至禱 
按英領此函非素敦睦誼之口脗 
[查復內地洋商之坐落浙江]  
　　錢塘縣伊大令前奉上台札查有無洋人違約在城廂開肆經商及教堂教會人等曾否違約廣購民地等情業經伊令調查確實已將內地洋商開設之店舖坐落處所造具清册先行禀覆惟教會有無廣購民地一層尚未查覆 
軍界 
[蘇州新軍希圖起事蘇州]  
　　蘇垣葑門外寳帶橋新練陸軍第四十五標馬步隊因有匪黨從中煽惑糾合全軍約期起事該黨事機不密為某管帶覺察飛禀蘇撫及督練公所陳中丞立派教練處總辦袁幹卿往查一面傳該標統盧世怡到轅面詢並諭飭各該管帶督同隊官妥為察看嚴防匪黨往來勾結翌晨即令將全標所領子藥鎗彈一律呈繳至下午復派督練處前往點驗另由督練公所於初六日黎明傳見第四十六標統領以下管帶隊官諭令全體防範以遏亂萌又密傳飛划營統領將出防在蘇城附近鄉鎭之飛划船隻暫行撤回分駐省城六門各關司道府縣亦日夜來往巡緝盤查異常嚴密 
[江督咨查駐廬兵隊安慶]  
　　江督端午督咨皖撫文云據分部郎中李國松等禀稱廬城為南北要衝向多匪徒出沒目下潰兵分竄各携鎗械無非散伏皖北一帶並合肥四鄉窮追則彼散我聚未免顧前失後不如屯紥肥上分巡四外尚可相機援勦且合境內匪孔多非得精兵駐鎭保無匪黨煽誘聯合死灰復燃在在可慮請留張統領殿如督帶步隊一營常駐肥城以資鎭衛抑或另派防營駐肥再調該軍回浦伏候鈞裁等情到本部堂據此查廬州一帶已由田鎭分派步隊前往搜緝所有前由浦口調往之馬步各一營據報業已開拔回寗未便准予再留惟廬郡現正辦理善後堵防事宜應否酌添營隊以資鎭懾候咨安撫部院轉飭田鎭查酌辦理具報外希即知照 
[軍醫教員續訂合同武昌]  
　　鄂省陸軍特別學堂分鎗械軍醫各班現軍醫總教員日人彬寬合同期滿該堂監督劉香逵觀察以該員教授得法而各學生尙少解剖實驗亟應留教一年已禀奉鄂督批准續訂一年合同 
[藥彈繳局收儲寗波]  
　　日前練軍中營管帶王國治禀請浙提略謂卑營領銷藥鉛計自光緒三十四年秋季分止現存土洋藥一千一百三十二斤鉛丸二千另四十斤並前劉管帶原存土洋藥二千三百六十八斤鉛丸二百另八斤共計土洋藥一百四十桶又鉛丸四十五桶茲緣前膛洋鎗奉飭繳局所有操練緝捕槪用後膛洋鎗而所存藥鉛為數甚鉅關係較重應請繳局收儲以重軍火 
學務 
[嚴禁假名興學苛捐浙江]  
　　湖屬菱湖鎭商計佑文等聯名具禀省城農工商礦局略謂該鎭土民農隙蓄魚賣秧肩挑負販日覓蠅頭本非大宗商買亦無鉅利可圖詎近有劣生吳永等託名興學勒捐漁業販戶怨聲載道環求查照前案嚴行飭禁等情茲奉批示以興學籌欵應在地方之大商業勸辦若捐及漁業苛細已甚案查光緒三十一年據盧泰 
 
 

Page 12

 
 
興等行禀奉各大憲批准停捐業經本總局示禁在案所稱吳永等藉辦學堂議捐漁業該業旣未認可何可勒捐仰湖州府迅飭歸安縣查案辦理復奪 
[創設教育會之宗旨安慶]  
　　安徽休寗縣朱榮祺昨以皖軍猝然　　 
變亂各省防獲之革黨多有牽及留學生者學界前途深為可慮擬在該縣創設總教育會一所專以演說國家大義便無革命思想為宗旨現正邀集同志竭力組織一面禀明皖撫核示立案 
[法政官班學費尚未籌定浙江]  
　　杭省法政學堂官班學員前經議准由司局各庫籌撥欵項以資津貼茲聞釐餉總局以局庫支絀萬分無欵可籌已移復藩司請另行設法未識顔方伯如何籌撥 
實業 
[農工商局准設裁判所蘇州]  
　　總辦農工商務局熊觀察前擬於局內創設高等裁判所專理錢債詞訟各情已紀本報茲悉此事經熊觀察訂定章程呈請撫憲察核現已奉陳伯帥批准略謂商界錢債訴訟地方官往往視為細故不甚經意甚至經年累月訊結無期有因拖累而傾家蕩產者來詳謂官府之所謂細事卽商民之所謂大事身家性命皆繫於此藹然仁人之言體恤商情可云週摯據請於該局添設裁判課專理商界錢債訴訟事件應即照准所擬章程亦屬周妥惟第四條殷實體面商人一語究以有若干資本者為殷實有何等資格者為體面必須明定限制又第十二條裁判課員一月之內訊結幾起者記功幾起者記大功幾起以上者詳請委署亦應酌定塡入仰即遵照指飭迅速議復以便通飭藩臬兩司暨各府廳州縣一體遵照再此項課員當以處事公平操守廉潔為第一要義並由該局遴選堪勝此任之員詳候札委母違等因熊觀察奉准後日內即須照會各商會並曉諭各商民等一體知照 
[研究鎔煉銻礦廣東]  
　　粵省銻礦各屬多有惟因不諳化煉仍仰外人製造利權外溢不知凡幾現聞大吏已决意研究此中鎔煉之法并派朱令崇巂經理籌議設局專辦以挽利權 
[試辦蠶業傳習所寗波]  
　　杭州蠶學館畢業生鄔祥賡等以鄞江橋等處頗尙蠶桑惟以製種飼育諸法不知改良擬先試辦一蠶業傳習所以開風氣爰於日昨禀請府憲酌撥經費當由夏太守批謂該生等熱心教育不負所學深堪嘉尙第府中公欵支絀一時籌撥實非易易應由該生等自商地方士紳就地妥籌擬章開辦可也 
雜記 
[蕪湖官界保釋熊吏目蕪湖]  
　　候補巡檢顧恩翰等廿四人日前具禀蕪關道請保釋熊區官略稱竊熊吏目成模因安慶砲營叛兵首領熊成基係其胞弟奉撫帥電諭解省押候質訊在案　等　敢妄求惟念涇渭並流天地有偏鍾之氣蹠禽同產家庭多不幸之遭如熊氏兄弟分際雖居手足而心跡實判天淵查熊成模籍隸揚州服官皖省蓋已三代其祖熊令瑞生既權旌德復任繁昌到處官聲俱稱廉正以致宦囊空匱身後蕭條其父熊巡檢存仁雖分皖有年無多差使亦以貧病終身一家老幼十餘人全賴成模為生活向年成模得皖北土藥分卡差迎養其父母彼時成基亦隨去屢以在皖北鄉間肇禍其父母與成模嚴加訓責成基非獨不聽直視父母兄長為仇讐背親逃亡渺如黃鶴迄今不通音問者六七年此等情形戚友皆所共悉成模為人和平忠厚安分耐勞在蕪湖巡警供差數年以來頗稱勤愼地方亦甚賴之職等與成模共事一方時相往來並不知其尙有一弟即成模自己亦未曾向人言及尙有一弟則其兄與弟不相顧問已顯然可知前月廿七日安慶兵變據獲犯供稱為首者係熊成基音耗傳來成模已非惶無地當向職等痛哭流涕而言曰我家三代雖屬微官然皆世受國恩逆弟若此將何以對朝廷而慰祖宗乎其痛不欲生之狀實令人可憫可悲在熊氏出此叛逆之徒卽罪及其兄原無足恤然念我國家厚德深仁迥超前代推之罪人弗孥之典尙覺可原查成模在蕪數載多係苦差食指浩繁平日尙難敷度今被解押一家老幼何以為生上天有好生之德在大憲體天出治亦必能以天心為心是以不揣冒瀆謹具公禀環叩轉詳撫帥恩施格外准將成模由職等先行保回候大帥需提該員質訊時再由職等交案倘有逃脫等情惟職等是問職等各有身家斷不敢自貽伊戚也旋得郭道批示云查此案前據五區各商公禀當經明晰批示并札飭巡警總參事查明禀報在案據禀前情仰候總參事查明覆 
[會審命案松江]  
　　顓橋地方張阿關釀成人命重案被獲到今已越三年疉奉府尊戚太守札委本署發審沈聯棣大令會同華縣研訊多次熬刑不供初七日又經兩大令會審該犯知大赦在即始俯首直供可謂狡矣 
雜說 
[上海冬令之流行病（朔）]  
　　體質上之流行病。其患猶可醫。社會上之流行。病其害不可。治 
　　上海一埠。握全國交通之總。樞行商坐賈。胥出其途。顯宦達官。是鄉可老。居民之盛。比於都會。惟華人素不講求自治。又不研究衛生一年之中。流行病綿綿不絕。夏間則有疫癘。被其害者恒數千人。秋間則有瘧痢。被其害者亦數百人。顧此猶體質上之流行病也。體質上之流行病終。而社會上之流行病起。入冬以來。未及三月。各處奪衣飾攔刦銀洋之事。各日報書不勝書矣。報警之鐘鏜然震我耳鼓者。且一日數次矣。英國小說家迭更司有言。首善都會。通商大埠為萬惡叢集之地。諒哉斯言。商市旣極繁盛。則游手者如水歸壑。以僥倖其一飽。卒之人浮於事。而無意識之蠻動乃起。風尙日即於浮華。則拙者不能足於用。巧者或且蕩其資。而不規則之慾念乃生。此社會上之流行病。所以至冬令而尤甚也。然而居者行者。至是咸有戒心矣。嗚。呼夏秋間之流行病。茍有良醫。猶可施治。惟此冬令之流行病。雖有脫胎換骨之名　。亦安能著手成春哉。 
文苑 
[十一月二十七日爲璿卿葬事風雪渡江感而有作（寄塵女士）]  
　　哭女傷心淚未乾首塗且復覓君棺。一腔熱血今如昨。縱歷風霜不怕寒。 
　　四合彤雲起暮愁。滿江風雲一孤舟。可堪今日山陰。遵訪戴無人祇葬秋。 
　　葬君我卜西冷地。我死他年骨孰埋。觸起身前身後感。急營生壙自安排。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　四川 
　　四川總督致憲政編查館電云查諮議局章程第三第四條規定選舉資格第五條定被選舉資格似被選舉議員不必限於選舉人名惟查選舉章程四十五條投票用無名單記法五十四條檢票時應先將選舉票與投票簿遵照姓名六十六條複選人名册其册內惟載事項除照第十九條外等語查十九條所列五項卽第三條選舉資格左列五項又似被選舉議員必限於選舉人名册內之三十歲以上者又議章第三條第五項又第四條所稱有營業資格及不動產者現在單記法未行應用何標準確定為某人所有權以上二義據籌辦處官紳呈請解釋據為調查乞電復巽叩漾 
　　憲政編查館覆電云漾電悉查諮議局章程第三第四條所定選舉資格包初選選舉人及被選人兩種而言第五條所定被選舉資格專指複選被選人而言選舉章程於被選人名册並無明文惟初選選舉人與被選人其資格旣係一律則被選人自不能出於初選人名册之外至複選被選人但台第五條資格則凡屬於該複選區者均可被選不必以複選人名册為限其選舉章程第五十四條所謂選舉票與投票簿對照者在查核票數與選舉人名數是否相符非對照被選人是否在投票簿內也此條業經本館電復江蘇雲南等省登載官報在案至營業資本及不動產應以所納捐稅為標準即希轉飭恕遵照此覆憲政編查館沁 
　　浙江 
　　杭州將軍浙江巡撫致憲政編查館電云據諮議局籌辦處禀查局章第七條本省官吏曁常備軍人及續備後備軍人停止其選舉權及被選舉權而駐防人員大抵不分官吏或軍人若亦加此限制恐有選舉權者必至減少等情飭據杭乍左右八旗協領公議均稱駐防人員若准此限制非特有選舉權者必至减少且恐議員專額亦成虛設旗人將全無預聞政治之權當非期廣設議員專額之初意惟駐防官吏是否在本省官吏之列章程並無明文擬自佐領以上凡係印官向於該旗佐領實當行政之任者應照第七條章程本省官吏一項一律停其選舉權反被選舉權其自防禦以下凡非印官而於該旗佐領非直接負行政之任者應與教官一律不在此項其駐防人員雖多軍人且非徴兵章程於停上選舉權及被選舉權條內僅載常備軍及徴調期間之續備預備軍人而於駐防旗人旣未明定限制當不在停止之列擬請凡駐防旗人應與非徴調之續備後備軍人一律不在此限禀請示遵前來謹請示復以便遵飭瑞與增韞漾 
　　憲政編查館覆電云漾電悉京旂及各駐防旣特設專額議員第七條第二欵之限制自應不在其列惟印官實當行政之任者始限制其選舉權及被選舉權亦屬妥適希卽飭遵憲政編查館沁 
　　江西 
　　贑省諮議局籌辦處所有職員今始由馮中丞分别照會飭令從速舉辦茲將各職員銜名調查如下總辦藩司陳夔麟學司林開謨臬司慶寬會辦官委候補道吳慶燾紳委前浙江按察司喻兆蕃參議紳士劉鳳起魏元戴文龢劉景熙歐陽霖黃大壎張佑賢課長官委候補府余長春充文牘課長席業充庶務課長紳委郵傳部主事賀賛元充選舉課 
[官長調查]  
　　江蘇蘇屬 
　　蘇省籌備處以各屬辦理調查事務官紳熱心調查從速竣事者固屬不少其間調查玩泄漫不經心曁未經開辦者亦在所不免現擬札飭各屬未調查者從速舉行已調查者赶緊從事並將區域劃定若干呈報到處以便置備投票紙投票匭後按數頒發俾免貽悮 
　　又 
　　蘇省籌辦處以各縣投票區域呈報到處者尙少昨已行文催詢茲將各縣已經劃定區域呈報到處者錄下蘇州府屬長洲五區元和十區常熟八區昭文六區崑山四區吳江六區震澤五區靖湖一區松江府屬川沙五區華亭六區婁縣六區奉賢五區金山三區上海十區青浦九區太倉州十區寳山八區嘉定十區常州府屬陽湖六區江陰六區鎭江府屬丹陽十區金壇九區溧陽八區其餘各縣未呈報 
[士民實行調查]  
　　江蘇蘇屬（松江華婁） 
　　初六日華婁選舉事務所職員議决條件如左（一）武生武舉無他項資格者不入册（一）府縣吏胥不入册（一）諮　局籌辦處札查金山人訴訟事應申辯如左甲直接申復籌辦處乙禀明本府請其移知金山縣須向該縣事務申詰（一）審判各戶並無奪權複除字樣者應俟複查後彙造續册以本月十五日為止（一）總稽查員即由所長擔任惟馬逢伯君委托杜振華君代理（一）石浜史村兩區推定周葵臣姜揆勛兩君專往覆查 
　　江蘇寗屬　（海州沭陽） 
　　沭陽縣選舉調查員均於十一月二十九日到城繳册當晚即由縣令張公會同籌辦處委員馬貺生司馬逐名核定兩公對於此事極為愼重凡積極消極兩項稍涉疑似者皆闕之以待覆查約計四千二百有奇其中被停止者五十餘人張令皆手書停字於册端以示標準不日卽將繕正擬隨司選員携交籌辦處云 
[專件]  
　　旅蕪會員潘祖光致預備立憲公會鄭張湯諸公書（為寄居人資 
格事） 
敬肅者頃閱二十日某報載憲政館覆浙撫電內開同一省內有甲選舉區之人寄居乙區者當選舉時本應列入原籍以清界限而便調查如本人自願就近附入寄居區內辦理者自不得不與籍隸本區之人稍示區別等語查各省通商大埠寄居人實居多數雖屬本省籍貫而與本邑之 
 
 

Page 19

 
 
選舉區相距近則數百里遠或一二千里如照此辦理阻碍甚多盖寄居者非有萬元財產而又住居十年者即不當選惟有各回原籍庶有選舉之權第恐去鄉年久於原籍反無甚關係或并無為其信仰之人然則選舉權之得與否轉覺無足重輕而必因投此一票令其僕僕往還恐非人情所便而其寄居地則頗有田廬墳墓親戚故舊以及生活根據之關係徒以貲財不滿萬元或寄居未及十載遂致向隅是各埠寄居人之選舉權往往因寄居而　失之恐非立法公允之道查浙撫原電按照諮議局章程第三條聲辨自是確論乃憲政館覆電詞意并無通融因是旅蕪群情不免惶惑然公理未洽勢所必爭固不僅蕪湖一埠為然也可否懇由諸公領銜電達憲政編查館請其特許通商大埠變通辦理之處統候卓裁無任叩禱倘獲轉園則通　旅居藉叨幸福咸拜大君子之賜矣耑肅敬叩藎安 
來函 
[蘇省官紳對於諮議局分合之意見]  
　　蘇省諮議局台設問題經王蔣兩太史擬稿頒布發現後茲悉撫藩學臬各憲閱之皆不以合設為是即如鄒紳福保等亦極主張分設現正擬具駁書並聞江北士紳亦有少數以　設為是者說者謂此等問題有國家思想而持進行主義者均主合設具地方思想而持保守主義者均主分設主合主分皆有意思惟各地方皆未覆到不知以後誰占多數也 
本埠新聞 
[備纂輯大臣忠議表傳]  
　　本縣李大令昨出諭單略云仰聽事林榮知悉轉奉撫憲札准國史館移本館纂辦大臣忠義表傳除特旨宣付外文職自內閣學士巡撫以上武職自副都統總兵以上例得列入大臣表傳忠義則無論文武及官職大小但係殉難陣亡例得列入但須由各該衙門造册咨館始能有所依據查近年咨送寥寥甚至特奏宣付之案亦僅將原摺抄咨並不造送事實詳册此外照例立傳之員更屬無從徴采相應移會貴撫希即飭屬查明自光緒元年以後凡已故文武大臣並陣亡殉難應行立傳各員弁迅速造具各該員詳細履歴事實清册旗員則姓氏旗分漢員則出身籍貫於某年隨某軍出師某處其生平戰功事蹟　歷任升遷各年月日某年月日在何處戰歿以　故後得邀何項恩予卹典分晰造册送館以便纂輯等因轉行到縣合行諭飭該吏逐細採訪造册呈縣以憑核明轉詳母稍延漏 
[督批查拿行兇賭棍]  
　　本縣李大令前將巡警捉賭被拒鎗傷民人等情具禀江督茲奉批云此案前據上海巡警局會同滬道來禀當以上海虹口胡家木橋一帶痞棍流氓開塲聚賭經巡官查禁驅逐胆敢抗拒圍毆開鎗肆擊致傷巡警多名並有傷及幼孩斃命情事實屬橫肆兇頑形同化外亟應嚴拿首要各犯盡法懲辦其胡家木橋地方素為流氓萃聚納污藏垢之區必須酌撥巡防隊駐紥並會同巡警查明此次行兇正犯為首賭棍按名訪緝務獲究懲如再敢於拒捕准予格殺勿論被獲賭徒張阿全張雲清流氓陸阿榮王阿桂等并即提案訊明解縣擬辦批飭會同遵照辦理在案據禀前情仰蘇臬司飭俟張阿全等解縣後即行提案復審確供議擬禀辦一面加差會同公廨一體查拿行兇聚賭各要犯務獲究報並將驗訊情形塡格錄供通詳察核等因李大令奉批後立即加派差役務將行兇賭棍限日拿獲昨晨捕頭徐文會同巡警總局偵探在虹口胡家木橋賭塲拘住王阿虎張瑞生樊仲康周阿虎張鴻生等五人並抄獲賭具十三件制錢十札計錢九百五十文當即帶至巡警總局解縣請辦路過租界由捕房加派西探巡捕等帮同謢送到縣候訊 
[重請嚴懲行兇洋人]  
　　喇嘛更補弄前被美國人在四川地方鎗斃一案茲該省商民以上海美按察司不將該美人擬罪懲辦遽行開釋實難折服業已公電駐京公使據約交涉一面禀由川督轉咨江督札飭滬道照會駐滬英領仍請美按察　速將該洋人拘回重復擬辦茲聞美領事以此案係由美臬司主政現在旣欲重復懲辦惟有轉禀駐使請示遵辦 
[盜案牽涉教民近聞]  
　　鎭洋縣境汪德輝等家被盜案內牽涉之教民劉倫春曾由滬道商准美領派委候補知縣景崧前往嘉定聖公會教堂搜查等情經紀前報現聞美領事以該委員所定之期業已逾限爰即照覆滬道謂委員旣未往查可見該教堂並未藏匿應請速飭鎭洋縣將前云教堂藏匿盜犯劉倫春一語即行更正以免損碍教堂名譽 
[請緝行竊赤金十五條之學徒]  
　　英租界後馬路天昌祥金號派夥至總工程局報稱在金陵鼎華錢莊金號為業之王德福於本月初四日竊取赤金十五條約値萬餘金之譜乘火車來申恐其匿迹南市故將該徒照片送局請為飭探協緝 
[巡警局總辦回滬]  
　　閘北巡警局總辦汪頡荀觀察因事赴蘇已誌前報茲已公畢於前晚乘末班火車回滬 
[粵省振米免稅]  
　　滬道蔡觀察奉江督札准粵督咨稱粵省前往蕪湖購米四十萬石運粵平糶此項米石業已奏准免稅飭即免驗放行等因昨蔡觀察當即轉致新關稅司凡有粵米經過請即免稅放行 
[漢平輪船出水]  
　　漢平輪船前與英國巡艦互撞沉沒浦江曾誌前報昨已設法浮起側臥浦東江岸全船泥污不堪寓目現擬將撞穿之洞先行修補再圖入塢修理 
[開議訂購機器之交涉]  
　　海州贑豐餅油公司係張季直許久香周金箴嚴子均朱保三李雲書樊時勛朱幼鴻竇价人諸君所創辦近與地亞士洋行購機交涉業在愼裕開議當可速結 
[汽車撞斃行人續誌]  
　　丁朝林被馬小眉之汽車撞傷斃命由屍子丁榮山報縣請騐等情已誌昨報昨榮山忽又以慘遭碾斃不忍檢驗等詞禀縣免驗大令准之旋由馬給恤洋若干自行棺殮 
[女工控告絲厰]  
　　昨晨有女工一百餘人至公共公廨控稱楊樹浦某絲厰不付工資環求飭追等情當奉寶讞員諭令退去候查明再核 
 
 

Page 20

 
 
[城內]  
　　道批二則○陳宗月禀批此案飭據廨員禀復據鄰佑戴吉甫等公禀陳桂發向來安分委係誣陷查陳宗月初禀並無徐氏目見之語保非添砌徐桂發如果誘拐豈肯將留宿情形相告迄今未得誘拐實據碍難屈抑等情証以徐桂發供詞似尙可信仰公共租界會審官尅日帶案復訊秉公斷結具報毋稍枉縱該氏即日遵批邀同見證投案備質可也黏抄并發徐施氏禀批施榮福陳掌初龔老虎等三犯前經本道派員會縣訊明並無謀害徐崇伯情事飭縣遞回崇邑取保就近查緝陳奎榮等質訊究報在案據禀前情仰崇明縣催提陳奎榮等到案訊究具報毋稍疎縱 
　　勿再固執○一路巡警分局批銅錫公所張明遠等禀云據禀已悉查此案前經提訊以兩造帳據票摺為憑斷令陸錫周即石林先認還洋一百元餘俟分期拔還在案嗣因陸錫陸一再呈訴此欵係代銷各戶蒂欠所致其中頗受虧折并稱代銷銅觔每百觔應扣用洋二元以此扣抵無甚出入等情前來本委為體卹商艱起見批飭地甲協同原被邀憑同業中證妥為了結毋任訟累茲據該公所呈稱并無扣用之說候飭陸錫周仍遵前斷如再固執立予送縣究追 
　　孀婦追欠○寡婦李胡氏偕子和生至一路巡局禀控潘尋芳即現當八舖地甲之潘福于上年年底串同黃培元將偽造方單及嫁粧店之租摺契據向氏抵去洋三百元當時領至房客處照對無誤詎至今年正月往收租金嫁粧店已經閉歇後向索還一味延約求追游巡官諭候飭提黃　到案訊究 
　　官事○西藏駐滬探辦委員馬惟濬昨日到道禀見　補縣承馮溥昌禀謝蒙委洋務局差 
[南市]  
　　改　兌漕○浙江海運滬局本定昨日開兌嗣因仁錢照縣首先派丁押運米石尙未抵滬須展十二　日方能開兌 
　　案子拍照○騙子孫子昌由總工程局訊明送縣訊辦在案茲總工程局因該犯事關　　竊　昨又特派探長禀明上海縣定於今晨派司事到縣提出拍照携回存查 
[閘北]  
　　吞沒票銀○陳憲曾破鍾純孝吞沒票銀一百兩昨至四路一區巡局控告諭候查明提追 
　　控追貨欵○徐滸岑昨至四路一區警局控被賈龍海欠去花衣價銀四百餘兩請為提追巡官諭候查明提訊 
[英租界]  
　　緝獲盜匪○劉金龍在寳山縣境紏搶某姓衣物逃匿租界前日被寳山縣捕役緝獲扭入捕房昨解公堂訊究判送寶山縣歸案訊辦 
　　補提竊賊○卜內門洋碱公司控姚茂春馬德龍串竊票洋三千餘元一案昨由公堂復訊據供係許某所竊判仍帶回捕房候提許到案再訊 
　　不認拆梢○趙玉春徐金福向王阿二拆梢由探拿獲昨解公堂研訊不認判一併還押候查明再訊 
　　追償虧損○英商同興公司控趙順華不理虧損銀兩一案昨由差探將趙傳至公廨判交保訂期會訊 
　　犯案纍纍○方梁氏等環控匪人劉福標藉端勒詐昨由捕房將劉解廨復訊旋由長江某營蕃統領遣弁投稱劉於光緒二十九年在南京毆斃人命今旣獲案請予帶回李襄讞商之西官判令退去候先將方梁氏等控案訊辦再行來案候核劉仍還押於下禮拜三再訊 
　　售地不交○英商兆豐洋行控陸林生售地不交昨晨由探將陸傳至公廨判押候訂期曾訊 
　　限期出貨○瑞和洋行控哈谷良定購古玩延不出貨昨由公堂提訊判哈交保限兩禮拜出貨 
　　混用銅洋○董順才混用銅洋由探查獲昨晨解廨訊究判董交保開釋銅洋銷燬 
　　不堪設想○姚袁氏控金福生誘拐伊女一案茲由包探至法界將金緝獲昨晨解廨請究氏供長女早已許人現　婚期已過暫將次女押於壻家求請嚴究金供氏女被浦東人宋某販賣於寧波是實判金押候移提人証再訊 
　　修還籬笆○英商勝業公司控唐金記拆毀籬笆一案昨日午後由廨會訊原告洋人稱本司有英册第五千三百八十四號契地一方立有界石今被木作頭唐金記將所圍籬笆拆毀應請澈究被告倩夥友汪裕亭到堂供認屬實判限一禮拜將籬笆修好並具結存查完案 
　　曾否拐孩○張周氏控陳正興王利正串拐小孩一案昨由公廨復訊仍不承認判一併還押候查明再訊 
　　拐匪收禁○馬夫張阿毛誘拐張姓女子昨由公堂訊供屬實判張押西牢五年 
　　拐賣女子○任俞氏控錢少根拐賣伊女一案茲由包探將氏女任阿五查獲解請公堂訊究判女交俞氏領回錢押滿三月再核 
　　串騙古玩○陳晉發與沈仲華等串騙文寶齋陳有倫何榮記李佩芳等各家古玩玉器等物報由捕房將陳查獲昨解公堂訊究各原告到案求追陳供係沈等所為實被牽累判押候提集人証再訊 
　　騙取洋襪○周鴻元騙取裴仁甫洋襪數百雙由探查獲昨解公堂請究判周押西牢半年 
　　深夜賣烟○沈毛囡煙間深夜賣煙由捕查獲昨晨解廨請究判沈罰洋十元充公 
　　罰究拉客○鴇婦王陳氏與雉妓周小寶在途拉客由捕傳至公廨請究判王鴇罰洋十元周妓罰洋五元充公並著帶回捕房攝影開釋 
[美租界]  
　　屍身免驗○宋巧子即李巧子將伊妻屍身車至楊姓門首希圖訛詐已紀昨報前日傍晚上海縣李大令到塲相驗當由尸戚丁阿狗等求請免驗大令准之飭令具結存案 
　　裁縫受虧○紅帮成衣匠姚錫三昨向西華得路某西婦處索取工資無著反被兇毆姚即報知捕房捕頭飭赴該管領事署控追 
　　情節不符○王生財之妻倪氏被人拐賣昨王將邵阿發之妻嚴氏扭住指為拐匪邵即報由捕房飭探將王等拘入捕頭以情節不符斥不准埋 
　　棄軍逃逸○石朱氏昨雇五千九百五十七號東洋車至西華得路氏給銀洋一元囑該車夫兌換銅元詎車夫竟棄車逃逸旋由巡捕將車送入捕房候查明車庽主姓氏再核 
[法租界]  
　　電車傷人○廿六號電車夫薛順珠　金標駕車至西門外撞傷某號東洋車夫由捕將受傷人送往醫院醫治一面傳瞿薛二人至廳請究判候醫愈再核 
　　拐匪設計○潘子香串同津人高某至杭州誘騙孫毛豐之女兒月林來滬詐稱做媒許字某巨室孫夫婦信以為實同至上海後又佯稱須緩數日送往天津以致住棧日久川資用罄即令孫夫婦回杭候婚詎潘私將月林押入花烟間為娼茲孫復來滬查悉底蘊當即報由英捕房將潘拘解公堂移回法廨判月林給孫領回潘押捕房一年 
　　逃妾不究○張松福前娶妓院大姐華老三為妾茲忽捲逃由張報知捕房飭探將華及其母華張氏一併拘獲解廨訊究中西官以張旣無婚帖又無媒証一併斥退將案　銷 
　　偷竊絲頭○周鴻生行竊立豐輪船絲頭九十餘斤銷於王阿榮張阿二兩人由探一併查獲解廨請究判周枷一月押半年王罰洋五元張罰四元分别示儆 
　　紏黨拆梢○徐阿毛紏同黨　向徐桂榮拆梢剝去棉裡由徐報知捕房拘解公廨請究判枷一月押捕房三月候補拿同黨再辦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[探險實事北京巴黎間競車日記）廿五（]  
　　）三十（加商至黎里諾無哥活之道中 
　　余等居加商二日。九號午前五鐘啓行。向黎里諾無哥活前進。其間距離約四百威斯特余等乘渡船過倭爾加河。雨勢頗大。渡至對岸。有一高陵高踞河上。余等即在側面經過。其地居民。由窗間以花擲余等。表其歡迎之意 
　　加商至黎里諾無哥活。計程四百威斯特。余等艱苦異常。此為行途中所最困難之處。余等經過中國。經過沙漠大戈壁中。經過蒙古。經過西伯利亞。皆無如此之費力也。不意以加商十三萬居民之大城鎭。黎里諾無哥活十萬居民之大城鎭。其間交通。乃無一平坦之道路。是誠俄國之大恥矣試取俄國陸軍叅謀部之地圖觀之。此二大城鎭間。非明明有連合之標識乎。非謂為國內第一緊要之道路乎。彼常由此道。運送兵隊及糧餉輜重之車。以及砲車。稍有小雨。即須停阻。正未審其經國者。何以不措意及此也 
　　是晚宿一小村。約計移日。僅行三十六基羅邁當。計自開行烏託磨皮車以來。從未有此困難。即以步行之遲速計之。亦較此為優也。所宿之村。名斯維亞石克。是夜遇見少女七八人。能操法語。中有二女。其父為俄之兵官。母法人也。故言語尤隹。余等復訪巴西爾君。彼留余等晚餐。肴酒極隹至十一鐘始散 
　　十號四鐘。余等離斯維亞石克村。有一警察相伴。為余嚮導。因此間有十二威斯特之路。最難辨識。旣無電桿以為標記。復無道路可以遵循。僅一茫茫之大平原而已 
　　晚七鐘。抵簡波克沙里。此十四鐘有半。計行一百零七威斯特。誠絕大之幸事矣。寄宿於城中一小客棧是日因俄國節日。尋一餐處極難蓋俄之舊俗。是日宜禁食也 
國外新聞 
[近東大變局六十九誌]  
　　初七日倫敦電云奧政府於初一日答覆俄國公文略謂奧王伸其主權於巴斯利亞及赫在戈維拉兩地並撤消洛維排若省等事未可在東方大會討論奧國務與土爾其締結條約東方大會須注重該約並廢除栢靈條約第二十五欵又謂俄奧條約實阻俄國涉問歸併問題惟奧國亦將討論賠償塞爾維亞與芒替尼格洛損失問題初七日柏靈電云俄政府致與各國之公牒奧政府現仍置之不答一味要求塞爾維亞邊界人民即行解撤軍備惟塞政府亦反對　軍之舉動譯字林報 
[美國外交界近事]  
　　初七日紐約電云美國國務大臣請撥美金三千二百六十七圓為美國駐日公使日本叅贊米納君購邸之用繙譯學生之制行諸東方頗有効力故垷擬推行於土爾其云譯泰晤士報 
[意大利地震續聞]  
　　初七日倫敦電云意大利地震時巨浪大作高約三丈居民溺斃者為數甚衆美西拉及萊其哇提茄拉勃利亞兩鎭地處海濱聞已全毀或謂罹災者將逾萬名惟迄今尙無確報駐泊萊泊爾斯之艦隊現已開赴美西拉三枝桅兵艦艦長派西洛業已被灾美西拉地震波盪甚烈儀器皆為震碎初八日倫敦電云美西拉鎭糜爛之象不堪寓目據避難人云屈里萊利亞旅館全館辦事人及看客九十人餘如市政廳商務局郵政局戍兵房均已被灾美西拉灣沿岸各鎭咸遭殃及初七日柏靈電云意大利開萊勃里近遭地震殃及多鎭美西拉物前往美西拉賑救災黎以上譯文匯報 
來件 
[中國義勇隊練兵畢業打靶分數單]  
　　超等石運乾一百三十二分胡筠籟一百十五分王薌候一百十二分劉綬蓀一百二十五分陸子淵一百十四分陳錦堂一百十一分徐通浩一百三十三楊振驤一百十四分邱文彬一百十一分胡筠秋一百二十六分羅叔羲一百十四分葉威之一百十一分袁恒之一百十五分丁耿庭一百十三分董杏生一百十一分陸葆泉一百十一分 
　　頭等鄭鏡湖一百零二分宋良才九十四分馮溢源九十二分方郁生九十七分李岳崧九十二分 
　　二等何秋士九十分陳上達八十六分陶植之八十三分黃永忠九十分楊樂山八十六分范吉生八十一分謝蓮卿九十分黃國良八十五分王維藩八十分戴步瀛八十七分唐吟江八十四分顧企韓八十分 
賑務 
[經收十一月份月捐清單]  
　　祝蘭翁洋廿四元道署洋廿元楊潤翁洋九元怡情軒洋六元巢張氏洋六元泰昌號洋四元貿孚號洋三元李雪翁洋三元朱葆翁徐貫翁譚幹翁韓山翁巢仰翁卲志翁南　記戴生昌祝源昌招商局萃豐號大慶樓以上十二戶各戶洋二元源豐潤洋一元八角莊源大洋一元六角源通錢一千八百存濟堂豐裕二戶各戶錢一千文木運翁蘇寳翁昇平樓老悅生新順記大觀樓愼餘堂信昌隆烟兩樓元昌聚昌申茂天餘怡泰昌燕慶園永豐可熾可熾順綸華厰何錦豐以上廿戶各戶洋一元中和帳房小洋十三角久成九章北天成永裕成申園施德豐以上六戶各戶洋六角李珊記思補齋龎竹翁梁換翁隆昇宏源易安居益昌以上八戶各戶洋五角恒升怡園新新園大昌德共四戶各戶洋四角介福嘉綸和康壽康晉和愼餘元甡餘大元祥衍大恒益永豐存德協昇宏大源吉寶和寳順承裕正大升大彙康崇餘永康瑞大晉大敦和義善源福康兆豐恒德仁大源利森康厚大源餘鈞康壽豐鎭昌會大鼎康志大巽裕同餘久源怡慶衍慶大慶壽昌元茂賡裕敦源久豐庶康裕祥寳大裕源長德森協豐怡祥謙餘順康豫源會餘元豐正元崙餘明德同福瑞昌洽餘瑞豐信大以上七十三戶各戶錢六百文安裕元春宏德聚生乾元愼和元興立豐五豐恒泰鼎昌德大源成正泰和豐敦泰順元義昌裕春通泰元成永餘慶裕大章九和裕綸元大亨安康厚泰立餘鴻餘晉元和祥鼎興嘉惠元益以上三十六户各戶錢三百文徴昌怡昌晉昌恒茂成章升和共六戶各戶洋三角大綸義盛一壺春曹德大同順萬茂豐記信昌泰天祥泰豐共十戶各戶洋二角怡大錢二百文協成祥永愼萬興三戶各戶錢一百文以上共收英洋一百廿一元小洋一百五十七角錢五十九千四百文併附一文愿小洋一百念角錢七千七百文 
　　滬北廣益善堂司董朱珍佩祝大椿葉貽釗籌謹誌 
 
 

Page 27

 
 
   
 
 

Page 28

 
 
   
 
