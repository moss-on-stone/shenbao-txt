# 1912 - 233 - 4914198

 

Page 1

 
 
社論 
[兩賢接見之感言（寒）]  
　　袁孫握手 
　　相見恨晚 
非常之人必有非常之才非常之才必有非常之局量性情然而有爲之蔽者非其人之才之局量之性情有時而異也凡人之行爲動作不能必如局外者之意思心曲一一合若符節羣下從而搆煽之於是感情愈趨而愈惡嫌疑日藴而日深矣吾國近來王政復活與第二次革命將起之怪論皆導源於此也 
　　夫中山富於理想項城優於政略此天下之所公認所謂非常之人必有非常之才亦必有非常之局量性質者也兩賢之才用雖異而其抱有福國利民之志願則無不同今之論者乃曰袁其官僚派也官僚派之見聞帝制以外無所有也挾其雄才大略以乘人民厭亂之心恐拿破崙之故事將復見於東方矣此議自南京政府北徙以後己稍稍聞之而實起於海外革命主動者之從龍諸臣彼懸其所自信者於中奉以爲魁而非其所信奉者則悉擯斥而不之信於是以一人倡之而羣黨從之從其夙爲有名人物而又久留海外卓有先見而不悟其虚拘膠執之謬如此其甚也又自挾賢挾能挾有勳勞之人多而國家官職不能容聚羣不逞之徒從而附和之此所以王政復活之論囂然於一時也夫國體之爲君主爲共和此實關於世界之趨勢人民之程度今各國皆有趨於平民主義之傾向以一人逆而行之自非大愚安敢輕試爲此議者要亦杞憂之類耳乃一再不悟至孫黄北上又復力阻行旌一若一入虎穴即無復有生還之望者以文明自待而專以盜賊待人其愚妄之可笑抑尤甚焉彼疑有第二次革命之禍者其誤謬亦猶是也兩賢之光明磊落可以表白於天下自羣從爲之搆煽而是非倒置乃悉徬徨於五里霧中矣 
　　今孫袁相見於北京矣孫之所以傾倒者如何袁之所以傾倒者又如何孫語人曰袁絶無不忠民國之意袁語人曰不意中山瞭亮如是兩賢相契出人意表夫豈如奸人搆陷之辭乎夫搆陷之所由起起於最少數之私黨其機關報從之少數之輿論又從之矣詎庸知天下非常之人必有非常之才亦必有非常之局量性情斷非如村嫗之口吻鬼蜮之技術專以搆陷爲工乎自有此會見而兩賢之心可大白天下之蜚語可以塞夫 
　　抑今天下政黨之大勢大致將趨於國民共和兩黨共和黨常袒袁國民黨奉孫爲首領其袒孫亦情也顧兩黨各奉一黨魁以活動於政界植本黨之勢力而斥他黨之政策此爲政黨之常例平時行之最有利益者也至艱難開創之時不宜繩以是例要當問國家之利不利不當問其黨不黨也美國第一任總統華盛頓絶無黨派信用及於全國而無一人之反對此其所以獨絶也故記者以爲今日如袁孫之偉人無論共和無論國民皆不可以反對黨視之蓋政黨以國家爲前提袁孫亦無不以國家爲前提同以國家爲前提卽志同道合宜互相提挈不當先存一黨見於胸中也息謗之術首從黨派行之或者其有濟乎 
要件 
[陸軍部官制修正草案]  
　　第一條陸軍總長管理陸軍軍政統轄陸軍軍人軍屬監督所轄各官署 
　　第二條陸軍部職員依附表所定　　第三條陸軍部總務廳掌事務如左一關於機密及陸軍文庫事項二關於典守印信事項三關於徵發物件表報告及統計事項　　四關於各項公文函件之纂輯保存及收發事項五關於部内文官任用事項六關於部内風紀事項 
第四條陸軍部置左列各司軍衡司軍務司軍械司軍學司軍需司軍醫司軍法司軍馬司 
　　第五條軍衡司掌事務如左一關於陸軍軍官軍屬及軍用文官之任免轉補事項二關於調查各兵科人員事項三關於考績表兵 
 
 
 

Page 2

 
 
籍戰時名簿及軍用文官名簿事項四關於保管軍官軍屬軍用文官及戰時職員表事項五關於編纂年格名簿事項六關於賞賚叙勳記章褒章及賞給各事項七關於休假事項八關於廢兵處置事項九關於陸軍軍人結婚事項十關於養瞻事項（未完） 
[專電]  
　　北京電袁總統昨又興孫中山晤談彼此均以時勢危急國人正宜同心協力鞏固國基不應各懷猜忌授人以隙 
　　北京電國務院各總長昨日公宴孫中山席間議及張方案中山允任 
解釋 
　　北京電政府聞安東縣己被蒙人逼脅宣告獨立决議由直隷派兵 
赴新民府進攻蒙古 
　　北京電陸事部叚總長因蒙兵又在洮南府與我兵大戰今日（三十）特至總統府籌議運接軍火之策 
　　南京電商會昨借現洋二萬元程都督不許擅用留作解散步兵獨立團軍餉 
　　南京電都督府會議擬設屬官講武堂以本府屬官旣各營解職官佐委充屬官入堂肄業 
　　南京電程都督據姜桂題電告二十四夜駐通軍隊因剃髮起釁復被匪徒煽惑有兩哨譁噪出營土匪即乘勢搶刦商舖數十家旋經親出彈壓懲辦多名即行平靜桂題治兵無狀己請大總統從重處分 
[特約路透電]  
　　北京電駐京英使朱邇典日昨照會中政府文内先將西藏之大局及中國擬照四月 
二十一日宣布命令將西藏併入中華民國作爲一省之目的略加評論繼謂中國應准藏人自行管理内政不得加以干涉復提出意見謂中國當派代表一人駐紮拉薩授以指導藏人辦理外交一切事宜之權該代表准其携帶衛隊若干惟中國駐藏之兵不得漫無限制目下派出之遠征隊應即停止前進文中又謂中國目下不應假道印度以入藏境末請中政府與英締結新約然後始能承認中華民國云 
大陸報於昨日（三十日）下午散發傳單内載三十日北京訪事所發要電云駐京英公使巳照會中政府嚴詞反對中國派兵入藏並通告中政府云印度邊界不能容華兵華員及欵項經過以入藏境按此與俄國對蒙舉動同一辦法俄英是否商妥行事不得而知英國此舉己引起非常重要之時局該公文又云英國承認中國在藏之主權惟稱此主權與中國施行於本部各省者絶不相同並公然聲明中國官員不得駐藏華軍無論由何方向均不得向藏進發西藏内政務須與英國商榷辦理英國此舉將令他國之侵略政策得完全之正當理由日俄兩國今大可起而效尤大約德國亦必有所舉動否則將落人後也　　按此與路爲電所云有不同處兩電未知孰是總之無論其内容如何皆非吉兆也 
　　北京電張方一案今仍有議員數人爲之痛澈心胸今日有某議員重行提出此案餘員乃謂鄂省軍界前己來電反對參議院再與政府抗爭此事參議院議員今己大都贊助政府何必重提即有一議員起而詰辯謂袁總統曾發命令禁止軍界干涉政治鄂省軍界之舉動實違大總統之命令云云於是全院意爲轉移皆反對軍人之越分有議員多人要求請鄂省軍政部解釋干涉之理並請政府辦理此事旋將此案投票表决贊成者四十三人反對者十七人乃舉定起草員擬定要求大總統曁電達鄂省等文 
　　北京電今日（三十日）參議院巳將省議會議案二讀通過 
　　北京電蒙兵一千名由四道溝退走後己佔據鎭東縣該縣並無戌軍僅有警察若干毫未抵拒雖蒙古活佛似己决意假俄國勢力驅逐蒙古全境之華人以免他日華人大舉犯蒙然蒙兵之唯一目的專在擄搶故所過之境被掠一空 
　　北京電據某報載稱孫中山君在津時並無總統府秘書與之會晤孫君抵京之前無人見之故袁總統己據實電覆黄興 
　　北京電裁撤順天府尹另簡陸軍中將一員管理熱河及察哈爾軍政一事己付特别審查聞蒙古人今正猖獗内犯故簡員管理兩處事政一節關係綦重惟謂政府指揮參議院出此辦法則殊無可信之理由 
　　漢口電人力車夫之罷工現仍未己罷工首領在租界邊界勸喻工人勿爲車主利用英工部局今日（三十日）曾邀罷工之人及車主開會互商調停辦法並未商妥工部局决議於明日保護破壞罷工之人或以巡捕或以軍隊擬相機行事昨日拘獲之罷工八名己判罰拘禁三日 
　　漢口電漢口租界人力車夫今日（二十九日）齊行罷工近來漢口出租之人力車巳自八百輛增至一千三百輛各車夫因車多則競爭日甚日人無幾度活維艱要求車主减輕租費每日收錢七百文較往時少收一百文各車主不允今晨有罷工車夫八人因見有人破壞罷工特向干涉均爲捕房所拘下午街中巳不見一拉車之人雖出此事而諸皆安靜如常 
　　東京電據漢城來電漢城謀剌朝鮮總督一案審訊時忽發生一奇事日人某博士起爲被告楊吉泰（譯音）辯護該犯怒拒之謂彼從未與之晤面該博士乃赧顏而退 
[譯電]  
　　北京電有往謁見孫中山君者談及張方一案據稱黎副總統之辦此事實屬大錯恐黎之勢力將因以消滅云 
　　北京電蒙人己於本月二十日佔據科布多城日來參議院會議蒙古代表均未與會 
　　北京電現有大軍往征洮南府附近之蒙人計兵十營内砲兵兩隊馬兵及輜重隊一標總數共約四千人以新民屯爲根據地己於星期五日向北進發預料大軍一到蒙人必將潰散大約不致交戰也 
　　北京電外間謠言蠭起皆謂滿蒙將有大事發現今無從證實此說惟華人之一部分皆料滿蒙不日必生事變孫中山君連日與袁總統會談極形交厚 
　　倫敦電泰晤士報德黑蘭訪事己將俄國欲使波斯破產之狡猾手段揭其眞相據稱俄國借債於波人率以土地爲抵押物所定贖期極短利率奇高故向借資者目下多有破產之虞該訪事又謂波斯獨立業巳無望波斯北部今巳入於俄國版圖泰晤士報曾載社說力促英政府佔據波斯南部孟乞斯脫茄定報及每日郵報均言外務部大臣對付此事實屬失當 
　　倫敦電中美洲尼卡拉圭共和國之美人現求政府設法援助顯係該處大局更形危劇美政府得信頗爲不安現巳派兵前往有美國水手及水兵一隊由孟阿圭行至里盎該處戍軍於本月二十日爲叛黨所殲現外人皆避居距里盎十九英里之考林托地方第十步軍聯隊初曾奉令馳往該處惟該令己暫收回擬在海中覔求各軍艦水兵代往如不能集得足數則該聯隊明日（星期四日）仍將出發 
　　杜愛電法國陸軍中尉匈特飛愛駕乘飛船試游空中以期得陸軍之證狀船中忽然失愼翻落於地其屍身於餘燼中檢出巳焦爛不堪 
　　倫敦電坎拿首相巴爾丹君今日（星期四日）在薩伏旅舘接見要求參政權之女子代表該代表等謂澳大利亞及鈕西蘭之女子均獲選舉權今要求參政權之諸女子有謀運動力勸移民寗赴澳大利亞勿赴坎拿大者有欲勸坎拿大同黨女子發起武力政治運動者將否實行全賴足下一言爲决巴爾丹君答稱目下殊下欲依要求參政權女子提出辦法倡議定此法制蓋選舉律全由各省立法院管理坎拿大國會對於此事絲毫無權故也 
　　倫敦電土政府諭駐各國代表如外國政府問及奥國外務部大臣提議之舉則告以土政府不能聽從以礙其内國政策云 
[公電]  
　　胡瑛等致袁總統電北京袁總統國務院參議院公鑒黄公克强締造民國備　艱苦大局甫定自解兵符磊落光明中外共感成不居功退豈貳德張振武前因鄂事重以私見掊擊黄公不遺餘力東西人士悉聞其言苟有秘謀豈以腹心託之異己事理至明愚者共諭近聞有揑造函件散布謠諑冀損黄公盛德者夫以宅心光明行事剛毅至正至大如黄公者且不免宵小傾陷下及瑛輩能不骨慄心寒在僉壬黨同伐異祗知以私利爲前提而民國大局傾危何堪有迭次之搖動濁流所至萬衆驚惶務懇大總統特派公正專員澈查嚴究以杜羣小肆惡之漸藉免國本傾覆之危大局幸甚再黄公入都前以事阻時會有便瑛等當卽隨同北行摳衣晋謁謹先附陳胡瑛姚雨平于右任陳陶怡叩 
　　袁總統爲黄克强更正電黄克强先生鑒陳交涉使轉交各報館克强先生奔走國事數十年共和告成亟謀統一取消留守功成身退由夜望中央政府臻於鞏固使中華民國不復動搖其光明磊落一片血誠中外咸知人天同感乃一般幸灾樂禍之徒以挑撥意見爲長技甚至謂張振武被執時在張處搜得一書係與克强先生者憑空揑造毫無風影誣衊英豪敗壞民國殊堪髮指近聞上海文匯報轉載北京電云此間謠傳張振武二次革命黄某實與同謀等晤係屬全無影響損人名譽淆惑是非應囑亟爲更正並由陳交涉使根究來由呈請核辦以彰中外之公道而破讒搆之詭謀袁世凱艷 
　　天津民意報電各報舘鑒民意今日（三十日）被袁總統以言論激烈四字由駐京法國公使轉天津法國領事勒令遷出租界即日停版 
　　南昌實業司宣告收没瑞徵瓷業公司股本電各報館鑒江西瓷業有限公司查有瑞澂名下之恕齋記及瑞記股欵業經没收換給敝省公股股票所有恕齋記及瑞記股票作爲廢祗請貴報代登廣告俾衆周知爲荷贛實業司曾貞叩豓印 
要聞一 
[二十五日之湖廣館]  
　　孫中山二十四日抵京後袁總統請宴及各界歡迎之狀况巳兩紀前報茲將二十五日情形詳紀於左 
　　上午同盟會開歡迎會二十五日上午九時同盟會在湖廣館開會十一鐘五分孫中山到會衆皆鼓掌起立孫亦脫帽答禮當由張繼君述歡迎詞大致謂吾輩渴望中山先生非止一日今日得在此處瞻望丰采實爲至幸今日之歡迎孫中山實不啻歡迎本會前途並歡迎民國前途演說畢孫中山即登台謂鄙人初到北方即蒙諸君盛意歡迎至爲感愧但鄙人有數言欲陳於諸君之前者即吾同盟會本以破壞爲宗旨以獨立爲目的今幸大功告成目的己逹此後即應改變宗旨由破壞而進於建設若再持原來之破壞主義及獨立宗旨民國前途寗有望乎且以前反對吾同盟會者皆一般腐敗人今之反對吾同盟會者皆一般文明人諸君不可不知又謂外間相傳吾同盟會有前淸貴族習氣矜功伐能此大不然諸君要知破壞雖易斷非同盟會少數所能成功去年武昌起義亦不盡同盟會之力此後吾黨對於他黨惟當推誠相與勿存忌視之心然後和衷共濟中國前途庶幾有望而吾黨之民生主義亦或有美滿之結果演說畢即由張繼君報告六黨合併之事張君臨時忘記六黨名目遂由宋敎仁代爲報告語未畢即有沈佩貞率女會員多人登台將張繼諸人皆驅之下台勢極凶猛逢人便打由某女士演說謂同盟會政綱原有男女平權一條今删去此條是取消同盟會卽取消中華民國秩序甚亂遂宣告散會散會後共撮一影以爲記念 
　　下午國民黨成立會下午國民黨仍在湖廣館開成立大會由衆推定張繼君爲臨時主席報告六黨合併之原委略謂各國政黨最忌小黨太多今六黨諸人心宗旨同一主義同一乃有合併之結果將來六黨前途必與中華民國前途有密接關係今日爲本黨成立之日前途之發達皆於此日基之矣是時同盟會女會員唐羣英等皆到會嚴詞詰問較午前尤爲激烈唐女士牽一靑年女子楸撮宋敎仁之短髮而以手左右批其頰全場大駭乃有人提議謂於國民黨政綱之中再從新加入男女平權一條衆謂應由主席付表决主席謂有贊成加入此條者請舉手舉手者少數表决無効唐等仍刺刺不休經諸人勸解怒氣始稍平熄後又討論選舉理事及參議問題討論未决孫中山即到會衆請登台演說孫中山謂鄙人對於六黨合併一事極表同情惟鄙人稍有意見欲爲諸君宣布者（一）我等應知軍人與人民之關係我等果能事事以國家爲前提軍人自必以保護人民之生命財產爲天職絶不能再有軍人横暴之事 
　　（二）鄙人向主民生主義此主義鄙人亦知當時不能實行惟恐將來資本家虐待勞働者故不能不提倡此種主義亦即思患豫防之意也（三）男女平權本同盟會所主張之政綱將來男女平權亦必當然之事惟現在當以國事爲重如國家不保不但女子不能自由男子亦不能自由故現在當以保國爲重演說後即散票選舉理事（當選人己錄前報） 
[彈劾案之運命終矣]  
　　昨據議長在議場報告謂查點在北京議員人數不過九十六人與法定人數四分之三之九十五僅多一人而現在同盟會有三議員陳星楠胡良弼及某君均宣言决不贊成彈劾共和建設討論會及共和黨中之反對派亦共不下二十餘人故彈劾案决無成立之理矣 
[叚總長亦辭職矣]  
　　二十三日叚總長爲張方一案出席參議院大受議員之攻擊甚爲憤憤出參議院後即赴總統府陳請辭職並請大總統卽委人署理總統以京畿一帶軍隊林立非叚不能節制而段又决意辭職大爲焦灼下午三鐘時特召集各總長齊集總統府會議此事主張分兩大派（甲）主張請大總統出席參議院宣布槍斃張力之出於不得巳及陸軍總長不可易人之理由且以調停政府與議院之意見（乙）主張宴請參議員於總統府請天總統竭力勸其顧念大局勿因張方一案使政府又陷於危險之地位大總統擬從後議 
[未即承認民國共和]  
　　僅一美國 
　　萬國保和會之會議駐荷代表劉人鏡密電政府略云萬國保和會己於昨日提議承認中華民國問題各代表云各國並非有延不承認之意惟最後之解决仍以正式政府成立爲期且須視民國之行政是否統一并能否擔任各國在内地之固有利益及保護商務爲準至美葡德奥義比各國主張届時不拘定單獨提出國書及一致舉行均可等語用敢密聞請速注意以促進行 
　　美國政府之表决總統府於昨廿四號接到駐美代表張蔭棠要電一通内容係密報美政府對於中國最近之熊度謂該國外務鄉近又提議承認中國新政府之問題仍主張首先發起以聯中美最親厚之感情惟美政府多數表决仍須覘視中國政府有無統一南北之能力暫時尙不能正式承認等情望大總統大總理速謀統一化除意見萬勿再啓内訌致召瓜分特此電陳 
[先已承認蒙古獨立]  
　　反有四國 
駐俄代表有密電致外交部謂駐俄日使與俄外務部連日密議將處分蒙古須先提議承認蒙古爲獨立國并要求中國一體承認乞將此信曉諭蒙人並請政府防範云庫倫獨立疑爲俄國所贊成並暗中恊助以致勢甚猖獗昨聞某國人云英俄日德四國刻已彰明校著承認蒙族獨立并有致賀之電文到蒙按歐美各國對於我國之共和均巳其表同情承認蒙古獨立之說當非事實 
[内蒙古又有三王獨立者]  
　　政府得奉天趙都督來電云長春附近蒙古王郭爾羅斯集徒黨二千五百名倡言獨立 
 
 
 

Page 3

 
 
其西内蒙古陳巴爾虎新巴爾處及額魯特三蒙王亦與東蒙聯絡宣言獨立並言從今日後不受民國政府之節制 
[有派張勳東征消息]  
　　袁總統自接東督密告蒙軍有外人身着蒙服助戰我軍敗挫之電後特於二十六日召集周學熙總長叚芝泉總長會議歴時甚久探其内容計分二塥一籌畫接濟東征餉需一添派張勳助勦東蒙蓋以張勳曾駐紮東省地理人情尙稱熟悉故擬派往助勦云 
[大總統催令進兵]  
　　無如英人之干涉何 
　　大總統以藏事甚急英國施其種種狡猾手段而尹司令仍在打箭爐設不亟圖前攻西陲將無乾凈地昨特電諭西征軍司令尹昌衡令其卽日前進務期早日奏捷庶藏事得手而滿蒙可逐漸收效並嘱將軍事計畫及進行方略逐日電報以便查考 
[如此己足對付協約乎]  
　　總統府因日俄協約將成昨特會議對付東三省日俄之政策茲探得所議案件如下（一）調查日俄駐屯東三省之軍隊確數（二）調查日俄商人在東省之確數（三）日俄兩國人之出入東三省者須特别注意偵其行動（四）嚴查軍器輸入（五）嚴防煽惑軍隊之謠言（六）日俄兩國人之來東三省者須嚴查其來歷及目的（七）各重要地點增駐軍隊（八）接近日俄境界添派軍隊嚴守卽以張作霖任之（九）組織偵探隊暗查日俄兩國軍隊在東省之行動（十）今後日俄兩國有侵犯三省權利之事以急電告中央政府 
　　又聞日昨聖比得堡有密電致京俄使舘備言日人狡猾久著世界此次日俄協約後暗限俄人在滿蒙之權利處頗多俄初不察及至實行始覺己受縛束現在俄人大憤己有决裂之勢此言恐未必確也 
[北通州兵變詳紀]  
　　北通州兵變事己屢見電報茲將訪函錄下駐北通州南門外之毅軍忽於二十四日夜間驟然暴動城中四面火起居民大爲驚惶多由北門逃出錢店當舖掠奪一空天明子彈告罄乃各散去姜軍門得信即命京奉局於二十五日早三點開加車隨帶親兵三百名前往彈壓陸軍部亦派駐太平倉之某軍兩標移駐京東雙橋一帶以防亂兵東竄此次兵變或謂因缺餉或謂因剪辮謂另有人主動其實則爲盜賊性質欲飽掠以爲賭資耳 
　　另一訪函云姜桂題所統之毅軍駐紮北通州城内之八營步隊約五千人因欠餉於二十四日晚十鐘餘全軍譁變當將城内及西南北各門舖店住户焚搶一空傷人甚多當夜一鐘卽由京派遣禁衛拱衛各軍前往鎭撫直至天明二十五日上午尙未平靜該叛軍意向北京刦掠行至通州西門迤西二十里雙橋地方被京中派去之軍隊堵截至下午兩鐘由京中派去高級軍官三四員前往勸慰曉以大義並允即時開放欠餉並奉大總統諭槪不予究願退伍者聽而叛軍己有少數應允約四鐘時大總統特頒臨時戒嚴令並令内務部轉飭由外城巡警總廳並步軍統領順天府分派軍警一律戒嚴正陽門一帶各巷口之栅欄均於晚八鐘關閉加派警隊及游緝隊分段保衛是晚九鐘餘該叛軍尙未解散叛軍鳴槍亂擊軍隊亦開砲示威十鐘時又由京派去機關鎗一隊以備堵裁京通火車由通來京者僅載難民婦孺等人七鐘十分始到京二十五日夜十一鐘大總統復派拱衛軍統段芝貴君前往勸諭未悉能否受撫並據由該州來京人云燒斃及逃難誤落河内之婦女幼孩甚多城内幾成灰燼較之前次京津保之兵變實有過之茲再將當日情形分錄於左 
　　變兵之總數共計毅軍三營約一千五百餘人兵變時間在昨晚三鐘至今日黎明 
　　兵變之情形變兵以焚燒草料廠爲號即各持鎗械向空鳴放隨將各街市舖户刧掠一空搶畢復付之一炬始各携財物向四鄉散去當時電線杆亦被火引着因而京通間消息遂致隔斷 
　　兵變之先聲正月十二日北京兵變該兵士即躍躍欲試經姜軍統設法籠絡時時勸導故得無事迨端午節復欲蠢動賴姜又曉以大義故得幸免意外此次姜翰卿丙事在京故有此不測之虞 
　　兵變之影響京通火車暫時停止開行謠言亦因之蠭起 
　　兵變之善後聞巳派姜桂題陸建章率軍隊前往彈壓又北京紅十字會於昨日三點乘專車前往該地救治被傷人民 
　　二十五日天明駐紮唐山之軍隊忽亦譁變將附近街市商舖搶掠一空幸未殃及外人 
[時評一（默）]  
　　前淸資政院之會議彈劾案也往往拍案狂呼秩序大亂迨其後則無疾而終人咸譏之爲虎頭蛇尾不謂今日之參議院其現象與昔日之資政院無異 
　　前淸疆吏之遇戰事也每每諱敗爲勝其通電非曰疊獲勝仗即曰奪得馬匹數百旗械數千不謂今日之都督其手段與昔日之疆吏無異 
　　前淸地方自治之選舉議員也其運動者非有正當之目的被運動者非有一定之主張營私舞弊無所不至不謂今日之市鄉選舉其醜態與昔日城鎭鄉之選舉無異 
　　新民國之所謂新者何在共和國之所謂和者何在嗚呼噫嘻 
小說 
[無名罪人（八十二）（）無名]  
　　倉竹道你旣不知道也就算了於是倉竹便不發一語只顧一人喝酒看看似有醉意克路侯爵還是一杯杯的相勸旁邊那些鬥牌的商人正在那裏呼公喝六互爭勝負克路侯爵忽然留意看見昨晚在外國館的愛梅老人也在其中心中正在疑惑他爲何也來此處又怕他認了出來只聽得一個同賭的人問着他道愛梅老人你可認得那黑兒律師麽愛梅老人道你問他做甚那人道黑兒律師和你令壻現在做了對敵的人了前日在那裁判所内爭論眞是不可思議愛梅老人道有甚不可思議不久黑兒律師對着那石勃將要替我女兒提起離婚的訴子那黑兒律師定是勝的那纔呌做不可思議哩那人驚問道你爲什麽起初將你女兒嫁於石勃如今又要使他們離婚了愛梅道正是我因自我女兒嫁了他後實在不逞我心現在我己尋得可以離婚的緣故所以要他離婚那人道這個眞是不可思議了接着又說道近來不可思議的事眞多便是前日裁判的那件無名罪人的案子也是不可思議的聽說那個無名罪人你也知道的愛海老人道誰說的這話那人道前目比呼街雜貨店的主人從裁判所旁聽回來他說這無名罪人他是認識的以前和你姑娘要好後來因你阻撓他便逃往美國去的便是這人愛梅老人道那裏是他那個逃往美國的人早巳死了 
 
 
 

Page 4

 
 
   
 
 

Page 5

 
 
 [Ｇ> 
[宋仲蘧廣告]  
前日報登母氏將仲蘧驅逐出族一則閱之惶愧無地仲蘧身為人子不能得母氏歡心何以為人何以為子惟驅逐問題關係刑事仲蘧因營業失敗破產未猜犯刑事何至上千母氏盛怒至此母氏所稱邀集親族親族為誰何日邀集是否贊同均未敘明況敝族長明卿　史昨已代表合族登報聲明並未得知按諸情理微諸事實驅逐問題似覺無從發生天下無不是的父母母氏既不能曲諒仲蘧木不敢再爭然轉　　思一味將順為李轉以重母氏之過亦豈為人子者所宜出是以不得不將此中委曲涕泣陳之查六年前曾因財產涉訟未奉公堂傳訊此次仲蘧登報阻止售產母氏即以忤逆奪產等情呈控法廨當奉公堂傳訊中西官會判忤逆並無實據應無議所有承　財產一節二房三房各邀公正人理處按照法律自應趕速各邀公正人理處方為正辦若別生枝節跡近遠抗堂論藐玩官長仲蘧實不敢當此重留　故北遺囑不許已聘未婚妻馬氏過門不願姪　立嗣此係臨終亂命不足為據事後馬氏過門守望志仲蘧次子明揚即國椿照例承繼並未遵照遺囑辦理遺囑早歸無效仲蘧所立筆據迫於母氏嚴命根據故弟遺囑暫時仰體親心本與法律不合故北遺囑既歸無效仲蘧所立筆據亦歸無效母氏以此為據不無誤會總之母氏忠厚大甚全被羣小離間且有馬君相伯慫恿驅逐遂臻骨肉陌路方之可慟母氏不但財產送人今春聽信朱教士即朱相公之言榮盛石化先父墳墓亦立據捐送教堂仲蘧不肯答字朱教士輔助勒逼種種卑污情形筆難盡述仲蘧恐釀他變勉強允從然決非人子本心至今尙抱餘痛所以仲蘧今日所爭者老房公產先父墳墓不爭無以對先父母氏春秋已高一時受人愚日後必將追悔不爭更無以對母氏次子國椿所爭者故北遺產不爭無以對故弟要皆根據法律理直氣壯在法律所不許者不敢覬覦在法律所許者不敢放棄爰將仲蘧與次子國椿原呈一併録登報端伏維　公鑒　具呈人宋效敷衍即宋仲蘧年四十四歲浙江海甯人　呈為公產應歸子孫輪管先營應歸于孫祭掃俾重父命而慰孝思竊先父諱俊元勤儉起家積有薄產於前清光緒二十年葉養曾生三子效瑗又名維翰居次所有財產除分三子外另提一分歸老房日常應酬門庭用度先父分書載明有妥定章程公舉一人經管之語嗣長史諱效璟幼北諱效琪先後云世效瑗庚子年又遭破產之變家庭多故人事滄桑所有公產估值廿餘尤暨亡北遺產估值　三十尤均歸母氏一人代管二十年來收進餘利何止數十尤母氏聽信外人廿言大半捐人天主教甚將房屋地產亦已捐入不少夫使效瑗並未破產此等義舉亦極贊成可憐效瑗營業失敗家產蕩凈而母氏竟同陌路絕不存絲毫憐惜之心坐視子若孫仰屋與嗟反填外人無窮慾壑效瑗雖為人子亦豈甘心近聞母氏又將醬園典當營業變價捐送教堂效瑗因關係公產與亡北遺產有應得之子孫承受登報阻止籍留子孫一線餘地明理之人均不以此舉為非獨母氏大為觸怒隨即具控一若身為母不問是非曲直概可用　力製勝者在效瑗自問名正言順無所開罪一經庭訊固不難水落石出尤可痛者先人廬墓世世子孫歲時祭挪以慰教思況宋氏子孫繁衍祭挪之事更無庸外人越俎庖代諜母氏異想天開今春忽將先父新瑩連同四園餘地新造房屋一併立據捐送教堂管業勒逼效瑗簽字效瑗　讀詩書奚忍出此無奈母命嚴厲不許違抗彼時一種　勒逼情狀有非楮墨所能形容念母氏春秋已高萬一違搞　過甚別釀禍端罪何可　迫不得憶勉強遵從實是彼時權宜之計萬非人子本心至今展望　松揪扶然下淚不友愛不呼　仁　之前以　還我先人　墓也總之教士勸捐叚彌工母氏人其牢籠不自知覺臻葉先人墳墓祭掃於不顧全伏堂上公論喚醒迷途宋氏子孫感當不朽為亟抄粘先父分書並公產新舊先瑩細賬擴實具呈伏乞　臺鋻核俯賜查照先父分書將公產斷歸子孫輪管並斷令母氏速向教堂索回墳地永歸子孫祭掃俾保先瑩而重祭祀存歿均感迫切上呈再亡北遺產另有嗣子抄賬具呈計抄粘分書公產新舊先瑩細賬　具呈人宋　椿即宋明揚年十九歲浙汪海甯人　呈為嗣子貧無立錐乞恩斷給遺產事竊先祖偉俊元生有三子長子諱效璟係國椿先伯生有一子名國梁次子名效瑗又名維翰號仲蘧係國椿本生父生有三子國椿居次幼子諱效琪又諱維屏係國椿嗣父母氏馬聘而未娶嗣父於前清光緒廿四年去世得年十九賺錢母氏馬曾經過門守望志俗名抱牌成親國椿尙在髫齡照便承繼披麻成祀斬衰三年光陰荏苒國椿條屈成人今春本生父母已為國椿完姻國椿知識漸開自念本生父庚子年已破產而嗣父遺產估值三十萬為數甚鉅何以不歸國椿承受百思莫解其故詳加攷察始知嗣父臨終遺書有不願立嗣將遺產歸祖母代管將來捐立善會等語該遺書係本生父代繕簽＼字所以該遺產至今皆在祖母之手國椿伏查嗣父不為夭亡例應立後雖嗣父遺書有不願立嗣之語此係臨終亂命不足為據國椿既已正式成服暫衰訃告親族嗣子名義早定按照定例所財產應歸國椿一人承受即使嗣父有志行善亦應將該遺產悉數歸國椿承受後再行酌提若干捐作善舉往古來今準情酌理從無嗣子絲毫無養悉數捐作善舉之理更從無嗣子貧無立鎨而嗣父遺產數十萬全數送入教堂迷宮理揣嗣父當時行善心理無非因本生父財產相敵嗣子不難分一杯羹萬不料滄海桑田嗣子今晶一貧至此設嗣父今日尙在日親情景亦未有不惻然乘憐嶓然變計者也是國椿既有此數十萬遺產之嗣父而使國椿貧無立錐無論國椿　萬難甘心即按諸天理國法人情亦在不許之列國椿果已分有遺產或已用韾或尙有同支應得之人瓜分有一於此亦不再爭無奈嗣父數十萬遺產國椿雖會成服斬衰迄未分到一絲一毫此外又別無應得之人瓜分以國椿個人應得之數十萬遺產竟拱手送於絕不相干之外人此而不爭尙復有何情理耶為亟抄粘嗣父遺產細賬　情具呈仰乞　臺鋻核迅賜查例　將嗣父遺產數斷歸國椿一人承受作重宗祧而昭平尤恩公兩便感戴上呈計抄粘嗣父遺產細賬兩呈抄粘暫從略 
[宋仲蘧緊急廣告]  
所有上海股開德康典當德潤典當萬聚醬園海寗袁花鎭股開潤生典當均係吾家祖傳之產有應得之子孫承受斷無他人干預前經登報阻止出售現因此事母氏在法廨呈控業奉中西官會訊堂諭各邀公正人理處是他人萬無出售之權出售之理自應靜候公正人理處以重法律用再廣告各界注意幷該四店各股東與各經理人接洽萬勿私相頂替致滋糾葛至要至禱倘有私相頂替等事定惟該四店各股東與各經理人是問先事聲明諸希　公鑒 
[生妙津品雙妹牌菓子露]  
寧蒙　波羅　杏仁　玫瑰　甜橙　蘋菓　沙示　桑枝 
每瓶 
大號四角 
二號角 
三號二角 
發行所上海南京路廣生行 
[香港華商廣新織襪局廣告]  
本局專惟抵制洋貨維持國貨挽回利權起銅陵敦請優等技師揀還上等經　製造千色線襪苦心研究加意改良所　各　　堅重較之洋貨駕而上之顏色光潤鮮明　洗退木主人非園沾利籍以廣推寶業之進步也製出貨品本局呈送出品陳賽叨立優等蒙　商郁頒將文憑復蒙　廣東勸業道加以頑　　　　其非工精物美　邀　賞然行銷中外有年承士商惟許實非今日始也初用商標為雙旗洋樓式查有類似者防採辦之悮茲將超號改用雙旗警鐘式一號改用龍鳳式二號改用飛船式呈明商　頒給執照並已在香港註冊別人不得賢效茲查申江有假冒本局招牌圖記以次貨欺騙客商暗中漁利受其遇者不可勝數如蒙惠顧請認明文憑概記字號庶　魚目混珠凡屬同胞有振與土貨者請至英界大馬路拋球場北恒升里門　牌一百五十七號接洽可也 
上海廣瑞安總批發所告 
[新到金冠牌皮酒]  
啓者本行新近運到金冠版皮酒此酒為日本有名廠家所造色香味三美俱全為寰球各國貴紳諸君子推為衛生妙品方今　中華民國民智發達衛生日益進步是以本行不惜重資加偶定造敢以貢獻歡迎如蒙　賜顧零躉批發無不格外克已總批發處虹口昌昇泰號德律風 
上海大倉洋行啓 
[告白]  
蘇城桃花塢大營門西八十三號門牌徐姓住宅一所由壬子年舊歷七月朔最與姓管業倘有契據遺留在外及欵項料統歸原主理直興吳姓不涉恐宋週知特此登報佈告　徐仲明白 
[簡銘記雲紗拷綢批發]  
本號新到廣東頭等名機雲紗拷綢批發貨式精美交易克已并設門市零剪售價從廉如蒙賜顧請至英界二擺渡五福里四弄廣茂隆內便是 
[文華有限公司新出愛國絲呢招股廣告]  
創辦高悟卿君爲國計民生起見　組文　絲呢公司試辦半載出品精良　會歡迎籌集股本洋二萬元每洋兩元創辦與股東擔任其半廠股崇　　橋北敬吿各界　諸君熱心贊助踴躍認股其　實　同人等不勝翹盻凡欲　股及購貸者　至事務所接洽遠處函寄　東　　研農　孫泗字　卲美如　陳麗生　章企韓　周劍澄　陳繼明　李少靑　徐　三　替成　孫中山　熊秉山　陳英士　陳藍　 
仝啓 
[商辦山東嶧縣中興煤礦有限公司廣告]  
敬啓者本公司於五月十七日即壬子四月初一日遵章在濟南召集股東常會經蒞會諸股東投票公舉董事周立之君朱旭初君姚星五君胡聖餘君載敬南君五人查帳員孟鈺雙君放君耆君二人一面按照普通商法組織董事會一面由調查前年度收支欵目復於十九日即壬子四月初三日偕同赴嶧履勘礦席情形徽集意見復經出席諸公議決此次所舉董事作為權理董事公司辛亥年帳目查明帳據符合自本年實行改用陽曆一面由蓮芬等會同董事籌備正式股東會修訂公司章程所有應行改革事宜統歸下　正式會提議公決散會蓮芬等正在籌備進行適值濟南猝遭兵變一切事宜均被阻誤現與董事會商酌公訂九月十一日即壬子八月初一日在濟南總經理處舉行股東正式會屆時務請親自携帶股票先日　惠臨如有意見並希繕具書面先行寄下叵　事不克親自來濟亦希委任代表備具證書列席與議除知股東往址專函　奉告外深恐郵寄有誤及無住址股東未能卂悉特再登報宣告務祈見報屆期　惠臨是為盻禱　總理張蓮芬協理戴緒萬謹啓 
[怡春堂遷移廣告]  
本莊精製牋扇帳簿今移英大馬路拋球場齊陽里對面仍照原式開張蒙　諸君賜顧以便駕臨敝號特此登報週知上海怡春堂經理同和老汪六吉本生棉料宣紙總發行報告 
[絕世靈丹補救後嗣]  
鍊雲大藥房主人雅鑒　雲千金易得秘方難求僕自幼最好美色喜游花叢以致身虛體弱敗攘身材莫此為甚欲所後嗣詞誠為難矣前見貴藥房告白登有寒谷春生丹善治百病僕遂由郵局匯洋三十六元購得一料依方試服頓覺身體強健精神加倍自顧湯餅之宴不期拭目以待無奈內人素來身弱體虛氣血兩虧子宮寒冷赤白帶下以致面黃肌瘦百病叢生望其生男育女勢所必難雖請名醫調理屢服補劑毫無見效嗟乎伯道之劇無如之何去年冬月杪道經申江幸遇故友陳君祝三燄及鍊雲大藥房婦科一素必姙丹專治婦人氣血兩虧經水不調諸虛百損立見奇功速請購而試之僕遂同敝友至該藥房鬮以服法見仿單詳注明晰每料八元隨購二料歸里與內人照方吞服甫經一月自覺功效甚大百病全愈真乃調經種子之聖藥也迄今內人身懷六甲不期喜出望外若非絕世靈丹焉能懷孕全賴貴藥房必姙丹之功真非尋常他藥可比也僕飲水思源無以為報洵此數言聊表鄙意兼告質之無後商者請購該藥房婦科一索必姙丹服後方信言之不　也肅此敬請台安武林朱炳生鳴謝○總發行所在三馬路小華圓對門鍊雲大藥房錄登 
[絕對防疫衛生國貨]  
強國莫先於強民強民莫重於窮生方今各省疫癘流行死亡枕藉考其由來道途齷齪陰溝清朝穢外則牛溲馬渤內則蚤蝨蚊蠅均為製造瘟疫原料西人之有臭水向為衛生防疫功臣本主人憫同胞之陷溺殫心竭慮參酌中西創製臭藥水一種茲已厚藥資本安置鍋爐開廠製煉廠述民強祝吾民也水名兼疫誌功效也雖發行已蒙社什麽歡迎並經中西醫士德國化學師出具證書同聲贊美世之欲為身家性命計者尙其廣為購試一勺之水可防無形之疫防解無窮之毒內地風氣未開倘有熱忱志士起任分銷互相指導清道即以袪穢溫疫自無發生之路烔胞衛生命即為國家培元氣大兵之後必有疫庽其功德豈淺鮮哉沿有秘製救火藥水日前本埠閘北失愼時實地試騐效力之宏萬目共瞻合併附登於後○泉水大聽十磅價洋一元一角○中中聽五磅價六角○小甌二磅價洋三角　發行所上海英大馬路浙江路口龍華製革廠內民強公司製造所上海閘北永　里內　民強藥水廠德律風三千四百號 
[英商裕昌洋行火險廣告]  
本行自關設上海以來歷已四十餘載總理腦頓火險公司久已馳名但該公司資本之鉅可稱環球獨一無二信半中外歷蒙惠顧之衆時有無接不暇今　推擴生意特請石君布前為經理一切火險事務專保房屋貨物生財衣服廠棧絲土等險但保費無不格外從廉設有不測賠　　不迅速承蒙　賜　請駕至江西洋房四十八號洋房本行火險火險賬房與石君接洽此佈　電話第三十四號　洋經理密司　　令　華董邵翠　 
[聚記批發總所告白]  
本號經理浦東洋涇聚與聚春聚泰三廠膠布工料堅實花樣齊全定貨準期價目克已紳商光顧請至上海北市鐵大橋北大東船局東首本號接洽可也 
[中囻精益眼鏡公司]  
中國第一次自製吒力克鏡片 
啓者本公司開幕以來即承各界交口稱為新國民之第一新製蓋非特驗目配光運機磨片量而裝架種種專門技術為惠顧諸君所覩目即所製金銀各式鏡架無弗精益求精力求新異固不敢以不對光之鏡片損人目光亦安肯以不真實之僞貨自損名譽茲將本公司諸特色再佈於下一電光驗目室及磨片各機坊可領客參觀以表新藝一本公司係專門技師所組織故不論遠近斜正散聚各光片凡東西洋專家所通造者本公司無不能造照配一光片既係照定製自與購辦現成貨不同然既配光定貨後極遲至一星期亦必出貨一本公司為便利購客起見特於自製金銀各架外添備西洋上等鋼絲及夾金兩種亦能按照各人面部裝配 
上海英大馬路城橋東首　電話　三千八百九十五號 
[德商順發洋行]  
德國老美女牌啤酒　登錄商標寳星為記 
本行經理老美女牌啤酒已蒙　各界同稱讚美各埠早經馳名此酒之功用毋庸再贅如蒙　賜顧認定寳星為記庶不致貽悮仕商各界承荷　購辦移玉　本行帳房接洽可稱價廉物美衛生有益之品以副　各界諸君之雅意如不信者請嘗試之方知言之不謬也　上海英界博物際路十一號德商順發洋行廣告 
電話一千九百八十四號 
[謀得利有限]  
上海英大馬路東首三號洋房後進樓上發行所 
新到雙面頭等戲片　大格風琴格外克已　唱戲機器不用喇叭　聲音響亮價亦便宜 
軍營鼓號全隊樂器到申 
新到腳蹈風琴每集計洋念元批發格外公道 
[德國滿克藥廠廣告]  
本廠現有以下各種花學藥料出售　山道年　灰石典　秘淡養　衣打三強水或酸　泐烘酸　沖照相片用 
凡購藥或問價目者祈就近向上海英界大馬路三十七號科發藥房接洽可也 
[廣東立愈疥瘡花]  
此丸茸參以烏骨鷄爲君佳木斯以上藥品料配製爲丸　治老少婦人諸虛弱育損心悸疼痛頭　咳嗽寒熱往來骨蒸瘦弱臨經腹痛赤白　下心悶嘔吐等症無病婦人亦宜宮服其功　　靈效無比一品頭每丸一元加料每丸大洋五角　料每丸二角〇單料每丸一角〇　　丸茸五分　料每丸一角單每丸痛　一〇角參夜金丹每丸一角〇經行腹丸婦女每丸　○　在上海老巡捕房對門分　杭州淸河坊蘇州　門分枝中　 
[廣東仙壽窩　立愈癩疥瘡藥]  
此藥不論何種瘡毒久年惡濕等症朝搽晚愈神效之遠世所罕有大盒五角小盒二角 
上洋二馬路畫錦里口請認拐　李為記 
[匯通保險公司廣告]  
英國士葛怡佑寗火險公司資本金規元四千五百萬兩前由公信洋行經理已三十餘年賠款迅速久蒙　商嘉許現歸本紳經理倘承惠顧行移玉五馬路本帳房接洽可也 
總經理英國華田合謹啓 
[威麟洋行廣告]  
本行開設上海已歷十有餘年專辦各種機器五金等貨並承接局廠船塢應需材料而尤以電器一項格外專門蓋近年以來泰西各國於電學之中無不推陳出新而敝工程司亦因而精益求精如有城　市鐵以及廠家住宅欲裝全副電燈或隨意裝設本行現有存貨如最新式之電燈電線風扇電話機並電器中應有之件無不全備又有厚薄橡皮紙各色油漆名目繁多不及細載至本行資本之充足貨物之積良蒙中外紳商所信仰今欲推廣效易起故特聘請體面華人為買辦專理本埠及外置華商生意如價目無不格外克已以答盛意倘荷　賜顧請至惠臨英大馬路浦灘口第十一號本賬房面議可也此佈 
[老悅生告白]  
啓者因房屋房造名移遷隣第八家各貨多存大減價售現此佈 
[京都天寶齊　嫩面玉容散]  
此散治男女面上油膩黑氣煙色酒刺雀班暗晦等患每晨條擦自然嬌嫩滋潤清秀　嫩面妙品也每瓶大洋二角每洋照拆六瓶雙每烊瓶四角洋三瓶舖分上海二馬路中市西鼎新里口 
[振聲有限公司中國特大創戲院之披露]  
五色旗開共和成立吾同胞處此二十世紀之大舞臺非具有新智識魄力殊不足文明殊不足與列強並駕齊驅報紙之足以牖迪民智人皆知之同吾國教育尙未普及或因程度所限未能一一灌輸則改良風俗聞通智其感人之深且速者莫若戲現身說法作忠教知古知今戰轉潛移身受古知今點自知尢能輔報紙之不及滬上舞臺林立爭奇鬥異卓然大觀本公司有鑒子此特將三馬路新桂茶園舊址及建舞臺大朋友充名曰中華大戲院其宗旨首以改良戲本維持風化為唯一之目的特派專員北上不惜重資聘請京津山陝超等著名藝員來申開　　聘留學東西洋專門音樂新劇家排演時事新戲純用西式化裝以新耳目更　　亞專門美術家精製電光佈景天地入物山　草木　魚烏獸無物不肖無景不異　　更換千　萬化層出不窮一　定製廣東錦繡全新行頭鮮艷奪目內容美富不勝枚舉至於院中寬敞　位舒暢裝設風扇多開窗戶以及太平門男女　生所休息處　通空氣　保公安　　水菓茶點頂上紅　衛生名茶凡　關於清生者莫不籌備周詳他若電燈爛恍同白晝電話傳訊如在一家其司事招待之週到茶房伺候之靈敏無不細心遒選期臻美備特先技露一俟院工告竣即行布請諸同胞惠然而來諒蒙共表同情也謹布區區信希　公鑒 
英租界三馬路大新街口振聲有限公司啓 
[保險十法]  
一保腦險種種腦病或腦虛不足思想遲屯紀憶失常甚至頭暈目眩不時頭痛全體補系不足之病服羅威藥房新出品之腦素又名補腦精立見效力 
一保血險種種血謝不足男女老幼血薄氣衰全體儀怠病筏體嗣時近勞傷婦女血崩男子咳血便血諸癥服羅威集房新出品之血素又名補血精立即痊愈 
一保腎險種種腎虧精薄水火不精遺洩陽痿房事　艱難遂所欲或寡氣虛不孕無子服羅威藥房新出品之腎素又名補腎精一服見效 
一保婦女險種種婦科病癥白帶赤帶子宮陰道生殖毒諸病或痛經停經產後一切病癥服羅威藥房固本子宮丸但服一瓶騐如神 
一保孩兒險凡幼科疾病不一如疳積停食不化外感風邪內積風疫種種驚風發熱抽　咳嗽泄瀉肚痛等癥服羅威藥房之保赤丹無不藥到病除 
一保喉險近來天氣不正喉癥大發一失治法危險異常最妥能　藥預防不使癥發爲第一良方羅威藥方羅癥保命丹或已病或未病隨時取服立保平安 
一保時疫險近來時疫甚行霍亂葉瀉一輕病發非住病院不可惟平人體虛者或恐傳染亟宜當服羅威藥房滅疫血清保安丸功能使血液清凈無毒與血清種法同　卽保平安 
一保飲食險時疫盛行之時飲食不愼胃與腸最易得病輕者胃不化腸邇停積時有不化嘔吐之患羅威藥房之和肝健胃藥萬應泄瀉藥善治各種胃病瀉病一瓶卽愈 
一保強壯險如有身體瘦弱日漸虛怯但見消瘦骨立如柴後服羅威藥房紅血輸補藥連服二三瓶無不全體肥壯功力之大勝過魚油牛汁十倍如連服一月能使全體另重　磅 
一保毒險凡染各種花柳之毒以致血汁不凈全體發患種種累病無非梅毒入血之故所有白濁毒濁下疳各癥流毒不可言狀惟服羅威藥房清血化毒花毒云血凈百病立愈 
羅威藥房藥品已得中外各國金牌之獎幷經工商部黎副　　詳加　騐給予　書是以各藥力靈騐無比確非虛語重則二瓶輕則一瓶功能告愈城中外第一在今無二之仙丹 
如果患病諸君每日上午十二時前親臨羅威藥房詳加診斷對癥服藥則告愈必速而較易也 
上海拋球場十五十六號羅威藥房謹啟 
[俗慮全消]  
海上消閒樂地其爲四馬路得意樓首屈一指早茶送看日報晚茶羣　咸集　應週到令人百慮爲之全消 
清心子上 
[遺失道契]  
啓者英公館第四千六百十七號地契遺失業主擬換新契如有人拾得舊契作爲廢紙 
其郞白啓 
[三日愈癩疥瘡藥]  
每盒二角不效還洋上海英二馬路畫錦里保太租啓 
 

Page 6

 
 
要聞二 
[皖都督公布禁烟簡章]  
　　皖省禁煙政今日益加嚴土膏牌照捐一項業經都督令飭各屬限文到之日一律停止以期禁令實行刻又將省議會議决禁烟簡章十一條頒布各屬遵照辦理茲將簡章錄下（第一條）禁鴉片煙事宜歸内務司掌管省城責成警察廳各縣責成知事認眞辦理（第二條）禁煙辦事通則由内務司規定辦事細則由各主管官廳自定之（第三條）主管禁烟人員懈弛徇縱情事得由省議會及縣議會隨時彈劾（第四條）凡屬皖省境内一律禁種罌粟如有違章私種按株罰銀元五角至百株以上者除按株科罰外仍將地畝充公（第五條）有癮者分三期一律戒斷五十歲以下限三個月戒斷五十歲以上限六個月戒斷五十歲以上確有疾病者限十個月戒斷犯者依刑律第二百六十條治罪（第六條）牌照捐限十個月内一律停止此條己奉都督特令立時停止（第七條）土膏店限十個月一律停歇（第八條）犯刑律二百五十九條者除按律治罪外並將屋宇充公（第九條）犯刑律第三百五十六條二百五十七條二百五十八條者除按律治罪外並燒燬其鴉片及烟具（第十條）犯上列各條及刑律關於鴉片烟各條者除稽查員隨時稽查報告外無論何人均得告發但虚者反坐（第十一條）本簡章自公布日起發生効力如有未盡事宜及臨時發見弊端准掌管各官廳隨時增訂辦法 
[蕪湖米捐問題解决]  
　　江蘇省前就蕪湖設局徵收米捐該地米商未明移徵就商之意停斛反抗經都督及皖都督致電國務院商議辦法昨奉國務院來電云蕪湖米捐昨准柏都督號電以一境兩徵商力難堪據蕪湖縣議會旣實業學會兩呈請電蘇省即予撤局等因茲准馬電聲明此捐係移征就商並非一境兩徵且今日柏都督來寧面談允爲維持毫無異議是雙方巳經解决應暫照舊徵收以維抵借洋欵之信用　　除電栢都督隨時勸諭商民外合行電復云云聞程都督擬照舊章再予酌减徵收以爲體恤商民之計想米商皆係深明大義之人必能共濟時艱遵照辦理也 
[皖省組織議會選舉事務所]  
　　栢都督日前接奉國務院有電云各省正式議會限於本年十月内必須召集議員選舉法亦同時提交參議院不日議决公布等語栢都督當以省議會正式選舉關係極爲重要手續旣繁時期又迫惟須條分縷析方能毌誤議會召集之期但此等特别發生事件恐内務司各項事繁不能專注且北京己設籌備國會事務局委員專辦皖省正式議會選舉亦應仿照另設機關以利進行而期敏速昨經提交政務會議決卽在都督府内附設籌備皖省正式議會選舉事務所當委汪建剛李時蕊二君充任該所委員以期刻日組織成立云 
[常州鄉公所被毁]  
　　常州武進縣屬旌孝棲鸞尙宜三鄉僻在西南風氣頑固是以煙賭兩項甚於他鄉民政署據該鄉鄉董公函報告當飭巡長兩名巡士八名先往旌義鄉之埠頭鎭會同鄉公所拿獲著名積匪現開煙燈聚賭之江培龍蔣春華等正擬連同烟具解送回縣詎該黨羽聚集六七百人上船將江培龍等一併奪回並打傷巡士六七名船亦被其打毁并搶去快鎗六支當經鄉董汪致章專差函一面報知地方檢察長率警前往勘驗乃該黨愈聚愈多兵警又不便輕易開槍致被擁至公所將裝修器具打毁一空並圍困區長毆傷兵警又奪去快槍及子彈等物幸有受傷警士回船報告匪黨將用火油焚燒檢察長坐船檢察長乃換坐小船連夜回城茲又會商劉營長派兵兩隊用輪船拖帶馳往解救並令警務長帶同警捕會同檢察長前往相度情形解散脅從查拿首要矣 
[彌羅寳閣刧灰錄]  
　　蘇州元妙觀内彌羅寳閣於陰曆七月十六日晚間被燬己記昨報十七日城内外士女紛紛往觀者絡繹不絶但見頽垣危壁焦土一堆諸天尊者曁六十花甲星宿神像燬滅無遺其後面猶存峭壁一角上矗雲霄飄搖欲墜觀内住持道衆恐其坍倒傷及行人特將牛角浜後門眞人殿前街道兩面堵塞謝絶行人東南一角壽星殿前有樹一顆亦被火焚聞當火熾時各水龍澆灌之力遠不及該閣之高是以不能救熄觀前街曁大成坊巷一帶店肆櫛比一見火鴉四射均將凉棚趕速拆去幸未殃及軍警兩界聞信均列隊梭巡到塲彈壓各商團消防隊亦戎服馳護方丈内二部商團事務所存有槍彈子藥若經炸裂危險不堪設想幸團員冒險往護赶將前項子彈從後門雇船裝運始得脫險至其起火原因衆說紛紜莫能指實惟聞近有某檀越以樓梯朽斷佈施捐修甫經工竣木花遺薪堆積梯旁是日風勢甚猛或將香火餘燼捲入木屑堆中以致肇此巨災雖係臆度之詞尙屬近情其餘巷語街談半係無稽附會只得姑妄聽之惟是閣自胡雪巖捐資修建後迄今垂三十年當時建築工程共費三十萬金今盡付之一炬是亦可謂三吳之浩刧己 
　　另一訪員云本月二十八晚七時元妙觀内彌羅寳閣陡兆焚如計共焚去房屋八十一間神像三百餘尊二十九日下午尙有餘燼未熄當火盛時由軍政司盧鹿萍及民政長宗能述率都督府衛隊親臨火場指揮彈壓巡警總局局長石人俊亦派全隊巡士在觀前一帶保護各商團亦帮同梭巡甚爲嚴密週到然其起火原因深滋疑竇因彌羅寳閣除元宵前後任人遊玩外常年封鎖每月惟朔望兩日放人進香一至下午即由方丈派人將上下層巡視一週然後下鍵並無盤香琉璃燈等點燃在内以是道衆咸疑爲挾仇種火藉報私憤現在從事調查云 
[鎭軍發放急餉]  
　　駐鎭陸軍第十六師各營團約近萬人粮餉困難己達極點顧忠琛師長特於二十八日午後二時親蒞商會面晤李敬之總理籌畫餉項並邀集各業董開會討論權行籌款維持刻聞己籌集萬金先行發放暫解眉急 
　　鎭江陸軍憲兵第二連各兵士因餉不濟用悉將棉被質去近日天氣漸寒多以無被爲憂余自能連長察悉情形以放餉不時特向商界暫挪欵項凡無被兵士每人給洋兩元着令急去取贖並恐該兵士等又作他用特先期牌示定於九月一日檢查設有仍無被者卽行懲罰不貸 
[浙都督委定重要軍官]  
　　講武堂長虞廷君被匪暗戕後堂長一席關係重大以致久無替人現聞巳選定童君保諠（按童君係光復杭州首功曾推任臨時都督者）接辦業於昨日正式宣布仍兼任新軍第二十四團團長以資控馭又聞總參議一席朱都督久擬委任葉君煥華因葉君固辭久懸莫决現聞第六師參謀官金君華林極力運動大約可望成熟云 
[泰順罷市原因]  
　　温州府屬泰順縣地處山僻民情强悍前有土匪設立麒麟會以抵抗剪辮　烟爲目的鄉愚無知望其保護因而入會者人數頗衆梅統領前委朱管帶赴泰調查見該處人民髮辮纍纍者頗居多數因卽會同駐泰防營翁哨長廷義實行强迫剪辮　　周六虎等羣起反對一面抗不剪辮一面勒令各店罷市時有勢豪周仰漣豚尾長垂趕至縣署要求林知事出宗禁止强迫剪辮適翁哨長正在署中見周垂有髮辮欲先剪其髮以挫其鋒詎周某視豚尾如性命兩造又大起衝突林知事恐釀風潮當將周某逐出次日周六虎等竟敢料集多人擁至縣署要求出示一時人聲鼎沸勢甚洶洶翁　長率令防營列隊阻止歷二小時之久閧閙不退恐釀暴動乃放空鎗一排始各如鳥獸散林知事出示安民不准營兵强迫聽人民自由剪除各店乃各開市照常貿易但匪勢猖獗蔓延日廣近與平陽蒲門匪魁楊得勝十大王等聯絡一氣到處開會倡言獨立梅統領己委于光彝君督率防營四棚前往勦辦　于君係前任金鎭巡司勦匪有功此去想不難蕩平小醜也 
[張振武死後談片]  
　　張振武此次謀亂不僅關係湖北其意欲以湖北三次革命導引中國二次大革命據西報言與聞其謀者甚多而著名某巨子亦力贊斯舉黎公殺張之後宜布罪狀内多閃爍之詞致惹起與論之攻擊殊屬不知黎公苦衷若將張罪盡情彼露不留餘地此日己激成大亂矣今黎公寗犧牲個人名譽甘受參議院之詰責己浩然有歸志鄂中各界以公一去位必將纂奪相尋糜爛立見除紛電大總統挽留外并推代表謁公痛哭乞留由此可知危急情形與尋常官吏由二三私人挽留者實屬大不相同聞黎公語代表曰我家薄有田宅己足敷子孫餬口由都督而副總統均非我所願意今爲大局計除一張振武天下人均羣起　我舉世昏昏是非顚倒夫豈綿力所能挽回乎該代表乃再三泣懇直說至黎公意稍活動時始行退出近聞大總統亦有電來府勸留諒黎公必以大局爲重或不至堅執退志也 
　　張氏靈柩經黎副總統派時象晋等赴京搬運可於本月二十六七號抵鄂黎公巳委本府參議吕丹書等八人爲代表在漢口大智門車站搭蓋祭棚張燈結綵鵠候迎迓所有同盟會共和黨與張有交誼之政客及政軍各界均擬届時素服往迎以誌哀思張之衆妾頃己齊集漢口除在北京之第四妾須隨棺來鄂外計在漢者共五人其第六妾本一女學生係葉慕班女士爲媒業巳剪去髪髻茲擬待喪事辦竣卽赴日留學黎公己允撥給官費以示優待聞張妻魯氏及其二老痛惡六妾甚至呼爲羣妖蓋以張賺錢數十萬未曾携回家中疑盡畀之六妾故惡之特深近張氏在漢設立屯墾事務所派有委員三十餘人私招之衛隊約七八百人連將校團三千餘人刻均奉黎公命令解散槪給一月薪餉以作回籍川資 
　　張氏死後其黨擬暗殺黎公洩憤故近日鄂中大爲戒嚴提騎四出暗探密佈聞有前充内務司正長之周汝翼前充敎育司副長之查光佛均有人告其煽惑兵士作亂咋派軍隊逮捕惟獲周一人查本居病院治楊梅瘡不料被人洩露消息早己逃逸周解都督府後卽由參議丁人傑力保帶去未曾下獄 
　　前任實業司長李世光辭差後原擬出洋游歷　聞張振武死於北京念在平日交誼極爲悲痛己於前日赶往京師撫棺一哭以盡友誼前軍務司副長蔣翌武與張交誼更密茲己辭大總統顧問并辭鄂省軍事參議擬卽偕宋敎仁君回湘不再出仕 
[江蘇財政支絀之險象]  
　　張一爵赴京請欵之原因 
　　江蘇財政之奇窘己達極點留守取消一文不名兩月以來均由張季直應季中諸君在滬東借西挪暫資挹注日來羅掘皆窮岌岌不可終日六月分各軍隊官長薪餉尙未全給目兵餉銀則七月分未發一錢程都督對於此事甚形焦灼日前有將寧省鐵路暫押於道勝銀行得欵五十萬元以之救急之說而往反磋商未得要領長此窮蹙譁變堪虞非請中央指撥的款無以善後然告急之電日往於道而南北情形終嫌隔閡爰於日前特派承政處長張一爵赴京面謁袁大總統陳說一切現查江蘇全省軍隊水師尙有九千人上下惟此項水師將來擬改水上巡警其經費可由地方籌措外而陸軍大槪實有七萬人按照留守整頓南方軍隊計畫裁去三分之一計約二萬四千人則尙餘五萬以内人數需月餉約八十餘萬元而此應裁之三分之一軍隊其裁遣費需四五十萬目前所需巳出百二十萬以上雖蘇州一隅尙可籌措十餘萬元杯水車薪何能有濟似此大宗欵項一日不得則應裁軍隊不能即行遷延時日需費尤多而七八月欠餉尙不在内日積月累更難淸算非中央急撥一百五十萬到寜實不足以支持矣張君己於二十二號起程入京大約謁見袁大總統後必能允爲設示俾得維持一切云 
地方通信 
[江西]  
　　取消花捐贛省開辦花捐業經李協和都督飭令警視廳妥定取締娼妓規則預備開辦惟此間商務總會以花捐受害商界獨先開會提議極端反對咨請内務司轉呈到府要求取消現奉都督批以取締娼妓在馬前都督任内歷經國民劉柏仁等呈請設局創辦當山馬前都督諭飭前巡警總署擬定取締娼妓規則呈經發交前參事廳復在案本都督蒞任以來復有國民劉清瀏袁漱晴等先後具呈到府復經本都督發交該司核辦（議妥呈經李督特令警廳户行政科内添設風俗一課籌備開辦）此次開化捐之議之所由來也其實贛處腹地風氛晚開驟行花捐易滋流弊本都督早亦慮此旣據該商務總會代表商情具呈請願前來應將花捐之議亟予取消以順輿情卽由該司轉咨警視廳迅將一切娼妓嚴行驅逐藉淸内治 
　　燬典開贖財政司通告云照得肇元公典自五月二十六晚失愼因盤查架本房屋器具被損數目分化金銀首飾等事躭延時日以致閉門數月致勞各當户盼望茲據派查委員曁商務總會覆到呈奉都督傳諭肇元公典准卽開市便民贖當其賠償一層俟後議等因奉此查該典失愼被燬房屋三進有餘若待重將被燬房屋起造爲日未免過長不待起造又實無存儲貨物之處故只好停當取贖除令該典經理夥友速將己滿未滿巳燬未燬各字號分别理淸預備一切外爲此示諭軍民人　知悉該典被焚係屬意外停歇數月亦非得己現旣奉都督傳諭擇於八月二十六日開門凡有未滿當件可卽隨時持票照章取贖其或有被燬之件仰候都督核實辦法當再明白示諭俾衆週知 
[鎭江]  
　　旗民投江頃有旗民八人因無術謀生於前日午後三時同至甘露寺江邊躍入江心冀葬魚腹幸有划船瞥見急往援救僅撈起四人得慶更生其餘四人則己魂游水府矣 
　　日商注册實業部商標註册章程現己頒布中外商人一律照行鎭郡外人商業以日本爲最多現俱照章註册其旅鎭日人商業人名住址亦呈報巡警總局一體保護亦收回治外法權之一端也 
[安徽]  
　　河洋贖罪含山縣知事陳淮淸前因貽誤圩工被控撤省拘押在案惟該知事以此次被控撤任原因實由地方挾嫌所致曾將被屈情形一再縷陳都督察核近以被拘日久羞憤成疾情托旅皖湖北同鄉聯合會劉兆熊等以該知事病勢沉重呈請都督准予　行保釋當奉批以該知事劣跡多端迭被人民控告本應照例懲辦旣據該同鄉會切實擔保姑行從寬俯如所請着罰洋二千元以爲　縣工賑之需此係特别體恤應令趕速措繳逾限定卽提辦不貸 
　　　廣郵政安慶郵政局莫總辦前以皖省各屬不通匯兌者甚多茲特大加整頓凡蕪湖大通合肥宣城壽州正陽六安南陵當塗運漕　縣柘臯三河和州無爲廣德屯溪休寧　縣亳州宿州懷遠臨淮鳳陽滁州全椒天長阜陽各處郵政應行通匯局所一律　通匯兌 
[時評二]  
　　京報載張方案發現後有某議員往商孫武擬要請大總統發一命令令全國人爲其穿孝三日 
　　記者曰如某議員者眞可爲張方之孝子矣無如國人不肯爲張方之孝子何他省人不必問記者敢以問諸武漢之軍商學各界曰願否願否 
本埠新聞 
[電請舉行丁祭]  
　　唐蔚芝君爲維持禮敎事於八月二十九日致參議院敎育部電云北京參議院敎育部鑒自各省起義後釋奠孔子禮久廢文廟殿廡有鞠爲茂草者可爲痛哭竊維變法乃改革粃政非舉數千年文敎禮法而盡廢之若聽其淪胥人將謂我爲無禮無敎之國禍害何可勝言保存國粹責在貴院大部應請迅速呈請大總統速電各省舉行丁祭春秋皆以季月永久勿廢祭品樂章應沿舊典禮儀並請速議通電宣佈切盼唐文治 
[預防私售城内地產]  
　　上海縣民政長吳君昨日通諭廿五保各圖地保云照得上海城内地產向來不准轉換道契故亦無洋商購置產業第恐拆城之後内外交通或有無識居民及嗜利地販私行售產與外人情事亟應預先防範杜絶此端除知照會丈局外爲此示諭該圖地保知悉嗣後倘有民人將城内地皮產業私售或抵押洋商希圖轉換道契者該管圖保當切實阻止不准勾串朦混擅行蓋戳倘敢故違一經查覺定即拘案按律嚴懲其各凛遵 
[黄浦江中之慘劇]  
　　近日浦江中風浪大作大小船隻失事者時有所聞舊曆七月十六夜有一渡船由某洋棧小工雇令載運扛煤小工人等過浦該船容積甚小而所載渡客竟有七十五人之多駛至下海浦浦面忽遇風浪船卽失事溺斃渡客十八人其餘幸均救起昨由救生局巡船撈獲屍身七具帶至老白渡因無屍屬指認即由善堂分别收殮厝壇召認 
[組織兩淮鹺務銀行之呈文]  
　　兩淮鹺務銀行籌辦處長孫廷呈財政部文云爲呈請事竊奉財政部令委廷請理江南裕甯官銀錢局帳欵以資結束並因裕甯欵項多係鹽欵經部咨商兩淮鹽政長張總理委任廷爲兩淮鹺務銀行籌備處長專任組織銀行之事會商淮鹽科定期開辦各等因奉經廷租定上海四馬路樓房一所設立兩淮鹺務銀行籌備處於民國元年陽歷五月十八日開始籌辦並將設處開辦日期分别呈報在案竊維中國鹽務固國家歲入之大宗兩淮鹽務尤全國鹺綱之巨擘前淸時代各省鹽政課稅出入非板滯卽散漫兩淮積弊則尤較甚雖經屢次更張迄無充分效果今春熊總長在滬商之鹽政張總　鑒於前車深知兩淮産銷地博商民資本國家課賦歲數千萬非有吐納機關不足以進圖美利故特發生籌辦兩淮鹺務銀行之命法意誠至善也奉令之下仰會斯旨乃竭知能從事籌備遴選曾充裕甯官銀錢局總理之黄樹菴並查入手凡各國創設銀行之眞理與夫迭次修正之制度必一一抉擇而研究之且按國内營業今昔之情形一一體察而比勘之以他人所長証一己所短其立法之適中我國積弊者不惜盡棄夫舊章就彼師範其經營之不合我國習慣者亦必闡發其精義宏我良規知各國經理國庫課稅銀行其制不一有由政府獨資設立者有由政府與人民合組者而鞏固國家財政之實力及維持商民資產之流通則無不一致進行堅守信用然考之今日大與民可交利也兩淮鹺務銀行具有政府人民交利性質似應取用集資合組之制知銀行之創造須根定法律乃與該委員參酌妥議先行擬定兩淮鹺務銀行條例二十八則共規畫則多取則於中外銀行現行法制政府與人民同負質任政府居行政地位操派員執行之權股東總　居監督地位握監察紏舉之權互相爲用亦各適其宜復依據條例擬定銀行章程一百條俾執事者有所率循以圖功效惟創設銀行固以例章爲體尤以資本爲用必資本充足乃可確切厲行詎自設處籌辦以來淸理裕甯欵項旣因各地方留用者多未得一律收集成數而兩淮鹽政之欵又因未奉明定辦法不敢漫請撥交以故時逾兩月有餘凡兩淮鹺務地點應設之總分銀行均未能實行組織呈請定期開辦顧開辦之遲速雖難决定但廷旣蒙鈞令俾以專任組織銀行之責又 
 
 
 

Page 7

 
 
何敢畏難自阻坐誤因循用是謹就管窺有此兩月中特將鹺務銀行　例章程先行酌擬成帙勉副籌辦主旨以備裁奪施行至應需資本如何撥發開辦時日如何酌定此則關係頗重手續尤繁應否另選幹材　續求進冀收實行組　效果廷愚味無能未敢擅擬除將酌擬　便章程錄呈鹽政總理鑒核外相　繕錄淸摺具文呈請仰祈鈞鑒查核民國銀行法律未定應否先將兩淮務鹺銀行條例二十八則咨交參議院議決通過咨　財政部按照條例核准章程伏候批示祗遵 
[地方檢察廳呈江蘇都督文]  
　　爲商團攻訐檢察官事 
爲呈請事竊昨見各報登載參藥商團等十三團體公禀大都督爲本廳幫辦檢察官陶明源豫審商團會員李韻標訴朱少薇玉生萊生扭毆一案是非倒置妄加偏斷任意枉法羣情憤激環乞立予查究以服衆心等情閱之殊深詑異該商團不但於法律上未加研究即對於本案之事實上亦多牽扯謹將是業始末情形爲我大都督陳之查此案於本年八月五號據該商團會友李韻標遞狀訴稱參藥商團於去年十一月商借蓮座菴爲事務所有朱姓以該菴爲私有財產出而占據於五號晚間朱少薇玉生萊生約請商團職員會議李韻標應招到會入座稍發數言有不識名之男女二十餘人向前將韻標毆打傷害腰部幸有團友解開即赴上海醫院醫治并據黏呈醫院名片一紙内載有李韻標君曾經醫生驗視確有傷象過一二禮拜可愈字樣本廳接受訴狀後初以受傷人必在醫院當卽電訽醫院據稱李某於來院驗視後卽自行回家並未住院本廳即於十號票傳朱少薇玉生萊生到廳質訊朱姓族會代表朱少薇玉生萊生於九號亦呈遞辯狀稱蓮座菴　朱姓舊宅接連向爲朱姓家菴且執有單串參業商團於去冬商借作爲事務所始定暫借一月約給租金兩元住尼本立以事關公益且係暫借不便固却詎該商團遷入後時巳八月非但不訂租約不付租金并將神像等物抛擲一空曾公禀民政長蒙委市政廳長邀集商團會長族會代表雙方集議旋經議决以樓下作商團事務所樓上爲住尼淸修地另訂租約後因商團始終不立租契老尼租金無着向其索租該商團於七月三十致市政廳一函内有該菴於三月初七有聚集不端男女賭博字樣該族會接到轉致抄函以李韻標信口雌黄任意汚衊卽舉代表朱少薇等約請該商開談判會時有朱戚寄居菴内淸修之孀　李王氏聞之因關名譽卽欲出頭時經少薇等勸住並未扭毆寔有侵占汚人名譽誣告各罪請究前來本廳於十二號先至該菴調查情形十三號傳集雙方預審所供均與訴狀大致相符本廳察閱李韻標黏呈片紙並不載明受傷部位抑受何器所傷又無醫生簽字所謂傷象者靑紫耶紅腫耶語意含混如此斷不能認作證明書卽就李韻標所遞訴詞亦未指明被何人所毆亦何能爲科刑之標準且片紙載寫確有傷象三禮拜即愈計李醫治之日至預審之日不過八天未逾二禮拜之期何以李韻標到庭令其自指受傷之腰部手背二處檢驗並無織毫傷痕所謂確有傷象者又安在耶當時開會時朱姓到者有五六人李又不能指出動手之人即使談判時縱有衝突扭揪情事旣無傷痕即非違警處分不入刑事範圍賭博一　事隔五月毫無　具等憑証該商團致市政廳函僅有不端男女賭博六字並未指明何人且市政廳非司法衙門可比是朱姓亦不能遽行認爲虚僞告發槪爲木　對於李韻標所訴傷罪朱少薇等所訴之誣告侮辱人罪認爲雙方俱不成立至土地所有權本爲人民應享之權利該商團以蓮座菴爲事務所旣經商借集議在前於民政署市政廳有案可查卽不發生侵占問題現所爭執者無非在不訂租契不付租金之點應由該族團赴審判廳呈訴業經本廳兩次預審以不成立决定諭知此本廳預審李韻標朱少薇等始末情形也本廳爲國家公立機關使李韻標驗明果係受傷自應提起公訴决不敢擅令駁回致負溺職之非今李韻標黏呈之醫片語涉含混亦不敢以商團一會友不加分辨顯違法律持平之本意况李韻標不服决定自應依律聲請　議今並不來廳聲請始而開會公禀專事攻訐亦與訴訟程序不合本廳就案辦案以遵守法律爲唯一之職務旣不敢袒護亦不願受人誣詆爲敢縷陳敬乞大都督遴委專員下廳查辦原卷且在是非自明臨禀不勝迫切待命之至 
[國貨維持會開歡迎會記事]  
　　國貨維持會曾舉吕葆元潘子芳二君爲代表赴京上書參議院國務院要求採用國貨現經參議院通過議决禮服常服均用本國絲織品己達目的二君遂於前日返滬昨由各會員在寗波路錢江公所開歡迎會各會員與來賓到者約有一百餘人首由會長姚滌源君報告開會宗旨謂同人因民國初建改易服制爰有國貨維持會之發起公推吕潘二君赴京陳述採用國貨之必要二君旣抵京師出其熱忱運其毅力卒爲議院所採用二君之功可謂偉矣今二君返滬同人等謹代表全國實業界開會歡迎遂宜讀頌詞曰文錦縵帛華夏所稱　紵霧　亦著斐聲時俗不察氀氀是珍遂令紈綺淪落沉沉卓哉二君毅然矢行仗茲燦保我精英成功歸來羣致歡迎絲繡平原表君芳芬宣讀畢吕潘二君登檯全體起立行一鞠躬禮二君答禮畢即由蘇杭鎭代表徐杏生杜耘伯舒霈之三君起表歡迎之意次吕君演說謂鄙人等謬承諸君子舉爲代表赴京請願自顧能力薄弱惟事關公益不得不勉爲担任到京後寓居大慶元銀號嚴瀛甫先生處蓋嚴在者京中頗有聲望蒙其介紹與國務院參議院各員相識並聯絡在京綢縀布業諸公在織雲公所聞會南北連合一氣以壯聲勢公議遞呈大總統國務院參議院陳說利害頗有効力又勞京師報界極力鼓吹廣發傳單各界知南方有代表在京復上書參議院痛陳東南工商困難情形蒙江浙各議員顧全大局屢次開會集議力爭得以挽回利權參議院議員陳季衡先生曾經來函稱服制三讀己通過並附來圖說無甚更改不日即行發表以定方針而安人心此次達到目的全仗諸君維持之力鄙人適逢其會耳今承諸君開會歡迎愧不敢當惟此後國貨應如何研究改良之處尙望諸君羣策羣力亟亟籌之大局幸甚繼由梅竹廬趙鏡淸王介安婁鳳韶潘俊甫及華粹國貨公司代表王漢强等諸君相繼演說畢舉定梅竹廬君爲宣講部長然後散會時巳鐘鳴五下矣 
[東亞大同社日開會]  
　　東亞大同社上海交通部全體社員曾於本月二十四日在江蘇敎育會開會公議脫離黎元洪之關係改舉黄克强爲社長原訂二十五號開會嗣因大雨改期定於今日（即三十一號）仍在張園開成立大會即請黄君主席並請李懷霜戴天仇葉惠鈞梁重良孫鐵舟諸君演說昨己通告各團體届時蒞會研究一切 
[兹善團籌欵之計畫]  
　　本邑各善堂董事以上海善舉經費向由各署局所撥欵津貼光復後公欵無着諸多爲難查有内地自來水公司曾欠大淸交通兩銀行規元八十萬兩又欠前淸道署銀二十萬兩應繳利息可以提充慈善團經費擬即呈請都督咨部將該公司借欵銀一百萬兩撥作地方公款逐年息銀收歸慈善項下支用未知能達到目的吾 
[修葺也是園之規畫]  
　　十九二十舖保安團商團　開荷花會收取遊資充作修葺也是園經費曾誌前報現悉該園業己將收入劵資截算淸楚除置備紅木桌椅等器具外議卽修理假山已由張樂君荐一工匠撥就原有景緻改良點綴定九月八日開工 
[尙賢堂定期演講孔敎]  
　　法界寳昌路石牌樓尙賢堂定於每禮拜日下午五句鐘講演各敎之理下禮拜日即九月一號請陳重遠博士主講題爲論孔敎是一宗敎再下禮拜即九月八號亦由陳君主講題爲論中國今日當昌明孔敎陳君邃於中學畢業歐西届時必有崇論閎議足爲儒敎光者當亦爲留心世道者所樂聞也 
[郭區員極有面子]  
　　滬防全軍第一營管帶莊少雲與三區巡警衝突一節業經李統領將莊撤差並給郭區員榮耀奬牌又優給週番巡警鄒玉豐及賣蘆粟之林東樓養傷費等情均誌前報茲悉前日午後六時李統領特倩四舖段董毛子堅君前往縣橋南堍郭區員庽所面告謂奉李統領命令請郭君回至三區並慰問傷勢郭君以此事己奉警務長命令和平解决是以即同毛君詣區視事至所榮耀牌贈一俟製成即行給領 
[交涉司催雪沉寃]  
　　己故前淸上海道蔡和甫之第三子蔡鑄成（卽蔡國棟）因於陽曆七月三十一號令汪永卿駕駛汽車行經江西路橋將南京人金榮卿所乘人力車撞倒致金跌出碾斃由捕報請公廨中西官騐明後次晨將汪與人力車夫沈長春拘解公堂訊係沈不照工部局定章行車所致判沈罰洋十元充公並賠償車主修費一面諭汪自與原告妥商料理嗣因屍子金鴻富以乃父死於非命禀請檢察廳及陳交涉使飭廨伸雪業巳由廨申復在案茲悉陳君復又函致公廨催促申雪故昨日關讞員遵卽飭承繕具當時肇事各節以及騐訊詳情卽呈請交涉使核示遵辦 
[時疫急宜消滅]  
　　公共租界内自發現時疫後各捕房中西探捕及水手西人染疫斃命者己有數十人雖經工部局衛生處極力施救仍未消滅前日西虹口捕房八百九十五號華捕亦染此症身死麥代總巡得悉後復咨請衛生西員赶速研究消滅方法以免蔓延 
[巡緝私鹽之布置]  
　　江蘇程都督近據蘇屬各鹽商聯名具呈略謂溯查光復之後鹽捕緝私各營奉令裁併浦江一帶以及松太各鄉鎭遂私鹽充斥引商虧耗殊甚公請派員督兵巡緝以重鹺務等情程都督准即指令鹽捕營王統領迅速組織浦巡營卽以鵬飛小輪並王統領之親兵哨船另再添船十四號編爲中左二營以徐人驥爲分統兼任中營管帶以吳樹滋爲左營管帶專任浦江一帶及華奉上南川實等各縣巡緝私鹽事務所有分統辦公之所設於閔行左營設在上海己於前日分令王統領並委任徐吳二管帶赶速遵辦矣 
[洋澄湖中之怪物]  
　　距離蘇城數里之洋澄湖於前日大雨之後由漁家捕獲一鱉頭似人形口甚闊大權之計有十餘磅鱉之背高突有一小孔形如瓶口用竿擊之孔内流出靑油現有好事者儗出資購買帶至上海以供博物家之研究 
[是豈天庾之賜耶]  
　　近日海上風力甚猛且時有大雨昨日自上午九點鐘起天己放晴惟甚潮熱風亦未息至晚間十一點鐘忽又下雨頃刻即停旋聞路上人聲嘲雜僉謂英租界内有多數人親見下雨時有米落下且有數人握米二三粒或四五粒來　報告謂是親自於空中接下者記者曰此天庾之賜也諸君洪福乃克當此客乃退但此必係颺風捲入空際乘雨下降時墜下人必欲以爲奇徵豈不愼耶 
[維持茶業之請求]  
　　上海茶業會館全體茶商陳兆　金廷蔚等上湖南譚都督電云爲乞恩宣示永遠廢止放官欵設官莊以維茶業大局事竊查今春財政司於安化等處放欵設莊所有官莊與領官欵各莊放盤爭購值昻貨劣致受鉅虧累及自挾血本之正商同遭慘害統計今春漢市虧耗至三百萬兩爲數十年所未見前經湘商公電瀝陳至今抱痛頃閱報載大都督電述湘茶受損原因各節具仰維持保護之心商等亦能共諒無奈按諸事實確由放官欵設官莊致貽巨害在司其事者不免飾詞巧辨以惑鈞聰然衆怨所歸輿 
情可見我公明惠夙着返諸保商之初志詎願出此華茶外競一綫僅延鉅創之餘何堪再蹶商等身家性命所繫病入膏盲呻吟枕蓆迫得環叩鴻施迅賜宣示永遠廢止放官欵設官莊以救倒懸而維大局恩同再造乞盻電諭急切上呈 
[換給航船執照之預備]  
　　上海縣民政長照會城鎭鄉各董事云爲照會事據陸行鎭鄉公所函稱鄉間使民航船執有前淸縣官示諭民國光復自應一律撤換以昭信守等語並將該鄉航船列　　來查民國成立舊有示諭亟應撤換惟各鄉航船數目繁多本省雖有舊卷可稽恐與現時情形不同非詳細調查難於憑藉爲此列表照會貴鎭鄉各公所請煩飭查按照表開各項詳細塡明並將舊有示諭吊回於十日内送署幸勿稍遲以便彙案另換船照面資稽考望切施行須至照會者 
[楊管帶嚴禁賭博]  
　　滬軍營管帶楊錦堂前日出示云爲出示嚴禁事照得喝雉呼盧向稱魔窟抽頭聚賭禁有專條小則敗身裂名大則傾家蕩產甚至恃强欺弱不論勝負皆有性命之虞是賭博誠爲法律所不容社會所不齒本管帶訪聞各處忽有外來游勇勾結本地流氓開設賭場通宵達旦若不嚴行禁止何以對閭閣而保治安除派弁輪流查拿外合行出示嚴禁爲此示仰諸色人等一體知悉爾等均係血性男子須知民國成立應即各謀正業以圖自强何得藉賭營生作此寡廉鮮恥之事自示之後倘再毫無忌憚不自解散一經拿獲送懲决不姑寬該弁兵等亦宜勸愼奉公就近隨時查禁不得含糊徇隱致干咎戾 
[再誌光復軍裁兵問題]  
　　吳淞光復軍統領李徵五君擬將所轄軍隊先行裁汰一團呈請江蘇都督撥欵四萬元以資遣散等情曾誌前報現經都督批准令卽解散所有被裁官長着即造具履歷　册呈候委任李君奉文後己遵照辦理矣 
[淸潔事宜之請議案]  
　　農圃公會以淸潔事務迭起風潮若竟以區區細故釀成意外變端殊與地方治安有碍現値市議會　議之期爰徇農界代表莊瑞卿之請將擬章公條函致市政廳交議表决惟聞董事會以舉辦淸潔係議事會議决之件現在東南兩區早巳開辦中西二區亦己奉行原難破壞巳成之局惟旣據要求姑允提交公議以覘衆意 
[命案証據不足]  
　　昨日午後二時上海地方審判廳刑庭審問夏炳發等毆打金阿榮身死一案由廳選任律師陳則民出庭爲被告辯護先據夏炳發供向做小本生理此次由陸阿毛喊去挑鹽不敢行兇訊之証人陸阿毛供夏炳發手持扁担首先動手並有錢和尙等四人幫同行兇錢和尙手中亦持扁担此係我親眼看見如有虚言願甘重辦供畢陳則民律師起而辯護謂此案眞實證據未曾偵查明白僅據未成年之人証明被告於毆打時亦曾在場不能成爲信讞應請貴廳却下由檢察廳調查明確再行起訴陸檢察官謂此案曾據警察報告謂金阿榮曾以本棍觸人故致互毆陳律師駁云若以此爲事實則被告反掌金阿榮實係正當之防衛於法律上無何等之責任且被告供稱當時並未在場事實上己有差悞非請將此案撤回於辯論上不能進行且貴廳所引三百十三條文係故入人罪當時亙毆不識爲何人毆傷致死豈能以意度之是時陸檢察官無可置辯庭長乃云兩方須另舉証人再行開庭退庭後經陳律師進監又向被告詢問一切亦足見該律師辦事之認眞矣 
[謝券]  
　　吉仁小學校爲籌欵起見商請新新舞臺於舊曆七月二十日演劇昨承惠贈戲券二紙書此誌謝 
瑣聞 
[城内]  
　　民政長批示○民人楊蔭莊禀批據禀己悉查賦從地出豈有有粮無田之理究竟楊日宣楊仰山楊務本三户錢粮從前是否爾家承完爾故父將祖產典賣一空活典者係何保圖圩號單户承粮户名絶賣者係何單田辦賦何名有無推收不足數有此項遺粮着速開淸單禀候核奪以便澈底淸查必從根本解决應可水落石出　爾一紙空言可以推諉了事致此項田粮勢成無着 
　　地方審判廳民庭批示○周榮春上訴萬雙林批上訴期限載在法律且經本應屢次通告在案豈得諉爲不知閘北裁判所因仍舊習編制成立程序上略有不合未能苛求不得以該所未經宣告卽作窒碍查閱舊卷該所本有堂諭當庭諭知更不得藉詞關異所請回覆上訴櫂之處碍難照准唐孝忠辯錢維馨逾限不續批狀悉此案前經判决業經諭令限定二十日交還錢維馨本利洋七百元其錢維馨収執之田單俟交欵後繳呈本廳備給在案據稱情願變賣住房贖取田畝請求寬限等精殊屬有意嘗試刁狡己極應着仍遵前次判决赶速淸償毋再多凟 
　　又獲一人○西門外生生里沈姓家傭婦陸金氏被人暗殺一案曾由蘇州地方檢察廳緝獲嫌欵犯曹富生一名解滬歸案訊辦經上海地方檢察廳豫審數次収押候辦在案茲又接蘇州地方檢察廳來文略謂准貴廳請爲協緝第二嫌疑犯顧阿如業巳能獲請迅即提歸等因張廳長即委司法巡官兪幼伯帶同法警往蘇將該犯迎提到滬押候豫審再核 
[南市]  
　　藏垢納汚○東區警局據商團公會函告謂洪生碼頭新新街念八號門牌已閉老萬昌烟館主婦楊沈氏近仍私賣燈吃且留有婦女勾引不端請爲查辦等語當派巡長前往查見米船户曹良寳與傭婦周王氏同榻吸烟遂將烟具兩副及烟缸烟鍋與賭具等物連同男女拘解東區又在比鄰沈雲生茶肆内查獲賭具三副賭客己被逸去旋將沈拘區解由陳裁判訊供一過判沈罰洋四元具結不准再犯惟周王氏稱在周姓家傭工因招尋女主進内致被悞拘姑判交保候查明發落曹良寶供認兩次吸烟着罰洋一元斥釋楊沈氏留候補提伊子到案以憑察究 
　　和尙怨命○前日有一僧人年約四十餘歲係安徽廬州縣人因來滬募化無着忽在董家渡投浦自盡昨由救生局巡船撈獲屍身檢出訴苦單一紙歷述生平悲苦情狀當由善堂給棺收殮厝壇召認並將訴苦單呈由警務長存查 
　　誘拐婦女○蘇州朱周氏之媳沈氏於今年六月間在籍被上海南市東區一百五十六號巡士顧裕宗於請請假回里時誘令出外後即挈領來滬周氏得悉卽偕其小姑周朱氏跟踪來申遇見顧同至英租界會樂里始與沈氏相遇旋顧又將朱周氏設法遣開潜與周朱氏沈氏同往南市在大東門外某老虎灶啜茗被巡長查見以其形似拐帶一併帶至東區詰明卽着周朱氏領回了事旣而沈氏之姑朱周氏又赴東區控稱沈氏甫經出門又復脫逃諒由顧誘匿請追等情區員察得顧不安本分着一併移送警務所請爲預審 
　　考試書記○南市裁判所現將改爲初級審判廳前日由地方審判廳廳長知照裁判所及浦東各處裁判分所將應行裁改之書記人等着於陽曆八月三十日下午赴廳分别考試以定去留聞南市裁判所昨已派書記三人投請面考矣 
[閘北]  
　　勿再寄押○閘北市政廳探警每有將發押待質所候訊人犯寄押與偵探駐宿舍内昨經偵探長李華田查悉以似此辦法實屬不成事體昨特傳諭該探警等嗣後不准再有前項情事如違定卽禀請警務長從重處治以杜流弊 
　　幫同找尋○沈裕堂控妻父黄兆昌藏匿伊妻前經孫所長判候傳其妻弟黄三到案質訊在案昨經所長將黄三傳案訊供推諉判黄父子交保幫尋 
　　養媳何往○寡婦强曹氏控周春桃拐賣養媳愛林等情由八區解送警務所轉解裁判所昨經孫所長提訊據周供去年曾領氏之養媳至柳家巷係與氏同往此次逃往何處實不知情判交保幫同尋緝 
　　酌給川資○周必榮控黄桂山武金標拐賣伊女由三區解送警務所昨經凌司法長訊得周自願將女賣與李姓由黄等介紹立有筆據姑念貧苦判令黄武各出洋五元給周爲川資兩造遵斷了案 
[英租界]  
　　銀樓被騙○騙子石載均前晚持假庄票一紙至河南路楊慶和銀樓内購兌値洋三百七十一元之金鐲金練金戒而去旋經該銀樓　知膺鼎卽投總巡捕房報請飭探偵緝 
　　巡捕升級○總巡捕房打樣間九十六號西捕楊因辦公勤愼經麥代總巡查悉前日諭著該捕拔升西探飭赴新閘捕房辦公又四百四十四號華捕施榮福亦奉麥君升爲門差着往北四川路捕房辦公 
　　拖累己久○孫堯鈞控秦世良串同日本人松崎將假支單騙取値銀六千餘兩之棉花由廨判秦交人銀並保嗣因無保收押在案昨經　讞員會同英康副領事復訊據秦供稱此項棉花係松崎與原告直接支單上由松崎簽字我己寃押多日求釋中西官以該日人己由日領事署訊辦姑寬審秦交保候下禮拜一再行訊核 
　　註銷傳單○英商宜安保險公司控和記報關行欠繳險銀一千餘兩業經公廨傳訊昨據捕房禀稱和記巳向原告理明爲特請示中西官諭將傳單註銷 
　　不認勒索○三圖地保唐全坤與夥馬大新控張德龍冐充伊夥向湖北路居人錢林生勒索陋規等情昨由捕房將張拘解公堂訊供不認判張押候查明核辦 
　　流氓搶帽○流氓裘阿根林阿林楊阿三攫取王芝高陳錫君等草帽由控逃阿岳將三人查獲昨解公堂訊供不諱判裘押三月林押兩月楊押六禮拜 
　　揑信騙洋○武昌路九十五號住户粤人梁炳記控前在粤省當兵之將阿土私造假信圖騙洋三百元昨由捕房將張拘解公堂訊實判押西牢半年期滿逐出租界 
　　兜售淫畫○無賴陳金南前日在南京路兜售淫畫被探查獲昨解公堂訊實判押兩月淫畫銷毁 
　　交保淸理○楊輔春控王鴻飛不還貨洋一百元前日午後山廨傳訊屬實判王交保限一月淸理 
　　限期還洋○葉寳林控王秋濤不還米洋六十九元前日午後經公廨傳訊明晰判王交保限兩禮拜繳淸 
[美租界]  
　　流氓滋擾○住居武昌路九百五十二號廣東道士梁炳基昨報捕房云有同鄉流氓多人來家滋擾硬借洋數百元迨經出外鳴捕卽一哄而去請爲查辦 
　　索償損失○張小弟昨駕馬車過乍浦路被左姓之包車撞壞車身互相衝突由捕併送捕房捕頭諭張自向左姓索賠損失 
　　吹斷電綫○元芳路橋堍之德律風線昨日被風吹斷由捕查見報告捕頭立飭該公司修理 
　　姘夫强權○崇明婦人夏周氏與沈梅林姘識賃屋虹口現氏欲回原籍省親被沈霸留不放並遭毆打昨報捕房捕頭俞氏自赴公堂起訴 
[法租界]  
　　分别料理○首善堂收租人控房客莊文彬欠租一案而經公堂提訊原告訴稱莊欠租數月計洋六十二元另欠找草帽價銀除收尙小洋八十五元求請一併究追詰之莊供所欠房租是實惟草帽價銀照算祗欠洋五十餘元求察聶讞員判欠租限七天交淸草帽價洋限十四天對明帳目料理 
　　掮客被控○掮客奚阿友至謙信恒洋貨號兜售燈罩先取定洋廿九元詎一去不面始知受騙報捕將奚拘獲解廨訊究旋有正祥洋貨號夥投案控被奚以售燈罩爲由騙去洋三十八元請求附追質之奚供謙信恒之洋祗取十餘元正祥之洋係由東家將股單抵押並非由我往取聶讞員以奚所供含混判押候查明再核 
　　未便訊理○光復軍退伍日兵金裕芳在新濟輪船上被同營退伍兵士劉少卿劉方仁王德仁應世桃等多人强於身畔所帶之銀洋七十五元並欲抛棄江心控由捕房一併拘廨押候查核在案昨日復訊聶讞員以金所控案情重大且係軍營兵士未　訊理遂商之李副領事一併移送審判廳訊辦 
　　希圖報仇○積賊徐松林前爲某包探拘辦前日釋出後即至浴堂洗澡適與該探見面徐向某剃頭匠聲言欲置該探於死地被探聞悉重復拘捕送廨經中西官訊實判押十四天以儆 
來件 
[兩淮鹺務銀行條例（續）]  
　　第十三條兩淮鹺務銀行除張第十二條所開各事項外不得經營左開各欵 
　　（一）不得收田户不動產及各種公司股票或難於變價之物品爲抵押借出欵項惟有時收入殷實可靠公司之股票隨時可以買賣現欵者不在此限 
　　（二）不得收入本銀行之股票爲抵借欠欵或購回本銀行之股票惟欠户實無其他相當之物可抵及無法償還者不在此例（此條日本正金銀行有之） 
　　（三）不得以本銀行資本直接間接另營他項工商業及爲各種公司之股東惟遇有其他商業閉歇虧欠本銀行欵項無現歸償不得己以不動產抵還經本行職員公同估勘於所抵數有盈無絀能責成原經手限期變現歸欠者不在此例 
　　（四）除開設總分行及分號應需產業外不得置買不動產第十四條如經財政部鹽政總理任命得代管鹽務國庫官欵第十五條兩淮鹺務銀行得發行兌換紙幣惟發行紙幣乃圖家特權應由鹺務銀行擬定式樣呈請財政部察閱發還刷印印足初次發行最高額再行解部復核加蓋部印領賫回行由本銀行逐加認識圖記發行其應存準備現金至少按發行兌換額須有十分之三餘以國家所發之公債各票卷及其他確實可靠之商票期票爲保証如遇市面緊急不得不加發貨幣或鹺務銀行營業發達信用昭著可以擴充紙幣但由股東總會議決續行額定得於初次發行紙幣額外照原式增刷呈請財政部贖印發行惟須按接續發行實數在所得餘利内完納鈔稅百分之五 
第十六條每半年由監督招集通常股東總會一次如遇有重要事件須開臨時議事會經監督認爲切要或由監事全體及有股東五十人以上之請求亦可定期招集股東總會惟須預先陳明議事目的又自開會之前六十日至開會時須執有股票十股以上者方合股主總會議員之資格（未完） 
時評三 
[警告居民]  
　　勿視爲老僧常談 
　　時疫之爲禍較兵革水火盜賊猛獸爲尤烈其濳滋暗長出於我人之所不及覺而蔓延至於不可收拾今租界之發現患疫者己有數十人非速設法撲滅則居民之性命危險甚矣 
　　雖然撲滅之責不盡在工部局也在居民自行防衛耳汚穢之必須掃除飲食之必須淸潔起居寒暖之必須有節種種防衛手續之必須預備夫而後疫症傳染之媒介可以除種子可以絶非然者是自速其死而巳於人乎何尤 
 
 

Page 8

 
 
   
 
 

Page 9

 
 
自由談 
游戲文章 
[土地上城隍禀] [  天民]  
　　城隍先生座下頃接鈞諭捧讀之餘敬悉壹是承示刻下並無此項新學人材佐理辦公一切文牘往來暫仍其舊具見卓識偉論欽佩莫名比聞五殿閻王因陽間呑餉一案命鬼役勾攝無數游魂俱係具有新知識之人物因此濟濟人材薈萃於黑暗地獄之中土地等聞信之下擬聯合尊處禀請冥王保釋倘冥王念及各屬人才缺乏定蒙兪允不日當給予委任狀令其分投各縣任事而今而後庶幾幽明普享共和之福而文明之進步統陰陽而一以貫之豈獨冥中新政佐理得人一洗從前樸陋之積習而己哉大局幸甚冥界幸甚所有若輩應得之罪俟任滿之後再行呈請冥王核辦合無仰懇尊處聯合具禀保釋委任佐理之處出自憲裁敬叩鈞安伏維垂鑒治下土地謹禀 
[城隍答覆土地書] [  天民]  
　　土地公公閣下展覽手書得悉種種所陳各節不無可採之處現在冥王獄中勾到無數遊魂俱係具有新知識之人物尊意擬聯合具禀保釋以資佐理辦公甚合機宜但若輩爲呑餉案發下之獄中在陽世罪大惡極巳可槪見到我冥中其不能奉公守法勢所必然嗟乎下民易虐上天難欺以有限之脂膏供無底之慾壑王章具在罪無可寬然以公事而論刻下人材缺乏必須借重若曹爲一時權宜之計凡我同寅與若輩共事陽宜優以禮貌陰當預爲防維鄙人爲愼重公事起見質之閣下當以爲然敬請升安統祈霽照不宣城隍誠恐稽首頓首 
[老蟹傳] [  立三]  
　　老蟹居於上海老閘之老合興里年老而性淫廣交游西崽馬夫皆其老姘頭尤喜修飾雖老顏粟起猶日施脂粉不輟蓋所謂老淫婦也家有老媪一名老騷老於拉皮條老蟹頗信任之每當夕陽西下輒老其臉皮眼戴老光金絲鏡口含老牌品海烟與老騷坐馬車出風頭故老北門老馬路等處無不有老蟹蹤跡又喜看老戲如老將得勝五老聚會等戲無不觀之老興勃勃雖老於上海者不逮也其夫老脚魚形同老朽沈淪黑籍日與老槍爲伍又復年老無能老而不死恃老蟹爲生活甘心做老烏龜諸事悉聽之於是老蟹得以横行無忌有識老蟹者謂徐娘雖老丰韻猶存且别具斵輪老手以是少年子弟多爲所惑非老成持重鮮有不入其彀中者嗚呼亦可畏己其女老三亦有母風丰姿娬媚應酬老到每臨席議論風生老氣横秋闔座爲之傾倒說者謂老三命薄桃花具斯才貌亦將賣笑以終老云 
桐陰淸話 
　　張振武狼子野心反叛民國若云革命罪人則可以云革命偉人則不可 
　　黎都督不避嫌怨爲民除害若云不狗交情則可以云無辜殺人則不可 
　　孫中山熱心共和此番晋京以之調和黨爭則可若以位置私人則不可 
　　宋敎仁小有才智略負時望以之組織報館則可若以總理内閣則不可 
　　鄂軍界通電全國痛責議員目之熱心救國則可若謂干預政治則不可 
　　某某會集合黨人爲張辯護以云反對政府則可若謂維持法律則不可[  望洋]  
　　前晚某某聯合會開會於張氏味蒓園到者頗衆最可異者爲西裝某君之演說大致謂吾人結合第一等團體將來享第一等幸福爲第一等自由望同人達到第一等目的云云滿口新名詞殊足令人發噱雖然某君固自號熱心者也尙望愼於始勤於終勿徒存五分鐘之熱度大言炎炎爲有識者所竊笑[  立三]  
[不平則鳴] [  仲伯]  
　　我國改用陽曆後富者收進仍用陰曆付出則用陽曆按年計之可便宜半月所吃虧者貧民耳此其不平者一 
　　軍警交鬨警界每每退讓無非爲顧全治安計乃軍人得步進步如近日城内之事竟演成刃傷巡官巡士之怪劇違背法律不講公理此其不平者二 
　　黎副總統槍斃張方亦出於萬不得己乃某報於張方則多方辨護而於陶駿保等事則始終箝口不言此其不平者三 
　　蒙古風雲日急政府擬發遠征隊以討之實我中國自有之主權乃竟爲某國所阻勢將会失邊境此其不平者四 
尊聞閣詞選 
[贈秦雅雲女史] [  佩宜]  
　　何地英雄堪用武無聊香國獨尋春名姬拇戰如名將良玉原來本姓秦 
[贈花麗娟女史] [  佩宜]  
　　天生麗質本超羣不御鉛華色轉眞最是令人心醉處也宜歡笑也宜顰 
　　荳𦸅年華碧玉姿好花原在最高枝鳳凰棲後應爭惜寄語東風� 
好護持 
[贈宋玉侍史] [  醉愚]  
　　十五盈盈碧玉姿淺顰濃笑乍嫻時名花墮溷天何妬嬌鳥依人客未知紅豆　前工記曲紫雲席上慣吟詩十年沈醉靑樓夢一覺何妨我獨遲 
[無題集句] [  佐彤]  
　　好懷百歲幾回開撥盡寒鑪一夜灰獨有鳳凰池上客似曾相識燕飛來 
　　二月埀楊未挂絲玉鞭誰指出墻枝紫蕪亦是王孫草悔過　庭識而遲 
　　孤光入濟醉魂消閒束羅巾理六么深院不開春寂寂知君己上秣陵橈 
　　池邊影動散鴛鴦白雪肌膚午暑凉山色早隨遊子遠故抛紅豆燕蕭娘 
　　向鏡輕匀襯臉霜佛桑庭院繡簾斜蓬萊此去無多路避日還將便面遮 
　　陳迹重尋麥嶺邊眼明初見廣寒仙今朝别有承恩處睡澈東窗月影偏 
[買陂塘有序] [  陳栩蝶仙]  
　　唐開成磚刻程夫人墓誌銘於一千七十一年後出現於朐山庚戌春孫釐卿爾瓚自甬來杭出示諸家題辭屬綴　語適在病中爲華痴石諟携去遂不果壬子歲阮劍痴尙珍復以此本索題置案頭信宿未暇展讀復爲怱怱携去入夏五月航海漫游玉岱山訪蓬萊之勝晤湯爾規濬於蓬山書院翌日來書屬題詞發緘啓視不圖復見此本并榻一紙見贈予往昔　酬題咏都無宿諾獨此本三顧予廬初不以草草之辭塞責亦不自知何心豈冥冥有知甚勿欲我爲膚泛語而必欲我贊一辭耶雖然諛墓之辭素所勿習細玩一過乃知此磚爲有情之物其誌銘雖不紀撰書人名但味其辭如藍田玉折巫山絶雲等語非爲其郎問敢道此誌稱媲於吳郡顧氏而不書名正　手自爲之轉勿以己爲重其終篇不言相夫子事則丈夫無藉妾婦傳也但以母儀稱則英雄諱言兒女情也極寫子女哀慟之狀正以自喻抑爲當日名位相關不得不爾吾觀於此乃覺潘岳悼亡賦爲妮妮矣下下唯情之至者轉無以自爲表述此誌此銘至情　文也唐磚何足貴可貴者情耳吳郡顧氏夙產情種曾讀吾舊著書者當知吾言非嫚吾因有感於中乃不禁情見乎詞詞曰 
　　一千年前頭人物算來干我何事獨憐天忒無情甚偏要美人先死銘其誌寫藍玉巫雲知是高柔製鍾情如此便地老天荒海枯石爛難滅此文字尋不見靈廟東亭遺址峨峨森森山水（誌云後枕峨峨之山前臨森森之水東南三里有陳將軍靈廟焉正南二里道場俗號東亭之寺）落　故黛無憑據惟識玉環年紀（誌稱夫人春秋三十八）休比擬那羅襪除香未免嫌柔膩）孫釐卿題詞有聞道楊妃留錦襪句）聊將鳳紙把吊古傷今涙痕和墨榻取斷腸記 
小說 
[周篇滑稱酒色鬼] [  孫保根]  
　　哈哈這酒到是狠好的換大杯換大杯添酒添酒 
　　來了添多少一壜 
　　先生吃醉了麽要一壜吃得完的干你甚事我有錢的快去開來快去開來哈哈好不有趣肚子夠了還是打野雞去罷唉多少錢多少錢三張鈔票夠麽夠了 
　　東洋車胡家宅　三角洋錢 
　　好好跑快噫噫到了到了這是打野雞所在了開門開門什麽人打野雞的　　放屁這是人家不是堂子你眼晴瞎了不成哈哈哈不是我時常來作成你生意的麽你什麽忘了呢 
　　休要放屁快些去被我家主人聞了不肯休的什麽人吵閙 
　　主人這人在放屁說時常到此打野雞的打他二記耳光送他巡捕房裏去喊巡捕喊巡捕噲巡捕這人到我人家來打野雞代我送他進去 
　　唉唉你走差了這是人家不是打野雞的是的打野鷄 
　　打野鷄不是這家我送你去好好好好 
　　快走到了進去你做什麽的 
　　打野鷄的你是不是酒醉了麽　　不是打野鷄哈哈關他四句鐘 
[零碎小說運動家] [  攙韓]  
　　請請請請請請阿唷請請請　　老兄是到城裏去麽不是不是兄弟是辦一件物事城裏也没有什麽事罷 
　　老兄你不知道麽城裏又要選舉了老兄總去投票的 
　　兄弟是放棄慣的並且也没有工夫去老兄你今天在兄弟面上總要撥忙的走一躺是了是了兄弟總領敎了 
　　對不住對不住明天會明天會 
 
 
 

Page 10

 
 
   
 
